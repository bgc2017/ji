







　　欽定四庫全書

　　俟菴集卷三十一

　　外附録

　　答書　　　　　　　　　　　虞　集

　　集頓首再拜仲公先生文几胡士則攜髙文見示深羡
山林之日多性道之造厚區區早從應酬晚膺痼疾相
望霄壤固其宜也比賜教輒申辨問非敢贊辭實以起
學者之體究云耳過蒙謙答何以克當目盲之餘已無

讀書之分但荷朋友誦以服繹或令子弟誦而聽之齋
居夜長絳燭之賜為助甚沃又以知閤下每欲深補其
不足之意感荷感荷俟菴新命直是高古輒復次韻以
奉一笑不揆其不足以續貂或有誨言更望往復亦暮
年之一樂也伏楮不勝蘄年之况小詩戲多多書紙尾
不罪墨一丸送之學詩學書一二紙來看以諷孫雅奉
狀不宣

　　俟菴集卷三十一

