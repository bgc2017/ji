少谷集卷二十五
附錄下
詩辭類
少谷子行何景明
少谷子在武夷之山二十抱策扣燕關朝排閶闔暮湖
海九霄萬里身飜攀豈徒聲名冠帝里要使蹤跡窮人
寰朅來京華始一識意氣形神兩相得肺腑真成水石
痼辭章亦帶煙霞色龍姿鶴性不易馴海思江情浩無
極頃將東遊觀岱宗便欲下泛滄溟中鼉風奔浪巖洞
黑鼇日壓山樓觀紅南浮江淮覽吳越復上會稽探禹
穴去鳥情生雁蕩雲飛虹夜躡天台雪波濤窈渺岑崿
移遍訪名山入武夷仗劍不憂百怪出采芝或得羣仙
隨只今妙年始三十辭官讀書志何逸九曲煙花對草
堂三山蘿月開芸室已看鳳凰在千仞回首驊騮空萬
匹八月高城氣稍勁流鶯木葉交相映燕山遊子落日
吟海邊歸客秋風興他日遥尋少谷峰武夷莫作終南
徑
得鄭繼之書
鄭生湖海去高興渺難降累月音書數清秋涕淚䨇天
邊登越嶠雪裏渡吳江萬里千山暮何時到爾邦
寄少谷山人二首
武夷九曲上仙庭錦壘青天萬仞屏下望神人釣鼇石
北風吹霧海冥冥
台嶽中峯綵霧生石梁遥挂赤霞城仙潭尺素傳雲鯉
報爾今尋華頂行
寄題鄭少谷園
三山今有鄭公園避俗從來亦避喧蘿竹青青垂谷口
花林靄靄覆桃源天邊鴻雁春寥廓海畔蛟龍晝曲蟠
南斗尺書招隠意白雲叢桂幾攀翻
送葉生還閩中兼懷鄭繼之
葉生行吟燕市中葛巾麻鞋歲將晩兩都為客今始歸
五岳尋仙不辭遠江南畫舫春柳低海上茅堂白雲滿
谷口如逢鄭子真為道棲遲未應返
贈繼之薛蕙
長安城中不可留風塵日日使人愁上書解印我將去
拔劍出門君且休五岳登臨幾兩屐三江來往一扁舟
東西南北好行樂與爾相隨萬里遊
遠游曲十首贈鄭繼之并序(祠部鄭少谷以病謝歸烏石山中先將抵)
(杭訪天台四明諸山南循浙江望閩海而返余壯其行賦贈之)
烏石山中想紫芝少谷先生歸去時贈君試作遠遊曲
較似仙人碧落辭
闕下屢移稱病書知爾不復少躊躇海上但留䨇玉舄
山中誰見五雲車
五岳之山君遍過名山不比浙江多赤城直上仙人闕
天姥斜連織女河
赤城宛轉石為梁雲裏振衣千仞岡聞道台州老大守
為君先已築丹房
太白山人高士流十年不出卧滄洲爾去相逢託相訊
南來儻許共扁舟
越中會稽天下無金城玉室是仙都即向山陰覓芝草
還從禹穴探靈符
丹山赤水足華滋雁蕩龍湫更自奇招隠頓憐君去早
移文應笑我來遲
鏡湖綠水畫難成五月南風菡蓞生越女舟中歌白苧
道人醉卧酒船行
海門東去片帆歸却傍三山開釣磯人間物色那能見
空向青天望少微
天地經今幾劫灰區區人世只堪哀莫漫著書抛歲月
徑湏餐玉訪蓬萊
鄭繼之舘内積雪為小山戲作長句
君不見少谷子饑寒卧病長安裏長安臘月雪一丈怪
爾朝來何技癢凌晨掃雪為小山數峯突出忩戶間我
時過門訪子入子也階前荷鋤玄亂垂散髮雜塵垢斜
挽短衣半沾濕憶子前年覽吳越東遊四明尋禹穴慣
矜赤脚踏層冰苦覓黃精劚山雪平生好竒心未已今
朝作戲聊復爾斵冰積雪止俄頃走海驅山宛相似仄
崖崩壁色悽愴玉膏乳竇陰森爽磊砢初驚大禹鑿成
削飜疑巨靈掌君不見五侯甲第當此時紅羅斗帳流
蘇垂銅盤燒蠟綵雲散玉袖拂面香風吹吁嗟如子何
為爾低眉蹙額凍欲死
酒酣歌贈鄭繼之地官孫一元
司徒之官不可求早年通籍金閨遊青袍只今厭奔走
兒女衣食泣道周屢見文章出翠釡未聞廊廟登天球
鄕關萬里望不及風吹離思江花愁野人勸汝蚤歸去
塵埃骯髒難為儔朝廷嬖孽未除盡早晩尚有巴蜀憂
冰雪照埜驚歲暮行人烽火多阻修天狼出明東海岸
哀凰獨呌西康州酒酣對汝不料事為此長歌歌未休
鄭繼之埊官久不過湖上奉簡
怪爾狂吟客不過湖水濱寧遭官長罵莫得野人嗔雲
外烏藤杖花邊白鷺巾相看只自好空送月華新
寄鄭繼之
少谷平生友青雲半載離豈忘吳地客不寄雁門詩嘯
傲定何日經綸須此時後期解朱紱同飽九莖芝
夢鄭繼之
不見平生鄭廣文風塵側望隔青雲殊方物色偏憐客
雨夜燈花頻夢君隔葉山鳩高自語避人江鸛獨為羣
眼中此日堪惆悵塞北音書久未聞
送少谷子繼之
少谷山人去不返洪河素舸坐長空一官卧病菰蒲裏
萬里看山烟霧中海内談詩名已動夜深說劍氣還雄
關西野客應憐汝君有當年季子風
鄭繼之新着小烏巾訪予作詩戲贈
道人相見一笑同烏巾自製誇新工禮數懶慢政着我
山林風流今愛公眼前物議一時事溪邊自照䨇鬢蓬
接䍦倒戴間紅羽何當江上尋漁翁
憶鄭繼之
年來苦憶鄭夫子獨坐幽林興轉孤晶晶鷗羣廻晩日
青青菱葉散春湖何時共採金鵝蘂此日君猶銀兔符
一笑滄洲終自去那堪風物眼中殊
會江與繼之聯句張天顯
海門潮入風初勁山脚雨來雲更多(巽所)龍起烟江船背
濕泥封石竹麝香過(繼之)旅懷落落銜杯酒野景蕭蕭一
浩歌(巽所)倚櫂殷勤問漁父東南消息近如何(繼之)
山行與繼之聯句三首
籃輿遝遝作山行野鳥林花不識名(巽所)出洞烟嵐遮嶺
路愁人雲樹足江城(繼之)錦囊不盡摛雲思綵筆常含題
柱情(巽所)醫國有魂招未得終軍何計請長纓(繼之)
東郭西郊耨草天江南行客飽雲烟農家三兩不成井
(繼之)樵擔往来自作聯泉落竹根寒潄玉(巽所)苔生谿徑綠
鋪錢飜憐病骨禁愁陣一嘯松風過大川(繼之)
富陽江上水衝潮兩耳漁歌送寂寥(繼之)鴟革當年歸海
上羊裘千古在山椒(巽所)沙頭蘋菜還堪薦水國忠魂不
可招(繼之)長嘅扣舷和逸調乾坤空闊鬢蕭蕭(巽所)
凰山與繼之聯句
偶上林臯覽物華東南形勝此為嘉千山北走三吳盡
(巽所)一水東歸百粤賖芳草郊原新第宅(繼之)夕陽城市舊
桑麻傷情莫說宋家事(巽所)猶有臨春剪綵花(繼之)
出杭立秋次日與繼之聯句
水國金風釀早秋(繼之)碧梧辭葉下滄洲波光雜雨入書
舫(巽所)雲竇滿空妨旅眸蠶繭已成桑柘老(繼之)柞烟初發
稲粱收横江忽聽一聲雁(巽所)帶得關西消息不(繼之)
送鄭繼之歸閩(余門人也)
傷心嗟莫說南樓離思匆匆又薊州鷗鷺蘆花成午夢
雲山江月伴新愁太元語塞侯芭壯縞帶情輕季子酬
霜葉西風来日路獨憐任昉賦交游(南樓舊讀書處)
菖蒲水冷菊花黃握手其如别思長敢謂傳經擬公穀
應憐作賦似盧王鵲巢未就風偏勁狼鬛頻張月自凉
君向南行吾在北高山流水永相望
少谷子歌(有引)王廷相
閩士鄭繼之詞人之豪余聞之未覩也偶覽其
遺集有及余一詩云海内談詩王子衡春風坐
遍魯諸生我昔傳聞薛吏部為君遥式洛陽城
嗟乎繼之念我深矣生也吾不及其會沒而見
其文已恨失繼之况&KR0685;生有詩念余恨當何如
耶乃作少谷子歌酬之焚其稿於燕之郊望閩
海而再拜少谷有靈應鑒吾意藉此神交慰我
良友
君不見斯文天挺鄭少谷詞林閣筆推長雄六鼇之力戴
九土昆崙拄天高穹窿左日右月抱兩丸象緯烱烱羅
心胸文成直與元氣會思渴一吸滄溟空青蓮豪逸建
安骨力挽古格追鴻濛少谷子紫薇宫闕遊不盡却下
勾陳徧南北日觀振衣盻東海雁蕩天台幾眠食太白
山人許相交時人碌碌安能識少谷子汝初抱策升明
堂余已跼蹐流海荒南天北極渺雲霧紫宸黃閣空相
望彼時才俊遊帝傍信陽之何棠陵方大梁翩翩李川
甫吏部薛生尤擅場我也豈堪天下士君胡念之垂篇
章少谷子古来神交隔山海安俟目擊道乃在覽吾詞
翰魂夢飛萬丈紅霞散天綵少谷子人生電掣湏臾爾
惟有文章流萬禩眼前得失浪悲愁富貴勲華盡泥滓
少谷子人言海上多神仙羽人不死常朱顔誰其獲者
王子喬七月七日来人間君曾學道叩玄牝吹笙驂螭
應未還為君一戴雲華冠再拜贈君䨇玉鬟
贈少谷子别四首傅汝舟
首夏氣恢台草木紛苞長芳蘭被洲渚嘉植翳茠爽逝
節悲已滛邦媛浩遐想悠悠京華道泛泛岊水槳
岊水吹景風輕槳去若失朝發芋原江夕宿水口驛闊
遵泝劍津湍石衆溘崛雖匪蛟龍驚情用或怵惕
怵惕情自怡人心重險巇嶮巇不可近傾仄孰為支豺
虎委牀帳父母宿瘡痍行矣茂道力擗哉壯士悲
壯士無還顧離析歡絶端狂瀾殺隄障歡端何繇敦修
門切重入衰房隠層巒煌煌三靈芝遲爾同加餐
喜少谷歸
一笑春初盡南歸意已勞王風時不競人事日相高雨
濕菰蒲氣風生鸛鶴毛柴門近湖水知上釣魚&KR0008;
冬夜接少谷子京使有懷
一室風顔遠中宵月色殘近前問来使别去作何官獻
納朝還隠冰霜國正寒焚香先帝日莫掛武門冠
元夕同少谷登鰲頂為余作據石圖
下界燃燈夕高峰接手行始知人代裏不及化王城夜
色虚明滅禪心澹送迎異時對圖畫片石最含情
白龍洞少谷子題名處
城西小洞伏屋側苔深車馬塵尚抛清泉何心亦避客
白龍與世本絶交林楓妬菊倩斜日溪霧逐雨争低㘭
遲廻忍讀鄭虔字歲暮旅倦饑熊咆
送少谷上南都
岳立嵩衡竝身纓舄紱疎乞歸三疏日多病一官初載
出心應苦中興道不虚黃金懸駿骨知上玉階除
鄭少谷吏部
詩傳鄭吏部清廟歎朱絃流作南閩𣲖光爭北斗前山
中官自逹海内友多賢伯氏忌交久憐余喜執鞭
暮泛白馬湖懷鄭繼之林春澤
返照明春湖片帆輕烟裏長空絶鳥飛汀洲見芳茞美
人望不来春暮吳江水
西湖次鄭繼之韻
湖上尋春事天涯泛梗同角巾山寺晩白馬柳堤風澤
國吏情遠帝閽愁緒中未能從逋老莫擬哭途窮
憶鄭繼之
少谷吾憐汝形骸亦已忘飄揚四海志嬾漫十年郎玩
世惟青眼歸山有草堂且從金馬隠與爾共徜徉
次韻答方思道見寄兼懷鄭繼之張道宗
遲日思君子招携汗漫遊客疎嫌地僻官冷喜春幽青
草風烟暝空庭燕雀留何時拉張鄭披豁話林邱
病中懷鄭繼之二首
抱病秋光老懷人不可攀何時同避地羡汝蚤歸山興
遠江湖外名高天地間芳隣吾已卜為掃白雲關
衛川分手去濟上寄書來白鴈秋天沒黃花遠地開山
翁迎舊侣朝士惜高才安石終當起蒼生重可哀
答鄭繼之聞薦
聞道采薇去山中避薦書弋人何慕鴈漁父竟登車驄
馬開賢路客星明太虚長安雪霰霽遲爾到天衢
大悲寺次鄭繼之韻
故人萬里去倦客亦思休悵望滄洲遠遲廻野寺遊閒
雲依淨土爽氣似清秋霄漢慚孤鳥人天意白牛哀詞
長激烈歲月秪淹留擬約鴟夷棹滄波天際流
雨中憶鄭繼之草堂
獨上孤亭憶草堂野雲度峽望微茫鷓鴣啼歇山横雨
白鷺飛來水滿塘病起尚緣詩思瘦秋高偏為客懷忙
翠旗峰下吾廬舊何日林陰掃石牀
喜鄭繼之青野堂成
茭湖青野草堂新萬里䨇魚慰我真錄事無貲堪寄遠
裴公未老便投身紅塵走馬慚羇旅滄海冥鴻笑弋人
天上春風正遲汝白雲他日結芳隣
夢中懷鄭繼之得江上漁舟忘歲月雪中鶴氅
似神仙之句覺而足成
塞雲飛鴈下遥天旅夜懷人入夢邊江上漁舟忘歲月
雪中鶴氅似神仙南宫文物思前軰北塞風塵異昔年
木柝淒淒霜月裏故山何處意蕭然
次鄭繼之南湖舊居鄭鵬
使君湖上宅面面俯淪漪魚鳥酬相狎烟雲靜與期畬
人供谷蝀漁父課鸕鷀一被塵纓縛悠然繫夢思
送鄭少谷之留都林庭枝
湖上逃名獨養高彈冠此日聖明遭宦情已似錢郎薄
詩興猶如杜老豪雨後菊花含别思風前木葉點征袍
仙舟無那飄飄去愁對江湖首重搔
答鄭禮部繼之顧璘
寥落混風塵憐君意獨親同吟山郡雪稍醉帝城春海
月通幽思宫鶯咤遠臣期尋石梁去還待謫仙人
雪中鄭少谷黃石龍過郡
大雪滿山城驚聞屐齒聲本非安道室真接剡溪情小
閣梅花笑寒燈秫酒清相看興難盡樓鼓下三更
送鄭繼之歸鰲峰
四月燕山雨雪寒省郎多病復辭官路經海上三神島
興在仙人九轉丹玉洞桃花留笑靨滄江秋水濕漁竿
爾家谷口空長往安石東山望未闌
夜坐鄭子宅彈琴王廷陳
言訪少谷子呼童携素琴為發絲桐趣俱諧山水心徑
轉松篁密堂虚風月侵再彈吾不惜此地有知音
贈鄭少谷
汝昔辭郎日堂齋谷口尋經年種松菊携客遠登臨澤
傍蛟龍窟巖穿虎豹林朝朝泛烟艇夜夜宿雲岑竟被
蒼生起俄驚白髮侵屢遊天姥夢時動越鄕吟障貎東
南美琴留山水音乾坤倦鳥翰歲月狎鷗心骯髒違朱
綬疎慵本素襟異時筋力在去矣極高深
懷鄭子
鄭子客遊淹吾廬詩詞間作真起予憶當出門與結束
欲别上馬仍躊躇計月能廻楚水櫂經年竟斷燕關書
人生岐路恨南北塵暗望眼何繇舒
贈鄭少谷陸深
少谷吾年長凌雲爾不如庭中積秋雪㸑下泣枯魚舊
隠青山宅初寮畫省居揚雄甘寂寞白首太玄書
哀輓詩
讀少谷遺稿曹嘉
少谷詩三百流傳與細吟朱絃在清廟三歎有遺音歴
代空多選諸唐抵似今明珠吾已得竊照草堂深
又顧可久
海内詞華士風流未似君遊情到滄海飄思入青雲備
見前賢體高垂一代文秋齋夜深誦白露散清芬
又周廷用
&KR0685;生不識鄭台州海上相尋竟未投豈為文章傳麗藻
却因儒雅擅風流十年夢想南州竝此日儀刑北海留
更抱麟傷千古意不勝清淚灑丹邱
望少谷墓二首
不見高人揚子雲山川到處動遺文眼前金匱誰能識
獨有侯芭為起墳
玄塜纍纍荆棘荒夜臺何事葬文章長松老檜參天起
喬木千年表鄭鄕
過經院讀少谷詩汪文盛
瘴雨炎蒸午未深斜穿幽徑過禪林靈山日傍孤城轉
閩海雲生廢殿隂苦憶舊遊誰在眼讀殘新刻倍沾襟
抱琴那有鍾期意掛劍徒懸季札心
讀少谷詩集四首鄭慶雲
晉陵松檜風雲合吏部文章日月明讀盡遺編人不見
晩風疎雨暗長檠
憶昔長安結騎時青雲回首我來遲孤燈對坐澄心處
畢竟原無一字詩
少谷經綸竟若何眼前花鳥自酣歌時人莫作詩人看
杜甫憂時涕淚多
閩嶺音書隔歲年心期相失秣陵前為懷國士䨇沱淚
直與東流到海邊
聞鄭少谷訃音祝鑾
少谷知心友祠曹舊日遊才名聞海内氣槩邁儒流每
抱長卿病猶多杜老愁可憐今已矣詩草為君投
夏日讀少谷詩葉鈇
日永官閒午夢深暗香風細度晴林壓簾遥送南山影
隔座斜連北閣陰詩到讀殘知客調意當戡破識胸襟
一時同異人如玉空谷音長驗此心
宿歸雲庵和少谷韻林釴
翠屏金界夜光飛星宿低搖白石扉高木嘯風吹月小
蒼林滋雨抱花稀巖前丹室悲空劫海外閒雲去共依
細拂霞文青壁滿短晨長涕鶴䨇歸
讀少谷集兼悼白浦后峰二首
别汝芋江去飜悲絶命時英雄偏短世吾道復奚為靈
氣山川颯文章天地私欺危見妻子揮淚益淋漓
竝哭朱黃死今歸哭女堂頻年淪益友一代慟人亡鰲
泣金峰暮星沉紫斗芒巖廊邱壑已名世恨琳琅
哭鄭少谷先生四首陳鑑
少谷今淪沒乾坤有幾人文章餘正氣河嶽失精神出
入居三省歸來卧四春空悲吳越暮涕淚隔風塵
文星隕南紀東觀惜豪雄言足禆綸綍詩堪繼國風高
情遺札在幽憤白雲空想見柴門色蕭條青桂叢
二十登黃甲三朝侍紫宸才高何命薄官久只家貧管
輅聪明夭虞翻骨相屯汗如來白馬執紼越江濱
勝友今難得平生鄭與孫能文俱喪逝灑淚一乾坤白
日青天暮有懷無處言春花幾萬樹落盡不開門
又釋明秀
病裏驚聞盡一哭千年交誼竟何哉江關兩地空遺恨
猿鶴三山亦慟哀谷口柴門長落日平生知已獨憐才
臨風欲擬招魂賦猶憶西湖舊日來
少谷高人無日起百年清淚幾時收嗚呼滄海談詩夜
飜作延陵掛劍秋詞賦永留山水興謀謨空切廟堂憂
交期猶想錢塘别心折風帆送客舟
又釋戒言
鄭公已長逝物議更無誰一病辭明主三秋淹桂枝經
時風獨振憂國鬢將衰紫闕期班鵠蒼雲忽駕螭些辭
哀有托宣室召無時天喪斯文戾才難志士悲高人多
汨沒大雅日陵遲一識平生願終身是我師心傷春寂
寂悵望淚垂垂絮酒徒興念滄溟隔武夷
和勾谷哭少谷先生方豪
憶自胥門外風前見玉人清操能信僕妙思直通神舟
楫三江月衣冠滿座春回頭吟嘯地萬事總成塵
憶自分吳越君才十倍雄還朝了公事秉筆振文風憂
世經旬病躭山萬事空遲清亭上月猶照菊花叢
憶自風沙起重逢覲玉宸軒楹同擇里衣食互資貧被
杖矜身壯揲蓍知命屯(公嘗揲蓍知三十九歲必死故决策歸去)飄然復歸
去終老白湖濱
憶自中峰寺詩僧狎祖孫(雪江為祖戒言為孫)掀髯弄江海拍掌
笑乾坤行色竟難挽離愁何可言誰知松樹底已作死
生門
和雪江
少谷先生天上廻人間安得久留哉先生自有神仙樂
人世空爲兒女哀似此英雄還短命不如造化莫生才
棠陵舊約應牽掛白日乘雲望汝來
清世鳳麟隨地有皇家疎網未全收可憐薦稿施行日
郤在病身狼狽秋養就英賢嗟莫用事關邦國轉多憂
誰知瀕死猶趨命力疾支吾建水舟
和戒言
爾去嗟何早吾歸更與誰坐驚梁月色淚灑野花枝海
内人才少天南文運衰朝陽思鳳鳥夜雨泣蛟螭宗祀
方髫齓閨門總盛時交深宜我託遠道付空悲膝下斑
衣獨墳頭白馬遲荒山甘寡陋舊業失師資遺德千人
仰雄文萬世垂景公多駟者不及一齊夷
清明登少谷墓
海國清明祭掃紛誰人獨拜鄭公墳廻峰仄徑送青草
短褐孤臺覆白雲濺淚山花空自媚喚愁野鳥不堪聞
莫言身後俱寥落天地長流少谷文
寄輓鄭少谷先生詹璞
真宰茫茫失主張英雄如子可淪亡生依丹闕心應赤
死入黃泉骨尚香李杜詩名堪伯仲班揚文思孰低昂
生芻萬里無繇致未賦招魂已斷腸
玉樓促記即登仙猶憶新詩祝夀年賈誼已無宣室召
相如空有茂陵阡吾思君谷情何極君志吾厓句尚傳
(先生嘗為余題吾厓卷)千古知心惟鮑照東風凝佇淚潜然
哭少谷詩五首林春澤
艤櫂春湖上蕭蕭青野堂桑田忽以變松菊亦無光末
世風騷遠斯文骨肉傷平生知已淚哭汝白雲長
執紼向何處青山白雨邊名高天亦忌道重世爭傳江
漢先歸日英雄不盡年梅亭有豐碣終古麗雲烟
少小慕儔侣論交爾獨深百年兒女眷四海弟兄心白
日收真氣黃鍾輟太音江門空老我落葉滿秋林
零落辰星後斯文失主盟病多憂國淚出為薦書行宇
宙浮精爽江湖問姓名彭殤非夀夭不朽是長生
峴水秋仍社招尋不見之星河成永訣涕淚倍交頥命
苦賢人短天將吾道衰茅容黃幹意獨向月中悲
哭少谷年兄先生陳墀
痛惜鄭夫子高才與命妨道因儒術重詩遍士林揚今
古修文地乾坤傀儡場不堪生死别涕淚滿衣裳
廿年同榜客一别幾經秋我愧留徐劍君應賦玉樓江
流終古恨霄漢此生浮悵望南湖路風烟黯不收
邳下遇少谷訃王希旦
遠訃臨深夜長風悄客燈病魔回玉女道否失金陵雲
谷心長在杜陵壇可登此生寧化物天地寄除乘
哭鄭吏部繼之王昺
少谷真死矣傳聞久尚驚文章憎爾命造化忌人名出
處道何愧經綸志未亨獨餘遺稿在山岳共崢嶸
少谷墓下雨夜感懷傅汝舟
良友竟亡悲鳳死遺編雖在泣麟窮休論十載追趨地
只漫千山夢寐中青草漸生今日雨白楊時動故園風
撫墳豈稱酬知已愁絶春原薜荔叢
冬日過少谷墓下高瀔
一自玉棺葬西麓歲寒空為掃楸梧心悲白日猿偏哭
氣逼青陽鳥亂呼生死丈夫元不二妻拏友道竟何孤
終傷泉路同幽憤未信人間有至愚
和高子過少谷墓韻汪文盛
岑寂買山增感慨艱難營葬力枝梧梅亭碑在秋猿嘯
青野堂空暮雀呼義重遺言猶在耳心慚白日敢欺孤
百年公論終難冺萬古人心不可愚
過鄭少谷吏部墓徐熥
荒墳不計年過客淚潜然朽骨藏於此吟魂何處邊野
狐啼暮雨石馬卧秋烟安得斯人起重令大雅傳
西郭塜纍纍經過下馬誰先生一坏土詞客百年悲藤
護將崩石苔封未斷碑應知靈爽在嘆我不同時
又陳薦夫
寥落野城西悲風亂鳥啼荒墳樵䜿識豐碣郡侯題磨
滅名猶在榛蕪路欲迷尚餘靈秀氣長此伴虹霓
梅亭多舊隴獨識此間墳諫草傳青漢詩名戾白雲骨
應何日朽地見幾家分東里西華意蕭條不可聞
又徐&KR0958;
昔賢寧復起大雅久無聞黃土空銷骨青山不葬文精
靈沉夜月吟咏冷秋雲詞客應相識詩成墓所焚
風流山吏部白骨閟泉扄異代思相見千年不肯醒松
楸護靈氣川岳暗文星墓隧何人掃遺篇又殺青
又陳仲溱
詞客去不返荒邱空暮烟亂藤纏古隧落葉壅寒泉恨
不同時見徒增異代憐青山多白骨獨識大夫阡
挽少谷吏部馬陞
未識人宗面詩名已慣聞梅岡三尺土少谷一堆墳可
是天生數應憐鬼作羣縹囊餘舊業不忍讀遺文
哭鄭吏部繼之陳沂
少谷美自匿吐氣常不勝鬱思不易發抱萼丹豔凝無
意向珪組蕭散結儔朋明星忽晨隕悲歎撫吾膺
過鄭吏部繼之墓陳椿
才名稱吏部遺墓委郊原起草孤忠盡摛華雅道存秋
風愁立馬落日慘啼猿誰掛延陵劍枯枝灑淚痕
邱封臨野嶠登陟想伊人路聽樵童入碑看處士隣生
芻一以薦宿草幾經春歎息殘編在悲歌倍損神(墓與傅汝)
(舟為隣)
梅亭過鄭吏部墓陳鳴鶴
孤魂長不寤灑酒對荒邱生死人千載江山土一坏夜
臺寒薜荔春雨暗松楸他日滄洲意從君地下遊
過鄭吏部繼之墓鄧原岳
繫馬梅亭下懷賢落日邊蘭摧仍此地鶴化是何年草
已沒殘碣雲還迷舊阡臨風一掬淚感激向重泉
過鄭吏部墓袁敬烈
落日暝烟收凄凉閉一邱生年無四十姓字有千秋孤
嶺寒猿嘯空山過客愁可憐風雨夜蕭瑟是松楸
空林閉白雲深樹易斜曛詞客當年淚先生絶代文藤
蘿牽斷碣狐兔走孤墳向夕悲風起凄凉不可聞
讀外曾祖鄭少谷詩陳勲
風騷久不作大雅日已斁聖代儲元精含耀鬱未吐自
從洪永來作者紛馳騖體裁非正始色澤勞雕塑皇皇
成弘日輝輝奎壁聚北地抗前旌信陽繼高步鄭公參
其間同聲乃響赴公也東南英道真夙所悟七星羅心
胸明月開寳璐古意逼鼎彝正音發韶濩二十登省郎
蒿目籌世務豈繄驚俗文緬懷濟時具皇圖值中微國
事方多故攙搶直紫清九土風塵暮公時諫羽獵抗疏
天爲怒且辭北闕雲歸卧南山霧波沱憂國淚一一沾
毫素千秋杜陵老餘子不足數性本愛名山靈境窮杖
屨萬一遇安期白日生毛羽長卿苦抱&KR0858;尚&KR0685;須畢娶
服食願多違徵書飛已屢終懷子牟戀敢忝南陽顧病
纏劍水舟劍瘞城西墓文章滿穹壤鬼物亦可護麒麟
翳鳳凰有識誰不慕如何蜉蝣者乃欲撼大樹萬古江
河流徒嗤爾曹誤小孫抱微尚燥髮誦佳句懷公青野
堂頻望南湖路斯人今代無天地莽廻互
過少谷先生桑苧園林滙
廿載曾傳有此園離城十里不聞喧南湖舊隠行人少
吏部高風故業存桑苧影疎池水涸薜蘿陰密稻花繁
書籖藥圃歸何處惟見江鷗日到門
過少谷先生南湖故宅高兆
康陵久已終王氣吏部長留一草堂春色南湖空悵望
浮雲北闕好悲傷階前芳樹飛啼鳥門外青山過夕陽
回首當時此遊讌詩名吾祖忝齊行(予從祖石門公與先生有泉石之契)
弔鄭少谷先生墓陶澂
漢代直臣推汲孺先生遭主不同時廻鑾事業空餘骨
竝日聲名總付詩春草岸旁樵采盡夕陽天外雁歸遲
行吟獨苦真無頼但欲逢人哭斷碑(墓石近為盗所竊鮮有存者)
過少谷先生故址許珌
吏部風流昔莫當歸來三十厭為郎曾傳諫草廻龍狩
尤羡詩名絶雁行廢埒土花團曙露荒林石鼓咽春陽
聖朝耆德悲湮沒無復南湖舊艸堂
又陳日浴
鄭公隠處傍南湖龍首橋邊故宅無空地悲風惟蔓艸
寒林落日只啼烏聖朝有道全耆舊大雅中衰重楷模
寂寞不勝今昔恨幾廻吟望獨躊躇
又王子彪
曾聞吏部南湖隠十載幽居似子真碧水青山甘自老
海鷗江鸛日相親中朝久切蒼生望一疏終全烏角巾
故宅已空時代異到來吟眺獨傷神
又陳遴
吏部幽棲何處尋越王臺下白湖陰荒墟歲久從殘草
落日風悲滿舊林畫省曾聞多補衮滄洲已分早投簪
至今客子空搔首不見斯文感慨深
又陳九臯
表閭通德識名門林壑清風尚有邨遇世青雲登獨蚤
致君丹檻折還存荒墟日暮供羈馬寒雨春淒送斷鴻
我忝文孫姻婭誼一來憑弔幾傷魂
讀鄭少谷先生集馮祖快
儒臣風節至今傳抱質懷文竝古賢封事幾騰留正氣
才名獨步憶當年時危總擬歌招隠道直何妨欲問天
更羡後人多繼起表揚大業有遺編
讀鄭少谷先生全集余颺
少谷山人杜甫流片言隻字重千秋七經剞劂多新稿
屢換宫商合故謳萬丈光芒騰日月諸家評說比墳邱
斯文未喪填河岳自有名巖定去留
吾閩詩盛永洪間十子已登高啓班獨步江東推少谷
頡頏北地屬三山黃河積雪冰凌動幽澗攢巖石骨斑
(此皆評先生詩品)攬卷悠然思古道景行殊自愧愚孱
鼇峯頂上昔曾遊丰采遺風嘆莫求驟諫突逢明主怒
掛冠歸與洞仙遊遺文留作高山秘故魄猶驚北寺收
天壤令名公自得拚飛小鳥點佛頭
六飛馭輦勅南乘斷靷宫門恨未能臣節不隨草木朽
諫章直共雪霜凌當年時事真天寳不覺歌聲逼少陵
憑弔遺編多感慨百家異說等蟲薨
董賈才名昔少年步莊驟左盛無前執言忠孝生成史
抗志烟霞蛻得仙五福文人難具備令名後世自當全
至今同作文章看尚有英風啓後賢
又余佺
孝武兩朝多作者扶輪掉鞅逢大雅西涯老子首蜚聲
臺閣雍容鳴韶夏北地崛起覇詞壇手提牛耳不肯下
同聲酬唱徐與何雲衢并轡馳天馬當年海内正昇&KR0685;
東南竹箭秀羣英閩海雄風壓吳越少谷首繼何李鳴
赤城霞起映天表黃河冰積鬱峋崚崆峒山上武夷頂
萬丈光芒共抗行我嘗追覽誦遺集荆玉隋珠珍什襲
一吟再唱有餘思忠愛淋淋垂篇什世人不解讀公詩
遺篇歴亂恣評譏無病呻吟异天寳千秋耳食真可疑
君不見南國翠華去不還年年黃竹望回鑾手披赤章
奏金闕長安一疏鳴鳳鸞復不見䨇袖歸來風莫莫鼇
峯山頭人綽約陸離長劍華陽巾先軰風流今不作噫
吁嘻綜公遺事讀公詩如公真不愧拾遺千年詩案談
未易細與後人討論之
雨夜讀少谷公奏草有感侄夢麒
展卷餘春夜思公半雨天憂時甘死諫樂聖乞歸田散
髮南湖上行吟青野邊堂懸惟舊榻藥裹半書籖漢主
徵逋久長沙起少年愛君西北向返素武夷前廻棹寒
雲冷空堂暮靄連龜魚非故主燕雀傍誰飜按古堪千
歎哀今每百泫何人當接武收拾茂林阡
哭少谷公侄孫日近
執戟歸何處魂招未有蹤乾坤一死盡事業半生逢此
日搜遺草他年憶舊宗人琴不可作䨇淚掛堂封
恭讀少谷公集有感玄侄孫衍祖
憶昔吾宗全盛日文章冠蓋動京華祗今海内稱才子
猶向閩南溯世家司馬著書終自序陸機先德應堪誇
漫言率祖源流在敢擬當年杜浣花
謝諸公題詠玄侄孫磊
先朝吏部家乘遠故宅虚無野水濱江鸛自當門徑浴
林花空傍土墻新諸公不鄙遺佳句顧我無能忝後人
廻憶武皇南狩日諫書尚在淚沾巾
感詠少谷公集玄孫芳標
湖上簪裾固自繁睠懷吏部讀書園三朝忠孝文章在
千古才名俎豆存雪滿柴門餘舊跡水深村溆長新痕
祗慙祖德真難述展誦遺篇每斷魂
過少谷公鼇峯草堂有懷元孫芳楷
共道鼇峯勝登臨半不禁地靈留古蹟堂廢入林深芳
徑思延客餘香憶在隂陟巒頻顧睇緩步細沉唫不盡
簾櫳杳無窮文藻森南湖培世澤書劍百年心
讀少谷公諫草偶感五世孫睿
吾宗自昔擅文風節義爭傳吏部公二阮瓊林同寵宴
千秋諫草抒精忠方知許國襟期素不僅專家字句工
薰盥祗今開卷讀宛如謦欬在空中
祭少谷公墓感懷五世孫克燦
春風罨靄護梅亭碧草芊芊一望青幾代鴻名光史册
兩行華表聳荒塋鷓鴣啼處聞先訓杜宇聲中感舊靈
深愧未能繩世德祗循蘋藻露霜馨
少谷集卷三十五
