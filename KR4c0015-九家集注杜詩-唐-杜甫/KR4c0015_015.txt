九家集注杜詩卷十五宋郭知逹編
古詩
憶昔行(趙云憶昔者追憶往昔也鮑照衰老行憶昔少年時馳逐好名晨故公有憶昔)
(之作止摘兩字為題然必目之所親見身之所親歴者憶昔先皇廵朔方憶昔開元全盛)
(日此紀目所親見也今篇憶昔北尋小有洞此紀身所親歴也公在關塞時有昔遊篇與)
(今篇大相應更相發明具例于逐叚之下公往尋華蓋君而不見故前篇謂之昔遊今篇)
(謂之憶昔)
憶昔北尋小有洞洪河怒濤過輕舸(茅君内傳大天之内有玄中之洞三)
(十六所第一王屋山之洞周圍萬里名曰小有清虛之天趙云禹貢底柱析城至于王屋注云山在冀州南)
(河之北䟽王屋在河東垣縣東北今云北尋小有洞則往王屋者過河而北行也唐廣切韵注楚以大船曰舸)
(而類書載釋名亦曰南楚江湘凡船之大者謂之舸)辛勤不見華蓋君艮岑青輝
慘么麽(趙云昔遊云昔謁華蓋君深求洞宫脚玉棺已上天白日亦寂寞暮升艮岑頂巾几猶未却參)
(詳二詩之意蓋公遊王屋本欲謁華蓋君適值君死也玉棺上天則託仙以為言矣華蓋字於傳記有三焉山)
(有名華蓋則葛仙公傳之言崑崙别名也星有華蓋則晉天文志云大帝上九星曰華蓋所以覆蔽大帝之座)
(也肺為華蓋則道家醫家之說也今云華蓋君應是道號不知何所取也舊注引葛仙傳公事則是指崑崙矣)
(艮岑二詩皆言之的是王屋之處么麽細也艮岑之青輝固不細矣以華蓋君之不在故慘然而細矣)千
崖人無萬&KR0676;靜三步回頭五步坐(趙云千崖萬壑則顧愷之之言會稽云千)
(巖競秀萬壑争流下句則魏文帝臨高臺曰五星一顧六里徘佪之勢也曹公祭橋玄文車過三步腹痛莫怪)
(李陵别蘇武詩轅馬顧悲鳴五步一傍徨)秋山眼冷䰟未歸仙賞心違淚交
墮(趙云上句言望華蓋君招之而不來也下句言欲為仙賞之遊而事與願違所以悲泣也宋玉招䰟有䰟)
(兮歸來者凡十二今言䰟未歸着未字者以反言之也舊注撰引招䰟云䰟來兮未歸妄矣嚴休復唐昌玉蘂)
(花詩消䰟服冷未逢真豈亦出於杜公耶當秋時在山中有所望故云眼冷也仙賞心違以賞心字貼心違也)
(謝靈運云良辰好景賞心樂事四者難并而所賞之心乃仙賞之心也左傳王心不違詩中心有違故公屢使)
(寸心違北心違心事違也羊叔子峴山之碑謂之墮淚碑)弟子誰依白茅室盧老猶
啟青銅鎻巾拂香餘搗藥塵階除(一作前)灰死燒丹火(趙云)
(此四句寔道其事白茅室則莊子云築特室席白茅也一作白室非盧老者蓋所見之人應是華蓋君親信者)
(故曰獨啟青銅鎻巾拂是兩物階除亦可作兩字對公律詩有云慣看賓客兒童喜得食階除鳥雀馴可見矣)
(但一本作階前非)縣圃滄洲莽空闊金節羽衣飄婀娜落日初
霞閃餘映倏忽東西無不可(舊注十洲記崑崙山三角一角正西曰縣圃臺其一)
(處有積金為天墉城四千里城安金臺金節羽衣則以黃金為屋鳥羽為衣漢武帝拜欒布為五利將軍使以)
(羽衣立茅屋上注曰以鳥羽為衣取其神仙飛翔之意趙云四句言華蓋君當在仙境往來也葛仙傳云崑)
(崙一曰縣圃也滄洲則十州之一洲也爾雅曰西北方之美有崑崙之墟璆琳琅玕也則崑崙在西北列子云)
(渤海之大壑名曰歸墟中有五山蓬萊其一也東有豈可云大海之中有崑崙滄洲蓬莱乎金節羽衣則仙人)
(之服御也婀娜美貎文選有芝蘭婀娜而韓退之元和聖德頌有旗常婀娜亦言其美也當縣圃與滄洲空闊)
(之間乃華蓋君節羽衣之所往來矣晚則落日之所映早則初霞之所往來矣晚時也或東遊滄洲或西遊)
(崑崙倏忽然無不可者言其任意之閑放也餘映字王仲宣七哀詩山岡有餘映巖阿增重陰而霞之勢則又)
(孔稚圭北山後云高貌霞孤映閃者不定之)松風磵水聲合時青兕黃熊
啼向我徒然咨嗟撫遺跡至今夢想仍猶作(一作佐句趙云四)
(公自言其在山中之愁寂而想華蓋君于今不忘也風吹松而鳴澗水激石而鳴皆可愁矣宋玉招䰟曰君王親)
(發兮惮青兕兕必言青則說文曰兕如野牛青皮堅緊可以為鎧國語晉叔向曰昔吾先君唐叔射兕于徒林)
(□以為大甲韋氏觧亦云兕似牛而青六韜文王囚美里散宜生得黃熊而獻之紂舊注云成王東時夷獻黃)
(熊按類書載周書云成王時不屠國獻青熊未嘗有獻黃熊也蓋轍改以附會其說如此當其在山中時聞松)
(風磵水之聲青兕黃熊之啼愁寂不堪徒有咨嗟撫華蓋君之遺迹至今夢想猶見之也舊本猶作字作佐字)
(當是作字但音佐而已此南人語音公詩又曰主人送客何用作自注云音佐可見矣公之今句則言今猶作)
(此夢也)祕訣隱文須内教歲晚何功使願果更討衡陽董
鍊師南遊早鼔瀟湘柂(舊注董鍊師神仙也隱於衡陽祕訣隱文按道藏書中有隱訣)
(其書曰大清九宫其最高者稱太皇紫皇玉皇傳趙云此四句結一篇之義以為求仙須得有功行而祕訣)
(不見華蓋君矣却思南遊而訪董鍊師討者尋訪也與昔遊詩杖蔾望清秋有興入廬霍同意南史梁有胡僧)
(祐者得以願果為字也真誥載紫清真妃詩濯足玉天池鼔柂牽牛河庾闡楊都賦青雀飛艫餘王鼔柂)
魏將軍歌(趙云古樂府有丁督護歌臨江王節士歌紀述其人皆謂之歌故公前有)
(戲作花卿歌今又有魏將軍歌乃其例也)
將軍昔著從事衫鐡馬馳突重兩銜(别駕亦曰治中從事孔恂為别駕從)
(事銜銜勒也則趙云著從事衫則初為幕官於元帥府耳馬勒重銜戰馬之謹也後漢陳衆人號為白馬陳)
(從事)被堅執銳略西極崑崙月窟東嶄巖(高祖記朕親被堅執銳師古曰)
(被堅謂甲胄執銳謂利兵爾雅西至於邠國謂之西極相如賦嶄巖參差揚雄長楊賦西壓月窟東震曰域)
(趙云崑崙事郭璞崑崙丘贊曰崑崙月精水之靈府惟帝下都西羌之宇則崑崙於中國固在西矣而比之月)
(窟則猶在東也揚雄西壓月窟注月窟者月之所生也今云崑崙月窟東嶄巖蓋言崑崙在月窟之東其形嶄)
(巖然也公詩句承略西極之下所以壯其極西之處矣此四句一叚言將軍立功於西邊也)君門羽
林萬猛士惡若哮虎子所監(監領也君門羽林禁旅也漢有羽林軍詩闕如哮虎)
(言其勇也軍趙云此四句言將軍監於殿前也)五年起家列霜戟一日過海
收風帆(門列棨戟也帆趙云列戟貴者之門蓋所謂棨戟過海收風則有事於西極既了過西海而)
(還其帆可收矣所以承略西極之下則為過西海或於一日之中過海收帆又以形容其速返戟謂之霜戟帆)
(謂之風帆詩家造詩兩句是對也上句言將軍之驟貴下句言將軍遠征而速返也)平生流軰徒
蠢蠢長安少年氣欲盡魏侯骨聳精爽緊華嶽峯尖見
秋隼(趙云氣欲盡則觀將軍之富貴功名而然矣謝承後漢書竇武上疏曰奉承詔命精爽隕越秋隼清)
(秋之隼鳥凡鷙鳥以秋而健公後篇曰秋鷹整翮當雲霄是以華嶽峯尖之上見秋隼所以此其骨聳而精爽)
(緊歟此四句可推見將軍之在長安也)星纏寶校金盤陁夜騎天駟超天
河(師云庾愷白馬篇星纏碼碯轡劉孝標詩寶校纏障泥鮑照詩金銅飾盤陁古注天官書漢中四星曰天)
(駟旁一星曰王良旁八星絶漢曰天演符趙云星纏寶校則倒使顔延年赭白馬賦全語薛夢引張平子東)
(京賦龍&KR0008;華轙金&KR2450;&KR0866;錫方釳左纛鈎鷹玉瓖所謂寶校此其具第尊卑之制殊耳天駟言將軍之馬乃御廐)
(之馬也超天河則以帝京之地比天上以言將軍夜騎之豈若金吾巡邏之事耶)攙槍熒惑不
敢動翠蕤雲旓相蕩摩(攙槍妖星熒惑火星翠蕤雲旓皆旗也相蕩摩舒閑貌張衡西)
(京賦棲鳴鳶曳雲旓相如子虛賦錯翠華之威蕤又東都賦望翠華之威蕤趙云欃槍妖星以比寇亂熒惑)
(火星以比強暴不敢動言畏其威也以承天駟天河之下故復用天星言之翠蕤雲旓以見將軍所建之旗皆)
(天兵之儀也)吾為子起歌都護酒闌插劔肝膽露鉤陳蒼蒼
風玄武(一作玄武暮趙云都護漢官也漢遣王吉護匃奴南北兩道故曰都護古樂府有丁督護督護)
(即都護也鉤陳星名晉天文志鉤陳六星在紫宫中故天子殿前亦有鉤陳所以法天也蒼蒼言其明也陸倕)
(石闕銘云把鉤陳注鉤陳兵衛之象故王者把焉玄武者闕名三輔舊事曰未央宫北有玄武闕舊本誤以武)
(字為韻云風玄武極無義理徒誤學者以鉤陳則蒼蒼以玄武則暮言當酒闌插劔之時如此甘泉賦伏鉤陳)
(仗當注為營陳星也)萬歲千秋奉明主臨江節士安足數(趙云楚王謂安)
(陵君曰寡人萬歲千秋之後誰與樂此杜田曰古樂府載宋陸厥臨江王節士歌曰節士慷慨髮上衝冠彎弓)
(挂若水長劔竦雲端此兩句上則言將軍常監軍於殿前為宿衛末則言將軍乃天子之節士非特臨江王節)
(士比也舊注謂夔州號臨江軍非蓋臨江軍令屬江西而夔州則號寧江軍也)
北風
北風破南極朱鳳日威垂洞庭秋欲雪鴻鴈將安歸(詩北)
(風其凉下趙云南極言楚地公在楚故所見者此也因南極之故承之以朱鳳南方之鳥也因洞庭之下故)
(乘之以鴻鴈蓋鴈隨陽之鳥也而洞庭乃往衡陽之路鴈本違寒而就温今洞庭方秋而欲雪則又寒矣又將)
(奚往乎朱鳳在南極北風破南極而威垂鴻鴈過洞庭洞庭秋欲雪而南歸皆言值時如此於是乎失所也威)
(垂無氣象之貌鳳與鴻鴈皆公自况揚子君子在治若鳳在亂若鳳又云鴻飛冥冥弋人何慕焉義與下句相)
(喚蓋亦公自嘆在風塵之際方旅泊而未得歸矣舊注北風破南極以喻小人道長君子道消非是)十年
殺氣盛六合人煙稀吾慕漢初老時清猶茹芝(趙云此戊申大)
(歴三年詩也自乙未天寳十四年至此十三年矣而云十年殺氣盛則舉其大數為詩句耳殺氣盛則安史雖)
(滅而吐蕃尚熾也記月令殺氣浸盛曹子建詩千里無人煙末言商山四皓以秦之亂避之入山方漢之初可)
(以出矣而猶茹芝焉則以畏禍之心未能已也近有二東溪先生集者其中有釋杜詩十六篇以北風為第)
(篇序云北風悲燕寇哀弱王室禍加臣民寇來自北故况北風曾不考公賦詩之年辰與處所直誤以為安史)
(之亂不知此乃大歴三年所作之詩也言吐蕃則可豈可尚以為燕冠之亂王室乎亦又豈有寇自北來之事)
(乎恐惑後學故為辨之)
客從
客從南溟來遺我泉客珠珠中有隱字欲辨不成書(莊子)
(海運則將徒於南溟新趙云此篇倣客從遠方來遺我䨇鯉魚之格而别生意也珠所從來不易得其中若)
(自言之也任昉述異記南海鮫人室水居如魚其眼泣則出珠鮫人即泉仙也又名泉客必言南溟來非特取)
(譬乃蔡伯世所謂長沙當南溟孔道蓋公詩雖興寄亦每感於物而興之非泛為比也師云神異經鮫人織絞)
(綃於泉室出以賣之嘗客主人家臨去索盤泣珠以遺主人又淮安王劉安以一寶珠四面中有四字名曰刊)
(字珠)緘之篋笥久以俟公家湏開視化為血哀今徵歛無
(趙云必用泉客珠言其珠從眼泣所出也至於化為血矣猶慮公家之徵歛無以供之故哀世東溪先生集者)
(其中有釋杜工部詩十六篇引云擬毛詩之序以撮其大要而判釋之且以為啟杜詩之關鍵以此客從為第)
(三篇序云客從悲遠方貢賦不入中原也於上四句注云時四方以玉帛貢天子多為盜賊所掠不至王庭)
(珠小物可匿以獻也中有隠字字又不成書不敢顯書貢天子也於下四句注云周襄方物不至諸侯之國猶)
(通王使之求金安史之際法廢道梗雖欲徵斂亦無所矣頃同蔡伯世定此詩乃大歷四年潭州作而東溪又)
(誤以為安史之際是不知安史至此已滅七年矣大非也)
白馬
白馬東北來空鞍貫雙箭可憐馬上郎意氣今誰見近
時主將戮中夜傷於(傷一作商)戰喪亂死多門嗚呼涕如霰
(趙云此篇記事之作蔡伯世云乃潭州詩主將謂崔灌也公自衡州如長沙而逢亂按九域志衡州北至州界)
(九十二里至潭州三百九十里自公自南而北言之則所見之白馬為東北來矣空鞍貫箭則人亡馬還也古)
(歌辭每以郎稱騎馬之人如折楊柳云腹中愁不樂願作郎馬鞭出入檈郎臂蹤跡郎膝邊公又嘗曰馬上誰)
(家白面郎大率少年之稱耳傷於戰一作商於者山名在虢者與此潭州之亂無相干斷不可取江文通雜體)
(詩日暮浮雲滋握手淚如霰屈原九章哀郢篇望長楸而太怠兮涕滛滛其若霰東溪先生誤以主將之戮為)
(禄山之亂蓋禄山叛於天寳十四載殺於至德元載而又以白非戰馬昔侯景之亂舉軍皆白馬青袍而謂非)
(戰馬可乎恐誤學者不可不辯師云按唐史大歷三年商州兵馬使劉洽殺其刺史殷仲卿杜所言商於戰豈)
(此歟)
白鳬行
君不見黃鵠高於五尺童化為白鳬似(一作象)老翁故畦
遺穗已蕩盡天寒歲(一作日)暮波濤中鱗介腥膻素不食
終日忍飢西復東魯門鶢居亦蹭蹬聞道如今猶避風
(趙云趙壹詩被褐懷金玉蕙蘭化為芻劉琨詩何意百鍊剛化為繞指柔夫剛之異乎柔蕙蘭之異乎芻體性)
(之自然也剛化為柔蕙蘭化為芻非其體性之變而乃事意之易為可嘆矣鵠與鸖同類遠舉之物古人多通)
(言之故有黃鵠亦有黃鸖韓詩外傳載曰饒云黃鵠一舉千里詩義䟽曰鸖大如鵝長三尺此言其飛之遠而)
(形之高大也莊子鸖脛雖長斷之則憂鳬脛雖短績之則悲此言鵠高而鳬庳也今公云黃鵠化為白鳬化為)
(之義乃趙壹之蕙蘭化為芻劉琨之剛化為柔者也鵠高五尺宜高舉遠引乃摧藏低佪化作白鳬之狀象老)
(翁之傴偻天寒歲暮困於波濤之中忍飢西東無所投迹此賢者失所之譬也孟子五尺之童適市魏文帝云)
(已成老翁但未頭白耳詩遺秉滯穗禮記天寒既至歲暮字起於詩此疊字格也鶢鶋事國語載海鳥曰爰居)
(止於魯南門之外三日臧文仲使國人祭之展禽曰祀國之大節也無功而祀之非仁也今兹海其有災乎夫)
(廣川之鳥獸常知避其災也是歲也海多大風注爰居之所避也詳味此詩前六句蓋公自况末兩句尚念及)
(同志之人故謂之亦蹭蹬蹭蹬失勢之貌海賦言大鯨失勢之狀曰蹭蹬窮波陸死鹽田公以魚自喻已之失)
(勢曰蹭蹬無縦鱗今言爰居之失勢則曰亦蹭蹬聞道如今猶避風也)
蠶穀行
天下郡國向萬城無有一城無甲兵(時盜賊充斥天下皆用兵天下郡國)
(則後漢光武披輿地圖指示鄧禹曰天下郡國如是今始得其一)焉得鑄甲作農器(趙云)
(此暗使顔回之語家語載回曰回願得明王聖主輔相之使鑄劔戟為農器放牛馬於原藪)一寸荒
田牛得耕牛盡耕蠶亦成不勞烈士淚滂沲男榖女絲
行復歌(趙云烈士見平日牛不得耕蠶無所成則涕淚滂沲今也見牛耕而男榖蠶成而女絲則喜而)
(行歌焉行歌字主烈士言之也舊注引揚子言政之思斁巾以男子畆婦人桑為思至於行復歌則人樂其政)
(可知矣不亦自為皆惑之說乎)
折檻行(趙云詩句中使朱雲事因取名題也按成帝朝張禹以帝師位特進甚尊重雲)
(上書求見公卿在前雲曰臣願賜尚方斬馬劔斷侫臣一人以厲其餘上問誰也對曰張)
(禹上大怒令御史將雲下雲攀殿檻檻折雲呼曰臣得下從龍逢比干遊於地下足矣此)
(永泰元年之作當在四月末五月間公方流離下船歷戎渝忠至雲安縣而泊船以居應)
(方及之耳)
嗚呼房魏不得見秦王學士時難羡青襟(一作衿)胄子困
泥塗白馬將軍若雷電(趙云太宗初為秦王既平天下銳意經籍於宫城之西開文學)
(館以待四方之士於是以杜如晦房元齡並以本館兼弘文館學士圖其形狀且顯爵土命禇亮為像贊藏之)
(書府號十八學士給五品珍饍分為三番更直宿于閣下預入閣者時人謂之登瀛洲青衿舊本作青襟非是)
(衿衣系也襟交袵也其物不同詩云青青子衿貼以胄子則書云命夔教胄子注胄子長子也謂卿大夫子弟)
(也左傳使吾子辱在泥塗青衿胄子困泥塗則學校之廢非特白屋之子失學雖貴胄子弟皆困辱泥塗按通)
(鑑於永泰元年不著月日載云自安史之亂國子監堂室頽壊軍士多借居之祭酒蕭昕上言學校不可遂廢)
(於大歷元年春正月乙酉敕復補國子學生則學校之廢已久而公之詩作於永泰元年蕭昕未上言之前矣)
(魏龐德每戰常䧟陣與關羽交戰射羽中額時德常乘白馬羽軍謂為白馬將軍皆憚之雷電言白馬之駿驟)
(其先揮霍似之大意言武人之寵幸故其威勢如此)千載少時朱雲人至今折檻
空嶙峋婁公不語宋公語尚憶先皇容直臣(趙云千載云者非謂)
(自漢成帝至唐代宗永泰元年為千載也若考其年數之寔才七百六十六年耳此乃謂朱雲者千載人也正)
(所以美雲之正直不畏誅謬雖千載之悠悠少似之者至今折檻空嶙峋以罪成帝初不能容而必欲誅之頼)
(辛慶忌之免冠叩頭流血以死争而救之然後得免至今餘折檻之迹存而竟不能疎抑張禹也所以引下句)
(先皇則能容直臣焉嶙峋高貌左太冲魏都賦陛楯嶙峋婁公則師德也宋公則璟也言互以正直為心師德)
(上元初為監察御史其所事者高宗與武后本傳不載其諫諍事今因公詩指為直臣而知之宋璟歷事武后)
(中宗睿宗明皇中宗嘉其直臣後張嘉貞代璟為相閱堂按見其危言讜論未嘗不失聲歎息詳味詩意思治)
(世文物之盛而聖君有諫諍之臣致君堯舜如房魏二人不得而見則思其上而不得且思其次為學士以文)
(采結主知者又至欲有所諫諍小臣如朱雲大臣如婁公宋公然為朱雲則成帝本不能容之惟婁宋則先皇)
(能容也大意譏代宗亦不能容直臣矣又按通鑑於永泰元年春載左拾遺洛陽獨孤及上䟽曰陛下召裴冕)
(等待制以備詢問此五帝盛德也㖽者陛下雖容其直而不錄其言有容下之名無聽諫之實此忠鯾之人所)
(以竊歎觀此則公詩作於永泰元年為審非以譏其有容下之名無聽諫之實不若先皇之真能容直臣乎直)
(臣字用成帝以旌直臣之語以師云師德深況有度量人有忤已輙遜避以自免能功名始終故無面折庭)
(爭之迹璟剛正敢言其事具載本傳詳此詩意蓋歎世無宋公之敢言而亦無婁公之容物不然先朝之臣特)
(舉此二人何哉)
朱鳳行
君不見瀟湘之山衡山高山巔朱鳳聲嗷嗷側身長顧
求其羣趐垂口噤心甚勞下愍百烏在羅網黃雀最小
猶難逃願分竹實及螻蟻盡使鴟梟相怒號(趙云此篇託興君子)
(小人甚明詩有六義四曰興觧者曰成於物而興焉者也公在衡州衡山則眼前所見也朱鳳則衡山上之物)
(也因其物而有作乃以爲興矣湘江記曰遥望衡山如陣雲㳂湘千里九向九背乃不復見故云瀟湘之山衡)
(山高句則古歌云巴山之峽巫峽長之勢也魏劉稹詩鳳凰集南嶽徘徊孤竹根故云山嶺朱鳳聲嗷嗷韻書)
(云泉口愁也詩哀鳴嗷嗷側身長顧求其羣此以譬君子之無朋也張平子四愁詩惻身東望古詩邊馬長顧)
(鳴選賦獸顛狂以求羣翅垂口噤心甚勞後漢馮異傳始垂翅於回溪終奮翼於澠池史記日者傳噤口不能)
(言古樂府飛鳥行吾欲銜汝去口噤不能開詩勞心忉忉所譬君子復何人哉蓋公之胷懷也末句盡音儘左)
(傳周禮盡在魯矣是也百鳥與黃雀皆鳥類之小者而鳳凰憫之則憂及小類鳳凰非竹實不食今欲分之以)
(與螻蟻則憫及微物鴟梟惡禽也唯嗜腐鼠莊子以為嚇鳻鶵者盡使之怒號則鳳凰不管其自爭自怒也四)
(句託鳳之憂小類閔微物惡凶惡乃公仁義之心如此劉稹詩於鳳凰集南嶽徘徊孤竹根之下云於心有不)
(厭奮翅凌紫氛豈不常勤苦羞與黃雀羣而公念黃雀之難逃於羅網為鳳所憫則公之於劉稹其心有間矣)
(百鳥黃雀譬小類螻蟻譬微物鳳凰譬君子鴟梟譬小人此篇非君子小人之譬甚明乎此詩乃大歷五年衡)
(州所作之詩也時亂離日久賢者思引其類有為而不可得也)
惜别行送向卿進奉端午御衣之上都
肅宗昔在靈武城(禄山之亂肅宗即位靈武書昔在帝堯)指揮猛將收咸
京向公泣血灑行殿(天子在外曰行殿)佐佑卿相乾坤平逆胡
冥寞隨烟燼卿家兄弟功名震麒麟圖畫鴻鴈行(言兄弟俱)
(畫像於麒麟閣)紫極出入黃金印(趙云天寳十五年七月以皇太子為天下兵馬元帥北收)
(兵至靈武裴冕奉皇太子即位是為肅宗明年九月復京師向公無所考其名佐佑卿相乾坤平言平乾坤非)
(獨卿相之力乃向公佐佑之力也宣帝盡功臣於麒麟閣前漢之蘇武傳使此麒麟字公他篇言圖畫處多使□)
(驎字具子句法義例)尚書勲業超千古雄鎮荆州繼吾祖(趙云尚書鎮荆)
(州言李之芳也繼吾祖則公自言杜預也預在晉為鎮南大將軍都督荆州諸軍事)裁縫雲霧成
御衣拜跪題封賀端午向卿將命寸心赤青山落日江
潮白(趙云寸心赤倒用赤心字而以寸心貼之字乃典而不虛矣青山落日江潮白言向卿行歷之景物)
(也句可謂竒矣被師云沈約賦衣若蟬翼若雲霧)卿到朝廷說老翁漂零已是
滄浪客(趙云滄浪客公自言漁父歌曰滄浪之水清兮可以濯我纓滄浪之水濁兮可以濯我足)
醉歌行(贈公安顔少府請顧八題壁)
神仙中人不易得顔氏之子才孤標(顔氏公安少府也趙云神仙中人)
(杜田云世說王恭美姿儀嘗披鶴氅裘涉雪而行孟昶窺見之曰此真神仙中人也又語林曰王右軍目杜弘)
(治曰面如凝脂眼如點漆此神仙中人今取字以言顔少府揚子曰顔氏之子今於少府言之)天馬長
鳴待駕馭秋鷹整翮當雲霄(趙云天馬秋鷹所以比顔前漢禮樂志天馬徠從西)
(極天馬徠龍之媒劉孝標絶交論翦拂使其長鳴秋鷹則如前秋隼矣整翮字晉槖腆寄石季倫詩望風整輕)
(翮因虛舉雙翰翰去聲凌師云范煜天馬獨長鳴張載鷹賦風整翮)君不見東吳顧文
學(顧况吳人)君不見西漢杜陵老(前漢都長安後漢都洛陽長安在洛陽之西故前漢)
(謂之西漢杜公長安杜陵人也)詩家筆勢君不嫌詞翰升堂為君掃(甫為)
(醉歌詩請顧寫也坡云王子敬過戴安道草堂飲安道求子敬文子敬攘臂大言曰我詞翰雖不如古人與君)
(一掃素壁今山隂草堂碑是辭翰俱美筆趙云辭翰升堂為君掃公自言其詩家之詞與顧君勢之翰升顔)
(少府之堂各為之一掃也世說注辭翰清新)是日霜風凍七澤烏蠻落照銜
赤壁(趙云子虔賦楚有七澤鳥蠻施黔所連之蠻赤壁在黃州周瑜敗曹操之地在西故銜落照於是杜)
(時可引王得臣赤壁辨云有三馬云云幾二百餘言為冗矣霜風之凍及七澤落照遠銜赤壁皆詩人因所在)
(而廣之之辭)酒酣耳熱忘頭白感君意氣無所惜一為歌行
歌主客(一本云一醉歌行歌主客句杜云楊惲傳酒酣耳熱聲鳴鳴而歌秦聲末歌主客主則顔少)
(府客則公與顧八也魏文帝與吳質書曰每至觴酌流行絲竹並奏酒酣耳熱仰而賦詩當此之時忽然不自)
(知其樂也)
歲晏行
歲云暮矣多北風瀟湘洞庭白雪中漁父天寒網罟凍
莫徭射鴈鳴桑弓(趙云詩歲聿云暮北風其凉易作結繩而為網罟以佃以漁師云莫搖)
(蜑夷隋地理志長沙郡雜有夷名曰莫徭自言其先祖有功常免征役故以為名禮記桑弧蓬矢射四方桑弧)
(即桑弓)去年米貴闕軍食今年米賤太傷農高馬達官厭
酒肉此輩杼軸茅茨空楚人重魚不重鳥(一作肉)汝休枉
殺南飛鴻(舊注云穀貴則傷民穀賤則傷農孟子良人出則必饜酒肉而後反公詩意蓋言在位者)
(不知為政但厭酒肉而巳風俗通吳楚之人嗜魚塩不重禽獸之肉趙云此輩杼軸猶言斯民杼軸詩云小)
(東大東杼軸其空廣韻玉篇軸作柚機具也杼機之持緯者楊方言東齊土作謂之杼木作謂之軸南飛沈約)
(聞夜鶴篇曰復值南飛鴻參差共成侣)况聞處處鬻男女割慈忍愛還租
庸往日用錢捉私鑄今許(一云來)鉛錫和青銅刻泥為之
最易得好惡不合長相蒙萬國城頭吹畫角此曲哀怨
何時終(趙云唐制授人以口分世業田凡授田者丁歲納粟稲謂之租用人之力歲不過二十日不役)
(者日為絹三尺謂之庸舊注引唐制盗鑄者死没其家属至天寳間盗鑄益甚雜以鐵錫無復錢形號公鑄者)
(為官鑪錢此天寳時事今公詩在大歷中作則大歷私鑄尤多也刻泥為之最易得似言以泥為錢模也故言)
(易得好音好醜之好惡音善惡之惡錢有好惡故也師云江淹别賦割慈忍愛離邦去里張正見夜感詩畫角)
(聲不斷凄凉懷萬感)
夜聞&KR1227;篥(笳管也卷蘆為頭截竹為管出胡地制法角音)
夜聞觱篥滄江上衰年側耳情所嚮鄰舟一聽多感傷
塞曲三更欻悲壯積雪飛霜此夜寒孤燈急管復風湍
君知天地(一作下)干戈滿不見江湖(一作湖)行路難(趙云觱篥者世)
(皆識之杜時可引樂部幾百餘言雖無害於義似為冗矣句中之警在寒曲三更欻悲壯蓋胡笳有出塞曲入)
(塞曲也襧衡擊鼓為漁陽槮檛聲益悲壯公律詩嘗曰五更鼓角聲悲壯亦用此矣急管復就觱篥言之也君)
(知天下干戈滿君則指言吹觱篥之人江湖行路難則公自謂也行路難樂府詩題師云按黽兹國造觱篥)
(能作十二音後轉入中國晉閭印中詩側耳眩歸鴻晉王讚聞笛詩凄凉塞曲愁曹植賦急管間發張讚詩孤)
(燈乍明滅張華賦風湍猛惡)
發劉郎浦
挂帆早發劉郎浦(薛云江陵圖經劉郎浦在石首縣孫權與劉備成婚於此因以得名)疾
風颯颯昏亭午舟中無日不沙塵岸上空村盡豺虎十
日北風風未迴客行歲晚尤相催白頭厭伴漁人宿黃
帽青鞋歸去來(趙云此公自公安縣欲往岳州所經行之處劉郎浦乃公安之下石首縣也岸)
(上孤村盡豺虎乃實道其事舊注言多盜賊亦是蓋張孟陽云盜賊如豺虎也北風風未迴所以儘催舡之南)
(行也黃帽青鞋歸去來則雖在江湖而猶厭與漁人為伴乃欲深藏高隠矣歸去來則陶淵明之詞)
暮秋枉裴道州手札率爾遣興寄遞呈蘇渙待
御
久客多枉友朋書素書一月凡一束虚名但蒙寒温問
泛愛不救溝壑辱(言友朋之書雖多但蒙寒温之問而不足極憂也孟子志士不忘在溝壑)
齒落未是無心人舌存恥作窮途哭(趙云古詩客從遠方來中有尺素書)
(詩雖有生芻一束而南史何思澄作名紙一束也問寒温者書牘之常也晉王獻之常與兄微之操之俱詣謝)
(安二兄多言俗事獻之寒温而巳論語泛愛衆而親仁而晉宋間遂以朋友為泛愛殷仲文桓公九井詩廣筵)
(散泛愛蓋猶兄弟謂之友于子孫謂之貽厥君子謂之凡百洪駒父云此歇後語也子美詩山鳥山花吾友于)
(韓退之誰謂貽厥無基址未能免俗何邪漢書齒髮墮落張儀從楚相飲門下意張儀盗賊共笞掠之其妻曰)
(子母讀書遊說安得此辱儀曰視吾舌尚在不妻笑曰在儀曰足矣窮途哭則阮籍傳時率意獨駕不由徑路)
(車跡所窮輒慟哭而本本傳元無途窮字而顔延年五君詠其於籍曰物故不可論途窮能無慟則公所用蓋)
(取顔延年之字也此上六句泛言諸友寄書相慰其老與窮耳)道州手扎適復至紙長
要自三過讀盈把那湏滄海珠入懷本倚崑山玉(元注言得)
(裴書勝珠之盈把倚裴如崑山之玉海趙云滄海珠薛夢符引閻立本稱狄仁傑曰可謂滄遺珠狄在公之)
(前亦自可證而閻立本有可謂之語則巳前固有此語矣崑山玉則郄詵所謂崑山片玉也倚字世說毛曾與)
(夏侯玄共坐時人謂蒹葭倚玉樹盈把字出文選公又云浩歌淚盈把入懷字則如窮鳥入懷又云使金如粟)
(不以入懷珠與玉以比道州之書三過讀王筠於書三過五抄師云十道志道州即漢封長沙定王子買域)
(之地)撥弃潭州百斛酒蕪没瀟岸千株菊使我晝立煩兒
孫令我夜坐費燈燭憶子初尉永嘉去紅顔白面花映
肉(師云梁簡文帝詩少年多意態面白多映肉)軍符侯印取豈遲紫鷰綠耳
行甚速(阮步兵廚中貯酒數百斛紫鷰綠耳行甚速言真超軼之才也趙云空得書而不相聚故酒)
(則撥弃而菊則蕪没也晝立夜坐則得書而有所思也煩兒孫者煩其侍立矣其所思者何思其初為尉之少)
(年且又言其進用而材之俊逸軍符則為節度使為將帥也侯印則封侯佩印矣紫鷰綠耳皆駿馬名則西京)
(雜記文帝自代還有良馬九號為九逸其一曰紫鷰也列子周穆王駕八駿之馬而左綠耳此道州手札而下)
(至此專言裴道州有書因書而思道州昔日為尉且言其人俊逸也)聖朝尚飛戰闘塵濟
世宜引英俊人(兵戈未息宜薦才引士以濟斯世也)黎元愁痛會蘇息夷
狄䟦扈徒逡廵(如用得其人則黎民蘇而夷狄息軍師云後漢質帝目梁冀曰此䟦扈將也)
授銊築壇聞意旨頽網漏網期彌綸(毛詩無然畔援鄭注云畔援猶跋扈)
(也張衡西京賦睢盱跋扈齊高祖謂侯景飛揚跋扈徒逡巡言其空自遷延不久掃蕩也授鉞築壇言用將晉)
(禮樂志漢魏故事遣將出征符節郎授節鉞於明堂韓信傳高祖築壇拜信漢書網漏吞舟之魚師云沈約)
(詩孰能振頽綱顧和謂王導曰明公作輔寧使網漏吞舟何緣采聽風聲)郭欽上書見大計
劉毅答詔驚羣臣(趙云郭欽事晉武帝時匈奴稍因忿恨殺害長吏漸為邊患侍御史郭欽)
(上疏曰戎狄強獷歷世為患今西北之方戎狄雜居恐百代之後為患宜及平吳之功以復上郡帝不許故干)
(寳有言曰思郭欽之謀而寤戎狄有釁也劉毅事晉武帝嘗顧謂劉毅曰朕方漢之如何主對曰桓靈也帝曰)
(朕克巳為理方之桓靈不亦甚乎對曰桓靈賣官錢入公府陛下賣官錢入私門以此言之殆不如也)他
日更僕語不淺明公論兵氣益振傾壺簫管黑白髮(黑一)
(作理)儛劔霜雪吹青春(師云古詩舞劔凝霜雪日趙云他日前日也皆謂其非今耳禮記)
(儒行孔子對魯哀公曰遽數之不能終其物悉數之乃留更僕未可終也注僕太僕也君燕朝則正位掌擯相)
(更之者為久將倦使之相代氣益振字左太冲詩酒酣氣益振黑白髮言飲酒聽樂而寬愁白髮為之再黑一)
(作理字淺矣霜雪言劔之光吹青春則豪氣吹之也自聖朝尚飛戰鬭塵至此言朝廷湏才道州必用且逗遛)
(他日相會之樂也)宴筵曾語蘇子季後來傑出雲孫比(公世孫曰雲孫)
(曾趙云蘇季子蘇秦也兩句句義言於閑晏筵席之間語及蘇滇侍御乃六國時蘇秦之遠孫可比之也徐)
(穉傳角立傑出雲孫爾雅子之子為孫孫之子為曾孫曾孫文子玄孫玄孫之子為來孫來孫之子為晜孫晜)
(孫之子為仍孫仍孫之子為雲孫至是而為孫者七世矣言輕遠如浮雲故自季子至侍御取其最遠者言之)
茅齋定王城郭門藥物楚老漁商市市北肩輿每聮袂
郭南抱甕亦隐几(趙云定王城乃潭州則漁商市亦必潭州之地後五篇有聽蘇漁誦詩之)
(作則蘇在潭州矣漁商市之北乘肩輿而聯袂以言與蘇相逐之歡定王城之南抱甕隠几言蘇之居處莊子)
(載子貢南遊於楚反於晉過漢隂見一丈人方將為圃畦鑿隧而入井抱甕而出灌搰搰然用力甚多而見功)
(寡孟子有隠几而卧莊子有隱几而坐也數師云先賢傳晉阮籍居市北而富於車徒每出肩輿十里正聯)
(袂牽裾飲酣自苦)無數將軍西第成早作丞相山東起(趙云後漢融為)
(大將軍西第頌以此頗為正直所羞舊注引上為去病治第况無將軍第之連文也山東起則班固云山西出)
(出將山東出相也舊注改作東山便引謝安為證非是公亦何拘於西對東邪師云杜言時危無數將軍皆)
(得治第宅勉蘇早起濟世爾)鳥雀苦肥秋粟菽蛟龍欲蟄寒沙水(舊注)
(鳥雀方得時而蛟龍退藏甫自喻也師云古樂府秋國足粟菽鳥雀時來馴張融潜蛟困寒冰)天下蛟
角何時休陣前部曲終日死(舊注部曲隊伍也戈趙云兩句又以傷時干之未)
(息以引下句激昂二公之致功名也自宴筵曾詔蘇季子至此十二句所以呈蘇侍御蘇時在潭州題云遞呈)
(者是已而詩句則言時之急難必湏□君輩為功名也師云續漢書大將軍營五部部有校尉一人部下冇)
(曲曲有軍侯一人)附書與裴因示蘇此生已媿須人扶致君堯
舜付公等早據要路思捐軀(趙云致君堯舜上魏應璩與從弟居胄書思致君於)
(有虞濟蒸民於塗炭古詩先據要路津傳有云捐軀清難末句則結一篇併以簡二公矣)
奉贈李八丈判官曛
我丈時英特宗枝神堯後珊瑚市則無騄驥人得有(舊注)
(驥不稱其力稱其德也故在人則有之取趙云神堯唐高祖也珊瑚生於海中之石上以鐡網之尋常市中)
(所無惟鬱林郡有珊瑚市見梁任昉述異記騄驥者騄耳與騏驥穆天子八駿中有之故云人得有騄驥字見)
(文選)早年見標格秀氣衝星斗事業富清機官曹貞獨守
頃來樹嘉政皆已傳衆口(薛云范煜賦秀氣初生也亡趙云雷次宗豫章記吳未)
(常有紫氣見牛斗之間張華問雷孔章孔章曰惟斗牛之問有異氣是寳物也精在豫章豐城張華遂以孔章)
(為豐城令至縣掘深二丈得玉匣長八尺開之得二劍其夕牛斗氣不復見曹顔遠思友詩精義測神奥清機)
(妙理獨守字古詩空床難獨守琨師云庾闡詩得親手標格李膺書清機妙譽劉表獨守之臣)艱難
體貴安冗長吾敢取(言於艱難之際能脫略細務也長薛云天選文賦云故無取乎冗)
區區猶歷試烱炯更持久封論實觧頥操割紛應手(趙云)
(艱難體貴安言時方艱難為政不擾其大體貴在安静冗長吾敢取几物之剩者為冗長長音去聲王恭曰平)
(生無長物是已今言為畋本分之外其如物之冗長者吾不取之吾字指李八丈之自言也書歷試諸難傳云)
(曠日特久也論語世叔討論之左傳未能操力而使之對也觧順注使人笑不止也莊子得之於心應之於手)
篋書積諷諫宫闕限奔走(趙云兩句通義而雖有諫書之多積滿朝篋身則不能)
(造宮闕也上句亦似樂羊謗書滿篋之篋諫有五諷諫為上書駿奔走)入幕未展材(一作懷)
秉鈞孰為偶(舊注云鈞衡也詩秉國之鈞宣趙云上句言其為判官入幕字世說桓武與郗超)
(議芟夷朝臣條牒既定其夜同宿明晨起呼謝安王垣之入擲疏示之郄猶在帳内謝安含笑曰郄生可謂入)
(幕之賓矣史秉鈞當軸秉鈞孰為偶言具可以為宰相孰與之為匹偶也)所親問淹泊汎愛
惜衰朽(趙云此下公自謂矣傳云愛其所親也論語泛愛衆而親仁前人如殷仲文云廣筵散泛愛遂)
(以為朋友之呼矣謝靈運冨春渚詩赤亭無淹簿注引王逸楚辭注曰泊止也薄與泊同)垂白亂南
翁委身希北叟(趙云杜斂傳紅陽侯與飲子業書曰誠哀老姊垂白謝靈運詩星星白髮垂史)
(策名委身項籍傳范增說項梁云南公稱之曰楚雖三戶亡秦必楚注南公南方之老人也班固幽通賦北叟)
(頗識其倚伏指塞上之父為北叟也舊注引淮南子遂輙改塞上之人為北叟不知事則用淮南子塞上翁失)
(馬而字則用班固也融師云張載賦垂白之叟古詩南翁獨守窮焉傅論得北叟之後福)真成窮
轍鮒或似喪家狗秋枯洞庭石風颯長沙柳高興激荆
衡知音為回首(趙云莊子轍中之鮒呼莊周求斗外之水以活是也孔子纍纍如喪家狗見家)
(語與史記秋枯洞庭石則水落石出所以為枯也洞庭長沙荆興衡皆相連之地當是時之秋也上則枯洞庭)
(之石而在此則風飄颯長沙之柳故其爲興於潭之上則激荆於潭之下則激衡非以地相連為言耶師云)
(江邇詩秋枯波始下李充賦風長颯颯)
别董頲
窮冬急風水逆浪開帆難(師云張綽詩逆浪排風□)士子甘旨闕(内則)
(慈以旨甘急於養父母故不憚道途之寒也)不知道里寒有求彼樂土南適
小長安(趙云小長安鄧州見十道志光武紀注續漢書淯陽縣有小長安故城在今鄧州南陽郡西今)
(公詩言逆浪開帆難若在潭州言之逆浪則往衡州而南矣公意蓋言往鄧州必泝江漢而上自潭順流至岳)
(乃泝江漢於此深言其難者也下句有舟楫去之語則以言其離潭先順流矣開帆舟人常語公詩又曰主人)
(錦帆相為開詩適彼樂土)别我舟檝去覺君衣裳單素聞趙公節
兼盡賓主歡已結門廬(當作閭)望無令霜雪殘(趙云易刳木為舟剡)
(木為楫舟楫之利以濟不通舊本作到我舟楫去或曰到我言到及於我如見訪之義甚費力矣别我自分明)
(也沈約曰白馬篇唯見恩義重豈覺衣裳单甘趙云必故知鄧州者也已結門閭望則董君之往鄧以旨闕之)
(而離其母之側故用母望事齊王孫賈之母謂賈曰汝朝出而晚來則吾倚門而望汝暮出而不還則吾倚閭)
(而望汝舊本作門廬望非無令霜雪殘囑其早歸也卿師云趙當是辟置董頲者戎恐是荆南與馬使太常)
(趙公)老夫纜亦觧脱粟朝未餐飄蕩兵甲際幾時懷抱寬
漢陽頗寧静(漢陽軍在岳陽)峴首試考槃當念着白帽来嶶青
雲端(趙云左氏老夫耄矣無能為也謝靈運送方山詩觧䌫反流潮梁劉孝綽還渡浙江詩觧䌫辭東越)
(江淹擬謝惠連詩觧䌫候前侣前漢公孫弘脱粟飯言脱其榖而已未甚精細也楚辭屑瓊蘂以朝餐漢陽頗)
(寧静峴首試考槃此兩句以意逆之則前此漢陽必有擾攘之事今兹寕静故於峴山可以試考槃也詩考槃)
(在阿漢陽則漢水之陽峴首在襄州輿鄧州相近公因董君往鄧故思及之白帽公嘗使云白帽應須似管寕)
(然考之管寕傳則云常着皂帽而杜佑通典作帛帽豈今國志本誤耶以有白恰白接䍦言之則白帽蓋閑散)
(者之服耳采嶶四皓之事又伯夷叔齊采嶶首陽古詩美人在雲端師云寰宇記峴山在襄陽縣東十里羊)
(祐與鄒湛嘗登此山考槃言隠于硯山也詩注云考成也槃樂也為賢者不見用則成樂於山谷耳子美襄陽)
(人蓋欲歸隠峴首因董歸鄧而言宜相念也)
奉送魏六丈佑少府之交廣
賢豪贊經綸功成空名垂子孫不振耀(一云子孫没不振)歷代
皆有之鄭公四葉孫長大常苦飢衆中見毛骨猶是麒
麟兒磊落貞觀事致君樸直詞家聲蓋六合行色何其
微(趙云易君子以經綸左傳云不可没振一作不振耀雖史有震耀都部却非此振耀字又不如没不振之)
(老健也鄭云魏鄭公也晉中興書嵇紹謂其友曰瑯琊王毛骨非常殆非人臣之相今取毛骨二字用耳寳誌)
(見徐陵曰此見天上石麒麟公詩又曰盡是天上麒麟兒貞觀事言鄭公諫諍也鄭公貞觀詩多所獻替新史)
(云犯顔正諫議者謂雖賁育不能過是已蓋六合字蓋代之意也莊子今者車馬有行色)遇我蒼梧
隂忽驚會面稀議論有餘地公侯來未遲虛思黃金貴
(一作遺)自笑青雲期(趙云蒼梧則桂州之地蒼梧隂指言潭州蓋在桂州之北古詩主稱會面)
(難莊子游刃有餘地左傳公侯之子孫必復其始也方在貧困之中故思有以黃金餽遺之者舊夲黃金貴非)
(是蓋淺近也言貴逹如在青雲之上自笑其期之遠也)長卿久病渴武帝元同時
季子黑貂弊得無妻嫂欺尚為諸侯客獨屈州縣卑南
遊炎海甸浩蕩從此辭(趙云從此辭之交廣也長卿病渴而公有渴病公每以自況學)
(者遂疑今句為公自言苦以為公自言則文理不貫矣豈魏君亦有渴疾故公取以况之乎上兩句以長卿况)
(之次兩句以蘇秦況之自是分明相如傳相如口吃而善著書常有消渴病又云蜀人楊得意為狗監侍上上)
(讀子虛賦而善之曰朕獨不得與此人同時哉得意曰臣邑人司馬相如自言為此賦丄驚乃召問相如渴病)
(與武帝所言是兩事非相連載但相如身上事此所以比魏佑病而能文不如相如之遇也季子事史記載蘇)
(秦未用黑貂裘弊又出游數歲大困而歸兄弟嫂妹妻妾皆竊笑之此所以比魏佑之有才而困厄也尚為諸)
(侯客則魏文之交廣亦是干謁諸侯耳獨屈州縣卑言其為少府也南游炎海甸申言其往交廣也海甸海)
(之郊甸猶言淮甸也選云張英風於海甸師民瞻本作海甸無異)窮途伏神道世亂輕
土宜觧帆歲云暮可與春風歸(趙云即阮籍至窮途而哭世亂則亂世之倒用)
(也伏神道以正直行也輕土宜言其不懷土也詩歲聿云暮可與春風歸言其觧帆已逼歲暮其於交廣同春)
(風之歸至也非謂暮歲去而春賦時便却還歸耳)出入朱門家華屋刻蛟螭玉
食亞王者樂張游子悲侍婢豔傾城綃綺輕(一作煙)霧霏
堂中琥珀鍾行酒雙逶迤新歡繼明燭梁棟星辰飛兩
情顧盻合珠碧贈於斯(言交廣繁富如斯相薛云按博雅碧瓐玉也司馬如子虛賦)
(曰錫碧金銀)上貴見肝膽下貴不相(一作見)疑心事披寫間氣
酣逹(一作遠)所為錯揮鐡如意莫避珊瑚枝(趙云東方朔十洲記臣放)
(韜隱而赴王庭藏飬生而侍朱門矣又如郭景純遊仙詩朱門何足榮史記盟於華屋之下而曹子建云平生)
(華屋處零落歸山丘也蛟螭則蛟龍螭虎似龍無角曰螭前漢陳成傳奢侈玉食師古曰玉食美食如玉也晉)
(王衍性豪侈麗服玉食皆特著其奢侈矣舊注引洪範惟辟玉食故以亞言之模&KR0994;之語樂張遊子悲以其為)
(客故也古詩游子暮何之莊子黃帝張咸池之樂於洞庭之野傾城則李延年歌北方有佳人絶代而獨立一)
(顧傾人城再顧傾人國綃綺輕霧霏言綃綺輕靡如霧霏也綃綺人所識鮫人泉客織輕綃於泉室出以賣之)
(琥珀鍾以琥珀為酒鍾新歡繼明燭梁棟星辰飛言燭交熖光明梁棟如辰星之飛遠也珠碧贈於斯言珠碧則)
(廣之所有氣酣則有以飲而酣也左太冲酒酣氣益振是已石崇傳崇與王愷争豪武帝每助愷嘗以珊瑚樹)
(賜之高二尺許世所罕比愷以示崇崇便以鐡如意擊之應手而碎愷既惋惜崇曰不足多恨乃命左右悉取)
(珊瑚樹高三四尺者六七株示之今云錯揮鐡如意莫避珊瑚枝必言此則交廣諸侯宜多有此物也師云)
(石崇有琥珀酒鍾白出入朱門家至珠碧贈於斯皆言當時候門之盛中言玉食亞王者亦以見時危多僣矣)
始兼(一作為)逸邁興終慎賓主儀戎馬闇天子嗚呼生别
離(趙云上兩句公又戒之以義矣雖擊碎珊瑚氣之逸邁然賓主之儀不可不慎也此贈人以言者乎生别)
(離楚辭悲莫悲於生别離)
别張十三建封(趙云詳味此篇張建封罷為幕官往京師公與之别其詩頗悲)
(勞稱美之也觀後祀何疏蕪以見裴劉之子孫不振朝落回鯨魚言水之減落鯨魚無所)
(容回轉而去以見建封之罷官君臣各有分言過合有數以見其捨於此而逢於彼雖當)
(霰雪嚴因紀嚴冬而比為威嚴所侵以兒其主公之不相顧未四句雲臺天衢以見其往)
(長安掃碧海則又望其功業反天下之意)
嘗讀唐實錄國家草昧初(草者未除昧者未明未治之初也易屯天造草昧)劉
裴建首義龍見尚躊躇(趙云劉則文静裴則裴寂文静於大業為晉陽令裴寂為晉陽)
(宫監時唐祖鎮太原二人察上有大志又見太宗器度非常乃與决大計將發高祖不察文静因裴寂開說又)
(令寂交於太宗遂得進議焉易見龍在龍田見尚躊躇言高祖初不從也)秦王撥亂姿一劒
揔兵符(趙云秦王太宗也言太宗之决意也漢書高祖撥亂反正又曰提三赤劒取天下者朕也兵符)
(銅虎竹使符)汾晉為豐沛暴隋竟滌除(汾晉唐公故鄉喻若漢祖之豐沛也言唐)
(公起自汾晉卒能誅滅暴隋)宗臣則廟食後祀何疎蕪(宗臣指劉裴漢以蕭曹為)
(宗臣所以比之也廟食是配享於廟梁竦云大丈夫生當封侯死當廟食而云後祀何疎蕪則其家祭祀自至)
(於疎蕪蓋以子孫之不顯違也)彭城英雄種宜膺將相圖爾惟外曾孫
倜儻汗血駒(建封劉文静外孫倜儻言有不羈之才三趙云倜儻汗血皆出前漢禮樂志元狩)
(年馬生渥洼水中作云太一況天馬下霑赤汗洙流赭志俶儻精權竒汗注曰大宛馬汗血汗血霑濡也師云)
(劉文静傳自□系出彭城)眼中萬少年用意盡﨑嶇相逢長沙亭作
問緒業餘(趙云長沙潭州時公在潭州與建封相見舊注世緒所業也)乃吾故人子
童丱聯居諸(趙云史此吾故人之子也詩緫角丱兮詩曰居月諸相從之久自童□詩巳與聮日)
(月也)揮手灑哀淚仰看八尺軀内外名家流風神蕩江湖
(名家流太史公論六家指要云名家儉而善失真然其控名實不可不察史云自與駑駘不同風神自異師云)
(謝安見王衍曰風神太秀)范雲堪晚交嵇紹自不孤擇材征南幕潮
落回鯨魚載感賈生慟復聞樂毅書(趙云此六句通義蓋言若逢范雲者)
(則堪託晚交若得山濤者則嵇紹雖喪父而不孤於此既為幕客而主人不禮之故如鯨魚之去落潮矣得無)
(激昂慟哭欲有陳于朝庭而又有與主人絶之書乎梁書范雲初與高祖遇于齊竟陵王子良邸又接里閈高)
(祖受禪雲常侍讌高祖謂臨川王宏等曰我與范尚書少親善四海之敬今為天下主此禮既革汝宜代我呼)
(范為兄二王下席拜與雲同車還尚書省時人榮之畡雲好節常竒專趣人之急少時與領軍長史王畡善)
(亡于官含貧無居宅雲乃迎喪還家躬營唅斂則如范雲者堪託晚交矣嵇康又與山濤結神交康臨誅為其)
(子紹曰山公在汝不孤矣則如山濤者而後孤為可託按建封傳字夲立隥州南陽人客隠兖州少喜文章能辦)
(論慷慨尚氣自許以功名顯李光弼鎮河南盗起蘇常□殘掠鄉縣代宗召中人馬日新與光弼麾下偕討建)
(封見中人請前喻賊可不須戰因到賊屯開譬禍福一日降數千人縱還田里由是知名則建封之材可見矣)
(湖南觀察使韋之晉辟署參謀授左清道兵曹參軍不樂戢輙去則所謂擇材征南幕落為鯨魚者乎征南將)
(將軍號也杜預為征南將軍韋之昔在湖南當時必有征南之事矣其入幕也初以擇材而用忽而不樂職罷)
(容吞舟之巨魚横江湖之鱣鯨兮固將制于螻蟻鯨魚以比建封之大力賈誼與缺原彼尋常之汙瀆兮豈能)
(能容吞舟之巨魚横江湖之鱣鯨兮能困將制于蝼蟻如鯨魚之回轉而去矣于是載感賈生慟則陳策于朝)
(廷賈誼言于帝有痛哭者一流涕者二長太息者三故也樂毅為燕伐趙燕惠王疑之使騎劫代毅毅畏誅遂)
(降趙惠王遺毅書且謝之毅亦報書焉夏侯玄見其書以為知機合道以禮終始復聞樂毅書則言建封與其)
(主人絶也樂毅絶燕乃諸侯事可使矣詳未此六句豈韋之晉與建封之内外兩族有事契而不能終始之也)
主憂急盗賊師老荒京都舊丘復(一作豈)稅駕大厦傾宜
扶(趙云傳主憂臣辱左傳師直為壮曲為老兩句言國步如此勉建封之必往也故繼之以舊丘復稅駕大)
(厦傾宜扶言既罷幕府無使只歸止息於舊丘也鮑照結客少年行去鄉三十載復得還舊丘李斯吾安所税)
(駕哉傾宜扶即孔子所謂危而不扶顛而不扶焉用使相傳大厦將傾非一本之支摘取參合而為句也)君
臣各有分管葛本時須(管仲諸葛亮世所湏也)雖當霰雪嚴未覺
栝栢枯(禹貢杶榦栝栢)高義在雲臺嘶鳴望天衢羽人掃碧海
功業竟如何(十洲記言蓬萊山在碧海之中水皆碧波曰碧海趙云管仲之于齊威諸葛亮至)
(於劉先主君臣相契蓋皆定分也賢者之逢聖主豈足不枯怪哉又以勉建封之行矣栝栢言建封之材當霜霰而)
(乃孔子歲寒然後知松栢之後凋之意詩如彼雨雪先集堆霰漢武帝制策講聞高議久矣莊子載孔子之語)
(盗跖曰聞將軍高義雲臺漢之南宫雲臺廋信哀主南賦有云雲臺仗則天子每在雲臺矣如建武三年光武聞)
(馮&KR0008;有方略徵諧行在所見於雲臺又顯宗諭諸臣之功畫于雲臺高義之在雲臺言聲名上逹也或曰言其)
(可謂雲臺之棟梁與下句嘶鳴望天衢則以駿馬比之可以致遠也文選飛翼天衢公於賀沈八丈東美除膳)
(部員外郎律詩云天路牽騏驥雲臺引棟梁即此之謂是不然何則今公止言高義在于雲臺豈有棟梁之意)
(乎惟其高義達之雲臺所以望天衢而嘶鳴于義自通矣不在泥公别詩句之相犯也羽人神仙也以其飛騰)
(如有羽毛也楚辭仰羽人於丹丘留不死之舊鄉謝靈運入麻源第三谷詩羽人絶髣髴丹丘徒空筌則始用)
(羽人字於詩也碧海東方朔十洲記東有碧海廣狹浩汗與束海等水不鹹若正作碧水掃碧海以言其無一)
(塵一芥之汗也蓋澄清天下之譬乎以建封為羽人其所望之深矣)
人日寄杜二拾遺(趙云高適州適於肅宗時以諫議大夫除陽州都督大府)
(長史李輔國數短毁之下除太子詹事未幾蜀亂出為彭州刺史又遷蜀州而新唐史適)
(傳云出為蜀彭刺史先蜀而後彭誤矣)
人日題詩寄草堂(草堂公所結于浣花)遥憐故人思故鄉(趙云人日字東)
(方朔占書也歲之八日一鷄二犬三豕四羊五牛六馬七人八穀其日晴所主之物育隂則災項羽見秦皆以)
(燒殘又懷思東歸曰富貴不歸故鄉如衣錦夜行)柳條弄色不忍見梅花滿枝
空斷腸(趙云兩句所以思故鄉也夫梅柳觸處有之而桃思故鄉則思其時之事矣梁簡文帝春日詩云)
(含可憐紫柳發斷腸青柳下思見而梅空斷腸亦此意也)身在南蕃無所預心懷百
憂復千慮今年人日空相憶明年人(一作此)日知何處(趙云)
(身在南蕃指蜀州於國為南蕃傳有稱為北蕃也史有竊為東蕃指蜀州之例也豈當城都改為南京而蜀州)
(在成都之南故為南蕃乎百憂千慮合使兩出詩羅此百憂傳智者千慮必有一失古詩上有長相憶下有加)
(飱食)一卧東山三十春豈知書劍與(一作老)風塵龍鍾還忝
三千石(任蜀州刺史)媿爾東西南北人(杜公前有詩曰甫也東西南北人謝安高)
(卧東山生趙云一卧東山高君自言也通渤海人少落魏不治事客梁宋間杜公又有詩云皆者與高李晚)
(登單公臺高為高通李為李白單父在齊則適又游齊今云東山者豈皆在長安之東乎荆&KR0008;好讀書擊劒又)
(項羽傳初學書不成去學劍後人言書劍所以為千謁之具風塵古人或止以言塵埃陸士衡云京落多風塵)
(是也或以言兵塵顔之推云風塵暗天起是也今此以言兵塵矣豈知書劔老風塵則言所學書劔豈知其徒)
(老於兵戈之際耶舊本正作與風塵說者以為卧東山三十春所以不復知有書劒之用且不知有風塵之變)
(此說費力矣老風塵又所以引末句之言蓋初以書劔從事而至老却遭風塵然雖龍鍾而還為太守有媿於)
(杜公為東西南北之人也孔子曰邱也東西南北之人也則以孔子歷聘比杜公矣琴操載卞和怨歌曰空山)
(歔欷涕龍鍾周王褒與周弘讓書曰援筆攬紙龍鍾横集則皆以為涕淚之貌大率不能收斂之意故韓退之)
(之言孟郊亦曰白首誇龍鍾蘇鶚演義云龍鍾不昌熾不翹舉之貌如䰐鬟拉搭之類二千石漢刺史之秩適)
(初為彭州今為蜀州所以謂之還忝也)
追酬故高蜀州人日見寄(并序)
開文書帙中撿所遺忘因得故高常侍適往居在成都
時高任蜀州刺史人日相憶見寄詩淚灑行間讀終篇
末自枉詩已十餘年莫記存没又六七年矣老病懷舊
生意可知今海内忘形故人獨漢中王瑀與昭州敬使
君超先在愛而不見情見乎辭大歷五年正月二十一
日却追酬高公此作因寄王及敬弟(趙云所云枉詩其枉字謝靈運酬從)
(弟惠連云傾想遲嘉音果枉濟江篇故公又云昨枉霞上作亦此枉字也)
自蒙蜀州人日作不意清詩久零落今晨散帙眼忽開
(一作明)迸淚幽吟事如作鳴呼壯士多慷慨合沓高名動
寥廓(趙云傅咸贈崔伏詩人之好我贈我清詩魏文帝與吳質書曰何圖數年之間零落略盡言之傷心)
(謝靈運酬從弟惠連詩散帙問所知洞簫賦云蕭索合沓注言重沓也韓信傳信仰視滕公曰上不欲就天下)
(乎何斬壯士慷慨字高祖紀上乃起舞慷慨傷懷嗚呼壯士多慷慨合沓高名動寥廓言高君有慷慨之節飛)
(動之名也士師云謝靈運詩曰散帙有餘清廋闡詩曰高苦幽吟張潛詩曰壯士自慷慨)歎我悽
悽求友篇感時鬱鬱匡君略(師云小雅代木云矧伊人矣不求友生顔延之曰愧)
(乏匡君之大略)錦里春光空爛漫瑶墀侍臣已冥寞(時適已亡)瀟湘
水國旁黿鼉鄠杜秋天失鵰鶚(趙云上句謂高君歎我而悽悽所以有人曰之)
(寄斯謂求友篇也詩相彼鳥矣猶求友聲下句對時而感其志欝不得仲其匡君之謀略忝二千石而已斯為)
(匡君之略不仲也前漢高祖紀安能鬱鬱久居此乎錦里春光空爛漫序所謂往居在成都時高任蜀州刺史)
(人曰相憶見寄詩今於正月二十一日方和所以嘆言成都詩景一句也錦里言成都山川景物錯雜如錦故)
(以謂之錦里也瑶墀侍臣已冥寞則適為刑部侍郎左散騎常侍乃天子玉墀之從臣今追言其死而冥寞也)
(瀟湘水國傍黿鼉公今和詩之地在潭州故言鄠杜秋天失鵰鶚則久離長安每當秋時不見鄠杜間縱放鵰)
(鶚之樂鄠杜属長安鄠邑杜陵也鵰鶚以秋天而尤健公又嘗曰鵰鶚在秋天)東西南北更堪
論自首扁舟病獨存獨拱北辰纏寇盗欲傾東海洗乾
坤(趙云上兩句荅高君所謂媿爾東西南北人之句且言其扁舟在海也北辰以言天子之居而為寇盗所)
(纏繞不得去也此又指言吐蕃矣蓋三年寇靈州及邠州四年冬又寇靈州也於是欲傾東海一洗乾坤矣公)
(又嘗云安得壯士挽天河净洗甲兵長不用)邊塞西蕃最先斥衣冠南渡多
崩奔(西蕃土蕃也充斥猶縱横崩奔避亂也)鼓瑟至今悲帝子曳裾何處
覓王門(趙云上句指言吐蕃左傳盗賊充斥次句則公之扁舟儘欲南下亦是矣晉元帝渡江衣冠皆)
(南渡悲帝子則公在潭州故用潭州事以為悲焉屈原九歌湘夫人篇帝子降弓北渚帝子謂堯女也堯二女)
(娥皇女英隨舜不及墮於湘水之渚是為湘靈而曰湘靈鼓瑟者曲江賦有此句而承用之世傳以為然也為)
(引下句思漢中王瑀故因用潭州所悲之事以先之鄒陽與梁孝王書何王之門而不可曳長裾乎今以不見)
(漢中王故云何處覓王門)文章曹植波瀾闊服食劉安德業尊長笛
誰能(一云鄰家)亂愁思(薛云後漢馬融傳有雒客舍逆旅吹笛融去京師逾年暫聞甚悲而樂之)
(遂作長笛賦)昭州詞翰與招䰟(趙云上兩句以稱美漢中王蓋曹植魏之陳留王也最能)
(文章於文章言波瀾公嘗論詩曰毫髮無遺恨波瀾獨老成也劉安漢之淮南王也與八公著書言神仙之事)
(古詩服食求神仙多為藥所誤兩句可見漢中王必能文而好道術也末句必言長留又以追思高蜀州而及)
(之向子期作思舊賦以思嵇康序云鄰人有吹笛者發聲寥亮追思曩昔遊宴之好感音而嘆故作賦云今言)
(吹長笛者是誰乃能亂我愁思乎方追思高蜀州聞笛而愁思將散亂之間憑伏敬昭州與昭其䰟也宋玉憫)
(屈原文離索作詞以招之命曰招䰟舊本一作長笛鄰家亂愁思鄰家字雖是本出處而用字偪實不如誰能)
(字之宛轉也詞翰是兩字世說注云辭翰清新則有摯虞之妙公詩又曰詞翰兩如神)
蘇大侍御渙静者也旅於江側凡是不交州府
之客人事都絶久矣肩輿江浦怱訪老夫舟檝
而已茶酒内余請誦近詩肯吟數首力才素壯
詞句動人接對明曰憶其湧思雷出書篋几杖
之外殷殷留金石聲賦八韻記異亦記老夫傾
倒於蘇至矣(趙云謝靈運詩拙疾相倚簿還得静者便肩輿轎也王子敬乘平肩)
(輿敬入顧辟彊之園殷殷詩殷其雷是也此序云賦八韻記異而詩止有七韻不知是八)
(字之誤或詩脱一韻也然詩意則貫耳)
龐公不浪出蘇氏今有之再聞誦新作突過黃初詩(趙云)
(後漢龐德公居覘山之南未嘗入城府蘇氏今有之言蘇渙亦不交州府黃初魏文帝也年號文帝為魏太子)
(當後漢建安末在鄴宫七子從之游皆能詩如謝靈運江文通至皆擬其作則其詩之善可知矣突過言蘇渙)
(新作如建安七子之流又過之也)乾坤幾(一作泊)反覆揚馬宜同時(趙云言當)
(時有兵革之事幸天下不至傾覆也幾者危之之辭揚雄馬相如漢武帝聞楊得意誦相如子虛賦而善之曰)
(朕獨不與此人同時哉得意曰臣邑人司馬相如為此賦上驚嘆而召之言美蘇之文辭如二公雖當兵亂之)
(際幸天下不至於傾覆則天子宜得如揚馬者與之同時而召見也東觀漢記王舟謂陳遵曰俱遭世反覆唯)
(我二人為天地所遺)今晨清鏡中勝食齋房芝(前漢元封二年芝生甘泉齋房産革)
(九莖連葉今比渙詩如房芝可茹也)余髮喜却變白間生黑絲(生一作添趙云余)
(髮喜變白而為黑以聞其詩之故)昨夜舟火滅(一作接)湘娥簾外悲百靈
未敢散風破(一作波)寒江遲(趙云湘娥悲百靈未散皆以聞其詩而然也公在潭州故)
(使潭州事湘娥所謂帝鼔瑟之湘靈也宗慤曰願乘長風破萬里波破作波非)
送重表姪王殊評事使南海(趙云以曾老姑言之至公則四世也)
(以高祖母言之至王殊則五世也故公視王殊為重表姪矣殊一作□)
我之曾老姑爾之高祖母(趙云此潘安仁所謂爾親伊姑我父惟舅之勢也)爾
祖未顯時歸為尚書婦(趙云尚書王珪也正觀十年拜禮部尚書西清詩話辨唐書王)
(珪傳所載珪微時母李嘗曰兒必貴然未知所與游者何如人而試與偕來會元齡等過其家李闚大驚勑具)
(酒食歡盡日喜曰二客公輔才汝貴不疑今觀此詩則珪母杜氏非李氏也一說謂珪之祖僧辯為梁太尉尚)
(書令則知珪之母杜氏為其婦也西清詩話非)隋朝大業末房杜俱交友(趙云房元)
(齡杜如晦於王珪同學於文中子則俱交友可知矣唐書王珪始隠居時與房元齡杜如晦善)長者來
在門荒年自餬口(陳平門多長者車隠公十一年傳餬其口於四方)家貧無供
給客位但箕箒俄頃羞頗珍寂寥人散後入怪鬢髮空
吁嗟為之久自陳翦髻鬟市鬻充杯酒(趙云翦髮言其好客未必實事)
(暗使晉陶侃母嘗翦髮具酒食延賓客事以形容之也)上云天下亂宜與英俊厚
向竊窺數公經綸亦俱有(此言房杜二公見上注)次問最少年虬
髯十八九(虬髯言太宗)子等成大名皆因此人手下云風雲
合龍虎一吟吼(趙云風雲龍虎則易雲從龍風從虎也)願展大夫雄得辭
兒女醜秦王時在座真氣驚戶牖(古注馬援曰乃知帝王自有真也趙云)
(洪黽父云老杜送表姪王評事詩我之曾老姑爾之高祖母從頭如此叙說都巳無意其後忽云秦王時在座)
(真氣驚戶牖再論其事他人更不敢如此道也其說是然上言虬髯則王殊母所見之辭此言秦王云時在座)
(之辭蓋秦王太宗也所以引下句尚書踐台斗之事黽父不省也西清詩話云一婦人識真主於側微史缺文)
(而繆誤獨少陵載之號詩史信矣)及乎貞觀初尚書踐石斗(正觀中珪以侍中輔)
(政)夫人常肩輿上殿稱萬夀(夫人以命婦預輔政)六宫師柔順法
則化妃后(易坤卦柔順利正)至尊均嫂叔盛世垂不朽(漢路温舒疏至)
(尊與天合符魏文帝與吳質書辭義典雅足傳于後此為不朽矣)鳳鶵無凡毛五色非
爾曹(趙云鳳鶵指尚書之子也鳳言鶵者古有鳳將鶵之曲言毛者南史謝超宗靈運孫鳳之子超宗作)
(殷淑儀誄帝大嗟賞謂謝莊曰超宗殊有鳳毛靈運復出五色則傳載天老之鳳五色備舉出東方君子之國)
(非爾曹則固非貶王評事也以言非爾而誰晉隆雲字士龍幼時吳尚書閔鴻見而竒之曰此兒若非龍駒當)
(是鳳鶵)往者胡作逆乾坤沸嗷嗷(安禄山亂也愁趙云嗷嗷韻書衆口也祖出)
(詩哀鳴嗷嗷)吾客在(一作左)馮翊爾家同遁逃(趙云左馮翊同州也公避寇同)
(州其事顯矣)争奪至徒步塊獨委蓬蒿(趙云公困於徒之步塊然在蓬蒿中矣也)
(淮南子曰塊然獨處劉越石曰塊然獨坐)逗留熱爾腸十里却呼號(趙云王評事見)
(公之逗留不進而生熱腸逗留不進四字出後漢書顔氏家訓墨翟之徒世謂熱腹楊朱之侣世謂冷腹腸不可冷)
(腹不可熱當以仁義謂節文爾今云熱腸蓋亦方言耳公又云熱中腸也)自下所騎馬右持
腰間刀左牽紫遊韁飛走使我高(公自注云昔鄴下童謠曰青青御路楊白)
(馬紫遊韁右注公言避亂日輟白馬載我使走免難於危險之中趙云紫遊韁則公自注巳明公於此係第)
(二次使紫遊韁而使自注亦猶第二次使皆雅而始自注引何遜詩者矣次公於句法義例論之為詳)苟
活到今日寸心銘佩牢(懷輟馬之恩庾信愁賦曰誰知一寸心)亂離又聚
散宿昔恨滔滔水花笑白首春草隨青袍(趙云公言在潭州濱於江)
(故為水花所笑青草隨青袍以言王評事往南海也廋信哀江南賦云青袍如草師云阮紹泛西池詩白首)
(登畫舡反慮水花笑水花水芝皆蓮也)廷評近要津節制收英髦北驅漢
陽傳南汎上龍舠(趙云古詩先據要路冿節收收英髦言南海節度使幕中要賢材也漢陽)
(今之漢陽軍也傳張戀切郵馬之謂漢高祖紀所謂乘傳是巳古注為傳車也如今之乘驛瀧吕江切廣雅云)
(南人呼湍為瀧韓退之所謂隴頭瀧是已舠則釋名云舡三百斛曰舠自漢陽而往故曰北驅漢陽傳其往也)
(以有使南海之役故曰南泛上龍舠)家聲肯墜地利器當秋毫(見烜赫舊家聲注言)
(能自振立不令委墜示趙云太史公言李陵頽其家聲老子曰利器不可以人虞詡曰不逢錯節盤根何以)
(知利器)番禺親賢領籌運神功操(番禺縣名廣趙云番禺則二山名在州親賢領)
(必宗室之子為節度)大夫出盧宋寳貝休脂膏(杜補遺言廣州李大夫盧則盧奐宋)
(則宋璟所以比李大夫唐舊史奐為南海太守南海郡利兼水陸瓌寳山積劉臣鱗彭果相繼為太守五府節)
(度皆坐贓死及授奐任貪吏歛迹人用安之又云自開元四十年廣府節度使清白者四裴伸先李朝隠宋璟)
(及盧奐此所以比李大夫於盧宋謂之出則又出其上也寳貝休脂膏謂廉潔而不汚於貨利也昔漢孔舊清)
(潔身處膏脂而未嘗自潤)洞主降接武海胡舶千艘(趙云廣南有溪洞蠻其長謂之)
(洞主降接武降戶江切禮記堂上接武言相繼而降也杜補遺番禺雜錄番商遠國運寳貨非舶不可劉恂)
(市舶錄獨檣舶深五十餘肘三木舶深一百餘肘肘者西域以為度也船總名曰艘猶今言幾隻也)我欲
就丹砂跋涉覺身勞(葛洪聞交趾出丹砂求為句漏令至廣州刺史鄧洪留乃止羅浮山)
(鍊丹)安能䧟糞土有志乘鯨鼇(趙云鯨海中大魚也鼈臣鼇也列子所謂戴五山者)
(神仙琴者有騎鯉之事則鯨鼇為可乘尤可知也見李白騎鯨魚注左氏况珠玉乎寳糞土也)或驂鸞
騰天聊作鸖鳴臯(汪淹别賦駕鸖上漢驂鸞騰天作趙云詩鸖鳴于九臯聲聞于天聊鶴)
(鳴舉則今之詩聊如鶴鳴也)
詠懷二首(趙云此公自潭而往非持止於衡蓋欲儘南往矣何以言之第一篇曰夜)
(看酆城回首氣蛟龍池第二篇曰飄飄桂水遊悵望蒼梧暮又曰多憂汙桃源拙計泥銅)
(柱又曰結託老人星羅浮展衰步又有云風濤上春沙則二月離潭而上尤明)
人生貴是男丈夫重天機(趙云列子載孔子遊於太山榮殷期行乎郕之野鼓琴而)
(歌孔子問曰先生所樂何也對曰吾樂甚多天生萬物惟人為貴而吾得為人是一樂也男女之别男尊女卑)
(故以男為貴吾既得為男矣是二樂也人生有不見日月不免襁褓吾既巳九十矣是三樂也莊子天機不張)
(注不靈也又曰嗜欲深者天機淺)未達善一人得志行所為(孟子窮則獨善其身)
(達則兼善天下又曰得志行乎中國又曰善推其所為而已矣)嗟余竟轗軻將老逢艱
危(趙云陸機嘆逝賦余將老而為客)胡鶵逼神器逆節同所歸(胡鶵安史也逼)
(神器陷長安也老子曰老下神器不可為也為者敗之執者失之趙云逆節同所歸則言所從其為臣為將)
(者也許靖與曹公書足下專征之任凡諸逆節多所誅討也)河洛化為血公侯草間
啼(安史亂河洛之間格闘尤甚故云化為血公卿奔竄故啼於草間也)西京復䧟没翠蓋
蒙塵飛(趙云西京長安也復䧟没則對河洛化血之辭故言復言以其先䧟河北又䧟東京於此又䧟)
(西京也翠蓋天子之車蓋宋王賦翠為盖蒙塵天子出狩也左傳蒙塵于外正指言明皇舊注謂吐蕃䧟京師)
(天子幸䦼自是代宗廣德元年事下又言兩宮蓋指明皇與肅宗尤明舊注謬矣)萬姓悲赤子
兩宫棄紫微(趙云兩宫明皇肅宗紫微蓋言帝座)倏忽向二紀奸雄多是
非(趙云自天寳十四載禄山亂至今大歷五年凡十六年故得以向二紀為稱姦雄多是非則其間有尊君)
(者有跋扈者斯為多是非矣)本朝再樹立未及貞觀時(趙云再樹立方言代宗也)
日給在軍儲上官督有司(趙云大歷五年吐蕃之兵未息故也唐志設屯田以益軍)
(儲又晉天文志觜觿明則軍儲盈注儲積也孟子曰有司莫以告書兹用不犯于有司)高賢迫形
勢豈暇相扶持(趙云迫于用兵之形勢也孟子疾病相扶持又語危而不持顛而不扶)疲
&KR1727;苟懷策棲屑無所施(趙云疲苶公自言也莊子苶言疲役今公言其疲勞困苦之身雖有)
(良策方在流落棲屑間無所施展也注却云言上下顧忌無所施為錯矣)先王實罪已愁
痛正為兹(左傳云禹湯罪巳其與也勃然愁痛字如漢武下哀痛之詔)歲月不我與
蹉跎病於斯夜看酆城氣回首蛟龍池(趙云歲月不我與即論語歲不)
(我與公嘆其蹉跎疾病而不得進用以寳劔蛟龍自比也酆城事見紫氣衝牛斗注下句見蛟龍得雲雨注)
齒髮以自料意深陳苦詞(趙云言自料其齒落髮脱但意深詞苦為不能自己耳)
又
邦危壞法則聖遠益愁慕飄颻桂水遊悵望蒼梧暮(趙云)
(時身尚在衡州欲往而懷嘆也桂水出會稽禹崩之地蒼梧舜葬之所以言聖遠益愁慕也)潛魚不
銜鉤走鹿無反顧(趙云蓋以自譬詩魚潛在淵咸在于渚左傳古人有言曰鹿死不擇音鋌)
(而走險急何能擇)皦皦幽曠心拳拳異平素(趙云皦皦蓋有如皦曰之皦言幽曠)
(心自分明也而乃拳拳屈身全生此所以異乎素矣)衣食相拘閡朋知限流寓(趙云)
(謝靈運詩再與朋知辭又擬王粲詩序家本秦州貴公子孫遭亂流寓自傷多情)風濤上春沙
千里浸江樹(趙云顔延年詩春江壯風濤選詩雲中辨江樹)逆行少吉日時節
空復度井竈任塵埃舟航煩數具(趙云任㕓埃則言其居止之處井輿竈不)
(汲不㸑所以塵埃)牽纏加老病璅細隘俗務萬古同死生胡為
足名數(趙云言貴賤夀夭同一死生胡為足名數自弔其困於形名度數不敢踰越也)多憂汙
桃源拙計泥銅柱(桃源見欲間桃花宿注之趙云桃源在今鼎州陶淵明集載甚詳多憂)
(而往則亦汙之矣銅柱後漢馬伏波所建於愛州西南角之極處按寰宇記愛州九真郡有銅柱馬援以表封)
(彊為公幹為刺史欲權鎔貨之人曰使君果壞是吾屬為海神所殺矣訴之都督韓約約移書辱之而止今公)
(詩云拙計而泥之則欲必往也)未辭炎瘴毒擺落跋涉懼(趙云兩句通義言未得遂)
(辭去炎瘴之毒與未停息跋山涉水之恐懼)虎狼窺中原焉得所歷住(師云徐庶)
(日今虎狼輩窺覘中原不可不備歷趙云張孟陽詩賊盗如豺虎令云虎狼窺中原此大五年詩四年十一)
(月吐蕃方寇靈州常謙光擊敗之然窺中原之意蓋未巳也公死於是年其歲在庚戍其後大歷八年歲在癸)
(丑十月吐蕃又寇涇邠則當公之未死時雖不見其為寇之地而猶有窺中原之意矣公詩又嘗曰北極朝廷)
(終不改西山盗賊莫相侵則吐吐蕃為盗賊今言其有窺中原之意故其所經歷不可為久住計也)葛洪
及許靖避世常此路(趙云晉書葛洪傳洪以年老欲鍊丹以析夀聞交趾出丹求為句漏)
(令洪遂將子姪俱行乃止羅浮山鍊丹此洪南行申此路之證也三國志蜀書許靖字文休漢靈帝時為御史)
(中丞避董卓之誅走至交趾後以劉璋所招入蜀仕先主魏王朗嘗與書曰足下周游江湖以暨南海歷觀夷)
(俗可謂偏矣此許靖南行亦由此路也)賢愚誠等差自愛各馳騖(揚雄曰方其有)
(事則聖賢馳騖而不足也)羸瘠且何如魄奪針炙屢擁滯僮僕慵稽
留篙師怒(篙師舟人也)終當挂帆席天意難告訴(選文玄虚海賦候勁)
(風揭百尺維長綃挂帆席又選注謂張帆待高風而行)南為祝融客勉強親杖屨
結託老人星羅浮展衰步(祝融峯地多神仙所居老人星在南極趙云祝融神名)
(南為祝融之地晉志老人一星在狐南一曰南極秋分旦見于丙春分夕没于丁茅君内傳曰大天之内有地)
(中之洞天三十六所羅浮之洞周回五百里名曰朱明曜真之天羅浮山記曰羅浮者蓋總稱焉羅羅山浮浮)
(山二山合體謂之羅浮在增城博羅二縣之境有神仙所居謝靈運初發石首城詩游當羅行親浮杖屨展衰)
(步則欲南往為南方祝融之客也)
九家集注杜詩卷十五
