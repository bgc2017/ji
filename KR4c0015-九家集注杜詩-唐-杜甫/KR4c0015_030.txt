九家集注杜詩卷三十宋郭知達編
近體詩
灧澦(趙云按麗道元注水經云魚復水門之西江中有㧓石為滛預石冬出水三十餘丈)
(夏則沒亦有裁出矣今公句云灔澦既沒孤根深為之既沒至夏時而言語曰灧如如洑)
(瞿唐不獨灧澦如馬瞿唐不下灧澦如樊瞿唐舟絶如龜瞿唐莫窺見本朝樂史寰史寰)
(宇記)
灧澦既沒孤根深(此峽西人以灧澦如為水後既尤漲不可下也薛云古樂府灧如作滛澦)
(其詞曰滛澦大如袱瞿唐不可觸金沙浮轉多桂浦忌經過)西來水多愁太陰(言陰氣太)
(盛也湖趙云太陰字出不一若在水言之則吳楊賦曰太陰之所秘玄靈之所游也)江天漠漠
鳥雙去(雙一作飛)風兩時時龍一吟舟人漁子歌回首古客
胡商淚滿襟(趙云龍吟未必可聞而水之深積想其如此矣庾信泛江云春江夏白帝畫舸向黃)
(牛日落江楓静龍吟洄上游宋謝茌侍宴蒜山詩霧罷江天分舟人漁子歌回首言其習水而輕之也句出海)
(賦估客胡商淚滿襟以水之泛張不行則滯流行則憂有傾沈之患所以泣也古樂府詩有估客樂之曲)寄
語舟航惡年少休翻鹽井横黃金(趙云此蓋言敗鹽之惡年少者不顧言亡)
(而欲行舟必沈溺弁鹽于水入横費黃金也梁元帝古意詩中有惡少年伎能專自得公扵摘倉耳詩又曰奇)
(語惡少年黃豈且休擲介惟惡少年而後多黃金矣翻鹽井者翻出其物而他往也舊居引蜀都賦家有言引)
(之泉用證鹽字則可若□此句之義却成煎鹽井家横金也恐後學未誤更為詳之)
白帝
白帝城頭雲若屯(趙云乃句乃師民瞻本舊作白帝城中雲出門非蓋用對雨翻盆而字出)
(列子言化人之羽曰望之若雲屯焉謝廷詠詩巖高白雲屯使此屯事也)白帝城下雨翻盆
(雲行而雨施汝翻盆言其勢之孟暴)高江急峡雷霆鬭(江為峡所未哉波聲若雷霆也)翠
木蒼藤日月昏戎(一作去)馬不如歸馬逸千家今有百家
存(言殘敝也)哀哀寡婦誅求盡慟哭秋原何處村(民死于沒故多寡婦)
(暴賦横險故多誅求此言軍旅之際民不聊生也如此趙去老子天下有道則戎馬生于交載記慕容實傳)
(陸䆳曰宜令郡縣遂千家為一堡管子度地篇百家為一里十里術)
黃草
黃草峽西船不歸赤甲山下人行稀秦中驛使無消息
蜀道兵戈有是非(鮑云催寧之亂郭英乂犯寕家至寧逐之是也以大義則之則寕以偏裨)
(逐大將非也皆趙云黃草峽在陪州峽之西赤甲山下人行稀諸本作行人稀蔡伯世木作本蔡伯行稀以)
(為公律詩四詠盡對凡十篇以此其一焉水行之船不歸陸行之人稀少此所以致宜道之更塞也故望秦之)
(中之澤使則無消間蜀道之兵戈或謂或非乃未敢必料也蔡伯世謂是謂蜀中多故冬日池詩公自注傳蜀)
(官軍自圍普遂可見也)萬里秋風錦江水(都記濯錦江秦相張張儀所以作笮橋東下水)
(舊錦里城基址猶在此水濯錦即鮮明故號錦水)誰家别淚濕羅衣(古詩被服羅衣裳)
莫愁劍閣終堪據(張孟陽釗閣銘興實在德險以難恃)聞道松州已被圍
(松州在西山吐番南之鄙橋趙云上兩句承蜀道岳戈之下而起思秋風圍萬里之秋風驚水正在其下誰)
(家别淚則行岳出息與夫避難逃禍者為有别離矣末句蓋謂勿謂閣必之嶮可恃而難割㩀雖松州在劔閣)
(之内已有圍之者矣其戒守土之臣勿生異意乎若是大歷三詩則三年年漢州刺史楊子彬反于于成都可)
(以講劔閣堪據之義更事博聞者辨之)
吹笛
吹笛風山秋月清誰家巧作斷腸聲(鮑明遠離斷客客情又行子心腸斷)
風飄律吕相和&KR0704;(馬螎笛賦律吕既和切聲互降)月傍關山幾處明(向秀)
(月夜聞笛作舊賦)胡騎中宵堪北走(言笛聲怨恐切能動鄉思胡人聞之皆走北矣杜云)
(晉劉琨并州刺史嘗為胡騎所為琨乘月登樓之清蕭賊聞之皆棲然嘆長中夜吹胡笳則人流涕嘘希有懷)
(土之意遂并圍而去胡騎指史朝義之岳未息朱家云季布不北走胡南走越也)武陵一曲想
南征(王微之間桓伊善笛一曰相逢于江次未然相識謂伊曰聞君善笛請為我一弄尹已貴顯素聞微)
(之名更為據胡床三弄而去之已賓主竟不言武陵事未切故考之)故園楊柳今搖落何
得愁中却盡生(趙云一本曲盡生無義緣笛有折楊柳之故曲思感也元注折楊柳落梅花曲)
(名)
垂白(一作白首)
垂白馮唐老(師云梁誨云馮唐垂白老冀晚達餘見三十三卷元日示武宗詩注)清秋宋
玉悲江喧長少睡樓迥獨移時(趙云師民晩本云白首馮唐老今公以自比白)
(首為郎也宋玉九辨悲哉秋之為氣也樓迥獨移時句法可謂奇矣蓋不必言登字倚字此萹全對)多難
身何浦無家病不辭甘從千日醉未賦七哀詩(趙云公入蜀擕)
(妻拏而來今句云無家病不辭豈專以故卿為家者乎非若馮讙曰無以為也末句千醉舊句云注云山中有)
(酒飲者一醉千日劉玄石飲之千日乃醒七哀詩舊注云曺子建王仲宣張孟陽皆有此作也師云選有向)
(注曹子建等七哀謂痛而哀義而哀感而哀恐而哀耳目間見而哀口嘆而哀辠酸而哀曹子建為漢末征沒)
(别離婦人哀嘆故賦此詩仲宣則哀漢室之亂孟陽則前哀人事之變遷之哀王仲宣哀故其題皆曰曰七哀)
草閣
草閣臨無地柴扉永不關(頭佗寺碑飛閣逶迤下臨無地范彦龍云有客欵柴扉)
(趙云及下峥嶸而無無地上寥廓而無天)魚龍迴夜水星月動秋山(杜甫遺按酈元)
(水經魚龍以秋日為夜龍秋分而蟄降寝于淵故以秋日為夜也且并舉魚龍寂寞秋江冷之句云此二詩皆)
(秋時是以子美言魚龍迴夜水魚龍寂寞秋江冷也漢武帝故事曰東方朔云星辰動庶民勞之應漢武元光)
(中天星大動上以謂星搖民勞之妖問董仲舒對曰是)夕露清初濕(夕一作久清一作晴)高
雲薄未還汎舟慙小婦飄泊損紅顔(趙云言將欲南下斯汎舟飄泊矣恐)
(其小兒之婦以我飄泊之故愁損紅顔此我所以慙愧之乎古樂府有大婦中婦小婦之句觀今句則前詩所)
(謂無家病不辭者直念故卿之無家者矣)
江月
江月光於水高樓思殺人(庾肩吾詩樓上徘徊月空中愁思人趙云古詩蕭蕭愁)
(殺人梁施榮秦詩娥媚誤殺人)天邊長作客老去一霑巾(長一作秋)玉露團
清影(謝惠運圖團滿葉露謝元暉猶霑餘露團)銀河沒半輪誰家挑錦字滅
燭翠眉顰(一作燭滅别賦織錦曲兮泣已盡回文詩兮影獨傷趙云古有織錦回文詩其序曰竇)
(韜秦州被徒沙漠其妻蘇氏方韜臨去别蘇誓不更取至沙漠便娶其婦蘇氏織錦端中作迴文詩贈之)
洞房(趙云此而下曰宿昔曰能畫曰鬭雞曰歷歷曰洛陽曰麗山曰提封通八篇蓋一時)
(所作定為秋七月者以今篇云玉殿起秋風則公在奕感秋風之起追念往昔所作乃七)
(月也)
洞房環珮冷玉殿起秋風(趙云此萹思長安而懷帝闕也言洞房之所以環珮冷者)
(以玉殿起秋風之時也楚辭姱容修能亘洞房而上林賦累臺生成岩窔洞房玉殿字未見所出李白亦云玉)
(殿長愁不記春)秦地應新月龍池滿舊宫(興慶宮明皇潛龍之地也有龍池在焉)
(趙云長安志龍池在興慶宮躍龍門南本是平地自垂供載初後因雨水流潦成小池後又引龍首渠支分溉)
(之曰滋以廣平神龍景龍中彌亘數頃澄澹皎㓗淑至數大常有雲氣或見黃龍出其中令云舊宫指興慶宫)
(也)繫舟今夜遠清漏往同時(趙公此公將下南下已入舟矣所繫舟之處今夜去)
(秦地為遠而想象清漏與往時無異特不得聞之也蓋欲言宫漏矣)萬里黃山北團陵白
露中(東方朔傳微行始出北至池陽西至黃山武趙云尤見懷長安之心切矣舊注脱誤按傳云帝微)
(行在至黃山而灼曰黃山宫名在愧里蓋右扶風槐里縣有黃山宫孝惠二年所起二雄羽獵賦序旁南山而)
(西至長安五柞此繞黃山瀕渭而東則黃山在南山之下矣今公句則實道困陵在此地之北也)
宿昔(詠天寶中事)
宿昔青門裏蓬萊仗數移花嬌迎雜樹龍喜出平池落
日留王母微風倚少兒宫中行樂秘少有外人知(柳芳傳信)
(記天寶中興慶宫小龍遊于宫坦溝水中中門趙云青門長安之東門漢書&KR0008;霸城門民間所謂青也蓬萊)
(殿名在大内大明殿宫紫宸殿之北仗數移所以引下龍池之句花嬌迎雜樹之花則桃杏梨杏之屬杏之屬)
(沈約登高望春詩春風搖雜樹葳蕤綠且丹舊注引木芍藥不可謂之雜樹龍喜出平池應是言大液池耳按)
(東内蓬萊殿後含涼殿後有太液池景龍文龍文館記中宗登極暉閣遇雪令學士賦詩宗楚客曰太液天為)
(水蓬萊雪作山推此可見矣落日留王母微風依少兒王母以言楊貴妃少兒以言妃之諸姨漢武帝内傳西)
(王母與上元夫人降帝少兒則衛夫人也衛青傳衛媪長女君儒少兒次女則子夫子夫者衛皇后也矣薛)
(云前漢書周仁為人陰重以是得幸入卧内于後宫秘戲仁常侍帝旁終無所言後漢梁疎傳宫省事秘莫有)
(知者)
能畫
能畫毛延壽投壺郭舍人每蒙天一笑復似物皆春切
化平如水皇恩斷若神時時從抵戲亦未雜風塵(西京雜記)
(杜陵畫工毛延夀善為人形醜好老少必得其真又云武帝時郭舍人則激食壺以作為矢不用棘也古之投)
(取其中而不求其還故中實小豆中惡其矢躍而出也郭舍人則激令又還一矢百餘反謂之為驍言如博之)
(竪舍于輩中為驍傑也每為武帝投壺輒賜金帛為杜補遺仙傳拾遺曰木公與玉女投壺有不入者天之)
(嚂嘘注云開口而笑也嚂呼監切又太平御覽載神異傳東王公與玉女投壺投而不接天為之笑問口流光)
(今電是也趙云物皆春則莊子與物為春之語也未句抵戲則角觝之戲也兩兩相當角力鬪伎在漢有之矣)
(亦未雜風塵言至用抵戲而止不甚雜民俗之風塵事也豈美其不微行者乎)
鬭雞
鬭雞初賜錦(趙云陳翰異聞集載玄宗好鬭雞人以弄雞為事貧者至弄假雞有要昌者以善養)
(雞蒙寵尚時為之歌云生兒不用識文字鬭雞走大勝讀書賈家小兒年十三富貴榮華代不如能令金巨期)
(勝負白羅秀衫隨軟輿推此則賜錦可知矣舊注楊國忠始以鬭雞供奉傳中初無此語也)舞馬既
登牀(既一作解明皇嘗令教舞馬四百蹄目之為某家驕其曲謂之傾杯奮樂首鼔尾無不應節又施三)
(層木牀乘馬于上抃轉如飛安祿山亂馬散落人間象鮑云東城父老傳明皇以乙酉生而喜鬭雞兆亂之)
(也)簾下宫人出樓前御曲長(鄭處誨明皇雜錄云上每賜宴脯則御勤政樓金吾)
(及四軍兵士盛列旗幟披黃金甲或衣或服錦綉太常陳樂教坊大陳尋撞走索金劔劍角觝鬭雞又令宫人)
(百飾以珠翠衣以錦綉自幃中犖雷鼓為樂又引大象犀牛入場或拜或無動中音律正月望夜又御動政樓)
(觀燈作樂貴臣戚里官設看樓夜闌令宫女于前樓歌舞以娛之)仙遊終一閟女樂久
無香寂寞驪山道清秋草木黃(言不復行幸也趙云舊本樓前御柳長一作御)
(曲長當以為是蓋方貫上下句也仙言及明皇遊昇矣宜女樂之久無香也秋風辭草木黃洛兮雁南飛)
鸚鵡
鸚鵡含愁思聰明憶别離翠衿渾短盡紅嘴漫多知未
有開籠日空殘宿舊枝世人憐復損何用羽毛奇(趙云此篇)
(多使禰衡賦中字意聰明字則才聰明以識機也憶别則眷西路而長懷望故鄉而延貯又曰痛母子之永隔)
(哀伉儷之生辭也翠矜紅觜字則紺趾丹觜緣衣翠衿也渾欲短則顧則六之殘毁雖奮性其焉如也漫多知)
(則豈言語以階亂將不密以致危也未有開籠口則閑以雕籠剪其翅羽也空殘宿枝則想昆山之高□峻思)
(鄧林之符疎而轉入離鳥悲舊林之意也末句意羽毛則雖同族于羽毛故殊智而異心也舊注雖引而不全)
歷歷
歷歷開元事分明在目前無端盜賊起勿已歲時遷巫
峽西江外秦城北斗邊為郎從白首卧病數衣天(趙云古詩)
(天上何所有歷歷種白榆巫峽西江外自言其所在之處蜀江至荆楚處人名之曰西江莊子激西江之水疏)
(云蜀江從西東謂之西江巫峽在西江上游故曰外秦城北斗邊乃句乃懷長安也長安城謂之北斗城末句)
(秦用馮唐白首為郎遘薛云後漢張衡思玄賦尉龐眉而郎潛兮逮三某而武注漢武故事曰上至郎署見)
(一老郎鬢皓白問何時為郎何其老也對曰臣性顔名駟以文帝時為郎文帝好文而臣好武景帝好美而臣)
(貎醜陛下好少臣已老是以三葉不遇也上感其言擢為會稽都尉)
江上
江上日多雨蕭蕭荆楚秋高風下木葉(楚辭宋玉九辯洞庭波兮木葉)
(下)永夜攬貂裘勲業頻看鏡(惜功名未遂而身老)行藏獨倚樓時
危思報主衰謝不能休(趙云上四句言景物下四句乃公之懷抱勲業頻看鏡所以惜)
(老之衰行蔵獨倚樓則其所念深矣三國志張昭得以成勲業方安成西征賦孔隨時以行蔵與信詠惬匣中)
(取明鏡披圖自照看周王襃與周公讓書年事蕳盡客髮衰謝漁隠叢石序昔一詩客嘗以神聖公巧四品分)
(類古今詩句為說獻半山老人得之老人得之未及觀遽問客曰如老杜勲業頻看鏡行□獨倚樓之句當入)
(何品客無以對遂以其說還之曰嘗鼎以變他可知矣則知討之不可分門纂集蓋此出意也)
中夜
中夜江山靜危樓望北辰(顔延年起觀辰漢中)長為萬里客有醜
百年身(鮑明遠争先萬里途各事百年身)故國風雲氣(史記風雲天地之客氣也)高
堂戰伐塵胡雛負思澤嗟爾太平人(胡雛禄山也晉戰記石勒倚嘯東門)
(王衍見其異之顧謂左右曰向者胡雛吾觀其聲視有奇恐將為天下患馳遣收之會勒已去趙云北北居)
(其所衆星拱之望北辰則望君王之意胡雛當是史朝義之亂未除而興感感亂皆自祿山也曹植詩云有萬)
(里客問君何鄉人高堂戰伐言言其所居高堂之上亦染戰伐之塵也蓋公念其流落萬里首因安祿山之亂)
(所致萬里思而傷之凡為太平之人皆被此禍也)
江漢(趙云書制及衡淮荆州江漢朝宗于海注云江水漢水經此而入海)
江漢思歸客乾坤一腐儒片雲天共遠永夜月同孤落
日心猶壯秋風病欲蘇古來存老馬不必取長途(趙云劉貢)
(父云楊大年不喜杜公詩謂之村夫子詩嘗有鄕人以杜詩強大年大年不服鄉人因曰公試為我續杜句舉)
(江漢思歸客大年以為屬對鄉人徐舉乾坤一腐儒大年默然似少屈也然則杜詩之全者讀之未覺其起絶)
(至闕一字少一句而補之仍爾天冠地屢矣老馬事韓子曰管仲隰朋從桓公伐孤竹春往而冬反迷惑失道)
(管仲曰老馬之智可用也乃放老馬而隨之遂得道馬公之意蓋此比于老馬雖不能取長途而猶可以知道)
(解惑也又嘗曰老馬夜知道亦此之謂)
洛陽
洛陽昔陷沒胡馬犯潼關天子初愁思都人慘别顔清
笳去宫闕翠蓋出關山故老仍流涕龍髯幸再攀(趙云天寶)
(十四載歲在癸丑十一月安祿山反䧟河北諸郡十二月陷東京所謂洛陽昔陷沒也次年没月遂陷潼關京)
(師文超所謂胡馬犯潼關也是年甲午詔親遂幸蜀所謂天子初愁思都人慘别顔也清笳去宫闕翠&KR1308;出關)
(山則顔車駕之出如此也明年九月復京師又復東京丁夘入長安長之安十二月丙□上宮之自蜀郡此所)
(謂故老人流涕龍顔幸再攀也龍髯是黃帝采首山之銅鑄鼎于荆山之上鼎既成龍髯胡髯下迎黃帝帝上)
(騎羣臣後宫從七十人龍乃上天餘小臣不得土上乃悉持龍髯拔随黃帝之弓百姓仰望帝既上天抱其弓)
(與龍髯而號故循代因名其處曰項胡其弓曰鳥號)
驪山
驪山絶望幸花萼罷登臨(趙云此云專言上皇山陵事也驪山華清宫所在也本太)
(宗之湯泉宫在陵潼縣西去長安五十里長安歲幸馬花萼者樓名取詩人棠棣之義帝時登樓聞諸王音樂)
(咸召升樓同康宴謔相如對彈文太山梁父設壇場望幸帥古曰幸臨見謝靈運有登臨海嶠詩)地下
無朝燭人間有賜金(趙云朝音朝覲之朝凡朝在早則秉燭而朝今地下幽閣無朝人見)
(之燭舊外既誤以朝夕之朝字而引陶潛詩幽室一已閉千年不復朝則不復見晨朝之義何千燭事又引劉)
(向傳秦始皇帝葬于驪山之阿人膏為登燭水銀為江海黃金爲島歷却拆朝與燭為二字大非今人間賜金)
(則生時賜子留在人間空有此金耳)鼎湖龍去遠銀海雁飛深(趙云此却正言其上)
(昇何深行經孫氏陵詩銀海終無浪金島金不飛)萬歲蓬萊曰長懸舊羽林(蓬萊)
(殿名羽林星名漢有羽林軍中趙云句又似難解盖言天子如日之明平時蓬萊殿之日懸于殿中今則懸)
(在舊羽林中舊日充宿衛之兵令則守護陵寢也)
提封
提封漢天下(前漢地理志秦分天下作三十六郡漢興復開置提封田一萬萬四千五百一十三)
(萬六十四百五頃東方傳提封頃畝師之古曰亦謂提舉四方之内摠計其數也)萬國尚同心
借問懸車守何如儉德臨(懸車束馬言至嶮也言以嶮守為莫若守之以險德也吳)
(起對未文在德不在險以此)時徵峻乂入草竊(一作草慮)犬羊侵願戢兵
猶火恩加四海深(趙云此篇公崇德息兵之作使公居廟堂得行其志天下不亦受其賜乎)
(懸車入所謂束馬懸車言必欲得形勝之地使敵人束馬懸車而後得入如此而後可如守則莫草臨之以檢)
(德也書真乃儉德舊木正作草竊犬羊侵一作若慮犬羊侵當以莫慮為正義方通貫犬中國之所若亂者盖)
(白取之也詩小雅盖廢則四夷交侵中國微矣故召亂者嘗起于人君之奢衆則廢國事而竭民財廢國事則)
(無備竭民財則多怨如是而不有外侮乎左傳兵猶火也不職將士焚孟子曰故推恩足以保四海)
白露
白露團甘子清晨散馬蹄圃開連石樹船渡入江溪憑
几看魚樂迴鞭急鳥栖漸如秋實美幽徑恐多蹊(趙云月令)
(白雲降曹子建名都篇清晨復來還又付身散馬蹄圖開運俯石則圃之所開當運石樹船渡入江深溪則船)
(之所渡在入江之溪莊子從容是魚樂也黃石公兵書樹杌者鳥不棲迴邊急鳥栖則自清晨至晚而歸矣多)
(蹊字暗使桃李不言下字成蹊)
孟氏
孟氏好兄弟養親惟小園承顔胝手足坐客強盤飱負
米力葵外讀書秋樹根(趙云好兄弟如唐人詩有蕭氏賢夫婦也家好兄弟亦此也承)
(顔眠手足則勤勞于小國之事以養也乃孟子謂竭力耕田以供子職之意莊子禹手腁足胝左傳有盤飱窴)
(壁貼以強字則若強之負米字之米事之祿也力葵者力于治葵也所以成惟小團之句或云力葵一作夕葵)
(此惑于以夕對秋矣)卜鄰慙近舍訓子學先門(趙云題是孟氏故使家家本事烈女)
(傳孟軻母其合近墓孟子之少也嬉戲為墓間之事踴躍築埋孟母曰此非所以居子也乃去舍市傍其子嬉)
(戲為賈街之事母又曰此非所以居子也復頭舍學宫之旁其子嬉遊乃設爼喜挕讓進退母曰此可以居吾)
(子矣遂居左傳非宅是卜唯鄰是卜公自謙言子之卜鄰我纔為近舍蓋以子之母能教訓其子傚學先門也)
吾宗(衛倉曹崇間)
吾宗老孫子質朴古人風(魏志毛玠傳君有古人之風故賜君古人之服)耕鑿
安時論衣冠與世同在家常早起憂國願年豐語及君
臣祭經書滿腹中(趙一傳文藉雖滿腹不如一囊錢孟趙云莊子鑿井而飲耕田而食而)
(浩然曾使故對衣冠未句蓋言几論語之間及于君臣尊卑之祭必用其腹中之書而證明之也腹中書暗用)
(郝隆膔腹中之語又邊孝先腹之便吾經)
第五弟豐獨在江左近三四載寂無消息覓使
寄此二首
亂後嗟吾在羈州見汝難草黃騏驥病沙晚鶺鴒寒楚
設關城險吳吞水府寬十年朝夕淚衣袖不曾乾(史冬楚世)
(家肅王四年蜀伐楚取兹方于是楚為干關以距之注李熊說公孫述曰東守巴郡距扞關之口趙云草黃)
(騏驥病公自謂也成亂後嗟吾在之句沙晚鶺鴒寒憫其弟之寒也詩鶺鴒在原以成羇栖見汝難之句楚設)
(關城顯公功其身之所在吳吞水府見言五帝豐之際在楚則䕫州為楚之地關險則白帝城地䕫之險矣吳)
(則江左至吳而積水之多故云水府寬劉勁趙都賦其東則有天浪水府百川是理木玄虛海賦云爾其水府)
(之内極深之庭鮑明遠與内書曰曾潭水府)
右一
聞汝依山寺杭州定越州風塵淹别日江漢失清秋(趙云)
(豐在左左傳聞而未審故今云聞汝依山寺其杭州邪豈定是越州邪兵戈謂之風塵蓋言風動塵起故也齊)
(顔之推古意詩風塵暗天起江漢二水名失清秋則言我秋時在此而不見其弟為相失也舊本一作共清秋)
(非)影著啼猿樹魂飄結蜃樓(杜補遺陳蔵器云車螯是大哈一名蜃能吐氣為樓)
(臺海中春夏問依約島淑中常有此氣埤雅云蜃嘘氣成樓臺高鳥卷飛就之以息氣輒吸之俗謂之蜃樓)
(趙云啼猿自樹公言其所在之處故云影著盧照鄰生山高云莫辨啼猿樹看成女雲吉蜃樓止言豐之所在)
(之處故思之魂飄前漢天文志海房蜃氣象樓臺公詩有每一曰言已一句言彼者前箭云楚設關城險以言)
(己之在楚吳吞水府寬以言弟之在吳又如憶李白云渭北春天樹則言己在咸陽江東日暮雲則言白在會)
(稽似此體格非一)明年下春水東盡白雲求(趙云東盡白雲求又所以成杭州定)
(越州之句)
右二
巫峽弊盧奉贈侍御四舅别之灃朗
江城秋日落山鬼閉門中行李淹吾舅誅茅問老翁(趙云)
(屈原九歌有山鬼一篇乃楚事之事巫峽巳屬楚地矣左傳行李之往來又曰一箇行李淹吾舅言盧侍御之)
(注留也屈原決于鄭瞻尹曰寧誅鋤草茅以力耕乎老翁則公自謂也字則魏文帝曰皆成老翁但未頭白耳)
赤眉猶世亂青眼只途窮(趙云光武平眉赤之亂阮籍善為青白眼待眼待佳客曰)
(眼待谷途窮赤輒慟哭亦阮籍事也)傳與桃源客人今出處同(趙云桃源在朗州即)
(今之鼎周也四舅之封朗故因以問桃源客也人則公自謂桃源事見陶淵明集石李倫王明君詩傳語後世)
(人遠嫁難為情)
溪上
峽内淹留客溪邊四五家古苕生迮(一作濕)地秋竹隠疎
花塞俗人無井(峽俗多引泉或水以自給也)山田飯有沙西江使船
至時復問京華(心未嘗忘王室也又趙云淹留客公自謂也事則離騷經何足以淹留舊本)
(古苔師民瞻本作古苕是盖葦苕溪上之一作濕地不工郭僕遊仙詩作華遊峽窟謝靈運齊中讀書詩昔余)
(遊京華以今人承用之熟遂不考按故為出之)
樹間
岑寂雙柑樹(鮑明達舞鶴賦去帝卿之岑寂)婆娑一院香交柯低几杖
垂寶礙衣裳滿歲如松碧時同待菊黃幾迴霑葉露乘
月坐胡床(前漢趙廣漢傳滿歲為真戸翁歸傳亦云晉書庾亮在武昌佐吏殷浩之徒乘秋夜共登)
(南樓俄而亮至諸人將避之亮曰諸君少住老子于此處興復不淺便處胡床談誅竟坐晉劉琨傳琨乃乘月)
(登樓清嘯松趙云滿歲如松碧周滿一歲冬夏青青如也橘熟于九月則為待菊黃矣)
八月十五夜月二首
滿目飛明鏡歸心折大刀轉逢行地遠攀桂仰天高水
路疑霜雪林棲見羽毛此時瞻白兔直欲數秋毫(月中有白兔以)
(其明輝無所不照故可數秋毫其趙云延篤與李文德書吾誦伏羲氏之易煥兮爛兮滿目歸心則與選詩)
(邊馬有歸心公詩首句多便對明鏡以言月之圓也庾信磨鏡詩明鏡如曉月古詩槀貼今何在山上復棋貼)
(何當大刀頭破鏡非上天無兢樂府古題要解曰棋貼今何在某貼跌也冏夫何處也山上復有山上山為出)
(字言天出不在也何當大刀頭有鐶問夫有時常時當還也破鏡非上天言月半鈌當還也今乃八月十五夜)
(子故稱之為明鏡則月圓矣轉逢行地遠地以蓬驚身也曺植雜詩轉蓬雜本恨飄飄隨長風類此客遊子揖)
(軀□從由而表陽源效古詩勤役未云已壯年徒為空迺到古時人所以悲轉蓬劉安招隠士云桂樹縱生兮)
(山之陰奮桂枝兮長淹留)
右一
稍下巫山峡猶銜白帝城氣沈全浦暗輪仄半樓明刁斗
皆催曉蟾蜍且自頃(後漢張衡靈憲云月陰精之忠積而成獸象蟾兔陰之類有憑故焉)
(者羿請不死之藥于王母其妻妲娥竊之託身于月故名蜍蟾趙云稍下猶銜言月也如上萹月詩併點巫)
(山出新規楚州清也氣沈全甫暗以成稍下巫山峽之句峽水中有水也輪仄半樓明以成猶銜下帝城之句)
(城上有樓也刁斗則兵戍處皆有之事出李廣傳)張弓倚殘魄不獨漢家營(軍營)
(有偃月明醜趙云時方有吐番交兵則張弓于夜皆倚曉月之殘不獨漢宫為然雖慮營亦然倚字宋玉長)
(劍倚天外之倚)
右二
十六夜翫月
舊挹金波爽皆傳玉露秋關山隨地闊河漢近人流谷
口樵歸唱孤城笛起愁巴童渾不寝半夜有行舟(趙云前漢)
(樂志月穆穆以金波沈約謝賜甘露啟玉聚珠聯隨盧思道合甘露表玉散珠簾連而相丞云金風玉六如密)
(詩金風蕩佳節玉露凋晚林古有關山月之曲河漢近人流舊注引會文帝仰看明月光天漢回西流可證流)
(字也沈約秋葉詩巴童暗理瑟魏文帝善哉行曰悠悠川流不息行舟)
十七夜月
秋月仍圓夜江村獨老身捲兼還照客倚㐲更隨人光
射潛斗動明方宿鳥頻茅齋依橘柚清切露華新(趙云鮑明)
(遠詩倚依牧雞䐁蜀都賦下高鵠出潛斗舊注引謝靈運詩潛斗媚幽姿在後矣宿鳥字出文選謂之鳥則無)
(定名舊注引魏文帝樂府月明星稀烏鵲南飛繞樹三匝何枝可依全不相干)
傷秋
林辟來人少山長去鳥嶶高秋收畫扇(一云蔵扇羽班姬詠扇詩常恐)
(秋風至涼飈奪熱炎弁捐遮思中思中情道絶)久客掩柴扉嬾慢來時櫛(稽康書嬾)
(與慢成祖)艱難帶減圍(謝靈運搖帶淮疇昔不知今是非沈約與徐勉書老病百日數圍革常帶)
(應移孔以手握臂攣計月少半分)將軍猶汗馬(趙云世番之禍未息也公孫共云臣愚魯無汗)
(馬之勞)天子尚戎衣(書一戎衣天下大定)白將風飈脆檄檉晩夜稀
(白蔣茭草殷檉檉柳)何年減豺虎似有故園歸(王仲宣詩豺虎方講患張孟討詩李)
(葉尚亂起賊盜如豺虎)
秋峽
江濤萬古峽肺氣久衰翁不寐防巴虎全生狎楚童衣
裳垂素髮(秋興賦素髮颯以垂頋)門巷落丹楓(謝靈運曉霜楓葉丹)常在商
山老兼存翊贊功(趙云全生狎楚童言為客于外年老而不敢恃雖童稚亦狎熟免其猜忌)
(為害乃所以全生也商山老四皓也四皓雖隠乃出而從侍太子高祖一見太子遂定既隠而出此為可怪此)
(亦孟皓然頗嫌四皓曾多事出為儲王定是非之意公棲遲峽中老矣蕭索如隠者而實非隠也以四老人避)
(秦漢不仕真隠矣卒能一出子漢有翊贊之功公自歎已流落不為世用然不能忘有為之志此忠臣畎畆不)
(忘君也)
秋興八首其一
玉露凋傷楓樹林(李密詩金風蕩佳節玉露凋晚林)巫山巫峽氣蕭森
(張景陽荒楚鬱森森)江間波浪兼天湧塞上風雲接地陰叢菊兩
(一作重)開他日淚孤舟一繫故園心寒衣處處催刀尺白
帝城高急暮砧(郭泰機詩皎皎白素絲織為寒女衣良工秉刀尺弃我忽若遺趙云阮籍詩)
(湛湛長江水上有楓樹林巫山以言山巫峽以言水䕫以白帝城為塞故云塞上叢菊兩開他日淚此句涵蓄)
(盖公于䕫州見菊者二年矣方叢菊之兩開皆是他日感傷之淚也)
其二
䕫府孤城落日(一作月)斜每依南斗望京華聽猿實下三
聲淚奉使虛隨八月查畫省香爐違伏枕山樓粉堞隠
悲笳(堞城堞也粉謂餙以堊土胡人卷蘆葉吹之為笳)請看石上藤蘿月已映
洲前蘆荻花(趙云南斗師民瞻作北斗盖長安上直北斗宜都山川記峽中猿鳴至清諸山谷傳)
(其響行者歌曰巴中三峽猿鳴悲猿鳴三聲淚霑衣八月查事載慱物志世亦慱張騫奉使尋河事而不見為)
(傳記公屢使為張騫盖承用之熟也庾肩吾奉使江州船中七夕詩漢使俱為客星槎共逐流今公雖有理州)
(之役若奉使然而不到天上為虛隨矣省署以粉畫之謂之畫省亦謂粉署初學記載應卲漢官儀尚書郎入)
(直臺廨中給女侍史二人皆選端正指使從直女侍史執香爐燒薰以從入臺中給使護衣服奏事明光殿省)
(中為服枕則違去畫省香爐者以伏枕之故也山樓粉堞指白帝城末句想像扁舟之往如此北山移丈秋桂)
(遺風春蘿罷月)
其三
千家山郭静朝暉日日(一作一日)江流坐翠微信宿漁人還
汎汎清秋燕子故飛飛(詩汎汎揚舟也趙云江樓坐翠微樓在山間爾雅未及上曰)
(翠微以其氣然也梁張率長相思云望雲去去遠望鳥飛飛滅江揔别袁昌州黃皓飛飛遠青山去去愁杜補)
(遺左太冲蜀都賦觸石吐雲鬱葐蒀以翠微注翠微山氣之輕縹者陸倕石關銘上連翠微天邊氣也)匡
衡抗疏功名薄劉向傳經心事違(趙云功名薄公自言其為左拾遺時雖有)
(諫諍如匡衡而緣此帝不加省以出比之則功名薄也劉向講論五經于石渠公言其心事欲如劉向之傳經)
(于朝而乃違背不偶也心事違出左傳王心不違又史云事與願違)同學少年多不賤五
陵衣馬自輕肥(薛云丈選范彦龍贈張徐州詩田家採樵去薄暮方來歸還聞稚子說有客欵)
(柴扉儐從皆珠玳裘馬悉輕肥軒蓋照墟落傳瑞生光輝又劔騎何翩翩長安五陵間趙云五陵衣馬言貴)
(公子也西都賦北眺五陵言長陵安陵荗陵荗陵平陵皆高貴豪傑之家所居語乘肥馬衣輕裘)
其四
聞道長安似奕碁(奕碁互勝負也左傳㐮二十五年今甯子視君不如奕棋)百年世
事不勝(一作堪)悲王侯第宅皆新主(以喪亂而易主也左太沖濟濟王城内赫)
(赫五侯居古詩長衢羅夾巷王侯多第宅)文武衣冠異昔時直北關山金鼓
振(河北尚用兵)征西車馬羽書遲魚龍寂寞秋江泠故國平
居有所思(秦有魚龍川杜云草閣秋興詩乃䕫州所作豈可言秦之魚龍川乎趙云直北關山金)
(鼓振言䕫州之北用兵乃隴右關輔間也舊注便云時河北尚用兵考之大歴二年豈有此事乎征西車馬羽)
(書馳此所云西專指吐蕃征西者將軍之號晉書征西起于漢代舊本元作羽書遲師民瞻本作羽書馳是或)
(曰言羽書遲則望其秦克捷之功也雖有義伹費力耳羽書者羽檄也漢高祖曰吾以羽檄召天下兵注檄尺)
(有二寸之木插羽于其上取其疾也有所思字古樂府詩題也末句言魚龍直以䕫峽積水之府有魚龍焉)
其五
蓬萊宮闕對南山承露金莖霄漢間(漢武帝置金露盤西都賦抗仙掌以)
(承露擢䨇立之金莖軼埃壒之混濁鮮顥氣之清英武趙云蓬萊殿名在東内大明宫正對南山金莖注孝)
(帝作柏梁銅柱承露仙人掌之屬所謂金莖即銅柱也)西望瑶池降王母(漢武帝内傳七)
(月七日西王母降武武帝夜忽見天西南如有白雲起俄頃王母至)東來紫氣滿函關(老子)
(傳注列仙傳曰關令尹喜周大夫也老子西遊喜先見其氣知真人當過物色而迹之果得老子亦知其竒為)
(著書與老子俱之流沙之西服巨勝實莫知其所終閬趙云瑤池則神仙傳載王母所居宫關在崑崙山圃)
(風之苑玉樓十二瓊華之闕左帶瑤池右環翠水又周穆王觴王母於瑤池之上望瑤池則望其自瑤池而降)
(也又有載尹喜所占見紫氣滿于關上瑤池在西極故云西望老子自洛陽而入函谷故云東來)雲移
雉尾開宮扇日繞龍鱗識聖顔一卧滄江驚歲晩幾回
青鎖點朝班(趙云言君王御朝而諸公入朝也崔豹古今注商高宗有雊雉之祥服章多用翟羽)
(故有雉尾扇韓非云夫龍之為蟲也柔可狎而騎也然其侯下有逆鱗徑尺若人有嬰之則必殺人人主亦有)
(逆鱗說者能無嬰人主之逆鱗則幾矣雲移雉羽則皇望帝御朝初以扇慞之而聞扇則如雲日之移帝堯本紀)
(之如雲就之如日天子之相曰雲日之表雲移雉見日故云識望顔一卧滄江者公自謂也幾回青瑣照朝班)
(則想望省中諸公之朝也青瑣者漢未央宮中門名應邵曰黃門郎每曰暮向青瑣門拜謂之夕郎散騎常侍)
(范雲與王中書詩攝官青瑣闥遙望鳳凰池大抵皆禁從事也左傳朝以正班爵之序)
其六
瞿唐峽口曲江頭萬里風烟接素秋(瞿唐曲江雖南北萬里相遠而秋止)
(一色也長趙云瞿唐峽口則公今所在之處曲江頭則公故鄉安之景梁元帝纂要秋亦曰素秋曲江在昇)
(道坊有流水屈曲謂之曲江司馬相如賦臨曲江之隑洲蓋其所也)花萼夾城通御氣(見白)
(日雷霆夾城仗注)芙蓉小苑入邊愁(見青春波浪芙蓉園注花萼樓芙蓉園皆長安宫禁)
(故事在趙云花萼樓在南内興慶宫夾城在修德坊芙蓉苑敦化坊與立政坊相接本隨氏離宫大抵興慶)
(宫夾城芙蓉苑皆接曲江通御氣則以南内為主耳本遊幸之地今乃有邊愁入于其間以紀吐蕃之亂嘗陷)
(京師故也)珠簾繡柱圍黃鶴(昭陽殿織珠為簾風至則鳴如珩珮之聲)錦䌫牙檣
起白鷗(趙云上句蓋言繡窠作䨇鶴圓状而用黃線繡為鶴也乃所謂鞠豹盤鳳之類舊注引黃鶴樓)
(在漢陽軍非是下句則芙蓉苑中有水可以泛舟故也公嘗曰青春波浪芙蓉園)回首可憐歌
舞地秦中自右帝王州(謝元暉鼓吹曲江南佳麗地金陵帝王州)
其七
昆明池水漢時功(初武帝欲征昆明夷為有滇河乃作池以習水戰因而得名)武帝
旌旗在眼中織女機絲虛月夜石鯨鱗甲動秋風(西京雜記)
(昆明池刻玉石為鯨每至雷雨鯨常鳴吼鬢尾皆動漢世祭之以祈雨往往有驗西都賦集乎豫章之宇臨乎)
(昆明之池左牽牛右織女似雲漢之無涯杜云西都賦注武帝鑿昆明池于左右作牽牛織女以象天河趙)
(云漢武帝元狩三年鑿昆明池象之以習水戰傳越巂昆明國有滇池方三百里漢使求身毒國而為昆明所)
(閉今欲伐之故作昆明池象之以習水戰在常安西南周回四十里則所謂昆明池水漢時功也食貨志又曰)
(時粤欲與漢用船戰遂乃大修昆明池樓船高高十餘丈旗幟加其上下句則汎言池中之景物矣)波漂
菰米沈雲黑露冷蓮房墜粉紅(趙云上句言菰之多其望之長遠黯黯如雲之)
(黑也菰米事在周禮曰魚宜菰鄭玄云菰彫胡也賈公彦云今南方見有菰米宋玉諷楚王曰主人之女為臣)
(炊彫胡之飯烹露葵之羹宋玉楚人也盖以彫胡為珍則菰米本南方之物而移種于是池矣沈雲黑字杜田)
(引唐本草圖經菰又謂之茭白歲久者中心生白臺如小兒臂謂之菰手其臺中有黑者謂之茭鬱至後結實)
(乃彫胡米也沈雲黑其茭鬱乎故子美行官張望補稻畦水歸詩有秋菰成黑米之句穿鑿非是盖中有黑則)
(黑在實之中間豈望而可見乎若秋菰成黑米自是已為米則可見其黑也蓮房墜粉紅正謬謂蓮實上花葉)
(墜也爾雅荷芙渠其華菡蓋其實蓮其中的郭璞注蓮謂房也的房中子也)關塞極天唯鳥
道江湖滿地一漁翁(趙云關塞指白帝城之塞鳥道則一帶皆高山故得稱鳥道一漁翁)
(公自謂也)
其八
昆吾御宿自逶迤紫閣峯陰入漾陂(杜補遺楊雄校獵賦序武帝廣開上)
(林南至立春鼎湖御宿昆吾晉灼曰昆吾地名有亭師古曰御宿在樊川西趙云此篇紀其舊遊渼波之事)
(師古曰御宿在樊川西以今長安志考之在萬年縣西南四十里孟康注漢書曰為離宫别觀禁御不得使人)
(往來遊觀止宿其中故曰御宿自逶迤想今上如此而引下句渼陂大率皆終南山一帶之下耳紫閣峯終南)
(山之峯名終南山以鄠縣言之在東南二十里渼陂在縣西五里)香稻啄餘鸚鵡粒碧
梧棲老鳳凰枝(趙云其昔日所見如此秦記初長安安謠云鳳皇止阿房苻堅遂於阿房城植)
(桐數萬株可見種桐之事貼以鳳皇枝則莊子鳳皇非梧桐不栖也因言梧桐而以鳳事飾之沈存中紅稻啄)
(餘鸚鵡粒碧棲老鳳凰枝此蓋語反而意寬韓退之之雪詩舞鏡鸞窺沼行天馬渡橋亦效此體然稍牽強不)
(若前人之語渾也沈之說如此蓋以杜公詩句本是鸚鵡啄餘紅稻粒鳳凰棲老碧梧枝而語反焉韓公詩句)
(本是窺沼鸞舞鏡渡橋馬行天而語反焉韓公詩從其不反之語義雖分明而不可誦矣却是何聲律也若杜)
(公詩則不然時紀其舊遊渼陂之所見尚餘紅稻在地乃宫中所供鸚鵡之餘粒又觀所種之梧年深即老却)
(鳳皇所栖之枝既以紅稻碧梧為主則句法不得不然也)佳人拾翠春相問仙侶同
舟晚更移綵筆昔遊干氣象白頭吟望苦低垂(趙云言其昔日)
(之實事拾翠起于曹子建洛神賦而用拾翠字則玉臺前集載費昶春郊望美人詩芳郊拾翠人迴䄂掩芳春)
(後集載虞荗衡陽王齋閣奏妓詩拾翠天津上迴鸞鳥路中也春相問方春時遊賞佳人更相問勞也仙侶同)
(舟用郭李事末句公蓋言其昔日曾携綵筆題詩干歴其氣象今則老矣正白頭中吟詠而望之其頭苦于低)
(垂公有渼陂行又有渼陂西南臺詩又與源太少府宴渼陂詩云飯抄雲子白瓜嚼水精寒則為綵筆昔遊矣)
(卓文君有白頭吟)
社日兩篇
九農成德業(少皥氏以九扈為九農正)百祀發光輝(共工氏有子曰勾龍能平水平)
(故祀以為社左傳盛德者必百世祀也趙云成德業則七月之詩皆農田事而謂之陳王業勾農以農事而)
(成王者之德業則百世祀之于是乎發光輝矣)報效神如在(語祭神如神在)馨香舊不
違(左傳所謂馨香無讒慝也)南翁巴曲醉北鴈塞聲微(趙云南翁巴曲醉公自言)
(其在䕫州得稱南翁世言巴曲渝舞又曰巴渝之音者以漢高祖所嘗貴之也應邵風俗通巴有賨人剽勇漢)
(高祖為漢王時募取賨人定三秦閬中有渝水賨人左右居銳氣喜舞高祖樂其猛銳數觀其舞後令樂府習)
(之可見矣北鴈塞聲微則秋時鴈北鄉矣)尚想東方朔詼諧割肉歸(趙云東方朔事)
(伏日詔賜從肉太官丞日晏不來朔獨拔劔割肉謂謂其同官曰伏日當早歸請受賜即懷肉去詼諧字方朔)
(傳贊朔之詼諧也王立之詩話老杜杜日詩尚想東方朔詼諧割肉歸然漢書所載朔乃伏日也立之之意遂)
(指杜公以伏日事為杜日微言其誤矣是不知杜公子語以為若使東方朔當此日而分肉想見其亦詼諧而)
(先割肉以歸不亦善使事乎狗鮑云桉十二諸侯年表秦德公二年初作伏時社磔四門則祠社用伏日矣)
(此詩用伏日事何疑)
右一
陳平亦分肉太史竟論功今日江南老他時渭北童歡
娛看絕塞涕淚落秋風鴛鷺迴金闕誰憐病峽中(趙亡陳平)
(事里中杜平為宰分肉其均里父老曰善陳孺子之為宰乎平曰嗟乎使平得宰天下亦如此肉矣太史竟論)
(功則吏氏竟論列其所宰天下建立之功也公以為陳平之不如故起此漢以引下句江南則大江之南岸)
(也渭北則咸陽也咸陽在終南之南渭水之北公皆有家焉春日憶李白詩云渭北春天樹江東日暮雲正在)
(咸陽所作也句云它時渭北童則言其為童時社日在咸陽也絕塞指䕫以白帝城為塞㚖其士之人歡娛我)
(所看者在此絶塞而我方流落於此故涕淚在秋風之中落也鴛鷺言侍從貴人也金闕天子之闕言貴人之)
(自金闕回者誰念我乎公嘗為拾遺蓋侍從之列矣晉嵇含社賦序曰社之在世尚矣自天子至于庶人莫不)
(含用則是日羣臣集于金闕為社而句所以言鴛鷺回金闕也)
右二
秋野五首
秋野日蔬蕪(謝玄暉邑里向蕪蔬)寒江動碧虛繫舟蠻井絡(蜀都賦岷)
(山之精上為井絡)卜宅楚村墟(䕫古楚附庸也)棗熟從(一作行)人打葵荒
欲自(一作且)鋤盤飱老夫食分减及溪魚(趙云左太沖蜀都賦注為東井)
(星之維絡著蠻字則凡全蜀皆井絡而公今居䕫則為蠻井絡其下云楚村墟是已䕫者楚之附庸而楚在春)
(秋為蠻夷也棗熟從人打則又前所題桃樹云今秋揔餧貧人實呈吳郎云堂前撲棗任西鄰見愛人及物矣)
(末句亦實道其事)
右一
易識浮生理難交一物違水深魚極樂林荗鳥知歸(見公)
(詩林荗鳥有歸水深魚知聚注)吾老甘貧病榮華有是非秋風吹几杖
不厭此(舊本此作北)山薇(夷齋隠於首陽山採薇而食之蓋趙亡上兩句通義所以引下句)
(言浮生之理不難識也以一物不可違其性言之則浮生之理得矣一物不可違者何也水深魚深魚極樂則)
(魚不樂矣林荗鳥知歸林淺則鳥不歸矣以是推之吾衰老矣自安於貧病而無它念正以榮華非不美也而)
(有是與非焉吾老字師民瞻本作衰老是蓋兩字方對榮華未句又結一篇之義不厭綵薇而食此其所以安)
(貧病與)
右二
禮樂攻吾短山林引興長(嵇康書儕類見寬不攻其過又云至為禮法之士所䋲疾)
(之如讎又云有入山林而不及之論遊山澤觀魚鳥心甚樂之也)掉頭紗帽側(莊子在宥篇爵)
(躍掉頭紗帽見管寧紗帽淨注)曝背竹書光(竹書古簡冊值趙云晉書桓温詣謝安其理髮安)
(性遲緩久而方罷使取情温曰今司馬著帽進觀此則帽為閑散之服矣列子宋國有田夫東作自曝於日顧)
(謂其妻曰負日之暄奠有知者以獻吾君將有重賞此曝背之義也貼以竹書則所讀竹簡之書暗用郝隆七)
(月七日曬服中書事)風落收松子天寒割蜜房稀疎小紅翠駐屐
近微香(趙云班固終南頌蜜房溜其顚左太沖蜀都賦蜜房郁毓被其阜杜時可引禆雅言蜂有兩衛)
(應潮其王所在衆蜂環繞如衛採取萬芳釀蜜其房如脾故曰蜂房又謂之蜜脾末句蓋言秋花故小紅翠謂)
(之稀疎也)
右三
遠岸秋沙白連山晩照紅(海賦波如連山)潛鱗輸駭浪(海賦駭浪暴洒)
(驚波飛薄)歸翼會高風(趙云三易之名商日連山潛鱗輸駭浪蓋言潛魚以深為樂而峽水之深)
(則輸寫駭浪淮南子云河水九折注海而流不絶者有崑崙之輸也則此輸之謂矣歸翼會高風乃翼乎如鴻)
(毛遇順風之義而會拆所謂風雲之會舊注引魏文帝文適與飄風會却成吹散之矣)砧響家家
發(謝惠連櫩高砧響祭楹長杵聲哀)樵聲箇箇同(峽山樵人常唱大昌歌以弔柳青每聲闕)
(即呼柳青然不知所為也)飛霜任青女賜被隔南宮(淮南子霜神青女注云青女天)
(神主霜雪後漢樂崧嘗直南宫家貧無被帝聞而嘉之詔天官賜尚書郎已下食并給帷被公雖為郎而在外)
(故亡隔爾)
右四
身許麒麟畫(見今代麒麟閣注)年衰鴛鷺羣(公晚方登朝籍名趙云麒麟漢閣)
(在未央宫漢宫殿䟽曰天禄閣麒麟閣蕭何造以藏秘書蘇武傳甘露三年單于始入朝上思股肱之美廼圖)
(畫其人於麒麟閣唯霍光不名至蘇武凡十一人古詩厠迹鴛鷺)大江秋易盛空峽夜
多聞逕隠千重石帆留一片雲(趙云帆留一片雲公欲南下已理舟凖備帆席)
(而未行也)兒童解蠻語不必作參軍(世說郝隆為南蠻參軍上巳日作詩日娵偶濯)
(清池桓温問何物荅曰蠻名魚為娵隅温日何為作蠻語隆曰千里投公始得一蠻府參軍那得不蠻語也)
右五
詠懷古跡五首
支離東北風塵際(莊子人間世支離䟽注亡形體支離不全貌)漂泊西南天
地間(漂泊無定止也趙云上句追言安禄山之亂時在賊中或往河陽或趨行在或居秦或居同谷是為)
(東北風塵際也下句言其入蜀往來東西川且在䕫也)三峽樓臺淹日月(三峽瞿唐巫山)
(黃牛也趙云三峽所載名不同日月峽在渝州所謂西峽其二則巴峽巫峽詳見忠州詩解今專言其在䕫蓋)
(䕫上游則月峽下游則巴峽巫峽故言三峽若言樓臺則指白帝城之屬不必恭州之月峽令三峽中亦有明)
(月峽蓋石壁有一竅圓透見天其明如月故以名峽也)五溪衣服共雲山(五溪蠻夷所居)
(馬援所征之地衣服言異服也共雲山言與之雜居薛亡接後漢武威將軍劉尚擊武陵五溪蠻夷注酈元注)
(水經云武陵有五溪蠻皆槃瓠之子孫也五溪謂雄溪樠溪酉溪潕溪辰溪土俗□作熊樠作朗潕作武在今)
(辰州界)羯胡事主終無頼(禄山負恩無所倚頼)詞客哀時且未還(公自)
(言傷時也)庾信平生最蕭瑟暮年詩賦動江關(周書庾信字子山雖位望)
(通顯常有鄉關之思乃作哀江南賦以致其意其辭略亡壯士不還寒風蕭瑟趙云末句公方更欲南下文文)
(章必遍於江南則以信自比宜矣)
右一
搖落深知宋玉悲(九辯亡悲哉秋之為氣也蕭瑟兮草木搖落而變衰又曰竊獨悲此凛秋)
風流儒雅亦吾師(趙云風流儒雅字合两處所出晉書天下言風流以樂廣王洐為首漢書)
(儒雅則公孫洪董仲舒此與丹青引合用文采風流同格吾師字傳鄭子産不毁鄉枝曰是我師也而著人人)
(名以言吾師則羊祜日蘇廣是我師也公又嘗甪亡李陵蘇武是我師)帳望千秋一灑淚
(謝靈運洒淚眺連閣)蕭條異代不同時(漢武帝見相如上林賦恨不與之同時)江山
故宅空文藻(哀江賦誅南芧宋玉之宅)雲雨荒臺豈夢思(為玉曾賦陽臺事朝)
(雲行雨是也余趙云上句專言歸州之宅玉歸州有宅荆州人有宅知古渚宫故事曰庾信因候景之亂自)
(建康遁歸江陵居宋玉故宅宅在城北三里故其賦云誅芧宋玉之宅穿逕臨江之府此荆州宅之證也公移)
(居夔州入宅詩宋玉歸州宅雲通白帝城此歸州宅之證也今公尚在夔所賦詩則江山故宅者言其歸州宅)
(耳荒臺則高唐賦昔者楚㐮王與宋玉遊於雲夢之臺望高唐之觀注雲夢楚藪也在南郡華容縣其中有臺)
(館今謂之雲雨荒臺則賦下文亡王夢見一婦人曰妾巫山之女也為高唐之客妾在巫山之陽高丘之阻旦)
(為朝雲暮為行雨朝朝暮暮陽臺下旦朝視之如言故為立廟號曰朝雲陽臺即雲夢臺也玉所言朝雲行雨)
(託興以言夢中事公詩句則言荒臺之雲雨蓋誠有之豈是夢思乎)最是楚宫俱冺滅舟
人指點到今疑(疑神女之事也)
右二
羣山萬壑赴荆門生長明妃尚有村一去紫臺連朔漢
獨留青冡向黃昏(薛云圖經昭君臺在興山山南二里漢掖庭待詔王嬙字昭君南郡秭歸)
(人舊經云邑人憫昭君不回立臺以祭焉今有昭君村人琴操昭君伏毒而死單于葬之胡中多白草而比冡)
(獨青趙云桉歸州圖經王昭君南郡秭歸人興山縣有昭君村有香溪止云昭君所遊耳謂因昭君草木皆香)
(蓋未必然江淹恨賦若夫明妃去時仰天太息紫臺稍遠關山無極滛風忽起白日西匿隴鴈少飛岱雲寡色)
(望君王兮何期終蕪絶兮異域李善注紫臺猶紫宫也蓋言天子之居矣獨留青塜則言昭君之暮也太白詩)
(生乏黃金枉圖畫死留青塜使人嗟)畫圖省識春風面環珮空歸月夜䰟
(趙云公言在畫圖中得識昭君之美態如春風之面杜時可引詩京雜記漢元帝後宮頗多不得常見乃使畫)
(工圖其形案圖召幸宫人皆胳畫工昭君自恃其兒獨不與乃惡圖之及後匈奴入朝選美人配之昭君之圖)
(當行及入辭光彩射人悚動左右天子方重失信外國悔恨不及畫工毛延壽等皆同日弃市却是當時毛延)
(壽所畫事延壽以不得金之故畫美為惡豈于今所言春風面者乎環珮空歸月夜䰟又状言䰟在月中往來)
(而歸也環珮者美人所服也陸機日出東南行金省垂藻翹瓊珮結瑶璠是已)千歲琵琶作胡
語分明怨恨曲中論(薛云釋名推手向前日琵却手向後曰琶因以為名趙云舊注昭)
(君適匈奴在路愁怨遂於馬上彈琵琶以寄其恨至今傳之名昭君怨不知何所據此蓋牽於世俗所傳昭君)
(自能彈琵琶者若魯交詩一曲琵琶馬上彈恨聲飛入彈于國是已所謂昭君怨者自是時人賦樂府曲以之)
(為名季倫王明君詞序曰王君明者本王昭君以觸文帝諱改焉匈奴盛請婚於漢元帝以後宮良家子昭君)
(配焉昔公主嫁烏孫令琵琶馬上作樂以慰其道路之□其送明君亦必爾也其造新曲多哀怨之聲故叙之)
(於紙云爾詳味此序則馬上彈琵琶者乃所送昭君之人也豈昭君自彈邪故唐史官吳兢作樂府古題要解)
(亦取之以為據若於琵琶謂之胡語則琵琶本胡中之樂胡一名胡琴也)
右三
蜀主窺吳幸三峽崩年亦在永安宫(劉先主以孫權襲關羽之故東征三)
(吳為吳將陸議所破於秭歸少歸魚復改為永安遂卒於永安本傳云孫權聞先主住白帝甚懼遣使請和此)
(窺吳幸三峽之意也又云章武三年夏四月癸已先主殂于永安宫)翠華想像空山裏(翠華)
(車蓋想像猶髣髴建趙云翠華蕤天子之旗上林賦翠華之萎)玉殿虛無野寺中(山有卧龍)
(寺先主祠在焉曹趙云班固楚辭序多稱虛無之語而子建詣虛無求列仙)古廟杉松巢水
鶴歲時伏臘走村翁(前漢揚煇傳田家作苦歲時伏臘烹豚炰羔)武侯祠屋
長鄰近一體君臣祭祀同(自注殿今為寺廟在宫東首趙云王褒講德論君為元)
(臣為股肱明其一體相待而成)
右四
諸葛大名垂宇宙宗臣遺像肅清高(漢以蕭何為宗臣以官業為時所宗)
(尚也言孔明勲烈見於後世者亦可擬蕭何趙云晉書胡威曰大人清高何得此絹)三分割據
&KR0008;籌策(當時孔明多籌策陸士衡辨亡論故遂割據山川)萬古雲霄一羽毛(言聲)
(名飛揚獨步萬古)伯仲之間見伊呂指揮若定失蕭曹(謂功垂成而亮)
(薨論趙云言孔明在二公之間也伯仲之間字魏文帝典傳毅之於班固伯仲之間耳指揮若定字前漢陳)
(平之言楚漢曰誠能去两短集两長天下指麾即定矣其後用之於大臣則庾庾信周齊王碑一朝指麾六合)
(大定失蕭曹則亮有吞魏之志功未成而薨其指揮初未定也使其事定則一掃中原坐通江右天下混一雖)
(蕭何曹參之功亦隠失矣見伊呂其見字則桓彛一見王導云向見管夷吾之見失蕭曹其失字則鮑明遠詩)
(露失交何城之失此两詩句之腰最為難著)福移漢祚難恢復志决身殱軍
務勞(趙云舊本福移師民瞻所運移是本傳注載魏氏春秋亮使至問其寝食及其事之煩簡使對曰諸)
(葛公夙興夜寝罰二十以上皆親擥所噉食不至數升宣王曰亮將死矣)
右五
送田四弟將軍將夔州柏中丞命起居江陵節
度陽城郡王衛公幕(一作夔州府送田將軍赴江陵)
離筵罷多酒起地發寒塘迴首中丞座(見周行獨座榮注)馳牋
異姓王(見八哀詩臨王詩注淮)燕辭楓樹日鴈度麥城霜(趙云起地發寒)
(塘言田將軍所起發之地在䕫州寒塘回首中丞座辭中丞而行猶回首顧戀也中丞言座則御史中丞謂之)
(獨座也異姓王則漢有異姓諸候王也田之行在秋八月故曰燕辭楓樹日言燕之去鴈度麥城霜言鴈之來)
(言楓樹則楚地多楓宋玉云江水湛湛兮上有楓而院籍云湛湛長江水上有楓樹林麥城未見所出應是楚)
(地之名窮新添麥城出三國志呂蒙傳蒙取關羽荆州自知孤乃走麥城欲入蜀而潘璋斷其路則知杜公)
(送客往江陵其陸路當經由麥城也)空醉山翁酒遥憐似葛強(趙云句以山簡比柏)
(中丞以葛強比田將軍晉書山簡鎮㐮陽郡民有佳園池簡每出嬉游多之池上置酒輙醉名之曰高陽池時)
(有童兒歌曰山公出何許往至高陽池日夕倒戴歸酩酊無所知時時能騎馬倒著白接䍦舉邊向葛疆何如)
(并州兒彊家在并州簡愛將也)
九月一日過孟十二倉曹十四主簿
藜杖侵寒露蓬門啓曙煙力稀經樹歇老困撥書眠秋
覺追隨盡來因孝友偏清談見滋味爾輩可忘年(為志年之)
(契也趙云藜杖即倒使杖藜字莊子原憲杖藜應門秋覺追隨盡自言其所追隨之處已盡不能再往即今所)
(來孟氏之家因重其兄弟孝友偏篤也未句清談謂之滋味亦漢書所謂篤公之論將帥有味哉故韓退之送)
(窮文語言無味亦出於此禰衡始弱冠孔融年四十為忘年交)
過客相尋
窮老真無事江山已定居地幽忘盥櫛客至罷琴書挂
壁移筐(趙作留)果呼兒問煑魚(文選樂府呼兒烹鯉魚)時聞繫舟檝
及此問吾廬(陶潜吾亦愛吾廬雷趙云挂壁字摘使晉書陶促少時漁於澤嘗網得一織梭以)
(挂干壁移留果則壁問轉所儲留之果也末句公自言凡有舟楫過往必來見之也此篇有两問字問煑魚應)
(錯然不可妄填改也)
孟倉曹步趾領新酒醬二物滿器見遺老夫(趙云)
(晉夏候湛愍桐賦詰朝之暇步趾前廡)
楚岸通秋屐胡床面夕畦藉糟分汁滓(劉伶酒德頌桄麴藉糟漢樊鯈)
(傳歲獻甘醪高注醪醇酒汁滓相將也)甕醬落提携飯糲添香味朋來有
醉泥(論語有朋自遠方來)理生那免俗方法報山妻(趙云上句言孟倉曹之步)
(趾此句公自言其當孟倉曹相訪之時如此也鄭康成注周禮酒正二日醴齋云醴猶體也成而汁滓相將如)
(今恬酒矣舊注引樊儵傳注已在其後周禮醬用百有二十甕故倒用甕醬飯糲添香味以言其醬朋來有醉)
(泥以言其酒阮咸語曰未能免俗)
課小竪鉏斫舍北果林枝蔓荒穢淨訖移牀三首(一云秋日閑居)
病枕依茅棟荒鉏淨果林背堂資僻遠在野興清深山
雉防求敵(詩雉鳴求其牡)江猿應獨吟洩雲高不去(見洩雲蒙清塞注)
隠几亦無心(莊子南郭子綦隠几嗒焉似喪其耦注心形两忘也趙云沈休文詩茅棟嘯愁鴟)
(背堂資僻遠言果林在堂之後也果林枝蔓荒穢則藏雉而有闘敵之處雉性強而善闘潘安仁射雉賦晚羣)
(之俊擅場挾两言不但欲專一場而已又挾两雌乃所謂雉之求敵也舊注引詩却是求偶豈求敵之義邪江)
(猿應獨吟應字平聲亦以鉏斫果林則遠來者少應有獨吟者而已末句洩雲字洩私烈反官韻作渫魏都賦)
(窮岫渫雲日月常翳謝玄暉敬亭山詩渫雲已漫漫多雨亦凄凄而公詩又曰洩雲無定姿却仍用洩字也陶)
(無心矣而吾之出岫雲之不去為無心矣而吾之隠几亦無心矣)
右一
衆壑生寒早長林卷霧齊青蟲懸就日朱果落封(一作成)
泥(以泥封其接枝也)薄俗防人面全身學馬蹄吟詩坐回首隨
意葛巾低(趙亡朱果落封泥園家愛惜好果以泥封之言朱果熟而色赤落封泥所封之泥久而自)
(落之薄俗防人面使人面獸心之義盖言薄俗之可防也舊注引左傳人心不同如其面馬止是面之不同耳)
(於防字無義全身學馬蹄取莊子馬蹄篇所謂馬蹄可以踐霜雪毛可以禦風寒齕草飲水翹足而陸此馬之)
(真性也)
右二
籬弱門何向沙虛岸只(一作自)摧日斜魚更食客散鳥還
來寒水光難定秋山響易哀天涯稍曛黑(謝靈運詩朝遊窮矄黑)
倚杖更徘徊
右三
峽口二首
峽口大江間(一作闊)西南控百蠻(施黔連五溪之蠻也)城欹連粉堞
岸斷更青山開闢多天險(天設之險也言險因開闢而設通爾)防隅一水
關亂離聞鼓角秋氣動衰顔(趙云城欹連粉堞言山上白帝城也防隅一水關言)
(峽口有鐵鎖為關防也防隅字當是防虞鼔角盖城上防戍所擊吹者以身當亂離之際聞之所以感動襄顔)
(也)
右一
時清關失險世亂戟如林去矣英雄事荒哉割據心(當公)
(孫述劉備之際夔為要衝)蘆花留客晩楓樹坐猿深疲黹煩親故諸
侯數賜金(趙云阮籍臨廣武而嘆曰時無英雄使堅子成名末句一本公自注云主人柏中丞頻分)
(月俸盖節度郡守古諸侯也故所謂之金得稱賜金)
右二
村雨
雨聲傳兩夜寒事颯高秋挈帶看朱紱開箱覩黑裘(蘇季)
(子不得用貂裘弊黑)世情只益睡盗賊敢忘憂松菊新霑洗茅齋
慰遠遊(趙云公時服緋故用朱紱字挈帶看朱紱開箱覩黑裘以雨之故恐其浥醭故也朱紱在易用)
(朱黻字在傳用朱芾字雖通於紱而用朱紱字則韋賢諫詩黼衣朱紱也世情只益睡亦以雨悶思及世情惟)
(睡而已然時方盗賊敢忘禍亂之憂乎)
寒雨朝行視園樹
柴門雜樹向千株丹橘黃甘此地無江上今朝寒雨歇
籬中秀(一作邊新)色畫屏紆桃蹊李徑年雖故(李廣贊諺曰桃李不言下)
(自成蹊師古曰蹊徑道也)梔子紅椒豔復(一作色)殊鏁石藤梢元自落
倚天松骨見來枯林香出實垂將盡萊蔕辭枝不重蘇
冬日恩光蒙借貸(左傳云冬日可愛)清霜殺氣得憂虞(釋名云霜者喪也其)
(氣慘毒物皆喪也)衰顔動覓藜牀坐(管林家貧坐藜壯欲穿為學不倦)緩步仍
須竹杖扶(費長房投竹杖於葛陂化龍而去)散騎未知雲閣處啼猿僻
在楚山隅(潘安云秋興賦序寓直于散騎之省高閣連雲趙云江南種橘江北成枳則日橘自是楚)
(地之所有耳故曰北地無舊本籬中秀色又云籬邊新色師民瞻作籬邊秀色是元自見來之語皆言其久遠)
(如此矣東坡詩面骨向人元自白眉毛覆眼見來鳥盖出如此耳謝玄暉詩桃李成蹊徑舊注止有蹊字是不)
(知捨祖而取孫矣梁孔翁歸班婕好詩恩光随妙舞月令仲秋之月殺氣浸盛末句公以流落在外州别無官)
(署之意潘安仁為虎賁中郎將其秋興賦序云云今公以别無官署故言未知雲閣處上在蹄猿之地耳文)
(選江淹上書曰大王惠以恩光顧以顔色)
偶題(趙云此篇二十二韻首論文章而終之以流落懷念故國)
文章千古事得失寸心知(趙云言文章垂不朽之事其得其失盖吾心自知之禅家)
(嘗云如人飲水冷暖自知亦此之謂文選吐滂沛乎寸心失自寸心而出豈不自知哉)作者皆殊
列名聲豈浪垂(言以文章名必有所長也與趙云孔子曰作者七人矣故凡有所作得相承)
(謂之作者作者列别若曰某人能詩某人能賦某人能文是之謂殊列亦豈有無其實而有其名哉)騷人
嗟不見漢道盛於斯(漢文章深厚有古人之風祖趙云上句指屈原宋玉文章之起於)
(騷嗟不見則屈宋遠矣下句則漢漢先有司馬遷相如後有劉向揚子雲王貶之屬後漢有班固父子張平子)
(之属也嗟不見字如愛而不見搔首踟躇盛如斯則倒用如斯為盛也亦以言惟漢為盛傷今不如也前漢公)
(孫洪等贊曰漢之得人於兹為盛文選范彦龍傚古漢道日休明)前軰飛騰入餘波綺
䴡為(趙云選喜謗前軰則楚漢已來載在典冊皆前輩也飛騰字使飛英聲騰茂實也書餘波及于流沙)
(文賦或藻思綺合清䴡芊眠亦摘字用文章至于綺䴡乃騷雅之未流故謂之餘波舊句綺䴡騷人之作非是)
後賢兼舊制(或作利作列後之作者兼騷之體也)歴代各清規(趙云此言後輩兼取)
(前輩之所利以為規範乃公所謂遞相祖述也已上普言之耳)法自儒家有心從弱歲
疲(趙云公自謂也言文章之法自是吾儒家者流所有而吾之用心已自弱冠時疲苦至今也如公之家則)
(又累世儒矣盖其祖審言已有文稱也)永懷江左逸多病鄴中奇(趙云公盖以謝)
(靈運鮑明遠為懷又以劉公幹自恃也江左則稽阮鮑謝之徒文選多取焉故公永懷之舊本注云鄴魏所都)
(文帝好文故作者多尚奇江文通云關西鄴下既已罕同河外江南頗為異法按江文通雜擬詩序固有此語)
(舊注因其有鄴下兩字引用却便云文帝好文故作者多尚奇以附會為鄴中奇非是按魏文帝好文其在鄴)
(也有七子皆能文乃王粲徐幹陳琳阮瑀劉楨孔融應瑒而劉楨者多病所謂余嬰沈痼疾竄身清漳濱謝靈)
(運擬其詩序云劉楨卓犖偏人而文最有氣所得頗經竒則病者指劉楨為鄴之之奇也公亦多病故專以)
(自比)騄驥皆良馬騏驎帶好兒車輪徒已斵堂構惜仍虧
(趙云言文士必有佳子而自嘆其子之文不逮於已也騄耳騏驎是二馬而皆良馬騏驎之子仍是是騏驎故)
(云帶好兒如輪扁者妙如斵輪而不能傳其子事見莊子臣不能以喻臣之子臣之子亦不能以受之於臣是)
(以行年七十而老斵輪堂構之虧則書若考作室既底法厥子乃弗肯堂矧肯構然則題為偶題豈公有所感)
(而作此詩耶)謾作潜夫論虛傳幼婦碑(趙云此又嘆其文章如此而自流傳也後)
(漢王府字節信隠居著書三十餘篇以譏當時失得不欲章顕其名故號曰潜夫論曹操與楊修講曹俄碑陰)
(有八字曰黃絹幼婦外孫韲臼修即解得操行三十里乃悟亡黃絹色絲絶字也幼婦少女妙字也外孫女子)
(之子好字也韲臼受辛之器辭字也言絶妙好辭與楊合操曰有智無智校三十里)緣情慰漂蕩
(文賦詩緣情而綺靡)抱疾屢遷移經濟慙長策飛棲假一枝(莊子鷦鷯)
(巢於深林不過一枝左太沖巢林栖一枝可為達士模唐李義府始召見太宗遂令詠烏其末句上林多許樹)
(不過一枝栖帝曰吾將全樹借汝豈惟一枝)塵沙傍蜂蠆江峽繞蛟螭(蜂蠆蛟螭)
(皆毒物也言避患難不暇爾趙云言其製作緣情而生以慰漂湯耳抱疾屢遷移又申言漂蕩之實曹子建離)
(思賦余抱疾以賓從扶衡軫而不移經濟慚長策雖為自謙盖亦自傷於不用也晉石苞傳景帝言苞曰雖細)
(行不足而有經國才略夫貞廉之士未必能經濟世務飛棲一枝以鳥為喻又以成屡遷移之句賈誼云振長)
(策而馭宇内蜂蠆蛟螭言其所棲一於䕫州之地如此也)蕭瑟唐虞遠聯翩楚漢危
聖朝兼盗賊(胡虜為中原之亂也)異俗更喧卑(公北人而在南故呼楚人為異俗喧)
(卑囂雜貌於趙云歎治古之不復見傷戰爭之不能安治古莫過唐虞故以唐虞為言戰爭莫切於項羽與)
(漢高祖故以楚漢為言舊注於唐虞下注沈林文論虞夏以來遺文不能覩于楚漢下注江文通雜體詩夫楚)
(謠漢風既非一骨已隔漂蕩遷移居峽之後豈却尚言文章邪又與下叚不接盖公已自緣情慰漂蕩而下轉)
(入悼已傷時之事矣唐虞既遠而楚漢可傷其在今日則聖朝雖聖乃兼有盗賊盖前有安史今有吐蕃也周)
(禮本俗六有曰除盗賊鮑明遠舞鶴賦陋人寰之喧卑)鬱鬱星辰劔蒼蒼雲雨池
(趙云上句又以嘆其埋鏟下句又以言其潜隠善言如劔之埋而未呈如蛟龍之在池而未出也雷次宗豫章)
(託載豊城劔事或曰劔上有七星之状公於暝詩云正枕當星劔是已理固有之而未見所出唯辭燭觀純鉤)
(之劔曰觀其文則列星之行然亦不分明有星辰字周瑜言劉備曰蛟龍得雲雨終非池中物)兩都開
幕府萬㝢插軍麾(趙云上句則前此吐蕃䧟東京又䧟京師又掠涇邠躪鳳翔入醴泉奉天)
(時京師大震則兩都曷嘗不置軍營而開幕府邪下句則天下皆用兵矣)南海殘銅柱東風
避月支(匈奴傳東胡強而月氏盛䧟趙云在南亦有侵犯者如廣德二年西原蠻邵州大歷二年桂)
(州山獠及是已銅柱則馬援征南時立銅柱而勒功於其上也殘則幸餘此物耳月支胡在漢為梗今以比吐)
(蕃寇自西而來犯順於東胡東風避之詩人行語如李大夫自長安赴廣州而云南斗避文星也)音書
恨鳥鵲(西京雜記乾鵲噪而行人至文選魏武帝短歌行月明星晞烏鵲南飛)號怒怪熊
羆(苦寒行熊羆對我蹲不趙云禍亂之際道路阻塞家信不通故恨烏鵲之信也下句言在䕫山居之所)
(有也)稼穡分詩興(役于營生不暇吟詩)柴荆學土宜(習其風俗去趙云謝靈運郡)
(詩促裝反柴荆周禮有土宜之法)故山迷白閣秋水憶黃陂(白閣黃陂關中山水)
(趙云黃陂作黃陂其字非是舊注云皆關中山水雖是而莫稜白閣則終南山相附之山名公羡陂西南臺詩)
(又云顛倒白閣影是已皇陂則星于陂也公於重過何氏詩云雲薄翠微寺天清皇于陂又贈鄭十八虔詩第)
(五橋東流恨水皇陂岸北結愁亭是已舊本二詩於過何氏詩中皇亦作黃誤當作皇今以白對皇此厨人其)
(雞黍稚子摘楊梅之格)不敢要佳句愁來賦别離(趙云賦别離則言去鄕國之遠)
(也楚辭悲莫悲於生别離世說載孫興公作天台賦成以示范榮期每至佳句輙云應是我輩語公詩嘗曰為)
(人性癖耽佳句語不驚人死不休而今却曰不敢要佳句則詩人變化各有所主豈可拘哉)
雨晴
雨時(一作晴)山不改晴罷峽如新(言陰晴在雨而不在山也)天路看殊
俗殊江思殺人有猿揮淚盡(荆州記巴山之&KR0008;巫山長猿鳴三聲淚霑裳)無
犬附(一作送)書頻故國愁眉外長歌欲損神(趙云言或雨或晴山不變)
(改而晴之既罷則峽又如新也天路看殊俗言身在長安乃天路之人而却來此看殊俗也枚乘詩美人在雲)
(端天路杳無期庾信廣化公墓銘化被殊俗威行鄰境非詩大序國異政家殊俗中字也古詞有愁殺人陸士)
(衡赴洛新親友贈予邁揮淚廣州陰陸機有犬曰黃耳在洛中使□書歸江左)
晩晴吳郎見過北舍
圃畦新雨潤媿子廢鉏來竹杖交頭拄柴扉掃徑開欲
栖羣鳥亂未去小童催明日重陽酒相迎自撥醅(趙云費長)
(房投竹杖於葛陂化龍而去未去小童催此亦道實事耳新雨一作佳雨非盖不必如是方為奇也)
解悶十二首
草閣柴扉星散居浪翻江黑雨飛初(鮑照泿翻揚白鷗)山擒引
子哺紅果溪友(一作女)得錢留白魚(趙云庾信寒園即目詩寒園星散居摇落)
(小村墟溪女一作友當以女為正盖公嘗使溪女字如亡員鹽出井此溪女豈亦用神仙張道陵降十二溪女)
(有此有字者乎)
右一
商胡離别下揚州憶上西(一作蘭)陵故驛樓為問淮南來
貴賤老夫乘興欲東遊(趙云此篇亦道實事恪有一胡商下揚州而來别其人曾公公)
(同上蘭陵驛樓乃追言之也末句則因其行而問淮南價公欲南下也舊本東遊作東流西陵又作蘭陵師民)
(瞻本作東遊是并取西陵字亦是然蘭陵在楚州荀卿曾為蘭陵令西陵則在鄴曹操云望吾西陵取次是曾)
(相見處耳)
右二
一辭故國十經秋每見秋瓜憶故丘今日南湖采薇蕨
何人為覓鄭瓜州(自注今鄭祕監審實趙云何人為覓鄭瓜州則鄭監必有瓜州之命或)
(舊曾守瓜州尚有此稱緣主鄭作詩故首句言每見秋瓜意故丘以引瓜州為疊二瓜字乃詩人之老句也瓜)
(州一作袁州非盖不著此瓜字則與上句不相干也憶故丘事公長安人長安之東門曰青門故侯邵平種瓜)
(於此時號邵平瓜一作憶故侯於義亦通大抵公懷鄕之語耳)
右三
沈范早知何水部(沈范謂沈約范雲)曹劉不待薛郎中(水部郎中薛據)
獨當省署開文苑兼泛滄浪學釣翁(趙云何遜與薛據俱是水部之官而)
(何遜能詩早為沈約范雲所知若薛據者恨不與曹子建劉楨同時而言二人不得之也末句言薛在省部時)
(已擅文章而開文苑後漢有文苑傳公在荆南有江湖之樂斯為學釣翁乎漁父所謂滄浪之水也)
右四
李陵蘇武是吾師(世之言五言詩始于蘇武李陵)孟子論文更不疑一
飯未曾留俗客數篇今見古人詩(校書郎孟雲鄕李趙云五言詩起於陵)
(蘇武今文選所載良時不再至又骨肉緣枝葉等篇是也盖實公之所服膺豈不曰是吾師乎孟子論文更不)
(指指孟雲卿之能文魏文帝典論有論文一篇末句又專言孟矣)
右五
復憶㐮陽孟浩然清詩句句盡堪傳即今耆舊無新語
謾釣槎頭縮項編(浩然開元時人詩云梅花殘臘月柳色半春天鳥泊随陽鴈魚藏縮項鯿)
(又云試垂竹竿釣果得查頭鯿鯿魚也楚云云長腰粳米縮頭鯿魚為美味也皮日休詩慇懃莫笑㐮陽住為)
(愛南陽縮項編捕趙云習鑿齒㐮陽耆舊傳漢水中鯿魚甚美常禁人以槎斷水因謂之槎頭鯿宋張敬兒)
(為刺史齊高帝求此魚敬兒作六槽船置魚而獻曰奉槎頭縮項編一千八百頭而浩然詩兩用之言浩然巳)
(死今耆舊乏間不能復造新語以言鯿魚但謾釣之而已)
右六
陶冶性靈存底物(顔氏之推家訓論文章曰陶冶性靈從容諷諫)新詩改罷自
長吟孰知二謝將能事(玄暉靈運)頗學陰何苦用心(趙云孰知者稔)
(孰之孰古用此字非孰何之孰也公自言其稔孰知謝靈運謝惠連將此作詩為能事而我亦以為能事也易)
(天下下之能事畢矣陰則陰鑑何則何遜苦用心則不苟且為之矣莊子曰天王之用心古詩晨風懷苦心陸)
(士衡云志士多苦心)
右七
不見高人王右丞藍田丘壑漫寒藤最傳秀句寰區滿
未絶風流相國能(趙云王右亟王維也有别墅在藍田所謂輞川也右丞能詩見有集行于)
(世其弟相國縉亦能詩時見數篇于摩詰集中縉本傳亦云少好學與兄維俱以名間)
右八
先帝貴妃今寂寞荔枝還復入長安炎方每續朱櫻獻
玉座應悲白露團(謝玄暉玉座猶寂寞况乃妾身輕杜補遺唐史遺史云乾元初明皇幸蜀)
(回適嶺南進荔枝上感念楊妃不覺悲動迨絶高力士于御座旁設位享之上稍蘇息趙云此篇專憶明皇)
(時進荔枝事東坡云天寶歲貢取之涪以共由子午道進所以知其為涪也當時貢荔枝雖是涪州特以涪州)
(比廣南路尤可生致而廣南之獻則在唐為歲獻之常矣今末句云炎方每續朱櫻獻則併及廣南言之左太)
(冲蜀都賦云朱櫻春熟素奈夏成禮記月令仲夏之月天子嘗黍羞以含桃先薦寢廟漢惠帝常出離宫叔孫)
(通曰古者有春嘗果方今櫻桃可獻願陛下出因取櫻桃獻宗廟上許之諸果獻由此興今云朱櫻獻則亦南)
(方之所貢也玉座應悲自楊妃死今明皇見荔枝入貢追念而悲矣)
右九
憶過瀘戎摘荔枝青楓隐映石逶迤京中舊見君顔色
紅顆酸甜只自知(杜補遺云扶風記云此木以荔枝為名者以其結實時枝弱而帶牢不可)
(摘取以刀斧劙取其枝故以為名閩中四郡所出肌肉甚厚甘香瑩白廣蜀荔枝小酸而肉薄其精好者僅比)
(閩之下品劙音利指趙云荔枝蜀中有之而瀘戎為多舊見君顔色君字言荔枝也其亦王子猷君竹之義)
(呼公于它物則爾汝之矣紅顆酸甜只自知却言今所嘗食冇酸冇甜自知之也)
右十
翠瓜碧李沈玉甃(玉甃井也魏文帝書浮甘瓜於清泉沈李李於寒水)赤梨葡萄
寒露成可憐先不異枝蔓此物娟娟長遠生(趙云此物字祖出左)
(傳而選詩之言庭樹曰此物何足貴但感別經時則凡所主之物曰此物今應言荔枝也瓜李梨葡萄借言一)
(歲之果言同是果實可憐先與荔枝不異枝蔓他處所有而此物長於遠地娟娟然生所以嘆異荔枝之為物)
(也此篇與後篇皆不犯荔枝字而意義自明)
右十一
側生野岸及江蒲不熟丹宫滿玉壺雲壑布衣鮐背死
勞一生(讀作人字)重馬翠眉須(杜補遺云歐本勞□作勞人重馬作害馬眉疎作眉疎左思蜀)
(都賦曰巧竹緣嶺菌桂臨崖旁挺龍目側生荔枝布緣萋之萋萋結朱實之離離桉楊貴妃嗜荔枝必欲生致)
(之乃置騎曉夜傳送至京師色味猶未變當是時布衣賢士不能搜訪馹召至于老死山谷之間以貴妃須荔)
(枝之故反勞人害馬力求於數千里之外子美所以作是詩也武后所撰字一生為人當作勞人趙云江蒲)
(則自戎𤏡而下以畆為蒲今官私契約皆然因以押韻師民瞻本作江浦非是不熟丹宫滿玉壺所所以求之)
(安故耳丹宫神仙之宫以比禁宛之地玉壺者珍貴之器以言至尊之奉惟其不熟丹宫而滿玉壺所以求之)
(于遠也魯直云善本是勞人重馬翠眉須盖言勞苦人力重疊馳馬只為翠眉之人所須乃指言貴妃矣况須)
(字與壺字同韻而疎字為失韻則重直之說信而有證也勞人雖祖于詩云勞人草草其後如梁大同二年地)
(生白毛長二尺孫盛以為勞人之異重馬史記始有紀有曰河魚大上輕車重馬東就食司馬貞謂言時之災)
(異魚大上於河岸故人駭異而去就食于東則重馬者重疊馬而行也雲壑則孔德璋北山移文云誘我松桂)
(欺我雲壑鮐背則曰老者之状詩曰黃髮鮐背又貽背兒齒)
右十二
復愁十二首(趙云前題曰解悶而此題曰復愁悶既解之以詩矣而又有可愁之)
(事也)
人煙生處僻(一云遠處里趙云曹子建詩千無人煙)虎&KR0008;過新蹄野鶻飜
窺草村船逆上溪
右一
釣艇收緡盡昏鴉接翅稀月生初學扇雲細不成衣(初學)
(扇謂未甚圓也不成衣言細也歸趙云公於有待至昏鴉之下自注河遜云昏鴉接翅然今改一稀字意義)
(遂與遜詩不同矣於月言扇于雲言衣如劉希夷佳人春遊云池月憐歌扉山雲愛舞衣又李義府堂堂詞云)
(鏤月成歌扇裁雲作舞衣今公所用又為新矣)
右二
萬國尚防寇故園今若何昔歸相識少早已戰場多(趙云)
(故園指言長安也昔歸相識少言往時自外而歸巳自相識少矣今又可知也早巳戰場多又言京都之地早)
(時已自為戰場至于今也豈不以安史亂於前而吐蕃亂於後邪)
右三
身覺省邪在家須農事歸年深荒草徑老恐失柴扉(趙云)
(上句言覺得省郎之身在也此牛僧儒所謂見在身矣公為尚書工部員外郎故云次句指言長安之家公在)
(瀼西已親稼穡矣則得歸長安本家亦須以農事往也末句蓋言離去故國多年其所居必荒蔓草而老身又)
(恐失柴扉而不得返也)
右四
金絲鏤(一作縷)箭鏃皂尾製(一作掣)旗竿一自風塵起猶嗟
行路難(金絲箭皂尾旗皆胡服也起趙云首兩句盖□將之物平時所用至風塵而未息則亦厭之)
(矣所以有行路難之嗟也隋顔之推古意詩歌舞未終曲風塵暗天起行路難古樂府有此名)
右五
正觀銅牙弩開元錦獸張花門小前(一作箭)好此物棄沙
場(趙云詳此詩末句則銅牙弩錦獸張乃正觀開元所以賜蠻夷者花門回紇恃其有助順討安賊之功輕)
(小箭好而同牙弩錦獸張者弃之於沙場也師民瞻本却取一作小箭好則無義矣杜補遺唐六典注釋名)
(曰弩怒也有怒勢也其柄日臂似人臂也鈎弘曰牙似牙齒也牙外曰郭為牙之規郭也合名之曰機如門戶)
(樞機開闔有節也書曰若虞機張則所謂錦獸張者亦弩之物耳又南越志云龍川唐時常有銅弩牙流出水)
(皆銀黃雕鏤取之製弩父老云其地盖越王弩營也)
右六
今日翔麟馬先宜駕鼓車無勞問河北諸將角榮華(趙云)
(薛蒼舒云按唐志翔麟廐名先宜駕鼓車則公欲息兵休戰矣漢文帝朝冇獻千里馬者帝命以駕鼓車末句)
(問者餽問之問言此馬不勞問遺河北徒使諸將角勝于勞華而巳此公恨諸將不勤王之甚角字舊正作覺)
(非)
右七
任轉江淮粟休添苑囿兵由來貎虎士不滿鳳皇城(趙云)
(休添苑囿兵則代宗嘗自治兵於苑中長安城中必添兵矣公意在息兵以不添兵為上而任轉粟則但欲長)
(安足食也書云如虎如貔鳳皇城則秦穆公女吹簫鳳降其城因號丹鳳城其後言京都之城曰鳳城李嶠單)
(題城詩云獨下仙人鳳羣驚御史烏亦用此鳳事也)
右八
江上亦秋色火雲終不移巫山猶錦樹南國且黃鸝(趙云)
(休添苑囿兵則代宗嘗自治兵於苑中長安城中必添兵矣公意在息兵以不添兵為上而任轉粟則但欲長)
(見巫山之樹猶是錦樹及儘南下則在春時且却聽黃鸝也樹變青而丹謂之錦樹公詩又言今朝碧樹行錦)
(樹也)
右九
每恨陶彭澤無錢對菊花如今九日至自覺酒須賖(趙云)
(檀道鸞續晉陽秋曰陶潛九月九日無酒於宅邊摘菊盈把久望見白衣人乃王弘送酒即便就酌而歸末句)
(酒須賒則公亦無錢沽之矣庾信云胷中無學猶手中無錢)
右十
病减詩仍拙吟多意有餘莫看江揔老猶被賞時魚(趙云)
(此篇惟末句難解謂之被魚則破服之被魚應是魚袋之魚唐有賞緋魚袋有賜緋魚袋然公官衡則賜緋魚)
(袋者安得謂之賞時魚乎按江揔傳揔尤工五言七言則公詩首句為言作詩而末及江揔蓋公亦喜其詩矣)
右十一
胡虜何曾盛干戈不肯休閭閻聽小子談話覓封侯(趙云)
(此篇公盖憤生事邀公濫冐榮寵者矣苟能盡命致死則可以一戰而滅之惟其延歲月以用兵反以為胡虜)
(之盛盖在意在於己身之富貴所以雖閭閻小子亦說取封侯耳師民瞻本談話作談笑亦通)
右十二
諸將五首(趙云按編年通載今歲二月吐蕃雖遣使來朝而九月又䧟原州公詩盖)
(責諸將之不力戰追言前事以諷之第五篇獨美嚴公盖公第三次來成都時先破吐蕃)
(于當狗城鹽川城西此所以深望諸將如之也)
漢朝陵墓對南山(張孟陽七哀詩北邙何疊疊高陵有四五借問誰家墳皆云漢世主恭文)
(遥相望原陵鬱膴膴)胡虜千秋尚入關昨日玉魚蒙葬地(西京雜記長安)
(大明宫宣政殿每夜見數十騎衣鮮麗遊往其間高宗使巫劉明奴王湛然問其所由鬼曰我是漢楚王戊戊)
(太子死葬於此明奴等曰按漢書戊與七國反誅死無後焉得有子葬於此鬼曰我當時入朝以路遠不從坐)
(後病死天子於此葬死漢書戊有遺誤耳明奴因宣詔與改葬鬼喜曰我昔日亦是近屬豪貴今在天子宫内)
(出入不安改卜極幸甚我死時天子歛我玉魚一雙今猶未朽必以此相送勿見奪也明奴以事奏聞及發掘)
(玉魚宛然自是其事遂絶)早時金盌出人間(孔氏志怪曰盧充家西有崔少府墓充一日見)
(一府舍入門進見少府少府欲充與小女為婚女生男三月三日山陰水戲忽見崔氏抱兒還充又與盌并贈)
(詩一首充取兒盌及詩女忽不見充詣市賣盌崔女姨曰我妹之女嫁而亡贈以金盌著棺中云社田補遺云)
(沈炯字初明為魏所虜嘗獨行經漢通通天臺為表奏之陳已思鄉之意其略曰甲帳珠簾一朝零落茂陵玉)
(盌遂出人間窃詳是詩首句云漢朝陵墓對南山即盌出人間乃茂陵事也但金王字異耳元注引盧充金盌)
(事恐不類姑兩存之必有能辨者之趙云此四句所以激怒諸將也漢朝天子之陵大臣墓多對南山千秋)
(萬歲以為固矣而胡虜尚能入關不無侵掘也題是諸將止言將臣之貴者常蒙玉魚之賜且有金盌在墓而)
(出皆人臣事耳止用出人間三字全出已見有發墓之意不必泥金盌止是女人之事也師民瞻夲作出人寰)
(蓋為後句改北斗閑為北斗間而然也)見愁汙馬西戎逼曾閃朱旗北斗
閒(子美父名閒集中兩處用閒字皆非是謂吐蕃踐河隴陷京師也趙云前四句言既有胡虜之禍發掘)
(冢墓矣今繼有吐蕃之難而諸將不知憤激速來長安禦戎也東京賦云高祖㐲朱旗而建大號北斗言長安)
(長安號北斗城也諸將所以汗馬者以西戎之逼也然閃朱旗於北斗城中而翻閑暇焉則以不措意於勤王)
(及犬戎之既去為不及事也蔡伯世夲改作北斗殷師民瞻夲改作北斗間蓋皆牽于杜公父名閑必不使閑)
(字而以意改耳左傳曰左輪朱殷以血染之而後殷也朱旗之閃何至殷北斗乎若北斗間則間字語弱别無)
(含蓄之意又乃指其所之辭亦與逼字不敵矣兼自閒字公亦嘗使曰翩翩戲蝶過閒慢不可改閒字作别字)
(今所云北斗閒皆臨文不諱如韓退之之父名卿而退之豈不使卿字邪)多少材官守涇渭
(漢材官蹶張皆武臣也)將軍且莫破愁顔(趙云上六句皆是已往之事已責之矣今此言)
(費材官以守涇渭之水則深防寇賊之禍為將軍者且莫破愁顔而為樂也高適嘗言於明皇曰監軍諸將不)
(䘏軍務以倡優蒲塞相娱樂則公今有且莫破愁顔之戒宜矣)
右一
韓公夲意築三城擬絶天驕拔漢旌(匃奴傳天之驕子薛云唐吕温三受)
(降城碑默啜強暴朔方大總管韓國公張仁愿請築三城奪據其地中宗詔許於是六旬雷動三城岳立)豈
謂盡煩回紇馬翻然遠救朔方兵(言築城以備蕃寇而蕃反為唐平難也)
(杜甫遺云韓國公張仁愿于河北築三受降城自是突厥不敢踰山牧馬趙云回紇者匈奴之種也故亦得)
(稱天驕公于留花門詩亦曰花門天驕子飽食氣勇决是已拔漢旌拔字使韓信傳拔趙幟立漢幟之拔擬絶)
(天驕拔漢旌蓋言三城之築所以止匈奴搴拔漢家之旗矣彼回紇者豈謂國家煩其兵馬救朔方兵之困敗)
(以助討賊邪蓋至德元載閏八月廣平王俶為天下兵馬元帥郭子儀副之以朔方安西回紇南蠻大食兵討)
(安慶緒其後回紇恃功侵擾中國此公之所以嘆也)胡來不覺潼關隘(謂禄山陷關也)龍
起猶聞晉水清(謂肅宗起于靈武也)獨使至尊憂社稷諸君何以
答升平(趙云潼關非不隘也而胡來不覺其隘蓋以失守也此以譏哥舒翰之敗當時諸將不能盡忠)
(竭節獨貽天子之憂乃有煩回紇兵之事其後賊既已平諸軍有何功效而報答哉此責其徒享高爵厚禄者)
(矣必言回紇馬則其戰每在騎戰也故公嘗云渡河不用船千騎常撇烈又云京師皆騎汗血馬也言晉水清)
(則河北者晉地也乃安賊所起之地肅宗龍飛而晉水復清矣)
右二
洛陽宫殿化為烽(曹子建詩洛陽何寂寞宫殿盡燒焚)休道秦關不二重
(張孟陽劒閣銘秦得百二併吞山河注言百二謂以二萬之衆足以當百萬得形勢也趙云謂舉烽燧於殿上)
(也前漢田背賀高祖曰陛下治秦中秦形滕之國帶河阻山縣隔千里持戟百萬秦得百二焉今云百二重則)
(既百二而又得百二也舊注引張孟陽劒閣銘是為無祖)滄海未全歸禹貢薊門何
處盡堯封(言為盗賊所奄有也云趙云滄海指言山東薊門指言河北古詩自薊北門禹貢則尚)
(書篇董仲舒云堯舜在上比屋可封今言何處是堯可封之民亦以為吐蕃所陷也)朝廷衮職誰
爭補天下軍儲不自供(趙云上句舊夲作雖多預師民瞻夲作誰爭補是詩曰衮職有)
(闕仲山甫補之今不能然公是以罪之也下句則公亦嘆其無如之何之辭言郡國不修貢賦須上求索而後)
(供非以其職而自供者也)稍喜臨邊王相國(王縉也文中子曰何必臨邊趙云若以公此)
(句為指王縉則縉自廣德二年同平章事之後於大歷二年前豈嘗出而臨邊手新書既脱略則無所考也)
肯銷金甲事春農(蔡文姬詩金甲耀日光)
右三
回首扶桑銅柱標冥冥氛祲未全銷越裳翡翠無消息
(前漢西域傳贊孝武之世覩犀布玳瑁則建朱崖七郡自是之後明珠文甲通犀翡翠羽之珍盈於後宫師古)
(注云昔周公相成王越裳氏重九譯而獻白雉譯日吾受命之日久矣天之無烈風淫雨意中國有聖人乎盍)
(往朝之南趙云扶桑以言王國之東銅柱以言王國之南馬援征建桐柱標以勤功伐晉阮孚云氛䙞既澄)
(日月自朗領聯兩句所以結氛祲未銷之所致也翡翠蓋取白雉之類耳)南海明珠久寂寥
(賈琮傳交趾土多珍異産明璣翠羽犀象瑇瑁異香美木之屬莫不自出耳趙云明珠多出于南海如交趾産)
(明璣合浦出大珠也)殊錫曾為大司馬(東晉石勒侵阜陵詔加王導大司馬假以黃鉞)總
戎皆插侍中貂(漢侍中冠武弁大冠亦曰惠文冠加璫附蝉為文貂尾為飾也)炎風朔
雪天王地只在忠臣翊聖朝(言天子冒風雪於外所賴者忠臣而已趙云此深)
(責諸君徒享高爵厚恩而不能輸忠者也以殊錫言之則有為大司馬者矣以總戎言之則有為侍中者矣此)
(借前代之事以比之也炎風言南方之地朔雪言北方之地詩曰普天之下莫非王土故曰天王地公詩句之)
(意蓋以莫非王土當修職貢必欲其來在忠臣翊贊天子耳)
右四
錦江春色逐人來巫峽清秋萬壑哀(殷仲文詩獨有清秋日能使高興盡)
(又爽籟驚幽律哀壑叩虚牝顧愷之云千嵓競秀萬壑爭流)正憶往時嚴僕射(嚴武)共
迎中使望鄉臺(望鄉臺在成都之北)主恩前後三持節(按武傳兩鎮蜀一刺)
(綿州)軍令分明數舉杯西蜀地形天下險安危須㐲出羣
材(劒閣銘曰形勝之地匪親勿居長趙云嚴武鎮蜀辟公為參謀望鄉臺在成都之北安使來所經之地)
(公隨嚴僕射共登此臺以迎中使故曰正憶往時嚴僕射共迎中使望鄉臺此又以人名對處所之格三持節)
(則言嚴公第一次寶應元年正月來勅命權令兩川都節制四月召還第二次於六月却專以節度西川來阻)
(徐知道反不得進第三次廣德二年朝廷方正以兩川合一節度而武以黃門侍郎來至永泰元年四月盡日)
(薨其詳具于八哀詩題下所解也舊注云兩鎮蜀一刺綿非是軍令分明數舉杯言其治軍整肅所以不妨舉)
(杯之頻數也後句深美嚴公甚明安危則安其危也公於八哀之言武云公來雪山重公去雪山輕正此意矣)
右五
九日五首(趙云舊夲題下注云闕一首非也其一在成都詩中今選補之)
重陽獨酌(一作少飲)杯中酒抱病豈(一作起)登江上臺竹葉於
人既無分(張景陽七命乃有荆南烏程豫北竹葉浮蟻星沸飛華萍接竹葉酒名也)菊花從
此不須開(荆楚歲時記九日登高飲菊花酒竹趙云舊夲作豈登師民瞻夲取起登字是葉者酒)
(名也張華輕薄篇曰蒼梧竹葉清宜城九醖酒首句云獨酌杯中酒又却云竹葉于人既無分則公以病肺斷)
(酒雖酌而竟不飲也故公别篇又云潦倒新停濁酒杯)殊方日落玄猿哭(後語宋玉曰子)
(獨不見其玄猿乎)舊國霜前白鴈來(漢武太子婚得白鴈于上林以為贄)弟妹蕭
條各何往干戈衰謝兩相催(干戈與衰老相逼也玄趙云文子云殊方偏國猿)
(哭則峽中多猿古歌云巴山之峽巫山長猿啼三聲淚霑裳也上林賦曰玄猿素雌而晉書五行志射妖云蜀)
(車騎將軍鄧芝征涪陵射玄猿猿自拔矢卷木葉塞射瘡芝歎曰□物之性吾其死矣斯乃玄猿之事實用對)
(白鴈則沈存中云北方有白鴈似鴈而小色白秋深則來來則霜降河北人謂之霜信杜甫詩曰故國霜前白)
(鴈來即此也舊注云漢武太子婚得白鴈於上林以為贄不知據何書而言然此自是唐高宗咸亨中事止云)
(會苑中獲白鴈耳若新語曰梁君出獵見白鴈欲自射之道上有驚鴈駭者梁王怒命射此人其御諫之而止)
(斯乃白鴈之事實)
右一
舊與蘇司業(源明)兼隨鄭廣文(虔)採花香泛泛坐客醉紛
紛野樹欹還倚秋砧醒却聞歡娛兩冥漠(言蘇鄭俱亡而又流落也)
(顔延年衣冠終冥漠)西北有孤雲(魏文帝西北有浮雲二趙云前四句言當時之事後句則公)
(述其今日在䕫之况末句歡娛則以二人死而冥漠今日在䕫之歡娛則以流落寄寓而冥寞故云兩也西北)
(有孤雲則懷望長安也漠一作寞)
右二
舊日重陽日傳杯不放杯即今蓬鬢改但媿菊花開(愁見)
(節物也)北闕心長戀(北闕帝都也)西江首獨回茱萸賜朝士難
得一枝來(唐制九日賜宴及茱萸書趙云北闕在前漢未央宫殿雖南嚮而上奏亊謁見之徒皆)
(詣北闕又關中記曰未央宫東有蒼龍北闕有玄武闕所謂北闕也西江首獨回則意欲下荆渚也莊子云激)
(西江之水疏云蜀江謂之西江以其從西來此在楚人指之為西江矣末句所以成戀北闕之句)
右三
故里樊川菊(樊川在杜曲)登高素滻源(滻水也)他時一笑後今
日幾人存(言節物依然而人事更變也安趙云樊川素滻皆指言長安也樊川在長萬年縣南三)
(十五里十道志曰其地即杜陵之樊鄕漢高祖至櫟陽以將軍樊噲灌廢丘之功為最賜噲食邑于此故曰樊)
(川滻水在長安萬年縣東北流四十里入渭其謂之素滻潘安仁西征賦云南有玄灞素滻北有清渭濁涇)
巫峽蟠江路終南對國門繫舟身萬里伏枕浪雙痕(巫峽)
(終南相去萬里於流落之際而又伏枕則爵苦可知矣)為客裁烏帽從兒具綠樽
(沈休文賓至下塵榻憂來命綠樽)佳辰對(一作帶)羣盗愁絶更堪論(當盗賊充)
(斥道路阻絶於異鄉逢此佳節固多愁蹙也之趙云上句言其在䕫之地次句又言長安乃其懷憶情也為)
(客裁烏帽為音去聲平時疎散往往不巾其裁烏帽以為客而已烏帽未見所出公又曰烏帽拂塵青螺粟惟)
(管寧傳云常著皂帽耳東坡云時見烏帽出復時見烏帽出復應却出于杜也)
右四
風急天高猿嘯哀渚濤沙白鳥飛迴無邊落木蕭蕭下
不盡長江衮衮來萬里悲秋常作客百年多病獨登臺
艱難苦恨繁霜鬢潦倒新停濁酒杯(趙云潘安仁云勁風凄急宋玉云天)
(高而氣清四字兩出合使方工楚詞有風颯颯兮木蕭蕭其下字使楚辭洞庭波兮木葉下潦倒字濁酒杯字)
(並出嵇康蓋云潦倒粗疎又曰濁酒一杯也若潦倒義則北史崔瞻傳云自天保以後重吏事謂容止醖藉者)
(為潦倒贍終不改焉如此則潦倒亦非不佳之語故公又曰多材依舊能潦倒)
右五
九日諸人集于林
九日明朝是相要舊俗非(非昔日遊賞之地)老翁難早出賢客
幸知歸舊采黃花賸新梳白髮微謾看年少樂忍淚已
霑衣(趙云九日明朝是則八日詩也舊夲反在九日詩下非世說日過江諸人每暇日輒相要出新亭藉)
(草飲宴賢客幸知歸言知所歸往以言其集于林之謂也賸字俗非剰非)
九家集注杜詩卷三十
