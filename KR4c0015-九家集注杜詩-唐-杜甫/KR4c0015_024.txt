九家集注杜詩卷二十四宋郭知達編
近體詩
戲作寄上漢中王二首(王新誕明珠)
雲裏不聞雙鴈過掌中貪見一珠新(趙云會稽典錄曰虞同少有孝行為)
(日南太守常有雙鴈宿止廳上幽明錄張華言入九館之人所見癡龍初一珠食之天地等壽鴈言雲裏則魏)
(應璩曰詩朝鴈鳴雲中珠言掌中則佛書有云如掌中珠新添詩謂久無音問以王新得子故也漢使謂單)
(于曰天子於上林射得鴈鴈足有蘇武擊書三輔決錄孔融見韋元將與其父書曰不意雙珠生於老蚌)秋
風嫋嫋吹江漢只在他鄉何處人(趙云屈原湘夫人篇云嫋嫋兮秋風吹江)
(漢則公作此詩時在䕫州也公故於䕫州每用江漢則二水所經會于荆渚之下秋風嫋嫋吹江漢之際是何)
(處人在此他鄉所以自述也)
其二
謝安舟楫風還起梁苑池臺雲欲飛(趙云謝安以比漢中王安嘗與孫綽)
(等汛海風起浪涌諸人並懼安吟嘯自若人咸服其雅量西京雜記曰梁孝王好宫室苑囿之樂築兔園謝靈)
(運雪賦歲將暮時既昏寒風積愁雲繁梁王不悦游於兔園俄而微霰零密雪下)杳杳東山携
漢妓泠泠(一作陰陰)脩竹待王歸(杜補遺續漢書梁孝王兔園多植竹即所謂脩竹園)
(地志云孝王東苑方三百里園苑中有鴈池脩竹園杳趙云上句戲漢中王方在舟中其擕妓東山之興尚)
(杳然又所以成謝安舟楫之句脩竹待王歸又所以成梁苑池臺之句)
投簡梓州幕府簡韋十郎官(新添)
幕下郎君安隠無(趙云隠讀從穏佛書問訊世尊安隠否)從來不奉一行
書固知貧病人須棄能使韋郎跡也疎(孟浩然詩不才明主棄多病故)
(人疎亦此意)
答揚梓州
悶到房公池水頭坐逢揚子鎮東州却向青溪不相見
回船因載阿戎遊(趙云青溪應地名偶同不然指水之青碧為青溪若綠水白水之義古詩)
(云青溪如委黛載阿戎遊必是紀其載兒以遊也阮籍謂王渾曰共卿言不如與阿戎談阿戎王戎也渾之子)
贈韋贊善别
扶病送君發自憐猶不歸(詩式微式微胡不歸)秖應盡客浪復作
掩荆扉(趙云客淚言為客之淚也雖宋人之際其身亦察胡爾沈休文宿東園詩云荆扉新且故)江
漢故人少音書從此稀往還二十載歲晚寸心違(趙云寸心)
(字本於列子載龍叔謂文摯曰吾見子之心矣方寸之地虛矣左傳云王必不違又文選庾信愁賦云且將一)
(寸心能容萬斛愁又稽叔夜幽憤詩事與願違遘兹淹留又張季鷹秋日北園詩旅途驚歲晚歸興與心違)
送李卿煜
王子思歸日長安已亂兵(趙云王子指李煜也時有吐蕃之亂)霑衣問行
在(趙云十月代宗出幸陜也)走馬向承明(趙云漢承明殿在未央宫霍光傳太后幸未央承明)
(殿是巳此兩句併言李煜所以去之事漢武帝詔嚴助居承明之廬)暮景巴蜀僻春風江
漢清(趙云歲暮之時僻在巴蜀公每有意為荆楚之遊預言其當春時在江漢間矣故云)晉山雖
自棄魏闕尚含情(趙云按宣室志載唐故尚書李公銑鎮北門時有道士尹君者隠晉山不)
(食粟嘗餌柏葉與今公在蜀詩全不相干按新唐書地理志閬州晉安縣下注云本晉城避隠太子諱更名此)
(所謂晉山乎以俟博聞魏闕天子之闕也魏者大也所謂象魏是已莊子云身在江湖之上而心馳魏闕之下)
(江文通詩云臨風默含情此兩句公自言其身在外而心常在朝廷也)
絶句
江邊踏青罷迴首見旌旗(趙云或云江邊踏青乃成都事每以三月三日出郊言踐)
(踏青草故謂之踏青是不知處處皆然孟浩然大隄行云歲歲春草生踏青三兩日又豈特川中邪新添注唐)
(李綽輦下歲時記上已賜宴羣臣於曲江傾城人物於江頭禊飲踏青)風起春城暮高樓
鼓角悲(趙云古樂府春城起風色)
九日登梓州城
伊昔黃花酒如今白髮翁(月令云菊有黃華費長房謂桓景曰九月九日可登高飲)
(菊花酒以除災)追歡筋力異望遠歲時同(禮記老者不以筋力為禮)弟妹悲
歌裏朝廷醉眼中兵戈與關塞此日意無窮(趙云兵戈以言格戰)
(關塞以言屯戍時吐蕃之亂既與之戰且有防守也)
九日奉寄嚴大夫
九日應愁思經時冒險艱(左傳曰險阻艱難備嘗之矣)不眠持漢節
何路出巴山(蘇武傳匈奴徙武北海上枚漢節牧羊卧起操持節旄盡落趙云武為明皇肅宗)
(山陵橋道使故云不眠持漢節也下句則公自言蓋公時方在梓久客而欲出耳蜀都賦云東則左綿巴中百)
(濮所充蓋自綿而東乃巴也)小驛香醪嫩重巖細菊斑遥知簇鞍馬
回首白雲間(趙云此言九日所遇之景物也於此遥想其簇鞍馬而回首白雲以望之此嚴武所)
(謂杜二見憶者也)
巴嶺荅杜二見憶嚴武
卧向巴山落月時兩鄉千里夢相思(趙云嚴杜相去千里各在一涯而夢)
(想也蓋亦千里共明月之意)可但步兵偏愛酒(阮籍聞步兵厨多美酒營人善釀求為校)
(尉)也知光禄最能詩(謝光禄名莊字希逸七歲能屬文所著文字四百餘首行於世仕至)
(光禄大夫)江頭赤葉楓愁客(楚詞湛湛江水兮上有楓)籬外黃花菊對誰
(張季鷹黃花如散金)跋馬望君非一度冷猿秋鴈不勝悲(薛云此詩洪覺)
(範謂之骨含蘇李體)
懷舊(趙云此篇與下所思不見二篇蓋同時作何者公於三人平生之所善蘇源明巳死)
(而追悼之題則曰懷舊鄭虔貶台州而聞其消息題則曰所思李白久不見而近不得其)
(音信故題曰不見懷舊晉潘安仁追悼楊肇父子嘗作懷舊賦故公倚以為題)
地下蘇司業情親獨有君(趙云司業即源明也公於下自注地下字云王隠晉書載)
(蘇韶見其弟節云卜商顔淵今為地下修文郎天寶間源明自東平太守召為司業其後以秘書少監卒今云)
(司業則其當時聲稱之著也)那因喪(一作衰)亂後便有(一云作)死生分(趙云)
(喪亂一作衰亂便有一云便作皆非蓋時雖亂而非衰便作不若便有之快)老罷知明鏡悲
來望白雲(趙云南史蔡興宗傳太尉沈慶之曰加老罷私門兵刀頓闕知明鏡則因明鏡而知其老)
(罷之狀也李陵與蘇武詩仰視浮雲馳又蘇武别弟詩曰仰視浮雲翔)自從失詞伯不復
更論文(趙云王充論衡有云文詞之伯論文見魏文典論)
所思(得台州鄭司戸虔消息)
鄭老身仍竄台州信所(一作始)傳(趙云古樂府有云有所思而古詩云所思在遠)
(道虔遷著作郎以安禄山之汙免死貶台州司戶參軍)為農山澗曲卧病海雲邊
(趙云前漢楊惲云願為農夫没此生矣謝玄暉有在郡卧病呈沈尚書詩卧病對為農公古詩亦云卧病識山)
(鬼為農知地形)世已疎儒素人猶乞酒錢(趙云虔好飲而貧乏公嘗與詩云賴有蘇)
(司業時時與酒錢故今言人猶乞酒錢所以拈出舊語也)徒勞望牛斗無計斸龍泉
(晉書張華寶劍事蓋以劍比鄭公之在台州如埋埋土中雖遠望其有衝牛斗之氣而無由掘顯之也台州鄷)
(城皆在江南故得用之龍泉劍名水經注晉太康地理志曰縣有龍泉可以砥礪刀劍特堅利是以龍泉之劍)
(為楚寶也又越絶詩曰楚王令人之吳越見鷗冶子干將使為鐡劍三枚一日龍泉二曰太阿三曰工市)
不見(近無李白消息趙云漢文帝紀云吾久不見賈生公倚以為題)
不見李生久佯狂真可哀(趙云箕子避紂而被髮佯狂唐新史載白以永王璘之累)
(長流夜郎會赦還潯陽坐事下獄)世人皆欲殺吾意獨憐才(趙云潯陽之役蓋亦)
(衆人欲殺之證乎)敏捷詩千首飄零酒一杯(趙云漢書嚴延年為人短小精悍敏)
(捷於事齊陸厥與沈約書云揚脩敏捷謝惠連雪賦云憑雲升降從風飄雲王僧孺致仕表云堇蕣朝采飄零)
(已及酒一杯素問云飲以美酒一杯杯新添張翰曰使我有身後名不如生前一酒)匡山讀書
處頭白好歸來(白始隠岷山後客任居徂徠山山而並不載匡山杜補范傳正李白新新暮)
(碑云白厥先避仇客居蜀之彰明太白生焉彰明有大小匡山白讀詩於大匡山有讀詩臺尚存其宅在清廉)
(鄉後廢為僧坊號隴西院蓋以太白得名院有太白像唐綿州刺史高忱及崔令欽記所謂匡山乃彰明之大)
(匡山非匡廬也書趙云詩意則公既在蜀而白舊有讀處欲招其歸來也)
題玄武禪師屋壁(今梓州中江縣古玄武縣)
何年顧虎頭滿壁畫瀛洲(虎頭僧相也顧杜正謬云歷代名畫記曰愷之字長康)
(小字虎頭多才氣尤工丹青傳寫形勢莫不絶妙曾於瓦棺寺北殿畫維摩詰像畫訖光照月餘日趙云洪駒)
(父嘗云顧愷之小字虎頭維摩詰是過去金粟如來故乞瓦棺寺北殿摩詰之詩卒章云虎頭金粟影神妙極)
(難忘乃注云虎頭僧相金粟金地此殊可笑也洪之說如此以虎頭為愷之小字蓋本古今畫錄所云耳然歐)
(陽率更作類書于甘蔗門載世說曰顧愷之為虎頭將軍世說即即宋劉義慶之書其去晉為未遠而歐陽率)
(所據全書中引用但更不見晉人别作虎頭將軍者一稱小字一是官號當俟博物者辨之瀛洲神仙十洲中)
(之一名也)赤石山林氣青天江水流(此皆言所畫之景物也水一作海)鍚飛
常近鶴(天台賦振金策之鈴鈴飛錫杖也又云高真飛錫以躡虚注云得真道之人執錫杖而行於虛)
(空故云飛也與杜補遺圖經載舒州潜山最竒絶而山麓尤勝誌公白鶴道人欲之同請於梁武帝帝以二)
(人悉具靈通俾各以物識其地得者居之道人云某以鶴止處為記誌公云某以卓錫處為記巳而鶴先飛去)
(至麓將止忽聞空中錫飛聲遂卓於山麓道人不懌然以前言不可食乃各於所識之地築室焉今之山祖寺)
(靈仙觀即其故地也)杯渡不驚鷗(高僧傳杯渡者不知其名姓常乘木杯渡河因名焉佛圖澄變)
(化詭異圖澄在石勒時以為海鷗木杜正謬云傳燈錄云劉宋時杯渡者不知姓名常乘杯渡水止宿一家)
(有金像求之弗得因竊以去主人追之至孟津浮木杯渡河無假風棹輕疾如飛趙云錫飛杯渡則必畫僧)
(之登山渡水者以不驚鷗宇貼之取列子狎鷗之意)似得廬山路真隨惠遠遊(趙云)
(言所畫之趣似是廬山路可以尋惠遠大師也)
聞官軍收河南河北(趙云史朝義巳滅漸復河南河北矣故公遠聞而賦)
(詩也)
劔外忽傳收薊北初聞涕泣滿衣裳(漢高祖徙燕將臧荼為燕王都薊薊)
(即幽州薊縣唐分十道薊為漁陽屬河北道東師云唐寶應元年諸將擊史朝義朝義走河北遂克都十一)
(月朝義幽州守將李懷光斬其首表獻河北平)却看妻子愁何在漫卷詩書喜
欲狂(趙云公每憂喪亂而妻子流離既聞收薊北則天下有平定之理所以却看妻子而不知其愁之所)
(在下句謂讀書之際聞巳收薊北得與妻子有長聚慶慶所以漫卷之而喜欲狂也)白日放歌須
縱酒青春作伴好還鄉(放歌縱酒即喜欲狂之意)即從巴峽穿巫峽
便下襄陽向洛陽(公自注云余田園在東京矣趙云此公之意欲離蜀還鄉)
涪江泛舟送韋班歸京(得山字)
追餞同舟日傷心一水間(趙云同舟而濟古詩云相望一水間心一作春)飄零
為客久衰老羨君還(吳韋曜自陳衰老求去侍史二官)花雜(一作遠)重重
樹雲輕處處山(梁元帝春日詩春情處處多何遜詩客子行行倦年光處處華)天涯故
人少更益鬢毛斑(韋班歸京公猶在蜀則天涯故人鮮少矣憂思朋舊而鬢斑也)
春日梓州登樓二首
行路難如此登樓望欲迷(古樂府有行路難篇)身無却少壯跡有
但羇栖江水流城郭春風入鼓鞞(趙云正月史朝義雖滅而三月党項羌寇)
(同州郭子儀敗之于黃堆山兵戈猶未可巳所以有鼓鞞樂記聽鼓鞞之聲則思將帥之臣)雙雙新
燕子依舊巳銜泥(古詩思為雙飛燕銜泥巢君堂)
右一
天畔登樓眼隨春(一作風)入故園(公前篇自注云余田園在東京)戰場今
始定移柳更(一作豈)能存(趙雲故園之下雲戰場則又指東京而言是時史朝義巳滅戰)
(場雖定而故園經盗賊所移之柳豈更能存乎更字乃疑辭也)厭蜀交游冷思吳勝事
繁(公久居蜀交游少前詩有天涯故人少之句意欲遊兩浙也張翰在洛因秋風起而思矣)應須理
舟楫長嘯下荆門(杜補遺云袁崧宜都山川記曰南崖有山名荆門北崖有山名虎牙二山)
(相對有象門也)
右二
遣憤
聞道花門將論功未盡歸(趙云花門回紇也壬寅寶應元年回紇請助國討賊次歲)
(癸夘廣德元年史朝義自縊死)自從收帝里誰復總戎機(趙云言既復帝里誰人總)
(兵柄乎恐回紇恃功難制而作逆也)蜂蠆終懷毒雷霆可震威(左傳曰君無謂邾小)
(蜂蠆有毒况國乎詩趙云蜂蠆言回紇也公於此疑回紇其比之為蜂蠆人眇之之辭也雷霆以言人君之)
(威賈山傳云人主之威非特雷霆也震之以威豈有不摧折者哉言欲制回訖必湏以威震之)莫令
鞭血地(師云任昉書鞭血四海流離無所)再濕漢臣衣
送九歸成都
文章亦不盡竇子才縱横非爾更苦節何人符大名(晉王)
(獻之年七八歲學書羲之密從後掣其筆不得嘆曰此兒後當有大名易節卦苦節不可貞)讀書雲
閣觀問絹錦官城(文選東京賦起甘泉結雲閣觀南山注云二世起雲閣欲與南山齊又起)
(觀於南山㒹)我有浣花竹題詩須一行
贈裴南部(聞袁判官自來欲有按問)
塵滿萊蕪甑堂横單父吟(范丹字史雲為萊蕪令清貧人歌曰釜中生魚范萊蕪甑)
(中生塵范史雲宓子賤為單父宰彈琴不下堂而治)人皆知飲水公輩不偷金(鄧攸)
(為吳郡載米之官惟飲吳水而巳直不疑為郎同舍郎告歸誤持同舍郎金去金主意不疑不疑買金償之後)
(知非金主大慚稱為長者)梁獄書應作(去聲)秦臺鏡欲臨(師云鄭陽獄中上書梁孝)
(王出之西京雜記秦始皇有方鏡照見心膽女子有邪心者照之即膽張心動始皇輙殺之)獨醒時
所嫉羣小謗能深即出黃沙在何須白髮侵使君傳舊
德已見直繩心(古詩清如玉壺冰直若朱絲繩)
奉送崔都水翁下峽
無數涪江筏鳴橈揔發時(筏海中舟編竹木為之大曰筏小曰桴橈楫也)别離
終不久宗族忍相遺白狗黃牛峽朝雲暮雨祠(白狗黃牛皆峽)
(名言崔都水所經從之地雨宋玉高唐賦序夢巫山之經曰妾旦為朝雲暮為行旦朝視之如言故為立廟)
(號曰朝雲)所過憑問訊到日自題詩
郪城西原送李判官兄武判官弟赴成都
憑高送所親久坐惜芳辰遠水非無浪他山自有春(趙云)
(遠水非無浪以言其行路之苦辛他山自有春言去當春時觸處皆可行樂故有下句)野花隨處
發官(一作妖)柳著行新(江揔侍宴瑶泉殿詩云野花不識采旅竹木無行陶侃傳侃性敏察)
(嘗課諸營種柳都尉夏施盜官柳植之於已門侃後見尉車問曰此是武昌西門前柳何因盜來此種施謝罪)
天際傷愁别離筵何太頻
題郪縣郭三十二明府茅屋壁
江頭且繫船為爾獨相憐雲散灌壇雨春青彭澤田(師云)
(博物志云太公為灌壇令武王夢婦人當道夜哭問之曰吾是東海神女嫁於西海神童我行必有大風疾雨)
(今為灌壇令當道廢我行武王覺召太公問之果有疾風暴雨從太公邑外而過又吳叙雨賦云紆灌壇之神)
(馭為高唐之麗質陶潜為彭澤令郭明府乃郪縣令灌壇彭澤皆令事故子美見之於詩以贈行也)頻驚
適小國(孟子膝小國也)一擬問高天别後巴東路逢人問幾賢
客夜
客夜何曾著秋天不肯明(魏文帝行旅詩曰漫漫秋夜長烈烈北風凉展轉不能寐)
(披衣起彷徨其趙云睡著天明通中國之常語實道事而句可謂詣理矣)入(一作捲)簾殘月
影高枕遠江聲計拙無衣食途窮仗友生(管子曰衣食足而知榮辱)
(顔延年詠阮籍詩云云詩雖有兄弟不如友生)老妻書數紙應悉未歸情
陪王侍御宴通泉東山野亭
江水東流去清罇日復斜(趙云文選長歌行百川東赴海何時復西歸齊謝眺與江)
(水曹詩山中上芳日故人清罇賞又梁劉苞望夕雨詩清罇久不薦淹留遂待君賈誼鵬賦云唐子日斜也)
異方同宴賞何處是京華(趙云史曰秀異産於異方又云進各異方庾信烏夜啼御)
(史府中何處宿文選昔余遊京華注云京華帝都也)亭影臨山水村煙對浦沙狂
歌過於勝得醉即為家(趙云遇於字如過乎恭過乎儉之義豈言踰過於勝絶者乎)
客亭
秋忩猶曙色落木更天(一作高)風日出寒山外江流宿霧
中聖朝無棄物老病已成(一作衰)翁(趙云老子長善救物故無棄物陳徐陵别)
(毛永嘉詩嗟余今老病此别恐長離此蓋公不怨天不尤人之意與孟離然不才明主棄多病故人疎之語有)
(間矣以謂聖世才無大小皆量能適用無棄擲者而公亦自嘆其老矣不能用也王粲傳魏太子與吳質書云)
(行年長大所懷萬端巳成老翁但未白頭耳)多少殘生事飄零已轉蓬(趙云曹植)
(雜詩曰轉蓬離本根飄颻隨長風類此客遊子捐軀遠從戎而袁陽源效古詩云迺知古時人所以悲轉蓬按)
(淮南子曰聖人觀轉蓬而為車此借用其字以言人之飄零如蓬之轉也)
行次鹽亭縣聊題四韻奉簡嚴遂州蓬州兩使
君咨議諸昆季
馬首見鹽亭高山擁縣青雲溪花淡淡春郭水泠泠(趙云)
(花淡淡以其在雲溪故也陸士衡文賦音泠泠而盈耳又宋玉風賦云清清泠泠愈病析醒)全蜀多
名士(蜀都賦近則江漢炳靈世載其英鬱若相如皭若君平王褒暐煜而秀發揚雄含章而挺生禮云聘)
(名士)嚴家聚德星(陳仲弓從諸子造荀季和太史奏賢人聚故人號為德星聚)長歌意
無極好為老夫聽(趙云三嚴或以為嚴震之昆季按唐史震梓州鹽亭人西川節度使嚴武)
(署押衙武卒罷歸今公聞嚴武再鎮蜀自閬歸成都過此而見嚴氏則非嚴震家矣更俟博聞)
倚杖(鹽亭縣作鮑照詩倚杖牧雞豚)
看花雖郭内倚杖即溪邊山縣早休市江橋春聚船(趙云)
(山縣早休市道事的當蓋如小市當争米矣)狎(一作野)鷗輕白日(一作浪列子有狎鷗翁言)
(忘機故物亦不懼光趙云言可狎之鷗遊泳乎白日之中而不知景之可重也勝一作遠矣)歸鴈喜
青天物色兼生意凄凉憶去年
泛江送魏十八倉曹還京因寄岑中允參范郎
中季明
遲日深江水輕舟送别筵(詩春日遲遲)帝鄉愁緒外春色淚
痕邊(公詩無一日而忘朝廷故望帝鄉每生愁緒對春色妍媚而下淚則其憂國之心可見矣)見酒
須相憶將詩莫浪傳(趙云見酒須相憶言别後他日事也下句公蓋自負其詩如此郭受)
(與公詩云新詩海内流傳困豈能遏其傳哉)若逢岑與范為報各衰年
送路六侍御入朝
童稚情親四十年中間消息兩茫然(趙云鄧禹傳父老童稚垂髦戴白滿)
(其車下言與路相得於總角時也)更為後會知何地忽漫相逢是别筵
不分桃花紅勝錦生憎柳絮白於綿(趙云天厨禁臠者洪覺範之書也以)
(分桃花紅勝錦生憎柳絮白於綿謂之比興興格且曰錦綿色紅白而適用朝廷用真材天下福也惟真材者)
(忠正小人諂諛似忠詐訐似正故為子美所不分而憎之不知於桃花柳絮何所據而便比諂䛕詐訐之小人)
(乎杜公造為新語其云不分生憎乃所以深言其紅白也)劍南春色還無賴觸忤愁
人到酒邊(趙云桃花之深紅柳絮之釅白正是春色放蕩無所藉賴者飜是觸忤愁人斷送令到於)
(酒邊以散其愁然所以愁者以别筵故也據新添無賴字見異聞集織女斜河亦復無賴)
泛江送客
二月頻送客東津江欲平煙花山際重舟楫浪前輕淚
逐勸杯落愁連吹笛生(新添以送客之故而勸之酒淚所以下吹笛以為樂今吹笛而)
(愁生亦是别情感動爾馬融去京踰年有洛客逆旅吹笛暫聞之甚悲感又文選向子期思舊賦云鄰人有吹)
(笛者發聲寥亮追想曩昔遊讌之好感音而歎)離筵不隔日難得易為情(離筵祖餞)
(之筵也頻日送客亦難乎其為情哉)
上牛頭寺(師云寰宇記山在梓州郪縣西南二里高一里形如牛頭四岸孤絶俯臨)
(州郭上有長樂寺樓閣煙花為一方勝景)
青山意不盡衮衮上牛頭(趙云王濟云張華說史衮衮可聽蓋言已遊青山多矣其)
(意不盡乃相續而上牛頭也)無復能拘礙真成浪出遊花濃春寺静
竹細野池幽何處鶯啼切移時獨未休
望牛頭寺
牛頭見鶴林梯逕繞幽林(一作秀麗一何深梯逕一何深陸士衡赴洛詩離思一何)
(深)春色浮(一作流)山外天河宿(一作没)殿隂(趙云言殿之高若與天河相接)
(此與慈恩寺塔云七星在北戸同意宿一作没蓋不若宿字之自然公詠江閣有云白雲巖際宿與此同義)
傳燈無白日布地有黃金(釋書以燈喻法謂能破暗也六祖相傳一法故云傳燈釋)
(書有傳燈錄皆言傳法事故趙云謂長明燈也止借釋書傳燈字用白日亦有燈云無白日又佛書祗陁太)
(子以黃金側布給孤長者園中而延佛居住故凡言佛宇謂之金地又江寧縣寺有晉長明燈歲久不滅火色)
(變青而不熱隋文帝平陳訝其遠至今猶在)休作狂歌老回看不住心(佛書有不)
(住相常住相取趙云公止摘不住兩字為不住心義於無所住而生其心也)
上兜率寺
兜率知名寺真如會法堂(佛書有兜率天宫故取以名寺真如禪理也趙云真如)
(佛書云真際也故每題佛寺紀佛僧多用佛書中字)江山有巴蜀棟宇自齊梁(趙云)
(江山自有巴蜀時便有之此乃使羊叔子所謂自有宇宙來便有此山之義齊梁好佛佛宙當時齊梁時所建)
庾信哀離久(庾信作哀江南賦身趙云其所以哀者以金陵瓦解而竄荒谷公自喻也)何
顒好不忘(何顒後漢人尚氣節感友人之義而為之復父讎與李膺善後為宦官所陷亡匿汝南問)
(所至皆親其豪傑好趙云公蓋言已身流離於外有庾信之哀而不忘交如何顒者有捄之之心也然學者)
(多疑其上佛寺詩而及此斯亦有所感乎)白牛車遠近且欲上慈航(薛云清涼禪師)
(般若經序曰般若者若海之慈航昏衢之巨燭也體杜補遺云法華經譬喻品曰有大白牛肥壯多力形殊)
(好以駕寶車蓋喻大乘也)
望兜率寺
樹密當山逕江深隔寺門霏霏雲氣重閃閃浪花飜(楚辭)
(九章曰霰雪紛其無垠兮雲霏霏而承宇海賦蝄像暫曉而閃屍)不復知天大空餘見
佛尊(老子云天大地大也佛言天上天下惟我獨尊)時應清盥罷隨喜給孤園
(釋書給孤園又給孤長者止趙云前便引祇陁太子求給孤獨長者園以延佛居故今佛宇亦稱給孤園)
甘園
春日清江岸千甘二頃園(襄陽記李衡於武陵龍陽洲上種甘千樹臨死勅兒曰吾)
(州里有千頭木奴史記蘇秦傳使我有雒陽負郭仁頃田安能佩六國相印)青雲羞葉密白
雪避花繁(郭樸柑贊花染繁霜葉鮮翠藍乃趙云本言密葉如雲白花如雪而變其語云雲羞雪)
(避此公新竒之句)結子隨邊使開筒近至尊(蜀柑向時歲入貢)後於桃
李熟終得獻金門(公自託意於末句也)
數陪章梓州泛江有女樂在諸舫戲為豔曲二
首(趙云一本作李梓州非是蓋後有陪章留後也)
上客回空騎(趙云客既登船遣騎空回也史記平原君傳毛先生至楚而使趙重於九鼎遂以為)
(上客)佳人滿近船(選詩燕趙多佳人美者顔如玉)江清歌扇底(以扇自障而歌故謂)
(之歌扇光新添庾肩吾詩願以重曲承君歌扇塵)野曠舞衣前玉袖凌風並(趙云)
(凌風並立想女樂不一其之句人矣所以成佳人滿近船)金壺隠浪偏競將明媚色偷
眼豔陽年(一作天千趙云鮑明遠學劉公幹體詩朔風吹朔雪里度龍山集君瑶臺裏飛舞兩楹)
(前兹辰自為美當避艷陽年豔陽桃李節皎潔不成妍今公意蓋謂佳人自衒其美色偷眼視春光以争相勝)
(之意)
其二
白日移歌袖青霄近笛牀(師云蔡琰詩笛牀近柳隂)翠眉縈度曲(古詩)
(度曲翠眉低)雲鬢儼分行立馬千山暮迴舟一水香使君自
有婦莫學野鴛鴦(師云古樂府陌上桑羅敷行使君自有婦羅敷自有夫李梓州有女樂故)
(公以此戲之又文選曹子建詩中有孤鴛鴦哀鳴求匹偶)
登牛頭山亭子
路出雙林外亭窺萬井中(趙云佛書云佛說法於雙林樹下故公題佛宇每用雙樹)
(雙林字下句言亭之高可以窺井邑舊家也)江城孤照日山(一作春)谷遠含風
(揚子雲羽獵賦云山谷謂之風猋)兵革身將老關河信不通(趙云時吐蕃猶盛)
猶殘數行淚忍對百花叢(對花垂淚亦傷時之意也項羽傳歌數闋泣數行下)
陪李梓州王閬州蘇遂州李果州四使君登惠
義寺(趙云師民瞻本作章梓州是)
春日無人境虛空不住天(蓋取佛書不住相謂天運無常以成四時師云庾信賦)
(心遊不住之天牧趙云孫綽天台賦序踐無人之境杜之傳若涉無人之地)鶯花隨世界樓
閣寄(一作倚)山巔(趙云言當春時處處有鶯花世界字又取佛書中語也爾雅釋名山頂曰巔)
遲暮身何得登臨意惘然(言身老而未有所得也)誰能解金印蕭鼓
共安禪(一云三軍將五馬若箇合安禪印趙云此二句蓋諷四刺史誰能解所佩之金而相與安禪)
(聖按陶潜解綬去職又温遜嘗為邑宰解印綬而去)
送何侍御歸朝(章梓州泛舟筵上作)
舟楫諸侯餞車輿使者歸(趙云上句指言章梓州作泛舟之筵也下句言何侍御歸)
(朝也)山花相映發水鳥自孤飛(趙云簡文帝云山川相映發義雖不同而以字語之)
(熟用之也)春日垂霜鬢天隅把繡衣(趙云前漢暴勝之衣繡衣持斧為直指使者又)
(漢侍御史繡衣持斧言與何侍御把衣為别也)故人從此去(一作遠)寥落寸心違
(選文賦云吐滂沛乎寸心詩中心有逹)
江亭送眉州辛别駕昇之(得蕪字)
柳影含雲幕(一作重)江波近酒壺(趙云雲幕言幕之如雲也字則漢成帝設雲幕)
(於甘泉宫)異方驚會面終宴惜征途(趙云李少卿書云異方方樂祇令人悲又史云)
(秀異産於異方終宴字則曹子建詩公子敬愛客終宴不知疲也)沙晩低風蝶天晴喜
浴鳬别離傷老大意緒日荒蕪(文選長歌行云少壯不努力老大徒傷悲)
涪城縣香積寺官閣
寺下春江深不流山腰官閣迥添愁含風翠壁孤雲細
背日丹楓萬木稠小院迴廊春(一作清)寂寂浴鳬飛鷺晚
悠悠諸天合在藤蘿外昏黑應須到上頭(釋書有諸天字皆言勝樂)
(事公之未章因以見志也趙云蓋言其高而近天爾)
戲題寄上漢中王三首(時王在梓州初至斷酒不飲篇有戲述趙云)
(漢中王名瑀讓皇帝之子汝陽王璡之弟始封隴西郡公從明皇幸蜀至河池封漢中王)
西漢親王子成都老客星(高祖起漢中今王封漢中王故云西漢親王子也後漢嚴)
(陵與光武同宿而史占云客星犯帝座公蓋自言身在成都為客也)百年雙白鬢一别五
秋(一作飛)螢(趙云公自言其老久與漢中王别而方再得相見五秋螢蓋是别後五見螢火矣)忍
斷杯中物秪看座右銘(陶潜云天運苟如此且進杯中物崔子玉作座右銘此蓋公言)
(不必斷酒却只拘守坐右銘為誡也)不能隨皂蓋自醉逐浮萍(皂蓋指漢中王之為)
(梓州也言王既斷酒故不能隨其車蓋而自醉如浮萍之飄泊也)
右一
策杖時能出王門異昔遊(房玄齡策杖謁太宗扵河北下句謂其斷酒也趙云吳)
(越春秋云太王避狄杖策去邠史記云魯連子却秦君平原君欲封之遂策杖而去鄒陽曰何王之門而不可)
(曳長裾乎王門異昔遊言王之斷酒爾)已知嗟不起未許醉相留(趙云已知漢中)
(王嗟我來見時不肯起去意在求飲而緣王斷酒未許留醉也)蜀酒濃無敵江魚美可
求(蜀都賦觴以醥清一醉累月又云嘉魚出扵丙穴)終思一酩酊淨掃鴈池頭
(廣漢郡有金鴈池古老相傳云有金鴈一雙隠於此池日暖則見其影趙云天后時高嶠詩云駕言尋鳳侣)
(乘歡俯鴈池則往時素有此名於池可以泛指為鴈池矣又兒童歌山簡曰日夕倒載歸酩酊無所知)
右二
羣盜無歸路衰顔會遠方(趙云上句指言僕固懷恩以吐蕃回紇党項之兵入宼也)
尚憐詩警策猶憶酒顛狂(文賦立片言以居要在一篇之警策杜補遺警驅動貌)
(策可以擊馬謂片言光益一篇亦猶以策擊馬得其警動又曹子建應詔詩僕夫警策平路是由蓋言以策而)
(驅其馬使之疾行也其後梁鍾嶸詩品曰陳思贈弟仲宣七哀公幹思友阮籍詠懷謝靈運鄴中士衡擬古陶)
(公詠貧之製惠連擣衣之作斯五言之警策者也自趙云尚憐猶憶蓋主漢中王言之詩警策酒顛狂公主)
(其身而言也)魯衛彌尊重徐陳略喪亡(漢中王兄弟俱領重鎮魏文帝與王粲書)
(陳應劉一時俱逝何數年之間零落殆盡徐幹陳琳應瑒劉楨趙云上句公引魯衛之政兄弟之語下句言)
(王之賓客多喪也)空餘枚叟在應念早升堂(枚叟公自喻也鄒趙云□賦云召)
(生延枚叟語由矣升堂矣)
右三
陪章留後侍御宴南樓
絶域長夏晩兹樓清宴同(趙云李陵書出征絶域今公借而用之沈佺期古樂府坐)
(看長夏曉亦此意也)朝廷燒棧北(謂在大散之北也張良說高祖燒絶棧道趙云因宴南樓而)
(望長安也張良燒絶棧道今摘其字用之言地理耳)鼓角滿(一作漏)天東(趙云漏天在黎州蜀)
(之西蕃地多雨故名漏天則梓州當在其東所以形容其地也蔡伯世正異漏天乃地名在雅州以其地多雨)
(也居梓州之西正文訛作滿)屢食將軍第(趙云公自言其食于章留後之宅以留後同主兵故)
(云將軍第字霍去病為驃騎將軍辭第也)仍騎御史驄(見上御史舊乘驄注趙云留後之官亦)
(御史也)本無丹竈術那免白頭翁(言無丹竈之術以延年也杜補遺江文通别)
(賦華陰上士服食還仙術既妙而猶學道以寂而未傳守丹竈而不顧鍊金鼎而方堅駕鶴上漢驂鸞騰天暫)
(遊萬里少别千年壺趙云魏文帝云已成一老翁但未頭白耳字如關三老云夢白頭翁教臣也)寇盜
狂歌外形骸痛飲中(言以酒而自隠爾莊子索我形骸之内蘭亭記有放浪形骸之外)
野雲低渡水簷雨細隨風出號江城黑題詩蠟炬紅(趙云)
(夜傳號令此節度府之事也當出號之時宴中方明燭而題詩又是紀實也)此身醒復醉不
擬哭途窮(阮籍以酒自隠故得免當世之難常出不由徑遇途窮則慟哭而返公自言取籍之自隠)
(於酒不效其哭途窮也顔延年詠之云窮途能無慟)
臺上(得涼字)
改席臺能迥留門月復光(趙云改席則自南樓移於臺上也留門且未閉城門也詩)
(月出之光)雲霄遺暑濕山谷進風涼(月令云土潤溽暑溽濕也以臺高而在雲霄之)
(間不知暑氣之失去也揚子雲射獵賦山谷為之風猋)老去一杯足誰憐屢舞長
(張翰云不如生前一杯酒詩云屢舞傞傞善蜀都賦紓長䄂而屢舞吕氏春秋韓子曰長䄂舞)何須
把官燭似惱鬢毛蒼(後漢巴祗為揚州刺史不然官燭以章留後之宴故云官燭也)
送王十五判官扶侍還黔中(得開字)
大家東征逐子回(後漢扶風曹世叔妻班彪之女名昭字惠姬和帝數召入宫令皇后貴人)
(師事焉號曰大家其子瑴為陳留長大家隨至官作東征賦述所經歷趙云大家指言王判官毋以班氏比)
(之也)風生洲渚錦帆開(隋焬帝以錦為帆)青青竹筍迎船出白白
(一云日日一云旦旦)江魚入饌來(杜補遺楚國先賢傳孟宗母好食筍冬月無之宗入林中哀號)
(筍為之生後漢姜詩并妻龐氏並至孝母好飲江水嗜魚鱠又不能獨食夫婦常力作鱠呼鄰母共之舍側忽)
(有湧泉味如江水每旦輒出雙鯉以供母膳王判官侍母還黔中故有此句)離别不堪無限
意艱危深仗濟時才黔陽信使應稀少萬怪頻頻(一作頻煩)
勸酒杯
隨章留後新亭會送諸君
新亭有高會行子得良時(高祖本紀云漢王入彭城置酒高會謝靈運詩良時不見)
(遺)日動映江幕風鳴排檻旗絶葷終不改勸酒欲無詞
已墮峴山淚因題零雨詩(晉羊祐傳襄陽百姓於峴山祐平生遊憩之所建碑望其)
(碑者莫不流涕杜預因名為墮淚碑詩云零雨其蒙)
倦夜
竹涼侵卧内野月滿庭隅(趙云漢書引入卧内又王敦謂石崇曰誤入卿内古詩云)
(秋涼野月白)重露成涓滴稀星乍有無(師云崔融詩秋天零重露曹孟德云月明)
(星稀有無者星明滅之狀也)暗飛螢自照水宿鳥相呼(晉傅咸螢火賦序余曾獨)
(處顧見螢火熱以自照蜀都賦雲飛水宿鳴杜補遺師曠禽經陸鳥曰棲水鳥曰宿又云凡鳥朝曰嘲夜鳴)
(曰㖡林鳥以朝嘲水鳥以夜㖡今林棲之鳥多朝鳴水宿之鳥多夜呌㖡音夜字見龍龕手鏡)萬事干
戈裏空悲清夜徂(有感時之志而不見用於時故徒悲清夜之徂往也趙云時吐蕃之兵)
(方熾也)
悲秋
涼風動萬里羣盜尚縱横家遠傳(一作待)書日秋來為客
情(此二事皆情意之極者)愁窺高鳥過老逐衆人行(言鳥東西南北尚有所適)
(老者尚為衆人行亦悲時之不遇也趙云家語見飛鳥過詩有鳥高飛)始欲投三峽何由
見兩京(師云此公謀下峽也)
對雨
莽莽天涯雨江邊獨立時(趙云於雨言莽莽可謂新竒矣蓋猶於日言野日荒荒白)
(江邊獨立其所思者遠矣意見下句)不愁巴道路恐濕漢旌旗(趙云巴道路自綿而)
(東也時治兵禦吐蕃公之意謁雖往來巴山之道路而不以為愁惟恐濕漢之旌旗矣)雪嶺防秋
急繩橋戰勝遲(趙云雪嶺在松維州之外即西山也繩橋以岷江湍急不可為梁乃以竹繩而)
(為之駕虛以渡故號繩橋)西戎甥舅禮未敢背恩私(言父尚公主則子為甥中國為)
(舅氏也甥趙云孟子帝館甥於貳室爾雅曰謂我舅者吾謂之初中宗景龍三年以雍王守禮女為金城公)
(主以妻贊普其後玄宗開元間遣使入朝奉表言甥言先帝舅云云今公言望其敦甥舅之禮而勿背焉師)
(云時吐蕃陷松州今言不背恩私蓋識失在中國也)
警急(時高公適領西川節度書趙云警急者言可警之急也字祖出漢而魏植白馬篇)
(梁劉孝威結客少年場皆曰邊城多警急)
才名舊楚將妙略擁兵機(以美高適也除趙云考適傳自諫議大夫揚州大都督)
(長史淮南節度使此所謂楚將也)玉壘雖傳檄松州會解圍(傳檄言吐蕃入寇檄)
(書相聞也松州正控吐蕃也趙云蜀都賦包玉壘而為宇傳曰三秦可傳檄而定言高公為節度可以傳羽)
(檄而解松州之圍也廣德元年吐蕃取隴右十二月遂亡松維保三州公詩在未亡松州之前)和親知
計拙公主漫無歸(趙云唐史永泰元年乙巳吐蕃方請和繼而又叛時議必再有請嫁公主)
(為和親計者故公云爾餘見留花門公主歌黃鵠注)青海今誰得西戎實飽飛(上句)
(見贈哥舒翰開府詩注飽飛見送高適詩注為趙云新史景龍時吐蕃厚餉使者楊矩請河西九曲公主湯)
(沐短表請與其地九曲者水甘草良宜畜牧近與唐接自是益張雄易入寇則青海亦為其所有矣公既以吐)
(蕃既有青海宜其勢如鷹之飽而飛揚不就縶紲也)
王命
漢北豺狼滿巴西道路難(趙云漢與巴相連蓋吐蕃入寇之地吳都賦云矜巴漢之)
(阻則以為襲險之右可以見巴漢之連矣漢之北則褒斜也巴之西則綿漢成都也)血埋諸將甲
骨斷使臣鞍(趙云廣德元年使李之芳崔倫往聘吐蕃留不遣虜破邠州入奉天天子幸陜使臣)
(指李之芳崔倫曰骨斷則憂懼而骨欲斷折之義也)牢落新燒棧蒼茫舊築壇(燒棧)
(事見上注漢王齋戒設壇拜韓信為大將軍之趙云時雍王适為兵馬元帥郭子儀副之而禦奉天寇委之)
(子儀則舊築壇指郭令公也)深懷喻蜀道慟哭望王官(時段子璋反於東川適與)
(崔光遠逆戰斬之光遠不戢兵遂大掠至有斷士女腕取金者故民怨而望王官之至也趙云司馬相如有喻)
(蜀檄公止取喻蜀字以言蜀父老望王官之至也舊注作段子璋反事自是上元二年高適為蜀州刺史時况)
(今篇又不關涉高適)
征夫
十室幾人在千山空自多(論語十室之邑)路衢唯見哭城市不
聞歌(民征戍故多悲哭哭豈復有笑歌之事)漂梗無安地(用民如榛梗爾漂泊不遑寧處)
(也公趙云此句自言爾)銜枚有荷戈(漢紀章邯夜銜枚擊項梁定陶顔師古曰銜枚者止言語)
(讙嚻欲令敵人不知其來也周官有銜枚氏其狀如箸横銜之)官軍未通蜀吾道竟如
何
送元二適江左
亂後今相見秋深復遠行風塵為客日江海送君情(趙云)
(公自言其遭戰之時而飄泊於外也下句又以言送元之適江左也)晉室丹陽尹公孫白
帝城(温嶠為丹陽尹二趙云丹陽潤州也丹陽置尹在晉室為然今元必是往潤州為守則舟行必經)
(白帝城而下也城乃公孫述所築)經過自愛惜取次莫論兵(元嘗應孫吳科舉論)
(兵字出古樂府)
章梓州水亭(時漢中王兼道士席謙在會同用荷字韻)
城晚通雲霧亭深到芰荷吏人橋外少秋水席邊多近
屬淮王至高門薊子過(趙云前漢淮南王劉安於近屬中最賢而有學者故以比漢中)
(王後漢薊子訓有神異之道流名京師士大夫皆承風嚮慕之此言席道士又以尊章梓州能致異人也)荆
州愛山簡吾醉亦長謌(趙云荆州以比梓州山簡都督荆湘交廣西州諸軍事荆土豪)
(族有佳園池簡出嬉遊多之池上置酒輒醉兒童歌之曰山公出何許往至高陽池日夕倒載歸酩酊無所知)
(時時能騎馬倒著白接籬舉鞭向葛強何如并州兒葛強家在并州簡愛將也吾醉亦長謌則欲效兒童之為)
(謌爾)
送陵州路使君赴任
王室比多難高官皆武臣(時方急於賞功故武臣任高位趙云自安史之亂通九)
(年亦可謂多難矣)幽燕通使者岳牧用詞人(趙云乾元二年禄山父子借號凡三)
(年而滅廣德元年史思明父子僣號兄四年而滅安史既平幽燕路通矣使命可以往來也書覲四岳羣牧是)
(也詞人者文辭之人指言路使君也)國待賢良急君當拔擢新佩刀成氣
象行盖出風塵(上句見左相吕虞刀注皂盖行春史趙云時方吐蕃之亂道路風塵而刺之)
(盖出風塵以往也)戰伐乾坤破瘡痍府庫貧(乾坤破所在殘弊也箭漢季布傳瘡)
(痍未瘳)衆寮宜潔白萬役但平均(師盖盖譏當時在位者貪暴取於民有偏也)
(趙云此四句以誡其公為政可謂䁬人以言矣)霄漢瞻佳士泥塗任此身秋天
正搖落回首大江濱(趙云佳士又以指路君泥塗則公自言也)
薄暮
江水最深地山雲薄暮時寒花隠亂草宿鳥擇(一作探)深
枝(趙云史云鳥則擇木木豈能擇鳥)舊國見何日高秋心苦悲(莊子云舊國舊)
(邦望之暢然漠書云秋高馬肥梁簡一文帝九日詩是節恊陽數高秋氣清)人生不再好鬢
髮白(一作自)成絲
東津送韋諷攝閬州錄事
聞說江山好憐君吏隠兼(晉孫綽嘗鄙山濤而謂人曰山濤吾所不觧吏非吏隠非)
(隠)寵行舟遠客惜别酒頻添推薦非承乏操持必去嫌
他時如按縣不得慢陶潜(陶潜為彭澤縣令)
惠義寺送王少尹赴成都(分得峯字)
苒苒谷中寺娟娟林表峯欄干上處遠結構坐來重騎
馬行春徑衣冠起暮鍾雲門青寂寞此别惜相從
西山三首
夷界荒山頂蕃州積雪邊(成都記西山冬夏積雪不消趙云唐松維二州維今之威)
(州一帶皆號西山與吐蕃分界其山最高故云夷界荒山頂)築城依(一作連)白帝轉粟
上青天(公孫述號白帝城在䕫州李白蜀道難難於上青天言其轉粟之難也趙云高山之上築城)
(所以轉粟之難如如上青天秦州記曰金城郡漢元六年置應劭曰初築城得金故名鄒陽上吳王書曰轉粟)
(流輸千里不絶晉史披雲霧而覩青天依則依如之也)蜀將分旗鼓羌兵助鎧鋋
(一作井泉禦趙云以吐蕃陷松維保三州其勢迫蜀故分旗鼓以之下句蓋言僕固懷恩與之為寇也按唐)
(史唐德二年七月僕固懷恩以吐蕃回紇党項等兵數十萬人入寇井泉字無義)西戎背和好
殺氣日相纏(時吐蕃陷隴右不趙云以蕃蕃背先帝時盟好而為寇巳殺氣日相纏結矣)
右一
辛苦三城戍長防萬里秋(明皇還蜀後分東西兩川為雨節度西山列防秋三戍民)
(罷于役高適論之不聽)煙城侵火井(蜀有火井縣)雨雪閉松州(趙云松州巳陷)
(閉於雨雪之中按唐地理志松州以地産甘松故名)風動將軍幕(一云蓋)天寒使者
裘(趙云廣德元年吐蕃没松州是時既遣將以禦敵又遣使以和親故有是句幕謂戍幕一作蓋非是)漫
(平聲)山賊營疊迴首得無憂(言賊壘之多也)
右二
子弟猶深入關城未解圍(趙云子弟言充兵之久也漢書解平城之圍)蠶崖
鐵馬瘦灌口米船稀(蠶崖關灌口地名雪趙云蠶崖則西山之關隘處也多草枯故焉)
(不足充戰而瘦灌口在於永康軍亦近西川以漕運之多而不繼故船稀)辯士安邊策元戎
決勝威(元戎元帥也史決勝千里之外此趙云莊子曰子之談類辯士前漢車千秋贊乃所以安邊)
(境)今朝烏鵲喜欲報凱歌歸(西京雜記乾鵲噪而行人至趙云周禮奏凱歌也)
(傳曰王師大凱奏雅歌)
右三
薄遊(趙云夏侯湛作東方朔畫讚序云以為濁世不可以富樂也故薄遊以取位又謝靈)
(運初去郡詩薄遊似邴生公自秦入西蜀自蜀而來東川浮遊不定故以此為題)
淅淅風生砌團團日(一作月)隠墻(謝靈運淅淅振條風班婕妤扇詩團團似明月)
(晚趙云梁何遜詩曰的的帆向浦團團日隠洲惟其日晚則低而隠墻舊注輙改日作月殊不知下句有秋)
(鴈滅暮雲長則日晚之景也)遥空秋鴈滅半嶺暮雲長病葉多先墜
寒花只暫香(秋興賦槁葉多殞秋趙云上句意義在病字與先字舊注引興賦槁葉多殞非是)
巴城添淚眠(一作月)今夕復清光(趙云公於鄜州月詩云何時倚虛幌雙照淚痕)
(乾則以還家而淚乾今以薄遊無定見月而添淚也此句方是言月然不必有月字而義自明以今夕清光字)
(見之矣)
九家集注杜詩卷二十四
