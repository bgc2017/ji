九集集注杜詩卷三十四宋郭知達編
近體詩
多病執熱奉懷李尚書(之芳)
衰年正苦病侵凌首夏何須氣鬱蒸(謝靈運首夏猶清和應壉書曰處凉)
(臺而有鬱蒸之煩)大水淼茫炎海接竒峯硉兀火雲昇(陶詩夏雲多竒峰淮)
(南子旱雲煙火舉趙云書若涉大水隋盧思道納凉賦云火雲赫而四選賦有云狀滔大以淼茫舊本硉兀)
(注云山崖也硉音落骨切矹音五骨切郭樸江賦云巨石硉矹以前却)思霑道暍黃梅雨
(史記禹扇揭音謁傷暑也沾增添周處風土記夏至前雨名黃梅雨衣服皆敗黦)敢望宫恩玉
井&KR0008;(後漢書琅瑘有&KR0008;井厚丈餘魚豢魏略明帝九龍殿前玉井綺欄趙云暑病日暍思道暍之人以)
(黃梅一雨霑之此武王扇暍之意公之為人可見矣玉井者天子之事也唐制百官賜&KR0008;而公嘗為左拾遺當)
(預賜冰之利今既遠矣故曰敢望也)不是尚書期不顧(前漢陳遵傳嗜酒每飲賓客滿堂輒)
(閉門取客車轄投井中雖有急終不能去時北部刺史奏事過遵值其方飲刺史大窮候遵霑醉時突入見遵)
(母叩頭自白當對尚書有期會狀母乃令從閤閤出去應休璉雨滿公琰書曰當此之時仲孺不時同産之服)
(孟公不顧尚書之期)山隂野雪興難乘(王徽之嘗居山隂夜雪初霽月色清朗四望皓然獨)
(酌酒咏左思招隐詩忽憶戴逵逵時在剡便夜乘小船詣之造門而返日本乘興而來興盡而返而返何必見)
(妥道不趙云題是多病執熱奉懷今尚書而云不是尚書期顧山隂野雪興難乘盖言不是不顧尚書之期)
(但欲比山隂野雪之乘興為難也在執熱中翻使雪使又為竒矣或云此直是打諢之語則亦韓退之矣詩為)
(戲之義)
水宿遣興奉呈羣公(趙云謝靈運次南城詩雖未登雲峯且以歡水宿此)
(詩二十韻分為兩叚每叚十韻上叚叙其行色下叚則有所求於羣公矣)
魯鈍仍多病(語參也魯聞新添王僧祐傳非救自同高人直是愛多病耳漢書張良多病趙)
(云張良性多疾非病也)逢迎遠復迷耳聾須畫字髮短不勝篦(老子)
(云五音令人耳聾左傳髮短而心甚長也)澤國雖勤雨(杜補遺穀梁傳正月不雨言不雨者勤雨)
(也雨注思雨之勤也夏四月不雨言不雨者閔雨也六月雨者喜雨也)炎天竟淺泥小江還
積浪弱纜且長隄歸路非關北行舟却向西(趙云弱䌫生長隄言)
(且繫之於長隄也歸路非關北言長之不可得而歸也)暮年漂泊恨今夕亂雞啼
童稚頻書札(曹孟德云烈士暮年古詩云遺我一書札趙云鄧禹傳曰父老童稚垂髮戴白)盤
飡詎糝藜(右傳盤飡寘璧孔子陳蔡間七日不食藜藿不糝)我行何到此物理
直難齊(莊子有齊物篇)高枕飜星月嚴城疊鼓鞞(張景陽比郭非我城入間)
(鞞鼔聲杜云禮記鼓鼙之聲讙)風號聞虎豹(蕪城賦風嘷雨嘯苦寒詩虎豹夾路啼)水宿
伴鳬鷖(蜀都賦晨鳬旦至候鴈銜蘆雲飛水宿哢吭清渠趙雲嘷與號字異而音同語語虎豹之鞹)
(鳬鷖則詩篇名也)異縣驚虚往(古樂府他鄉各異縣)同人惜解携(易出門同人)
蹉跎長泛鷁展轉屢鳴雞(阮藉樂樂未終極白日忽蹉跎詩展轉反側)嶷嶷
瑚璉器(子貢瑚璉器薛云右按世說謝琨問羊孚孚林賦曰泛文鷁瑚璉器桃李蹊皆所之器)隂
隂桃李蹊(李廣傳桃李不言下自成蹊跳趙云相如上林賦曰泛文鷁瑚璉器桃李皆所以言羣)
(公也瑚璉者宗廟之器禮記明堂位云有虞氏之兩敦成夏后氏之四璉殷之六瑚周之八簋是已謝玄暉桃李)
(蹊徑桑榆隂道周)餘波期救涸(僖二十三年傳其波及晉國者君子餘也莊子外篇車轍中有)
(鮒曰吾得斗升水可以活矣)費日苦輕齎支策門闌䆳肩輿羽翮低
自傷甘賤役誰愍強幽棲(趙云書餘波及干流沙救涸則以彼之盈及此之涸耳費)
(日苦輕齎則言為客之次消費時日其所輕齎苦於貿易而罄盡矣支策肩輿則言出謁於人矣)巨海
能無釣(任公子投竿東海)浮雲亦有梯勲庸思樹立語默可端
倪贈粟園應指(魯肅字子敬家富於財時廬江周瑜為居巢長聞之往求資糧肅時有米二囷)
(各三千斛直指一囷與瑜瑜益竒之乃結僑礼之交)登橋柱必題(成都託昇僊橋司馬相如初西)
(去題其柱曰不乘赤車駟馬不過此橋後果以傳車至其處橋在望鄉臺東南一里管陽陽縣趙云上四句)
(則公子懷抱所負如此盖不以有求於人而遂屈也於是羣公必有知之者則贈粟囷應指矣觀公粟園四十)
(畆乃委以與人則羣公之指囷在公亦以為受之而無嫌矣)丹心老未折(薛云又按文選謝玄)
(暉詩既秉丹石心寧流素絲涕又古樂府制賜文犀節驛報紫泥書皇恩空已重丹心悵不紓别賦心折骨驚)
時訪武陵溪(武陵溪秦人避亂之處為趙云句又因所經之地去武陵近矣)
奉賀陽城郡王太夫人恩命賀鄧國太夫人(陽城)
(王為伯玉也)
衛幕銜恩重(杜正謬云衛幕乃衛青之幕府也舊注引左氏燕幕非是)潘輿送喜頻(潘安)
(閑居太夫人乃御板輿升輕軒近覽王畿近周周家國趙云送喜頻則王之母人有恩命之加為送事事之)
(頻矣)濟時瞻上將錫號戴慈親富貴將如此尊榮邁等倫
(趙云王節度江陵是為上將如此字多矣禮云好仁如此傳言難乎等倫也)郡衣封上舊國
與大名新紫誥鸞迴紙(新添䑏右記武都紫水有泥貢之用封壐書故詔誥有紫泥之)
(美王子年拾遺元狩初浮圻國貢蘭金之泥如紫磨色常以此封詔函鬼魅不敢干)清朝燕賀人
(大厦成而燕雀東賀為趙云請封雖仍是陽城郡而夫人之圖國為鄧國是新矣紫誥紫錦之誥鸞回紙則)
(紙上之字有回鸞之勢也清朝則朝旦之朝令戚歌云清朝飯牛至夜半)遠傳冬笋味更覺
綵衣春(趙云又以言郡王亦以高年尤見尊親之壽孟宗後母好笋令宗冬月求之宗入竹林慟哭笋)
(為之出)奕葉班姑史(班姑扶風曹世叔妻彪之女名昭字惠姬博學高才世叔早卒有節行兄)
(固著漢書其八表及天文志未及竟而卒和帝詔昭就東觀藏書閣踵而成之)芬芳孟母鄰(潘安)
(仁閑居賦此里仁心為美孟母所以三徙)義方兼有訓(左傳教子以義方)詞翰兩如
神(趙云班姑史則王子太夫人盖能翰墨矣何平叔景福殿賦曰偉孟母之擇鄰尚書云皇祖有訓禮記云)
(至誠如神)委曲承顔體鶱飛執主身可鄰忠與孝雙美畫麒
麟(麒麟閣名也上畫忠臣像郡趙云事母則孝事君則忠其美畫麒麟則非特畫王之像而亦畫夫人之)
(像也麒麟前漢閣名也前漢蘇武傳乃麒麟字今云雙美之畫則又用金日傳母事教誨兩子甚有法度上聞)
(而嘉之病死圖畫於甘泉宫署休屠王閼氏)
江陵望幸(望車駕臨幸也時大駕在蜀)
雄都元壯麗(曹子建壯哉佳麗殊百城漢高帝見宫室壯麗怒肅何曰非壯麗不足重成)望
幸歘威神(露光殿賦又似乎帝室之威神又云彰聖立之威神甘泉賦配之君之懸圃兮象太一之)
(威神封趙云雄都指言江陵也司馬相如禪文云泰山梁父設壇望幸)地利西通蜀天文
北照秦(趙云孟子曰天時不如地利易曰觀乎天文而漢有天文志西通蜀則江自西而來舟船之所通)
(秦言長安長安在荆渚之北也)風煙含越鳥(謝玄暉詩風煙有鳥路江漢限無良古詩越巢巢南)
(枝)舟楫控吴人未枉周王駕(顔延年車駕幸京口詩虞風載帝狩夏諺頌王游春)
(方動宸駕望幸傾五州又周御窮轍迹夏載歴山川周王駕謂穆王滿也趙云列子載穆王命駕入駿之乘)
(馳驅千里)終期漢武巡(漢武行幸雍幸汾隂榮陽還至洛陽瞻望河洛又南巡狩)甲兵分
聖旨居守付宗臣(蕭何漢之宗臣左傳君行則居守也趙云上句言車駕之出禁兵隨衛)
(分則分其半以出留其半於京矣下句言有人為留守也)早發雲臺仗恩波起涸鱗
(哀江南賦猶有雲臺之仗涸鱗見餘波期救涸注莊子車輙中有鮒魚趙云雲臺在後漢之南宫梁丘遲侍)
(宴餞徐州刺史應詔詩曰肅穆恩波被)
江邊星月二首
驟雨清秋夜金波耿玉繩(謝玄暉金波麗鳷鵲玉繩低建章趙云金波以言月玉)
(繩以言星漢志月穆穆以金波)天河元自白江浦向來澄(趙云元自向來之字公嘗)
(使矣蓋云眉毛元自白淚點向來垂又曰鏁石藤梢元自落倚天松骨見來船)映物連珠斷(史五)
(星如連珠)緣空一鏡升(古詩破鏡飛上天)餘光隠更漏況乃露華凝
(謝莊詩露華識猿音將趙云末句言更漏之聲隠於星月餘光之中也此則曉故言況乃露華凝也露華凝)
(墜其客况可知矣)
右一
江月辭風纜江星别霧船雞鳴還曙色鷺浴自清州(趙云)
(四句言曉見星月當船行之時也纜言風䌫船言霧船則曉之景物也)歴歴竟誰種(謝惠連詩)
(亭亭映月古詩天上上何所有歴歴種白玉)悠悠何處圓(沈休文泳月清光信悠悠謝莊月賦)
(云昇清質之悠悠降登暉之藹藹)客愁殊未已他夕始相鮮(趙云四句有感而問)
(星月也他夕始相鮮則併言星與月於於他夕見之若客愁既止則始悦其鮮明矣)
右二
舟月對驛近寺
更深不假燭月朗自明船(陶潜叩棧親月船之趙云明字與殘夜水明樓法相似)
金刹青楓外(西京雜記以黃金為刹)朱樓白水邊(杜補遺釋氏要覽釋音无梵言)
(刹瑟至唐言竿今略言刹即幡柱也趙云青楓外則其刹之高矣用青楓則南方所有之木朱樓盖驛樓也馮)
(衍顯志賦云伏朱樓而四望)城鳥啼眇眇野鷺宿娟娟皓首江湖客
鈎簾獨未眠
舟中
風餐江柳下雨卧驛樓邊(鮑照風餐弄松宿雲卧恣天行)結䌫排魚網
連穡並米船(檣船上帆竿也)今朝雲細薄昨夜月清圓飄泊南
庭老秪應學水仙(趙云宋鮑照用風餐對雲卧唐柳明獻用霞餐對雲卧詩曰魚網之設世)
(說王脩齡曰脩齡為飢自當問謝仁祖索食不須陶胡奴米船也南庭老公自謂也南庭者南方之庭猶北地)
(謂之北庭耳)
遣悶
地闊平沙岸舟虛小洞房(謝玄暉洞房殊未曉)使塵來驛道城日
避烏檣(趙云泊船之處近城日為城所倖不照及檣故云避烏檣此公之巧句也)暑雨留蒸
濕江風借夕凉行雲星隠見(趙云雲合則星隠雲過則星見也)疊浪月
光芒(趙云前浪後浪月光皆照也)螢鍳緣帷徹(螢光可以照物故曰螢鍳)蛛絲罥
鬢長哀筝猶凭几鳴笛竟霑裳(趙云初聞哀筝猶忍淚凭几聽之而已至聞鳴)
(苖則情不禁矣於是乎淚竟霑裳也魏文帝與吴質書有云高談悟心也筝順耳)倚著如秦贅
過逢類楚狂(賈誼傳秦人家富子壯則出分象貧子壯則出贅注曰亦猶人身體之有贅非應所)
(有也楚狂接輿)氣衝看劒匣(仕彦升劒氣凌雲又張華見劒氣衝斗)穎脱撫錐囊
(原君傳曰大賢士之處世也譬如錐之處囊中其未至見毛遂曰使遂蚤得囊中乃穎脱而出非特未見見而)
(已也)妖孽關東臭兵戈隴右瘡時清疑武略世亂跼文場
餘力浮于海(語道不行乘桴浮於海)端憂問彼蒼(月賦端憂多暇詩云彼蒼者天)
百年從萬事故國耿難忘(趙云妖孽两句是吐蕃與盗賊而蓋言當時之清則以武)
(略為疑而不用及世之亂則文場跼而不展矣兵書有黃石公三略杜預贊曰元凱文場稱為武庫語語云行)
(有餘力屈原有天問篇從萬事則言百年之黃石公三略杜預而惟有懷鄉不能以也)
江陵節度陽城郡王新樓成王請嚴侍御判官
賦七字句同作
樓上炎天冰雪生高飛燕雀賀新成(淮南子大厦成成而燕雀來賀賀)碧
窗宿霧濛濛濕朱栱浮雲細細輕(趙云淮南子曰南方曰炎天高誘注曰南)
(方五月建午火之中也火性炎上故曰炎天顔延年夏夜詩云炎天方埃鬱當炎天而樓上生冰雪則其高可)
(知矣䆫含宿霧拱帶浮雲皆言其高)杖鉞褰帷瞻具美(賈宗為冀刺史之部升車言刺)
(史當遠視廣聽糾察美惡何有反垂帷裳以自掩寒乎乃命御者褰之)投壺散帙有餘情
(祭遵投壺雅歌謝趙云許靖與曹孟德書曰曹營丘翼周杖鉞專征靈運酬從弟惠連詩云散帙問所)自
公多暇延參佐江漢風流萬古情(庾亮鎮武昌昌之佐吏乘月登月登樓不覺亮至將)
(避亮曰諸君少住老子於此興復不淺陶侃曰亮非獨風流兼有為政之事趙云詩自公退食荀子云其為)
(人也而多暇日則其出入不遠)
又作此非衛王
西北樓成雄楚都遠開山岳散江湖二儀清濁還高下
(陽清為天隂濁為地見照略)三伏炎蒸定有無(趙云古詩云西北有高樓今樓恰在西北)
(故用之為宜遠開山岳散江湖則樓之所臨者高所望者遠矣樓在楚故故言山岳言江湖岳則衡岳也二儀)
(清濁還高下三㑀炎蒸定有無雄健之之語皆樓之高所見之大而其氣之清也梁元帝纂要曰天地曰二儀)
(禮記曰天高地下)推轂畿年唯鎮静(馮唐傳推轂遣將命趙云推云以言衛王奉為將)
曳居終日盛文儒(鄱陽何王之門不可曳長裾)白頭授簡焉能賦媿
似相如為大夫(雪賦授簡於司馬大夫藝文志登高能賦可為大夫)
舟中出江陵南浦奉寄鄭少尹審
更欲投何處飄然去此都(賈誼何必懷此都御趙云周庾信烏夜啼曲曰史府中)
(何處宿故對此都成公綏嘯賦云心滌蕩而無累志離俗而飄然)形骸元土木(土木形骸)舟
楫復江湖社稷纏妖氣(左太冲兵纏紫微)干戈送老儒百年同
棄物萬國盡窮途(趙云老子云常善救物故無棄物萬國盡窮途物多難之世無適而不為)
(窮途也)雨洗平沙淨天銜闊岸紆鳴螀隨汎梗别燕起秋
菰(宋玉燕翩翩其辭歸以趙云上兩句道景雄健其下句尤其矣惟其闊所榮紆周禮冀州之擇藪曰揚)
(紆義蓋取此螿音將蟬也螿得梗而託之故隨汎梗而鳴菰雕胡也燕集如菰叢之間時當秋則别之而起去)
(矣皆言時也)棲託難高卧(孔明高卧南陽高趙云言其身方有所棲託難于卧以自安也)
饑寒迫向隅寂寥相喣沬(莊子云魚相喣以濕相濡以沬熟若忘忘於江湖)浩
蕩報恩珠(趙云前漢刑法志滿堂飲酒一人向隅而悲泣皆為之不樂寂寥相喣沬則無以相賙給)
(之者故報恩之殊亦浩蕩而無施也報珠傳記所載凡三事三輔决錄曰昆明池有魚絶綸而去夢於漢武帝)
(求去鈎帝明見大魚銜索帝取放之日三日池邊得明珠一隻帝曰魚之報也又搜神記曰隋侯行見大蛇傷)
(因救治之其後蛇銜珠以報焉其征盈寸夜光可燭堂故歴世稱隋珠又噲參養母至孝曾有玄鶴為戎人所)
(射窮而歸參參收養療治瘡愈而放之後鶴雌雄雙至各銜明月珠報參而報恩珠三字則沈佺期云漢皇靈)
(沼上容有報恩珠公之所用當以魚事為切)溟漲鯨波動(謝靈運凕張無端倪)衡陽鴈
影徂(蜀都賦云候鴈銜蘆未落南翔冰泮北徂)南征問懸榻(陳蕃為樂安太守禮郡郡周璆)
(字而不名特為置一榻去則懸之)東逝想乘桴(語乘桴浮于海趙云東溟漲金波動所以引)
(逝想乘桴衡陽鴈影徂所引南征問懸榻南征南征亦也出楚詞懸榻有兩字陳蕃禮周璆及其禮徐孺子)
(然)濫竊商歌聽(北山移文竊吹草堂濫中北岳七啓云此甯子商歌之秋也)時憂卞
泣誅(楚人卞和以玉璞三獻不遇楚王遂再刖其足)經過憶鄭驛(鄭莊置驛)斟酌旅
情孤(趙云琴操曰卞和者楚野民得玉獻懷王王使樂正子占之言石王以為欺謾斬其一足懷王死子)
(平王立和復獻之平王又以為欺斬其一足平王死子立為荆王和復欲獻之恐復見害乃抱其玉而哭晝夜不)
(止涕盡續之矣血荆王遣問之於是和隨使獻玉王使剖之中果有玉乃封為陵陽候卞和不就而去作退怨)
(之歌曰悠悠其水經荆山精氣鬱决谷巖巖中有神寶灼灼明明宂山采玉難為功於何獻之楚先王遇其闇)
(昧信讒言斷截兩足離余身倪仰嗟嘆心摧傷紫之亂朱紛墨同空山㱆欷涕龍鍾天鍳孔明竟以彰沂水滂)
(沛流于汶進寶得刑足離分斷者不續豈不怨斟酌旅情孤言鄭監必測度我旅情之孤也鮑照和王丞詩斟)
(酌高代賢)
江南逢李龜年(自注崔九即殿中監崔滌中書令湜之弟)
歧王宅裏尋常見崔九堂前幾度聞正是江南好風景
落花時節又逢君(明皇雜錄云上素曉音律時有馬仙期李龜年賀懷智皆洞知律度龜年)
(時承顧遇後流廢江南每遇良晨勝景常為人歌數闋座上聞之莫不掩泣罷酒趙云南史沈約謂王筠曰)
(不謂疲暮復逢如君)
官庭夕坐戲簡顔十少府
南國調寒杵西江浸日車客愁連蟋蟀亭古帶蒹葭(趙云)
(南國楚地也詩滔滔江漢南國之紀杵謂之調庾信夜聽𢷬衣詩云調聲不用琴又書屏風詩曰𢷬衣明月下)
(静夜秋風飄錦石平砧面連房接杵腰急節迎秋韻新聲入手調寒衣須及早將寄霍飄姚日車字則淮南子)
(曰日乘車駕以六龍羲和為馭而李尤云安得猛士飜日車也蟋蟀字見於毛詩七月篇以為歲候此所以客)
(愁連之矣故對蒹葭其字出亦出詩也)不邁青絲鞚虚燒夜燭花老翁須
地主細細酌流霞(趙云鞚馬勒也青絲為之耳古詩所謂青絲絡頭是已吴書孫奐傳黃武五)
(年權攻石陽奐以地主使所部將軍鮮于丹師五千人光斷淮道抱朴子載項曼都言到天上先人以流霞一)
(杯飲之鮑明遠細作對春風公嘗用云細酌老江千)
秋日荆南述懷三十韻
昔承推奬分媿匪挺生材(左都蜀都賦揚雄含章而挺生)遲暮宫臣沗
(陸機詩矯迹厠宫臣)艱危衮職陪(詩衮職有闕臣趙云拾遺通籍於朝斯為宫在肅宗行在拜)
(之則艱危之時也甫杜補遺唐六典注云補闕拾遺武后垂捶中置取山補衮闕名官子美肅宗時為左拾)
(遺故云)揚鑣隨日馭折檻出靈臺(朱雲折檻顯宗畫二十八將於雲臺趙云上)
(句言其扈從也拾遺補職闕之職皆得扈從日馭言乘輿也下句言其柬爭不合而出也房琯以陳陶斜之敗)
(公上疏論琯不宜廢兔肅宗出甫為華州功曹出雲則離雲臺而出官官也)罪戾寬猶活干
戈塞未開(趙云上句則上初欲誅甫賴張鎬救之而得免也)星霜玄鳥變(古詩秋蟬)
(鳥樹聞玄鳥逝安適)身世白駒催(莊子知北遊人生天地之間若白駒之過隙何自苦如此又鄰)
(生說魏豹豹謝日人生一世間如白駒過隙星趙云玄鳥燕也玄鳥變則言燕之或來或去為變也霜之中)
(見玄鳥變則不一其年矣白駒以譬光隂之超忽如其馳去)伏枕因超忽扁舟任往
來九鑚巴噀火(語鑚鐩改火欒巴噀酒以救蜀火)三蟄楚祠雷(鮑云山谷簡王)
(觀復曰予美人蜀下峽年月詩中可見其曰九鑚巴噀火三蟄楚祠雷則往來蜀中凡十二年也趙云兩句)
(止通言九年中事非謂十二年也公乾元二年歲在巳亥年二月一日自隴右赴劔南十二月未到成都自庚)
(子至今歲大歷三年之清明歲在戊申是未為九公前有月詩云二十四回明次公定為二月望夜詩而續有)
(大歷三年白帝放船出瞿庚峽詩則猶在夔州可見是年清明矣使鑚火字則見其為清明也巴噀火則欒巴)
(所噀之火以形容其在成都及東州及夔州皆為蜀地也公以大歷三年春方離夔州發白帝下峽泊舟江陵)
(秋晚寓公安縣歲暮發公安至岳州則二年之秋八月元年之秋八月通三年之秋八月在夔在江陵是為雷)
(之三蟄矣雷以二月而奮以八月而蟄謂之楚祠雷則楚人所祠之雷蓋楚人好祠察也夔以寒食言之則係)
(之蜀又以祠雷言之則係之楚蓋以夔在六國為楚地初不相妨也房不如此觧則九與三之義難考矣所見)
(如此俟博)望帝傳應實(見杜詩注)昭王問不回(僖四年傳齊侯伐楚曰昭王南征而)
(不復寡人是問禪趙云上句以回言成都之所聞按二成都記杜宇既位於鼈靈遂升之西山不隱時適)
(月杜鵑方鳴民俗思宇因號為杜鵑以誌其隱去之期或曰社鵑即望帝精䰟所化也)蛟螭深作
横豺虎亂雄猜(趙云兩句雖以言水宿山行之所有而因託以興馬蓋是時有跋扈之強臣賊)
(盗之巨猾故也)素業行已矣浮名安在哉(趙云史云家承素業安在哉三字公通此)
(凡七便皆阮籍諫懷云梁王安在哉)琴烏曲怨憤庭鶴舞摧頽(琴烏曲烏夜啼也典)
(人舞白鶴於市補遺琴曲有長清短清幽蘭白雪風入松烏夜吴兢古樂府解題云烏夜啼宋臨川王王義慶)
(趙也鮑明遠舞賦始連軒以鳳蹌終宛轉轉而龍躍&KR0008;躅徘徊振迅騰摧趙云其所怨憤寄之琴曲則烏夜)
(啼也而庭鶴為之舞矣)秋水漫湘竹(湘妃揮淚濺竹竹皆斑)隂風過嶺梅(大庾)
(嶺多梅人號梅嶺舜趙因句則因所往之地而言其時也張華博物志曰死二妃淚下染竹即斑妃死為湘)
(水神曰曰湘妃竹秋水漫湘竹則預言秋時過湘潭也大庾嶺多梅當隂風時經過於嶺上之梅則公預言其)
(冬時至嶺上也)苦搖求食尾(司馬子長報任少卿書曰猛虎曰深山百獸震恐及在檻穽之中搖)
(尾而求食積威約之漸也)常曝報恩腮(三秦記江海集龍門魚登者化龍不登者點額曝腮)結
舌(前漢博士結舌而不談又鉗口結舌)防讒柄探腸有禍胎(枚乘福有基祸有胎趙)
(云既為客矣求食所不得己報恩所不得忌而人結舌探腸則己防患焉齊武帝謂臨賀王曰汝包藏禍胎)
蒼茫步兵哭(阮籍為步兵哭窮途)展轉仲宣哀(王粲流離作七哀詩)饑藉家
家米愁徵處處杯休為貧士嘆任受衆人咍得喪初難
識榮枯劃易該(趙云所句所以起論世人之榮枯可以該了也差池分組冕合沓起蒿菜不必)
(伊周地皆登屈宋才以言其榮漢庭和異域晉史折中台覇業尋常體臣忌諱災以言其枯也也)差池
分組冕合沓起蒿萊不必伊周地皆登屈宋才(伊尹周公屈原)
(宋玉綬趙云詩言燕燕于飛差池其羽以飛譬之也而分組冠冕之貴其重沓來則特起於蓬蒿草菜之)
(間耳伊尹周公之所任則宰輔之地今也不必于宰輔所登用者皆如屈原宋玉之才也)漢庭和異
域(前漢匃奴傳贊和親之論發于劉敬)晉史拆中台(晉中台拆而張華誅)覇業尋
常體宗臣忌諱災(趙云上句以比當時遣使和吐蕃而不即歸者矣次句則又必有以罪誅)
(者晉史則晉之太史以天文為告也非史籍之史中國之于外裔甘心于和親此覇業尋常之體也而大臣充)
(使或留或誅則宗臣以為忌諱矣)羣公紛戮力聖慮窅徘徊(趙云自此而下論所)
(以致太平之事矣羽獵賦云羣公常伯揚朱墨翟之徒也羣公之戮力至於紛然又煩聖慮之軫及而窅然徘徊)
(則吐蕃之所因如此)數見銘鍾鼎(季武子作林鍾之銘銘魯功衛孔悝鼎銘)真宜法
斗魁(陏志北斗一至四為魁五至七為杓也聖趙云上句則羣公功成而鍾鼎之可銘下句則慮之號)
(令當法之北斗晉天文志斗杓人君之象號令之主也)願聞鋒鏑鑄(賈誼過秦論銷鋒鏑鑄以)
(為金人十二)莫使棟梁摧(衛玠卒謝鯤哭之曰梁棟折不覺哀杜補遺願聞鋒鏑鑄若家語顔)
(回云願鑄劍戟以為農器是也晉陸玩拜司空謂賓客曰以我為三公是天下無人矣索酒酌柱間地祝曰當)
(今乏才以尔為柱石之臣莫傾人棟梁)磐石圭多翦(漢文帝封子弟曰磐石之宗成王封康叔)
(翦桐葉為圭)凶門轂少推(杜補遺李衛公對唐太宗曰古者出師命將齋三日授之以鉞推其)
(轂又曰古者命將授鉞推轂鑿凶門而出趙云轂少推望其息兵而不崇將臣也)垂旒資穆穆(禮天)
(子穆穆)祝網但恢恢(成湯祝網老子天網恢恢黈趙云傳曰天子垂旒所以蔽明也纊塞耳)
(所以蔽聰也盖言垂拱無事者如此成湯出見羅者方祝曰從天下者從地出者四方来者皆入吾羅湯曰嘻盡之)
(矣非桀其孰能為此哉乃命觧其三面而置其一面下更教之祝曰欲左者左欲右者右欲高者高欲下者)
(吾取其犯命諸侯聞之咸曰湯之德至矣澤及禽獸况于人乎)赤雀翻然至黃龍不假
媒(春秋孔演圖曰鳥化為書孔子奉以告天赤雀集書上化為黃玉後漢黃龍見于譙趙云赤雀黃龍則)
(言祥瑞之至矣遁甲曰赤雀不見則國無賢白雀不降則無後嗣注赤雀主銜書陽精也白雀主銜錢隂精也)
(在王者言之則尚書中侯曰赤雀銜丹書入豊長于昌前昌則文王之名也瑞應圖曰黃龍者四龍之王者)
(不漉池而漁則應和氣而遊于池沼在帝王言之則龍魚河圖曰黃龍負圖從河中出付黃帝帝令侍臣寫以)
(示天下又曰黃龍從洛水出詣虞舜鱗甲成字令左右寫文竟龍去其漢文帝時見成紀宣帝時見新豊光)
(武時見于河章帝時四見安帝時見歷城哀帝時見穎川魏時見不一至則如孔氏之鳳鳥不至之至媒則前)
(漢樂歌曰天馬徠龍之媒)賢非夢傅野(高宗夢得說于傅巖之野)隐類鑿顔坏(雄)
(傳或鑿坏以遁莊子魯君聞顔闔賢欲以為相使者往聘因鑿後垣而亡坏壁也)自古江湖客
冥心若死灰(莊子曰心若死灰趙云四句則公自言也)
哭李尚書(之芳)
漳濱與蒿里遊水竟同年(劉公幹詩云竄身清漳濱李延年分送喪歌為二等薤露)
(送王公貴人蒿里送士大夫庶人使挽柩者歌之為挽歌也趙云首兩句言病而即死也遊水之義起于論)
(幹子在川上曰遊者如斯夫而劉公詩有云遊者如流水哀此遂離分)欲挂留徐劒(見把劔覓)
(徐君句注)猶廻憶戴船(見應尋戴安道注徐趙云史記曰吳口季札之初使北過徐君好季札劒)
(不敢言季札方為使上國未獻還至徐徐君已死乃觧其寶劒繫徐君冡樹而去語林曰王子猷居山隂)
(大雪夜開室命酌四望皎然因咏招隐詩忽憶戴安道時在剡乘興棹舟經宿方至既造門而返或問之)
(對曰乘興而来興盡而返何必見戴安道耶)相知成白首此别間黃泉(左傳)
(不及黃泉無相見也)風雨嗟何及江湖涕泫然(風雨何嗟及矣安趙云成白首字潘)
(仁詩投分寄石友白首同所歸也嗟何及字出詩何嗟及矣涕泫然宇文中子云泫然流涕)修文將
管輅奉使失張騫(趙云王隠晉書載鬼蘇韶見其弟謂曰顔淵卜商今為地下修文郎有八)
(人韶自言其一也貼之以將管輅則李尚書之有竒才應如魏之管輅也前漢張騫以郎應募使月氐至大夏)
(而竟歸漢拜太中大夫劉孝標辨命論曰臣觀管輅英輅偉珪璋特秀實海内之名傑豈日者卜祝之流乎將管)
(則修文郎有八人將如管輅者亦預之矣或曰將携之而去亦通奉使失張騫李尚書充使而死也)史閣行
人在(周禮大行人小行人)詩家秀句傳(趙云行人又申言其奉使閣則言其書之史册也)
客亭鞍馬絶旅櫬網蟲縣(沈休文詩云網蟲垂戶織)復魄昭丘遠(登樓)
(賦云西接昭丘昭丘楚昭王之墓)歸䰟素滻偏(宋玉䰟兮歸来路趙云此言其死于道矣鮑)
(照詩鞍馬光照地儀禮喪禮有復注復也有司招䰟復䰟也昭丘按荆州圖經在當陽東南七十里復魂昭丘)
(遠則李尚書寄居荆南其櫬歸而復則所以為用素滻長安之水也潘安仁西征賦云南有玄覇素滻歸䰟素)
(滻偏則李尚書乃長安人也)樵蘇封葬地喉舌罷朝天(李固云陛下之有尚書猶)
(天之有北斗斗為天之喉舌尚書亦猶陛下之喉舌罷趙云上句則大臣之墓其前後左右禁樵牧也喉舌)
(朝天則已死矣不復以是任而見天子也)秋色凋春草王孫若箇邊(劉安招隐芳草)
(兮萋萋王孫兮不歸)
重題
涕泗不能收哭君餘白頭兒童相顧盡宇宙此生浮江
雨銘旌濕(檀弓銘明旌也)湖風井逕秋(鮑明遠蕪城賦云邊風急兮城上寒井逕滅兮)
(丘隴殘)還瞻魏太子賓客减應劉(趙云兒童相顧書一作相識盡則言自兒重時)
(與李尚書相識若作相顧盡則言與李尚書之諸子更相顧視一一巳盡而無說矣末句公自注外應劉字應)
(則應瑒字德璉劉則劉禎字公幹曺丕與吳質書曰徐陳應劉一時俱逝盖皆當丕為太子時相從之客也公)
(公前有寄薛尚書云曾是接應徐亦此四子中之二者)
獨坐
悲愁廻白首倚杖背孤城江歛洲渚出天虛風物清(趙云)
(舊本悲愁師民瞻本作悲秋是蓋悲愁字雖出楚詞余萎約而悲愁然是兩字惟宋玉之悲秋故對倚杖鮑明)
(遠云倚杖牧雞豚以江之歛故洲渚出謝惠連蕭條洲渚際也故對風物其字熟矣如宋儋亦云秋盡野外草)
(木變衰長郊蕭條風物凄緊今於法帖中可見)滄溟服(一作恨)衰謝朱紱負平生
仰羡黃昏鳥投林羽翮輕(趙云在滄溟之中甘服衰謝此亦乾坤一腐儒之勢也負)
(平生言其無用于時也平生祖出論語久要不㤀平生之言)
暮歸
霜黃碧梧白鶴棲城上擊拆復烏啼客子入門月皎皎
誰家𢷬練風凄凄(詩風雨凄凄)南渡桂水闕舟楫北歸秦(一作)
(洛)川多鼓鞞年過半百不稱意明日看雲還杖藜(趙云梧之)
(碧葉為霜所黃也城上白帝城也易重門擊柝烏啼則後漢謠所謂城上烏而樂府有烏夜啼之曲也客子公)
(自謂也選詩客子常畏人古詩明月何皎皎照我羅牀幃秦川多鼓鞞則時吐蕃之兵未息秦川一作洛川非)
(洛未嘗言川也)
移居公安敬贈衛大郎(鈞)
衛侯不易得余病汝知之雅量㴠高遠清襟照等夷(趙云)
(不易得字公嘗用曰神仙之人不易得南史袁憲字德章幼聰明好學有雅量袁粲於王儉詩云老夫亦何寄)
(之子照清襟)平生感意氣少小愛文辭河海由來合風雲若
有期(趙云河海由來合所以言意氣之感也書曰北播為九河同為逆河入于海風雲若有期所以言其)
(文辭之必效也)形容勞宇宙質朴謝軒墀自古幽人泣流年壯
士悲(趙云此則公自言也上句以言其憔悴而空老於世下句以言無復入仕於朝廷易幽人正吉項羽)
(目樊噲云壯士)水煙通徑草秋露接園葵入邑豺狼鬭傷弓鳥
雀飢(趙云上兩句述其移居公安之地也選詩云輕風摧徑草史記云公儀休拔其園葵舊注引陸士衡)
(園葵詩在後矣豺狼鳥雀以比賊盗窮困之民)白頭供宴語烏几伴棲遲交態
遭輕薄今朝豁所思(趙云白頭公自言也供宴語言可以供衛之語烏几烏皮几也伴棲)
(遲則遷於公安惟有烏几為伴耳翟公題門云一貧一富乃知交態古詩五陵輕薄兒今朝豁所思則以美衛)
(鈞也)
公安送韋二少府匡贊
逍遥公後世多賢送爾維舟惜此筵(趙云逍遥公杜補遺引北史韋夐字)
(敬遠孝寬之兄志尚夷簡淡於榮利所居之宅枕帶林泉對玩琴書蕭然自適時人號為居士周明帝以詩貽)
(之曰誰能同四隱來參子萬機夐願時朝謁帝大說勑有司日給河東酒一斗號曰逍遥公又引唐史云韋嗣)
(立為中書門下三品嘗於驪山建營别業中宗親往幸焉自製詩序令從官賦詩因封嗣立為逍遥公名其所)
(居為清虛原幽棲谷且云以二史考之子美稱逍遥公乃韋夐非嗣立也故世系表為韋氏九房以夐之後為)
(逍遥公房嗣立之後為小逍遥公房盖以别之也)念我常能數字至將詩不必
萬人傳時危兵甲黃塵裏日短江湖白髮前(趙云頷聯言思念我)
(則寄將我之詩去則不必傳之萬人也腹聯兩句其句法不同上句言當時危之際與韋二皆在兵甲黃塵之)
(裏盖有兵甲則有黃塵此時危之事也黃塵字曹子建感節賦大風隱其四起揚黃塵之冥冥下句則言髮巳)
(白矣而短景中之江湖在其前蓋指相聚之地也)古往今來皆涕淚斷腸分手
各風煙(趙云斷腸字多矣如謝靈運憶山中詩云楚人心苦絶越客腸今斷鮑照東門行曰野風吹秋)
(木行子心腸斷而别賦云行子腸斷也謝宣遠送王撫軍詩分手東城闉劉玄暉八公山詩風煙四時犯霜雨)
(朝夜沐也)
贈虞十五司馬
遠師虞祕監今喜識玄孫形象丹青逼家聲器宇存凄
凉憐筆勢浩蕩問詞源爽氣金天豁清談玉露繁佇鳴
南岳鳳欲化北溟鯤(趙云虞秘監者世南也陸雲傳云為浚儀令去官百姓圖畫形象太)
(史公云李陵顔其家聲王獻之云西山朝來致有爽氣此借用於人耳晉書終日清談而巳露繁字韻董仲舒)
(有繁露之書也劉公幹詩鳳皇集南岳徘徊孤竹根故對北溟鯤其字則北溟有魚其名為鯤也)交態
知浮俗儒流不異門(趙云交態字鄭莊傳翟公題門曰一貧一富乃知交態故對儒流其)
(字則儒家者流也史記云同門而異戶也)過逢連客位日夜倒芳樽沙岸風
吹葉雲江月上軒百年嗟已半四坐敢辭喧(趙云客位字沈休文)
(云客位紫苔生别賦云月上軒而飛光古詩香爐詩云四座且莫喧願聽歌一言今云敢辭喧豈言敢辭去喧)
(譁而拘拘喑默此所以終倒芳樽之歡也)書籍終相與青山隔故園(趙云此暗用蔡)
(邕盡舉其家所有之書以與王粲又南史王筠字元禮沈約見筠文咨嗟而嘆曰昔蔡伯喈見王仲宣稱曰王)
(公之孫吾家書悉當相與僕雖不敏請附斯言今公所云正欲以書籍相與但故園隔在青山之外耳)
公安縣懷古
野曠吕蒙營江深劉備城寒天催日短風浪與雲平灑
落君臣契飛騰戰伐名維舟倚前浦長嘯一含情(趙云吳將)
(吕蒙營於公安劉備曾為荆州牧故今句及之灑落君臣契則又言先主之與諸葛也飛騰戰伐名則以言吕)
(蒙之為將也含情則亦弔古之意也)
公安送李二十九弟晉肅入蜀余下沔鄂(趙云晉肅)
(乃李賀之父也當時以賀父名晉肅不得令舉進士韓退之有辯在韓集)
正解柴桑纜仍看蜀道行檣烏相背發塞鴈一行鳴(趙云)
(上句公將下沔鄂次句送晉肅入蜀檣烏則船檣上刻為烏形取占風之義一往南一往蜀此所以為背發也)
(塞鴈一行鳴則言其别之時也)南紀連銅柱西江接錦城憑將百錢卜
飄泊問君平(趙云南紀字廣天文志云東循嶺徼逹甌閩是謂南紀所以限蠻夷也非是詩云湯)
(湯江漢南國之紀銅柱馬援所建在驩州之東南極角也南紀連銅柱一句又公自言其下沔鄂而儘南往矣)
(自西江而上沂是為接錦城末句因晉肅入蜀故有君平之問)
宴王使君宅二首
漢主追韓信蒼生起謝安吾徒自飄泊世事各艱難(趙云)
(首兩句取古二人功名之事言之引下句也)逆旅招邀近他鄉意緒寬不才
甘朽質高卧豈泥蟠(趙云上兩句言皆在逆旅之中以相招邀可以寬意緒也莊子逆旅)
(者有二妻古樂府他鄉各異縣不才甘朽質所以自處之語高卧豈泥蟠則所以自謙也左傳有言才子不才)
(子)
右一
汎愛容霜鬢留歡上夜關(一作卜夜閑)自吟詩送老相勸酒
開顔(趙云舊本霜髮師民瞻本作霜鬢是孔子曰汎愛衆而親仁其後遂以泛愛為朋友則殷仲文南州)
(桓公九井作云廣筵散汎愛是已舊本正作卜夜閑卜夜字左傳云臣卜其晝未卜其夜也一作上夜關蓋以)
(公父諱閑當避閑字也殊不知公有云雙雙戲蝶過閑慢則亦臨文不諱矣然今句當以上夜關為正盖首兩)
(句便對而夜關字方對霜鬢也又於留歡為相應蓋如陳遵閉門投轄者矣)戎馬今何地鄉
園獨舊山江湖墮清月酩酊任扶還(趙云老子云戎馬生於郊末句月使)
(墮字竒矣李白亦云更看江月墮清波)
右二
留别公安太易沙門
隱居欲就廬山遠麗藻初逢休上人數問舟航留製作
長開篋笥擬心神(趙云廬山遠謂惠遠大師休上人則詩僧湯惠休也數問舟航留製作言)
(來問公而留公之製作也長開篋笥擬心神言為太易而開篋笥於是心神擬議合與其何篇也)沙村
白雪仍含凍江縣紅梅已放春先踏鑪峯置蘭若徐飛
錫杖出風塵(趙云上林賦云其北則含凍裂地涉冰揭河末句公蓋言先往廬山路香鑪峯求置)
(蘭若之地請太易師飛錫而來也孫綽天台山賦應眞飛錫以躡虛)
秋日荆南送石首薛明府辭滿告别奉寄薛尚
書頌德叙懷斐然之作三十韻(趙云石首縣江陵屬縣也以山)
(得名頌德叙懷四字今世所謂紀德陳情也)
南征為客久西候别君初歲滿歸鳬舄(趙云西候屬西之時候乃秋日)
(也鳬舄以言薛明府之為縣令即王喬之乘鳬乃尚方舄事也)秋來把鴈書(趙云秋來把鴈書應)
(是得其兄尚書之書也鴈書事蘇武)荆門留美化(唐蕭銑屯軍荆門號荆門軍在夷陵趙云上)
(句指言其自石首替也江陵府在唐管縣八而石首其一也荆門於唐亦是江陵府縣名今石首替罷而謂之)
(荆門留美化其取江陵府古謂之荆州也)姜被就離居(續漢書姜肱兄弟三人皆以孝行著名肱)
(年長與三弟共被卧親友如此域趙云下句則言兄弟相見也詩云美化行乎江漢之書云用蕩析離居也)
聞道和親入(見肯慮白登圍注使趙云此言薛尚書之充也)垂名報國餘(趙云)
(唐之於吐蕃初妻以金城公主而叛服不常至永泰大歷間再遣使者來聘於是戸部尚書薛景仙往報新書)
(所載如此則薛尚書者乃薛景仙乎)連枝不日並八座幾時除(見起居八座太夫人)
(注景帝紀注凡言除者除故官就新官之趙云言尚書之與薛石首不日相並連枝則如木連理枝也)往
者胡星孛(胡星旄頭也孛星光芒短其光四出蓬蓬孛孛然趙云上句指言安祿山也天文志旄)
(頭胡星也凡星之妖所躔曰孛)恭惟漢網疎(漢刑法志禁網疎闊寬趙云下句指言明皇之大)
(也)風塵相澒洞(洞簫賦風洪洞而不絶澒洞相連貎推趙云凡兵之地謂之風塵如隋顔之)
(古意詩云歌舞未終曲風塵闇天地澒洞字出淮南子曰未耳天地之時鴻濛澒洞莫知其門而文選止使洪)
(洞字其音亦從去聲)天地一丘墟(王粲詩崤函復丘墟郭趙云一丘墟則人民寡而城荒矣)
殿瓦鴛鴦坼(鄴都銅雀臺皆鴛鴦瓦庾信賦昔為一雙瓦飛入魏王宫趙云鴛鴦瓦事魏志文)
(帝問周宣曰吾夢殿屋兩瓦墜地化為鴛鴦何也宣對曰後宫當有暴死者帝曰吾詐卿耳宣曰夫夢者意耳)
(苟以形言便占吉凶言未卒黃門令奏宫人相殺)宫簾翡翠虛(西京雜記有翡翠簾)鉤陳
摧徼道(西都賦周以鉤陳之位衛以嚴更之署又云周廬千列徼道綺錯趙云鉤陳星名主天子後)
(營摧徼道則鉤陳之營摧頽於徼道中也)槍纍失儲胥(長楊賦木擁槍纍以為儲胥注槍纍作木)
(槍相櫐為柵也儲胥注武帝先作迎風館於甘泉山後加露寒儲胥二館趙云木槍相櫐為柵擁禽獸使不)
(得出此文選張銑所注其在揚雄本傳師古云言有儲畜以待所須也公詩句直用揚雄賦而已蓋言槍櫐之)
(壞所以於儲胥為失也舊注却是言甘泉宫中事不知上四句以言京師之䧟而宫殿之毁也)文物陪
廵狩親賢病桔椐公時呵䝟貐(䝟貐摩牙而食人虎杜云爾雅䝟貐類貙牙)
(食人集趙云廵狩指言肅宗之在鳳翔也文物陪則言衣冠於此也鴟鴞之詩曰予手拮据註云拮据撠挶)
(也言為巢之至苦其手病也親與賢皆病則勞於討賊之事也䝟貐惡獸)首唱却鯨魚(見上京觀)
(且僵尸注云趙云鯨魚大魚)勢愜宗蕭相(蕭何也趙云蕭相而自注云郭令公漢書云蕭何園)
(之宗臣也勢愜言討賊之勢愜順也)材非一范睢(史記載范睢逃魏齊之辱入秦為相終復魏齊)
(之讎聽趙云自注云諸名將蓋秦拜范睢為客卿謀兵事卒其謀使五大夫綰伐魏伐韓大破趙於長平此)
(皆范睢之謀有益於秦者故以比諸名將)屍填太行道血走浚儀渠(太行山在河北)
(浚儀渠汴河也儀趙云太行在幽燕浚在梁)滏口師仍會(趙云滏水光黃之間)函關憤
已攄(趙云函關則函谷關是已於是復京師矣下四句是也)紫微臨大角(隋天文志紫微)
(大帝之座也又大角一星在攝提間天王座也又名天楝趙云言肅宗還長安也紫微臨大角則帝星臨王)
(座也)皇極正乘輿(皇極乘輿天子輦屬正趙云洪範曰建用皇極史曰乘興返皇極正乘輿則)
(大中之道復正也)賞從頻峩冕殊私再直廬(僖二十四年傳晉侯賞從亡者趙)
(云公嘗曰峩冕耿金鍾今對直廬則直宿殿廬也)豈惟高衛霍曾是接應徐(衛青)
(霍去病賓趙云衛霍漢之大將曾是接應徐此薛公又加太子客之職故耶徐陳應劉蓋皆曹丕為太子時)
(所從之人也觀後篇哭李尚書而云還瞻魏太子賓客咸應劉公自注云李公歷禮部尚書薨于太子賓客可)
(見矣)降集翻翔鳳(賈誼賦鳳凰翔于千仞兮覽德輝而下之趙云於降集之間如翔鳳之飜言)
(言兄弟之翶翔也)追攀絶衆狙(莊子云朝三暮四衆狙皆怒怒趙云相與追攀而絶衆姦之喜故)
(以徂譬焉)侍臣雙宋玉(宋玉楚襄王大夫也)戰策两穰苴(穰苴有司馬兵法趙云)
(蓋當時亦必有妬熱者矣宋玉楚襄王大夫有文章今以侍臣言之則文才如雙宋玉穰苴善用兵有司馬兵)
(法今以戰策言之則武略如两穰苴乃所以美薛之兄弟也)鑒澈勞縣鏡荒蕪巳荷
耡嚮來披述作(自注石首處見公新文一卷)重此憶吹噓白髮甘凋
喪青雲亦卷舒(趙云上句言蒙尚書之鑒照澄澈如鏡之懸此樂廣謂之水鑑之意淮南萬畢)
(術云高懸大鏡坐見四鄰陶淵明詩帶月荷鋤歸荒蕪已荷鋤言昔從事於朝墨今則以荒蕪而乃從事於耕)
(種矣青雲卷舒言青雲之志昔舒而今卷也)經綸功不朽跋涉體何如(自注公頃)
(奉使和蕃已見上)應訝耽湖橘(潭州有橘洲)常餐占野蔬十年嬰藥
餌(見上藥餌扶吾隨所之注)萬里狎樵漁(趙云經綸功不朽則又以言薛尚書易曰君子以經)
(綸詩云大夫跋涉應訝耽湖橘常餐占野蔬两句則又言薛公之相念也)揚子淹投閣(見子雲識)
(字終投閣注)鄒生惜曳裾(鄒陽書何王之門不可曳長裾乎趙云揚子鄒生公以自况也曳)
(長裾則不欲干謁諸侯也)但驚飛熠燿(東山詩熠燿宵行注熠燿燐也燐螢火也)不記改
蟾蜍(張景陽下車如昨日蟾蜍四五圓易趙云飛熠燿改蟾蜍皆以記時之變也)煙雨封巫
峽江淮略孟諸(孟諸九澤名云淮趙云煙雨封巫峽則追言其舊居江略孟諸則指前途之)
(追言其舊居江淮略孟諸注今在梁園睢陽縣東北此郭璞之言而今日則南京也)湯池雖險固
(金城湯池)遼海尚闐淤努力輸肝膽休煩獨起予(語起予者商也趙)
(云湯池普言眼前州郡選云實有險固遼海尚闐淤則時幽燕猶有不順命者矣前漢溝洫志云填淤反壤之)
(害顔師古曰填淤謂壅泥也上又有填閼字師古云閼讀與於同音於據切而公今押平聲義同耳末句所以)
(激之也吳越春秋越人之歌曰行行各努力莊子云肝膽楚越)
九家集注杜詩卷三十四
