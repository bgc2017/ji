九家集注杜詩卷十二宋郭知達編
古詩
往在(趙云此篇六叚鋪叙甚明舊注亂之)
往在西京日胡來滿彤宫(趙云彤宫天子之宫丹謂之彤故丹墀謂之彤墀)中
宵焚九廟(天子九廟今趙云天子七廟王莾增為九廟云九廟以盛者言之)雲漢為之
紅解瓦飛千里繐帷紛曾空(繐帷廟中素帷)疚心惜木主一一
灰悲風(疚心武如有疚木主神主也史記王代紂載木主而行)合昏排鐵騎清旭
(吁玉切)散錦幪(杜田補遺古樂府紫騮馬曲王鐙繡纏鬃金鞍覆錦幪鞍帕也趙云清旭見上後)
(園山脚注合昏黃昏錦幪一作錦&KR1042;以幪為正公又嘗曰駑駘怕錦幪若&KR1042;字驢之别名殊無義也)賊臣
表逆節相賀以成功是時妃嬪戮連為糞土叢(王昭君辭昔為)
(匣中玉今為糞上英師云幸蜀記天寶十五載七月九日禄山令張通儒害霍國公主永王妃侯莫陳氏駙馬)
(楊朏等八十餘人又害皇孫郡縣至諸妃等三十六人)當宁䧟玉座(玉座帝座時禄山及吐蕃)
(兩䧟京邑天子出奔猶趙云當宁天子當宁而立也謝玄暉銅雀臺詩玉座寂寞况乃妾身輕舊注時禄山)
(及吐蕃兩䧟京邑天子出奔則以代宗廣德元年十月事亂明皇天寶十五載事)白間剥畫蟲
(杜田補遺何平叔景福殿賦皎皎白間□離列錢晨光内照流景外烻張詵注白間窗也以白塗之畫為錢文)
(猶言綺疏音瑣之類漫叟詩話亦謂出景福殿賦云余嘗以白簡對黃襄趙云白間之上所畫剥落也)不
知二聖處(玄宗肅宗)私泣百歲翁車駕既云還楹角歘穹崇
(代宗自陕還先修九廟楹角廟楹左傳魯丹楹刻桷)故老復涕泗祠宫樹椅桐宏
壯不如初已見帝力雄(時屡臻喪亂國力凋弊雖未及火焚之前而已見帝力之雄矣)
(漆趙云六句述肅宗至德二載九月復京師也椅棝梓舊注於楹角歘穹崇下注代宗自陜還先修九廟則)
(又以代宗廣德元年十二月事亂肅宗至德二載事)前春禮郊廟祀事親聖躬微
軀忝近臣景從陪羣公(廣德元年吐蕃䧟京師代宗幸陜是年郭子儀收復帝還京二)
(年春享廟及郊新舊唐史皆不載甫官拾薛云文選東都賦天官景從祲威盛容師云杜為左遺自稱忝近)
(臣於趙云述乾元元年四月辛祔神主于太廟廟甲寅享太廟有事於南郊也但史所載乃四月中事而詩)
(云前春豈前歲乎)登階捧玉册(玉冊冊文)峩冕耿(一云聆)金鍾(趙云聆金鍾舊)
(本正作耿師民曕本專取聆金鍾是言聽金奏也峩冕聆金鍾則奉祠者皆具法服也)侍祠恧先
露掖垣邇濯龍(侍祠之官恧暴露猶假濯龍門即宗廟未至全備耳薛云後漢桓帝祠老子)
(於濯龍宫以文罽為壇飾黃金為釦器設華盖之座中杜補遺晉天文志太徵天子之庭五帝之座也南蕃)
(二星間曰端門東曰左執法西曰右執法左執法之東左掖門也右執法之西右掖門也又曰紫宫垣十五星)
(一曰紫微天帝之座也李尋傳曰天官上相上將皆顓面而朝太微宫垣也西坦為上將東垣為上相盖王者)
(之建宫室皆取法於天故有宫垣宫徵垣宫掖左右掖門之名所謂掖垣者如此後漢百官志濯龍監一人本)
(注云濯龍亦國名張平子東京賦曰濯龍芳林九谷人溪薛綜注載洛陽圖經日濯龍池名故歌曰濯龍望如)
(海河橋渡似雷顔延年赭白馬賦處以濯龍之奥注濯龍廐名李善載曹植集曰詔給濯龍廐馬三百匹諸家)
(稱濯龍不同大抵以池得名而置監宫園廐皆因之也趙云恧先露則先在預其事者為榮有合侍祠而不幸)
(所以慙恧史有先朝露以言不幸也)天子惟孝孫(師云謂代宗)五雲起九重(韓愈)
(賀慶雲表按沈約宋書慶雲五色者太平之應又據孝經援神契王者德至山陵則慶雲生)鏡奩換
粉黛翠羽猶葱曨(光列陰皇后崩明帝性孝追慕無已時當謁陵夢先帝太后若平生明旦)
(率百官上后陵帝從席前伏御床視太后鏡奩中物感動悲涕趙云孝孫指肅宗以其祠事先祖故稱孝孫)
(詩言成王曰徂賚孝孫鏡奩換粉黛所以供后廟神御之物翠羽所以飾神御之物者曹子建洛神賦或拾翠)
(羽)前者厭羯胡(明皇禄山陷長安)後來遭犬戎(代宗吐蕃䧟長安)俎豆
腐羶肉罘罳行(戶郎反)角弓(文帝紀注顔師古曰罘罳謂連闕曲閣以覆重刻垣墉之)
(處其形罘罳然一日屏也杜田補遺段成式酉陽雜俎正誤曰士林間多呼殿桷護雀網為罘罳禮記曰疏屏)
(天子之廟飾鄭注屏謂之樹今罘罳刻之為雲氣蟲獸如今之闕張楫廣雅曰復罳謂之屏劉熙釋名曰罘罳)
(在門外罘設也臣將入請事於此設重思西漢文帝七年未央宫東闕罘罳在外諸矦之象諸之象後果七國)
(舉兵王莾性好時日小𢾗遣使壞園門罘罳曰使民無復思漢也魚豢魏略黃初三年築諸門闕外罘罳成式)
(自筮仕以來凡見縉紳𢾗十人皆謬言罘罳事故辨之趙云羯胡安史犬戎吐蕃又言吐蕃汙瀆宗廟之事)
(蕃人所食腥羶狼籍故腐於爼豆而罘罳之上行挂角弓)安得自西極申命空山東
盡驅詣闕下士庶塞關中主將曉逆順元元歸始終一
朝自罪已萬里車書通鋒鏑供鋤犁征戍聽所從冗官
各復業土著還力農君臣節儉足朝野懽呼(一作娱)同(食貨)
(志安民之道士著為本張景陽詩昔在東都時朝野多歡娛趙云曉逆順言曉喻之以順逆歸始終言全終)
(始一節為臣無紀順也罪已之詔車書通則車書軌書同文鋒鏑供鋤犁以兵器為農器史銷鋒鏑征戎聰所)
(從則不復拘留之為征戍聽其所從或為農或為民當擾攘之際有冗濫為官則復其舊業雖土著戸口有失)
(耕種還服田力穡以為農也)中興似國初繼體如太宗端拱納諫諍
和風日冲融赤墀櫻桃枝隱映銀絲籠千春薦陵寝永
永垂無窮(杜田補遺月令仲夏之月天子嘗黍羞以舍桃先薦寝廟注舍桃櫻桃也漢惠帝常出離)
(宮叔孫通曰古者有春嘗果方今櫻桃可獻願陛下出因取櫻桃獻宗廟上許之諸果獻由此興又唐李綽歲)
(時記四月一日内園進櫻桃寝廟薦訖頒賜各有差不趙云言禍亂之初宗廟焚毁今既修薦則薦獻之禮)
(可闕)京都不再火涇渭開愁溶歸號故松柏老去苦飄蓬
(趙云號音平聲因說朝廷宗廟之下自亦及其先墳之思言欲歸號哭于祖先墳墓之間而苦飄泊不能歸所)
(以自傷也商君曰夫飛蓬遇飄風而千里乘風之勢也庾信燕歌行千里飄蓬無復根)
雷
大旱山岳焦密雲復無雨(杜云莊子大旱金石流玉山焦而不熱易小畜密雲不雨)
南方瘴癘地罹此農事苦封内必舞雩峡中喧擊鼓(周禮)
(司巫若國大旱則率巫而舞雩神農求雨書祈而不雨則曝巫曝巫不雨則積薪擊鼓而焚神山)真龍
竟寂寞土梗空俯僂(土梗土龍也葉公好盡龍而真龍入室趙云戰國策有桃梗土梗)
(之喻)吁嗟公私病税歛缺不補故老仰面啼瘡痍向誰數
(前漢季布儔瘡痍木瘳言民傷於賦役如被瘡痍)暴尫或前聞鞭巫非稽古(尫非)
(巫也瘠病之人其面上向俗謂天哀其病恐雨入其鼻故天為之旱所以僖公欲焚之杜田補遺禮記歲旱)
(穆公君縣子而問然曰天久不雨吾欲暴尫而奚若曰天則不雨而暴人之疾子虐母乃不可歟然則吾欲暴)
(巫而奚若曰天則不雨而望之愚婦人於以求之母乃巳䟽乎趙云檀弓未之前文也稽古出書)請先
偃甲兵處分聽人主萬邦但各業一物休盡取水旱其
數然堯湯免親覩(堯九年之水湯七年之卑其數然也趙云言堯之水湯之旱豈免親見)
(乎)上天鑠金石羣盜亂豺虎(招魂曰十日並出流金鑠石七哀詩盗賊如豺虎)
(趙云鑠金石又用鄒陽衆口鑠金也鑠石魏應璩與岑文瑜書頃者炎日更增甚沙礫銷鑠草木焦卷)二
者存一端愆陽不猶愈(趙云以賊與旱為二也就二者之中言雖愆陽而䍐不猶勝於)
(盗賊乎愆陽左傳則冬無愆陽愆過也乎師云二者皆有傷于和氣也左傳不猶愈)昨宵殷其
雷風過齊萬弩復吹霾翳散虚覺神靈聚氣暍腹胃融
汗滋衣裳汚(一作腐)吾衰尤拙計失望築場圃(九月築場圃注春夏)
(為圃秋冬為場殷其雷詩篇名□音謁傷熱也莊子暍者反冬乎冷風而武王扇暍是也)
火(楚俗大䍐則焚山擊鼓有合神農書)
焚山經月火大旱則斯舉(趙云大旱書若歲大旱周禮大旱帥巫而舞雩斯舉論語)
(色斯舉矣舉則舉火之謂言舉行其事也)舊俗燒蛟龍驚惶致雷雨爆嵌魑
魅泣崩凍嵐隂昈(師云昈音乎古反韻書注文彩狀明趙云雷雨作解崩凍嵐隂昈則冰)
(雪其墮下文采明昈於嵐隂之間)羅落沸百泓根源皆萬古青林一灰
燼雲氣無處所(趙云上兩句言百泓之根源皆自萬古而同沸於今日也下言雲氣託於林木)
(青葱之内青秋既灰燼雲氣無所止泊也宋玉高唐賦風止雨霽雲無處所)入夜殊赫然新
秋照牛女風吹巨焰作河掉勝煙柱勢欲焚崑崙光彌
焮洲渚(師云焮許靳反灰也起趙云舊本河掉善本作河掉言風吹巨熖高可遠照河水而為之震)
(掉烟直上如柱也晉潘尼火賦芬輪紓轉倏怱横厲震響達乎八溟流光燭乎四裔即其義也承河掉騰烟柱)
(之下勢欲焚崑崙者可之所自出書火炎崑崗皆參合言之焮字左傳火所焮燎)腥至燋長蛇
聲吼纏猛虎神物已高飛不見石與土爾寧要謗讟憑
此近熒侮薄關長史憂甚昧至精主(趙云神物言蛟龍巳高飛不礙石與)
(土古傳人不見風牛不見火龍不見石故也前句舊俗燒蛟龍驚惶致雷雨此俗人無知以旱焚山其事如此)
(豈知神物安可驚恐之邪苟必以為謗讟神物而熒侮之旱之害農至於焚山侮神寧不為人害邪亦宜關于)
(長吏之憂也豈水卑有數冥冥中有主之者惟此神物其至精之主乎民之無知甚昧厥理則長史所憂在此)
遠遷誰撲滅(書若火燎于原不可嚮邇其猶可撲滅趙云選爛漫速遷故)將恐及環
堵(趙云老子將恐滅將恐歇詩將恐將懼儒行儒有環堵之室)流汗卧江亭更深氣
如縷
七月三日亭午已後校熱退晚加小凉穏睡有
詩因論壯年樂事戲呈元二十一曹長
今兹商用事餘熱亦已末衰年旅炎方(趙云公在䕫為楚地故云炎方)
生意從此活亭午減汗流北人耐鄰䀨晚風爽烏匼筋
力蘇摧折(薛子美曰馬頭金匼匝所謂烏匼即烏巾也古詩清風爽烏匼趙云梁元帝纂要日在)
(午曰亭午周勃汗流浹背烏匼今亦有匼頂巾之語)閉目踰十旬大江不止渴(趙云)
(公有□疾痟中之病當署則尤甚)退藏恨雨師健步聞旱魃(雨師行雨師退藏不)
(用事也杜田補遺神異經南方有人長二三尺祼身而目在頂上走行如風名曰魃所見之國大旱赤地千里)
(一名狢遇得之投青中乃死旱災即消山海經蚩尤作兵犯黃帝令應龍攻於冀州之野蚩尤以風伯從而大)
(風雨帝下天女魃止雨遂殺蚩尤不得復土故所居不而趙云退藏借用易退藏於密旱魃有健步寔事見)
(上神異經)園蔬抱金玉無以供採掇密雲雖聚散徂暑終衰
歇前聖慎焚巫(魯僖公砍焚巫臧文仲止之)武王親救暍(武王見暍人王自左)
(擁而右扇之見世紀)隂陽相主客時序遞回斡灑落惟清秋昏霾
一空闊蕭蕭紫塞鴈南向欲行列(趙云抱金玉言其貴而難得如金玉與詩)
(之言金玉爾音同意易密雲不雨自我西郊密雲或聚而散終不為雨也然七月暑既徂矣其餘熱亦哀此造)
(化必然之理故云隂陽相主客與時序遞回幹也然以前聖焚巫武王親救暍間於中何也盖言聖人深知隂)
(陽寒暑之理於旱不欲焚巫扇暍又言聖人不敢變易天地之寒暑但憫憐暍人扇而救之如此方深藏微意)
(以起時序回斡也謝惠連七夕詩傾河易回斡時釵回斡自有定叙故清秋則昏霾一掃空矣觀紫塞之鴈巳)
(有南向之行列則塞之代暑豈不信乎不必以熱為念)&KR2256;思紅顔日霜露凍階闥
胡馬挟彫弓鳴弦不虚發(上林賦弦不虚發中必決眥)長鈚逐狡兔
突羽當滿月(師云庾亮賦突羽先馳劉孝摽賦彎弧滿月之勢梁范雲詩長鈚破犬膽短鋌劇雉)
(翮薛云家語子路白羽若月赤羽若日弦杜田補遺廣韻鈚箭也是詩上句云胡馬挟彫弓鳴不虚發則是)
(鈚為箭明矣突羽蓋箭翎鈚音批突趙云此思少年乘寒射獵感歎年老也鈚韻書箭也羽當滿月又以言)
(箭其羽奔突而疾故曰突羽滿月所以言挽弓之滿箭當共挽滿之間也薛夢符引家語非)惆悵白
頭吟(古樂府有此吟疾人相知以新間舊不能至白首)蕭條游俠窟(杜云郭景純游仙詩)
(京華游俠窟游侠豪傑也前漢有游侠傳其趙云白頭吟祖出卓文君以司馬相如置妾之故以不能至於)
(白首而為此吟而公所用止取白頭吟詠耳舊注引前漢游俠傳非窟字出處矣)臨軒望山閣
縹緲安可越高人練丹砂未念將朽骨(世說丹砂可以駐年薛夢符續)
(注抱朴子臨汜縣廖氏亡夀後移居子孫輙殘折他人居其故宅復夀不知何故疑井水赤乃掘井左右得古)
(人埋丹砂十斛丹汁入井是以飲水得夀又古樂府但使丹砂就能令德萬年杜田補遺漢隂真君金華大)
(丹訣姹女隠在丹砂中或出真形在老翁子須與我萬年夀復須與我嬰兒容金碧經序曰丹書云服丹砂者)
(乃得長生老者反少烏食成鳳蛇鉺成龍枯木再緣朽骨再肉五金土石並化至寶趙云望山閣望元二十)
(一之閣高人□元君元必好道之士此云丹砂後云吾子得神仙也)少壯跡頗疎歡樂曾
倏忽杖藜風塵際老醜難翦拂(翦裁也拂拂拭言老醜難可矜飾趙云此言)
(少壯蹤跡疎散歡樂已過今風塵間既巳老醜縱高人念之亦難於翦拂也莊子原憲杖藜應門風塵言兵亂)
(老醜倒用阮嗣宗詠懷朝為媚少年夕暮成醜老劉孝標絶交論翦拂使其長鳴北史盧思道傳翦拂吹嘘長)
(其光價)吾子得神仙本是池中物賤夫美一睡煩促嬰詞
筆(周瑜蛟龍得雲雨非復池中物張華煩促每有餘苦趙云我非若子之得神仙美一睡而已美一睡而)
(熱之煩促所以嬰累詞筆而作詩也)
牽牛織女(趙云此篇戒女子之防身婦人之守禮盖國風之義)
牽牛出河西織女處其東(牽牛織女皆星名增添焦林天斗記天河之西有星煌煌)
(謂之牽牛天河之東有星微茫曰織女)萬古永相望七夕誰見同神光意
(一作竟)難候此事終蒙朧(叢話學林新編世傳織女嫁牽牛渡河相會按史記晉天文志)
(河鼓星在織女牽牛之間俗因傳會為渡河之說媟瀆上象無所根據淮南子云烏鵲填河成橋而渡織女荆)
(楚歲時記七夕河漢間奕奕有光景以此為候是牛女相過其說怪誕子美今詩意不取世俗說也)颯然
精靈合何必秋遂通(周處風土記七月七日夜洒掃於庭露施几筵設酒脯時果散香粉)
(於河鼔織女言此二星神當會少年守夜者咸懷私願或云見天漢中奕奕有白氣有光曜五色以此為證便)
(拜而乞願乞冨乞夀乞子唯得乞一不得兼求三年乃言之趙云公之新意矣)亭亭新粧立
龍駕具曾空(杜云謝眺七夕賦回龍駕之容裔亂鳳管之凄鏘謂織女)世人亦為爾
祈請走兒童稱家隨豐儉白屋逹公宫膳夫翊堂殿鳴
玉凄房櫳(趙云白屋貧人之屋如周公下白屋之士公宫公侯之家左傳有守於公宫教于公宫溝)
(其公宫之類雖日白屋逹公宫而下句則言公宫之如此)曝衣遍天下(竹林七賢傳舊俗以七月)
(七日曝衣時南阮富所曝皆錦繡北阮貧乃立長竿標大布犢鼻於庭中日未能免俗北阮阮咸)曳月
揚微風(師云謝莊賦曳雲表之素月)蛛絲小人態曲綴瓜果中(荆楚歲時)
(記七夕婦人結綵縷穿七孔針於中庭以乞巧有喜子網於瓜上則為得功)初筵(詩賓之初筵)&KR0008;
重露日出甘所終嗟汝未嫁女秉心鬱忡忡防身動如
律竭力機杼中雖無舅姑事敢昧織作功明明君臣契
咫尺或未容義無棄禮法恩始夫婦恭小大有佳期戒
之在至公方圓苟齟齬丈夫多英雄(一云勿替大夫雄薛云楚詞九辯圓)
(鑿而方枘兮吾固知其齟齬而難入胡趙云於戒女子防身之下又以君臣比夫婦之義言不觀君臣相契)
(之事分明於咫尺之間臣苟有虧君或不容之矣為人婦者義在無棄禮法而承恩在夫婦恭也盖因織女每)
(歲有期為不可亂為人女人婦者當守至公之戒也凡相背戾則圓鑿而方枘矣婦人女子一有齟齬為丈夫)
(者豈能容乎此詩非徒見婦女之義知此則為臣之義得矣丈夫多英雄一作勿簮丈夫雄出孔文舉論盛孝)
(章書孝章寔丈夫之雄也於今詩斷章無義盖丈夫多英雄以警女子之守節而勿替大夫雄則方且開喻丈)
(夫焉是為無義蔡伯世乃不取丈夫多英雄之句未之思也)
毒熱寄簡崔評事十六弟
大暑(一作火)運金氣荆揚不知秋(五行相生以成四時夏火也秋金也金當代火)
(而畏火故金氣伏而火盛所以熱也七趙云大火一作大暑火運金氣當以大火為正盖言月之候詩七月)
(流火火者大火也月令孟秋之月盛德在金大火流而運金氣所以為七月七月則當有秋也荆揚楚地是為)
(炎方故獨不知秋不知秋則猶炎燠矣舊注却引三伏之義與下句不貫)林下有塌翼(陳孔璋檄)
(垂頭塌翼莫所憑恃)水中無行舟(杜云書罔水行舟句趙云上句鳥以熱而難飛下人以熱而)
(難涉魏文帝善哉行深深川流中有行舟今飜用之)千室但掃地閉門人事休老
天轉不樂旅次兼百憂蝮蛇暮偃塞空牀難暗投(趙云掃地)
(閉門皆以熱故易旅卦旅即次又旅焚其次詩逢此百憂占詩空牀難獨守借用明月之壁亱光之璧以暗)
(投人)炎宵惡明燭况乃懷舊丘(杜云鮑照去鄕三十載復得還舊丘)開襟仰
内弟執熱露白頭束帶負芒刺接居成阻脩(趙云内弟題所謂崔)
(十六弟晉人以姑舅兄弟為外兄弟劉禹錫謝崔員外與任十四兄同過詩何人萬里能相憶同舍仙郎與外)
(兄杜公詩有白水縣崔評事意者其諸舅之子矣而云内弟盖所未曉詩誰能執熱逝不以濯鄒陽白頭如新)
(論語束帶立於朝霍光傳若負芒刺詩道阻且修)何當清霜飛會子臨江樓載
聞大易義諷興詩家流藴藉異時軰檢身非苟求(薛云前漢)
(孔稚圭等論曰咸以儒宗居宰相位服儒衣冠傳先王語其藴藉可也趙云書檢身若不及)皇皇使
臣體信是德業優楚材擇杞梓(杞梓楚之良材)漢苑歸驊騮(杜田)
(補遺左傳楚令尹子木問聲子曰晉大夫與楚孰賢對曰晉卿不如楚其大夫則賢皆卿材也如杞梓皮革自)
(楚往也雖楚有材晉寔用之趙云里皇使臣體指崔評事盖必為使也詩皇皇者華君遣使臣杞梓梓驊騮美)
(崔於杞梓言楚材舊注横稜於驊騮言漢苑則漢有天馬之苑皆取字為詩句耳)短章逹我心
理為(一云待)識者籌
壯遊(趙云此篇五十六韻乃八段自往昔十四五至俗物都茫茫十四句是一段叙其為)
(學為性之事自東下姑蘇臺至欲罷不能忘二十句一句叙其游吳越之事自歸帆拂天)
(姥至獨辭京尹堂六句一段叙其自吴越回長安赴省舉之事自放蕩齊趙間至忽如攜)
(葛強十句一段叙其既下第而游齊趙之事自快意八九年至賞遊寔賢王四句一段叙)
(其自齊趙回長安交友之事自曳裾置醴地至引古惜興亡十八句一段叙其獻三大禮)
(賦得官在長安見時政得失之事自河朔風塵起至凋瘵滿膏盲十四句一段叙禄上反)
(明皇幸蜀肅宗即位用兵而官兵敗之事自備員竊補衮至酸鼻朝未央十二句一段叙)
(其在行在拜拾遺言事之事自小臣議論絶至側佇英俊翔十四句一段叙其以言事而)
(出流落於外今則楚地而樂間曠之事公平生出處詳於此篇史官為傳當時為墓誌後)
(人為集序皆不能考此以書之甚可惜也)
往昔(又云往者)十四五出游翰墨場(阮籍昔年十四五志尚好書詩鮑明遠十五諷)
(詩書篇翰靡不通與趙云歲數雖見寔道阮籍詩云此恰好處不放過也東坡五十二歲詩用孔融之語云)
(五十之年初過二同格謝宣遠賦張子房詩粲粲翰墨場)斯文崔魏徒(崔鄭州尚魏豫州啓心)
以我似班揚(班固揚雄孔趙云指崔魏為斯文之人字則子天之禾喪斯文)七齡思
即莊門口詠鳳凰九齡書大字有作成一囊(趙云禮記古者為年)
(齡齒亦齡也七齡九齡字則梁劉勰文心雕龍序志篇曰余生七齡乃夢彩煙若錦則攀而採之揚雄言其子)
(童烏曰九齡而與我玄文莊子開口而笑傳延陵有作此言有作則作文章之作)性豪業嗜酒
嫉惡懷剛腸(杜田云嵇叔夜與山巨源書剛腸嫉惡輕肆真言遇事便發此甚不可二也師云孔)
(文舉薦禰衡表嫉悪若讎)脱略小時輩結交皆老蒼飲酣視八極俗
物都茫茫(江淹恨賦脱略公卿跌宕文史戎趙云左傳鄭良霄出奔以嗜酒阮籍謂王俗物巳復)
(来敗人意通往者十四五至此為一段叙其為學為性之事)東下姑蘇臺(伍被傳淮南王隂有)
(邪謀被諫之曰昔子胥諫吴王吴王不用迺日臣今見麋鹿游姑蘇之臺張晏曰姑蘇吳臺名師古曰吳地記)
(云因山為名西南去國二十五里史吴世家越伐吴敗之姑蘇越絶書闔廬起姑蘇臺三年聚材五家乃成高)
(見三百里吴都賦造姑蘇之高臺臨四遠而時見)已具浮海航(船大舟)到今有遺
恨不得窮扶桑(山海經太荒之中暘谷上有扶桑陸機前緩聲歌揔轡扶桑底濯足陽谷波)
(趙云姑蘇臺在今蘇州見越絶書浮海航則孔子道不行乘桴浮于海變使航宇則詩誰謂河廣一葦航之淮)
(南子曰出扶桑海東也十洲記扶桑在碧海中上有天帝宫東王所治樹長數千丈二千圍同根更相依傍故)
(曰扶桑言雖具航而不往故不得窮扶桑)王謝風流遠(王戎謝安)闔廬丘墓荒(闔廬)
(吴王公子光也吴越春秋闔廬死葬於國西北名日虎丘穿土為川積壌為丘發五都之士十萬人共治千里)
(冢池四周深丈餘銅棺三重積水銀為池池廣六十步黃金珠玉為鳬鴈之屬扁諸之劔在焉葬之三日金精)
(上揚為白虎据其上故號虎丘)劍池石壁仄(師劍池吴王淬劍之所去姑蘇三十里)長洲
芰荷香(枚乘遺吴王書修治上林雜以離宫積聚玩好圈中禽獸不如長洲之苑服虔曰吴苑孟康曰)
(以江水洲為苑韋昭曰長洲在東吴吴都賦帶朝夕之湑池佩長洲之茂苑趙云王則諸王謝則諸謝不專)
(指也劉禹錫詩舊来王謝堂前燕飛入尋常百姓家是巳劔池上所謂扁諸之劒在池中也)嵯峨閶
門北清廟映回塘(陸士衡吴越行吴越自有始請從閶門起閶門何峨峨飛閣跨通波清廟)
(文王之廟嘗杜田補遺吴越春秋闔閶内傳闔閶委計於子胥乃使相土水象天法地造築大城六門八以象天八風水門)
(入以法地八忩立閶門者以象天門通閶闔風立蛇門者以象地戶闔閶欲西破楚楚在西北故立閶門以通天氣因復名之)
(破楚門欲東并越越在東南故立蛇門以制敵國吴在辰其位龍也越在已其位蛇也故大門上有木蛇北向首内示)
(越屬於吴清廟非文王之廟乃吳文皇帝孫和廟也子皓改葬和號明陵又分吳郡丹陽為吳興郡置太守四)
(時奉祠立寝堂號清明廟趙云吳者太伯之國文王太伯之兄子不容有于吳下句方言吳太伯)每趨
吳太伯撫事淚浪浪(皇覽曰太伯冢在吳縣北梅里聚去城十里吳天伯弟仲雍皆周太)
(王之子王季歷賢而有聖子昌太王欲立季歷以及昌於是太伯仲雍二人犇荆蠻文身斷髮示不可用避季)
(歷季歷果立是為王季而昌為太子太伯之犇荆楚自號勾吳荆蠻義之從而歸之趙云楚辭淚余襟之浪浪)
枕戈憶勾踐(越王勾踐允常之子既逃會稽之恥反國苦身焦思曰汝忘會稽之恥耶出則嘗膽)
(卧則枕戈)渡浙想秦皇(秦始皇紀十一月行至雲夢望祀虞舜于九疑山浮江下觀藉柯渡海渚)
(過丹陽至錢塘臨浙江水波惡乃西百二十里從狹中渡上會稽祭大禹望於南海立石刻頌秦德晉灼曰江)
(水至會稽山陰為浙江)蒸魚聞匕首(史刺客傳專諸吳堂邑人吳公子光之欲殺王僚得專諸)
(善待之後具酒請王僚使專諸置匕首魚腹中進之以刺王僚僚死光自立為王是為闔廬)除道哂
要章(前漢朱買臣吴人嘗從會稽守邸者寄居飯食及拜為太守買臣衣故衣懷印步歸郡邸值上計時)
(會稽吏方群歛不視買臣買臣入室中守邸與共飲食少見其綬視其印會稽太守章也守邸驚出語上計掾)
(吏皆醉呼曰妄誕耳守邸曰試來視之其故人素輕買臣者入内視之還走曰實然坐中驚駭白守相推排陳)
(列中庭拜謁買臣徐出戶有頃長安廐吏乘驛馬車來迎買臣遂乘傳去會稽聞太守至發民除道縣長吏並)
(送迎入吳界見故妻治道呼令後車載其夫妻到太守舍園中給食之居一月妻自縊死)越女天下
白鏡湖五月凉(杜田補遺梁任昉述異記鏡湖世傳軒轅氏鑄鏡湖邊因得名今軒轅磨鏡石)
(尚存石畔常潔不生蔓草其趙云越女枚乘七發越女侍前齊姬奉後天下白言色至美五月涼言湖間不)
(知有暑氣)剡溪藴秀異(晉宋間名士多起於此)欲罷不能忘(趙云欲罷不能忘上)
(四字顔淵之語言愛剡溪之秀異不能捨去剡溪越州之竒天下之勝景故藴蓄秀異之氣舊注誤認說人物)
(之藴秀異非是通東下姑蘇臺此二十句為一段叙吴越之事)歸帆拂天姥(謝靈運登臨海嶠詩)
(暝投剡中宿明登天姥岑姥莫古反)中歲貢舊鄉(新史甫少貧不自振客游吳越齊趙間舉進士)
(不第趙云上句初離越州捨剡溪而行謝靈運詩則天姥正接剡溪矣舊鄉指長安其得貢在此年句則首篇)
(所謂甫昔少年日早充觀國賓)氣劘屈賈壘目短曹劉牆(賈山傳贊賈山自下劘上)
(孟康曰劘謂剴切之也蘇林曰劘音摩摩勵也屈原賈誼壘喻戰壘賜之墻也及肩故曰短曹子建劉公幹文)
(章也晉趙云以文章有戰勝之事比之戰壘左傳宣十二年許伯曰吾聞致師者御靡旌摩壘而還今用劘)
(字出賈山傳其義一也檣言其所藏之高下目短之言可窺見曹劉之藴)忤下考功第(武德舊令)
(考功郎監試貢舉人貞觀已來乃員外郎專掌貢舉省郎之殊美者至開元中移貢舉於吏部)獨辭京
尹堂放蕩齊趙間裘馬頗清狂春歌叢臺上(叢臺趙云之臺在邯)
(鄲鄒陽云全趙之時武力鼎士袨服叢臺之下者一旦成市不能止幽王之湛患張平子楚架章華於前趙建)
(叢臺於後)冬獵青丘旁(青丘地名)呼鷹皂(一作紫)櫪林逐獸雲雪岡
射飛曾縱鞚(鮑照幽并重騎射少年好馳逐獸肥春草短飛鞚越平陸)引臂落&KR1175;鶬
(引一云跋李廣長臂)蘇侯據鞍喜(監門胃曹䒩預也巷薛云南史顔□好騎馬游里遇知舊輒)
(據鞍索酒得必傾盡欣然自得)忽如攜葛強(舉鞍問葛強何如并州兒)快意八九年
西歸到咸陽許與必詞伯賞游實賢王(賞一作貴孟子賢王好善而忘)
(勢趙云咸陽秦都名古長安也王充論衡文辭之伯賢王言宗室之賢者後漢沛獻王輔在國謹節始終如一)
(稱為賢王此四句言其自齊趙歸長安事許與兩字一義賞游亦兩字一義一作貴游非)曳裾置醴
地奏賦入明光(玄宗朝饗甫獻大禮三賦楚元王敬申生置醴以代酒)天子廢食
召羣公會軒裳脱身無所愛(帝竒其村使待詔集賢命宰相試文章擢河西尉不)
(拜)痛飲信行藏(趙云承賢王之下故云曳裾鄒陽何王寶之門不可曳長裾乎明光漢殿名公天)
(九載冬進三大禮賦待制於集賢委學官試文章再降恩凙公嘗曰集賢學士如堵墻觀我落筆中書堂公召)
(試文章授河西尉辭不行改右率府胄曹掾以不任事為安所謂脱身無所愛故惟痛飲而已行藏雖起論語)
(用之則行舍之則藏兩字潘安仁賦孔随時以行藏)黑貂不免弊(蘇季不用於秦而黑貂裘弊)
班鬢兀稱觴(秋興賦班鬢彪以承弁閒居賦稱萬夀以獻觴)杜曲晩耆舊(晚一作挽)
四郊多白楊坐深鄉黨敬日覺死生忙(趙云言杜曲晚年耆舊皆為鬼)
(錄故在四郊多墓上之白楊則公在鄉里更為長上故曰坐深而日但覺眼前死者生者之事忙)朱門
任傾奪赤族迭罹殃(任一云務揚子解嘲客徒欲朱舟其轂不知一跌赤吾之族趙云雨)
(句通義言大臣之取祸朱門見上自京赴奉先縣詠懷注一作務非)國馬竭粟豆(漢有太常輔)
(粟豆)官雞輸稲梁(時五坊有供奉闘鷄又有闘雞使)舉隅見煩費引右惜
興亡(舉一隅則衆費可知言引古辨今足以知其興亡而可痛惜者也趙云言國家横費稲梁見上同)
(登慈恩寺塔注孔子舉一隅不以三隅反則不復也既舉東則知西南北如此煩費可以引古驗今知興亡之)
(所在通曳裾置醴地至此十八句叙獻賦得官在長安見時政之事)河朔風塵起(禄山起河朔)
岷山行幸長(玄宗幸蜀)兩宫各警蹕萬里遥相望(肅宗即位靈武趙)
(云兵興謂之風塵天寶十四載十一月禄山反陷河北諸郡又陷東京十五載六月䧟潼關京師大駭詔親征)
(遂幸蜀故曰河朔風塵起岷山行幸長七月以皇太子為天下兵馬元帥北收兵至靈武裴冕等奉太子即皇)
(帝位是為肅宗改元至德尊皇帝曰太上天帝太上在蜀肅宗在靈武所謂兩宫各警蹕萬里遥相望)崆
峒殺氣黑少海旌旗黃(師云崆峒謂靈武少海謂太子旌旗黃謂帝位)禹功亦
命子涿鹿親戎行(以廣平王為天下兵馬元帥王肅宗之子代宗杜田補遺東宮故事天)
(子比大海太子為少海山海經無皋之山南望幼海郭璞注幼海少海也淮南子九州之外乃有八寅亦曰寅)
(澤東方曰太清曰少海或謂肅宗太子廣平王為元帥故無少海詳觀詩意恐非是崆峒在西少海在東河朔)
(風塵起氓山行幸長則東西南北皆不寕也禹功亦命子盖啓與有扈戰于甘之野正指太子為元師涿鹿親)
(戎行盖黃帝與蚩尤戰涿鹿即指肅宗親征下趙云上句指肅宗行在之兵下句指廣平王俶為天兵馬元)
(帥之兵盖肅宗初年幸平涼未知所適裴冕杜鴻漸勸之靈武起兵再過平涼至德二載二月次鳳翔則用崆)
(峒言之閏八月以廣平王俶為天下兵馬元帥則用少海言之崆峒山名樂史寰宇記禹跡之内山名崆峒者)
(三並見上洗兵馬注今此云崆峒殺氣黑則主安定崆峒言之盖涇與原相接唐志涇州安志定郡原州平涼)
(郡元和四年分原州平涼縣名之日行㴘州而於原州平高縣之下注有崆峒山樂史寰宇記亦然又於涇州)
(保定縣亦載有崆峒一名笄頭山大抵涇原相接渭在其中則崆峒一帶之地故令云崆峒殺氣黑主安定崆)
(峒言之也肅宗自靈武起兵後次於鳳翔皆隴右一道之地矣杜田殊不考上下文之義上句正以承上少海)
(之句盖明皇以天下兵馬元帥命肅宗矣至肅宗又以天下兵馬元帥命廣平王俶此所謂亦命子也亦命子)
(字換傍舜亦以命禹下句又以指言肅宗盖黃帝與蚩尤戰於涿鹿而肅宗親宗兵於鳳翔為親戎行矣)翠
華擁吴岳(翠華天子羽葆)螭虎噉豺狼(趙云翠華天子之旗上林賦建翠華之萎蕤英)
(兵或作吳岳並朱見或云太白山之名翠華擁之治兵在鳳翔故也螭虎天兵豺狼宼賊)瓜牙一不
中胡兵更陸梁(房琯敗於陳濤賊既得志則愈陸梁之趙云爪牙言天子大將詩祈父予王)
(瓜牙祈父大司馬也瓜牙一不中指房琯陳濤斜之敗又以南車戰敗之事也一不中言如射偶不中耳)大
軍載草草凋瘵滿膏肓(薛云春秋左氏傳秦伯使醫緩視晉侯疾曰在盲之上膏之下)
(攻之不可逹之不及藥不至焉不可為也趙云傷軍須誅求之苦通河朔風塵起至此為一叚叙禄山反明皇)
(幸蜀肅宗即位官兵敗之事也)備員竊補衮(譏時相房琯雖敗然亦偹員趙云公自言充左拾)
(遺而合有所言也舊注譏時相非是)憂憤心飛揚上感九廟焚(天子九廟)下憫
萬民瘡斯時伏青蒲(前漢史丹傳元帝敬易太子丹聞上獨寢直入卧内伏青蒲上泣諫)
(注以青規地曰青蒲非皇后不得至此)廷諍守御牀(王陵面折廷諍衛瓘託醉跪帝状前以手)
(撫牀曰此坐可惜)君辱敢愛死(檀弓中生不敢愛其死)赫怒幸無傷(詩王赫斯)
(怒)聖哲體仁恕宇縣復小康哭廟灰燼中鼻酸朝未央
(時天子收復京師先素服哭廟而后受朝刺趙云公上䟽論琯有才不宜廢免肅宗怒貶琯邠州史出公為)
(華州司功故其下有伏青蒲守御牀敢爱死與赫怒之句此一叚十二句叙述身在行在拜拾遺之事)小
臣議論絶老病客殊方鬱鬱苦不展(張平子鬱鬱不得志)羽翮困
低昂秋風動哀壑碧蕙捐微芳(陸士衡塘上行江籬生幽渚微芳不足宣四節)
(逝不處繁華難久鮮淑氣與時殞餘芳隨風捐京趙云議論絶以罷拾遺而出殊方言在夔州字則西賦殊)
(方偏國鬱鬱不得志之皃碧蕙捐微芳言客於秋時一作損非)之推避賞從漁父濯滄
浪(漁夫歌滄浪之水清可以濯我纓賞趙云之推漁父皆以自比介之推從晉文公歸國不及亦不言後)
(避賞入山此公言其嘗扈從而今在外也漁父公言其有江海之興)榮華敵勲業歲暮有
嚴霜吾觀鴟夷子才格出尋常羣兇逆未定側佇英俊
翔(范蠡既雪會稽之恥以為大名之下不可久居遂泛舟浮海變姓名號鴟夷子趙云自傷勲業之寡榮)
(華之微然歲律云暮嚴霜必降傷其遲暮不能勵勲業以取榮華所慕者范蠡扁舟事而已蠡高舉遠引乃出)
(尋常之才格未句財付之英俊矣通小臣議論絶至此十四句為一叚叙以言事而出流落於外今在楚地而)
(樂閒曠之事也)
阻雨不得歸瀼西甘林
三伏適已過(陰陽書夏至後第三庚為初伏第四庚為中伏立秋後初庚為末伏王彪之井賦三)
(伏焦暑元陽重授輕飈不扇瀐雲不覆)驕陽化為霖欲歸瀼西宅阻此江
浦深壊舟百板圻峻岸復萬尋篙工初一弃恐泥勞寸
心佇立東城隅悵望高飛禽(趙云言有船而破壞舟人弃之不用故寸在有恐泥)
(之勞下句則望瀼西阻於渡涉恨無羽翼飛去)草堂亂玄圃不隔崑崙岑昏渾
衣裳外曠絶同層陰園甘長成時三寸如黃金諸侯舊
上計厥貢傾千林(禹貢淮海維揚州厥包橘䄂錫貢江文通曰落長沙渚曾隂萬里生蜀都)
(賦戶有橘䄂之□漢武計偕注計者上計簿使也而趙云公意珍重其甘林有岡玄圖與崑崙不相隔耳以)
(兩之故衣裳之外氣象昏渾其曠絶之處同曾隂之一色也葛仙翁傳崑崙一名玄圃盖崑崙山中有名玄圃)
邦人不足重所迫豪吏侵客居暫封植日夜偶瑶琴(昭公)
(二年季氏有佳樹宣子譽之武子日宿敢不封殖此樹也趙云言甘可入貢為至尊之御而邦人反不重若)
(豪吏侵奪想土人不復多種矣近世蜀中宫取荔枝至有荔枝之家伐去不留亦此類也邦人既不重之惟客)
(居尚可封殖瑶琴言如琴瑟之不去身朝夕玩之)虚徐五株熊側塞煩胷襟焉
得輟兩足杖藜出嶇&KR0706;條流數翠實(師云劉孝議綠李賦綠珠滿條流又)
(翠實纍纍)偃息歸碧潯(靈運舉目晀嶇&KR0706;)拂拭烏皮几喜聞樵牧音
令兒快搔背脱我頭上簮(張景陽詩投耒循岸側時聞樵採音增添郤詵山行喜聞)
(樵語牧唱洗盡五年塵土腸胃欣然□驂臨水久之而去趙云齊謝眺詠烏皮隠几詩蟠本生附枝刻削豈)
(無施取則龍文鼎三跡獻光儀勿言素韋潔白沙尚推移曲躬奉微用聊承終宴疲下句則得歸瀼西聞乎日)
(之音而喜搔背脱巾歸林下之樂如此)
雨三首
峽雲行清曉煙霧相徘徊風吹蒼江樹雨灑石壁来凄
凄生餘寒殷殷兼出雷白谷變氣候(師曰谷地名)朱炎安在
哉高鳥濕不下居人門未開楚宮久已滅幽珮為誰哀
侍臣書王夢賊有冠古才冥冥翠龍駕多自巫山臺(楚詞)
(雷填填兮而冥冥高唐賦虹為挂翠為盖婉若游龍乘雲翔增添韓詩外傳鄭交甫逹江妃二女出于江濱挑)
(之女遂觧珮與之甫悦受珮去數步空懷無珮女亦不見謝玄暉朔風吹飛雨蕭條江山来楚襄王夢與神人)
(遇宋王作高君賦曰旦為朝雲暮為行雨朝朝暮暮陽臺之下趙云此篇主巫山之雨為意故云楚宫久巳)
(滅幽珮為誰哀幽珮以雨聲如珮此神女珮也高蟾亦曰丁當王珮三更雨疑出於此侍臣指玉也賦則高唐)
(神女賦也以載楚王夢事翠龍駕又指神女故以雨歸之神女多之為義非𢾗𢾗之多乃十分之多也龍駕出)
(謝晀七夕賦回龍駕之容曳)
青山淡無姿白露誰能𢾗(趙云暗用佛書雨露皆有頭𢾗之義)片片水上
雲蕭蕭沙中雨殊俗状巢居曾臺俯風渚(楚地面山背水俗多架木)
(為居以就地勢)佳客適萬里沉思情延停(趙云此必有所别之人而可當佳客之稱)
挂帆遠色外驚浪滿吴楚久隂蛟螭出寇盗(一云冠盖)復幾
許(趙云四句憂佳客旅興之辭驚浪蛟螭寇盗皆實言既言寇盗豈復以驚浪比永王蛟螭比賦歛乎况永)
(王璘之叛是至德二載事此詩以挂帆言之則為荆南以白露言之則時為秋乃大歷三年之秋不亦相遠乎)
(古詩河漢清且淺相去復幾許)
空山中宵隂微冷先枕席回風起清曉萬象凄已碧(古詩)
(回風動地起陸士衡迅雷中宵激驚電光夜舒)落落出岫雲渾渾倚天石日假
何道行(天文志日有行黃道有行赤道者時雨久陰晦不知日之所行何道)雨含長江白
連檣荆州船(江賦舳艫相屬萬里連檣)有士荷戈戟南防草鎮惨霑
濕赴遠役羣盗下壁山(師云辟山䕫路縣名今屬恭州)總戎備強敵水
深雲光廓嗚櫓木有適漁艇息(一作自)悠悠夷歌負樵客
畱滯一老翁書時記朝夕(趙云此篇盖時荆渚間有寇盗前篇云寇盗後幾許此篇)
(特詳焉南防草鎮慘則寇盗在草鎮矣水深雲光廓嗚櫓各有適公羡慕之辭漁艇自悠悠夷歌負樵客思其)
(上遠適之而不可得乃思其次也漁舟自如樵客之放為夷歌亦足樂矣而留滯為客者一老翁為可傷姑書)
(時節朝夕而巳)
又上後園山脚
昔我游山東憶戲東岳陽窮秋立日觀(師云漢官儀曰泰山東南名日)
(觀)矯首望八(一云北)荒(顔延年日觀臨東冥)朱崖著毫髮(朱崖海南州碧海海)
(也遠望若毫髮然師云茅君内傳岱山之洞上有丹關朱崖)碧海吹衣裳(師云十州記扶桑鎮)
(於碧津漢武内傳曰藥冇碧海琅玕)蓐收困用事玄冥蔚強梁(蓐收秋神玄冥冬神)
(言四時相代用事則休者困而王者強梁矣)逝水自朝宗鎮石各其方(言逝者無)
(所止而止者不易其所也)平原獨憔悴農力廢耕桑非關(一作北關)風露
凋曾是戍役傷於時國用富足以守邊疆朝廷任猛將
遠奪戎虜場(於時當時也當玄宗富盛之時不能節用自守而委任藩將求功夷狄)到今
事反覆故老淚萬行龜蒙不復見况乃懷舊鄉(龜蒙山去東岳)
(近尚不可見況故鄉乎)肺萎屬久戰骨出熱中腸(師云劉琨書肺萎骨出四體不)
(支)憂來杖匣劍更上林北岡瘴毒猿鳥落峽乾南日黃
秋風亦已起江漢始如湯(苦熱行赤阪横西阻火山赫南威身熱頭且痛鳥隨䰟來)
(歸湯泉發雲潭焦煙起石圻)登高欲有往蕩析川無梁(師云劉休玄詩河廣川無)
(梁山高路難越)哀彼遠征人去家死路傍不及父祖塋壘纍塚
相當(魏懷舊賦冢纍纍以接隴華表丁令威歌何不學仙冢纍纍後漢直如弦死路邊)
雨
山雨不作泥江雲薄為霧晴飛半嶺鶴亂平沙村樹明
滅洲景微隠見巖資露(趙云以見微雨便晴山雨陳張正見經季子廟詩山雨濕苔碑)
拘悶出門遊矌絶經目趣消中日伏枕卧久塵及屨豈
無平肩輿(師云晉王子敬經吳郡聞觀辟疆有名園先不相織乘平肩輿徑入趙云空曠遠絶之)
(處即是經目之景趣平肩輿轎子也)莫辨望鄉路兵戈浩未息蛇虺反相
顧(趙云蛇虺䕫已在南多有之或云以比盗賊兇徒選尚為蛇為虺)悠悠邊月破鬱鬱
流年度(趙云言破除之破一月而去也公有句云二月已破三月來亦此破義)針灸阻朋
曹(針灸所以救療譬良朋友)糠籺對童孺(時既乏良朋所對者童孺而已糠籺言非寔德趙)
(云以伏枕之病湏針灸以安養故與朋曹阻隔下言貧食糠籺與童孺相對舊注皆非)一命須屈
色新知漸成故窮荒益自卑飄泊欲誰訴(師云李顒詩冗寮慙屈邑)
尫羸愁應接俄頃恐違(一云危)迕浮俗何萬端幽人有高
步龐公竟獨往(龐德公未嘗入州府夫妻相敬如賓劉表不能屈後携妻子入鹿門山不返)
尚子終罕遇(後漢逸民傳尚長字子平隠居不仕肆意游五岳名山不知所終趙云上兩句似)
(言嚴鄭公盖嚴武辟公節度參謀所謂一命也言受人一命當屈色以下之漸成故言其死也言才得新知漸)
(成故没重歎知已之難遭也故繼之以窮荒益自卑飄泊欲誰訴以尫羸不堪應接故愁既倦而不久則才俄)
(頃而已又却有違迕之憂宜起高步之念而欲長往矣左太冲詠史詩高步追許由龐公尚子盖高步之人公)
(誠慕之而罕逄遇也)宿留洞庭秋天寒瀟湘素杖策可入舟送此
齒髮暮(漢書宿留瞽言楚詞嫋嫋兮秋風洞庭波兮木葉下趙云宿留音秀溜出漢書如言等候也)
(宿留之義盖有星宿留待之意公詩言候秋時可發舟而往矣洞庭瀟湘所待之處)
贈李十五丈别(趙云自峽人鳥獸居至南入黔陽天言其在䕫流落間得會李)
(十五丈而送别之也自汧公制方隅至觀罷念歸旋言李丈往謁汧公而不得俱往耳約)
(其歸也)
峽人鳥獸居其室附層巔(魏都賦巖岡潭淵限蠻隔夷峻危之竅也蠻陬夷落譯導)
(而通者鳥獸之氓也)下臨不測江中有萬里船多病紛倚薄少留
改歲年絶域誰慰懷開顔喜名賢孤陋忝未親等級敢
比肩人生意頗(一作氣)合相與襟袂連一日兩遣僕三日
一共筵揚論展寸心壮筆過飛泉(杜田補遺曹子建作王仲宣誅發言可詠)
(下筆成篇文若春華思若湧泉李廣利拔刀刺山飛泉湧出飛泉言文瀏湸快利)玄成美價存
(韋賢四子少子玄成復以明經歷位至丞相故鄒魯諺曰遺子黃金滿□不如教子一經)子山舊業
傳(庾信字子山父肩吾為梁太子中庶子掌書記徐陵及信並為抄撰學士信父子東宫出入禁闥文並綺)
(麗世號徐庚體孤趙云倚薄謝靈運拙疾相倚薄絶域李陵奉使絶域陋記孤陋記寡開揚論者揚舉言論)
不聞八尺軀常愛衆目憐且為苦辛行蓋被生事牽北
迴白帝棹南入黔陽天汧公制方隅(汧李之所封李杜田補遺汧公勉)
(按舊史上元初為梁州刺史山南西道防禦使李十五丈在峽中往謁之故子美作此詩為别也)迥出
諸侯先封内如太古時危獨蕭然清高金莖露(一作掌)正
直朱絲弦(西都賦抗仙掌以承露擢雙立之金莖軼埃壒之混濁鮮顥氣之清莫鮑明遠詩清如玉)
(壺冰直如朱絲䋲黨錮傳直如弦死道邊)昔在堯四岳今之黃潁川(四岳分掌四岳)
(之諸侯黃霸為潁川守有治狀皆美李汧公也)于邁恨不同所思無由宣山深
水增波解榻秋露懸客游雖云久主要月再圓晨集風
渚亭醉操雲嶠篇丈夫貴知已觀罷念歸旋(趙云汧公善琴有名)
(琴日響泉韻磬者舊注意以為李十五丈乃云汧李之所封杜田引舊史如此然以舊史上元初言之則在肅)
(宗時上元元年歲在庚子今公詩首句云峽人鳥獸居分明是䕫州詩乃丁未大歷二年相去七年矣勉之為)
(山南西道防禦新史不載伹云代宗時進工部尚書封汧國公滑亳節度使令孤彰且死表勉為代勉居鎮且)
(八年假令是代宗初事則乃壬寅寶應元年其居鎮八年乃已酉大歷四年在潭州與今所送李丈五丈時皆)
(不合然則汧公又非李勉乎以俟博聞詩從公于邁陳蕃為周璆徐孺子下榻盖言汧公待李丈如陳蕃之待)
(周徐當秋露懸之時也客游雖云久主要月再圓言公留李丈必湏兩月也知巳史記士伸於知巳而屈於不)
(知已)
贈鄭十八(賁趙云鄭賁盖雲安知縣句云異味煩縣尹知公入月末到雲安其在忠)
(州禹廟云荒庭垂橘柚乃八月之物此詩云追隨飯葵董亦七八月之物)
温温士君子(前漢律歷志以銅有似士君子之行言不為燥濕寒暑變其節不為風雨暴露改其)
(形)令我懷抱盡靈芝冠衆芳安得闕親近(趙云詩温温恭人詩人有)
(士君子之行焉舊注引律歷志在後矣盡字韻書在忍切又津忍切皆上聲今作去聲才刃切之呼韻書不載)
(矣懷抱盡字公又云懷抱向人盡豈只是懷抱字如謝靈運詩歡娛寫懷抱而貼以盡字乎雖抱字韻書亦從)
(上聲靈芝比鄭盖靈芝人所喜見者故不可闕於親近之也韓退之若鳳凰芝草賢愚以為美瑞亦是意矣親)
(近前漢書親之近之)遭亂意不歸竄身跡非隠(趙云公自言也詩式微胡不歸山濤)
(吏非吏隠非隠)細人尚姑息吾子色愈謹高懷見物理識者安
肯哂卑飛欲何待捷徑應未忍(杜田補遺張衡應問曰捷徑邪至我不忍以投)
(步干進苟容我不忍以歙肩楚辭夫惟捷徑以窘步王逸曰徑斜道也曹大家東征賦遵通衢之大道兮求捷)
(徑欲從誰注惟遵行正直大道不求邪侫捷徑也又唐盧藏用傳士大夫指嵩少終南為仕塗捷徑趙云君)
(子之愛人也以德細人之愛人也以姑息下句言鄭十八甘心於下位不求捷徑以僥倖也捷徑字祖出離騷經)
(楚亂今貼以應未忍則張衡應問近是也)示我百篇文詩家一標凖羈離交
屈宋(屈原宋玉)牢落值顔閔(顔淵閔子騫文趙云示我百篇文下所謂把驚小陸屈宋顔)
(閔比鄭十八交與值自公言之也)水陸迷畏(一作長)途藥餌駐修軫古人
日已遠青史字不泯(薛云應劭風俗通曰青史善著書青史者人姓名趙云上兩句公)
(自言青史殺青竹簡之史盖猶或黃絹或黃紙所書為之黃卷耳劉峻答劉青陵書青簡尚新江文通俱啓丹)
(册並圖青史薛夢符補遺乃引應劭風俗通云云不知薛何自而得此風俗通之謬與或别有所紀字偶相犯)
(亦不可知不泯詩靡國不泯選盛德不泯)步蹟詠唐虞追隨飯葵堇數杯資
好事異味煩縣尹(趙云詠唐虞而飯葵堇非樂道而然邪堇音謹杜田堇葵皆菜之美者古)
(詩蓼蟲避葵堇盖蓼味辛食辛之蟲所以避葵堇或曰詩七月烹葵及菽則葵甘滑之菜可以養老又周原膴)
(膴堇荼如飴堇芹菜堇辛苦而如飴之甘則以周原之膴厚也謂堇與葵皆菜之美可乎杜公但據古詩葵堇)
(字連出以言所可食之菜耳况古言葵堇葵有言露葵而莖亦有言露堇者矣乘露而美乃秋間之物選嚴冬)
(而思堇以其不可得矣)心雖在朝謁力與願矛盾抱病排金門衰
容肯為敏(敏不敏也如左傳魯人以為敏同蔽趙云矛盾相背之謂蓋矛所以刺盾所以也事出)
(韓非子嵇康曰事與願違今云力與願矛盾即力與願違之義也)
殿中楊監見示張(廟諱)草書圖(趙云公所與楊監三詩前二詩無時)
(節可考但以舊本與後送别乃九月詩相連)
斯人已云亡草聖秘難得及茲煩見示滿目一悽惻悲
風生微綃(潘安仁凱風揚微綃)萬里起古色鏘鏘鳴玉動落落群
松直連山蟠其間溟漲與筆力有練實先書臨池真盡
墨(張伯英善草書凡家之帛必先書而後練臨池學書久池水盡黑人謂草聖)俊拔為之主
暮年思轉極(趙云斯人指言張旭漢張伯英善草書人謂草聖玉動松直山蟠皆以状其草書溟)
(漲與筆力言筆力浩汗若溟渤之漲水乞與之也書練與池墨亦伯英事以比旭也俊拔為主言其書之所主)
(由其俊拔故也)未知張王後誰並百代則嗚呼東吳精(蘇州人)逸
氣感清識(張芝草書每太醉呌呼狂走乃下筆自視以為神)楊公拂篋笥舒卷
忘寢食(趙云張則英王則羲之此轉用張王善書以言張旭矣逸氣感清識則張旭之逸氣感楊監之)
(清識感者感格之感言致得如此也)念昔揮毫端不獨觀酒德(張自言始見公主擔)
(夫争道而得書法意觀公孫大娘舞劒噐而得其神俊觀張旭用意不獨在於大醉而已趙云言旭之善飲)
(公詩嘗日張旭三杯草聖傳脱帽露頂王公前揮毫落紙如雲煙故用酒德字結之劉伶善飲有酒德頌)
楊監又出畫鷹十二扇
近時馮紹正能畫鷙鳥樣(師云名畫馮紹正開元中為戶部侍郎尤善畫鷹鶻雞雉)
(形態嘴瓜毛彩俱妙)明公出此圖無乃傳其狀殊資各獨立清絶
心有向疾禁千里馬氣敵萬人將(狀其快疾勇次薛云前漢文帝有獻千里)
(馬三國志評曰關羽張飛萬人之敵師云古詩健馬馳千里殷芸小說諸葛亮才智精銳内外敏捷萬人敵也)
憶昔驪山宫冬移含元仗天寒大羽獵此物神俱王(玄宗)
(盛時嘗以冬十月幸温泉宫時肆獵)當時無凡材百中皆用壮(時寧王有高麗赤鷹)
(尤俊異帝獵則置之駕前號快雲兒萬趙云千里馬則驥一日千里也萬人將言可以統將人之材必英雄)
(者矣含元殿名大羽獵字揚子雲有羽獵賦神王字莊子澤雉十步一啄百步一飲神雖王不善也百中音去)
(聲戰國策蘇厲謂周君曰養由基射百發百中用壮字易大壮九三小人用壮注言用其壮也)粉墨形
似間識者一惆悵干戈少暇日真骨老崖嶂為君除狡
兔會是翻韝上
送殿中楊監赴蜀見相公(趙云相公杜鴻漸送子清秋暮則詩作於)
(大歷元年九月蓋鴻漸是年二月壬午授劍南西川節度使平蜀亂明年夏四月請入朝)
(奏事許之既去不復來蜀)
去水絶還波(古詩長江無回波)洩雲無定姿(陸機賦有輕盈之豔状無實體之真)
(形師云顔延年詩洩雲自飄風)人生在世間聚散亦暫時離别重相逄
偶然豈定期送子清秋暮風物長年悲(師云蕭慤詩悽惻長年悲趙)
(云淮南子木葉落長年悲)豪俊貴勲業邦家頻出師相公鎮梁益軍
事無孑遺(趙云詩靡有孑遺)觧搨再見今(陳蕃禮周璆别置一榻去則懸之來則觧)
用才復擇誰況子已高位為郡得固辭難拒供給費慎
哀漁奪私干戈未甚息紀網正所持汛舟巨石横(師云左傳)
(晉飢秦輸之粟命曰汎舟之後)登陸草露滋山門日易夕當念居者思
(趙云在師間莊子人生世間若白駒之過隙言杜相公待□監如陳藩待周徐也用才即是用人才汛舟巨石)
(横登陸草露滋言或舟或陸行役之苦山門日易夕公自言在夔故以山門言之日易夕則一别之後光隂易)
(換居者乃公自言左傳有居者行者之語)
九家集注杜詩卷十二
