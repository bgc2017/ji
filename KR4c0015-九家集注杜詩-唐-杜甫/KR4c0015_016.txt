九家集注杜詩卷十六宋郭知達編
古詩
送顧八分文學適洪吉州
中郎石經後八分蓋憔悴(蔡邕拜中郎將校書東觀邕以經籍去聖久遠文字多謬)
(俗儒穿鑿疑誤後學熹平中表求正定六經文字靈帝許之邕乃自書冊於碑使工刻立於太學門外兩京記)
(貞觀中得蔡邕石經數段邕能八分書)顧候運鑪錘筆力破餘地(運鑪錘言能鍜)
(鏢以成一家之書也論薛云莊子云皆在鑪鍾之間耳趙云南史王僧虔書云筆力騖異又云極有筆力)
(破字見首篇注莊子遊刃恢恢然有餘地)昔在開元中韓蔡同贔屭(開元中韓擇木)
(蔡有鄰善八分書作杜補遺張平子西都賦綴以二華巨靈贔屭注贔屭力之皃贔平秘切屭許備切趙)
(云公前篇李潮八分歌尚書韓擇木騎曹蔡有鄰開元已来數八分潮也奄有二子成三人是巳)玄宗
妙其書是以數子至御札早流傳揄揚非造次(明皇師擇木嘗)
(於彩牋上八分書賜張說工杜補遺言明皇精妙於此書也書苑唐明皇好圖畫八分章草豐茂英特初張)
(說為麗正殿學士獻詩明皇自於彩牋上八分書讚曰德重和鼎功逾濟川詞林秀發翰苑光鮮所謂御札流)
(傳)三人並入直(韓蔡顧三人)恩澤各不二顧於韓蔡内辨眼
工小字分目示諸王鈎深法更秘(顧文學八分外尤能小字趙云易鈎深)
(致遠)文學與我遊蕭疎外聲利(文選鮑明遠詠史詩五都矜財雄三川養聲利)追
隨二十載浩蕩長安醉高歌卿相宅文翰飛省寺視我
揚馬間(視我如揚雄司馬相如肆趙云浩蕩長安醉醉而謂之浩蕩言醉之放也間字蓋如季孟之)
(間伯仲之間者言當二子之中也)白首不相棄驊騮入窮巷必脫黃金
轡(潘岳詩白首同所歸轡趙云顧君騎馬来相訪必脫轡留之馬謂之驊騮謂之黃金侈言其富貴也)
一論朋友難遲暮敢失墜古来事反覆相見横涕泗嚮
者玉柯人誰是青雲器(玉柯鳴珂也謂馬飾如杜補遺神農本草珂貝類大鰒皮黃)
(黑而骨白以為馬飾生南海吳都賦致遠流離與珂珬注珬老鵰所化以裁制刻若馬勒者謂之珂珬珂之璞)
(也珬邃戌二音廣韻曰珂珬音戌劉望曰老鵰所化出日南通典曰老鶻入海為珬可哉作勒謂之珂兩說有)
(異未知孰是晉阮咸字仲容性任逹不拘細節顔延年五名詠仲容青雲器實禀生人秀趙云遲暮楚詞傷)
(美人之遲暮敢失墜左傳行父奉以周旋弗敢失墜)才盡傷形體(一作骸淹杜云齊書江夢得)
(五色筆由是文章日新後夢人稱郭璞取之自後為詩絶無美句時人以為才盡乂任昉字彦昇以文章見稱)
(當時無輩時人稱任筆沈詩昉聞以為病晚節最好詩欲以傾沈用事屬辭不得流便都下士子慕之轉為穿)
(鑿於是冇才盡之訤矣又鮑照字明遠文辭贍迤文帝好文章自謂人莫能及照悟其旨為文多鄙言累句咸)
(謂照才盡實不然也墮趙云傷形體傷其老病也莊子爾形體)病渴汙官位(司馬相如病渴)
(李尋久汙玉堂之署趙云公適有此病)故舊獨依然時危話顚躓我甘多
病老子負憂出志胡為困衣食顔色少稱遂遠作苦辛
行順從衆多意舟檝無根蔕蛟鼉好為崇(後漢方術王喬傳吏人祈)
(禱無不如應若有違犯亦立能為&KR1090;)况兼水賊繁特戒風飈駛崩騰戎馬
際(晉史臣曰邵李郭魏諸將契闊喪亂之辰驅馳戎馬之際)往往殺長吏(前漢陳勝傳於是諸)
(郡縣苦秦吏暴皆殺其長吏將以應勝)子干東諸侯(左傳成十六年郤隼將新軍且為公族大)
(夫以主東諸侯)勸勉防縱恣邦以民為本魚飢費香餌(趙云顔色少稱)
(遂稱音去聲稱意而通遂也衆多衆人也鄒防云衆多之口苦辛選詩坎坷長苦辛殺長吏則正言湖南兵馬)
(使臧玠殺其團練使崔灌遂據潭州反矣乂云自子干東諸侯十四句則公贈人以言有補於時者書曰民為)
(邦本傳曰重賞之下有勇夫香餌之下有潛魚下兩句言當厚施予以恤民為本也)請哀瘡痍深
告訴皇華使使臣精所擇進德知歴試惻隱誅求情(當勤)
(恤民困)固應賢愚異(不可一概苛急當存賢愚之用心季趙云瘡痍者民困病之譬也前漢)
(布傳方今創痍未瘳詩皇皇者華君遣使臣故謂之皇華使進德易君子進德修業歷試書歷試諸難言朝廷)
(所遣使臣必擇賢者而来可以告之矣彼能惻隱誅求之情賢者固異於愚人矣)烈士惡苟得
(禮記曲禮臨財母苟得)俊傑思自致(趙云烈士俊傑皆以指言顧文學所以責望之深矣)贈
子猛虎行出郊載酸鼻(陸士衡樂府猛虎行渴不飲盗泉水熱不息惡木隂惡木豈無)
(枝志士多苦心皆勉其自振立也)
上水遣懷(趙云此洞庭湖上湘江往潭州也何以明之句云崷崒清湘石逆行雜林)
(藪可見矣其上水也是春時何以明之公陪裴使君登岳陽樓近體詩曰春泥百草生則)
(自洞庭上湘水乃春時矣此詩四叚自我衰太平時至常如中風走十四句泛叙其衰病)
(流落之態自一紀出西蜀至逆行雜林藪十四句專叙其由蜀如楚之事自篙工密逞巧)
(至何事獨罕有八句因言操舟之神以起經濟之譬自蒼蒼衆色晚至吞聲混瑕垢八句)
(專言行路之難有熊虎之虞亦因以譬寇盗之充斥也)
我衰太平時身病戎馬後蹭蹬多拙為安得不皓首驅
馳四海内童稚日餬口(趙云言盡室征行諸子止食粥而已童稚字後漢鄧禹傳父老)
(童稚重髮戴白滿其車下左傳許公曰寡人有弟而使餬其口於四方注餬粥也)但遇新少年
少逢舊親友低顔下色地故人知善誘後生血氣豪舉
動見老醜(言少年不相知但以老醜見欺而已李固曰一日朝會見諸侍中並皆年少更無一宿儒)
(大人可顧問誠可嘆息也者趙云言遇新少年每低顔下色不敢介亢故人見之亦知我以善誘為心耳顔)
(淵曰夫子循循然善誘人故人兩字申言舊親友者後生血氣豪又以言新少年如此血氣字論語血氣方剛)
(老醜字倒用阮籍詩朝為媚少年夕暮成醜老)窮迫挫曩懷常如中風走(傷世熊之)
(薄也朱叔元與彭寵書伯通獨中風狂走自捐盛時生趙云窮迫字倒用莊子迫窮禍患挫曩懷則挫其平)
(之豪氣也如中風走則為風狂之人矣)一紀出西蜀于今向南斗(趙云公自乾元)
(二年入蜀至大歷五年離蜀而在楚地乃南斗之分恰十二年矣)孤舟亂春華暮齒依
蒲柳(暮齒暮年也顧悅曰蒲柳常質望秋先零杜補遺北史韋世康與子弟書曰耄雖未及壯年已謝霜)
(早楸梧風先蒲柳)冥冥九疑葬聖者骨亦朽蹉跎陶唐人鞭撻
日月久(陶唐堯氏其民無知焉山海經曰蒼梧之川其中有九疑山舜之所葬九山相似行者疑惑故)
(名之曰九疑趙云聖者指虞舜也陶唐帝堯氏也蹉跎陶唐人則承舜葬之下言自陶唐以來時歲蹉跎天下)
(之人遭鞭撻之苦其為日月也久矣蓋在國有誅求期會之急在民有乖争陵犯之變斯所以致鞭撻也)中
間屈賈輩讒毁竟自取鬱没二悲䰟蕭條猶在否(趙云屈則)
(屈原賈則賈誼屈以大夫上官靳尚之譖沉于汨羅賈以絳侯勃灌嬰之害謫于長沙皆眼前楚地之可弔者)
(也)崷崒清湘石逆行雜林藪篙工密逞巧(逞巧操舟者矜其能也)
(趙云經清湘石而逆行則公在潭而往矣)氣若酣杯酒謌謳互激遠回幹明
受授善知應觸類各藉穎脫手(穎脫喻敏捷轉趙云回斡者曰動斡其船也)
(字則謝惠連詠牛女詩傾河易回斡明受授則船之首尾相呼以求水脉此之謂受授下四句所以起經濟之)
(譬也易觸類而長之穎脫字起於毛遂云使遂蚤得處囊中乃穎脱而出非時其有末見而已)古来經
濟才何事獨罕有(趙云欲求經濟天下者如操舟之妙字何獨罕有乎蓋有才難之嘆矣經濟)
(晉石苞傳景帝對宣帝曰苞雖細行不足而有經國才略夫貞廉之士未必能經濟世務)蒼蒼衆色
晚熊挂玄蛇&KR0008;黃羆在樹㒹正為羣虎守(趙云柳子厚云蒼然暮色)
(自遠而至乃此蒼蒼之義也詩義疏曰熊能攀緣上高樹見人㒹倒投地而下也柳子厚作熊說云鹿畏貙貙)
(畏虎虎畏羆觀公詩意以羆升樹而守虎明矣黃羆爾雅曰羆如熊黃白文為虎守為音于偽反若讀從為作)
(之為則反是虎守羆矣子師云梁蕭若静詩玄蛇吼古林蒼熊操窮嶺莊天之蒼蒼其正色邪)羸骸
將何適履險顔益厚庶與達者論吞聲混瑕垢(趙云詩顔之厚)
(矣江淹恨賦云莫不飲恨以吞聲也左傳國君含垢瑾瑜匿瑕)
遣遇
磬折辭主人開帆駕洪濤(趙云莊子漁父篇夫子曲要磬折言其恭磬折者折腰如)
(磬也選詩云泛舟越洪濤)春水滿南國朱崖雲日高(朱崖南海地名漢賈捐之罷擊)
(朱崖以趙云朱崖海中之洲也賈捐之請罷擊者遠言之則承南國之下也師云寰宇記潭州仙宫記曰)
(南岳記注丹崖南即仙人宫子美此詩乃湘州所作朱崖即謂此地作也如歌鼓秦人盆即非莊子之鼓盆子)
(美用事類如此舊注以罷朱崖甚非彼自在南海子美未嘗往)舟子廢寢食飄風争所
操(乘風而行爾雅回風為飄)我行匪利涉謝爾從者勞石間采蕨女
鬻莱輸官曹(趙云鬻市一作鬻莱非利涉即易云利涉大川)丈夫死百役暮返
空村號(譏役歛煩重也)聞見事略同刻剥及錐刀(錐刀猶刻剥也左傳錐刀)
(之末錐趙云所聞所見皆似此應官曹之誅求也及刀非止取其大者雖錐刀瑣末猶及之)貴人豈
不仁視汝如莠蒿索錢多門戶(誅求不一)喪亂紛嗷嗷柰何
黠吏徒漁奪成逋逃(漁如漁獵然不以法也兩趙云貴人豈不仁視汝如蕭蒿句通義)
(言為貴人者豈是不仁而以莠蒿視汝等耶其索錢多門戶者時喪亂之故所以使嗷嗷紛然之多也就此索)
(錢之中更有黠吏者以漁奪為事而成就民之逃竄矣)自喜遂生理花時甘緼袍
(語衣敝縕袍得趙云花時可以單衣而甘縕袍則所以遂生理勝於逋逃之民也)
解遣(趙注一作解憂東坡先生云咸米散同舟至拳拳期勿替杜甫詩固無敵然自致遠)
(以下句真村陋也此最其瑕謫世人雷同不復譏評過矣然亦不能掩其善也東坡之說)
(如此然公之意亦以藉衆力而濟險猶資百慮而持危者矣故曰理可廣也)
减米散同舟路難思共濟向來雲濤盤衆力亦不細(雲濤)
(盤灘石極為險阻衆力言得其助乎趙云此言雲濤之間盤轉采出乃方言謂之盤灘者舊注恐只是臆度)
(而附會其說且觀詩句首云减米散同舟則咸舟中之米而散與同舟之人乃所以謝其用力也謝其用力豈)
(不以盤灘之故耶蔡琰關山阻修兮行路難郄鑒值永嘉喪亂鄉人共飼之公常擕二小兒往食鄉人曰各自)
(飢困以君之賢欲共濟君爾恐不能有所存)呀坑(一作帆)瞥眼過(趙云呀坑如口之呀開者)
(也一作呀帆則無義)飛櫓本無蔕得失瞬息間致遠宜恐泥百慮
視安危分明曩賢計兹理庶可廣拳拳期勿替(趙云無蔕字班)
(孟堅荅賓戲云上無所蔕下無所根致遠恐泥論語全句百慮與拳拳出易百慮而一致得一善則拳拳服腐)
(而弗失之矣勿替出詩勿替引之)
宿鑿石浦
早宿賓從勞仲春江山麗飄風過無時舟檝敢不擊(飄暴)
(風也莊師云江逌賦賓從告勞老子曰飄風不終朝趙云子曰泛乎若不繫之舟風而不繫則流蕩矣)回
塘澹暮色日没衆星嘒缺月殊未生青燈死分翳(青燈言無)
(光也彼趙云詩云嘒小星)窮途多俊異亂世少恩惠(以世亂故恩惠少而窮途)
(多俊異也蒙趙云俊異之士在窮途則膏澤不少於民而亂世少其恩惠即非是亂世少恩惠以致俊異之)
(窮舊注非)鄙夫亦放蕩草草頻卒歲斯文憂患餘聖哲垂彖
繫(聖人作易與民同憂患也其言象皆示於彖繫患趙云詩無衣無褐何以卒歲易曰作易者其有憂乎)
(斯文之中以憂患之餘而垂世者易也彖繫之間可見矣)
早行
歌哭俱在曉行邁有期程孤舟似昨日聞見同一聲飛
烏數求食潛魚亦獨驚前王作綱罟設法害生成(網罟先王)
(所以養民也而後人反以為業賦歛所以平民也而後人反以害民趙云詩行邁靡靡有期程者期日之行)
(程也舊本潛魚亦獨驚師民瞻本作何獨驚是蓋言鳥數數出求食所以自飽魚既潛而猶驚所以求安而小)
(民利之羅綱其鳥罟罩其魚害物之生成此公所以反傷前王之設法也易曰作結䋲而為綱罟以佃以漁故)
(公云爾此直因眼前所見而言之舊注非是)碧藻非不茂高帆終日征干戈
未揖讓崩迫開其情(以干戈未寕故崩迫而情偽日開趙云碧藻非不茂又是眼前所)
(見以為可留連玩愛之物而迫於高帆之征也梁劉孝威渡吉陽洲詩幸息榜人唱聊望高帆開崩迫開其情)
(則開放其情懷於終日征行之間也舊注穿鑿)
過津口
南岳自兹近湘流東逝深(南岳衡山也湘流湘江也水趙云酈道元注水經云湘)
(乂北逕衡山縣東山在西南有三峯經謂之岣嶁山為南岳也又云衡山東南二面臨映湘川自長沙至此江)
(湘七百里中有九背故漁者歌曰帆随湘轉望衡九回今公詩言南岳近而繼以湘流深則此之謂矣)和
風引桂楫(趙云梁元帝鳥栖曲云沙棠作船桂為揖夜渡江南採蓮葉)春日漲零岑
回首過津口而多楓樹林(楓木名江趙云阮籍詠懷詩湛湛長水上有楓樹林)
白魚困密網黃鳥喧嘉音物微限通塞惻隱仁者心(趙云)
(白魚鯈魚也鯈音條乃莊子與惠子游於濠梁之上而莊子曰鯈魚出遊從容者也崔豹古今注曰白魚小好)
(群遊浮水上名曰白萍惟其小而羣則蜜網之所取無遺斯所以為困也對黃鳥喧嘉音則詩所謂睍睆黃鳥)
(載好其音者白魚以羣而小团於密網物之所以塞者也黃鳥以和風春日之際而嘉音喧然物之所以通者)
(也物之通塞雖微不足道而仁者於物每則隠其困塞矣孟子曰惻隠之心仁之端也)瓮餘不盡
酒膝有無聲琴聖賢兩寂寞眇眇獨開襟(傷時無君子獨開襟而已)
(寞趙云於此有酒可飲有琴可玩而思聖與賢兩皆寂無典言者則亦獨開襟而自適耳無聲琴即陶淵明)
(有琴而無絃也九歌曰目眇眇而愁子王仲宣登樓賦向北風而開襟無聲字蓋禮記所謂無聲之樂)
次空靈岸
沄沄逆素浪落落展清眺幸有舟檝遲得盡所歴妙空
靈霞石峻楓栝(一作枯)隱奔峭(師云張載賦霞石駁落古詩峻嶺極奔峭趙云謝靈)
(運七里瀨詩云晨積展遊眺又徒旅苦奔峭李善注云淮南子曰岸峭者必陀許慎曰陀落也謂楓栝之木遮)
(隱欲奔之峭岸間耳光武謂耿弇曰前在南陽建此大策常以為落落難合王衍謂王登曰誠不如卿落落穆)
(穆然也石勒曰大丈夫行事當礌礌落落揚子雲長楊賦沄沄沸渭)青春猶無私白日亦
偏照(為山嶺障閡故偏照也)可使營吾居(左傳使營莵裘吾將老矣)終焉託長
嘯毒瘴未足憂兵戈滿邊徼嚮者留遺恨恥為逹人誚
迴帆覬賞延佳處領其要(長嘯字文選成公子安嘯賦云邈跨俗而遺身乃慷慨而)
(長嘯碑趙云兵戈前漢戾太子贊正息兵戈而度信周齊王序云夏官以兵戈為主野謀七德嚮者留遺恨)
(恥為達人誚豈公前日經此而不能久住故有遺恨之留懷達者所謂之恥故今則雖□水矣仍回帆以覬里)
(賞玩之遷延而領佳處之要也司馬相如傳邊關益斥南至䍧柯為徼張揖注曰徼謂以木石水為界者也)
(師云潘尼詩回帆轉高岸歷日得延賞)
宿花石戍
午辭空靈本夕得花石戍(空靈在歸州花石戍屬峽州鮑去唐志潭州有花石戍)
(舊注非是陵薛云右按歸州圖經空舲峽東西四十里在峽州夷縣界十道志歸有空舲峽空靈當作空舲)
(空趙云自上水遣懷而下古詩一一自是上水詩分明靈岸花石戍雖不可考其地要之皆上湘水耳舊注)
(輒云空靈岸在歸州花石戍在峽州非特乖戾公經行之地而却是下水矣豈得前云沄沄逆素浪乎)岸
疏開闢水本雜今古樹(水一作山自白狗峽至空靈山花石皆開闢之峡趙云開闢)
(水字吳主嘗見吕岱說步隲言此欲以沙囊塞江每讀其表輒獨失笑此江自開闢以来寧可以囊塞之乎疏)
(字則又江賦云巴東之峽夏后疏鑿之疏也一作開闢山則非持無出而於疏字無義孔稚圭詩草雜今古色)
(巖留冬夏雲故曰木雜今古樹)地蒸南風盛春熱西日暮四序本平分
氣候何迴互(趙云上句言炎方之地蒸鬱在南風之中為盛次句言凡暑熱之日至日暮則須涼)
(今以炎方之地故春熱在西日暮而不息也下兩句宋玉九辨云皇天平分四時兮竊獨悲此凜秋今公蓋言)
(時方當春在他處亦豈有熱而今此地熱則於四序為回互矣海賦乖蠻隔夷回互萬里也)茫茫天
造間(七本作地)理亂豈常數繫舟盤藤輪杖策古樵路罷人
不在村(罷人言民困於征役而罷敝不在村不安居也)野圃泉自注柴扉雖蕪
没農器尚牢固山東殘逆氣吳楚守王度(安史之亂王命所及者吳)
(楚蜀而巳)誰能扣君門下令减征賦(憫下情不上逹也前趙云易曰天造草昧人)
(云治亂惟冥數耳今公云理亂豈恒數蓋立為新說者也意以為在政之得失而已故下有柴扉雖蕪没農器)
(尚牢固之句則公之意在於務農重穀矣山東今之河北杜牧云山東王不得不王覇不得不覇所以指言燕)
(趙之地今言殘逆氣則以安史之亂雖已定而大歷三年六月兵馬使朱希彩殺其節度使李懷仙猶有逆氣)
(存焉吳楚之間知所尊王乃當時之事惟吳楚守王度故欲扣門而與之減征賦也其中使繫舟則起於泛若)
(不繫之舟杖策則太王杖策去邠乂魯仲連杖策而入海罷人音疲周禮云以嘉石平罷民也柴扉范彦龍詩)
(曰日暮欵柴扉農器則史云鑄劔戟以為農器王度左傳云遵我王度)
早發
有求常百慮斯文亦吾病以兹朋故多窮老驅馳併(趙云)
(易曰易一致而百慮孔子曰天之未喪斯文也公之意以為有所求人必多為思慮然吾以斯文自任衆所共)
(知而亦為吾病何也乃下句云以兹朋故多窮老驅馳併也盖人以吾任斯文者多是朋友故舊今則散在他)
(處欲見之自是驅馳頻併也)早行篙師怠席挂風不正(席張席以為帆風不正不)
(順也謝趙云海賦曰掛帆席盖以席為帆故也乂靈運詩楊帆乘石華掛席拾海月)昔人戒垂
堂(傳曰千金之子坐不垂堂)今則奚奔命(杜云左傳一歲七奔命與趙云方奔命於驅馳其)
(垂堂之戒不為異乎傳云罷於奔命也)濤飜黑蛟躍日出黃霧映(鮑明遠騰沙鬱)
(黃霧飜浪揚白鷗蛟趙云張景陽詩云黑蜧躍重淵黑躍亦此之類)煩促瘴豈侵頽倚
睡未(一作還)醒(趙云張茂先詩曰恬曠苦不足煩促每有餘今言於此团於煩促豈是瘴欲相侵乎)
(故摧頽倚薄而睡未醒也)僕夫問盥櫛暮顔靦青鏡(暮顔衰醜冇愧於對鏡師云)
(謝靈運詩白髮愧青鏡)隨意簪葛巾(隋王胄詩云庭草無人随意綠)仰慚林花盛
側聞夜来寇幸喜囊中淨艱危作遠客干請傷直性(謂有)
(求於人也)薇蕨餓首陽(史記伯夷□齊事)粟馬資歷聘(六國以粟馬資儀秦使之)
(歷聘)賤子欲適從疑悞此二柄(二柄謂采薇及歷聘也則趙云一則鉞以為高一)
(聘以為榮此二柄也未知所適從故疑悞而不决矣此所以重自傷也傳曰一國三公吾誰適從韓非子有二)
(柄篇曰明王之所𨗳制其臣者二柄而已矣雖言刑與德今公取字用耳)
次晚州
參錯雲石稠(雲石相互雜也石師云沈約詩煙林雲稠)坡陁風濤壯(坡陁泛濫)
(之貌登趙云謝靈運詩臨圻阻參錯衰二世賦云坡陁之長坂顔延年詩春江壯風濤)晚洲適知
名秀色固異狀(言其狀不一也)棹經垂猿把身在度鳥上(水漲而船)
(所經者高也於趙云張載論白猿玄豹藏於櫺檻何以知其接垂條千仞則猿可謂之垂也梁虞騫詩澄潭)
(罵度鳥周庾信和浮圖詩幡搖度鳥驚看師云庾闡詩垂猿把臂飲梁蕭子暉詩仰雲度鳥)擺浪散
帙妨危沙折花當(師言擺浪有妨于散帙危沙相過則折花相值皆紀舟行之實趙云謝)
(靈運詩散帙問所知)羇離暫愉悅嬴老反惆悵(暫愉悦次晚洲也反惆悵歏行役也)
(下趙云承折花之故暫爾愉悅也)中原未解兵吾得終疎放(兵未解而得疎放以)
(不見用於世也憂趙云正傷時之擾攘吾豈得終疎放而不懽且流落乎舊注非是)
望岳(趙云岳者南岳衡山也按樂史寰宇記衡山在潭州之湘潭縣以其當翼軫度應機)
(衡也而王存九域志湘潭縣在州南一百六十里衡山應又在外矣今云望岳則將過湘)
(潭而望之)
南岳配朱鳥秩禮自百王(書五月南巡狩至于南岳衡山釋山又云霍山為南岳衡)
(之與霍皆一山有兩名而學者多以霍山不得為南岳又云漢武帝来始名之斯不然矣衡山一名霍山言萬)
(物霍而大也應劭曰風俗通曰岳者稱考功德黜陟之故謂之岳四方皆有七宿各成一形南方之宿象鳥故)
(謂之朱鳥書望于山川注諸候境内名山大川如其秩次望祭之故五岳牲禮視三公四凟視諸候其餘視伯)
(子男位趙云荆州記曰衡山者五岳之南岳也下踞離宫攝火鄉赤帝館其巔祝融託其陽故號曰南岳今)
(云配朱鳥者朱鳥南方之宿故也蓋井鬼柳星張翼軫七星在南方而井鬼為鶉首柳為□尾又曰鳥帑以上)
(七星緫曰朱鳥前漢天文志曰南宫朱鳥權衡今南岳所以配朱鳥矣秩禮自百王秩則尚書咸秩無文之秩)
(秋者等也等秩之禮其来久矣故云自百王)欻吸領地靈鴻洞半炎方(地之百靈)
(顔延年詩邑社緫地靈謝趙云江文通雜擬詩欻吸鵾雞悲注云猶俄頃也又晀松風賦云養風飈之歘吸)
(則翕忽之義故對洪洞王褒四子請德論云洪洞朗天則言天地神光洪洞相通明朗於天地又洞簫賦風洪)
(洞而不絶地靈字祖出大戴禮有集地之靈炎方字出選)邦家用祀典在德非馨香
(五岳皆載祀典明趙云即書所謂黍稷非馨德惟馨也)巡狩何寂寥有虞今則亡
(自戰國縱横而廵守之禮亡矣虞舜五年一廵狩也趙云書舜典曰五月南廵狩至于南岳故云語曰今則)
(亡)洎吾隘世綱行邁越瀟湘(隘言世綱所拘迫也行邁猶行役也趙云公言所)
(以行邁者以世綱隘窄故欲曠懷於江湖之上也詩云行邁靡靡)渴日絶壁出漾舟清
光旁(趙云難逢日霽以望其峯於曰如渴也蓋如渴雨之渴盛弘之荆州記曰衡山有三峯極秀一莑名)
(芙蓉峯最為竦傑自非清霽素朝不可望見又云紫蓋峯者天明輙有一隻白鶴回翔其上則望日之如渴也)
(如此謝靈運詩曰辰策尋絶壁清光則日之清光也所謂清霽素朝者歟)祝融五峯尊峯峯
次低昂紫蓋獨不朝争長嶫相望(祝融峯名也朱陵祝融紫蓋石菌芙蓉所)
(謂五峯也争長言相峙而立有如争長也趙云考衡山記其可稱者有芙容峯有紫蓋峯有石菌峯而韓退之)
(詩曰紫蓋連延接天柱石廩騰擲堆祝融則又有天柱峯祝融峯其為五峯矣舊注輙以朱陵字補之為峯名)
(此乃荆州記云衡山朱陵之靈臺一句非言峯也左傳滕候薛候来朝争長)恭聞魏夫人羣
仙夾翺翔(魏夫人神仙也主衡山真薛云按真誥南岳夫人與弟子言東嶽上卿司命官等左二)
(十二真人坐西起南向東行太和靈嬪上真太夫人右十五女真東坐北起南行上真司命南岳夫人即魏夫)
(人也杜補遺夫人諱華存字賢安晉司徒舒之女也幼純讀書喜神仙其後四仙人降車從鮮盛夫人既與仙)
(者遊盡傳其秘術咸和八年終壽八十三舊傳以謂夫人實不死以杖代尸而升天扶桑大帝君授夫人青瓊)
(之板冊錄之文治南岳趙云周庾信西門豹廟詩曰恭聞正直祀良識佩韋心)有時五峯氣散
風如飛霜牽迫限修途未暇杖崇岡(言為行邁拘限未暇策杖而登崇崗)
歸来覬命駕沐浴休玉堂三歎問府主曷以贊我皇牲
壁忍衰俗神其思降祥(吳都賦玉堂對霤名室相距注皆仙人所居也乂云玉堂府主)
(所居也故有三歎之問謂世辭俗薄祀典闕而不舉欲贊之於帝崇牲壁則神必降祥於此矣趙云舊注引)
(吳都賦其說是又云玉堂府主所居自為惑亂矣既休玉堂由此往問府主自不相妨末句牲璧忍衷俗則牲)
(與璧之費衰俗不忍具之而府主忍費於衰俗不中也)
湘江宴餞裴二端公赴道州
白日照舟師朱旗散廣川羣公餞南伯肅肅秩初筵(餞謂)
(羣公相餞也南伯謂道州南邦也詩賓之初筵左右秩秩亦整肅貌趙云此篇鋪叙甚明白日照宇楚詞云)
(青春受謝白日照羣公字揚雄羽獵賦羣公常伯楊朱墨翟之徒)鄙人奉末眷佩服自
早年(末眷於裴有親也早年少年也已自佩服其德矣)義均骨肉地懷抱慶所
宣盛名富事業無取愧高賢不以喪亂嬰保愛金石堅
(言宜以功業著盛名使無媿於高賢也無嬰於喪亂以變名節宜保之若金石之固子美以骨肉之義故其所)
(言及此也取趙云公自謙之辭言盛名與富貴事業兩件皆無所斯所以慙媿於高賢矣高賢指言裴端公)
(也金石謂保身之意耳舊注非是)計拙百寮下氣蘇君子前會合苦(又作共)
不久哀樂本相纏交遊颯向盡宿昔浩茫然促觴激萬
慮(促觴言行觴急促也)掩抑淚潺湲(重別而有所感也)熱雲焦曛黑缺月
未生天(九歌横流涕兮潺湲謝靈運朝遊窮曛黑古詩三五明月滿四五蟾免缺師云袁山松詩熱)
(雲沸空中不趙云馮衍荅任武逹書曰敢陳露宿昔之意)白團為我破(師云古樂府青青林)
(中竹可作白團扇又古詩逶迤搖白團以熱困於搖扇故曰為我破也)華燭蟠長煙(薛云按梁)
(元帝燭賦長袖留賓待華燭燭燼落燭華明花抽珠漸落珠懸花更生)鴰鶡催明星(杜云鴰音)
(括鶡音曷旦鳥禮記注求旦之鳥)解袂從此旋上請減兵甲下請安井
田永念病渴老附書遠山巔
題衡山縣文宣王廟新學堂呈陸宰
旄頭慧紫微無復爼豆事(旄頭胡星也彗彗星紫微帝宫也胡星彗帝宫喻禄山亂)
(中原䧟長安也世亂爼豆之事不講故云無復也彗趙云按晉天文志昴七星天之耳也又為旄頭胡星紫)
(微則言其犯帝座也又曰紫宫垣十五星其西蕃七東蕃八在北斗北一曰紫微大帝之座也天子之常居也)
(彗字在天文志與孛俱為妖星之名雖别為一星而今云旄頭彗紫微則言胡星為妖也公詩又曰胡星一彗)
(孛是巳此追言安史之亂也孔子曰俎豆之事則嘗聞之矣)金甲相排蕩青衿一憔
悴(盖民狃於戰爭不遑學校也詩云青青子衿)嗚呼已十年儒服弊于地(師注云庾)
(翼詩儒服一何弊)征夫不遑息學者淪素志我行洞庭野歘得
文翁肆侁侁胄子行若舞風雩至(文翁為蜀郡守興建學校以教蜀人故風)
(俗大變可比齊魯侁侁整肅貌胄子謂元子以下至卿大夫子弟從學者若舞風雩而至也語曰風乎舞雩也)
(也趙云文翁肆字則揚子所謂書肆陶淵明所謂講肆侁侁整肅貌胄子書曰命䕫典樂教胄子也論語疏)
(云雩者祈雨之祭名使童男女舞之因謂其處為舞雩舞雩之處有壇墠樹木可以休息故云風凉於舞雩之)
(下也今云若舞風雩至則取其義而已)周室宜中興孔門未應棄是以資
雅才渙然立新意(周室借周以喻唐也言唐所以宜中興則孔門豈可棄乎盖君君臣臣父)
(父子子百姓日用而不知者皆在是也雅才陸宰也新學資之而成爾趙云詩任賢使能周室中興然雅才)
(指言陸宰也字則王充諭衡自紀篇有云士貴雅才而慎興不用高據以顯逹杜云前漢杜鄴子林清静好古)
(有雅才又見湖廣傳注後漢高彪有雅才而納於言)衡山雖小邑首唱恢大義(世亂)
(而衡山能守建學校也)因見縣尹心根源舊宫閟(詩閟宫頌僖公能復周公之字)
(也之趙云毛曰閟閉也言無事而閉鄭氏箋云閟神也謂神宫今舊宫閟倒用押韻且其義大率深閟之謂)
講堂非曩構大屋加塗塈下可容百人墻隅亦深邃何
必三千徒始壓戎馬氣(學校者教化之所自也魯侯能修泮宫而淮夷攸服則其所以)
(折暴亂者何必三千之徒言文德足以服遠也自趙云講堂字後漢鮑永傳孔子闕里無故荆棘自除講堂)
(至于里門非曩構則一新之也塗塈字書云惟其塗墍茨三千徒指言孔子之弟子也)林木在庭
戸密幹疊蒼翠有井朱夏時轆轤凍階戺耳聞讀書聲
殺伐災髣髴(聞讀書之聲而樂也此趙云言聞讀書聲而樂彼殺伐之災在特覺其髣髴而巳)
(盖讀書之氣勝之故也)故國延歸望衰顔减愁思南紀改波瀾(言能)
(以文德易暴亂也字趙云以聞讀書聲而遲延故國之思减衰顔自愁南紀唐天文志云東循徼嶺逹甌閩中)
(是謂南紀所以限蠻夷也改波瀾亦以聞讀書聲而洗波瀾之氛妖)西河共風味(史記子夏居西)
(河教授為魏文侯師共風味者言人樂其教也)采詩倦䟦涉載筆尚可記(尚可記一)
(云記竒異采詩之官雖不可違載筆而記之可也采趙云兩句言采詩之官倦於跋山涉水之勞而不來之)
(則史官之載筆尚可記陸宰之美也)高歌激宇宙凡百慎失墜(趙云左傳曰奉以周)
(旋罔敢失墜公言我今之高歌為君子者當勿失墜也詩凡百君子此亦以友于為兄弟以貽厥為子孫之比)
(具于凡百慎交綏解)
入衡州(趙云此篇作五叚鋪叙自兵革自久遠至寬猛性所將言兵戈興起雖無害於)
(帝王之興但將帥失律君臣含容以致天下節度各任其性之寬猛以召亂如下文也自)
(嗟彼苦節士至明徵天莽茫指言潭帥崔灌為别將戚玠所殺灌之苦㓗其身裁制其下)
(之所致而傷福善明證之報不足憑也自銷䰟避鋒謫至舂容轉林篁則叙其避難而走)
(也自片帆在郴岸至蚊蚋馬能當叙其已得脱難入衡州而美衡帥之得人也自橘井舊)
(地宅至鵬路觀翺翔叙其將往郴州寓居而終之以觀衡帥之擢用也)
兵革自久遠興衰看帝王漢儀甚照耀胡馬何猖狂(言漢)
(唐法度未墜胡馬之亂徒猖狂爾其趙云上兩句言兵革雖不息徒自歲月之久而興起衰謝自看帝王之)
(舉耳興衰乃興衰撥亂之謂也後漢光武為司隸校尉父老見之曰今日復見漢官儀今言唐之法度未改故)
(以比之胡馬追言安史之兵也)老將一失律清邊生戰場(失律失法律也易曰失律)
(凶于趙云似言哥舒翰之失潼關房琯之敗陳濤斜九節度之敗于相州者也)君臣忍瑕垢
河岳空金湯(言避亂出行城池不守也故空金湯左傳曰國君含垢瑾瑜匿瑕言有所容也金謂)
(金城湯謂湯池也君趙云曰金城湯池言城如金之堅池如湯之阻今以相初含容姦逆不即誅戮故使河)
(岳之地雖是金城湯池失守而空自如之也)重鎮如割據(安史亂後天下裂為藩鎮賦不上供)
(如割據馬)輕權絶紀綱軍州體不一(各自為政也)寬猛性所將(趙云)
(於是天下節度稍自威重則如一方之割據苟或權輕則絶其紀綱而不振矣以時言之軍州所在不一其體)
(以性言之為政寬猛不一其性苟昧於設施所以召亂矣)嗟彼苦節士素於圓鑿方
(九辨云圓鑿而方枘兮吾固知其齟齬而難入中趙云苦節指言崔灌也按新史以士行修謹聞大歷為湖)
(南觀察使時將吏習寬弛不奉法灌每以禮法䋲之下多怨崔灌以苦節為政是昧圓枘不入方鑿之義而公)
(今句則言鑿宜圓矣乃於圓鑿而方之文異而義同也易節卦上六苦節貞凶象曰其道窮也)寡妻從
為郡兀者安短墻凋弊惜邦本(惜民之彫弊也書曰氏為邦本趙云言寡妻)
(平日遭擾自從崔太守為郡之後如兀足者之安於堵墻之下不復驚動也文王刑于寡妻)哀矜存
事常(趙云曾子曰如得其情則哀矜而勿喜言不妄刑罰哀矜其人存事體之大常也其為士行修謹如)
(此)旌麾非其任(言北其人也)府庫實過防(恡財賞也)恕己獨在此
多憂增内傷偏禆限酒肉卒伍單衣裳(厚自奉養而不恤軍旅也趙云)
(灌之修謹既如上所云然於是委以旌麾則非其所任益為帥在寬猛適中施予不吝豈可過防於府庫之費)
(乎苟自恕巳則可獨在此矣而多憂其費務從减省徒增内傷而巳於是偏禆則酒肉之儉卒伍則衣裳之單)
(遂以召亂如下文所云也三略曰良將恕己而治人曹子建表云誠可謂恕己治人推恩施惠者矣)元惡
迷是似聚謀洩康莊(薛云右按爾雅曰五違謂之康六逹謂之莊杜補遺史記列傳曰)
(騶與者齊諸騶子亦頗采鄒衍之術以紀文於時齊王嘉之為開第康莊之衢趙云元惡指言臧玠灌既以)
(禮法䋲裁其下故有多怨玠與判官逹奚覯忿爭覯曰今幸無事玠曰欲有事耶拂衣去是夜以兵殺覯灌皇)
(遽走遇害玠遂據潭州還是似言凶惡之人不識崔帥所為本由禮法而迷此之是似乃聚謀而洩發於康莊)
(也詩是以似之)竟流帳下血大降湖南殃(代宗時湖南兵馬使臧玠殺其帥崔灌)
烈火發中夜高煙燋上蒼至今分粟帛殺氣吹沅湘福
善理顛倒用徵天莽茫(九歌令沅湘兮無波阮籍曠野莽茫茫趙云流血降殃發烈)
(火分粟帛皆以言其亂也書曰天道福善禍漟又曰明徵定保今以崔帥之謹潔由禮而被禍則福善之禮豈)
(不顛倒明徵於天豈不芥茫乎)銷䰟避飛鏑累足穿豺狼隱忍枳棘刺
遷延胝趼瘡(言避亂奔走危窘如穿豺狼間行也心痛悼喪亂如忍棘刺手足胝趼而成瘡趙云)
(江文通别賦云黯然銷䰟唯别而巳飛鏑字出選累足行步驚恐之義漢書累足脅息豺狼字多矣如豺狼當)
(道隱忍漢史云隠忍以就功名枳棘如枳棘非鸞鳳所棲遷延左傳云遷延之役胝音張尼切列子云手足腁)
(胝趼音吉典切莊子云百舍重趼胝與趼皆是足瘡之名)遠歸兒侍側猶乳女在旁
久客幸脱免暮年慙激昂(幸於免患也)蕭條向水陸汩沒隨
漁商報主身已老入朝病見妨悠悠委薄俗鬱鬱回剛
腸(老而不可報主病而不可入朝故不免委身薄俗鬱鬱回剛腸而已趙云激昂字王章妻謂章曰今在)
(困厄不自激昂暮年字魏武樂府云烈士暮年)參錯走洲渚舂容轉林篁(謝靈運遡)
(流觸鷺急臨圻阻參錯森趙云謝靈運詩注謂圻岸之險參差交錯也参音七切學記善待問者如撞鐘待)
(其從容然後盡其聲疏云舂謂擊也以為聲之形容言每一春而為一容然後盡其聲今言其形之悠悠如鐘)
(聲之舂容未便盡也大曰洲小曰渚竹木皆謂之林篁叢竹也)片帆左郴岸(郴地名)通郭
前衡陽(衡州也)華表雲鳥埤名園花草香旗亭壯邑屋烽
櫓蟠城隍(杜補遺三代世表會旗亭下注市樓也立旗于上故名旗亭張衡西京賦廓開九市通闤)
(帶聞旗亭五重俯察百隧注旗亭市門樓魏都賦抗旗亭之嶢嶭櫓城上守禦望樓城隍池之無水者趙云)
(公意往郴故具片帆而言衡之左則郴岸衡在郴州之西北九域志郴州西北至本州界一百三十七里則郴)
(在衡州之東南故云在郴岸衡陽即衡之倚郭縣故云通郭前衡陽也埤在經書音毗詩云政事一埤遺我晉)
(語秦瞖和曰松栢不生埤注云下濕也而國語音云音卑又皮靡反今公所用乃側聲之音於此難講或云恐)
(是雲鳥陣字之誤公嘗云共說摠戎雲鳥陣但於華表亦無說)中有古刺史(言其愛民莅事如古)
(之刺史)盛才冠巖廊(杜補遺顔延年游蒜山詩曰空食疲廊肆李善注廊嵓廊也朝廷所在也)
(文穎漢書注曰嵓廊殿下小屋上趙云出武帝制曰舜遊嵓廊之)扶㒹待柱石獨坐飛
風霜(趙云刺史乃柱石之臣獨坐者御史也豈公後篇所注崔侍御潠者乎風霜則御史之任崔篆御史)
(箴曰簡上霜凝筆端風起又蘇味道贈封御史詩云風連臺間起霜就簡書飛元希聲贈皇甫侍御詩云肅子)
(風威嚴子霜質是巳)昨者間瓊樹高談隨羽觴(公自言得侍刺史如間瓊樹然陸士)
(衡四坐咸同志羽觴不可筭注羽觴謂其置鳥羽於觴以急飲也趙云如所謂蒹葭倚玉樹也晉書晳傳昔)
(周公城洛邑因流水而迅酒故逸詩云羽觴隨波張平子西都賦羽觴行而無筭)無論再繾綣
已是安蒼黃(趙云左傳繾綣從公)劇孟七國畏(前漢游俠傳劇孟以俠顯吳楚反時)
(條侯為太尉乘傳東討至河南得劇孟喜曰吳楚舉大事而不求劇孟吾知其無能為巳天下騷動大將軍得)
(之若一敵國)馬卿四賦良(司馬相如字長卿有子虛上林賦哀二世賦大人賦並載漢史傳)
門闌蘇生在(蘇生侍御渙)勇銳白起強(趙云劇孟馬卿皆以比刺史白起以比蘇)
(渙劇孟以比其豪馬卿以比其能文白起善用兵事秦昭王料敵合變出竒無窮聲振天下門闌蘇生在公自)
(注云蘇生侍御渙則渙在崔公潩之幕而其人勇銳用白起以比其可為將)問罪富形勢凱
歌縣否臧(末章皆美刺史也于趙云公於末篇自注云聞崔侍御潩乞師洪府師巳至袁州北此)
(所謂問罪凱歌者乎富形勢則以兵之形勢精強也懸否臧易曰師出以律否臧凶而懸闊則非否臧之凶矣)
氛埃期必掃蚊蚋焉能當(趙云氛埃蚊蚋比臧玠也)橘井舊地宅仙
山引舟航(上句見橘井尚高褰注下句見蓬萊如可到注杜田補遺桂陽列傳蘇耽種橘鑿井以救)
(時疫病者食橘飲水即愈葉趙云橘井在彬州神仙傳蘇耽將仙謂其母以庭前橘一片水一杯使病者以水)
(服橘葉病即愈斯可見其有宅矣仙山則指言蘇仙所仙之山按水經載耽既仙之後乘白馬而返其所鑿井)
(處世謂馬嶺山公謀欲往郴故云引舟航也舊注引蓬萊如可到之句則遂指仙山為東海中之三山矣非是)
此行厭暑雨厥土聞清凉(言親刺史之德而亡炎暑詩趙云此又指言彬州矣公)
(有曰彬州頗凉冷橘井尚凄清是已舊注所言又却是猶說衡州刺史非是又無比德之意)諸舅剖
符近(言諸舅皆作郡)開緘書札光頻繁命屢及磊落字百行江
摠外家養(陳書江摠字揔持七歲而孤依于外氏聰明有至性舅蕭勵名重時尤所鍾愛愛常謂揔)
(曰爾操行殊異神彩英秀後之知名當出吾右)謝安乘興長(謝安寓居會稽出則魚弋山水入則)
(言詠屬文無處世意常往臨安山中坐石室臨濬谷悠然嘆曰此亦伯夷何遠又與孫綽等汛海吟嘯自若放)
(情邱壑每游賞必以妓女從也刺趙云公詩每以崔姓為舅剖符近則必有姓崔者為史矣豈崔侍御潩乎)
(頻繁者重疊也江揔則公自比其為崔氏之甥謝安則公自比其遊行之興)下流匪珠玉擇
木羞鸞凰(下流自言也言已非珍異然得所託也其趙云論語曰惡居下流而訕上者公又嫌為)
(人特下流耳非是珠玉之珍也傳曰鳥則能擇木木豈能擇鳥史又曰窮猿投林何暇擇木公之意自謙言其)
(不暇擇木非若鸞凰之非梧桐不棲故羞鸞凰也)我師嵇叔夜(恬靜寡欲含垢匿瑕也)世
賢張子房(彼掾張勸)柴荆寄樂土鵬路觀翺翔(寄居樂土當日觀刺史為)
(朝廷拔用也趙云師嵇叔夜則公自言其放曠嬾散如嵇康世賢張之房公自有本注美張勸也謝靈運初去)
(郡云促裝反柴荆樂土指郴州詩云適彼樂土鵬路則莊子所云九萬里者是也)
風雨看舟前落花戲為新句
江上人家桃樹枝春風細雨出疎籬影遭碧水潛勾引
(趙云古樂府薄命篇云豔花勾引落)風妬紅花却倒吹吹花困癲傍舟檝
水光風力俱相怯(趙云庾信畫屏風詩水光連岸動劉孝儀渡吉陽州詩曰噪鼓揚風力)
赤憎輕薄遮入懷(趙云赤憎方言也公嘗云輕薄桃花逐水流梁武帝春歌曰階上香入懷)
(庭中花照眼遮之為言輙也如遮莫鄰鷄下五更之遮)珍重分明不來接(一作折趙云)
(師本作來折盖全篇言落一花耳豈復更言人之不折乎)濕久飛遲半欲高縈沙惹
草細於毛蜜蜂蝴蝶生情性偷眼蜻蜓避伯勞(師云詩七月鳴)
(鵙釋文云伯勞也蓋此詩末句與莊子蟬棲美蔭不知螳蜋在其後螳蜋捕蟬不知黃雀在其後黃雀不知挾)
(彈者在其後同意)
清明
著處繁花矜是(又云務足)日長沙千人萬人出渡頭翠柳豔
明眉爭道朱蹄驕齧膝(朱建平善相馬魏文將出取馬入建平曰此馬今日死矣及將)
(乘馬惡香齧帝膝帝怒殺之本趙云簫子暉冬曉詩曰繁花無處盡還銷寒鏡中舊矜作務蔡伯世本作矜)
(是朱蹄則以朱飾其蹄左傳衛公馬朱其尾鬛舊注齧膝事馬性偶如此若皆如此豈不傷人乎公盖使王褒)
(聖主得賢臣頌曰駕齧膝驂乘旦張晏曰皆良馬名應劭曰馬驣有餘氣常齧膝而行况上句云翠柳豔明眉)
(則柳自明其眉今云朱蹄驕齧滕則馬自齧其膝矣爭道字本出左傳宋萬宋之臣也與閔公博爭道公今用)
(之為善用字矣)此都好遊湘西寺諸將亦自軍中至馬援征行
在眼前葛強親近同心事(伏波將軍馬援征交趾女子徵側又擊武陵五溪蠻夷)
(趙云舊本作諸將之自軍中至師民瞻本之作亦是作實道其事耳此以比主帥)金鐙下山紅
粉(一作日)晚牙檣捩柂青樓遠(杜補遺古樂府劉生詩座驚稱字孟豪雄道姓劉廣)
(陌通朱邸大路起青樓又張正見採桑詩倡妾不勝愁結束下青樓又文選姜女篇借問女安居乃在城南端)
(青樓臨大路高門結重關晚趙云青樓則所袚禊之處岸上有之也舊本作紅粉當作紅日晚捩柂轉船也)
古時喪亂皆可知人世悲歡暫相遣弟姪雖存不得書
干戈未息苦離居逢迎少壯非吾道况乃今朝更祓除
(祓除上已束晳曰周公城洛邑因流水以泛觴後人相緣因為盛集趙云周禮女巫掌歲時祓除釁浴鄭注)
(如今三月三日上已往水上之類唐氣朔大歷五年三月三日清明以清明值上已則更祓除之義猶明)
岳麓山道林二寺行
玉泉之南麓山殊(玉泉地名山足曰麓)道林林壑爭盤紆(杜補遺盛弘之)
(荆州記曰長沙西岸有麓山其下有精舍左右林嶺環回泉澗旁有□石每至嚴冬其水不停霜雪山足曰麓)
(盖衡山足也詩趙云謝靈運詩林壑歛暝色承道林字下使林壑此人之巧也子虛賦其山則盤紆岪鬱而)
(用林壑盤紆則變張平子南都賦谿壑錯繆而盤紆也)寺門高開洞庭野殿脚插
入赤沙湖(洞庭赤沙皆湖名酉趙云洞庭湖在岳州之前赤沙湖在永州陽雜俎云勾容赤沙湖)
(今衡山麓寺而云此廣大之語而譚州之下流為洞庭上流乃永州湘水所從出亦可以言矣正猶夔州古栢)
(行云雲來氣接巫峽長月出寒通雪山白赤沙湖對洞庭野以莊子有云黃帝張樂於洞庭之野也)五月
寒風冷佛骨六時天樂朝香爐(香爐峯也冷趙云冷佛骨舊一作拂骨非不)
(惟不對而骨却在人言之矣朝香爐直言佛寺香爐耳六時天樂朝之則壁間所畫之天樂也舊注云香爐峯)
(却是廬山事矣)地靈步步雪山草(釋書言佛得道於雪山)僧寶人人海滄
珠(言性圓明而無瑕□也香杜正謬楞嚴經云雪山大力白牛食其山中膩肥草此牛唯飲雪山清水其)
(糞微細可和合旃檀故趙云大戴禮有集地之靈而顔延年云邑社揔地靈對僧寳其字則佛法僧為三寶)
(也滄海珠如閻立本稱狄仁傑曰可謂滄海遺珠矣步步如謝希逸作宣貴妃誄有龍逶遲於步步梁元帝鳥)
(栖曲那知步步香風逐故對人人則曹子建云云人自謂握靈蛇之珠)塔劫宫墻壯麗敵
香厨松道清涼俱(趙云塔劫則塔之層劫也香厨則禪刹中有香積厨也皆實道其事耳)
蓮花(一作池)交響共命鳥(釋書有共命鳥二首一身)金牓雙迴三足烏
(三足烏言寺額金牓有回鸞反鵠之勢是杜補遺阿彌陁經極樂國常有迦陵頻伽共命之鳥諸衆鳥晝夜)
(六時出和雅音其音演暢五根六力七菩提分八聖道分如是等法金牓神異經西方有宫白石為牆五色黃)
(門有金牓而銀鏤題曰天地少女之宫淮南子日中有踆烏注云三足烏也雙回三足烏盖言大字之勢如此)
(相如大人賦亦幸有三足烏為之使此摘而用之言金牓字勢如日中之烏飛動炫耀也)方丈涉海
費時節玄圃尋河知有無(天台賦涉海則方丈蓬萊張騫贊曰禹本紀言河出崑崙)
(自張騫使大夏之後窮河源惡覩所謂崑崙者乎玄圃乃崑崙也趙云史記海中有三神山一曰方丈而孫)
(興公天台賦序云涉海則方丈蓬萊也玄圃崑崙山之别名見葛仙翁傳而尋河事則禹本紀言河出崑崙自)
(張騫使大夏之後窮河源烏覩所謂崑崙者乎兩句以言方丈玄圃遠在何處皆不可得往不若今岳麓寺之)
(傍近可即而居也故有下句桃源橘洲之興)暮年且喜經行近春日兼蒙暄
暖扶飄然班白身奚適旁此煙霞茅可誅(楚詞寕誅鉏草茅以力耕)
(乎言當暮年欲誅草茅旁此而居也)桃源人家易制度(桃源秦人避難之地易制度言世更)
(變也)橘洲田土仍膏腴(橘洲在長沙縣杜云武陵圖經云橘洲在龍陽東北五十里吳志)
(孫休傳注載盛弘之荆州記云李衡字叔平仕吳為丹陽太守每欲理産業妻習氏輙不聽從衡密遣人於武)
(陵龍陽縣汛洲種甘橘千株臨死語其子曰汝母惡吾營家故貧如此然吾於武陵汛洲種十頭木奴不匱汝)
(衣食後當得千匹絹亦足用耳衡亡後其子以白其母母曰此當是種甘橘也汝父嘗稱太史言江陵千林橘)
(其人與千戶侯等殆謂此矣然人患無德義不患於貧苟能守道兹何為吳水甚盛茂果獲千縑縑晉咸熙中)
(猶有存者今此洲上居民數十家亦多有橘株故呼為橘洲又水經注龍陽縣之橘洲長二十里吳丹陽太守)
(李衡植甘橘於其上臨死敕其子曰吾州里有木奴千頭不匱汝衣食歲絹千匹又湘中記曰或曰昭潭無底)
(橘洲浮橘洲有二其一在龍陽即李衡種甘橘之所其一在長沙去州十里子美言橘洲乃長沙非龍陽也湘)
(中記所載亦長沙橘洲漢張禹買田皆高腴上價者也趙云桃源在今之□州陶淵明集載晉太和中漁父)
(得事易制度言其宫室朴略所以制度易為也舊注非橘洲在武陵正亦鼎州鼎州與潭州並一帶之地則公)
(所欲往皆為無礙然桃源在鼎州而橘洲亦在鼎此一州中事矣則必指武陵之橘洲而巳况桃源有秦人避)
(地事而此橘洲有李衡種橘事乎)潭府邑中甚淳古太守庭内不喧呼
昔遭衰世皆晦跡今幸樂國養微軀依此老宿亦未晚
(老宿僧之年臘高者)富貴功名焉足圖久為野客尋幽慣細學何
顒免興孤(見何顒興未忘注云趙云潭府者曾潭之府也梁張纘南征賦曾潭水府潭州得名政)
(以其水之潭潭耳緣有曾潭水府字故得取用潭府何顒在後漢黨錮傳乃急義名節之士與今詩句不相干)
(或曰應是周顒而所傳之誤周顒宋人長於佛理終日長蔬雖有妻子獨處山舍若作周顒則於賦二寺詩并)
(野客尋幽之下為有說)一重一掩吾肺腑(一重一掩山也有如吾肺腑然薛云按前漢)
(書衛青曰吾幸得以肺腑待罪行間)山鳥山花吾友于(與之同處若兄弟也杜補遺陶淵)
(明詩一欣侍温顔再喜見友于南史劉湛友于素篤北史李謐事兄盡友于之誠趙云書友于兄弟而晉以)
(來便用稱兄弟)宋公放逐曾題壁物色分留與(一作待)老夫(宋之問之)
(貶也塗經於此有詩尚在壁間伯趙云舊本作分留與老夫與一作待當以待為正蔡世云作與字意乃淺)
(近是)
舟中苦熱遣懷奉呈陽中丞通簡臺省諸公
媿為湖外客看此戎馬亂中夜混黎甿脱身亦奔竄(謂避)
(臧玠之亂入衡州也於趙云指言洞庭湖之外則衡州是也老子云戎馬生郊戎馬亂指言臧玠之亂也事)
(詳見前注)平生方寸心反掌帳下難(謂崔灌見殺也晉張輔傳後為天水故帳下督)
(富整所殺徐庶母為曹公所獲庶辭先主指其心曰本欲與將軍共圖王覇之業者以此方寸之地也今已失)
(老母方寸亂矣先主伐吳張飛臨發其帳下將張逹范疆殺飛持其首順流而奔孫權亦猶臧玠之殺崔灌也)
(故云帳下難前詩亦云竟流帳下血)嗚呼殺賢良(按新史灌為治不煩苛人便安之居澧州二年)
(增戶數萬詔特進五階以寵異疆)不叱白刃散(趙云舊本反掌蔡伯世夲作反當其說是公自)
(言平生有經世之心而反當帳下有難至於賊殺賢良乃不能一叱白刃使散盖自以為媿矣帳下指臧玠賢)
(良指崔灌也)吾非丈人特没齒埋冰炭(薛云按論語管仲奪伯氏駢邑三百飯疏)
(食没齒無怨言韓子曰冰炭不同器)恥以風病辭胡然泊湘岸(趙云四句通義言能)
(叱白刃散者非文人之特不可而吾非是此人徒没齒埋於冰炭之中矣文人者長老之稱特字即詩云百夫)
(之特冰炭言不相入既不能叱白刃散却以風病辭此為可此矣但以逃難而來故自問其胡然泊湘岸之岸)
(也詩曰胡然而天也胡然而帝也)入舟雖苦熱垢膩可溉灌痛彼道邊
人形骸改昏旦(痛彼遇亂而死者)中丞連帥職(詩有方伯連帥之職)封内
權得按身當問罪先縣實諸侯半(謂陽中丞也封邑半於古諸侯師曰中丞)
(楊琳自禮上逹長沙問罪見子美後詩注賊趙云中丞陽公也舊史云衡州刺史陽濟各出兵討玠謂連帥)
(乃古之諸侯火有問罪之師詩元戎十乘以先啟行)士卒既輯睦(薛云按春秋左氏傳隨武子曰)
(昔歲入陳今兹入鄭民不罷勞居無怨讟而卒乘輯睦事不奸矣)啟行促精悍(詩爰方啟行)
似聞上遊兵稍逼長沙館(上游江之上流也西杜補遺漢書項羽自立為楚霸王)
(使人徙義帝曰古之帝者地方千里必據上游乃徙義帝長沙彬縣趙云即後篇公自注云楊中丞琳問罪)
(將士皆自澧上逹長沙也)隣好彼克脩天機自明斷(趙云所以指言楊中丞琳矣)
南圖卷雲水北拱戴霄漢美名光史臣長策何壯觀(南圖)
(謂圖畫湖南也北拱謂誅亂鉏暴以尊王室也如此則書於史臣者光美而見於策略者為壯觀也杜正謬)
(云南圖盖莊子鵬飛九萬里而圖南事故子美送嚴公詩又云南圖廽羽翮北極捧星辰也趙云盖言南子)
(所圖謀欲卷盡雲水也劉孝標辨命論曰荆昭德音丹雲不卷北拱即孔子云北辰居其所而衆星拱之戴霄)
(漢則所以尊君也)驅馳數公子咸願同伐叛聲節哀有餘夫何
激衰懦(言願同伐叛之公子聲名節㮣足以振激衰懦衰懦猶軟弱也趙云數公子事按唐書澧州)
(刺史楊子琳道州刺史裴虬衡州刺史楊濟各出兵討玠宗室李勉為廣州刺史亦以兵討玠此謂數公子也)
(選云奉義詞以伐叛)偏禆表三上鹵莽同一貫(薛云按前漢馮奉世上書討羌願益)
(兵上為發六萬人太常千秋將以助焉奉世以得其衆不須復煩脟上讓之曰大將軍出必有偏禆又何疑焉)
(一趙云此别說有偏禆之將三人上表而敷陳不明同貫耳如莊子可不可為一貫着同字則又用同條共)
(貫合之也)始謀誰其間回首增憤惋(趙云惟其所陳一貫而不明所以問誰在其間)
(為始謀者乎徒令我回首憤惋也於是引下句美李端公)宗英李端公(宗室之英秀也杜補遺)
(梁邵陵王讓丹陽尹表曰臣進非民譽退異宗英又吕温河間王李恭贊曰堂堂可間仁勇是經遹駿有聲為)
(唐宗英李肇國史補宰相相呼曰堂老兩省相呼為閣老尚書丞郎相呼曰曹長郎中員外御史補遺相呼為)
(院長唯御史相呼為端公李端公盖御史也名勉見上入衡州趙云李勉為御史中丞京兆尹大歷中出為廣)
(州刺史亦以兵討玠)守職甚昭煥變通迫脅地謀畫焉得筭王室
不肯微凶徒略無憚此流須卒斬神器資強幹(薛云按道德經)
(云天下神器不可為也之杜補遺班固西都賦冠盖如雲七相五公與夫州郡豪傑五都之貨殖三選七遷)
(充奉陵邑盖以強幹弱枝隆上都而觀萬國也更趙云李公能變而通之於賊兵追脅之地用其謀畫得筭)
(計可行乎詩云國既卒斬今此則言終誅斬此凶徒也)扣寂豁煩襟皇天照嗟嘆
(趙云陸士衡文賦課虛無以責有扣寂寞而求音)
聶耒陽以僕阻水書致酒肉療飢荒江詩得代
懷興盡本韻至縣呈聶令陸路去方田驛四十
里舟行一日時屬江漲泊于方田
耒陽馳尺索見訪荒江𦕈義士烈女家風流吾賢紹(尺素)
(書也史刺客傳聶政殺韓相自死其姊榮伏屍哭極哀死政之旁晉楚齊衛聞之皆曰非獨政能也乃其姊亦)
(烈女也師趙云古詩客從遠方來遺我尺素書舊本荒江𦕈民□本作荒江渺是公又云江湖渺霽天)昨
見狄相孫許公人倫表(杜補遺南史孔休源字慶緒為晉安王長史武帝敕王曰孔休)
(原人倫儀表當每事師之又任彦昇撰王文憲集序曰國學初興華夷慕義經師人表允茲實望)前期
翰林後屈跡縣邑小(言聶政之才宜在翰宛而反屈跡伯縣邑趙云舊本前期翰林後蔡)
(世云則本作前朝其說是豈聶之父祖嘗為翰林之職乎)知我礙湍濤半旬獲浩溔
(趙云一本以上句為荒江𦕈遂於此句為半句獲浩渺師民瞻云浩溔音以沼切注云大小皃謝靈運山居賦)
(云吐泉原之浩溔)麾下殺元戎湖邊有飛旐(潭州臧玠殺其帥崔灌子美避亂而)
(往衡州故也庾公上武昌出石頭百姓看於岸上歌曰庾公上武昌翩翩如飛鳥庾公還揚州白馬引素旐乃)
(庾尋亡也潘趙云舊注雖是而非飛旐字所出安賦云飛旐飜以啟路)孤舟增鬱鬱僻路
殊悄悄側驚猿猱捷仰羨鸛鶴矯禮過宰肥羊愁當置
清醥(張平子鬱鬱不得志詩憂心悄悄蜀都賦猨狖騰希而競捷又置酒高堂腸以清顠曹子建烹羊宰)
(肥牛言聶以肥羊清醥乃見於禮也匹杜補遺曹子建七啟云乃有春清醥酒康狄所營醥眇切青白色揚)
(雄酒賦云其味有宜城醪釀蒼梧醥清蜀獨賦云觴以清醥鮮以紫鱗□清酒也杜詩一本作清縹故兩載之)
(詩曰既有肥羜以速諸父禮過宰肥羊言聶令待遇厚也)人非西喻蜀(唐蒙通夜郎徵發巴蜀吏)
(卒因軍興法誅其渠帥巴蜀大驚上聞之使相如作檄以責唐蒙因喻巴蜀人非上本意之事也)興在
北坑趙(秦將白起破趙四十餘萬軍遂降秦白起悉坑之趙云兩句又公自言也)方行郴
岸靜未話長沙擾(時臧玠殺崔灌長沙擾亂也)崔師乞已至澧卒用
矜少問罪消息真開顔憩亭沼(聞崔侍御潩乞師于洪府師已至袁州北楊中)
(丞琳問罪將士皆自澧上逹長沙諸趙云公自注甚明蔡伯世云公避亂竄還衡州衡州將乃嘗寓家衡陽)
(獨至長沙還罹此變尋於江上阻暴水半旬不食耒陽聶令具舟致酒肉迎歸一夕而卒則此詩盖公之絶筆)
(矣舊譜乃云還襄漢卒於岳陽尤誤矣)
九家集注杜詩卷十六
