九家集注杜詩卷二宋郭知逹編
古詩
送孔巢父謝病歸遊江東兼呈李白(按唐書孔巢父冀州)
(人字弱翁早勤文史少與韓凖李白張叔明陶沔隠於徂萊山時號竹溪六逸永王璘赴江淮)
(聞其賢以從事辟之巢父察其必敗側身潜遁由是知名後為潭州刺史湖南觀察使未行會)
(德宗幸奉天遷給事中御史大夫興元元年使李懷光於河中巢父遇害)
巢父掉頭不肯住東將入海隨煙霧(不肯住謂謝病歸江東也莊子在宥)
(篇鴻濛拊髀爵躍掉頭曰吾弗知也煙趙云江文通擬詩畫作秦王女乘鸞入霧)詩卷長留
天地間釣竿欲拂珊瑚樹(一云三珠樹西都雜記積草池中有珊瑚樹高一丈二尺)
(一本三柯上有四百六十二條是南越王趙佗所献號為烽火樹至夜光景常欲然世說王愷常以一珊瑚高)
(二尺許枝柯扶疎以示石崇崇以鐵如意擊碎乃令取珊瑚樹高三尺條榦絶世者六七示愷南州志曰珊瑚)
(出大秦國海中生海底石上天趙云晉書樂志有釣竿篇曰釣竿何冉冉古詩人生地間珊瑚樹一作三株)
(樹非是蓋三海經云三株樹生赤水上其樹如栢葉皆為珠雖亦貴物而非海底為釣竿所拂者)深山
大澤龍蛇遠春寒野隂風景暮(一云花繁草青春日暮叔向之母妒叔虎母美)
(而不使有子謂其子曰深山大澤實生龍蛇彼美吾懼其生龍蛇以禍女趙云上句蓋言巢父經行之地下)
(句蓋言其去之時候如此也左傳曰入山不逢不若魑魅魍魎莫能逢旃下既云巢父有仙骨則其行也雖經)
(深山大澤而龍蛇亦自遠遁可以經行無疑况當春時其物尚蟄亦為遠矣梁庾肩吾詩早花餘花雪春寒極)
(晚秋顔延年贈王太常詩云庭昏見野隂而疊春寒野隂四字如素問天寒日隂之勢也世說曰過江諸人每)
(暇輒相要出新亭藉卉飲宴周侯中坐而歎曰風景不殊舉目有江河之異)蓬萊織女回雲
車指點虚無是歸路(一作引歸路陸士衡牽牛西北回織女東南顧趙云作仙人玉女)
(回雲車指點虚無引歸路蓋蓬萊海中三山之一織女係之無義又是字緊重下自是仙人玉女四字古詩仙)
(人王子喬難可與等期魯靈光殿賦玉女窺窗而下視曹植云虚無求列仙王母嘗乘五雲之車謝靈運初發)
(都詩始得傍歸路)自是君身有仙骨世人那得知其故(趙云以與李白)
(嘗隠於徂萊山則有仙風道骨矣神仙傳有神謂墨翟曰子有仙骨詩云慘不知其故世說謝公問王子敬君)
(書何如君家尊答曰當不同公曰外論殊不知爾王曰外人那得知)惜君只欲苦死留富
貴何如草頭露(古詩薤上朝露何易晞詩湛湛露斯在彼豐草趙云巢父既謝病而歸則為)
(輕富矣孰能留之惜之者雖苦死欲相留豈知富貴如草露之易滅哉)蔡侯靜者意有餘
清夜置酒臨前除(陸士衡擬古詩閑夜命懽友置酒迎風館江文通詩置酒坐飛閣逍遥臨)
(華池曹子建詩清夜遊西園除階除也趙云謝靈運詩還得靜者便)罷琴惆悵月照席
幾歲寄我空中書(趙云與孔為别時是蔡侯者作主人而蔡又善琴矣既别去而望其寄書)
(也謂之空中書則以巢父有仙骨寄書乃在空中來也)南尋禹穴見李白道甫問
信今何如(一作深山大澤龍蛇遠華繁草青風景暮仙人玉女回雲車指點虚無引歸路若逢李白)
(騎鯨魚道甫問信今何如太史公自序司馬遷年二十南遊江淮上會稽探禹穴張晏曰禹巡狩至會稽而崩)
(因葬焉上有孔穴或曰禹入此穴江淹詩幸遊建德鄉觀竒經禹穴杜補遺御覽載栝略曰會稽山有一石)
(穴委曲黃帝藏書於此禹得之又吳越春秋禹藏之所謂之禹穴也趙云若逢李白騎鯨魚蓋賀知章以白)
(為謫仙人其與巢父皆有學仙之質則可以騎鯨矣揚雄羽獵賦乘鉅鱗騎鯨魚注鯨大魚也)
飲中八仙歌(蔡元度云此歌分八篇人人各異雖重押韻無異亦周詩分章之意)
(也一趙云此篇謂之歌其歌八疊每一疊各就公事實以其好飲美之且戲之謂之八)
(仙則已有意矣為其各言一公之事故得重用韻所重用者船字二眠字二天字二前字)
(三也古詩蓋有重押韻之格如阮籍秋懷日如何當路手罄折志所歸又云鴻鵠遊四海)
(中路將安歸謝靈運述祖德詩曰段生藩魏國展季救魯人又曰惠物辭所賞勵志絶故)
(人陸機行行重行行云此思亦何思思君徽與音又曰驚颷褰友信歸雲難寄音似此之)
(類不一說者謂為八首蓋不知有此格也况詩又乃八疊乎又緣道書之論丹有八仙歌)
(雖是八箇仙人歌為有八仙歌三字因併以為題)
知章騎馬似乘船眼花落井水底眠(唐書賀知章少以文詞知名性放曠)
(善調笑當時賢逹皆傾慕之晚年尤加縱誕無復規矩白號四明狂客遨遊里巷又善草隸書每紙不過數十)
(字共傳寶之又師浙人不善騎馬而喜乘舟杜蓋嘲戲之耳東坡詩云平生賀老慣乘舟騎馬風前怕打頭吳)
(越國王初入朝上賜寶馬出禁門馬行却退王謂左右曰豈遇打頭風耶趙云知章吳人唯知乘船其馬上)
(傲元如人眼花落井别言醉而眼生昏花落井而眠於水底又言其安於水也山簡傳時時能騎馬前漢有乘)
(船危吳均雜絶句有云夢中難言見終成亂眼花水底眠又暗用事抱朴子曰時有葛仙公者每飲酒醉嘗入)
(人家門前陂水中卧竟日乃出)汝陽三斗始朝天道逢麴車口流涎恨
不移封向酒泉(本集八哀詩有贈太子太師汝陽郡王璡詩又贈時進汝陽王詩神異經西北)
(荒中有酒泉孔融書天垂酒旗之曜地列酒泉之郡陸機百年歌目若濁鏡口垂涎應劭漢官儀曰酒泉城下)
(有金泉味如酒故曰酒泉酒趙云汝陽王李璡也以其宗室既受封汝陽矣猶以泉城下有泉味如酒欲移)
(封也又使姚馥渴羌事晉有羌人姚馥但言渴於酒人呼為渴羌武帝授以朝歌守馥願且為馬圉時賜美酒)
(以樂餘年帝曰朝歌紂之舊都地有酒池使老羌不復呼渴遂遷酒泉太守麴所以造酒才見麴車而便流涎)
(戲其好飲之急也曹操對其叔父詐作中風狀口流涎沫逄麴車而流涎冇用對過屠門而大嚼人以為的對)
(甘師魏文帝曰蒲萄釀以為酒於麴米逢之已流涎咽唾)左相日興費萬錢飲如
長鯨吸百川銜杯樂聖稱世賢(唐書李適之傳一名昌常山王承乾之孫也適)
(之雅好賓友飲酒數斗不亂夜則宴賞晝决公務庭無留事天寶元年代牛仙客為左丞相累封清河縣公後)
(為李林甫隂中罷知政事賦詩曰避賢初罷相樂聖且銜杯為問門前客今朝幾箇來晉何曾性奢豪日食萬)
(錢猶曰無下筯處劉伯倫酒訟先生於是方捧甖承糟銜杯潄醪木玄虚海賦嘘噏百川吳都賦云長鯨呑航)
(脩鯤吐浪務趙云謂之日興言每日興起便如此也如陸遜云世日興異物志去鯨魚長者有數千里故也)
(亦以戲之)宗之蕭灑美少年舉觴白眼望青天皎如玉樹臨
風前(李白傳侍御史崔宗之謫官金陵與白詩酒唱和嘗月夜乘舟自採石達金陵白衣宫錦袍于舟中)
(顧瞻笑飲旁若無人晉阮籍傳籍能為青白眼阮籍詩朝為美少年謝玄答叔父安曰譬如芝蘭玉樹欲使其)
(生於庭階耳世說庾亮亡何揚州臨葬云埋玉樹於土中使人情何能巳毛曾與夏侯玄共坐時人謂之蒹葭)
(倚玉樹然師晉書王戎有人倫鑒識常目王衍如瑶林瓊樹自是風塵表物也趙云劉琨云舉觴對膝白)
(眼望天言其飲之傲亦所以戲之也)蘇晉長齋繡佛前醉中往往愛逃禪
(蘇晉蘇珦之子玄宗監國所下制命多晉藁定同趙云逃禪言逃去而禪坐耳此蘇東坡所謂蒲褐禪夜禪)
(者也以晉好佛故戲之云耳)李白一斗詩百篇長安市上酒家眠天
子呼來不上船自稱臣是酒中仙(唐李白傳待詔翰林日玄宗度曲欲造樂)
(府新詞亟召白白於酒肆醉矣召入宫人以水洒面即令秉筆頃之成十餘章帝頗嘉之薛云按關中呼衣)
(襟為船詩曰何以舟之舟亦船也其來遠矣天鮑云劉偉明云蜀人呼衣襟為船有以見白醉甚雖子披襟)
(自若其真率之至也大杜補遺余雲叟嘗以薛注為是謂方言雖有此夢符似穿鑿雲叟以船字何為有兩)
(韻余曰一篇之中重疊用韻至于再三亦别有義耶按唐范傳正李翰林斷墓碑曰玄宗泛白蓮池公不在宴)
(明皇歡既洽召公作序公已被酒於翰苑中命高力士扶以登舟也趙云詩百篇言其能詩也酒家眠言其)
(真率也樂布為酒家保酒家眠亦暗用事阮籍鄰家少婦當壚酤酒籍嘗詣婦飲醉便卧其側也不上船此乃)
(長安方言襟謂之船也薛蒼舒補遺更引詩曰何以舟之乃自觧云舟亦船也其來遠矣蓋舟自訓服耳所以)
(服之字從舟也杜田又引范傳正李翰林新墓碑曰用為舟船之船亦又非是蓋在翰苑被酒則自長安市中)
(來而扶以登舟則竟上船矣非不上船也)張旭三杯草聖傳脱帽露頂王公
前揮毫落紙如雲烟(唐賀知章傳吳都張旭與知章相善旭善草書而好酒每飲後號呼)
(狂走索筆變化無窮若有神助時人號為㒹後漢張夐傳夐長子芝伯英善草王愔文志曰芝少時高操以名)
(臣子勤學尤好草書學崔杜之法家之衣帛必書而練臨也學書水之為黑為世所寶寸紙不遺韋仲將謂之)
(草聖胡母輔之與謝鯤阮放曅卓羊曼桓彛阮孚散髮祼祖閉室酣飲已累日光逸排戸入守者不聽逸便於)
(戶外脱衣露頭於狗竇中窺之大叫輔之驚曰他人决不能耳必我孟祖也遽呼入遂與飲不捨晝夜時人謂)
(之八逹避趙云後漢班超傳單于脱帽徒跌又有云單于脱帽帳詣梁王謝罪旭為人酒秃帽帽則露頂矣)
(乃所以戲之也潘安仁作揚荆州誄云動翰若飛落紙如雲後漢高義方清誡曰抗志凌雲烟)焦遂五
斗方卓然高談雄辯驚四筵(按新唐書白自知不為親近所容益驁放不脩與焦)
(遂等為酒八仙子趙云世說載王敦晝寢卓然驚寤又云諸名賢論莊逍遥遊支道林卓然標新理於三家)
(之表又江淹擬張廷尉詩云卓然凌風矯又僧惠遠製涅□經疏呪其筆曰如合聖意此筆不墜乃擲於空中)
(卓然新唐書云李白自知不為親近所容益驁放不脩與集遂等為酒八仙則遂亦平昔驁放之流耳飲至五)
(斗而方特卓乃所以戲之末句又以美之劉孝標廣絶交論云騁黃馬之劇談縱碧雞之雄辯選詩有高談一)
(何綺疊用四字有兩出而後工也謝宣遠九日詩曰四筵霑芳醴驚字則前漢陳驚坐之驚也)
曲江三章章五句(元和中中書舍人李肇撰國史譜其略曰進士既捷大讌)
(於曲江亭子謂之曲江大會在關試後亦謂之關宴天寶元年勅以太子太師蕭嵩私廟)
(逼近曲江因上表請移他處敇令將士為嵩營造趙云此詩蓋遊曲江感事之作按劇)
(談錄曲江本秦時隑州隑即碕字巨依切唐開元中疏鑿為勝景南即紫雲樓芙蓉苑西)
(即杏園慈恩寺花卉環列烟水明媚都人遊賞盛于中和上巳節今公高秋而往草木變)
(衰觸事感懷一章嘆齒發之遲暮二章判富貴之無心三章喜生計之可樂也舊注引元)
(和中曲江關宴事去此自五十餘年在公死三十餘年之後與此詩並無相干)
曲江蕭條秋氣高(謝玄暉觀朝雨詩朔風吹飛雨蕭條江上來宋王曰悲哉秋之為氣蕭瑟)
(兮草木摇落而變衰蕭趙云宋玉衆芳蕭條班固原野條之義)菱荷枯折隨風濤游
子空嗟垂二毛(潘安仁秋興賦晉十有四年余春秋三十有二始見二毛僖二十二年傳宋公)
(曰君子不禽二毛頭白有二毛漢高祖游子思故鄉)白石素沙亦相蕩哀鴻獨呌
求其曹(禰衝賦哀鴻感類曹子建激鳴索鴻羣劉安招隠士禽獸駭兮亡其曹趙云方高秋之時非)
(特菱荷枯折而巳水既瘦涸石與沙亦蕩潔而出鴻鵠失羣哀鳴而相求皆可感之事也哀鴻字出選詩舊注)
(引禰衡賦云哀鴻感類輒改哀鳴字非是盖哀鳴不可為哀鴻况義止謂鸚鵡之哀鳴乎失古人措詞之意矣)
即事非今亦非古長歌激越梢林莾(宋玉風賦蹷石伐木梢殺林莽蘇武)
(詩長歌正激烈撫杜補遺列子云薛譚學謳於秦青辭歸青餞於郊衢節悲歌聲振林木響遏行雲趙云)
(列子曰周之尹氏有老役夫晝則呻吟即事陶淵明云即事多所欣謝靈運云即事怨睽携蘇武詩長歌正激)
(烈梢林莽言歌之聲其義州列子云秦青撫節悲歌聲振林木)比屋豪華固難數吾人
甘作心似灰弟姪何傷淚如雨(莊子南郭子綦形固可如槁木而心固可如死)
(灰當公遊此之時曲江方盛無可嘆者此即事之非今古也而至於長歌激烈何哉特以豪華者多而我獨寂)
(寞也然灰心久矣弟姪不必用此傷之而下淚也曲江在長安南昇道坊蓋其左右前後相近之地甲第為多)
(乎公因感之可以意逆也漢溝洫志武帝歌曰泛濫不止兮愁吾人又西都賦云實列仙之故館非吾人之所)
(寧而潘岳西征賦云陋吾人之拘攣今吾人蓋自謂也論語何傷乎詩涕泣如雨)
自斷此生休問天杜曲幸有桑麻田故將移住南山邊
(杜曲在長安俗云城南韋杜去天尺五言近京楊憚傳曰彼南山陸韓卿詩云屏居南山下竇嬰傳屏居藍田)
(南山下何趙云楚辭有天問篇其序曰天問者屈原之所作也不言問天天尊不可問故曰天問也管子云)
(行山澤觀桑麻有桑麻田亦顔洲云回有郭外之田)短衣匹馬隨李廣看射猛虎
終殘年(漢李廣為虜所生得當斬贖為庶人人屏居藍田南山中射獵見草石中以為虎而射之中石)
(没羽視之石也他日射之終不能入矣廣所居郡聞有虎常自射之乃居北平射虎騰廣廣亦射殺之也趙)
(云欲移住南山邊則南山之景致足樂也匹馬射虎使李廣事正在南山藍田中此詩人因意使事也列子曰)
(汝以殘年餘力梁武帝云短衣妾不傷汝孫通迺變其服短衣楚製)
麗人行(曹子建洛神賦云覩一麗人于巖之畔劉向别錄有麗人歌賦梁簡文帝箏賦)
(命麗人於玉席)
三月三日天氣新(續齊諧記曰晉武帝問尚書郎虞摯曰三日曲水其義何指答曰漢章帝)
(時平原徐肇以三月初生三女至三日俱亡一村以為怪乃招携之水濱盥洗遂因以泛觴曲水之義起於此)
(帝曰若如所談便非佳事尚書郎束晳曰仲治小生不足以知此臣請說其始昔周公城洛邑因流水以泛酒)
(故逸詩云羽觴隨波又秦昭王三日置酒河曲見有金人出捧水心劒曰令君制有西夏及秦霸諸侯乃因此)
(處立為曲水祠二漢相沿皆為盛集帝曰善賜金二十斤左遷仲治為陽城令趙云晉宋諸人侍宴曲水皆)
(以三月三日為題唐開元中都人遊賞於曲江莫盛乎中和上已節此三月三日所以水邊多麗人也舊注徒)
(引三月三日事為泛矣王右軍蘭亭曲水序曰天朗氣清惠風和暢此亦天氣新之為禮記天氣下降陸機曰)
(遲遲暮春日天氣柔且和梁孝元帝詠霧詩有曰時如佳氣新)長安水邊多麗人態濃
意遠淑且真肌理細膩骨肉勻(羅敷艷歌曰高臺多妖麗宋玉九辯有靡顔膩)
(理相如大人賦有弱骨豐肌謝靈運江妃賦有靡容膩理皆此之謂也則東京賦有擘肌分理)繡(繡一作畫)
羅衣裳照暮春(晉張華三月三日後園會詩曰暮春元日王羲之蘭亭詩序暮春之初會稽山)
(隂之蘭亭古詩被服羅衣裳南都賦暮春禊日上巳之辰男女姣服絡繹繽紛論語暮春者春服既成則照暮)
(春字於衣服使之尤稳)蹙金孔雀玉麒麟頭上何所有翠微㔩葉
垂鬢脣(微一作為㔩一作匌)背後何所見珠壓腰衱稳稱身(杜補遺廣)
(韻曰㔩彩婦人髻飾花也㔩音罨爾雅曰衱謂之裾郭璞曰衣後裾也一本㔩作匌衱作被非是趙云蹙金)
(實事唐人常語故杜牧自謂其詩云蹙金結綉而無痕迹頭上背後之句此亦曹子建矣美女篇頭上雀釵腰)
(珮翠琅玕之勢也盖舉頭與腰之飾而一身之服備矣翠微一作翠為㔩一作匌㔩音烏合切㔩絲婦人頭花)
(髻飾也匌音洽與萄字連曰匒匌而匒音荅重疊皃海賦云磊匒匌而相逐翠微㔩葉則翡翠微布於㔩絲之)
(葉翠為匌葉則以翠為匌匝之葉也衱音居葉切爾雅曰衱謂之裾郭璞曰衣後裾也謂之腰衱則羣腰耳以)
(珠綴之故言珠壓腰衱此篇公所舖叙至此詳味語句蓋特見麗人之後耳故東坡先生題背面美人名之曰)
(續麗人行而其詩云杜陵饑客眼長寒蹇馿破帽隨雕鞍隔花臨水時一見只許腰支背後看)就中雲
幕椒房親(班固西都賦云後宫則掖庭椒房后妃之室漢官儀曰皇后稱椒房取其蕃實之義也詩)
(云椒聊之實蕃衍盈升又以椒塗宫室亦取其温煖辟除惡氣猶天子朱泥殿上曰丹墀也師古曰椒房在未)
(央宫吳樹謂梁冀曰將軍以椒房之重西都記成帝設雲幄雲幕於甘泉紫殿世謂三雲殿第五倫傳竇憲椒)
(房之親曹子建美女篇頭上金雀釵腰佩翠琅玕此指言貴妃兄弟驕盛趙云言玉真妃也成帝設雲幕於)
(甘泉紫殿椒房則皇后所居殿名秦虢乃玉真之姊妹故曰雲幕椒房親也)賜名大國虢與
秦(唐后妃傳玄宗楊貴妃有姉三人皆有才貌玄宗並封國夫人之號長曰大姨封虢國八姨封秦國並承)
(恩出入宫掖勢傾天下虢趙云大姨封虢國八姨封秦國非是以長安志考之國八姨也則秦國乃大姨也)
紫駞之峯出翠釡水精之盤行素鱗(峯一作珍漢書大月氏本西域國出)
(一封橐駞注脊上有一封高也如封土然今俗呼為幇匈奴傳師古注橐駞言能負橐囊而晉物晉王廙笙)
(賦舞靈蛟之素鱗其杜補遺酉陽雜爼將軍曲良翰作駞峯炙趙云言食之奢也曹子建詩豐膳出中厨)
(師宋鄭鮮之經子房廟詩紫烟翼丹虬靈媪悲素鱗觀此即知素鱗乃蛟龍也杜意亦謂攀龍酉陽雜爼明皇)
(恩寵禄山所賜之物有金平脱犀頭匙筯)犀筯厭飫久未下鑾刀縷切空(一作)
(坐)紛綸(晉何曾日食萬錢猶云無下筯處詩信南山執其鸞刀以啓其毛注鸞刀刀有鸞者言割中節)
(也潘安仁西征賦饔人縷切鸞刀若飛應刃落爼靃靃霏霏杜補遺正義曰鸞即鈴也公羊宣十二年鄭伯)
(右執鸞刀注鸞刀宗廟割切之刀鐶有和鋒有鸞其制二鸞在鋒聲中宫商三和在鐶聲中角徵羽故先儒釋)
(禮器謂宗廟必有鸞刀者取其鸞鈴之聲宫商調而後斷割也趙云方筯未下之間又復有縷切之多此所)
(以言其食之奢)黃門飛鞚不動塵(前漢西域傳蒲梢龍文魚目汗血之馬充於黃門凡號黃)
(門以其給事於黃闈之内秦漢皆有黃門侍郎按外傳虢國出入皆乘驄馬使小黃門為御趙云不動塵因)
(以狀其善騎詩家造句法也鞚薛云鮑明遠擬古詩獸肥春草短飛越平陸)御厨絲絡送八
珍(絲絡一作絡繹周禮膳夫珍用八物注珍用淳熬淳毋炮豚炮牂檮珍漬熬肝膋也又食醫掌八珍之齊)
(鮑明遠詩八珍盈雕爼子薛云尚膳貴嚴故以絲絡護護之絲絡如琦䟽也杜美稱此以見寵予之隆絡繹)
(為不足道往在詩云赤墀櫻桃枝隠映銀絲籠送趙云絡繹相續不斷之義後漢袁術與呂布書曰今米二)
(十萬斛非唯止此當絡驛復致舊本正字作絲絡而薛蒼舒為之說元無絲絡字本出若絡繹以言寵予之隆)
(義自分明若絲絡亦天子御物常事耳却何足道也)簫鼓哀吟感鬼神(鼓一作管漢武秋風)
(辭簫鼓鳴兮發棹歌詩序動天地感鬼神)賓從雜遝實要津(魏文帝與吳質書曰輿輪徐動)
(賓從無聲劉向傳雜遝衆賢師古曰雜遝聚積之皃要津見上韋左丞注趙云此言作樂以宴賓且微言以)
(譏其男女之糅雜大人賦雜遝膠轕以方馳甘泉賦駢羅列布鱗以雜沓兮洛神賦衆靈雜遝)後來鞍
馬何逡巡當軒(一作道)下馬入錦茵(鞍馬字見送高適注趙云言其氣勢洋)
(洋旁若無人徐悱贈内詩忽有當軒樹兼含映日花史秦人開關延敵六國之師逡巡不敢進)楊花雪
落覆白蘋青鳥飛去銜紅巾(山海經曰三危之山有青鳥居之注青鳥主為西王)
(母取食者栖息於此山也紀年曰穆王十三年西征于青鳥之所憩漢武故事曰七月七日上于冰華殿齊坐)
(中忽有一鳥從西方來集於殿上上問東方朔曰此西王母欲來也有頃王母至有二鳥鳥如鳥夾侍王母旁)
(江淹詩青鳥海上遊沈約銜書必青鳥鵡趙云鞍馬之多必至觸楊花而覆白蘋青鳥應如鸚之數豢飬馴)
(熟飛銜紅中此正借西王母以青鳥為使名之且以託言昵戲之事矣紅巾蓋婦人之飾如王渤落花篇羅袂)
(紅巾往復還)炙手可熱勢(一作世)絶倫慎莫近(一作向)前丞相嗔
(元載時委左右人四人用事權傾中外人為之語曰炙手可熱卓李鄭薛言勢熖燻灼可以炙手也帝題之御)
(屏以示時相按新唐書楊貴妃智算警潁迎意輒悟帝大悦遂專房兄銛錡國忠最見寵遇三姉皆美劭封韓)
(虢秦三國恩寵聲熖震天下每命婦入班雖公主亦不敢就位臺省州縣奉請託奔走勘會過詔敕四方献餉)
(結納門若市然第舍聮亘謂之五家分賜珍竒使者不絶於道時國忠代李林甫為相領四十餘使帷疎侻捷)
(給硜硜處决樞務自任不疑盛氣驕愎百寮莫敢相可否杜補遺唐史遺事安縣公主玄宗之李妺附袁韋)
(氏熱可炙手人咸畏之在趙云炙手可熱言勢熖之薰灼也舊注引代宗時事杜公之後非是杜田之說當)
(時素有此言矣傅毅舞賦姿絶倫之妙態丞相嗔以指言國忠而詩句則後漢桓帝時童謠云梁下有懸鼓我)
(欲擊之丞相怒之勢也觀新書國忠傳言國忠盛氣驕愎百寮莫敢相可否而公詩直鋪叙二國衣服飲食之)
(盛聲樂賓從之多中間著寵予之意又譏其糅雜昵狎之事而終之以直指丞相之薰灼則公之不畏強禦可)
(見矣古樂府當時近前面發紅)
樂遊園歌(晦日賀蘭楊長史筵醉中作在趙云樂遊園之地在秦為宜春苑漢為)
(樂遊苑謂之古園)
樂遊古園崒森爽(西京記日樂遊園漢宣帝所立唐長安中太平公主于原上置亭遊賞其)
(地四望寬厰每三月上巳九月重陽士女咸就此祓褉登高幄幕雲布車馬填塞紅絲映曰馨香滿路朝士詞)
(人賦詩翼日傳於京師崒趙云崒音才律切字書注云峯頭巉嵒也句腰單用字亦猶宋玉高唐賦之單用)
(崒用也其言蓄水之狀曰崒中怒而特高峯字却音柞骨切)煙綿碧草萋萋長(謝靈運詩)
(萋萋春草繁江淹賦春草碧色劉安招隠士春草生兮萋萋)公子華筵勢最高秦川
對酒平如掌(文選王粲家本秦川周王褒關山篇逍遥秦川水千里長如帶沈佺期長安路詩秦)
(地平如掌層城出漢雲紛趙云張率白紵歌列坐華筵羽爵)長生木瓢示真率更調
鞍馬狂歡賞青春波浪芙蓉園(魏文帝有芙蓉池作鄴都西園在城南曲池坊)
(臨水亭進芳門外即樂遊園也玄宗紀開元二十年廣花萼樓築夾城至芙蓉園王莾傳乃西波水之北郎池)
(皆在石城南上林中生趙云芙蓉園有水言青春波浪袁淑真隠傳載鬼先言河邊之樹曰波浪盪其根)
白日雷霆甲城仗(甲當作夾於趙云夾城當作甲非芙蓉園夾城曲江地皆相近按長安)
(志載樂遊與芙蓉園曲江並出京城東延興門)閶闔晴開映(趙作詄)蕩蕩(曹植平陸東行)
(曰閶闔天衢通前漢禮樂志遊閶闔觀玉臺天門開詄蕩蕩注閶闔天門蕩蕩天體堅清之狀相如大人賦徘)
(閶闔而入帝居鄮后夢捫天蕩蕩色正青遊趙云詄字元本作映又作映應是詄字前漢禮樂志閶闔視玉)
(臺天門開詄蕩蕩公蓋取此語意以比城門也)曲江翠幕排銀牓(潘安仁籍田賦曰翠幕黤)
(以雲布陳張正見詩即此神山内銀牓映仙宫陳沈炯林屋館記崑山平圃銀牓相暉蓬閬仙宫金臺幄起神)
(異經曰東方青宫門有銀牓晉潘尼洛水詩翠幕映洛湄)拂水低佪舞袖翻緣雲清
切歌聲上(曹植云華閣緣雲上征列薛云曹植言華閣緣雲此稱歌聲清切耳子云薛譚學謳於)
(秦青辭歸秦餞於郊衢撫節悲歌聲振林木響遏行雲西京雜記高帝令戚夫人歌出塞望歸之曲後宫齊唱)
(聲入雲霄薛趙云後漢王延夀魯靈光殿賦飛陛揭孽緣雲上征符刊誤乃引列子子載秦青之歌響遏行)
(雲又西京雜記戚夫人歌聲入雲霄其意以為兩事皆有雲字遂用證之殊不知遏雲則往之且非杜公緣雲)
(本意唯入雲霄方有緣雲之義大人賦低佪隂山翔以紆曲兮)却憶年年人醉時只今
未醉巳先悲數莖白髮那抛得百罰深杯亦不辭(罰一作刻)
(說文曰漏以銅盛水刻節晝夜百刻歌趙云百罰一作百刻是盖飲酒雖有罰而方觀舞聽何至罰酒之百)
(也百刻者漏中之刻畫也說文曰漏以銅盛水刻節晝夜百刻或云杯中像漏中立箭為刻以記淺深之度斟)
(酒則浮出而可見雖傳記無所載而今世固為有浮花浮花之狀十而分之以斟酒者則百刻之狀乃細分之)
(者矣如此而義方可講蓋盡百刻舉深泛之杯無所辭拒正以白髮之不可抛而飲酒以遣其悲也)聖朝
亦知賤士醜一物自荷皇天慈(楊子秦之士也賤陸機玄冕無醜士江淹上書)
(云一物之微有足悲者人趙云江淹思北歸賦云况北州之賤士為炎土之流家語孔子謂哀公曰一物失)
(理亂亡之端)此身飲罷無歸處獨立蒼茫自詠詩(庾信乞酒詩蕭瑟風)
(聲慘蒼茫雲貌愁梁朱异田秋引值寒夜之蒼茫梁元帝詩秋氣蒼茫結孟津潘安仁哀永逝文曰視天日兮)
(蒼茫荒趙云皆在景物寂言之也)
渼陂行(趙云渼陂行其字從水從美士大夫非西人者多讀為于亮切乃蕩漾其字自)
(是從水從羕遂使鬻書者有一本直雕作漾陂行豈不誤學者乎按長安志渼陂在鄠縣)
(西五里出終南山諸谷朝公泉為陂朝公水一作胡公水說文曰渼陂周一十四里北流)
(入澇水十道志云陂魚甚美因名之曰陂廣大氣象雄深故公詩於初至之際以天地變)
(色則有鼉鯨風浪之憂既而開霽可遊則如與龍鬼仙靈相接既而又憂雷雨此盖陂之)
(廣大雄深詩人因事起意以為詩謂其有可異則不得不憂有可喜則不能不樂有可防)
(則不得不戒而詩篇之終有安不忘危樂不忘哀之意)
岑參兄弟皆好竒携我遠來遊渼陂(趙云岑參於唐書無傳莫知兄弟之)
(名也揚雄云子長之好好竒也渼陂在鄠縣按地里志郭去府南六十里豈不謂之遠來乎)天地黤
慘忽異色波濤萬頃堆琉璃(王粲登樓賦天慘慘而無色西域傳罰賓圑出琉璃)
(孟康曰琉璃青色如玉師古曰魏略云大秦國出赤白黑黃青綠縹紺紅紫十種琉璃孟言青色不博通也此)
(蓋自然之物梁簡文池水净琉璃言趙云百畆曰頃後漢黃叔度汪如萬頃陂堆琉璃指其色色之青瑩耳)
琉璃漫汗泛舟入事殊興極憂思集(張平子南都賦布濩漫汗趙云天)
(地黤慘則為可異水如琉璃則為可愛以其可愛而便欲泛舟以入則為可憂矣漫汗言廣大也事殊興極蓋)
(言其初遠來之興豈不欲晴朗以為遊乎而初來之際忽逢天地黤慘則事殊矣事之既殊則興亦極盡興既)
(極盡則寧不憂思乎憂思謂之集王筠行路難云百憂俱集斷人腸)鼉作鯨吞不復知惡
風白浪何嗟及(詩中谷有推啜其泣矣何嗟及矣張季鷹詩謳吟何嗟及趙云此乃所以憂)
(也謝惠連長門怨云向夕千愁起自悔何嗟及又梁費昶長門怨曰向日千悲起百恨何嗟及)主人錦
帆相為開舟子喜甚無氛埃(隋煬帝以錦為帆詩招招舟子郭璞江賦舟子於是)
(搦掉涉人於是檥傍帆趙云主人指言岑參也陳隂鏗渡青草湖詩平湖錦張楚辭闢氛埃而清凉沈休文)
(詩夜靜滅氛埃其言無氛埃□又倣魏都賦風無纖埃也前者以天地黤慘而遊者憂今也以無氛埃而舟子)
(喜不亦宜乎)鳬鷖散亂棹謳發絲管啁啾空翠來(西都賦鳥則鳬鷖雉)
(雁雲集霧散又櫂女謳鼓吹震漢武秋風辭簫鼓鳴兮發棹歌趙云啁竹包切玉篇引說文啁嘐也楚辭曰)
(鶡鷄啁&KR1116;而悲鳴棹歌發則喧矣故鳬鷖驚而散亂空翠來則晴矣故絲管乾而啁啾)沈竿續蔓
深莫測菱葉荷花靜如拭(杜補遺永徽本草圖經云□菱實也葉浮水上花黃白色)
(花落而實生漸向水中乃熟紫色者謂之浮菱食之為美暴其實為末可以當糧鷄頭名雁啄一名芡生水澤)
(中葉大如荷皺而有刺俗謂之鷄頭盤花下結實其形類鷄頭故以名之經傳謂其子為芡酉陽雜爼云芟今)
(人伹言菱芰諸解草木書亦不分别唯安真武陵記言四角三角曰芟兩角曰菱芰一名水栗漢武昆明池中)
(有浮根菱根出水上葉没波下亦曰青水菱玄都觀有菱碧色狀則如鷄飛名翻鷄芰又圖經云藕實莖葉名)
(荷爾雅及陸機疏謂荷為芙蕖江東呼荷其莖茄其葉蕸其本蔤莖下白蒻在泥中者其花未發為菡萏巳發)
(為芙蓉其實蓮為房其根藕其中的蓮子的中薏中心青而苦者芙蕖則其總名也趙云菱葉荷花淨如拭)
(則水之幽深可見矣妙處是淨如拭三字盖如王僧儒至牛渚憶魏少英詩有沙岸净如掃)宛在中
流渤澥清下歸無極終南黑(詩蒹葭宛在水中央楊子渤澥之島趙云上句以)
(形容其深下句以言其遠上句譬喻下句實指蓋渤澥者海也既如渤澥之深廣而又清此所以為譬終南山)
(山在陂之上流去之遠則視之黑也此所以為實指詩在在水中央說文東海之别有渤澥故東海共稱渤海列子)
(無極之中復為無極而後人用之如魏文帝詩曰高高殊無極)半陂已南純浸山動影
裊窕冲融間(木玄虚海賦冲融滉瀁裊趙云鮑照與妺書半山以下純為黛色窕冲融皆言水)
(之深疊使四字之勢亦左太冲招隠詩云峭奪青葱間竹栢得其真)船舷暝戛雲際寺水
面月出藍田關(宋謝靈運石門巖上宿詩暝還雲際宿孫綽山銘飛字雲際郭璞江賦詠採菱)
(以叩船舷尉也藍趙云雲際者山名在鄠縣東南六十里上有大定寺田關在藍田縣東南九十八里船舷)
(之戛可聞於雲際之寺月出之所可想其當於藍田關皆以陂之廣大然)此時驪龍睡吐珠
(莊子河上有家貧者其子没於淵得千金之珠其父謂曰取石來鍛之夫千金之珠出在九重之淵驪龍頷下)
(子能得珠者必遭其睡也)馮夷擊鼓羣龍趣(謝惠連雪賦馮夷剖蚌列明珠注馮夷河伯也)
(曹子建洛神賦馮夷鳴鼓女媧清歌大人賦靈媧鼓琴而舞馮夷莊子太宗師馮夷得之以游大川釋文司馬)
(云清冷傳曰馮夷華隂潼鄕隄首人也服八石得水仙是為河伯又一云以八月庚子浴於河而溺死一云渡)
(河溺死新添龍馬河圖曰河伯姓吕名公子馮夷即河伯夫人餘見二十五卷玉臺觀詩趙云小說載有人)
(入仙室見一羊吐珠他日問張華云此&KR0784;龍也馮神賦馮神鳴鼓)湘妃漢女出歌舞金
支翠旗光有無(曹子建神女賦從南湘之二妃携漢濱之游女前漢禮樂志金支秀華庶旄翠)
(旌張晏曰金支百二十支秀華中主有華艷也文潁曰析羽為旌翠羽為之也臣瓚曰樂上衆飾有流翅羽葆)
(以金為支其首敷散若草木之秀華也師古曰瓚說是司馬相如曰建翠華之旗梁元帝檄文建翠鳳之旗北)
(齊祖孝徵翠旗臨塞道)咫尺但愁雷雨至蒼茫不曉神靈意(易雷雨作)
(解漢郊祀歌靈之車結玄雲靈之來先以雨九歌云雲客容兮在下又東風飄兮神靈雨)少壯幾時
奈老何向來哀樂何其多(漢武秋風辭歡樂極少哀情多少壯幾時兮奈老何趙)
(云左傳天威不違顔咫尺此一口之間初至而天地黤慘乃向來所哀之多也既而晴無氛埃可以縱遊乃向)
(來所樂之多也此一句以結一篇之事)
渼陂西南臺
高臺面蒼陂六月風日冷(趙云此兩句而下皆對當六月炎天而在渼陂清深之地)
(故風日自冷所以著言月以美之也)蒹葭離披去天水相與永(謝靈運云雲日相輝)
(映空水共澄鮮違趙云蒹葭蒼蒼離披出昭明文選易有天水行訟長笛賦相與集乎其庭)懷新目
似擊接要(一作接惡)心已領(謝靈運詩懷新道轉迥尋異景不延莊子田子方篇仲尼見温)
(伯雪子目擊而道存陶潜詩醉醒還相笑發言各不領)仿像識鮫人空濛辯魚艇
(搜神記南海之外有鮫人水居如魚不廢緝績其人能泣珠海賦仿像其色又其根則有天琛水怪鮫人之室)
(郭璞鮫人搆館乎懸流曹植弄珠蚌戲鮫人廣雅曰舡二百斛以下曰艇其形徑艇一人二人所乘行也趙)
(云言其深廣若鮫人在其中也謝玄暉有朝雨詩云空濛如薄霧言若無而空若有而濛也)錯磨終
南翠顛倒白閣影(終南白閣並山名五經要義云終南山長安南山也一名太一漢書曰太)
(一山古文以為終南山藩岳間中記曰其山一名中南言在天之中都之南故曰中南趙云兩句以言其于)
(清臺之上俯湖而見山矣)崷崒增光輝(一作隂)乘陵惜俄頃(西都賦嵓峻崷崒謝)
(靈運詩常充俄頃用上趙云其山之崷崒能增湖之光輝又思乘陵于山之然惜其時光只有俄頃不能久)
(也此盖家家馳騁之意崷音疾由切崒音才律切崷崒兩字宋書有之云山高皃也廣雅云陵乘也而宋玉風)
(賦曰乘陵高城入於深宫)勞生愧嚴鄭外物慕張邴(嚴陵鄭子真也嵇叔夜憂憤詩)
(仰慕嚴鄭樂道閑居張良邴原謝靈運詩偶與張邴合久欲還東山杜正謬按前漢王貢兩龔傳序谷口有)
(鄭子真屬有嚴君平皆修身自保揚雄著書言當世士稱此兩人云谷口鄭子真不屈其志耕于巖石之下名)
(震京師蜀嚴湛冥不作苟見不治苟得久幽而不改其操雖隋和何以加諸嵇康幽憤詩仰慕嚴鄭樂道閑居)
(亦謂嚴君平鄭子真也謝靈運還舊園詩辭滿豈多秩謝病不待年偶與張邴合久欲還東山注張良貴極願)
(弃人事邴曼容免官飬志自修嚴趙云於此嘆勞生之可媿思物表之可慕公所媿者君平鄭子真也所慕)
(者張良邴曼容也)世復輕驊騮吾敢雜鼃黽(趙云重嘆世不我知而輕驊騮之駿)
(則欲隠居于陂上馬驊騮見上天育驃騎歌注國語范蠡曰吾先君魚鼈之與處而鼃黽之與同者)知歸
俗可忽取適(一云足)事莫並(趙云此等句皆外枯而古腴蓋言知所歸宿則世俗可忽)
(取適於巳則凡事不可得而並夫世俗之事可勝言哉此不盡之意也選有委篋知歸)身退豈待
官老來苦便靜(謝靈運辭滿豈多秩謝病不待年之趙云老子功成名遂身退者也詩句意)
(是公未献賦得官時蓋言身欲求退豈必待於為官之後乎舊注引謝病不待年混亂之矣謝靈運云拙倚相)
(倚薄還得静者便便音平聲)况資菱芡足庶結茅茨迥從此具扁舟
彌年逐清景(菱芡見前一詩注漢趙云周禮籩人菱芡栗脯堯茅茨不剪高祖云吾亦從此逝)
(矣范蠡扁舟游五湖曹子建詩有明月澄清景言澄湛其清景耳)
戲簡鄭廣文(虔)兼呈蘇司業(源明)
廣文到官舍繫馬(一作置)堂階下(廣文見上醉時歌注)醉則騎馬歸
(趙云劉琨繫馬長松下山簡傳日暮□載歸酩酊無所知時時能騎馬倒著白接䍦)頗遭官長罵
才名三十年(趙云後漢檷衡傳曹操以其才名不欲殺之周禮天官其屬六十大事則從其長世)
(說德第一篇為官長當清當慎當勤)坐客寒無氊(晉吳隠之其為太常時坐無氊席)頼有
蘇司業時時與(一作乞)酒錢
夏日李公見訪(一云李家令見訪)
遠林暑氣薄公子過我游(趙云沈約詩遠林響咆獸近樹聒嗚蟲)貧居類
村塢僻近城南樓(馬融在陽塢中杜趙云此所謂城南韋也)傍舍頗淳朴
所願亦易求(趙云前漢高祖紀云適祖適從傍舍求所願古本作所須極是盖語方快也)隔
屋喚西家借問有酒不墻頭過濁醪展席俯長流(江淹恨濁)
(醪夕引川趙云嵇康與山濤書曰濁酒一杯杜陵之樊鄉有樊而潏水則自樊川西北流經下杜城然則詩)
(句有展席俯長流者豈其居當此地耶)清風左右至客意已驚秋(江淹晨飈自遠)
(至左右芙蓉披)巢多衆鳥闘葉密鳴蟬稠苦遭此物聒孰謂吾
廬幽(古詩蟬噪林逾靜鳥鳴山更幽陶淵明詩衆鳥欣自託吾亦爱吾廬趙云古詩言庭樹曰此物何)
(足貴)水花晩色靜庶足充淹留預恐樽中盡更起為君謀
(孔融曰坐上客常滿鐏中酒不空古今注蓮花一名水旦一名水芝一名水花)
奉同郭給事湯東靈湫作
東山氣濛鴻宫殿居上頭(趙云東山驪山也接長安志述征記曰長安東則驪山西)
(則白鹿原北望雲陽悉見山阜之形而常若雲霧之中其上殿則有飛霜九龍玉女七聖長生四聖明珠闘雞)
(之目又有重明閣觀風樓朝元閣按歌臺羯鼓樓等也帝系譜曰天地初起溟涬濛混)君來必十
月樹羽臨九州(言温湯也長安志開元後玄宗每歲十月幸温湯歲盡而歸立羽葆蓋也趙)
(云詩崇牙樹羽江淹詩君王澹以思樹羽望楚城)隂火煮玉泉噴薄張巖幽(温泉)
(也海賦陽水不治隂火潜然注杜補遺本草玉泉生藍田陶隠居云是玉之精華又曰玉泉者玉之泉液也)
(以仙室玉池中者為上今仙經三十六水法中化玉為玉漿稱為玉泉服之可以長年然功劣於自然泉液也一名)
(玉液一名瓊漿詳觀是詩盖言湯泉之色如玉非玉之泉液也趙云博物志凡水源有硫黃其泉則温水經)
(云麗山温水俗云始皇與神女戲不以禮神女唾之生瘡始皇謝之神女為出温水而洗除今公以其水温故)
(假隂火煮之以為美)有時浴赤日光抱空中樓(山海經大荒之中暘谷上有扶桑十)
(日所浴又曰有七子名曰羲和浴日於甘泉又曰日拂于扶桑出于賜谷于咸池趙云此盖言日色出光照)
(樓閣此泉正是咸池耳)閬風入轍跡曠原(一作野)延冥搜(杜補遺神異經曰崑)
(崙三角其一角正北千星辰名曰閬風巔其一角正西曰玄圃臺其一角正東曰崑崙宫趙云以言乘輿遠)
(詣而冥搜也自驪山而出若將訪崑崙而遊廣原此所以言其欲冥搜也老子善行無轍迹而義則周穆王欲)
(車轍馬跡遍天下之意顔延年云用御窮轍迹此所以謂之延宴搜也天台賦遠寄冥搜公詩意必言閬風者)
(以周穆王嘗西征至崑崙墟見西王母也)沸(一作拂)天萬乘動觀水百丈湫(前漢)
(郊祀志湫淵祀朝那注水清澈可愛不容穢濁龍之所居趙云鮑明遠蕪城賦歌吹沸天言其聲之多也萬)
(乘動則所動之聲然矣縣百丈湫傳記無所明載特長安志有冷水一條稱在東三十五里亦曰百丈水乃)
(與戲水相近且引水經注曰冷水出浮胏山戲水驪山鴻谷揩浮胏山乃驪山之麓而有異名耳則冷水戲水)
(皆出驪山之下又水經注云冷水歷隂盤新豐兩原之間戲水北歷戲亭而長安志載戲亭隂盤城處有湯泉)
(水之名且云正觀中乘輿將自東門入湯泉水岸深數丈時水瀑漲平岸又見物狀如猪當土門卧命有司致)
(祭其物起向北而失時有詩乃直指為龍所在惜乎地志不載百丈湫字及至尊游幸事無所考證今故詳載)
(其近似者以竢博雅君子訂之)幽靈斯(一作靈湫詩)可佳王命官屬休(趙云言乘)
(輿既至湫傍遂休官屬休乃百工休之休)初聞龍用壯擘石摧林邱(大壯九三小人)
(用壯郭絲生述征記巨靈擘開華山詩惠連詩落雪洒林邱)中夜掘宅改移因風雨
秋(趙云龍川壯而擘石此原為湫之始也窟穴改而移又言龍所居非一處然則湫之廣大可知矣郭璞江)
(賦瑰竒之所窟穴又天台山賦序靈仙之所窟宅)倒懸瑶池影屈注滄江流(漢郊)
(祀志谷永云登遐倒景覽觀縣圃浮游蓬萊如淳曰在日月之上反從下照故其景倒大人賦貫列缺之倒景)
(孫綽天台賦或倒景於重溟張協七命云倒景而開軒海賦瑰竒之所窟宅廣雅日景在下曰倒景趙云言)
(湫之深廣險激公詩又於過驪山之下曰瑶池氣鬱律者如此舊注引倒景以證倒懸非是謝聎詩結軫青郊)
(路迴瞰滄江流舊本作蒼江非是)味如甘露漿揮弄滑且柔(江賦揮弄灑珠周禮)
(欲其柔而滑却參倣選詩齊瑟和且柔也)翠旗淡偃蹇雲車紛少留(九歌蠻旗蹇兮)
(姣服又蹇將幨兮壽宫枚乘七發旌旗偃蹇相如建翠華之旗注以翠羽為旗上葆也大人賦掉指橋以偃蹇)
(又云蜩蟉偃蹇薛云楚辭東皇太一曰靈偃蹇兮姣服又大司命曰乘回風兮載雲旗二章屈原之所作也)
(趙云淡偃蹇則在高遠間自下觀之茨如也神仙有五雲之車也紛少留則嬪嬙侍女之多矣北征賦曾不得)
(乎少留登樓賦曾何足以少留)簫鼓蕩四溟異杳泱莽浮(漢武帝簫鼓鳴兮發棹謳)
(顔延年笳鼓震溟州未玄虚海賦泱莽淡泞七啟入乎泱莽之野謝玄暉晨光復映莽張平子泱莽無疆劉伶)
(泱莽望舒隠泱趙云選詩雨足灑四溟泱莽字舊注所之引皆是泱莽音烏朗切莽音模朗切或注云無疆限)
(貌或注云不明之貌漭雖與莽同音而終非泱莽正出其字在上林賦言八川之流曰過乎泱莽之野注云大)
(貌山海經所謂大荒之野也以言水流之長遠異香泱莽浮則香之所浮如此其荒遠也)蛟人獻
微(一作徵)綃曾祝沉豪牛(吳都賦泉室潜織而卷綃注云鮫人織輕綃于泉室以賣之)
(趙云献微綃則以湫之深廣宜有之矣下句所以祭其湫也詩曾祝致告)百祥奔盛明古先
莫能儔(書作善降之百祥揚雄觧嘲遭盛明之世吳都賦古先聖代)坡陀金蝦蟆出
見盖有由(相如子虚賦罷池坡陀下属江河又哀二世賦登坡陀之長坂匡俗正謬坡陀者猶言靡)
(迤埤雅蝦蟆一名蟾蜍或作詹諸張衡靈憲羿竊不死之藥於西王母嫦娥得之奔月是謂蟾蜍陸倕漏刻銘)
(靈虬承注隂蟲吐□李翰日隂蟲蝦蟆也潘鴻日按五行志神龍中渭水有蝦蟆大如鼎里人聚觀數日而失)
(此韋后時事坡陀金蝦蟆盖其類也禄山濁亂宫闈故有此應可與翟泉鵝出同類並觀故曰出見盖有由又)
(載蝦蟆色如金或云驪山上有古碑載之)至尊顧之笑王母不遣(一作肯)收復
歸虚無底化作長黃(一作龍與)虬(趙云按禄山事跡帝嘗夜宴禄山醉卧化為一猪而)
(龍頭左右遽言之帝曰渠猪龍耳無能為也詩盖暗指此事)飄飄(一作颻)青瑣郎文采
珊瑚鈎浩歌渌水曲清絶聽者愁(末贊郭詩結出相和之意)
夜聽許十一誦詩愛而有作(王云按詩當是天寶十四載長)
(安作許十一當是居五臺學佛)
許生五臺賓業白出石壁(水經注五臺山五巒巍然故謂之五臺此山名為紫府仙)
(人居之其北臺之山即文殊師利常鎮毒龍之所實積經若純黑業得純黑報若純白業得純白報又云凡五)
(戒十善四禪四定為無量白净之業佛經以善業為白業惡業為黑業趙云言許生客居五臺行業精白而)
(出也逹磨嘗曰當勤白業護持三寶也列子載趙襄子狩于中山籍芿燔林熻赫百里有一人從石壁中出隨)
(烟上下也五槖山阿羅漢所在謂許生為五臺賓因其隠迹五臺而名之遂云出石壁乃所以神異之也黃魯)
(直却變用入石壁事自贊其畫云前世寒山子後身黃魯直頗遭俗人惱恐欲入石壁夫石壁之可出可入非)
(神異者能之乎)余亦師粲可身猶縳禪寂(師粲善詩祖杜正謬璨可乃六僧璨及)
(慧可禪師璨傳法偈云華種雖因地從地種花生若無人下種花地盡無生可傳法偈云本來緣有地因地種)
(花生本來無有種花亦不能生璨可二禪師乃禪中祖師故子美云師璨可縛禪寂非師璨善詩也又補遺維)
(摩經所生無縛能為衆僧說法解如佛所說縛若自有縛能解彼縛無有是處若自無縛能解彼縛斯有是處)
(是故菩薩不應起縳何謂縛何謂解貪著禪味是菩薩縛以方便生是菩薩解又云以大精進攝諸懈慢一心)
(禪寂攝諸亂意有趙云此两句髣髴似對大手叚多如此故蘇東坡亦之粲可二人之名禪寂是两字也粲)
(則僧粲可則慧可按傳燈錄正與逹摩世次相接公方言與許生共學性空事故詩語用此許生已業白而出)
(吾猶縛禪空而未脱亦自慊之辭縛字出佛書蓋以對解其語曰貪著禪味是菩薩縛縛禪則不能解矣)何
階子方便謬引為匹敵(魏文侯師田子方也因趙云此两句又對盖言有何階得子)
(垂方便之行而以之為匹也洪駒父引佛經稱善巧方便是舊注以為田子方非又玉臺新詠載桃葉荅王献)
(之團扇歌云動摇郎玉手因風託方便應得璉詩云伸眉路何階梁張纉離别賦顧龍門而掩涕瞻郢路而何)
(階)離索晚相逢包蒙欣有擊(離羣索居易九二包蒙上九擊蒙)誦詩渾
遊衍四座皆辟易(項羽傳項羽嗔目叱赤泉侯人馬俱驚辟易數里趙云國語云工誦詩)
(詩云及爾遊衍古詩詠香爐云四座莫不歡)應手看捶鈎清心聽鳴鏑(莊子知北)
(遊大馬之捶鈎者年八十矣而不失毫芒注玷捶鈎之輕重而無毫芒之差都無懷則物來皆應前漢匈奴傳)
(冒頓作鳴鏑出獵左右皆隨鳴鏑而射殺頭曼應劭曰曉箭也左思詩邊城若鳴鏑陸機鳴鏑自相知趙云)
(上句言其詩之熟也下句言其詩之清也此亦古人所謂好詩清熟如彈丸之意邇時黃魯直詩云新詩如鳴)
(弦盖世於此也莊子輪扁斵輪有曰得之於心而應之於手晉書有曰願陛下清心寡欲約已便民)精
微穿溟涬飛動摧霹靂(莊子在宥篇大同乎涬溟注與特無際釋文涬戸頂反又音幸)
(溟亡頂反自然氣也公羊注曰雷疾而甚者為震震與霆謂皆霹靂也趙云溟涬者天地初起之氣而可穿)
(之言其意思深遠也霹靂者所以震物之聲而反摧之言其句法神妙也帝系譜曰天地初起溟涬濛鴻素問)
(云雲物飛動北史神武歎薛孤延之勇決曰延乃能與霹靂闘)陶謝不枝梧風騷共推
激(陶潜謝玄暉靈運惠連之徒也前漢項籍傳籍即帳中斬宋義頭諸將讋服莫敢支梧如淳曰枝猶枝柱)
(也臣瓉曰小柱為枝邪柱為梧今屋邪柱是也陶謝二人之性陶潜謝靈運也風騷是两字國風與離騷也上)
(句言其詩凌燦之也下句言其相逐追也)紫鷰(一作鸞)自超詣翠駮誰剪剔(爾雅)
(駮如馬倨牙食虎豹管子曰桓公乘馬虎望見而伏公問管仲意者君乘駮馬曰然管仲曰駮馬食虎豹故疑)
(馬莊子曰治馬者燒之剔之之杜補遺西京雜記漢文帝自代還有良馬九皆天下駿一名浮雲二名赤靈)
(三名絶羣四名逸騾五名紫鷰騮六名經螭騘七名師子八名麟駒九名絕塵號為九逸趙云者紫鸞者是)
(鸞鳳之鸞杜田以為紫鷰誤矣盖公此篇雖云古詩自首两句而下每每用對而句眼平側相連若作紫鷰非)
(止義錯而失句眼矣何則鸞鳳之名雖曰色多丹者曰鳳故每言丹鳳色多青者曰鸞故每言青鸞如鳳五色)
(而多紫者曰鸑鷟但前人未嘗言紫鸑鷟而杜公於北征詩曰天吳及紫鳳顛倒在短褐則在鳳言紫矣今曰)
(紫鸞自超詣圔亦如紫鳳之稱杜田正誤於卷首云見毆陽家善本作鷰遂引漢文帝九馬之一日紫鷰騮而)
(蔡伯世正異亦作紫鷰如此則平側不相連又两句皆言馬不出拙乎紫鷰用對翠駮以两物比之紫鷰自超)
(詣言其才之遠到如鸞鳥之超騰詣至楚辭云鸞鳳翔于蒼雲則其超詣可知公䕫府詠懹詩有云紫鸞無近遠)
(亦超詣之意)君意人莫知人間夜寂閴(趙云寥閴者寂静之義梁蕭子範直坊賦)
(曰何坊禁之寥閴對長夜之蕪永)
橋陵詩三十韻因呈縣内諸官(鮑云開元三年六月睿宗崩十)
(月葬橋陵公故有是詩新添上郡陽周縣橋山南有黃帝塚開元三年葬睿宗同州奉先)
(縣因名橋陵初趙云陵在蒲城縣西北二十里之豊山唐本屬同州以建橋陵改為奉)
(先縣仍隸京兆府)
先帝昔晏駕兹山朝百靈(前漢志宫車晏駕注天子當晨起早作而方崩殞故稱晏)
(駕者凡臣子之心猶謂宫車晚出也海賦竭盤石栖百天文雲趙云史記王稽謂范雎曰宫車一日晏駕舊注引漢)
(志在後矣海賦有栖百靈陸機作吳大帝誄有云幽驅百靈)崇岡擁象設沃野開天
庭(嵇叔夜琴賦託峻岳之崇岡蘭亭序崇岡峻嶺張平子西京賦廣衍沃野厥田上上杜補遺宋玉招魂)
(像設居室静安間些注言為君於此造設室宇結像舊居清静寬間甚可安焉師謝晀冊文陳象設於園寢)
(言趙云自此而下凡十五韻言山之氣象陵之幽寂且王之孝思又言地之連固也前漢書云秦地沃野千)
(里舊注引西京賦在後矣蜀都賦摛藻掞天庭)即事壯重險論功超五丁(易習坎重)
(險也天台賦履重險而逾坂沈林文即事既多矣蜀王本紀曰天為蜀生五丁力士能徙山秦王献美女與蜀)
(王蜀王遺五丁迎女見一大蛇入山穴中五丁共引蛇山崩五丁皆化為石矣趙云美其有事於此陵功力之)
(多也即事祖出列子蓋言即就其事也謝靈運用此两字于詩云即事怨暌携漢史云諸將論功)坡陁
因厚地却略羅峻屏(相如二世賦登坡陁之長坂拜趙云古歌辭隴西行云却略再跪)
(然後持一杯此義雖言健婦對客恭敬謹節之貌却略乃退身之義也山之退而在後其勢亦然)雲闕
虛冉冉風松肅冷冷(天台賦雙闕雲竦以夾路顔延年詩松風遵路急離騷七諫下冷冷)
(而來風蘇武詩冷冷一何悲)石門霜露白玉殿莓苔青(孫綽踐莓苔之滑石異苑)
(曰天台山石有莓苔之險夀杜補遺予嘗讀唐舊史鄭絪傳其子顥尚宣宗女萬公主因夀昌節上夀回昏)
(然晝寢夢至一處宫殿䆳嚴治非人世與十數人納凉聯句既悟惟省十字云石門霧露白玉殿莓苔青私怪)
(語不祥不數日宣宗弓劍上仙方悟其事乃續其詩為十韻予觀顥所夢十字與子美橋陵詩中二句大同唯)
(以霜為霧小異又橋陵詩首句云先帝昔晏駕則亦與上仙之意合使顥知杜詩有此句而夢之乎則既悟決)
(知其為不祥之證而必不續之也蓋不知子美有此句而夢之是神之所為亦不過如是也顥所續詩律切典)
(雅無媿作者今錄于此間歲流虹節歸軒出禁扃奔波逃畏景蕭洒夢殊庭境象非曾到崇嚴昔未經日斜烏)
(歛翼風動鶴飄翎異苑人争集凉臺筆不停石門霧露白玉殿莓苔青若匪灾先兆何緣思入冥丹墀虛仗馬)
(華蓋負云亭白日成千古金滕閟九齡小臣哀絶筆湖上泣青萍趙云禮記霜露既濡霜露既降)宫女
曉(趙作晚)知曙祠官朝見星(趙云上以其無事晚而後知曉也下以其勤恪而虔于從)
(事也)空梁簇畫戟隂井&KR1201;銅瓶(趙云薛道衡云空梁落燕泥)中使日夜
繼(趙作日繼夜蔡作日相繼盖耴其對)惟王心不寧(趙云唐書載裴度之討淮西先是諸道兵)
(皆有中使監軍進退不由主將度至行營並奏去之則中使之名自度已前有矣周禮惟王建國詩王心載寧)
(王心則寧)豈徒卹備享尚謂求無形(趙云禮記備物之享禮云視於無形)孝理
敦國政神凝推道經(莊子曰用志不分乃凝於神句趙云上句以言後王之孝思下以)
(言先王之如在孝理字本是孝治高宗諱治字故改治為理)瑞芝産廟柱好鳥鳴(一作)
(巢)巖扄(肅宗延英殿御座梁上生王芝一莖三花上製靈芝詩趙云自是橋陵廟中柱耳舊注引肅)
(宗延英殿非是曹子建詩好鳥鳴高枝)高岳前嵂崒洪河左瀅濴(西都賦又界褒)
(斜隴首之險帶以洪河涇渭之川橋趙云高岳指嵩高山也字起於崧高惟岳洪河指言陵之左是洪河所)
(過也頭趙云嵂崒崷崒則用崒字崒音才律切韻書注云峯巉嵒也若山在左而卒在右則音祚骨切乃連)
(崪屼云矣瀅濴两字韻書不載惟玉篇有瀅字以同滎字音胡坰切有濴字音烏營切則滎字也縈字在大清)
(字韻中惟滎字在小青字韻中如此則豈洪河左瀅濴可讀作縈熒而傳寫之誤耶)金城蓄峻趾
沙苑交迴汀(班固賦建金城之萬雉乃鑿墉之峻趾以益其高也杜正謬金城地名也前漢地)
(理志秦地與天宫東并與鬼之分野西有金城武威唐金城為蘭州郡名是詩以金城對沙苑則其為地名可)
(知非特如金城湯池耴其堅固也矣金城土酥净如練金城賊咽喉其義同此漢金城郡注曰金城郡昭帝始)
(元六年置應劭曰初築城得金故曰金城瓉曰稱金取其堅師古曰一云以郡在京師之西故謂之金城金西)
(方之行也沙苑隸左馮翊見下沙苑行橋趙云沙苑於橋陵同是一州之地為相近而金城在陵之西北相)
(去之遠乃言及之豈所謂蓄峻址者其山聯亘自金城來邪盖地理家謂之來岡者乎左太冲魏都賦曰藐藐)
(標危亭亭峻址)永與奥區固川原紛𦕈冥(西都賦防禦之阻則天地之奥區焉張平)
(子賦實為地之奥區神臯)居然赤縣立臺榭争岧亭(張衡慮圖曰崑崙東有赤縣之)
(州風雨有時寒署有節苟非此土南則多署北則多寒東則多隂故聖王不處焉史記鄒衍著書云中國於天)
(下八十一分居其一分耳史國名赤縣内自有九州禹之叙九州是也不得為州數中國外亦如赤縣州者有)
(九乃謂九州也江淹詩岧亭南樓期西京賦干雲霧而上逹狀亭亭以迢迢趙云尹文子曰形之與名居然别)
(矣今蒲城縣在魏本屬同州唐開元四年以縣之豊山建睿宗橋陵改為奉先縣乃隸京兆府十七年昇為赤)
(舊注引非是世說王丞相見魏洗馬曰居然有驘形晉人用居然字甚多姑舉其一)官屬果稱是
聲華真可聽(謂縣内諸官也周禮一曰天官其屬六十劉寬以誠長者待屬官)王劉美
竹潤裴李春蘭馨(爾雅東南之美者有會稽之竹箭焉晉江&KR1225;竹賦有嘉生之美竹翕幽液)
(以潤本夜趙云說文蘭香草也嵇叔琴賦春蘭波其東)鄭氏才振古啖侯筆不停
(詩振古如兹注振自王劉裴李鄭啖皆當時之赤縣官也趙云振古者若言其才須從古中求也襧正平鸚)
(鵡賦序衡因為賦筆不停綴)遣辭必中律利物常發硎(陸士衡文賦放言遣辭良)
(多變矣莊子鳴而中律又庖丁為文惠君解牛曰今臣之刀十九年而所解數千牛矣而刀刃若新發於硎)
綺繡相展轉琳琅愈(一作逾)青熒(西都賦琳琅青熒校獵賦玉石嶜崟眩耀青熒)
側聞魯恭化秉德崔瑗銘(後漢魯恭為中牟令專以德化為理不任刑罰後漢崔瑗)
(高於文辭尤善為書記箴銘所著賦碑箴頌今座右銘傳於世趙云又言六君子之中為知縣者)太史
候鳬影王喬隨鶴翎(趙云後漢王喬者河東人也顯宗世為葉令喬有神術每月朔望常)
(自縣詣臺朝帝怪其來數而不見車騎密令太史伺望之言其臨至輒有雙鳬從東南飛來於是候鳬至舉羅)
(張之但得一雙舄焉乃詔尚方診視則四年中所賜尚書官屬履此載在後漢王喬傳然無鶴事今却云王喬)
(隨鶴翎因更用周靈王太子王子喬事貼之也周太子王子晉亦曰王子喬列仙傳王子見桓良曰告我家七)
(月七日待我於緱氏山頭至時乘白鶴在山頭望之不得舉手謝時人數日而去今公以六君子之中為知縣)
(者比之後漢王喬而太史侯其履鳬之影又就後漢王喬身中比之為真是周太子王喬又乘鶴而往朝也)
朝儀限霄漢客思迴林坰(謝靈運照灼爛霄漢又結念屬霄漢又孤景莫與謾謝惠)
(連相送越坰林縣趙云爾雅林外謂之坰自此至篇終公自述也知入朝而公不得預此所以自嘆也)轗
軻辭下杜飄颻陵濁涇(孝宣紀尤樂杜鄠之間率常在下杜孟康曰在長安南師古曰)
(下杜即今之杜城詩涇以渭濁)諸生舊短褐旅泛一浮萍(婁敬曰臣衣帛衣帛見衣)
(褐衣褐見古詩泛泛江漢萍漂蕩水無根劉靈曰俯觀萬物擾擾焉如水之載浮萍王逸日自比如萍隨水浮)
(遊短趙云短褐使貧者衣褐也舊注非是)荒歲兒女瘦暮途涕泗零(史記伍子)
(胥曰吾日暮途遠吾故倒行而逆施之詩涕零如雨)主人念老馬廨宇容秋螢(諱詩)
(外傳昔田子方出見老馬於野喟然有志問於御者曰故公家畜也罷而不為用故放出田子方曰少盡其力)
(而老弃其身仁者不為也束帛贖之寒士聞之知所歸心趙云公多以老馬自况又以况人之美材耴管仲)
(言老馬之智可用而已秋螢乃車胤聚螢事豈言客於縣宇而容其讀書乎)流寓理豈愜窮
愁醉未醒何當擺俗累浩蕩乘滄溟(史虞卿傳贊虞卿非窮愁亦不能著)
(書以自見於後世流趙云謝靈擬王粲詩序有云家本秦川貴公子遭亂寓自傷情多也篇終乃白鷗□浩)
(蕩從此辭之意不必用言水之浩蕩也)
沙苑行(隸左馮翊在長安之西)
君不見左輔白沙如白水繚以周墻百餘里(前漢京兆尹左馮翊)
(右扶風謂之三輔潘岳關中記曰三輔舊治長安城中長吏在其縣治民光武東都之後扶風出治槐里馮翊)
(出治高陵班固西都賦西郊有上囿禁苑繚以周墻四百餘里其中乃有大宛之馬百官公卿表注馮輔也翊)
(左也三輔故事曰上林連綿四百餘里繚力鳥切張平子西京賦繚垣綿聯四百餘里矣趙云沙苑在同州於)
(昔為馮翊郡州有白水縣以其白水名之沙苑之沙白正如水之白耴本處事以譬之也)龍媒昔是
渥洼生汗血今稱獻於此(前漢禮樂志天馬騋龍之媒元狩三年馬生渥洼水中作)
(天馬歌本紀不載惟元鼎四年秋馬生渥洼水中作寶鼎天馬之歌西域傳宛别邑七十餘城多善馬馬汗血)
(言其先天馬子也)苑中騋牝三千匹(定之方中騋牝三千毛氏馬七尺四騋騋馬牝馬也)
(唐貞觀初僅有牧牝三千匹從赤岸澤徙之隴右風俗通曰馬一匹俗說相馬及君子與人相匹或曰馬夜行)
(目明照前四丈故曰一匹或曰度馬縱横適得一匹或說馬死賣得一匹帛或云春秋左氏說諸侯相贈乘馬)
(束帛帛為匹與馬之相匹耳韓詩外傳吳門馬如一匹練)豊草青青寒不死(湛湛露斯在彼)
(豊草古詩青青河畔草漢童謠千里草何青青)食之豪健西域無(西域大宛國馬嗜茴蓿用)
(王褒謝馬啓邊城無草死趙云蓋言寒時草當死而沙苑之地宜雖寒時而不也以之食馬馬則豪健焉雖)
(西域出馬之地亦無此豪健也舊注引非是)每歲攻(一作牧)駒冠邊鄙(周禮夏官庾人)
(掌十有二閑之政教以阜馬伏持教駣攻駒注攻駒乘其蹄齧者閑之又校人春執駒鄭司農云執駒無令近)
(毋猶攻駒也二歲曰駒三歲曰駣玄謂熱猶拘也月令仲夏頌馬政注教駣攻駒之類也)王有虎臣
司苑門入門天廐皆雲屯(矯□虎臣西都賦披飛廉入苑門西域傳蒲梢龍文魚目)
(汗血之馬盈於黃門漢有閑駒槖泉駒駼丞華五監各有長丞文又有未央承華駒駼龍馬輅軫大廐皆有令)
(漢荒三十六所在邊劉表傳雲屯冀馬虞子陽雲屯七萃陸機胡馬如雲屯)驌驦一骨獨當
御(左傳定三年唐成公如楚有两驌驦馬子常欲之不與三年止之唐人竊馬而獻子常子常歸唐侯馬融)
(曰驌驦烏也馬似之選張景陽七命云驂唐公之驌驦杜補遺酉陽雜俎云驌驦狀如燕稍大足趾似鼠未)
(常見下地常止林中及飛舉則上凌青霄出凉州馬名驌驦者言其驌驦之飛舉也又禽經曰似白鳳曰驌驦)
(見第九威遲白鳳態補遺)春秋二時歸至尊(魯莊公新作延廐凡馬日中出入注中分也春)
(分出之秋分内之充趙云虎臣所掌之馬雖多而其中唯驌驦一種之骨御故一年之中春秋兩次進之舊)
(注引非是)至尊内外馬盈億伏攊在坰空大存(關元初牧馬二十四萬匹)
(十三年加至四十五萬匹魏武老驥伏櫪魯頌在坰之野趙云言櫪中坰外空大存之而不如驌驦之貴也)
逸羣絶足信殊傑(顔延年賦伊逸倫之妙足又别軰越羣蜀志關羽傳馬超未及髯之絶倫)
(逸羣也魏文帝書曰中國雖饒馬其知名絶足亦少曹毗馳射賦何逸羣之竒駿也)倜儻權竒難
具論(禮樂志倜儻精權竒顔延年賦雄志倜儻精權竒趙云謝靈運入彭蠡湖口詩風潮難具論)纍
纍塠阜藏奔突往往坡陁縱超越(列仙傳蘇躭騎鹿遇隂絶處能超越語人)
(曰龍也謝靈運詩虛州有超越峻趙云蓋言沙苑之地高者塠阜則馬之奔突可藏稍處坡陁則馬乃能超)
(越之以馬適惟且材健也)角壯翻同麋鹿遊浮深簸蕩黿鼉窟(顔延年賦)
(分馳迥埸角壯永埓韓子曰如耳說衛嗣君公曰夫馬似鹿者價千金然世有百金之馬而無一金之鹿何也)
(馬為人用而鹿不為人用孟子曰與鹿豕遊伍員曰見麋鹿遊姑蘇臺龐公傳黿鼉穴於深淵之下木玄虚海)
(賦或屑沒於黿鼉之穴走趙云言馬之角鬪其壯可與麋鹿並其能以麋鹿善險故也言馬俗時浮於深處)
(直至摇動黿鼉穴又因以見其多也舊注引非是)泉出巨魚長比人丹砂作尾
黃金鱗豈知異物同精氣雖未成龍亦有神(夏官馬質禁原蠶者)
(注原再也天文辰為馬蠶書蠶為龍精月直大火則俗其種是蠶與馬同氣物莫能兩大禁再蠶者為傷馬歟)
(顔延年賦禀靈月駟祖雲螭也故趙云書不貴異物易精氣為物龍或魚所化或馬所為異物同精氣也句接)
(浮深之下則沙苑之側有水正馬之浴處而水中有是魚也舊注乃引禁原蠶是非是惜乎國志不載幸於公)
(詩見之)
騘馬行(太常梁卿敕賜馬也李鄧公愛而有之命甫製詩趙云竊嘗論此一篇之大)
(意馬乃太常梁卿所受賜於君者也君賜之物不可以耴亦不可以予李鄧公者乃愛而)
(有之則其耴之非是故公詩首託之以鄧公馬癖而已且曰夙昔傳聞思一見則其欲之)
(也舊矣又曰卿家舊賜公能耴則見鄧公以勢位耴之而梁卿不能保君賜之舊物矣又)
(曰豈有四蹄疾於鳥至肯使麒麟地上行六句其意以言馬之神駿如此亦非人臣得而)
(有之當為至尊之御且以言卿受賜於君公能耴之而不能拒公既奪賜於卿家宜必為)
(君王之詔復耴之矣鳴呼耴非其有謂之盗公之詩微文婉義而寓箴規之意彼為鄧公)
(者能不知恥乎)
鄧公馬癖人共知初得花騘大宛種(晉時王濟解相馬又甚愛之而和嶠)
(頗聚歛預常稱濟有馬癖嶠有錢癖西域傳大宛國多善馬嶠山上有馬不可得因耴五色牝馬置其下與集)
(生駒號天馬子)夙昔傳聞思一見牽來左右神皆竦(新添南子蕭摩訶千)
(聞不如一見)雄姿逸態何崷崪顧影驕嘶自矜寵(顔延年賦弭雄姿以)
(奉引西都嵓峻崷崒傳玄鷹賦雄姿邈出逸氣横生故趙云雄姿逸態昔之言鷹與馬者皆用此字惟其雄逸)
(可使矣崒音祚骨切在人有顧影自憐者矣在馬亦宜然故於自矜寵使顧影字也)隅目青熒
夾鏡懸肉駿碨礧連錢動(顔延年賦徒觀其附筋樹骨垂梭植髮雙瞳夾鏡两椎協)
(月又睨影高鳴將超中折西都賦琳珉青熒爾雅青驪驎驒今連錢騘也梁元帝紫騮馬詩金絡餙連錢杜)
(補遺張平子西京賦云青駮摯於韝下韓盧噬於緤末猛毅髤髵隅目高□威攝兕虎莫之敢亢注隅目謂目)
(有角也肉駿當作肉駿東坡有說云余在岐下見秦州進一馬駿如牛項垂胡側立㒹倒毛生肉端蕃人云此)
(肉駿馬也乃知鄧公騘馬行肉駿碨礧連錢動作肉駿是也然唐開元二十九年三月滑州刺史李邕献馬肉)
(駿麟臆已載於唐史矣先生豈偶不憶邪連錢正是騘馬之文爾雅青驪驎驒而郭璞注曰色有深淺班駮隠)
(鄰今之連錢騘也傳緯天馬引云驄馬表連錢)朝來久試華軒下未覺千金滿
高價(韓子馬似鹿者值千金又漢使壯士值千金請宛善馬潘岳珥筆華軒王景玄長想馮華軒江淹詩)
(史乘華軒)赤汗微生白雪毛銀鞍却覆香羅帕(漢書霑赤汗東觀漢記曰)
(漢武帝歌天馬霑赤汗今親見其然血從前髆上小孔中出陳孫登詩落淚洒銀鞍徐敬業汗馬躍銀鞍周)
(弘正詩銀鞍耀紫韁)卿家舊賜公能取(一作有之)天廐真龍此其亞(周禮)
(凡馬八尺以上為龍禮記孟春之月天子乘蒼龍天趙云天廐真龍則天子所御之馬也真龍之亞自非子)
(所賜人臣豈亦得而有之哉唯天子之賜而後太常梁卿得之今云卿家舊賜公能取盖非以勢廹之則以利)
(誘之以百計中之矣此其所以謂能取乎)晝洗須騰涇渭深朝趨可刷幽并
夜(顔延年賦簡偉塞門献狀綘闕旦刷幽燕晝秣荆越趙云大率言其行之疾也)吾聞良驥老
始成此馬數年人更驚豈有四蹄疾於鳥不與八駿俱
先鳴(晉曹毗馬射逸羽不能企其足顔延年云天馬狀水軼驚鳬七命曰駕紅陽之飛燕驂唐公之驌驦)
(注鳥也穆天子之傳曰天子之八駿以趙云馬得齒歲而後驄故曰數年人更驚言八駿所引下句將下詔)
(取之為天子之御矣)時俗造次那得致雲霧晦冥方降精(春秋考異記曰)
(地生月精為馬月數十二月而生精趙云馬既神龍之種雲霧晦冥為不足怪於馬言降瑞應圖曰龍馬者)
(河水之精)近聞下詔喧都邑肯使騏驎地上行
去矣行(鮑云天寶十四年公在率府數上賦頌不蒙采□欲辭職遂作去矣行趙云)
(鳥乃去矣此詩有高舉遠引之意故取去矣為名)
君不見韝上鷹一飽則飛掣(鮑明遠昔如韝上鷹今似檻中猿晉孫楚鷹賦韝青)
(骹戲田疇史滑稽傳注韝臂捍也餘見上送高適詩注隋煬帝鷹詩雖蒙韝上榮無復凌雲志)焉能作
堂上燕銜泥附炎熱(古詩翩翩堂前燕冬藏夏來見古詩思為雙飛燕唧泥巢君屋傅玄)
(陽春賦云燕唧泥於廣庭湛方生懷春賦云燕唧泥而來往趙云如鷹之飽而飛不若燕之戀而附此乃賢)
(人義士不阿附於權貴之門也)野人曠蕩無靦顔豈可久在王侯間(論語)
(曰野人也書趙云左氏野人予之塊西京賦云上平衍而曠蕩漢云曠蕩之恩今公言其懷抱之閑曠也沈)
(休文奏彈王原云明目賟顔曾無愧畏詩云有靦面目有靦顔則能忍慙者能忍慙則局促佞媚無所不至如)
(是而可曳裾王侯之間蓋必如谷子雲筆扎樓君卿脣舌而並游五侯者矣野人曠蕩而不能忍慙宜其舍王)
(侯而去矣)未試囊中飡玉法明朝且入藍田山(周禮天官玉府王齊則供)
(食玉注玉陽精之純者食之以禦水氣鄭司農云王齊當食玉屑列仙傳赤松子者神農時雨師服水玉以教)
(神農能入火自燒前漢地理志藍田山出美田在長安木玄虚海賦神仙縹緲餐玉清崖北齊李預居長安羡)
(古人餐玉之法乃採訪藍田躬往攻掘得環璧雜氣百餘枚日服食之)
自京赴奉先縣詠懷五百字(天寶十四載十一月初作奉先屬京)
(兆郡緣皇家陵寢武后分置醴泉縣)
杜陵有布衣老大意轉拙(杜陵見上醉時歌注老大見送高適詩注)許身一
何愚竊比稷與契(孔子竊比於我老彭坡嘗云子美自許稷與契人未必許也然其詩云舜)
(舉十六相身尊道何高秦時用商鞅法令如牛毛此是稷契輩口中語也趙云古樂府羅敷行云使君一何愚)
(嘗謂東坡議論至此而後能見古人之心見古人之心而後能說詩也今杜公此篇自杜陵有布衣至浩歌彌激)
(烈六韻則以雖抱濟世之才而無稷契之位故不免於浩歎也)居然成濩落白首甘契
闊(莊子狐落無所客釋文戸郭反猶廓落也擊鼓詩死生契闊與子成說毛氏曰契闊勤苦也陸機契闊踰)
(三年與趙云文子云形之名居然别矣)蓋棺事則已此志常覬豁(新添劉毅云丈)
(夫兒蹤跡不可尋常便混羣小中蓋棺事方定矣之趙云變韓詩外傳所載孔子云學而不已闔棺乃止語)
(也)窮年憂黎元嘆息腸(一作腹)内熱(荀子窮年卒歲賈誼曰百姓黎元輯於下)
(孟子不得於君則熱中謝靈運詩窮年迫憂患趙云莊子我其内熱歟)取笑同學翁浩歌
彌激烈(蘇武長謌正激烈中心愴以摧)非無江海志蕭灑送日月(沈休文纓)
(珮空為累江海事多違莊子身居江海之上江淹江海從邅迴趙云莊子曰就藪澤處閑曠釣魚間處無為)
(而已矣此江海之士避世之人間暇者之所好也可以見江海志之義矣梁吳圴詠鶴詩云懷思未忍去非無)
(江海心)生逢堯舜(一作為)君不忍便永訣(江淹賦誰能寫永訣之情者乎堯舜)
(君事見孟子)當今廊廟志構厦豈云缺(叔孫通贊廊廟之材非一木之枝潘安仁)
(宛非廊廟姿構趙云潘尼詩廣厦衆材)葵藿傾太陽物性固莫(一作難)奪(曹植)
(求通親親表若葵藿之傾太陽雖不為回光然向之者誠也臣竊自比葵藿若垂三光之明寔在陛下陸機園)
(葵詩朝榮東北傾夕頻西南睎梁劉孝綽詠日詩園葵一何幸傾葉奉離光)顧惟螻蟻輩
但自求其穴胡為慕大鯨輒擬偃溟渤(木玄虚海賦其魚則横海之鯨)
(突兀孤遊戛巖㟼偃高濤言趙云韓非子曰千丈之堤以螻蟻之穴潰螻蟻輩以不安分之人此指言藩鎮)
(散自強大之徒公直眇之如螻蟻謂其當自止各求穴以安耳而彼何為必欲慕學大鯨之處大海乎博物志)
(云鯨魚大者數千里小者猶數十丈博物志曰東海之别有渤澥故東海共稱渤海十洲記曰東海之别又有)
(溟海而合用溟海兩字則鮑明遠詩有云穿池類溟渤)以兹悟生理獨恥事干謁
兀兀遂至今忍為塵埃没終愧巢與由未能昜其節沉
飲聊自遣放謌頗愁絶(顔延年詠劉參軍詩韜精日沈飲誰知非荒宴趙云干謁貴)
(人不過有所利爾既惡如螻蟻輩之止求穴以安而敢欲慕學大鯨之處大海則恥事干謁矣既不干謁以自)
(顯則甘心於塵土之汩没矣巢巢父由許由也嵇康作高士傳曰巢父堯時隠人年老以樹為巢而寢其上故)
(人號為巢父堯之讓許由也由以告巢父父曰汝何不隠汝形非吾友也許由悵然不自得乃遇清冷之水洗)
(其耳拭其目曰向者聞言負吾友遂去終身不相見公之意以為在塵土之間空自汩没既愧巢與由矣然未)
(能變易其節脱然引去於是沉飲放歌而已)歲暮百草零疾風高岡裂(張平子賦)
(孟冬作隂寒風肅殺冰霜慘裂百卉具零長門賦天飄飄而疾風李陵詩邊土慘裂阮籍詩寒風振山岡趙)
(云阮嗣宗詠懷云凝霜被野草歲暮亦云已顔延年詩歲暮臨空房)天衢隂峥嶸客子中
夜發(易何天之衢亨鮑明遠舞鶴賦歲峥嶸而催暮江淹詩客子淚已零王粲詩客子多悲傷淚下不可)
(收魏文帝詩客子常畏人)霜嚴衣帶斷指直不得結凌晨過驪山御
榻在嵽嵲(西凉賦託喬基於山岡直嵽霓以高居驪山温湯秦始皇漢武帝故事載博物志云趙)
(云指言明皇御幸之榻也嵽嵲小而不安貌)蚩尤塞寒空蹴踏崖骨滑(黃帝殺蚩)
(尤於涿鹿又星名也趙云蚩尤前導之旗也塞寒空而蹴踏崖谷言其多維摩詰經譬如龍象蹴踏非驢所)
(堪)瑶池氣鬱律羽林相摩戛(瑶池事見上登慈恩寺塔詩漢宣帝紀羽林孤兒注)
(天有羽林大將軍之星林喻若林木之盛羽若羽翼鷙擊之意以名武焉張平于西京賦隠林鬱律江賦氣翁)
(勃以霧杳時鬱律其如煙沈約詩鬱律構丹□如趙云瑶池以比温湯也羽林扈駕之軍也其所樹之林故)
(言相摩戛)君臣(一云聖君)留懽娛樂動殷樛(一作膠葛)嶱(晉張景陽詩昔在西京時)
(朝野多歡娛沈休文詩秦皇御宇宙漢帝恢武功歡娛人事盡情性猶未充謝靈運副君命飲讌歡娛寫懷抱)
(江淹太平多歡娛注杜補遺云當作膠葛相如子虚賦張樂乎膠葛之寓曠遠深貌則膠葛誤為樛嶱明矣)
(山趙云殷讀從殷其雷之殷樂聲之喧殿聞於温湯與嶱也嶱音苦葛切釋者曰山也言温湯與山嶱於義)
(甚明且接下句賜浴為貫也)賜浴皆長纓與宴(一作讌)非短褐(江淹詩朱紱咸)
(髦士長纓皆俊人陸機詩輕劍排擊厲長纓麗且鮮趙云班彪辯命論思有短褐之襲注麄衣也)彤庭
所分帛本自寒女出(謝玄暉直中書省詩彤庭赫引敞謂禁中庭多赤色郭泰機詩皎皎)
(白素絲織為寒女衣寒女雖妙巧不得東杼機趙皇后傳庭中彤朱而殿上□漆西都賦玉階彤庭西京賦彤)
(庭輝輝庭趙云彤庭者天子之以丹飾之也)鞭撻(一作箠)其夫家聚斂貢城闕
聖人筐篚思實(一作願)欲邦國活(語求也為之聚斂而附益之鹿鳴又實幣帛筐)
(篚以將其厚意南史王廣之子珍國字德重為南淮太守郡境苦飢乃發粟散財以振窮乏高帝手敕云卿爱)
(人活國甚副吾意活杜補遺云孫楚與孫皓書曰爱民國道家所尚)臣如忽至理君豈
棄此物多士盈朝廷仁者宜戰慄(詩濟濟多士又發言盈庭語使民戰栗)
(趙云又以申戒之當思君王賜子之幣帛出於寒女之夫鞭韃所貢宜戰栗而求活國之事然後為仁也)况
聞内金盤盡在衛霍室(内金盤上方器用也衛霍室勲臣家也郭况后弟賞賜金錢縑)
(帛豐盛無比京師號况家為金穴后趙云内金盤猶今言内家合子耳衛青霍光病皆以戚而貴以比楊國)
(忠輩矣)中堂舞神仙煙霧散玉質(江淹願作秦王女乘鸞向煙霧舞鸖賦烟交霧)
(凝若無毛質謝趙云西京賦促中堂之密坐其後宣遠去中堂起絲桐)煖客(一云煖蒙)貂鼠裘
悲管逐清瑟(說文貂鼠也而文黃出丁零國魏書曰鮮卑有貂鼠子皮毛柔軟故天下為裘廣志)
(曰貂出扶餘挹婁也)勸客駞蹄羹霜橙壓香橘(杜補遺魏王花木志曰蜀土有給客)
(橙似橘而非若柚而香冬夏華寔相繼通歲食之亦名蘆橘舊說小者為橘大者為柚又云柚似橙而實酸大)
(於橘孔安國注尚書郭景純注爾雅皆如此事趙云舞神仙貂鼠裘駞蹄霜橙香橘皆富貴家中也)朱
門酒肉臭路有凍死骨(孟子庖有肥肉廐有肥馬民有飢色野有餓殍又曰狗彘食人)
(食而不知檢塗有餓殍而不知發世說劉尹問竺法深曰道人何得遊朱門趙云朱門祖出東方朔傳而郭璞遊)
(仙詩朱門何足榮未若託蓬萊)榮枯咫尺異惆悵難再述(趙云公言其與上富貴者)
(一榮一枯才咫尺之間耳此所以惆悵也或云如上言朱門者是之謂榮言凍死者是之謂枯公閔其咫尺之)
(間有異故惆悵之焉然謂之難再述則在其身自言方有意義)北轅就涇渭官渡又改
轍(官渡地名曹操袁紹相持之處涇渭見首篇注言趙云今公自京赴奉先縣必自東而折北故於此北)
(轅矣官渡則涇渭二河官所置渡也)羣冰從西下極目高崪兀疑是崆峒
來恐觸天柱折(列子湯問共工氏與顓頊争為帝怒而觸不周之山折天柱絶地維故天傾西)
(北日月星辰就焉地不滿東南故百川水潦歸焉史記黃帝西至乎崆峒韋昭曰在隴右趙云言羣水之下)
(其高崪兀於此為雄拔之句直北為崆峒山之流來將觸折天柱重言積水之多也樂史寰宇記云禹跡之内)
(名崆峒者三其一在臨洮其一在安定而莊子述黃帝問道崆峒今此主安定崆峒言之按唐志涇州安定郡)
(而於保定縣之下載有崆峒山北轅就涇渭則因經度涇渭見水之峥嶸其狀如崆峒山之流來崆峒固不能)
(來而山蓋有飛走移徙則有來之理矣既以水為崆峒山之來則又可寓言其觸天柱矣此詩人張大之意也)
河梁幸未拆枝撑聲窸窣行旅相攀援川廣不(一作且)可
越(趙云古詩携手上河梁詩漢之廣矣不可泳思)老妻既異縣十口隔風雪(古樂)
(賦他鄉各異縣展轉不相見)誰能久不顧庶往共飢渴入門聞號咷
幼子飢已卒(易同人先號咷而後笑)吾寧捨一哀里巷亦嗚咽所
愧為人父無食致夭折豈知秋未(一作禾)登貧寠有倉卒
(詩終寠且貧故趙云此六韻蓋叙還家所遭之念生理之艱也)生常免租税名不隸
征伐撫迹猶(一作獨)酸辛平人固騷屑(劉越石備辛酸之苦阮籍感慨懷辛)
(酸)默思失業途(一作徒)因念遠戍卒(趙云此三韻推已念物之懷也)憂端
齊(一作際)終南澒洞不可掇(魏武帝明月明月何時可掇趙云此與詩人憂心如惔)
(何以異終南者山名憂與之齊則憂之積而高大如此澒音胡孔切出淮南子曰未有天地之時&KR2046;濛澒洞莫)
(知其門)
白水縣崔少府十九翁高齋三十韻(天寶十五載五日作)
(白水属馮翊郡同州秦文公分清水為白水即此漢彭衙縣又名栗鮑云公在奉先以舅)
(崔公為白水縣尉故適白水有是詩荅趙云謝玄暉在宣城日有郡内高齋閑坐吕法)
(曹詩一首則高齋兩字起於此故公取以名題)
客從南縣來浩蕩無與適(古詩客從遠方來貌趙云浩蕩悠遠不定止之如浩簜)
(乘滄溟之義)旅食白日長况當朱炎赫(唐書朱克融輩皆旅食長安趙云魏文)
(帝與吳質書有旅食南館梁元帝纂要夏曰朱夏炎夏)高齋坐林杪信宿遊衍閴
(再宿曰信左傳矣趙云信宿遊衍閴言於高齋巳再宿而未嘗得遊歷也)清晨陪躋攀傲
睨俯峭壁(海賦冰夹倚浪以傲睨晨趙云曹子建贈白馬王彪云清發皇邑)崇岡相枕
帶曠野懷(一作回)咫尺(嵇康賦託峻岳之崇岡而趙云詩率彼曠野言野雖曠遠懷之若)
(咫尺也)始知賢主人贈此遣愁寂危階根青冥曾冰生淅
瀝(招魂增冰峩峩飛雪千里謝惠連雪賦霰淅瀝而先集雪紛糅而遂多)上有無心雲下
有欲落石(陶潜歸去來雲無心而出就)泉聲聞復息動静隨所激鳥
呼藏其身有似懼彈射(隋長孫晟善彈射)吏隠適(一作通)情性兹
焉其窟宅(王喬梅福皆吏隠也海賦瑰竒之所窟宅天台賦靈仙之所窟宅趙云汝南先賢傳鄭)
(欽吏隠于蟻陂之陽)白水見舅氏諸公乃仙伯(左傳晉文公謂子犯曰所不與舅氏)
(同心者有如白水字薛云子美近體詩有白水明府舅氏宅喜雨詩得過即白水地名非晉文公所謂白水)
(明矣皆趙云詩我見舅氏既見舅氏又相遇諸公仙伯也此因上句吏隠引起此語)杖藜長松
隠作尉窮谷僻(天台賦蔭落落之長松梅福作尉人謂之仙尉趙云劉琨詩繫馬長松下)
為我炊彫胡逍遥展良覿(西京雜記太液池邊皆彫胡紫籜綠節之類菰之有米者)
(長安人謂為雕胡謝靈運搔首訪行人引領冀良覿為趙云雕胡菰米也為飯極滑宋玉諷賦曰主人之女)
(臣炊雕胡之飯露葵之羹求勸臣食也)坐久風頗愁晚來山更碧相對十
丈蛟歘翻盤渦拆(海賦盤渦谷轉)何得空裏雷殷殷尋地脈(詩殷)
(其雷長門賦雷隠隠而響起隠趙云忽聞雷聲不知起於何處故怪之於此辨其隠之聲而尋地脈所在此)
(亦詩人在南山之陽南山之側南山之下之理蒙恬傳城塹萬餘里此其中不能無絶地脈哉)煙氛(一作)
(氣)藹崷(一作審)崒魍魎森慘戚(趙云烟氛山之氣崷崒山之狀魍魎山中之物左傳)
(云入山不逢不若魎魅魍魎莫能逢旃藹崷崒以烟氛之氣所冐藹藹然也森慘戚以在烟氛之間聞雷聲而)
(然也森以言其多矣崒音才律切)崑崙崆峒㒹迴首如不隔(崑崙崆峒二山並見)
(上注)前軒頽反照巉絶華岳赤(趙云爾雅曰落光反照於東謂之反景劔閣銘云太)
(行玄門豈云巉絶)兵氣漲林巒川光雜鋒鏑知是相公軍鐵馬
雲霧(一作烟)積(趙云相公指言哥舒翰題下本注云天寶十五載五月作乃哥舒翰守潼關時按翰)
(傳天寶十四載禄山灰帝召翰拜太子先鋒兵馬元帥守潼關明年進拜尚書左僕射同中書門下平章事故)
(云相公軍也)玉觴淡無味胡羯豈強敵長歌激屋梁淚下流
袵席(蘇武詩長歌正激烈經趙云黃香天子頌曰献萬年之玉觴黃庭内景淡然無味言至尊旰食雖)
(御酒而無味然有相公之軍胡羯亦不足敵詩人屋梁念王之憂而寬之之語也宋玉神女賦曰朝出照)人生
半哀樂天地有順逆慨彼萬國夫休明備征狄(一作敵)猛
將紛填委廟謀畜長策(後漢光武贊顯明廟謨前漢匈奴傳制百蠻之長策李陵書猛)
(將如雲劉公幹職事相填矣備趙云言禄山之禍起於不測方天下休明之際而乃征狄也左傳王孫滿云)
(德之休明賈誼振長策而馭宇内舊注引匈奴傳在後矣)東郊何時開帶甲且未釋
(書周公既没命君陳分正東郊成周作君陳曰命汝尹兹東郊又命畢公保釐東郊又徐夷並興東郊不開史)
(帶甲百萬長趙云東郊指言潼關以其在安之東故曰東郊)欲告清宴罷難拒幽明
迫(易繫知幽明之故極師晉天文志曰晝夜以昏明為限言樂亦不可終晝夜相推何由相却也趙云)
(幽明迫所未深觧豈言夜已盡而曉逼之耶此亦東坡所謂未必全好者矣)三嘆酒食傍何
由似平昔(古樂府一彈再三嘆閻新添左傳魏獻子將受梗陽人賂饋入召没女寬比置三嘆魏)
(子曰唯食忘憂三嘆何也曰或賜二小人酒不夕食饋之始至恐其不足是以嘆中置自咎曰豈將軍食之而)
(有不足是以再嘆及饋之畢願以小人之腹為君子之心屬饜而已獻子辭梗陽人趙云借用閻没女寬當)
(饋而三嘆今公所嘆嘆其不若往日太平之時也)
三川觀水漲二十韻(天寶十五年七月中避寇時作師云寰宇記三川)
(謂華池黑浪洛水同會為三川又三川縣本漢雀道縣後魏改為三川縣取古三川郡為)
(名者趙云此篇即事體物之詩句法雄渾讀之見漲川之足駁矣作當辟宼時故有反)
(懼江海覆與何時通舟車之句又憂及中林士也)
我經華原來不復見平陸北上唯土山連天走窮谷(趙云)
(選詩夕隂曖平陸又飛鞍越平陸左傳云深山窮谷也)火雲無時出飛電常在目
(一云出無時)自多窮岫雨行潦相豗蹙(海賦磊匒匌而相豗趙云夏雲謂之火)
(雲出隋盧思道納凉賦云陽風□其長扇火雲赫而四舉)蓊匌川氣黃羣流會空曲
清晨望高浪忽謂隂崖踣(郭璞詩高浪駕蓬萊匝趙云蓊匌則氣之蓊鬱匌之貌)
(鮑照芙蓉賦繞金渠之空曲大抵空虚曲折處耳曹子建贈白馬王彪云清晨發皇邑郭璞詩高浪駕蓬萊馬)
(季良長笛賦云惟籦籠之竒生兮于終南之隂崖)恐泥竄蛟龍登危聚麋鹿枯
查卷拔樹礧磈共充塞聲吹鬼神下勢閱人代速(趙云恐泥)
(出論語江賦狐玃登危而雍容查音鋤加切水中浮木也字書礧磈石也吹鬼神下言其聲之吼勢閱人代速)
(言其流之疾)不有萬穴歸何以尊四瀆(海賦江河既道萬穴俱流薛云爾雅江)
(河淮濟是為四瀆者發源而注海者也尊趙云公之詩作於亂離之中意在衆所歸往以王也)及觀
泉源漲反懼江海覆漂沙圻岸去潄壑松栢秃(海賦飄沙礐石)
(蕩飃島濱又潄壑生浦選沈液潄陳根)乘凌破山門迴斡裂地軸(春秋括地象云)
(地有三千六百軸海賦狀如天輪膠戾而激轉又似地軸挺拔而争迴杜補遺博物志云地示之位起形於)
(崑崙高萬一千里神物之所生聖人仙人之所集崑崙之東北地轉下三千六百里有八玄幽都方二十餘萬)
(里下有四柱廣十萬里地有三千六百軸互相牽制也抱朴子云地有三千六百軸名山大川孔穴相通趙)
(云圻岸去謝靈運圻岸屢崩奔謝惠連詠牛女詩傾河易回斡而梁簡文帝晚春賦云嗟時序之回斡)交洛
赴洪河及關豈信宿應沉數州没如聽萬室哭穢濁殊
未清風濤怒猶蓄(江賦滈汗六州之域海賦於是鼓怒溢浪楊浮江賦乃鼓怒而作濤)何
時通舟車隂氣不黪黷浮生有蕩汩吾道正羈束(趙云以川)
(漲泛濫故舟車不通今句之義問何時得水落而舟車可通耳隂氣開朗而不黲黷以為雨也鮑照云浮生旅)
(昭代孔子云吾道其非邪蕩汩汩有兩音一音古忽切治也又汩没也一音越律切水流也選有瀄汩又有淢)
(汩今言水之蕩汩當從越律之音)人寰難容身石壁滑側足雲雷此不
已艱險路更跼普天無川梁欲濟願水縮(魏文帝雜詩欲濟河無梁)
(謝玄暉江漢限無梁陸機詩怨彼河無梁引領望大川趙云普天無梁欲濟願水縮此使魏文帝欲濟河無)
(梁一句中字也也師云言譏執政)因悲中林士未脱衆魚腹(詩肅肅兔罝施于中)
(林王康琚反招隠今雖盛明世能無中林士屈原荅漁父云寧赴湘流葬于江漁腹中)舉頭向蒼
天安得騎鴻鵠(趙云亦如陸士衡疑西北有高樓云思鴐歸鴻羽)
大雲寺贊公房四首(二首在别卷懷趙云長安大雲經寺在遠坊之東)
(南隅本名光明寺武后時以沙門宣政進大雲經經中有玉女之符因改名焉且令天下)
(各州置一大雲經寺今此大雲寺贊公房蓋長安也何以知之後别有宿贊公房詩本注)
(京師大雲寺主謫此安置也公家雖在麟州而公身轉䧟賊中往來長安則過大雲見贊公矣)
燈影照無睡心清聞妙香(杜補遺維摩經曰有國名衆香佛號香積其界皆以香作)
(樓閣其國如來無文字說但以衆香令諸天人得入律行菩薩各坐香樹下聞斯妙香即獲得藏三昧)夜
深殿突兀風動金琅璫(趙云言夜深則殿勢突兀風動則所懸之金其聲琅璫後人因)
(以金琅璫可以當物之名洪駒父嘗有詩云琅璫嚴佛界薜茘上僧垣山谷改云琅璫鳴佛屋則正以琅璫為)
(所鳴之物於義固亦無害王立之曾話此云山谷以為薜荔一聲須要一聲者對琅璫一聲也而立之以為不)
(必然今觀杜云以突兀對琅璫則山谷之意得矣)天黑閉春院地清棲暗芳玉
繩迴斷絶鐵鳳森翺翔(玉繩星名增添文選玉䋲低建章金波麗鳷鵲師春秋元命包)
(曰玉衡北南星為玉䋲可趙云迴斷絶則夜飲向晨也魏武帝云憂從中來不斷絶鐵鳳舊注引陸倕石關)
(銘蒼龍玄武之刺銅雀鐵鳳之工其說是蓋施雀鳳於屋脊上者薛綜西京賦注云圓闕上作鐵鳳令兩翼舉)
(頭敷毛故謂之森翺翔森則不一其物矣蓋如謝靈運松栢森成行之森也)𣑽放時出寺鍾
殘仍殷牀(趙云僕愛此最為匠句蓋佛事至𣑽音必唱而誦之其聲高放故寺外可聞也殷上聲而)
(殷其雷之殷矣單用𣑽字梁元帝梁安寺刹下銘曰宵長𣑽響風遠鍾傳周庾信送炅法師葬云尚聞香閣𣑽)
(猶聽竹林鍾)明朝在沃野(沃野千里)苦見塵沙黃(時西郊逆賊拒官軍未巳)
其二
童兒汲井華慣捷瓶上手(杜補遺神農本草井華水令人好顔色與諸水有異其功)
(極廣此水井中平旦第一汲者如趙云井華以見童兒之早起慣捷以見其朝朝此且敏為也)霑洒
不濡地掃除似無箒(周禮官人凡寢中之事掃除地趙云此兩句可為掃地經灑濡則)
(沮餘掃有箒則塵痕也)明(一作晨)霞爛複閣霽霧搴高牖(薛云廣韻複重也又)
(古詩交疏結綺窗阿閣三重階爛趙云陸士衡今日良宴會詩高談一何綺對若朝霞梁元帝謂能令雲霧)
(搴)側塞被徑花飄颻委墀(一作階)柳(楚辭九辨臯蘭被徑兮斯路漸非阮籍臯蘭被)
(徑路)艱難世事迫隠遁佳期後(郭璞遊仙詩山川隠遁捷趙云言可以及隠遁之)
(期矣以艱難世事迫故其期為後時也)晤語契深心那能總鉗口(史鉗口結舌)
(趙云詩可與晤語言師言方道契故未能忘也)奉辭還杖策暫别終回首(曹操)
(奉辭出征房玄齡杖策謁唐太宗軍門回首見首篇注)泱泱泥汚人听听國多狗
(宋玉九辯猛犬狺狺而迎吠兮□梁閉而不通懷趙云上句以辭别而去猶回首而懷戀所以回首而戀者)
(何哉以泥汚人國多狗之可惡也)既未免羈(一作寓)絆時來憩奔走(晉慕容垂)
(猶鷹也宜急其羈絆)近公如白雪執熱煩何有(趙云孟子有白雪之白宋玉有白雪)
(之歌詩云誰能執熱逝不以濯)
哀江頭
少陵野老吞聲哭(野老甫自稱少陵杜陵也)春日潛行曲江曲江頭
宫殿鎻千門細柳新蒲為誰綠(康駢劇譚錄曰曲江池本秦隑州開元中流鑿)
(為妙境花卉周環烟水明媚都人遊玩盛於中和節江側菰蒲葱翠柳隂四合碧波紅蕖湛然可愛唐書鄭注)
(傳大和九年注言秦中有災宜興力役以禳之文宗因吟杜甫詩云江頭宫殿鎻千門細柳新蒲為誰綠始知)
(天寶四年曲江四面多樓臺行宫乃敕宫卿之家住於曲江昆明二池起造亭觀詔神策兩京造紫雲樓綠霞)
(亭内出牌以賜之西京雜記云朱雀街東第五街皇城之東第三街昇道坊龍華尼寺内有流水屈曲謂之曲)
(江司馬相如弔秦二世文云臨曲江之隑州蓋其所也關中記云宣帝立廟曲江之北名曰樂遊廟因苑為名)
(即今昇平坊内餘地是也此地在秦為宜春苑也在漢為樂遊苑也趙云公方春日潜行當禄山之亂宜其)
(有細柳新蒲為誰綠之哀矣前漢有細柳營選詩有新蒲含紫茸又新蒲節轉促)憶昔霓旌下
南苑苑中萬物生顔色(宋王高唐賦霓為旌唐曲池坊南有南宫趙云曲江南即芙)
(蓉苑今云南苑是也)昭陽殿裏第一人同輦隨君侍君側(李白詩漢宫誰)
(第一飛燕在照陽飛燕有女弟絶幸為昭儀作昭陽殿于寶注周禮云對轝曰輦趙云漢成帝常欲與班姬)
(同輦載以託言貴妃也詩人類皆取古事之似者以為譬故李太白亦言可憐飛燕倚新粧而高力士媒孽之)
(竟以此不得用悲夫)輦前才(一作詞)人帶弓箭白馬嚼(一作噍)齧黃金
勒(唐制内官才人七人正四品名趙云按明皇雜錄載上幸華清宫貴妃姊妹各購馬以黃金為銜勒組)
(繡為障泥同入禁中觀者如堵)飜身向天仰射雲一箭(一作笑)正墜雙飛
翼(西都賦招白鷴下雙鵠矢不單殺中必疊雙感趙云曹子建云一縱兩禽連之義而字則張九齡寓詩)
(袖中一札書欲寄雙飛翼)明眸皓齒今何惜(一作在)血汚(烏故切)遊魂歸
不得(曹植洛神賦丹唇外朗皓齒内鮮明眸善睐靨輔承權吳均詩血汚秦王衣趙云按唐后妃傳安)
(禄山反以誅國忠為名及西幸過馬嵬陳元禮等以天下討誅國忠巳死軍不觧帝遣力士問故曰禍本尚在)
(帝不得已與妃訣引而去縊路祠下)清渭東流劍閣深(西都賦北有清渭濁涇山海經注渭)
(水出隴西首陽縣鳥鼠同穴山左思蜀都賦緣以劍閣注云劍閣谷名自蜀通漢中道)去住彼此
無消息(蔡琰笳曲去住兩情兮難具陳虞羲詩君去無消息)人生有情淚沾臆江
草(一作水)江花豈終極(陶潛詩人生似幻化謝朓詩有情知望鄉樂府拾得楊花淚沾臆)
(薛云言江頭花草豈終極乎盖望長安之興復也花趙云杜公䧟賊身在長安不知蜀道消息見江草江覩)
(景傷情猶唐風隰有萇椘篇嘆其不如草木無知之意)黃昏胡騎(去聲)塵滿城欲往
城南望城(一作忘城一作忘南)北(鮑云甫家居城南欲往城南忘南北者言迷惑避死不能記其)
(南北也北趙云古樂府戰城南死北郭曹植吁嗟篇當南而更謂東而反西按北人謂向為望欲往城南乃)
(向北亦不能記南北之意)
哀王孫(天寶十五載明皇西狩肅宗即位改元至德在七月甲子是月丁夘䘵山使人)
(殺霍國長公主及王妃駙馬等己已又殺王孫及郡縣主詩此時作史記漂母飯韓信信)
(曰吾必重報母怒曰吾哀王孫而進食豈望報乎王孫如言公子也王深父云安禄山)
(驚潼關玄宗倉卒西幸諸嗣王及公主之在外者皆不及從其後多為禄山所屠鮮有脱)
(者此詩記而哀之鳴呼以四海之廣人帝之尊念罔終則辱其子孫如此豈孟子所謂以)
(其所不愛及其所愛者歟)
長安城頭頭白烏夜飛延秋門上呼又向人家啄大屋
屋底逹官走(唐書木生稼逹官怕)避胡(趙云頭白烏號不祥也天寶十五載六月辛未禄山)
(䧟潼關京師大駭甲午詔親征明皇幸蜀從延秋門出門在禁苑之西面左邊而禁苑在宫城之北烏飛號于)
(延秋門上暗言乘輿既出矣公卿寧不逃避耶故烏又啄大屋屋底逹官走避胡也或謂頭舊作頸盖烏無頭白者)
金鞭斷折九馬死骨肉不待同馳驅腰下寶玦青珊瑚
(左傳晉侯佩太子以金玦)可憐王孫泣路隅問之不肯道姓名但道
困苦乞為奴(趙云齊建安王子真被誅入床下叩頭乞為奴贖死不從河東王鉉闈收欣然曰死)
(生命也終不效建安乞為奴而不得仰藥而死)已經百日竄荆棘身上無有完
肌膚高帝子孫盡隆凖龍種自與常人殊(漢高祖為人隆凖而龍顔)
(李斐曰凖鼻也帝趙云隋文帝子勇勇子儼雲昭訓所生乃雲定興女文嘗曰皇太孫何謂生不得其地定興)
(奏曰天生龍種所以因雲而出)豺狼在邑龍在野王孫善保千金軀(易龍)
(戰于野䜟四夷雲集龍闘野前漢袁盎傳曰千金之子坐不垂堂祖出莊子趙云陸士衡云願保金石軀也)
(而千金軀字又用沈約雜詩云坐喪千金軀)不敢長語臨交衢且為王孫立
斯須(周禮疏云舞交衢文選蘇武别李陵詩長當從此别且復立斯須)昨夜東(一作春)風
吹血腥東來橐駞滿舊都(師古曰槖駞言能負囊橐而䭾物也史思明傳禄山陷兩)
(京以駞運御府珍寶於范陽不知紀極云鮑云東來橐駞謂賦東東都進也舊都謂長安趙東風應是東)
(方之風風非言春也)朔方健兒好身手昔何勇銳今何愚(世說桓車騎過)
(江時公私隂薄自使健兒鼓行劫鈔使趙云曹元首六代論有身手不能相)竊聞太子已傳
位聖德北服南單于(明皇傳位于肅宗以師漢宣帝時單于南北各為號號)花門
𠢐面請雪恥慎勿出口他人徂(時回紇助順後漢耿秉卒匈奴聞之舉國號哭)
(或至犂面流血犂即剺字剺割也古通用人趙云是時回紇有助順之心故戒王孫勿出口於他而徂往也)
(按廣平王俶為天下兵馬元帥郭子儀副之以朔方安西回紇大食兵討安慶緒在至德二載之閏八月則公)
(作此詩時回紇初有助順之請而剺面者力剺割其面皮蠻夷感恩而或喜或悲者多然)哀哉王孫
慎勿疎五陵佳氣無時無(漢書曰高帝葬長陵惠帝葬安陵景帝葬陽陵武帝葬茂)
(陵昭帝葬平陵謂之五陵選北眺五陵以增添班固西都賦南望杜霸北眺五陵趙云戒之當更相收拾)
(而勿遂疎外王孫盖皆前朝諸帝子子孫故使五陵以見之後漢王伯阿望舂陵城曰氣佳哉鬱鬱葱葱公之)
(望本朝掃除妖氛復與盛也如此佳氣連兩字張正見芳樹詩春浮佳氣裏䈎映彩雲前)
悲陳陶(唐書房琯傳琯奉使靈武立肅宗因請將兵誅寇孽收復京都琯分為三軍遣)
(裼希文將南軍自宜夀入劉悊將中軍自武功入李光進將北軍自奉天入琯自將中軍)
(為前鋒戰鮑云天寶十五年十月辛丑房琯及䘵山于陳陶斜敗績癸卯琯又以南軍)
(戰敗績公故有是詩)
孟冬十郡良家子血作陳陶澤中水野曠(一作廣)天清(一作)
(晴)無戰聲四萬義軍同日死(漢趙充國始為騎士以六郡良家子房琯傳十月庚)
(子師次便橋辛丑琯軍先遇賊於咸陽縣之陳陶斜接戰琯軍敗績時琯用春秋車戰之法以車二千乘馬步)
(夾之既戰賊順風揚塵鼓譟牛皆驚駭因縛芻縱火焚之人畜燒敗乃中使邢延□等督戰倉皇失據遂及於)
(敗為賊所傷殺者四萬餘人存者數千而已房趙云東坡先生嘗言悲陳陶云四萬義軍同日死此琯之敗)
(也唐書作陳濤斜未知孰是時琯既敗猶欲持重有所伺而中人邢延恩促戰遂大敗故次篇悲青坂云焉得)
(附書無我軍忍待明年莫倉卒先生之說如此按至德元載十月辛丑房琯遇賊將安守忠於盛陽之陳陶斜)
(琯用車戰官軍死者四萬餘人則先生之說明矣四萬義軍同日死語用庾信哀江南賦百萬義軍一朝卷甲)
羣胡歸來血洗箭(血一作雪)仍唱(一作撚箭)胡歌飲都市都人迴
面向北啼日夜更望官軍至(一云前後官軍苦如此句趙云羣胡歸來血洗箭)
(法好處正在血洗箭三字蓋言箭鏃上之血也如東坡韓幹馬詩云最後一馬馬中龍不嘶不動尾摇風又薄)
(酒篇云五更待漏靴滿霜皆此格也蔡伯世却取一作云雪洗箭非是四句言朔方安西回紇大食兵相助討)
(賊然夷狄之性不無殘擾故房琯雖喪軍矣而都人之心不願胡兵討賊只望官軍至也此一句其字語蓋用)
(項伯為漢王語項羽曰日夜望將軍至何敢反邪此亦模倣依倚之勢一云前後官軍苦如此此句難觧豈若)
(正句之又有據邪)
悲青坂(王深父序云孔子三軍軍好謀而成謀之未全而敢戰或至速敗趙云前篇)
(悲陳陶則辛丑之敗也此篇悲青坂則乃癸卯之敗矣青坂應與陳陶斜之地不相遠也)
我軍青坂在東門天寒飲馬太白窟黃頭奚兒日向西
數騎彎弓敢馳突(陸士衡有飲馬長城窟行匈奴傳力士能彎弓盡為甲騎趙云太白山)
(名飲馬太白窟五字亦做飲馬長城窟飲馬韓山窟之勢也以兩敗後各散而歸所以言日向西其餘數騎猶)
(敢馳突以言其暴掠不改也)山雪河冰野蕭飋青是風烟白人骨(舞鶴)
(賦冰塞長河雪滿翠山)焉得附書與我軍忍待明年莫倉卒(趙云房琯)
(戰于陳陶斜不利猶欲持重而牽於邢延恩所促戰故敗而公詩有忍待明年之戒所以重傷之也)
九家集注杜詩卷二
