九家集注杜詩卷十一宋郭知達編
古詩
杜鵑(華陽風俗錄見上杜鵑行注識者謂此詩上四句非詩乃題下甫自注爾後人誤寫)
(一說謂上皇幸蜀還肅宗用李輔國謀遷之西内上皇悒悒而崩此詩感是而作)
西川有杜鵑東川無杜鵑涪萬無杜鵑雲安有杜鵑(趙云)
(世有杜鵑辨仙井李新元應之作鬻書者編入東坡外集詩話非矣其說曰南都王誼伯書江濱驛垣謂子美)
(詩歴正季兵火舛缺離異雖經其祖父所理尚有疑闕者誼伯謂西川有杜鵑東川無杜鵑涪萬無鵑鵑雲安)
(有杜鵑蓋是題下注斷目我昔遊錦城為首句誼伯誤矣且子美詩備諸家體必非牽合程度者也是篇句落)
(處凡五杜鵑豈可以文害辭辭害意耶原子美之意類有所感託物以發亦六義之比興離騷之法歟按博物)
(志杜鵑生子寄之他巢百鳥為飼之胡江東所謂杜宇曾為蜀帝王化禽飛去舊城荒且禽鳥至微知有所尊)
(故子美云重是古帝魂又云禮若奉至尊盖譏當時刺史有不禽鳥若也唐自明皇後天步多棘刺史能造次)
(不忘君者可一二數嚴武在蜀雖横歛刻薄而實資中原是西川有杜鵑其不虔王命負固以自抗檀軍旅絶)
(貢賦如杜克遜在梓州為朝廷西顧憂是東川無杜鵑耳至於涪萬雲安刺史微不可考凡其尊君者為有懷)
(貳者為無不在夫杜鵑之真有無也誼伯以為來東川聞杜鵑聲繁而急乃始歎子美詩跋㚄紙上語又云子)
(美不應疊用韻何耶子美自我作古疊用韻無害于為詩僕所見如此誼伯博學強辯殆必有折衷之元應之)
(說如此次公謂元應言杜詩備衆體是矣於三絶句有前年渝州殺刺史今年開州殺刺史已有兩刺史矣於)
(草堂詩舊犬喜我歸隣舍喜我歸大官喜我來城郭喜我來巳有四喜我矣亦豈拘尋常程度邪今詩四句有)
(四杜鵑亦詩所謂有酒醑我無酒酤我坎坎鼓我蹲蹲舞我之勢謂觀其言有杜鵑無杜鵑無杜鵑有杜鵑錯)
(綜其語豈直是題下注耶王立之知其彷彿其說云公杜鵑詩與古詩之謠語無異豈復以韻為限立之之說)
(非不是然亦不悟錯文之語與夫雅詩四我之勢也後又有一杜鵑則亦八仙歌用阮籍秋懷重押歸字識靈)
(運述祖德重押人字一篇之中有兩船兩眠兩天兩前字者也次公所見此四句真以言杜鵑之有無也其下)
(云我昔遊錦城結廬錦水邊杜鵑暮春至哀哀呌其間則以成西川有杜鵑之句下又云君看禽鳥情猶解事)
(杜鵑今忽暮春間值我病經年身病不能拜淚下如迸泉則以成雲安有杜鵑之句詩之引結甚明若其言尊)
(君之義則自在中間鋪叙不必泥首四句使為美刺况此詩作于雲安乃大歴元年春嚴武已死于去年夏時)
(郭英又為崔旰所殺繼而杜鴻漸來豈可指為嚴武之有君耶又雲安在唐是䕫州之屬縣非有刺史豈可此)
(西東之列乎元應之說又為穿鑿)我昔游錦城結廬錦水邊(趙云陶淵明結廬在)
(人境)有竹一頃餘喬木上參天(趙云曹子建荆棘上參天)杜鵑暮春至
哀哀叫其間我見常再拜重是古帝魂生子百鳥巢百
鳥不敢嗔(一作喧)仍為餧其子(世說杜鵑養子于百鳥巢百鳥共養其子而不敢犯)
(餧趙云以物飼人之謂張耳傳以肉餧虎)禮若奉至尊(成都記見上杜鵑行化作杜鵑似老)
(鳥注在趙云公所以賦杜鵑之意舊注不得其說乃或用公雲安詩兩邊山木合終日子規啼証雲安有杜)
(鵑之實不知此乃言其鳴云不如歸去之子規與玄都壇詩子規夜啼山竹裂者同非今所謂杜鵑也又謂上)
(皇幸蜀還肅宗用李輔國謀遷之西内上皇悒悒而崩此詩感是而作亦非盖遷上皇豈獨百鳥鉰杜鵑之子)
(不若哉况上皇之遷西内在辛丑上元二年明年遂崩至今歲丙午大歴元年公在雲安賦詩已六年矣既隔)
(肅宗又隔當日代宗而却方說遷徙事以為刺哉若杜鵑事則成都記所云自昔至今所傳如此然鵑與子規)
(兩種形聲不同以杜宇化為鵑所以公言重是古帝魂也鮑照行路難之七云愁思忽而至跨馬出北門舉頭)
(四顧望但見松柏荆棘三蹲蹲中有一鳥名杜鵑言是古詩蜀帝魂聲音哀苦鳴不息羽毛憔悴似人髠今公)
(所謂喬木上參天又謂哀哀呌其間又云重是古帝魂盖出於此至若常再拜而重之不能拜而淚下則尊君)
(親上之意)鴻雁及羔羊有禮太古前行飛與跪乳識序與知
恩(晉羊祜雁賦鳴則相和行則接武前不絶貫後不越序卷秋繁露曰凡贄卿用羔羊有角而不用如好仁)
(者執之不鳴殺之不謗類死義者羔飲其母必跪類知禮者故羊之為言猶祥故以為贄)聖賢古法
則付與後世傳君看禽鳥情猶解事杜鵑今忽暮春間
值我病經年身病不能拜淚下如迸泉(此詩譏世亂不能明臣之義者)
(禽鳥之不若也杜曰補遺劉越石扶風歌據鞍長歎息淚下如流泉)
引水(䕫俗無井皆以竹到山泉而飲蟠屈山腹間有至數百丈)
月峽瞿唐雲作頂(庾仲雍荆州記巴楚有明月峽峽趙云荆州記巴楚有明月峽廣德東)
(突峽今謂之巫峽歸秭峽歸鄕峽桑欽水經與酈道元所注又有多名本朝樂史寰宇記於渝州載有明月峽)
(以石穴圓似之故以名至䕫州載三峽則曰西峽巴峽巫峽意者西峽即明月峽也今去月峽瞿唐雲作頂言)
(自明月峽至瞿唐皆是連山所以雲作頂)亂石峥嶸俗無井(楚俗山居負水而食故高者引)
(水雲安無泉尤難得水)雲安沽水僕奴悲魚復移居心力省(後漢地里)
(志魚復屬巴郡古庸國左傳文十年魚人逐楚師是也師云此自雲安徙夔趙云魚復即夔州今倚郭奉節)
(縣乃漢魚復縣)白帝城萬竹蟠接筒引水喉不乾人生留滯生
理難斗水何直百憂寬(莊子期斗升水之活骸趙云盧照隣喜秋風至詩形歲枯槁)
(生理日摧殘還思不動行賴此百憂寬)
青絲
青絲白馬誰家子(梁吳均白馬黃金羈梁元帝宛轉青絲鞚趙云青絲所以言鞚梁元帝)
(詩是已白馬馬中驕貴者游俠少年多騎白馬古樂府有白馬字南史侯景傳初大同中童謠曰青絲白馬壽)
(陽來及景叛乘白馬青絲為轡欲以應䜟而崔顥輕薄少年詩青絲白馬冶游園能使行人駐馬看則矜誇馳)
(騁者然矣必當時有良家子之惡少者為賊盜也)麤豪且逐風塵起(風塵喻亂離鮑云豈)
(懷恩之反有從亂者戰趙云麤豪字吳志孫權言甘寧是已風塵多以言征盜賊逐風塵起則乘此為盜者)
(矣)不聞漢主放妃嬪(誅貴妃師云乾元元年正月出宫女三千人)近静潼關
掃蜂蟻(師云收東西京子趙云此公戒約麤豪之辭)殿前兵馬破汝時十月
即為虀粉期(趙云告以必破亡之証莊子宋王之猛非直驪龍也子能得珠者必遭其睡也使宋)
(王而寤子為虀粉夫虀之為言若以菜為虀粉之為言散全物為屑)未如(又作知)面縳歸金
闕(庄傳克許許子面縛銜璧)萬一皇恩下玉墀(時降者皆授節鎮河北之患自此起矣)
(趙云此篇蔡伯喈以為五谷盜賊事其說是按通鑑於廣德二年正月載吐蕃入長安也諸軍亡卒及鄉曲無)
(賴子弟相聚為盜吐蕃既去猶竄伏南山子午䓁五谷所在為患下巳以太子賓客薛景仙為南山五谷防禦)
(使討之按正月已亥朔至丁已則十九日也此詩盖公於春初聞盜賊之事未間薛景仙討之之命所作所以)
(有殿前兵馬破汝時之句莊子之北游萬分未得處一焉)
近聞
近聞犬戎遠遁逃(說文解字曰赤狄本犬種故字從犬匈奴聞漢兵大出老弱奔走毆畜産)
(遠遁逃蕭望之曰狄遁逃竄伏)牧馬不敢侵臨洮(臨洮郡名賈誼過泰論胡人不敢南下而)
(牧馬)渭水逶迤白日淨隴山蕭瑟秋雲高崆峒五原亦無
事北庭數有關中使(言突厥和)似聞贊普更求親舅甥和好
應難棄(贊普吐蕃也薛云唐吐蕃傳其俗謂強雄曰贊丈夫曰普故號君長贊普今西域有籛逋者即)
(贊普之聲訛而為籛逋讀趙云大戎指吐蕃本西羌属拜必手据地為犬號今普從逋音而公所用止從本)
(字耳求親事新書不載但云永泰大歴間再遣使來聘今因公詩見之臨洮郡今洮州逶迤字選䊸餘逶迤蕭)
(瑟字選蓊茸蕭瑟白日淨秋雲高形容其無事也臨洮今在九域志為熙州渭水則秦隴一帶所經皆是隴山)
(今之隴州地志隴山天水大坂也其坂九回不知高幾許空峒山名樂史寰宇記禹迹之内崆峒者三其一在)
(臨洮秦築長城之所起則洮岷一帶皆是也今專以言渭川五原則今之鹽州西南拶邊北庭數有關中使則)
(又有突厥通好也或云回紇等國皆在北之地既不附吐蕃故亦遣使於國中其說亦是爾雅曰妻之父為外)
(舅又曰謂我舅者吾謂之甥則妻父者舅婿者甥也孟子言堯之於舜帝館甥于貳室師正觀十五年妻文)
(成公主中宗景龍二年妻金城公主開元二年自言舅甥乞和親見吐蕃傳今言肅代時)
漁陽(時禄山平以雍王遙領范陽盧龍節制而不出閤)
漁陽突騎猶精銳(杜云漢光武謂馬武曰吾得漁陽上谷突騎欲令將軍將之又唐六興注)
(蔡邕曰冀州強弩幽州突騎天下之精兵也)赫赫雍王都節(一作前)制猛將飄
然恐後時本朝不入非高計(禄山已破朝廷不能革其積弊復以盧龍授藩鎮故)
(李懷仙朱滔之屬得以跋扈竟不為朝廷所有适趙云漁陽突騎指雍王所統兵編年通載十月雍王討史)
(朝義甲戌大敗之于横水克河陽東郡其將張獻誠以汴州降十一月薛嵩以相衛洺邢降張志忠以趙定深)
(常易降時公在梓聞雍王之勝尚聞河北猶有未入朝者乃諭諸將苟飄然而來已自後時而不入本朝豈高)
(計乎舊注模稜其說以雍王适領范陽盧龍節制而不出閤又云禄山已破云云皆非禄山死在至德元載繼)
(有子慶緒又繼之以史思明思明子朝義自禄山天寳十四載反至廣德元年正月安史併滅今於雍王為兵)
(馬元帥時謂之安史併滅可也豈得止為禄山平守朱滔反又是德宗建中三年時事李懷光反又是德宗興)
(元元年時事豈所謂不入本朝耶至以雍王适為遥李懷光為懷仙雕本之誤漁陽突騎幽州素有此兵號突)
(騎杜曰說是戰國策季良謂魏王曰恃吳之精銳而欲攻邯鄲荀子湯武之仁義桓文之節制成公綏嘯賦志)
(離俗而飄然史云不後時以縮蕭望之志在本朝)禄山北築雄武城舊防敗走
歸其營(禄山逆謀日熾築壘范陽北號雄武)繫書請問燕耆舊今日何須
十萬兵(趙云舉往事以懲警不朝之將魯仲連繫書約矢以射聊城中名之曰燕耆舊則本吾民之父)
(老又託之問耆舊以警諸將耳)
黃河二首(鮑云黃河北岸海西軍胡人高鼻動成羣謂吐蕃入寇舊注謂禄山非黃)
(河西岸是吾蜀謂鄭公軍當狗之戰舊注謂明皇肅宋非趙云前章罪海西軍不能禦)
(寇黃河之北大海之西則河北一帶之州郡也後章憫蜀人困于供給終之以願君王無)
(奢移云)
黃河北岸海西軍椎鼓鳴鐘天下聞(趙云言其飲食宴樂之雄侈)鐵
馬長鳴不知數胡人高鼻動成羣(禄山之反皆漁陽突騎及所養同羅降奚)
(契丹曳落河并誘致諸蕃皆胡騎也胡趙云傳有虞坂之馬望伯樂而長鳴李陵報蘇武書笳互動牧馬悲)
(鳴吟嘯成羣)
右一
黃河西岸(趙作南岸)是吾蜀欲須供給家無粟願驅衆庶戴
君王混一車書弃金玉(時明皇在蜀肅宗起靈武師云庾信江南賦并吞六合混一車)
(書趙云上之人須蜀人之供給乃至於家無粟其字依傍陶潜瓶無儲粟公所願與衆庶同心禦難伐叛以尊)
(戴君王使天下車同軌書同文棄金玉而尚敦朴用意深矣書衆非元后何戴黃河南岸一作西岸師民瞻所)
(傳任昌叔本取之非是盖河自西注東正定是南北岸其曲處而後有東西岸也成都路雖在中國西南以河)
(言之雖遠而實南耳時史思明未滅車書猶未混一車書混一前人全語棄金玉傳不寳金玉)
右二
自平
自平中宫(一作官)吕太一(吕太一代宗時為廣南市舶使東坡詩話自平宫中吕太一世)
(莫曉其義妄者以唐有自平宫偶讀玄宗實錄有中官吕太一叛于廣南詩盖云自平中官吕太一故下文有)
(南海收珠之句見書不廣輕改文字鮮不為笑使杜正謬云以自平為宫名非盖巾中吕太一為市舶逐張)
(休作亂以兵平之故云自平中宫吕太一宫中乃中宫傳印者誤按舊史代宗紀廣德元年十二月甲辰宦官)
(市舶使吕太一逐廣南節度使張休縱兵大掠廣州中官誤為宫中明矣趙云杜田因東坡而為之說而事)
(乃代宗時為異也今按資治通鑑亦載如此詩話豈誤以代為玄乎中官字蔚宗宦者論于是中宫始盛)收
珠南海千餘日近供生犀翡翠稀(太一反賦不上供)復恐征戍
干戈密(趙云以中官既平國家于南海收珠又千餘日千餘日二年十箇月也自廣德元年歴二年永)
(泰元年兩全年至今歲大歷元年十月已後是為千餘日二年十箇月之後近復生犀翡翠之不供無乃煩國)
(家征伐之干戈乎公憂國如此)蠻溪豪族小動搖世封刺史非時朝蓬
萊殿裏諸主將才如伏波不得驕(師云杜言洞豪世襲刺史雖不奉朝請但)
(羈縻而而今若盡取則生邊患世趙云此又戒約溪洞蠻也謂其小有動搖便受吾唐封為刺史非是從時)
(朝之禮者不知殿前主兵之將才如伏波可辨征南之事汝不得自驕悍也與殿前兵馬破汝時十月即為虀)
(粉期同意)
除草(去䕭草䕭徐鹽反或音潛蘇東坡云䕭草蜀中謂之毛䕭毛芒可畏觸之如蜂蠆治)
(風疹以此點之一身失去業背紫者入藥䕭山韭)
草有害於人曾何生阻脩(言草之毒者不必生阻脩之處雖平夷之地亦有之趙)
(云此主除惡之義以惡䕭草之為害也言其直生平近處詩道阻且脩脩舊注非)其毒甚蜂蠆
(左傳蜂蠆有毒)其多彌道周(周道兩榜)清晨步前林江色未散憂芒
刺在我眼(霍光驂乘上内嚴憚之若有芒刺在背)焉得待高秋霜雪一霑
凝(一作衣)蕙葉亦難留(趙云蜂蠆䕭上皆芒刺觸之能螫人彌道周䕭最蔓生字則詩生于)
(道周在眼字謝靈運詩想見山中人薜蘿若在眼又欲先秋降去之若待秋則霜雪一霑蕙與䕭草同一衰落)
(亦美惡俱盡矣謝靈運詩崖傾光難留霑疑自在草上一作霑衣非)荷鋤先童稚(陶徵君荷鋤雖)
(有倦後趙云陶潛詩帶月荷鋤歸舊注在後漢鄧禹傳父老童稚滿其車下)日入仍討求(趙云)
(莊子日入而息)轉致水中央豈無雙釣舟頑根易滋蔓(在傳無使滋蔓)
敢使依舊丘(鮑明遠復得還舊丘州趙云水中央詩宛在水中央舊丘自閬歸成都指草堂之)
(居草堂斷手寳應年是夏送嚴武至綿遂往梓閬至今年廣德二年春未又歸故得指為舊丘)自兹藩
籬曠更覺松竹幽芟夷不可闕疾惡信如讐(左傳周任言為國家)
(者見惡如農夫之務去草焉蒦夷藴崇之絶其本根勿使能殖則善者信矣師云後漢張儉清潔中正疾惡若)
(讐無趙云藩籬字賈誼有藩籬之限)
客居(趙云此雲安詩)
客居所居堂前江後山根下塹萬尋岸蒼濤鬱飛翻(趙云)
(王餐詩苟非鴻鵰孰能飛翻本言禽鳥今轉閈於蒼濤愈奇矣)葱青衆木稍(沈林文林簿杳葱青)
邪竪雜石痕(增添沈休文許哨璧思邪竪絶嶺復孤圓)子規晝夜啼壮士斂
精魂(趙云江文通恨賦拱木歛魂晉阮籍詠懷容色改平常精魂自漂淪)峽開四千異水
合數百源人虎相半㞐相傷終兩存蜀麻久不來吳鹽
擁荆門(蜀人以麻布貨易吳鹽)西南失大將商旅自星奔(時崔寧殺郭英)
(又杜云劉孝標廣絶交論靡不望影星奔)今又降元戎已間動行軒(時除杜鴻漸為)
(成都尹)舟子候利涉亦憑節制尊(趙云峽聞四千里千字可疑豈自渝州明月峽)
(至䕫州西陵峽而下有水路四千里乎相傷終兩存由老子言人神兩不相傷而變用之蜀麻久不來吳鹽擁)
(荆門以商旅不行之故舊注亦是按編年通載永泰元年閏十月劔南兵馬使崔旰反殺其帥郭英又又按資)
(治通鑑大歴元年二月壬子以杜鴻漸為山南西道劒南東西川副元帥劔南西川節度使以平蜀亂今云西)
(南失大將則崔旰殺郭英乂今又降元戎則時除杜鴻漸鎮蜀英乂以定襄郡王領節度故云大將鴻漸以宰)
(相充尹山西劔南副元帥故云元戎舟子候利涉亦憑節制尊所以結商旅星奔而麻鹽不通之句詩招招舟)
(子易涉大川節制元戎之節制字見上漁陽詩注言用兵舟子為商賈亦以節制然後免攘奪之憂)我在
路中央生理不得論(甫依嚴武武死英乂粗暴不能容旋有崔寧之亂甫所以進退不能)
卧愁病脚廢徐步視小園短畦帶碧草悵望思王孫(思嚴)
(武增添劉安招隐辭王孫游兮不歸春草生兮萋萋)鳳隨其凰去(鮑云豈鄭公之夫人繼亡)籬
雀暮喧繁(言賢者亡小人喧競也時崔寧楊子琳柏正節更來成都)覽物想故國十
年别荒村(趙云欲南下歸長安到處留滯今尚在半路舊注非盖武永泰元年四月盡日死公五月)
(下戎州九月在雲安有客居之堂至今歲二月巳後聞子規賦此豈曾見郭英又之來邪自徐步而下四句因)
(步小園見草見雀感于物而興焉故見短畦之碧草則思王孫司馬相如琴歌鳳兮歸故鄉遨游四海兮求其)
(凰故見暮雀之喧繁而懷鳳凰之游往舊注以王孫作思嚴武暮雀作崔寧等甚無謂也荒村故國之居十年)
(不歸為荒村)日暮歸幾翼北林空自昏安得覆八溟為君洗
乾坤(時厭亂久故甫前有洗兵馬此有洗乾坤之說)稷契易為力(言得人天下不足治)犬
戎何足呑儒生老無成臣子憂四藩篋中有舊筆情至
時復援(趙云幾翼譬能歸鄉者幾人自昏譬故居昏暗無有歸栖之翼道路梗澁之故繼之以覆八溟)
(洗乾坤公又曰遙拱北辰纏寇盜欲傾東海洗乾坤安得壮士挽天河盡洗甲兵長不用皆此意援字曹子建)
(援筆從此辭)
客堂(趙云詩中客堂叙節改故取兩字名篇)
憶昨離少城(成都内城曰少城少趙云蜀都賦亞以少城接乎其西注小也在大城西)而
今異楚蜀捨舟復深山窅窕一林麓栖泊雲安縣(雲安屬䕫)
(州謂趙云捨舟字謝靈運捨舟眺回渚棲泊義出謝惠連維舟止宿初欲捨舟矣乃是窈窕之一林麓所以)
(姑維舟棲泊也至云客堂叙節改方冇屋山中居耳)消中内相毒(師云消中消渴也胡彦伯與庾)
(肩書昔長卿病消中余今亦然)舊疾甘載來衰年得無足(趙云言此疾相嬰至衰年)
(未痊疾亦得無足乎此深自傷之辭)死為殊方鬼(李陵死為異域之鬼)頭白免短促
老馬終望雲南雁意在北(馬望雲雁意在北以所居非故國自喻)别家長
兒女欲起慚筋力(趙云殊方文子殊方偏國西都賦殊方異類東都賦殊方别區免短促自)
(寬之辭望雲在北懷鄉之譬此倣胡馬嘶北風越鳥巢南枝之意變文耳慚筋力以老病為慚禮老者不以筋)
(力為禮)客堂叙節改具物對羈束石暄蕨牙紫(謝靈運野蕨漸紫苞)
渚秀蘆笋綠(蘆竹笋越人謂之蕨牙)巴鶯(一作稼)紛未稀徼麥早向
熟悠悠日動江漠漠春辭木(日華川上動謝元暉生煙紛漠漠趙云巴稼舊本)
(作巴鶯非劉章云深耕穊種立苖欲疏紛未稀則苖猶多耳稼與麥一體之物若作鶯字句不相聯)臺郎
選才俊自顧亦已極(甫先授右拾遺部趙云臺郎謂省部公為尚書工員外郎自稱臺)
(郎漢官儀尚書郎初從三署郎選詣尚書臺試每一郎缺則試五人先試牋奏初入臺稱郎中滿歲稱侍郎故)
(郎中侍郎之名猶因三署本號也此臺郎之稱矣舊注模稜)前輩聲名人埋没何所
得居然綰章紱受性本幽獨(前輩聲名人不可專指如黃香羣書無不涉獵京師)
(號曰天下無雙江夏黃香京師貴戚慕其聲名更饋衣物拜尚書郎章紱謂緋魚居然字尹文子形之與名居)
(然别矣)平生憩息地必種數竿竹(王子猷所居必種竹云不可一日無此君)事
業尺濁醪(杜云李善注恨賦濁醪夕飲之下引嵇康與山巨源書濁醪一杯彈琴一曲)營葺
但草屋上公有記者累奏資薄禄(嚴武奏甫受劔南參謀趙云必有如柏)
(中丞者薦之但無可考舊注受劔南參謀亦前日一端之事)主憂豈濟時(師云史記主憂臣辱)
(而趙云主憂言當至之憂不能效力以濟時事)身遠彌曠職(師云魏文帝詔官吏不虔曠職)
(廢事成趙云盖由身遠愈閑曠職業)循文廟筭正(循文守文廟廟堂筭籌筭)獻可天
衢直(左傳獻可替否易何天之衢享)尚想趙朝廷毫髮禆社稷形骸今
若是進退委行色(傷不得行其志爾師云柳下季車馬有行色)
石硯(平侍御者)
平公今詩伯秀發吾所羨奉使三峽中長嘯得石硯巨
璞禹鑿餘(禹開鑿以疏江河又趙云王充論衡文詞之伯今云詩伯如公用詞伯文章伯也秀發)
(見上四松詩注禹疏言石郭景純江賦巴東之峽夏禹舊注不切)異状君獨見其滑
乃波濤(趙云薛道衡祭江文帷盖静于波濤)其光或雷電聯拗各盡墨多
水遞隠見揮灑容數人十手可對面比公頭上冠正質
未為賤當公賦佳句况得終清宴(曹子建公子愛敬客終宴不知疲)公
含起草姿不遠明光殿致于丹青地知汝隨顧眄(明光殿霍)
(去病借以避暑杜云漢殿名秦記曰明光殿以金為戺玉為階元后傳曰成都侯商病欲避暑從上借明光殿)
(趙云平公為侍御頭上冠則獬豸寇獬豸一角獸而能觸邪所以為正質以硯比冠取其正直之質因硯以美)
(平公起草者中書舍人事翰墨之職于硯為親丹青地公卿之地也鹽鐵論公卿者神化之丹青)
三韻三篇
高馬勿唾面(唾一作棰趙云當以捶為有義)長魚無損鱗辱馬馬毛焦
困魚魚有神君看磊落士不肯易其身(馬魚尚不可輕士有被楊懷玉)
(者而可輕乎)
蕩蕩萬斛船影若揚白虹起檣必椎牛(師云非椎牛饗士不足以起立)
(帆檣釋名船二百斛曰舠三百斛曰艇趙王石虎造萬斛之舟今取其大者以比興椎牛所以饗衆功張遼戰)
(孫權夜募敢從之士得八百人椎牛犒饗韓退之征蜀聯句椎肥牛呼牟亦用此椎字)挂席集衆
功自非風動天莫置大水中(趙云得大風後可飽其帆也鮑照舞鶴賦箕風動天)
列士惡多門(晉政多門)小人自同調名利苟可取殺身傍權
要何當官曹清爾輩堪一笑(趙云列士如列女之列言就列之士進身者欲恩出)
(一門耳謝靈運誰謂古今殊異代可同調梁張纘别離賦在百代而奚殊雖千年而同調名利苟可取殺身傍)
(權要此戒之之辭如孔子富而可求也雖執鞭之士吾亦為之今欲名利依人則將許人以死唯權要之是託)
(論語殺身以成仁詳味句當時盖有依非其人而為好官者梁簡文帝與蕭臨川書列棘外府且息官曹之務)
柴門(趙云杜元凱注左傳蓽門圭竇之人蓽門柴門)
泛舟登瀼西(楚俗以山谷間水可涉為瀼其涉也謂之踏瀼秦俗以堰水為瀼皆謂之瀼趙云)
(䕫州惟有東瀼溪見水經注瀼東瀼西水兩傍之名舊注元不引出處今云登瀼西則舟已泊而登岸恐學者)
(惑踏瀼之語以登字當之故為之解)迴首望兩崖東城乾旱天其氣如焚
柴長影没窈窕餘光散唅呀(趙云焚柴則燔柴也爾雅祭天曰燔柴積薪槱而焚)
(之舊本餘光散唅呀在韻書唅音憾哺也呀虚加切張口也固有唅呀字公今所用無乃&KR1713;砑字乎盖&KR1713;砑注)
(谷中也用此字然後有義陶淵明既窈窕以尋壑謝靈運長磴入窈窕言乾旱之氣亘滿于丘壑窈窕&KR1713;砑之)
(間若言唅呀無義矣)大江蟠嵌根歸海成一家(禹貢入于海字趙云嵌巖之根出)
(莊子賢者伏於大山嵌巖之下盖江水至此傍峽而行雖蟠曲嵌根終朝宗于海矣)下衝割坤軸
(海賦又以地軸挺拔而争回)竦壁攅鏌鎁蕭瑟灑秋色氣(一作氛)昏霾
日車(趙云鏌鎁劍名巫峽之竦盖如劔矣柳子厚詩海畔尖山似劔鋩日車事淮南子爰止義和爱息六)
(螭是謂懸車注日乘車駕以六龍義和馭之字則莊子乘日之車舊本氣昏一作氛昏當以為正盖上巳有氣)
(如焚柴而氛昏字又寫風土之昏也)峽門自此始(䕫州為峽門)最穿容浮查禹
功翊造化疏鑿就欹斜(江賦巴東之峽夏后疏鑿)巨渠決太古衆水
為長蛇風煙渺吳蜀舟檝通鹽麻(趙云峽門方入峽之門舊注䕫州為峽門)
(非衆水為長蛇其比亦新矣)我今遠游子飄轉混泥沙(師云易需于泥需于沙謂)
(遇難也)萬物附本性約身不願奢茅棟盖一牀清池有餘
花濁醪與脫粟(濁醪嵇康脱粟公孫宏)在眼無咨嗟山荒人民少
地僻日夕佳(陶淵明山氣日夕佳)貧病(一作賤)固其常富貴任生涯
老於干戈際宅幸蓬蓽遮石亂上雲氣杉清延月華賞
愜又分外理妍夫何誇(漢書理得則不怨)足了垂白年(師云畢卓左手)
(持蟹螯右手持酒杯拍浮酒船中便足了一生)敢居高士差(趙云泥沙江賦或混淪乎泥沙不願)
(孟子不願人之文繡不願人之膏梁茅楝沈休文詩茅棟嘯蹲鴟在眼謝靈運薜蘿若在眼選莫不咨嗟又云)
(所以咨嗟垂白後漢班超妹書今超年已垂白敢居高士羞言不敢過差居其上)書此豁平昔
迴首猶暮霞(趙云紀其詩篇之成時猶未晚也世說殷仲堪每謂子弟云勿以我受任方州云我)
(豁平昔時意然前云回首望兩崖今云回首猶暮霞豈偶重耶)
貽華陽柳少府
繫馬喬木間(趙云劉琨詩繫馬長松下詩南有喬木)問人野寺門柳侯披
衣笑見我顔色温並坐石堂下(一云堂下石)俛視大江犇火
雲洗月露(盧思道火雲赫而四舉)絶壁上朝暾(謝靈運早聞夕䬃急晚見朝日暾)
(趙云世說桓公入峽絶壁天懸驚波電激謝靈運晨策尋絶壁)自非曉相訪觸熱生病
根(觸冒也襶趙云晉程曉詩可憐褦子觸熱向人家)南方六七月出入異中原
老少多暍死汗踰水漿翻(趙云熱病謂之暍武王下車而扇暍莊子暍者反冬乎冷)
(風者是已世說鍾會鍾毓俱見魏文毓面有汗帝問何以汗曰兢兢皇皇汗出如漿)俊才得之子
筋力不辭煩指揮當世事語及戎馬存涕淚濺我裳悲
氣排帝閽(思玄賦呌帝閽使闕扉兮覩天皇于瓊宫府趙云老者不以筋力為禮因俊才得柳少)
(不辭筋力而往謁也帝閽楚辭吾令帝閽開關兮揚雄甘泉賦遣巫咸兮呌帝閽舊注引張平子思玄賦在後)
(矣排謂排闥)鬱陶抱長策(書鬱陶乎予心長策良策也有良策而不見用故鬱陶耳趙云鬱)
(陶孟子載象謂舜曰陶思君爾賈誼振長策而馭宇内)義仗知者論吾衰卧江漢
但愧識璵璠(潘正叔寸晷惟寶豈無璵璠言已之所識止璵璠而已以美柳侯趙云璠璵比柳)
(少府璵璠逸論語璠璵魯之寳玉孔子曰美哉璠璵遠而望之煥若也近而視之瑟若也一則理勝一則字勝)
(倒用璵璠字元注潘正叔詩是)文章一小伎於道未為尊起予幸班白
因是託子孫(趙云言取少府道德之美非止文章後漢揚賜傳造作賦說以蟲篆小伎見寵于時)
(北史李渾謂魏收雕蟲小技我不如卿國論典章卿不如我於道言尊老子道尊德貴起予論語起予者商也)
(言柳少府有道可尊起發予於班白衰老之間因比相見而有子孫可託之幸託字論語可以託六尺之孤託)
(子孫曹撡少時見橋元謂曰天下方亂羣英虎争能安之者其在君乎然君實亂世之英雄治世之奸賊恨吾)
(老不見君富貴當以子孫相託)俱客古信州(䕫古信州)結廬依毀垣相去四
五里徑微山葉繁時危挹佳士况免軍旅喧醉從趙女
舞歌鼓秦人盆(揚惲書家本秦地能為秦聲婦趙女也雅善鼓瑟酒後耳熱仰天撫缶而呼鳴)
(鳴李斯書隨俗雅化佳冶窈窕趙女不立于側也夫擊甕叩缶彈筝摶髀而歌鳴鳴快耳者真秦之聲也莊子)
(鼓盆增添成公綏琵琶賦飛龍列舞趙女馸羅進如驚鸛轉似回波趙云陶淵明結廬在人境時危普言中)
(原之亂免軍旅䕫州幸免爾趙女古稱燕歌趙舞盆甕缶之變稱)子壯顧我傷我驩兼
淚痕餘生如過烏(師云李白詩生猶鳥過目胡乃自結束景公一何愚牛山淚相續趙云)
(家語見飛鳥過莊子如雀蚊虻之過乎前張景陽詩忽如鳥過目)故里今空村
同元使君舂陵行(并序)
覽道州元使君舂陵行兼賊退後示官吏作二首志之
曰當天子分憂之地效漢官良吏之目今盜賊未息知
民疾苦得結輩十數公落落然參錯天下為邦伯萬物
吐氣天下少安可待矣不意復見比興體制微婉頓挫
之詞感而有詩增諸卷軸簡知我者不必寄元(趙云元字次次)
(山其舂陵行序云癸夘歲授道州刺史道州舊四萬餘戶經賊已來不滿四千太半不勝賦稅到官未五十日)
(承諸使徵求符牒二百餘封皆曰失期限者罪至貶削於戲若悉應其命則州縣破亂刺史焉欲逃罪若不應)
(命又即獲罪戾必不免也吾將守官静以安人待罪而已此州舂陵故地故作舂陵行以達下情其賊退示官)
(吏詩序云癸夘歲西原賊入道州焚掠幾盡而去明年賊又攻永州破邵不犯此州邊鄙而退豈力能制敵盖)
(蒙其傷憐而已諸使何為忍苦徵歛故作詩一篇以示官吏詩更不能載觀序意則詩可見矣)
遭亂髮盡(一作遽)白轉衰病相嬰沉緜盜賊際狼狽江漢
行歎時藥力薄為客羸瘵成(趙云言非不進藥以歎時之故憂思奪之病雖痊而)
(藥力減半)吾人詩家秀博採世上名(前漢溝洫志上作歌云泛濫不止兮愁吾人)
粲粲元道州前聖畏後生(粲粲美之盛也史三女為粲孔子後生可畏趙云後生)
(對前人之辭非直謂年少為後生也如周公為先則孔子為後生孔子為先則孟子為後生今言前聖畏後生)
(則道州雖晚生唐世乃為前代聖哲所畏矣君詩三百六十篇其中周公召康公家父穆父之所作皆有益于)
(其君非前聖之謂乎)觀乎舂陵作欻見俊哲情復覽賊退篇結也
實國楨(趙云棹幹所以支屋也題曰楨旁曰幹史以譬賢材曰國之楨幹)賈誼昔流慟
(賈誼可為慟哭慟趙云慟如子哭之)匡衡常引經(衡上疏陳便宜及朝廷有政議引經以對)
道州憂黎庶詞氣浩縱横(道州元結也劉公幹君侯多壮思文雅縱横飛)兩章
對秋月(一作水)一字偕(一作皆)華星(趙云上句言如月之皎潔下句言無一字而不)
(若華星之燦爛也魏文章詩畢星出雲間)致君唐虞際純朴憶大庭(大庭氏趙云)
(既致君於堯舜之間又憶大庭氏之純朴則道州事君豈蹇淺者哉魏應璩與從弟君胄書思致君於有虞濟)
(蒸民於塗炭大庭氏上古帝王之號事見莊子)何時降璽書(前漢循吏傳二千石有治效輙以璽)
(書勉勵焉)用爾為丹青(趙云為丹青則藻縟王猷粉飾治具之義鹽鐵論公卿者神化之丹青用)
(爾則尚書用汝作舟楫作霖雨也)獄訟久衰息(漢禮樂志百姓素樸獄訟衰息)豈唯偃
甲兵悽惻念誅求薄歛近休明乃知正人意不苟飛長
纓(陸壬衡長纓麗旦光苟趙云左傳王孫滿德之休明以歎其不且在冠冕之中也)涼飈振南
岳(南岳衡山)之子寵若驚(老子寵辱若驚下趙云道州在南故以諒飈言之句言道州為刺)
(史其寵辱若驚故如下句所云也)色阻金印大(刺史印綬帥云晉王敦舉兵周顗曰今年殺賊)
(奴取金印如斗大)興含滄溟清(溟一作浪兮趙云孺子歌曰滄浪之水清可以濯我纓滄浪)
(之水濁兮可以濯我足孔子曰弟子志之清斯濯纓濁斯濯足興含滄溟清非有洗濯昏穢之意舊本改作滄)
(溟清非滄溟大海不可言清金印刺史之印)我多長卿病(長卿司馬相如病渴)日夕思
朝廷肺枯渴太甚漂泊公孫城(趙云公孫述自號白帝而城在䕫之東曰白帝)
城呼兒具紙筆隠几臨軒楹作詩呻吟内墨淡字欹傾
感彼危苦詞(師云庾信哀江南賦序曰不見危苦之辭惟以悲哀為主)庶幾知者聽
(趙云此一叚因以自言其心懷存憂國而已)
狄明府(博濟)
梁公曾孫我姨弟(狄仁傑封梁國公母之姊妹之子曰姨弟)不見十年官濟
濟大賢之後竟陵遲(語子張曰我之大賢與)浩蕩古今同一體比
看伯叔四十人有才無命百寮底今者兄弟一百人幾
人卓絶秉周禮(元年齊仲孫湫來省難及還公問魯可取乎對曰魯秉周禮未可動也言猶守)
(先王之法度也此言兄弟雖多能守梁公之法幾人耳)在汝更用文章為長兄白
眉復天啟(馬良兄弟五人並有才名鄉里諺曰馬氏五常白眉最良眉中有白毛因以為稱左氏天)
(將啟之)汝門請從曾公說(梁公也)太后當朝多巧詆狄公執
政在末年濁河中不汚清濟(言獨立于朝不移于衆邪趙云謝元暉詩紛虹亂)
(朝日濁河汚清濟)國嗣初將付諸武公獨廷諍守丹陛(武后當朝革唐)
(為周欲以武三思為儲貳以問宰相皆莫敢對仁傑獨曰臣觀天下未厭唐德)禁中決册請房
陵(房陵中宗所在)前(一作滿)朝長老皆流涕(狄仁傑傳中宗在房陵言瑱李昭德皆有)
(康復言言則天無復避意唯仁傑每從容奏事無不以子母恩情為言則天漸省悟召還中宗)太宗社
稷一朝正漢官威儀重昭洗(后常夢雙陸不勝仁傑曰雙陸不勝無子也因進說)
(文皇帝身䧟鋒鏑而有天下以傳子孫陛下因監國掩而有之又欲以三思為後且子母與姑姪孰親若立三)
(思廟不祔姑后感悟即日迎中宗復唐社稷光武紀人見司隸僚屬皆歎喜不自勝老吏或垂泣曰不圖今日)
(復見漢官威儀)時危始識不世才誰謂荼苦甘如薺(謝詩防口猶寬政食)
(荼更如薺師云詩誰謂荼苦其甘如薺)汝曹又宜列鼎食身使門戶多旌
棨(列鼎一作裂土賢者之後宜有土杜云唐制節度使就第賜旌節三品以上門立戟後漢匈奴傳注有衣)
(之戟曰棨)胡為飄泊岷漢間千謁王侯頗歴詆(詆評也息夫躬歴詆漢朝)
(公卿)况乃山高水有波秋風蕭蕭露泥泥(謝詩凝露方泥泥)虎之
飢下巉嵒蛟之横出清泚早歸來黃土汚衣眼易眯(師云)
(晉王導嘗遇西風起舉扇自蔽曰元規塵汚人莊子播糠眯目趙云家語云子路游楚列鼎而食歴詆當作)
(抵詩零露泥泥)
韓諫議注(趙云舊本止云寄韓諫議無傳記可考其人時應在岳州是好道者不然)
(人物必清爽有仙風道骨如李白故甫用神仙言之玉京羣帝宴集言君臣際會以張良)
(比韓歎其滯留不在朝)
今我不樂思岳陽(岳陽巴陵属湖南)身欲奮飛病在牀(詩静言思之不)
(能奮飛日趙云今我不樂出詩全語下云月其除詩或偃息在牀)美人娟娟隔秋水(詩人)
(以美人比君子故詩有彼美人兮西方之人兮)濯足洞庭望八荒(左太沖濯足萬里流趙)
(云美人指韓如李白所謂美人不來空斷腸美人在時花滿堂之謂娟娟美人兒隔秋水言其時莊子秋水時)
(至公在䕫韓在岳為隔秋水濯足字雖孺子歌有滄浪之水兮可以濯我足而單言濯足則左太沖詩濯足萬)
(里流淮南子登太山履石封以望八荒揚雄幸河東賦陟西岳以望八荒)鴻飛冥冥日月白
青楓葉赤天雨霜(趙云鴻飛冥冥楊子全語鮑照詩窮秋九月荷葉黃北風驅雁天雨霜雨)
(去聲)玉京羣帝集北斗(玉京帝居言五方各有帝惟北極為至尊薛云晉天文志北極五)
(星北辰最尊者也北斗七星在太微北七政之樞機隂陽之元本故運乎天中臨制四方以建四時而均五行)
(人君之象號令之主注以斗為極誤矣五星經云上白玉京黃金闕杜補遺靈樞金景内經曰下離塵境上)
(界玉京元君注云玉京者無為之天也東西南北各有八天凡三十二天盖三十二帝之都也玉京之下乃崑)
(崙北都羅峯北帝乃三十六洞之所居處儒趙云玉京史記云天上白玉京五城十二樓羣帝據書亦有五)
(方之帝道書三十三天各有帝云集北帝則會集于北斗薛說是羣帝言諸貴人如諸王三公之類北斗言天)
(子五方之帝三十三天之帝雖稱帝而於大帝為卑故止稱羣帝字也)或騎麒麟翳鳳
凰芙蓉旌旗煙霧樂(楚詞搴芙蓉兮木末)影動倒景搖瀟湘(郊祀志登遐倒)
(景注在日月之上反照故其影倒人趙云騎麟翳鳳建芙蓉之旗言羣帝然也集仙傳天降王妙想家乘麟)
(麟鳳凰龍鶴犬馬是巳旌旗在煙霧之間而影上動倒景以形容羣帝神仙之事為韓在岳陽所以專言其上)
(動倒景下則搖瀟湘以引下句)星宫之君醉瓊漿(楚詞瑤漿密勺實羽觴辛酌既陳有瓊漿)
羽人稀少不在傍似聞昨夜赤松子恐是漢代韓張良
昔隨劉氏定長安惟幄未改神慘傷(張良其先韓人高祖立蕭相國良乃)
(稱家世相韓及韓滅不愛萬金之資為韓報仇強秦天下震動今以三寸舌為帝者師封萬戶位列侯此布衣)
(之極于良足矣願棄人間事欲從赤松子游耳乃學道欲轉舉高祖曰運籌帷幄之中決勝千里之外吾不如)
(子房趙云星宫之君則降於羣帝者以况禁從之人羽衣則又降于星宫之君者以况諸通籍朝見之人楚辭)
(仰羽人于丹丘謝靈運入麻源第三谷詩羽人絶髣髴丹丘徒空筌如韓諫議之流皆得預宴集然至者稀少)
(乃有不在傍者焉以指言韓矣陸士衡漢高祖功臣頌序太子傳留文成侯韓張良故公以羽人待之為其姓)
(韓挨傍張良楚韓國人從赤松子游比之神慘傷未能獻運籌于上又引下句國家成敗吾豈敢也)國家
成敗吾豈敢色難腥腐食風香(師云梁元帝時梅氣入風香趙云以韓之才)
(不得參預惟幄託韓自謙之言吾豈敢也為吾之事者不肯甘厭腐腥所食者風香而已神仙傳壺公留費長)
(房于羣虎中皆張口攫地交手前來擊之長房不恐明日又内長房石室中頭上有大石方數丈茅繩懸之諸)
(蛇並往嚙繩欲斷長房不移公曰子可教矣乃命噉溷臭惡非常中有蟲長寸許長房難之公因而歎謝遣之)
(曰子不得仙也今以子為地上主者可壽百餘年鮑明遠升天行何時與汝曹啄腐共吞腥言既升天矣無復)
(此事也今云色難腥腐亦是其意風香未見所出意神仙所食之物如王母所謂風實雲子乎)周南留
滯古所惜(太史公留滯周南)南極老人應壽昌(春秋元命苞老人星治平則見)
(見則主壽文趙云又以太史公比之南極老人言韓在岳陽晉天志老人星見主壽昌舊注引春秋元命苞)
(雖是而遺壽昌兩字全語)美人胡為隔秋水焉得置之貢玉堂(師云傷韓)
(斥在外不見用望其歸帝傍也)
課伐木(并序)
課隸人伯夷幸秀信行等入谷斬陰木(冬官輪人為輪斬三材必以時)
(注材在陽仲冬斬之在隂仲夏斬之)人日四根止維條伊枚(詩終南何有有條有枚)
正直侹然晨征暮返委積庭内我有藩籬是缺是補載
伐篠簜(禹貢揚州篠簜既敷注篠竹箭簜大竹)伊仗枝持旅次于小安山
有虎知禁若恃爪牙之利必昏黑摚突夔人屋壁列(一作)
(洌)樹白菊鏝為牆實以竹示式遏為與虎近混淪乎無
良賓客憂(一作齒)害馬之徒(莊子黃帝于襄城下見牧馬童子而問天下童子曰為天)
(下何異乎牧馬去其害馬者)苟活為幸可嘿息巳作詩付宗武誦(趙云)
(舊本列樹白菊師民瞻本作白菊是盖荻屬也廬陵嘗謂杜甫無韻者不可讀今此可見)
長夏無所為客居課奴僕清晨飯其腹持斧入白谷(師云)
(周禮白谷地名趙云伐木為枝持今之籬橛也苦竹為籬叙所謂載伐篠簜也跨小籬跨越所居而遮護之曹)
(子建贈白馬王彪詩清晨發皇邑持斧借用漢書繡衣持斧)青冥曾顛後十里斬隂
木(杜云周禮山虞仲冬斬陽木仲夏斬隂木鄭司農云陽木春夏生者隂木秋冬生者鄭元云陽木生南山)
(隂木生北山趙云楚辭據青冥而攄虹張平子南都賦言木有攅立叢駢青冥盰瞑曾巔謝靈運詩葺字臨回)
(谿築觀基曾巔)人肩四根已亭午下山麓(趙云梁元帝纂要日在午曰亭午)尚
聞丁丁聲(天台賦義和亭午詩伐木丁丁)功課日各足蒼皮成積委素
節相照燭藉汝跨小籬當仗苦虛竹空荒咆熊羆乳獸
待人肉(趙云叙止言防虎詩又及熊罷山居所防豈獨虎耶後言虎穴連里閭以防虎為多)不示
知禁情豈唯干戈哭城中賢府主處貴如白屋蕭蕭理
體情蜂蠆不敢毒(左氏蜂蠆有毒白趙云周公下白屋之士漢史謂以茅覆屋也理體淨)
(亦老子治道貴清淨之意唐人避治字諱多作理)虎穴連里閭隄防舊風俗泊
舟蒼江岸久客慎所觸舍西崖嶠壯雷雨蔚含蓄牆宇
資屢脩衰年怯幽獨爾曹輕執熱為我忍煩促(師云張華詩煩)
(促每冇餘逝趙云詩誰能執熱不以濯)秋光近青岑季月當泛菊報之以
微寒共給酒一斛(趙云以字做詩報之以瓊瑤瓊玖)
園人送瓜
江間雖炎瘴瓜熟亦不早柏公鎮夔國滯務兹一掃食
新先戰士(成十年傳桑田巫言晉侯不食新矣注言公不得及食新麥)共少及溪老
傾筐蒲鴿青滿眼顔色好竹竿接嵌竇引注來鳥道沈
浮亂水玉(魏文帝浮甘瓜于清泉赤松子服水玉)愛惜如芝草(師云晉嵇喜瓜賦世)
(云三芝瓜處一焉謂之草芝)落(刃)嚼冰霜開懷慰枯槁許以秋蔕除
(謝元暉殘翩似秋蔕)仍看小童抱(一作飽)東陵跡蕪絶楚漢休征討
(東陵邵平種瓜之地)園人非故侯種此何草草(趙云此太守遣送官園中瓜詩除乃)
(除園之除秋蔕選四言詩翩若秋蔕特泛言覃木今借字用緣瓜有蔕也史記邵平故秦東陵侯秦破為布衣)
(貧種瓜于長安城東瓜美俗謂之東陵瓜當楚漢争戰之時今云蕪絶楚漢征討休息矣草草勉其勤于治園)
(此篇兩押草字豈東坡所云兩耳義不同故重用邪舊本止作小童抱一作飽與全篇押韻方同上聲當取飽)
(字)
信行遠脩水筒(引泉筒)
汝性不茹葷清淨僕夫内秉心識本(一作根)源於事少滯
礙雲端水筒坼林表山石碎(鮑明遠雲端楚山見林表吳岫微)觸熱藉
子脩通流與厨會往來四十里荒險崖谷大日曛驚未
飡(曛黑)貌赤媿相對浮瓜供老病裂餅常所愛(晉何曾傳蒸餅一不)
(坼作十字不食)於斯答恭謹足以殊殿最(文賦考殿最于錙銖注下功曰殿上功曰)
(最)詎要方士符(神仙傳葛元以符投水中即逆流十丈)何假將軍蓋行諸
直如筆用意﨑嶇外(宋玉文章高出崎嶇之外不杜田補遺直如筆言其有用而邪曲)
(也北齊古弼太武嘉其直而有用賜名曰筆以其頭尖又名之尖頭奴時呼為筆公後改名弼趙云公食餅)
(則裂而與常所私愛信行故繼以於斯答恭謹足以殊殿最裂餅暗使王羆與客食餅客裂餅緣羆曰只是不)
(飢方士符將軍蓋是求水二事方士意類夷道縣事但無符字耳夷道縣句將山下有三泉傳云本無泉居人)
(苦遠汲傭人多賣水與之一女子弧貧繿縷無貨易有一乞人衣粗貌醜瘡痍竟體人見穢惡唯女子割飯飼)
(之乞人食畢曰我感嫗行善欲思相報為何所須女曰正願此山下冇水可汲乞人乃取腰中書刀刺山下三)
(處即飛泉湧出將軍盖意是貳師事但無蓋字耳東觀漢記耿恭為校尉居疎勒匈奴來攻城中穿井十五丈)
(恭曰聞貳師將軍拔佩刀刺山飛泉出今漢德神靈豈有窮乎向井請禱井泉濆出行諸論語子路聞斯行諸)
(言信行修水筒但使之直如筆以來其水)
槐葉冷淘
青青高槐葉果掇付中厨(曹子建豐膳出中厨掇趙云詩薄言采之薄言之)新
麫來近市(趙云晏子宅近市)汁滓宛相俱(趙云鄭元注周禮盎齊言汁滓俱也)入
鼎資過熟加飡愁欲無(趙云古詩上言加飡飢)碧鮮俱照筋香飯
兼苞蘆(趙云香飯見上閿鄉姜少府設鱠戲贈長歌詩注苞蘆則蘆笋之嫩者或曰夔州土人謂之苞)
(蘆)經齒冷於雪勸人投比珠(趙云明月之珠以暗投人摘字用耳)願隨金
騕裊(金騕裊馬也)走置錦屠蘇(蜀人元日入香藥漬酒而飲謂之屠蘇杜田補遺屠蘇)
(屋名或作廜㢝玉篇廜㢝庵也通俗文屋下曰廜㢝廣韻廜㢝草庵又廜㢝酒元日飲之可除温氣則廜㢝有)
(一義是詩走置錦廜㢝乃屋也非酒古樂府劉孝咸結客少年場行插腰銅匕首障日錦廜㢝趙云騕䮍神)
(馬名漢武帝鑄金作䮍蹄麟趾之狀言馬曰金騕䮍珍稱之也盧照鄰詩漢朝金騕䮍秦代玉氛氲舊本作屠)
(蘇字誤意錦廜㢝指御前帳屋馳貢此冷淘先置之帳屋憩泊以俟進也故下句云路遠故恐泥馬)路遠
思恐泥興深終不渝獻芹則小小(野人有美芹而獻于君者)薦藻明
區區(左傳頻蘩蕰藻之菜可羞於王公薦於鬼神師云嵇康絶交書雖有區區之意亦已䔫矣)萬里
露寒殿(上林賦過鳷鵲望露寒露寒漢殿名)開水清玉壺(鮑照詩清如玉壺冰)君王
納涼晚此味亦時須
行官張望補稻畦水歸
東屯大江北(一作枕大江趙云一作非盖東屯在大江北一句中有東北字詩家之工)百頃
平若按六月青稻多千畝碧泉亂(趙云公之田想能幾何而云千畝則并東)
(屯之田言之)插秧適云已引溜加溉灌更僕往方塘(更僕以番次更)
(代使之劉公幹方塘含白水趙云儒行更僕未可終也)決渠當斷岸(西都賦決渠降雨荷插成)
(雲謝趙云鮑明遠蕪城賦崪若斷岸矗以長雲爕關山月云咽流喧斷岸游沬聚飛梁)公私各地
著(前漢食貨志理民之道地著為本師古曰謂安土也趙云謂有官田在其間矣)浸潤無天
旱主守問家臣(陸韓云庶子及家臣)分明(一作朋)見溪伴芊芊炯翠
羽剡剡生銀漢鷗鳥鏡裏來關山雲邊看(趙云主守指行官張望家)
(臣其下所臣之人左傳公臣不足取之家臣又曰輿臣皂皂臣隸乃臣屬之臣不必惑君臣而後為臣也何以)
(知主守為行官張望也後有行官張望刈稻向畢遣女奴阿稽竪子阿叚往問而曰尚恐主守疎用心未甚臧)
(清朝遣婢僕寄語踰崇岡可見為行官張望矣然則家臣豈婢僕之謂乎舊本分明見溪伴師作分明是盖如)
(此方成字對此篇皆對矣翠羽曹子建洛神賦或拾翠羽銀漢廣雅天河謂之天漢亦曰銀漢鏡裏雲邊皆状)
(畦水明潔)秋菰成黑米(菰米彫胡)精鑿(一作穀)傅白粲(薛云鄭氏釋詩俾疏斯粺)
(云米之率糲十粺九鑿八侍御七左杜田補遺菰米見第三十秋興詩波漂菰米沈雲黑氏傳粢食不鑿音)
(作昭其儉也注鑿謂治米使白字本作糳唐韻糳精細米也說文糯米一斛舂九斗曰糳漢役流法有鬼薪白)
(粲之辟鬼薪謂採薪給祭祀之用白粲謂擇米使正白亦以供祭祀)玉粒足晨炊紅鮮任
霞散(趙云成黑米事唐本草圖經菰謂之茭茭白歲久中心生白臺如小兒臂謂之菰手其臺中有黑者)
(謂之茭鬱至後結實乃彫胡米也梁庾肩吾納涼詩黑米生菰葑青花出稻苗玉粒蘇秦所謂米貴如玉止言)
(米粒之珍貴下云紅鮮方是言飯紅潤之色韓信傳晨炊蓐食謝元暉詩餘霞散成綺)終然添旅
食作苦期壯觀(揚惲田家作苦)遺穗及衆多我食戒滋漫(遺秉滯穗)
(也趙云又公自喜之辭詩終然允臧魏文帝旅食南館史此天下之壯觀也謂遺秉及衆多之人其可謂壯觀)
(乎公濟物之心異乎田翁之慳鄙矣)
催宗文樹雞柵
吾衰怯行邁旅次展崩迫(趙云言不欲他適且旅泊于此舒展其崩摧逼迫也孔子)
(甚矣吾衰也詩行邁靡靡易旅即次又旅焚其次任彦昇辭奪禮啟不任崩迫之情)愈風傳烏雞
(本草烏䳄雞治風)秋卵方漫喫(趙云秋卵方漫喫以春卵可抱育秋卵充飽而已故接以自春)
(生成者明之)自春生成者隨母向百翮驅趁制不禁喧呼山
腰宅課奴殺青竹(楚人以火炙竹去其汗謂之殺青趙云為簡册者謂之汗青)終日
憎赤幘(赤幘雞之有冠夜趙云赤幘指雄雞小說空宅有怪或居之中有赤幘來者問其怪類答曰)
(老雄雞也今雄雞之頂雞是赤幘兩字亦有出矣)踏籍盤按翻塞蹊使之隔牆
東有隙地可以樹高栅避熱時來歸問兒所為跡織籠
曹其内令入不得擲(趙云言所柵之雞以避熱故往往歸來宅内所以問兒更合如何有)
(為而遏止之)稀間可突過觜瓜還汚席我寬螻蟻遭彼免狐
貉厄應宜各長幼自此均勍敵籠柵念有脩近身見(一作)
(知)損益(言非特制雞而巳于迫身之事亦可知損益也趙云兩句戒兒之辭使之密不可踰也舊本)
(䝖貉厄狐貉之厚以居貉善睡之獸其皮與狐皆可為裘未嘗聞其食雞豈狐狸字而誤耶自勍敵則平時無)
(柵與籠必相鬭矣近身見損盖於籠柵之間巳有損益之義凡近身之事可推而見舊一作知義亦同見字如)
(復其見天地之心乎之見)明明領處分一一當剖析不昧風雨晨亂
離減憂感(雞鳴之詩序詩者以為亂世則思君子子美之減憂感可見趙云上兩句兒領旨命雞)
(鳴篇風雨如晦雞鳴不巳雞鳴不以風雨而廢譬君子亂世不改其度在亂離之除憂戚必有失節之事故因)
(雞鳴而減憂戚則不妄其所為矣)其流則凡鳥其氣心匪石(趙云世說吕安詣嵇)
(康不在其凡喜出見之安題門作鳳字而去鳳言凡鳥也心匪石以申言雞鳴之不改詩我心匪石不可轉也)
倚賴窮歲晏撥煩去(一作及)冰釋未似尸鄉翁拘留蓋阡
陌(祝雞翁居尸鄉山下養雞百餘輩皆有名字呼名則種别而至販雞及賣子見列仙傳趙云上兩自川)
(人近歲除以雞為饋送則歲晏撥去眼前百翮之煩多如冰釋矣莊子涣若冰將釋雞去而便押冰釋字以不)
(泥于拘留如尸鄉翁之多養至于填蓋阡陌也)
園官送菜(園官送菜把本數日闕矧苦苣馬齒掩乎嘉蔬傷小人妬害君子菜不足)
(道也比而作詩義趙云比者三曰比之也)
清晨蒙菜把常荷地主恩(趙云自叙甚明詩亦相貫國語越王以會稽三百里為范)
(蠡地曰後世有敢侵蠡之地者皇天后土四鄕地主正之其後有土如州縣者皆謂地主)守者愆實
數略有其名存苦苣刺如針馬齒葉亦繁青青蔬嘉色
埋没在中園園吏未足怪世事因堪論(趙云園官送者多苦苣馬齒莧)
(所謂嘉蔬者但没于中園不以相遺也張載登成都白莬䅹原隰植嘉蔬郭景純江賦挺自然之嘉蔬公苦雨)
(詩又云嘉蔬没溷濁時菊碎榛叢亦以賢者之見掩也)鳴呼戰伐久荆棘暗長原
乃知苦苣輩傾奪蕙草根(蕙草薰草)小人塞道路為態何喧
喧又如馬齒盛氣擁葵荏昏(葵荏嘉蔬通趙云八句雖分兩段而義叙雖㥎云)
(苦苣馬齒掩乎嘉蔬詩則奪蕙草者歸之苦苣擁葵荏者歸之馬齒於馬齒譬小人則前所謂苦苣者盖如小)
(人可知葵荏正以言嘉蔬蕙草踓不可為蔬要之君子之比皆不以文害辭辭害意)點染不易虞
絲麻雜羅紈一經器(一作氣)物内永挂麤刺痕志士採紫
芝放歌避戎軒畦丁負籠至感動百慮端(趙云别引借譬之刺音一)
(此公所傷甚矣苦苣馬齒在器物内所盛以為饋餉既出其物則器空矣亦何害事哉而一經器物所盛便永)
(遠挂其麤刺之㾗尚有可惡之意然則君子固宜傷所染矣此志士所以歌紫芝而不顧也紫芝曲見上洗兵)
(馬行注)
上後園山脚
朱夏熱所嬰清旦(趙作旭)步北林(趙云梁元帝纂要夏謂朱明亦曰朱夏清旭字)
(江賦視雰祲於清旭)小園背高岡挽葛上崎崟曠望延駐目飄颻
散疏襟潛鱗恨水壮去翼依雲深(趙云譬隠淪之士須幽曠深遠而後可盖)
(魚潛以淵為安水壮則非淵矣鳥栖以深山為安雲深則山深矣壯字顔延年春江壯風濤)勿謂地
無疆(坤厚載物德合旡疆)劣於山有隂(山北曰隂時喪亂九州分裂孰若山隂之可以避亂)
石榞遍天下(師云曹毗詩周馳困石榞實杜田補遺唐韻曰榞音原木名皮可食如甘蔗謂之)
(石榞未究其旨曰趙云杜田云未究其旨或云善本止是名原盖平地原承上句山有隂之下言山隂石平)
(處雖遍天下有之而涉水行陸以往兼有浮沈而難到又引下句登隴首而經碧岑已十年矣亦自喜遂其所)
(欲也)水陸兼浮沈自我登隴首十年經碧岑劔門來巫峽
薄倚浩至今(自鳳翔赴同谷由同谷入蜀沿流下峽皆山水鄉師云孫綽薄倚我林下趙云顔)
(延年詩隴首秋雲飛劔門來巫峽薄倚浩至今所以成十年之語薄倚即倒用謝靈運相倚薄也)故園
暗戎馬骨肉失追尋時危無消息老去多歸心志士惜
白日(荀子君子愛日)久客藉黃金(古詩徒有萬里志欲行囊無金杜田補遺文選傳休奕)
(雜詩志士惜日短愁人知夜長注趙云惜白日歎功名之不立藉黃金歎客况之貧簿引古詩雖亦是金事)
(而公詩正言久客本無行意也)敢為蘇門嘯庶作梁父吟(阮藉常登蘇門山遇孫登)
(與商略終古登不應藉長嘯而退至半嶺有聲若鸞鳳之音乃登之嘯也諸葛亮為梁父吟趙云言在山隂)
(之居猶藉黃金為生非直若孫登遺世離物故取嘯事以見意庶作梁父吟則希諸葛亮雖高卧猶懷經世之)
(意也)
驅豎子摘蒼耳
江上秋已分林中瘴猶劇畦丁告勞苦無以供日夕蓬
莠猶不焦野蔬暗泉石巷耳況療風(本草葉耳或曰苓耳形似鼠耳詩云)
(卷耳主風溼周痺)童兒且時摘(一云童僕先時摘)侵星驅之去爛漫任
遠適放筐亭午際洗剥相蒙羃(趙云蒼耳今羊負來詩謂之卷耳云采采卷耳)
(不盈傾筐古人巳食之野蔬暗泉石指卷耳生于濕地洗剥相蒙羃洗其土剥其毛)登牀半生熟
下筯還小益加點爪薤間依稀橘奴跡(趙云登牀登食牀也半生熟或)
(作熟菜何曾日食萬錢猶謂無下筯處小益療風故也瓜薤橘皆卷耳同時之物襄陽記李衡種橘於龍陽州)
(謂其子吾有千頭木奴歲可收絹數千疋)亂世誅求急黎民糠籺窄(杜田補遺陳平)
(家貧與兄伯居常耕田縱平使游學嫂疾平不親家生産曰亦食糠覈耳孟康曰覈參糠中不破者也晉灼日)
(覈音紇京師人謂鹿屑為覈頭)飽食復何心荒哉膏梁客(薛云唐柳芳氏族論三世)
(有三公者曰膏梁有今僕者曰華腴腥杜田補遺庖人用禽獸春膳膏香夏膳膏臊秋膳膏冬膳膏羶公食)
(大夫禮以稻梁為加膳則膏粱膳之至珍者趙云孟子不願人之膏粱)富家厨肉臭戰地
骸骨白寄語惡少年黃金且休擲(燕太子得荆軻與之臨池軻以瓦抵鼃太)
(子命捧金以進軻用抵之又進軻曰非為太子愛金乃臂痛耳趙云梁元帝古意詩中有惡少年伎能專自)
(得)
昔游(趙云魏文帝與吳重書念昔日南皮之游又一書恐永不得為昔日游故摘昔游字)
(為韻)
昔者與高李(高適李白)晚登單父臺(宓子賤嘗為單父宰鮑云唐志單父屬宋州)
寒蕪際碣石萬里風雲來桑柘葉如雨飛藿共徘徊清
霜大澤凍禽獸有餘哀(杜正謬蔡氏西清詩話唐史稱杜甫與李白高適同登吹臺慨)
(然莫測也質之少陵昔游詩昔者與高李晚登單父臺則知非吹臺三人詞宗果登吹臺豈無雄詞傑唱耶子)
(謂蔡氏未曾熟讀杜詩爾遣懷詩云昔我游宋中惟梁孝王都名令陳留亞劇則貝魏俱憶與高李輩論交入)
(酒壚氣酣登吹臺懷古視平蕪豈非與李白高適同登吹臺耶趙云公追言其少年日正冬日晚與高李登)
(單父臺句日寒蕪曰飛藿曰清霜最後曰景晏楚山深又見作詩之時亦冬也西清詩話云云正謬是單父臺)
(名偃月臺見李白詩碣石在海邊臺上可視望飛藿共徘徊言與桑柘之業俱落而飛相與徘徊豆謂之藿阮)
(籍詠懷秋風吹飛藿零落從此始師民瞻本作楓藿非益桑柘與豆皆田中物楓木與豆藿不可相連也清霜)
(降而大澤凍禽獸寒而哀)是時倉廪實洞達寰區(一作瀛)開(開元之際天下富庶)
(民俗殷草山入河隍之賦稅府之積不可勝計)猛士思滅胡將帥望三台(時邊帥有)
(帶平章者禄山求宰相不得遂反)君王無所惜駕馭英雄材幽燕盛用
武(時禄山擊契丹無寧歲)供給不勞哉吳門轉粟帛泛海陵蓬萊
(時韋堅于望春樓下鑿潭以通漕大置南海珍貨船尾相銜數千里不絶上御樓觀之趙云公游山東在未)
(獻賦之前盖開元之末天寳之初倉廪實可知矣猛士思滅胡將將務邊功將帥望三台舊注是然此普說諸)
(邊士與將也至幽燕盛用武下方說朔方矣盖時有事于契丹于究騎于突厥又安禄山擊契丹無寧歲也轉)
(粟帛正以供給幽燕之勞舊注韋堅鑿潭非)肉食三十萬(左傳肉食者鄙未能遠謀)獵射
起黃埃隔河憶長眺青歲已摧頽(肅宗渡河入靈武)不及少年
日無復故人杯(趙云言幽燕屯兵之多憶其長朓之事傷其今日之老也舊注非少年日見第)
(一第注故人杯齊謝眺離夜詩山川不可夢况乃故人杯)賦詩獨流涕亂世想賢才
有能(一作君能)市駿骨莫恨少龍媒(古有市駿馬骨而得駿馬者喻尊士之似賢者)
(則必得真賢君趙云公傷流落不偶戰國策郭隗謂燕昭王曰古之有以千金求千里馬者不年不能得涓)
(人言于君曰請求之君遣之三月得千里馬馬巳死買其首五百金反以報君大怒所求者生馬安事死馬而)
(捐五百金乎曰死馬且買五百金况生馬乎天下必以王為能市馬馬今至矣不期年千金之馬至者三今王)
(誠欲致士先從隗始隗且見事况賢于隗者豈遠千里哉於是昭王為隗築官而師之樂毅自魏往鄒衍自齊)
(往劇辛自趙往士皆奏燕言已死之骨尚能市之何况恨無龍媒者耶苟求之則至龍媒漢禮樂志天馬來龍)
(之媒)商山議得失(四皓也謂安漢太子)蜀主脫嫌猜(蜀主劉備為曹操嫌精趙云)
(先主既用孔明關張之徒不平日毀之先主曰孤之有孔明猶魚之得水此之謂脫嫌猜舊注非)吕尚
封國邑(封于營丘號齊封趙云文王用太公而終至出于齊為諸侯)傅說已鹽梅(趙云)
(言高宗用傅說若作和羹爾為鹽梅已則用之之謂四皓隠于商山孔明卧于南陽吕尚釣于渭濱傅說築于)
(傅巖皆出以應用有以召之故也公不忘君忘世且言高李皆賢才可用)景晏楚山深水鶴
去低回龐公任本性攜子卧蒼苔(後漢龐德公與妻子隠鹿門山孟子窮則)
(獨善其身逹則兼善天下上數公皆能乘時以有為者甫自悲不得其時莫若傚龐公之潔已耳趙云此詩)
(是冬言在䕫也陶淵明詩景晏步脩廊水鶴去低徊以興其閑曠既不如上七人者信用而出但若龐公任其)
(隠淪本性耳)
九家集注杜詩卷十一
