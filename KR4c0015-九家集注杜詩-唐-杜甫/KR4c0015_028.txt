九家集注杜詩卷二十八宋郭知達編
近體詩
陪諸公上白帝城頭宴越公堂之作(越公楊素也有堂在)
(城上畫像尚存)
此堂存古製城上俯江郊落構垂雲雨荒郊蔓草茅(趙云)
(雲頽而下而落于空皆有垂之義黃魯直詩云太史鏁忩雲南垂蓋出於此)柱穿蜂溜蜜棧
缺燕添巢(趙云柱穿字宋劉秀之傳丹陽聽事上柱有一穿)坐接春杯氣心傷
豔蘂梢英靈如過隙宴術願投膠(古詩以膠投漆中孫趙云英靈指言公)
(述楊素如過隙則歎其已逝莊子云人生如白駒之過隙言一時英靈如過隙之駒而逝亡則今日宴衎當願)
(如投膠于漆結綢繆之好也)莫問東流水生涯未即抛(趙云言不湏問東流水而)
(使欲順流南下我此地生涯亦未即抛棄而去也)
傷春五首(時避寇在蜀作)
天下兵雖滿春光(一作青春)日自濃(趙云上句謂廣德元年吐蕃䧟京師車駕幸陜)
西京疲百戰北闕任羣凶(趙云吐蕃留京師聞郭子儀軍至驚潰子儀遂復長安下)
(句謂程元振魚朝恩之徒按史載柳伉疏吐蕃犯順罪由元振請斬之以謝天下以元振等弄權故呼為羣凶)
關塞三千里煙花一萬重(趙云公在蜀望乘輿所在隔三千里關塞之遠以春時故)
(言煙花萬重也)蒙塵清路急(左傳蒙塵于外)御宿且(一作有)誰供(趙云御宿乃帝)
(御所宿也漠以為地名見揚雄校獵賦)殷復前王道(商之中宗高宗能恢復前王之道)周
遷舊國容(趙云成王營洛平王東遷此所以為周遷舊國容也)蓬萊足雲氣應合
總從龍(易雲從龍雲以比羣臣龍以比天子言羣臣合從駕出幸也趙云蓬萊殿也公正憂羣臣有)
(徇身而辭亂者故言合從龍也)
右一
鸎入新年語花開滿故枝天清(一作青)風卷幔草碧水通
池牢落官軍速蕭條萬事危(言國家遭難事勢蕭條危殆故公每憂之)鬢毛
元自白淚點向來垂(元字與向來皆言前時搃如此非止令日也)不是無兄
弟其如有别離(言雖有兄弟而為喪亂阻隔不得相保耳詩雖有兄弟語君子何患乎無兄弟)
(也)巴山春色静北望轉逶迤(巴山言蜀之山長安在蜀之北故北望逶迤也)
右二
日月還相鬪星辰屢合(一云亦屡)圍(韋昭曰星相擊為闘趙云晉天文志云元帝太)
(興四年二月癸亥日鬭漢高祖七年月暈圍參畢七重此則日月星辰有争鬭凌犯之義也如此皆主兵革)
不成誅執法焉得變危機(趙云執法雖出於晉天文志南宫南四星名執法應在下)
(如御史之官而非今句之謂李善於辨命論宋公一言法星三徙之下注引廣雅曰熒惑謂之罰星或謂之執)
(法今此指熒惑而言也蓋公之意以&KR1018;程元振之徒熒惑人主時柳疏上書吐蕃犯順罪由程元振用事請斬)
(之以謝天下庾信賦頻來險轍亟極危机)大角纏兵氣鉤陳出帝畿(天文志大角者)
(天上之帝座庭其兩旁曰攝提蓋京師兵又滿故曰纏兵氣魏都賦云兵纏紫微趙云鉤陳亦星名西都賦)
(云周以鉤陳之位衛以嚴更之署注鉤陳王者法之主行宫也今随車駕出狩故曰出帝畿)煙塵昏
御道(黃道也)耆舊把天衣(一本作固無牵白馬幾至著青衣趙云天子從御道經行而)
(出為煙塵所昏下句言父老不欲車駕之出皆牽挽帝衣也煙塵字孫子荆書煙塵俱起震天駭地三國志注)
(多引襄陽耆舊傳天衣字借小說郭翰傳云天衣本非針線為耳)行在諸軍闕(言軍士稀少)
來朝大將稀(言藩鎮不朝吐蕃䧟京師天子幸陜諸鎮畏程元振魚朝恩讒構莫肯奔命朝廷所)
(恃者郭子儀一人而已)賢多隐屠釣王□載同歸(言賢避地地隐於屠釣王能為)
(文王載吕望事乎任彦升為蕭揚州薦士表隐鱗卜祝藏器屠保趙云公亦微自見意矣吕望釣于渭川文)
(王載之以歸而舉伐紂之兵若屠事則如朱亥殺晉鄙而奪兵符者大意言屠釣中有人亦不必泥事實也)
右三
再有朝廷亂難知消息真近聞(一作傳)王在洛復道使歸
(一作通)秦(謂傳者不一也趙云詳此篇尤見車駕出幸東都傳之未審也)奪馬悲公主登
車泣貴嬪蕭關迷北上(漢武北北出蕭關)滄海欲東巡(秦始皇帝東廵)
(海上銘石勒功)敢料安危體猶多老大臣(趙云上兩句亦所傳臣以為車駕或議北)
(上蕭闕或欲東巡滄海兩皆迷惑而不定也如此則敢料安危體乎朝廷尚有老臣可與議也)豈(一作得)
無嵇紹血霑洒属車塵(晉書忠義傳嵇紹以天子蒙塵承詔詣行在所值王師敗績于)
(蕩隂百官及侍衛莫不散潰唯紹儼然端冕以身捍衛兵交御輦飛箭雨集紹遂被害於帝側血洒御服天子)
(深哀歎之及事定左右欲浣衣帝曰此嵇侍中血不可去也司馬相如諫獵書犯属車之清塵)
右四
聞說初東幸孤兒却走多(宣帝紀注取從軍死事者之子養羽林宫教以五兵號曰)
(羽林孤兒少壯者令從軍退趙云此篇聞官軍逃亡之詩却走則却而走也)難分太倉粟(漢太)
(倉之粟紅腐而不可食)競棄魯陽戈(魯陽公與韓戰酣日暮援戈麾之日為之反三舍趙云)
(言其既走則雖有太倉之粟難與之也戈以麾戰而反棄之為可痛矣)胡虜登前殿(吐蕃䧟京)
(師也)王公出御河(出奔也)得無(一作忍為)中夜舞宜憶大風歌(趙云)
(晉祖逖與司空劉琨雄豪著名同辟司州主簿情好綢繆共被而寝中夜聞雞起舞曰此非惡聲每語世事或)
(中宵起坐相謂曰若四海鼎沸豪傑並起吾與足下相避中原爾漢高祖大風歌曰大風起兮雲飛揚安得猛)
(士兮守四方言誰復憶省大風歌中有思猛士之語乎)春色生烽燧(見悲青坂詩注)幽人
泣薜蘿(言賢者泣于草野爾此趙云幽人公自謂也方春之時而唯有烽燧薛蘿之中幽人無如之)
(何所以但泣而已)君臣重修德猶足見時和(巴閬僻遠傷春罷始知春前已收宫)
(闕公趙云末句尤見之經濟矣)
右五
暮春題瀼西新賃草屋五首
久嗟三峽客再與暮春期(趙云樂史寰宇記渝州有三峽之名曰西峽巴峽巫峽明)
(月峽在䕫州之西即西峽矣公客于䕫故云)百舌欲無語繁花能幾時(趙云反舌)
(無聲在茫種後十日今謂之欲無語則暮春之時也)谷虛雲氣薄波亂日華遲戰
伐何由定哀傷不在兹(趙云戰伐未定乃公之深所哀傷者其為時當暮春而在僻遠)
(之草屋乎兹者指言草屋語文不在兹乎)
右一
此邦千樹橘不見比封君(趙云千株之橘不見從來道可以比封君乎前漢食貨志)
(云蜀漢江凌千樹橘其人皆與千戶封等言䕫之多橘也李衡種甘橘千樹號千頭木奴)養拙干戈
際全生麋鹿羣畏人江北草旅食瀼西雲(言其客路萍跡無定計也)
(於趙云古詩常畏人魏文帝云旅食南館南館畏人在江北之草間旅食在於瀼西之雲衷此公之自歎也)
萬里巴渝曲三年實飽聞(前漢禮樂志巴渝鼓員三千六人注云巴渝之樂因此始)
(也之趙云巴即今之巴州渝即今之恭州漢高祖得巴渝人與之定三秦其後有巴渝之樂公自永泰元年)
(八月至雲安縣今大歷二年為三年也)
右二
綵雲隂復白錦樹曉來青(趙云錦樹曉來青言前日因花發如錦今此春暮密葉已)
(穠故青也)身世雙蓬鬢乾坤一草亭(趙云上句言身已老雙鬢如蓬矣下句言天地)
(之間有此瀼西一草亭也非以為喻)哀歌時自短醉舞為誰醒(趙云言歌不終其曼)
(聲而忽然短住緣古詩有長歌行短歌行故也)細雨荷鋤立(陶潜詩曰晨興理荒穢帶月荷鋤歸)
江猿吟翠屏(天台山賦横壁立之翠屏長門賦玄猿嘯而長吟)
右三
壯年學書劒(項籍少時學書不成去學劒)他日委泥沙(公自嘆其流落言不用于)
(時爾)事主非無禄浮生即有涯(莊子吾生也有涯)高齋依藥餌絶
域改春華(謝玄暉有高齋詩李陵奉使絶域春華春之光華也)喪亂丹心破(丹心赤心)
(也)王臣未一家(詩率土之濱莫非王臣未一家言未混一也禮記聖人以天下為一家也)
右四
欲陳濟世策已老尚書郎(趙云晉石苞傳宣帝曰頁簾之士未必能經濟世務公官)
(是尚書工部員外郎故云已老尚書郎木蘭歌云木蘭不用尚書郎)不息豺虎鬭空慚鴛
鷺行(趙云豺虎以言盗賊王粲詩云盗賊如豺虎公曾任左拾遺籍占朝列故云鴛鷺行古詩云厠迹鴛)
(鷺行)時危人事急風逆羽毛傷(趙云時危人事急又暗結不息豺虎鬪之句風逆羽)
(毛傷又暗結鴛鷺行之句上句言理下句比興也)落日悲江漢中宵淚滿牀(趙云)
(或曰禹首荆及衡陽為荆州江漢朝宗扵海孔氏云二水經此州而入海公詩扵䕫州每言江漢則亦以其切)
(近荆楚矣)
右五
承聞河北諸道節度入朝歡喜口號絶句十二
首
(趙云自程元振用事來瑱李懷讓以上將誅斤裴冕李光弼以元勲被譛方帥由是㩗解)
(吐蕃入寇詔集天下兵無一士奔命者今聞諸道節度入朝歡喜可知也)
禄山作逆降天誅更有思明亦已無洶洶人寰猶不定
時時戰鬭欲何湏(趙云禄山思明蓋追言之也安禄山父子僣位凡三年而滅在乾元二年)
(也史思明父子僣位四年而滅在廣德元年也是歲七月吐蕃入寇故有下句)
右一
社稷蒼生計必安蠻夷雜種錯相干(漢書羌胡雜種種類不一也)周
宣漢武今王是(言除去暴亂如孝武恢復帝業如周宣也)孝子忠臣後代看
(趙云此篇望諸節度之忠孝也錯相干字衛玠云非意相干可以理遣)
右二
喧喧道路多謌(一作好童)謠河北將軍盡入朝始是乾坤王
室正却交江漢客魂銷(趙云公因喜諸節度入朝而傷其流落未有還闕朝王之期魂)
(銷則所以重歎也舊注云望朝廷微用豈公本意哉)
右三
不(一作北)道諸公無表來茫然庶事遣人猜擁兵相學干
戈銳使者徒勞百萬迴(吐蕃之亂諸道節度無一救援者朝廷遣使敦諭竟不至趙)
(云諸節度雖亦通表于朝然不肯入覲此為可猜也公為詩探其心意且為寬法以待之春秋之義也)
右四
鳴玉鏘金盡正臣(西征賦飛翠緌拖鳴玉以出入禁門者衆矣)修文偃武不
無人(書乃偃武修文)興王會静妖氛氣聖夀宜過一萬春(趙云鳴玉)
(銷金言諸節度使貴稱為正臣則公待之以忠義喜其入朝也劉向云正臣進者治之表國語與王賞諫臣陳)
(徐陵移齊文有剪妖氛空巢穴之語)
右五
英雄見事若通神聖哲為心小一身(言不役天下以奉一人也)燕趙
休矜出佳麗(古詩燕趙多佳人美者顔如玉)宫闈不擬選才人(趙云喜河北諸)
(節度入朝却防其媚悦而獻其佳故預為□才人宫中之爵號唐制才人正二)
右六
抱病江天白首郎(馮唐白首尚為郎謂趙云公晚年為尚書員外郎所白首郎也)空
山樓閣暮春光(趙云空山樓閣指白帝城城上有白帝楼也)衣冠是日朝天
子草奏何人入帝鄉(趙云草奏之語公有所激爾)
右七
澶漫山東一百州(趙云山東今日之河北也唐謂之山東古云山東出相山西出將則以太)
(行山為言耳)削成如按抱青丘(削平也顔延年充使詩入河起陽峽踐華因削成又西山)
(經曰太華之山削成而四方相如子虛賦秋田乎青丘)苞茅重入歸關内王祭還
供盡海頭(趙云左傳齊威公問罪楚國曰汝貢苞茅不入王祭不供無以縮酒言諸道皆入貢也)
右八
東逾遼水北滹沱(趙云遼水在今平平長城之外在漢曰玄莵郡按後漢郡國志玄莵郡高)
(句驪遼山遼水所出注外山海經曰遼水出白平山以地圖觀之是為中國之極東逾遼水則又自營平而往)
(矣後漢光武紀至滹沱河無船遇冰合得過注山海經云大戲之山滹沱之水出焉今在代州繁畤縣是為河)
(北之北今云北滹沱則極燕趙之地廣而言之也舊本作呼沱師民瞻本作滹沱是)星象風雨喜
共和紫氣關臨天地闊(趙云指言函谷關也周時尹喜為關吏望其上有紫氣云當有)
(聖人入随而老子來今公借言紫氣臨關而天地闊遠以見天地混一也)黃金臺貯俊賢多
(燕昭王置千金於臺上以延天下之士故稱為黃金臺趙云臺在燕地昭王所築以禮郭隗而繼得樂毅也)
(幽燕既平盡属王化其黃金臺上賢俊復集也)
右九
漁陽突騎邯鄲兒(見十一卷漁陽詩注漁陽突騎邯鄲遊俠其豪俊勇决古有名稱趙云)
(漁陽燕州也漁陽突騎回字則漢光武克邯鄲置酒高會從容謂馬武曰吾得漁陽上谷突騎欲令將軍將之)
(蔡邕曰冀州強弩幽州突騎天下之精也邯鄲趙州也邯鄲兒見如幽並兒之類爾)酒酣並轡金
鞭垂(高祖過沛留置酒酒酣)意氣即歸雙闕舞(雙闕即帝闕也)雄豪復遣
五陵知(五陵漢之五陵亦豪俠所聚之地之趙云西都賦南望杜覇北眺五陵注漢所葬七陵據賦)
(分作兩句言陵之在北者曰五陵謂燕趙雄豪所以歸向帝闕之意皆為王臣也)
右十
李相將軍擁薊門(趙云李相則節度使之稱相公者將軍則節度使之稱將軍者擁薊門乃)
(河北諸道節度矣)白頭惟有赤心存(舊本作白頭雖老赤心在師民瞻本作白頭惟有赤)
(心存公自謂也)竟能盡說諸侯入知有從來天子尊(趙云畢竟能盡喜悦)
(諸侯之入朝者蓋天子從來有至尊之勢也)
右十一
十二年來多戰場(趙云天寶十四載安禄山反接之以史思明又接之以吐蕃至今歲大歷)
(二年春凡十二年矣至今春兵息)天威已息陣堂堂(左傳天威不達顔咫尺孫子云堂堂)
(之陣)神靈漢代中興主功業汾陽異姓王
右十二
得舍弟觀書自中都已逹江陵今兹暮春月末
行李合到䕫州悲喜相兼圍圓可待賦詩即事
情見乎辭
爾到江陵府何時到峽州亂離生有别聚集病應瘳(趙云)
(生有别則楚辭云悲莫悲于生别離書若藥不瞑眩厥疾弗瘳)颯颯開帝眼朝朝上水
樓老身雖付託白骨更何憂
喜觀即到復題短篇二首
巫峽千山暗終南萬里春(終南山名在長安言去家萬里也)病中吾見
弟書到汝為人(始為亂離所隔莫知其生死及書方方知弟生存也)意答兒童問
來經戰伐新(或云戰伐塵謂其自戰伐風塵中來兒童之必喜而勞問也)泊船悲喜
後欵欵話(一作議)歸秦
右一
待爾嗔烏鵲抛書示鶺鴒(趙云西京雜記曰乾鵲噪而行人至言待其弟來怒烏鵲)
(之不實也詩云鶺令在原兄弟急難)枝間喜不去原上急曾經(趙云上句以成嗔烏)
(鵲之句嗔之者何以其喜不去恐徒成妄也下句以成抛書示弟之句示之者何以其急難之曾經也)江
閣嫌津柳(嫌其隔望眼也)風帆數驛亭(數其期程也)應論十年事撚
絶始星星(趙云舊本然絶一作撚絶當以撚絶為正星星言鬚之白南史韻語詩鉛膏染鬚鬢欲以)
(媚側室青青不改久星星行復出)
右二
喜聞賊盗蕃寇總退口號五首
蕭關隴水入官軍(趙云蕭關在靈州之傍隴水則隴州之水入官軍則吐蕃退而官軍盡入)
(其居矣)青海黃河卷塞雲(青海在西吐噃之地黃河則自積石而往卷塞雲則無復戰陣)
(而邊塞之雲卷散矣餘見君不見青海頭注)北極轉愁龍虎氣西戎休縱犬
羊羣(上句漢高祖紀范增說項羽曰吾使人望漢王氣其上皆為龍虎五色趙云北極者指帝座而言)
(也)
右一
贊普多教使入秦(贊普吐蕃主師)數通合好止煙塵(按新史傳至德三載)
(吐蕃使使來請討賊且修好肅宗遣使報䀻)朝廷忽用哥舒將殺伐虛悲公
主親(趙云此篇四句通一叚事開元二十八年吐蕃金城公主薨遣使來告因請和而明皇不許後二年)
(帝以哥舒翰節度隴右翰政拔石堡吏號神武軍又擒其相又破洪濟翰雖有功而結吐蕃之怨深矣其後禄)
(山之亂邊侯空虛故吐蕃得乘隙暴掠則公之意不美朝廷之用翰以招殺伐矣是則國家虛悲公主之死而)
(已)
右二
崆峒西極過崐崘(趙云崆峒在西郡之西而崑崙又在崆峒西極之西今公此句詩人廣大)
(其言謂其從化之地遠也)駝馬由來擁國門逆氣數年吹路斷蕃人
聞道漸星奔(趙云劉越石荅盧諶四言詩云表粮㩗弱匍匐星奔又劉孝標廣絶交論云靡不望)
(影奔)
右三
勃律天西采玉河堅昆碧盌最來多(趙云勃律堅昆皆西羌國名勃律天)
(之西乃采玉河所在應是于闐國也碧盌出堅昆國云杜補遺云晉平居誨為張鄴使于闐國官作行程記)
(玉河在于闐城其源出崑山西流千餘里主于闐界乃流為三河白玉河綠玉河烏玉河五六月大水暴漲則)
(玉随流而至秋水退乃可采薛夢符引唐書于闐國距京師九千七百里有玉河國人夜視月光盛處必得美)
(玉堅昆國在唐為點戞斯匈奴西鄙也地當伊吾之西馬耆北山之旁)舊隨漢使千堆寶
少荅胡王萬匹羅(趙云舊日以千堆寶随漢使入貢而中國所荅者持萬匹羅爾夫以蠻夷)
(入貢之多而中國賜遺之不費自非服化從義而然乎)
右四
今春喜氣滿乾坤南北東西拱至尊太歷二年調玉燭
玄元皇帝聖雲孫(爾雅四氣和謂之玉燭疏云四時和氣温潤明照故曰玉燭李廵云人君)
(德美如玉而明若燭是知人君德輝動于内和氣應于外統而言之謂之玉燭爾雅親孫之子為曾孫曾孫之)
(子為玄孫玄孫之子為來孫來孫之子為晜孫晜孫之子為仍孫仍孫之子為雲孫注言輕遠如浮雲七世孫)
(也唐以老子為聖祖封玄元皇帝故曰聖雲孫)
右五
即事
暮春三月巫峽長(語云暮春者春服既成盛弘之荆州古歌云巴東三峽巫峽長猨鳴三聲)
(淚沾裳)皛皛行雲浮(一作無)日光(陶淵明詩皛皛川上平)雷聲忽送千
峰雨花氣渾如百和香(趙云莊子淵嘿而雷聲梁孝元帝經巴陵詩柳條常拂岸花氣)
(薰舟神仙傳曰淮南王為八公張錦繡之帳燔百和之香又古詩博山爐中百和香鬱金蘇合與都梁)黃
鶯過水翻廻去燕子銜泥濕不妨飛閣卷簾圖畫裏虛
無只少對瀟湘(趙云雖眼前之山水如畫圖而虛無空闊只欠瀟湘相對也上林賦乘虛無與)
(神俱)
見螢火
巫山秋夜螢火飛簾疎巧入坐人衣(趙云簾之疎闊螢火入于坐客之衣)
(也公詩又有時能點客衣之句)忽驚屋裏琴書冷復亂簷邊星宿稀却
繞井欄添箇箇偶經花蘂弄輝輝滄江白髮愁看汝來
歲如今歸未歸
送十五弟侍御使蜀
喜弟文章進添余别興牽(趙云南史丘靈鞠在沈深坐見王儉詩深曰王令文章大)
(進曰何如我未進時)數杯巫峽酒百丈内江船(水自渝上合者謂之内江自渝由戎)
(瀘上蜀者謂之外江豈趙云上水乃使百丈然今云内江船非使東蜀乎)未息豺狼鬭(言戰)
(争也)空催犬馬年(以自稱其年故從卑賤晉陶侃臨終上表曰臣猶謂犬馬之齒尚可少延)歸
朝多便道摶擊望秋天(便道間道也前漢趙充國傳曰將軍引兵便道西並進使虜聞)
(東北方兵並進杜田云舊唐史桓彦範為中亟舉楊嶠為御史嶠不樂摶擊之任彦範曰為官擇人豈待情願)
(遂引為右臺御史是詩送待御弟使蜀故云)
暮春
卧病擁塞在峽中瀟湘洞□虛映空(趙云言瀟湘洞庭之景虛映空而我)
(病卧峽中不得往觀也梁簡文詩春色映空來)楚天不斷四時雨(古詩地近漏天經細雨)
巫峽長吹千里風(巫峽多風一趙云陳隂鑑晚泊五洲詩遥然柱觀欲輕千里風)沙
上草閣柳新闇城邊野池蓮欲紅暮春鴛鷺立洲渚挾
子飜飛還一叢(趙云韻書曰叢聚也一叢則鴛鷺與子為一&KR0034;爾)
晴二首
久雨巫山暗新晴錦繡紋(江山晴明風物鮮麗若錦繡也)碧知湖外草
(趙云洞□湖之外遂連青草湖也選云春草碧色春水綠波)紅見海東雲(趙云言自出之處紅)
(雲也兩句以言峽中之晴不亦開廣乎)竟日鶯相和摩霄鶴數羣(淮南子曰鳴鵠)
(背負蒼天膺摩赤霄此摘用之也)野花乾更落風處急紛紛
右一
啼烏争引子鳴鶴不歸林(趙云有烏夜啼曲易曰鳴鶴在隂)下食遭泥
去高飛恨久隂(趙云上句言烏下句言鶴漢高祖紀鴻鵠高飛一舉千里)雨聲衝塞
盡日氣射紅深回首周南客馳驅魏闕心(趙云太史公曰余留滯周)
(南不得從郊祀之事公自言留滯于太史公之在周南也莊子身在江湖之上心馳魏闕之下盖天子之門而)
(闕謂之象魏齊薛云文選謝靈運詩仲連輕組子牟脊魏闕)
右二
雨
始賀天休雨還嗟地出雷(易曰雷出地奮豫)驟看浮(一作巫)峽過
密作渡江來(趙云浮峽對渡江作巫峽字非)牛馬行無色蛟龍鬭不開
(莊子秋水時至不辨牛馬)干戈盛隂氣未必自陽臺(月令隂氣太盛戎兵乃來蓋言)
(因隂氣盛而多雨非自陽臺而來也之趙云惟是峽中詩用陽臺為當體神女曰妾在巫山陽高丘之阻旦)
(為行雲暮為行雨朝朝暮暮陽臺之下又稽神異苑載述征記曰蕭搃遇洛神女後逢雨認得香氣曰此雲雨)
(從巫山來)
月三首
斷續巫山雨天河此夜新(天河銀漢也廣雅云天河謂之天漢)若無青嶂
月愁殺白頭人(趙云古樂府有愁殺人之句)魍魉移深樹(月明則魍魉遁逃也)
(左傳入山不逢不若魉魅魍魉)蝦䗫動半輪(趙云蝦䗫白兔皆月中之物)故園當圮
斗直指照西秦(北斗辰極也一趙云一說長安城有南斗北斗之像云長安上直北斗廣雅)
(云北斗樞為雍州故公又有詩曰北斗故臨秦)
右一
併照巫山出新窺楚水清(趙云併照字當作併點舊本照字淺近著一點字可謂新)
(竒也)羇栖愁裏見二十四迴明(趙云此又公不拘數對數之格羇栖之愁對二十有)
(四其勢暗敵指見在䕫歷望夜凡二十四迴也)必騐升沉體如知進退情(謂不遠弦)
(望也趙云月初出曰升既落曰曰沉升則進之道沉則退之理也)不違銀漢落亦伴玉
䋲横(鮑明遠夜移衡漢落謝靈運玉䋲低連章玉趙云河漢落則月將落矣玉䋲星名凡夜深則䋲低)
(也月月随銀漢而落伴玉䋲而低乃望夜之月也河杜補遺云河圖括地象曰河精上為天漢抱朴子曰漢)
(者天之水也随天而轉入地下過故公言落)
右二
萬里瞿唐峽(一作月州趙云指言䕫也)春來六上弦時時開暗室
(君子不欺暗室)故故滿青天(若披雲霧而覩青天)爽合風襟静高當淚臉
懸(趙云公以羈旅在外傷時感舊也宋玉風賦披襟當之)南飛有烏鵲(曹孟德詩月明星稀)
(烏鵲南飛遶樹三匝何枝可依)夜久落江邊
右三
園
仲夏流多水清晨向小園碧溪搖艇闊朱果爛枝繁(趙云)
(碧溪搖艇闊以成仲夏流多水之句朱果爛枝蘩以成清晨向小園之句)始為江山静終防
市井喧畦蔬繞茅屋自足媚盤飱(趙云媚者宜也詩媚于天子又梁沈約悲)
(哉行曰旅遊媚年春年春媚遊人左傳盤飡寘璧)
歸
束帶還騎馬東西却渡船林中才有地峽外絶無天(䕫州)
(居山水間在峽中故號為稍平然狹隘多石盧仝詩低頭雖有地仰面輒無天)虛白高人静喧
卑俗累牽(莊子云虛室生白注人人能虛心遊世則純白備于内鮑明遠舞鶴賦歸人寰之喧卑)
他鄉悦遲暮不敢廢詩篇
諸葛廟
久遊巴子國(今䕫州古巴子國)屢入武侯祠竹日斜虛寢溪風
滿薄帷(阮嗣宗詠懷云薄帷鑒明月)君臣當共濟賢聖亦同時翊戴
歸先主并吞更出師(亮出師表云有并吞中國之志)蟲蛇穿畫壁巫覡
醉蛛絲(薛云國語楚觀射父曰民之精爽不貳齊肅衷正則神或降之在男曰覡在女曰巫比言廟弊)
(醉于蛛絲中也趙云合用巫覡字則張衡東京賦云巫覡操茢也)欵(一作欻)憶吟梁父躬
耕也未遲(亮耕南陽作梁父吟也未遲一作起未遲耕趙云末句公感孔明梁父吟事方切思歸)
(而起耳舊本作也未遲非蓋却成方欲躬耕也)
豎子至
樝梨纔(一作且)綴碧梅杏半傳黃(趙云言幽園之果一則纔綴碧一則半傳黃未)
(可摘也)小子幽園至輕籠熟㮈香山風猶滿把野露及新
嘗(記天子嘗新)欲寄江湖客提㩗日月長(趙云言豎子所摘來之熟㮈正欲寄)
(遠而恨道路之長費時日也古詩云涉江采芙蓉蘭澤多芳草采之欲遺誰所思在遠道公蓋取其此意也)
舍弟觀歸藍田迎新婦示兩篇
汝去迎妻子高秋念却迴即今螢已亂好與鴈同來(趙云)
(螢已亂當是三四月聞鴈同來所以結高秋念却回之語)東望西江永(舊本作西江水師本作西)
(江永蓋永字方與下句開字相對西江者楚人指蜀江之名莊子激西江之水疏云蜀江從西來故謂之西江)
(公欲泛舟南下今在䕫為楚之上游則西江之盡處在其東故東望其永詩云江之永矣不可方思)南遊
北戶開(趙云既成南遊則北戶之開矣吳都賦云開北戶以向日)卜居期静處會有
故人杯(趙云既至彼則卜居必期幽静之處當有故人相訪共飲也屈原有卜居篇南史有云性好静)
(處謝眺離夜詩山川不可夢况乃故人杯)
右一
楚塞難為别(一作路)藍田莫滯留(趙云客寓楚塞塞兄弟之情難乎其為别也舊)
(本作難為路無意義既知離别之難故祝以無留滯而即廻耳)衣裳判(協平聲)白露鞍馬
信清秋(趙云白露降則秋時矣)滿峽重江水開帆八月舟此時同
一醉應在仲宣樓(趙云王粲字重宣劉表時在荆州因登楼而作賦其後因指荆州樓為仲)
(宣樓則梁元帝詩夕返仲宣樓蓋約其弟迴時相會荆州也)
右二
季夏送鄉弟韶陪黃門從叔朝謁
令弟尚為蒼水使名家莫出杜陵人(杜陵有南北杜最為名家趙云吳)
(越春秋禹登衡岳血白馬以祭夢見赤繡衣男子稱玄夷蒼水使者曰聞帝使文命于斯故來侯之一本自注)
(云韶比兼開江使通成都外江水峽舟檝)比來相國兼安蜀歸赴朝廷已入
秦(杜鴻漸以相國入蜀平崔旴之亂尋表旴為節度使還朝)捨舟策馬論兵地拖玉
腰金報主身(潘安仁西征賦拖鳴玉以出入禁門者衆矣腰金横金帶趙云上句言二人同行)
(可以論兵矣下句專言叔父黃門也)莫度清秋吟蟋蟀早聞黃閣(一作閣)畫
麒麟(潘安仁為黃門作秋興賦云蟋蟀鳴乎軒屏下句見扈聖登黃閣又見今代麒麟閤注趙云蟋蟀)
(字見毛詩而阮籍詠懷詩云開秋兆凉氣蟋蟀鳴牀帷感物懷殷憂悄悄令心悲此為吟蟋蟀也按鄭玄注禮)
(記三公之與天子禮秩相亞故黃其閣以示謙不敢斥天子宜是漢舊制也漢武帝畫功臣於麒麟閣上)
熱三首
雷霆空霹靂雲雨竟虛無(趙云雷霆霹靂字如榖梁傳云隂陽相薄感而為雷激而)
(為霆又何休公羊注云雷疾甚為震而五經通義云震與霆皆霹靂也虛無字上林賦乘虛無與神俱其後文)
(賦云課虛無以責有也)炎赫衣流汗低垂氣不蘇乞為寒水玉願
作冷秋菰(趙云寒水玉冷秋菰非有定名也蓋言寒水中之玉冷秋時之菰耳句法蓋庾信和樂儀)
(同苦熱云思為鸞翼扇願借明光宫也)何似兒童歲風涼出舞雩(趙云魏志賈逵)
(自為兒童戲弄常設部伍舞雩事則論語云冠者五六人童子六七人浴乎沂風乎舞雩詠而歸)
右一
瘴雲終不滅瀘水復西來(瀘水在䕫之上流諸葛亮云五月渡瀘蓋大渡河水從南)
(荒炎瘴中流出故也)閉戶人高卧(孫敬閉門讀書諸葛亮高卧南陽)歸林鳥却迴
(趙云人閉戶而高卧鳥不安而又飛其熱又甚矣)峽中都似火江上只空雷想
見隂宫雪風門颯踏開(孟子齊宣王見孟子于雪宫故使隂宫雪也)
右二
朱李沈不冷雕胡炊屢新(魏文帝書浮甘瓜于清泉浸來李于寒水沈休文長袂屢)
(以拂彫胡方自炊)將衰骨盡痛被暍(一作褐)味空頻(趙云暍音於歇切傷暑也)
(故禹扇暍武王亦扇暍今方被暍而有泥水之朱李新炊之彫胡其味空頻不能食也舊本作被褐無義)欻
(許律切)翕炎蒸景飄颻征戍人(趙云欻翕義即欻吸也字則江文通擬王維詩云欻)
(吸鵾鷄悲又謝朓高松賦云卷風飈之欻吸)十年可觧甲為爾一霑巾
右三
返照
楚王宫北正黃昏白帝城西過雨痕返照入江飜石壁
歸雲擁樹失山村(趙云返照字梁元帝繤要云光返照于東謂之返景公詩又曰孤城返照)
(紅將歛歸雲字則如陸士衡歸雲難寄音失字鮑照詩霧失交河城也)衰年肺病唯高枕
絶塞愁時早閉門不可久留豺虎亂南方實有未招魂
(宋玉作招魂篇云魂兮歸來南方不可以上些趙云公自言也客于南楚魂魄飛越實為未招也)
示獠奴阿叚
山木蒼蒼落日曛竹竿裊裊細泉分(以竹引裊也)郡人入夜
争餘瀝豎子尋源獨不聞(趙云詳味此詩意水源在遠以筒引水而使郡人分取之)
(其水咽塞或渗漏而不通快故郡人止争餘瀝耳惟阿叚者獨能尋源修筒水而至焉)病渴三更
迴白首(趙云公病渴頼此水為多也)傳聲一注濕青雲(趙云修筒之後水來之聲)
(自傳聞矣濕青雲言水筒之源流高遠也)曾驚陶侃胡奴異怪爾常穿虎豹
羣(此詩全篇皆引泉事薛夢符云晉書陶侃傳媵妾數十家僮千餘世說王修齡曰修齡若飢自當問謝仁)
(祖索食不湏陶胡奴米船注胡奴陶範小字侃别傳曰範侃第十子也師云陶侃有十七子見本傳書止九)
(人唯袁宏傳載胡奴於密室抽刀逼宏以宏作東征賦皆載過江諸公名德而不及侃宏窘急遂口占六句答)
(之胡奴乃止亦不見穿虎豹羣事胡奴名惟見于此趙云薛夢符既引胡奴陶範小字可以見胡奴乃侃之子)
(也而于阿叚似無相干余逆其意陶侃奴僕之多其子胡奴必有所稱異之者如今日阿叚能穿虎豹羣以尋)
(水源其在陶侃家僮之中亦必有可異者矣意似如此而事未顯見以俟傳聞)
簡吳郎司法
有客乘船自忠州遣騎安置瀼西頭(前詩注所謂瀼東瀼西者)古堂
本買藉疎豁借汝遷居停宴遊(趙云借吴司法自舟中遷來以居而我甘心停)
(止宴遊也)雲石熒熒高葉曙風江颯颯亂帆秋(趙云腹聯兩句以言瀼西)
(古堂所見之景物也)却為姻婭過逄地(詩𤨏𤨏姻婭按爾雅婦之父母婿之父母相為姻婭)
許坐曾軒數散愁(趙云吳郎與公為姻婭之家既借古堂與之居乃為我相過從之北耳應)
(仍許我坐于層軒數數散其愁也)
又呈吳郎
堂前撲棗任西鄰無食無兒一婦人(前漢王吉傳東家枣樹垂吉庭中其)
(妻取枣啖吉吉如之乃去婦東家欲伐樹言乃還婦里語曰東家枣完夫婦復還趙云公之樂易則告吳郎)
(以一任西家之婦取枣也)不為困窮寧有此祇緣恐懼轉湏親(趙云言探)
(斯婦之情蓋困窮所致又告吳郎當念其恐惧宜更親之此两句其上句有遺東滯穗資寡婦之利之意下句)
(則有見竊荀而又擲與之同科可見公之用心使其在廟堂澤及天下可知矣)即防(一作知)遠客
雖多事使(一作便)插疏籬却甚真(趙云言雖任鄰婦取枣然吳郎以遠方而來謂)
(多事之不可測亦湏謹藩籬以防寇盗不害為真爾)已訢徵求貧到骨正思戎
馬淚盈巾(趙云末句言取枣之鄰婦已告訢為徵求所困而貧到骨下句乃公聞其徵求之語正思)
(因戎馬所致而淚霑巾也)
九家集注杜詩卷二十八
