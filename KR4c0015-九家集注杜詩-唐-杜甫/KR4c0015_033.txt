九家集注杜詩卷三十三宋郭知達編
近體詩
太歲日(趙云元日謂之太歲日蓋當年太歲之始日也)
楚岸行將老巫山坐復春(巫山属䕫州楚置巫山郡秦昭三十年伐楚取黔中丕郡)
(是也漢為巫郡今縣北有巫山即楚詞所謂巫山之陽高丘之阻)病多猶是客謀拙竟
何人(顔延年存沒竟何人&KR0008;介在明淑)閶闔開黃道(丘希範侍宴樂遊苑詰且開闔閶馳)
(道開鳳吹離騷吾令帝閽開關矣倚閭闔而望予曹植閶闔天衢通前漢游閶闔觀坐臺天門開恢蕩蕩大人)
(賦排閶闔而入帝居楊州戮閶闔開矣凉風奶庾肩吾閶闔九門通)衣冠拜紫宸(唐韓率為中丞)
(常有所陳必于紫宸殿對百僚而請未嘗詣便殿下柏玉中書郎詩曰躍鱗龍鳳池揮翰紫宸裏)榮光
懸日月(中候曰榮光出河休氣四塞榮光即五色也易係曰懸象著明莫大乎日月南史王摛傳齊永)
(明八年大忽黃色照地王融上金天頌贊曰是非金天所謂光榮武帝大悦前漢翼奉奏封事曰天地設位懸)
(日月布星辰)賜與出金銀(蜀先主傳取蜀城中金銀錢分賜將士趙云陸机吾將老而為客)
(竟何人而下言朝見賀正矣闔閶上帝門也天子門亦為之閶闔黃道日所行之道而天子之道布黃土于上)
(亦謂之黃道衣冠指言百官紫宸止殿名榮光懸日月則瞻天顔故也周禮以待賜予與與予同子虛賦云鍚)
(碧金銀)愁寂鴛行斷(選鴛鷺之行)参差虎穴鄰(班超曰不入虎穴不得虎子劉)
(安招隠士憭兮慓虎豹穴吳吕蒙因不探虎穴安得虎子)西江元下蜀北斗故臨秦
散地逾高枕(王弼曰投戈戈散地)涯脱要津天邊梅柳樹相見
幾回新(趙云公嘗為左拾遺通籍朝見今流落于外故云鴛行斷虎穴鄰則言其在䕫州乃與虎穴之)
(相近也公由蜀而欲往荆渚今尚在䕫故曰西江元卜蜀則可以乘舟而往矣北斗故臨泰則可以往而不能)
(故自嘆也長安謂北斗城一說又有南斗城蓋以像南斗北斗之形一說長安上直北斗蓋廣雅云北斗樞為)
(雍州今公所用句意蓋上直北斗者也散地指言居䕫州是閒散之地也逾高枕則恣意迿越而高枕言且就)
(北一睡耳脱津則則不在鴛鴛之列也天邊又指䕫州公在䕫亦三年矣故云幾回新)
元日示宗武
汝啼吾手戰吾笑汝身長處處逢正月迢迢滯遠方飄
零還柏酒(庾信正旦蒙土賚詩正旦辟惡酒惡酒新年長命林栢葉趙銘至椒花逐頌来两庾肩吾)
(歲盡詩云卿用柏葉酒且水幸盤集注崔寔四民月令令曰元日進椒柏酒椒是玉衡星精服之令人身輕能)
(走柏是仙樂進酒次次年少者為先先)衰病止黎牀(管寧家貧坐黎牀欲穿為學不倦趙云)
(上两句在元日于父子言之可為當體而有情矣手戰則老病也身長則長大也啼笑之事豈非換年而激父)
(子之感乎)訓喻青衿子(鄭國風青青子矜毛該青領也學子之所服箋云父母在衣純以青也)
名慙白首即(前漢鴻唐以孝著為金中左太沖詠史詩曰馮公豈不諱白招不見招)賦詩
猶落筆(吳質牋曰置酒樂飲賦詩稱觴)獻夀更稱觴(潘安仁稱萬夀以獻觴)不見
江東弟高歌淚數行(公自注第五弟豐漂泊江左近無消息趙云青衿子指言宗武詩)
(曰青青子衿蓋童子之服也白首郎公自謂也馮唐老而為郎顔駟亦老而為郎張平子賦云蔚厖眉而郎潛)
(是也)
遠懷舍弟穎觀等
陽翟空知處(陽翟屬穎川郡夏禹所受封地)荆南近得書積年仍遠别
多難不安居江漢春風起冰霜昨夜除雲天猶錯莫花
萼尚蕭疎對酒都疑夢吟詩正憶渠舊時元日會鄉黨
羨吾廬(陶潛詩吾亦愛吾廬若趙云荆南則觀新所選居也雲天猶錯莫言鴻鴈之飛而失遂花萼)
(尚蕭疎若言棠棣之花不相並皆以興兄弟之離隔也江漢二水在荆南而會)
續得觀書迎就當陽居止正月中旬定出三峽
自汝到荆府書來數喚吾頌椒添風詠(周庾信正旦詩椒花逐頌來)
禁火卜歡娛(荆楚歲時記去東節一百五日即有疾風甚雨謂之寒食禁火三日琴操晉文公與)
(介子綏俱遁文公復國子綏無所得作龍蛇之歌而隠文公求之不得乃焚山子綏抱木而死文公哀之令人)
(三月五日不得舉火又周舉移書及魏武明罰令陸翽鄴中記並云寒食斷火起于子推琴操所云子綏即子)
(推也又云五月五日與今有異皆因流俗所傳據左傳史記並無介子推被火焚之事案周禮司烜氏仲春以)
(木鐸脩火禁于國中注云為季春將出火也今寒食節氣是春之末三月之極然則禁火蓋周之舊制也)舟
楫因人動形骸用杖扶天旋䕫子峽(魚復古䕫子峽也)春近岳
陽湖(岳陽湖在巴陵歡趙云晉劉臻妻元日獻椒花頌禁火卜娛則于寒食必相聚矣)發日排
南喜傷神散北吁飛鳴還接翅(詩棠棣鶺鴒在原又小宛題彼鶺鴒載飛載鳴)
行序密銜蘆(春秋繁露鴈有行列傳云兄弟之齒鴈行淮南子曰鴈從風而飛以愛氣力銜蘆而)
(飛以避繒繳)俗薄江山好時危草木蘇馮唐雖晩達終覬在
皇都(趙云上句言起發之日安排往南而喜次句則神情所傷者北望長安而不得歸也何遜詩云昏鴉)
(接翅飛序以鴈言之也古詩兄弟鴻㕍行銜蘆又以言防患難也馮唐公以自比其白首為郎)
將别巫峽贈南鄉兄瀼西果園四十畆(趙云舊本作南)
(鄉兄唯師民瞻本作南卿或南宅南位之卿也)
苔竹素所好萍蓬無定居(木玄虚海賦萍流而蓬轉)遠遊長兒子幾
地别林廬(論語父母在不遠遊列子言穆王肆意遠遊命駕八駿之乘)雜蘂紅相對他
時錦不如具舟將出峽巡圃念攜鋤正月喧鸎未兹辰
放鷁初(司馬相如賦浮文蠲揚桂枻注蠲水鳥畫其象于舟首以厭水神淮南曰曰龍舟蠲首天子之)
(乘也)雪籬梅可折風榭柳微舒託贈鄉(一作卿)家有因歌野
興疎殘生逗江漢何處狎樵漁(趙云果園四十畆而公直舉以贈人此一段美)
(事而古今未嘗揚揄杜公之氣義良可嘆也卿家字公于馬詩云卿家舊賜公有之蓋亦取晉書云卿家自有)
(卿家法之語末句殘生逗江漢則又將透過江漢而去矣)
送大理封主簿五郎親事不合却赴通州主簿
前閬州賢子余與主簿平章鄭氏女子垂欲納
采鄭氏伯父京書至女子已許他族親事遂停
禁臠去東牀(晉謝混孝武帝為晉陵公主求婿謂王珣曰主婿但如劉真長王子敬便足珣對曰)
(謝混雖不及真長不減子敬未幾帝崩袁山松欲以女妻之珣曰卿莫近禁臠初元帝始鎮建鄴公私窘罄每)
(得一豚以為珍膳項下一臠尤美輒以薦帝羣臣未嘗敢食于時呼為禁臠故珣因為戲王羲之傳太尉郄鑒)
(使門生求女婿于王導導令就東廂徧觀子弟門生歸謂鍳曰王氏諸少並佳然聞信至咸自矜持惟一人在)
(東牀坦腹食獨若不聞鑒曰正此佳婿邪訪之乃羲之遂以其女妻之)趨庭赴北堂(語鯉趨而)
(過庭鄘詩伯兮焉得諼草言樹之背註背北堂也疏背者向背之義婦人所常處者堂也士昏禮云婦洗在北)
(堂註房半之趙云北堂則母堂也)風波空遠涉琴瑟幾(自註音洎)虚張(詩常棣妻)
(子好合如鼓瑟琴董仲舒琴瑟不調必解而更張之)渥水出騏驥(漢武元鼎四年馬生渥洼水中)
崑山生鳳凰(東京賦舞丹穴之鳳凰古趙云葛仙公傳曰崑崙一名積石瑶房夲莊子載老子)
(曰吾聞南方有鳥其名為鳳所居積石千里則崑山可以言生鳳凰矣舊注却是丹宂也矣)家誠款
款中道許蒼蒼頗為秦晉匹(襄二十七年傳趙孟曰晉楚齊秦匹也又秦晉匹也)
(何以卑我)從來王謝郎(晉江左以王謝為胄族嘗通婚)青春動才調白首缺
輝光玉潤終孤立(晉樂廣人謂之水境女婿衛玠時號玉人故時語曰婦翁冰清女婿玉潤)
珠光得暗藏(漢鄒陽云明月之珠以暗投人于道衆莫不按劒相盻)餘寒折花卉
恨别滿江鄉(趙云禁臠去東床言親事不合也趨庭赴北堂言往通州也珠明得暗藏又以紀封)
(君之美而不投合也末句則所以記别也)
人日兩篇(前五後七董勛問俗禮曰正月一日為雞二日為狗三日為猪四日為羊)
(五日為牛六日為馬七日為人則正旦畫雞于門七日鏤人戶上良以此也)
元日到人日未有不陰時(趙云西清詩話云都人劉克窮該典籍嘗與客論云元日)
(至人日未有不陰時人知其一不知其二四百年惟子美與克會耳起就架上取書示客曰此東方朔占書也)
(歲後八日一日為雞二日為犬三日為豕四日為羊五日為牛六日為馬七日為人八日為穀其日晴主所生)
(之物育陰則災少陵意謂天寶罹亂四方雲擾幅裂人物歲歲俱災此春秋書王正月意耶深得古人用心次)
(公謂歲八日之名董勛問俗禮之書所云載初學記其專指東方朔占書雖亦是矣必謂天寶罹亂歲歲俱災)
(則非蓋公作此詩在今歲大歷三年自天寶十四載禄山之亂抵此凡十三次見春矣豈有歲歲正月不晴八)
(日者乎)冰雪鶯難至春寒花較遲(趙云鶯以冰雪而未至花以春寒而開遲此所)
(以成上兩句之言陰也未有不陰時止言見今所□之歲自一日至七日無一日而不陰爾)雲隨白
水落風振紫山悲(趙云白水蓋水之白色如晉文公云所不與舅氏同心有如白水紫山則)
(公前篇云紫崖奔處黑也莊子云風振海而不能驚也)蓬鬢稀疎久無勞比素絲
(趙云以其稀疎則欲比素絲而不得所以重自傷也)
右一
此日此時人共得一談一笑俗相看罇前柏葉休隨酒
(見元日示宗武註)勝裏金花巧耐寒(人日造花勝相遺起于晉代見賈充李夫人曲云像)
(瑞圖金勝之形又像西王母戴勝也歲時記人日以七種菜為羹剪綵為花勝以相遺或縷金薄為人勝以像)
(瑞圖之形休趙云休隨酒則元日過矣故止柏葉之隨酒也)佩劒衝星聊暫拔(晉輿服志)
(漢自天子至百官無不佩劒其後唯朝帶歛)匣琴流水自須彈早春重引江
湖興直道無憂行路難(趙云拔佩劒彈匣琴則所以寄其愁也晉書斗牛之間有紫氣)
(雷煥日寶劒之精上徹于天流水則伯牙志在流水而鍾子期曰湯湯哉者也引江湖興則將出峽而往也行)
(路難古曲名言以直道行之無地而不可往故行路為不足憂也已)
右二
江梅
梅蘂臘前破梅花年後多絶知春意好最奈客愁何雪
樹元同色江風亦自波故園不可見巫岫鬱嵯峨(陸機樂府)
(雲山鬱嵯峨潘安仁崇崗鬱嵯峨陸士衡崇山鬱嵯峨趙云江梅者江邊之梅也如在嶺則曰嶺梅在山則曰)
(山梅在野則曰野梅官中所種則曰官梅而後之學者凡見梅便謂之江梅誤矣雪樹則雪中之樹木也)
庭草(趙云隋焬帝善屬文而不欲人出其右為燕歌行羣臣皆以為莫及王胄獨不下帝)
(因以被害帝誦其佳句曰庭草無人隨意綠能復道耶故公取庭草以名題)
楚草經寒碧庭春入眼濃舊低收葉舉新掩卷牙重步
履宜輕過開筵得屢供看花隨節序不敢強為容(趙云舊低)
(收葉舉言舊低俯而收歛之葉以春而舉也新掩卷牙重言新掩蔽而韜卷之牙以春而重也句可謂新奇矣)
(開筵得屢供古人以芳草為樂故公詩又曰開筵上日當芳草也然不若春花之尤佳故有末句看花則隨節)
(序而樂之不敢于芳草強為容以為好也)
大歷三年春白帝城放船出瞿唐峽久居䕫府
將適江陵漂泊有詩凡四十韻
老向巴人裏(傳莊十八年巴人伐楚)今辭楚塞隅入舟飜不樂解
䌫獨長吁(江文通詩奉義至江漢始知楚塞長謝靈運解䌫乃流潮又入舟陽已微趙云巴人則)
(劉璋分三巴以䕫為中巴地也不樂長吁則有萍梗流離之傷矣)窄轉深啼狖虚隨亂
俗鳬石苔凌几杖空翠撲肌膚疊壁排霜劒奔泉濺水
珠查冥藤上下濃淡樹榮枯(趙云上句則舟轉于峽中之窄處其聞啼狖愈在深)
(處矣次句則舟虚隨泛浴之鳬謂之亂浴則非五一二鳬耳疊壁成霜劒指言鳬山也)神女峯娟
妙昭君宅有無曲留明怨惜(一作别)夢盡失歡娱(趙云神女峯巫)
(山十二峯中之一言娟妙則以神女之故矣宅有無盖年歲久遠不知何在也樂府有昭君怨石季倫所賦明)
(君辭是也夢則楚㐮王之夢神女賦曰寐而夢之寤不自識罔兮不樂悵爾失志則失歡娱之謂也)擺闔
盤渦沸(郭璞江賦盤渦谷轉)欹斜激浪輸(賈誼水激則悍南都賦川瀆則箭馳風疾長輸)
(遠逝)風雷纏地脉(江賦流風蒸雷海賦驚浪雷奔)冰雪曜天衢(易何天之衢亨趙)
(云言風雷起於其間冰雪言波浪之色地脉字出蒙恬傳用天衢字則龍躍天衢飛翼天衢坐見天衢也)鹿
角真走險(文十七年傳鄭子家曰小國之事大國也德則其人也不德則其鹿也鋌而走險急何能)
(擇)狼頭如跋胡(詩狼跋其胡載㚄其尾註跋躐也近則躐其胡退則跋其尾一本公自註云鹿)
(角狼頭二灘名)惡灘寧變色高卧負微軀書史全傾撓裝囊半
壓濡生涯臨臬兀(困于臲卼)死地脱斯須(趙云語曰變色而作高卧則事有不)
(測為負微軀矣又似言於高卧有妨斯乃微軀之負也記云禮不可斯須去聲韓信云置之死地)不有
平川決焉知衆壑趨乾坤霾漲海雨露洗春蕪鷗鳥牽
絲颺驪龍濯錦紆(趙云川決一作快決字是盖孟子云沛然若決河河也乾坤霾漲海則水)
(之渺茫闊遠矣雨露洗春蕪以紀其時鷗鳥牽絲颺羽如絲也驪龍濯錦紆言龍體如錦也驪龍取莊子之語)
(濯錦則成都之江)落霞沈綠綺(謝玄暉晚望詩餘霞散成綺張景陽詩佳人贈我綠綺琴取此)
(两字貼之耳)殘月壊金樞(木玄虚海賦大明鑣轡於金樞之宂注大明月也金樞西方月没之)
(處宂窟也樞趙云言殘月狀如戸之脱壊也)泥笋苞初荻沙茸出小蒲(謝靈運詩)
(新蒲含紫茸初篁苞綠籜)鴈兒争水馬燕子逐檣烏(薛云本草水馬生水中善行如)
(馬亦謂之海馬之杜補遺水馬蝦類也人趙云船檣上刻為烏形取烏識風燕如逐之此詩著句之巧也)
絶島容煙霧環洲納曉晡(謝靈運詩側徑既窈窕環洲亦玲瓏趙云曉䀯早晩也)
前聞辯陶牧轉眄拂宜都(杜補遺王粲登樓賦北彌陶牧西接昭丘注陶鄉名郊外)
(曰牧備趙云宜都峽州也劉改夷陵為宜都)縣郭南幾好(路入松滋縣)津亭北望
孤勞心依憩息朗詠劃昭蘇(趙云北望則又懷長安矣禮記蟄蟲昭蘇劃字開豁)
(之意鮑照詩有怯與君劃期公詩又云劃見公子面也)意遣樂還笑衰迷賢與愚
飄蕭將素髮(秋興賦素髮䬃以垂領)汩没聽洪鑪(王粲傳鼓洪爐以燎毛髮趙)
(云人情歷艱險則悲憂逢平曠則笑樂當是時雖身之老志之衰矣豈復論賢愚哉聽于造物而已禪伯云洪)
(罏上一點雪)丘壑曾忘返(謝靈運詩昔余游京華未嘗廢丘壑山林之土往而不能返)文
章敢自誣此生遭聖代誰分哭窮途(顔延年詩途窮能無慟)卧疾
淹為客蒙恩早厠儒廷争酬造化(王陵面折廷争)樸直乞(去聲)江
湖(趙云次句則公以文自任也阮籍每行至路窮處輒慟哭而返公以其尚可遇合所以言今者卧疾雖淹)
(留于為客而往日蒙恩得厠儒列也廷争酬造化則又言其為左拾遺時嘗論房琯不宜廢免是謂廷争以酬)
(君王顧遇之恩樸直乞江湖則肅宗怒貶琯邠州刺史出甫為華州司功屬關輔飢亂弃官之秦州又在同谷)
(遂入蜀今在䕫且欲之楚而南是為乞之以江湖矣從人求取曰乞入聲人惠遺之曰乞去聲)灔澦險
相廹滄浪深可逾浮名尋已已嬾計却區區(趙云既有江湖之行)
(經過灔澦其險相廹而下矣次句滄浪之水見禹貢漁父歌則在楚地矣舟儒南下故彼雖深而可逾也)喜
近天皇寺先披古畫圖(薛云按渚宮故事云張僧繇避侯景之亂來奔湘東王繹承制)
(拜古將軍僧繇善畫嘗于天皇寺柏堂圖佛像夜有奇光發自屋壁又于堂内圖孔子十哲像湘東記室鮑潤)
(岳謂曰釋門之内寫素王之容雖神異無方豈可夷夏同貫僧繇笑曰吾誠偶然安知不利于後間者莫曉其)
(意及後滅三教荆楚祠宇莫不毁撤惟天皇寺有宣尼聖像遂為國庠時人嘆其先覺則公所謂古畫圖者)
應經帝子渚(謝玄暉瀟湘帝子遊江淹王徵君詩北渚有帝子蕩瀁不可期帝子謂堯女詞)同
泣舜蒼梧(禮舜葬蒼梧之野謝玄暉雲去蒼梧野俄趙云楚詞云帝子降兮北渚帝子謂堯女皇)
(女英也)朝士兼戎服君王按湛盧(吳越春秋越王允常使歐冶子作名劒五秦客)
(薛燭善相劒楚王取湛盧示之曰善哉銜金鐵之英吐銀錫之精奇氣託靈服此劒可以折衝伐敵人君有逆)
(謀則去之它國允常乃以湛盧獻吳吳公子光弑吳王僚湛盧去如楚趙云夫虞舜不得而見之于是感時)
(世衰亂武士得勢而儒道不行也鮑明遠詩天子按劒怒公詩意以代宗欲自討吐蕃耳)旄頭初俶
擾(漢官儀曰舊選羽林為旄頭被髮先驅晉天文志昴為旄頭胡星也言胡始亂也)鶉首麗泥
塗(晉志自東井十六度至柳八度為鶉首秦之分野屬雍州趙云禄山之叛在天寶十四載書俶擾天紀)
(鶉首麗泥塗此言廣德元年長安陷也左傳使吾子辱在泥塗)甲卒身雖貴書生道固
殊出塵皆野鶴(晉嵇紹若野鶴之在雞羣)歷塊匪轅駒(王褒云過都越國蹶如歷)
(塊也趙云言遭喪亂則甲卒雖貴矣而書生之道自殊彼書生者其出塵則如野鶴其歷塊則非轅駒)伊
吕終難降韓彭不易呼(趙云伊尹吕望此書生之善用兵者終難降則不肯降志于甲)
(卒之徒也或曰降則天之降才維岳降神既已死矣終難降生也韓信彭越皆以武夫負氣䟦扈難制所以不)
(易呼呼蓋折簡可呼之呼)五雲高太甲六月曠摶扶(莊子摶扶搖而上者九萬里去)
(以六月息)回首黎元病争權將帥誅山林託疲薾未必免崎
嶇(莊子齊物篇薾然疲役而不知其所歸可不哀邪文趙云上兩句難解然以意逆志承上句之下則言)
(人不來武人得勢此賢者之所以隠也京房易飛侯曰視四方常有大雲五色具其下賢人隠高太甲則言雲)
(高于六甲之上但太甲字未見明出摶者摶聚其風也扶搖者風名也今云摶扶則無義然起于沈佺期移禁)
(司刑詩云散材仍葺厦弱羽遽摶扶而公又取用也言賢材之不得用但回首觀黎元之病而已彼所謂將帥)
(者則争權而不免于誅皆所以傷之也未句則公之自傷尤深矣謝靈運詩云疲薾慙貞堅)
巫山縣汾州唐使君十八弟宴别兼諸公攜酒
樂相送率題小詩留于屋壁
卧病巴東久今年強作歸故人猶遠謫兹日倍多違接
宴身兼杖聽歌淚滿衣諸公不相棄勇别借光輝(趙云謝玄)
(暉有在郡卧病詩巴東郡今雖是歸州而實䕫州一帶也古歌云巴東三峽巫峽長郭璞江賦云巴東之峽夏)
(后疏鑿今年強作歸則公之南下必出陸歸長安也故人猶遠謫指言汾州唐使君矣)
春夜峽州田侍御長史津亭留宴得筵字
北斗三更席西江萬里船杖藜登水榭揮翰宿春天白
髮煩多酒明星惜此筵始知雲雨峽忽盡下牢邊(趙云西江)
(指蜀江之盡處荆渚是也明星惜此筵言夜將盡而曉則明星行暗矣於是筵終為可惜也高堂賦云巫山之)
(陽高丘之阻旦為朝雲暮為行雨此所以謂之雲雨峽峽至下牢而盡則實錄也)
泊松滋江亭
紗帽隨鷗鳥扁舟繫此亭江湖深更白松竹遠還(一作微)
青一柱全應近高唐莫再經今宵南極外甘作老人星
(前志狼星北地有六星曰南極老人老人星在弧南趙云一柱觀名渚宫故事宋臨川王義慶代江夏王鎮江)
(陵于羅公洲上立觀甚大而唯一柱老人星晉天文志曰老人一星常以秋分之旦見于丙春分之夕没于丁)
(公將盡楚而往故云南極外也徐堅初學記載蘇味道在廣州聞崔馬二御史並拜臺郎作詩尾句云遠從南)
(極外遥仰列星文)
行次古城店汎江作不揆鄙拙奉呈江陵幕府
諸公
老年常道路遲日復上川白屋花開裏(王莽傳延士下及白屋師古曰)
(白屋謂庶人以白茅覆屋也沈約開花已匝樹)孤城麥秀邊(宋世家箕子朝周過故殷墟城毁壞)
(生禾黍乃作麥秀之詩)濟江元自闊下水不勞牽風蝶勤依漿春
鷗懶避船王門高德業(鄒陽曰何王之門不可曳長裾俊人乎陸韓卿王門所以貴自古多)
幕府盛材賢(蔡邕薦邊讓于何進曰伏惟幕府初開博選清英)行色兼多病(莊子)
(云孔子說柳盜跖而歸遇色柳下季曰今者車馬有行)蒼茫汎愛前(語汎愛衆城趙云公次古蓋)
(春時也馬沂督固守孤城濟江元自闊濟者濟涉之濟至江陵則江闊矣元者本來如此之謂漿所以隠擢者)
(風蝶勤依漿則蝶有欲泊漿上之理王門指言江陵知府乃宗室之王也汎愛言朋友也)
乘雨入行軍六弟宅
曙角凌雲罷春城帶雨長水花分塹弱巢燕得泥忙令
弟雄軍佐凡才汚省郎萍漂忍流涕衰䬃近中堂(趙云凡材)
(汚省郎公為尚書工部員外郎之署而自謙之辭也李尋云汙玉堂)
宴胡侍御書堂李尚書之芳鄭秘監審同集歸
字韻
江湖春欲暮牆宇日猶微闇闇書籍滿輕輕花絮微翰
林名有素墨客興無違(揚雄作長楊賦藉翰林以為主人子墨為客卿以諷)今夜
文星動吾儕醉不歸(漢荀陳德星聚左傳云吾儕小人趙云翰林墨客併言李尚書鄭秘)
(監胡侍御也詩云不醉無歸則醉無猶歸也今云醉不歸則又新語矣)
書堂飲既夜復邀李尚書下馬月下賦絶句
湖水林風相與清殘罇下馬復同傾久拚野鶴如雙鬢
遮莫鄰雞下五更(趙典傳云大儀鶴髮注白髮顔氏家訓或問一夜五更何所訓答曰漢魏)
(以來謂為甲夜乙夜丙夜丁夜戊夜更經也至四更而已矣趙云庾信竹杖賦云今子老矣鶴髮雞皮蓬頭)
(歷齒野鶴字出嵇紹傳庾肩吾冬曉時鄰雞聲已傳愁人竟不眠遮莫則唐人語遮莫鼕鼕鼓須傾灔灔杯唐)
(人詩也)
上巳日徐司錄林園宴集
鬢毛垂領白(潘安仁秋興賦班鬢彪以承弁素髮颯以垂領)花蘂亞枝紅欹倒
衰年廢招尋令節同薄衣臨積水吹面受和風有喜留
攀桂(劉安招隠士云攀援桂枝聊淹留)無勞問轉蓬(曹植詩轉蓬離本根袁陽源迺知古)
(時人所以悲轉蓬東趙云文子曰積水成海而魏都賦曰回淵漼積水深都賦云習習和風轉蓬則以喻飄)
(零而攀桂事非在南地則不可用蓋南方多桂故也)
奉送蘇州李二十五長史丈之任
星折台衡地(中台星折張華見誅)曾為人所憐(前漢五行志成帝時歌謠曰故為人)
(所羨今為人所憐貴趙云星折台衡地則李二十五丈父必是台輔人而有此事惜乎無所考)公侯
終必復(左傳公侯之子孫必復其始)經術竟相傳(韋賢少子玄成復以明經歷位至丞)
(相)食德見從事克家何妙年(易食舊德或從王事蒙九二子克家曹植表曰終軍)
(以妙年使越潘岳楊仲武誄子以妙年之秀趙云下句言其自妙年已充家矣)一毛生鳳穴
(南史謝鳳子超宗有文辭作殷淑儀誄帝大嗟賞謂謝莊曰超宗殊有鳳毛梁鍾嶸詩品曰何晏孫楚張翰潘)
(尼詩並得蛇龍片甲鳳凰一毛)三尺獻龍泉(漢高祖提三尺取天下師問曰三尺劍也越絶書楚王)
(何謂龍泉對曰龍泉狀如登高山臨深淵晉鄭聞此劍求之不得後漢肅宗賜諸尚書劍特以寶劍自為名以)
(尚書韓稜淵深有謀故得楚龍泉項趙云兩句所以此二十五丈也曹子建云舜重瞳子羽亦重瞳子是駑)
(得驥一毛又如云九牛亡一毛山海經云丹宂之山有鳥名鳳凰)赤璧浮春暮(周瑜敗曹操於)
(鳥林赤璧)姑蘇落海邊(越絶書曰闔廬起姑蘇臺三年聚材五年乃成高見三百里)客間
頭最白惆悵此離筵(趙云上句則李文船所經之地赤璧在黃州即吳將周瑜敗曹公子)
(此也次旬則李文往任蘇州矣有姑蘇臺故州以得名落海邊則東北去海一百八十里矣)
暮春江陵送馬大卿公恩命追赴闕下
自古求忠孝名家信有之(後漢韋彪議曰求忠臣必于孝子之門注孝經緯之文也)
(晉卞壺拒蘇峻戰死三子見父沒相隨赴賊同時見害徵士翟湯聞之歎曰臣死于君子死于父忠孝之道萃)
(于一門孝趙云大卿之父子必有忠事迹惜無所孝也)吾賢富才術此道未磷緇
(論詔磨而不磷湼而不緇謝趙云吾賢指言馬大卿也未磷緇言道之不消亾也靈運云磷緇清清曠疲薾)
(慙貞堅)玉府標孤映(北山移文高霞孤映)霜蹄去不疑(趙云穆天子傳羣玉之府)
(莊子云馬蹄可以踐霜雪)澈揚音韻徹(文選神氣激揚又音聲悽以激揚)籍甚衆多
推(陸賈游漢庭名聲籍甚注言狼籍甚也梁彦升云客游梁朝則聲華籍甚)潘安應同調(謝靈)
(運詩誰謂古今殊異代可同調晉陽秋曰潘陸之徒有文質而宗師不異)孫吳亦異時(孫武吳起)
(而趙云潘則潘岳陸則陸機梁張纘别離賦云在百代奚殊雖千年而同調言馬大卿之文孫吳亦異時言)
(特異時而已又相同也言馬大卿之武)北辰徵事業南紀赴恩私(詩滔滔江漢南)
(國之紀)卿月昇金掌(洪範卿士惟月注卿士各有所掌如月之有别上官儀詩班籍始燕歸金)
(掌露初晞)王春度玉墀(春秋之文王次春北趙云北宸天子所居曰紫宸而坐也南紀者南方)
(之地聰明卿曰以指言馬大卿也昇金掌則以譬其近于顯要金掌者金銅仙人捧露盤之掌也王春度玉墀)
(則言馬大卿春時在天子之玉墀也)薰風行應律(舜歌南風之薰兮禮八風從律)湛露即
歌詩(詩湛露天子燕諸侯有趙云既于玉墀度過春矣方夏之初即殊恩之命也)天意高
難問人情老易悲樽前江漢闊後會且深期(趙云天意高難問學)
(者疑其送行紀贈之詩不應有此句蓋公自嘆其身之老而起此句也後會字孔叢子載子高遊趙其徒曰未)
(知後會何期屈原有天問)
暮春陪李尚書李中丞過鄭監湖亭汎舟得過
字
海内文章伯湖邊意緒多玉樽移晩興(古歌辭曰上金殿酌玉樽)桂
楫帶酣歌春日繁魚鳥江天足芰荷鄭莊賓客地衰白
遠來過(鄭莊字當時置驛馬長安諸郊請謝賓客夜以繼日趙云文章伯言文章之宗伯也起于王)
(充論衡有云文詞之伯其後唐文藝傳云文章三變而王楊為之伯則併言李尚書李中丞鄭秘監矣曹子建)
(仙人篇曰玉樽盈桂酒梁元帝烏栖曲曰沙棠作船桂為楫湖是鄭監之湖故用鄭莊比之)
夏日揚長寧宅送崔侍御常正字入京得深字
醉酒揚雄宅(揚雄有宅一區雄家素貧嗜酒人希至門時有好事者載酒看從遊學)升堂
子賤琴(宓子賤治單父彈琴不下堂而自治)不堪垂老鬢還對欲分襟天
地西江遠星辰北斗深烏臺俯麟閣(御史府中列柏樹常有野鳥棲宿其)
(上麟閣正字所居陳子昂為鄰臺正字)長夏白頭吟(趙云以飲于揚長寧宅故用揚雄宅事長)
(寧者縣名以揚君為長寧宰故用子賤琴事天地西江遠言江陵送别之處星辰北斗深言長安漢朱博為御)
(史大夫其府中列柏樹常有野烏數十栖宿其上晨去暮來號曰朝夕烏故御史謂之烏臺漢西京未央宫中)
(有麟閣亦藏秘書即揚雄校書之處其後改秘書為麟臺月此也今所謂鳥臺指言崔待御所謂麟閣指言常)
(正字二人者同往故得言鳥臺麟閣之相俯矣長夏白頭吟則言二公之間暇而為此吟耳若以為公自言則)
(語詠不接也)
和江陵宋大少府暮春雨後同諸公及舍弟宴
書齋
渥洼汗血種(漢武元鼎四年秋馬生渥洼水中作天馬之歌歌曰太一況天馬下霑朱汗沫流赭)
(注大宛馬汗血言汗從前肩髀出如血)天上麒麟兒(徐陵年數歲家人㩦見寶誌上人誌以手)
(摩頂曰天上石麒麟也也趙云二句普美相會諸公)才士得神秀(孫綽賦天台山岳之神秀)
書齋聞爾為(陸機文賦序云觀才士之所作)棣華晴雨好(常棣之華宴兄弟之詩)
綵服暮春宜(老萊子斑衣)朋酒日歡會(豳七月朋酒斯饗注兩樽曰朋)老夫
今始知(趙云兩句公之真率欲預後會矣然公之意若言朋會之酒而已)
宇文晁尚書之甥崔彧司業之孫尚書之子重
泛鄭監審前湖(趙云尚書指言李之芳不著姓尊之也)
郊扉俗遠長幽寂野水春來更接連(趙云顔延年贈王太常詩曰郊扉常)
(晝閉)錦席淹留還出浦葛巾欹側未迴船樽當霞綺輕初
散棹拂荷珠碎却圓(趙云謝玄暉餘霞散成綺梁元帝登江州百花亭詩荷珠漾水銀)
不但習池歸酩酊君看鄭谷去寅緣(鄭子真耕于谷山趙云習池事襄)
(陽記不但習池歸酩酊則所以引下句鄭谷也今是鄭監之湖故用鄭谷字比之酩酊字晉書作茗艼寅緣字)
(未見韓退之亦云青壁無路難寅緣)
夏夜李尚書筵送宇文石首赴縣聮句一首(趙云)
(公與李尚書之芳崔司業孫彧送石首知縣宇文晁之作李崔之句亦可預公之社矣)
愛客尚書重之官宅相賢(子美也宇文石首李尚書之外甥故使宅相晉魏舒少)
(孤為外家寗氏所養寗氏起宅相宅者云當出貴甥舒曰當為外氏成此宅相後為公)酒香傾坐
側帆影駐江邊(之芳字趙云題言李尚書筵而句下標之芳則李尚書固是李之芳矣公于)
(後篇又有多病執熱奉懷李尚書而小注之芳兩字尤審矣帆影駐江邊亦自佳句)翟表郎官瑞
鳬看令宰仙(彧里崔司業之孫也漢顯宗曰郎官出宰百蕭廣濟孝子傳蕭芝至孝除尚書郎)
(有雉數十飛鳴車前)雨稀雲葉斷夜久燭花偏(子美蓋趙云公此兩句新奇矣斷)
(者以言葉之斷落也偏者以言燭銷而花偏也)數語欹紗帽高文擲彩牋(之芳趙)
(云紗帽大率如今之頭金也)興饒行處樂離惜醉(中)眠(彧句趙云公等蓋亦語)
(熱而白道之矣然而不惡也故可預杜公之社)單父長多暇河陽實少年(子美趙)
(云公之句使縣宰事二單父則宓子賤為單父宰彈琴不下堂而治此所以為長多暇河陽則藩安仁為河陽)
(宰本傳云岳少以才穎見稱早辟司空太尉府栖遲十年出為河陽令此所以為實少年)客居逢自
屈為别幾悽然(之芳為趙云爾雅曰男子謂姊妹之子出公羊云蓋舅出者是也)
九家集注杜詩卷三十三
