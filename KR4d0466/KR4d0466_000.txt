雪樓集目錄别集類四(元)
卷一玉堂類藁一
制詔諭冊文祭文
齋意青詞祝文
卷二玉堂類藁二
制詞
卷三玉堂類藁三
制詞
卷四玉堂類藁四
制詞表牋致語
卷五玉堂類藁五
敕賜碑
卷六玉堂類藁六
敕賜碑
卷七玉堂類藁七
敇賜碑
卷八玉堂類藁八
敕賜碑
卷九玉堂類藁九
敕賜碑記應制詩贊
卷十
奏議存藁
卷十一
記
卷十二
記
卷十三
記
卷十四
序引
卷十五
序引
卷十六
碑銘
卷十七
碑銘
卷十八
碑銘
卷十九
碑銘
卷二十
碑銘
卷二十一
碑銘
卷二十二
碑銘
卷二十三
銘箴贊說
祭文祝文書啓
卷二十四
題跋
卷二十五
題跋雜著
卷二十六
詩
卷二十七
詩
卷二十八
詩
卷二十九
詩
卷三十
詩樂府
臣等謹案雪樓集三十卷元程鉅夫樓鉅夫
初名文海以字行建昌人雪樓者郢州有白
雪樓鉅夫嘗以名其寓故世即以是稱之鉅
夫少與吳澄同學宋末從季父飛卿入元遂
留宿衛世祖竒其才改授應奉翰林文字累
官翰林學士承旨追封楚國公諡文憲事蹟
具元史本傳鉅夫宏才博學被遇四朝忠亮
鯁直為時名臣虞集嘗稱宋季士習卑陋以
時文相尚病其陳腐則以竒險相高江西尤
甚鉅夫始以平易正大之學振文風作士氣
元代古文之盛實自鉅夫創之蘇天爵元文
類亦錄鉅夫古文十餘篇大抵皆制誥碑版
紀功銘德之作而不及其詩盖生平所注力
者在此其順宗諡冊諸篇元史亦有取焉誠
以廟堂制作温厚典雅有合於訓誥遺風足
為歐陽修王安石等嗣音固非南宋以來雕
鏤藻繢者所可及也鉅夫所撰如玉堂類稿
奏議存稿及詩文集雜著本各自為部其子
大本合輯為四十五卷門人揭傒斯校正之
此本併作三十卷乃至正癸夘其曾孫溍所
重編刊校未竟至明洪武甲戌詔取其書入
秘閣越明年始刊成之云乾隆四十五年五
月恭校上
總纂官臣紀昀臣陸錫熊臣孫士毅
總校官(臣)陸費墀
雪樓集原序
聲音與政通文章與時高下原其始則理與氣合道與時
合要其歸則亦泯然而無間三代而上醇乎醇者也漢
猶近古其文則雄偉渾厚由其氣質未漓故其發為聲
音者似之魏晉以降剥剖分裂作者厖乎不醇豈風氣
乖而習弗善與至唐韓柳氏出起弊扶弱剗垢易新遂
為後世作者之宗匠宋盛於前而靡於後金則無以議
為也我國家以泰初混龐之氣開闢宇宙世祖皇帝合
南北為一家于斯之時人物之生辟猶春陽始達生意
奮發甲者畢坼勾者畢出挺英揚蕤駢榮競秀條逹暢
茂滋息雨露而收其實者也公生於宋淳祐巳酉當我
憲宗嗣服前之二歲至至元丙子江南始平遂以侍子
入見尋命入翰林年方壯也自始識學至於有立其所
以儲精畜思藏器待時鬱而未施者固天所以遺聖明
之世膺作興之運以恢宏大業黼黻太平者也公之文
悉本於仁義輔之以六經陳之為軌範措之為事業滔
滔汨汨如有源之水流而不窮曲折變化合自然之度
愈出愈偉誠可謂一代之作者矣初世皇之在潛邸也
已喜儒士凡天下之鴻才碩德靡不延訪招致左右爰
暨即位乃考文章明制度興禮制樂為天下法一時名
士彙征並進文采炳蔚度越前代如王文康公鶚王文
忠公磐李文正公冶太常徐公世隆内翰圖克坦公履之
儔多前金遺逸皆為我用惟公南來際遇隆渥逮事四
朝四十餘年雖出入顯要而居侍從之列者有半仕履
之久一人而已故其謨謀獻納輸忠盡職一寓之文古
所謂立德立言而不朽者公其有馬今其存者内外制
詞及諸襍文若干篇詩若干首樂府若干首摠四十五
卷仲子大本之所錄也嗚呼盛哉公諱文海字鉅夫後
避武宗御名以字行雪樓其號云至正十有四年歲在
甲午四月生明前一日後學李好文謹序
