樊川文集第三
中書舍人杜牧字牧之
洛陽長句二首
草色人心相與閑是非名利有無間橋橫落照
虹堪畫樹鏁千門鳥自還芝蓋不來雲杳杳仙
舟何處水潺潺君王謙讓泥金事蒼翠空高萬
歲山
天漢東穿白玉京日華浮動翠光生橋邊遊女
珮環委波底上陽金碧明月鏁名園孤鶴唳川
酣秋夢鑿龍聲連昌繡嶺行宫在玉輦何時父
老迎
洛中監察病假滿送韋楚老拾遺歸朝
洛橋風暖細翻衣春引仙官去玉墀獨鶴初冲
太虛日九牛新落一毛時行開教化期君是卧
病神祇禱我知十載丈夫堪耻處朱雲猶掉直
言旗
東都送鄭處誨挍書歸上都
悠悠渠水清雨霽洛陽城槿墮初開豔蟬聞第
一聲故人容易去白髮等閑生此別無多語期
君晦盛名
故洛陽城有感
一片官牆當道危行人爲汝去遲遲篳圭苑裏
秋風後平樂舘前斜日時錮黨豈能留漢鼎清
談空解識胡兒千燒萬戰坤靈死慘慘終年鳥
雀悲
揚州三首
煬帝雷塘土迷蔵有舊樓誰家唱水調明月滿
揚州(煬鑿汴河自造水調)駿馬宜閑出千金好暗遊喧闐醉年
少半脫紫茸裘
秋風放螢苑春草鬪雞臺金絡擎鵰去鸞環拾
翠來蜀船紅錦重越橐水沉堆處處皆華表淮
王奈却廻
街垂千步柳霞映兩重城天碧臺閣麗風凉歌
管清纖腰間長䄂玉珮雜繁纓拖軸誠爲壮豪
華不可名自是荒淫罪何妨作帝京
潤州二首
句吳亭東千里秋放歌曾作昔年遊青苔寺裡
無馬跡綠水橋邊多酒楼大抵南朝皆曠逹可
憐東晉最風流月明更想桓伊在一笛聞吹出
塞愁
謝眺詩中佳麗地夫差傳裏水犀軍城高鐵瓮
横強弩(潤州城孫權築號為鉄瓮)柳暗朱樓多夢雲畫角愛飄江
北去釣歌長向月中聞揚州塵土試廻首不惜
千金借與君
題揚州禪智寺
雨過一蟬噪飄蕭松桂秋青苔滿階砌白鳥故
遲留暮藹生深樹斜陽下小樓誰知竹西路歌
吹是揚州
西江懷古
上吞巴漢控瀟湘怒似連山淨鏡光魏帝縫囊
真戲劇符堅投箠更荒唐千秋釣舸歌明月萬
里沙鷗弄夕陽范蠡清塵何寂寞好風唯屬往
來商
車書混一業無窮井邑山川今古同戊辰年向
江南懷古
金陵過惆悵閑吟憶庾公
江南春絶句
千里鸎啼綠映紅水村山郭酒旗風南朝四百
八十寺多少樓臺烟雨中
將赴宣州留題揚州禪智寺
故里溪頭松柏雙來時盡日倚松牎杜陵隋苑
巳絶國秋晚南遊更渡江
題宣州開元寺水閣閣下宛溪夾溪居
人
六朝文物草連空天澹雲閑今古同鳥去鳥來
山色裏人歌人哭水聲中深秋簾幕千家雨落
日樓臺一笛風惆悵無因見范蠡參差煙樹五
湖東
宣州送斐坦判官往舒州時牧欲赴官
歸京
日暖泥融雪半銷行人芳草馬聲驕九華山路
雲遮寺清弋江村柳拂橋君意如鴻高的的我
心懸旆正搖搖同來不得同歸去故國逢春一
寂寥
句溪夏日送廬霈秀才歸王屋山將欲
赴舉
野店正紛泊繭𧖟初引絲行人碧溪渡繋馬綠
楊枝苒苒跡始去悠悠心所期秋山念君别惆
悵桂花時
自宣城赴官上京
蕭灑江湖十過秋酒杯無日不遲留謝公城畔
溪驚夢蘇小門前柳拂頭千里雲山何處好幾
人襟韻一生休塵冠挂却知閑事終把蹉跎訪
舊遊
春末題池州弄水亭
使君四十四兩佩左銅魚爲吏非循吏論書讀
底書晚花紅豔静高樹綠隂初亭宇清無比溪
山畫不如嘉賓能嘯詠宫妓巧粧梳逐日愁皆
碎隨時醉有餘偃湏求五鼎陶秪愛吾廬趣向
人皆異賢豪莫笑渠
登池州九峯樓寄張祜
百感衷來不自由角聲孤起夕陽樓碧山終日
思無盡芳草何年恨即休睫在眼前長不見道
非身外更何求誰人得似張公子千首詩輕萬
戶侯
齊安郡晚秋
柳岸風來影漸疎使君家似野人居雲容水態
還堪賞嘯志歌懷亦自如雨暗殘燈棋欲散酒
醒孤枕鴈來初可怜赤壁爭雄渡唯有簔翁坐
釣魚
九日齊山登高
江涵秋影鴈初飛與客攜壷上翠微塵世難逢
開口笑菊花湏插滿頭歸但將酩酊酬佳節不
用登臨恨落暉古往今來只如此牛山何必獨
霑衣
池州春送前進士蒯希逸
芳草復芳草斷腸還斷腸自然堪下淚何必更
殘陽楚岸干萬里燕鴻三兩行有家歸不得況
舉別君觴
齊安郡中偶題二首
兩竿落日溪橋上半縷輕煙柳影中多少綠荷
相倚恨一時廻首背西風
秋聲無不攪離心夢澤兼葭楚雨深自滴階前
大梧葉千君何事動哀吟
齊安郡後池絶句
菱透浮萍綠錦池夏鸎千轉弄薔薇盡日無人
看微雨鴛鴦相對浴紅衣
題齊安城樓
鳴軋江樓角一聲微陽㶑㶑落寒汀不用憑欄
苦廻首故鄕七十五長亭
池州李使君没後十一日處州新命始
到後見歸妓感而成詩
縉雲新命詔初行纔是孤魂夀噐成黃壤不知
新雨露粉書空換舊銘旌巨卿哭處雲空斷阿
騖歸來月正明多少四年遺愛事鄕閭生子李
為名
見劉秀才與池州妓別
遠風南浦萬重波未似生離恨別多楚管能吹
柳花怨吳姬争唱竹枝歌金釵橫處綠雲墮玉
筯凝時紅粉和待得枚皐相見日自應粧鏡笑
蹉跎
池州廢林泉寺
廢寺碧溪上頽垣倚亂峯看栖歸樹鳥猶想過
山鐘石路尋僧去此生應不逄
憶齊安郡
平生睡足處雲夢澤南州一夜風欺竹連江雨
送秋格卑常汩汩力學強悠悠終掉塵中手瀟
湘釣漫流
池州清溪
弄溪終日到黃昏照數秋來白髮根何物頼君
千遍洗筆頭塵土漸無㾗
遊池州林泉寺金碧洞
䄂拂霜林下石稜潺湲聲斷滿溪冰携茶臘月
遊金碧合有文章病茂陵
即事黃州作
因思上黨三年戰閑詠周公七月詩竹帛未聞
書死節丹青空見畫靈旗蕭條井邑如魚尾早
晚干戈識虎皮莫笑一麾東下計滿江秋浪碧
參差
贈李秀才是上公孫子
骨清年少眼如冰鳳羽參差五色層天上麒麟
時一下人間不獨有徐陵
寄李起居四韻
椘女梅簮白雪姿前溪碧水凍醪時雲罍心凸
知難捧鳳管簧寒不受吹南國劍眸能昐盻侍
臣香䄂愛僛垂自憐窮律窮途客正劫孤燈一
局棋
題池州貴池亭
勢比凌歊宋武臺分明百里遠帆開蜀江雪浪
西江滿強半春寒去却來
蘭溪(在蘄州西)
蘭溪春盡碧泱泱映水蘭花雨發香楚國大夫
憔悴日應尋此路去瀟湘
睦州四韻
州在釣臺邊溪山實可怜有家皆掩映無處不
潺湲好樹鳴幽鳥晴樓入野煙殘春杜陵客中
酒落花前
秋晚早發新定
解印書千軸重陽酒百缸凉風滿紅樹曉月下
秋江巖壑會歸去塵埃終不降懸纓未敢濯嚴
瀨碧漴漴
除官歸京睦州雨霽
秋半吴天霽清凝萬里光水聲侵笑語嵐翠挨
衣裳遠樹疑羅帳孤雲認粉囊溪山侵两越時
節到重陽顧我能甘賤無由得自強悮曾公觸
尾不敢夜循牆豈意籠飛鳥還爲錦帳郎網今
開傳爕書舊識黃香(曾在史館四年)姹女眞虚語飢兒欲
一行淺深湏揭厲休更學張綱
夜泊桐廬先寄蘇臺盧郎中
水檻桐廬舘歸舟繫石根笛吹孤戍月犬吹隔
溪村十載違清栽幽懷未一論蘇臺菊花節何
處與開鐏
新轉南曹未叙朝散初秋暑退出守吴
興書此篇以自見志
捧詔汀洲去全家羽翼飛喜抛新錦帳榮借舊
朱衣且免材爲累何妨拙有機宋株聊自守魯
酒怕旁圍清尚寧無素光隂亦未晞一杯寬幕
席五字弄珠璣越浦黃甘嫰吴溪紫蟹肥平生
江海志佩得左魚歸
題白蘋洲
山鳥飛紅帶亭薇拆紫花溪光初透徹秋色正
清華靜處知生樂喧中見死誇無多珪組累終
不負煙霞
題茶山(在宜㒷)
山實東吴秀茶稱瑞草魁剖符雖俗吏脩貢亦
仙才溪盡停蠻棹旗張卓翠苔柳村穿窈窕松
澗渡喧豗等級雲峯峻寬平洞府開拂天聞笑
語特地見樓臺泉嫰黃金湧(山有金沙泉脩貢出罷貢即絶)牙香紫
璧裁拜章期沃日輕騎疾奔雷舞䄂嵐侵澗歌
聲谷荅廻磬音藏葉鳥雪豔照潭梅好是全家
到廉爲奉詔來樹隂香作帳花徑落成堆景物
殘三月登臨愴一杯重遊難自尅俛首入塵埃
茶山下作
春風最窈窕日暁柳村西嬌雲光占岫健水鳴
分溪燎巖野花遠戞瑟幽鳥啼把酒坐芳草亦
有佳人攜
入茶山下題水口草市絶句
倚溪侵嶺多高樹誇酒書旗有小樓驚起鴛鴦
豈無恨一雙飛去却廻頭
春日茶山病不飲酒因呈賓客
笙歌登畫舡十曰清明前山秀白雲膩溪光紅
粉鮮欲開未開花半隂半晴天誰知病太守猶
得作茶仙
不飲贈官妓
芳草正得意汀洲日欲西無端千樹㧕更拂一
條谿幾朵梅堪折何人手好攜誰憐佳麗地春
恨却悽悽
早春贈軍事薛判官
雪後新正半春來四刻長晴梅朱粉豔嫰水碧
羅光絃管開雙調花鈿坐兩行唯君莫惜醉認
取少年埸
代吳興妓春初寄薛軍事
霧冷侵紅粉春隂撲翠鈿自悲臨暁鏡誰與惜
流年柳暗霏微雨花愁黯淡天金釵有幾隻抽
當酒家錢
八月十二日得替後移居霅溪館因題
長句四韻
萬家相慶喜秋成處處樓臺歌板聲千歲鶴歸
猶有恨一年人住豈無情夜凉溪館留僧話風
定蘇潭看月生景物登臨閑始見願爲閑客此
閑行
初冬夜飲
淮陽多病偶求懽客䄂侵霜與燭盤砌下梨花
一堆雪明年誰此凭欄干
栽竹
本因遮日種却似爲溪移歴歴羽林影疎疎煙
露姿蕭騷寒雨夜敲劼(客八反)晚風時故國何年到
塵冠挂一枝
梅
輕盈照溪水掩歛下瑶臺妬雪聊相比欺春不
逐來偶同佳客見似爲凍醪開若在秦樓畔堪
爲弄玉媒
山石榴
似火山榴映小山繁中能薄豔中閑一朵佳人
玉釵上秪疑燒却翠雲鬟
柳長句
日落水流西復東春光不盡柳何窮巫娥廟裏
低含雨宋玉宅前斜帶風莫將榆莢共爭翠深
感杏花相映紅灞上漢南千萬樹幾人遊宦別
離中
隋堤柳
夾岸垂楊三百里秪應圖畫最相宜自嫌流落
西歸疾不見東風二月時
柳絶句
數樹新開翠影齊倚風情態被春迷依依故國
樊川恨半掩村橋半拂溪
獨柳
含煙一株柳拂地搖風久佳人不忍折悵望廻
纖手
早鴈
金河秋半虜絃開雲外驚飛四散哀仙掌月明
孤影過長門燈暗數聲來湏知胡騎紛紛在豈
逐春風一一廻莫厭瀟湘少人處水多菰米岸
莓苔
鵁鶄
芝莖抽紺趾清唳擲金梭日翅閑張錦風池去
罥羅静眠依翠荇暖戲折高荷山隂豈無爾繭
字換群鵝
鸚鵡
華堂日漸高雕檻繋紅縚故國隴山樹美人金
剪刀避籠交翠尾罅嘴静新毛不念三緘事世
途皆𡭗曹
鶴
清音迎晚月愁思立寒蒲丹頂西施頰霜毛四
皓鬚碧雲行止躁白鷺性靈麤終日無群伴溪
邊弔影孤
鵶
擾擾復翻翻黃昏颺冷煙毛欺皇后髮聲感楚
姬絃蔓壘盤風下霜林接翅眠祗如西旅樣頭
白豈無緣
鷺鷥
雪衣雪髮青玉觜群捕魚兒溪影中驚飛遠映
碧山去一樹梨花落晚風
村舍燕
漢官一百四十五多下珠簾閉瑣牎何處營巢
夏將半茅簷煙裏語雙雙
歸燕
畫堂歌舞喧喧地社去社來人不看長是江樓
使君伴黃昏猶待倚欄干
傷猿
獨折南園一朵梅重尋幽坎巳生苔無端晚吹
驚高樹似裊長枝欲下來
還俗老僧
雪髮不長寸秋寒力更微獨尋一徑葉猶挈納
殘衣日暮千峯裏不知何處歸
斫竹
寺廢竹色死宦家寕爾留霜根漸随斧風玉尚
敲秋江南苦吟客何處送悠悠
將赴湖州留題亭菊
陶菊手自種楚蘭心有期遥知渡江日正是擷
芳時
折菊
籬東菊徑深折得自孤吟雨中衣半濕擁鼻自
知心
雲
盡日看雲首不廻無心都大似無才可怜光彩
一片玉萬里晴天何處來
醉後題僧院
離心忽忽復悽慺雨晦傾瓶取醉泥可羡高僧
共心語一如攜穉往東西
題禪院
觥舡一棹百分空十歲青春不負公今日鬢絲
禪榻畔茶煙輕颺落花風
哭李給事中敏
陽陵郭門外坡陁丈五墳九泉如結友兹地好
埋君(朱雲葬陽陵郭外)
黃州竹逕鬪
竹濁蟠小徑屈折鬪蛇來三年得歸去知遶幾
千廽
題敬愛寺樓
暮景千山雪春寒百尺樓獨登還獨下誰會我
悠悠
送劉秀才歸江陵
綵服鮮華覲渚宫鱸魚新熟別江東劉郎浦夜
侵船月宋玉亭春弄䄂風落落精神終有立飄
飄才思杳無窮誰人世上爲金口借取明時一
薦雄
見吳秀才與池妓别因成絶句
紅燭短時羌笛怨清歌咽處蜀絃高萬里分飛
兩行淚滿江寒雨正蕭騷
湖南正初招李郢秀才
行樂及時時巳晚對酒當歌歌不成千里暮山
重疊翠一溪寒水淺深清高人以飲爲忙事浮
世除詩盡強名看着白蘋牙欲吐雪舟相訪勝
閑行
贈朱道靈
劉根丹篆三千字郭璞青囊兩卷書牛渚磯南
謝山北白雲深處有巖居
屏風絶句
屏風周倣畫纖腰歲久丹青色半銷斜倚玉牎
鸞髮女拂塵猶自妬嬌饒
哭韓綽
平明送葬上都門紼翣交橫逐去䰟歸來冷笑
悲身事喚婦呼兒索酒盆
新定途中
無端偶效張文紀下杜鄕園别五秋重過江南
更千里萬山深處一孤舟
題新定八松院小石
雨滴珠璣碎苔生紫翠重故關何日到且看小
三峯
樊川文集第三
