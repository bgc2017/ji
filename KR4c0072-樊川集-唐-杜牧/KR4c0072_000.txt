樊川文集序
將仕郎守京兆府藍田縣尉充集賢殿
校理裴延翰撰
長安南下杜樊鄕酈元注水經實樊川也延翰
外曾祖司徒歧公之別墅在焉上五年冬仲舅
自吴興守拜考功郎中知制誥盡吴興俸錢創
治其墅出中書直亟召昵密往遊其地一旦談
啁酒酣顧延翰曰司馬遷云自古冨貴其名磨
滅者不可勝紀我適稚走於此得官受俸再治
完具俄及老爲樊上翁旣不自期冨貴要有數
百首文章異日爾爲我序號樊川集如此顧樊
川一禽魚一草木無恨矣庶千百年未隨此磨
滅邪明年冬遷中書舍人始少得恙盡搜文章
閱千百紙擲焚之纔屬留者十二三延翰自撮
髮讀書學文率承導誘伏念始初出仕入朝三
直太史筆比四出守其間餘二十年几有撰制
大乎短章塗藁醉墨碩夥纖屑雖適僻阻不遠
數千里必獲寫示以是在延翰久藏蓄者甲乙
籖目比校焚外十多七八得詩賦傳錄論辯碑
誌序記書啓表制離爲二十編合爲四百五十
首題曰樊川文集嗚呼雖當一時戲感之言孰
見魄兆而果驗白耶嘻文章與政通而風俗以
文移在三代之道以文與忠敬隨之是爲理具
與運高下探採古作者之論以屈原宋玉賈誼
司馬遷相如楊雄劉向班固爲世魁傑然騷人
之辭怨刺憤懟雖援及君臣教化而不能霑洽
持論相如子雲瑰麗詭變諷多要寡漫羡無歸
不見治亂賈馬劉班乘時君之善否直豁巳臆
奮然以拯世扶物爲任纂緒造端必不空言言
之所及則君臣禮樂教化賞罰無不包焉竊觀
仲舅之文高聘夐厲旁紹曲摭絜簡渾圓勁出
横貫滌濯滓窳支立攲倚呵摩鄆瘃如火煦焉
爬梳痛痒如水洗焉其抉剔挫偃敢斷果行若
誓牧野前無有敵其正視嚴聽前衡後鑾如整
冠裳祗謁宗廟其聒蟄爆聲發不慄若大吕勁
鳴洪鐘横撞撑裂噎喑戞切韶護其砭熨嫉害
堤障初終若濡槁扵未焚膏㿈扵未穿栽培教
化翻正治亂變醨養瘠堯醲舜薰斯有意趨賈
馬劉班之藩牆者邪具文有罪言者原十六衛
者戰守二論者與時宰論用兵論江賊二書者
上獵秦漢魏晉南北二朝逮貞觀至長慶數千
百年兵農刑政措置當否皆能採取前事凡人
未嘗經度者若繩裁刀解粉畫線織布在眼見
耳聞下其譎往事則阿房宫賦刺當代則感懷
詩有國欲亡則得一賢人決遂不亡則張保皐
傳尚古兩柄本出儒術不專任武力者則注孫
子而爲其序褒勸賢傑表揭職業則贈莊淑大
長公主及故丞相竒章公汝南公墓誌摽白歴
代取士得才率由公族子弟爲多則與高大夫
書諫諍之體非訐醜惡與主鬪激則論諫書若
一縣宰因行德教不施刑罰能舉古風則謝守
黃州表一存一亡適見交分則祭李處州文訓勵
官業告東君命擬古典謩以寓誅賞則司帝之
誥其餘𫐠喻讃誡興諷愁傷易格異狀機鍵雜
發雖綿遠窮幽醲腴魁礨筆酣句健窕眇碎細
包詩人之軌憲整楊馬之衙陣聳曹劉之骨氣
掇顔謝之物色然未始不撥斸治本縆幅道義
鈎索於經史觝禦於理化也故文中子曰言文
而不及理是天下無文也王道何從而興乎嘻
所謂文章與政通而風俗以文移果於是以卜
盛時理具踔三代而蔭萬古若躋太華臨溟渤
但觀乎積高而沓深不知其磅礴澶漫所爲遠
大者也近代或序其文非有名與位則文學宗
老小子旣就其集寐寤思慮顛倒友覆不翅(音試)
逾年苟墜承顧付與之言雖晦顯兩不相解在
他人無知狀者然以高有天幽有神隂有宰物
者可自&KR1328;誣以甘罰殛邪故惣條目強自作序
樊川文集緫目
中書舍人杜牧字牧之
第一
賦三首
阿房宫賦
望故園賦
晩晴賦
詩二十八首
感懷
杜秋娘
郡齋獨酌
張好好
冬至日寄小姪阿宜
李甘
洛中送冀處士東遊
送沈處士赴蘇州李中丞招以詩贈行
長安送友人遊湖南
皇風
雪中書懷
雨中作
偶遊石盡僧舍
赴京初入汴口曉景即事
獨酌
惜春
題安州浮雲寺樓
過驪山作
池州送孟遲先&KR1200;
重送
題池州弄水亭
題宣州開元寺
大雨行
逢裴坦判官歸宣州因題贈
贈宣州元處士
村行
史將軍
弟二
律詩六十七首
華清宫三十韻
長安雜題長句六首
河湟
許七侍御棄官東歸
李給事二首
題永崇西平王宅太尉愬院六韻
東兵長句十韻
過勤政樓
題魏文貞
早春閣下寓直蕭九舍人因寄書懷四韻
秋晚與沈十四舍人期遊樊川不至
念昔遊
今皇帝陛下一詔徵兵不日功集河湟
諸郡次第歸降臣獲覩聖功輙献歌
詠
奉和白相公長句四韻
過華清宫絶句三首
登樂遊原
聞趙縱使君與党項戰中箭身死長句
送容州中丞赴鎮
夏州崔常侍自少常亞列出領麾幢十
韻
街西長句
春申君
奉陵宫人
讀韓杜集
春日言懷寄李常侍
李侍郎於陽羡里冨有泉石某亦於陽
羡粗有薄産叙舊述懷因獻長句四
韻
贈李處士長句四韻
送國棋王逢
重送絶句
少年行
奉和門下相公送西川相公兼領相印
出鎮全蜀
朱坡
早春寄岳州李使君
送王侍御赴夏口座主幕
自貽
自遣
題桐葉
沈下賢
李和鼎
贈沈學士張歌人
憶遊朱坡四韻
朱坡絶句三首
出宫人二首
長安秋望
獨酌
醉眠
不飲贈酒
昔事文皇帝三十二韻
道一大尹存之學士庭美學士簡于聖
明自致霄漢皆與舍弟昔年還往牧
支離窮悴竊於一麾書美歌詩兼自
言志因成長句四韻呈上三君子
杏園
春睌題韋家亭子
過田家宅
見宋拾遺題名處感而成詩
雪晴訪趙嘏街西所居
將赴吳興登樂遊原一絶
第三
律詩八十八首
洛陽長句二首
洛中監察病假滿送韋楚老拾遺歸朝
東都送鄭處誨校書歸上都
故洛陽城有感
楊州三首
潤州二首
題楊州禪智寺
西江懷古
江南懷古
江南春絶句
將赴宣州留題楊州禪智寺
題宣州開元寺水閣
宣州送裴坦判官往舒州
句溪夏曰送盧霈秀才
自宣城赴官上京
春末題池州弄水亭
登池州九峯樓寄張祜
齊安郡晚秋
九日齊山登高
池州春送前進士蒯希逸
齊安郡中偶題二首
齊安郡後池絶句
題齊安城樓
池州李使君沒後十一日處州新命始
到後見歸妓感而成詩
見劉秀才與池州妓别
池州廢林泉寺
憶齊安郡
池州清溪
遊池州林泉寺金君洞
即事黃州作
贈李秀才是上公孫子
寄李起居四韻
題池州貴池亭
蘭溪
睦州四韻
秋晚早發新定
除官歸京睦州雨霽
夜泊桐廬先寄蘇臺廬郎中
新轉南曹未叙朝散初秋暑退出守吴
興書此篇以自見志
題白蘋洲
題茶山
茶山下作
入茶山下題水口草市絶句
春日茶山病不飲酒因呈賓客
不飲贈官妓
贈薛判官
代吴興妓春初寄薛軍事
八月十三日得替後移居霅溪館因題
長句
初冬夜飲
栽竹
梅
山石榴
柳長句
隨隄柳
柳絶句
獨柳
早鴈
鵁鶄
鸚鵡
鶴
鵶
鷺鷥
村舍鷰
歸鷰
傷猿
還俗老僧
斫竹
將赴湖州留題亭菊
折菊
雲
醉後題僧院
題禪院
哭李給事中敏
黃州竹逕
題敬愛寺樓
送劉秀才歸江陵
見吴秀才與池妓别因成絶句
湖南正初招李郢秀才
贈朱道靈
屏風絶句
哭韓綽
新定途中
題新定八松院小石
第四
長韻四首
律詩七十一首
感舊傷懷因成十六韻
懷鍾陵舊遊四首
臺城曲二首
江上雨寄崔碣
泊湓浦感舊
商山麻澗
商山冨水驛
丹水
題武關
除官赴闕商山道中絶句
漢江
襄陽雪夜感懷
詠歌聖德追懷天寶因題關亭長句四
韻
途中作
哭韋壽朋
赤壁
雲夢澤
除官行至昭應聞友人出官因寄
寄浙東韓乂評事
泊秦淮
秋浦途中
題桃花夫人廟
初春有感
書懷寄中朝往還
寄崔鈞
初春雨中舟次和州橫江裴使君見迎
李趙二秀才同來因書四韻兼寄江
南許渾先軰
和州絶句
題烏江亭
題横江館
寄澧州張舍人笛
寄楊州韓綽判官
送李群玉赴舉
送薛種遊湖南
題夀安縣甘棠館御溝
汴河懷古
汴河阻凍
酬張祜處士見寄長句四韻
寄宣州鄭諫議
題元處士高亭
鄭瓘恊律
題壽筆驛
和野人殷潜之題籌筆驛十四韻
重題絶句一首
送陸洿郎中棄官東歸
寄珉笛與宇文舍人
寄内兄和州崔員外十二韻
遣與
早秋
秋思
途中一絶
春盡途中
題村舍
代人寄遠
閨情
舊遊
寄遠
簾
寄題甘露寺北軒
題青雲舘
郡中有懷
正初奉酬
江上偶見絶句
題木蘭廟
入商山
偶題
送盧秀才一絶
醉題
題商山四皓廟
送隱者
遊張處士山莊
有懷重送斛斯判官
贈別
寄遠
九曰
寄牛相公
爲人題贈
少年行
盆池
有寄
第五
罪言
原十六衛
戰論
守論
論相
第六
燕將錄
張保臯鄭年傳
竇列女傳
書處州韓吏部孔子廟碑隂
三子言性辯
塞廢井文
題荀文若傳後
第七
唐故江西觀察使武陽公韋公遺愛碑
唐故太子少師竒章郡開國公贈太尉
牛公墓誌銘
唐故東川節度使檢校右僕射兼御史
大夫贈司徒周公墓誌銘
第八
唐岐陽公主墓銘
唐故御史大夫韋公墓誌銘
唐故處州刺史李公墓誌銘
唐故歙州刺史邢君墓誌銘
第九
李府君墓誌銘
杜君墓誌銘
駱處士墓誌銘
復州司馬杜君墓誌銘
盧秀才墓誌銘
進士龔軺墓誌銘
第十
李賀集序
注孫子序
送薛處士序
送盧秀才赴舉序
杭州新造南亭記
池州造刻漏記
池州重起蕭丞相樓記
同州澄城縣功倉戸尉廳壁記
宋州寕陵縣記
淮南監軍使院廳壁記
自撰墓誌銘
第十一
上司徒李公論用兵書
上李太尉論江賊書
上門下崔相公書
上昭義劉司徒書
第十二
上周相公書
上宣州高大夫書
上李中丞書
與人論諫書
上浙西盧大夫書
第十三
上宣州崔大夫書
上池州李使君書
投知巳書
荅莊充書
上河陽李尚書書
上鹽鐵裴侍郎書
與汴州從事書
第十四
黃州准&KR2800;祭百神文
又祭城隍神祈雨文二首
池州祭木瓜神文
祭故處州李使君文
祭東川周相公文
祭龔秀才文
禮部尚書崔公行狀
吏部侍郎沈公行狀
第十五
黃州刺史謝上表
賀平党項表
進撰故江西韋大夫遺愛碑文表
爲中書門下請追尊號表
賀生檎衡州草賊鄧裴表
謝賜御札提舉邊將表
謝賜新絲表
壽昌節宴謝賜音樂狀
謝賜茶酒等狀
代裴相公譲平章事表
代謝賜批荅表
又代謝賜告身鞍馬狀
論閤内延英奏對書時政記狀
謝許受江西送綵絹等狀
内宴百寮上壽酒及謝恩謝賜物等辭
三首
代人舉周敬復自代狀
代人舉蔣係自代狀
第十六
上李太尉論北邊事啓
賀中書門下平澤潞啓
上白相公啓
上周相公啓
上鄭相公狀
上淮南李相公狀
上吏部高尚書狀
上刑部崔尚書狀
上安州崔相公啓
薦韓乂啓
上知已文章啓
獻詩啓
薦王寕啓
上宰相求湖州第一啓
上宰相求湖州第二啓
上宰相求湖州第三啓
上宰相求杭州啓
爲堂兄慥求澧州
第十七
高元𥙿除吏部尚書制
崔璪除刑部尚書蘇滌除左丞崔璵除
兵部侍郎等制
裴休除禮部尚書裴諗除兵部侍郎等
制
畢諴除刑部侍郎制
韋有翼除御史中丞制
趙真齡除右散騎常侍制
韓賓除戶部郎中裴處權除禮部郎中
孟璲除工部郎中等制
鄭處晦守職方員外郎兼侍御史知雜
事制
庾道蔚守起居舍人李汶儒守禮部員
外郎充翰林學士等制
李朋除刑部員外郎李從誨除都官員
外郎等制
權審除戸部員外郎制
皇甫鉟除右司員外郎鄭溒除侍御史
等制
韋退之除戶部員外郎裴德融除殿
中侍御史盧穎除監察御史等制
李蔚除侍御史盧潘除殿中侍御史
等制
盧告除左拾遺制
蕭現除太常博士制
杜濛除太常博士制
馬曙除右庶子王固除太僕少卿王球
除太府少卿等制
李叔玫除太僕卿高証除均州刺史葛
分除施州刺史等制
李玨贈司空制
歸融贈左僕射制
令狐定贈禮部尚書制
第十八
李訥除浙東觀察使兼御史大夫制
盧搏除廬州刺史等制
李文舉除睦州刺史制
竇弘餘加官依前台州刺史蘇莊除鄧
州刺史等制
李曁除絳州刺史魏中庸除亳州刺史
曹慶除威遠營使等制
李誠元除朔州刺史制
薛遠除秦州刺史制
田克加撿校國子祭酒依前宥州刺史
制
薛淙除鄧州任如愚除信州虞藏玘除
卭州刺史等制
鄭液除通州刺史李蒙除陳州刺史等
制
王晏實除齊州吴初本巴州陳侹渝州
刺史等制
郭瓊除渠州郭宗元除興州等刺史王
康除建陵臺令等制
吴從蓬州賈師由除瓊州蕭蕃除羅州
刺史制
裴閱除温州刺史伊實除獻陵臺令等
制
陸紹除信州刺史封載除遂州刺史鄭
宗道南鄭縣令等制
張德翁除歸州刺史李承訓除福昌縣
令盧審矩除陽翟縣令等制
王樟除雅州刺史郭錥除右諭德等制
傅孟恭除威州刺史宣敏加祭酒兼御
史依前宣歙道兵馬使知防秋事等
制
姚克柔除鳳州刺史韋承鼎除櫟陽縣
令王仲連贊善大夫等制
朱載言除循州刺史袁循除渭南縣令
張公及除獻陵令韋幼章除京兆府
倉曹等制
支某除鄆王傅盧賓除融州刺史趙全
素除福陵令等制
鄭㥄除大理少卿致仕制
第十九
王釗除皇城留守制
王知信除左衞將軍史寰除右監門縣
將軍等制
張直方授左驍衛將軍制
朱叔明授右武衛大將軍制
梁榮幹除檢校國子祭酒兼右神策軍
將軍制
吕衛除左衛將軍李銖右威衛將軍令
狐朗除滑州別駕等制
張幼彰程脩巳除諸衛將軍翰林待詔
等制
一品孫李明遠授左千牛備身等制
李鄠除檢校刑部員外郎充塩鐵嶺南
留後鄭蕃除義武軍推官等制
韋宗立授檢校倉部員外郎知鹽鐵廬
壽院等制
房次玄除檢校員外郎充度支靈鹽供
軍使等制
李知讓加御史中丞依前邠州刺史韋
瓊加侍御史充振武軍掌書記等制
崔彦曾除山南西道副使李詵山東道
推官揚元汶京兆府法曹等制
李承慶除鳳翔節度副使馮軒除義成
軍推官等制
夏侯曈除忠武軍節度副使薛途除涇
陽尉充集賢校理等制
蕭孜除著作佐郎裴祐之陜府廵官崔
滔櫟陽縣尉集賢校理等制
楊知退除鄆州判官薛廷望除美原尉
直弘文舘制
白從道除東渭橋廵官陶祥福建支使
劉蛻壽州廵官等制
盧籍除河東副使李推賢殿中丞高湜
除湖南推官薛延傑桂管支使等制
鄭碣除江西判官李仁範除東川推官
裴處餘除山南東道推官處士陳威
除西川安撫廵官等制
裴詒除監察御史裏行桂管支使等制
石賀除義武軍書記崔㳙除東川推官
等制
顧湘除涇原營田判官夏侯覺除鹽鐡
廵官等制
趙元方除戸部和糴巡官陳洙除長安
縣尉王巖除右金吾使判官等制
韋承鼎除左贊善大夫韋諝除尚食奉
御柳謙除壽安縣令韋選除義昌軍
推官錢琦除滄景支使等制
康從固除翼王府司馬等制
張正度除汾州別駕等制
馬迥除蜀州別駕等制
第二十
高駢除祭酒兼侍御史依前充右神策
軍兵馬使制
忠武軍都押衙檢校太子賓客王仲玄
等加官制
右神策軍押徛檢校太子賓客尚漢美
叙勲制
右神龍軍大將軍劉誠信等三十三人
叙階制
柳師玄除衢州長史知夏州進奏等制
頼師貞除懷州長史周少鄘除&KR0593;州司
馬主桂除道州長史等制
景思齊等授官知宣武軍進奏制
馮少端等湖南軍將授官制
武官授折衝果毅等制
張直方貶恩州司戶制
王著貶端州司戶制
李玕貶撫州司馬制
姜閱貶岳州司馬制
武易簡量移梧州司馬制
王元宥除神策軍護軍中尉制
周元植除鳳翔監軍制
朱能𥙿除景陵判官制
劉全禮等七人並除内侍省府局丞登
同正等制
宋叔康妻封邑號制
吐突士曄妻封邑號制
新羅王子金元弘等授太常寺少卿監
丞簿等制
西州廻鶻授驍衛大將軍制
沙州專使押猗錢安正等二十九人授
官制
燉煌郡僧正慧菀除臨壇大德制
契丹賀正使大首領等授官制
黔中道朝賀牂牁大酋長等十六人授
官制
黔中遒朝賀訓州昆明等十三人授官
制
樊川文集緫目
