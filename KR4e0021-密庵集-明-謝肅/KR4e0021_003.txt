密菴藁乙卷
門人始寧任守禮校正
沛郡劉翼南編次
歌行
和張員外柳花詞
蘇小樓闌外樟亭江水干柳花三月暮雪落向征鞍征鞍
浩蕩無歸定柳花還擈粧臺鏡鏡裏婵娟感別離一夜相
思生髩絲髩絲白扵桺花白恨不随花送行客空將情思
逐花飛撩亂東城復南陌可憐輕薄任風吹消䀆芳香委
路歧回首故林旾巳老綠陰空自怨黃鸝豈如金水河邊
樹歲歲東風花落處飛入大眀宫裏去猶得天顔一回顧
題四馬圖
風吹細草沙場春忽看東絹落騏驎一疋前馳復回盻二
匹齊驅若飛電最後一匹奚官騎意態深沉目光炫太平
天廐粟如山此物飽食長年間玉臺閶闔遍遊觀五花滿
身雲錦翻焉知汗血干戈底北伐南征千萬里惠養之恩
終未酬空負將軍托生死此圖乃是吳興寫龍種權竒信
無比嗚呼安得真致此萬歲千秋御天子
海昌築城行
海昌城城海滸屹爲錢塘之北戶行人但觀形势䧺焉識
居民徭役苦吾聞後民初省檄連夜下謂非築高城無以
保寧宇爾民不敢康服勞向官府東城樹羽旗西城伐鼛
鼓千夫鑿山石萬夫捄海土日未出已登埤日既入猶削
屢築得周遭百雉完臨平山木半為杵天公有眼不下頋
墮爾新城旬日雨城墮亦何害王事終靡塩城官来校工
勤在賞慢工怒程期既畢民按堵浙河之西城似&KR0849;城外
妖狐應慄股城中編氓誰敢侮君不見王師昔南来奮擊
如霆雷高墉絶壘俱擘䦕乃知設險不足倚以德爲藩堅
莫摧嗚呼海昌之城城新作落日重門聞擊柝
射&KR0849;行
伏勁弩操長矛壮士射虎南山&KR1101;乕應弦奔俄自踣目睛
猶熌爍不自追愆尤向来牙爪森鋸刅一怒能摧萬人陣
飛行絶險忽炰烋崖石翻崩林木振朝餒吞鹿豕暮飢㗖
牛羊狼狐駭遁貙伏蔵又拉人充飽腸天生萬物人最智
虎雖恃力焉足畏是何頭骨能瑰竒毒矢穿之終莫避此
時中矢勢益䧺馮陵大呌跑曾空風悲雲起助狂視卞馮
不敢當其衝啞啞林烏噪&KR0849;斃林西嶠黃貭羅黑章奪日
光炳耀咍示&KR0849;兮何不從軒皇戰殺蚩尢綏萬方不然百
獸同率舞使虞朝治道之彌光胡乃山村肆饕口野窟畜
圈皆踐蹂自矝威武非衆侔豈想豪横落人手君不見漢
家飛將勇且獰彎弓射死不射生又不見周公一去今幾
代猛獸還貽中國害設䧟阱張關機人始與獸角殘害紛
相持虎欲食人人射&KR0849;虎強人弱何以支以智闘力斯獲
之食虎肉兮寝虎皮吁唾壮士知為誰
清衣洞天歌爲王卧雲平章作
緱山仙人玉皇客鶴背吹笙游紫極天風萬里下吴雲具
區東頭駐靈迹清衣之洞何神竒洞裏有天人莫窺瑶華
一逕香掩冉琪樹萬株光陸離嵳峩石壇高幾許上通閶
闔聞天語鏗鏘璈磬激冷風搖曳旌旗翻玉宇是時仙人
揮白羽辟侣青衣進歌舞唯有蹁躚萼綠華金液行杯擗
麟脯交梨火棗空紛拏春光偏著蟠桃華仙人醉来虬髯
紫手為白日推龍車龍車燭天行不巳玉皇乘龍見之喜
勑將大藥飲仙人壽與天地相終始仙人昔者憂黎元伏
劍上馬安東藩功成欲伴赤松子笑傲林&KR0676;娱晨昏玄洲
從来限弱水武陵無路通桃源何如此洞在人世只尺異
境移崑崙蒼龍東飛虎西躍一神攝之令護宅是中妙用
合元符歘忽凌空生羽翮獨憐海客非仙材乘濤遠跨長
鯨来願得還丹蛻凡骨九霞光裏觀瓊臺
題萧都監所蔵蓬莱望海圖
蓬莱岧嶤滄海上玉作樓臺屹相向共說神仙向此游欲
往從之隔弱流弱流㴞滔三萬里極目蓬莱何處是神仙
有無良渺茫若為寫向丹青裏我家會稽山水鄉蓬萊秀
出東海旁碧桃千樹閒春晝丹閣萬尋凌昊蒼長時飛舄
臨高頂海&KR0694;澄澄天與永明月朝沉若木枝赤日夜照扶
桑影淋漓元氣任吸呼靈臺不動光湛如直通天地有形
外彼大瀛海皆潢汙此間即是神仙宅不如&KR0881;海求靈跡
秦皇漢武何太愚樓船方士無消息凄凉往事已千年蓬
萊猶作畫圖傳卷圖還君三復嘆有鶴飛来横九天
聽王郎弹琴
王郎十日不相見今宵同宿流芳院試臨月沼坐弹琴三
四冰絃千萬變澹如夢澤水涵虚奮如昆陽兵接戰落如
巨石墮層崖泛如飛絮飄晴岸大江當春波浪闊深谷向
秋樵唱遠雙雉和鳴野木高孤猿獨嘯山月轉古文盤誥
有艱澁治朝雅頌無俚喭接輿狂歌感當世屈子離騷賦
幽怨安知虞帝鼓南薰後来操變聲徒存凄凉凝響輟洙
泗激烈浩歎興河汾河汾千載有賢孫洙泗遺音宜久聞
猶將近調驚聾俗白雪巴歌誰解分唾余豈是知音者頗
於律吕窮根源大樂之和天地同舍汝彈琴吾與論
題何參政所蔵七賢圖
黃塵欲蔽日月明十年四海横戈兵士風巳隨習俗變盡
舍仁義談縦衡遂使棲棲七君子獨着儒服令人驚胸中
豈有經濟具眼底厭看龍蛇爭大山長谷便同往不獨隠
迹兼隱名由来貧賤足閑適豈必濁世干浮榮兩生不来
漢儀簡四老既去秦運傾寧知賢人慎出處能與國家關
重輕況今作者巳云七束帛合向丘園徵君不見旁求良
弼到版築一說能令商道興
題鄞江漁者畫
鄞江西津連上虞津頭萬山環我居放舡學把直鈎釣此
豈有心專在魚旾風潮耒拍江岸桃花氣暖蒸人倦強吹
一笛卧中流夢掣六鼇凌碧漢自離故國竟飄蓬愁見滄
江落畫中西伯文畛今寂寞後車何處載非熊
題朱元暉所蔵趙魏公衮塵馬圖
吳興戲墨先工馬卷軸風沙滿天下老壮駿羸皆入神况
乃長年病肥者窄衣尖帽唐奚官掌来鐡牡從天閑縦韁
衮塵沙外闊落花青草隨身翻既未得成戰功又不令充
立仗雄氣猛氣空逸羣飽食帶羈自多病嗚呼此馬多病
尚可醫此馬長命誰得知
見月行
悠悠異鄉人望望故鄉月四十二迴天上圓逥逥見月歸
心折我家高堂臨海城阿母向天看月行月行若照兒行
處應念白髮增新明少婦持杯月中立勸姑賞月還暗泣
良人在遠婦獨眠洞房月冷如黃泉尋常有月誰不看別
離看月情始見
懷越東書舍歌
懷越東書舍歌者南陽申欽自歌其志也欽四歲
孤長之訓之惟母是頼讀父書而耕先疇爲治世
良民足矣乃遭時多故無以自安遂負未成之學
出而筮仕仕不逹而學益廢盖内之不能讀父書
而母訓寔墜外之不能集公事而吏禄虛縻既乖
陳力就列之言不中孝悌力田之舉吾惡乎無内
疚哉欲脩初服事與志違斯志也歌以言之
天涯行人苦幽獨東望萬山舒遠目萬山随水俱奔海海
氣吹山轉平陸我家正在虞帝城四邊陸海羣峯青晴窗
讀書長日靜沃野種稼三秋登隱居自可忘人勢何用必
酬弧矢志起從中朝賢俊游天地無情遭亂世横經吳枝
將自?改服爲掾百不堪綠線那能補君衮微禄未遂供
親甘悠悠念此憂心搗出山何如在山好昨夜春風過客
軒故園書舍生芳屮夢想當年幼學時得讀父書緣母慈
母今髮白書滿棟芸落蠧生誰晒之行囊千卷遭隣火清
晝焚香忍閒坐下帷董子古所聞閱肆王充今豈可歲行
三復少二年目力心思不及前更添六載爲四十一字未
成真可憐况我雖云從宦學撫跡安知非拓落敢慕籍通
金馬門分無功畫麒麟閣綵服惟思覲老親山中耕讀返
吾真自餘萬事一莫問社稷安危歸大臣
龍女歌
洪武元年三月三十日余至淮安城北滿浦候舟
將過安東囙謁浦上龍女祠碑云龍者東海淵聖
王第三女儷莱州柳大夫毅莱有廟此行祠也余
異其事而歌之
君不聞東海王三女才&KR0694;少女良冠金玉佩雲霞裳超忽
六合凌三光四海託姻無與當畫𨳩水府如人世寳幄瓊
筵照天地羣仙冉冉會佳期招得神夫柳家毅毅也前身
應是龍菱髯廣額蒼顔容玩世亦與潜淵同時来踴躍返
初服天與伉儷還珠宫至今廟貌臨東海霧閣雲牎事何
在但使龍推澤物心天下祀之誠匪淫我謁行祠向淮浦
黯慘帷中靈欲語十日一風五日一雨無衝波以危彼舟
楫無大旱以敗彼禾黍嗟爾龍兮順濟斯民千萬秋龍亦
永赫厥靈扵此州毋乖其道紛逢尤
田横固歌(在海州東海之欝洲)
田横固在絶島上出青天之冥冥下臨滄海之浩浩迥隔
三齊絶兩淮洪濤日夜砰曾崖蛟龍所窟猿狖宅孰謂英
雄堪遁匿向来秦鹿走中原揮戈共逐烟塵昏漢家得之
只三傑五百賢士徒喧喧便應入海長不返猶冀王侯斯
可哂慨然决劔氣仍豪何面長安見隆凖隆凖功成百戰
餘鄼侯繋獄淮隂誅子房不託赤松去一落猜忌寧全軀
腹心爪牙今若此敵國爭衡定何似始知夫子識先幾萬
古誰能無一死春風壁壘樹參天主客游魂俱可怜雖乏
竒勲立當世且將高義垂千年
超然臺歌(在密州北城上)
東方千里遭旱蝗嗷嗷赤子何倉忙使君適来守高密快
意豈復如錢塘錢唐絶勝高密好却背烟花行野草雕鞍
不穏畫船安脫粟易飢香稲飽繁華回首得蕭條膏澤如
流堪沃焦吾民無憂使君樂樂意超然誰最超超然臺高
北城上使君與民同登望民愛使君如父母千載牲醪不
能忘昔我讀公文今我登公臺臺前風景發人興再拜公
像還低佪西瞻穆陵關東俯瑯琊島勃海汪洋碣石孤常
山嶔崟馬耳小濰淄流水更悠悠歎息前人都巳休唯有
盧遨挟仙侣至今来往盧峯游因招羡門子便約安期軰
嵯峨切雲冠縹緲&KR1272;風佩紛然爲我集臺端白日連空旌
節寒紫霞深杯和石髄如瓜大棗行金盤就中一翁稱地
主調笑群仙迭歌舞玉壷天開俄項間碧桃春融千萬古
我幸承清宴妙訣從此傳會使日輪生月窟神明無處不
超然
瑯琊臺歌(在密州東南一百二十里)
誰謂客行倦懷古方悠哉清風吹逸興飛上瑯琊臺瑯琊
臺臨東海碧西直嵩高莫霞赤半厓皎月分會稽別岫凝
雲低碣石天高地迴形勢雄越王曾駐旌旗紅九霄宫榭
瞰中國今日輦路無行蹤更有秦皇并漢武恣意干戈毒
天下豈不豪䧺盖一時俯仰乾坤亦奚𥙷偶来觀日出即
置黔黎三萬家也復祠四時萬八千里飛龍車勞民耗國
有如此中夏外夷咸怨唾柰何二君不覺寤欲火内烈無
垠厓莫貴扵天子六合今巳一莫夀於仙人更冀長生術
樓船采藥泛滄溟桂舘候神凌太清紛紛方士有何驗去
去童女無歸情幾度登臨徒騁望縹緲蓬瀛隔烟浪銀闕
珠宫不得游驪山茂陵那免葬君不見金人去國淚滂沱
頌德之名石以磨瑯琊臺高嵳峩
下相歌
下相城淮水陽烈風吹大樹原陸何茫茫人言此地生項
羽有力拔山如猛乕横行天下八千兵三載成功覇西椘
是時豈無豪傑来一聞叱咤肝膽摧漢王拱手聽約束秦
社捲地成烟灰混一山河歸有道鴻溝中分何草草悲歌
帳下戀佳人羞面江東看父老胡不思坑降卒殺子嬰沉
懷王人心離楚已属漢寬仁必興殘暴亡所以萬人敵竟為
五侯得空餘陔下帳中歌千古令人感慨多
馬陵行(馬陵本在濮之鄄城今此在沂海二州之交土人以為孫厖角勝負之地囙作此詩然作詩必詩此豈知詩者哉)
客行忽不樂停車馬陵間上有悲風古樹之蕭瑟下有哀
&KR0676;流水之潺湲隂深壊道餘古雪嶄岩兩壁堆積鐡石面
苔封勁箭㾗草頭露滳將軍血青熒燐火黃昏明呼號木
魅啼山精應羞刎頸償斷足此氣千載真難平西流沂水
東滄海勝敗孫龐兩安在為提寳劒舞尊前落日雲霞射
光彩
虞美人歌(并序)
余嘗讀史至西䠂覇王項羽所作陔下帳中歌知
其深愛虞美人及騅馬故騅馬尚不忍覩况美人
乎而世言羽敗陔下美人恐為漢軍得以劔自刎
死然此事馬班皆弗載豈偶遺之亦難眀矣曩余
從戎定遠過美人墓父老爲余言美人從羽自陔
下潰圍渡淮漢軍且追及美人乃自刎死此其處
也是則美人詎乏古烈婦風哉及過宿遷美人鄉
也以其有殉主之節而祠焉巳久徵父老之言益
信盖事有不幸者如美人徒以羽殘暴失國
人惡道之亦使美人之節不白扵天下余甚悲之
故作是詩于以咏歌美人之遺事云
美人巳爲英雄死鄉里猶綿歲時祀娟然珠翠照羅帷兩
兩女巫歌舞起短簫咽鼓相喧啾逥風吹入椘雲愁楚雲
為雨幾千里似洗重瞳陔下羞山河百戰雄圖喪顧妾何
勞悲玉帳寳劔臨危妾自裁素心不貳君應諒願從躍馬
出重圍艱難又渡(淮西)涯終將血染原上土空餘碧草春離
離我憶從軍經此地南公慷慨言遺事香䰟一斷招不来
今日荒祠堪重哀
汾河魚
汾河魚人不食魚躍魚潛魚自得未逐雲雷飛上天水闊
波長渺無迹寧知公子江南来聽客劔歌聲正悲即把釣
竿臨沮洳掣得鯉魚長尺許砟魚爲羹甘且鮮神物僅可
收饞涎嗟爾魚乎胡不掉尾而遠逝倉卒乃為香餌製人
生為■宜慎諸君不見汾河魚
題王昭君圖
君不見漢道昌單于朝建章君不見漢衜衰宫女嫁胡兒
胡漢和親自高帝以色媚人非遠計遂令流患及子孫内
家又遣王昭君昭君本是巫山女預恐娙娥妬雲雨一入
深宫長閉門好夢何曾着人主寧期粉繪誤婵娟玉殿辞
君君始憐空抱哀弦寫幽怨風沙萬里向胡天胡天蒼茫
歲月促夫死氊城更從俗一寸良心不自持安用紅顔美
如玉畫裏傳看出塞時胡騎蕭蕭漢日低即此堪爲中國
歎不唯青塜草萋萋
羊腸坂
太行山天井關關南關北脩坂盤恰似羊腸百里千萬折
縈岩絡嶂曲穿懷澤間澤州城南崗阜擁萬牛服箱難引
重絶厓黑入河底深竒石鐡積坡頭竦振衣&KR1150;杌上青天
時甘嘯虎兼啼猿䧺峯四嶂日&KR0694;薄大樹羣撼風聲寒當
關有廟何丹碧魯叟西来游晉國一聞蕳子殺賢臣從此
回轅餘轍迹仞墻瞻仰重低佪輕車确行崔嵬白雲在
望親舍遠翠華入想鑾輿来聊憩松亭足清曠塵纓净濯
寒泉上遂飡梨栗度星軺更挽藤蘿到横望横望何所見
天地都蒼茫大河沄沄通碧漢旭日杲杲生扶桑分眀梁
衞𨳩原陸蕭瑟烟蕪連黍稷荆榛自上信陵墳菉竹誰歌
武公德拄劔微吟氣慘悽前登碗子城巍巍失路深憐阮
校尉摧輪大笑曹征西何如晉王今就邸並駕四牡安無
危蹄輪相踵日南北關吏獨問余奚来我本石門雲卧叟
偶客山東轉山右堯舜之化雖寂寞追尋禹跡聊奔走蟋
蟀號寒再在堂却隨鴻鴈向南翔此行周覧太行了怱復
俯睨黃河陽河陽自是形勝地天生許公才德備公乎去
矣梁木墮落日覃懷一長喟
楊子江值風
金山一舸沿潮落楊樹沙高大風作掀濤播浪舞陽侯裂
石漂沙驅海若日光隂沉雨氣昏長魚吞噬穹龜奔恍若
龍蛇起平陸疾雷急雨喧乾坤衆工爭先沉銕矴前後覆
自號哭競蒼茫神鬼紛戞摩咫尺黿鼉爭性命此時抱姪
柁樓中乘興欲往蓬莱宫同舟相顧氣沮喪問我何獨神
冲瀜我今行年四十五足跡周游半天下寸心湛如江水
白生死非天定誰主狂飈忽息狂瀾平水天一&KR0694;涵澄明
吳歌杳眇雙櫓輕君山翠落江隂城回望中洲白鳥横
送鍾伯震赴江陵
方城山高江漢長江陵㫺日居荆王累葉豪華不可當五
千餘里開封疆南馮蒼梧帶沅湘北㩀陘塞連鄒陽巫巴
靖謐淮浙寧(叶)師旅財賦雄且強合縦諸侯向山東(叶)揮
戈足驅秦虎狼盤血未乾巳背盟(叶)熊槐此謀誠不臧况
復章華爲内荒親密䜛佞䟽忠良竟入武關身殞亡國人
哀痛摧肝腸頃襄胡乃與秦平(叶)大鳥不射空彷徨一朝
白起拔郢城(叶)兩東門蕪吁可傷後来牧守劉景升(叶)坐
談西伯控一方先主因之取益梁伏龍鳳鶵皆奮揚龍慄
中原關羽獨大帝屯師窺兩國五朝君臣循軌躅屏蔽上
流關失得(叶)皇明幅員包海嶽(叶)蠻貊羌夷咸率服唾爾
成都弹丸蹙山川形势胡不覿(叶)浮我江陵千艦粟十萬
貔貅行水陸歘忽星橋在吾目獻捷南亰定神速江陵貳
令才諝足此時焉得虛縻禄即將善政敷遺俗却步巖廊
鳴珮玉萬里青雲一黃鵠
蓀溪别墅梅花盛開
白馬湖東歲云晏殘雪茅居俯林磵邂逅南枝一點春歘
忽繁花千樹粲滿地崢嶸明月隂連空窈宨仙雲深銀闕
凝光何照耀蕊宫爽氣常蕭森悠悠物外清游別淡淡琴
中三弄歇謾將觴酌冶天和未怕笛聲吹石裂青苔坐吟
無洒掃風日清佳春正好却念逢春欲白頭豈不令人思
遠道廣陵開時明海暾天平折處横龍門絶豔迎人西子
湖暗香随馬八公村冶亭山寒歸夢短城頭欲曙霜角斷
飛花有意送行車倦客無聊經野舘自落三齊又二年不
見玉面生暄妍非無紅紫紛作陣轉覺涕淚如奔川花應
笑我長漂蕩失脚真成落塵冈那知萬里得生還仍向故
園追勝賞後時花落芳事闌黃鳥隂成佳實繁年年看花
足吾樂不妨靜寄東軒間
題汪資深所蔵柯博士竹木
奎章閣高風日清閣中博士月丘生幽篁古木妙揮洒萬
里不盡江南情洞庭山青湘水碧二妃遺廟無行跡鷓鴣
聲歇江雨殘夭矯蛟龍影垂壁向来懷古良悠悠零落此
畫知誰收汪子得之宜寳玩三湘咫尺可神游
題何德儒所蔵頋周道水石圖
沄沄石下波欝欝波上林過橋仙客忽長嘯一鶴来自蓬
山岑蓬山岑不難至聊棲瀛海内自適滄洲意恍如出硖
石群楓落影洪流碧又似泊金山廻潮激樹崩厓間江淮
風景真絶竒来往扁舟蔭清樾鳥飛魚泳醉吟中回首兹
游幾秋月虎頭子天機精剪彼水石来軒楹使我一見氣
崢嶸龍蛇起陸雷霆驚爾宜蔵此畫慎莫時時挂光氣一
沖天超然便神化
題曹娥碑歌
曹娥碑鍳定是晉王右軍書者其波磔與漢蔡邕
石經相似其結體與魏鍾繇同一軌轍非右軍不
能作也此帖四明黃繼民所蔵余爲作歌曰
婉孌曹氏女生長虞江濱乃父安歌能樂神&KR0647;濤江心迎
伍君偶然失脚成沉淪其時孝娥纔十四日夜哀號動天
地奮身躍入龍伯宫抱父屍出洪波中漢安年迄元嘉始
慘淡荒墳烟蔓裏度令深期民俗淳蕙肴椒漿方祭誄誄
文本是邯鄲作勒石垂光非溢美好辭既賞蔡中郎妙墨
重揮王内史内史臨池小楷精出神入聖由天成風格真
淳樂毅論氣運逸邁黃庭經曹娥之碑尤注意外足婉麗
中堅貞疾遟偃仰各合度正側方圓皆有程金錐畫沙鋒
芒歛玉樹照水枝柯清秋風羣飛鴻鴈叙夜天行列星宿
明元常銘石猶隷體力命雅深堪與比鴻都分法授於神
筆势去来同一軌流傳蕭梁到李唐紛紛鑑者迷精光退
之平時厭姿媚於此題識何端莊乃知嗜好在竒古況兼
孝烈如曹女碑隂隱語亦了然可惜無言譏魏武魏武徒
勞校&KR0694;絲以孝移忠忍不爲獨覺遺風扇鄉里順孫孝子
相追随四眀有逸民示我碑一幅真若圭璋出羣玉書家
往往無真識太息還君湏韞匵
會稽雲&KR0676;圖歌
吾友薛文舉既仕太常而張真人爲作會稽雲&KR0676;
圖周孟啓先生題之以歌兼簡密菴&KR1180;肅肅和之
以寄文舉則真人孟啓亦當同彂一笑也
會稽山何峻極䧺鎮揚州從古㫺句連盤帶三百五十里
千岩萬&KR0676;雲氣霞光變朝夕太常博士河東生岩&KR0676;佳處
棲雲蘿朝回也復懷舊隱真人爲畫才士歌歌辝清暢畫
竒絶咫尺山川論大越越中茅宇日蒼凉想見慈闈雙髩
雪向来耕讀良勤苦乘興登臨還訪古石邊磨鏡候軒轅
穴底探書待神禹忽經勾踐所棲岩草木長風猶吼怒報
讐復國伯中原畫策鴟夷亦䧺武秦君奚爲渡浙来拍手
笑之非仙才正湏平地生羽翰何必隔海求蓬莱蓬莱却
在重城裏積翠崢嶸半天紫右窺天目數拳石左傾滄浪
一杯水丹光萬丈出金罍仙人魏公長不死授以參同契
中訣翳鳳騎麟可飈起河東生刀圭未入口飄然乘雲至
帝鄉㫺爲小隱今大隱故山回首寧無情還憶我與爾振
策相随行耶溪沿水去玉笥看雲生超金華兮度赤城轉
天姥分攀四眀跨劉綱之一虎叱初平之羣羊開謪仙之
石洞剥興公之翠屏飛揚宿㽜皆仙賞月榭風臺極蕭爽
壷石髓飡未終倏忽天書爾西上青龍雲氣護天都曲
臺議禮多鴻儒黼黻皇猷在今日不應便返東山廬伊余
百年將半過胡蝶莊周夢俱破滿船載月鏡湖游一榻披
門卧幸逢聖主跨六龍搜羅賢俊裨天工尊主庇民
付諸公我得侍母丘園中母使會稽雲&KR0676;空嗚呼母使會
乩雲&KR0676;空
娥江送別圖歌贈縣丞逹貫衜朝京
越山盤薄龍馬羣中有長江帶潮汐霆驅雪迸欲㴞天不
没曹娥廟前石鄉人共說曹娥孝天性生来不湏教邯鄲
作誄巳瑰竒中郎題碑尤絶妙流傳曾與阿瞞看以孝移
忠何所難丈夫乃不如女子况爲同姓堪羞死衮衮江波
不盡流曹娥廟下泊行舟舟中美人顔半醉紗帽烏鞾蒼
玉佩浩歌渌水狎鳬鷖如此風流良可繪豈不見美人㫺
日渡江来楊桺青青鶯乱啼美人今日渡江去涼葉蕭蕭
馬首西西上金陵天尺五青雲士友多如雨莫忘江上别
離時一玩新圖有所思
題永嘉山水圖歌
太初子来午湖示我永嘉山水圖洪濤積翠浮吾廬連天
鴈蕩森劒戟出海蒲門竦巖㠋羅浮势接步郎高盤欝千
峯擁城郭瀑雨松隂晝杳冥銀床瑶澗春寂寞紫金月就
隱容成青雲梯高躡康樂容成已莫招康樂猶可求不出
西城步定向南亭游眼中風物豈不好感歎在登池上樓
薄霄既愧雲飛鴻棲川復怍淵潜虬池草生春兮王澤下
竭園禽變鳴兮佞人鼔舌縦學嵇康事養生難附任公逃
夭伐悠悠往事付虚無誰復懷賢似太初應愛五言真絶
妙粲然朝日映芙蕖
壽李太使良誠(平陽人)
一畫初陽地中長晴昊梅花春浩蕩絳宮仙人有嘉會冉
冉羣真佩環響長庚照耀壷中天日華月采相新鮮仙李
揚芳百萬葉蟠桃結實三千年綺席氤氲酌瓊醑玉盤玲
瓏薦麟脯雝雝北管丹鳳鳴颯颯朱絃玄鶴舞此時宴樂
樂未央西瞻若木東扶桑仙人却念人間世遥指白雲飛
太行
和楊銕崖次韻顧仲英春夜樂
回文織就春機紅郎君歸馬如飛龍香閨畫屏焼絳蠟小
几清筝響銀甲翠鳳纔炮白鹿烹欝金美酒玉花甖瓊杯
㶑灔妾為行氣酣笑絶縵胡纓大地有維天有柱妾寧無
心終事主還憐獨宿含啼婦燕子樓寒半簾雨
畫龍歌
海雲飛揚海水搖雲水挾風相怒號重淵無底龍睡&KR0836;霹
靂一聲凌九霄額鼻如山目如電生金鱗甲光芒見倏忽
變化那可攀驅江捲湖不作難天下豐年在霖雨勺水歸
?還得所君不見丈夫用舍安有時吁嗟乎龍應觧知
題䓁慈嵩岳雲青山白雲圖
㫺游河朔還歴覧河南山山峯崢嶸三十六峻極中天是
嵩岳嵩岳之高出崑崙衡恒岱華咸歸尊下臨豫野雄地
势上應鎮宿昭天文太室闢其東半夜倒暾滄海日少室
闢其西蕭晨俯掛青蘿月風臺霧閣何岧嶤翠崖月谷堪
逍遥王子鳳笙吹絶嶺焦師霓裳翻絳霄便欲飛車往棲
息笑倚天門觀八極閑雲来往作賓朋彼此無心自相得
惜哉此願未果從徒看雲山落畫中山青雲白倏遠近佀
聞蘭若来疎鍾八十禪公雙目烱一瞬雲山皆幻境不湏
只尺論萬里寸心要與天地並重曰山有岳兮岳有雲雲
爲雨兮澤無垠雲不爲雨兮舒卷向乾坤襌公出處亦如
此浩劫不墮名實存
題墨竹
坡仙寫竹如寫字指端所出皆酒氣意態飛揚若有神風
格老来還嫵媚鵝羣鴻爪沙水眀鳳翥鸞翔山月霽流傳
戲墨在人間拭拂一枝看仔細
諭虎行
將之泉南道出興化人云有猛獸傷人者甚衆余
未信薄暮而行果遇&KR0849;&KR0849;伏不敢動良久將遁辝
以諭之并示八閩官吏云
海風捲雨閩天晴攬轡晚出莆田城人言前山有猛虎山
雨乍歇溪水鳴郵亭傳舍去路永古榕茂荔連林青極目
人烟渺蕭瑟猛虎夜吼如雷轟當前立馬一叱虎卒隷意
氣方峥嶸銕籃焚火眀奪晝照曜厓谷無潛形頽然虎伏
作卧石利牙銛爪徒猙獰縦逢乳犬那敢搏孰謂百獸猶
震驚我職分符省風俗狐兔必掃豺狼逐扵菟跑躍最豪
䧺㗖人肥已當先戮林飈泠泠山月落伏虎欲行還躑躅
應愧尋常肆凶虐深掩雙睛光煜煜扵莵於莵母為狂且
聖人寧百姓汝軰必在驅烈士不殺汝民害終未除彎我
烏號重二石拔我龍泉長三尺截汝頭骨貫汝胸汝皮我
寢肉我食汝雖後悔奚所益不如蓄威武爲帝守九關見
者皆畏愛文采何斑斑
題撿校鹽運大使翼城常德新望雲軒
本家太行西薄䆠浙江右白頭阿母不得將萬里飛雲重
回首雲生膚寸凌九霄縦横舒卷随風飄我心非雲那可
變望雲思親心始見緩節悲歌陟岵詩河山寥邈路逶迤
板輿迎養當有時寸草莫報三旾暉
