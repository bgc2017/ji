密菴藁戊卷
門人始寧任守禮校正
沛郡劉翼南編次
洪武十六年冬十有二月朔以召入見試經于文淵
閣述事一首
官壷五點鷄三唱冠佩如雲列絳霄黃道六龍行化日&KR0686;
廷一廌立清朝象来交趾經蠻服馬出流求&KR0881;海潮朝退
試文東閣下筆端五色欲飄颻
二月五日蘭溪道中廉使陶公俾作一律并呈副使
費公僉憲何公同一是正
大溪夹岸萬山青官舸乘風五兩輕百粤分苻新部使太
微執法舊明星歲當甲子天時泰春滿乾坤聖化行喜得
同寅俱俊傑碩持綱紀贊昇平
紫溪道中(属鉛山)
飛傳清晨度紫溪横空橋閣絶雲霓微波岸芷金鱗躍細
雨山櫻翠羽啼北望帝鄉天咫尺南踰閩嶺路高低皇華
最感旬宣意弭節遟回大樹西
上閩關
憲府重𨳩奉玉音岧嶤關塞入登臨水流天上分南北山
倚雲&KR2173;閱古今蠻服綏柔眀主德官刑清簡使臣心未應
霧雨霑行盖一嘯風驅萬里隂
下閩關
閩關南下路嶇崎並&KR0676;緣崖使客疑棧道萬盤全蜀險羊
腸百折太行危翻思涉世尤多難轉覺攀天却有時極目
建溪雲散盡武夷撑出數峯竒
武夷
武夷曾向丹青見今日經游意豁然花貌雲中来玉女棹
歌溪曲過儒仙欲從注易烟林表正擬觀風瘴海壖矯首
峯巒千萬狀月華眀處有啼猿
謁鎮閩王廟(王有二將居左右嘗化青紅二蛇見香几間以示靈㫫閩人有禱即應)
釣龍臺臨江水隅上有玉殿祠亡諸閩地稱王囙禹後漢
朝封國在秦餘潮喧鼓吹来滄海雲拂旌旗擁碧虚自古
神眀歸正直雙蛇出没定何如
大赦後閩憲書懷
重𨳩憲府八閩中皇化流行萬里通海接蕃夷爭入貢地
連吳越擬同風治廰階峻榕隂綠䘙戟門深荔子紅但碩
五刑渾措了黎民随處樂時雍
寓莆田分司望壺公山(山上有道觀)
平地仙山起碧空虚疑日月挂壷中金壇一片桃花雨瑶
圃千株荔葉風四海無波知獻雉八閩有獄愧乘&KR0865;細論
吾道裨皇治最憶邦人夹漈翁(鄭夹漈先生作通志及通志略凡四十餘書皆為朱文公所推重)
至泉州府决漳州衞獄寓分司作
莫道泉南非要地遥從海外控諸夷雲濤大舶来犀象烽
櫓雄城駐虎貔正擬觀風敷帝德先應决獄示皇威此時
若有民愁歎按部深慚着繡衣
萬安橋
萬安槗一名洛陽在泉南之晉江惠安二縣之交
宋端明殿學士忠惠蔡公㐮守郡時所造東西皆
因山麓爲阯長三千六百尺跨洛陽江上潮汐吐
吞洲﨩環映可謂竒勝而槗阯西北公祠在焉祠
中對樹碑版者二盖公自記其作槗歲月并大書
而深刻者字體弘壯不在唐顔太師真卿灕滩記
下是亦竒勝也洪武甲子春三月肅乘傳决獄于
泉過槗讀碑摩挲偉畫契揮翰之神頋視成功獲
涉川之利夫是以再拜拜像低佪而不能去覧其
竒勝詠之以詩
萬安槗在泉南郡&KR0865;馬来時踏淼茫羣柱直排滄海浪夾
闌横截洛陽江荔花洲島春風暖榕葉亭臺暁日蒼浩想
蔡公能濟險轉因驅石笑秦皇
送陳德原之瓊州寧遠縣知縣
承恩忽領月符出作宰遥臨嶂海南瓊島一隅爲地窄邑
人強半與黎參石舡渟浦長浮浪吉貝盈機不事蠶但使
政成&KR2173;&KR1522;靜釀橊為酒且湏酣
送喻湯佐由試僉事降文昌縣主簿
文昌主簿新紆寵平樂分司舊拜恩獬豸高峩冠上角鳳
皇深護棘中身問津海湧瓊崖曉辝闕天回紫極春自古
功名歸秀士好將惠澤溥黎民
送朱止善知福州府
聖主御天圖盛治侍臣薦剡及遺材殿廷暁奉月符出閩
海春迎五馬来到郡應脩使君閘過家還上越王臺共傳
冨貴如翁子半百聲名動上台
送喻士文之柳州馬田縣丞
丹符佐邑龍城去金闕曾爲論治人解聽蕭韶知聖德好
將冠冕化文身公庭榕葉鸎聲巧江水楊花鷁首新公退
從容詢往事羅池碑刻涴苔痕
武夷山(在建寕之崇安縣)
南下閩關紆使節武夷幽事忽相牽幾重山翠啼猿外九
曲溪流釣艇前俯仰此身驚寵錫飛行何地覓神仙玄都
&KR0836;煮金芽飲注目豪鷹捩海天
大王峯
大王峯起壓羣山想像臨朝碧漢間城郭樓臺餘刻畫烟
霞猿鳥足高閑正思問俗紆鞍馬難逐飛仙振佩環九曲
棹歌聊自唱天風音節動閩關
天風海濤亭三首
洪武十八年春二月廿九日余與右參議楊從道
自漳郡還過福之鼓山登天風海濤亭囙作三律
其一寫登臨之極目以致望亰之意其一用先師
尚書貢公玩齋所詠詩一句爲起以仰止于公且
柬清源禅師其一序崖&KR0676;勝處聞鍾鼓之音知大
士初度而羣僧贊歎也
全閩喬岳此第一誰作孤亭俯八垓風自天東吹日出濤
從海上挟雲来振衣千仞知猶徤持節重臨愧不才回望
帝京當北極紫金佳氣護蓬莱
天風亭榭玉芙蓉臨眺令人憶玩翁萬里乾坤春浩浩八
方川嶽日融融為尋陳跡紆&KR0865;馬錯料深淵蛰應龍佛國
有珠懸白月光華無處不圓通
風濤亭下萬山低度&KR0676;緣厓信杖䉫杜若波澄池鳳浴桄
榔月皎峡猿啼靈源有物雲應護大頂通霄路不迷誰頌
觀音初出世鏗鏘鍾鼓石門西
壷公山懷舍姪惟昇(在興化府作)
&KR0865;馬西臨莆口大一山千仞卓崔嵬泉當絶頂通朝夕日
轉壷中照殿臺弭節偶然觀海去省風寧爲覓仙来還憐
鬚髩都成雪家姪何時共酒杯
立春日憲𪠘言懷
迎得春還獻歲前風光浮動七閩天豈無盤送青絲莱况
有琴弹白雪萹紀省闘鷄湏守氣南華養虎在行權大鈞
生意何曾斷海柳江梅各自妍
憲𪠘言懷(福建提刑按察司宋特爲提刑司元爲肅政廉訪司司有池亭樓閣花木之勝捴名曰樂圃縱民游觀)
樂圃中間開憲府東頭池閣足逍遥水欄浸月魚游緩雲
栱凌空燕語嬌用法倘乖欽恤意居官何補聖明朝却慚
才薄虛縻禄唯待秋風舊皂雕
六月二十五日按察使陶垕仲僉事&KR1180;肅爲紏劾左
布政薛大昉貪淫䓁事既奏准令按察司就行取問
彼亦造謗還詞有旨都提取赴京於都察院聽對肅
與垕仲將出福州城城中老稚莫不哭送詩以紀之
幾行飛奏九重書一使追回萬里涂炎热可能捐素扇清
冰元自貯寒壷氣随虹蜺横南極夢挟風雲入上都照見
忠邪皇鍳在爾民何用哭行車
七月十五夜太湖看月
震澤早秋秋月明老夫此夜頗關情三千餘里出閩海七
十二峯看洞庭滉漾金波浮大地淋漓元氣濕青冥茫然
錯料鴟夷子倒載西施一舸行
至鎮江
封事相關入帝京舡臨京口敢遟行江流清激金山寺地
势雄盤銕甕城丹闕翔雲雙彩鳳青冥披霧兩蒼鷹儀刑
不是忘欽恤要為天家輔太平
九月十八日天夀聖節
黃河清為聖人生歴數從天信有徵堯日輝光龍在御舜
韶和協鳳儀庭歲當甲子三正序秋入乾坤萬物成閩海
憲臣無補報但歌天保頌華平
十一月三日同廉使陶垕仲於奉天門辞再蒙宣諭
復職閩憲
奉天門下承天語曠蕩天恩詎可酬繡豸巳吞雙猛&KR0849;花
驄仍接八諸侯每思盡力蘇民瘼終愧無才與國謀海宇
太平身徤在閩方雖遠足巡游
復職日聞得子寄鄉里諸公
海右信来徵吉夢日&KR2173;朝退感恩榮織成獬廌衣重着抱
送麒麟子巳生自頋遂良驚白髩何煩永叔聽秋聲使軺
若得家山過亂插繁花醉一觥
同陶廉使登釣臺
南征屢泊桐江舡想像高風灑九天二十八將豈吾侣一
千餘年無爾賢使旆巳承堯日照釣臺難覓客星懸最憐
碑碣生苔蘚俯仰雲山重慨然
登南臺山
南臺突兀雲上頭長嘨俯雲曾少留山淨九仙騎鳳下江
清一女乘螺遊燭天劒氣彂歐冶隔海島影銜水流馬首
還城見新月更思臨眺荔枝樓
謁朱文公祠堂(在漳州府開元寺北登高山趾西北城下陳北溪黃勉齊配食)
太守祠堂倚翠岡坐間龍象是陳黃草生書帶祗園裏樹
蔚甘棠瘴海陽川岳何年如帶礪墉壕終古似金湯邊氓
得離干戈苦一飯猶應祝聖皇
寒食泉南道中
欲發泉南值寒食一壷聊復飲酴醿鸎前榕葉雲迎蓋馬
首棃花雪點衣北頋清涼晴翠積東臨滄海暮潮微人烟
簇處長亭在深念羣黎有瘠肥
玉山道中
一年三過東津槗千仞碧峯寒玉標古木影隨山轎落早
梅香拂使旌飄羣氓習俗敦昭代景佑神靈𬗋霄此去
閩關懸鳥道長安雖遠日非遥(有張廵廟在山下)
岳王墓和馬令
誰把長城自棄捐不能一馬涉中原三軍淚濕江南地二
帝䰟飛漠北天幸浙翠華淹日月和戎綵幣轉車船幾時
消得英䧺恨南拱枝頭呌杜鵑
送行人蔡英夫奉旨頒流求國王印寶就與國王之
来享者二人同駕海舟自福建起柁
五虎門西曡鼓撾行人承詔自皇家刻金鳥篆頒王號建
節龍&KR0750;戞海霞兩國夷君歸絶島萬年天子御中華預知
奉使旋京日浩蕩秋濤湧月槎
五月六日先爲馬蹶而傷左足自清漳千里輿歸閩
憲是日之夜坐占長句
何幸蒙恩不自酬此心寧敢為身謀塞翁得馬未為福樂
子下堂方有憂難把股肱裨帝力欲馮耳目贊皇猷馳驅
未俲先成跛絳燭華軒坐淚流
五月二十日憲堂清坐懷新湖陳庭豫隱者
載見薰風荔子紅忽思往事在眉中神羊曾有畸人夢&KR0865;
馬真觀八郡風雨浥火山垂湛露雲凝炎海崒奇峰&KR2347;鬚
雪白無由黑欲乞還月向魏公
詠荔枝閩憲作
星毬朱柿雜硫黃磊落千林帶海旁火齊外包團絳色水
精中結瑩寒漿每嫌天寳供妃子豈謂元豐獻帝王今代
御筵唯玉食不因微物擾炎方
初入獄
兩度入閩持憲節一朝随例赴神京楚囚冠束蕭騷髮梁
獄書陳&KR0548;惻情柙虎有文終自耀土龍不雨敢言靈寸心
俯仰真無愧唯待寬恩出聖明
獄中作
閩海歸来闕下遊忽從圜土作拘囚文章何用追韓馬義
烈徒勞著李劉衰病母妻何所倚嬌癡兒女未知愁萇弘
有血終成碧歲歲春風草際浮
長律七言
夀張知縣
朱紱南来自帝庭牛刀宰邑萬人寧農耕戴勝鳴桑野吏
散慈烏下訟庭闔境幸霑君子澤燭天欣覩老人星千年
桃發陽春麗五&KR0694;芝凝湛露馨好舉瓊杯飡石髄仍揮綵
筆寫丹經漢良辟榖應留訣唐果修真足引齡東日映雲
生華彩南山當戶落空青池捎荷雨神龜尾海拍松風逸
鶴翎㶑灔兕觥聊上夀嶤峩麟閣會圖形由来豈弟常純
嘏一爲哦詩尚可聽
和朱貭夫見寄
四海初飛戰伐塵栖遟游䆠各天真退之偶入淮西幕子
美閑垂漢上綸大道坦夷堪履尾九霄曠蕩莫攀鱗縦歸
天禄讐青簡何及秋江采綠蓴玉櫑具銛祗自惜黑貂裘
弊欲誰紉草儀禮院雖承詔佐政名州豈若神黍子涼風
齊甸闊桃花流水浙江春畫舡酒盡餘情在青鳥書来別
恨新萬里生還聊爾爾百年相見好頻頻玩翁况巳成丘
墓洒淚遥應到海濱(先師尚書玩齊先生權厝海寧之小桃源)
送王知縣上計朝京
封章上計宜居最奉命朝天在及期帝闕九重環象魏王
春一統發華夷斑聮簮笏揚休日樂聽蕭韶錫宴時既向
楓宸沾聖澤好歸花縣慰民思殷勤農父耕田勸揖遜鄉
人飲酒儀寡婦何煩孟嘗訴李娥仍誄度公辝淳風百里
真堪復善政三年属有爲莫道外官非近侍鍾山咫尺五
雲飛
荷傘
癸亥夏六月八日余自南原將還漁浦道經皂李
湖命甥唐鋆折蓮葉以障炎日而涼颸颯然不知
藴隆之蟲也名之曰荷傘既還草堂所謂荷傘葉
則巳痿遂截筒以飲酒存蔕以療病因作律詩一
首以示鋆云
客行觸暑向湖涯拗得青荷作傘持島雨乍来珠亂走浦
風颯至扇同揮清香立鷺空思近圓影游龜竟失依正愛
微涼消热惱敢論高盖帶傾危水中好葺湘累室陣外何
妨蜀客衣誰謂脆柔難久恃自憐芳潔少相知截筒拚飲
匏尊盡屑蔕湏將肺病治摧折敷榮吾庇頼休歌柱鏡不
堪爲
絶句五言
丁未初至南京登鳳凰臺
城上青山合江中錦浪𨳩紛紛六朝事獨倚鳳皇臺
發濰州留别父老
贊政既無補罷官何足多猶煩諸父老别淚洒銀河
題唐人打毬圖
慘淡風雲地奔馳汗血駒若非張㒒射休上擊毬書
題美人圖二首
睡起向深宫羅衣立曉風折香聊自嗅不是妬花容
又
繡得鴛鴦似春窗困思迷閑携玉如意花底聽黃鸝
絶句七言
詠苿莉
咲倚薰風淺駐春生香披拂最撩人晚凉一枕花前夢曾
見霓裳舞太真
書扇贈黃宗祥
薝蔔吹香度水闌石為屏几晝生寒游塵不動沉烟細自
把皇義易象看
泊蕭山
来往錢唐&KR0881;巨濤湘湖維舸氣猶豪為誰重寫登臨勝奪
得江家五&KR0694;毫
題陳敬德主簿棘鵲圖
棘枝何可着文禽歛翼卑棲不自禁應待上林春佀海向
風飛去弄佳音
題圯槗老人圖
處處江山起戰塵榖城猶可著閑身還將天下安危計都
付槗&KR2173;進履人
楊桺枝送沈自成之武康縣丞五首
楊桺毶毶弄曉晴桺&KR2173;持酒送君行春風吹起如簧語可
是啼鸎最有情
貳令之官別舊遊百花撩亂擁吴州祗應楊柳偏多思欲
把青絲控馬頭
舘娃宫裏柳摇搖恰似春風舞細腰今日更縈前日恨送
行何惜折長條
闔閭城外柳飛花騎馬之官驛路斜此去綠隂應滿縣風
流元不属陶家
吴堤新柳倚晴烟淺綠輕紅最可憐不是多情管離別要
將旾&KR0694;送行船
楊桺枝五首
南浦春光媚綠波脩眉輕展佀柔蛾若非張緒風流態敢
趁清隂馬上過
記得錢塘折柳枝畫橋流水暮春時蘇家小女多才思一
曲翻從笛裏吹
吳郡東風柳遶城朱門華舘捴鸎聲笙歌合奏春陰裏誰
念將軍㶚上營
何處春来柳樹稠汴河千里接揚州可憐錦䌫廵游後幾
度飛花送客舟
彭澤歸来萬事休更從何處托風流五株楊桺當門種醉
裏聽鶯卧石頭
二月七日望西山有作
冶劒無因上虎丘看花有夢過長洲五湖春水如天闊未
許鴟夷放一舟
題孫子廟壁(在昌邑縣瓦城社)
戰國干戈格闘時將軍出計最能竒寧羞兩足都成斷還
揔齊師破魏師
濰陽閑居二首
閒居濰上愛高眠日晏行庖未起烟不用吏民憂我乏囊
中猶有賣文錢
堂前綠柳堂後槐九夏軒窗清蔭佳飲酒哦詩不觧事恬
然飛爽游無懷
歸車二首(八月三日自濰陽將南還)
歸車得為老親牽不畏路難如上天千里青山過齊魯下
邳河上恰乘舡
得挽歸車載老親還鄉未到巳懽欣清簫送月山中夜綠
酒看花野外春
淮隂絶句
城中車馬喧塵土淮裏魚龍戲海潮米艦吳人朝打鼓酒
樓燕女夜吹簫
松陵留別倪元鎮高士
佳賓巳散千金盡小畫兼題五字竒邂逅松陵慨今昔酒
壷茶椀髩如絲
笠澤檥舟
秋風笠澤駐歸橈甘橘肥鱸酒一瓢斷送客愁愁不盡夕
陽黃葉洞庭遥
題馬四首
青&KR0865;未解絡頭絲沙苑閑来嚙癢時水潔草肥風日美未
湏立近玉階墀
八尺權竒白鼻騧東来萬里自流沙䧺高頋盻深沉志立
仗偏宜在帝家
渥洼神驥氣如龍玉鼻金蹄雪尾[騣-凶+(鬯-匕)]太㒒立持絲絡緩定
應仗出大明宫
沙苑牽来一疋驑雙瞳夹鏡氣横秋長鳴思踏關山道露
寝羲臺不足游
題嚴子陵圖
帝攬英䧺巳中興我何勲業樹朝廷欲令多士持風節暫
使微垣有客星
題謝太傅像
未戰巳能知勝負戎夷何可抗王師捷書忽自淮淝至談
笑從容更着碁
天生賢逹濟時艱再造王家笑語間一自白鷄成夢後越
人空識舊江山
題姮娥圖
誰道姮娥是羿妻桂花香露濕雲衣翻然躍入清虚府不
𬋩人間有別離
荅葉周道見贈
戰國文章巳不醇䧺竒只合數先秦泰山碣石雲天表未
許燕然繼後塵
題趙松雪八駿圖
秀麦春風滿舊都王孫行處每踟蹰鑾旗一去無歸日空
寫瑶池八駿圖
題柯丹丘畫竹
參書戲墨冠神州忽作飛仙又幾秋昨夜海天涼月白玉
笙吹鳳下丹丘
三月十一日過吳江槗
江光湖&KR0694;渺西東犀甲牙船幾戰攻回首封壃歸一統玉
簫吹月過垂虹
閭門望虎丘
雄城百雉控江湖虎氣騰空失湛盧唯有垂楊依綠水棹
舡游女唱吳歈
題許由一瓢圖
先生若肯臨天下舜禹臯䕫捴是臣却重一瓢輕萬乘乾
坤真箇有閑人
讀霍光傳
癈立縣官翻覆手中興勲業更歸誰一封奏失人臣道千
古延年漢伯夷
題士廉所蔵漁圖二幅
不爲劉郎作諫官桐江小艇載垂竿高風想見千年上何
必雲臺畫裏看
翰林歸去號玄真風雨江湖幾度春志不在魚寧用餌漾
舟沉網彼何人
題葛原良所蔵王元章所作梅鳥圖
翠袖佳人天外倚縞衣仙女月中尋十年一覺悲歡夢都
把春情付雪禽右梅竹白鳥
雪餘梅發暎春空咫尺仙凡有路通為問綠衣歌舞後更
誰曾到合歡宫右梅花翠鳥
題趙叔誠所蔵斑婕妤團扇圖
不碩同車奉至尊竟歸長信掩重門夢魂肯到夫容帳猶
託齊紈寫怨恩
爲張知縣題挟弹圖
紫陌春風萬物榮王孫駐馬最多情金丸不肯輕弹射却
聽黃酈隔葉鳴
題陳孟文所蔵青山白雲圖
若人好是希夷孫文彩風流迥出羣往歲入關閑駐馬袖
中携得華山雲
題挟弹圖
五陵才子本豪華倚馬沉吟傍日斜豈惜金丸千萬箇自
緣不肯打慈鴉
題天際歸舟圖
閑雲澹澹樹離離天遠江清小舸歸一叚詩情誰會得風
流當属&KR1180;玄暉
題巫峽瀟湘圖
蜀人休笑杜陵狂倚閣哦詩雨氣香自有波瀾能浩蕩欲
回丞峽作瀟湘
題東坡像
重游赤壁泝流湍莫笑黃州老謪官千古江山歸兩賦英
䧺元不數曹瞞
題趙思謹所蔵唐子華漁洲横笛圖
不見高人張志和扁舟吹笛霅溪過桃花水暖鱖魚美可
是金章勝綠蓑
次韻百官旌教寺善&KR1167;菴&KR0688;主二絶
栗里歸来謾賦詩茅齊老去足棲遟此心閑靜誰能識唯
許廬山惠遠知
滿軒松月夜將殘激枕江聲夢不安憶共攬衣成露坐白
蓮香拂水&KR2173;闌
和張員外次韻顧仲瑛柳花詞十首
盧女初来魏帝家樓前楊桺倚風斜新衣只擬裁金縷綠
髩何堪點雪花
細腰宫裏曲池平楊桺依然遶故城城上晚風飛絮急無
端感慨爲誰生
依依楊桺並閶門歌斷吳歈黯別䰟落絮看時和淚點柔
條折處帶啼㾗
柳條垂影馬鞍清張緒華年別有情狂雪莫教吹一點䓁
閑粘着髩&KR2173;明
白花飛来江水東不戀魏宫閶闔風把臂踏歌歌未巳至
今春興惱諸公
煬帝廵游柰樂何毶毶楊柳汴堤多飛花盡向龍舟舞彷
彿陳宫玉樹歌
三郎西内又經春二月東風属下旬無數柳花吹御帳夢
中疑是馬嵬塵
絲管錢塘沸早春畫槗綠水柳條新重經蘇小門前過飛
絮多情惹着人
永豐園裏落殘隂白傅風流巳陸沉不有兩枝天上植飛
花那入御簾深
門前五桺不湏多息蔭醉眠還浩歌點撿飛花休委地草
中其柰寄奴何
送汪約齋往雲南
天家&KR0849;將彂三門一掃雲南息垢氛欲問烏蒙烏撒事翠
珉湏誦雪樓文
題時苗留犢圖
漢吏循良稱父母時苗不遂物情私但能留犢要清譽不
念渠懷䑛犢悲
題荔枝畫卷(上有蛱蝶)
南風吹&KR0836;涪江果天寳年中入貢来正似内園妃子笑却
教蝴蝶也相猜
一聲鼙鼓動漁陽萬里龍旗幸蜀忙惆悵行宫成獨晏内
人休唱荔枝香
楓亭
大榕高茘接楓亭旌戟穿林小隊行海雨欲来山路遠馬
頭格磔鷓鴣聲
萬安槗
先師宣城貢公元至正初以翰林直學士代祀天
妃于泉南與郡守偰世南觀潮萬安(即洛陽槗也)公别之
以詩有且解金魚沽别酒洛陽槗下正潮平之句
後公作憲閩中既又以戶部尚書分部福建每語
肅以洛陽橋觀潮時事國朝洪武甲子春三月肅
為决獄来泉過所謂洛陽槗者囙賦絶句一首云
翰林代祀属前朝曾說泉南看海潮二十四年如一夢乘
&KR0865;来過洛陽槗
過古通源驛(在漳州柳營江東)
唐歐陽詹有詩云回峯曡嶂遶亭隅散點烟霜勝
畫圖日暮華軒卷長箔太清雲上對蓬壷此作載
清漳集洪武乙丑余以使事至龍溪過所謂通源
驛道囙憶歐陽佳詠詠歌再四次韻二首
使過閩越極南隅海島江岑混一圖出沒雲霞旋日月不
浮弱水得方壷
每咲浮生滯一隅長風忽爾送南圖天池不隔仙洲路欲
醉方平十二壷
入漳州
每說漳州非善地霜威一掃瘴烟空低佪馬上觀風物碧
水青山佀越中
出漳州
馬度九龍江水寒環江山岳竦雲端八閩竒勝今觀盡欲
過潮陽訪老韓
洪武十八年二月二十日自漳州府回閩憲囙思去
年七月五日出閩關土人云憲司官初過此關值微
雨故有小不利今出關而天日晶明旌節當復還矣
及至京師紏劾奸貪事既得實彼乃伏誅我則還職
再入關天又晴人復云必大亨也前後所作二絶句
謾誌于此
入關霧雨出關晴往蹇来亨未可憑但爲八閩除大慝不
妨縲絏到神京
再入關来宿雨晴南公遺䜟以堪憑還知生死從天定只
把丹心注玉京
五月三日憲𪠘言懷
池閣凉生荔子風細傾尊酒與誰同百年身事從天定得
失何須問塞翁(時方墜馬傷足)
憶先塋
縣北平山有墓祠牲牢合祭在春時勒碑欲擬瀧岡表惆
悵孤兒此志違
别生母
阿母衰年頼有兒兒今不幸母何依母恩難報兒心苦萬
歲千秋不盡悲
别兄弟
六人兄弟我先歸棣萼進前少一巵湏信死生元有命莫
教諸姪廢書詩
別妻
結髮相看兩不疑紛紛會別幾何時如今當抱終天痛不
到黃泉不盡期
别新娘子
與爾相從未幾時可怜生女又生兒他年若嫁吾寧見守
得宗風在𡭗為
自訟
眼前生死日紛紛天地無心亦断䰟此事難平誰料理劫
灰中有玉俱焚
偶来塵世五旬三多少悲歡好惡兼本性不随身共滅皎
如滄海出秋蟾
叚夏閏枝前軰天唘刻夲補填闕字己巳八月二十
一日書潜記時入秘魔崖已五日矣
