密菴詩藁後序
余自幼時余先人常率余拜從姑之夫密菴扵蓀溪先人
嘗謂密菴曰吾兒年雖幼姿頗敏願君親教之密菴曰凢
從余游者咸以覺覺之吾寕舍姻戚而外頋㦲後先人旣
殁而密菴比游齊魯晉趙燕魏之郊閱數歲始歸田里而
余年稍長復拜密菴扵蓀溪則慨余先人所與之語遂俯
而教之擊蒙發蔀靡所不至常語以天地隂陽五行萬化
微妙至極之理堯舜禹湯文武周孔治世不易之道六經
傳記百氏子史之格言與夫制作之繩墨學書之徑庭無
不指授漸磨淬礪冀余成學寔不後吾先人之所謂哉非
謹義其孰能然乎洪武十有六年冬而密菴領薦于朝出
僉閩憲則余莫能從以竹嗚呼密菴之誨靡能尽听密菴
之學靡能盡傳和風未暢甘雨未濡焦未沃而枯未甦深
有企扵密菴而終余之所未至不幸遽絶余巳逝可勝痛
哉可勝痛哉然其殁後之六年余亦察薦于天官遂得拜
命南宫裒密菴所著詩文凢十卷編類成帙置諸座右嘗
與四方往来鴻生碩彦相加訂証閱八年始克先鋟梓
詩然詩五卷卷以天干為第其卷文帙亦如之嗟夫密菴
之詩𥙷誌闕証史繆動關世教足厚風俗人𣣔閟而不傳
自有不容扵不傳矣其詩體裁音節声律高下則九灵山
人戴先生良備𫐠之矣余何敢言哉始書鋟梓之歲月云
洪武戊寅春正月上丁沛郡劉翼南謹序
