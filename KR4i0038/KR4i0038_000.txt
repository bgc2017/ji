娛書堂詩話詩文評類
提要
(臣)等謹案娛書堂詩話一卷宋趙與虤撰虤
字集韻音牛閑切說文訓為虎怒故其字為
威伯以宋史宗室表連名次第攷之蓋太祖
十世孫也書中多稱陸游楊萬里樓鑰晚年
之作又引張淏雲谷雜記是寧宗以俊人矣
觀其所論大抵以神韻脱灑為宗其引楊萬
里千巖摘稿序及姜堯章白石詩稿自序頗
以江西宗派為未善其宗旨可知殆當宋元
之交詩派將變之時學者方厭棄黃陳餘唾
而欲矯以清新故其議論如此雖未必盡合
詩家正諦而一時風會升降之故要即可於
此覘之至其他徵引亦多詳核可據頗有足
資攷證者焉乾隆四十二年十月恭校上
總纂官(臣)紀昀(臣)陸錫熊(臣)孫士毅
總校官(臣)陸費墀
