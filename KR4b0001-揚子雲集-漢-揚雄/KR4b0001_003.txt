揚子雲集卷三
漢揚雄撰
明鄭樸編
方言
輶軒使者絶代語釋别國方言第一
黨皢哲知也楚謂之黨或曰皢齊宋之間謂之哲
虔儇慧也秦謂之漫晉謂之㦟宋楚之間謂之倢楚或
謂之䜏自關而東趙魏之間謂之黠或謂之鬼
娥㜲好也秦曰娥宋魏之間謂之㜲秦晉之間凡好而
輕者謂之娥自關而東河濟之間謂之媌或謂之姣趙
魏燕代之間曰姝或曰妦自關而西秦晉之故都曰妍
好其通語也
烈枿餘也陳鄭之間曰枿晉衛之間曰烈秦晉之間曰
隷或曰烈
台胎陶鞠養也晉衛燕魏曰台陳楚韓鄭之間曰鞠秦
或曰陶汝潁梁宋之間曰胎或曰艾
憮㤿憐牟愛也韓鄭曰憮晉衛曰情汝潁之間曰憐宋
魯之間曰牟或曰憐憐通語也
㥄憮矜悼憐哀也齊魯之間曰矜陳楚之間曰悼趙魏
燕代之間曰㥄自楚之北郊曰憮秦晉之間或曰矜或
曰悼
咺唏㣿怛痛也凡哀泣而不止曰咺哀而不泣曰唏於
方則楚言哀曰唏燕之外鄙朝鮮洌水之間少兒泣而
不止曰咺自關而西秦晉之間凡大人少兒泣而不止
謂之唴哭極音絶亦謂之唴平原謂啼極無聲謂之唴
哴楚謂之噭咷齊宋之間謂之喑或謂之惄
悼惄悴憖傷也自關而東汝潁陳楚之間通語也汝謂
之惄秦謂之悼宋謂之悴楚潁之間謂之憖
慎濟&KR2947;惄溼桓憂也宋衛或謂之慎或曰&KR2947;陳楚或曰
溼或曰濟自關而西秦晉之間或曰惄或曰溼自關而
西秦晉之間凡志而不得欲而不獲高而有墜得而中
亡謂之溼或謂之惄
鬱悠懷惄惟慮願念靖慎思也晉宋衛魯之間謂之鬱
悠惟凡思也慮謀思也願欲思也念常思也東齊海岱
之間曰靖秦晉或曰慎凡思之貌亦曰慎或曰惄
敦豐厖&KR3368;憮般嘏奕戎京奘將大也凡物之大貌曰豐
厖深之大也東齊海岱之間曰&KR3368;或曰憮宋魯陳衛之
間謂之嘏或曰戎秦晉之間凡物壯大謂之嘏或曰夏
秦晉之間凡人之大謂之奘或謂之壯燕之北鄙齊楚
之郊或曰京或曰將皆古今語也初别國不相往來之
言也今或同而舊書雅記故俗語不失其方而後人不
知故為之作釋也
假&KR1749;懷摧詹戾艐至也邠唐冀兖之間曰假或曰&KR1749;齊
楚之會郊或曰懷摧詹戾楚語也艐宋語也皆古雅之
别語也今則或同嫁逝徂適往也自家而出謂之嫁由
女而出為嫁也逝秦晉語也徂齊語也適宋魯語也往
凡語也
漫台脅䦧懼也燕代之間曰漫台齊楚之間曰脅䦧宋
衛之間凡怒而噎噫謂之脅䦧南楚江湘之間謂之嘽
咺
虔劉慘㨆殺也秦晉宋衛之間謂殺曰劉晉之北鄙亦
曰劉秦晉之北鄙燕之北郊翟縣之郊謂賊為虔晉魏
河内之北謂㨆曰殘楚謂之貪南楚江湘之間謂之欺
亟憐憮㤿愛也東齊海岱之間曰亟自關而西秦晉之
間凡相敬愛謂之亟陳楚江淮之間曰憐宋衛邠陶之
間曰憮或曰㤿
眉棃耋鮐老也東齊曰眉燕代之北鄙曰棃宋衛兖豫
之内曰耋秦晉之郊陳兖之會曰耇鮐
脩駿融繹尋延長也陳楚之間曰脩海岱大野之間曰
尋宋衛荆吳之間曰融自關而西秦晉梁益之間凡物
長謂之尋周官之法度廣為尋幅廣為充延永長也凡
施於年者謂之延施於衆長謂之永
允訦恂展諒穆信也齊魯之間曰允燕代東齊曰訦宋
衛汝潁之間曰恂荆吳淮汭之間曰展西甌毒屋黃石
野之間曰穆衆信曰諒周南召南衛之語也
碩沈巨濯訏敦夏于大也齊宋之間曰巨曰碩凡物盛
多謂之寇齊宋之郊楚魏之際曰夥自關而西秦晉之
間凡人語而過謂之&KR3814;或曰僉東齊謂之劍或謂之弩
弩猶怒也陳鄭之間曰敦荆吳揚甌之郊曰濯中齊西
楚之間曰訏自關而西秦晉之間凡物之壯大者而愛
偉之謂之夏周鄭之間謂之暇郴齊語也于通詞也
牴&KR2394;會也雍梁之間曰牴秦晉亦曰牴凡會物謂之&KR2394;
華荂晠也齊楚之間或謂之華或謂之荂
墳地大也青幽之間凡土而高且大者謂之墳張小使
大謂之廓陳楚之間謂之模
嬛蟬䌪撚未續也楚曰嬛蟬出也楚曰蟬或曰未及也
&KR2604;䠛&KR0008;跳也楚曰䟷陳鄭之間曰䠛楚曰蹠自關而西
秦晉之間曰跳或曰&KR2604;
躡郅跂&KR1749;躋䠯登也自關而西秦晉之間曰躡東齊海
岱之間謂之躋魯衛曰郅梁益之間曰&KR1749;或曰跂
逢逆迎也自關而東曰逆自關而西或曰迎或曰逢
撏攓摭挻取也南楚曰攓陳宋之間曰摭衛魯揚徐荆
衡之郊曰撏自關而西秦晉之間凡取物而逆謂之籑
楚部或謂之挻
餥飵食也陳楚之内相謁而食麥饘謂之餥楚曰飵凡
陳楚之郊南楚之外相謁而飱或曰飵或曰䬯秦晉之
際河陰之間曰&KR0008;䭓此秦語也
釗薄勉也秦晉曰釗或曰薄故其鄙語曰薄努猶勉弩
也南楚之外曰薄努自關而東周鄭之間曰勔釗齊魯
曰勗兹
輶軒使者絶代語釋别國方言第二
釥嫽好也青徐海岱之間曰釥或謂之嫽好凡通語也
朦厖豐也自關而西秦晉之間凡大貌謂之朦或謂之
厖豐其通語也趙魏之郊燕之北鄙凡大人謂之豐人
燕記曰豐人杼首杼首長首也楚謂之伃燕謂之杼燕
趙之間言圍大謂之豐
娃媠窕豔美也吳楚衡淮之間曰娃南楚之外曰媠宋
衛晉鄭之間曰豔陳楚周南之間曰窕自關而西秦晉
之間凡美色或謂之好或謂之窕故吳有館娃之宫秦
有㯃娥之臺秦晉之間美貌謂之娥美狀為窕美色為
豔美心為窈
奕僷容也自關而西凡美容謂之奕或謂之僷宋衛曰
僷陳楚汝潁之間謂之奕
䫵鑠&KR0008;揚&KR0008;隻也南楚江淮之間曰䫵或曰&KR0008;好目謂
之順黸瞳之子謂之&KR1531;宋衛韓鄭之間曰鑠燕代朝鮮
洌水之間曰盱或謂之揚
魏笙揫摻細也自關而西秦晉之間凡細而有容謂之
魏或曰徥凡細貌謂之笙斂物而細謂之揫或曰摻
&KR0008;渾䑄䑋&KR2763;泡盛也自關而西秦晉之間語也陳宋之
間曰&KR2763;江淮之間曰泡秦晉或曰䑋梁益之間凡人言
盛及其所愛曰諱其肥&KR0008;謂之䑋
私策纖䓲稺杪小也自關而西秦晉之郊梁益之間凡
物小者謂之私小或曰纖繒帛之細者謂之纖東齊言
布帛之細者曰綾秦晉曰靡凡草生而初達謂之䓲稺
年小也木細枝謂之杪江淮陳楚之内謂之篾青齊兖
冀之間謂之葼燕之北鄙朝鮮洌水之間謂之策故傳
曰慈母之怒子也雖折葼笞之其惠存焉
殗殜微也宋衛之間曰殗自關而西秦晉之間凡病而
不甚曰殗殜
臺敵延也東齊海岱之間曰臺自關而西秦晉之間物
力同者謂之臺敵
抱㛯耦也荆吳江湖之間曰抱㛯宋潁之間或曰㛯
倚踦竒也自關而西秦晉之間凡全物而體不具謂之
倚梁楚之間謂之踦雍梁之西郊凡嘼支體不具者謂
之踦
逴獡透驚也自關而西秦晉之間凡蹇者或謂之逴體
而偏長短亦謂之逴宋衛南楚凡相驚曰獡或曰透
儀&KR1749;來也陳潁之間曰儀自關而東周鄭之郊齊魯之
間或謂&KR1749;曰懷
䵑&KR2899;黏也齊魯青徐自關而東或曰䵑或曰&KR2899;
餬託庇寓&KR3028;寄也齊衛宋魯陳晉汝潁荆州江淮之間
曰庇或曰寓寄食為餬凡寄為託寄物為&KR3028;
逞苦了快也自山而東或曰逞楚曰苦秦曰了
挴㥾𧹞愧也晉曰挴或曰㥾秦晉之間凡愧而見上謂
之𧹞梁宋曰㥾
叨惏殘也陳楚曰惏
馮&KR0008;苛怒也楚曰憑小怒曰&KR0008;陳謂之苛
憡刺痛也自關而西秦晉之間或曰憡
撟捎選也自關而西秦晉之間凡取物之上謂之撟捎
&KR0972;梗爽猛也晉魏之間曰&KR0972;韓趙之間曰梗齊晉曰爽
瞷睇睎䀩眄也陳楚之間南楚之外曰睇東齊青徐之
間曰睎吳揚江淮之間或曰瞷或曰䀩自關而西秦晉
之間曰眄
䭒喙呬息也周鄭宋沛之間曰䭒自關而西秦晉之間
或曰喙或曰䭒東齊曰呬
䤨摫裁也梁益之間裁木為器曰䤨裂帛為衣曰摫䤨
又斵也晉趙之間謂之䤨䤨
鐫㧻也晉趙謂之鐫
鍇鑙堅也自關而西秦晉之間曰鍇吳揚江淮之間曰
鑙
揄鋪&KR3019;&KR3128;帗縷葉輸毳也荆揚江湖之間曰揄鋪楚曰
&KR3019;&KR3128;陳宋鄭衛之間謂之帗縷燕之北郊朝鮮洌水之
間曰葉輸
孑藎餘也周鄭之間曰藎或曰孑青徐楚之間曰孑自
關而西秦晉之間炊薪不盡曰藎孑俊也遵俊也
翿幢翳也楚曰翿關西關東皆曰幢
&KR0679;略求也秦晉之間曰摉就室曰&KR0679;於道曰略略強取
也攗摭取也此通語也
茫矜奄遽也吳揚曰茫陳潁之間曰奄秦晉或曰矜或
曰遽
速逞搖扇疾也東齊海岱之間曰速燕之外鄙朝鮮洌
水之間曰搖扇楚曰逞
予賴讎也南楚之外曰賴秦晉曰讎
恒慨蔘綏羞繹紛毋言既廣又大也荆揚之間凡言廣
大者謂之恒慨東甌之間謂之蔘綏或謂之羞繹紛毋
劋蹶獪也秦晉之間曰獪楚謂之劋或曰蹶楚鄭曰蒍
或曰姡
輶軒使者絶代語釋别國方言第三
陳楚之間凡人嘼乳而雙産謂之釐孳秦晉之間謂之
僆子自關而東趙魏之間謂之孿生女謂之嫁子
東齊之間聓謂之倩
燕齊之間養馬者謂之娠官婢女厮謂之娠
楚東海之間亭父謂之亭公卒謂之弩父或謂之楮
臧甬侮獲奴婢賤稱也荆淮海岱雜齊之間罵奴曰臧
罵婢曰獲齊之北鄙燕之北郊凡民男而聓婢謂之臧
女而婦奴謂之獲亡奴謂之&KR0146;亡婢謂之獲皆異方罵
奴婢之醜稱也自關而東陳魏宋楚之間保庸謂之甬
秦晉之間罵奴婢曰侮
蒍譌譁涅化也燕朝鮮洌水之間曰涅或曰譁雞伏卵
而未孚始化之時謂之涅
斟協汁也北燕朝鮮洌水之間曰斟自關而東曰協關
西曰汁
蘇芥草也江淮南楚之間曰蘇自關而西或曰草或曰
芥南楚江湘之間謂之芥蘇亦荏也關之東西或謂之
蘇或謂之荏周鄭之間謂之公蕡沅湘之南或謂之&KR0034;
其小者謂之䖆葇
蘴蕘蕪菁也陳楚之郊謂之蘴魯齊之郊謂之蕘關之
東西謂之蕪菁趙魏之郊謂之大芥其小者謂之辛芥
或謂之幽芥其紫華者謂之蘆菔東魯謂之菈&KR2776;
葰芡雞頭也北燕謂之葰青徐淮泗之間謂之芡南楚
江湘之間謂之雞頭或謂之雁頭或謂之烏頭
凡草木刺人北燕朝鮮之間謂之策或謂之壯自關而
東或謂之梗或謂之劌自關而西謂之刺江湘之間謂
之棘
凡飲藥傅藥而毒南楚之外謂之瘌北燕朝鮮之間謂
之癆東齊海岱之間謂之眠或謂之眩自關而西謂之
毒瘌痛也
逞皢恔苦快也自關而東或曰皢或曰逞江淮陳楚之
間曰逞宋鄭周洛韓魏之間曰苦東齊海岱之間曰恔
自關而西謂之快
膠譎詐也凉州西南之間曰膠自關而東西或曰譎或
曰膠詐通語也
揠擢拂戎拔也自關而西或曰拔或曰擢自關而東江
淮南楚之間或曰戎東齊海岱之間曰揠
慰廛度凥也江淮青徐之間曰慰東齊海岱之間或曰
度或曰廛或曰踐
萃雜集也東齊曰聖
迨遝及也東齊曰迨關之東西曰遝或曰及
荄杜根也東齊曰杜或曰茇
班徹列也北燕曰班東齊曰徹
瘼癁病也東齊海岱之間曰瘼或曰癁秦曰瘎
掩醜掍綷同也江淮南楚之間曰掩宋衛之間曰綷或
曰掍東齊曰醜
裕猷道也東齊曰裕或曰猷
虔散殺也東齊曰散青徐淮楚之間曰虔
汜浼㶄洼洿也自關而東或曰洼或曰汜東齊海岱之
間或曰浼或曰㶄
庸恣比侹更佚代也齊曰佚江淮陳楚之間曰侹餘四
方之通語也
氓民也
朹仇也
寓寄也
露敗也
别治也
棖法也
謫怒也
間非也
格正也
&KR0008;數也
軫戾也
屑潔也
□罪也
俚聊也
梱就也
苙圂也
廋隠也
餂取也
棖隨也
儓&KR2357;農夫之醜稱也南楚凡罵庸賤謂之田儓或謂之
&KR2357;或謂之辟辟商人醜稱也
庸謂之倯轉語也
褸裂須□挾斯敗也南楚凡人貧衣被醜弊謂之須□
或謂之褸裂或謂之襤褸故左傳曰蓽路襤褸以啟山
林殆謂此也或謂之挾斯器物弊亦謂之挾斯
&KR2172;鋌澌盡也南楚凡物盡生者曰&KR2172;生物空盡者曰鋌
鋌賜也連此&KR2172;澌皆盡也鋌空也語之轉也
&KR2172;翕葉聚也楚謂之&KR2172;或謂之翕葉楚通語也
斟益也南楚凡相益而又少謂之不斟凡病少愈而加
劇亦謂之不斟或謂之何斟
差間知愈也南楚病愈者謂之差或謂之間或謂之知
知通語也或謂之慧或謂之憭或謂之瘳或謂之蠲或
謂之除
輶軒使者絶代語釋别國方言第四
襌衣江淮南楚之間謂之褋關之東西謂之襌衣有袌
者趙魏之間謂之袏衣無袌者謂之裎衣古謂之深衣
襜褕江淮南楚謂之&KR2391;褣自關而西謂之襜褕其短者
謂之裋褕以布而無緣敝而紩之謂之襤褸自關而西
謂之䘪䘿其敝者謂之緻
汗襦江淮南楚之間謂之䙢自關而西或謂之袛裯自
關而東謂之甲襦陳魏宋楚之間謂之襜襦或謂之襌
襦
帬陳魏之間謂之帔自關而東或謂之襬
蔽䣛江淮之間謂之褘或謂之袚魏宋南楚之間謂之
大巾自關東西謂之蔽䣛齊魯之郊謂之袡襦西南屬
漢謂之曲領或謂之襦褌陳楚江淮之間謂之䘴
袴齊魯之間謂之䙭或謂之襱關西謂之袴
褕謂之袖
衱謂之褗
袿謂之裾
褸謂之袵
褸謂之緻
裯謂之襤
無緣之衣謂之襤
無袂之衣謂之䙃
無&KR0008;之袴謂之襣
䘯謂之袩
衿謂之交
裺謂之襦
襜謂之䘸
佩紟謂之裎
褸謂之袩
覆䘹謂之襌衣
偏襌謂之襌襦
礿繵謂之褌
袒飾謂之直衿
襃明謂之袍
繞衿謂之帬
懸裺謂之緣
絜襦謂之蔽膝
裪&KR3073;謂之袖
帍裱謂之被巾
繞䋸謂之&KR0008;裺
厲謂之帶
襎裷謂之幭繄袼謂之䙔楚謂無緣之衣曰襤紩衣謂
之褸秦謂之緻自關而西秦晉之間無緣之衣謂之䘪
䘿
複襦江湘之間謂之襤或謂之筩褹
大袴謂之倒頓小袴謂之䘨&KR0008;楚通語也
&KR1970;巾也大巾謂之&KR1843;嵩嶽之南陳潁之間謂之帤亦謂
之&KR1970;
絡頭帞頭也紗繢䰎帶䰂帶&KR3140;㡋幧頭也自關而西秦
晉之郊曰絡頭南楚江湘之間曰帞頭自河以北趙魏
之間曰幧頭或謂之&KR3140;或謂之㡋其遍者謂之䰎帶或
謂之䰂帶覆結謂之幘巾或謂之承露或謂之覆䰂皆
趙魏之間通語也
屝屨麄履也徐兖之郊謂之屝自關而西謂之屨中有
木者謂之複舄自關而東複履其庳者謂之&KR0008;下襌者
謂之鞮絲作之者謂之履麻作之者謂之不借麄者謂
之□東北朝鮮洌水之間謂之䩕角南楚江沔之間總
謂之麄西南梁益之間或謂之□或謂之䋀履其通語
也徐土邳圻之間大麄謂之䩕角
緉&KR2413;絞也關之東西或謂之緉或謂之&KR2413;絞通語也
纑謂之縝
輶軒使者絶代語釋别國方言第五
鍑北燕朝鮮洌水之間或謂之錪或謂之鉼江淮陳楚
之間謂之錡或謂之鏤吳揚之間謂之鬲
釜自關而西或謂之釜或謂之鍑
甑自關而東謂之甗或謂之鬵或謂之酢鎦
盂宋楚魏之間或謂之盌盌謂之盂或謂之銚銳盌謂
之櫂盂謂之柯海岱東齊北燕之間或謂之&KR4071;
㿿椷盞䀀閜&KR2461;&KR2168;桮也秦晉之郊謂之㿿自關而東趙
魏之間曰椷或曰盞或曰䀀其大者謂之閜吳越之間
曰&KR2461;齊右平原以東或謂之&KR2168;桮其通語也
㼖陳楚宋魏之間或謂之簞或謂之&KR2714;或謂之瓢
案陳楚宋魏之間謂之&KR0008;自關東西謂之案
桮&KR0034;陳楚宋魏之間謂之桮&KR0034;又謂之豆筥自關東西
謂之桮&KR0034;
箸筩陳楚宋魏之間謂之筲或謂之籝自關而西謂之
桶檧
㼚瓭&KR0008;䍃㽀㼻甀瓮瓿甊㽈甖靈桂之郊謂之㼚其小
者謂之瓭周魏之間謂之&KR0008;秦之舊都謂之㽀淮汝之
間謂之䍃冮湘之間謂之㼻自關而西晉之舊都河汾
之間其大者謂之甀其中者謂之瓿甊自關而東趙魏
之郊謂之瓮或謂之甖東齊海岱之間謂之㽈甖其通
語也
罃陳魏宋楚之間曰㼶或曰㼡燕之東北朝鮮洌水之
間謂之瓺齊之東北海岱之間謂之儋周洛韓鄭之間
謂之甀或謂之罃罃謂之㼰&KR3943;謂之㽄
缶謂之瓿㼴其小者謂之瓶
罃甈謂之盎自關而西或謂之盆或謂之盎其小者謂
之升甌
甂陳魏宋楚之間謂之㼵自關而西謂之甂其大者謂
之甌
(缺)所以注斛陳魏宋楚之間謂之䈪自關而西謂之注
箕陳魏宋楚之間謂之籮
炊䉛謂之縮或謂之&KR0034;或謂之㔯
篝陳楚宋魏之間謂之牆居
扇自關而東謂之箑自關而西謂之扇
碓機陳魏宋楚自關而東謂之梴磑或謂之䃀
繘自關而東周洛韓魏之間謂之綆或謂之絡關西謂
之繘綆
櫪梁宋齊楚北燕之間或謂之樎或謂之皂
飲馬橐自關而西謂之裺嚢或謂之裺篼或謂之㡞篼
燕齊之間謂之帪
鉤宋楚陳魏之間謂之鹿觡或謂之鉤格自關而西謂
之鉤或謂之䥩
□燕之東北朝鮮洌水之間謂之&KR1857;宋魏之間謂之鏵
或謂之鍏江淮南楚之間謂之臿沅湘之間謂之畚趙
魏之間謂之喿東齊謂之梩
把宋魏之間謂之渠挐或謂之渠疏
僉宋魏之間謂之攝殳或謂之度自關而西謂之棓或
謂之柫齊楚江淮之間謂之柍或謂之桲
刈鉤江淮陳楚之間謂之鉊或謂之鐹自關而西或謂
之鉤或謂之鎌或謂之鍥
薄宋魏陳楚江淮之間謂之䒼或謂之麴自關而西謂
之薄南楚謂之蓬薄
橛燕之東北朝鮮洌水之間謂之椴
槌宋魏陳楚江淮之間謂之植自關而西謂之槌齊謂
之祥其横關西曰㮳宋魏陳楚江淮之間謂之㯂齊部
謂之㭙胡以縣㯂關西謂之䌞東齊海岱之間謂之&KR0008;
宋魏陳楚江淮之間謂之繯或謂之環
簟宋魏之間謂之笙或謂之籧䒼自關而西謂之簟或
謂之䓆其麄者謂之籧篨自關而東或謂之篕掞
筕篖自關而東周洛楚魏之間謂之倚佯自關而西謂
之筕篖南楚之外謂之篖
牀齊魯之間謂之&KR0034;陳楚之間或謂之笫其杠北燕朝
鮮之間謂之樹自關而西秦晉之間謂之杠南楚之間
謂之趙東齊海岱之間謂之樺其上板衛之北郊趙魏
之間謂之牒或曰牑
俎几也西南蜀漢之郊曰杫
榻前几江沔之間曰桯趙魏之間謂之椸凡其高者謂
之虡
篗榬也兖豫河濟之間謂之榬
絡謂之格
繀車趙魏之間謂之轣轆車東齊海岱之間謂之道軌
戶鑰自關而東陳楚之間謂之鍵自關而西謂之鑰
簙謂之蔽或謂之箘秦晉之間謂之簙吳楚之間或謂
之蔽或謂之箭裹或謂之簙毒或謂之夗專或謂之&KR0146;
璇或謂之碁所以投簙謂之枰或謂之廣平所以行碁
謂之局或謂之曲道
圍碁謂之奕自關而東齊魯之間皆謂之奕
輶軒使者絶代語釋别國方言第六
聳□欲也荆吳之間曰聳晉趙曰□自關而西秦晉之
間相勸曰聳或曰□中心不欲而由旁人之勸語亦曰
聳凡相被飾亦曰□
聳䏁聾也半聾梁益之間謂之䏁秦晉之間聽而不聰
聞而不達謂之䏁生而聾陳楚江淮之間謂之聳荆揚
之間及山之東西雙聾者謂之聳聾之甚者秦晉之間
謂之&KR2787;吳楚之外郊凡無有耳者亦謂之&KR2787;其言聧者
若秦晉中土謂墮耳者明也
陂傜衺也陳楚荆揚曰陂自山而西凡物細大不純者
謂之傜
由迪正也東齊青徐之間相正謂之由迪
㥏恧慙也荆揚青徐之間曰㥏若梁益秦晉之間言心
内慙矣山之東西自愧曰恧趙魏之間謂之䎵
弿展難也齊晉曰弿山之東西凡難貌曰展荆吳之人
相難謂之展若秦晉之言相憚矣齊魯曰燀
胥由輔也吳越曰胥燕之北鄙曰由
蛩㤨戰慄也荆吳曰蛩㤨蛩㤨又恐也
錪錘重也東齊之間曰錪宋魯曰錘
鋡龕受也齊楚曰鋡揚越曰龕受盛也猶秦晉言容盛
也
矔眮轉目也梁益之間瞋目曰矔轉目顧視亦曰矔吳
楚曰眮
逴騷&KR0146;蹇也吳楚偏蹇曰騷齊楚晉曰逴
&KR2329;嗌噎也楚曰&KR2329;秦晉或曰嗌又曰噎
怠陁壊也
㘿墊下也凡柱而下曰㘿屋而下曰墊
伆邈離也楚謂之越或謂之遠吳越曰伆
顛頂上也
誣䛳與也吳越曰誣荆齊曰䛳與猶秦晉言阿與
掩&KR2526;取也自關而東曰掩自關而西曰&KR2526;或曰狚
䁙䀩視也東齊曰䁙吳揚曰䀩凡以目相戲曰䁙
遥廣遠也梁楚曰遥
汩遥疾行也南楚之外曰汩或曰遥
蹇妯擾也人不静曰妯秦晉曰蹇齊宋曰妯
絓挈㒌介特也楚曰㒌晉曰絓秦曰挈物無耦曰特獸
無耦曰介飛鳥曰雙鴈曰乘
台既失也宋魯之間曰台
既隠據定也
稟浚敬也秦晉之間曰稟齊曰浚吳楚之間自敬曰稟
悛懌改也自山而東或曰悛或曰懌
坻坦場也梁宋之間蚍蜉䵓鼠之場謂之坻螾場謂之
坦
徥用行也朝鮮洌水之間或曰徥
鋪頒索也東齊曰鋪頒猶秦晉言抖藪也
參蠡分也齊曰參楚曰蠡秦晉曰離
&KR2329;披散也東齊聲散曰&KR2329;器破曰披秦晉聲變曰&KR2329;器
破而不殊其音亦謂之&KR2329;器破而未離謂之璺南楚之
間謂之&KR4101;
緍緜施也秦曰緍趙曰緜吳越之間脫衣相被謂之緍
緜
悀偪滿也凡以器盛而滿謂之悀腹滿曰偪
徯醯冉鎌危也東齊槣物而危謂之徯醯偽物謂之冉
鎌
紕繹督雉理也秦晉之間曰紕凡物曰督之絲曰繹之
矤吕長也東齊曰矤宋魯曰吕
䠇膐力也東齊曰䠇宋魯曰膐膐由力也
瘱&KR2595;審也齊楚曰瘱秦晉曰&KR2595;
&KR3134;&KR2595;諟也吳越曰&KR3134;&KR2595;
揞揜錯摩滅也荆楚曰揞吳揚曰揜周秦曰錯陳之東
鄙曰摩
抾摸去也齊趙之總語也抾摸猶言持去也
舒勃展也東齊之間凡展物謂之舒勃
摳揄旋也秦晉凡物樹稼早成熟謂之旋燕齊之間謂
之摳揄
絙筳竟也秦晉或曰絙或曰竟楚曰筳
&KR0008;&KR3141;續也秦晉續折謂之&KR0008;繩索謂之&KR3141;
擘楚謂之紉
閻笘開也東齊開戶謂之閻笘楚謂之闓
杼柚作也東齊土作謂之杼木作謂之柚
厲卬為也甌越曰卬吳曰厲
戲憚怒也齊曰戲楚曰憚
爰喛恚也楚曰爰秦晉曰喛皆不欲譍而強畣之意也
□艾長老也東齊魯衛之間凡尊老謂之□或謂之艾
周晉秦隴謂之公或謂之翁南楚謂之父或謂之父老
南楚瀑淮之間母謂之媓謂婦妣曰母姼稱婦考曰父
姼
巍嶢崝嶮高也
猒塞安也
㥄&KR2359;憐也
掩翳□也
佚惕緩也
輶軒使者絶代語釋别國方言第七
諄憎所疾也宋魯凡相惡謂之諄憎若秦晉言可惡矣
杜蹻歰也趙曰杜山之東西或曰蹻
佻抗縣也趙魏之間曰佻自山之東西曰抗燕趙之郊
縣物於臺之上謂之佻
發税舍車也東齊海岱之間謂之發宋趙陳魏之間謂
之税
肖類法也齊曰類西楚梁益之間曰肖秦晉之西鄙自
冀隴而西使犬曰哨西南梁益之間凡言相類者亦謂
之肖
憎懹憚也陳曰懹
譙讙讓也齊楚宋衛荆陳之間曰譙自關而西秦晉之
間凡言相責讓曰譙讓北燕曰讙
僉胥皆也自山而東五國之郊曰僉東齊曰胥
侔莫強也北燕之外郊凡勞而相勉若言努力者謂之
侔莫
&KR2972;倯罵也燕之北郊曰&KR2972;倯
展悙信也東齊海岱之間曰展燕曰悙
斯掬離也齊陳曰斯燕之外郊朝鮮洌水之間曰掬
蝎噬逮也東齊曰蝎北燕曰噬逮通語也
皮&KR0008;彈憸強也秦晉言非其事謂之皮□東齊陳宋江
淮之間曰彈憸
膊曬晞㬥也東齊及秦之西鄙言相㬥僇為膊燕之外
郊朝鮮洌水之間凡㬥肉發人之私披牛羊之五蔵謂
之&KR0008;㬥五穀之類秦晉之間謂之曬東齊北燕海岱之
郊謂之晞
熬㷅煎㷶鞏火乾也凡以火而乾五穀之類自山而東
齊楚以往謂之熬關西隴冀以往謂之㷶秦晉之間或
謂之㷅凡有汁而乾謂之煎東齊謂之鞏
胹飪亨爛糦酋酷熟也自關而西秦晉之郊曰胹徐揚
之間曰飪嵩嶽以南陳潁之間曰□自河以北趙魏之
間火熟曰爛氣熟曰糦久熟曰酋穀熟曰酷熟其通語
也
魏盈怒也燕之外郊朝鮮洌水之間凡言呵叱者謂之
魏盈
䠆&KR2915;隑企立也東齊海岱北燕之郊跪謂之䠆&KR2915;委痿
謂之隑企
瀧涿謂之霑□
希鑠摩也燕齊摩鋁謂之希
平均賦也燕之北鄙東齊北郊凡相賦斂謂之平均
羅謂之離離謂之羅
釗超遠也燕之北郊曰釗東齊曰超
漢漫䀼眩懣也朝鮮洌水之間煩懣謂之漢漫顛眴謂
之䀼眩
憐職&KR0034;也言相&KR0034;憐者吳越之間謂之憐職
茹食也吳越之間凡貪飲食者謂之茹
竘貌治也吳越飾貌為竘或謂之巧
煦煅熱也乾也吳越曰煦煅
攍膂賀&KR0008;儋也齊楚陳宋之間曰攍燕之外郊越之垂
甌吳之外鄙謂之膂南楚或謂之攍自關而西隴冀以
往謂之賀凡以驢馬馲駝載物者謂之負他亦謂之賀
樹植立也燕之外郊朝鮮洌水之間凡言置立者謂之
樹植
過度謂之涉濟
福禄謂之祓戩
傺眙逗也南楚謂之傺西秦謂之眙逗其通語也
輶軒使者絶代語釋别國方言第八
虎陳魏宋楚之間或謂之李父江淮南楚之間謂之李
耳或謂之於䖘自關東西或謂之伯都
貔陳楚江淮之間謂之猍北燕朝鮮之間謂之&KR3206;關西
謂之狸
貛關西謂之貒
雞陳楚宋魏之間謂之鸊鴟桂林之中謂之割雞或曰
&KR0008;北燕朝鮮洌水之間謂伏雞曰抱爵子及雞雛皆謂
之&KR1145;其卵伏而未孚始化謂之涅
豬北燕朝鮮之間謂之豭關東西或謂之彘或謂之豕
南楚謂之豨其子或謂之豚或謂之貕吳揚之間謂之
豬子其檻及蓐曰橧
布穀自關東西梁楚之間謂之結誥周魏之間謂之擊
穀自關而西或謂之布穀
䳚鴠周魏齊宋楚之間謂之定甲或謂之獨舂自關而
東謂之城旦或謂之倒懸或謂之鴠鴠自關而西秦隴
之内謂之鶡鴠
鳩自關而東周鄭之郊韓魏之都謂之&KR1991;
鷱其&KR1891;鳩謂之鸊鷱自關而西秦漢之間謂之鵴鳩其
大者謂之鳻鳩其小者謂之&KR1891;鳩或謂䳫鳩或謂之䳕
鳩或謂之鶻鳩梁宋之間謂之鷦鳲
尸鳩燕之東北朝鮮洌水之間謂之鶝䲹自關而東謂
之戴鵀東齊海岱之間謂之戴南南猶鵀也或謂之鶭
鸅或謂之戴鳻或謂之戴勝東齊吳揚之間謂之鵀自
關而西謂之服鶝或謂之&KR0008;鶝燕之東北朝鮮洌水之
間謂之&KR2753;
蝙蝠自關而東謂之服翼或謂之飛鼠或謂之老鼠或
謂之&KR1971;鼠自關而西秦隴之間謂之蝙蝠北燕謂之蟙
䘃
鴈自關而東謂之鴚䳘南楚之外謂之鵝或謂之鶬鴚
桑飛自關而東謂之工爵或謂之過臝或謂之女&KR2849;自
關而東謂之鸋鴂自關而西謂之桑飛或謂之懱爵
鸝黃自關而東謂之鶬鶊自關而西謂之鸝黃或謂之
黃鳥或謂之楚雀
野鳬其小而好沒水中者南楚之外謂之鷿鷉大者謂
之鶻蹏
守宫秦晉西夏謂之守宫或謂之蠦&KR2786;或謂之蜤易其
在澤中者謂之易蜴南楚謂之蛇醫或謂之蠑螈東齊
海岱謂之螔䗔北燕謂之祝蜒桂林之中守宫大者而
能鳴謂之蛤解
宛野謂鼠為䶆
雞雛徐魯之間謂之秋侯子
輶軒使者絶代語釋别國方言第九
戟楚謂之孑凡戟而無刃秦晉之間謂之釨或謂之鏔
吳揚之間謂之戈東齊秦晉之間謂其大者曰鏝胡其
曲者謂之鉤釨鏝胡
三刃枝南楚宛郢謂之匽戟其柄自關而西謂之柲或
謂之殳
矛吳揚江淮南楚五湖之間謂之鍦或謂之鋋或謂之
鏦其柄謂之鈐
箭自關而東謂之矢江淮之間謂之鍭關西曰箭
鑚謂之鍴
矜謂之杖
劍削自河而北燕趙之間謂之窒自關而東或謂之廓
或謂之削自關而西謂之&KR1302;
盾自關而東或謂之&KR0008;或謂之干關西謂之盾
車下鐵陳宋淮楚之間謂之畢
大車謂之綦
車䡺齊謂之&KR0008;
車枸簍宋魏陳楚之間謂之䈐或謂之&KR2486;籠其上約謂
之&KR0034;或謂之䈿秦晉之間自關而西謂之枸簍西隴謂
之㮥南楚之外謂之篷或謂之隆屈
輪韓楚之間謂之軑或謂之軧關西謂之&KR2943;
輑謂之軸
轅楚衛之間謂之輈
箱謂之輫
軫謂之枕
車糾自關而東周洛韓鄭汝潁而東謂之䋺或謂之曲
綯或謂之曲綸自關而西謂之糾
輨軑鍊&KR2302;關之東西曰輨南楚曰軑趙魏之間曰鍊&KR2302;
車釭齊燕海岱之間謂之鍋或謂之錕自關而西謂之
釭盛膏者乃謂之鍋
凡箭鏃胡合嬴者四鐮或曰拘腸三鐮者謂之羊頭其
廣長而薄鐮謂之錍或謂之鈀
箭其小而長中穿二孔者謂之鉀鑪其三鐮長尺六者
謂之飛䖟[夙-歹+ㄙ]者謂之平題所以蔵箭弩謂之箙
弓謂之鞬或謂之皾
凡矛骹細如鴈脛者謂之鶴䣛有小枝刃者謂之鉤釨
矛或謂之釨
錟謂之鈹
骹謂之銎
鐏謂之釪
舟自關而西謂之船自關而東或謂之舟或謂之航南
楚江湘凡船大者謂之舸小舸謂之艖艖謂之艒䑿小
艒䑿謂之艇艇長而薄者謂之艜短而深者謂之䒀小
而深者謂之㮪東南丹陽會稽之間謂艖為欚泭謂之
[竺-二+稗][竺-二+稗]謂之筏筏秦晉之通語也江淮家居[竺-二+稗]中謂之薦
方舟謂之㶇艁舟謂之浮梁楫謂之橈或謂之櫂所以
隠櫂謂之&KR0034;所以縣櫂謂之緝所以刺船謂之㰏維之
謂之鼎首謂之閤閭或謂之艗艏後曰舳舳制水也偽
謂之仡仡不安也
輶軒使者絶代語釋别國方言第十
婬惕遊也江沅之間謂戲為婬或謂之惕或謂之嬉
曾訾何也湘潭之原荆之南鄙謂何為曾或謂之訾若
中夏言何為也
央亡嚜杘姡獪也江湘之間或謂之無賴或謂之㺒凡
小兒多詐而獪謂之央亡或謂之嚜杘或謂之姡姡娗
也或謂之猾皆通語也
崽者子也湘沅之會凡言是子者謂之崽若東齊言子
矣
誺不知也沅澧之間凡相問而不知答曰誺使之而不
肯答曰吂
粃不知也
㷄火也楚轉語也猶齊言&KR1754;火也
嘳無寫憐也沅澧之原凡言相憐哀謂之嘳或謂之無
寫江濱謂之思皆相見驩喜有得亡之意也九嶷湘潭
之間謂之人兮
婩□鮮好也南楚之外通語也
㘓哰謰謱拏也東齊周晉之鄙曰㘓哰㘓哰亦通語也
南楚曰謰謱或謂之支註或謂之詀謕轉語也拏揚州
會稽之語也或謂之惹或謂之䛳
亄□貪也荆汝江湘之郊凡貪而不施謂之亄或謂之
□或謂之悋悋恨也
遥窕淫也九嶷荆郊之鄙謂淫曰遥沅湘之間謂之窕
潛涵沈也楚郢以南曰涵或曰潛潛又遊也
&KR1821;安静也江湘九嶷之郊謂之&KR1821;
拌棄也楚凡揮棄物謂之拌或謂之敲淮汝之間謂之
伇
諑愬也楚以南謂之諑
戲泄歇也楚謂之戲泄奄息也楚揚謂之泄
攓取也楚謂之攓
昲曬乾物也揚楚通語也
䕁猝也江湘之間凡卒相見謂之䕁相見或曰突
迹迹屑屑不安也江沅之間謂之迹迹秦晉謂之屑屑
或謂之塞塞或謂之省省不安之語也
&KR0008;沐佂伀遑遽也江湘之間凡窘猝怖遽謂之&KR0008;沐或
謂之佂伀
翥舉也楚謂之翥
忸怩慙歰也楚郢江湘之間謂之忸怩或謂之㗤咨
垤封場也楚郢以南蟻土謂之垤垤中齊語也
讁過也南楚以南凡相非議人謂之讁或謂之衇衇又
慧也
&KR0008;兄也荆揚之鄙謂之&KR0008;桂林之中謂之□
&KR1996;極吃也楚語也或謂之軋或謂之歰
啙矲短也江湘之會謂之啙凡物生而不長大亦謂之
鮆又曰□桂林之中謂短矲矲通語也東陽之間謂之
㾈
鉗㽹憋惡也南楚凡人殘罵謂之鉗又謂之㽹
癡騃也揚越之郊凡人相侮以為無知謂之眲眲耳目
不相信也或謂之斫
惃愂頓愍惽也楚揚謂之惃或謂之愂江湘之間謂之
頓愍或謂之氐惆南楚飲毒藥懣謂之氐惆亦謂之頓
愍猶中齊言眠眩也愁恚憒憒毒而不發謂之氐惆
悦舒蘇也楚通語也
眠娗脉蝪賜施茭媞譠慢㦒忚皆欺慢之語也楚郢以
南東揚之郊通語也
&KR3573;額顔顙也湘江之間謂之&KR3573;中夏謂之額東齊謂之
顙汝潁淮泗之間謂之顔
頷頤頜也南楚謂之頷秦晉謂之頜頤其通語也
紛怡喜也湘潭之間曰紛怡或曰巸已
&KR3483;或也沅澧之間凡言或如此者曰&KR3483;如是
愮療治也江湘郊會謂醫治之曰愮愮又憂也或曰療
芔莽草也東越揚州之間曰芔南楚曰莽
悈鰓乾都耉革老也皆南楚江湘之間代語也
㧙抌推也南楚凡相推摶曰㧙或曰揔沅湧&KR3828;幽之語
或曰攩
食閻慫慂勸也南楚凡已不欲喜而旁人說之不欲怒
而旁人怒之謂之食閻或謂之慫慂
欸&KR2850;然也南楚凡言然者曰欸或曰&KR2850;
緤末紀緒也南楚皆曰緤或曰端或曰紀或曰末皆楚
轉語也
䁓&KR3565;闚䀡占伺視也凡相竊視南楚謂之闚或謂之䁓
或謂之䀡或謂之占或謂之&KR3565;&KR3565;中夏語也闚其通語
也自江而北謂之䀡或謂之覗凡相候謂之占占猶瞻
也
郺&KR0008;晠多也南楚凡大而多謂之郺或謂之&KR0008;凡人語
言過度及妄施行亦謂之&KR0008;
抯摣取也南楚之間凡取物溝泥中謂之担或謂之摣
&KR1665;僄輕也楚凡相輕薄謂之相&KR1665;或謂之僄也
輶軒使者絶代語釋别國方言第十一
蛥蚗齊謂之螇螰楚謂之蟪蛄或謂之蛉蛄秦謂之蛥
蚗自關而東謂之虭蟧或謂之蝭蟧或謂之蜓蚞西楚
與秦通名也
蟬楚謂之蜩宋衛之間謂之螗蜩陳鄭之間謂之蜋蜩
秦晉之間謂之蟬海岱之間謂之䗁其大者謂之蟧或
謂之蝒馬其小者謂之麥蚻有文者謂之蜻蜻其雌蜻
謂之疋大而黑者謂之䗃黑而赤者謂之蜺蜩蟧謂之
&KR2782;蜩&KR2258;謂之寒蜩寒蜩瘖蜩也
蛄詣謂之杜蛒螻螲謂之螻蛄或謂之蟓蛉南楚謂之
杜狗或謂之蛄螻
蜻蛚楚謂之蟋蟀或謂之蛬南楚之間謂之蚟孫
螳蜋謂之髦或謂之虰或謂之芉芉姑䗐謂之強䖹
蟒宋魏之間謂之蚮南楚之外謂之蟅蟒或謂之蟒或
謂之&KR3821;
蜻蛉謂之蝍蛉
舂黍謂之&KR3137;蝑
蠀&KR2104;謂之蚇蠖
&KR1123;燕趙之間謂之蠓螉其小者謂之&KR1889;螉或謂之蚴蜕
其大而蜜謂之壺&KR1123;
蠅東□謂之羊陳楚之間謂之蠅自關而西秦晉之間
謂之蠅
蚍蜉齊魯之間謂之蚼蟓西南梁益之間謂之玄蚼燕
謂之蛾䖹其場謂之坻或謂之蛭
蠀螬謂之蟦自關而東謂之蝤蠀或謂之䖭蠾或謂之
蝖&KR1386;梁益之間謂之蛒或謂之蝎或謂之蛭蛒秦晉之
間謂之蠧或謂之天螻四方異語而通者也
蚰&KR2259;自關而東謂之螾&KR2259;或謂之入耳或謂之䗅&KR2785;趙
魏之間或謂之蚨虶北燕謂之䖡蚭
鼅鼄鼄蝥也自關而西秦晉之間謂之鼄蝥自關而東
趙魏之郊謂之鼅鼄或謂之蠾蝓蠾蝓者侏儒語之轉
也北燕朝鮮洌水之間謂之蝳蜍
蜉䖻秦晉之間謂之蟝&KR3479;
馬蚿北燕謂之蛆蟝其大者謂之馬蚰
輶軒使者絶代語釋别國方言第十二
爰喛哀也
儒輸愚也
愋諒知也
拊撫疾也
菲惄悵也
鬱熙長也
娋孟姉也
築娌匹也
娌耦也
䃷裔習也
躔逡循也
躔歴行也日運為躔月運為逡
逭逳轉也逭逳步也
㷭虞望也
榆楕脱也
解輸税也
賦與操也
&KR0034;歇涸也
潎澂清也
逯遡行也
墾牧司也墾力也
牧飤也
監牧察也
□始也□化也
鋪脾止也
攘掩止也
幕覆也
侗胴狀也
疋杪小也
屑往勞也
屑&KR0008;獪也
效烓明也
□將威也
媯娗僈也
儇虔慢也
佻疾也
鞅侼強也
鞅侼懟也
追未隨也
僉怚劇也
僉夥也
夸烝媱也
毗顮懣也
焭激清也
紓退緩也
清躡急也
杼&KR0146;解也
蕆逞解也
柢柲刺也
倩荼借也
憵朴猝也
麋黎老也
萃離時也
漢赫怒也
赫發也
&KR3688;吁然也
猜忦恨也
艮磑堅也
苂眼明也
怤愉悦也
即圍就即半也
惙㤕中也
薵蒙覆也
籌戴也
堪輂載也
搖祖上也
祖搖也
祖轉也
括關閉也
衝俶動也
羞厲熟也
厲今也
備該咸也
噬食也
噬憂也
&KR2907;悸也
虜鈔強也
鹵奪也
鑈正也
蒔殖立也
蒔更也
鬐尾稍盡也
尾梢也
&KR2117;&KR0008;&KR0008;也
鼃律始也
蓐臧厚也
遵遃行也
鑴錣餽也
餼鐛飽也
惵耉嬴也
趙肖小也
蚩愮悖也
吹扇助也
焜曄晠也
苦翕熾也
藴崇也
藴&KR1931;積也
&KR1931;殄合也
翬䎗飛也
憤自盈也
譟諻音也
攎&KR0146;張也
岑夤大也
岑高也
效昈文也
鈵董錮也
扞搷揚也
水中可居為洲三輔謂之淤蜀漢謂之嬖
殹幕也
刳狄也
度高為揣
半步為跬
半盲為睺
未陞天龍謂之蟠龍
裔夷狄之總名
考引也
弼高也
上重也
箇枚也
一蜀也南楚謂之獨
輶軒使者絶代語釋别國方言第十三
裔歴相也
裔旅末也
&KR0008;緣廢也
純毣好也
藐素廣也
藐漸也
&KR3477;抍拔也出㲻為抍出火為&KR3477;也
炖焃煓赫貌也
憤竅阨也
杪眇小也
讟咎謗也
蕆敕戒備也
摵㨖到也
聲腆忘也
黮䵨私也
龕喊㖪唏聲也
筡箄析也析竹謂之筡
&KR0008;宵使也
蠢作也
忽達芒也
芒濟滅也
&KR1184;劙解也魏能也&KR0008;刻也
聳悚也
跌蹷也
蘪蕪也
澷淹敗也溼敝為澷水敝為淹
釐㙁貪也
㩩挻竟也
譴喘轉也
困胎□逃也
隋毻易也
朓說好也
憚怛惡也
吳大也
灼驚也
賦動也
&KR2468;極也
煎盡也
爽過也
蟬毒也
慘㥢也
㥢惡也
還積也
宛蓄也
翭本也
懼病也驚也
葯薄也
&KR0008;短也
掊深也
湟㲻也
撈取也
膜撫也
由式也
猷詐也
䒰隨也
揣試也
䫴怒也
埝下也
讃解也
賴取也
扲業也
帶行也
漮空也
湛安也
㗔樂也
倇歡也
衎定也
䑄&KR3480;也
讟痛也
鼻始也嘼之初生謂之鼻人之初生謂之首梁益之間
謂鼻為初或謂之祖祖居也
兖養也
翳掩也
臺支也
純文也
祐亂也
恌理也
藴晠也
搪張也
惲謀也
陶養也
㩒挌也
毗皢明也
扱擭也
扶護也
淬寒也
□淨也
漉極也
牧凡也
易始也
逭周也
䵱色也
恬静也
禔福也
禔喜也
攋隓壊也
息歸也
抑安也
潛亡也
皢過也
皢嬴也
&KR3404;短也
隑陭也
迒長也
迒迹也
賦臧也
藴饒也
芬和也
𢷬依也
依禄也
□腯也
盬雜猝也
&KR3477;行也
盬且也
抽讀也
媵託也
適牾也
捭予也
彌縫也
譯傳也
譯見也
梗略也
臆滿也
䧞益也
空待也
珇好也
珇美也
嫗色也
閻開也
靡滅也
菲薄也
腆厚也
媟狎也
芋大也
煬翕炙也
煬烈暴也
馺馬馳也
選延偏也
澌索也
晞燥也
梗覺也
萃集也
晲䁺明也
暟臨昭也
暟美也
箄簍籅䈱&KR0034;也江沔之間謂之籅趙代之間謂之䈱淇
衞之間謂之牛筐&KR0034;其通語也
&KR0034;小者南楚謂之簍自關而西秦晉之間謂之箄
籠南楚江沔之間謂之篣或謂之笯
&KR1930;南楚謂之筲趙魏之郊謂之去&KR1930;
錐謂之&KR0008;
無升謂之刁斗
匕謂之匙
盂謂之㯸河□之間謂之䀂&KR0034;
椀謂之□
盂謂之銚銳木謂之㳙抉
餌謂之餻或謂之粢或謂之&KR0008;或謂之餣或謂之䬧
餅謂之飥或謂之餦餛
餳謂之餦餭飴謂之䬵&KR2449;謂之䭉餳謂之餹凡飴謂之
餳自關而東陳楚宋衞之通語也
□䴭&KR0008;麰䴽䵆䴹麴也自關而西秦豳之間曰□晉之
舊都曰䴭□右河□曰&KR0008;或曰麰北鄙曰䴽麴其通語
也
屋梠謂之欞
&KR0008;謂之&KR0008;
冡秦晉之間謂之墳或謂之培或謂之堬或謂之采或
謂之埌或謂之壠自關而東謂之甘小者謂之塿大者
謂之甘凡葬而無墳謂之墓所以墓謂之墲
揚子雲集卷三
