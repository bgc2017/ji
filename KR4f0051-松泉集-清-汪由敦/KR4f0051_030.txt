







　　欽定四庫全書

　　松泉集巻四

　　吏部尚書汪由敦撰

　　議

　　郊壇儀注議

　　(臣)等謹按厯代郊壇儀注曰省拄器曰視壇位省牲之
儀自宋元以前皆遣官行事明洪武七年定制大祀皇
帝躬省牲盖本禮記祭義君巡牲之文其日以前一月

之朔嘉靖九年定前期十日命大臣三員看牲前五日
帝詣犧牲所視牲前一日恭視壇位後次至神厨視牲
大清㑹典太常寺載大祀前五日

　　上常服乘輿鹵簿大駕全設作樂王以下各官俱補服
在　午門前齊集跪送

　　上至犧牲所南門降輿太常寺官二員前引導至養牛
房

　　上立香案前北向太常寺官跪奏大祭所用牛隻牽牛

過視畢次羊次鹿次兎次猪視畢太常寺官導

　　上至降輿處乘輿作樂回　宫考之太常紀要則順治
十四年所定其於某年停止之處無可攷又載

　　上宿齋宫之日

　　親視

　　壇位籩豆視畢回　齋宫(臣)等伏思省牲之典現今

　　遣親王視牲禮部堂官看牲合於周禮祀大神祭大示
大宗伯省牲鑊及唐宋厯朝禮部尚書侍郎太常光禄

省牲告腯之制應仍遣官行事其前期五日

　　皇帝詣犧牲所省牲之處似屬過繁無庸舉行或於祭
前期一日恭視

　　壇位之後間詣神厨省牲不為定制恭候

　　欽定至視籩豆之儀宋元以前皆遣官行事明洪武初
定制前祀二日省牲器嘉靖間乃以前一日恭視壇位
後次至神庫視籩豆今自乾隆七年

　　皇帝宿齋宫之日先詣


　　壇位視邊豆應仍舉行至於省壇位之儀唐以前無考
按通典載唐開元禮前一日太史令郊社令各帥其屬
升設昊天上帝神座於壇上北方南向設髙祖神堯皇
帝神座於東方西向設五方帝日月神座於壇第一等
設五星十二神等座於第二等云云注云昊天上帝及
配帝五帝日月之座設訖却收至祀日未明五刻重設
之其餘設定不收宋史前二日太常設樂位神位版位
而無省視儀注明制雖有恭視壇位之文而位亦虚位

國朝於大祀日前五刻太常寺官詣

　　皇穹宇恭請

　　神位奉安壇座今自乾隆七年定

　　皇上宿齋宫之日先詣

　　壇位省視若採唐制升設

　　昊上上帝

　　列祖配位於壇座省訖復收殊覺煩凟臣等伏思

　　圜丘神主蔵於


　　皇穹宇

　　方澤神主藏於

　　皇祗室

　　祈榖壇神主蔵於

　　皇乾殿其從壇神牌安奉配殿設有香案太常寺堂官
朔望於階下行禮謹擬

　　皇上詣齋宫之日先詣

　　皇穹宇


　　皇祗室

　　皇乾殿正殿上香行禮分獻官詣配殿行禮畢乃升

　　壇恭視壇位籩豆陳設似於禮為宜但係創行之典應
請

　　敕禮部詳議

　　頒詔儀注議

　　(臣)等謹查前代頒詔之制唐書及宋史禮志載郊祀前
一日有司設百官親蕃國諸州朝貢使僧道耆老位宣

徳門外其日刑部録諸囚以俟駕還至宣徳門内幄次
改常服登樓御坐羣臣再拜訖太常撃鼓集囚少府監
立雞竿於樓東南隅樓上以朱絲繩貫木鶴仙人乘之
奉制書循繩而下至地以畫臺承鶴有司取制書宣赦
訖還授中書門下付刑部侍郎承㫖放囚百官稱賀真
宗宣制有司請用儀仗四千人自承天殿設細伏導衞
近臣起居訖則分左右前導之又明史禮志載洪武二
十六年定頒詔儀設寳案於殿東設宣讀案於承天門

上西南向百官朝服班承天門外公侯班午門外東西
向皇帝皮弁服升殿如儀禮部官捧詔書詣案前用寳
訖置雲蓋中校尉擎雲盖由殿東門出大樂作自東陛
降由奉天門至金水橋南午門外樂作公侯前導迎至
承天門上文武官四拜樂止衆官跪宣讀官宣訖禮部
官捧置雲盖中樂作四拜樂止舞蹈山呼又四拜禮畢
駕興禮部官分授使者百官退嘉靖六年續定鴻臚官
設詔案錦衣衞設雲蓋於奉天殿内東别設雲盤於承

天門上設綵輿於午門外鴻臚官設宣讀案於承天門
上帝冕服升座如朝儀翰林院官捧詔書從至御座前
東立百官入班四拜出至承天門外翰林院官捧詔書
授禮部官捧至雲盤案上校尉擎雲盖俱從殿左門出
至午門外捧詔置綵輿内迎至承天門上宣讀贊拜俱
如上儀禮部官捧詔書授錦衣衞官置雲匣中以綵索
繋之龍竿頒降禮部官捧置龍亭内鼔樂迎至禮部授
使者頒行據此唐有雞竿之飾宋有木鶴之制而登樓

宣讀宋明皆同謹查　大清㑹典開載　頒詔儀注是
日設黄盖雲盤於丹墀内設龍亭香亭於午門外禮部
設宣　詔髙臺於　天安門外

　　皇帝陞太和殿王以下各官上表行禮如常儀畢大學
士捧　詔出至　太和殿簷下授禮部堂官禮部堂官
跪受由中階降置雲盤内由中道出至　午門外將雲
盤捧置龍亭内香亭在前龍亭在後至　天安門外橋
南髙臺上宣讀與前代稍異應否先期於　天安門上

樓前正中設彩鳯口啣黄繩至期　詔書由　午門出
迎至　天安門上樓前東第一間向南宣讀宣訖置雲
匣中繋彩鳯口中所銜黄繩下禮部官接雲匣捧置綵
亭旗仗鼓樂迎至該部頒行天下如此則儀文備而典
禮詳觀瞻益肅於渙汗之頒允稱矣伏候

　　訓示遵行

　　孝賢皇后升祔大禮議

　　(臣)謹按禮虞而作主有几筵虞者既葬而返以安神之

祭也禮記殷練而祔周卒哭而祔孔子善殷卒哭之禮
士三月而葬是月卒哭大夫三月而葬五月卒哭諸侯
五月而葬七月卒哭由是而推天子七月而葬當以九
月卒哭卒哭則以吉祭易喪祭練服在大祥後無復朝
夕祭寢之哭孔子善之以為合宜盖當作主之時告祔
於廟仍奉主還祭於寢之几筵至大祥乃入廟若夫在
而妻先祔廟則附於祖姑禮之見於經者大槩如此厯
代原廟不足為據唐時皇后祔廟禮志亦無明文惟昭

宗時殷盈孫議云昭成肅明之崩也睿宗在位元獻之
崩也元宗在位昭徳之崩也肅宗在位四后於太廟未
有本室故創别廟當為太廟合食之主故禘祫乃奉以
入饗又其神主但題云某諡皇后明其後太廟有本室
即當遷祔帝方在位故暫立别廟耳又宋史禮志太宗
孝明孝恵兩皇后乾徳二年葬安陵皆祔别廟真宗章
穆皇后葬永熙陵奉神主謁太廟祔享於昭憲皇后享
畢祔别廟據此則唐宋帝在位而后先崩皆祔别廟但

别廟之制史無可攷若几筵殿則惟虞後練前有之至
大祥後祔廟則撤几筵矣明㑹典孝慈馬皇后洪武十
五年八月崩九月葬孝陵卒哭行祔廟禮大祥奉安神
主於奉先殿惟世宗孝潔皇后則先入太廟然隆慶元
年廿宗肅皇帝升祔太廟即以孝潔肅皇后祔享孝潔
神主由奉先殿出午門候世宗神主由几筵殿出同至
太廟祭畢世宗神主還几筵孝潔神主奉安於廟寢則
所謂先入太廟者亦仍還奉先殿安奉其世宗神主之

還几筵則升祔亦當在大祥後矣　國朝

　　聖祖仁皇帝實録

　　仁孝皇后

　　孝昭皇后

　　孝懿皇后皆於成

　　主時祔

　　奉先殿又恭查康熙十三年禮部原議

　　大行皇后升祔


　　奉先殿神主應交與工部照

　　奉先殿皇后神主例於潔浄之處䖍造其㸃主吉日應
交與欽天監在百日後選擇日期於沙河恭設

　　梓宫前殿㸃主訖奉安輿内

　　皇后儀仗全設捧回暫行恭設一殿内名為几筵其一
應祭祀悉照

　　奉先殿由内務府禮部致祭俟大祥後升祔

　　奉先殿其神主文聴内閣撰寫其暫安殿聴内務府請

㫖等因奉

　　㫖是依議欽此欽遵在案臣等伏思議禮貴衷諸古制
行禮必由於舊章損益在乎因時輕重要於至當謹按
唐宋舊制皇后先崩祔於别廟　國朝奉安

　　奉先殿考之於禮虞而立主祭於几筵練而遷祔主即
入廟故有祔於祖姑之文唐宋之設别廟於古禮亦未
有所據明代先祔奉先殿　國朝循用其制臣等伏思
太廟尊嚴以致崇敬


　　奉先殿親切以展孝思地雖分而禮則一祔廟大典當
祔

　　太廟以合古制但告祔後仍奉安於

　　几筵殿至二十五月始安奉於

　　太廟(臣)等謹議

　　孝賢皇后安奉

　　地宫之日於

　　陵寢前殿恭㸃


　　神牌敬捧

　　升輿

　　皇后儀仗全設迎

　　神牌至

　　太廟升祔禮畢迎還即以　觀徳殿為　几筵殿嵗時
一應典禮俱照

　　奉先殿禮舉行俟大祥二十五月後恭奉

　　神牌升祔


　　太廟

　　聖祖仁皇帝

　　孝誠仁皇后

　　孝昭仁皇后

　　孝懿仁皇后

　　孝恭仁皇后東次仍照例敬謹製造

　　神牌一分奉安

　　奉先殿


　　神牌字様敬鐫現上

　　諡册題曰

　　孝賢皇后神位敬㸃神字上一㸃一切儀注交禮部敬
謹詳悉定議請

　　㫖典禮重大(臣)等愚昧之見深恐攷核未周置議未當
恭候

　　聖裁指示










　　松泉集巻四

