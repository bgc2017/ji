







　　欽定四庫全書

　　松泉集巻二十一(癸酉)

　　吏部尚書汪由敦撰

　　恭和

　　御製新正二日得雪元韻

　　霏霏瑞雪慶優霑

　　聖徳

　　天心一氣覃試看㸃衣花尚六初逢于耜日之三遺蝗

覆種消無迹宿麥潛芽潤早含

　　齋殿春廻詩思逺静收清景入新函

　　恭和

　　御製上元燈詞元韻

　　占瑞早呈盈尺雪應時新剪萬枝燈當頭璧月年年滿
照眼銀花嵗嵗仍

　　蓬島雲開銀是闕上林花放玉交枝太平萬嵗排成字
共向


　　瑶池祝

　　夀禧

　　曼衍魚龍最擅竒真看銜曜弄珠時熒煌煜爚光無定
不藉方都助巧思(方都匠毛順有巧思為燈樓商百五十尺見明皇雜録)

　　重樓湧出虚空現攢蕋争從頃刻開自是大羅天上界
何湏更問化人來

　　五夜風光慶有年九區豐稔徧吳燕村坊酒賤逢人醉
城布燈繁比户懸


　　撒荔筵開

　　玉殿春韶韺競奏酒初廵從知

　　錫福垓埏遍豈獨長安歌舞人

　　兠率光音最上層牟尼五色恍無慿玉毫現處金蓮座
千佛名中日月燈

　　火蛾膏粥嵗華臨總為田蠶報好音

　　睿鍳朗同明月鏡一輪照徹萬方心

　　恭和


　　御製上元後一日小宴廷臣仍用重華宫賜宴韻二首
昨宵

　　睿製寫燈前今日

　　恩光侍綺筵自為傳柑酬令節還因占麥賞豐年

　　飛毫玉座輝圓璧銜壁金釭映列錢絲管聲中風冉冉
始知春色

　　九重妍

　　珊瑚火樹照千林中使承宣導紱簮列缺鞭時光掣電

燭龍騰處氣成陰熙恬春物同民意兢業昌辰保㤗心
賡就

　　瑶箋歸路晩千門正待月華臨

　　恭和

　　御製射元韻

　　挽强命中昔交稱耦進程材舊更仍風自古傳非尚力
聖由天縱實多能穿楊妙解心同折　(御製穿楊説深辨國策之謬)破
的神功氣不矜肄武習勞推


　　祖徳訓行奕世定䋲䋲

　　恭和

　　御製望大房山作歌元韻

　　鸞旂東度盧溝來畫屏六六相縈迴大房縱出特雄峻
春雲藹藹闔復開兩峪東西翼左右一脈中條蜿蜒走
奥區曲折藏堂隍危岑戍削摘星斗香林不獨占嶔嵜
中有金源閟寢基蒼松偃葢荆榛宻指㸃凉䑓歇馬時
何縁玉匣遭傾發螺嶮龍城空兀突冬青江國有同悲鍾

阜昌平未荒忽石經猶幸䕶祗園何况因山往蹟存黄
瓦朱垣昭

　　聖澤

　　六飛親厯更尋論

　　恭和

　　御製曉行即景元韻

　　縷縷霞興東嶺東朝曦影散玉花驄雨餘尚覺春寒勁
未放山桃破綻紅


　　熈熈雞犬散郊原田叟携童早候門共道朝來作(去聲)春
社餳簫粥鼓遍村村

　　恭和

　　御製閒題元韻

　　金鑑詒規逺緗編古義陳恭惟

　　一人慶徧作萬方春撫序先思孝持盈懋敬身閒中時
黙運詞翰詎能伸

　　恭和


　　御製初遊雲居寺二十韻

　　初地紀初逰山光傍曉浮羃空烟未泮潑黛雨纔收餘
雪封巖岫輕冰坼澗溝中春欣暖布半日且閒偷石壁
蒼仍痩原荑綠漸柔林香迎逺斾寒氣襲征裘拾級紆
盤道經亭得少留仰看迷近寺俯瞰辯前騶西竺疑真
到東林未可儔翠珉離劫火寳網閲春秋塔影直凌漢
鐘聲逺隔邱鬘雲常蔭在花雨定沾不窈窕堆鬟髻晴
明巻幔幬支笻休倦跡倚檻暢吟眸義飰通禪味清池

潤渇喉洞深泉汨汨徑轉竹修修象設天人䕶經傳法
乳流火龍潛竇伏馴鴿向階投扈從班雖忝探尋願未
酬幸從窺

　　聖藻循誦快忘憂

　　恭和

　　御製逰雲居寺即景雜咏元韻

　　香樹林

　　木石由來具佛心直從山吼到而今


　　六龍一晌經行處不斷香風薝蔔林

　　概雲軒

　　雲去復雲來藹藹各殊致山體自如如行雲等閒寄可
概不可量無心非有思繚白復縈青凝黛時分翠何當
掃層軒坐看飛雨至

　　石井

　　寒泉冽不食石髓空滴乳為問誰所鑿應始自太古寸
瀾了不興縷雲時一吐銅缾與銀床未是山中侣漫持

短綆汲觀天仰膏雨

　　石經洞

　　震旦方流施雲扄轉秘藏直謀逃浩刦為計亦荒唐金
石空非有文言幻豈常鴻都久磨滅應愧遜周防

　　崖舫

　　彼岸已先登虚舟大自在書畫不須誇此是華嚴海

　　聲輪洞

　　洞户納歸雲徑曲迷層巘隨處現雷音提示大乘典慧

業與生天圓證皆上善嗒然聲聞寂一任風輪轉却笑
遊人癡持炬探深淺

　　見春亭

　　陽春大地來所到無彼此深山見未曽殊絶非意儗名
亭標勝概高詠興何已拈花同一如莫笑冶容子曝經臺

　　塊石兀如臺直上鋭且高以曝貝多函天然謝人勞却
笑白馬䭾多事由若曺


　　恭和

　　御製謁金太祖睿陵元韻

　　玉匣來從䕶國東(大金國志初祖宗葬䕶國林之東海陵徙燕乃遷此)盤寧遺殿
颯秋風一鞭徑渡開鴻業三史修成協至公

　　寳碣重瞻垂贔屭瑞雲遥見指蘢蔥春山此日紆宸蹕千古

　　深仁孰得同

　　恭和


　　御製過金世宗陵留句元韻

　　斮絮南山未足言興陵重見闢荒園治宗堯舜何辭小
徳被臣民共仰尊文物承平數全盛儉勤遺烈溯遥源
載披青簡

　　心儀切宰木蕭森歎僅存

　　恭和

　　御製賈島故里元韻

　　落葉飄何處漁陽更岳陽(或稱島墓在普州岳陽)生曽慢天子跡

尚近空王及第名何有殘邱草半荒得邀

　　宸藻賞時命未全妨

　　恭和

　　御製打鴨行元韻

　　淀池冰泮蘆芽生野鴨應候争飛鳴廻翔作陣此留止
乘時水獵聫舟行昔聞養老掌大羅今因肄士爰先河
竿長鴨驚俊鶻落縱擊墮空浮水多亦有神機隨眼瞥
火珠迸處翠茸裂水濶風微左右宜觀者稱竒不容説

使船如馬排淀澳聚散縱横合機竅鵁鶄鸂鶒駕鳬鷖
高處能追逺能到廣塲逐鹿如有神波靣獲禽還盡妙
吳儂未觧論谷量羊牛亦不辨海陸陳錯羞已看餅餌
盈春疇時鮮佐膳飽即休

　　恭和

　　御製淀池月元韻

　　清絶無過水與月兩者合美乃見之南方江湖北方淀
波光澹沲於月宜月明在天不擇照千潭一印非相期

淀池冰開新水足蘭舟正待凌清漪春宵溶溶風嫋嫋
皓魄欲滿未滿時烟消氛霽逺澄澈浮金沉璧流參差
東風萬頃渺無際當空不覺頻推移金焦兩㸃半滅没
蘓白雙堤還合離何人不見水與月

　　天章獨與傳神竒

　　恭和

　　御製水圍六首元韻

　　訓士寧専罟網修御風擊檝紹


　　先猷昆明早見舟師肄有偹端因為遏劉

　　上下天光逺蔚藍春鳬飛集樂湛湛庶羞喜佐

　　慈寧膳豈為時鮮匕箸貪

　　行春餘事較畋漁習武從知舉必書羽獵漫誇池象海
長楊空詫網為阹

　　翼布箕張原有節風檣陣馬恰相為指揮但使&KR0570;軍律
祝網三驅雅在兹

　　白頭漁父三朝在曾見


　　仁皇鳳艦來兩度迎

　　鑾叨渥賜載瞻

　　神武誦多才

　　微雪纔消風日和水村山郭徧

　　恩波塞垣更待行秋獮佗藉旌門數獲多

　　恭和

　　御製水村元韻

　　蝸廬傍叢葦泛宅亦成村栁外烟迷路春來水到門無

心鷗作侣有序鴈呼昆最喜塵囂逺還留古意存

　　題王中翰受銘小照

　　靈泉輸不盡奔注澈昏旦閲人今幾何何從問常幻人
生遊厯處往往錯當面境外絶根塵獲此清净觀一笠
一蒲團無言亦無見尊者意云何呵呵這鈍漢

　　秋旅望雲圖為朱晴川妹丈題

　　秋色長安道西風拂靣塵行雲低白嶽歸路指河津執
手難為别齊眉最愴神廿年同骨肉那得不沾巾


　　捧檄心偏壯循陔願暫伸應知薄宦苦不抵故鄉貧萬
户疎砧動層霄片月新逺歸樂莫樂先慰白頭人

　　恭和

　　御製經筵即事元韻

　　源探學海寛

　　講殿列儒冠儀典因時舉經箋遂日看大生仁並貫則
哲帝其難

　　兩論宣明訓精深字字安


　　恭和

　　御製釋奠

　　先師孔子元韻

　　羮墻如見式

　　師尊

　　親詣欽承效駿奔(是日奉　命分獻亞聖配位)岱岳當年瞻闕里秋
陽此日麗橋門

　　三朝奎畫懸龍榜萬國芹宫肅象罇宣示


　　宸章傳徳意遥同周雅頌於論

　　恭和

　　御製中秋帖子六叠前韻四首

　　冰輪碾出碧霄間片片雲衣着意刪仙曲寧誇廣寒奏
前宵雅樂譜

　　南山

　　萬里同開一鏡光西疇禾黍正舒香人間到處堆金粟
村鼓家家擊瓦匡


　　綵筆何人善得師天香雲外鬪新詩龍門

　　奎藻昭星漢分照風簾滿硯池

　　頻年虎帳與山樓塞外風光厯幾秋今夕清輝明玉宇
銀盤先湧液池頭

　　恭和

　　御製中秋即事元韻

　　朝興有渰午陰繁近晩雲衣片片騫端正一輪傳令節
荒唐雜記笑煩言千川印處原同照七寳修成不露㾗

自有

　　清吟酬勝賞綺筵絲管詎思存

　　恭和

　　御製八月十七日宻雲縣行宫對月元韻

　　似傍行旌故逞妍金風瑟瑟露娟娟臨闗月上明於晝
近塞山多高插天佳節縱輸三五夜中宵還放十分圓
城邉流水宫前漏氊帳秋來幾度眠

　　恭和


　　御製灤陽别墅元韻

　　塞上風光一覽收灤陽高舘暢吟秋直皴金碧開峯靣
早絢丹黄染樹頭飛鶴下時烟四合宿雲深處水懸流
此間端合添新句嵗嵗

　　宸章壁上留

　　恭和

　　御製聼瀑元韻

　　丹崖峭立瀑泉懸坐聼清音意杳然戞石訇如摧玉柱

摇風鏗爾動冰絃漫誇台嶽標雙界為想匡廬落九天
濺沫跳珠邀

　　睿賞直看詩思湧如川

　　恭和

　　御製槖駝元韻

　　封駞一可敵九牛塞行緩欵沙草柔屈足受任觧人意
雙峯矗立昻其頭南人少見那識此頸長但詫垂茸紫
戎盬細栁齾復齹骨重無論蹄角尾斜陽横卧氊廬前

兒童掣項婦女牽磧平雪後縱能耐泥滑路長深可憐
解裝弛負飲前川背錦糢糊舊句傳

　　行殿高吟正史謬盡物之性

　　聖則然

　　恭和

　　御製即事元韻

　　幔城俯見地廬低駝&KR1387;渾疑烏夜啼路轉山深迷向背
帳多歸晩忘東西松崖虎過無餘迹草徑麋行有斷蹊

聖代詰戎親見得班揚詞賦笑無稽

　　恭和

　　御製行圍四首叠去嵗韻

　　撒圍

　　彌山先布列肅隊五更行樹宻烟嵐重崖高曙色明星
羅分萬騎霧捲抗雙旌踴躍從公意深知士卒情待圍

　　高下慿聫絡山巔復水涯適中張幄待靣勢廣塲宜天

迥雲開處霜清草淺時還

　　勤惜陰意重檢隔年詩

　　合圍

　　祝網

　　皇情軫貙貗舊俗稱驅來几上肉放比刧餘僧佗籍紛
無數旋抽衆効能留餘還有待秋獮比年仍

　　散圍

　　抝怒方餘勇


　　深仁豈盡懽收禽息徒旅

　　賜獲遍衣冠紀律原須整遊畋昔戒盤無勞誇賦手空
道髪如竿

　　恭和

　　御製波羅河屯行宫元韻

　　駸駸出谷馬嘶風

　　行殿雲邉曲徑通天闢靈區知脈厚野多露積樂時豐
嶺楓映日仍餘紫山果經霜也自紅明發已看崖口近

潺潺伊遜日朝東

　　恭和

　　御製入崖口作元韻

　　䭾裝車載互排擠一入周阹景物凄橋為旋支榛帯葉
路經新薙草無泥山雞驚起迎人落絡緯深藏近帳啼
遥聼呼圍震林谷亂峯高處認霜蹄

　　恭和

　　御製汲伊遜水烹茶元韻


　　泉不在名有其品品得其真無過甚

　　至人親試斯識真銖較衡平思精審玉泉伊遜濬靈源
中外均從天一禀山房晏坐聼松風八餅頭綱充
御廪中泠恵山一一嘗

　　聖藻標題垂萬稔塞山秋水可用汲啜茗新成重來諗
舌根千二百功徳未許庸凡測其朕揚芬徴潔本冲淡
養夀流甘非洌澟鴻漸伯芻身未到拘墟見不下帶袵
幔城清賞味至味玉醴應供大官飪


　　恭和

　　御製汲伊遜水烹茶再叠前韻

　　秘製三清稱絶品竹罏風雅名高甚佳泉往往天作合
相得益彰

　　精鍳審皇都玉泉塞伊遜下澤藴竒鍾異禀崑山村旁
玉抵鵲行汲尋常付㕑廪一從

　　真賞達

　　至尊第一之名斯共稔


　　行秋哨鹿入木蘭溯源百曲頻咨諗撒圍虎帳試注兹
味别淄澠入無朕松枝石銚活火煎雲腴雋永清不凛
雖云地逺隔遐荒那比玉泉依席袵金漿甘醴何足方
半月程供大官飪

　　恭和

　　御製五君子圖叠舊作韻題鄒一桂畫

　　夭喬貞秀賦質殊略似剛柔本天性揚芬挺節各一時
同調相孚詎相病琴中水仙撫幽操詩裏官梅動清興

松柏有心竹有筠風雅均曽譜毛鄭拈來放筆合作圖
一一品題難季孟老蒼偏具娬媚姿綽約何妨標格正
想見

　　虞廷拜手時朝多君子熈庶政




　　松泉集巻二十一

