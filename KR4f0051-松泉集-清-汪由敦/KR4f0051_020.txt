







　　欽定四庫全書

　　松泉集巻二十(壬申下)

　　吏部尚書汪由敦撰

　　恭和

　　御製御園雨中流覧元韻

　　愛此知時雨連番未浹旬陰雲先五夜朝隮騐初寅徧
洽人心喜優霑

　　帝力神芳菲随


　　步輦行處浥香塵

　　燕歸徧訝早鳩語信堪慿幽意畫難到

　　清逰興可乘萍池添縠皺蓮岫待雲蒸更指空濛際西
峯逺黛凝

　　夏淺留春煦林深過雨清栁禁餘濕重花愛及時榮新
水看魚戯先晴應鶴鳴慚無右丞句

　　天藻迥難賡

　　恭和


　　御製六月七日御門聼政後命諸王大臣隨侍泛舟觀

　　蓮元韻

　　啟事晨曦迥

　　幾餘晝景良蓬壺多勝賞桂楫許聫行净植明初日清
陰滿曲塘漣漪紛濯綺

　　仙館静招凉韶奏調輕籟薰來散逺方

　　宸章宣

　　徳意時若凛幾康


　　奉祝相國福公八十夀

　　宿徳

　　三朝峻耆年八袠崇師資尊舊學相業表和𠂻佚老懸
車早優賢

　　賜杖隆共推人瑞慶鶴立有仙風

　　中外論勲望吾師孰比量棠甘南國雨柏勁左䑓霜鈴
索瀛洲署琴尊綠野堂雍容多盛業

　　綸綍載


　　恩光

　　帝眷優殊錫

　　天章重不名　(賜詩稱先生而不名)龍牋映華衮鸞榜耀軒楹盛
典逾疏傅高年擬伏生孫曽扶拜處國老頌昇平

　　憶昨登科日文章屢受知相從三十載祝嘏百齡期道
頼詢黄髪情深頌紫芝願常隨杖屨曰誦武功詩

　　恭和

　　御製再詠玉韘元韻


　　挽强自分愧丁男比徳仍聞秘製諳恰稱鈎弦穿過七
何勞抱璞獻來三風人托興應能甲楚使陳詞豈漫談
山水元蒼多拜

　　賜虹光重見

　　睿章涵

　　恭和

　　御製元韻三首奉送香樹前輩南旋

　　文思眷宿儒


　　寵行不虚作吳門(謂沈歸愚宗伯)與長水先後如有約鵷鷺同
惜别猿鶴豈責諾驅炎納新爽完神謝衆鑠

　　大造有全功安心斯要藥感涕誦

　　宸章何譲都俞樂

　　道範樹高華大雅振竒作徳劭意彌冲宦成守唯約披
豁對衆流任真無唯諾偶復疲津梁不掩精景鑠

　　睿慈一以鍳拜受長年藥匪云慕林泉為園名獨樂

　　辛盤雪中篇甲帳花下作藉暢欝陶情更締繾綣約驪

歌行有期郵筒申踐諾百戰老將心善飯矜矍鑠贈言
當苦口飬性得中藥無為鏤腎肝運斤恣餘樂

　　恭和

　　御製塞上秋蒐奉

　　皇太后自圓明園啟蹕元韻

　　時田巡近塞

　　命駕及新秋

　　色養承


　　家法懐柔裕逺猷層巒勤

　　日馭坦道達星郵厪切郊原稼

　　親從輦路諏山莊擅形勝天趣洽飛游遥指

　　稱觴處蓬壺最上頭

　　恭和

　　御製長城元韻

　　設險心雄葢代豪連雲睥睨尚堅牢闗前霜月長鋪雪
山外風沙怒卷濤守在四夷知有道倚來萬里惜前勞

時平久已無中外城下深耕解佩刀

　　恭和

　　御製凉元韻

　　地形天意兩相為頓覺凉颸襟䄂披玉塞乍臨原異候
金官有令恰乘時雨餘深谷風來勁雲際層峯日上遲
為念

　　鳳城砧杵急授衣端已厪

　　宸思


　　恭和

　　御製桂元韻

　　霏霏金粟露華鮮香藹西池捧

　　御筵森挺漫誇台嶽賦(八桂森挺而凌霜見孫綽天台山賦)連巻未數小
山篇影揺塞北臯塗近子落輪中月宇連珍重

　　宸章掄探意一枝應許郄家賢

　　恭和

　　御製疊中秋帖子詞元韻


　　廣寒高處自清閒輸滿仙枝不待刪金粟光中現
金母曽孫懽笑幔亭山

　　滄海珠明萬里光

　　彩毫揮處發天香銀蟾玉䨲誰曽見只有清暉鎮滿匡
譜曲何勞命法師

　　瑶牋五度叠新詩賡歌重喜來龍塞典故憑添紀鳳池
　(御製塞上中秋帖子至今五叠臣恭和者再矣)

　　雪擁


　　仙莊十二樓清虚玉宇最宜秋一輪正協如恒頌笙鶴
還聞度嶺頭

　　恭和

　　御製霧元韻

　　秋山曉霧景最竒逺近峯崿頃刻移彌漫歘曶海濤立
開眼直到崑崙西山靈迎

　　蹕争獻技大澤豹隐安能為霏雲屑雨沃陽曜揺曳倐
現雙黄旗乍濃忽淡互掩映纈林時露經霜枝欲收半

捲沉谷底芙蓉朶朶浮清池天工人事極神變白羲飛
鞚空中馳昈分羽騎布巖巘蹄聲弓影咫尺迷合圍披
豁碧宇浄麕麚麞麂何紛其孱生少見驚咋舌道左

　　一顧笑且咨有如塞山兼塞草拈來新景添

　　新詩(是日失道先行　駕至䝉　恩顧問是以　御製詩有肩輿得得來翰苑之句)

　　次韻答蔣恒軒尚書

　　聫鑣又過碧山頭三載俄驚嵗月流(己巳秋同扈從木蘭)多愧衰
遲還授簡燭光揺動墨光浮


　　彩筆由來承右相華文早自擅徐陵氊廬揮灑餘清興
過譽翻慚力弗勝

　　賜鹿恭紀次恒軒尚書

　　廣塲佗藉選禽便效獲旌門拜

　　賜偏氊帳弆來蹄角並

　　玉音宣處姓名連(宫門　賜鹿皆奉　口敕予與尚書率同分一鹿故云)野庖行
炙還排日(自初獵後連日得　賜)驛騎馳頒紀往年(上年未與扈從䝉逓中馳
　賜)自笑枯膓詩思澁縂慿妍唱與分鮮


　　賜野豬肉次恒軒尚書

　　擊鮮分野彘仍許拜

　　恩同纉武傳豳俗騶虞擬國風非闗出牢圏且莫辨豭
豵安飽寧知味慚生鼎臠中

　　恭和

　　御製圍中獲白麅元韻(去秋䝉古台吉必力滚逹頼以白麅進　命為之圖　製詩賡
和今于巴顔河落乂生致此)

　　神麅呈皓質表瑞應瑶星為祝成湯網來儀


　　金母庭霜披斯跂跂玉照逈亭亭致匪勞罝鏃逢疑採
术苓入圖供

　　睿藻夾轂繞雲軿

　　文囿同攸伏嘉祥喜再經

　　恭和

　　御製行圍四詠元韻

　　撒圍

　　聫鑣凌險出夙戒戴星行番部公徒盛軍容號令明林

深呼後騎嶺削抗前旌自分風霜慣馳驅軫

　　聖情

　　待圍

　　按圖繩引處嵕頂復谿涯逺近次成列低昻縂合宜聞
呼常及午(將合圍輒　命騎舉銅器呼之為順風耳)入望動移時景色朝朝異
慿添馬上詩

　　合圍

　　賦有長楊奏詩從甫草稱射熊寧數漢伏虎不闗僧飲

羽無虚發鳴弦殫效能縱觀容立馬

　　恩數荷頻仍(屢䝉　特敕觀圍)

　　罷圍

　　三驅循古制連發奉

　　慈懽乍却魚文服還彈貂尾冠(哨鹿之冠以貂尾為之)割鮮先視
膳拜

　　賜許登盤歸帳紛千騎森森挺白竿(獵士多以白木為槍竿負之而騎)

　　八月二十八日


　　命至圍塲觀獵恭紀

　　龍沙繡嶺秋早霜天留奥區作獵塲順時行獮

　　神武揚藩部選徒千二百萃從沇溶盡賁獲蜚虎游梟
手能格霜蹄蹴踏披雲根雙搴風纛排天閽包嵏蔽㠋
氣可吞駭鹿驚麇困奔仆希間突衝横錯互羽林櫛比
抝餘怒黄間滿彀動有神呼聲颯拉凌高旻一開生路
昭

　　皇仁霧散塵開各騰驀獻尾旌門如獻馘(圍中射鹿先割其尾以獻

獲車載之輸于慢城南門以待頒賜司獸者數尾即可知獲鹿之人興其數云)車箱駝背紛佗
藉上林羽獵矜竒觀扈游

　　異數容據鞍承

　　恩一洗書生酸

　　虎神鎗歌(有序)

　　虎神鎗者

　　聖祖神皇帝嘗御以殪虎命曰神鎗志異也

　　皇上行圍所至&KR0591;御負之以從猛獸當之無不摧斃者

今秋岳樂圍中於三百餘步外殪深洞中伏虎

　　御製文紀其事臣竊謂鎗固神抑由

　　智勇天亶用之者神也敬為之歌

　　塞垣嵱嵷伏虎多壓山壯士排長戈(行圍先命獵士操戈搜捕林谷謂之
壓山)斑斕白額恃牙爪獨踞深洞藏巖阿巖阿百尺徑路
絶隔谷獵徒來指説

　　聖主前岡正合圍手舉神鎗纔一瞥電掣横飛星火流
雷轟直劈蒼崖裂怒吼狂跳强負嵎䧟腦洞胸俄掃穴

神鎗竒中此最竒精良溯自

　　神祖貽軼才狡獸随所施發無不貫無不糜火攻猛烈
豈輕試除殘去惡理則宜獵塲引滿日飛鞚藩部萬人
争目送幽陰黶合往輒摧共仰

　　天威果天縱

　　揮毫帳殿昭法守纉武詰戎邦政重琱戈垂矢典册陳
夏鼎商盤謨誥誦寳傳武庫鎮五兵神器善承湏善用

　　恭和


　　御製新月元韻

　　半鈎新月塞垣西流照

　　帷城影漸低逺樹排來疑桂闕層峯銜處接雲梯一天
星彩繁交映千帳燈光淡欲迷猶記興安對初雪隔年
詩句更重稽

　　恭和

　　御製九日元韻

　　塞山行獮厯周遭重九初經引興豪從道年年多攬勝

此間日日是登高嶺頭風勁慿吹㡌林外霜濃正染袍
賜出花糕酬令節題來祗共仰

　　仙毫

　　恭和

　　御製村行元韻

　　甌脱萬山深耕耰比漸侵石田新有穫村釀熟堪斟茅
舍從教稳桃源那更尋轉看生聚衆仍用厪

　　堯心


　　恭和

　　御製波羅河屯行宫作元韻

　　輦路逶迤待獵歸

　　離宫閒敞暫相違菊香過節留餘艷(時重陽後二口)松翠凌空
散逺暉(庭中古松極有致)弭節偶閒從味道時巡深意在防微
山莊隔日應重到坐攬朝嵐與夕霏

　　紅葉

　　老樹絢霜朝丹黄入望遥留教攄晩艶原未競春韶隔

嶺悲先謝同林幾後彫菀枯知有分行待振芳條

　　予以康熙辛丑壬寅來熱河寓徐文定公半山堂
今三十年矣感而有作

　　昔坐翠微間攤書白晝閒至今成皓首重此對孱顔謝
墅烟雲杳灤波日夜潺平生幾游厯也當故鄉山

　　蔣恒軒尚書於行帳中為潑墨寫生小册屬題二
首

　　白草丹楓别擅竒秋風朔塞晩秋時氊廬自按華光譜

鄧尉林中第一枝

　　籬豆花開紫翠横西風瑟瑟晩凉生誰知剪燭揮毫處
僧吉圖邉絡緯鳴(豆花絡緯　木蘭中僧吉□山䝉古語嵌空山也地多絡緯較内地者小
而善鳴中官率捕之入都經春猶唧唧有聲)

　　賜御厩馬恭紀(喀爾喀台吉定邉左副將軍成衮札布所進黒花馬)

　　賜出飛龍騎來從瀚海陰騰驤神倜儻顧步氣深沉頓
有據鞍興差酬伏櫪心金門重一過振鬛毎長吟

　　題望雲歸棹圖送薌林冢宰南還侍養恭和


　　御賜詩元韻

　　櫂指南雲發循陔未挂簪臣期伸子職

　　帝許慰親心晝繡斑衣綵龍光翰墨林迎

　　鑾遲後約撰杖及春深

　　廿載承明直朝朝喜盍簮遄歸

　　仁主眷贈别故交心帆飽迎風浦烏啼返哺林江潮與
湖水長共

　　聖恩深


　　敬題

　　御筆倣倪瓚葉湖别墅圖

　　倪迂墨妙稱逸品簡淡有似詩中陶葉湖尺幅入寳笈
賞真寄興揮

　　仙毫經年觸景一追寫恍如重泛春江橈境從

　　親厯指可數意得象外神相交疎松直排隔堤栁痩竹
净拂三逕蒿茆堂幽敞水雲際桑陰稲雨松陵橋

　　幾餘游藝信偶爾逺趣獨契高人高英華收歛歸淡泊

中有至味含春韶

　　題畫四首應

　　制

　　山水多成趣蒼然秀可餐峯稜餘戍削石磴足盤桓瀑
響晴時雨溪深夏月寒何湏越中路晩飯舵樓看

　　遥景慿神觧偏宜静者論岩幽兼樹色岫逺只雲㾗空
翠濕晴照孤烟澹暮村石橋誰倚杖或恐是劉根

　　樓閣重霄裏微茫數㸃烟林聲風靜後人跡鳥飛還相對

松皆老無猜鹿亦仙溪山有如此晨夕助清妍

　　墨情工澹寫景色總天成一氣青蒼合千層曲折明絶
勝廬阜望還過&KR1793;川行憶昨陪

　　宸幸西山翠靄横

　　錢司冦南還以舟行紀程諸詩書奏冊

　　御中有孔司馬傳橿招遊錦春園即事用杜詩初發秦
州韻之作䝉

　　御製和章書金粟牋巻馳


　　賜并

　　命内廷諸臣屬和

　　遭逢有神契道合如相謀詩老去吳中(謂沈宗伯徳潛)繼躅得
秀州鳴鶴徹九霄歸鴻厲三秋養真非樂閒適趣從探
幽問津指𤓰步名園俯平疇撰杖携邁過掃徑尋羊求
尚憶昨年春同扈

　　青雀舟瀕江開勝地清曉奉

　　宸逰仰瞻


　　鸞鳳榜長志

　　恩顧稠重經感嵗月撫跡増喜憂馳奏當蜡節逺報征
帆收新詩塵

　　乙覧上荷

　　玉案留最喜杜陵篇飛牋下螭頭矢音䝉

　　賜和優老皆名流(沈宗伯詩嘗䝉和韻書賜)吳越近相望山舘虹
光浮餘情致私懐雲樹長悠悠

　　恭和


　　御製塞山雲海歌元韻

　　黄山之雲若溟渤湧現軒轅華葢闕(臣)家雖近未見來
今兹扈

　　蹕何幸躬逢哉塞山秋清翠無比雲之族兮毓於此

　　聖人親駕六玉龍龍行雲從自其理幔城曉啟紅燈懸
前旌俯視千峰巔千峰萬峰倐開闔峰峰雲起作勢俄
緜延随風飄渺三神山驚濤起伏百谷川絪緼澒洞颯
㳫騰軒鴻濛雲將為擴詩境界溶溶澔澔随吟鞭須㬰

豁露扶桑旭萬里迅踔蓬洲&KR0657;偨池碧城樹嵬岌九朶
蓮木蘭山中得此竒絶景那用容成竈畔招飛仙瀾翻
墨海糺縵篇即令親見黄海何能比此焉

　　題高使相五清圖小照(水月松梅竹)

　　堂堂紫髯翁冲襟皎冰雪正學溯宗傳徳望希前哲高
牙與大纛何足為稱説披圗得其真即境盡芳潔耿耿
一寸心百尺寒潭洌淪漣平不波印此萬古月長松振
竽籟磊砢勁於鐵疎梅吐幽芳疎篁抱高節是稱嵗寒

交可親不可䙝愛此氣味同俯仰森並列澄觀契理要
豈事耳目悦乃知古人豪本源貴朗徹勲業炳宇宙胸
次自超絶長吟為三歎斂祍奉圭臬

　　癸酉春帖子詞

　　玉琯開寅正璿圖應甲先三陽迎旭景萬宇報豐年
曙色曈曨肇嵗新陽和瑞靄集昌辰

　　朝元恰值迎春日九十韶光數最勻(癸酉元旦立春)

　　爆竹聲中綵仗開履端


　　親捧

　　萬年杯銀旛寳勝宜春字併向

　　慈宫獻夀來





　　松泉集巻二十

