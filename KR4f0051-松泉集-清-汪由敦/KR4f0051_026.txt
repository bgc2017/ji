







　　欽定四庫全書

　　松泉集巻二十六(丁丑)

　　吏部尚書汪由敦撰

　　恭和

　　御製悦心殿元韻

　　苑西蓬島快登臨春早幾餘近一尋冰鏡卧虹銀作界
風篁吹鳳玊為音忩銜塔影移遲日屏展峯嵐釀積隂
俯聽九衢歡笑處萬方悦豫應天心


　　恭和

　　御製雪元韻

　　臘雪連番細細霑開春瑞葉更頻添銀聨雙闕髙封瓦
綺錯千村厚壓簷勝裏綵花縈粉蝶忩間瓊樹映明蟾
宸衷自切農田慶韶景當前也共拈

　　恭和

　　御製賦得涉江採芙蓉(得江字)

　　昆湖明似鏡沿溯即平江萬柄珠擎葢千花錦列幢風

清迎桂楫香逺入紗忩采采情何巳亭亭致少雙梵天
呈寶座初日燦金釭不礙鷗棲穏翻疑魚戲撞名宜君
子愛賦得楚騷降净植供

　　宸覽全勝芷與茳

　　讀朱竹垞前輩經義考

　　經學肇洙泗儒先逓傳薪㣲言慮垂絶著述代有人訓
詀索繁頤名理研精純專門各屹屹立説胥齗齗修綆
汲重淵棼絲理垂緡先後迭推闡墜緒賴弗湮鑿空(去聲)

縱逞臆聚訟或沸脣但能恣紬繹舉足資引伸譬彼嘒
三五仰繼曦御輪天官甘石家指掌羅穹旻又如涓涓
流亦放大海漘桑經與酈注覼縷窮坤垠嗚呼去古逺
簡帙多就淪瓿覆蝕餕鹵閣束封壁塵刓編與齾紙世
罕什一存後生日孤陋奚由識前民卓哉竹垞翁蒐輯
何精勤訂殘剔蝸蠧訪逸披荆榛北遊攟封駝南浮壓
輕䑳麈尾折五鹿蠅頭秃千㕙韋編年及暮篝火夜向
晨薈萃成一書


　　御製冠羣倫序自漢以下百家悉臚陳旁羅極毖緯證
索探翠珉師承著譜系僭擬斥爝燐歐陽輸館目曹氏
陋石囷載記雖筌蹄稽典必是遵書成鋟其半全璧乃
足珍誰歟為表彰岐途得梁津使君起東海譽重井大
春殷懐恵来學頓使巻帙新昔漁洋山薑傳刻髙等身
至今數尊宿岱嶧同嶙峋君為鄉後進風雅意夙親䕶
持到經術用志尤篤淳坐令不朽業畢願待以申蕭齋
一開函牙籖増炳麟嘗言莫為後欲傳苦無因大雅樹

宏達闡揚交有神行見畬經徒矻矻奉陶甄

　　恭和

　　御製竹繪屏元韻

　　蘭

　　滑笏琅玕列座屏猗蘭幾葉致娉婷豈緣紉佩裁横碧
訝許分叢照汗青湘水岸滋騷客畹㑹稽林記右軍亭
幽居髙節原同調入室端知久倍馨

　　竹


　　入手篔簹意迴殊畫屏斵漆冩新圖低枝别作當風亞
叠葉疑從過雨摹與可絹鋪慚本色長房杖化幻全軀
此君分取孫枝秀粉籜成隂滿座隅

　　祝蔣南沙相國五旬壽

　　黄閣開筵畫景融貞符光岳溯生崧崇班世繼韋平業
雅度人推王謝風曲部冰弦珠錯落仙厨雪藕玊玲瓏
稱觴恰喜當長日早識添籌報海東

　　繞第風荷淥水灣長筵盛事艷人間斗杓後進星皆聚

霖雨斯民髩未斑子舍新陰滿桃李孫枝夕秀燦瑶環
箕疇五福真兼備俚祝聊隨三叟班

　　漳浦蔡少司寇請假終養詩以送之

　　白雲向南閩孤飛渺天際蔡君賦循陔秋風理歸枻君
家故儒宗世以名行勵曩者文勤公殖學藴深䆳安溪
相國門裦然稱髙第曽為

　　天子師啟沃功不細君也繼家聲淵源夙有自亦以經
術優直講


　　鶴禁地比之漢二疏遭遇若相類清班厯館閣崇階晉
卿貳方膺稽古榮毓徳藉勞勩

　　召對力陳情萊衣縈夢寐豈無魏闕戀烏鳥期稍慰帝

　　許暫歸省公請語益摯逡巡七載前䝉

　　恩得歸侍引義割慈懐强歡心則顇殷勤臨别時迴憶
心猶悸今也日月邁幸得荷

　　庥庇再見喜踰望再别實以懼嗚咽情不勝淚滴青蒲
漬


　　天聽為惻然教孝申不匱人生百年中忠孝兩大事苟
其缺一端所得不償棄卓哉君此行名教信無愧伊余
共禁近廿載辱交契寓齋况連墻履綦時一萃孤露徒
艷羡贈言慚古誼努力崇明徳晩節尤所冀

　　題祁陽陳文肅公遺照為公子玊亭郎中

　　端居數朋舊晨星日寥落披圖見故人老淚泫曚瞙公
起衡湘間間氣得光岳中歳始通籍才大久磨斵喬柯
千尋姿雄劍百鍊鍔頴脱瀛海班不及荷超擢燕吳領

旌鉞閩粤分疆索中外更(平聲)剔厯曵履振臺閣凡經按
節處所至悉繁劇轇轕絲易棼輪囷節多錯一經手解
劈了了奏刀砉至今想丰采猶見氣磅礴歳在戊巳交
秘省共研削蓬婆時軍興造膝傳

　　廟畧晨入毎先曙周廬殷殘柝暮散月將墜嚴城停禁
鑰蛩駏兩相依青熒一燈爝猶憶晾鷹臺雪花寒漠漠
夜半促　詔紙凍毫捫如籥顧余手皸瘃粲然成笑噱
及公鎮嶺南予弟一官薄雅愛推鴒原慈庇移燕幕仲

也旋卒官覊魂慘旁魄復邀麥舟贈得免瘴江泊嗚呼
古誼深予所常感怍丹青覽遺照神采儼猶咋回首理
昔夢忽巳驚遼鶴慘淡人琴懐凄凉雞酒約停雲散晨
風藏舟失夜壑老輩如公幾九原竟不作差喜斜川賢
粉署著聲卓餘慶諒有鍾式榖庻斯托題詩擬八哀悲
風入寥廓

　　恭和

　　御製哈薩克稱臣内属遣使入貢詩以紀事元韻


　　畢昴街通碧漢梁大風猛士叶飛揚人從斗北來重譯
地盡天西入職方汗血巳陳龍象馬革心今見速檀王
就瞻逈起遐荒慕共仰

　　堯勲四表光

　　恭和

　　御製出古北口元韻

　　峭壁削千仭曲磴紆百折肅若鎖鑰扃屹如堵墻列壯
哉扼隘地此險誰所設厯代恃籓籬周防恐一缺至今

餘戍壘凍雨淋不裂詎知撫馭資守險固末節

　　聖朝溥徳化了無中外别聲教所到處指揮飛羽札迢
迢大荒西内嚮深自結矧近塞諸部久貫珠百八扈逰
一遐覽緩轡度車轍但覺層峯巔白雲足怡悦

　　恭和

　　御製至避暑山莊得句元韻

　　塞垣

　　臨駐地宫闕壯


　　皇猷每以行秋到常恢

　　馭逺謀瞻雲欣舊附湛露渥新投王㑹年年啟頻看大
賚酬

　　恭和

　　御製清舒山館元韻

　　非關着意尋觸景曲池潯一晌林巒趣悠然濠濮心楓
舒新濯錦泉奏不絃琴即事多清賞渾宜㸃筆臨

　　恭和


　　御製雨中觀瀑元韻

　　盤旋縁澗壑洄洑出林叢已助幽泉響還兼零雨濛急
流飛練似細灑濺珠同簾谷石梁景移來塞苑中

　　恭和

　　御製晴元韻

　　山田甘雨喜均霑雨過新晴倍可忺旗轉逺穿千樹直
馬行髙出衆峯尖浮嵐暖欲舒霞綺餘瀑清猶拂水簾
時若早徴秋稔慶齊民術應有年占


　　恭和

　　御製千尺雪題句元韻

　　緣溪落澗總湝湝轉入宫墻繞　御階一串珠穿光晃
漾七條絃試韻和諧石梁飛瀑知誰勝廬阜懸流巳足
儕詎與宧光争景色天教

　　睿覽沁淵懐

　　恭和

　　御製素尚齋詩元韻


　　山齋渾樸未須搘松棟茅茨意在茲苔净庭廡寧用飾
隂成松檜不煩移太音絲竹幽泉奏真本丹青列岫施
兩字標題風尚見化權更孰大於斯

　　恭和

　　御製細雨元韻

　　雲罨錘峯一片纔雨絲風颭漸徘徊喜從人願流膏渥
恰是天教灑道來紅錦倍鮮層嶺樹綠衣新浣上階苔
秋成定識篝車滿仰慰


　　宸衷切勞徠

　　恭和

　　御製山行元韻

　　幽尋緩步足當車登磴緣溪致自嘉澗水晴飄峩頂雪
山雲暖起赤城霞親人林鳥情知樂應候秋鴻信不差
一幅倪迂好粉本壁間新試玊交乂

　　恭和

　　御製八月十六日熱河啟蹕木蘭行圍之作元韻


　　佳節纔開月殿筵晨排羽衛峭凉天塞山宻迓

　　飛龍騎磧路時逢飲馬泉大獮恰當霜信後諸蕃早候
獵期先入崖計日周阹布歲歲欣看

　　聖武宣

　　恭和

　　御製山村元韻

　　塞外常苦寒種禾取其早地瘠既遲發雨稀復易稿行
行傍山村結穂實堅好彌望但黄茂攬之粒俱飽婦孺

各恬熙雞豚亦馴擾

　　宸遊信多樂勝賞滿馳道

　　恭和

　　御製谷中元韻

　　谷裏人家成小聚火耕歳久地迴凉曲依岩壑搘為屋
平碾坡坨掃作場經歳吏呼曽不到中田婦饁亦相莊
從遊恍若康衢象民氣知無莠種妨

　　恭和


　　御製入崖口元韻

　　何年靈掌劈雙崖區脱偏饒景色佳草雉驚飛三五起
山麕遊逐百千皆浮嵐紫翠光交幻空籟笙竽韻自諧
頻歳喜看

　　行獮到秋清風露朗

　　吟懐

　　恭和

　　御製雪獵元韻


　　去年曾讀雨獵詩

　　神筆九霄落珠玊今年雪獵景更好突過嵰山圖一軸
﨣﨣迾騎勇且賢短衣穿袂不覺寒有時屹立堅不動
斯須横逞飛銀韉是時瓊霙正霏灑髙叠層巒低覆野
散花頓着枯樹開落墨難將粉本寫一聲圍合何雄哉
萬馬齊蹴冰稜皚從臣相顧各驚詫身上羣玊峯頭來

　　恭和

　　御製氊廬詩元韻


　　白㲲剪裁潔文筠挿架平自然成廣厦寧用侈雕甍霜
隔簾衣重香凝

　　黼座清由來陶復製存古見

　　深情

　　恭和

　　御製哈薩克使臣至令隨圍獵并成是什元韻

　　萬里瞻雲志吉蠲欵關來覲

　　九重天得通聲教今伊始久限獉狉歳幾千


　　帳殿賜筵膜拜肅塞山從獵騎行駢職方盛事真無外
王㑹圖應館閣編

　　恭和

　　御製寄題大宛獨樹元韻

　　翠葢蔚盤囷干霄氣有神逈留穹古雪獨秀大荒春材
想櫟樗類名咨譯象詢何須勞博望鄂哷此傳真(鄂哷引河
名樹生河源彼中謂之鄂哷引噶克义莫朶噶克义者獨莫朶則樹也)

　　恭和


　　御製吟紅樹元韻

　　幾夜霜華染樹巔秋紅葉葉映忩懸只疑二月花齊發
何礙千峯翠盡填蒸起赤城霞並艶裹來吾谷錦同鮮
塞山到處丹青滿畫裏歸程好嚲鞭

　　恭和

　　御製萬樹園宴哈薩克使臣詩以紀事元韻

　　秋髙塞苑下微霜王㑹筵開月近陽萬里新添重譯使
九垓誰復不庭方衣冠八座華裀接絲管行觴彩幄張

桑逺信覘無外治共球大小凜靡遑

　　恭和

　　御製九月十五日賜哈薩克使臣觀燈火元韻

　　綺筵寵答洛那朝塞苑鰲燈午夜燒忽訝榆槐輝火樹
早覘畢昴貫星橋九華炬朗釭銜璧十丈輪髙錦作標
縁識

　　懐柔多盛事豈誇曼衍麗春宵

　　恭和


　　御製總河白鍾山等奏報秋汛平穏詩以誌慰元韻

　　黄河自天來百川滙而集建瓴趨下游淮徐流最急向
來慎保障堤髙數十尺無何司河者忘逺昧所亟設堤
本捍水水髙堤寡力洩水以保堤轉恃為良畫流緩沙
遂淤河淺地仰昃其弊如養癰一潰恣衝擊今春

　　翠華涖要領示頃刻速堵毛城舖旁突令早息復鑿蘇
家山經流使暢滌迫束乃疾走妙用在剛克秋來報汛
過中泓果平直湍駛刷沙深測量逾舊額順軌行地中

得寛捍禦責乃知

　　睿算神一舉免勞劇從茲歳清晏百神謹奉職豈惟奠
民居益復滋土脉

　　恭和

　　御製大西門較射叠舊作用齊召南韻

　　清蹕剛回自塞山問

　　安䖍謁

　　寢門間濯龍路識承


　　歡熟布鵠儀修

　　聽政閒應節逈符貍首樂更番迭進羽林班觀容别有
朝天使仰詫

　　威弧似月彎

　　受降城巳築燒當萬里軍還塞草黄持滿倍懐機省括
挽强更試技穿楊矢陳肅慎共球㑹箭定天山史冊光
窮鳥聞弦應仆地豈煩繁弱殪封狼

　　門迎萬壽叶呼嵩入望丹楓繡纈同秋老風聲宣羽箭

曉寒霜力上雕弓一時官備要荒甸九節侯張虎豹熊
射的頻更鍭輒樹

　　聖人巧力信天工

　　隨鐙還容近玊鞭仰瞻

　　聖度錦弸前威稜早讋遐荒地武備逾恢大漠天碆石
銛鋒鳴&KR0609;&KR0609;荷錢圓的叠田田

　　宸章殿壁賡三度神武寧論貞觀年

　　應


　　制詠側理紙三十韻

　　汗簡自上古韋編邈難求麻網代縑素妙製肇蔡侯左
伯暨張永澤麗稱最優增華踵紛㳫浣花詎堪儔洽聞
王子年掇拾窮𡨕摉海濤苔引綠航賮輸炎洲理側因
以名縱横互綢繆壯武志博物萬番重相酬賞時巳寶
貴况閲代祀修杵造久失傳僅存知寡仇但聞逸少帖
陟釐藥散投何來太康物賁陳　玊殿頭細織筍編宻
平鋪簟紋流大圜渾無端直槖圍交周將毋同功蠒締

此無縫裯莫辨何所施但訝古色幽裁成歸有用一試
松烟浮宣毫適相發

　　神與心手謀懿此五合臻

　　天縱超芝繇前者使舶返蠻牋出琉球亦有高句麗鏡
面光如油

　　幾餘日揮灑寶笈萬巻留楮氏第甲乙裦然此其尤鎮
以尺玊界運以管金縷

　　宸藻摛柏梁


　　奎畫迴銀鈎錦贉懸藜装虹光燭龍樓一用一襲藏巻
舒惟所由念昔棄置初寧免䑕螙愁特達近供御拂拭
珍琳璆設非逢

　　右文盛遇得爾不

　　恩賜

　　御筆畫幅恭紀六十韻(謹序)

　　竊(臣)以疎賤庸陋遭逢

　　聖主䝉被


　　恩顧栽培教育供職清秘日侍

　　穆穆之光者扵兹二十餘年前後拜

　　賜

　　御書

　　御畫牓額巻軸照古騰今謹一一裝潢標識寶藏世守

　　兹復

　　特頒箋幅

　　御筆親署(臣)名重荷


　　題識有日夕在公勤慎匪懈之語

　　褒錫逾分惶汗戰悚伏念(臣)叨沐

　　殊榮至深極厚捐糜頂踵無足仰酬萬一乃以孱羸趨

　　走末節仰邀

　　慈鑒形諸筆墨

　　渲染神工

　　賚由割愛豈(臣)謭劣所克勝受感極涕隕莫罄名言敬
傚宋臣蔡襄謝賜述恩故事率成長句恭紀


　　隆恩進呈

　　睿鑒(臣)不任榮戴感激之至

　　歳赤奮若月黄鐘

　　静宜趨直朝曈曨

　　宣賜墨寶光吐虹上論書畫昭發䝉重以

　　題識嘉在公驪珠廿顆雙行重署名鄭重驚罕逢兢惶
鞠&KR0957;心怦㤝春暄被體迴隆冬往復尋繹薰醇醲六體
八法理境同分途造極畛域封惟全于天乃賅通千秋

藝林董思翁鍾張正脉歸戲鴻妙處更入浩與同世人
但賞姿妍丰詎識直指提禪宗

　　天縱神筆探鴻濛

　　幾餘㳺藝臨明窻曰泓曰頴左右供宇宙在手一氣融
千鈞迴腕中鋒鋒渾厚蕭逺兼舂容此幀磅礴咫尺中
浮嵐隠見江上峯飛流界道叠玊琮平林摇籟竹笑風
枯樹夭嬌柯青銅痩石介立金芙蓉茆亭納爽四柱空
宋元大家萃冶鎔真宰自運造化工得象外豈勞經營

(叶)何處尚有筆墨蹤巍巍

　　聖徳健自强(叶)六幕諧爕涵

　　淵衷宵衣燕見燭影紅疇咨三接達四聰惜寸陰邁神
禹功委蛇退食絲五總坐數清漏聲琤瑽有如曦曜周
圓穹列宿躔舍昏旦從靈海嘘噏開浺瀜百川奔匯無
纎洪涓涓畎澮亦向東鞭䇿羸駑追翔龍掣電顧視憐
蹱躘力有不到心無窮敢以執事明敬共小草仰被

　　聖澤濃


　　奎章前後

　　寵賚豐

　　異數昭示勵匪躬

　　恩深溟渤崇岱嵩榮逾華衮勒景鐘臨淵集木慎始終
朂勤服

　　訓銘心胸至寶傳守珍璧琮來昆世世俾輸忠(蘇軾謝賜御詩
表付與子孫俾輸忠於世世)

　　恭和


　　御製冬至月十八日雪詩元韻即題雪景畫

　　羃䍥隂垂野迷漫態舞空瑞呈三度白晴放一窻紅春
盎端倪露天成位置工蓬臺清絶處水石總玲瓏

　　敬題

　　御筆歳朝圖以歳朝二字為韻應　制

　　萬福集元辰三陽開綺歳淑氣正舒梅光風方轉蕙棣
通春物昌駘蕩韶華麗蓬島宛相望

　　茂對有深契


　　瑶圖肇初節寶勝應元朝氣入銅瓶暖光呈玊燭調筵
柑染餘馥苑桞騐新條善頌陳如意祥符麗九霄

　　敬題

　　御筆枯木竹石

　　竹君聖之清石丈静而壽古木全其天冬晦含蔚茂文
蘇㳺戲攄性真

　　化工黙運尤通神豈惟

　　揮翰餘清新熙熙宇宙方同春


　　戊寅春帖子詞

　　棣通陽凑達燠沐物昭蘇寶帖宜春字

　　瑶階集瑞圖

　　鞭牛載耒厪

　　皇情九域京坻慶阜成豫兖徐揚胥宅土青疇處處樂
春耕

　　萬里條風淑氣催逈将朔漠作春臺攝提逺布陽和令
一片紅旗送喜來


　　戊寅附

　　正月三日雪敬用

　　御製元韻

　　六花早報開年瑞三白遥聨隔歳祥喜氣膏流堆餅餌
農占兆協慶茨梁光添簷月一痕細潤逼罏烟百和香
寶勝華鐙稱

　　清賞竹罏茗椀更新嘗

　　松泉集巻二十六


　　原序

　　贈太子太師冢宰休寧汪文端公既歸葬令子承
沆以公文集若干巻述公治命屬綸為之序綸惟
古稱文章經國之大業不朽之盛事前世閎儒碩
輔本其謀猷藴積發為著述粲乎與典謨雅頌同
風未有岐文章事業而二之者然當締創之時勲
施懿爍則事業可以概文章際昇平之運黼黻休
明則文章可以徴事業論世者不揆本末猥云二

者難兼豈知言哉公於雍正間用徐文定公薦起
諸生預修明史既成進士敡歴清華有聲在館閣

　　今皇帝紹登大寳公尤以文學受知入則居鏁闥參樞
務出則列陪扈承

　　顧問優禮便蕃于古無比其最殊異者

　　上嘗臨顔真卿書朱巨川誥敇軸中有典掌王言潤色
鴻業貞㢘可以勵俗通敏可以成務云云

　　召對時輒以


　　賜公

　　上鄭重示意

　　駕幸盛京從官進和詩

　　御製褒目公有畢竟老成還獨步之句隨

　　静宜園

　　賜御臨董其昌畫巻

　　跋語有在公匪懈割愛以賜之句暨公卒官

　　上親臨其喪


　　詔諭有云學問淵醇文詞雅正

　　賜奠有云贊治常資理論文每契神嗚呼盛哉由

　　上知公之深則公二十餘年所以克副

　　上知者故可想見且公文具在天下知與不知皆能手
胝口沫又奚竢綸之一言顧惟公早年寓武進綸
在髫齔即知嚮往公繼以詞科通籍入直

　　内廷私幸于公修後進禮得稍窺公津涉崖畧暇時
獨喜與綸從容論文呴呴作鄉語而綸亦自忘其

輩行之晩也間請質于公曰在昔詞臣妙選以代
言為職今

　　聖天子文思臨御統備

　　君師遇

　　國家大典禮大勲伐非重以

　　奎藻發皇則事辭弗稱其下之當直應奉者度不越署

　　名賡和承

　　㫖寫宣而


　　睿學髙深妄意持涓壒之微輸瀛附嶽益悚以懼故論
翰林之榮與其不易為者並什伯于古人又曰宋
羅鄂州有言作文不在詞澁言苦使人難讀在于
髙其理古其意竊以謂公文足當之而豈直文焉
爾已公笑曰某則何敢云然然子言知節要者惜
不令承學之士座書一通耳嗚呼公之通懐䆳養
又何如公精勤奉職退然若弗勝生平持躬服物
篤學奨士諸大節他日當采摭誌状上之史館綸

特條系耳目親習數事誦公遺志俾私淑者知公
文所自來傅于導言之義乾隆戊寅武進後學劉
綸拜撰















　　欽定四庫全書

　　松泉集總目

　　巻一

　　賦

　　巻二

　　頌

　　巻三

　　雅　樂章


　　巻四

　　議

　　巻五

　　表

　　巻六

　　䇿問

　　巻七

　　書　啟


　　巻八

　　序

　　巻九

　　序

　　巻十

　　序

　　巻十一

　　記


　　巻十二

　　記

　　巻十三

　　贊　箴　銘

　　巻十四

　　跋

　　巻十五

　　跋


　　巻十六

　　跋

　　巻十七

　　跋

　　巻十八

　　跋

　　巻十九

　　傳　書事　行狀　行畧　神道碑


　　巻二十

　　説　雜






　　松泉集總目

