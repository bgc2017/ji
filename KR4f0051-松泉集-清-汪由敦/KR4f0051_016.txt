







　　欽定四庫全書

　　松泉集巻十六(己巳下)

　　吏部尚書汪由敦撰

　　恭和

　　御製登興安大嶺歌元韻

　　昔聞興安大嶺上可摩蒼天粤自鴻濛乍判五嶽五鎮
奠方域洩雲致雨造化分命司其權秩視三公旅四望
祠官典禮自古然兹山傑峙大漠外山經失志莫識其

從前

　　聖祖神武爍四表幅員所際逺軼太古先龍沙

　　清蹕偶經此武陵果有桃花源神叢奥區塵跡不可到
飛黄在御振鬛登崇巔仿彿金支翠旓互摩戛底事滄
瀛縹緲求神仙我

　　皇丕膺鴻緒繼

　　祖武紹庭上下夙夜加勤䖍四經大獵横紫塞緬溯

　　遺蹟親舉白玉鞭旋御虎帳洒


　　奎藻謂身所厯非僅竹素之傳言興安大嶺上可摩蒼
天前年曽謁五臺之淨域昨年曽登泰岱之名山應真
膜拜嶽祗𨗳纎雲不起淨卷兠羅綿兹來旭杲騰躍扶
桑外靉靆瀰漫倏若千歩帷幙互接連宓妃玉女星軿
逺障蔽不比浮邱揚袂洪崖許拍肩金戈鐡馬出飛棧
鯨波鷺濤盪驚川霓裳羽衣嫋翩&KR1473;玉徽流水儷幽蘭
蒼茫不測厚坤意神竒變幻詎可常理詮無乃效靈酬
貺答肸蠁上干


　　天筆勒此煒煌卓犖之大篇不然胡為詰旦遽明霽陽
開隂闔殊判焉

　　宸章一讀一咋舌屈宋李杜頫首臣僕間雲隨飛龍綘
霄戲巻舒一氣交盤旋惟見白榆厯厯舉手摘素䨲玉
杵守廣寒又見白虎敦園驂金官踆烏皜皜廻晴暄俯
視齊烟九㸃復有九經營暘谷濛汜耕芝田洞庭窈窕
張廣樂湘靈瑤瑟廿五絃塗山圭璧集萬國蔥珩鞞琫
垂紛繙


　　神心晃朗大圓鏡垓紘蟠際羅其全談天雕龍陋衍奭
崑崙靈宫何侈旃興安大嶺上可摩蒼天仰頼

　　雲漢章萬古長流傳

　　恭和

　　御製放鹿元韻

　　長圍攓塞雲迾騎破朝霿連峯各偃蹇逺勢莽鴻絧同
聲疾以應鼓勇厲乃衆叠雙快㨗獲屢發矜巧中交頸
互搘拄奔突翻倒撞血濺赭霜翎興酣逸飛鞚惻然軫

聖心解嚴弛法從馬蹀未舒足士惋不盡用令嚴追出
防已得少疎縱

　　深仁貸餘生有知應感動扈游恢夙聞頒禽荷分供即
事陋長楊惇史豈勝頌

　　恭和

　　御製雨元韻

　　秋烟漠漠雨飛時爽入

　　宸襟澹以思山色空濛千萬叠松梢戛擊兩三枝纎塵

不動凝

　　仙仗凉氣初添透夕帷向晩晴光開碧落從知為洗月
圓期

　　恭和

　　御製雪元韻

　　玉虬夜歕天池水素鬛銀鱗誰敵此瓊瑤作屑珠解琲
飛絮凡言嗤妄比癡雲片片去復來雷車填填殷盤回
山靈游戲巧作劇素娥忽放清光開長空一洗山骨露

廣寒徹夜將肥兎絶景端供

　　睿藻吟不藉河陽揮絹素

　　恭和

　　御製晴元韻

　　四山積素盡中看更快初晴騁麗觀曠甸漸融銀草濕
穹廬頓解玉樓寒屏開逺嶂拖烟紫城叠明霞映樹丹
幾處叢梢綴餘雪蕚華仙子蕋珠冠

　　恭和


　　御製叠前嵗中秋帖子詞元韻

　　為愛清光適曠閒松林霜葉半教删　　(駐蹕地多落葉松)幔城髙
不勝寒處近傍興安天外山

　　萬幕燈懸列宿光峯嵐野霧總飄香中天一色銀蟾迥
端正何勞玉斧匡

　　昨朝滕六逞偏師巧助

　　天工錦帖詩更捧

　　夀巵陳桂醑塞山今日是瑤池


　　玉宇瓊階十二樓平分秋景十分秋萬方正進豐年頌
社鼓豳歌徧隴頭

　　恭和

　　御製中秋日侍

　　皇太后宴元韻

　　獻

　　夀當佳節龍沙景倍清長承

　　萊袖舞不奏羽衣聲銀海三山迥瓊樓萬里晴金蓮共

金粟繞幔競敷榮

　　應節頒宫餅

　　行圍進澤麋纔陳天保頌又際月圓時挑熟呈仙菓醪
香獻

　　御巵

　　含飴懽繞膝玉樹總連枝

　　恭和

　　御製迴鑾至張三營行宫作元韻


　　清蹕重經五柞宫秋光不與去時同石稜痩露寒峰翠
林纈濃添夕照紅露警仙禽清昔夢聲傳征鴈曵長空
雲林指㸃

　　山莊近

　　駐輦飛毫境莫窮

　　恭和

　　御製九月朔日回蹕駐避暑山莊元韻

　　依然清露浥崇蘭


　　雲館幽閒暫解鞍經月風霜囘逺塞浹旬烟景望田盤
湖光山色吟邉見暮靄朝嵐畵裏看迴指興安

　　髙詠處萬重蒼翠鎻層巒

　　纈繡千林繞碧窗飛泉百道響漎漎崚嶒霞嶺孤錘聳
迢遞雲隄夾鏡雙澹挹秋容開菊圃冷添詩境憶楓江
佳辰况復題餻近應得

　　飛毫興未降

　　恭和


　　御製山中杪秋元韻

　　絶勝清凉境天然曠奥兼雲移窗巻幔波定鏡開匳䆳
谷風林宻平坡露草尖羣峰如抹黛刻畫見重簾

　　領畧山中趣隨時愛景光况逢秋杪候正對晩花香寒
薄添新夾嵐深罨夕陽行吟

　　清興逺麗藻滿文房

　　恭和

　　御製暖元韻


　　晴暉蒸暖入輕衣秋塞妍和自昔稀應念雪風饕絶漠
特回陽律煦行幃歲豐有喜人偕樂

　　恩厚成春氣弗違烟火萬家通萬里

　　鴻鈞在握正衡璣

　　恭和

　　御製廻鑾至喀喇河屯元韻

　　鳴禽上下近文軒馴鹿成羣傍澗奔一水瀠洄開月鑑
沿階蒼翠躡雲根晩花趂暖香偏馥老樹經霜葉僅存

最是稔秋多樂事民忘

　　帝力更何言

　　恭和

　　御製入古北口元韻

　　攬勝方知設險工北庭車軌此來同去看秋塞連畦黍
歸及霜林滿谷楓雲䍐棽麗行作隊驊騮蹀躞氣爭雄
清時候尉原無外

　　髙唱三侯軼大風


　　恭和

　　御製村行元韻

　　塞山廻複厯髙寒赤縣逶遲眼界寛

　　堯壤即今行處是豳風何待畵中看重來滿目堆珠顆
兩度當頭轉玉盤排日紀程

　　天藻富幾番賡和到更䦨

　　恭和

　　御製山居元韻


　　名山到處足神娱况復深秋景特殊石偃髙低都皺痩
林分逺近不糢糊窈深繚曲誠工矣外骨中膚亦信夫
不是仙真誰得到膏車秣馬肯相呼

　　恭和

　　御製天成寺元韻

　　精藍據勝儼名園蘚䕶遺碑跡尚存虎豹踞林摩石脊
虬龍破壁走松根參差衆籟搖空落戛擊繁聲過雨喧
自是天成好圖畵不須公案為重翻


　　恭和

　　御製雲淨寺元韻

　　靈區開淨業香界儼諸天重演三車法還空八識田松
泉叅梵唱嵐靄接罏煙遍掃巖間石題詩待紀年

　　恭和

　　御製敬題夀萱堂元韻

　　天闢名山敞

　　御園堂開東嶺氣常温夀峯髙擁千章柏瑞露長滋百

葉萱石上松盤龍蜿蜿階前苔印鶴軒軒承

　　懽兼備遊仙勝蓬島瑤池詎足論

　　恭和

　　御製池上居二首元韻

　　泉脈縁山𨗳引便開池隨地曲仍圓半江緑剪屏間畵
一片青涵鏡裏天風過縠紋重㶑㶑雨跳珠㸃細涓涓
吟情逺暢元無别樂水從知

　　聖性淵


　　虚白軒窗眺覽便空明交映月痕圓一杯誰瀉滄溟水
萬古仍通小有天習坎便應敷逺潤朝宗端不讓微涓
詩家漫詫香山句

　　學海何能較廣淵

　　恭和

　　御製遊東甘澗古中盤諸勝即景三十韻

　　兹山故多竒深秀展

　　清眺自非穹覽周安得綜衆妙登陟雖云勞所得足償

報舉足凌青蒼諸峯㢠孤峭東西兩甘澗髙下憑取道
山僧强好事隨意各置廟東臨撫長松支離非一貌西
望横亂石混沌本無竅仰瞻青冥巔定光昨曽到塔影
摩重霄月鏡挂靈嶠于焉振衣領有若據堂奥絶頂固
空曠層折排險隩飛雲時往來或露或䝉冒青蓮惜未
至佳句誰能造却怪陳拾遺薊邱何足較顯晦當有時
韜隠謝探斆千載待

　　宸遊飛毫攄古調


　　奎章雲漢倬

　　寳翰巖崖耀谷神契真詮山靈定含笑始知

　　仁智心天與從所樂嘉肴飫芳馨甘醴酣滿釂含咀味
愈出向似弗及料天成與萬松熟遊増窅窱中盤此重
來金碧映岑窔賞㑹信前因濟勝敦夙好(微臣)扈

　　清蹕宿頓車屡膏可望不可即深負林泉誚那能凡骨
換莫寫名區照賦慚天台孫詩矢巻阿召他年廣圖經
賡歌纔紀要


　　塞上紀行和張宫贊韻十二首

　　扈從亦云屢事往每自失萬景在目前過百不記一汎
覽隨輦作夸舛多匪實刻畫恣冥搜愛此凌雲筆

　　䇿馬望邉城千山縈一綫林開豁無際雲起劃中斷低
昻分向背所厯頗易眩緬思版築初哀哉民力倦

　　塞柳尚含綠塞山亦已蒼中有萬頃田黄雲絢秋光曉
行露方漙襲袂禾黍香惠此遊牧儔甔石贏黄粱

　　旗翻朝旭紅馬踏暮霞紫草枯獸正肥雄心良足喜湖

山事冶遊熙春豔桃李人生各有適母為强相擬

　　後車續前車揚鞭競追逐而我獨徐驅為賞衆山綠輕
轅卧歇獢髙箱載麂鹿因之念老農接軫歛新榖

　　宿草翳陳根墳起徑尺許託生邃古初沮洳固其所失
足濁水泥顛躓戒徒旅豈獨歎勞薪駿騎亦神沮

　　徹曙照幕燈熒熒緑如豆髙低散滿谷疎宻亂列宿連
緜匝郛郭平逺勝郊囿怪底嵐靄濃萬竈曉烟凑

　　驅車掣駱駞縁嶺善疾走侏&KR0867;類鼯猱皮衣不掩肘此

來叨

　　厚錫並塞四十九圍塲經月功勉旃力抖擻

　　南山熊䑛掌北山虎負嵎

　　天威殄殘暴一發落爪鬚草間狐與兎𤨏細安足誅更
聞縱麏麚吁嗟頌騶虞

　　臃腫塞山木千年倚巖隈丁丁樵斧響擔荷去復來太
息謝莊生寓言恣恢恢全生屬有幸奚問材不材

　　負販列行㕓燈火喧夜市載路螘相屬隨營日轉徙雖

工競刀錐端頼供薪水衛士謹誰何慎勿擾及此

　　戒装當七夕良宵倏三五心慵鄉夢斷老去詩味苦賡
歌愧衰孱寸寸挽强弩綺才餘筆力相朂事汲古

　　題裘宫詹使浙集

　　龍沙冰雪照清顔使節新從禹穴還萬壑千巖看不盡
仍教飽看塞垣山

　　剪燭氊廬細字明品如菊淡格梅清賞心遊目渾難給
也似山隂道上行


　　初日芙蓉映水紅清宵夢斷白堤東牽人鄉思天機錦
中有西湖六月風

　　恭和

　　御製十月八日雪元韻

　　應時呈上瑞嚴令轉繁華鴛瓦看初集鱗塍景倍嘉霏
霏紛委積漠漠逺横斜賦質初無滓潛形愛掩瑕寒生
江上釣春先(去聲)嶺頭花高卧門空閉幽尋跡旋遮戰詩
矜鐡葉入畵㸃山茶(畵家作雪景多以朱包山茶花映之)最是占三白


　　勤農喜莫加

　　友人以杖索賦漫題一律

　　太乙青藜卭竹枝酒錢挑得恰過睂攜防花徑莓苔滑
倚向柴門夕照遲逺道雪霜當健僕衰年筋力付童兒
縱然得力難抛却入手先思放手時(原作終有臨岐放手時劉延清總憲改定此句)

　　靈珀詩十二韻應

　　制

　　偃蓋龍鱗老蟠根藴茯苓丹脂凝露液金骨孕烟扃正

色逾蒸栗晶光炯摘星虎睛呈異寳虹彩曜精靈徑寸
菁英貯虚中秘象形舒榮滋蓓蕾孚甲植釵葶陽長花
旋放隂生葉漸零知時符大化應候發長青刻鏤何能
肖摩挲昔未經名應標瑞牒珍合薦

　　彤庭毓粹徴天巧涵華表徳馨仰邀

　　宸藻麗堯陛協仙蓂

　　恭和

　　御製題王詵烟江叠嶂圖用蘇詩韻


　　石渠萬軸雲中山錦贉坐展霏蒼烟烟江一巻最超出
羣山迴合雲悠然眉山心賞揮妙筆隨地湧出萬斛泉
世人見詩如見畵不数王裴酬唱圖&KR1793;川流傳屡劫不
終閟完璧宛呈

　　黼座前

　　興來洒翰一追和珠璣萬顆落九天坡詩粲粲麗五緯
詎與曦曜能爭妍從兹寳繪益増重虹光百丈起研田
風流逺溯元祐盛厲禁還惜宣和年弇州考證博且覈

漫以短長肥瘠評嬋娟取多用宏貴公子兄事海岳弟
畜攜龍眠姓名附見足不朽(見蘇軾寄王詵詩序)何况金丹一㸃
平地成神仙生不並時致三歎却從藝圃聨良縁千秋
精鑒有定論稽首伏誦

　　乾隆篇

　　恭和

　　御製示四川總督䇿楞元韻

　　綏邦合奏屢豐年驛報京坻自兩川


　　帝徳好生長灌燧

　　皇風布化靜鳴絃吹豳飲蜡成巴曲鍤雨犁雲種僰田
荒徼常勤

　　宵旰念盈寜長此待旬宣

　　恭和

　　御製賜大學士勤宣伯張廷玉予告詩元韻

　　入禁榮傳丞相車

　　眷留元老藉匡予致身義重風廊廟全節


　　恩深動井閭三月鶯花

　　迴蹕候萬行烟桞挂帆初歸装何事煩頻檢鄴架牙籖
滿

　　賜書

　　恩華兩世古誰過鐘鼎文章總不磨綸閣家風榮遇重
詞林盛事

　　聖朝多賜園喬木添新䕃媚筆春泉接逺波(賜金園中有媚筆泉)
况有肩隨誇二老扶鳩迎笑樂如何(大學士弟廷瑑予告在籍)

温語曽教就第宣

　　賜詩徳意更殷然九天傳和

　　雲章賁八袠重看晝錦旋望

　　幸預知燕國早呼嵩還許潞公先紀

　　恩感遇應成帙豈獨明農課稻田

　　恭和

　　御製示大學士勤宣伯張廷玉元韻

　　眷厚曽無不盡辭


　　隆恩重誌

　　鼎湖悲典崇爼豆名全矣像繪丹青遇過之(宋制佐命配享之臣
皆繪像於廟廷)七字

　　詩榮藏左劵十行

　　詔比紀功碑堂廉盛事敦耆舊專美寕惟一徳伊(大學士伯
鄂公同受配享之　命)

　　恭和

　　御製福字詩元韻


　　朱箋灑翰洽臣僚

　　福澤先從令節昭雲日麗天光照耀龍鸞迴肘勢騰超
捧來

　　秘殿當晴晝懸向髙楣慶嵗朝共仰

　　一人宏歛錫心傳八法繼

　　神堯

　　應

　　制恭祝


　　聖祖定妃太妃九十夀詩

　　蘐榮瑤島迓祥光婺燦星潢應夀昌瑞紀彤編輝寳册
雲騰

　　奎藻介霞觴年週花甲餘三袠閏閲梧階近五章(算家以十
有九年七閏為一章)繞膝承懽緜福履春暉朱邸慶方長

　　題椒花掛屏應

　　制

　　寳勝迎年啟靈花應節呈酒香開夀宴綵綴煥華楹蕃

衍徴詩句馨寕叶頌聲從兹歲時紀萬禩薦嘉名

　　題劉䋲葊少司空鏡影圖

　　寫出誰分照與真芳蘭竟體識斯人瀛洲圖畵已千古
潁水鬚睂散百身鼎鼎相看少壯老如如難釋影形神
冰輪静對呈心相箇裏原無一㸃塵(君自題有和陶形神影三詩)

　　除夕

　　笑把□㢝又一年迎新節物任紛然太平競寫宜春帖
利市先分壓歲錢去日風光憑指數故鄉書信劇情牽

家人相戒聼朝漏爆竹通宵紫陌闐

　　庚午春帖子詞

　　金掌融晴雪雲韶奏

　　玉墀昇平多

　　慶澤瀛宇樂雍熙

　　庚為剛健恢乾徳午象文明麗日華一氣鴻鈞符景運
東風送喜萃

　　天家


　　綵縷青旂淑氣迎陽和到處啓勾萌華封競獻

　　三多祝先聼臺懐

　　萬歲聲















