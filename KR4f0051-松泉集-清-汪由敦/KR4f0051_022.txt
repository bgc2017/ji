







　　欽定四庫全書

　　松泉集巻二十二(甲戌上)

　　吏部尚書汪由敦撰

　　恭和

　　御製上元後一日小宴廷臣叠去嵗韻

　　又叨湛露紫宫前列座欣開翰墨筵歌舞縂因逢世泰
賡颺同願遇豐年摛毫得句都成錦按例張燈不費錢
(侯鯖錄錢氏納土進金錢買放兩夜燈今十七十八是也)夕色樓西遲月上依然舊

嵗景光妍

　　火樹雲璈綺繡林一堂喜氣慶朋簮每因開嵗欣酬節
豈為懽時懈惜隂遇稔占豐重民隠望雲思雪厪
宸心座中節帥豐岐舊除道遥聞候

　　輦聞

　　題張墨岑農部小照即以送行

　　藝苑才名五十年相逢猶憶泛吴船

　　鸞旂小駐山樓曉春雨茶香第二泉(予辛未嵗扈　蹕之次始與君相晤

於竹罏山房)

　　懸流碧玉聴淙潺老柏蒼藤水石間歸語閣前千尺雪
幾回承詔冩寒山(君待詔内廷日　上為千尺雪四圖西苑熱河田盤分命諸詞臣而寒山則以屬君)
支筇鶴骨瘦嶙峋一曲還分賀季真暢好駐顔求大藥
靈巗山下兩仙人(君與沈歸愚宗伯皆家吴之木凟今以病歸得與宗伯聚首故并及之)

　　恭和

　　御製題王詵漁村小雪圖用蘇軾烟江叠嶂詩韻

　　都尉愛寫胸中山愁心却寄空江烟坡翁題句緣契濶

姓名附見情殷然歌因畫作意畫外隨地湧出萬斛泉
漁村尺幅最精妙雪溪能事追&KR1793;川何為先生未着句
得非作自還朝前今来却入石渠秘神物㑹合寧非天
松軒摛藻&KR0777;硬語瓊瑶滿紙滋韶妍霏霏瑞葉向入詠
三白但取肥麥田水鄉風景别生面浮家連舸知㡬年
披簔換酒樂婦孺青裙欲傲蛾眉娟不比營邱雪棧紀
行役亦非晞古京兆圖髙眠錦贉重展邀

　　睿賞結伴更有眉山仙快拈髯韻為補逸與髯翰墨有

夙縁不見聚星白戰雪浪石重賡叠和多長篇

　　恭和

　　御製過潞河元韻

　　乾陽門外路逶迤通潞城邉轉漕河夾道多逢黄叟出
隔年重迓

　　翠華過鑾旂風軟垂垂栁鴈齒晴開渙渙波喜見初程
傳

　　睿藻雪消土潤識時和


　　恭和

　　御製白澗行宫晩坐元韻

　　星列地廬寛宵分

　　春殿寒深縈

　　九重念惟計兆人安秉燭永今夕

　　留題記昔懽渾忘鐘漏下郊月暢遐觀

　　恭和

　　御製題翠雲山房元韻


　　翠微深處嶺雲横

　　坐攬烟霞几席清村落人家分厯厯川原車馬重行行
窻前石有凌風勢天半松來戞雨聲最是鬱葱佳氣近
橋山東望不勝情

　　恭和

　　御製暖元韻

　　陽春二月東風和芳郊青隴行逶迤林霏忽與塵外逺
烟景偏覺山中多石皺碧蘚泉揚波芙蓉面面烘翠螺

松舒蒼顔勢欲舞鳥變新聲嬌成歌如登春臺迴黍谷
不隔陰崖深澗曲布徳無私徧幽獨萬象熙煕惟所屬

　　恭和

　　御製婉孌草堂元韻

　　看山如讀書佳境以漸開奥宻不終秘留之待竒懐固
知仁者樂必與静侣諧香光壁間圖得此萬一哉而俯
同其名正以

　　示雅裁譬之大鈞槖入冶皆良材


　　恭和

　　御製半天樓元韻

　　傑閣高憑萬仞巔鬱蕭臺是大羅天丹梯直上重雲表
翠幌平臨衆皺前吹袂寒生風浩蕩入簾静俯月婵娟
何煩謝眺驚人句四壁

　　奎章共早傳

　　南苑即事

　　朝烟羃羃鳳城闉南苑風光潑眼新沙路草痕初過雨

馬蹄卓轍總無塵宫槐嵗乆偏饒態陌栁風多已㺯春
不是扈逰慿縱目等間虚度此芳辰

　　杏花穠亞栁舒青十里紅牆路慣經陸海平鋪芳甸濶
春蒐小試

　　翠華停招提鐘報遲遲月羃舍燈懸落落星往事七年
渾一夢雪花如掌坐寒㕔

　　三宿頻移新舊衙直廬重到寂無譁簷頭好聼啼春鳥
屋角猶餘落地花雨意喜添青隴潤山光惜教短牆遮

右安門外新除道流水橋邉路轉斜

　　恭和

　　御製詠漢玉屏風叠舊作韻

　　赤帝子年逾尺琛流采璘玢

　　黼座右岌如商顔四老翁高冠龎眉作賔友二千餘載
閱荆凡瓌寳僅存夫豈偶

　　天家懸圃積球琳瑑餙多傳國工手圭璧銘搜蟲鳥跡
苕華文錯蛟螭走從知庇榖慶有年詎止供飡稱益壽

西京遺跡今幾何仙侣摩挲嵗時久未央甘泉閟景光
杯刻不遭方士醜素質由來謝雕琢正色何曽雜緇黝
静陳棐几奉

　　清燕鄭重東璧嚴典守

　　飛毫庸作倬雲漢

　　叠韻載賡燦星斗鐫以昆刀承紫檀珍比藉繅懸組綬
似列躬桓輯五瑞不同角散泛三酒穆然渾檏平且直
披拂薰風對松牖辟寒清暑與時宜侑坐垂旒等虚受

汲古端因作逺鑑惜陰時復垂善誘

　　宸章致戒玩物娱契深筆諫唐臣栁

　　應

　　制詠文木

　　高桐千章瀚海邉匠石不到全其天霹靂夜落知何年
雨侵蘚蝕蟲蟻穿山横水蹙蛟龍纒棟梁琴瑟兩無意
流沙萬里何由致忽詣長楊工位置拂拭始驚神采異
天藻留題寳世希枯朽遐荒不終棄


　　題白舫載花圖為顧持國文學

　　秋水軒前俯緑波幾重花發正清和且教吟取翻階句
漫憶吳船狎釣蓑(紅藥當階翻時試中書題也)

　　夢想江南櫻笋厨香浮畫舫醉教扶虚窓不少花枝照
祗合重成載酒圖(春來園中海裳牡丹芍藥相繼豔發花事□盛而未開尊故以觧嘲)

　　恭和

　　御製出口雜咏元韻

　　曉指嚴闗氣候涼千盤百折路蒼茫莫言塞外風光别

麥浪連畦更勝常

　　一線天門刻削成鳴鞭登眺慰輿情

　　龍旂纔過榆溝畔十舘迎來喜氣盈

　　羣山羅列燦朝蕖萬里烟清指顧餘岩鳥亦知

　　恩澤永和鳴一一𨗳

　　鑾輿

　　濯枝雨過無纎翳黄雀風微絶㸃塵正是

　　天心符


　　聖意不教畏景灼行人

　　連雲雉堞鬱崔嵬羽扇徐分日影開

　　聖世只今虚斥堠懐柔早見逺人徕

　　恭和

　　御製至避暑山荘日都爾伯忒台吉車楞等接見元韻
欵塞西來走傳車迎

　　鑾此日盡軒渠朝宗到海羣知

　　聖


　　怙冒如天亶在予醉舞佇聞歌有駜來思還叶夢維魚
崇班列爵

　　殊恩賁屏翰從兹慶樂胥

　　恭和

　　御製清舒山舘元韻

　　由來勝地山居最况此嘉名夏更宜入座薫風調玉軫
當軒涼雨散氷絲圖書永晝延情乆竹樹清聲引聼遲
正是


　　髙吟足欣暢天倪誰許静中窺

　　恭和

　　御製宴都爾伯忒親王車楞郡王車楞吳巴什等于萬

　　樹園元韻

　　流杯亭外泛流霞肇錫芳筵撫裔遐

　　穹殿黼扆

　　天咫尺峯屏樹幄地清嘉英韶迭奏風徐轉華衮榮頒
日有加恰喜奉觴稱


　　萬壽折旋巳觧應衝牙(是日車楞于　御前進酒行禮俱能中節)

　　在廐驊騮氣不驕親承

　　笑語忘身遥价藩併為迎

　　鑿集異域何難折簡邀九服享王聫属國一家中外仰
天朝共欽柔逺能䋲

　　武更凛持盈頌紹

　　堯

　　恭和


　　御製山荘燈詞八首元韻

　　萬樹天花燦逺空燈筵例比

　　禁園中

　　仙莊夏景過元夜大地懽聲内外同

　　寳幛光摇五色雲踏歌聲裏漏聲聞尋橦宛轉新翻様
馬伎驍騰舊絶羣

　　夏宵山近氣微寒萬盞燈疑九陌看絶勝昨秋三五夜
桂輪氷净露珠團


　　零露

　　恩濃賦蓼蕭丹霞百尺建神標人間天上渾難辨不夜
城中第一宵

　　鈞天日聼琅璈樂良夜還燒錦帶燈拜舞遥稱無量壽
琉璃寳界集神僧

　　花簇千枝驚豔發光流百道絶空縁紅橋幻出通仙路
寳字排成拱

　　御筵


　　巖嵐林影紛成彩綘闕琳宫慶此宵灜海蓬山能似否
鬱蕭臺上列仙朝

　　百枝渠盌帳前陳西域休誇轉百輪豈獨名王䝉逺耀
祥花朗照萬方人

　　恭和

　　御製伏日元韻

　　炎官熾其威金行方却避何縁蠲鬱蒸信有仙都地雲
樹相澄鮮巖壑入幽䆳朝睇宿露泫夕遲新月至得意

非外求即景愜静寄追往切羹墻持盈敇明偹詎以清
晝間而甘寸隂棄逺契三古初旁恭第一義

　　恭和

　　御製登四面雲山亭子六韻

　　虚檻慿髙曠巖扉勢鬱盤穿雲來澗曲積翠遶簷端㑹
合羣山秀遥分平野寛

　　天題深嵗月

　　睿賞洽烟巒泉落半崖雪風生衆籟寒


　　前遊記重九霜葉染成丹

　　恭和

　　御製金蓮花元韻

　　灼爍争看爛綺霞傳來嘉種自龍沙

　　御袍拂處風初定玉砌開時日未斜静植寕慚君子徳
清芬故在法王家承恩撤炬休相比不是尋常設色花

　　恭和

　　御製荷露烹茶元韻


　　露珠光滿琳池荷千葉萬葉擎來多玉椀盛将試茗飲
色香味絶那可過中泠惠泉號難得猶是人間烟火食
滴滴都從天上来啜此方知聖水徳蟹眼魚睛大小珠
清風明月分鮮腴端明貢御浪著書烹焙但説盞與罏
瓊漿仙瀣曽知乎

　　恭和

　　御製習字元韻

　　天縱聖多能臨池意整暇心志一以正理可通乎射虞

禇詎窮神蘇黄應愧謝雲生洗硯池光燭抽書架鸞廻
欲騰騫龍跳足驚詫

　　淵衷切

　　繼承豈徒事消夏

　　恭和

　　御製載月用爽氣澄蘭沼舊韻

　　夕霽泛蘭橈澄瀛送虚爽塞月夏已秋碎影幻萬象清
露滴如珠波光平似掌邈然芳林遊即事愜俯仰


　　清賞詎所耽

　　淵衷寧有既偶因暇可乗還厪夜央未心寂境斯超意
愜物自貴披襟足清娱西池送香氣

　　靄靄香氣澄霏霏皓露凝中堂净無滓圓靈耀寒氷微
風澹蕩遊慿虚若不勝試問列仙人蓬瀛信可登

　　登瀛倚嘉樹理擢溯逺灘餘輝淡華星廻風泛崇蘭豈
惟祛鬱燠因之慰遐觀含毫得新趣畢賞偕羣懽

　　羣懽恊調幕咸若欣在沼嵐影漾層空涼聲起木杪西

崖照已遍東嶺光未了從知净明心萬方仰圓皎

　　恭和

　　御製賦得錘峯落照元韻

　　拊石名堪借標形峯幾層一痕殘照在萬壑逺雲蒸影
痩擎偏直陰移景倍澄孤撑千仞峻寸晷萬家慿烟引
歸林鳥鐘催指月僧夕曦光可掇若木曙旋昇圖入超
羣玉毫揮煥綵繒魯戈漫相比卓立若矜能

　　恭和


　　御製習射元韻

　　巻阿勝日奉清娱角藝乘時寓遠模羽直飛空風送響
輪開影滿月隨弧發先正已由來重

　　聖必多能定不誣更喜肩隨連中的振振麟趾總超殊

　　恭和

　　御製登四面雲山亭子恭賦山髙先得月之句元韻

　　虚亭雲際出縱目小蓬瀛忽覺千峯朗先看片月明徘
徊初欲吐高迥若為迎嵐氣延秋早凉光入座清氷輪

低可鑑桂魄近逾晶下界烟猶暝深林風有聲餘輝流
鴈磧寒影接龍營覧景偏餘慕賡歌識

　　聖情

　　恭和

　　御製爽元韻

　　先秋送新爽宇濶塞雲長地最宜風月時真若雨暘嵐
陰盡披豁溽暑忽消藏從識

　　仙居近無煩賦納凉


　　恭和

　　御製雲巖歌元韻

　　巖非巖兮雲非雲難為狀兮馣藹而氛氲巖為雲兮雲
為巖强為名兮䆗窱而巉堪霓裳兮羽衣來何從兮紫
烟微翠葆兮華葢去焉如兮玉峯醉泉淙林籟兮奏簫
韶霞蒸霧捲兮倐起而旋消朝暮晦明兮春秋代序出
入變化兮孰紀今古雲無心兮何知巖不動兮莫之為
惟輪囷而糺縵歌復旦于昌時


　　恭和

　　御製七月五日東廵自避暑山荘啟蹕元韻

　　仙舘鳴鑾正早秋碧峯高處引前斿鐻鍝逺奉周官譯
鷗脱同歌夏諺休沙路接程圖可數雲山即景句新留
試看䟦馬羣情喜快值朝來宿雨收

　　停蹕俄經兩月餘行旌初展尾舒舒亂流逆溯奔濤壮
過嶺回看曲磴紆列部淳風安舊俗

　　陪京佳氣䕶


　　宸居紀行

　　奎藻從頭起繪就豳風慰跂予

　　恭和

　　御製玪瓏峯元韻(恭録　元序)

　　過中闗行官迤東十餘里有峯㧞地㠎嶫崒嵂望若翠
屏嵌空虚洞似仙人之所棲止名之曰玲瓏而系之以
詩

　　中闗路轉東復東三休巧貯滿谷風芙蓉天半削幾重

朔野忽睹靈鷲峯若宫若霍儔能同仙人所都白玉京
(叶)内藴靈異外象雄徑路已絶風雲通&KR0008;庌䆗窱秀色
蔥天闚雲卧誰為名(叶)似聞鸞嘯聲隆隆尋真難覓採
藥童晞陽時露一線紅側望真見萬里空洞豁不伏虎
豹蹤氣接杭愛凌崆峒我

　　皇時邁路所從錫名題句標玲瓏逺從塞上迨域中勝
境天地同無窮

　　恭和


　　御製行營六韻

　　制同三殿接金坡方幄圓城内外羅風颭旌竿千帳拱
星臨壁壘百神呵隨時掖

　　輦承

　　懽近計日安程受福那野曠沙平山藴藉凉生暑退氣
融和

　　神周海宇裁章速景納雲嵐得句多長向旌門聼刻漏
勉從行幕效賡歌


　　恭和

　　御製曉行元韻

　　山徑雲深曉助涼金颸拂拂襲絺裳向東行處迎初日
百道明霞映赭黄

　　坦塗徐進安驅便赴險争先簇擁遲待得日斜車馬困
可能無悔疾行時

　　恭和

　　御製經喀爾沁部落元韻


　　初臨邊部謹将迎鞠&KR0957;同申愛戴誠疆索百年䝉

　　聖澤指揮萬里見輿情氊廬毳服猶存古山隴原田漸
有成共道今秋暘雨若

　　六龍經處倍豐盈

　　恭和

　　御製大寜城覧古元韻

　　餘蹟曽披汗簡青經過覧古玉鞭停初基早巳歸三衛
漫指殘垣説大寧


　　分茅愛子比邢凡控制遥通塞嶺巉不及廿年滄海變
祗餘窣堵對征驂

　　金元創業有豪英開省龍沙建列城一例荒郊摇燕麥
只孫何處問濼京

　　收來鐡騎老謀深直入金川不待擒奪得家居忘後患
藩籬割棄亦何心

　　恭和

　　御製題大寧塔元韻


　　大寕城廢名徒存賸峙孤塔臨荒原疑有𣑽筵開舎衛
空傳詞賦說梁園舎利金剛縱靈異難鎮燕都天子氣
北顧全無拊背憂南下方如翻手易湧來多寳定先知
曽見潜師席捲時替戾秃當鈴自語長江高閣重疇咨
(寕王後改封南昌)珠簾碧瓦早沉消宿莽烟榛影動摇耕牛牧
馬歸殘壘可識昇平嵗月遥

　　六龍東指時躋陟清曉陽烏纔展翼雲來雲去乍迷離
路隔空壕近城北亭亭可望不可登黙數飛簷叠幾層

駐馬踟蹰無片碣欲問誰建何由能龍沙卓立幾經秋
邇日欣邀

　　聖藻留廣漠野逍遥遊慿眺應銷萬古愁職貢而今此
置郵

　　恭和

　　御製山田元韻

　　羣山域邊徼荒度所未過蒸雲易為雨奔流注成河流
民兹託處積聚日以多雖然背鄉井且幸豐黍禾毎遇

西成好更樂租税少聊取贍饔飱謀生亦一道居然内
地如阡陌雜廬居戎馬昔蹂躪雞犬今懽娱自古争戰
場耕犂無處無恬熈有如此廟堂資化理休養百餘年
龎眉長孫子中外復何分宜博

　　天顔喜

　　恭和

　　御製板升(恭録元序)

　　蒙古諸王以氊廬為格爾以土瓦屋為拜甡格爾板升

者葢拜甡之訛也氊廬其舊俗而土瓦屋則近代始有
之内地流民至此率仍屋處明季因以是為苦葢視板
升儼如畏甌脱矣

　　巢居苦風穴苦雨象取大壯肇棟宇疆畛所限習俗殊
氊作穹廬恒聚處平沙廣漠格爾多駝馬滿谷羊滿阿
誰教架構植籬落遂闢村荘藝麥禾候吏無呵容轉徙
塞山到處營疆理或齊或晉失業民接踵依棲挈妻子
一家中外樂時平舊吏堪嗤詫板升祗今烟火通隣里

當日風塵擾甲兵輸幣嵗増虧帑用馬市纔成旋請封
拜甡契塔為㓂資(䝉古稱漢人為契塔葢契丹之訛遼宋接境故以為此通稱耳)隐然
敵國聲勢重名藩内屬餘百年不逐水草事力田從獵
公徒隨弭鞬迎鑾除道待行邊懐柔布徳

　　聖化宣板升更頼

　　天藻傳

　　恭和

　　御製西北風元韻


　　旗尾辰方直雲頭天外空來兼從坎兊披合辨雌雄氣
厲髙盤隼威行避却驄金&KR1195;成萬寳我稼喜方同

　　恭和

　　御製䝉古諸王公進宴即席賦句元韻

　　藩維紫塞列圻坰

　　六御經臨肅共聼衮繡張筵依

　　黼座穠華夙駕覲

　　慈寧(諸公主郡主皆于所部恭迎　皇太后聖駕進宴)馬羣駉牧千章錦野色

寥空萬里青鞠&KR0957;奉觴䝉

　　聖澤殊方此日正來庭

　　恭和

　　御製魚石屏歌元韻

　　少見多怪紛然疑偉哉造物能爾為由融而結誰指揮
異石片片羅鯤鮞頑礦乃復藏神竒宛見緑波游泳姿
出聼豈繄聞絃徽銜鉤那待持竿絲乍疑妙繪䋞箋遺
啖花影㺯垂栁枝或乃匠巧神鬼施刻畫鬐鬛分刌移

想當秋水無津涯鱗鱗潑潑時紛其曝腮䟦浪凌空虚
(叶)此樂未許惠子知滄桑何代倐若斯帶還為礪匪夷
思炎飈皓日暵沭滋大鈞飛燄陶青泥一氣所到理異
宜石凝水態層層披魚為石質息不吹麻源螺蚌有先
期製屏不藉丹青緇重以

　　天藻琬琰垂酉陽博物驗在兹

　　恭和

　　御製凖噶爾輝忒部台吉阿睦爾撒納歸誠詩以紀事


　　元韻

　　新封繡衮座中陪異域名王接踵來㑹極

　　皇風真蕩蕩懐柔

　　天度逺恢恢魚歸滄海方知樂鳥託深林了不猜錫宴
山莊纔幾月

　　鑾輿重駕厚栽培

　　恭和

　　御製賜䝉古諸王公宴元韻


　　省方肆覲厯龍沙載錫芳筵風物嘉麟脯總嘗神鼎膳
鳯團不數建溪茶天閑駕馭皆騏驥武庫鋒銛有莫耶
自為名藩敷

　　渥澤鳴鑾那計道途賒

　　恭和

　　御製和蒋溥所進塞外雜詠十二首元韻

　　氊廬

　　氊幕穹廬逐日那巻來捆載幾封駝象天倚葢張差昜

隨地維垣力省多隔幔雨聲聼葦荻當門月影上藤蘿
底湏四壁安圖畫野色山光共一窩

　　駝装

　　服牛乗馬更裝駝峯立惟㸔塞上多高步欵行踰峻嶺
成行徐掣立平坡曉鐘催處連聲&KR1387;夕照斜時側影過
負重不辭憐過重泥途滑滑動顛蹉

　　馬絆

　　驥足原當萬里馳霜蹄維絏却堪思長途暫息寕忘倦

逸氣無前詎可覊振鬛分甘編皁棧啄瘡誰念卧荒陂
端因不用長為用莊叟巵言若箇知

　　風竿

　　長竿嫋嫋向風摇非旐非旟颭碧霄疎宻各因分界立
参差逺見隔林招荒郵漫比譙樓幟倦眼還猜野店標
知有行人遲後至繁燈厯亂徹深宵

　　雨溝

　　分水非闗舊隴頭秋林氊舎不湏愁周遭便擬圓成璧

左右還因畫作溝立待蹄涔歸涸轍引教行潦作經流
油雲毎厪巾宵慮觧事先為未雨繆

　　設卡

　　幔城環拱幕如雲更設周阹净夕氛次舎列無疎宻間
郊闗道取去來分三垣重布規星度五夜誰何藉禁軍
豈獨

　　行營申紀律邉防正待策殊&KR0564;

　　地竈


　　移程不藉頻增减利用要期適淺深但擬積薪供入㸑
却煩荷挿待安鬵雨來更恐蛙生窞烟重旋看帳染黔
客路㡳湏誇鼎食行㕑取便匪斯今

　　安市

　　負販隨營絡繹來禁嚴攘竊了無豗芻糧計日聊從便
燈火通宵尚許開貴賤可徵無定價良楛有辨各殊材
居然趂集成墟市携取紛紛日幾回

　　征衣


　　褶袴嚴裝利走趨手中衣線戒征途葛裘更昜宜因候
長短量裁稳稱軀那免宵行沾宿霧不妨小坐藉平蕪
配他槖鞬紛觹礪奚必瓊瑶雜佩俱

　　銅晷

　　測景占方法古初銅規巧合一丸如東西申命羲和職
分杪從占太史書針指畧區安頓次晷移行驗卸裝餘
㤗西新製尤稱便昏晝陰晴悉詔予

　　頒鹿


　　圍中佗籍動成羣數獲旌門軍紀申豈為大庖充鼎實
毎霑餘澤遍疇人暴來乾腊彌行帳收入歸装餉里隣
獨愧無勞叨

　　渥賜割鮮應致羽林嗔

　　和詩

　　宵帳晨鞍萬首詩賡揚偶許近臣披蘇門鸞嘯雖容聼
碧落龍行那可追刻楮遲終謝天巧斵輪老莫喻心知
箋呈


　　乙覽歸含納明鏡寧嗔嫫母&KR1126;
















　　松泉集巻二十二

