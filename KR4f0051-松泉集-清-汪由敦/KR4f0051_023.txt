







　　欽定四庫全書

　　松泉集巻二十三(甲戌下)

　　吏部尚書汪由敦撰

　　恭和

　　御製䝉古土風雜詠十二首元韻(恭錄　元序)

　　甲戌東巡由熱河出中闗即入喀爾沁境經敖漢奈曼
土黙特科爾沁諸部匝月廼至吉林所見塞外風土多
有可紀隨事命題各䟽小序得七言律詩十二首亦周

爰諏度之義也

　　乳筩

　　(以皮為之平底豐下而稍鋭其上捋乳盛之於取携為便)

　　製器端惟藉獸皮盛来新乳滴無遺細看雪液初融候
喜見瓊漿滿注時少婦偏提疑出汲穹廬平倚傍懸羈
醍醐酥酪從分别味判應知性不移

　　荒田

　　(農作非䝉古本業今承平日乆所至多依山為田既播種則四出逰獵秋穫乃歸耕耘之術皆所不講俗云靠

天田)

　　果是域中無隙地今從塞上識荒田水耕火耨非其性
霜早春遲别有天榖穗摇風新雨後蕎花鋪雪斷岡前
熟来荑稗成嘉種閲厯方知語信然(所種禆米炊飯軟美可比粟米)

　　鄂博

　　(䝉古不建祠廟山川神示著靈應者纍石象山冡懸帛以致禱報賽則植木為表謂之鄂博過者無敢犯)

　　膜拜祈禳積石磷山川絶塞總能神但驚暘雨應如響
誰信妖祥召在人土木不營風近古貙貗成俗報還申

懸繒剪紙聊存意葦籥奚煩奏雅豳

　　革囊

　　(紉革為囊以代筐筥罌盎食用鉅細無所不納行汲或以貯水涉川則挾之肘間亂流以濟或謂之皮餛飩盖
俗呼也)

　　不同錦製負奚奴堅革紉装器用俱便擬吹嘘成槖籥
也教摒擋到匙盂錢空莫漫羞寒士頴脱無由笑陋儒
若向中流求利涉一壺深幸藉全軀

　　柴車


　　(取柴於山不加刻斵輪轅畧具以牛駕之行則鴉軋有聲如小舟欵乃)

　　取材詰曲成偏易行載﨑嶇用頗多藉草輕容驅出淖
濡輪深不憚浮河連岡一任鞭黄犢廣漠曽聞駕槖駝
莫笑伊鴉真下澤髙軒相較詎能過

　　骨占

　　(炙羊肩骨視其兆以覘吉㐫猶古龜卜)

　　靈徴西域種成羊取灼惟資火具揚自詫神明占朕兆
謾嗤枯朽測灾祥刲来無異方靁屬痩盡非闗博士郎

雞骨牛蹄等方俗省将三易辨歸藏

　　馬竿

　　(生駒未就羈勒放逸不可致以長竿繋繩縻致之䝉古最熟其技)

　　長竿挺挾繋連繩掣頂横牽制躍騰塞上攻駒稱絶技
江干布網有同能繞羣那畏蹄兼齧追逸渾忘塹與陵
牝牡驪黄紛入彀未知徳力究奚稱

　　兒版

　　(兒生在襁褓中令卧版上韋束其兩臂倚氊廬壁間啼則摇之徙居則懸之駝装之後)


　　毛裏寧殊顧復憐倚教鵠立聳鳶肩止啼酥乳為楊葉
(母他出則裹羊酥懸兒口旁咋之可以止啼)束手羔皮露蕨拳縁此畫籃増
粉飾(京師卧小兒於摇車彩飾其外)笑他繡褓費金錢提携襁負渾無
藉還看駝装兀兀懸

　　灰簡

　　(木削兩簡編韋聨之稍刳其中塗油而布以灰作字畢則拭去而更布之有古漆簡之風)

　　灰畫傳看代語言羲爻頡字溯初元削青若較工尤省
蠧簡翻嫌跡乆存更舊布新殊古製諧聲㑹意列専門

漫誇繭紙留神品好借韋編細討論

　　竹筆

　　(蒙古産毫頴而未得縳筆之法削竹木清墨作書)

　　底用如椽運腕揮削成竹木豈殊歸試看墨跡留灰簡
何似蟲書繡壁衣毛頴管城分更合懸針垂露是耶非
江花五色違才地燕頷投将萬里飛

　　口琴

　　(製如鐵鉗貫鐵絲其中銜齒牙間以指撥絲成聲宛轉頓挫有筝琶韻)


　　不勞急拍與繁吹口以琴名指撥為髙調錚錚貫金鐵
清音切切擬桐絲鍜從中散應能解鼓向成連恐未知
那比琵琶千載怨朱唇啟處惱閼氏

　　轉經

　　(䝉古奉佛惟謹木輪中貫鐵樞可轉動集梵經於輪間大者支木架以手推之小者持而摇之旋
轉如風謂一轉功徳與持誦一過等)

　　持誦難窮貝葉文風輪旋轉亦堪欣衆生果肯迴心向
佛説今如是我聞譯就真宗十二部劫餘震旦大千垠

試恭八面圓無礙枉費推移用力勤

　　恭和

　　御製栁條邊元韻

　　闗左帶江襟溟海

　　王迹聲靈訖無外郊圻申畫示藩維休養承平息勞憊
邊門縈繞栁條多踈如列栅睂纔過蒸土鑿山恐未固
立木所禦能㡬何自北而東㡬千里九邊雄要什且蓰
重門擊柝豈其然聖有金城斯是矣


　　鸞旂行秋指大東伊屯詄蕩吉林通林開陸海見窩集
源溯星潢接混同笑指邊墻原舊有緬想

　　陟原思繼守請同崖口峙豐碑(木蘭有　御製入崖口詩勒石山上)萬葉
春光墻上栁

　　恭和

　　御製車駕至吉林得七言排律十二韻

　　紫塞黄沙

　　輦路迢吉林豳館到今朝雲雷草昧


　　皇圖鞏水木華滋地脉饒問俗尚承三代舊行秋正應
八風調周京世緒先沮漆天府神臯翊瀋遼喬嶽扶輿
長白近清江襟帶漢潢遥三侯沛里聞炎漢再駕汾陽
仰

　　帝堯木突糠燈溯恭儉榆弓荆矢戒儇佻来觀共識遊
為度

　　勤政從知旴復宵豐嵗市無徴貴賤古風今不異淳澆賜
酺庭下多耆耋　(賜餐時耆老百人皆　命入宴)起舞筵前集寀寮

(侍臣中家吉林者皆進宴起舞稱夀)合享椎牛軍氣壮隨圍䇿騎馬嘶驕
(侍臣)扈

　　蹕欣初至好採封人擊壤謡

　　恭和

　　御製駐蹕吉林将軍署復得詩三首元韻

　　萬家山郭霽烟輕朝爽凉颸習習生地以鍾靈開勝境
天因留

　　蹕快新晴迎


　　鑾近效懽呼意與宅遐思眷顧情

　　天作髙山應望秩清齋先日致䖍誠

　　澄江如練帶清流載亳當年第一州節帥㦸轅開畫裏
水虞漁艇聚沙頭千門燈火通深夜(街市居人門外懸燈率至竟夜)萬
樹丹黄絢素秋衢術自来皆藉板愛聴屧響似登樓

　　神堯過沛駐新衙八十年来更可誇繁息閭閻樂休養
流遺風俗異浮奢銀鱗出網均分

　　賜寶硯鐫銘舊拜嘉(松花石硯材最佳曽䝉　恩賜)信是物華多異産

豐貂珠蚌草三椏

　　恭和

　　御製望祭

　　長白山作元韻

　　周邦時邁協昭亨

　　喬嶽升馨表至誠紫氣東来常鬱鬱白雲中起鎮英英
祥徴朱果符長發秩配

　　黄祗祐永清薦帛燔柴翹望處地靈億載䕶


　　神京

　　恭和

　　御製松花江捕魚元韻

　　阹山獵獸已飽觀路遵沙渚披晴烟清江一曲網罟集
中流正放

　　黄龍船波平風細下見底大有鱣鮪小魴鰱䱷師挺义
魚奮躍如麋帶箭猶騰軒銀刀潑刺浪花捲百取一二
曽何難巨鱗昂首驚出水槎頭丙穴奚數焉


　　頒鮮饜飫等圍罷細斫作膾絲紛繙江空舟散兩岸濶
近人秋月清光寒

　　恭和

　　御製採珠行元韻

　　長源星漢波峾淪天寶所萃多潛珍虞衡著籍採珠户
千家散處江邊村年年泅採貢天府甲乙品第公評論
(珠户嵗以冬杪貢珠内務府大臣暨工部㑹定等差)

　　翠華東巡歴江滸臨淵一試知其真是時秋宇正寥泬

纎雲無翳江光新旗丁袒入鮫人室出沒深㵾沿沙脣
足探得蚌俯而拾剖出一一堆白銀夜光明月雖罕見
匀圓頻采無瑕皴迴旋迅澓沁肌骨縋舟繋石多苦辛
觀餘行賞灑

　　宸藻蠙璣萬斛真通神

　　恭和

　　御製射羆元韻

　　渭璜占有兆韓奕詠維黄猛試


　　威弧力呼騰獵士行深林孤乍見逺塞走徒蹌重合専
車載圍觀詫異常

　　恭和

　　御製射熊元韻

　　涖衆前敷席宜男載弄璋身當雄漢殿占夢兆周祥中
比侯穿札批来玉截肪留皮傳武庫(熊羆皮皆紀其嵗月留貯内庫)
聖射震顔行

　　恭和


　　御製窩集行元韻

　　坤輿鬱磅礴占漸得于陸震維納大林盛徳乃在木彌
臯蔽谷入望頻叢駢攢立枝生孫滄溟扶桑近可拂曲
轅櫟社非其羣隘阻疑来土囊口前行欲迷顧其後暗
聞鱗葉鼯鼪飛直礙標枝麋鹿走霜紅烟緑冬能青誰
歟一一疏其名維條維喬書莫紀其灌其栵詩奚徴翻
因地迥無栖鳥下蔭長生不枯草三珠五鬛何足竒百
尺十圍那勝道千里安窮木盡處恍接天邊白榆樹依

㣲停午漏曦陽霮䨴終年鎻雰霧濤翻大海有如此雲
湧層峯未堪比大椿空説八千春太始以来什伯㡬審
知富媪多神竒竒由天造非人為闗山江海富

　　新製得未曽有創見斯

　　鸞旂掩映秋氣清

　　毫端颯颯天風聲榮光萬道燭林表譜作

　　東巡塞上行

　　恭和


　　御製松子元韻

　　北産薦嘉秩最數榛與松松子實尤勝不比榛多空(諺云
十榛九空)向聞學仙術乆餌顔如童泛茗秘瓷清飣盤玊顆
重欲識採擷處今見窩集中鬱鬱復森森連林冠芙蓉
青鱗纈絳塔往往枝間逢外介而内腴軟美安可同金
粉滲花細琥珀流脂濃一掇纍纍實為想謖謖風不知
㡬千嵗蟄此百尺龍疑從支離叟便訪榖城翁即看珠
彩湛尚有香雲䝉棟梁藴瓌材樵蘇逺難攻落實全其

天保䕶依

　　神功

　　恭和

　　御製行圍即事三首元韻

　　陣圖何藉按孫韓節制分明彌獵看羽騎繩聨成璧合
虎鎗環列挺長竿人披宿霧層峯現馬踏深林落葉乾
為寄

　　詰戎深意在不辭雨沐更風餐


　　待圍林麓暫徘徊隔嶺聞呼四面来旋見魚麗兼鶴列
漫論鷹鏇與盧鋂逐禽駿足追風逺命中雕弧滿月開
興到乗閒先得句七襄雲錦日

　　親裁

　　秋山紅紫間葱青虎跡麋迒鮮定形合噪有聲排磵户
超騰無路驟烟庭載宣武節行時令近接留都鞏地靈
一紀重来效

　　神祖三驅應律奠清寧


　　恭和

　　御製輝發故城懐古元韻

　　割據連城各逞雄

　　真人天授起從東即今

　　攬轡巡行處緬昔

　　徂征櫛沐躬灌木清溪尋往蹟崇墉葛餉念兹戎載稽
金匱揚

　　神烈㡬許興懐仰


　　聖衷

　　恭和

　　御製吉林土風雜詠十二首元韻(恭録　元序)

　　吉林在盛京東北我朝發祥所自舊俗流傳有先民遺
風焉甲戌東巡駐蹕連日江城山郭廬旅語言想見豳
岐式廓之始諮詢土風拈二字成語者為題得近體十
有二首聊記一二云爾

　　威䕶


　　(刳巨木為舟平舷圓底脣鋭尾修大者容五六人小者二三人剡木兩頭為槳一人持之左右運掉㨗若飛行)
落葉浮漚匠意經刳来獨木體原輕憑教有力趨能負
好放中流稳獨行擊汰浪花翻雪色貫槎星漢瀉風聲
但容刃處看飛渡不待前溪新水生

　　呼蘭

　　(因木之中空者鏤使直逹截如孤柱樹簷前引炕烟出之上覆荆筐而虚其旁竅以出烟雨雪不能入比室皆
然)

　　浮烟出突供炊便立木前榮入望均表宅便疑封比户

熱中知復恥因人朝暉一縷氤氲起暮雨千家㸃滴頻
㡬許翹薪供㸑下條枚錯認此分身

　　法喇

　　(似車無輪似榻無足覆蓆如龕引繩如御利行冰雪中或呼扒犂以其底平若耕犂盖俗稱也)

　　層冰積雪慣經過深巷交衢立待多載弛負擔装磊磊
行教叱御儼峩峩當無自有車之用(借用老子語)忘折偏知
屐易蹉漫比耕犂賦秧馬罽帷紅板較如何

　　斐闌


　　(弧矢之利童而習之小兒以榆栁為弓曰斐闌剡荆蒿栁條為矢剪雉翟雞翎為羽曰鈕勘)

　　蒿矢榆弓控以絲左支右絀習安之勝衣便勵蓬桑志
佩韘偏工彀率為舊俗羣師射雕手少成争羡寧馨兒
挽强命中他年事百步千鈞待展施

　　賽斐

　　(古人食皆以匕羮則以勺國俗舊用木匕長四寸許曲柄豐末猶古制也)

　　昭儉非闗襲古為授餐棘匕席端宜漫因借箸前陳計
從勸加餐笑解頤肥羜乳豚膏滿案芹香雲子滑流匙

誰教踵事増髹漆羅列金銀又一時

　　額林

　　(庋横版楣棟間以貯匳篋缾甖諸器具兼几案匱匵之用)

　　無多長物出東厨庋板依楣什襲俱大抵茗甌兼樺篋
那争漢鼎更周觚落泥梁上妨巢燕映日牕間轉相烏
蛛網烟煤勤掃拂横添四壁是新圖

　　施函

　　(斵木為筩因其自然虚中以受物貯水釀酒皆用之視束鐵編篾攅木片為器者天質為勝)


　　枵腹何曽棄不材能宏端取量中恢厚儲擔石積升斗
滿貯虀鹽釀醖醅稳置座隅憑取給移安㸑下㡬巡迴
田家老瓦盆堪竝質素風宜奕世培

　　拉哈

　　(土壁堵間綴麻草下垂緣以施圬墁此我朝過澗芮鞫間舊俗也)

　　斫麻綴壁擬宵綯百堵興時亦孔勞塗塈不求工粉飾
綢繆惟取得堅牢肯教剥落年時乆更耐横斜雨雪遭
若使續成圬者傳栁州命意未為髙


　　霞綳

　　(蓬根為幹搗榖糠和膏傅之以為燭燃之青光煜煜烟結如雲俗呼糠燈)

　　熒煌列炬徧脂塗舂簸餘資秉燭需束蘊有光分里婦
燎鬚無意責童奴増華絳爉誇龍鳯繼晷寒牕閲䨲烏
花綴玉蟲開四照濃烟甲煎未應殊

　　豁山

　　(夏秋間搗敗苧楮絮入水漚之瀝蘆簾暴勻為紙堅韌如革謂之豁山凡紙箋皆以名之)

　　不數成都十様箋蔡倫遺法頗稱便鋪来似雪光能透

障處無風質自堅制草白麻宣並相帖摹繭紙慕羣賢
金花蠟印原非貴楮氏淵源有正傳

　　羅丹

　　(鹿蹄腕骨也舊俗以蹄腕骨隨手攤擲為戯視其偃仰横側為勝負小者以麞大者以鹿瑩澤如玊兒童婦女
圍坐擲以相樂以薄圓石擊之則曰帕格)

　　博奕猶賢聖所稱鹿麞骨戱故鄉興成驍壺矢天為笑
呼轉梟盧技絶勝席上手翻温似玊座間指撥瑩於冰
莫言優劣紛無定智巧其中各擅能


　　周斐

　　(樺木之用在皮厚者盈寸取以為室上覆為瓦旁為墻壁户牖體輕而工省逐獸而頻移山中所産不可勝用
也)

　　梓材樸斵尚連皮棟宇垣墉樺木為板屋詩惟傳似玉
竹樓記不數聴碁茅茨儉徳覃

　　王化陶復先型溯土宜舊社枌榆縈

　　睿思邠居經始

　　紹聞知


　　恭和

　　御製塔兒頭歌元韻

　　塞行沙磧何茫然林麓縈帶觱沸泉不疏不𨗳澤沮洳
泥淤中有長茭牽根盤葉覆積豐草春茁冬枯夏秋潦
馬駝踏草軟於韉一失足䧟千尺湫草頭時見瀰瀰波
草底淖濘且奈何想從草底仰波面浮圖尖㡬由旬多
風濤而外有若此坎險視人身所履安得平開萬頃湖
往来利涉招舟子


　　恭和

　　御製興京疊舊作韻

　　龍興最初地

　　鸞御再經時奕世承

　　昌運依京肇

　　帝基居岐始廬旅載亳已謳思正喜周原膴何嫌夏室
卑風雲開

　　大業天日緬


　　神姿樓櫓餘層巘郊原指近陂流泉環井里喬木映旌
旗為憶

　　前題舊重看閲嵗遲

　　鴻篇百言疊

　　駿烈萬年垂翹望

　　丹陵迥詒謀

　　聖鑒知

　　恭和


　　御製謁顯佑宫疊舊作韻

　　地迥枌榆社天臨紫極宫翠㣲佳氣鬱絳闕慶雲崇
靈貺昭丕祉

　　精誠格

　　上穹

　　肇基凝鼎命禁籞秩豐功霜柏層霄上扶桑渤海東
再巡光盛典祗謁厪

　　淵衷


　　章叶星雲倬圖開

　　駿業鴻永惟承啟佑篤祜仰

　　皇躬

　　恭和

　　御製薩爾滸元韻

　　一征肇迹萬峯間破陣摧强

　　大業艱戰壘只今餘灌莽

　　靈旗長自䕶孱顔霜前錦樹當風矗雲外


　　珠邱計日攀

　　金匱遺編揚

　　武烈

　　詒謀億禩奠區寰

　　恭和

　　御製新月元韻

　　一年最好三秋月行帳看来㡬度新西嶺綺消烟漠漠
天江練静水鱗鱗燈光隱映初張幕鞭影紛披後至人

流照前村添野色築塲納稼宛圖豳

　　恭和

　　御製恭謁

　　永陵元韻

　　靈鍾啟運福来同𤓰瓞綿綿衍緒豐木本水源徴
世徳左昭右穆奉

　　先公一峯華盖開天表萬葉星榆宅正中此日升馨光
聖孝載瞻松桷愴


　　宸衷

　　恭和

　　御製恭謁

　　福陵元韻

　　陪京東望勢岧亭

　　天柱巍峩鞏地靈

　　獨闢乾坤寧海宇長懸日月䕶

　　雲扄


　　龍旂展祀三千里鳯紀周迴十二星拾級載瞻松柏路
九秋瀼露曉初零

　　恭和

　　御製恭謁

　　昭陵元韻

　　武烈丕揚大統昭

　　丹陵深閟萬靈朝燕天昌後開千葉

　　膺籙維新奠一朝庭下松龍蟠廣蔭仗前石馬識英標

翠旗羽葆

　　精禋展西接

　　留都路未遥

　　恭和

　　御製謁

　　陵禮畢車駕入盛京仍叠癸亥嵗舊作七言徘律十四
韻

　　舊邦時邁澗瀍東億載


　　皇基鎮鬱葱象緯昭回箕尾協陰陽和㑹雨風同

　　閟宫僾愾頻申慕繁祉遐昌正集

　　躬轡轉

　　珠邱晴旭裏

　　鑾迴枌社曉雲中綺分疆場鱗舒隰香靄街衢篆裊空
保塞鴈臣儀肅肅獻琛海國佩瓏瓏依豐緬昔

　　經營始卜洛方開

　　締造功乃立應門宸宁建奚煩櫜鼓庶民攻山川永䕶

真人里星斗都環太乙宫執豕酌匏風自古由庚華黍
嵗維豐歡言父老知

　　先澤陟降庭除企

　　聖衷三殿

　　恩綸霞彩煥十亭酺宴瑞光融周京敬奉

　　徽音嗣

　　黼座遥聞

　　帝謂通一紀


　　鸞旂重蒞止海天顒首日華紅

　　恭和

　　御製廣寧道中元韻

　　栁城西來萬騎行山光水色相送迎

　　攬景踟蹰嗟往事道旁荒戍徴前明空山人聲鳥聲亂
閭峯爽致髙秋薦蕪城當日黄埃飛古堞㡬聞蒼䑕竄
東征髙麗嗤唐家遼金列郡駐㦸牙邊陲險要資控扼
廟謨将畧徒相誇小黒峯前置屯衛戰耶守耶修膳備

風塵三尺赫

　　龍興戈甲如山紛解棄

　　聖朝候尉徧東西風從雲翔化若馳百年雨露滋蕃息
千里畿甸呈豐熙緬懐

　　祖烈固邦本沐徳最先居最近旋輿

　　吟眺撫遺蹤雲外征鴻秋正晩

　　恭和

　　御製山海闗仍恭依


　　皇祖元韻

　　鯤壑寒門外龍山析木邊風雲依塞迥朔漠鎮環連櫜
戢丸泥固梯航累譯傳

　　軒圖三戰烈

　　虞典再巡年雉堞朝迎旭雞翹曉拂烟帶襟沿地險候
尉奉天權翠色環千嶂滄波滙百川

　　清時寧恃險

　　睿覽意超然


　　聖駕東巡恭謁

　　祖陵扈從紀事敬依癸亥

　　御製迴鑾途次用平聲韻三十首進

　　呈

　　豳館

　　珠邱路指東

　　鑾輿夙駕曉蘢葱星霜一紀

　　精誠積掖


　　輦依然昔嵗同

　　烏桓鴈塞嶺千重詄蕩天門萬國宗到處黄雲浮麥隴
行來喜色動

　　慈容

　　灤水潮河似錦江迎

　　鑾新部比藩邦馬前厥角瞻

　　天表耳貫明珠毳服厖

　　長夏


　　山荘小駐時新荷葉葉栁絲絲水芳巖秀清凉地

　　殿角薰風正午吹

　　沼魚囿鹿正鮮肥供

　　膳乗凉試步圍恰喜前峯吐華月玉驄馺娑入林霏
水檻風軒八面踈洞天福地景標初

　　披章

　　召對仍無息

　　較射裁詩更課書


　　名王衮繡效鳬趨雜伎看馳六尺駒教上

　　御床

　　親賜爵推心柔逺示

　　神模

　　曲水芳園展緑荑錘峯月上幔城西銀花散作千林錦
寶界平鋪五色泥

　　新秋曉發衆情諧西出中闗景物佳

　　帳殿披帷迎逺岫四宜居是讀書齋


　　伊孫千折路紆迴面面芙蓉擁翠来駝&KR1387;馬嘶車列隊
平沙萬幕此間開

　　除道成梁念苦辛分藩列部

　　蹟猶新奈曼敖漢經行地盡是含哺鼓腹人

　　射生逐草舊来聞毳幕氊裘擾塞紛此日山田青不斷
新畬髙隴力耔耘

　　栁條邊裏㪚千村板屋柴籬畫意存想見

　　陟原荒度處吉林城上瑞雲屯


　　窩集(平聲)&KR0008;閜度

　　和鑾彌野阹山次第看射得黄羆仰

　　神力圍来白鹿奉

　　慈懽

　　龍軒鳯翥衛羣山纔指

　　橋陵雪涕澘

　　寶鼎星榆表

　　神樹


　　英登伊淢儼仙寰

　　葉赫荒城灌木邊揮戈汗馬想當年前屯撫順多遺跡
總是

　　軒皇舊版泉

　　天柱東擎宿霧銷

　　佳城深閟萬靈朝

　　翠華甫莅先趨

　　謁詰旦升馨更&KR0778;蕭


　　王氣

　　昭陵龍虎交嘶風二白立秋郊

　　誠孚

　　帝右凝

　　嘉貺不藉江淮三脊茅

　　都邑何闗守衛牢八紘歸

　　命浹春膏圖球宗器傳東序

　　貝胄雕鞍獸錦&KR0802;


　　王㑹圖成職貢多梯航琛賮歴闗河朝鮮譯使青驪馬
蕃部降渠錦背駝

　　土風舊俗戒浮誇豐鎬遺規百萬家坤厚積髙本

　　長白星潢源逺接松花

　　駘背扶擕傍

　　御床酺筵起舞荷

　　龍光萬年樂利䝉

　　先澤彌信周詩頌不忘


　　北鎮扶輿拱

　　帝京

　　明禋祗薦駐

　　霓旌回鞭問景探雲壑纈樹紅泉步步迎

　　髙咏飛樓筆有靈雲瀾浩瀚納滄溟望洋多愧涓流細
目眩齊烟九㸃青

　　扶桑朝靄䕶京陵

　　聖代鴻圖億載興詎倚雄闗嚴鎻鑰萬山環拱海天澄

孤竹遺墟暫憩㳺湍流峭壁野烟浮平臺松籟供

　　天藻長共清風萬古留

　　繡甸逶迤膏澤深負軒時切頌

　　堯心車篝&KR1469;秸千村樂祗有

　　勤民意倍欽

　　繡蕭班馬有騢驔

　　御頓安營午正三衛士控强能巧中健兒角觝力沉酣
行殿清暉月上簾往還五見玊鈎纎


　　宵衣正念寒征苦又課農家瑞雪占

　　朝衣初整拂塵衫

　　奏賀明光樂頌咸日捧

　　瑶箋朱尚濕

　　鴻篇五百襲琅函












　　松泉集巻二十三

