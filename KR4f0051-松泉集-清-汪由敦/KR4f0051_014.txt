







　　欽定四庫全書

　　松泉集巻十四(戊辰)

　　吏部尚書汪由敦撰

　　南廊齋宿

　　開嵗頻教襆被擕天街平敞蹋春泥(連日氣暖轍中冰已全解)清齋
每喜隨前輩(每與副憲何翰如前輩同寓)虚館重來覓舊題幾瓣紅
花燒燭短一痕素月上墻低朝來穏睡差强意不用當
闗聴曉雞


　　祈榖陪

　　祀恭紀

　　秘祝誰知

　　聖意䖍新儀先日展

　　皇乾靈壇静數齋宫漏碧瓦寒凝玉殿烟十雨五風皆
帝澤三農九榖重民天

　　回輿恰趂迎春仗綵勝辛盤勝往年(初六日辛夘立春)

　　敬題


　　御筆嵗寒清韻畫冊應

　　制

　　修篁作態疎還整掃空晴翠含秋冷居然百尺記篔簹
廣庭月落留孤影翛翛清露灑

　　仙豪片片琅玕戞玉霄坡老夀星何處是數竿重看放
新梢(竹)

　　仙人冰雪膚綽約藐姑射凌波展㣲步冷艷照寒碧淡
墨結幽芬霏霏落瑶席沅蘭與湘竹差堪共標格(水仙)

古木痩偏勁寒鴉倦尚飛蒼然秀平楚一一帶斜暉黯
淡含真趣蕭疎識化機從知春意足不待鬬芳菲(古木)

　　題文徴明草庵髙士圗應

　　制

　　密雨侵窗晝掩廬一編相對嫩凉初分明自冩幽居樂
玉磬山房展素書

　　琅琅幽韻稱雙清爐熟茶鐺蟹眼生窗外綠滋書帶艸
前身合是鄭康成


　　題周鯤畫冊五首應

　　制

　　溪村春曉

　　滑笏溪流展玉奩春風吹雪映髭髯分明花栁蘇堤路
好句如仙試更拈

　　松壑鳴泉

　　颼颼天半起濤聲萬壑秋雲隔世情解道清音是山水
七條絃在石邉嗚


　　招提烟暝

　　落葉聲中樹影稀蒼然平楚展斜暉寺樓鐘動昏鴉集
恰趂山僧荷笠歸

　　江㠶秋影

　　一江秋影蘸晴空黄葉青山夕照中目送客舟天際去
暮潮纔落滿㠶風

　　栁橋春漲

　　着意東風萬栁條溪烟匼匝影難消一枝柔艣迎新漲

綠遍長橋更短橋

　　恭題三友軒應

　　制

　　集長以廣益㳺藝若稽古含毫意邈然奚啻披冊府滄
溟無不納神冶惟所鼓良友豈直三樂善在能取

　　題曹䕫音畫冊

　　空濶江天夕照明横沙枉渚暮潮平望中烟火西興渡
三十年前旅客情


　　逺巘平林野老家戍樓旗颭晩風斜千秋傳得才人句
秋水長天落㫁霞

　　孝賢皇后輓章六首

　　鳯輿參

　　法駕盛典應東巡豈意迴

　　天馭俄驚墜

　　月輪牙檣衝急浪金戺黯長春縞素攀迎處悲填潞水
濱


　　華閥凝庥逺

　　璇宫秉禮先坤儀章應地泰道兆捫天彤史千秋錄金
函兩字鐫幾番傳

　　聖製淚㸃漬長箋

　　鶴禁承

　　歡密龍墀視膳偕九重隆

　　孝養廿載協雝喈積痛渾忘瘁深情翻强排還應抱
遺恨無以慰


　　慈懐

　　思齋傳雅什風始譜周南雍肅

　　先型在㤙勤

　　恵化覃紱麟符佛日笙鶴杳天男堪訝徴

　　瑶牒

　　堯年應十三

　　圗史稽求切

　　徽音取法髙燧囊班鹿毳織篚玉蠶繅


　　軒駕時勤御

　　雲軿未惜勞祗今追往蹟松吹助悲號

　　渥澤流中禁哀吟遍六宫瓊筵悽白日丹旐卷靈風鵲
渚傷心劇龍沙雨泣同小臣空載筆誄德愧難工

　　恭和

　　御製

　　孝賢皇后奉移

　　觀德殿輓章六韻


　　丹旐纔看返

　　桂宫告遷瓊苑痛奚窮岱峯迴望愁雲碧潞水驚添淚
雨紅薦諡典崇徴展季述悲辭麗擬文通辛盤重悼蘭
芽折

　　椒寢長哀鳯幄空九御練衣懐

　　德範千秋彤史著仁風即今繭館繅盆在應嫓西陵紀
有熊

　　題畫應


　　制

　　貌得溪山好烟雲望𣺌綿林巒秋影外墟落夕陽邉霞
色明荒堠江光淡逺天直疑人境異對此滌塵緣

　　題倪瓚山亭環翠圗應

　　制

　　密篠抽寒玉高亭枕碧山櫹槮三徑寂窈窕數峰間綠
蔭襲襟袖蒼烟擁髻鬟幽人自來往雲路有躋攀

　　四月十五日扈從郊園作


　　踏燈時節駐西郊冄到空憐嵗月抛緣徑淺莎縈落絮
隔墻疎竹放新梢午窗小睡簾陰轉隣舎無人鳥語交
祗愧

　　聖懐難仰慰瑶箋和淚手先抄

　　題王紱鐡網珊瑚長幅應

　　制

　　不山不水得古意王生落拓真放士偶然縱筆寄幽偏
剡藤瑟瑟清風起修篁如玉倚雲根古木倔强無冬春

珊瑚秀句争傳和能事半屬江湖人

　　瑶齋一展一傾倒㸃綴參差秋意老

　　宸藻雙垂日月光絶藝纔知螢爝小

　　題唐寅野墅幽筠圗應

　　制

　　招提門倚夕陽邉空谷誰將剥啄傳清磬數聲穿晩翠
新篁一抹掃秋烟濃陰尚帶瀟湘雨長日宜參玉版禪
應有山人來養鶴曉投孤寺一盤旋


　　恩賜御園新蔬恭紀

　　傾筐

　　珍賜列嘉蔬不比

　　堯厨玉饌餘翠甲新抽和露摘紫苞垂實帶烟鋤齩來
早識吾家味種處應尋氾氏書藜藿平生叨屬饜多慙
學圃願仍虚

　　題項聖謨天池石壁圗應

　　制


　　天池水平不清淺石壁苔深繡成篆屏風峭舉赤城霞
寺門吠老仙家犬磴道盤空繚曲欄奔雷直走青雲端
挐空栝柏静落子蕭爽疑是元都壇道人振策步輕矯
日餌丹砂顔色好袖中莫問金簡書荷鍤相期拾瑶草
左招廣成右浮邱南溟共作逍遥逰迴頭却笑任公子
海上何須五十牛

　　咏史四首

　　荒祠聞説古邯鄲一枕曽登將相壇信否神仙無一物

㸃金難覓大還丹

　　陽臺高處綵雲閒巫峽蕭森六六山塵夢易醒朝雨散
空留詞賦在人間

　　茅仙兄弟五雲車㳺戯元洲太上家却笑稚川真失計
苦從勾漏覓丹砂

　　壯情慷慨取封侯仰視飛鳶念少㳺誰道據鞍誇矍鑠
天教曳足困壺頭

　　題畫應


　　制

　　烟外遥聴布榖聲前溪新漲與橋平杏花村店江南路
三月都無十日晴

　　夀沈潁谷同學七十

　　流霞引滿泛天香梧竹清疏雅趣長吴下名賢數皮陸
蘇門高弟屬晁張(先生為義門先生髙弟)案頭竹素千秋業庭下
芝英五色光何日論文重握手看君鶴髮興飛揚

　　扁舟


　　扁舟偶泊大江邉徹曉西風浪拍天稳閉蓬窗牢着䌫
十分㠶飽譲來船

　　題赤刀應

　　制

　　枝斯琢竒璞光動鼂采暹不規璧肉好匪挺圭稜廉方
折㫁冰漸刃剡淬砥磏特逹貢

　　秘府瓌寳寜久潜恢皇發

　　天藻古質韜錦奩想當鎬京盛典瑞職守嚴炯然列西

序色正火上炎義取善裁制豈耀鋒鍔銛神冶謝百錬
温栗性所兼藉以證經疏一破羣言譫

　　題畫八首應

　　制

　　趙孟頫溪山仙館

　　玉樓昆閬際金闕神山巔仙窟秘莫窺十洲記空傳吴
興本烟客醉拍洪崖肩覺來拂絹素下筆雲娟娟翠嶂
互虧蔽青溪相縈旋朝暾射林屋瓊室風璆然閣道峙

靈臺石扉開洞天此景不可即此致何飄翩朅來

　　南薫殿壺嶠羅眼前

　　幾餘洒

　　天藻逺駕逍遥篇載賡逰仙句矯首凌蒼烟

　　倪瓚松磵寒鳴

　　絶磵長身千萬松半天風雨䕶髯龍泠泠清籟雲中落
瑟瑟寒濤石上舂近帶樵聲穿暗谷逺兼巖溜瀉晴峯
塵寰雙耳誰為滌物外人來倚痩笻


　　倪瓚楓筠秋静

　　秋林風物好幽意滿蕭晨白露變丹葉蒼烟染翠筠雲
閒多定態地僻絶飛塵静者領斯趣寜知桃李春

　　曹雲西古木寒溪

　　寒林古葉脱平楚烟光暝溪路松風吹鳴泉永清聴昏
雅接翅歸夕照明坡磴愛兹忘機客倏然寫幽興溪聲
共林籟蕭瑟恍相應何當蠟阮屐穿雲履樵徑

　　盛懋釣槎秋泛


　　逺寺疎鐘報晩晴青山黄葉映江明一竿獨釣秋烟裏
淺水蘆花舴艋輕

　　王紱竹溪亭子

　　石磵髙亭枕碧瀾林梢風動戛清寒窗前過雨蒼烟合
簾外侵波白露團山静鳥聲聞睍晥夜凉琴韻響琅玕
永嘉人物于斯遇嵇阮情懐得古歡

　　文徴明竹窗閑賞

　　幽居多樂事遶舎竹千竿日射青霞暗風吹綠雪寒琤

琤聞落子得得報平安對此忌塵慮輕凉拂素紈

　　文嘉孤峯逺澗

　　松欄家世畫中仙秃筆拈來近巨然繚繞數峰秋樹外
㣲茫孤澗夕陽邉無多水石餘高曠是處烟雲盡𣺌綿
眼底忽看靈境闢置身恍在玉山巔

　　香山值雨

　　黒雲一片樹頭生電掣雷轟雨倒傾頼是西風吹易散
碧空如洗夕陽明


　　西風

　　秋聲一片入簾櫳爽迫髙㝠萬里風池鏡奩開波卷白
花屏繡减蓼垂紅劇憐病葉無踪去且喜飛蚊掃跡空
多少征衣寒未授試聴砧杵月明中

　　曉赴　静宜園入直

　　晨直路頗賖明發鐘未斷輕軒趂㣲凉山霧襲風幔雲
開漏疎星爚爚燈火亂凉新蛩語切草密螢光漫夾道
禾黍香暗入濃栁岸穂長垂更低一一露珠貫指期旬

日間新粳炊白粲倐驚九夏徂時日供把玩即事媿蹉
跎長吟起三嘆

　　潞河道中

　　獵獵雙旌過潞河翠㣲深處指盤阿

　　行軒緩欵緣觀稼騑馬丁寜戒踐禾秋色爽添山色勝
黄雲屯較白雲多慿將一幅豳風畫聴取千村鼓腹歌

　　盤山諸勝

　　羣峯一一抽瑶篸朝飛暮卷蒸雲嵐名山去京纔兩昔

天子佳境停騑驂始從高閣縱一覽娟娟蛾綠排重簷
幽竒如此不留賞何異至寳光終潜般倕將

　　命工締搆標竒置宇參精藍雲山太古本來意(太古雲嵐)静
中寄興心常恬(静寄山莊)芙蓉朶朶列四面(四面芙蓉)空翠入座
飛層巖(層巖飛翠)玉清仙侣駕鸞鶴(清虚玉宇)鏡圓妙諦拈瞿曇
(鏡圓常照)天成高臨磵户仄(天成寺)盤谷俯瞰崖㟧廉(盤谷寺)千
僧洗鉢現法相(十相寺)萬松聳榦張蒼髯(萬松寺)望中雲罩
踞絶頂星斗羅掛浮圗尖(雲罩寺)一峯紫葢氣象嚴岱宗

東䝉魯所瞻(紫葢峯)雲濤澒洞雪浪翻艨艟天際揚征㠶
(浮石舫)山中多竒松第一爪鬛夭矯蟠虵蚺衆音繁㑹振
天籟鏗鍧虚壑笙鐘酣(衆音松吹)蹟傳貞觀誰所識征遼可
悔疲丁男兕犀不敵霪雨漏組練坐待朝陽暹(貞觀遺跡)高
臺跂蔚傳劍舞一泓秋水開長函聞雞慷慨吐英氣老
將誰授神府鈐荒崖莫問千載事考古厭作書生談(舞劍
臺已上山莊十六景)隆窪起伏但隨勢天非有意工雕鐫偶逢好
事强名字山靈何與寜心甘鴻濛以來矗道左把茅藉

草僧兩三聚徒建塔徑稍闢

　　清蹕一駐深潭潭昔何寂寞今綺麗於山無欠無増添
有如髙賢抱道徳軒冕不凟棄不慙烟雲過眼日千變
齊州九㸃纔毫纎呼來頑石倘解此四更吐月光浮簾

　　望盤山諸寺未及登覽因題

　　天闢靈區鎮范陽中膚外骨秀偏藏危峯綴石矜孤峭
絶壁懸松愛老蒼大意畧觀聊自得後逰重約倘能償
凥輿神馬慿清夢何處鐘聲出講堂


　　雲去雲來塔影浮此間佳處最宜秋飛泉作雨石氣潤
幽壑無風松韻流峯為知名多著寺巖工布景不遮樓
何當坐待清霜老錦纈千林一望收

　　巻帷即在白雲邉紅暎明霞翠掃烟無處無松争占嶺
一重一掩各分泉從知好境窮難盡可愛天工出自然
為問疎慵誰似我不題新句斷崖鐫

　　攀蘿捫蔦恣幽尋得趣深探趣更深勾勒雲林成粉本
品題泉石付清吟上方霧散下方雨東磵雲流西磵陰

我是來從山水窟杖藜何日縱登臨

　　歸卒歌(冠裳保正黄旗滿洲䕶軍雍正九年北路出師淪準噶爾者十有餘年間道脱歸得
　　賜召見歌以紀之)

　　雪壓沙塲鼓聲死主將知名半成鬼倉皇士卒强偷生
馬蹷弦摧被驅箠縳來生口不知數不死飢羸亦瘡痏
却逃斧鑕得全生分𨽻寨桑囚迤里囚繫空驚嵗月長
雁來鴻去閲星霜東望隴雲千萬叠思鄉日日淚千行
七度奔逃逃未脱路長徑絶遭遮遏追還鞭血濺沙紅

浸向冰川寒水潑久在虜中習虜語到此無猜相爾汝
閒行偷得生馬騎何意重逢舊時侣茫茫白草南馳去
部落名王親肺腑羽書傳送赴

　　皇都子死妻亡迷處所父老來看訝老蒼尺籍稽名識
編伍回首俄驚十八秋論年直欲同蘇武自言俘虜恥
餘生狼籍疆塲何足數丈夫志不問妻孥螻蟻區區緣
戀

　　主艱辛閲盡邀


　　天鑒雙闕雲開果重覩

　　天子行秋巡近甸閲射宫門䝉

　　賜見奏對令操䝉古音歴歴

　　垂詢屢稱善記來舊事總依稀説到交鋒膽猶戰復還
故秩綴藍翎顧影自驚觀者羡當年徴發若雲屯何幸
生還拜

　　主㤙蜀道只今多戰壘蠻烟幾許未招魂

　　接


　　駕宿常新店

　　盧溝西去壓長虹古堠嚴城落照紅十里驚塵行犖确
一宵孤枕夢惺忪市囂未散初燈夜隣篴徐飄隔巻風
屈指頻年幾經宿雪泥何處認飛鴻

　　衆鳥

　　衆鳥投寒林日夕各有歸木葉盡黄落繞樹相鳴悲槭
槭朔風厲肅肅清霜威迴思春夏來綠幄含芳菲喬柯
敷廣蔭髙下適所宜嗟此冬宵長露宿止更飛月明夢

易驚中夜亦屢移鷦鷯雖云弱尚安一枝卑行念失巢
侣啾啾獨何依

　　蟠龍山

　　盤山在平野厥名曰蟠龍頗無蜿蜒態不作飛騰空崚
嶒甲節露秃屑鬐髯童初疑蜕骨去神變藏珠宫又疑
當伏潜閉蟄時窮冬我欲咨山靈繞山栽萬松稍俟綠
陰長轉見翠蓋重因之得薈蔚舉體敷茸䝉有如作霖
雨嘘氣雲相從莫迂十年計養此千載容樵牧戒人事

滋培頼天功縱甘長屈蟠未愧南陽公

　　順義縣

　　行營遇雨

　　秋晴鬱餘熱積日釀朝雨漠漠暗連村炊烟不成縷車
中尚沾濡何況童僕旅奔走覓氊廬急解濕衫䄈平隴
秋初收支帳翳叢楚此間來幾度來輒即舊所雨雪若
相期往事歴可數僕夫羣致疑當有神物主吁嗟逺難
知推測笑愚瞽且喜報新占㣲風樹梢舞


　　即事

　　請急頻年計未成家鄉消息動闗情秋來一信差堪慰
入市新秔價漸平

　　蓮粉纔消葉尚稠西風忽送十分秋寒砧不待催霜信
八月中旬擁敝裘

　　恭和

　　御製山左有秋奏至宣示廷臣元韻

　　六沴頻年萃齊魯不苦恒暘即恒雨亟頒


　　明詔發倉儲尺籍勢難周下户

　　翠華二月事東巡先期叠沛

　　恩膏溥濟河惟兗災最重

　　舜瞳目擊鳩形苦荏平古道濼源門幾渙

　　天章咨守土當餐不御席不寜如聴呻吟思噢咻相臣
臺長銜使命驄馬𤨏郎馳四境疇咨閭井拯時艱稽古
司徒舉荒政賈魯河邉轉楚艘任城樓下排吴榜歡聲
十里五里聞喜氣千人萬人競全慿


　　帝力起瘡痍果召

　　天和救羸病夏隴初浮餅餌香秋郊更稔秔稌盛從前
赤地樹無皮今來黔突珠盈甑一飽能舒積嵗愁列城
同獲更生慶左饘右粥度朝昏挈婦呼兒載安定封事
遥陳行省章

　　雲箋宣示南薫詠樂民之樂憂民憂尚厪偏災矢誠敬
隆施仰荷造物慈回斡端由

　　天子聖從兹時若協箕疇九有恬熈朗軒鏡


　　題擘藍應

　　制(擘藍蔬屬也内府老監蓄之盆　盆二十年幾如木本　　御製詩記之且為之圖　　命内廷諸臣分題其上)
名流題品韭與菘循吏課種葱及薤菜羮之味良足佳
况引生機能勿壊孤芳何幸托

　　瑶圃磥砢青葱殊草芥駢枝懸癭傲莊樗左紐纒筋埓
仙檜翰墨偏承

　　天顧優䕶惜巧徴人事賴卉耶木耶詫且疑南士見稀
笑多怪


　　夜坐

　　戴星趨直見星還擲眼流光逝水遷暫了餘功書牘尾
喜來遥夜坐燈前妻言舊事真如昨兒背新書苦未全
心境洒然成一笑漫愁奔走逼衰年

　　即事

　　禁門傳鑰曉鐘初㡌壓霜華赴直廬捧出

　　長箋新得句催成細楷燭前書

　　敬題


　　御筆墨梅應

　　制

　　清賞愛髙格寫真輒傳神一枝斜更好占得羅浮春霏
霏綴玉雪淡淡罩香霧髙脱逃禪侣妙契逋仙句小寒
候將届領取頭番風不須羯鼓催毫端有

　　天公

　　侵曉步過西苑門赴香山入直

　　寥歴星光曉漏催依㣲燈火苑門開誰從露重風輕裏

流水聲中步綠苔

　　自香山夜至

　　賜園

　　自公歸路晩兀兀筍輿便月吐千峯外風饕萬木巔近
村燈互映緣徑騎相聨宛似孤篷底寒江荻港邉

　　應

　　制題凌霄花畫冊

　　聳壑秀孤松盤拏振高標痩藤本柔弱攀緣上晴梢灼

灼吐鮮葩旭日映嬌嬈垂帶引長蔓百尺隨風飄依附
得嘉名直欲凌青霄何如善自立嵗寒知後彫

　　所見

　　筍輿行歴到山村禾黍收餘葺短樊就乳駒隨櫪邉馬
負暄翁抱膝前孫飯香自撥新虀甕釀熟堪浮老瓦盆
應笑道中來往客雞鳴追逐過黄昏

　　恭和

　　御製賜大學士傅恒金畧金川元韻


　　親臣膺

　　渥眷雅志矢封狼帷幄忠忱篤旌麾壯氣揚麟符兼將
相豹畧軼平良勇以摧堅鼔謀因制勝長威弧殱異類
銅柱鎮蠻方共識先聲振

　　奎文萬丈光

　　至日陪

　　祀

　　圜丘恭紀


　　漏聲五夜徹

　　齋宫星斗光中燎火紅匏爵豆邉三古盛(今年更定壇廟祭器一
循古制陳薦自至　日　　　圜丘為始)朱絃干羽兩階同初陽驗取
天心復大事端知

　　帝謂通

　　鑾輅金支填輦道新圗載筆記乾隆(五輅及鹵簿大駕悉重加增定乘用
亦自　　圜&KR0588;大祀始且繪圗成卷臣奉　　命為之記)

　　除夕


　　經冬未見南榮日秉燭方還戴星出午餘散直因嵗除
春色恩暉盈斗室乘興呼兒理殘帙净拂塵埃標甲乙
檢來積課尚幾何那比老農塲事畢

　　禁廷故事傳封筆　　(御筆至除夕擇良時緘之謂之封筆元旦發筆先作吉語自　　　聖祖
以來相承如此)元辰錫福占康吉九衢逹曉爆竹喧到處歡聲
應春律笑把屠蘇圍坐密鄉風約畧聊為述髙曽簮紱
儼同堂兒女青紅紛繞膝長思兩弟及諸姪幾度書來
知一一開年惟祝此身强萬事由天那能必


　　己巳春帖子詞

　　長樂風和處恒春花放時蒼龍朝

　　鳯闕青鳥集瑶池

　　嘉平玉䨲初圓夜杓指寅方騐斗魁共慶陽迴

　　天上早年前半月已春來

　　雨露恩霑萬卉萌雷聲一震蟄蟲驚東風露布遥傳處
挽取天河為洗兵










　　松泉集卷十四

