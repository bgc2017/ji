沙溪集卷二十二
明孫緒撰
六言絶句
雪
弱態風飄下上寒姿地勢高卑疎密任君舞弄險夷待
我平治
雪壓天容甚近日落風威未休今夜冰合曲巷明朝水
添御溝
入望青山易老深巖梅樹差強見說剡溪來往何人伊
洛門墻
松下問童子圖
羽客朝元去久山翁有約來遲風馭遙遙何在雲飛處
處堪疑
沙溪集卷二十二
