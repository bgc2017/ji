白蓮集卷第四
廬岳僧齊己撰
登祝融峰
猿鳥不共到我来身𣣔浮四邊空碧落絶頂正清秋宇
宙知何極華夷見細流壇西獨立久白日轉神州
寄貫休
子美曾吟處吾師𣸪去吟是何多勝地銷得二公心錦
水流春闊峨眉叠雪深時逢蜀僧說㦯道近遊黔
送唐禀正字歸萍川
霜鬚芸阁吏久掩白雲扉求謁元戎後還騎病馬歸煙
村蔬飲淡江驛雪泥肥知到中林日春風長涧薇
寄懷江西栖公
龍沙為别日廬阜得書年不見来香社相思遶白蓮江
僧歸海寺椘路接吴煙老病何堪說扶羸寄此篇
山中喜得友生書
柴门關樹石未省夢塵埃落日啼猿裏同人有信来自
成為拙隐難以謝夛見說相思處前峰對古臺
謝人惠扇子及茶
鎗旗封蜀茗圓潔製蛟綃好客分烹煑青蝇避動搖陸
生誇妙法班女恨&KR0765;颷多謝崔居士相思寄寂寥
寄監利司空學士
詩家為政别清苦日闻新亂後無荒地歸来盡遠人寬
容民賦税憔悴吏精神何必河陽縣空傳桃李春
答陳秀才
萬事皆可了有詩门最深古人難得志吾子苦留心野
叠&KR0765;雲朵苔重怪木陰他年立名字笑我老雙林
遊橘洲
春日上芳洲經春蘭杜幽此時尋橘岸昨日在城樓鷺
立青楓杪沙沉白浪頭漁家好生計&KR0585;底繫扁舟
寄武陵道友
阮肇迷仙處禅门接紫霞不知尋鶴路幾里入桃花晚
樹陰摇藓春潭影弄砂何當見招我乞與片生涯
謝人惠薬
五金元造化九鍊更精新敢謂長生客將遺必死人久
飡應换骨一服已通神終逐淮王去永抛浮世塵
還族弟卷
豈要私相許君詩自入神風騷何句出瀑布一聫新苦
若長如此名湏遠逐身闲齋舒復卷留滯忽經旬
送周秀遊峽
又向夔城去知難動旅䰟自非亡國客何慮斷腸猿灔
澦分高仞瞿塘露洩痕眀年期此約&KR0685;稳到荆门
荆门夏日寄洞山節公
叠光摇翠木霊洞叠雲深五月經行處千秋檜栢陰山
形&KR0916;北渚僧格繼東林莫惜相招信余心是此心
再經蔣山與諸長老亱話
遠迹都如鴈南行又北回老僧猶記得往歲已曾耒話
遍名山境焼殘黑檪灰無囙伴師往歸思在天台
寄當陽張眀府
玉泉神運寺寒罄徹琹堂有境霊如此為官興亦長吏
愁清白甚民楽賦輸忘闻說巴山縣今来尚憶張
遊三覺山
白石路重重萦行势忽窮孤峰擎像阁萬木蔽星空世
論随時變禅懷歷劫同良宵正冥目海日上牎紅
庭際晚菊上主人
九月將𣣔盡幽叢始綻芳都緣含正氣不是背重陽採
去蜂聲遠尋来蝶路長王孫歸未晚猶得泛金觴
送趙長史歸闽川
荆门與闽越關戍隔三千風雪揚帆去臺隍栺海邊客
情消旅大王化似尭年莫失春廽約江城穀雨前
擬嵇康絶交寄湘中貫微
何處同嵇懶吾徒道異諸本無文字学何往来書嶽
寺逍遥夢侯门勉強居相知在玄契莫訝八行疎
寄許州清古
北来儒士說許下有吟僧白日身長倚清秋塔上層言
雖依景得理要入無徵敢望夛相示孱微老不勝
謝丁秀才見示賦卷
五首新裁剪搜羅盡指歸誰曾師古律君自負天機聖
后求賢久名公得雋稀乘秋好擕去直望九霄飛
驚秋
褰簾聽秋信晚傍竹聲歸多故堪傷骨孤峰好拂衣梧
桐凋綠盡菡蓞堕紅稀却恐吾形影嫌心與口違
夏日雨中寄幕中知己
北風吹夏雨和竹亞南軒豆枕欹&KR0765;冷蓮峰入夢魂窗
多斜迸&KR0668;庭徧暴流痕清興知無限晴来示一言
亱次湘隂
風濤出洞庭帆影入澄清何處驚鴻𧺫孤舟趁月行時
難多戰地野阔絶春耕骨肉知存否林園近郡城
寄唐禀正字
䟱野還如舊何曾稱在城水邊無伴立天際有山横落
日雲霞赤高窗茟硯眀鮑昭夛所得時憶寄湯生
宿舒湖希上人房
入寺先来此經窗半在湖秋風新菡萏暮雨老菰蒲任
聽浮生速能消默㘴無語来燈熖短嘒唳彂高梧
戊辰歲江南感懷
忽忽動中私人间何所之老過離亂世生在太&KR0685;時桃
李春無主杉松寺有期曾吟子山賦何啻舊凌遲
送林上人歸永嘉舊居
東越常懸思山门在永嘉秋光浮椘水帆影背長沙城
黑天台雨村眀海嶠霞時尋謝公跡春草有瑶花
答友生山居寄示
嘉遁有新吟囙僧寄竹林静思来鳥外闲味遶松陰兵
寇憑陵甚溪山幾許深休爲反招隐携取一相尋
新秋霽後晚眺懷先公
雨霽湘椘晚水&KR0765;天亦澄山中應觧夏渡口有行僧鳥
列滄洲隊雲棑碧落層孤峰磬聲絶一點石龕燈
池上感興
所向似無端風前冷凭阑旁人應闷見片水自闲看碧
底紅鱗鬛澄邊白羽翰南山衆木葉飄著竹聲乾
和曇域上人寄贈之什
百病煎衰朽栖遅戰國中思量青壁寺行㘴赤松風道
寄虛元合書傳往復空可憐禅月子香火國门束
弔雙泉大師真塔
塔聳層峰後碑鎸巨石新不知將一句分付與何人静
㘴雲生衲空山月照真後徒遊禮者猶認指迷津
暮冬送璘上人歸華容
故園雖不遠那免愴行思莾蒼&KR0685;湖路霏微過雪時全
無山阻隔㦯有客相随得見交親後春風動柳絲
秋亱聽業上人弹琹
萬物都寂寂堪闻弹正聲人心盡如此天下自和&KR0685;湘
水瀉秋碧古風吹太清往年廬岳奏今夕更分眀
謝人惠丹薬
别後闻飡餌相逢訝道情肌膚紅色透髭髮黑光生仚
洞誰傳與松房自煉成常蒙遠公惠亦覚骨毛輕
荆门病中寄懷貫微上人
我衰君亦老相憶更何言際泥安禅力難醫必死根梅
寒争雪彩日冷釀冰痕早晚東歸去同尋入石门(匡山)
(遠大師常與諸賢遊石门洞玩錦綉谷)
答孔秀才
早向文章裡能降少壮心不愁人不&KR0738;闲處自閒吟水
國雲雷闊僧園竹樹深無嫌我衰颯時此一相尋
秋江
兩岸山青映中流一棹聲遠無風浪動正向夕陽横島
嶼蝉分宿沙洲客獨行浩然心自合何必濯吾纓
船窗
孤舸凭幽窗清波逼面&KR0765;舉頭還有碍低眼即無妨瞥
過沙禽翠斜分夕照光何時到山寺上阁看江鄊
永亱
永日還欹枕良宵亦曲肱神闲無萬慮壁冷有殘燈香
影浮龕象瓶聲著井冰尋思到何處海上斷崖僧
中春愴懷寄二三知己
眼暗心還白逢春強凭欄囙闻積雨亱却憶舊山寒竹
撼煙叢滑花焼露朵乾故人相會處應話此衰殘
自遣
了然知是夢既覚更何求死入孤峰去灰飛一燼休雲
無空碧在天静月華流免有諸徒弟時来吊石頭
送陳覇歸闽
&KR0765;風動行興含笑話&KR0916;途已得身名了全忘客道孤鄊
程過百越帆影遶重湖家在飛鳴外音書可寄無
寄孫闢呈鄭谷郎中
衡岳去都忘清吟戀省郎淹流才半月詶唱頗盈箱雪
長松檉格茶添語話香囙論楽安子年少老篇章
荆门送人自峨&KR1453;遊南岳
峨&KR1453;来已遠衡岳去猶賖南浦懸帆影西風亂荻花天
涯遥夢澤山衆近長沙有興夛新作携將天府誇
謝主人石筍
西園罷宴遊東阁念林丘特减花邊峭来添竹裏幽憶
過陽朔見曾記太湖求從此頻吟遶歸山意亦休
經安公寺
大聖威霊地安公晏㘴蹤未知長寂默不見久從容塔
影高羣木江聲壓暮鐘此遊幽勝後来夢亦應重
秋夕寄諸姪
每到秋殘亱燈前憶故鄊園林紅橘柚窗戶碧瀟湘離
别身垂老艱難路去長弟兄應徤在兵火理耕桑
謝炭
正擁寒灰次何當惠寂寥且留連亱向未敢滿爐燒必
恐吞難盡唯愁撥易消豪家捏為獸紅迸錦首燋
夏滿日偶作寄孫支使(其年闰五月)
一百二十日煎熬幾不勝憶歸滄海寺冷倚翠崕稜舊
扇猶&KR0894;執新秋更欝蒸何當見&KR0765;月擁衲訪詩朋
寄清溪道友
山门摇落空霜霰滿杉松眀月行禅處青苔遶石重泉
聲喧萬壑鐘韵遍千峰終去焚香老同師大士蹤
謝重緣舊山水障子
敢望重緣飾微茫洞壑春㘴看終未是歸卧始應真已
覚心中朽猶憐四面新不囙公子鍳零落幾成塵
寺居
鄰井雙梧上一蝉鳴隔墙依稀舊林日撩亂遶山堂難
嘿吟風口終清飲露腸老僧加護物應任噪殘陽
剃髮
金刀闪冷光一剃一清&KR0765;未免随朝夕依前長雪霜夏
林欹石膩春涧沐泉香向老凋疎盡寒天不出房
謝高輦先軰寄新唱和集
敢謂神仚手多懷老比丘編聫来鹿野酬唱在龍樓洛
浦精霊懾邙山鬼魅愁二南風雅道從此化東周
送徐秀才遊吴國
西江東注急孤棹若流星風浪相随白雲中獨過青他
時誰共說此路我曾經好向吴朝看衣冠盡漢庭
憶在匡廬日
憶在匡廬日秋風八月時松聲虎溪寺塔影鴈门師步
碧葳𬎼徑吟香菡蓞池何當舊泉石歸去洗心脾
寄三覚寺從益上人(又云三覚山)
山下人来說夛時不下山是應終未是闲得且湏闲海
面雲歸竇猿邊月上關尋思亂峰頂空送衲僧還
殘秋感愴
日日加衰病心心趣寂寥殘陽𧺫闲望萬木聳寒條椘
寺新為客吴江舊看潮此懷何以寄風雨暮蕭蕭
寄南徐劉員外二首
竟陵兵革際歸復舊園林早歲為官苦常闻說此心海
邊山亱上城寺秋尋應訝松風約蹉跎直到今
晝公評衆製姚監選諸文風雅誰收我編聫獨有君餘
生終此道萬事盡浮雲争得重携手探幽椘水濆
貽王秀才
功到難搜處知難始是詩自能探虎子何慮屈男免此
道真清氣前賢早白髭湏教至公手不惜付丹枝
贈孫生
詩家詩自别君是繼詩人道出千途外功争一字新寂
寥中影跡霜雪裏精神待折東堂桂歸来更苦辛
酬元員外
清洛碧嵩根寒流白照门園林經難别桃李幾株存衰
老江南日凄凉海上村闲来晒朱紱淚滴舊煙蘿
與楊秀才話別
庾信哀何極仲宣悲苦夛囙思学文賦不勝弄干戈自
古有如此扵今終若何到頭重策蹇歸去舊烟蘿
寄何崇丘員外
门底桃源水&KR0636;空復映山高吟煙雨霽殘日郡樓间变
俗真無事分題是不闲尋思章岸見全未有年顔
贈劉五經
往年長白山彂憤忍飢寒掃葉雪霜&KR0668;讀書唇歯乾羣
經通講觧八十尚輕安今日江南寺相逢話世難
送遊山道者
我亦遊山者常經舊所經雪消天外碧春曉海中青可
見亂離世况臨衰病形憐君此行興獨入白雲屏
舟中江上望玉梁山懷李尊師
殘照玉梁巔哦峨遠棹前古来傳勝異人去学神仚白
鹿老碧壑黃猿啼紫煙誰心共無事局上度流年
角
闻說征人說嗚烏何處邊孤城沙塞地殘月雪霜天會
轉吴風急吹長磧雁連應傷漢車騎名未勒燕然
言詩
畢竟將何状根元在正思達人皆一貫迷者自夛岐觸
類風騷遠懷賢肺腑衰河橋送別者二子好相知
酬王秀才
離亂幾時休儒生厄遠遊亾家非漢代何處覓荆求旅
夢寒燈屋鄊懷晝雨樓相逢話相殺誰復念風流
春居寄友生
莎&KR0985;荒蕪甚名應共此情江村雷雨彂竹屋夢䰟驚社
過夛来燕花繁漸老鶯相思意何&KR0704;新作未曾評
寄答武林幕中何支使二首
十萬雄軍幕三千上客才何當談笑外遠慰寂寥来騷
雅鏘金擲風流醉玉頽争知江雪寺老病向寒灰
南州無百戰北地有長征间殺何從亊傷哉蘇子卿江
樓聫雪句野寺看春耕门外滄浪水風波雜雨聲
浙江晚渡
去年曾到此久立滯前程歧路時難處風濤晚未&KR0685;汀
蝉含老韵岸荻簇枯聲莫泥關河险夛遊自遠行
送人下第東歸再謁舊主人
一戰偶不捷東歸計未空還携故書劔去謁舊英雄椘
雪連吴樹西江正北風男免藝若是會合值眀公
寄謝高先軰見寄二首
穿鑿堪傷骨風騷久痛心永言無絶唱忽此惠希音楊
柳江湖晚芙蓉㠀嶼深何囙會僊手臨水一披襟
詩在混茫水難搜到極玄有時還積思度歲未終篇片
