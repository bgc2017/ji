白蓮集卷第二
廬岳僧齊己撰
寄鄭谷郎中
清名喧省閣雅頌出吾唐叠嶠供秋望無雲到夕陽自
封修葯院别掃著僧牀幾夢中朝亊依依鵷鷺行
歸雁
塞门春已暖連影𧺫蘋風雲夢千行去湘川一亱空江
人休舉網虜將又虚弓莫失南来伴衡陽樹即紅
登大林寺觀白太傅題版
九疊蒼崕裏禅家鑿翠開清時誰夢到白傅獨尋来怪
石和僧定闲雲共鶴廽任兹休去者心是不然灰
贈&KR1311;松先輩
今歲赴春闈逹如夫子稀山中把卷去牓下注官歸椘
月吟前落江禽酒外飛闲遊向諸寺却看白麻衣
夏日江寺寄無上人
講終齋磬罷何處稱真心古寺高杉下炎天獨院深燕
和江鳥語墻奪暮花陰大府多才子閒過在竹林
夏日梅雨中寄睦公
梅月来林寺冥冥各闭门已應雙履跡全沒亂雲根琢
句心無味看經眼亦昏何時見晴霽招我凭巖軒
傷鄭谷郎中
鍾陵千首㑅茟绝亦身終知落干戈裏誰家煨燼中吟
齋春長蕨釣渚亱鳴鴻惆悵秋江月曾招我看同
&KR0916;行題友壁
山衲宜何處經行避暑深峰西多古寺日午亂松陰鶴
默堪分静蝉涼觧助吟殷勤題壁去秋早此相尋
别東林後寄回修睦
昨亱從香社辭君出薜蘿晚来巾舃上已覺俗塵多遠
路萦芳草遥空共白波南朝在天末此去重經過
古松
雷電不敢伐鱗皴势萬端蠧依枯節死蛇入朽根盤影
浸僧禅&KR0668;声吹鶴夢寒尋常風雨亱應有鬼神看
夏日栖霞寺書懷寄張逸人
人中林下現名自有闲忙建業紅塵熱栖霞白石凉倚
身檉儿稳洒面瀑流香不似高齋裡花連竹影長
訪自牧上人不遇
然諾竟如何諸侯見重多高房度江雨經月長寒莎道
本同騷雅書曾到薜蘿相尋未相見危阁望滄波
題東林白蓮
大士生兜率空池滿白蓮秋風眀月下齋日影堂前色
後群芳坼香殊百和然誰知白染性一片好心田
寄懷江西徵岷二律師
亂後江邊寺堪懷二律師幾番新弟子一樣舊威儀院
影連春竹窗声接雨池共缘山水癖久别共題詩
東林作寄金陵知已
十八賢貞在時来拂蘚看已知前亊遠更結後人難泉
滴勝清磬松香掩白檀憑君聽朝貴誰𣣔厭簮冠
山寺喜道者
闰年春過後山寺始花𨳩還有無心者闲尋此境来鳥
幽声忽斷茶好味重廽知住南岩久冥心㘴綠苔
再遊匡山
紫霄兼二老相對倚空寒久别成衰病重来更上難徑
危雲母滑崖旱瀑流乾目斷嵐煙際神僊有石壇
贈浙西李推官
他皆恃勲貴君獨&KR0738;詩玄終日秋光裡無人竹影邊東
樓生倚月北固積吟煙闻說鴛行裏夛才復少年
題终南山隐者室
终南山北面直下是長安自掃青苔室閒謌白石看風
吟窗樹老日晒竇雲乾時向圭峰宿僧房瀑布寒
禅庭蘆竹十二韵呈鄭谷郎中
錯錯在禅庭高宜與竹名徤添秋雨响乾助亱風清雀
静知枯折僧閒見笋生對吟殊洒落負氣甚孤貞密謝
编欄固齊由灌溉&KR0685;松姿真可敵柳態薄難并映帶兼
苔石参差逸画楹雪霜消後色蟲鳥默時聲遠憶滄洲
岸寒連暮角城幽根狂亂迸&KR3684;葉動相撑避暑湏&KR0916;㘴
迯眠必遶行未逢仙手詠俗眼見猶輕
送孫鳳秀才赴舉
九重方側席四海仰文眀好把孤吟去便随公道行梁
園浮雪氣汴水漲春聲此日登僊衆君應最後生
落花
朝開暮亦衰雨打復風吹古屋無人處殘陽滿地時静
依青藓片闲綴綠莎枝繁豔根株在眀年向此期
秋苔
獨憐蒼翠文長與寂寥存鶴静窺秋片僧闲踏冷痕月
眀䟱竹徑雨歇敗莎根別有深宫裡兼花鎻斷䰟
老將
逐膚與&KR0685;戎曾居第一功眀時不用武白首向秋風馬
病霜飛草弓闲鴈過空免孫已成立膽氣亦英雄
城中示友人
久與寒灰合人中亦覺闲重城不鎖夢每亱自歸山雨
破冥鴻出梧桐井月還唯君道心在来往寂寥间
送友人遊湘中
懷才難自住此去亦如僧何處西風亱孤吟旅舍燈路
㳂湘樹叠山入椘雲層君有東来扎歸鴻亦可憑
經費微君舊居
高眠當聖代雲鳥未為孤天子徵不𧺫闲人親得無猿
猱狂𣣔墜水石怪難圖寂寞荒齋外松杉相倚枯
巖陵釣臺
夫子垂竿處空江照古臺無人更如此白浪自成堆鶴
静尋山去魚狂入海廽登臨秋值晚樹石盡夛苔
原上晚望
倚杖聊攄望寒原遠近分亱来何處火燒出古人墳野
势盤空澤江流合暮雲殘陽催百鳥各自著栖羣
送惠空上人歸
塵中名利热鳥外水雲闲吾子夛高趣秋風獨自還空
囊随客棹幾宿泊湖山應有吟僧在鄰居樹影间
酬章水知己
新吟忽有寄千里到荆门落日雲初碧殘年眼漸昏己
為難敵手誰更入深論後信夛相寄吾生重此言
闲居
漸覺春光媚塵銷㑅圡膏微寒放楊柳纖草入風騷睡
少全無病身輕乍去袍前溪泛紅片何處落金桃
次韵酬鄭谷郎中
林下高眠𧺫相招得句時闲门流水入静話鷺鷥知每
許題成晚夛嫌雪阻期西齋㘴来久風竹撼疎籬
思遊峨眉寄林下諸友
剛有峨眉念秋来錫𣣔飛會抛湘寺去便逐蜀帆歸難
世堪言善闲人合見機殷勤別諸友莫厭椘江薇
送劉秀才南遊
南去謁諸侯名山亦得遊便應尋瀑布乘興上岣嶁高
鳥随雲𧺫寒星向地流相思應北望天晚石槁頭
示諸侄
莫问年將朽加飡已不夛形容渾瘦削行止強牽拖死
也何憂惱生而有詠謌候门終謝去却掃舊松蘿
荆渚病中囙思匡廬遂成三百字寄梁先輩
生老病死者早闻天竺書相随幾汨沒不了堪欷歔自
理自可適他人誰與祛應當入寂滅乃淂長銷除前月
巳骨立今朝還貌舒披衣試步履倚策聊躊蹰江月青
眸冷秋風白髮䟱新題憶剡硾舊約懷匡廬張野久絶
跡楽天曾卜居空龕掩薜荔瀑布歕蟾蜍古檜鳴玄鶴
&KR0765;泉躍錦魚狂吟樹蔭映縱踏花蔫菸唇舌旣已闲心
脾亦散攄松窗有偃息石徑無趦趄夢冷通仙闕神融
合太虚千峯杳靄際萬&KR0676;眀清初長往期非晚半生閒
有餘依劉未是詠訪戴寕忘諸稽古堪求己觀時好笑
渠埋頭逐小利沒脚拖長裾道種將闲養情田把薬鉏
幽香彂蘭蕙穢莾摧丘墟散謂囊盈物那言庾滿儲微
煙動晨爨細雨滋園蔬藓亂珍禽羽门稀長者車冥機
坐兀兀著履行徐徐每計親朱履夛怜奉隼旟簮嫌紅
玳瑁社念金芙蕖海内競鉄馬篋中藏紙驢常言謝時
去此意將何如
竟陵遇晝公
高跡何来此遊方漸老身𣣔投蓮岳夏初過竟陵春錫
影離雲遠衣痕拂藓新無言即相别此處不迷津
闻貫休下世
吾師詩匠者真箇碧雲流争淂梁太子更為文選樓錦
江新種樹㜈女舊山秋𣣔去焚香裏啼猿峽阻修
金山寺
山帶金名遠樓臺&KR1062;翠層&KR1813;龍光照象風浪影搖燈檻
外揚州樹舡通建業僧塵埃何所到青石㘴如冰
早秋雨後晚望
暑氣時將薄蟲聲亱轉稠江湖經一雨日月换新秋有
景堪援茟何人未上樓𣣔承凉冷興西向碧嵩遊
過西塞山
空江&KR0685;野流風島葦颼颼殘日銜西塞孤帆向北洲邊
鴻渡漢口椘樹出吴頭終入高雲裏身依片石休
溪齋二首
豈敢言招隐歸休喜自安一溪雲卧稳四海路行難瑞
獸藏頭角幽禽惜羽翰子猷何處在老盡碧琅玕
杉竹映溪關脩脩共歲寒幽人眠日晏花雨落春殘道
玅言何強詩玄論甚難闲居有親賦搔首憶潘安
新秋
始驚三伏盡又遇立秋時露彩朝還冷雲峯晚更竒壠
香禾半熟原迥草微衰幸好清光裏安仁謾𧺫悲
寄上荆渚囙夢廬岳乃阁壁賦詩
夢繞嵯峨裏神疎骨亦寒覚来誰共說壁上自圖看古
翠松藏寺春紅杏&KR0668;壇歸心幾時遂日向漸衰殘
己夘歲值凍阻歸有作
河冰連地凍朔氣&KR1062;春寒闭戶思歸遠出门移步難湖
雲粘鴈重廟樹括風乾㘴看孤燈㷔微微向晚殘
送盧說亂後投知己
兵寇殘江墅生涯盡蕩除亊堪煎桂玉時莫倚詩書暮
狖啼空半春山列雨餘舟中有新作廻寄示慵疎
讀峴山碑
三載羊公政千年峴首碑何人㪅堕淚此道亦殊時兵
火燒文缺江雲觸蘚滋那堪望黎庶帀地是瘡痍
過鹿门作
鹿门埋孟子峴首載羊公萬古千秋裏青山眀月中政
從㐮沔絶詩過洞庭空塵路誰回眼松聲两處風
題玉泉寺大師影堂
大化終華頂霊蹤示玉泉由来負高尚合向好山川洞
壑藏諸怪杉松列瘦煙千秌空樹影猶似覆長禅
秌日銭塘作
秌光眀水國游子倚長亭海浸全吳白山澄百越青英
雄貴黎庶封圡絶精霊勾踐䰟如在應漸戰血腥
送人赴舉
分有争忘得時来湏出山白雲終許在清世莫空還馹
樹秌聲徤行衣雨點斑眀年從月裏滿握度春關
答人寒亱所寄
通宵亦孤㘴但念舊峰雲白日還如此清闲本共君二
毛凋一半百歲去三分早晚尋流水同歸麋鹿群
酬洞庭陳秀才
何必要識面見詩驚苦心此门從自古難学至如今青
草湖雲闊黃陵廟木深精搜當好景得即動知音
題鶴鳴泉八韵
嘹嚦遺蹤去澄眀物掩難噴開山面碧飛落寺门寒汲
引随瓶滿分流逐處安幽虫乘葉過渴狖擁條看上有
危峰叠旁宜怪石盤冷吞雙樹影甘润百毛端異早闻
鎸玉靈終别建壇潇湘在何處終日自波澜
登金山寺
四面白波聲中流翠嶠横望来堪目斷上徹始心&KR0685;鳥
向天涯去雲連水國生重来與誰約題罷自吟行
寄吴都沈員外彬
歸休興若何朱紱盡還他自有園林闊誰争山水夛村
煙晴莾蒼僧罄晚嵯峨野醉題拈隐相思何處麽
寄眀月山僧
山稱眀月好月出遍山眀要上諸峰去無妨半亱行白
猿真雪色幽鳥古琹聲吾子居来久應忘我在城
寄哭西川壇長廣濟大師
千萬僧中寳三朝帝寵身還原未化火举國葬全真文
集編金在碑銘刻玉新有誰於異代弹指禮遺塵
酬西川椘巒上人卷
玉壘峨&KR1453;秀岷江錦水清古人搜不盡吾子得何精可
信由前集堪闻正後生東西五千里夛謝寄無成
覧延西上人卷
今體雕鎪妙古風研考精何人忘律韵爲子辨詩聲賈
島苦兼此孟郊清獨行荆门見編集媿我老無成
寄洛下王&KR0595;訓先軰二首
賈島存正始王維留格言千篇千古在一詠一驚䰟離
别無他寄相思共此门陽春堪永恨郢路轉塵昏
北極新英主高科舊少年風流傳貴逹談笑取榮遷浴
水秋空底嵩峰暁翠巔尋常誰並馬橋上戲成篇
酬岳陽李主簿卷
把卷思高興瀟湘闊浸门無雲生翠浪有月動清䰟倚
檻應窮底凝情合到源爲君吟所寄難甚至忘筌
寄懷江西僧逹禅翁
長憶舊山日與君同聚沙未能精貝葉便学詠楊花苦
甚傷心骨清還切齒牙何妨繼餘習前世是詩家
送吴守眀先軰遊蜀
憑君遊蜀去細爲話幽竒丧亂嘉陵馹塵埃賈島詩未
應過錦府且合上峨&KR1453;既遂高科後東西任所之
寄普眀大師可凖
蓮嶽三微者論詩舊與君相留曾幾歲酬唱有新文翠
竇容闲憩嵐峯許共分當年若同訪合得伴吟雲
還黃&KR0685;素秀才卷
求己甚忘筌得之經渾然僻能離詭差清不尚妖妍冷
淡闻姚監精竒見浪僊如君好風格自可繼前賢
與張先軰話别
為者各自話離心及第還全蜀遊方歸二林巴
江漲椘野入吴深他日傳消息東歸不易尋
寄朱拾遺
一闻歸闕下幾番熟金桃滄海期仍晚清資路漸高研
冰濡諫茟賦雪擁朝袍豈念空林下冥心㘴石劳
荆门送興禅師
灑落南宗子遊方跡似雲青山尋處處赤葉路纷紛虎
共松岩宿猿和石溜闻何峯一回首憶我在人羣
過西山施眉吾舊居
大志終難𧺫西峯卧翠堆牀前到秋&KR0676;枕上過春雷鶴
見丹成去僧闻栗熟来荒齋松竹老鸞鶴自徘徊
喜夏雨
四郊雲影合千里雨聲来盡洗紅埃去併將清氣回潺
湲浮椘甸蕭散露荆臺𣣔賦随車瑞濡毫謁䛕才
酬元員外見寄八韵
舊隐夢牽仍歸心只似蒸遠青憐島峭輕白&KR0738;雲騰豔
冶叢翻蝶腥膻地聚蝇雨聲連洒竹詩興繼填膺訪戴
情彌切依劉力不勝衆人忘苦苦獨自愧兢兢處世無
他望流年有病僧時惭大雅客遺韵許相承
浣口泊舟曉望天柱峯
根盤潛岳半頂遍日輪邊冷碧無雲點危稜有瀑懸秀
輕毛女下名與鼎湖偏誰見扶持力峩峩出後天
寄椘萍上人
北面香爐秀南邊瀑布寒自来還獨去夏滿又秋殘日
影松杉亂雲容洞壑寬何峯是憐側片石許相安
竹裏作六韵
我来深處㘴剩覺有吟思忽似瀟湘岸𣣔生風雨時冷
煙濛古屋乾箨堕秋墀徑熱囙頻入身闲得遍欹踏多
鞭節損題亂粉痕墮猶見前山叠微茫隔短籬
寄江西幕中孫鲂員外
簮履為官興芙蓉結社緣應思陶令醉時訪遠公禅茶
影中殘月松聲裏落泉此门曾共說知未遂終焉
盆池
盆沼䧟花邊孤眀似玉泉&KR0636;虚心不淺待月底長圓&KR0685;
稳承天泽依微泛曙煙何湏照菱鏡即此鍳媸妍
喜乾晝上人遠相訪
彼此垂七十相逢意若何聖眀殊未至離亂㪅應夛澹
