白蓮集卷第六
廬岳僧齊己撰
寄東林言之禅子
闲思相送後幽院闭苔錢使我吟還廢闻君病未痊聽
秋惟困坐怕客但言眠可惜東窗月無聊過一年
寒節日寄鄉友
歲歲逢寒食寥寥古寺家踏青思故里垂白看楊花原
野稀疎雨江天冷淡霞滄浪與湘水歸恨共無涯
闻西蟾徔弟卜岩居岳西有寄
瀑布見高低岩開岩壁西碧雲多舊作紅葉幾新題滴
&KR0377;中疎磬嵌空半椅梯仍闻樵子逕不到前溪
寄懷西蟾師弟(蟾師有萬里八九月一身西北風之句)
萬里八九月一身西北風自徔相示後長記在吟中見
說南遊遠堪懷我姓同江邊忽得信回到岳門東
撲滿子
祗愛滿我腹争知滿害身到頭須撲破却散與他人
寄西川惠光大師曇域
禅月有名子相知面未曾筆精垂壁溜詩澁滴杉冰蜀
國徔栖泊蕪城幾廢興憶歸應寄夢東北過金陵
憶别匡山寄彭澤乾晝上人
憶别匡山日無端是遠遊却廽看五老翻悔上孤舟蹭
蹬三千里蹉跎二十秋近来空寄夢時到虎溪頭
又寄彭澤晝公
聞君彭澤住結搆近陶公種菊心相似嘗茶味不同湖
光秋枕上岳翠夏窗中八月東林去吟香菡萏風
因覽支使孫中丞看可準大師詩序有寄
一千篇裏選三百首菁英玉尺新量出金刀舊翦成錦
江增古翠僊掌减元精(準公曾以诗遺访司空圖于華下)自此為風格
留傳诸後生
新秋病中枕上闻蝉
枕上稍醒醒忽闻蝉上聲此時知不死昨日即前生更
欲臨窗聽猶難策杖行尋應同蜕殼重飲露華清
寄雲蓋山先禅師
曾尋湘水東古翠積秋濃長老禅栖處半天雲蓋風閒
床饒得石雜樹少于松近有谁堪话瀏陽妙指蹤
落葉
落多秋亦晚窗外見諸鄰世上谁驚盡林间獨埽頻蕭
騷微月夜重叠早霜晨昨日繁隂在鶯聲樹樹春
次耒陽作
遶岳復㳂湘衡陽又耒陽不堪思北客徔此入南荒旦
夕多猿狖淹留少雪霜因經杜公墓惆悵學文章
舟中晚望祝融峰
天際卓寒青舟中望晚晴十年關夢寐此日向峥嶸巨
石凌空黑飛泉照野明終當躡孤頂坐看白雲生
弔杜工部墳
鹏翅蹋于斯明君知不知域中詩價大荒外土墳卑瘴
雨無時滴蠻風有穴吹唯應學太白魂魄往来疲
岳中寄殷處士
出岳與入岳新題寄後題遍尋僧壁上多在鴈峰西近
說遊江寺將誰話石梯相思立高巘山下草萋萋
送幽禅師
霜繁野葉飛長老卷行衣浮世不知處白雲相待歸磬
和天籟响禅助岳神威莫使言長往勞生待發機
燒
獵獵寒蕪引承風埶不還放来應有主焚去到何山熖
入空濛裏煙飛蒼莽間石中有良玉惆悵但傷顔
詠茶十二韻
百草讓為靈功先百草成甘傳天下口貴占火前名出
處春無雁收時谷有鶯封題徔澤國貢獻入秦京齅覺
精新極嘗知骨自輕研通天柱響摘遶蜀山明賦客秋
吟起禅師晝卧驚角開香滿室爐動綠凝鐺晚憶涼泉
對閒思異菓并松黃乾旋泛雲母滑隨傾頗貴高人寄
尤宜别匱盛曾尋修事法妙盡陸先生
寄陽岐西峰僧
西峰殘照東瀑布灑冥鴻閒憶高窗外秋晴萬里空藤
隂藏石磴衣毳落杉風日有谁来覓層層鳥道中
逥雁峰
瘴雨過孱顔危邊有逕&KR0777;壯堪扶夀岳靈合置僊壇影
北鴻聲亂青南客道難他年思隱遁何處凭阑干
贈詢公上人
威儀何貴重一室贮冰清終日松杉逕自多虫蟻行像
前孤立影鍾外數珠聲知悟修来事今為第幾生
秋興
所見背時情闲行亦獨行晚涼思水石危阁望峥嶸雨
外殘雲片風中亂葉聲舊山吟友在相憶夢應清
古寺老松
百歲禅師說先師指此松小年行道遶早見偃枝重月
檻移孤影秋庭卓一峰終當囙夜電拏攫便雲龍
題無餘處士書齋
閒地徔莎蘚誰人愛此心琴碁懷客遠風雪闭門深枕
外江灘响窗西樹石隂他年衡岳寺為我一相尋
歲暮江寺住
山衣枯槁容何處見年終風雪軍城外蒹葭古寺中孤
村誰認磬極浦夜鳴鴻坐憶匡廬隐泉聲滴半空
新燕
樓託近佳人應憐巧語新風光華屋暖絃管牡丹晨遠
采江泥膩雙飛麥雨勻差池自有便敢觸杏梁塵
喻吟
日用是何專吟疲即坐禅此生還可喜餘事不相便頭
白無邪裡魂清有象先江花與芳草莫染我情田
過湘江唐宏書齋
四隣無俗迹終日大開門水曉来邊雁林秋下椘猿一
家誰難在雙眼向書昏况近騷人廟吟應是古魂
讀賈島集
遺編三百首首首是遺冤知到千年外更逢何者論離
秦空得罪入蜀但聽猿還似長沙祖惟餘賦鵩言
寄山中諸友
自歸城裡寺長憶宿山門終夜冥心客諸峯呌月猿嵐
光生眼力泉滴爽吟魂只待遊方遍還来掃樹根
懷終南僧
擾擾二京塵何門是了因萬重千叠嶂一去不来人鳥
道春殘雪蘿龕晝定身寥寥石窗外天籟動衣巾
送二友生歸宜陽
二生俱我友清苦輩流稀舊國居相近孤帆秋共歸殘
陽沙鳥亂疎雨島楓飛幾宿多山處猿啼燭影微
懷從弟
孤窗燭影微何事阻吟思兄弟斷消息山川長路岐月
沈棲鶴島霜著呌猿枝可想爲懷抱多愁多難時
岳陽道中作
客思尋常動未如今斷魂路岐經亂後風雪少人邨大
澤鳴寒雁千峰啼晝猿争教此時白不上髩須根
赴鄭谷郎中招遊龍興觀讀題詩板謁七貞儀
像因有十八韻
何處陪遊勝龍興古觀時詩懸大雅作殿禮七貞儀遠
繼周南美彌旌拱北思雄才垂朴略後輩仰箴規對坐
茵花暖偕行蘚陣隳僧初學結朝服久慵披到處琴
棋傍登樓筆研隨論禅忘視聽譚老極希夷照日江光
遠遮軒檜影欹觸鞋松子响窺立鶴雛癡始貴茶廵爽
終憐酒散遲放懷還把杖憩石或搘頤眺遠凝清盻吟
高動白髭風鵬心不小蒿雀志徒卑頋我專無作于身
忘有為叨因五字觧每忝重言期捨此應休也何人更
賞之淹留仙境晚廽騎雪風吹
書李秀才壁
干戈阻上書南國寄貧居舊里荒應盡新年病未除窗
風連島樹門逕接鄰蔬我有閒来约相看雪滿株
聞尚顔下世
岳僧傳的信聞在麓山亡群有為詩客誰来弔影堂夢
休尋灞滻迹已絶瀟湘遠憶同吟石新秋檜柏涼
薔薇
根本似玫瑰繁英刺外開香高藂有架紅落地多苔去
住閒人看晴明遠蝶来牡丹先幾日銷歇向塵埃
送隆公上人
獨携談柄去千里指人寰未斷生徒望難教白日閒空
江横落照大府向西山好聘陳那孔誰云劫石頑
宿简寂觀
萬壑雲霞影千年松檜聲如何教下士容易信長生月
共虚無白香和沆&KR1197;清閒尋古廊畫記得列仙名
遇元上人
七澤過名山相逢黃落殘杉松開寺晚泉月話心寒祖
遍諸方禮經曾幾處看應懷出家院紫閣近長安
早梅
萬木凍欲折孤根暖獨回前村深雪裏昨夜一枝開風
遞幽香去禽窺素豔来明年尤應律先發映春臺
聽泉
落石幾萬仞遠聲飄冷空高秋初雨後半夜亂山中只
有照壁月更無吹葉風幾曾廬岳聽到晚與僧同
送孫逸人歸廬山
獨自携琴鶴還歸瀑布東逍遥非俗趣楊柳謾春風草
遶村程綠花盤石磴紅他時許相覓五老亂雲中
聽李尊師弹琴
仙子弄瑶琴仙山松月深此聲含太古誰聽到無心洒
石霜千片歕崖泉萬尋何人傳指法携向海中岑
寄武陵微上人
善卷臺邊寺松筠繞祖堂秋聲度風雨曉色遍滄浪白
石同誰坐清吟過我狂近聞爲古律雅道更重光
匡山寓居栖公
外物盡已外閒游且自由好山逢過夏無事住經秋樹
影殘陽寺茶香古石樓何時定休講歸嗽虎溪流
湘西道林寺陶太尉井
太尉遺孤井寒澄七百年未聞陵谷變終與姓名傳影
浸無風樹光含有月天林僧晚来此滿汲洒金田
寄松江陸龜蒙處士
萬卷功何用狂稱處士休闲欹太湖石醉聽洞庭秋道
在誰開口詩成自點頭中間欲相訪尋便阻戈矛
閉門
外事休關念灰心獨閉門無人来問我白日又黃昏燈
集飛蛾影窗消迸雪痕中心自明了一句祖師言
看水
范蠡東浮闊靈均北泛長誰知遠煙浪别有好思量故
國門前急天涯棹裡忙難收上樓興渺漫正斜陽
寄栖白上人
萬國争名地吾師獨此閑題詩招上相看雪下南山内
殿承恩久中條進表還嘗因秋貢客少得揜禅關
自題
禅外求詩玅年来髩已秋未曾將一字容易謁諸侯挂
夢山皆遠題詩石盡幽敢言梁太子傍采碧雲流
孫攴使来借詩集囙有謝
冥搜從少小隨分得湻元聞說吟僧口多傳過蜀門相
尋江島上共看夏雲根坐落遲遲日新題互把論
夏日言懷
苦被流年廹衰羸老病情得歸青嶂死便共白雲生樹
枿燒爐响崖稜躡屐聲此心人信否魂夢自分明
早秋寄友生
雨多殘暑歇蝉急暮風清誰有閒心去江邊看水行河
遥紅蓼簇野闊白煙平試折秋蓮葉題詩寄竺卿
送王秀才往松滋夏課
松滋聞古縣明府是詩家静理餘無事欹眠盡落花江
光摇夕照柳影帶殘霞君與應相與乘船泛月華
喜𧦬公自武陵至
已盡滄浪興還思湘椘行髩全無舊黑詩别有新清暫
憩臨寒水時来扣静荆囊中有靈藥终不獻公卿
假山(并序)
假山者蓋懷匡廬有作也往歲嘗居東郭因夢覺遂
圖于壁乞于十秋而攢青叠碧扵夢寐間宛若捫蘿
挽樹而升彼絶頂今所作倣像一面故不盡萬壑千
岩神仙鬼怪之宅聊得解懷既而功就乃激幽抱而
作是诗终于一百八十言爾
匡廬久别離積翠杳天涯静室曾圖峭幽庭復創奇典
衣酬土價擇日運工時信手成重叠隨心作蔽虧根盤
驚院窄頂聳訝簷卑鎮地那言重當軒未厭危巨靈何
忍擘秦正肯輕移曉覺莎煙觸寒聞竹籟吹藍灰澄古
色泥水合凝滋引看僧来數牽吟客散遲九華渾彷彿
五老頗參差蛛網藤蘿挂春霖瀑布垂加添雙石笋映
帶小蓮池舊说雷居士曾闻遠大師红霞中结社白壁
上題诗顧此诚徒爾勞心是妄為經營慙培塿賞翫愧
童兒會入千峰去閒蹤任屬谁
謝西川可準上人遠寄诗集
匡社經行外沷洲禅宴餘吾師還繼此後輩復何如江
上傳風雅静中詩卷舒堪隨楽天集共伴白芙蕖
秋空
已覺秋空極更堪寥泬青只應容好月争合有妖星耿
耿高河截翛翛一雁經曾于洞庭宿上下徹心靈
與聶尊師话道
伯陽遺妙旨杳杳與冥冥說即非難說行還不易行薬
中迷九轉心外覓長生畢竟荒原上一盤蒿壠平
送相里秀才自京至却回
夷門诗客至椘寺閉蕭騷老病语言濇少年風韻高難
于尋閬島險甚涉雲濤珍重西歸去無忘役思勞
謝人寄南榴卓子
幸附全材長良工斫器殊千枝文柏有一尺錦榴無品
格宜仙菓精光稱玉壺憐君遠相寄多愧野蔬粗
寄舊居隣友
别後如何趣搜竒少客同幾層山影下萬樹雪聲中晚
鼎烹茶綠晨厨爨米紅何時携卷出世代有名公
送朱秀才歸閩
荆门来幾日欲往又囊空遠客歸南越单衣背北風近
鄉微有雪到海漸無鴻努力成诗業無诸謁至公
龍潭作
乍臨毛髮竪雙璧夾湍流白日鳥影過青苔龍氣浮蔽
空雲出石應禱雨翻秋四面耕桑者先闻賀有秋
依韻酧謝尊師見贈二首(師欲調舉)
南國搜竒久偏傷杜甫坟重来經漢浦又去入嵩雲舊
别人稀見新朝事漸闻莫將高尚迹閒處傲明君
岳頂休高卧荆门訪揜扉新詩遺我别舊约與谁歸賢
路曾無滯良時肯自違明年窺月窟仙桂露霏微
送冰禅再往湖中
行心寕肯住南去與誰群碧落高空處清秋一片雲穿
林瓶影滅背雨錫聲分應笑遊方久龍鍾椘水濆
喜表公往椘王城
己聞人捨地结搆舊基平一面湖光白隣家竹影清應
難尋輦道空是王城谁信興亡迹今来有磬聲
春雪初晴喜友生至
數日不見日飄飄勢忽開雖無忙事出還有故人来已
盡南簷滴仍殘北牖堆眀朝望平遠相約在春臺
殘春連雨中偶作懷友人
南鄰阻杖藜屐齒繞床泥漠漠長门揜遲遲日又西不
知何興味更有好诗題還憶東林否行苔傍虎溪
送崔判官赴歸倅
白首徔顔巷青袍去佐官只應微俸祿聊𥙷舊飢寒地
說邱墟甚民聞旱歉殘春風吹綺席賓主醉相歡
寒食日懷寄友人
萬井追寒食闲扉獨不開梨花應折盡柳絮自飛来夢
覺懷仙島吟行繞砌苔浮生已悟了時節任相催
懷巴陵舊遊
洞庭雲夢秋空碧共悠悠孟子狂題後何人更倚樓日
西来遠棹風外見平流終欲重尋去僧窗古岸頭
招乾晝上人宿話
連夜因風雪相尋在寂寥禅心誰指示詩卷自焚燒語
默隣寒漏窗扉向早朝天台若長往還渡海門潮
荆门秋日寄友人
青溪知不遠白首要難歸空想煙雲裏春風鸞鶴飛誰
論傳法偈自𥙷坐禅衣未謝侯門去尋常即揜扉
哭鄭谷郎中
朝衣聞典盡酒病覺難醫下世無遺恨傳家有大詩新
