御製詩三集卷六十八
古今體一百二十一首(丁亥八)
濬川
野潦挟沙草塞川每淤壅易見流咉咽艱致水洶溶鳩
工事畚鍤䟽治除鬱擁廓然清泚呈月入金波湧渚際
遊鷗鳬池心悅鯉鮦其下乃深湖原不勞力董
山雲一首
山雲幾片冉冉興旋佈長空作隂矣借問豐隆一何神
適纔午熱緣有此霏為細霔固無妨散露新蟾益可喜
即事
深谷樹蒙密熱欲換葛裳盤旋登峻巔風来滿意凉始
登亦覺勞其熱不可當既至凉風披弗勞爽奚償為學
及為政視此均可方
題陳琳溪鳬圖
寫生夲自陳仲美潤色還煩趙子昂(見圖中仇遠題語)秋水芙
蓉閒獨立野鳬那羡善翺翔
新月
新月逮上弦徘徊漸有光入夕更雲散時現半輪匡清
影漏疎樹暎我燕寢堂適已命輿歸坐賞亦足償何必
復登樓高致學謝郎
清閒口號
人言難得是清閒我略清閒輙赧顔設使樂斯更何慮
滿招憂亦在其間
雲南廵撫鄂寧奏報二麥有收詩以誌慰
緬夷梗王化無已事用兵攘外先安内農務念所縈兹
接南来音稼穡悉情形麥收八分餘市間價稱平更時
霑甘霖遍已插稻秔閭閻出積貯云可望西成披章喜
不禁旋復兢惕增庶幾非黷武我徂惟求寧
西峪
西峪不常来来必有竒遇浮雲與張盖清風與奏頀午
炎頓覺失秋涼真可豫緬懷古作者曾誰到此處箕山
祗培塿尚有人生慕
静含太古山房
山房秀起(堂名)隅雲棧致縈紆委宛如蔵密窈深足静娛
秋風滿座爽野景一窗輸城外山田見黃雲近遠鋪
不遮山樓
精小山樓翼若飛峯姿嶺態罨書幃魯論見說吾無隠
觸目孰非静者機
振藻樓
山樓出樹杪亦復有山包境自古今爾理参動静交含
英期實得振藻貴虚抛設畀杜工部無心作解嘲
經畬書屋
灑然書屋宜久坐新與為知故與温却弗恒来來便去
顧名豈不愧斯言
食蔗居
食蔗漸入佳自尾至扵夲山居有如是因委逹源遠設
無攀陟勞安悉精微藴出幽得極豁攬遥幻若近詎惟
遊暢哉萬理堪斯凖
小許菴
小許居然得號菴可知大亦此中含漆園第二篇如讀
較量由来是戲談
倚翠亭
搆亭倚傾崖開窗俯牝壑平陵出岫雲下視歸林雀萬
葉尚張王(二字皆去聲)如張(平聲)綠油幕清供目之寓雅契心
所託
鸕鷀
鸕鷀食魚鳥又弗中釡&KR1092;觜頭曲如鈎伺鱗沙水潯人
以其無用亦弗矰繳侵因惡全其生審非愛物襟持銃
偶即鹿葦叢見隠深可以試神器一發馥成禽鹿大鸕
鷀小艱中(去聲)譬尺尋古人示其理飛衛貫蝨心
雨(閏七月十三日)
連朝晴已好思得雨前暄細霔潤以久濯枝聲弗喧池
寒荷有淚林濕鳥無言原圃滋蕎菜農民笑倚門
即事
南暖北漸寒秋收别遲早邇来接南音次第西成報(叶)
率稱雨暘時可以登萬寳畿輔實目擊其他披閱曉湖
北及安徽近江或被潦不過彼省中百一灾誠小然亦
命妥恤毋致有餓殍合之寰宇觀今歲堪云好何脩而
遇斯益勉勤民道
吳鎮秋江濯足圖
坐樹臨流雙足跣滄浪清濁何須辨渾是臨淄句裏情
故識斯人興不淺
烏沙爾器
珊瑚珠襯綠瓊葉是實非花花不如未入嵇含閒檢校
塞山太古自全初
細雨口號
細雨看不見濛濛暗濕衣放他巖際鹿潤草且增肥
鶴二首
飲啄何曾遠去颺翺翔原祗在山莊笑他剪翅牢籠者
拂物性還費稻粱
嘹唳風清還月白徘徊水裔更山椒有時樂意翩然舞
曲盡形容繪鮑昭
晴
前日細雨渥終朝昨日雲猶散未盡清曉喜轉西北風
片片薄雲去相引本來不致愁霖多究覺宜暘利隰畛
霑哉非潦農幸誠爽矣弗寒時協允吾心略慰是斯辰
泰而不驕益恪謹
敞晴齋
崇巒複岫直北隈茂林疎處開書齋山莊駐已過半月
笑我今日方言来一以鮮暇一境僻似此構築胡為哉
去歲題詩宛在壁頗覺嫌晴望雨廹兹来即景乃大忺
信是人情無定適
清綺書屋
插架芸編吐淨芬神心妙會謝云云便教著句皆清綺
那及當前大塊文
繪韻樓
六法吾亦知最艱惟氣韻即使臻其極終屬人工進豈
如造物神無為無不運請看雨後晴林密及嶺峻有形
兼有聲含光復含潤付之王摩詰笑失落筆分
過谷復至含青齋
隔谷復有齋未可抛尺咫况欣值爽涼宜與窮宛委爓
爓翠眀葉馥馥丁星蕊庭前呈静機色香胥妙理弗来
得幾朝日影上窗矣
静賞室
尋勝盤犖嶨造極闢林藪契妙不出庭納約原扵牖造
物無盡蔵所遇随人取既静本非寂曰賞夫何有
淨練溪樓
峡土三間俯碧嵤雖無樓實有樓形每教練意憑窗想
何必溪聲待雨聽
泛月作歌
山莊有湖亦有月泛舟載月始艱逢秋廵唘蹕歲有例
仲秋已凉孟秋率過中今年夤緣值閏月饒我一度眀
鏡圓當空塞湖不凉復不炎熱熾此而弗賞無乃孤負
佳景當前供仰觀萬里淨一碧四山翠影侵尋漸隠青
芙蓉錘峯玉輪亦旋上隠者復現如扵鏡裏呈玲瓏快
哉今宵得始遇而原太古所有非由人力實由造化工
勿謂既望漸致東山昇遂晩猶當登絶頂以待其載之
也不以沙棠之舫而以驅青驄
題元人榖豐禽樂圖
榖熟西風落啄紛良禽各自與為羣分眀遺秉大田趣
善寫葩經意外文
曉凉
曉凉衣著棉萬嶂晃晴煙誠慮霜行至旋思塞固然閒
雲消迥宇野水落前川卓午原暄暖催收晚種田
策馬
策馬石城外觀農近若何菜瓜村舍護&KR1367;穗圃場多已
有西成象較扵去歲過(去歲塞外頗旱今年晴雨應時故收成倍豐)山田任
墾闢誰與計陞科
夜月山遊四首
既望應知月出遲東山臺迥坐延之錘峯一縷金絲現
倏湧冰輪祗片時
已惬崇情復暢觀誰云高處不勝寒徘徊蓮漏聽逾刻
適可言歸控玉鞍
登東迎月降西背比出平林宛又逢却笑拘墟較里許
碧山滄海自重重
嶺態峯姿漾若浮聞聲不見鹿呦呦陸離田地光眀境
策馬真成汗澷遊
題唐棣霜浦歸漁
罾罩笭箵負一肩呼朋沙岸捕魚旋太湖設遇天随子
問在詩中第幾篇
瑩心堂
碧静林堂淥水潯
羲文觸目玩辭深緬懷
四海規為鏡敬識
千秋照在心
恩擬汪洋垂自昔繼勤夙夜勉從今山莊歲歲聰聽近
豈是無端為(去聲)豫臨
宿雲簷
天畔閒雲去若飛何曾簷際有雲歸邇来雨不雨皆可
消得崇情閱化機
頥志堂
古屋水之涯年深景越嘉樹喬隂佈廣蘿静月梳斜跡
印呼羣鹿聲傳反哺鴉承
歡頥
懿志此樂更無加
雲潤樓
豈必豐隆有所司英英靄靄吐無時坐來不覺衣裳濕
始悟巖樓能爾為
即景
昨朝細雨零蕎菜欣滋長今日快霽逢禾黍熟晴爽兼
之西北風雲淨天高朗千山生翠煙萬畝登秋象陸續
閱奏書各省率豐穰處順懼滿盈抑志勵深想
王蒙寒林策蹇
打頭落葉颯寒聲山徑﨑嶇策蹇行人固覺勞馬亦爾
倩誰翁仲為(去聲)知情(論衡楊翁仲乘蹇馬之田間有放眇馬者鳴聲相聞翁仲知其相罵)
(云云)
桂
逢閏得秋早臯塗已放芬色原塵外質香合静中聞金
玉非宜擬麝檀底藉薰崇情託雲表招隠澷云云
緬莽
緬以地稱莽以姓木梳又因部落名究之其三乃即一
至今方悉其真情木之擾西盖已久劉藻畏事惡稱兵
(木匪莽匪皆緬甸别名劉藻為滇督時木匪屢至西界侵擾永昌邊外土司藻畏事姑息不即勦捕又匿不奏)
(聞以致養癰貽患前歲冬東界外孟艮一帶復有莽匪滋擾藻雖調兵往禦而庸怯每悞機宜且恐前事并發)
(懼而自戕)莽之犯東在前歲藻慮敗露乃自刑無何瘴起莽
亦退應琚攘為功已成所誅數莽僅助惡召散已遁阿
瓦城(楊應琚代劉藻督滇甫至而莽匪已退盖其時瘴癘漸盛賊亦不能久留應琚僅殱餘黨數人輙云)
(莽衆敗逃迨逆酋召散遁回阿瓦應琚第言其竄入緬境而不言其即係緬種且謂莽匪事蕆次及木匪則已)
(涉冒功隠飾矣)申命索之實未索反受數部来投誠古云受降
如受敵一無預備緬来争(應琚雖稱遵旨向緬甸索取召𣪚其實並未往索轉幸木)
(邦蠻暮憗賣等衆相率投誠輙謂機有可乘不復措置遽爾受降致緬匪悉衆来争遂有新街之挫賊旋闌入)
(内地益致僨事)綠旗之習素誇詐應琚病際被惑熒既至病痊
畏不掉遂肆欺誑圖蒙聽軍無紀律績奚奏向吾言失
擬庖丁(向謂應琚久任封疆必能洞中窽要故推心委任不意其澷無紀律將領畏怯不前損失兵衆)
(又始以病中瞀昧為綠營虚誑惡習所蒙率據入告及閱其所奏殺賊萬餘並賊首乞降之事疑涉粉飾屢加)
(詢詰其虚妄乃漸敗露然猶諒其因病受愚叠為間導冀其悔悟實陳而應琚始終執迷甘蹈欺罔自速重愆)
(雖欲宥之亦不能廢法曲貸去歲作後莽子行有庖丁游刃有餘地之句以奬之自悔失言)滇師僨
事誌大略用人弗當(去聲)慙怦怦
重葺獅子園落成奉
皇太后遊覽詩以誌事
去歲斯園偶訪之兔葵燕麥景淒其因教葺築復舊觀
(去聲)宛看落成如向為峯峙千秋善獅吼境同昔日躍龍
池奉
慈豈不心深慶
聖藻重瞻有所思
獅峯
不是
㬅殊此現身如何獅子面前馴箇間祗合忘諸慮稽首
皈依清淨因
樂山書院
舊蹟園林在承
歡事可稽當時曾
賜額(樂山書院辛夘年)(賜皇祖額也)此日重(去聲)瞻
題最惬仁之樂從知静者倪問堂成久近年與我同齊
草堂
草堂棲碧岑樸構稱(去聲)山林蕭緯仰如在茅茨示到今
秋風来席颯日影入簾深小坐旋言去惟留五字吟
題錢維城秋景
無山不落網水有樹皆韻金風蕉葉庭前猶綠楓枝崖
際全紅過橋高人訪契閉關開士悟空仿彿臨平秋色
幀中重見王蒙(石渠寳笈蔵有王蒙臨平秋早圖)
再題千尺雪
前来新雨後渾流殊不潔今来過白露潦盡寒潭澈繽
紛間(去聲)湱濊真是有聲雪滄浪清濁喻遂有纓足别而
泉豈自知由人騰口說
含德齋
複岫聚雲處(屋檐後有岫山皇祖御書聚雲複房扁)金風玉露秋有懷
皆入静無景不澄眸大塊開生面
天文仰上頭至今歌樂利含
德永貽庥
登四面雲山亭子作歌
碧天如洗秋陽皛不凉不暄風物好蘭蹊策馬登最高
興會今朝霄漢表霄漢之表搆虚亭依稀如到廣寒庭
桂花未作金粟色萬山枝葉交濃青濃青疊翠開生面
風過霓裳聲逓按此而無語頓置歸恐防山靈笑疎慢
再遊獅子園
獅峯崒嵂屋檐前避暑山莊隔一川臺榭維新適此日
林泉依舊憶當年境無俗韻入圖畫鳥有佳音勝管絃
記得黃園工位置(倪瓉獅子林今為蘇州黃氏園亭園中樹石皆雲林結搆并自為之圖其)
(圖今蔵石渠寳笈)倪迂小巧詎天然
妙高堂
迥臨已是高無二俯視還欣妙入虚我亦金山撫蘇蹟
(金山有蘇東玻題妙高臺)壤霄那更較何如
松栢堂
名室以松栢收㡡惟縹緗觸懷每生慕憶
昔那能忘石古苔痕重山秋樹色凉喬柯無改度倚巘
鎮蒼蒼
獅子園襍詠
山色
幾年不見佛頭青依舊䓗朧翠滿庭悟到色空真寂所
身標清淨鎮亭亭
鐘聲
山寺從新葺法林一聲鐘響七條音既云本是無生滅
何事悽然又繾心
砌花
秋芳浥露自葳蕤年去年来付不知記得童時閒鬭草
偏扵色樣覓新竒
庭樹
無情庭樹亦婆娑高拂簷雲淺覆莎秋月春風凡幾度
不因今昔較如何
水月
繞堂野水正澄鮮新月依然掛碧天入影那論滿與半
當年曾暎指頭禪
松風
盤拏虬盖峙階墀颯沓偏宜風入之應為(去聲)吾心有所
感特教寒籟掃無遺
鳥語
庭樹棲禽窺畫堂今来不似昨荒凉分明是說廢興閱
解語何須藉冶長
蛩音
榛叢鼓脇作聲長露與為清風與揚一晌憑欄聽唧唧
助予或亦似歐陽
題馬遠秋浦歸漁
歸舟那繫荻蘆叢攫取笭箵滿不空底識箇翁閒逸趣
鬢絲飄散鯉魚風
夜雨(八月初四日)
半月宜晴暢三更落雨喧近聞簷滴瀝遥想樹冥昏凉
意侵宵枕農功廑野村大田收已定菜圃正滋繁
遲鹿
遲(去聲待也)鹿乘餘暇徘徊亦可欣樹翻延爽籟山出護霜
雲奎踽依林見呦吚隔嶂聞誰知思獲處詩意與平分
紅葉二首
秋遲疊巘尚濃青一夜西風枕上聽頓覺殊觀清曉望
碧琳天際點疎星
陸陸離離青間(去聲)紅何曾渲染待霜融(塞上尚未霜)一般巖
麓凝眸處昨日今朝致不同
即景
即景為題信口拈山莊樂事實無厭蒼麋巖際行行見
紅葉林間漸漸添碧宇雲稀天廓落寒潭潦盡水沉潛
詎惟攬結供吟興静會端知理趣兼
新月
愛看秋中月偏扵塞上逢冰眉纔想像漢角已舂容萬
葉攅寒影一彎開藻胸吟安剛五字倏忽隠西峯
半月湖
䟽淤仍復舊池塘潦盡兼看新水光舉首上弦蟾魄好
半輪影亦正相當
題澄觀齋
不亟到林廬到斯心意舒懸崖雲尚翠(後倚翠雲巖也皇祖御題)
落澗潦全袪借曰澄今習吾寧觀古初桂華放清馥聞
復翳根除
滄浪嶼
池上書齋古渫然俯一泓墻圍辭鹿飲沼澈數(上聲)魚行
澄影觀几席漪光翻梠楹緬懷
聖人意原取濯纓清
秋澂齋
氣蕭碧宇無邊淨潦盡寒潭澈底清俯察仰觀心有會
奉時惟是應時行
静餘軒
入幽披菁蔥據勝開軒榭山川足竒遇位置非假借屋
中何所有書史滿鄴架道德企優遊氣質欲變化却欣
消片時此静得餘暇
再詠紅葉
黃紺青紅間(去聲)染殊錦機曾不費工夫春園欲笑花徒
燦未許其間綠葉扶
中秋即事
千秋逢令節萬歲奉
慈寧地迥光疑近夕昇輪欲停丹楓未蔵色金桂正含
馨雲雁鳴蟾曲宵麋借兔形巖關益寥朗瀑水自清泠
眀曉彂蒐轡(十六日早即起蹕幸木蘭每歲率以為常)羽林燦衆星
仲秋唘蹕木蘭行圍之作
秋中行狩臨六轡彂如琴豈不
晨昏念亦惟
繩繼欽南瞻遥塞苑北指近雲岑納稼山村景崇墉真
惬心
村行三首
野橋人跡點輕霜過閏中秋已廹凉却喜山田都銍艾
納收無暇畝棲糧
一水溯源凡幾渡短長木彴接廻溪相聞雞犬安耕鑿
淳樸閭閻景入題
去年關外微嫌旱今歲山村普報豐又苦穫同無處糶
嗟哉民瘼竟何窮
入崖口
溯源九曲水(崖口蒙古名伊遜喀卜齊爾伊遜者九數喀卜齊爾者崖口是地水凡九轉因以得)
(名)扼要兩崖山地限神仙境天開虎豹關錦屏圍匼匝
琴峡瀉潺湲小獵宜新霽(是日登程逢陣雨入崖口即晴)諸藩喜動顔
即事
行令宜秋獵覲光有大宛(哈薩克陪臣杜勒特克勒等入覲即扵和門宣見並賜以)
(櫜鞬裘服俾扈行圍)錦雲披草木祁鹿滿山原武帳歸閒憩驛章
閱喜言
東朝真累慶五世弄元孫(是日驛章至知得曾孫之喜仰惟皇太后慶育元孫)
(五世含飴益徵以洽多福即馳使奏聞聖毋慈禧)
蒙古王公等進宴即事成什
帳殿崔巍向遠坰傾誠貢宴得教聽稱觴共上南山夀
奏樂還欣北曲聆蘇對洛那咸扈衛(是日哈薩克陪臣亦命預宴)黃
河青海更家庭古来斯事稱希有保泰持盈慎自銘
高適詩云青海只今將飲馬黃河不用更防秋夫防
秋乃在黃河則其時邊界武備從可知矣明季河套
始終為梗夏言欲恢復竟搆大獄卒亦無成若本朝
則鄂爾多斯久為臣僕執役惟謹其居河套與各省
民人之各安井里何異耶青海亦與四十九旗蒙古
無别随獵侍宴恭敬有加茲武帳列坐誠如家人父
子詩以誌事非敢為誇益因自勵
物性
鵰鶚擊狐狼鷹鸇摶雉兔狐狼害牲畜雉兔供鼎鑊(叶)
弱雉兔易與強狐狼難捕不求易避難朝歌錯節遇鶻
師識物性用各當(去聲)厥務鷙百不如一孔融語非誤器
使豈殊斯頋難審其素
雪獵
靈山有靈騐圍展雪来随帶日飛冰片不雲佈野陂拂
林重燦蕊著鹿總成麋(鹿皮無白章惟麋獨有興安有鹿而無麋迤南始間有)馳
射原無礙便宜更是詩
氊廬
茨階茅土澷相譽張拂程途任所如南北東西一行幄
秋冬春夏四宜居底須防漏偏稱瓦適可消閒便展書
拱護亦多單布帳斯之未覺獨安予
射熊行
虞人来報熊咆林佽飛親率崇椒尋倏眒羣逐出叢樾
一箭要害洞中(去聲)深馥焉肆地目精散封駞有力馱難
任復報翠微出其子駐馬掩搏觀勇士須臾子路入檻
籠手羆足麢寕虚揣畜之虎圈暫貸生平原不射非所
擬
出崖口
水抱山環歷幾重獵場出便閱村農塞田節令先一月
納稼全疑屆孟冬
詰戎聊寓習威儀往不遷延反不遲急欲山莊申
定省近年每復減圍期
駐張三營行宫賜蒙古王公及随圍人等宴賚作
别館開佳宴列茵秩有倫勞(去聲)勤例行賜逮下澤教均
誰曰甌曾脱端知秋似春羣欣稱世僕我則道嘉賓
扵波羅河屯行宫作
青城何代蹟(蒙古語波羅為青又謂舊河屯為城此處有舊城蹟故得名)蔓草護堆
沙獵囿經常駐行宫樸弗華向暄逢綠樹應節有黃花
(是日重陽)眀便承
慈豫山莊喜不遐
廻蹕至避暑山莊恭問
皇太后安
及月山莊
豫養崇
慈顔瞻喜益加
豐朝家馭遠千年計寝閣承
歡一念衷砌以向陽草猶綠窗因延景樹攅紅如斯時
節如斯事萬載如斯願不窮
有真意軒
入谷有蒼山望林無綠樹林谷環抱間書軒扵此遇窗
明受曦温架馥貯竹素故是避暑莊斯則向陽處颯景
雅宜人流隂亦堪悟
空翠書樓
屋裏遊廊曲轉通坐来暖日尚和融蜃窗試一閒憑看
始覺四山翠是空
負暄口號
陽巘試負暄憩勞更披暖廻想延凉時其意何相遠
澄觀齋
曲水門前面層山齋後頭適當九秋對不著一塵留沓
嶂鳴蒼鹿野灘下白鷗澄觀觀既静以待萬幾酬
翠雲巖
出岫去還浮斯雲巖鎮留濃青思舊色疊翠亦新流澷
擬立冬到行將活畫收驪珠光兩顆(巖上泐雲兩皇祖御書翠字)
恒此照千秋
放雉行
大蒐之便亦設羅有雉罹焉獲實多籠收車載率生致
淹寒重試饕則那山莊林泉清且美取諸扵彼放諸此
開籠飛去任所之悠然逝若縱壑鯉憑觀自欣繼自笑
瀕死倖生雉豈料煦嫗為仁詎所期愛物應須識其要
題文璧倣趙孟頫筆意
秋氣入池塘秋亭猶未凉破荷無舊綠碎菊有新黃對
坐似相得其言難具詳王孫真蹟少不失可同羊
山行遇雨之作
廿日餘程喜快晴山莊兹雨遇山行自因問景聊憑輦
衆弗歌勞為(去聲)駐旌赴岫濃雲如有約落林濕葉却無
聲遥遥南望生欣處秋麥播齊潤始萌
曉起
塞苑背秋將涉冬夜長曉起敢耽慵曙簷有鳥如傳漏
山寺無僧亦撞鐘且未展書玩義理却先問政致勤恭
金烏旋自東南上西北高輝幾箇峯
拈題
信手拈題信口哦樹頭葉少樹根多秋山四壁眀無障
野水平湖凍不波雉避風藏深草谷鹿知寒下向陽坡
授衣時節豳詩詠蒿目民艱竟若何
恭奉
皇太后山莊唘蹕廻鑾之作
兩越月餘駐奉言
安馭旋關山自風景節序暗推遷
頥養宜真境
逍遥若上仙歡欣承
懿旨来豫定年年
御園季秋即景
孟秋唘蹕季秋廻三月流隂亦迅哉罨檻山楓半摇落
亞㿽洋菊正争開景蕭曲院欣初見日暖眀窗愛久陪
午後祥霙飄幾點綴林忽訝有寒梅
孟冬時享
太廟
敬識宣尼語必躬心始虔
僾聞親一脉勿替引千年孟朔祀惟舉小陽律正宣禮
成將肅退祗覺意惓然
詣
暢春園恭問
皇太后安遂駐御園即景
養
志思前訓問
安例往年及旬
温室闊信宿御園便窗暖宜拈筆池冰不放船雲容過
午重望雪又心懸
冬至大祀
南郊禮成述事
緹室葭筩候謹探甫踰吉朔履長覃豆籩
青幕禮初式磬管黃鍾律正含不遠復欣廻子北有征
師值出滇南翹祈
助順揚我武一月速傳捷報三
雪(十一月廿八日)
雲容低&KR0146;&KR0146;雪勢落綏綏氣暖片因碎土乾積似遲亦
看鴛瓦羃疑綻鳳柯蕤盈尺方惬念笑當知足誰
題張宗蒼溪橋雪霽小幅
驢背客人衣絮單凍凝流水不成湍誰知盈尺溪山景
寫出連天玉障寒
復雪(十一月三十日)
中宵雲勢報濃稠逹旦瀌瀌雨雪浮弗啻先春更先臘
誠欣惟渥亦惟優簷留瓦白鋪重厚砌掩甎青掃未休
綏屢後逄占麥稔敬承何以勵吾脩
題鄒一桂豐鄉慶節圖
底識鄉居樂事真鄉居樂以屢綏頻三餘晨誦還宵課
六行南村復北鄰學士畫圖偶展處石湖樂府重(去聲)提
新(范成大石湖集中有歲暮村田樂府)斯民三代風猶在煩令何須教反
淳
喜雪(十二月十一日)
濃隂夜半勢稱嘉曉遂敷紛舞玉沙新澤喜看勝舊澤
祥花真是沃心花配藜佈宇疎還密錯落翻風直復斜
慶慰中兼生冀望豫齊待潤麥疇芽(是日覽河南廵撫阿思哈摺奏豫省)
(正在望雪而山東廵撫李清時雖曾奏報得雪亦欠霑足)
戊子春帖子
東宿氣初轉南瀛喜報頻北宸新鳳律西域舊鴻臣
星德呈和候子年子日春(是日丙子)萬方徧俶祉半月先(去聲)
元辰
景山臘雪樹根培又喜春光得得来歲美人和常願若
朝乾夕惕益欽哉
復雪疊前韻(十二月二十日)
多多益善豈辭嘉數(去聲)比恒河難數(上聲)沙不凍應為十
日雨入春已是五稜花瓦端積處勢增厚簷際飄時態
欲斜滿缶收来贏沆瀣三清正好瀹龍芽
除夕
秋閏饒卅日臘除臨亦遄即看成代謝誰識不流遷
綏屢四年遇
慈寧五世全團圞㷒歲處柏子噴祥煙
御製詩三集卷六十八
