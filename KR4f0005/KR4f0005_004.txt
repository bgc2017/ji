御製詩初集卷四
古今體一百首庚申(二)
秋日奉
皇太后駕幸南苑即事八首
歲荷
天恩慶有秋欣陪
慈輦駕龍輶如京畿甸風光好萬戶歡聲夹道周
虞人建幟甸人随南苑秋清好獵時閱武此来兼省歛
香風餅餌拂旌旗
萬物熙和大造中郊原輝映苑門紅承
歡仰識
慈顔豫祗為
天恩錫屢豐
羽衛森翹出帝城順時清蹕此廵行金吾底事頻傳警
便欲周知閭巷情
十里秋光伯乕畫一鞭斜日晾鷹㙜衆中掄得穿楊手
琥珀光濃賜御杯
扈從長承
&KR0738;日暉五雲高捧鳳輿翬問
安戶外親調膳手射郊原鹿正肥
離宫月影透書忩法曲時聞畫鼓樅題柱吟餘思往事
不知絳蠟炧銀釭
從来稽古戒禽荒宵旰勤勞敢刻忘懽樂正饒還止輦
属車侍從有東方
秋夜南苑行宫懷舊叠前韻
松菊迎人似有情離宫月朗正秋清舊題乍展懷重繋
新句頻拈興轉生吹籟疎林金氣肅透窗寒影玉鉤明
倚吟驚破紅塵夢嘹嚦天邊雁字横
閱馬
平原草色著霜初試閱天閑萬乘餘鳳耳臨風多&KR3817;騄
龍鬐耀日有驔魚漫誇唐牧張千錦何用周王歴八虚
燕市驪黃掄選遍遺材猶恐伏鹽車
南苑䨇柳樹
南苑䨇柳樹昔年何蔥菁兩株立平原千絲織晚晴因
循失其一獨樹若無榮至今行路人猶道䨇柳名豈無
補植者枯萎率不生嗟哉草木質尚有相憐情徘徊不
䏸去長歌代柳鳴
咏盆中小菊
最&KR0738;東籬種移陪淨几芳亞盆舒冷豔擢秀先重陽辭
圃霜羞傲窺簾蝶任忙花師䏸位置偏稱小松旁
夜雨
淅瀝聲傳三寸雨琳瑯韻響幾枝桐寒更欹枕渾難寐
念在茅檐蔀屋中
桃葉落
芳園秋始半衆木森疎繞綠隂正如滴參差青未了拏
舟尋桃溪忽似三秋杪葉落餘枯枝風動驚飛鳥榮悴
一何殊其理殊未曉㫄有一圃師鄙言含至道云當三
春時此花開獨早
秋蝶
金風蕭颯吹籬落紫花濛濛抽蔓弱何来䨇蝶弄午暄
栩栩深叢閒且樂夜寒白露零秋英芳菲徒憶三春榮
君不見千年鶴立青松頂不逐春融耐秋冷
郊外即事
三秋野景寥天迥一抹斜陽晚照明最是豐年饒氣象
村村社鼓慶西成
霜落平原好合圍無心從獸玉鞭揮&KR0738;觀富有千村景
兩字探原食與衣
郊圻犬吠雜雞號策馬霜華點素袍收穫纔完仍播麦
田家四季捴勤勞
射鹿行
金颸獵獵吹旌旗秋獮試合&KR0685;原圍平原有鹿碩且肥
呦呦母子相追随虞人甸人争逐之小鹿跳躍雖無知
老鹿頋復獨含悲念彼物類猶仁慈爰命解網任遠馳
匪余小惠拯其危物亦有倫人胡遺嗚呼射母不射子
明帝雖賢全半美
田舍
田舍紅門外揮鞭日影斜繞村流曲水壓架剰秋瓜耞
板寒敲圃繅車夜績麻勤劬有餘樂官税早輸衙
德夀寺古鼎示僧
暉暉曉日射祗園一滴曺溪覓法源古鼎無言傳妙偈
何湏方丈悟風旛
絶句八首
東望颺晴烟西来雨陣懸勒馬看天色隂晴會一川
野菊小於鈴家菊大於盌今朝馬上看隨分作清伴
棘刺牽人衣剪棘衣裳破不如驅青驄遠向平沙過
雨過溪聲壮風来樹影摇一羣寒鳥亂幾箇戲魚跳
小徑曲通邨秋壺挂短垣熙熙皇古世欲咏已忘言
野雞啄枯草偶罹網與羅家雞飽稻粱鼎烹一何多
白露冷為霜寒叢秋豓萎溪岸轉蕭疎剰有碧潭水
金風来西北籟聲響萬竅風收萬籟無誰識其中妙
晚
鳴笳催落日畫鼔震金風馬應傳呼聚天臨曠野空轅
門羣衛肅&KR0849;帳列燈紅武僃從来整時廵制亦同
懷舊戲作
當年頗有少年心上馬飛馳下馬吟今日殷憂勝瀟灑
壮懷減却杳難尋
雨二首
細雨落還止油雲斷復行當秋著物冷灑迥織絲明溪
口添新漲簷牙續舊鳴来朝直北望天净五雲城
麦壠綠菲菲秋苖潤更肥因風鳴淅瀝入夜聽霏微此
際方增冷何人未授衣先民憂樂切詎隔九重扉
孤㕍
關塞勞来往孤飛意不舒猶知失羣恨澷憶寫空餘飢
怨衡陽月竒傳漢使書寕同衛公鶴空自駕軒車
彰儀門
彰儀門外城牆下土壘背城面平野上留方孔下孔圓
不知此是何為者㫄有老翁指點言傳聞詎識實與假
明代堵築防流賊孔以施礟壘拒馬少時見壘已傾頽
荆榛&KR0808;比知者寡我聞此語興咨嗟感懷欲置不能捨
勝國君臣守禦嚴即今胡為屋其社由来守德勝守險
地利不如人和也長歌一曲非誇強周鑒在殷殷鑒夏
庚申仲秋丁祭
先師孔子
法
祖恢文德崇儒禮
素王晨光開輦輅露氣浥旂常寅祀心恒凛丁辰日正
陽皇皇陳禮樂肅肅對宫牆言念百王後身登
夫子堂君師誠有愧仰止志方長
盆中竹
未改渭川質遥從淇水分影摇銀燭亂籟藉竹爐熏凭
几坐清晝忘言對此君託根非得地漫想勢干雲
皇考實錄聖訓告成恭紀長律四首
儒臣槖筆久摩研
赫濯聲靈信史傳法則昭垂千萬禩
勤勞想見十三年誠孚度索懸橦地象應聯珠合璧天
實錄拜觀欽
陟降衷忱可勝凛冰淵
實錄端帷實政書敢將繪藻飾空虚推車有賴賢全網
折檻無煩莠早除敬凜盤銘
湯刻器試揮薰雅
舜垂裾紹
庭難繼勲華盛幾度沈吟味訪予
詎止刑清政亦清德威惟畏德明明列卿朝退宵書思
野老春深晝課畊共仰
精勤周庶物可知
恩澤沛寰瀛趨
庭早識綏猷夲一字書紳道在誠
音容五載隔雲天乍捧琅函淚湧泉
提命無䏸窺蕩蕩纘承有志矢乾乾萬年孫子欽堂構
四海謳歌被管弦法
祖敬
天心不已千秋徽懿映瑶編
九月初八日作
沿階菊蕊綻新黃淨洗秋霖散冷香日暮霏霏猶未止
只疑風雨過重陽
重陽
一夜雨廉繊新晴景倍添日暄烘菊蕊雲散露峰尖秋
色重陽勝詩題即事拈登高堪眺遠四面捲珠簾
秋深
霜重疎林楓葉丹菊心勻綻蕙心殘已知物理同周梦
&KR0738;著裘衣勝椘紈天地無情秋亦老溪山不盡畫應難
却裁新句閒消遣一曲商風倚石欄
中夜
中夜園林静徘徊獨散襟漏聲傳閣上蛩語咽牆隂化
理慙無術憂懷轉不禁松梢一片月照我為民心
恭閱
太祖
太宗
世祖
聖祖
世宗實錄聖訓告成敬紀五言排律二十四韻
豐沛貽謀遠
天人應德同明綱方掃地
帝頋實維東用淨欃槍氣徐開閶闔風庥凝
皇有極德厚
祚無窮開創駕千古驅除僅一戎三韓恢
舊業萬國仰
重瞳爰布明堂令方吹嶰谷筒順時敷巽命馭物凛
乾衷往者滇南亂曾煩八陣攻運籌盡伊吕奮力摠羆
熊奏捷憑邊將
頒恩自法宫平成歌
聖德熙皥戴
神功道洽隂陽序時清禮樂崇詩書延俊秀
恩澤被昆蟲茹拔交成泰芒銷象應豐戎行甲沽酒村
婦乳孳童六十一年久
皇王帝治隆春秋旋氣運張弛協
蒼穹日昃猶
勤政民安更省
躬懽呼遍白叟聲教届烏蒙𬗟想承
光烈端惟予幼冲紹
庭勵初志推斗賴羣工成憲猶堪鑒孚誠或可通永言
欽
陟降勝似拜崆峒
晚圃
晚圃蕭疎甚秋光亦可吟桔橰閒井畔蟋蟀聚牆隂蔓
老霜壺墜花稀風蝶尋白駒驚過隙撫景愧君臨
讀杜子美集有感
男子妬名祿女子妬顔色古今坐此病幾喪人家國不
惟庸衆流英才每被惑卓哉少陵翁獨䏸秉謙德當時
言詩者非甫則云白觀其寄李詩自謂如不及其實菽
粟言何用誇竒特兹人嗟已往誰得其正脉獨嘉不伐
心永言以為式
心遠閣秋眺示大學士及南書房翰林等
一指當人前不見泰山高離婁閉目時詎可察秋毫至
人用心鏡萬物不䏸逃王者明四目智燭良獨操兹閣
名心遠寓意豈在遥結搆山之巔俯仰近雲霄况值三
秋深天氣高泬寥葉落萬林疎憑眺心神超伊余有遠
思匪戀物華撩或情有壅蔽或民嗟苦勞或賢當登進
轉令在下僚或時雖小安遽益志氣驕見理有不周愆
尤自此招辯言有未當是非致混淆心遠之謂何豈謂
盻荒郊即事因自儆此樂非遊遨
秋日侍
皇太后幸静明園奉
聖母命敬成長律得佳字
翠羽金輿拂曉排離宫别館到秋佳野花随輦如春半
行漏依人報午牌霜色風光凝䍐罼山容水態罨軒齋
慈顔悦豫陽和暖薄海同傾愛日懷
九月十八日立冬
閏月催時序(是年閏六月十五日立秋七月節七月以後節皆早)秋深早立冬候
風因驗政(欽天監每以交節時風起何方驗政治得失)辨日每占農人跡霜
華重山巒黛色濃園林零落盡徙倚眄蒼松
昔聞
昔聞盤山側有谷名乕里白額任縦横居民皆遠徙有
一雲水僧結菴山之屺夜坐悟無生曉起擔柴水忽然
一乕至是僧瞋目視孽畜胡為来速去斯可矣乕果掉
尾去如聽彼指使自此衆鄉民號之為佛子僧亦自謂
神其實無他技無何乕復来咤之厲且訾逐逐行近前
僧葸乃拜跪四鄰争赴救乕去僧早死方知浪得名前
番幸偶爾有名無實人可以鑒諸此
紅葉
爛漫疎林九月時淺紅深紫著枝枝穠含秋色關仝畫
豔奪春光杜牧詩通野望来張幕合沿堤觀去刺舟遲
可知留殿園林&KR1402;珍重韶華是女夷
刻漏
刻漏響丁東朝昏轉不窮報時高閣上典學寸隂中幾
勅觀心放憂深念位崇肯耽耳目好玩愒過年豐
玉泉山秋望
葉落邨樹稀山瘦秋容老偶来步巖磴霜跡羊腸繞黃
勻莎草坡丹襯楓林杪是時西成畢田家獲萬寳却見
場圃間比&KR0808;誠美好稍喜衣食足猶慮追呼擾先憂後
樂心未許侍臣曉
永定河云有故道由中亭玉帶以逹津歸海總督
孫嘉淦建議䟽復及時興作覽奏水已循軌民
情歡躍爰成一律
永定原無定千年衛帝京有源安可障無事自然行玉
帶清流合中亭故道并祗台恒自凜宵旰望平成
御園秋深
雨餘凉轉峭徙倚日三竿秋老山川淨林疎天地寬蛩
音鳴節晚魚躍怯波寒消息憑元化忘言仔細看
漏聲催日影倏忽過窗前霜履誠堪念秋闌亦可憐登
山應蠟屐載月漫開船一卷長随手豳風七月篇
冷
嚴霜催氣肅暖日上窗遅百卉繁華歇三秋節候移生
憎棉絮薄無那朔風吹最念茅檐下祁寒怨者誰
題唐岱倣各家山水畫冊
萬柳含烟
宿雨朝烟二月時輕黃嫩綠一絲絲却教少婦愁添乍
無那王孫歸意遅窣地欲迷芳草路因風時弄小腰支
扁舟刾處春何許蘸影如油上下宜
萬頃恩波
浩渺含太虛一色琉璃影畫師創新格恩波圖萬頃故
知寓意深茟諫吾須領惟予牧萬民馭朽恒自警或理
有壅蔽或政過寬猛或民怨飢寒或時有灾眚慮澤不
下逮中心常耿耿披圖鑑已切愈以發深省
萬笏朝天
遠山插笏曾無數黛色參天正近秋最愛茅菴坐清晝
琤琮常聽瀑泉流
萬松叠翠
王蒙真蹟無半紙妙處何人得神髄尺圖重寫萬松真
生面蒼蒼喻非指勁榦蟠拏偃盖高虬龍深夜因風號
緬想山中高卧客柴扉静掩聽寒濤
萬點青荷
清和風景别桂棹漫開船傍岸試新屐沿波叠小錢因
風時泛泛映日故田田極目蒼茫外琉璃破曉烟
萬林秋色
黃葉紅葉綺錯山色樹色霜勻不必詩誇小杜恍疑人
在三春
萬壑祥雲
萬壑祥雲滿千林瑞色籠可堪廊廟見只合畫圖中
萬水朝宗
君不見廬山瀑布三千尺萬古銀河倚天碧又不見龍
門初闢神禹功九曲滔滔終向東是知觀乎海者難為
水披圖更悟其中理琤琮萬𣲖皆朝宗澗壑淵渟清且
泚我獨悠然吟興豪會心在此原非此
萬竿烟雨
有猗者竹在彼渭川乃含宿雨乃帶朝烟其色維何非
媸非妍其音維何非管非弦有客坐對羌民之先其屋
何有四壁蕭然其手何持道德一編逸民也歟吾何得
而致焉
萬峰瑞雪
漫空飛玉屑插漢列瓊瑶寒澁溪流斷冰凌楓葉凋石
磯閒釣艇古寺閉僧寮有鳥巢枯樹無人過小橋皚皚
迷萬壑密密布三霄滕六分明在雲深不可招
秋夕齋居
玉漏迢迢夜漸長心因幾暇轉徬徨忘言獨憶諴和理
不覺金猊篆炧香
賜總河高斌
禹功萬古仰平成䟽濬随時賴俊英淮浦建牙資保障
黃流奏績久澄清息機早是無穿鑿順性猶然矢樸誠
潘靳嘉猷編簡在(明潘季馴夲朝靳輔皆能治河者)千秋惟爾繼賢聲
十月朔日頒時憲書
九瀛咸奉朔四海正同文禮特遵
先制時惟授大君令頒懸度地澤被鷺鵷羣欽若心恒
凛釐工政益勤
庚申孟冬恭謁
泰陵敬成六韻
音容五載隔思慕百年深徒抱終天恨何堪過隙隂紹
庭方有志撫序敢忘欽松柏森元路雲霞護碧岑
鼎湖驚痛定
冠劍式如臨佇立瞻霄漢空餘泪滿襟
良鄉道中
白日澹空原黃沙捲去轅愛看風擺麦驚起兔蔵垣稌
黍堆寒圃牛羊下暮邨前驅漫傳警欲酌小民言
寒雀
驅車涞水道野曠風蕭蕭日出嵐霧歛邨木森寒條凍
雀三五羣依依棲霜朝晚穗收穫盡飢寒苦無聊啾唧
如鳴悲春陽愁正遥野鶴翔高空清唳響雲韶霜翎耐
嚴冬稲粱不可招或時歛翮下千尺長松梢俯視衆寒
雀嗟哉爾徒勞
過水東邨怡賢親王塋有感而作
一德叨
恩寵宗臣事業恢敬誠
天語定明逹性根来長想功垂册徒傾酒滿杯依遲傷
物化况復謁
陵廻
日暮
日暮遥山斂翠微幔城燈火徹宵輝馬嘶平野聞呼聚
人指高竿覓路歸行漏明分甲乙夜封章獨勑萬千幾
時廵到處關民瘼豈為嬉遊騁六飛
月
天空烟影淡夜永月輪寒照野宜行旅流光逐馬鞍分
明銀漢闊遮莫客途難乕帳拈吟處悠然興未闌
野老
野老扶鳩杖相逢詢歲功翠華渾不識猶有古民風
古寺疎鐘
月上前邨鐘乍鳴㫪容斷續一聲聲早知幻有皆虚夢
逸思推敲空復情
古墓
青燐夜照墓門紅苔長殘碑字半蒙冷泪滿匡翁仲雨
悲號四起馬牛風那知觸景傷行客漫慮樵薪有牧童
未至為田非較勝滄桑屢變古今同
夜
入夜人聲静霜鐘古寺摐燭天明野燒如豹吠邨尨理
欲猶堪驗憂忡孰與降裁詩非遣興蠟燼小檠釭
御園初冬
軒齋亭午日暄妍一弄明窗暖更鮮漫惜園林饒寂寞
青山黃樹小春天
曲池風定曉来冰漸暖陽和散復凝恰似玻璃鋪鏡面
祗堪觀玩不堪憑
獸炭初紅愛地爐封章頻問到来無分隂應惜窮隂後
一字常懷敬作符
鏡
人以鑑妍媸我以鑑臧否摩挱照膽寒莫使繊塵絫
賜尚書史貽直
中樞掌九伐峻望近三台經畫資心膂訏謨佐鼎梅常
存葵藿志不愧棟梁材書思恒繩糾嘉猷佇獻来
賜尚書那蘇圖
分署列西曺明刑重任撡體予欽恤意嘉爾匪躬勞劒
佩環宸極綱維領俊髦好生前訓在師法是臯陶
讀孫樵大明宫殿賦
喜聞祥瑞厭聞災只為迷雲撥不開短賦唤醒千古夢
始知方朔善俳詼
芟樹
園中植衆木叢生各向榮成隂蔽庭軒弄影交枝莖檟
棘苟不分碔砆終混瓊當此隕蘀時夲質一以呈繁柯
紛雑揉芟削令其清良材被隐遮去之不留停稍稍施
人力便覺助山靈綠梅三冬姿青松百尺亭譬彼稂莠
除嘉禾乃勃生㫄人為我言其言似可聽物物具生意
枝枝含勾萌一朝别去取厚薄殊失平我聞初諾之細
思吁可驚若存姑息心未逹此中情
曺知白羣峰雪霽圖
千峰餘積素萬壑鬪新晴窗色明螺罨溪聲雑玉鳴林
疎噤鳥語逕冷絶人行消淂陶居士茶鐺著意烹
題宣和谿山秋色小景
雨郭煙村白水環迷離紅葉間蒼山恍聞谷口清猿唳
艮嶽秋光想像間
夜静觀書
看書如看山其境日日殊随境不會心多聞不如無况
乎辨治亂因以别賢愚豈徒誇英華言行湏同符念予
志學時所慕君子儒詩亦尊李杜文亦宗韓蘇要歸踐
履實聖賢非我誣即今持治柄豈不慕唐虞措行始知
艱慮為空言徒裁詩銘座右庶幾日警吾
蘇軾偃松圖
東坡先生倔強人畫禪筆陣皆相似秃毫特寫老松枝
老松枝偃性不死譬如壮士頭可斷古心勁節焉肯毁
磕敲應作青銅聲虚堂謖謖寒濤起
冬至齋居
消息初陽復
南郊大祀臨一衷思
帝載至日見
天心丙夜幾常勅齋居念轉深燔柴將對越惴惴敢忘
欽
冬夜盆梅
不必待明月依然見美人寒香凝篆縷破蕾貼花茵得
句思前詠耽梅是宿因剪檠相對處清絶兩無塵
冬至次日
慈寧宫行禮
霜薄觚稜旭影浮彤墀拜舞動旗斿初陽暖律廻葭管
亞歲祥光繞鳳樓萬國歡心同孝養六宫
壼教霈恩流年年最喜稱觴日常近增添海屋籌
吾弟和親王誕辰詩以夀之
華萼同枝氣夲親鴒原分豈隔君臣頋予作后多乾惕
知爾維城亦苦辛緬想飛觴桃李下已看流駛歲時頻
喜逢綵縷添長算立字毋忘望汝純(弟亦三十歲故云)
題顧愷之洛神圖
賦夲無何有圖應色即空傳神惟夢雨擬状若驚鴻子
建文中俊長康畫裏雄二難今並美把卷拂靈風
左都御史王安國出撫粤東以伊父年届七旬奏
乞封典特允所請並詩以賜之
憲府峩冠際巖疆駐節初仁風敷嶺海&KR0738;日永庭除紫
鳳忻啣誥斑莱試舞裾更希臻上瑞舉世樂華胥
御製詩初集卷四
