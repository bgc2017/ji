御製詩三集卷八十九
古今體一百三十四首(庚寅五)
閱文安堤工疊舊作韻
萬民随兩岸笑語任掀豗登岸罷清蹕纔容線路開閱
堤乃要務釜底每被灾壬午始興工卑薄一律培癸未
告蕆事丁亥獲收皆戊子復行潦己丑重瀹排兹焉觀
釃流田略涸高垓窪地原汪洋治水慙斯来或曰田占
水(文安窪形如釜底潦水易積難消上次巡視至此窪水盡涸盈望麥疇兹則舊時麥地尚有在水中者深)
(以䟽消乏策為廑或云窪本水地涸則民倍獲利乃田占水非水占田即果如所言亦不若速令消涸讓地扵)
(民之為愈也)其然豈然哉
再依
皇祖閱子牙河詩韻
謾議滹沱訛子牙(滹沱河以經大城縣之子牙村遂有子牙河之名舊志因傳會其地有釣)
(臺遺蹟丁亥春巡閱河隄曾依其訛皇祖詩韻並扵詩序辨吕尚釣璜不應在此以訂雖然天下一家奚)
(分秦趙總在大地之内此一轉語亦不可少也)一家秦趙詎殊家麥因淀潤纔
出土柳偃堤風欲捲沙
籌畫當年仰
䟽瀹閭閻今日利魚鰕觀民要為(去聲)安民計咫尺
穹碑法豈賒
題湛觀軒
左各莊行宫中文軒臨沼暎目澄心盖淀水易引
事半功倍名之曰湛觀而係以詩
詎必鑿塘更穿土引来淀水便成池階前流潔源清會
座裏天光雲影披不啻十家費已惜居然半畝照相宜
湛如對處非空寂斥鹵民艱有所思
涵鑑堂
溪堂俯映鑑光涵春淀生波曲注潭内澹澹如外澹澹
前三三即後三三鳶飛魚躍趣無盡芷嫩蒲新芳未酣
設欲照他先自照雖知此理覺行慙
登澄景樓
拾級樓欄上(上聲)一層滄波墻外見空澄水村圖問誰家
好佳景王孫示我曾(石渠寳笈有趙孟頫水村圖真蹟神品)
環照齋
淀水易為引溪齋照若環澄懷孰是勝延步亦其間魚
鳥親人意琴書伴我閒如云寓精鑒實早識惟艱
補築格淀隄成輕輿往閱因疊舊韻成什
數典誰過神禹治幾曾禹貢曰隄之行其無事今非古
占以有淤勢與時圖格清渾空闕築(格淀隄舊至莊兒頭而止丁亥臨閱)
(恐中間空闕無以障格清渾因命大臣履度勑督臣動帑接築至三灘里與長隄屬計十五里有竒今則全隄)
(一律鞏峙矣)不過罅漏補苴為輕輿十里勤来閱永逸謀艱
立為(去聲)遲
襍言
順風一刻行十里逆風一里行十刻大舟載重轉旋艱
小舟載輕轉旋亟雖有鎡基不如待時嗇夫諜諜釋之
鄙其乘流揚帆豈不好忌盛持重君子道
清源堂
臺頭(地名)舊行館春日復停䑳往者求民莫兹来奉
懿尊羣芳紅繞砌一水綠迎門絜矩思為政清源豈易
言
日日
日日来瞻夹路民數逾億萬總相親觀餘復為(去聲)廑深
慮都是資衣資食人
夜雨(三月十四日)
邇日雲屢作作雲風每繼傍晩幸息風遂落雨點細時
密時復疎終夜誰能寐侵曉倚楹看頗饒潤溽意淀壤
本沮洳尺寸固難計但以望之久惜欠霶霈勢窪地雖
已滋高地想霑未開船復飄零優渥心更冀
舟行襍詠
曉煙欲泮旋(去聲)低凝絲霔空濛潤絶勝記得行春橋那
畔御艫安福掛帆曾
昨日逆風未免嫌今朝好雨意為忺人情了識初無定
所欲安能事事兼
未礙閤閭(船頭謂閤閭)坐冷風既欣仍盼意無窮泥鰍港與
蓮花淀(路所經處)祗在淼茫幼妙中
點綴漁船欸乃歌飄然雨笠與風蓑可憐一幅江鄉畫
竟有當官張志和
杳溟上下水天俱蒲葦叢中起野鳬無慮御舟行處慢
一雙水縴引龍鬚(水縴俗謂之龍鬚縴頗稱)
揚芬港有舊行齋十景西湖近岸排傍午雨收雲勢散
那娱觀却不紓懷
協性齋
齋築揚芬港揚芬事若何政真嘆無似詩更底須多性
固方猶水協還期不波前吟粘壁閱歲月忽成過
滄波樓
下臨無地水縈環春日重登片刻閒七字四章吟舊什
忽飛逸興至金山(丁亥春登是樓用金山遠帆樓詩韻留題四首有水樓俯碧似金山逸興)
(遄飛片刻還之句)
滄波樓疊舊作韻
架縛層樓及假山山顛仙駕往而還青鸞棲樹女牀表
白鶴添籌海屋問
還淳豈不重民風桃舞笙歌太覺工慶
誕預因娱
聖母罷觀難與昔廵同(上次駐揚芬港地方吏備燈船舞隊槩令撤罷兹奉皇太)
(后祝以洽釐因聽其陳應慈娱)
藪澤恒資納衆流補隄意在隔沙投(前廵閱視格淀隄以莊兒頭至三灘)
(里舊隄有闕特命督臣動帑補築障渾流不令入淀以防淤墊)千年沿革畿千里難辨
雝奴與鄚州
上雲空接下滄池漭沆清穹座裏披遠浦一帆如片葉
飄飄波面定何之
水營
順流兼順風到營未日中不必登陸岸居然似渚宫寢
興原宿昔天水接長空堤畔尤宜望青青春麥芃
月
東壁升春月過望輪微小初湧白水面漸飛綠樹杪誰
知尚團鏡翻入澄瀛皎波碎質如故漣動光随㵿應物
而不染於焉惬懷抱
望海寺
波羅梵宇碧溪潯恍似普陀紫竹林即色不殊即空體
海河常送海潮音到来門逕宛相識悟去慈悲没處尋
未得無心心合衆延
禧祝嘏一真心
乘馬由天津府城至柳墅行宫作
維舟策馬歴城闉馬足羣黎任覲親遊必以休休利溥
樂原與衆衆情申古来稀慶今誠慶
聖母八旬予六旬五福箕疇夀居首歛時
天錫錫臣民
命免天津府屬積欠及直隸通省積欠詩以誌事
蠲賦王畿首被澤(新正下詔普免天下正供直隸本年錢糧輪蠲首及)析津無更
可加恩前廵因憶積斯逭近歲應餘欠者存概與除徵
曰銀榖(前次廵莅天津曾將府屬及通省積欠分别蠲免兹奉聖母臨幸民情親戴尤殷因降旨)
(將天津所屬及經過州縣自乾隆三十一年至今節年未完銀五萬六千餘未完借榖十二萬六千餘槩行豁)
(免並將通省三年以来積欠銀榖六千六百有竒及因灾緩徵銀穀十三萬四千有竒亦予蠲除俾均霑慶惠)
並教通省逮黎元村村春種期秋熟催呼(去聲)何愁吏叩
門
河南廵撫富尼漢奏報三月初六日得雨
前旬憶得雲方作便有蓬蓬風散之誰識行宫夜問際
(是日駐半壁店行宫)乃當豫省雨霑時(富尼漢奏經理振旅官兵行次南陽三月初六日丑)
(時至未時得雨四寸二麥益資暢茂)一州黔首胥應悅二麥綠苗遍以滋
却是津門仍望澤(天津瀕海沮洳向多濕潤兹則風起塵随盼望春霖較常時尤切)惄
期優渥始心怡
偕樂堂
舊識行齋路海河河岸東昔廵纉
聖蹟今喜奉
慈宫陌柳隂垂綠階花暖放紅物胥含樂意我䭭與民
同
播醇齋
祝
齡從衆請復此至天津乘令當三月施恩逮萬民耕桑
所勤問歌舞亦紛陳返已惟生恧難言斯播醇
戲題海棠廳
兩度海棠俱未開芳姿弗覩識丰裁連昌長恨都竒作
却憶傳神元白来
偶題二首
海河濱館小徘徊三宿而行此費哉依舊紅棃前歲朵
一枝芳入蜃窗來
每看雲作便風随風息雲濃雨亦遲雖是笙歌稱祝慶
不能歡賞祇齎咨
再疊錢陳羣津水早春詞韻仍寄去命和
大沽赴海清波翻海口昔閱兹不煩兹来實以俞衆籲
祝
釐攬勝奉
翟軒似繪花柳秀而野漸長風日和且温吳山廣陵有
同約(浙江兩淮商衆並籲請赴天津與長蘆諸商共伸祝釐之䭭司鹺者以聞并即日具舟戒行因)
(已成事姑聽之)来賀詎止津瀛村香樹齋翁命且俟(初欲聽錢陳羣今歲)
(即来京慶祝既而念其精力雖健而八十餘老翁頻年僕僕非所以示體恤也因諭俟明歲赴京恭祝皇)
(太后萬夀而止其今歲之行)更憐歸愚地下魂二老外與言詩少片
雲空宇寧留痕津水早春詞重(去聲)和還鄊(河名在嘉興)直達
波潺湲東坡先生例具在不妨險韻數(入聲)疊原
海光寺
大士坐堂堂蓮宫向海光可知效清晏總為(去聲)利耕桑
肫意禮相(去聲)好(上聲)
洪禧祝
夀康前年與今歲一瞬祗如常
夜雨(三月二十日)
午猶瀛宇晴晚傍海雲生風息幸無作雨來聽有聲潤
知將二寸勢惜緩三更即漸晨曦晃微欣不解怦
天津廻鑾之作
虔奉
慈徽諸禮成曉乘安福返都京
康強逢吉真愜意男婦駢隨有戀情夜雨雖微塵已淨
朝煙欲泮冷猶輕究當優霈方紓念節過清明廹待耕
山東巡撫富眀安奏報東省得雨
正值省方此望霖聞霑四五寸来深(富明安適至天津迎鑾據屬吏所報)
(奏歴城等處扵三月十四五等日得雨四五寸不等四野霑足)三齊三輔均赤子一慰
一愁難置心
西沽
河勢成丁字水流向乙方民生逐魚利村舍學江鄉舟
浪衝青葦堤風舞綠楊歸墟容衆壑安晏廑懷長
閱報
雖曰兹廵方都京恒廑意雨暘以時報速到因郵置十
七津城晴晚隂風散霽其日於都中小雨將寸暨二十
各復雨津則二寸被漸北乃漸小武清(縣名)一寸洎京師
適與同耕犂總艱試大弗如去年春膏沃霑遂解悶成
五言悶增以為愧
閱筐兒港工
減河制誠善日久注為阬(筐兒港減河以洩北運河夏秋盛漲丁亥至此見舊&KR0309;出)
(水處高扵引河七尺致減水陡落成阬因諭督臣接築十五丈坦坡使漸下兹來閱視則&KR0309;工已成消減得宜)
(矣)前度命修築今来閱接成港春流則斷漲夏殺(去聲)其
盈原始宣防意本因一簣營
恭奉
皇太后廽鑾至御園之作
逾月行鑾奉
夀康攄忱並閱祝
徽慶
八旬健體誰堪比
萬歲顒心此卜長却為渴希畿甸雨那能歡賞御園芳
羣黎誠愛誠尊意益以懷哉愧不遑
題素心堂
翠蹕返行轅芳辰駐御園豈無花石賞惟廑耙犂翻頗
厭招風柳安求樹背諼當春多望雨正合素心存
無倦齋繹論語義
先之更繼以勞之請益曰當無倦為乾象正符不息義
詎惟姑使自深思(末句反程子註語意即胡氏所云勇者喜於有為而不能持久亦未為契)
(旨也)
綰春軒題垂楊柳
一樹垂楊陰滿院芸帷棐几稱(去聲)吟憑不堪對雪道韞
擬何必當年張緒曾櫛櫛雲中凉月漏濛濛曉際澹煙
凝青絲窣地幾千尺綰得春光許爾能
清暉閣
半謝芳華半在枝補松浸漸作喬姿雅惟高閣知人意
相對常年望雨時
題董其昌臨黃公望浮嵐暖翠圖
暖翠浮嵐子久臨晴烘疊樹氣蕭森楚弓還是楚人得
何必其間有惜心(其昌自記子久原圖為南徐靳氏所蔵後歸項元度從項借觀旋即返之)
(因臨此幀比之漁父出桃源而陳繼儒跋又擬以明妃辭漢曷如楚弓之喻尤得其倫耶)
詠陶壺
青綠千年色穆然疑銅實出笵銅先河濱雖製耕稼後
亳土還成父已前(西清古鑑有商父已壺)天鹿飛熊微見象雲螭
蟠虺得齊肩詎云玩物斯珍古企若虞書第二篇
四月初二日雨中進宫即事得句
三春望雨日遷延行慶心中總&KR0832;然朔入清和氣旋斡
濃隂問到五更天
五更初報雨絲霏傾聽簷聲是也非展側那能安枕寐
未明因便起披衣
值齋預日返宫庭觸目真知雨有靈正喜遠天雲轉黑
廽看近壠麥滋青
香泥滑刺六街盈剷括修除勞步兵依例普教頒月賞
(步兵扵雨中治道霑塗頗勞因循例加賚餉銀一月)甘膏恩被合推行
益善多多越望中時徐時疾落溟濛御河橋上煙輿度
江國水天訝與同
溜垂鴛瓦水鋪階雨勢未收雲脚排京兆已稱霑四寸
不無過(平聲)語大都佳
午晴
徂雲傍午收霽景晃窗浮固已欣滋潤終難稱渥優紅
葩濯雞樹翠瓦濕鴛樓望久生餘惜還希繼霈酬
雩祭齋居
依例此遷座齋宫静雨餘銅人儼師保黼扆愓居諸雲
作復顒若風生更惄如自知不知足莫可少悛予
題趙左結茅圖
綠樹蒼巖護軸巢上人獨坐萬緣抛念空既識空無有
(畫中自識為念空上人寫)何必居然更結茅
詠周亞觚
生綠重重蔚深紅點點塗立旂銘可辨執木器斯殊(西清)
(古鑑别有周執木觚)於古誠無二匪今始不觚睪然發遐想東序
伴河圖
雩祭禮成述事
建巳月臨
常祀修致齋前日
霈恩流(京畿春月望雨至四月初二日始霑四寸餘膏澤可以興犂)已欣及節興耕
種更冀申
天錫渥優樂奏和聲協氣合禮成曙景露光浮融融煜
煜騰東壁
祝帛祥煙接燎牛(迎至繚神舉燎牛禮成送在壇祝帛垣視繚畢退繚垣東)
御園孟夏即景
祭
雩返駕問
慈安御苑清和即景看蝶陣已紛逐紅雨鼠姑侵漸放
朱欄泄雲初吐心重盼渥澤未霑志敢寬嘉&KR1204;設滋新
佈種始應得共老農歡
題樂性齋
較晴量雨恒經歲食旰衣宵切廑農性與茅簷共辛苦
以言樂則實稀逢
明漪樓
春孟呈冰鑑清流有所思依然斯曲沼倏爾作明漪魚
躍意如喜鷺翔影自窺壁間吟舊句曾未幾多時
君子軒
徑曲琳琅遂入深波光風影共清隂恰如三友軒中對
一卷元人君子林(三友軒中貯李衎趙雍柯九思吳鎮倪瓉宋克王紱畫竹卷題曰元人君)
(子林)
寫鏡亭
明鏡本無心物来照随寫媸彼自為媸冶彼自為冶以
鏡喻乎水蓋有相同也體固虚益虚影乃假中假臨亭
適然思託興於何者
合翠軒口號
憶得春初小憩遲書軒未到又經時今朝倚檻偶憑望
翠合新林迅若斯
挹泉榭
導流出石峽作榭名挹泉或曰斯假為其真又奚然日
照香鑪峰三千尺飛懸於此何同異擬問李青蓮
豁如堂
書室題楣曰豁如内虚外虚内外虚廓然大公物順應
似此名言足起予
含芳書屋
入夏餞春候綠雲紅雨時畫圖難貎矣蜂蝶更撩之繁
景固如是流隂肯暫遅含芳誰則擅書屋以無為
題趙孟頫甕牖圖
連騎權教谷口避下車欲進步還停(圖中景若此)觀書甕牖
睟盎者非病惟貧意自形
讀皮日休集
鍊意清新選字竒鹿門曾亦隠居之黃巢偽署公然受
朱祐謬稱所弗辭間(去聲)氣誠當如是否醉吟何謂不孤
斯(間氣布衣醉吟先生皆日休自取之號)與其及禍因文字罵賊奚如死
節宜
按皮日休與陸龜蒙為友二人風度詩詞頗堪伯仲
然陸始終高放皮則曾受黃巢偽職二人品格於斯
可判矣黃巢賊也賊而從之直非人類較禇淵之事
二姓尤可恥矣猶有為之諱者曰使為䜟文疑其譏
已遂遇害夫為賊為䜟文豈士君子宜有之事此而
憐其及禍公論何在唐史錄陸而不及皮尚可謂不
孤狐筆耳
題鄒一桂花卉草蟲小冊
杏花蛱蝶
翻翻葉葉競相忙為有過牆粉瓣香設認董林作宋梓
尚應餘恨在康王
翠梅螳螂
梅子結時開翠梅底須名實浪評猜峩冠其際閒遊者
不去當車炫美才
荷包牡丹蝴蝶
非從園吏夢中得定是滕王稿裏成等度鼠姑名若似
怪無兩翅豔香縈
藍菊蜻蜓
池心墻角任飛浮藍菊叢間汗漫遊便是東方能射覆
尚應疑似在勾蔞
野薔薇蜜蜂
野客由来稱最香開花荒陌僻郵傍蜜蜂作陣閒相採
不敢無端近省郎
水木樨黃蜂
腰細宓妃原可擬身輕趙后足相齊木樨花下如餘恨
毒尾輸他尹後妻
牽牛花牽牛蜋
嫋嫋蚑蚑風露下畫圖相值喜名同黃姑秋日無聊甚
那問閒花及野蟲
蠶豆花蠶蛾
幸免湯鍋煮煉絲飛蛾栩栩自為嘻三生石上如相約
還是花開蠶豆時
金絲草蚱蜢
田祖有神秉畀將跳踉草上尚無妨惡他頭黑身還赤
襍爼曾經紀酉陽
扁豆花絡緯
豆籬簇䔩作花新索索莎雞振羽頻詎獨孤村驚嬾婦
幾多香閣憶征人
蓼花椿姑
化生椿樹號椿姑何必春秋較蟪蛄幾穗蓼花聊可託
思量未與大椿殊
柳蟬
含風吸露有餘清菀彼柳斯寄體輕便是綠絲長踠地
那能綰得出林聲
細雨(四月望日)
細雨剛看潤土坡雲開風作霽無何紓懷未得五日暫
(月初二日雨四寸餘雖可耕種究未霑足仍屬盼澤)待澤又將半月過每懶倚欄
觀襍卉最憐耩地出新禾(農家未能施犂以鋤破地而下種者謂之耩)英英
時復天邊吐霈&KR1204;庶幾屢盼睋
題唐寅欵鶴圖
載鶴歸來見野航溪邊佇候意徜徉是誰能與胎仙友
彷彿先生道姓王(見卷後祝允眀題詞其人則不可考)
歴歷徐杭遺古風山人(張)處士(林)可能同羶薌野鶴家
雞㤀(去聲)一再吟看祝氏翁(允明一為詞一為贊書卷後)
題和闐綠玉韘
結綠徒聞宋作珍何如包貢識来賓截肪點漆都無似
韭葉瓜皮信有倫藝器常看不離手德材真覺可怡神
自慙連中(去聲)難同昔空復長言刻詠頻
夜雨(四月十六日)
傍晚無雨意中宵聞雨聲欹枕聽不寐時作時聲停破
曉披衣起雲散原開晴京兆奏章報寸餘潤郊坰農民
胥歡忭謂實利新耕澤霑寸餘耳歡忭豈真情慰我若
誚我因之益怦怦
觀田
觀田露氣潤晨朝簇簇青含出土苗既幸耕餘頗有望
更希澤繼益無聊雷聲昨晚還虚響雲色遥天又暗消
惟待渥霑庶紓念肯聽慰語釋心焦
題蔵經紙扇
團扇由来古製遺後人摺疊出新竒班姬設使曾逢此
定入清凉不惹悲
詣
黑龍潭祈雨作
常雩後又過旬餘雖屢微霑未渥如園近
龍潭素蒙佑竭誠晨往試祈諸
昨夜濃隂問到明質明雲散復開晴自慙未有先期感
尚腆庶
歆後對誠
左近或霑曉薄寒獨何靳此益難安農功廿里詳觀度
十日期猶未可寬
石梯百級步虔登對越
明神益凛兢剛得春秋一年隔(前年夏以望雨赴甘禱&KR0584;澤随應惟去歲霖)
(早渥未曾来祈也)亟來愧鮮(上聲)致休徵
微雨(四月廿三日)
禱潭惄曉晴廻蹕山雲吐何期佇望中&KR0008;&KR0008;作小雨時
作時復止潤地未寸許澤靳愧深心誠通厭諛語誰能
喚阿香乍欲囚耕父晩復佈英英夜雨庶幾覩
賦得琭琭如玉(得華字八韻)
似石曾蔵璞如金待揀沙和闐恒作貢荆國底須誇琭
琭珍希世英英氣貫霞仲春忽垂草日暖欲生芽撈剖
求殊度琢磨工正賒尚之看有質豈必貴無瑕光葆堪
稱德喜延匪務華名言喻柱史自處(上聲)意應加
賦得弓膠昔幹(得民字八韻)
鄒忌相初受淳于志䭭陳微言為比物聡聽切修身以
五更端進惟三挈要頻弓膠分異體昔(讀如錯角也)幹會同
倫䟽罅斯難合孤高孰與親旣調助舉柴受載右嘉賓
喻者纔十字答當附萬民齊卿猶若此敢不慎楓宸
雨(四月廿八日)
過午密雲垂交申&KR0584;雨施謂將優渥霈其柰霽晴随劚
土霑二寸聽鐘閱半時何能稍慰藉惟是益齎咨
詠自鳴鐘
竒珍來海舶精製勝宫蓮水火明非藉秒分暗自遷天
工誠巧奪時次以音傳針指弗差舛輪推互轉旋晨昏
象能示盈縮度寧愆抱箭金徒愧挈壺銅史捐鐘鳴别
體備樂律異方宣(有按時奏西洋樂者為更竒)欲得寂無事須教莫
上弦
題榜行
晉書王獻之不題榜事甚謬詩以辨之
題榜題榜太極殿佳書非羲宜在獻謝傅欲之難直言
謾舉陵雲聊試看獻之正色斥其非安遂不逼心焉憚
謬哉此說實荒唐吾故不可以不辨(叶)書榜自必先鈎
摹鑿金刻木工分段懸橙登書乃墨蹟不待言知其事
誕(叶)君之正衙臣敬書宜幸榮遇奚顔變史家紀載多
游詞偶舉其一餘可見
王蒙竹趣圖即用其韻
酌斟范緩與倪迂竹院深沉晝曝書借問伊人趣何在
得来非竊子猷餘
微雨(五月初二日)
曉雲繼以風明知雨無望風息雨細零望外澤其貺雲
勢旋頗厚雨意終弗暢坐立都莫寧瞪發勞非妄須臾
地積水渥霑庶幾諒漸止雲漸薄依然增惆悵
賦得杼軸予懷(得先字八韻)
每試翰苑輙喜自詠兹用文賦語出題然實鄙陸
機之見小詩以正之亦言志之義云爾
誰免於懷也喻惟杼軸焉詎其無所運要各有應(平聲)先
動静因時應(去聲)屈信似化遷永圖予敬省在宥物胥甄
饛簋二東戒考槃四句傳雖云理萬緒亦弗納方穿合
衆始成志忌他豈是賢士衡賦小矣獨得炫文篇
題和闐玉羲之書竹扇圖
一坐岡巒似蕺山索書竹扇姥心慳謂言五字精神足
各售百錢疑信間競買始知蹟真寳再来不答笑開顔
其人如玉誠無忝懷祖何須愧等閒
端午日詣
暢春園問
皇太后安即事有作
龍潭親禱未昭靈例事龍舟概與停逢節敢因疎
定省致齋仍復遣藩屏(命禮部按例親天神祭地祗太歲壇各遣王致請雨)最
憐出土禾將萎懶對插門艾自馨
懿訓肫然相慰藉益慙無以慰
慈寧
唐寅柴扉夜話
雲低松暗影蒼蒼對語幽人夜閣凉抱膝奚僮權假寐
黑甜鄊裏趣偏長
即事
自我暮春巡津門雖行慶即已望雨時聞河北旱更甚
先事綢繆勑守土(今歲近畿未霑渥&KR0584;巡幸天津時即已盼澤且聞豫省河北三郡冬雪未)
(深春雨復缺恐麥苗不能長發難冀有收傳諭撫臣勘察情形如歉象已成即預籌酌借籽種口糧俾資接濟)
旋報甘膏已屢霑麥雖無救種禾黍(豫撫富尼漢以不能勤恤民事降用)
(楚藩旋據護撫何煟奏河北三府三月杪至四月初連得透雨麥仍可望結穗其已萎之麥及高阜山地俱已)
(翻種早秋並皆茁發)孟夏二日此被澤高三寸餘低或五低則已
耕高尚待遷延日久日益苦其間(平聲)陣雨固間(去聲)作總
未渥霈切憂鼠畿南東較此為佳疑信半恐慰我語(京師)
(自四月初二日得雨高田尚未能一律耕種雖亦間滋霡霂総未優霑已躬禱黑龍潭並勑禮臣循例於)
(三壇修祀請雨亟待甘澤渥零期及時播種秋稼其畿南順德諸府及京東州縣雖據楊廷璋奏報雨皆深透)
(恐所言未必盡實仍為廑念耳)北方春夏例多旱敢諉慣經云恒覩瞻
雲問夜獨徘徊自慙何以對農父
鏡花
灼灼復裳裳盆中一例芳逼觀原見色細嗅不聞香幻
向忽為背同低亦共昂設還徹盆去空影祗如常
水月
是水皆涵月寧分江復湖半圓常與共千萬總無殊掬
手空勞耳觀心得似乎一漚如幻起中亦有形模
錢穀高樹飛泉即用其韻
蒼松翠柏佈隂濃下有流泉陡磵淙拱手幽人相問答
恰如彼此仰高峯
山東廵撫富明安奏報麥收分數詩以誌事
佇待青齊夏熟報今朝大吏奏章聞三春膏澤霑十府
二麥收成約九分(富明安奏濟南等十府三四月間甘雨優霑計通省麥收約可九分以上)
此匪田哉益滋苦總吾民也亦為欣欣斯遠耳苦斯近
延頸徒然望佈雲
雨(五月十三日)
夜雲間(去聲)聚散間亦霏細絲傍曙乃大作響送簷溜垂
起視地積水庭樹皆含滋昨夜東南雷較此或霈施京
兆曉来奏四寸霑及泥園中劚土看言出慰我私高處
祗三寸雨纔經兩時固勝弗雨佳安能心即怡心怡豈
不䭭所戒在自欺
題明人畫扇集冊
董其昌雙峡廽谿
兩峯環抱各隆崇疎處林梢見遠空西崦人家東崦寺
前溪流水後溪通愛看古柏猶餘綠已覺霜楓欲染紅
筆意分明學癡客(其昌自識摹黃子久)畫禪終是屬思翁
吕健竹枝寒雀
敗篠尚披攅風饕凍雀寒聊喜一枝託何曾識紇干
文徵明水閣清談
草堂溪上架喬木蔭蒼雲有客相對坐其言不可聞清
風披颯沓流水俯溶沄細睇無杯泛休猜王右軍
林礽棠樹鳴禽
棠棣休嗤花少馨興言嘉燕詠葩經枝頭豈是無名鳥
名在三章曰鶺鴒
盧江荻洲暎月
峽勢江聲似䕫府不樂山樓樂洲渚孤舟沿泛倚素琴
月暎荻蘆亦堪譜姓名弗問可得知應是襄陽杜工部
吕健蘆江泊鴈
嘹月蘆花瑟瑟浴波秋水茫茫随緣可成棲託何必定
是瀟湘
沈荆石秋渚載書
袖手坐野舫艤舫臨秋溪恐擬張志和僮婢都不携載
書以為伴獨與古人稽
仇英松坂臨流
繫馬松間對坐崖脣一問一答誰主誰賓非絲非竹泠
泠可人流水今日明月前身
遣悶
過雨已五日終風又傍晚其間屢細霏究無救為旱東
北雲勢濃近報霑山館(十三日之雨京畿僅霑三四寸而東北雲氣甚濃計口外或當)
(優霈今熱河総管永和奏至十二十三兩日熱河得雨極為霑足)古北亦渥霈一犁耕
塞坂(昨提督王進泰奏古北口於十三日&KR1204;雨深透山田皆及時耕種)獨此及保陽稽
澤覺猶遠英英力總微蓬蓬狂益亶慰者謂我云自遠
當及近近豈可遲待炎霾象成暵點筆擬遣悶悶增寧
易遣
詠金剛四生
有自無生無自誰羯羅藍值偶居之色空明暗未形際
地水火風初伏時如咀如乘紛擬議弄璋弄瓦别施為
四蹄豈不亦若是慎在其分毫與釐
右胎生
依殼為延八竅呈自然黃白判而生曾傳王政貴不殈
誰識佛經表幻成比及鳳鸞方是瑞便當燕雀亦含情
淵材獨被禹錫誤瞪目仙禽墮卵驚
右卵生
假潤成非水族同化工造物果然工乍看蠢蠢浮波面
旋即飛飛上半空陽滅隂滋消息具風隨雨撇性靈通
遏蒲曇縱無八識亦自含生大塊中
右濕生
蓲嫗甄陶萬物形詎惟久竹與青寧是誰忽爾成獨蛹
類我居然祝寧(去聲)馨脉脉蜎蜎隨所適花花草草任其
停大圓鏡裏胥同照底藉六如方註經
右化生
新蟬
湖岸散悶行新蟬忽弄響萬物自知時時来各技癢嗟
哉夏已仲鳴蜩候無爽渥&KR1204;澤猶靳耕犁待燋壤昨晩
霏細點半刻雲開朗日甚一日愁昭回徒企仰
文徵明綠蔭携琴即用其韻
對坐幽人水閣深詩情六義託高岑待琴更有溪頭者
欲譜臨河綠樹隂
朝隮(五月廿三日)
昨夜轟雷鳴東南殷勢鼓京城霑二寸此不及寸許朝
隮今見西滿擬崇朝雨雲容薄將散眄望徒延佇夏至
兹已近此况亦恒覩寧當付慣經惟益增愁緒過去易
若忘目前艱實苦西北吐英英膚寸合過午今晩或霈
恩滂&KR1204;蘇禾黍
馬和之松下撫琴圖一韻二首
名流題句不言誰(幀中題者七人皆各署號而不書姓名亦無畫者姓名)装褙多
年姓氏遺曳杖秋林同筆法(石渠寳笈有馬和之秋林曳杖圖上等)故應
認是馬和之
膝上横琴者阿誰名當高士傳中遺松濤石瀨相問答
遂與安弦一寫之
齋戒進宫西直門外作
北至將臨祭西郊此進宫曉雲仍漸散夏種未全同農
苦深憐彼時乖益責躬甘膏難再緩廹望晝宵中
題蔵經紙扇
青蓮語句若存亡何礙全提出廣長一握清風滿懷袖
六根五藴合都忘
詠漢玉穀壁
水銀浸久黑如雲(漢玉土浸為黃血浸為紅水銀浸為黑)出壙仍然堆粟
紋詩詠黍苗隂雨膏(去聲)似為此壁著前文
題董源山水
礬頭濃淡皴茅屋淨無塵世事付流水佳賓來近鄰坐
消九夏暑磬折一家人(圖上玉池有董其昌鑒賞語)筆墨過思訓香
光鑒賞真
御製詩三集卷八十九
