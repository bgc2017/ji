御製詩三集卷六十四
古今體一百十一首(丁亥四)
仲春唘蹕廵幸天津府閱河務即事得句(有序)
殷仲春而刻玉時廵惟以法
堯乘四載而錫圭績底何能纘禹睠兹三輔津為析木
之躔沔彼百川海實歸墟之地我
皇祖屢經廵幸灑澹其咨予一人久廑旰宵恬安是籲
第水郵紆次省方向未經臨而蔀屋積誠望幸斯
尤肫懇廼循令典用撰芳晨歴燕南趙北之交兼
輦路舟程以莅七十二淀池方渙汛及桃花一百
五時節剛逢瞻隨菖葉籌宣流於隄牐永期利萬
以安瀾資藏富於閭閻更凖餘三而免賦知豫助
遊休無非事者若增華飾美豈所願乎既命駕以
唘行遂摛詞而成什
四度南廵陸路旋津門曾未駐龍船黃圖衆水會歸地
赤子多年仰覲天二月下旬蹕爰唘十分三數稅均蠲
觀民觀海胥要務
聖蹟昭垂勉繼旃
過盧溝橋
津門莅旌始春仲唘鑾期又自石橋過廻思江國時渾
流初赴壑裂凌(去聲)遠鋪涯層疊堆蒼玉神哉誰所為
良鄉行宫晩坐
别館由旬帝都近往来廵蹕率由斯灑然又憩春風座
朅爾周看四壁詩途接瀛津非遠路心存民物廑深思
眀朝馬首弗西向為是翹瞻一晌悲
弘恩寺戲成
古樹帶煙衢精藍禮佛圖僧如官遠跪鳥識客相呼幽
静自佳矣飾装底藉乎偶嘗香積味玉食覺猶輸
見耕者
秋麥綠方萌春牟播趁晴土膏真潤澤農事始經營不
許嚴呵斥任其紛謁迎憑觀心喜處知弗誤新耕
涿鹿行六疊前韻
翠華將臨漂榆城信宿涿鹿方唘行春雲乍喜低四野
旋惜過午曦光明千村景象頗温飽屢綏之後盖藏好
籌民之政豈多方在敦本不在新巧津門畿輔近之尤
觀俗早應恩沛稠三十二年此初幸緣有事耳失遲留
七十二淀詎遍歴繪圖撮要一望收予有志焉貴目覩
斟酌故守無新修
紫泉行宫十詠
敞軒
遵渤重斯駐紫泉廵南景概憶前年敞軒所喜如予意
露冕觀民一例然
屏山
湖石迎門有路通既環紆復致玲瓏展開屏認誰家畫
淡古知為倪懶翁
鏡湖
一湖春水鏡光圓入淀南流順赴川七十二沽含納處
此番源委攬應全
舫室
湖上軒窗宛若浮江南雅式暢清遊随来老翰工吟句
即景應思不繋舟(尹繼善任江南總督時顔其署中書室曰不繫舟兹以閣臣扈從因及之)
椶亭
煙景欣堪望近郊縛椶為笠代誅茅詩人如擬杜工部
那免無端太白嘲
虹橋
横橋有曲致偏長蜿蜒飛虹寫鏡光朗照中還饒藴藉
步来可以悟文章
魚罾
傍岸魚罾置碧潯無魚亦自覺怡心本来綴景供詩料
那為(去聲)尋常溉釜鬵
石逕
卧者頽然豎者寧由之可以逹椶亭當前更有窪池水
照影還看無定形
竹埭
筍前時節自成叢亦有飄然漠泊風何必雲棲較高下
愛他一例得心空
箭廳
虛眀向遠勢開前弓亦仍張鵠亦懸臂病置兹惜已久
見之心喜故依然
雨(二月廿七日)
過午春雲佈報申甘雨霏灑空間(去聲)疎密入夕益浽溦
澤逮物初發恩霑予始希既欣還既惕敢曰兆佳幾
曉行三首
半夜司更報雨晴幸中還惜自人情凌晨春宇低流霧
大野濛濛潤意迎
秋麥今朝迥勝前露珠含翠欲生煙春光絶勝看花柳
不許驅馳恣馬鞭
農夫行路皆生喜未致泥塗潤亦含一帶柳隄連趙北
頗看風物似江南
趙北口行宫即景
燕南行館憩言留信宿来朝發水郵雨後有風亦含潤
春前憶昔總如流欲開桃意知饒喜學舞柳腰好是柔
最愛西窗拈詠處淀池萬頃望中收
安福艫
御艫安福早來迎一宿明當唘水程瞥眼兩年渾似昨
快心春雨此初晴長篇短什依然閱越水吳山幾度評
勝景那更(平聲)常介意未能忘者是民情
御舟過廣惠橋
前年跋馬過橋頭路指江鄉却猶遠今朝進艇自橋下
景肖江鄉翻似近乃知近遠曷有常廣惠頋名思政本
兩岸老幼夹通津盡誠非飾胥来親違道干譽則奚可
亦曰如子視斯民斯来趙北又如新過去江南已成故
須彌大地水中擎何處非舟堪契悟
淀池舟行襍詠
舟行七十二清河一一徵名那免訛西受諸川東注海
平成大計畏心多
沽水千秋孰考源或淤為陸或河存北南兮合那無異
古派安詢酈道元
掘鯉飛沙水已空滄桑語豈涉虚蒙一時畫艦多清暇
練賦因思左太沖
遼去金来自侮鄰金湯壞祇在逡廵空傳愛國何承矩
瀦水圖因阻北人
扁鵲醫王豈自醫而今隄畔剰叢祠知微却乏知人術
隂計李䤈竟中(去聲)之
西淀流為東淀池淤泥種植各圖私夏秋潦或艱容受
此在長官善理治
過中亭河紀事
中亭入玉帶玉帶即清河中亭洩渾漲壑窄難容多蕩
漾沙遠留至此為澄波受小不受大此理信不磨嘉淦
(孫)督直時(在乾隆庚申年)謬聽人言訛謂渾河故道即此實非
他建議放乎此千村歎淪濄知誤乃改為(嘉淦議開永定南岸復渾)
(河故道後渾流下注浸溢田廬旋於辛酉春堵塞)民已嗟蹉跎不十不變法語
誠不我詑經過得親見(中亭河受永定金門閘盛漲分減之水消納無多及至玉帶河)
(則已成清水孫嘉淦誤聽人言於金門閘之上開放南岸水由牤牛諸河下注中亭至不能容遂趨窪地村民)
(受潦因命急堵築决口方不為患今親臨閱視益知嘉淦前議之謬向曾有詩紀事因詳識而正之)悔過
成新哦
聞京師得雨誌喜
當春好雨灑新城即繾遥情到帝京同日亦欣霑二寸
興農正值先(去聲)清眀因思足食無他計惟籲休徵利始
耕目覩畿南誠遍被青蔥麥色夹途迎
蘇橋襍詠四首
脩禮予之主簿禄幾曾赴任柳河廳長橋却說老蘇建
未讀歐陽墓誌銘
尸祝斯人理亦宜(河北岸有蘇簿祠昔人建以祀蘇洵)幾間老屋水之涯
眉山材品河干境伯仲虎丘短簿祠
勸農詔是漢文為唐帝書之念在兹
臨賜撫臣示
明訓(康熙四十一年勸農皇祖廵閱河隄臣李御臨唐太宗書漢文帝詔以賜撫光地建)
(亭勒石蘇祠側)敢忘繼序仰豐碑
碑亭左側有書齋點綴軒窗致頗佳偶爾經過解纜去
費如許為不紓懷
搶風
西風舟逆西東風舟逆東㮄人例守此謂之搶上風及
至過橋洞扞格反不通天下本無事擾之因人庸矯枉
過正者何不用其中
閱文安隄工
辛巳秋行潦風浪掀喧豗文安本大窪長隄報澷開清
水向南洩百里遭沴灾蠲賑命妥為急堵决口培蘇橋
至馬村加高益厚皆大工癸未就涸土耕犁排連年幸
有收元氣復田垓隄上兹臨閱士民欣我来叩謝爾莫
亟吾猶抱慊哉
恭依
皇祖閱子牙河詩韻(有序)
子牙河滹沱下游也逕大城縣之子牙村始得是
名夫滹沱在昔即已著稱而子牙之名則非古乃
縣志謂其地有子牙廟即釣臺遺址所言無足據
按史記載吕尚以魚釣干周西伯西伯獵遇於渭
之陽注引酈道元劉向之說以証雖磻溪渭渚釣
迹不同而其地尚皆近岐西故文王出獵得遇之
自為可信至此地距岐數千里安得有釣璜遇主
事盖古蹟流傳率多假借不特釣臺說涉荒唐即
以大城為東海之濱亦非確鑿不移者紀載家傅
會失實者多矣子牙村之釣臺何獨不然既閱河
成詩并為序而正之
滹沱至此號姜牙傅會從來紀載家北界地高南界下
八分水帶二分沙籌防沃土資堪&KR0927;庶免村人歎作鰕
碑仰
行間將字裏
愛民肫意緬懷賖
格淀隄至臺頭西南而止命接築至千里長隄因
成是什紀事
禹貢無隄水亦治後惟頼此障防之常虞渾派北瀰至
間有清流南漲時格淀意佳何忽止鳩工命續要堅為
村民喜躍從心願力穡趨時勉莫遲
於臺頭行館作
行館一區搆淀濆水營艱築致斯勤(舟程例設水營臺頭淀泊環繞地多)
(支港水營卡障難以施功地方大吏因於爽塏處建行宫數楹以供憩頓)無過晝夜憩而去
何必軒庭綴以紛岸柳春光染鵝色溪波風意漾鞾紋
臺頭設復循名義吾正慙焉在漢文
清源堂
書堂潔治淀池潯維暮之春適憩臨廵狩無非廑民莫
詠歌還以絜官箴遠帆望帶夕陽去歸棹看從别浦尋
大法小廉清固美求源應自始吾心
水縴
一片蘆汀縴道無兩行艇纜拽平湖黃頭省事誠嘻矣
紅帽偏勞亦念乎(拽縴者以紅帽别之)欸乃聲中過蟹舍蜿蜒勢
裏擬龍鬚御舟博大堪承重行處原資衆力扶
協性齋
揚芬港上館協性予(上聲)名齋詎曰逸為務端知静與佳
有書堪悅目望水得澄懷自足消清暇燈船不許排(是日)
(地方官欲備燈船命罷之)
滄波樓用金山遠帆樓韻四首
水樓俯碧似金山逸興遄飛片刻還設問往還何所見
妙高臺在翠微間
滄波縠影漾微風綴景樓欄致頗工不許燈船將晩放
恐防著相(去聲)太相(平聲)同
涵漪萬頃澹平流天水空澄興雅投意外設如遭異潦
宣防難措是斯州
層閣迥臨東淀池魚村蝸舍望中披黎民各有謀生計
引養引恬為度之
上巳
上已舟中過良辰信未孤不須杯稧飲寧作水嬉娛岸
綠煙横柳汀黃浪起鳬山隂王内史景趣底相殊
寫盆梅一枝戲成是什
船窗亦自有盆梅恰似寒山别墅陪率寫一枝聊寄興
笑予結習未忘哉
水營
風順舟行速行營莅淀濱今朝仍水宿明日至天津蠛
蠓羣飛暖芷蒲争刺春午過餘暇久問政惕逡廵
題望海寺二首一韻
南運河邊望海寺海其遥矣海河然觀音是佛觀察智
(是寺前殿供觀音後殿供如来不無意也)普遍三千與大千
李賀詩人具卓見杯中海水瀉猶然堂中大士如如望
道里那更(平聲)計百千
至天津策馬由府城觀民閱河遂至行館駐蹕
省方兹日莅天津策馬沿隄入綺闉三十二年念常注
京垓兆庶意俱親地當南北舟車要水會東西河海循
何必管絃繢民樂伊余所喜在還淳
命免天津府屬積欠銀糓並及直隸通省積欠銀
糓詩以誌事
天津瀕海濱沮洳實澤國以此多積欠可任催科力遊
豫貴休助逭逋資職殖(天津闔屬積年尾欠及緩征銀七萬三千餘又積欠屯糓及出)
(借未完糓十三萬四千五百餘槩行蠲免)絜矩念通省那無向隅泣一律命
免之(直隸通省積欠銀四萬九千五百餘糓六萬六千四百餘降旨一體豁除)俾民足衣食
民足孰與不司農莫悋惜
偕樂堂
行館海河上顔之偕樂堂無過停信宿頗覺費鹺商擁
馬萬民近入門一逕長頋名思義託九㝢富耕桑
播醇齋
春朝上巳後柳墅海河濱(是處有古樹而柳最多)煙意柔條挽露
光嫩蕊勻向花開戶牖把卷異艫䑳却是懷慙處德風
播未醇
海棠廳
一樹海棠石砌邊種將百十有餘年清明未到花時節
紅蕾綠荑意躍然
五閘
五閘洩坡水海潮亦藉通(五閘起天津城外之東關閘訖於白塘口閘以𨗳城南坡)
(水窪積水洩入海河冬春水少時間亦乘潮引海河水進閘以資灌溉便民汲至五月朔後海潮信大則閉閘)
(版恐防海河水為潦然坡水亦不能外洩至九月海水歸壑方可啓閘洩水而田亦已受淹矣是節宣雖當盡)
(人力實頼時也天工暘雨之)宣防盡人力休咎頼
天工一道長隄亘兩行綠柳叢村莊非富庶歴覽廑何
窮
清晏堂
明日將觀海今朝近憩居閭閻策安堵河淀閱歸墟却
以延閒賞還嫌費潔除溟瀛願清晏殷若意翹予
微雨(三月初六日)
春雨實難遇微飄亦自佳風来東北好雲佈海天皆潤
意連煙樹濕光泛露荄勢闌曦影放又為(去聲)惜生懷
夜齋
海濱信宿夜齋清小雨剛過星宇明却憶陳園前歲景
濤聲雷鼓殷三更
海神廟瞻禮述事
崇搆海河濱初來拜謁伸配
天常亘地濟物即為
神紫澥安瀾慶青蓮示法真(廟後層為大士閣因書紫澥青蓮扁額懸閣上)
兩朝碑仰讀(殿前有碑文皇祖亭敬皇考御製並建奉)
意總為(去聲)斯民
觀海臺觀海作
蕩蕩津門瀉大沽滄溟東望尚遥紆清流渾派歸淵極
坤括乾包充德符豈似餘杭沙漲藉况經自古海氛無
(天津本係海套又有長沙如□亘阻海口船非乘潮不能進且東為旅順東南為登州府中有廟島乃外洋門)
(戶船所必經有此扼要故明季倭寇從未敢至天津)留都来往糧艘運總濟吾民
闢坦途(沽口距奉天義州千餘里商民每因盛亰糧多價賤運販津門一帆可逹或盛京等處偶遇米)
(貴亦可從此運往接濟見皇祖海神廟碑記)
瀛裔
廵方到處廑黎黔瀛裔民風策馬覘力穡仍艱登稷&KR0927;
資生惟是藉魚鹽蘆田概與均蠲負沙戸因之期引恬
斥鹵安能變膏壤漢時早說海波漸
曬鹽場
釜海曾無薪爨勞引潮曬日鬻盆牢勤劬事業營千竈
(雖不煎鹽亦稱竈戸)次第工夫藉五壕(曬鹽之法穿地為五池以次相屬土人呼之為圈旁)
(為一溝窒其外候潮入蓄之汲貯第一池令滿曬五六日引注第二池逓曬逓注至第四池則味漸鹹而為滷)
(量滷之稠稀準日以曝乃納之第五池復曬視凝如雪霜則鹽成矣)大異浙東更淮北亦
寬背負及肩挑(附場居民掃括場地剰鹽肩挑背負三十斤以内者聽其就近販售亦所不禁)
籌惟商與民胥便别悉情形在此遭
清明
曉發還章武晴和風日良望村深柳色撲馬愛牟秧别
館軒齋近應時花木芳午過復微雨農兆卜其康
晴
清明不宜風宜雨昨日雨風皆有之傍晚風息似雨勝
隨亦無力收棼絲徹夜問雲至詰旦晨起猶隂旋放曦
一以為幸一以惜惟是籌農無射思
閱武
重鎮海疆守今来况始過因之觀素習可說不揚波結
隊明組練伸行列鸛鵝廵方應詰武行賞意猶多
海光寺
像設花宫坐大慈普陀彼此孰然疑可知海印發光處
正是如来按指時
賜直隸總督方觀承及其屬吏食因以示志
近臨及遠幸陸路與舟程胥自黃圖始常随紫盖行實
勞應示惠供逸莫頻營咨爾官箴勉毋孤循吏名
津水早春詞用錢陳羣韻並寄去命和之
香樹齋集偶披翻清虚婉約真除煩早春津水詞更美
正值三月停廵軒近海民計夙所廑幸看氣象猶飽温
摩肩接踵日輻輳迎鑾出欲空巷村江南輿情一例篤
為憶詩客安詩魂當年慵書此閱歲每有佳句無斧痕
自從歸去樂桑苧直沽塌淀空潺湲詩筒遐寄俾賡韻
睪然南望紛川原
西沽二首
西沽三水滙流處南北運河清貫中徒恃隄防寧有是
要當善𨗳俾宣通
郡城清曉返廵鑾迤邐西沽策馬觀行過煙村大隄接
御舟早已候河干
月
暮色曖熹微蟾光暎水輝岸紋清可掬舲影淨相依不
共波流去寧留天際飛檣燈遠浦見江國認幾希
閱筐兒港減水壩
𨗳流還濟運
聖訓久昭垂(壩臺上有碑建皇祖御書𨗳流濟運亭敬奉)夏備減漲用春
来斷港時酌中誠已善籌外小資治(北運河遇夏秋盛漲時藉筐兒港王)
(家務雨減河分洩由塌河淀七里海入海舊時壩身出水處高於引河七尺以致減水跌落成坑今諭方觀承)
(接築十五丈使坦坡漸下以𨗳其勢)敢曰
繼繩凛安民意廑斯
南苑
路便臨南苑春郊試小蒐草輕馬逾疾弓燥手還柔業
已三年閱因教四日留前題廵壁讀祗覺歲時遒
問和親王尚能馬射否辭以臂病因成是什誌興
臂病爾我同馬射我勝爾(邇年因臂痛不事步射然每遇行圍馬上命中則仍如昔)
(也)那忘卌年前逐兔争馳此滿眼領兒孫蒼顔對兄弟
然豈可言老承
歡永
萱戺圖逸爾或可習勞我難委一圍連中(去聲)三(十三日早由南)
(紅門至舊衙門途中行圍連射三兔中之)亦足言止矣
德夀寺
收圍臨竺宇屏息禮金身松柏祗如舊殿庭已焕新(是寺)
(曾遭回禄因重造今仍金碧焕然)遷中有常住義處即能仁(習武義之屬故云)
古鼎益蔚翠(殿前古鼎巍然翠色可愛向曾有詩)那知秋復春
舊衙門行宫即事
衙門傳是建前朝提督於斯駐豎貂作我行宫還覺侈
知他國政易淪消庭餘古樹隂猶昔砌繞新苔色報韶
虚牖已抛三閱歲蟾光仍此傍清宵
永慕寺
皇祖建斯寺追思
莊后遥向年重葺宇(在甲申)此日又憑寮梵樂僧迎奏(此寺)
(向設喇嘛僧)風旛心與飄問予永慕者欽曰在
神堯
詠裕性軒前玉蘭樹
玉為體質蘭為馥風韻偏饒秀且森三十年前春色在
對花那是去来今
儻然来值儻然開一樹庭前萬玉皚不是前身是江令
安能頃刻辦斯哉
澹思書屋
裕性齋傍屋斯惟小勝之猶嫌十笏闊恰置一窗宜外
景亦非遠中情雅得怡芸編供枕葄總是澹思時
陶春室
嫣紅姹紫意方豪静室盎然值此遭欲問此前司化者
昌昌春色作何陶
古秀亭
曲廊角有亭亭迥廊級登都無十餘步儼具高下形培
塿孰卑低泰山孰崚嶒安名與立字總屬人呼稱何當
去言詮澹然無外營古亭秀而野坐此悅性靈
即事襍詠
即事無題觸緒成此行水陸歴行程往還廿日消一瞬
贏幾篇詩作證盟
春郊小獵習軍儀狡兔爰爰淺草陂磬控雖仍能命中
(去聲)自知不及少年時
清明之日雨兼風休咎占農未定中邇日雨稀風漸作
預為農慮劇憂忡
鳳河尾入大清河渾刷清輸資用多昨過野橋成斷港
䟽源圖欲益澄波(鳳河發源南苑之團河其下游𨗳永定河澄清之水歸大清河入海昨自)
(天津迴蹕過鳳河頗有斷流處因命䟽濬源頭淤塞以資暢逹)
行宫三處各信宿各有前題泐壁間一晌從頭一讀遍
半應留耳半應刪
坐看窗影向西移窗外花開不譲時眀日駕言御園返
緣曾出告敢逾期
微雨(三月十六日)
昨夜風狂無雨望五鼓雨作風亦停晨起行宫動歸蹕
潤郊猶冒棼絲零秋麥已長春麥茁沿途綠意欣蔥菁
無何西北捲雲脚量来寸澤又未成亦知暮春之半農
期仍可待未免珍惜心怦怦
白雲觀
琳宇城郊外輕輿此重(去聲)過真花春爛漫仙樹古婆娑
懶問長生訣虚傳金籙科羽流嘆年老嗟爾術云何(住觀)
(道士李陽玉將八十歲每以年邁氣弱為嘆故戲及之)
廵方返蹕至
暢春園問
安之作
往還消廿日言返敬詢
安
食履逾常泰趨承實倍歡春郊雨滋麥澤國海恬瀾奏
博
慈顔豫仙園和氣團
晨雨(三月十七日)
晨雨復微飄廵檐望迥霄雲猶時漏日風未不鳴條如
是遷延過原成朗霽消晴難期亦已隂弗霈無聊
題陳容九龍圖
竒筆驚看陳所翁畫龍性訝與龍通劈開硤石倒流水
噴出湫雲浮御空變化老聃猶可肖形容居宷詎能工
乾元用九羲爻象豈在三三拘數中
題金廷標仿陳容九龍圖即用題陳畫韻
棲霞山樹會昌翁陽數神模概可通謂若無翻驚乍有
不鄰虚復解摶空羣從定是趨雲伯大霈寧須藉雨工
陳固似哉張似否壁飛作&KR0584;望顒中
晚雨
晨風吹雨去晚風吹雨来&KR1268;雭聲漸密牛蹄涔積階濯
紅芳滿花浥綠潤到苔將謂霔久延大田一犁皆無何
西北天復覺雲脚開蓬蓬勢更張惜望徒徘徊
御園暮春
御園駐蹕返廵方邇日心懷欠悅康祗慮面從慎庶政
那因背過惜羣芳嘆無好雨春將暮剰有殘花風更殃
萬里軍情重繾念佳兵戒亦武應揚
緬夷僻在荒陬初未嘗欲興師勤遠昨莽匪既平其
首惡竄入緬境自當向彼索逋且楊應琚抵滇後即
奏稱緬夷連年擾及近邊歴任督臣姑息貽患不可
不窮究根株適木邦蠻暮等相率投誠遂以為有可
乘之機急欲籌辦意亦未為不善乃受降以後漫無
成筭致緬夷復侵歸附之區新街小挫楊應琚即憂
惶成疾李時升朱崙等惟事畏葸退縮賊衆益無忌
憚更入内地凌犯土司楊應琚病懵失智屢據綠營
欺詐之報飾詞入告謂已殺賊萬餘且云緬酋乞降
欲圖罷兵蕆事經朕察其舛謬支離嚴切詰問始將
詐妄實情自陳請罪並稱緬夷一面詐降一面仍闌
入抄掠是欺朦失律之提鎮不可不嚴懲調度乖方
之督臣不可不更易而緬夷之鴟張稔惡尤不可不
興師問罪因命將軍公明瑞前往總督滇黔整勵戎
行用張撻伐以申國威而靖邊徼
時哉行
時哉時哉昨日過去眀日未来過去者既堂堂而逝矣
未来者亦冉冉其迅兮變通者趨也无咎者因之日中
必熭黃帝著辭上得於天詎惟要術也歟先天弗違後
天奉斯好從事而亟失何能誣我宣尼
豐澤園演耕作
耕耤必演耕重農勤一再演者引以習精義固有在推
返雖易事思艱惟耜耒詩詠来牟貽書稱土物愛緬想
卅年前從行此承
誨
春耦齋
弄田耕罷憩華齋宴坐芸窗却&KR0832;懷為憶良農勤畎畝
茅檐安得暫閒佳
豐澤園
亭榭各標額總名豐澤園
當年廑農圃(園規制樸素環以桑径稻畦所因皇祖時建為幾暇勸課農桑之賜)
(名豐澤云)此日緬
文言適以習耕至對斯古屋存何當霈甘雨生意攬前
軒
植秀軒
望之漠泊即之遠軒榭如登綠玉臺設以菁莪興植秀
育斯亦願得真材
北岸望瀛臺不至
輕輿北岸望瀛臺樹亦隂森花亦開却以作風遊興懶
况吾本不為(去聲)遊来
淑清院
液池東北角来往必由斯景淑昌百卉境清恒四時席
猶未暇暖輦又向前移世若稱太始(太清之始日月淑清出淮南子)吾
方愧對之
題韻古堂
斯民三代語難刪每至溪堂輙赧顔韻古要當行古道
豈關十二鎛鐘間
千尺雪
滮㳚奔流赴澗灣青蒲白芷漾潺湲如云雪裏寧有此
答在仙家日月間
耕耤日祭
先農壇禮成有述
歲紀日躔合六宗
典祀徵敢云禮儀習惟是敬勤增粒食敷
天錫帛
禋恭已承密雲猶未雨顒冀轉難勝
微雨(三月廿八日)
過午雲低宇又無風起蘋飄零剛濕地倏忽露高旻其
奈澤成假惟增愁是真未霑分寸際慙愧說依旬
題楊大章碧桃翠雀
種樹早聞和露潤開花偏是帶冰紋翠禽擇木棲方穏
相喚飛朋意甚勤
御製詩三集卷六十四
