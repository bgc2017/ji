御製詩三集卷三十
古今體一百十一首(癸末四)
耕藉還宫經郊外即目
園居一日又還宫耕藉時因告協風艱矣逢年已洊饉
先之力穡在予躬籠衢懶問柳煙窣被隴欣看麥露芃
究是近畿資助厚遠村僻壌詎能同
豐澤園演耕作
耕豈端資習
先皇肇重農一般田器戒三墢藉儀從祈歲有虔志畢
功無惰容旋當千畝莅敬事勅司宗
春耦齋
習罷春耕小憩遅綺忩點筆更餘思狹廬多有腁胝者
念彼應知愧在兹
偶題澄懷堂
澄懷實不易由言若箇能蠲萬慮煩設使予心概排遣
賴誰嘉惠此元元
賦得晴欄花韻
淡蕩風情惠晏温旭色鮮催開無紊候弄影有餘妍對
埭真佳矣憑欄属偶焉渾成羣玉府詎秪飬花天香染
荀郎袖韻宜謝客編春臺予有志寧獨錦蘤然
齋居即事
常年望雨際今春望可無然此因澇後過甚多泥塗竭
力督䟽涸稍稍耕犁扶恤民不恤帑責人先責吾况當
藉千畝敬事敢緩圖三時期尚遥思艱以嗟吁
題褚遂良書老子西昇經
不愛文竒愛字竒端莊中復具流離遂良師事逄干者
何乃書稱帝嚳師
婉暢容夷有是乎師承得力右軍摹了知獨甲㐮陽錄
何必兼思右相圖
祭
先農壇禮成遂耕藉
吉藉將耕墢
先農敬祭壇粢盛供
上帝耒耜率千官樂史祥風叶稼臺田器觀潦餘祈殖
榖怵惕更難安
耕藉禾詞四首
勤民大事考禋宗御耦躬臨百辟從罷設綵棚惟露冕
(耕藉舊例設綵棚覆畝朕命罷之)匪緣節用實欽農
一墢三推古禮詳更教加一肇
先皇重農要欲所無逸
家法繩繩自我蘉
三九班陳王與卿遵儀將事共寅清兩年盛典䟽巡狩
(辛巳壬午皆以巡行未舉是典)一意祈豐益敬誠
土潤無資潑水脩亦非望雨盼鳴鳩青箱依舊黃牛瘦
澇後農艱實有由
唘蹕恭謁
泰陵即事書懷
東歸慕志早西懸為是瞻依又隔年吉亥剛教扶黛耜
翼辰遂復唘華旃羽林不許輕蹂躙方伯申言速𨗳宣
(時以天津文安一帶積潦未盡消涸申命恊辦大學士兆惠會同直督方觀承前往相度宣洩)此逮麥
秋猶兩月戒盈漫頌茂芊芊
過盧溝橋書懷
微波春水漲沙灘詎啻春微桑且乾祗以渾流非一往
每防夏汛有千難作隄已逮騎墻勢輸尾惟圖措火安
(下口運河為之阻渾流既不可入運惟使蕩漾於淀池及窪地自乾隆元年以来已三易其處矣今之下口據)
(方觀承以為可行二十餘年知其非長策而實無計可圖也)博覽從来治河策不寧
斯矣為長歎
途中即事
兩行煙柳越婆娑舊路時深已作河不惜星星欲爾許
祇憂總總竟如何有成夫子三年用永慕
鼎湖廿載過恒憶佛肩愁弗逮最增愁是此途多
麥色
西来麥色較東強詎敢先言餅餌香忍餓憐他播種出
慰中總切視如傷
襍言
行過高原處攬轡問農父云不雨無妨其意似資雨曾
未數里遥下隰多濕所農言不雨佳雨實艱種黍以予
觀大局麥苗已全吐大田亦種齊雨不雨均可(叶)所厪
在津門䟽涸功半補(海河宣𨗳積水五&KR0309;之外現既增䟽十溝旁近被澇二百九十一村)
(已涸二百有十田畝漸次播種餘亦日减數寸復命兆惠同方觀承再赴津門詳度蕆事)益以雨仍
潦安望春耕舉邇日頗多風時復霏塳土一幸不雨暫
一懼不雨久(叶)方寸萬慮多所從竟奚主然無非為民
襍言識心苦
過安河疊辛巳舊作詩韻
辛巳過濡水初命濬濡源安東及高陽仿彿名同傳(濡潤)
(也故以名水者不一而足在直隸已有三說文出安東入漆涑者涿郡之濡也左傳出高陽者河間之濡也廣)
(輿記出易州窮獨山一名聖女水者即此地方大吏名之曰安國河條陳䟽渠事宜乾隆辛巳凖其奏賜名安)
(河是濡在州北為三易上源之一又獨石口外濡水讀作難即灤河源字同音異與此無涉也)聖女出
易州實與易水連歲久浸入沙無足資灌田天然利民
澤可使虚滲乾發帑俾䟽剔其功非唐捐安河易新名
聽予有後言雖云善其初久要宜敬旃閘&KR0309;時脩治俾
毋濫軼川輪日以輸溉人和可格天經過示梗概所重
惟籲年
永慕齋
别館
紅墻外蒼茫睠嶺煙質明將有事徹夜耿無眠
冠劔惟希見露霜又隔年暗琴階下滴総是寫哀絃
恭謁
泰陵
呼
天難應地萬古不春時到此驚如昨無言秪益悲愛民
承
昔篤勤政勵今為九叩還三奠逥瞻欲去遅
風
邇日東風頗覺頻沙田堀堁見揚塵或言沮洳利水涸
已慮因循防雨屯好惡真教難定已溺飢惟是厪憂民
眀知時若原艱致時若今年盼益諄
半壁店
前朝方過去今日復歸来一瞬誠速矣百年視此哉簾
垂風自捲花對客新開何必懷虚擲摛毫與作陪
菜花三首
菜花韡間麥苖芃一片黃雲颺惠風亦有蜂遊將蝶戲
絶勝李白與桃紅
連阡正色燦裳裳漫議枝頭不吐芳功在閭閻資日用
此香真比蕙蘭香
花葉分眀兩色披亦農計也禁驅馳衣裳黃綠非顛倒
邶邑風人若刺為
迴鑾詣
暢春園問
皇太后安
展叩禮咸施迴鑾謁
聖慈曰方敢易地言復不過時
純嘏惟
天錫遐齡以
德基蟠桃花滿樹舉目是西池
賦得從善如登(得難字八韻會試題)
四德曾掄長(易文言元者善之長也)一心亦有端(朱子詩因心有明訓善端得深)
(培)雖云本皆具可識欲從難䟽易義猶著逸詩語豈謾
舜因樂取大回致末由歎克已祛非禮同人應(去聲)所安
况居元首貴敢棄讜言寒九仞虧當戒片長納必殫遐
思虞夏積景仰意遑寬
和蘇軾過溪橋詩韻
南山幽邃處結庵倚陵邱其上多風篁四時恒似秋庵
名曰方圓無礙何著留辨如口懸河訥若龍歸湫訥辨
兩非真題齋強出頭當時過橋笑至今溪水浮却擬問
東坡底重較劣優惟餘嗑然聲不共逝波流懿彼泉石
間我亦曾吟遊然無學佛閒而有勤民憂
愛烏罕四駿歌
天山左右多回部聲教古艱通譯鞮分疆劃界各領衆
其名不可僂指稽愛烏罕實土著國遥在拔逹山更西
遣使進表非招致浡泥蠟紙金字題先以乘馬色不一
嘉誠那責比物齊使者郵至早賜遣按程馬到憐穿蹏
曰&KR0865;超洱菊花簇度西海忽蹀金隄(右超洱&KR0865;)昂蔵之駵若
歕玉用昭徕遠房星低(右徕遠駵)有騋有騋生月&KR1633;一形十
影耳竹批(右月&KR1633;騋)凌崑之駿色正白不湏鞭策行追霓(右凌)
(崑白)高逾七尺長八尺為龍一一皆駃騠于闐董氊四五
尺(見李伯時五馬圖)伯時圖畫猶艷提别毛按品予嘉號永誌
底貢無乖暌所幸在此懼在此太保作訓吾將徯
題張宗蒼竹塢林亭
般礴曾看運意親無多煙樹足精神虚亭留待千秋客
活畫重逢百代人
遣悶
盼風風甚又嫌風過恐沙埋稚麥芃似此愛憎期必得
果然天地憾猶同已思小雨滋當好復慮低田涸未空
展轉不知何所適更無閒緒問芳叢
賦得宫漏出花遲(得含字八韻)
景短晷長候御林春已酣聲聞高閣報影在液池涵隔
葉徐傳響出叢似帶馣疇人方戒井院吏正擕籃飄若
芳蕤護度如香氣含金徒遅抱箭朱鳥欲停驂宵旰扵
焉對寒暄亦藉探幾曾恒有喜惟是每懷慙
静鑑室
鑑以照為德更以静為用惟其物不示是故形随貢既
無妍醜見亦免愛憎中題室擬銘盤甄心企空洞
四宜書屋
樸斵三間足攸芋四季佳堪消機政暇仰緬聖人懷山
色迎眸静禽音入聽諧碩言肯堂構未得識根荄
春秋花月好風雪夏冬佳一室過容膝四時都惬懷琴
書趣逾永池館静偏諧綠滿窗前草因之玩道荄
無邊風月之閣
清風明月無盡蔵千秋公物何拘方高閣之中非享帚
高閣之外随探囊乍思玉局賦赤壁又若青蓮歌襄陽
咄哉無逸是我所安能效彼恒徜徉
飛睇亭
翼然亭子冠嶔嵜規仿龍泓式創為(龍泓亭在西湖龍井上)飛睇
寧論千百里直如井上朗吟時
綠帷舫
傍水林齋葉吐齊煙舲疑掛綠帷低設如借與青蓮李
應是風流到剡溪
遠秀山房
山房来遠秀宜望復宜餐朝暮嵐和靄杉楓翠與丹虚
明無盡蔵遥緒可探端緬想陶徵士方當五字安
題葄經館
書館信攸寧新名曰葄經無忘惟好學有暇每来停沼
刺削蒲綠芸馡汗簡青箇中如尚友李揆足芳型
山影樓口號
無定是山態雲煙朝暮殊笑予真捉影合付小樓圖
夜雨(三月廿一日)
懼雨未久侵尋望輾轉無非憫農苦常年望愁在未来
今歲望愁加過去潦餘麥秋益廹切亟待青黃接二鬴
邇日不雨縦可待風則甚焉苗覆土二更報雨纔作聲
三更雷電勢已鼓四更即止量地看不過寸餘嗟何補
一宵不寐盼成空京兆奏章朝閱憮
襍言
幽谷惟無私有至斯荅響洪鐘惟虚受来叩必應往河
海不擇流故能成其深泰山不譲壌故能高萬尋衆力
並則萬鈞不足舉羣智用則庶績不足康尺有所短寸
有所長一日二日廼有萬幾動曰已是誰言厥非
無寐
寸雨剛教潤昨宵終朝隂偶細絲飄春雲入夜仍虚度
無寐惟慙六幕調
馬遠江山萬里圖
岷峡西来海去東横陳南北戒寰中計之萬里惟斯耳
牛女遥源固莫窮
和闐玉幽厓垂釣圖
跽餌幽厓上直鈎應不嫌設如尋姓氏弗吕定為嚴
書和蘇軾過溪橋詩畢復成一首仍用其韻
摹帖無少似仰山還隔邱書詩偶師意望梧頗識秋一
如米臨唐懾於真蹟留(米芾帖有展文皇大令閱不及他書臨寫數本不成信真者在)
(前氣燄懾人之語前段臨真蹟似之)一如董書杜石浦懷深湫貌相非聖
教㾗乃同釵頭(董其昌書杜詩自識仿聖教序張照䟦尾云貌相之無絲毫似七十老翁豈漫)
(以欺世誠於此頂𩕳有眼許與共學書是言洵得摹帖神解後段書和韻詩似之)天缾揭其義
眼巨言不浮而我此何為嘵辯劣與優蹟蔵作者三(蘇詩)
(及米芾董其昌真蹟並蔵内府茲臨坡書長卷付龍井弆蔵以當紀遊)亦共雲煙流徒因
付名山聊記曾一遊終非所當勤當勤如舜憂
王元中古木幽篁口號
古木似撐羅漢臂幽篁如現龍女身如是說法如是聽
倒退一切拈椎人
題煙月清真樓
春煙淡蕩罥柳絲春月徘徊臨華池不嫌冉冉互暎帶
雅宜淰淰相逶迤輕籠那礙虚明委朗照兼之點綴綺
兩層樓室四面忩俯暢遥吟無不美真為清體清真用
煙月名殊其實共底湏秉燭與飛觴大塊文章工錯綜
多稼軒
弄田園北鄙引溜藉輸斟幾罫塍遥疊數楹軒上臨黃
雲菜花甲綠水稻秧針多稼孜孜籲
當年此日心
農器圖十詠(有序)
我
皇祖題耕織圖於凡耕夫織婦力作情状之時之事無
不繪其神而詠其苦以示衣食為生民要計也語
曰工欲善其事必先利其器茲於多稼軒中命工
寫農器十具各系以詩農之器多矣然自初耕以
至納稼十器大段已具書不云乎惟土物愛厥心
臧俾日目厥艱心厥勞較之圖豳風而書無逸者
此物此志也
犂
耒耜由来揉斵為叔平始教以牛施深耕利用希多穫
玉食惟當念在茲
耙
渠䟽破塊佐犁功著土根牢且避蟲踐履欲頻培欲密
即云為學豈無同
耬車
耬車播種有神權一日能教一頃全曰力曰勤曰巧備
雨暘時若尚由天
䃙碡
南畝雖云播種齊更湏䃙碡壓塍畦功夫不惜層層進
所戒荒唐志或擕
鋤
去莠扶良古所聞萌之薙氏教春耘鎡基要在待時舉
鋤雨吾方望甚勤
水車
龍骨翻車置水濱農家灌溉踏雙輪憐他胝足緣無雨
慙作高居調幕人
銍艾
我稼當秋幸有逢腰鐮千畝日相從可知銍艾奄觀日
爾許艱辛弊老農
連耞
村屋邊傍築圃平振莖留秸起耞聲丹青不是圖山水
仿彿當年刻木情
簁
粗細筲三簸用精古稱玉柱豈虚評請看納稼猶無暇
幾變勤治(平聲)粒乃成
杵臼
小過曾聞取象觀冬宵相杵豈辭寒自耕及穫經多苦
農父何曾得飽餐
西直門外即事書懷
低麥已吐穗高麥纔三寸高低胥待澤望雨中心悶悶
望亦我常今年益徬徨潦餘民洊飢亟資接青黃青黃
惟此賴邇日風轉大蓬蓬鎮揚塵披襟惄無奈無奈惟
自尤較量憶從頭盼風而懼雨春暮猶然愁春暮忽立
夏曾未十日暇盼雨而懼風秦越情殊乍情殊殊實同
無非嗟我農行當舉
常雩沛恩希
鴻濛
鏡清齋
水齋液池裔紆蹕小停留數月方一至中心惟覺羞監
民兹有會育物那無愁明日臨遷座虔居合戒遊
古柯庭得句
春俶過(平聲)茲春暮来流隂瞥眼信遄哉古柯依舊吐新
葉生意何妨在死灰
題畫舫齋
北岸輕輿復轉東偷閒一帶攬煙宫春光九十勾消盡
(是日三月晦)逝水如斯晝夜空遊不觧愁思麥雨坐疑徐進
静帆風每當適意多慙面為有民艱默忖中
齋居即事
低田甫得種高田已出秧麥有結穗者有纔三寸強望
雨雖未廹愁乃倍徬徨灾沴洊臻後亟待接青黃
雩祭舉龍見希霈甘膏霶然非至太甚不敢禮異常(每當)
(地實雩祭望雨甚時或徹大駕不御輦舊歲霖潦之餘潤得數寸雨即佳不致旱甚故一切禮儀如常心)
(雖愁望亦不矯情為過甚之舉)心則慙甚焉惠寧籲
昊蒼
小雨(四月初二日)
小雨曾無一寸滋齋宫剛見濕前墀可知露冕無言際
総是風庭抱悶時
山東河南撫臣奏報得雨誌懷
一日連聞兩處霑遠欣翻致近憂添雨纔濕地風吹去
慰在他方愁此兼已少閒情花委砌偏多煩緒絮糊簾
齋宫静飬神心謐祗覺勤民志未恬
詣齋宫作
天橋南潦水退盡草方青即是望霖候予心靡刻寧逶
迤度葩瑵怵惕入
櫺星九叩瞻
乾宇顒祈雨霈靈
癸未孟夏
常雩禮成敬述
去歲南巡敬遣官躬親龍見舉
雩壇自尤畏雨嘵春月即漸希膏卜日干調幕無能惟
已責升薌有恪籲民安大田雖種麥秋待敢信慰言時
尚寬
題宋高宗賜張浚勅
艷詡忠勤因自遁(前勑有云兇渠宵遁同惡自奔寤寐忠勤不忘嘉歎)秪聞開拓
俾徐謀(後勑有云慨風塵之未靖仗忠義以親行首固邊防徐謀開拓)居尊無復軫餘
慮(亦用佑陵語)真忘淒凉五國憂
陕西巡撫鄂弼奏報得雨
春雨北方率艱致河南山左已先霑復聞秦郡膏均逮
獨是皇畿澤尚淹慰不抵愁愧心所近尤切遠&KR1370;眉尖
懼雲未久望雲劇幾度徊徨巡步檐
詣玉泉祈雨
地靈
神所宅禱雨每親来又值虔祈矣真成慙愧哉麥臨秋
待實稻入夏初栽惕若瞻
天宇何時霈澤恢
翠雲堂題句
問爾雲稱翠云何雨未施颯隂亦奚濟謖籟似相欺騁
目煩增緒倚吟懶搆思林泉如望幸索待澤霑時
命裘曰脩踏勘直隸積水䟽濬事宜詩示梗概得
三十韻
水由地中行南北勢殊異南土勤溝洫鮮害而多利北
方盡平衍利少害常致率旱澇偶逢畎澮総棄置比年
夏秋澇乃見洪波積蒿目乏良方屢命䟽消試覆稱海
不受是誠無别計嗟嗟我灾黎視爾頻受沴相與待天
時益用增慙愧發帑與截&KR1193;十求一二濟廉知天津&KR0309;
洩潦實遅滯重臣令馳往惰吏亟抵罪(叶)𨗳宣入海河
涸壌已耕暨(初命兆惠馳赴天津相度䟽消時積水村莊幾及三百水占地畝四千五百餘頃亟)
(令放閘開渠設法宣洩並將辦遅貽誤之地方官吏分别懲處陸續據報涸出地畝已及時播種現據鹽政達)
(色奏稱通属積潦已消出十之八九)文大釡底形難較津南倍(叶)即今此
愁旱而彼仍望霽然盡一分力庶獲一分惠繡衣分督
濬漸有可耕勢(二月内遣御史四員督查直隸積水及一切賑務㩀奏永安温如玉分督天津)
(静海一帶亟力開濬溝渠興柱顧光旭前往文安大城等處文安地勢最為窪下積潦難消上緊車戽其涸出)
(者亦多及時佈種)此均治標策未為探本義豫省及上江往年
祲每逮夢麟與汝脩承旨克奏績(叶淮丁丑南巡時因江間溝洫中多閼)
(遏氾濫之區未循軌道命廷臣分地督辦侍郎夢麟所脩浚者西自徐州東盡海沭裘曰脩時亦以侍郎督工)
(自豫省上游䟽排東注釃渠障漫宣𨗳湖河數年以来已著成效)馳驛召来京斯實為
民惎投艱非奪情寧宜頋浮議輕車汝其囊宣房汝其
毖集思見毋執周視勞毋避委輸必源尋下釃求高自
功要在人為守株兔安企孰急宜先圖孰緩宜後治孰
壅宜剔鬟孰澤宜譲棄代賑防中飽舉事懷抑埴勉汝
永逸謀副予勤求意
微雨(四月初九日)
淰淰灑棼絲微微潤廣墀雖勝雲亦好究未地深滋盼
是宵仍作厭惟風散之林光已若沐麥秀更縈思
和闐玉欵鶴仙圖歌
赤玉曰璊紫曰玼初謂佳城血浸久和闐秋貢致盈區
一握雞冠報瓊玖乃知古人不我欺五色玉本天然有
命工琢為欵鶴仙質實美矣材虚受紅為外章白内體
訝是勾硃成畫手有仙有仙如中酒有鶴有鶴昂其首
仙欵鶴乎鶴欵仙誰則主人誰則友吴門伯虎曾作圖
欲問先生茲似否
題仇英西園雅集圖
&KR1357;括米家記裏語規模李氏畫中人底湏著色求形肖
三鬛由来貴得神
復命五城粥厰加展賑期
畿輔連歲澇渴望茲麥秋即今又慮旱展轉增予憂負
汲子墜井其疚可弗求歲凶民道餓所致必有由普賑
已加月五分灾並賙近城分設厰煮粥資貧流麥登未
可知飬給其安投復命展賑期五月末始收無德致休
徵那更靳持籌嗟我乏食民徒跣慙垂旒人事惟補苴
奚若
天恩周顒祈雨麥田庶當少濟不
飤魚
飤魚有節候必當榖雨過鱗類乃受食育物秩南訛(一解)
苑監動有例届時已備餅伺候汝誠勤即此發予省(二解)
林丞貰市間官價與市同瞿然惕中古和買豈至公(三解)
往歲餅如掌今歲餅如畫麥貴以致然巧賈何足怪(四觧)
盤餅雖有數(去聲)寧當一一數(上聲)魚且不能言知其飽與
否(叶觧五)今日飤之畢明日當更供嗟此雖予值寧非出
諸農(六觧)念彼乏食民得此以為艱不肯頻投餵兹意非
從慳(七觧)魚餒亦何妨苑監或竊歎利弊權重輕留餘非
失算(八解)發粟早頻仍孟子言重思儉歲實宜用曰今誠
其時(九觧)
詣
黑龍潭祈雨
今歲望雨况又與往歲殊洊澇民艱食不可緩斯湏亟
待兹麥熟青黃接口餬
常雩躬致懇小霑槁未蘇玉泉祈兩度恧予誠弗孚
龍湫向稱靈虔往事
籲呼清曉出園門穡功歷騐諸秋麥卜半收春麥盼已
孤禾黍纔出吐待澤苗將枯以此念益廹觸目渺愁予
崇祠近莅止怵惕步雲衢四年實未来一躬猶昔吾無
德致休和有求多愧㥚敢云禱久矣曷其寧惠乎
雨七首(四月十七日)
一更星朗月更明今夜拚無聽雨情靈湫致禱仍孤望
露立徒愧感弗誠
二更絶望聊就枕假寐即醒誰能寢中人試問夜如何
云有微雲天際淰
三更夢迴覺輕寒問知微雨霏闌干欲披衣已報徐止
攬衾恐自餘長歎
四更復睡仍復覺淅瀝漸聞庭樹敲惜哉小作勢旋息
猶幸濃隂空宇罩
五更時零時亦休傾耳那覺簷泉流通宵無寐竟虚擲
鷄鳴問政空增愁
自卯至酉一六時或疎或密棼銀絲掘地四寸已及濕
把筆纔得舒雙眉
舒眉不似常年喜常年得雨斯佳矣麥雖少救大田遥
澇後民艱厪無已
夜雨六韻
傍晚霏徐止起更(平聲)灑更(去聲)綿入聽常颯爾不寐亦欣
然枕忘前宵熱簷喧瀑布泉重衾猶惬當終夜與周旋
渥澤愁真釋遐方繋轉懸究無心喜日自笑自生憐
降旨展直隸各州縣粥厰賑期詩以紀事
粥厰佐例賑最濟老幼貧五城發官糓州縣捐資循日
久慮難繼糓命官出囷自冬逮首夏想活無數人昨旨
命展期止以霈澤均旨降随霑膏停期恐即遵(昨以麥秋未届)
(顒望甘霖各州縣官設粥厰於畿輔貧民可資接濟特命發倉榖展賑以得雨為期翼日時雨普降恐有司即)
(行停止申命再展半月則可延至麥秋矣)普令展半月庶及麥秋新上以承
天庥下以惠吾民惠民寧從厚嗟哉溝壑頻
題染霞樓
既雨偏欣晴亦佳御園景物與清皆憑樓幾片輕霞染
却異南昌作賦懷
采芳洲
遠暎雲林近俯池羣芳生意總含滋楚騷稱物如相擬
采采吾方念在兹
怡然書屋偶題
架是琳瑯笥牀非玳瑁筵識名探義府玩象汲神淵少
暇慙繭紙多愁憶麥田甘膏渥盈尺今日始怡然
接秀山房
雨足諸凢好西山送秀来爽真在襟袖潤直到根荄
聖日常懸照薰風正阜財徘徊瞻
寳額訝似過庭纔
柳浪聞鶯
十景西湖名早傳御園柳浪亦稱旃栗留幾囀無端聽
訝似清波門那邊
首夏討源書屋
切予憂喜感
慈恩雨足承
歡笑語温攬景昨晨迎
懿輦問
安今日詣仙園
萬年康健欣退食數宇軒齋憩討源仍即前朝咨政處
此来消釋許多煩
昆明湖上泛舟遂至玉泉山
湖水今年總未消雨霑雅稱試清遨小舟䌫引大舟進
西岸人從東岸招綠葦數灣原可溯玉泉十里况非遥
潤芃稻頃真宜望不計橋過第幾條
玉泉山即景
尋源進畫航雨足改山光沃若千林表悠然一水方亭
軒含静趣花木吐新芳叩貺兼攬景前朝約擬償(前至此禱)
(雨題翠雲堂一律有林泉如望幸索待澤霑時之句)
清貯齋
山已清兼水復清與心謀是静無營高齋一例惟虚受
坦蕩不虧亦不盈
華滋館口號
華滋豈不尋常到今日華滋真副名一雨千林滃秀潤
得教閒館暢閒情
竹鑪山房烹茶作
山房臨水澨曲盡山水情黛色落波瀾練紋翻簷楹茗
椀與竹鑪妥帖陳縦横調泉謝符檄就近貯缾罌用汲
雖等閒惕然思王眀
試墨泉戲題
試墨名佳選壁鐫自慙劔舞與針懸幾曾擕墨泉邊試
便是即真恐負泉
罨畫忩得句
到處虚窗名罨畫畫情殊致捴堪憑山樵雄厚雲林簡
不礙都稱最上乘
掛瀑簷
瀑自峡中垂却擬簷前掛誰賓復誰主同一供佳話百
丈水晶簾合相琉璃界萬有納以空底論湏彌芥
創得齋
山莊創得此輪椎(避暑山莊新構齋亦以此名之)藉問斯齋復始誰一
切名稱都幻相交蘆堪悟即還離
石舫二首
玉泉消得片時遊恐即貪嬉亟返舟順水收帆維石舫
又因摘句小延留
從来刳木取輕浮上水偏遅下水遒石舫雖然艱動轉
却如砥柱峙中流
鑑遠堂有會
水監亦云可坦蕩含虚明即景非暢觀怵然厪衷情遠
固不易鑑近尤可畏增一指設當前泰山失峥嶸冕旒
雖蔽目未形視宜精察察豈為佳恢恢良足稱
賅春園
山隂數宇小園開却是今年初度来萬紫千紅歸静觀
春光原可一言賅
搆虚軒
峯頂敞雲居平陵若搆虚碧&KR1440;試搴幌綠野遍興鋤集
道難希彼論文實起予片時安五字消得壁間書
澹寧堂
後階臨水白前戸對山青動趣都涵澹静機常覺寧觸
懷良有會繕性每因停論德曾無似休稱陋室銘
御製詩三集卷三十
