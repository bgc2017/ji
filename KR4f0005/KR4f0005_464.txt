御製詩五集卷七十三
古今體六十八首(壬子五)
四題蓮池書院十二景
春午坡
偶來停駐過墻鞭(司空圖偶題詩云水榭花繁處春晴日午前茲來恰值午前情景宛合馬)
(過隔墻鞭亦其詩末句也)即景因思表聖篇廿四品中無五字研精
日午恰春前
萬卷樓
書院層樓静且深菁莪宜飫衆青衿吾云萬卷包一字
君道無多祇在欽
花南研北草堂
花南研北昔有者左燭右書我始之(燈下觀書必於書左置檠盖翻帙時)
(燭光不致為風所動斯意與段成式研北之事相同乙未春聞曾以此命題試士)物具竒(讀作基)
當配以偶告佔畢輩此應知
高芬閣
脩已立言要讀書育材殷意俾高居咨伊於是求芬者
應在實而非在虚
宛虹橋
橋喻飛虹多有吟亦緣水本氣之隂文公(衛)能止固佳
耳何事紫陽固執淫
按虹乃日光雨氣相薄而成蔡邕月令章句曰隂陽
交接之氣著於形色者也惟氣盛則當引以為戒故
詩蝃蝀篇毛傳鄭箋皆以為天地之戒此正風人之
比義也序謂衞文公能以道化其民故曰止奔也至
朱子集傳竟以虹為天地之淫氣未免過於拘牽矣
盖朱子見序有淫奔之耻一語遂以所比之物引而
附會之耳天地絪緼隂陽相薄大易之言二氣何等
正大目之以淫豈非一言之失乎向作七十二候詩
於虹始見一篇下曾詳言之茲題宛虹橋詩復為之
申其說如此
鶴柴
遙映書堂鶴柴存取聲清不厭其喧作人者固有深意
他日毋忘梁稻恩
蕊幢精舍
蕊幢略近佛家語書院相形殊弗宜却憶督臣題額際
寄張韓句未曾思(韓愈贈張十八詩云吾欲盈其氣不令見麾幢是處十二景皆原任督臣)
(方觀承所點綴豈當年題是額時未思韓句而轉闌及梵語耶)
藻泳樓
碧水溶溶上有樓俯欄可以數(上聲)魚游葩經取喻不一
足會意惟人在自求
繹堂
學射坦然有繹堂工文於武詎宜忘向年曾亦連命中
(向年至此必試射後因臂病久不為矣)默對樹侯愧不遑
寒綠軒
竹逕延長不在多寒蕭颯更綠婆娑坐軒人設衞風展
君子應懷勉切磋
篇留洞
假山宛轉棧溪脩牝洞得來深且幽摘句我原學社史
逮今曾是四篇留
含滄亭
小湖亦有水含之弗動微風淨練披濯足濯纓惟自取
俯滄可不切深思
麥色一首
麥色向東來菁葱蔚滿目春種出土青秋種芃苗綠保
陽設大霈仍冀中豐熟容城及新城或止下收足惟其
有可望更覺時之蹙奈何甘膏艱切盼增焦恧京稱二
寸霑(昨據留京王大臣奏京師於初五日得雨二寸)值此恒暘暴所益弗敵損
詎謂被優渥昨隂庶繼澤北望顒度(入聲)卜
紫泉行宫十咏
敞軒
節逮清和晝暖長紫泉一宿適徜徉春遲入夏需兩日
(是月十五日方立夏)恰合敞軒納嫩涼
屏山
當門疊石聳屏山以曲為遙蹀步間却悟清防特合景
於賢於諫那應閑
鏡湖
南巡過此常春日湖面存冰未鏡鋪(每次南巡率以正月啓鑾故至此冰)
(尚未泮)設曰凌光亦能照試看實(謂冰)究遜虚(謂水)夫(實者中有主虚)
(者中無主照物者當虚中也)
舫室
舫多為室室稱舫誰主誰賓解定名豈若兩般一齊置
倚窗静俯滿湖清
㯶亭
結㯶為笠盖山亭少步延其詰曲形雖曰斯誠不多費
於心亦覺未能寧
虹橋
曲折湖中路可通嫌他綴景太求工過茲題句逾百首
(南巡東巡每過此無不題句以十景分題計之不啻數百首矣)興致其間迥不同
魚罾
魚有魚無弗問其臨淵喻政絜深思笑他依例罛罾設
來往多年未一施
石逕
西山石不讓湖石(是石即取自西山玲瓏峭拔較之太湖石未堪多讓)護逕玲瓏
高復低八十老人弗攜杖罷言濟勝祇留題
竹埭
有松斯不可無竹幾个埭邊作伴脩忽憶雲栖相訪處
綠叢琳路蔽天稠
箭廳
蓬矢桑弧識舉男發十(平聲見陸游老學菴筆記)中(去聲)九我曾諳今
年未扈諸皇子課射弗為祇自慙(近年過此雖未試射每課扈蹕皇子等為)
(之今番皇子等未扈行故云)
遣悶
遣悶無佳句懷慙祇自嗔南隂霏北夕北霽霔南晨(初五)
(日駐正定雲勢頗厚傍晚細雨即止繼接留京王大臣奏則京師是夕得雨二寸初十日曉隂一路細雨至保)
(定旋霽今日據布政司張誠基奏則正定是日得雨二寸雖均非渥澤而蹕途所經南北之雨若巧於相避者)
(然為之增恧)如巧雨避我那辭笑有人麥田一例渴(自保定府以南)
(地土䡋潤麥苖約有七八寸日内得透雨仍可望稔收迤北麥苗有慬止三四寸者一例渴望甘膏更切焦盼)
何以對農民
陜西巡撫秦承恩奏報得雨詩以誌慰
仲季既霑普(甘據秦承恩奏西安各府屬於二月十六七及三月初七八日已得雨四五寸並有)
(深透者)重叨中澣均(茲復據奏該省十二府州屬具報於三月十八九等日復得雨三四五寸)
(及深透不等二麥正在舍胎得此膏&KR0584;滋培夏收可期豐稔等語)胎含麥增實芽紐黍滋
新乾壤歴茲甚福疆幸彼頻(自保定至此沿途土脈更覺乾燥望雨尤切而秦中)
(頻瀝春霖農田慶普覧奏為之慰幸)晉郊念隣此馳驛命詳詢(昨駐蹕五臺時得雪)
(尺餘旋即晴暖融化入土同時阜年縣亦得雨三寸茲又閃旬餘未知山西各府屬是否普沾渥滭因即降旨)
(馳詢馮光熊以慰繾念)
涿州行館有詠
行館近都城往來歲屢更偶觀題壁句莫匪為民情己
蔵十全韻不歌涿鹿行(乙亥始為涿鹿行長歌嗣每遇此必疊前韻自丙子至甲辰九)
(疊已成十金是以丙午即别拈他韻不復重賡歷覽其間率多值武成誌慶之作茲進𠞰廓爾喀計日冞入賊)
(巢顒望拽音迅至)茲征廓爾喀仍復望功成
西巡五臺迴蹕至圓明園之作
西巡往返□六日徒閱旰宵春夏時心祇臺懷一朝適
(今春雨雪未能霑足西巡啓蹕前已殷盼澤之心沿途歷覽顒望更切三月二十二日至臺懷午後祥霙酣渥)
(逮次曉晴霽除融化外積有尺餘自春月至今惟此駐蹕臺懷之日心為慰適耳)目穿廓喀片
章馳(鄂輝成德自𠞰淨聶拉木賊匪之後即應直搗濟嚨將屯踞之賊迅速殱盡乃至今未據馳奏不解)
(何故遲滯而福康安既抵後蔵又因等候兵力尚未前進且未據奏及廓爾喀曾否遣人來至軍前認罪求懇)
(萬里而遙音信難於速達夙夜盼望片刻不能少釋)綢繆河北畿南計(昨因繾念河北之彰)
(德衙輝懷慶三府及畿南之順德廣平大名三府雨澤久愆即使日内得有甘霖麥苗已難望稔即令梁肯堂)
(馳赴天津會同劉秉恬妥商截留南漕六十萬石分運該處以裕民食即此先事預等無時不以民生為念初)
(不待畺吏陳奏而始計及也)懷保老衣少(去聲)食資慙愧麥苗較前長
(上聲)依然渥&KR0584;望霑施
詣
黑龍潭祈雨
去歲幸未至(北方春雨多艱上年三月初六日京城及順天所屬各縣得雨自四五寸至盈尺不)
(等甘澤及時實為霑足至四月十七日京師復得雨二寸餘廿一日又得有六寸是以未經詣龍潭祈禱今)
(歲雖有閏四月而已遏立夏且冬春雪澤未優盼雨尤切今農躬詣龍祠虔申步禱惟冀速邀神惠渥霈)
(甘膏以抒為民籲請之亟)今年來又重步登虔責已心切總因農
神聽亦應厭予求惟致恭靦顔申渴願
澤霈一犂濃
山西按察使特克慎奏各屬報得雨詩以誌慰
臺懷雨雪實優渥正定迤東塵漸揚馳問晉郊通省景
(三月下旬駐蹕五臺時得雪盈尺同日阜平亦得雨三寸迴鑾過正定以東見麥田里雨甚切因念晉省曾否)
(續得雨澤即馳詢馮光熊該省入夏以來各屬是否普霑令其迅速覆奏以慰懸念)未看巡撫季
春章(馮光熊於三月廿九日與該省藩臬等同在長城嶺送駕想因回省沿途之便就近巡邊閱伍是以)
(尚未扺省故奏報少遲)茲因陳臬先到署即報沿途澤被霶(茲據臬司)
(特克慎奏稱於四月初四日先已回扺太原省城地方極為寧静並據各屬陸續禀報得有雨澤經過各處目)
(擊土膏俱屬滋潤糧價平減等語覽奏稍慰)却待光熊奏書至&KR0584;霑各屬乃
知詳
降旨緩徵河北三府缺雨諸縣新舊錢糧詩以
誌事
□萬已經截漕米用資接糶不敷資問知春澤三府缺
(西巡迴蹕途次聞豫省河北彰德衛輝懷慶三府春雨未優恐麥收歉薄應早為籌辦接濟因命梁肯堂會同)
(劉秉恬馳赴天津截留漕米三十萬石運交豫省以濟民食先是已降旨詢問穆和藺該三府雨澤久愆地土)
(乾燥現在曾否已得甘霖並諭令設法虔誠祈禱或疏濬泉源以通地氣務湏確查據實具奏毋得稍存諱飾)
(致令百姓失所)是合時恩廿縣施(茲據穆和藺奏稱三月上旬中旬以來開封歸德河南南)
(陽汝寧陳州等府許州汝州陜州光州等屬得雨自二三寸至深透不等惟河北三府現在尚未得有透雨麥)
(苖漸形黃萎正當新舊開徵之際民情不無拮据請將該三府所屬本年應徵新舊錢糧倉穀懇恩緩徵等語)
(朕聞該三府被早情形深為軫念因即降旨將彰德府屬之安陽湯隂臨漳林縣武安涉縣内黃衛輝府屬之)
(汲縣新鄉輝縣獲嘉淇縣延津滑縣濬縣封邱考城懷慶府屬之脩武武陟陽武原武等縣應徵新舊錢糧倉)
(穀一并緩至本年秋收後以蘇民力盖該撫發摺時尚未接奉截漕恩旨故祇請緩徵也)那忍追呼
急目下惟圖黔赤甦心期畿南隣近應同況宣命詳陳
速載咨(畿南之順德廣平大名三府與河北三府境壤毗連亦同被旱雖前已截漕三十萬石分運該)
(處接濟恐尚湏緩徵等恩例亦已馳諭梁肯堂查明速奏以為先事綢繆之計朕於民食攸關時深宵旰從不)
(肯少靳恩膏也)
降旨緩徵直隸南三府缺雨諸州縣新舊錢糧
詩以誌事即用昨寬免河南詩韻
昨經降旨問方伯今接奏知豫策資(昨以畿南順德廣平大名三府缺雨)
(既截漕三十萬石運往接濟復馳詢梁肯堂查勘應否緩徵此旨尚未到彼次日即據奏到該三府所屬並毗)
(連之趙州雨澤久愆二麥難望有收請將邢臺等十九州縣元城等十三州縣夲年應徵新舊錢糧倉穀分别)
(緩徵等語)於澤由來不宿諾救災豈肯靳勤施(覧奏該處被旱情形深為)
(厪念即日降旨加恩將順德府屬之邢臺沙河南和平鄉廣宗鉅鹿唐山内邱任縣廣平府屬之永年邯鄲成)
(安肥鄉曲周廣平雞澤威縣清河磁州等十九州縣夲年應徵倉穀同節年未完錢糧倉穀又大名府屬之元)
(城大名南樂清豐開州東明長垣趙州所屬之柏鄉隆平高邑臨城寧晉等十三州縣夲年節年應徵新舊倉)
(穀錢糧等項一并緩至本年秋後徵收並諭部連行以紓民力)憐民共此艱謀食督吏
仍當妥赴期别府雖然此勝彼(京師及順天保定等府所屬雖較之畿南三府)
(此勝於彼然節次得雨總未霑足邇來盼望之殷日甚一日矣)望霑一例正齎咨
山西巡撫馮光熊奏雨水情形詩以誌事
陳臬昨稱雨水好仍需方伯報來詳(昨山西臬司特克慎奏報於四月初)
(四日回扺省城據各屬禀報得有雨澤等語而未分列何屬地方及得雨時日並雨之分寸是以仍望巡撫奏)
(報到時始知詳悉)雖然季月無甚缺亦未時膏致大霶(茲據馮光熊奏)
(稱太原等府屬先後禀報三月二十四五二十九四月初二等日均得雨澤入土一二三寸不等正當麥苖長)
(發大田耩種之候得此甘&KR0584;土膏滋潤洵有禆益等語夫得雨三寸地方尚屬有裨若僅止一二寸者不過稍)
(潤土脈豈能藉之長發覽奏未能慰念因即馳詢該撫現在曾否續霈甘霖於麥苗大田有無妨碍民食是否)
(稍形拮据即速查明具奏以慰厪注不得稍存諱飾)正定幸聞霑繼澤(本月初十日正定得)
(雨二寸餘今日又據總兵德克精額奏報續得雨三寸統計已有五寸餘自於農田有禆正定與晉省隣近或)
(同霑渥澤亦未可知西望跂予益切目前之恧耳)晉郊隣近冀同慶遙遙西望
厪卜度却視目前愧益忙
消煩六韻(四月廿二日)
無處可消煩昨年詩夲翻夏初廿一日時雨沃郊原(上年)
(四月廿一日京城得雨六寸實為霑足)喜繼三春澤(北方春雨夲少若盈尺之澤尤不易得上)
(年於三月初六日巡幸田盤至大新庄途中得雨連宵達旦已喜深透至廿六日及四月十七廿一等日三次)
(繼霑渥澤二麥大田俱資長發)加增六寸蕃(春雨既優土脈本為滋潤又增以六寸甘膏正在麥)
(實灌漿之候是以去蔵麥收慶獲豐稔)舊期過已惜新閏漫為論(去歲四月廿一)
(日喜得透雨今年望雨甚殷滿擬届期或亦可霑霈澤乃今日已過舊歲之期仍瞻雲漢深切焦煩雖今年遇)
(閏四月目下距夏至尚有四十日之遙而立夏已將及旬且不似去年先有三月中之渥&KR0584;正不得以節氣尚)
(早強為慰藉耳)愁裏閱三月(今春始則望雪繼以盼霖三月居諸時縈愁悶為君之難即斯可見)
(矣)閒中詠五言瞻雲切渴望
天惠冀傾盆
河南巡撫穆和藺奏報二麥收成分數詩以誌
事
河北旱早悉河南熟可期乍觀夏收謂通省七分之(穆和)
(藺奏報麥收分數據稱彰德衛輝懷慶三府所屬之二十一縣雨澤愆期麥收歉薄其餘八十七廳州縣各屬)
(收成仍有七分餘通計合算七分有餘等語豫省河北三府缺雨其麥收自不及河以南朕早已為之綢繆截)
(漕預計矣茲該撫奏報麥收自當分晰聲明乍觀所奏竟似通省合計均屬七分有餘殊覺有粉飾諱灾意因)
(降旨申飭)是有粉飾意那無嚴訓辭(各省偶因雨水短缺收成歉薄原所不免惟在)
(牧民者隨時補救俾灾黎不致失所斯為盡職若僅習為諱飾奚稱痌&KR1986;乃身該撫何必諱言灾歉為此含混)
(之辭向屢有旨飭諭各省大吏茲因穆和藺此奏仍即降旨通諭各督撫務誡諱灾陋習以副朕勤恤民隠之)
(意)救災慎其諱勤政者宜思
廣東巡撫郭世勲江西巡撫姚棻各報二麥收成
分數詩以誌慰
炎方向弗重二麥今漸民知重試耕熟以北(江西)南(廣東)先
(廣東)後(江西)異到殊遠(廣東)近(江西)奏章呈已欣東粤八分穫(據廣)
(東巡撫郭世勲奏南海等五十八州縣廳二麥收成分數九分者潮陽陽江二縣八分有餘者三水保昌等五)
(縣八分者南海番禺等四十三州縣七分有餘者樂昌海豐茂名三縣七分者龍門新安等四縣合計各屬收)
(成共八分等語)却更西江餘有贏(署江西巡撫姚棻奏二麥收成分數附省之南昌新建二)
(縣禀報麥收實有八分其餘各府廳州縣陸續禀報俱八分九分不等查核江省産麥各屬内收成八分者十)
(一縣九分者六十二廳州縣通省牽算收成共八分有餘)畿甸欲過五日望救期甘
&KR0584;益怦怦
午後(二十三日)
午後雲容重又非風擾之一心惟渴望雙目發勞疲(瞪發)
(勞出楞履經)徒有四五點竟無分寸滋覺生(寺名)明曉叩己酉
幾(去聲)如期(己酉歲五月中以雨澤愆期命皇子等在覺生寺設壇祈請閱七日未雨適以御殿還宫)
(詣壇祈禱其日途中即獲渥澤茲明早亦以御殿還宫敬當依例詣壇默禱冀荷神庥得如往歲即霈甘霖)
(以慰顒望)
還宫御殿路過覺生寺祈雨之作疊己酉原韻
三首
季春膏&KR0584;已霑恩(己酉入春後連得雪澤三月又得雨三寸是以農田極為霑潤然至五月)
(又以望雨在覺生寺設壇祈禱)首夏仍祈禮梵垣慚愧今年春入夏(今歲)
(自春入夏雪雨總未優霑時切顒望深為慙恧)無時不望意存存
路經竺宇重祈雨竟似年來例以然(今日路經覺生寺詣壇虔禱與己酉)
(庚戌情事相同竟如成例然北方春間每多望澤朕臨御五十七年以來不望雨之年亦不過七八年耳)調
幕無方知過矣過因勤稼敢忘虔
昨隂細點未䨜𩃱那得恬然心不波壬子設符己酉願
幸於前歲感尤多(己酉三月已經得雨今歲近京州縣自春至夏雖屢經得雨不過一二寸)
(較前歲更為急迫盼望益切)
河南巡撫穆和藺奏鹽課改歸地丁成效詩以
誌慰
換商及加價兩不便民資(河東池愆向行銷山西陜西河南三省附近之一百七十)
(二廳州縣緣近年積弊已深屢經該地方大吏等畫調劑惟有換商加價二議乃商屢換而民力更疲徒飽吏)
(胥之槖價屢增而私鹽愈斥更多缺&KR1089;之虞鹽觔為小民日用必需之物若再因循不為籌辦弊將何所底止)
去課(鹽課)歸之賦(地丁)僉同詳載咨(於是有為課歸地丁之說者以為可以一勞水)
(逸然此事所關最鉅非灼見其利弊所在未可輕言變法因令晉撫會同秦豫二省撫臣詳加酌議嗣據奏稱)
(課歸地丁既無加賦之弊又無淡食之虞實於商民兩便復令大學士九卿會議具奏衆論僉同方始允行然)
(行之果有成效與否始猶未能臆度也)西巡詢晉悉(三月間巡幸五臺詢之晉撫馮光熊藩司蔣兆)
(奎僉稱數月以來聽民自運鹽價日減乃其明驗)方伯報秦宜(月餘秦承恩適亦奏稱陜省例)
(食河東池鹽之各廳州縣小民無不争先販運較之往年每觔約減錢二文均各感頌歡慶)茲接豫
疆奏亦稱比戶熙(秦晉二省行之既便因念豫省事同一例自必亦有成效乃途次穆和藺)
(迎駕時並未奏及即傳旨令其確查覆奏茲據奏到河南向食河東引鹽之河南南陽二府汝州陜州暨許州)
(屬之襄城縣自本年正月更定章程各屬遵照奉行以後或殷實大戶赴池運鹽或小戶貧民肩挑車載現在)
(城鄉鎮集墮斤充斥價值減落其距鹽池較近及水路可通處所較原定官價每觔減錢七八文道里較遠處)
(所亦減五六文三四文不等小民既食價賤之鹽並藉收販銷之利禆益良非一端)免簽富無累
按業衆非私所減貰鹽價有餘納賦遺(原議改課歸賊每地丁一兩增)
(銀九分難免加賦之疑不知食鹽為比戶所日需之物而價減則每日有節省之貲以八口之家計算一年所)
(省實多况所納正課有不及一兩者則閭閻更為使益且有地之民始行納課而無業之戶仍免輸將是富民)
(免無簽商之累窶戶得食無課之鹽節據馮光熊等所奏以每日節省之數完一年應攤之課尚有嬴餘不惟)
(不加賦而小民且沾惠無窮效既立見語又相同為加賦之說者可以息喙矣)制更(平聲)出鄭重
事簡免參差不百不變法未當以類推
按斥鹵為天地自然之利然不因其利而利之必致
養民者轉為厲民之舉如河東鹽務近年簽商加價
擬議紛紜而富室貧戶均不免坐受其累是用廣諏
集議中外僉同罷課而攤賦俾商免墨吏之侵漁民
樂鹽價之輕減行之數月三省畺臣各以閭閻便利
入告盖以實心行實政未有無成效者然行之又必
有時與地焉未可執一而槩論也昔尹繼善曾有天
下鹽課皆可歸之地丁之語此知其一而未知其二
也朕彼時即以為不可行他省鹽務與河東不同若
必比而同之不幾涉言利而加賦乎且將奪富商大
賈之基業是與限民名田之說同也杜摯所云利不
百不變法正謂此耳既成是什並識及之
山東巡撫吉慶山西巡撫馮光熊各報得雨深
透詩以誌慰並誌慙愧
月之廿五斯微雨齊晉同朝各透霑(廿九日吉慶奏山東省城於二十五)
(日未時密雨竟夜極為霑足察看四鄉一律深透且雲勢甚濃各屬可冀均霑同日又據馮光熊奏山西省亦)
(於二十五日丑時起大沛甘霖滂沱達旦至午刻尚未停止入土深透農民極為懽躍等語)兩省胥
吾民慰實一時思此地慙兼諸臣亦自迤南報各屬均
稱四寸詹(直隸總督梁肯堂長蘆鹽政穆騰額奏天津保定一帶正定總兵德克精額奏正定一帶)
(亦於廿五日得雨皆在四寸以上此次優膏可稱廣沛而京師是日微雨尚未及寸焦思不覺益甚耳)祇
近京惟數分計焦心日甚韻難拈
詣玉泉山
龍神祠祈雨之作
黑龍潭致請(去歲三月初六四月十七廿一屢次得雨深透是以未詣龍潭祈禱今歲春雨愆)
(期四月十六日西巡迴蹕次日即虔誠詣潭申禱今又過旬顒望益切)弗應(去聲)又過(平聲)旬
第一泉來禱未蒙迴憶春(今歲正月下旬二月初旬雖得雪三次總未優霑是以仲)
(春即來此詣蒙祠虔禱或冀如去歲三月初六即得渥澤乃至今未神佑情殊迫切兹仍來積忱默禱惟)
(祈鑒此衷誠甘膏速沛俾大田得以及時播種惠我農人曷勝欣感)迤南膏漸霈(畿南天津保定)
(正定一帶已報稱二十五日均得霑霈而近京猶未被澤不能不引以為愧)近北澤猶屯靦
面申誠愫優霑
惠我民
賦得王道如龍首(得龍字八韻考試差題)
唐家廷試賦王道訓如龍龍且譬之首君應符以宗黃
滔辭示概周旦繫曾供詎祇視聽重(去聲)當知雲雨從設
其大霈澤(時正殷望雨)斯則普興農蔽弗礙旒纊(用黃滔賦意)惠
誠佐餕饔然予惟會别初九曰潛庸勿用孕成用夲諸
孚有顒
河南巡撫穆和藺報得透雨詩以誌慰兼誌愧
報麥收曾有訓言(日前穆和藺奏報豫省二麥收成分數摺内既云缺雨之河北三府麥收)
(歉薄又云通省合計均屬七分有餘語似粉飾曾有旨訓飭以社諱灾之習)何期透雨沐
天恩亦云廿五連三日(茲據奏遵旨分遣官員馳赴請中嶽嵩山暨陕西太白山)
(水各於四月十八二十三等日先後到省二十四日省城即獲陣雨至二十五日自午至酉雨勢大作甚為霶)
(霈連綿至二十六日子時止四野均沾入土深透並據開封府通屬歸德府屬之商邱等五州縣河南府屬之)
(洛陽等七縣陳州府屬之淮寧等四縣許州及通屬陜州及所屬之靈寳閿鄉等廳州縣先後禀報同日各得)
(雨三四五寸以至深透不等二麥正當結穗之時獲此濃膏顆粒可期綻足而早稻亦藉以長發暢茂民情歡)
(悦其河北彰德府屬之安陽湯隂内黃三縣衛輝府屬之汲縣新鄉獲嘉淇縣輝縣延津封邱考城八縣懷慶)
(府屬之原武武陟陽武三縣均於是日得雨一二寸至五六寸不等雖尚有未透足之處而地氣既通可望甘)
(霖續沛覽奏深為欣慰)竟獲霈霶遍隰原是地未能計分寸一心
惟愧度朝昏淺深河北雖殊致較此究佳犁可翻
直隸總督梁肯堂奏酌借口糧籽種事宜詩以誌
事
迤南一帶沐
恩滋(直隸保定正定一帶已於前月二十五日得雨霑渥茲梁肯堂續奏順天府屬之霸州等四州縣保)
(定府屬之滿城等十一州縣河間府屬之河間等七縣天津府屬之青縣等三州縣正定府屬之正定等十四)
(州縣冀州並所屬之南宮等四縣深州并所屬之武強等三縣定州并所屬之曲陽深澤二縣於二十五六等)
(日各得雨二三寸至七八寸不等即望雨最殷之順德廣平大名三府趙州各屬亦同日得雨二三寸至六七)
(寸不等似此優澤普沾仰沐天恩實深感幸)旱後事應次第為按戶口糧
貸多少(梁肯堂節次奏順德廣平大名三府屬並順德毗連之趙州及所屬各州縣今春雨澤愆期請)
(將本年及節年應徵新舊錢糧倉穀概予停緩以紓民力已即降旨允行兹復奏稱近日始得優&KR0584;麥田有溝)
(渠園井可以灌溉者僅有薄收其無力筫民未免謀食維艱請將順德廣平二府上年被䍐村莊循照往例自)
(五月起借給兩月口糧其上年未被䍐村莊同大名趙州所屬今春缺雨村莊酌借一月口糧大口日給米五)
(合小口減半其無業貧民不能傭趁者并請一體酌借至鰥寡孤獨老幼殘疾者大口日給米二合五勺小口)
(一合五勺隨時安頓均於恩賞截留漕米内動用支銷)視田籽種給參差(又稱現在既得)
(透雨之處即當翻播大田内有缺乏籽種之戶飛飭該地方官按地畝之多寡均勻借給亦請於漕米内借支)
(聽其易穀播種統於秋成後照例分别免息徵還等語此二事均係旱後所應次第施為者亦即飭部照所請)
(速行並飭該管道府往來實力稽查毋使胥役人等捏冒滋弊務令小民均沾實惠以副朕軫念灾黎有加無)
(已至意)截漕幸早資目下(前因畿南三府及豫省河北三府未霑雨澤於迴鑾途次郎命)
(梁肯堂會同劉秉恬馳赴天津截漕六十萬石分運各該屬為未雨綢繆之計今梁肯堂奏請借給口糧籽種)
(即於所截漕米内支給小民不日可沾實惠盖朕於閭閻生計無日不為先事預等若待各量臣奏請始行安)
(能刻期輓運至彼應用如此迅速耶)課穡須教待指期擲筆成詩仍太息
興雲渥&KR0584;定何時
陜西巡撫秦承恩奏得透雨詩以誌慰
畿南山左及山西豫省飛章先後齊胥幸霑膏當廿五
又聞透雨被秦畦(直隸山東及山西河南各省皆於二十五日得雨霑足兹據秦承恩奏陜)
(西省城亦於是日丑時得雨滂沱綿密至午時尚未停止入土十分深透民情極為歡忭)含苞結實
潤資普各府屬州報更徯(又稱連日隂雲遠布雨勢寬廣遠近可冀一律均霑現在)
(飭查各屬得雨情形俟其報齊自當以次奏至)寬廣澤惟近京靳伊誰過也自
慙題
戲再詠金剛四相
閒翻舊藁見詠金剛四相之作自謂有如所嘲者
因再為此詠昔四相分四章茲&KR1357;括為一章以二
句藴一相
常憶金剛四相垂首應忘者即難之(右我相)萬人所畏世
間法所畏萬人心裏知(右人相)生幻幻生胥假借色空空
色究奚為(右衆生相)四章櫽括一章詠自蹈自嘲却是誰(右夀)
(者相)
池上居疊庚戌韻
戌年遲得句子歲較尤遲(往歲至此必有詩庚戌東巡以四月十五日迴御圍至廿)
(六得雨後始來此因有池上年年什今年得句遲之句今歲以盼雨焦切至今未得優渥恩澤是以來此尤遲)
謂閏尚遠節數(上聲)期已越時(今歲遇閏四月雖去端陽節尚遠然以前蔵得雨之)
(期較之實已踰時)祇增調幕愧那覺凭窗怡自咎自之過&KR0832;然
日夜思
隨安室有會
蓬島内精舍(隨安室為予重華宮舊名此蓬島瑶臺相連别室亦以是額之)偶臨舊作
觀一般當望澤(庚戌年春夏之間亦因雨澤未霑時切殷望至四月廿六日始得雨四寸是以)
(來此有望澤常如惄之句今亦當望澤之時更過四月廿六之期益增煩悶)五字識求安徒
惄朝昏度那尋耳目歡清秋景倍好邇歲却逢難
近歲每於避暑山莊度夏遂幸木蘭行圍及迴御園
已深秋故云
江蘇巡撫長麟奏報麥收九分有餘詩以誌慰
蘇撫飛章特奏聞麥收竟報迥超羣幸逢合屬登九數
猶比去年贏一分(長麟奏報二麥約收分數據稱蘇州松江常州揚州徐州通州六府州屬)
(約有十分江寧鎮江淮安太倉四府州屬暨海門廳約有九分海州暨所屬之沭陽縣除極窪地畝外其餘亦)
(約有九分邇省合計二麥收成約九分有餘民脩歡豫市價平減等語上年該省麥收祇八分有餘亦稱中稔)
(今歲更贏一分幾於上豐深堪欣慰)已際上豐民氣豫自平時價市情欣
顧瞻左近苗將萎曰慰那勝愁意殷
甘肅總督勒保奏報得有透雨詩以誌事
甘省霑膏向較遲(甘省地寒氣候本遲每歲春雨不能早沾亦習以為常)透霑廿
五越稱竒(兹據勒保奏該省於二月下旬普得雪澤之後自三月以來鞏昌廿州涼州寧夏西寧秦)
(州階州肅州安西等府州俱於三月中旬四月上旬各得雪三四五寸及霑足不等惟省城以束藺州平涼慶)
(陽涇州四府州屬雖於三四月間陸續得雨未能深透現在已過立夏正當麥苗長發之時望澤甚殷兹於四)
(月廿三月亥刻得雨起綿密淋漓至廿五日寅時止入土八寸極為透足等語近據畿南山東山西河南陜西)
(等省先後奏報俱於廿五日各得透雨今甘省亦於是日同霑渥澤昊恩廣被實所罕覯而京畿左近是)
(日雨勢獨微返躬内省惟用自責耳)此而更問誰之咎方寸惟思咎自知
廣潤祠請雨三疊丙午韻
七載三疊韻都緣請雨過(丙午來此祈雨有詩戊申己酉及今歲凡三疊韻是七載)
(之中已請雨四次可見北方春夏間率多壐雨之歲也)可知乏調爕祇是籲&KR0034;𩃱
彼尚有擬稔(前三次雖俱來此析請然先後均得霑足二麥猶屬有收不過略減分數不至如今)
(歲之甚)斯惟無計哦夜微灑即止(昨夜子刻得有微雨未幾即止達曉隂雲漸散)
(可勝焦急)曉霽嘆云何
鑑遠堂口號疊已酉韻
酉年憩此舊溪堂祈&KR0584;之餘視事常(堂在廣潤祠旁祈禱之後即於此傳)
(餐視事已酉兼盼廓爾喀歸順實信亦曾有詩)何意重征廓爾喀(廓爾喀旋占巴勒布而有)
(之其力遂盛去歲滋擾後蔵因命福康安海蘭寨等統率索倫勁旅及屯練番兵前往聲討而鄂輝成德於今)
(年二月内奏殱擒聶拉木屯聚賊匪之後以次進𠞰絨轄濟嚨二處賊匪乃至今兩月餘未據奏到𠞰殺情形)
(正深盼望今年來此禱雨之後隨命軍機大臣再書旨馳詢竟與酉年事同一例初非意料所及)竟成
一例策軍忙
直隸總督梁肯堂奏報麥收六分有餘詩以誌事
已拌今歲麥收無那尚六分餘報臚補短截長通計爾
(據梁肯堂奏報約收分數永平正定承德三府及遵化州所属約七分有餘天津府約七分保定河間宣化三)
(府及易州深州定州所屬約六分有餘冀州所属約六分順天府約五分有餘大名府屬約五分順德府及趙)
(州所屬約四分有餘廣平府約四分通計十一府六州共約收六分有餘等語直隸春夏之交雨澤稀少意謂)
(麥收不知若何歉薄時為懸厪茲據所奏截長補短尚有六分餘猶覺仰&KR0829;天貺矣)幸遙(謂永平正)
(定等府七分餘)撫近(謂順天五分餘)正慙吾分城平糶聊苴罅(昨因現屆青黃不接)
(之時恐糧價不無昂貴降旨京城設厰平糶以裕民食據部臣議請於五城内外分設十厰撥官倉米五萬石)
(麥四萬石分别減價出糶並分派大臣十員及御史等嚴查以杜市儈囤積胥役侵漁等弊此不過聊為補苴)
(之計耳)籲霈種秋益急圖(此時距夏至尚有卅餘日若得即霈甘霖尚可佈種大田早夜)
(虔祈益加敬凜)自咎邇来心過躁(今歲自春入夏始則望雪繼以盼雨今立夏已逾兩旬尚)
(未得甘霖霑足秉誠叩禱總未能應是以焦急之思日甚一日又念或轉因過於煩躁以致弗克感召和甘宜)
(静以待澤然民食攸關瞻仰耶昊蒼何能片刻少釋縈繾)欲因静待静能乎
河南巡撫穆和藺奏報河北三府得雨情形詩以
誌事
十四縣霑雨飛章早報知(穆和藺前奏四月二十五日豫省各屬得雨情形其望雨)
(最殷之河北三府屬内安陽等十四縣亦均得甘雨已有詩誌慰)茲稱三府屬復有被
恩滋(茲又續奏彰德府屬之臨漳林縣武安涉縣衛輝府屬之汲縣濬縣滑縣均於二十五六等日各得)
(雨二三四五寸不等其省城復於二十九日得雨二寸並據河以南各府州屬及懷慶府屬本不被旱之河内)
(濟源孟縣温縣亦於二十五六二十八九三十等日各得雨三四寸以至深透不等霑澤甚為普遍等語)或
課翻犂種兼賙比戶資(又奏地方官董率民戶趕緊翻犂播種並查明無力農民即時)
(借給籽種以資興作)曷勝慰與愧(豫省普霑情形固堪欣慰而京畿左近至今尚未蒙渥澤不覺)
(益增慙愧耳)批諾意南馳
廣西巡撫陳用敷奏二麥收成八分餘詩以誌慰
漢土麥隨宜青黃接却資(廣西向不種麥近年漢土各屬隨其土性宜麥者種之每)
(當青黃不接之時大資其利)南暄得穫早疆異此分披(茲據陳用敷奏粤西麥收)
(分數除向不種麥各屬外漢屬内九分者十一州縣八分者三十四廳州縣七分者二縣合計收成八分有餘)
(土屬内九分者六土州縣司八分者二十二土州縣司七分者七土州縣合計收成七分有餘統計通省漢土)
(各屬二麥收成實八分有餘等語)省以通而計數(去聲)當八有竒孰非吾
赤子覽奏亦因怡
山東巡撫吉慶奏麥收九分餘詩以誌事
通省麥收贏九分(吉慶奏報二麥約收分數據云東省十府二直隸州所屬一百七州縣衛)
(内九分有餘者泰安兖州沂洲青州萊州登州六府及濟寧直隸州九分者武定一府八分者濟南曹州東昌)
(三府六分有餘者臨清直隸州合計通省收成約九分餘等語惟是前據該撫奏濟南所屬之德州雨澤未為)
(優霑其麥收定屬歉薄乃現在奏報二麥約收分數摺内未據分晰該州麥收情形如何深為厪念)德州
獨闕未登聞肯因稔忽向隅者傳諭仍教致問勤(該省通盤)
(牽算固屬稔收而德州一處何忍獨令向隅因即傳旨馳詢是否該州有需平羅及借給籽種口糧之處並現)
(在曾否得有渥澤可以翻犂播種立即覆奏毋得稍為諱飾)
微雨(閏四月初二日)
微雨未成寸感恩仍冀優返躬誠過躁體物那忘憂急
在耕禾黍早拌棄麥麰(京畿春夏之間無不望雨之歲重在大田有收目今麥收已無)
(可望距夏至尚有一月數日内得有甘&KR0584;仍可翻犂播種大田以此待澤之心益加急切)糶平及賑
展(去歲畿輔有收今春雖雨澤愆期京城糧價尚未至昂貴然補救之謀不肯少緩前已降旨撥倉米五萬)
(石麥四萬石令於五城内外分厰平糶又念京城每歲冬間分設粥厰例於三月内停止因復命展賑一月以)
(濟貧窘)敢懈救民謀
湖廣總督畢沅奏全楚麥秋告稔雨澤優霑詩以
誌慰
一楚北南統同時麰麥收遂陳兩省穫總得八分酬(湖廣)
(南北兩省一春雨澤頻霑遠近優足兹據畢沅奏入夏以從氣候清和晴曦暄晒大麥業已登場小麥亦皆黃)
(熟北省春收在八分以上南省亦計有八分此後即屆大田插蒔之時農民工本有資舉趾力疇倍臻饒裕)
佳霽將半月甘膏又渥疇(又奏楚省於四月上中兩旬各屬多報得雨近已晴霽半)
(月省城於四月二十五六及二十九三十等日連宵達旦渥澤優施雨勢寬廣入土深透據武昌漢陽黃州德)
(安安陸荆州各府屬陸績具報同日得雨自五六寸至深透不等其較遠各屬俟報齊另行續奏現在新麥上)
(市糧廣價平民情甚為歡悅)披章誠快幸顧此惕兼羞
降旨緩徵順天諸府應徵新舊錢糧詩以誌事仍
用昨寬免南府詩韻
緩輸昨已舒南府踰廿優膏尚靳資日引月長近小滿
新徵舊欠合寬施(前因畿南三府雨澤愆期截漕三十萬石運往該處以資接濟旋據梁肯)
(堂奏順德三府及趙州各屬請借給籽種口糧並緩徵新舊錢糧倉榖已即降旨允行兹又據奏順天諸府久)
(未得雨或得雨未透各州縣麥收僅四五六七分不等當此青黃不接之時雖已飭將倉儲榖石或量加出借)
(或減價平糶以裕民食惟麥收既屬歉薄大田尚未播種若將新舊錢糧倉榖照舊催徵民力未免拮据請將)
(保定府属之清苑滿城安肅定興新城容城安州束鹿雄縣順天府属之宛平大興霸州東安大城保定文安)
(涿州良鄉固安永清香河昌平順義懷柔密雲平谷通州三河武清實坻薊州寧河河間府屬之獻縣景州故)
(城吳橋交河易州並所屬之淶水廣昌等四十州縣應徵本年節年倉榖錢糧均緩至本年秋成後再行啟徵)
(等語亦即飭部照所請行俾民力益臻寬舒)惟慙爕理無其術肯諉時行有
不期勞望濃雲方佈宇顛風吹去祇嗟咨
復雨疊近作韻(閏四月十八日)
又復看微霔無欣愁益優那成分寸計不解旰宵憂所
急大田稼(北地重在大田今歲近畿地方二麥既已歉收惟冀日内得有透雨大田即可翻種此時)
(距夏至雖有半月而盼望益加焦急)堪憐半穫麰(昨據梁肯堂奏麥收分數順天府屬祇穫五分)
(餘)何能諉氣數(檢閱黃綾詩本自今歲上溯十五年中祇有七年端午舉行節事其餘八年皆)
(以缺雨停止而此七年内亦尚有盼望繼澤之句惟是北方望雨固其常事而今年多一閏月繾念之日更長)
(不覺倍形愁慮因念朕仰邀盈滿昊貺邇年天時人事俱稱順意或致此靳澤以為之戒乎然民食攸關)
(勢不能諉之氣數適然稍紓縈念也)况正策軍謀(福康安等統領勁兵征討廓爾喀日内據奏索)
(倫及屯練兵將已到齊即可統率大舉先將濟嚨一帶屯聚賊匪𠞰洗淨盡隨即乘勝直搗陽布賊巢擒獲渠)
(魁至於一切轉運軍糧攻取機宜籌慮所及雖戒掣肘正不能不隨時指示當此望雨正殷之際兼策軍謀宵)
(旰勤勞益覺無時可以少懈耳)
福建巡撫浦霖安徽巡撫朱珪各報麥收八分有
餘詩以誌慰
閩遠安徽近南先北後投(閩省道遠較安徽不啻倍之然南暄北凉故麥之熟福建)
(乃早於安徽浦霖發摺早於朱珪廿餘日而到京恰亦相隔不多日)到因遲早異報總麥
麰收(浦霖奏閩省二麥約收分數除臺灣鳳山二縣土性不宜向不種麥外其餘六十二州縣内收成九)
(分有餘者永安等六縣九分者閩縣等二十五州縣八分有餘者侯官等十三州縣八分者連江等十七縣七)
(分有餘者福清一縣合計通省約收入分有餘米珪奏安徽省五十九州縣二麥約收分數内九分者歙縣等)
(十二州縣八分有餘者懷寧等七縣八分者桐城等二十四州縣七分有餘者潛山等十四州縣七分者鳳陽)
(定遠二縣合計通省亦約收八分有餘該兩省二麥俱獲中稔民食充裕閭閻自益安恬然近畿一帶以春夏)
(缺雨麥收歉薄正當盼澤殷切之時覽奏雖為欣慰益切怦恧)同以八分勝是誠中稔
酬邇來愧批諾曰慰即隨愁
熱(閏四月廿三日)
常曰熱蒸雨熱歊雨望孤濛鴻雲略吐歘熻氣隨敺麥
已五朝失禾虞十日無(檢查向年詩本己夘歲至六月十二日始得透雨而是年秋仍)
(有收又庚寅辛夘甲午丁酉戊戌庚戌等年均於夏至前後得雨霑足而秋成俱不失望此時距夏至尚有一)
(旬若日内即得優霖赶種大田秋成尚可有獲惟盼望益加焦急耳)那能安廣厦深坐益
焦吾
浙江巡撫福崧奏報春花蠶絲豐收情形詩以誌
慰
奏章披浙撫民福普西東(浙省以江分東西)屬十(十一府舉成數也)麥
均稔府三(杭嘉湖)蠶並豐(福崧奏浙省各屬地方入春以來晴雨得宜農桑並利現在二)
(麥陸績豋場春蠶亦已成繭所有二麥收成分數計九分有餘者杭州嘉興湖州寧波金華五府屬九分者紹)
(興衢州嚴州温州四府属八分有餘者台州處州二府属統計通省麥收共九分有餘至杭州嘉興湖州三府)
(属蠶絲收成均属九分等語)望南固慰意盼北切憂衷(京畿左近二麥固已歉收然北)
(地重在大田日内若即得透雨農民翻犁播種秋收尚属可望而不雨日甚一日憂慙不可言矣)因亦
人情悟緩遐急近同
西直門外
值齋返清禁殷
祀北郊臨遍野濯如景(經覽麥田枯槁濯濯之象實不忍覩)迎輿惄若心
敢云常歲有(北地屆夏至之時每多望雨往歲敢因北郊祭祀多因祈澤虔禱然朕並不歲)
(所常有藉以少寬奈目下旱既太甚而予之憂懷亦日甚一日推求致旱之由徬徨朝夕無以自釋)憂益
此時深日甚誠難待吁嗟曷
惠霖
雨一律(閏四月廿九日)
即用昨日西直門外作之韻
惕若齋居虔望雨恰如往歲
澤壇臨(往歲有因夏至前尚未得透雨於澤者北郊大祀時進宮齊居虔誠顒禱即邀沛昨日進)
(宮齊戒情事正同)雲雷晚&KR0584;敺暵氣
父
母依然憐子心不寐四更問霏止夙興五寸報霑深(昨日)
(酉刻以前尚未有雨意戌刻雷聲隱隱雲勢自西北涌集中天隨即渥沛甘&KR0584;入夜疎密相間迤邐至朔日丑)
(時方止據順天府報入土五寸餘不特農民可以及時翻犁佈種而旱暵之氣頓即驅除仰荷昊恩益深)
(敬感)霽寅隂卯旋復霈顒冀
重施繼作霖
陜西巡撫秦承恩湖南護理巡撫王懿德各報麥
收八分餘詩以誌慰
楚南今日及秦西各報麥收分數齊(秦承恩奏陜西省除延安榆林綏德)
(三府州屬麥收較遲俟彙案具題外所有西安等九府州屬二麥約收分數十分者盩屋一縣九分有餘者咸)
(寧等七縣九分者鳳翔等六州縣八分有餘者孝義等十七廳縣八分者興平等十五廳州縣七分有餘者高)
(陵等十縣七分者耀州等九州縣六分有餘者韓城等四州縣以上六十九廳州縣牽算麥收共八分有餘王)
(懿德奏湖南地土與麥性不甚相宜向止湘隂茶陵等三十一州縣種植二麥兹屆刈穫之期所有收成分數)
(九分者瀏陽沅陵二縣八分有餘者荼陵等五州縣八分者湘隂等十四州縣七分有餘者道州等五州縣七)
(分者華容等五縣各屬牽耳麥收亦共八分有餘等語)雨後欣聞中稔報披章解
惄敬增躋(昨因望雨凡遇外省奏到麥收分數兩水情形豐稔調順豈不仰謝天庥然瞻畿旬)
(之間彌殷待澤惄如生慙今自閏四月二十九日至五月二日連得甘&KR0584;作止緩急土脈深透實為大利農耕)
(霽後披章南楚西秦成臻中稔益感念亦昊蒼恩貺周徧廣潤敬承之下倍增乾惕焦慚之感恩而)
(解矣)
復雨(五月初二日)
一雨三日伊誰力(用蘇東坡喜雨亭記語)坤轉乾旋協太和固惜
失哉麰與麥猶堪期矣黍兮禾較量前後歲為幸(廿九日之)
(雨雖已有五寸餘但以旱久未必即能深透昨日早晚及今日自子至寅隨又得&KR0584;雨數次勢甚滂沛向年有)
(夏至後得雨者今歲斯為幸矣)體帖盈虚志敢訛古北騰章曰深透渥
膏報霈待其他(今早據古北口提督慶成奏古北口一帶亦於廿九日自酉至次日丑刻得雨)
(深透想畿南自必一體均霑尚未據梁肯堂奏報盖保定較古北口遠百餘里早晚亦即當奏至也)
延趣樓
假山真樹友忘年遠隔紅牆夏颯然(大内皆黃瓦紅牆夏日覩之愈增炎)
(熱惟此間樹木繁蔭遮隔紅牆便覺爽趣颯然)漫謂喜延山水趣老來於此覺
心偏
御製詩五集卷七十三
