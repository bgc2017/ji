御製詩四集卷八十五
古今體六十五首(壬寅一)
壬寅元旦
壬寅年值壬寅月獻歲祥重符發春任養鴻濛敷大德
始生煦嫗沐深仁物含喜意宣舒疊人語宫聲遠鬯誾
元會太和移五日遇齋
祈穀倍虔申(四日上辛受賀祈穀元旦值齋因移御殿禮于初五日)
元旦試筆
古云七十歲懸車歲過懸車有二予奢望乾隆滿週甲
即當寧夀就閒居十三年月彼猶遠(余意於乾隆六十年歸政頤志寧夀)
(宫自今計之尚有十三年)宵旰勤勞茲敢疎俶祉昌昌迓元旦綵箋
試筆遂成書
新年四日值初辛齋在元朝致敬寅己(未)丙(寅)戊(寅)丁(酉)殊
往歲(今年正月初四日上辛朕以雍正七年其乾皇考諭旨因元旦朝賀不宜展祈穀之期於次辛行禮隆己未丙寅戊)
(寅丁酉四次用次辛者以詣考明東朝慶賀儀節不宜有闕也今非向年可比宜謹遵皇諭祈穀仍用上辛自元旦)
(即齋戒其朝賀行禮改用初五日禮以義起斯之謂乎)豆籩璧帛合躬親爰遵
雍正明禋諭那重
慈寧慶禮申(撫今思昔不覺悵然)審理酌情垂典則邀庥奕葉福
斯民
詠白玉素如意
玉乃白斯貴製尤素是珍弗施華藻飾足尚琢追淳贈
也宜僧紹擊哉鄙季倫設云祝如意意以孰為因
題馬遠歲朝圖
良田廣宅富人居樂歲三元慶有餘崔榻已欣紛置笏
賈門早卜喜充閭庭前柏子翠宜盞瓶裏梅花香滿裾
比戶盈寧關治理希哉致此正廑予
降旨加賑去歲河決被灾江南河南山東各州縣
詩以誌事
昨年河三決(昨歲先據薩載等奏江南之邳睢南岸魏家莊大堤漫沒旋據韓鑅奏河南祥符南)
(岸焦橋漫水過隄嗣韓鑅復奏儀封北岸曲家樓漫溢上游既經奪溜於是全河水勢由山東下注而江南之)
(魏家莊旋報合龍矣)決莫不為灾江南先合龍實因河涸培(北岸曲家)
(樓漫口後黃水大溜分為二一南流由南陽昭陽微山等湖入南運河歸海其一北流自趙王河至張秋入北)
(運河由大清河歸海於是焦橋口門一帶旋亦報堵塞斷流)邳睢已受沴稻禾難重
(平聲)栽崇明别風潮田宅率汙萊豐沛以湖溢乃致城垣
隤(上年上江之鳳陽泗州等屬因淮睢各河同時泛漲低田被渰因加恩將鳳陽五河宿州靈璧泗州等州)
(縣衞被灾七八分極次貧民加賑一月其勘不成灾之區並分别酌借籽種口糧其下江之邳睢等州縣因魏)
(家莊河水漫溢被灾崇明等縣猝遇風潮禾稼受傷又徐州豐沛等縣以微山湖漲風暴沖激城垣亦俱被水)
(除節次降旨截漕撥銀外茲再加恩將睢寧沛縣崇明三縣十分灾之極次貧民加賑兩月其邳州宿遷銅山)
(豐縣桃源清河海門通州海州沭陽并各衞極次貧民均加賑一月)豫省實兩岸南輕北
重(去聲)摧(豫省因焦橋曲家樓南北兩岸漫口屢經降旨賑䘏今青黃不接時再行加恩將陳留儀封考)
(城三縣十分灾之極貧加賑兩月九分灾之極次貧加賑一月其祥符杞縣滎澤淮寧西華等縣並酌量借糶)
(母致灾黎失所)浸滛至山左(山東曺縣金鄉等州縣因豫省漫口黃水下注被灾因於正賑外加)
(恩將菏澤曺縣單縣定陶城武金鄉魚臺等縣衞成灾八分以上貧民概行加賑一月)三湖連無
涯冬月報合龍曾未三日排旋復報潰隄蒿目心為灰
(上年十一月内據阿桂等奏豫省漫工已於二十六日堵築合龍金門斷流大溜全歸引河等語至十二月初)
(三日復據奏壩上合龍後仍復蟄陷云云實為意外之變惟傳諭阿桂等另行設法再籌諸事倍加慎重庶幾)
(仰邀灾神祐要工得以速蕆黎早獲安全耳)嗟嗟四省民昏墊良可哀均當
與加賑輕重則有差(叶)致灾豈無由究由我政乖五字
當自責南望誠慙哉
補刻明代端石蘭亭圖帖詩以誌事
蘭亭八柱已精鐫(己亥歲以内府所藏虞世南褚遂良馮承素摹蘭亭叙柳公權書蘭亭詩)
(董其昌臨柳本及戲鴻堂原刻柳本余所臨柳本並命于敏中補成舊刻柳本漫漶之全字本犂為八卷刻石)
(題曰蘭亭八柱帖)繼得明摹惜弗全(庚子歲復得明時摹刻蘭亭叙及圖畫詩跋端石十)
(四叚因出秘府舊藏明搨本命内廷翰林詳悉校勘則是帖本明永樂十五年周王有燉所刻而益王翊鈏於)
(神宗二十年重鐫其子常&KR0008;又於神宗四十五年補刻之本也原刻定武蘭亭三禇遂良摹本一唐摹賜本一)
(又李公麟流觴圖柳公權書孫綽蘭亭後序米芾跋有燉書諸家蘭亭考證並跋又趙孟頫十八跋朱之蕃跋)
(明太祖流觴圖記今石本定武蘭亭逸其一流觴圖逸三分之一蘭亭考證逸後一叚其趙孟頫朱之蕃跋及)
(洪武流觴圖記皆全逸焉)證以舊存合分寸(原石存十四叚今以益王原刻搨本度量尺寸)
(其逸去不全者補行摹刻原石背面以成全璧)補之新繪幻雲烟(原刻流觴圖既缺逸不全)
(存者亦多刓剥因命畫院供奉賈全臨仿補刻俾臻完善)感興有若昔今視一再無
非翰墨緣不必砌廊祗弆匣(昨歲得快雪堂帖石版築堂為廊分嵌左右其舊有補)
(刻木板三段仍令鉤摹上石而以木版匣弆堂中今此帖石版長短不一難以砌廊亦仿快雪堂木版例匣弆)
(快雪堂)例依快雪永其年
命加賑直隸去歲被水偏灾州縣詩以誌事
去年三輔地秋熟報中穰近水八州縣偏灾缺米糧賑
加分次第(上年直隸各屬秋收尚屬中稔惟近水之天津等州縣低地間有積水令歲正賑畢時青)
(黃不接民力不無拮据因降旨將天津靜海二縣被灾七八分之極次貧民並六分灾之極貧民加賑一個月)
(其天津靜海之被災六分次貧與五分災之極貧以及東明長垣青縣滄州鹽山慶雲等州縣五分災之極貧)
(概給賑一月俾窮黎均沾實惠)惠施(去聲)要周詳勖爾官如母慰予民視
傷
祈穀齋居
禮節縟新年齋居喜靜便玉樓明積雪金鼎裊祥烟重
穀祈
鴻佑側身致恪虔庶人原不下爆竹聽喧闐
詠木椀
此椀乃
皇祖所賜偶一用之因成是什
匣衍重華五十載(我藏之皇祖宫予皇考所賜物皆製匣重華昔日所居室也)
揩摩偶一試茶煎心馳猶憶侍
筵日
手賜曾經舞勺年
示儉緬知誨崇樸中規欣看製從圓西來玉器雖頻見
起愛敬寧如此焉
降旨加賑甘肅四縣被灾貧民詩以誌事
向來甘省每加賑墨吏侵之弗逮民(甘省每年報災加賑自王亶望為藩)
(司藉詞賑濟開銷監糧私收折色串通各州縣侵冒分肥因將王亶望等分别治罪以彰國法復恐此後或實)
(遇偏災督撫等誤會此意因噎廢食諱災不辦屢降明旨嚴切曉諭遇有歲歉即當據實奏報並令督率各屬)
(痛除積弊俾窮民均受實惠)墨吏扺罪民何罪因噎廢食誨諄諄去
歲報災者四縣前弊盡去茲應真輕者借種(上聲)重加賑
(甘省上年寧朔平羅等縣因河水泛溢秋禾被災已屢經降旨照例給賑今春青黃不接因再加恩將被災較)
(重之寧朔平羅二縣貧民展賑一月其災輕之隴西寧夏二縣著該督撫等查明缺籽乏食之戶酌借籽種口)
(糧以資接濟俾灾黎共慶安全用敷春澤)惠茲地瘠與民貧申諭大吏體予
意切忌諱災須直陳
題倣宋刻絲九陽消寒圖
九羊意寓九陽乎因有消寒數(上聲)九圖子半迥春心可
見男三開泰義猶符(圖中有三男亦寓開泰之義也)宋時剏作真稱巧
蘇匠倣為了弗殊謾說今人不如古以云返樸却慚吾
詠和闐盈尺璧
周尺尺有餘今尺猶欠寸今度贏于古其故殊難問盖
古尚簡約黃鍾定無紊今乃期獲多分寸争利進斯璧
逾周尺寶月輝圓暈德貞不匿瑕質美原勝瑨泣獻豈
藉卞完歸謾擬藺琢磨祛時樣師古遵說訓寧渠在器
哉三代風慚遜
題錢載梅花
何事梅花獻侍郎略看畫法效元章疎原有密標高度
艷弗傷清吐暗香點點圈圈具生意斜斜直直引吟腸
南枝亦寫三五朵似此繁叢覺太忙
詠痕都斯坦盈尺椀叠辛丑舊作韻(有序)
雕將雲葉截肪宛爾成雙製自月邦合璧依然盈尺聯
宿則躔分四舍數應天星含章而美合前春豐徵德産
庶符嘉穀之庇端宜前席之珍載叶新韶爰賡舊
韻
廊廟自有寶端惟席上珍弼予紏愆謬贊化協星辰詎
曰諸員備寧誇萬國賓何來盈尺椀製自遠瀛人豐劒
依前偶合珠聯舊循宿分廿八妥位占四方勻(辛丑所得玉椀凡四)
(大瓣又各為七小瓣如四方二十八宿各按方位是椀亦如之)妙理未聞古鴻工總發
春璿璣調槖籥玉律代新陳鼂彩英而素葆光麗且淳
對增心穆穆仰似德恂恂欲詠仍慚疊言捐又惜頻不
招還不拒商賈任其轃
壬寅新正
祈穀前一日詣齋宫作
詣
壇齋宿致精誠恰喜新春值上正(今歲新正初四日上辛元旦即致齋起至)
(初三日詣宫壇宿齋)兩界銀田夾黃道六街仙木燦都京
降輦西門省步趨
垣中步弗藉人扶(向年舊儀詣齋宫曰皆於恭詣祈年殿甎城南門外降輦步入)
(皇乾殿上香瞻拜自癸巳冬禮臣議定儀注由甎城西門外降輦步入略省步趨之勞茲行步如常亦無須扶)
(持得以展致恪誠實仰賴昊蒼鴻佑也)古希天子蒙
天佑顧我兒孫視此乎
齋室真稱十笏居新題舊作歷觀餘課晴量雨恒應爾
勤政愛民敢懈予
壬寅上辛
祈穀禮成述事
積雪皚皚垣柏隂連年沐
澤渥而深(癸巳元旦祈穀詣齋宮正逢穀日得雪前歲庚子瑞雪盈尺故有癸巳至今閱六年)
(詣澤皆壇同此步瓊田之句自庚子後連歲雪渥昨冬臘既優且普不止三白也)
天開地闢春維孟辛母庚公昨繼今(昨庚子日詣行壇今辛丑日)
(大祈穀祀禮)禮為萬民
祈首祚樂宣太簇叶元音踐臨久更承
恩久滋益䕫䕫勵小心
新正重華宫憶舊示諸皇子
南郊祈穀迴俶歲重華度重華予舊宫青年養德處達
實以操心亦不煩屢語彼時所生子有三胥早故一女
后所遺今老恒憐顧(和敬固倫公主十二孝賢皇后所出今亦五歲矣)慨想
五年前初正迓
慈御家宴侍觀燈那可復重遇向來憂樂多石火光隂騖奢望
八旬五致政豫遲暮十三春秋遥得弗得未卜(叶)便使信得之百
歲迅烏兔未来以幻觀過去以夢付惟是敬勤念孜孜無改素
題永樂雕漆八仙盤
鍼刻猶存永樂製匠工未許易雕鐫(永樂雕漆器皆鍼刻細書大明永樂)
(年製匠工最為精巧宣德時製不逮前工人私去原欵改鎬宣德欵其間存永樂原欵則希有矣見方逢年帝)
(京景物略)寫生真足稱獨手佈景宛看會八仙楊茂張成徒
往代漢臣唐士友忘年老人南極坐無事鶴舞鹿鳴聽
自然
初五日御太和殿行慶賀禮詩以紀事
三元獻歲致齋誠五位撫辰慶典呈日德恰欣符歲德
(是日壬寅)禮行惟是奉
天行螾生共沐陽交泰任養同霑物喜贏心所安緣義
以起(從前四次用次辛者以詣訓仍東朝慶賀禮不可闕今歲謹遵皇考前用上辛祈穀)
(朝正慶賀於初五日行禮實協重農宿志云)得遵
前訓重農耕
題大西天草書薩爾瓦莽噶拉穆漢語譯為普吉
祥玉印六韻
痕都遠衞藏俗曰大西天(㾗都去衞藏甚遠道里莫得而詳即古五印度也相傳彼)
(地有佛遺跡而今彼處佛教乃式微外道轉盛俗稱為大西天若回人之痕都斯坦盖北印度之一隅耳)書
不止四體(漢文有真草隸篆四體按普曜經云淨飯王欲教太子經論令從師學太子因說梵天諸)
(書凡六十四種未審尊者教我何書師慙折服云云是梵天諸書甚多不止如漢文四體也)經恒衍
萬年何來玉印兩一例篆文聫薩瓦翻普也(薩爾瓦之爾乃薩字)
(之轉音)莽噶(作平聲讀)譯吉焉(莽噶拉穆之拉穆二字亦噶字之轉音也)章嘉梵語
識(玉印二方字體近天竺因令御前侍衞巴志持詢章嘉胡土克圖據稱是大西天草書一曰薩爾瓦漢語)
(普也一曰莽噶拉穆漢語吉祥也首歲得此實為兆人鍚福之徵云)首歲福徵傳我自勤
宵旰無時釋惕乾
詠三松雕竹筆筒
詭石蒼松境致幽其中七老恣優遊若而底用徵名姓
總是人間第一流
新正養性殿
他年頤養處新歲豫遊辰頗覺在茲近(計復十三年即當居此矣)可
能居此真孜孜勉勤政靄靄喜迎春三白昨冬渥鴛樓
尚積銀
尋沿書屋
法宫那得無雕飾書屋偏欣藻繢捐插架芸編足佳味
大都知味在尋沿
題遂初堂
記云凡事豫則立娱老因之葺室堂種樹庭前纔拱把
寄懷日後屢成章賦名偶爾用長史書目誰知有太常
(晉孫綽著遂初賦會稽内史王羲之引為右軍長史宋尤袤曾官太常少卿取綽賦意名堂有遂初堂書目)
屈指十三年亦速庶幾於此得徜徉
古華堂
軒堂縱新構宫禁原自古因之有古樹三兩列庭宇巨
擘柏與楸其年難計數柏固恒弗凋楸有枝為伍童童
櫛櫛間如聚期羡侣以不華為華對之忘能所
抑齋口號
抑齋題自青年久其後命名隨處宜(向於重華宫治書室名曰抑齋踐阼)
(後凡御園行館可以凭几展編者各處皆有示不忘舊也詳見抑齋記)設果他時居此者
武公恰是著詞時
題和闐玉周司寇匜
西閫何曾識有周但知撈玉貢春秋量材爰命考工職
作器仍傳司寇庥(司寇匜銘有四方永作祐語)饕餮戒貪寓心凛鋬
流適用酌言酬設因惡旨緬神禹師古應思在此不
詠官窑雙管缾
李唐越器久稱無趙宋官窑珍以孤色自粉青泯火氣
紋猶鱔血裂冰膚摩挲真是樸之樸詠歎仍非觚不觚合贈
何人合長吉簪花得句負奚奴
詠陳淳綠端石平安硯
刻硯其形肖綠玕作書恰合報平安泰山胡氏却相反
家信看餘擲澗灘
人日
雍和宫瞻禮
從來七日是靈辰
潛邸雍和禮法輪鼉鼓螺笙宣妙梵人心物色唘韶春
今來昔去宛成歲地厚
天高那報
親設以古希有二論斯之吾亦始成人(余實康熙辛邜生於是宫也)
悅心殿
悅心夫豈易言兮偶悅心應敬益躋慶值四方無事日
慰當三白已霑畦因知即景今為幸耐可翻書古與稽
孟子佳言從幼讀時時亦自要提撕
漪瀾堂
溪堂塔山隂液池俯浩渺茲來冰尚凝副名時尚早然
而以喻心静安動為躁(叶)以此别有會不波亦自好
畫舫齋
拖床行以至畫舫却艱行便即冰皆釋仍停岸弗征因
知非踐實畢竟浪孤名世事如斯者多哉吁可驚
古柯庭口號
金遼往事爾應知矯矯猶撐閱古枝發葉莫嫌他樹後可
思得久以斯遲
鏡清齋有會走筆成歌
水清因以鏡喻水鏡清無私照協理然而吾更有進焉
鏡能照人弗照己照者見也亦訓知是惟於鏡斯可耳
設人以鏡喻己照知人不知己豈美知人之善為無咎
不知己過斯為否在恒人則己弗當所關為君益大矣
既知此可弗慎乎安能泰然玩景溪齋裏
抱素書屋
書屋鏡清左況於曲院中塵情不期遠素意自無窮信
矣愜懷抱宜哉忘色空假山鋪積玉先獲我心同
韻琴齋
齋近流泉號韻琴泉流弗凍有琴音戶樞不朽同斯意
耳得聲中心理尋
題快雪堂
無翼飛來片羽投築堂廊壁嵌而收聚於所好雖佳矣
百度惟貞可戒不木刻還教補石闕(己亥冬得快雪堂石刻因築堂為廊)
(以嵌石版其原有木刻三版並命内府善手重摹泐之於石俾長短寬窄畫一其木版仍弆堂中以記數典)
偶遊率與暢冥搜近年每喜吟三白或果祥符叶氣求
(堂成於己亥年冬庚子元旦即得瑞雪盈尺冬臘之間尤為優渥昨歲十一月十二日初次得雪已積地六寸)
(且連日同雲密布京師於十七二十二日續又得雪兩次直隸山東河南山西江南湖廣陕甘均陸續奏報本)
(月初十十一十二等日得雪自三四寸至盈尺不等實為普徧優渥云)
浙省新製側理紙成試書因得句
丁丑初獲側理紙訝為創見祇兩幅(見舊詠側理紙詩)既而懋
勤檢庫物五番原以弆之夙一再吟詠試墨卿兼喻鑒
人失清目(丁丑南巡得側理紙兩番迴蹕檢查内庫復得五番曾一再題詠有或且當面失奚藉不)
(脛走抑又瞿然懼將毋人似否之句)邇年倣為命浙匠始猶難之近則熟
海苔漁網弗讓古用實不竭勝越竹鏡牋滑潤玉版脆
此獨精堅更淳樸譬之漢庭固多材相如輩夥汲黯獨
既思何求而弗獲於人艱哉益增恧
題宋端石星柱硯
活眼為星百六羅誠齋手筆此研摩祇宜綈几供清玩
慙愧臨池工擘窠
汪承霈進其父由敦詩文集因題句當序
時晴書早夀苕華(汪由敦書法秀潤久直内廷戊寅歲命翰臣等排次進呈墨蹟為十册摹)
(勒上石名曰時晴齋法帖)子舍茲呈遺藁嘉詩與古期歸雅正文非
時調去浮誇席前我偶懷賈誼書讀爾休慙趙奢舊日
西清劇談輩祗今誰在惹咨嗟
倣趙孟頫汀草文鴛圖即用趙孟頫畫韻
飛潛胥各樂生生汀草雙棲具逸情波面鯉魚風欲起
漪紋寫照灧光晶
詠壺盧缾
幸謝蒸鵝佐脫粟却成槌紙得全壺囫圇弗藉範而範
沕穆何妨觚不觚學士漫嗤畫依樣陶人那問鑄從模
無煩貯水安銅膽隨意閒花簪幾株
淑清院
淑者和之象清為麗以初稚春最切矣小院乃相如慢
韻西江磬(往年江西得古鏄鐘十一為補成十二貯淑清院内之韻古堂)閒披東壁書
莫嫌物華勒暖律善吹嘘
素尚齋
假山古亦真山齋樸而素拾級登嵒齬不過十餘步書
史伴清憩所尚原吾故司苑例綴燈幾曾銀蠟炷欲罷
又未能隨時景光度
千尺雪二首
水閣今來景若何束泉兩峡玉嵯峨慰哉千里積盈尺
奚啻區區千尺多
皚皚色裏淙淙響應接難為耳目官誰識便宜此子者
無微塵處享清寒
賓竹室
曲徑琳瑯護小軒園人掃雪密培根曰賓君子寧斯謂
無易由言舌莫捫
同豫軒口號
傳曰先憂而後樂書云暑雨與祁寒書軒自昔額同豫
同豫為難為不難
題鑑古堂
紫光宴藩部惠遠意彌深外備猶須待餘閒此試臨芸
編翻未暇藻筆掞堪吟鑑實明陳古勤惟勵自今
登寶月樓
重閣枕城層一年一度登自慙多搆築原未屢吟憑南
海冰凝液(本一液池因間以苑牆俗遂呼北海中海南海是樓在南海之南岸)西山雪積
稜對時稱順適為此益兢兢
蘭室口號
無歲不入蘭室無春不詠蘭香比似善人君子親之可得相方
補桐書屋
舊桐惜成孤新桐因以補拱把欲其生養之功費許弗
思戒已甚朅憶孟子語枝榦已森森團隂羃庭宇所植
樹將老奚辭老為伍
随安室有警
昔日随安人盖謂無不可今日随安人乃成逐處妥昔
為儉之媒今近奢之夥不遜及寧固夫子明訓我循名
益恧然弗擬久而坐
遐矚樓口號
豐澤園中俯液池昔年奉以
閱冰嬉頒恩習武依常例那忍重茲拾級為
題澄懷堂
書堂額澄懷
兩字奎章麗徙倚詎耽景研精每思義
至人懷本澄動必合天倪(叶)設弗臻此境懷澄豈容易
九州一心中萬民衣食計宵旰苟或忘何以俾樂利斯
之未能信永言誌吾愧
紫光閣小宴外藩即席得句
庚歲山莊慶畢來辛年紫閣免番回(庚子歲以余七旬慶典蒙古諸藩及)
(回部降番等畢集山莊辛丑春正因免番回等重來以示優恤)西崑北漠兹均集東澥
南瀛許並陪(兹壬寅紫光閣賜宴番官回部皆按例入覲并命朝鮮琉球南掌暹羅四國使臣亦)
(入宴觀禮向年所未有也)示惠連情豈虚爾持盈保泰益殷哉楣間
題額從頭閱惟慎寧徒逞賦才
重華宫茶宴内廷大臣翰林等詠七十二候聫句
並成二律
候稽吕覽詠分篇兹體柏梁剏以連七十二聫成似昔
(己亥春分賦月令七十二候七律各一首兹復合為聫句恰符七十二韻之數)四方八宿數(去聲)
如前(向年聫句每四人為一輪七輪共二十八人適合四方廿八宿)春生夏長律無舛
秋歛冬藏氣備全詎曰因難而見巧益廑夕惕與朝乾
遍尋四庫罕題斯祇有散人顧德基格已卑哉擬撤矣
體誠獨也命存之(唐時試帖間有以月令命題者約計不及什一惟國初頋德基東海散人)
(集曾分賦七十二侯然體格卑陋殊不足採姑存之使人知余實不襲其隻字也)曰分曰合曰
長律既雅既風既繹思易著對時典欽若三經訓我奉
無私
月令七十二候聫句(有序)
氣迎候琯初韶開月令之先體叶聫珠曲宴譜歲
華之盛繹曩篇於吉亥七字重拈賡新句於賓寅
三元正唘溯自日官演策時憲頒書禮經偕易緯
均占夏正視周書互異十二月律宣璇籥三旬逓
報更番廿四節斗轉璣衡五日平分一候宛若
豳圖繪景軫念民依因之唐律成吟研精物理鱗
排列次分章協四序之周豹現全珽創製補百家
之闕驗行生於宇内識兼草木蟲魚暢茂對於幾
餘狀豈風雲月露量課切雨暘之望省歲惟虔燮
諧廑宵旰之衷撫辰咸若學原格致訂箋疏訓詁
之訛傳義取引伸賅制度典章之實用自仰觀而周
俯察萬象旁羅首東作以迨西成三才綜貫擘
牋脱手浹旬贏翠莢之舒灑翰從頭消夏試銀
鉤之搨乃撫成編於往歲全什臚登而踵例事
於重華前題繼詠時則幹逢壬養十朝春事先
來期展
辛齋五位朝正初舉值稭灰之送臘雪霙屢兆農祥數
花信之占風雨水適逢人日七十二侯句分櫛比
裁篇因舊韻從新一百廿年轂轉環周紀朔與芳
筵並永際此始和布令俾萬方洪錫福之庥敢誇
復旦颺歌咨百爾效矢音之雅
(御製)分題七十二章詩兹欲連珠一貫之(己亥春曾分賦七十二候詩親書勒)
(石頌示臣工兹重華曲宴又合為聯句俾諸臣欽念授時且以驗春温秋肅一本萬殊之義)凍解東
風為首候
暄融南浦肇芳期(東風解凍)淵蜎動以鴻鈞轉尺蠖伸
先墐戶知(蟄蟲始振)纔躍輕鯈嘘瀲灧(臣三寶)欲投香餌
羃琉璃(魚陟角冰節以上正月立春三候)禁開入澤虞人伺(王制獺祭)
(魚然後虞人入澤梁)祭喻排籖蠧簡披(獺祭魚祭唐李商隠詩號獺伏讀)
(御製句有何事簡編列書几寓言仍復有樊南之喻云)烟水江南傳遠信(臣嵇)
(璜)雲山漠北望征逵(候鴈北春鴈於仲秋往南避寒至仲則迴向北見)
(御製詩注)佳辰暖逓三旬過嫩甲新蘇萬彙熙(草木萌動以)
(上正月雨水中三候矣計此時過立春方一月)翠穎潤頻
諮保介(臣和珅)緋霞烘恰護封姨(桃始華資北方山桃開時麥苗雨而畏風)
(每宵旰勤咨見吟詠)啼深紅樹攜筐到聽趁黃柑酌斗隨
(倉庚鳴)
訂義鷹房嗤互化(恭讀房飼御製詩䟦云鷹産北塞貢至鷹育之鳩則林藪皆有衆所)
(共見且鷹大而鳩小其形今古不異亦殊不相類鷹或養至數年鳩亦可經歲不聞互為變化辨名)
(覈實足訂禽經襲誤臣永貴)
(御製)扶陽鳩職詔攸司(鷹化為鳩摯以上二月驚蟄節三候鷹本屬鳩則性近慈仁故)
(戴氏謂其善變之仁有合於董仲舒扶陽抑隂之義云)生商早紀祥為表啄漢當
知戒可思(元鳥至)出震發聲宣鬱蟄
唘屯鼓物利甘滋(雷乃發聲)光生同氣緣遐邇說泥分
期判早遲(始電注以上二月春分中三侯電是御製詩以春秋疏隂激陽為電雷)
(光最為近理又埤雅云電與雷同氣其說亦合如電光甫掣霹靂即隨此發之至近者或電光久閃)
(雷乃徐鳴此稍遠者若止見電而不聞雷此相去甚遠者百里以外不能聞雷而電附天而見故光)
(能及遠如夏秋之夜電光遠在雲表而近則星月皎潔或久而雲湊雨集雷電交作足為自遠而至)
(之徵或竟夜不雨則俗所云百里不同天也雷與電本非二物以鎗礟喻之電在雷前其理易曉故)
(仲秋月令僅言雷始收聲不復言電而魏書律歷志乃以五日一候分屬之未免失之於泥仰見)
(洗析理精深徵据確切一從前勦襲雷同之說)葉琢一圭符閏朔(臣蔡新)
華攢萬乳透朝曦(桐始華)穴同鳥鼠儕西渭海化鵾
鵬信北池(田鼠化為鴽)強例貞滛乖正變(毛詩蝃竦篇朱子注以虹)
(為天地之滛氣以比鄭衞之聲夫貞滛正變詩家常談不知放滛之旨在聲而不在詩況虹乃雨日)
(之氣相薄而成並無滛義即隂陽化生天地常理豈可以滛目之恭繹御製詩注觸類引伸折)
(衷至當實發前人所未有臣梁國治)漫從朝暮指雄雌(虹始見月以上三)
(清明節三候)浮蹤流水他鄉聚幻影飛綿昨夜吹(萍始生)
(萍為楊花所化一葉經宿即生數葉見本草注)布穀曉催紅杏墅(鳴鳩拂其羽)
(臣德保)浴蠶晴喚綠雲枝(戴勝降于桑穀雨中三侯)(以上三月鳴鳩即布)
(穀戴勝為織維之鳥乃後人既以鳩為布穀又以為即戴勝不知田家以布穀驗雨合於鳩喚雨之)
(說若戴勝不聞其能喚雨而降桑關於蠶事月令以之分紀農桑伏讀御製詩按詳為辨析足)
(訂前譌)三春長養更番報四月清和一度移(二句由春入夏)
物性辨名覘起伏(鄭注訓蛙為螻蟈孟夏正其鳴時若螻蛄乃鼯鼠不言其能鳴)
(盖螻蟈與螻蛄本自二物飛伏各殊舊說混而為一伏讀御製詩蛄自能飛艱上屋蟈惟知伏)
(喜依坑之句物理昭晰無疑矣臣曺秀先)
(御製)農晨盻澤誚官私(螻蟈鳴盻蛙鳴多占雨候每當孟夏之時澤恒殷故舊有每當望)
(雨傾聽際偏厭藏泥不作聲之句)飲泉不耐重坯閉出土忽成古篆竒
(蚯蚓出)萆挈&KR0034;茹名已夥(王瓜生康以上四月立夏節三候鄭成月令注王瓜萆挈)
(也郭璞爾雅注云似土瓜而土瓜自謂之&KR0034;茹又名鉤茹本草作菝葜其名不一余以為王瓜乃即黃瓜每於)
(四月中旬進鮮足證衆說之訛詳見向所作詩注)
苦荼甘薺品多岐(苦菜秀顔苦菜生於寒秋歷夏乃成見氏家訓又江南别有)
(苦菜葉似酸漿子大如珠或赤或墨今河北謂之龍葵世誤以當苦菜盖品類多岐所致)先零
節詎筠竿比並蓄材還葯籠宜(靡草死藶鄭注云靡草葶之屬是)
(月聚蓄百藥葶藶亦藥屬也)雪憶連塍皚糝屑(臣周煌)香聞過隴
膩翻匙(麥秋至稔以止四月小滿中三侯宿連歲祥霙報而昨冬豐玉優霑尤為麥連)
(雲之瑞)踦長譌
正通儒注(毛傳謂蠨蛸為長踦與螳螂絶不相類鄭注乃以螳螂為螵蛸母按螵蛸著木形如半繭)
(更不得以螳螂為母譌御製詩注曾正其)臂奮雄矜勇士師(螳螂生)故
侣東飛區鷾鳦(鵙一名搏勞即伯勞也臣羅源漢)晚寒西俗紀豳
岐(鵙始鳴地豳詩七月鳴鵙注言豳晚寒故候遲)不平本異昌黎序
(御製詩云順時而動順時静何有韓文不得平)初聒偏訾卦驗詞(反舌無聲以)
(上五月芒種節三候月易通卦驗以反舌為蝦蟇疏以蝦蟇適當五聒耳何反無聲駁之)作
隊町場仍别牡(鹿解角後牡鹿之頭亦秃遥視幾於牝鹿無異然牝牡仍别羣而遊)
(原未嘗不可辨也詳見御製詩注臣阿肅)分箋山澤實同麋(鹿角解)
(夏至麋鹿之角皆解熊氏誤分鹿為山獸夏至得隂氣而角解麋為澤獸冬至得陽氣而角解不知)
(麋鹿解角皆以夏至惟塵則於冬至經文傳訛後儒亦強作解事一經睿裁訂正益知耳食之)
(談不足據也)高槐破曉輕吟露深柳歸涼裊曳絲(蜩始鳴)
感一隂生剛茁彼(臣謝墉)
(御製)先三伏採合名茲(半夏生中以生五月夏至三侯)温風炎迫披薰
異暑雨艱廑當夏咨(温風至)振羽始聞方在壁
尋聲乍起未喧墀(蟋蟀居壁)鷙禽會養飛騰勢大野看
盤颯爽姿(鷹始摯節以上六月小暑三候)車案夜光留熠燿(臣董)
(誥)謝塘春夢想參差(腐草為螢)綌絺引扇還揮汗(土潤溽暑)
蓑笠穿雲更浹肌(大雨時行中以上六月大暑三候)漸喜炎威袪
永晝(臣福長安)頓來商籟襲輕颸(二句由夏入秋)飄蕭梧徑敲
清韻迴薄蓮灣蹙細漪(凉風至)圖侈金莖誣廿丈(臣達)
(椿)珠收翠盖瀹三危(白露降盤三輔舊事稱建章宫承露高二十六丈上有)
(仙人掌承露和玉屑飲之夫二十餘丈之高盤何以上而取之惟荷露烹茶實稱韻事讀御製)
(詩按足闢漢武求仙之謬而記載流傳益不足信也)憑渠露夕能相警勖乃
霜臺慎自維(寒蟬鳴節以上七月立秋三候)將欲食焉聊戲爾
(臣錢載)
(御製)設云祭者究聞誰(鷹乃祭鳥先孔疏以鷹弑鳥而不食若供祀神不敢即食云云語)
(殊不經鷹得鳥每見弄而食之亦如猫之捕鼠安得有祭先之謬說乎詳見前詩注中)天高氣爽
金行也地燥潦收肅逮斯(天地始肅)額手西郊觀銍艾
朵頤南畆飽瓊炊(禾乃登中以上七月處暑三候)汀蘆水渺行
初遰(鴻雁來)梁杏巢空客乍辭(元鳥歸)未雨謀殊桑土
徹(臣曺文埴)禦冬計足稻梁資(羣鳥養羞節以上八月白露三侯)香車
罷挽涼無迹飈御閒停靜不馳(雷始收聲)陶復略侔重
窟閟(臣汪永錫)泥封好借一丸規(蟄蟲坯戶)天根朝見潭澄
底(國語天根見而水涸注云天根星在角亢之間謂寒露雨畢之後五日天根朝見水潦盡竭也)
星瀆源長漲落涯(水始涸御以上八月秋分中三侯製詩注江河源遠流)
(長雖當潦盡不過稍弑其漲原無涸時觀瀾有術益曉然於原泉不舍之義)舊宅延賓
懷燕社(孔疏仲秋直云鴻鴈來以其初來即過故不云賓季秋云賓者以其止而未去猶如)
(賓客也或云雁以仲秋先至者為主季秋後至者為賓其說較為直捷臣紀昀)遠臣扈
獮列魚麗(鴻鴈來賓公每歲秋木蘭扈從行獮諸蒙古札薩克王等以時來觀行圍典)
(屬向以蒙古按塔哈稱之按塔哈者臣國語謂賓客也我朝德威廣布蒙古俱屬稱從不敢自)
(居賓客而時當鴻鴈來賓之侯較古所稱鴈臣尤為貼切故御製詩有木蘭嘉客隨圍候都效)
(劬勞稱雁臣之句蓋紀實也)年深幻豈均蠔蠣月滿胎寧化蛤
蜊(雀入大水為蛤蛤百歲燕所化)(說文曰蠣千歲鳥所化御製詩注特闢其謬)節已
秋闌尋老圃(臣金士松)
(御製)花如人澹對疎籬(菊有黃花節以上九月寒露三侯)雄教虎畏形非
毒貌與狼同心却慈(豺乃祭獸害豺與狼形雖相似而性不同豺不人虎反懼之其所溺)
(處虎不敢履稱為仁獸故獵者有不射豺之說)波矣洞庭木葉脫
獵乎沙塞草痕衰(草木黃落)穴中攻
辨周官誘海上弆聞蘇節持(蟄蟲咸俯降中三侯)(以上九月霜周禮秋官穴)
(氏掌攻蟄獸各以其物火之注云將攻之必先燒其所食之物於穴外誘出乃可得之御製詩)
(注以誘殺為乘殆不仁與王政相戾明辨其誣又以蟄獸所聚食物皆蔵于穴中從無積於穴外者)
(因引漢書蘇武傳武至海上掘野鼠去草實而食之考字書去與弆同以闢釋經之誤於辨訛訂謬)
(之中尤見之意仁育好生)九日已過寒料峭(臣倪承寬)小春又屆
景熙怡(二句由秋入冬)稜稜縐未堅成片㶁㶁流裁薄有
澌(水始冰)跡滑霜鋪臨短彴(臣陸鍚熊)聲猜雷動碾康馗
(地始凍之車乃御製詩注以冬月既凍以後地始堅重載得驅行無阻於北方風土真相脗)
(合)形韜華翟歸溟澥氣吐層樓現藻楣(雉入大水為蜃以)
(上十月立冬節三侯)隮宇早瞻橋影斷(臣陸費墀)寒霄寧復劒光
垂(虹藏不見夏日恒御製詩注云虹因雨霽夕陽照映而成見至秋已弗恒見謂應小雪)
(候似遲今驗之氣候實為不爽)高卑定位昭三極闔闢藏根藴二
儀(天氣上升地氣下降)大塊凝嚴終是始(臣葉觀國)
(御製)元樞旋轉運還推(閉塞而成冬三以上十月小雪中候)號寒亦自能
知節曷旦渾如解報時(鷄鳴不鳴)交有於菟那畏冷
負徵寅客漫傳疑(虎始交伏虎為寅獸亦云寅客見真誥讀御製文有辨)
(後漢書劉昆傳虎負子渡河之事以虎乃猛獸豈知仁政又焉能推太守意不傷民而去其誣顯然)
(可闢舊史不經之說)皴紋坼儼鞭抽笋紉馥詮殊佩扈蘺(荔挺)
(出之以上十一月大雪節三候詩荔挺草類與離騷薜荔香草不同御製注凡於名荔而)
(異種者徵實辨名瞭如指掌)字綰蕭家憐腕弱(臣王懿修)操充陳仲
忍腸飢(蚯蚓結)别羣
文囿重生角勘誤靈臺皎列眉(塵角解弗塵鹿麋等類南人多能識故注疏)
(沿譌從無辨證我復於皇上於壬午年既辨明鹿與麋皆解角於夏丁亥冬至命侍衞至)
(為南苑視所謂塵者正當解角而月令又誤以塵麋因命改正靈臺時憲雖月令傳行已久)
(仍而不改而襲經頒朔所乘徵為典故不生陋說矣)泉脈初温溶玉乳(臣童)
(鳳三)井華欲動漾湘瓷(水泉動至以上十一月冬節三候)首塗洄溯書千里
爪跡勾留水一湄(鴈北鄉)居借林巢容拙婦(臣吳夀昌)俗陳崑璞抵芻
尼(鵲始巢不崑山之旁以玉抵鵲語見桓寬鹽鐵論相傳俱得其觧自平定西陲和闐入宿衛)
(者蒙鵲故詢及回部諸城皆有鵲而和闐獨無且相傳其地不可有見而抵之盖和闐為崑山旁支地數産玉不甚貴惜)
(或如桓寬所言亦容有之惜俗未知其故耳詳見御製說中)如句音恰諧登
木(雉雊揚以上十二月小寒節三候製鳥鳴必用力以其音故多屈其頸御詩云禽鳴)
(屈頸象如句雉雊應於音義求仰見賦物之工並寓考文之訓)从乙形還驗伏
塒(雞乳形會意御製句从乙从孚元鳥喻象於六書之義賅括精詳)月曉霜空
摩漢㢠(臣孫士毅)
(御製)雲平雪盡遡風追(征鳥厲疾)凍堅太液冰嬉試隊聚羽林
歲賚施(水澤腹堅每以上十二月大寒中三候液國俗冰嬉之技歲自冬至後至臘日於太池按)
(八旗分日簡閱别等頒賚於練兵講武之中有行賞習勞之義誠萬年良法也)槖籥貞元運無
息勑幾惟凛日孜孜
題陸治喬松青嶂即用其韻
瀑水垂垂思赴澗(是幀陸治原題用上平聲文韻而首句千種桃花谿更深句乃下平聲不)
(可通故用仄韻以别之)夏山靄靄欲生雲高人松下劇談處應喜
詩材得幾分
詠漢玉盤龍觥
龍尾則常詠(漢玉龍尾觥内府所恒有屢經題句)盤龍斯始題琢磨出别
樣耳鋬可輕攜撫不留手跡觀猶契道倪祇宜檀閣&KR0869;
誰酌玉東西
御製詩四集卷八十五
