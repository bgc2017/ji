御製詩四集卷四十二
古今體一百四首(丁酉二)
閱武樓閱武因成六韻誌事
節前閱武甸場寬組練生光了弗寒可勿用仍要以備
不忘危敢恃其安新疆舊部兹同扈北貉西戎許並觀
(大兵平定兩金川以其地安營設鎮而令其餘各土司分年入覲俾益懷德畏威兹初次舉行派定明正等十)
(八處土司土舍頭人共二十四員名命成都將軍明亮擕以入朝與朝正外藩及年班回部并哈薩克使臣等)
(同與朝賀安賚適於閱武樓閱武因命舊藩新部及此次瞻謁之土司甲爾參德沁等皆得與觀)破險
衝鋒或經見(邇年攻勦金川我八旗將士越險摧堅勇銳百倍番衆等皆見而畏懾至若滿洲兵)
(行陣嚴肅簡鍊精強則其昔時所未聞見也)正旗堂陣俾初看銷兵氣共陽
和鬯訓旅心殷揚覲難示義方還頒禮賜(閱武禮畢所有在事之將)
(校兵衆等皆循例行賞)武臣莫重詡登壇
新正萬壽山清漪園作
巡春避暑昨年繼咫尺清漪僅兩來初歲韶光兹漸鬯
凍湖冰影未全開登臨少暇斯偶耳搆築昔嗤何謂哉
恰是節前幾政簡蜃忩消得暫清陪
題玉瀾堂
堂近勤政殿遊山所必臨仍看元玉凝(去聲)漫說碧瀾沈
愛俯静寧體殊澄浮動心勅幾有如此大寶敢忘箴
愛山樓
樓對西山號愛山玉屏展處鏤孱顔帝京八景名誠副
詠以易思獲以艱
知春亭口號
春到人間萬物知形形色色總熙怡一亭安得獨享帚
曰即羲經見謂之
夕佳樓
書樓臨湖裔西望極空廓玉泉及香山層層畫屏若夕
靄與之幻生動復沈著此景真最佳倪黃那能作四時
皆可攬一忩恒足樂柴桑獨舉南應惟夏晚託(淵明悠然見南)
(山山氣日夕佳之句惟於夏晚西照為切故戲及之)
題養雲軒
冬雪霑頻疊山餘積素紋韶光方醖釀生氣復氤氲殊
未亟思雨應聽且養雲待興東作候一霈利耕耘
題道存齋
道存天地間亘古常不變語著天人策内聖外王見達
者守弗失愚者鑿以昡試看山與水今昔豈殊現虚齋
兹默對曾是無言贊
無盡意軒
軒納湖山景其意本無盡四序以時殊萬狀更日引即
今春始孟生機動已蠢芳菲縱有待亭毒斯誠允惟思
物向榮豈忘民猶窘
宜芸館
潔治讀書館近水仍依山豈其無綈几亦復有芸編宜
恒枕葄兹而每弗得閒偷閒偶一至坐祗片刻間饜飫
則何有荒唐那免焉摛詞輒自訟不如默而還
石舫二首
山盡西頭湖接隄飄然石舫試登躋推蓬一領煙波趣
殊彼揚帆五兩徯
凍則為冰融則水冰牀水艇用斯殊岸傍不繫而舟者
勝以其間分别無
曠觀齋有會
長隄亘湖面隄外接溪田騁望殊空曠興懷無際邊融
融識韶意靄靄颺春煙齋裏觀如此返觀斯智焉
水周堂口號
循名責實步堂陬底事凝堅波不流悟得即冰即是水
工夫豈藉向他求
晐春園有會
晐春似侅事蓋以言非常義惟取兼備則莫若韶光試
看運一氣無為肇三陽其縱貫上下其横徧圓方物物
如登臺樂意生機盎(叶)對時懷扆負寧祗玩園芳
味閒齋
山陽迤邐山隂至倚巘書齋試一探設以顧名思義論
偶宜味耳未宜耽
清可軒
焦山山包屋金山屋包山兹雖廡含壁而室纔三間碪
&KR1095;戶外羅仍似藏孱顔金焦兩美具奢儉酌中看每因
山陰遊坐憩宜澄觀所慚成句去未兹久消閒
題和闐玉靈巖山圖
宛見靈巖覿面披蒼松翠柏擁嶔嵜若峯若嶺皆成畫
為雨為晴率有詩詎是遊情仍繾彼惟因民戀鎮縈兹
設云境界渾如玉等度由來亦自宜
題錢榖林亭清賞
雖有柴門常不開幽居凭几伴寒梅豈期略似子雲識
遂致人猶問字來
詠朱漆菊花盒
髤作法前明踵增製越精攢英如菊秀一朵比花輕把
手初無覺映心似有情設云十人諫慙愧不期生
孫枝聽泉圖
高人無一事箕踞坐厜㕒瀑水雲外落流泉石下披情
真契道筦聲可叶清絲童子抱琴至恐防欲譜之
題王寵登瀛硯
永和既仿右軍帖(背刻寵自書蘭亭叙)貞觀還摹學士圖豈不託
懷千載壽雅宜今日亦知乎
恭侍
皇太后觀燈因成是叶
家宴觀燈例節前清暉閣裏(每歲上元前例於清暉閣張燈列宴恭侍聖母)
(慶賞)列長筵
申祺介壽那崇儉寶炬瑶檠總鬭妍五世曾元胥繞侍
高年母子益相憐掖扶輭榻平
升座(仿)(皇太后雖極康強而製預高年倍宜安養因皇祖時軟榻式敬備於降與時)
(尺亦御以升座雖室中咫可不勞步履)
步履雖康養合然
題素心堂
春初值幾暇流覧憩溪堂悦目遲花柳怡情足縹緗昔
今漫介意景物正含陽設以素心論愛民斯不忘
澹閒室口號
澹因閒致非他致閒則澹寧是果寧設更於斯問注語
武侯兩句試聰聽
養素書屋
華固由素毓春亦因冬養韶光縱尚遲其來自不爽千
林雖突兀一氣已醖釀(叶)試看諸有為何弗始無象據
坐味名言其義所包廣
静通齋
人情蓋與止水同澄之則清淆則濁淆為動而澄為静
動斯擾矣静斯覺&KR0925;端兩字額静通是義誠宜細研㩁
苟非物來而順應未足言通勞把捉
進宫齋戒西直門外作
祈年首歲重躬親齋宿宫庭返詰晨歷日風澄寒不沍
徧郊雪潤淨無塵
前朝撰吉奉
慈輿為是御園慶節居
大祀翹農繫民食銅人肅對敢疎予
齋辰簇仗不須排(新正進宫例設儀秋是日已當齋期因不用)曉日迎暄度
石街臘雪霑來逮彌月
鴻恩再霈益當佳
祈榖齋居疊去歲舊作韻
去歲捷希候(去歲此時正當阿桂等攻圍噶喇依將得是以盼捷尤切)今年功蕆時
無非頼
天助益覺凛予思紫閣戰圖畫彤墀齋宿詩事平惟望
稔祥正肅青旗
再題盧鴻草堂十志圖
草堂
樸屋茨茅避燥濕蘼蕪薜荔逓芳馨童顔坐者手一卷
知是黃庭内外經
倒景臺
太室崇隆走南麓傑峯倒景聳成臺幽人獨立雲霞表
不為聽呼萬歲來
樾館
一笠孤亭四柱虚蒙籠嘉樾綠雲如既稱素履相忘世
何較區區盪者居
枕煙廷
秀起高峯迥枕煙振衣千仞意超然身藏自足居上概
誠感那須羡散仙(反圖中詞意)
雲錦漴
獨坐厜㕒俯峽流目謀雲錦樂天休悠然辭不汎然受
捷徑常嗤藏用儔
期仙磴
入雲叢樾鎻嶔嵜謁帝升天定不疑漫說無端儒者毁
既仙何用更期為
滌煩磯
左右流泉中嶼平擕琴不操膝前横到斯應絶一切想
試問煩從何處生
羃翠庭
連林疊翠堪為幕天地之間寄一身離世自應成獨往
不知對坐又何人
洞元室
辭徵入殿偶為之石室洞元應不離大聚門徒至五百
真逃名亦豈如斯
金碧潭
能書能畫兩超塵傳得嵩山十志真未必後來無繼者
山莊津逮有公麟
此卷畫法極工整而不板滯極繁密而不冗雜用筆
極細而時露蒼渾著墨極濃而自有淺深可謂盡畫
家之能事字則各體具備遒峻不羣超然有塵外致
向遂稱為盧鴻真蹟苐通卷無浩然欵識豈肥遯者
流逸其躅并欲逸其名耶而其名之僅存則由於楊
凝式周必大二䟦然開元至今千有餘年舊蹟流傳
已屬不易石渠寶笈所弆周昉美人調鸚鵡圖韓幹
畫照夜白皆較舊於此此乃紙墨完好如常謂為必
出浩然之手其然豈其然乎因諦視其畫法與李公
麟山莊圖絶相似是卷縱或倣作亦非公麟不能夫
龍眠真蹟已不多覯即非真盧而得真李亦不啻買
王得羊矣又何必復計其名之逸與否耶故於再題
十志之末附及之
祈穀禮成述事
元日值齋移次辛迺緣舊例此遵循未能敬事法
皇考亦曰因時奉
懿親(恭查順治十五年正月初四日上辛齋戒正值元旦改於次辛行禮又康熙五十四年以次年正月)
(初十日上辛尚未立春議改次辛或下辛行禮載在會典遵行然此非獨本朝為然考宋史禮志真宗景德三)
(年待制陳彭年言來年正月三日上辛祈榖至十日始立春請以立春後上辛行禮又文獻通考載英宗治平)
(二年禮院言元日朝會夀聖節多與上辛相近改用中辛此因春前及元日移改次辛所由昉也又查雍正七)
(年於次皇考諭旨以定例正月上辛若在初五以前則改辛但元旦朝賀乃朕躬之禮儀若因此而展祈)
(榖之期於心深有未安著於初二日上辛行禮煌煌升聖訓實萬世不刊之論朕因思皇考時元旦)
(殿僅受羣臣之賀自當停朝正以從賀元辰躬率王公大臣詣束朝拜)(祈榖朕今遇聖母歲首)
(慶典不應有闕且次辛用事史册及本期舊例可徵凖禮從宜各惟其正因其時恐有未喻朕意者犮詳識於)
(此)志必誠而儀必肅樂惟和則禮惟彬武功成更歲逢
稔稠疊蒙
庥倍切寅
上元前夕小宴宗親即席得句
祈榖還臨節前夕例當曲宴叙家庭團圞輪欠三五月
次第葉舒十四蓂子姪行增欣玉樹塤篪聲減歎晨星
(座中惟裕親王為兄行餘皆子姪輩矣)新年言吉餘應置幼睦長(上聲)尊其
静聽
上元燈詞
上元三五自年年却每艱逢望夕駢(上元自應正月十五而望則或在十)
(六或在十七今歲望夕恰值十五云)豈是靈臺巧位置月天子愛此宵圓
去年仍此盼紅旗(昨歲此時阿桂等正當攻圍噶喇依賊巢成功可計日而待是以慶節宴)
(賞惟盼捷音)今歲早聞凱唱詞諸將歸來都侍座張燈歡樂
合同之
金曦西影入三商銀樹當場列萬行延壽戩禧輝吉語
朗迎
鳳扆獻嘉祥
恰值請安來北漠(新舊諸藩年班回部及四川各土司俱以朝正來京而哈薩克阿卜賚亦)
(遣陪臣鄂托爾齊等請安適至並令其列坐觀燈)更欣偃伯靖西戎爆雷花箭
一時發訝似堅碉用火攻
踴躍朝正各土司樓前節物俾觀之三班起舞攄誠悃
(土司土舍頭人等願各於筵前起舞以申感截因令按次列為三班軒舞踴躍其歌曲雖係番語譯出皆祝嘏)
(之詞嘉其誠悃分等以綵幣厚賚之衆皆叩謝歡忭而退)譯出原皆祝嘏詞
西樓歲歲豫
慈情輭榻升樓若履平(軟榻仿宴觀皇祖時之制昨於御園侍燈始具以奉)
(聖母今則履之御以登樓升座非但省步勞即陟梯亦如平地)千朵蓮花燃萬葉
一年一葉介釐呈
煜煜高盤呈五色&KR0008;&KR0008;列炬纈雙葩須臾東壁銀蟾湧
倒映西山一片霞
燦爛三山駕六鼇聯情中外足摛毫笑他金盞燈輪竪
光福門稱廿丈高
正月十六日小宴廷臣
去歲紅旗盼節後今朝綺醼賜幾閒由言無易一日樂
軫念有懷百戰還(阿桂豐昇額明亮督兵攻𠞰兩金川不辭艱瘁閱五年而大功始成海蘭)
(察奎林和隆武福康安普爾普皆身經百戰功績尤為超衆因並命入宴以奬之)卜晝未燃九
華炬迎蟾先看六鼇山武成事事胥如意可識吾猶惕
此間
無須耗磨俗談傳翼節需雲例合沿九㝢豐穰誠幸矣
一家中外豈非然既因扎薩兼京職(喀喇沁貝子扎拉豐阿為領侍衛内)
(大臣敖漢貝子羅卜藏錫拉布喀喇沁貝子瑚圖靈阿皆為理藩院額外侍郎巴林額駙德勒克敖漢額駙彭)
(蘇克拉什皆為副都統並以扎薩克而兼京職因得與宴)便可聯茵預列筵况有先
生敖漢(讀作平聲)者(彭蘇克拉仆好讀漢字書頗通文藝且能作詩蒙古戲稱之為敖漢先生)欣
看七字竟成篇
詠開合玉環
合若天衣無縫開仍蟬翼相聯往復難尋端尾色形底
是因緣乍看玉人琢器不殊古德談禪霧蓋紅塵溫句
可思莫被情牽
題柯九思鳳尾竹
結實將成餐待鳳肖形先作尾葳蕤丹青妙意在言外
定是晴枝非雨枝
詠宋龍泉無當尊
憶經無當(去聲)詠宣窰(見舊詩)誰識龍泉肖宋朝(宋瓷既有此則宣德)
(乃倣為也)鐵足周圍非半器(或見無㡳疑為折其半兹鐵足具存知為舊製也)絃紋
層疊在中腰玉巵漏水誚恒凛銅膽插花韻自饒(嘗倣景泰)
(琺瑯製膽於宣窰無當尊中此器亦置膽其中)屢見舊瓷屢有什愧哉太保訓
曾昭
節後含經堂
例以來節後(邇年率以節後務間方至此屢見向詠)稍閒乃逮斯已慙多
搆築寧敢恣遊嬉盆卉當春發架編遣暇披東廂貯薈
要數典不忘兹(是處東廂仿宫中摛藻堂之式按經史子集列架并命繕四庫全書薈要貯之)
淳化軒
誰能無結習翰墨宿緣耽帖板因翻古書軒闢向南漏
添閣蓮永春入缶梅馣綺綴猶宫炬顧名每自慙
涵光室口號
涵光室裏說涵光此意分明是註莊更詠春生何處好
試看止止納千祥
淵暎齋
淵乃訓其深暎乃訓其委惟深斯不窮則委皆成美其
要曰忘物而更在忘已試看淵暎間其中鮮彼此書齋
詎玩景顧名當會理設云即景題階前無止水
鶴安齋戲題
昔原賦之糧既而放於野賦糧拘束予放野逍遥也非
緣省糧為乃圖鶴安者繼因去漸多棲松或致寡鎩羽
仍飼之園吏喜躍冶飼鶴即飼人鶴瘦欲言啞
愛山樓
山豈期人愛而人自愛之更非開錦候恰是釀韶時生
意已如許化工寧有為體仁一絜矩天地本無私
詠宣德雕漆盒
果園貽此器宣德識其年(底刻大明宣德年製)色煉丹砂爓紋成
如意連一圓月上下四百歲完全經孰文房玩撫吟為
憬然
王紱擕琴訪友
喬木草堂深清泉落碧潯高人過石彴童子抱瑶琴將
叶宫商調依然山水心鍾期欣既遇情寫為知音
題均窰椀
青器欣存北宋傳閱年八百尚完全圍匡底用以銅鎻
(古窑器多有以銅鎻口足者圖其堅也此椀獨無而完全實可珍也)口足原看似鐵堅摩
撫天成豈茅蔑萭規月樣鎮團圓柴瓷罕見兹稱古望
古因之意睪然
題沈周溪山草閣六幀即用其韻
其一
身依陡岸曲欄畔意在天光雲影中不識凝神構語者
可能把筆賦幽通
其二
花容不礙向和背樹影自分陰及陽付與草庭端坐客
逍遥玩景閱時光
其三
臨池亭子木為欄無事何妨把鈎竿莫謂柳塘纔一畝
其中魚不識江寬
其四
徑曲幽延步得得溪清樂致意油油誰知天上三庚暑
自有人間六月秋
其五
將軍却弗傳名姓(是册石田題内屢有將軍之語而後無為誰所作款又未明言具為何人)
(蓋武臣之有圖亭好文墨而索其盡者)疑是當年何氏家對坐人如自擬
杜莫須詩賦月支花
其六
石田老筆以韻勝久矣弆藏石渠裏拈吟六幀重詳觀
全圖恐復不止此
石田此册几六幀幀系以詩並自書名而不紀歲月
詩中曰大將曰將軍曰上將蓋為武職之好文翰接
名流者所作疑當時全册本不止此或散佚不完或
經市賈析而為二以求多售故無末幀署欵未可知
也至其所謂將軍者未知為誰因考石田耕石齋詩
其稱將軍凡四一為謝將軍題橒弟畫一為王將軍
樓船歌一為鶻打雉贈陶將軍一為贈海上劉將軍
惟於謝則自詡水墨緣王則稱其左圖右史其言將
軍蓋不出乎王謝之間顧其名字無可考既和其韻
題冊並識以晰疑
米芾天然端石硯歌
兩山左右賓主分天然景無斧鑿痕遠岫竒峯足辨文
(面刻天然遠岫竒峯及可泉等字)下有可泉際渚濆寶晉松雪齋中賓
(背刻寶晉齋米芾傍刻子昂藏字蓋皆經珍用)質古蓋出宋雘村不知何時入
暢春所司舊物呈覽陳為之刮垢拂翳塵綈几光耀席
上珍卌載棄置嗟沈淪一時喜逢如故人宗儀硯山空
嶙峋(陶宗儀輟耕錄載有硯山圖諸峯嶙峋極為矜詡而適用則不及此也)適用真過琅
玕珣繄予别有戒心存賢材寧無似此云
聖母皇太后奄棄藐躬攀號莫及痛摧肺腑雖擗踊不
足申哀神魂悲戀末由稍釋倚廬苫凷之中竟夕
不能成寐因占輓詞腹藁口授廷臣繕錄用展哀
愫
奉時行慶期
慈豫搶地呼天
棄藐躬詎數姒任稱古季由來
堯舜號宫中
八旬六壽尊榮享四十二年
孝養空夫復何言吾罪耳痛心泥首眄
蒼穹
詞成復得一絶句
此後誰憐我(今歲恭侍之句聖母觀燈有升遐鳥年母子益相憐兹慈馭實再無)
(憐惜予之人思之倍增沈痛然當孰意宴賞歡欣之時忽作繫戀感懷之語即非佳兆竞成詩識耶)向
前止任其永懷子不怨(予昨因哀痛之深所降諭旨計及乾隆五十一年正旦當日食)
(是歲可無聖母春秋九十有五或遭十年大故以應懸象稍憾乃竞不克如所願則六正旦日食當)
(予歸政之年恐更不能遂予奢望未免稍涉怨意今清夜自返實予心不誠不能挽留慈壽皆予之罪無)
(可怨尤惟當引咎自責耳)下學冀
天知
降旨普免天下錢糧用宣
聖母遺惠詩以誌事(有序)
曩者恭逢
聖母八旬萬壽曾推
錫類之恩普蠲直省正供以昭慶惠本欲俟
九旬大慶再霈殊施兹
仙馭升遐嗣後更無可推廣
慈仁之事因降旨自戊戌年為始普蠲天下錢糧仍分
三年輪免俾寰宇億兆均得重沐
懿恩永申感慕而予終天罔極之忱庶幾藉以稍展至
情所發爰誌長言
大典顒希慶
九旬屆時蠲賦普施仁今無望矣予心疚昔已陳之
母照頻言不文斯嫌豈避體
遺惠實霈應均最難堪是
彌留際此事依然
誨諭諄
雪(正月廿六日)
雖霑臘雪足晴已月餘強邇日不無冀春膏副所望倏
為銀世界朗暎白衣裳萬物教成服
殊恩沐
上蒼
安佑宫瞻禮(有序)
聖母升遐
皇祖
皇考前應有告哀之禮苐廿九日奉移
皇妣梓宫不能復至
壽皇殿展謁圓明園之
安佑宫亦
皇祖
皇考神御所在與
壽皇殿無異謹於二月朔易素服恭詣申告至情所感
哀痛無文敬述一篇以攄悲緒
匍匐瞻
神御告哀徒搶呼
怙無猶頼
恃雙痛孰憐孤
尊養皆虚矣遭逢有是乎毁稱不滅性勤政敢疎吾
無逸齋作
本擬憩遲處(向每逢請且以安後即退至此齋為傳膳辦事之所備聖母起居或偶違)
(豫旦晚猝□可以居此侍奉醫藥孰意感痛升遐乃在御園而此室轉成苫次曷禁)何期苫&KR2323;
居哀哀申此日歴歴憶當初因以繹周訓無殊讀禮書
壁多侍
顔什覽更痛沈予
聖母奄棄倏臨月祭觸緒成章拊膺誌痛
懵然不計朝和暮忽忽匆匆月祭臨
儀幔經棚虚供養電埏石火迅光陰有如是抱終天恨
無可之施
愛日心四十二年消底事袛餘悲切與憂沈
河南巡撫徐績奏報得雨得雪情形詩以誌事
孟春之下浣此雪豫則雨仲春中浣末此陰豫雪普(京師)
(於正月二十六日得雪徐績奏報卄五六日得雨四五寸至深透不等至二月十九二十等日此間陰雲密布)
(而徐績奏是兩日後得大雪八寸地脈滋潤二麥暢茂豐收可必等語豫省連得雨雪固為可慰而此問晴將)
(彌月因之已增盼望)二麥頻霑潤云可卜豐佇為豫固慰念為此
增望緒三白澤雖渥晴來彌月覩縱未誤農耕於膏豈
辭屢今朝實清明踊懼風卷土(農諺云清明風刮土連綿四十五向年試之頗)
(騐今晨無風過午微風轉生雲氣大有作雨之意)微風轉生雲作霖庶幾溥祈
年夙夜心是我無逸所
雨(二月廿八日)
畏風翻以召雲興(清明日畏風而喜雨昨午後微風正為厪念俄而濃隂四合翻致雲無今)
(竟日廉纖點滴入土真好雨知時節矣)百六甘膏真絶勝點滴悠揚偏弗
疾徘徊潤澤恰相應今春農務慶無誤往歲
慈恩感倍增(憶每當望雨時慰賀聖母再三解諭及至得雨必即遣人今不可得矣興言及)
(此淚欲霑衣)中使
遣來相慰藉思量得此更何能
陶莊開放引河功成詩以誌事(有序)
淮黃交滙之區素虞倒漾昔南巡閱視久悉其弊
因思若能引流陶莊以北俾清口暢流則淮能敵
黃赴海必利以未得躬臨相度形勢是以踟蹰詢
之歷任河臣亦未有能任此事者昨歲丙申東巡
河臣薩載於行在召對諭令赴工察勘薩載請於
陶莊開挑引河使黃水繞北下注所陳適合余意
因與之再三籌酌果能遵照指示開濬竣工以今
年二月十五日放流北行黃河大溜改由陶莊新
河離清口甚遠永免黃流倒灌之虞並收清水刷
沙之益薩載經理此工實心實力為全河一大關
鍵非尋常勞績比爰命優叙以示旌揚並作詩以
記其事云
久知積土逼陶莊清口恒虞倒灌黃急則治標乏佳策
(向年河臣治河之策止於築隄防護及打壩下埽或安設木龍桃溜掛淤皆急則治標非釡底抽薪良法今陶)
(莊引河開通大溜北趋衝刷寬深清口分流旺盛直至周家莊滙流東注為一勞永逸之計淮南諸郡可為額)
(手稱幸矣)要於抽底實良方引流以北海斯赴各壑而東淮
始強能事美哉能任善是宜優叙與褒揚
山東布政使國泰奏報得雨
仲春下澣此霑膏其日山東澤亦叨(京師以二月二十八日雨今山東奏)
(報省城亦於是日得雨六寸入土深透且稱濃雲密布雨勢寬廣各屬自必咸霑云)雖是為時異
南北(此間於二十八日辰刻起點滴悠揚直至二十九日夘刻方霽濟南則自二十八日戌刻起至子刻)
(止雷雨交加南北氣候不同故時刻亦異而膏渥圴霑則同兹溥暢耳)同兹利穡徧低高
麥麰苗長(上聲)鋪隴畝禾黍芽滋免桔橰農候方長敢即
慰可忘去歲望霖勞(去年正二月間山東亦曾得雨及四月巡幸時則盼澤正殷今雖幸)
(霑膏澤而農候方長不敢即懷滿望也)
夜雨(三月初五日)
徹夜膏真渥逹晨勢未闌依旬期尚早(二月二十八日得雨霑足次日)
(午後復得雷雨一陣今未及旬又沐春膏連宵達旦優渥倍前計十日一雨之期尚早數日)盈尺澤
誠寬冒雨行
朝奠(次日夘刻恭詣問止憶向年雨中)(九經三事殿行禮時雨尚未安必蒙慈顔慰論今)
(思之難再益增感愴)憶前疑問
安
喜顔頒慰諭重遇此真難
非夢
遊處黑甜何處鄊從容掖
輦祗如常孫曾侍
宴列五代歌舞行時
娛一堂忽爾醒來餘寂寞汍焉涕出切悲傷因思曏日
即真者非夢原都是夢場
陜西巡撫畢沅奏報得雨
六霙昨歲已頻施二麥蟠根綠野披必得春膏資滲漉
漸因農意望奄遲(畢沅奏陜西上年入冬後雪澤頻施二麥根株蟠結深固春畦徧放新青)
(必得春膏優渥方足以資滲漉而助發榮二月初八九等日各屬報得雨雪未能透足民情待澤漸殷兹)
(西安省城於二月十九日傍晚起密雨廉纖繼以大雪二十日巳時止隨落隨融入土深透附近州縣亦報同)
(日均霑雪勢濃厚遠近必能一律優滋等語西顧之懷為此稍慰)&KR1268;&KR1268;雨忽傍晚作漠
漠雪隨繼日垂融澤都成一犁渥慰予西顧為伸眉
陜甘總督勒爾謹奏報得雨詩以誌事
甘涼地高瘠所頼以時雨昨歲况經旱歉收禾與黍賑
濟稍補苴時厪農夫苦幸哉獲春霖將尺潤入土(廿肅上年)
(被早發帑賑恤稍資接濟全頼今春及時以資耕作兹據勒爾謹奏蘭州等各屬禀報於二月初旬得雪一二)
(三寸不等復於二月十九日寅時起至二十日申時止雨雪相間隨落隨消入土七八寸農民得及時耕種其)
(已種水田渠水充足禾苗益滋灌溉等語廿涼瘠土獲此春膏實為邊氓之慶云)其日與陜同
(昨畢沅奏陜省得雨澤亦以二月十九二十日陜甘數千里同日普雪尢近年以來罕見之事)耕犁可
徧舉仍望自此後繼澤霑膏普京畿及齊豫實被甘澍
屢遠已逮陜甘晉撫奏未覩(京師及直屬屢得透雨昨於三月初九初十日又報)
(得雨五寸餘山東河南澤亦霑足惟山西自正月二十五六得雪四五寸後未見報雨之摺實殷廑念因令四)
(百里傳諭查詢)馳驛亟詢之是我心殷所
山西巡撫巴延三奏報得雪詩以誌事
晉省倚太行高於迤東西燕秦俱獲雨而彼乃雪垂足
知高則寒風氣有不齊昨正馳驛問(二月十九二十日直隸陜廿俱報得)
(兩山西尚未據奏報因馳諭傳詢今於三月十七日始經報到但燕秦得雨而晉省報雪則大行上黨風高地)
(寒所致耳)今披奏章齎融積得六寸量來逮一犁春耕幸弗
誤吾農免嗟咨其日仍相同(巴延三奏晉省於二月十九二十日省城密雪繽紛)
(融化入土二寸積厚四寸并據大原等各府州及口外各廳禀報同日各得雨雪三四寸至八九寸不等又於)
(二月二十七日三月初五初十等日各屬徧得雨雪四五寸至七八寸其二月中旬雨雪實與直隸陜甘同日)
(霑破云)徧查因報遲尤廑寒則凍發生恐致稽再詢妨乎
否(晉省雪澤雖徧恐麥苗受凍致阻發生因傳旨由驛再詢有無妨礙)無非慮黔黎
夜雨(三月廿一日)
三月三逢好雨被(諺云麥收三月雨而是月雨每難得今歲三月初五初十等日已連得春)
(膏土脈本屬透潤今又於二十一日酉戍亥三播時續得雨二寸高下麥苗益資長發大田亦可乘時種屢)
(邀悚益天貺感深)優膏相繼沃農田高原下濕無不種秋麥
春麰一例鮮雖此悲哀乏意緒仍兹稼穡念胝腁而今
祗有
天憐我祗以
天憐倍悚然
賦得野含時雨潤(得齋字八韻考試差題)
制義先期試(鄊試前期先試考官以制義及詩向每依韻為之)程詩向例皆未
能為默置勉與示吟諧三月逢時雨青郊潤嫩荄一犁
殊破塊萬里淨&KR0655;霾麥色真堪愛花光那識佳幸非賦
雲漢無復慰
思齋嗟此將誰訴紛予恨滿懷鋪箋益惆悵點筆澀安排
河南巡撫徐績奏報麥收分數詩以誌事
迤南氣候暖於北豫省夏收披奏書膏雨早霑一尺足
麥秋約得九分餘(徐績奏報豫省冬雪春膏應時霑足二麥秀實齊全各州縣報到約收分)
(數十分者四十七九分有餘者五十二九分者九闔境屢豐夏收報早則近南候暖之故)閭閻餅餌
價平市阡陌黍禾耕利鋤蜃器薦新陳曉
奠徒為呼搶
莫聞予
無逸齋即事
流陰石火迅堪驚
祭禮無端
祖奠成苫次今期猶近侍修途明日逮
長行
暢春再至夫何忍静夜迴思祗益怦痛
母於斯兼憶
祖寸衷菀結若為情
恭奉
聖母梓宫往
泰陵是日唘程長句誌痛
暢春清曉闢園閭悲憶常年問
起居蹕路忽驚非昔路
安輿徒訝駕
靈輿
萱階此去重無返
柏寝將臨萬有虚鳳翣鸞旌陳砥道攀難少駐痛何如
麥秀
驅車就道候
蘆殿麥秀含含徧綠塍經月愴神未間出一時蓄目得
相應三春沛澤誠希覯五糓芁生覩絶勝萬事莫如農
事要仍惟
慈訓此欽承
黃新莊行宫晚坐
辛巳祝
釐往五臺(辛巳為瞻禮聖母七旬大慶敬奉駐蹕安輿詣五臺祝釐初頓於此曾有)
(順程佛域禮藉祝此撫審齡綿之句兹以恭送梓宫駐讀壁題追思增痛)行宫扈
蹕慶追陪無方
養果無方矣如是恨誠如是哉一宿凷居馳夢杳三杯
蓆殿寫心哀
泰陵西望通佳氣
蔥鬱光中
待此來
恭謁
泰陵感成近體
誌恨已終古申哀復此時不教
餘一恃何以寫千悲
神路東西接
靈山草木滋煢煢代展叩(十八日恭奉至憲皇后梓宫)(聖母孝聖泰東陵)
(路經皇帝)(泰陵之東自應朕躬代向禮而皇考世宗憲皇妣孝敬憲皇后陵寢行禮臣未經議)
(及蓋因康熙初年時以無可援引然其)(孝康章皇后大事未行此禮是皇祖尚在沖齡廷臣又忽於)
(禮意遂致闕略因思廟有聖母升祔然後太廟之日朕捧神牌入代申叩謁恭奉升)
(座之禮正可据以為例擬於是早朕先展謁陵分泰陵再詣秦東陵閱視工程畢預至泰路處)
(候奉唘梓宫至暫停朕於道旁躬代向始安泰陵遥叩再行所謂禮以義起必如是於心且足為萬)
(世法守因勅部載入會典遵行)
考
妣鑒明垂
饗奠禮成述事
平明
饗奠舉
陵園會典沿稱酌易原(日行梓宫奉安名遣隆恩殿翼大祭禮舊奠載在會)
(典而未詳其義思遣字意涉輕忽稱用殊不安於心因命儒臣稽所自昉則稱禮經並無明文惟見於孔潁達)
(士喪禮疏唐以後相沿用之蓋穎達苐用儀禮葬日將行祭畢苞牲體之車名為遣車遂取遣字為奠名牽合)
(無當復考儀禮叙將行之祭徹中苞牲鄭康成注云象既饗而歸賓爼也又禮記雜記云大饗既饗卷三牲之)
(爼歸於賓館所以為哀也鄭注云既饗歸賓爼言孝子哀親之去也是將行之祭原用饗禮舊稱遣奠似不若)
(作饗奠為長既與鄭注相合稱名亦理得心安並請勅部更正因從之)穎達牽文殊未合
康成注義雅堪尊
將行永古嗟心痛
少住數朝慰自存咫尺
菆宫終契闊人生至此更何言
釋服日作
弗循易月漢文詔衰服十旬國制依(雍正十三年臣請皇考大事羣)
(循以日易月之制朕欲持服三年因遵奉則仍聖母慈諭百日釋服而二十七月内詣几筵服縞素)
(尋常燕居恒服青素服蓋遵命循皇考持服之制也今遭聖母大故遺誥易月之制朕心實切)
(不安因仍遵未盡聖母前諭服縞素百日兹當釋服之期於心尚覺然禮有限制不宜稍過滿洲舊俗三)
(年之喪止持服百日其禮貴賤相同若必服縞素二十七月轉似沿用漢人服制恐後世臣子來明此意妄援)
(以為易漢衣冠之據則大不可莫若遵守國家舊制為是也)執仗本殊資削仗白衣
逮脱換青衣(釋服以後易服青色素衣冠綴纓緯然二十七月内恭謁奉東陵仍摘纓緯行)
(禮一如二十七月為詣緯但泰陵行禮之例至諸皇子及王大臣雖例應綴纓二十三日遷奠二十)
(五日奉安諸臣地宫為期甚近扈從執事仍命均摘纓緯)
凊温侍養從今罷
高厚慈恩自古稀禮有盡期心不盡撫膺隕涕益歔欷
聖母梓宫安奉
地宫詩以誌痛
龍輴駕已乘片刻駐難增臨穴惴其慄百身贖莫能無
言惟泣血有恨益填膺
蔵地曷其忍呼
天渺弗應
易州道中
去時頗慮雨(昨恭奉望雨聖母梓宫至遇雨泰東陵時雖漸覺而又恐途中舁奉稍稽)
(殊兩難為情仰頼安且慈恩晴和執紼砥途既吉兹)(天佑啓行以後連日山陵大禮告成祇奉)
(一意神牌黃輿回京况二升祔雖雨致泥濘亦無大礙望雨正當此時麥結穗大田長發之時亟於)
(待澤所幸春膏霑渥倍勝常年然自三月廿一透雨以後晴已月餘高阜究不免乾燥以此盼霖甚切)迴
途亟望雨幸因
大禮成
元宫安復土恭奉
黃輿歸
太室將
升祔(叶)春膏雖優霑久晴月餘睹飽穗待麥麰發苗渴
禾黍騁目尚青蔥廑心益忙怇設更澤稍稽恐孤春膏
普山雲縱屢作堀堁每阻遌艱哉念農民涉矣忘行旅
終夜不能眠問雲厭風鼓憂旱實我恒
慰藉思
聖母(叶)即今復如斯誰復憐斯苦
恭奉
聖母神位
升祔禮成六韻述悲
躬奉
黃輿返瓣香
朝夕歆(升祔山陵禮成恭奉奉按頓設黃幄祇)(聖母神位回京詣上黃輿每日親)
(香行朝夕奠禮)
閟宫逮
升祔修已倍虔欽
容貌僾然見
祖
宗儼若臨鋪茵代
稽首(親捧於躬代)(聖母神牌入列后大廟預設拜褥安奉列祖皇考皇妣)
(神位前行謁見禮然後奉聖母神牌升座)瞻
座默摧心撫序迅如是思
親痛曷任吉禋應止哭飲泣越難禁
養心殿晚坐對細雨
逾月晴既久傍晚雨方細夏雲時聚散總未滂沱致往
來道途間
安行荷
天賜然實望慮并(前月恭奉農田聖母梓宫至慮途泰東陵其時雖漸望澤又中)
(遇雨舁奉稍稽兩難為情仰頼陵告上蒼賜佑啓程後連日晴和遄行安吉及山備祇奉神牌)
(回京亦因道路晴乾略無阻滯今則升祔禮成惟一意盼雨矣)方寸兩難置
大禮今已成一意廑農事待澤亟斯時優霈庶其遂
雨(五月初三日)
細雨似無望反側那能寢侵尋至四更傾盆聲逓枕額
手有是哉渥&KR0584;斯誠審
山陵宅兆安
太室升祔諗
天恩佑
母德(畿輔入夏以來久未得雨麥禾望澤孔殷然方舉行大禮若往來道途間或遇雨泥濘未免稽)
(程今切典梓宫安奉成翼山陵甘膏神牌升祔廟一禮俱已告日而渥霈實乃)(太天)
(佑感既)(聖母晴雨適當其時鴻庥益增哀悃)蒙庥㿽泣飲曷以酬兹
貺愛民勵懃恁
臨大學士舒赫德第賜酻酒
扈蹕將襄事中途忽永辭(日安聖母山陵大禮於廿五奉地宫後恭點)
(行神主例應滿漢大學士各一員襄事因令舒赫德扈乃舒赫德忽於十九日晡遘疾亟遣御醫診治以冀)
(速痊不意其勢日加劇病中猶以欲襄廿五大典為惓惓至廿二日酉時遽爾溘逝聞之實深震悼)失斯
佐惜矣屬我命逢其(今年正月遭子之聖母大故二月杪又有皇四喪今舒赫德忽)
(復病没雖皇四子事關天性不能不傷而舒赫德佐予政務實國家得力大臣一旦失之痛惜尤甚此皆由今)
(歲流年駁雜所致星命家言理或有之也)中外力宣久絲綸心謹司老臣漸
凋喪觸緒總興悲
御製詩四集卷四十二
