御製詩二集卷六十
古今體一百五首(丙子一)
丙子元旦
協紀辰元新入歲占風方面正宜時金門啟祚臨黃道
玉殿朝正有析支五福錫民欽扆負九歌頒政慎衣垂
小康蒙業遑云久日勵初心念在兹
元旦試筆
爆竹聲中曙色昭敷天萬物迓初韶緒風端日均依律
綵筆花箋又頌椒煦嫗階蓂一葉展鏗鏘陛樂八音調
祈年勤政心無間思日孜孜肇歲朝
慈寧眉夀介屠蘇詄蕩天門瑞靄扶延美重庥垂萬禩
勑幾熙績奉三無已看蕃長同朝朔佇俟渠魁又獻俘
法
祖敬
天遵
聖訓持盈保泰鞏皇圖
新正重華宫
銅龍問
安迴紫鳳披圖始屏展椒餘馨帖懸勝裁綺青宫奉時
韶丹書凛敬止南望江鄉遙飢寒徧閭里西厪雪嶺外
勞苦衆軍士萬方縱小康兩端切深揣方伯新奏雪邊
郵亦報喜受俘指日期多稼三秋擬
詠玉尺
虞帝協時日周王相土年德惟擬君子度豈藉真仙人
是趙延吉樂慙荀潁川量盈雪同色呈瑞謝家篇
文徵明綠隂草堂圖即用畫中題者韻
淡蒼濃翠點斜曛遠嶂相聯瀑為分佈景要當具神觧
豈同一例寫松雲
杖策常看隔岸青結茅為愛平林綠溪光開鑑擬若耶
峯色展屏即天目
生計何須二頃存家私頗喜千編積柴門静絶剥啄聲
蘿逕閒過鶴鹿跡
輞水猶疑華子岡静聽天弄發叢簧同人各有清詞詠
儼是當年玉磬堂(幅間有徵明自題及蔡羽王寵陳師道詩因各用其韻)
唐寅雙松飛瀑
䄂手坐盤陀冥機俯湍瀨静聽與澄觀妙達心神泰流
音一何長源在白雲外
偶為歲寒三友圖並題以句
節槩貞心冰雪顔相看風味總高閒恰如張許將高懌
結契清泉白石間
新正降旨加賑江浙去歲被水飢民並免米豆稅
詩以紀事
沴行三吴區哀鴻歎連歲昨秋更甚前嘉杭亦奄逮下
隰已無收幸餘高原地而何蟲生之嚴霜復早至嗟哉
惸獨民胡堪諸患萃比戶鮮盖藏無怪榖湧貴救災艱
良方遑存屯膏意截漕及留帑旁籌入粟制復思近利
輩米豆免關税庶幾糓漸多差免流離蔇轉壑念時縈
調幕顔常愧實乏大禹能匪市馮讙惠
新正重華宫侍
皇太后宴
淡蕩青陽盎棼煴瑞旭舒載陳家慶宴欣迓
大安輿軟節雖纔過韶春正好初長筵列孫子諸戲舞
龍魚玉食萬方養
仙籌億數餘祥和肇皇室四海遍吹噓
丙子春帖子
歲紀重開子星杓又指寅天涯息征戰歌舞太平春
烏孫歸去各封汗協紀明時命五官訛正從前珠露海
(蒙古推步家謂之珠露海準噶爾舊有之兹以歸我版圖命何國宗等挈儀器往測晷度注之憲書以示同文)
條風翹首向東看
立春日瀛臺雪中春望二首
初歲欣占第一祥繽紛瑞葉應勾芒延樓五雉皆成玉
温樹三花總是唐緬邈渾如連遠色氛氲真是艷韶光
祈年誠慰慰還懼夏長秋收正爾長
經冬望澤每無眠慶值春朝吉事駢訝可行時向蓬島
真成舉步踏瓊田霏微瑞色扶仙木颯灑寒光映綺錢
有喜得教近臣共重華文會例依前
補桐書屋
詰曲玲瓏石逕深每来端是稱予心新枝萋菶待三月
舊樹風華在四琴(斵舊材為四琴各有名箧藏室中)題壁詩成今續昔
開函書展昔猶今窗前正作紛糅勢却為農祥喜不禁
豐澤園
轣轆冰床度因臨豐澤園試耕還有待(園北為每歲試耕之地)問
景略堪存竹重琅玕節麥培餅餌根閭閻增富庶未可
禁人喧
千尺雪
新年行樂小蓬瀛泉石天然愛淑清(院名)水閣向稱千尺
雪春朝喜值六花霙迷離上下噴珠玉應答琤琮奏管
笙遲却寒山素梅約長官防誤恤民情(前已降旨今春南巡因去秋吴)
(中偏灾命有司賑恤為急特緩省方之期)
是日望瓊島未至
傳宣内殿共吟詩棽麗金根未可遲閱古(樓名)清芬原滿
意瓊華秀色早迎眉丹梯亦自防泥滑玉樹相將吐萼
蕤别有神心通妙理望山端比步山宜
立春日雪與大學士内廷翰林等重華宫聯句
(御製)立春六出降韶年先節堪稱臘信然(是日未刻方立春寅刻即降瑞)
(雪)耐可重華列文會
欣瞻
睿藻點瑤箋同雲羃䍥符三素朝靄棼煴布九天
禁漏曉傳先霰集(臣傳恒)斗杓寅指恰珠駢東風運轉
靈威令百榖精推汜勝編星協農祥覘有慶(臣来保)
(御製)琯吹太簇樂無邊兆秋迎氣恩誠渥昨夜今朝瑞正
連詩詎獨教紀淳化
美應普見産于闐縈迴迥向金鋪舞皎潔從添璐
戺鮮遂覺土膏行漸軟(臣陳世倌)更看璧沼遇成圓霏
微漾影浮鳷鵲縹緲凝輝駐偓佺倒景晶瑩明藻
井(臣蔣漙)
(御製)鋪華雜沓印苔甎瀌瀌乍欲迷空宇靄靄全疑接遠
烟爆竹聲喧花並散
青幡影颭蝶俱翩信風纔到飛騰遍暖律剛迴頃
刻填玉作闌干樓十二(臣汪由敦)銀為宫闕界三千青
郊滲漉開平野粉嶠崚嶒露遠巔霄路鬭酣龍夭
矯(臣介福)
(御製)松巢歸認鶴蹁躚繁英上下瓊枝綴曲盖逶迤蓬島
旋(是日幸瀛臺)綺句攜来憑腹稿
珠囊占得惬情田上蘭虬幹粧逾好太液鮫紋拂
更妍紫陌土牛耕始動(臣于敏中)紅爐炭獸暖仍燃辛
盤擎出千絲縷甲煎燒殘萬點涎瑤圃菜挑三日
後(臣董邦逹)
(御製)星橋燈翦浃旬前點衣謝客曾聞宋詠節張公昔號
燕祥映宜春輝寳帖
聲流觧愠譜冰絃竹窗快展時晴札椒頌香分詠
絮篇官閣杯傾銀鑿落(臣王際華)御溝馬踏錦連錢偏
師憶度平淮騎逸興誰乘訪戴船㶚岸最宜尋好
句(臣錢維城)
(御製)袁門曾不廢高眠舞如綵鳳翩雙翼装作雄獅怒兩
顴潤結鱗塍真利麥
厚霑繡壤盡除蝝泥融鴻爪循留跡凍解魚义悟
得筌殷七催開原是幻(臣金德瑛)葛三描就果通仙甜
分西母来嵰谷紺采東隅獻廣延密不封條呈候
速(臣莊存與)
(御製)細能莩甲報時先綾裁吉語斜飛勝篾䌫鈎嬉倒曳
鞭積素光中諸事喜
萌陽節裏庶徵全登臺晃朗書雲物[瓜見]土潛滋騐
水泉佇駕蒼龍
巡泰岱(臣竇光鼐)便馳羽檄定先零發揚總藉咸和詡寬大
頻聞
渙號宣人意一時忻盎盎(臣周長發)
(御製)天容此日淨娟娟宫梅借助均彈萼殿柳侵尋早吐
綿共許重茵抽秘思
深慚授簡聳吟肩餅調十字堆餘說茶試三清掃
後煎紀閏恰逢舒瑞莢(臣錢汝誠)暖寒好是趁芳筵郢
中歌曲高難和
虞陛賡颺盛可傳色擬珪璋盈
北闕(臣張泰開)
(御製)種呈穜稑溢南阡鼇山寒暎冰蕤放鴛瓦光凝玉筯
懸澤布勾芒周遠邇占農心慰倍乾乾
立春日雪與大學士及内廷翰林聯句重華宫是
日復得詩二首
條風今日是新春吉色華光靄柍桭茗果雅堪酬盛節
杯盤何必亟兹辰悅心甘澤霑三白堅齒生香試五辛
同有燮時祈歲責即看京兆出耕人
青韶入律喜陽和瑞雪端因兆麥禾散漫烟輕微露日
紛敷花發不論科席珍會處那辭屢墨榻鐫成無乃多
(數年以来每值新春燕賞無不聯句或命書之以勒於石)不異股肱交儆意載賡庸
作豈妨歌
題元人雪霽捕魚圖疊舊作韻
平江不凍澄波清蘆汀風動飄晴霙扁舟家計本耐冷
盪槳那慮衝輕凌竹篷寒色昨皴白布衫暖意新裁青
巨魚羡須結巨網奚事袖罟將手罾並心赴時婦子共
舉罛邪許齊經營古道誰知直鉤釣好音雅稱溉釡烹
春朝密雪兆農慶展觀興致居然增結撰頗異四家意
楊契丹法傳芳聲江行初雪貽趙生石渠秘賞曾吟評
底須致惜無名氏猶勝優孟衣冠混李成
題唐寅空江樓閣即用其韻
臨江倚壁為高閣八詠真堪暢好吟合是休文作碑記
其聲擲地定疑金
勵志詩
命戸部會計雍正十三年間蠲賑江南銀百四十
餘萬乾隆元年至十八年蠲賑江南銀二千四百
九十餘萬米稱是有以施博後難為繼為言者詩
以勵志
皇考勤民瘼眀綸戒大吏灾傷孰敢隠蠲賑廣儲備江
南稱水鄉霖潦每易致十三年之間百四十萬賜試較
古救灾有過無不至眇予奉
家法屯膏懼非義十八年所賑過先二十倍災多賑以
多調幕惟增愧或云民習驕或云官示惠胥非我所知
所知痌瘝意損上斯益下卦爻義昭示所全良必衆永
言勵吾志
人日瓊華島
凝和積素繢嶙峋眺賞真宜七日人故事登臨傳勝節
國朝絲竹戒斯辰(是日以逢國忌例不舉絲竹)清遊静寄翻成趣石
秀松蕤倍有神即看春隂還釀雪多多益善豈辭頻
閱古樓
目成此日吟中句身在前朝望裏圖著壁風華千古閱
與稽豈止繫斯須
悅心殿
輕隂沓嶂籠積素連林綴松篁稱古春絲管屏華節朵
殿既深沈虚牖還清絶手潑金壺汁興飛玉田屑寧匪
頻来處今朝果心悅
題張宗蒼畫
奔泉百道下巉巗上搆飛廊谷口銜設駕山雲呼作海
應疑瀑布挂為帆
新正恭奉
皇太后幸圓明園即景得句
首祚行時卜日佳金輿翠輦奉
思齊燈迎元夜銜花始畫對西山積玉皆澤潤芳階蘇
凍土融怡暖埭紐萌荄言泉也覺當春湧江硯宣毫取
次排
新正小宴外藩
一家中外逮渠搜三接從来禮數優朵朵綵雲成瑞字
瀼瀼霑露泛春篘肆筵每先(去聲)上元節列席教陪歸義
侯(逹瓦齊加恩封以王爵凡宴會皆令預之)行慶底知心喜處即看積玉滿
峯頭
春園節物始妍和綵服華茵嘉客多桂核蘭湘方授几
花雲藕樹未分科毋俾底藉賓筵什易解教翻牧馬歌
(樂部笳吹樂章中有牧馬歌蒙古曲也是日奏之)遠使堪嘉知悔過也令預宴
沐恩波(伊犁台吉宰桑等悔罪請擒賊自贖遣使輸誠是時使臣適至亦令入宴)
新春萬夀山即景雜咏
外藩曲宴尚餘閒乘興因之萬夀山底識陽和旋轉處
梅心柳眼動相關
烟村爆竹遠連聲稔歲欣占穀日晴即看鱗塍多積玉
東郊應不誤春耕
開韶消息發春姿苔色林光漸裊怡那藉銀花將火樹
天然圖畫座中披
相推稔冉得能神散步名山乂曉春著壁宗蒼畫尚好
憐他應喚隔年人
玉鏡平鋪雪未消輕烟麗日湊初韶尋春指日應何處
只在長堤接六橋
惠山園
山泉愛吴下位置學秦家韶節過今日梁溪不我遐喬
峯一窗畫積雪萬林花静覺春心盎還同物紐芽
曇花閣
佛閣名稱優鉢曇清供暮靄與朝嵐普賢願力三千遍
不及色空空處參
進宫齋戒之作
民天重
祈穀致齋返九重滌慮屏庶務遷坐居法宫顒若對銅
人如臨師保同惟有望江南災餘憫彼農何當大轉旋
澤國綏我豐
祈榖禮成恭紀
祈辛兆祀禮
皇乾國本民依意倍虔大武一元角繭栗朱干八佾羽
翬翩去年曾是希
鴻佑(上春祈榖禮成𫐠事有更冀果有鴻禧奠西極之句時甫出師戡平伊犁入夏捷奏信上)
(蒼慈佑也)西極真教奠塞堧求定
明昭賚耆定綏豐益祝萬邦連
雪(正月十四日)
春朝雪已兆祥符優渥重欣此番(去聲)殊恰自
祈辛邀
帝祐雅堪迎節奉
慈娱松蕤竹節皆珠玉水榭山亭總畫圖添得燈宵多
少景不孤滕六費工夫
題閻立本蕭翼賺蘭亭圖
御史陽陽僧嗒然蘭亭不復弆藏全唐宗何事窮蒐寳
房相奚稱善進賢
文徵明林徑微吟圖即用其韻
江落林疎山復空移情何必海天東抱琴童子聊遲步
閒止幽懷自忖中
上元前夕曲宴宗親
傳柑家慶豈賓筵愷悌還居禮樂先授几恰當人日倍
張燈合是節宵前(曲宴宗親率在是日)漫言寳月藏澄宇共喜祥
霙遍甫田行葦南山同賦什春音端在徵招絃
上元燈詞
年年有個上元来燈月難逢雪色皚遮莫紫姑還卜歲
恩膏早是麥根培
空中飛綫爍烟光頃刻春臺遍煒煌恰似青陽廽一氣
千葩萬卉總昌昌
南油西漆齊争巧翠火明燈各鬭竒百歲休和匪易致
獨惟返樸厪予思
密葉攅枝皆鏤玉蚖膏鶴燄總生花茅檐繾彼多貧者
一盞糠燈對怨嗟
太乙虔祠祝有年瑞霙頻疊積瓊田廣陵聞說風光好
遥憶災餘恐未然
片時適已奢寧可一日同民樂亦應權衡輕重中難得
戒在丹書謹服膺
賢王舊習威儀秩蕃長新叨黼芾加起舞稱觴齊上夀
而今中外信同家
鼇負竒峯現三島龍銜寳炬翦千枝舞成天下太平字
先得吾心念在兹
上元後一日小宴廷臣並許觀燈火
積玉平田復遠岑占農共慰劭農心可知逾日猶稱節
即看鋪雲又作隂調鼎鹽梅思說命鳴鈞角徵叶韶音
樓西景倍常年好勝賞應同翰墨林
漫言玉䨲隠冰光不夜城中樂未央千葉金蕖敷蔕萼
兩行翠篆熻焜煌春雷響啓坏泉蟄火樹烘催羯鼔芳
何必虹橋誇幻景憂心先已到維揚
題君實玉印
瑞玖鐫英篆貽今七百年真成行以字所寳信惟賢君
實宜留相臨川空檀權還勝鄭公笏名與器俱傳
趙孟頫吹簫士女用宋濓韻
琯玉欲吹意有指六幺俗調一以洗石牀夜静更無人
古月挂天碧如水緱山那憶桃花紅隨家翠羽空蔥朧
荒唐漫擬乘鶴鳳參差底說瞰魚龍醰醰泠泠幽復咽
越羅秋衫薄於葉蘭膏墜髮顰臉波黛色連山蹙眉月
紅玉雙痕幾點血片片停雲為誰裂
讀蘇武傳
成仁不辱自堪表齧雪餐㫋恐未然遷史好竒班亦爾
子輿早及武成篇(常謂正史當存實錄母貴竒特苟其事足信人義足勸世斯可矣如蘇武)
(之仗節誓死不辱君命誠人臣之極則操節牧羝有百折不回之氣匈奴敬之始而絶飤繼則給食是誠情理)
(所必有而亦忠貞之可傳也若必謂齧雪咽㫋則雪或可齧㫋必不可咽即一時齧之咽之亦非數日可常藉)
(以不死之事以是為武節將恐智者疑其不然矣予故論其竒而間之又武掘野鼠去&KR0708;實而食之張宴注謂)
(取鼠及草實并而食之師古是蘇林之說以為取鼠所藏草實而食之張注誠舛鼠無可食之理而劉攽以為)
(北方野鼠之類甚多皆可食誠堪噴飯今漠北有野鼠蒙古名曰鄂和托那每取草實蔵穴中以為食其草實)
(之名則曰墨克爾他㮣弗取喀爾喀窮乏之人多有掘得之以為充飢具然必留少許於穴中盖謂既攘彼食)
(不宜盡食其糧致飢而死也此事足徵武所為而惜蘇林師古所載皆未詳故並識之)
燕九燈詞
晚来風定紫瀾輕花更光輝炬更明何必仙家徵故事
夜珠宫殿總瑤京
試燈已過踏燈闌瞥眼流隂正好看欲向法光輪轉處
不遷識取月輪團
来使昔年叨宴賚降汗今日侍威儀燈前舉似錢王事
惟道知恩餘不知
絳蠟干枝齊燦爛火蛾萬點迥飄蕭玉輪也覺遲遲輾
婪尾風光是此宵
題董邦逹摹王蒙幽林清逸圖
卜居遠塵世據勝即仙家古栝多幽籟新蕉抽嫩芽應
時供筍蕨探節話桑麻門對澄潭泌遙源雲外賖
率題
報豐為慰報灾慼慰慼何常有必心只有自憐人不識
慰心那抵慼心深
題宋高宗手賜岳飛勑卷後
飛白精忠早賜旗霜寒又厪上流師(用勑中語)本来原是腹
心託十二金牌竟若為
頻聞
頻聞西師信脅從剿撫多(阿巴噶斯諸部脅從者剿其渠魁而撫其餘衆所收人畜)
(甚夥)渠魁就獲否遲待音如何華鐙縱酬節萬里懷枕戈
情知天助順衆憤惟幺麽塗炭其鄂拓䝟貐其綽羅(阿睦)
(爾撤納素僄狡兇惡誘逹瓦齊戕喇嘛多爾濟迄知為衆所共憤計無復之乃不得已率所屬来歸幸竊思遇)
飢鷹忽来投恩頋曾無過封狼終竄去曾匪嚴辭訶本
意攘四部事逆理則那恃計計今窮奚賴三窟窠獨厪
王臣勞浃歲契闊歌更念歸化人游牧廢寢訛佇俟紅
旗遞集賽馳明駝(蒙古地馳驛皆以駝)雪嶺兵氣銷瀚海春風和
萬夀山春曉
堂堂華節度無何春曉名山試一過雪積峯隂猶作冷
冰凝湖面未生波閙餘最喜心依静淡處遙欣物釀和
藻鑑(堂名)何曾著塵染却因即景倩詩磨
石舫
雪棹烟篷何礙凍春風秋月不驚瀾載舟昔喻存深慎
磐石因思永奠安
清可軒
闢關披嶺雲拾級尋崕石一晌早延清三間豈嫌窄茶
火軟通紅苔冬嫩餘碧儻来輒憑窗促去不暖席便宜
是詩章往往鐫瓊壁
玉河泛舟至玉泉
不凍靈源川路連溶溶新水漾輕漣緩移畫舫過石舫
背觸憑參離即禪
柳染輕黃苔著綠沿堤春色遞来徐碧溪幾曲烟宫近
記取行時今歲初
玉河之水逹玉泉泉上峯姿亦玉然方折何曾借攻錯
生烟日煖見藍田
静緣書屋
月鏡雲紳間書室花宫側羃林綠帷張豎峯玉笏植容
膝已不啻存意於焉息可以觀化機亦因養性德設如
假濓溪於中注太極
霞起樓
倚迥為崇構雲峯罨四鄰澄觀太古契韶景載陽新窗
意包含畫天容醖釀春好山方可望行復撰良辰
竹罏山房
泉上築山房山泉引興長竹罏宜火候瓷椀發茶香習
静寧耽逸勑幾敢道忙小停促歸去無暇我之常
填倉日漫題
倉廩實而弗知民之飢是上慢而殘下知民飢而倉廩
弗實何有乎耕九而餘三也弗知豈明(叶)弗實豈康曰
此日為填倉念灾餘兮江鄉縱發帑而截糧愁濟救之
無方大官典常歲華傳慶刲豕烹羊睠然南望玉食弗
遑蒿目徬徨
王淵秋山行旅圖
旅食是何人長途不避塵驢忙怨前路鳬野起閒津大
似杜工部勞經三十春澹軒工屬詠圖外有清新
正月晦日瀛臺
華鐙排日度侵尋典學明禋要並欽敢事嬉游御苑駐
用因齋戒法宫臨趯臺路便聊留目霽雪泥融足慰心
却笑湖山常自若先憂曾幾暢清襟
遐矚樓
高樓延遠稱遐矚詎為憑窗萬景全欲效重瞳思廣視
還虞一指蔽當前
聞雁二首
渚北冰融漸泛澌衡陽候鳥已先知舍人七字真清俊
回雁高飛太液池
徘徊欲下猶嫌凍来往無端總識春試聽嗷然惟益慼
江鄉睠彼被灾民
惇叙堂
惇叙名堂始自予每来欲去且徐徐齊家治國從来重
木本水源未可疎瓊壁聯吟七字在錦筵廻首十年餘
會當歲美還幾暇行葦和歡更繼初
素尚齋
瀛臺金碧輝淑清泉石邃泉石大家四金碧將軍二畫
品有定評奚煩重致議所以臨西苑淑清必一至倚巖
架樸斵古樹圍蓊萃迸水流不冰詭峯飛欲墜齋名取
山莊(避暑山莊有此名昔曾留詠)敬識
聖人意崇情返樸真澆習防浮偽兩言契葛亮六策懷
賈誼用當(去聲)座右銘浴德期純粹
進冰床攬瓊華島諸勝
岸柳將舒眼液波尚凍心冰床猶可渡瓊島便因臨亭
榭日成趣杉松歲與深東郊屆舉趾即景望春隂
漪瀾堂
堂坐漪瀾瀾未漪澄觀恰得會心資氣機理趣無多子
好是端倪藴釀時
嵌巖室
見天於仙壺生樹不土壤谷情有頋盼峯勢自偃仰揭
簷低可尋布席方容丈近步雖縈紆遐視極寥朗王宰
奚形容韓衆或来往
澹寧齋
澹泊水之德寧静山之體山水智仁樂宣尼詔我矣寓
意每名齋繕性以修已契理得儀型懷安戒奢侈志明
遠亦致詎自武侯始
環碧樓
窈窕廻廊宛轉通到来層構聳壺中討源每以初艱致
得趣因之轉不窮座挹山光將水態窗延秋月與春風
憑高望遠真空闊正藉巖枝護欝䓤
題趙孟頫畫菜
翠翻瓊片葉參差玉食何妨此味知記得蘇堤香撲馬
濛濛春雨作花時
題文徵明蓮池濯足
炎夏乘凉濯虎丘(見徵明自識語)軒軒高致傲王侯蓮池漫道
方盈畝津逮臨淄萬里流
御門口號
御門閣部奏封章進止疇咨不厭詳一日萬幾寧止是
要因愛禮亦存羊(本朝間時家法日接廷臣宫中行在盖無不藉御門然後為對敭勤)
(政也故偶及之)
春隂六韻
靄靄凝青氣英英吐白雲鋪空方藴釀作勢乍霏雰膏
澤月過半(正月十四日得雪及今將過半月)農時春未分蒸為雨誠好
便集霰應欣祗此常關切其他非所云寄言臺上者莫
浪詡氛氲
夜雪
燃脂小詠玉蟲熬銀砌鋪平報内曺二月紐芽遲北地
六霙融土即春膏無妨畫許王家絶詎必詩稱蘇氏豪
獨繾王臣尚于役落蘭應是滿弓刀(時將軍策楞等率師剿捕阿睦爾撒)
(納駐落克蘭之地落克蘭急呼之則為落蘭盖蒙古相傳語疑樓蘭乃以音韻相近而訛書耳)
晴
候寒惟北方二月雪猶常終恐過凝凍其如兹載陽一
時玉融白萬戸襖披黃後樂樂何有先憂憂未央
盆梅
盆梅别遲早燦發恰當春今日香風滿端知雪有神
王紱春流出峡圖
水驛山途各趲程問誰忘世得無營九龍一幅蕭蕭筆
别有悠然訪荔情
仲春經筵
泉汲靈源蕉剥芽春風又復啟文華惜隂所重恒於此
隔歲猶嫌忽已賖(去歲未行經筵)一日萬幾天命勑性誠明教
聖功加(是日進講尚書勑天之命惟時惟幾中庸自誠明謂之性自明誠謂之教)儒冠采服
魚魚者典學虚文莫漫誇
詠周餗簠
從竹製虞脆鎔銅意取堅馨香升黍稷内外别方圓義
凛般康戒名留□叔鐫(二語用銘中意)穆然見文武安得與周
旋
題張宗蒼畫
一叟悠然放舸船釣竿閒置荻蘆烟了知不為鱸魚膾
明月清風意灑然
仲春釋奠
先師
經筵昨甫過釋奠此親臨寧僅崇文典惟殷望道心衣
冠集魚雅殿幕仰深沈道法參天地
神依貫古今千年綿後裔(聖裔襲封衍聖公孔昭焕是日適陪祭)六佾協
元音
聖藻光楣梠(大成殿内皆留皇祖皇考匾)君師責並欽
讀左傳
荀吴伐鮮虞鉅鹿圍其鼔或請以城叛穆子拒弗許好
惡苟弗愆民皆知適所弗賞為失信賞惡(去聲)則何取欲
城而邇奸所喪多無補鼔人殺叛人繕備更守禦圍之
又三月請降仍致語民猶有食色姑修而城拒食竭告
力盡取之方振旅不納叛仍當(去聲)不撫降何處信如待
食竭菅命豈弗苦何云不戮一謬託怠弗賈子魚誚宋
襄致志鼓儳可(叶)設其愛二毛則如服於楚比義可知
非何事丘明敘浮夸真定評吾聞之韓愈
題王蒙有餘清圖
雲横青嶂遠屋繞綠林疎真覺樂無悶堪名清有餘山
妻供雞黍野客話琴書却笑騷人昔何須更卜居
春祭
社稷壇禮成述志
鑾輿鳳闕向西旋敬舉春祈吉戊涓素積烟融雪以後
陽烝脈發社之前(是月二十日春分始社)於論鐘鼔調宫徵誕降
秠穈薦豆籩更冀
厖褫錫昭假獻俘指日外壝邊(凡獻俘者白組繋俘陳於外壝旁時阿睦爾撤)
(納尚未就獲故云)
御製詩二集卷六十
