御製詩四集卷九十八
古今體一百五首(癸夘六)
幸避暑山莊即事得句
前宵密雨昨快霽避暑恰當啟蹕輪詎以微疴疎
夏祭(昨節有方澤大祀前以舊患微疴偶發恐於升降儀愆因遣皇子恭代仍於御園齋戒至期遥)
(禮申誠皇祇用敬)兹因全愈舉時巡弗炎斯爽欣惟衆不馬
而輿愧亦真(御園調攝數日氣體復常隨於二十四日幸避暑山莊惟向年啟蹕率乘馬出大東)
(門至頓次易與今即乘輿啟行殊以為愧)知我聽之罪我聽自維原未歇肩
人
降旨全免甘肅歴年緩征積欠詩以誌事
甘省歴年弊辛丑乃畢露(向以甘省頻年報䍐地方官請收捐本色監糧備賑乃王)
(亶望私收折色銀以致各府州縣等捏災冒賑上下分肥辛丑年因蘇四十三之事先後遣大學士阿桂尚書)
(和珅往甘據節次奏報四五月間攻賊之際每以雨阻因命詳查甘省節年報旱緣由始得盡悉積弊)墨
吏胥冐災報災必緩賦(甘省官吏既每歲捏灾冐賑其應輸地丁錢糧亦必緩征以致)
(歴年民欠銀糧積至一百六十餘萬之多)冒者吏侵肥緩者民徵固積少遂
成多匪實災之故大吏請帶徵八年展期諭(前據李侍堯奏明甘)
(省自乾隆三十六年起至四十六年止民欠未完銀糧實係地方官從前冒賑若按限徵輸民力不無拮据因)
(降旨加恩展限八年帶徵以示軫恤)既而徐思之豫齊千萬付(既思昨河南山東帶)
(徵之項一千六十餘萬兩尚且全蠲甘省地瘠民貧此項銀糧有幾分年帶徵仍不免追呼之苦因降旨全行)
(寬免俾邊氓均沾渥澤以紓民力)斯乃百之一全蠲何靳慮於民何礙
寬況非民為蠧申命封疆臣影射仍防誤(甘省緩徵銀糧既加恩全)
(免仍令該督遍曉閭閻咸使聞知母任不肖官吏仍前影射滋弊飭部遵諭速行)
密雲道中作
輕輿啟駕曉涼披歴歴田功入望宜碧盡片雲淨虛宇
紅殷遠岫吐晨曦試看芃茂慰觀者率我憂勞幸獲之
青蔚黍禾黃實麥食天不接念艱時
出古北口詠事
曰暘曰雨若誠時歴覽農功慰在兹避暑仍斯出古北
謁
陵由彼就雲逵(今秋將詣盛京恭謁古北祖陵先於五月二十四日啟蹕出口仍暫駐避)
(暑山莊諏吉八月十六日由彼取道邊外前詣陪都)雄關鎻鑰曾何藉神噐金湯
久繫思欲擬陪都賦
前烈山莊今合簡題詩(黃綾詩本以一百二十四篇為率今秋詣盛京時應有紀述)
(吟功德景仰往年前烈之作是以自啟蹕至山莊途次詠欲簡於以符篇數然届時定仍復增數篇也)
至避暑山莊即事得句
詄蕩宏開麗正門山莊佳氣郁朝暾永言後序常心注
(昨歲作避暑山莊後序敬述恭紀皇祖建此山莊所以詰戎綏遐崇樸愛物之義並皇考聖訓後世)
(子孫當習武木蘭毋忘親書家法以此明白宣示既以自戒仍敬告我後人並此文懸於殿壁以示目擊)
(心存)敬覩
前題此目存(入麗正門宫門懸避暑山莊額皇祖御筆也)設曰昔年如昨
日敢忘
聖祖愛愚孫茲來駐蹕將臨瀋(以八月十六日由此啟程往盛京謁陵)
景仰
王基示奕昆
予三次往盛京謁
祖陵言念
開創之艱實切悲仰今老矣恐不能再往因撰
吉於今秋携皇子等一往既申素悃兼以
示
舊基造命之始欲我子孫常思
祖宗創業之不易於萬斯年永保
天命也
永佑寺瞻禮
寺依
神御宋儀同(按宋史禮志云國家道觀佛寺並建别殿未安神御今山莊内永佑寺恭奉皇)
(祖宋時皇考神御與儀制正同)駐馬山莊肅拜躬萬戸絃歌貽
昔日(昔民至皇祖始建避暑山莊是以及百御製詩有聚萬家之句今承慶且年耕桑戶)
(口版籍歲增遠近朝宗屹然都會於丙申年陞熱河廳為承德府分設州縣鼎建文廟增置學額皆以宣揚)
(澤留聖化益徵光也德貽歷久彌)千年
解阜尚薰風
祖功
宗德承顔近(謂)(皇皇祖聖祖考世宗)
曾穆
高昭溯脈通(高祖太廟而昭)(太祖居中曾祖太宗為予世祖為予而穆自下)
(溯上一脈本通今年秋將由此啟程往盛京謁陵故云)故里殷勤緬
開創守成益用惕深衷
彙萬總春之廟成因題句
物具形斯神具司司花塞外豈無之新祠建置成不日
示像因緣定有時水陸芳菲胥藉佑北南氣候漫嫌遲
興州禮樂侵尋盛鼔吹應知是女夷
題華敷塢
彙萬總春之廟旁書舍名以華敷塢塞外花信固云遲
桃李亦必春暮吐我來每值夏之仲華敷時節恒弗覩
循名責實似不當雖然我亦有轉語夏卉秋葩豈不然
何必拘墟執時序嵇含草木疏稱博勝地靈根恐漏譜
峻秀樓
樓對東山稱峻秀朝陽輝暎滿園芳芳隣華也秀隣實
酌劑劉(楨)言此合當
戒得堂東望
城墻埤堄漢迴斜(梁簡文帝詩城斜漢屢迴)墻外東風迥弗遮石洞
如居仙約略松巖常湧月光華梵宫霧隠鐘聲報武水
漲喧鼔掺撾不是天台山畔路蔚然何起赤城霞
留京王大臣奏報得雨詩以誌事
既雨晴佳晴復雨潤禾收麥兩胥宜(京師自五月初七十七等日得雨深)
(透啟蹕後連日晴爽兹又據留京王大臣奏報二十九日亥刻得雨疎密相間三十日早尚濃隂密布晴雨應)
(時麥收既得曬晾秋禾又藉長發實堪欣慰惟出闕山田尚欠透足日内隂雲布濩佇望優霑耳)出關
山阪微覺燥繼澤郊原乃倍滋以遠慰而以近望易忘
彼却易愁斯晚來薈蔚山雲佈靈&KR0584;其滂此佇之
夜雨(六月初三日)
淅瀝乍聞聲簷牙瀑遂傾本來非夢穏真足解希怦隔
牖想烟意披衾悦颯情麥收場圃積霑渥即宜晴
題佩文韻注
&KR1852;八年無一日離昨曾全韻畢吟披東塗西抹弗出此
旰食宵衣率在兹懶與文人争綺句每先農事切豳詩
愁多喜少相終始五卷空空付不知
題文津閣
此番(去聲)山莊欲簡詠(意見昨出古北口詩)豈能要處罷探尋況兹
閣景清宜目那得文思恝置心四庫已看彼獲半(昨壬寅春)
(四庫全書第一分告成弆置文淵閣癸夘春第二分全書亦竣命内閣學士陸費墀送往盛京會同將軍永瑋)
(等弆庋文溯閣今陸費墀來熱河復命據奏安置妥協辦理完竣是四分中已辦完二分矣)三編逮
蕆此旋臨(今年第三分全書已進呈過半歲内可期必得貯之御園之文源閣明歲第四分全書亦)
(陸續告成至後歲可庋此閣矣)甲辰終歲功應畢待已年來全部吟
招凉榭有會
虚榭曰招涼招涼此誠美西壁佳蔭寬前林清籟起歷
年胥有詠欲以紀甲子餘空(去聲)楣檐間數(上聲)恰餘一紀
題滿當絶筆亦逮歸政矣
永恬居
循徑由來熟入山不致深壑幽得門敞梯迥有居臨境
閟塵自遠景清意與愔註將恬若此
聖藻永言欽
素尚齋
宛轉曲廊連書齋更據巔攀躋忘步乏憩坐得心便返
樸還淳處新題舊詠聯欲因識歲月那可默而旋
口内一首
口内率稱雨不妨可識雨頻望晴矣口外咸云晴弗礙
足知晴多雨為美較晴量雨&KR1852;八年豈以飾言忘實理
邇日炎歊況異常棼絲微灑時作止所冀尺澤渥山田
心共農夫嘉&KR0584;企安得時若協六符口内外相易彼此
雨(六月初九日)
徹夜雲容重淩晨雨勢輕逮辰絲漸密過午點猶傾脱
爾炎氛解颯然爽氣清遥欣山阪上禾黍怒生争
烟雨樓對雨
摘句兹來欲減之(此次山莊吟咏簡於往歲以秋間恭詣盛京應有紀述功德之作詳)
(見前出古北口詩註)待吟遂至柏旬期(五月三十日至山莊今六月初九日將及旬矣)今
朝即景不孤望便與登樓一賦詩疎點密絲相間作薄
寒軟潤細為披何殊庚子滮湖上屏展陳羣書對時(嘉興)
(烟雨樓中有錢陳羣書趙孟頫耕織圖詩屏是以庚子題詩有一讀錢家書趙句愴然不忍更徘徊之語兹雨)
(中對景不覺追憶前遊也)
題倣倪瓚獅子林圖六曡前韻
豈是獅林亟愛渠無過即景偶吟書未須各景塗抹彼
(獅子林十六景此番不遍題以秋間往盛京當多有所題此際欲簡吟句留篇幅待書然此處固不可闕題詠)
(此圖亦足括諸景也)便以七言櫽括予欲待今秋題芮鞫姑遲明
歲證餘胥蘇家疊韻(一韻數曡東坡法也)倪家畫自笑由來兩不
如
題&KR0877;青齋
直北山齋斯巨擘旬期始至太疎遲雖然簡詠節遊覽
豈得無言識歲時雨後諸峯青畢濯風前八牖爽含滋
今年去早孤紅葉(計今歲八月十六日啟蹕詣盛京時尚無紅葉正與舍青之意相稱)却
是循名此正宜
題澄觀齋
屋内
奎章惠迪吉齋檐予額曰澄觀敬惟
昔舉禹謨意擬以今同謝句看(秋水共澄鮮謝靈運句也)澄乃觀斯
私必克惠乎迪實善之端修身立政胥資是豈為(去聲)尋
常遊冶盤
翠雲巖
今年口外雨霑遲昨近方欣霶霈施敞屋三間來憩坐
綠圍青邏又斯時
翠為雲主速雲賓雲自恒名翠偶倫又似翠賓雲作主
世間名象底誠真
熱
上澣雨雖霑(六月初九日)惜乎勢微小不及口以内三寸繼
潤好(昨留京王大臣奏初八日夜微雨飄灑至初九日辰刻勢益綿密土賣繼潤實較勝口外云)口
外澤實遜近復蒸炎燥言念禾稼長(上聲)迫待優霖膏(叶)
山莊避暑區尚覺鬱歊攪城外扈來衆怨咨應不少
夜雨(六月十二日)
昨晩無雨望半夜稱雲凑瞢騰醒睡間忽聞響簷溜轟
轟雷鼓鳴樅樅雨盆覆優霔勢已成山田澤應透朝來
劚土看三寸實潤就再霈斯益佳不知足依舊
陣雨(六月十三日)
昨宵曾沐三寸霑山田未透久乾壤終朝朗霽無復望
傍晚西北聞雷響須臾敺霔至天中豎注横排恣漭沆
前墀水積立盈尺黍隴禾塍渥堪想入夜雷收雨陣過
莫非
天澤惟欽仰
山行
今夏雨希草發遲嫩青不及一二寸被渥旋轉何其速
綠毯鋪遍岡原潤始惟切切念農田既霑山景佳堪問
麀鹿欣欣得果腹憐爾久亦啼饑憗溪澗汚萊當修治
賞逮園丁賚無吝(昨大雨後西北山遥一帶間有沙淤熱河總管例應帶領千總園丁等修)
(治仍各按名賞賚用旌勤勞)
詠綠玉韘
綠玉從來誇宋結和闐歲貢得艱斯希珍未可鏤圭用
量質惟應製韘宜不壟宛看布韭葉浮奩却訝異瓜皮
老來臂病懶射鵠七字題端祇愧之
荷
今年塞外雨嫌少荷亦因之燦發遲一雨却看旋轉速
碧波紅綻許多枝
不烈之香足淨妍天光湖影共澄鮮由來何處無君子
武列居然遇老蓮(明陳洪綬善畫不仕别號老蓮)
鹿
日之夕矣鹿下來飲泉囓草恣徘徊人無害心彼弗避
肩輿前後如相陪藉悟海翁忘機耳與遊何有於我哉
鶴
山莊白鶴豢以夙弗翦趐翎任飛伏有時意喜舞蹁躚
鮑賦盡之言不複軒載反增其拘束書豈可盡信而讀
左傳衛懿公之事或其好鶴而不愛士卒以致敗則
有之若云乘軒賦禄實非鶴之所性喜也左氏浮誇
於此見一端因詠鶴故及之
詠尤通刻犀角乘槎杯
照渚幸而逭温氏刻杯仍此遇尤家河源自在人間世
漢使訛傳星漢槎
按漢書張騫傳天子使窮河源案古圖書名河所出
山曰昆侖而集林及荆楚歲時記遂謂騫尋河源乘
槎經月至一處見織女牽牛取支機石後至蜀問嚴
君平云某年某月客星犯牛女又載騫得石示東方
朔云此織女支機石云云歷來詩文承用沿訛襲謬
莫有指稱其非者然其說實支離不經河源自在人
間焉得上通天漢乎昨歲遣侍衛阿彌達祭河源至
星宿海歸奏星宿海西南一河名阿勒坦郭勒者蒙
古語黃金河也水色黃實為黃河上源至昆侖在今
回部諸水皆東注蒲昌海即鹽澤其水入地伏流而
大河之水獨黃非昆侖之水伏地至此為河瀆而何
因賦河源詩加按明辨舊說之訛又著讀宋史河渠
志文一首詳加訂正並諭令館臣編輯河源紀略一
書以昭傳信今此犀角杯欵刻尤通作乘槎式雕鏤
精巧生動按無錫縣志稱尤氏以犀角飲噐名即尤
通也因所刻杯上乘槎事復為辨識如右
千尺雪二首
水齋數典自江南聲在峽間色在潭静却耳根與目觀
(去聲)如斯聲色恰宜參
每至山莊必有詩飛流寫雪鎮如斯陳言新意何須較
水到成渠自歲時
鏡香亭觀荷疊去歲詩韻
紅是紅瑰爓且熻白為白玉琢而磨雖然一例君子卉
究有分差本色荷(謂白者)半畝入觀呈月鏡七言啟思擘
雲窠設如擬議先賢傳裴楷其人豈得多
西峪
山莊駐半月西峪始言遊渥澤既云霈閒情略可酬沙
蹊無礙濘石磴委成幽數息肩輿進澄懷任景投
有真意齋
了識巖軒峭蒨中依然昨歲此薰風兹來真意又何屬
城外山田潤綠芃
因思意自心所發心所發應無不真真矣如何更云有
笑呼全主作全賓
題秀起堂
初到岡巒翠未披雨霑瞥眼綠雲滋乾旋坤轉迅如是物
理人情率可思得戶入而原熟路倚窗坐亦不逾時巖
花澗葉争芳處正是山堂秀起斯
静含太古山房
秀起堂下山之坳别有山房樸而野我昔名之含太古
雖不數來去不捨山含房乎房含山到此率難分疏也
然而太古以來山房有之漫嗤久假子西偶一涉其藩
此語原公萬世者
不遮山樓
四面山光萃樓牖憑樓必是對山時欲因體物觀其妙
兩字不遮曰盡之
雨(六月十七日)
陣雨既優霑快霽(日)已四過午山雲生䨸䨸漸密積棼
絲落悠揚不徐亦不疾(叶)五風律之調五雨夏非備(用洪)
(範極備意盖洪範以過甚為備即如五風十雨者其常設至暑候即五日一雨亦不為過甚向有詩云間常論)
(夏令五雨不為多今十三日雨後至十七日復雨雖不為多然意中究覺晴為佳耳)然以晴為佳
先憂吾夙志
觀瀑二首
色自遮巖聲落空額楣
奎畫審思中分明註出重華典明目於斯亦達聰
即看流光逝水翻楣間補空(去聲)待吟存適乎百里半九
十十二春秋豈易言(歷年題楣將滿未書處餘十二計書完即歸政年矣)
喜晴(六月十九日)
望雨之時盻雲聚望晴之時喜雲散雲之聚散自有時
豈遂一一如人願山田膏&KR0584;既已霑便恐為霖山水漫
時行際那能免斯喜晴所隔纔一旦自咎涵養鮮工夫
無定情懷忽相判前朝&KR0034;&KR0034;復&KR0034;&KR0034;昨辰雖隂雨未見
今日過午乃放晴霮䨴全消歸遠巘無定之中憂喜存
何不因之悟如幻
敞晴齋
巖齋額敞晴極北據崢嶸每至率因霽惟欣真副名千
林入目翠萬嶂映心明深澗經行處暗泉猶遞聲
繪韻樓口號
六法原稱韻作高山樓繪景得竒遭試看生動鳴天籟
不藉尋常般礴勞
清綺書屋
綺或隣乎豔惟清可濟之雲收天朗際山静日長時巖
樹淨無滓砌花野有姿問誰於此慣雅稱(去聲)紫薇詩
邇來
邇來時雨復時暘欣慰之中戒惕長一念旰宵分敬怠
三農豐歉繫危康高居有暇親書史好樂無荒賞景光
河北畿南覺希澤綢繆遥度驛詢詳(昨劉峩奏經過直隸之磁州順德等)
(處得雨未透何裕城奏河北之彰德衝輝懷慶三府農民望澤設壇祈禱等語因降旨馳詢該督撫現在是否)
(績得透雨大田有無妨碍令其迅速馳奏)
詠雕漆羲之書扇圖盒
十人諫後踵增滋佳此書奩翰席宜減筆却因學梁楷
(圖繪寶鑑載梁楷宋嘉泰畫院待詔描寫飄逸世謂之滅筆石渠實笈舊藏梁楷右軍書扇圖此盒所雕彷彿)
(得其筆意)深雕乃爾貎羲之初來五字無心贈再至千金不
浪貽雅合文房貯四事獨思懸腕愧臨池
宋徽宗聽松圖
風翻虬幹謖濤如閉目幽人耳聽諸何必宣和證以璽
通身畫是瘦金書(宋徽宗書號瘦金此畫筆致清勁正與宣和書法同一瘦硬通神至印璽)
(文新或係後人補入轉不足為證耳)
遊獅子園
獅園
御寶煥康熙(獅園為賜額皇祖御筆)
祖澤恒同
考訓垂雖曰對時當簡咏(今秋詣盛京謁之作陵應有紀述前烈此際當)
(簡吟咏然此園為髫年所居受不能恩最深之處一年偶一二至觸緒縈懷又不留句也)豈能即
境弗縈思梓桑見我成童際梨棗憶他交讓時點筆憮
然艱著句髫年侍御了無遺
妙高堂
數典自金山玉局標禪旨妙具色之藴高揭空之理江
天有若斯塞嶺寧殊彼綠波萬頃臨容裔以渺瀰印公
奪帶處亦有泉紳委明年復南巡待之以彈指
廣安寺
北山梵宇接比(去聲)鄰黃教興緣示遠人(廣安寺在普陀宗乘廟之西中)
(有戒臺與羅漢堂殊像寺俱在北山一帶梵宇毘連諸寺之建本以平定伊犁宣掦黃教令新舊衆蒙古等瞻)
(拜皈依各生歡喜而庚子歲班禪額爾德呢自後蔵跋涉二萬餘里來覲且自伊犁平定後邊境安寧富庶土)
(爾扈特率全部數萬人傾心歸順此中善因福果實有不可思議者又不僅廣宣宗乘已也)遂有聖
僧覲西域永無厄魯擾邊塵階萋忍草何空色庭長(上聲)
禪枝總淨真廿載伊犁滋富庶廣安斯亦足名循
宜照齋
北山禮梵寺片時駕言返石城進北門門内巖軒近便
途小憩留琴書清興引徘徊觀檐額顧名思義允事理
胥宜照要尤在民隠
題山近軒
何處弗山近此軒獨擅名詎寧誇嶻嶭惟是足幽清林
舞風前色澗垂雨後聲視聽忘所以不著點塵情
夜雨(六月廿四日)
七朝歴快晴來復值佳雨(昨十七日雨)弗風亦弗雷悠陽澤
實普隔窗聽&KR0008;&KR2621;憶隴滋禾黍良吏懷甘霖酷吏去大
暑(是日大暑)
烟雨樓眺望
既雨雲未收欲晴風作細披襟爽愜懷憑檻景滿志素
鑑帶階基綠毯接水裔濯濯幾羣鹿飲啜任其意幸哉
爾其飽(今夏此處覺旱兹雨足草生鹿皆肥澤矣)民飽方爾逮
濬溪
山溪過驟雨必致淤沙石翻以阻清水剗磢聚衆役衆
役有月糧和雇殊民力然亦憐其勞賞令普被澤川流
既如常岸側山增積(所除沙石即就岸傍增山為高)是謂惠不費一舉
而兩得
雨(六月廿七日)
夜雨隔兩朝暑霖作卓午䨸䨸雲乍濃&KR0034;&KR0034;霔方鼓六
月所恒有意究願晴好(叶)須臾勢漸收天衣散如縷額
手慶時暘此慶同農父
七月朔日作
立秋雖遲日孟朔已秋月白蔵肯讓節景光漸青發有
風必颯沓無林不疏越對時騐農功宜暘幸弗悖更要
在明朝(農家常談以每月初二日雨主前半月多雨故壬寅詩有不畏初一雨却畏初二隂之句)䕫
夔念無歇
出麗正門策馬觀農
披襟覺峭寒徹夜天澄朗詰旦視事畢策馬觀農往彌
月未據鞍無逸陡廑想鳴鞭出麗正吏民胥歡仰雨暘
幸時若山田如助長綠雲已結穗佇待黃雲穰斯時敢
即安曰又祝無象
玉岑精舍即事
氣爽萬峯明秋清果是清今朝頗意適西北問山行石
棧乘輿到玉岑得舍精隔年復彌月(至山莊今彌月始臨此)安可
置吟評
湧玉亭
一泓亦可堪稱玉不動微風静澈漪倚檻鬚眉澄入照
雨餘曲磵湧來斯
小滄浪室
孰謂山無溪看取凹中者孰謂溪無源來從天上也雨
餘雖數日石澗仍流瀉貯此窪樽平峴山境如假我意
在魯論濯清期過寡
題碧静堂
玉岑已極深暫遊應返輿棲巖别有堂路便聊憩諸巖
棷蔵窈窕磵道窮﨑嶇碧静誠碧静觸目塵念袪舊題
夥粘壁今昔彈指餘
松壑間樓
松自太古有樓實我新作松古樓亦古灑然據巖壑有
籟皆秋寒無聲不天樂因之悟端倪超凡在所託
直隸總督劉峩奏畿南各府得雨詩以誌慰
正繾畿南得雨無奏書馳報幸霑濡(前因直隸順德一帶得雨未透曾降)
(旨詢問兹據劉峩奏順德廣平各屬均報於六月二十六七等日各得雨二寸至四寸不等土膏潤澤禾苗暢)
(發等語該處界建河北彰德等府其是否一律普霑未據奏報因降旨詢問何裕城查明迅速覆奏以慰懸注)
雖云寸澤非深透已自膏(去聲)苗救暵枯青穎迴蘇庶期
稔朱批言慰未誠愉界連河北匪遥耳嘉&KR0584;同乎望切
吾
夜雨朝晴(七月初四日)
秋愁雨多弗愁少夜雨朝晴斯益好昨者徹夜霈連纖
踊懼為霖到天曉晴經五日夫何礙我每先憂緣榖寶
詰旦披衣視霄宇雲容漸薄歸峯表歷夘至辰遂快霽
東岡高燭秋陽皛仍餘濃露滳林中更喜微風拂樹杪
早晚禾黍秀而實新種蕎菜潤含飽額手此慶共農圃
餘事遊山愜幽討
創得齋即景
山徑淨無塵林關颯有爽我心與之然巖齋識清訪(叶)
創得固舊名今歲初來儻雖遲立秋節(今歲七月十一日立秋比往年)
(節候較遲)滿目金&KR1195;象澗葉與巖枝露潤曦光朗拈毫吟即
景五字高岑想
夕佳樓
日午樓中披爽涼晶晶露葉閃秋光騁眸總契陶詩趣
豈必徘徊待夕陽
協辦大學士尚書蔡新假滿還朝來避暑山莊請
安詩以賜之
年老君臣似老朋歸來前席喜誠應九齡風度於今罕
彦國精神較昔增(富弼字彦國通鑑稱其每遼使至必問弼出處安否)兒輩重瞻
絳紗帳時流都擬玉壺冰殷勤問過稱無過曰信斯之
吾未能
爽
塞天寥朗淨襄雲(是日七夕)秋節雖遲暑未分(十一日方立秋)窗喜
空明延日影衣辭潤溽窂風紋迎涼槲葉飄蕭下傍晚
蛩聲慘淡聞最是紫薇佳句好(謂杜牧天淡雲閑今古同之句)不遺體
物迥離羣
陜甘總督李侍堯奏報甘省雨澤情形詩以誌慰
北省今年膏澤勻金蘭獨遠隔西秦本來地瘠民貧處
也報春霖夏&KR0584;均(甘肅今歲春雨優霑兹復據李侍堯奏五月初十十四二十日及六月初)
(二初七八等日甘省各屬報連次得雨二三四寸及深透不等現在二麥青稞豌豆業已登場其秋未䕷榖蕎)
(麥等項圴各暢茂民情歡樂糧價平减等語實堪欣慰)麥豆登場食已接䕷蕎亞
壠熟將臻因思墨吏為民害去弊能迴
天地仁(甘省自查辦監糧積弊一清之後連歲膏雨應時收成豐稔雖其先有冐稱早者然貪吏害民)
(一經懲創亦足見感召天和兩暘時若也)
河南省報雨詩以誌事
撫臣奉命河工勘藩臬飛章報好音(巡撫何裕城因昨命随尚書福康安)
(往山東韓莊一帶杳勘上年搶修工程兹據布政使李承鄴按察使伍拉納會摺馳奏省城及各屬得雨情形)
省會纔稱寸三渥鄰疆或致尺餘深(李承鄴等奏省城於七月初三日得)
(雨三寸四野均霑附省各邑稟報相同具彰德懷慶衛輝陜州等屬陸續稟報於六月十五六七八日及二十)
(二至二十七二十九暨七月初一二等日節次得雨二三四五六七寸及深透尺餘不等其歸德等各府州原)
(不乏雨之處亦復重霑渥澤秋禾暢茂豆蔴等項長發青葱等語)尺長寸短非均普春
澤夏膏未酌斟(李承鄴等所奏各屬得雨尺寸長短不一尚非普徧優霑旦省城雨僅三寸若)
(在春令可稱透潤伏暑之際三寸不可謂霑足其所奏報尚恐未必確實是否於大田無礙更殷□注)莫
諱灾綢繆未雨仍馳諭令悉吾心(計此旨發往何裕城查勘工程已竣因諭)
(令即速回任查明開封等府曾續得透雨否及秋禾實在情形如何不可諱飾)
直隸總督劉峩續報南府得雨詩以誌慰
昨愁寸澤非深透(前因直隷順德一帶得雨未透曾降旨詢問劉峩據奏順德廣平各属均)
(報於六月廿六七等日得雨二寸至四寸不等雖幸霑濡究未深透)今報南州實普霑(兹據)
(劉峩績奏順德廣平大名各屬陸續稟報六月廿九及七月初一日各得雨二三寸至四五寸不等普稱霑足)
(禾苗勃發農民歡慶等語覽奏始為欣慰)獨剩開封仍繫念(昨河南藩司李承鄴等奏報開)
(封雨僅三寸未為霑足因諭巡撫何裕城查明該處曾否續得透雨及秋禾實在情形迅連覆奏惟日盻佳音)
(之至耳)佳音其至望顒占
立秋日作
山雲詰旦密鋪平寅末夘初㴻雨傾將十日期不為數
(入聲)逮三寸潤亦非贏蕎畦菜圃滋秋長(上聲)霧歛雲收傍
午晴僥倖農占符吉語(農占以立秋日雨不止為秋傻主秋月多雨若竟日不雨又為)
(秋釣主秋後雨少惟既雨復晴為吉今適符願望云)慰仍以敬待西成
塞湖弗泛月疊去歲霞標弗待月詩韻
待月弗遊山辛丑壬寅兩歲然而猶塞湖事泛月沙棠
之舟無礙銀浦漾迴旋今歲仍試行婆娑扵此興亦不
淺然待月弗遊山塞湖弗泛月亦可依例而言止歴年
夏魄與秋輪未負吟望多綺語(叶)雖云游藝亦一端意
有所牽必有偏於喜水風晚寒亦非養身道古稀天子
誠老矣夏魄秋輪湖山固恒在吾將擬之季札觀韶雖
云觀止無止耳
昨歲以年踰古稀不復待月霞標策馬遊山因彙書
歴年夜遊山月之作成卷然當塞湖秋望仍復命棹
即景成吟不殊往歲兹念水風夜寒亦非高年調攝
所宜並當依例言止爰疊前韻成塞湖弗泛月之詩
并取歴年泛月諸什彙錄一卷塞苑夜月遊山遊湖
伊古所無非中外一家奚能得此是予之所以汲汲
也而習勞戒逸扵玩賞之際不為長夜之歡適可而
止二卷之中三致意焉并弆山莊予子孫覽此卷者
可以知予意矣
題秋聲賦玉韘
曲盡秋聲致言風不著風弗遺一物妙結句待吟蟲
按秋聲莫過於風乃賦中但曰聲在樹間一唱三嘆
莫非言風而總不著相風字此歐陽用筆神妙處但
所云如波濤夜驚風雨驟至雖曰借喻而已見風字
矣設云凍雨則更覺無跡質之永叔不知以為何如
也因題此韘故戲及之
河南巡撫何裕城續報得雨詩以誌慰
驛章馳豫撫河北率霑濡(何裕城奏報河北彰德懷慶衛輝三府屬均於六月廿四)
(五七月初一等日連次得雨三四五寸及深透不等早晚田禾結實暢茂豐稔可期農民欣悅等語覧奏略紓)
(廑念)早晚田胥茂高低澤不殊秋成可望彼遠念略紓吾
未報餘八縣(摺奏内又稱衛懷二府屬尚有輝縣濬縣新鄉獲嘉延津封邱武陟孟縣等八縣未)
(據報到其是否一律均霑大田有無妨碍仍諭令再行詳悉查奏)仍教體向隅
食蔗居
肩輿下松巖山居更坳裏曲折過幾磵雲關當面是食
蔗至尾佳取名昔所以樸素三間屋背後崇峰倚向恒
騁目遥兹何礙遠視乃悟庭前松交枝蔽虧矣却應待
數年出簷窺從底
小許菴
容膝真看此副名片時憩坐亦關情星星之火涓涓水
小許從來大許生
申元節放河燈作
質明四宇蔚雲連&KR0584;雨霏霏暗塞川今歲未霖何礙也
(今夏每逢渥雨即快晴口内口外無不如是)斯辰值節略思旃(例以中元節放河燈)恰
當卓午天開朗仍是東山月上圓滿浦河燈照荷燦而
予喜在利農田
熱(七月十七日)
雖過立秋節仍是三庚裏(十一日立秋即未伏首日兹尚在伏中)熱實在
三伏語俗而有理邇日頗炎敲却紗仍葛矣(前數日雨後頗涼晨)
(或御夾紗)塞外風景然不恒之恒耳人縱厭鬱蒸田功益資
美秋陽以暴之實粒登場邇更合衆心者啟程改期喜
(今歲本擬七月十一日由山莊起程詣雨盛京因是日始立秋又末伏首日氣候尚炎且恐作泥濘因改期)
(八月十六日啟蹕隨從人衆均為欣願也)
題清舒山館
雖云今歲簡言詩(今秋謁有吟陵紀述莊吟功德之作白應多篇故山咏欲簡於)
(往歲)山館那能恝置之清矣林泉向蕭際舒乎暘雨正宜
時四圍舊句隣新句一向攄思總静思拙速吟成命輿
去輾然自笑底忙為
頥志堂自警
昔時頥
志弗忍言今日頥志弗敢言弗忍言益增悲愴弗敢言
恐矜貴尊一念之肆萬幾弛上失對越下必忘黎元嗚
呼吾志何能頥惟是宵衣旰食怵惕敬畏一心存
暢遠臺
兩言暢遠
聖毫題四海為家咫尺齊滿沼芳蓮苹君子入觀義亦
契濓溪
夜雨(七月二十日)
五日期非遠三更節甫過(七月十一日庚子末伏至二十日己酉出伏)滌炎
真有洽(昨盛炎熱於晚田甚有益)送爽覺無何簷落千條響庭侵一
片波曉來仍快霽利稼慰懷多
喜晴
夜聽轟雷收簇雲曉看寥宇𣪚餘棼晚田正賴秋陽曝
幸矣心惟勵敬勤
登四面雲山亭子
孟秋下澣數(上聲)庚全(昨日末伏恰數完)快霽金&KR1195;景颯鮮四柱
遥看千樹杪輕輿徐至萬峰巔物情人意高斯静澗草
巖花秀弗妍試問山亭得歲幾古稀天子正同年(亭内)
(皇祖御詩題辛夘年)
自驚
可有驛章問詰晨聞稱豫撫奏書陳自驚秋汛其安否
(今歲引河新歸故道伏汛已報安瀾日内惟望秋汛平穏早間聞有何裕城驛遞之奏深為繾念)乃幸
甘霖所被均(披閱何裕城摺乃係覆奏得雨據稱省城於初四十四十五等日連得陣雨又於十)
(九日自子至申大雨滂沛入土深透四野霑足歸德等各府州屬均具報六月下旬七月上旬得雨三四五寸)
(及深透不等)澤遍衛輝及懷慶報希濬縣與延津(何裕城前次所奏未)
(得雨之河北衛輝懷慶所屬八縣今亦據報獲嘉封邱武陵孟縣等四縣於七月初二三日得雨三四寸惟輝)
(縣濬縣新鄉延津等四縣尚未報到覽奏為之稍慰)轉驚為慰緣何事經事久為
畏事人
夜雨(七月廿七日)
處暑昨方過時當夏雨收四更山月吐五鼓塞雲稠初
報空絲織忽聞簷瀑流披衣旦明起涼颯果高秋
晴
今年雨過率時晴况復金&KR1195;曉日晶大利農田諸事吉
逢亨知懼凛持盈
書歷年塞湖游月之作既畢倣高房山法寫意成
圖並成是什
山月將湖月高年兩弗遊横圖成自手歷咏寫從頭覺
尚興無盡慚非意不留錘峯傍玉魄弗共水東流
即事
伏汛報安兩總河開新復故念初過(邇日據籣第錫奏報本年伏汛黃河)
(上游萬錦灘長水至一丈餘因新河李六口出水暢順河底刷深並未出漕漫灘至蘭陽以下新河地面寬衍)
(堤根均有深水經河工道府等分頭趕鑲防風加高壓土悉臻穏實自虞城至曹單一帶亦一體安固又據薩)
(載李奉翰奏南河伏汛因上游節次長水徐城誌椿長至一丈三尺餘因將毛城鋪峯山等四閘次第啟放四)
(路分洩而張家馬路迎溜頂沖正堤埽工塌卸百餘丈潰傷堤頂隨督工員一面於越堤幫築裏戧一面於正)
(堤上首挑進黃溝一道掣溜使水勢灌滿内塘掛淤扵正堤下首開出清溝四道使澄清之水下歸正河溜勢)
(順注等語今歲當開放新河初復故道之後伏汛化險為平實堪慶慰現在秋汛踵臨因批諭該督等倍加敬)
(慎以期倩防周密益保平安)秋期轉眼應臨矣南望殷殷敬倍多
趣亭
迴曼巖廊轉小亭得閴幽隔年此初到據榻暫閒留氣
爽天高洽詩情畫態酬今朝趣何在景物入中秋
不遮山樓
兩壁崇山一谷空樓窗憑望景無窮不遮之義包含廣
責實循名戒在中
遮者蔽也在已者不為私欲所蔽在人者賢才不以
有蔽而屈其用邪侫不為所蔽而肆其志斯不亦難
乎偶題斯樓益知懼矣
細雨(八月初六日)
爽霽將逮旬細雨恰侵曉時疎復時密弗大亦弗小正
足滋蕎菜況已收霖潦而予切切心明當快晴好
晚晴
歷辰逮已隂弗雨過午將申日放晴資益晚田協秋節
對時惟切凛持盈
松霞室
松實拏插㙷霞虚出想像晦則為青色晴或作赤狀然
總非真霞真霞自天上虬枝落落吹擬議胥無當
挹秀書屋
兩言額屋許多時偶俯蜃窗颯景披虛室設無斯至者
不知挹秀付伊誰
賦得仙露明珠(得秋字八韻鄉試題)
露常濃素節珠實育圓流月令雖单舉唐文乃並收分
形初異地合撰恰同秋潤自九天降朗惟一水求走盤
汞弗定綴草顆如留堯代甕猶在化城衣未售瀼瀼澤
有布的的暗無投瑞應明揚會寧誇元裝儔
中秋日作
又值中秋微月魄地平入不見蟾垣(向例日月見食一分以下者例不救)
(護今歲八月十五日夘刻月食據欽天監奏初虧帶食四十九秒不及一分入地平不見食予謂雖不見食其)
(食自如常是以不舉慶節宴樂)維其常縱傳古語何不臧斯接兩番(上年)
(壬寅八月十五亦月食徹樂素服救護至晚過時復圓已久應修中秋供月仍依例行之)節慶例應
徹歌舞神歆祀合薦彛尊(此次供月一如去年)今年簡詠留篇幅
(今年以自此恭詣盛京黃綾詩本應留篇幅書紀述此前烈之作是以山莊吟咏比往歲較簡自駐蹕至)
(仍得詩百首)猶得山莊百首存
御製詩四集卷九十八
