御製詩二集卷八十三
古今體九十四首(己邜一)
己夘元旦
絪緼天地三靈協發起隂陽萬物融星德喜贏滋百長
木行從正建時功南邦水土平成慶西極車書拜舞同
(回目霍集斯伯克之子漠咱帊爾預元正朝賀)勤政歲朝逢已歲益欽理紀省
微躬
元旦試筆
祥啟屠維冒茒駢青陽一律遍三千歲開
天紀欣迎祚月建王正勵體乾磬管韶英宣太蔟衣冠
鴛鷺厠于闐(時賜漠咱帊爾公品級冠服)諸軍昨報平安信實沐
恩禧意倍虔(將軍兆惠等與賊&KR0624;相持昨據舒赫德奏報降回至阿克蘇者言我軍中有一厄魯)
(特逃出至&KR0624;軍稱我營内掘地得回人埋糧百餘窖且布魯特又侵彼哈什哈爾城以此兩和卓木欲議和而)
(我軍不允此際舒赫德已領兵進援計日可到餘糧之獲實賴天佑也)
爆竹千門逹曙鳴鞠陵初旭耀晨明土爰稼穡資豐稔
木盛春陽肇發生南北東西共文軌京垓億兆願康平
金川耆定溯前已(平定金川乃已年今歲又逢已寔辛理紀之符願遂武成之慶)佇叶
貞符聽凱聲
帝青石佛鉢詩用皮日休韻
皮日休開元寺佛鉢詩序舉法顯傳以為據今開
元寺雖有其鉢而非帝青石也徒以皮序有佛像
見於外之言乃刻佛像於外以附會其說向曾辨
其謬矣近因蕩平凖噶爾於其部落得佛鉢一則
真帝青石也質古而色潤其為調御所持無疑盖
昔年凖夷掠西藏所得與法顯傳所云若千百年
當復來中國之語適相符合既惬法緣之喜因賡
襲美之章
豈藉雕鏤七佛姿天王獻此敬擎持(見佛律)舍婆城受嚫
拏日化樂宫餐烏晡時托去不教諸慮染置來惟許四
禪知波旬國土寧應有飄至祥風法雨吹
新正重華宫侍
皇太后宴
毓德當年處(上聲)
大安此日扶奉時欣引逹飬
志冀怡愉仙木雲成慶春屏勝作符
慈寧千萬夀祥肇歲朝圖
重華宫曲宴于闐回長漠咱帊爾
朝天兼值預朝正曲宴宜教沐寵榮爾父誠為識時務
(漠咱帊爾之父霍集斯伯克先以縛獻逹瓦齊得邀奬賚比大兵討回部復自烏什赴阿克蘇投將軍兆惠軍)
(營随征自效而遣其子入覲)王臣詎有限禆瀛(是日御前行走蒙古青海諸王公皆在座)
舊宫小會輕齊史新域來賓願武成入律東風方湊逹
春臺樂與物咸亨
邊文進栗喜圖
栗喜立報喜寓意真可人捷音我殷佇擬即聞新春
詠古銅章
金薤珍千載傳真印統詳穆然見古昔煥若備文章抑
埴久藏用配藜恒蔚光數來剛廿八允叶麗天祥
賜浙閩總督楊應琚
岱甸烏臺建銅邱幕府開節移閩海要人喜福星來三
世封疆寄平生經濟材予心深所託元氣貴栽培
唐寅折梅仕女即用其韻
温嶠寧容下鏡臺折梅花向臉邊開玉人近遠家何處
羽帔應從姑射來
大宛馬歌
今之哈薩昔大宛(哈薩克雖三字急呼薩克則為一音盖本兩字漢字析而為三)嶠山
神種古所傳烏孫中閡阻聲教(向為凖噶爾所隔不通中國)攘為已
有曾貢閑(凖噶爾台吉噶爾丹策凌時屢貢哈薩克馬曾有詩)不仁之守再世斬
伊犁萬里拓幅員哈薩布魯(布魯特字從上亦急呼成二字)胥向化無
他為賮致敬虔騕褭汗血實方物左右部長及可汗遣
其首領遠來獻却之失望厚賚還駩騢騮騅類實夥匍
匐牽跪陳墀前為龍為騋各夭矯雄姿逸態英且閒流
珠歕玉誰則見奔霄追電有必然往者貳師求善種徒
勞數萬惡少年致一二耳猶豔詡奚稱歸德開遠門闢
疆勤遠非夲意人歸天與寧可捐人歸天與寧可捐作
歌自警示後昆
錢榖春山圖
園中松竹自扶疎園外春光已鬯如不出戶庭非嬾置
一心含藴覺無餘
降旨免陜甘兩省正供並積欠詩以紀事
西海有征師卒未得息事屈指軍興來届今凡四歲凖
夷則蕩平逆&KR0624;尚稽繫國威屬觀瞻欲罷焉能置厚集
我軍容益勵我士志乘春期一舉永靖遐荒謐(叶)肅凉
近接邊輓運冣勞勩連年免正供預豁庚辰逮復思陕
連甘豈無所波及(叶)體察將並寬降旨付連帥其餘雜
欠項概免大施惠肯因討小醜而傷我元氣申命良有
司推行俾均被
新正瀛臺小宴御前藩王大臣及漠咱帊爾
運斗屠維單閼迴順時行慶合瀛臺千羣尚可冰嬉試
三接都教春宴陪屏翰何妨厠蔥嶺歡娱齊說到雲來
鵠場晴靄因觀射(是日發十五矢中十三盖外夷雖宜宴賚厚惠尤當示之以射獵之事彼)
(更樂亦畏服)示遠寧徒好樂哉
新正瀛臺即景
携觀惠示遠來人取便蓬壺一攬廵延賞楼臺皆恰當
向陽景物又從新湖山故是神仙地松竹那論已夘春
慶節皇州簫鼓閙愧稱身先(去聲)俾還淳
素尚齋
樸斵冠(去聲)崢嶸雲窗幽且明琴書無不備几研有餘清
春夏秋冬景飛潜動植情於斯設絜矩吾獨取匡衡(匡衡)
(有云治天下者審所尚而已)
坐冰牀至瓊華島
宴賚有餘暇瓊華欲陟臨不殊渡湖面直可步波心轣
轆徐依岸嵯峨近出林六花希過臘即景望春隂
漪瀾堂
春冰未泮湖春氣已昭蘇仙木吉祥御(音迓)綺屏瑞靄扶
獲金不殊地浮玉宛成圖(是處室宇肖金山行宫為之)比似新豐市
胡寬底藉乎
題鄒一桂畫
桃柳
摇金影裏剪輕霞蕩漾東風清且嘉恰似西湖隄那畔
望中知是姓蘇家
荷花
新蓮照態碧波清出葉茨菰縱復横不盡張潮詩外意
寫將畫裏有餘情
菊
底須泉上不籬東瀟灑延年晚照中位置雅宜文石側
介如風味本相同
蠟梅水仙
春前臘後傳消息雅蒜天葱結友于訝是維摩霏雨室
色香雖異淨無殊
方竹杖
綠林何處覓檀欒堅實曾聞出大宛(見翰苑叢話)方鎮猶然
問無恙綱維不藉報平安琅玕七尺自千古風月雙清
總一竿高節美哉方正善渭川欲效此君難
題玉鏤鴛鴦屏
以玉為鴛鴦玩器者古所常有檢内府所存集得
九對或分或合或大或小而各從其匹都不相離
命刻木為睡蓮仰葉以居之如霍園故事名曰玉
鏤鴛鴦屏而係以詩
質是曾潜璞形如宛在梁底須七十二真叶肅雍祥詩
昔稱崔珏池今見霍光亶哉雙玉合佳祉兆安康
題趙昌茄實小幅
綠葉青莖綴紫茄傳來嘉種(上聲)自暹羅蔡樽郡井誠不
飲安得齋前種(去聲)許多(按南史蔡樽為吴興太守不飲郡井齊前自種白莧紫茄以為)
(餌夫不飲郡井誰為水□豈不渴死而種茄亦必湏汲井灌溉也紀載乖謬大都如此)
已夘春帖子
氣轉人正律節迴冒茒春
慈寧開寳扇獻
夀喜芳辰
勃律天西已貢琛獨餘雜種背恩深三軍氣與陽和鼓
佇共春來報捷音
郭熙早春圖
樹纔發葉溪開凍楼閣仙居冣上層不藉柳桃閒點綴
春山早見氣如蒸
人日立春
東郊令日展春旗來復成人百事宜北采西鶼無異候
盧仝蘇軾有佳詞勝徵寳帖圖金薄生意瓊盤飣菜絲
已歲節還逢瑞已冀符理紀捷音馳
詣齋宫作
祈年
首祚迓青陽歲歲躬勤敢弗蘉預為三農額手慶榖朝
幸喜值金穣
龍輅鸞旗出禁中岧嶤
碧殿翠雲籠莫愆式禮紓誠念誠念仍維
帝降衷
忩櫺旭影驗居(支韻)諸肅静齋宫預宿居榖日晴和占縱
美望雲却是過三餘
祈榖禮成述事
元辰涓選協休成
嘉祀躬承敬以行
侑食同壇欽陟配
居歆在上仰昭明方興東作希霑雪保定西陲願洗兵
夘歲祈年逢夘日祥徵滋茂
福蒼生
唐寅竹窗高隐圖
友竹寄高情竹清人更清逕開如蒋詡簾下似君平雨
裏蕭疎趣風前颯沓聲懶翻高士傳為彼尚存名
偶仿董其昌天池石壁圖漫題以句並用其韻
展幀真饒氣韻涉筆偶值幾閒誰謂一参黃石(其昌以黃公望)
(天池石壁圖所見多贗本及策笻吴山下狂呌黃石公謂如遇吾師也)居然重歴吴山
題倚虹堂
橋畔堂成辛未年(辛未年為至高聖母六旬大慶自長河乘冰牀梁橋易輦進宫故建)
(堂於是)
大安登輦慶敷天崇基已見祥貽永
盛典行將舉繼前來往每因裁詠什(西直門為御園必經之路來往觀農)
(率有詩勒於壁間)雨暘惟是厪農田虹光銀渚一彎映春色皇
州萬禩綿
新正恭奉
皇太后幸圓明園憑輿即景得句
上苑欣扶
鳳輦臨順時行慶奉
徽音祭迴昨適飄輕霰蹕啟雲重布密隂細糁寒村微
羃䍥(是日復微雪)低依遠岫漸深沉信乎猶未徘徊望越是
難堪此際心
惲夀平梅花書屋
千枝香雪番(去聲)風春傍水依山總静真記得韜光寺西
畔也曾一作畫中人
新正御園即目四首
青陽凑逹氣融和幾點瓊英綴古柯寳扇書聯迓新祉
大都祈歲意居多
綵綴華鐙拂網軒攝提協紀騐銅渾雲容邇日頻生岫
欲與人間助上元
開韶池館恰清佳火樹星橋依例排詎是無端尋宴賞
千春燕喜奉
思齋
林致山光意氣投幾餘義府且優游瑞霙時灑時還止
暢好元宵度得不
含經堂
開韶遲漏箭嫩日戀窗紗墨雨霑書草硯田茁筆花古
今垂炯鑒枕葄寄生涯晰理難窮奥遣詞寧貴葩
澤蘭堂
翡翠蘭苕琳渚旁斯干擇向搆書堂依然濠濮會心處
邈爾澧沅稱物芳侈蹟非關學漢苑别名祗合號都梁
摛毫擬欲因成賦却愧文通五色章
戲詠唐花
㸐煴嫋嫋萬芳新巧奪天工火廹春設使言行信臣傳
憐他失業賣花人
月
魚鱗傍晚晴寳月絳霄清歲序又更始魄匡欲就盈楼
饒放燈好座映擘牋明豈不欣春景其如望雪情
題王蒙隐居圖即用其韻
長林復大壑天與碩人居考澗心無悶枕流意亦舒松
隂真是蓋鶴跡自成書却笑東門餞人人識二疏
新正曲宴外藩
外藩俱屬百年臣新有西方向化人(時漠咱帊爾亦令預宴)肅肅
彬彬遵禮法肜肜洩洩樂和誾瑞雲時點霏微雪嘉夜
先占美滿春却為三冬待
恩久敢稱怡慰益顒寅
詠黑玉鏡
内藏沉埋久中人弗識之那知黑可鏡(出潜確類書)惟貴白
如脂名玖誠無價能形詎有私葆光遇真鑑荀語厪深
思
題倪瓉西園圖
溪山迴薄無盡楓桕蕭森有姿只擬茅亭那畔畸人彷
彿逢之
新春萬夀山
燈夕猶賖五日間良遊偶值萬幾閒楼臺又是新春景
詩句那饒太古山瀟灑暫還慚獨樂徜徉頃亦憶民艱
雲容靉靆將敷澤渴望難紓懶陟攀
道存齋
智水仁山理趣源真教目擊道猶存亦知致用應先静
獨是臨機未㤀言
清音山館
地籟悠然天籟閒虚軒如翼冠孱顔魯山詩趣分明是
不在烟波縹緲間
含新亭
攬結有餘興步屧尋幽峭古木蔭團笠虛受宜遐眺昆
明想波光萬夀呈山貌地媪雖藏富醖釀動神竅萬物
都含新一亭先契妙
惠山園
溪聲咽乳溜逕趣掠眉峯草木含韶氣湖山無俗容得
佳如畫讀契妙以詩供遥想九龍畔春雲正蔚濃
題錢選桃枝松鼠卷
綏山果熟踔枝嘗五技何妨用所長自是託身遠穹窒
不須老吏畏張湯
夜雪(正月十二日)
邇日春雲散復凝祥花入夕勢旋增可能如願憂差釋
轉覺延睋悶不勝豈為(去聲)宜燈還助月幸逢鏤水更裁
冰朝來積地剛餘寸慰與愁兼景懶憑
即事
霏珠積玉寸餘纔傍曉春雲忽散開點綴園林固佳矣
潤霑畎畆尚需哉池冰無月何妨鏡苑樹有花都是梅
天意入春頻兆喜更殷捷報自西來
周玉赤刀
玉德恒温潤刀形寓銳剛已看廉不劌信是久彌彰蒸
栗標竒色如虹叶景祥寧惟珍古物風俗想成康
文徵明千竿聳翠
萬玉叢看遠岫尖靈巖早見翠當檐木涇卜築今誰氏
合是詩宗沈德潜(沈德潜所居木瀆地饒竹樹往年賜詩中嘗及之木涇即木瀆也)
聞保定得雪
寸餘積素旋開晴清苑聞霑四寸盈乍喜利田還起懼
得無飾奏慰予情
馬遠松泉居士
泉邊松下獨徘徊松籟泉音滿聽哉奴子平頭持古器
識咸應自行沖來
上元前夕小宴親藩即席得句
將圓麝月麗璇霄曲宴欣開近戚招緜瓞本支昌奕禩
舒蓂二七應今朝赫戲(平聲)鼇駕千枝燦翕繹鸞簧六律
調此是家庭非殿陛歡情合較禮文饒
上元燈詞
西山積素看微茫未惬優霑實兆祥暢好元宵雖得度
(近作望雪詩有暢好元宵度得不之句)劬勞農務那能㤀
耀古輝今上元夜重熙累洽大清春東皇福與燃燈似
萬億無央錫兆民
都盧碭極各排當傑構延楼對廣場又是新年春好處
太清珠鏡自如常
西漆南油種非一冰花沙戲巧頻增還淳同樂互衡量
難說相應與不應
況是承
歡殷祝
夀更因惠遠示綏和帝城三五從來盛今夕歡娱得聽
他
寳篆書聯徵吉語朵雲噴樹茁祥花可知樂未饒憂切
為厪官軍萬里遐
青烟一綫萬雷轟俗例曾誇礟打城擬葉爾竒木兆破
捷音早晚逹都京
于闐厠座比藩臣又報貴山來謁頻(時回長漠咱帊爾預宴而哈薩克汗)
(阿布賚之姪俄羅斯蘇爾統等三十六人復以赴覲將次至京猶得預觀燈火)檢校龍門西域
傳可如覿面話傳真
題唐寅溪山漁隐圖
或憩溪亭或漾舟竿絲原不為槎頭底須姓氏詢張(翰)
孟(浩然)總是人間第一流
上元後夕小宴廷臣
旋轉璿璣刻弗停上元又過落階蓂仍看燈火巧留節
例引笙歌款在庭(小宴廷臣例於是日)東粤西川咨政績(時兩廣總督李)
(侍堯四川總督開泰皆以入覲預宴)久安長治度(入聲)朝經聊循慶典還縈
繫佇聽佳音奏敉寧
詠絡緯(有序)
宵分三五㕙光欲上屏間席布再重蛩韻俄聞座
右蓋暖蒸冬窌昭蘇樂共唐花斯生放春籠揚詡
歡同蟄羽或云流傳勝國宴會常陳遂教沿用百
年煴㸐有法假云物禁非時正恐情存立異爰就
曲宴敷裀之會漫成拈題扣鉢之詞頋語諸臣繼
賡斯詠從此訂嬴秦之月令不少遺箋且將徵荆
楚之歲時能無續記
翊翊蠅蠅鼓翼鳴秋蟲應節作春聲化資青陸氤氲發
響映銀蟾詄蕩明讜論還因思召父佳詞得未就歐生
熙朝供奉百年例欲罷翻虞近取名
故大學士黃廷桂輓辭
華鐙廣樂正陳時扼擥驚聞辰尾騎
慈慶朝儀難並輟強酬節物淚雙垂
屈指軍興逮五年儲胥事事合機先(凡軍需事宜有經朕先時規畫而傳)
(諭批示甘肅尚未奉到者及郵牘至無不適相脗合)亶惟良弼蒼生福痛惜摧心
敢問
天
馬利軍行粟賑民彌留兩事尚諄諄(遺疏内深以調飤馬匹及地方賑䘏)
(諸務籌辦未竟為憾覧奏䀌傷不忍終幅)鞠躬盡瘁今誠已葛亮而來此一
人
運籌力疾尚勞心驛館誰為下鵲鍼(時以督辦軍需赴凉州雖抱疴日劇)
(猶勉力視事邊地素少良醫經布政使蒋炳奏聞即命福隆安挈御醫前往診治甫行而惡耗遽至可勝慟悼)
賜賻行將歸故里椒漿寫痛定親臨
封疆歴三十餘年公正廉明衆共傳
皇考時臣所餘幾鼻酸然復思愀然
詠桄榔木文洗
海濱竒種如古散質堅其文復纂纂製洗雅合作清供
有孚未薦思方盥辭林翻以傳不窮大椿建木將無同
為憶輪囷布隂日偃息應是儋州翁
藍瑛畫秋色老梧桐
法傳趙榮祿神是李青蓮更憶梅花石曾逢德夀邊(藍瑛)
(梅石碑蹟在宋德夀宫故址辛未南廵時過之其碑尚存)
雪(正月十八日)
月夕曾無望雪心中宵忽報佈濃隂密霏愷澤繼前澤
不是春霖可作霖曉起園林皆積玉明稱田野遍施金
華鐙燕九餘婪尾巧助風光惬藻襟
㦯密或疎織未已時隂時霽灑猶連霏空實慶堪占歲
度寸同欣覺勝前蠟紙毰毸蕤蠟鳳冰牀錯落碾冰天
獨予蜀望誠無足益善多多始暢然
燕九日聯句(有序)
理紀占年長春協序六出頻霏玉糁試燈積並收
燈一弦縱減冰輪既望眀同幾望當十千之吉兆
志喜為宜矧三五之初過聯吟有待因循歲例載
集廷臣韻押疉雙題拈燕九時則黃柑粉荔猶襲
坐以餘香鶴燄蚖膏更侵宵而增色分牋屬句漫
陳汾上之詞即席興懷方佇回中之奏伊昔崑崙
俘獻狄青績著燃鐙淮蔡城摧裴度功成冒雪乃
者陽回青陸捷眄紅旗軍利因糧既火米紈牛之
畢獲人欽奉賮又宛駒闐璧之偕來庶幾簫鼓競
千門便聽金鐃叶響賡颺胥百職還期朱鷺呈篇
云爾
(御製)傳柑曾未共摛詞節近收燈雪繼施聯句應緣不可
闕
開筵復此未云遲日邊令序傳燕俗天際真人憶
鍊師寒淺乍過挑菜候(臣傅恒)暖烘未到泮冰時一
堂佳氣迎晨發萬里和風入座披無逸久承
天子訓(臣來保)載賡重仰
聖人詩祥光冣喜朝霏玉綺語猶思坐咏獅(壬申歲聯句詠雪獅)
早見九賓随
玉輦(臣史貽直)不妨百戲舞
彤墀珠光宛轉之而動瑶琯参差太簇吹火裏花開金
菡萏(臣蒋溥)
(御製)壺中光現碧琉璃城如夜破吴元濟旂盼春搴葉爾
竒擬聽捷音喧爆竹
先看寳帖寫隃麋風行觧澤乘春令電掃妖氛淨
塞陲宵度崑崙有㐮武(臣劉統勲)春來蓬閬識安期白
雲留觀猶傳古紅杏張燈又覩兹瓊圃馚馡梅吐
萼(臣嵇璜)玉關迢逓柳添絲陽回大地和均展德布
先天惠不遺温樹生花供苑令(臣秦蕙田)畤田豐玉報
農司西山爽豁蓬婆戍
北闕晴開太液池慶賜遂行歌且舞(臣開泰)
(御製)土膏其動潤而滋瑞霙補散三冬葉火樹重輝七寳
枝佳景正欣同甲戍(甲戌歲亦於燕九日得雪)
仙源自昔溯鍾離(道教自東華少君授漢鍾離權傳唐吕嵒分為二宗處機為北)
(宗七真之一)北宗真籙曾登幾東海高風更屬誰弱水
三千凌島嶼(臣董邦逹)銖裳十八從虬螭鶴歸遺跡留
華表龍化竒蹤寄葛陂曲譜瑶臺歌宛宛(臣劉綸)琴
收玉振韻猗猗長春樹拂雲千縷太古壇函月半
規丹竈氣蒸虹蜿蜒(臣裘曰修)琅璈節按鳳葳蕤霞棲
迴指樓臺迥雲卧常思蓑笠翍寵錫璽書名不以
(臣介福)
(御製)席虛庭燎夜何其清心寡慾是伊說久視長生非我
知惟有祈年意恒切
更思阜物俗還熙升馨告潔邀
天貺樂歲銷兵厪
聖思琪樹泛光摇馺娑(臣觀保)玉塵飛屑上罘罳三三徑
外山披絮六六橋邊冰漾澌空際撒鹽埋馬耳(臣王)
(際華)桁頭收翠隐峩眉銀杯逐騎分凹凸繡剡交畦
畫罫棋北里歡娱徵綺陌(臣錢維城)天門詄蕩敞雲逵
魚龍曼衍真如此燈月交輝信有之佇候遨頭需
嫖姚(臣陳悳華)
(御製)尚餘婪尾待波斯(時哈薩克汗所遣陪臣俄羅斯蘇爾統等計日至京覲謁將賜宴觀)
(燈火)五層圓鵠彎弓射幾隊青驄擊鞠馳累洽帝京多勝
賞
開韶
禁籞迓繁禧傾心西域來蒲伏如意東皇令指麾竹簡
編從荆楚記(臣錢汝誠)金錢買許越吴支豐年處處連
棚樂化國人人擊壤嬉剪勝纔翻銀燕子(臣張泰開)踏
歌猶唱火蛾兒星橋賸放金門鎻雪椀重挑翠釡
匙蟾窟分明邀桂父(臣王會汾)花旛次第護封姨上元
曲步崔張撰素滻辭看沈宋随宴踵荔筵符卜繭
(臣金甡)
(御製)韻拈珠浦競探驪春明增錄今宵合氾勝占書五榖
宜節過明朝逮開印疇咨勤政共孜孜
燕九日作
羽客翻然蓬島鶱人間生日尚傳喧不過雲水留佳話
率與歲時紀麗言月讓鼇山遲有意雪依冰沼淡無痕
收燈卒未能收得節景留將示大宛
題王蒙松壑高賢圖
茅檐商𣙜會清賓妙義通微復入神童子候門真解事
野橋更見盍簮人
叢芳榭得句
曲廊廽抱疎軒敞階俯琳池波泱漭繚以紗疏碧且虚
延爽障寒幽復朗宴息四序無不宜怛春花鎮含芳蕤
風欄雨埭氤氲際月宇雪忩澹蕩時摛藻發思真契妙
一歲之中曾幾到今來憩即今年初却笑何湏亟營造
味腴書屋
含經堂畔敞書筵味道腴常喜静便枕葄崇情託經史
躍飛精趣察魚鳶遣閒偶染兔枝墨結習猶披蠖葉篇
少坐亟臨勤政殿勅幾惟日慎邦權
題納翠楼
樓名納翠豈虚言苑樹雖凋松竹存邇日雪中饒别致
綠瓊天雨(去聲)汞珠繁
題倪瓉竹溪清隐卷
子芳振竒士無謝任章安仲完何為者䲭嚇翰林官(陳仲)
(完䟦尾稱萬子芳以是卷索詩蕭然出塵之操可想而其自署翰詹結銜甚備豈一條冰之謂耶)
玉椀
曾未于闐遣使求堅昆玉椀自來投詎云有翼千斤獻
那肯無端大白浮賢問乃明君子德工言幾誤楚人璆
歲時宴饗斟香茗延喜明廷奕葉庥
時隂
春雲時散復時隂乙乙重生望雪心但解祈年不知足
匪今一念至斯今
夜雪(正月二十二日)
入夕濃雲佈中宵密雪霏光疑暎月牖響不動風扉那
惜庭梅瘦端欣隴麥肥明朝銀色界逸興引遄飛
倪瓉虞山林壑
把酒看雲事真逸志遊寫照興猶賖(見雲林自識語)金閶白甫
斯郊島秀削何妨自一家
御製詩二集卷八十三
