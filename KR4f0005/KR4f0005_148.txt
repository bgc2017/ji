御製詩二集卷九十
古今體七十七首(己卯八)
避暑山莊啟蹕木蘭行圍之作
候暄程為改節過獵斯宜呦鹿云將發行驄豈重遲霜
霏山路迥潦退野橋支納稼村村接秋成歴閱之
山田
山田率已熟向北看更好圃場積如墉棲畆收未了閭
閻氣象恬可因識温飽俯仰足資生盗賊自然少所以
祈年要首務為政道回思半年旱千里赤如掃寧敢作
此想展轉增憂惱
昊天不遺民恩雨蘇枯槁内外同一日(得雨俱六月十二日即科爾沁)
(喀爾沁等處詢之皆然)普霔佑懷保信哉
德好生詎曰能精禱呼吸實通靈對越益凛藐
波羅河屯行宫即景
山峯過筆架(行宫東峯俗名筆架山)誰歟凌鮑謝河屯到波羅誰
歟演檀那由來名象曾何關梵言華語都須刪太古以
來此川野數宇行宫蔥蒨間風清月白鎮如是那識客
往與客還
所見
墾遍山田不剰林(三十年以前凡關外山皆有木可獵今則開墾率遍不見林木非木蘭獵)
(場禁地皆不可行圍矣)餘糧棲畆幸逢霖不教緹騎輕蹂躪能忘
蒿宫惕照臨愁以得之慰亦切難而獲者惜猶深可知
攬轡徐行處多少思艱圖易心
入崖口
九曲伊遜(讀作平聲伊遜蒙古語九數也)水雙尖崖口山又將試秋獮
曾未改峯顔習武朝家重來王諸部閑駝鈴過輜重活
畫翠巖間
圍中
圍中選勝坐翠垠嘉樹為蓋莎為茵時看足底飛白雲
風吹落葉左右紛目不見俗心無塵我豈長林樂隱淪
頗覺巢由不我擯隔川忽過蒼鹿羣圍遠未致驚迸奔
擇肥命中施花神(於虎用虎神鎗於鹿用花神鎗皆皇祖時所貽武功良具)立斃
其肉實鮮新奔走蒙古及索倫舉火即析山之薪割生
炙熟不逡廵鸞刀手試嘗其&KR1569;呼前分賜飽德均上下
和樂胥歡欣由來古俗匪自今(叶)景宗小哉安足論
凉六韻
昨日塞雲重興安想雪飛廹來嵐氣峭迎去曉暾微複
障聊成憩平林旋合圍蹄輕宜獵騎身冷換旃衣冰凌
(去聲)隨溪下霜華到午晞馳驅藉取暖屢屢玉鞭揮
八月二十三日
皇考忌辰作
二紀倏成昔一悲直至今北來秋序每
南望白雲深善繼曾何有時思益弗禁從頭讀
遺詔(子小子每值遺詔皇考忌辰必盥手恭讀一過誌不忘也)敢不勵初心
威遜格爾
蒙古語樺皮室也傳聞
皇祖時奉
太皇太后避暑於此遺址尚存穆然起敬
威遜之言謂樺皮格爾(平聲)乃室憩居宜
東朝奉養
康熙代西苑較贏宣德時夏清常欽
孝思永秋蒐每撫
聖蹤遺即今
家法遵無斁歲歲觀圍侍
懿慈
閩省百歲老民沈起龍夫婦齊眉子孫五世四十
餘口同居誠僅有之盛事也大吏請旌並成是
什賜之
六星臨海嶠五世茂昌枝聚井風原美(閩省率聚族而居)充閭
慶益滋睦雍堪勵俗和順自延禧鳩杖康強倚篠驂左
右隨子孫無析箸夫婦又齊眉百歲亦恒有如翁全者
誰
辟邪珮
廉潤和闐玉製成珮辟邪豈知託疏狄終得耀精華多
石信人少(戲用柳宗元意)除兇兆賊遮願貞符定武詎玩物勤
遐
哨鹿
白露雖已過(二三十年前鹿鳴以白露前後為候今率以秋分前後為侯蓋天道自南而北)
(氣漸暄暖云)氣暄鹿鳴遲
天道自南北一端此可譬山莊過中秋應候呦聲試哨
必有定所松巖特佳地(札克丹鄂佛洛漢語即松巖也蓋宜哨之處亦不多得松巖其)
(一也)披星出御營霜坂䟦輕騎一暢尋樂懷一寓習勞意
習勞以身先與衆無不同仄徑步屴崱短衣披蒙茸叢
薄影白月絶壁下陗風低語學銜枚銳進擬襲攻回頭
語額駙去歲追賊蹤(去歲固倫額駙塞卜騰班珠爾隨將軍兆惠追噶爾咱忒賊人恩克)
(圖至庫隴奎地方以力戰受傷命回京兹隨哨鹿天甫黎明正同襲賊之候馬上詢及之)誠不負教
養讀書曾深宫
深宫寧不逸塞野有底好繩
武貴弗忘是中有要道晏起在所戒冐冷天將曉減從
四五人攀陟窮峯㟽八义忽作聲餮切羊腸繞一鎗立
斃之今日機緣巧
緣巧匪恒逢未勞實鮮味(圍中馳逐之鹿其肉勞而無味鎗斃者乃新鮮味佳也)
取佳進
慈寧高擎馳飛騎所餘命剥割野食頒衆暨人擅屠坦
工斤斧髖髀試芒刃固不缺是謂善乘勢陡然憶西師
捷音尚待至
捷報
逆酋霍集占兄弟一創於霍斯庫魯克再創於阿
爾楚爾勢䠞窮竄將軍富德等急躡之於伊西洱
庫爾是拔逹山連界地也時賊衆據峯負固我兵
整陣剿擊中發大神威遠礟兼簡偏銳用鳥鎗夾
攻賊中有伯克等悉其大隊呼籲乞降霍集占自
山頂遮截至手刃之不得止而我兵四路設伏盡
起有徒步援絶壁進者轉戰一晝夜賊遂大潰計
獲賊衆一萬二千有竒鎗械二千有竒牲畜一萬
有竒逆酋僅以殘衆四五百人逸去富德等傳檄
拔逹山部長曉譬順逆令其尅日縛獻至是捷聞
朕以二酋一日不獲軍務一日不竣雖仰頼
鴻庥收城服衆而旁午擘畫何能釋懷爰誌長言佇期
永靖詎得已哉
待圍小憩坐孱顔捷報飛傳逹玉關奏牘機宜悉覽遍
降蕃輜重盡遮還千軍直進伊西洱二豎旋逃拔逹山
除蔓斯之未底定可辭畫策旰宵間
哨鹿六韻
聯步披蔥蒨(人皆單行以防作響)隨聲(鹿聲也)入翠微巴顔真富地
(巴顔木墩者富岡之謂也傳聞是名皇祖一日獲十二鹿於此故錫)岱爾正争妃(蒙古謂牡)
(鹿為岱爾其來也為争其妃也)命處端星的(鳥鎗之尾有星首有斗所以審的命中者也)屏
營發火機横陳成振落跳去那騰飛玉馬欣然返明駝
載以歸南山豐大特較此遜祥輝
雪獵
榑桑日出鹿罷鳴興安放圍趁曉晴須臾山頂塞雲興
&KR0034;&KR0034;&KR0034;&KR0034;空谷横配藜浩唐&KR0034;冥冥鏤冰翦水霏祥霙
側峯横嶺忽瑶京丹楓翠栢胥著英剏景宜視復宜聽
怒號萬竅不一聲砰磅汨㶏駕廣陵鏦鏦錚錚兵馬行
又如張樂於洞庭八音繁會歸和平是謂山靈示厥靈
鴻絧獵騎夙慣經淫淫裔裔緣崚增迷津失岐又豈曾
圍合廣甸無逸麖毳服蒙茸凌寒輕瓦衣不漏漫譏評
烏號夏服手中抨命處藝殪奚足稱嘉哉札薩奉上情
(四十九旗諸扎薩克蒙古隨圍執役較之喀爾喀青海及新厄魯特歸化尤久與八旗察哈爾遂無分别矣)
上下和樂延休禎亦不詡言戎索成玉田蹙踏旋歸營
和門侍立漢九卿襃衣博帶誠儒生相如之賦爾應能
僧機圖
峯名也下有夷齊松今自燬於火
夷齊我向名松樹重到松燒灰熄飛名象菀枯歸一幻
箇僧真善示禪機
山木
山木年深率自焚新條嫩穎更縝紛世間何物不代謝
理解當前悟後欣
射虎行
圍中報有虎負嵎佽飛親率往殱諸隔谷白額欲潛遁
神鎗一發早中(去聲)渠驚避深林曳尾掉迾騎前遮容遠
趒金桃皮弓雕羽箭凌秋風如餓鴟呌馥然入其要害
處眈眈雙目淪精曜蔚皮載駝聊足欣攘臂下車真可
笑
放鹿行
邇年迤西率未到今來欲一窮其奥獵所未經獸所都
湯武敺民義可曉(叶)夷阬拔鹵嗟太勤供役惟千二百
人峯嶤谷阻弗遺棄雁行魚貫聯汾沄放圍隊疎漸進
密麌麌之盛過沮漆大宛青驄金僕姑或羣或友燕悉
率肩疲腕怠獲他他廣原奔迸猶餘多物亦命也戒盡
殛取之無厭理則那傳宣開圍任逸避長林豐草悠然
逝索倫笑我喣嫗仁搢紳詡我祝網義詡我笑我兩弗
居蓄養外囿斯深意
九日
萬嶂嶔嵜天泬㵳木蘭菊節度今朝登高即目無遺照
在上惟懷不敢驕勝地恰宜風雨度(是日微有風雨)芳筵兼聽
管絃調(以節日賜食)近臣那易知有喜劇待佳音正不聊(時將)
(軍富德等遣使拔逹山諭擒逆酋和卓木兄弟尅日往返通計軍報旦夕當至行在深用厪懷)
過卜克逹坂
常歲迤東獵迤西此重尋(卜克逹坂居木蘭之西界每歲行圍率自崖口出入辛未)
(秋曾一過此)廿圍倏蕆事二豎待成擒纘
武惟勤已運籌更悉心貞符如卜克願即逓佳音
出哨
出哨過巖柴山川頓爾殊可耕地無隙(凡山頭崖凹墾闢率遍)有
穫戶多愉為(去聲)喜食衣足寧詢賦稅輸覲光殷父老莫
漫警前途
驛章
中途驛章逓遠自軍營來啟篋急披視既慰又厪懷拔
逹山遵檄興兵阻逃回(拔逹山汗曰素爾坦沙奉將軍富德等檄即親率兵遮截逆酋)
(和卓木兄弟於阿爾渾楚哈嶺酋退伏嶺下齊那爾小河相持再戰素爾坦沙並調拔逹山屬沙木爾伯克帶)
(兵星赴協勦)阿爾渾楚哈其嶺高崔蒐相持回少却守齊那
爾隈厥路乃四通薩嘛罕布孩(二回部名居布魯特安集延極西)獲否
未可知遁或投其儕備悉報將軍回字頭人差(先是逆酋於伊)
(西洱庫爾為我兵擊敗竄至拔逹山沙木爾伯克所轄錫克南村詭稱欲赴墨克地方禮拜時沙木爾適赴拔)
(逹山汗所幼子在遊牧不知其詐也及沙木爾遇將軍遣使即為供馬送致素爾坦沙而自遣頭人賽特多羅)
(特馳報賊情且齎回字表具言前因葉爾竒木為凖噶爾所有我等亦為服屬今天朝悉定回城我等均為大)
(皇帝臣僕矣詞甚恭順)將軍正言斥此語皆阻推二豎數百衆如
雉往投䍙不以時即擒巧語將誰詒(叶軍將軍富德等以營遣使未回)
(而彼中所遣回目恐是潛來試探且賊敗竄時殘衆無幾又經拔逹山部内沙莽蘇爾阿里瑪伯克沙木爾伯)
(克素爾坦沙汗各處俱云賊人被殺馬駝被獲何至遲延未擒又云素爾坦沙與賊相持之所路通薩嘛罕布)
(孩各處或是預為他時縱賊地因書檄督責尅日傳送令即縛囚以獻)勒兵在汝境為奉
皇恩恢虞驚汝老幼再遲兵臨哉(將軍等責遣回使時一面復宣示恩意以)
(爾等部曲褊小不忍遽行移兵若不即擒賊則罪在爾等應早自為計因對使揀𣲖偵探兵付副都統伊柱等)
(帶領啟行并將卡倫按隊外展以湏繼進)區畫頗中綮所惜少徘徊(閱摺内部署索)
(賊具協機宜惟我兵直抵拔逹山連界時未即窮追就獲以遠道亟攻故馬力不及事會殊堪惜耳)馬力
實不進亦弗深督責(叶)縛獻斯事畢飲至凱宴開設或
更逸去數月復延挨迢迢萬里外機務親籌裁寧辭午
夜勞所期七德諧
濟爾哈朗圖行宫作
濟爾哈朗圖者蒙古語謂安樂所也凡水草佳處
則名之以居波羅河屯卜克打坂之中命發内府
餘儲建行宫數宇以省行營駝載之勞工既落成
蹕適旋駐賦以七字詩得二章
北來按頓有行宫(自熱河至崖口沿路行宫皆皇祖時所建)卜克今年路
再通致遠欲休羣畜力(木蘭中以有獵場日行不過廿數里自卜克至此七十餘里駝)
(載為勞故建行宫以息物力)發儲匪藉庶民攻溪山不盡足真趣藻
繢毋施愛樸風容膝已佳此多矣禹無間處企難同
納稼田餘&KR1367;穗多富秋歴閱喜無過一溪流水村前繞
四面晴山戶外羅便犒諸藩歌湛露(是日以圍罷宴賚諸外藩及行圍衆)
(蒙古)兼宣翰苑詠卷阿蘇門審勢差相似不約而同安樂
窩
木蘭廻蹕駐避暑山莊作
木蘭廿日事秋蒐臨樂何曾忘(去聲)運籌去盼佳音廻尚
爾今看美景昨如流疊峯錦樹紅贏綠落峽琴泉沉且
浮似此溪山可孤負三朝合著翠華留
灤陽别墅作
雲莊松塢小棲遲潦盡烟凝颯景宜兩月促隂流水逝
半忩暖日片時披知來藏往參辭易孔有大成詠雅詩
祗覺籌邊心益切一廻西望輙神馳
野郵
築場納稼石田收塞景寥蕭罨野郵兩嶺蒼煙連樹迥
一川寒水共秋流罷圍聊可輕輿御(自御園啟行至出哨日乘馬罷圍始)
(御輿邇年來率以為例)有暇何妨警句酬廻望雲山縹緲處幾多
清興彼中留
進古北口
兩月行秋翠蹕旋石城埤堄進雄邊天時寒暖一朝異
地脈東西萬里延昨過溪山已古物再來風月指明年
翹農意乃無終始㝛麥行將閱野田
麥
關外秋雨稀扈從利行李地寒無宿麥不雨實可矣關
内秋雨霑穫罷興鋤始報稱滋麥田然疑未信此今來
歴歴看綠塍連迤邐傳聞果弗誣寧不為農喜去歲秋
逢旱赤地夏如彼轉旋頼
天佑即此未敢擬芃芃惬近觀含含預遥揣豐收敢易
言三白知何似
御園深秋
飽看秋山不厭秋御園清景小淹留候暄林葉飄還綴
霜澈湖波澹且流漫惜登高孤勝約那忘定遠厪深謀
傳聞佳語兼疑信(將軍兆惠奏所遣侍衛塔尼布自將軍富德軍營馳報拔逹山汗邀擊逆)
(&KR0624;生擒波羅泥都其霍集占亦已鎗斃富德聞信即擬率兵往取二酋而捷奏尚未至京刻為懸念)露布
何時望轉愁
洋菊
海西竒種晩秋叢標節含芳迥鮮同繪幀早添新物色
(曾命鄒一桂為譜圖之)瓦盆不改舊家風瀼瀼露泛霞觴紫晭晭
曦承繖蓋紅(紅繖蓋紫霞觴皆洋菊名也)驀地若逢陶徵士柴桑應
未識籬東
唐寅晩翠圖
嶤峯聳削玉芙蓉歲晩攳枝綠越濃獨立高人若有佇
恰欣知己此間逢
季秋悅心殿
孟冬
太室祀預日法宫臨便路來瓊島崇椒延藻襟鏡光澄
液沼豳景繪秋深觸緒懷民瘼寧容易悅心
沁泉廊
回回百道泉其上三間屋漾影惟雲霞品聲定絲竹却
憶夏月旱缾罄罍亦恧今來弄氾光&KR0008;&KR0008;清可掬流為
太液波潛飛任魚鶩於此悟探源一足無不足
枕巒亭
小山結構儼三嵏俯視如臨大壑灇著箇笠亭嵂崒頂
祗疑蓮朵湧珠宫
偶興
塤篪蘭茝自人倫釁梗交尤歎葛巾蜀道易難若反掌
逹夫太白總癡人
雜言
虐暑薰天不減冰寒涸隂凝地詎累火燃無受天損易
無受人益難口嗅不如鼻耳視不如目車轂雖三圍詎
可長不足尺有所短寸有所長明有所弗覩聰有所弗
聽(叶)騐顯微可包示近遠可度多難由多易寡信由輕
諾一日二日厥有萬幾憂之如舜嗚呼誰欺
即事
北省春夏旱赤地愁千里
天恩大轉旋稍救瘡痏起江南春夏豐米斗數錢耳秋
潮繼以蟲榖㿜頓踊貴(叶)南如幸遇豐撙節庶有恃昔
乃不知惜今則嘆乏矣北如常憶旱薄收亦勝彼仍嗟
麥價騰祁寒怨無已賑恤吾不靳溝壑可坐視調劑貴
有方一一親示指戶口日以孳孰不資食米受豐不受
歉民艱固其理弗辱在知足弗殆在知止設退一步思
道德合深旨雖然言之易所難在踐履二酋必欲得吾
亦未免此(時逆&KR0624;兩和卓木已為拔逹山部落一擒一斃方傳諭軍營勒兵索獻以期永靖根株不)
(欲姑息目前致貽後患然收城服衆豈無浮議謂可告武成者哉)
孟冬時享
太廟
太室修豐祀初陽麗小春萬年福永茂一脈氣彌親磬
管雲門奏豆籩宗噐陳於斯思
繼述嗣服凛惟寅
御門日作
廵狩亦萬幾詎有閒宵旰還宫即御門朝簮亟延見敢
云寧藉斯愛禮語彌羡庶政酌剛柔羣材掄俊彦惟是
稱職艱握吐懷公旦
題董其昌山水
溪藤尺幅淡雲烟高致還思趙大年(見香光自識語)設使王孫
驀相遇定稱可畏出藍前
詣
暢春園恭問
皇太后安
平明傳蹕鳳城垣問
寝欽先詣夀萱(夀萱春永寝殿皇太后所居園中名也)數日興居懸紫禁
高年頥養喜仙園(奉養皇太后喜園居故於此尚未還宫)便臨御苑消
清暇依舊明忩坐宴温硯匣琉璃寧慮凍每當觸興亦
形言
夜雪
稷雪終朝細灑徐勢添入夕遂瀌如漫空問到三更半
積地云將二寸餘佳景稱懷宜約彼(將以明日幸香山静宜園西山晴雪)
(碣在園中故云)初冬顒望幸酬予雖然所樂别有在利麥祥占
氾勝書
初冬香山静宜園作
宿潤平明清蹕傳静宜一賞小陽天愛看積雪開千嶂
不到香山倏二年瀉瀑迥垂冰作筯嶤峯都鑿玉為蓮
雅予觸目吟懷處久别時晴况勝前
綠雲舫
綠雲深處鎮停橈玉海光中影蕩摇彼岸那須勞問渡
琳宫只在翠微標
題倚吟室
書室蓋如心惟虛斯能受構築寧藉多三間據香阜樹
隂籠我庭山姿入我牖小憩如向年那覺别已久佳景
固莫窮一雪無不有
賦得潄芳潤
邌步雲霞表延棲翰墨場瑶華有朗潤真樹不凋芳六
藝興懷永三餘悅性長士衡先著語我亦訊於傍
静室
静為山之仁静復冬之貞偶來閱冬山真稱斯室名歸
根萬葉落復始諸慮澄于焉契筦倪詎止暢吟憑
臯塗精舍作
精舍玉華(寺名)側巖洞向育桂桂華雖過時桂香亘空際
我言非鑿空金仙早示義真鼻即幻香真香離幻鼻
賦得樂此山川佳
山川固佳處今日識真佳積雪盈眸潤兆農滿意諧清
音出泉壑餘事賞巖齋得句光含几尋幽跡印鞋玉峯
寧藉鏤銀界若為排獨憶從軍者勤勞遠厪懷
新月
新月映林扉雪後益清迥孤鶴彈梵音陊翎自顧影今
宵值偶然真趣爾恒領
雪水烹茶
越甌真漉雪惠鼎勝烹泉華液三焦潤芳腴五藴湔何
殊煉水碧坐可證金仙陶榖獨余笑事同人未然
香山寺瞻禮偶詠
枯木寒林曉色披輕輿石磴歴逶迤嶤峯積素分香界
古殿磨金禮大慈不去不來曰如是非今非昔更何疑
偶然隨喜弗同道二典三謨自我師
棲雲樓
巖棲躡迥梯靉靆復瀌淒慚愧白雲者不恒此共棲
天池方一畆英英吐其中誰知足底物為雲亘半空
歡喜園
近嶺遥原結攬中蕭然精舍傍花宫今朝歡喜知真趣
萬頃良田積玉同
題雨香館
繢峯萬樹互周遮不謝天英茁道芽試問今朝雨香館
非梅云更是何花
山雲
山雲傍午濃同色無舒卷對此望又奢積素况封巘問
竒不避寒信步忘近遠已喜瓊田踏更冀冰花翦三復
氾勝篇豈辭多益善
洗心亭
靈源不凍湛華空生翠筠篁入影叢借得雲棲題額字
境觀雖異洗心同
試泉悅性山房
泉雖輸第一(碧雲雖西山名泉然較玉泉為不及)房自納三千清暇值偶
爾烹雲便試旃竹罏文武火芸壁短長篇境詣於焉騐
心希四十賢
學古堂
堂名因傅說
家法始
神堯(避暑山莊有此堂名皇祖御筆也)敬述山莊額常循義府標惜
分隂敢怠鑒百代惟昭返已將何託怵然謹旰宵
錢維城歲寒三友
細莎文石俯清潭所遇欣於益者三和汝南將向河内
金蘭水部雅相堪
副將軍富德奏報拔逹山汗素爾坦沙獻逆賊霍
集占首級並以全部納欵稱臣信至詩以誌事
罙入殱渠逃望風情知三窟已途窮嘉兹識早獻馘順
笑彼悔遲䟦扈雄和衆永看兩部定成功速在五年中
(西師之役始於乙亥春凖噶爾汗逹瓦齊即於是秋就擒各部欵附嗣是辨理回部收城服衆距今逆酋授首)
(統計蔵事未踰五年)
天恩如此昭優貺保泰彌殷慎勅躬
冬至
南郊禮成述事
陽生
大祀告功駢
穹陛崔蒐
帝幕圓
雩後澤霑纔翼日疆開保定五輪年百王誰不為
天子藐已偏蒙眷
昊乾祗覺欽承榮以愧敬勤益凛勵無愆
雪(十一月十四日)
連朝藴釀雲鋪厚半夜霏微霰集來雞樹曉增寒淰淰
鴛樓隂積白皚皚田將前度添餘潤澤較去年霑兩廻
(去歲三冬無雪)發粟出裘寧待此(前月降旨發官倉麥豆令五城分厰減糶市直頗平其護)
(軍人等並先期賞給皮衣以示體恤)披襟惟是暢吟裁
雪後登碧照樓吟望
昨已傳宣瓊島遊詰朝積雪景偏幽即看冰影銀揩鏡
更勝波光碧照樓古木揚猗梅破萼小山焕采玉成邱
向來粉壁無題句似為今番清賞留
率題
戶口頻增誠美事倉儲逓減切愁心(乾隆六年勅部歲登天下民數榖數)
(計至今行之未及二十年戶口滋生視昔已增至三千萬有竒而倉貯所增僅七十一萬有竒且天庾正供以)
(賑恤停緩截留者歲多至數萬及數十萬不等)誰云後樂將年久祗覺先憂與
日深
雪(臘月十一日)
集霰先霏密雪連慶逢臘後正春前(是月十八日立春)漸鋪鴛
瓦皆皴玉未爇猊罏亦羃烟飛蝶活看飄畫㡧遺蝗幸
卜靖農田
天庥滋至駢祥吉欽受遑欣益慎虔
庚辰春帖子
臘半發青陽曉春萃百祥十干週復始又慶值金穰
東陸延禧肇西師告武成南端雙鳳闕北拱萬年清
嚕斯訥默會文同(回中諸部有相沿占候書名嚕斯訥默今命欽天監官往測量日影定時)
(憲書節氣之差)測景詳求昏旦中從此凹睛凸鼻軰一齊受吏
騐東風
歲暮祫祭
太廟述事
璇璣臨歲暮
太室祫冬烝
九廟萃神爽一躬凛繼繩瞻羹惜徹饌傳火驗懸燈羃
䍥祥花佈(是日適逄瑞雪)
天恩倍敬承
雪(臘月廿九日)
時霙又慶佈崇朝那更繽紛竟日飄層閣已懸銀作網
上林都結玉為條較來前度尤加渥看去平鋪未肯消
寧不生歡寧不畏福謙敢詡泰階調
除夕
今宵猶己卯明曉即庚辰行作知非者依然望道人静
觀新故換底是去來因所覺便宜處心閒迓寶春
御製詩二集卷九十
