御製詩四集卷七十六
古今體七十五首(庚子)
喜晴
夜雨既優渥曉晴更爽朗風從西北來雲向東南騁(叶)
意甫懼霖緜目乍欣霽象黍禾已吐穗秋陽暴資長獨
是漲潦盛行旅稽來往何事不關心為之增敞怳
南河
正慮南河事若何奏來暴漲已消波(七月十八日薩載等奏到大河水勢)
(於初九日以後每日有消無長徐城北門及洪澤湖高堰誌椿現存水止一丈一二尺不等較前已覺减退)
險工幸固宋家堰拓壩仍寬清口渦(薩載等又奏昨在舊邳州搶護宋家)
(灣險工亦次第平穩現仍拆展清口俾洪澤水勢暢達歸海少入高寳運河以期保衛下河民田並稱所辦雜)
(料已源源起運到工新稭業交府州縣發銀預向莊戶定辦一俟催辦到工即行進埽儧築云云覽奏稍慰惟)
(日昐新料運工佇聽合龍嘉信耳)保衛下河體我意庶幾黎戶免其瘥
郭隄急佇合龍信新料未成愁實多
七月廿一日班禪額爾德呢至避暑山莊晉謁詩
以誌事
祝釐遠至鬯宗風三接欣於避暑宫敬一人而千萬悦
垂名冊亦乃子同雪山青海胥增忭(班禪額爾德呢自後藏䟦涉二萬里)
(來祝予七旬萬壽各蒙古王公台吉及喀爾喀衛拉特等一聞其來無不歡忻舞蹈欲執役供奉出扵至誠實)
(為我國家吉祥盛事)色罽精金許獻衷初見宛然舊相識本來如
是匪神通
題張宗蒼畫
耳中泉韻目中流都在高人望舉頭孰謂宗蒼為古客
山房與畫永千秋
詠漢玉&KR2142;頭
所貴玉者以其英章臺白光照連城&KR2142;頭曰漢古於漢
入土出土滄桑更鼂采全隠外發色葆光祗穆内藴精
是謂去情得神獨昔之論畫貽佳評
題舊澄泥雷紋饕餮硯
墨鏽斑斕蔚硯池精鐫饕餮義宜思寄言勦襲為文者
握筆時當深鑒之
徐城水誌
徐城水誌消三尺據報險工穏各廳(薩載等奏上游徐城水誌自七月初)
(十日起至十四日已消水三尺餘上下各廳工程俱已搶護穏固居民已回原處人心寧貼)幸固南
坍心略慰又因北漲意無寧(南河各廳隄工幸已穏固徐城高堰水誌亦俱消減)
(此固慰矣而袁守侗適奏報永定河於十八九日大雨水漲盧溝橋西岸漫溢出槽距橋四十餘里之北頭工)
(沖寬七十餘丈由減河歸鳳河雖幸南河之隄弗再坍頽又憂北河之水增漲故用南坍北漲語非謂浙省海)
(塘之南坍北漲為美也)下河可保灾弗致新口分開潦盡停(薩載奏將)
(清口東西壩再加拆展寬深以冀暢達歸海其山旴仁禮信三壩及南關卓邏等壩均毋須啓放下河民田可)
(保無虞並遵前旨將李家莊新河口開放使中河之水分洩入黃一俟潦水消落即行堵閉仍停其分流俾楊)
(莊口門不致淺阻辦理俱合機宜惟佇望睢寧隄工合龍之信速至也)獨是合龍尚遲日
遥遥佇竢喜音聽
於萬樹園宴班禪額爾德呢成什紀事
聖僧永佑小棲遲(永佑寺在萬樹園張幕賜宴之東内有神御是日班禪因候宴寺中)
(小憩班禪與達賴喇嘛本西藏宗喀巴二大弟子之轉世衆蒙古尊之為佛此間世俗遂亦呼之為佛云)
神御巍臨欲覲宜今佛云當拜
古佛(我朝此禪云)(家法凡喇嘛入覲惟令跪不受其拜班古佛宜行拜禮遂聽之益見喇嘛之)
(敬誠為可嘉也)古時希有見今時舊藩新部益生敬設席承筐
共受釐中外一家逮葱嶺大清萬載鞏
天禧
題宋端石七光硯
七柱分明朗七光旋輪九氣玉清祥設如内景黃庭注
宜贈山隂内史王
王紱秋林亭子
石罅流泉泌且淙林亭結搆似曾逢無端憶得春巡處
山色分明是九龍
詠官窑四弦缾
邵局窑工法政和惟供御用號官科四絃縱匪宫商寓
一意應期祥瑞羅(列子命官而總四絃則景風翔慶雲浮)寳露古曾貯有
幾晨星今亦見無多簮花雅稱(去聲)拈毫對不謝偏欣馥
籟過(古甆缾簮花能久不謝)
寫山莊内白蓮箑頭贈班禪喇嘛
本是出塵體塞湖託淨真郤紅色俗韻修白業良因風
拂香含慧露承淡沃神寫圖合誰贈無著與天親
題静寄山房
山莊無不静是處静無過遠俗遥遮嶺澄懷近繞波最
宜讀周易况幸值時和寄興非關動
神堯詔我多
澄霽樓言懷
孟秋之月屢作雲幸而小霔霖未遂山谿勃發每暴漲
其來雖速退亦易無過行旅略滯遲山田好在潦弗致
即今秋仲晴實定碧空萬里淨雲翳乘凉屧步一登樓
欣懷澄霽真澄霽然言欣懷豈誠欣南望低田猶繾意
昨據馳問畿輔况已報䨟區間(去聲)被沴(昨因熱河一帶雨水頗勤南望)
(雲氣更濃恐口内雨水必大低田不無被淹隨馳問袁守侗據奏詳查直屬州縣低田被水者計有十分之二)
(而此二分中高地仍屬有收統俟勘明已未成灾頃畝分數酌籌蠲賑等語因此殊深繾念)
養粹堂
山堂據崇阜曠望非深邃以其鄰敷露顔之曰養粹取
例横渠銘(謂西銘東銘)無非淑身義更遠溯子輿曰養浩然
氣浩然無不純純即粹之致然而孟近傲未若張平易
居高心自卑時存近民意
簇竒廊
竒者正之對亦視用所宜於武偶藉此於文當戒兹又
如恒居心貴正豈貴竒至夫偶騁目賞竒亦正資步廊
顧其名即景解若斯
清娛室
芸齋枕崿嵁颯景稱(去聲)吟探晴牖峯遠近風林葉兩三
秋惟佳塞北潦陡憶江南(睢寧郭家渡漫工雖現據薩載等奏水勢循流下注稭料)
(亦在儧運而合龍尚難預期下游田廬尚被淹浸未經涸出實深厪念)我自憂勞者清娛
詎可耽
沈周秋樹茒堂即用其韻
秋風吹葉疎枝露層巘雖遥不掩深誰向茒堂徵逸句
落來蒼翠滿庭隂
題宣德雕漆盒
越甆今頗富宣窰漆器希逢宣德雕朱盒依然成内府
文房雅足伴䟽寮幽人自適聊為步童子相隨若可招
圖也不須施渲染藝林生面認前朝
詠舊紫端朗月疎星硯
李氏淑沆何許人疎星朗月識龍賓應知作者深於詠
四字全該摘句神
閱稼
較晴量雨到秋中閱稼今朝略慰衷已是黍高穗翼翼
更看梁下葉芃芃(梁耐潦其莖長故曰高粱北方多種之䨟地)畿南曾繾間
(去聲)逢潦(袁守侗奏永定河漫水經過良鄉等州縣䨟地間有被水俟勘明被淹久暫酌籌蠲賑各事宜)
(另行奏報)塞北難誇此報豐身自九重心萬㝢愁多鮮得放
眉叢
布達拉廟瞻禮用去歲韻
普陀於右須彌左(布達拉華言普陀宗乘扎什倫布華言須彌福夀也)揖讓無殊
主與賓閱稼之餘臨梵地祈言莫匪為(去聲)農人落來雙
樹風聲爽歛去寥天雲彩彬祝嘏欣逢聖僧駐(班禪額爾德呢)
(自後藏䟦涉二萬里來此祝余七旬萬夀因為建扎什倫布以資安禪亦時到布達拉講經放黍)諸番
膜拜看填頻
永定河漫口合龍詩以誌慰
秋霖永定訊情形據報北隄漫水渟(袁守侗奏永定河北隄堵築漫口於)
(初九日開放引溝趕緊堵口大溜水勢已由引河暢達大河)幸是楗柴夙有備遂教
堵築刻無停(此次永定河漫口料物夙有儲備該督董率道廳等堵築該道蘭第錫駐工趕辦不)
(遺餘刀於八月初九日酉時合龍其文武各員雖有應得疎防處分而蕆功迅速仍敇交部議叙分别勸懲使)
(功過各不相掩)由來功過不相掩祇愧宣防乏善經曰慰何曾
真是慰尚餘殷念望睢寧
八月十三日於避暑山莊行七旬慶典即事成什
御殿庚寅禮未仍(每歲誕辰率在山莊逢大慶始於京師御殿受賀故庚寅有十年一度一)
(臨軒之句今歲以不能似庚寅率羣臣於例舉慈寧宫行禮故不忍御殿受賀祇在山莊照常行)山
莊聊聽慶岡陵七旬屈指數(上聲)今古六帝因心騐法懲
(三代以後帝王享國年逾七旬者六帝漢武帝梁高祖唐明皇宋高宗元世祖明太祖其中可法者惟元世祖)
(明太祖耳然亦不能無遺憾焉其餘皆予所鄙以為戒者)北塞駢田朝衆部西天歡
喜祝神僧(班僧額爾德呢自後藏遠來慶祝各蒙古王公台吉喀爾喀衛拉特等一聞其來無不歡)
(忭踴躍實為我國家吉祥盛事)宜言吉日弗言慽東望
松齋慽不勝(正殿之左即率羣松鶴齋為昔年逢萬夀節臣行禮之處)
賦得栽者培之(得和字八韻鄉試題)
天地心生物鴻鈞化育多一元資有始四季運無頗栽
者率其性培之聽此歌惠施真普矣恩受要酬麽動植
飛潜類收藏長養科帡幪因自取亭毒不差訛穰穰觀
羣族熙熙沐太和奉三惟是法益慎在菁莪
黃居宷芙蓉珍禽
院體雖傳刻畫工却饒神韻拂秋風珍禽俯啄草蟲意
良喻依稀挾彈同
桄榔木盂
樸鄙琥珀作器華如孔雀開屏貯水憶韓非語惕然可
當(去聲)箴銘
詠舊金星歙石玉堂硯
金其星玉堂其式凡幾百年墨銹沉寄語拈毫製詞者
爾音無似有遐心
中秋日作
細雲閣雨歷終朝傍晚翳氛喜净消萬里隂晴同此日
十分圓滿又今宵平鋪塞宇全無滓朗燭錘峯不待招
林外鹿鳴纔逓過訝疑何處玉人簫
微雨(八月十九日)
慶節都過縟禮紛閙餘頗以静為欣塞山靄靄雲旋佈
秋宇&KR1268;&KR1268;雨細棼慮匪潦途勞䟦涉思當麥坂利畊耘
將盈詩本疎吟咏(今歲黃綾詩本以南巡題咏較多分装三冊兹第三冊已盈百頁吟咏略)
(疎於往時)無乃吾心略懈勤
文津閣即景
綴景閣之前假山太古然明亭鄉(去聲)敞宇暗竇出幽泉
物理叶聲應塵忘契道詮秋雲歸岫去生翠洗遥天
題延山樓
山祇静為體樓乃延之來而樓豈解延以人憑窗開三
者設闕一斯名託誰哉子輿亦知此曰萬物我該然覺
執我矣未若順應恢
碧静堂
雲棧縈紆蕙露披肩輿步步入幽竒未逾碧也彼萬樹
真是静哉此一時鹿不避人窗下過鶴如陪客砌傍窺
駐莊兩月斯初到自笑何須搆築為
枕碧樓
巖樓叠樹中高出揖寥空似枕碧雲表堪呼顥氣通欲
咨葉有意莫傲綠無窮試看枝梢上星星幾點紅
雙松書屋
階際撑雙幹塤箎伯仲兮閱年難與計隔歲若相徯霜
露那能犯滄桑可共稽僧機圖忽憶曾是賦夷齊(木蘭僧機)
(圖嶺下有喬松一根二幹遠望謂兩樹實同本也因名曰夷齊松而系以歌至已卯重經其下則松已燬於火)
(有歎夷齊松賦)
山莊即景
無暇今年幸木蘭仲秋山景御莊看連林高下猶蔚綠
間樹兩三忽染丹支繖尋吟趁午熱倚窗習字避晨寒
舊新藩部都散遣消得清閒幾日槃
避暑山莊迴鑾謁
陵駐蹕喀喇河屯之作
踐阼之初廿五曾居諸忽逮七旬增未其隕越深蒙
業用是
東西敬謁
陵蹙蹕罷圍非少懈(今年余七旬初度禮應恭詣圍即兩陵虔申展謁因罷木蘭行)
(於八月二十八日自熱河啓行計迴蹕至圓明園仍在九月下旬初)指莊訂豫勵丕承灤
陽别墅行來近穏度輿梁衆喜仍(昨因夏潦浮橋難立往來行人問渡稽滯)
(兹秋爽連晴輿梁穏度扈從人等並無䟦涉之苦)
入古北口
敬以謁
陵清蹕旋巖關入乃早常年寥寥空宇淨雲氣(昨夜微雨)矗
矗諸峯朗霽烟石彴柴橋歛秋潦崇墉比櫛穫山田迤
南䨟地多遭沴繾彼忘兹祇&KR0832;然
渡潮河望盤山即事
潮河渡來還渡去(入古北口渡潮而西兹因謁陵復由密雲渡河而東)却以徂
東問道便一路農功驗薊野幾稜畫意閱盤田徒令逸
興託七字漫說名山别五年(自乙未至田盤弗到者今五年矣)静寄(田盤)
(山莊名)設如相借問荅云無暇我應然
至白澗行宫作
定光遥見塔鍼尖(定光塔在盤山雲罩寺最高峯)遵甸翻因廿里添不
駐田盤駐白澗紆行雅合避疑嫌(自大新莊至盤山由盤山至隆福寺行宫)
(為近兹不駐盤山而駐白澗者以謁陵而來至盤山近於遊覽也)
恭謁
孝陵
丙申肅拜謁即日報紅旗(丙申二月十二日恭謁攻克祖陵是日將軍阿桂奏)
(噶喇依紅旗報捷有謁至哉陵本為告功來是日紅旗即之句)
威德護奕世虔瞻隔久時秋霜黃草色太古綠松枝全韻
近成什(戊戌歲賦全韻詩恭述監諸世祖定鼎燕京平定天下施仁勝國禁抑内開創大政凡四首)
宅中欽創垂
恭謁
景陵
山莊昨返蹕取道拜瞻虔迴顧受
恩地痛呼法
祖天惟驚時似電不覺淚如泉孫已七旬矣壬寅憶恨
填
孝賢皇后陵寢酹酒
已是别多時能無一寫悲七旬忽我逮百歲任他期幻
景徒驚速故人不慭遺(隨淑皇后殯地宫者慧賢皇貴妃嘉皇貴妃如在世皆年逮)
(七旬今皆辭世益增悵然)曾孫畢姻近眠者可聞知
桃花寺口號
桃花已謝菊花未(今年秋暖已近重陽菊花尚未開)試問金仙作麽(上聲)
拈路便一宵成小憩東坡且漫傲陶潜(蘇軾云世人有見古德因桃花)
(悟道者使將桃花作飯五十年轉没交涉)
烟郊行宫作
白澗烟郊路不賒駐鑾卓午賞清嘉趁閒耐可披芸帙
應節何須問菊花(是日重九)所過䨟田存潦水因憐灾戶有
咨嗟(今歲夏秋雨水較多兹已深秋所過低田潦水尚未盡涸恐窮黎生計不免拮据)便宣畺
吏詢賑務要使向隅澤遍加
德夀寺
德夀禪林成
世祖(德夀寺建於順治十五年詳見丙子重修寺碑記)爾時達賴喇嘛朝何期
一百經年久(五輩達賴喇嘛以順治九年十二月來京時我世祖駐蹕南苑即於此迎謁)
(來賜宴至今百二十餘年班禪額爾德呢祝釐覲又復於此謁見後先輝映實為國家盛事)又見班
禪祝嘏遥適我東歸西去便(今歲以余七旬初度敬謁東陵禮畢取道南苑)
(恭謁經行西陵適為順路)許其駐錫謁鑾翹翻經持律尋常謹可
悟鐘聲披七條(喇嘛教以講經持律為事雖有悟無我無生者不似禪僧之竪拂棒喝單提向)
(上流而為口頭禪者)
舊衙門行宫晚坐
衙門猶是勝朝舊提督爾時特弄權今則行宫偶以駐
適因旋蹕即之便古榆颯沓落秋葉平野滄凉收晚烟
插架芸編曾熟讀慙為故我祇增年
團河行宫作
團河本是鳳河源䟽濬於傍築館軒斷手三年未一到
(團河出南苑墻釃為鳳河又東南流資滌永定河之濁由大清河歸海既經䟽濬因於傍搆築數宇以供臨眺)
(惟登覽無暇故工成三年兹始因路便一到耳)臨看此日識長言非關疎嬾身
無暇惟愛樸淳志弗諼流出清波刷渾水資安永定意
斯存
涵道齋有會
齋建書堂後臨池俯淡然因之額涵道遂以凛臨淵詎
曰羨魚謂亦思願治焉賢良策雖讀敢易視更絃
鑒止書屋
結搆率臨池是處富於水璇源(堂名)言其實涵道(齋名)言其
理書屋别一曲爰名曰鑒止動實濫於面止乃徹其底
徹底鑒斯明孰能混臧否偶來俯空澄心境兩清美不
波勝其波有鑒謂多矣
新衙門行宫作
衙門舊矣尚稱新明季於斯駐内臣孰謂名當遜乎實
試看假乃勝其真歲時聊以識庚子詩句奚堪閱丙申
(丙申四月東巡奉憶不聖母曾駐此題什宛在壁追勝悽感)此去
西陵叩七袠來年
慶典那由陳
過盧溝橋
東曰歸心西已悲拜瞻猶遲(去聲)四朝期過橋絜矩懷南
瀆(昨陳輝祖奏睢寧郭家渡漫工東西兩壩同時進埽擬於九月十五以前趕堵合龍似可不日蕆工而李)
(奉翰奏考城芝蔴壩工合龍後張家油房新刷溝槽又塌十餘丈等語是河南新工又不知何日方可合龍矣)
遇漲衝隄亦北陲(昨據袁守侗奏永定河北隄頭工於七月中旬因雨大河水漲發水過隄)
(頭冲寬七十餘丈幸料物夙儲督率道廳等趕緊堵築於八月初九日已報合龍)幸即合龍成
不日尚思漏蟻劇前兹由來永定原無定救弊補偏而
已而
麥色
麥色西來好秋風綠壠披雖然潦逢向(本年夏秋霖潦低田不無被灾)
(而地土沾潤即可種秋麥又一幸耳)却幸潤含兹一弊亦一利既畊還既
耛三冬占汜勝復為望孜孜
永慕齋
丁戊已皆兩度臨(始安皇考梓宫於丙辰冬送至各兩泰陵次年奉地宫故丁巳戊午詣展謁及)
(冬復聖母大故於丁酉夏即安奉兩次泰東陵其一至仍遵前例於戊戌己亥親詣謁祭)兹來專叩展哀忱
我生
我鞠敢殊視不數不疎盡一心復此行齋駐永慕聽其
流水送悲音明朝畢禮仍歸去留得題詞對碧岑
恭謁
泰陵
山莊
神御處甫叩
忌辰來未敢
百三冀(我人子皇考若在世今歲當享年一百有三非所敢望忽隔四十五春秋益增悲慟)徒
深卌五哀丕承惟慙(去聲)耳無黍益蘉哉禮蕆當辭去翹
瞻首重迴
恭謁
泰東陵
無端臨七袠反本叩
雙親恨昨三週闕(今春以南巡親來聖母三週忌辰未得祭奠)悲今一意
申
明樓並霄迥儀樹佈隂勻失望素懷者明年祝
九旬
江南河道總督陳輝祖奏報睢寧郭家渡隄工合
龍詩以誌慰
原報季秋半(前陳輝祖奏郭家渡隄工擬於本月十五前趕堵合龍今據奏到督率道將帶領備)
(弁奮力儧辦即於九月十三日黎明趕合龍口鑲柴鎮土立見斷流水勢全歸正河順流下注等語覽奏實為)
(欣慰)合龍可蕆工果然引正溜全勢赴中洪命叙勸彼衆
(此次疎防各員自有應得處分而辦理迅速功過各不相掩因降旨將陳輝祖及在工員弁等均着交部議叙)
因欣惕我衷繾懷仍在豫(郭家渡雖報合龍而河南考城張家油房溝槽掣溜之處)
(正須上緊堵禦因傳諭李奉翰等悉力趕築以期及早合龍仍不勝懸切之至)切切念何窮
昭廟六韻
昭廟緣何建神僧來自遐因教倣西衛(既建須彌福夀之廟於熱河復)
(建昭廟於香山之静宜園以班禪遠來祝釐之誠可嘉且以示我中華之興黃教也是日自謁陵迴蹕至)
(香山落成班禪適居此慶讃又昭廟肖衛地古式為之衛者番語謂中俗謂之前藏班禪所居後藏乃實名藏)
(藏者善也)並以示中華是日當慶落便途禮脱闍(見楞嚴經注唐語謂)
(法憧也)黃衣宣法雨碧嶂散天花(是日本晴甫至經壇乃微雨皆以為散天花之)
(喜云)六度期羣度三車演妙車雪山和震旦一例普庥嘉
迴蹕至御園作
慶典虔懷禮畢全鑾輿次第歷因旋迎人園景仍依舊
蓄眼秋光又以鮮拈筆却愁得句懶撫時惟覺逝隂遷
知應結習久而淡其奈子心益眷然
鮮寐
冬夜本亟長高年復鮮寐交寅率已醒未肯披衣起叶
近侍彼亦人丙夜念勞伺又思宵而衣端居應問事朝
臣來自家或者有未至我自無眠耳人豈乏眈睡宴起
既興箴自公復致議(謂東方未明章)進退兩涉咎為君難不啻
腹藁澷成吟天明書以誌
雨(十月初四日)
秋霖既渥霑不雨亦無嫌逾月逢晴霽兹辰欣雭&KR1268;霜
菘滋老葉冬麥潤新尖點筆憑欄處峭寒何礙添
香山對雪(十月十八日)
冬孟依然餘嫩暖静宜(香山園名)偷暇偶來遊詩篇將滿嬾
著句(今歲黃綾詩本第三冊已至百十餘頁矣)畫景當前欲默酬四宇曉雲
忽密佈一天冷雪遂紛投香山似惜無言去遮作玉岑
待什留
唐寅雪巖錦樹
千巖飛雪正攅圍錦樹仍餘翠與丹裘笠騎人自尋勝
奚奴可識不勝寒
題宋端石聚奎硯
燦然五柱五星懸昭象文明乾德年濓洛關閩傳道統
是真儒也豈詞妍
雪(十一月初四日)
五更纔報佈同雲侵曉銀珠遂落紛漸覺中天霏密片
旋連遠宇羃濃雰花開雞樹先梅朵玉罩龍樓暎桂枌
三白今冬已霑二(上月十八日有香山對雪之作)占年惟以敬為欣
題快雪堂
昨歲成堂方望雪徒為記事未為詩即今正值時晴美
對景方知快雪竒石榻砌廊補木榻(昨歲楊景素進快雪堂石刻乃馮銓)
(子孫鬻於閩之黃氏者因築堂為廊嵌石舊有木刻三版並命補摹泐名俾較若畫一其木版仍置堂中詳見)
(快雪堂記並題句)舊姿弆匣證新姿氣求設有雲龍應臘瑞仍
當此佇之
題宋端石紫袍金帶硯
伴誰草制玉堂卿石是端溪出老坑身著紫袍束金帶
笑他責實太循名
冬至
南郊禮成述事
黃鐘嶰谷應聲吹虔舉
南郊大祀時共慶日干合歲德(今年歲在庚子長至日支干亦值庚子正與歲)
(德合)更欣雙實值三滋
配壇代奠節興跪
正幕躬承展敬寅
天子古稀逮其七(自漢以來帝王年逾七十者凡六帝詳見古稀說)沐
恩惟勵日孜孜
南郊禮成迴鑾輦中得句
大禮欣成迴輦中祈年永命思無窮七旬天子斯居七
躬舉
南郊獨見躬(考古稀六帝中梁武帝及明太祖曾於七旬祀南郊然梁時以正月上辛舉行)
(則是與周祈穀而非冬至丘享南郊明初亦於正月合祀皆禮所載圜祀典禮攸殊未有於七)
(旬時躬行冬至冬至南郊大祀者余獨仰蒙上香天眷康強猶昔兹逢南郊於正位獻爵)
(仍躬晉申虔至令諸列祖恭代列宗配位前亦親詣上香惟帛爵諸禮皇子俾得一心祼薦以致專)
(誠若仰荷歲躬天恩得至八旬有六歸政之年必當歲行以伸昭事小心之愫耳)何忍敬勤
忘頃刻默籌否泰惕深衷平明底識初陽復和靄天街
氣漸融
總河李奉翰等奏報考城壩工合龍詩以誌慰
一歲合龍三(前年儀封決口以今歲二月始合龍九月陳輝祖奏睢寧郭家渡隄工合龍兹考城)
(張家油房隄工據李奉翰等奏報於十一月二十一日合龍一歲中有三奏合龍之事且慰且慙也)慰誠
不抵慙九秋睢寧報此日考城含正值
南郊返真蒙
帝澤覃自今惟敬懼河務敢輕談
雪(十二月十一日)
自晨連夕霏時雪剪水鏤冰勢甚酣澤較前遭真是倍
恩叨兩番(去聲)恰兹三祥標汜勝麥占稔(農書云若要麥見三白今冬十)
(月十一月及兹三番得雪且竟日連宵積地七八寸實符祥占)律叶嘉平雨共甘徒倚
軒庭看皓皓書詞呵凍我原諳
題舊蕉葉白瓠葉硯
蕉葉白為瓠葉硯孰賓孰主莫能分笑他荷簣果哉者
厲揭徒論深淺云
劉貫道積雪圖
天公玉戲變山青有妙精神無遁形艤舫高人步莎徑
捲帷幽士守梅瓶别於訪戴開生面似以暎孫憐苦暝
作者豈徒誇結搆悟因一貫筆增靈
詠哥窰葵花盌
哥窰百圾破鐵足獨稱珍恰似標壊相而能完謐神宣
成後精巧柴李昔清淳此是酌中者休論器尚新
除夕
日日朝還暮消三百六旬忽兹成餞舊且喜即迎新栢
子團圞火梅花漏洩春卜年祝金穰庚去會來辛
御製詩四集卷七十六
