御製詩三集卷四十四
古今體七十八首(乙酉二)
恭奉
皇太后南廵啓蹕三疊前韻(有序)
留熟支開恰肇金穰之歲棣通氣奏甫頒青陸之
春諏上元翼日良辰猶是宜鐙宜月舉江國四廵
令典望均自東自南溯夫展義陳詩賜酺給復進
壃吏則書登風俗羅黌宫而牒上俊英既不辭三
至以云勞寧或改一遊之為度顧惟扵越勾吴之
壤厥號襟河帶海之區雖五壩示其節宣幸卜澄
瀾扵紆轡而兩亹資為夹束期覘漲潬扵候潮殷
懷將在此行遠計曰無非事矧黎獻扶筇之願切
尤
夀康掖
輦之
歡增樸室郤飛翬十笏明窗披月宇輕艭捐采鷁一桁
柔艣翦煙江七校點前班尚減傳餐之簿六曺遴
後扈纔充繞仗之儀匪高選勝乎山川彌軫疇咨
扵民物對此韶光添九十東皇之閏律方中因之
清蹕紀三千南服之行編可冠
南邦初莅歲維辛依戀常牽澤國倫三載忽如過影隙
當春仍此卜時廵預教減從(去聲)事從(平聲)簡(命一應扈從人員均較上)
(届減派仍由該衙門核定奏聞)諄戒增華命屢申度節尚随朝節客(時蒙)
(古王公暨西域輪班入覲朝正在都並移上元節宴就送駕之次令其預坐遣還)近光先有覲
光民一清寧止徵求寡千里何須兵衞陳日日
大安承
喜色恢恢四海共熙春念周黔赤愛如舊興助江山句
亦新却是静中時自省得無觀采略嫌頻
過盧溝橋
通閏遲節候河冰尚未開徑行誰病涉(冰上行人往来竞似不知有河)
隄防(去聲)似虚堆(兩隄上積土成堆盖夏秋以備不虞)因悟乘時要難言永
定該遥源溯代地西北萬山崔
長新店
村亘五里盧溝濱廬舍比&KR0808;復次鱗借問往来投店者
幾不勞勞名利人墟里盖蔵真覺好幸值去年登萬寳
紅聫貼戸竿豎鐙長新即此長安道一二老人衣黃衣
欣扵所遇顧賜之向南日日數增倍侍衞行賜將或遺
遠惟有望近不厭述聖名言可味思
良鄉行宫恭奉
皇太后觀煙火
駐惟初頓節翼日處處承
歡養萬方合設鐙花酬景令所欣
食履正康強却看月隠勝月現(是日同雲密布大有雪意)欲笑廣陵
輸廣陽入夕同雲將釀雪連阡麥隴願敷祥
良鄉行宫三疊舊韻
初頓常教依北闕長途復此指東江門前煙火同觀罷
却喜盆梅伴燭窗
南廵四度不言勞詎為江山事一遨察吏要因悉民隠
舉賢寧止拔文豪
壬午春當蹕旋際為民廽顧頗牽情三年纔浃廵鑾出
欲荅蒼黎盼幸誠
立春越日駕廵南梅信緣寒想未酣遥憶孤山放鶴處
也留芳朵待吟探(向来觀梅至蘇已覺爛漫今歲春遲且逢閏月至杭或尚可觀梅也)
郊臺
庚辰曾是勞旋師叩
貺臺陳得勝旗自此西瀛盡来賀每循南路引餘思固
資衆力成勲績實藉元戎善指麾享澤何期騎箕尾(協辦)
(大學士一等武毅謀勇公兆惠以去歲冬至月患病溘逝雖親臨酹酒今經此地不禁廻憶生悲)不禁
觸境一生悲
弘恩寺
蘢蔥翠蔭濃随喜梵宫重庭有百年樹僧脩六度宗白
蓮持戒律黃蘗謝機鋒小坐遵前路聞徐煙外鐘
琉璃河
石橋千尺壓兩涯接以石路平不陂夏秋行潦每致濘
藉此無礙車馬馳前人妄為後人賴長城運河率有之
勝朝魏璫兹故里葆輿安坐達京師非官帑即勞民力
小脩所費尚不貲窶人子勢有如是奚怪朱家社不移
駐涿鹿行宫觀燈火(正月十七日)
節度上元纔兩朝排當煙景聽羣僚(地方官稱已備不復罷之)共稱
墟里裹糧夕(百里外有裹糧来觀鐙者亦與民同樂之意)况尚錢王買燭宵
一響千行燃火樹半空百道接星橋團圞寳䨲騰東海
(上元雖度然正月以是日為望月始圓)不負鐙前奏六么
涿鹿行五疊前韻
今日駐輦鄰州城明日唘駕遵南行倏忽一夜今成昨
荏苒来者今非明三年飰得桃花飽無去来今惟静好
藉可喻四廵江東却是言實非譬巧人有来去日何尤
其間哀樂事已稠試看歴歴前題句幾纖毫分為恒留
所幸里民鮮菜色盖因客歲逢稔收以此祈年益切切
謹身宵旰慎厥脩
樓桑村二首
漢室王孫志本雄指桑葆盖詡諸童可憐不及舂陵業
二世偏安祇蜀中
豫州一旅得成軍見說英䧺獨使君千載枌榆猶故社
誰稱李定與周羣
紫泉行宫賜随營諸臣及直隸各官食
吉行五十里非遥元夕逾三尚節朝有暇宫門臨賜食
兩行茵席荅熙韶歲收即是君臣福民樂多緣風雨調
虔鞏居謙戒欹器欽哉自冣勗羣僚
紫泉行宫十詠
敞軒
情知别館縣城南樸斵欣堪稅六驂三架軒楹教豁敞
為宜春色箇中含
屏山
數峯意亦足瀟湘畫法奚論米與黃最喜當門無俗韻
愛他本色是清防
鏡湖
渌水胥堪供鑒觀青銅試比有餘寬行臨江國休衡校
鶯脰菱絲祇一般
舫室
舫室閤閭臨鏡湖推篷煙水趣真殊箇中摘句吾原慣
消息先傳安福艫(南廵所御舟名)
椶亭
翦縛椶毛覆上層逕穿詰曲倚崚嶒静觀設問誰堪比
一笠居然雲水僧
虹橋
宛轉橋欄俯渚汀垂如螮蝀飲波形武夷君若期相會
躡此知當到幔亭
魚罾
今歲春遲湖尚冰何嘗倚岸置魚罾有名無實翻成當
(去聲)里革讜言憶讀曾
石逕
碨&KR0008;白石玉為堆曲逕重尋春日来踱步向深忽失笑
不由還覺愧澹臺
竹埭
誰把蒼筤護閣栽坐宜月入與風開何須艷舉江南好
一例虚心勁節材
箭廳
箭廳仍是倚溪涯衛士歸廬免候排臂病邇来稍廢此
信予慙處豈予佳
降旨免直隸山東經過州縣錢糧詩以誌事
新春頒旨惠江南(前此三次南廵屢蠲上下江逋賦昨詢之大吏以江南尚有因偏灾緩貸)
(各項積至一百餘萬兩念皆無力輸將所致較每歲未完額徵尤堪軫䘏因扵新正二日降旨㮣予豁免以慰)
(望幸而均慶惠)輦路經應澤遍覃執伇那無洒與掃正供胥免
十之三即看夹道相親切寧不寘懷共苦甘更厪欠逋
詎全鮮(上聲)傳宣方伯面詢探
賜直隸總督方觀承
&KR1658;戟依京國隼旟鎮冀門中丞近張鎣大尹昔王尊任
久民情悉心恒吏治敦幸哉連稔後元氣復堪論
駐蹕趙北口即事襍詠
大隄廽望見䧺城駐蹕燕南趙北營一宿已看分兩國
爾時政令若為行
春遲冰凍未全開近水程途喜不埃侍衛囊金例行賞
野翁依舊獻魚来
煙宫數宇可停驂窗裏淀池萬頃涵點筆今朝别有託
愛他消息逓江南
積葑圍泥種麥圖未能一例禁西湖(西湖葑田民多佔種向扵南廵時覘)
(知利弊随勑大吏釐核禁將来母許續增致礙宣節兹淀池内外&KR0782;地衍沃扵蒔麥尤宜民間墾藝滋廣若不)
(示以限制恐日久有妨瀦洩自當仿浙省之例飭禁亦在有司之經理得宜耳)勤耕豈不資民
食所慮因循占水區
遠浦連冰一片白簇枝綴蕊萬星紅十三橋畔韶光嫩
假藉春鐙著意烘
春宵燕九例收鐙婪尾冰嬉試賞憑閙罷夜深古月上
法王無盡示真乘
降旨命免直隸歴年逋賦詩以誌事
江南百萬豁逋租絜矩京畿此豈無多厪寧因少忽爾
(頃詢方觀承知直隸自乾隆十九年至二十六年未完緩徵各項計三萬有餘雖為數不及江南四十分之一)
(而拮据輸納情自相同因降特旨蠲除俾閭閻益資饒裕)遠憐翻可近忘乎况當禾
稼連逢熟益使錙銖不藉呼庶俾閭閻歌樂歲春風載
道共民娱
燕九日趙北口行宫觀鐙火同扈蹕諸臣聫句(有)
(序)
籞臨瀛海宜開不夜之城節踵皇都競說長春之
籙五日韶華正唘青郊方令布和車四廵清蹕重
經碧渚尚光凝凌鏡緬前度鑾行麗午冰嬉剛值
上元属今来典重
祈辛鐙宴恰留燕九時則雪融三白風逓初番歲晷吉
而漿酒占豐月華朗而汀洲含淨掖
鳳輦以申燕喜淀池即是西池曜龍燭以洽鳬歡澤國
何殊南國矧蒲澥鴈臣歸近數程許暫扈勾陳乃
蘭衢驂豎迎駢一曲聽歌聫于蒍記陌上買鐙甫
過景復餘妍看樹頭戲火徐烘凘原待泮望裏虹
橋入畫晞暉當析木之津數来鶴駕超塵駐景衍
鍾離之派爰集從臣而旉席仍依例事以賡篇珠
聫擬十二星辰六符更暎玉潤合三千風月五緯
全呈祝
釐緣日叶仙源崇觀白雲最喜舉頭生慶展義本時咨
民隠芳園紅杏漫重婪尾增華
(御製)婪鐙燕九猶嘉夜恰值廵方駐渚宫搦管聫吟堪數
典
展軨有
詔重宣風黃圖藹若春圜煦繡甸佳哉氣鬱蔥凌沼漾
晴凘的的(臣傅恒)麥畦含翠茁芃芃三登留熟歡聲
洽六出含精
闓澤蒙祀粥尚沿膏泛白(臣阿里衮)買鐙還續蠟燒紅望延
吴越瞻
天日踵繼燕齊祝華嵩鳳展九苞扶
翠輦(臣于敏中)
(御製)雲垂五色護朱櫳
高年慮假登樓步(鐙節宴賞例結綵樓奉高年皇太后樓上觀之兹恐扵登陟為)
(勞命改設平屋)平屋堪娱玩景瞳養
志承
歡敢弗黽
乘陽頒慶此云同燃来蓮蕊攅成錦種得芝田暖
欲烘水鏡朗懸層漢上(臣錢汝誠)玉蛾齊繞萬花叢潛
蛟室底千絲蠒飛鳥行邊百尺虹著地還騰縈匼
匝(臣王際華)曳霄不下挂玲瓏跗呈頃刻瓶罌裏節唘
葳蕤槖籥中線掣蜿蜒交列缺(臣蒋檙)
(御製)鞭驅霹靂導靊霳竒蹤艷說邱仙伯誕日兼傳越國
公走馬擊毬城外盛
鶱鸞訪籙羽流崇磻溪逸蹟徵時可嶗嶺仙源溯
大通方朔偶然游度索(臣雙慶)廣成竟爾在崆峒杖
龍影已寒池澈笙鶴聲猶夜月朧丹竈霞棲瓊觀
静(臣全魁)珠幢雲擁碧臺穹萃元芸秘香餘篆太極
松蟠盖自籠慶序京華傳覽揆(臣張若澄)
(御製)熙韶瀛海緬飛翀共看趙北冰嬉麗似逓江南春信
融扈蹕况隨諸伯克
欵關久致古筠沖錢鎔普爾新遵笵布貢兜羅舊
織絧不比名王空質子(臣吕熾)扵今絶域盡抒忠賣
刀已市千頭犢折矢仍韜八札弓
豹尾幸陪知感切(臣孫灝)
龍文榮綴荷
恩洪
湛湑普被天山北和盎纔廻渤海東濃粲笑花蕃且吉
(臣申甫)
(御製)高轟喜爆熾方隆行時信可同民樂祈歲端因厪穡
功掩暎水村益佳致
訢誾澤國肇綏豐七真飈轡擕鍾吕兩淀星橋亘
鄚雄盤鯉獻常擎野叟(臣于敏中)篠驂舞更迓衢童焱
噴凍藻喧鳬鴨采絢蒼葭起鴈鴻響送蹋歌諧鼓
枻(臣錢汝誠)光回銜燭徹張罿漁戙浦遠輝晶皛蟹籪
林開炬奕熊幾點微茫粘曲岸(臣王際華)
(御製)半篝約略照疎篷西汀火樹争輝夕東壁銀輪漫輾
空未可忘言荅韶節
雅宜即景繪熙工莊生見說魚知樂老子嘗論道
用盅故事記曾催擊鉢(臣蔣檙)新詩繼復許連筒榮
叨
給札霑優渥速愧傳箋訝遽怱雪後培滋如霡霂(臣雙慶)
年前積素尚巃嵸大田佇見耕人出萬寳從占廪
實充寒勒風條芽拆柳(臣全魁)
(御製)閏添花信葉餘桐煙收此夕消金燄路指明朝策玉
驄排當(去聲)前塗宣命罷(南廵向以鐙節前唘蹕地方官例具火戲兹展扵上元後一日)
(計至此已當燕九因預勑大吏前途不必復陳)即斯已覺欿吾衷
鄚州道中作
鄚州久省尚存名水郭人家漁且耕大抵治民戒滋擾
郭駞傳裏語尤明
夕
村名易思賢(舊名四善村壬午南廵駐此以地有漢太傅韓嬰祠因易今名)所思因授
經漢室重儒術遺學賴用明太傅興是邦津梁接後生
高臺今復起傳實原以名三年此南廵行館重駐停昨
日度燕九春郊已收鐙夕齋有餘暇閙後喜謐清簡編
亦在案廽憶當年横注䟽我未逮惟是冣躬行
思賢村行館疊舊作韻
常山太傅授經祠津逮扵斯憩息宜汲古端知稽此要
經邦寧復藉他資自專韓氏惟傳易衆好(去聲)燕人尤述
詩不號行宫號行館愛伊樸簡契無為
河間道中詠古
獻王祠
班史諸王贊有云宴安鴆毒述前聞獻王好古事求是
大雅千秋祀不羣
簡子城
每思周舍歎千羊尹鐸終嘉壘晉陽趙附晉懷應在此
鈞天賜笥失荒唐
扁鵲宅
越人舍客遇長桑謹事因之授禁方疾論桓侯應及蚤
秦醫何自不能防
亞夫城
營臨細柳識將軍覇上棘門兒戲羣取箸設非形鞅鞅
温人善相亦徒云
董學村
三策原非時事䟽醇儒惟董豈虚譽天人註盡春秋理
緐露翻嫌太鑿諸
閭邱臺
詘服公孫弩禁民巧言漢鼎得全身賜金伏法不旋踵
品行原工格五人
瀛州南樓五疊沈佺期韻
古郡仍木譙不見樓干霄藉問緐華地幾不歸淒寥瀛
州復經過和鈴鳴春飈緬彼盛唐代度此第三橋比肩
許宋近遊燕勝驩遥(佺期仕武后朝給事中坐交張易之流驩州遇恩復官復因内宴歌)
(廽波詞以邀緋袍牙笏之賜其詩名雖著盛唐而諂媚希榮實為士林所鄙耳)亦可安命分猶
然怨譁囂今讀廽波詞孰不鄙其謠
題毛公祠
博士始稱毛獻王慶際遭上承述卜子下接逮徐敖藉
以觀虞夏誰云祗粕糟古祠旁駐䍐衍繹一焚膏
憶昔一首示直隸衆官
憶昔壬午過是郡甫經灾沴民未蘇歴覽雖鮮鳩鵠状
寧免飾觀經蹕途其歲夏秋復兩失調幕乏計惟增吁
蠲租賜賑不稽澤救急詎弗遺向隅
上天好生默旋轉癸未幸歌西成愉昨年夏秋更均穫
桑棉瓜菜皆豐腴策驄欣閱元氣復黃童白叟真懽娱
戶有崇墉村象美衣無須捷人面舒乃知補苴信何濟
力田豈似逢年乎因之逋賦槩豁免索俾閭閻逭追呼
方伯有司日扈蹕此慶共銘汝與吾然宜抱愧何脩致
不宜志滿誇祥符
題馬遠四皓圖
遯跡商顔一例清不夷齊實弟和兄如何對奕長松下
勝負居然有鬭争
河間道中憶獻王事有作
帝子當年好經學韓毛撰述闢紛哤至今畿輔稱多士
必属河間文物邦
造次扵儒儒好(去聲)醇山東俊秀盍朋臻兔園笑彼梁王
武徒致鄒枚詞賦人
三雍五策善尊聞宜奬賢藩績學勤何事艴然難孝武
勉之翻用舉湯文
紅杏園四疊前韻
獻王昔好學竹簡論車輦招致道術人賢材率来館得
書獨稱多儒學因之顯古地闢今園春風又席展何事
消清暇摛詞興堪遣五詩四疊韻用以彰厥善
扵景州行館作
地方官以
皇太后高年旃屋究不如瓦室之暖因建行館以備
憩息義重
温凊且事已成遂不峻拒東省頗亦有之然非朕本懷
故詩以誌愧
行營向所諳随處足停驂如曰
高年養無過數宇堪何来景歴歴且復厦眈眈覺適以
為恧惟清信可耽牙籖供古鑑紗牖納春含未得忘言
去言斯自識慙
景州行館八詠
展義齋
樸宇數楹臨駐時視事扵此觀民展義意斯寓焉
新闢行齋駐䍐旌由来不說事云成便教摛藻題展義
思義還因惕顧名
頥志堂
堂為恭奉
皇太后安憩之所叶時
温凊扵
高年頥養尤宜
四度南廵奉
聖慈樸堂温凊適相宜承
歡常仰
身康健大慰吾心乃在兹
通渌橋
板橋宛轉渌水斜通步屧往来儼然江鄉圖畫
一泓渌水也成溪屧步通橋雁齒低阿那隄楊雖未綠
柔條拂處已生稊
澹懷室
行館後為邃室幾餘静寄因之澹泊明志深契澄
懷
溪畔軒庭一宿便琴書猶覺過清妍澹然對處懷澄照
寕祇方心似水焉
延月臺
平屋傍疊石為梯登之可揖東山之月時雖過望
意足千古
月與高人雅作陪扵吾何有乃斯来石梯設以皇山擬
方構誠為米氏臺(米芾寳晉齋東有月臺而以上皇山樵所告異石致其側兹臺疊磴玲瓏)
(亦以石勝應不啻寳晉桐杉間耳)
涵虚舫
池上舫室可居非水非陸而兼水陸之趣南華虚
舟之喻足以當之
即室即舟臨水裔不浮不繋任天真今朝識得涵虚妙
凍浦雖風那漾淪
葆光洞
延廊窈窕間環以石洞雲根含潤髣髴有光
縵轉遊廊石洞穿趣含幽顯得天然何須僕僕尋丹藥
步此應逢元圃仙
四照亭
四柱翼然清景随方可攬會心咫尺政不必艷舉
西湖
蹕停過午恰餘閒四面春光攬結間雖不刻舟覓津逮
遄飛逸興亦孤山(孤山聖因寺行宫八景其一曰四照亭)
過德州浮橋有作
漕河聫艇作輿梁鞠&KR0957;迎鑾夹岸傍何處黎民非赤子
那分彼界與斯疆全無菜色誠予喜自有鴻恩副衆望
不數里遥莅行館樸齋書史足徜徉
五依
皇祖德州即事詩韻
轉輿指東陸紀序正春初省方將設教有舉必應書
百年
祖制昭七萃軍容肅不遊體以休曰豫凛恒燠
恭奉
皇太后觀煙火即事
早傳度節屆鐙收大吏偏稱備已周(燕九已過不應再陳鐙火而東省大)
(吏以時值春正節月入疆首頓迎瞻以輦祝樂因釐宜申慶賞即遠近黎庶亦得共快就彰同所請)
(尚属近理且供具已周遂聽之)且是未過正月内更兼来覩萬民稠春
郊合奉
思齋賞夕景何殊樂國遊星箭騰空數無萬增
齡都作海山籌
再疊畫梅箑頭詩韻
昔畫梅梢一今題詩句三見竒應在少香雪待東南
降旨免山東積欠詩以誌事
輸多欠少詎能無積少為多遂屢逋江浙已胥霑我澤
青齊忍聽向其隅率因灾歉成陳負概與優蠲俾衆娱
(昨崔應階来迎蹕詢知濟南各属乾隆二十七年以前因灾緩貸各項積至十三萬有竒因降旨槩予豁免俾)
(民力益資充贍)絜矩要從民所好為民父母意殷吾
賜山東廵撫崔應階
此地向旬宣撫安遂晉遷(崔應階先任東省藩司因繼阿爾泰擢撫本省奏辦荆山)
(橋一帶水利工程頗見利民任事)理疆皆熟路涸淤為䟽川斯識勤農
要寧嘉供帳便前人芳軌在努力繼其賢(前撫阿爾泰實心任事經)
(畫得宜應階守而弗失是其所長)
德州行宫再疊舊作韻
三年東國宛重莅幾宇行宫占首程盆卉含胎方欲綻
庭柯圍拱已將成展芸静覺蓮壺永摛藻長看花炬榮
惟是黔黎所厪念豈因今昔漫牽情
河南廵撫阿思哈来迎蹕問以豫省政務随遣去
連疆来謁蹕前席細詢民去歲逢秋美經冬望雪頻雖
霑究非渥有澤不應屯日厪閭閻計何殊目覩親
御行營
規制方圓天地交(凡行營之制周廬外圓而布城内方朝家舊典取義甚精)荅陽遠
望見旗旓不勞搆築得棟宇實便提擕歴甸郊氊室了
知勝行館土階更弗藉茨茅愛斯與我周旋久塞北江
南風月巢
填倉日作
御營廿五稅騑驂令日填倉度濟南麫餅月形團箇箇
韭芽春意綠鬖鬖中心祇祝茅簷宴一飯常懷玉食慙
大雅漫須嗤俗節喜他名義寓餘三
齊河縣行館作
晏子祠邊十畝居春風初度駐鑾輿雖然數宇樸欣此
尚覺中人産厪予地久自饒老松柏幾閒相伴古詩書
龍門合傳無須讀比似伊周遠遜諸
題晏子祠
枕股寧稱見義為委蛇以出賴工辭史遷偏有執鞭慕
觧贖應懷石父知
嘗謂莊公之事晏嬰成禮而出史遷比之見義而為
非正論也且晏嬰獨非齊卿乎既為卿雖不必以身
殉無道之君獨不當討為逆之臣耶乃游移其辭尚
自託扵義而委蛇以退此寧可比扵明哲保身之道
哉審如是則孔子之請討陳恒反為不當乎史遷無
卓識且毁譽背經者多矣兹因過祠詠古特申其義
至扵執鞭之羡益覺卑鄙盖史遷悲已之陷罪無救
者耳而司馬貞索隠謂之好賢樂善後世熱中標榜
者流率由斯道祇可鄙無可法也
麥色
麥色吐青微紐芽初彂機看憐塵土翳為望雪花霏冷
釀心猶慮雨佳時又非籌農展轉意不識竟何依
見山
北背太行隠南循廣甸披廿朝無罨目清曉忽呈眉望
近行猶遠因高亦及卑雲中青未了恰是杜家詩
閱本
部章過節郵傳至(每間兩日京中封奏一至過節開印則兼有閣部本章)秉燭氊
廬悉處分吏治民生慎幾勑法宫蹕路敢殊勤黜雖敗
類心先愧登得賢材意輒欣少讀魯論記提要曰難惟
是惕為君
御製詩三集卷四十四
