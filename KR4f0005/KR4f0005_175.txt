御製詩三集卷十二
古今體一百十五首(辛巳四)
三月朔日
境益陽和地(五臺在太行山隂地極冷兹入直隸境日益向陽)春滋淡蕩時綠
煙柳條重紅雨杏花披忽過清明節行吟上巳詩川原
含潤意北直罕逢斯
山村二首
山村野叟跽途隅最是常言最慰吾百歲不知兵革事
鑿耕老幼樂于于
養老牌懸衣著黃(民年八十以上蒙恩詔資賜者例著黃衣接駕並命内府製養老銀牌隨)
(路賞給示異數也)泥鑪門首炷名香取誠敬耳無他論益切吾
心懷保方
甘肅廵撫明德奏報得雪
二月十九雪數千里而遥偏南則霑雨齊豫歌渥饒近
北雨繼雪盈寸旋亦消甘撫今奏至同日六花飄西北
邊寒地本無秋麥苗此澤利春耕深慰吾望翹
天恩何修得乾惕勵旰宵
水竇巖二絶句
東坡兩字偈浮休既解云休更底浮輸却水巖曾不語
巖常住即水常流
巖色水聲卒未休見聞寂即對如浮雲邊騁望坡仙峡
許小乘中第一流
阜平道中杏花三首
去時寒蕊始含苞迴看新英綻樹梢萬物形形還色色
不湏觀象注羲爻
隴首連林葩吐榮澹煙微雨過清明得教撲鼻香風拂
便擬靈巖山下行
詎必北方杏不嘉開時常是溷塵沙今春雨露真滋潤
請看於梅可大差
射
三藝重朝家身先語足嘉羣觀各知勖連中詎堪誇澷
擬聊消暇因之早定遐文恬永為戒
天貺荷無涯
望柏巖山
獨行數息底為竒兩句三年巧太遲欲問浪仙誠例此
一生能得幾章詩
虬枝雖瘦有精神詩品居然為(去聲)寫真當日不逢韓吏
部祗今誰識柏巖人
箕山詠古
不受斯已耳恥逃失過清重華實受之何礙元德升武
仲自高人龍門傳矯情封墓配五嶽放勲千載稱表德
如是足不聞蒲輪徵後世謬效古廼有充隠名
&KR4001;&KR4002;村
古村經&KR4001;&KR4002;綠繞柳煙新過雨犂驅牯引泉塍灌鱗百
家有長者三代即斯民比戶香花接羽林不許嗔
上巳
祓惡迎祥日輕煙澹靄時行程無禊事應節有新詩依
郭花光重連郊麥色滋趯臺脩凱宴忽作隔年思(去歲上巳)
(宴凱旋將士於瀛臺)
王陵城
唐河岸側沛人城被困白登趣援兵開創猶餘百戰將
獨聞竒計出陳平
安徽廵撫常鈞奏報二月初九日得雨詩以紀事
雨霑齊豫已為遥(見前詩)何幸安徽亦是朝麥菜定資抽
宿穎黍秔適可佈新苗奏書囊擘應知喜計里車驅那
覺迢稠疊
天恩今歲沐預占
慈慶介禧饒
至正定府駐蹕
春廵重此駐東垣疆政民風歴省存二鬴饔飱稍養給
十年生聚益滋繁迤西屏障圍恒麓直北共球拱薊門
高閣佛香應降祉南山祝
夀奉金根
正定隆興寺禮大佛疊舊作韻
無量夀如是我聞夀超一切兩足尊觀音是佛觀察智
(是寺大佛實觀世音菩薩像也)大士願力稱普門曰一即二堕聖見不
如冺念禮法雲
慈寧今歲開七袠延
釐虔奉大安輪五臺謁㬅殊室利如山如阜齊高旻寳
螺梵鼓已朗朗嵩呼華祝猶紜紜蕆事和鈴指鉅鹿晉
山燕水行行分郡城至止駐翠輦分野昴畢月建辰離
宫瀟灑鹿苑側松窗綈几堪怡神處分幾務有餘暇問
安
萱戺康強身扶持瞻禮惬
懿願云同不可况異云箕子九疇猶有數數無量逾恒
沙塵以此介
夀合天下寧辭遠勞扈衛軍徘徊散步閱古蹟隋唐碑
碣前墀存却笑吾仍執名象幾曾佛法窺其真長歌一
再疊賡韻(丙寅西廵過此為長歌庚午廵幸中州復禮大佛曾疊其韻今則再疊矣)嘵嘵詎
非逞辯論信宿明當返京國即今轉瞬還成陳勝地少
延固亦可恐妨耕稼時當春
正定行宮再叠舊作韻
詩仍賡舊韻(丙寅初作庚午巳一疊韻)春恰值今年彈指視来去無
心問業緣聽經鴿雙下覓宿鳥相憐此際懷何託勤民
即契禪
閱兵
可百年不用當三春閱之亦稱貔及虎皆識鼓和旗在
事賞胥遍加恩旌獨竒狩廵兹正務豈為恣遊嬉
登廣惠寺塔
別致從竒花塔稱廡廊那泥(去聲)十三層鴈王不異真如
性象教恒標最上乘歴歷隋唐一彈指依依風月兩良
朋朅然題句朅然去付與初非識字僧
閱滹沱河言懷
丙寅冬臨茲茭楗籌防水庚午稍移南渡時為之喜(庚午)
(廵豫曾渡此河)今去城更遠計之以數里混流本無定讓地任
其徙隄不過衛城所幸乃在此黃河及渾河何不亦若
是實又不可行無策愁曷已
曉行一首示直隸總督方觀承及其屬吏
曉行露濡麥野甸清無塵翻犂或未種聊問彼農民答
言土尚乾雨方佈種均吁嗟有是哉不知苗碩真今春
而謂旱良心乃何存猶然雨我田
皇天其實仁感此博施膏弗因一愚屯惰農不睯作周
書已具云勸劭在有司莫孤吾諭諄其或力不足資助
仍宜頻
雨(三月初七日)
啟駕恒山曉尚晴滋溪卓午蔚英英雨佳不雨誠何礙
未免因之望又生
行營駐蹕雲容重霡霂纔霏勢旋加過未歴申疎復密
響聽布帳正清嘉
紅桃綠柳沐&KR0008;&KR2621;今歲春光迥出竒篇幅已多圖輟筆
(庚午西廵詩數倍丙寅而羨今来檢所得稿則旬初已溢於庚午前作催詩一調可謝不虛而旋蹕計日尚贏)
(正恐復難已已)
天公好雨又催詩
靈臺未紊一旬節方伯早稱三寸滋嗟爾農人霑渥澤
不勤耕作更何辭(昨偶見已犂未種之畆詢之農人猶云待雨故有不知苗碩真之句)
&KR1268;&KR1268;入夕益飄蕭添得微涼天泬寥大野雲低㸐燭早
旃廬欹枕聽清宵
雖云泥濘却無塵潤浥芳菲最好春歌舞農夫喜行路
阿誰不是簋飱人
既優既渥既霑足誠感誠欣誠惕乾久讀虞書明損益
不欺人我敢欺
天
定州道中作
半夜雨纔晴朝暾馬上迎輕煙依樹斂濃露浥牟萌歷
歲希逢澤大田都可耕春光鋪沃野歡喜自民情
衆春園襍詠疊舊作韻
前度十年庚午冬一彈指頃此重逢衆春雨後春光好
却愛蒼蒼百尺松
不作金椎和世光隠於屠酒且徜徉(二句用東坡詩語)坡翁詠
古惟形已便閱葆祠過步廊
措天下安不動顔聲詩名付水雲間秪應並坐忘年友
尸祝千秋穏泰山
迤邐恒山北障圍一卷何幸得天機刻盆七字無多子
叫絶長吟興欲飛
青郊好雨一犂新樹色花光總艷春小憩芳園為農喜
片時得作覓題人
雪浪石仍疊蘇軾韻
實所勝斯名所屯暫以屈亦久以尊此翁此石有如是
逢時辨底明與昏重来燕南趙北界了識明月清風村
韓園修葺復舊觀(後人移石置園中有亭覆之)兩行垂柳青遮門松
軒瀟落可信宿牆外祠妥雙賢魂駐䍐諸務則且置便
撫亭下青雲根巋然古貎故好在雪浪有號原無痕逮
兹蓋已六賡韻(丙寅冬西廵過此曾再疊東坡韻繼命張若靄董邦逹各繪為圖又兩疊韻題)
(之庚午秋駐此復疊其韻至今凢六疊矣)前席如共髯仙論孰謂中郎不可
得寧非對者石與盆七百餘年一瞬耳奚稱前詠碑間
存
疊蘇軾刻盆石詩韻
形而下者皆子孫何不歸一返厥原以水承石沃水翻
坡翁游戲至理存後人乃謂雪在盆孰得其膚孰得根
我来閱古偶復言所喜時雨歌元元
題雪浪齋
韓蘇蹟本不同處移彼就兹由後人我復題齋曰雪浪
率因撫石企先民當春郊景望無盡過雨花光覺有神
今日偶来明便去一卷聊識去來因
京師奏報得雨
間日閣章至京畿雨被咸如斯沐
天澤益切顧民碞即景欣既渥沿途課載芟實欽惠我
厚敢謂感
神諴
方順橋
一條古路兩旁溪萬樹輕楊十里齊方順橋頭迴望處
秪疑行過武林西
至保定臨漪亭行宫駐蹕
臨漪就古蹟憩輦搆新堂書閣鳴霜接(府志鳴霜樓在城内)花宫
靈雨旁(在靈雨寺側)寧惟容膝務敬念治民方今歲春耕好
因之慰入疆
靈雨寺
下馬先瞻禮今春雨實靈淨標蓮業白嘉祐麥苗青古
樹當庭直天花滿座馨行齋依綠水信宿合教停
舫室
舫室如浮座俯河意欣共不盡煙波米家津逮稱書畫
畫格書程兩遜他
幸蓮池書院疊舊作韻
蓮池古名蹟志乘艷扶輿葺新在後人難言此不須綴
景既無盡拓地頗有餘因迥得高樓䟽下為明湖所志
在菁莪寧云狎鷗鳬五臺祝
釐返取道保陽俱郡城斯莅止聊以憩車徒方伯請我
臨興賢其宜乎結搆較前麗藻井倒植蕖賈輔與郝經
曾此貽前模池蓮則尚未渌水立閒鋤浴沂風舞雩意
趣了弗殊所願經學昌蔚蒸濟世儒
賦得濂溪樂處(得鮮字八韻士子題試蓮池書院)
養士期真士在蓮惟說蓮埴埏由茂叔光霽溯伊川是
地闢書院明時育國賢盛名難副耳樂處可思焉必有
中通質寧誇貎飾妍亭亭常淨植濯濯自澄鮮澡浴芳
型近含咀雅化宣水華時尚早寄意賦斯篇
題蓮池書院十二景
春午坡
菁莪雅化闢蓮池秀障當門春午披澷愛牡丹花富貴
濂溪愛處正宜思
萬卷樓
郝經賈輔蹟猶著九等五車事匪竒咨爾於中枕葄者
尊聞要在勉行知
花南研北草堂
别有平臺宛轉廊緋桃絲柳艷韶光若云不羨清幽好
何必顔堂曰草堂
高芬閣
延樓連属貯
羲文相暎罘罳瑞色氲那更名言藉司馬早應此閣號
高芬
宛虹亭
垂虹宛宛跨隄濆一笠横空與半分却是清波無我見
亭橋入影總沄沄
鶴柴
秪宜古柏堪為柴也許潛魚可結鄰不必禽經徵故事
九皋深意緬風人
蕊幢精舍
此蓮池匪彼蓮池綴景聊觀精舍竒若論顧名思正義
蔵經應效郝經為
藻泳樓
波漾風行鏡裏披青蒲白芷畫中猗朱闌小凭知魚樂
正是濠梁春水時
繹堂
繹堂小坐繹然思六藝原應兼執之設使工夫艱並及
不妨力守一經為
寒綠軒
無礙歲寒曰有筠春來綠色又從新池中埭上皆君子
舍此應為何等人
篇留洞
牝谷含虚逕轉幽雲漿疑是乳鍾流笑予詩句非坡也
一例鐫崖七字留
含滄亭
曲峡盈科就下行泠泠落落若琴鳴勖哉負笈来遊者
宜味滄浪之水清
啟蹕保定之作
保陽晨已傳清蹕趙北明當試水蒐自是民情鎮依戀
要須勝處戒淹留槱薪雅作鴻逵化(蓮池書院增葺學舍督臣奏請臨幸)
(因賦濂溪樂處五言八韻並課多士)保障重經雉堞修(府城向就廢堕因發帑重修今來周)
(視大改觀矣)徑歴城闉即郊甸露光麥氣靄迎眸
駐蹕端村
延
釐臺麓歸取便省南畿
仁祖恩今在
慈寧夀古稀煙宫宜
豫養八政慎幾微獵舫沙汀集聊將試水圍
澹對軒作
樸宇淀池上煙波對渺瀰野船間出没水墅遠参差觸
目有如此澄心乃不期前題一再詠訝隔許多時(癸酉至今)
(辛巳已八年矣)
題安福艫
水蒐乃偶試畫舫却先来岸側繫楊候明當破曉開四
年懷散置一晌適清陪恒此南廵御安然福九垓
悅心亭二首
澹對軒前四柱亭週遭春水護芳汀蒼茫萬頃碧無盡
村樹微分如薺青
煙意波容雅相(入聲)宜那殊甓社與菱絲會心不遠居然
遠剪綵装春又底為(地方吏圍亭植樹綴花反失天然佳趣矣)
平陽淀水圍
圍期較略過頭鵝(水圍率以正月杪二月初為度兹略過期)尚聚鳬鷖此淀
多(命嚮道視圍場別淀無一禽棲止惟此淀聚有數千咸以為竒)澷頌川靈兹有效由
來
祖制奉無訛應聲亂落如飄雪拾堕旋收仍蔽波小試
可哉傳罷獵當春生意戒傷和
趙北口行齋對月(三月十三日)
冰鏡掛空高將圓欠幾毫星光蔵碧宇燭影捲銀濤自
是斯齋素偏欣此際遭春江花月夜麗句緬兵曺
新城行宫作
四圍臨碧水幾樹發紅花駐早因程近尋春引興賖軒
亭喜淳樸甌研總清嘉一宿明當去翻嫌此似奢
涿鹿行三疊前韻
詰旦發新城涿野按轡行瀼瀼露氣重麥穎珠光明農
家已期餅餌飽我戒滿言敢言好行館壁題憶向来成
功蕆事誠神巧失之甚皆得之尤(見開惑論)旋轉總沐
天恩稠筠冲扈蹕掄材留麟褭琅玕厥貢牧更復伊犂
農事修
永濟橋(有序)
范陽郡古梯航並輳燕都督亢陂遥襟帶斜聯涿
水葺勝朝之廢軌咨疆吏以傳鼛昨者鐫珉紀事
具見大端兹焉行仗成詩重賡七字
蜿蜒長橋跨涿河重修工竣此經過多疏涵洞防秋漲
已看洪川吸衆波萬國共球兹會極九瀛壺嶠始盈科
輿梁亦可通為政君子名言憶勇軻
郊臺(有序)
行春還赤縣才餘一舍之程卓午駐青旗載跂
三成之墠官柳依依夹路年前想解戰袍女牆疊叠緣
階日下疑聞掆鼓上將今来裘帶雍容扈蹕同登
豐碑昔著雅歌肅穆
升香特拜凡此竚鳶旌而属句彌懷
帝祚延洪不忘臨虎穴以宣猷益切予心保泰
郊臺曾此勞軍迴列纛虔酬
天佑恢一歲循環真迅矣萬年景鑠實貽哉於今秖凜
持盈念絶域寧誇拓土材耆定新疆籌善後共勤耕牧
闢汙萊
恭奉
皇太后西廵迴鑾駐
暢春園之作
安輿虔奉祝
釐迴今歲春廵實慶哉已喜田芃麥針密又看雲送雨
絲来(是日復微雨)仙園韶景薰馨鬯
夀域鴻禧詄蕩開
天意昭庥深感幸勑幾益慎凜栽培
御園暮春三首
春風鸞輅省耕歸喜看沿途麥色肥上己清明都過了
御園花事尚芳菲
細雨輕風一漾舟柳稊將褪絮飛浮山村北遠偏宜涉
綠水溶溶浸稻疇
韶光粲晏暮春時趁景言遊意更遲踰月豈無疎略處
亟臨勤政切疇咨
題繪雨精舍
森森銀竹矗煙空繪事東皇有獨工亂織素絲非後素
即看紅杏是新紅峯巒入詠油雲外蓑笠催耕潤野中
記得棲霞駐春蹕山房佳致宛相同(棲霞山春雨山房曾有詠)
納翠軒口號
假山植真樹當春亦向榮何必分賓主都来強與名
含清閣
湛華饒水木挹韻在琴書徑曲致因静簷虚趣轉舒春
秋足風月飛躍有鳶魚縱異伯夷道偶憑亦起予
横雲堂
向日横雲出想像今朝真箇是横雲寧云戀岫高陵表
幾覺衣襟合莫分時露曦光旋靉靆微飄雨點更氤氲
無厭又冀優霑霈觀過吾緣望歲慇
御園雨泛三首(三月十九日)
傍晚雲容方霮䨴霏空雨脚乍&KR1268;&KR1854;打船薄冷誠何礙
北地三春得鮮逢
柳綠花紅春已都一經濯沐趣尤殊拈毫真是潄芳潤
興在江南鶯脰湖
漭沆滄池好汜船一天雲意滿溪煙魚山梵唱知何處
轉過芳隄見眼前
管道昇水墨杏花
不著胭脂意自紅誰能致訝與梅同雖無香氣饒神韻
津逮依然林下風
賦得賢不家食(得同字八韻會試題)
尚賢天所祐濟世業方崇無取玉蔵櫝有如虎嘯風闢
明仰虞帝吐握式周公相得惟神契弗殫傾耳聰養期
食家不交必出門同吉也拔其彙亨哉畜以通士恒資
顯德君亦待弘功易理誰詮釋子淵頌語中
微雨(三月廿二日)
邇日雨時来亦時被風遣昨晚雲色黃踊愁作霾卷入
夜報濃隂四更雨霏宛疾徐問達旦眠枕誰能穏清晨
視階除水積土香滿度潤剛及寸禺中風作轉躑躅生
餘惜徘徊頻仰眄
乾澤今歲美繼霈斯盡善無厭人皆然恃
愛吾未免
賦得野含時雨潤(得濃字八韻試翰林題)
北地常含潤三春實鮮逢去年已徼倖今歲更稠穠徹
夜雲容䨴侵晨雨勢&KR1854;為煙依柳暗非雪入花茸有喜
皆知我無他總為(去聲)農氣清香餅餌兆吉飫飱饔民計
庶紓豫
天恩信渥濃沐兹何以答勤政勖嚴恭
于闐采玉
于闐采玉人淘玉出玉河秋時河水涸撈得璆琳多曲
躬逐逐求寧慮涉寒波玉不自言人盡知那曾隔璞待
識之卞和三獻刖兩足審然天下應無玉
文徵明松隂聽瀑圖
為愛泉聲滌垢思不簮不履坐厜㕒山莊曾學斯人聽
却愧中涓供奉隨
直隸總督方觀承奏報保定得雨
迴鑾三度雨纔得寸餘滋所幸仲春霑既優足待時惟
是稍稍風預恐期且遲孜孜為民心
皇天其鑒之前朝雨此微誰知澤南施保陽亦吾民覽
奏為解順麥色適所見渥此應更蕤勤農百政首祈年
一念寅
戲題紫白丁香
同是春園百結芳紫丁香遜白丁香(白者香紫者不香故戲及之)山
人衣好僧衣俗鄭谷清詞趣獨長
暮春萬夀山樂夀堂作
問
安餘暇一来遊逾月韶光爾許稠花色愛承仙露湛柳
絲偏罥惠風柔生憐錦埭蜂衙簇訝覺冰疏駒影遒書
圃禮園芳潤潄雅宜小試寸田耰
延清樓
座對西山一坐横最無塵處有餘清高樓澷笑怱怱去
輸爾兼收實與名
石舫
煙舫欲登由石舫若為止者若為行金剛四句分明注
一切無非強與名
景明樓
一隄楊柳兩湖煙中界高樓翼翥然入畫来疑到蓬閬
引舟去不限神仙雲霞流麗東西暎天水空明上下鮮
津逮原從仲淹記與歸吾亦緬前賢
題藻鑑堂
曲抱步廊披湖圍中面池虚明内外體上下水雲思此
可通為政物来惟順施設如事察察照却有遺時
春風啜茗臺
山巔屋亦可稱臺小坐偷閒試茗杯拂面春風和且暢
言思管仲濟時材
治鏡閣八韻
湖樓名治鏡本自鏡中治四面望無際三層迥出竒到
須舟楫藉登便畫圖披上下鳶魚趣春秋風月思滕王
絳州記范相岳陽詞文則彼佳矣義斯我繹之求賢惟
矻矻勤政要孜孜無易由言鑑君難勉力為
昆明湖泛舟至玉泉山
春水今年好泛舟乘閒耐可溯源頭予心所樂不存此
樂在千畦溉早周
育蠶種稻學江南率欲因之民務探耕織圖邊看活畫
四明樓璹較應慙
界湖樓畔艤蘭橈明淨溪山勝賞邀踰月雖然此孤負
還饒蓄眼物華撩
暮春玉泉山攬景
葉吐復花開春光已鬯哉豈非絶勝處却是不常来暗
竇明亭側竹罏茗椀陪吾寧事高逸偶此浣詩裁
即事
大意略觀便移步幾曾佳處鎮徜徉山靈未免還予笑
如此尋春有底忙
登玉峯塔
八面透&KR0785;瓏明標内外空意為身口本(佛像標身經標口塔標意出梵)
(典)法離(去聲)有無中是日閒成陟三春景不窮問予喜何
在阿那麥芃芃
麗矚軒
常時最高處登塔此為低了識名何定難言物與齊將
花藤引蔓欲絮柳零稊西嶺堪緣降闌干翠靄迷
罨畫窗
肩輿取暇陟雲衢憩衆因之摘句吾那識此窗名罨畫
分明眼底看西湖
俯青室
麗矚軒旁十笏室山巔訝似嵌巖圍俯青名實今来副
濯雨峯姿翠靄飛
題涵漪齋
復降忽在原在原且臨水迴望玉峯塔岧嶤天半矣入
影宛波心上下空明視高齋一憑攬攬景窮其理風到
自成文倚吟有若此
含峭居
一朵芙蓉上置居騁懷遊目總清舒黃庭設問為何境
不是彌羅即禹餘
影湖樓
溪路通舟出水門湖樓影在水中宛不妨桂棹暫留憩
迴望山園又可論景向冲融理趣會興於上下化機存
旋橈底較来時捷略似裴家此得源
董源溪山風雨
膩雲落脚雨森森山色糢糊樹影沉曲盡人情寧爾藉
周書熟讀久關心
萬夀寺
齋居返禁庭孟夏言親
祀路便憩精藍
慶典圖經始松檜古益佳棟宇新斯美
萬夀叶貞符固予願所喜
廣州民楊能啟年百歲妻年一百一歲特予期頤
偕老之扁以旌人瑞並成是什賜之
年登百歲已堪欣偕老期頤古未聞便是竇公無内子
欲贏羅氏有夫君兒圍孫繞倡隨叶五嶺三山瑞靄氲
四字旌閭更成詠祥徵慶典蔚
慈雲
顧懿德溪橋書屋
碧水蒼山儘可居溪橋之畔樹扶疎何當坐彼巖樓裏
重讀廿年以上書
河南山東復得雨誌慰
迴蹕日逢微雨灑(十七日至都微雨河南山東均於是日得雨霑足今報至)却看雲
色向南濃誰知齊豫均霑澤生我來牟普利農兼可耕
耘逮菽榖奄觀銍艾冀秋冬
天恩今歲誠駢疊一喜惟深一懼從
夜雨(三月晦日)
今春澤兆佳
天貺承常懍昨近每作風氣轉清且凜因虞雨其遲兆
符乎未審祈全固若斯期美實亦甚兹日乃晦日韶光
已苒荏卓午温暖蒸入夕油雲淰雭&KR1268;忽隔窗反側聽
欹枕疎密徹五更問勢那安寝未明即求衣時
享益顒朕霡霂猶未止簷溜鴛瓦飲二麥定登盤百糓
冀高廩秋成允尚遥敢即侈言稔戒滿勵若驚實政惟
懃恁
御製詩三集卷十二
