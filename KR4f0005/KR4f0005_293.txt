御製詩四集卷十四
古今體一百二十三首(癸巳六)
直隸總督周元理奏報麥收分數詩以誌慰
春膏霑二麥冀收十分餘入夏乃望雨為之心不舒兹
接方伯報分數詳陳臚(周元理奏二麥現屆成熟陸續登場順天天津宣化三府定州)
(矛所属收成九分以上遵化州及熱河道所属收成九分其餘七府四州属收成俱足十分通省約計九分有)
(餘農情極為慶忭)合九分尚饒亦足云慰予秋麥伏氣固十分
信不虚春麥結穗際缺澤致遜諸較常年已佳而我實
惜乎在麥資情曬在禾待雨濡展轉難為情慰少愁故
如
題董邦達山水冊
落落長松下卜居颯然庚夏亦秋如高人硯北無他事
應註鶴林玉露書
右長松静對
碧澗潺湲白石磷小亭著箇水之濱謾疑終日無人到
自有林扉隔世塵
右林扉蕭爽
山樓風滿雨来時颯沓還兼潤溽披自是多能誇善寫
米家筆意許家詩
右山樓風雨
獨把芸編稽古人虚齋佳樹與為鄰開忩延得枝頭籟
掃却胷中萬斛塵
右虚忩清籟
古屋疎籬喬樹隂泠泠迸水落清潯底須欸乃漁郎奏
此實雲山韶頀音
右隔籬泉韵
背山臨水結村寮幽僻曾無俗客招便是其中相過問
亦惟相對話漁樵
右溪曲村居
花宫層出翠微間白足僧人鎮掩關何處客舟艤溪岸
静聽仙梵唱魚山
右雲巖香梵
凍雲一色晩天沈枯樹槎枒氣颯森却是寒鴉有靈性
亦知欲雪早歸林
右凍樹歸鴉
工部尚書裘曰修因病乞解任調理既不許詩以
賜慰
腹因癈食減便便何事投醫未霍然(裘曰修忽患闕格症即勑太醫院使)
(陳世官與治經久未愈曰修聞有塩場大使陳善繼能以狗寳療此疾者乞令診視隨允所請諭致之試亦㒺)
(效為之厪念)欲乞水衡權解職可忘芸席共研篇卿云效力
正長日我則憐材未老年不忍養疴例香樹還希香樹
例全痊(香樹錢陳羣齋名陳羣昔患此症允其告歸尋即向愈以其老也許遂林泉之樂今裘曰修甫)
(逾六旬且通逹事體非但不當如陳羣之引退即暫時解職亦可不必况其京尹之事已派人代管工部堂官)
(尚多毋庸彼獨肩其任正可安心静攝故不許所請仍冀如陳羣之沈疴復起耳)
詠和闐白玉雙耳素瓶
質是羊脂采是鼂和闐驛逓羾中朝祇如秷秸納禹貢
遂令形模倣宋窰穿耳貫繩便携挈虚心貯卉越飄蕭量
来盈尺全其素琢則必資弗巧雕
題帝王經世圖譜(有序)
帝王經世之道具在六經法戒所垂取則不遠顧
篇籍殽陳披覧非一時可竟唐仲友迺撮舉諸經
要旨列為圖譜旁採傳註附以總說分門别類條
理秩然讀之而其辭易通玩之而其義易見允為
政治圭臬若夫擇之精語之詳提要鉤深用力不
紛而見功甚鉅宜周必大題辭比諸水之流東而
車之指南也夫左圖右史藉資觀省之益兹乃彙
而為一包括靡遺永樂大典中搜羅甚富如此書
之有資君道盖不屈指數也洵稱萬世帝王經世
宏編宜侑諸座右鑑以朝夕庸詎賞其廣蒐博記
已㦲序識大端用申作詩之意
后皇建極亮天工法在六經幾部中守此治兮違此亂
慎惟始亦要惟終譜圖剏見唐仲友叙語詳言周子充
詎止存羊愛其禮須知示鵠折乎衷四千年(自堯至今四千一百)
(餘歲舉成數也)裏廢興夥百廿篇間櫽括融(是書百二十有二萹釐為十卷)理
世津梁心以慕作君軌範聽當聰行間總是珍希有座
側恒應置一通寧曰纂言資博考踐行益用勖吾躬
西直門外
北郊大祀歲躬親清曉還宫謁
暢春石陌柳隂朝爽颯農功憑閱又經旬
秋麥逮收春麥未黍禾遍隴茂菁蔥此時望雨心誠切
却與常年致不同
往歲斯時未種多今年出土幸成科耘苖固可聊權待
復久其如薄植何
慣經春旱為農愁春雨兹欣霑綠疇却恐嫩苖艱勃長
繄吾分也合先憂
麥價
秋麥熟餅馨春麥黃間青佈種有先後自當殊色形
(一解)春麥尚棲畝秋麥拔連本兩種掐穗看顆粒都飽滿
(二解)秋麥報十分其實猶不止春麥報九分亦可姑聽耳
(三解)故諺有之曰莫知苖之碩斯亦民常情何必事精核
(四解)春雨信優渥夏雨實缺欠春麥減固應吾早厪憂念
(五解)河南九分餘山東十分足直隸如河南額手
天錫福(六解)近利三倍人持籌術愈精豫齊麥船至其價
將益平(七解)趁此微覺旱麥價亦微長收麥縦落價利可
如常享(八解)長價如降卑落價如登高農夫力所耕享利
由汝曺(九解)此事非一日法繩有所難化民乏良方摛詞
惟嗟歎(十解)
夏日養心殿齋居
祭重躬親每勖予深沉彤殿暑全祛雖然長夏渾忘夏
縦不遷居亦肅居(夏至致齋雖不御齋宫而儼恪之忱則與有事南郊之齋肅無異也)
風帶涼知雨所致他應霑愧此仍虚(早間微雨後風来頗涼知他處必有)
(渥霑甘㴻者而此地僅濡霂霂為之恧然)萬幾云暇忙猶在點勘新增四庫
書(時詞臣勘校永樂大典擇其可以刊行者按四庫先繕十數種以進足供幾餘檢閱)
微雨(四月三十日)
隂雲徹夜聚還散細雨侵晨落復停分寸不成亦奚益
踟躇以俟越無寧眀知麥穗秀而實其奈禾苖嫩且青
即得霈霑仍可救顒然延望立中庭
題至正條格
書云弼教在眀刑尚律何如尚六經條格居然觀至正
道齊未足示儀型每為左袒非公允(條格所載大率偏袒蒙古者居多如)
(試中漢科加一等注授服色獨不在禁限甚至因公經過去處令民間安設房舍應付粥飯則擾累實多又蒙)
(古毆打漢人不得還報及指立證見於所在官司陳訴違者嚴行斷罪而蒙古人犯法不得拷掠監收是徇私)
(而縦其妄行大失人心此在徧安一隅或可豈帝王宅中建極大公至正之道哉)祗可徧安乖
輯寧世祖有元開剏主孫謀貽厥失聰聽
詠龍泉窑椀
越器那能更見唐宋窑已自入珍藏八牋幾度傳秘製
片羽千秋輝吉光次定質堅無礙薄擬官色翠亦相方
銅箝口足耐摩玩益茗還宜點筆嘗
驟雨(五月朔日)
西北族雲起晩風驟雨來庭炎頓湔滌簷瀑已喧豗釦
砌易存水紗厨不染埃須臾夕陽露未渥惜徘徊
夏至日
北郊禮成述事
玉琯四時運赤雲五月臨應時修
大祀執禮秉微忱
六幕錫坤慶(朝配正位及設黃五位皆各幕)八成中(去聲)吕音黍田
方望澤曷惠企顒心
祭畢迴御園郊外攬農功即事
更衣就路凭輕輿為返園庭問
起居郊外匪遥十餘里田功便以閱何如
昨晩幸經陣雨滋惜哉風捲不多時綠苖已覺芃生意
繼澤殷希更普施
麥收將半衆農忙頗覺崇墉積圃場快雨仍思快晴好
為他顆粒未登倉
喜雨(五月初二日)
既雨誠喜雨曰時果是時禾苖全助長麥穗益增蕤潦
水地已積濃雲晩更垂
北郊蒙厚澤(是日致祭時默祈膏澤)感切寸心知
喜晴
緣禾亟盼雨因麥復思晴雨渥已滿志晴暄其愜情若
時豈可必恭已在持盈祈歲不知足然都為萬氓
題蕭楚春秋辨疑
直遌權臣(蔡京)退自怡著書胡(銓)趙(暘)奉為師宗經頗具
眀卓見異註不為遷就詞非史信哉超衆論亡詩作也
辨羣疑一王天下無他義三變周公豈逆知可惜代湮
多散佚允宜重錄表扶持瞠乎徒仰獲麟筆無暇方慚
下董帷
題木畫屏
會棋
巧匠試竒刻溪堂作會棋方圓含動靜勝負繋安危無
斧痕曲肖有神韵莫遺應嗤刀筆者此妙未能知
試茗
雲館邀閒客雨前試茗芽湘鑪雪融乳越椀月分華雅
是清供(平聲)具寧須竒品誇雕幾貴寓意淡泊以為嘉
古玉小壺
論代過(平聲)秦漢陳筵間(去聲)觶罇虚中廉不劌盎外即之
温絮斮終無濟土華尚有痕買春曾表聖典雅至今存
題董誥花卉冊
芍藥
鼠姑已是餞芳春翻影當階重寫真頓置漫嫌稱作婢
占先却見詠風人
&KR1616;醿
名傳雅客最風流超格精神通體柔莫怪邊傍多酒氣
淺紅暈頰早垂頭
梔子
瓣為玉白蕊金黃兜率成林護道場笑煞禪和稱佛卉
未知無色與無香
紫躑躅
花開二月映山榮何限奪朱寕獨卿最是玉驄過小步
也教躑躅不前行
淡竹葉
葉雖个个不亭亭更有花開兩瓣青品格由來多瑣碎
渭川那肯厠名聽
杜鵑
子規啼候放山葩一例虚名妬漫加底事襄陽吟未到
應緣憐鳥不憐花
木香
沉檀為馥雪為皚所惜惟應四月開設使當冬春際放
色香直可傲寒梅
蝴蝶
翩翾態度特風流踏馬蹄應為少留最是南華足佳趣
閒花也愛效莊周
夜合
色學萱花名學蓮(蓮朵見月而合見日而放)金英暎日燦纖妍漫訾
風過無香氣至理應知忌備全
翠雀
看若鶱飛不離(去聲)柯叢間葉裏自婆娑設詢種始何時
至應是當年獻趙陀
石竹
竹也如何作細花安名立字定誰差綠筠高覆似相顧
奚礙收來做一家
石榴
初作芳華後實垂一般朱色一般枝南薰風裏成因果
庶子家丞兩不知
金絲桃
五出黃花光爓朗西池移種向南榮千年結實須遼待
莫怨盤中無果擎
菖蒲
祁寒盛暑都無礙郤病延年信有竒却笑滑稽與為傳
讕稱曾仕魯公僖
蜀葵
戎蜀率因所自名(又名戎葵)雨過花重錦官城三軍一月望
三捷對此無端繾遠情
夜落金錢
花開正午謝正子色白者銀紅者金郭氏便教滿撒地
易名阿堵那縈心
夾竹桃
連昌宫裏兩般羅花葉何時聚一科王譜由來號竒品
却因盈斗落英多
晚香玉
嬴斯種自海西航(是花乃西洋種洋名土馝蠃斯康熙年間御賜今名)玉朵迎
階噴晩香深院曲牆月初上一時不辨若為光
荷花
水花多矣冠惟荷淨植亭亭暎碧波底事幀中纔一朵
世間君子得難多
蓼花
依汀體弱若臨空影入清溪水亦紅試看猗漪枝上下
分明有意引秋風
玉簪
盛鬋渾厭蹙金璣摘取搔頭露未晞本自漢宫傳故事
猶疑月下是耶非
山丹
不能與世共浮湛大壑長林託體深却似商顔朝漢闕
山人也具有丹心
金盞
色為金復形為盞四季開花曲砌間笑彼譜中註名者
魯共公論未曾閑
白蓮
已工六法為山水設色兹看作折枝殿以白蓮塵不染
家雞野鶩也當思(董誥學其父董邦逹為山水已能相肖兹復效鄒一桂沒骨花卉亦頗逼)
(真雖由其心靈手巧得無貽不愛家雞之誚乎因戱及之)
端陽日恭迎
皇太后御園遊賞即事
榴風麥日麗端陽率領孫曾迓
鳳航一雨承
歡舉將罷(向來端陽日或值祈雨即不陳水嬉節宴今年自四月中旬缺雨邇日盼望正殷節事幾)
(罷不舉適初二夜甘㴻應時渥霈喜洽農田因得恭迓聖母遊觀用博歡豫)
萬年為祝慶方長愛依
王母膝前樂底用仙人肘後方信宿
安輿奉啟駕(將以月之八日幸避暑山莊恭奉程以慈輦啟蹕途中仍依昨歲例肩輿緩冀)
(益臻泰安)
頥和避暑駐山莊
溪亭對雨
過午龍舟罷溪亭坐晚涼密雲起東北急雨落池塘傾
耳喧滂沛迷眸祗渺茫片時收陣脚麥候慶宜暘
題大金德運圖說(有序)
大金發祥於愛新水愛新者國語金也故建國即
以金為號乃因金色白遂欲從而尙之妄矣且五
德之運說本無稽縱如所言亦取其或生或尅議
者以宋為火德遼為水德大金當為金德夫宋雖
南遷正統自宜歸之宋至元而宋始亡遼金固未
可當正統也若夫商尙白周尙赤其見於經者亦
祗白牡騂剛之類各從其色至於上衣下裳元纁
相稱則三代同之而德運之論固未之前聞也自
漢儒始言五德迭王遂推三皇五帝各有所尙後
更流為䜟緯抑又惑之甚矣夫一代之興皆由積
德累仁豈在五行之生尅而服御所尙自當以黃
為正餘非所宜元明制度尙黃不侈陳五德之王
其義甚正夲朝因之足破漢魏以後之陋說因題
是編並闡而正之
德運相承雖有之繼
天立極豈因斯六經未見明文紀兩漢方傳家語辭不
出五行生尅術那關萬姓順違為即云正統當歸正亦
曰基仁乃永基八帝瑞符縦殊别一時色尙已參差(說者)
(謂五德之王各以相生為序而所尚之色即從其所王之德如伏羲木德神農火德黃帝土德少皥金德顓頊)
(水德帝嚳木德帝堯火德虞舜土德皆以次遞嬗而色之所尚惟黃帝尚黃與德相合若羲農少皥皆不言色)
(顓頊尚赤帝堯尚白用其所勝之色帝嚳尚黑用所由生虞舜尚赤用其所生則又理之所不可通者也)
宅中圖大土應守表衆居尊黃實宜(土為中央正位黃為中央正色王者)
(居中立極自當以黃為貴豈他色之所得尚哉)朝夕惕乾惟益勵休詳䜟緯底
須竒勝朝未議國朝述足破千秋萬古疑
詠周百獸豆
範銅復疏刻製出旊人為崇縱非盈尺虛誠可貯粢雷
紋異縈繆獸像辨然疑黯湛土革蔚穆淳古色披薦先
宗廟列養老惠恩施緬想土鉶啜爾時寧有兹
題趙孟頫摹黃庭經並寫羲之換鵝圖冊
山隂道士去何方寫貎摹書兩擅長逸少形標有神聚
子昂腕裏以䈥藏寸田尺宅期無欲幽闕命門斯受慶
(二語櫽括黃庭)却笑鷗波拈筆際不知誰是作随倡(冊後孟頫自識云予)
(内人得古搨黃庭經請予作圖復臨一過故戲及之)
仲夏玉泉山
朝爽迎人襟袖間步輿近指玉泉山仲春偶至兹仲夏
有暇何曾真有閒雨後琴聲壯雪竇風前盖影闢雲關
峯尖鴈塔簮針穎暢好乘涼事一攀
清音齋
一水門前帶層巒齋後圍不教塵可到總以静為機寺
影開白道鐘聲落翠微無過緣綴景非為叩禪扉
寫琴廊
北峯前度未曾遊縵轉斜廊進步由忽訝何人彈綠綺
俯看始悟寫泉流
創得齋
東沼近堪俯北山由此登無妨且留憩適覺惬吟憑蟬
試青林密魚沈綠水澄今年實初至云得創還應
飛雲㟪口號
曉雲猶覺戀山尖飛去從教莫滯淹昨雨繼霑弗雨好
(是日為夏甲子農占忌兩恐成霪也)何時何處忘農占
近青閣
遥見玉峯青有閣知築底坐閣試開窗峯青却在裏孰
遠復孰近非彼亦非此拂風響自清過雨色如洗菁蔥
蔚若雲誰是其間士
書畫舫
將欲登北峯峯下亦浸(去聲)沼築室沼之裔如舫泛波渺
雖名曰書畫非因學米老山水趣無盡卷幀蹟有了還
欲笑顛翁此意殊未曉
憩雲齋
捨舫而登齋齋未半山際危棧已屴崱密林更虧蔽巖
室纔幾間稱樸不稱麗英英寫楹出忽聚忽開霽斯景
固恒有誰識其精粹攀陟有底忙况是来經歲僕伇且
停休吾與雲共憩
石衙亭
插笏竒峯儼立衙森遮一徑入㟏岈不教容易到佛境
豈是荒唐學宋家
楞伽洞
進步漸覺高縱望益因遠稻穎蔚低町黍苖芃平阪前
朝一雨廻菁蔥是即法糧資鹿苑峯腰牝洞為楞伽依
稀馥郁霏天花跏趺調御寫山石弗離半座演三車直
疑移置師子國不然畫出盧氏家色見聲求總邪道此
語仍聞諸釋迦
題崇靄軒
東升就西降山腹闢書軒駐步聊云憩觸懷皆足言花
茵香有韻松籟静無喧流靄坌檐梠真教手可捫
詠素堂
花色都因過雨淨松聲不礙拂風翻既云素矣如何詠
自笑拈毫是躗言
倚晴樓
山北片刻遊例由山南返一嶺不甚高落西走蜿蜒過
是復就平山樓依翠巘倚晴舊所名時暘光入宛來此
雖已頻憂喜亦屢轉旱時憂晴酷霖際喜晴善斯番憂
未久兹來喜則亶雖曰差心慰仍然戒志滿
掛瀑簷
偏幡飛瀑掛簷端盈耳悠揚滿志寒昨在香山碧雲寺
一泓足底近憑看(自碧雲寺疏泉於墻脊甃渠引注至此下掛成瀑)
涵漪齋
湖水到階前開窗挹碧漣清涼拂襟䄂空闊入雲天乘
興而來耳無耽合返焉新蓮纔數朵照浦似欣然
出牐牆至影湖樓
木蘭六枻候池邊耐可空澄一漾船詎是乘涼攬煙渚
却緣過雨閱溪田
牐口憑高下放舟迅驅馳峻阪相侔臨清安福艫之迅
較此還贏十倍遒
湖樓宛在鏡中央妙會山光與水光數首清吟時八刻
玉河適可命歸航
題宋仁宗洪範政鑒
天運五行人五事失修類應自分明致休豈外常存敬
弭咎由來在未萌蔡註旨哉去膠固(箕子陣疇由五行以及五事推而至)
(於嚮用五福威用六極而皇極之建尤為一篇要旨盖本天道以騐之君身惟當修而用之禹之地平天成即)
(其能敬五事以建極其理平正無竒所以為治天下之大法自劉向作五行傳分配類應各舉其事以實之後)
(世宗其說專以之覘察禨祥失洪範之本義矣惟蔡氏集註謂休咎之應乃自然之理必曰某事得則某休徵)
(應某事失則某咎徵應斯亦膠固不通而不足語造化之妙其論甚醇可以破羣疑而訂經訓是編標曰政鑒)
(雖不能離向歆窠臼然仁宗以敬天修己耳之誠見之為惻怛之心忠厚之政實可法)箕書備矣示
平成昭陵惕鑒政忠厚言行相符仁則誠
詠和闐玉桃花韘
假藉南康嶺(見南康記)依稀婆澹枝(見六帖)沙磨成韘美土浸
作花蕤連中(去聲)非予昔(曩時習射發必貫的屡易小鵠亦應手疊中壬午癸未間以臂)
(病稍弗如志演肄遂疎然行圍較獵時借馬力磬控如常至今不失持滿應弦之節也)圓規徒爾
為幸猶馬上可庾句暎鞭垂(庾信詩桃花顔色好如馬)
恭奉
皇太后啟程駐蹕避暑山莊作
高齡避暑塞園清選吉平明發蹕旌五日節剛三日過
今年程按去年行野芃雲綠緣逢雨場積墉黃正喜晴
陌柳吹風迎面爽較贏秋熱惬輿情
過清河橋五首
曉涼解阜拂薰風依舊石橋策玉驄弗以年增就輿逸
大都身先(去聲)始吾躬
熟者來牟茂者禾觀農真不負斯過雖然仍慮西成遠
此後雨暘知若何
馬首迎涼北且東耕無隙壤總芃芃地方大吏接衢右
為稼生欣爾我同
綠野恐防蹂躪人分投彈壓簡旗臣(每當廵幸時青苖在地恐傔從或致)
(踐踏特𣲖八旗大臣稽管彈壓今歲啟鑾幸熱河較常年更早黍禾茂蔚盈疇復勑倍勤董察)奉行故
事虞無實申令還教勖以頻
停蹕氊廬張廿里下鞍憩衆小徘徊僕臣遂以輕輿進
不挋較前略愧哉
過白河
異漲經前歲早過例去年浮橋横壓岸野水細循川變
幻有如此憑觀一灑然逢迎多老幼為爾緩鳴鞭
密雲縣行宫晚坐
邇日本不炎傍晚尤覺爽延爽坐堂廉庭樹佈隂廣北
山吐密雲時密時開朗左近地頗乾為殷望澤想所遇
廑農功一刻敢心放
曉涼
行路夏宜早程途不覺長本圖兼趁爽誰謂更逢涼昨
晚隂東北遥山雨霈霶想因巖颯遞到彼定知詳
過穆家峪即事四首
穆家峪北細流河草囤支橋謂費多却憶前秋泛異漲
徘徊河畔未能過
前朝雨勢較南稀禾黍雖苖芃亦微再霈優霖方助長
眼看稚綠嬾鞭揮
籌農逐處為心縈在此仍因望雨怦却有願晴云利旅
最難齊者是人情
氣候南暄漸北寒行看麥穗尙青攅晴資熟麥雨資黍
措念一時竟兩難
過九松山作歌
九松山松多難數曰九數典不忘祖北來入山已兩日
此實前旌領衆伍權輿九者知何年細思其義羲經詮
松既盤龍龍為九木之象亦松應乾機路盤旋過山右
平川禾黍綠潤畆問知昨夜陣雨霑一嶺之隔殊前後
麥猶未割穗半青既雨於此實宜晴廑農随地祝時若
嗟我何曾有定情
遥亭行宫對月
晩榭坐乘涼庭槐露月光過弦漸朗魄待望欲盈匡翠
巘四鄰静碧天永夜良蘭舟宛可載消息遞山莊
出古北口作
巖城高下踞崔嵬讓水平川百丈開(古北口城墻舊本緣山跨水為之庚)
(寅夏潮河驟漲牆當水衝者俱圮隨發帑繕完辛邜秋河復漲水上墻復圮因思墻值河溜勢難與水相争與)
(其随葺随隤徒勞工作毋寧讓地於水以避其衝且今中外一家更無藉此繚垣為限命於墻缺處結築瞭樓)
(以備形勢水面不復遮堵任其暢流為經久策)古季防秋真足鄙清時避暑更
誰猜課官月出非遼遠(文武月選官及外省應行陞調人員自駐蹕熱河後令吏兵二)
(部堂官每月輪值一人帶至行在引見以免其在京久候)衛士番更聽往迴(侍衛及護軍等)
(令其前後分班番值俾得休息)曰此雄關關詎此伊犂外戶靖邊埃
口外
口外山田好例贏口内多巒高饒露氣谷廓洩溪河黃
淡未收麥綠濃正茂禾西成候猶遠奢望戒言過
熱
大嶺界南北南暄北實涼千古理不易然斯言其常今
朝出古北午熱騰炎暘轉覺酷關内兹理殊難詳尋思
亦有由時方九夏長昨近關内雨巖颸爽自償雨晴曝
烈曦致歊候所當初非涼與暄倒施南北方試問後行
者熱應較此彊却喜駐蹕早人息馬䣃繮行宫更深静
延爽味縹緗南榮來薰風解阜懷明良
常山峪行宫晩坐納涼
巖館西峯隂上早滿庭喬樹發輕颸何曾關外熱關内
畢竟候常非候移有暇拈毫還摘句乘涼橅古亦臨池
晩來西北油雲佈滌暑惟時雨正宜
過葦峪嶺
塞外地勢殊山多平原少一嶺界兩溪縈繆相環抱土
人刀而耕高低徧巖表美惡雖非齊亦自足温飽葦峪
兹過嶺沿路農功考頗覺遜迤南春膏知霑小近乃陣
雨作稚禾始有秒為(去聲)之復望霖曷惠心默禱羽林却
喜晴云弗致行潦明當至山莊雨不為遲好我意汝豈
知汝私我亦曉
至喀喇河屯行宫作
葦峪落川平吉總按轡行麥原方逮穫黍阪始看萌野
老田間問近藩路左迎止之畢來覲(前經諭令外藩王公等均於七月杪)
(至山莊兹喀爾沁王喇特納錫苐巴林王巴圖喀爾沁貝子瑚圖凌阿敖漢公羅卜藏錫喇布等以部落較近)
(仍來此迎謁其親上之誠有足嘉者因令其至山莊後即回俟期再來集扈圍)親上足嘉誠
灤江
今歲灤江水甚微誠以入夏缺雨故深處不過三四寸
淺者或致沙嘴露河陽原有别墅在小舟牽拽乃可渡
前日西北雲容重情知當得山雨遇果然千峽落暴漲
衝橋適值狂波怒漲過仍此成淺川其涸立待言可悟
其涸立待言可悟故吾不取不虞譽
灤陽别墅
灤江雖淺小舟通别墅隂濃綠樹中一歲一來寧可負
此時此趣正無窮座披芸簡渾忘夏窗近松釵最受風
舊詠新題周四壁不同同處却相同
夜雨(五月十三日)
左近山田旱勤農望澤憂巖齋欹枕聽夜雨落簷流頓
覺窗寒颯全欣塞暑收明朝行閱稼轉見綠如油
雨中乘輿過廣仁嶺
雲幕山頭雨復施路經横嶺引閒思身先策馬恒劼昔
年長(上聲)乘輿亦順時(曩時行幸山莊啓蹕日即乘馬至廻鑾始間棄輿然遇天雨及過嶺)
(則仍乘馬兹春秋已逾六旬兩中嶺路泥滑因乘輿以過非尚逸而惡勞順時慎養之道宜如是也)瀑響
千巖奔渒&KR0008;煙迷萬樹幻離竒僕臣䟦涉胥勤職行賞
旌勞例有之
五月十四日至避暑山莊作
山莊駐蹕每移前(今年夏至在五月初二日以閏在至前故較昨歲早二十日北郊禮)
(成即涓吉啟蹕亦較上年早半月餘)
夏凊都因
頥大年
方澤祭過撰良日三更節先(去聲)避炎天(五月二十二日初伏今日尚在)
(伏前七日向年皇太后緩程安行計十八日至山莊亦尙未入伏七月起程率在伏中未免婪暑猶熾)
後程緩進期安逸此日先臨撫市鄽煙火萬家仰
昔詠(聚民皇祖御製山莊三十六景詩有生理農桑事至萬家又有萬家烟火隨民便之句今休養)
(生息閱六十餘年井里緐盛更數倍於昔矣)㿽勤恬養勵乾乾
永佑寺瞻禮
神御敬成長句
大田膏雨喜優霑至止山莊景倍添
永佑拜参攄悃愫
重樓傑峙聳清嚴承
先示後惟存敬保泰持盈在守謙默祝
慈寕
錫康徤年年歡慶奉
來瞻
晴
好雨連昨夜快晴欣午前徂雲千里淨酷熱一時湔翠
色濯明樹清聲助暗泉心閒那閒得軍報問金川
寫心精舍得句
永佑寺中此精舍瞻拜禮畢恒憩臨愾如聞悲僾如見
顯以昔愧承以今空空色祗山月照謖謖庭遞松風吟
把筆不知何所道付之風月寫予心
碧峯寺
梵宇門常對碧峯堂堂蓮座現金容焚修不藉僧雛濫
苑戶六時自撞鐘
味甘書屋
汲泉茗煮武夷尖口為(去聲)生津心為恬却笑回甘蘇氏
帖還稱崖蜜十分甜
題叢碧樓
寺後書樓萬碧叢登樓縦目四鄰通乘桴乍可喻浮海
掛布何妨便趁風伯仲底須頻較綠艷穠端識絶勝(平聲)
紅壁黏舊作如昨日電影流光想像中
秀起堂
四圍山色鬱蒼蒼秀起中央迥築堂今歲喜纔今日到
昔題多共昔年忘峯姿樹態張圖畫目擊心存伴縹緗
習習巖風拂檐梠襟披夏五頓生涼
振藻樓口號
山葉山花各綺思因時發那冀人知是為振藻還韜藻
不啻風雲月露詞
招涼榭
仙莊稱避暑水榭更招涼雲巘列峭蒨烟波鋪渺茫砌
芳動輕籟阪樹遠斜陽妙趣非言會忘言趣越長
知魚磯
石磯臨碧沼即景號知魚不擬風生浪常看月入虛躍
潛隨適耳綱釣總忘諸恒此開蘭舫塞湖載望舒
塞湖載月之作
璇霄既歛雲曜靈亦俄景我適至山莊月當幾望頃斯
地復斯時不可孤不領蘭舟待南磯銀蟾上東嶺載以
泛澄瀛如遊廣寒境四山收暮色一輪漾波影寥朗無
纖翳詄蕩有餘静騁望目為寒託興意因永是宜屏粗
心次苐敲吟綆
載月四詠
錘峯月
晩舂雲縷𣪚天涯早擎(去聲)東峯未夜時軒鏡例當欠黍
秒(時五月十四日)澷教唐突議鑪錘
薰風月
南來風朗拂涼微聲處依稀絃五揮心仰重華歌觧阜
便因玩景勵宵衣
塞湖月
沙縈石絡源來淺岸轉舟行牐貯深千載塞湖千載月
一時幽興一時吟
松嶺月
小遊適可命維舟雲館言歸嶺上頭松際流光勝秉燭
恰同謝客復登樓
題夏休周禮井田譜
仁政必由經界始井田榖禄率因平雖然今古特殊異
設也閭閻多變更誰肯忘私畢公事難稱均地限民名
(井田之法見於周禮特詳然宜古而不宜於今亦由時會之遞變春秋以還已不能盡循其舊况自商鞅變法)
(之後乎漢武時去周未遠而董仲舒限民名田之議尚不能行北魏孝武均田之令更無論矣盖八家同養公)
(田通力合作在當時相習而安自為良法美意迨阡陌既開人私其産富者兼并貧無寸壤苟欲仿授田遺制)
(必將奪富者之所有以與貧者勢必至于争攘凌逼欲均民而適以擾民王道固當如是耶嘗以為欲復井田)
(或乘大亂之後制度初定庶可因以均齊畫一若當承平日久生齒盛而田野治斷無可改弦更張之理夏休此書)
(亦泥古而不通於今徒為紙上空談則可設取而行之不至如王安石之變壊成法不止然則雎麟官禮之意豈易)
(言哉)斯之未信關雎意周禮周官敢漫行
御製詩四集卷十四
