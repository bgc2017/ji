御製詩餘集卷十八
古今體三十一首(戊午二)
賦得春雨如膏(得訛字八韻試翰詹題)
一字兼雙韻其呼不可訛(膏字兼平聲去聲兩音一在四豪韻一在二十號韻意義)
(各殊其讀平聲者如易經之雉膏不食史記之豨膏棘軸是也其讀去聲者如詩經之芃芃黍苗隂雨膏之及)
(羔裘如膏皆叶去聲韻是也字典載凡脂膏之膏讀平聲用以潤物曰膏則讀去聲是春雨如膏義取潤物自)
(應讀作去聲且與詩經韻恊近日詞家扵此字平仄多未詳考特正其訛)膏(去聲)膏(平聲)書豈易
平仄意殊佗覃矣今春幸霑哉兩度和(今春自二月以来扵初六日十)
(五日連得雨澤各有三寸許土脈滋潤較之往歲為優)飄蕭下泉溉慶忭陜亭歌
(用蘇東坡喜雨亭事)渥透麥苗發濕凝柳線娑大田胥可種遠省
并堪哦(近日畿輔及河南山西安徽浙江江蘇陜西等省俱經奏報&KR0584;澤均霑並有詩紀事)既慰
亦生惕戒盈仍望多獨存不足慮捷信竟如何
上巳日陜西巡撫秦承恩奏報總兵王文雄在盩
厔縣殺賊得勝情形詩以誌慰
雖曰春深春未深貯寒韶景正宜吟(今年節令較早入春以後氣候猶寒)
(兹值上已之辰連日晴霽暄暖怡人景物始宜吟眺)淡紅似勝艷紅意淺綠如懷
濃綠心恰值捷書至盩厔(昨據秦承恩奏李全等一股賊匪由川省竄至陜境盩厔)
(縣界經該撫同總兵王文雄在焦家鎮地方殺賊數百名賊匪向西奔逸即帶兵跟蹤追𠞰兹復據奏扵二月)
(二十六日行至圪子村地方賊衆萬餘人蜂擁而至王文雄等分兵兩翼迎擊賊勢稍退旋復恃其人衆分作)
(十數股將官兵四面裹住王文雄親督兵弁等排成圓陣面皆向外隨賊所到迎擊殲賊甚多賊見官兵屢撲)
(不動又率馬賊一千餘名衝突王文雄派令籐牌兵六十名奮躍而出賊馬一見籐牌驚顧奔竄賊衆落馬自)
(相踐踏者甚多官兵奮勇赶上殲賊千餘賊衆登時潰敗追至里許又有一股賊匪從樹林突出我兵奮怒直)
(前大加殱戮賊始紛紛四竄此次打仗兵勇不滿三千當賊數倍之衆自卯至酉鏖戰五次殱賊二千餘人生)
(擒一百餘人奪獲騾馬刀矛無算等語王文雄以少擊衆殱斃多賊實屬可嘉昨已將該鎮賞給提督銜兹連)
(次克捷因即擢為固原提督以示奬勵佇盼擒獲賊首李全等喜音踵至再加茂賞)遠勝文賦詡
華林(庾信三月三日華林園馬射賦僅屬詞人鋪張揚厲之詞兹披覽捷章恰值重三佳節即事成吟實)
(遠勝扵彼矣)李全賊首如生獲即日飛章待凱音
穀雨日詣玉泉山
龍神祠祈雨有作(三月初五日)
春仲再逢霖竟霑六寸任(仲春六日及望日一旬之内兩沐甘膏接潤已及六寸實)
(較往歲春澤為優此後兩旬連值晴霽未免略覺望雨因扵榖雨日虔詣玉泉山祈禱以冀即邀靈貺)晴
將兩旬逮重展一心忱敢詡
天恩厚惟憂農務深良辰值雨穀祈
佑不遑欽
倚晴樓不登之作
春祈得雪繼得雨
天佑
神庥錫惠歌(昨年秋雨透足惟冬雪未獲優霑入春以後盼望綦切曾扵孟春下旬親詣玉泉山)
(祈禱即時雪花飄灑嗣扵二月内得雨兩次土脈極為滋潤此實仰叨鴻佑垂庥欣感交至)十日
期斯已過兩(自仲春初六暨十五日兩次春膏叠沛恰符十日之期不獨麥苗藉資培養即大田)
(亦可陸續播種兹晴霽已越兩旬更冀時霖霑渥繼叶農祥)三農候迫望霑多節當
雨穀心尤切麥及耕禾澤祝和舟泛木蘭趁歸暇樓名
因厭不登過(樓額倚晴原寓喜晴之意兹當久霽望霖未免睹樓名而生厭因過而弗登)
穀雨日作用澄虚榭仲春詩韻
仲春兩度雨曾吟(二月初六日十五日兩次各得雨三寸許並紀以詩兹屆穀雨晴逾半月)
(若扵日内續霈甘膏扵農事更有裨益)穀雨暮春仍企襟延久越教急渴
捷(時尚未聞捷音之至)叩
天雨榖鑒深心
微雨(三月初七日)
竭誠祈澤
玉泉迴
恩霔剛霏幾點纔未格
優膏惟自訟傍人徒詡潤輕埃
山東巡撫伊江阿奏報雨澤應時詩以誌慰
仲春好雨闕山東(仲春以来京師得雨兩次畿輔各屬及河南山西陜西江蘇安徽浙江俱)
(奏報得雨惟山東尚未奏到每殷企望)迤北方覃六寸同誰識因循此覺
暵(京師前月初六及十五日兩次所得之雨接潤已及六寸至為優渥此後兩旬俱值晴霽目下穀雨已過)
(未免復覺望霖矣)却欣披閱彼占豐(伊江阿奏山東沿河一帶州縣於二月十四五等日)
(業經得雨濟南省城於二月二十一二等日得雨三寸所屬各州縣同日亦得雨二三四寸不等并據東昌泰)
(安武定兖州沂州登州莱州七府臨清一州先後禀報二月十五六及二十一二等日各得雨一二三寸不等)
(通省普被甘膏不特二麥榮暢即大田亦可乘時播種等語覽奏實堪欣慰)如霑月裏或無
碍(京師自前月兩沐春膏地土本為滋潤若於此月内再得透雨於農務並無遲誤)益切胸中
渴望充自咎讀書未深造前番心滿致斯忡
詣
黑龍潭祈雨再用丙辰詩韻(三月十一日)
天恩仲兩覃所以未祈
潭(今年二月初六及十五日兩次得雨共有六寸許土膏滋潤二麥皆長發青葱即大田亦俱陸續播種是)
(以未曾詣潭祈禱)滿念弗請
澤(自前月得雨兩次方謂今歲春澤較往歲為優可無祈雨之事未免略覺意滿乃自二月望後晴霽已逾)
(兩旬現在節過穀雨距立夏不遠農田正資渥澤因率子皇帝詣潭虔禱以冀甘霖速霈)重来實
抱慙年高八十八步怯三(去聲)登三(從前詣平潭祈雨扵潭下地降輿步)
(行登階三成每成約數十級始至碑龍神殿逮八旬以来稍節拾級之勞乘輕輿陟磴至亭處降輿詣殿)
(行禮僅升階十餘級今余年躋望九尚欲循舊例步登勉陟殿階一成覺筋力未逮始易以輕輿然至殿)
(行禮仍步行登階叩禱以昭虔敬)虔籲
施如霈渥滋熟尚堪(今年仲春得雨本渥現雖晴逾兩旬地土尚未至乾燥若能即施)
(靈貺早霈醲膏仍可冀望有年)責躬心越愧企
惠歲頻諳(予自授政以後扵雨暘歲事仍刻縈宵旰計丙辰至今連歲俱詣潭祈雨不敢稍自暇)
(逸一念懇誠庶幾仰邀神鑒)九叩抒誠懇庶幾即
霔甘
詣
廣潤祠祈雨疊乙卯詩韻(三月十三日)
渥澤仲春兩次叨(今春二月初六及十五日兩次得雨共六寸許極為優渥此後晴霽將及)
(一月立夏已近正農田望澤之時前已躬詣黑龍潭祈雨兹復詣祠虔禱以冀即邀)(玉泉山&KR0584;澤)
芃生二麥尺論高不期逮月多晴煦合此應時祈
&KR0584;膏五穀本来賴
天佑一心惟是念民勞雖曾霢霂未霑足(穀雨日初詣玉泉山祈)
(雨是日午間微飄雨點旋復晴霽未為霑足兹又隔數日尚未霈優膏彌增企望)虔叩優霖惕
染毫
鑑遠堂得句(在祠廣潤旁)
乙卯曾斯披捷音(乙卯四月間詣適廣潤祠祈雨後莅茲堂傳餐視事接福康安和琳奏)
(報官兵征𠞰逆苗攻克蘭草坪後直抵榔木陀用竒兵搗其巢穴分兵五路乘夜齊進分撲賊卡冒雨争先斃)
(賊無算遂將黃瓜寨攻克搶佔山梁焚燒賊寨五十六處賊勢大戲曾有誌事之作書懸此堂壁間今早詣)
(祠祈雨後仍至斯堂視事面諭軍機大臣等前歲曾在此披閱捷章或今日亦有喜音馳到庶慰企懷辰刻回)
(至御園而德楞泰奏報殱滅楚匪首逆齊王氏姚之富六百里加緊之摺果至)溪窗虚俯遠開
襟不無望幸今如昔果接飛章報勝吟
是日憩坐之際適接德楞泰奏言齊王氏姚之富大
股賊匪由陜省山陽石河舖一帶東竄先經派令賽
沖阿温春等分帶官兵在高埧店漫川關堵截明亮
德楞泰督兵由黃隴舖寬坪等處兜𠞰賊匪分三路
竄逸德楞泰明亮等亦分三路並進賊衆排列左右
兩山分投抗拒我兵搶上山梁奮勇擊殺殱斃千餘
賊匪力不能支紛紛逃竄德楞泰明亮等乘勝追擊
賊匪復分兩股欲竄往東北俱被官兵截殺折回向
西南甘溝一路逃遁該處路通楚北鄖西地界官兵
晝夜追擊一百七十餘里殺賊二千有餘賊勢披靡
惟首逆尚在逃竄德楞泰明亮等帶領滿漢屯土官
兵由鄖西縣之上津堡一帶兜𠞰隨𠞰隨進逼至三
岔河地方擒獲賊犯詢知齊王氏姚之富俱在左首
山梁德楞泰明亮賽沖阿阿哈保温春達音泰阿穆
勒塔德寧等督率奮勇官兵將山梁四面圍住逆匪
等猶滚石放鎗抵死抗拒官兵一湧直上齊王氏姚
之富二犯逃至險峻處所棄馬奔越吉林黑龍江官
兵亦皆下馬同步兵上緊擒拏齊王氏率婦女十餘
人投墮陡崖姚之富亦向懸崖跳落官兵飛馳擒捕
姚之富已經跌斃齊王氏尚存餘喘均即臠割斬梟
傳首示衆並擒斬大小頭目二十四名殱斃夥黨三
千餘名又於山梁溝内搜捕𠞰殺四千餘名生擒者
一千餘名此三月初六日事也楚匪滋事以来蔓延
日久皆由齊王氏姚之富二犯首先集衆焚劫到處
逼脅良民抵拒官軍實為禍首罪魁今同日殱除雖
未得生擒解京而首逆俱經伏法餘匪實已喪膽亡
魂此時陜境之賊惟高均德與李全張添文兩股奔
竄稽誅經德楞泰等帶領勝兵及額勒登保秦承恩
王文雄等分路兜捕不日即可擒渠蕆事其在川境
者如徐添德王三槐冉文儔羅其清諸首逆自皆聞
風震慴尅日亦可成擒𠞰捕教匪大功已不啻過半
矣披閱捷章因成是什并詳識如右
微雨(三月十九日)
祠詣五朝忽又過(自十三日躬詣隂廣潤祠祈雨至今已隔五日早間雲濃布辰刻密霏)
(雨點方冀可邀渥霔乃未久旋復晴霽入土僅一寸有餘益深企望)曉霏一寸那稱甘農
功有待益斯企格意未昭祗自慙禁土之言期節盡(世俗)
(占騐以土王用事之辰稀逢雨澤盖土能尅水理或有之今春二月間得雨二次三月初二日土王用事以後)
(屢遇隂雲作雨輒被風散去兹穀雨節盡將過禁土之期適今早獲有微雨是占騐之言不無可信明日節交)
(立夏庶冀甘霖大霈渥被恩膏縈盼尤切)計辰以近望
恩覃明朝立夏庶幾雨語切無倫愧有談
喜雨(三月二十日)
土王(去聲)剛過入祝融靈哉時&KR0584;霈
天工(禁土之說雖係世俗占騐常談乃自三月初二日土王用事以後旬餘未霈時霖昨穀雨節盡即得)
(微雨寸許今日立夏甫過土王之期遂自卯至申醲膏渥被近遠均霑洵堪志慰)油然雲作沛
然雨踰尺雖殊逮尺同弗疾非徐垂&KR0034;霎無聲有色潤
鴻濛
佑民資穡靡不利虔感夔夔益敕躬
題和闐玉筆筒
裘鍾(晉王獻之有斑竹筆筒號裘鍾世無其匹見致虚閣雜俎)兹琢玉為都四十年
前此物無(自乾隆二十五年平定回部後和闐為我屬國歲時貢玉與内地任土作貢無異四十年)
(來精璆充牣鐫琢滋多前此未之有也)黷武或當差免議崇文實可伴清
娱彼疆豈乏章書用斯代幸傳今古謨歲貢視常非異
事十千堪笑詡珊瑚(宋錢惟演有珊瑚筆格平生愛惜子弟竊之惟演榜以十千購之子)
(弟佯為求得以獻即欣然以十千與之一歲率六七如此語見歐陽修歸田錄然彼特以罕見珍兹和闐貢玉)
(源源而至殊方珍産視以為常較彼之斤斤寳貴真不值一噱也)
國家威德覃敷無遠弗屆外藩屬國歲時進至表章
率用其國文字譯書以獻各國之書體不必同而同
我聲教斯誠一統無外之規也我朝國書增損蒙古
書而成書寫自左方直下成行而右漢書則自右而
左朝鮮安南琉球諸國皆用漢書西番天竺緬甸暹
羅南掌西洋俄羅斯廓爾喀苗疆皆各有書横行自
左而右惟回部及蘇禄國書横行自右而左夫疆域
既殊風土亦異各國常用之書相沿已久各從其便
正如五方言語嗜欲之不同所謂修其教不易其俗
齊其政不易其宜也偶題和闐玉筆筒因及回疆文
字復思今日溥天率土各國之書繁夥而統於一尊
視古所稱書同文者不啻過之爰即文房題詠觸類
引申益凛持盈保泰之念非曰貴遠物詡珍異也并
識
湖南巡撫姜晟廣東巡撫陳大文雲南巡撫江蘭
各奏報雨澤情形詩以誌慰
北省春膏(平聲)大率遍(今歲春膏優渥京師及畿輔各屬扵二三月叠次得雨其近北之山)
(東山西河南等省俱陸續奏報雨澤均霑扵農田大有裨益)江南兩浙膏(去聲)多週(南省)
(如江蘇安徽浙江等省亦俱奏報得雨周遍)湖隂渥接湖陽澤(姜晟奏湖南省自正月以)
(來雨雪頻施遠近各屬以及三廳苗疆一律霑足二麥暢茂可卜有敗楚北各屬亦俱同時被澤)粤左
霑知粤右優(陳大文奏廣東省二月内據各屬稟報先後得雨三四次至五六次不等高下田畝)
(均各深透兼有蓄水早稲新秧出土暢發青葱粤西境壤毗連情形亦復相同)兹悉滇疆雨暘
若(江蘭奏雲南省二月初一初三等日省城及開化邱北一帶連遇甘膏極為優渥南方節候較早不特春)
(花藉資茂實而秧田亦可及時播種其迤南迤西各屬俱經稟報得雨等語披覽各省奏牘膏雨應時為之增)
(慰)惟廑川界革兵收(川省𠞰辦教匪兩載有餘雖屢經殱斃多賊而首逆尚未就擒現據)
(勒保奏扵黑馬山殺賊得勝擬將各股之賊逼向一路設法攻圍蕆功自當不遠且楚北起事之首逆齊王氏姚之)
(富二犯近經德楞泰明亮等扵陜境合力殱除遠近賊黨聞之自必紛紛瓦解其各路奔竄首犯如李全高均德阮)
(正通張漢潮劉成棟及川省首逆徐添德王三槐冉文儔羅其清陳崇德等諒可次第就擒盼望捷音刻縈宵旰)
二兇已獲餘兇蹙晝夜渴觀露布投
詠漢玉羊
卷卧疑猶聲哶聞土中曾住却非羵(漢玉色之帶紅碧者因在土中年久土與)
(血相漬凝結而成知其為千餘年物也家語季桓子穿井獲如土缶其中有羊焉使問之仲尼對曰土之怪曰羵羊)
(此玉琢作羊形故戲以為喻)如詢閱世經久近考牧應同卜式羣
山東巡撫伊江阿奏報續得雨澤詩以誌慰
山東報澤前曾閱兹續陳来遍且優奚啻麥麰可飽夏更
占禾黍並登秋(前據伊江阿奏東省扵二月十五六及二十一二等日雨澤優霑兹復據奏濟南省)
(城三月十八十九兩日得雨四寸所屬州縣並東昌泰安兖州曹州濟寧各府州属俱扵三月十七八九二十等日)
(得雨二三四五寸不等二麥大田叠獲甘膏洵可預占豐稔)食資衣足民應樂富既教
加我所求正值披章方寸慰符欣十日霈甘酬(三月十九二十等日)
(得雨之處甚廣京師及畿輔各屬同時獲霑㴻澤至為優渥兹東省報雨之摺復扵三十日遞到而昨夜京師又得)
(雨寸許距前此大霈之後甫及一旬足資接潤恰符十日之占披覽奏章倍深欣慰)
喜雨(四月初二日)
十雨之期恰翼三(自三月二十日立夏得有㴻雨近遠均霑極為深透距今甫過一旬連日隂雲)
(間作每有陣雨飄灑未成分寸兹於初二日濃隂密布霏微竟日時止時作疎密相間入土酣足以十日之期計之)
(恰及旬有三日似此甘膏接潤實較近年為優良深慶慰)容容雲布復東南雖云近景
農非誤惟是先憂澤望覃(今春二三月間頻獲雨澤二麥青葱已將吐穗大田亦早播種)
(齊全發榮滋長日来農田並未覺望雨而予産念雨暘每先時殷盻兹孟夏之初復叠霑優澤藉可稍抒企望)晨
以達宵時間(去聲)斷疎而復密恣沈酣二兇獲已踰多日企
捷踵来愁不堪(前月十三日自奏廣潤祠祈雨回至御園恰值德楞泰等殲除楚賊首逆齊王氏)
(姚之富二犯報至此後雖屢據奏報殺賊多名軍威益振賊勢已極窮蹙而奔竄陜境之首犯李全高均德阮)
(正通等尚未就擒日增懸望計前次捷報至今已將屆兩旬想賊匪敗竄之餘自可尅期擒獲兹望雨之懷稍)
(慰惟切企捷音踵至先將陜境肅清再移師赴川協𠞰將各路賊首以次殄平宵旰縈懷倍難自釋爾)
夜雨朝晴
邇来夜雨每朝晴(今年春雨應時三月二十日立夏復得透雨此後頻獲甘膏四月初二日)
(隂雨綿密約有四寸嗣扵初四日寅刻雨至卯刻止十二日酉刻雨至次日子刻止十三日戌刻雨至亥刻止)
(連次夜雨朝晴實為占豐佳兆現在麥田結穗者顆粒漸皆飽滿大田亦長發茂盛望歲之懷為之稍慰)麥
穗增腴黍怒生祇以平邪𠞰將盡(前據德楞泰等奏殲除陜境竄匪首逆齊)
(王氏姚之富二犯尚有高均德李全阮正通等未就擒獲節據宜綿秦承恩等奏報高均德一股經德楞泰明)
(亮統兵由秦嶺一帶截𠞰殱戮甚多餘匪竄至鎮安地界不日即可擒拏首犯其阮正通李全一股現經宜綿)
(督同興肇柯藩等大加𠞰殺賊匪窮竄至漢隂石泉一帶現在協力攻圍等語是陜境奔竄之賊已將𠞰淨此)
(一路肅清後即可移師川楚幫同勒保景安等上緊𠞰辦尅期蕆事盼望捷音尤為殷切)越勤捷至
望怦怦
題韓幹畫馬
不凋氣體尚猶存鞍鞁弗施自在原祗以譽師排弟子
少陵未免過苛論
按杜甫丹青引贈曹將軍霸云弟子韓幹早入室亦
能畫馬窮殊相幹惟畫肉不畫骨忍使驊騮氣凋喪
繹杜甫詩意顯抑韓而譽曹考歴代名畫記稱幹善
寫貌人物尤工鞍馬初師曹霸後乃獨擅名唐元宗
好馬御廐至四十萬匹時有沛艾大馬西域大宛之
種命幹悉圖其駿遂為古今獨步後世羶薌韓畫者
至以為通靈感神趙孟頫云唐人善畫馬者甚衆而
韓曹為之最是幹聲譽不在曹霸之下或青過於藍
亦未可知少陵丹青引本以贈曹譽其師自不得不
排其弟子則畫肉不畫骨之說或未免過苛且代遠
年湮曹畫絶少流傳而杜詩則意存軒輊若據此以
定其師弟畫品高下恐未為確評也偶題韓幹畫馬
因及杜甫詩附論於後
戲題眼鏡
古希過十還增八眼鏡人人獻百方借物為明非善策
蠅頭弗見究何妨
眼鏡古無此物自元明始来自西洋今則其用寖廣
有玻璃水晶二種玻璃出於冶鍊不若水晶無火氣
為良余向以其資人巧而失天真從不用之詳見辛
丑辛亥舊作計辛丑作詩時予年逾古希辛亥則己
過八旬今且將望九矣雖目力較遜於前然披閱章
奏及一切文字未嘗稍懈有以眼鏡獻者究嫌其借
物為明仍屏而弗用因戲成此詩示意並以識歲月
賦得麥浪(得和字五言八韻考試試差題)
仲季頻霑渥麥麰胥沐和青黃接寳食(古樂府有小麥青青及麥黃葚)
(熟之句俗謂春夏之交為青黃不接今歲二三月間春雨頻霑麥田滋渥入夏以後復屢沐甘膏二麥已結穗)
(升漿收成在邇小民口食足資接濟欣慶實深)高下簇祥柯餅餌近堪卜歐蘇
昔有歌(歐陽修詩野闊風摇麥浪寒蘇軾詩麥浪水前空詩家用麥浪二字本此)因風誠似
浪寓象得稱波披練遲裁翦拖紈供詠哦農民饜䭡(音恩)
(去聲)䭓(音愠子說文秦人謂相謁而食麥曰䭡䭓揚方言關西呼食欲飽為䭡䭓)御饌軫饑
疴方丈寧誇此寰區普念他設思舟可泛切已懼猶多
(荀子民猶水也君猶舟也水能載舟亦能覆舟因麥浪而思及此亦取譬不遠之義)
直隸總督胡季堂奏報二麥約收九分有餘詩以
誌慰
報少收多率弗問(今年直隸所屬地方春夏雨澤頻霑二麥長發暢茂結穗盈疇將次刈穫)
(據胡季堂奏易州所屬約收十分永平保定河間天津正定順德廣平大名定州所屬約收九分有餘順天府)
(遵化州冀州趙州深州所屬約收九分宣化承德府所屬約收七分有餘合計通省各府州屬約收九分有餘)
(雖未逮十分已為上稔地方官所報收成分數每有因年歲豐稔將所收實數稍為減報者子向置弗問即如)
(此次直隸所報麥收九分有餘或尚不止此更屬佳事予惟以慎重民瘼為懷正不必以收多報少致詢爾)
報多收少切詢之(各省或間遇歉收每先事諮詢地方官不得將收成分數以少報多稍存)
(粉飾之見)詡豐諱歉恒為戒六十三年一念兹
予自御極以来於各省雨暘歲收刻縈懷抱六十餘
年如一日每值收成豐稔惟益增虔惕或間遇一隅
歉收必再四馳詢各該督撫不得稍有諱匿其稔收
地方或所收之數浮於所報之數率置之不問誠以
豐不可詡而歉不宜諱惟願各省大吏體此意以子
惠黎元庶不負牧民之責即如此次直隸所報麥收
分數盖因宣化承德二府屬向来不種秋麥所報分
數較少通省牽算裒多益寡尚得九分有餘此實上
稔之占允堪欣慰即所收已逮十分亦寧存戒滿之
念不敢稍涉誇詡也爰識此以明予志
河南巡撫倭什布奏報二麥約收九分有餘陜西
巡撫秦承恩布政使陸有仁山東巡撫伊江阿
各奏報二麥約收九分詩以誌慰
京畿已報九分餘(前據胡季堂奏直隸各府州屬二麥約收九分有餘洵為上稔曾有詩誌)
(慰)豫省麥收亦似諸(倭什布奏河南省自三月以来甘霖叠沛二麥顆粒一律飽滿將次)
(刈穫其約收十分者洛陽光州等六州縣九分有餘者鄢陵睢州等八州縣九分者杞縣鄭州等二十二州縣)
(八分有餘者祥符儀封裕州等五十七廳州縣八分者寧陵鄧州等十二州縣合計通省麥收約九分有餘農)
(民歡抃等語與京畿所報分數相同)西陜東齊兩省奏高麰低麥一分輸
(秦承恩及陸有仁奏陜西西安等九府州屬二麥約收分數内富平等十二州縣約收十分咸陽等十三廳州)
(縣約收九分有餘咸寕等二十一廰州縣約收九分藍田等十二州縣約收八分有餘郿縣等八廳州縣約收)
(八分合計通省麥收約有九分又據伊江阿奏山東省二麥約收分數内濟南泰安等府屬約收九分曹州青)
(州等府並臨清州屬約收九分有餘武定兖州二府屬約收八分有餘濟寕州屬約收七分有餘合計通省麥)
(收約有九分各等語雖所奏分數較京畿豫省稍遜亦可稱上稔)安民莫重籌民食切
念那能刻念疎率幸夏收資接濟過旬未雨又愁予(京師)
(本年春雨霑足立夏以後復頻獲甘膏二麥結穗飽綻收穫在即大田長發暢茂已高至數尺許惟自四月十)
(七日得雨後迄今旬餘未雨氣候炎熱雖遍詢扵農田無礙而予廑念雨暘又不免盼澤矣)
口號
經書刻本視如常背讀兼猶省目光假借為明以充實
棄而不用亦何妨
前戲題眼鏡詩以其借物為明屏而弗用曾有識語
示意兹更引而申之余以望九之年披閱内外章奏
未嘗稍懈即經書刻本亦仍照常展視且多係誦習
之文背讀兼可節省目力若蠅頭細字不見固自無
妨又何必借資他物為明耶因口占此作以廣前意
并識
江蘇巡撫費淳江西巡撫張誠基各奏報二麥約
收八分有餘詩以誌慰
江蘇報以及江右收麥八分各有餘(費淳奏江蘇省上年冬雪頻霑今歲)
(春膏屢沛二麥極為暢茂現當刈穫之期據各府廰州稟報約收分數内九分有餘者係蘇州松江鎮江太倉)
(通州五府州屬九分者係常州揚州二府屬及海門一廳八分有餘者係江寧府屬七分有餘者係淮安府屬)
(六分有餘者係海州所屬五分有餘者係徐州府屬合計通省二麥約收八分有餘張誠基奏江西省暘雨應)
(時兹屆二麥登場據各府廳州陸續禀報約收九分者瑞州建昌廣信九江南安贛州六府屬八分有餘者南)
(昌袁州臨江吉安撫州饒州南康寧都八府州屬合計通省二麥約收八分有餘各等語)雖覺稔收
遜北省(今年各省麥收豐稔前據直隷河南奏報二麥約收九分有餘陜西山東奏報約收九分均屬)
(上稔兹江蘇江西所奏麥收分數雖較北省為遜亦均可稱中稔)究資民食亦欣予
端午日作
近年均未舉龍舟(重五日例扵御園陳龍舟以應節事近二十年来惟己亥癸卯甲寅因望)
(雨罷而不舉前歲丙辰昨歲丁巳亦因盼望雨澤罷觀競渡並詳見舊詩)率為祈甘心每憂
今歲更因臨
大祀三齋尤復慎虔修(今歲五月初八日夏至祀日齋地扵方澤午節即係第一)
(戒之期予自授政後一切祀典皆應子皇帝舉行敬念予御極六十餘年叨沐后土洪恩至為優厚欣感)
(既深敬凜彌切兹雖弗躬親渡以大祀而節日仍扵御圉致齋停止競昭虔恪)政傳
祭典應兒莅
恩籲時霖切已求(京師今年春雨應時入夏以来亦頻霑甘&KR0584;惟自四月十七日得雨後迄)
(今已及半月未經續霈時霖氣候較為炎熱雖目下二麥已屆收穫大田亦俱長發茂盛不至亟扵望澤而予)
(先事之憂弗能稍釋兼以川陜各路擒渠捷音尚未馳到縈盼尤殷兹值重五令節心緒焦勞仍與昨年無異)
(惟增愧惕耳)況望捷仍如昨歲不勝怵惕不勝羞
題劉松年蓬壺仙侣
閣擬蓬壺處人應佺羨行或来欲談者蓄問趣方長丹
鼎無須設仙詮有各蔵笑他塵世裏漢武及秦皇
雨(五月初九日)
十雨已過倍(今年春雨本優入夏後亦頻霑膏澍惟自四月十七日得雨後距今已越兩旬較十)
(雨之期增倍氣候炎蒸未免略覺盼澤本日午刻隂雲濃布未申之間暢霈甘霖入土約及四寸煩歊頓解允)
(為應時渥澤)甘霖正及兹麥麰收甫定(現在二麥登場京師及畿輔各屬統計收)
(成九分有餘可稱上稔大田禾黍正當長發之時得此好雨滋培益增芃茂望歲之懷為之稍慰)禾黍
發廑資瀟灑解人暵深沈拂物滋兩憂消一半凱奏獨
殷思
啟蹕幸避暑山莊至石槽行宫作
山莊避暑例依前時&KR0584;方晴啓蹕旃麥已稔收堆壘壘
禾全新種發芊芊途經雨後無塵壒宫駐午前有靜緣
嘉蔭滿庭消暑氣晩涼喜復得新篇
浙江巡撫玉德提督蒼保同奏報麥收九分福建
巡撫汪志伊奏報麥收八分有餘雲南巡撫江
蘭貴州巡撫馮光熊各奏報麥收九分有餘詩
以誌慰
巡幸寧當誤幾勑遞来封奏閱無遲浙閩收麥八九報
(浙江巡撫玉德提督蒼保同奏浙省雨水調勻春花暢茂二麥現屆成熟嘉興紹興二府屬約收九分有餘杭)
(州台州金華三府屬約收九分湖州寧波衢州嚴州温州處州六府屬約收八分有餘通省麥收約計九分福)
(建巡撫汪志伊奏閩省春麥成熟均已刈穫登場其收成九分有餘者閩縣等五縣收成九分者莆田等九縣)
(收成八分有餘者長樂等十九州縣收成八分者福清等二十一州縣收成七分有餘者羅源等五縣收成七)
(分者漳平一縣合計通省二麥收成八分有餘各等語)雲貴登麰次第披(雲南巡撫江蘭)
(奏滇省雨暘時若二麥將次登場據各屬開報蒙化等十一廰州縣高下地畝收成均有十分武定等十五州)
(縣低田收成十分高阜收成九分鶴慶等二十四廰州縣高下收成均有九分威遠等十九廳州縣低田收成)
(九分高阜收成八分宣威等十一廳州縣高下收成均八分有餘合計通省麥收九分有餘貴州巡撫馮光熊)
(奏黔省二麥登場所有貴陽等府及各廳州縣收成十分者二十一處收成九分者三十六處收成八分者三)
(處合計通省麥收九分有餘各等語)國本民天敢刻懈早田晚種總廑思
綠疇滿眼憑輿攬瞻望雲行雨即施(現當巡幸避暑山莊蹕路經臨地方)
(二麥俱已收割大田滋長芃勃彌望盈疇詢之疆吏等僉稱畿輔及口外各屬膏雨應時並不稍覺望澤惟節)
(過夏至氣候炎蒸若早晚得霈陣雨不獨可解煩歊於農田亦更為有益未免復縈企望)
出古北口作
啓程前已雨霑優麥報豐收禾黍稠古北今欣度内外
夏中景實惬巡遊路無泥濘宜行旅(蹕途連日氣候炎熱出口後漸覺涼)
(爽兹於夜間復得陣雨侵晨即霽途間既免煩歊又無泥淖於輿從適宜允為惬望)民有歡顔樂
給求惟是靖邪尚廑捷(𠞰捕教匪之事自丙辰春間逮今兩載有餘雖節據帶兵大員)
(等屢馳捷奏殱斃起事首逆齊王氏姚之富二犯賊勢已就窮蹙惟餘匪尚各處奔竄日久稽誅切望各路軍)
(營捷音踵至先將陜省逸犯李全高均德擒獲再將川楚各首逆王三槐徐添德冉文儔羅其清阮正通劉成)
(梀張漢潮等悉數擒獻尅日蕆功庶慰宵旰懸廑爾)逮三年矣自含羞
御製詩餘集卷十八
