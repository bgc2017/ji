御製詩四集卷三十
古今體一百五首(乙未六)
養心殿對雨(四月廿四日)
過午雲似凑逮未色變黃須臾為昏霾颼䬟風漸狂又
復無雨冀反側愁不遑豈料風催雨頃刻霔霈霶疾更
繼以徐歷申酉戌長鴛溜如玉瀑釦砌疑銀塘豐澤(園名)
(在灜臺)有畎畝劚土差中常高地潤三寸窪地四寸強額
手逢望外喜共農夫慶然恐喜鄰驕點筆增徬徨
西直門外作
傳臚禮畢動鳴鑾仍返園居詢
懿安應是昨来雨勢遍曉風城外益增寒
昨過青苗憐欲萎今来綠壠沐如新可知一雨恩膏溥
助長真應勝宋人
殷勤慰諭沐
慈恩謂合今朝得觧煩一例重農厪稼穡古来可有似
徽尊
將軍阿桂奏報攻克木思工噶克丫口等碉柵詩
以誌事
自報克獲康薩爾頓兵三月未能進雖時斬勦賊小創
以近巢穴守愈峻定計兩路為夹攻宜喜下壓乘其釁
(阿桂自攻得康薩爾以来雖屢籌進𠞰時有斬獲但賊人因距巢益近竭力死守未能即克因計宜喜一路有)
(可乘之隙約明亮至軍營面商乘賊人不備由山梁下壓可收夹攻之利因扵南路抽兵四千七百又添派川)
(兵二千阿桂亦扵西路選兵一千令海蘭察福康安帶往俾資合勦之力)精兵既益調遣定
爰趁天晴入奮迅丫口為賊境咽喉未因宜喜潛抽引
而我將卒鼓敵愾直冒煙火無回吝三面險碉一時奪
(軍營自三月下旬以来雨雪彌漫直至四月初十始得晴霽山梁積雪已消明亮訂期十二三等日進攻而阿)
(桂以進攻宜喜之局為此時緊要關鍵必須木思工噶克及得式替兩處同日並攻賊始不能抽掣堵禦因𣲖)
(將領帶兵分路進兵十四日子時烏什哈達率兵潛至木思工噶克丫口超越而登賊以此地為其咽喉要處)
(並未潛抽此處賊人以防北路宜喜之兵一見我軍即鎗石齊發力為抵禦遊擊梁朝桂先搶東北隅大碉攀)
(援而上官兵隨毁其碉根湧入参將國興督兵躍入木城並用刀斧斫栅衝入惟時我兵呼聲四合兵氣益揚)
(侍衛穆哈納副將曹順將山峯左右之碉同時攻克其中所有賊衆殱戮甚多官兵自康薩爾至丫口連拏木)
(柵佔據其攻打沿河各寨之兵携柴前往堆積羣尼寨下放火焚燒延入寨中賊多燒斃從此至噶爾丹寺可)
(從山梁徑下并可直壓勒烏圍阿桂奏謂一日而收三年末竟之功為之欣慰即勑部議叙)自此徑
進勢應順西路捷實賴
天佑更稱望見北路近得楞碉卡已攻獲薩克薩谷下
一瞬(阿桂並稱北路官兵先扵十二日進攻甲索搶獲大碉一石碉九並扵十三日望見攻克得楞碉卡)
(向東南已至沙爾尼之上又見有一隊官兵向東從薩克薩谷而下已可直至河沿所有日旁沙壩及喀爾西)
(斯年木咱爾等四處山腿山溝寨落賊人似已不戰而逃由彼至勒烏圍對河臨岸其間已無險阻計明亮奏)
(摺亦日内可至)一日可收三年功佇待明亮報實信
山西巡撫巴延三奏報通省得雨情形詩以誌慰
夏雨霑贏春雨優更兼各屬被恩稠(巴延三奏晉省三月連得雨澤立夏)
(後省城扵十四十五兩日密雨連綿入土四寸餘十六日又雷雨一陣連日陰雲四合霑被必廣節據通省各)
(府州屬報十四至十七等日得雨二三寸至八九寸不等二麥正當抽穗之時得此可期實粒飽綻糓棗雜粮)
(亦得乘時茁發)望前後逮三省遍(畿南豫省扵十四五等日均被優膏今山西亦扵望前後)
(得雨二省同時霑溉尤為可喜)秋餅餌占加倍收不必更言愁慰併(前此)
(京師望雨因扵單功擢奏報保定得雨有慰與盼仍兼之句及聞徐績奏河南得雨亦有詩云近苦何日釋遥)
(慶其何補今京城已霑甘&KR1204;可以暫釋近懷矣)却因昨遇霈霶酬然斯一念何
終極益切祈年慎自脩
題米芾書離騷
騷經重讀左徒語信史因存特進書謂米箇中寧漫也
疑吴妙處詎能如(冊尾不署名李東陽跋為米芾書諦觀之殊不妄或疑為吴琚所作琚學)
(米僅惟形似其精神未必能臻此)端莊流麗文兼字坐撫行吟居與諸
莫議南宫署名闕刻舟求劍乃拘墟
副將軍明亮奏報攻克宜喜甲索等處碉卡詩以
誌事
去年宜喜據山梁(昨歲七月明亮自絨布寨移兵欲赴西路協勦道經綽斯甲布境出其不)
(意攻克宜喜山梁據賊要隘惟因去路綿長官兵不敷繞截隨改路由達爾圖進攻未能罙入)未進都
因去路長增調官兵足供用更相籌畫總抒良(明亮等至達爾)
(圖屢籌進𠞰賊衆守禦更力且於達爾圖山梁下掘濠阻官軍進路復稽時日阿桂因籌議賊中形勢謂仍當)
(由宜喜一帶相機即進並請多撥勁兵供用使之迅速集事阿桂唯以國家軍務為重實心運籌不分畛域其)
(心足嘉曾傳旨奬諭之)曰旁别綴聊虚擲(南路及吉地等抽調官兵四千七百餘合以川)
(兵二千阿桂又撥西路兵一千再就宜喜等各營原有兵抽撥約可滿萬明亮遂扵宜喜一路董率前進其日)
(旁一帶仍駐兵在彼常作攻勦之狀以牽綴賊勢)甲索先攻且試嘗(明亮既與阿桂訂期)
(夹擊因思甲索一帶促浸祇餘老弱防守遂令總兵敖成督兵直入叶二清晨連破賊人要隘三碉又搶佔左)
(右兩山賊碉七座已刻以後將接連俄坡之東山賊碉四座亦經佔據)鼓勇遂教分隊入
剪兇都勵一心強碉平柵克力羣奮訊執醜擒氣越揚
(甲索既已得手宜喜一路更覺勇氣倍增而達爾圖以下得楞一帶山岡綿延二十餘里其上碉卡甚多因派)
(科瑪阿爾都等為兩支分取得楞大碉又派三保和隆武奎林珠耳格德阿滿太等為五隊分取得楞南峯頭)
(所有之碉其向東山腿則令福康安等往攻十三日黎明各官兵呼聲四起奮往争先賊人鎗礟齊發疾如閃)
(電三保等六隊官兵各將所指之碉先後攻克福康安等亦搶得石卡三座統計殱賊二百餘生擒者七官兵)
(各將所得之地嚴行守禦)乘勝齊兵擬下壓截前料賊即奔忙(明亮奏擬乘賊)
(人立脚未定無險可恃之際催集新到川兵尅日下壓直至河岸邊非惟達爾圖等處賊人立見竄散即沙壩)
(喀爾西之賊皆攔截在後自可不攻而得)兩軍會合指旦晚衆志歡呼益黽
蘉三捷勒烏圍冣近(阿桂攻克木思工噶克丫口已可下壓噶爾丹寺直𢷬勒烏圖明亮)
(兵抵河岸邊亦可與阿桂會合夹攻賊巢計克勒烏圍及噶喇依并擒索諾木等當三次報捷而克勒烏圍之)
(紅旗當第一先到也)紅旗第一到懸望
賦得松不棲蟬(得威字八韻散館試題)
勁氣蒼松負無威而有威未容蟬漫託祇許鶴相依五
月腹鳴嫩千林隂選肥獨嫌鍼似刺乍欲止還飛流響
息兮作入冥是也非空桐拈窔奥(語出空桐子)介甫語依韋
(王安石詩云去年今日青松路憶似聞蟬第一聲又似樓松矣)物禀陰陽妙思研理氣
微大夫誠不猛撫詠引清機
夜雨(四月廿七日)
傍晚雲復聚入宵雨遂零無眠甘徹夜有喜在遥町膏
壤同心潤溜簷傾耳聽問奚答
天貺益敬不遑寧
題仇遠金淵集
宋末元初鳴以詩早年仇白(&KR1256;)已名馳却看排次懷面
目(仇遠在宋末即以詩名其格高雅往往頡頎古人世所傳惟興觀集山村遺稿及近時歙人項夢昶所輯)
(山村遺集其金淵集則不可復覩兹于永樂大典散萹中裒輯各體編為六卷考遠贈士曕上人卷僧道衍䟦)
(之推挹甚至蓋深傾倒於遠者故其監修是書所載獨多似全部遺者無幾若有神物訶護者然)信有
甲丁為護持雄逸或堪蘇(軾)伯仲清真亦偶陸(游)塤篪
擬之李杜誠猶遠則實淵源限代時
詠周樂天鐘
蝕土篆雖隠樂天文尚留子孫永保鼔(用其銘語)田海早更
(平聲)休一具依然在六䪫(銘中有䪫字)疑可求因之仰顓頊寧
祇玩姬周
題玉鏤燕子磯
磨琢渾成燕子磯登峯攬勝憶依稀長江萬古流不盡
南國四巡過已違祇是民情㤀未得設於景物戀斯非
句吟乙酉分明泐(乙酉南巡有登爇子磯詩今并鐫扵玉璧)覺愧如他玉有
輝
陕西巡撫畢沅奏報得雨詩以誌慰
被澤由来數省同(保定省城及河南皆扵四月十四五寸等日得雨三寸山西則同日得雨四)
(餘今畢沅奏西安省城並各州縣均扵十四日得雨深遠四省同時被澤實為難遘而愈西則愈霑足計甘省)
(邊陲自當一律普渥耳)深霑西更勝於東揚花吐穗麥秋近結粒
升漿精氣充(二麥楊花甫畢正當升漿結實之候得此雨精氣内充苞粒尤為堅碩民情欣慶云)
(云亦畢沅所奏也)近遠民皆懷赤子帡幪恩祇賴
天公奏書披覽誠欣慰欣慰之餘益勑躬
詠白玉穀璧
古時白玉璧率被土華侵此獨留本色因何全至今鄙
哉較厚薄幸矣免升沉原自無瑕掩渾然契素心
高克恭雲巒飛瀑用圖問題者韻
山雲互環抱若沉復若浮樓上憑觀者人間第一流
山東巡撫楊景素奏報得雨
廿四此間雨山東廿五逢(京師扵廿四下午得雨四寸山東則廿五子時始雨分寸與此)
(間略同蓋此次之雨自北而南故迤南輆遲也)今番稱大霈真足慰三農麥
報有收定(楊景素奏通省麥收約計九分有餘今得此透雨顆粒倍加飽滿即秋禾亦皆暢發民情)
(歡慶)禾欣助長重幸哉經亂地(去歲夀張陽穀臨清三處經逆匪王倫優害問閻未)
(免瘡痍今得麥豐接濟元氣可望即復矣)元氣復從容
詠定窰盤子
越器出盧奴七言曾詠蘇巧輸今冶矣樸副古名夫哆
口銅平鎖圓形月就模雲中見龍爪如有復如無
夏日池上居
夏日宜居池上居天光水態澹如如望雲愁早幸過彼
較雨量晴略慰予祇有殷心盼捷至(阿桂攻克木思工噶克丫口可以直)
(壓噶爾丹寺明亮則初克甲索宜喜復自達爾圖下至基木斯丹當噶並日旁以前環山五十里内賊碉俱經)
(焚燬已可渡河與阿桂合兵會勦勒烏圍計日大功可成盼望紅旗較前倍切)豈無逸興遣幾
餘拈吟即景猶嫌慣校勘欣翻四庫書
如園
豈不園中咫尺近自春徂夏未經臨了知砌卉過(平聲)紅
雨且喜庭柯羃綠隂步處假山勢展畫引来活水韻調
琴如斯美景多虚擲却笑其初結搆心
熙春園觀麥
複道跨兩園其下通衢穿寧關偶語察却為衆行便過
即為熙春俗曰東園慣於中多隙地種麥年来徧藉用
驗農功詎止資遊玩春雪及春雨時盼亦時見昨近始
渥霑四寸真非謾麥長(上聲)雖弗齊吐穗率已半行漿頗
似壯拔節差覺健此後祝再霈餅餌庶可饍
主善齋
道德為虚位善誠道德楨刻當存此念肫足感他情是
主非私主無營而有營東平稱最樂我亦久堂名
花韻軒口號
花韻何宜宜是春三春曾未一檐巡千紅萬紫都過了
笑問誰知此韻真
對雲樓
碧雲白雲雲之真青雲綠雲雲之假今来巖樓之所對
乃是其假非真也雖然予更有後言真假自是虚名寫
樓乎雲乎林葉乎却笑循名責實者
松簧館
童童滿院佈蒼雲雲裏璈聲落可聞設使五絃相唱和
正宜即景譜南薰
觀疇樓
園樓枕石牆牆外坦田疇登樓無他觀觀疇農事籌春
雪及春雨非闕亦非優二麥與大田佈種良已周夏初
微覺亢随霑四寸侔未敢即言喜而實稍解憂惟祈更
大霈庶可歌有秋
竹淨室
新筍欲成林老屋越因淨蕭蕭低拂忩森森密護徑未
可長(去聲)物厠恰喜古編映宜聽更宜望入畫復入詠祇
惜弗久坐扵兹悦神性
題敦素堂
閣道過遊還過来溪堂敦素憩徘徊四章題句似之矣
(向曾賦素月素冰素琴素鶴為敦素堂四詠)一晌怡情有是哉藻繪可因知
禮後沉藏扵以騐恢台方池澹沱曾無著不示物形鑑
影開
挹泉榭口號
高水原從牆外引挹泉假藉與名新偶然思義囅然笑
即使真泉底是真
含芳書屋
韶華倏已過恢炱旋来臨生意無終窮足見天地心嘉
木羃蔥蘢雜卉綻侵尋蜂含桃李謝蝶入葵榴深書屋
與之同含芳今匪今我實偶然至安得謂知音
静虚齋
書齋静且虚虚静趣何如&KR0997;釋動無擾私袪受有餘詎
惟名羨彼端合義箴予即看庭前景謐明亦笑諸
微雨(五月初四日)
徹夜頻詢聚散雲朝来斷續雨絲棼未成分寸難酬望
亦取霑濡略可欣凉劇應知霈左近霔優仍待副希勤
端陽預日無心賞一任龍舟繫沼濆
端陽日侍
皇太后宴觀龍舟
去歲龍舟未侍
觀邇来被澤合承
歡
慈心同我良農寳佳節應(平聲)兹角黍盤有喜午陽增麗
景無妨昨雨釀輕寒雖云競渡原非競欲以醇風示衆
看
詠和闐玉飛龍如意
如意如何訓蓋如聲氣同應求無待召契合有相融琢
玉質方稱為龍理可通玩占乾九五利見慎吾躬
賦得大車檻檻(得還字八韻題有序朝考)
詩小序云大車刺周大夫也謂陳古以刺今大夫
不能聽男女之訟毛傳鄭箋多從之朱子集傳則
謂周衰大夫猶有能以刑政治其私邑者故滛奔
者畏而歌之仍本小序而略變其說惟端木詩傳
謂周人行伇而訊其室家賦大車又魯申培詩說
謂大車周人從軍寓其室家之詩二說似得正解
按小雅出車勞還率也通篇皆述其行伇之苦以
慰勞之此篇一則曰豈不爾思畏子不敢再則曰
豈不爾思畏子不奔與出車篇豈不懷歸畏此簡
書意正相類其曰穀則異室死則同穴亦猶邶風
擊鼔篇生死契闊之義若作男女滛奔解則生既
異室死安得同穴乎又毛傳謂大車大夫之車毳
衣大夫之服孔疏因釋為大夫乘大車服毳冕巡
邦國以决訟失之拘矣蓋大車即采薇篇之戎車
而毳衣之如菼如璊乃侈陳服飾之盛亦猶采薇
篇之詠及弭服出車之詠及旟旐耳且大夫治軍
旅原有兼將率者即以此為形容大夫車服亦無
不可第不必如傳疏之泥於聽訟之解也若夫出
車篇叙及艱難况瘁乃上之人體恤下情代為詳
述非若擊鼓詩人之自陳危苦正雅之異於變風
者以此又如周公東山之詩閔東征者而作為之
歌詠勞苦得乎性情之正故能使上下心志交孚
所以為盛降及後世如杜甫兵車行新婚垂老諸
别則在下愁苦哀怨之音意主諷刺而非温柔敦
厚之遺矣且古者寓兵於農戰陣非其專習或不
免以調遣為苦漢以後兵民既分設兵備用荷戈
乃分内之事尤不宜稍涉愁歎如出車篇之憂心
悄悄鄭箋謂其臨事而懼誠非過論吕祖謙乃云
古者出師命下之日士皆涕泣此書生迂懦之見
不值一噱而綠營士卒畏恧不前間出軍而色變
往往如此宋明之兵氣薾弱以至於亾職是故耳
若我滿州習尚則不然聞有征調之事踴躍請行
每以不得列名兵帖為恥故用之所向克捷洵非
前代委靡之兵所能及然八旗風氣固純亦貴乎
培養而振作之億萬年保泰求安之遠圖無有重
於此者兹以朝考新進士舉此命題即取子貢詩
傳義賦成八韻并引申為序大暢厥旨而予邇日
盼㫸之殷懷亦即於是詩三致意焉
風雅夥章句宣尼三百刪序家多有異聖意鮮能閑檻
檻大車詠萋萋小雅嫺(小雅出車卉木萋萋勞還率之詩)毳衣行伇訊
擊鼓從(去聲)軍艱契闊誰弗念賢勞我亦關征番實非已
望捷刻無閒近穴當擒兔(阿桂已自木思工噶克下壓噶爾丹寺明亮亦攻至沿河)
(計日可合兵會𠞰勒烏圍乘勝掃穴擒渠惟盼紅旗速達)犂庭等艾菅紅旗佇將至
指日凱歌還
陣雨(五月初九日)
西北晚生雲遥聞殷雷鼓須臾至天中急點落陣雨列
缺光拖鞭豐隆響振鼔將謂霶霈成倏卷東南宇分寸
原未逮徒濕庭前土何時獲優霖嗟哉我農父
捷報
邇日捷報頻頻来紅旗益盼其至哉西路已克山之嶺
(阿桂奏下巴木通地既陡峻上下雙碉中間復攔木城一道溝壕重疊以阻我軍海蘭察額森特於四月廿二)
(日寅時督催官兵拔開木城從中冲突由旁繞出碉後官達色等所統正面官兵亦一擁直上於是合力連克)
(兩碉賊人大半被殱得脱者甚少官兵已據上游勇氣百倍海蘭蔡等乘勢督率順梁攻壓又將色爾歪唵吉)
(逹佳布一帶碉寨悉行攻獲維時五岱等先至来珠寨下直前攻克而得式梯賊人尚以鎗石抵禦及見梁上)
(碉寨悉被焚燒又見官兵循山而下勢不可當旋棄碉而遁官兵即將上下得式梯全行佔據而勒吉爾博山)
(梁上下迤延二十里所有碉寨卡柵經鳥什哈達等先後攻𠞰盡數掃除共滎噶爾博一帶山梁經阿桂豐昇)
(額統兵搶佔直至第三峯之上現擬奮力分勦若由第三峯大山梁前進又分一路出木思工噶克丫口由半)
(山前進佔至第九峯則俯臨勒烏圍勢若建瓴更無阻礙此次計克大碉一百數十處木城數十座寨落二百)
(餘寨房千數百間殺賊三四百生擒者十奪獲牛羊馬鎗刀矛無算)北路復據河之隈(明亮)
(奏茹寨一路麥田收穫在即賊人抵死護衛攻之自不可緩而茹寨戰碉扼其險要撒克撒谷一路官兵難以)
(徑進惟當於基木斯丹當噶山腿盡處竭力冲開賊壘一路拏卡而前直抵河沿則茹寨一帶皆可攔截不攻)
(自破隨於廿三日派兵分進侍衛進財保等帶兵搶佔臨河六處緊要碉寨賊見官兵勇銳勢不能當隨各棄)
(碉逃竄其時副將圖欽保帶兵在撒克撒谷聽聞鎗聲即督兵直攻茹寨戰碉施擲火彈乘賊人四散潰逃即)
(將谷寨落縦火焚燒而奮勇官兵亦已截出河沿其各寨竄出之賊中鎗被箭者甚多亦有墜河死者自山腿)
(以下麥田十餘里皆為我官兵佔據由此至勒烏圍僅一河之隔即可與阿桂訂期會勦矣)下壓(謂西)
(路)旁擊(謂北路)各盡力彈丸勒圍(即勒烏圍急呼之則為勤圍)實易摧
噶喇依(俗謂之刮耳崖)竄勢必有(逆酋索諾木現居噶喇依其各處賊番所有糧食器具聞)
(皆陸績運往尚欲恃此一隅拒守為苟延旦夕之計但其地積糧既少而各處散回之賊愈聚愈多口食更無)
(所藉非忍飢待斃即漬散来投諒必不能久存耳)然亦豈能數月挨蟻附羣小
固可恨何妨湯網為之恢降旨脅從與㒺治(前以賊番黨助逆䜿)
(抗拒王師罪大惡極曾屢諭將軍等以官軍既抵勒烏圍噶喇依賊即求降亦不可宥今兩路官兵連次克捷)
(計日可以會勦掃殄賊巢鼠黨狐羣必立就駢戮但為數不免稍多於心究有所不忍因令將軍參贊扵進兵)
(時宣諭賊衆有能畏罪出降者仍從寬免死如此網開一面惟仰體上天好生之仁而以此招降賊衆自)
(必聞而解體更可望大功速就云)好生
天德敬體懷蕆功休息吾本志迴思久矣增徨徊
詠和闐玉桃源圖
試問源中者何人非玉人允堪稱太古詎止避嬴秦耕
鑿不知識往来洽里鄰漁舟還欲返已自是迷津
題明版東觀餘論
米已闢王黃斥米(見黃伯思序語)從来聚訟每紛如千年下議
千年上幾事實當幾事虚筆正明言在心正古書垂法
示今書重摹淳化加評訂也覺斯之未信予
微雨(五月十三日)
曉雲落微雨片刻即云停剛見地皮濕未聞土氣馨渴
田那有濟惄志越無寧降旨脩精禱(以時過芒種大田盼雨甚殷諭禮部)
(即行察例虔禱)籲哉曷惠靈
題顧源喜雨圖口號
藴暑如蒸待雨来圖成而霔喜應該(二句&KR1357;括顧源自識語)我今
展畫徒延望(時正望雨)嘉&KR0584;何時祇喟哉
驟雨用題顧源喜雨圖口號韻
驟雨倏從西北来倏晴仍惜未霑該較優於曉望扵夜
豈謂徒徵畫兆哉
夜雨仍疊驟雨韻
入夜果然符望来(適驟雨詩有較優扵曉望於夜之句)謝詩欣詠百神該
(用謝朓敬亭山春雨聮句事)徐聽響勢又徐弱展轉安能熟寐哉
詠定窰三羊方盂
粉定出北宋花瓷實鮮看(蘇東坡詩定川花甆琢紅玉今之定瓷皆白色無采所謂)
(粉定也然率素質若此隠起三羊紋者即東坡所謂花瓷亦無不可)非紅寧紫奪惟白得
初完坤二形堪表(取直方之喻)乾三義具觀(羊者陽也有乾九三之義)因
思切已戒敢㤀作君難
西直門外
朝考及視朝有事還彤宫清曉乘輕輿途便閱農功昨
雨雖弗優亦足濯菁蔥秋麥已逮收夏苗茁芃芃及此
霈甘膏猶可冀卜豐因之益望霖安能置沖沖
養心殿對雨(五月十四日)
午熱西南蒸膩雲晚来遂落雨絲棼琉璃瓦滑易為溜
未及優霑未足云
題金版貞觀政要
好名曾昔議文皇三代下名好亦藏言不以人廢如是
書原同帝範之蘉吳兢采輯質文備梁肅鋟行勸戒詳
幾度披芸欽古鑑寧徒玩紙墨精良
西直門外
詰旦乘凉返御園筍輿迤邐出城門曉雲聚散渾無定
昨&KR0584;消停未足言也覺青郊增潤溽仍希白雨落頻繁
明知數日聊堪待却以延朝心越煩
喜雨(五月望日)
晚雲復&KR0008;&KR0008;夕雨遂滂沱歷以三時久潤將五寸多起
萎擬甘露蘇渴瀉銀河如此承
天貺自脩當若何
題文源閣
因輯四庫全書預搆閣為庋貯之所其式一倣浙
江范氏之天一閣閣凡三在大内者曰文淵在避
暑山莊者曰文津兹在御園者曰文源既蔵上賦
詩以落之其詳見於閣記
四庫蒐羅書浩繁搆成層閣待諸園伋言凡事豫則立
謝賦沿波討以源泉寫細渠落沼渚林依曲逕護庭門
寧圖美景增遊賞見道因文箇裏存
玲峯歌
將謂湖石洞庭産孰知北地多無限萬鍾異石大房山
有竒必偶斯為伴天地生物弗拘墟龍井吴山率常見
(叶豈二處亦多玲瓏怪石皆取自太湖耶)米未能致今致之青芝岫屏湖
裔館(米石棄良鄉縣多年因運至於昆明湖之樂夀堂名之曰青芝岫向有詩)彼勞竒文徒
問答(米萬鍾既得異石扵大房山束牲載書以告甬東事薛岡見之復代石報米書二書當時傳誦以為韻)
(詳見春明夢餘錄)物遇其時當自顯兹峯有過無不及名曰玲
實稱豈舛伊家顛叟上皇山亦既艷稱百夫輦致此用
力雖倍蓰賁来寧費修書柬略發内帑給雇值肯教張
(去聲)事恣朱勔大孔小穴盡靈透凸突凹窳仍&KR1132;嵼春風
秋月幾閱歷海水桑田任遷轉故土那憶埋黃沙素質
奚礙皴蒼蘚一峯峙我文源閣育秀通書映萬卷萬卷
徵實難更僕特宜黃石覿面展又如逸興到棲霞(棲霞有玲)
(峯池)日面月面應誰辨每来汲古遣幾餘詎同二米為高
簡欣於斯即慙於斯悦目怡情究非善
題鄒一桂花卉小冊
柳
元稹詩中消息猜同心放眼祇應梅綠絲竿看垂垂者
釣得春光幾許来
桃
灼灼夭夭一兩枝韶春羣卉占先期淑而貞也非妖艷
故合風人首咏之
垂絲海棠
柔絲嬝嬝綴紅珠名著唐宫信有乎正是温泉新浴出
嬌無力待侍兒扶
金雀
不飛而雀色為金宜上盤鴉襯寳簮老杜一生憂苦慣
鬚脣㔩葉也拈吟
石竹
牆頭砌角幾叢斜也傍孤山處士家淇澳風華原不遠
故應别號洛陽花
剪春羅
春夏秋羅都得剪輕羅獨不剪扵冬識時先占韶光美
合製宫袍拂露濃
茉莉
女夷應是喜清白花色香惟白者多何必尋文稱抹麗
(見羣芳譜)香寧如麗較如何
夜来香
晚風庭院逓清芬睡鴨還當罷夕薰欲識夜来副名處
可知本是喚靈芸
巵子
瓣分六出蕊攅黃豈必耆闍始故鄉最是曉暉凝揭露
玉巵擎處泛濃香
石榴
水華草卉夏争芳桃李杏梨花早藏木本漫嫌都寂莫
石榴留得好春光
翠雀
小飛枝上態翩翾鳥譜移来芳譜便雀以南而花以北
女夷酌劑有神權
秋海棠
當春且止到秋榮此意居然所尚清瓶史分明善品第
侍兒家是鄭康成
野菊
權輿祇記有黃華紫繖紅毬流漸差野菊却能留本色
東籬翻勝屬陶家
藍菊
貌雖厠菊色非羣嗅氣還疑鮮净芬寄語盈襜為采者
是花是草尚須分
紅梅
卉中頭踏領春風品格孤高畫豈工和靖先生却小訝
訝他萼瓣帶微紅
蠟梅
巵蠟其言蠟豈常柳文鞭賈漫評詳却因題冊尋名氏
展閱重聞撲鼻香
西直門外作
夜雨快晴曉爽侵還宫又復值齋臨改觀農務祝登玉
應節羲爻凜柅金如砥石衢行處慣似油綠野望中深
倚虹(堂名在高梁橋向屢有詩)小憩傳朝膳正值軍營報喜音(阿桂等奏)
(官兵攻克噶爾丹寺及噶朗噶等碉寨竭三日四夜之力攻獲寨落一百十餘處戰碉三十餘座寨房二千餘)
(間其地距勤烏圍不過數里)
詠和闐玉雷紋豆
商家以玉豆周代有雷紋用琢和闐質如歌小雅文五
三養老度黍稷薦神芬扵事不師古曾聞匪說聞
王蒙松林高逸圖
卜築巖阿好溪山愜志清有松堪作友無物可縈情蓋
色連峯色濤聲答瀑聲隔林来策杖疑是訪逢萌
題飲鹿硯
端溪巖石種尚有礦金存體具剛柔質光涵雷電翻神
龍誰割霧玉免昔朝元琢作飲泉鹿天池即此源
日日
日日有陣雨非過非不及無礙麥之收益增黍之浥
北郊值齋居朵殿爽風習幾閒閱四庫開篇益可挹惡
者吾戒鑒善者吾慕襲永晝用以消遥古於焉汲陡思
鴻捷近紅旗盼乃急
夏至日
北郊禮成述事
大祀重躬承頻年
厚祉膺沐
恩恒切切執禮益兢兢聲振叶金石馨香薦豆鐙吉辰
三值未(今年歲在乙未五月為丁未朔祭日又值辛未)滋味祝三登
恭奉
皇太后幸避暑山莊是日啟程即事成什
年年避暑奉
慈闈
慈諭欽承弗敢違土厚氣清宜
夏清千秋萬載扈
音徽前行
後宿依恒例昔往今来驗道機夜雨朝晴便(平聲)跋馬習
勞即是勅惟幾
過清河
策馬東門例踵前據鞍調適喜依然麥秋逮半黍禾蔚
體驗田功勝昨年
高架石橋横卧波東流釃水賴清河殺其泛濫資灌注
籌畫功夫費幾多
橋北尖營向南縮(凡停蹕處支武悵俗謂之尖營縮地向南圖近橋也)至兹易馬
遂乘輿雖因行路翻書便(乘輿仍可閱書策馬則不便也)筋力較前愧
弗如
雨中過懷柔縣
邇日雖時作陣雨有霑足處有尚欠心期優徧始為佳
今夜五更&KR0584;霖濫曉起乘車就潦塗更厪行旅漸車厭
復為(去聲)迤南慰渥澤(邇日每傍晚必有陣雨各處均霑惟畿南一帶分寸尚欠今日自丑)
(初起&KR1204;雨滂沱至晚始略止恐潦阻橋道或滯行程然雨勢自西南而来其方必更霑渥迤南等郡縣此次冀)
(得優霑為慰耳)益嗤方寸無定念雖然此皆目前近遙繾軍營
惄思兼賊巢已迫指日克阻因札達堪憤憾(明亮等昨奏正在𣲖)
(兵分道進攻因連日大雨不止稍阻軍行此必賊番札達所致實堪切齒然邪不勝正此等邪法豈能經久官)
(軍雷轟霆擊之威賊必望而氣阻克捷應在指顧矣)何當兩處都快晴掃却癡雲
卸愁擔
喜晴
雲氣四出歛天光萬里晴已知滋渴壤更喜利行程僕
役罷歎息黍禾資怒生
安輿應就道(柔縣皇太后初頓駐湯山次日年來駐懷緩程而行以冀安適此近定例)
(也昨宫山行)(慈駕至湯山因夜雨過大潦溢經途仍扵湯停蹕隨令莊親王永瑺等率虎鎗侍衞前)
(往督同司道等經理橋道祇奉日想聖母安行兹喜天氣晴霽梁成目當迅速即可就道矣)迴望
切歡情
過九松山
偶過䔬野憶棲霞(棲霞山亦有九株松南巡時屢留題)為蓋為龍兩不差
南北未知誰伯仲要皆舉數以名誇
攝山曾擬會昌老(丁丑棲霞詠九株松有九老居然會會昌之句)此九株何喻
闕予便即相同纔二九較諸勝典未能如(前因旬萬聖母七壽)
(曾集文武及致仕為九老三班系以圖詠八旬萬夀亦然)
遥亭行宫晚坐
漸覺山光撲面青路傍行館便居停已開襍卉香籠砌
新種清槐隂滿庭隨地勑幾敢偷暇逐程觀稼不遑寧
北来小雨晴猶快感謝靈祠果有靈(昨雨中過白河神祠祈晴過午即放)
(晴河流亦順軌真感靈佑云)
曉行
山出内雲語不誣枚乘今日可徵夫紅鉦纔上東峯有
白絮都歸北嶺無萬里高空斂雰霧一條黃陌净泥塗
畿南此際應霑矣(京城至口外雨已霑足而廿五六等日雨勢俱自西南而來畿南各郡縣)
(自應普被今尚木據奏報深為厪念)處處康功總切吾
出古北口作
秦築長城土色紫因名紫塞至今貽(見崔豹古今註)殘垣剰堵
依然見冠嶺梯巖那搆思興者不知作者苦前人徒遺
(去聲)後人嗤塞邊使不侵中國邊境而今豈謂斯
口外
口外山田例倍佳低岡高嶺繡鋪皆麥將報熟黃籠穗
禾正怒生綠到荄不禁民遷聽謀食(口外隙地甚多直隸山東山西人民)
(出口耕種謀食者歲以為常方今中外一家口外仍係内地小民出入原所不禁一轉移問而曠土游民兼得)
(其利實為從古所未有)那虞甌脱致椎埋霽天如洗無纖翳縦目
鳴鞭信慰懷
直隸總督周元理奏報保定一帶得雨詩以誌慰
扈蹕方從古北迴保陽接報奏章来(周元理扵古北口送駕後歸途連接)
(保定府宋英玉禀報廿六日省城得雨四寸廿七日自已至酉續得雨五寸入土霑足附省各州縣所報相同)
(節據馳奏為之欣慰)連朝四寸五寸矣遍野既霑既足哉已定麥
秋非嗇歉益欣禾夏得滋培誰知前此望晴處移澤畿
南兩合媒(廿六日駐石槽夜雨滂沛廿七日亟扵盻晴過午即開霽而彼時畿南望澤甚切今適扵)
(是日槩得優霑晴雨一轉移間彼此實各遂其欲矣)
將軍阿桂奏報攻克遜克爾宗詩以誌事
遜克爾宗賊要害攻之數月未能克(遜克爾宗為勒島關賊巢外險自昨)
(歲四月間阿桂即擬往攻至六月中尚未能克)繞隙因據默格爾反出其後期
必得(阿桂因遜克爾宗久攻未下探得日爾八當噶之下榮噶爾博之上其間有默格爾山梁若能襲取)
(則進攻勒烏圍既為得勢而凱立葉日爾八當噶之賊皆在我後遂派海蘭察等繞道前往搶估默格爾山梁)
(並攻壓密拉噶拉木大寨及其旁碉卡又克獲凱立葉各寨此上年十月中事也)我後彼彼亦
後我故悉力守聚羣賊康薩工噶雖屢勦(自攻克默格爾山梁阿桂)
(在彼頓兵兩月餘賊扵康薩爾山梁添碉力拒今年正月中阿桂派兵三隊克其三碉并將其下碉卡盡行攻)
(取賊人因距巢愈近益竭力死守阿桂復扵彼頓兵三月而木思工噶克丫口尤為賊境咽喉然必須與得式)
(替同日並攻賊始不能抽掣琽禦因扵四月中句乘積雪消霽與明亮訂期會勦遂派兵將丫口碉卡悉行攻)
(佔隔河望見明亮官兵亦從薩克薩谷而下直至河沿其日旁等賊寨俱已不戰而逃矣)仍拚死拒
碉中匿噶爾丹廟既已獲勒圍巢穴近咫尺(五月初官兵攻克噶)
(爾丹寺及噶朗噶距勒烏圍僅數里)置此扵後終非計分兵首尾俾受敵
偏伍彌縫未可施仰攀側越手為翼冒霧突衝進丫口
火攻短兵各盡力或斫寨門或越牆賊不能支遂奔北
木城石碉獲數十(官兵自得噶爾丹寺並搶佔舍圖枉卡業已居高得勢因思留遜克爾宗)
(扵後非計但其下丫口山勢陡削賊人木城石碉互為聮絡必須從上下壓方為得力隨扵五月十二派總兵)
(成德遊擊普吉保分兵前往時霧氣四塞豐昇額察視機宜未便再為遅待遂令官兵用礟轟擊使賊人不疑)
(我兵進攻而成德普吉保等即乘雨霧攀越崖磡潛至碉根盡將丫口上下石碉木城悉行攻克復進克其下)
(二大碉阿桂以遜克爾宗在榮噶爾博山陽第七峯之後恐賊人尚可沿溝来往後路未絶隨派副將曹順領)
(兵循榮噶爾博山陽而下放鎗縦火與豐昇額相犄角豐昇額因思官兵將次合□遜克爾宗賊必竄逸應及)
(早攻撲庶可多殱賊衆遂派兵三路與之合力並進或斫寨門而入或梯牆躍進賊碉奮勇擊殺羣賊力不能)
(支悉於牆穴遁去官兵追躡殱斃甚多計克石寨六石碉十二平房七遂擬兵由直古腦下壓至勒烏圍矣)
一歲之功成頃刻是役固藉衆鼓勇副將軍實豐昇額
錫名繼勇繼乃祖(自上年四月攻勦遜克爾宗以米至今始攻得經久相持成功頃刻深用)
(欣慰在事將佐雖皆勇往出力而身先士卒調度合宜則副將軍豐昇額之力居多豐昇額所襲之公乃其高)
(祖額宜都世爵額宜都本係巴圖魯公因扵其公號果毅之下增繼勇二字以奬其能紹乃祖勇略且慶國家)
(之得世臣宣力也)國之藎臣綿世德
雨中至喀喇河屯
夜霔垂簷曉發旌漸車無礙就山程農夫襏襫欣方渥
僕後泥塗盼亟晴近失峯容雲角豎微侵凉氣雨絲横
藩王路左紛来接惜爾霑衣命賞行(蒙古王公等遠来迎駕雨濕行衣因)
(命分賞羽縀壇呢黃褂以示體恤)
喜晴
西北捲雲幕(自西北雲斂露天蒙古語謂之哈牙噶爾齊哈牙者幕也噶爾齊者出也捲也甚合)
(此語)碧天放午晴山呈本面目人趁好途程日晃煙郊闊
風輕夏爽生潮河不致漲
鳳駕想安行(今日之雨路雖泥濘而勢極廉纖且晴霽甚速河水不致增長計程緩頓皇太)
(后明日當出口渡潮河自無虞河漲阻滯但雨後橋道或未能盡妥心切馳念因命莊親王永瑺率侍衛等馳)
(往南天門恭迎)
虬蓋亭
紅日高遮夏亦寒灤江座下俯雄瀾頗同弘景青霞挹
不作嗣宗白眼看
至避暑山莊即事得句
仁皇避暑此卷阿恭奉
慈輿歲一過適以明禋舉
方澤遂教啟蹕秩南訛仙莊夏景迎吟馬畫嶂晴光濯
黛螺五十餘年憶
恩顧昨朝今日不争多
永佑寺瞻禮
繼繩何處不欽思
知遇偏深此地悲四十年哉(以即位言之)有成愧六句歲矣
故吾嗤雖云旰食還宵衣(去聲)未致民安與物熙永佑即
今祈
佑者軍營早晚逓紅旗
寫心精舍
精舍永佑寺之傍寺之為言義可祥詎止祇園脩象教
試看大理與太常古人定名原有以久假不歸屬緇黃
祈祐在此豈在彼紹庭陟降思時蘉我欲寫心弗忍寫
中心藏之何日㤀
碧峯寺
碧峯實乃肖祇園點綴園姿畫意存亦弗著僧守門戶
常看有鹿到庭軒雲開色濯山容翠雨過聲添澗響湲
即色即聲誰所設不知何以悟三幡
味甘書屋
几淨甌香早瀹煎頓消諸慮祇如然譬人飲水知冷暖
甘否由来豈在泉
叢碧樓
山樓八窗敞山峯四鄰納葉態與枝姿一碧萬叢合然
疑岳陽記奚必煙波挹縦目擬雲鋪披襟喜風颯據座
略生慙斯豈陳蕃榻
西峪
西峪窈而深来必先至此其下乃西溝山路俯迤邐適
纔之所經後䭾過行李碧峯門在兹進兹近五里曷弗
從是入麗正(門名)當陽啟行貴不由徑何處外斯理肩輿
兹尋勝乃益窮宛委亦堪悟為文膚淺無一是
秀起堂
四鄰圍秀中岡起適有書堂構扵此輿来頗覺路幽深
床據乃欣山在底青縈碧邏指顧間縦目其表徹其裏
是理窟乎是文津我亦油然參厥旨
振藻樓
拾級高樓萬景披亦清真也亦雄竒扵斯祇合擱吟筆
富媪方當振藻時
經畬書屋
三間樸屋倚嶙峋額以經畬亦有因如罫層巒研田界
欲&KR0008;垂瀑墨池津韋家不羨滿籯富徐氏無慙負未貧
四庫而今經檢勘斯文知在讀書人
題文津閣
庋四庫全書之閣凡三文淵文源而外山莊之文
津其權輿也閣始於乾隆甲午秋月越次年乙未
夏月蕆功適駐蹕於此賦詩落成若夫溯源必先
於知津與夫倣式浙江范氏之天一閣則記已詳
言之兹不贅
四庫耆成將弆之范家天一倣而為基營去歲纔擇向
鼎落今朝弗滯時子晉漫誇祕書逮長沮徒議執輿知
名山藏實無過此却待他年枕葄兹
趣亭
天一閣前原有池池南更列假山峙文津之閣率倣為
故亦疊石成㟪&KR1394;有峯有壑有溪澗澗水琴音瀉池泚
束則月臺西西山又如寳晉齋傳米山亭因以趣為名
林泉引興誠佳矣貯書四庫其趣多饜飫優游意在此
月臺
文源之閣(在圖明園其前峙玲峯而為之歌)有玲峯八十一穴勝米老
此文津雖偶闕其假山石態却蒼好西山况復是真山
真假因緣相值巧米家范氏(謂范懋柱家天一閣)兩兼竒而更御
園所欠少最愛錘峯倚玉鏡登臺欣每得於早上下千
古横八方贏彼希逸資探討
陣雨(六月初四日)
西北忽雲生凉風催以行纔聞雷鼓響倏至雨盆傾白
霔未逾刻碧霄即放晴石梁應弗濘(安行皇太后緩頓計程今日應)
(過青石梁此雨纔落即止無論相隔百餘里隂晴未必相同縱咸似此雨過旋晴亦不致山程汎濘也)
鳳駕好登程
曉凉
陣雨欣晚霽峭風生曉凉渾㤀夏時節𣣔換袷衣裳問
景遲遊豫翻書資就將如詢切已處無逸已言詳
御製詩四集卷三十
