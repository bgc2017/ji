御製詩四集卷五十六
古今體七十三首(己亥二)
即事
去春雨雪足近畿却為盼澤廑南府(前冬至昨春近畿雨雪極為霑足而)
(直隸之廣平大名二府因與豫省毗連冬雪春霖俱未霑透未能&KR0146;種春麥為之厪念)今歲南府
屡霑膏(今歲廣平順德大名三府節據周元理奏報冬雪既霑而正月初間亦俱得雨三四寸所種秋)
(麥俱青蔥長發惟京城及近畿一帶冬間未得時霙春隂釀雨又屢成虚望深為焦急耳)近畿待久
心焦苦三冬歴歴望雪過望總成虚兹及雨土蘇雖有
趁耕人何若一犂滋以普然而播種實可需猶未四之
日趾舉惟是河工逮合龍(今日袁守侗等奏稱現在遵用兜袖之法已築新斜壩臺)
(十八九兩日每日各進一埽溜勢逼開更遠俟西壩之埽趕過東壩頭一二丈則水勢漸成回溜再將東壩趕)
(進一兩埽即可相機合龍其新挑之引溜溝三百餘丈已有八分工程溝口西&KR0782;灘亦趕緊切去四十餘丈其)
(引河九段計長一千一百餘丈亦俱加深挑挖俾三段以下逐段漸低得有下注之勢期於廿二三等日上下)
(一律挑竣竝擬將九段積水先行開放試騐暢順即將引溝頭土壩刨開使水勢建瓴直下然後於兩壩兜袖)
(中相機堵合云云所辦俱合機宜惟祈河神佑助俾得速為蕆事耳)遥念顒祈
神降祐
山西巡撫巴延三奏報通省得雪霑足復得雨澤
詩以誌慰
冬雪春霙既屡霑省城屬郡復同漸(巴延三奏太原所属及通省各州縣)
(於正月初五及初八日得雪四五六七寸不等又十三十四两日復得雪四五寸至七八寸不等十四日省城)
(又得雪四寸)麥秋可預夏收卜晉地遥知民氣恬更悉甘膏
三寸被(十八日得雨三寸省城及各處普遍霑渥麥苖一望青蔥高下田疇亦俱可翻犁播種)能
無慰志幾分添然其日即起程日(山西十八日得雨正值此間謁陵起)
(程之日至今逥蹕八九日間竟未得雨為之愧恧)逮反仍孤望愧兼
題舊端石環螭風字硯
端石天然風字存面螭亦冺刻雕痕用之批諾猶深慮
草偃於斯豈易言
詠漢玉輞頭缾
五輅輞頭餙難分秦漢周已看出稗角無復守隅頭湛
古以自澤葆華弗外浮作缾插時卉清供雅相投
題王蒙山水
樹圍茅舍竹籠扉薖軸真宜静者機漠漠峯容自張㡧
濛濛春氣欲霑衣不無僮僕供灑埽那有賓朋論是非
高謝尋常隠士傳移文恐惹北山譏
雨(二月朔日)
昨晩終風霾欲作既而風息湧雲生五更問徹纔霏雨
二寸霑微遂放晴慰不抵愁難措意失由於獲若為情
朝來京兆騰章報躗語徒云頗利耕
保定報得雨四寸因詠事
保定及京縣同為望澤久昨日看雲容果見向南厚督
臣出巡方(直隸布政使單功擢按察使文祿奏稱保定省城於正月三十日亥時起至二月初一日)
(已時雨勢綿密入土四寸四鄉一律普霑現在雲隂密布霑被必廣因督臣周元理巡閱公出是以雨司會奏)
藩臬封章奏(叶)云得四寸霑一犂潤耕畝豈不為之慰
慰餘仍自醜春雲滋復濃其更霑恩否把筆如鳴鳩喚
雨意在口
題明人鄧尉觀梅圖
勝地相將勝友招觀梅燈節雪初消(見陸治識語)清香净色
兩無盡畫格詩裁一例超手眼不妨誇各出(陸治寫梅王榖祥寫人物)
(文嘉補山石錢榖補泉各盡所長而陸師道則題說總叙其事)神情原自寓同條化人寺
裏憑闌處南望無端飛興遥
詠方竹杖
有節方其體此君果是賢題詩肖仇遠入史勝張騫葦
笥儉殊代澄州産早傳提擕足扶老聊以待他年
題宋端石騰蛟硯
側理微存翠點加墨池潤意蕊心芽騰蛟設以喻文筆
應贈詞宗學士家
詠嘉靖雕漆椀
果園精品剔朱紅嘉靖相承永樂同梓氏髤人各呈技
捎當捲素逓施工躋堂略寓稱觥意(篆刻萬夀二字)或躍原包
利見中(繞以升降二龍)設使㿻圓凛切已脩齋當日豈欽崇
齋居
齋居逮
祈戊國本念民
天復望雲興矣(是日曉隂午晴)仍看霽惘然晷長影漸短政簡
意彌虔最切河工問洪流未翕川(儀封漫工尚未合龍懸盼甚切)
仲春
社稷壇禮成述事
歲歲必躬親
春祈所為民禮應上戊日虔值望霖辰(自去冬望雪昨二月朔日雨纔)
(二寸切冀霑霈甘霖)鐘鼓克諧奏豆籩亦具陳
方壇宣祝史繹思(去聲)致慙頻(左傳季梁對随侯云奉盛以告曰絜粢豐盛謂其三)
(時不害而民和年豐也今祝文雖不用其語而為民祈佑之意則同昨歲河南被水較重安徽毗連處亦)
(漫溢及之河北甘肅江蘇偏災均所不免雖賑䘏優施冀民得所然憶左傳民和年豐之文不能不滋慙耳)
春仲經筵
經筵雨歲闕臨諸撫帙猶然意戚予(丁酉戊戌兩年未舉經筵之典兹已)
(踰大祥進講惟允雖戚未能忘而禮不敢過也)祝閱大祥應講習相將精義繹
經書先勞勞更期無倦上下下斯光有餘(是曰論語進講先之勞之)
(請益曰無倦易經進講自上下下其道大光予所製御論於論語則以為夫子此言為有司親民者而發而人)
(君為政之道實不外此臣之勞在身君之勞在心扵易經則以為自上下下二語非止申明損上益下盖言為)
(上者當不自恃崇高應虚已撝謙尊賢納諫乃由上以下其下其道有弗大光者乎雖文臣皆以為確論而斯)
(之猶未能信耳)著論聊因抒已見盈庭咨爾莫虚譽
經筵畢臨文淵閣有作
文淵咫尺近文華禮蕆經筵此賜茶(文華殿進講畢御文淵閣召講官及)
(侍班諸臣入列坐賜茶)新署冰銜協名實(新設文淵閣領閣事二員以大學士兼掌院者)
(充之提舉一員以内務府大臣充之直閣六員以内閣學士詹事少詹事學士充之校理十六員以庶子侍讀)
(侍講編修檢討充之檢閱八員以内閣中書充之)待藏四庫煥雲霞次排雖畢
事求覈(於永樂大典散篇内集輯成編不下三百八十餘種多有世不經見之書命館臣詳加校勘分)
(别應抄應刊以公同好)檢校宜精期與賖佇遲(去聲)功成開慶宴木
天佳話更堪誇
題舊端石雲雷編鐘硯
編鐘摹漢抑摹周(博古圖周漢編鐘皆有此式)隠現雷紋雲氣流水
部設如方待扣金聲擲地亦相投
詠古玉圭
有玉之質無玉英澹華去藻沈潛精如君子學久乃成
幾千年出誰佳城瑑刻台斗山河形似周鎮圭而少銘
(古玉圖譜云周玉鎮圭瑑刻三台斗極山河之形此圭製相彷惟譜所載瑑形止一面而背有銘此則兩面皆)
(瑑耳)姬氏禮樂斯贊經關雎麟趾馳遥情
王蒙紫芝山房圖
太古林巒塵世遠野鷗家鶴各怡然山房著在蒼松下
便不餐芝也覺仙
西直門外作
昨近憑輿見麥秧旬朝覺復較前長春雲聚散方無定
待霈甘膏意更忙
宫中十日未郊行郊外韶光頓改呈今歲陽和廻暖速
春分甫至似清明
朔朝二寸略為滋郭外青青麥隴披忖度農功誠可待
越因可待切愁思
仲春駐蹕御園即事
祈社經筵禮具修仲春御苑駐鳴騶再朞倏過仍縣徹
一晌迴思驚隙流綠柳紅桃都罷問山亭水榭且遲遊
宣尼瑟不成聲意至教誰能外此不
山西巡撫巴延三奏報得雨詩以誌慰
春雨誠艱致况兼三省同(北方春膏最為難得昨周元理奏保定河間景州於初一)
(日得雨頃阿桂奏至豫省得雨之日亦同巴延三又奏山西於是日得雨三省同曰均霑為之心慰惟京畿雖)
(霑而未透耳)半朝期已早五寸澤尤充(巴延三奏太原省城於正月三十日寅時)
(至二月初一日丑時得雨五寸餘所属各縣及汾州府平定忻代霍諸州亦同日得雨四五寸四野霑足二麥)
(含滋春耕亦資利益云云其優渥倍於京城雨時亦較此早半日)慰矣因黔赤慙哉切
已躬難安披覧際細霔祗濛濛(披閱奏章時正當微雨霏灑惜雨勢未成為之)
(悵悒)
即事
自晨逹晩隂細雨時止落其間風妬之雲亦不為弱宵
而復至曉仍如晝所作問徹五更天曾無一寸若逮辰
遂放晴孤望徒落莫春寒增料峭左近或被澤(叶)彼此
胥吾民近遠何厚薄人情急目前把筆滋慚怍
直隸總督周元理奏報保定得雨詩以誌事
細雨前朝未霈施却為保定渥霑時看雲空說通省遍
(初七早此間細絲飄灑雲雖濃而雨未成兹周元理奏報保定省城於初七已刻得雨至初八辰刻止綿密細)
(潤入土實有八寸四野深透現在雲勢甚為廣遠看來通省無不普霑云云保定距京甫三百餘里彼乃優霑)
(此僅微灑慰益滋慙耳)入土真稱八寸滋豈識向隅百里外尚殷
望澤一心疲雖然多有興鋤地誠慰誠慙祗自知
題舊端石梅朵硯
梅花阬石性同梅聚五攢三朵朵開設贈藝林供點筆
元章縮手意應猜(王冕書梅多纍纍如貫珠此硯式頗同)
詠和闐青玉雙環缾
琢是和闐玉肖惟脩内形(倣宋官窑缾式)如脂雖遜白比黛尚
餘青具耳堪提挈採花貯馥馨設思守口喻五字當(去聲)
鐫銘
題沈周寫景幀
溪環崦抱鎖重林真是入山恐不深使者後來求弗得
誑為曲也直為心
右疊崦重溪
槗頭杖立若沈思莫怪畸人得句遲似有祖鞭先著者
松風吹出不言詩
右野橋詩境
邂逅相逢野水湄古今商搉偶談之並舟者問伊誰氏
甫里陸和逸少皮
右漁船對話
竹齋自合幽人住荷殿何來隠士家(幀間題云竹密山齋冷荷開水殿香)
(而所繪乃隠逸景水殿非隠士所能有因戲及之)雖以寄懷工部句徐陵聯却
寫成差
右竹齋荷殿
石亦白兮泉亦清厜㕒兀坐足怡情設如驀遇王武子
不學餙非孫子荆
右清泉白石
秋風微動碧江漪不繫輕舟泛渚湄散髮何須登太白
濯清猶覺此為宜
右散髮輕舟
幾點丹楓霜染時近看的皪遠迷離颯然一段江南意
艤棹溪邊試領之
右楓林秋色
落葉風吹萬樹疎故山不變是吾廬便教倒箧傾囊檢
且喜會無封禅書
右黃葉林廬
棲者安然來者飛並投一宿總知幾阿瞒不識息心處
看此枯枝亦可依
右枯木寒鴉
竹莊避暑小盤桓(見沈周自識語)寫出雪村萬木攢底識畫家
工換景為教沽酒觧嚴寒
右雪村沽酒
大學士阿桂等奏另籌引河攔壩工程詩以誌事
昨秋河決豫時和儀封二時和幸合龍(時和驛漫口塞而復開者再至)
(十一月杪始得合龍)儀封功未遂將成每致變因為袖壩勢(儀封漫口)
(於時和驛未合龍時先已堵閉及時和之工甫蝬而儀封復潰且其口門水深七八丈溜勢甚急工埽難施因)
(籌兜袖之法令兩壩頭一展一收外層包過内層數丈俾成回溜之勢或可於兩袖相距間乘勢合龍因寄諭)
(相商司事者皆以為可乃所作壩頭單薄難禦急衝以故工仍不就)袖壩惜復薄刷底波
衝潰(叶)去歲呈圖時硃筆曾標記引河宜取直不應為
惜費而時工已興漫口下開暨埽乃受波激屢激屢沖廢
(叶於去冬披閱進到河圖以所開引河之地不得形勢曾其上游用硃筆標識并諭以若初時即就此處挑)
(挖引河雖工大費多而事或可早蕆乃專就地近工小起見所費雖覺稍省今前工盡成虚擲恐其費更不止)
(於此已而果然)高晉稱知河以此慙恚致(高晉素暗河工特命擕南河熟於工作者)
(赴豫堵築漫口乃屡築屡開高晉亦幾於無策因而慙恚成疾遂至不起為之悼惜然於事究無補也)嗟
哉喪良臣䆒亦無濟事熟思事體大任此資忠智守侗
(袁)及立德(姚)恐或無定志因命阿桂往鎮静集衆思(高晉)
(既沒在工更無可恃之人袁守侗本未習河防姚立德亦鮮有定見因遣阿桂馳往令其集思廣益以冀成事)
正值河復决因議改絃治引河移就上硃筆曾標地(阿桂)
(閱視工所以現開引河在决口之下不能掣溜必須於上游澤地另開引河方可得勢因親往履勘議於十堡)
(施工另挑使大溜自西來注即先趨引河自不至復遍南岸漫口方易蕆事其地即去冬於圖内硃筆標識處)
(也)慮因遵旨為然實無别計其費雖倍昔惟期事有濟
較屡塌所失其省亦不啻為期與以寬(余以舊工既屡築不就不可不)
(觧絃更張悉如阿桂所議行仍諭以引河宜挑挖寬深壩工宜帮培堅闊其兜袖壩頭尤宜加厚使可抵激溜)
(而致逥瀾雖多費亦所不惜且予以兩月期限庶得實力妥為一舉集事)前鑒莫輕試南望
繾遥心永言識吾愧
降旨緩征豫省地丁錢糧詩以誌事
二月開徵例則然豫民灾薦被堪憐決河尚待成工日
别郡那無辦料田各縣催科概從緩(儀封漫口屡冲瀕河復有被淹之處)
(其麥收不無歉薄即未被灾地方出夫辦料小民亦多踴躍急公本年錢糧現届開徵之期因降旨槩行緩至)
(秋成後徵收以紓民力)窮簷渥澤俾均宣邇聞春雨頻優霈(近據新調)
(豫撫陳輝祖奏開封歸德彰德衛輝懷慶各属於正月三十至二月初一得雨二三四寸不等麥苗益滋暢茂)
(早秋亦得乘時播種)為祝雙登(謂麥秋及大秋也)意倍虔
山東巡撫國泰奏春雨霑足麥苗暢茂情形詩以
誌慰
早&KR0662;新春霑美澤兹稱春仲澤滋繁初之一及初八雨
寸以四仍寸九論(國泰奏二月初一日自辰至申濟南省城得雨四寸各属同日均霑又於初七)
(戉時起省城膏雨綿密竟夜逹旦至初八酉時方止入土盈尺且雲勢濃厚霑被必廣麥苗極為暢茂)竟
夜達晨誠罕遇麥芃禾茁信殊恩每言慰即兼言愧反
覺侵尋愧此言
題錢維城玉蘭紅杏
玉蘭花白杏花紅一例昌昌冶惠風設使女夷注詩義
自然甲乙品難同
詠漢玉䕫紋璧
非榖非蒲别製是肉是好差殊(肉應倍好此璧肉好皆二寸故云)䕫紋
大似重刻土花實以久鋪黑白由其外象虚實可騐中
孚朅爾摛詞有會曾經玩者誰乎
詠紅絲鸚鵡硯
鴻漸不羡用為儀石亦能言製亦竒疑是禰衡成賦後
&KR0866;肝吐出一絲絲
山西巡撫巴延三續報得雨詩以誌事疊前韻作
月之初一日晉省普霑同(先是巴延三奏二月初一日晉省各属普霑渥澤)兹
報七朝隔復逢五寸充(兹續報初七日省城復得雨五寸餘平陽等八府平定等十州)
(亦皆於初七初八各得雨四五六寸至八九寸不等遠近透足麥苖滋長糓豆皆易發生農民倍加歡悦)念
遥誠慰志撫近益慙躬披牘難堪處惟看細雨濛(早間披覽)
(奏牘時細雨徐零地皮濕潤若能竟日密霔入夜不歇庶可有益乃甫及巳時即止為之悵然)
清明
清明例拜埽固知非古制然有其舉之則亦不敢廢朝
謁
安佑宫敬以當
陵祭(凡清明日例應遣王公等祭各安佑陵在宫則於夀皇殿在御園則於宫親詣)
(皇祖前行皇考神御禮)次詣
恩慕寺切用紆悲思雖無
神御奉(遵暢春園為不敢聖母昔年駐憩之所予惟恪舊典於此恭奉神位御)
(容祗於恩佑寺側敬建恩耳恩慕寺奉佛以報慈)然實向居地昨春躬益
土(昨歲以躬詣聖母奉安詣添土禮展謁今惟)(陵寢後初值清明應行恩慕寺瞻禮以申悲)
(悃)逥憶又隔歲光隂誠迅哉孝
飬成陳跡(叶)撫今一溯昔灑淚安能置三日三夜隂寸
雨纔霑暨孤望徒悵然誰復問節事幸而未起風默叩
因農計(農人有清明風刮土牽連四十五之諺今年清明前連隂三晝夜微雨寸餘即止雲起雖濃釀)
(而未成盼望徒切所幸清明竟日無風差足慰耳)
微雨(二月廿一日)
三日夜常隂間霽入宵微雨不期成(日前濃隂三晝夜釀雨未成旋復開)
(霽昨午後風起已無雨望入夜忽微霔霏絲不期而得惜時斷時續未能滂沛逹旦僅霑二寸耳)五更
歴問空逹曙二寸纔霑又放晴朝士徒教衣袂濕(是日御門)
(時雨點稍密因命部院進疏内閣奏請折本及侍班陪奏各員均由殿左右逥廊而上俾不致濕衣)農夫
未遂黍禾耕邇來頻報滋甘澤(豫晉山左各省屢報春古膏渥被即畿南諸郡及)
(北口薊易兩川亦均霑優&KR0584;惟京城久盼未甚也得雖有兩未能深透每閱奏報慰不及慙之)云慰云
慙亦厭生
陜西巡撫畢沅奏報各属得雨詩以誌慰
月之初七八密雲而不雨誰知自西郊晉豫逮齊土無
不被膏澤保陽及南府亦霑四五寸麥滋可耕黍秦省
為最遥今朝奏章覩二麥抽穎時正滋優渥普(畢沅奏正月三)
(十日及二月初六初八等日西安同州等五府邠乾等六州均報同日得雨自五六寸及深透不等麥苖豐蔚菜)
(豆春蔬亦均暢茂云云覽之欣慰而京城雖有微霔總未渥霑益無觧於愧而自訟耳)慰哉復慙
哉慰弗抵慙苦觀象貴玩辭小畜明告我(叶)我無文王
德亦非其位主或者施未行屯膏向戒許或者隂止之
遠(去聲)小人聞古(此兩事雖舉以自反其實余於民瘼時切廑念凡有可以惠民之事無不立見)
(施行臨御以來每遇水旱偏灾不惜多方賑卹並豫詢之督撫于每歲新正加賑即如昨歲豫省黃河澷口被)
(災較重撥帑至二百六十萬两截漕至三十萬石而湖北偏災賑濟亦撥帑一百三十萬兩又撥部帑一百萬)
(两運觧該省備用且普免天下正供已經三次而七省漕糧亦兩次普蠲稽之史册從無有如此者屯膏之說)
(可以自信必無亦天下臣民所共見至簡用大臣則自皇祖皇考兩朝皆乾綱親攬柄不下移並無)
(奸邪擅權如唐之李林甫盧杞宋之王黼蔡京秦檜明之嚴嵩温體仁輩之竊弄威福余踐阼至今恪遵)
(家法飭紀整剛大小臣工亦尚知謹畏其或旅進旅退容所不免若植黨營私奸欺蒙蔽者實無其人又安得)
(有小人在側之事亦中外所共知者乃各省及畿輔稍遠者俱優渥春膏惟近京百餘里間甘澤末能透足反)
(覆思之實不得其故也)自反莫知由咄咄意徒憮
題詹初讀李敬業傳
一語亂唐因李勣討其移阼子誠賢禍成幹蠱千秋烈
何事寒松反快焉
李勣陛下家事一言成君之過且以貽患家國實為
千古罪人其子敬業起兵以討偽周事雖無成而忠
不可没所謂死有重於泰山者何惨禍之足云若
敬業者真能幹父之蠱不意勣乃有是子而詹初詩
顧云乃知成禍者惨禍亦歸躬且序云武氏之立未
幾而勣之嗣先滅予於此深快天道之有知云云嘻
是何言耶詹初之意盖以為武氏之禍由勣而勣之
子先死此惑於庸俗禍福之見而不知忠烈大義千
載不朽敬業固未嘗死也因題識以斥正之
詠登州魚石屏
重慶江心魚刻石(見酉陽雜爼)湘鄉縣界石藏魚(見一統志湖南長沙)
(府)向於土默(蒙古土默特旗急呼之則為土默亦如厄魯特急呼之則為厄魯之類)曾經
見(甲戊秋過土默特部落其土人種地得石剖之有魚形大小畢具状若遊泳製為屏曾系以詩)兹復
登州一例胥豈是人工施繢畫端因造物與吹嘘寄形
生以無生永燒尾龍門定不如
唐寅湖光晴色即用其韻二首
輕帆風送遠湖平騁望猶難目與成識得倚欄人意矣
洗心聊且俯澄瀛
荒村寒樹野槗平别有疏軒駕嶺成自是遠離塵俗地
畫家何乃羡登瀛(寅自題云此際闌干能獨倚分明身自試登瀛兹則反其意也)
題南宋蘭亭硯
永和九歲禊景定五年春(硯面右方下鐫此五字盖宋理宗時物也)舉古非
徒漫獲今有宿因鬼工冺刻迹繪事善傳神深入墨池
鏽猶疑曲水濱
西直門外
國俗由來重
祭神祭神如在合躬親暮春之朔舉吉禮曉命輕輿返
禁闉
廿餘日未此郊行綠重麥畦苗勃生更有憑觀深幸者
新秧禾黍亦抽萌
都說昨年秋雨渥麥根固復可春耕人言豈若目親覩
對此能無略慰生
雖然略慰更厪思此際甘膏難再遲日引月長春暮盡
設仍弗雨恐孤斯
微雨(三月朔日)
春季朔之朝雲生雨旋(去聲)飄細零空鎮日微霔亦侵宵
那聽溜聲響徒稱霏勢消祗霑二寸澤未觧一心焦
西直門外口號
菜畦麥隴歷憑諸小雨無過略洗如澤既施之而弗渥
似言為政警乎予
題柳公權書蘭亭詩幷後序
偶看禊帖戱鴻堂惜澷漶教闕補旁(公權書蘭亭詩戱鴻堂刻本多有闕筆因命于)
(敏中就其漫漶闕畫者隨邊旁補成全字同原刻本並董其昌臨卷及余所臨董卷鈎摹勒石共成四冊曾賦詩以識)將
謂佳談藝苑擅誰知真本石渠藏(戲鴻堂帖雖有公權蘭亭詩而墨蹟則未見也)
(兹偈閱石渠寳笈書卷則公權真蹟在焉刻本即此卷惟少孫大年黃伯思以下諸䟦)却疑有柳何
無董(此卷既刻入戲鴻堂帖卷中何以無其昌題識又理之不可觧者)所喜因羊翻得王
(昨題戲鴻堂原刻公權帖有補王恰似得其羊之句乃惜柳蹟之散佚今於無意中得之為之一快)虞禇馮鄰
唐四絶(今復以此卷及虞世南禇遂良馮承素摹本並為鈎刻合成八冊擬以蘭亭八柱名之虞卷本其昌畫禪)
(室中物柳卷則戲鴻堂所鐫若馮禇兩卷乃香光固未之見皆唐時名蹟並裒集上石足傲香光矣)娛清暇足傲香光
仇英桃源圖
鈔鑼溪接武陵源峽口通人宛見村望去陌阡鷄犬富迎來
老幼笑言温傳神别致超凡品(仇英畫多院體此卷獨摹趙千里法無凡俗氣)避
世高情足静論粉本問從誰所得伯駒真蹟石渠存
詠汝窰椀
秘器仍傳古陸渾祗今陶穴杳無存却思歷久因兹樸
豈必争華效彼繁口自中規非土匭足猶釘底異匏樽
盂圓切已近君道玩物敢忘太保言
題舊阬端石雲芝硯
質已珍龍尾色猶葆馬肝滃疑吐雲氣静足助文瀾恒
此披三秀堪因消四難日新伴棐几銘似讀湯盤
雨(三月十三日)
望雪侵尋望膏霔未霑祗百里圍京(自去歲三冬盼雪至今春盼雨京城)
(及近畿百餘里雖霡霂屡滋總未得霑渥澤)豈能慰遠而望近以此懷慙更
切怦詰旦不期雲陣佈終朝屡見雨盆傾立庭劚土知
深透始觧煩憂七字成
今年北省率膏霑(今歲豫齊既屢渥春膏晉秦並疊霑甘澍畿封各属亦節經得雨麥收均)
(可期豐稔)畿輔亦頻稱澤漸獨是近京三寸闕每教返已百
憂添忽逢雨落
天恩霈還可麥收農諺占(農諺云麥收三月雨令幸得雨深透且在立夏前八日尚)
(可叶田家占驗)去歲較量猶厚幸(昨歲清明以後每日有風自三月闕雨直至五月中始得)
(透雨今年春令無風得雨又在三月望前且上年山東河南春夏無雨二麥歉收今春豫東雨足麥禾俱極豐)
(蔚實較去歲為勝益感上蒼眷佑云)滿招損戒敢心恬
題陳容六龍圖用舊題容九龍圖韻
豈曾擲杖戲仙翁走筆為龍龍性通物既有竒必有偶
禪如非色亦非空之而夭矯神間遇鬐鬛葩髿意外工
設以時乘喻乾德體斯未信企慚中
夜雨(三月十五日)
前日優霑今復隂顒期仍沛作甘霖由來知足定誰是
可識倍功以半任入夕遂看潤砌點通宵果聽溜簷音
不無慰恐有驕意虔鞏惟深敬畏心
和闐玉倣周䕫匜歌
和闐水玉出玉津温潤非山玉可羣小玉竊者兹已紛
如捐山每置不詢濫觴乃至監視臣斯而不罪法安存
去其已甚弗太勤(高樸竊玉私售之案如奸商張鑾趙鈞瑞與之勾通牟利罪無可逭其在)
(蘇州購自張鑾者尚難辭知情之咎若再行轉售即不必窮究株連又私買回人玉石至内地售賣者訊非高)
(樸同案止將私玉入官其人悉行省釋此即余每事去其已甚不為己甚之意也)是誠秋貢勞河
脣色質胥稱琳瑯珍倣以周製為匜尊有流有鋬有䕫
紋時樣祛彼華藻新師古爰述說攸聞
題宋楊時龍尾歙硯
金星佳品訪於錢(高似孫硯牋云龍尾溪石金星為貴景祐中錢仙芝守歙得李氏取石處)
(大溪水深不可入改溪别道所得盡佳石)賜識宣和之五年(硯背鐫篆文云宣和五年五月)
(五日帝召邇英殿說書賜此硯其後子孫世守之楊時識二十八字)宋殿說書忠實殫程
門立雪學真傳道南羅(從彦)李(侗)明承𣲖議北童(貫)梁(方平)
直斥奸内聖外王原不二吾於斯也兩茫然
雨中泛舟三首
曉臨勤政(殿名每日勅政之所)趁新晴旋見西南雲復生傍午後
湖偶泛舫烟絲拂拂送涼輕
菜畦麥隴沿隄有慮暵愁暘即目無景况三朝全異向
何脩得此自箴吾
日出半隂山似夏雲來即雨水增波縱非娛志向花柳
也覺紆懷為麥禾
題蘭亭八柱册(有序)
自永和之脩禊觴詠初傳迨貞觀之蒐珍鈎摹迭
出惟定武馳聲藉甚而闕文聚訟紛如寖至翻刻
失真亦復操觚求似顧善本之難覯贗鼎無慮百
千且好手之罕逢名蹟或存什一繄諫議寫其篇
帙波折又新洎香光倣彼筆蹤杼機獨運余既使
舊卷之離而重合因從幾暇再臨尋復惜原本之
剥而不完詔付文臣徧補於是四册並教刻鵠然
而一編不外戱鴻披柳蹟於石渠兼集唐模於壁
府仍琬琰之咸列俾甲乙以分函永為藝苑聯
珠題曰蘭亭八杜若承天之八山峻峙極和布
而為埏譬畫卦之八體流形竒偶比而依次分
詠已舉其要彙吟更括其全
賺來自蕭翼舉出本元齡真已堂堂佚搨猶字字馨
知聯後璧原賴弆前型(柳公權書蘭亭詩惟於戲鴻堂帖見之初不知其墨蹟已入内)
(府近聞石渠寳笈書始知其卷久列名書上等石渠寳笈乃張照等校定而董其昌所臨柳卷即藏照家且戲)
(鴻堂刻本亦照所深悉乃柳卷無其昌題識及卷後黃伯思諸跋未經刻入皆其中之可疑者照曾未一語及)
(之亦不免疎漏矣)恰爾排八柱居然承一亭擎天徒躗語特地
示真形摹固得骨髓(謂禇虞馮)書猶闢逕庭(謂柳見董其昌臨帖自識語)
董臨傳聚散(董其昌臨公權卷初蔵張照家本属全卷後以四言詩并後序及五言詩析而為二)
(盖照身後為人竊取也及二卷先後入内府經比較知其故復令聯綴成卷俾為完璧名蹟流傳離而為合或)
(默有呵護之者耶)于補惜凋零(戲鴻堂所刻柳詩漫漶闕筆者多去歲特命于敏中就邊旁填)
(補之)殿以幾餘筆藝林嘉話聽
詩本
詩本例分上下編率當一百卌餘篇丁年樂府補空半
(丁酉新正聯句西苑例宴及御園燈節悉視常年得詩將盈半册自正月二十三日大事以後惟記典述)
(悰雨暘誌事間有所作而御園萬夀山玉泉山槩罷遊覽題詠故所有之詩非但不能分两編并不能滿一帙)
(因以丙申年所存擬白居易新樂府五十首補足一本)戍歲盛京綴帙全(戊戍歲仍無遊)
(詠之作以全韻詩篇帙較多足敷上編之數而下編則因秋間詣盛京瞻謁祖陵即事記述計詩一百四)
(十餘首遂得盈帙)秋月春風景無問山情水態句捐妍即今祥
禫遊猶懈月令搜吟擬闕填(今年四月中旬以前仍當不事遊詠所得詩尚恐不)
(能滿上編頁數因擬按月令七十二侯賦以填闕)
御製詩四集卷五十六
