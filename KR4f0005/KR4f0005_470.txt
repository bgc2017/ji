御製詩五集卷七十九
古今體七十九首(癸丑)
仲春祀
社稷壇禮成述事
昨春籲俘獻秋月遂降番(前歲廓爾喀復來滋擾蔵邊罪實難逭不得不命將興師)
(為俘獲獻番壝社之計是以上年垂禧春祈禮成述事有句去四外獻五舉籲盖將繼青海凖)
(夷回部金川為五也及福康安等四月間進兵以後七戰七捷八月間彼即窘迫再三乞降憐其悃誠因予俞)
(允雖未俘擒獻恩垂社亦已速蕆大功自非神鑒何以及此)致
佑何其速感
恩不可言一心示本重萬載表功存五字詩成每(近年)
(社稷壇躬祀禮成述事詩一律皆五言亦尊地數也)由來
地數尊
題痕都斯坦玉盂
盂耳有環垂考古製所貽何時外竊式却較内為竒疊
葉薄如紙(痕都斯坦玉工以水磨治玉製絶精巧向每有詠但嘗所見者式樣與内地多有不同而)
(此盂則似竊中華之式兩耳有環下為三足竟與西清古鑑周丁&KR1344;盤漢獸環洗形製相仿而通體鐫鏤花葉)
(層疊隠互其薄如紙益加精巧)簇花圓中(去聲)規總應慎好惡實覺惕生
兹
夜雨(二月初五日)
祭罷曉春晴辰過雲氣生晝隂濃夕入雨澤達
天明
佑錫
方壇渥懼滋寸宅盈炷香分命遣(昨日當春戊心祈大祀盥獻之祭)
(晨沛澤是日即濃隂布滿入夜雨勢疎密相間直至凌順天府尹奏報入土三寸距前月廿五恰符十日之)
(期仰邀於壇)(神佑心感實深隨分遣諸皇子詣正配四位前拈香代躬虔謝)代謝
貺恩誠
春仲經筵
雖曰經筵循舊典恰欣雨後曉春晴幼齡逮此未探要
耄歲猶吾艱造精無息至誠非勉強有威自畏凜聰明
(是日講中庸至誠無息不息則久尚書天聰明自我民聰明天明畏自我民明威)臨民修已詎
二事却愧弗關言在行
再題舊玉掆頭缾
雖曰飾竿琳與瑯置肩&KR1700;&KR1626;孰能當近經細繹輞頭錯
遂以成吟一再詳
按掆頭為輦輅舁竿之飾無疑今輦輅竿之頭刻龍
首其尾刻龍尾即眀證古人用玉為飾亦其常但輦
輅既重加以玉石之堅硬置舁者之肩&KR1700;&KR1626;惰窳有
必然耳
河南巡撫穆和藺奏通省正月雨雪情形詩以誌
慰
豫疆最重麥之秋慰攬新正澤報稠寒北固欣雪非缺
(穆和藺奏豫省正月分雪雨情形所有迤北之開封歸德彰德衛輝懷慶河南等府属之六十州縣陜州暨所)
(属之二縣於正月十二三等日得雪自二三寸至五六寸不等)暄南頗被雨稱優(其迤南之)
(南陽汝寧陳州等府属之二十九州縣許州汝州光州暨所属之十一縣正月十二三等日得雪情形亦属相)
(仿又自十四至二十五等日得雨自二三寸及深透不等自緣地氣較暖是以偏得優澤然通省春雪已稱普)
(遍二麥均當及時長發覽奏深為欣慰)青葱彌望春秧發閭里無憂市價
浮可識為言當戒滿月餘三四正悠悠
詠官窰雙耳缾
耳缾趙宋出官陶薜暴猶稱聲價高(周禮有髺墾薜暴之語髺墾謂器不)
(正薜暴謂釉不全此缾薜暴非髺墾也)賤夥珍希情合是宣成精器尚吹
毛(明宣成間甆器益稱精美然往往吹毛求疵者以較宋甆尚多亦足為貴古賤今之證)
直隸總督梁肯堂報得透雨詩以誌慰
三寸春膏已堪慰保陽深透訝希蒙(京城於二月初五夜得雨三寸已為)
(慰懷今據梁肯堂奏保定同時得雨連宵達旦入土深透其各属是否普沾俟報齊另奏等語北地春蒙渥澤)
(實為罕覯)報齊各屬俟繼奏霑六迤西信早通(又據永璸奏易州亦於是)
(日得雨六寸想西南自必均霑)南府災黎庶有救東疆緩賦惠無窮(昨吉)
(慶奏上年旱歉之德州平原二十七州縣衛麥收先徵舊欠其五十八年地丁錢糧請緩至九月唘徵已即批)
(允因念京南順德廣平大名及河間景州天津去歲情形相同雖蠲賑並施又經新正展賑尚恐民力拮据或)
(有應照山東辦理之處諭梁肯堂詳察據實覆奏候旨加恩)諭教絜矩毋靳澤聞一
知十(平聲讀作諶陸游老學菴筆記載唐人多如此用)或可同(災黎待澤之殷若必俟督撫一)
(一具奏始予加恩何以紓其朝夕非實心愛民者所宜出也予兹因山東而動念畿南亟為詢諭盖絜矩之道)
(說者訓為上下四旁均齊方正此即臨民出治之聞一知十或庶幾乎)
福康安等奏西蔵善後事宜詩誌顛末得四十韻
三蔵前後中(西蔵即古西吐蕃也自唐至明曰烏斯蔵其曰烏斯者盖衛字之分書也唐古特書法凡整字)
(下加以斯字即讀作危韻如多斯為堆挫斯為催則烏斯為衛矣而唐古特語謂衛則漢語之謂中蔵則漢語之謂好也)
(今指其族曰圖伯特指其人曰唐古特其地又分為三部曰康即察木多之地為前蔵曰衛即布達拉之地為中蔵曰蔵)
(即扎什倫布之地為後蔵)由來名已久崇德雖入覲其地非我有(我朝崇德七年)
(達賴喇嘛班禪額爾德尼或謂東土有入覲聖人出遣使達盛京歲通貢表至順治初年達賴喇嘛亦曾勑賜)
(金冊印維時其地尚非中國所有也)衆蒙古歸之凡事商可否(自元朝以來衆蒙古俱皈依達)
(賴喇嘛及噶爾丹與喀爾喀交惡興戎達賴皇祖屢遣使於達賴喇嘛令其一同遣使止彼相攻乃喇嘛轉袒庇噶)
(爾丹尚與皇祖屢曾勑諭達賴喇嘛令其從中和息盖彼時凡事達賴喇嘛商酌而行不似今日之皆為臣属唯命)
(是從耳)其弊自元來率以難禁取然而向善多消亂利兼就
(叶)眀乃踵元蹟尊崇頗不偶但未至元甚非類却堪醜(明洪)
(武初以元時攝帝師喃加巴蔵卜為熾盛佛寳國師其封大國師者不過四五人永樂以後封法王西天佛子灌頂)
(大國師灌頂國師者甚多但不似元朝之妨政干紀若武宗之自稱大慶法王以漢人習蒙古教佞佛尤可鄙笑)
國初付懷徠通貢無大咎第巴(其官之稱其人名桑結)更奸詭黨
噶爾丹苟詐稱奉中國表裏為奸寇(叶)達賴喇嘛亡隠
弗宣諸口
皇祖頻勑諭兩端持鼠首煽摇青海衆甌脱圖
恩負(西蔵達賴喇嘛以下理事者曰第巴因蔵巴汗威虐部下毁棄佛教第巴乞師扵青海之固始汗擊)
(滅蔵巴汗康熙三十二年即寂第封第巴桑結為蔵王賜金印時達賴喇嘛示巴隠匿不奏者十有)
(六年任意妄行暗與噶爾丹相為表裏及召班禅額爾德尼來京第巴又阻之不使來專國倡亂煽摇青海之)
(衆屢經恩黨皇祖勑諭彼但首鼠兩端負惡不知悛改亦罪魁也)二匪(謂噶爾丹及第已桑)
(結)受冥誅蔵乃歸員幅(叶時)(方噶爾丹與喀爾喀搆兵皇祖不忍民生塗炭屢)
(遣使與達賴喇嘛使人偕往宣諭仍尋舊好乃噶爾丹陽順隂違反肆侵擾皇祖三番親率六師聲罪致)
(討噶爾丹旋即敗亡而是時固始汗之曾孫拉蔵將第巴殱滅即封拉蔵嗣為蔵汗於是二匪滅亡蔵地)
(敉寧歸我幅員矣)策旺劫蔵時發兵驅以走(後凖噶爾策旺阿拉布坦生釁自伊)
(犂遣賊將策冷敦多布率衆至蔵攻殺拉蔵汗擄其子肆行猖獗毁滅黃教蹂躪蔵地皇祖特遣將軍富)
(寧安等統領大兵分路進討康熙五十九年大兵會合擊破賊軍斬獲甚衆於是賊將策冷敦多布計窮力竭)
(狼狽遁歸而蔵地底定)其後自相殘
皇考靖紛糾(雍正元年撤回官兵以噶布倫貝勒康濟鼐總理其地五年噶布倫貝子阿爾布巴)
(公隆布鼐台吉扎爾鼐等復謀殺康濟鼐辦理噶布倫事務之扎薩克台吉頗羅鼐走避後蔵遣兵進𠞰)
(明年頗羅鼐率後蔵衆部落入蔵阿爾布巴等伏誅遂晉封頗羅鼐為貝勒辦理衛蔵噶布倫事務蔵地復安)
(輯如故)因之駐大臣鎮壓計安阜(於是留學士僧格副都統馬臘前鋒統領邁祿)
(散秩大臣周瑛等駐兵二千名鎮撫其地並令提督張耀祖於察木多帶兵一千名駐劄以為聲援盖彼時蔵)
(地初靖不得不留兵鎮壓既而因蔵地安輯已久將官兵裁減所有輪班駐蔵大臣亦不過簡用持重謹慎中)
(材而伊等乃幸其無事因循日久以致忽有近年廓爾喀侵擾之事矣)其奈歷年多屢易
人非舊(叶)相幸無事歸遂致因循紐諸務付不知旒綴
同瞶䏂而達賴喇嘛庇族弟兄陋(叶)賞罰率弗公受賄
任分售或付噶布倫或偏信左右(向來蔵中大小事務均由噶布倫四人辦)
(理而駐蔵大臣一切付之不問數年前公班第達因年老解退噶布倫後其子丹津班珠爾襲職達賴喇嘛愚)
(闇無能一任族中諸人及四噶布倫主持其事若輩倚勢營私舞弊至有私增税銀食鹽攙土種種侵擾邊界)
(以致廓爾喀藉詞來犯蔵邊)遂致廓爾喀侵邊較利藪遣兵問曲直
所遣人悔忸未曾示國威賄和完以誘(前次廓爾喀來擾蔵邊時若果)
(能示以兵威使之知懼自不敢復萌故智乃朕所遣巴忠逞其私智已不露名惟督促丹津班珠爾等調停了)
(事遂有許銀賄和之弊而鄂輝成德又復因循附和不能統兵罙入苟且完局繼而蔵中復惜費不償又有紅)
(帽喇嘛沙瑪爾巴其人在廓爾喀唆使是以前歲復來擾至扎什倫布大肆猖獗因命福康安等統率勁旅冞)
(入賊界七戰七捷賊人喪膽旋即哀籲乞降詳見誌事諸詩兹不復贅)再來襲蔵地益肆
猖獗﨣掄將揚撻伐歸降乃額叩(叶)戰勝屢見詩不必
申論復(叶)爰命四賢臣(福康安孫士毅和琳惠齡)奠安議善後兹具
疏以來諸弊去其垢貿易有節制疆界慎防守(此次廓爾喀雖)
(己誠心歸降然善後事宜亦不可不詳加酌定因令福康安孫士毅和琳惠齡等四人悉心詳議以杜後患如)
(廓爾喀需用唐古特食鹽酥油等物斷難絶其貿易但彼此牟利自必易起争端又如唐古特向用廓爾喀銀)
(錢迨後銀色淆雜以致互相争競因諭令於一歲中准其通市四五次且俟彼再四懇求方准其所用銀錢竟)
(令蔵中官為鑄造乾隆寳蔵漢文唐古特字樣使彼不能居竒泉幣長可流通至於平日疆界地方更當慎加)
(防守今據議定於前後蔵各設番兵一千名定日江孜地方各設番兵五百名令將偹及載琫管束教演務使)
(兵歸有用再不致别國妄生覬覦)等級各責成廩給俾公授(向來蔵中管兵番目)
(如戴琫如琫甲琫等虚有其名每遇出兵兵將俱不相識安能收攻守之效兹據議定于戴琫之下設如琫十)
(二名每名管兵二百五十名如琫之下設甲琫二十四名每名管兵一百二十五名甲琫之下設定琫一百二)
(十名每名管兵二十五名所有戴琫等缺以次陞用庶不致徇私悮公嗣後四噶布倫並其餘大小番目缺出)
(俱統歸駐蔵大臣會同達賴喇嘛照依等級秉公㨂選至於番兵及管兵番目向不給與口糧無怪臨時退縮)
(兹酌議每名每年令達賴喇嘛商上給青稞二石五斗遇有征調每日支給糌粑一觔其管兵番目除戴琫已)
(有例給莊田毋庸置議外每年如琫各給銀三十六兩甲琫各二十兩定琫各十四兩按季散給以資用度)
兵器期精利將弁嚴凌侮(叶俱蔵中番兵器械鉛火向來令自備不能精利今酌)
(議每兵一千名五分鳥鎗三分弓箭二分刀矛所需各器械即將沙瑪爾巴等家産内及寺廟中收貯之件略)
(加修整足資應用惟是將弁兵丁欺凌番兵即不能聯為一體安望其齊心出力以後令於滿漢營員内認真)
(棟選駐蔵大臣覆加騐看並令駐防將備督同大小番目按期訓練秉公賞罰以示勸懲其番兵三千名嚴飭)
(該管將弁及戴琫等不得擅行役使有悞操防)再生禁世襲喇嘛說著手(廓爾喀滋)
(擾蔵界固緣從前噶布倫等舞弊致彼藉端肇釁亦由近世蔵中風氣日下大喇嘛等多以廟中貲産為念於)
(是轉世之呼必勒罕率出一族竟與世襲無異甚至沙瑪爾巴垂涎扎什倫布財物唆使廓爾喀滋生事端乃)
(其明騐當此國威震疊之際不可不為力除其弊是以製金奔巴瓶送至蔵内令以後將各指出之呼必勒罕)
(書簽貯瓶由駐蔵大臣會同簽掣其各蒙古之大呼必勒罕一如蔵中之例在城中雍和宫令理藩院堂官會)
(同簽掣以示至公上年曾著喇嘛說詳其原委祛其流弊使後世知予之保護黃教迥不同於元代之尊崇喇)
(嘛不問賢否公私惟命是從有妨政典也)事權歸二臣親巡祛弊狃(從前蔵中諸事)
(駐蔵之二大臣並不預聞毫無管束殊非整飭之道嗣後當與達賴喇嘛班禪額爾德尼平等自噶布倫以下)
(俱照属員之例事無大小一切禀知候示辦理以除積弊達賴喇嘛班禪額爾德尼族属一概不准挑補番目)
(干與管事每年春秋二季駐蔵大臣二人親身輪往新定疆址設立鄂博之江孜定日一帶巡察以重邊防並)
(增添辦理糧務文職二員酌定各衙門聽差兵數嚴選邊缺營官番目即大寺坐牀堪布缺出俱由駐蔵大臣)
(會同違賴喇嘛妥為㨂補其達賴喇嘛商上銀錢出入悉照新定數目畫一收放如此詳定章程事權歸一蔵)
(中可以永遠遵行無事矣)昔為羈以縻今如臂與肘謂失反因得遲
速論曾剖都緣輳時會莫非
天恩厚(蔵中雖經廓爾喀此番滋擾而我武既揚革心歸順即乘此機會不動聲色辦理妥善以百數)
(十年羈縻之地一旦不啻臂指之使非會而昊蒼鑒佑不及此洵知舉大事者必有其時與其惟明且斷)
(乃克有濟予惟兢兢業業日慎一日以期中外同享太平之福耳)長歌紀予懷兢業示
不朽
御園仲春作
祭
社經筵率已過往來十日迅如何雪三昨歲澤嫌少(去歲)
(正二月間旬日内雖得雪三次惜其皆小未得優霑)一雨前朝
恩被多(昨初五渥又春祈大祀是夜即得雨三寸冬雪既獲春膏思佑實深感幸)知有
足兹仍未我(昨早復隂未雨仍冀數日内續得霑霈為慰人情患不知足每年課量晴雨恒不免)
(此亦不自覺也)謂無厭且謾訾(依廣韻作平聲)他人情物理老猶熟祇
在愁中今昔磨
虚受軒
疎軒護密竹瀟灑動風枝愛匪王之癖虚嘉白作師心
空異無主節勁却能持設喻受言處吾方念在兹
琴趣軒口號
不解攫醳解其理六律五音洗心水識得淵明室之壁
掛以無絃亦如此
若帆之閣
或稱舟作廬或號室為舫名象有何真比喻遂無量試
思稱謂始夫誰為定相(叶)溪閣額若帆平臨碧波漾有
風亦弗動無風原一樣是誠息安排齊物莊生狀
浙江巡撫長麟奏春雨霑足詩以誌慰
入境甘膏遇上旬重霑各屬更宜春(長麟前奏正月初五日抵任所有經)
(過嘉興杭州二府属於初二初三等日業經得雨霑足今又據奏十三四等日省城一帶復被甘膏入土更為)
(優渥其近省之嘉興湖州紹興各府属並報十三四及十七八等日得雨極為深透米糧各價亦俱平賤)澤
深分寸難計數(去聲)稔卜麥麰喜被均南暖雨滋昨徽報
(南方和暖春膏多係雨澤是以朱珪昨奏安徽省城亦於正月初旬中旬節次得雨深透)北寒雪積
近齊陳(今日又據吉慶奏濟南省城二月初六日辰刻始而密雨繼之以雪積二寸有餘北地候寒故)
(仲春尚或霏雪其為利益農田則均也)姑蘇一帶獨闕奏督撫寧忘命驛
詢(江蘇界浙江山東之間當可一律均霑乃尚未據奏到為之懸厪因即降旨馳詢)
淳化軒庭梅盛開疊去歲二首一韻
立春歲運自常度(今年立春在昨歲臘月廿三日為早故庭梅已盛開去歲立春在正月故)
(梅開亦遲)應節梅開故不遲却看盆中花謝盡(盆梅則早敗矣)先殘
後盛理如斯
淡紅深白難為(平聲)色注目憑懷合為(去聲别寓二首一韻之意)遲芳
採花心蜂坌集試思彼有孰教斯(萬物生生各適其性隨其時民之不識不)
(知順帝之則亦如是耳一涉有為便失本來)
河南巡撫穆和藺復報得雨詩以誌慰
雪北雨南早報曾(穆和藺昨奏河南正月省北俱得雪省南兼得兩情形自是氣候寒暄之)
(别已曾有詩)此三彼六重(去聲)欣稱(今日奏開封省城二月初五日戌刻至次日午刻復)
(得雨六寸四野均霑較此間是日之雨倍優更為可喜)四郊近見均霑野各属遠聞
普被塍(並稱開封歸德彰德術輝懷慶各府通属及河南府属之洛陽偃師鞏縣南陽府属之南陽裕)
(州舞陽葉縣汝寧府属之上蔡西平陳州府属之淮寧西華商水沈邱太康扶溝許州暨通属汝州属之魯山)
(郏縣寳豐各廳州縣於二月初六日均得雨三四寸五六寸至深透不等二麥正當長發之時頻得膏雨滋培)
(日益暢茂早禾亦可翻犂播種洵為應時甘㴻)豈弗關心慰無已更因馳望敬
猶增春隂邇日盼繼渥得那辭多自亦憎(連日雲隂不免又思繼渥)
(向於望澤自哂每不知止足實亦習慣弗能自已耳)
江蘇巡撫竒豐額山西巡撫蔣兆奎湖北巡撫福
寧各報得雨詩以誌慰
甫教驛問雨江南未接諭先澤報甘(昨以山東浙江俱報得雨而江蘇尚)
(未奏到因降旨馳問今日已據竒豐額奏江寧蘇州鎮江松江常州淮安揚州徐州太倉等府州縣於正月初)
(六十三十四十九二十三等日連得雨澤均極優渥等語盖此摺於正月廿七日先已拜發自尚未接到諭旨)
(耳)近悉晉霑到前兩(蔣兆奎奏山右之大同朔平寧武代州保德州等府州属及歸綏道)
(所属各廳於正月廿四五等日得雪自二三寸至五六寸不等其太原省城並各属暨汾州平陽澤州遼州解)
(州忻州平定州等府州属圴於二月初五六等日各得雪雨自二三寸至四五寸不等該省距京較近此摺於)
(月之十三日奏到較江南更前雨日)遠欣楚被逮兹三(今日又據福寧奏湖北前次所奏正)
(月初二之雪嗣據各属禀報同日得雪自四五寸至盈尺不等省城又於正月十四日得有雪澤十七十八甘)
(雨連朝旋即晴暖復於二十三四五等日密雨沾濡更為優渥等語該省入春以來連被甘膏極為深透而日)
(内三省同報得雨情形尤堪慰悦)卜秋宜麥兼宜黍祈歲讓廉弗讓貪
邇日屢隂膏未霈孜孜復冀渥
恩覃(近畿旬餘内亦連次得雨惜俱未成分寸邇日隂雲時作尚祈渥沛恩膏)
花朝作
淑氣漸沖融春當二月中山桃將爛漫砌草已青葱景
物四時識生機大造工輕隂傍午𣪚落莫意增忡
夜雨(二月十五日)
邇日每輕隂旋消惜不禁前旬澤微欠(昨初五之雨稱有三寸而實未)
(足)繼雨勢重尋疎密一宵徹隰原三寸深(清曉順天府報稱得雨四)
(寸雖略飾言然三寸則有餘也)慰哉隨自警得莫起驕心
仲春遊玉泉山作
玉泉咫尺御園近節過花朝始一遊望雪寖尋隨望雨
忘歡朝暮那忘憂澤饒三寸念微釋(正月廿五二月初五雨次雨雖未渥)
(以冬雪甚優得此不無禆益然已不禁切望至昨十五之雨實有三寸餘可以略為輝念遠勝去歲來此祈禱)
(祠靈也)候入仲春景漸稠略勝昨年臨此際
靈祠拜禱迥含愁
華滋館
今歲立春早况當春仲時靈泉善嫗煦仙館信華滋傳
膳成清憩勑幾慎攬披便宜昨年者軍務正籌咨(去春來此)
(時甫接到福康安奏報抵蔵日期一切軍務正湏籌畫指示及四月進兵後七戰皆捷八月内廓爾喀即再四)
(籲降蕆功實為迅速今日來此意思恬適㢠異昨春矣)
竹罏山房作
泉傍精舍似山家祇取幽閒不取奢就近烹罏第一水
嘗新遂試雨前茶(時浙省例貢雨前新茗適至遂以泉水試之)
題壁已週因刻石(自丁未年以此處歷年題句揭之屋壁間者已遍因令嗣後扵山房外選)
(峯泐石可以用之不竭矣)賦詩多笑此何為盧仝杜甫相看謂輸與
巖泉付不知
積書巖
今日頗有暇遂陟山之西十步廿步歷數息休忙躋彼
亦人之子勞那異尊卑樸舍倚翠巖積書兩字題檀架
插芸編隨翻胥可稽稽而弗會理圖多亦何禆(叶)然則創
四庫理豈殊雲泥
静益書屋有會
静當無所益而其益乃多内如方寸寂萬物莫不羅外
如大造空四時運弗訛是静所包廣曰益言或過書屋
祗謐然春風拂以和
題麗矚軒
西昇合是降東應軒搆嶺凹倚峽棱亦自崇高堪目騁
恰當近遠入吟憑閒心詎在春之麗要務誠欣農已興
麥壠綠連水田白無遲種稻慰猶增
罨畫忩
迴廊連密室蜃牖向東開水態山情萃身閒心静陪畫
披八面活神契一元該偶至隔三歲經營笑悮㦲
創得齋即事
尋棧下玉峯降自較昇易以此絜矩之萬事皆可譬貧
者望富難富每忽貧致少而老一瞥老還少那遂到齋
更有會甲戌額兩字(齋成扵甲戌年彼時以創得顔額亦未料後日屢有拓土開疆之事)
(也)題名本無心孰知佳兆示准部及回疆金川臺灣地
緬甸與安南歸順前後至即今廓爾喀叩貢加恩暨凡
此胥創得十全近著記(自齋成後平定伊犂者二回部者一金川者二臺灣者一緬甸)
(者一安南者一並近年廓爾喀兩次降順遂獲武功十全詳見上年所著十全記顧此題額儼成佳兆)迴
思匪予功額手邀
天賜溪齋與有榮顧名爰思義戒滿有良言敬惕兼慚
愧
思永齋詠玉蘭
紫是辛夷白玉蘭花師接種不同觀(辛夷花本紫種花者以别枝接之則)
(開白花為玉蘭是玉蘭與辛夷本一樹也不以别枝接之則花仍紫以接植與不接植為二花之分耳)若
論色有間(去聲是辛夷花紫間色)和正(玉蘭花白為正色)恰似性殊暄與
寒適值幾閒一庭對却逢春好萬枝攅(今歲立春既早兼之頻沐甘膏)
(故邇日花已盛開)雅宜木筆為名號(辛夷又一名木筆則玉蘭以辛夷接種含苞尖銳花)
(白而雅以木筆名之為尤當也)思永吟如此歲難(今當春雨既佳花開復盛較之往年實為)
(難得)
清明
百五過冬至節臨三月通(今當二月廿四日然清眀則三月節矣)氣烘楊
柳綠露潤杏桃紅隂霽時為幻(邇日每作隂而不雨)惜希念莫窮
拌乎寧不雨幸矣竟無風(農諺有清明風刮土連綿四十五之語又謂是日遇雨則)
(解今日到晚無風正叶吉占雖不雨亦所深幸耳)
即事襍言(二月廿六日)
清明幸無風其夕乃微雨夜隂曉放霽過午雲復吐時
零三四點優霈徒延佇依旬豈即兹(自正月廿五及二月初五十五俱有)
(雨惟十五之雨尚有三寸餘前二次俱祇二寸餘至昨晚則更祇寸許謂符十日之期固堪幸為實霑渥則尚)
(未也)勞望意為楚今晨仍細霏潤地祇寸許或隂或露晴
莫定心難處平心論今年春膏稱順序而我不知足於
得思渥覩譬之以惠人曰與而未與或反致其嗟自咎
此為憮
西安巡撫秦承恩奏報得雨詩以誌慰
江北江南率雨春(今春直隸山東河南山西安徽江蘇浙江湖北等省率得春雨雖情形不)
(一南北實已均霑)優微雖異總霑均路遥方為(去聲)廑西省(陜甘及川)
(省尚未報到)澤透兹欣報普秦(兹據秦承恩奏陕省西安鳳翔漢中同州興安商邠乾鄜)
(九府州属自正月初六十二三廿四五等日得雪並雨四五六寸至深透不等其沿邊之延安榆林綏德三府)
(州属於十二三廿四五等日亦得雪四五寸不等又西安省城復於二月初五日已刻至初六日寅刻得雨五)
(寸並據近省各属具報相同二麥正在長發頻獲甘膏益加暢遂其餘田禾亦可乘時翻種等語)奚啻
麥麰卜餅餌益資禾黍利耕畇嘉㦲慰敬俱深際雲待
霏中急復頻(此間頻次得雨麥田固資霑潤而總未優足連日隂雲頗厚似當繼霈渥澤不覺盼)
(望益殷耳)
泉宗廟禱雨
一夜隂無雨惕然弗釋胸久曾頼
神佑遂以禱
泉宗敢曰時堪待惟希
澤霈濃君難言不盡首務在祈農
題依綠軒
廟側舊書軒春深嘉蔭繁是誠依綠候可絜裏黃言(邶之)
(綠衣朱子注謂莊姜之事無所考然其致戒貴間賤正亦可絜之貴小人而賤君子以為戒也)有詠必
理度(入聲)無遊不静存水田或淤遏疏濬命清源(今日麥衆宗)
(廟見道旁水池稻田多有淤墊若是處泉源最多若果勤加疏濬何至扵此因循日久必致淤成平陸矣因命)
(將從前經理之員議懲并飭派員估計挑挖即以淤泥加於附近土山添種樹木既可飾觀而水源通暢田塍)
(亦足敷灌溉矣)
輝淵榭口號
石韞水蔵古有言輝淵兩字榭兼存萃將謝賦探元句
逢以澄心左右源
聖化寺前墅作
聖化千春寺
堯恩萬古川髫齡憶侍從耄耋佛仔肩御輦近三里(自泉)
(宗廟至此約三里許)憑軒閱五年(寺前别墅内含淳堂乃句至皇祖御筆自丁未來此題今)
(歲已閱五年)光隂誠迅矣學業故依然
三月朔日雨六韻
曉雲垂細霔或有𣪚開時過午勢將霽翹空心不怡那
知重霮䨴遂以落漫瀰問至五更止看誠四寸滋今春
雖屢潤(自正月廿五至昨廿五及旬則雨惜祇一二寸多者三寸餘田中雖藉以滋潤䆒不若此次之)
(優霑足慰也)此雨實優施慰即惕生處秋長敢豫期
上巳日作
自古由來節上已而今政用月重三良辰正值春方鬯
佳澤纔過㴻以甘(今春屢次得雨昨初一夜間之雨更為優渥)禊祉祓邪都
利稼有雲無雨更宜蠶(見五行書是日正如是)武功憶在符理紀
一再欽承
天貺覃
按漢書律歷志已為理紀予於十全武功之中奏勲
克敵每遇已干如金川莎羅奔狼卡搆釁鄰封於己
巳年親詣軍門納欵逆回大小和卓木偝德為亂於
己夘歲蕩平全境嗣後戡定安南阮光平悔罪投誠
為己酉歲昨廓爾喀歸順雖歲次壬子而歸順允降
之事亦定於八月月干臨己酉凡此四次武功皆符
理紀之文仰邀
鴻佑誠為厚幸云
遊盤山唘蹕作
今歲遊盤勝往年昨經四寸澤滋田東門出即綠迎滿
五月臨當黃結全(北方麥熟率當五月)咫尺湯泉停一宿徘徊山
舍指三遷(自湯泉三家店大興莊三宿而至盤山之静寄山莊)憑輿寧不心誠慰
慰恐矜生增惕然
湯泉行宫八詠
温泉
泉自應凉却有温硫磺地底致曾論(温泉雖熱若以熟物仍湏藉火以見)
(假不如真盖由其下雖有硫磺而衆性本凉也向詠温泉曾論及之)雖竒原是平易事斟
酌寒暄理亦存
柳色
前歲纔青今歲盛(前歲立春以正月二日故三月初至此柳始含青今歲立春在年前臘月)
(二十三日較前歲更早九日宜其色青翠更盛也)一般摇曳暢東風人情遲早
多較量無意誰知任化工
池塘
屋中圍石作池塘引得温泉暖不凉年老人應節沐浴
笑他司事備陳忙
玉蘭
行館湯泉歷歲久(湯泉行宫建自康熙五年至今百餘歲矣)亭臺較比别原
稠(自京城至盤山沿路行宫每處不過數椽以為憩宿之所惟此處因有湯泉是以點綴較多)玉蘭
木筆一家属(木筆本辛夷之名辛夷玉蘭花譜雖分為二種而實非也辛夷花紫花師移接之則)
(開白花為玉蘭是玉蘭亦可名木筆)繪景饒他不外求
山亭
一卷突出碧湖清不是假山堆砌成著箇笠亭供攬結
懶登興足望中呈
游魚
烝然潛躍適其樂温也湯乎不繫情是謂遊於物之外
釡鬵溉亦孰能争
書室
書室由來貯縹緗園人護晾本其常今朝駐宿明朝去
無暇翻看愧莫當
官鶴
九臯非也却三徑戛韻雖清意未安本是離塵不羈者
憐他此日亦稱官
順義縣道中作
唘蹕每晨行熟知豫立評暮春憑淑節順義喜嘉名冬
麥青芃畆夏禾黃遍耕復隂多願霽無定是人情(春雨屢霑)
(今曉雲作衆意以行路頗願晴是可笑也然當春畏雨實亦難得者)
駐蹕盤山静寄山莊得詩二律
四時無不宜之處却最宜乎惟暮春嫩暖輕寒稱(去聲)遊
目新紅舊綠總怡神兹來仍是偷閒者再至應為高上
人微笑崇稱天子父田疇恐未肯相親
春仲甘膏屢被田不孤耕省是今年東來幾宿青增畝
北落千盤白赴川意會兩言惟寄静詞成數什總捐妍
山光泉韻都依舊所異庭松隂滿連
引勝軒七疊前韻
引勝向所名坐覺副名允摇籟謖老松當春矗新筍景
光雖無同風月原有凖新題隣舊句興趣那知盡問興
自何來眼前解相引
題暢遠齋用辛亥韻
山莊有齋亦有樓隨宜搆築佳景收青者為山綠者水
底須山水之外求菱忩棐几適清暇匡牀撫淨研香甌
時和物熙偶後樂衣宵食旰原先憂幸而揚武降廓喀
(此次廓爾喀經福康安等連次攻克痛加𠞰戮隨即畏懾降順進表納貢一如福康安等所約永遠不敢再擾)
(蔵界我武遠揚蔵中自此可以久享安恬之福矣)遠番三蔵今暢不
韻松軒
從古田盤傳以松軒前移植取清供雖然耳食多瀟韻
得莫於斯類自封
微風始有籟為吹風息亦多聲静時此語却為失著相
松之韻豈繫乎斯
接要樓作歌
高樓接要向所題名雖率意頗具思試思要為凡之對
得要御凡無不宜千山萬樹圍四鄰那能一一窮其竒
樓忩八面納以朗山莊每至必拾梯曰高曰深莫弗具
一静千狀呈前披心不勞何况耳目是得要乎猶然疑
然疑亦豈徒在此吾將用之扵萬幾
延春堂疊辛亥韻
田盤隔歲一探春亥豈舊乎丑豈新又得七言副詩興
待惟三載作閒人即今未敢忘勤政有暇亦堪尋暢神
神暢非關娱耳目由他真趣自然陳
静夜吟
地支十二各為司晝動輪當夜静時莫謂山堂安寢便
萬幾九㝢正縈思
咏庭松
豈同拱把梓桐觀却見龍鱗踰丈盤再歷百年當益好
漫言種植付誰看
題董誥梅杏圖疊丁未韻
梅杏後先曾比較侍臣並繪昔頻題今來山裏惜兩謝
却向圖中觀一齊
四川布政使英善奏報凱旋兵皆已出境及春雨
麥苖情形詩以誌慰
廓喀歸降兵凱旋民無滋擾雨滋田(前據英善奏凱旋頭起索倫官兵已)
(於正月二十八日自成都起程兹又據奏往來稽查隨後各起陸續行走沿途安静並無滋擾之處自二月初)
(六至二十二等日全數出境交陕省接護回京並稱經過地方二麥俱已吐穗揚花堰塘蓄水足資灌溉麥秋)
(可望稔收民情甚為寧謐)麥苖芃茂秋堪望方寸惬然更悚然
雲貴總督富綱巡撫譚尚忠奏報春雨麥苖情形
詩以誌慰
萬里滇南到合遲麥將結實雨暘時(富綱等奏雲南省城於正月廿一日)
(至廿五日復得密雨數次不特入土深透田間並多積水其近省州縣具報得雨情形大概相同所有二麥蠶)
(豆已漸揚花結實得此甘膏倍加暢茂至黔省各属春間暘雨亦皆調勻雨省糧價胥平農民俱形懽豫)米
糧平價民情豫滿志惟增惕與寅
遊天成寺
始終乘馬入山乘(向三十四十歲時來此寺升降俱乘馬至五十六十時自行宫乘輿惟入)
(山乃易馬前歲至此並入山亦皆乘輿高年遵養之道亦應如是也)弗馬惟輿耄耋徵詭
石蒼松豈有異明心見性又何曾固知偈說無法佛(釋迦)
(牟尼佛偈云法本法無法無法法亦法)頗嘆跪迎有改僧小坐仍遵雲棧
進遇竒得句興猶勝
萬松寺二首
益入幽深益陟高林姿峯趣那能韜寺樓迥朗原常坐
接待番番逸興豪
松原無萬萬稱松誰與數(上聲)斯高下峯名象世間都若
此金仙默坐笑開容
寄題雲罩寺
雲罩迢迢諸峯頂是誠佛域非塵境仄蹊陡棧不可輿
錦雲騅御曾頻騁(錦雲騅為十駿之一乘以登高甚覺持重穏適昔年來此頻御此馬)邇
來弗問路多時老年何必強力逞強非昨老非今頓盖
亦由漸類炎冷(夏之炎冬之冷亦由漸也)幻真萬事率如斯吾亦因
之發深省
西甘澗
長(上聲)年怯登高雲罩望而返以之較昔年其志一何遠
然亦有後言事實殊要緩遊緩懶何妨政要勤尚勉萬
幾敢或懈六府期胥善三年歸政後一切庶可免西谷
降而來西澗到以宛佛宇乃茅檐弗尚莊嚴顯泉甘味
自芳試茗供清遣
過東甘澗弗入
中峯降嶺隔西東西澗甘知東澗同彼既酌泉斯可罷
喜甘恐異趙良風
左右禪林皆致樸(左為東甘澗右為西甘澗)是為木石與居甘喜他
粥飯僧一二露柱燈籠不解談
遊山迴入千尺雪門小憩有作
静寄莊同避暑莊圍莊胥以石為墻乘輿駐蹕應如是
廣祗十之三四強(避暑山莊圍牆週十六里有竒此間週七里有竒通計尚不及半)
降由西北向東南門却山莊西北探(山莊建於山之東南麓千尺雪門則)
(在山莊西北隅)是則原無一定向世間名象可因參
入門山舍向南尋可坐憩焉幽且深臨水三間竹爐在
片時試茗足娱心
一室中收四處圖(此間及西苑熱河千尺雪既仿吳中寒山景為之並親寫此間圖四卷其)
(西苑熱河寒山三圖則命董邦達錢維城張宗蒼分繪之每處互弆四圖至一處而餘三處之景皆可展閱得)
(之)咄哉求備自嗤吾四而一與一而四齊物南華有是
乎
千尺雪詠唐文皇晾甲石
東澗流泉此滙宗瀎潏雄有飛虹勢拒以巨石波激怒
瀑拊南下益縦恣久傳文皇晾甲石對境偶為歌其事
當年違諫圖成功功竟未能符初志歸來晾甲留遺蹤
徒資千古人横議豈如渭橋示必克却能策騎伏頡利
(亦文皇事)此事吾亦近用之獻馘餉軍較唐備(唐太宗策頡利之言曰示)
(之必克其和乃固深得禦邊之要與昨年之征廓爾喀意正相同其勝於唐者頡利不過講和退兵昨廓爾喀)
(則悔罪乞降遣使進貢又獻牛羊酒果等物備犒官兵是其畏服之懷出於至誠可見)和頡利事
盖在前躬勤志定故功遂征高麗事乃在後或因貪得
與心肆其致成敗鑑分明長歌示意增虔惴
題唐寅品茶圖用辛亥韻
滿幅題詞都作舊一罏烹茗又成新擎杯在手微生笑
笑我却為著相(去聲)人
朵山亭口號
樓登天半必由斯一朵山亭小憩遲已逸人勞恒在念
可當息念付無知
登半天樓
山莊静寄最高處往歲名之曰半天境已迥哉樓更疊
望期遠耳景收全可知誰是知足者即我依然我笑焉
七字適成合言返廊連幽室憩重延
效深室
樓既收彼遠室亦效其深曲廊堪屧步幽舍誠怡心灑
然生别會遥當從近尋萬里無涯涘原因方寸斟額名
題自昔額義繹於今
泠然閣
泠然閣在東半天樓在西一嶺為之隔升降循山蹊大
似避暑莊創得(齋名)栴檀(林名)兮(創得齋在嶺之西栴檀林在嶺之東自創得齋至栴)
(檀林自西則為升於東則為降今日自半天樓至泠然閣大似避暑山莊之升降也)西升東降必
春風秋月齊(田盤之春風避暑山莊之秋月又有何異乎)何以知其然南華
披示倪
御製詩五集卷七十九
