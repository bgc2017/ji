御製詩四集卷三
古今體一百四十五首(壬辰三)
春仲經筵
撰良廣殿御光春記語易文衍繹頻欲擬漸摩先率性
以言輔相輙憂民(是日進講中庸修道之謂教易經輔相天地之宜)惜陰強勉
功不息隔歲親行日又新(庚寅御經筵後惟辛夘春以恭奉皇太后東巡舉行)
(暫隔一年)敢謂長(上聲)年疎典學衛公抑戒義猶醇
經筵畢遂迴御園恭問
皇太后安郊外攬景之作
經筵禮畢切詢
安郊外春光次第看嫩綠迴麰畦畔茁輕黃染柳路傍
攢霽開西嶺浮煙景素積青郊釀薄寒潤則不無霑則
欠祇因生惜那因歡
御園泛舟
四日彤宫宿一泓春水開輕輿駐岸側畫舫候河隈鳧
鴈浮波漾樓臺倒影來時光真不讓忨愒若為哉
蓬島瑤臺
蓬島瑶臺福海中(蓬島瑶臺圓明圍四十景之一福海亦舊名也)往來祇藉舟
相通昨近冰脆魚陟負拕床弗可舟艱衝還宮四日倏
瞥眼再來春水呈溶溶鳴榔直到鏡中閣(臺南門也)迴看畫
舫浮雲空若臺若榭皆熟境庭松峙翠盆花紅不如可
望不可即引人企思翻無窮
暢襟樓
拾級上書樓新波眼底浮茁猶勒蒲芷浴已下鳧鷗菱
格斜窗展柳絲遠岸柔須臾襟暢耳難忘是先憂
熙春園
複道過樓門熙春别一園韶開新景鬯歲久古柯存蠛
蠓飛知候莓苔吐趁暄每來瞻
聖藻(園中軒堂有筆皇祖御)
垂訓示心源
松簧館
蓋影陰森覆綺寮無風亦颯颯蕭蕭我來聽與他人異
曰在徵招與角招
德生軒
羲經稱大德生物始惟春一氣流行貫四時來往循芳
菲雖有待槖籥被無垠切已於何在勗哉守位仁
對雲樓
松鬱蒼雲雲對樓不風恒自謖颼飀分明四季常拾級
據榻居然有獨秋
藻德居
軒榭近臨池渫然水監披楶櫨雖未餙斧藻可因思其
必在德矣吾惟是勉之如何柳子厚祇識要修辭
竹淨室
倚檻真看竹淨時葉黃颯沓欲辭枝江南春笋恰來貢
地道有宜有不宜
迴如園題敦素堂
迴輿咫尺即如園喜有書堂池上存凍解平鋪新水碧
波摇返照旅楹翻辭窗樹影陰猶惜欹案芸編古尚論
融冱雖看形色異誠然於素總相敦
静虚齋
温暾旭影護明窗放蕊盆梅馥古樁領妙無過虚且静
憧憧到此亦應降
明漪樓即景
猶思前月一憑臨冰鏡呈來波影沈亦自皎然堪悦目
所嫌凝若鮮開襟心澄何必不波好景謐偏宜有象尋
恰似收將詩趣在分明今日待攄吟
挹泉榭
高流引牆外出峽便如泉乳竇明知假珠簾宛看懸回
回縈榭畔落落歴窗前一切惟名象挹斯契幻然
晴望樓口號
前朝微雪先微雨今日忽陰時忽晴偶上高樓聊縱望
並無佳緒祇怦怦
映清齋
迴廊彎似弓齋閣據當中三面全臨水八窗迥俯空近
遥相(去聲)一合上下影相(平聲)同心境於何覓光光映鏡銅
益思堂
心思誰則無亦欲求所益益實非一端善惡各殊跡益
德斯為善益私惡難革設曰何以利損下更成厄絜矩
率箴規詎寧漫顔額
題夏珪西湖柳艇圖
南屛山北湧金西柳色波光望欲迷最是向年得句處
綠陰十里白沙堤
或坐肩輿或泛船西湖春色耐遊沿牽懷不為(去聲)溪山
好親愛民情在眼前
題孫克弘花卉册
桃花
一般設色紅兼綠遠異徐黃刻畫工却得瑞仙本面目
軒軒霞舉笑東風
宣石菖蒲
甆盆貯水矗宣石圍植菖蒲九節青誰詰醫師引年法
居然乃欲進豨苓
栀子
色旣絶塵香復柔石欄瓦缶自風流但栀花未栀其貌
那愧文嗤柳柳州
西府海棠
體格幽閒態自佳撩人春色照庭階飄然仍是齊梁韻
合著參軍謝朓懷
朱竹
青牛為石朱為竹便與尋常意匠殊似傲山樵誇筆法
果真鐵網得珊瑚(玉蒙畫竹石有題鐵網珊瑚者今入内府)
辛夷
玉蘭花白辛夷紫紫者無香白者香底事斯偏稱木筆
(辛夷本名木筆而詩人有以詠玉蘭者向題玉蘭曾有却以詩人稱木筆侵尋奪席笑辛夷之句然玉蘭寄枝)
(用辛夷未嘗不可通稱也)幸因作塢輞川王
木芙蓉
原來草本却稱木為(去聲)是欲殊水裏花弄影拒霜秋岸
上清標亦未大相差
梅
暗香細細影疎疎不逞昌如祇淡如看到去情得神處
伊人真是雪為居(克弘號雪居)
陜甘總督文綬奏新疆屯田詩以誌事
漢代嘉充國屯田稱便始爾時實防邊多有戒心矣今
日亦屯田事乃異乎彼西域平定後疆闢二萬里地既
無争戰土復甚豐美雪山引溝渠水旱均足恃耕作雖
已興地尚有遺利(叶)督臣欲招墾條奏其事體(陜甘總督文綬)
(奏新疆沃野綿延二萬餘里屯田雖已廣聞而餘地尚多必須廣為招徠使地無棄壤民無遺利因條具五事)
(一招新疆商賈傭工之人就近認墾以省資送一指明新疆地名道里情形曉諭戶民以期樂從一嘉峪關請)
(每日辰開酉閉以便商民一烏魯木齊大路數丈請修治寬闊以利行旅一安西溝渠應疏濬暢流以益灌溉)
(皆為經久要務下大學士九卿集議施行)甘省地既瘠新疆利堪指去歉就
樂土可廣興耕耔因憶定伊犁樹碑言大旨初謂計未
得(戊寅秋為後勒銘伊犁之碑有屯種萬里之外又未可謂計之得也云云波時屯政甫興尚未能必其行)
(之有效且恐無識者或因以滋議今耕屯日廣歲獲豐盈而待墾之壤沃衍有餘設法招徠使甘省地瘠貧民)
(趨利嚮往樂業安居尤為一舉兩得是皆必者上天鑒佑貽美利而釋羣疑實始念所未敢期也)何
期忽有此額手謝
天恩帲幪錫厚&KR0008;庶幾免指摘詎敢稱欣喜
詣暢春園問
皇太后安遂啟蹕往盤山之作
仲月省耕典著經出應必告謁
慈寧往還十二日為度
康健八旬年祝齡御馬依然一身便易輿亦復衆言聽(是日)
(御馬行廿里過中營遂易輿)湯泉别較盤山久紆蹕因教信宿停
麥色
今歲春頗寒昨邇方回暖數日未出郊乍見綠塍滿新
穎擢菁葱離披已不短去秋霖潦積濕潤連近遠伏麥
資發生早麰並易墾乃悟向望雪欲速徒愁懣一弊亦
一利
鴻鈞恩易簡
駐蹕湯泉行宫作
春月宜巡蹕觀耕行令便非遥無&KR1852;里堪駐有温泉浴
德繹精義濯清守妙詮三年彈指頃沼館祇依然
潄瓊室
石髄淙暄波湧出如湯熟益人同功德每來必沐浴彈
冠與振衣三閭語義足雖然或異焉大寶箴曾讀察察
以為明斯豈蒼生福
温泉行
温泉實擅地靈竒暖溜暄波誰所為或云流黃孕澤府
延齡愈疾功用資温泉之上行宮搆華不傷奢樸不陋
庭前種樹將百年山亦非驪嶺非繡十歲之中一再來
無過信宿前驅催林丞脩葺守空館嗑然笑此胡為哉
隨安室
隨安室是舊書齋佳處題簷數典皆昔易(去聲)今難言已
屢風移俗易(入聲)動成乖後仁必世期猶過順則惟民志
未諧壁勒前詩吟一再不須人議自慙懷
詠鶴
一雙官鶴立琳池待飼長鳴似訴飢因憶吾民災饉後
向隅求賑豈周知
一峰亭
平地湧一峰雖卑亦犖嶨小亭冠其上獨立聳嶽嶽天
然自殊勝造作終握齱譬之讀詩集島瘦郊寒若神仙
自有骨俗子安可學
敦素齋
古齋臨碧溪敦素仰
堯題
示訓誠諄矣推行益恧兮化民德先慚(去聲)敷教禮難齊
豈不唐虞企其如世降低
臘梅
臘梅野種(去聲)到春開磬口黃香傍水隈折取一枝膽甁
供相觀都不負斯來
瀾碧軒
温泉原弗凍况是仲春時映日為澄照因風作碧漪氣
暄蒲早茁岸近柳偏垂魚躍湯中樂習安付不知
晚坐言懷
已丑滇南曾用兵元臣親餞禡旗征不堪契闊頻握手
爰藉游觀一散情(已丑二月遣大學士公傅恒赴滇經略軍務餞行後惓念不置因幸盤山)
(散悶首頓亦駐此地倏經三載存殁之惑不能已也)誰識歸翻成永别斯重至宛
憶前行離宮晚坐消清漏感慨無端觸緒生
郊行四首
行館無過&KR1852;里強吉行弗藉特怱忙傳餐視事循常例
(是日五鼔軍營奏章至降旨裁酌機宜畢然後啟行)啓蹕金烏拂曙光
駞馱車裝各趁行往還十二日為程因思減從猶如此
軍務那能刻忘縈
去年此地潦經過沙坂依然沮洳多却是便宜秋麥好
菁芊都已發新科
遠村近墅出扶携夾路迎鑾額手齊越覺憐他經歉後
賑加寧鮮向隅徯
順義縣行宮晚景疊已丑舊作韻
境謐塵氛遠土香地氣融晚陰隱窗白夕静剔鐙紅摛
詠惟遣興觀書得淑躬軒楹縱樸斵未足擬蒿宮
大戴禮稱周時德澤和洽蒿茂大以為宮柱夫蒿縱
大安可為柱即偶有一二亦不足為四柱也予以為
蒿者荆棘之類叢生不剪蓋言儉耳此即茅茨土階
之意好竒之訛一至此乎
夜雪(二月初十日)
晚陰雲勢厚心希夜或雪問雪兼問郵(夕陰甚濃冀可作雪兼盼軍營)
(捷奏每更均數問之)近率五更徹假寐旋即醒二更仍未闋司昏
詢如何乃報霏霙屑時密時復疎落地融看瞥卜度庶
優霑未敢即怡悦
雨中過順義縣
四更氣暖雪為雨破曉細絲灑空宇輕輿就道喜清塵
如霧如煙迷處所近村遠墅不分明迷離一帶平岡横
屢經行處知無是聞鐘悟過狐奴城去年此地被霖潦
下隰依然有泥淖在斯言斯弗雨佳旋思高原原待膏
(叶)望晴望雨屬兩難為君難此即一端憑輿意不定何
託那知潤景生清歡
過白河
白河水自厗奚來潮河灌注赴潞皆去歲秋霖增暴漲
狂波怒浪騰喧䝇因之川狹弗容納侵滛數縣都成災
免租施賑多方救庶免窮黎溝壑埋即今水勢猶浩瀚
架橋十倍前兹恢春時水弱已如是踊慮夏秋難當哉
平成無術徒忸怩况敢少慚憂民懷
見新耕者三首
力穡農夫不讓時正當蒸動土膏滋徹犁翻起全濕潤
潦被秋霖劇苦思
歉餘仍恐誤春田黃牸相將催叱鞭餬口艱還畱麥種
(上聲)一端即此已堪憐
或御輕輿或策馬土香平野慢催行前驅知我勤農意
一任春疇互力耕
聞京師得雨
閣章隨報雨知時深潤較於斯過之(昨夜順義縣一帶先雨後雪潤不過)
(寸餘京師則稱已潤二寸雨勢猶未止云)更不似斯慮沮洳一因慰復一因
寅
夜雨(二月十一日)
卓午雲欲薄傍晚雲復厚雨弗雨均可盼否辭亦否無
求每遇獲事有如斯偶半夜醒欹枕&KR1268;&KR1854;聽隔牖春膏
豈謝頻然吾慮别有即今大田潤周貧不繼富(叶)願兹
少靳澤三月施斯好(叶)咄哉望益奢豚蹄自忘醜
雪中過大嶺
夜雨颯然曉釀寒凝為雪片落攢團憑輿大嶺聊東望
煙際虚無未許看
迷漫中忽覩崚嶒雲棧郤輿策馬登漫議﨑嶇泥滑刺
鳴鞭直進我猶能
萬林奄靄幻低昂花有精神玉有光似上山頭臨鄧尉
梅觀雪海祇輸香
駐蹕静寄山莊作
過嶺林宮駐玉鑾盤山雪景訝初看柏松不改春前翠
楓桖還畱秋後丹已喜契神罨窗繢略慙得句選巖刊
本圖静意於斯寄對此翻嗤欲静難
輕寒韶景勒菲芳此乃壺公善者機謾誚馳煙由驛路
猶欣歛霧敞林扉蒼縈紫邏耐窮隱淡抹濃粧盡入微
雖是依然心寄静恐妨躭静即成非
題延春堂
平坦中隆起書堂搆柍棖於斯憩夙夜信可悦心神庭
植松成蔭盆馡梅絶塵每來率仲月名允副延春
韻松軒
樸軒本非三層樓韻松乃似陶弘景山中何處而無松
而松之韻斯先領為聲為色總妙高颯颯蒼蒼盡清警
何必廟堂異巖穴偶寄崇情塵慮屛
泉香亭
引流就下為飛瀑事半其功乃得倍雖有智慧當乘勢
雖有鎡基要時待小亭池上正對泉泉香四季霏真宰
從聞思修色即空不炷而參觀自在
寫音書屋
泉上兩間屋迴廊踏石登適纔坐亭子瀑音垂峻層躋
高失飛流晶簾向下聽乃悟色聲幻一切無定形渒&KR0008;
鼔唅呀分别夫豈曾
婉孌草堂
山縈水抱開草堂婉孌數典由香光(室中懸董其昌婉孌草堂圖遂以名)
(之)據牀隔歲似昨日泉聲峰態原如常田盤自具太古
意豈在花紅與柳翠設更求之古人中我覺魏徵特嫵
媚
題董其昌婉孌草堂圖
香光為我圖婉孌今日居然坐草堂更覺迥超名象者
石渠寶笈不曾藏(是圖為其昌得意之作以常懸山莊故未編入石渠寶笈)
對瀑
瀑水當窗見聲竒色亦竒詎云娛視聽真可澹神思琴
筑方斯小煙霞護則宜前年領趣際一刻未移時
盤山雪景十詠
雪峰
地迥霏霙春勒暄森森積素豎峰存萬靈此日雲車肅
玉笏都朝紫蓋尊
雪嶺
峻嶺横拖一線稜南坡微化北坡凝雪山設擬參天竺
此是當前最上乘
雪瀑
尋常擬瀑名為雪今日雪前瀑認真落落蕭蕭一合相
聲聲色色兩離塵
雪溪
寒溪忽似剡中過冒石縈蒲素色多欲問挐舟相訪者
姓田人比戴如何
雪松
童童峙巘復鋪椒積翠凝寒卒未消不可世間形色擬
綠瓊田地襯銀瑶
雪杏
綴幹堆枝結未融恰如姑射綻春風雲輕略露陽光晃
濕潤遥看帶點紅
雪寺
招提不見遠聞鐘非霧非煙萬嶂封遥想山僧煨芋處
地鑪火熟契何宗
雪村
新畬且歇耒牛藏屋上全遮茅草黃高掛青帘待沽客
板橋跡更白於霜
雪閣
乍看明皎乍糢糊閣上風來玉屑鋪面面山光都一色
倩誰分解四家圖
雪亭
空空四柱受虚宜上下相縈左右披意想更誰摹擬得
水難洗水恰言斯
晚晴
雨雪既已足晚晴良復佳高舂擘雲匡積素栖松釵遊
覽適可歇延春(堂名)憩夕齋遠聽瀑泉聲增脈激喧䝇雖
喧無礙静為(去聲)是山中來
對月
松梢上山月溶溶欲就圓况經新雪後輪皎出浴然清
景萃於兹入懷諸慮蠲蠲之不能盡廑念在農田潤澤
固為佳含凍斯過焉一利伏一弊萬事難得全
静夜吟四疊舊作韻
盤谷窈而深天空散晚陰月懸太古鏡泉操不絃琴良
夜值仙境虚堂契静音拈吟兼即景仍是昔年心
曉
東方欲生明簷間瓦雀喧披衣問章奏晏起古戒敦曉
日昇滄凉須臾漸温暾高峰餘積素陽阿融濕原田盤
對雪霽始遇難具論所喜在青郊弗虞傷麥根
題含遠樓
一峰之上築高樓樓上開窗望無際雖然無際亦有窮
豈若心含遠難計縱横寰宇逮九州上下古今維百世
久安長治何以圖家給人足何以惠詎惟登山玩景哉
思義顧名愧恒繼
引勝軒疊庚寅詩韻
紙窗糊玻璃山景堪供允巖松拏老榦埭竹抽新笋朝
嵐與暮靄無定中有準神象謝端倪妙理那窮盡誰云
隔年來此勝心恒引(舊作忽思弗此憑斯勝付誰引兹反其意)
接要樓口號
佳景紛披應無暇就中取要接其竒梁家名蹟觀大略
(梁清標鑒藏書畫率無題識惟鈐用觀其大略小印一方)是我常嗤今踵之
詠清音齋前雙古栢
庭前雙柏似排衙却不鳴梢逕入花或步或輿閒有趣
為聲為色静無加以言泉石猶斯遜了過筑琴漫彼誇
颯沓春風來座上耳根忘處對槎枒
題澹懷堂
佳境又殊昔名山不厭春契懷惟是澹觸目總無塵巖
壑賞今趣詩書晤古人雖然敢躭静問政亦頻頻
雲起閣
雲起何從起閣虚心並虚未曾移石動雅愛傍峰如寫
淡還依棟入深亦潤裾雪融不殊雨知節利新畬
石林精舍
精舍藏石林尋勝遠弗見盡歷嵒齬艱到來忽覿面蜃
窗憑迥虚巖壑畢呈現有如飣爼豆齊陳青玉案取之
實不竭應之翻覺倦舍中供大士如是法輪轉
雨花室
雪後山隂積素寒紙窗藤榻對千巒空空不見天花落
誰復其間叩兩端
題金廷標畫
水月中含梅影疎逋翁兩句寫無餘誰知一向深山閟
慘澹精神重(去聲)晤予
山行雜詠三首
雪景尋常遇田盤遇乃初陰崖銀氣合陽巘紫煙舒畫
趣無過此詩情足起予南臨薊野闊指日有興鋤
日照羣峯朗迷離復泛填竹風動幽籟松旭烘(去聲)晴煙
石潤貯明水磵融增暗泉近千盤谷句曾鮮類斯篇
突出無根石砌成有穴山苔常延棧徑雲為闢林關已
愜春疇望況乘幾務閒斜陽落西嶺松塢得言還
夜陰口號
問驛夜醒報夜陰雪融春澤即春霖恐滋沮洳思晴好
自笑曾無一定心
閱本
閣章及部摺間日一馳呈敢謂尋常事都關治亂情民
惟廑惻隠吏不在精明政典經常具作聰戒變更
京師奏報得雨三寸詩以誌慰
春膏三寸獲原稀孰謂其然遍近畿知有趁時禾種(上聲)
佈更無慮凍麥苗微却緣閱久畏滋甚那敢先秋望庶
幾豈不披章生慰念更虞慰念便成非
河南巡撫何煟摺奏望雨情形因成是什
豫疆誠以麥為秋雨雪頻逢總欠優(何煟奏豫省入春以來雖連得雨雪)
(仍未普遍惟南陽汝寧二府汝光二州現已透足歸德河南陳許四府州次之其餘各屬尚在望澤若月内即得膏㴻通省可冀豐)
(收因批令一得普霑迅速馳奏)十日指期縦可待寸心綣遠劇因愁欲移
此就亟需彼(近畿於月之十二日密雪半日随落随融於春田自為有益但經潦之區地氣濕潤尚非迫不及待)
(若再雨致沮洳轉恐有誤春耕設移此有餘以補中州之不足不兩愜所願乎)望已奢虞不易
酬批尾叮嚀無絮語一霑膏澤速馳郵
遊古中盤雜詠
晾甲石傍西北門出門策馬問祇園已誠減從猶清蹕
松下排衙豈戲言
路轉峯迴轉益竒風流得在不經思譬如韓杜詩文集
一攬誰能遍識之
風吹飛雪凉打帽石隠卧松蒼拂鞭似是林關不容騎
忽通一線可緣前
步輿石磴拾梯登歷歷前遊憶昨曾置却去來今未得
祇應調御丈夫能
坐槃阿精舍復成長歌誌興
曉雲欲散曦光放弗暄弗寒氣和盎昨已傳宣遊中盤
石棧跋驄興(去聲)言暢鬱蔥小步入古松摇刖迎面排雄
嶂陰嶺積雪色浮凉瀑水結冰波底漾磴道千轉至招
提下馬易輿徑上隮石梯百級懶步屧笑我而今何怯
兮侍衛前後互扶擁陟高易似行平低已逸人勞詎弗
念世事有齊有不齊爲門為室夙所識一禮能仁萬慮
息襌僧相對不言禪禪亦不離空與色即色即空瀑淪
漣非空非色山崱屴崱屴淪漣萬古斯安用九年面巖
壁超然妙薈盤之阿東首精舍棲岋峨蜃窗納秀試俯
望青縈紫邏紛駢羅數來此數有竒會亦不知其來從
何但覺陡崖千仞處惜哉山骨鎸增多
少林寺
少林元代寺(盤山誌稱此寺舊為法興寺至元中易名棲雲觀至正中又賜額曰北少林寺其云)
(北者想對嵩山少林寺而言但寺内並無舊碑可考)數典自嵩山是日乘遊興因
之一叩關庭松聽佛偈野鳥共僧閒小别石橋過猶聞
澗水潺
千尺雪
春山半晌小遊迴下馬溪齋崖畔開差事中人熟伺候
浮香漉雪早擎來
雪飛千尺計猶強跡涉田疇水亦香設與寒山相較量
兒孫當得視宧光
題唐寅品茶圖
著壁唐家試茗圖每來題句不教孤伊人設起當前問
掉首應云有是乎
半天樓
肩輿陟西嶺高樓仰半天適纔坐少林憑窗低俯看高
低豈有定俯仰祗隨緣誰能弗拘墟可與言逃襌颯然
掃罡風嫌此語涉詮
效深室
峯尖疑致窄有雲與為深滃滃濛濛間跬步不易尋濕
潤霑衣裳澹蕩愜神心犂然忽豁開座底數(上聲)萬岑
膳蒲
戟戟蒲根出水涯醢人昌歜早呈之嘗新一晌廑民計
又是瞻斯課種時
降旨緩徵去歲被水州縣中之不成灾村莊詩以
誌事
夏諺度休助所重春省耕體貼小民艱尚有待施行譬
之一郡内高下本不平下者被水澇高者原收成有司
細勘灾一定遵章程澇則議蠲賑收則當輸征不能為
權宜均俾官租停然予為之思總在一郡并左右及前
後皆災那獨亨閭里貴任䘏緩急相通情衆窘一必窘
催科安可仍降旨廿四郡(宛平涿州等二十四州縣瀕河村莊被災八分以上業已)
(屢加撫䘏蠲免並展賑期其中毗連地畆勘不成灾者例不能一體邀恩因思災地既在八分以上其不成災)
(村莊雖屬有收而左右前後閭里緩急相通事所必有苦照例徵輸未免拮据因降旨緩至本年秋成後徵收)
(以紓民力)概待秋後徵所以紓民力惟有竭吾誠
復陰口號
一霑亦復生雲易事半倍功有昔談却此無需重繼富
希移膏澤到河南
遊天成寺
盤山不到到必來緣是佳兮復静哉一水愛他洗澗落
兩峯為我擘雲開禪松弗改千古色慧草都無半點埃
萬物天成寧獨此金仙趺坐不言該
萬松寺二首一韻
青環紫邏列羣峯石磴盤紆歴幾重最是禪枝無揀擇
如何竺院獨歸松
可是德雲見别峯無須點到較量重金仙一例來不拒
座下常看拜赤松
青峯寺
山陰知復隠青峯線棧縈紆歴幾重石不動根雲亦起
磵雖經夏雪猶封洗心適有千尺瀑尚友無非太古松
小坐炷香領淨妙還臨法蔵晤盤龍(法蔵寺盤龍松為田盤最古榦)
詠法蔵寺盤龍松
法蔵盤龍何處尋石牆東畔翠森森腰撐濤泛匉訇響
鬛擘雲翻慘淡陰閱古依然閱今體在田不屑在天心
何當九夏其根坐擺脫塵情獨朗吟
望雲罩寺未至二首一韻
招提猶在萬峯巔塔影遥瞻一筍然為是雲容將作雪
且迴登眺待他年
寺樓曾坐俯層巔縱即重臨亦袛然太古以來便有此
向人豈復計時年
西甘澗
迴馬下高層澗猶天半憑幾間破壊屋一盞滅明鐙何
不可稱寺依然有住僧愛他饒本色弗詡法門興
東甘澗
一嶺隔西東由來甘澗同普門示變相古殿暎真空誰
復罍缾汲斯焉機境融庭松能聽法不擬問天童
山中雪景
遊罷春山歇馬鞍園門入值雪花攢多人既不苦泥滑
素景便宜此重(去聲)看
園中亦復有崇山緩步肩輿㠎嶫間綴樹已成銀錯落
入溪還寫玉潺湲
憑空剪水結為花姑射孤山定不差解與花朝助寥寂
酬予創見待重誇(盤山雪景此次實為創見故近作有田盤遇乃初之句兹再遇之豈山靈)
(有意復徵詠乎)
貯清書屋
萬石砟硌因成山山中築屋石包屋石當屋中不能去
屋即包石石即伏苦内若外若主賓難與分䟽辨炙轂
貯來清氣欲逼人不移雲根雲自足
受宜居
易象曾云虚受人子輿萬物備吾身外王内聖無多術
宜是山居特示津
題鄒一桂杏花(是日花朝)
漫惜花朝花未發受宜居裏見斯枝審看原是春卿畫
却有香風拂拂吹
精神昨纔(去聲)御園别(鄒一桂於上年冬來京叩祝召見慈夀月初陛辭南歸於御園)
(喜其精神尚能如舊)丰采今還盤谷逢孰假孰真孰離合畫禪孰
解悟南宗
花朝作歌
田盤幾度遇花朝無花有花皆屢遇有花每惜花成塵
無花不礙花蔵趣然猶有無中較量未若今朝雪景助
萬峯都以玉為英千林普放朵惟素乃知天花勝凡花
是即維摩說法處
延春堂對雪
前朝大嶺雪迷離到兹漸止實積素已欣創見有是哉
萬壑千巖景争赴今日遊山冒輕雲情知欲雪迴中路
入園乍覺灑霏微憩堂旋益紛布濩竒松俱撐白繖盖
喬峯半隠青瑶璐雲罩乃在天以外時晦時明時顯露
山靈喜欲效竒觀徵我長言此其故箇間詩債宿經償
節餘斯容可負雖然我更有後言春令發生喜和煦
雪大將必釀嚴寒孚甲紐芽寧不誤即景拈辭亦奚要
要在勤勞重民務
喜晴
春雪如春雨慮少弗慮多所以於晴霽惜恒喜鮮哦兹
乃吟喜晴况在盤之阿陽光平原融素色高峰羅林表
漾霽暉玉筍間(去聲)黛螺既不礙農務於焉品畫科黃鼎
畫入神(向題黃鼎羣峯雪霽圖有突出氣韻全以神包函之句兹以真景擬之其神妙更有摹繪所不)
(□者)斯實超神過
題錢維城畫幀
松湍響雪
茅屋臨泉上蔭松松泉應答謖而淙豈如此日憑軒牖
面目真教雪響逢
花港春晴
田盤沙水率滲漏假借貯之港亦成春令適寒花未放
恰思前歲對花晴
疊嶂迴谿
一峰一曲一谿迴率有僧庵倚石開蓄矣心中絶佳處
當前印證得斯來
山深閣静
青縈紫抱致幽深巖下為齋溪復臨却有板橋相訪客
無端那便喜跫音
霜林初染
白露為霜秋曉時染成幾葉上楓枝臨崖亭子無人坐
應待拈吟杜牧之
虚亭爽籟
遠山一坐望中深喬木幾株秀以森籟滿虚亭趣誰會
依稀津逮有雲林
竹梧高館
竹間梧下草堂清策杖幽人橋上行童子抱琴隨後返
過溪應為寫松聲
雲屛澗筑
侍臣畫册石渠富此置山莊伴閟清邂逅題詞興偏逸
雲屛澗筑證形聲
再題泉香亭
雪泉昨日聽晴泉今日對泉流本自一晴雪乃殊態原
在人心中喜則覺可愛淪漣暎日輝晶簾隔壁掛箇裏
有真香不得以鼻會
晴瀑
瀑自萬古落那知陰與晴一致而百慮惟是緣情生石
帶雪餘寒水網曦益晶兹所對又殊喜在宜農耕
題董邦逹林巒積素圖
草堂婉孌黏白壁(圖即張此堂中)一脈香光證不遥更暎林巒
真積素乍看氣韻若相招日烘已自露珠綴風拂還疑
冰片飄來住頻年缺題句直留空(去聲)處待今朝
坐千尺雪烹茶作
千尺雪原擬議名名實畢竟難相爭譬如顛翁臨大令
真者在前終不成昨於泉上已喜雪今乃泉上更喜晴
汲泉便拾松枝煮收雪亦就竹鑪烹泉水終弗如雪水
以來天上潔且輕(水以輕者爲上曾製銀斗量之詳見天下第一泉記)高下品誠
定乎此惜未質之陸羽經
留雲室戲成口號
英英若為(去聲)早安排寫棟霑衣蔚滿齋却是無心出岫
物亦將此地應官差
題崔彦輔溪山煙靄再疊前韻
一溪春水俯澄空積素千峰照影同淡靄輕煙相映帶
是虚是實爾能工
心鏡齋
池上軒齋樸以清因之心鏡得為名設無心則應無照
不有鏡斯那有呈何况喻言更千里了當忘物泯諸情
一泓乃具甚深義風自成漪月自明
瀠文榭
瀠風練影似流雲無色聲天迥出羣却笑栢林吳道子
強生分别武和文(趙州柏林寺殿鋅左右有吳道子畫文水武水各一庚午巡幸憩坐曾題)
(詩以記並與扈從臣禁體聯句)
御製詩四集卷三
