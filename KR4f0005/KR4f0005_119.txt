御製詩二集卷六十一
古今體八十九首(丙子二)
二月十三日啓程躬祭
闕里適以是日逆賊阿睦爾撒納就擒捷音至理宜
躬詣
祖陵叩謝因以路便命改程先謁
泰陵俟曲阜迴蹕敬當往謁
孝陵
景陵七字成詩一心誌慶
撫定伊犁功慶成告功
闕里此涓程胡為背德圖專地卒至生擒遞捷旌數日
紆途近申謝
二陵遙望迥懸誠
祖功
宗德叨鴻祐益切冰淵戒滿盈
鷙性安能飽竟颺遠夷亦自識綱常(時將軍策楞帥師深入諸部為阿睦)
(爾撒納煽動者舉悔從逆之非都爾伯特台吉伯什阿噶什率庫本諾音台吉諾爾布等協力致討賊乃就獲)
虚傳三窟蔵身譎實許千廬悔罪良肯使游魂潛釡底
寧同飛鳥嘆弓蔵(上年略定伊犁阿睦爾撒納為副將軍功成寵賚甚渥方召赴山莊錫宴)
(而逆賊反覆性成潛萌為四部總台吉之志所圖不遂乃中道叛去脅其黨為亂卒底於誅)欽承
天貺慰還懼魚海龍堆日月光
黃新莊行宫疊去歲韻
去歲命貞師邀庥敬謁
陵功成信云速而何乖變生討叛重致誅虎旅踐王庭
鼓勇合衆力露布傳紅旌瀚海銷兵氣天弧靖狼星蒙
佑申素悃吾寧漫改程
月
柏望冰輪欲滿規春雲傍晩去何之離宫行漏方初度
硯匣冰壺又一時馡馥那須亞盆萼扶疎偏愛上窗枝
上元寳月成前月過隙流隂迅若斯
長溝
風吹陌柳雪餘坡迤邐長溝策騎過底識年来增戶口
草團瓢較向時多(易州房山一帶村民率結小圓茅廬居之謂之草團瓢云)
野水彎環抱郭流治田兼復牧羊牛長官宜讀郭駞傳
不擾其餘任自謀
毳服春朝尚峭寒房山遙在白雲端高低土脈皆&KR0877;潤
歴覽吾心略為寬
花朝
今歲花朝花事無閏遲寒未吐花鬚曉園剪綴寧煩效
温室烘培也不須已喜韶光稱有脚偏饒清興閱沿途
鳴鞭春色原如許陌柳薰黃看幾株
過拒馬河
浮梁之上春風輕浮梁之下春水生憑輿春意已滿目
尚有湍流挟冰行燕争趙攘無消息割據猶傳拒馬蹟
我来參叩為武成乃在流沙之西極嘉兵勤遠古戒矣
討叛誠因不得已千村耕作本宴然杜甫兵車詎同此
永慕齋
春風来永慕浃歲迅如斯遐奠叨
鴻佑遄臻謝
燕詒東程三日緩(由良鄉紆道謁增三陵遂自涿州東詣曲阜僅日程耳)衷曲
一宵遲五致嗟何及惟餘此致思
恭謁
泰陵
載戢干戈弓矢櫜春風露布捷旗高徂求遂得元兇繋
耆定端惟
聖澤叨保大今猶籌撫恤詰戎昔尚憶
勤勞蕆功成
志遑云幸戒滿持盈勵自操
過荆軻山櫽括其事題辭
慶卿本齊人擊劍兼好書盖聶及勾踐避去如懦夫至
燕人不識所愛惟狗屠游酒遇漸離酣歌旁若無田先
生善之謂非庸人徒燕丹怨秦陵鞠武謀嫌迂武乃進
田光襒席跪導途知壯未知耄國事難任謀(叶)因緣進
荆卿不言死明諸尊禮舍上舍順適惟所需激樊得其
首兼具督亢圖治装將啓程有待欲與俱辭決不復顧
忼慨遂就車蒙嘉為先言九賓覲帝居舞陽果色變顧
笑為揶揄圖窮匕首見揕之未至軀手搏衆惶急囊提
夏無且拔劍擊荆軻倚柱罵自如丹謀終無成國喪身
亦誅行險致奇禍孰謂傳言疎史遷羨名垂寧識仲尼
譽
涿鹿行疊去歲韻
采毦重臨凹字城獻功將為在泮行去年過此師方出
尚憶興寄軒轅明鴞翩其集鷹亦飽狡焉颺去自云好
由来
天道本禍淫險遠安能恃奸巧檻車纍致應自尤腆顔
猶詡懷恩稠(阿睦爾撒納叛後猶上奏乞為四部總台吉署銜尚稱定邊左副將軍雙親王奏中)
(多受恩圖報語)露布正到啓程際叩
陵途為三日留天涯盡處銷兵氣干戈包以虎皮收千
村耕牧本無事行因釋奠文教修
柳色
未窣如油綠先搖似酒黃盈盈繪春色往往罥烟光遙
看近疑失無端有若狂高樓誰望見可復膩柔腸
涿郡覽古
龍安高峙古洹流表裏山河拱帝州連歲頻過緣有事
告功漫擬勝蚩尤
華陽置酒名猶在督亢成圖計已空衍水逋逃仍致敗
燕丹終未識英雄
為政窮經事豈分千秋名教繫君臣昌言抗董知誰氏
聞是當年絳帳人
赤符一脈乃三分羽葆樓桑自昔聞相傍桓侯故井在
當時際會想風雲
瓊樓邊洞乘雲去璧水琴高跨鯉来此事今胡艱目覩
列仙傳記果真哉
郎山遙碧聳嶙峋注水經成字字神千載酈亭傳姓氏
先生合是個中人
胡良拒馬多淫潦内帑成橋利旅烝中饋戒惟干外政
頌功何事記江陵
紫泉行宫雜詠
敞軒
春和近全攬野綠遠偏延宋祖開門意洞明我與然
屏山
疊石為假山威紆曲屏展一覽戒無遺如旒之蔽冕
鏡湖
其源来紫泉輸注成半畝載舟彼已然濯纓吾何有
舫室
臨湖築舫室不繫常涵虚米家書畫式津逮今紛如
椶亭
一笠棲㠎嶫望之疑閬風来往是何侣琴高及韓終
虹橋
宛轉界平湖一亭乃宛在鏡清本愛憑沚芳復可採
魚罾
石梁繫魚罾舉之無一呈莫擬空行笑此間水至清
石逕
結搆肖天然﨑嶇復岨峿一宿之棲遲移䜿可借許
竹埭
傍軒種嫩篁姌姌四五个何必羨渭川亦有清風簸
箭廳
三楹向平遠用備試弧矢習武重巡方是誠我所喜
雜言
愛熊食之鹽愛獺飲之酒匪愛實害之名言聞之柳心
所說毁舟為枤心所欲毁鐘為鐸所與幾何十損一得
揚湯止沸抱薪救火愈甚無益謂智不可戟以刈葵鏡
以盖巵枘鑿弗入非愚而誰
界河
遼宋分疆此界河圖遼因復與金和開門延敵自貽戚
五國凄涼怨則那
示直隸總督鄂彌達及各屬
畿輔歲巡省清塵勤且諳長民寧秖此適已率為慙歲
美人教儉男耕女拙蠶(北省婦人率不習蠶桑)實心日戒五(鄂彌達以)
(尚書暫署總督事故有五日京兆之戒)異政蹟宗三切以慈祥導徐將禮
樂涵休風自首善遐壤庶因覃
萬柳隄
風前日日旋(去聲)添黃高下籠隄十里強恰似與人為宿
約每来常是罥烟光
長隄界淀直如繩東淀多淤西淀淳趙北行宫應不遠
隔林遙見
御碑亭
瀦流本為資農務習獵兼因訓水師漁舍蝸寮均樂利
神堯規澤至今垂
駐蹕趙北口
月漾橋頭駐翠旌渚宫春水一篙生禽圍命罷今番獵
驛路虞延數日程十斛塵遙去衣袂萬層漪倒上簷楹
憑軒聊寄滄浪意妙理清機鏡裏呈
魚梁蠏斷學江鄉岸芷汀蘭意向芳暖日人家初試網
遠風洲渚亂鳴榔言能春鳥高低掠機冺閒鷗自在翔
坐到昏黃得奇會際天烟水遠蒼茫
網戶進魚
網戶無租有官餉役同黃頭掌官舫世傳其業隸奉宸
家居趙北烟波漾翠華經過羣来迎籃擎活鯉如嘘浪
各賚之金命散去三十六鱗旋亦放竊烹校人寧止一
即目誰能施巧術因悟好逸不躬親諸弊由来從此出
月
西渚羲輪沈東壁夜珠吐金水氣相投方諸益鼓舞乍
暝暝非暗繼明明且嫵淰淰帶微寒盈盈懸碧宇初時
燭近洲漸復辨遠溆泛瀲湧金漪光幻現瑤璵星星見
漁火軋軋聞征櫓擬議不可得色聲清淨所
趙北口行宫疊舊韻二首
通閏冰初泮遲春花未妍座茵重布此壁句載賡前(癸酉)
(經此曾疊前韻)孤鶩空中下遠帆雲外懸虚窗依碧水不繫得
稱船
月宇臨雲牖涵虚遠更明一時契澄觀(去聲)萬頃入吟評
春穉景偏好風恬浪不驚昆明今似此同一在川情
鄚州道中作
東風隄柳曉烟新隄外郵亭不惹塵底事玉驄為遲策
芳郊今日見耕人
舊州迤邐接新州沿革難從考所由長堰威紆緣避潦
謀民端是
聖人周(鄚州西北皆有隄康熙年間置一以遮淀一以避潦新州之移置於南想亦為此而已)
荒榛蔓草舊州城故蹟依稀似易京(或又謂舊州即公孫瓉易京故蹟云)
固守曾聞騎都尉當年割據入閒評
士習詩書農服田熙和一百有餘年持盈此日遑耽逸
勞已勤民勉繼
前
過河間府
重駐州鄉旆言臻曲阜祠民風隨處驗幾務以時披城
郭而今整閭閻較昔滋人文勝他郡猶是獻王遺
再和沈佺期望瀛州南樓韻
昔人壘木譙逸氣固凌霄何以樓無存勝蹟久寂寥雲
卿此吟望軒意結飛飈芳音亦已歇烟柳惟荒橋瀛驛
過已屢瀛洲諒匪遙每来必賡韻結習餘清囂却笑昭
容評胡遜考功謠
秋麥
秋麥當春茁芊芊綠被疇全勝彼芳草但解供吟眸霑
雪欣膏潤先時望夏收傳宣避踐踏餅餌此中求
命免直隸山東所過州縣今年田賦十分之三并
成口號
計里修除雖受直常供還免十之三長官縦自清操凜
需索應防吏役貪
寄題河間獻王墓
見說来朝獻雅樂更聞歸邸請遺書春秋立左詩毛氏
求是端非漫取譽
成趣園邊蔓草荒居人猶自說賢王漢家誰更齊芳者
祇有東平樂善蒼
暖
向南氣變暄輕裘遞日換韶光始醖釀野趣堪品判含
胎花倚牆放眼柳籠岸造物本無心寒暑互輪轉迴暖
率同欣迫冷多增歎協時惟益欽通政思以贊
紅杏園疊前韻
西極奠鴻功東山臨鳳輦郵程經古邑憩所駐閒館夜
息奥室温晝接明廷顯所凜身無逸所喜書堪展今古
既因省絲竹一以遣五經賴誰明遐思獻王善
見桃花始開
紅杏園中桃始華纔舒春色未蒸霞底從名相分賓主
付與東風次第加
夭夭灼灼碧溪隈度索移將藍水栽屈指花朝纔七日
果然来復一枝開
過阜城縣
似畫疎村點如弦蹕路平柳將舒翠葉桃已綻紅英忽
度隴頭水還過椀大城埤垣今壮觀(去聲)凡百要經營(是縣)
(向頽廢今已雉堞修整矣)
隂
靉靅彌空宇不知雲所生已喜日御韜便望春膏零邇
来憑輕輿在在見新耕脈土多含潤無妨數日晴豫時
冀甘澤惟是祈農情
曉過景州
春烟斂處見城郭露冕行中覲臣民羽林警蹕爾莫亟
蔀屋暑寒吾最親政協剛柔要因俗風樹彰癉歸以仁
每度戶口較先益足食艱致陳相因
題開福寺塔
曾聞埋雁塔或道鎮龍宫舍利堅終古偷婆高逼空皈
依信有所騁望自無窮忽憶錢江上登吟約略同
賜予告尚書魏廷珍
懸車辭魏闕回駕返蓬廬望九人中瑞無雙林下居精
神益軒若風度尚彬如娱老詢何物三朝有賜書
微雨
武帳聞淅瀝遙欣壠畝滋欹枕為不寐須臾風&KR1541;之情
知猶可待望澤每先時軍書傳夜鑰秉燭還詳披雖已
獲元兇尚未旋王師征伐固不勞撫定貴得宜昒昕天
漸明命駕將前移
入山東界
北民瞻過輦東吏迓来驄彼自分疆界吾寧有異同欲
知人疾苦漫詡歲和豐尚恐妨耕作興鋤候已融
衍聖公孔昭煥来接詩以賜之
春風二月又巡東釋奠今年為獻功詎止榮卿一家獨
可知尊聖百王同攜来四氏齊迎輅接上千年盡號公
故是尼山餘蔭永勗哉何以慎居豐
習射
曲阜瞻依馬首東和門有暇詠敦弓從来射藝足觀德
敢為武成忘詰戎枉矢三飛雕羽黑(朕發矢以三為度率中一二或三皆)
(中其十矢廿矢連中者乃偶為之)樹侯連中鵠心紅其争君子不稱力
矍相遺風或可同
過運河
横陳流運水直接度浮橋粟轉千艘永川歸百道遙曉
烟低柳綠春浪蘸桃夭東望州城近埤垣倚麗譙
再依
皇祖德州即事詩韻
東魯奠芹日西傾歸馬初告成遵
聖軌考蹟閱輿書
瞻就萬姓歡扈衞千軍肅省歲占農桑敷政協寒燠
降旨加賑去歲山東被災州縣
去歲闔省豐被水廿州縣(去歲東省鄒縣等十九州縣衞秋禾偏灾濟寧蘭山郯城)
(日照利津五屬較重各按分數給賑榖貴者每石增直一錢至是復命加賑以兩月一月為差)其中尚
偏灾况非所經見而我意惻惻如覩溝壑轉迎鑾来老
幼載道衆無萬飽暖多欣欣忍彼向隅嘆亟重加兩月
其餘概賜半復慮倉儲少許以銀兼散銀不足穀價則
為增其筭勤民不厭詳廿年一誠貫有司善施行其令
吾恩遍
繁露臺
德州城内相傳董子著春秋繁露處後人因築
天人三策對賢良已見春秋大義彰那更高臺演繁露
轉思董子失之詳
鬲津馬頬河
聞之治河方利合不利分合則挟沙行分則其沙屯沙
行流乃安沙屯泛溢頻其言如誠當智乃過禹人九河
非分何何以免漲淪而今豈非合徒見淤河身我来過
大陸馬頬與鬲津今古勢既異空歎其蹟存更張豈易
言而况見未真利不十不變莫如流俗循
賜河東河道總督兼署山東巡撫白鍾山
治河以衞民表裏本相因况萃一身鉅其厪萬姓辛寧
當營供奉匪為事遊巡立位官須業名言昔可循
恩縣城南
柳變黃為綠麥抽芽作秧春光漸可望農事已相將莫
以就瞻切寧無耕作妨尊親衆情一益為厪如傷
夕
津期此日偶駐蹕歴城南望知不遙蒼茫暮色暝大野
悠揚笳吹發清宵三番(去聲)經臨均有事一晌省憶還無
聊向来欣戚何縈我侯度惟歌角徵韶
讀淮西碑
恩縣唐貝州高唐亦博郡我讀淮西碑遙想建藩鎮稂
莠滋不除恬嬉誰過問憲宗大振作羣臣始懾震致魏
博貝襄從志皆恭順曰武不可究少息輯威忿元濟犯
東都萬口如一論因撫而有之無事休生釁帝曰有臣
同命師分道進度愬各努力獲醜兼執訊用是淮蔡平
鴻文勒碑峻譬臧獲背主操戈戶庭近縛之不為功縦
之徒致吝益因知政頽安得謂武奮
平原道中作
古縣鳴梢發六騶觀民徐度短長郵平原食客傳豪志
韓信連營想壯猷却幸邇年復元氣(憶戊辰度此時正值災沴之餘邇年)
(連值有收大非昔歲景象矣)即看連壠茁来牟有司除道非先務教
養良方要亟求
戲題東方朔祠
待詔曾聞金馬門千秋桑梓尚平原滑稽自是先生志
應笑叢祠像設尊
荏平道中雜詩
金根重此度重丘民俗詳觀並細諏日日迎鑾扶杖者
銀牌養老被恩周(命内府製銀牌書養老字以賜老人年七十以上者)
千秋東郡此荏平茌荏相沿浪與名應劭堪稱依正注
宋祁殊是失精評
前朝瀛海桃初放今日平原杏正開客路東南迓春去
韶光次第接人来
趙勝千金終不取聊城一箭遂全平解紛詎獨時人重
野店長存望魯名(荏平有魯望店云即魯仲連故里)
漫稱水部早成仙獨許唐臣善弼愆說與都人士相勉
繼蹤何以續鄉賢
氊廬
架木圍氊製朴淳明駝装載便時巡舒張收卷渾如意
宵養晝存恰暢神秉燭觀書思汲古披衣問政惕臨民
江南塞北殊風景箇裏拈来總静因
江蘇巡撫莊有恭来迎詩以示志
恐妨賑務罷南巡(上年降旨今春南巡旋以秋災待賑恐有司因迎蹕致妨賑恤亟詔停止)
何事遙来肆覲頻政以連疆誠太泥(去聲)業因夙駕許遄
臻(南省諸臣聞朕東巡咸以接壤奏請迎覲皆止勿来莊有恭適查賑渡河而北距曲阜既近因許速至欲)
(面詢撫恤情状)江鄉疾苦吾恒切前席疇咨汝悉陳調幕同應
抱深愧速歸其善活斯民
杏
依依壠首綻紅英斜拂吟鞭最有情况是輕隂方釀雨
可人時節近清明
上林千葉想芳華驛路婆娑也自嘉真覺春光不偏黨
一般繪到野人家
成蹊桃李自無言有意盈盈護蓽門分付行人慢輕折
幾多生計箇中存
蕊含韻吐無香馥瓣染姿標却艷紅偏是東風解相(平聲)
妒絳林高下鎮蓬蓬
御製詩二集卷六十一
