御製詩五集卷十三
古今體九十五首(乙巳三)
西直門外作
度節駐春苑還宫舉辟雍莫非事可慢益勅已惟恭雅
實溯京鎬詩寧效景龍(此次以肇建辟雍告成於仲春上丁釋奠講學進宫因扵二月)
(初三日在乾清宫考試翰□諸臣詞賦按唐景龍中以正月晦日幸昆明也集羣臣賦詩百餘篇命上官昭容)
(選一首為新翻御製曲須臾紙落如飛惟沈佺期宋之問二詩不下移時一紙飛墜乃沈詩也評云沈詩落句)
(詞氣已竭宋詩不愁明月盡自有夜珠来猶健舉沈不敢争云云既曰御製何必選自臣下事乖典則詞涉側)
(豔且令宫闈校閱得司進退之權尤不成事體也)麥疇胥待澤歷閱切無悰
賦得循名責實(得班字七言八韻考試翰詹題)
實主名賓天地間淮南著訓政斯關用雖權偶資時濟
守在經當識大閑爰有讎書校四庫不無捷徑啟南山
欲甄真贗魚雅侣可濫清華侍從班縦曰立言修行(去聲)
要宜思形正影端艱經鎔史鑄則堪取子抹集塗亦合
刪咨爾獻廷期效世體予務學莫偷閒業成即不讓虞
禇尋樂還應扵孔顔
遊西苑題素尚齋
湖石本假山久假真斯是松作老龍鱗數百餘年矣松
石間得路書齋近尺咫芸篇益覺香靜謐延徙倚素尚
惬我懷得句亦非綺
雲繪樓
雲繪樓乎樓繪雲坐来一例賞氤氲静觀合在無名始
何必區區形迹分
崇雅殿有懷二首
正非雅或失於樸雅弗正斯近却妍所以二希古文選
(蔡聞之名其堂曰二希選古文雅正)揭端雅正用名篇
略識雅當正為本猶慙言未行相符芸編綈几相對處
年過古稀猶故吾
虚白室
室以虚而白白原在室中無室虚奚託非虚白何從三
者原相資不離一幻空贅語謂吉祥未思哉莊蒙
春及軒
向榮草木蘇生意淑氣融和已及春却憶農人耕作苦
那同彭澤賞芳辰
待月軒
亭軒率與名選題聊寓意是處顔待月東向波無際自
合引素蟾流光座間麗心知此景佳然曾未一試既因
閒暇少復戒遊賞恣惟乘散步来寄興抒吟字
朵雲亭
團城聳六百餘年古木蕭森詭石卷著箇危亭棲峭蒨
朵雲欲作雨油然
題畫舫齋
冰凍未来冰解来溪齋今日副名哉雖艱動轉原浮水
似罷帆檣暫泊隈那詡箇中弆書畫尚慙此外綴樓臺
魏徵十思(去聲)疏堪憶載覆其間深慎該
古柯庭
古柯圍有丈餘圓拱把應於大定年却勝燕城趙景道
祇存名姓世間傳
振芳亭短歌
芳有時而歇夫誰為之疢芳有時而菀又誰為之振歇
豈芳知菀匪芳為一消一息大塊無私喜其振而惡其
疢則人之情也小哉楚人稱物之辭
題浴蘭軒
建蘭雖異楚騷蘭辨古徒精返俗難(離騷所言蘭即都梁香草莖葉皆似)
(澤蘭朱子楚詞辨證謂香草必花葉皆香故可刈而為佩非畫家所繪建蘭辨證極為明晰向嘗於離騷香草)
(圖訂正之)松雪猶為花五出(自宋以来畫家均以建蘭為楚騷之蘭朱子雖加辨正而未能)
(返俗内廷所弆趙孟頫畫蘭尚作五出花應亦未見朱註耶)笑他朱註未曾看
韻琴齋
動則泉流静則石泠泠滴滴繞階斜悠然有會知音處
石是鍾期泉伯牙
詠玉托子永樂脫胎茗盂
托子古玉滄桑閱茗盂永樂傳胎脫一脆(謂瓷茗盂)一堅(謂玉)
(托子)殊不倫相資合體誠竒絶輕於宋定薄於紙炙手微
嫌茶湯熱置之托子温須臾適用酌中品芳潔試想盧
仝陸羽輩安能以此領茶悅既笑二子或逢斯掉頭弗
顧應罷啜
題唐寅牧羊圖
李陵衛律應羞死雪窖冰天不變真設使北庭無妻子
更為漢室一全人
武不降匈奴其節固可稱若云囓雪餐旃則何以養
妻育子班史不無過譽躗言偶因題此卷輒為責賢
之備
王問四靈硯
行草升堂米與黃四靈刻硯佐文房爾時可有安邊策
欵印猶稱古職方(嘉靖時邊方已漸有事時王問官車駕郎中有古職方氏欵印)
題永樂雕黑漆太真上馬圖盒
永樂雕工技絶孤直教染漆不調朱徒觀天寳倚欄立
却是太真上馬圖方喜温泉行樂耳那知北塞起兵乎
身親靖難誠無此執藝何妨有諫徒
偶因一首
司馬論諸葛偶因切已尋事煩心不亂(心随事遷則不能泛應曲當而)
(亦勞神致傷也)食少病無侵(俗謂多食致健不知病從口入少食乃郤病良方此二語為予養心)
(養身良方原别無求長生之術也)陶寫聽絲竹優遊閱古今(戲齣中頗能肖古今)
(興廢賢奸情狀觀之以正亦禆治理)其間誤猶顧亦弗礙摛吟(每聽絲竹對以摛句)
(其有錯誤並能知之伶人不敢為濫竽也)
詠漢玉仙桃杯
劉郎七夕承華殿王母携来桃七枚留核種難待結實
先教琢玉肖為杯
題倪瓉松亭山色因用瓉韻
不須景布與色賦山翠遙来罨牖戶點筆聊為松下亭
延其罨者於斯住會以神而寫以意意也神也随煙霧
此是懶瓉千古偈豈向世間論朝暮
詠芝朵
芝朵千年物樊桃育種竒祥鸞翠鳥蔚金殿玉樓披自
有瑤光暎得無寳露滋長生誠可藉何以故林辭
命加賑河南衛輝府属各州縣詩以誌事
新正何裕城報雪章曾至河南率被澤河北優霑未衛
輝連歲旱實予深厪意命其親歷閱民艱籌莫怠(叶因昨)
(豫省衛輝府属上年被旱又雪澤短少小民生計維艱降旨詢問何裕城令其親往各該處查看情形詳晰籌)
(畫據實覆奏)兹據縷晰陳為之增憂思冬雪既欠優春雨復
未霈二麥既無望大田待耩地展轉念災黎幾欲寝食
廢然實無别法救饑在施惠加賑普兩月其次一月暨
(何裕城奏到即降旨將衛輝府属之汲縣輝縣新鄉淇縣獲嘉䓁五縣不論被灾分數加恩再行普賑兩月至)
(附近衛輝之延津濬縣滑縣封邱考城並懷慶府属之武陟修武陽武原武等九縣被旱農民並加恩酌借一)
(月口糧其極貧下戶亦賞給一月口糧)幸雨逮可耕借種(上聲)莫惜費(衛輝等灾)
(属俟得雨後命借給籽種以資耕作)帶徵及緩徵展限秋再議(各該縣歷年帶徵耗)
(羡緩徵等項及本年應徵錢糧並民欠未完常平義社等倉穀均令緩至本年秋成後分别徵還以紓民力仍)
(諭令該撫飭属妥速辦理俾窮民均霑寔惠)嗟哉此方民薦臻遭窘匱遑恤
救燃眉致斯深我愧
雪(二月初七日)
敬以臨雍祀
上丁夜霏稷霰曉無停春雲愷澤凝春雪六出文華燦
六經自幸麥麰發苗穎敢云俎豆假香馨微憐人士濕
衣履歛
福恩應錫在廷
仲春釋奠
先師孔子禮成有述
考古今春舉辟雍虔因釋奠致寅恭于焉敬對
神如在遑不深思道所從實願樸莪作舟楫詎徒觀聽
聳羔縫武公耄耋猶勤學予少(去聲)於伊志敢慵
上丁
釋奠後臨新建辟雍講學得近體四首
國學由来教化先北亰建五百餘年空傳中統廟修矣
(案元史稱太祖平燕京以金樞密院為宣聖廟又世祖紀中統三年修宣聖廟此皆言彼時南城國子學盖元)
(太祖初定燕京時所建也至選舉志稱至元二十四年遷都北城立國子學於國城之東又世祖紀二十四年)
(閏二月設國子監乃今城東國子監之權輿也是以己丑年曾製重修文廟碑記云國學始於元太祖置宣聖)
(廟於燕京乃指燕京初設國子學之始而言兹城東之文廟國子監則世祖至元二十四年遷都北城所立而)
(非中統所修矣向来紀載重沓每自相牴牾因為訂正明晰附識於此)獨惜辟雍典闕然
酌古凖今圖以創穿池引井璧成圓崇儒重道心雖亹
懼亦在兹記語宣(古制天子之學曰辟雍諸侯之學曰泮宫北亰國學自元歷明以至本朝)
(五百餘年有國學而無辟雍名寔不稱雖有建議請復以乏水而格部議昨癸夘春始命酌古準今穿池引井)
(新建圜水復親製碑文以復古而不可泥古諄切誥誡詳見辟雍碑記文)
放勲巍蕩未言學教胄命䕫始有虞夏序殷宗因逓述
文豐武鎬豈相殊橋圜莫作徒觀者廷獻應為有用儒
却憶永平稱億萬(後漢紀稱明帝永平二年上始率羣臣恭養三老五更於辟雍饗射禮畢)
(帝正坐自講諸儒執經問難於前冠帶縉紳之人圜橋門而觀聽者盖億萬計云云所記未免失寔臨雍盛典)
(觀聽雖多然縉紳冠帶何至億萬人之多且圜橋之間豈能容而人多擁擠亦必觀聽有所不及史傳之誣往)
(往類是)雖云善善略鄰誣
三五昔經著說詳謂他杜撰失荒唐(三老五更之說不見詩書惟禮記出)
(漢儒非孔子之言左傳始有三老凍餒之文註疏者紛紛不一而蔡邕獨斷遂有父事兄事之說白虎通直以)
(為老更各一人且曰父一而已不宜有三其謬更甚杜佑通典亦宗其說真成杜撰矣向嘗著說闢之詳見三)
(老五更說今命刻於辟雍碑隂)祇宜養老示恩渥難並臨雍贊禮煌韓
愈不甘弟子列蔡新或備伯兄行(韓愈答吕毉山人書謂世無孔子不當在)
(弟子之列其見甚高語亦正若今之羣臣孰可當老更之席者獨大學士蔡新長於予四歲或可居兄事之列)
(然恐其局趣弗敢當舉王導對晉元帝之語耳)慮其驚懼謝無當(去聲)王導稱曾喻
太陽(晉書王導傳帝登尊號百官陪列命導升御床導固辭曰若太陽下同萬物蒼生何由仰照帝乃止)
祭毋欲數上丁逢
釋奠禮成臨辟雍舉事率因待時節(北京國子監自元迄今五百餘年而)
(辟雍圜水之制未備癸夘春始命興建甲辰冬工竣此誠舉大事者亦必有時節之待也)化民寧渠
(去聲)在儀容五倫知止須勤勗一已自強切戒慵(是日講章題大)
(學為人君止於仁為人臣止於敬為人子止於孝為人父止於慈與國人交止於信易經天行健君子以自彊)
(不息)文質彬彬衆和樂重熙茂對志滋恭
御園雪泛
空擬冰牀拖雪光(上元節前後以望雪甚為不懌)還宫七日暖春陽御
園迴駐凍消盡素景翻欣泛冷航
配藜旋(去聲)密旋為疎豪放山花玉不如羃䍥煙中鳴棹
處破冬愁望一時舒
漠漠漫漫幻景奇西山遥望失嵫釐節前後此孤予者
罨入篷窗盡償(去聲)之
珠傾栲栳皪交加吟凍寧須較八义却又為之略厪念
過多寒礙麥抽芽
題五福堂
五福堂昭
聖日臨園中最古歷年深聞詩聞禮那忘昔益敬益慙
直至今
祖德
宗功慶貽世曾看元抱幸從心待之五十載一詠(五福堂額)
(為並摹皇祖御書以賜得五皇考雍和宫及圓明園此堂泐恭懸昨歲喜代元孫為五福五代堂記)
(因數典於此仰惟予所貽慶鍾祥當年始賜額時寔已遠兆庥徵而以遲至五十一題詠者亦)
(留以有待今日耳)得以艱惟慰以欽
暎清齋
迴廊接溪齋溪水清暎座詎止容膝窄亦匪連拳大面
面設虚窗波光目前過目清心亦清書史伴幽課
韻松齋有會
松之韻以受清風人韻松斯致不同我自先憂後樂者
慮惟宋玉諷其雄
素心堂
溪堂號素心素心見於何敬
天凛明旦祈年祝時和愛民厪向隅勤政勵無頗斯為
四大端恒虞有錯訛宵旰之弗遑徒斯景物羅五十年
光隂階前逝水過
披襟樓自警
開誠心以布公為能此莫如虞舜時猶有面從後言者
披襟豈可易言之
静香館
鼻為香之根香為鼻之塵根塵互資待鼻香相緣因設
使主一静彼四(謂鼻之為根香之為塵)胥戲論濓溪太極說略已
示其津
善晴
雪澤既優渥誠虞風釀寒善晴欣過午微籟不生瀾嫩
暖黃棉被遥情素障看畿南霑遍否意度轉難安
降旨蠲免河南衞輝等屬歷年帶徵緩徵民欠錢
糧詩以誌事
昨經加賑衞輝屬一切緩徵俟秋議(昨經降旨將衛輝府属之汲縣等五)
(縣並附近灾區之延津等九縣分别加恩展賑並將歷年帶徵緩徵及民欠未完倉穀均緩至本年秋成後徵)
(還)既而思之便秋熟新舊並徵亦苦事一之為甚其可
再况復秋熟豈可必(叶)不如概予寬其徵但完本年之
賦稅近畿甘雪實優霑衞輝旱處知霑未(京畿於二月初七初八兩)
(日得雪盈尺河南山東望澤尤甚邇日雲氣寬廣或亦普被春膏随降旨馳詢&KR1308;撫令其迅速查奏因思感荷)
(旨將天恩優加渥澤益當推恩歛福敷錫庶民遂即降衛輝等属之汲縣輝縣新鄕淇縣獲嘉等五縣並)
(附近灾區之延津濬縣滑縣封邱考城武陟陽武脩武原武等九縣歷年帶徵緩徵錢糧及民欠倉穀等項全)
(行豁免俾農民盡心耕作若&KR1308;處已普霑膏澤幸獲有秋亦止令完納本年正課留其有餘以資衣食庶閭閻)
(元氣易復仍諭該撫出示曉諭咸使聞知)若得優霑似此間正宜借種(上聲)農
功倳幸而秋收慶有穫完本年賦别無出留其餘以資
衣食庶幾閭閻復元氣試看浩蕩春澤優斂時
天恩合敷賜
御湖雪泛再成(二月初十日)
不謂春朝雪竟如夏月霖雲来即豪放日出旋(去聲)消沉
旁魄失前岸迷離接遠林快晴生峭暖適可慰予心
題宋人溪山暮雪軸
意多渲染不多皴溪景山容自疊銀摩詰雪江石渠弆
展相對與會精神
仲春玉泉山静明園即景
玉泉不十里而遥試命輕輿遊詰朝仲月已非孟月景
今年原是昨年韶軟紅雪後深桃朵嫩綠風前弱柳條
華矣滋乎蓄以發善哉館未負名標(是日於園中華滋館傳膳辦事)
竹罏山房
飲食原兹日用泉(茶膳房向俱用玉泉山水内管領司其事偶臨此必就近烹試彌覺甘冽)
山房就近試烹煎越甌擎覺殊常矣笑識人情重目前
謖謖泠泠落玉岑聽松庵外(玉泉竹罏煎茶本數典於惠山聽松庵因愛其精雅)
(命吳工仿造置此并即以名山房)老松音分明一例惠山景何事犂然
昨與今(去歲於惠山亦烹竹罏試茶曾有詠)
翠雲堂
雙栝立堂襟盈窗翠影侵問年金代閱此日仲春臨蔽
砌童童蔚如幢戟戟森别林葉未放不改識貞心
静緣書屋
書屋幽巖曲琴樽與静皆自然生道趣不屑袪塵懷桃
李紅遲苑莓苔綠染階昨經新著論(昨以聖人定之以中正仁義而主静)
(試翰詹諸臣因闡明其義以主静立人極者返太極也主静則人極立而太極復詳見所著論中)益識
此中佳
心遠閣有懷
静明園内此閣古歷年吟眺不一足而其引興亦不一
或樂或憂意殊畜即今雪後春方仲風日晴和景物淑
是宜樂矣忽切憂憂以何故動心曲是閣豈非恒所登
額曰心遠宛迎目詎在騁望得景遙繾遠心馳衞輝属
連年被旱民食艱此雪霑乎為懸卜
分鑑曲題句
玉泉山左亦有泉却與玉泉(所謂天下第一泉為京師衆水之源)各分瀉
其泉大小亦不一滙為平湖東注也東注出牆會玉河
牆内本自分高下高者三閘以出之(在北)分灌高田頗弗
寡下者别就五閘出(在南)灌低未可搏躍假分鑑之曲所
以名渠(去聲)寧飲潄資吟把邇来漏卮多就低高者慮無
涓滴灑長此安窮將害農是宜設計更張者治河聞疏
不聞壅斯有事壅風牛馬壅漏原因疏其流(分鑑曲之水由迤北)
(三孔閘東瀉者為高水資以灌溉高田由迤南五孔閘東瀉者為低水流入玉河歸昆明湖祇可灌低田近因)
(分鑑曲迤北河底沖有一穴池水盤旋下注自地中由五孔閘出者多以致迤北水不足恐將来池水不能蓄)
(高則迤北高處稻田難資灌溉兹臨指示將漏穴壅築使無涓滴渗漏以期農田有資灌溉)一帶高
田利耕野
山東巡撫明興奏報雨雪情形詩以誌事
春膏仲月此優滋霑否豫齊馳問之(京畿於二月初七八日得雪盈尺因)
(降旨詢問山東河南巡撫該省曾否一律透霑春麥是否種齊令其迅速馳奏)山左微零欠普
被(兹據明興奏報東省於初八日自夘至午得雨二寸並據濟南東昌泰安武定兖州各府及臨清濟寧二)
(州均報於是日得有雨雪二三四五寸不等雖覽奏稍慰似尚欠霑足也)衛輝久旱益廑思
(豫省衛輝各屬屢歲被旱望澤尤殷甚為厪念降旨詢問奏尚未至)賑加征逭惠頻佈(昨經)
(降旨加恩展賑衛輝各屬并將帶徵民欠一概全行豁免俾農民得盡心耕作詳見前誌事詩)雲作雨
興澤籲施偏是飛章猶未至(據劉峩奏報直省初七八日多得透雪自盈尺至六)
(七八寸不等而南路之順德各屬尚欠透足可知豫省尚不能獲優渥膏澤為之焦切)西南望弗
展雙眉
河南巡撫何裕城奏報雨雪情形詩以誌悶
早慮衞輝澤未優報章今閱頓添愁河陽(河以北為陽以南為隂猶)
(山以南為陽以北為隂)一二寸奚益(何裕城奏親至衛輝祈求雨澤於初八日自夘至辰得雪)
(旋落旋消入土寸許並據衛輝府屬之獲嘉濬縣懷慶府屬之河内濟源脩武武陟温縣原武彰德府屬之臨)
(漳等縣於初七八兩日均報得雨雪一二寸不等)他属倍增澤略稠(又據奏開封府屬之)
(祥符陳留密縣歸德府屬之商邱睢州河南府屬之偃師陳州府屬之扶溝南陽府屬之唐縣泌陽葉縣鄧州)
(等州縣俱報是日各得雨二三四五寸不等以視衞輝較略稠密)嗟此方民罹饑饉飭
其大吏慎綢繆(河北衛輝各屬地土久乾僅得寸餘雨澤何益因飭新任巡撫畢沅親往查勘)
(詳籌一切)痌瘝宵旰何由釋誌悶成吟把筆羞
西直門外作
祀典重增遵
祖徽(昨歲因閱通禮所祀諭歷代帝王廟號與學士皇祖實錄𠡠議增祀之尚多遺漏因諭大九)
(卿等更議自晉迄金凡增祀二十五帝今屆春祭奉神主入廟因進宫齋戒躬親展禮以仰符前訓)致
齋有事返彤闈憑輿歷攬郊原景村舍輕煙颺曙暉
綠柳紅桃已報春麥鍼含處露華新却思半月前經况
(前於正月三十日回宫時尚未得有透雪自二月初七臨雍日得雪後今屆半月麥隴青葱頓覺改觀矣)膏
澤迴蘇倍起寅
土潤平原春草芊倚虹(堂名在高梁橋側)傳膳取途便不堪舊
詠從頭讀(此堂本因奉舊什聖母大慶换輦而設壁多丁酉以前每過時不堪重讀也)泚
顙惟增意黯然
詠官窰筆筒
缾椀官窰亦恒見筆筒一握見殊常宣和書畫曾經伴
南渡兵戈幸未亡火氣全消文氣蔚今人如挹古人芳
不安銅膽插花卉拈筆吟當字字香
題金廷標花卉
畫苑昔年供奉人尋常粘壁那知珍即今逢每装而弆
當面失之自惹嚬
仲春祭
歷代帝王廟禮成述事(有序)
昨歲閱四庫全書内大清通禮所列
歷代帝王廟位號有弗惬於心者敬憶
皇祖實錄勑議增祀
諭旨凡帝王在位除無道被弑亡國之主此外盡應入
廟乃命取紅本閱之始知爾時廷臣不能仰體
聖懷詳細討論且疏奏在壬寅十一月
皇祖大事以前數日故致多遺漏因諭大學士九卿等
更議增祀於乙巳年春祭入廟躬禮告虔以申馨
香妥侑敬承
前典之意
昨年四庫閱全書
祀典於心未惬諸將謂
聖言已遵畢(向閱旨意皇祖實錄增祀遵歷代帝王意諭謂彼時諸臣已奉德)
(秩祀無遺是以乙未年躬祭帝王廟詩有但匪堕宗均入祀仁皇奕代著金科之句及昨歲閱大清通禮)
(並檢閱紅本始知崇祀者尚少而於前後五代則全無反闌入後漢之桓靈甚不惬於懷因勅大學士九卿等更)
(議增晉元帝明元帝成帝康帝穆帝哀帝簡文帝宋文帝孝武帝明帝齊武帝陳文帝宣帝元魏道武帝明帝)
(太武帝文成帝獻文帝孝文帝宣武帝孝明帝唐憲宗後唐明宗周世宗金哀宗凡二十五帝其桓靈則徹出)
(之以昭公論用符前訓)孰知廷議反成虚重加考訂俾全入用
潔馨香侑
定居敢以古稀謝躬祭曰欽曰監並殷予
妙應寺八韻
遵
綸增位祀
前朝禮畢更衣憩梵寮五百餘年傳妙應新正令日現
祥標法輪廿丈誰飛陟瑞帛一端自綴飄(日下舊聞載白塔寺遼夀)
(昌二年建元至元八年世祖發視石函銅瓶香水盈滿舍利堅圓瓶底獲一銅錢上鑄至元通寳帝后閱之因)
(加崇飾制度之巧古今罕有天順二年改名妙應寺云今歲新正初六日賜千叟宴時是塔頂輪下懸有哈逹)
(哈逹者蒙古語謂奉佛吉祥製帛也塔高二十餘丈瑞帛飄綴實非人力所能升陟盖是塔靈應夙著於今益)
(驗矣)不後不前千叟宴祝禔祝夀曉春朝艷稱雖弗為宣
付頂禮亦非禁衆翹(都中遠近瞻禮咸謂吉祥善事佛力神通不可思議既弗艷稱宣付)
(史館而中外臣民瞻仰頂禮亦弗令禁止也)迎迓異哉致韓䟽荒唐久矣息
童謠(唐時迎佛骨張大其事致韓愈正言得罪甚無謂也又元初童謠有塔兒紅北人来作主人翁塔兒)
(白南人作主北人客之語見帝京景物略事涉荒唐乃紀載者幸灾好竒之為耳)幻真真幻謂
何謂空色色空超又超七字偶然為紀實傳訛防彼逓
騰囂(此事為都人耳目所共見聞因賦此詩以紀寔免致日後傳訛耳)
安徽巡撫書麟奏報得雨詩以誌事
月之初七八畿輔雪霑優幸聞安徽省乃得甘雨稠(書麟)
(奏報安省於二月初五六七等日連得密雨先後入土深透並據近省各州縣稟報均得雨三四五寸不等京)
(畿於是日得雪而安省乃得雨南北氣候雖殊而被澤則一可為欣慰也)北南氣候異其膏
潤則侔獨憐河之北居中阻兩頭(河南衛輝居南北之中似應一律普渥乃)
(南北雨雪俱優而衛輝一帶霑澤不過寸許致抱向隅為之怦然)為雲雖同宇為澤乃
殊陬薦饑更向隅其故難揣求南望惟責已恤彼溝壑
儔(衛輝連年被旱此次所得雨澤分寸獨少揣求其故寔不可得前已屢經降旨加恩展賑全免積欠並令)
(該撫親往查勘詳籌一切宵旰痌瘝寔無時或釋耳)弗肯以責吏責吏滋偽浮(衛輝)
(雖遭洊饑然究弗以此責地方官盖水旱所常有祗責有司諱灾不報而不責以致灾之由若責以致灾之由)
(慮其因此意存諱飾轉滋浮偽則所關更大也)
御園仲春即事
右廟脩禋蕆事迴(西歷代帝王廟在城近阜成門)輕輿路轉鳳城
隈御園韶景已昌矣金臬流隂實迅哉柳綠桃紅天
作繪人情物理道為該前旬優渥霑春澤默驗盈虚
凛化裁
含韻齋對玉蘭有作
春風到御園六樹暎文軒久擬雙三逸曾消五七言(齋前)
(玉蘭六株向以竹溪六逸擬之五七言均有題詠)性真惟是韻態雅豈傷繁一
體辛夷本頻因格物論(辛夷開紫花以玉蘭接枝則開白花種花者云玉蘭雖有白花)
(而小且叢條不成樹欲花大成樹必須辛夷接植若辛夷不以玉蘭接之則仍紫花也是以己丑詩云玉蘭色)
(白辛夷紫白朵原從紫接成乃羣芳譜及詩人皆以木筆專属辛夷未為允惬屢經考訂見歷年詠玉蘭詩注)
(然予意究以木筆屬之玉蘭為是以其白而雅且香辛夷花紫且無香也)
題自得軒
自得則居安
奎文示義寬(此軒乃額也皇考御筆)放彌六合界卷退寸心官
希
聖豈其易為君欲識難(園中勤政殿為君難扁額亦皇考御筆)勤虔勗
家法摛什作箴看
鶴安齋有詠
借問鶴之安應在山林杳亭臺及湖石胎仙豈所曉有
如王仲宣信美故土藐因命弗翦翮任其翺雲表初去
轉翔仍既久弗来了快哉得其安漫議庭禽少
芥舟
貯水坳堂大較甌小亭却擬芥之舟小非實也大亦幻
楊葉止啼似此不
理性居
萬事都由性而理此云理性義何居境清神謐表合内
兊澤巽風實即虚豈以閒情寄月露率因道趣悟鳶魚
窗明几淨於何樂樂在幾閒讀我書
玉蘭堂口號
玉蘭花最御園多一樹名堂覺勝他(堂前玉蘭祗一樹而枝繁花盛因以)
(名堂亦歷多年矣)却憶金閶點筆況風光又已隔年過(蘇州行宫亦有)
(玉蘭堂去歲南巡時曾寫數枝有偶為傳神揮數朵勝他真贋致然疑之句)
清明
七十二候循環推又臨百五當禁火愛羊愛禮羊並亡
存名復古殆難可農諺此日忌作風(農諺有清明風刮土牽連四十五之)
(語今年清明天色晴霽午間微風不致起塵且幸春雪優霑土膏滋潤麥收或可望也)自昨之暮
已惕我朝来展拜
安佑宫春露益思慚負荷(清明為拜掃之節是以此日遣皇子王等祭奉先殿)
(及在園各陵若在宫必展拜亦舊夀皇殿則展拜安佑宫例也)敢不深心勗勤
民勤民要在祈豐夥微籟傍午未鳴條雄風終日非揚
堁幸或甘膏弗致艱二麥有收濟民癉
御園觀梅有悟作歌
昨歲仲春月下澣曾有維揚觀梅句(昨春始至維揚竹西精舍有梅庭入)
(畫欲開齊之句)御園兹仲春下澣亦復觀梅於處處南暄北寒
氣惟恒暄開寒勒理惟素胡乃梅開如一律盖以立春
遲早故昨歲立春正月中(去歲正月十四日始立甲辰春)今歲春立臘
月暮(去歲臘月廿四日即立乙巳春)遲(立春)寒早(立春)暄律本常開勒其間
原弗誤却思京國方綻英維揚應已無存樹是則齊中
原不齊而不齊内齊固寓炙轂巧辯安能窮南枝無言
豈有慮雖然北地於庭中植梅而開亦希遇是盖人力
代天工為之氊棚以遮護雖非薰㸐用火攻實避雪虐
與風妬栽者培因格物知人詎異乎慚且懼頓看繞砌
復迎窗鄧尉孤山夫豈殊(叶)冰姿玉骨迥超神杏冶桃
夭可弗顧言之不足長言之香送清風舞斯助
德勝門外作
辟雍蕆禮返曾此雪中行優渥心誠慰康強耤可耕(予七)
(十有五自審尚可耕耤亦恐再年長不能行禮故亟行之)還宫致齋戒潤野過清明
今日遵東道(西直門石道往来恒所經兹因欲至清淨化城瞻禮故由德勝門外東道進宫)偶
因閱化城
清淨化城瞻禮
化城俾安穏(出法華經)楊葉止啼同(見涅槃經)上士来而去(班禪額爾)
(德呢以己亥年七月自後蔵跋涉二萬里来覲以庚子年十一月於西黃寺示寂其中来去因緣不可思議因)
(於寺旁建塔名曰清淨化城以識其事)寧論西與東因之標鴈塔本是搆
龍宫(順治九年十二月五輩達賴喇嘛来京於南苑迎謁世祖因為建德夀寺於南苑又於京城北)
(衆蒙古進京朝覲所居處建東西黃寺以為禪定之所兹班禪至京即於西黃寺達賴喇嘛所居之樓安禪)
歲歲外藩謁都欣黃教崇
養心殿齋居
中祀齋兩日毖躬同一心不遷居亦謹(惟於齋南郊大祀宮致齋)
(餘皆於養心殿)無怠志惟欽静騐盈虚理穆如師保臨邇来雲
氣作便冀霈甘霖(二月初七八雪澤優霑郊原含潤此際弗雨儘可而見雲作即思渥雨人)
(情不知足自我已然耳)
題項聖謨松下琴興
嘉興項氏多能畫獨數(上聲)聖謨巨擘稱松下待琴未鼓
者(一童子抱琴後至而未鼔)興於濤韻得相應
和闐玉龍尾觥
和闐河裏閱千秋水氣土華浸弗浮祛俗偏教一倣古
不殊漢器詠其觩
耕耤日祭
先農禮成有述
昒昕登輦細霏絲(是日微雨)
天澤顒希霑及時遇省何脩益省已勤農合敬祀
農師三登是祝錫豐穰七奏(祀七先農樂奏)惟欽式禮儀閣
雨濃雲成耤典歸途殷冀渥膏施
耕耤禾詞八首
辟雍新建因遵古耕耤重臨寓重農筋力及兹尚能步
三推恭已敢辭慵
土物愛心臧信然詩書鄭重示諸編詎惟脩禮斯數(上聲)
典姬室應思過卜年
用亥由来稱自唐辛金此日兩逢穰(是日辛亥五行復值金)雖云
吉兆逢微雨未致渥優惜不遑
從耕播種命諸兒稼穡艱難俾克知豐澤當年景依舊
(我舉耕皇祖建豐澤園於西苑常課耕植至予每皇考歲耤之典必先演耕於園北弄田爾時奉)
(子命從耕今歲耤田因令皇六子皇八子從耕皇皇十五子随行播種俾知稼穡之艱難亦仍遵)
(彝訓也)詞傳雅頌豈殊其
躬耕壬乙閱三年(前歲壬寅曾耕耤)不息惟吾勵體乾觀禮爾
時七老輩兩存碩果顧依然(壬寅歲耕耤九卿之中年過七旬者大學士英廉尚)
(書永貴曹秀先德福羅源漢及此次仍與觀耕侍儀之大學士嵇璜蔡新共七人)
老人牽犗笠和蓑終畝明傳禮不磨緣遴傴僂任助力
問年吾却長於他(耕耤時順天府例選耆老農夫數十名用供牽牛扶犁以其勞力故年皆)
(六十以上之人率未逾七旬者)
歷歲粢田時舉行禾詞六十首曾成(每遇躬行耕耤之年除禮成述事外)
(復成禾詞自三四首至八首不等共已得六十一首云六十者舉成數也)七旬有五康強體
復此扶犁示勸耕
具儀氣力豈云殫黃道如繩墢壌寬弗涉安仁賦中句
陳言戛戛去誠難
三月三日疊壬寅舊作韻
啟蹕仍斯日(是日啟蹕往盤山先駐湯泉壬寅亦於三月三日啟蹕)輪年又閱三
(寅至已又閱三年矣)撰辰忘古節(雖值上已不為脩稧也)乘暇發春驂首頓
湯泉近行宫舊路諳水温地氣暖韶彙已薰酣
敦素齋
行宫歷歲久處處仰
堯文敦素垂齋額還淳勉政勤繁孳日以庶侈靡自然
紛長此安窮慮守成難是君
瀾碧榭
温泉泉處熱於湯流出平湖弗甚涼酌劑斯誠得中矣
觀瀾憑榭足徜徉
湯泉行宫八詠
温泉
水惟凉實其恒性泉乃温誠誰所為雖若沸羹難染指
瀹茶仍藉火烹之(温泉雖熱以瀹茶必仍藉火烹盖水性本涼也)
柳色
□地長絲柔可捼娜臨碧沼蘸徘徊輕黃嫩綠誰為染
萬眼由他自盼来
池塘
屋中引水作池塘意在禦風與避涼數歲一来偶試浴
笑他石鴈太荒唐
玉蘭
紫者辛夷玉蘭白白由紫接考之詳(紫者為辛夷白者為玉蘭本属一種)
(以玉蘭接枝於辛夷則開白花否則開紫花向屢於詠玉蘭詩中詳考之)誰將木筆属於紫
白也詩無敵豈忘
山亭
湖裏一峯渾似假峰巔四柱本来真光隂瞥眼又三歲
曰假曰真總幻因
遊魚
不凍清池擢戟鮮温波本是出温泉釜&KR1092;謾誚遊無畏
習慣猶来成自然
書室
處處行宫有書室此間芸閣建康熙
含飴時或示字義温故惟慚新鮮(上聲)知
官鶴
忽聽戛然送遠風其音不與衆禽同有音彼豈能無意
似憶深林大壑叢
御製詩五集卷十三
