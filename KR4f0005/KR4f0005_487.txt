御製詩五集卷九十六
古今體五十二首(乙夘四)
過盧溝橋
萬載帝京護諸方行旅通春流
天賜順(永定河即桑乾河相傳至桑椹時必乾數日若乾之日少則夏無暴漲向来占騐如此今日過)
(盧溝橋見河流演漾順軌下趋可預卜夏日安瀾之慶)夏漲水安雄去歲偶逢事
(永定河自乾隆二十年親臨閱視改由下口六工河流暢順數十年無事去歲以夏秋雨多水勢盛漲扵南岸)
(頭工驟致漫溢)長堤速奏功(去歲堵築永定河漫口恐河道喬人傑不能辦理隨命提督慶成前)
(往督辦旋扵八月初二日合龍實賴廟河神助順得以速即蕆工特命賫送炷香扵河神敬謹祀謝并將)
(慶成等及在工出力員弁兵役分别議叙賞賫今日過盧溝橋敬詣神祠躬親瞻拜用展虔忱)
崇祠躬拜佑永定祝何窮
山東巡撫玉德報雨詩以誌慰
唘程豫日雨而雪慰懼一時難措中(今春土脉滋潤頗不望兩月之十三日唘)
(鑾前一日雨繼以雪時以節近清明方慮二麥受凍為之慰懼交集幸晡後旋霽次日蹕途所見麥田暄潤俱已消)
(融意始釋然)所幸翼辰快晴霽歴觀原野總消融兹聞春澤連
朝被以暖齊郊嘉&KR0584;同(兹據山東巡撫玉德奏該省扵前二月已得春雪麥苗長發而節屆清明)
(大田佈種正湏時雨濟南省城扵閏二月十三四日密雨連綿入土三寸並附近省城濟南府属之齊河等九縣及泰安)
(府属之泰安等六縣東昌府属之聊城等六縣兖州府属之滋陽等三縣武定府属之商河臨清直隸州及所属之夏津)
(等州縣均同日得雨二三寸不等齊省迤南地氣益暖柬作正興之時亦據李奉翰奏濟寧魚臺汶上夀張東阿等處均)
(扵十三四日得雨二三寸不等及時嘉&KR0584;霑被相同覽奏並為欣慰)職考終尤祝綏稔(予即位六十年)
(来農事關心未敢稍有忽視明年即當歸政此一年中尤祝雨暘時若並望速靖逆苗共享綏豐以協考終之職予既仰)
(沐事以昊蒼篤佑為千古第一全人曷敢不盡心民上酬眷佑非特不敢亦有所不忍耳)顒希
昊錫益虔衷
麥色
麥色西来好青葱遠近連潤根霑及壤發穎澤蒙
天詎祗卜夏熟兼欣種大田(問之農人據云今歲土膏本足麥根霑潤兼之近日)
(天氣晴和雪早融化現在二麥日見長發而乘時耕種大田亦較往年更早洵為近歲所罕覯憑輿周覽欣感)
(實深)憑輿誠惬望艱遇勝常年
題永慕齋(梁各莊行宮内正殿名)
紀元滿六十来述授終忱
寢殿閟千古行齋永一心眀當陳志素惟是抱慙深不
寐春宵度庭泉寫慽吟(是齋庭前有趵突屢見舊吟)
恭謁
泰陵
乙前恨難憶夘後又週陳六十
旻垂佑惕乾心秉寅萬年無改政一已有慚身敬告考
終職如康来重(去聲)頻
恭謁
泰東陵
丙辰述歸政
聖母意猶憐(昔年在在位聖母前奏及踐阼初告政之天若得六十年至丙辰即當歸)
(語仰蒙海宇慈諭云如此皇帝敬臣民天愛民克承亦先業乂安屆時微特天下皆所弗願予)
(不忍竟如皇帝所言令歸政也)
穹顥因重(平聲)籲
慈齡祝百年(次日在果長上帝前焚香展禮之時即默奏云如奉慈顔夀臻頥慶予亦)
(何敢有違而予幸邀)(慈諭乃自丁酉年以来所願既不克副天眷竟符初志迴憶當年諄諭愴)
(慕何極)所期竟艱獲初志近將全稽首
明樓下酸然敬識篇
河南巡撫阿精阿報雨詩以誌慰
山左近聞春澤覃繾心便及大河南霑膏同是十三四
入土均稱寸四三(昨據山東省奏報閏二月十三四等日通省溥得雨二三寸不等兹又據)
(阿精阿奏豫省之開封歸德彰德衛輝懷慶南陽河南汝寧陳州許州汝州光州陕州等属均扵閏二月十四)
(五六七等日得雨二三四五寸至深透不等現在土膏渥潤麥苗一律長發彌望青葱農民無不懽悦)九
府四州幸以遍夏收秋稔望其堪慰哉不敢心因放納
稼期遥可易談
福康安奏報大𠞰逆苗攻解松桃之圍詩成二十
韻誌喜
正大既解圍松桃應急救(二月十九日福康安帶兵𠞰殺賊苗甚多立解正大營之)
(圍即擬救援松桃一帶將逆匪𠞰洗淨盡方可進兵直抵楚境)其間嗅腦寨聚賊益紛
凑糾蔵巖谷間净𠞰路通透(自正大營至松桃其間有嗅腦地方亦為賊人圍阻)
(必湏先行𠞰殺察其路徑叢雜四面皆係苗寨賊匪屯聚甚衆福康安統率大兵將岩門寨地所坪之賊痛加)
(焚燒砲轟鎗擊不計其數並將官舟營賊苗所立木城燒燬紛紛潰散一面追殺一面令總兵花連布等繞路)
(前進福康安追至柳皮寨正見官兵與賊人打仗賊勢不能抵敵直追至桐木寨扎營是日攻殺賊匪焚燒賊)
(寨難以數計官兵竟日追𠞰刻無暇食次日又從上下麻洲進攻直抵嗅腦城外其時賊匪正在圍撲經大兵)
(奮力殺散城中兵弁亦出城接應頓解嗅腦之圍奪獲糧食牛馬刀矛無筭扵是道路通透即籌度進𠞰松桃)
(矣)而何餘犯逃更聚松桃鬥隨逃隨截殺向前仍殿後
師更分兩路謀成弗遲留將近馬乾溪賊益固守溜層
峰峙陡峭險仄徑雜輻開途渡溪河百計無不售(嗅腦既已)
(𠞰通其四旁後路山頂山坳在在有苗人屯積福康安設法探路隨截隨殺一路由小新寨追進固營寨一路)
(由蒿菜坪追進奔岩塘捋沿河賊人木柵石城攻破即取石磈飛擊斃賊無筭其滚落河内者又不可勝數河水)
(水盡赤所有賊寨全行燒燬直至牛野山白岩&KR0749;等處並將地窖内蔵匿苗衆燒斃生擒漢奸劉得農隴久生)
(二犯及賊匪多人分别研訊正法其餘逆苗俱逃至松桃抗拒盖自嗅腦至松桃一路山勢陡峭蹊徑險仄賊)
(苗並將要隘路口用木石堆塞復挖坑壕中插木簽人馬難行福康安先命總兵花連布帶兵密往將路口木)
(石潜行拆燬並將坑濠填墊隨親自統兵前進遇見賊匪數千人向前撲拒官兵砲鎗競發殺賊甚多其滚岩)
(落溝死者不計其數至近焉乾溪見有大河一道水溜甚急橋梁早被賊匪拆斷隔河賊人放鎗向打勢甚猖)
(獗福康安令一面用砲轟擊一面令官兵潜自上流水淺處所涉水過河抄至賊後猛力夹攻扵是賊匪紛紛)
(奔竄)衆兵胥敵愾一當百勇懋突將奮無前心憫淚難收
(叶該官兵乘勝追殺殱戮多人餘盡撲河淹斃時值大雨處距松桃不遠官兵冒雨前行將至青魚塘地方)
(有無數賊匪下山欲趨松桃福康安扵高處望見迅飭官兵分路圍殺將賊衆截為兩叚鎗箭並施惟時官兵)
(無不一以當百竟將是處賊匪盡行𠞰殺無遺遥望左右高山叢寨中隠隠見有賊匪俱已畏縮潛匿)圍
城賊蜂擁一戰胥竄走城兵出夹攻圍解雄功就(福康安復)
(即振旅前驅行抵松桃城外離城里許到處賊苗搭盖窝棚晝夜圍繞官兵大加焚殺立將窝棚盡行燒燬守)
(城都司孫清元等見城外火發即帶領兵民出城接應四面追𠞰殺斃賊匪無筭城内難民遭此久困一聞圍)
(城頓解又見官兵雄猛其歡躍情状較之正大嗅腦兩處更為欣喜異常福康安此次殺斃苗匪不下千餘人)
(奪獲布旗鏢矛刀鎗甚多兵威大振向前攻𠞰自當更易至所奏各處苗匪見官兵攻急自行投火跳河者甚)
(多實有畏怯情状將来如有投降乞命之人慎重體察固不肯為其所誘若果出扵至誠亦可寬其一綫並可)
(解散賊勢且防首逆石柳鄧石三保吴隴登等或至情急自戕乘此苗匪畏懼之時無難購線擒獲等語福康)
(安久歴戎行似此相機籌辦固自裕如深堪倚信也)嘉憐言難盡賜翎異賞茂視
之如宗室誠不因前后(福康安自抵貴州即督兵𠞰賊連解三處圍城督率調度悉合)
(機宜勤勞奮勇實為可嘉可憐披閱奏摺幾不忍視已節次優叙賞賚以奬其勤兹特賞三眼花翎用昭異數)
(國朝定制惟宗室王貝勒等始戴三眼翎福康安雖為孝賢皇后親姪朕因其為國宣力超越尋常是以有此)
(非常之錫初不因其為戚畹也)在事諸將卒恩賚普教厚其守城兵民
賞亦命弗漏(隨福康安打仗防護出力各員提督彭廷棟總兵珠隆阿臬司西成道員尼堪富什)
(渾等俱賞戴花翎其珠隆阿及總兵花連布各賞給巴圖魯名號並將尼堪富什渾改名尼堪巴圖魯以示奬)
(勵其餘將弁奮勇出力者俱加恩超等陞擢至兵丁等亦均加賞錢糧即幫守松桃之難民等亦命福康安詳)
(查從優賞給俾令益加感奮)赫濯威既揚整旅前洗寇(黔省苗逆經此番痛加𠞰)
(戮賊勢已成瓦解便可直前進洗楚省之寇惟恐苗匪蔵匿尚多必得𠞰净無遺始免後顧之虞已節次諭福)
(康安令其留彭廷棟等帶兵妥恊往来搜捕務使不留餘孽方為萬全)西川軍諒會(四川總督)
(和琳在四川秀山軍營探知賊匪在晏農地方屯聚不俟所調屯練兵到即帶現有之兵督率將弁前往𠞰殺)
(殱斃賊人燒燬賊寨無數計此時自己將川境炮木山賊人所築城卡全行攻破後路既清即可帶兵直抵松)
(桃與福康安會合聲威壮盛諒如破竹並將賊首石柳鄧石三保吴隴登三犯拏獲或觧京寸磔或周歴苗寨)
(臠割梟示以彰國法而快人心佇望大捷馳奏三省地方全行肅清寧謐惟顒籲昊蒼眷佑速集大勲耳)
三逆首將授佇待大捷音早晚聞章奏
途中口號
麥苗芃綠較前長(上聲)低壠高畦一律皆晴久途中塵略
起思量得雨更當佳
迴蹕駐潭柘岫雲寺作
途便因之駐岫雲莊嚴淨域實超羣(此寺在近京諸寺中僧多而貲富盖)
(因寺僧能莊嚴佛相不圖飽慾故人之樂施者益衆)檀那人喜施而捨掃盪僧疑
布與黂(此寺僧不悟禪宗而守戒律雖曰下乘却合正道)題壁瞥經五十矣(自甲)
(子年来此有詩至今已五十二年矣)紀年幸得六旬云最宜忘却一切處
憶舊盼新念正紛(来此閱壁間舊吟不勝追憶而近日因楚默逆苗滋事日盼捷章意緒更)
(紛難言忘諸一切也)
題太古堂
寺側書堂好向顔太古名繖嘉喬樹蔭琴静曲池縈(堂傍)
(曲廓繞池昔有庭盖仰欣雲霞勢階琴聽是徵招絃之句)佛偈無過寂儒修總在清
兩言(謂清寂)非二義小坐悟恒情
晚雨
淨域靈山晚布雲(潭柘本靈山向駐此亦每遇雨即木蘭之海喇汗晉省之長城嶺率亦如)
(是盖幽迥藴靈必有所以示異也)輕雷催雨霔紛紛簷池接上琴聲輳
二刻旋晴惜且欣
戒臺有作
谾谼一嶺隔潭柘戒臺連升降徑微仄西東路取沿因
思無險涉那得有功便正恊平苗事捷音来望駢(福康安征)
(𠞰逆苗據稱沿路山險徑仄官兵奮勇直前連次攻克遂解三處之圍今早自潭柘唘行過羅㬋嶺方至戒臺)
(因念我將士所履艱險當必十百倍此惟盼指頋掃蕩楚境苗氛全獲首逆捷音之速至耳)
向東口號
向東遍野麥尤多曉露春烟潤靄和二寸澤霑透猶企
不知足奈此心何
迴蹕駐香山静宜園疊癸夘韻
麥苗高下蔚岡溝雨過迎眸潤歴騶宜静香山應暫駐
言歸御苑有何遒三朝依例偶来宿一紀訝馳竟似留
(癸夘自踰一西陵迴至香山蹕駐三日歲月如馳倏紀兹来依例暫憩宛如昔日)盼捷音忙
興弗適詠輸前度五旬酬(癸夘駐此三日得詩五十首此番以繾念𠞰洗逆苗吟咏)
(不覺簡少)
棲雲樓
每到香山此首先到同興却此殊然嫌他依例稱有舊
(中涓輩諸事不諳但謹守舊例以期無過向鄙之亦不與深論)笑我例依致不鮮(扵此數見)
(不鮮亦自笑耳)過雨林姿總如沐遲春花事尚争妍(明始三月朔)詩
篇將滿心籌遠(每次香山詩有多至四五十首者兹因黃綾上本將滿又以籌𠞰苗匪縈念故)
(不欲多吟)簡咏或如杜老禪
即事
往還千里地(此次恭謁山静東園計西兩陵自起鑾至迴蹕香宜程約一千里)八
十五齡君不懈萬幾務更籌三省軍(日前屢接福康安奏大𠞰貴州賊苗)
(已解正大嗅腦松桃之圍和琳亦奏𠞰殺四川秀山苗匪甚多此時二人當已會合并力進𠞰楚苗擒獲首惡)
(子夀登八旬有五每日行程停蹕後披閱奏章籌理機務而精神裕如未嘗少倦何莫非昊蒼所眷佑也)
精神幸猶壮𠞰洗捷頻聞(今日又據福康安奏嗅腦至松桃山旁有麥地汛最為扼)
(要中間上下老虎岩小龍塘都固營等處山坡陡仄賊匪挖斷道路隨分兵兩路前進岩頂賊匪約有二三百)
(人俱為官兵殱斃至小龍塘復又𠞰殺無筭并盡焚賊寨活擒三名其都固營有河一道賊人先將橋梁拆燬)
(官兵伐木搭橋前進賊匪數十成羣攢簇二三十堆捨死抵拒官兵追繞痛殺殆盡及至麥地汛遍皆苗寨正)
(欲攻打苗人齊叩頭乞命似属畏懼情真因暫准歸降設法羈縻以散賊黨仍令各處嚴加防守現在已將正)
(大營迤東與楚省連界之上下岩坳等七寨盡行燒燬殺賊甚多其嗅腦一帶與楚省連界之處有楚苗潜来)
(勾聚亦即派兵往𠞰務將後路廓清即可直赴楚省之永綏鎮筸一帶相機攻𠞰等語覩此情形苗匪勢已敗)
(衂此後無難一鼓𠞰滅迅蕆大功矣)佇待擒賊首凱旋賚衆勲
碧雲寺
元賢創寺本清寂(寺本元之碧雲菴耶律阿勒彌所建)明宦奪墳實妄驕
(明正德中内監于經拓之為寺立冡域扵後嘉靖初經敗至天唘三年魏忠賢復立為冡域志載當時石麟羊)
(虎之類皆以白石為之雕琢精巧並樹穹碑二驕妄已極國初已剔除淨盡仍為梵宇)早與剔除
還梵宇時来瀟灑憩閒寮不教僧住一歸淨可暢民觀
大稼遥却覺今年多厚幸麥收卜吐黍禾苗(今春地土本潤又屢)
(獲雨澤不但麥苗芃長而大田已早佈種豐稔可期)
洗心亭
一例流泉俯色聲清以沉自知洗不盡切切愛民心
迴蹕至御園即事
往返季春月(閏仲唘蹕今季春)
東
西千里程思
前顯承蹟告後倦勤情一日職猶在(丙辰正月上日尚餘十月)寸心
怠敢萌征苗將近楚佇報大功成
和琳奏報𠞰捕秀山苗匪至湖南界分設卡隘肅
清後路尅期會福康安進討詩以誌事二十韻
炮木(山名)洪安汛三省界連道黔楚兩省苗分路各入擾
(黔楚逆苗石柳鄧等不法並勾結川省苗匪在秀山地方滋擾三省地界犬牙相錯其由炮木山一帶来者俱)
(係黔苗由洪安汛一帶来者俱係楚苗或川省苗匪欲搶據秀山縣城與黔楚苗匪合力肆逆以阻撓官兵亦)
(未可定)思欲搶秀山川苗或合撓川兵則屢勝賊寨多焚
𠞰秀山城守嚴民居皆安保(和琳未到秀山之前有四川都司何元卿巡至川黔)
(交界地方正值苗匪等在彼肆逆焚掠何元卿即與千總馬建紀等殺斃賊匪六名奪獲紅旗一杆外委陳應)
(元亦在巴白塘地方殺賊四名並焚𠞰賊人寨落其餘苗匪俱行逃竄秀山城守甚嚴賊苗不能攻擾居民等)
(幸俱安保無恙盖川省賊勢雖未至如黔楚逆苗猖獗之甚然惜其殱戮者不多是以賊匪尚不知斂戢)賊
勢未至猖但惜所殱少和琳馳至蜀(和琳授四川總督自蔵回京陛見至)
(邛州途次聞川省秀山縣亦有苗匪肆逆即一面奏聞一面馳往該處據報貴道溪及邑梅兩處賊匪屯聚即)
(與孫士&KR1063;及提臣穆克登阿總兵袁國璜等分路督率官兵殺斃苗匪甚多嗣又據報楚省苗匪由龍岩嘴蜂)
(擁前来復與穆克登阿等分路奮勇𠞰殺鎗斃七八十人又見近岩硐賊匪陸續麇至和琳即令官兵從山梁)
(壓下鎗箭並發斃賊無數向晚追至晏農地方駐扎)沿邊肅清了追至晏農地傍
寨期淨𢷬所調新番軍勇壯胥輕矯登山疾如飛勝苗
百倍好(兹又據奏正擬前赴炮木山等處搜捕廓清而所調屯練兵丁頭起五百名適先到營向来屯)
(練最稱趫捷登山如飛從前屢次調派甚為得力)初至即率戰川河盖盡掃(近炮)
(木山有川河盖地方係三省總滙路口和琳以現在駐兵晏農其川河盖必不設備正可出其不意痛加剪除)
(以清後路當將漢土官兵分派令總兵袁國璜為一路達音泰為一路提臣穆克登阿由牛角山頭門為一路)
(直至川河盖隨𠞰随進一面酌留弁兵防守晏農一面親領屯練漢兵二百餘名接應三路俱扵閏月十六日)
(五鼓進發)分兵三路進馬騰士均飽聲勢愈以壯如隼擊弱
鳥(賊匪見官兵驟至不及抵拒扳援陡崖紛紛奔竄屯兵等俱各争先追趕綠旗漢兵亦奮勇直上鎗斃賊)
(匪甚多是夜官兵並未休息遠近鎗聲絡繹不斷十七日已刻袁國璜等復又合兵直抵楚境小溪地方共殺)
(賊一百餘名其黑夜鎗斃滚崖落水者不計其數穆克登阿趕至牛角山等處復又截殺八十餘名奪獲刀矛)
(器械無筭)向被塗炭民二千歸戸早尚未誤春耕秋成冀萬
寳(其時被難民人跟隨官兵回至本土者不下二千餘人遍加撫慰歡聲載道和琳此次所𠞰賊匪雖不及)
(福康安所殱黔苗之多而賊匪震懾竄避已為膽落不料其竟能如此甚為可嘉因命與穆克登阿俱賞荷包)
(其屯土官兵均賞一月錢糧即後到二起屯練遠来勞勩亦先賞半月錢糧以示鼓勵)所惜賊分
竄溪曲及峰㟽殱賊雖不多然賊魂喪杳進攻炮木山
松桃指日到(叶)兩督既會師威稜赫日皎企待擒三兇
(又據奏現在派撥官兵二千名分防各處隘口隨帶漢兵一千名屯練一千名即扵十八日同穆克登阿等進)
(攻炮木山賊匪直赴松桃與福康安會合偵探石柳鄧等三人蹤跡悉力擒拏務獲等語三犯自作不靖罪大)
(惡極自當速就刑誅惟冀捷音馳至以紓厪念耳)捷音速飛表
江蘇巡撫竒豐額浙江巡撫吉慶各報得雨詩以
誌慰
北省胥被澤南江屢報膏姑蘇與各属甘施(去聲)潤稱豪
(竒豐額奏蘇州及各府州属自二月十五以後陸續復得雨一二三寸不等土膏本属渥潤又獲甘澤勻施二)
(麥春花日見芃茂)杭首及餘郡透霑耕不勞(吉慶奏稱杭州及各府州属扵二月)
(望後各得雨三四次極為深透二麥既乘時長發稻田亦可及早伂種農民無不懽忭)麥收均可
冀稻種(去聲)早稱牢駢疊欣斯遇受招戒慎操乾乾識深
懔敢謂詡吟毫
微雨(三月初六日)
傍晚春雲蔚入宵微雨濡細飄歴時久(戌正起亥初餘止)徐聽
渥心需有喜惜漸止無聲潤以蘇寸餘望繼霈不知足
慚吾(地土本潤雨雖寸餘麥田益資霑渥中旬再得繼霈夏稔實堪豫卜向扵望澤恒不知足竟成結習)
(耳)
賦得閏月定四時(得和字五言八韻會試題)
稽古放勲典欽咨羲與和朞三百有六度遲速餘科置
閏乃成歲授時斯弗訛春生夏長(上聲)運義利固貞那無
定中之定曰多却匪多暑寒遠相異分杪近由俄五榖
勤焉藝百工釐用歌增韶加一月(今歲二月遇閏春凡百有二十日也)萬
物仰烏娥
觀麥八韻
蹕路東西歴觀麥一日復一日加長晴久未免路生塵
潭柘晚&KR0584;膏潤壤(閏二月望後蹕路經過畿輔東西歴覧麥田長發嗣以晴霽將及二旬稍)
(形盼望廿八日駐蹕潭柘薄暮得雷雨一陣雖不過二刻旋霽而雨勢甚霔)翼旦度嶺閱平
川早種(謂麥)晚耕(謂禾黍)胥改象(廿九日早度羅㬋嶺而東俯視川原不特二麥滋蔚)
(即禾黍亦多播種盖今歲地濕故農工較早)迴至御園三月初微雨寸餘澤
無爽(三月初六日又得雨寸餘惜未久漸止)邇来風景和霽暄羣稱綠野
渥資廣弄田今日偶沿觀葱鬱麥苗更蓬穰加以作雲
陣雨零(連日雲氣時作昨又微雨將及寸土脈極為霑潤今日午前復作微雨雖不及寸麥根得此滋)
(沃益加芃茂今年春澤相繼是以此時大田早已播種出土較之常年迥勝然予望歲不知足之情惟願優膏)
(再霈更慰深衷耳)拔穎溽根沃瀣沆然予不知足之心孜孜盈
尺甘仍想
山西巡撫蒋兆奎報雨雪詩以誌慰
山左河南曾報澤因而厪及晉之疆兹聞霈得雨兼雪
(蒋兆奎奏山西省閏二月下旬太原平陽潞安澤州蒲州等府属州縣暨沁州解州綘州霍州濕州併所属各)
(縣先後扵閏二月二十七八等日得雨或得雪自二三寸至四五寸不等其得雪之處旋即消融入土際滋宿)
(麥長發春麥漸次出土之時得此渥澤立見芃茂等語)實以境居候尚凉落地消
融原有益登秋餅餌自無妨更西却是平陽暖早悉時
甘渥屢霶(山陕地界毗連而陕省扵二月中旬以後普得雨澤該撫秦豕恩已扵閏二月初旬奏報)
(自緣陕省在南氣候較暖故霑澤亦較早耳)
夜雨八韻(三月十三日)
夜雨達晨堕晨詢尺欲盈側眠任斗轉細霔異盆傾徐
擬悠揚勢愛聽淅瀝聲纔希即逢霈受寵益如驚二麥
堪期稔大田争怒生三春鮮獲澤一意轉思晴自怪不
知足孰能此副情荷
天垂篤祜虔鞏祝秋成
賦得時暘若(得難字八韻考試差題)
麥收三月雨固已得之難難者幸偶遇暘乎當倍看青
郊原潤溽膏澤每盤桓孰謂月幾(平聲)望(十四日望之前也)欣逢
霖被寬羣稱農獲渥獨慮氣過寒(三四月以時雨艱今年地既沃潤邇来屢)
(作雪恐致霪霖氣寒傷農乃望時暘此為君之難也)卓午天開霽若時心慰安庶
歌餅餌卜不負目眉攅設擬念徵乂捷書禱即觀
季春遊萬夀山即事
三春雨渥實逢稀更喜快晴宜麥畿思以清遊遣苗悶
(日前接福康安和琳奏已會兵同抵湖南邊境沿途𠞰殺苗匪兵威壮盛想此時早解永綏之圍或直抵賊巢)
(拏獲首逆迅奏膚功惟閱軍報甫隔二日而盼望捷音甚為急切偶遊聊以遣悶究不能少釋扵懷)那能
逸興向山飛平湖一望水蓄富多稼早耕秋祝肥即景
大殊昨年况(今春雨膏霑足麥苗已將吐穗秋禾亦日見長發較之去歲此時猶殷望澤景况迥)
(殊然夏秋收成尚湏時日實不敢遽自滿足也)西成獲遠惕無違
玉瀾堂寫懷
開擴平湖幾頃餘本因種稻利菑畬雖云稼穡心勤彼
那免遊觀愧並予歲以久而知損益政將歸更慎盈虚
弗愁雨乃籌軍務(往歲春間多殷望雨今春方幸雨膏霑渥麥禾暢茂乃以楚南苗匪滋事)
(日籌軍務為之煩懣早晚得擒獲首惡佳音庶可舒懷耳)自識刻無心可舒
夕佳樓口號
綴景書樓號夕佳夘来辰返歴年皆違陶依尹豈無意
扵豫弗耽是雅懷
樓對西山因節陶淵明山氣日夕佳語名之然當夏
間日長率以夘来辰末即返幾曾傍夕登此宛似尹
繼善馳驛遊山之意既寓意而不留意無敢逸豫素
志本如是也
六兼齋
重至芸齋有所思羲經明著六兼辭雖然不敢云知也
敢不扵知慎勉之近矣看將符已願欽哉惟是奉
天時二難四美向頻較(是齋名向取滕王□序句意是以癸夘詩云山齋雖與江樓異)
(也契子安序語豪至戊申詩則云不失正惟聖人耳兼名齋義可深思壬子詩又云默會文言義全苞上九辭)
(盖王勃語止及景物而文言之義則包含者廣予意所會實在兹而不在彼耳)在彼在兹合識
宜
澹寧堂題句
鏡山帶水足相羊幼歲所居今號堂(予年十二時蒙春皇祖賜居暢)
(園之澹寧居兹堂用是名示不忘恩眷也)七十三年如瞥眼敢曾一念
祖恩忘
賦得臨風舒錦(得當字八韻散館題)
錦本西川美風從北戸揚無心或猶可有意却非當何
事明稱賦居然傳自唐開先始潘作(鍾嶸詩品云潘岳詩爛若舒錦無處)
(不佳)繼後更閻長(唐閻楚封有臨風舒錦賦)縱擬鳴梭巧奚關擲地鏘
彼云喻黼黻吾謂貶文章尚絅惡其著誇雄過亦彰寄
言務顯者應識返乎蔵
欲出散館題偶翻賦彙見閻楚封此題其義盖在誇
辭藻立成此律以蔵字為韻恐摹擬者得窺伺因用
當字略示不當之意次日閱衆作無一及此者夫臨
風舒錦意在顯長為學之道立身治人均所不宜顯
諸仁蔵諸用羲經已示其端因申此意識後
福康安和琳奏大𠞰土空寨苗匪解永綏城圍詩
以誌事
過河即克石花寨據險賊叢土空(去聲)屯(日前據福康安和琳奏川黔官)
(兵會合一處齊至楚境扵三月十八日過河奪卡沿途𠞰殺苗匪攻克下石花寨情形軍威壮盛苗匪已十分)
(震慴尅期可解永綏之圍乃中間有地名土空為賊匪屯聚處所四面苗寨林立路徑險峻賊匪見官兵攻打)
(緊急在此守禦更極嚴密)鳥道羊腸山極仄兵單糧少堡孤存(福康安等)
(籌計永綏被圍日久城中糧少兵單如待將沿途苗匪𠞰盡始往救援不特孤城可慮且恐賊勢益張所慮極)
(為切要)顒顒待救時難緩蠢蠢盡殱刻與援(隨扵十三日密飭總兵花)
(連布達音泰及巴圖魯侍衛等帶領漢屯兵丁二千五百名護送鄉夫一千名糧米五百石繞道相機往援福)
(康安扵次日帶領巴圖魯侍衛等督率將備兵丁直趨土空該處道路﨑嶇山上遍立木柵官兵攀援競上山)
(巔賊匪千餘出卡抵拒我兵奮勇撲殺鎗箭並發殱賊甚多維時附近各寨苗陸續麕至一面令額勒登保等)
(領兵分投截殺其土空之賊約有二三千人捨命抵拒我兵接戰三四時之久勇氣百倍殺戮賊匪無數其堕)
(崖落水者不可勝計追至卜冉寨地方適額勒登保等已將馬烈水田等各處苗匪痛加𠞰殺帶兵来會復將)
(卜冉寨賊衆圍𠞰殆盡花連布等進至永綏所属之梁冒寨賊匪抗拒官兵奪佔山梁鎗斃砲轟不計其數將)
(至永綏六七里賊匪蜂擁阻禦官兵奮力殺退福康安亦適從牛心山一帶將賊匪痛加𠞰殺分路踵至而城)
(内都司吴開泰等帶領紳士難民絡繹出城迎接感謝天恩聲淚俱下福康安等遍加撫慰將運到糧食立時)
(散給俾資糊口覽奏至此憐憫至不忍視福康安和琳等此次攻克土空及解永綏之圍實属可嘉隨令交部)
(議叙並額勒登保等一體賞給荷包用昭優眷)拜井析骸未至極守官義戸普
加恩(永綏被圍八十餘日都司吴開泰千總葛世鳳經歴黃沛訓導李烜等鼓勵兵民晝夜竭力固守洵)
(堪嘉憫亦即降旨將吴開泰超擢參將並賞戴花翎葛世鳳陞授守偹黃沛李烜賞給五品職銜成功後送部)
(引見再降諭旨其在事出力守城弁兵及紳士鄉勇人等令福康安等查明奏請加恩並令將該廳民戸錢糧)
(蠲免三年其工賈人等亦酌加賞賚以示奬勵)便圖力進淨巢穴(又據奏永綏城外苗寨尚)
(多現在解圍之後隨扵牛心山一帶安營相機進𠞰並即直搗賊巢擒拏首夥各賊匪等語邇日盼望捷音甚)
(為焦急今得佳音略慰更冀淨掃巢穴速擒賊首想趁此兵威無難迅蕆大功惟盼捷音之馳至耳)翹望
成功報曉昏三逆就擒靖苗域永期善後慰黎元
詠和闐玉刻蓬壺仙侣圖
專諸易俗製(蘇州專諸巷玉工每得和闐玉料相其形似製為器物意在惜材而易隣扵俗甚為)
(不取兹刻蓬壺仙侣圖尚有雅趣可玩)繪事肖仙圖下駕鹿由去閒看鶴
答呼玉京寧異境丹竈不須爐所好(去聲)人從速(近日玉工頗自)
(知其俗多倣古器及圖畫之類然人君意之所在而趨嚮甚速從違之機亦不可不慎也)亦因心惕
吾
雨八韻(三月廿九日)
誰謂三春雨竟符十日期(今春地土滋潤本不至扵盼澤然春雨亦不嫌多昨十四)
(得有透雨十九日復微雨今又得此雨春月北地誠不多覯)當辰方佈絮卓午遂棼
絲優霈已慰矣過霖却畏之一心渾不定二寸報纔滋
(順天府報雨稱二寸盖予當望雨時澤雖微必稱大設值望晴時澤雖大必稱微此衆人逢上之情所不免然)
(因此益增畏耳)翻覆情堪鄙伺窺意早知為君難若此籌稼究
何其西北風来緊東南雲去馳晚舂誠快霽夏朔作祥
宜
四月朔日喜晴
三春澤渥喜晴宜十歲誠難一遇斯(北地春問向艱雨澤是以予即位六)
(十年中農候早晚隨時仰澤其實在春膏優渥不需盼望者惟己巳癸酉壬辰乙巳己酉癸丑六年大約十歲)
(僅得一遇猶憶雍正年間年可北郊大祀予每承亦属命恭代行禮亦多祈雨之見京畿春夏盼澤)
(常事若今歲之春雨霑足轉致喜晴泃不易得也)細審何脩實稱幸深叨
昊貺益增寅自惟戒滿慮過者(今春雨澤頻仍不但麥田芃茂為近年所僅見)
(即大田佈種較常年亦早現已長發青葱仰荷放晴昊恩方以盈滿自戒至昨廿九之雨幸傍晚旋即而)
(予已怵惕未免慮其或過矣)兼正靖苗望捷時(昨據福康安和琳奏已合兵至楚將賊匪)
(大加𠞰殺並解永綏之圍諒首逆不難即日擒獲可以速靖苗疆惟邇日盼望捷音不能不為懸切)無逸
有憂本宿願霽占夏朔慶農釐
西直門外作
敬齋紫禁值
常雩却早
優恩多稼濡雖異早年祈請意感深愧乃更深吾
前兹苑外纔苞穎今日路傍穗結齊助長(上聲)時因暘雨
若目欣心惕首虔稽
近塍遠壠麥翻風稲下黍高苗畢芃比似常年鮮(上聲)所
見畏盈反覺寸心忡
齋居即事
昨歲因巡瀛
雩壇遣恭代然而望澤憂沿途惟軫慨今春幸蒙
佑優渥甘膏沛却以每作隂心恐霖過最自究願盡善
願多愁所會時暘此齋居頗覺方寸泰咄此復失言捷
音盼即逮
題木刻山水圖屏
策杖平橋童抱琴尋詩隔岸指深林無湏小坐七絃弄
不及泠泠步底音
右野彴擕琴
澄溪野艇去留聽無繫如之俯碧泠試問斯人意何託
都忘来往色和形
右澄溪泛艇
孟夏
雩祭前一日詣齋宫齋宿即事得句
壬戌之年肇舉
雩至今五十更三逾齋宫豫宿原如昔熙績修身何有
吾
或躬或代值時巡長至略殊每歲親(每歲逢巡常雩大祀或幸之年)
(敬遣代祭若長至不躬南郊則六十年来未嘗親也)兹以明年歸大政
祭將付子敬攄諄
二麥卜收大田種祈
恩籲繼異常年(北方不望雨之年十僅一遇有始則望雨繼獲霑沛亦有已獲霑沛而仍希繼)
(澤者若今歲春膏優渥二麥已經結穗黍禾彌望青葱轉快時暘迥殊往歲感蒙昊貺何可名言)翹
瞻乃願時暘好方寸不知足固然
雩祭禮成述事
乙夘
雩禋躬詣行丙辰應付子攄誠雨優暘若
恩覃厚寇曲師貞
鑒則明(師直為壮曲為老此次楚南苗匪石柳鄧等滋事實出意外予數十年来並未計議及彼即廷)
(臣等亦無一人語及苗疆者今春忽聞肆逆是直自作不靖罪無可逭因命福康安和琳等統兵征𠞰以除害)
(虐曲直之理自邀其不上蒼昭鑒近日福康安和琳會兵楚境大加𠞰殺從賊投順者已數百寨黨與漸)
(次解散想逆匪貫盈惡極斷難幸逃顯戮惟盼首逆就擒日内大捷馳奏俾閭閻早獲綏安耳)已是執
俘期獲首微慙無戰有惟征禮成九奏逡巡退迴仰殷
殷不盡情
承光殿
金元最陳蹟禁外苑之中(是殿金時所建重修時曾得金時錢可證後即瓊華島自)
(元及明皆仍此名在紫禁城外臨西苑太液池)枚實臨池迴往来熙績同(每自宫還)
(御園率扵此傳膳視事)
祭歸誠有恪古對思無窮默念乘除際難諶惕切衷
池上居
池上年年例有詩較晴量雨鮮逢宜歴觀題壁多愁者
何幸拈毫值若時遇順却虞心有放戒盈惟勵志無移
箕疇恒憶曰憂句望捷弗寧正在兹(日前據福康安和琳奏現在永綏之)
(圍雖解而附近山坳岩洞甚多賊匪不時窺伺隨即分路攻克焚燒苗寨殱戮賊衆無筭其鴉酉黃瓜寨等處)
(緊要隘口山梁木柵林立賊首石柳鄧等自知罪不可遣自必併力抵禦官兵正欲藉其併力一處方可聚族)
(殱滅諒不日即可悉數擒獲迅蕆大功惟盼望捷音日益懸切耳)
暢襟樓
石梯拾級試登臨舊有樓題曰暢襟小坐七年迅瞥眼
(樓在蓬島瑶臺之側丁亥始顔此額題以句并自後壬辰乙未丙午戊申共詩五首懸之楣間閱今又七年矣)
幾曾一暢本来心
茹古堂口號
兩間書屋亦稱堂芸架柔篇蔚古香設曰斯柔不妨茹
吐剛絜矩却應防
御製詩五集卷九十六
