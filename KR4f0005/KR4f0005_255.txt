御製詩三集卷九十二
古今體一百七首(庚寅八)
賜百有十二歲老人王世芳(有序)
乙酉春南巡至浙江世芳以遂昌訓導迎鑾年已
百有七矣躋上夀而神明不衰特書黌席期頤額
以賜並加六品秩榮其身今年以朕六旬慶節詣
闕稱祝計其齒復益五齡而康彊如昔迺詔錫國
子監司業銜且予在籍食俸示優老也國家熙洽
百有餘年太和之氣蔚為耆儒用徵夀世固史冊
所罕覯彼稱明歲復來京師恭祝
慈寧八袠萬夀人瑞延洪式光慶典又豈香山九老所
得差肩者哉因賜是詩以寵異之
書扁曾因賜幸杭誠心䟦涉别江鄉齊年已似鍾離顧
(梁鍾離人顧思遠百十二歲有子十二人今王世芳年與之齊孫曾且七世矣)飲乳還嗤陽武
張晉秩依然司訓迪優恩將以益綿長定知明歲率羣
老純嘏鴻禧祝
夀康
長春園題句(有序)
山水符樂夀之徵興隨所遇日月引壺洲之景春
與俱長迺拓餘地於御園爰效嘉名於仙館顧當
年之
賜號時切體元籌他日之安居兹惟卜始波通福海東
壖旭麗扶桑垣亘清河北陌香浮華黍列縹緗以
娛志堂啟含經撫翰墨以怡神軒成淳化思永勵
始終如一式是齋乎開襟而氣象盈千登斯樓也
他若某邱某壑境足賞心有榭有亭勝堪寓目每
幾暇朅來游憩擬耄期恒此頥恬以紀元六十載
為衡積願笑惟奢望從周甲廿五年而計勖勤敢
有倦心儷以弁言系之長律
長春非敢
暢春侔(祖暢春園在圓明園之南居之皇所建今奉皇太后)即景名園亦
有由
賜號當年例仙館(長春仙館為圓明園四十景之一雍正年間賜居也即以當年)
(賜號名之)倦勤他日擬菟裘(予有夙願若至乾隆六十年夀登八十五彼時亦應歸政故鄰)
(圓明園之東豫脩此園為他日優游之地雖属侈望然果得如此亦國家景運之隆天下臣民之慶也)培
松拱把冀鱗老留石平心待句酬廿五春秋仍劼毖(今歲)
(六旬屈指果得歸政尚當二十五年然一日臨莅矢不敢少懈此敬勤之志必居此園時然後可息肩娛老耳)
耄期歲月合優游
題淳化軒
閣帖欣猶善本全幾餘考訂為重鐫墨華輝暎題軒扁
石刻珍藏嵌壁甎閱古於焉閱歲月賞心何異賞雲煙
頥居倘得遂初願(内府藏有淳化閣帖初搨既為訂正重刻因於含經堂後逥廊分嵌石幅)
(廊之中拓為是軒即以帖名名之若紀元得至六十則夀登八十五彼時當歸政居此果如所願得以翰墨静)
(娛誠至樂也)陶寫端知勝管絃
待月樓
樓高為待月先臨東壁飛來凉滿襟却是大千人盡望
一輪安得稱(去聲)人心
三友軒
禁中三友軒額為(去聲)藏名蹟園中三友軒窗外真培植
名實雖不同要以取有益寓意非玩物向曾詠其德(舊題)
(三友軒詩以松喻直梅喻諒竹喻多聞並就其德性推言之)益常願居前損則應離
側三者正相反求友可不擇於恒總宜謹況在躬為辟
題素心堂
素心我實有非無却較泉明高尚殊(陶淵明詩聞多素心人)常畏
民碞與
天命所師二典及三謨祈年曾弗間(去聲)終始食旰那遑
惜劼劬設以懷人寓深意亦其稀矣亦增吁
理心樓
書屋名理心問心云何理尋思非由外仍由心内耳顔
淵問為仁曰克已復禮已似外物誘克則從衷矣至於
禮之復實復心本始不敏請事斯吾願學顔子
張弘秋山紅樹
秋山猶餘綠秋林漸染紅水閣坐畸人鬚鬢颯秋風流
泉落平溪白雲半嶺封其上飛銀龍擘峽勢獨雄委固
弗可測源固弗可窮騁望屬念者夫誰識其衷
雨(八月初四日)
弗雨已逾旬秋雲曉布勻濯枝承細霔潤葉灩芳津寒
入棉衣試時餘竹帙親既霑思霽好慶典肇明晨
晴
夜報雲容散曉看曦影披若時暘雨叶切已敬恭滋舟
迓
思齋豫隄排百爾寅(是日恭奉入預皇太后至同樂園侍宴因命慶典之王公大臣)
(等並來賀諸外藩及年班回部排列岸旁跪迎鳳舸)稱觴聚
五世額手沐
天禧
仲秋悅心殿
慶辰行禮奉
慈寧山殿聊因路便停恒侍
康強心有悅謹承
温凊視無形波翻太液俯階見風颯銀河平牖聽郊外
適纔觀銍艾潦餘旋轉賴
圓靈
抱沖室
山北此書室古香貯静芬亦時資探秘何有踐尊聞砌
茁鷄冠蕊窗含螺黛紋沖懷胥欲抱義更切為君
延佳精舍
氣肅天高秋景颯西成平秩此為佳延來山景非不美
曾未於斯一繫懷
鄰山書屋
假山數百餘年久久假烏知非故有書屋倚巖不計寬
忘筌真似居林藪行將蹕駐避暑莊玉岑精舍(山莊内書屋名)
當憑牖忽然自笑失拘墟真假評量有是否
畝鑑室口號
對來剛喜不波瀾照物初非預設端莫訝鑑材纔得畝
較于方寸尚為寬
得性樓
性固人人具而能全者稀弗全斯為失所以貴得之用
是額斯樓觸目會心宜然非由外來復性書示幾設云
供攬結千里謬毫釐
古遺堂
明之瓊華島元之萬歲山簣土自弗移稱謂從改刪古
殿變滄桑今堂枕孱顔而山猶古遺額堂興偶關後視
今猶昔不改者本閒
巒影亭
山隂一笠亭恰與山相向山南液池北流峙景殊状取
之無不宜契矣胥增暢山容與水態交暎如揖讓巒影
訝在檐諦視漪瀾漾
戲題鏡藻軒
引注活水為止水書軒階砌近尺咫憑檻鬚眉都鑑之
開奩明鏡堪相擬何來藻荇梳其中訝似承天玉局比
雖然頗類謝重言故應戲誚王道子
澹吟室
静室秋池俯澹然呈鏡空因心惟愛澈得句不期工翡
翠蘭苕上鯨魚碧海中為文哂輕薄子美我心同
致爽樓
假山之上構書樓山下波光几席浮不必披襟言致爽
金風玉露已中秋
萬善殿
古砌猶存栢今園不見蕉正名去書室(舊時選小内監十餘人讀書於)
(此且有教習督課之昨以書館與僧寮相混於體非宜因移置他處)設色煥禪寮無暇参
白業有欣對碧霄精藍息心處漫與問前朝
朗心樓
窗延爽籟座凌虚偶坐惟因幾暇餘北俯液池澄到底
印來秋月朗相如
題鄒一桂山水
致仕返家鄉寫圖貢闔閶相招至朋友惟與話蠶桑筆
共江山老身非蒲柳強欣兹六法繪却勝九如章(一桂家居)
(以六旬慶禮進此圖)
詠商銅如意
一柄曲拳代談者璘玢古色錯金銀(金銀錯始於商代此噐疑其時所製)
誰知子氏猶尚質已有欣於如意人
詠龍泉盤子(有序)
向侍衛自吐魯番逥者曾携一盤至亦既有詩紀
事此盤乃霍罕所貢霍罕安集延部類相近而霍
罕為之長舊伯克額爾德尼今其姪納禄博圖襲
為伯克其地盖遠於吐魯番數倍使使者貢萬夀
並告新用事因成是什錄實
古宋龍泉世頗稀云何外域尚或有吐魯番噐昔訝看
霍罕包貢今復走不寳厚往致頻來所嘉彼亦知獻夀
質厚色葱弗茅蔑(出遵生八牋磁器開路曰蔑少損曰茅)定窑之下斯掄
首趙家幅員未逮彼彼何以得故難剖長言紀實非玩
物更廑深意慎所守
直隸總督楊廷璋奏報收成分數詩以誌事
春莫逮夏首望雨心屏營閏五初始霑麥失大田耕侵
尋更致多踊懼潦沴行永定既決隄淀復漲津瀛嗟哉
水鄉民安得室家盈急賑八月施期以救災氓方伯兹
疏陳秋收約八成此或出諱飾細閱略悉情順天保定
津三府澇實丁宣化(府)遵(化)趙州其災本屬輕正定與
順德河間而永平四府及四州(冀深易定)如坻復如京截長
以補短八成言信誠謂失反幸得旋轉慰且兢然此出
統計向隅原可矜發帑出倉儲(被水州縣勅大吏查勘賑䘏例當銀穀兼支因)
(詔發戶部帑銀五十萬兩並撥截留北倉漕糧及通州倉貯各二十萬石寬裕備賑仍飭督臣董率妥辦俾待)
(食貧民均霑實惠毋任胥吏侵漁中飽)妥辦仍丁寧
賦得野無伐檀(五言八韻得揚字鄉試題)
羲經象茹彙堯典著明揚繼此風人詠思伊魏國章丁
丁則非遠坎坎韻猶長力食勵無忝素餐愧不遑嘉兹
伐檀苦綣彼寘河傷預育菁莪盛勤搜仄陋藏野無遺
薖軸朝有慶明良咨爾釋褐者其何贊典常
閱摺
閱摺日日勤隨到隨批發慎幾在其中未敢以疎忽值
兹西成逮次第奏章達齊豫晉近畿滇黔蜀天末率皆
報中稔吾民可資活兩粤及兩浙江南北閩越無不稱
有收楚則大熟納俗云天下足(諺曰湖廣熟天下足)所濟誠普闊
陕甘被偏灾賑恤已勅撥統計歲稱豐感謝手加額然
益戒滿盈鞏謙守無悖
八月十三日六旬慶典率内外王公大臣詣
慈寧宫行禮遂御殿受賀爰成長句示志
慈寧愛日麗清暾晉拜躬倡近遠藩重譯來王來賀節
(霍罕使臣入貢是日命隨班行禮)十年一度一臨軒(每歲誕辰率在山莊逢大慶始御殿)
(受賀)六旬亦自尋常有萬夀微嫌慶祝繁久道斯之化成
未敬勤兢業勖存存
中秋日作
御園今歲餅筵度分外宜人景物撩甫過六星慶南極
恰臨仲節侍
東朝碧雲影向天邊歛丹桂香從月際飄秋日本來勝
春日還思秋日讓秋宵
恭奉
皇太后啟行幸熱河駐蹕木蘭行圍之作
慶辰佳節逓都過合奉
慈輿幸熱河習武未宜疏駟鐵矢音恒是詠卷阿
恩深顧復行常侍(恒蒙河之慈諭宜循惠聯皇祖每歲幸熱例習武施情外藩所)
(幸加豐慈體日益康強每奉豫遊福慶懿顔必厚誠亘古未有之大也)
體益康強喜實多納稼更無慮蹂躪潦餘旋轉幸如何
(今年閏月中雨水過多瀕河地有被澇者六月以後雨暘頗調高阜稼仍美好昨楊廷璋奏統計通省收成八)
(分有餘兹蹕路所經則大田悉已登場沿村囷鹿頗積竟得轉歉為收督臣言果不妄為之慶慰)
曉凉
䟦馬度煙莊棉衣破曉凉天高露色白日遠樹隂長野
水潦將盡官郵塵不揚翻犁播秋麥四季總農忙
過九松山
古榦恒看護蘭若新柯又自薄雲霄所贏江表攝山者
曾未荆凡閱六朝(攝山六朝松九株向南巡時曾有詠)
出古北口感懷
古北復鳴鞭今秋殊往年異常經潦漲格外命恩宣(六月)
(間潮河異漲衝齧城根舊垣隨圮兵民廬舍亦多有漂損者特𣲖大臣同提督王進泰查勘撫䘏即開倉平糶)
(以資接濟並發内府金四萬兩倍賞被水兵民補葺屋宇仍飭遣工匠繕復城墻今經過則塞門已修築如舊)
(室廬亦漸次完整惟城墻則待補築更念灾餘物價稍昂官兵衣食未免拮据復加恩賞借一季餉銀俾生計)
(充裕)廬舍苟完矣雉墉未築焉長城真自壞觸景倍悽然
(每歲巡行大學士傳恒無不扈蹕今物故矣去歲征緬之役本不欲遣往以其敦請甚力命往經略乃以勤勞)
(受瘴致殞失此賢臣每懷耿耿悔之無及矣)
出關
出關馬上益逢凉迤邐山蹊度野莊峡水易流潦未逮
秋田薄穫圃餘藏飛鴻嘹唳高還下疊樹菁葱綠間黃
吟緒今來圖少輯其如觸目有題償
灤陽别墅
行宫灤之隂(喀喇河屯行宫在灤河南)别墅灤之陽灤之水至秋仲
歛一舟原可亂而航别墅倚山據岡阜夏潦已到階基
傍舊時平川數間屋怒浪掀去餘頽墻脩築固不必剷
除善後須有方適纔高隴見薄收民無菜色頗似常安
知下隰未經見保無凍餒鮮蓋藏灤之陽今來益切視
如傷
至避暑山莊作
慶典原無廢習蒐略遲啓蹕過中秋行將蘭塞千圍合
(外藩例偹千二百人行圍)且許山莊三日留(今歲啓行遲山莊祗駐三日便赴木蘭行圍)
錦繡開屏間(去聲)紅綠珮環淙峡互渟流迎鑾萬姓休稱
謝(六月間熱河山水驟漲居民廬舍被淹業已加恩撫䘏並賞銀葺治屋宇仍發倉粟平糶以資日用今來)
(萬衆歡呼叩謝朕實廑灾餘元氣之未能遽復也)元氣還廑可復不
永佑寺瞻禮
神御崇居雲日懸到來謁必致誠虔萬方樂利恒貽後
百世繼繩可忘
前遊豫倍思稚齡日春秋閱忽六旬年明朝更值重讀
詔(每逢詔三皇考忌辰必敬讀也遺十五年恒如一日)撫已追懷倍黯然
碧峯寺
梵宇招提對碧峯六時常寂寺樓鐘不安僧侣談宗教
祗許空巖護象龍
味甘書屋
精藍之後搆書廬啜茗泉甘得味餘一晌南華悟口徹
緩烹細瀹兩成虚
叢碧樓
乘閒聊拾級樓在碧雲叢孰謂全依綠居然半是紅越
教牖增色可據座觀空去歲拈毫況偶思同不同
秀起堂
中隆岧岪若懸居拱揖羣峯盡俯諸紅葉知從綠葉染
秋山覺比夏山虚鹿聲聞尚隔叢樾黛色看如入朗疏
此日昨年漫論彼行雲流水例酬予
出麗正門恭迎
皇太后至避暑山莊即事成什
昨宵數問夜何如為是連朝闊
起居老幼黔黎類善錫動言左右史堪書街衢已復舊
觀矣(六月間山水猝發紅橋以西地勢稍低者市㕓多被衝損隨倍賞内帑葺治今已整繕如舊)警
蹕奚須遠避諸策馬躬迎
聖母喜六旬子帝掖
安輿
題清舒山館
假山年久似真山況有臨階碧水潺園裏斯當迤東地
林端常見矗西鬟庭餘落葉聲隨步窗納浮嵐色伴閒
莫訝叩門新客到應為據座主人還
玉琴軒
階下有鳴琴聽為哀玉音幻哉更喻幻吟矣豈妨吟原
是現前水欲忘過去心流泉付不識如是注溪潯
千尺雪
態是冰花意是凉人間無物可相方因名雪耳因還笑
玉尺阿誰解去量
野灘潦盡挟沙無盛夏新秋瀑總殊真是雪從巖際落
指看今善副名乎
溥仁寺瞻禮
渡河策馬謁花宫聳倚峯青垣繚(去聲)紅兩字溥仁含覆
遍千秋
聖日照臨中誰云佛教異儒教試看不同有大同詎止
山莊孳萬戶九州
恩澤被無窮
題宜照齋
途便巖城入山齋近偶憑林還標張王(二字去聲)峯不改崚
嶒閱畫宛如活學詩可以興於凡總宜照返已懼無能
就松室
就松作新室松古室亦古乃知附青雲馬遷非虚語秋
仲復既望紅紫繪岨峿而此弗改者翠恒蔭庭宇便是
鮮幾閒尚應坐少許
却炎榭口號
風颯林梢日入檐坐來猶欲毳衣添塞山秋仲如秋季
那更重儓說却炎
微雨(八月廿五日)
半月晴真好山雲傍午皴遂霏珠點細旋羃玉虚勻鹿
濕避深樾魚喁上藴淪明朝應啓蹕汎灑恰清塵
木蘭行圍自熱河啓蹕作
雲收萬嶂喜新晴獵馬虞旌值啓程習武繩
前奉
慈訓承歡惜闊繫深情積看穀圃秋原穫潤逼蘭衢塵
不生舊部新藩都效職翩聯鞠&KR0957;路傍迎
入崖口
崖口入圍場川圍小試張(入崖口後例於平川先試小圍次日方於山中佈大圍)
野流左復右塞樹綠兼黃見獵心猶喜少年習未忘然
今知鄭重弗亟驟龍驤
雪獵
雪獵非如雨馳驅興越豪不虞箭羽濕偏喜獸蹤遭(雪鋪)
(白色獸蹤益顯見)馬習手中轡鷹翻臂上絛詩情在何處鏤出
玉峯高
即景
秋是木蘭好深秋益可人常年迴蹕候今歲佈圍辰(今歲)
(進哨較每年計遲十日常時重陽前後即可迴至張三營兹則九月初合圍伊始)塞冷雨為雪
境仙地不塵却看活錦繡飄颺玉嶙峋
巴顔布爾哈蘇台放鹿
蒙古語謂富為巴顔謂叢柳為布爾哈蘇是處有
柳而多鹿因得名
巴顔真巴顔祁鹿數盈千獵豈不願多過多心轉憐開圍
放大半恣其敺深山留者彼何辜去者彼何歡物理有
不齊大公詎易言
儀鎗行
按鎗本鼎類又酒器俗以為刀槍之槍又火器亦
名為鎗均誤也作儀鎗行因並識之
羽林中有虎鎗騎用以持鎗尋虎刺闞如負嵎孰敢攖
賈勇直前弗退避乃有儀鎗厠其間所司導引為儀衛
鑾輿發處必前行不取技精取數備短白其褂亦佩鎗
(虎鎗人著短白褂别於衆)險谷叢林曾未試虎鎗䟦涉覓虎蹤儀鎗
日受虎鎗賜(每日傳饍例有虎鎗之賜皆儀鎗者食之)莊叟寓意說支離世
間誠復有其事
重陽日蒙古王公等進宴即席成什
今歲行蒐十日遲重陽恰度木蘭時登山無地非高處
進宴有心值節期詐馬依然元制度什榜(讀作平聲)底藉漢
威儀歷觀史冊如兹少虔鞏金甌慎自持
雪(九月十一日)
塞雲羃嶺漸霏微遂作六花彌谷飛一例玉驄馳磬控
為(去聲)他撒就滿山圍(佈圍今謂之撒圍)
配藜合沓亂飛浮鏤莽雕林致最幽却是粘衣盡乾雪
底須止獵學文侯
迷離不辨潛林獸突出還教倒應弦所獲今朝多白鹿
寧煩祥瑞詡文篇
拈毫詠素我原閑創景多欣值此間凍凝(去聲)岡巒應作
滑傳宣明日罷圍還(尚餘塔里雅圖一圍因念雪積山間入夜必凍獵騎蹴滑非宜遂傳)
(諭罷圍即於十二日出哨駐張三營)
出哨
出哨坐輿行(自京師啟行日乘馬圍畢出哨乃乘輿今歲有勸自啟行即宜乘輿者未從其請也)
例然不欲更棉披滿谷暖玉積數峯晴散遣北藩騎評
量秋讞情(每歲此際乃閱秋審冊時人命所繫不敢不慎)圍場一再減所獲尚
豐盈
至避暑山莊恭問
皇太后安喜而成什
三度減圍期(今年較往歲凡減三圍)問
安心早馳䟎程瞻
懿履仙境適
慈頥廿日
身益健千秋願若斯吾惟知以喜不忍憶宣尼
題頥志堂
頥志多芸籍
當年樂縹緗仙莊好風日
聖母駐徜徉即此怡
神永故知取義長願言千萬歲伴奐正無央
含德齋
己德不欲炫宋儒著涵養人德不欲忌包荒玩易象
奎章勒檐楣含之為義廣韓文更申論能含吉乃享齋
額當盤銘日新勵敬仰
敞晴齋
常時曠望白雲端數(入聲)息登來實暢觀落盡葉林山骨
瘦歛開嵐岫宇情寬明窗淨几值餘暇大壑崇巖了不
寒較雨量晴都過矣惟欣暖日烘(去聲)吟安
繪韻樓口號
底須設色資丹綠太古雲巖展面前韻語若還擬詩格
郊寒島瘦或應然
清綺書屋
佳山既沿緣佳處亦徙倚書屋率有書所愧研精旨蜃
窗一憑眺或復同其理松針後凋翠楓葉前餘紫即目
玩景光實覺清而綺
栴檀林八詠
霜坂
白露為霜耀日鮮玉鋪谷底復山巔印來鹿跡疑人跡
神向飛卿句裏傳
冰池
小小山池渟且澄塞寒九月早凝冰漫言稀見淪漣趣
心向不波處可徵
蜃窗
山中朝暮頓增寒暖席坐來久益安却喜蜃窗無障礙
煙霞變態儘人看
毳幔
到處精廬書幔施&KR3019;&KR3128;禦冷代為之午暄縱望還因捲
愧異仲舒久下帷
落葉
蔌蔌蕭蕭點砌陲落來初不藉風吹六章憶得曾研練
詞費而今弗爾為
綠蕪
塞外誰云朔氣寒向陽原有綠蕪攅坐來獨惜濂溪老
曾未於斯生意觀
鶴磴
龕鬖羽客唳崇椒不放何須更說招却笑丹臺伴仙子
恐應輸此恣逍遥
雀簷
麻雀恒隨屋處安(有屋處必有雀無屋處則無)相關樂意啅簷端即
今玉塞為靈囿微物應忘紇那干
恭奉
皇太后遊獅子園即景成什
嫩暖輕寒逮小春(是日立冬十月節)山園咫尺稱(去聲)遊巡
聖慈憶舊增歡豫興慶依前美奐輪雪積巖隂横鏤玉
冰垂泉表直流銀鴒原本是樂羣地何事居然獨六旬
項聖謨山館秋深
楓桕已通紅蕉梧微賸綠惟有老蒼松不改蔭書屋書
屋寂几席主人罷吟讀應是往林外高山聊屬目
有真意軒
西峪幽居來往經今年却是此初停為欣齋額有真意
復訝山容無定形坐愛向陽成永久觀惟忘物得清寧
千林落盡紅兼紫祗剰巖松罨戶青
對畫亭
依舊窗開岞崿間對來畫嶂是冬山林空峯瘦無點綴
繪事贏他落筆艱
題含清齋
巖齋極西北幽阻弗恒到今朝風日暄肩輿一窮奥林
姿縱廓落谷勢仍&KR0034;窱出陿亦造弘軒楹敞棲嶠青乃
失以忽含則空成笑憑窗合無欲轉得觀其妙
玉岑精舍
精舍搆幽深面檐聳玉岑林空那有色山静似無心土
潤鹿留跡霜清鶴陗音坐斯仍問政未可祗耽吟
碧静堂
烘谷秋陽暖雅宜問景前徑穿出樹杪堂迥坐山巔縱
目極空闊俗情都棄捐碧天真是静無際一虚圓
松壑間樓
曲廊高下有階通小小書樓大壑叢誰謂秋山生意少
綠盤松蓋恰窗中
題永恬居
一徑穿林入人蹤襍鹿蹤山居到成憩俗念覓何從落
葉無留樹餞秋將柏冬性因恬以永不必問禪宗
素尚齋
斜廊將百級齋乃搆其上濟勝步忘疲居高目宜望凸
巘與凹壑無所逃形状豈藉繁藻繢真存太古樣因之
坐成久心焉惬素尚
遊創得齋得句
永恬(居)西北去入谷乃創得(齋)以其極幽隘不數(入聲)尋
路仄今朝至山居斯則近咫尺半途而即迴山靈笑孔
棘谿壑歴數曲趣已殊胸臆人面起峯稜石根出泉液
初訝向未逢徐悟夏霖積琮琤珠玉滴隠現雲巖泐其
色固無定其聲亦誰識韶韺廟堂韻非也仙樂格所得
又為創五字弗能默
夕佳樓
一窗烘暖日半晌棄幾閒位置煙霞表依稀佺羡間蕪
存欣近砌葉盡見遥山自是塵氛遠何須更閉關
湧玉亭
處處山溪有水清亭稱湧玉果循名實因今夏經多雨
深憶吾民尚繫情以曰渫然誠滌慮猶聞瑟爾足佳聲
顧予敢取遊觀適惟是敬勤凛旦明
十月朔日作
入哨三朝行已速(今歲因朕六句慶節自京啟蹕較常年遲一月餘且閏後節氣亦早至山)
(莊駐三日即幸木蘭及旋蹕熱河氣候仍然和暖鑾聖母深以塞苑頥居為適因復駐半月始行回)出
圍半月駐猶應明當清蹕言旋矣幾度拈毫得句曾水
態山容小春麗千秋萬歲
懿歡承朝中此日例頒朔夀錫寰區百廿增(每歲十月朔日例於)
(午門前頒來歲之朔曾諭司天時憲自辛夘年為始於紀年增注六十一歲至百二十歲使花甲環周益綿夀)
(世之慶)
入古北口
朔氣變寒嚴休工春日僉(塞山敗壘頽垣固無事脩葺而此正當路衝觀瞻所繫故)
(發内帑重築近塞地土凍早城工暫停力作俟春融興工)本無事修葺徒以繫觀瞻
省歲麥籠畝禦冬舍接閻安民企黃霸築塞鄙蒙恬
恭奉
皇太后逥蹕至圓明園即事得句
行秋玉塞奉
慈娛冬孟逥鑾暖尚姁(今歲中秋後一日始啟鑾故迴蹕較往歲略遲而和暖如常故)
(可喜也)連頃宿麰秧正茁兩行官柳葉全無向東又自園
門入望北如忘山路紆體察
精神承
志意扈
遊長此易言乎
雪(十月初九日)
前日狂風昨日隂問宵其雪尚難諶詢
安剛喜霰絲集勅政遂看花片侵(是日問園集安後即在暢舂鳳軒理)
(事)閶闔有煙還詄蕩樓臺無處不深沈未曾渴望霑優
澤益切冰兢凛照臨
詠周應鐘
簴懸當十月鈕具閱千年土銹蔚蒼綠螭紋隱曲卷擊
思清廟叶銘撫太和鐫(是鐘銘鐫太和二字)遐想姬周禮徒觀器
尚傳
冬至齋居
日精門左側廣殿值齋臨陽復
天心見鴉歸暮色侵政章雖簡奏治理要詳斟更有挑
燈暇經書趣可尋
冬至
南郊禮成述事
答陽陽復舉
精禋璧帛牲醪薦享彬陟降侑陪惟
列祖
聰明視聽自斯民紀年踐阼兹卅五得歲承
釐逮六旬九級
穹壇七升退趨蹌式禮益滋寅
題趙孟頫畫黃庭堅觀磨崖碑圖
似是黔州安置時浯溪經過讀顔碑底緣識得心傾仰
將欲登舟返顧遲
民穀數
歲終各省奏民數穀數因成是什
民數益增穀不增食之者衆價常騰别無善策資補苴
宵旰惟虔祝歲登
詣
雍和宫禮佛疊今歲新正詩韻
趨
庭每憶少年場
邸闕因之叩鹿王法化報身畫裏相去來今世鏡中祥
誰知新歲壎箎喜幻作斯時存沒傷(新正來謁時和親王以領宫務在列)
(因有六旬兄弟相隨逐之句今再過已邈然不可復得曷勝軫惻)了識無生還有恨惟
應慙愧仰威光
雪(十二月十六日)
孟冬霑厚澤(十月初九日)兩月隔云遙祈歲吾惟切望雲心
已焦濃隂五更報侵曉六霙飄遂見紛飛密旋成委積
饒先春真是臘凝凍未全消過午晴曦晃欣餘惜轉招
辛夘春帖子
歲報悉新至春先十日來壬任辰振繼(立春日在壬辰)環轉萬
週逥
東陸軌木盛五行遇水生(是日五行属水)土牛占歲事京兆午
門呈
朝來碧殿煥春曦翰苑箋書帖子詞披讀雖欣多頌語
不忘規亦每殷斯
除夕
一日復一日忽看一歲消誰云增閏月依舊到今宵栢
葉郁金鼎燭花輝綺寮安排筆和硯明曉頌春椒
御製詩三集卷九十二
