御製詩五集卷六十六
古今體八十一首(辛亥六)
西直門外
視朝清曉命還宫一雨田功迥不同詎敢因之云滿志
惟應自此益虔衷
麥齊穗矣黍抽秧高下田疇綠罨望曰夏曰秋時尚遠
較量敢懈雨和暘
題和闐玉香山九老圖
香山嘉會洛之濱八老同為不速賓初有二還年未逮
(白居易香山九老會詩祇七人懷州司馬胡杲年八十九衛尉卿致仕吉皎年八十八前磁州刺史劉真年八)
(十七前龍武軍長史鄭據年八十五前侍御史内供奉官盧貞年八十四前永州刺史張渾年七十七及居易)
(年七十四時秘書狄兼謨河南尹盧貞以年未至七十雖與會而不列)後增繼者歲過真
(居易詩注云其年夏又有二老年貌絶倫同歸故鄉亦来斯會續書姓名年齒寫其形貎附扵圖與前七老為)
(九老圖仍贈以詩一為洛中遺老李元爽年一百三十六一為禪僧如滿年九十五)賦詩飲酒娛
情性耀古輝今鮮䓁倫欲問三三箇中侣幾人誠稱(去聲)
玉為人
養心殿晚坐
宫殿節臨熱今朝了不炎豈非當夏令幸以澤優霑有
暇較書畫(内府舊蔵書畫扵乾隆十年曾纂石渠寳笈成書閱今又四十餘年蔵弆日富真贋錯出)
(因命南書房翰林重加辨正更為續編以資博覽兹因御殿還宫偶為評鑒亦幾暇怡情之一事也)無偏
勑恕嚴(近日御史初彭齡參奏彭元瑞之姪頂買吏員職名元瑞知而不舉又國子監將元瑞之壻咨)
(補武英殿校錄元瑞聞外間嘖有煩言始行駁回䓁事因命軍機大臣會同刑部質訊竟非虚誣元瑞學問素)
(優在南書房裏行實為稱職即辦理部務亦稱能事去冬加恩擢令協辦大學士用示優眷乃未免意存自滿)
(不自檢飭及事已顯露猶欲掩飾銷彌若能早為據實奏聞不過失于覺察尚可寬宥其咎今乃自欲掩飾又)
(顯被人彈劾雖欲曲為矜全而不能盖予扵諸臣功過一秉至公從不以愛憎稍有偏徇諸臣亦可因此共加)
(警惕矣)敢因逭愁雨益切敬勤兼
倚虹堂進舟遊樂善園有作
御殿平明返御園倚虹堂接玉河源進舟適可一川遡
過隙乍驚三載翻(自丁未来此閱今倏已三年)露重菁葱麥夹岸煙
輕淡蕩柳開門却難不置言而去兩字東平雅意存
題含清齋
沼籞山清水亦清含之捴祇在人情每逢意適都增豫
設值時乖那解怦過雨園林色如濯舞風野卉態争榮
壁題忽閱三年讀箋句何妨义手成
藴真堂
書堂額藴真試問真奚藴山自戶外圍水自階前引宜
畫復宜詩無增亦無損虚室祇如如分别見都冺而我
朅然来五字費吟吻是謂有所為扵道失之允
萬夀寺瞻禮有感
萬夀精藍歷久傳莊嚴
大慶每斯虔玉河途便停清蹕金界暇乘禮法筵
八袠祝釐憶昔歲
期頥無望值今年(昔年每逢辛歲辛卯慈寧大慶扵此祝釐迴憶八旬展慶)
(猶在目前若至今歲辛亥得大舉曷勝慶典則為慈夀百齡矣竟成虚願悵懷)固知一切
有為幻幻裏仍增意悵然
河南巡撫穆和藺奏報二麥收成八分有餘詩以
誌慰
豫省麥為秋八分穫更稠(穆和藺奏豫省二麥約收分數九分者永城䓁六州縣八)
(分有餘者祥符䓁十八州縣八分者通許䓁八十二廳州縣七分有餘者桐柏䓁二縣合計一百八廳州縣收)
(成約八分有餘䓁語該省一年之計取重祇在麥收今通計尚獲中穰農民即為樂歲)中穰亦堪
幸三鬴不須愁饑饉數年逭(乙已以前該省連年被旱自丙午後每歲雨澤優霑)
(合計通省收成俱在八九分以上閭閻元氣已復即如上年京師麵價平減亦實賴其接濟也)閭閻萬
戶休大田登尚遠南望念猶悠
碾䬯
碾䬯本連展詩見陸家游(陸游詩拭盤堆連展自注淮人名麥餌曰連展)訛語
沿何代雅傳幸有由經旬虞穫歉一雨幸仍收欲問淮
人餌向愁孤負不
遊萬夀山有作
夏初愁致旱渥&KR0584;霈先期(往年夏初每多望雨今歲三月内得有透雨入夏後田中)
(固不至急扵待澤而予心不禁懸切幸昨廿一之雨甚為優渥且較之去歲更早五日)来往過
以默(日前詣香山来往經此正值望澤遂鮮吟興今日来遊情景固不同矣)豫遊幸有辭
林隂凝露重波影帶風披心慰近扵放無時不戒之
題樂夀堂
不期堂合紹興名(向名此堂原因山水之勝取扵知樂仁夀之意及偶閱董其昌論帖語乃)
(知宋高宗有樂夀老人之稱可謂不期而合後葺寧夀宫亦即以此額檐盖彼之意躭安逸固不足法若予初)
(心獲遂居此扵歸政後以為頤養之所則其名正不妨相同也)寧夀因之亦額楹設論
其人何足法如同所樂正希成近哉四載春秋閱朅爾
七言景物評馳驛遊山返卓午(每清晨来此午前即還尹繼善謂予馳驛遊山)
(語雖近戲實正合予不留意之旨)待歸政此寢興并(萬夀山以近御園從未駐此過夜計)
(至歸政之期僅餘四載彼時寢興是堂名實亦相符耳)
樂安和有會
樂安和近扵逸而非逸臨齋有會書以自警
安和予所樂處處率名之願以公天下寧因圖已私民
康先吏察食足切年宜無逸乃能逸有為非漫為
長春書屋
先年
賜號曰長春(雍正年間纂當今法會書因之今賜號曰長春居士爾時王大臣共聞無一人)
(知此者矣)到處顔齋
訓仰諄(長春園萬夀山静宜園避暑山莊寧夀宫䓁處皆以此顔齋用昭聖訓垂示體仁臨民之)
(要)寧祇談禪適清豫臨民要在體元仁
聽鸝館
山館因何名聽鸝棃園兹向奉
慈嬉十年忽訝未臨此一晌那能弗悵斯却是金衣仍
夏唱豈欣紗牖以時披誰知假借稱原幻戴句無端引
我悲
水周堂
山軒祇依山水堂却繞水依者仁之端繞者智之體智
故動有行仁乃静無徙相資相得章而章鑑為美憑欄
一攬間即境會斯旨
界湖橋
水周堂畔艤輕艫便可登舟暢浦娛既以清閒攬景繪
亦因餘興補吟觚(是處長堤為内外湖分界向多題咏惟界湖橋從未有詩今歲雨暘時若)
(遊此頗饒餘興偶一拈亳亦以補吟咏之闕也)堤長横亘東西界橋六首分内
外湖(是橋為昆明湖六橋之第一)而我農桑為要務先從耕織閱佳
圖
耕織圖題句
豈不詩題圖以識(界湖橋之西為延賞齋其前為玉河齋左右廊壁嵌耕織圖石刻因扵河)
(北立石鐫耕織圖三字是處向多題詠而以圖名者即景可得畫意且小民耕織之勞如在目前欲不勤民事)
(可乎)欲看活畫得真情三眠欣暖一耘潤(蠶事宜晴暖而農田則利霑潤)
(事每艱扵兩全今歲晴雨得宜固深慶慰惟氣象太順慮不克當益增敬惕)慶慰中饒敬惕
生
題延賞齋
界湖橋畔齋延賞舊名佳詎悅林泉目緣殷耕織懷畫
圖泐昔觀(去聲桑是處前後為織染局西為蠶戶房環植以西隔玉河皆為稻田因於前層廊壁)
(間嵌耕織圖石刻以示不忘民事)詩句詠今諧近遠多嘉報(今歲各省率稱暘雨)
(應時邇日已據廣東直隸江西䓁省以次奏報麥收皆稱八分有餘洵堪欣慰)慰和惕意皆
睇佳榭
扁舟漾湖来望此為佳處及至登斯榭彼佳成反顧乃
知湖與榭彼此胥名寓究其所謂佳實亦儻然遇返誠
樂莫大拘墟者弗悟
暢觀堂口號
暢觀豈為觀佳景都在水田陸畆間一雨油然生意勃
心誠慰更放應閑
瑩心堂
湖西舟轉泊山隂小憩溪堂曰瑩心門北出將清蹕返
園東近更雅題尋(萬夀山之東麓略仿秦氏寄暢園規制為惠山園中有八景就近遊覽亦)
(將各有題句)雖慙何必多之句其奈不能忘是吟曰射曰詩
胥所慣老惟詩爾射難任
題惠山園八㬌
載時堂
堂倣秦園曰載時(寄暢園為無錫秦氏别業辛未南巡迴蹕扵萬夀山之東麓略仿其制位)
(置結搆名之曰惠山園載時堂乃園中八景之一)幾閒偶到每留詩迴思辛未
遊之剏瞥眼流光卌歲馳
墨妙軒
帖成墨妙三希繼甲戌逮今又□年(内府三希堂帖鐫成後扵甲戌歲又)
(集石渠所蔵名蹟鈎摹泐石並將石版嵌此廊壁間因即以墨妙顔軒閱今又三十八年曰世年者舉成數也)
續訂石渠古蹟夥將重鐫石却慙然(近命内廷翰林續訂石渠寳笈其中)
(名人墨蹟甚夥書成後將擇其尤佳者鐫石以廣流傳雖文翰非同玩物而予懷不免自恧其多矣)
就雲樓
旱時就望(雲)霖就懼(雲)望懼無關就致艱(必雨暘時若然後可得無)
(望懼之心一年之中無一日不厪心較量農務也)近雨霑禾晴曬麥層樓就乃
幸心閒
澹碧齋
山根水裔構閒齋澹碧之中足浴懷莫謂方塘纔半畆
同其澈則望無涯
水樂亭
㦯擬扵琴㦯稱筑那如水樂定無名東坡名託宫商者
未若浩然聽以清
按蘇軾謂錢唐東南有水樂洞泉流空巖中皆自然
宫商可謂善扵形容矣然不若孟浩然宿叢師山房
詩云風泉滿清聽句為不落言詮盖雖不言樂而樂
之理已包其中琴筑䓁名徒涉疑似耳
知魚橋
宛轉曲橋若濠上鯈魚自出自遊之憑欄每論知否者
總是惠莊隐笑時
尋詩逕
萬物由来備一心匪䟽擴亦匪幽深呈扵前捴會扵已
詩料何須定費尋
涵光洞
牝洞幽深亦生朗涵之之義静而長箇中藴不知卌歲
(是園剏始辛未至今已四十年矣光隂之速奚啻白駒過隙而已哉)妙合羲經訓退蔵
署江西巡撫姚棻奏報二麥收成八分餘詩以誌
慰
西江不以麥為重近亦青黃不接資兹逮將收通省算
竟能有穫八分竒(作羈讀贏數也頗江西省向亦不多産麥近年民間多播種以濟青黃)
(不接之時兹據姚棻奏該省種麥各属内收成八分者十五廳州縣九分者五十八州縣通省牽算實共約收)
(八分有餘現在雨水調勻大田多已栽種糧價無增民情極為歡悅)大田多種秋成望市
價無增民氣怡南顧曷勝額手慰慰中益懼滿招虧
題董其昌鑒定宋元眀名畫冊六種
沙灘蛤蠣寫宣和(首幅為宋徽宗寫生蛤蠣上有瘦金書紫宸殿遊戲五字)落網得
魚漁樂多(次宋劉松年捕魚圖作起罾得魚状宛肖漁家情景)牧以不煩任豐草
(次宋厲歸真牧牛圖二牛齕草二牧童自相嬉戲頗得牧道云)坐惟消暑對清波(次宋馬遠)
(柳塘清夏湖中亘長橋柳絲摇漾坐對清波真堪忘暑)菊幽竹介瀟灑意(次元王淵竹菊)
(香光䟦若水菊竹瀟灑不凡可稱逸品)樹密山深安樂窩(次明商喜山水董䟦謂逼真李)
(唐信然)合置香光畫禪室重看一世隙駒過(是冊經董其昌鑒定真蹟)
(庚辰秋各系以詩因與其昌名畫大觀並弆畫禪室中光隂迅駛倏已逾三十年矣)
雨(五月初一日)
時晴時雨正依旬(四月廿一日甫得透雨)入夜霏微達翼晨既渥
既優適可已惟欣惟懼兩難均黍禾資潤弗多慮麰麥
逮收恐過頻知足更曰知止善慙無二者望農真
喜晴
仲夏方臨首喜晴特鮮言要惟雨已透乃幸霽之暄發
秀禾油綠灌漿麥浪翻圃場九月遠敬畏一心存
署江蘇巡撫長麟奏麥收八分有餘詩以誌慰
八分贏者報淮徐(本年江蘇地方春雨優霑二麥暢茂兹據該撫長磷奏報約收分數所有)
(淮安徐州二府属實八分有餘)三府州仍一勝諸(江寧鎮江太倉三府州属實九分有餘)
其二蘇松及海郡(至蘇州松江二府属因雨水稍多約收七分有餘而海州所属亦以春雨)
(稍歉且多係沙地約收亦僅有七分)當春雨水致秋虚統論猶不失中稔
(通省合計收成約共八分有餘雖非上豐亦云中稔矣)詳閱亦稱堪慰予普宇屢
豐心以碩自慙奢望實難除
漢未央宫瓦歌
未央瓦硯貯有三其二入譜一尚未(内府舊蔵漢未央瓦硯凡三其二已)
(入西清硯譜一為未央宫東閣瓦硯一為未央宫北温室殿瓦硯)未者其製小扵前已
覺贋鼎詩以識(其一癸卯未入譜者尺度比前二硯較小㦯是四圍裁去然體質甚薄疑其非)
(真歐譜言古瓦少真者米史亦云相州土人自製陶硯在銅雀上盖宋已前已有偽為者是以癸卯未央瓦硯)
(歌有一片真贋猶莫知晉宋以来夥贋為之句)即今偶得未央瓦並疑入譜前
者二二胥鐫有鄼侯名無萬覆瓦豈有是(叶瓦前入譜二硯背俱)
(有鄼侯名兹得一未央整瓦止有圓頂刻未央長生四字却無年代及監製者姓名將前二瓦亦疑其偽矣未)
(央殿瓦無慮億萬必皆鐫鄼侯之名萬無是理况是瓦外似粗而體質實細當為未央真瓦無疑)斯瓦
真瓦却非硯亦靡炎劉年代記凹身一尺有五寸未央
長生頂刻字半錯繩紋半平面(瓦背之製如此不似今瓦通身皆平亦竒)視
若麤笨撫乃細沕如其光静其體寧為悅目實澄意弆
之可以證羣硯晉宋良工笑多事
夜雨(五月初四日)
仲之月朔復霑優三日晴和利曬麰却報蘇松減分數
(是日接江蘇巡撫長麟奏報該省麥收分數據稱各府属多在八九分以上惟蘇州松江二府属因雨水稍多)
(二麥收成轉致減少僅獲七分有餘)乍聞夜雨慮相侔(夜間乍聞雨聲却又滋慮盖此間前)
(月廿一之雨已透昨初一日復獲優霑麥秋可望上稔惟正當二麥灌漿之際必得晴霽顆粒方可堅實今甫)
(隔三日又雨轉恐有類蘇松為懼幸而清晨雲勢漸散午前遂晴差堪慰念)平明勢弱雲縷
散卓午光懸曦影流未可矯情孤負節望瀛依例試龍
舟
端午日作
清晨已命龍舟罷(今歲晴雨應時競渡佳節正不必矯情不舉惟因夜雨慮不即晴是以清)
(晨已令停止)逮午開晴仍閱之詎以一時騁遊戱率因衆伇
望恩私(午前漸次開霽衆役依例預備因仍閱之且每歲藉此行賞予固不必以遊戲為娱而彼衆冀)
(望恩私亦不得不加體恤也)颺風艾葉意為暢帶露榴花色更滋座
裏陡然惕方寸得無又涉志鄰熙
山東巡撫惠齡奏報二麥收成九分詩以誌慰
河南已報山東未遂命驛書往問之却是弗曾諭旨到
即披兹逓奏章馳(前此接到豫省具奏二麥約收分數東省毗連即為繾念諭令傳旨詢問)
(兹閱惠齡奏報之摺乃先行彂驛却非奉旨後方覆奏者)統籌各属九分穫(據奏東省十府)
(二直隸州所属一百七州縣衛二麥約收分數十分者兖州莱州二府属九分者濟南泰安武定曹州青州登)
(州六府及濟寧州属八分有餘者東昌沂州二府属八分者臨清州属合計通省收成約有九分向来東省種)
(麥本廣而上年被水之區涸出之田畆補種二麥較昔更多得此豐象民情倍加歡豫䓁語)較勝鄰
疆一有竒(作基讀以豫省今年麥收八分餘亦為豐歲而東省被災之後收成較勝更覺大資接)
(濟)昨歲災餘幸接濟其蘇赤子慰遥思
回疆三十韻
回疆入版圖耆定叨
天賜内安絶外侮寧居逮一世(按回部為天山南路當準夷達瓦齊就擒之後)
(阿睦爾撒納中叛而回部大和卓木布喇哈尼敦小和卓木霍集占助阿逆攻勤王之台吉宰桑䓁勢頗猖獗)
(迨後我師罙入輾轉輻凑仰荷是天上天垂佑二酋逃入拔逹克山旋即函首告捷扵山以南以次蕩平)
(東西三千餘里週萬餘里大城五小城十三盡入版圖計自庚辰凱旋後各城駐以大臣戍以守兵每歲年班)
(其伯克䓁與外藩蒙古朝正入覲萬里之外悉為臣僕者盖已三十餘年信非人力所可倖致也)幸且
歲屢豐雪山水不匱霖亦弗致澇疏流總無沴是誠為
樂土萬戶生養遂昔属準噶爾朘削愁弗啻滅準歸王
化賦十存其四(各回城地多膏腴榖麥蔬果皆可種植每歲冰解時資雪山之水下注分導灌)
(溉田畆無旱潦之虞故西成後畆皆倍收各城向属準噶爾時苦其賦税繁重誅求無藝人不聊生自準夷既)
(平即為則壌定賦較準夷所收之賦十減其六回人皆衣食豐裕可稱樂土矣)其大者五城大
臣司捴制首曰葉爾羌漢語寬土謂(葉爾者漢語云土宇羌者寬也其地)
(土田沃衍物産豐饒回疆一大城也属境三十九漢為莎車國北魏為渠莎國唐以後併入于闐眀稱葉爾竒)
(木㦯稱葉爾欽皆葉爾羌之訛音也乾隆二十年内属譯定今名二十三年霍集占據為巢穴將軍兆惠䓁追)
(討之以師少築堡黑水固守適阿里衮驅後隊之馬至内外夹攻賊驚遁回人以全城獻至京一萬二千三百)
(八十五里設辦事大臣一員協辦大臣一員)次喀什噶爾名初剏之義(喀什者初)
(噶爾者剏猶漢語初剏之謂其地土田肥腴城堡鱗次亦回疆一大城也属境二十一自漢及宋皆為疏勒國)
(元眀稱哈什哈爾乾隆二十年始定今名二十三年兆惠追霍集占其兄布喇哈尼敦據此救援霍集占遁布)
(喇哈尼敦亦踰山西竄回衆悉降至京師一萬一千九百二十五里設參贊大臣一員協辦大臣一員捴理各)
(回城事務)其三即和闐譯謂漢人字自古斯産玉山水殊次
苐水出實上珍山者却居次(山産雖次而可得大至數尺者)春秋各取
之為貢歷以歲貢入賞其勞豈虚伇人力(叶)剖璞至刖
足躗言已眀試(回人謂漢人為黑台猶國語尼堪也和闐即黑台之訛音其地有玉河産玉方)
(亘千里連山相次桑麻禾黍宛然中土亦回疆一大城也属境三十二最著者六城自漢及今皆稱于闐國今)
(定曰和闐乾隆二十三年尚書舒赫德遣使往撫六城伯克傾心迎降霍集占以其地僻遠率衆来攻兆惠䓁)
(赴援乘大霧擊走之和闐復定所統諸境咸入版圖至京一萬二千一百五里設辦事領隊大臣二員)烏
什(四)阿克蘇(五)飛峯白水譬(烏什猶漢語云峯巒飛騰聳峻也其地三面據山西)
(面因山為城亦回疆一大城也属境二十二自漢及魏為尉頭國隋為疏勒國地唐置尉頭州宋仍為疏勒國)
(地元明為巴什伯里今名烏什乾隆二十三年兆惠䓁兵至阿克蘇伯克霍集斯䓁以城内附至京師一萬九)
(百九十里設辦事大臣一員烏什介阿克蘇喀什噶爾之間為回部適中之地土饒水足險阻可恃原宜厚駐)
(大兵惟其始王師𠞰逆撫順不可無故奪之迨賴黑木圖拉之變逆酋既滅就勢將喀什噶爾參贊大臣移駐)
(扵此捴理回疆事務及五十二年布魯特散秩大臣阿其睦因喀什噶爾伯克鄂斯滿舉彂伊弟額穆爾與在)
(逃大和卓木布喇哈尼敦之子薩木薩克私通信息轉告鄂斯滿亦有通信之事經保成審誣將阿其睦解京)
(治罪其子燕起潛逃五十三年因命復移參贊大臣扵喀什噶爾而烏什仍設辦事大臣一員兼理阿克蘇賽)
(喇木拜諸城事務阿克蘇回語謂白為阿克水為蘇其地勢最高垣墉陡峻四城連峙一大城環之亦回疆一)
(大城也属境二十一自漢及魏為温宿國隋為龜兹國地唐為温府州元眀已什伯里地今名阿克蘇乾隆二)
(十三年大兵克庫車阿克蘇回衆乃逐霍集占所置伯克以城内附至京師一萬七百九十里今設領隊大臣)
(一員)小城凡十三不復贅言細(五大城之外又有小城凡十三一曰庫車即古龜兹)
(國唐置都督府元明為巴什伯里地其人以種田畜牧為業所属村堡二十有五設辦事大臣一員二曰喀喇)
(沙爾舊名哈拉沙拉即漢焉耆國唐亦置都督府宋為西州回鶻元明亦巴什伯里地有海水曲入四山之内)
(周匝其城土田肥沃兼魚鹽蒲葦之利村堡十有二設辦事大臣一員三曰英吉沙爾舊名英阿雜爾又名英)
(噶薩爾為漢依耐國地設領隊大臣一員属喀什噶爾參贊大臣管理四曰沙雅爾在庫車西南百六十里風)
(俗相似属庫車大臣管理五曰布古爾在喀喇沙爾西五百九十里六曰庫爾勒在喀喇沙爾西南一百五十)
(里俱属喀喇沙爾大臣管理七曰賽里木在庫車西八曰拜城又在賽里木西俱属阿克蘇大臣管理九曰哈)
(喇哈什十曰玉嚨哈什十一曰車哷舊名齊爾拉十二曰塔克十三曰克爾雅舊名克勒底雅此五小城俱属)
(和闐大臣管理)亦皆有督員㦯並㦯單置烏什昔作亂(乙酉歲烏什之)
(阿竒木伯克阿布都拉横派黷擾蕩檢宣滛維時駐彼之副都統素誠不但不加督責亦且與之同惡相濟以)
(致小伯克賴黑木圖拉䓁蓄忿生變聚衆縦火戕殺官兵素誠尋亦自殺幸明瑞時為伊犁將軍聞變馳往平)
(其亂回疆底定三十餘年以来惟烏什有此一變然亦實因素誠貪縦所致究非回衆之敢扵梗化也)實
緣素誠罪葉爾羌高樸鬻玉為私弊(至戊戌歲葉爾羌辦事大臣高樸勒)
(派回衆婪索多贓復與阿竒木伯克鄂對私役回衆採玉售賣舞弊營私以致回衆怨憤適尚書永貴以獲譴)
(賞給三品頂帶謫授參贊大臣捴理回疆接阿竒木伯克色提巴爾第首告據實參奏即令扵彼處審明正法)
(其餘以次抵罪並免次年回衆應納之稅人心始安使非及早敗露必至激成變亂將更有甚扵烏什者自此)
(以後辦事大臣莫不咸知畏慎回衆䓁愈深感服而撫馭外域之道用是益昭矣)是皆抵之法
此後衆知畏大都治外域眀公兩言蔽然豈易言哉心
惟敬與惕(叶)哈薩布嚕特更属羈縻地總弗敢犯邊回
民安寢食(叶即本朝幅員之廣自昔罕聞豈敢復存奢望如左右哈薩克歸服王化歲遣子弟朝)
(貢不絶布嚕特比歲遣人進馬並其管事之頭目皆須辦事大臣奏放恭順之情亦属可嘉祇以僻在荒遠用)
(事羈縻不致犯我邊界俾回衆長慶敉寧感沐天恩實無紀極矣)初無擴土碩竟幸
開疆致每因失反得莫非
昊蒼惠三十年安康方敢言成事敬以告後人慎勿生
奢志
安徽巡撫朱珪奏報二麥收成八分有餘詩以誌
慰
熟成大麥小麥繼同作青黃不接資孰謂八分有餘者
幸扵各省每聞之江蘇昨報已如是(昨已據長麟奏江蘇麥收約有八分)
徽歙今稱復若斯(兹朱珪奏安徽省大麥成熟小麥亦漸次結實所有約收分數十分者英)
(山一縣九分者青陽銅陵䓁六州縣八分有餘者桐城潜山䓁十六州縣八分者太湖宿松䓁二十一州縣七)
(分有餘者南陵繁昌䓁十三州縣七分者懷寧巢縣二縣統計通省收成約八分有餘䓁語)勝彼一
籌未傷水(今春蘇州松江二府因雨水稍多收成分數略減安徽并未有是尚覺勝彼一籌)農
功無處不厪思
詠玉石子竹如意
石子囫圇弗琢雕竹為柄緝素絲條(以竹絲緝成柄圖其弗裂)那堪
持用珊瑚擊合贈攝山僧紹寮
題王蒙荆溪濕翠
法脫尋常荷葉皴荆溪濕翠寫其真林姿峯態胥如滴
興引沾衣確賞人
湖北巡撫福寧湖南巡撫馮光熊各奏報麥收八
分有餘詩以誌慰
楚省由来别北南向稀種麥近皆諳一時四月逮收際
兩處八分都報堪(楚省向稱産米之區地土與二麥不甚相宜近年民間頗多種植兹届刈)
(穫登場據福寧奏湖北六十八州縣馮光熊奏湖南宜麥者三十一州縣通計收成俱稱八分有餘該二省去)
(年收成本属上稔兹又得二麥豐收閭閻生計自當益臻寬裕)市儈已消各属價&KR0584;膏
更渥大田甘邇欣佳信頻繁接遇此何修敬且慙
浙江巡撫福崧奏春花蠶絲收成豐稔福建巡撫
浦霖奏二麥收成八分餘詩以誌慰
浙江福建省相連福奏到扵浙到前(閩遠扵浙而目下奏報夏收福撫奏)
(到轉早扵浙省五日)盖以福惟言麥熟(浦霖奏福建省除臺灣鳳山二縣土性不宜種麥外)
(其通省二麥收成九分有餘者七州縣九分者十六縣八分有餘者十縣八分者二十六州縣七分有餘者二)
(縣七分者一縣合計通省麥收共八分有餘䓁語福建地氣較浙省本暖二麥成熟原早而又祇報麥收是以)
(奏到在先)知緣浙為(去聲)待蠶延(福崧奏浙江省二麥收成分數九分有餘者四府属九分)
(者六府属八分者一府属合計通省麥收共九分有餘而杭州嘉興湖州三府属蠶絲收成亦均有九分盖浙)
(省兼重蠶事必待春蠶成繭方與春花同時具奏是以較遲)食誠要矣欣多稔衣並
重哉寧可偏額手
天恩民被普祗祈兼
惠益勤虔
西直門外
齋戒還宫趁曉涼晴煙綠野露瀼瀼約收麥報八分者
竟致九分欣看穰(前據梁肯堂奏順天二麥收成約有八分嗣四月廿一日得有透雨五月)
(初一又雨仍即快晴今因齋戒還宫沿途察看麥田顆粒飽滿分數竟可在九分以上)
較量田功殊去歲弗需望雨實宜晴(去歲夏初雨澤稍遲以致麥收分數)
(略減今歲晴雨應時目下二麥將次刈穫大田禾苗浡彂正宜暄曝即遲十餘日不雨可弗殷顒望也)但
思諸事特順意兢業欽承戒滿盈
陕西巡撫秦承恩奏麥收八分有餘詩以誌慰
麥收陕合八仍餘(據秦承恩奏陕省二麥約收分數九分有餘者孝義䓁八廳州縣九分者)
(華隂䓁六州縣八分有餘者五郎䓁二十三廳州縣八分者興平䓁十三州縣七分有餘者耀州䓁十一州縣)
(七分者三原䓁八廳縣合計通省收成八分有餘可稱中稔)亦属中穰足慰予晉近
秦遥異前後東涼西暖有分疏(山西較陕西為近兹陕西已報麥收分數而山)
(西尚未奏到近日書麟自山西巡撫陞授兩江總督来京召見時詢及該省二麥情形據奏晉省地氣稍涼是)
(以收成較遲然春夏雨水普霑約計麥收捴可在中稔以上)較量農務時和節竭盡
君心終與初幸矣佳音頻入報祇愁盛滿不寧居
廣西巡撫陳用敷奏報麥收七分有餘詩以誌事
七分固小稔究勝歉收良(粤西漢土各属土性不齊二麥随宜播種多寡不一兹據)
(陳用敷奏漢土各属除向不種麥外漢属内收成九分者五縣八分者三十六廳州縣七分者六州縣土属内)
(收成八分者十八土州縣司七分者十六土州縣司六分者一土州合計漢土各属二麥收成實七分餘䓁語)
(今歲各省麥收俱在八九分以上粤西一省雖僅有七分餘究属小稔而非歉收青黃賴以接濟即此益欽)
(弗昊貺何敢知止足耶)漢土皆吾地民苗胥碩康本原重秔稻今
頗接青黃八九頻欣閱一兹亦所當
夏至日
北郊禮成述事
歷歲
禋躬謹今年
貺沐并(向来每逄望晴北郊大祀祈雨之歲為多否㦯值霖則又惟今年自春及夏頻沐優膏刻)
(下二麥將届登場正資晒晾而天氣晴朗將半月餘洵稱時若感邀鴻貺益切虔悚)自春經渥
雨應節若時晴黝犢晉肥腯黃繒捧潔精乾乾戒盈滿
切切籲
安貞
方澤禮成廻蹕御園沿途即㬌
曉涼彂蹕爽勝前(宫中齋戒三日頗甚炎熱今乘輿還御園郊外覺涼爽宜人)農景
蘭途觀以沿麥已逮收禾助長目遊欣若更瞿然
傍曙微雲近卯晴露濃苗穎似珠擎不生塵土饒芳氣
既卜西成復戒盈
詠漢玉鳩杖
良玉其形刻以鳩玢璘土浸自炎劉例因京索曾為瑞
七十頥年賜仲秋
唘蹕幸避暑山莊之作
八旬昨歲已乘輿(丁未幸避暑山莊唘蹕詩有擬届八旬罷乘馬之句此亦高年遵養之道)
(是以上年庚戌唘蹕清晨遂即乘肩輿以出而今歲八袠開一精神自覺轉勝扵前仍復乘騎啟行並不稍涉)
(勉強更足惬臣庶欣仰之忱也)開一身康覺勝初仍以騎行依舊爾却
看衆仰捴欣如老當益壮馬援語不息自強羲象書歸
政以前尚能否
天恩顒俟勖欽予
過清河
昨夏過斯兩樣思(去歲春夏之交雨澤少欠猶以前歲秋霖過多田中霑潤是以蹕途經此)
(既幸麥收尚獲下稔而早種禾黍又不免殷望繼澤若今歲之晴雨應時實近年所罕覯)清河兹度
實便宜曰晴曰雨胥弗慮麥半登場禾黍滋
野村場圃積崇墉似此麥秋實鮮逢齊豫流通當漸至
(今日途中所見二麥登場詢之農民可在九分以上且齊豫兩省今歲麥收又在八分九分以上將来商販流)
(通更當有穀賤傷農之慮矣)傷民較量聽傷農
榖賤傷農此漢書引李悝語也但民農本一與其歉
而傷民莫若豐而傷農然農豈真傷哉
書蘇東坡書傳堯典語
昨齋居事簡偶觀蘇東坡書傳見其注堯咨岳事
時年八十六爽然若有所同肅然若有所幸夫予
以乾隆滿六十年再丙辰之歸政爾時年幼實未
計及年當八十六歲也其間别有委曲當扵歸政
眀詔詳諭之兹且弗言而欲言者朕觀天下臣民
以及外國藩王胥有殷然眷戀弗欲朕歸政之意
兹有帝堯之事以為證曷勝欣幸夫堯朕之師也
所當效法而尚恐有所弗能爾諸人其尚何辭
廪塗井浚語齊東著論不期丙午同(焚廪浚井事丙午著論折之以理以)
(為必無其事不惟帝妻以二女後瞍與象弗能使之完廩浚井即果有其事舜之大孝必有以處此斷不至如)
(申生之順命而䧟父扵不慈是萬章之問亦當以齊東野人之語折之而不必費詞詳見丙午所作書孟子對)
(萬章焚廩浚井事文兹閱東坡書傳言舜能以孝和諧父母昆弟使進扵德不及扵亂而孟子太史公皆言象)
(日以殺舜為事塗廩浚井僅脫扵死至欲室其二嫂其為格姦也甚矣云云且亦直斷為齊東野人之語所見)
(正與予同)咨岳時年八十六法先三載授其終
按堯欲巽位時年八十六其後觀刑考績又三年而
舜乃陟位受終扵文祖受終之云向已具論(見今歲經筵大)
(禹謨允執厥中御論)在舜為受在堯則為授也塗廪浚井之事
亦不約而同東坡故並及之且亦舜之所始也
至避暑山莊即事成什
霑渥孟中及仲初快晴幸過兩旬餘(今夏四月廿一及五月初一兩次之)
(雨實為應時霑沛更幸二麥正當結實之際閱今晴霽二十餘日途中所見有登場者顆粒飽綻可稱上稔)
麥收早晚均崇若塗涉山川總晏如敢以熙和懈勤省
依然宵旰弗寧居地高關外田雖種一雨尤佳又望予
(關外夏間亦連次得雨秋禾俱已出土青蔥惟山田利扵雨多晴久待霖来此又殷顒望)
永佑寺瞻禮
山莊
神御萬年承奕葉遵寧雲與仍外輯内安差可可朝乾
夕惕益兢兢幅員日廣心猶切盛滿難居懼弗勝十二
憶曾此侍
祖
祖恩十二此齡增(康熙壬寅年方皇祖六十九夀予隨居山莊時十二今八旬開一是)
(予夀過境思皇祖正值十二矣即舊曷勝悵感)
題来薰書屋
山莊夏五至率以例成哉西北天開迥(駐此待木蘭行圍必向西北)
東南風應(去聲)来
當年五絃撫億載
一心該解阜期寰宇勖惟養與培
戒得堂自哂
春三夏五渥膏霑禾黍種齊麥稔占似此雨暘信時若
慮其盛滿却憂添近京場圃盈真定出塞田原乾略嫌
(近京二麥漸次刈穫得此晴明天氣豐收已定惟塞外大田邇日又須沾澤為佳如得一雨即晴扵農功亦無)
(妨礙中心奢望誠難自釋)邇日心中復望雨哂兹戒得那能厭
清舒山館
山館
奎文祇兩言意該萬理冠羣論暢觀坦坦林泉境成性
存存道義門却我每来必有詠慙其末逐未窺原孔顔
樂處如求近四勿依稀要不繁
雨(五月廿八日)
昨日下車雨入土未至寸今朝盪舟雨亦惟寸餘僅關
外山田頗覺乾禾黍芃茂綠苗奮曰秀曰實時固長際
此彂生資&KR0584;潤復思今早禮溥仁(寺名康熙五十二年所建)路旁農
務觀以近麥麰有熟有將熟熟者收完將熟嫩是則宜
晴雨略礙攬禾黍復愁雨靳片刻之間志靡定總為民
憂允吾分
四川總督鄂輝奏麥收九分詩以誌慰
年来蜀省屢綏報額慶黔黎何幸如是處夏秋兩收重
喜聞麰麥九分書(川省屢年以来夏秋雨熟民間盖蔵久裕本年春夏暘雨應時二麥極為)
(芃茂兹據鄂輝奏成都重慶順慶敘州夔州嘉定潼川七府並眉州瀘州邛州資州忠州五直隸州夏收九分)
(有餘達州酉陽叙永二直隸州一廳亦有九分龍安保寧寧遠雅州四府並綿州石砫一直隸州一廳皆八分)
(有餘理番一廳及汶川保縣亦有八分㦯七分不䓁牽算通省麥收實有九分䓁語該省當屢豐之後麥秋又)
(穫告稔民氣益覺寬舒覽奏倍深欣慰)番疆久已奠而靖民氣自當愉以
舒披奏能無欣慰也却因戒滿益䕫予
西峪疊去歲韻
昨年先兩日無定趁閒朝(去歲駐蹕山莊五日始来此今歲則先兩日要亦趁閒遊)
(攬初無一定也)風爽如来迓雲生每惜消已看收麥穗微慮暵
禾苗關内却殊此一般愁近遥(近日所見關外山田微覺乾燥似不及近畿五)
(月初間之雨甚為霑透然亦晴久遠近俱以續得甘膏為望)
碧峯寺口號
山寺常年向碧峯階前種樹老盤龍忽生笑問王摩詰
可是詩中昔所從
味甘書屋
味泉宜在味其甘品第紛哉北與南(水之質輕者味必甘故辨水者視其)
(質之輕重定泉之高下唐陸羽劉伯芻㦯以廬山谷簾為第一㦯以揚子江水為第一惠山為第二嘗製銀斗)
(較之京師玉泉之水與塞上伊遜之水俱斗重一兩揚子金山泉較重三釐惠山泉較重四釐則谷簾亦大概)
(可知因定玉泉為天下第一而南人享帚之論未足為據也詳見玉泉山天下第一泉記)洪範明言
稼穡作其餘總合謂虚談
有真意軒
意之有真與無盡兩處名軒皆始吾(此處為有真意軒萬夀山清漪園為)
(無盡意軒兩處皆向所命名)聖經自幼讀之熟曰必誠耳自欺毋然
而有真及無盡亦可注此非虚誣未彂之中即無盡彂
而中(去聲)節有真乎中庸要亦弗外是踐履未臻增慙夫
設云山水示其意豈知我哉誠殊途
題秀起堂
山堂雖迥途平坦數息肩輿亦莅之總是入眸閱圖畫
却非揮汗陟嶔嵜歷年題句胥成瞬幾處開疆那可思
(平定準夷回部金川及近年緬甸歸誠半在山莊籌畫此堂内頗有題壁之句仰荷上蒼眷佑疆圉日廓)
(實非初慮所及也)一路禾苗秀而起為希甘雨助增滋
振藻樓口號
步能拾級上高樓佳㬌仍供吟以搜四集詩成三萬首
自嗤多矣更何求
永恬居
山居谷之中南北峯相鬨由東謂之升自西謂之降今
日路沿西降步如平巷爽軒背峯疊陡砌臨溪淙我已
心契恬衆亦氣憩虹夏雲且騁綠秋繢漫思絳仰額欲
云云却慙汲黯戇
水月精舍
精舍額水月胥以静為機水則恒崖下月常對有時我
来每已午魄輪見難期然而月與水萬古亘如斯云一
已為二曰二更遠兮仿彿舍有言奚乃更費辭
綠雲樓題句
高低綠葉蔚鋪雲著我書樓與半分設若循名責以實
碩為佳&KR0584;利耕耘
題蒋廷錫寫生花卉冊
花卉寫生殊刻畫如元山水四稱家直廬蒙
賜翦綵者(見廷錫自識語)遂與傳神貌玉華
右茶花
墨惟勾勒無渲染卉物為之恐失真紅白夭桃兹變黑
笑其作俑自陳淳(如黑牡丹之類皆似此)
右桃花
木本原從草本出後翻居上視輿儓說詩可譬王與許
東海應輸匡鼎来
右芍藥
一般總是無香氣色則原分白與紅筆倣石田寓取舍
清乎(謂白)艷者(謂紅)别其中
右白石榴
品擬林蘭花雪皚色香真淨兩無埃祇因微有逐炎意
譲却衝寒溪畔梅
右梔子
四季花頭恒作春卉中斯可號仙人雖然尚有開和謝
好向圖中認本真
右長春花
春輕木芍富貴者夏讓溪荷君子倫冬玉秋金如相(入聲)
擬雪猶假借月應真
右桂花
昔日侍臣扈避暑寫將丹棘一枝黃向年駐此讀洪範
却述扵憂不敢忘(萱花一名忘憂向年在山莊著讀洪範謂以六極自省幸無其五而不能)
(去其一者曰憂盖人君先天下之憂而憂非惟不能忘實亦不敢忘也)
右萱花
御製詩五集卷六十六
