御製詩四集卷五十五
古今體六十六首(己亥一)
己亥元旦
喜爆聲中淑氣宣温暾初旭又新年朝乾夕惕從茲始
雨較晴量自昔然恰值元正書絳縣仍希甘雪被銀田
魯論久敬言堪味望七敢渝此意虔
元旦試筆
東皇佈氣報初青品物都教鬯色形淵獻詎惟嘉獻可
屠維更以切維寧有虞舊典猶應待(余夙願至八十五歲即當歸政應於)
(乾隆乙卯元日下詔詎其時尚十六年)西漢新儀已再停硃筆綵牋依例
試耽吟結習得權聽
旋轉璿璣信有神奉
天勤政又從新開科芃樸惠多士(来歲為余七旬萬壽預勅不行慶典第念)
(士子志切彙征不免想望恩澤因詔開恩科於已亥八月鄕試庚子三月會試)截漕官粮富萬
民(丙戌歲曾普免直省漕糧一周茲亦因来歲萬壽加惠萬民詔於庚子為始分五年輪免七省全漕一次)
百姓足斯君亦足三陽春與物皆春太和王會殊元載
(丙辰為余御極初元曾御太和殿受朝茲不宜引以為比因仍照上元例停止升殿朝賀凡朝正外藩立勅停)
(免其兼内廷行走之内札薩克蒙古王公至者亦分别御前乾清門班次扵年節前後遣歸)仍罷朝
正来雁臣
題白玉雲龍如意
說卦乾為玉上經九象龍曰飛在天見相應自雲從可
識意如願端因德有容春祺徵吉語歲美冀宜農
李士達歲朝圖
豐年景自煙村見衣食麤完具盖蔵梅朵芳菲報春信
柳條搖曳漏韶光招呼東舍西隣近戲耍騃童稚子忙
獨有圍爐題句者屠蘇最後飲猶強
降旨加恩去歲豫省被災州縣詩以誌事
豫民去歲實堪憐二麥無收望黍田(河南自前秋及去夏缺雨二麥未收)
(至六月得雨後趕種秋禾冀可稍資接濟而儀封考城一帶又值黃河漫口以致數郡復被水災尤深憫惻)
其奈大河忽漫溢頓教數郡受迍邅截漕發帑救何靳
(豫省漫工較大被水之地亦多特命大學士高晉董率南河諳習埽工將弁等馳往工所督視堵築又命尚書)
(袁守侗前往董稽辦料查災諸務先後截留南漕並該省新漕三十萬石又撥兩淮鹽課銀一百萬兩近復撥)
(部庫銀六十萬兩俾賑恤有資民皆得所茲復念賑期將滿正值青黃不接災黎餬口維艱因再加恩將儀封)
(等十州縣被災極重者加賑兩月次重者加賑一月俾口食不致缺乏其被災較輕處所酌借口粮籽種以資)
(耕作)地吏朝臣惠俾宣災重賑期慮猶迫加之次第旨重
傳
命加賑湖北上年被災州縣詩以誌事
楚省每多熟(諺曰湖廣熟天下足)上年亦被災旱先繼以潦(上年湖北)
(漢陽各府属夏禾被旱入秋漢江盛漲又被淹浸災分較重前經降旨給賑兹春耕已屇缺食堪虞因再加恩)
(將成災之江夏等十八州縣及屯田坐落各州縣之武昌等九衞極次貧民各加賑一月其無庸展賑各州縣)
(衞亦令該督撫等酌借口粮籽種俾得盡力南畝以待麥秋)食缺總堪哀加賑遑䘏
矣對時益慊哉隣封思遏糴(先是湖北被旱成灾米價漸長該督撫等咨商川省)
(川督文綬奏請扵水次州縣各倉内撥穀二三十萬石碾米運楚應用意欲以官運倉穀塞責實則禁䕫關之)
(米不令得販隣封非特楚省不能接濟即江南下游向来仰給川省者當昨歲歉收之際更復何所取資所見)
(意存畛域事同遏糴豈朕一視同仁之道因傳諭文綬令其將水次倉榖碾米徑運江南而楚省商販則出令)
(曉諭産米各属聽其照常轉運無得阻滯即途經楚省之米亦諭令三寳陳輝祖等任其販運各處售賣毋稍)
(抑勒總使米穀一律流通江楚各省並得源源接濟無虞乏食)申飭救汙莱
新正重華宫
書屋青宫貯舊編新正一至未宜捐華牋掞筆恧七字
綵服稱
觴罷兩年學業商量豈有進勤勞
奬藉絶無憐祗希十六春秋閱寧壽移居圖息肩
詠和闐玉喜鵲杖頭(有序)
昔漢高帝與項羽戰敗遁叢薄中羽追求之因鳩
鳴其上得脱即位後故刻鳩杖頭以賜高年我國
家
發祥之始立國於鄂多理城其後國人叛戕及宗族惟
幼子遁於荒野會有神鵲止其首追者遙見疑為
枯木遂獲免於是德鵲誡後世勿加害其事與漢
高頗相類茲仿鳩杖之意製玉鵲於杖端以表其
瑞彼為應劭風俗通所載僅云得自傳聞我朝則
實錄所紀事可徵信且闐珍充貢用識昌符而鵲靈亦
勝於鳩松取義益宏遠矣
飾杖鳩頭例可皆彊彊形似噪喈喈一般扶老稱靈壽
祝噎何如報喜佳(續漢書禮儀志云仲秋比民之年七十者賜之玉杖杖端以鳩為飾鳩者)
(不噎之鳥也欲老人不噎之義)
祈榖齋居
新正哉生魄(六日得辛初三日即致齋)遷坐居齋宫本是徹懸久而
值易服恭(二十七月之内常時仍素服遇大齋則易吉服所以致敬也)為民祈農祥
守禮敢從躬自我望雪來忽忽過三冬昨知晉豫霑屢
沛復山東奈何畿輔間曾未時霙逢茲當
祈年殿大祀對
昊穹事簡益幾勅
恩籲增心顒晚宇佈春雲曷惠六花濃
命加賑安徽去歲被災州縣詩以誌事
於豫安徽處下游奪隄賈魯漾洪流(上年河南儀封祥符二處黃水漫隄)
(由賈魯河下達淮河安徽之亳州蒙城被水尤重其鳳陽潁州泗州一帶州縣以地處豫省下游亦間被淹浸)
旱傷禾黍已嗟苦澇浸田廬更為(去聲)愁(去夏上江各屬缺雨旱禾多受)
(損傷至閏六月得雨後補種秋稼正望梢資補救不意上游黃水漲溢田廬又復被澇)蠲賑兼施
亟圖救展加一再概從優無遺寧濫俾均逮(初閔鶚元奏報被災)
(情形節經降旨命該撫率属切實查勘蠲賑兼施茲屇東作方興災黎口食尚艱因再加恩將災重之亳州蒙)
(城二州縣極次貧民俱加賑兩月其次重之阜陽等各州縣衛貧民無論極次俱加賑一月其餘無庸加賑地)
(方並令該撫酌借口粮籽種分别妥辦寧濫毋遺俾均沾實惠)南望那紓午夜憂
題宋端石鳳池硯
鳳池硯合玉堂用草制誰能公且平蘇軾寧非正人者
鄙他劊子自稱名
唐始有知制誥至宋而其權益重凡除拜謫免皆有
制詞陳長方步里客談載蘇軾作責吕惠卿詞語人
曰三十年作劊子手今日方剮得一有肉漢吁是何
言耶不幾以九重之絲綸為一身之報復乎夫軾正
人也視草時尚欲快恩讐之私以擅榮辱之柄其他
尚可問乎盖權者上之所操太阿不可倒持雖文字
為空言而褒貶是非所繫綦重亦未可輕忽我國家
一掃歴代陋習凡文武遷除皆無制詞惟外任大員
得給誥勅苐視其品秩明訓數語即覃恩封誥亦各
有成文並論官不論人司事者無從高下其手實萬
世不易之良法也
回玉行
回地既已歸版圖回玉斯宜供賦税春秋撈取乃在川
亦有産山品稱次取之川者歲為常採諸山者實偶致
以其重大艱運行(密爾岱山玉潤澤雖稍遜河中所採而其質較大向因製造特磬專員往)
(採得大玉約重三千餘斤由冰面拽運輦致京師琢成大玉甕曾集内廷諸臣聫句紀事)質潤更遜
受水氣然而採取胥命賞駐彼大臣司有例官賞自不
如私售遂至奸商施巧計回民貪利亦其常知而弗禁
奚求細(採玉必役回人因行賞以旌其勞而其山即勅封禁駐劄葉爾羌大臣司其事然回人貪利復)
(有内地奸商潛賫重貲至彼私售故蘇州新製玉噐多有白而大者此固所司未能嚴密周防或并藉以分肥)
(餘潤俱未可定因其事為市肆貿易之常故向未深究)商則可耳官豈可大臣為
之誠異事(奸商射利偷販常情也乃高樸以駐劄大臣竟與奸商勾通盗賣先請開採密爾岱山即)
(役使回人三千餘至山採取獲大小玉料無算潛遣家人運至内地與奸商張鑾在蘇州製噐私賁已售銀十)
(二萬餘兩而由陜甘續運玉料又四千餘斤其在葉爾羌存積及埋蔵之大小玉料復計數百塊竟以官山所)
(産之玉視如已物明目張膽舞弊營私實出情理之外為從来貪贓者所未有其罪實不容誅矣)幾至
激變如烏什怪哉創見肆無忌骩法諸人正典型受苛
回民普加惠(前此素誠在烏什苦累回人致有濃變之事素誠亦被害隨派明瑞阿桂督兵剿捕)
(半年始得復平今高樸在葉爾羌勒索回衆金銀珠寶贓數累累又多派回人採玉私售回衆無不怨憤經阿)
(竒木伯克色提巴爾第列欵呈首永貴據實入告事始敗露倘再擾累經年葉爾羌回衆憤怨益深必致激生)
(變亂更有甚於烏什者因諭永貴將高樸及通同作弊之伯克阿布都舒庫爾郭普爾嚴訊明確即於該處正)
(法示衆其𣲖往採玉之回人并令查明免其明年應納之税以示體恤高樸罪案總非意想所及若鄂對不死)
(綽克托不換其事尚未必破至於鄂對故後高樸因與鄂對交好請令其子鄂斯滿代為伯克子以回疆伯克)
(專管一城若令父子相繼乃類唐室藩鎮之事因調色提巴爾第往彼而令鄂斯滿為喀什噶爾伯克至綽克)
(托年滿將換適永貴因市恩李潄芳獲譴派令往代彼時並非欲令二人往查高樸之事也而竟因更換得辦)
(此事實賴不期上蒼眷佑默相予哀誠有然而然者矣)桓寬鹽鐵論雖迂未能
捐斯吾亦愧
命加賑甘肅昨歲被災七州縣詩以誌事
民貧地瘠是甘涼加賑年年例若常災弗十分斯已幸
(甘肅地土磽薄生計維艱往歲每被災傷加賑竟如常例昨歲皋蘭等州縣夏間缺雨雖不致如常年之十分)
(成災然地瘠民貧尤宜軫恤昨已命該督等切實查勘賑恤兼施兹復念春止賑畢民食維艱因加恩將災重)
(之皋蘭等七州縣展賑一月其災輕各州縣並令該督等酌借籽種口粮俾得藉資耕作)春耕借種
(上聲)更教詳
降旨加賑江蘇昨歲被災州縣詩以誌事
下江災較上江輕民亦艱哉心亦縈西以雨遲旱已定
東因湖洩澇兼成(上年江蘇上元等州縣衛夏間得雨過遲各高阜處所因有被旱者而高)
(寶一帶又因豫省漫水入淮以致洪湖驟漲開壩宣洩下河低田復有被澇者)普教一月新期
展未至十分舊例行(該省前歲秋成及上年二麥均属豐收即一隅被旱尚不至拮据而)
(下河被水之處亦不及河南安徽成災十分向例成災十分始加賑兩月苐念青黃不接之際口食堪虞因加)
(恩將江浦等三十六州縣及鎮江等五衛八九分災之極次貧及七分災之極貧各加賑一月禆資接濟其餘)
(各州縣並令該督撫酌借耔種口粮牛具分别辦理)時若難逢敢靳惠誌詞惟益愧
慚生
祈榖禮成述事
與祭由來重以躬上辛
祈榖致欽崇悉新
大享迓新祉茒茂顒希
惠茂豐(是日辛邜)雪澤依然待田畝河流仍冀固隄工叩
恩冬至兹春孟曰惕曰慚並切衷(昨歲冬至豫省南郊大祀時因漫工)
(久未合龍又值京畿盼雪甚切曾有仰籲金隄茭捆固更希玉雪麥苗滋之句今祥符漫口雖已堵閉儀封則)
(合而復開現尚未得合龍之信且自十一月以來山東河南山西俱屢報得雪而京師及畿輔至今未渥時霙)
(顒待日殷益慙且懼惟虔申誠悃祈邀昊蒼佑貺耳)
降旨加開恩科詩以紀事(有序)
詠芃樸於作人壽考式徵其盛美萋梧於多吉純
嘏彌叶其常溯壬申之特舉
恩科用錫
星周之介祉迨辛夘而三循令典咸增雲集以臚歡惟
來年八月之中届朕躬七旬之慶本冀庚辛逓演
敷天共
九袠以祝釐何期歲月不居愛日致寸誠之抱憾顧予
懷未遂忍教羣頌臺莱而士願待酬宜令衆占茅
茹四番加試俾甲乙仍按春秋兩榜迭開若貞元
之啟亥子既沛興賢之詔更成書事之篇
本懷
慈慶未能遂忍受諸臣慶七旬仍以開科移已亥不禁
往事憶壬申(壬申為十年聖母六旬萬壽始開子為恩科後届一行已三舉盛典庚予)
(七旬歲因本願未遂不忍復受臣民慶祝惟念士子咸望朕七旬萬壽開科又不宜虛其所願因詔加科以已)
(亥秋鄕試庚子春會試)酬他望澤殷多士况此施恩在作人秋榜
春闈循次第惟期濟濟得材真
降旨免各省漕糧詩以誌事(有序)
則壤成賦普蠲已至於三徹田為糧全免亦周其
一盖儲榖在下無殊儲榖在官而蔵富於民何必
蔵富於國念耕餘之制用曾因世載而通凖孚惠
於施生又越十稔以外明年届朕七旬開袠之歲
爾時實我萬民倖澤之辰雖在予未遂初衷不忍
允行慶典而以彼各懷隐願豈宜靳沛恩膏惟
鴻貺之疊膺非歉以乏迺羣情之曲體俾盈且寧爰詔
從庚子為權輿再輪蠲七省之輸輓撫太倉之紅
積久已陳陳相因籌蔀屋之素封自爾多多益善
大號斯渙長律用成
正供一再已加蠲(各省正賦曾於乾隆丙寅庚寅丁酉降旨輪免三次七省漕粮則於丙戌)
(歲為始普免一周合之此次亦再施惠於民矣)兹免漕糧兩次全粳榖停征七
直省輓輸輪運五為年(命戶部議有漕七省輪停運艘以五年而週遍)太倉糈
餼原無匱比戶飽温庶有緣莫匪
天恩幸時泰用敷引養合當然
再倣蘇軾偃松圖仍疊舊題韻
偃松倣以閱廿載(舊圖甲戌年作)境詣欲騐仍歟改曰榦曰枝
雖不殊其情其神略殊在殊不殊乎松想知揭其妙有
侍臣詩(甲戌倣蘇軾偃松圖即用張照題蘇卷韻兹再倣仍用前韻題之)東坡豪興示
端倪笑屢倣者誠但(讀作燕去聲)吹
沈周竹堂寺觀梅圖
古寺荒頽古木森居然城市有山林(寺在蘇城内)梅花千樹
類誇語(沈周詩有竹堂梅花一千樹之句)暇日三人託雅吟畫格詩情
多静趣儒巾僧帽結同心(見周自識語)原来境傍行宫近四
度南巡却未尋
詠汝窰缾
定州白惡(去聲)有芒形(見輟耕錄)特命汝州陶嫩青口欲其堅
銅以鎻底完而舊鐵餘釘合因點筆意為静便不簮花
鼻亦馨當日奉華陪德壽(内府有汝窰盤底鐫奉華二字考奉華乃宋高宗劉貴妃)
(之號妃善畫每用奉華印此缾釉色製法與盤無異亦刻奉華二字)可曾五國憶留停
新正養性殿
養性新正例有詩為緣歸政紀其期七旬年歲將臨矣
十六春秋且候之(余初願俟春秋八十五歲即當歸政以今歲計之尚隔十六年)賀節
即今猶未可(今年元旦尚在二十七月之内故未舉行朝賀慶典)隨時愛景自相
宜
西陵指日啟行蹕追憶前春越益悲
題樂壽堂
樂壽由來寓智仁取名别有意焉循謂將歸政斯堂憩
當異勅幾此日諄南宋偶同鄙他志(宋高宗居德壽宫自稱樂壽老人高宗未及耄期急)
(圖内裨意在避事偷安余深鄙之斯堂命名樂壽乃取智水仁山之義後知偶與相同並非襲其稱亦弗改也)
西池追憶愴吾神(丙申新正寕壽宫落成恭奉紀事安輿侍宴慶賞曾有詩)新
正把筆應言吉其奈前題讀丙申
倦勤齋作歌
適百里者半九十以言其勤不可倦文濟居然名倦勤毋乃
吾衷有所變斯有說焉俟他日匪曰今敢圖安晏旰食宵衣
猶恐懈慎終如始應無間屈指十六年之後庶可倦勤待
天眷
題頤和軒
頤和榜軒額歸政擬斯便幾暇偶然憩春光尚未妍循
名非此日責實待他年底以消清晏無過敦簡編
遂初堂口號
芸編插架古香流擬以他時伴課搜别有全書貯三閣
底須錄目效其尤(宋尤袤有遂初堂書目第就其所見所抄所藏者彙而錄之未能該備今)
(編緝四庫全書菟訪海内遺籍及内府儲藏鐫刻擇其佳者謄寫成帙按四部分色裝潢通計每分三萬六千)
(冊建文淵文源文津三閣每閣錄一分弆之縹緗之富實自昔所未有更不必效尤袤之斤斤以書目自炫也)
詠桯史隆興按鞠事
孝宗初受禪銳志期復古宫中戒晏安習勞御鞍馬(叶)
擊鞠殿庭中張帟避風雨一日馬覺疲奔逸入殿廡馬
馳上擁楣垂立扶而下(叶)夾陛驚失色繼乃頌神武嗚
呼有是哉殿豈試馬所然而有其對乃曾經目覩召南
齊侍郎授經諸皇子(叶)下直乘馬歸馬入齊胃梠失魄
遂致病休致還田里(叶)二事正相同一笑掌堪拊岳珂
方譽之謂符厥藝祖(岳珂載孝宗此事謂與藝祖抵城挽鬃若合符節以譽孝宗之英武)
(誠不值一噱如珂所紀善馳控者必不若此乃至首觸於楣猶復擁楣垂立其無能已可概見尚何足譽之有)
(若藝祖因試惡馬且不施銜勒馬逸上城觸楣墜地徐起追馬騰上事載宋史其可稱在於騰馬而不在觸楣)
(孝宗何堪比擬適與齊召南之騎馬入門罣楣傷腦同資笑柄耳)
詠嘉靖雕漆三星盒
三星像設致虔禋(光明殿旁廡供三星猶嘉靖年所奉祀也)寓意還教作噐
陳(是盒刻福禄壽三字雲鶴翔翥其間工作巧而寓意精盖當時脩醮所用也)福禄壽原修
為已正剛柔那乂勤民貪婪豈復問奸相政令大都付
椓人詠物由來堪論世戒之寧在果園珍
題趙雍三陽開泰圖
三百何須詡牧羣三羊足註九三文朅思曾著開泰說
或匪離經創臆云
題宋紫端太平有象硯
爾時邪說倡豐亨有象因之頌太平可惜端溪一片石
並無其實祗孤名
翠為雲氣紫為霞温潤而貞製不華略幸蔡京識文義
較明漆噐卦無差(内府有嘉靖雕漆飛龍盒盖刻泰卦誤作乾上坤下實由不學無術之故)
(向曾題句辨證之兹硯畫卦無差盖出蔡京所為耳)
陜西巡撫畢沅奏報得雪詩以誌慰
三冬日望雪入臘廹益甚誰知西秦間其際優霑審(京畿)
(自十月初微雪以後三冬未渥時霙臘月間屢作雪意皆釀而未成顒望甚迫兹畢沅奏西安省城於臘月初)
(九日至十四日連日降雪除融化入土外積地尚六七寸西安同州各府興安邠乾等州属亦報同時得雪自)
(五六寸至尺餘不等秦地以宿麥為重全賴冬雪培根得此實為農祥增稔之兆)省城及旁郡
土膏潤深飲積猶六七寸利麥可稱訦秦地重宿麥全
賴夏收稔覩此不勝欣西瞻誠慰朕摺中更詳陳接濟
隣疆恁(畢沅又稱西同漢興各属與豫晉壤境毗連商民從渭河販粮者多而漢南各属運往湖廣者)
(亦復不少因鄰境需糧接濟預飭各屬任其流通毋稍禁遏覧奏更為嘉許)亦早有旨頒五
萬運京廩(去臘因京城麫價稍昂曾發太倉麥三萬石令五城舖戶分買減價出售市值漸平因諭)
(詢畢沅能否復照上年夏間運送京麥之例續行籌辦接濟近據畢沅覆奏尚可於近水各属倉貯常平及監)
(穀内酌撥五萬石仍自渭河由豫省運京云云天庾積麥充裕於輦轂民食尤為有益雖属為民綢繆而不能)
(致時和屢豐之慙無以自觧也)無能致時和移粟慙增懍
故大學士兼兩江總督高晉輓辭
本以脩隄藉碩謨詎虞病不起中都(昨歲豫省漫口較大非姚立德等所)
(能辦因高晉熟悉河防諭率諳工將備馳赴工所董視堵築不意其忽遘沉疴歿於工所為之悼惜)祗緣
下楗虧工屢(祥符之時和驛八堡及儀封之十六堡漫口皆合而復開屢費工作今時和驛已經)
(堵閉堅實而儀封之工於臘月十八甫經合龍十九日忽又蟄塌引河亦復淤淺仍須挑濬為從来築河所未)
(見高晉盖因積久弗成憂慙致疾)更值僨轅敗事殊(高晉之姪高樸在葉爾羌勒索回人)
(珍寶並借開採密爾岱山玉為名以牟已利苦累回衆若非及早敗露幾至釀成事變已属罪不容誅甚至串)
(通奸商遣家人同其私販玉石至蘇州售賣得價鉅萬實出情理之外其家人過江寧時曾持高樸稟與)
(高晉候安高晉並不詰其赴蘇之故轉徇其請給與回程護票殊不類高晉所為因傳諭詰責高晉慙怖)
(引罪自覺無顔病遂因而日積使如是而不知愧懣又不成其為高晉矣)漠不關心豈卿也
愁因致疾究忠乎考終入祀夫何恨(前據袁守侗等奏高晉痰𠻳咯血絰)
(久不瘳漸致不能眠食病頗危篤因遣太醫院堂官陳世官令乾清門侍衛布彦達賚偕其馳驛往視并諭高)
(晉加意調養戒勿力疾親赴工次以冀速痊昨高晉自奏服葯相投已能進米飲知榖滋味兹忽袁守侗等奏)
(高晉於此月初六子時氣脱而逝為之嗟惋不置高晉秉公持正察吏惠民為督撫中傑出者即其嫺於河務)
(一時亦罕有其匹深惜失此得力大臣且念其勤勞王事詔入祀賢良祠並遣侍衛前往奠醊復其生前降革)
(處分並予恤典飾終之禮備至高晉亦可以無恨矣)寧識懷賢痛惜吾
題楊昇蓬萊仙奕圖
祗稱寫照擅傳真布景誰知乃入神(見鮮于樞識語并圖繪寳鑑)樹
隐三壺惟辨點山融六法不須皴乘雲欲降鶴飛信渡
海而來杯置津借問棋枰相對者孰輸九斛玉為塵
新正
雍和宫瞻禮
舊宫瞻禮例新正輕散春雲旭影明望雪靡神不宗際
撫時于耜欲臨并何當應
禱六霙霈無那希膏一意怦齋閣東廂胥熟路憶
親惟念我初生
大和齋
書齋築東壁仰
聖藻顔楣撫序顯春象於人發惠施不同識君子保合
訓
先師寰宇登臺意
早基毓德時
題顧憲成解論語四勿
克已為仁請問目告之四勿訓猶親如何解作莊嚴法
足識斯人學不醇
莊嚴二字出梵經憲成乃以為為顔子莊嚴四體是
何言耶更云顔子一身如水晶宫瑩徹玲瓏不復可
以形色求則全拾禪僧涕唾以注聖人之語矣夫不
可形色求佛之所謂空空亦空耳聖門之學正教人
以身體力行求之形色非禮四勿即克已為仁之注
豈有二哉是解也足見憲成之學雜儒墨所謂非聖
無法其東林倡說流而為門戶掉而為禍患不亦宜
乎余故詩以闢之
河南巡撫鄭大進奏報得雨詩以誌慰
月之初四五此間徒惜雲(自去冬以来京城盼雪甚切而正月初四五至今半夜後)
(即便生雲向曉濃雲密布頗有釀雪之意過午輙復開散每成虛望深為焦急)誰知豫乃雨六
寸入地勻(鄭大進奏儀封工次於正月初四日未時得雨至初五日酉時止入土計有六寸並據近)
(工之蘭陽陳留考城等縣所報得雨時刻分寸相同且雲氣濃厚自可均霑渥澤云云豫省前歲秋禾及去年)
(二麥均属歉收而祥符儀封黃河漫溢被災尤重雖發帑截漕多方賑恤尚恐不能人共含哺幸上年七八月)
(佈種秋麥甚廣臘雪均已優霑今復得春膏滋渥夏麥可望豐收閭閻元氣或當藉以稍復惟籲上蒼恩)
(佑耳)昨歲豫災重哀哉溝壑民佈麥稱頗廣夏收望實勤
臘雪雖已報正(平聲)雨誠欣聞或可足餅餌稍以濟窘貧
旋轉荷
天佑額手感謝頻更盼合龍信金隄固河濆
詠漢玉斧珮
玉取温和斧取斷弦韋合佩義尤彰以云劈正斯為小
設曰儀鍠彼失詳(唐書儀衛志儀鍠五色幡宋志乃云刻木如斧柄綴小錦五色帶失穿鑿)
(矣)牧野豈曾仗周武月宫雅稱贈吴剛脩成七寳團欒
界丹桂枝那計短長
題錢榖扇暍圖
武王扇暍紀淮南繪事嘉他藝諫含却憶子輿論子産
徒杠為政更名談
蔭暍之事不見經史雖亦惠政但子産鄭臣孟子猶
或譏之豈王者所能遍及天下之暍人而扇之哉然
在子書與畫史傳之以諷為政者固其可耳因並識
於後
宋端石百一研歌
猶是端溪老坑石繄何人兮為琢刻近千年矣文房側
斑駁墨鏽黔而澤上頫下昂依古式有義存焉應物格
頫戒其驕昂拱辟復示象焉在周易損上益下其名益
覆手列柱數百一各具眼寓四門闢休璉作詩懷周客
我曾效彼體吟什難中(去聲)惟是人情惕(應璩百一詩有宋人遇周客之)
(語余之詠百一則云百難一中惟人情盖璩意在百慮一得其詞隠而未發余則唯恐百慮一失因推及于人)
(情之難中義較親切耳)即今綈几居其北松煙染翰批簡尺百恐
一失凛君德
正月十四日作
壽康
神御敢重張(但其壽康宮雖向年尊奉養東慈闈之所地宜留為萬萬年奉朝不宜安)
(奉元前聖母御容上一日敬詣)(神位惟恭遇展禮聖誕令節及壽康宫佛前並瞻仰)
(寳座叩謁以中哀慕今年仍循昨歲例行詳見戊戌正月十四日詩注)却有
先時禮佛堂此日拜瞻聊寫痛前春
景象益增傷上元誰復問佳節兩歲忽驚近大祥
翟扆繡茵依舊設
音容難覓恨茫茫
山東巡撫國泰奏報通省雪澤優渥復得透雨詩
以誌事
連朝雲霧澤將施傍午仍晴孤望隨(正月十一二及十四五連朝濃霧方)
(以為可應春霧雨之諺乃未及卓午旋即開霽不意又虚所望為之煩悶)誰識節前霰方集
正當山左雨優滋(國泰奏山左通省均已渥霑雪澤兹扵正月十二日丑時至午時膏雨稠)
(密入土現已深透雨尚未止遠近似可普霑云云覽之欣慰然是時此間微雨作霰落而未成相形益覺增恧)
(耳)彼誠勝此其非餙慰以為慙我自知本是元宵罷燈
事憫農拈筆祗齎咨
詠痕都斯坦玉茄水&KR0034;
一握垂垂似白茄根猶帶葉背依花蜀人謾訝以為藕
齊相休稱不削瓜冬日飲湯夏日水撫之無跡視無瑕
幾迴吟詠還增愧毁匵難閑典守邪(回疆辦事大臣間有以廉俸所餘購)
(得痕都斯坦玉噐呈進者乃高樸至葉爾羌藉此為由向回人短價購覓或強索而不給值種種苦累回衆無)
(不嗟怨幾至激變且交通奸商盗竊官玉運至内地私售贓逾鉅萬實為罪不容誅)
題舊端石瑞芝硯
生巖似桂却無芳本石應非追琢章晦夜設離三百步
英英早合見其光(見抱朴子)
詠三松竹刻筆筒
不期精細期蒼古以樸因之歴久存(萬歷甲寅至今盖一百六十餘年矣)
生面略殊倚修竹幽蘭在手默無言(刻美人把蘭朵)
創為鄰鶴有来由(鄰鶴朱松字三松之祖也)善畫而今畫少留刻竹
依然傳片羽可思業亦貴箕裘
題鄒一桂花鳥冊
麻雀梅花
春信番風次第吹棲来瓦雀欲飛遲雖云不過一枝託
却是其間得所宜
碧桃春燕
紅葩於綠葉中開蜀錦天然出院纔盧氏玳梁飛下者
翻身欲剪意還猜
楓葉白頭翁
江楓幾點染霜搖一段秋光入畫描鳥愛紅粧翔不去
得毋疑亦類張昭
枇杷翡翠
或分雄鳥及䳄鳥又别前身與後身(見本草附錄)也識枇杷
為異味啄甘那肯讓場人
紅蓼鶺鴒
小鳥亦知弟與兄行搖且是未飛鳴在原頗有臨淵意
急難仍饒集蓼情
石榴鷦鷯
剖葦區區肇允蟲飛來似妬石榴紅底知聲有吹嘘力
曾入張華賦句中
翠竹黃口
黃口嗷嗷待哺初竹間老雀意肫如吁嗟物類有若此
宜廢荀家性惡書
芙蓉魚虎
岸側池中色相暎木芙蓉及水芙蕖渚禽莫羡鮮毛羽
利嘴從來慣害魚
恭謁
泰陵起程有作
兩年罷
賀歲一意切瞻
陵霜露與時遠悲思以日增西轅首塗發春樹淡烟凝
四宿程猶隔延眸望不勝
過盧溝橋作
盧溝橋下溶溶水凍解元冰流順軌凌汛桃汛相繼來
伏秋二汛大於此河高隄亦隨之高騎墻艱致永逸爾
咨之督臣及河道惟曰救弊而已矣下口聊可數年延
(永定河素稱難治自乾隆乙亥年親臨閱示改由下口六工彼時方觀承奏云計二十年可無河患今已二十)
(餘年河流仍得循軌頃召見督臣周元理及河道蘭第錫詢及永定河情形據奏下口近年逐漸淤高遇伏秋)
(大汛防護頗為不易惟於冬間挑挖河身二千餘丈深以四尺六尺為率寬以八丈至十八丈為率俾盛漲時)
(河溜可以循行不致旁溢然亦不過補偏救弊之法約計尚可延數年云云永定河工欲期一勞永逸實無善)
(策祗可盡人力補苴惟祈瀾耳天佑神助庶得長慶安)數年已後如何理自問
實亦乏善策何以責人蒿目視
麥色
郊外芊芊麥色青近依官路遠煙坰去秋雨足播種廣
望雪因之越不寧
土膏[瓜見]起正春初潤護麰根尚沃如旬日情知猶可待
特因可待益焦予
豫省齊郊雨雪優兩疆皆以麥為秋設豐運輸(去聲)應勝
此(山東河南昨秋種麥甚廣冬雪春雨亦俱屡次優霑之麥收可期豐稔庶運販流通兩省農氓並資利益較)
(畿封麥熟所係尤重但此亦吾民且近在三輔尚未能渥被甘膏盼望之深益增愁緒矣)此地亦民
轉為愁
半壁店行宫晚坐
石橋行館駐兹仍凍解新波弱未興一撫流陰驚若逝
試思昨事感何勝暖蒸霽景雲其吐晚傍春山煙欲凝
勒壁每多掖
輦句擬尋舊况歎無能
過易州
麥色西來曰以深問知三寸被春霖(詢之周元理奏云涿州房山覇州易)
(州涞水等處俱於正月望前數日各得雨二三寸)寧毋對此農民慰轉為(去聲)迤
東盼切心
行行更復見新耕土潤犂翻香勃生却是近京偏闕澤
欣無底恧念交縈
西峯傍晩復生雲其雨延眸望以勤所冀一犁三輔偏
歷冬久矣待誠殷
恭謁
泰陵
秘寢西東望每來先謁趨悲心履春露淚眼眄雲衢
勤治無過矣增哀有是乎一遵丁(己)戊(午)例(前此值大皇考)
(事於丙辰安奉大事泰陵丁己戊午二年中各兩詣展謁兹聖母自丁酉五月安奉泰東陵亦)
(遵前例於上年今年仍各兩次親詣謁祭)疎數敢逾吾
恭謁
泰東陵
前春那可思終古不忘悲駒影纔一瞬
鳳重别再期燧鑽驚兩改
膝繞歎長辭翼日
明樓下(會典前陳初週大祭應於祭同寳城奠再週大)椎心寫祝詞
御製詩四集卷五十五
