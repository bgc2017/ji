御製詩四集卷六十八
古今體七十六首(庚子四)
入江南境
為憶南邦望幸切春朝命駕此重巡魯齊再至别非久
(自乙酉南巡後辛夘丙申曾兩至東省)江浙未來情更親胥赤子寧分彼
此乘青陽與佈和仁翕河察吏諮民隐要務非關慶七
旬
五依
皇祖示江南大小諸吏韻
鳳麟之所遊豈非郊與棷而兹胡不然此理亦易剖唐
虞世去遠王道弗行久君臣應共慊於我宜為首
仁皇仁逮今赤子如懷
母樂樂而利利南東安畎畝但當守
良法毋事紛更後咨爾牧民者官箴慎宜守重來觀民
風尚覺敦孝友迎蹕紛夾塗少者扶其夀施惠廑向隅
推行爾莫負
龍泉莊行館即事
南巡駐皆舊行宫他應駝載御營備張御營處祗餘五
江南者三山東二(江南之龍衆莊林家莊桂家莊三處山東之註經臺問官里二處上四次)
(南巡均御行營此次該督撫以駝載省費為請因各建行館維結搆樸素而計費已不啻中人十家産矣)大
吏因之建行館斯實圖省駝載費入江南境此其一其
二按程宿次第雖云樸斲弗丹雘中人十家産不啻疇
咨政務覲林下(駐蹕後召軍機大臣理政降旨後即宣江南在籍縉紳彭起豐張若溎蒋元益)
(史奕昂儲麟趾金士松陸燿宫兆麟等各進見咨詢民瘼)幾閒拈筆吟即事即事亦
豈賞景光摛辭率以誌吾愧
降旨免江蘇安徽兩省積欠詩以誌事
積欠寕為民願焉率緣災歉實堪憐行時問俗莫踰是
施惠因心非用權(入江南境咨詢民隠將江寕藩司所属災緩未完銀四十五萬餘兩米十)
(七萬二千餘石蘇州藩司所屬災緩未完銀二萬三千餘兩米十二萬九千餘石安徽藩司所屬災緩銀四十)
(萬餘兩米麥榖九萬餘石全行豁免俾兩省積欠悉除以紓民力)漕項地丁逋並逭給
求養欲道無偏儀封企望合龍速庶得災區耕涸田
題行春堂(龍衆莊行館内)
行時正值四之春露冕鳴鞭隨萬民不禁歡呼任瞻就
那分疆界總尊親于焉止止恰欣樸為是孜孜切體仁
近百萬寬兩省欠循名庶副責其真
夜雨(二月初六日)
春雲傍晩忽濃鋪遂霈甘膏半夜濡知已連朝被霑潤
那辭前路致泥塗雨珠太守喜誠有漸石僕人勞豈無
歌舞農夫怨行路權其輕重學農夫
度永濟橋三叠前韻作歌
北来平陸行延迤漸南時見有積水固知此邦治水難
未得領要議紛起丁丑過此命修橋剔之鬟之俾詳視
(橋下之水下注為六塘河向多&KR0782;埂丁丑經臨籌度命大學士劉統勲等履堪濬培添建牐壩并簡廳員移駐)
(禁民侵占壬午乙酉再經其地視之悉就理矣)自此六塘淂宣洩湖水下注中
泓裏兹来乃隔十六年橋長流細春時爾夏霖秋潦或
可容已成良法毋或毁黍高稻下各隨宜是在有司勤
料理撫字之勞爾莫懈催科之政爾莫恃蒿目民艱猶
昔然吁嗟是吾乃所以
過宿遷縣
宿預過古縣運河俯大隄春烟萬戶靄新水一川低吏
治入疆察民情我后徯撫兹親切意惠澤可云稽
順河集行館再叠舊作韻
永濟橋過六里程順河集傍厹猶城仲春適可一朝憩
壬午猶思大吏營(壬午南巡地方大吏以此間距登舟尚有四程因搆行館數楹為憩勞息)
(衆之所規制樸而且小遂聽之)牆外柳條高下嬝盆中梅朵兩三榮撫
今豈不追前度每欲摛詞輙繾情
題徐熙海棠
鍾陵名族工花卉設色偏饒生意多試看海棠晴日裏
嫣然風韻欲盈科
一樹石榴百餘實(見畫譜熙安榴樹一本帶百餘實入宋内府太宗嗟異曰花果之妙吾獨)
(知有熙矣)同工異曲見精心誰云脆不禁風雨花發南唐艷
到今
順河集行館詠盆梅再叠舊作韻
順河行館成多年不勤民力勤諸吏各出養廉因以成
然非所嘉益欿意逮今復閱十餘載豈無修葺增點綴
公捐長此竟安窮遂盡罷之計費賜(各省辦差輙藉公捐養廉為名兹悉)
(令罷去按數賞還直隸銀五萬兩山東十三萬餘兩江南十二萬餘兩俾絲毫經貴皆出公帑毋復藉口捐辦)
樸室向已居之安幾樹盆梅仍昔致梢頭初放出塵姿
蕊間已噴含春味弗以多勝以少勝静而對之悟其義
此去江浙胥梅鄉特傳消息速郵置則在其先弗在繁
一枝陸氏情應契
策馬過仰化集口占
策馬徐過仰化集萬民迎謁路傍盈顧言扈蹕地方吏
爾我寧無愧此名
隄上
宿霧徐開曉日暾大隄廿里度輕軒左憑綠野右運水
通漕籌農意各存
麥苗芃綠柳絲黃蝸舍漁舟近水鄉日日迎人融冶遞
果然有脚是春光
有時按轡一鳴鞭萬姓隨行相後先問此人情何以得
自維爱養亦多年
題展義齋(林家莊行館内)
行館向平原新題額素軒對宜時霽好憩喜樸風存烟
景近江國衣裳覺潤暄逭蠲勤實政展義豈虚言
見梅
昨日見梅瓷盆中今日見梅湖石畔盆中本是出熏㸐
石畔由来自開燦人力定應輸天然勃来春意誰得限
(叶)輕寒雖與勒梢頭弹綠暈紅三兩綻隣仙體質超塵
姿詩品恰如出精練徐徐可爾漫昌昌江國行當待吟
判
賜兩江總督薩載
兩江總督例兼河任重事繁資是吪晉也昔聞家訓在
(高晉大學士高斌之姪習聞家訓諳悉河務因簡任兩江總督兼管河務十餘年)載兮能集衆
思羅幕開建業亦無沗川改陶莊有足多(陶莊引河自康熙己夘)
(及南巡時即入覲命開治而河臣率以為難因循未就薩載履任時面諭赴工察看伊即力請開挖引)
(河與余意合遂於四十二年二月奏報工成引河暢達形勢甚順等語因交部從優議叙給與世職以示奬勵)
識要輸誠更何諭所期軍肅與民和
賜蘇州巡撫楊魁
久曾為府道上下習嫺知必不喜趋奉更當體溺饑於
奢儉應示既養教母遺勖爾勤本務周忱有往規
題同和堂(在陳家莊行館内)
時之和為春民之和為親行時觀萬民曕就胥歡欣博
施以濟衆尭舜猶難云一念苟存誠亦無不懷仁名齋
永自勵吾豈漫遊巡
賜隨營衆臣及江南大小吏食得句示志
春郊好雨復佳晴程近午前已駐旌扈駕守疆胥列坐
大員小吏俾聯情時和要在叨
天賜政又還當戒已盈一食莫忘憶饑溺君臣職總為
民生
安徽巡撫閔鶚元來覲即命迴任詩以示志
親細或忘巨(閔鶚元由刑部司員出身自以熟於刑名案件不延幕友帮辦以致應行駁飭及報)
(部之案轉有遲延向詢據高晉奏閔鄂元辦事潗自刻苦&KR4102;無專管刑名之人是以一切查察未免顧此失彼)
(不能妥速因傳諭訓飭以辦理封疆不可親細事而反忘其大者)簡行要敬居在權輕
重際莫負命提初河決下流處(前年河決儀封黃水漫溢由賈魯河達淮亳州)
(蒙城鳳潁等處實當下流現在災賑事務未畢而一切疏濬善後及加賑事宜經須經理因即命迴任)民
艱深切予速還理脈務豈必扈鑾輿
賜總河李奉翰今調河東總河之任之作
耕當問僕世勤司(奉翰父李弘曾為南河河東總河)簡任南河兩載斯
特以豫工須善後因移東省藉深知(江南河務雖繁於河東而豫省善後)
(事宜緊要李奉翰久任河官較為諳習至南河夲要任而現在安瀾工程稳固又有薩載兼管陳輝祖隨同辦)
(理自可漸臻熟悉因村二人對調)行於無事莫過慎防以其先豈在竒
尚此合龍盼佳信關心遥望引愁思
賜江蘇學政劉墉
曾此司文柄後教習政衡(劉墉官翰林時曾任江蘇學政後出為府道臬司俾練習)
(政務)洊升至卿貳重莅訓諸生去稗收精鑿駕輕就熟程
勗哉莫孤望爾父國之楨
題融春齋(在桂家莊行館内)
登舟明日此停驂樸宇於斯憩宿堪柳眼盻春當仲月
梅心融雨近江南祗須修葺舊之二圖省䭾装益乃三
(入江南境舊有行館應修葺者順河集陳家莊二處新搆者龍泉莊林家莊桂家莊三處雖藉省馱装而按頓)
(又增憩宿之所於心究未慊耳)按頓都看有行館摛詞用以誌吾慙
閱李家莊新河口
高晉昔建議中河沙埂之黃流况横截勢應向東移楊
莊(舊中河口)遷李莊(新河口)避阻而就夷既已從其言次第工
作施却因清水弱(前歲高晉面請移楊莊中河口於下游之李家莊雖允其請而意尚遲疑)
(高晉回任後亦未及籌辨迨夏間黃水淤滯清水出口力弱未能迅即施工及高晉前赴豫省督堵浸口中河)
(仍復遷延待時知必有難辦之勢矣)未行尚俟時後薩載入覲面詢何故
遲其言似遷就其意我早知(昨冬薩載入覲詢及移改中河之事其言雖遷就高)
(晉原奏然以為楊莊現在河流暢出今昔情形異宜窺其意蓋移改李家莊乃高晉一人之見而未嘗詢謀僉)
(同非必當更張者因諭薩載云果爾莫若仍舊貫為愈薩載奏謂如是則甚合機宜遂令寢高晉之議)莫
若仍舊貫則稱實得宜今来親履勘原屬多此為然亦
非虚費疏漲或可資(兹親蒞履勘楊莊河口原可毋庸移改然高晉彼時意在避黃河横)
(衝抵溜之病今雖無用設中河夏秋或遇異漲由李莊新河分出亦未為無益不得咎其妄費因以此意諭薩)
(載酌行)莫非謀民安怙過則見卑
閱中河
中河酌中定
聖制古誰過(中河酌實皇祖所定斟盡善也)五度經臨熟萬年利賴
多進舟斯有待策馬此無訛(前巡於此閱中河亦皆策馬而行渡清口始進舟也)
節相欲更置(前春高晉在京面奏以楊家莊中河口一帶每多淤阻欲移中河口至下游之李家)
(莊自係實在情形雖允其請而意中究屬遲疑高晉并言回任後即擇便興工迨夏間黃河&KR0782;淺未能辨及嗣)
(於秋間令高晉馳赴豫省督辨漫工薩載於改置一事屢遷其期因傳諭詢問則稱楊莊河口近已通暢若改)
(由李家莊往來渡黃須在黃河中多行十餘里而李家莊閘壩有開有堵亦殊不易蓋移改乃高晉一人之見)
(並非實有必當更張之勢詢謀僉同也因諭仍從其舊)尋思未易麽
楊莊牐五依
皇祖詩韻
御碑亭七十年餘(乙酉皇祖此詩成於康熙迄今七十餘年矣)拱讀欽
猷立為徐曺相學他守勿失陸翁思彼巧中疎(陸游詩人謀常)
(向巧中疎)
保障由来勝繭絲民情河務豈殊移治河本以衛民耳
咨爾諸臣宜盡知
渡黃河即事六韻
河裔駐鑾旌瓣香叩彩棚輕風不作浪細雨忽成晴一
自儀封決常懷午夜驚翕川願歸舊凭舫益為怦廑近
更廑遠渡黃如渡清(渡黃處竟無黃水蓋因上游儀封決口大溜全趋湡淮未行故道以)
(致皆清水耳)邇聞工逮蕆(昨阿桂等秦引河工程於二月初四日全行挑竣上下一律通順現)
(在大溜直埽北崖臨水土堰并外灘亦日漸刷深初十日内必可開放引河合龍蕆事益切佳音之至)默
禱盡吾誠
陶莊
河神廟瞻禮六韻
大河南釃北陶莊逼溜恒虞清灌黃幾度興工工未就
(康熙己夘春河導皇祖南巡董安親莅河干閱視即淤命挑陶莊引黃以河臣國開放過平随)
(墊庚辰春侍郎常綬遵淤阻旨閱勘請再挑深幸巳秋河臣張鵬翮請挑中段功皆弗就壬辰甲午河臣)
(趙世顯亦屢挑屢塞雍正庚戌以後大溜南趋更難施工乾隆己未命大學士鄂爾泰来勘仍持開引河之議)
(時高斌為總河以為功不易就乃創建木龍挑溜北趋為補偏救弊之計於是引河遂置而不論矣邇年黃水)
(倒漾非開陶莊引河更無善策因命薩載詳悉展勘遂繪圖貼說以聞余復於圖内往返指示議既定即於丙)
(申秋興工至丁酉仲春工蕆開引放溜極為暢順引河遂成因命建河神廟以答神祐詳見御製碑記)
一時賴
佑佑誠長改前果向新渠徙善後還培舊壩障用答
神庥祠宇建永祈民宥肆籩薌瓣香此日申誠悃峻碣
多年誌感慶(丁河神廟碑酉年建)
皇祖鴻謨幸因蕆守誠惟勵敬無遑
閱木龍叠乙酉韻
清口木龍向久成逼黃不致灌乎清陶莊改溜去南遠
新渚護沙移北營(清口木龍始自乾隆五年前河臣高斌因南岸御壩迤下險工奏請)
(建設木龍四架挑溜北趋頗著成效嗣壬午乙酉南巡閱視復經指示陸續增至七架以資過溜護灘自乾隆)
(四十二年開挑陶莊引河於第四架木龍處築攔黃壩溜勢改北去南漸逮所有五六七三架木龍在新壩東)
(淤入土中經薩載奏明啟折復經指示於頭架木龍上添改一架又於陶莊新河峙家莊南岸改建木龍三架)
(以期冲刷北岸灘土甚為得力是木龍挑溜掛淤後並可啟拆改建事省而功倍實為補偏救弊之良法)救
弊補偏未可少抽薪於釡永無驚(木龍雖補偏救弊逼黃挑溜使不致灌入)
(清口固河工内不可少之法至陶莊引河新改使黃水直北趋下不復有例漾灌清之慮則誠釡底抽薪之計)
(也)雖然應識滿招損謙鞏吾惟盡此誠
觀清口出水誌再叠舊作韻
壬午定水誌兩壩去其擁然實有節制非聽一往送亦
弗害蓄清禦黃有束縱不過束縱間拆築費楗葑自從
定此制殊無費太重較之下河灾鄰國為壑供所以數
年来民鮮昏墊痛從来涉河務其議如聚訟兹實出獨
斷幸免執已用下河屢獲收室家逭乏空河臣守此策
窽要頗稱中戊戌秋河決竟掣大溜動賈魯不能容睢
淮因致洶尾閭歸洪澤株守斯害衆預命開五壩(前歲豫省)
(漫口之水入於賈魯河由睢河渦河而行遂為淮水歸於洪澤湖恐湖水陡長雖展清口兩壩宣洩不及諭令)
(薩載等於五壩留心預防尋據奏清水勢大以次開放五壩幸無漬溢為患雖下河不免被水但其時卑禾已)
(經刈穫所種晚禾無多即有淹浸之處尚不致成大災)臨期漫偬偬因為之以漸
湖河叠疏控下河未大灾無聊之思綜懷哉切恫瘝恧
矣對稱頌
閱河五依
皇祖詩韻
禹之行水在無營知者後來異所行
皇祖閱河垂至訓惟期稼穡底平成
謁
惠濟祠
惠濟千秋蒙庇佑
崇祠枚實建河干十餘年别今朝謁一片誠同昔日殚
不動微風刹竿静暢流清水巨川寬大河北徙陶莊後
益賴
神庥永奠安
御安福艫
御舫先来候水涯陸營行到水營披篷窗舲室於斯始
楚尾吳頭達自兹即景拈吟熟以慣迴溪轉岸静而移
曰安曰福非蘄已願與吾民普共之
阿桂等奏報引河已放溜詩以誌事
陶莊籲
神佑即日得佳音(陶莊引河初成即勅建黃河神廟以答嘉貺兹初十日渡瞻禮神)
(祠默致虔禱即於未刻得阿桂等馳奏稱初六日晚間開放引河掣動大溜奔騰下注至初七日夘刻已過百)
(里外之和好地方且初開時金門頓落水一尺次日又落四寸察看引河實已掣溜六七分現在相機堵合等)
(語是甫瓣香申悃數百里外即荷神佑垂貺更期迅速合龍耳)引溜就新速歸川赴
舊深翕流庶無變
垂貺信昭諶必俟合龍後吾方敢慰心
慈雲寺瞻禮
招提久建運河濆
題額依然仰
聖文(慈雲舊係小菴雍正十二年督瓣皇考勅建慈雲寺命淮關監督年希堯遂成大叢林因)
(僧玉林住持仍令其派下承接云)為闡宗風期悟徹重臨南國致瞻勤
幾番掖
輦眀如幻一晌登堂忽不欣已是拊膺思
昔日那堪翹首望
慈雲
閱老壩合龍處
甲午秋漲盛老壩黃河決滔天勢莫遏萬姓遭縣隉賑
救不遺力督催速堵缺廿里奏巧成
眀神佑誠别(甲午八月外河南岸老壩口隄工漫溢大溜全注決口板閘淮安一帶俱被水淹當)
(飭趕緊堵築於九月初八日開工進埽至二十八日合龍兩旬功蕆實賴河神佑助云)兹来視隄
工出水高凸凸辯香致敬宜安瀾籲以切老幼紛隨輿
温飽多歡悦元氣似已復閭閻亦填列而我一迴思往
事不忍說
閱淮安石隄三叠前韻
淮安無不安清黃並入海然而安難哉至今難更倍辛
未始南巡土隄以石改癸酉並漲時恃此為寕載(淮城西北)
(舊皆土隄辛未南巡臨關始建石工癸酉河淮並漲淮城幸賴石隄之利)惟蘄奠昏墊那借
勞畚橇是後凡三巡粗識其原委然乏永逸圖宵旰廑
心每亦惟事補苴何有垂範楷甲午決老壩岌岌淮城
殆蕩析壊廬舍遷避市為罷亟命速堵築廿日功成愷
(甲午八月高晉等奏十九日外河南岸老壩口漫溢過水大溜全注缺口附近之板閘淮安一帶俱被水淹房)
(屋人口俱有坍損城垣幸而未頽隨即飭查撫恤尋據吳嗣爵等奏淮城南門外先已乾涸東門外亦涸出里)
(許西北二門平築一壩阻其進水居民陸續遷歸故廬城市早得安業因勅河臣上緊堵塞决口閱二十日即)
(合龍)兹觀雖少慰回憶心猶駭
過淮安城
御舟小泊射陽城登岸還教策馬行翠蓋錦於徹儀衛
風鞍露冕浹民情弦歌那聽八音奏婦子稍欣百室盈
甲午迴思灾甚劇今来額慶爾更生
東南風
南方東南風即雨亦必晴其或西北風即晴定雨零北
方乃反是此故試一評南南北北間氣求聲或應(叶)風
為氣之屬風近雨遠征風遠雨自近至理無須驚格物
得真解神運體天行
文伯仁花溪漁隠
閣閭獨坐釣竿持夾岸飛花點釣絲生面别開武陵記
晉漁秦隠兩兼之
題聯騎春遊雕漆盤
不辨髹之代猶餘刁者名(盤中樓閣兩柱分鐫平凉王銘刁五字王銘蓋雕工名但)
(書籍無可考不能詳其時代)春郊試聯騎洲閣擬登瀛自是鬼工手
能傳仙客情剔紅還襯綠雅製突張成(元時漆工名見高士竒金鰲退)
(食筆記)
過寶應縣
傍岸艤蘭舸度衢攬玉韁民情益親切土俗騐周詳舊
號平安漢新稱寶應唐若論予夙志惟是祝綏穰
閱壩
南關迤邐接車邏封土下河受益多(壬午南巡親臨酌定視五壩水誌預)
(開清口以洩湖水其山盱五壩封土不令輕拆下河十餘年来遂獲連歲豐收)戊戌洪湖經異
漲預防思患早開矬(戊戌秋河決儀封下游入洪澤湖清口兩壩悉行展拆猶減洩不及)
(因𠡠薩載䓁留心預防無已啟山盱五壩歸之高寶諸湖及歸諸湖不得不開南關車邏諸壩歸之下河幸早)
(禾已收晚禾補種無多尚不致成大災彼時權其輕重為無可奈何之辨理耳)權其輕重誠無
奈那免閭閻被薦瘥惟冀儀封合龍速不資壩减永嵯
峨
聞見
黑烏乃白項時於湖岸看伊犁亦云有聞之語非謾(拉旺)
(多爾濟云伊犁亦有白項鳥)南北相去萬餘里而何物類似合劵其
間北地如塞上於燕齊同誰曾見物物格之實難通紫
陽於此其奚辯燕丹仰天竟有之莫怪馬遷好竒幻
聞京師得雨誌喜
北地春霖最艱致却聞三寸被優霑(在京王大臣奏京師於二月初三日)
(自辰至未得雨二寸餘初五日復得雨寸許春澤渥霑實北方僆見)較於南國勢猶霈(入江)
(南境於初六日夜雨不過一二寸)知是東郊潤更添無礙興犁佈禾種
有欣徧壠蔚麰尖燕齊遞待佳音報(京師既渥春膏直隸山東壤接自當)
(普被尚未奏到耳)那免殷殷望蜀兼
過高郵州
高郵昔水鄉五壩減水受自定清口誌封土五壩守(前此)
(啟五壩以洩洪湖盛漲高郵等處下河一帶叠被偏灾自壬午春親臨相度酌定視五壩水誌展拓清口東西)
(兩壩為釜底抽薪之計其山旴五壩不令輕拆從此下河連歲豐收乙酉南巡已覩成效十餘年来屢獲有秋)
下河連歲收蓋藏比戶有戊戌黃河决水向洪澤走尾
大恐弗掉預減咨可否(戊戌秋豫省黃河漫溢由賈魯河睢河渦河入於洪澤湖因恐)
(清水驟長清口兩壩宣洩不及湖不能容屢勅薩載等留心預防未幾清水陡漲洪湖不能宣納凊口悉行展)
(拆仍未能洩減薩載等以次啟山盱五壩歸之下河所幸早禾已經收穫晚禾補種無多浸沒有限遂不致成)
(大灾)因為之以漸未大灾田畝己亥亦如斯倖矣邀
天偶兹来觀閭閻頗覺相安阜然而憂民心益甚以日
久
至維揚即事
小雨北風起蟄雷(是日始聞雷)夜隂曉霽進舟催日暄景麗
春方仲幼挈老扶民總来稍厭笙歌特煩聒不嫌梅竹
作清陪竹西小杜曾留句何事唐時已有開
策騎口占
二里路非長招提謁上方觀民因策騎沿路近隨韁固
惜傾葵意益憐躙麥秧莫知子之惡稍縱亦何好
上方寺
蜀岡此其尾登岸必先臨尚遠笙歌沸却欣松竹深山
僧習俗禮野鳥解禪音顔李贊吳畫查然莫可尋
駐蹕天寧寺行宫再叠舊作韻
梵寺天寧䢴水邊行宫右側駐旌便重来仍值仲春月
别去忽成十六年柏樹喬偏增古貌梅花放不入時妍
軒齋依舊景非昔東望為增意黯然(天寕寺行宫東即為奉憩慈寕)
(之所今尺瞻軒庭如舊情景非昔咫望惟增悽感)
題大觀堂
大觀玩象羲經示設教省方義最該必有休民敷政化
寕因適已事徘徊神心契處忘今昔天下為家那去来
理萬幾餘得清暇拈毫也覺暢吟材
文滙閣
皇祖崇經訓圖書集大成分頒廣流布高閣此經營(閣中)
(貯分頒古今圖書集成此閣亦倣范氏天一閣為之)規擬范家制工因商衆擎亦
堪匹四庫(四庫全書繁重不能分貯各處故祇賜圖書集成一部)永以貯層甍
慧因寺
淨慧本無因善因亦有慧無實淨之根有以善為蔇而
總非全提全提冺文義大士坐如如默然示度世
青琅玕館口號
矗矗千雲步步圖静披細籟奏笙竽青琅玕信和闐顆
戛徵含宫似此無
題淨香園
花以香為淨人因去有来春秋十六閱歲月隙駒催逕
入真玕曲座仍假竹陪(入青琅玕館仍綠竹參天而軒中坐處雕木成竹為屏榻巧而)
(不傷雅)巧還不傷雅拈句亦宜哉
花朝
璿璣代謝四時乘恰值花朝度廣陵虚擲三年不忍憶
相逢一晌適堪憑紅梅綠柳高還下麗日和風陶以蒸
更是三春分却半(是日春分)惜陰陰去駐誰曾
題趣園
日涉原成趣别之十六年景光仍似昔歲月暗為遷隄
柳眠還起山梅淨以妍略徘徊便去桂檝指前川
遊平山堂叠壬午舊作韻
䢴江昨日艤行舟清曉平山作勝遊七字昔年賡舊韻
春秋十六閱如流
慧因寺裏参調御淨善聊為辨有無(題慧因寺詩有無實淨之根有以善)
(為蔇之句)可惜僧雛不識此施檀熱閙羡金夫
杜詩休說李唐朝千百年来事已遥豈啻笙歌二十四
略嫌雜遝壓溪橋
漫教警蹕肅呼聲老幼任趋縱與横到處欣他親切意
不孤多載愛民情
功德平山一脉岡棧途跋馬尚無妨驩虞皥皥忘分别
底事子輿較霸王
精藍色色與空空丈六無為罷六通到此應忘一切地
而何點筆騁吟工
賢守清風一緬思(四字為題皇祖御)
奎文千載永留兹至今大法小廉者
垂訓依然凛
昔時
遊餘亦命返帆揚川路韶曦暄且凉岸轉舟行迴首望
綠雲叢底淡烟光
題倚虹園
今朝駐蹕饒餘暇園倚虹橋路不賒盡舫命遊任瞻就
溪堂近水食清嘉岸傍大吏周咨度川引洪流恐致差
(過倚虹園詢問薩載黃水到徐州之信據奏尚未接禀報計日應到而未到恐前此阿桂等所奏開引河或有)
(更變深為懸切薩載亦以為慮)如旱望霖愁更甚那更閒緒賞烟花
遊康山即事二首
䢴城策馬進南門聞說康山舊蹟存誰識濬河疏運道
(康山在新城南門内高三丈許無石骨蓋昔人濬運河時積土所成因築山館志書未詳所始亦弗深考耳)
竟成築館作名園時花二月之中遇古樹千年以上論
為倣盡禪書四字(舊有康山草堂四字額欵暑董其昌書以康海落職後曾来此讌飲得名)
(但筆法不類香光用仿董法重書四字賜之)似於不似緬釵痕
汴州節木久名揚(陶糓清異錄云廣陵東南一都會凡百頗類京師號節木汴州)更說
康山有草堂城市已云擅幽絶(石刻米芾城市山林四字似屬偽作)管絃
何事閙紛忙爱他梅竹秀而野致我吟情静以償略步
楼臺高下者謂應數典愧香光
新調河東總河李奉翰奏報黃流已至徐州詩以
誌慰
清曉正慮河恐復有更變卓午接奏章徐州黃水見川
流六尺餘歸故道機現(十六日午刻李奉翰奏到十四日至徐州見黃河内黃水增長)
(六尺八寸現已平槽溜行迅速此係儀工引河成功大壩定已合龍等語覽之欣慰惟佇望阿桂等奏到耳)
阿桂何未報疑信猶恭半佇待合龍信吾憂或少間
塔灣行宫四依
皇祖示江南吏韻
以休存夏諺時邁著葩經同任民父毋莫忘物毒亭食
衣雖稍足熙皥未全形咨爾法廉者毋勤供蹕停
題得閒堂
夘發辰牌駐程纔廿里強(是日自揚州至塔灣)春雲閣雨色野岸
淡烟光到早得閒早書堂遂額堂傳宣謁疆吏仍是萬
幾忙
微雨
微雨午前密江雲暗遠天無聲惟潤物有喜是宜田梅
萼娟如洗柳條重欲眠蜃窗憑眺處綠麥正芊芊
御製詩四集卷六十八
