御製詩五集卷五十五
古今體八十二首(庚戌五)
靈巖寺七疊前韻
疊韻每宗玉局法輸他落筆句稱靈道林繼攷遠別域
僧寺原吟一个亭(向以石路由西而入因劉長卿有自道林寺西入石路之作曾四疊其韻)
(丙申駐此細檢長卿詩中有湘江語是在楚南非齊束也已扵詠事詩辨訂其訛不復疊韻)東指老
松仍此峙(土人因元奘摩松東指騐歸之說以此當之盖亦薌其名耳)重来乳竇鎮
斯渟光隂五載一睫眼作麽(上聲)生為色與形(戲用禪語)
八題靈巖八景疊甲辰韻
巢鶴巖
朗公豈是逋翁侣破戒留斯妻鶴蹤(僧家無妻故戲及之)我自閒
情寄巖頂胎仙飛去那期逢
甘露亭
滃然石罅吐幽泉借問聲傳是色傳甘露昔曾領真味
笑兹何事髮多宣
卓錫泉
五年隔復偶斯来不改青山崔與嵬信宿便當催轡去
謂他卓錫涉多哉
摩頂松
頂自稱摩松自安底須唐史檢重看(元奘西去自由長安與此寺何涉實)
(出附會向題此松有長安辭闕求西竺摩頂松何在魯東之句)佛無来去人豈易元奘
試詢想答難
鐵袈裟
一領淨衣那論斤法身披祗當絲紋(以禪語通之)鑄鐘想以
不成廢置此半途徒費勤(此處鐵袈裟盖以形似名之諦視鐵模宛然想係鑄鐘未)
(成遂假為勝蹟耳辛夘即有當是鑄鐘昔未就袈裟略似故傳名之句)
白雲洞
豈是張華空洞尋秘書仙籙&KR0869;蔵深寫纔一縷浮巖白
山下旋成鋪谷隂
雨花巖
維摩室與講經臺(見名勝志)都說散花天女来為甚一之豈
可再笑兹不厭重(去聲)為儓
愛山樓
居山更有愛山樓意氣翻嫌太相(入聲)投何必多因思杜
老不過詩本幾篇收
再題自寫倣王榖祥柳隂垂釣箑頭不能蠅頭命
董誥代書
壬午為圖題甲辰即今又閱六年春輸他恒守方山者
無語柳隂垂釣人(此箑偶然寄興即留行館兹重来展閱流隂瞥眼惟柳隂垂釣之聞人方)
(能恒在兹山烟靄中也)
宿方山
寺則靈巖寺山實古方山寺名同姑蘇山號如田盤(寺名)
(與姑蘇靈巖山寺相合而田盤一名四正山亦有方山之號又與此同二處龍稱已久究竟孰真孰假不必生)
(分别相也)究應属之誰真假辨為難在兹合言兹趣况性所
安窈深廓有容繚曲往復還遊窮半日力大略亦畢觀
薄暮歸寢室清宵静以閒向者林泉佳勿留方寸間
浙江巡撫琅玕奏雨水情形詩以飭之
迤南閩廣北江蘇霑雨遺杭有是乎馳諭因教問詳悉
(前以閩廣江蘇已各報得雨而浙江地處南北適中斷無不得雨澤之理琅玕轉未奏至因降旨馳詢)封
章未接奏同殊(兹琅玕報至乃未接馳問之前所奏據稱杭州省城扵正月初五六十一二三)
(及二十八九等日連次得雨並據各府属禀報大約相同等語與江蘇得雨日期有同有殊然應早為呈奏以)
(慰繾懷乃正月初旬已得雨澤嗣又續沛甘膏竟遲至二月十五日始行入告殊不以民事為重即降旨申飭)
(並令明白回奏)究之膏被已均渥幸以豐綏或可圖慙愧安民
無别術祈年遠近實勤吾
河北鎮總兵王普報雨詩以誌慰
河北三年前屢旱春霖冬雪近頻聞(豫省河北衛輝懷慶彰德一帶甲辰)
(乙已連年雨澤愆期旱災較重丙午丁未幸得有收上年二麥秋禾均獲豐稔冬間雪澤既優入春以来甘膏)
(頻得兹又據王普奏河北三府及開封河南二府陕汝二州各属州縣均於二月十七十八等日得雨自二寸)
(至五寸及深透不等麥苗長發大田均可及時播種披覽為之欣慰是時河南廵撫梁肯堂来接駕遂留為直)
(隸總督故未及奏至省城二月十八日之雨昨亦據藩司景安馳奏矣)武臣識我籌晴雨
慰以披章益勵勤
謁
岱廟瞻禮
来因瞻
岱宗
岱廟謁城恭(予以夀躋八旬世臻安阜恭謁泰岱宗祭闕里用申虔謝以路便先至安即恭)
(詣城中瞻岱廟先行禮)封禪事無我阜安祈為(去聲)農代
天敷物育福國錫時雍九叩申虔謝八旬實罕逢
體元堂三疊丙申韻
山陽行館在堂額丙申名不忍
初番憶即今三度行(丙申初名是堂恭奉夀自慈寧至此承歡介庚子甲)
(辰及今三度經行斯地荏苒流隂感慕之情其何能已)祇因瞻
岱懇空緬祝
釐誠
頥豫都成夢低徊那盡情幾餘繩榻凭遣悶紙窗明設
論對時義體元勉契精
登岱雜詠
合雲亭
名山無不解生雲膚寸况經古所云設使為霖渥三寸
東郊舉趾正興耘
蓮花洞
峯可擬蓮洞難擬洞和峯却不相離譬之太華開十丈
也自相資玉井池
壺天閣
壺天閣據路之中扵是傳餐足憩躬便可輕輿徐以進
未能策馬愧扵衷
桃花峪
石棧﨑嶇陟峻層幾枝灼朵倚崇崚落英不付東流水
那許人間認武陵
迴馬嶺
天書上下腆顔為鄙甚三呼稱不知(用漢武呼嵩事)中道弗前
迴馬返嶽靈應實愧難欺
飛来石
疊石原非土作根飛来遂致有讕言似兹屈指難為數
奚必重儓靈隠存
朝陽洞
翠微窪處數間屋陟降人兹憩以常日觀高峯應早見
底須幽洞詡朝陽
對松山
對松自是人稱謂問彼童童者豈知却惜五株永其號
非榮之也實卑之
白雲洞
春雲為喜夏為懼可識人殊無定情喜懼之中吾老矣
不曾一許頌其卿
丈人峯
高峯何有丈人稱誰向青城故事徵(蜀之青城縣有丈人山以黃帝封青)
(城山為五嶽丈人得名知此地之丈人峯為齊東野語也)縮地齊東蜀西號千年野
語任相應
日觀峯
少海初陽擁赤䨑銅鉦一照衆峯低欲觀暘谷初昇際
半夜由旬里孰躋(佛家以四十里為一由旬自山下至岱頂約四十餘里)
登封臺
登封降禪古来傳總属夸為可鄙旃造極至今凡六次
無他祇謝愧心虔
賦得泗濱浮磬(得和字五言八韻山東召試題)
陪尾泗源古昔今常幾過行輿緣問俗浮磬未曾歌成
器不言石泛淮可達河鳴球琴瑟間止柷鳳凰娑名實
質標異(說文云磬樂石也尚書言擊石拊石盖古人得玉為難故磬材多以泗濱所産石為之惟堂上)
(升歌之樂乃為玉磬天子始得用之盖名同而質異耳)國家
天佑多玉隴恒致貢靈璧那須科
壇
廟胥編列(國朝靈璧壇自平廟樂縣之制所有編磬向原用石定回部以来和闐春秋撈)
(玉致貢因俱改製玉磬以昭美備)宫商按琢磨(編磬之宫商合度大小質同全以厚薄分其音)
欽哉致誠敬奏矣企中和
陕甘總督勒保奏報入春雪雨優霑詩以誌慰
甘蘭極西北地瘠候多寒春雪固常事時霖實鮮觀(甘省)
(地偏西北氣候多寒春間向惟得雪兹據勒保奏蘭州鞏昌平涼慶陽甘州涼州寧夏西寧八府秦階涇肅四)
(州各所属申報扵正月十八九二十八九及二月初二三等日或雪澤連霑或雨膏間沛自二三寸至四寸不)
(等高下普遍實為鮮覯之事)迤東資麥潤偏右播禾寬(又據稱節屆春分正東作)
(方興之候得此雪雨優霑在河東各属所種冬麥固得發榮滋長即河西各属向不種麥之處亦可及早翻犂)
(實為大有禆益等語)夏長(上聲)秋收遠慰哉敢即歡
岱廟三詠
眀當發駕指泉林再叩頻申方寸忱環詠亭中聊徙倚
片時萬古一般心
右環詠亭
既成圖畫復吟詩漢柏精神那盡之碑堵却空留一面
(向年過此寫漢柏圖後兩題句鐫碑石今碑右側面尚留空)待兹来補豈非竒
右漢柏
柏槐根本不相同(柏歷年久槐則不及)他植較来品又崇(較扵榆柳桃杏)
(則槐又為經久矣)院各東西世唐漢忘年友意在其中
右唐槐
留京王大臣報雨詩以誌慰
燕南過頗弗願雨(前月過趙北口一帶見路旁積潦猶未盡退恐農民耕作有妨惟願晴霽)
(庶地畝涸出可乘時翻種)山左逢因遂盼京(入東境後欣得時雨有禆田功又復繾念京畿)
(矣)驛報欣稱霑二寸雖非優亦利春耕(據留京王大臣等奏京城扵三)
(月初二戌刻起微雨溟濛時作時止至初三日寅刻勢漸綿密巳刻晴霽入土約二寸餘前據天津鹽政穆騰)
(額奏天津地方得雨三寸雖尚欠優霑而當此東作方興實扵農田有益)
賜食山東諸大小吏成什示意
將筐兼賜食無事酌觥紛(凡賜食非有外藩向不用酒)况值行春麗
聊酬執役勤幸逢綏屢慶(山東屢逢稔歲民安自吏治順實可慶幸也)不是
素餐羣既富當言教却思子厚文(嘗謂既富而後可以言敕此夫子之訓然)
(當今之時談何容易若不問其生計而亟亟扵教化不有如柳宗元種樹之喻非以愛之實以害之耶)
四賢祠詠事
四賢同異向曾論大約因分戶與門蹟慎固當防厥始
界眀所戒引其源應知皎皎非忘世可識星星致燎原
幸我國家無此事績熙亦足福黎元
人君扵用人之際孰不欲進君子而退小人惟不慎
其跡則且唘黨同伐異之習迨至門戶既分在真為
君子者亦不能不各尚氣習初非果扵忘世而小人
轉相附麗相傾軋既各逞其欲遂成不可嚮邇之勢
然亦因人君未慎其源有以導之耳漢唐宋眀鑒戒
昭然我朝百數十年紀綱整飭並無所謂孰為君子
而進之孰為小人而退之鄉閭之間讀書求仕並無
所謂結社講學務虚名而乏實濟者然亦何嘗無名
臣循吏以承宣布惠俾民受福且免清流之禍哉盖
其微不可不預防其患不可不時惕惟當常慎其跡
斯國家億萬斯年之福也向著君子小人論意正為
此甲辰過斯祠感四賢之事扵詩後識其大略兹因
成是什而復申其說如此
廣西巡撫孫永清奏雨水糧價詩以誌慰
廣省原分東與西東糧常是藉西齎(廣東為山海交錯之區人民繁庶又)
(有番舶來往本省所産之糧不敷食用每年恒藉廣西商販運至東省以資接濟)恒霑春澤市
平價(據孫永清奏桂林省城正月以来雨澤頻霑得以及時翻犁播種二麥已漸吐穗並據平樂等十一)
(府州属稟報雨水二麥亦俱與省城相仿現在市集糧價較上月稍减通省民猺安帖地方寧謐等語廣西既)
(可望豐收則廣東亦可資安阜覽奏為之慰念)兩處民安一慰齊
西安巡撫秦承恩覆奏涇清渭濁實據詩以誌事
一韻二首
近因詩中用邶風涇以渭濁事玩以字義自當作
涇水為渭水所濁解乃朱注則以為渭清涇濁心
疑其誤而泥其說者不免耳食因命秦承恩親履
二水由甘入陕之源究其實在情形兹據覆奏辨
析甚明果為涇清渭濁既詳著紀實文并附錄承
恩原摺因再成是什以誌攷古訂譌之意
撫臣親履勘二水別分眀(秦承恩奏稱涇水發源甘肅平涼縣笄頭山東流至長武)
(入陕西境又東至高陵入扵渭渭水發源甘肅渭源縣鳥鼠山東流至隴州入陕西境又東至高陵與涇會其)
(地即禹貢之渭汭也遵旨馳赴該地并泝流至長武隴州自甘入陕之源確加察視二水入境及合流處所實)
(在涇清渭濁繪圖具說覆奏)涇暫有時濁(又稱涇水係石子底四時常清惟春雪初消夏雨暴)
(漲之時各溪滙集冲激奔騰河流暫致渾濁十數日後水退泥澄清駛如故至秋冬更為澄澈渭水則係沙底)
(水挟沙行四時常濁從未見有清澈之日等語)渭恒無日清暫賓自非實(涇清也)
恒主合當名(渭濁也)格物致知要問朱可力行
絜矩扵為政益當衡鑑眀偽清乃誠濁袪濁始真清兩
可寧為實一成要正名那能不求解惟是勉躬行
行館
行館逶迤路弗遥微嫌修葺費羣僚省方設教惟增愧
食旰衣宵以此消每撫昔題如昨日便仍眀發忘(去聲)今
朝偶當閣本黃昏到秉燭依然自處(上聲)調
直隸總督梁肯堂奏報得雨詩以誌慰
途中遇雨同天津(二月廿八日駐平原行館得雨三寸與穆騰額所奏天津得雨分寸相同)
京裏霑膏合保定(昨京城奏報三月初二日戌刻起至次日巳刻止得雨二寸餘兹據梁肯)
(堂奏保定省城扵初二日戌刻起至初三日丑刻得雨三寸并稱雲隂廣布各属自必同霑俟杳明再奏雖先)
(後分寸微有不同看来近畿一帶自必普被甘膏也)前後分寸雖略殊總是
天恩利農政邇日南行麥益佳微嫌風燥塵岔競逮欲
得之恐失之行春衍慶那解怲何當盈尺霈優澤南北
興鋤惬萬姓
致本齋有會(中水行宫額名)
修已治人胥有本繹思應不外乎心二而一也在禮復
始以終之凛
帝臨叩
聖兹因来
闕里近居眀即至泉林行宫齋額重瞻牓猶故吾焉愧
益深
江西巡撫何裕城湖南廵撫浦霖各報得雨詩以
誌慰
接聞江右與湖南尺澤霑逾寸以三(據何裕城奏南昌省城扵正月十七)
(十八二十二二十三及二月初三初四初七初九等日連得雨澤極為優渥並據瑞州等府州属稟稱各得雨)
(五六次不等情形大概相同又據浦霖奏湖南省城扵正月下旬至二月中旬或&KR0584;雨連朝或間日一雨高下)
(原隰靡不普霑各府州属稟報雨水充足春花茂盛與省城大略相似披閱之餘深堪慰幸)都是民
資出米地更無榖賤害農談雖然築圃期猶遠應戒登
場望以貪曰慰曰虞心莫定欲求心定更難堪
至泉林八疊舊作韻
七疊兹来成八疊甲辰詩債又償眀熾然縦此分今昔
幻矣向来吟雨晴不礙景光成唘迪誰云泉石冺將迎
却慙八十翁老矣益切羣黎愛戴情
西瞻
闕里隔信宿為讀
穹碑先此来(每詣曲阜先期至泉林行宫前恭瞻皇祖御碑敬讀宫牆親覿之句如承)
(鴻訓)昭若至今
鴻訓示愴然非昔
鳳輿陪(丙申尚恭奉来追安輿至此以博歡豫兹憶能勿愴懷)忘情未可置
恝爾欲詠依然增慽哉書屋夜檠清不寐閱年七復照
徘徊
駐蹕泉林疊辛夘韻
辛夘至今十九年流隂一瞬宛如前是間憂樂紛多閱
不改泉林標静詮泗水真源恒魯地春雲欲出先(去聲)輕
烟是予唘沃心田處對景依然意躍然
九題泉林行宫八景
近聖居
闕里泉林隔一頓東西来去每從分(自東闕里至泉林為去自泉林至)
(程闕里為西来惟視路之便初無定則也)總為近
聖之居耳愧鮮躬行徒用勤
在川處
萬古川流傳
子在應扵不舍識其真識真寧繋尋章句照影慙稱八
十人
鏡瀾榭
扵政鏡應知治亂扵身鏡可正衣冠到斯不藉觀斯二
學詣如何試鏡看
横雲館
丁酉扵斯一紀閱甲辰憶復五年過(館築扵丙子歲每恭奉慈輿駐)
(此承增悲歡甲辰至斯迴憶前况已逾七載不勝即景兹来又閱五年光隂迅駛感慕何窮)横雲
館北承
歡處祇益增悲嘆奈何
九曲彴
屧步行頻左右移故看多致鏡光披心思直豈不勝曲
却是人情好作竒
柳烟坡
柳烟為白柳絲青無定色中有定形說與尋常問景者
詩情畫意此稱靈
古蔭堂
秦松漢柏適曾觀(岱嶽廟中有秦松漢柏甚蔥鬱)杞柳扵斯古蔭盤託
聖物無論貴賤水漚入海那知乾
紅雨亭
紅是杏之芳自好雨為花已謝應愁亭前欲問幾株者
扵此起心分别不
賦得老當益壯(得方字五言八韻庚戌會試題)
君子體乾學由来合自強著論伏波始申記絳州詳有
若宜益壯無何至老當已修内希聖政勖外宗王禮曰
三十盛易稱八月方須知玩愒害應以夕朝蘉惟是安
行要(予謂君子自彊不息盖有二義一曰自已一曰自然自已尚覺有私自然則無為矣此正與安而行)
(之相發眀今歲經筵御論曾揭此義)可期攸往臧(用易大過義大者過老也)願之復悲
爾曾昔鄙之章(向詠金剛四相内夀者相詩有幾多願老還悲老云此非愚愚竟誰之句)
陕西巡撫秦承恩奏報雨澤均霑詩以誌慰
孟仲均曾雨各属仲之中澣復霑膏(秦承恩奏西安等府州属稟報於正)
(月二十八九及二月初四五等日各先得密雪繼以透雨入土霑足兹省城復於二月十八子時起至夘時得)
(雨三寸附省各州縣稟報亦同並奏稱查看涇渭二河入陕之源所過西安鳳翔邠乾四府州属地方土膏滋)
(潤二麥豌豆長發至六七寸市糧充裕價平民情歡忭等語)被田報更三寸潤聞喜
惟殷一敬撡何幸秦民沐綏屢却兹齊地望重叨(上月末於)
(平原曾得雨三寸連日途中頗有塵坌若繼霈甘膏麥苗當益加芃茂今日雲隂甚密雨勢時作時止瞻瞪之)
(際不禁發勞矣)密雲佳&KR0584;時作止瞻企閒庭目盼勞
泉林行宫晚坐四疊壬午韻
午風雨後晚涼侵暮色蒼然来遠林消得書齋此閒坐
似勝畫境費忙尋幾番付以七言句未足酬乎萬古岑
擬罷重賡九疊韻十章可當(去聲)十全吟(向作疊韻詩至九次則已成十)
(全不復再疊繼有所作更拈他韻此題方四疊每次二首各用一韻是已有十章亦可依例不須再賡矣)
屈指倦勤賸六年即今猶未歇仔肩萬民衣食寸心裏
百吏賢愚兩目前那更閒情宵旰外問他佳賞石泉邊
修身勅政無二理總合戒之被物遷
謁
少昊陵
清陽嗣
太昊國號肇皇清(路史載少昊清陽氏父清黃帝之第五子胙土扵清是為清陽作大淵之)
(樂以諧神人和上下云云我大清國號適與相合受命丕基實佳兆此)来魯必親奠謁
陵起至誠金天象日月曲阜永丘塋和樂大淵奏無為
郅治成
謁
元聖祠
元聖隣
宣聖胥留曲阜祠後前原一揆俎豆祀千斯嘆弗夢而
見(孔子未識周公何從見諸夢寐向作詩嘗論及程朱註說之非盖孔子嘆不能行周公之道猶常人於難)
(行之事未逢之人率以為未曾夢見爾兹来拜謁有元聖祠景仰先哲自騐躬行深愧不能契合前聖真未)
(能夢見之嘆)事同仰以思瓣香申拜處祇愧作君師
六依
皇祖過闕里詩韻
里仁稱以闕萬古鬱皇堂自謂設生魯或應引入牆(予以)
(為如生弟孔子時必當在子之列)雖勤鑚仰篤惟抱愧慚長敷賴
素王化歸仁有越裳(上年安南阮光平歸順新受封號願稟正朔敢云德化足以徠遠然)
(非夙奉能至聖之敕亦焉致此)
駐蹕古泮池
斯池即古泮舊作曾詳審(向以新城舊城之說横扵中遂疑新城不宜有古泮池及)
(壬午重加考訂作古泮池證疑乃知今之新城實即古魯城也則泮池之為舊阯無疑)
行館向所駐六載閱苒荏容膝已為安役目斯嫌甚喬
木與蒼溪匪新實舊品眀當舉
精禋問夜那安寢
三月望日釋奠
先師禮成述事
為君要事祭為先
中祀躬親詣欲全(夙願歸政以前扵二年郊欲扵廟大祀歲必躬親而一内中)
(祀之例應遣官者亦躬行一次以盡為君之職)八度兹来八旬逮(自戊辰以来詣闕里釋)
(奠旬先師及今而八予亦夀躋八鴻貺優隆實為厚幸)奠芹昨過奠萁連(唘蹕前二)
(日正值春仲上丁已親詣祀文廟行禮兹至意闕里再舉釋奠之儀亦中必親祭一週之也)
生民未有道垂世宇宙以来德贊
天六歲一衷幸蕆禮宫牆臨別意拳然
詩禮堂
敦詩說禮
聖人教子與及門應共知何事陳亢退而喜得三問一
失同之
故井
移建新城原舊城(向以曲阜城扵眀正德間自縣東十里徙建扵此不應有孔子故宅及)
(壬午過此詳加攷證知舊城乃宋祥符中所移築而今之新城實即古之魯城也詳見古泮池證疑)搆韓
此日正符名信恒屈暫寧須惻萬古有孚汲用眀
題陋巷顔子祠
君子居之何陋有曲肱瓢飲樂無加崇祠千古享籩豆
史論怨
天實涉差
金絲堂
至聖萬年道法垂古堂何事說金絲蹟同怪力亂神矣
夫子由来不語之
大庭氏庫五疊李白詩韻
重臨曲阜地八旬鬢皤然而我猶故吾歲月過雲煙緬
想膺籙時三辰輝增天世遠宜事湮誰能歌管絃萬古
所弗移惟斯山與川
再題古泮池識意
是非古泮久曾詳(自壬午過此詳考知斯地實為古魯城泮池故址無疑矣)祭罷棲
遲眀發装易過流隂那辭過難償夙願幸能償(夙願年登八旬)
(當恭謁非岱嶽親祭鴻闕里文廟今幸償所願蕆禮言旋何莫昊乾佑所致惟益矢寅承日慎一日)
(耳)不言封禪惟瞻嶽設曰尊聞祇面牆歷覽麥疇真惬
意為(去聲)增望雨潤芃秧
陸師道倣王蒙山水
峻嶺矗雲外平橋接水濱瀠洄成遠勢結搆實超神試
問獨憑者何如相𣙜賓山川各供趣随領任其人
麥秀
前朝郊外麥苗蔚今日輿中麥秀觀應識時光弗相讓
為(去聲)希膏澤那能寬後生可畏喻學愧赤子如傷籌老
安踵接肩摩躪芃綠不關已不惜其殘(自曲阜旋蹕沿途麥苗已秀心)
(希甘雨再霑當益資穎實每日央道瞻迎老幼雲集不免蹂躪麥田呼令弗踐田彼盖以非已之田弗顧也既)
(佳民情復惜農苦何處不關為君難乎)
謁
孔林酹酒
一坏
天地境萬古帝王
師奠爵不禁淚得門那有其神蓍吉凶草直楷菀枯枝
模法同終古奚論賜植時
福建巡撫徐嗣曾奏雨水二麥情形詩以誌慰
南禾北麥昔年重(向来大江以南各省以秋禾為重至河南山東等北省則所重在麥二麥)
(既稔農民生計自饒故有一麥抵三秋之諺)禾北麥南近歲同(近年南省播種二麥亦多)
(與北省相等盖生齒日繁口食綦重小民不得不盡地力以多種植耳)却是南暄常早穫
較之北地速占豐大登場矣小將熟孟渥田哉仲繼蒙
(據徐嗣曾奏通省各府州属禀報自正月下旬二十三四五七九及二月十三四五七八九二十等日均得雨)
(十餘次不等到處優霑田間俱有積水農民栽插早稲甚為得益暘雨既時氣候較早大麥已有大半登場小)
(麥結實飽綻可期一律成熟市價有減無增民情恬豫等語)喜達佳音敬披閱手加
額謝惕由衷
濟寧行館八詠
書堂
行宫是處有書堂畺吏胥知悅縹緗却以適從釋奠至
增予慙矣面乎牆
雲樓
出樹高樓偶拾梯平原騁望魯和齊幸民昨歲歌綏屢
富矣教之且漫提
既富而教孰不知之然亦當因其時審其地有難一
概言者東省昨歲夏秋雖俱告豐惟積歉之後元氣
初復若喘者之甫定遽言教化未有不若柳宗元種
樹之喻愛之適以害之也
㯶亭
喬樹中間搆笠亭知他位置正相丁盡心民事亦如此
吾更何憂俗不寧
月臺
過望自當月上遲登臺圖得早觀之㣶徊際忽生别想
欲速人情孰免斯
藥欄
縛竹為欄曲而窈護根紅藥尚遲開因之悟得為觀理
見弗見中理妙該
花砌
閒花繞砌不論名弗取艷乎所取清土潤百昌發生鬯
最欣郊野利春耕
竹埭
鳳影龍文且漫詡風前月下正相便植中君子超羣品
亢父何妨學渭川
松坡
疊土為山作小坡種松亦自歷年多龍鱗寫出王維句
較以棲霞景不訛(攝山疊浪崖側有九株松此間松適亦九株景頗相似)
登太白樓三疊舊作韻
唐代酒樓齊地闉向誰從辨假和真可知率以名為實
漫議惟滋主作賓將謂七言弗重疊何期一晌又来巡
扵詩扵行(去聲)評量處合讓城南姓杜人
題南池少陵祠三疊舊作韻
蜀中别却浣花池城外駐兹暎水祠蘇擬韓言品可匹
(杜甫詩原本忠孝得性情之正蘇軾信其自許稷契韓愈稱其文章光燄萬丈二人皆可謂知言要其人品亦)
(俱可為甫之匹也)庾清鮑逸論難移一嘲(謂白)一譽(謂甫)知高下在
北(李之樓)在南(杜之祠)閱歲時我自助休為正務笑斯多事
又談詩
御製詩五集卷五十五
