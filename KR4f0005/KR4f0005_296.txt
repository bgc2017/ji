御製詩四集卷十七
古今體九十三首(甲午一)
甲午元旦
奮軋剛欣茒茂融元辰叶瑞沐鴻濛干維啓運四逢始
支以乘時六起中宵旰祇勤勵厥志幾康安止省予躬
久而敬是宣尼訓臨莅遑稱歲月崇
元旦試筆
咸池浴影曙光鋪元會共球萬國趨恭已求寧撫六合
單心圖易奉三無金猊馥郁祥煙裊仙木駢羅瑞色扶
恰值貴山來侍子(恰薩克汗阿卜賚遣其子阿第勒蘇爾統入侍即遣歸仍厚賜之)便
教九&KR0596;式鴻臚
寰宇增年髦與倪休嘉砰隠迓鴻禔萬幾雖曰歷歲久
一敬益惟勵日躋敢譬垂衣若辰北方廑籌筆在川西
佻正首祚陳初願二豎成禽願莫稽
題錢選歲朝圖
繪圖吉語叶開年雅以風流喻别傳婀娜&KR1431;紅報春麗
郁芬梅白颺風鮮瓷缾插處間(去聲)天竺石盎植來惟水
仙匹鼠探壺試五技却傾瓜種兆綿綿
詠和闐雲龍玉如意
富矣和闐玉相(去聲)材製器良由來號如意所重足延祥
抵鵲原非幻(回部皆省鵲和闐獨無土人見必扺之謂非歲豐人和之兆其地即崑山旁支璞玉)
(原不甚惜乃知梪寬所論非特假喻之詞向曾著說及此)為龍必有光新年徵瑞應
吾願稔農桑
元旦乾清宫家晏宗藩即席得句
琯運元辰啟環循綺甲臨本年干值午火尅兆惟金敢
以端凝久而忘敬畏心宗藩式嘉會綿瓞萬年深
盛茂焌歲朝歡讌圖即用其韻
茅檐歡讌畫中詩最後屠蘇酌滿巵僮子闢扉燃爆竹
春聲送喜到門時
正月二日重華宫侍
皇太后宴
開年日吉復時良明炳還同月德昌(月丙寅是日丙辰漢書明炳于丙)
西閫琱輿迎繹繹青宫
華衮侍煌煌椒蕃歲實扶屏麗梅放春花合殿香
聖夀益增心益慕
膝前虔祝共
天長
命緩徵川省過兵各州縣明年錢糧詩以誌事
緩徵去歲逮今年(川省自用兵以來雖停頓供億絲毫不以累民而輓送軍儲不能不稍資民力)
(已節次降旨將癸已甲午等年額賦分别蠲緩)佈澤新正無可蠲賦税預教寬
乙未(兹以小金川全境收復乘勝迅𠞰金川不無尚煩閭閻轉運之力因諭該督查明辦差州縣繁簡將)
(乙未年應徵錢糧酌量分數緩徵)兵戈速願洗金川王師討逆不得已
民莫思艱為(去聲)計全一體夷租並加惠(軍務經行之所番民有認納爽)
(賦銀米貢馬者亦一體緩徵)載咨方伯善勤宣
題楊大章花鳥
鳥意輕盈花態鮮真教院體奪黃筌渡杯何處米羅漢
(羅漢松)解珮惟應要水仙(水仙)雅稱檀心擎揭露(山&KR1431;)似聞磬
口吐馡煙(蠟梅)珊珠百八誰穿得(天竺)付與錦雞音演襌(錦雞)
命加賑陜西河南安徽江蘇等四省去歲被灾州
縣詩以誌事
幅員九㝢廓封提晹雨安能致適齊惟不惡(去聲)聞水旱
歉自然實告本章題昨年四省灾猶報新歲十行恩可
稽陜右朝(邑)商潦夏也(癸已秋收各省仍獲豐稔惟陜西河南安徽江蘇四省間)
(有偏灾雖不過一隅之徵然究傳歉收民情不免拮据自應特沛恩施其陕西之朝邑以河溢成灾商南以霪潦)
(致歉然其中較重者每縣亦不過十一二村堡耳)河南淅(川)内(鄉)沴秋兮(何煟奏淅川内)
(鄉二縣秋間被水今二麥雖已種齊而歉收之區仍不能不藉接濟)安徽逮十一還賸(安徽)
(上年春夏雨水過多其鳳陽泗州等八州縣及鳳陽等三衛麥禾俱被灾較重)江省惟旬衛
並徯(江蘇之被灾者惟安東海州淮安等八州縣衛不免待哺其沭陽鹽城止須酌借籽糧亦高晉等所)
(查奏也)皆以水鄉易澇及普頒恩旨免隅啼或蠲或貸略
殊格視重視輕有異畦(四省成灾之地除按分數照例蠲緩令仍視其被灾輕重分别)
(極次貧加賑一月或酌借牛具籽糧俾資贍給)咨爾長民推惻隠敷予愷澤遍
黔黎
再題和闐玉鏤九鵪鶉小屏
良工追琢製精球義自長沙策裏求三至叮嚀附五業
六端矩度示千秋九方久也未宜忽鵪喻安焉要在謀
詎此清防資悦目返躬敢不切先憂
題元人春雷報喜圖
火珠&KR1431;映雪瓊梅爆竹香燃戲幼孩乘震雷聲始東發
兆春喜信自西來
題孫覺春秋經解六韻
注䟽春秋充棟夥高郵作解費研磨學從安定居名第
書出臨川罷制科(周麟之䟦云初王荆公欲釋春秋以行於天下而莘老之傳已出一見而)
(有惎心自知不復能出其右遂詆聖經而廢之曰此&KR0856;爛朝報也不列於學官不用於貢舉者積有年其說雖)
(未必盡然而是書為當時所重亦可見矣)鑿傳鄙他相佩劔翼經嘉此
匪操戈諸公列國事悉具抑伯專王義不訛發奥依然
準平正折衷要是弗偏頗邵張珍弆今歸紀(此書於宋紹興間陽)
(羨邵輯任高郵時鏤版那齋槜李張顔又因其移書以周麟之䟦語附益卷末識而弆之今為翰林紀昀所蔵)
(僅有鈔本耳)汲古深心有足多
新正淑清院
問
安退輦向西墉春首風光已異冬祇以紫樓待華宴先
扵素屋賞幽供珠垂玉綴鳴飛澗柏翠松蒼護假峯淑
氣好從清處看底須紅綠太繁穠
素尚齋
曲徑稱步延樸齋足興遣素尚我所名山莊實數典(避暑)
(山莊中素尚齋也皇祖所題額)塞外彼致易苑中斯逢鮮趯臺金碧
輝勝朝遺蹟辨欲問錄春明二者孰為善
題千尺雪
疊詠今經歲幾旬一番興會一番新譬如春到人間世
詭石古松豈厭陳
平水冰凝掛水流戶樞不蠧義堪求體乾恰值春元始
敢作逍遥自逸謀
題韻古堂
西江古器列南臺(瀛臺又謂之南臺)有暇於斯每一来考羽量
宫遜未矣關雎麟趾緬悠哉春音正叶和而盎冰鑑猶
呈朗以皚禮樂周官因可溯其間揖讓那能陪
芸齋口號
芸齋依舊暖曦披步至翻因欲去遲不是無端耽玩景
略思昔日讀書時
同豫軒
步輦向南移雲軒據月陂扵焉斯小憩耐可引深思在
易雷出地循名象玩辭金川廑遠念𠞰逆正行師
鑑古堂
鑑不識妍媸妍媸由人照古不隠善惡善惡由人肖知
媸而謂妍是徒取譏誚知惡而謂善則益成顛倒(叶)鑑
鑑事猶微鑑古關綦要書堂一繹思瞿然勵自劭
登寳月樓
液池南岸向西巡中據瓊樓俯綺闉拾級便因登寳月
披窗恰正值韶春六街三市誠殷富育物對時在拊循
設更箕疇驗卿士顒哉籲俊佐經綸
題香扆殿
冰牀過太液香扆坐初春銅旭窗明暖芸編几净陳詎
惟資博物要必始脩身佔畢少年處誰為刮目人
綺思樓
文人清麗詞華表佛語戒深口過中非是操戈依教外
細惟彼義覺誠通
蘭室口號
幾缶幽芳傍坐端無須畹畮詡叢攅不難入室與俱化
懷矣善人遇却難
長春書屋
元既貫四德春應含四季羲經曰統天已示長春義書
屋此為號詎予師已意况值開韶月而適斯臨憩即境
一心會澄觀萬物備
豐澤園疊去歲韻
樸園
放勲剏菜圃稻塍兼敢不民為重而惟歲是占屢綏幸
如願(前歲名省普慶豐收昨歲秋成又俱在十分及九分以上)四鬴乃連覘保泰其
難矣慶同畏共添
敦叙殿有懷
顔楣曰敦叙開宴憶同堂世歲過電影(自丙寅賜宴後至今歲將及三十年矣)今朝仍
景光其間儘多故不覺引清傷更弗行斯典愁歌棠棣章
澄懷堂
殿後即書齋澄懷切緬懷
聖情寧有極
至訓實無涯圖史静為用軒忩樸以佳向陽階砌處輕
綠染芳荄
紫光閣曲宴外藩即席成什
層閣紫光太液濱外藩曲宴錫昌辰禮非元會朝儀肅
情洽聫茵燕語申需雅還同笳吹奏(是宴陞座行禮奏中和韶樂賜酒時)
(則奏茄吹番樂以外藩等所習知也)承筐别繼列觴陳(宴後例有賞内府大臣司其事)上
正三節宜行慶(是日正月三日)撫序垂衣倍敬寅
題李公麟山莊圖
龍眠居士寫龍眠三李風流宛目前(李公麟居舒之龍眠山有李公寅李沖元亦龍眠人)
(三人志同誼合相親如兄弟同年登進士第未老賦閒道遥扵山南山壮人稱為龍眠三李見卷後葉隆禮跋)小畜吉
占文德懿同人韻事畫圖傳定評况喜出宗伯(董其昌跋云宣和畫譜稱龍眠)
(山莊圖可以配朝川世所傳皆摹本今年遊白門一見此卷始知真龍與畫龍&KR1199;别且云伯時自畫俱用澄心堂紙足為此卷)
(定評矣)絶搆真堪匹輞川我獨白駒思雅什即今誰是樂林泉
詠芝屏八韻
故土辭山澤新屏厠几帷丹青難與繪雕琢未曾施相
則檀紫稱藉惟茅白宜質猶盈尺富歲以數千期舜代
卿雲蔭堯年寳露滋蟬聫三秀燦蟠錯萬花蕤底用祥
編表還嗤夀牒披塗中思曳尾或亦似靈龜
題毛晃禹貢指南六韻
微禹其魚功不刊𨗳川敷土下民安九州既奠爰分域四海會
同永宴瀾毛晃指南因有述文淵闕氏乃無端(宋史藝文志不載是書明)
(焦竑經籍志載禹貢指南一卷宋毛晃撰自為可據而朱彝尊經義考則云未見又云文淵閣書目有之不著撰人書目)
(成於楊士竒與焦竑為同時不應書存而佚其姓名豈未加深考耶)焦竑志籍傳名著朱子說
書取訓鑚千古根源率由溯諸家附會概祛謾獨於分野稱
星宿未識恢恢天道寬(史記天官書二十八舍主十二州注引星經如云角亢鄭之分野之類乃以二)
(十八宿主十二州分配無餘此外更當何属夫天無不覆星麗乎天亦當無不照今十二州皆中國之地豈中國之外不)
(在此昭昭之内乎且其間有地少而星多亦有地多而星少以天度地輿凖之亦不均如井鬼為雍州陜西甘肅皆是其)
(道里之廣已非兩舍所能該而今拓地遠至伊犁葉爾羌喀什噶爾較禹貢方隅幾倍蓰其地皆在甘肅以外將以雍州)
(兩星概之乎抑别有所分属乎此又理之難通者蓋分野之說本不足信而灾祥則更鄰於識緯皆非正道晃是編於山)
(水原委考證明當不泥諸儒附會之說故朱子書說蔡氏集傳多用之獨惜其引春秋元命苞謂某星散為某州流為某)
(州並載及占驗與分野說雖不同而意則相似猶不免於拘墟之見耳)
題木鏤山水畫
六法古来惟畫師今看刀筆疊生竒淺深不藉紙墨染
高下宛分松桕披僮子抱琴若有待幽人倚檻那無思
設如漢詔相提論返樸艱哉祇愧之
詠六經
易
三易夏殷周互殊伏義豈不先(去聲)唐虞有人斯有乾坤
理各藴心中會得無
書
二帝三皇治俱在克明無逸訓堪聽寄言萬世為君者
一部應當作本經
詩
六義從来貫古今流為廿四襍難尋無邪一語挈領要
研練徒勞費綺吟
春秋
黜霸尊王義正淳年餘四百事傳真三家作傳有公榖
何獨邱明稱素臣
禮
尚忠尚敬尚斯文禮出於周撰述紛繁則不當簡寧可
伯夷寅直訓尊聞
樂
命䕫教胄八音宣防過還因慮有偏後代許多讀書者
樂經何事獨無傳(六經之名見於經解樂與諸經並稱今樂記一篇惟附於禮記即司馬遷)
(作史記每言六經六藉而所著樂書闕而未備褚少孫仍取樂記以補之盖樂經之失傳久矣)
題吴道子天龍八部中四部圖二首
唐代珠林蹟不多(唐人畫神佛像流傳至今者極少秘殿珠林舊藏唐名人卷軸無多而真)
(蹟尤為難遘)半隣真耳半猶訛楞伽高足嘗先弆(盧楞伽為道子高弟珠林)
(向藏其無量夀佛畫軸及應真畫冊並係真蹟而所收道子栴檀神像及文殊像寳積賓伽羅像雖有曾經作贊者)
(似皆出於贗作此卷筆力古勁信為吴生神品今始得之名蹟遇合非偶固不在鑒賞之遲速耳)道子超
神此後羅論格名言聞趙郡(卷中蘇載跋云道子畫神妙自然使人喜愕世稱道子為)
(畫聖不如此不稱其名並言難易在工拙而工拙之中又有格焉畫雖工而格卑不害為庸品云云可為篤論)識
真為記有清河(明張丑著清河書畫舫載遊子此卷定為真蹟並為記其源委)杜惟詩聖
吴畫聖曾未留題理則那(杜甫吳生遠擅場乃謁玄元廟波及之詞未曾題此卷故云)
八部天龍祇四在(卷後王澍跋云八都已魚爛其三諦審之不然惟前二坐像後二立像當為正)
(神餘皆其眷屬耳張芸叟題記可據詳見識語中)安家割裂賴張傳(書畫舫載朱子跋謂卷出)
(長安安氏張芸叟題記云其兄弟析産分而為二此特其半云云張丑亦從其說是此卷僅存其四在北宋已然矣)
足驚旋復令生喜盡態因之故極妍坐立正神都赫奕趨
蹌眷屬總誠虔吉光漫惜惟片羽會見豐城或合全
齋宫疊去歲對雪詩韻
卓午同雲蔚以興滿期對雪昨年仍須臾散去原孤望
展轉看来未易徵也識春長期可待却緣澤歉悶先增
(去歲畿輔雖屢霑雪而近京一帶被澤不過一二寸)肅齋
穹宇將承祀事切
祈農倍惕兢
題元人三陽開泰圖
百羣各取一名義實詮陽童子荷箠坐楊朱譬語良平
安傳竹信佳麗發梅芳開泰曾拈說益懷乾惕長
詠和闐玉茶椀
中椀材贏中爵加用非盛酒用盛茶調神真是有餘潤
比德更稱無點瑕漢史快心異玉局明廷襄典類瑯琊
(奶茶亦酪類御殿賜茶例用之)和闐歲貢兹成例天寶龍光羾物華
甲午新正
祈榖前一日詣齋宫作
太和玉輦唘平明(乘大禮轎出宫至太和門前御玉輦啟行午門鳴鐘)鐘應午門
始發鯨西北諸蕃哈薩克排班跪送式儀程
石衢黃道直如弦市肆駢羅列兩邊百歲休和人樂利
皇都富麗故應然
瓣香九&KR0596;謁
皇乾(殿名)退即齋宫致潔虔積雪松根殊去歲(近覺望雪)顒祈
厚澤徧春田
祈榖禮成述事
咫尺
皇穹顧諟瞻元辰俶祀致精嚴
祈辛值酉留熟叶卜日為人來復占樂具金聲還玉振
腥陳一孰與三燖征番曲直惟
昭鑒奏凱顒希莫久淹
人日悦心殿
祈辛迴喜恰成人退以詢
安愛敬申依例兹辰徹宴樂(是日遇奏樂忌辰例不)無妨應即
事遊巡正希瓊島春隂好已覺瑶軒淑氣誾曰此悦心
那易悦西川捷報望來頻
題慶霄樓
瓊島層樓號慶霄開韶節亦近元宵銀花火樹從無賞
(上无節例於御園陳燈火宴外藩從末於此□賞)燕貼鶴旛近可招翰苑詞兼
規頌獻黻屏意切雨暘調憑觀萬戶誠殷富曰教惟
慙化尚遥
蟠青室
山廊沿緣下書室名蟠青石壁包屋内復可攀以登其
實均位置遂有高卑形徒因歲月陳便似天然成久假
而不歸子輿語義精
酣古堂詠古
堂中貯古書酣書因酣古酣古詎虛言殷□不遠夏(叶)
殷夏亦遥哉金元明近睹爾時萬歲山又曰瓊華島(叶)山
巔廣寒殿今已為窣堵擇勝或搆築即因其柱磯坐堂
翻書篇寧不惕然懼(叶)懼堂思良方方在無逸所
寫妙石室
曲折玲瓏穿石洞洞窮書屋得來宜不須抽秘重言妙
室以無言寫盡之
盤嵐精舍
穿洞至石室復盤石磴下磴盡仍為洞進步寧當罷窈
窕既多致支撑若巧架咫尺幻景光出洞乃精舍迎面
圍千嵐全氣忘百化點筆吟剏得祇因值清暇
題古遺堂
金元遺蹟逮前明攬結無端興感情介福延和(皆殿名)那
有實玉虹金露(皆亭名)祇餘名(見王紱北京八景圖識語)蒼山淡淡雲
將吐古樹蕭蕭葉未生小坐虚堂撫芸帙詩書義示不
重評
抱沖室
沖為深亦復為虚生白因知室此如設喻臨民及莅政
滿盈是戒足箴予
題道寧齋
屈折迥廊轉齋從屋裏通縹緗霏古馥忩牖烘(去聲)春融
益志玩周易名言憶召公初韶何以識梅蕊漸含紅
看畫廊口號
山廊高下步嶇嶔突兀喬柯葉未森今日展看是誰畫
李成一幅小寒林
漪瀾臺
溪堂俯液池漪瀾名以此元冰尚未酥鏡光平似砥便
有微風作安得縠紋起漫嫌艱副名害不思其理何寒
弗為暖何冰弗為水試看凝冱間有波在其裏
坐冰牀至鏡清齋因題句
行水惟舟行陸輿於冰二者總成虚嘉兹適用他難駕
亦曰乘時功可居遂至清齋在壺似仍憑鏡沼擘奩如
春屏春帖黏人日頌有規焉足啓予
焙茶塢
縵轉迴廊取勢斜兩間樸屋名焙茶非其時亦擎茶椀
中人例事勤周遮一盆古梅初放蕊復有勝屏裝綵綺
或云假究不若真笑指鑪甌奚異此
畫舫齋偶詠
冰沍舫艱用斯齋鎮斯舫浮實若浮虚豈必資波浪懸
鐙曾未燃綴勝乃偶向小坐不逾刻去亦弗迴望似兹
何藉兹自笑誠無狀
古柯庭
虚庭橚矗聳喬枝一例千林未葉時恰似江州禇與孟
不須物色望而知
奥曠室
於奥兼致曠所欣斯室兼假山蔵徑路真樹避楣檐境
與目為永情將景共恬無僧可擕至擕則論華嚴
重華宫茶宴廷臣及内廷翰林用四庫全書聫句
復得詩二首
四庫輯書煥東壁七言聫句聚西清台衡乙乙都抽思
檢校彬彬亦署名(四庫全書總裁既令概與吟宴并其總校之翰林三人亦令至重華宫入)
(宴和韻)曰榖恰欣逢任養(是日壬戍任養于壬更符八榖祥占)月干更適建
文明(正月建丙寅明炳于丙文明之象也)漫言嘉會斯和樂心在金川願
洗兵
瑯嬛秘籍歴增多從事讕言覺太過(瑯嬛記載張華嘗為建安從事遊於)
(洞宫遇一人於途問華曰君讀書幾外何華曰華之未讀者二十年内書蓋有之若二十年固已盡讀之矣)
(因共至一處大石中忽有門引入一室陳書滿架其人曰此歷代史也又一室曰萬國志也惟一室封識甚嚴)
(有二犬守之曰此玉京諸秘籍二犬龍也華歷觀諸室書皆漢以前事多所未聞者華欲賃住數十日其人曰)
(此瑯嬛福地豈可賃耶云云古今書籍即在人間者豈能讀遍華所言未免過誇不必石室秘蔵始足證其妄)
(也)史乘書倉屏忌諱(初下採訪遺書之旨應者寥寥意必督撫中疑有忌諱干礙字面預)
(存寧略毋濫之見以致觀望不前因復諭各省以既下詔訪求遺籍豈有尋摘瑕疵罪及收蔵家之理令各明)
(切曉諭釋其疑畏於是天下之書皆踴躍呈獻)稗官襍識概蒐羅要拈摛藻先
謄繕(御花園摛藻堂中本就大内所有書籍分四庫貯之曾有詩云芸萹貯萬卷牙籖分四部云云兹命)
(于敏中王際華於全書中擇其尤精者别為薈要與全書一體繕錄仍按四庫陳弆堂中)典數(上聲)開
元廣勘磨著作酬他業勤肄施行愧我政如何
彙輯四庫全書聫句(有序)
月建炳明車軌正同於斯世運承熙洽圖書宜盛
於今時申十行而蒐訪維勤勿使名山終秘備四
庫而網羅殆遍所欣積簡紛來雖成編尚待以歲
年繄聫句可徵其事實溯自丹綸既沛玉署初開
永樂大典猶存芟汰之而菁華斯擷羣玉珍函富
有點檢焉而寶氣常新矧岳牧皆因逹情以陳即
簪紳亦願抒誠為獻於是浩如煙海委若邱山匪
示所歸曷尋其緒詔翰林使分校漫辭矻矻窮年
掄大臣俾總司期在多多益辦疇堪夀世流傳先
付雕梨孰稱鈔胥採擇還資擘繭其或羲娥並摭
許略標中壘之題縱嗤曺鄶無譏亦附著華林之
錄焚膏典勘下逮諸曹給札分謄兼徵多士縹緗
部别儲東觀而廣集其全紙墨工同列北堂而并
薈其要苐是讎譏掃葉冀不愆三寫訛形並教櫝
識還珠庶無貽一癡讕語迺命發厥簏笥披彼華
腴入酉山俾盡拔其尤呈乙覽得遍觀其妙五七
字吟覘源本亦云尊所聞焉百千家流判淄澠惟
曰識其大者爾迺豐占綏屢典過
祈禋涓八榖之良辰展重華之曲宴堂廉情洽分藜聫
四七星躔館局題探授簡及二三儒席涵泳乎經
史子集詞貴得宗排斥夫月露風雲體毋涉靡尚
論千載以上仍此勑幾典學之深心嘉惠萬世而
遥初非好大誇多之創舉撫兹貞元迭啓際開甲
而象愈光昌詎惟音韻偶拈叶由庚而詠徒舞蹈
已哉
(御製)重熙累洽萬年清蒙業承庥戒滿盈爰以右文期鑑
古
欣兹嘉會集聫𢋫榖辰典洽初筵唘芸籍題拈大
雅鏗先布
十行羅閟笈(乾隆辛夘壬辰屢舒赫詔訪集天下遺書臣德)分標四庫
錫嘉名(輯書之始即以嘉名為請命以四庫全書名之)開元部庋徵輪輅(書分)
(經史子集四部始于唐開元時)永樂編儲
命校衡(翰林院貯有永樂大典中多世不經見之書司特命内廷大學士等為總裁掄選翰林分)
(校擇以備金匱石室之儲)流襍緇黃嚴别擇(臣于敏中)塗淆黑白慎
縱横(原書純駁混淆道經釋典悉行闌入特命㮣從芟削)韻從鈲裂紛轇
轕(原書依洪武正韻編排遂致部次淆亂)函俾鱗排準式程(永樂大典每十)
(冊為一函訃一千一百餘函翰林三十人勻𣲖分閱按日程功)咸受節焉
示之鵠(擇其中書之完善者先彙目進呈擇取披覽示以去取權衡焉)(臣程幾餘景伊)
渙乘萃者掇其菁(諸書之散見各韻者並本為條採彙編俾復成完)輶軒
啟櫝遴珠獻(各省大吏蒐集所属遺書彙送京師)
輦轂懷鉛效藿傾(都下蔵書之家及四方仕官于朝者咸以書獻人思甄錄為幸)什襲
盡歸羣玉府(臣福隆安)
(御製)紛綸如合五侯鯖建封寧鮮東海客植杖應來太乙
精星看璇霄煥奎壁
地當冰署敞蓬瀛(就翰林院署設局編纂)局咨長貳綱都綜
廳判東西力衆擎(校勘永樂大典者於原心亭列席校勘遺書者於寳善亭列席)
簡逮宿郎尤間拔(部曹及國子官属亦有選預纂脩遺書者臣王際華)徵
惟髦士彙進征(在籍進士舉人徵預分校者五人)傳餐共飫庖廚
給(分核各員辨給特命内府司官飲膳)促坐無虞寒暑攖(並於盛夏籲冰)
(隆冬給炭)長短景勤珍晷漏(臣蔡新)上中品具析瑉珵(各書)
(中是非不軌於正者特命俱詳加甄别)梨雕琅簡綿留琰(繕錄各種書籍)
(内有關學術經濟者咸付剞劂用廣流傳扵世)松染瑶箋賁列誠(几書佳者)
(悉為繕錄彙列四庫)刊目附緣祧爼豆(次則標存名目附别於書末臣英廉)
吹毛苛訝覆瓿甖鉤元要使裘端挈(每書撮舉大旨詳於簡端)
絀詭毋令莠害耕(凡書之不經及偽託者概從擯斥)美嫓集狐純
以麗(臣觀保)
(御製)文規全豹蔚乎弸蔵頒大内
四朝貯秘選名山二酉英綈几還親乙夜勘
縹囊取次甲籖呈(凡應刊應鈔者次第呈請睿裁)界絲給札趨
丹掖削穎工鈔課辟黌(書篇仿永樂大典式印界紅闌選舉貢監生字畫端楷者就武英殿書局分領繕寫)
廣殿亞籖連
御苑(臣張若溎)
仙莊充棟接
陪京(全書告成時避暑山莊)(盛大内貯圓明園京各一部)特甄鴻寳臚
摛藻妙識虹光藴采瓊(於全書内擇其精醇先為薈要繕貯摛藻堂)番直石
渠天祿近(即以薈武英殿纂修翰林分校要臣曹秀先)叨掄槐市藥
階并(選𣲖中書助教等官司全書覆校分校事)磔波未遣魯魚溷斷爛
仍釐羽蠧更(舊時刊本間有訛缺並為訂正補完)或合或分詳且審
(每分校二員設覆校一員重加磨勘俾稽覈益為精審臣倪承寬)孰功孰過别還
精(校對各員就其校書疎密分記功過)印參活字麻沙替(應行刊刻之書甚多)
(仿宋人活字板法刻成单字排印用力少而成功速流傳更易)斲用堅材篋衍盛
(書函每以漿氣致蠧易以木匣用垂永久)撰志浩幾江海滙(臣梁國治)
(御製)立言炳若日星晶尼山刪定開宗旨炎代蒐求多註
評經貫史兮逮子集
利而貞也本元亨(四庫分編猶四德之分列自然相合缺一不可)
折衷鑒禀
神毫正
弁詠褒逾華衮榮(永樂大典内所纂出之書及諸臣所進遺編有關世教者皆蒙親灑)
(宸翰題詩簡端日積日富)竅鑿□□滋亹亹(右乾坤鑿度臣莊存與)義超軌革
總生生(右易祓周易總義)箕疇範叙譏捫籥(右宋仁宗洪範政鍳)禹
甸躔差量步紘(右毛晃禹貢指南)缺待補遺供掇拾(右傳寅禹)
(貢說斷臣奉寬)詳遵返約斥譻&KR1585;(右陳經尚書詳觧)邦衡合誦
祛疑卓(右蕭楚春秋辨疑)介甫虚慚索解閎(右孫覺春秋經解)譜
謾區田誇井井(右夏休周禮井田譜臣袁守侗)談惟畫紙泥硜
硜(古而御製詩註謂夏休此書泥不通於今徒為紙上空談)研摩隘黜拘文
陋同異齗芟聚訟争會溯龍圖演天一(臣謝墉)
(御製)誰傳麟筆記春正降(去聲)王三代已艱企得統千秋未
易明大義略存新輯覽
長編遠軼宋治平(司馬光資治通鑑成於宋治平中)繫年起例欽
申闡保宇思艱凛締營(繫統欽定評鑑闌要於紀年立法垂戒至為正大)燕
幕偷安羞越絶(右南宋都城紀勝錄臣李友棠)鴻溝劃險笑吴
傖(右李舜臣江東十鑑)失謀應咎開門揖(右慶元黨禁)曲譽徒矜
半壁撑(右宋中興聖政草及兩朝綱目備要)小邑支吾孱伏弩(右陳規守)
(城錄臣汪廷璵)良辰接伴詡張棚(右倪思重明節館伴語錄)吕刑禁弛
邦中典(右至正條格)郢說愚牽運五行(右大金德運圖說)識正
閏嘉習鑿齒(魏非正統之說發於習鑿齒本傳具載其論臣汪永錫)騁
浮夸薄左邱盲汰嫌稗乘箕揚粃(小說家誣誕最多悉從節取)
搜備蘭臺璞出瑛司馬世官沿自漢(臣錢大昕)
(御製)鬻熊著述肇於荆申韓祇以刑名失莊老惟因荒誕
輕自一家言難盡棄
兼三才術信堪鳴鶡冠援道師和友(右鶡冠子)臯座含
醇弟遜兄(右李心傳道命錄)郪縣綴譚騰舌創(右趙蕤長短經臣)
(毛輝祖)婺州裒帙
服膺誠(右唐仲友帝王經世圖譜)燕丹名殆妄庸托(大典内燕丹子三篇蒙指)
(出後人凑集不必鈔存)陶令心何羣輔縈(輔錄上以聖賢羣必非陶潛所)
(著駁正諭令)稷下辨須持綆汲(臣胡高望)虞初幻只望洋
驚擅場餘事岐雕虎跋浪雄篇賞掣鯨藝圃等身
森疊珏(謂諸家别集臣董誥)選樓裁體聚芳蘅(謂總集)見攣
窺管卑之甚(穆修集魏武廟記所見甚卑諭令毋庸刊刻)學躡尋條
後矣瞠杼柚各成機上段(臣李汪度)
(御製)陶鎔不廢鐡中錚漢文晉賦誠高蹈唐律宋詞遞下
聲濂洛關閩能繼絶
王楊盧駱狎齊盟繕陳槴箧論年裕價第琮璜積
萬贏亘古憲章遵
典誥(諭旨諸五朝寳訓錄編次御纂羣經書並令恭永垂)(道法硃批臣)
(童鳳三)
經天制作首咸莖(皇聖祖製詩文世宗御製文集上御各集並恭錄以)
(冠集部)遭時幸預窺青簡荷
竉羣欣振紫纓(總纂臣紀昀蒙郎中恩由編修即陞侍讀臣陸錫熊由改擢侍讀尤為)
(格異數其餘諸臣逾邀恩者甚衆)
内府
賚均霑省闥(臣昀等暨總校臣陸費墀三員年節並拜思賞與内廷翰林同臣紀昀)
左廂班許簉公卿(並内兼命聫句入二十八人之與重華宫茶宴)授
觚彌愧依重席抱槧恒思暎短檠管蕊露醲蘭葉
展(臣陸錫熊)墨馨風㬉菜花迎(是日雨水)裝儲列昈宜分彩
(經史子集以者赤白黑四色分别裝潢)
吟繼鐫華遞奏&KR0008;(上年以重刻淳化閣帖頒賜羣臣聯句)博極待看收
插架(臣陸費墀)
(御製)好(去聲)同詎肯奪貽籯(内外獻到書籍皆鈐以翰林院印俟書局告竣仍給還其家並)
(酌予題詠以旌勤學俾世守珍蔵益增藝林佳話)宋編明典異深意(相傳宋太宗踐位後)
(恐世人譏其慙德因集海内能文者編緝太平廣記太平御覽文苑英華三大書欲以疲其力而箝其口而永)
(樂亦以得位不正因集文人為大典以彌草野私議然千秋公論自在豈區區智術所能掩覆若今所輯四庫)
(全書惟在蒐羅遺佚以廣流傳為萬世書林津逮用意固不同耳)學海書淵遊六情逢
會略嫌遲歲月(凡舉大事必有時節因緣朕即位三十餘年始思及四庫全書之輯嫌為時略)
(遲矣)就將惟亹願觀成
題董邦逹摹古人物冊
卧雪
大雪干人實不宜弊廬偃卧自怡夷立朝侃侃遌權勢
浩氣飬從耐冷時
看竹
竟造溪邊看綠筠此君端合結嘉賓興來且住興盡返
却喜不逢家主人
觀瀑
偏幡雪瀑兩巖間擕客欣觀一日閒試問圖中人姓氏
遊應康樂石門山
聽松
盤陁偃坐聽颼飀落落長松六月秋佳話似嫌人說慣
别開生面不須樓
觴月
七字高懷今古人舉觴邀月問諄諄如何獨倚喬松坐
未向邊傍置賈淳
品泉
甲乙惟憑輕重權竈鑪置側便烹煎笑伊揚子稱第一
未識玉泉第一泉(晉陸羽品泉以廬山谷簾為第一惠山為苐二而劉伯芻則以揚子江水)
(為第一嘗製銀斗較之京師玉泉斗重一兩揚子金山泉較重三釐惠山泉較重四釐則谷簾亦大㮣可知此)
(蓋南人享帚之論未嘗品及玉泉因定玉泉為天下苐一泉詳見記中)
拜石
正笏垂紳儼若朝身雖拘束意逍遥介如非此醉道士
未易顛翁輕折腰
洗桐
愛潔本因性耽懶缾澆桐乳命僮胥涉園見此猗猗者
(倪瓚獅子林今為黃氏涉園南巡曾三至其地)静影猶懷三沐餘
詠陶器獸環壺
河畔陶成甓器存用當抔飲佐汙尊有虞繭缶此佳友
炎漢獸壺其遠孫色澤由来華所斥質渾惟是古相敦宋
窰明冶逓增麗埏埴可知斯本源
題陳經尚書詳解六韻
帝王行事具心中(櫽括經發題語)挈要一言迥鮮同數(上聲)彼
專通難僂指得兹詳解足治(平聲)躬卷成五十能探奥書
秘半千未發蒙(經南宋淳熙間進士逮今五百餘年矣)大典闕收誠惜漏
休陽復購可稱功(休陽汪森于康熙乙卯年泛舟濮川見人鬻舊籍於市盡數購歸中有抄)
(白本乃尚書詳解也繙檢合五十卷遂錄而蔵之詳見汪森跋語)新興教化為根本(龍溪)
(縣志經為新興令改德清專以教化為首務)古壁精微與擴充詩義雲烟誰
過眼(森跋云經著述更有毛詩講義是森所蔵亦無此種或竟散佚無存或復有收輯之者皆未可知也)
珍斯片羽願研窮
詠和闐玉雲龍甕六韻
巨質和闐貢良材作甕堪雲容垂碧落龍德出深潭從
類竒文覩應聲精賾探僧繇畫超絶韓愈說包含那有
堯年露非無園客蠶遐球如近賦屢獲以為慙
題南宋兩朝綱目備要二首一韻
侂胄家奴扺罪宜禁軍何致似興師(書載收侂胄時命殿前司中軍統制)
(夏震選兵三百防護别選兵二百守其府門夫侂胄雖竊權實臣分耳有罪執而誅之不遇擒治家奴其事甚)
(易何致多煩禁旅儼如敵國乎)深謀爾日出彌遠月落還如星替之(除侂)
(胄之議建於史彌遠迨彌遠柄政其擅權用事專任僉壬奸惡幾與侂胄無異何不鑒其覆轍耶)
孟浪挑金固匪宜幸和可忘詰戎師西山豈啻工章句
一疏興衰實繫之(真德秀論和議大略云為國者當示人以難犯之意不可示人以易窺之)
(形况彼之待我者方驕我之恃和者大重恐盟好既成志氣愈惰宴安鴆毒之禍作彼乘我不備以長其謀將)
(無以應願以通和講好為權宜以修德行仁為實務蒐討軍實申儆邊防如是而國勢不張外虞不弭者未之)
(有也德秀此疏於安危盛衰之故實能切中豈徒講學工文已哉)
題木刻三益屏
益者嘗聞友有三品掄植類孰稱堪松貞竹節梅傳信
鍼古葉疎花帶馣何必石泉資點綴相於雪月適清酣
是誰刀寫為合相不朽屏中一指參
題惲夀平山水畫冊
高染横巒低護涇香盈春宇雪盈庭恰如鄧尉山頭望
遥剩洞庭兩點青
右萬横香雪即用其韻
我實年年秋駐避暑莊山莊有山亦有水固知四時無
不佳而其最佳為秋耳千林絢綵高復低倒影湖中黃
間紫極望祇見銀浪翻遥岸繡幀刺誰指心知其妙未
能圖遠岫秋林今見此先得我心之同然彼何人哉南
田子
右秋林遠岫
别傳益友弗朝陽湖石庭軒月色凉看去精神真似董
借來臨仿乃因王(夀平自識云董文敏有圖為婁東王氏所蔵余曾僣臨此幀即得其意)
癡僮未解烹茶鼎瘦鶴孤鳴立石牀試問主人乍何往
獨教芸簡照清光
右三梧月色
初看疑是米(芾)細玩悟摹高(彦敬)變幻煙雲狀神竒筆墨
操溟濛村屋辨突兀夏山韜津逮大姚法(見夀平自識語)不羈
意自豪
右夏山煙雨
下榻白雲樓伊何石谷子(二語用夀平織語)賢主會佳賓良夜
清無比萬里水涵空一輪月如水同是箇中人未宜孤
負此寫景聊因王賦色原由已(夀平識云石谷作此景金戲為賦色以誌一時)
(興趣)合璧成雙絶超塵鮮並美獨弄舟者誰仍欲其心洗
右萬里清光
側岸柳眠高下淺灘石露兩三莫謂斷橋難渡攀枝踏
步猶堪
右斷橋卧柳
豈因近得益州書倚杖人渾逸少如(用王羲之卭竹杖事)秋水長
天不計里望中飛興過猶餘
右溪山曳杖即用其韻
渭川淇澳然疑幽人小立依遲子猷無過愛耳淵明乃
可似之勁節幾曾腰折清風常得身披最意雲棲寺路
劚筍其下春時
右清風勁節
科頭箕踞背崚嶒天際潮來一攬憑怒鼓神竒無目駭
淨湔厓略有波興能識妙者此石谷(是幀有王翬題語)弗藉言
哉彼枚乘
右觀潮圖
法撫王家畫景傳柳氏詩寒江漁不餌此事每相疑(南方)
(水雖不凍網魚或可垂釣必待魚食餌北方過霜降節魚即不食餌如何可釣豈南方魚異北方魚乎)
右溪山漁雪
御製詩四集卷十七
