御製詩四集卷二十三
古今體一百三十首(甲午七)
雨(五月廿二日)
税駕猶晴熱酷暘蒸雲過午亟凝望遂施晚雨緜八刻
真到山莊第一祥掣電興雷紛霅霅極妍盡態勢洋洋
土墀積水不計寸渥矣仍懷京報償
題曲洧舊聞四首
留金弗紀金間事曲洧依然紀舊聞二帝播遷雖自取
禍緣新法變更紛
建隆端拱政堪徵紹聖宣和百事興設使子孫守祖制
何愁萬世不繩承
汴都掌故頗傳真說部非同耳食倫何事臨安安半壁冰
天雪窖忘(去聲)君親
清濁渭涇本自殊操戈同室若為乎因翻汝瑮獨蔵本
略恨爾時程與蘇
溥仁寺瞻禮
興州最古寺每到禮應親策馬河橋度垂鞭農務詢即
看優澤霈實勝小霑頻(熱河一帶近每霑三四寸之陣雨然不似此番十分透足也)
屏息法雲地溥仁真溥仁
河灘
河灘地可耕或農或為圃矮者韭與菘高者禾及黍一
雨總迴蘇菁蔥滿志覩亦有麥堆埸顆粒非甚飽(叶)地
寒種已遲半收青黃補盈虛理有恒艱致綏豐普或云
時宜晴礱麵入倉庾所望實奢哉我亦略同汝
石城
高下石城將廿里(山莊石城周迴計十七里半)曾無七十里延長文
王臺沼猶民力鳩築山莊發帑償
力役之征古所不廢惟本朝則無其事凡河工城郭
郊廟宫殿偶有修飾工作皆動正帑雇夫匠至於園亭
並不用正帑率以内府餘帑給價或貪官汙吏罰其
出貲助值山莊石城即康熙年間令噶里脩築者即
事紀實亦
家法萬年所宜守也
山水
驟雨必致發山水挾石衝沙當者毁山莊谿壑視為常
雨過剷除無事矣溝澮其涸可立待孟子之言深物理
聲聞過情君子恥虚譽頌聖寧止彼偶然對亦瞿然耳
題冷謙竹溪琴友圖
叢篁深處兩仙翁佺羨精神黃綺風横膝焦桐不須撫
琅玕清響正相同
題桄榔木盂
竹節類行鞭木根剖曲卷盛盂辭粤土置几緬
堯年尚質内含藻藴文外謝妍葛燈如比似撫已祇慙
然
聞京師得雨誌慰
喜近於驕慰近欽欽哉切切永銘心此而渥&KR0584;幸逄昨
彼亦霑霖報到今(廿二日熱河得雨深透今留京辦事王大臣及順天府奏至京城亦於是)
(日自未至酉密雨霑透晩田得以及時翻種為之欣慰)謝雨祠官
方澤啓(禮部以二十日雨已三寸餘尚在恭代方澤七日之内例應報祭因遣裕親王行禮)望
秋農父大田臨百憂都以消
嘉貺一意惟應盼捷音(前此以盼雨盼捷兩事交縈於懷今甘&KR1204;優渥已惬所願惟專)
(望阿桂捷音耳)
遊獅子園有作
布達拉西獅子峯(普陀宗乘之廟在獅子園東是日瞻禮路便一遊番語布達拉華言切音)
(謂普陀譯之則靈鷲也)舊園遊憩一從容青山萬古標靈鷲碧水
當年起
躍龍聞禮聞詩
恩昔緬曰乾曰惕已今恭那辭雙鬢星星點祇看鱗蒼
階下松
樂山書院
書院依然在樂山題柍桭
放勲親賜額尼父昔詮仁雨後峯姿濯風前林態皴偶
憑堪體騐欲去且逡巡
草房
瓦房依舊草房名楣梠樸淳筆研清新構御園斯數典
(今熙春園抱樸草堂之旁亦構草房盖取法於此)承
先示儉總關情
妙高堂
妙高所以妙高處更誰同萬景無遁象太虛有不空(不空)
(之空出梵典)身將心共適機與物皆融奮迅蹲獅子如聞善
吼雄
松柏室
東溝書室更清竒棧道溪橋歷訪之栢翠松青鎮如是
翹瞻
霄漢引清悲
護雲莊
夏山能出雲雲出山還護莊在萬山中護雲此其故容
容幻高低靄靄紛布濩膏澤既已霑繼霑豈辭屢分明
點筆處迴望失歸路
題宜照齋
迴馬遵﨑棧便途入石城巖齋恒此憩芸座恰怡情隔
歲如昨日宜暘值放晴那能待夕照得句便教行
却炎榭口號
避暑莊中榭却炎片時徙倚爽而恬雖然轉語應宜念
美善由來忌並兼
屬霄樓
山樓雖不高而名曰屬霄其故可得言以據山嶕嶢星
斗俯堪數(上聲)雲霞近相招榱題稱數(去聲)尺得志弗為豪
寸木置岑樓孟語仍解嘲
就松室有會
松無就室理室有就松道老幹那可移新宇原易造及
至室對松相得益彰好我聞賢比松賢實君之寳賢豈
自來就君善求為要(叶)所以白駒篇風人示懷抱
夜雨(五月廿四日)
傍晚四山雲復生入夕蕭蕭雨隨作是誠霖矣恰其時
浸潤悠揚非搏躍不雷不電亟饜飫或疾或徐真灑落
了知優澤渥田疇無慮衝波壊谿壑簷聲斷續眠醒聽
徹夜清懷自斟酌弗憂少亦弗憂多豈不農人同此樂
然餘遠念繾軍營彼處宜暘定何若
晴六韻
夜雨既已渥朝晴良復宜雲收天宇淨風落曉凉披棧
路濕非濘筍輿行以遲何妨十步憩真覺六情怡畫意
隨方攬詩詞著處摛山田牆外見蔚綠晃而滋
題說文篆韻譜
徐鍇說文兄鉉序依然朱氏曝書蔵(卷前有朱彛尊印記盖曾為曝書亭)
(所蔵)制文遵古見誠卓作隸趨今辨以詳許慎特嘉研六
篆賈魴何事變三倉成編割裂異大典(此書以韻相次音訓簡明便於)
(檢閱實為小學津梁非若永樂大典之依韻採輯將各書割裂散見者比)因字區分述舊章
惟是微傳資訓詁信堪小學示津梁即看繡谷勤收弆
(繡谷乃吳玉墀家蔵書處)意在尊聞實所臧
詠痕都斯坦白玉杯六韻
瑩比截肪薄疑鏤翼質輕且美五銖機若仙成制
巧而精十合規由神運磨水既泯兹圭角貯冰自
徹彼中邊徠遠足珍詠懷非寶
稷翼出竒質良工心運靈作杯成照世映斗見明星(禮含)
(文嘉曰玉石得宜則太白常明)耳葉翻而拱身花勻且停磨礱泯楞角
攅簇鎖瓏玲在手疑無物定睛知有形自應生穆瀣那
可酌湘&KR0812;
題唐棣山水即用其韻
高樓對坐正談深亦弗勤劬說惜陰却愛開窗聊縱目
一庭翠影落遥岑
出麗正門恭迎
皇太后至避暑山莊喜而成什
歲歲蘭衢迓
鳳鑾十朝翹企一朝寬
高年養
志奉遊豫衷愫顒
躬祝適安近駐緩行斯莅止明山秀水總承
歡諄諄
慈諭期恒例(每承欽奉慈諭以年年如是為例之外實無可言也)祇有欽遵無
别端
詠和闐玉如意
白玉和闐富産良春秋包匭羾天閶豈無竊食生魚似
頗有遺珍盈尺長錯石器成仍或貢譏關網漏正何妨
(和闐産玉回人採充歲貢其碎小者聽與商民市易稍大之璞則例禁本嚴其地雖有卡倫稽查不能禁其透)
(漏也前因臣工所進白玉如意每有盈尺以上者知係新玉大材致自西域然商賈牟利遠致原以贍内地玉)
(工而既琢成器仍以上貢則固可無庸深究耳)不為圭璧為如意薄古慙今好
(去聲)吉祥
穉松
穉松種庭前不覺隨年長縱無拏空枝自具凌雲想山
中有喬柯少計以十丈阿誰為我植宜此付他賞况我
託懷别良材要作養
砌石
砌石作巖磴近齋便屧步崇山峻嶺間那盡開平路
圖易每好新畏難率失故人情因可騐天理胡不悟
誰能袪有為與爾言太素
河南巡撫何煟奏報得雨詩以誌事
豫疆本以麥為秋麥熟宜暘晴弗憂(何煟奏五月初旬民間刈來正需晒)
(晾並不望雨直至麥地佈種晚秋既畢漸有盼霖之意)礱磨已完夏收定黍禾原
藉霈恩流霑三五寸亦稱渥逮十數州可謂優(又據奏五月十)
(六七日於洛陽鞏縣間連遇縣雨入土三寸祥符等縣稟報亦同而河南所屬則報是日得雨三四五寸不等)
(實為及時甘&KR1204;云云山左盼雨允切齊豫連疆未識曾得同沾渥&KR1204;否耳)未識齊郊同被否
一因為慰一因愁
雨六韻(五月廿六日)
既雨雨實易四山雲屢生聚斯霏陣霔散亦放時晴明
晦渾無定密疎特有情柳隄絲帶重荷沼葉珠擎立候
溟濛過行披颯沓迎齊東似兹否(前聞山東缺雨較畿輔尤甚因屢詢撫臣)
(徐績戒其勿事諱餙近日速據奏報通省得雨情形分寸均不及此處霑足仍切厪念耳)遥望為心
縈
山行
山行意無約率與適為期憩必尋嘉蔭入常遵曲逵新
晴日弗烈過雨氣猶滋水漲鷗呼侣坡平鹿引鹿觸觀
皆合畫理緒亦成詩萬物長養候吾惟體對時
觀荷有作
來從御園時池荷方吐蕊既至到山莊荷花滿塞水北
乃早於南殊難窮此理或亟迎人看則不可知耳然此
數日間彼亦全開矣是則南北同其同氣候使(余年十一二時)
(八月至塞上鹿已鳴每值雨雪衣裘又二十年幸木蘭則鹿哨較遲雪亦不常有又二十年駐山莊哨鹿須待)
(九月此盖氣候自南而北暖以漸遷或人煙日盛所致向作氣候詩嘗及之)葉嶼花臺間香
遠益清美因憶濓溪言何處無君子
直隸總督周元理奏報得雨詩以誌慰
廿四日霖此渥霑畿南霑否念遥占忽披遠驛封章遞
知幸同朝霶霈僉(周元理奏省城於五月廿四日自辰至未得雨四寸又自酉至亥復得雨)
(五寸極為深透近省州縣同日均霑且油雲遍布雨勢緜密所被必廣各属可普望霑足為之欣慰)潤涸
蘇枯
天澤厚翻耕補種地工兼心誠慰矣仍誠懼易曰害盈
而福謙
題永恬居
太古此山中永恬居一所居則實永恬
奎章額簷梠緬企
揮毫時
雲日空翹覩是意安能恬悽然立延佇
素尚齋
齋更居之巔迴廊攀以上愈高斯愈豁聳目欣蕭朗鳴
禽語殷勤友鹿來三兩山花雨後開山蝶大於掌物具
天然趣夫誰勞意想素固匪因緣尚亦豈勉強今日適
清閒棧蹊向西往
創得齋六韻
肩輿入山逕喜靜不言長曲彴泉鳴隱深林風度凉便
因排石戶聊與憩松堂碧宇流雲活青楓過雨香今來
實剏得昔去合相忘却笑餘結習閒中摘句忙
枕碧樓口號
山樓風喜北窗凉一碧林瀛萬頃茫我自宵衣孜矻者
那能高枕夢義皇
過東嶺至栴檀林
創得齋已居山腰東嶺非遥望中在趁爽肩輿便可登
事半固知功有倍鯉脊卓立陰陽分陽暄那似陰凉塏
過嶺清風滿襟袖林近栴檀所以乃調御應真儼同堂
無去來今此誰待
天籟書屋
書軒據迴巘萬景座前披蘇軾詩中畫王維畫裏詩收
來豈卷冊賞處合希夷早識非衆竅何須問子綦
澹軒口號
一泓天半即天池人力天工兩借之(山腰雖有微泉得雨則水益壯不然)
(亦借㪺水添之)今日憑臨經雨後澹然恰喜鏡光披
松雲樓
雲與松為友松將雲作衣高樓恰相值據座似來依響
愛披風颯潤疑作雨㵟我非弘景逸祇仰
五絃揮
超然宇
地據衆峯巔泬寥空宇懸一心會倪筦萬象泯蹄筌衹
有虛為合却無塵可捐青雲表遊目得句亦超然
水月菴
盤磴下崇椒岞崿更幾曲就平得小菴弗莊嚴尚樸白
衣坐大士如月水中浴言一猶不可何况以二目解者
曰千江真成狗尾續
山心精舍
水月菴傍精舍山心自我名之彼水固為假彼斯山豈
是真斯昨去今來偶爾花香鳥語不移足識安心竞矣
會麽慧可大師
含粹齋
愈下愈就平書齋得於此對戶亦有山繞階亦有水斯
誠兩美兼可弗片時止楣額
昔年留純粹而精矣安得息萬緣居此窮易理
玉琴軒
引水愛其清取名喜以譬無須蔡桐斲却訝陶絃置泠泠
幾曲間朗朗五音備因思復古(戴)句淺言具深義聆聲
既清越睇色復純粹操縵素未學不可無斯致
寧靜齋
魯論幼曾讀弗忘山水樂芸齋山水間清泠帶蒨峭不
息性寧深恒峙體靜奥適合武侯言原從吾所好設更
譬致遠捷望金川報
千尺雪
夏令非冬節奚來滕六乎落崖珠點噴赴壑玉花鋪揣
色清無比侔聲靜以輸田盤暮春對(盤山千尺雪較此各有所長今歲三)
(月初駐彼曾一再題諫)於此定何殊
陣雨(五月廿八日)
邇來每作雨雨實弗致多濯枝復潤葉旋即放晴和今
晚山雲重陣雨落霶𩃱前墀立積水接上銀竹羅固知
涸可待却慮漲潮河夏漲亦其常虞滯軍報過進勦正
斯時捷音日延睋
晴
陣雨誠繼潤晚晴良復好雲捲東南淨天露西北皛夕
陽在高樹葉底明皎皎巖風頓增凉率欲易衣襖塞景
幻寒暄不齊齊之道籌農略云慰高下澤霑飽雖然敢
即安西成時尚早
題鄒一桂花朵冊
或纔半放或全開瓣瓣英英點翠苔漫訝扶疎失枝葉
藉乎枝葉豈真梅
右梅
紅英幾片貼波光綠藻相依色兩當畫裏分明有詩意
果然水面具文章
右桃
丁丁幾朵結星星紫白寧須别色形壓鬢翠為㔩葉稱(去聲)
故枝弗戀放新馨
右紫丁香
素華漫憶昔叢分筆底鉛間遞細芬會得色香真淨處
不關鼻觀不聞聞
右木香
縛木無勞作架棚施松亦復笑牽縈紫英落落無拘束
送得春光九十盈
右藤花
畮畹何須屢致猜試看紉佩孰宜哉不為長葉為散朵
畫擬詩人有别裁
右蘭
似雀形容是也非翩翩那憶舊根依却疑決起靛花圃
藍染通身礙翅飛
右藍雀
軟紅淡白鬭芳姿花譜無端新出竒真是插來成鳳鈿
那須寄去較蛛絲(李郢詩好與擅郎寄花朵莫教淸曉羡蛛絲)
右鳳仙花
淮南豈必小山叢自寫小山妙鮮同(一桂號小山)疑是三天
竺寺裏中含桂子落秋風
右桂
詠土爾扈特汗渥巴錫所進匙叉匕首(叉刺物以食非取魚)
(具及笄屬也)
畏吾都護換迴京(按元世祖至元十七年置畏吾都護畏吾即今衛拉特又名厄魯特土爾)
(扈特乃四衛拉特之一都護之官今雖不設然新疆惟伊犂烏魯木齊巴里坤等處置有將軍提督等官管轄)
(軍民其新歸順之土爾扈特及各回部率遣六臣侍衛等輪班鎮撫之雖曰欽差即都護之遺意也)渥巴
(去聲)錫汗親送行(渥巴錫遊牧在哈爾沙爾阿思哈以三等侍衛護視之兹阿思哈受代來京渥)
(巴錫親送其行並以匙义匕首各一具裝函懇其代為請安恭進物雖微嘉彼誠也)籲以請安忱
悃達先之微物兩三呈有捄堪佐漆几用無垢都教皮
匣盛豈是大官偏少此成詩緣識遠人誠
六月朔日紀事
昨晚霖霑曉霽兮爽風落宇曙光䨑良時敬以掖
慈輦朔旦因之
禮拓提(即招提也見增輝記)
大德躬應五福備
高年塔復九層躋(永佑寺内舍利塔高九層后每至必登其巔今年)(聖皇太夀八)
(旬有三躋陟如常實萬年福夀之徵益深額慶)一層祇祝增十歲
聖夀當同窣堵齊
題哨鹿玉韘
哨鹿年來久棄之玉工舊稿效前為挽弓馬上能無爾
持銃林中那有斯顧示衆人仍劼武迴看昔日祇贏詩
至慙力矣中(去聲)惟巧喻語子輿猶可思
陳祼松齋講學圖
芸編束閣草堂深木几茶甌相酌斟借問蕭然對談者
可當忘却濟時心
詠木根筆筒
無用成有用誰云此朽資泥沙剔以淨毫管植斯宜為
學悟根柢遣文袪蔓枝裘鍾漫相擬一筆遜臨池
山東巡撫徐績奏報得雨詩以誌慰
所慮山東被澤無平明閱奏慰生吾深霑五寸涸壤透
望惬三農枯稼蘇(徐績奏五月廿三日省城甘霖大沛入土五寸四野渥霑不特秋苗勃發)
(即麥楂地亦得及時耩種山東省共一百十二州縣衛所統計近日得雨者已有一百四處惟八州縣未據報)
(到)通省惟餘八州縣及時相較小差殊(京城及保定省城均扵廿四日)
(得雨深透畿輔同日渥霑山東扵甘三已沐膏澤較京師差早一日)更欣收麥地滋潤翻
種晚田忙穡夫
河東河道總督姚立德奏報漕河得雨情形詩以
誌慰
漕運惟資河水送旱乾水淺奈其何微湖已恐泉源弱
一雨那如天澤多(姚立德奏前因天氣久晴河水稍減引全放微山湖口新舊兩閘桃穵出水)
(渠並知會江南河臣截水濟運兼酌用水車屏引湖水灌注以期無誤漕務兹五月廿二日濟寧一帶得雨六)
(寸餘汶河亦已長水七寸儌湖亦長水寸餘乘此水勢加增正宜如期催儧覽奏為之攸慰)三進船
行喜陸續(二進糧船已扵廿一日全入山東境今河水增長三進船可銜尾速進亦姚立德所奏也)
千斯倉到不蹉跎民田官庾權輕重下計奚湏濟衛河
(先是何煟以衛河水弱不能濟運議請按例扵四月初旬起將高平閘堵閔洩洹河以濟衛至五月望後仍令)
(唘版以溉田其續籌百泉丹河啓閉之法亦同昨因豫省雨勢不甚充足念民田望澤必殷若因濟運閔閘恐)
(減下之水扵衛河不能有益轉致田水無可仰資實為非計因傳諭開閘俾得暢為挹注以濟民田)
題曹秀先所輯山莊正雅集即以為序
憶年十二始來斯
聖祖恩深最受
知豈意旨堂肩仔已恒勤養
志色難思惟兹夕愓朝乾勵却匪風吟月弄為裒輯事
成慙正雅那更表語頌浮規
文徵眀深樹茅堂即用其韻
巒一曲還溪一灣葺茅堂正構其間幽人自是出塵想
那慮移文有北山
題唐闕史
知不足齋奚不足(鮑士恭家蔵書處名知不足齋)渴扵書籍是賢乎長
編大部都庋閣小說卮言亦入廚闕史两萹傳摭拾(是書)
(分上下两卷)晚唐遺蹟見規模彦休自號参寥子参得寥天
一也無
題紫檀三友屏風
近多雕刻山水景為屏者此獨以金銀錯寫圖殊
覺樸雅故題以句
金銀錯始商家鼎合寫屏風三友圖設問扵何得粉本
赤松早已示形模
右松
右招恰喜有筠篁節節虛心个个凉徙倚却教生别會
循名真弗愧清防
右竹
漢家詔已戒雕文錯寫金銀意出羣伯仲竹風松月下
只疑撲鼻送幽芬
右梅
紅葉
萬樹菁蔥蔚綠雲其中紅葉見一兩九夏何來九秋景
塞山變幻非意想人固有之物豈無所以速成戒闕黨
山西巡撫巴延三奏報得雨
畿輔晉郊接犬牙望霖彼此略争差(晉省與直隸接壤直隸四月下旬五)
(月初旬頗有亢陽之意而晉省則據巴延三奏四月十九二十廿二及五月初五六八等日得雨數次雖未透)
(足然不如直隸之渴望也)優膏逢報先一日(直隸省城及各属圴扵五月廿四日始得渥&KR0584;)
(晉省則廿三日已報優霑連緜兩晝夜遠近深透較直隸又早一日也)多榖收堪祝滿車
運斗(春秋說題辭十五日一犬雨以斗運也)黍田都渥柢翻犁麥隴重(去聲)
耕楂欣知北省均霑澤慰以為慙敬益加
西峪
山莊到十日西峪始來尋峯態昨非昨溪聲今自今行
惟期意適憩必選林隂富矣供詩料摛詞仍酌斟
碧峯寺
翠滴嶤峯螺黛紋招提門對與平分無僧日日閒貝帙
祇有鐘聲報曉聞(寺不設僧惟園吏司漉掃每晨鳴鐘而已)
味甘書屋
向汲山泉飲而甘書屋味甘名以此竹鑪茗椀設妥帖
試而烹斯偶一耳偶一之故室三間露臺十家産愧矣
雖然乃更有進焉味甘敢忘味苦彼
叢碧樓
高枝低葉總一碧萬頃都呈目前在山閣設若擬樓船
是謂泛乎大青海何来幾點紅扵中恰似星沈李句乃
(李商隠句星沈碧海當窗見)
有真意軒
過雨山蹊濕弗塵又非作濘宛堪循到來忽已成隔歲
會得居然值此辰雲縱晦眀寧是幻軒無刻畫祇惟淳
欲知真意應何託時不忍忘曰愛民
空翠書樓
重閣八窗空四鄰曡巘通落來翠無盡望去景難窮豈
是吟從事而將寄義公底因艱著句心與境俱融
對畫亭
壁上圓窗納景開夏山如滴眄崔嵬今朝訝合許渾句
風滿樓知雨欲來
題秀起堂
西峪最深且最高騁懷因迥得扵韜故知蓄極發必勝
亦戒欣斯傲以豪一宇平臨白寥泬千林俯捲碧波濤
古來手筆多難數惜彼拈吟未此遭
振藻樓口號
憑攬書樓又一時遠峯近壑總呈竒祇應默坐休輕詠
以静存之意會之
經畬書屋
書軒擇向建到亦坐移時無暇峯圖攬有閒芸簡披鹵
耕彼當戒絜矩我應知貧士經畬者酬豐責在誰
静含太古山房
鬱紆下崇阪山房蔵窔奥幽峽落風寒密林蔽日曜六
情扵焉静一塵所弗到不因小年来安識太古妙欲擬
斯久坐還恐誤政要
不遮山樓
勝處起樓非背山開窗終日對孱顔不遮扵此猶容易
欲悉人情實則艱
雨六韻(六月初四日)
間常論夏令五雨不為多倏見雲峯簇便聞雷鼓羅立
時飛急&KR1204;存地疊微波遊鹿罷遵䠪濕禽嬾出窠既霑
那計寸旋霽信稱和點滴餘樾蔭莫從林下過
新月
細扵眉已闊扵鈎隠隠寒光碧宇流屈指還當三五日
塞湖載月作清遊
閱隄
閭閻日以滋未免多占地山水况無定漲来卒難致
是宜先預防庶可保無事一勞永逸艱惟補偏救弊去
年槩已示今歲工方備乘間榮馬看亦曰堅牢致斯之
未能信益勵安民思
閱稼
十日未出行禾黍如助長揠苗鄙宋人
天恩真浩蕩高下綠芃雲改觀頓殊曩帶露潤瀼瀼承
曦眀晃晃時復霏嘉&KR0584;既雨旋晴朗似此月餘間西成
堪冀穰雖然豈敢必敬以平心想
午熱
夏以暑為德熱亦何可無三日不作雨炎熇頓爾殊念
惟長養候日暄實宜夫况兹避暑莊朝夕颯爽鋪雖熱
凉可乘無為愁鬱枯蒸雲羃遠山將雨其然乎
驟雨(六月初六日)
肩輿聊趁樹隂行一片雲生挾飛雨弗雷弗電落空絲
豎灑横排暗天宇喜得溪亭數武間坐以避霖小延佇
僕人所惜惟衣帽而我所欣在禾黍須臾捲去不留餘
林下風來凉爾許
河東河道總督姚立德奏報運河水長重運通行
詩以誌慰
農田官漕兩縈念一雨欣增尺水深(今歲春夏雨少渡黃以後河水淺澀)
(而山東所蓄湖水亦不能灌注及遠漕船輓運稍艱正以為念兹姚立德奏山東河南沿河各州縣均扵五月)
(廿二三四等日得雨四五六寸至深透不等廿八至三十日濟寧&KR0584;雨涝沱日以繼夜汶河長水二尺餘泗河)
(及彭口大泛口各山河俱長水一尺以上分流入運水勢充裕漕船並得銜尾北上)借潤豈
湏為遏糴(姚立德又言閘河衛河至淺處亦有水六七八尺無事起剥并不湏借潤鄰疆前以豫省)
(田功極湏灌溉曾諭何煟扵洹河丹河諸水皆留以灌田不必洩以濟運今漕渠水足更無藉豫河之挹注矣)
剥沈兼更免浮斟運丁穡父胥生慶旰食宵衣倍勵欽
不有先憂那有慰慰因憂有益慙心
題書苑菁華
好惡為君宜慎哉蒐書種種挈籯来不能無彼(謂好悪)因
有此用識心存欲政推運筆諸家備傳法臚萹廿卷允
稱才(是書為宋陳思撰凡二十卷採摭秦漢以逮唐人運筆結字之法兼及法帖古刻而以諸家詩文論)
(及書法者附之)臨池那盡帝王事獨愛公權一語該
王蒙山水
飛閣臨流翼若飛遥源雲外辨依稀高人可望不可即
神契寥天静者機
題痕都斯坦玉荷葉洗
色如截肪薄如紙西崑玉人巧無比那知士禮設東榮
萬里流沙亦有此噐同其製略弗同荷葉為形柄曲委
讀阿里卜(回書名讀其書者必始扵此)通漢書寓義依然是承水
初伏(六月八日)
一日復一日北至臨三庚上伏值斯辰午熱信有徵熱
即蒸為雨所幸雨而晴山莊稱避暑過雨凉爽生對時
思育物未秋祝西成那采六色芝虛傳八葉蓂遥遥金
川師佇望馳紅旌
錢選蜀葵貍奴圖
紫萼紅葩相間開薰風流麗襯莓苔雪奴昂首垂涎望
可有滕王蛺蝶来
詠官窰三登壺
中(去聲)矩還微橢形標中稔呈志希可能遂手舉不期輕
再化曾子擬(用莊子事)六飛王判縈(陳甚送王府判詩恩承閩國縈三釡心切灤都)
(望六飛)籌遺九年食敢懈寸心誠
聞京師奏報得雨
此間時雨亦時晴未識迤南用繾情閣本三朝必一至
雨稱一律洽三庚(初八日閣章至留京辦事王大臣奏初四傍晚得雷雨一陣初五自卯至)
(辰勢更滂沛旋即開霽時屆初伏天氣較炎隔數月即得&KR0584;雨田禾既饒渥潤而雨後快晴長發倍為蔚茂)
秋前預卜堪遥定麥後翻耕總怒生曰若斯言漫輕出
福謙
天道所虧盈
塞湖泛月
山莊五月到過望季夏今宵值上弦未滿光欣鋪欲滿
將圓輪似勝扵圓却看雲霧都歸嶺耐可空明一放船
疑彼素娥如有謂莫孤時節好因緣
猶有浮雲来往行似扵素魄妬還生因而一晌悟至理
合是諸凡忌太眀塞宇空時懸鏡半溪風爽裏送舟輕
何湏小部梨園奏恰喜林中聽鹿鳴
恭奉
聖母命題松鶴齋敬成長句
齋名松鶴
起居奉嘉蔭清音美景全步處可辭繖與盖聽来都勝
管和絃夏炎叶
凊食履泰秋冷宜
温宴息便咨爾胎仙赤松子同承
慈豫萬斯年
雨(六月初九日)
一夜雲聚散凌晨霖雨濛勢長疎密間(去聲)鋪廣近遥同
炎却昨来暑爽生林下風晚晴尤恰當斜日遠山紅
登四面雲山亭子
亭子尚未登時炎幾暇少兹逢雨後爽弗濘緣山道肩
輿數息至萬葉夕陽皎天衣一縷無虛言造雲表玉鏡
已掛空却匪遲(去聲)之早心凝形亦釋扵何覓懷抱去歲
與今朝一例漏聲杳
晚晴落照
東嶺攀登暫覺暄爽迎陟降頓除煩横巒高自鯉脊度
西日明同鴉背翻爓爓林光風摇(去聲)霽徐徐峯影靄消
昏流隂不住原常住昨歲依然此景存
載月八首
月宇
未滿冰匡碧宇懸下舂有意讓流妍不須遲(去聲)待錘峯
上(每扵遏望月遲上時登霞標臺以待錘峯月吐)便可乘凉早泛船
月峯
底識望前真妙趣羣峯都入照無遺小遊仙處觀壺嶠
玉筍森森碧海基
月樹
不辨松蒼與柏翠俶池一例互交撐廣寒世界忽疑窄
放出桂枝輪外生
月荷
夕陽紅綠一湖明入夕花蔵祗業晶(荷花見日而放見月而合出梵典試)
(之果然)却是清香收不住因風馥郁送舟輕
月鹿
弗遠避還弗伏藏下來日夕似牛羊馴坡(馴鹿坡為山景莊後三十六)
(之一)命侣殊牝牡(鹿惟八九月其北随牡行餘月則牝牡各為羣而不相襍)希革新看
澤月光
月螢
腐草中生無翼飛舫邊熠燿故相依蜎蟲弗識蒙莊語
月下為光那論微
月湖
金波萬疊細鱗鋪審睇中還有夜珠太古已來此野水
豈知今作影娥湖
月隄
岸楊遥看行行近上下綠波相暎浮遊興由來戒一往
傍隄青雀(舫名)恰宜收
題含青齋
今朝風日甚清遒北谷乘閒試一遊欲闢巖關已滿志
及憑芸牖更宜眸峯姿聳濯黛螺滴葉態低鋪碧海浮
輸與虚齋生白者真佳斯亦弗相謀
松霞室
循廊上有室對戶外多松歲以千年計時宜九夏逢態
疑霞與蔚神是露為濃漫誚青奪赤童原箇老容
挹秀書屋
書屋芸編次第開山光相暎秀相陪從來六藝多芳潤
取裁(去聲)由人自挹哉
玉岑精舍
仄徑更向西谿壑益夐幽一步一換形幻景呈轉眸颯
沓落巖風九夏疑三秋窈深既因窮精舍見舉頭玉岑
對面張天機滿志投弗藉錦繡開全露精神道歴年詩
在壁一一覽以周興會殊今昔語句袪雕鎪惟是託性
情詎寧暢豫遊
貯雲簷
邇來晴雨稱時若不計流雲與貯雲偶步山齋喜名副
寫簷常自蔚氤氲
湧玉亭
跨溪為小亭溪流却匪常四山過雨後亦頗俯滄浪否
則石澗乾名存實乃亡今來晴三日漏卮成無當仰觀
湧玉額祇疑韞匵蔵
碧静堂
築堂倚㠍嶪開牖眄偨池太古碧無盡日長静此時鶴
林言則合栗里住斯宜距躍彼應樂達聰我異為
淨練溪樓
石磵如溪落峭岏跨而為室作樓觀何當無事箇中坐
淨曳練光雨裏看
再題和闐玉雲龍小盂
白為玉骨赤為皮雲宛蓊濛龍宛飛不是眼看匠人琢
誰能血浸辨希微
夜雨(六月十四日)
快晴經五日緜雨到三更不作雷霆勢雅宜霡霂并連
塍明想潤隔戶暗聞聲惬意稱時若甄心勵捧盈
晴
傍曉雲容散逮辰日色晶雨收猶潤重風度覺凉輕荷
瀉珠光閃槲翻玉影明籌農心略慰祗剰繾軍情
詠定窰娃娃枕
荷葉荷花緊貼身崢嶸頭角嶷精神夢羲皇者將誰待
開眼看他熟寐人
夜遊山月歌
遊湖必以船黃頭盪漿實逸耳遊山則以馬紫騮控轡
微勞矣人情喜逸而惡勞我意乃覺殊乎彼逸斯忘善
勞斯思文伯母言具至理銀蟾光照無私偏豈㨂擇乎
湖與山湖之漭沆止一水山之嶊崣多崇巒崇巒掩映
互吞吐隨步換形人各為覩急不可捉緩已失景特異
其平挹金波慢摇櫓過望夕月升遲往例登臺以待兹
待兹而升益親切遂與共載玉鞍窮幽竒出山湖岸艤
蘭舸下馬依然泛瀛坐北人馬及南人船一夕兩兼無
不可
御製詩四集卷二十三
