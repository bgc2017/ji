御製詩四集卷八十七
古今體九十六首(壬寅三)
敬題紀
恩堂
紀
恩堂記紀壬寅(見記中語)今歲壬寅六十春日邁月征忽週
甲
天高地厚慕
深仁敬惟無沗勵以永設曰有成愧益真
呼至牀前賜拊眷念兹能不淚流頻
納翠軒口號
軒稱納翠翠猶遲林樹依然突兀枝朅爾循名似孤負
尋思弗久亦其時
暢襟樓
此處非背山即境因起樓樓高可騁目萬景供吟眸吟
景襟隨暢然暢豈易不歲美與民安始可略解愁而吾
聞之古曰先天下憂
韻松齋
謖謖容容清籟翻嫌他金石響猶繁繄予事異陶弘景
却亦何妨此意存
披襟樓
藝祖洞開門甚協布公理是樓曰披襟蓋亦寓其旨襟
懷本廓然披露無隠爾願與天下共而况在朝士舜猶
慮後言吾敢不懼此設曰受清風藐乎其小矣
戲題鶴來軒
名曰胎仙豈實胎誤因禹錫笑淵材不籠無事放之去
傍砌有時招亦來刷羽依然棲古柏鳴隂戞爾覷春梅
孤山處士前年約許汝翩投御苑陪
活畫舫
近水長房以舫稱篷窗開處稱吟憑偶然假藉名活畫
活畫方斯恐未能
清曠樓
清實濁之醫曠乃塞之對濁則其智塞祇以私横内内
外互相資心境堪神會是樓曰清曠清矣曠仍快一舉
而兩得克己要為最
翼翠亭
小亭翼若藉林扶春穉油然葉尚無旋視檐前駒影過
了知罨翠祇須臾
閱報
昨吟不懌詩報閱五百里始懼旋少慰引河稱順耳(昨廿)
(二日阿桂等奏報開放引河已掣溜三四分金門水力亦减東西兩壩各剩一門埽日内乘機捲進即可掛纜)
(堵合等語覽奏甚為繾念因賦不懌詩誌事並寄諭阿桂等知之)兹復接奏章五百如
前此情識非佳音果報隄裂圮(日内正盼六百里合龍喜信兹廿六日早復聞)
(阿桂等有五百里馳奏恐非佳音及披閱奏章據穉于廿一日東壩中間裂縫旋即陡蟄塌去三十餘丈隨埽)
(落水弁兵間有冲失淹斃請交部議處等語朕以變屬意外事不可止惟盡人力以聽天祐耳)敢猶
詡至誠不善先知矣此非諸臣過自是君德否相勖莫
志頹前功弗可墮(叶所此次壩工蟄塌實屬意外阿桂等請議處加思寬免其落水弁兵)
(明降諭旨分别恤賞並諭阿桂等通盤籌酌應否改築壩工俾得吸溜歸槽務于春汛前趕辦完竣盡力慎重)
(為之以期必成且勖以從前所辦金川軍務已志定竟有成也)終當固金隄昏墊救民
痏
詠定瓷娃娃枕
荷花荷葉貼腰馣跪股曲肱睡正酣作枕却供他人寐
前三三即後三三
題蕭雲從山水長卷
四庫呈覽離騷圖始識雲從其人也羣稱國初善畫人
二王(翬祁原)惲(夀平)黃(鼎)伯仲者二王惲黃手蹟多石渠所
藏屢吟把蕭則石渠無一藏侍臣因獻其所寫(蕭雲從蕪湖人)
(國初時工畫山水昨四庫館進其所著離騷圖檢石渠所蔵向無雲從蹟侍郎曹文埴因進所蔵山水長卷筆)
(墨高簡潔净頗合古法)堪備寶笈之遺闕事屬文房敦儒雅展觀
長卷四丈餘觀之不厭意弗捨崇山複嶺繞迴谿古寺
煙村接書社士農工賈莫不具飛潛動植乃咸若運以
神而法以古麗弗傷豔富如寡快哉名下果無虚圖末
識語嘉誠瀉德夀曾賞晞古圖(蕭雲從自識云河陽李晞古年近八十多喜作)
(長圖大障至為高宗所眷愛爰題其卷曰李唐可比唐李思訓余草野中人無緣献納雖衰老猶不肯多讓古)
(人於是極力經營勉為此卷蔵之以俟知我其言頗見誠懇今百餘年後卷入石渠竞符其願豈非翰墨有緣)
(耶)自憐作此終田野(二句櫽括雲從自識語)豈知一百餘年後果
入石渠珍弗假是老人願竟天從剪燭長歌題筆灑
西直門外作
行慶御園節事過光陰半月迅無何
春祈仲講舉次第茅舍煙村歷&KR2535;迱脈起土膏雪增潤
塵清石陌景含和倚虹堂故傳餐處觸目前題意愴多
承光殿
承光匪自今建置溯遼金古樹籟宜聽新春景重尋輕
陰生島側(是殿北對白塔即古瓊華島)宿雪積牆陰怵爾懷殷鑒無
遑悅志吟
古籟堂
輕翻謖謖復泠泠白雪培根枝蔚青一晌憑窗聽古籟
憬思曾亦古人聽
題春耦齋
弄田豐澤園之北園裏齋原樸素成節憶陶潛春以及
事非桀溺耦而耕宴游詎止聊娛目稼穡應知最繫情
漢詔由來猶近古效其給種每施行(漢文帝嘗有因春議振貸詔今則於)
(青黃不接時借民牛具種糧俾資貧民耕作凡遇稍歉之地歲以為常)
聽鴻樓口號
春音忽爾數聲聞恰似鍾書戲海羣近視大而遠視小
大鴻小鴈若為分
齋居襍言
吉戊當仲朔寅齋猶孟春帝京景物繁爆竹仍時聞御
園半月間慶節已厭紛圖此適清謐書史聊堪親然而
一日樂安可禁萬民復思蒙正言近遠殊有分(宋太宗嘗燈夕)
(設宴蒙正侍上語及五代凋敝不謂復致此繁㦯蒙正對京師士庶走集故繁盛如此臣嘗見都城外不數里)
(饑寒死者甚衆願陛下視近以及遠蒼生之幸也其言頗切中事理)况今正塞河瓠子衝
决頻(此次貴龍岡北岸壩工已將合龍復有蟄塌之事實出意外現據阿桂等奏請于上水南首膠泥灘)
(結實處所作邊埽自南釘椿生纜向北進占庶多一層根繋又加一倍周防計日論功清明前後可以堵合等)
(語惟諭令慎重勉為以邀天祐神助耳)塞固已下策下策屢遘屯嗟哉
齊豫方吾民胡不辰
詠葫蘆筆筒
作器必歸
聖葫蘆器古無可知
心造化即此示猷謨地寶何曾愛天然宛就模裘鍾看
巧製毛穎得安區佈景圖猶活臨池帖可摹蘭亭同逸
少(去聲)愧我少(上聲)工夫
按張照跋蘆膜帖有曾見
皇祖於蘆膜上臨蘭亭語膜字於義無取蓋模字之誤
康熙年間有葫蘆器皆以木模夾持成形今司囿者
亦倣為之然大不如舊時者矣
題張宗蒼畫雲棲寺卷
偶逢粘壁宗蒼畫更見由敦書有詩原是雲棲所舊作
可當禪偈以觀之神來腕運者何在泉韻峯容故若斯
裝卷石渠庋佳蹟珍其人往自為嗤
詠官窑缾
當年邵局號為官輕用民間禁有干今作市鄽私貨物
慨然鑒古發清歎
題舊端石瓜瓞硯
硯作瓜形刻瓜瓞瓜田半畆更精鐫不知作者意何寓
却我重書雅至緜(近重書詩經全部至瓜瓞篇適檢是硯因題句)
二月朔日
社稷壇禮成述事
祈春逢上日物土兆農祥舉趾期惟始申衷年籲康雖
霑三白渥(昨冬近京屢次得雪優渥各省亦普徧霑足多有奏報盈尺及七八寸者)仍冀早
霖滂國以民為本食天敢不蘉
仲春經筵有述
講筵重啟仲之春書義經言細繹循知者樂而仁者夀
在知人復在安民(是日進講論語知者樂仁者夀書經在知人在安民之句)崇文詎
祗詮其語實力猶應行以身高閣雖云落成久書成四庫
慶斯真(文淵閣落成已久而四庫全書第一部昨歲冬始得告成今排列架上古今美富畢聚于此實)
(為慶幸云)
經筵畢文淵閣賜宴以四庫全書第一部告成庋
閣内用幸翰林院例得近體四律首章即疊去
歲詩韻
長律昨春示程督(昨年經筵四庫全書第一部米竣故有咨爾校讐總羣輩可宜淹過浹旬)
(期之句以示程督兹第一部書已于昨冬告蕆而第二三四庫全書亦俱繕就萬冊以上此後照鈔較易成書)
(矣)迅成膏晷竟前移書多二酉夲難竟歲始浹旬原弗
遲庫四羣欣瞻有蕆奉三我自凛無私繁於永樂醇於
典(接明永樂大典一萬一千九十五冊凡五年書成今四庫全書每部三萬六千冊乂薈要每部一萬二千)
(冊自癸巳年起至今壬寅將及十年間薈要兩部及全書第一部共六萬冊均已蕆事装潢貯閣較之永樂大)
(典數多五倍又按湧幢小品載編輯供事者凡二千一百六十餘人今纂修謄錄等不過千人而五年期滿即)
(予甄叙錄用是以人皆踴躍事半功倍又大典于經史皆依韻編次割裂凌舛漫無統紀有乖柱下藏書之義)
(兹四庫全書悉依經史子集為部次體例尤較醇整云)嘉矣儒臣善副期
百年禮樂合興哉禮樂原從經史來溯此津源淵已得
(四庫全書共鈔錄四部今第一部已得者弆文淵閣其第二三四部則分庋盛京之文溯閣避暑山莊之文津)
(閣圓明國之文源閣)述兹言行德猶該共殷劉向校書志寧數相
如獻賦材諸子雖曾預董事(皇六子皇八子皇十一子並命充總裁閱四庫全書)
(近復命諸皇子暨師傅等選錄明臣奏議)祗當二宋速賓陪(用宋祁延客修唐書事是日賜)
(宴即今諸皇子侑諸臣酒並頒賞)
丙申高閣秩干歌今喜書成鄴架羅宋輯明修彼有為
(去聲元宋太宗踐位後恐世人譏其慙德因集文士修冊府龜太平御覽文苑英華三大書欲以疲其力而)
(箝其口明永樂亦以得位不正集文人為大典以弭草野私議今所輯四庫全書惟在蒐輯遺佚以廣流傳為)
(萬世藝林津逮實非彼用意所可比也)重熙累洽此無他較其三萬猶富
矣即此十年詎久麽鼓瑟吹笙筐將是(二月初二日春仲經筵禮畢即)
(于是日賜四庫全書館總裁總纂總校分校提調各官等宴併徧賞總裁九人總纂各官等七十七人如意雜)
(珮文綺筆墨硯箋等物其謄錄等不得與宴者令頒賜宴席果品食物至辦理全書之總纂紀昀先是已屢遷)
(至内閣學士陸錫熊屢遷至光禄寺卿陸費墀屢遷至少詹事並將孫士毅擢為太常寺少卿韋謙恒陞授贊)
(善曹錫寳王太岳均陞授國子監司業其編修吳省蘭等記名遇缺陞用以示優奬)慶兹日麗與
風和
從來舉事待時節四庫修書未預籌癸巳經營謂遲也
(癸巳歲始思及依經史子集為四庫全書並命輯永樂大典中散篇成帙然朕臨御已三十餘年亦望七之歲)
(矣斯事體大而物博時略嫌遲故甲午聯句詩有逢會略嫌遲歲月就將惟亹願觀成之句今壬寅甫及十年)
(薈要兩部及全書第一部圴已蔵事装潢貯閣適當春仲經筵錫宴行慶遹觀厥成實堪喜慰耳)壬寅
慶落可歌不副吾志矣志誠愜勵我為哉為正悠迴憶
四章吟翰苑即今宴祇一人留(乾隆九年十月幸翰林院賜宴彼時賦詩者共)
(三十八人閱今三十餘年重與陪此宴者惟大學士嵇璜一人不無今昔之感)
仲春幸南苑即事襍詠
南苑前年曾一過(前歲庚子秋自熱河迴蹕恭謁東陵禮成即取道南苑恭詣)(西)
(陵未及行圍距今不覺兩年矣)寒暄閱歲迅逶迱手柔弓燥思典論小
試春蒐仲月和
於此習圍憶少年朝家
家法意深焉(余十二歲時恭侍最重皇祖于南苑習圍蓋我朝家法騎射無不自幼習)
(勞今每歲春□仍命皇子皇孫皇曾孫輩于此學習行圍所宜萬年遵守也)今仍命子孫曾
輩一例遵行奕葉傅
北紅門外水田治路便輕輿快覽之苑内亦多宣剔處
(近來疎剔南苑新舊諸水泊已成者共二十一處又展寬清理河道清流演漾滙達運河並現在擬開水泊四)
(處次第施工通流濟運較昔時飛放泊尤為利益云)由來萬事在人為
平原早已列圍埸風作宣教罷獵行不惜畏勞將致議
古稀遵養亦云當
謁元靈宫
規制倣光明(是宫倣西安門外前明所建光明殿規制而略小)圜臺陟二成敬
天緬
世祖籲惠福蒼生瞻禮閱多歲虔劬秉一誠三冬渥三
白膏雨願滋耕
舊衙門行宫即事
庚子壬寅忽隔歲祇如瞬息度高奔予兹十二侍
聖祖今乃七旬閱衆孫塵世流陰真是幻勝朝往事漫
重論拈毫新什續舊詠戞戞難哉陳去言
德夀寺疊庚子詩韻
庚子
兩陵叩七袠班禪適值覲中朝東來西去僉如是究理
談元事匪遥何意其冬寂隨示現身出世望徒翹(庚子歲班)
(禅額爾德呢祝釐來覲先自山莊回京後復于德夀寺謁見即以其年冬月示寂今届壬寅已閱三載班禅之)
(呼畢爾罕所謂度世化身者尚未據奏報出世殊切翹望耳)徵心辨見如相擬此在
楞嚴第幾條(七處徵心八還辨見出楞嚴經)
小獵
昨日大風今日澄既來斯安獵可止國家蒐狩寓詰戎
匪今斯今慎乎此鴻絧俞騎排廣場我亦因之試弧矢
臂病多年射鵠艱藉馬之力猶能爾爰爰之免中(去聲)其
雙其中自不解何以久經見者笑遜昔兹初見者猶驚
喜笑者喜者我俱慙古稀未息肩而已
南紅門行宫作
南苑前秋(庚子)未至兹兹來取暇蹕教移無過一宿便當
去暗數(上聲)六年(丙申至今又六年矣)有所思舊日承
歡那重得(丙申奉舊詩聖母慈駕東巡來往皆駐南紅門行宫有慶因定西旅恒是奉東)
(朝之句)他時歸政且奢期成吟擲筆付一笑紀事聊摹老
杜詩
團河行宫作
庚子於斯一度經(團河行宫工成後庚子秋路便始一經臨有斷手三年未一到臨看此日)
(識長言之句)兹來信宿蹕應停落成則已數年閱題句那辭
七字寧何必盆頭花弄紫即看牆角柳含青因疏泉遂
闢行館知過論中早自銘(近歲因南苑水源未暢命加疏濬以期通流濟運其團河)
(一支則釃為鳳河又東南流資以滌永定河之濁復由大清河歸海疏治既成因于其旁搆築行館以供臨憩)
(昨歲知過論中所云南苑工作指此)
涵道齋
湖水涵清漪湖齋號涵道涵漪本自然涵道非作造故
曰不遠人忠恕其則表即境得理詮慥慥君子好
漪鑑軒有會
文軒臨水裔因以名漪鑑鑑喻水之清漪言水之瀲偶
來坐匡床會心不違騐鑑物取其平漪瀾譬動念而况
物之來亦非静而憺彼此動順應容光照無欠斯理豈
易致澄懷自磨勘
山桃
仲春春將分韶意方昌矣假山植真桃真假誰辨此柔
枝漸逥青嫩苞已含紫遥看近却無昌黎句相似
隄柳
治湖必治隄護隄率以柳薰黃窣長條左宜而右有鷺
猜舞翿無魚認釣絲否成林我始來少暇亦无咎
歸雲岫二首
疏泉因闢湖湖土為山近一簣功不虧率已成數仞(叶)
山巔屋幾間俯視歸雲引出聽其心無歸任其蹤隠朗
誦淵明句與彼原殊軫土山既假矣春雲豈真歟雲既
非真歟出歸均子虚徒以景幽耳遂致名紛如岫不知
岞崿雲亦忘卷舒而人于其間徒勞擬議諸
狎鷗舫
一湖春水碧於油幾架樸齋湖上頭時已高飛度迴鴈
自然羣集有閒鷗機兮相泯真成狎屋也何妨假號舟
脱却光輝致䛕頌禽中原是不隨流
題清懷堂
行館率具别院燕息圖豫
東朝是處搆成未至兹來迴憶增焦種樹已云蒼蔚對
花惟見寂寥不可無言歸去有言亦祇無聊
鑒止書屋二首
鑒止由來澄弗浮會心於是契深投設其有鑒而無止
察察為明致誚不
鑒欲分明知善惡止當輕重有權衡執中格物無踰此
詎可徒然書卷横
春分(二月初七日)
仲月日來復三春節已分柳桃初釀色錦繡景遲聞九
十判其半居諸惜漫云東郊厪舉止靄靄見生雲
清明
今日始春分清明遲半月未至何以言有懷那無說合
龍預指期望雁急心窟(昨阿桂等奏現在堵築口門不過二十六七丈按日論工可於)
(清明前後合龍等語自今預計為期尚有半月益切望佳信之至)不可更虧簣南瞻愁
弗竭
芟樹
芟樹合秋冬春夏非其時春而未暢發或亦不妨為是
處樹新種多有叢生枝叢則礙其長(上聲)匪愛實害之適
來知其然芟修可再遲伊川戒摧折良語誠亦思然此
因玉成非關漫戲嬉
靜室
温室通洞房中壘石峯景嶻嶭殊可觀小勝興懷永不
必徵竒文直號之曰靜靜為立極夲濓溪語堪省然非
無逸耽并合有欲屛尺宅寸田養仰希聖賢境
題射兔玉韘
步射已疎馬射可一馳三獲慙(去聲)猶生(向在南苑曾一圍連中八免有)
(詩紀事今祗獲三知不如昔矣)却嗤御箭中雙兔何致誇吟薛有誠
前日獲雙今日三故知事以習而諳却思乙亥連中八
相較兹惟供謔談
新衙門行宫雜詠書懷
團河大段閱疏宣迴蹕於兹駐宿便四壁多存奉
鑾句不禁舉目便凄然
小獵順途於夾墻夙稱跧兔富之場馬徐弓軟偶一中
迴憶當年愧不遑
大閱戊寅畫像斯據鞍英俊儼鬚眉而今下馬入齋者
白髮相看疑是誰
南苑往來難數(去聲)計古稀欲罷未能猶習勞肄武垂
家法自我勤為敢或偷
題養源齋
釣魚臺亦水之源治水因而傍治軒辰歲經營久慶落
(養源齋在釣魚臺傍臺下舊有水塘上承西山香界寺諸水每夏秋霖潦輒阻行旅壬辰夏始命于香山别開)
(引河引卧佛碧雲一帶山水注此芟治疏剔滙為一湖復穿渠建牐以資節宣導流由阜成門外分支一入西)
(便門城渠流為正陽門之護城河一由外羅城自南而東為永定門之護城河並入通惠河濟運至甲午年蕆)
(工有詩紀事雖工成而從未一至此地今因南苑迴鑾順便始至蓋閱十一年矣)寅年遊豫閱
寒暄似兹搆築曾何謂漫以節宣為餙言永衛城隍利
行旅知予罪我任滕論
澄漪亭
牆外為湖牆内池一般俯檻有澄漪剔疏意在修渠政
何必瓶罍細校斯
夜雪(二月十一日)
上元雪後將彌月脈土雖融膚面乾况是終風時作怒
亟思膏澤潤敷寬六霙問夜忽聞佈一榻隔忩不礙寒
清曉披衣度分寸瓦陰四指積欣看
山桃
菀枯隨代謝仲月綻山桃御苑萬芳始周南首詠遭(三百)
(詠花桃夭為首)推宜逢雪積已是有風饕(山桃聞時必多風向每有作今日雪後復)
(風)設曰江梅似贏他北地豪
題何楷詩經世夲古義
明何楷閩人著詩經世夲古義凡二十八卷依時
代為次名曰世夲古義以公劉七月大田甫田諸
篇為首而殿以曹風下泉計三代有詩之世始夏
少康終周敬王凡二十八王因配以二十八宿各
為序目雖其書於名物訓詁考證詳明而鈎棘字
句牽合史傳強附名姓時代以舒窈紹兮指為夏
徵舒碩鼠指為魏夀餘又以草蟲為南陔菁莪為
由儀緡蠻為崇邱穿鑿附會不可枚舉且以孔子
刪定之三百篇敢於任意顛倒不師古訓妄興異
議實索隠行怪之徒不可為訓徒供考證正宜束
之高閣耳
弗遵孔子所刪詩叙世傳經自出竒割裂雅風畏忘彼
差排星宿巧符其楷而失則何之謂撰以成乖杜豈辭
可惜用功無用地束諸高閣合於斯
詠角畫屏
山容疊處有凹凸樹色列來分淺深付與牧童閒玩景
老牛枵腹那關心
右春塍曉牧
相材既以無紾昔步景還因有近遥最喜一犁春雨足
老農出墾趁晴朝
右綠野新耕
題春熙院
萬物到春熙何當院擅竒由來一以貫詎是此為私自
舞花如笑能言鳥亦怡登臺吾夙願可盡被民斯
融綠堂口號
樹方舒葉水生波染翠浮青景色和春氣一融無不被
髮宣任彼綠婆娑
凝芳軒
節過仲春初春光來以徐景看猶有待機發自成舒欲
告昌昌者謂云款款如憑軒吟五字稱物憶三閭
靜香閣
層樓搆溪上稱樸不稱昂俯景足幽趣與名曰靜香月
來松際影風度卉邊芳古佛一龕寂天花不落牀
披霞榭
溪榭正向西斜陽蒸霞起日夕山氣佳而更潤以水澄
淡暎紫碧波縠含雲綺因思泉明句得半而已耳倚欄
攬其全生面别開此
月宜室口號
月自宜人人入室如何虚室獨當之却疑生白者致語
(去聲)恒此銀蟾宜合誰
詠竹刻筆筒
翠蕉綠竹各分刊簡易其中却見艱愛此雖然同玩物
未離翰墨詠游間
再題戴嵩鬭牛圖
牧童遊戲何處去獨放雙牛鬭角义畫跋曾經闢畫錄
錄誠差跋更為差
按廣川畫跋舉畫錄謂牛與牧童點睛圜明對照見
形容著目中牛與童子之形大小可知眸子點墨不
過脱殼安能作人牛形云云其意以為畫錄所云似
指牛目中畫童子形童子目中畫牛形如是則畫錄
未為失而畫䟦乃誠失之遠矣蓋畫錄所云乃謂牧
童與牛彼此有相顧之情見於目中耳豈謂目中畫
牛與童子之形哉向題毛益牧牛圖有脱殼安能容
對照之句引而未發兹故申而論之
詠刻木畫屏
一幅丹青刀筆之承天(寺名見蘇軾帖)玉局夜遊時奚童隨後
抱琴至應欲飛掦(用東坡詩中語)聽穎師
右塔院攜琴
碧梧翠竹一亭空獨立胎仙當(去聲)守僮試問主人定何
在清談薛(映)李(及)會樓中
右林亭棲鶴
題宋宣和二十八宿硯
鵒眼數來剛廿八恰如星宿麗天文宣和内府曾經用
書畫徒工又底云
仲春遊玉泉山靜明園
詰晨步輦出園關春豫玉泉偶趁閒背起初陽吐東沼
面迎曉翠蔚西山來當仲日情誠懶攬值芳韶句可刪
却喜拈毫對景際化工生意不予慳
題華滋館
書館臨湖裔每來先到斯傳餐既云便視事亦於兹肯
以遊而懈忘乎度與咨山雲正輕佈設雨信華滋
竹鑪山房戲題二首
山房原在碧溪邊就近當烹第一泉内侍待忙文武候
早擎茗椀立於前
觀色察言若輩慣那容片刻學高閑傳稱絜矩該諸理
懼在斯乎政所關
登麗矚軒即事
暖融塵净玉芙蓉趁暇輕輿陟幾重恰有文軒據巒頂
便教麗矚賞春容西憑螺巘翠開幛東俯鱗塍潤利農
晴朗盤山遥在望言將摛句最高峯(將以三月初五日啟蹕往盤山)
罨畫窗作歌
麗矚軒傍向東窗名之罨畫亦久矣登高僕從豈不勞
息彼因之坐徙倚近界湖樓遠昆明一攬滄茫悉源委
近源者沼為溪田遠委者滙為湖水樓臺點綴鏡影中
村墟掩暎春煙裏紅桃綠柳更解事治而未酣契妙理
活畫富有遊目間笑彼倪黃寒儉體既為怡然復默然
設無作者安有此知過論己自訟之摛藻益增慙愧耳
寄暢軒再疊米芾多景樓詩韻
金畫錢臨米乍觀心為開(軒中有錢維城臨米芾多景樓詩扇因命金廷標為圖故)
(前詩有米帖賡詩扇之句)詩因多景詠遊值仲春來舊幅重題筆新
泉仍瀹杯廿年消五字(舊詩成于庚辰逮今廿二年矣)聊待再登臺
石衙亭
峭壁圍&KR0008;碋小亭構其下石衙借宋名(西湖志鳳凰山南宋宫苑有御)
(教埸遺址雙石列峙舊稱為排衙石兹亭竒石森矗乃天然排衙特借用其名非如宋苑用人力移置也)似
是而非也彼實轝致之儼若排衙者兹乃任自然卻俗
且延雅設驀遇米顛下拜定吟把
妙高寺
妙高數典自蘇文妙意高情略可云無欲以觀如指月
出塵而上擬攓雲(亦用蘇東坡句意)砌苔帶露多暄潤山卉當
春祗靜芬瞥眼前年題句處江天浮玉迥疑黂
詠素堂
山堂惟不至至則必留詩兹復倘來矣安能默去之春
光漸有象太古自無為大士堂中坐無無亦冺其
清明疊近作詩韻
清明實届期瞥眼過半月半月前所望嗟復成虚說(先是)
(阿桂奏堵築口門約可于清明前後合龍是以前作有合龍預指期望鴈急心窟之句不期復有變動意成虚)
(望也)壩走幻龍口堰決遭蛟窟慙愧中止難移築勉力竭
(昨據阿桂奏二月十一日戌刻壩工自合金門立見斷流大溜直達引河下注奔騰七十里竟似合龍至十二)
(日寅刻復蟄塌四十餘丈因擬改移于挑水壩處所接築壩臺庶幾改絃更張易于奏功也)
題張吉古城集
出處惟持正氣純三朝奏議識其人弩車未免泥(去聲)於
古(明張吉江西餘千人著古城集第一卷曰三朝奏議第二卷曰陸學訂疑第三卷曰貞觀小斷第四五六)
(卷為詩文吉持身剛正為文章恰守先民矩矱偶閱其三朝奏議卷内上時務疏一篇云三王五霸以車戰制)
(勝後世惟漢武知此意其遣衛青霍去病深入朔漢實用武剛車請懸金購募諳曉車戰之人以車制馬以馬)
(制步云云又謂制遠莫如銃弩二械所言未免泥于古法殊不切事情也)鈇鉞不辭試以身
學闢姚江守篤實文殊獻吉尚華新貞觀小斷我心獲
(貞觀小斷評論唐太宗規模廣大而亦間有不滿於得失遂加評斷如懷鷂事一節引旅&KR0729;明王懷德不矜細)
(行終累大德之語謂魏徵爾時當以經意婉辭微諷之上必自悟云云余向嘗書唐太宗懷鷂事後云徵以此)
(事為不宜何不犯顔直諫而故為此譎術以徵平日敢言律之必不出此又如縱囚一事余昔嘗以太宗好名)
(之事不一而莫甚于縱囚又欲觀實錄事余嘗以人君言行天下記之苟其謹言慎行雖不觀實錄可若恣意)
(妄為雖百觀無益今張吉小斷論列亦以縱囚為非於觀實錄以人君兢兢致慎者在不見不聞之地所言頗)
(中體要實於余心有獲也)疵小原無害大醇
詠宋端石蘭亭硯
宋時端溪已艱致刻繪蘭亭更韻事山莊獲一已為珍
侵尋逮此凡有四物聚所好好因文玩役耳目究增愧
依然墨池坐右軍恧此濡毫以作字
題春潤堂
冬季春之孟駢填雪澤加潤情欣土脈韶景助年華律
暖近融冶園芳益鬯嘉尚思膏雨繼母乃望過奢
靜娟齋
幾个修篁一彎月偶來恰值暎虚齋拈毫對彼娟娟者
起愛都因與靜皆
雅涵堂有會
山水帶乎外圖書貯乎裏相暎胥一雅而堂涵於此堂
涵弗自言在人識其美雅者文之宗文者道之旨優游
得真詮玩愒失正理
真賞室
天高地下供俯仰雲在水流識止行真賞箇中樂無悶
摐摐豈繫色和聲
題宋端石石渠硯
石渠名始漢唐硯以澄泥宋代倣前代端溪出舊溪義
方言可喻仁靜亦堪稽曾孰絲綸掌鳳毛不愧題
詠永樂雕漆牡丹盒
漆已十人諫加雕應若何增華驚後世信鮮挽迴波花
暎祥曦暖葉承瑞露多細鍼鐫永樂誰與護而呵
題朱德潤山水卷
嶺複溪環處高人各卜居有時訪雲水無事問蟲魚木
彴度蹜爾芸窗侍企如相期話舊圃非擬萬言書
御製詩四集卷八十七
