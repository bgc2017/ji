御製詩五集卷九十二
古今體五十首(甲寅八)
留京王大臣奏雨暘應時不致成潦秋收可望詩
以誌慰
廿五此間雨驟電盆似傾縱無害山地恐有礙都城(前月)
(二十五日申酉之交此間大雨傾注勢甚滂沱在山田本&KR2266;消洩惟慮京師是日或復相同而田禾正當結實)
(飽綻之際有無妨礙諭令留京王大臣即行查明覆奏以慰厪注)急訊令詳奏雖霖幸
即晴(兹據覆奏京城是日丑刻亥刻雖有陣雨雨次然為時不久并計不過三寸許幸而旋即開霽此後)
(連日大晴節值處暑自是秋氣收斂之象)先兹陳稼好實可望收成(先是留京王大)
(臣奏稱近畿田禾先種者俱已暢遂補種者亦皆長高吐穗兹稱低窪處所積水漸次消涸又得此時暘暄暴)
(秋成實有可望)獨是濘行路(惟是積水甫消道路泥濘者尚未涸乾不特商旅難行而糧石艱於)
(車運市價未能即就平減亦為繾念也)依然繾遠情惟祈宜久霽虔惕仰
曦晶
閱摺
十日晴已定秋高八月時藩王羣集慶宴賚亦其宜而
予憶災區依然心弗怡今晨閱來摺北河奏所司運河
竟無礙蓄洩兩酌施(河東河道總督李奉翰奏回空糧船已入東境者三十五幫自德州)
(以至臨清雖水寬溜急而妥慎行走尚為迅速其彭口大泛口等處因山水長發噴沙入運亦俱令該管廳汛)
(撈浚深通浮送無阻所有魚臺汛東岸十八水口西岸十四單閘已飭啟放俾獨山湖水串運歸入昭陽湖遞)
(達微山湖以資瀦蓄現已收水九尺四寸其濟寧迤北之蜀山湖亦收水一丈零三寸往後隨時收蓄均可充)
(裕至現在籌消積水最為緊要撫臣福寧委羅煐查明漫水去路設法疏消俾地畆早涸可期無悞播種麥田)
(等語)學臣奏所見麥豐禾黍肥(據河南學政曹振鏞奏報考試情形本年自開封以)
(次及許州歸德陳州所有經過各處二麥均在八分以上秋禾亦日見芃茂等語)齊藩報其經
(又新任山東布政使孫曰秉奏由湖北入山東境聞撫臣在臨清一帶督辦堵築漫口即取道謁見隨即查看)
(臨清夏津二處漫口旬餘以來天氣晴明現已築起十分之八月内即可竣工其過水之處均經撫臣相度形)
(勢設法宣洩積水日見消落仍可播種冬麥其所經過湖北之武昌漢陽德安三府河南之許州汝寧開封等)
(處秋田悉屬豐蔚其山東之曹州兖州一帶彌望青蔥顆粒並皆飽綻西成伊邇可卜豐收等語是今歲湖北)
(豫省之大河以南已可望其豐稔而山東之臨清夏津館陶冠縣等處漫水村莊地畝現在亦可宣洩消涸趕)
(種冬麥覽奏稍為欣慰)湖豫稔無疑齊潦亦宣疏冬麥播種資然
非方伯報民况究何其三處勤宣問各命驛騎馳(惟是直隸)
(齊豫三省夏秋被水之處雖節經降旨令該督撫等確查妥為撫卹並籌辦疏消積水應各將現在水勢已消)
(未消幾何或俱經涸出無悮種麥漫口何時完工及高阜處所是否仍可豐收均勻牽算分數約有幾成隨時)
(奏聞以慰厪注乃福寧並未奏到豫省僅據穆和藺於前月二十五日奏武陟堰工已經堵合今又旬餘河北)
(三府中被水地方該撫及藩司吳璥分投查勘疏消亦俱未見奏及命即傳旨申飭至直隸之河間景州天津)
(正定固關等處被水較廣曾屢經傳旨詢問亦久未據梁肯堂奏覆隨即馳諭各該督撫令其速行覆奏兹朕)
(雖以歲例蒙古王公等遠來慶祝不得不為宴賚然厪念災黎無時少釋即以山莊之暘雨應時秋成可望未)
(始不感蒙有是昊貺而娛近忘遠朕數十年來從未亦天下臣民所共知耳)肯以近之佳
而忘遠者疲八徵不息強實政勤孜孜
雨(八月初七日)
十日喜宜暘依旬雨報祥山田利晚稼畿路潔康莊(此間)
(自前月二十六日放晴後今巳旬日得此一雨山田晚稼顆粒益加飽綻此後月内可不望雨而中秋後迴鑾)
(蹕途亦喜其坦潔耳)潤土將二寸歸雲别七襄(謂已過七月)詩篇翻昨
歲(近閱詩本去歲此時正當望雨之際是以中秋詩有乾久心因劭農沃之句幸而望後得有優膏方覺少)
(慰若今日之雨正符十日之期而晡後旋即晴霽可稱時若)叨幸敬無遑
陜甘總督勒保報二麥收成八分有餘詩以誌慰
天寒西北麥收遲報後南方稲熟時(南省早稲收成已於七月中旬奏到)
(而甘省此時方報夏收自因地處西北氣候尤寒收成本遲無足為異至所奏該省二麥約收分數内十分者)
(西和等九廳州縣九分有餘者伏羌等二十七廳州縣九分者隴西等二縣八分有餘者渭源等二縣八分者)
(靖遠等三廳州縣七分有餘者狄道等七州縣七分者臯蘭等四州縣六分有餘者金縣等五廳州縣六分者)
(平凉等十四州縣通省合計共八分有餘等語該省連年夏收報稔今歲雖有分數較减之處而高低牽算尚)
(獲中稔堪為欣慰)所喜夏田都茂發秋成萬寶可欣期
本來地瘠民貧處得接青黃比戶娛更有為之深幸者
新疆耕賈萬民趨(甘省向日地瘠民貧自新疆㡳定後將及四十年該省之無業貧民前往)
(伊犂烏魯木齊及回疆等處作賈認墾者安居樂業戶口日增不下數千百萬人其往來𢡟遷並獲厚利而該)
(省本地居民生計藉兹亦臻饒裕因念我朝自康熙年間以來内地民人在東三省及蒙古喀喇沁土默特翁)
(牛特巴林等處墾種之人不可勝計而近年蒙古牧厰開墾地土益廣在内地生齒日繁於是攜其家室出口)
(種地者較從前又不啻百千倍蓰稽之史牒祇有疲弊中國之物力以事遠域從未有藉口外之地産以贍中)
(國之民人者此皆仰荷美利上蒼眷佑版圖式廓中外一家因以天地自然之養給中國之億萬生靈又)
(不獨甘省一隅享其利益也予惟有益加虔惕以薁仰答鴻貺耳)
河南巡撫穆和藺奏報秋禾收成八分詩以誌事
河南雨暘若(豫省大河迆南屢奏春夏以來雨暘時若高下田疇一律暢茂早知秋收可期豐稔)
河北旱淹仍(惟河北衛輝彰德懷慶三府春雨本未霑足及得雨之後補種已遲前月下旬又因)
(雨水過多衞河泛漲三府所屬多有被水之處雖即飭令加意賑卹而田禾淹浸其收成自必歉薄也)補
短截長計八分中稔登(兹據穆和藺奏報秋禾約收分數内約收九分有餘者儀封等)
(二十一廳州縣九分者商邱等十七州縣八分有餘者祥符等二十八州縣八分者中牟等十六州縣七分有)
(餘者林縣等四縣七分者滎澤等四縣通計豐收之九十廳州縣共八分有餘其河北三府被水成災地方及)
(附近災區各縣約收六分有餘者安陽等二縣五分有餘者湯隂等七縣四分者淇縣一縣三分有餘者輝縣)
(等二縣二分有餘者汲縣等六縣以上歉收之十八縣合計約收四分有餘通省截長補短共有八分等語)
依然三府歉(河北三府被水之區秋收本屬無望今據該撫奏此三府中高阜處所尚有薄收而)
(就一省牽算猶稱中稔亦堪少慰然厪念災黎每慮賑撫未周或致一夫失所惟覺慰不抵愁耳)失所
萬民矜慰不抵愁甚旰宵增業兢
賦得清露滴荷珠(得宣字五言八韻順天鄉試題)
夏沼初曦照荷珠曉露披性情雅有印氣味淡相宜沆
瀣攢星點蒹葭(爾雅芙蕖其葉蕸字典葭音遐芙蕖葉本作蕸或省是葭有蓮之稱也)護
陸離底須文武判真是畫圖蕤唐賦久稱合梵經紀弗
遺(蓮宜日而不宜月見梵典綠衣救度佛母贊是以詠荷者每言初日唐太宗聖教序亦有蓮出渌波及仙)
(露明珠之喻)奚妨晨月映自合谷風吹所契色香也應教左
右之堯年如藉論君子以寧期
題關槐霜林秋色
疊巘隆崇嶔且嵜丹黃萬樹簇籠枝或能策馬尋幽耳
未可停車坐看之錦繡雲過傳甫句精神家法自仝(謂關)
(仝)師如斯粉本仝艱得知得木蘭扈蹕時(關槐任中書時在軍機司)
(員處行走曾扈蹕木蘭目所親見故能繪其景)
詠痕都斯坦玉雙環椀
規是圓之至千秋中外傳雙環肖内地(内地所製玉椀有為雙環式者)
(痕都斯坦向無此式今亦肖内地為之)一椀本西天好惡(二皆去聲)可不慎琳
瑯亦待鐫他山憐彼石為錯孰知焉
湖南巡撫姜晟廣東總督長麟各報早稲收成分
數詩以誌慰
湖南省近廣東遥批閱欣同慰旰宵(湖南近於廣東而同時奏到者以廣)
(東由陸路計日可到湖南由水程不能計期也)遲早到因水陸異穫收都賴雨
暘調楚誠幾矣上豐得(姜晟奏湖南早稲收成分數除永綏桂東二廳縣向不種早稲)
(外計收成九分有餘者長沙等三十廳州縣九分者湘隂等三十二廳州縣八分有餘者零陵等十州縣合計)
(通省早稲收成實九分有餘並據各屬禀報六月内每旬均獲陣雨三四五次不等將來中晚二禾亦俱漸次)
(黃熟秋成有慶現在新糧入市價值中平民情甚為歡悦)粤亦幸乎中稔標(長麟奏廣東早)
(稲收成計八分有餘者新會等十八州縣八分者南海等五十九州縣及南澳廳收成八分從化等十州縣收)
(成七分有餘高要等三縣收成七分通省總計早稲收成實有八分等語該省雖不及湖南幾於上豐亦稱中)
(稔覽奏均為欣慰)南顧那能弗心慰沴懷三省更增焦(今年南省秋收)
(大率俱在八九分以上惟齊北畿南及豫省之河北三府間有被水成災之處雖已蠲免賑濟並照例加兩倍)
(賞給修理房屋仍飭該督撫等悉心經理實力撫卹而軫念災民不能不為焦切耳)
題和闐玉龍尾觥
和闐玉石子土氣滿身存就質聊命琢中(去聲)規且弗論
之而突如聳髺墾議無煩欹器設相擬吾斯慚慎言
和闐水玉鮮得中規矩為大器者因就其形狀雖略
欹邪不合方圓示藁内府玉人肖漢製為龍尾觥頗
稱雅觀已屢有詠不料吳中玉工遂有製斯觥售人
來獻者可見人君好惡不可不慎韓非子盂圓水圓
盂方水方之喻洵為弗爽因題是器並以識戒云
留京王大臣奏報雨暘以時早禾已收諸情形詩
以誌慰
前日於兹雨即晴過乎不及繾都京(昨十一日此間半夜後得雨一陣喜)
(即放晴馳念京師傳旨詢問留京王大臣兹據覆奏城中自前月廿五日得雨後晴已半月是日自寅至辰得)
(雨約三寸許旋即開霽現在早禾俱已收穫所有晚穀及補種秋禾正當灌漿之際得此霑濡更資飽綻其低)
(窪積水以晴久亦漸次洎涸郊外路途皆如常乾燥等語閱此情形不特冬麥俱可翻種而節後廻蹕途中扈)
(從人員車馬亦可安行無慮也)渥霑三寸開霽好收定早禾晚稼榮低
地涸消麥堪種陸途塵颺衆安行慰哉難可真言慰南
府縈心潦未平(近據梁肯堂奏畿南天津河間等處積潦須白露節前後海可納水始得以次)
(宣洩今日已交白露繾念災區惟冀日漸消涸俾農民趕種麥田方可慰懷耳)
中秋節作
誕辰慶節每駢呈深沐
天禧虔感誠玉塞蒙庥田告稔(此間夏秋以來霖雨應時幸而旋即晴霽是以)
(禾田倍加暢茂現在已交白露收穫在即可幾上豐)仙莊錫惠歲常行菁葱林樹
瞻桂色酬答管絃聽鹿聲乙卯中秋仍此度奢華那肯
順輿情(明年乙夘為予即位週甲之年朕初意欲於萬夀節前由熱河回京受賀繼思今春因上冬雪)
(澤未優春間又復闕雨早經降旨命將明年中外臣民祝嘏慶典停止舉行若仍於萬夀節前回京則王公外)
(藩以及大小臣工必將再四墾請既滋糜費而春間所降之旨轉覺不誠是以明年仍定於熱河過萬夀節再)
(行回鑾俟至丙辰月正元日歸政後彼時嗣皇帝以天下養率領臣民敷天同慶尤為千古罕覯之吉祥盛事)
(朕亦樂於允從耳)
浙江巡撫吉慶奏報早禾收成八分有餘詩以誌
慰
昨歲九分今八餘亦堪稱稔慰心舒(吉慶奏浙省夏間雨水調勻六月以)
(後更為暄潤得宜早禾倍加暢茂現俱陸續成熟所有各屬收成分數九分有餘者金華嚴州二府屬九分者)
(温州府屬八分有餘者杭州紹興台州衢州處州五府屬七分有餘者寧波府屬統計各府早禾收成實八分)
(有餘該省上年早禾收成九分今歲雖分數少減尚稱中稔堪為農慶)中雖欠上實為幸
北則遜南惜弗如(北方畿南齊北及豫省之大河以北秋間以雨水過多田禾多被淹浸雖)
(近據各督撫奏除窪地被水外其高阜處所亦尚有收然通省牽算究不能無減則遠遜南省矣)况得
春蠶收報盛更欣晚稼茂過(平聲)初(又據奏杭州府屬之仁和錢塘海寧三州)
(縣暨嘉興湖州二府地勢較低向皆種植晚禾現亦菁葱芃茂等語此三府向來最重蠶絲今春已獲豐盛而)
(晚稼亦可一律稔收更深欣慰)南瞻豈不同浙樂齊豫燕民切憫予
獲鹿再詠
麂鹿麌麌翠樾叢不能不技癢於衷花神(鎗名)首發舊神
繼(亦鎗名鎗予年十二如有皇祖命十六叔莊親王教予學火視凖發機夙悟初試鎗時一發斃羊)
(於百步之外祖所皇祖甚為喜悦此花准神鎗舊准神鎗皆皇親御恩賜者予數十年來木蘭)
(行圍及山莊幾暇間用即鹿多先用花准神鎗偶弗即踣必用舊准神鎗無不應聲而倒今年雖不進圍然舊)
(日肄習未免技癢近於山莊内連獲數鹿亦先用花准神鎗中之繼以舊准神鎗即倒此實昔年勤練之精是)
(以年雖老而目力不減少時也)老目依然少目同俾識仙莊多豫悦分
頒蒙古衆王公(蒙古向重武事予昔年在木蘭圍中馳射發鎗武藝精熟衆蒙古隨圍數十年)
(無不知之但今年既不行圍蒙古王公等不幾謂予怠於肄武因乘暇於山莊内即鹿以試精力而近日所中)
(之鹿皆係一發即中及頒賜蒙古王公等無不歡喜欽服似此身體康強實荷上天錫佑而我朝家)
(法不忘武備亦往代所希有也)康強身體賴
天錫
家法皇清慶莫窮
避暑山莊迴蹕之作
避暑起居適罷圍車駕旋(今歲駐蹕山莊將及三月暘雨應時起居頗為安適以罷)
(木蘭行圍仍依上年於中秋後五日迴鑾)夏霖塞地洳秋暖鹿期延(朕因前兩年俱)
(未入圍今年自當舉行獮典乃聞圍中以夏雨過多道途沮洳而節氣又較往年尤遲鹿性畏熱彼時尚未下)
(山因允衆請仍暫罷止行圍)雖尚精神健其如筋力綿(木蘭行圍所以習勞肄武)
(數十年以來率必舉行朕今年登八十有四雖勅幾理務自揣精神弗遜昔年而射獵之事全在筋力近於山)
(莊内偶御火鎗輙即中鹿衆王公等無不歡訝若圍中策騎從禽自不及前此亦高年所不能強勉之事非予)
(之敢弛武備也)非予弛武備允衆養高年乙卯仍如此丙辰擬
述
先(明年乙卯雖停止中外臣民舉行踐阼週甲慶典仍在山莊過萬夀節然既因筋力遜前自當仍不進圍)
(至丙辰年嗣皇帝受禪豈可不遵至木家法而朕於彼時亦無須親行較獵乘坐輕輿同蘭未為不可也)
圍中弗御馬坐視憩營前(予年十二時隨侍後問皇祖未曾見御馬之來)
(保稱弗餘設御馬者已五六年矣予幸邀坐野天眷夀登八袠幸至丙辰當循皇祖例營看城)
(前親觀嗣皇帝率衆行獵在遵養之道固所應然而稽古載籍亦誠罕覯之盛事矣)
入古北口作
口外霖雖多無妨愁口内(今春熱河一帶本不闕雨夏秋之間雨雖略多幸即晴霽)
(山田又易消退不但無礙秋禾而暄潤得宜倍覺堅好惟口内春雨既未優霑而畿南又以秋雨過甚更多被)
(淹之處以此總未怡懷)口内不待言誠弗如口外然而北勝南緣
地高近塞(口内又覺北勝於南則以近塞地勢較高是以雨不至潦且氣候和暖今日進口所見蹕)
(塗禾黍俱已登場詢之農民約收七分以上京城相距不遠情形問亦大概相同)今朝入古北
農功觀大概禾黍已畢收七分餘可賴至京胥若兹輿
論行看逮迤南獨堪憫積水猶餘在疏消期種麥(京畿迤南)
(低窪處所被水秋禾固屬無望惟冀早為涸出俾農民趕種麥田亦可慰念屢諭梁肯堂督飭該管道府速籌)
(宣洩今日據奏低田漸有涸出者播種麥田諒不致悞仍飭不遺餘力設法疏消因念夏間初往山莊方憂畿)
(南雨少旋蹕又厪水潦未即全涸惟有自深慚愧耳)屢訓頻一再憂往憂以旋慚
愧難為奈
直隸總督梁肯堂山東巡撫福寧山西巡撫蔣兆
奎各報秋禾約收分數詩以誌事
南方今歲佳(今歲大江以南各省晴雨應時所有秋成分數雖未報齊已據浙江江西福建湖北)
(湖南廣東等省奏報俱在八九分以上惟直隸山東山西河南等省之中以秋雨過多低田間被淹浸秋田有)
(受偏災者)北省間(去聲)受澇省收以總計補短截長較(每歲各省奏報)
(收成皆就通省截長補短牽算亦成例也)豫疆仍八分中稔幸已告(豫省河北三府)
(所屬雖被水之處收成歉薄然大河迤南收成皆在八九分以上昨據穆和藺奏通省合計尚有八分已有詩)
(誌事)山左及山右今朝奏齊到左則慶九分(今日據福寧奏秋禾約收)
(分數濟南東昌二府屬除被水地畝外其餘尚約收八分臨清一州暨所屬三縣除被水地畝外其餘尚約收)
(七分至武定府約收八分兖州曹州沂州登州萊州青州泰安等七府並濟寧州暨所屬約收九分有餘合計)
(通省秋禾約收九分等語)右更有餘造(又據蔣兆奎奏山西省九府十直隸州及歸綏道所屬約)
(收分數内十分有餘者太原等二十廳州縣十分者太谷等十九廳州縣九分有餘者陽曲等三十二廳州縣)
(九分者交城等十七廳州縣八分有餘者岢嵐等二十州縣八分者永濟等二縣除代州並所屬之五臺繁峙)
(三州縣間被水淹然為數無幾合計通省秋禾約收分數實屬九分有餘等語是山東山西二省雖有被水之)
(處而稔收處所原多是以總計通省收成仍幾上稔較之豫省更為過之覽奏為之欣慰)惟直隸可
憐袛七分餘報(惟直隸被水州縣較多低窪地畝俱屬無望其高阜處所及得兩調勻州縣約)
(收分數據梁肯堂奏八分者承德宣化二府屬七分有餘者永平保定天津順德大名遵化易州趙州暨口北)
(道屬張家口獨石口二廳屬七分者廣平一府屬六分有餘者順天正定冀州深州定州五府州屬五分有餘)
(者河間一府屬以上各府州屬除被水村莊不計外合計通省秋禾約收袛七分有餘等語)胥以稔
抵歉究屬不同調豈可置向隅優恤頻申誥(以上各省秋收雖係)
(以稔抵歉尚有至八九分以上者然被潦之處未免向隅朕心深為憫惻已先事節次降旨令各該督撫極力)
(賑恤並加兩倍給予賞恤銀兩至直隸初令截漕十四萬石發帑四十萬兩續又奏請撥帑二十五萬通倉米)
(二十萬石亦即允其所請其河間天津二府屬被災較重所有節年未完帶徵緩徵銀糧已降旨先行豁免又)
(據奏通州等三十三州縣亦屬災重之處節年帶緩銀八十一萬五千五百餘兩穀六十三石零豆六百五十)
(九石零經部議請免一半亦即降旨全行豁免以示軫念地方偏災雖或不免惟有飭各該督撫盡心查勘撫)
(恤不惜帑米優加施濟庶堪補過然調幕無能撫躬内省惟深自責於懷耳)慰稔欣或忘憐
歉心常悼斯總吾之過責已愧增懊賑恤不遺力疏消
仍督詔涸地弗悞耕(命梁肯堂駐天津督催疏洩低田存水不悞冬麥之種亦再無别策)
(矣)麥秋繼為要
迴蹕至御園即事
北往南旋三月經較晴量雨日無停每多額蹙眉攅際
那有心怡神豫形(六七月間霖雨每大亟望開晴口外山田無礙而思及口内輙為之愁)
微幸秋長蕎茂白尚看候暖樹爭青憐他湖萏及月桂
拂水因風撲鼻馨(每年避暑山莊荷花六七月開至九月尚有迴蹕至御園之荷則皆謝盡)
(今年御園之荷猶有開者至山莊桂花今歲八月間尚未見開而御園之桂方盛自是節候較遲天氣和暖之)
(故而向年九月迴至御園則桂已全無矣消息盛衰之理亦因之可悟)
詠桂菊三首
往歲山莊八九月桂先菊後例觀之秋遲迴蹕早如昨
(今年節氣雖遲然以木蘭雨多罷獵因如舊年亦於八月二十日旋蹕而山莊之桂菊未得賞觀似兩負之)
桂菊却憐兩負期
歸來金粟始垂枝幾宿黃花亦綻蕤更剰晚荷瓶裏貯
山莊翻似駐秋時(今歲山莊雖未見桂菊而迴蹕至御園數日之間先見桂正開而菊亦隨)
(放往年迴蹕荷則早謝盡今歲並見晚荷亦一竒恍如往年山莊季秋之景山莊九月見荷向頻有詩兹不複)
(綴)
桂菊均需凉氣開花師笑莫展薰培(桂菊俱禀金氣必待氣寒然後發榮)
(花師雖巧薰培之技竟無所施)相將玉露金風下似傲南枝盆裏梅(花中)
(梅品最高然盆梅可以薰培使之早開惟桂菊不受人工自標貞操轉可以傲南枝矣)
閱摺
幸無用兵事所重惟民務民務戒紛擾祈年為要慮南
省率報佳廣西奏今輸漢土通省較稲收八分度(署廣西巡)
(撫姚棻奏該省早稲收成分數漢屬内九分者平樂等十五州縣八分者靈川等三十八州縣七分者臨桂等)
(五縣共五十八州縣合計八分有餘土屬内九分者萬承土州等十七土州縣司八分者忠州土州等十三土)
(州縣司共三十土州縣司合計亦八分有餘統計通省漢土各屬早稲收成實共八分有餘等語)山東
被水外穫猶九分遇(前因山東省臨清等八州縣有被水之處厪念積水如何疏導是否)
(全已涸出無悞播種秋麥其高阜處所是否仍可豐收及民堰漫口何日趕築完竣並不隨時奏報馳旨傳詢)
(據福寧於未奉此旨之先已奏該省秋收除被水村莊外通省合計約有九分已有詩誌事)今朝更
補陳漫口竣功固積水已疏消冬麥種不悞(今日又據福寧奏自)
(碭山會辦壩工事竣旋省塗次接運河道羅煐禀稱夏津漫口於八月十八日堵合隨即馳赴該處親行驗收)
(實係鑲築如式工程稳固且蒙聖慈免其攤徵修費小民無不歡欣感頌至漫口既已斷流下游積水更易疏)
(消所有内邱冠縣地方先已涸復館陶縣之衛河西岸及東岸平衍處所已全消涸其臨清武城德州夏津恩)
(縣等處日來天色晴霽亦消退十分之八現已翻犂播種秋麥情形甚為安帖惟極窪之處尚未消盡現同羅)
(煐督率鄉民多開溝渠設法疏導旬日之間可期全涸秋分節内俱可乘時播種斷不至於遲悞覽奏少為慰)
(念)籽本普賞給(先是軫念災黎降旨令將借予麥田籽種加恩普行賞給俾小民益臻寬裕兹)
(據奏業已謄黃宣示無不同聲歡戴惟散放賑濟之時是否均霑實惠不致一夫失所尚不免於懸厪耳)羣
黎樂寬裕稍可解予愆曰慰仍增懼
重陽日幸香山静宜園即事再疊壬子詩韻
寅重九疊子重陽(庚戌以八旬正夀七月下旬旋京是以重陽至此登高壬子則因塞外早)
(寒未進木蘭九月朔日旋蹕御園九日来此有復如庚戌度重陽之句去歲又以&KR2006;咭唎遠来朝貢慮天氣漸)
(寒早令回國是以八月下旬亦即旋蹕九日至此疊壬子韻有登高例作七言體之句今年復以圍中水大罷)
(獵早迴御園今日来此固應佳節宛如例事矣)雨後因之曉却凉(昨初六七連日隂雨早間)
(頓覺峭凉此時秋稼俱已登場雨固無礙且更滋益冬麥惟秋雨過多道路甫經消涸究以晴曬為宜)惟
切望晴心不懌那欣應節菊傳香地高秋穫幸既碩(今秋)
(畿南低窪之處田禾多有被淹京城左右幸因地勢較高是以雨雖多而高處秋成尚屬稔收)候暖林
連觀未蒼三歲農功一較量(前歲壬子直隸以旱歉收去歲雨暘時若秋收竟獲)
(十分方幸民氣可復而今秋又復被水雖疊次加恩拯救較之往歲偶遇灾歉賑卹蠲免倍覺盡心惟是天津)
(河間等處是否水潦全涸小民播種冬麥曾否齊全究難釋念)圖來消悶悶難忘(兹來固應)
(節事亦或藉消悶懷然登高望遠繾念災區且輕隂未散盡又增望晴之念矣)
棲雲樓
豫山此處定先臨歷歲如循例至今何必景期悅新目
應知人在守恒心曰棲曰去原無定或喜或愁每有吟
(望雨降見雲棲則喜盼霖際逢雲去必愁雲無心而人有慮静觀其過時原一幻耳)潦甚瀛津涸
未盡靈巖虔祝漫為隂
歡喜園
佛殿之右側精舍號歡喜樸宇兩三間亦可名園耳歡
喜繹其義弗易得難矣前昨今三年喜一憂二已(畿南前歲)
(值旱今秋被潦惟昨歲𫉬十分稔收是三歲中喜一而憂二矣)以是喻未來憂多乃定
理咄哉此言失讀洪範誰擬
喜晴(九月十一日)
月之七晝九之夜均有細雨浽㵟灑(昨初七日間及初九夜間兩次雨雖)
(皆不及寸然九月内連隂亦所罕見)季秋如是逢連隂豈恒有也心為駭
幸而弗致霶霈霪祗霑一寸作泥乃斯盖夏秋霖過多
土澤猶溽遲乾在薄收已罷冬麥滋不無少益憂仍每
(近日新涸之田小民趕種冬麥昨兩次之雨未始不資霑潤然地土本濕可無藉此)問憂因何
憂畿南潦冀全消涸亟待(河間天津一帶被水地畝近聞已消涸大半方亟望其全)
(涸又逢此雨未免繾懷耳)雄風半夜曉快晴始得詩成愁略解
江蘇巡撫竒豐額護理安徽巡撫周樽各報秋收
分數詩以誌慰
蘇徽俱屬江南省南北秋收略不同(今歲安徽江蘇兩省雨水充足秋禾)
(俱屬稔收惟江蘇報稱八分安徽報稱八分有餘略有不同)南則若時多報稔北因
被潦欠稱豐蘇疆合計八分穫(據竒豐額奏江蘇省大江以南早稲將次刈穫)
(晚禾結穗飽綻大江以北早稲現已登場晚禾雜糧均已結實内收成十分者吳縣等十一廳州縣九分以上)
(暨九分者江浦等十四廳州縣八分以上暨八分者上元等二十四州縣七分以上暨未及七分者山陽等二)
(十一州縣統計江寧藩司所屬收成七分有餘蘇州藩司所屬收成八分有餘以通省總計秋禾收成實有八)
(分等語)徽省有餘一體充(據周樽奏安徽省秋禾約收分數内九分有餘者寧國等四縣)
(九分者太湖等十六州縣八分有餘者懷寧等十五州縣八分者桐城等十一州縣七分有餘者潛山霍邱二)
(縣六分有餘者夀州等八州縣六分者宿州等三州縣統計通省秋收約八分有餘等語)其各應行
寬緩者(惟江蘇徐州府屬之碭山等縣因曲家莊黃水盛漲宣洩不及致有積水又淮安揚州海州所)
(屬有因雨水過多低田間或被淹已據竒豐額查奏降旨將本年應徵應帶銀米加恩緩至来年秋收後分作)
(二年帶徵至安徽省前奏鳳陽泗州二府州屬沿河傍湖低窪地畝間有水淹之處並飭令周樽查勘毋得諱)
(飾俟奏到後自應一體加恩總期並臻寬裕不致向隅方堪慰念耳)弗教隅向念民窮
香山静宜園迴蹕憩静明園即事
静明園昔百年久(静明園乃康熙年間所建今已百餘年矣乾隆庚申御書題額)香阜
静宜我始名(静宜園則予於乙丑年始廓郛剔莽綴以軒亭至丙寅年落成因題是額園中亭臺)
(亦有題御聖祖所額)宜静原同明静理此山近接彼山清細思
遊豫似隣動不涉流連非放情塗弗生塵場積穫(迴蹕所經)
(沿塗纖塵不起歷覽田家場圃收穫尚多盖此一帶近接山麓地勢甚高是以夏間雨後旋即消瀉不致存積)
(有礙禾稼)輕雲布又盼時晴(近日畿南積潦方消民間趕種冬麥道路泥濘亦漸涸出可利)
(行旅而日内屢見雲興頗以為慮雖深秋不致尚有多雨然地氣濕潮未收惟盼時晴為快耳)
西安巡撫秦承恩四川總督福康安各報秋收九
分有餘詩以誌慰
夏秋霖雨異常盛却利於西弗利東陜蜀以居太行右
黍禾都獲九餘豐(今歲秋雨過多南北各省中多有偏隅被水之處惟陜西四川轉藉優霑)
(秋成告稔兹據秦承恩奏報陜省秋禾約收分數除沿邊之延安榆林綏德三府州屬節候較遲例歸實在收)
(成分數彙報外其餘西安等九府州屬内約收十分者孝義等十九廳州縣九分有餘者咸寧等十七廳州縣)
(九分者臨潼等十七州縣八分有餘者富平等九廳州縣八分者涇陽等七州縣統計通省實共九分有餘又)
(據福康安奏川省秋禾約收分數九分有餘者成都重慶叙州夔州雅州嘉定六府眉州卭州瀘州資州綿州)
(達州忠州七直隸州叙永石砫二廳九分者保寧順慶潼州龍安四府酉陽一直隸州八分有餘者寧遠一府)
(茂州一直隸州松潘一廳八分者理番懋功二廳通省合計亦共九分有餘)丑寅俱幸年連
稔(去歲陜省秋收八分有餘四川秋收九分今歲則更臻上稔該二省連歲告豐小民盖葳益加饒裕覽奏)
(深為慶幸)蒼赤同欣歲計充即日又聞漳泉潦(今日又據總督伍拉納巡)
(撫浦霖奏閩省八月中旬泉州府城因連日大雨而城河窄小不及宣洩西南隅低下民房間有冲塌田禾並)
(有淹漫之處又漳州府亦同時因雨大溪河漲漫漾入郡城水深一丈以致官署及兵民房屋多有坍塌現在)
(浦霖暨藩司伊轍布前往查辦等語)慰忘翻益繾憂忡(陜蜀二省各報豐收方為慰念乃閩)
(省復有此奏南望繾懷殊覺慰不抵愁惟此事該督伍拉納聞報即應親赴該處督辦乃僅委之巡撫殊屬不)
(知輕重已即傳旨嚴行申飭但此時該撫業已前往惟有諭令加意賑撫所有倒塌民房及淹斃人口亦即加)
(恩按例加兩倍賞卹並此外有無同時被水之處確切查明嚴飭所屬實力妥辦務俾小民均沾實惠以副逾)
(格恩施至意)
喜晴(九月二十日)
秋深每值喜晴少細點兹翻喜見晴(往歲秋深率多晴明無足為異昨日)
(之雨今早細點不成分寸旋即開霽是可喜也)孟仲至今過溽潤(今歲七八月間雨水過多)
(是以至今地土猶屬溽潤)風雲讓日放晶明路塗雖曰通行旅麰麥
並稱普種耕(天津河間一帶以雨多積潦飭令地方官極力設法疏消近據梁肯堂徵瑞奏涸出)
(者十分之八官路已通行旅秋麥亦播種將遍覽奏固堪欣慰而繼此又當望冬雪之時矣)慰固不
無愁尚切霑乎否復盼冬霙
湖南巡撫姜晟陜甘總督勒保各奏秋收九分有
餘詩以誌事
湖南甘北兩相遠各報同臻九有餘(據姜晟奏湖南自入秋以後每旬得)
(有透雨中晚二稲不惟黃熟及時抑且顆粒飽滿現趁晴霽經旬已俱陸續登場所有各屬收成分數内九分)
(有餘者長沙等三十一州縣九分者湘隂等三十八廳州縣八分有餘者常寧等五縣統計中晚二稲收成實)
(在九分有餘糧價有減無增地方極為寧謐又據勒保奏甘省蘭州等十三府州屬夏秋暘雨應時秋禾暢茂)
(時屆登場所有約收分數除紅水縣丞等七廳州縣地氣寒冷向不種秋禾外其中約收十分者寧遠等十六)
(州縣九分有餘者河州等二十二廳州縣九分者臯蘭等十七廳州縣八分有餘者平凉等八州縣八分者静)
(寧等三州縣牽算通省秋禾約收實共九分有餘餘現在各屬糧價平減民氣甚覺恬熙各等語)豈不
慰遥却愁近(今歲各省秋收俱在八九分以上兹湖南甘肅二省又皆奏報九分有餘益堪欣慰)
(惟以畿南之河間天津秋間被水較重慰遠而不免愁近調幕之功祗深慚愧耳)燮調六幕定
何如
詠和闐綠玉璧
玉河恒貢玉中(去聲)璧致艱之正復盈周尺(是璧圓徑八寸凖以周尺)
(則盈尺矣)原堪匹漢時質呈韭色潤紋列穀形彌不比他瓊
玖祈年重在兹
頒朔日作
廿五踐皇阼六旬頒憲書(三代下享國長久未有周甲者祇我皇祖在位六十)
(一年予踐阼之初焚香告十一天惟願得六十年即當歸政不敢同皇祖六年然皇祖以八齡)
(踐阼而予即位時已二十五歲以百年計之已過四之一彼時亦未計及若滿六十年當夀躋八十五歲也今)
(十月朔日頒乾隆六十年時憲書仰蒙聞上蒼眷佑得符初願稽之載籍實所未)誠然三代
下祇有一身予獨沐
天恩厚深憐
雍正除(憲書後紀年例週六甲乾隆元年憲書尚紀康熙十六年丁巳歲月推遷兹乾隆六十年憲書)
(已不載雍正年號閱時雖久而荷初心昊禧承先烈兢兢業業猶是踐阼耳)寸心增感
惕惟恐或孤初
賦得明窗淨几(得行字及兄字八韻順天鄉試覆試題)
孟仲季潤溽(三秋雨過甚畿南多有被淹之處不但低窪處所田禾受損而大道積水行旅亦多)
(未便自九月下旬入十月以来晴朗日久潦水漸已消盡)小陽春朗晶拈題欣几淨
即景得窗明向處異衰盾憑時殊弟兄(蘇軾詩明窗大几清無塵蘇轍)
(詩細氊淨几讀文史)於兹重(平聲)衆試而我别懷情低壤其涸盡亨
塗可暢行(前令梁肯堂在河間一帶徵瑞在天津一帶疏消積水日内先後面詢二人俱稱消涸十)
(之八九農民播種秋麥殆遍大路重車亦利行無滯)寧惟托吟詠實切費經營櫺
影徐徐度案匡貼貼平那能悦俯仰祇是繾津瀛(河間天津)
(二府濱海秋間以潮水方盛故潦水入海不能迅速十月以後疏消自易而農民現在不致一夫失所不能不)
(為繾念)
護理雲南巡撫費淳貴州巡撫馮光熊各報稻禾
收成九分有餘詩以誌事
滇黔地極遠禾稻報應遲餘過九分穫
庥蒙萬姓怡(據護理雲南巡撫費淳奏滇省稻禾收成分數高低俱十分者龍陵等十八廳州縣)
(低處十分高阜九分者蒙化等三十九廳州縣高低俱八分者鎮沅等二十八廳州縣合計通省秋收共九分)
(有餘其沿邊各土司地方所種稻穀收成亦九分有餘雜糧收成八分遠近均稱豐稔等語貴州巡撫馮光熊)
(奏黔省稻禾收成分數十分者貴陽等三十七廳州縣九分者平越等三十七廳州縣合計通省秋收共九分)
(有餘雜糧亦均茂盛漸次收穫糧價日見平減等語滇黔為極遠省分同沭天庥克臻上稔攪奏實為欣)
(慰)災無獨有稔幸此繾他思(今歲惟直隸以被水之處較多收成衹七分有餘其)
(餘各省督撫奏報秋收均在八九分以上然如河南山東湖北湖南江蘇安徽福建廣東年景雖豐均不免有)
(偏被水災之處至陜西甘肅四川等省雖均無災有稔而俱不逮滇黔二省更為饒裕也惟是欣幸之餘繾念)
(偏災處所仍自不能釋懷耳)停筆增深愧鮮寧方寸知
即事
夏秋霖實甚晴霽月將餘潦水涸已盡冬麥種亦胥前
歉昨稔過今歲沴復如賑恤不遺力流離幸少蘇(前歲壬子)
(畿南三府因旱歉收即降旨撥銀截漕撫恤其出外謀食之人復於京城設飯厰十餘處熱河設飯厰二處俾)
(資餬口去歲幸得逢年直隸總督報十分收成且籌買穀補倉而今年春復旱夏秋更霖雨過甚雖有淹浸之)
(區然因力加賑恤民間却無流離赴京及出口就食者比之前歲被旱情形尚為輕減)雖云救荒
艱實心感衆俱下吏懷錢饝親身赴民閭以此鮮餓殍
推惠已奬渠(今年直隸被水各州縣一經奏聞即命於例外加兩倍賞給並嚴切申諭地方大吏)
(實心督辦而州縣等官亦共知勤勉實力撫綏多有即時乘小舟親擕錢文饝餅赴水圍村莊散給之處是以)
(民間不致乏食人情安靖昨經降旨將辦賑出力之員交部議叙以示奬勵)頻繁飭修塗已
可行重車(河間景州及天津一帶地勢窪下積潦尤多未免有礙行旅節次諭令梁肯堂督飭道府)
(大員疏消修墊其天津道路則責成鹽政徵瑞就近修治並據奏稱道已通達重車可以往來無阻復遣舒常)
(親往二處查驗情形屬實稍為慰念)近閱秋成報南省多稔區河南及山
東涸早民氣舒太行西更佳秋成普豐腴(今年江以南各督撫奏報)
(收成分數俱屬豐稔多在九分以上即河南之衛輝府屬山東之臨清館陶一帶山西之省北代州各有一隅)
(被水而通省收成牽算仍屬中豐山西則九分有餘較為過之四川陜甘皆報豐收以各省合計仍屬中豐也)
畿南潦實重近亦麥種鋤總計七分收(畿南潦水近已涸盡所種冬麥)
(出土俱有數寸現在土脉滋潤三冬可不望雪雖直隸通省秋收僅止七分而明春麥收可望繾念為之略釋)
如傷望略紓多晴切多慰望雪念可徐即事成五言復
慮心放予
閱舊所書命館臣入吳三桂擒桂王由榔諭卷書
識後示諸臣咸為悦服復成口號
舊卷重(平聲)觀識用心手書口號復成吟重聽左耳固因
是明見右眸原至今(西師之役在廷諸臣皆有鑒於康熙雍正年間未獲葳事莫不畏難)
(沮議朕以達瓦齊簒奪頻仍諸部瓦解接踵内屬機有可乘且無以安来者爰命將興師分路致討斯時力排)
(衆議竭盡心力迨阿睦爾撮納負恩復叛用兵屢年軍書批閱問夜達晨致左耳頓形重聽並左目明亦少減)
(然幸賴右耳右目聰明自若至今八十四歲每晨批閱奏章不用眼鏡昨偶閱舊所書命館臣入吳三桂擒桂)
(王由榔諭卷復綴識語幾二百字字體僅逾蠅頭於明窗下書之以示諸臣其年率少予十餘歲至廿餘歲不)
(等皆稱字裏行間無少懈筆則以右眸數十年来精神猶然如舊也)
戲語
左耳重聽者四十年左目欠明者亦二十年有合
今之俗人所云者作戲語
見半還當不見半半聽亦可半不聽此雖俗語合至理
執兩用中法舜經
明目達聰固宜然錯用之不幾以苛為察以刻為明
乎再識
直隸總督梁肯堂山東巡撫畢沅各報得雪詩以
誌慰
子之上澣同雲佈飄落瓊霙即現陽(京師於十一月初七日微雪旋即開)
(霽不成分寸)畿甸齊郊以次報寸三指二各呈詳(據梁肯堂先後奏順)
(天府屬涿州大城等六州縣保定府屬安州高陽等六州縣河間府屬交河等五縣天津府屬滄州天津等六)
(州縣宣化府屬懷安縣承德府屬平泉州永平府屬灤州盧龍等五州縣深州屬武強等三州縣遵化州屬豐)
(潤等冀州屬武邑等均於十月二十七八及十一月初七八等日各得雪一二三寸不等又據畢沅等山東登)
(萊武定三府屬先於十月二十二三及二十八日得雪一二寸至三四寸不等嗣因馳抵臨清催儧糧船據禀)
(報省城於初七日戌時得雪至初八日子時止除融化外積厚二寸有餘並據附近省城之齊河德州等八州)
(縣禀報均於是日得雪二三四寸不等實為来歲豐慶之兆等語)雖然京兆較為遜自
是今冬第一祥未致望殷漸厪望(今秋雨水較多地土潮潤目前京師無雪)
(亦可然民間所種二麥甚廣若得冬雪覆壓蟠根當益深固於不望之中未免又略致望惟静以俟天恩)
(之逮耳)
天庥静以俟其雱
詠和闐玉倣漢龍尾觥
渥赭和闐玉製為龍尾觥一般存沁土却匪出佳城設
以擬郎將斯堪號步兵考工那可究其次漢西京
題汝窰盤子
西清三代富尊彝越器晨星修内司至理原非竒異事
銅堅甆脆率應知
冬至
南郊禮成述事
躬親歲歲祀
圜丘五十九年一日猶斗指半宵恰加午景長至丈在
牽牛數(上聲)時幸近將符願撫已增深敢懈猷乙卯得週
六旬滿欣歸政沐
昊恩優
河東總河李奉翰河南布政使吳璥各報得雪詩
以誌慰
齊郊既被雪迤邐逮西南彰衞澤尋報(日前山東撫臣畢沅奏省城及)
(附近之齊河德州等八州縣均於初七日得雪二三四寸不等兹又據吳璥奏河北彰德府屬之安陽等六縣)
(衞輝府屬之汲縣等四縣於十一月二十一二日得雪二三四寸不等)濟魚霙並酣(河東總河)
(李奉翰奏柬省迤南汶上濟寧魚臺等處自十月十一日得雨之後土脉俱屬滋潤兹於十一月二十二日自)
(寅至已得雪積有三寸麥田並可霑膏同日覽奏深為欣慰)接青黃有兆種麥麰呪
甘此固非急待(以今年地土潮潤本非急於盼雪之時但所冬至後如得雪三四寸於麥根當)
(益深固以此漸增望覃耳恩惟祈昊貺普)亦虔
恩望覃
貴州巡撫馮光熊山西巡撫蔣兆奎各報得雪詩
以誌事
今歲渥霖盛夏秋土膏潤溽實稱優目前弗雪非盼雪
口故未求頗亦求齊界豫疆胥報澤(前據畢沅李奉翰奏山東省城暨迤)
(南州縣各得雪三四寸吳璥奏河北彰德等府屬亦得雪二三四寸不等)黔南晉右此傳郵
(兹據貴州巡撫馮光熊奏貴陽省城扵十一月初九日戌時得雪至初十日丑時除融化外積厚一二寸並據)
(安順開州大定威寧等府州稟報得雪情形相同等語又據山西撫臣蒋兆奎奏太原省城扵十一月二十一)
(日得雪積厚寸餘四郊一律均霑其太原平陽汾州潞安澤州大同寧武朔平蒲州等府所屬及遼州沂州代)
(州平定沁州隰州保德解州絳州霍州等直隸州併所屬暨口外歸綏道属廳先後稟報扵十一月二十二十)
(一二三四五等日各得雪自一二三寸至盈尺不等)同雲時作瑞霙閣曉夜能無
切望眸
臘日觀冰嬉因詠冰牀
繩牀殊古製冰上可拖行(冰牀古無其制起於宋北邊雄霸滄景之間見江鄰)
(幾雜志沈括筆談盖舟車之用遇冰而窮惟此可以利涉一人挽之可載數人用力少而受直廉京師所)
(在有之亦利濟之一端也)舟水車陸異濟人利物并毬争武因習
旗逐賞分平(國俗有冰嬉之典樹旗門整編伍士皆緹衣齒履鵠立以俟駕前分棚擲踘健)
(步争先意注手承及旗分八色盤懸彌絡懸毬仰射如凌虚振翼自在游行事畢依例按名頒賚八旗及)
(内府三旗歲扵冬至後舉行親臨閱賞嚮作冰牀賦所謂順彼月令以訓以賚勇者特旌任者均賜普被)
(曰仁有差曰義盖肄武習勞不忘國恩家法且寓以行慶施惠資八旗度歲之計用普名為嬉而實)
(關鉅典也)
家法國恩普羣欣度首正
浙江巡撫吉慶江蘇巡撫竒豐額湖廣總督福寧
署四川總督孫士毅各報得雪詩略誌慚
雨渥誠非望雪時遠霑近未略慚之(京畿迤南秋雨過多而河間天津潦)
(水甫經涸盡本不至於盼雪但邇日各直省俱報得雪而此間尚未得甘霙以應冬令未免略為慚望)原
田沮洳土猶潤節氣遷延春尚遲(上冬雪澤未優歲底盼望甚切今歲則地)
(土既潤又以節候較遲臘月十五纔交小寒去立春之期尚有一月以故同一望澤而不至如去歲之甚)齊
豫晉秦早欣被(前據畢沅李奉翰吳璥蒋兆奎䅈承恩等奏山東河南山西陜西均於十一月)
(内得雪一二三四五寸至盈尺不等北省甚賴冬雪覽奏已為欣慰)浙蘇楚蜀繼稱滋(兹次)
(第據吉慶奏浙江省城於十一月二十九日得雪自申至戌除融化外積厚二三寸四鄉遠近均霑竒豐額奏)
(蘇州省城於十一月廿九日自已至午大雪繽紛勢猶未已乂據福寧奏湖北之長樂等縣於十月十一月得)
(雪三四五六寸不等武昌省城及荆州襄陽安陸漢陽等府屬俱於十一月得雪二三寸湖南之安化永綏各)
(廳縣於十月十一月得雪三四五六寸不等孫士毅奏四川之卭州汶川清溪等縣於十一月初三四等日得)
(雪高阜計二三寸平地積一二寸不等以上各省奏報幸今冬雪澤霑被甚廣惟近京及畿南雖非急於待澤)
(而心中不無盼澤實難自釋耳)口云弗急心微急方寸躊躇祇自知
雪(臘月廿五日)
地潤秋霖非望雪遠霑近未略慚然昨霏今繼雜梅萼
晴灑隂飄幻柳棉真是沃心符臘節底須躗語詡春前
慰哉轉眼旋生慮恐却斯情頓弛虔
直隸總督梁肯堂報雪詩以誌慰
翼朝保府逓佳音時玉欣瞻沃壤深(入冬後直隸各府屬多有得雪者惟)
(保定省城尚未得雪兹據梁肯堂奏省城於二十三日得雪四寸等語)東則天津西正定
右惟五寸左稱尋(徵瑞奏天津地方亦於二十四五兩日得雪八寸有餘又據正定總兵德)
(克精額奏正定地方於二十二三兩日得雪五寸今冬地土滋潤各處種麥甚廣又得此雪澤滋培麥根更為)
(深固明歲夏收豐稔或可預卜)潤郊種麥實增廣明歲登秋或可諶幸
矣仍兼懼而已滿招謙受早銘心
喜晴
密雲斷續三朝接優澤寖尋一尺盈曰懼(雪多恐過寒傷麥)曰
欣(兹霑渥雪又值時晴實堪欣慰)惟在麥既霑既足正宜晴光明溜霔
鴛鴦瓦和靄氣暄鳷鵲楹遮莫滿矜暫忘戒寸中乾惕
益增縈
除夕
望雪繼求雨(上冬京畿雪澤未優侵尋至今春以後始則望雪繼乃望雨無日不虔誠叩禱自正)
(月至五月中雖屢得雨澤總未霑透日引月長倍加殷切)甫霑復慮多(五月内幸山莊途間甘膏)
(大霈而京城亦於六月初傾霔滂沱連宵達旦旋據梁肯堂奏直隸各屬亦先後得雨霑足方慰半年以来繾)
(念乃自七月後又復因雨多積潦屢諭籌辦至秋末冬初始聞各處水涸道通民間種麥出土甚茂望歲之情)
(始為稍釋)三時恒怵惕一歲又蹉跎金篆㷒梅殿玉華沃麥
坡明年當此夕授政普天歌
御製詩五集卷九十二
