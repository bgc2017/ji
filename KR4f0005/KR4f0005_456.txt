御製詩五集卷六十五
古今體七十五首(辛亥五)
齋戒還宫西直門外作
龍見時應
雩舉常還宫穡事騐途旁季春雨透欣希有邇日隂過
望復忙(連朝清晨雲勢頗厚辰巳之間旋即散晴雖三月初六之雨透足廿六復霈陣雨二寸刻下田)
(中滋潤不至盼切而予心復覺殷然望再霈矣)麰麥含膏抽嫩穎黍禾出土發
新秧慰中饒切不知足顒冀
天恩霈澤霶
詠檀玉英雄如意
有以漢玉鷹熊鑲檀木為如意者盖寓英雄得意
之喻予則以為宜戒而不宜詡遂成詠
鷹相其首熊相尾寓意英雄暢指揮豪氣却當戒一往
要歸於正在知幾
題快雪堂褚遂良臨蘭亭帖
房齡薦乃獲蕭翼登善書因賜士廉數(去聲)本那能無同
異多摹自致有洪纖(近得禇摹絹本蘭亭叙即馮銓刻入快雪堂法帖者前後有銓圖章)
(其貞觀御書標題及卷後董其昌䟦分毫不爽似為真蹟無疑惟較之向所刻蘭亭八柱帖之禇臨紙本其用)
(筆結體有不同處盖此絹本前標第十九本紙本則未經標題無從定其次數要其所臨模者不知其幾也廣)
(川書䟦謂禇河南歐陽率更臨蘭亭皆自出家法不隨點畫則前後臨模多本洪纖之間豈必盡同耶)一
時衆命臨原夥(唐太宗當時既獲蘭亭真蹟命馮承素韓道政褚遂良等模賜王公一時傳為)
(盛事而米芾惟於褚本䟦詠及之餘皆不置品題自因他本不概見也至其後高宗立后時能直諫者惟遂良)
(一人是所臨蘭亭書法固佳而其實究亦因人以傳也)他日獨當諫不謙(按高宗欲立武)
(昭儀遂良將以死諫謂長孫無忌李勣等曰太尉元舅司空功臣不可使上有殺元舅功臣之名遂良起於草)
(茅無汗馬之勞致位至此且受顧托當以死争云云此其風節凜然千載後猶有生氣)究以人傳
非以帖漫猜絹黑米家嫌(米芾題贈人帖有紙色黑顯偽者之語此卷雖絹色黝然)
(而字裏行間墨光神采焕發似非登善不能正不必以米顛所嫌為疑耳)
知足
知足則不辱知止則不殆(音以)乃可以長久吾聞諸老子
惟因所願多致辱殆亦理適者歷郊坰農狀實稱美麰
麥發芃然禾黍胥種起堪謂足止乎秋成尚遠矣吾可
用知哉較量方伊始邇日每作隂無風亦弗雨(叶)遷延
恐日久虞旱愁靡已範九三曰憂那能去諸己至於論
武功誠應戒黷侈酌中而用之是吾乃所以
捉刀
俗以代人者稱之曰捉刀盖祖宋新語義慶之紀曹其
時見匈奴自謂貎不豪令季珪(崔)代之虎牀獨坐高已
却立於旁捉刀如效勞是坐牀為代(崔代曹也)捉刀假侍僚
(曹捉刀立旁乃假為侍臣非代崔也)然此說謬悠不足欺人淆而亦成顛
倒捉(刀)坐(牀)賓主撓(劉義慶世說新語載魏武將見匈奴使者自以形陋不足雄遠國令)
(崔季珪代帝自捉刀立牀頭)匈奴既面見豈無一言交真假當立辨
適滋人笑調復憎使者傑追殺誠奸恌(新語更稱魏武見匈奴使畢令)
(間諜問曰魏王何如匈奴使答曰魏王雅望非常然牀頭捉刀人此乃英雄也魏武聞之追殺此使如果有此)
(事操之忌刻輕佻為己甚然追殺使者豈不啟釁匈奴操必不為此足知新語之躗說耳)前段已涉
偽後段尤偷佻操奸固所鄙劉記徒增嘲
齋宫即事
季月渥霑霖宜農兆庶諶趁耕苗已發
常請祭方臨已願應時雨其如靳澤隂(邇日傍晚每隂而未雨)明
當詣
壇宿虔惕意難禁
陕甘總督勒保奏報雨雪深透情形詩以誌慰
三春南北省率已報膏霑兹接陕甘奏普叨雨雪兼(甘省)
(本年入春以後連得雪澤兹又據勒保奏蘭州鞏昌平涼慶陽甘州涼州寧夏西寧等府并秦州階州涇州肅)
(州等直隸州所属扵二月中下二旬各得雪自二寸以至四五寸不等蘭州省城復扵三月初七日亥刻至初)
(八日辰刻得雪四寸餘又扵十一日夜間得雨三寸各府州扵初七八暨十一二三等日又各得雨雪二三四)
(寸及深透不等該省氣候較遲節屆穀雨正東作方興之際頻霑渥澤冬麥俱已發榮夏田亦即播種覽奏倍)
(深欣慰)寒暄地有異耕種候無淹壤瘠民貧處西瞻句慰
拈
詣
壇齋宿作
黃道逶迤出鳳城碧池左右漾波清(正陽門外天橋以南東為天壇)
(西為今先農壇中亘石道向每大雨後兩旁率為積水之區春命扵石道東西開濬水池二各長一百五十)
(餘丈南寬二十丈北寬三十餘丈又扵壇門迤南石道左右亦開濬水池二各長一百二十餘丈寬二十丈即)
(以開挖之土培寬石道兩邊各十數丈以便往来並傍壇外垣堆為土山雜植松栢楊柳工既竣水泉涌出頗)
(為旺盛兹以溶漾雩祭前一日恭詣齋宫周視左右儀仗之外碧池頓覺壮觀且京城之南義協答陽今)
(增浚廣池正合坎離既濟之象隂陽和而風雨時為京都萬年亨衢實盛事也)都京義叶答陽
正離坎象占既濟亨
冬雪春霖繼優渥新槐古柏互菁葱(圍壇舊植松柏本属繁茂而隙地尚)
(多因命分植松槐一千四百餘株昨冬今春雪雨優霑滋培榮暢已覺一望菁葱矣)綠莎趨步殊
常况慶慰之餘益惕衷
皇穹瞻拜致誠勤(向例至宿先)(大祀前一日詣用展壇齋皇穹宇拈香誠敬)
感謝不知何所云卯刻濃雲辰復散虔祈續霈利耕耘
常雩禮成述事
巡方昨歲庚戌過(昨歲庚戌以八旬萬夀東巡贍是岱謁聖迴蹕在常雩之後以)
(未及與祭)與(去聲)
祭今年辛亥臨日以符前盛該茂(今日干支適遇庚戌躬親展祀似償昨歲)
(歉懷而時當已月歲支在亥漢書云已盛扵已該閡扵亥)明當唘後偶竒(平聲)金(明日干支)
(辛亥即協本年太歲且庚干為陽金辛干為隂金竒偶相承正合金穰吉兆)誠祈首夏
甘膏繼敢恃季春渥澤深(前月初六既獲優霑廿六日又邀繼澤刻下雖土膏滋潤)
(不至望切然予虔祈之心不敢自恃近日屢隂未雨益深顒冀)邇近屢隂猶未雨越因
兆美倍顒欽
題池上居疊己酉歲韻
昨歲東巡歸後吟(昨歲庚戌以東巡歸遲題池上居乃在四月下旬)今年疊韻
尚初心七言一瞬視幻景春去夏来望好霖(戊申歲已霑春澤而)
(三月下旬至四月中旬頗覺乾旱因扵四月廿一日親詣黑龍潭祈禱即獲連朝大雨已見己酉詩今歲三)
(月初六之雨較之戊申歲更為優渥廿六日又復得雨二寸田中固非急扵待澤然已值夏初冀得甘霖續霈)
(日深望念)所願
崇祠無拾級(今始月初設此月中下澣之間蒙事耳佑渥膏或可無黑龍澤步禱之)切
憐彌隴有抽鍼(二麥已芃茂禾黍亦茁新苗益切望澤)瞑眸忽訝垂簷溜
却是臨池流細斟
春雨軒疊己酉歲韻
庚(戌)年似己(酉)歲春雨透重哦誰識景無替亦愁晴過
多(去歲二月下旬得雨後三四月間連次得雨俱未霑足今歲春澤雖優然連日晚隂未雨亦慮晴日過多)
(因循成旱)息風惟幸耳(北方春夏之間最忌多風前日夜閒起風頗以為念至昨日下午幸而風)
(息望雨之情益覺懸切矣)未雨竟如何不敢辭憂我範箕守弗訛
山東巡撫惠齡續報得雨詩以誌事
三月初旬雨此霑彼欠稠(京畿三月初六之雨優霑是以至今農民尚不至急扵待)
(澤前據惠齡奏東省是日得雨三寸至四月初兩旬有餘地土漸形乾燥則其未能深透可知)兹報下
旬澤彼渥此欠優(兹據奏稱三月廿八日因查閱營伍行抵新城地方自戌時起密雨至次)
(日辰時入土五寸餘乂藩司江蘭禀報同日省城得雨四寸各属報到得雨自二寸至五寸不等者已有六十)
(三處未報到者俟查齊彙奏等語而此間廿六之雨僅二寸餘未免為之盼切)同為吾赤子胥
為(去聲)祈年憂南暄北候涼喜彼吐穗秋(東省在南氣候較暖據稱目下)
(當二麥揚花吐穗之時得此應時甘澤益滋勃發覽奏深為之喜此間雖尚可待然予已急望甘霖續霈庶不)
(孤前此渥惠耳)此雖稍可待而吾已預愁顒希即霈甘不孤春
惠酬
詠痕都斯坦玉魚
痕都精製器盤盌見多餘琢玉樣呈别夢魚巧識初分
無形迹露合任泳游嘘設欲遠方寄此中應置書(史記載蘇)
(武雁足係書事而古樂府亦有呼兒烹鯉魚中有尺素書句後人遂以魚雁為寄書故實不知馬遷乃濫觴之)
(始也史記云天子射上林中得雁足有係帛書言武在某澤中云云雖為常惠教使者詭言以紿單于而不顧)
(為事理之所無也魚雁無知之物焉解人意知其所寄之處而投之不若置玉魚之腹寄書為相宜也故戲及)
(之)
首夏青龍橋西五疊乙已韻
將往静宜此必過清和暇一詠卷阿却成例矣樂山水
敢懈念乎在麥禾景似酉年寧弗慰(前歲己酉春雨優霑首夏来此又獲)
(夜雨霶霈遊覽殊饒佳興今歲三月亦疊被甘膏刻下田中固非急扵待澤然一二日内再得及時渥澍則麥)
(禾益將芃茂慰懷當無殊酉歲矣)時非戌歲自殊哦(去歲東巡廻蹕後旋幸避暑山莊因)
(於九月間来此恰副登高佳節且彼時農田正值納稼非若目前望雨之時其吟興自不同也)美中恒
亦逢不足又望甘膏嘆若何
小駐玉泉山疊己酉韻
玉泉即玉山小駐合斯間視事厪無逸傳餐可趁閒静
宜望迎目清聽額呈顔(是處齋名風篁清聽)春雨今年渥泉流盛
漲灣
玉泉山西再疊己酉韻
小駐静明更向西途旁農務綠芃齊不教隨騎輕為躪
(道旁麥禾芃綠彌野惟慮隨侍人員任騎踐藺殊為可惜因即預令飭禁)益切因心敬以躋
古寺無風林静樹野村有露菜鋪畦(三月内雨膏霑渥不但麥禾長發即)
(近村菜畦俱含朝露葱青可愛)沿觀頗覺情懷適佳景香山許歷題
棲雲樓得句
言至静明先憩此大都吾意不忘初今来昔往誠何謂
雨較晴量每相(入聲)扵泉旺實因春澤足林深恰值夏隂
舒雲乎漫以棲為美佈去施甘正望予
天池二首
天池半畝静無波雲上于天注鄙他(需之大象曰雲上于天音義者讀上)
(為上聲扵是程傳遂曰雲氣蒸而上升于天不知雲即水也既日乾下坎上不得復疑天無在水下之理若讀)
(上為去聲則大象之意自明盖天為圓體地既載水而元氣之運扵地下者亦天也知地之在水上即可知天)
(之在水下矣若如程傳所言是水仍在天下而何以為乾下坎上乎向作雲上于天解曾証其說之非是)設
曰山靈呈迥鏡臨斯照影是嫦娥
每對方塘例留詠不鮮屢見亦何嫌示機許有鳶飛戾
拘質禁無魚躍潛
歡喜園反己酉詩意並疊其韻
卯之歡喜嘆幻哉戌之歡喜慶真矣(癸夘年来此作歡喜園詩有云歡喜)
(則無憂無憂斯化美理亦平實而辭旨近幻去歲阮光平入覲山莊宴賚駢蕃彼亦傾心向化不事征討而海)
(邦奠定此其息事寧人可為歡喜者不亦真實而可據乎若前歲此時方且以喜而忘懼為兢兢其情事更大)
(相逕庭矣)光平入覲至山莊宴賞優恩誠感喜息事寧人奠
海邦考之惇史稱鮮有(叶)聖凡有無一合相(去聲)不在心
亦不在體詠之疊之徒嘮嘮擲筆笑未知宗旨
来青軒口號
山軒東望號来青俯視麥禾綠滿町設雨定當卜豐熟
越因渴望不遑寧
香巖室
香山傳自古築室山之巖山香巖亦香而室受弗厭巖
色其義顯巖香其義潛然而色之芳胥具香之馣室無
眼與鼻何以兩受兼妙哉無受受如来花所拈
超然堂
欲至最高處(静室為香山最高處)虚堂路必沿既攄己吟意亦歇
衆勞肩林葉未張(去聲)王窗紗足納延入觀總超豁契志
與之然
曠覽臺襍言
古今一曠覽君道愓未臻宇宙一曠覽民艱慚窘貧更
何意寓山水哉智仁之樂徒虚云午幸無風晚將作雲
曠覽牝谷吐氤氲如其霈佳&KR1204;或可利耕耘惄如調飢
望殷勤
静室
駕言至静室本意在圖静静當息諸慮而慮静未肯開
眼見明固閉眼見暗等而暗豈非色動匪静堪省五字
詎談禪八义成俄頃
學古堂
陟降就平原書堂學古宛寝興擬青瑣(園中寝宫即在此處)時節
未黃昏軒閣率粗攬林泉亦略論欲窮一日力弗厭十
章繁(至香山各處勝㮣略為涉攬竟日成詩十餘首)
河南巡撫穆和藺報各屬得雨詩以誌事
山左及秦右俱稱春雨優(山東陕西春澤頻霑昨又據惠齡奏東省扵二十八九等)
(日各属報得雨自二寸至五寸不等秦承恩奏陕省扵三月十二三十八九等日各属報得雨自二三寸至深)
(透不等)豫今報膏澤夏熟幸来麰(河南省三月初旬各属亦普得膏雨兹又據穆)
(和藺奏三月十九二十五二十六二十八二十九等日所有開封歸德衛輝懷慶河南南陽汝寧陳州各府通)
(属許州汝州陕州各直隸州通属及彰德府属之安陽湯隂臨漳林縣涉縣内黃直隸光州之息縣等廳州縣)
(各報得雨自二三寸至深透不等二麥既渥被滋培秋禾亦應時茁長糧價平減農民極為歡慶)各市
價將減大田種已稠近畿偏望霈陣&KR0584;過增愁(近畿三月内優)
(被甘膏麥禾滋長目前再獲渥澤夏稔可期今日午後陣雨一過惜未優霑作風而霽轉增懸切)
詠離合玦
是玉原當一片而玉人分成兩片以各為玦疊而
置之其土浸之形上下黑白若一則可知其本一
矣
一片如半月剖為兩片誰離雖成玦各合本若環規返
絶久非藉(古人君以玉接人臣之禮有賜環賜玦之文荀子大略篇絶人以玦返絶以環是也今久)
(無此繁文矣)滄桑全亦竒别中恒得聚適可引吟思
曉涼
昨午暴熱如夏六今辰峭寒似秋九熱以蒸雲雲信哉
涼因過雨雨霑否試展舊篇率若斯(北方春夏之交率多望雨屢見舊作)
調幕無能惟自醜十日之間或霈膏早晚田胥堪卜有
仰望碧天一縷無曷惠其寧顒稽首
雲南巡撫譚尚忠奏報春雨詩以誌慰
有土有民必寧分近與遥視如一赤子報乃至今朝春
澤被以渥秋收卜應饒(譚尚忠奏雲南省城於二月初六七八及十三四五六二十二)
(十一等日連得甘膏高下田疇咸霑渥澤外郡州縣禀報情形亦俱相仿現在大麥已多抽穗小麥亦皆含苞)
(可望豐稔等語)邊安歲有慶(上年三月内據雲貴總督富綱奏緬甸國長孟隕虔備表貢遣使祝)
(釐求請封號並乞開騰越關禁俾通市易已即俯允所請該國王納賮稱藩流通商販邊疆實為綏靖今又豐)
(稔可期天時人事胥臻順適自當益加兢惕)戒滿勖畺僚
玉華岫
臯塗色作金華岫何稱玉(山海經臯塗之山上多桂木此處避風向暖入冬育桂者)
(多扵此因以臯塗名室顧桂色雖近金而岫以玉稱於義斯為當耳)二物人胥貴玉清金
近俗是乃寓深義定名原有屬陟山所必經小坐憩衆
僕乘者但知逸肩者不顧鞠吾豈為是哉無時弗自勖
栖月崖
遇曉月栖西乘望月栖東東西有何定月之栖不窮(一解)
栖西必在晨栖東應扵暮晨值勑政時暮當息有度(二解)
所以過斯崖每鮮逢鈎輪惟付&KR0706;屹者栖以千萬春(三解)
致遠齋有會
静宜園中此齋久初得即以致遠名爾時正討金川虜
園外駐兹健銳營不得已用非黷武遂因耆定卭筰平
平伊犁及靖回部無不獲力子弟兵(齋名致遠其来已久盖因戊辰歲征)
(討金川以彼恃其碉險遂於此間設石碉簡佽飛之士習之未逾月得精其技者二千人命大學士傅恒統之)
(以行先聲所布其酋震讋請降次年遂立健銳營於此及乙亥平定準部己夘平定回部皆有健銳營勁旅從)
(征無不奏捷致遠之效已見於此)金川先降後以剿始之終之致遠成
其後潢池不足數(初次征勦金川莎羅奔郎卡窘廹乞命遂允其請降蕆事未及十年郎卡)
(之子索諾木與小金川僧格桑狼狽為奸意欲蠶食各土司黨惡負恩杭于天討不得不為𢷬穴擒渠之計以)
(除後患而賊人碉高墻固備禦甚嚴於是實賴健銳營訓練之士摧堅陷銳自辛夘至丙申數年之中直克噶)
(喇依賊巢擒渠獻俘大功以蕆迴憶曩時致遠名齊果克底於有成他如翦滅王倫蘇四十三田五等逆亦皆)
(用之無不唾手成功要皆小醜跳梁弄兵潢池不足比數惟近年臺灣之逆寇就擒緬甸之悔罪乞封安南阮)
(光平之親至祝釐俱足副此名耳)要即立蕆安吾氓臺灣蠻寇誇據險
曾未兩月殱鯤鯨緬甸赦罪請封至安南光平親詣京
斯皆致遠之佳兆而吾兢業恒戒盈遑敢自矜詡武德
疊蒙
天佑惟屏營(營雖重韻異意况杜詩有之)迴憶紛矣&KR1852;年事痛定思
痛增惕驚
韻琴軒
致遠齋之側(致遠齋之西為韻琴軒引碧雲寺之水至此激為湧泉二宫徵調諧如聞雅操)文
軒裔水濆明揚常退憩清聽(去聲)每閒聞搏躍激行可春
温秋亮分欲咨牙曠輩攫醳指勞勤
按史記鄒忌善齊威王之鼓琴曰大絃濁以春温者
君也小絃廉折以清者相也攫之深醳之愉者政令
也均諧以鳴大小相益回邪而不相害者四時也云
云是知古人之樂曰清曰濁曰攫曰醳曰大小相益
亦祇謂一絃一音以明均諧不聞扵一音之中復有
抑揚高下之節也向披明世子朱載堉琴譜見其一
絃之内用正應和同四聲又衍至十六彈不勝其冗
且所書&KR2692;□等字不知從何數典而繁音促節徒悦
俗聽將與古人所謂感人心而天下和平者不大相
繆盭乎盖載堉於定律審音之道未能洞見本源師
心臆說名為反古而轉至入俗直以古琴與俗琵琶
之類相等矣昔屢有詩闢其謬妄復識於此
正凝堂别有會而作
每詠正凝堂率闡周易旨兹乃有别會謂契中庸矣中
則無不正凝叶庸之理無過與不及不偏還不倚是乃
天命然能體惟君子吾雖見至兹實愧行諸己
就松舍口號
舍就松乎松就舍其間主客率難明不如小坐澄諸慮
澄慮之中聽謖鳴
雲巖室
邇日每作雲巖室輒蔵之即或寫出楹浮空無力施自
咎與名乖坐室增忸怩何當大作甘幸符五日期
来芬閣
池閣俯澄泓植以水卉芬而我於夏日山莊每駐巡来
此非花期其芬那得聞濓溪表君子無時無其文
暢風樓
暢實鬱之對暢喜鬱則憂而風何與焉乃以名諸樓兹
當望雨時雲作風為讐敺之使弗雨鬱對徒增愁層閣
默不語無心受䬒䬟
題碧雲寺
圍寺雲容似疊峰碧色紛幻之稱未舛真者望方殷漫
論椓人事(寺為明正德中太監于經所造費累巨萬其時政治不綱無足深論)弗居白足
羣(弗住以僧)本来清净體調御坐而欣
洗心亭口號
寺側溪亭曰洗心洗心心洗義難尋三三兩兩原胥幻
七字徒成解悶吟
題張宗蒼畫
試泉悦性憩山房半載春秋異景光(去歲九日臨此)水閣憑欄
劇談者又欣一晌對宗蒼
漕運總督管幹珍奏報南漕渡黃過淮等事詩以
誌慰
尾幫全數進瓜口比較上年期不遲(管幹珍奏江浙幫船扵三月二十六)
(日全渡黃河計扵三月杪可以全入東境所有江西幫船亦即派員催輓遄行其南漕尾後之鉛山幫已全數)
(催進瓜口現在排日簽盤扣至三月三十日未過淮者祇有江西十幫比較上年過淮之期可不致有遲滯等)
(語)事在人為誠有效褒勤督惰本無私更稱月杪甘膏
渥遥望江南農務宜衹有近畿偏待澤批硃云慰亦齎
咨
山陽一曲精廬
山陽一曲有精廬適可遊仍亦可居水自高川引瀑布
峯因夏木鎻林閭以何數日纔斯至(駐香山已四日)祇為悶懷
致我疏本擬卷阿来意暢却緣雲漢鮮心舒
對瀑二首
對瀑從来無默去豈辭得趣可忘言色為飛白動中静
形是湔塵寂外喧
本是香山橋底来盈科到此落崔嵬激行搏躍奚關彼
就下試觀水性哉
駐守
東陵貝子弘謙等報雨詩以誌事
臨兹翼日山雲起未刻&KR3819;䨕陣&KR0584;纔可惜隨風敺過去
遂教開霽嘆虚来
東陵今迺報霑透(弘謙奏馬蘭等處於本月十一日自申至戌大雨霑足並據左近黃花山)
(等處俱報各得透雨等語是日之雨原自西南而之東北此間獨惜未得優霑耳)左近都稱遍
潤培即是由斯飛往澤慰遥惜邇益慚哉
香山迴蹕小駐玉泉山作
五日為期六不詹香山此番(去聲)竟虚淹亦將舊稿頻繁
閱多似兹来悵望拈(往年来此多有望雨之作北地夏初率如是然目前不禁懸切)於
得可知惜失切愛民惟是重農兼沼園小駐仍咨政(園中)
(景色最為清潔每於此小駐傳餐後因即理事頗足怡神兹因望澤来此轉增悶懷)佳處其如心
不恬
題樂景閣
静宜(香山園名)佳以山静明(玉泉山園名)佳以水山静宜仁性水
静明智體小駐静明兹甫别静宜彼高閣山水間樂景
會於此後樂弗知予先憂每切已途中適觀麥菁葱芃
實美設即霈甘膏餅餌香堪指而何艱渥澤因循恐致
否循名責實際樂景已孤矣
虚受堂口號
虚受寧惟延萬景最關君道我應知老年人不忍深論
慚在兹增懼在兹
憩雲齋
香山與御園此地正居中適可成小憩無事行怱怱齋
額曰憩雲意殊不惬胷邇時方冀雨作霖當霈空憩齋
或隣私膏田乃為公漫謂與雲詛企澤誠計窮
微雨(四月十七日)
過午雲容密逮申雨意濃方希力為繼其奈勢如慵劚
地寸餘潤叩
天尺或逢入宵尚霕□渥澤冀施重
悶言
悶言解悶以為言一夜無眠天易曉問雲即漸報&KR0034;(音朵)
霍達曙遂晴旭光皎京兆奏稱霑二寸便信亦何資久
燥(叶)憶當三月得渥澤却未敢矜謂誠好然而方寸豈
無慰或此慰即盛滿抱夏初望澤例向年自咎過惟增
惕悄
福建巡撫浦霖奏報春雨普霑市價平減情形詩
以誌慰
去歲漳泉歉今年正念縈所欣膏澤普已報市糧平(上年)
(閩省漳泉二郡雨澤未優收成歉薄今歲春膏正深縈念兹據浦霖奏省城自二月下旬至三月中旬得大雨)
(五次中雨四次不但入土深透且高下田疇積水俱属充盈現在早秧一律栽插雜糧菜蔬一望青葱此外惟)
(臺灣一郡遠隔重洋尚未報到其内地各属具報得雨六七次及八九次者不等糧價漸平民情無不欣悅等)
(語)一律稲秧種都存田水盈海洋盜風靖(近勅督撫等嚴緝洋盜海)
(面商船往来略已平靖值此時和歲美衣食足而雈苻息不勝為萬民慶幸耳)寧止幸吾氓
題歷代名賢妙蹟册
擊磬石傍蕭竹隂凝神應手若聞音伊人自是通論語
似寫當年於衛心
右李公麟竹隂磬韻
春溪綠水乍生時花鯽浮深嫩藻披大呌出門上封事
不羈意寓此圖之
右劉宷春溪魚藻
百物擔(平聲)来一擔(去聲)強羣嬰争取價無償貨郎爾亦知
之否原爾自家閒惹忙
右李嵩市擔嬰嬉
和嬌浥露一枝新自署那教題作麟(見陳善杭州志)試看飄蕭
出塵格寧容卑喚院中人
右馬遠倚雲仙杏
大如邊氏五經笥又似郝家滿腹書坦卧秋庭風日爽
笑他童子曬衣袽
右趙孟頫曝書逸趣
君子林中祇一頁(三友軒所蔵君子林卷皆元明人畫竹内有柯九思一幅)薈成三
益見斯圖權輿問孰題名喻仿彿其人曰姓蘇(蘇軾詩松竹三)
(益友)
右柯九思三友清標
喬樹因風籟颯森飛泉激磵韻深沉無心有意相問答
一鳥翻飛領衆音
右錢選濤聲松韻
一塊石依幾个篁天然氣韻正相當設如二友尋名氏
伯仲之間見謝王
右倪瓉野石修篁
太行竒麗古名畫目以見之心以摹(用從義自識語見青陽集)本學
仙人具仙骨茅堂翠厂即方壺
右方從義翠厂茅堂
一棹歸舟何自返衝風颯沓雨冥昏匆忙略異子昭作
(内府有盛子昭風雨歸舟圖軸摹寫舟中人及操舟者匆忙冒涉之状頗得其神兹幅放棹中流氣象閒暇迥)
(不侔矣)為有雞聲報近村(用徵明詩句意)
右文徵明雨舟歸興
玲瓏石畔立馴盧閉口注睛一事無伯虎亦稱風雅士
言深意寓長公蘇(謂畜狗防奸語)
右唐寅湖石馴厖
五柳先生豈是貧蹟同因為寫其真倚松對菊無箇事
疑待白衣送酒人
右陸治彭澤高蹤
雨六韻(四月廿一日)
昨夜隂虚度今晨霽枉怦豈期雲繼密遂致雨能成不
疾不徐續曰饜(平聲)曰飫傾無風潛入夕未艾漸開晴霏
歷八時久(午刻初雨時勢尚疎緩以漸而密至丑刻方歇次早據順天府尹奏實有六寸洵為霑足)
潤霑六寸誠值斯慰以幸畏復近於盈
廣東巡撫郭世勲奏報二麥收成八分詩以誌
慰
東粤向非種麥區青黃今亦接時無性宜南海諸郡縣
(粤東農務向惟早晚禾稲為重近年以地廣人稠兼種二麥以濟青黃不接其南海等五十八州縣廳扵二麥)
(土性相宜種植較更寬廣)熟逮夏秋鬻市衢計以八分歲匪歉(據郭世勲)
(奏稱兹届成熟之時查核收成分數内九分者東莞海陽等三縣八分有餘者三水曲江等六縣八分者南海)
(增城等三十七州縣廳七分有餘者順德豐順等三縣七分者番禺龍門等八州縣合計各属收成共八分有)
(餘民食藉資接濟閭閻頗形悦豫)早扵北地候相殊(此間夏初二麥方漸吐穗而粤東氣)
(候二月間早已蒸熱宜其三月内即奏報登場也)農功近遠多佳兆為是乾乾
益凛吾
襍言
人老性多急過也我亦然然弗施諸人惟以勤諸田(性急)
(所值多不喜然從不肯以喜怒責人每歲春夏之間望雨迫切亦惟自責耳)即如昨愁旱常
較去歲篇(入夏後又值隂雲不雨或得雨弗優惟恐因循致旱及閱去歲詩篇較量得雨日期以解)
(悶原是一律繾念耳)春雨優於彼麥禾苖芉緜兹計得雨日却早
五日前(上年庚戌此時亦殷望雨於廿四日以傳臚還宫詣覺生寺虔禱冀如前歲己酉還宫時途中)
(即獲甘霖乃於四月廿六日方得雨四寸若今歲辛亥三月初六早得透雨比之上年春澤已為優渥而昨四)
(月廿一日之雨較去年又早五日近日愁懷乃覺略釋)乃已愁不禁自怨㦯過言
觀過可知仁庶匪蹈大愆
金廷標品泉圖
倚樹持杯性不羈澆書一晌坐閒時(東坡晨飲酒謂澆書則扵茗亦可耳)
底湏佳客資商搉品格由来貴自知
詠漢玉缾
何代此琳瑯何人追琢章因其有可欲終是不能蔵經
火無傷潤(是器有經火處乃玉質所舊有非成器後市賈偽造故雖有瘢痕仍含温潤)貯花
恒吐芳堂谿誰補底(缾底玉色弗類自係補製然物貴適用堂谿公玉巵無當之戒扵此)
(可悟)足以戒無當
直隸總督梁肯堂奏麥收八分詩以誌慰
約收麥熟八分報猶是未霑甘雨曾(梁肯堂奏直隸二麥約收分數易州)
(定州所属均有九分永平正定大名三府所属約八分有餘順天保定天津等府及趙州深州所属約八分河)
(間順德廣平宣化承德等府及遵化冀州所属約七分有餘計十一府六州通共約收實有八分等語該督此)
(摺係二十日拜發昨二十一日之雨雲氣廣厚自必普被現在灌漿結實之際更為有益將来刈穫登場其分)
(數當不止是也)廿一渥膏應普被灌漿結實穫當增
已是八分不敢期幸因優澤暮春滋(自四月初旬以後未雨方慮麥收不)
(及八分所幸三月内得有優澤麥苖滋潤故仍有此稔象耳)夏初仍復切憂望憂望
未孤慰益寅
御製詩五集卷六十五
