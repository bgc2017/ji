御製詩二集卷二
古今體九十八首(戊辰二)
戊辰仲春東廵祭
闕里秩岱宗初四日自亰奉
皇太后唘程得詩八韻
幼服
先師訓宫牆念在兹兼懷岱宗麓堂阜訝何其二月言
廵魯六龍始戒逵鴻猷思
聖祖烏養奉
徽慈麗日曈曨暖祥風左右披千官紛祖餞萬騎擁旌
旗武偹由來赫民艱藉以咨景行終待仰膏澤豈稽施
盧溝橋
長虹亘渾河石欄接芳埒東風已解凍洪波流決決聒
耳松泛濤奪目花飛雪計偕指日來曉月應聫轍刖足
志孰甘點額中紛熱驅車幾度過興會一番别
良鄉道中二首
春風廣陽道嫩日蕩晴川宿麥符農候垂楊罥客鞭遥
峯明郭外新水繞邨前西望
橋山路(每謁此路泰陵常由云)低徊意黯然
名郡拱皇畿龍泉(山名在縣西十餘里)澹翠微雉闉經歲古雁塔
入雲巍陽氣蒸春隴輕寒&KR0704;曉衣望諸留故蹟高蹈獨
知幾
弘恩寺
路轉林扉闢照園雲窩小憩忘塵喧川原春望全宜畫
松竹古心静可論
滿庭嘉蔭坐瞿曇每過偏教駐客驂笑煞闍黎慣添足
指稱柏子令人參
風旛摇影入簷楹閒館依遲心跡清朅憶前年覓吟處
初韶淺臘景相争
雁
去年塞北逢南度今歲畿南見北翔清夜有時四五唱
遥天不繫兩三行泛從新水纔開凍眠憶殘蘆盡隕霜
不許彎弓健兒射當春生意正昌昌
述懷
卜日謁
闕里六轡駕言東淺春已暄妍土膏脈起融綠麥抽新
芽于耜興田功去歲薄有收菜色鮮或逢山左昨秋潦
傷哉彼庶農保赤實多慙省歲徒責躬截漕與發帑聊
以資飱饔流者歎轉蓬存者嗟哀鴻豈其宜時廵遇歉
而舉豐抑亦有所思五字志深衷乙丑宣郡災十戸殆
九空車駕曾過臨惠澤敷薰風不唯二鬴賜兼且百貨
通况兹羣有司愛民孰文翁經予親咨度上下免相蒙
以此例齊魯冀稍救困窮勤民仰
聖烈重道溯儒宗是行豈可無浮議漫交訌
流璃河
曉韉十里擁春寒迤邐龍泉雲外看即景因思成大句
徵文空說彦章竿
陌旁官柳稊方嫩坂上雛茵綠尚遲却愛新波添瀲灔
琉璃橋上俯琉璃
蒼烟澹靄罨寒塘迴雁纔飛三兩行何日橋頭坐斜照
蓼花叢裡數鴛鴦(志書云琉璃河烟木葱蒨尤多鴛鴦)
輕風鴨綠漾新瀾畫意詩情馬上看侯度省方思古訓
往來詎止為遊盤
夕
早駐休人力遲眠騐物情孰非惕息所敢令滿盈生半
玦冰蟾掛一灣銀渚横旌門陳事例鐃鼓又喧鳴
涿鹿覧古
燕雲易水帶晴川涿鹿城南嚲客鞭村指樓桑聞賸碣
河䟽挾活始通船(挾活河久淤塞前歲經高斌奏請䟽濬今始通舟楫)道元故宅
詢遺老子幹荒墟靄暮烟省識同然公道在千秋名勝
以人傳
秋麥
秋麥茁原田芃芃過寸許督亢舊膏腴綠意欣可覩馳
驅戒僕人勤勩咨農父去臘雪固佳尚蘄沛時雨餅餌
想香吹禾黍待趾舉近雖時作雲苦被風吹屢例事愁
三春望澤徒延佇先憂詎有涯後樂其奚補
新月
乍非隔嶺栖輝處底用停杯試問之節過上元堪轉憶
光韜滿鏡未全披獨憐武帳拈吟際每值冰天送朗時
漏下驛傳封事至批黃也覺夜眠遲
橅顔真卿自書告身因題
漫將筋骨議前賢朱誥裴詩只廓填却笑劉涇珍背紙
豈知徐竢得真傳
端莊流麗兩兼之審定分明識虎兒立德踐行人喜道
如言行者復奚誰
舊稱乞米隣寒儉乍撫將軍訝宕雄何似告身垂正大
黃庭遺得舊家風
吉光片羽總堪珍三百驪珠一串陳虎帳幾餘披几研
對題心喜得佳鄰
過新城
堞樓就廢生榛荆新城宛然為舊城緩工修築尚未逮
(朕以各省城垣雖無守禦之用亦豈宜聽其圯毁徒以修築費帑不貲故令各省視其緩急以工代賑次第整)
(理是處盖列於緩工者故尚未及修葺云)太平亦可徵休兵民風土俗頗淳
朴去歲秋成二鬴足長官教養尚胥勤豈貴發奸與摘
伏高臺南望餘頹基想像北宋全勝時鐡林軍人善彊
弩意氣直與秋雲齊文恬武嬉時未久一帶界河猶弗
守(縣内白溝河亦名界河宋金分疆以此為界)吁嗟乎子孫無忘祖宗勞一
姓百世何難有
春柳
行人不與春柳期柳共行人相倭遲纔輕黃之昨見乍
嫩綠之今垂冰已泮而蘸影鳥欲下而牽絲朝烟漠漠
暮雨霏霏風光婉娩縈吾思指日者吾將風乎舞雩浴
乎沂
隂
朝來有渰勢萋萋憑輿凝望心殷兮羽林漫慮勞跋涉
多少農夫盼一犁
過容城
鳴梢&KR2535;迤歷郊原遺蹟千秋尚可論垢市劉生誠獨善
(垢市村相傳劉因故里元時徵辟不就)椒山楊氏信長存(楊繼盛亦容城人)百年
人物風猶勵幾社詩書教共敦我有君師交責者愧無
德化遍黎元
萬柳堤
佳名萬柳愛長堤馬踏春泥柳正稊幾縷畫情遮過客
一行烟意入新題
隔浦漁歌聞欸乃拍堤桃水漲潺湲那知趙北燕南際
恰似吴頭楚尾間
潤逼征衫絶點埃溪村幾處水縈迴白頭故老相逢問
能道何家愛景臺
趙北口閱水圍詩(有序)
趙北口水圍
皇祖時每於仲春舉行盖畿南之水皆滙此俾有淀以
受之則不溢而為灾且以習舟行飭武備
意深遠也戊辰二月東廵道經是地輒命水虞脩故事
觀閱之餘爰成十韻敢云繼
武敬誌窺
天云爾
蹕路唐興便(趙北口一名唐興)水圍一閱之昆明曾漏古
武烈尚貽兹淀水春生際渚禽北鄊時習蒐明鏡裏列
陣白雲涯里革雖懷直
軒轅自有竒止齊咸奉度矰&KR1508;不須施潜舍淵而出飛
沉空以垂魚麗偏後伍鴻漸羽為儀澤以虚能受人知
勞勝嬉
廟謨欽仰處道左樹豐碑(州水皇祖御製鄭淀記今存)
是日復得詩四首
趙北橋頭駐翠旗沙汀葦渚起鸕鷀道旁鞠&KR0957;逢邨老
能說
仁皇水獵時
溪村水郭渺烟波換酒烹魚樂事多烟火萬家民自便
(火随皇祖御製詩云萬家烟民便是句敬用此意)至今遺澤沐熙和
效靈河若誠何有奏績冬官實不無(淀池之水自罷水圍後日以消涸高)
(斌為直隸總督疏濬並舉始漸復故道而去歲秋霖頗大賴此瀦蓄幸不成灾土人遂謂因今歲水圍而水復)
(來禽重聚語雖不經然疏導之功則不無云)生計水鄉應稍給夏魚秋芡早
春鳬
霞旆風帆漾綠漪蒐禽恰稱仲春時承平武偹應勤習
不是金明競水嬉
趙北口即景
紅橋長短接溪川溪上人家不治田半笠滄波三月雨
一隄楊柳兩湖烟孳將鵝鴨無官稅捕得魚鰕足酒錢
今日飽參漁者樂鳴榔春水綠浮船
燕南趙北舊曾聞歷覽真逢意所欣苕霅溪山吴苑畫
瀟湘煙雨楚天雲漁歌隔浦驚鷗陣客舍開忩數雁羣
方喜湖光滌塵壒何來詩思與平分
恭依
皇祖鄚州水淀雜詩韻
遠渚風生鷗浪長隄烟罥楊絲為問春湖何似一篙恰
始勝時
船泊不妨淺處溪流曲繞人家得魚沽酒至樂頽然兩
頰微霞
畫意湖光山影生涯沙觜溪頭載得魚鷹棹去銀刀頃
刻盈舟
不識鄚州佳處今朝領略方新記取禽魚咸若
聖人貽我熙春
雪
春冷還霏雪毶毶客路迎氣升著地化雲密亘空橫野
渡迷烟景村籬綴玉英王詵圖小幅即目似天成(王詵有雪)
(溪小景圖)
短戍復長坰迷離合窈冥聞鐘知古寺策馬度郵亭隴
麥方添潤隄楊不礙青恰逢舉趾候欣賞意為停
河間道中
問風略先農桑候覽古欣過禮樂邦毛氏詮詩真詣獨
獻王得士果無雙韶開邨店春光靄雪化溪橋野水淙
憶我書齋訂經義幾多景仰在明忩
恭依
皇祖河間即古瀛州地詩韻
錯落經村舍菁葱問麥疇省方思古訓馭遠仰
鴻猷蹟考藩開館名傳魏置州佺期詩思麗當日一登
樓
用沈佺期望瀛州南樓詩韻即效其體
井榦與麗譙華矣干雲霄勝名空籍籍追賞久寥寥此
地尚存臺高樓想馭飈近連解犢館遠瞩飛虹橋問俗
思艱深考古興懷遥所願敦詩書庶可化浮囂長吟雲
卿詩穆如以為謠
過河間郡城即事
攬轡度武垣民瘼随時咨頽城既畢築(河間府城久頽廢命以工代賑)
(發七萬帑金築之今則雉堞嚴整欎為雄郡矣)荒舍稍以治癸亥甲子間此地
洊被飢聞之往來人灾黎漸不支柴薪千里無安得飽
樹皮南顧增予慽溝壑填相随勤宣命大吏分理督有
司倉糧與庫帑爾何吝惜為邇年運轉旋有收天降慈
歷覽愜予懷老幼咸熙熙町疃有盖藏雞犬無羸疲乃
悟向所聞人言或過之何以知其然古樹仍喬枝所云
無柴薪誕也夫豈其設謂近所植粗應不及圍以此例
其餘前事誠可疑雖然更有說觀過仁可知救荒有常
經寧濫毋或遺萬一諱灾傷何以保吾師
聞京師得雪志喜
憑輿欣看舞銀龍可遍京畿卜度重乍擘奏書霑四寸
恰當春仲利三農霞箋拈韻心初慰氊帳烹茶興轉濃
獨憶三希辜静賞若教佳趣讓前冬
閱本
驛逓傳封事批黃虎帳頻勅幾無内外克己敬天人俗
遜唐虞代謨懷稷契臣惟兹乾惕志日久勵彌新
嵇康琴臺
阜城經古邑叔夜有高臺放達非中道琴尊乃致災遺
名随逝水荒蹟莽殘苔長賦因披讀千秋歎絶才
曉發阜城
身居九重上心固周寰宇要識疾苦形耳聞遜目睹豈
能轍迹遍無逸時作所有司承德風兆庶霑恩雨舉近
可例遠或不無少補
去歲秋稍霖潦水積低田泥淤轉益麥茁隴看芊芊賑
恤亦已施閭閻颺炊烟夾道近光民數豈啻萬千曾無
鳩鵠形用卜家室全藉是少自慰大吏能勤宣設使居
深宫安能知其然
讀書臺
春風經信邑即景動遐思在昔江都相曾聞此下帷荒
臺餘故蹟古月尚如斯碩論驚三策明廷獻者誰
登景州開福寺塔
浮圖百丈接諸天千里山川近目前寳網穹窿摩鸛鶴
洞忩疏達納雲烟龍蟠水府常聽貝雁下花宫自解禪
我志願希三代上那尋殘碣問隋年
停蹕
停蹕傳明日多人令小休故知勞願逸寧必進無留烟
靄平原接花朝媚景柔(次日花朝)幾間氊室裏消得此冥搜
諭直隸扈駕諸臣
三輔拱皇都首善倡諸路農桑業各勤燕趙風猶素廻
環十郡間(直隸十府朕所未經歴者止餘順德廣平大名耳)廵行亦已屢城郭
漸苟完黔黎實既庶教養誠本圖盖藏更急務復恐奪
其食為之戒太遽(嘗謂積貯豈非急務而屢購糴以益倉廩亦足使價踴貴而民反失目前)
(之食)利弊率倚伏所宜善施措邇年常偏灾溝壑寧無仆
賑恤恩縱逮承宣責應赴所見懷足慰未見意深慮趨
承莫矜能撫字先懷恕
予告尚書魏廷珍家景州朕因東廵道經是地扶
杖來謁詩以賜之
杖許扶靈夀衣看服遂初遺榮辭魏闕頤老返鄉閭便
道因來爾同堂憶贊予白駒誠不駐林下幾三餘
皇祖栽培士于今賸幾人(廷珍於翰林皇祖時賜一甲進士授命入直南)
(書房於衆翰林恩眷有加)豈無師濟軰獨惜老成倫絃誦遺風在
桑麻樂事真如懷退憂志里教勉還淳
閒
拂廬停蹕片時閒廣甸春風夕照間近藁自繙渾記里
却教乘興一塗刪
韶光婉娩已堪憐草色遙青柳待眠驛騎未傳封事到
遐心忽在大金川
收來雪水煮三清消得明忩樂事并漫謂崇高惟辟福
要須辛苦識人情
至德州山東廵撫阿里衮率所屬來接詩以示之
清蹕臨齊境春風廣陌開兆民看踴躍百爾效追陪重
道
尼山近繩蹤
堯德恢喜觀羣志戴切憶去年灾求莫驚心矣思艱蒿
目哉&KR1284;須勤供奉不為豫遊來
二月十五日叠去歲盤山花朝韻
融風軟日臨花朝朅憶盤山已前度盤山去此千里餘
花朝相約仍不悮今朝始歷青齊境有鬲之墟翠華駐
(是日駐蹕德州)佳辰邂逅客途中春寒未許看如霧烟邨柳坨
亦足賞榆火風筝將次賦即景每欲騐民風留情豈為
耽花樹寳旛綵勝底用張湘管衡牋從未負
暖
征衣随日减煙景與春深既喜客途便因思農務侵東
郊將舉趾秋麥已抽鍼佇望甘膏遍年來此寸心
過運河
海運便而險河運艱而平舍便寧就艱計畫真老成疏
導想前規轉輸達帝京我來度浮橋洶湧聞波聲岸旁
柳已綠渚畔禽爭鳴一派江鄉景謀目恰稱情巨艘列
河干截漕罷長征(山東運艘集此以截留漕米為賑濟夲省之用故無事北上云)酌茲
損益道念彼煢獨氓
賜劉藻
乞歸非獨往教孝有常經沂水風猶昔齊山不斷青棲
遲安梓里俯仰樂萱庭灾後民何若詳陳疾苦形
恭依
皇祖德州即事詩韻
二月東廵狩青齊駐節初敢云繩
祖武不為奠天書(用宋真宗事)
民情驗尊親武備脩嚴肅蒙業後人安
浩澤如春燠
柳色
昨來驛路多風塵輕車下帷數百里今朝風日和且妍
策馬郊原聊縱視誰知柳色爾許佳窣地柔絲垂颯纚
豈伊神解識花朝(是日花朝)詎果韶光隔一水遠籠村落烟
雨中近拂鞍韉畫圖裏綰結春情擅獨能品題芳物從
兹始
向聞
向聞齊鄭麥為秋民天攸繋今誠見遠町近隴綠意佳
夾道入觀生慰羨所歷燕南趙北郊亦有麥疇相雜間
菁葱較此總未逮土俗民情各從便耳食書生謂誤農
禹謨未讀何深譴獨惜未奉屬車塵應有後言從展轉
(朕東廵之先雷鋐曾奏以鑾輅經過恐誤通省麥期伊盖不知該撫所謂發價以補不能種春麥之地者不過)
(指經由道路及營盤左右而言豈有通省連塍接壤概行荒棄之理雖曾降旨曉諭之而路旁滿目菁葱惜伊)
(未經扈從不得一見或仍不無後言云)既命馳驅戒羽林驄馬御史人更
憚(扈駕滿漢科道朕近降旨諭令随時查察踐踏麥苖者)憑輿歷覽喜復憂邇來
又苦狂風扇數月之期縱可待一犁之雨早已盼灾餘
賴此稍得濟所願餅餌千家遍廵行要為驗幽風休助
還常慙夏諺
高唐覽古
春風偶此經齊邑行雨非關夢楚王見說東方待金馬
何如盻子守高唐玲瓏日影標穹塔衛水波流簇遠檣
為憶緜駒能變俗深慙刑措譲成康
桃(二月十六日)
臨蹊初見幾枝開應節標芳有是哉辜負花朝真錯怪
迎人春色自東來
淺暈臙脂淡染霞遊蜂亂蝶未周遮風塵溷處真堪惜
妥置懸瓶薄護紗
隔歲相看灼灼姿風光宛爾入評思含胎莫道春猶淺
好是不曾爛漫時
諭山東廵撫阿里衮並所屬官
謁聖詔早頒登岱志原素(朕降旨東廵盖去年六月朔日也)食言理非
宜省方典有故矧遭去秋霖便因覘賑務截漕屇百萬
留帑多盈數炊非無米為策應以善布向聞流徙民提
擕紛載路遮留非王政豈宜聽輕去頃入青齊境旌門
兩移駐歴觀異所聞秋麥原未誤遠近徧菁葱餅餌風
香度道左近光民扶老擕其孺逭飢色無菜得暖衣有
布目睹稍自慰方慰還以懼得無爾有司飾予經過處
萊青隔山嶺沂曹困沮洳既恐阻遐遠兼愁艱轉輸便
使天悔灾元氣未易復(叶)旬宣勉汝猷休助厪予慮
十里園
高唐北十里厥有十里園一例村社中名幽地較偏綠
樹圍郭外新水流門前場圃築於旁菜畦開其邊詎誇
亭臺麗而於農桑便想有幽人居頗宜詩者傳昨來苦
風塵車帷曾未搴今日策馬度景物看暄妍緋桃花已
開絳杏蕾早嫣韶令與行人争進無留延幾曾飛落英
胡至武陵源即景有會心稍為停吟鞭
徒駭
徒駭馬頰歴歴過疏導神功想大禹南徙以後迹已湮
名存亦復無定所孔(安國)班(固)酈(道元)鄭(康成)縱精核伐異黨
同襲緒語以此定論竟属誰過北過南難悉舉數千年
事豈易詳詳亦徒教成訟聚惟應愛禮尚存羊不妨數
典還忘祖井田封建率善政居今匪可泥從古
茌平道中雜詩
鳴梢短驛復長堤堤上垂楊綠意齊孟館魯村經過處
高山近已識端倪
王褒頌裏覓心安早是彭殤一例看道左便逢賀水部
不随爐火問燒丹
曉烟低處辨郵亭野水鷗波綠正渟日午晴明聊縱望
村墟疎密間葱青
杏花村外青帘有賣得茌山丁塊酒李白狂歌樓上眠
想復此間醉一斗
翠軟莎茵乍入眸評量春色轡遲留因之覽古思佳士
諫議何人繼馬周
馬首逢迎諸父老民艱親切得諏咨麥秋冀救燃眉急
又早甘膏入盼時
安徽廵撫納敏陛見入京茲以東廵扈駕便道遣
赴皖任并賜以詩
属車扈從轡如琴敬慎還同在羽林賡和底多誇藻采
(納敏頗能詩是行凡令随駕諸臣賡和之作彼亦和之)要須識我愛民心
山東上年被災州縣頗多雖屢加恩期災民不致
失所而清蹕所歷深用惻然因再降旨加恩普
賑一月以示優恤
齊魯民何辜連年未逢稔每念溝壑填深宫那安枕昨
始入兖境所見猶未甚寸衷稍自慰為之食甘腍孰知
數日來觸景堪愁朕村落多蕭條老幼率憯懍腹飢嗷
鴻哀衣薄状鶴凚縱屢加賑施未足蘇凄凛休助古有
經損益道須審用是截漕艘亟命發倉廩嗟哉守土臣
旬宣其勤恁
東阿
治國有常經旌賢退不肖善哉齊威王賞罰不顛倒考
政在田野文飾安能冒定人在素行毁譽豈足較即墨
應受爵適當勤勞報彼憸阿大夫烹之不為暴即境思
古人惕然識政要一國近易察天下遠難照所以闢四
門重華垂有耀
杏二首
豈於桃妬色愛傍柳為隣小别園亭趣來看齊魯春嫣
然標畫意默爾待詩人指日緇帷畔吾當仰後塵
乍見蓬萊種雲英爛四鄰平添二月景又度一年春好
處偏遮馬客中亦可人不無生護惜數日足風塵
見嶽麓
朝曦駐扶桑天際微茫分東來紫翠光隠隠滃飛雲知
是岱嶽麓初見意已欣杜甫有佳句果然符所云指日
陟其頂一破蒼穹雰
少岱
曉起望岱宗尚遠數百里平郊午蹕停少岱在尺咫已
據拔地勢特因近嶽爾廣陸半月行見山心早喜斧斤
豈能禁山木憶嘗美峭壁餘孤松&KR1372;㙷孫枝起樵蘇所
不到於險得安只
即事
高唐赤地多八分災已成將謂率如此羸瘵難拄撑加
賑爰降詔庶以慰民情今朝過東阿景象似少更村落
足雞彘麥苖亦葱菁覩此懷為寬不覺玉轡停民瘼貴
體知廵狩有常經設惟事高居空談紙上兵
魚山口號
遥望魚山亦秀哉臨風弔古引清哀可憐西麓一坏土
埋沒陳王八斗才
夜雨
海雲傍晚濃春風静以止二麥望甘膏作隂亦可喜况
復災傷後民艱得親視鳩形鵠面者孰非予赤子縱難
博施濟豈可聽流徒惟賴天賜豐調幕慙上理武帳那
能眠漏下三鼓已初聆淅淅鳴旋見綏綏委益麥更宜
禾私心幸自揣無何勢轉微未足霑一指虛擲今宵望
適足增愁耳
所見
所見豐歉雖不齊聖有名言是我師罪疑惟輕功疑重
賑教寧濫莫教遺汲黯發粟誠知要富弼救荒真合宜
惠鮮懷保常厪念孰與共之良有司
渡汶河
滑笏春波浴翠鳬遥源縈繆接萊蕪風光一帶分齊魯
支派千流滙港湖蹕路乍看横螮蝀舟鮫曾未守萑蒲
行來文獻邦知近戶有絃歌學有儒
春分日即景
柳綠花紅遠近村春光爾許費評論數聲野篴梅前落
幾處紙鳶風外鶱曲叠遥山負烟郭潺湲新水繞柴門
圃農随分無他慮怪底幽人愛灌園
汶水吟恭依
皇祖原韵
肆覲東后修五玉
神堯家法貽軌躅魯疆初歴俯汶川春烟淡蕩波摇綠
平陸
我經平陸短長驛每每原田茁冬麥嗟哉此土去秋災
麥種借斗應償石惟望甘膏沛及時餅餌稍救燃眉戹
邇日風霾散薄雲咎徵予過復誰責發帑留漕豈吝惜
拯殘起弊幾籌畫即境因憶孟子言帷宫展轉不安夕
失伍驚心今豈無知罪空言亦奚益
衍聖公孔昭焕率所属執事官並博士子弟來謁
詩以示之
和風融日颺前旌近止尼山慰素誠道左追随賢後裔
心殷瞻就魯諸生宫墻乍可窺巍煥籩豆從知備㓗清
豈為卿家榮幸獨崇儒雅化示寰瀛
滋陽覽古
豈繋尋文嵫與滋(滋陽本宋嵫陽明時以魯藩多火改為滋以厭之)禆竈往事
徒堪嗤汶泗清流曾不改鄒魯遺風宛在兹達巷闕黨
傳聖蹟東郡南樓想杜詩我無佳句酬攬結聊紀戊辰
春仲時
御製詩二集卷二
