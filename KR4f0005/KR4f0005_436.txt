御製詩五集卷四十五
古今體一百一首(己酉三)
西直門外作
乘時行慶禮胥周
壇祭筵經政合求&KR2535;迤村郊觀氣象昨年幸得九分收
(上年順天府尹報秋收九分有餘)
石道重修平似掌都人士喜利經行偶思孟子何必曰
那闢乾元亨及貞
按戰國之時人皆尚利孟子道仁義而闢尚利似矣
然利在乾元四德之中古聖所言豈可去其一而不
用且利亦自有公有私盖利己為私利人為公王云
何以利吾國是利人之公也而劈面折之曰何必曰
利亦非君子相見和顔悦色從容中道之理也程子
以為救弊之論司馬光以為以辯勝人盖有所見矣
因詩中用利字故申其說如此
養心殿齋居
郊祭御齋宫餘非遷坐躬(每歲郊三祈穀外凡常雩祀南大祀遇祭)
(皆在養心殿致齋雖不御齋宫而儼恪之忱則無異也)肅儀雖有別致敬本来同
勑命勵無逸祈年籲屢豐底知春意發梅朵亞盆融
詠周玉饕餮尊
尊稱饕餮西清圖銅既有之玉豈殊戒貪喻象垂嘉謨
他山良質加追磨(叶)千年土蝕暈糢糊絳雲容容護體
膚偶閱舊器缶盈孚多年闕詠誠為疎題句遂以心惕
吾所戒寧惟飲食乎即今海㝢歸皇輿持盈保泰敬畏
俱遑敢他願止足無齋名戒得斯意劬
題眀人名蹟四軸
古木槎枒峯匼匝寒泉飛落白雲涯厜㕒坐待抱琴至
攫醳欲為一寫之
右文徵眀古木寒泉
崇山不藉白雲高(畫山者率藉雲氣以為高遠而此不然是沈老別開生面處)修竹
清溪護野臯設擬蘭亭修稧事右軍筆陣孰能操
右沈周崇山修竹
太湖三萬六千頃卷石夫椒中卜居茅屋煙波足娱老
(用圖中唐寅自識意)秋風底用憶蓴魚
右唐寅震澤煙樹
十洲曾寫西園景装潢或裁舊幅長事在雅非在人數
却看著相議香光(仇英寫西園雅集小幀上有董其昌䟦云圖中減去二女奴殊為莊雅第)
(并陳碧虚道士秀法師亦遺之不成高會所見未免著相其減去人數或因舊幅寬長後人裝潢時截去耳)
右仇英西園雅集
詠古陶缶
出陶先越器落葉起龍艘自牖稱納約為罇同戒饕雅
看樸素質不事琢磨勞花養能成實箇中元氣豪(謂缶中養)
(花即可結實盖躗語也見癸辛雜識)
仲春朔吉
社稷壇禮成述事
春戊率躬行
祈年福萬氓有收叨
昨惠(去年各省收成仰邀神惠俱屬豐稔)
綏屢籲今誠仲合孟占楙(漢書豐楙扵戊今歲元旦逢戊二月朔日復值春戊祀典)
(尤叶祥占)近和遠始耕升
薌增肅穆宿識已為輕
按孟子民為重君為輕之語似矣予以為天子亦大
君也不獨諸侯至扵犧牲粢盛之語則實有悖扵理
之處夫一邑一郡有民人焉有社稷焉天下大矣旱
乾水溢歲所常有祭祀孰不以時而犧牲粢盛孰敢
不盡其敬即有過亦在君與民而已變置之語孔子
必不出諸口夫子不云乎洋洋乎如在其上又引詩
云矧可射思如因一時旱乾水溢輙行變置則與後
世道家所謂反壇者何異而朱子方注其詳以為韙
甚矣其胥悖扵理矣並識扵此以示後之讀書者
浙江巡撫琅玕奏報雨水情形詩以誌慰
優雪節前近遠被已欣氾勝麥收占(今歲新正十二日京師得雪三寸有)
(餘嗣據直隸山東河南山西江南等省各奏報同日得雪甚為普渥此外各省雖先後不同或雪或雨均沐春)
(祺惟浙江省兹始奏至)何當浙省馳章奏乃幸新正報雨霑(琅玕奏浙)
(省各府上年十二月雖均得雨雪尚未優渥兹扵正月初三日起至初五日省城地方連朝密雨並雨中帶雪)
(隨下隨融已屬深透旋據各屬馳報續得雨澤深透情形大約相同詢之農民咸稱本年有閏節氣較遲今當)
(立春以前即已甘膏渥被春花足資長發實可普望豐收現查各屬市集米糧充裕價值亦俱平減)高下
土膏澤胥透米糧時價減都廉誠為今歲第一喜額手
觀餘敬畏兼
詠壺盧瓶
椀盤富有印成模似此花瓶新樣殊大小壺盧連蔓綴
(瓶之紋復綴以壺盧)物毋㤀本若斯夫
題張宗蒼山水
愛詠宗蒼畫其言頗有該候惟氣韻至(昔每問宗舊畫成否嘗答云氣)
(韻尚未至深契畫理)實惬把吟陪二老幽棲處千山朗照開牢牢
世間事豈足入懷哉
湖廣總督畢沅奏報雨雪優霑詩以誌慰
孟之中澣霑時玉自北而南勢更饒迤致武昌落甘&KR0584;
並陳各屬獲連朝(新正上元以前之雪已遍及直隸山東山西河南江南等省兹據畢沅奏)
(湖北省城地方亦扵正月十二三起至十八九等日甘&KR0584;連朝繼以大雪飛灑繽紛積厚盈尺並據各屬陸續)
(禀報遠近俱獲優霑其湖南之長沙衡州岳州常德永順辰州澧州等府州屬亦扵正月初二三四五等日得)
(雪二三四五寸及深透不等上年荆襄被水時深軫念所冀農田告稔庶幾元氣可蘇兹稱春雨應期一律暢)
(足非但麥苗倍加充實且土膏萌動正可大起農功洵屬兆豐之象批覽倍深欣慰)欣稱即可播
穀種不獨惟資潤麥苗災後荆襄恫瘝切庶乎蘇息解
漂摇
畢沅並奏荆江一切情形詩以誌事
逼江受害窖金洲磯築楊林竭力謀(荆江上年被水成災據阿桂奏實因)
(大江中窖金洲一道為蕭姓種植蘆葦&KR0782;沙日漲佔據江面十分之六七以致逼溜潰隄嗣令扵楊林洲新添)
(磯嘴隄工俾江溜直趨對岸庶幾窖金洲沙脚漸可刷動)諭寄仍教趁(去聲)機善奏来
略見有功酬(嗣據畢沅奏楊林洲石磯業經抛砌出水長十丈窖金洲露出沙脚被江溜搜刷漸)
(有日消之勢因即諭令正可趁此大好機會向前抛砌碎石加高幫闊並黑窰厰裹頭亦令遵照硃筆點出處)
(所再行砌築直截以期溜勢日漸挑開兹又據奏楊林洲磯嘴壩現已做出十五丈高二丈餘對面窖金洲嫩)
(沙已刷去東西長三百四十餘丈南北寬三十七八丈黑窰厰裹頭已做出水面七丈高一丈九尺對面沙灘)
(亦經刷去長一百二十餘丈寬十二三丈溜勢愈覺南趨沙脚日見潰塌可謂著有成效矣)南坍北
漲勢成順尺進寸前效欲收(畢沅又奏稱楊林洲磯嘴壩雖原估十五丈黑窰厰)
(裹頭雖原估七丈今已如數抛砌但現在親赴工所相度形勢苟可向前進佔得尺得寸仍當極力接砌俾溜)
(勢日挑日遠以冀浮沙盡去刷動窖金洲老土磡方為妥善等語並據繪圖呈覽該督所見甚是將来土磡如)
(能漸去江流自必暢順該郡軍民當可永享安瀾之慶耳)佇待正流歸大壑軍民安
枕庶無憂
再題漢玉娃娃
兩漢閱千年以上雙娃依舊戲嬰模萬民赤子置諸掌
在彼寧云在此乎
文璧雨餘春樹即用其韻
為圖復與補詩成送客北征霽景眀(二句用徵明自識意)却是靈
巖曾駐處展觀亦用繾懷生
陕西巡撫巴延三奏報得雪詩以誌慰
四省雪霑一律同(新正十二日京師得雪三寸餘嗣據直隸山東山西河南四省各督撫奏)
(報所屬同日得雪實屬罕覯惟是陕西毗連晉豫曾否均霑未據奏至殊深厪念)西安被否念
厪中奏来時玉五寸積且報連朝各屬通(兹據巴延三奏西安省城)
(扵正月十七日寅時起大雪繽紛至十九日夘時計兩晝夜除消融外積地五寸有餘其附近西安府屬得雪)
(與省城相同並稱同州鳳翔漢中延安榆林興安商邠乾鄜綏德等府州屬均各禀稱扵正月初五初八十一)
(十二等日得雪二三寸至四五寸不等秦中向以二麥為重今入春以来連沾雪澤豐稔可期農民甚為悦豫)
計日雖遲原得渥(直隸等四省同日得雪俱扵上元前後陸續奏報西安路已較遠落雪又)
(遲數日是以今始奏至)潤田惟普可占豐悠哉夏長秋收遠曰慰
兼之惕切衷
仲春經筵
仲春譔吉御經筵勤學可辭兹老年註謂拘墟朱及馬
(夫子扵韶自有相契扵時幾勑命之原是以感之誠而嘆其極自司馬遷增以學之二字朱子遂泥其說而且)
(申之以九十一日知味之論反覆置辨去之愈遠)論微變例後申前(向例講筵論二篇一)
(四書題一經題今歲以首篇講聞韶章遂扵子謂韶盡美矣章而引伸其說以見韶樂盡美盡善之實是已有)
(二篇因不復命經題)舜因言在胥盡矣武或詩刪善闕焉(見前後御論二)
(篇)萬古宫商依則永殊其人世愧增旃
按今非無韶以韶之言在也然則韶果有乎以今之
人撫今之世雖日詠勑命時幾之章永其言而律其
聲不可謂韶也愧何如之如是則謂之無韶亦可至
扵武之盡美易知而其未盡善無可徵之言是以予
疑夫子刪之即刪其未盡善者也前年曾定詩經全
部樂譜及辨朱載堉樂律全書之謬已扵一字一音
窺見依永和聲之原至扵聲音之道本與政通而又
實與性通舍性而求樂無有是者舜既為性之之德
又際中天之治宜其發扵聲容者盡美盡善若是則
韶樂雖在數千載之上而實不絶扵千載之下也
題張宗蒼惠山圖
每值南巡春仲月輕舟先必溯梁溪(六次南巡路經無錫必探惠山寄暢)
(園諸勝)無端一展石渠卷陡憶羣瞻蹕路徯過去江鄉已
渺渺看来春靄尚淒淒宗蒼那往惠山在一例如同古
畫題
詠和闐玉璧
良質和闐貢巨材周尺贏全含水以潤間(去聲)沁土之精
(微受土浸)早厭俗工巧命為古璧呈不教拘肉好恐惜損瑶
瓊(此璧徑逾周尺而孔祗寸餘不僅肉倍扵好因惜其材弗忍去之故不能合考工之制耳)
江西巡撫何裕城奏報雨雪情形詩以誌慰
愈南路愈遠奏到自應遲兹報正(平聲)上澣普逢雨雪施
(何裕城奏江西省上年冬雨澤稀少農民望澤頗殷兹扵正月初二三四等日霔雨連朝入土透足初五日復)
(得飛霙徧灑郊外存積寸許春前膏澤溥霑民情甚為歡慶)渥優土膏透詎祗麥苗
滋望澤閩連界(據福康安徐嗣曾奏閩省福興漳泉等府冬間雨膏甚缺現在虔誠祈禱今江)
(西歲首已經霑透閩省連界自當同邀渥澤亟盼該省奏至以慰懸厪)霑乎企盼之
仲春御園即事
十日還宫庶績熙侵尋御苑仲春時勒寒冰沼消纔半
(今歲立春在正月初九節前後普霑大雪故較往歲為甚寒)應節蟄坯驚尚遲(是月初九)
(日始驚蟄)煦嫗初含靜觀理芳菲未鬯雅宜詩和調六幕參
元化敢詠風雲月露為
綏德齋
德者仁之端綏者安之意兩字額檐間時切箴已義昌
黎曾言德君子小人異君子居之安斯亦非易事必也
克己私而後施恩惠惠心勿問吉益之九五備(益之九五有孚)
(惠心勿問元吉說經者率遵本義謂不問而元吉可知予則以為勿問當作不計較受惠者之知感與否盖一)
(有計較之心必致有違道干譽之事詳見向所作經筵論中)
夕佳書屋
西忩向日受斜照到處夕佳名命之(萬夀山避暑山莊俱有此名)却
是閒情懶留滯幾曾坐久玩陶詩
題蹈和堂
春景雖未鬯春光斯已和氣融梅萼放風嫩柳絲拖育
物心無逸對時興有哦履仁應會此非禮合祛他
湛景樓有會
湖樓稱湛景湛景義堪思湛者靜之謂靜者歸無私萬
景紛在前一靜受莫遺設若著一物其萬遺可知高樓
如有謂謂我涉多辭
石帆室
壘石為假山歲久假即真槎枒樹作古&KR2287;&KR0008;巘吐雲幻
如石海鋪問誰能泛䑳豎峯即其帆不藉風力循
淵暎齋口號
書齋樸斵弗臨池淵暎緣何以命之靜照萬幾無固必
吾心時亦有如斯
愛山樓得句
御園多假山愛山何以名況應愛其真愛假隣飾情然
吾有轉語樂即愛之朋與其樂非仁即假漸入誠昔曾
觀宋史至言聞諸程寧為百人欺好賢心勿更(吕公著因薦常)
(秩後悔之程明道曰願侍郎即受百人欺不可好賢之心少替)吾意或類斯五字識吟
評
詠官窰椀
唐時越器祗餘名宋代官窰尚容見然而一二巳晨星
其間真偽況居半商周青綠實尚夥銅堅瓷脆分明辨
是器允成修内司火氣銷為水光練雖無髺墾微薜暴
以少掩玼誰擇揀(瓷器自明宣成以来益臻精工而無薜暴之玼至扵宋磁似此雖有微玼)
(亦珍扵宣成窰器者以少見稱貴耳)古不入市今稱珍絜矩唐虞政慙面
按考工陶旊之事髺墾薜㬥不入市是三代以上已
有瓷但其字未見扵六經耳唐時越器始稱名而世
亦不見宋時官哥已稱希珍然多有薜暴者故向題
句有云古丙科為今甲第之句以其器底有舊刻丙
字耳器既如是政豈不然是以予嘆風氣之日下不
獨即物而懷慙也
題董誥花卉八種
水仙
冬卉居然入首春羣芳引領弗沾塵拈豪不肯輕著句
已有陳王賦洛濱
梨花
淡脂開到全身白滿意輕盈滿體柔六出設徒擬如雪
似為頓置卉風流
黃薔薇
多刺休言善勒人葵能衛足此防身香山本是通禪者
著句緣何染色塵(謂白香山戲題新栽薔薇詩花開將爾當夫人之句)
石榴
爓爓枝頭綴絳囊可憐有色却無香淵材欲笑失該博
祗向羣芳恨海棠(石榴亦無香故云)
牽牛花
田家謝藥得名由(本草注云此藥始出田野人牽牛謝藥故以名之)嬝嬝枝頭
迎早秋如水月涼誰憶遠比他銀漢望牽牛
秋海棠
海棠名一異春秋寫出唐宫鬭麗柔春是浴湯念奴侍
秋為委地沒人收
芙蓉
色暎秋江枝簇攅濓溪觀罷覓斯觀陸華霜裏如相謂
君子猶饒耐得寒
菊花
一種東籬傍隠栖别開生面出洋西(近年新出一種洋菊色類甚多曾命)
(鄒一桂圖而譜之此冊即仿鄒一桂所圖者)泉眀此日如相對五色應教嘆
目迷
福康安等奏報得雨情形詩以誌事
西江得雨念南閩間(去聲)日奏章督撫陳(前據福康安徐嗣曾奏閩省冬)
(間雨澤稀少甚為懸厪已即降旨馳詢昨何裕城奏報江西得有透雨因念閩省連疆自必均邀渥澤今日果)
(即接到福康安等報雨奏章)各属霑膏雖不一乾田蒙潤則胥均(據奏)
(福州省城及所属各縣自入春以来天氣隂晴不齊春雨時作時止雖入地未能深透而土脉業已含滋蔬麥)
(青葱漸見長發其延平建寧二府及所属均報得雨自一二寸至四五寸及深透不等邵武府城亦得雨四寸)
(該三府居省城上游一得甘霖溪河驟漲不但田園渥潤而船筏更賴通行其餘各属雖未據報齊連日雲氣)
(隂濃霑被必廣至福寧汀州及下游興化漳州泉州龍巖永春等府州及臺灣一府亦據報有得雨之處但尚)
(不能深透已飛飭各該道府即行飭属開倉減價平糶並嚴禁市販不得居竒騰貴致妨民食湖河淤淺即已)
(興功挑濬貧民趁工得錢赴糴水利民食亦属一舉兩得)外臺内地籌安衆平糶通
商總為民事要廣西移節鎮(近因孫士&KR1063;奏阮惠侵逼黎城官軍撤回鎮南關内)
(復調福康安為兩廣總督駐劄廣西籌辦軍務其浙閩總督令伍拉納陞授伍拉納未即到閩所有閩省平糶)
(挑濬事宜申諭撫臣徐嗣曾盡心經理副予惠愛黎元至意)撫臣申諭勉宣旬
詠和闐玉雲龍甕
雲固無知龍有知昌黎說著(去聲)互相資所憑依乃所自
為(去聲)語易簡中語實竒玩象本因坎與震量材遂命琢
兮追安溪申注取類廣遇合君臣道可思
按昌黎雜說謂龍嘘氣成雲即乘是氣以神其靈其
所憑依乃其所自為語簡而實竒李光地評此條以
為寄託至深取類至廣大而言之至扵君臣之遇合
皆是云云可謂能發昌黎之藴而為君者扵用人之
際不可不深思惕慮矣
題張宗蒼仿黃公望山水口號
成畫之時人未識(此幀作扵乾隆丁夘年其時宗蒼猶未入畫苑今觀其畫如覩其人而宗)
(蒼久已作古矣)兹看畫似識人時人仍去矣畫仍在一切有為
幻若斯
山東巡撫長麟奏報得雨詩以誌慰
今歲節遲氣候涼北方多雪乃為常何當春雨霑三寸
且是青郊普四鄉(東省正月十二日之雪已據長麟奏報各属普沾兹又據奏一月以来天)
(氣晴和已種麥苗正當長發之際望得雨澤滋培以期暢茂今扵二月十二日夘時起隂雲四合細雨廉纖至)
(酉時止差查四鄉入土三寸有餘而現在雲氣沈濃霡霂未己各属得雨之處必多春膏優渥大禆農田邇来)
(京師連日濃隂或雨或雪均為膏澤正在切望也)幸見族雲佈猶䨴可希各属
被其霶英英邇日勢將作雨雪都嘉望不遑
雪(二月十六日)
方喜山東得時雨即看冀北佈同雲少旋優渥膏澤被
氣候朔南寒暖分(山東居南地氣暖燕京在北地氣寒今歲立春又遲故二月中旬尚此落)
(雪也)晴以無風美且善心惟有感惕為欣朝来勤政諭折
本無惕惟欣鵷鷺羣
自正月中澣得雪農功有賴邇日春麥將種獲此優
霑時玉幾及盈尺潤溥膏腴香傳餅餌次晨值御門
聽政之期百爾班行欣欣有喜予則每遇
天恩慶幸之餘益增感惕五十餘年不渝此志若諸臣
惟盡心職守足矣感召
天和持盈保泰實予之責諸臣同予之欣而不同予之
惕是亦君臣各盡其分而已
御園雪景
昨日花朝花未開女夷神運有栽培瑞霙六出酣飛放
萬樹林枝與綻梅
玉林銀嶠總遮羅望訝高峯失翠螺却惜湖冰消已盡
不然收取得尤多(每逢冬雪收冰上雪培樹並以行賞兹湖冰消盡不可收祗令收岸上之)
(雪即可抵前番足見此番雪大矣)
柳絲護岸作銀絲緩棹由他且自遲把筆欲停還欲笑
恐妨訪戴涉陳詞
積樹因風落冷瓊微寒恐礙麥芽萌望其不及慮多過
終始為農那盡情
明漪樓
漣漪稱以明其明實無心故無物不照妍媸聽自臨寄
言照物者扵斯應酌斟苛察以為明匪明暗乃侵戒已
并戒人五字聊成吟
題暎清齋
溪齋近水名暎清暎清之義不一足心欲其清克己方
政欲其清察吏属時欲其清安民要邊欲其清柔遠篤
暎者觀也敢弗思大觀在上羲經讀
稻涼樓口號
稻遲浸種水乾溝鱗町(去聲)空空徒暎樓欲待乘涼閒拾
級年來避暑付名留(每年穫稻時正值駐蹕避暑山莊以是登此樓甚稀園中綴景稱名)
(原弗遍留意涉攬也)
直隸總督劉峩奏報得雨詩以誌慰
保陽三百里南去氣徐暄得雨帶微雪自城逮遠村(京城)
(十六日之雪幾扵盈尺兹劉峩奏保定會城亦扵是日巳時起至申時雨中帶雪隨下隨消入土已有二寸且)
(稱雨尚未止並各属是否均霑俟報到續奏等語當可均邀恩貺冀獲溥霑)計霑已二寸
未止冀
深恩各属待詳報先兹奏吉言
復雪(二月十八日)
善晴欣昨日(雪後無風謂之善晴)復雪值今朝浩浩迷崖略瀌瀌
接漢霄玉添待伴隴(瓦隴積雪未消俗謂之待伴)膏潤宿冬苗(宿麥雖未)
(發新芽舊者自增潤)重疊蒙
嘉貺懼滋勵旰宵
安徽巡撫陳用敷奏報得雨詩以誌慰
南方農事早雨雪足初正兹報月之晦重霑雨以并(安徽)
(八府五州扵正月上中兩旬先後雨雪均霑兹復據陳用敷奏省城地方正月廿九三十等日膏雨頻施二麥)
(菜蔬長發青葱春田佈種黍稻翻犁更易該省上年間有偏灾兹得春雨渥優各属糧價照常農民倍當歡悦)
菜麰胥茂發黍稲總堪耕去歲偏灾後慰欣糧價平
仲春玉泉山
来較往年半月後看如昨歲十朝前立春遲以致若此
落雪優兮喜信然巖脚峰頭猶積素桃心柳眼未增妍
鱗塍却已生新水幸在插秧利大田
題華滋館
溪館清而潔坐斯理事宜(是處前臨溪水最為清潔偶來扵此傳膳理事頗覺怡神)
每批報雨奏實慰劭農思(本日接到直隸總督劉峩古北口提督閻正祥天津鹽政)
(穆騰額等續報各属雨水均霑情形欣慰之餘益深敬惕)然益戒盈滿無遑弛敬寅
若論即景句華未幸含滋
翠雲堂歌
老栝一雙鬱翠雲幾千百年盤其根蓊薱歷冬不改色
栝古堂古相氤氲雖然堂幾經修葺栝如弗知比肩立
有若傲堂孰久暫為解之曰慢汲汲須知有象無不壞
幻中久暫原一概南華齊物略涉藩其扵無言尚未會
甄心齋
常謂立言多好竒甄心因致七籖遺思微底用求高遠
數語聖經早盡之
竹罏山房二首
趵突千秋山脚披垂虹明季誤名之(玉泉從山根仰出實與濟南趵突無)
(異並非瀑泉舊稱玉泉垂虹者誤也)泉稱第一冠天下靈佑皇都萬載資
(玉泉靈源濬發畿甸衆流皆從此瀠注予因定為天下第一泉)
山房咫尺兩間開就近烹煎試茗杯竹鼎松濤相應答
九龍縮地面前來
静怡書屋有懷
書屋號静怡每來必詠之來或殊乎静而吾有解辭屋
之静惟寂來逢静則怡相資相得彰其怡非外馳然而
來去間究弗若無為分付樸素齋守汝寂永宜
樂景閣即事
湖中高閣額樂景山水之趣一合領春寒景物未芳昌
名實頗似弗相等雖然我亦有轉語我豈尋芳花柳境
觀其醖釀協化機愛此韜藏惬幽靜更有積素鋪銀塍
利益春耕田萬頃繄予之樂在斯乎所喜外人無不省
虚受堂
綴景軒堂名不同取名率用勵乎躬批風抹月真無當
(去聲)逞異搜竒亦豈通兩字瞻兹虚以受永懷契是廓而
公究之君道斯為亟敢不孜孜慎始終
福康安奏報得雨詩以誌慰
燹後七閩常切念欲蘇民氣要農功(臺灣經兵燹之後惟藉雨暘時若通)
(省有收可冀民氣漸蘇是以厪念尤切)雖曾被澤仍愁小斯乃渥霑可冀
豐(前據福康安奏福寧等府雖有得雨之處尚不能深透已飛飭各属開倉平糶并虔誠祈禱等語兹據奏)
(省城地方二月初三日戌刻雷雨交作淋漓達旦復扵初四日傍晚起至初六日止連次得有大雨時作時止)
(連綿不斷現在雲氣尚醲查勘高田入土五六寸低田七八寸不等所種麥苗一時芃發此次得雨極為霑足)
(春田可望稔收)各属有無隨驛問西湖疏濬得舟通(又據奏近省福寧興)
(化等府均皆普被漳泉臺灣等府及龍巖永春二州亦具報各得透雨其未報之處是否同時霑澤俟查覆到)
(日續奏至近省之西湖桃濬上程不日即可告竣現將城河飭令接續趕辦貧民趨事赴功極為踴躍閭閻益)
(覺恬熙)&KR1658;門擇要移兩粤諭撫勤宣勉代工(福康安在閩扵民事頗為)
(盡心祗因粤西有應辦軍務不得不令福康安調任兩廣刻下想已起程撫臣徐嗣曾亦属能事自能仰體予)
(懷實力撫循也)
題和闐古玉決
今玉琢成決云何古玉吟河流忽以現土氣受來深外
自成觥質内猶得鑚心(和闐玉子土華周身量質為觥玉工用鑚虚其中心製斯決以)
(受土氣深尚斑斕如絳雲護月也)絳雲白月護周雅詠垂音
山東巡撫長麟河南巡撫梁肯堂各報得雨詩以
誌慰
月之中澣京畿雪繼灑連霏渥且優山左河南都為雨
今朝昨日報來周(昨據山東撫臣長麟奏二月十二十六十八等日濟南省城并各州縣陸)
(續禀報得雨一二三四寸不等今日又據河南撫臣梁肯堂奏自正月三十及二月初一初五初八十三十六)
(十八等日開封省城及各府州属陸續禀報得雨二三四寸不等今歲春遲二月中旬京師猶復連次得雪齊)
(豫二省居南已覺向暖各稱得雨頗優似此天澤均霑批覽彌深感惕)麥苗既卜堪登
隴穀種兼欣可播疇南暖北寒胥被
澤慰哉惟益勵勤修
題鄒一桂花卉冊
綠萼梅
玉魄倒枝入影斜不池清淺沲無涯列仙傳裏如尋號
了識名為萼綠華
人面桃
暎日含情疑有謂臨風猗萎若無憑小山(一桂號)略解逃
禪者何必崔家故事徵
白梨
素質英姿稱(去聲)倒株由來月裏不糢糊笑他初做嫣紅
者(梨有初開為紅色者)本色失之惜否乎
紫藤
裊裊垂垂紫玉光或看罥架或依牆設如步障相比擬
石氏風流定讓王
黃薔薇
薔薇一種色滋紛(花譜各色皆有而非紫薇)自是中黃迥出羣易盛
譜稱却難久(見羣芳譜)言該道廣合尊聞
玫瑰
石類何時入花譜色如火齊(去聲)弗相殊雖然堅(石)脆(花)
終難混太史青雲鮮定符
茉莉
原出波斯植南海而今無處不有之閒庭小立乘凉際
最合風清月上時
百合
花為重邁根為蒜(見羣芳譜)贏得玉簮香放輕絜矩莫予違
之說一言百合訝堪驚
石竹
翠葉學他个个森蕤英石畔與墻隂草花中縱稱佳品
難入渭川君子林
秋海棠
草木何須其本求砌頭牆角足風流淵材默對無香際
直自三春恨到秋
木芙蓉
旉榮深淺傍秋池物有乘除理可思應是妬他水君子
近仁之一木居之
菊
競開五色競葳蕤未必淵眀此識之近日西洋名特盛
直教數典減東籬
水仙
故事恒多洛浦徵嫏嬛寧稱(去聲)玉壺冰邊傍巧置天竺
子雅似琴高赤鯉乘
天竺子
弗秋實亦弗春華可號子還可號花内翰却為馬遷法
劉邢合傳別裁誇
雪(二月廿七日)
鏤冰剪水復彌漫圓璧方珪疊入觀恰喜竟成十日雨
(是月十六日優雪)微虞恐益幾分寒青郊正是發生候紅旭希
披霄漢端春澤望霑兹望霽為君無一刻無難
降旨蠲免甘省民欠糧銀詩以誌事
捐監甘涼弊去尤(甘肅王亶望等上下通同作弊冒賑侵蝕為從来所未有不得不嚴辦以)
(懲貪墨而肅吏治)數年幸未重灾投(自大加懲治之後數年以来尚獲有收雖間有一隅)
(偏被雹旱之處不似從前每歲報災矣)究因地瘠民貧處常切思艱圖易
求吏蝕官侵誠已鮮緩徵借欠積猶稠問知方伯不宿
諾(甘省地瘠民貧向多積欠從前蠲免後又有年所兹勒保来覲詢知近日情形即降旨將甘肅民欠地丁)
(正耗銀二十三萬餘兩糧八十萬四千餘石草一千一百餘萬束又籽糧折色銀四萬餘兩糧一百二十餘萬)
(石並陕西延榆綏三属未完穀三十六萬餘石加恩普免以示恩䘏)普與蠲除霈澤流
喜霽
輕隂已閣雪(用王維意)暖日朗開晴瓦素消冷氣土黃含潤
情有薰柳條嫩無礙麥芽萌春仲吟喜霽足知膏澤盈
西直門外
趁強
中祭欲躬親(明年予八旬欲及精力尚健扵二三年内凡中祀皆親祭一週自後非郊)
(依廟大祀即可例遣官矣)
景德
先農祀暮春齋戒還宫歷郊外原田所喜雪消銀
位為
天位職天職主祭惟吾敢弗寅次第及能畢陳悃祈年
莫匪為(去聲)勤民
養心殿齋居
中祀弗遷坐齋居一例誠食非戒辛辣樂定徹音聲(常齋)
(雖弗居齋宫弗忌辛辣然一例不飲酒不作樂也)半夜聞霏雪逮辰幸放晴慰
和虞並集總是為春耕(今春得雪甚優又慮春寒有妨耕作昨夜半復得雪而辰刻旋)
(即晴霽實堪欣慰)
季春祭
歷代帝王廟禮成述事
恭承
祖訓示千古增入
廟曾躬祭臨(康熙六十一年廷臣遵奉百四皇祖諭旨議增歷代帝王廟祀一十三位爾)
(時議者不能仰體則闌聖意且疏奏在後五大事前數日討論多疎如漢入桓靈而扵前代並未議)
(及出入頗覺不倫予扵甲辰歲閱大清通禮見崇祀位號弗惬扵懷乃勑大學士九卿等更議增祀晉元帝以)
(来二十五帝而扵桓靈則徹出之以彰千秋公論次年仲春入祀神主扵廟因即躬禮告虔用申妥侑)乙
已至今三載閱季春將事一心忱述之七字義斯著記
以長篇意更深(乙巳禮成述事一律既已詳著增祀之義復念此入廟與不入廟之分儼寓旌)
(別彰癉之意我後世子子孫孫祈然而天永命將以綿萬禩無疆之庥胥當憬然而思惕懼因更為記一)
(篇其所以凛難諶之戒者意更深矣)五十四年親祀七及能執禮致予欽
會典載
中祀皆遣官
歷代帝王廟等是也惟始即位應一親行餘皆候旨朕
凡親行者六次矣念明年即八旬夙願扵致政以前
郊
廟大祀勖必躬親其能與否敬俟
天貺若
中祀則應依例遣官欲扵今後年間及此身體尚健扵
凡
中祀皆親祭一周以盡負扆抱蜀之職用識緣起如右
細雨(三月初三日)
細雨復三寸明知利耤耕(將以初六日行耕耤禮)但因渥春澤(北地)
(春間每多望澤兹因入春後連次得雪土膏極為霑潤轉盼晴和俾麥苗得資暢發)却望及時晴
閒覽雭&KR1268;勢不禁展轉情期全弗知足自合致多怦
喜晴(三月初五日)
春月難逢是喜晴喜晴足識渥霑誠風蓑雨笠同彼願
(月初以来連日隂雨諸臣恐耤田土濘欲請不行三推之典因諭以小民終歲力田沾體塗足何嘗能免予既)
(倡率民先年近八旬尚能履畆即使是日有雨與老農風蓑雨笠亦所不辭今果蒙昊蒼鑒此誠衷豁然)
(霽朗俾明朝得以從容成禮欣慶之餘倍深寅感)日朗雲徂惬衆情昨午猶看
留靄淡今朝快覩放曦晶明當耤典增虔慰近八旬仍
勸力耕
耕耤日恭祭
先農壇禮成述事
廿七承
明祀(五十四年之間已親祀廿七次)八旬近次年及兹能執禮扵是盡
心虔(年近八旬欲扵今後年間凡自後即可依例遣官詳見祭)(中祀皆親祭一週歷代帝王廟詩識)
(語)興穀功垂古
綏豐惠助
天禮成逮觀瘞欲退意卷然
太歲壇瞻拜
先農祭罷恭瞻拜
皇考躬行成例尊
雍正孟春乙夘祀(祭畢拜)(先農壇就近詣也太歲壇瞻皇考時所行例予每逢耕)
(耤敬謹奉行盖孟春歲暮例遣官祀適太歲壇而無親行之禮雍正十三年孟春皇考命予恭祀)
(孰知八月即遭大事嗣位次年丙辰為乾隆元年有不可思議者)乾隆繼歲丙辰元欽
哉顧諟惟
天命久矣率時溯
祖恩錫歲安民深致懇萬年
垂佑永希存
耕耤禾詞
午未申仍三載違甸師申命此清畿七旬有九勤耕耤
自審庶無負古稀
六十一禾詞昔詠補今三什冊書中(向扵耕耤日祀外先農禮成述事)
(復有禾詞或三四首或五六首至八首不等皆彙書扵冊歷年已得六十一首今又為三首補書冊内數符羲)
(卦義兆生生冀協屢豐之象)數(去聲)成上下經羲卦占吉惟殷籲屢豐
中祀一週行合當(予立願歸政以前祀歲必躬承近思)(中郊亦欲廟大祀扵兩)
(三年内皆親祭一週盖自揣八旬之年蒙則當天眷佑精力尚強勉盡恪虔以盡為君之職此後依例遣)
(官矣)及兹身體尚康強盡予懇欵抱蜀職能此都緣
天賜祥
耕耤禮成迴駐御園憑輿有作
春雨頻霑喜快晴三推耤典暢躬行
天恩錫我應敷錫叙賚等差惬衆情(今歲仰荷渥又天恩春膏優以)
(快晴躬行耤典步履裕如益深虔慰因降旨將執事之大臣官員等交部議叙蔣賜&KR1658;賞戴花翎復與府尹吴)
(省欽以下各属員從優議叙其御前侍衛官員人等下及老農人役分別賞賚有差以溥恩澤)
廿年前者老農無(予御極初躬舉耤典計乾隆二十年以来從耕之老農至今皆已在九旬)
(百歲之上不復能執役趨事矣)隊裏稱雄一可呼(今日老農隊中有劉榮者年齒最長呼至)
(御前詢之據奏年八十有一嘉其精力矍鑠賞以七品頂帶加賜布帛以示優恤耆年至意)較我春
秋纔長(上聲)二優加恩以奬勤趨
蹕旋郊外凭輿看積雪全消了不寒冬麥青青纔出土
昨憂苗凍此心寬(前以雪多春寒恐已出麥苗或致受凍兹途中歷攬雪融氣暖青青始茁)
(繾念為之略釋)
柳絲桃蕾漸昌怡萬物由來不讓時却先(去聲)清明得甘
雨(初九日始清明節)青郊春色倍含滋
宴坐齋中肅然成詠
景德
先農述職連勤民(祭耕先農耤)鑒已(祭王歷代帝廟)幸無愆
壇餘朝(日)夕(月)及
文廟
陵峙東西待次年(近思扵歸政以前凡歷中祀皆親祭一週以盡予職兹代帝王廟)
(先農壇已躬祭成禮明歲予年屆八旬詣岱嶽闕里唘鑾在祭朝日壇文廟之後皆可躬親將事而八月)
(以正夀慶典自山莊回京即當躬祀叩夕月並扵春巡唘蹕先謁東西二陵敬八旬之夀)渥
雨快晴覃意惬若時逢運勵心虔更希
丘澤宗社祀
鴻佑躬承乙夘全(予現在精神步履尚能強固裕如是以立願自明年以至乾隆六十年乙)
(夘凡恭遇承若圜丘所願方澤祀歲必躬果如則)(昊太廟佑萬社稷大蒼春全實為)
(自古所罕覯予忍不益加孜勉以期仰承隆貺有加無已耶)
賦得草色遥看近却無(得夫字八韻會試題)
弗藉詩鳴者仍從文會夫即看吟草色總以示神模一
二二而一殊同同豈殊嫩青遥望有濃綠近搴無醖釀
化呈彼闢(門)明(目)蔽戒吾(謂蔽扵近)蠅傳真是誕(見異苑謂露中禁消)
(息)蚓出冀如酥育物窮萬理對時協六符漫將擬書帶
尺寸較長乎
清明
南雨北為風清明候弗同(清明時節雨紛紛此南方清明之况也風刮上墳土連連)
(四十五此北方清明之諺也今年二三月間雨雪太勤以近景論之實願作風而晴又恐清明日風致三四月)
(雨少致旱耳)春膏沃農願午過動王雄傍晚勢全歇祈年慮
不窮懼欣難措意莫匪為民衷(今早晴和實惬所願過午風作至暮而息一日)
(之間懼欣展轉莫知所措此為君之難也)
御製詩五集卷四十五
