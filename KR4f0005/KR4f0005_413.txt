御製詩五集卷二十二
古今體一百二十五首(丙午四)
静宜書屋有會
是處芸齋號静宜静宜之趣合研思沉潛未可荒唐過
涵養須防玩愒馳静則一心無外騖宜乎萬卷有深資
慢言今宿明當去大塊書㡡觸目披
祗林
嶺樾峯枝互鬱森連延佛境總祇林謂稱此處祇林者
猶有尋常分別心
娑羅樹三依
皇祖詩韻
精藍尋古行得得娑羅依舊庭前植應從天竺自飛來
是誰所種誰能識萬葉都作七其形(娑羅樹葉皆七出)分明七
佛說偈出蓮青徐聽却不涉文字惟因風動吹泠泠高
枝為矯低枝偃寫贈班禪事已遠(庚子歲曾寫娑羅樹並為讃以贈班禪)
曼殊應笑結習之未忘試觀無言古樹暎蒼巘鸞翔鳳
翥恒圞圞嘉蔭下立聊娛盤三賡
聖韻誌欽述卌載光隂瞥眼看(丙子歲初見是樹逮今丙午四十年矣)
題棲賢寺
幾間竺宇號棲賢過此為之一辴然陳第三章樂飢者
視兹是異是同焉
降旨寬免山西忻代等州縣緩徵銀米詩以誌事
入疆施惠例維常大吏民艱咨以詳通省昨年秋幸有
六州山水潦微傷(山西上年秋成豐稔惟忻代等六州縣山水暴漲偶被偏災曾經給賑並)
(酌借口糧籽種但尚有應行緩徵銀米兹清蹕時巡宜敷渥澤因降旨將忻州代州定襄五臺崞縣繁峙等六)
(州縣緩徵銀三萬三千九百餘兩米豆三千八百餘石全行豁免以副省方行慶至意)向隅肯使
獨歎苦緩債索教盡免償即此春膏普潤候俾民紓力
事農桑
殊像寺四依
皇祖元韻
靈鷲峰之麓珠宫啟法筵四山龍象衛六度色空禪中
頂猶屏後(靈鷲峯即中臺亦名中頂)一溪宛帶前
聖蹤世出世欽緬兩應然
詠清涼石
清涼山中石獨以清涼名享帚始何時至今傳其稱可
知古德言水不洗水曾或云扛則動以表其心誠扛而
或弗動恧哉僧面頳
鎮海寺
如來按指海生光(如我按指海印發光汝暫舉心塵勞先起語見楞嚴經)擎以須
彌芥子藏山寺括餘三藏(去聲)義鎮之不更費言長
文殊示蹟五斯臺瞻禮於今五度來來去今胥不可得
忘言初地且徘徊
莫謂滄瀛去此遥何人於是誤名標賓王可識詠靈隠
觀海依然更對潮
佛殿邊傍別一區三間精舍坐斯須二難前後曾圖景
(丙寅經鎮海寺命張若靄寫雪景庚午復命其弟若澄寫之今皆成陳迹矣)誰識都成舊蹟
乎
至靈鷲峰文殊寺即事成句
開塔曾聞演法華梵經宣教率章嘉(是日章嘉國師率衆喇嘛誦經迎駕)
臺稱以五崇標頂乘列維三普度車縈繆抒誠陟雲棧
霏微示喜舞天花(三月初二日至靈鷲峯瞻禮文殊寳相時適值瑞雪霏霙扈從及僧俗人)
(衆咸謂天花飛舞文殊示喜也)曼殊師利壽無量寳號貞符我國家(文殊)
(梵經本稱曼殊師利漢藏經内亦或書之曼殊對音即滿珠今衛藏呈進丹書均稱曼殊師利大皇帝竺蘭寳)
(號與我朝國號相符用徵億萬年無量福祚也)
題真容院(即舊靈鷲峯文殊寺也)
五臺既曰文殊境那獨真容此院居鑿井得泉水在是
東坡佳喻雅相如
設或有真那無假有無真假定紛焉金容相好於何見
應見維摩之默然
自長城嶺至臺懷四依
皇祖元韻
五歲斯重來行館原不殊雖云符虞巡而實慙康衢民
計與民風歷歷覘蹕途春旱夏有收幸無庚癸呼(昨歲春間)
(晉省頗旱望雨時梁敦書以祭告嶽瀆回京面奏隨嚴諭該撫平糶緩徵加意撫恤旋據該撫奏報普得透雨)
(通省秋收獲稔)過嶺至臺懷梵寺迎螺竽左右覲光民摩肩色
總娛昨歲為汝愁今懷猶鬱紆借種與蠲租幾經詳畫
區溝壑幸鮮瘠人士仍此都可知爾所蘇經許宵旰圖
即今念復厪春膏及時濡振古允如斯
皇祖貽鴻模愛民而已矣其外治術無
題恒春堂疊辛丑詩韻
行宫堂昔額恒春駐蹕依然適静因左右有溪自環抱
高低無巘不巆峋亮功覿面資諸吏生計厪心詢萬民
侯度由來在施惠肯教愷澤靳宣綸
清凝齋
清涼山麓此行齋(五臺本名清涼山有清涼山誌)齋與清凝意與諧幾
曡翠屏墻後護數株蒼蓋院前排春葩薰以紅開朵砌
草寒纔綠到荄(五臺氣寒所見惟唐花其他草木纔露萌芽而已)略有池亭為
綴景對之翻覺不忻懷(□)
靈鷲峰文殊寺四依
皇祖元韻
賡韻卌年閱(自丙寅辛巳辛丑及今歲丙午展禮五臺謁文殊寺凡四賡元韻閱今已四十)
(年矣)光隂彈指遥息心禮蓮座騁目凭松寮不覺新詩引
徐聽梵誦飄忽思辛巳景(蹕途經歷迴憶前度兩恭奉大安祗增悵望)悵
望白雲椒
文殊寺静舍曡辛丑韻
寺側三間屋居之安信然雖云額斗室(二字為我題皇祖御)可
以識
堯年又五春秋閱來聽經咒宣未能忘結習每憶
祝釐前
梵唄
梵唄西番誦原非天竺音(中國與衛藏諸經俱來自天竺唐元奘所取經像由雲南)
(前往即鳩摩羅什及逹摩等亦由彼取道並不經歷衛藏故唐以前諸經皆從天竺語譯成漢字今之梵唄即)
(唐古特字由衛藏前往天竺譯成藏經與中國漢字經文字雖殊經義則一)由來皆佛旨誰
果得真心應識法化報(佛之三身為法身化身報身也)不關來去今殷
勤譯國語繩
祖意猶深(我尤為太宗制清字義藴閎深較之蒙古漢書精當我朝百數十年來凡諭旨章奏)
(及四書五經等書一經翻譯文義了然且蒙古尚有所翻三藏諸經國書豈宜闕略因特開清字經館翻譯各)
(經幾餘呈覽欽定頒發俾資誦習以志紹承家法之意)
題董邦達雪山圖
鎮海圖雪景塤箎伯仲唱(鎮海寺雪景命張若靄張若澄兄弟先後為圖)臺懷
圖雪景橋梓前後望(辛巳幸五臺曾命董邦達為雪山圖至辛丑歲其子董誥扈從適復)
(遇雪亦命寫圖)侍臣多佳話誠不孤瓊嶂子輿喬木喻得賢以
為當勖爾扈蹕人尚其勤寅亮
題董誥雪山圖
前度齋粘壁今仍雪見山已看成昔景供我適幾閒筆
意得神處峰容對面間松鍼鳳毛似杜句若相關(董邦達於)
(辛巳年扈從來此曾命為雪山圖此圖乃辛丑年命誥所繪者)
汪承霈古栢水仙
古栢自是靈山有水仙却惜寒巖無(五臺氣寒水仙不耐寒祗有盆中熏)
(卉耳)不妨合繪示平等蒼顔麗質相蒲蘇侍臣昔歲恰扈
蹕秀筆留壁供清娛唐花缶裏或改面虬榦雲間自故
吾文殊之智即佛智(文殊是佛平等性智出梵典)故宜斯地張斯圖
胡桂長城嶺曡辛丑韻
粘壁兼存舊詠詩消閒原韻一賡之依然雪度長城嶺
丙午不殊辛丑時
西安巡撫永保奏報雨雪情形詩以誌事
春之孟仲頻叨澤麥穎禾苖並受資(據永保奏陜省西安鳳翔漢中同州)
(興安延安榆林等府邠乾鄜商綏德等州各屬均具報於正月初一二初七八等日各得雪自二三四寸至八)
(九寸不等廿六七等日又得雨二三四五寸不等一月内春澤頻霑一切夏禾發榮滋長彌望青葱又據奏西)
(安省城於二月十二三日雨十四日雨雪更大連宵達旦至十五日未刻方止積雪融化入土深透并據近省)
(各州縣禀報雨雪優足相同嗣又於十八日至十九日已時省城又得雨雪諮詢農民咸以正二兩月連獲渥)
(澤地土俱極透足等語)彙報真堪宵旰慰逮成同切夏秋思(永保奏又)
(稱將來三四月間再稍得膏雨滋潤夏收更可期大有閭閻甚為歡慶)祭臣南返稱優渥
(三月初二日前遣祭告河淮之御前侍衛阿彌達來行在復命據稱淮徐得雨優渥沿途經過山東直隸地方)
(均得雨澤等語昨蹕路西來亦連日得雪南北遠近春來普沐甘膏實為近年罕覯欣慰之深倍增寅敬)蹕
路西來總潤滋近遠殷殷望都遂敢因怡志益因寅
清涼山五依
皇祖元韻
處處瞻依仰
聖蹤
聖蹤萬劫共雲松未能二諦(謂世諦聖諦)登乎筏那識七條
披以鐘(出指月錄雲門文偃禪師語)慧草禪枝春靄靄蜂臺雁塔古
重重清涼山寄清涼意不計岧嶤第幾峯
喜晴
臺懷每有喜晴詩靈境真標震旦竒五度由來成一例
昔年實不異今時而何人作古稀者仍此寺瞻常住斯
萬壑千林都繪玉晶光晃朗與神之
賜隨營王大臣及山西省諸吏食即事成什
氣清天朗禊辰朝(是日三月上巳也)干先(去聲)以雙古節撩(上巳亦曰)
(元已沈約宋書魏以後但用三月三日不復用已今日丁未在已前兩日也)無定之名原有
定京僚以宴逮畺僚賜兼筐篚春方鬯坐對峰巒雪未
消為度由來重民事謾稱容易賞芳韶
留京王大臣奏報得雨詩以誌慰
此間山雪正漫漫虔冀春雲布以寬同日隔辰飛報到
為霖繼霰候因寒(留京王大臣專摺馳報三月初一日酉刻微雨飄灑入夜疎密相間次日)
(卯刻繼以雪澤辰巳之間勢更綿密入土三寸有餘雪勢現猶未止麥苖正當長發得此雨雪實於農田有益)
(等語)土香三寸深霑潤麥色四郊頓改觀佳信頻聞寧弗
慰何修遇慰轉難安
賜山西巡撫伊桑阿
首善旬宣職稱(去聲)其中丞巡撫命臨兹巡惟吏治弊毋
懈撫在民艱隠莫遺期俾閭閻獲安彼底須共張(去聲)務
勤斯斌之修已晉之政胥汝家風勉效為
寳塔院
隆崇窣堵倚穹蒼建自何時未易詳(一統志載寳塔院在靈鷲峯下内有)
(阿育王所置佛舍利塔左有文殊髮塔今祗存一塔記載亦未詳其歲月)大地文殊一絲髮
奚云獨在箇中藏
顯通寺三依
皇祖元韻
輕輿陟巘重寺據翠微峰白馬負經際碧山最古蹤仙
花向春馥慧樹佈隂濃行館近非遠時聞雲外鐘
羅㬋寺
羅㬋佛子更弟子密行(去聲)由來傳阿含(佛妻耶輸陀羅生子羅㬋羅九)
(歲出家修行佛於王舍城竹林迦蘭哆園留水覆器示以大道在十大弟子中密行第一見中阿含經内又翻)
(譯名義集云阿含即言教也又言法歸所謂萬法之淵府總持之林苑也)何亦臺山顯靈跡
(一統志載此寺宋元祐中建張商英嘗於寺中見神燈云云)前三三即後三三
寄題北臺三曡北臺眺望四依
皇祖元韻
初到登雲頂(丙寅年曾登)三番望霧宫(庚午辛巳辛丑皆遥望而未登也)兹
當循例近遂以返途中到點應雙忘(去聲不到即不點點即到出指月)
(錄)色空一念融如云怯陟巘却笑彼心蓬
普樂山腰寺(章嘉國師所居寺也)因之路便躋北仍眺以迥(謂北臺)
南已望成低(謂臺懷)既用咨般若亦欣解詠題(章嘉竟通漢文)少
徘徊即返肅蹕羽林齊
五臺山天花詩四依
皇祖元韻
瑞菌猶看著樹青嶔嵜峰石護為屏維摩室裏天女散
不二法中供養寧
夀寧寺
山為仁者夀地得一以寧世出世間法平等非徑庭淨
域多招提隨遇可憩停習静亦云偶忘物實未能一仁
而已矣勉者王之貞新葺寧夀宫歸政堪怡情(余於丙申年新)
(葺寧夀宫寧夀即夀寧也待歸政頥養由今計之尚有十年益當惟日孜孜敬俟上蒼眷佑耳)待以
十年久能乎聽
昊靈
玉華池
石竇淙靈乳一泓貯巖隩旱澇弗竭溢萬古泌波渌雲
在亦弗流月印亦非獨藻荇任縱横華此天池玉設使
東坡臨定當認松竹
題羅漢坪
五百阿羅漢曼殊來謁斯相傳闕其一未識因何遲是
謂色聲求平等性或違妙手安生造(相傳曼殊示現真容安生肖像佛家)
(萬法歸一何有異同則羅漢雖缺其一正不必作分別相也)酷肖神莫遺詎知不二
法維摩默無辭欲質諸應真其一乃得之
登黛螺頂
巒迴谷抱自重重螺頂左鄰據別峰雲棧屈盤歷霄漢
花宫獨擁現芙蓉忩間東海初昇日階下千年不老松
供養五臺曼殊像(黛螺頂為清涼山東峰林巒回互絡繹奔凑與五臺頂靈氣若接寺中像)
(設中臺演教寺儒童文殊師利菩薩東臺望海寺聰明文殊師利菩薩北臺靈應寺無垢文殊師利菩薩南臺)
(普濟寺智慧文殊師利菩薩西臺法雷寺獅子吼文殊師利菩薩夫菩薩言一亦可言百千萬億亦可豈拘五)
(臺五像乎未考始自何時亦如是隨喜而已)闍黎疑未識真宗
望海峰三依
皇祖元韻
最迥東臺處精藍别一方可瞻壺與嶠奚論水和桑日
照峰先赤教興衣尚黃外藩仰神道(蒙古諸藩皆尊佛法重黃教我)
(皇祖於此建寺居以喇嘛内外各札薩克歲時來叩允神道設教之意也)
祖烈耀荒茫(九服荒茫見沈約銘語)
暖(是日清明節)
清涼山本清涼處日朗雪消暖亦融萬有由來無不有
一空因示色皆空喜温畏冷衆生願寒肅暄妍大士同
何必清明憶花柳(是處氣寒柳纔發黃花則全無)惟祈和煦淨微風(清明)
(日農諺有清明風刮土牽連四十五之語今幸春雪初晴纖埃不起惟願此後甘和協應惠我農田也)
甘露寺
一滴之露生乎天一滴之水成乎地曰天曰地霄壤隔
露與水融原不二忘其不二合其一是謂甘露之妙義
甘露妙義無不遍豈在數間此山寺山寺即無不遍者
又豈不然甘露是(叶)佛家或復喻以法世道更有稱為
瑞愈出愈遠有何涉露付不知萬物備
明月池
一泓巖裏水貯池云有明月每印之何處無水無明月
而此享帚名偏垂我來見水弗見月會心亦復因之別
試看溶溶朗朗中玉輪當面初不闕
迴鑾至白雲寺曡辛丑舊作韻
昨從此路造臺懷岭巆北望多峰嶺今自臺懷返蹕來
迢迢惟見白雲影白雲在彼寺在兹名稱頗類弗相等
豈知大圓鏡智中光光相印無殊境凡因物轉故致迷
聖能轉物堪深省招提當面弗致遥别館徘徊静香領
研淨甌芳句可拈山峙川流興因永畺吏供奉固其宜
一宿之故弗多肯大凡佳處戒留滯明當返蹕翠華整
迴思
慈輿奉延禧仁傑同悵待雲静(自丙寅逮庚午辛已三奉安輿五臺展禮)
(今瞻望白雲不禁黯然於狄仁傑之言也)
引懷堂
引懷今日昔書堂今日引懷昨歲長祭使迴稱南府旱
撫臣嚴飭賑災忙(昨歲梁敦書祭告山陜差還奏稱三月内經過山西平陽蒲州一帶民間)
(望澤甚殷朕恐農起意存諱飾再四嚴切馳諭令其速即親往查勘續據奏到南府各屬春雨雖缺自四月中)
(旬後連得透雨盈尺麥秋尚好大田亦可有收因降旨於平糶緩征之外賞給兩月口糧以資接濟民情頼以)
(安妥不致失所)幸逢夏雨秋田穫稍救鳩形鵠面殃旋蹕於焉
一宵駐詎耽林色與山光
白雲寺西齋作
行館西齋對碧崚松巖上更有軒憑千廬萬幕俯當見
不肯肩輿一攬登
閱摺
閱摺湖南及江右胥報春霖獲深透(據浦霖奏報省城於二月初九日至)
(十八日止大雨浹旬廿四五兩日省城又復&KR0584;雨滂沱各府州屬禀報得雨深透相同不惟豆麥雜糧藉資長)
(發而田塘積水充盈農民皆得及時盡力南畝且溪河小港水皆長發米穀轉輸深資利賴等語又據何裕城)
(奏報南昌省城於正月廿三廿七二月初七八十一二等日連得雨澤入土深透并據瑞州等十三府州所屬)
(稟報得雨深透相同二麥長發農民歡慶等語)是兩省誠魚米鄉別省都資挹
注救去歲湖北與安徽旱灾實藉蘇民疚因之兩省米
亦貴(湖廣江西向稱魚米之鄉鄰省資其接濟昨歲因湖北安徽被旱以致湖南江西米穀販運出境米)
(價亦增)調劑無方惟自咎(叶)為之祈歲心益切聞報額手
謝
天佑夏長秋收候實遥顒祝有收敬期副
安徽巡撫書麟奏呈鄉民挖蕨得米詩以誌事
草根與樹皮窮民禦灾計敢信賑恤周遂乃無其事兹
接安撫奏災黎荷
天賜挖蕨聊餬口得米出不意磨粉攙以粟煑食充飢
致得千餘石多而非村居地縣令分給民不無少接濟
(據書麟奏太湖縣唐家山向無居民處所鄉民掘挖蕨根見土内雜有黑米磨粉攙和好米煑食頗可充飢遠)
(近聞風踵至挖掘縣令親詣弹壓分給窮民共得米一千數百餘石並呈進米樣灾黎荷蒙天賜藉資接)
(濟且感且愧因令煑熟親嘗並郵寄諸皇子令知此味孫曾元&KR1200;永識毋忘愛民之意哉)並呈其米
樣煑食親嘗試嗟我民食兹我食先堕淚
乾坤德好生既感既滋愧愧感之不勝遑忍稱為瑞郵
寄諸皇子令皆知此味孫曾元永識愛民悉予志
策馬度長城嶺
昨日輕雲落雨點踴虞釀雪嶺難行凌晨快霽千峯朗
旭景迎人轡緩鳴
去逢喜雪散天花還迓温曦晃巘霞雖是曼殊泯色相
慧恩迎送示無遮
壯年雪棧䟦嶔嵜視以為常衆勉隨今日坦途聊策馬
翻慙衆喜詫新竒
總督薩載總河李奉翰奏報開放清口情形因加
恩給其原銜頂戴詩以誌事
濬河遲建牐清弱未收壩以致運河涸黃灌清而霸未
奏待度(入聲)知(從前薩載等奏請挑濬運中河並請估建牐座以時啟閉乃於挑河未放水以前並)
(不及早建牐致水勢一洩無餘運河仍淺又於清口東西壩不及早收束以致黃水倒漾屢經傳旨訓飭乃薩)
(載等總未明言不早建牐之過復節次嚴飭並差大學士阿桂前往清口設法籌辦因將薩載李奉翰降為三)
(品頂戴以示懲儆後始漸知悔悟各努力奮勉矣)二罪無可謝嚴諭飭再三頂
戴降以亞知過信能改補苴漏與罅去冬至今春尺寸
較晝夜(上年八月因薩載等辦理清口因循延誤茫無定見是以命阿桂前往嗣據阿桂奏清口淤墊)
(因本年湖水極小黃水又值盛漲以致倒灌為今之計惟有借已灌之黃水以送回空蓄積弱之清水以濟重)
(運並請築壩煞住湖水俾日漸停蓄俟來歲重運北上即可啓壩下注以資利濟等語自去冬至今春復據薩)
(載等節次奏報湖水自煞壩後日漸增長現已蓄存至四尺六寸云)蓄清待漕至引渠試
高下注運資浮送次第勤貯瀉(節據薩載等奏於攔湖壩下抽挑引渠一道先)
(將張福口酌啓數尺俾清水注入引渠試量尺寸兹於二月二十六日又將洪澤湖五道引河之張福口太平)
(河兩道啓放使湖水灌注淮揚一帶運河次第下注水勢增長現在測量運河水深四五六尺水面寬八九丈)
(至十餘丈不等溜勢迅速重運足資浮送兩岸淤沙亦漸見刷動等語薩載等前因辦理清口啓閉失宜是以)
(降頂戴示罰今念其能勖勤補過弗誤新漕仍降旨復還原品以昭懲勸)是誠善蓋愆弗誤
新漕駕失則示之懲改則恩與赦福威敢輕作惟公弗
假借
杏
寒暄一嶺隔犁然綠意紅情早耐烟西望已抛清明節
東來原值杏花天勝他柳色還争態讓却梅香祗鬭妍
無不在斯原在彼潤含阡陌起耕田
柏巖山(山在唐縣有賈島洞中古柏數百株賈島詩獨行潭底影數息樹邊身自注云經三)
(年始得亦英雄欺人語也)
巖祠桑海未曾湮留閱千秋瘦體真兩句三年遲以得
英雄笑彼善欺人
王陵城
高帝評陵及平語早經論定匪竒新(向曾論世謂吕氏之禍高帝若先知)
(而終令平勃安劉然者為好竒而不槩之以理之說使帝果預知則權其輕重廢吕氏立趙王何不可為而獨)
(顧惜吕氏令周勃為太尉以救漢祚於可存不可存之間高帝肯為之哉因過王陵城憶所論高帝評陵及平)
(語並詠其事)存劉一綫因左袒莫謂斯王遜彼陳
箕山
峰峙行唐形箕似更云牛飲在其西(箕山之西為牛飲山漢書地理志云)
(行唐縣有牛飲山即此俗遂以為許由隠居之地殊不知許由所隠之箕山乃在洛陽登封縣境紀載傳訛類)
(不足信也)傳訛漫謂遵塗說漢志由來久著題
燕豫隔將數百里是誰縮地作斯言許巢原是逃名者
萬古留名樂豈存
木蘭祠
女子代男行其事都稱竒兵氣恐不揚其言亦可思夙
未習步伐驅之以行師挫衂有必然徒為敵之資因經
木蘭祠詠古知其時
河南巡撫畢沅來覲詩以示懷
鄰省因來覲路隅民艱先問可微蘇秋收幸得救其半
春雨方欣被以都迤北稍稱無荒地(畢沅來覲行在詢以豫省近日民情)
(據稱現在春雨已普徧霑足迤北彰德衛輝各府均已種麥有長至八九寸者)偏南尚切有灾
區(又詢迤南各府情形據稱惟歸德開封等府有應緩征及借給籽種之處因令具摺奏聞無不照所請速)
(行者)緩征等事明當奏即可疏陳莫不俞
雨(三月十二日)
清曉春雲羃遠峰侵尋空宇佈容容輕輿迤邐遵途坦
披處霏絲勢欲濃
稅駕行營正午前浽㵟細縷密如烟濯枝潤葉輕盈霔
點筆氊廬向所便
隨風潛欲入清宵剪燭遥欣潤麥苖迴憶長城嶺百里
此時應作雪花飄
夜雪
入夜雨為雪二更霏玉花初和絲淅瀝漸作片交加清
漏延檠燭峭寒侵幔紗一欣一以慮恐礙麥抽芽
曉行
曉雪勢未止曉行例亦如漫漫迷遠近若若塞空虚濘
䟦誠勞衆賞頒豈靳予春雲將欲散已刻到氊廬
喜晴
霽月徹宵曉薄隂却無霰集午曦臨春當艱致喜晴事
(雨雪於春為艱致喜晴可知雨雪足也)時若幸稀愁旱吟盈尺已滋禾發
紐連阡益慰麥抽鍼寄言行路不遑者(用東坡歌舞農夫怨行路意)
可慰煖衣飽食心
至正定府即事
昔歲由兹往五臺(前次辛丑詣五臺由保定定州正定一路前往兹先至五臺迴蹕始經此)
(地)今番乃自五臺來往來道路胥偶爾今昔光隂亶速
哉問俗觀風此宵旰顛燕躓趙久塵埃佛香閣畔舊行
館信宿何妨適静陪
正定府行宫四曡舊作韻
康熙時搆築却與我齊年(此處行宫建於康熙五十二年癸巳子生於康熙五十年)
(辛卯時甫三歲)駐館經五度吟詩答舊緣此邦幸逢稔南府劇
堪憐(去歲近京各府屬麥收大田俱獲豐稔惟迤南之大名順德廣平三府雨澤愆期收成薄歉屢加恩)
(賑緩民情頼以安諡)我自勤民者那能静悟禪
正定隆興寺四曡舊作韻
大士超過圓覺與聲聞未達一間釋迦牟尼尊而具如
來之妙觀察智物無不度故稱曰普門雖示菩薩相以
駐南海遍大千界如天之有雲以色見以聲求則不可
如是如是而恒轉法輪開皇至今蓋千百餘祀滄桑幾
閱不改恒山旻顯德廢像鑄錢實無謂鄙非新安著論
横紛紜亥歲重修丑歲鉅工蕆落成瓣香一炷清霄分
兹因五臺禮曼殊師利迴蹕復至修禊三月辰崇隆佛
香之閣切碧漢屏息欲禮先此肅心神鑄銅其高七丈
更三尺本祗雙手雙足相好身何時增為三十有六臂
易銅以木蓋取其輕云久之木朽欲堕繫於棟不空羂
索之義徒成塵我命和雇匠氏還其舊亦非大興工作
役千軍卅六者去惟餘雙者在(隆興寺建於隋開皇時至今千餘年廢興不一)
(昨己亥歲發帑命吏和雇匠氏重加修整於辛丑春工竣是春巡幸五臺往落成焉内佛香閣供銅大士高七)
(丈三尺舊像凡三十六臂因以銅重刻木為之附銅像上年久欲墜復以鉤索繫梁間向見之心每不愜因重)
(修兹寺乃命解脫所繫木臂仍還金身雙臂本相焉)去在胥幻而非幻者存嗟夫
我之是言復差矣金剛六如豈有一如真把筆長歌創
體為九字迴向初無一字皆戲論於斯五度之事率已
畢付他泐之貞石迹成陳曾謂東坡作詩多佛語甚於
彼矣迴蹕耕省春
崇因寺
世間萬法歸成敗成敗由來互作因敗若無其憐彼舊
成安有此見斯新施檀(梵云布施也)詎為(去聲)福田舉落鼎聊
乘便路申雨雪頻霑春事好崇功德冀惠吾民
出府城門閱滹沱河作
滹沱厪閱出權城積雪遥峯空宇晴雖遇漲秋仍舊貫
既然歸壑弗新營(出正定府南門閱滹沱河時詢問劉峩據奏自乾隆十一年西巡指示於)
(舊有四壩下添築第五壩挑水甚為得力河溜由是南趨上年乙巳秋汛水雖暴漲浸及正定府城脚幸次日)
(即水退由舊道下洩居民田廬無恙無須另議宣防兹來臨視河離城甚遠城外兩岸已徧種麥田彌望青蔥)
(矣)老扶幼挈數無萬色悅顔和合一誠略喜不為民所
畏多年保赤悉吾情
瞻廣惠寺塔
辛丑己未登又逮五年矣花塔久傳名名自何時始隋
碑唐碣率難徵滄桑梵宇存猶仍實以名寄名傳實色
空空色孰廢興八忩面面敞瓏玲瞻之奚異辛巳登遄
飛逸興促成句句乃成於最上層
閱滹沱河
舊誌原稱在定州(見字典漢書地理志)中山今日郭南流滄桑遠
者誰曾見陵谷幻哉那鎮留自昔楗茭事防禦(乾隆元年高斌)
(為直隸總督時奏建魚鱗隄及挑水壩以資捍禦)至今閭里樂繁稠兹如斌者
能有幾即事嘉其具遠猷
揀閱鎮兵
恒山斯重鎮揀銳閱其兵(至正定府提鎮預備閱兵適以雪後泥濘罷之揀其精練)
(者於行宫門前一閱而閱兵之賞則仍普賜予也)雖是昇平候亦當訓練精步
齊原合度紀律要惟明弧矢未躬示(向凡閱兵必親御馬步射示之今年)
(逾古稀且臂病弗為步射已久念之增恧)古稀慙愧生
東垣道中作
入城(正定府城也)前日雪留田今日出城雪化全潤野輕輿
廿餘里送迎黎庶總欣然
春雲低復羃遥巒繼雨真佳測度看農父固欣行路畏
由來萬事兩全難
綠楊紅杏接烟村麥剡青青鋪廣原管槖應知重農意
禁躁莫厭再三言(向例蹕路所經𣲖侍郎副都統等沿途管東扈從人等車馬毋得踐踏民)
(田兹春雪初霽麥苗正當長發尤宜保護申明禁令誠不憚再三也)
幼挈老扶前後隨不教訶斥羽林儀勸休踐麥却弗聽
愛戴輿情忍禁誰(蹕途瞻就者衆扶老擕幼奔走麥田諭之弗止憐其愛戴實出至誠亦弗)
(忍訶斥也)
河道總督李奉翰奏報啟壩放清水暢注情形詩
以誌慰
甫經清口奏情形(前據薩載會同李奉翰奏二月廿六日將洪澤湖五道引河之張福口太)
(平河兩道先行啟放使湖水灌注淮揚一帶運河次第下注溜勢迅速運河水深五六尺足資浮送重運等語)
啟放兹誠暢注聽(兹據李奉翰奏於三月初八日先將裴家場通湖引河開放口門過水深)
(五六尺並將束清臨黃及新建東壩遵照於圖内硃筆指示處所相機啟拆使清水向東北直趨會黃下注形)
(勢甚為暢順等語)一自黃侵致淤墊每於清弱訓丁寧(上年因黃水倒)
(灌節經降旨指示以臨黃束清等壩原為收束湖水敵黃濟運起見將來漕船抵淮開放時若將東西兩壩齊)
(拆恐清水散漫力弱不能敵黃因於所具圖内用硃筆標示令將東首壩先行啟拆使清水向東北順趨下注)
(方不致有倒灌之虞兹李奉翰遵照辦理並據奏湖南湖北押解到淮撥船及頭幫漕船挨次銜尾渡黃并一)
(面將撥船吃水尺寸知照東省俾撙節酌放微山湖之水使得源源挹注等語此事先因薩載李奉翰啟閉失)
(宜降頂戴示罰昨因漸知悔悟勖勤補過即降旨復還原職今清水暢注已有成效惜薩載未得親見念其宣)
(勞盡瘁晉贈太子太保並諭部議䘏以慰其靈云)即今漕至遂開壩乃幸流通
如建瓴可惜勞臣空盡瘁分明功過慰其靈
微雨
曉行復微雨細點略冥濛如濯陌楊綠漸迷村杏紅旅
人虞濘路農者喜田功不盡情難一吾惟付大公(春時難得)
(好雨心實願再霈甘霖也)
定州詠古
京都五百里而強昴畢天文次大梁見說韓蘇曾作郡
却憐遼宋久分疆爾時萬姓應誰主中國一家竟二王
是豈虚為尊大論守成永勖敬無遑
題雪浪齋
衆春本是韓之園雪浪實則蘇之石置石於園始邑令
(康熙四十一年定州牧韓逢庥移雪浪石置園内)氣求恰合宋賢迹辛巳清蹕
駐行齋遂以雪浪為齋額因之睪然思古人尚友於斯
得莫逆
三曡東坡刻盆石詩韻
不逢白鶴訪子孫(白鶴歸來訪子孫亦東坡句也)兩卷石竟孰是原其
一刻識一無識(今雪浪石有二一磐石乃舊在定州者一片石乃後自臨城移至者而雪浪二)
(字磐石未刻惟片石有之事閱七百餘年真假莫辨因並置衆春園中)誰能誌乘研詳翻
並行不悖有古語我亦因之與兩存先後二難為寫貌
(張若靄若澄兄弟前後扈從若靄圖磐石若澄圖片石並各有詩)片者傑䜿磐卧盆沃
以水均飛雪點與欲雨同興雲根數曡有例玉局言把
筆竟復三曡元
雪浪石七曡蘇東坡詩韻
雪浪又復韻曡屯耽吟似礙九五尊尋思或勝好聲色
頼此摛藻遣朝昏五臺正定返巡蹕便途駐此中山村
衆春園内舊行館早知津矣便入門安陽眉山胥令此
合祠誠妥兩賢魂一得褒奬(謂韓)一遭斥(謂蘇)要之立身胥
有根韓園蘇石萃一處二人水乳融無痕兩張豈遜兩
孫者(墨莊漫錄稱東坡帥中山得黑石白脈如蜀中孫位孫知微所畫石間奔流云云今張若靄若澄兄)
(弟所畫磐石片石二圖磈竒神似亦不減二孫也)為圖前後精詳論曰磐曰片
二即一况今原兩芙蓉盆(二石各有盆承之片石刻東坡盡水之變蜀兩孫之銘而)
(磐石則無然以予論之則磐石為近是雪浪與盆銘何不可偽刻耶)思量今興由昔廢弗
關成性永存存
題蘇軾中山松醪賦真蹟卷曡庚午詩韻
薄用收松制作醪髯翁想見意雄豪烹熬自可出肪澤
餔啜何須較蟹螯猶子(謂德麟)贈兹同氣味(是卷洞庭春色中山松醪)
(二賦接書軾自識云安定郡王以黃柑釀酒其猶子德麟以餉子戲為作賦後予為中山守以松節釀酒復為)
(賦之以其事同而文類故錄為一卷云云)大夫(謂揚雄)擬彼畔牢騷中山正此
數典處擕卷重賡點詠毫
中山詠劉禹錫事
氏劉率欲祖中山難辨靖王昭烈間設曰王當祖新氏
附炎應重汗其顔
陋室同乎陋巷寧千秋闕里有儀刑唐書若不讀宋氏
幾(平聲)認連州果德馨
改用連州易播州本因裴度進佳謀昌黎却誌宗元美
諛墓之譏自有由
按定州南二十里有陋室相傳劉禹錫製銘處新唐
書禹錫自言系出中山與柳宗元黨王叔文時號二
王劉柳及叔文敗貶禹錫播州刺史裴度為言播極
遠禹錫母八十餘恐傷孝治請稍内遷乃易連州云
云禹錫自言系出中山遥遥華胄文獻無徵其所爲
陋室銘似乎澹泊自安而趨炎亂政有愧德馨多矣
自韓愈為柳宗元誌墓乃以禹錫謫播時宗元將請
於朝拜疏願以柳州易播以愈之賢而猶不免飾說
此諛墓之譏所由來也况其下者乎因過中山詠陋
室并識其事
夜雨朝晴
夜雨朝晴春暮天山中廿里目油然麥鋪平野含濃露
柳護遥村泮曉烟北地希逢如是景南方殷祝及其田
輕泥不致艱行潦僕役亦知慶有年
清風店
潤土翻犁見始耕春風拂面藹然清停鞭迴首咨畺吏
子視斯民副此名
謁
堯祠
總角讀
堯典一欽貫始終未能見乎道敢不佩諸躬(佩珮二字世人習用)
(弗察未詳其義予以為从人者當為佩服之名从玉者當為珮玉之器其義始定詳見近所作詠古玉珮詩按)
(語)
廟貌瞻斯近心源溯莫窮萬年貽古柏那復計西東(祠中)
(古柏二本東株三幹西株五幹今西者已槁惟東者尚青耳)
方順橋雜詠
方順河頭方順橋蒲隂濡水溯源遥迴湍枉注多曲復
何必屢更(平聲)名致嘲(方順河自完縣發源曰祁水東南流逕滿城縣界為方順河又東至)
(清苑縣南為石橋河即古濡水因曲而西流故名曲逆漢章帝元和二年以曲逆名不善改名蒲隂後人又改)
(為方順)
完縣滿城一水循從來紀載信難真改稱方順易曲逆
寓意於何向孰詢
曲逆原因水勢流自其性也漫深求方猶喜此因心直
順實惡其繞指柔
七言足以示官方汝弼寧殊内外常設問何為即景句
一犁春雨勸農章
至保定府行宫駐蹕曡辛丑韻
臺山轉春蹕畿甸駐雲旌行館樸而斲座忩清且明新
題賡舊韻即目試閒評拙速吾猶慣不輸響鉢成
舫室
見說張柔疏鑿池引來雞距綠波披(元張柔鑿蓮花池引雞距河水注之)
(建臨漪亭於上見畿輔通志)室因近水遂稱舫忩以臨虚可弄漪欲
問主賓誰是也不過擬議偶為之今來信宿即當去笑
似清流無定時
留京王大臣奏報得雨
中山密霔聽宵中馳諭京都問可同兹報略遲其時刻
却欣一例被冥濛(十七日駐蹕定州夜至子刻密雨達旦馳詢留京王大臣據奏京師是日)
(自寅刻起細雨疎密相間至卯時溟濛未止土膏得潤二寸麥苗更覺滋長大田一律布種等語)雲容
來自西南重雨勢延於東北通地本潤霑二寸好胥
天澤也感由衷
蓮池書院
書院建省城搆築亦已久所重在育材畿輔實善首曰
就臨漪亭古蹟試徵取或城内城外亦難辨信否(畿輔通志)
(稱臨漪亭在蓮池上自應在城内矣今稱行館搆於亭畔而行館實在城外紀載難憑往往如是)保陽
屢經過無不臨以偶棫樸心所殷伴奐意豈苟
三題蓮池書院十二景
春午坡
葄史枕經正務宜餘閒亦弗礙拈詩司空廿四品言盡
視此春晴日午時(春晴日午前亦司空圖句也)
萬卷樓
樓頭富勝鄴侯羅可識在精弗在多試問讀窮萬卷者
當前一句要為何
花南研北草堂
會心每以花南值得句還於研北酬燈右觀書新著句
(燈下觀書必置檠於書之左則翻帙時燭光乃不致為風所動即拈句臨池無不以置檠於左為便向於乙未)
(春禮闈以此命題試士並成什示之)研(平聲)京者亦知此不
高芬閣
饜飫於斯優以游無妨書院有重樓高芬設引濟隂喻
(郤詵濟隂人晉史贊詵曰素業可久高芬斯盛)應在其人公正求
宛虹橋
長橋湖上飛虹似(飛橋類飲虹王褒句也)多士往來俯碧淪數典
司空如有意空文應戒效梁陳
鶴柴
稻粱偶飽柴中身放任高飛定若人相顧堂中讀書者
林乎張也想非倫
蕊幢精舍
綴景當年祗欲佳(蓮池書院十二景皆原任督臣方觀承所命名者)蕊幢不合
近書齋新安設講道學輩無論假真一例排
藻泳樓
溪樓臨水俯清漪水底依然綠藻披游泳文鱗自知樂
問拈毫者可同斯
繹堂
射義分明繹義陳昔年亦此試躬親當前弧矢原仍備
即目翻增愧是真
寒綠軒
綠徑披雲雖覺曲虚軒懸月却成寬後凋應識同松者
祗為稜稜耐得寒
篇留洞
曡起假山嶔且岑嶔岑下委洞幽深三番於此留篇矣
(自辛巳辛丑逮今凡三題矣)祗是渴賢一片心
含滄亭
含滄亭似肖姑蘇使命停車亦不殊前歲亭中曾有詠
學優則仕豈殊途(姑蘇滄浪亭為地方官延賓之所蓮池書院亦往來使命所憩息者前歲)
(南巡遊滄浪亭有大法小廉應視此憩於此者合循名之句)
東來
東來雪遜西一律麥苖萋薄暖催雉卵輕塵散馬蹄略
因思雨好不厭望雲迷知足定誰是勸農况我兮
紫泉行宫十詠
敞軒
迴蹕保陽取路便行宫一宿小留連敞軒喜近清和候
騁目新林綠欲全
屏山
門内假山玉壘似高低取勢若圖成因思屏者蔽之義
深懼蔽乎民隠情
鏡湖
南巡駐此率春初冰鏡恒斯俯碧疏今日喜看不波者
妍媸一任照如如
舫室
舫作室乎室舫然假真紛矣論詩篇不如忘念復忘語
小坐江鄉返棹船
㯶亭
一笠㯶亭四柱支偶然行飯陟嶔嵜雖云略寓茅茨意
但恐爾時不若斯
虹橋
杜文複道曰行空(謂杜牧之賦)王什飛橋意亦同(謂王褒詩)大抵
詞人工體物似兹擬議亦何窮
魚罾
水清聞道自無魚漁具過多亦此如作俑問從誰氏始
陸皮斯責豈逃諸
石徑
石徑高低復詰曲履非平道步嫌生偶因綴景會至理
曲則險而公則平
竹埭
北方原鮮入雲脩幾个亦稱君子流慢議梢頭綠意少
此時本是竹之秋
箭廳
箭廳依舊碧溪濱廿五年疏弧矢親(向每南巡駐此親御弧矢屢發命中)
(自臂病後不為者又廿餘年矣)語似昔年連中(去聲)况自疑信半况他人
涿州行宫作
前年南幸斯兩停(來往皆駐此)今歲西巡惟一駐(去由易州取路歸自)
(保陽駐此)雖云來往取便途自恧行宫過多處種樹歲久隂
欲連餞春行夏清景便吉行里未過五十羣欣税駕憩
午前室宇取足嫌多矣甌香研淨鋪吟牋涿鹿行歌十
首全不重賡韻續舊篇(自乙亥作涿鹿行嗣每過此必曡前韻兹十曡已全繼今此作)
(不重賡矣)
西巡五臺迴鑾至御園之作
清苑迤西實霑澤定興而左略揚塵(蹕途所經自保定以西雪澤優霑均)
(極滋潤定興以東始略見塵土)南方屢報叨優&KR0584;北省亦知勝往春(今春)
(上下江江西湖廣等省均報得雨深透河南山東山西及直隸等處雨澤亦均勝往年)但我祈農
懷靡及以兹望雨念重諄御園花事未爛漫(今歲以逢閏節候較)
(遲三月下旬春葩猶未全放也)却鮮閒情問景頻
御製詩五集卷二十二
