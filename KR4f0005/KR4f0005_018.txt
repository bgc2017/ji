御製詩初集卷十八
古今體六十九首(癸亥七)
興京
姬室于豳日炎劉起沛時
一人方締造四海遂為基皇㵎猶然在臯門尚可思屏
藩堪示固宫室不言卑往者爭䧺際同歸
出衆姿秋風經故國膏雨遍新陂父老迎鸞馭材官衛
羽旗初來尤切切欲去更遲遲言念
皇圖纘端維
厚德垂凛乎同馭朽告我後人知
即事
廣陌點霜華山氣日作冷征人盻曉烏偏覺遲東嶺朝
嵐忽豁開千林淡烟景漸聞雞犬鳴知遠沙漠境&KR1367;穗
堆圃場煙火富閭井百年休養久烽銷夜無警每懷唐
帝言惕若發深省
謁顯佑宫
翠華臨故里琳宇謁仙宫叠嶂排雲上遥岑列柱崇升
馨昭
聖敬垂貺仰
圓穹廓我邠岐業貽兹鎬雒功有星皆拱北無水不朝
東繩
武顒然念祈
天惕若衷式瞻當太乙俯眺攬龐鴻渺渺承
堂構乾乾倍省躬
薩爾滸
太祖高皇帝以五百人破明數十萬衆實王業之基也
鐵背山頭殱杜松
手麾黃鉞振軍鋒于今四海無征戰留得艱難締造蹤
恭謁
永陵
追王傳前籍
遺庥逮後昆高山瞻彼作德水溯兹源疆理興家室星
辰衛
廟垣幾多瓜瓞感揮淚灑寒原
恭謁
福陵
草昧起英雄
維皇乃眷東風雲龍虎會日月海天中
帝業千年鞏
山陵萬古崇永維無競烈繼序矢深衷
恭謁
昭陵
早是天歆漢何曾鹿逐秦百年經五世一壘豈三旬
太室蒸嘗永
元宫松柏新紹庭懷積悃展拜此時申
謁
陵禮畢車駕入盛京得七言排律十四韻
羣山萬壑摠朝東王氣為龍鎮鬱葱白水夀邱名不減
作豐遷鎬事應同
當時提劍安黔首此日垂衣逮藐躬延佇關山千里外
每懷瞻拜八年中商颸送爽清馳道叠嶂排青列遠空
上將隨車金䍡&KR2014;名王執轡玉璁瓏行宫視膳邀
慈豫故國旋輿仰
祖功只為上
陵思馬鬛豈緣校獵賦車攻六飛因幸興王里百辟咸
朝慶善宫訝許稱觴來故老不教警蹕駭新豐葛燈綃
帳猶餘儉執豕酌匏許獻衷華曜景中鸞扇動若非烟
裏鴨香融孕虞育夏
天心眷篤祜依京
帝謂通萬禩皇清綿寳祚扶桑初日海門紅
謁景佑宫
松陰屏息叩金除廟貌虔瞻色相如天與人歸神自佑
春風秋月殿常虛龍蛇瀖濩蟠横壁雲霧烟煴寫倒蕖
我久無心陳罪福祈年還慶旐維旟
賜奉天將軍額洛圖
留都開幕府撫鎮更旬宣古重維桑地今成秉禮㕓扈
陪依豹尾晉謁領鵷聯大樹甘棠並芳聲莫讓前
御崇政殿
碧海曈曨曉日昇金猊風静瑞烟騰元孫黼扆兹重御
列祖威靈實式憑
六世繼繩惟敬畏百年含煦被黎蒸守成開創何難易
只有憂勤與日增
閱武
久放華山馬重觀遼海兵由來稱子弟坐可靖鯢鯨萬
隊風從虎三軍旭耀旌威聲振地堮壯氣指天棖此日
雖無戰當年亦有征金甌方主鬯惕若凛持盈
乾隆八年秋朕奉
皇太后恭謁
祖陵還至盛京受朝錫宴夫漢高過沛而歌大風情至
斯動直已陳德况予小子覲揚
光烈能無言之不足而長言之哉爰作世德舞辭十章
章八句
粤昔造清匪人伊
天天女降思長白闥門(叶)是生我
祖我弗敢名叶廼繼廼承逮我元孫(叶一章)
元孫累葉維
祖之思我西云來我心東依歷兹故土仰溯
始謀(叶)皇澗過澗締此丕基(二章)
於赫
太祖肇命興京哈逹輝發數渝厥盟如龍田見有虎風
生戎甲十三王業以興(三章)
爰度爰遷拓此瀋陽方城周池
太室明堂不寧不靈匪居匪康事異放桀何心底商(四章)
丕承
太宗允揚前烈倬彼松山明戈耀雪以寡敵衆杵漂流
血惜無故老為余詳說(五章)
余來故邦瞻仰
橋山慰我追思夢寐之間崇政清寧載啟南軒華而不
侈鞏哉孔安(六章)
維我
祖宗欽
天敬
神執豕酌匏咸秩無文帷幔再張樽俎重陳弗渝弗替
遵我
先民(七章)
先民宅兹載色載笑今我來思
聖日俯照爵我周親藎臣並召亦有嘉賓歡言同樂(叶)
(八章)
懿兹東土允惟天府土厚水深周原膴膴南陽父老於
是道古有登其歌有升其舞(九章)
我歌既奏我舞亦陳故家遺俗曷敢弗因渾灝淳休被
於無垠勿替引之告我後人(十章)
酹克勤郡王園寢
開國承家日于藩夾輔資一時扶王業四海定丕基懿
德書金匱佳城奠玉巵銀潢天共遠百世篤宗支
酹功臣額亦都墓
坐享八紘泰寧忘百戰功佐周曾有望興漢不徒馮金
簡香生綠椒漿玉瀉紅藎臣陪祀事式紹乃家風
實勝寺
得禾周名書獲鼎漢紀年是寺稱實勝其事猶可傳明
兵十三萬水陸數道連志曾期破釡言已侈投鞭弱婦
實懷懼壯士難奪堅
文祖處以暇旋命彭與韓坦然逸待勞乃在松山間破
竹迎刃解誰能抗師顔諸路一時敗困獸遇秋畋從此
威天下燕京數往還剏寺肇錫名用以示弗諼我來步
上方晶陽空宇懸百年父老希所聞乃傳言
文廟
我
太宗文皇帝初定大業即尊儒重道釋奠
孔子以四子配並立文館譯書史於翔鳳閣實肇國
家萬年有道之長也
辟雍時尚屬鞬櫜過魯空傳祀太牢更步故宫翔鳳閣
彬彬羣彦想分曺
開國佐運勲臣武勲王揚古里直義公費英東宏
毅公額亦都墓在
二陵之間松楸相望猶見當日
君臣相得之概感而賦此
虖池麥飯共艱辛想像
當年魚水親何必大風思猛士林林扈蹕有宗臣
望千山
我聞古來稱奥區必有名山為作鎮况兹遼陽實天府
羲經已兆帝出震長白巫閭衆所瞻千山亦復高千仞
設在晉郊魯甸間太華泰岱應齊峻我來譙邑攬形勝
南望㠝岏暎青潤朝嵐夕靄儼相接巒光峰態如堪引
龍泉祖樾久聞名靈蹟相傳半疑信何時長嘯眺滄海
(據盛京通志千山香巖寺中有仙人臺俯瞰滄海如布几席云)千仞岡頭衣始振
遼陽懷古
唐宗戰壘久成空管邴曾聞度海東只有千年華表鶴
時看來往白雲中
示盛京留守諸臣
宅洛名惟舊遷邠地豈新維屏思保障體國在安民業
擬苞桑固風期豐芑淳入疆懷有慶述職慰時廵
朝鮮陪臣來接
遼左陪京鞏㵎瀍維藩作翰逮朝鮮來賓詎是予誠格
奉朔遐思
祖化宣訝許迎鑾瞻虎衛還教入宴接鵷聯德綏武靖
文皇業萬億斯年護海堧
常寧寺
蘭若静朝暉苔侵碑篆古泠泠水到階落落松當戸龍
鱗儼欲張虬枝自撑拄譙邑多古蹟愛此琳宫宇依稀
梵唄聲彷彿天花雨意香參即離静室坐久許適然獲
常寧頓忘安心所
恭瞻
太祖高皇帝所貽甲胄
武庫三曾器龍樓十襲緹千年過合甲七屬鄙函犀仰
烈誠天授思艱敢志携䧺關為近戶安恃一丸泥
恭瞻
太宗文皇帝所御弧矢
青莖如古直觪角到今堅不禁秋霜感遐思寳月懸比
和經
手御似訓作心傳撻伐前猷在居歆總賴
天
昭陵石馬歌
在昔穆王八駿追雲霞耄荒㤀返天之涯太乙况漢天
馬來樂府曾聞産渥洼勤勞血汗事何有雌黃徒惹詩
人口不如漢文却受千里駒吉行五十符陽九周家岐
渭始勤農我朝三韓奮跡實彎弓由來受命雖有異艱
難創業多齊蹤
太宗馬上得天下房駟星輝天錫嘏(叶)大白小白協安
吉(故老云帝所昭陵前石馬一名大白一名小白盖白文皇御也文皇帝體豐而鎧重乘小)
(日行百里乘大白祗能行五十里云)至今立仗
昭陵貽石馬遐思我
祖如唐宗陵園廟號先後同汗趋嘗傳杜甫句闡揚
光烈千秋隆六御今年來故里貞觀遺蹟餘荒壘(唐壘在廣)
(寧縣城東南相傳唐太宗征高麗駐兵之所)
文皇曾亦討寒盟(謹案以朝昭陵神功聖德碑云天聰二年鮮毁盟討之拔其都載飛)
(舸於車凌江華島李倧自縛請為臣釋之還并歸其俘獲)乘此雙龍渡浿水文綏武
服為藩屏萬年正朔奉永清不似李唐東征悔失計仆
碑重建思魏徵
大政殿
臯門聳百尋朵殿鬱森沉國政聞周度
大君想知臨十亭猶列翼一德盡同心文治誠輝古武
功尚烈今用兹貽億葉詎止惜分陰作室西南戶紹庭
志倍欽
故宫詠燭
火傳薪豈盡漏響夜方深照得
當年夕艱難締造心
暮
遼天散暮霞宫樹已棲鴉幾静思民瘼心怡長道芽圖
書探秘藴鍾鼎玩清嘉古月照今客新詩詠舊家人言
歸沛里市語似京華不異前秋夕消閒一瀹茶
登鳳凰樓
百尺高臨萬景紛貯歌藏舞陋齊雲漫言此日供詩料
却憶
當年望國氛
締搆常思
祖業艱千秋百二鞏河山于今試上高樓望遼水依然
襟帶間
示盛京奉
祀諸宗室
明禋歆一脉奏假訓昭垂水木思源本烝嘗奉豆彛離
家汝莫念(盛京奉始自祀諸宗室係乾隆元年京命來者故云)與祭我猶虧試
想百年始澗纏還在兹
再題實勝寺
故老今何在祗園此尚存藉尋禽敵烈總為戴
天恩臨汝心母貳蠢兹氣已吞戎衣寰海定武器再三
捫(是寺恭蔵弗能勝)(太太祖高皇帝所御甲胄數人舉之而宗文皇帝所貽弓壯士弗能開矢長)
(四尺餘亦曾皇祖聖祖仁皇帝留寳劍云)繼序思
皇祖貽庥逮耳孫綿綿瓜有瓞億載永蟠根
敬觀
太宗所御鹿角椅
天然鹿角椅合拱不傾欹製朴
身常泰形端道可思奢懲珊枕伴儉似葛燈遺却憶艱
難際曾無偃息時
故宫侍
皇太后宴
關山瑞擁
大安輿禕翟祥凝慶善居海旭騰輝紅㲩&KR0008;天漿介祉
玉芙蕖雲依雉尾開雙扇星拱辰垣俯九墟愛日豈忘
沐雨際弼基還廑肆筵餘
賜父老酺
父老居豐沛久蒙煦嫗恩百年今晏安同為泰平人雖
無見知者尚有聞傳言錫宴思
皇祖在此大清門今我來故家匪為騁遊廵三爵循古
典炰兔亦烹豚白金以級頒百戲良具陳酌酒賜爾飲
爾醉我亦欣還念爾先民曾同百戰勲
故宫覽章奏
黃扉章奏至秉燭覽移時為勅幾康故難辭往復披有
秋方慰意望雪更尋思却想艱辛日紛紛羽檄馳
瓶菊漫賦
數種寒芳獨殿秋辭叢猶帶露華浮花磁不異東籬側
摠與詩人解療愁
冷芳迎日尚滋熙不數徐黃畫裏姿却似去年重九節
清暉閣畔獨呤時
再登鳳凰樓
馬上逢重九登高已有詩今朝陟高閣仍是季秋時把
菊作佳節鋪牋掞好辭泬寥天宇寬襟帶河山披依稀
雞犬聲掩映桑麻枝廣陌嘶驕騎朱樓颭酒旗譙邑既
云富何加曰教之寄語彼京兆莫視傳舍為
雨
塞山幾度雪霏霏沛里重吟細雨飛麥壠早欣占歲好
人言羣道帶陽歸(盛京往年早寒九月已有積雪今年則甚煖立冬以後尚雨人咸以為竒)
(云)閒忩近挹寒芳潤高閣遥聞晝漏稀更喜留都方駐
蹕沾泥無慮四驄騑
清寧宫
館豳蹟輝古宅洛業思前苞茂如松竹清寧象地天雙
鶱排鳳扇上簟耀龍筵乃寢占佳夢
明禋重吉蠲(國朝禮重祭一神必於正寢兹旋故宫執豕薦醑遵舊制弗敢廢也)休和
晴旭麗淡蕩惠風旋惕若承
堂搆丕基永萬年
聞鐘聲
屈曲宫墻上玉蟾譙樓鐘點聽傳嚴吟殘此夕穿松漏
訝似當時響砌籖却看星躔依斗極尚聞人語鬧閭閻
去年詩思重尋得良夜方長篆裊簾
十月朔日宴宗室羣臣於故宫
曈曨海旭麗銀鋪宴擬横汾湛露濡舞馬不湏誇紫燕
煎沉常自裊金鳬有椒共慶如兹盛無酒何妨謂我沽
更喜皇州頒歲朔小陽春律正昭蘇
恭奉
皇太后廻鑾車駕發盛京得詩四首
金烏占在尾玉律變初寒别緒留興慶歸輿奉
大安卿雲常五色王氣鎮三韓更值登場候崇墉夾道
看
西賓今作主東主却成賓去去燕京路依依沛里人地
靈常毓瑞風伯已清塵會復如唐后武功詠再廵
荏苒翠華移祥風左右吹千官陪警蹕萬姓仰威儀御
道如弦直名山入畫竒
二陵佳氣繞步馬動留思
歴歴度康莊熙熙麗小陽因憐時序改始覺客途長惜
别人心切懷歸馬足忙皇都言至日亞歲納千祥
雪中過永安橋
明禋應時修征轡凌晨發豹尾去沛里龍鑣指京闕滕
六欲效靈元冥正司節初飄瀝瀝霰旋零綏綏雪途景
已堪適憑輿趣尤别瓊瑶入眺吟川原供攬結不殊書
室中推忩玩清絶行行過永安鏡影含光潔平林久秃
兀乍喜千葩纈曠觀既詄蕩逸興復鬱勃洒然銀色界
仿彿盧溝月
前題再詠
吚喔聲寒茅店雞石橋東畔瀋城西素凝遙嶂皆成畫
翠剰孤松最合題三白叶心方喜慰
二陵廻首重低迷導斿儘教行行止未惜瑶田碎馬蹄
撥火謠
氊屋清宵初雪後硯蟾冰結松風吼景物懰慄入吟評
徘徊却縮裁詩手地爐榾柮撥温黁白灰紅炭堪為友
何必龍團石鼎烹無須篆裊金猊口楞嚴暖觸非全句
懶殘半芋真消受春和一室解嚴威恍似宫梅馥文牖
却憶林林扈蹕人均得如兹禦寒否
反白樂天放言句
周公恐懼流言日王莾謙恭未簒時即使當時身便死
一生真偽有人知
積素
迷離晃旭欲生煙得得驕驄傲錦韉不道雪餘度遼野
却如日暖歷藍田
萬峰屛展皆蔵碧千林花纈全皴白恍似羅天會玉真
瓊瑶踏遍虬龍迹
逶迆周道傍村莊玉砌銀鋪十里強贏得輕輿吟素景
漫愁風冷切征裳
養息牧閱馬
坰場亘瀋野芻牧接遼濆養息良駒盛調閑衆圉分三
千突騋牝五色耀卿雲驟似波鋪地看如錦叠紋無邪
思古訓斯作喜今羣敢忘驅馳際用兹佐六軍
渡句驪河
句驪舊遼水千載帶遼陽古客曾何在今人引興長蒹
葭餘敗質汀嶼何蒼茫飲練雙長虹横卧水中央幾個
無心鷗衝波任翺翔戰勲尋堞壘世態驚滄桑惟此東
流水今古無閒忙積素漫兩岸流澌聲琅琅誰能呼舴
艋捕彼鯉與魴近樹銀為飾遠山玉作裝憑輿愁峭寒
披裘且徬徨常時禁體詩苦吟讀書堂奚如眺攬餘萬
景箇中藏
冬夜閒吟
良夜漸添長斗杓亦旋北旌門笳吹奏大野人聲息歸
轡辭瀋陽乘輿指京國氊廬坐閒窗可愛新月色差無
塵念縈微覺輕寒逼關山廵閱多歷歷皆堪憶揚鸞和
鈴中玉律忽已易悠悠今古人趁此駒過隙百年詎云
久寸陰實可惜際兹清宵佳况對寒蟾碧金鴨已結篆
銀檠半折堲却似去冬夜梅香逓宣席所志嗟無成所
學曾何得惟餘此初心時時自兢惕
雪中柳
生稊似憶早春時一例風吹不展眉莫道韶華難買得
試看窣地是銀絲
度遼水
鏡影照龍旃
橋山展謁旋寧同貞觀后撠挶為開邊
御製詩初集卷十八
