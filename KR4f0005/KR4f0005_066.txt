御製詩二集卷八
古今體九十五首(己巳一)
己巳元旦
曙色蒼蒼五鳳城晏温初旭玉樓晴百年歲月逢元旦
九㝢車書奉大清嘉祉載吟椒頌句春音佇聽凱歌聲
三辰新轉祥符肇六氣均調物象亨
新正試筆
履端首祚肇昌辰歛時五福錫庶民三百六旬中一日
富貴貧賤皆欣春春雷送響飄瑞葉唐花底用催三叠
青皇布令穆其舒有脚韶光熙以捷捷轉韶光實快哉
花牋綵筆吟興催東風吹西觸物迴迅共西川凱報来
遣興口號
宜入新年百事新底緣不見舊時人吟詩將就成易句
即景勉強酬光春綵旛銀燕迎七日翠匜珠盤試五辛
拂面倩爾東風力吹得雙眉莫遣顰
新正重華宫侍
皇太后膳
開紀亞新禧承
歡敢後時青陽臨左个
王母降西池許案還增感莱衣勉自持畫屏層鏤勝寳
樹叠分枝花艷先春彂燈光入夜披更期三五月輪滿
泛瑶巵
大學士張廷玉年幾八袠猶日趨朝念其敬慎夙
著特加優禮命五日一入内廷偹頋問如宋文
彦博故事更成是什以勸有位
職曰天職位天位君臣同是任勞人休哉元老勤宣久
允矣予心體恤頻潞國十朝事堪例汾陽廿四考非倫
勖兹百爾應知勸莫羡東門祖道輪
新月
非初盈亦非初缺似眉細復似眉顰千古月更千古節
一年新見一年春佳辰不改便娟景綺席難逢伉儷人
擬向曇花參指處色空空即息根塵
即事
即事多欣我底然火蛾玉蕊又韶年那無對景懷偏感
尚有吟詩癖未悛静聽六街喧爆竹強教小部按冰絃
宵分不寐銀檠下為問飛章報蜀川
漢玉半璧
熊熊乍認朝霞襯規規半露秋蟾暈桂生不斫吴剛刃
葆光藴藻沉以潤擊之豈減雲門韻庇蔭嘉穀贊靈運
球圖之間永為鎮寸隂是競式前訓
郎世寧玉鷹圖
玉鷹下秋宇棲必老松枝竦視無空闊歛身愁鵲鴟風
塵誰許識絛鏇詎能羈擬問蘭臺令奚稱白雉詩
張若澄㶚橋覓句圖
打頭笠子冷堆銀携得梅花過凍津誰道古今不相及
又逢覓句㶚橋人
人日
淑氣鬯光春從頭萬事新開韶初得日来復即為人叠
勝花堆玉翔屏燕鏤銀情田在容保治理慕和淳
麗日條風際龍池鳳閣邊稊楊初淡沱温卉已蔫緜無
賴當新節那堪憶舊年静安朝奠返令日倍凄然
無題
一例韶光同不同倚楹朅爾向東風萬幾就理心無倦
七字成吟興有窮邇日邊情縈遠夢當春捷報賴元戎
兩階干羽重華德緬想前徽遲待中
雪
穀日占三白開年第一祥瓊華連翡翠冰柱綴鴛鴦易
化應春律當空助曉光蓬婆偏不藉遐意憶西方
閒題
拙速渾無速巧遲獨有遲常年饒即景邇日特艱詩節
物元宵罷飛章子夜披賢臣勞鞅掌旋凱定何時
辛日
祈穀壇禮成敬述
祭以祈年重淵衷倍恪欽燔柴期有假捧璧惕
如臨籩豆爰遵古粢盛匪自今年年躬
祀事切切勵初心
上元夕即景
帝城三五景韶妍即景翻教情惘然佳節風光思往歲
御園烟火待眀年(今年以之后喪未踰期歲烟火事例弗舉)牽愁椒殿徒
珠綴獻
夀萱庭自綺筵捧爵退階剛月上玉輪好在故團圓
唐寅清溪垂釣圖即用其韻
山參常静雲參動水任其流舟任停底用蕉邊尋鹿夢
聊因魚樂狎鷗汀
雪
密灑徐飛三日連玉霙盈尺積鱗田縦無白戰搜吟興
可少春来紀瑞編
大學士傅恒經略西川效忠宣力誅渠魁破堅壘
申眀紀律大振軍威番酋窮蹙乞命經略大學
士銳意蕩平未允其請朕宏觧網之仁下詔班
師召大學士還朝襄贊勞績茂著詩以賜之
安邊底績夲丹忠請命番酋勢已窮上將有心期利執
大君無物不包蒙那湏一月聞三捷早覺千忻逹
兩宫晉國勤勞予厪念速歸黃閣贊元功
敺鳥何庸盡覆巢好生天地德含包歌成宵雅八章句
蓍得同人九四爻兵洗蓬婆春淡蕩首稽玁狁面顤䫜
蜀民安撫勤籌畫心契元良泰陛交
詠水仙
只宜烟浦更雲涯温室清芬特地佳恰似集靈會王母
玉真勃窣下瑶階
鼇山
蓂英春恒識韶莖夜自吟慣生空裏象觧幻古為今火
樹争璀燦冰泉細酌斟靈通能爾絶未免有機心
雨
候暖因逢閏濛濛散雨絲洗兵真是喜(是月十七日降旨允娑羅奔降)
(罷金川之師故云)布澤可稱時膏遍南東畆波添魚藻池今年
春事早舉趾恰相宜
經略大學士忠勇公傅恒率師進剿番酋忠誠奮
彂志期殄寇執奏再三朕揆勢度理以允降班
師休兵息民為經國遠計彼匃奴未滅何以家
為者乃票姚貮師軰武人銳往立功之概大學
士輔弼元臣抒誠贊化名耀旂常正不必與兜
鍪閫帥争汗馬一日之績詩以示之
三面姑開格蜀夷来調說鼎佇期之集思廣益卿誠踐
勤遠勞民我不為武豈佳兵應戒彼績惟和衆孰同斯
功成萬骨枮何益壮志無湏效貮師
雪
暖融雨淅淅寒凝雪綏綏猶是孟春月雨雪咸所宜雲
容不放晴物意潛含滋渥澤遍遐邇造物恩無私屈指
幾年来曾不數(入聲)遇之卜麥樂無斁祈農志彌寅
填倉日
已是傷神日猶然韶景春三年纔過忌週歲又思人(圓眀)
(園内韶景軒慧賢皇貴妃所居也妃以丙寅年填倉日仙逝纔逾三年而孝賢皇后天遊又將浃歲遇節興)
(悲亦情之不能已也)悲喜曾何定平生難具陳無心饒苑卉特地
更懷新
二月朔日
青陽臨仲朔韶律正光昌樓雪融成液宫花暖鬪芳銀
屏收綵勝釦砌接鴛行籌治惟增惕劭農願降康佳兵
兹已戒文德未云遑風色東来惠心期西去長
聞雁
冰含太液未全消逥雁初来澤國迢疑是戍人愁蜀道
數聲聊爾為宣驕
山桃
春来無興問芳華苑監缾擎幾朵斜恰似前年新雨後
(去歲東廵今春又未幸圓明園倏忽花期已逾二歲矣)一枝紅影綠窗紗
漁人未許言歸日佛子不禁微笑時云謝云開都不管
年年常自與春期
静安春淚寫無悰底覩山桃試冶容懊惱轉教添爾許
青齊驛路憶相逢(去春山東道中有山桃之作)
美人塵土都成例花事今春似有緣(往歲開山桃時多風霾故予舊作有)
(東風有意桃知否例妬芳條占早春之句今春輕陰薄霧花事較佳而適以軍務縈心未命行春之蹕故云)
偏我行春辜宿約勞心日夜到金川
經略大學士忠勇公傅恒賜第在東安門内迤北
朕命將作為之經理今奏凱還朝適屆落成為
紀一律賜之
票姚賜第落成新歌凱歸来得意春上將鷹揚今奏績
諸軍鳬藻久懷仁攸芋君子熊羆夢畢駭酋涂匍匐臣
從此坐調熙世鼎敷予教澤萬方均
題秦漢玉章
巧合豐城劍虚傳定武碑象牙渾覺脆金薤敢稱竒印
統符秦漢(玉章十有六為秦璽一漢印十五考之秦漢印統文紐大小悉合)籕文辨史
斯如逢八元凱可不共疇咨
郭外
郭外烟光散曙林眼前風物助悲心綠含嫩草亭臯曲
春閟重帷路殿深夢境去年徒想像惱人韶景又侵尋
泰山土壌曾何異自咎無端六御臨
草色
邇日未行幸不知春色来今朝鳳城外綠草迎人佳含
烟繡村籬浥潤霏塍隈菀枮誰為之消息有是哉觀象
得至理韋編不湏開
春仲經筵
瑞日輝春曉不寒特開廣殿集衣冠舞干未逮重華德
放馬何期遠服安(近因金酋稽顙乞命特命允降班師故云)小往大来成泰
運推人盡已具心官(是日講四書夫子之道忠恕而已矣及易經上下交而其志同也句)
申咨魚雅章縫侣莫作崇儒例事看
漢玉圖章歌
他山之石琢磨之古文繆篆精且竒不一其人亦異時
何来薈萃珍無遺如入五都紛陸離紐檢錯見龜壇螭
切牙鑄金徒爾為印統漫惜差毫釐刻舟求劍達者嗤
一再考玩有所思抑埴者誰葆者誰
春仲瀛臺
幾閒清蹕幸瀛臺行樂熙春亦快哉鏡裏軒樓如畫裏
秋迴鳬雁到春迴鳥能言勝蠻絃譜花自裳非羯鼓催
邇日西川聞凱報得教福地一徘徊
二月十四日經略大學士忠勇公傅恒奏報金川
番酋莎羅奔狼卡携其徒醜相率随提督岳鍾
琪以二月初五日親詣軍門築壇納欵匍匐稽
顙永矢歸誠經略大學士升帳受降開誠撫諭
遠近番漢官兵觀者數萬衆靡不歡呼忭舞膚
功克奏邊境敉寧露布驛聞喜而有作
止戈為武信其然我澤如春經略宣共喜捷音来玉闕
何殊俘虜自金川番酋路左心傾服軍士行間氣倍鮮
單騎汾陽休比擬都因忠赤格
穹天
花朝放歌行
去歲花朝客中度驛路煙光看似霧青旗步障縦未張
節物春郊欣共遇今歲花朝居法宫一例韶辰興不同
椒閣錦衾仍有爛葯欄紅雨了無蹤花朝花朝嗟爾胡
為乎来哉亘千古祗此日子鮮教人喜多助人哀所以
釋迦老子證無生忍於此日度未来世均令形如槁木
心如灰
隂
邇日常作隂足覘天地和北方艱春雨慮少豈慮多孟
春膏澤普生意綠婆娑仲月已過望舉趾聞農歌浃旬
知可待朝暮早延俄籌邊慮稍紓(邇日金川奏凱故云)祈年憂則
那
夜雨
晚風收樹杪夜雨灑窗前疾點聲方壮徐零勢復連時
哉真惬望喜矣不成眠眀日新晴好耕犁徧大田
清眀日靜安莊酹酒
殢人春節感無端助感那堪酹靜安正是朝来傳禁火
兩眶清淚一心寒
青齊客歲魂堪斷同去誰期便永分小杜七言真觸景
清眀時節雨紛紛
題金鉉白鷗話舊圖
迴峯合沓隔塵界古木槎枒蔭夏寒著個危亭筠堰畔
祗宜静者結金蘭
吳應枚摹王維江村雪意圖
瑞霙作勢正瀌瀌凍浦漁舟不可招曾識王家真面目
(畫禅室藏王維雪溪乃董其昌鑒定真跡)試尋蹊逕未云遥
御園春仲書事
行時来御苑泛舸溯仙津雪嶺方銷戰金川已化仁敢
㤀心益凛嘉與物偕新駘蕩青韶景芊緜綠草茵雲容
頻欲雨花意不勝春曉日臨勤政疇咨引席珍
含韻齋玉蘭
迎軒木筆彂華姿細雨前朝與濯枝且喜未曾開爛漫
恰教聊此對依遲謝家庭砌真無匹江令風流能爾為
最是常年歡賞處一逥清睇有餘思
雨
春霖三日繼膏澤邇年無韶景添瓊苑新波漲御湖著
花渾濯錦益麥勝垂珠
天眷真優渥欽承勵夲圖
不疾不徐勢簷聲已細斟烟光春樹合黛景暮山沉米
畫迎眸賞周詩即事吟賢臣雖䟦涉喜雨定同心
侍郎沈德潛以能詩受知因命編校御極以来詩
集既竣事念其年將八袠許之歸老吳中賦此
以賜
清時舊寒士吳下老詩翁向每誦新句猶然見古風行
歌非杜誤晚達勝郊窮三載春卿署扁舟故國鴻還朝
嘉爾信毓德啟兒蒙(德潛侍諸皇子講讀前年請假南還慮其年老將不果来後竟如期)
(赴闕朕甚嘉焉)辭老思蓴碧遺榮觧組紅豈能頻強起且以風
(去聲)謙冲近稿經商𣙜相知見始終
聞山東得雨
青齊民事正籌斟大吏封章報好音去歲災黎猶在目
今年春雨最關心稔知麥隴深含潤喜復禾田早被霖
敢恃
天恩矜愜意祗承嘉貺倍增欽
建福宫紅梨花
不計香風幾度頻嬌紅嫩綠各争新最憐雨後偏饒韻
底事春来易愴神葉態花姿剛相(入聲)稱蜂衙蝶陣豈無
因一枝佛鉢堪清供便欲因之悟六塵
豐澤園演耕
帝耤耕將舉苑卿甸早治多因重稼穡詎祗習威儀沃
壌南東矣新犁往復之鳥鳴春欲半蠖屈土全滋農父
荷鋤立親藩布種随(演耕之禮自三王皇考始之耕耤則司農布種五推此則率以)
(親藩布種用訓勸農遂成典制云)淰雲欣有渰膏澤被無私每以試耕
日頻思觀禮時豳郊宛在目不必詠周詩
仲春瀛臺即景
輕雲遲日試耕天豐澤耕餘一泛船鏡裏林花舒艷裔
雲邊樓閣隠神仙智仁樂處山子水飛躍呈来魚與鳶
書屋翛閒甌硯淨每教清蹕為停延
耕耤日作
吉日臨柔亥親耕舉暮春崇班率三九本務倡臣民周
禮威儀具豳風景物新雲容將釀雨膏澤應經旬
夜雨
已欣雲意濃復慮風勢作今春勝往春便晴不為惡而
我重祈年霑足心乃樂入夜鳴條寂泠泠聽約略竹葉
聲乍傳簷牙響争落喜劇不成眠遐心到村郭及晨試
新耕雀忭當何若
雨中太液池泛舟
太液新蒲拂畫船两行水樹罨朝烟浥枝潤葉知時雨
列坐流觴上已天鳥奏繁音争管急魚喁錦浪蹙紋圓
前朝豐澤親耕罷却喜甘膏渥弄田
題盆中偃松樹歌
一拳之石泰華同一勺之水溟渤通扵何見之扵盆中
一株天下無真松問年火劫為始終問形勢欲拏雲空
春風秋月欎蔥蔥梢為華盖身為龍不随綺里夏黃公
漢廷待詔来東方(叶)鐡榦硉矹神以豐憶我盤山曾道
逢又憶貌者蘇髯翁(東坡有偃松圖石渠寳笈中神品也)前遇定武時在
冬吟哦雪浪興不窮石盆宛在翁無蹤松乎松乎翠自
濃
經略大學士忠勇公傅恒奏凱金川率領諸將士
還朝錫宴豐澤園用昭飲至之典即席得長律
一首
卡撒功成振旅歸昇平凱宴麗晴暉兩階干羽欽虞典
六律宫商奏采薇湛露應教頒幕殿甘膏更慶遍春畿
持盈保泰咨同德偃武脩文凛勑幾
金川歸命實惟
列祖篤祜垂庥已遵循令典遣官告祭復親謁
孝陵
景陵
泰陵用申忱悃以三月十三日發京師駐烟郊途中即
目成咏
遠服歸王化
宗功實式憑當春嚴法駕擇日上
先陵陌草青無盡堤楊翠欲凝迎眸膏壌潤乾惕倍因
增
麥
今年天惠均春膏近遠同適以武功就展謁駕言東漁
陽四境間二麥皆芃芃綠意含風新生機飽露濃屈指
十三年此景得未逢餅餌或可期倉箱詎易充樂歲志
云慰憂民心曷窮
題翠雲山房
翠雲山房閴以静暮春清蹕一經臨連林新綠間舊綠
入戶泉音復鳥音景齊今昔邈澄觀(去聲)興寄烟霞悅道
心擬驂巖鹿凌絶頂見人驀入青楓深
桃花寺晩坐
逥蹕駐林齋悠然與意諧泉聲經雨壮山色為春佳月
白新懸鏡松黃半落釵前年曾静憩今夕更澄懷
薊州道中作
薊州南郭經行處每有新詩賦物華十里綠隂籠客路
一灣流水護農家
警蹕何湏戸盡扄問農常為六驂停今年春雨欣霑足
下隰高原一片青
去歲冬月駐南苑行宫有憶經略大學士傅恒之
作兹以金川平定恭謁
孝陵
景陵逥鑾取道南苑往易州恭謁
泰陵駐蹕行宫見壁間舊題輙叠原韻
早傳三箭定稍得萬幾閒逥蹕經臨便逾年想像間軍
聲揚雪嶺輿頌溢桃關(經略大學士振旅而歸成都士民迎至桃關歌頌載路此所謂)
(父老扶杖以觀武成者乎)離聚何須論心同孰往還
蔭榆書屋作
地僻一室幽春深滿院碧生機老益堅麤皮古而澤我
来對貞榦拂我琴齋席窗外弄影疎庭前吟籟劇别我
曾幾度風月等過客興會發今宵景光緬疇昔
春蘭
春蘭今日識其真一種王香最可親底事閒情遥望古
朅思澤畔品題人
過盧溝橋
石橋雁齒度盧溝两岸来牟綠正稠風裏菰蒲颭遠溆
春来鷗鷺滿横洲閒心無那悲歡緒野水依然左右流
東去直教滄海達誰能一葉放扁舟
良鄉行宫晩坐
離宫據平楚結搆戒巧竒頗欣軒宇幽駐蹕適所宜春
風三月和窣地綠楊枝尋途得其門入室搴我帷我几
淨以陳憑之吟我詩猶憶去年秋蜀川羽檄馳謁
陵曾駐此籌邊勞思維爰命同心臣為我視六師啟行
舍縣城五里近在兹南望塔影孤尚餘離别思何期三
捷迅振旅歌采薇匪惟慰契闊亦用紓疇咨休養有後
圖遑敢弛敬寅
射
離宫停蹕多餘暇每集親臣射廣場德可觀子因以習
武雖偃矣未宜㤀(時方平定金川班師奏凱)清和節近遲行漏楊柳
風輕試淺凉儘有鄒枚屬車後載賡催進角弓章
秋瀾村
村喜秋瀾名不俗来當春日景多清蘅臯蔚雨生機滿
松嶂横雲畫意迎
永慕齋作
展謁東旋此届西
二陵王氣欎蔥兮曷勝永慕攀
軒劍實藉
洪禧定狄鞮歲久綠楊隂滿路春来膏雨潤霑犁籌邊
邇日憂心釋略得吟情觸緒題
巖館高閒足静怡雲軒月戶恰當之紅稀流水落花際
綠重殘春首夏時幾務不遑心自勑好書随在手重披
明朝禮畢將旋轡瞻戀寧關惜景遲
夜雨二首
有渰山雲傍晚濃春霖兩度謁
陵逢(昨東謁展謁)(泰孝陵復遇景陵之日曾遇微雨今將陵又雨豈金川告捷祖)
(之考示歆乎慰感餘益深敬畏)洗兵慶洽寰區願
嘉貺欣承勉敬恭
方塘如鑑寝齋前點滴聲宜枕上傳且喜一犁深益麥
何妨半夜不成眠
董邦達山水小幀
林岫空亭
笠檐四柱絶纖塵嵐靄峰巒變態新底事亭中無坐客
譲他千古看山人
孤石蒼筠
青牛經雨莓苔潤綠鳳因風韶濩鏗冰雪雅懷深契處
介然静復灑然清
松雲蔚秀
丹青竒絶由心匠寸楮收羅萬叠山我亦因之步松徑
翠微深處每㤀還
平林翠黛
藉甚倪迂與大癡筌蹄㤀即兩兼之平林翠黛無多景
雅稱詩人意與遲
溪村罨畫
携得行縢便静觀溪村即景對秋瀾板橋夜雨添新漲
茅屋晨光轉薄寒
梧竹延清
小立無湏信步行蕭然梧竹喜雙清曛黃未肯尋歸路
為待宜人古月眀
蘆磯獨釣
石磯跽餌荻蘆蒼詎為槎頭縮項魴無盡烟波傲風月
任教清濁付滄浪
霜林步屧
漸染濃青作淺紅蓐收繪事比春工詩家體物誰深造
小杜風流老杜䧺
烟巒叠翠
几上誰教萬嶂横許多溪壑許多情恰如詠物初無句
意到淋漓信筆成
江濤帆影
名山入剡一帆收怨婦何湏祝石尤只有江濤千古在
春花秋月自東流
寒雲梅塢
不放雪来虞遜色却遮風去為留香凍雲未是無情者
惜玉應教獨擅場
松崖苔磴
揀擇雲崖結草亭威紆翠巘遠為屏長松落落發天籟
便步丹梯試一聽
夜
行宫瀟灑地春宵偶棲遲軒閣静以佳起居適所宜萬
竅聲既息封章亦罷披寳鴨蘭烟炧銀檠蓮燄垂逥憶
一月前頻問羽檄時夫豈願佳兵曾聞詰戎師集事賴
賢臣革心徕遠夷居安益兢兢永言念在兹
良鄉道中作
前蹕盧溝近行旌易水逥蘭衢經雨潤麥隴望秋来往
事何多矣今春差幸哉心源稍濬瀹觸緒一吟裁
張若澄仿王蒙松澗鳴泉小幅
飛流出峡鳴偏壮偃盖過雲翠更濃憶我昨秋策輕騎
中盤精舍那邊逢
三月二十九日作
隂隂苑樹新霏綠䔩䔩蹊花亂雨紅九十三春倏已過
去年今歲迥難同孰為有住孰無住半是愁中半喜中
(二月十四日金川平定捷至稍觧籌邊之憂云)檢點喜愁何處著一齊排遣付
東風
御製詩二集卷八
