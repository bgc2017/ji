御製詩四集卷七十
古今體六十九首(庚子六)
五依
皇祖華山詩韻
更入向西路春山幾疊深新題選竹刻舊詠被苔侵寺
鮮參禪侣庭来聽法禽雖云騁遊目隨處仰
堯襟
靈巖寺西入石路仍用唐劉長卿韻
春氣南方早芳郊滿綠苔靈巖復此至五律憶前回兩
度胥成錯(向詠東省靈巖寺西入石路詩每用劉長卿韻乙酉于此亦借用之後知長卿詩乃為道)
(林麓山寺作在湖南境内已於丙申東省靈巖寺詩中考正兹因疊乙酉詩韻並識之於此知山東及江南所)
(用皆誤也)一時斯儻来借題供興遣撫景信懷開梅朵迎人
笑松根抱石栽臨湖原有榭小坐試茶杯
駐蹕靈巖四疊舊作韻
十六春秋一瞬中靈巖重駐昔行宫瓣香梵宇先瞻謁
步輦雲衢西轉通古樹護門到春綠閒花繞砌暎曦紅
晚来書室消清暇鐘韻悠揚恰在東
臨湖榭
向南山榭曰臨湖幾餘坐可眄具區具區雖遠見不遠
意之到豈到之殊東西洞度峙萬劫洞天竒語多半誣
香水溪實在眼底越来由此曾傾吴撫景弔古遣清暇
亦云逸興遄飛俱何来圖近新築葺(此次南巡屢諭該督撫行宫名勝一)
(切照舊勿稍踵事增華而楊魁乃於西蹟山程園中點綴數宇以圖近觀太湖成事不說撫景祇覺增慚耳)
成事不說徒慙吾成事不說徒慙吾弗此欣夫轉懼夫
靈巖雜詠五疊沈德潛韻
昔憐德潛老驟用緣鼓舞誰知引宫牆圬乃於糞土(德潛)
(年六十餘始得第憐其晚遇選入翰林屢擢至禮部侍郎加尚書銜以示鼓勵及予告歸里仍准食俸扵詞臣)
(中受恩最深德潛宜如何感恩守分乃惟利是圖甚且為逆犯徐述夔作詩序使其身尚在是當明寘典刑得)
(逃法網實其倖耳)述夔實亂民為序托李杜生當正以法幸其
人成古
右館娃宫
不以人廢言其詩實斐然兹復至靈巖成詠聊記年仍
五疊原韻水遇渠必湲琴臺接館娃絶響誰欲眠
右琴臺
石洞山半腰那可搆廊敞而曰有屧音捕風率傳響潛
既訛以訛余亦莽其莽拙速足成篇未可無言往
右響屧廊
雜詠第四章高閣吟涵空兹實有層宇拾級披清風是
耶亦非耶名象混魚龍五百年之後將復傳離宫
右涵空閣
左日而右月一例於山頂誰與分甘澀(蘇州府志載山有二井謂之日)
(池月池相傳右甘而左澀試之殊不覺然)無過虚捉影中泠固勝此無勞試
修綆即今吴宫非餘此不改井
右吴王井
渫然一泓水颯爾萬古泠誰名曰研池虚印青天青吴
王聲色徒那解溪藤横日夕悅越姬越兵来不驚
右研池
吴宫多芳草揚風而浥露羣姬日采看勞勞玉腕素以
供夷光用椒蘭焚曉霧旋起絲管聲響送西舂暮
右采香逕
德潛詠翫花意在悦山谷惜其幸晚達而反不知足每
為諛墓文不辯涇渭淥仆碑非魏徵(德潛因徐述夔逆詞案發廷臣僉議)
(應削奪階銜祠諡並仆墓碑以為衆戒因從之此實德潛忘良負恩所自取非若魏徵為媢者毁短言徵錄前)
(後諫争語示史官唐太宗滋不悦仆所為碑者所可比也)疵行無能浴
右翫花池
穹窿山上真觀疊乙酉舊作韻
古觀崇椒奉玉真蕭臺重仰鬱羅親求仙那問乘六氣
祈歲惟殷撫五辰偶爾小遊出塵地已教久候覲光民
鳴鞭吟興知誰引鄧尉非遥即右隣
過拈花寺不入寄題
上真迤邐近拈花釋道源流差不差何必其間參到點
(到即不點點即不到出指月錄)緣遊鄧尉日將斜
鄧尉山恭依
皇祖松風水月額三疊舊作韻
卉裏有三友稱兄定是松依然隣弟季肅若緬
題重惟是含香淡不防取蔭濃漫云别之久来往每扵
胸
右松
四字額垂古五言韻疊風仲春雪霏白初日海升紅習
習悠揚遞恢恢境象融即斯
標至道何必訪崆峒
右風
青青鄧尉山白白太湖水山固如大庾水豈讓西子寫
韻瀾漪間弄影鏡光裏
宸章不言梅括盡梅之旨
右水
問梅何所宜不水則於月浮動漫重儓孤高信超越印
處玉是姿照得冰為骨
奎畫朗千秋春芳亦無歇
右月
鄧尉香雪海歌四疊舊作韻
閱十五載久别吾即今重遊恍似初山陽山隂各執見
圖經誌乘多增誣大地豈不在海中豈繫一邱一壑之
卷舒辛未祇偶山陽到丁丑山隂始識模争竒並秀都
具妙此後每並清蹕紆至理(村名)光福(里名)歴次第黃童白
叟紛迎途覲光雖愜衆所願麥田猶惜躙競趨漠漠一
片連南北分疏不可味之則有餘梅事實足稱觀止長
歌四疊供清娱何來有稱遠太湖西蹟更闢山蹊殊(揚魁)
(奏進西蹟山程園圖在鄧尉西北山蹊窈曲泉石殊勝且南去太湖不百步可以近供眺覽乃于其地復搆數)
(宇實覺踵事增華而結搆已成若不一至又未免孤其誠意亦成事不說耳)石泉梅塢精點
景欲與鄧尉較勝輸雙目之賞何多需心知此舉誠為
疎擬遂迴輿拚弗到又憐作者誠意孤增華踵事可長
此後言寧免云巡吴後言寧免云巡吴摛詞先用自訟
夫
遊西蹟程園紀事成詠
鄧尉復西去蓋行十餘里西蹟山在焉程氏園居彼志
云無多景潭西差勝耳(見一統志)大吏修葺之供攬太湖水
事成乃弗說一涉聊為此高下度小嶺溪村凡經幾到
亦未逾時坐亦未移晷屋雖謝丹雘石乃多砌壘其松
非古遺其梅或新徙獨是太湖近憑欄觀足底白浮及
漫山飣餖如置几何殊靈巖山臨湖榭(在靈巖行宫内)所視輕
輿遂言旋夘出時逾已舁者覺過勞彼亦人之子易馬
按轡行七十猶能爾過午還靈巖咨政戒怠弛誠馳驛
觀山(靈巖至程園往返八十餘里中途易馬還行館時已過午向尹繼善以馳驛觀山為比盖以余遊覽)
(所至憩不逾時於寓意而不留意之旨誠有合耳)倍由旬弗止顧謂大吏云可
一再斯否園應還故主吾弗更去矣
遊高義園
駐蹕靈巖有餘暇園遊高義去非賖溪村處處聞流水
春樹微微見落花逕路不殊昔年至景光恰值一時嘉
門前連理荆有在(園外荆樹二本百餘年物數十年前始交合成連理范氏裔孫大同守瑶)
(刻連理荆三字扵樹)田氏遺芳到范家
法螺寺
甫别高義園言瞻法螺寺山路不十里遂造精微地何
以識精微水眀山復翠梵宇據深窈樸鮮莊嚴事風旛
標法音雲峰矗螺髻左廂試展步微嫌飾點綴徒增淨
域景未識如来意
再題綠雲樓疊丁丑舊作韻
靈巖清曉降山隂高義法螺次第尋路便寒山寧可置
春佳别墅得教臨干畦麥向綠中望七字詩從雲外吟
陡憶當年掖
輦處悵然難措此時心
文廟
文廟吴中古来曕致仰欽胡為觀像設或可擬尸臨(各省)
(之文廟俱奉弟神位而吴中府學設像制雖非古然較周人以子為尸而父兄跪拜其下若尸年童稚則)
(慮驚悸失儀如年及髫丱已有知識必且居之不安轉不若像設之妥神也秦漢後不行此制或職是故余嘗)
(疑周人用尸事因瞻謁吴中文廟像設附識于此)乙酉别成昔七旬重謁今敬
思不踰雉勑
命敢從心
過紫陽書院
書院以眀學亦欲真材鑄況名曰紫陽晦翁教應溯寧
徒詞藻貴甚之情面付德潛昔掌此或尚工章句而其
實行卑没後乃敗露(德潛歸里為紫陽書院掌教雖詩文尚工而品行實卑後為徐述夔)
(作詩序允廷臣議削奪爵諡向年書院題句勖以努力實修未免失之假借耳)則我向所譽亦
失假借處知人信難㦲於予改是懼
題滄浪亭
蘇城盤門側向有滄浪亭翠邏雖假山而其水誠清結
構樸而雅頗具溪壑情云備来往官於此為送迎我昔
曾一涉託意吟濯纓(乙酉戲題此有不知誰是濯纓人之句)即今興復别
六計廉胥程治官應此亟惟廉清乃成寄語遊斯者勉
實善副名
即事(於蘇州行宫作)
吴下艱逢十日晴浹旬開霽悅輿情人言巡狩符嘉兆
我慮田疇悮早耕大吏都稱慶時若(吴城二月下旬未雨詢之大吏均稱)
(本年春雪盈尺繼以雨水兼之日内早霧沾潤農田並未缺雨等語然經旬晴霽未免厪念早耕耳)深懷
惟是念民生遊山玩景其餘事示意因之七字成
聽言
聽言豈易哉能聽貴能斷昨以築河隄踰年工未辦而
每敗垂成洪流益汗漫因命德成往(上年十二月初儀封漫口又逮合龍)
(而潰因久未蕆工德成尚略曉工程作法召見指示機宜令賫圖前往詢阿桂等并賜花翎原望共竭力贊襄)
(成事豈意其因與阿桂不合挟私用一到即欲見長翻案因即召回)庶幾竭力贊一到
即欲速欲見長翻案召回息其事面陳仍巧辯(德成回京面奏)
(復肆巧辯請仍于十六堡漫口築順水壩一道逼溜過口門數十丈歸入舊引河等語彼時以十六堡自高晉)
(袁守侗等堵築五次未能合龍阿桂等始不得已酌移上游乃德成復欲於決口施工其執繆斷不可行況德)
(成辦事遠不及阿桂并亦不如袁守侗陳輝祖其到工時日久暫又甚懸殊豈肯因伊一人巧辯輕議更張遂)
(決意不從其請革去前賜花翎并令軍機大臣存記俟阿桂引河辦成後再降諭旨)阿桂與德成
二人優劣判守侗(袁)及輝祖(陳)亦過彼(謂德成)以半況三
者閱久豈遜一人算大工已逮成更張益增亂法意斥
其言拒諫吾弗憚然彼究因公寬之待功奠即今河已
復缺隄亦完繕挺險敗事徒吏議詎宜逭(阿桂奏二月十一日金門)
(斷流二十日鑲壓堅實河工告成是前此幸斥德成浮議得以成功合龍德成之挾私嘵瀆挺險敗事罪實應)
(得究以事出因公僅交部議處盖欲以廣進言之路而聽言者亦良難矣)為君實難乎一端
識非謾
入浙江境
一水無須更換舟却看兩省各分陬南為迎者北為送
養俾欲兮給俾求老幼依然非越俗桑麻櫛若較蘇稠
来巡要務此疆切正在海塘固永謀
清明
有時雲佈有時晴繪出清眀活景呈綠柳紅桃隨處見
黃童白叟接疆迎(是日入浙江境)僕人禁彼羣沽酒(謂從行僕役)村
舍由他各賣餳民物熙春真足慰益殷懷保勵吾誠
駐浙江水營
江南水營屋三間已謂不當心踖踧(江南沿途水營構屋三楹以備召對)
(已謂煩費浙省則屋宇倍增且點綴亭臺花木前此未曾預戒益覺不安耳)浙江水營倍過
之點綴亭臺及花木争強長此竞安窮今駐明發祇一
宿未曾預戒吾之過實不思及此預督將求吾喜喜何
曾益覺怦怦憎鞠恧
雨(二月三十日)
十日晴和略厪念(見近作即事詩恐于南方不宜也)油雲忽落雨絲稠
恰宜佳節過寒食況是川塗駐綵舟不疾不徐利麰麥
既優既渥潤田疇一端更有怡神者明日應臨烟雨樓
降旨免浙省地丁漕米積欠詩以誌事
施惠應於始入疆未完積欠合寬償較之江省數為少
(浙省歸安等縣未完地丁漕白各欵銀五萬三千九百餘兩南米四千七百餘石仁和等縣民借穀一萬八千)
(餘石均加恩一并豁免以紓民力然較之江省銀米共蠲免百二十餘萬多寡懸殊浙省民俗軙良矣)自
是浙民俗尚良概與逭除資樂利俾其耕鑿冀豐穰即
看時雨時暘景合共黔黎沐吉祥
題烟雨樓
祇疑&KR0801;泛到雲来鏡裏樓臺熟路開四面波光烟雨意
無邊春景詠吟材今斯今也昔斯昔柳尚柳兮梅尚梅
一讀錢家書趙句(樓中有錢陳羣書趙孟頫耕織圖詩屏)愴然弗忍更徘
徊
遊烟雨樓與梁國治董誥聫句再叠前韻作
(御製)所貴省方者休民與察吏間亦涉吟詠
斯復經品第湖平鑑澄心樓迥納遠致放舟帆挂
蒲(臣梁國治)
(御製)理楫裳集芰餘事問花柳正務課雨霽遺蹟緬元璙
連疆記吴地(嘉興今雖屬浙江唐以前則吴地也)
摛詞座無譁授簡席欲避藐爾慚蚓竅(臣董詰)
(御製)依然答松吹莊(有恭)續舊韻賡錢(陳羣)憶西清肄嗟均作
古人
慰適豁久翳
四巡昔未扈再疊今初伺(前此四次皆未得)(扈聖駕南巡臣從兹初與聫)
(句不勝榮幸)體遜藍本藍(臣梁國治)
(御製)攬鮮翠微翠(烟雨樓四面遠近俱無山)魚躍帶波活鳶飛齊雲遂
雉堞郡城望
蠶洎村舍暨暇仍
詢倪鋤
憩略駐羲轡衆合萬億迎(臣董詰)
(御製)年越十六繼(自乙酉南巡至今庚子凡十六年)對時延新景聫句循
故事便與迴舟泛
信得
觀風利
蠲漕普實惠(江浙上復降旨普免各省漕糧一次為巡蹕所經首議及之)登豐
驗上瑞(浙江昨歲收成甚豐)詎惟拜颺榮(臣梁國治)
(御製)勉守勸示意夙懷酬閱堤深情厪祈歲歌舞漫紛陳
夏諺非兹義
於烟雨樓寫景即題其上
宿雨已收際曉雲未泮時斯樓合斯景宜畫復宜詩梅
謝砌餘片柳眠簷罥絲傳神縱非米那可恝過之
晴
江國常宜雨雨霑亦藉晴潤暄既時若高下普資生破
曉雲猶重過辰曦放晶不無濘縴路何礙略遲行
謁
海神廟瞻禮再疊舊作韻
閱十六年重巡狩虔瞻
廟貌潔禋脩況逢坍北方南漲益切竭誠仰籲
庥遍地耕桑艱讓水禦潮堤堰願安秋
御碑拱讀增欽慕一例勤民不解愁
駐蹕安瀾園再疊前韻六首
觀海較前異石塘貼近瀾州臨因繫舫城入更乘鞍熟
路原相識名園頗覺寬就瞻任民便雷動夹塗歡
沙坍遠北邊數歲為心懸(塘外漲沙南北坍漲靡常北漲則塘工鞏固壬午閱視簍)
(誌情形命撫臣每月勘騐具圖奏報自壬辰春以来沙痕漸覺北坍實為厪念不置)到此蒿增目
慙其言湧泉急籌塘與堰懶聽管和絃對景惟惕息摛
詞那復妍
安瀾易舊名(舊名隅園)重駐蹕之清御苑近傳蹟(圓明園曾仿此為之)
(即以安瀾名之并有記)海疆遥繫情来觀自親切指示慙(去聲)分明
行水緬神禹惟云盡我誠
石逕雖詰曲步来那用尋無花不具野有竹與之深磵
戶開生面泉紳振舊音
御書樓好在
垂露護韋鍼
溪上三間閣棲遲似昔年非圖燕寢適頗覺犀塵捐老
栝詩中畫古梅静裏娟别来十六載可不意為延
拂岸柳絲柔出簷竹个脩重来亦儻耳昔事憶從頭南
北漲坍屢(自乾隆戊寅後潮勢漸趨北亹恃魚鱗大石塘及坦水竹絡壩為之鞏護丁丑南巡時值南)
(坍北漲大溜已向南已夘以後潮復趨北壬午乙酉兩經親閔溜勢或南或北遷改不常隨時指示大吏添用)
(坦水竹簍防護並有詩紀事)愁欣詩句留(北漲則為之欣坍則為之愁亦經屢矣)即今值
愁際那得惬情遊
觀潮四首叠乙酉韻
穹塔依然峙迥臺十餘年别此重来海潮欲問似神者
幾度東西兹往迴
雷鼓雲車聲應隨自宜神物式憑斯設非之二人司是
(乙酉詩云伍胥文種誠司是之二人前更屬誰見雖高而語似慢其後北坍南漲至今潮勢乃逼近石塘意甚)
(悔之故反前句意)如是雄威更合誰
石塘上略肩輿駐報道未時潮不差(是日潮以未時至)枚客賦
成擬閣筆周郎宿寄喚推車
流光瞥眼誠云速潮信兹来試攬仍審至竒中至静在
一時得句興堪乘
登尖山觀海
尖山更在塔山北潮所弗到勢猶遠以之觀海斯則近
鐵板沙護東成堰(尖山北至乍浦一帶向無塘堰因其地係鐵板沙不畏潮勢冲齧無庸防)
(護)山頂舊有大士宫竭誠瞻禮登雲棧所祝安瀾佑萬民
寧圖玩景供遊眼亭臺點綴夫何為&KR0832;然為之意不滿
視塔山誌事再疊舊韻
塔山塘入江竹簍以為翼壬午視之次沙漲略弗逼乙
酉詩誌幸其後勢漸急兹閱三層簍一層已露立(壬午閱視)
(塔山壩工有竹簍貯石下護壩基其時沙漲掩簍四尺酉許遂命立標以騐增漲尺寸諭撫臣按月繪圖奏報乙)
(臨閱沙漲增至五尺衆皆欣頌但坍漲靡常實不敢即以為慰並有詩紀事兹復親臨相視不但所增之五尺)
(漲沙盡坍且三層竹簍之上層已經顯露因竹簍年久朽敝撫藩諸臣另籌換砌於保護雖屬有益然切望漲)
(沙之漸增長耳)其何禦三秋不啻減五尺前巡所慶幸兹番頓
變易扼腕民之艱撫膺吾之責於無可如何敢不籌詳
悉欲圖安墊居遑吝增鞏石補偏救弊耳愧無永逸箂
閱海塘三疊舊作韻
乙酉潮頭纔逼塘退潮沙尚護塘良(乙酉臨閱時潮頭雖漸有趨北之勢)
(而潮退後塘外漲沙較士午所閱標誌頗覺增長然亦未敢以為慰也)即今坍盡一江水
切已愁厪萬井桑何日中亹復故道爾時合郡祝同慶
神祠咫尺申瞻拜祈
佑不遑慙不遑
賜隨營諸臣及浙省大小吏食即席得句
觀海尖山返良辰上已臨(是日三月初三)列茵聊食賜曲水異
觴斟韶景不孤節輕隂欲作霖能詩者賡韻詎必襲華
林
題蔡襄茶錄真蹟
君謨茶錄重書定(襄自紀皇祐中奏事仁宗問建安貢茶并試茶狀因造茶錄二篇上進後)
(治平中復加正定書之於石云云至謂草木之微處之得地則能盡其材即小見大庶幾頌不忘規之意)呈
覽因之仍賜回頌不忘規應著眼處之得地盡其材(即敘)
(中語)
駐陳氏安瀾園陳善慶以此卷進念為陳氏世傳墨
寳因還之并題句以識一時佳話
命老鹽倉上下相地仍建石塘詩以誌事
壬午視海塘長言曾誌事爾時雖北坍塘外尚沙地未
若此時甚水竟塘根至老鹽倉一帶惟頼柴塘峙向亦
經親臨下樁目所視沙散弗齧樁條石艱鱗砌(海寧恃塘工為)
(屏蔽嗣因潮近石塘復接石為柴塘然柴不如石之完固壬午親臨老鹽倉一帶擬易以石試下木樁苦沙活)
(不能齧樁難于砌石其柴塘向内數十丈似可下樁又皆民田弗忍毁棄因罷石塘之議)移内又弗
可遂罷石塘議兹来細周閱未可前言必(叶)柴塘四千
丈豈盡活沙寄不無受樁處石塘終可恃(石塘迤上柴塘四千二百)
(餘丈未必概係活沙難以受樁因復飭該督撫派委誠妥大員據實逐叚勘估凡柴塘可以改建石塘之處悉)
(令易石毋惜工費俾濱海羣黎永享安恬之福)申命重相(去聲)勘莫慮國帑費庶
幾永安瀾為民籲
天庇
至杭州即事成什
夜雨優霑曉猶密輕輿發駕指杭城石塘且不十分濘
已刻漸看四宇晴連壠青蔥二麥潤夹途歡喜萬民迎
行宫到絶問
安事(向每南廵至石門即奉問乙酉自海寧勘塘至杭)(聖母安舟先至杭州安尚有鹽官先往)
(為籌塘舊路承韶光如昔而)(安舟奉再撫夀康之句今歡不景彌覺悵然)俛首無言
自悵情
恭依
皇祖廵幸杭州詩五疊韻
要務海瑭求永安鹽官紆駕歴親觀長堤保固相籌策
治省言旋此駐鑾俗謂從奢寧尚儉政知用猛莫如寬
依然
温清前廵處祗助悲懷那助歡(丁丑詩有應博句慈顔一笑歡之)
韻玉館疊乙酉詩韻
韻為君子致節是丈夫強春暮葉猶密月虛影共長别
来十餘歲披得滿懷凉更愛清風拂泠泠奏八琅
登吴山攬古作歌
我来餘杭駐郡城吴山城中必一登到江吴地盡南界
子胥蹟古訛堪徵入門石磴拾百級梵宫仙院羅崚&KR1828;
大都唐宋舊殿宇頹廢今屬道與僧可笑最宋南遷後
一德之閣猶傳名奸相更希非分(去聲)福孱君難託殷宗
稱坐視中原不復顧朝歡暮樂山水清近輯四庫益悉
故撫卷為之感慨生攬景詎因暢吟興殷鑒不遠凜持
盈
五依
皇祖吴山詩韻
左俯閭閻右挹湖觀民咸欲躋亨衢海陵勒馬誠乖甚
忘却中原有别圖
題瑞石洞
山以石為骨洞則山之心搜土石常現披石洞易尋玲
瓏碪&KR1095;間體立用自愔曰瑞誰所名想有會意深豈其
飾言祥徒供玩景臨而景亦奇絶蔥菁護林岑憶我丁
丑来把筆為剏吟屢来屢殊趣悟理則斯今
飛来石
飛来峯自梵僧識飛来石又誰所稱拳峙乍覩無翼至
東西相嚮争峥嶸一之為甚豈可再此難弟彼亦難兄
既飛来斯有来處試問来處為何名
紫陽洞
紫陽書院紫陽洞(紫陽山下瑞石洞俗又呼紫陽洞康熙年間扵其下建紫陽書院則因朱)
(子以名之也雍正年間復因紫陽真人所居為立祠蓋總以山得名耳)一地居然得兩名
為道為儒趨各異山何曾與辯分明
觀潮樓疊乙酉詩韻
南坍與北漲幻若谷和陵江尚岸之近樓如舫以乘暢
懷忘景問廑念在欄憑遥指中亹陸通流何日能
閱水操誌事
候潮門外觀潮樓閩省水師備閱視列營佈陣誠合宜
搶風施銃皆精技履水如履平地安爬桅似爬牆梯倚
撇捩騰掉逞雄強以此臨敵誰能扺己丑征緬因選精
(己丑出征緬甸因福建水師嫻扵駕駛攻擊乃令提督葉相德選𣲖二千人統領赴滇聽候調遣)意謂
目無全敵矣及至臨陣乃不然聞敵礟響先驚死盡欲
泅水遠遁逃反累我師救而止(福建水師徒有其名而臨陣殊怯是年冬阿思)
(哈乘舟率健銳營兵及福建水兵攻賊遇賊人抵禦乃福建兵一聞鎗響即欲泅水遠遁轉賴健銳營兵管押)
(救護可見全無實用)師回重處示創懲今兹水兵仍昔彼不過演
習為美觀譬之戲場一劇耳水師本意豈其然節鎮侍
前應悉此笑謂江寧將軍云汝水師更遜劇擬(近扵金山觀鎮)
(江水師較福建水師更遠不及矣)
賜大學士仍管浙閩總督三寳
海疆浙閩重幕府簡猶難必也知大體寧惟期小安暴
除艱廢猛衆得允扵寬節相權資理徐歸黃閣端
賜浙江廵撫王亶望
海塘正南漲柴石費經營既弗差徭横(去聲)還資工作成
安民先察吏用智務敦誠勖爾無多語直須繼父聲(王亶)
(望父王師曾任浙江江蘇撫藩頗著賢聲)
賜浙江學政彭元瑞
江右兩名士(彭元瑞與蒋士銓皆江西人同舉進士入翰林有文名而元瑞擢用至侍郎乃因奉)
(職恪勤亦練逹政務非僅以詞翰受知也)汝今為貳卿是因敦實行(去聲)非特
取虚聲司此盛文處要當明道衡學脩民自化匪所重
詞英
題毛竒齡三詰三誤辨
神州書覽共咨詢(見竒齡序語)三誤因之三詰頻浙水幾曾
合浩瀚吴山未改聳嶙峋(竒齡以舊志云錢塘故城在靈隠山下為非援引載籍以)
(駁正之是也其考訂亦極博洽但江與西湖中有山以隔之自南屏至吴山一帶連岡不斷天然限制不能相)
(通若謂在吴山之東湖又無可通江之路山勢聳峙千古不改此不待辨而自明者竒齡尚不免費辭矣)迤
東信藉塘堰固無地安能畚臿循(竒齡又以舊志謂錢塘無地而有水為非)
(亦駁正之誠是今據吴山考之則江湖必不能相通而錢塘城必不在靈隠山下安得有無地之說且果江與)
(湖通為一片則當時築塘又何以施畚臿乎)千古湖山自不易竒齡還覺費
詞真
題梅石碑用乙酉倣孫杕藍瑛畫韻
藍石孫梅合作碑曾經考證倣圖之(向以梅石皆藍瑛所繪乙酉南廵復)
(撫視之梅乃孫杕畫而石則藍瑛蓋二人合作也因其舊碑漫漶特為撫倣成幅考訂而題詩以識之即命泐)
(石于舊碑之旁用備數典)有疑質乃從来慣大略觀其夫豈為(梁清標有)
(觀其大略圖章每扵所藏卷軸内用之)落落一拳猶古貎英英幾朵亦春
姿笑他四柱新亭覆先我来兹爾許時(有司因余御臨之碑建亭以護)
(而孫藍舊碑亦得邀覆芘云)
御製詩四集卷七十
