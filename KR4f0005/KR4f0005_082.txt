御製詩二集卷二十四
古今體一百五首(辛未三)
潤州道中作
山染青螺水綠涵今朝春色識江南迂途城市觀民俗
暫捨舟行策玉驂
碧草新蕪接驛樓金山廻望鏡中浮詩人月旦非唐突
第一江山果潤州
到處摩肩戶口多百年休養際熙和寒衣饑食人人願
足食足衣籌若何
許渾别墅今何在猶道詩人丁邜橋便可進舟行廿里
好乘京口晚来潮
戴顒宅作招隐寺雅合斯人高尚心玉蘂唐昌自仙品
誰知津逮此中尋
長江天塹古稱雄守險何如守德崇此日往来成坦道
殷殷保泰惕予衷
練湖
練影渟泓綠水春長堤十里淨無塵中郎品藻稱淵注
此語還當出此人
射
艤棹河濱早抨弦弓手調旅登皆有度連中豈須驕(是日)
(發十矢中九)問俗来南國詰戎重本朝從行諸將士慎爾勵
勤翹
過常州府城
毘陵驛口駐飛艫城郭周廵六轡紆老幼歡欣稱就日
江山風物已勾吴勖哉爾牧無胥怠弱矣斯民未盡愚
戶口實繁盖藏少隠憂水旱豈能無
黃埠墩
兩水迴環抱一洲不通車馬只通舟到来俯視原無地
攀陟遥吟恰有樓含雨濕雲偏似重隔湖烟嶼望如浮
惠山翠色迎眉睫慢慮霑衣作勝遊
寄暢園
輕棹沿尋曲水灣秦園寄暢暫偷閒無多臺榭喬柯古
不盡烟霞飛瀑潺近族九人年六百耆英高會勝香山
松風水月垂
宸藻昔日卷阿想像間(秦氏子姓迎駕者二十餘人秦孝然年九十實然年八十七敬)
(然年八十五榮然年七十夀然年六十六芝田年七十六瑞熙年六十一莘田年六十東田年六十二九人六)
(百餘歲又皆近族故五六及之)
惠山寺
寄暢園中眺翠螺入雲撫樹濕多羅了知到處佛無住
信是名山僧占多暗竇眀亭相掩映天花澗草自婆娑
闍黎公案休拈舊十六春秋一刹那(寺僧有雍正年間在圓明園内参禪)
(者)
惠山聽松庵用竹爐煎茶因和眀人題者韻即書
王紱畫卷中
纔酌中泠第一泉惠山聊復事烹煎品題頓置休慚昔
歌詠羶薌亦頼前開士幽居如虎跑(音趵)舍人文筆擬龍
眠装池更喜商邱犖法寳僧庵慎弆全
回回山下出名泉火候筠罏文武煎成佛漫嗤靈運後
題詩多過玉川前試携學士来眀汲(是日命汪由敦扈遊)高謝山
僧守晏眠我願靈源常勿幕飲教病渴盡安全
汲惠泉烹竹罏歌
惠山氿泉天下聞陸羽品後伯仲分中泠江眼固應讓
其餘有洌誰能羣高僧竹罏增韻事隐使裴公慙後塵
莊嚴金碧禮月相三間茗室清而文梅花天竺間紅白
濛濛沐雨含竒芬平方木几一無有恰見竹罏妥帖陳
篾編密緻擬周篚體製古朴規虞敦(叶)玉乳寒渫早汲
綆眀松乾烈旋傳薪武火已過文火繼蠏眼初泛魚眼
紛盧仝七椀漫習習趙州三甌休云云政和入貢勞致
遠衛公置逓嫌逞權(叶)廵蹕偶然作清供聽松庵圖真
蹟存名流傳詠四百載墨華硃彩猶鮮新山僧藏弆奉
世寳視比衣鉢猶堪珍視比衣鉢猶堪珍後進君子先
野人
雨中遊錫山
晴明無雨亦霑衣細雨何妨征盖飛横嶺側峯入葱蒨
玉梅翠竹沐&KR0008;㵟澷嫌遠岫藏青靄恰喜濃膏徧綠畿
霽景太湖云入望九龍暫待翠華歸
駐蹕姑蘇
牙檣春日駐姑蘇為問民風豈自娱豔舞新歌翻覺閙
老扶幼挈喜相趨周諮歲計云秋有旋察官方道弊無
入耳信疑還各半可誠萬衆慶恬愉
奉
皇太后遊虎邱即景
閒登海湧峯雨洗綠鬟濃古蹟多留詠春郊盡力農雲
樓既虚敞月牖且從容最引予心慕
虞歌每每逢
誰云金寳氣化作虎丘山西踞瞻湖墅東臨鎮市闤巖
姿浮刻削澗響瀉潺湲聽法猶存石生公舊往還
梅綻三分白麥抽千畆青飲泉思陸羽卓錫擬支硎雲
罨石常潤風和草亦馨智仁山水德
樂夀頌慈寧
虎邱寺和蘇軾韻
曾聞沈恭子論詩虎邱嶺商周二千年逸事談井井平
原為磨崖光怪龍蛇耿雙絶尋無蹤累句紛鼃黽汲古
得蘇詩兼金固在礦硬語出横盤有似魚腸猛當年圖
伯人志氣頗馳騁倏爾埋澒池嘱子徒凄哽不及槃郢
氣化石弹指頃行春喜初地不礙東風冷天水目與暢
琴書興以永歸騎循蘭蹊江城入雨景何當岩半閣坐
弄新蟾影去留随所適奚用山僧請
遊支硎
馬首見支硎迎人罨秀色一逕入松竹峯秀不可得到
山始暢然環秀真竒特却失来時逕但見綠雲羃山川
聚靈氣變幻曷有極逥向參世尊萬慮於以息石室及
寒泉一一供遊歴支公鶴不聞空亭祗留迹
寒山千尺雪
支硎一帶連寒山山下出泉為寒泉淙淙幽幽赴溪壑
跳珠濺玉多来源土人區分稱各别豈能一一徵名詮
蘭椒策馬尋幽勝山水與我果有緣就中宧光好事者
引泉千尺注之淵泉飛千尺雪千尺小篆三字銘雲巒
名山子孫真不絶(用吴梅村詩意)安在捨宅資福田槃陀坐對
清萬慮得未曾有詩亦然雪香在梅色在水其聲乃在
虚無間
聽雪閣
千尺雪之上架白屋三間冰窗俯暢砰湱之聲滿
耳跳激之勢謀目閣素無名名之曰聽雪而係以
詩
雪宜落天上云胡落澗底其源不可極千尺約略耳三
間白板閣占盡林泉美珠玉碎復完琴筑鳴無止澗葉
冬不凋巖葩春似喜入望窈且深宜聽静方始是合忘
名言而復不能已
華山
問山何以分高下宜在引人詩興者遥瞻濯濯青芙蓉
南嶂猶平堪䟦馬登峯造極覽全吴却步鳥道尋蘭若
左右泉聲上下雲間以疎梅秀而野歴險即夷小憩留
别室數宇致瀟灑琅玕千个綠雲叢笙筑百道銀雪瀉
我遊名山亦已多謂當無過田盤也此間松石遜怪竒
梅竹彼應讓都雅兩山何用費校量夢寐他時總心寫
恭依
皇祖華山詩韻
觀水有其術入山不厭深境無容俗混林豈受樵侵香
逓英英朵聲喧命命禽
宸章垂琬琰胞與識
胸襟
駐蹕靈巖
塔影遥瞻碧漢中梵王宫側舊離宫觀民展義因時切
石棧雲林有路通竹籟蕭蕭喧處静梅花漠漠白邊紅
太湖萬頃軒窗下坐辨洞庭西與東
靈巖雜詠用沈德潜韻
館娃宫
瓊宫號館娃豔歌復麗舞歡娱廿三年凄凉一&KR0008;土偶
来尋舊蹟山徑步芳杜哲婦能傾城烱戒垂今古
琴臺
白銀世界中石湖言則然而我攬竒景其趣符昔年月
出山寥寂風定波潺湲琴聲静無聞雲扄寄高眠
響屧廊
夾徑多長松度松漸豁敞伊昔構曲廊夷光留屧響屧
響久不聞春烟蒙蔓莽小草設有知云見人来往
涵空閣
靈巖三百丈嶻嶭凌虚空高閣俯太湖鏡影澄微風吐
納閱今古變化資魚龍清夜淨萬緣鐘聲下梵宫
吳王井
山下宜出泉云何於其頂行雲時吐英古槐幾留影子
胥抱孤忠不食空垂綆徒傳豔冶蹟貽羞日月井
研池
石鼔淙天池清波澹泠泠扶欄成小憩春蘚匝甃青我
欲習揮毫古帖徒縦横筆諫有名言豈事龍蛇驚
采香逕
采香勝采葛采葛行野露欣戚不同倫誰知繪後素倭
堕籠春芳甲煎蒸曉霧坐看笠澤邊越師来薄暮
翫花池
山花落春風貼貼依溪谷底怪吳宫人鎮日翫不足紅
顔已塵土蒼巖仍湛渌三復德潜詩吾心一以浴
遊鄧尉山觀梅坐花下興至寫王冕筆意即題二
絶句
香雪舊曾聞真逢意所欣南華萹第二小大漫區分
真者在目前肖貎轉難為愛他姿特别記取會心枝
鄧尉香雪海歌并命沈德潜和韻
鄧尉之名久詔吾鄧尉之竒今見初一四天下總在海
都梁嵰山夫豈誣天風卉歙波濤泛春日淡冶漣漪舒
目謀耳食已絶勝更惟鼻觀難為模偨池韶秀復蓊匌
泌潗案衍還縈紆坐令甲煎嫌豔膩遠慮葱嶺非坦途
山僧抱月眠初醒却跽道左紛相趨爾所羡者我厭久
我所慕者爾厭餘乃知兩全信難得何妨一晌供清娱
北眺虎阜南太湖南船北馬用各殊此間無可無不可
滿抗滿谷酬所需林逋畢竟寒儉相但詠香暗及影疎
德潜黃山詫雲海咄咄香雪詎可孤東皇亦觧助韻事
春寒勒待今臨吳春寒勒待今臨吳平山何有見金夫
(平山鹽商雖種梅而今歲春寒到時始綻數英今正值盛放之時故戲及之)
宴凖噶爾夷使
渠搜入貢值廵方後隊随行許覲光麾去招来遵我約
氊裘帕額適其常三廵湛露申歡豫二月東風正豔陽
深戒誇奢纏錦樹盈寧略足示来王
春分
日日行程不計日偶然問及道春分梅教待客常禁冷
山為標靈多出雲眀媚未勝遮莫惜景光随遇每生欣
館娃遺蹟何須問梵塔鈴聲静夜聞
夜雨
北方此際惟虞少南國今来却慮多祗論遊觀無不可
重因農務望晴和
法螺寺
前朝䟦山路法螺近咫尺却為遊華山竺庵暫虚擲靈
巖今返蹕取便尋幽適牝谷纔幾曲便覺仙凡隔石泉
常似咽磴道不嫌窄别室亦瀟灑松竹有佳色微辨来
時路下盤綠雲隙
千尺雪即景雜詠
引水淙潭歕雪光清遊兩度樂徜徉范家别業偏幽勝
導我閒吟半刻強
厜㕒門逕步雲巖小閣三間迥不凢便與佳名顔聽雪
何當坐此讀華嚴
湍激波迴萬状聲今来練影益晶明應緣畢獻山靈技
無不相宜雨與晴
拱把竹籠曲折逕抱環山疉屈紆屏吴人雅觧增佳話
新樣初看个字亭
一室蕭然翰墨香綠雲叢裏奏笙簧烟霞供養無窮樂
何必彈冠慕姓王(別業中舊名其室曰彈冠盖取王陽在位貢禹彈冠之意云)
再遊支硎
兩日靈巖巖果靈更尋光福叩雲扄如斯佳境安能盡
不竭歡情慢久停旋命歸舟指吴會取便策馬憩支硎
一天快霽予心暢下視方方麥坂青
吴山十六景(吴人張宗蒼畫)
萬笏朝天
入山思水秀涉水憶山青吴門兩兼更雙絶致我清蹕
為延停朝来天平翠色在忩牖復得經營慘淡傳神手
二八冠景舊標名兩三具法新結搆望中峯姿巒態無
不有豈必一一窮林藪巉巉萬笏朝天閶彷彿萬方玉
帛咸来王
寒山曉鐘
姑蘇城北夜泊船寒山鐘聲清曉傳舂容斷續亦同此
傳不以鐘以人耳千秋過客不一况或聽歡欣或悽愴
在懸待叩總無心此義畫師何以状
支硎翠岫
支公石室山為屏上九肥遁君子亨枕流潄石可娱志
墨名儒行何拘形我来朅爾尋勝賞春山蔚鬱堆新青
吹竹細籟戞笙筑出竅流雲合杳冥緬懷愛馬重神駿
軒軒霞舉新發硎
千尺飛泉
千尺泉飛有聲雪下激廽噴石根裂石根裂處得溪平
淵澈澄泓清且潔匡廬何大此何小(俗名小匡廬)空諸所有
無諸擾南華第二已分明坐而證之益了了
法螺曲徑
支公開山名報恩二楞伽嚴堂尚存偶尋曲徑至初地
随步回轉相循環往往詭石嵌絶壁風吹欲落驚無根
歷危即安契静悟了不可得難名言吹大法螺建法幢
覺大千世惟世尊名山得名此探源豈謂曲肖螺紋旋
華山鳥道
山之秀者稱芙蓉不宜在陸宜在水高矗青霄俯太湖
恰當是山名所以天花天樂動逢迎石徑松泉尋迤邐
人人塵念到此捐大士端居無憂喜如在八功德池中
合十都坐青蓮蕊
天池石壁
華山中空孕靈泉天池湛綠光含天云産千葉之石蓮
服之白日成飛仙成仙有道亦頼緣太康以後迄無傳
鐵鎻欲絶吁可憐不如枕流潄石樂性全
石湖霽景
吴中多雨難逢霽霽則江山益佳麗佳麗江山到處同
惟有石湖乃稱最楞伽山半泮烟輕行春橋下春波媚
南宋詩人數范家孝宗御筆留巖翠
靈巖積翠
我登靈巖駐兩日雨晴雲月景非一目不暇給吟難工
山靈獻技景畢出畫師圖得積翠状澗葉峰枝扶崒嵂
太湖烟景蕩遥空遮斷長林似相失
海湧一峯
一峯不知何所来萬古罨秀臨蘇臺詎數層巒及叠嶂
饒看野竹兼疎梅石泉鶴澗瀉冰雪梵宫琳宇棲崔巍
晴空照影入滄海宛似湧出西蓬莱是宜仙人所託憩
而我登臨實快哉
鄧尉香雪
幾點青螺雪海裏未逢此境謂虚擬梅花宜瘦亦宜肥
今日於梅歎觀止香氣濛濛香色融融吟香忘雪辭難
為工頃在寒山千尺雪謂香在梅色在水其聲疑在虚
無中乃今悟其言非是色香聲備天為功老幹一枝臨
窗寫只恐毫端乏爐冶(遊鄧尉日即花下寫梅枝小幅并題兩絶句紀之)
光福山橋
鄧尉光福相連延白銀界裏青峯攅虎山溪亦得名虎
石橋彷彿三嘯傳水光山色淡容與雲帆月舫常留連
欲寄清吟攄逸興飛據高峯塔影邊
穹窿仙觀
陽山高抵穹窿半拔地千仞參霄漢琳宫梵宇倚層椒
時有雲氣為光幻云昔赤松餐石脂絶粒昇仙侍香案
我乃殷憂茅簷蔀屋民惟恐一夫向隅不得加餐飯
包山竒石
震澤三萬六千頃神區奥壌無不包是山得名獨標衆
下臨無地上干霄怪異不堪僂指數竒石多出山之凹
波衝浪激成孔穴柔能克剛理則昭米顛一拳誇享帚
作記豔說皇山樵誠令觀此難為石八十一穴真鶴鷯
洞天福地列第九丈人竊書傳童謠傳稱夫子不語怪
此語何自真虚囂
莫釐縹緲
洞庭相望分東西西則縹緲東莫釐兩峯㠑峞連雲水
是一是二誰然疑漁舟賈舶浮浦溆月天琳宇棲嶔嵜
眼前勞逸不可齊誰欲齊者問畫師
蘇臺春景
胥臺高見三百里只今培塿惟存耳吴人言吴不忍廢
就山為亭亭亦圮春来景物紛融和頻聞漁唱及樵歌
越来溪畔溶溶月閱盡荆凢影不磨
舟發姑蘇
蘭鷁發胥江風平五兩䉶霽天留曉月麥剡入篷忩行
閱溪山畫真稱文物邦具區空闊裏湧出洞庭雙
寳帶橋
匪伊垂之玉有條兩湖春水綠如澆印公豪敚蘇公物
飛作吴中第一橋
田家春興
湖山豈不美最喜是田家過雨修春耒臨溪轉水車東
阡芄綠毯西陌簇黃花攬結真娱意端勝玩物華
城市厭笙歌農謳惬聽多三時務耕織六畜富鷄鵝高
廪村場積新篘父老酡今年春雨足卜稔望晴和
題陳淳虎邱圖
一峯海湧多竒石往往清泉出石隙龍宮雁塔據霞標
下瞰溪田萬頃碧我昨登臨暢遠襟拈吟曾倚蒼巖柏
道復此卷真傳神墨瀋猶分翠微色贉尾聫吟傳石川
無限深情寄今昔詎料摩挱尺幅時早非唱和當年客
姑蘇覽古雜興
泰伯開基後原為禮譲鄉誰知闔廬代乃作互争場熊
膽心殊毒鴟夷志不忘一&KR0008;竟安在烟水浩茫茫
孫堅真有子江左獨稱雄鼎立曺劉際瓜分山海中魯
周司内外襟帶控西東風與吴人便無妨臺起銅
司徒構别墅捨作化人園想像林泉概依稀松菊存石
經開士悟屐帶謝公痕槃郢秦王索荒唐說虎蹲
是地稱良守風流白樂天鑿渠敦實政攬景富嘉萹已
覺山塘好兼教霓舞傳木蘭堂賦古翹望屬前賢
五賢祠畔過應物(韋)果清真劉(禹錫)白(居易)稱同調蘇(軾)王
(禹偁)繼後塵江山真助秀烟月鎮從新即境求佳句張家
更絶倫
綺甪猶存里蓴鱸亦有亭故山思遯世上國重敭庭平
水常浮白竒峯不斷青誰為高士傳於此取儀型
近代工詩畫倪唐亦可稱林猶師子昔坊是觧元曾最
愛靈巖秀真宜烟客登(沈德潜卜居靈巖山下故詩及之)江河流不廢
我許是人能
題楊補之梅花三疉圖即用其韻
一疉憶我三友軒盆梅清供冬前早修枝借得吴質能
剪綵寧遜隋宫巧古香&KR0766;&KR0766;生面證新月溶溶夜珠照
情知指日到江南逓来春信先覺好旡咎此枝寫其神
拂拂香風撲清曉太璞上人何許人相投自是詩禪老
隐名今乃盛傳名畢鉢巖前刹竿倒(卷中題詠皆云為太璞上人而上人)
(自無題識故云)
二疉憶我平山堂淮人觧事虞開早鄧尉春暖愁已零
種樹供賞清而巧豈知青帝有權衡江北江南不遺照
春寒纔放數枝花花稀即有稀中好是時蜀岡微雪霽
嫩日輕風山路曉疎疎點點時或逢如在商顔尋四老
頗多惜未盛開人但取繁華堪笑倒
三疉憶我鄧尉山梅花不遲還不早友松微嫌太古朴
笑杏直厭隣乖巧三冬何足易此心一枝業已寫其照
(適在鄧尉作梅一枝命粘璧間)不必侈談香雪海倚石依巖無不好聞
之三弄吹蘆管惜哉聲律吾不曉此圖恰合譜絲竹至
今猶見逃禪老漸入佳境疉疊竒三友平山真壓倒
紫陽書院題句
沈德潜主紫陽書院為乞額因顔之曰白鹿遺規
并成是什
棫樸重育賢菁莪厪即俊矧茲文雅都造士方應慎書
院號紫陽義盖由慕藺德潜縱懸車鄉教猶能振乞我
四字額更無他語訓白鹿有芳規氣貴消鄙吝學非飬
貧地貧乃士之分學復不重華華乃實之釁功或虧一
簣山弗成九仞詩雖夙所眈不足示後進努力崇實修
佐我休明運
題文徵明春雨晚烟圖即用其韻
烟重長林水漲汀善傳吳景是徵眀姑蘇不到安知此
觧使江山氣韻生
鶯脰湖詞
極目煙波天四圍鶯湖正值早鶯飛漁人賈客皆歡喜
帆飽還兼春水肥
網絲風信是催漕(吴人名東南風為催漕風)雨後蓑衣晒處高棹指
垂楊輕傍岸綠筠枝上掛銀刀
春草碧色水綠波遥看吴岫濯青螺此間誰是相宜者
聞道前人有志和
平望
景霽風微湖似鏡輕帆廿里暢人心樓臺遠近稱吴望
老幼扶携漸越音澤滿魚蝦船作市地多桑柘樹成隂
吾民庶矣思藏富惟有祈年志倍欽
王紱漁樂圖
是人都道漁家樂不識漁家樂何若弗躬親者已隔膜
况耳食者真畫諾九龍山水冣佳處孟端卜宅棲烟壑
興来潑墨寫所見非想當然成約略山高水深魚鳥閒
偶著漁舟傍山脚豈徒浮家逭租賦信是登仙聽韶頀
(叶)名之漁樂亦自得山人意或别有託
入浙江境
午臨於越曉勾吴一水何曾易舳艫爾界此疆人縱別
民胞物與我寕殊敢㤀求莫心常切且喜行程春與俱
萬姓尊親盈蹕路豈辭膏澤以時敷
烟雨樓用韓子祁詩韻
春雲欲泮旋濛濛百頃南湖一棹通廻望還迷隄柳綠
到来纔辨榭梅紅不殊圖畫倪黃境真是樓臺烟雨中
欲倩李牟携鐡笛月眀度曲水晶宫
暖
澤國快逢晴蒸然暖氣生已嫌皮服重無恙布帆輕候
與風俱疾春和地共迎綠臯新水足所喜利初耕
舟過嘉興
徐牽錦䌫過嘉禾隐隠時聞欸乃歌慢陟高樓傳八詠
獨欣舊館號三過油花香入青葱町毛芷新浮澹沲波
夹岸桑林數十里果然蠶事此邦多
賜浙閩總督喀爾吉善
廵吴於越便中過恐悮農桑候正和完賦自緣民俗美
不須重勉善催科(今年南廵免江南積逋二百餘萬而浙省向無逋欠特加恩蠲免本年正)
(賦三十萬兩以示奬勵)
尚書梁詩正之父夀届八旬特加恩晉封一品詩
正適以扈從南還因許給假留侍旬月詩以賜
之
錫類榮加五色封扈随侍養許從容膝前喜勝三牲備
身畔先看一子從(其長子翰林梁啓心請告家居侍奉)盛世祥膾炙桑梓
高年人伯仲喬松教忠優老廵方志越水吴山瑞靄濃
孫琰仙山樓閣圖
樹有清風溪有瀾樓臺高迥石林端笏峯叢倚白雲表
輞水亂飛碧落寒法是山樵傳𣲖正地惟王子得居安
箇中妙處稱生動楮葉精工有底難
嘉興道中雜詠
從来佳景稱吴越是處佳因吴越間水以澄渟謀目静
山惟平遠致心閒
射襄橋下水長流句踐夫差兩並休只有王涇一彎月
入波影尚學吴鈎
屬鏤賜罷孤忠死覆楚將無報逆施何必胥山留宰木
潮神自合付鴟夷
在齊遁跡號陶朱吴越惟聞泛五湖古寺金眀稱故里
標題雞汁又誰乎
士希賢聖聖希天日進何曾可止焉兩字齋眀誨高弟
文公不離(去聲)道為詮
山水清華是此方樓臺高下賞烟光西山作記無多許
說項還稱孝友堂
嘉禾百詠景原多豈盡吴興手擘窠會景於中偏厚幸
標名已覺冠其他
舟行常是雨兼風徐賁詩情想像中却為推篷聊散悶
米家畫意悦空濛
檇李橋邊憶舊賢子京高致渺溪烟收藏流落人間世
剰有雕章内府傳(内府所藏明季牙章甚富内有墨林賞鑒印向命貯之三希堂)
青紵旗亭綠渚邊紅雲畫棹盪蘭船鴛鴦湖遞西湖信
頓使軒軒意欲仙
横塘十里盡桑麻漂絮繅絲共作家舞榭綺羅都出此
吳儂慢笑不栽花
迎鑾男婦兩堤旁鞠&KR0957;歡呼翳穉桑嫩綠遙看未抽葉
所忻不致悞蠶忙
御製詩二集卷二十四
