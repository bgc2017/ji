御製詩三集卷九十八
古今體一百四十四首(辛夘六)
進宮齋戒西直門外作
方澤將臨預致齋還宫清蹕歴郊街黍田禾壠雖菁蔚
為盼優膏益廹懷
昨霑三寸似非誣窪地仍看潦積塗終屬小濡非大渥
憂心安得刻紓吾
麥收那肯讓時光雖不崇墉頗積場有謂斯宜晴曬好
(或云正當刈麥之候晴曬為宜然麥收總屬歉薄而此時早禾待滋長晚稼待耕種亟需膏澤以助田功輕重)
(相權此時盼雨尤為切要)權輕重祗盼霖忙
養心殿對雨作(五月初七日)
曉晴卓午忽生雲隠隠雷聲自遠磤纔覺微凉幾點落
忽催急陣亂絲棼甎鋪平磩潦易積瓦滑琉璃瀑早聞
(宫中庭院皆鋪甎上承石砌即小雨亦難渗易積而屋瓦琉璃質性滑澤雨輙垂溜是日霑甫二寸已覺簷牙)
(注流地面浮水非若御園之土階素瓦必待急&KR0584;優膏方成雨象也)曾未逾時勢消散祗
為嗟惜那為欣
和闐採玉圖
和闐採美玉還成採玉圖撈水出球琳他山攻琢磨(叶)
纏頭抱玉喜無比賚以騰格(回部銅錢名)並以米(回人採玉者賚錢米)
(以示奬勞視所採大小多寡等差之)上供歲貢下私鬻亦弗嚴禁聊聽爾
(和闐採玉充貢歲有常例餘亦有私售者雖為禁制然利之所在亦弗深求且良玉仍供内地貨肆之用耳)
即今中華玉頗多追琢其章市肆羅捐金捐珠古有訓
其義或得相同科
王蒙侶鶴圖
黃冠兀坐浮小艇祗有胎仙介爾隨設使東坡逢覿面
臨臯道士屬應誰
即事
徹夜雲隂未放晴忽零細雨忽復止侵晨密霔時略長
謂將自此優霑矣無何雲薄雨脚收孤望仍增永歎耳
京兆來報二寸潤其何能助田苗起
夏至
北郊禮成述事
日永星火候
澤方祭
地時致虔晉琮帛式禮肅威儀協氣歊金鼎
神光燭赭帷連年值祈雨(昨歲夏至以望澤正殷赴儀壇展祀時不御輦不設)
(仗今年亦以雨未霑足仍循前例)慙悚寸心知
祭畢輕輿廽蹕御園之作
蕆事齋宮更(平聲)
祭衣輕輿趁爽御園歸
暢春路近先趨問又已連朝
定省違
東西黃寺閱年陳途便拈香落鼎新敬識
當時具深意聯情因撫遠方人(蒙古素敬黃教北建世祖時因於京城兩)
(黃寺選梵僧居之使外藩朝正來者瞻禮梵像咸生歡喜以寓柔遠之懷東寺已於前歲鼎新兹以西寺葺治)
(蕆工路便臨閱拈香落之)
紗衣輕逼曉凉切蘭埓潤霑露氣濃却是尋常雨後景
渥優終欠為(去聲)無悰
麥棅初收積圃場黍禾遍野蔚新秧似兹略覺先憂早
然此先憂正不妨(道旁見麥已登場粱黍秧苗並皆蔚茂似農田尚不至廹於望雨然晚禾)
(正須耕種此時若早霑渥澤庶秋稼可冀有收不能不切廑先憂耳)
向北雨佳潦積塗問知此勝迤南輸遂多六寸稱霑者
不是慰吾竟誚吾
驟雨(五月十三日)
驟雨東南來頃刻簷垂溜咨政逾四刻言中作止就劚
土二寸餘仍復未深透君臣同一惜我益慙孔疚油雲
時聚散大霈祈
天宥
夜雨
終朝雲聚散入夜雨廉繊屬耳傾聽牖繁聲遂落簷一
更剛盡歴三寸未深霑及曉或接濕(今日辰時驟雨頗佳惜亦未久即止)
(以此及稍救時)(兩次之雨合計亦祗接濕潤有以為霑渥者殊覺未然)救時那即忺自
欺昔有戒於澤我無厭惟冀滂沱霈不眠數(上聲)漏籖
有所思
人誰無所思我思實難副綏豐既思屢仍思遍宇宙思
賢供庶職更思育俊秀思政底平康保泰思永守(叶)思
民免饑寒而更思殷富思雨雨艱致思暘暘鮮凑凡此
種種思往來方寸逗思多憂故多白髮安辭糅
題沈周寫生冊
雉
獨立卓如峯斑然毛羽茸在梁憶丹匹登木應黃鐘誰
辨入淮蜃曾同作繪龍石田號忘世寓意究何從
墨蘭
底須綠葉與芽黃草草圖中馥馥香恰似幽人不衫履
豈争顔色向羣芳
牡丹
色紫何曾紫意豪真是豪偶然為墨潑足以託風騷洛
下種猶盛唐來愛底高略嫌八十老(見後自識語)尚艷宰公
袍(幀間周自題有風流魏家紫光動宰公袍之句)
筍
山肴野䔩雅供餐却似雙魚卧玉盤(石田此幅畫雙筍視之乃若魚疑是)
(誤筆從而點渲者)一例東坡能戱客漫嫌上番(去聲)未成竿
梔子
瓣裁荆國玉蕊簇華山金色滌塵凡目香宜清淨心精
神夏瀟洒庭院夜深沉底事號禪友來從薝蔔林
枇杷
以葉得名以果異珠擎琥珀爓纍纍定知枝上無棲鳥
認作金丸不敢窺
藕
不染汚泥處(上聲)濯清綠水披節生能應月蔤發惡(去聲)先
時根具靈通竅花開清净姿虙妃疑折贈猶帶雪華絲
菱
折腰珍味最稱吳却是峥嶸頭角俱短句偶吟范成大
無端民瘼繾披圖
石榴
嚢擘絳瑪瑙子堆紅水晶迎眸形錯落可口氣和平齒
訝寒敲玉心疑液嚥瓊葉羌供歲貢鑿空種真輕
黃瓜
菜盤佳品最燕京二月嘗新豈定評(學圃餘䟽言燕京種黃瓜火室中逼)
(生花葉二月初即結小實中官取以上供今内府藝圃者四月初始以小黃瓜進鮮前說殊不足信)壓架
綴籬偏有致田家風景繪真情
茄
科疑米老樹實類邵侯田紫白明明别秋風落落懸山
僧飽厨下郡守種齋前更說不飲井侈談豈信然(南史載蔡)
(撙為吳興太守不飲郡井齋前自種白莧紫茄以為常餌詔旌其清夫必自植而後食何異許行之曲說且以)
(長吏下專園夫之利亦瑣屑不得體然鄙吝者時或有之若當官而飲官中之水不足傷廉誠如史言一郡之)
(地廣矣撙豈能自他處致水以供日飲而所種莧茄又安能不資汲灌甚矣盡信書之難也)
菜瓜
種不青門纍綴叢食稱七月見豳風十香糖醋滋紛矣
踵事增華老圃同
蘿蔔
蘆菔出金城蔬中品淡清充腸堪以熟沁齒亦宜生客
舍誇净練僧庵種脆瓊富貧原不擇利物得公平
松
寫生體物善形容倔強稜稜殿老松不擬徐黃工細緻
最能寓意是吳儂
雨(五月望日)
昨夜晴明無雨望今晨靉靅幸雲瞻曦輪忽掩氣翛颯
&KR0584;脚旋垂勢雭&KR2622;不疾不徐將半日曰高曰下信均霑
多時憂盼纔方釋祗益悚虔那即忺
仲夏討源書屋
泉林值優&KR0584;遠厪京畿田為之望嘉澤展轉逮蹕旋一
日復一日月餘倏忽遷
暢春每問
安仍即返御園非故省遊幸愁鮮閒緒焉夏半始霑膏
晚種苗茁芊詎止釋惄愁幸慰
慈念懸歡顔咨
起居退憩書屋便鏡中華髮增几席原如前
釋愁
望雨日夜愁雨霑始釋愁設使忽此愁恐防致大愁人
孰免憂喜喜恒不勝憂富有實無外貴為莫與儔豈其
已饑慮誠廑已寒謀苟視漠弗關不善失之羞愁固未
可少庶永承
天庥
堤上三首
視事餘閒一命輿清漪(萬夀山園名)多日未臨諸誰知景不
怨抛却水態山容故起予
稻塍豆埂皆芃綠柳岸蘭堤互暎青細騐田功原不誤
今朝稍覺我心寧
湖水今年較昔強雨艱未誤插秈秧夏霖昨歲雖成弊
利伏其間兹獲償
仲夏萬夀山
東廵廻蹕即盼雨那得閒情問碧嶒春已全拚夏過半
愁纔消去興隨增喬林佈蔭偏宜步敞閣延凉正好憑
西望香山猶十里兩年未到亦云應
玉瀾堂
香蔚蘭堤露氣浮溪堂至止小停留几披芸簡昔猶昔
窗俯玉瀾流不流有子已看賀巢燕無心何必狎盟鷗
直須一瀉昆明水洗盡胸中萬斛愁
養雲軒
寫楹幾縷落山陂爾許時哉始見兹養得夏雲能作雨
不嫌冄霈略嫌遲
霞芬室
春芳不問過夏卉忽云開霞粲色非艷風輕香細來影
翻呈鏡照韻度合詩材却慮綺言屢其如唫興催
知春亭口號
怱怱燈節未檐廵(新春一至萬夀山未登此亭)仲夏山容過雨新欲
擬拈毫翻失笑亭知春我不知春
雲松巢
向亟望雨時天際雲艱覩今來雨既霑山雲滿庭宇雲
本無難易人自有欣苦而松付不知龍鱗潤楚楚
石舫
石舫艤西頭繞山行必到到亦必小坐山水吾均樂今
年湖水足雖旱而未耗稻塍既普灌鷗波仍浩渺(叶)隨
處騐田功詎止暢遊眺
小西泠
西峯浸水西湖似綴景西泠小肖諸何必孤山憶風景
已看仲夏綻芙蕖遠巒雲氣濃兼淡過雨波光淨且虛
耕織圖猶六橋外待予有暇命遊輿
味閒齋漫詠
山西迤邐來山北恰憩山齋曰味閒我已憂勞過月半
豈能無愧額題顔
清可軒
山隂偶弗過則已過則清可所必憩依然繩榻木几間
别之又以數月計夏中一室祗如冰峭壁苔皴潤生翠
架上芸編隨意翻恰是鶴林玉露記日長山静斯信然
却思此故非我事
静佳齋
静者動之基動者静之用静勝動斯佳動勝静無中動
固近憧憧静無取空空(叶)晝養宵有存順應物來羾齋
中所會然齋外事斯衆
袖嵐書屋
一帶西山秀莫窮雨餘林翠護巃嵸誰知遠引詩懷處
咫尺原於襟袖中
嘉蔭軒
夏葉佈隂齊團團覆草萋竟當黃蓋徹恰似綠帷低隔
歲今方至對書古與稽躬行猶未足豈暇論醯雞
翠籟亭
古栢幾株翠羃亭風翻謖籟響泠泠愛他雅是仙山曲
祗許憑欄片刻聽
惠山園
夀山周覽至山左别有山園倣九龍耐可憑軒供眺望
欲言返蹕且從容水花紅馥遞風細林葉翠新過雨濃
豈弗梁溪烟景似不緣渥澤得艱逢
御園雨泛(五月十七日)
昨夜濃隂雨未零辰牌嘉霔遂濛溟午過申逮時疎密
斯實霑哉心始寧
御園景美不勝收盼雨心煩却嬾遊邇日頻繁叨渥澤
因教片刻泛煙舟
亦看豪放亦沉潛乍覺生凉乍滌炎上下水天一合相
不翻梵夾悟楞嚴
聲難為狀色難摹把捉何從聲色無此是洗心真法乳
自當憂慮淨消吾
淳化軒
屏石疊玲瓏文軒有路通建廊藏帖版開戶對薰風烟
月怡神表古今想像中設因騐治理亦得我心同
天台松
八重山高八百里梯巖移根弗易矣植盆雅合作清供
利之所在人趨耳我欲返淳槩禁之鬻樹者應不便此
敺鬻樹者歸諸農那得曠土俾耕耔舉此率可例其餘
古道何由能復始前墀列石殊㟪&KR1394;石隙種松勝盆裏
森竦夭矯恣盤挐不異天台石橋左右峙數尺宛如數
丈形形以神苞故能爾徐則子微至今存斯之未必首
肯彼
古玉章歌
玉章裒聚八十枚穆如古色彬瓊瑰向曾十六擬元凱
兹四倍之誠富哉重檢舊有合印統亦非廣事蒐羅材
(内府舊蔵玉印甚夥向萃其最美者十六枚篋貯題有如逢八元凱可不共疇咨之句兹復擇其鈕文與印統)
(合者得八十枚皆取諸舊有不藉廣搜博採也)爵秩凡五地名一五十有四人
名偕通用吉語乃二十各依其類以次排斗檢形質期
必合商彛夏鼎相追陪黃姬水序稱顧氏務多失實非
精裁其人其物今安在後今視昔囅然咍
題陳仲仁倣古花果冊即用其韻
松房
松房貯子蜂房似百尺根原萌寸荄(說文草根也然揚子方言荄根也夫)
(草既可言根則木亦可言荄因用陳韻故並及之)詎止棟隆資大厦調羹也入
食單材
杜鵑
望帝春啼未易乾民心因可識猶丹不宜移向花園内
漫共羣芳艷井欄
山礬
黃龍春色艷山陽花處風傳七里香(是花又名七里香)何事分
寧黃魯直先時批判弟兄忙(山礬開暮春而魯直水仙詩云山礬是弟梅是兄特)
(先時矣)
牛心柿
園林霜染家丞實葉不為楓果是楓比似牛心啗逸少
應教周顗墮疑中
金絲梅
梅寧知白與知黃三品何須誨善藏設使移根大庾嶺
冰姿應亦為(去聲)韜芳
映山紅
記得風篁(嶺名在龍井)䟦馬遲滿山紅映爛開時評量未若
新茶好(浙茶以龍井為最)好在清供不在姿
無花果
磊磊黃金結果熟枝頭曾不見花開因緣欲示原無本
根是菴羅園徙來
薔薇
薔薇花上薔薇露滴露寫花花更妍却是韓詩寄柳子
開函灌手事居前
女貞子
夏五開花冬子熟(仲仁首句誤押珠故易用仄韻)滿枝火齊綴成時鄭
家婚禮因為贊朱氏詩箋誤怨遲(鄭康成婚禮謁文贊引女貞之樹以喻寒)
(凉守節而朱子摽有梅詩傳謂女子以貞信自守懼其嫁過時而晚夫既以貞自守何晚之足懼固不若小序)
(謂婚姻以時之得正觧也)
迎春
裳裳嬝嬝亞枝鮮匌葉蹙金稱(去聲)寳鈿迎得春光偏屬
爾桃紅李白任争妍
清風藤
玉花瑣瑣繞枝開未惹游蜂浪蝶猜一陣清風過樹下
副哉名實雅宜栽
海棠
綴枝葉綠襯花紅艷矣而饒林下風頗厭世間稱道俗
翻身飛去向方蓬
雨中青龍橋西(五月十九日)
梵宫有事落成瞻减從無須警蹕嚴恰度長川行邐迤
又逢嘉&KR0584;落廉纖稻塍黍壠都增潤菜架瓜棚取次覘
最喜山雲低羃好玉峯濃隠堵波尖
功德寺拈香作
蘭若玉泉左經過所必由頽凉昔久見輪奐此重修是
日逢慶落夏雲欣佈稠梵聲出樹静法雨潤田優廢徹
緣羅刹(蔣葵長安客話云嘉靖中車駕駐此見廊廡金剛象獰甚心悸因坐僧宫殿愆踰罪撤去寺竟)
(廢迄今二百餘年頽落日甚幾不可考因為静明園蹕途所經出内帑繕復之)荒唐說木毬(帝京)
(景物略謂寺僧板菴能役木毬使者出外募金其說荒唐因於碑記内辨正之)門前功德水兜
率可同不
仲夏玉泉山
憑輿薈蔚冐朝隮雨已滋塵未作泥偶至無過乘暇耳
迴思又復隔年兮春花那問堂堂過夏葉方看密密齊
山自静而雲自動竒觀誰與幻高低
題清音齋
東向園門入書齋近便臨瞻
題惟永念(齋額筆也皇祖御)視事敢粗心(以近園門每於此傳膳視事)每
以疇咨罷方云山水尋雨聲&KR2622;雭逓此正是清音
寫琴廊口號
欲向妙高(寺名在玉泉北峯頂)登北峯迴廊北轉下泉淙聽來筝
筑無能比竟是伯牙操&KR0146;鐘
分鑑曲
一水䟽雙流有似鑑體分而實静照同與物何疎親天
光聯淡蕩雲影相氤氲既無樂昌悲奚事德言欣因付
不示形還謝旃摩勤
剏得齋
向北行無半里遥齋臨北岸敞虛寮雲横雨䜿正容與
峯影波光相盪摇欲擬登山還小憩誰云披暑此全消
今朝剏得尤殊特総為心田喜沃苗
近青閣
高閣近山非背山流青表裏罨窗間起人應接翻無暇
誰謂於斯足暢閒
飛雲㟪
兩峯斯過峽盤曲能藏雲今乃不勝藏飛去飛來紛雲
去雨還留雲歸雨更殷配藜磑即間天水渾難分牆外
即稻田農夫笠底欣
題含經堂
書堂到處額含經筆研精良耐憩停味道豈關多著語
况吾勤政未遑寧
憩雲齋
嶺拖南北分山麓有齋文四壁圖書古一庭花木芬牀
筵聊徙倚衣袖惹氤氲摛藻参名實今朝果憩雲
書畫舫
欲擬登山且復徐水邊舫室便臨諸却欣即景濛煙雨
墨戱㐮陽正此如
雨中登玉泉山北高峯作歌
適纔輕輿山下來雲罩峯尖不見矣﨑嶇冐雨造峯尖
却見山雲居脚底濯青流白鮮定形密灑疎零無不美
濕衣霑履正何妨僕人例賜原皆喜迴思五日前之愁
胸中那復知有此
石衙亭
北峯低南峯亦自高穹窿路半斯有亭可以憩僕從(叶)
怪石矗森森磥硌復玲瓏天然為(去聲)排衙小坐萬笏叢
却笑宋家苑(南宋宫苑跨鳳皇山麓其地有御教場遺址雙石列峙舊稱為排衙石見西湖志)
移置費人工
楞伽洞
楞伽本是竺國山何代不翼飛來止依然諸佛坐峯顛
世間刻鏤那辦此玲瓏牝洞窅以深調御演經付大慧
(叶書見讀記)逹摩云此可印心那䟦陀羅所譯是又如靈鷲
識梵僧是一是二非此彼時方法雨霈滂沱四山猶自
大雲起帝釋恭敬天龍喜下視稻田足新水利物誠無
過斯矣
小飛來
靈鷲本自天竺來碧眼胡僧識非誑諸峯羅坐海會佛
一一皆具好(八十種)與相(三十二)玉泉北峯兹初登亦見薄
伽跏趺状或是飛來分小支得未曾有喜無量慧雲法
雨既磅礴忍草禪枝相背向綠塍千頃勝西湖此是人
天真供養何小何大何同殊而我繁言益無當
妙高寺
玉泉山固起雙峯一南一北對雄峙今朝雴雨翻銀江
兩點金焦未殊此山寺適逢兹落成應是天龍大歡喜
我偶名之曰妙高氐父之臺想像矣髯翁遺蹟曾暢尋
江天上下溟濛裏印公留帶帶斯存二老風流是非是
調御丈夫坐默然乃不示中真示耳
該妙齋
妙高寺後搆精舍我遂名云該妙齋無以觀焉無亦有
衆之門也衆胥佳俯臨綠野耕雲遍遠挹西山濯雨皆
清淨天哉形色表却思何處置崇懷
遠清軒
託足迴無匹延睎遠益清滿空煙雨意萬頃黍禾情苔
潤夏生色樹凉風助聲座間鏡一片抛置作昆明
扶雲亭
落斜峯脚向東低一笠翼然儼若棲設使山雲净飛去
倩誰四柱為(去聲)扶擕
題崇靄軒
妙高坐片時有登必有降奥谷宅一區尋徑入松巷崇
靄向所題瑶林擬攄虹景真情益真乃識非虛閧西望
苑墻外村村起耕䎫
詠素堂
登山雨正零下山雨未止書堂山之坳適可聊徙倚一
以憩僕人一以探妙理巖樹與庭花不言皆色喜繪事
奚足云棼絲看益委試問素之中有誰能勝此
涵漪齋即景
山遊既以暢陟降臨溪齋一雨無不佳而况鏡影開接
上飛凉意鋪平惬澹懷芙蕖纔作花韻與香風皆壁題
亦已多今歲實初來
練影堂
中嶺分來脚落西對巖築舍復臨溪適纔足底淙淙者
練影披成簷與齊
含峭居
雲容雨意相映發帶水屏山各潤滋一室有餘含峭蒨
八窗無盡啓吟披役於耳目亦何謂契彼精微総合宜
最是玉泉勝常處波光峯態兩兼竒
雨中坐輕輿返御園
雨中半日暢清遊水態山姿景畢收適可輕輿遵陸路
玉河更不泛煙舟
不起輕塵未作泥允非破塊允霑兮高田禾黍低田稻
一律潤含綠穎萋
珠垂柳線颯隂森迴望玉峯雲裏尋耕織圖猶溪那畔
仍教小待再來臨
園門入亦不逾時章奏來乎先問之往每覺遲返覺速
世間萬理率如斯
詠漢玉穀璧
似盤拱把粟紋披製法猶存周室姬久假名唯取其義
豈真物可濟人飢即看肉好渾淳樸不比譁囂費琢追
曾共酎金皮幣薦漢家制度祗貽嗤
雨(五月廿二日)
五更雷聲送雨來倒峽翻江立奔赴枕上已自峭凉生
窗外猶聞衆響布金石無過各執一此是八音克諧處
黍高稻下想遍霑新種苗當長益助傍曉快晴值御門
朝臣更無濕衣慮
御湖鵝
御湖天鵝不剪羽高翥雲霄低翔渚朝雖遠去暮必歸
唯是獨行忌結侶或來近者定睥睨互為觸搏相逐拒
落毛脫距有弗辭望敵生争勇猶鼓漭沆御湖寬且深
栖啄各安何害汝入室入朝可類乎必嫉必妬史遷語
溪亭對雨
曉晴卓午熱非常溽暑蒸為雲陣張天際雷聲纔一鼓
倏然飛雨落䨜霶
溪亭隔久未棲遲煙景當前耐可披原是往年對雨趣
仍為雨足往年時
碎波承點歸根合疾點落波翻上飛土岸石隄都注瀑
片時新漲頓增肥
既優既渥既霑頻始覺溪亭此暢神西北風吹雲淨捲
碧天如洗蔚藍新
詠天然木如意
白質黑其皮英華燦一枝分明如可别曲直不相離文
理通身緻天花四座披柄檀將朵玉(向有檀玉如意詩)未免涉
瓌竒
夜雨口號
午過驟雨暑全消細霔徐零復入宵渥以十分無别慮
隔窗閒聽響芭蕉
題王時敏王鑑山水合冊
溪坪雲塢(倣范寬)
層白千溪瀑深青九夏山雲容方釀雨樹態総含閒遊
客未尋逕枯僧早閉關如云師范緩似不似之間
竹泉清聽(倣王蒙)
澤畔是誰乎依稀楚大夫賦蘭應有間聽筑且為娛泉
唱竹相和竹于泉則喁石渠法堪證鐡網得珊瑚(王蒙畫幀)
(有題為鐡網珊瑚者舊藏石渠寳笈)
秋林蕭寺(倣黃公望)
秋林紅間(去聲)綠深處有禪宮村屋還相近山蹊若可通
居斯或摩詰謁者定璿公神契大癡處那論同不同
峽樹溪鍾(倣吳鎮)
山複澗之澳花宮隠碧巇一庭静忍草萬樹総禪枝鐘
韻寺樓出溪聲古渡隨欲詢應答者可悟七條披
深巖濃翠(倣董源)
傍峯皆拱揖大嶺獨隆崇遊可復居可内空還外空翠
濃緣過雨響颯欲吟風龍宿郊民法(内府藏董源龍宿郊民圖大幅)神
同别撰中
右王時敏
林隂高檻(倣董源)
古屋喬林下憑欄阿那誰泉聲高處落溪色遠邊披小
閣滿風際夏山欲雨時不知默會者可觧許渾詩
翠壑丹臺(倣惠崇)
生翠千層壑燒丹百尺臺有山隔塵世不海亦蓬萊雲
自吐金鼎露誰飲玉杯仙如謝資藉此地若為哉
松溪草閣(倣王蒙)
覆屋惟誅草起樓非背山松隂常匼匝溪水自潺湲適
足供吟嘯居然謝往還應須笑文景名姓譟人寰
羣峯叠磵(倣黃公望)
一峯一起伏一磵一迴環乃悟詩文境原同圖畫間無
殊富春嶺(黃公望富春大嶺卷真蹟今藏内府)那數(上聲)秣陵山(見後吳偉業識語)
欲掃溪橋路閒當數(入聲)往還
晴崖積素(倣李成)
一家合筆墨十幅具雲嵐堪擬難兄弟何須論北南(吳偉)
(業識語稱太原奉常琅瑯廉州然琅瑯王原自太原分出本一家也)霽光凝(去聲)隂嶺寒氣
逼巖庵閉戶山僧好安禪悟毘曇
右王鑑
喜晴
夜雨聽優霈朝曦喜朗晴邇來雲易作溽暑臨時行既
霑無復盼翻恐多過盈籌農每先慮有踰田父怦雲片
看飛颺日影散皜晶對時欣育物花木香風生因識斯
世間夫誰恒其情
夏日池上居
雨足心田略暢如水軒耐可適幾餘昔非過去今非住
愁與為稽慰與居松挾風聲拂霜簟魚遊波面入冰䟽
子輿要語收其放虔鞏於斯益凛予
晴望樓
望雨時畏晴斯樓恒弗登雨足實喜晴斯樓乃一憑遠
甸皆黍田近園多稻塍高下均芃綠霽光翠剡凝如斯
祝兩月有收庶可徵奢望今何敢惟日殷冰兢
益思堂
動静資交養夫誰能免思存誠斯近道應物在無私林
翠環遥嶂花芳遞曲墀兹非真益我啟沃佇延之
豁如室
一室虛明號豁如披雲適可遣幾餘大公順應真提要
程子言之定性書
暎清齋
弓樣廊通鏡樣齋虛明内外一如皆暑非陶欝爽堪挹
水不波瀾静與諧魚躍何嘗離藻浦鳶飛每亦下雲涯
多時望雨愁方釋近復望晴略繋懷
得趣書屋
佩文亦復戒雕蟲綆汲攸殊自不同箇裏披芸得何趣
為君難語味無窮
澹然書屋
階砌臨渌水窗牖糊玻璃坐可數(上聲)魚遊俯堪擷藻蕤
一塵所弗到三霄常朗披淆之濁何有澄之清則宜澹
然祗如然夫豈可議思
芥舟
溪上小亭號芥舟名因象得象何由須彌尚且無餘納
大海不妨如是遊
寫鏡亭
亭前一片水渫然含鏡光故名寫鏡亭其義可参詳物
本鏡中寫寫鏡疑反常然非心暎之鏡欲照無方寫鏡
實因心正心聖經章
雨(五月廿六日)
西北雲容重催來雨滿林既霑弗計寸間(去聲)霽那為霪
霔已天中歛溜還樓角斟雖然此清暇頗有望晴心
題和闐玉金山圖
出自和闐水鑿成氐父山一峯湧突兀萬里瀉潺湲歌
詠棲遲處樓臺縹緲間其人誰可擬玉局破天慳
晚晴
暑雨十分霑適可斯當止邇有作霖勢踴懼念無已傍
晚雲散盡夕陽明樹底溪亭坐爽凉籌農心為喜人情
鮮恒常轉遷迅若此
關九思山静日長
法真不愧王黃鶴(是圖倣王蒙法見幀中自識語)神亦能傳唐子西即
此卓然足千古謂多七字與重題(九思自題七言短句甚不稱畫故末句嘲)
(之)
恭奉
皇太后觀荷即景得句
望雨
關心切雨霑承
慶應水華依節發
鳳舸迓時乘金戺全蠲暑玉壺都是冰
八旬開寳袠三夀作嘉朋(是日繪扇恭為祝獻作蟠桃三顆)蓮子增
遐算藕絲綿瑞繩曾元常侍
喜更看
弄雲仍
詠檀玉如意
刻玉肖蓮朵香檀作柄挐淨哉如不染直故意無邪可
以標三種(佛三種如意謂能到轉變聖如意也出教乘法數)由來本一家璿公
指揮處聞說落天花
題董其昌書畫合璧冊
石淙嵐翠
勁挺錦林風泛颯淪漣輞水月流光王裴設使驀相遇
此即當年華子岡
綠杉精舍
數峯峭蒨長江外幾樹菁蔥曲水濱阿那間(去聲)間精舍
裏依稀似有草元人
林角斜坡
著水著山皆恰當一枝一葉各精神空空白屋斜坡上
應待卜居來者人
夏山澍雨
霮䨴滃濛意正酣吐雲山復被雲含隔江祗一小亭子
便是虎兒海嶽菴(見其昌自識語)
春隖晴窗
精舍蕭然綠樹間惠風輕籟小窗閒楚弓還是楚人得
何必猶思青弁山(其昌識云王叔明青弁圖與平昔細皴迥别友人以江南春卷易去至今)
(未歸時作老米研山觀香光於此豈未悟楚人得弓旨耶)
虛亭對瀑
對宜尤覺聽為宜無色聲天那著詞却憶山莊觀瀑處
(避暑山莊有對瀑亭每至輒題句粘壁)壁間題遍數年詩
秋岸漁磯
樹底秋風溪漾淪漁磯閒置曲溪濱水寒應是魚懶餌
不見持竿跪餌人
平溪幽榭
平溪架木搆幽居波面文章几上書一卷應披工部集
水天相與永斯如
夜雨(五月廿八日)
晚雨霖傾盆隂霪還入夜枕上聽淋涔欲寐何能假優
霑逮十日甫覺惄愁罷兹乃轉生愁過多慮傷稼天澤
艱適中而况施政化返躬益惕忸為民增歎咤
詠和闐玉椀
和闐撈玉春秋貢相質(精麤)因材(大小)琢椀成五色自當白
居首圍量正合尺猶贏銘觴可例食自杖攲器雖非注
戒盈琥珀蘭陵從未試明廷晉用乳茶擎
御製詩三集卷九十八
