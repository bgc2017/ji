御製詩二集卷九
古今體八十二首(己巳二)
侍郎沈德潛予告南還進呈紀恩四律依韻賜之
已週花甲舉春官玉署皤皤冰雪顔道在心期耽素帙
老来歸計指青山烟波應共聞琴鶴詠賦休疎馳字鷼
(命德潛有所著作許寄京呈覧)高尚特教還故國清標終惜去朝班
年来朝夕值書廬鬼軰詩文啟廸餘故事舊傳榮祖帳
鄉風好在足蓴魚靈葠藥劑供延壽賜帛衣裁稱遂初
(德潛將行賜之人葠宫帛)爾自一舟歸浩蕩望窮潞水暮川虚
君職臣司祗一欽得將餘事寄賡吟笑予結習多難遣
嘉汝臨文不㤀箴欲擬元音崇淡泊相商時調去艱深
(近稿曾命德潛校正)此行試問生涯處香水寒山適静愔
林下優遊樂薜蘿依依老景任婆娑善教故里成通德
詎止幽人詠碩薖儘有烟霞為供飬正賖歲月入謳歌
許卿望九還康健祝壽重来拜玉坡
常雩禮成敬述
載舉常雩祀
泰圓春霖早慶遍公田更因霑霈求優渥敢恃
帡幪弛敬虔樂具卿雲扶瑞日禮成和氣散祥烟
南郊近日邀
殊貺果得膚功定蜀川(上年十一月二日冬至有事扵南郊即扵次日命經略大)
(學士傅恒啟行纔屆兩月金川平定奏凱班師實邀上天福佑云)
清和
清和天氣佳膏澤遠邇逮二麥既望秋禾黍亦均藝往
年春苦旱愁雨都成例今歲何厚幸優渥霑
天惠淡蕩天宇明極目空澄際時縦作微風風止無
塵翳予心以稍慰庶政籌次第况復息兵戎来格服
番裔賢輔日贊襄庶眀職交勵永維保泰機乾勉持
盈計
芍藥
墨辛夷開香滿庭井欄底用護花鈴東風却未曾吹得
欲擷芳菲意轉停
御花園古柏行
摛藻堂邊一株柏根盤厚地枝挐天八千春秋僅傳說
厥夀少當四百年御園松柏森森列居然巨擘標蒼顔
粗皮硉兀心不死倚壁如拍洪崖肩左日右月為兩目
春草秋花參四禅仙人煉氣不煉肉形若槁木神乃全
昔者公旦象六爻是為九二見在田又如瑶池會王母
赤松子應領羣仙韋偃直榦不可得而今誰者以神傳
洪宣承平此曾閱甲申桑海無還丹喬木頗與世臣類
作歌詎止斐鴻篇
題褚摹蘭亭卷
登善當時司檢校韓馮摹夲反無真(米黻䟦蘭亭帖云唐太宗既獲此書)
(使馮承素韓道政之流摹賜王公褚遂良時為起居郎盖檢校而已)因知直道在千古非
以其書究以人
黃公望秋峰聳秀小幅
峰峻水潺湲精藍樹欲殷津塗銀峡口磴道白雲間四
序原無住山僧只自閒香光正法眼粉夲認虞山
浴佛日漫作
庭槐嘉蔭綠婆娑雨足郊原樂事多愁喜幻緣都遣盡
閒情贏得閱清和
詠玉爐
伊誰割璞為磨鎪蟠䕫直紋制從周博山應薄遺炎劉
肯教甲煎豔香留寳兹韞德兼剛柔虹光十丈屋梁浮
題王羲之七月都下二帖真蹟卷
墨蹟與鉤橅品如形影分千秋賞鑒家聚訟徒紛紛二
帖名久羶片羽真不真貞觀暨紹興小璽文如新聊當
面目觀還輕耳食倫
玉甕為金元舊物嗣淪沒古刹中以貯菜韲後購
得仍於承光殿前為起一小亭置之並命内廷
翰林等各賦一詩即刻於楹柱偶幸承光殿復
成是篇
幾年蕭寺伴寒韲仍置承光煥彩霓夢覺金源成故蹟
聲騰玉署艷新題若為巧合延津畔竟得天全露掌西
松杪照来千載月夜凉依舊景凄凄
金川納降奏凱悉由
聖母慈訓既敬上
徽稱以崇鉅典并遵
懿旨册封攝六宫事皇貴妃慶禮既成逥憶往事輙益
惘然
番服徕柔奏凱旋更欣春雨遍公田深叨
慈訓遐荒定敬奉
鴻稱鉅典傳和衆安民常切切持盈保泰益乾乾六宫
此日添新慶翻惹無端意惘然
首夏幸圓明園西直門外即目三首
鳴梢曉日鳳城西潤逼郊原綠意齊魚海洗兵蓬苑麗
清和景物待新題
嘉禾入夏麥臨秋接葉隂中喚雨鳩敢懈宵衣并旰食
詎圖後樂祗先憂
来往蘭衢每問農為生慶慰為無悰麥芒潤露桑隂滿
此景常年得未逢
首夏奉
皇太后御園行樂之作
人事天時兩相諧御園行樂豫
慈懷春歸花木猶饒麗雨後池亭是處佳魚織錦紋浮
翠浪鳥鳴仙樂下瑶階雲牋玉几纔堪對急管繁絃概
可排
饍麥
夏至麥方秋今年麥秋早胡先半月期都為春雨好較
晴量雨久頗悉農之道朝来膳碾䬯翠滑供快飽底須
以彘嘗土物甘為寳更喜青齊間普豐賴天造諸事遂
敢矜一心敬常保
雨(四月十八日)
今年春雨佳二麥芃青穟下稻暨高黍次第種已穊入
夏乃逾旬望雨恰厪意欲速縦所戒先憂頗難置十四
年此心始終無或易(叶)夜来雷雨作時止時而細詰旦
始沛然根荄潤胥逮来牟固有秋百穀暢生遂洗兵天
意諧息事人心契自頋德誠凉詎致諸祥萃永奉四字
訓(敬天勤民寳四字皇祖也有皇考所用貽留至今此誠家法詩載集中)時康敢自
恣
青龍橋西
孟夏景宣暢駕言臨靜宜宿雨清蹕塵策騎石橋西麥
隴與黍田綠意懷新齊此道屢曾經穡事春秋咨北方
例春旱大田每如期昨秋及前歲西成已幸而今乃並
麥收餅餌足無疑况復百穀類怒生總離離十年曾罕
逢一旦乃遇之覩兹那無慰既慰繼以思持盈守乾愓
究鮮歡豫時
初夏香山雜詠
御園自是湖光好山色還須讓静宜乍别林扉剛半載
初来恰值小年時
山容經雨鬟初沐松吹因風籟益清更喜烟雲無定態
半川隂靄半川晴
苔磴花茵坐憩諸層巒劉覽會心餘拈毫無暇搜竒句
却恐山靈笑懶疎
逕曲隂濃藏岨峿不見人行&KR0008;人語林稀乍似咫尺間
行来又復遲爾許
步入仙巖藥草芬鐘聲時隔碧峰聞茶烟一縷纔升鼎
冉冉鋪空便作雲
清和林谷静無塵迴憶憂欣底是真絶塞銷兵春雨足
得教巖館暫怡神
金蓮花
金蓮花生於五臺初不知何名
皇祖賜之名而植之避暑山莊兹香山亦種之是卉宜
於山故繁滋特茂焉偶臨山館恰值敷榮輙以命
篇
林齋治圃種金蓮的的舒英暎日鮮擬合送歸學士院
不然宜傍老僧禪誰雕琥珀為趺萼最厭胭脂鬪麗妍
設使因風落天半維摩室應繞床前
碧雲寺
幾年吟望處此日憩遊時檀捨非希福林巒好訪竒青
霞滃掩暎玉筍遠参差返駕山園近清宵静更宜
雨
朝烟纔泮暮雲濃陣雨旋過傍檻峰玉乳淙淙鳴細竇
芝英淰淰沐幽茸梳翎閒看松邊鶴送響時聞院外鐘
返照一天晴更好萬山争濯紫芙蓉
雨後
雨後来仙館溪聲亂澗繁清芬生蕙芷静趣在琴尊契
道無多意吟詩那易言芸編紛插架取便一抽翻
玉華岫
香山佳景二十八玉華岫占秀且竒側峯横嶺盡来會
朝霏暝靄常相宜石磴曲折綠隂密坦處葺宇鄰招提
皋塗精舍更幽絶窗納萬景憑陵之我駐香山無不到
到必一為留新題即今石壁所勒字頗有莓蘚蒙茸而
題静室
到逢三伏猶無暑况是清和雨後来半晌不妨聊止息
一心何處惹塵埃
松籟蘿烟净有餘好從雲外卜山居仙人石室芝英長
不觧求仙莫浪鋤
遊香界寺諸勝
問景當初夏遊山趁曉凉無多攀石磴乍已出雲匡捷
徑欣初得臨高俯下方萬緣參輻輳一念静商量(前歲出静)
(宜園前門歷法海表忠諸寺取道杏樹口轉而北始至聖感惜其傾頽捨金脩葺因易名曰香界今因山園清)
(暇减騎登園内高峯出西北門遂沿横嶺而南雖歷少險而既得其居高臨下之勢過險即夷直徑無比較前)
(歷紆途蓋省十之四五大學士忠勇公傅恒隨行因憶其在軍營欲據中峯而下者意正同且為學為政之方)
(均有類此者故並記之)
靈洞孤雲頂(寳珠洞在香界之上)天龍護佛龕濕嵐常醖雨夏草
正霏馣暫據一窗心迥平臨萬景函却從蘿棧下香界在
其南
香界開香積伊蒲我未能(是日傳膳於此雖八珍有戒而伊蒲素膳實所未習故戲)
(及之)傳餐休衛士諷唄厭山僧谿壑堪尋樂松篁可作朋
寳珠欣得概樓戸不重凭
歸騎盤﨑路挈壺始報辰前番頻所歷一霎頓為新(自香)
(界而下仍由杏樹口故道而返香山視事是日吏部帶領引見)世事全無定人情底是
真便開勤政扆吉士細搜論
自香山取道玉泉傳膳視事畢遂刾舟由西海至
暢春園問
安歸圓明園雨後澄霽軒齋静敞喜麥禾之兆豐值筆
墨之含潤欣然拈韻斐爾成篇
山園雨霽曉輕寒詰曲蘭蹊露色漙便到玉泉因視政
喜看瑞麥為加餐一舟蘋沼思為楫三日
萱階切問
安(香山駐蹕三日)過午幾閒臨後苑研香甌净適澄觀
古銅鑑歌
軒轅液金作神物德合天地明日月隂陽精氣此藴欎
萬八千春豈湮沒丁甲護持魑魅袚中圓光外綠雲蔚
如星重輪麗天闕四靈五嶽卒難核漢唐俗製氣早奪
其祥應不讓屈軼以燭賢奸洞心骨
雨
前朝好雨剛新霽有渰萋萋優渥繼近畿今歲勝常年
額手休和感
天賜保陽一帶麥亦佳邇聞頗有待雨意陣雲頃望迤
南濃滿蘄霡霂公田被餅餌千家庶可期黍高稻下蘇
新翠静對濛濛縦慰欣卜度彼地增憂思一夫不獲時
予辜數郡民瘼夫豈啻
漢玉秋蟬有雕檀木為蕉葉以承之者朅爾觸興
率成是詩
誰製玉為蟬誰刻木為葉玉人與木工本兩不相涉二
物偶付託詎是精神接新蜩鳴綠隂視此孰莊蝶
雨後
雨後園林爽氣生凌晨視政接公卿(是日御門理事)勑幾聊復
餘清暇適興仍兼值快晴乍喜蒲榴迎午放更蘄禾黍
遂西成香山送得盈窗翠濯濯烟鬟樹杪横
孟夏下浣之七日
皇太后賜膳於
暢春園之集鳳軒是地近大西門去歲習射於此發
矢二十中十九因用齊召南韻成詩四首勒於
壁間兹以侍
膳視事之暇陳馬技以娛
慈顔親發十矢復中九且破其的者三焉
聖母豫悦仙苑增春輒疊舊韻以誌歲月
萱齡長此祝如山鏡面軒齋圖畫間樂對清陰蒲節近
欣陪
色笑鳳樓閒勸餐敬進仙廚膳視事旋催朝士班馬技
更陳新雨後遥峯澄景黛蛾彎
封事籌裁懼弗當無私兢業奉
元黃蒐材常冀空羣駿較武均期中葉楊每切祈年咨穡
務豈惟問景賞烟光賢臣集事窮番服烽息今休戍白狼
(去歲金川用兵故有金川況未靖天狼之句今大學士忠勇公傅恒平定金川奏凱還朝復值時雨常霑稍解朕憂矣)
心殷
愛日奉維嵩凉室温閨地不同(集鳳軒亦新脩飾以奉夏凊之所)喜向
座前親捧爵更看樓外競彎弓高岡萋菶將儀鳳閒館
蜵蜎陋射熊
家法儀型巍蕩近此勤民政亮
天工
窣地楊絲拂玉鞭蘭舟遥待葦洲前試調馴馬雲中錦
便泛澄波鏡裏天叠賦新詩酬勝會喜緣甘雨遍公田
愓乾未敢㤀初志多故猶然憶去年
僧懷素自叙真蹟卷
自叙曾聞世有三丹陽里巷艷叢談張顛元奘多傾服
草聖禪機青出藍
雲中龍爪不糢糊妙法曾經悟擔夫豪宕精神枯淡志
恍看李氏醉僧圖
聞保定得雨
遠自滇南近京畿春收都報今年好齊魯災餘麥為秋
蜀秦兵後穀惟寳雨晴幸得皆應時額手為民感大造
獨有保陽四五郡昨聞望雨心如𢷬封事傳来快一披
盈犁頓覺蘇枯槁二麥原能過半穫大田生意芃青秒
休和洊至豈德馨凛乎敬奉持盈道
復雨
乍熱纔三日為霖復一犁麥收誠已定禾長又將齊林
壑景堪賞蒲榴節好題洗兵和衆庶静騐識端倪
夜雨感舊
暮雨纔收夜雨随忻餘翻覺助清悲天中節近麥秋好
合是常年共賞時
五月朔日奉
皇太后御園宴賞之作
糉席蒲觴荅令辰天中景物一番新雨餘山色深於黛
風定波光正可人麥已到秋撲隴亞榴初明火步檐廵
歡顔
上食還增感前歲今朝事不倫
蕉窗夜雨
優渥公田遍雨晴皆適宜綠蕉生響處隔戶試聽之點
覺疎還密葉應起復垂絶勝前歲况頻恐未霑時
夏㫤松泉竹石圖
虬枝謖天籟鳳影寫秋泉始静宜清聽既深悅定禅
覺生寺少坐即事
曉烟濃未泮夜雨勢正留肩輿尋郭途麥禾競油油精
藍属路便傳餐少憩休竹柏深成林野花芬以幽徘徊
十笏地去歲景如流今昔豈異矣久暫寧㤀不灑淚向
静安萬慮吁紛投
静安莊酹酒
日遠何堪已閱期惟因路便一臨之蒲樽三奠悲無那
又是天中節屆時
夏日齋居
方澤將臨祀清蹕返法宫齋居用蠲潔漏永南薰風春
夏雨早霑麥禾可冀豐迴憶數年来厚幸鮮或逢平秩
欣南訛益切乾乾衷
午日
午日值虔齋風光亦足佳蒲樽屏弗舉艾虎例猶排逓
馥盆中蕙成隂戶外槐對時茂長養不息悟根荄
夏至
北郊敬成
致育基貞固
直方配
大圓詣
壇疎去歲(去歲王恭北郊以有事遣代行禮)喜雨值今年(往歲春夏之交無不)
(望雨夏至前後霑足即為厚幸今歲自春初至今雨暘應時實所罕覯云)質曉趨壝陛
明禋潔豆籩休和惟幸遇圖永勵勤乾
北郊禮成詣
暢春園問
安道中即目三首
澤壇蕆事迴仙苑小仗黃麾御陌排(凡祭祀皆用大駕鹵簿兹因祭罷路)
(便即迴御園故命用騎駕鹵簿)三日玉階疎問
寢先咨温凊謁
思齋
菜畦黍隴接村籬雨足郊原事事宜官柳毶髿晨露潤
綠陰濃處翠華移
高槐初聽試聲蟬餅餌香風颺曉烟一例輕輿憑眺處
題詩也覺勝常年
夏日香山
幽僻林泉近可尋幾閒便與一登臨詩裁每到隨時異
山色不期共夏深日午松梢團覆盖雨餘澗底亂鳴琴
邇来略得消煩慮愛向仙區悟道心
熱
寒暑皆天運惟其時則宜麥秋梅雨候羲輪迴馭遲數
日氣欎蒸祝融職其司乘涼古柏陰俯泚流泉涯觸石
生靈雲拂樹動輕颸夜雨復將零颯爽明朝披
山行遇雨之作
夜雨纔收曉雨霏因風拂面一絲絲忽然急點催如注
松塢雲莊信步歸
别山常見生雲靄比入山中不見雲始悟山遊雲是伴
雲山共我倩誰分
瀑聲猶是宵来響山色都因雨後佳最喜盈眸堆濕潤
不教纖翳惹澄懷
香山聽唐侃彈琴
經年唐侃琴音寂好是山深過雨初欲借散懷先屬付
撫絃切莫奏關雎
爽
一雨如期盡滌炎山中颯爽十分添花香鳥語無邊樂
近景遐觀取次拈細霧常霏雙足底輕雲猶戀半峯尖
雄風披處心誠快已見千村足碾䬯
玉乳泉
一泓堪作鏡幾曲忽鳴琴象與體無涉名非實可尋若
為相假借藉以入哦吟朅爾歸澄觀(去聲)悠然徹遠心
山泉經雨壯石罅噴珠花便拾松燃火因揩甌瀹茶底
須開北戸雅稱讀南華移得篔簹綠垂枝幾个斜
題王羲之遊目帖真跡
真是吉光片羽宛然入木七分瀟灑三希晝永别逢晉
右將軍
汶嶺峨眉好在蘭亭樂毅剰名怪底龍跳筆法鼻祖白
雲先生
題平安月鏡居(以竹為舫既輕且樸故錫之名而題以詩)
裁就平安竹裝成月鏡居卧遊常泛泛興寄自如如湘浦
畫非幻黃岡記(用黃州竹樓事)亦虚一般君子號在水友芙蕖
泛月
雨淨天光雲斂空御湖初逓芰荷風琉璃世界虛明景
只擬銀河路可通
扁舟又泛今宵月一夢還思舊歲人正待尋歡期適興
無端即景更傷神
題董邦達山水幅
不經意想饒神契盡得風流遠俗緣濕潤重重山蔚秀
濃青靄靄樹生烟構將野閣堪憑檻滙得平湖合放船
興到題詩乍迴憶小成離别動經年
玉泉
玉泉清徹底荇藻無纖鱗取譬有所思含垢能容人
月
入波曾不濕當夏也教凉無改千年度依然今夕光筠
篁疎弄影荷芰静生香一節猶微欠良宵未肯長
黑龍潭
趁爽事山遊靈潭近廿里蘭衢露氣濃夹路黍田美麥
秋已登場村墅堆如坻相聞雞犬聲勃見炊烟起歡餘
看不足緩轡行迤邐仙宫標層巔如吐青蓮蘂拾級登
巉巖廟貌虔鞠&KR0957;非祈亦非謝邀貺誠多矣際和敢㤀
惠加敬庶綏祉小憩默以思絜矩為政理
御製詩二集卷九
