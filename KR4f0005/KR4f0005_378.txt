御製詩四集卷一百
古今體八十一首(癸夘八)
實勝寺
天聰建年後蒙古日覲來(科爾沁於宗天太祖時久歸附太聰元年蒙古)
(敖漢部奈曼部來歸嗣是喀爾喀巴林喀喇沁扎嚕特土默特諸部相率朝貢)是皆奉佛者梵
宇於是開神道而設教易語理最該
聖人豈外兹所謀遠且恢(諸蒙古部落皆崇奉佛教崇德六年八月太宗以偏)
(師破明總督洪承疇兵十三萬於松山杏山歸而建實勝寺於盛京以紀功績聖人神道設教所以順人)
(情安國俗也)是寺名實勝征明得勝迴
上下同努力成功資衆材因繹實之義萬理包以皆棄
實務虛名所望難副懷
崇實允在兹務名豈為哉
法輪寺
梵語轉輪王又稱帝釋天蓋司世間者皇王之謂然世
出世間法相需相得詮四塔圍都城斯乃居北焉(盛京地載)
(門外法輪寺在北撫近門外永光寺在東德盛門外廣慈寺在南外攘門外延夀寺在西四寺各建一白塔環)
(衛都城相傳當時有喇嘛善相地術者曾云四塔全當一統果符所言)果然一統成佳兆
已符前兹令演國語三乘因以宣(乾隆戊戌年命此寺喇嘛習國語所譯經)
(宣揚宗乘宏闡人熟聖因以誌弗忘數典兼令盛京旗習國語之意也)諸事弗忘舊
二陵應鑒旃
酹克勤郡王園寢疊戊戌詩韻
讓帝之冡子首陳推戴心(克勤郡王岳記禮親王代善之長子也有謀勇多戰功天)
(命十一年八月密議太祖升遐岳記與弟薩哈璘以日太宗有聖德推戴告其父代善曰國不可一)
(無君當速四貝勒才德冠世深契心也先帝聖心衆皆悅服繼大位代善曰此吾夙乃夜作議書翼)
(日徧示諸貝勒大臣於朝遂定議奉海關太宗嗣位又於天聰時奏請善撫降人及請於山通州燕京三)
(處急圖其一以定丕基睿親太宗嘉納之崇德三年以命為揚威大將軍與王分道征明所向克捷)
(疾薨於軍王康太宗聞之驚慟輟膳三日立碑詔封多羅克勤郡熙二十七年聖祖為紀功乾)
(隆四十三年以王後改稱平郡王復還原號並令配享太廟)忘家惟為(去聲)國力勇
更謀沉我
祖所嘉許予躬應奠臨
閟宫教配享彰善意猶深
賜奠功臣揚古利墓
別部自為長(揚古利姓舒穆祿氏其父郎柱本庫爾喀部長也)來歸識
聖人報讎甫十四(郎柱率所部人歸我為部太祖遣子揚古利入侍尋郎柱人所害揚)
(古利手刃父仇時年甫十四卒任尚主焉每從征伐身先士)(太祖深異之日見信詔之止亦不止或)
(力戰被傷猶裹創奮擊以故功最多前後大小百餘戰俘獲無算崇德初從征朝鮮中礟傷殁太宗親臨)
(慟哭視含斂追封武勲王順治中配享九年太廟康熙三十九年御製碑文紀其功雍正加封號曰)
(英誠)努力以終身所重心惟赤更兼勇絶倫
鼎湖伴咫尺千載會
精神
賜奠功臣費英東墓
薩爾滸之戰衝鋒首建功(費英東姓瓜爾佳氏先世為蘇完部長太祖初從其)
(父索爾和率所部來歸授一等大臣尚主佐理國事薩爾滸之戰明經略楊鎬率四路總兵杜松馬林李如柏)
(劉綎分將來犯杜松駐兵薩爾滸山巔費英東率所部衝破其軍死者相枕籍杜松戰殁已而馬林劉綎兩軍)
(皆覆李如栢遁歸是役也明以四十萬衆分道來犯五日之間殱其精銳殆盡勢如破竹實費英東首功云)
遂成破竹勢真是冠軍雄奬善戒其惡(費英東性忠直敢言奬善黜惡)
(無所撓避我而後太宗嘗諭羣臣曰費英東見人不善必先自斥責劾見人善必先自奬勸而後舉故被)
(劾者無怨言被舉者無驕色未聞諸臣以善惡直奏似斯人也天聰初配享太廟順治十六年追錄佐命)
(功第一晉三等公世襲康熙三十七年國功御製碑文表其勲乾隆四十三年以費英東為開臣之冠特)
(晉封一等公)攄謀濟以忠
二陵近相望
來往會雲風
賜奠功臣額亦都墓
自古逢開創必資英濟臣白山
聖人作東海卓材彬(額亦都姓鈕枯祿氏先世居長白山幼時父母為仇所害年十三手)
(刃父仇避居嘉穆瑚村依其姑會以少太祖過額亦都識為真主辭姑從行驍勇善戰能擊衆所向克捷)
嘉爾忠秉素寧惟勇絶倫(額亦都性忠誠勇敢嘗督兵攻巴爾達城值渾河漲以繩)
(聯軍士魚貫而渡夜率銳卒攻城守者驚起殊死拒額亦都跨堞戰飛矢貫股著於堞揮刀斷矢戰益力被五)
(十餘創不退卒拔其城而還其忠勇類如此用兵四十餘年每充敵受賜輒分給有功士卒不以自私天)
(聰元年追封公配享旌其功康熙七年)(特太廟順治中建碑墓道以爵其子遏必隆為一等公)枌
榆佳域護
一德永相親
文廟
道接百王後
文崇一統前(我於盛太宗初剏大業即規模勅建重文廟京行釋奠禮開創崇文道)
(已肇一統文明之盛也)規模誠有異聲教訖無邊
念舊衣冠慎(我諭諸太宗雖崇文教於崇德元年曾法王貝勒大臣曰昔金世宗奮圖)
(祖惟恐子孫效漢俗預為禁約以無忘祖宗為訓衣服語言悉遵舊制時時練習騎射以備武功先時儒臣巴)
(克什達海庫爾禪屢勸朕改滿洲衣冠效漢人服飾制度朕不從實為子孫萬世之計在朕身豈有變更之理)
(恐日後子孫忘舊制廢騎射以效漢俗故常切此慮耳爾等其謹識朕言乾隆十七年春恭讀實錄敬述)
(此臣庶諭鐫立臥碑於箭亭以示子孫遵聽母忘為萬年法守云)懷新禮樂宣辟雍
剏國學合在洽熙年(今年仲春上丁釋奠太學禮成因思辟雍之制擁水周環命禮工二)
(部大臣等於彝倫堂前度地鳩工甃池引水創立辟雍殿以昭累洽重熙敬承繼序之意)
題景佑宫
本於
崇政(殿名)左兹改建城南(崇政殿左於景佑宫向奉祀三官今移德盛門之内)
有舉應數(上聲)典無他當正名(宇景佑宫本此敬太廟基戊戌歲來思)
(太廟左右名實應副因飭度地城南別建觀宇以存舊制)
三官傳自古五福錫吾氓萬載
陪京固瓣香申敬誠
景佑宫瞻禮疊戊戌舊作韻
重謁當秋日前來閱五年
祖
宗曾荷龍(上聲)瞻禮敢忘虔建極叨
天眷承家勵體乾每懷
篳路者益凜載舟然唐代十思疏豳風七月萹作歌示
諸子我意慎聰傳
故宫即事
戊戌臨故宫廿七月猶數兹番至故宫百禮以次舉舊
去不可追新來豈恒住(叶)一瞬迅駒隙藉悟今兮古於
古有蕭王踐阼稱建武章陵修園廟南陽賜租賦(叶)凡
以思舊業善政紛堪覩大都為子孫不忘其父祖違道
斯弗遠吾語非徒語
故宫再用唐太宗幸武功慶善宫韻
李唐乘隋亂迥殊漢創基(唐高祖本隋藩鎮以太宗劫父叛君乘隋變亂起兵晉陽)
(事由逆取視漢高之起自泗上亭長尤多慙德)慶善雖成功未足方
今兹我
祖崛興此
天命與人時名正則言順(我顯祖太祖以所害景祖共皆為明誓不)
(戴乃以七大恨告愛育天征明復仇雪恥實為名正言順太宗嗣服羣黎輯寧諸國順者懷之以德)
(逆者威之以兵征服朝鮮混一蒙古羣臣再三請上尊號乃即皇帝位於瀋陽建國號曰大清自古創業)
(帝王得天下之正未有如我朝者)内安而外夷
陪都建斯地故國興來思惟是厪肯構匪曰侈華㮰護
衛仍衆僕脩飾仍百司如山之有堂如川之有湄富矣
加之教絃誦達邦畿是用識本末彬然成此詩
題文溯閣
老方四庫集全書竟得功成幸莫如(四庫全書之集在余六十三歲始思)
(及而降旨浩如淵海恐難促就是以甲午年聯句有逄會略嫌遲歲月就將惟亹願觀成之句兹甫十年而功)
(就亦大快事也)京國略欣淵已滙陪都今次溯其初(昨歲壬寅仲春四庫)
(全書第一分告成弆置文淵閣今癸夘春第二分全書亦竣𠡠總校内閣學士陸費墀送至盛京弆置此文溯)
(閣)源寧外此園近矣津以問之莊繼諸(全書第三分弆御園之文源閣者擬)
(於明歲告成第四分弆避暑山莊之文津閣者擬於後年告成)披秘探奇力資衆折衷
所要意厪予唐函宋苑實應遜荀勖劉歆名亦虚東壁
五星斯聚朗西都七略彼空儲以云過澗在兹爾敢曰
牖民舍是歟敬緬
天聰文館闢(我於)(太宗踐阼之初肇開文館開創時即駸駸興文教矣)必先敢
懈
有開餘
嘉蔭堂
文溯閣既建遂搆讀書堂經營雖曰新宅二百歲強顔
堂以嘉蔭詎緣松檜蒼故宫我
祖作臯應立伉將爾時屬草創禮樂殊未遑重熙承累
洽適當文運昌即此對嘉樹封殖敢不蘉親族並興賢
角弓勵毋忘
仰熙齋
沛里絃歌戶口滋百年休養樂民旗毋容易視熙和此
率自
勤勞昔日貽
登鳳凰樓再疊甲戌韻
前度東巡莅此時再來乎否寄吟披(戊戌歲登鳳凰樓疊韻有再來乎否)
(有餘思之句)重登興冺今兮昔一晌情忘端與涯郊外黃雲
秋稔近月中金粟露華滋隨時光景原堪愛奚必臨文
屢繫思
遼城望月再用唐文皇韻
征遼功未成往復魏徵碣登城望蟾宫抒憤聊言綴我
今異彼事望月月未缺縱觀清光瑛澄懷逸興結詎誇
衣錦還實值邊氛滅
燃霞綳觀書
綳梗塗膏光燦霞(盛京吉林土風以蓬梗為幹搏糓糠和膏塗之燃以代燭用資作勞謂之)
(霞綳霞綳者國語也)取音譯語亦無差幾餘棐几葩經展大雅公
劉緬
舊家
向倣楊補之三疊圖箑留置此繼思齋因疊前韻
再題
楊補之曾作野梅倣其三疊寫花開戌秋遂以置斯去
夘歲依然見此來何必玉華說艱致(盛京地寒是以無梅)恰欣金
粟得相陪香從離合中邊嗅是否畫禪莫漫猜
賜奉天將軍永瑋
將軍雖鎮守要任勝其他
故國屏藩寄長謀教養多一身為表率六部視平頗
聖祖曾孫爾勤劬當若何
賜吉林將軍慶桂
連疆因覲謁扈蹕日趨隨雖未父書讀(慶桂乃尹繼善之子繼善詞臣)
(出身慶桂由父蔭得官)猶存世德規俾之習政事(曾在軍機處行走)已可
鎮邊陲夫子訓孟武其言汝尚思(慶桂多病且尚有生母故訓之)
示盛京五部侍郎
陪都制度規京國五部原應各備官(盛京為陪都重地凖京制設立五部)
(堂司官而吏部銓考則專統於京師)惟一合思鮮咨度(入聲一五部各止侍郎)統羣
當念倍艱難(一部之中雖不似京城分各司然亦有郎中員外等官為不少矣)雖云漢
語易清語(今人率以漢語為易而以清語為難)莫尚新觀㤀舊觀(承年日久旗人習漢)
(語者多能清語者反少朕甚憂之盛京為國家根本大臣等當董率官吏旗人熟習國語敦尚滿洲淳樸舊風)
(毋令沾染漢人習氣競尚侈靡也)明季末流兹遠異(明季陪京設部院諸寺監雖為投開)
(置散之地而樹黨分門互相攻擊甚者託名直言遥制中朝者有之以致言愈紛而政愈亂日引月長以及明)
(亡我朝陪京五部各盡其職從無明末惡習是亦祖宗良法美政足為憲典也)欽哉六計表
衣冠
御崇政殿受賀
御殿視朝禮異常陪京受賀益徵祥
祖功
宗德承
天貺累洽重熙與物昌年越古稀心戒怠民資我養愛
毋忘語云百里半九十歸政以前敢不蘉
降旨寬免奉天所屬州縣錢糧詩以誌事
陪京凡四莅每思
開創勤而其守成難責實在予身知難無别法敬
天與愛民庶弗致隕越稍荅
投艱恩四度皆施惠普及民與軍軍則賜月餉(前三次躬詣盛)
(京皆優賚兵民蠲免租賦兹四莅陪京恩施宜普因降旨將盛京等處兵丁各賞一月錢糧又賞銀二萬兩交)
(將軍分别等差加賞隨行出力兵丁又沿途辦差綠營兵丁亦查明賞給一月錢糧其奉天各州縣乾隆四十)
(九年地丁正項錢糧通行豁免又莊頭應交倉糧一萬餘石免其交納又盛京興京等十五處旗地應納米豆)
(革束免徵一年俾留都旗民益享盈寧之福)民當免歲緡用是頒十行甲辰
賦豁均黔黎莫予謝應謝
祖貽仁
敬題大政殿八韻
開國規模遠奉
天宵旰厪武功威敵讋文治愛民殷
一殿於中聳十亭以次分都俞合衆志吁咈亦
欣聞濟濟思攄略林林勉立勲太常明紀績世襲永酬
勤(我貝勒太祖等統太宗創業之初凡征伐皆大臣命王大臣兵若親征則王貝勒等)
(扈從領隊宣力抒忠卓然可紀如睿親王統衆入關藎誠公正戊戌歲特降旨追諡曰忠復予王封世襲又豫)
(親王西平流寇南定江浙亦勅復親王世襲又禮親王以讓王而兼偉伐鄭親王肅親王克勤郡王皆茂著壯)
(猷充昭勇毅並命復其原號以此六王配享揚古太廟俾其後裔承家襲慶共知效法維時大臣則利費)
(英東額亦都等均身建殊勲得封公爵世襲罔替其餘公侯伯子男以軍功世襲者不可勝紀)
上下交成泰謀猷淨掃氛來孫承
佑啓敢不敬為君
清寧宫三疊舊作韻
四度四十歲一彈指似前(自癸亥年初詣盛京越甲戌戊戌迄今癸邜凡四度瞻禮)
(枌榆一彈指間四十年矣)迅哉今昔日
赫矣照臨天諸子示土障(戊戌歲燃霞綳觀書詩云土障葛燈宜此物陳編枕菲夜)
(堪稽霞綳漢語糠燈也為盛京土物每來即燃之今歲命諸皇子隨侍來此俾習觀盛京舊俗以示不忘)羣
臣賜胙筵(祭祭)(神為國家最重典禮今坤寧宫每日神及春秋立竿大祭皆謹遵昔年清)
(寧宫舊制前癸亥甲戌戊戌三度來此俱恭舉祀大臣神禮兹駐盛京仍照前舉行並召扈從皇子王公)
(及奉天將軍等賜食祭肉以昭錫福受釐普洽慈惠之意也)馴兵弓箭閱惠庶賦
租蠲次第政云布逍遥駕合旋向期兹已副弗曰待他
年(戊戌清寧宫詩有蒙精神庥如尚健重至待他年之句兹閱五年重至而強健如昔蒙庥集慶)
(惟益勵敬勤顯承無斁云)
望醫巫閭山三依
皇祖元韻
迴蹕經平甸遠欣見翠蓉己知
北鎮近應謁
古祠重舜狩未傳典
堯章永泐峯望中悉路徑遊處憶杉松憑輦秋猶暖晞
巒雲未封由來欽故國自昔重
禋宗廟貌新榱桷(上年七月盛京將軍慶桂奏請修葺北鎮廟因降旨發帑重修廟貌)
(一新)
神威護象龍一時騁遥目五字識虔胸
廣寧道中
勝國扼衝地(見廣寧縣志)
陪都屬邑城昔今形勢異原隰鑿耕盈攻奪緬
前烈養教(平聲)廑後營重新修百堵黎庶喜相迎
廣寧詠熊廷弼王化貞事
明季知兵數(上聲)廷弼而何復用王化貞化貞願請兵六
萬一舉遼東期蕩平是時葉向高當國為其座主其言
聽餘者多隨順附合右廷弼乃如晨星經撫不和必致
敗篤信撫又張鶴鳴一戰諸將自大潰廷弼退原罪不
輕(明季曉軍事者以熊廷弼為巨擘其經略遼東布置頗合事機乃既用廷弼為經略復用王化貞為廣寧)
(巡撫化貞輕而愎素不習兵廷弼主守化貞主戰且馳奏請兵六萬一舉蕩平時葉向高當國化貞座主也頗)
(右之廷臣惟何喬遠夏之令趙時用言與廷弼合餘多右化貞令毋受廷弼節制當是時中外舉知經撫不和)
(必誤疆事而兵部尚書張鶴鳴篤信化貞從中主持化貞素任中軍孫得功為腹心盡發廣寧兵畀得功與我)
(軍遇一戰明兵大潰化貞棄城出奔遇廷弼偕走入山海關)化貞孫得功是任得功
乃言敵薄城廣寧大亂衆奔走一馬二僕棄城驚(孫得功與)
(我大軍遇於平陽橋鋒始交得功及参將鮑承先等先奔兵遂大潰得功降於我欲生縛化貞以為功訛言敵)
(已薄城城中大亂化貞方闔署理軍書参將江朝棟排闥入大呼曰事急矣請速走化貞莫知所為朝棟掖出)
(上馬二僕人徒步從遂棄廣寧城踉蹌走與廷弼遇於大淩河化貞哭廷弼微笑曰六萬衆一舉蕩平竟何如)
(化貞慙議守寧遠及前屯廷弼曰已晚乃護潰民入關孫得功迎我大軍入廣寧化貞逃已兩日矣)哭向
廷弼弼微笑此笑殊為不近情國事為先私讎後斯時
何時私讎營並致伏法因渝賂(當化貞出走遇廷弼時廷弼所將尚五千人設)
(廷弼果能捐軀赴難尚可稱為節烈不然支撑寧遠前屯錦義兩州之間扶傷救敗收拾殘黎猶可苟延旦夕)
(乃一聞化貞之敗轉自以料事能中微笑相稽是不以國事為重而以復私讎為快竟與化貞倉皇風鶴並馬)
(入關其意以為我固嘗言之而不聽是其私心短見與化貞並致伏法而無辭公論者也明史又載廷弼已論)
(死令汪文言賄魏忠賢四萬金祈緩既而背之忠賢大恨誓速斬廷弼此則明政不綱政由宦寺以致喪師棄)
(地傾覆随之而其初則由於葉向高之庇王化貞師生門戶之害一至於此因過廣寧作歌述事以昭殷鑒云)
喪師棄地國隨傾吁嗟門戶害如此要之其主昏不明
要之其主昏不明作歌自警警後生
祭
北鎮廟禮成述事
鼎新當此日(上年發帑修葺瞻北鎮廟殿宇丹艧一新兹拜落成)帛祀例當年
永
鎮北方境仍從東路旋(前癸亥甲戌皆從邊外至盛京謁陵後歸途展謁惟戊戌)
(因出山海關順途瞻禮今歲從熱河啓蹕取道邊門仍於謁陵後自東路迴程入關兹始申瞻祀之虔)
廣生滋萬物錫羡佐
穹天言念
陪京近籲
庥心倍虔
觀音閣即景
佛閣連鎮廟由來非兩蹊功均生物賴德以佑民齊息
慮原無象縱觀莫有倪底須七景歷(甲戌杪秋遊醫巫閭山得五言排律)
(三十韻歷叙山中名勝如聖水盆蝌蚪碑桃花洞吕公巖道隠谷雲巢松曠觀亭等七景並於長律中一一分)
(賦及之)自合五言題
棧道入巖關花宫翠靄間憩躬坐清暇騁目俯孱顔旋
亦別而去那能恒此間天成同一望奚必定盤山(此山入崖)
(口處有盤山天成寺松石間意故戊戌前題有天成同入路三載别盤山之句)
題醫巫閭四景
翠雲屏
西峯翠色罨眉尖恰似屏風展映簾片石千秋大方廣
分明八辨說楞嚴(八還辨見出楞嚴經)
道隠谷
谷名道隠非充隠泌水洋洋足樂饑游藝不能無後議
圖成逐鹿又何為(東丹逐鹿圖為石渠寶笈上等畫卷)
聖水盆
石崖蟠纚落垂紳泐句多看東海人(聖水盆崖壁多泐朝鮮人詩故戊戌)
(題句云多有朝鮮人泐句箕疇文化至今漸)詩字不殊言語異(朝鮮人有能國語者可以)
(共言說通情至其為朝鮮語則全不能曉及令寫漢字則又章句分明亦一奇也)同文可識正
同倫
曠觀亭
曾聞萬卷貯山亭欲勝劉家陋室銘榱桷縹緗消已盡
惟餘名共碧峯青
過大凌河再依
皇祖元韻
前度往過斯返過(前戊戌歲出山海關至盛京是以□經此地今歲仍如癸亥甲戌之例由)
(邊外至盛京歸途始過大淩河)迴瞻心戚上
陵歌長(上聲)年不似少年壯來恨難期去恨多(自癸亥年初詣盛京)
(恭謁十有祖陵迄今癸夘凡四十年來經四度兹春秋已七三雖精神自信如常而筋力徵嫌遜昔古人)
(言去日苦多非虚語也)白日匆匆迅駒隙秋風獵獵拂鯨河艱哉
勵我守成志敢曰
當年早止戈
大淩河詠事
我軍圍大淩掘壕復築壘錦州四萬兵來援近尺咫乘
風復縱火其勢雄如兕
太宗應以暇精騎數千耳反風
天佑順援兵敗披靡城中望已絶歸降乃致使獨有何
可綱不從含笑死大夀張巡非可綱霽雲是(天聰五年八月我)
(明太宗親統大軍圍大淩河掘壕築壘為久困計九月兵四萬自錦州來援太宗與諸貝勒率精騎數)
(千進擊應以整暇敵却走會大風敵乘風縦火勢甚熾將逼我陣天忽雨反風遂大破之生擒其監軍道張春)
(等十月大淩城中糧盡明總兵祖大夀殺副將何可綱以降可綱遼東人史稱其先為袁崇煥中軍守備廉勇)
(善撫士卒佐崇煥捍禦有功累薦遷至副將功加左都督偕祖大夀築城大淩河工甫竣我大軍攻之可綱堅)
(守不下久之糧盡援絶大夀及諸將皆欲降獨可綱不從令二人掖出城外殺之可綱顔色不變亦不發一言)
(含笑而死云云可綱擢自偏禆委身許國見危授命實無愧唐之南霽雲而柤大夀反覆觀望不終臣節難與)
(睢陽同日語矣)
觀大淩河養息牧馬羣
馬政亦國之大經以資戎兵及驛傳漢唐宋明四大家
要以唐牧為最善然已扞格有難行白家樂府率可見
耕當問僕織問婢各有所司行之慣以漢人言養息馬
何殊水火與冰炭遼金元事率荒略國朝馬政誠無間
上都鹽澤大淩河(漢唐宋明馬政以唐為最善按唐書兵志置八坊於岐豳涇寧間地廣千)
(里分四十八監後馬多地狹不能容又析八監於河西豐曠之地云云牧馬於耕桑之内地事已扞格難行向)
(曾於樂府陰山道詩中辨其誣我朝馬政則分布於上都即元之上都鹽澤即達布遜諾爾及此大淩河非耕)
(桑之地各有牧場就水草字育共二十萬二千八百餘匹仍歲有孳生以資綠營驛站及内地駐防貿取實用)
(前代馬政安能有此)各有牧羣多無萬旗人司事弗勞民(此處牧政夏則)
(放逐水草馬以蕃息冬則分交内府官莊旗人餧養既非有害民間耕桑即今長途扈從馬或疲乏者亦得資)
(更換)遂水草自孳蕃衍此處經冬雖芻秣官莊供給原稱
便長途扈從馬或疲一一與之資易換底須鋪錦事誇
張觀馬羣應思治亂
過錦州六韻
錦州本要地事在必争之徒以嚴防守因而久戌期(錦州)
(為遼瀋咽喉明駐重兵防守甚力崇德五年春屯田太宗命鄭親王濟爾哈朗等率兵修義州城駐劄更)
(番團錦州六年春環其城鑿壕立營圍困至七年三月錦州城始破蓋戍屯之久已及三年矣)呼庚已
絶望請誓尚陳辭賢翰正言責降臣決意隨(先是天聰五年我大)
(軍圍大淩河明總兵祖大夀力屈降附縱歸錦州復叛及崇德六年我大軍圍困錦州至七年三月明援兵盡)
(絶城中糧盡飢民相食大夀戰守計窮且聞松山已失乃遣人至鄭親王濟爾哈朗睿親王多爾衮軍前乞降)
(二王據以入盟誓告越數日大夀復遣三人至二王營中云可許與及印文否如有即歸順矣二王怒云)
(爾欲降即降不降即已我圍困此城旦夕可取有何顧慮而與爾盟誓乎遂羈其來使二遣一人歸諭之大夀)
(懼始決意投誠率衆官詣軍門降遂克錦州)祗今撫往蹟實永賴
天禧版築重新整承平戶口滋
錦州道上再依
皇祖詩韻
沛里行行遠
二陵望渺冥郡城新埤堄(自戊戌秋降旨脩葺盛京一帶城垣命工部侍郎德成會)
(同將軍等督修迄今五年各城俱次第告竣觀瞻整肅雉堞一新)塞野儼藩屏工作驗
經過民風問憩停究因攻畚鍤(盛京各城工雖經發帑一百三十餘萬物料給)
(價工役給值於民間耕作無妨而畚鍤究雇用民力兹蹕路所經特予加恩將奉天所屬府州縣四十九年正)
(項錢糧通行豁免其各莊頭應交倉糧㮣免交納又盛京興京等十五處旗地應納米豆草束亦著免徵一半)
(以示優恤)逭賦惠烟坰
過錦州疊戊戌詩韻
帝與臨衝際伐墉本是難(困軍太宗攻錦州時更番圍薄城下環兵守之錦州)
(援盡糧絶時洪承疇集兵赴援被擒祖大夀計無復之乃率衆官詣軍門降獻錦州城)即今崇百
雉永古衛三韓力弗勞民戶帑胥發地官(戊戌秋飭修盛京一帶城)
(垣共十八處發部帑百三十餘萬錦州城估需銀五萬四千四百餘兩)府州縣同錦(府稱錦州)
(府首縣即名錦縣故云)誰與巧名安
經吕翁山疊戊戌舊作韻
明似承疇者幾人生降其國兆亡真固緣靦面不知恥
亦以
開心大布仁遼左馳驅從
聖主江南經略果能臣(洪承疇在勝國身膺閫寄一旦力屈俘降固於臣節有虧亦由)
(我其馳太宗推誠布德能得人之心是以承疇感激圖報驅遼瀋宣力東南頗樹勞伐雖不克終於明季)
(實能劾用於本朝非如錢謙益軰進退無據者比也)金陵縛致道周(黃)日無奈稜
稜事說陳(承疇既投誠本朝明人訛傳為陣亡優䘏備至後黃道周被執至金陵時承疇經略江南)
(以道周同鄉遣入慰問道周言先帝因洪經略已死優賜祭葬舉國皆知今安得復有洪經略云云詞氣激昂)
(慷慨聞者感動承疇為之慙沮承疇道周者皆閩人漳浦蔡聞之先生嘗言其鄉事最悉)
杏山晚眺再依
皇祖元韻
百年中外久承平猶仰
天聰此赫聲(杏山松山皆寧逹屏衛明遣總督洪承疇集援兵十三萬守禦甚力我太宗統)
(大軍親征陳師松杏兩山間横截大路駐營明兵望見大懼欲戰則力不支欲守則糧已竭合謀退遁我軍先)
(獲其筆架山積粟遂濬壕斷松山杏山路並於杏山等處設伏遮擊凡殺敵五萬三千七百餘獲馬七千四百)
(餘甲胄九千三百有奇明兵自杏山南至塔山赴海死者無算而我軍誤傷者止八人餘無挫衂此皆我)
(太宗神武睿謀出奇制勝未有天威赫濯耆定大勲實前古所也)折戟沉沙復何有
杏山祗剰晚霞明
雪(十月朔日)
行路那辭風雨逢每當駐蹕雨從容今朝剏見飛乾雪
數(上聲)節恰欣值孟冬長道奚妨微濘踐遠山都被凍雲
封拂廬收得天漿沃快煮三清韻事供
寧遠道中作
關外曾餘百里遥謂之曰遠名誠囂欲寧而又弗能寧
上下否政嗤勝朝我
祖創興實泰運
君臣努力同心奮荷
天之龍定中原重熙累洽恩膏潤和則為泰乖則否消
息之分敬怠耳用告後人尚慎哉分明殷鑒可忽此
寧遠祖氏石坊再疊舊作韻二首
明綱值夕不謀朝
天命人心去已遥大夀屢招降乃就(天聰三年軍征太宗親統大明)
(寧遠巡撫袁崇煥錦州總兵祖大夀赴援我懼率太宗用計間之明帝不察竟磔崇煥於市大夀驚兵徑)
(歸仍為明守錦州明帝既不追回又不加罪至天聰五年秋太宗統兵圍大淩河明兵四萬自錦州來援)
(我軍進擊大破之生擒監軍道張春等十月大淩壘中糧絶祖大夀始舉城降夜至御營輸欵尋縱歸錦)
(州大夀復叛與我兵相拒至崇太宗復遣鄭親王濟爾哈朗等統軍更番圍錦州德七年三月大夀糧盡)
(援絶戰守計窮又聞松山已失乃率衆官詣軍門降遂克錦州計其屢懷觀望實為反覆無定而其初志尚依)
(戀勝國猶一端之可節取者耳)嘉其初尚戀朱朝
寧遠重一征值此朝因之詠古睪思遥貳臣傳復分甲乙
用訓人毋事兩朝(前曾勅國史館以明臣降附本朝者編列貳臣傳以為人臣身事兩朝者)
(戒其中復示區別如洪承疇等著有勲績盡力本朝者為甲編其進退無據不齒扵人如錢謙益軰為乙編若)
(祖大夀雖大節已虧有負勝國而於我朝功績茂著子孫世祿仍予列之甲編云)
過中後所中前所
脣齒相依所後前英藩效力拔城連(中後所城在寧遠州西南八十里中)
(前所城在寧遠州西南一百六十五里崇德八年秋九月世祖初嗣位遣鄭親王濟爾哈朗英親王阿濟)
(格統師征明抵中後所填平壕塹以紅衣礟雲梯攻拔其城擒斬遊擊吳良弼都司王國安等二十餘員馬步)
(兵四千五百人俘四千餘人分兵略前屯衛斬總兵李輔明袁尚仁及副將以下三十餘員兵四千餘俘二千)
(餘人又分兵至中前所明總兵黃色棄城遁遂克中前所俘千餘人凡先後獲鎗礟駝馬牛羊等物無算蓋恐)
(明乘我國遭大故來侵故先伐之以揚我武實睿親王之嘉謨也)昔時毁堞還平塹此
日修壕更築堧(戊戌秋飭修盛京一帶城垣命侍郎德成會同盛京將軍勘估督辧共十八處)
(兹中後所城估需工料銀七萬一千八百零中前所城估需工料銀二萬六千零與義州等十六處城垣一律)
(煥新蓋當征伐之際則填塹毁城今承平日久則修築垣墉攻守勢固不同也)攻守由來不同
勢康平業已有多年其間陣斬相持者與諡可曾見古
篇(我之大世祖定鼎燕京即予人當特恩賜諡明末殉節學士范景文等二十時徵据傳聞未暇)
(遍訪故得邀表章者祇有此數因於乙未冬命將明史及通鑑輯覽中所載明末死事諸臣徵考姓名仍其故)
(官追予諡號一凖一千世祖時例行於是得專諡者二十六人得通諡者六百五十人並各叙事實輯為)
(勝朝殉節諸臣錄刊布頒行其有於遼瀋抗拒王師戰殁行陣及為我軍俘斬者得諡忠壯一人諡忠烈十二)
(人諡忠節烈愍節愍七十七人中後所總兵李輔明等即與諡烈愍者也我朝家法推恩前代死事之臣)
(雖曾於我對敵之人事後亦旌其臣節蓋前古所未有云)
盛京所屬城垣修葺已成詩以誌事疊戊戌詩韻
謁
陵戊戌六騶過頽墮城垣見者多此日閭閻都屬我當
年征伐迥殊他(各處城垣明季用以守禦當年攻取之際掘毁者有之承平日久風雨所摧壊)
(者亦有之閭閻依城郭而居非安民之道也因發帑命工部侍郎德成同盛京將軍等督修)因教發
帑經營始普予重修次第科(凡蹕路所經城垣八處義州城巨流河城撫順城廣)
(寧縣城錦州城寧遠州城中後所城中前所城蹕路不經過城垣十處遼陽州城海城縣城蓋平縣城熊岳城)
(復州城寧海縣城鳳凰城岫巖城鐵嶺縣城開原縣城統不勞民力計共需帑銀一百三十一萬自戊戌至今)
(癸夘予以五年限俱一律次第新整煥焉改觀)蹕路此番因便閱督工善否勘
如何
姜女祠
墨胎可比伯夷賢戊戌曾經此泐篇應邵又云國君姓
千秋史究孰真傳(史記索隠引應劭云伯夷之國君姓墨胎氏則伯夷乃其民非墨胎氏矣)
(而世傳伯夷為墨胎氏又以泥塑之像為墨胎兹姜女祠及夷齊廟皆泥塑像而姜女更以齊之祀梁事證之)
(蓋愈去愈遠然均以節烈稱善善欲長名相訛傳可以弗論矣)
進山海關
並山連海真雄關一夫當之萬過難雖然我
祖開創際鼓衆鞾趯亦豈艱(一解)我
祖惜衆恐冒險傷人得地失不揜以此
屢諭莫衝鋒(我命效)(太宗凡遇征討軍中將士有先登賜號巴圖魯者屢諭諸大臣以)
(此等㤀軀勵勇之人宜加護惜勿再令首先登城致或傷損仁心仁言體恤備至衆益感激思奮争先效)
(用前恭閱永久實錄曾命特書諭旨恭述也聖謨以誌且以貽示子孫凛遵法守)諸臣羣
下心倍感(二解)萬里長城守豈易何處無可入之地直至
燕京略山左(天聰三年十月燕京太宗親統大軍征明入大安口圍困十二月大軍經海子)
(而南且獵且行遂趨良鄉克其城復克固安還至盧溝橋明副將沈某率兵六千來禦進擊盡殱之列營於京)
(城西南明總兵滿桂黑雲龍麻登雲孫祖夀等四人領馬步兵四萬結柵列鎗礟以禦我軍毁柵而入斬滿桂)
(孫祖壽生擒黑雲龍麻登雲我軍無一傷者乃遣巴克什達海賫書與明國議和遂旋軍八年七月太宗)
(親統大軍入張家口宣府大同至山西應州朔州旋師崇德元年六月命武英郡王阿濟格等統軍入長)
(城越保定至安州旋師三年八月略山命睿親王多爾衮等統師征明入牆子嶺至燕京西界復由臨清)
(渡運河四年正月攻破山東濟南府執明德王由樞還至天津共克城三十四降城六敗敵十七陣三月凱旋)
(七年十月崖口命饒餘貝勒阿巴泰等統兵征明分道入界嶺黃直扺兖州府山東州縣相繼下凡攻克)
(三府十八州六十七縣六月師還如入無人之境)無人境恣入與出(三觧)得之誠
易
慮守之(太宗太宗圍燕京時諸貝勒大臣請進攻終能諭曰朕視將卒如子子賢雖無積蓄)
(成立子不肖雖有積蓄不能守也此時正當善撫我軍蓄養精銳因遂止弗攻蓋亦審時度勢固有所待耳)
天時敬待因迴師
大智大仁兼大勇惟恐窮武傷黔黎(四解)自成西入燕京
亂朱家宗社失一旦亡明者賊實非我閏位為(去聲)我驅
除難(五解)三桂獻關因一女(吳三桂為明統兵守山海關有寵姬陳沅留其父吳襄所)
(及李自成陷燕京襄家被劫陳沅亦為所掠三桂在關聞燕京失守父為賊縶尚觀望不赴及聞陳沅陷賊中)
(乃决計詣睿親王軍前獻關請大兵勦賊吳偉業有詩云不為君親來故國只因女子下雄關正指此也先是)
(我六日世祖命睿親王統兵定中原授奉天大將軍印行三桂遣將出關來迎願率所部前驅王得書即)
(整旅入關直趨燕京擊破流賊捷書馳奏傳檄安撫畿輔郡縣恭迎世祖定鼎京師)賢王率入
堂堂旅定京迎
駕靖中原有周公德功更巨(六解)陪京来往兹必經即境撫古感
昊靈保泰持盈慎守器赤心語告後人聽(七解)
山海關詠事
曾到燕京弗取迴(天聰三年十月我燕京太宗文皇帝親統大師伐明圍諸貝勒大臣)
(俱請攻城將勁太宗曰攻城固可必得倘堅城之下失我一二良卒即得百城亦不足喜遂止弗攻)寧
資三桂始關開賢王一戰天下定(明社已墟吳三桂請兵於我睿親王統衆)
(入關李自成率馬步賊衆二十餘萬自北山横亘至海列陣以待睿親王戒我軍毋越伍躁進是日大風揚沙)
(咫尺莫辨王促進兵令軍士呼噪者再風遂止奮擊賊衆追殺四十里自成敗竄遂趨燕京驅殱流賊所遇州)
(縣開城迎降乃傳檄安撫具疏恭迎我之功世祖至燕京定鼎以開萬年鴻業實睿親王也)
世祖中原大業恢南北劃疆尚可耳君臣失道致亡哉
(明福王朱由崧為其下所擁戴監國江寧使其君臣能枕戈嘗膽念亂圖存或可如晉宋之南渡偏安苟延歲)
(月乃任用奸邪晏安鴆毒以致臣民解體亡不旋踵實敗由自取也)梅村四字雖能改萬
古公評那得灰(吴三桂請兵復仇實因其寵姬陳沅為賊所掠是以出關乞師非由君父義憤)
(也吳偉業梅村詩集云不為君親來故國只因女子下雄關三桂聞此詩厚遺偉業求其改易偉業因改作只)
(為不因四字餘俱仍舊蓋千秋公論自不能揜也)
山海關四依
皇祖元韻
兩京適中戶奚必復稱邊監作殷之在守看秦已連經
臣苦猶惜撫鎮懦空傳(熊廷弼為遼東經略王化貞為廣寧巡撫廷弼主守化貞主戰)
(朝議右化貞者詆廷弼廷弼憤上言經撫不和恃有言官言官交攻恃有摳部摳部佐鬭恃有閣臣臣今無望)
(矣蓋以葉向高為化貞座師亦有憾扵廷弼也明季時事方棘而門戶黨援操戈同室廣寧之棄我兵追逐化)
(貞二百里如入無人之境所謂設險者安在益信功而天心助順師克在和我國家以同心協力開創成)
(明季師生門戶害人家國至於此極昨著讀熊廷弼傳作以明季自壊長城深堪痛恨可以垂鑒萬世矣)衆
效劻勷力
天昭開紀年祗今晏兵甲却久庶人烟巡狩路惟坦陽
春時迨權(十月為小陽春又淮南子冬為權權者所以權萬物也)
堯文依韻句禹蹟撫山川四度謁
陵返迴瞻增綣然
題清宜堂疊戊戌舊作韻
雄關今日進行館蹕因移一宿原新駐五言疊舊為前
年駒過耳半榻蝶安之吏治騐何若民風問所宜粗能
足衣食頗覺少嗟咨故國漸以遠迴瞻魂欲馳
體素書屋
行館葺書屋以供暇閱書縹緗斯已足彝鼎竟奚如竹
素原堪體藻華應是虚屬車侍臣扈豈遜世南譽
瞻謁
北海神廟敬成長律
戊戌重經渤海堧命脩
神廟致誠虔祈恬澥浪恒福國永佑桑田默贊
天是日帛香瞻㕉窟千秋俎豆奠垓埏欽惟
二祖躬開剏早荷帡幪此濟川
登澄海樓望海再疊癸亥舊作韻
又自陪都轉旆旋城樓拾級眄溶潫今來古往祗一水
漢躓秦顛無二
天木几聊因閒詠句徐船何必遠求仙却緣悟得湯湯
者納自諸河及小川
登澄海樓三疊前韻題壁
秦皇心實侈築城騎洪溟由旬語固誕兹存里誠盈(俗稱)
(秦時長城入海四十里者語固荒誕兹所存遺蹟不過里餘耳)是果何為乎水白山仍
青留此供笑談茅見塞匪亨儒臣攜聯句亦足詡登瀛
虚受奚揀擇河濁江自清
澄海樓聯句
乾隆四十八年秋自熱河取道邊外四詣陪都恭
謁
祖陵禮成迴蹕入山海關經澄海樓計自癸亥聯句及
甲戌戊戌疊韻中間四十年矣命梁國治董誥仍
依禁體賡和前吟
(御製)雲上於天觧近著衆聽傾至理非創說(今春為雲上扵天解謂需)
(卦乾下坎上之義伏羲孔子皆因陰陽本然之理變文曰雲雲即水也音義者讀上為上聲程傳遂有雲氣上)
(升扵天之語是雲仍在天下矣蓋上應作去聲讀為上下之上天為圓體元氣運之以行其在水下之時非坎)
(上乾下之需乎此至平至易之理不必求諸神奇兹登澄海樓實景現前益恍然於水天之義云)
歸墟豈辭盈輨運實一氣揲卦凡四營宗都斯會
極(臣梁國治)
(御製)關塞此飛甍乾體有時下坎象無與京(周天三百六十五度四分)
(度之一日夜一周而不息其在上者穆穆清清舉頭視之為天其在下者囫囫圇圇右旋而輪轉者獨非天乎)
(知地之在水上則可知天之在水下此需象所以為雲上於天而雲即水也)曠然翕闢際
廓矣陰陽更雙丸所出入八柱交撐擎鵬路徙緜
邈(臣董誥)
(御製)鰲山戴崚嶒方員羅壺嶠金銀為闕城(大志經載大意入海中至)
(白銀城次至黃金城云云)談天志騶誕
築石嗤秦并手披星闥迥眼拓霞窗明鷁舟帆似
點(臣梁國治)
(御製)鮫室機誰振文勢露形重武聲雷掀轟向若悟損益
微禹思平成曉市奇吐蜃秋風怒吞鯨精靈配廣
大(臣董誥)
(御製)顥氣含鮮英黑色晝亦晦紅光夜如晴雪爪種傳鶻
(盛京土産有海東青)
紺蟠名辨蜻(古今注紺蝶似蜻蛉而色黝紺遼東呼為紺蟠)螺蚌錦文被
珊瑚華采熒是惟神祗宅(臣梁國治)
(御製)豈徒琛寶呈弗揚四方會來朝萬邦貞蹻乘期羡覿
航遠歐羅行韓碑百靈紀木賦前良評谷王知弗
讓(臣董誥)
(御製)月霸候哉生具陰火耀燄不塵珠剖瑩捉成五字吟
記予四度程
撫寧道中
老矣慙乎懶策鞭肩輿徐度小春天山陰積雪山陽化
關外觀豐關内連場圃茨京愜民望閭閻温飽慰心懸
二陵佳氣行行遠不擬重瞻益黯然
夷齊廟
墨胎或謂夷齊姓劭(應)謂夷之君姓然(司馬貞史記索隠云孤竹君是)
(殷湯所封夷齊之父名初字子朝伯夷名允字公信叔齊名智字公違應劭云伯夷之國君姓墨胎氏是夷齊)
(乃其民非墨胎氏矣又俗以泥塑像為墨胎戊戌姜女祠詩曾註明其事)千古氏誰能辨實
二人行果足稱賢頑夫廉以懦夫立公信原兼公逹傳
古廟瓣香仍下拜清風颯颯起遥天
安怡齋
寢齋樸素曰安怡一宿何須致爾為思及黔黎闕衣食
未能信我亦斯之
融理堂詠夷齊事
昔駐灤州行館時曾以融理顔堂額清風臺近因詠古
聖之清論誠不易公望庶幾聖之任所同者心殊者跡
理則在心弗在跡心理同融跡殊得雖然予更有後言
任也其仲清實伯苟為君者理融心二者胥無民免阨
題夷齊廟四景再疊甲戌舊作韻
孤竹城
大節千秋孰敢陵直言扣馬豈沽名廉翻改葬雖隣妄
(寰宇記引隋圖經云漢靈帝時遼西太守廉翻夢人曰予孤竹君之子伯夷之弟遼海漂吾棺願見藏覆明日)
(果見浮棺於津際乃為改葬語雖隣妄然亦善善欲長之意今志載府城西北有三冡其一即次君冢蓋史所)
(稱國人立其中子者或即廉翻所改葬耶)善善由來萬古情
揖遜堂
斯堂經不可無題揖遜清風道足稽冀北河東漫徵地
首陽高致有誰齊
屈蟠松
詩以詠松圖寫松(廟前古松虬枝偃蓋甲戌經此寫其圖以歸並系以詩)今來仍
看翠雲濃斯人斯地自萬古奚歎神農時未逢
清風臺
北枕灤江臺據洲秋過潦盡束中流祗宜喚得富春叟
來此忘年作倡酬
夷齊廟題偃松疊戊戌韻
戊戌閱今又五載偃松古幹曾無改忽然失笑斯小哉
萬古夷齊名此在夷齊松不期人知而我為圖更詠詩
是誠弗識端與倪掃塵念倩天風吹
留京王大臣等奏報得雨詩以誌慰
今年欣遇好西成獨是深秋彌月晴雖利圃場方納稼
却廑麰麥待翻耕奏書喜報霑三寸行輦明看霏六霙
(盛京蹕途所閱秋成均一律豐稔十月朔日即得雪五六寸兹據留京王大臣等奏報京師於本月初五六日)
(得雨三寸於麥田滋長大有禆益蹕途亦於初七日夜復見飛霙與京師氣候寒暄略異而被澤則均也)地
異寒暄澤同一慰哉更以惕乾生
久不作蠅頭兹題夷齊廟四景於自寫卷中以限
於畫境遂勉為之輒成此律
二老聖之清者處為圖題句置齋中(甲戌歲駐此題廟中四景詩並寫屈)
(蟠松圖擕歸戊戌及今巡再疊舊韻俱親書卷中兹以詩字較多限於圖幅因勉作蠅頭細書年逾古棉目力)
(尚能不資眼鏡因示皇子及軍機大臣等並命賡和四景詩元韻題於卷末留弆此處)重來撫卷
心難恝便以拈毫意有融促就八义原則慣閒尋四景
本相同蠅頭作不資眼鏡似勝據鞍矍鑠翁
恭謁
孝陵
故國自東歸
宅中仰
德輝統希千禩永拜又兩年違(庚子以七旬東西兩遍陵皆展拜今歲欲)
(謁諸謁)(祖陵因路近春月即謁陵迴蹕取途使敬謁)(西陵兹以東陵云)以
繼還兼創
文敷武並巍曾孫思益近欲去尚依依
恭謁
景陵
昨歲壬寅度壬寅飴沐
含(康熙壬寅歲余年十二恭侍寅迅皇祖於避暑山莊初蒙恩眷昨歲又届壬週花甲追維)
(祖德日藴深衷詳誌昨歲避暑山莊後序)今年值癸夘癸夘
鼎成參(雍正元年癸夘十一月十三日恭遇景陵皇祖週歲忌辰余奉皇考命詣恭代)
(行禮)日月何期速
恩勤那盡談奠椒懷永恨七十又加三
孝賢皇后陵寢酹酒
祖陵瞻謁遍此可恝然過鹿駭蕉成夢龍鱗松放科(皇)
(后入地宫已三十一年矣)廿年徒有憶(自雍正丁未一后于歸至乾隆戊辰凡廿年舉成數也)
世載覺無何(自戊辰至今癸夘又卅五年矣)事遠重提處能忘獨旦歌
桃花寺行宫南窗作
甲午臨南窗愁盼紅旗至丙申臨南窗喜見紅旗遞一
愁與一喜都於憑望際即今上
陵還坐對渾無事愁喜兩不同一無歸静閟明當清蹕
旋此静亦如寄
自盛京迴鑾至都之作
啓程夏仲返冬初里閱三千月四餘諸禮從容幸已蕆
老年康健故猶如觀農大有他秋勝勑政原無片刻疎
殷意繩
前兼示後此行庶可告非虛
命皇子等分繕癸亥甲戌戊戌癸夘四詣盛京恭
謁
祖陵詩卷即事成什
四度
陪京謁
祖陵敬思
前烈益兢兢易非
開創誠辛苦難是守成勵繼繩(向嘗為創業守成難易說以岑文本對唐太宗)
(撥亂難守成不易之語為非蓋守成者遺大投艱單心繼序苟無以光前烈啟後圖斯凛然有不終畝之憂是)
(創業者未竟之難皆守成者分内之難不待失道失衆始為慙負前人但使式廓之版圖或有侵削垂裕之成)
(憲或有廢弛即無以覲耿光而揚大烈是非安不忘危存不忘亡鮮有不盛滿中之者以此思難則所以持難)
(者可知故予獨以難責夫守成者非敢忘創業者之難正以慰創業者之初心耳兹命皇子等分繕四詣盛京)
(謁其說陵詩卷復申以示之)此别迴瞻增有愴再來度(入聲)已恐無
能歷吟皇子命分繕予意期知雲與仍
冬至
南郊禮成述事
易曰見乎
天地心都欣是日復來臨一誠肅穆遵禮典九奏和平
宣樂音四十八年承祀謹七旬三歲沐
恩深擬歸政以前恒此惟籲
垂庥鑒寸忱
山東巡撫明興奏報得雪詩以誌事
自入山海關孟冬屢逢雨京師月初間亦滋三寸許仲
冬以逯晦月餘雪未覩北省及江南佳音報來屢(山西巡撫)
(農起奏報十月初三四日太原等府州得雪二寸至五寸不等河南巡撫何裕城奏報十一月初四日開封等)
(府州得雪二三寸及四五寸不等兩江總督薩載奏報十一月初四五日上江潁州等府州下江江寧等府州)
(江西九江等處均報得雪一寸至三寸不等)山東斯更優厚澤遍數府(山東先經)
(明興奏報十一月二十日得雪三四寸兹復據奏十一月二十六日自省城往勘運河沿途遇雪除消融外積)
(地四五寸並據濟南等府稟報同日得雪五寸陰雲濃厚各屬自必普被農民歡慶等語今歲各省先後得雪)
(實堪欣慰惟近畿尚在待澤雖為期可待然不無盼望耳)念彼心誠慰對兹意稍憮
情知期可待早霑切此佇
夜雪(十二月廿二日)
盼雪逮冬盡一朝甚一朝三更稱霰集四鼓報霙飄真
沃心芽潤深培麥本饒惟期盈尺積寧祗百憂消
復雪(十二月廿五日)
善晴三日喜無風過午臘雲復布同急灑徐飄較前渥
連宵達曙報年豐鴛樓鳳閣胥銀積仙木宫梅護玉融
疊沭
天恩當何以䕫䕫惟益凜淵衷
除夕
顓頊將旋軫勾芒逮發旌歲分新與故人共送和迎爆
竹家家喜圍鑪欵欵情詩成第四集(編集御製詩十二年為一集自三十)
(七年壬辰至今歲癸夘第四集詩成凡一百卷)殿以五言城
御製詩四集卷一百
