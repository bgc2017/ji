御製詩五集卷三十七
古今體一百三首(戊申三)
山西巡撫明興奏報得雨詩以誌慰
春雨如膏弗易施晉疆獲得驛牋馳孟維廿七兩日繼
三属郊原數寸滋(明興奏正月二十七日省城地方細雨連綿自辰時起至二十八日夘時)
(止入王三寸四野均霑並太原府屬之太原徐溝交城文水汾州府属之平遥等縣忻州直隸州各報同日得)
(雨二三四寸不等)雪已冬霑麥卜稔澤兹田渥黍堪耔批章斯
亦濃雲布不敢侈期實冀期
仲春
社稷壇禮成述事
祈固重扵
謝勤春每闕秋(每歲以秋獮幸避暑山莊是以仲秋吉戊未得躬承祀典然祈重扵報春)
(祭每親詣行禮)春膏叨厚澤(上冬各直省雪澤俱優唯近畿得雪數次未為霑渥上元節前大雪)
(盈尺心實為慰)秋穫籲豐收晉玉攄心悃繫縲俘首囚不堪陳
獻典(周禮大司馬若師有功獻于社兹逆首林爽文雖已就執檻送来京然以么䯢小醜罪貫滿盈自應)
(伏辜豈堪舉陳速蕆獻典惟仰荷神庥得以遄事實深感惕)總是沐
鴻庥
仲春瀛臺即景
右社躬禋蕆禮成遂臨西苑祭衣更載陽仲月欣佳景
素尚雙文仰
聖情(素尚齋數典避暑山莊事於皇祖所題額是日傳膳視此)隄柳梳風黃欲綠
盆梅培雪澤為榮驛章裁奪那知倦(今日接福康安奏審訊林爽文及籌)
(往南路擒挐莊大田情形並各省奏摺頗繁纖細俱經裁奪雖披閱移時而矢願孜孜亦不以為倦也)纖
細胥存公與明
千尺雪二首
客冬臨此未吟詩孤負三冬雪澤施優渥春霙猶積玉
(新正十二日大雪逾尺經今兩旬餘培擁樹根者尚未融盡)似催七字補為之
雪鋪瀑上誠為主瀑以雪名究屬賓梯几評因得别會
由来幻總不如真
日知閣
閣俯閘流額日知(閣建石梁上下為水閘太液池水從此出逹扵織女橋流為午門内金水)
(河閣額為書皇祖御)十三四憶讀書斯(雍正初年予十三四歲時皇考命讀書於)
(此)集成薈說又多載(予自十四歲學屬文日課詩論頗多丙辰即位後裒為樂善堂集集)
(中未備載者復擇其精要語二百六十餘條别為四卷名曰日知薈說迄今又五十餘年尊聞行知時時體騐)
(尚未敢自信耳)何有尊行每愧之
賓竹室
漫道北方不宜竹背風迎日也堪栽延賓何必計多少
幾个亦稱君子哉
鑑古堂
三鑑内之一此語出唐宗(唐太宗謂以銅為鑑可正衣冠以古為鑑可知興替以人)
(為鑑可明得失)堂據液池南原在西苑中藉以知興替昭然陳
近蹤敢曰暢於懷益惟惕乎衷
結秀亭
秀者列乎外結之斯在中境情原不二物我貴相融四
柱那知此一心原可通於兹順應處願勉廓然公
茂對齋
寳月樓西曲徑深背山有屋近湖潯入齊因繹對時義
育物先存无妄心
静憩軒口號
潔治書齋額静憩坐来温席竟何曾伊余熟讀無逸者
勅萬幾那静憩能
仲春經筵
文華廣殿集儒卿講學寧惟例事呈必也淑今在稽古
要當晰理更研精安能慮始思能得明有功資惇有成
(是日講大學安而後能慮慮而后能得書經明作有功惇大成裕)製論求平不求異伊
余所愧乃躬行
題文淵閣
閣建文華殿後貯四庫全書第一部縹緗插架實
為書城鉅觀每歲仲春經筵畢於此賜茶遂成例
事云
重校兹看四庫成魯魚累牘辨從精(四庫全書雖已列架排籖然其中魯)
(魚亥豕累牘連編不得不令重加讐校以成善本)雖云舉大遺其細要在纂言
觀厥行(從前抄錄四庫全書謄錄及分校總校人員不無濫邀議叙者予嘗謂成此大事不妨宥其細)
(過詎意提調總校各員並不盡心經理以致書中錯謬不可枚舉姑念書已告成不加重譴原充提調侍郎陸)
(費墀僅予革職罰令出資装潢文滙文宗文瀾三閣書函纂修尚書紀昀罰令重繕應行賠寫之書並率領文)
(淵文源二閣未經校出訛錯之分校總校於上冬前往山莊將文津閣未曾重校書籍再加詳閱在彼時原校)
(各員均邀優叙既以此為捷徑此番僅予薄懲當亦無可置喙耳)捷徑既因得以速薄
懲豈可逭惟輕源津溯並勘次第(此次文淵文源二閣看出疎漏之原校官)
(既罰令前往山莊重校文津閣書籍將来文津閣看出疎漏之原校官亦即罰令往盛京重校文溯閣之書)
(次第校勘總期精審無訛以示予右文典學之至意)求當無非盡此誠
仲春御園即事
講席迴輿御苑居仲春郊景歷憑諸潤增麥隴漸芃若
色重楊堤又窣如興偶飛常託平句齒微邁懶讀竒書
十年前憶問
安况(向從宫中幸御園必先恭詣每暢春園問之愴安迴憶十年前景况不可復得一拈筆為然)
擲筆茫然一愴予
題安瀾園
隅園景本效陳家(海寧陳氏隅園壬午南巡駐蹕賜名安瀾並圖以歸就四宜書屋前後左)
(右略加位置宛然如一盖予既繾念海塘魚鱗土備沙水坍漲形勢無日不勤籌清晏籲冀安瀾亦以是名園)
(者意固自有在也)名曰安瀾意託遐石易柴堅冀永固柴為石
護藉重遮(康子南廵閱視海塘令將老鹽倉一帶柴塘三千九百四十丈改建魚鱗石塘甲辰復親)
(臨相度並命自新建石塘越范公塘直抵烏龍廟一體亦行改築原欲以石易柴永資鞏固既見柴塘之後有)
(溝槽一道令將存積土牛填入槽内栽種柳樹俾根株蟠結柴石相連又即以柴塘為石塘之坦水不啻重門)
(保障矣)但希海晏那靳費(老鹽倉一帶石塘扵癸夘八月告竣嗣後接修者今春亦一律)
(奏報完工前後共撥庫銀數百萬兩惟冀一勞永逸俾閭閻長慶安恬多費帑金固所不惜耳)所為民
寧漫議奢有榭有池足佳趣遥期沙漲闢桑麻
隨安室有會
予十七歲居重華宫時曾顔書室曰隨安取隨遇
而安之義即位後扵西苑及圓明園長春園清漪
園静宜園湯泉避暑山莊等處每以題額今六十
年以来隨遇之義益堪静騐
重華昔所額閱六十年中到處題三字惟時騐一躬安
居造以道隨物會其通更愜符名者臺灣兹定功
開鑑堂口號
春入平湖鑑欲開東風又與拂波催中庸第十七章訓
傾者覆之栽者培
題綰春軒
偶来綰春軒遂繹綰之義或以註曰統或以訓為繫其
解雖不同總具惜之意綰韻復同挽放翁詩曾寄(陸游詩惜)
(春直欲挽春迴)居然先獲心協此額軒志小憩仲月初韶光未
昌熾風拂柳絲絲大似循名試善解坤初爻履霜堅冰
至
品詩堂
幼時書室此棲遲六十餘年未廢斯題額仰看却失笑
一經入品總非詩
味腴書室即事
四庫圖書浩淵海豫教兩分(去聲)萃其精(癸巳歲命館臣蒐輯永樂大典)
(散篇成帙並校勘各省所進遺書彙為四庫全書共三萬六千冊繕寫四分分貯文淵文源文津文溯四閣用)
(昭嘉惠藝林至意復命就中擇其尤為精粹有禆實學者得一萬二千卷名曰全書薈要繕成兩分一貯宫内)
(御花園之摛藻堂一貯御園之味腴書室以備幾餘披覽)宫中摛藻堂先就園内味
腴室續呈(貯摛藻堂者扵己亥年告成貯味腴書室者扵庚子年告成)全既多譌經
再訂要那無誤合重評後先漫議校顛倒(上冬命未曾校出文淵文)
(源二閣書中訛錯之原校官罰令往避暑山莊重校文津閣之書將来即命文津閣未曾校出之原校官往)
(盛京詳校文溯閣之書因思薈要二分其中亦難免訛錯之處將来亦必須重加校定乃為善本其所以不即)
(令校勘者慮過求速成仍不免於疎漏耳)求是吾惟戒速成
詠竹柄玉石子如意
竹柄出湘沅相(金玉其相之相)和闐玉子會合石與筠其隔逾
萬里兩本不相謀一宛聚扵是有意無意乎誰觧如之
旨
戲擬李白和賈至舍人早朝詩
和至詩者王維岑參杜甫皆名流然四首如一律
况皆用鳳池故戲擬太白和句以嘲之
破曙東華步軟塵早朝榮耀動簮紳欲將佳句王楊邁
各出雄材手眼新仙仗曉鐘任君喜百篇一斗莫予嗔
冷言漫慮題凡鳥毛羽猶堪驚世人
題名畫薈錦冊
京兆原稱士女工會文雙艷坐春風一拈毫寫一搆思
别撰傳神便不同
右張萱會文士女
施朱傅粉卻時装淡寫飄蕭御月光不識青鸞背上者
將王母命向何方
右周文矩月下乘鸞
布景長於漁浦磯江行初雪貯三希(趙幹休寧人南唐時畫院學士有江)
(行初雪圖卷真蹟貯三希堂與羲之帖同稱希珍)莫嫌栗烈輸横卷颯颯蘆花
已示幾
右趙幹霜秋漁浦
五尺之童牧且嬉寝訛各適任羣隨堯牽舜箠有良喻
治理亦惟弗擾之
右李迪秋林放牧
騾綱雪獵雖希見(見圖繪寳鑑)寒浦漁舟此創觀誰謂冬江
魚不餌貪餐時亦上絲竿
右朱銳寒江捕魚
榴樹榴花榴結實皮開紅玉見磷磷翔禽翹首其欲逐
挾弹那知别有人
右林椿榴開見子
遠山欲雨佈濃隂待渡伊誰立岸潯旅舍隔溪徒在望
一壺信可值千金
右顔直之雨山待渡
西陽景色向誰尋幾個歸鴉背點金獨坐茒簷沈思者
夕佳應有慕陶心
右劉松年日暮孤吟
雨絲風片一川稠路指前村歸牧牛背卧奚童蓑笠穏
勝他盛懋寫歸舟(石渠寳笈有盛懋風雨歸舟圖軸寫淋漓冒涉之景頗為神肖較此殊遜)
(間適也)
右劉松年風雨歸牧
樓閣依然木工法(見圖繪寳鑑)漢宫乞巧值秋辰看他窈窕
穿鍼者隊裏應無辭輦人
右李嵩漢宫乞巧
松為繖盖舟為屋碧水無風自不波烏帽朱衣把竿者
未知其釣意於何
右趙孟頫松溪垂釣
當年學士擬登瀛池館優游永日清欲問彬彬號仙者
幾人真有出塵情
右商喜瀛洲仙館
仲春玉泉山
春光未鬯已誾然最是可觀勝可憐(憐者惜也觀其未鬯尚在醖釀為佳)
(既至可憐則爛漫荏苒將謝不足觀而惜春之意生矣)平沼有波泛輕舫經冬不
凍藉靈泉(園中滙玉泉之水為湖經冬不凍澄泓見底實賴靈泉濬發所致晉傅咸神泉賦所謂在)
(夏則冷涉冬則温者是也)綠蒲白芷將出水弱柳稚楊初帶烟點筆
船忩成七字流陰弗覺座中遷
題含暉堂
静明東向入園門堂曰含暉受曉暾奉以無私期政協
(堂近園之東門每於此召見臣工披閱章奏一切政務期協大公覩兹堂額奉無私照之義益覺昭然)善
惟有長(上聲)體乾元寧須畏似盾之赫要欲愛如衰也温
即看景和物熙候羣雍都被化工恩
華滋館
溪館曰華滋仲春春曉時熏梅迎旭錦弱柳颺風絲韶
景華猶嫩露光滋以熙山桃不讓候已粲向陽枝
翠雲堂
華滋館之後翠雲向有堂堂名實久題館額乃新装華
滋重春韶翠雲在秋光原因雙古栝庭隂峙欝蒼四時
無改色童童佳蔭涼春華過則無難此較短長家丞庶
子間興託應知方
甄心齋有會
心為五官主天賦非外来甄有治之義甄心藉誰哉不
為外物染克已一言該仍為自甄耳心治物胥諧動歸
静契根内為外之荄斯齋有似之方寸會深培
竹罏山房二首
楣檐題徧渾無罅不竭用之泐壁阿(向日山房題咏俱揭之楣間年久已)
(遍無隙可容因扵山房外石壁間摹泐嗣後可以用之不竭矣)寧可戊申闕紀歲躁人
難免笑辭多
泉稱第一玉波新就近竹罏妥貼陳恰值雨前初貢到
瓷杯遂試惠山春
静怡書屋
怡者有所悦悦當静中求設使動無定萬緒將紛投應
接之不暇少樂必多憂書屋額静怡有合此理不如云
請問目四勿述從頭
樂景閣
春景不妨遲春意已堪樂奚必芳粲然最宜氣融若靈
源本弗動倒影峰錯落陟降原乘舟拾級復登閣山水
會一心流峙興攸託
虚受堂
溪堂廓然虚萬景隨所受虚故隣乎無受乃近於有可
知有因無至理奚待剖弗識克已者其間強(上聲)去(上聲)取
堂則付不知是以超物誘
微雨(二月十四日)
微雨未成寸潤庭聞土香雲徂遂因霽風作變為凉亦
識時猶遠已教惜不遑祈農吾夙願自哂類癡忙
花朝
去歲花朝花正發今歲花朝花未開立春遲早為之節
不齊之中乃齊哉山桃一二雖放萼東風隨作蒙塵埃
咨爾桃莫怨風妒琉璃脆語伊古来
鵰挾兔
古玉鵰挟兔不知幾干年鷙剛奮嘴爪毚弱驚伏跧摩
挲定誰氏痕跡冺雕鐫林甫後扵斯胡乃肖居然
張守中寒塘浴雁
蘆穗飄蕭荷葉破一雙迴雁(謂往南也)浴寒塘相依已近湘
南意帶到其遥塞北霜
仲春啟蹕巡幸天津府順閱河工之作用丁亥詩
韻(有序)
指邦畿而于邁十二年典協周巡諏春仲以時乘
五百里地同夏甸溯丁亥遊河肇舉津門屢記郵
籖洎丙申瞻岱旋臨星紀恰周躔部軫恬瀾扵海
若畺臣頻奏安流廑保介於田功民事先諮近服
億萬姓之輿情企踵願切就瞻百五日之佳節屆
期令宣警蹕芳郊歷歷流鶯乍囀花村春水差差
畫鷁初臨鏡淀安艫稳泛春乘天上之槎夹道歡
迎日擊衢中之壤鳩笻扶跽曾陪千叟之筵驂篠
齊驅半領元孫之隊惟蒲瞻杏望羣黎之積悃是
嘉而燈舞笙歌大吏之增華豫飭遊豫非云玩物
河防與穡事交縈慶惠亦曰乘時輦路共舟程同
莅數彌文扵載籍寧誇刻玉之儀循例事以賡吟
用叶展軨之吉爰成新什聿誌首塗
申歲津門翠蹕旋閱周一紀命巡船迅哉過隙白駒日
啟也行時春仲天河務田功心所切笙歌燈舞意為蠲
(此次巡幸天津本為臨閱河務田功恐地方大吏踵事增華備辦燈船歌舞一切點綴轉非省方本意是以上)
(年冬即有旨豫加申誡)老来結習未除者觸景拈吟此始旃
泉宗廟小憩得句
路指盧溝此必經于焉傳膳小遲停軒名依綠綠猶稚
泉號浣花花未馨昨歲新題成舊什今春有意尚無形
悟知醖釀勝艷裔槖籥化工乃至靈
過盧溝橋
邇歲盧溝晏(永定河自辛夘漫水南岸頭工處取直築隄旋即合龍至庚子秋復有漫口亦即堵)
(築蕆事近年以来仰賴流河神默佑大溜直走中泓順軌安隄工鞏固)
神哉沛厚恩隄防惟益慎修治可輕言橋葺亨塗坦(盧溝)
(橋建自金時歷元迄明屢經修治本朝康熙己酉雍正壬子復兩次施工今又六十餘年橋面及兩陲有稍圯)
(裂者乙巳秋發帑興工重加葺治並扵橋東西兩陲加長石道詳見丙午過盧溝橋詩序)冰消細溜
湲行將觀下口疏委自安源(自乙亥年閱視永定河將下口改由條河頭入海至)
(己亥因下口逐漸淤高命挑挖河身以消盛漲此次復將親臨閱示雖不能一勞永逸而疏委則源自安祗可)
(盡人力以為補偏救敝之計耳)
良鄉行宫得句
&KR1852;里行宫近帝都時巡首頓必經途昔今題句欣和戚
蕉鹿為場有若無思易圖艱廑切念一勞永逸乏良謨
兩端問俗觀河要七載仔肩未歇吾(計距歸政之期尚有七年惟日孜孜)
(不敢不勉)
直隸總督劉峩奏得雨情形詩以誌事
幾(平聲)望逄微雨未成一寸施(昨二月十四日近京一帶微雨未及一寸土脈雖潤)
(正望優霈時澤為佳)督臣今奏報各屬獲參差(劉峩奏順天等府屬之東安等十四)
(州縣於二月十四十六等日各得雨一二三寸不等惟天津報有四寸更為深透)獨有天津幸
逮將半尺滋行當駐翠蹕觀麥慶秋期
望郊臺口號
伊犁回部金川定曾叩郊臺勞(去聲)凱軍林爽文俘到指
日小哉不值此書勲
憩弘恩寺
竺宇帶烟郊遥瞻松柏梢往来接官路憩息入僧巢參
佛惟乘興施檀聊解嘲如詢切已句勿問惠心爻
涿州行館作
行館南城外便途復此臨助休一已事親切萬民心陽
向蕪增色年深樹張(去聲)隂長歌十全罷(乙亥過此作涿鹿行嗣每駐行)
(館必曡前韻至甲辰九曡十首已全是以丙午涿鹿行宫作有涿鹿行歌十首全不重賡韻續舊篇之句)丙
午即停吟
降旨免直隸宣化府民欠銀糧詩以誌事
昨年雨暘時畿輔幸中稔宣府獨被旱民艱廑坎壈兹
當歷郊圻盖蔵閭閻審以此(謂畿内)忽乎彼(謂宣化府)是謂忘
民甚災欠及緩徵普蠲蘇慘懍(此次巡辛津淀親見迎駕老幼鮮凍餒色為之)
(欣慰然念上年宣化府屬雨澤愆期偶被偏災其民欠禾完及緩徵帶徵銀糧若令新舊同徵民力未免拮据)
(因將該府属五十年五十一年民欠未完及緩徵銀二千餘兩糧八千二百餘石並加恩一體蠲免以示軫念)
(灾黎行慶施惠至意)省方要施惠向隅念懃恁畺吏善推行俾民
安食飲
紫泉行宫十詠
敞軒
敞軒曾不設忩櫺遊目無遮惬性靈前歲五臺經返蹕
隔年復此翠華停
屏山
西山石近取携便誰肯太湖遠貫船亦自玲瓏當戶立
見中不見兩兼全
鏡湖
春波漭沆勢猶微鏡也還參是也非南北運河東西淀
一湖先此逓先機
舫室
湖邊築室俯清浮不釣憑忩魚數(上聲)遊何必議斯為創
造可知大地一虚舟
椶亭
瓦重椶輕人所知結椶代瓦實相宜團團笠子合誰戴
杜老當年入李詩
虹橋
江南石洞接通津(鎮江以南水性平緩南北通津多跨河為石橋以利行人往来涵洞穹窿)
(實有垂虹之象此則曲折步杠僅存其名而已)喻以垂虹幻裏真溪上步杠平
且曲幻中幻也謾名循
魚罾
幾箇閒鱗泳碧漪樂乎否也任其為知非自致由人致
雖設魚罾却弗施
石徑
徑如驀直率無趣石以抱環乃有情然此世間常態耳
不由徑者義尤精
竹埭
春時本是竹之秋北地風高南國柔固識所存非所樂
猗猗且自埭前修
箭廳
三架閒廳敞答陽向年每此角弓張七旬有八艱為射
然此心終不可忘
紫泉行宫即事
涿鹿南行指紫泉由旬(梵經四十里為一由旬)近到午時前迎鑾
老幼情殷若駐蹕庭軒意灑然黃褪柳稊綠贏重紅開
桃蕾白增妍(山桃蓓蕾時紅重開花則變白矣)歷年十景必題句擬罷
重吟以十全(每駐蹕兹館園中十景必各有題詠今已十次擬再經此處不復各景重吟亦仿涿)
(鹿行獅子林諸什之例以十全為度也)
趙北口行宫即景
沙堤數里延緣攬左右漁村蠏舍家行館歷年將逮百
(此處建扵康熙年逮今將百年矣)春巡駐宿本非賖東西淀乃此之隔
今昔題緣久以加明日去而弗顧者笑兹拈筆若為耶
懷清樓有會
最愛臨窗坐波光渺太湖仍為具懷者艱學濯清徒奚
必問童子居然是老夫寧須試水獵有事不如無
湛持軒
是處多臨水湛持乃號軒因心豈遷境得性即為源内
外交相養空澄自遠繁寄言持湛者無欲以為根
山東巡撫長麟奏報得雨詩以誌慰
山左昨年幸稔收三冬雪澤亦稱優首春積玉繼以遍
仲月如膏被更周(長麟奏山東省各屬自正月初八九以後得雨得雪一二次不等頗為周)
(遍至二月十四日省城又得雨二寸並據章邱濱州等二十州縣禀報同日得雨二三四寸不等該省上年雪)
(澤甚優今春復得甘膏普被實深欣慰)寸計二三四霑隴田祈禾黍麥盈
篝披章豈不為之慰雲作風隨近却愁
登安福艫
水路今朝發駕初艫名安福即吾廬愛民一念福之本
克已兩言安以居歷歲題辭間裏閱前途得句便仍書
分明江浙行舟况親切輿情那忘(去聲)諸
過廣惠橋
石橋接通衢中孔平設板徹板行大舟偶爾非恒典(北地)
(皆小舟橋下可以經過惟遇安福艫須徹板乃可通行)弗似江南路石洞垂虹宛
舟從洞底過無勞板徹卷南北風俗殊民情順用善廣
惠久垂名循名實可簡賜賦與蠲租次第絲綸展
淀神祠瞻禮再曡庚寅韻
地有靈胥
神有司洋洋如在以臨之本来今古即斯淀却自庚寅
乃立祠(此淀神向無專祠庚寅春巡至命扵此地建祠以昭饗祀)利物恒期東西
晏(淀有東西之分)贊
天永冀稔豐綏瓣香三拜抒誠處不為已躬乞受釐
淀祠旁行宫八景
静寧齋
庚寅初建癸巳至(癸巳年曾臨此)兹戊申經十五年依舊齋臨
静寧者由今視昔信乎然
頤慶堂
御舫吉行旋亦駐烟宫咫尺見河干堂稱
頤慶殊前景顙泚為之不忍看
惠暢樓
拾級扵斯行飯宜淀池俯望漾明漪樓忩閒撫蘭亭帖
正是惠風和暢時
互鏡軒
都知臨者人照鏡可識陳之鏡照人一屬有知一無識
光光相暎義尤親(出楞嚴經)
問源亭
水有源他豈獨無(水則有源人何獨無大而堯舜之政治孔孟之道德小而頡之書羿之射)
(輸之巧曠之音鵲之醫僚之丸秋之奕莫不本扵心源即武周夷齊跡相反而各行其至是其源亦無不同盖)
(有源則自不已而漸進以至扵極此孟子原泉混混引而未發之旨也詳見向所作討源書屋記)世間
萬理一同乎告其絜矩致問者莫作迷頭認影徒
延清閣
順水行舟非遠程閣臨行館出牆横延来畺吏咨民務
六計弊之要在清(清者廉也)
澄綠池
是地由来富扵水引渠到即便成池孟傳孔語德行速
事半應思功倍之
引薰廊
面水依山曲折廊相羊躧步不知長引薰雖覺時未逮
解阜之心可暫忘
御舟偶題
一舟視所行正之惟舵師御舟則不然更有首領司首
領立鷁首欲顯彼有為搶風每上逆避淤忽下移左右
無定見欲東𣸪改西舵師乃無權淺滯時逄其㘞&KR0008;彼
亦勞不值一噱嗤深中(去聲)杜老言庸人自擾之
閱文安堤工三曡舊韻
文安地處窪淀水相擊豗辛巳及辛夘衝堤凡兩開(文安)
(地勢窪下舊多積水自辛巳漫溢培修堤工之後民間得以種植有收至辛夘復被淀水衝擊地畝仍為水占)
(隨令將堤工增高培厚以冀消涸及癸巳親臨閱視又命軍機大臣會同該督徹底稽核減輕賦額並將無田)
(之賦清釐豁免)吾民嘆昏墊賑濟頻救災茭楗那惜費低增薄
與培癸巳臨閱後至今安晏皆兹来觀民風熙熙迎駕
排暖衣過冬月新苖茁春垓幸此十餘歲象如癸巳来
(該處堤工稳固十餘年以来並無漫溢之患而堤南大窪地畝連年多獲豐收兹来省視麥田一望青葱民氣)
(倍形安樂為之欣慰)既思語忌盈吾惟益惕哉
蘇橋三首
堤在西湖橋在燕北南總以姓蘇傳斯民三代行直道
欺世禁他德政鐫(外省德政碑最為陋習使果有惠政及民自必口碑載道否則欺世盜名)
(轉為指詈之具因降旨通行飭禁並將現有之去思德政等碑概令仆毁以崇實政)
漢詔唐書
皇祖臨撫臣摹示蹟垂今(康熙四十一年文帝皇祖御臨唐太宗書漢勸農詔)
(扵每經閱河時一過賜前撫臣李光地因恭勒蘇祠旁予此敬讀仰識皇祖昔日勤民之意溢)
(於禇墨)每經此地必拱讀敬識
勤民一片心
左側書齋樸不奢泊舟小憩試杯茶早頒諭旨笙歌罷
(此處向有燈船綴景恐地方大吏踵前預偹是以先期申諭禁止以示斥奢崇儉之意)閒撫溪忩
静且嘉
四依
皇祖閱子牙河詩韻
傳訛記載率聱牙却以馮家属吕家(是河本滹沱下游也因用馮異事)
可識燕齊别疆界轉同涇渭混泥沙幸無河堰勞茭楗
頗有水鄉資蟹蝦因利於民惠不費
聖人制弗取諸賒
題湛觀軒
總在淀池内(在左各莊行宫内)居然號水宫泊舟遂登岸憩衆
頗怡躬池館原依舊昔今會不同如詢湛觀義弗外一
心中
澄景樓
出牆樓屋俯滄波一碧平鋪萬頃多是實澄哉况無意
對斯澄者意如何
環照齋
淀水引入園曲池繞階砌昔因環照名今繹環照意盖
環者還也還照要扵自照他詎為難照自誠弗易人苦
不自知斯齋具斯義
涵鑑堂口號
溪堂臨水稱涵鑑鑑物涵虚故不差絜矩鑑人是誰責
大公涵更貴無遮
淀池行宫賜隨營王大臣及直隸大小官員食得
句書懷
水路吉行三十里烟宫駐蹕淀池濆和門敞向春晴午
聫席聊酬奔走勤賜食漫誇言宴鎬翕河亦弗類横汾
若論潔治軒庭美祗為(去聲)&KR0832;然不為欣
琴高祠疊癸巳韻
譜琴朱載堉曾著論其非(四庫全書内有明世子朱載堉所著樂律全書其中琴譜)
(用正應和同四聲長至十六弹扵是一音之中亦有抑揚高下不免煩手之譏殊乖古樂所謂心平躁釋之義)
(上年有詩曾論其非並命皇子及樂部大臣訂正訛謬錄入全書以昭雅正)不識高之鼓古
今調孰歸涓彭消秘術風月守虚扉流繞淀池綠太音
聲正希
清源堂(在臺頭行宫内)
憩臨清源堂因繹清源義修身在正心源清流自治六
計以弊吏源清廉乃致持已及臨人兩言可以蔽設曰
請進之思無邪曾示
揚芬港得詩四首
揚芬盖以芰荷香春仲何由&KR0670;水芳却是停舟有别會
波光澹澹接天光
題名世代原難考毁譽人間訝已紛德政設如俗吏者
(俗吏不務實政每藉去思德政等碑為欺世盗名之術或屬員藉以逄迎上司究之真偽難逃公論是以近年)
(概令仆毁嚴行申禁)真揚芬抑假揚芬
擒魁海外靖妖氛貳負縛来亦逮聞(近接江蘇撫目閔鶚元奏報逆匪林)
(爽文已押觧入江南境即其貳之莊大田亦不日即聞福康安擒獲之信故邇日盼此捷音又略焦急)却
命生祠立赤嵌(臺灣風俗刁悍此番大加懲創之後若不明示武威恐該處民人事過即忘無)
(所畏懼因命扵事竣將福康安海蘭察及鄂輝普爾普舒亮等之勇略最著者扵臺灣郡城及嘉義縣兩處各)
(建生祠令衆怵目儆心是予所嘉者實蹟而非概厭人之立生祠也)此揚芬乃實揚芬
水縴牽舟到早仍樓門俯淀遠波澄厭他十景虚點綴
(行宫前臨淀池水光接天自有佳趣足供眺覽乃地方官略仿西湖十景點綴亭臺徒增繁費意殊不取遂不)
(登樓臨眺)翻溷空明却弗登
題充和堂
行館揚芬港堂名取中庸和自中而發致之義在充雖
云分内外大本達道同乘氣仲春候勤民豫象融幸無
飢寒色藹有尊親容是之謂和乎推恩莫遺窮
協性齋口號
到處軒齋率與名雙文協性久顔成重来因復研其義
性近戒其習遠情
清怡書屋書懷並示直隸各官
行館雖一區軒庭各據勝書屋曰清怡兹来新額定此
名何所為(去聲)所為供張(去聲)盛點綴乃歌舞禁止預頌命
(上冬即有旨預行申禁直隸備辨歌舞燈船之事兹至揚芬港尚復點綴景亭預備歌舞不惟不一經覽并飭)
(官吏以後必遵旨勿為)斯地循向例十景安排竟俗吏有秘傳從
意不從令我意豈如是弗悦厭增怲盪舟速過之弗視
亦弗聽何以窺伺意莫如勤汝政梯几手一編清怡信
無競
御製詩五集卷三十七
