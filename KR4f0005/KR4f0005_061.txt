御製詩二集卷三
古今體九十八首(戊辰三)
恭依
皇祖過闕里詩元韻
素王遺故宅實實復堂堂道望惟驚若心慚尚面牆詩
書千載煥禮樂百年長
御繖黃雲擁(闕里有留當日所)(皇祖御繖)文明仰
舜裳
闕里祭
先師禮成因成八韻
禮原
尼父定文是
素王垂用以將欽若因希尚鑒兹一貫(平聲)天道性萬古
帝王師過魯繩
皇祖思齊奉
聖慈黍萁陳俎豆升降式威儀教澤常貽在心傳竟属
誰景行稍此遂蠡管尚難窺三子希蹤後安能贊一辭
賦得手植檜
靈根欣得地茂葉想參天老匪仙方駐名因聖植傳肉
蒲今豈在散木信虛焉見說榮枯屢宛看左右纏不栖
凡鳥雀常拂瑞雲烟遠謝大椿樹春秋徒八千
杏壇
奎文閣後殿前垂杏壇遺蹟傳緇帷當時侍者想誾侃
弦歌鼓琴敦書詩我來景仰慰素志恍見教澤長留貽
春風裊裊緋英枝在彼在此還堪思舞雩曾點聖所與
吾亦因之將詠歸
汲故井水飲之
一脉清源直到今轆轤古甃刻㾗深无喪无得汔來往
在缾在罍随酌斟曲肱有樂思聖蹟勿幕元吉獲我心綆
短汲長合引戒津逮在兹取次尋
詩禮堂進講八韻
昔日趨庭處熙春進講時淵源應有自法則近於茲禮
並文華舉典因
聖祖垂章縫既魚雅冠帶亦追随瑞旭唐槐影卿雲漢
石滋芸編陳御案廣厦列經帷道筦期深造言詮未易
窺所希明正學致治化無為
祀少皞陵
徙都傳曲阜踐祚憶窮桑克纉三皇後宏開五帝慶建
官遵鳥紀舉德以金王名與乾坤永功同日月光藐子
承后統積悃謁雲陽言念大淵盛瞠乎已望洋
謁元聖祠
册府傳宗國鑾輿莅葆祠所欽惟在道祇謁亦云宜爻
象先開孔保衡後繼伊昭哉官禮法萬古式勤施
謁孔林酹酒
宫墻親釋奠林墓此重來地闢天開處泗南洙北隈春
鳴仙樂鳥冬綠石碑苔教澤垂千古泰山終未頽
子貢手植楷
駐蹕亭前有嘉植亭亭特立學高賢一株為想千雲霧
數劫那随變海田遠勝移根從異國(孔子塚塋中樹皆異種魯人無能指)
(名者盖弟子中異國人各持其方所生樹來種之云)曾依築室更三年檜師楷弟
何相似又見孫枝長蘖邊
陋巷
聖林酹酒迴輕輿經陋巷風景今不陋運亦有升降庇
連復聖祠數仞繚垣絳隂森松柏護石橋清水淙緬想
不改樂簞瓢氣如虹(絳韵)
賜衍聖公孔昭煥
歴代崇階首百僚欣看弱冠著清標學詩適合趨庭訓
(昨晉謁時問伊讀書奏以始讀詩經)讀禮因遲望闕朝(襲封後近經服闋以年未及上朝時)
(故尚未進亰朝謁云)泗水泝沿長不絶尼山景仰近非遥聖言廣
大求親切守貴由來在不驕
洙泗書院
鸞音辭闕里欲去更遲遲泗水瞻書院春風想聖師自
從傳鳳躅誰敢設臯比(是處雖號書院而内無讀書肄業者)南望林廬近
神靈來往時
玉蘭
木筆初開三兩枝春風沂水詠歸時天空海闊誰能寫
鏤葉裁花物自知
掛缾拂室(拂室即拂廬也)洒然清一種幽香滿座生含韻齋中
千萬朵孤他今歲待吟情
風妬塵蒙見野郵西施顰里亦風流携來珍重非無意
小别行年又一周
紫似卿雲白似琳芳華攬結渺愁心即看春色堂堂迅
綠麥塍間渴望霖
寧陽
曲阜饑民多寧陽饑民少豈其賑濟周被灾原較小入
疆覘田野荒蕪與治好用以行慶讓是亦一善道尢賴
雨暘時宏恩出大造
耕九而餘三伊古為大經所以耿夀昌建倉名常平後
代莫能易要在善施行年來籌增貯豈非圖粟盈侵尋
價踴貴匪愛實害氓設其積蓄無遇灾難拄撑所貴拊
民者斟酌持權衡
望岱宗
百里齊南路巍然望岱宗乾坤惟一大造物不雙鍾特
地扶摇上倚天紫翠重峛崺多已見氣象未前逢變化
真難測形容杳莫從早看膚寸合希澤有孚顒
咏掛瓶
無礙風塵遠路載將齊魯芳春夲是大邑雅製却為武
帳嘉賓宿雨朝烟與潤山華野卉常新每具過不留意
似解無能所因
渡汶水
過汶詣闕里事畢渡汶迴因流溯其源縈帶何悠哉鄆
讙龜隂田每每河之隈曾聞潤百里胡乃騰塵埃麥隴
雖青青望澤久縈懷調幕慙無術發粟詎遍該嗟哉此
土民疾苦經識來
晩雲
晚雲頻釀雨春夜可憐生宿土方迴潤東郊正待畊慰
因看麥長愁是聽風鳴欹枕難成寐終宵盼望情
漢明堂遺址
制自周人創名傳漢帝都尊卑因以序玉帛此來趨遺
址規猶壮崇臺草半蕪徒聞公玉帶道左獻新圖
望徂徠
徂徠亦云巍千秋鎮齊魯北望比岱宗拳石如培塿(叶)
馬上看山色雲生山四宇松年想何若畫意乃爾許六
逸懷竹溪高風迷處所
戲題投書澗
宋胡瑗講學泰山十年不歸見家問有平安字即
投之澗中不復展讀故名投書澗云
報來尺素見平安投澗傳稱人所難誠使此心無繫戀
平安兩字不須看
祀岱廟
釋奠迴鑾禮
岱宗繩
先不為事登封地靈自是神憑宇廟古還看黛蔚松階
下﨑崟臨介石(俗名扶桑石)殿中肅穆仰蒼容已躬那更求
多福祈歲心殷惠我農
祀視三公舊典行配
天生物鎮蒼精崇朝所冀雲蒸雨大德應符震出亨寝
殿端居
帝偕后仙壇配享弟隨兄泰山林放如相擬久矣禋宗
不易明
環詠亭
仙宫西側創雲軒春晝隂籠花木繁訪道不須期碧海
忘言真可駐高奔幽偏事業三間足今古風華四面存
(四面刻古今登岱諸作於壁故名環詠云)硯淨甌香閒點筆豈争工拙壁間論
漢柏
殿角隂森翠影拏濛濛常自護雲霞子房學得赤松術
風度而今見漢家
唐槐
兔目當年李氏槐枒槎老榦倚春階何當綠葉生齊日
高枕羲皇夢亦佳
合雲亭
一天門裏步天階聖蹟依然此勒崖記取岱宗初入路
盪胷雲已净塵懷
小閣三間梵宇西偶來臨眺足拈題白雲晻藹亭邊合
應似桃花洞口迷
壺天閣
策馬上丹梯據牀憩紫閣既狹乃開豁俯暢臨碧落山
靈知我來為我搴雲幕壺天藴萬象攬結難依著嶽麓
未及半得未曾有樂極頂縱吟眸興會當何若
迴馬嶺
瞳曨日照紫芙蕖石磴盤紆路轉徐傳是真宗迴馬處
當年來為奠天書
五大夫松
何人補署大夫名五老鬚眉宛笑迎即此今兮即此昔
抑為辱也抑為榮盤盤欲學蒼龍舞謖謖時聞清籟聲
記取一枝偏稱意他年為掛月輪明
朝陽洞
迴巒抱深凹曦光每獨受所以朝陽名名山率常有是
處闢雲關坦區得數畆結搆寄幽偏瀟洒開忩牖歷險
欣就夷稍憩復進走即景悟為學無窮戒株守
對松山
岱嶽最佳處對松真絶竒古心誰得貎變態不容思萬
嶂惟全碧四時無改枝依稀佺羨輩倚樹斸靈芝
白雲洞
封裏出英英長空幾縷横所希膚寸合利我萬民畊
登封臺
軒轅遠矣不可知七十二代皆一律金泥玉檢敬用陳
錦綍石函封以密我來岱頂探遐蹤凝眸聊寄凌雲筆
亦非謙牧圖終吉兩言定論由中出便使堯舜至今存
迄無可告成功日
恭頌
皇祖勒崖雲峯二大字
驪珠雙顆勒雲峯占斷巖巖萬景重不似摩崖千許字
開元惟用詡東封
恭依
皇祖登岱詩韻
丹梯紆陟穿雲脚翠觀平臨待日頭地迥頓教塵慮净
瞰空惟覺色身浮果然萬古宗天下詎獨千秋鎮兖州
大慰平生景仰志可無警句半巖留
天齊纔讓天居上進步竿尋百尺頭衆皺峯如能變化
太空雲與作沉浮豈緣
乘興三千仞敬識
憑高十二州繼述何能蘉敢不乾坤亭裡久延留(乾坤亭在)
(岱頂以奉四大皇祖御書普照乾坤字處也)
夜宿岱頂
攀躋凌嶽頂僕役亦已勞行宫恰數宇舊築山之㘭迥與
天為隣滃然雲作巢依欄俯岱松憑忩盼齊郊于焉此
休息意外得所遭恭誦對月詩(岱頂皇祖有對月詩)徘徊惜清宵
傍晚雲霧收近霄星斗朗仙籟下笙竽天花入帷幌神
心相妙達今古一俯仰始遇有宿緣初地愜真賞清夢
不可得求仙果癡想
雲巢
岱頂有行宫數宇偶為夜宿詩云滃然雲作巢輒
以名之
雲以山為體山以雲為衣始悟雲山境元氣相因依言
二固不可云一亦何為結宇貯雲采開窗納山姿踞榻
靈根動搴幔有渰萋下雲為我輿上雲為我帷題壁帶
雲書雲兮初不知
日觀峯
天柱既孤高日觀乃並峻峥嶸成左障嵂崒凌千仞破
曉登丹梯塵衣一為振卧牛車馬状傳言殊未信海水
詎湧金朝雲剛染暈無煩夸父追却憶童子問寄興在
寥闊摛詞亦騰奮
奉
皇太后登岱麓
十八盤前候
大安天門雙闢倚欄干
萬年王母會仙母此日和鸞接彩鸞雲看吐吞成幄幔
輦教扶掖度㠝岏南山獻夀無須比寳算崇齊泰嶽端
風
纔欣膚寸將敷澤又苦長空鎮捲塵望雨頻年虞失麥
終風到處解殃人愁添客路遥迷眼扇得春寒細灑銀
(是日微雨繼雪)憂切憫農艱好句飛廉有勢嶽無神
别嶽
登嶽快晴明别嶽遇風雨此事亦偶然何足陳䛕語况
兹遍郊麥青青二寸許待澤正斯時渴望愁農父狂風
慣吹雲細雨未霑土彭怒不肯讓如膏亦奚補連年水
旱灾偏萃於齊魯縱發帑粟施豈救流離苦哀哉煢獨
民慙為汝父母(叶)
上巳日曉行即景
風勢徐停夜雪闌鳴鞭驛路破春寒清流幾道循環渡
素色千峯迤邐看潤浹土膏微益麥漲生峽口細增湍
盖蔵頗有村墟静略得愁心到此寬
十里平蕪綠意齊蒼茫墟市霽烟低風光上巳真佳矣
春色三分已判兮稚子絲牽雲鴝鵠村孃盤貨水刀圭
郊行即景堪成賞何必香山憶舊題(去歲上巳日在香山静宜園)
上巳
又值佳辰三月三春光馬上好吟探雲中隐約山含黛
雪後熹微天蔚藍花屋菜畦圍郭外竹籬茅舍學江南
蘭亭即景思臨夲肥瘦諸家未易諳
詠佛手
全體是華嚴三身五藴兼底緣名佛手一物不曾拈
人言
人言為信澷尋文信以為言辨要勤察政烹阿封即墨
齊威果是善區分
車駕至濟南駐蹕
謁聖祀嶽迴便道至歷下周巡千里餘于焉少休暇(叶)
都會驗風謠牧伯咨民社籌政急當務先後豈容借(叶)
連年災祲餘安民為要也召父與杜母古有今豈寡申
命羣有司助予不逮者
珍珠泉
濟南多名泉嶽隂水所瀦其中孰巨擘趵突與珍珠趵
突固己佳稍藉人工夫珍珠擅天然創見訝仙區卓冠
七十二分滙大明湖幾曲繞瓊房一泓映綺疏可以滌
心志可以鑑眉鬚圓流有靈孕顆顆旋相於乍如歷海
嶠鮫人捧出餘又如對溟渤三五呈方諸作霖仰
堯題(泉詩皇祖有觀珍珠並題扁曰作霖)澤物留神謨我來值暮春農
夫正新畬看彼芃芃者欣此涓涓如安得符
聖言遠近均霑濡
直隸總督那蘇圖奏報保定得雨雪霑足批覽之
餘因成此什
前朝禮嶽迴春雲空際委心希甘雨興靈澤昭泰畤詎
知屯其膏入土剛一指此邦麥為秋默對愁無已驛遞
來奏章保陽霑足美初雨繼以雪均被數百里知時利
初耕批閱能無喜因憶數年春望雨成例矣頃在海岱
邦意外欣聞是胡為愁雨心邂逅仍於此畿甸與青齊
孰非予赤子
謁舜廟
孝稱千古獨德並有唐雙歷下儀刑近城中廟貌龐春
風餘故井(舜井即在廟西宇)雲氣護虚窗緬繼百王後欽瞻心
早降
閱濟南兵
廣甸蕪烟暖崇臺旭影晴居安修武備巡狩效先程組
練雲中耀鉦螺風外鳴青齊尋禹迹便與詰戎兵
歷山
盤紆道與白雲橫無限登臨望古情可惜不傳耕稼蹟
却教千佛占山名(歷山又名千佛山故云)
千佛山極目
分幹自岱宗岡巒雄且秀歴城作南屛洪荒判早就偶
來恣攬結望遠欣所遘駐輦傍雲關步屧躋蘿岫初無
五丁斧石佛誰所鏤拈花或齦笑悲物或眉皺其下有
空洞淙淙出乳竇精室築左側琴書芳潤潄兩樹丁香
花芳菲綠隂茂開窗納烟霞俯檻睇錦繡泰麓巢雲處
延賞既已富探竒復得此坐久消清晝因悟境無窮騁
懷難盡副
濟南府海棠正開對之有作
驛路春風舞白沙那餘閒興問芳華豈無桃杏千村景
不及丰姿一樹花小駐園亭方綽約丁寧蜂蝶澷周遮
清明時節相逢處不覺吟遲篆縷斜
百花洲詩用宋曾鞏韻
珍珠漾為池曲折成溪路建牐繚垣隔捨舟行數步既
而復登舟果愜幽探趣錦䌫可無藉雲帆駛如騖蜿蜒
岸幾轉芳洲乃微露百花舊傳名春風幾朝暮是時值
寒食萬卉霏香霧詩情偶憶曾畫意誰傳顧因謀民生
計謂可滋秔稌淵材傳五恨(彭淵材有五恨其五曰曾子固不能詩今視其詩果)
(然故戲及之然所云卒歲足秔稌固長吏之名言云)我乃生千慕
鵲華橋
長隄數里亘雙湖夾鏡波光入畫圖望見鵲華山色好
石橋名亦與凡殊
大明豈是銀河畔何事居然駕鵲橋秋月春風相較量
白榆應讓柳千條
榆烟杏火接空濛穏度芳隄飲練虹李杜詩情天水畫
都教神會片帆中
大明湖
㦄城周廓十二里大明湖乃居其半平吞濟濼衆泉流
遠帶齊魯諸郡縣泛舟初入鵲華隄烟水蒼茫迷遠岸
鳶魚上下各逍遥花木周遭相(去聲)明絢演漾綠蒲隐釣
磯縹緲白雲臨古觀應接無暇有餘樂水亭清雅陳筆
硯便教乘興一揮毫苕華記予初所見
歴下亭
芳洲城郭裏亭榭畫圖間杜句已稱古(杜詩海右此亭古指此)春
遊偶趁閒漁歌隔浦遠橋影卧波彎一棹蓬瀛到仙風
那引還
天光澄上下詩意寄烟波濯戟銀鱗直連拳玉鷺多浮
圖森古甓遠岫滴新螺萬頃碧漪外輕帆瞥眼過
朱欄横綠渚倒影漾澄泓烟柳萬千樹春禽三兩聲從
來稱歷下到此適清明流水落花意維摩句有情
登會波樓
雉堞環樓倚勢高登臨縱目興添豪一湖止水清無滓
四野來牟綠上臯僻倪經營思國計桔橰耕作念民勞
春雲消息看來好滿擬蒼龍駕海濤
華不注
駐輦曾城暢遠眸華不(平聲)翠注不曾流何年金母臨蓬
海兩朵天花此處留
鵲山
淡烟疎雨凑清明罨畫峯姿别有情若把鵲山擬靈鵲
翩&KR1473;勢亦兩相争
濟城春望
春望那宜宜在樓新烟柳外惠風柔崇墉平挹鵲華翠
雉堞俯臨濟濼流菜圃稻畦肖澤國綠蒲白芷隐漁舟
眼前景物供吟賞遙睇沂曹未解憂
接京報知得雨
當春例盼雨艱致一犁逢今歲來巡兖欣聞十日重(先是)
(曾奏得雪一次)豈其如避我何以慰兹農傍晚油雲布翹瞻意
不悰
夜雨
夜雨霏霏作復休無眠欹枕聽更籌曉來[瓜見]土未盈寸
那覺心舒祗益愁
恭依
皇祖趵突泉詩韻
穹碑瞻
聖藻古寺駐春旂即景清明日湔裠大小璣波心翻雪
練石齒漾苔衣對此蠲塵慮從添逸興飛
清明即景
令日湖山分外嘉百花洲上正蒸霞春光大地公魚鳥
翠色兩峯罨鵲華杏酪幾匙翻雪色紙鳶數隊御風斜
清明豈是客中度四海為家到處家
再題趵突泉
濟南城南古觀裏别開仙境非塵市致我清蹕兩度臨
却為突泉三竇美噴珠屑玉各瀾翻孕魯育齊相鼎峙
滙為圓池纔數畆放濼達江從此始朱欄匼匝接穹樓
祀者何仙鍾吕子曲廊蜿蜒壁勒字題詠誰能分姓氏
過橋書室恰三楹硯净甌香鋪左紙拈詠名泉亦已多
氿兹實可稱觀止曾聞地靈古所云屯膏殄亨恐非理
擬喚天龍醒癡眠今宵一灑功德水(是日至此拈香祈雨故云)
車駕自濟城迴蹕
初識濟城好波明山翠攅竒觀纔約略春色未闌珊野
鳥啼朝日邨花豔去鞍不教遊興盡警蹕命迴鑾
濟南貢生張廷琞之孫永清纔五歲能背誦樂善
堂全集試之果然且識文義解平仄亦一竒也
其祖携以來謁因成是詩
七歲神童傳李泌於今轉覺兩年遲松稱晩秀終為貴
桐解先榮亦自竒道左趨蹌渾特達車前奏對式威儀
張家古有郎中例克繼芳蹤捨汝誰
聞河南得雨
齊豫風略同皆賴三月雨前朝甘澤霏未霑盈寸土對
此灾餘民安救溝壑苦於我心慼慼當食不能舉忽接
方伯奏豫省春霖溥益麥可種禾東郊樂農父云是宸
誠格泰嶽昭其祜心實愧此言非漫為謙語略近而佑
遠神豈有偏與
襍詠四首示東省廵撫及諸臣
救荒無善政舊聞今見之堯舜豈非聖然猶病博施帑
粟縱不惜承宣繋有司巧者矜才智拙者無能為更或
圖息偃體察致漏遺復有尢甚者尅民飽其私罹法徒
自戕於民終無禆為告方伯臣讀予襍詠詩
襍詠非詠物切切念民艱反躬先自責調幕無能焉嗟
此齊魯民被歉已連年富者日以貧貧者更磬懸計口
縱授食日月乃苟延任䘏有常經為之在得權設任貧
室索富家難盡全一言以蔽之賜豐端賴天
賴天佑此方延頸長仰企其如格無術忸怩慙靡已京
畿及豫吴春霖均霑被而胡膚寸合偏遺在尺咫芃芃
隴中麥彌望盈千里十日雖可遲一犁亟其俟絮雲纔
作勢顛風繼以起躊躇增百憂邂逅親見此
親見悉民瘼更切飢溺心流者雖比比居者仍林林無
怪榖踴貴糠粃登釜鬵轉徙難坐視遮留應酌斟資送
生冀倖更患胥役侵凡爾守土吏孰無牧民任(叶)體予
如傷懷盡爾一念忱補救各勉殫雨露天難諶
膳榆餅
榆莢過清明圓錢綠雲色湯官供節物五熟蒸如式翠
擬春蠶繭薄似秋蟬翼可口縱甘滑因心生愴惻此邦
民洊飢溝壑多匍匐草根尚充腹是物應難得惠鮮縱
不能忍更奪其食
平原覽古
鬲津河畔此嚴城攬結踟蹰論古情下士謙恭傳趙勝
王臣節義獨真卿高臺吴望陸機築荒甸齊軍韓信營
紅雨綠雲春爛漫一犁猶自待深畊
題趙孟頫鵲華秋色圖
昔覽天水是圖時不信名山能並美今登濟城望兩山
初謂何人解圖此因命郵致封章便真蹟擕來聊比似
始信筆靈合地靈當前印證得神髓兩朵天花繡野巔
一隻靈鵲銀河涘是時春烟遠郭收柳隄窣綠花村紫
天光澹靄水揉藍西鵲東華鏡空裏留待今題信有神
(石渠寳笈内題詠名蹟甚多獨是卷未曾及留待今日即景拈吟亦一竒也)不數嘉陵吳道
子
旋蹕過德州
幸魯過德州柳稍初放青事畢兹言旋綠雲紅雨并都
來未及月春色紛縱横麥隴縱未萎黍田猶待耕連朝
風勢作每與雲相争哀此齊魯民胡獨連歉丁祀秩雖
成禮厪懷為災氓一日增百憂往返愧此程
登舟
載登青雀舫初試白雲程入畫看村景匉雷聽水聲岸
楊烟外裊沙鳥渚邊鳴極目煙波意詩裁亦覺清
會通亘南北轉漕掌司農斗粟應知貴盤珍可濫供川
途非一歷庾政悉何從迴望方銜尾帆檣隔浦重
大行皇后輓詩
恩情廿二載内治十三年忽作春風夢偏於旅岸邊
聖慈深憶孝宫壼盡欽賢忍誦關雎什朱琴已斷絃
夏日冬之夜歸于縱有期半生成永訣一見定何時褘
服驚空設蘭帷此尚垂迴思相對坐忍淚惜嬌兒
愁喜惟予共寒暄無刻忘絶倫軼巾幗遺澤感嬪嬙一
女悲何恃雙男痛早亡不堪重憶舊擲筆黯神傷
大行皇后移殯觀德殿感懷追舊情不自禁再成長
律以志哀悼
鳳輤逍遙即殯宫感時憶舊痛何窮一天日色含愁白
三月山花作惡紅温凊
慈闈誰我代寂寥椒寝夢魂通因參生死俱歸幻畢竟
恩情總是空廿載同心成逝水兩眶血淚灑東風早知
失子兼亡母何必當初盼夢熊
無悰
心内芳型眼内容但相關處總無悰思量不及瞢騰睡
猶得時常夢裡逢
夢
其來不告去無辭兩字平安報我知祗有叮嚀思
聖母更教顧復惜諸兒醒看淚雨猶霑枕静覺悲風乍
拂帷似昔慧賢曾入夢尚餘慰者到今誰
御製詩二集卷三
