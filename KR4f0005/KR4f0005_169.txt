御製詩三集卷六
古今體一百十五首(庚辰六)
雨後昆明湖泛舟騁望
半夜嘉霖曉快晴勑幾暇偶泛昆明穏同天上坐春水
爽學秋風動石鯨出綠柳隂知岸遠入紅蓮路盪舟輕
玉峯真似蓬萊島祗許遥遥鏡裏呈
登望蟾閣極頂放歌
高閣臨湖迥且虚玲瓏石洞負階除丹梯先陟百十級
歴歴白玉欄杆扶升堂香扆略憩息其上更有三層廬
却笑九年三到吾三層躋乃一次無似此搆築緣底事
自問不解况人乎今朝佳景可再孤索湏極頂登臨諸
造半已覺豁眼界上方實令心神舒暢春東望神仙區
西山真是西竺如北屏萬夀南明湖就中最勝耕織圖
黍高稻下總沃若是真喜色遑論餘亦有曉蟾西宇留
三五清光得未酬咄哉吾猶失達觀(去聲)此閣與月曾殊
不試看鏡裏廣寒界七寳團欒不藉脩
鑑遠堂
玲瓏玉蝀飲波長西首堂稱鑑遠堂每凭軒窗意無盡
四圍圖畫水中央鳶飛魚躍同澄澈雲影天光會渺茫
即景設如參理趣言詩寧藉起予商
題澹會軒
月渚碧水圍雲軒綠窗敞據勝已瀟落弄影殊滉瀁翰
席臨澄照淨鑑涵萬象思慮於何生藻繢非所賞設擬
君子交南陽在跂想
再題寄瀾堂
堂俯明湖萬頃空最宜縠影漾微風欲詢了識寄瀾者
還與斯瀾是異同
無盡意軒
乾坤易緼仲尼宣立象端知意已傳誰道溪山是無盡
當前呈者契先天
晚晴(六月廿三日)
詰晨&KR1268;雭霏煙絲疎密間作已過午時行大雨審何妨
終冀快晴利禾黍落晚雲開晃夕陽碧天似洗風含涼
已聞蟬聲出高樹又見新波漲遠塘從願時若有如是
自問何修而遇此持盈祝稔益竦然勅幾遑敢萌懈弛
詠宋瓷枕
埏氏初凝土陶人為鑿坏千年火氣盡一晌黑甜來金
玉徒奢製松榴遜樸材誰云礙稳寐藉可至蓬莱
西直門外
彌月未進宫視朝一清蹕曉涼如新秋露光灧朝日高
原與下隰五榖均芃密實方亦實苞實穎將實栗時若
祝一月稔收或可必滿言庸渠敢嘉兆斯真吉憑輿幸
有喜省躬凛無逸
倚虹堂
高梁橋側倚虹堂小駐傳餐趁早涼白壁題詩今復昔
(歴年西直門外諸作率書於壁)赤心祈歲雨和暘就中所慶邇来幸戒
滿惟思此後長分付上林略修飾預欣明歲祝
無疆(辛未歲輦進聖母六旬萬夀自長河乘冰床至高梁橋易宫因建堂於是来年恭逢七旬)
(萬夀普天同慶大典自照辛未舉行因付有司預為修飾)
題鏡清齋
輕騎取乘涼西苑早云到如此神仙境驅過寕非躁况
本無急務路便一觀徼鏡清真鏡清不示憎與好萬物
備於斯坦然此澄照
沁泉廊
綠隂如盖石泉流把筆巖廊小憩留風爽雲間樹蟬亮
與人著意報新秋
罨畫軒得句
罨畫今朝又覺殊紅霞影襯綠雲鋪分明倩馬和之筆
寫得荷亭納爽圖(馬和之荷亭納爽圖藏石渠寳笈中)
畫舫齋
畫舫予所喜云舟不是舟雅宜風澹蕩那共水沉浮荷
淨初過雨竹涼颯似秋分明太液上借與米家遊
養心殿晚坐
園亭多水木自是氣清涼宫禁翡翠瓦五雉圍紅牆夏
候所弗宜暖氣蒸炎陽朝儀詎可闕適已寕云臧兹来
乃迥别竟日爽風颺立秋遲三日律先報白藏晨從郊
外来多稼雲將黃既欣望歲稔且免籌邊章九州奏書
達云時若雨暘諸凡皆順吉惟是敬不遑
馬和之荷亭納爽圖
雨餘荷氣淨平湖偃仰匡床或子都三百篇曾經寫遍
重臨粉本愛扶蘇
戲題素尚齋
密雲拖雨興剛罷視朝曾可以換端冕聊因攀蔓藤丹
梯耐幽賞白屋合芳稱屢著山龍入頋言底是能
瀛臺泛舟觀荷三首
朝來驟雨打新荷雨後拏舟賞若何白閃露光飛上下
紅湔霞影舞婆娑
火氣全無甲煎香木蘭輕漾喜晨涼詩人耳食擬天上
可見黃姑錦段張
風翻露盖深還淺雨洗紅粧正復欹寳月樓頭迴看好
分明宜畫又宜詩
寳月樓
輕舟遮莫岸邊維衣染荷香坐片時葉嶼花臺雲錦錯
廣寒乍擬是西池
長河進舟至樂善園
拍岸盈隄水新晴過雨天欲因溯靈沼便以進輕船清
暇鮮機要名園略憩延不湏翻漢史兩字義包全
鸞舉軒
階前風籜戛琅玕半歲猶然初度看却是碧紗窗觧事
迎人畫出舞仙鸞
藴真齋
虚室如我心萬物莫不備見山仁者仁見水知者知所
藴無非真云何容擬議琴書静以好於焉小留憩既愜
後樂懷亦闡善長義
萬夀寺
廣源閘隔水高下至此長河例換船雨霽氣清兼值暇
檀林一涉淨因緣
松杉三百餘年老&KR1372;㙷猶然說假山箇裏却含無量義
須彌方廣異同間
月色溪聲閒鹿苑禪枝忍草護蜂臺灑然精舍堪清憩
一歲曾消幾度來
繡漪橋
長橋湖口鎻煙霞盪槳過橋景倍嘉白水平拖如匹練
紅蓮繡出幾枝花
嘉蔭軒
長河舟徑達昆明登岸猶欣風日清爽颯小山開北戶
隂森嘉樹覆南榮巖如重障無輕造川自平流有暗聲
秀木居然千古意風人高致緬崇情
賦得金粟山
到此索湏遲一峯迥出竒分明碧螺髻且有翠巗眉解
脫四禪定圓成三點伊狂歌李太白自許後身斯
木變石
形殊朽社側質藉圮橋隂曰曲斯惟直能浮獨乃沉楩
楠不辨昔瓊玖忽成今物幻有如此一般無覺心
立秋(六月廿七日)
婪尾熾餘炎西南風拂簷燠蒸頓避席颯爽欲侵簾又
見金秋到那嫌星鬢添晚來微雨過最喜協農占(老農以立)
(秋日不雨則三秋多旱雨而不晴又致潦故有秋釣秋傻之諺是夕微雨即霽適叶祥占也)
題宋人漢宫秋圖
滿幅寒光秋意多涼生别殿罷雲和尹邢相見驚真是
俛泣低頭歎若何
玉笙瑶瑟祀崑臺王母知来知不来剛得青鸞傳信到
珠簾翠扇一時開
長信天街迤邐深石床綈几别松隂劉郎真是秋風客
落葉哀蟬獨自吟
爾時院本出宣和紈扇金砧歛怨蛾艮嶽秋聲大相似
淒涼五國兆無訛
立秋後一日作
蓐收昨日歸細雨應占霏報得秋信好引来逸興飛葛
衣渾懶著紈扇欲停揮把筆聊有喜即虞乖勑幾
同近支宗藩及御前大臣侍衛並回部郡王霍集
斯等賞荷即事得句
自春徂夏雨暘若五沃花開日甚長笑我秋來纔一賞
孤他湖裏冠羣芳為衣端祇宜彼沅比義還思遜爾常
霍集斯兼令陪宴直稱此信是天堂
素心堂
書堂最為古秋令又而今松竹自良友縹緗實素心荷
風清拂座蕙露馥濡襟散步延幽賞莎蛩三兩吟
静娛書屋
樸宇竺宫側擇向聊位置雖無樹石景而有煙霞意尋
繹宋儒言參契金仙義云娛實未能且黽籌吾治
黃公望山水
一幅淡雲煙重隂灌木連草堂必據勝溪水鎮澄鮮意
古境自古人傳畫以傳誰斯賦薖軸我廼欲招賢
七月朔日放歌
百年三萬六千日一歲三百有六旬五十一萬八千度
孟朔百八十分均即看金翼不停晷後今視昔俯仰陳
當秋未至盼秋來嘵嘵者又何為哉卓午劇熱思雨好
潤滋蕎菜豐收保早種禾黍兆固佳雨速晴方不致潦
擲筆大笑憶佛言求欲無厭實煩惱
沈周秋林策蹇圖
阿誰驢背騎童子擔琴隨似逐京華者渾嫌道路遲煙
迷眼中纈風裊鬢邊絲所異利名客便宜頼有詩
雨(七月初二日)
昨日剛思雨今朝便作霖霶𩃱極暢勢疎密總宜心晩
稼優叨澤殘炎遠避襟
天恩實稠疊惟慰益惟欽
雨中泛舟得詩三首
雲輕雨細著舟開峽倒江傾頃刻來知在御湖涯岸裏
却疑漭沆泛蓬萊
四柱煙篷六棹浪縱横上下一瀴溟懋勤筆硯常供奉
不異摛詞對水亭
早禾收定晩蕎宜有喜何妨與衆知日涉趣成問餘事
却欣曲埭竹新移
馬和之秋林曳杖圖
曳杖秋林盎背人徐歌商頌並非貧畫師不著伊誰氏
知是袁家伯仲倫
喜晴
昨快雨兹喜快晴晚蕎霜菜胥怒生伊予所殷惟農事
問今何幸如人情幾片閒雲天宇迥一空爽氣秋陽晶
卓午炎蒸定奚礙火廹五榖當西成
戲題討源書屋缾荷
出水荷花深淺紅擷芳供養膽缾中人情總是分彼此
無易由言付大公
雨後萬夀山
乘涼新雨後問景曉秋来又覺犂然異安能恝爾迴迎
人祇有爽觸目總無埃最喜鱗塍畔黃雲色染纔
繪芳堂
風金露玉又相將一棹山隂趁曉涼階下丁星詩意者
秋芳端欲壓春芳
寫秋軒
氣爽皜曦晶秋清果是清吟風高樹朗灧露雜花榮湖
澈淪漣影山開錦繡情今来真即景却笑太循名
月波樓得句
想像冰輪蘸影空曾無一夕宿樓中昨朝目擊延真賞
寧不於斯想像同
澹寧堂有會
七情生滅不寧人設欲求寧澹是因試看一湖秋水澈
坦然何所别䟽親
西北風
常年春月每望霖西北風来輙惄爾今歲幸得雨暘時
黃雲已近西成矣昨朝清旦欣快晴傍晚雲陣依山起
伏内便雨審何妨意中終覺晴為美半夜忽報西北風
枕上爽涼實堪喜詰晨視事有餘閒輕騎徑往遊玉泉
銅雀鳴將禾黍熟如雲彌望䆉稏連菜畦瓜架蔚茂密
老農老圃均開顔有如是乎佳氣象倉箱待穫吾猶未
敢為滿言
新秋玉泉山
借問新秋底所宜玉泉秋信試尋披無風不是迎人爽
有露還能被草滋翠重山光未疎際碧輕雲影向閒時
豳風七月當前景那藉說匡早解頤
清襟樓
高樓倚巘納虚眀筍席宜人爽氣迎不必躡梯騁遠目
襟懷早自向秋清
冠峯亭得句
四柱虚亭迥冠峯偶来如坐玉芙蓉南朝紗帽名真俗
那似無言得正宗(棲霞舊有紗帽峯稱名殊不雅丁丑南廵改名曰玉冠)
棲霞室
霞来任彼棲霞去弗戀思霞故匪有意室亦本無為而
何往来者云棲霞室兹薈蔚今復佳俯仰又一時然非
孫興公形容當待誰
題積書巖
境如酉室秘巖阿亦有芸編插架羅我所取資在謨典
躬行未逮底湏多
山花
山花凡幾種依山趣自殊子弟王謝家疎散亦彬如託
根實福地標蒨宜幽居縟嫌温李詠艷謝黃吕圖今朝
忽開口報我秋来夫
空翠巖
上方接顥空翠影落庭中漫擬無還有應知異総同巖
雲已淡淡樹露尚濛濛玉塔猶天半鈴聲響謖風
影湖樓
漭沆涵漪一棹通高樓俯仰愛澄空玉峯塔影近忩外
萬夀山光遠鏡中秋色梧桐還未老大田禾黍可希豐
了知不是青蓮句也自臨風懷謝公
界湖樓
影湖之水界湖接一棹而来座不移到此換舟湏就下
白雲頭上向平披
王蒙溪閣閒碁
松下溪亭水石磷消閒賭墅會嘉賓野橋策杖相過者
漫擬尋常助鬭人
金廷標秋英十二種
文殊蘭
色相何曾似九畹人云蘭亦曰蘭然拈来漫擬稱名悞
應是文殊示别傳
老少年
秋籬無葉不花開紅矣何曾雁到来(又名鴈来紅)恰似會昌
觴酌罷酡顔箇箇醉芳醅
雞冠
昂藏如報日曈曨嶷嶷形標赩赩紅我有宵衣籌治責
對之輙復憶齊風
玉簮
葉態花姿受露多墻隂砌角自婆娑如雲鬒髮偏宜綰
不藉玉人費琢磨
秋海棠
一種寒英性獨柔露華拂檻最風流長生殿裏癡情重
既占春還不讓秋
萬夀菊
色借秋金爓爓明每當七八月華榮豳風句入羣芳譜
恰許公堂稱兕觥
秋葵
稜稜翠葉簇花黃曉砌扶疎灧露光卉裏解存歲寒意
春陽不向向秋陽
藍菊
深藍淺紫各芳蕤引蝶迷蜂又一時名氏縱教聯菊譜
淵明曾未著東籬
金錢
買斷三秋也足豪不從四字不從刀成詩已自聞盧肇
著論寧妨誚魯褒
藍雀
有翼何曾觧跳蕭有黃目不擘如椒無端野雀翩然下
欲與同羣颺碧霄
山丹
五出黃花赤點班秋来芳意滿西山拈毫擬議云何似
栩栩春駒卉畹間
僧鞵
足不知為屨紫茸空行那肯謾留蹤假如驀向宋雲問
可識當年䓗嶺逢
雨(七月初八日)
餞伏昨朝婪尾熱洗車今日打頭涼却欣綠黍滋秋隴
不礙紅荷褪晚塘雲意鋪空旋聚散池光接上轉蒼茫
西成近矣無他望所望從兹時若暘
漢玉人纔寸餘以漢玉山子居之宛有振衣千仞
槩率爾成詠
開襟松下風貌古色猶童神寫裴叔則詩傳左太沖
快晴
昨晚簷溜達夜鳴五更始歇侵晨晴適偶有事進鳳城
蘭衢泥濘易馬行雖未致潦再詎可卓午雲散秋陽晶
今歲農功幸有望益因有望益厪情銷兵定遠無劇務
與民休息祈西成
漪瀾堂小憩
漭沆澄虚若鏡空贏他鏡者漾微風有情魚躍鳶飛共
無定遊絲燈影同瓊島隂含五雲表液池秋滿一窗中
澡身浴德時披對學海因之溯莫窮
環碧樓
危昂石筍矗崚嶒迥得雲樓倚曲陵萬碧叢中行不盡
到來騁望更欄憑
遠帆閣
浮玉樓臺似(瓊華島山隂樓臺皆規金山之制為之)江天入企情雖殊石
&KR1097;側亦有布帆横頗覺宜風月而非為利名遥瞻無恙
者疑過潤州城
張宗蒼秋山行旅
行路何湏歎苦辛滿山紅葉絶勝春静觀一笑兩間者
若箇而非逆旅人
悅霽亭
屢隂復屢晴秋意殊未定我實願時暘因之慮怲怲今
朝乃大霽碧宇徂雲淨得亭便名之東坡以為鏡
題池上居
池上清涼實絶勝夏秋之際稱吟憑漪翻蘭沼風含爽
霽卷銀河氣奏澄祇有求倉待農慶且無籌筆慮軍興
攸芋今歲真僥倖憂不多時樂每仍
涵光室有詠
曰明乃是光於暗義斯墮曰暗實無光試向虚室坐光
固有恒性明暗無不可明光滅暗生暗光滅明作(叶)生
滅豈涉光如是薪傳火
泛月
春風秋月有恒論泛月應秋不待言且喜清宵值幾暇
恰當驟雨過河源宜人佳景寕當擲盈手寒光若可捫
邈爾含毫對流影惜分隂亦此中存
霽清軒
快雨還欣值快晴輕艫容與泛昆明捨舟登岸聊延步
恰喜山軒號霽清
石峽疏成&KR2428;濈流畝平植得藕花稠肩輿垂手摘蓮子
却似横塘泛小舟
樂夀堂六韻
聳峙千峯護虚明萬頃開精神山水萃義理知仁該擇
向樸堂建乘閒清蹕来樂惟以天下夀願共春臺霽月
光風會江毫宣硯陪翹思茅土約抱愧敢嬉哉
水周堂
氣霽雲閒上下鮮虚堂即景會真詮不離秦國一方在
知是南華第幾篇蛩送響依風草聽荷餘香帶露華搴
於斯豈厭周旋久勤政惟虞乖體乾
題岑華室
樸室倚碧巖雲根磊嵌竅林扉闢茈虒雲棧步䆞窱横
溪拖練縠淨植芳影摇上下玉芙蓉世界成極樂(叶)
中元日放河燈觀盂蘭法事
衆生度盡更無他又說盂蘭濟脫多遮莫隨緣對佳節
寧真著意事禪那數聲仙梵海天唄一朵金蓮上下荷
却是嫦娥讓燈景中宵纔肯擘雲窠
即事(七月十六日)
密雲不雨兩日連春斯愁矣當秋歡金風来自西北天
吹雲卷絮消浮煙新疆無事煩籌邊九州率報稔秋駢
下河稍被災低田亦不泛濫似向年是宜慰矣何戚然
吉安又往臨奠澘(是日復遭皇三子之悼)棄置不道終覺憐那能
陶情以管絃尋思萬事難期全吾民樂復奚求焉如商
一往寧稱賢
爽
快晴五日秋旻高金風颯沓吹泬寥驅炎却溽婪暑逃
我亦因之蠲欝陶大田已獲晚稼好較比常年月餘早
天心仁愛益可知去歲北民太苦惱新榖未上市市榖
價已平易新出陳各謀生赴時亦不煩督程補偏救弊
無善策不如逢年民自歌盈寧善哉孫綽之言民猶水
也淆之則濁渟之清
玉河泛舟遂至玉泉山静明園得詩四首
連日金風占斷晴悅心聊可泛昆明石橋那畔玉河接
秋色玉峯早相(入聲)迎
耕織圖中織女機由來所重厪民依若云博古擬銀漢
也繾黃姑新别歸
稻田吐穗露華濃町上豆秧綠更䒠無隙地還無不美
真教額手慶良農
界湖樓接静明園到岸維舟便入門此地祇宜諸品淨
笑予何事未忘言
剏得齋觀荷
碧空雨洗琉璃淨一曲湖光亦澄暎秋來荷芰尚芳菲
徼露旉霞三五柄澹泊為德少自佳揚猗洒洒依池齋
垂手可擷不須擷創得得此真澄懷
乘涼登玉山
乘涼登玉山肩輿尋荔棧輿者爽以逸肩者汗且喘適
已弗慮他其理寧為善重賞則底須薄賜未宜免絜矩
於偶遊所會固不淺
麗矚軒騁望
雲軒結宇枕崇椒天風謖謖鳴松濤高秋麗矚真麗矚
黍町稻隴芃青郊匡床點筆一摘句亦令僕役聊逍遙
登山揮汗到山喜故知得逸恒於勞
嘉蔭堂即景八韻
古柏干霄上團團嘉蔭連隂森低石逕朗亮噪風蟬虚
竅既致遠雜芳復鬭鮮秋堂成小憩勝境契真詮太古
山如是一時興偶然延襟都是爽得句欲捐姸詩正豳
風什書懷無逸篇金仙聊綴景匪欲事求仙
静緣書屋
乾静專而坤静翕善緣集則惡緣祛三間却不生分别
知水仁山總自如
再登影湖樓放歌
湖樓纔五間玉泉全景納山色波光相鬭佳樓與平之
俾浹洽本因蓄水計乃成攬勝所漾舟而來真濟勝左
右逢源無不可是時颯爽報新秋碧天朗澈纖雲流桃
笙如玉寒光浮綠冰紗牖開四周呈竒萃秀無定態大
圓鏡象隨方酬我亦非臨風謝公之覓句我亦非懷土
王子之增愁徒觀黃雲䆉稏將豐收十纔一遇寧不喜
又恐吾心乾惕或懈弛
戲題招鶴庭
羽客常依庭本來不用招問其何以然雙翅剪跳蕭日
日望稻梁往往忘雲霄心實非夷齊口仍慕許巢矰繳
誰所為投入緣爾曺
近青閣作
近朱者赤近墨黑試問近青何所得朝嵐夕靄相(入聲)氤
氲畢竟非空亦非色
竹鑪山房
石壁前頭碧水涯筠鑪製學老僧家清遊興盡欲歸去
且喫山房一椀茶
待月(七月十八日)
秋月實可憐秋月抑堪惜過望纔三日清光猶溢魄應
尚闊於弦已自缺於璧對此不駐景可更孤今夕今夕
雲淨收碧宇澄瀏瀏船泊近西岸東望圖縱眸蒼然剛
半刻明放樹梢頭金輪徐吐出向我冰輝流世界一廣
寒星斗空羅稠月既如人意人當為月留而我戒流連
亟命旋蘭舟
賦得平安月鏡居(船名以竹為之)
妥貼三秋景光明七寳垣坐疑在淇渭行似泛湘沅江
瀨常平挹山光亦遠吞依稀王鉅野刳節制猶存
雷雨(七月十九日)
匉訇砰磕殷西山傾江倒峽頃刻間五日朗晴雨何礙
終覺戚戚聽更闌三更雷聲遠四更雨勢止蕎坂菜畦
益滋潤憂餘翻為吾民喜兼之銷兵定遠軍士大半凱
歌歸庶異南國佳人振振懷君子
晴
雨固未致恒足即願時晴曉煙泮復聚倚檻為怦怦卓
午乃大霽高曝秋陽晶燠溽淨以滌泬㵳碧宇澄軒榭
既爽塏花木相颯清一笑為吾民可共期西成
惠崇九思圖
毶毶飛集碧潭秋寓意原從魯語求設使昌黎驀相遇
斯人應亦許同遊
御製詩三集卷六
