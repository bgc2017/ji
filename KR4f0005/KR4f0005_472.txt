御製詩五集卷八十一
古今體七十九首(癸丑五)
致遠齋叙事
致遠齋始戊辰歲至今僂指卌五年(齋建於戊辰年先是金川娑羅奔恃)
(其碉險搆釁鄰番畺吏請兵籌餉而司事者以怯縮老師弗克蕆功因於此間設石碉簡佽飛之士習之未逾)
(月得精兵二十人命大學士傅恒為經略統之以行先聲所布番酋震懼乞降次年遂即此地立健銳營以時)
(訓練致遠之效已肇於此由今追憶不覺四十五年矣)伊犁回部金川兩緬甸臺
灣安南延昨近廓爾喀事竣大功成計以十全(自平定金川後)
(凡有征討之事俱用此勁旅制勝奏勛統計數十年以來翦滅内地之王倫蘇四十三田五三小醜不足數外)
(若平定伊犁二回部一金川二緬甸臺灣安南各一及近年廓爾喀二計蕆大功十全仰賴上天助順師)
(貞恊吉無不副此嘉名然皆不得已而用之並不敢存窮黷之念也)用不得已非窮黷實
因助順恩賴
天耄耋歸政候三歲何敢更有他圖焉與民休息戒已
滿惟祈時若綏豐連
詠古箑十幀
謖謖長松佈綠隂苔磯獨坐釣蘭潯魚無魚有都不計
相暎空眀一片心
右沈周苔磯獨釣
注目遥看落峽波觀為意較聽為多奚僮不識其中趣
欲問形聲是什麽(圖中主僕相顧意如此)
右唐寅松隂觀瀑
松間石上坐移時未解幽懷何所思僮子擕琴弗藉鼔
清音山水自宣之
右仇英擕琴静憩
石臺清迥俯秋江遠岫拖眉列一雙山態溪音歸静眺
兩相忘者是摐摐
右文徵眀崇臺秋眺
淡然無事坐船脣避暑延來秋意新(見文嘉識)不肯一竿横
膝上恐防人擬陸皮倫
右文嘉澄湖放棹
綠樹青葱護梵宫鍼尖獨出欲凌空唄文窣堵原標意
(佛標身經標口塔標意見梵經)直喻色形影現中
右朱朗精藍塔影
新秋雲嶂尚餘青却看丹楓綴幾星此景未曾經目覩
知他溪壑寫南屏(閱治箑頭所題遥指南屏一望賖之句自係西湖初秋景物而向日南巡)
(俱在春天宜此景未經目覩也)
右陸治青嶂丹楓
含青柳尚帶輕黃選葉棲鴉意不忙却是東風解别趣
與之一晌助飛揚
右項聖謨新柳棲鴉
照水山花不計名帶雛江燕逐飛英頡頏中具顧復意
物豈無知看有情
右王維烈野花江燕
月眀不藉燒銀燭楓葉權當桃朵紅(圖中景如是盖倣李白春宴之趣而)
(易以秋)寫出伊家太白景至今摇動有清風
右李士達秋園宵讌
山陽一曲精廬
傍晚有餘暇山陽一曲遊愛他平且近於學得同不(聖賢)
(之言無不平易近人制藝代聖賢立言惟以達於義理為當今年會試所取之文仍有意尚新竒者轉失先正)
(矩矱因覆試斥列後等者多既分别罰停殿試並將考官等議處以示懲創)設務竒斯遠仍
當性裏求示端吟五字隨處理堪搜
琢情之閣
擬額圖新内翰常閣成取用未加詳情宜静耳豈宜琢
略悔安名似弗當
按情發於性惟静乃可以復其始將求還淳樸之不暇
安可加之雕琢哉向時内廷翰臣擬是額意在圖新而
理實未當偶未檢點用之每來此有句未嘗不以為悔
懷風樓有忸
巖枝或作風颯颯胥無心架樓以當之曰懷有義尋乘
閒偶拾級自問德可諶况兹海宇廣率稱仰德音抱愧
之不遑那更快披襟
對瀑三首
從來對瀑有詩徵此處香山亦絶勝細聽今朝音似壯
悟因昨雨助之能
嘈嘈切切下高懸白傅詩中大小絃怪彼未曾對瀑用
琵琶豈古樂音傳
&KR1565;瀑湍流屹&KR1885;間是聲是色别之艱何如付與空山去
千古饒他對以閒
得一書屋有會
得一謂領要然而繹義難山趣固易耳絜矩心之官孟
子思則得究誰契其端吾更於箕疇凛三曰憂焉(向作讀洪)
(範言以六極自省幸免其五而不能去其一所謂憂也如春憂雨之不足夏憂雨之或過秋憂歲之不登冬憂)
(雪之未降至於古稀說之八弊時憂其或萌合寰中之萬民時憂其失所所謂先天下之憂而憂者不可究極)
(盖予仰承惟不昊恩得建五福五代之堂數十年來宵旰拳拳不敢去此憂而且不忍去所藉以為凝承)
(之本實在於此今年逾耄耋而此憂仍不能湏史離者轉若有得於此是以安之若素幾不自覺也)是一
允得之斯湏離以艱兹乃人所惡而吾與之安
淨凉亭
一畝為池貯碧滄小亭恰在水之方清和却似夏午熱
心目欣兹沃淨凉
題和闐玉龍頭龍尾觥
龍頭龍尾觥胥合産水産山珍略分(和闐玉有山産水産之分産於山者其材多大)
(而間雜石性産於水者材雖較小而體質多光瑩兹觥盖仿漢龍頭龍尾觥式為之者惟玉有産水産山之不同然皆通)
(體潔曰可珍貴也)文企趣時愈已闢事湏師古說攸聞本身率就囫
圇質通體聊加饕餮紋置漢器間渾弗别不孤追琢玉人勤
詠古橢片瓷
橢片出越窰較唐宋應久非盤亦非碟(今俗稱小盤為碟子字典無此)
(訓)盛水不盈口是誠無用噐何以寳同玖徒因閱歲深
滄桑互珍守髺墾七釘存唐宋或弗取
玉華岫
玉華據嶺中弗高亦弗低四鄰圍秀峯名曰岫亦宜其
穴有温泉可育桂樹枝(京師育桂者入冬多於此間收養之以其地向陽而又有温泉)
(以資灌溉也)向因額玉華金粟尚非時而其青葱葉已與房
檐齊物仍資培養絜矩人材思昨甫經會試有愧菁莪時
題正凝堂
向來繹周易前歲闡中庸(向題正凝堂每就易鼎之卦德外離明而内巽順尋繹其)
(義前歲又别會中庸之旨有句云中則無不正凝叶庸之理要之無過不及不偏不倚亦即人君正位凝命之)
(本理原一貫隨處體認無不契合耳)契理有必合逢源無不從治人先修
已去怠要思恭乘暇偶遊至失言成動容
就松舍口號
處處山房號就松功因事半得佳逢設如以樹喻長(上聲)
者吾未能焉愧改容
雲巖室
巖實雲之骨雲乃巖之貌築室於其間資殷得彰效前
朝冒雨來慶或麥收兆兹復英出谷再霑顒澤報徘徊
眄天宇知足吾敢告
題碧雲寺
古寺隔山嶺輿來也弗遥雖云探淨域却匪問僧寮(寺規)
(制壯麗林壑絶勝昔年重加整葺惟以苑戶守之並不置僧洵為淨域)樹色連天迥雲容
釀雨調梯巖樓閣壯往事嘆前朝(碧雲菴建於元時明税監于謹拓之為寺)
(俗名于公寺魏忠賢又重修之皆費資累萬是時政治不綱椓人恣横良可慨嘆)
洗心亭
寺左山房清可尋方池四柱翼然臨試泉片刻圖悦性
(是亭在碧雲寺左騎泉為之其後即試泉悦性山房)熟路行來早洗心
普覺寺瞻禮
舊名雖屢易普覺傳
定稱(寺為唐時古刹原名兜率後名昭孝又名洪慶眀曰永安至雍正十二年重修乃賜今名舊傳)
(中有卧佛像二今祇存其一故俗又稱卧佛寺恭讀者御製碑文云佛遊有四一者行二者住三者坐四)
(卧以是四法名之曰遊然則豎窮三際横亘十方惟一真心冺絶對待又云一佛卧遊十方普覺此賜名)
(十方普覺之義也)其義見
御碑衍繹識
聖情行住與坐卧四者人之恒卧似無所覺惟佛覺無
停何以知其然試看卧者仍按指海印光動念塵勞增
(我若按指海印生光汝纔動念塵勞頓起見楞嚴經)是為普覺義静示最上層而
猶五字宣全提誠未登
題含清齋
含清因何名盖以山水美而吾意所属寧在目與耳大
清億萬年億萬雲孫子慎守奉
天恩無窮願含此
古意軒
此寺富於水方池隔齋軒四圍廊可通鏡光含照間含
清既有詠古意得無言適意已引之推行在遠孫(丁未題此)
(軒有云如是百千秋吾意與之與盖引而未發兹二什特顯揭之)
夜雨(四月十五日)
夕雲彌四山夜雨霏初宵時疎時密間止以子半饒五鼓起
披衣京兆報曙朝三寸有餘霑允稱時若調昨日歷山田禾
黍種出苖麥或有結穗高低弗齊條風沙恐致礙視已
心為焦此雨誠及時旱象或可消時若豈易言夏秋時尚遥
香山迴蹕至玉泉山即事
香山來往率由兹實以路中小憩宜取直前朝未停駐
(往歲至香山先於静眀園傳餐小憩此次因取道青龍橋北較覺徑直是以未經駐此)迴仍清曉
重棲遲田苖雨後香生此(昨夜雨)峯樹湖前景遜其時况
亶稱何修得惟增惕慎敢愉怡
題樂景閣
湖中舊層閣樂景以題名往雨來過(平聲)雨(十一日往香山蹕途得雨)
(兹十六日迴御園前夕又得雨三寸)山清水復清得無心近放祇覺意為
驚五字速成什君難永泐楹
静緣書屋
静當息諸念息念則無緣然而造此艱無已主静先太
極說定之(周子太極圖說云聖人定之以中正仁義而主静立人極焉)主静為要焉
儒家實際學而非類談禪
虚受堂口號
佳景隨緣虚受披顧名思義可無辭長(上聲)年人或多自
是兩字吾應戒在兹
憩雲齋
散稱行與聚稱憩雲實其間付不知今歲幸逢春雨屢
於齋那敢更陳辭(前年此時以雨未優霑題是齋有邇時方冀雨作霖當霈空之句若今歲)
(之屢逢甘澤二麥現俱吐穗結實何敢尚不知足耶)
直隸總督梁肯堂奏報麥收九分餘山東巡撫吉
慶奏報麥收八分詩以誌慰
齊地較遥直隸近發章前後到來同(吉慶摺於昨十三日拜發梁肯堂摺)
(於昨十五日拜發以直隸較近數日是以同日奏到)幸登九數畿惟北(今歲雨水調勻麥苖)
(均極暢茂現屆將次成熟例應先報約收分數兹據梁肯堂奏直隸省二麥約收九分有餘者永平保定河間)
(天津正定廣平大名七府及遵化深州定州所属九分者順德宣化二府及易州冀州趙州所属八分有餘者)
(順天府所属七分有餘者承德府所属通計十一府六州麥收約九分有餘)亦逮八分山以東
(吉慶奏山東省二麥約收九分者兖州沂州二府及濟寧州所属八分者泰安曹州東昌青州莱州登州六府)
(所属七分者濟南武定二府及臨清州所属通計十府二州所属麥收約有八分)二省昨年間
(去聲)遭歉(去歲直隸河間天津等六府山東德州濟南一帶均有遭歉之區雖當即優加賑卹並分别蠲)
(緩停徵而新正施惠厪念青黃不接仍令展賑或二月或一月以資接濟兹幸該二省麥收一律普豐覽奏深)
(為農慶)一時蒙澤普資窮手加額覽同民慶慶感益增怵
惕衷
臨米蘇詩帖戲題
米作誠顛耳(予嘗愛米書而薄其詩是以向臨芾烝徒帖將此十二萬夫可勒賀蘭云云題後有)
(直是顛翁作顛語之句又見芾詩帖有云青松本無華安得保歲寒益不可解謂之為顛洵不為過)蘇詞
差勝之較於唐格律中晚亦輸其
以蘇米之詩而論蘇自較勝然米之詩不如書亦猶
蘇之詩不如文子謂蘇文可匹韓柳而詩之格律非
但不及盛唐並不能追蹤中晩此亦限於時代使然
耳因臨二家書並識於此
河南巡撫穆和藺奏報麥收九分有餘詩以誌慰
隔日接看豫撫奏九分收麥尚稱餘河之南北秋胥報
地有瘠肥稔畢書(昨日方據直隸山東兩省奏報二麥約收分數均属豐稔今日穆和藺奏)
(報亦即踵至據稱豫省一百八廳州縣二麥約收九分有餘者祥符等五十州縣九分者陳留等二十六廳州)
(縣八分有餘者寧陵等二十九州縣八分者泌陽等三州縣合計通省約收九分有餘等語該省河北地方高)
(燥之區春雨多缺收成易致歉薄所幸去冬雪澤溥霑今春又復疊沛甘膏是以麥田無分肥瘠一律稔收攬)
(奏倍加欣慰)總計中豐以上穫所欣舊歉亦為舒(去年彰德衛輝懷慶)
(三府曾属歉收特為截漕賑濟今歲俱獲中豐以上民氣當可蘇息感蒙昊賜益切敬寅)幸民蘇
息能無慰慰敢心愉敬切子
題關槐洋菊九種
東籬何事濫西洋瓣瓣如拖綬帶長究是此花違本色
故應拖紫不紆黃
右綬帶紫
風前常作翩躚舞鮑照神傳賦不殊似解陶家三徑畔
亭亭羽客那應無
右鶴翎素
瓣臙脂蕊簇金黃也具盈盈裛露香誰與調停號搓粉
等閒奪得夀陽粧
右搓粉粧
淡黃千葉大如蓮君子隠人殊不懸却有三分思故土
帶來蜜蠟貨洋船
右蜜蠟蓮
翻翻輕翅掠叢芳純白胡然攘却黃設以春情論秋色
故應迷目訝梁王(蝶黃花紫梁簡文春情詩也)
右蝶翅叢
俗稱徒艷狀元紅冒菊當知惱醉翁五斗折腰猶不屑
奪標豈在彼心中
右奪錦標
如絡細英蕊纈金垂垂萬點淡紅沉勞勞亭畔如相遇
寫盡離人一片心
右萬點紅
色縱奪朱心不改輪中金粟散天香可知彭澤使惡紫
結友淮南尚覺當
右桂叢紫
團如杏子綴枝垂本色喜他未相(入聲)離(洋菊各色錯出而黃者却少故)
(云)花譜謾訾比擬錯落英亦有可餐時
右杏子黃
廣東巡撫郭世勲奏報二麥收成八分詩以誌慰
粤東地少人稠處二麥青黃實藉資收早故斯奏早至
(廣東地少人稠土性於二麥相宜是以種植甚多青黃不接之時民食頗資接濟且其地氣候暄和成熟登埸)
(較閩浙兩省尤早故道里雖遠於閩而奏報先至)属分統計八分貽(據郭世勲奏核計通)
(省收成九分者東莞海陽二縣八分有餘者三水德慶等九州縣八分者南海連平等三十八州縣及南澳同)
(知一廳七分有餘者海豐等三縣七分者龍門連州等五州縣統計各属麥收八分等語)雨暘更幸
時多若中晚兼稱稲可期(並據該撫奏稱粤東雨暘時若田水充盈各属中晚禾稲)
(可以豫期一律稔收尤堪慰念)屢沐
天恩閱佳信(今歲春夏以來京畿及近省雨澤優霑麥田芃茂為近數年所罕覯日内梁肯堂吉)
(慶各奏直隸山東麥收均九分有餘穆和藺奏河南亦有八分屢沐上蒼率育鴻慈欣感之餘不知如何)
(兢惕始克仰副也)自維何以克當之
詠漢玉龍尾觥
玉觥一具橢而斜朱襮千秋浸土華較以和闐今作者
我心先得竟無差
是器不中規矩盖就其本來之材而作者古色沕穆
不知經幾千百年近因俗製和闐玉器者雕幾瑣碎
徒傷良質而不堪寓目故和闐春秋貢至每命就其
玉之本質弗計斜狭倣漢式為龍首龍尾等觥偶觀
是器竟同新造者但其古不可及因成是什並識於
後
詠和闐玉倣漢龍尾觥
此和闐山産石子也色青質潤就其形體命倣漢
龍尾觥式略施追琢而遂成器寓因材造就之意
焉
就形具窳(音蛙)窫(音扎)得器擬炎劉浸(上聲)土周身潤産山幾
百秋琢磨功略施(去聲)饕餮戒猶留可謂曲成善於人似
此不(用人之際若求全責備亦有所不能也)
雲南總督富綱巡撫譚尚忠奏報豆麥收成九分
有餘詩以誌慰
春雨頻霑各属均麥麰蠶豆早登囷九分以上秋稱穫
(據富綱譚尚忠奏報滇省各属清眀節前晴雨調勻農田長發兹省城復於三月初四日密雨連綿自朝至暮)
(入土深透不特春種各項咸獲滋培即秧針得此霑濡尤見暢茂現在蠶豆早已成熟紛紛收割顆粒飽綻較)
(勝往年其大小二麥亦揚花結實漸次登埸據附近州縣報稱收成約自八九分至十分不等均極豐稔此外)
(較遠各属按其旬報亦與省城相似約計通省麥收在九分以上等語)百姓之流氣普誾
况是銅鹽課胥足(銅鹽二事最為滇省要務近年以來大功寧臺等處各礦厰産銅尚旺抽)
(課充裕每年運京戶工兩局額銅六百餘萬斤以及本省鼔鑄並各省赴滇採買之項足敷支給至該省黑白)
(等鹽井十八處煎辦官鹽均照定額撥運各属行銷民間錢貨流通鹽價亦無昂貴之處)更應休養
俗教淳遥遥萬里慰南望戒爾滿生守土臣
雨(四月廿三日)
徹夜濃雲佈五更大雨施難量寸為數(去聲)直至午之時
麰麥穗增飽黍禾苖益滋依旬仍較近(自十五日得雨三寸後至今未)
(及旬日又沐甘&KR0584;感忭之餘彌增敬畏)轉覺畏勝(平聲)怡
福建巡撫浦霖奏報麥收九分詩以誌慰
麥結穗資甘雨優七閩又報九分收(據浦霖奏稱閩省自入春以來雨水)
(透足二麥暢茂現已陸續登場核計通省除臺灣鳳山二縣土性於麥不宜向不種植外其餘六十二州縣内)
(收成九分有餘者閩縣等二十四縣九分者福清永春等十九州縣八分有餘者古田龍巖等十四州縣八分)
(者漳浦等五縣統計通省麥收共有九分民間得此稔收口食接濟生計饒裕氣象倍覺恬熙等語披覽用深)
(欣慰)似兹近遠普霑貺欣慰敢忘三者憂(今歲南北遠近各省普邀)
(天澤優施康年有望心實為之欣慰然正惟得此愈不敢忘戒慎之心箕疇所謂三曰憂誠念兹在兹而不敢)
(湏臾釋也)
還宫閱卷作
傳臚返禁城渥雨喜新晴曬潤麥麰協高低禾黍生憑
觀真滿志自問益惶情細閱十魁卷都知予戒盈(向例殿試)
(前一日由讀卷官擬題八條請旨示定四條然後撰擬策問今年第四問保泰持盈非讀卷官原擬乃予特命)
(發問者今日呈進前十名卷詳加披閱尚知發揮此義此子夙夜單心宥密而多士草茅新進竟能共喻朕懷)
(此中庸九經之所以貴誠也)
復雨疊廿三日韻(四月廿六日)
已喜晴三日甘膏復繼施是誠鮮所遇允慶正宜時呼
鵲任曦霽(農諺鵲呼晴)出蚯識土滋(四月蚯蚓出亦足為雨透土濕之騐)紀
恩兼誌畏敢曰寸心怡
賦得和闐玉(得圖字八韻題庶吉士散館)
自古和闐玉而今歲獻都春秋貢輪羾山水料相殊水
産品多秀山生質或麤麤恒丈近有(和闐即古于闐史稱撈玉河中今採)
(得入貢之玉産於水者多潤澤而未見以尺計者産於山者雜石性而或至盈丈盖所受山水之氣物性固然)
(而美質每艱大成鉅材或嫌微纇亦可絜矩用人之道也)秀乃尺盈無物理難全矣
人情可譬乎載車餘萬里弊竇亦三吴(己亥歲葉爾羌辦事大臣高樸)
(私派回人採玉通同蘇州奸商張鑾潜運至吴製器售賣以牟重利事發各抵罪)應識舜捐語
漫誇禹治圖(前得密勒塔山大玉高七尺博三尺實為瓌材未可以尊罍小用因倣宋人畫蹟琢)
(成大禹治水圖作詩紀事歸本於服遠之德盖因物示訓所以垂戒亦未嘗不自惕也)千秋戒貽
世五字過吟吾
喜晴(四月廿八日)
四月虞雨過向年實所稀於時將麥熟宜曬藉曦暉曉
霧消雲散晚雷驅&KR0584;飛(農家夏日以早霧占晴雨日内微恐雨多今早霧氣瀰漫辰初)
(果即開霽申刻適有雷聲作陣盡驅殘雲晴定始寬憂慮)西陽喜晴定益敬敢心違
畿南稱雨好(今歲直隸各属雨澤普霑麥田已可約收九分餘今日又據梁肯堂奏保定省城於)
(昨廿五日夜間密雨達曙入土三寸密雲昌平等州縣五於本月初十十一十七八二十三等日得雨自二寸至)
(寸不等麥粒愈加飽滿夏禾倍覺青葱於農田大有裨益)湖北望晴同(今日又接福寧奏稱湖北)
(省二月中雨水已優近據通省十府一州禀報自三月以來春膏普遍較往年更十分透足正盼天氣晴朗而)
(連日開霽風日暄和二麥漸次登場等語北方向來春夏之交每虞雨少今年入春後雨澤連延日内轉至望)
(晴竟與楚北相同實為厚幸)都幸
賜時若益深惕我中所期免致歉未穫敢云豐五字誌
方寸兩章言出衷
江西巡撫陳淮奏報二麥收成八分有餘詩以誌
慰
西江雖弗餅餌重近亦青黃漸識資雪雨冬春二時順
麥麰省属八分期(陳淮奏江西省産麥各属内收成八分者三十二縣九分者四十三廳州)
(縣通省牽算實共八分有餘等語該省向雖不重麥收而近日皆知收穫較早藉資接濟栽種頗寬際兹雪雨)
(優霑竟獲中稔並稱贛州府所属之興國安遠二縣亦各試種有效其收成分數大略相同覽奏益深欣慰)
披章四字固稱慰持念一心惟守寅大抵中豐多報者
自詢何以足當之
泉宗廟紀事
泉宗本是水之源久未臻斯淤土存(是處泉脉最盛甲申歲命疏濬沙淤)
(泉源暢湧因建泉宗廟祀者神傍置亭臺以供遊勝年來以未常臨幸奉宸司苑遂不經心任事又致淤墊)
(者多設不亟加挑濬日久將成平陸矣)亟命疏治(平聲)春日早即看芃發夏
田繁(今春二月中過此見水源淤壅鱗塍半已涸露因將向來經理不善之員分别懲處即特派蘇楞額)
(永來督率估計約需用内帑萬餘金和僱民夫上緊挑挖深通以資灌溉並以挑出之泥加培四近土山補植)
(樹木兹策馬來觀則將次蕆工水泉已旺畦中一望瀰瀰稲秧芃茂頓為改觀乃知事在人為尤不可不親加)
(省攬率作興事即此一端可以絜矩諸政矣)悟非親攬多遺處事在人為不
易論一可絜凡滋自慎用因成律示來昆
主善堂言懷
少年之書堂曾以樂善名耋歲此溪堂亦久主善稱樂
主似各别然總出乎情樂則近有為主實尚未形未形
與有為本末原分眀學詣少及耋等差於是呈
扇淳室口號
書室半圓肖扇(去聲)為扇(平聲)淳遂以額題楣今來小坐思
其義即境稱名内忸之
湛虚樓漫題
湛固水之性虚實水之德德與性相資如鳥之兩翼是
以梵經中亦每言空色(色即功行空即禪定其言色即空空即色乃引初學語)其
理原合儒執空堕形迹
挹源書屋
丁亥額題曰挹源率因泉近欲窮元政詮學業胥有始
愧未詣精可漫論
集遠堂自箴
書堂開向遠遠景莫不集雖均目所延實乃心以入然
我有别會遊覽匪斯急堂經數十年不少遠功立偶值
軍務籌坐此恒憂悒絶域幸皆歸我武覃應戢設仍不
知足長此安窮給
觀瀾亭
觀瀾豈易曰觀瀾當識盈科進有湍寄語學人應志道
子輿語莫等閒看
自泉宗廟至聖化寺虚静齋有作
步輦經二里憩齋閱十年(自癸夘年題此齋後閱今十年今春曾至聖化寺却未憩)
(坐此齋)
聖蹤餘想像治道愧遷延虚允納良本静為理劇緣七
旬流水逝(齋額為来歲皇祖所題迴憶自十二齡受恩以月如流倏已七十餘年每思)
(益祖武祗慚懷)追憶祗慙然
欣稼亭口號
萬泉水湧波瀾闊二麥雲齊餅餌香鱗疊溪田稲秧蔚
微欣督理不孤忙(是處從前泉源暢涌之時稲畦鱗次頗稱勝㮣乃以數年未來而司事者)
(竟任其淤墊既令議懲復發内帑挑挖今晨至此不特塘中水波㶑灧二麥雲齊而稲秧葱蔚頓復舊觀亦不)
(孤今春之督理也)
羃翠軒得句
軒在假山巔迴廊接以上由廊湏步陟拾級艱攀仰輕
輿自岡登至軒騁目朗人勞已則逸此愧亦堪想
得真齋
佳景供看謂得真試思能所究誰親(能看者在人所供者在景)真當
於一弗於二此得還應属熟洵(詩洵美且都信也)
賦得松風水月(得閒字八韻朝考題)
聖教序中語久哉薌世間四言誰不識一義要惟閒豈
獨表禪窟真成揭理關松寧知動静水泯意潺湲風拂
情相習月臨趣互閑華非邈直崦清自映澄灣無照目
三覺有聲耳八還欲詢彼元奘是見可曾删
恩賜故安南國王阮光平加諡忠純詩以誌事並
命勒碑
今春據郭世勲陳用敷奏報安南國王阮光平病
故世子阮光纉遣使告哀并籲封襲爵朕念該國
係新造之邦且阮光平歸誠忠順深可嘉惜因製
詩賜輓即命廣西按察使成林不待該國使臣入
關先行馳赴賜奠宣封俾得藉天朝寵命以鎮撫
疆土兹據成林覆奏出關以後居民安静恬熙見
龍亭儀仗經過無不扶老擕幼泥首路旁歡聲感
激細詢沿途員目等該國歲稔人和非上屆情形
可比行次仙麗地方阮光纉遣陪臣等遠來迎接
自於嘉橘地方率文武大小陪臣跪迎祗候謹遵
天朝定例行先封後祭之禮成林見阮光纉雖年
居幼稚而器宇端凝即傳諭大皇帝種種恩諭伊
深知感戴並云不待部議先行簡派大人南來封
祭逾格寵榮自古未有感頌流涕不已遂於四月
初十日傳旨錫封成禮該國鎮静諸陪臣皆循分
輔翊並無主少國疑之慮既釋遠懷因成長律
歸藩拭淚别楓宸(庚戌八月阮光平入覲祝釐偹加恩禮迨陛辭歸國之時依戀不忍至於)
(垂涕屢奏俟至庚申歲聖夀九旬大慶再當恭覲闕廷情詞實為懇摯)迴首頻稱覲九旬
囑令西湖以身妥示依北闕誌心親(又據成林奏阮光纉既受恩封並告)
(稱阮光平彌留時諭以昇隆地處安南疆域之中可以控制各鎮西湖風水佳麗即可於此安葬况西湖較義)
(安地方距天朝鎮南關近十數站我感受大皇帝深恩庶幾魂魄有知亦可近依帝闕以表始終依戀之意等)
(語閱之深堪憐憫伊以外域藩臣竟能如此忠純立志深知大義洵宜褒恤耳)似兹亂命同治
命忍謂外臣誠世臣藻什七言勒琬琰桂疆千載識忠
純
曉凉
孟夏之下澣(廿六日也)喜晴繼復霏畏霖怯已甚即霽慰猶
微(廿八日也)自此消雲宇竟能凉曉衣五朝心略定緣冀麥
收肥(目下二麥漸次成熟得此晴霽曝晒子粒更可飽綻而氣候曉凉亦麥性所宜於收穫尤有禆益)
詠漢玉龍首觥
龍尾多看龍首鮮(上聲祗内府蕆舊玉龍尾觥頗夥龍首觥此一器製古而質淳洵漢時)
(物也)似初九或是重乾戒觥勿用同饕餮刻體無妨現半
全珍此歲陳出炎代非他年貢自和闐玉河良質頻曾
倣(近年頻用和闐貢玉倣此式為之)舊勝新惟器亦然(末句反遲任語意)
端陽節作
去歲端陽亦曾度却因逢閏日為長(去歲自春入夏望雨徬徨至閏四月)
(廿九夜始得甘霖入土五寸繼於五月初二日復得雨滂沛較之往歲夏至後尚殷盼澤者已為幸是以端陽)
(日仍舉競渡慶節盖不欲過於矯情且俾衆役得邀賞賚也然去歲遇閏四月節候雖甫交夏至而以日計之)
(得雨之期已不啻五月杪矣)夏初春末彼愁甚暘若雨時此幸償(今歲)
(春夏以來晴雨時若不特較上年迴不相侔並為北地近數年所罕覯而各直省奏報麥收又多稱稔予夙夜)
(劭農之念為之慰喜兹值佳節所司依例陳值正宜慶賞施惠不必止之耳)那可矯情弗酬
節亦惟識畏略成章顧名一再思其義止以金柅羲象
詳
浙江巡撫長麟湖南巡撫姜晟各奏報麥收分數
詩以誌慰
湖南收早浙收晚奏異近遥到却同(湖南氣候較暖於浙江二麥收成亦)
(早且湖南距京四千五百餘里浙江止三千三百餘里是以姜晟四月初十日所發之摺與長麟四月十八日)
(所發之摺却同於五月初六日奏到)統以八分有餘計(據姜晟奏湖南省宜麥之區向正湘)
(隂茶陵等三十一州縣該處地方舊臘今春雪澤雨水優霑入夏後晴霽經旬二麥大有裨益現已刈穫登場)
(查收成九分者沅陵等二縣八分有餘者茶陵永明等八州縣八分者湘隂道州等十八州縣七分有餘者華)
(容等三縣通省麥收計八分有餘其大田禾苖益見芃發農民争相蒔插田功大起歌聲四野氣象恬舒等語)
(又據長麟奏浙江省春雨充足二麥菜豆長發暢茂現俱一律收成内九分有餘者寧波府属九分者紹興金)
(華衢州温州四府属八分有餘者台州嚴州處州三府属七分有餘者杭州嘉興湖州三府属通省春花計收)
(成八分有餘等語二省春收均在八分以上洵可謂之中豐民食得此接濟當益寬裕矣)雖非上稔
實中豐浙嫌寒略惜蠶遜(又據長麟奏稱杭州嘉興湖州三府属蠶絲均約收七分)
(有餘因四月初旬天氣稍寒是以未能十分豐盛雖衣食俱關小民生計而食尤重於衣幸麥收不致有減為)
(之欣慰耳)湖喜雨霑起穡功曰食曰衣總民要殷殷孰不切
關衷
午熱
八朝晴定曉欣凉(自廿八日晴霽至今已閱八日頗喜曉氣凉爽今午甚熱雖云晒麥為宜)
(又慮蒸鬱雲起即此見為君之難無時可釋縈繾耳)却以炎薰熱異常農諺縱稱
催麥熟夏時又恐逗雲穰細旃廣厦雖避暑下隰高原
切益忙因識逮佳更愁失為君難那易言詳
製玉熨斗銅膽因成是什
玉斗失銅膽久曾詩惜之(是斗僅有玉匡而無當不可以盛火盖原有金爐膽置其)
(中久失之矣凡未詠此器有斗熨猶看玉爐盛早失金之句以惜之)爰循漢掆例(是器增之以銅)
(膽即可化無用為有用亦如玉掆頭缾内置銅膽方可插花也)可用熨衣施補廢為成
者得全因半其自思措諸政絜矩詎如斯
御製詩五集卷八十一
