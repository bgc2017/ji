御製詩四集卷五
古今體一百三十七首(壬辰五)
生夏二十首仍用元微之生春詩韻(有序)
選舊題于長慶翻新亦既先秋踵正格于生春充
類何妨及夏對時興詠矧長養之當宣即事成吟
信清和之可愛爾其律調中吕序肇南訛時膏已
渥于青疇德晷方昭于丹陸驗景風而施爵翹秀將
成(時當壬辰會榜)育庶物以平衡租庸遍復(普免天下正供今歲分蠲)
(適遍)時則七舉秋而凉冠始御五明闢而輕盖初張
大禴吉蠲令協含桃之薦
常雩恪展候占秀麥之登階前則紅藥翻晴圃裏則碧蔬
浥露疎簾卷縠綠樹鶯來小簟涵漪青荷魚戲疇
結制龍之坐還薰香水以明因或陳詐馬之筵若
舞旛風以從俗撫炎節而洪纖疏列寧殊韶景蕭
晨怡永日而次第評量仍此依聲備什詩以言志
期元琯之循環念惟在民應薰絃之解阜若云具
體宜全四氣斯則續賡有待三餘
何處生夏早夏生平秩中璣旋四月節竿相(去聲)巽方風
天德空牢惠日行南陸融測辰晝方永漏報挈壺叢
何處生夏早夏生換季中(每歲三月禮臣奏請換戴凉帽日期或以十五或以廿五視寒)
(煖之候為定)捲簷皮去暖(冬帽製)哆口葛含風(夏帽製)晴雨還殊
製(夏帽常用以紅緯為餙雨則飾以朱氂行裝亦用之)袍衫雅稱融朝章弗相襲
遵守搢紳叢(禮不下庶人閭閻之間氊帽草笠原聽衆便)
何處生夏早夏生
禴祭中朔辰修孟祀
太室敞薰風籩豆犧牲進衣冠禮樂融為榮傳有事
(廟中行禮以室宗覺羅之列仕版者執事駿奔俾得叨榮展敬)潢衍薦椒叢
何處生夏早夏生簾箔中易氊知去冷代竹為延風似
水漪紋澹遮曦晃影融獨憐認巢燕窺煞碧筠叢
何處生夏早夏生
雩祭中見龍因請雨樂凱已歌風
青幕苾芬薦絳霄煙燎融庶幾膏澤惠瞻望葉雲叢
何處生夏早夏生新綠中清和方應候(按沈德潛别裁集舉張衡賦及)
(謝靈運詩以為清和當属二月後人謂四月為清和失猶字義云云然猶雖訓如亦訓尚且謝朓白居易軰皆)
(属之四月固不必拘泥也)蔥蒨始舒風繞屋都無異連林若有融
後凋殊衆者祗看柏松叢
何處生夏早夏生菜圃中王瓜生灔露苦菜秀猗風綴
架垂垂好堆盤欵欵融寒酸有真味莫問食單叢
何處生夏早夏生鶯語中候寒遲北地(江以南鶯鳴以二月北方氣候)
(較寒四月始聞鶯)鳴試藉南風色以金衣艷聲諧玉管融
戴顒饒幸事兩度覓方叢
何處生夏早夏生浴佛中有緣澄性海無始暢宗風德
水本清净戒香自妙融如來冺來去底事此僧叢
何處生夏早夏生試扇中展時輕蔽日摇際自來風題
詠性情託畫圖景物融五明逞竒說誣聖闢辭叢(昔人率以五明)
(為扇數典自舜余謂武王始作箑舜時安得有扇蓋扇本門扉若禮所謂闔扇崔豹本闢四門之意變其辭為)
(五明後世遂以華囂之事誣聖妄矣近曾為說正之)
何處生夏早夏生麥浪中掛帆誰泛海拖縠自宜風候
冀青黃接香聞餅餌融老農凝望眼日在綠波叢
何處生夏早夏生紅藥中本殊草與木(芍藥草本先出牡丹木本後出)
(亦謂之木芍藥南方二三月即開北方四月乃開芍藥則五月乃盛開亦有四月開者)花麗日和
風分埒榮非妬當階意欲融元暉點筆際翻影正連叢
何處生夏早夏生櫻
薦中藉申殷宰訓寧學漢家風籠貯青絲夥盤堆赤玉
融奚稱文館醼歡聚侍臣叢
何處生夏早夏生魚躍中暴腮争逐浪(魚以首夏交合牝牡相逐嚙腮)
(以孽其尾故尸子有暴腮龍門之說盖其時正當首夏成匹之時耳上則為龍已属荒誕後人遂訓為曝以比失意不中者更)
(失之遠矣)孳尾慣衝風或妬鱗鬐鼓相交意氣融鯤鯢旋(去聲)
浮散脈脈復叢叢
何處生夏早夏生荷葉中田田纔(去聲)鋪水貼貼未摇風錢
似黃無染玉如青有融待開初日朵莫忘泛波叢
何處生夏早夏生黃繖中團張蔽炎熱斜颺受涼風葵
擬傾陽好竹支得隂(去聲)融如將譬捧日可喚瑞雲叢
何處生夏早夏生廟會中元君傳聖誕五頂盛靈風(都人)
(崇奉碧霞元君隨方立廟稱為五頂俗以四月十八為元君誕日各立香會集廟中旛草雜伎雖不免邇奢以)
(從俗宜亦弗禁也)臺閣肩行簇幢旛扛戲融道民貴因俗難概
禁繁叢
何處生夏早夏生結制中經行罷僧脚默坐究禪風動植
傷胥惜鐘魚寂總融安居毒龍伏慧草任成叢
何處生夏早夏生毳幕中殺牛非禴祭詐馬述先
風(北漢三月馬始生駒取牝馬令駒叩乳少飼之即執駒别繫于長綆其名曰遮勒婦人漉馬湩為漿其名曰)
(七格至四月初成于穹廬中插柳祈福以嘗新于是為詐馬之宴蓋蒙古舊俗最所重也)柳插歡
心浹湩成醉面融應憐駒未飽綆繫泣枯叢
何處生夏早夏生翠簟中含凉似鋪雪郤暑欲翻風麗
覺紅藤侈滑欣白薤融掞牋聊遣興未足儷吟叢
西直門外作
龍見應修
雩祭常還宫遷坐致齋莊逾旬未見烟郊景二麥菁蔥
苗更長
稷下黍高種已齊今春農事早非稽待耘此日田疇潤
擢穎青青恰入題
昨作風霾傍晚收恐因靳澤踊增愁陣雲落雨石衢濕
便以優霑可得不
雩祭禮成敬述
昨年遣代為巡方兹際躬親敬益蘉青仰
圜帷垂軋芴翠籠
帝燭燦熒煌三春已是霑雪雨排日恰欣值角亢(詣壇)
(及宿與祭日適值角亢二龍見恰相合)祇切希
恩免水旱敢云恃
愛籲豐穰
題漢玉小椀
小于茗椀大于卮樸謝雕幾古所貽黃暈土華皴栗子
白含玉質本羊脂籀文兩字傳光贊碾法雙鈎出漢時
自是署名期不朽至今署者豈仍知
續題獅子林八景
倪瓚原卷中自識與趙善長商㩁作獅子林圖且
囑如海因公宜寳弆云云是則為圖本自倪而疊
石築室已在疑似何况歴歲四百餘年室主不知
凡幾更而今又屬黃氏矣則今之亭臺峯沼但能
同吳中之獅子林而不能盡同迂翁之獅子林圖
固其宜也雖然予之詠高山而企慕藺實在倪而
不在黃言之不足長言之因復取其可詠者凡八
景為續題云
清淑齋
就樹得佳隂境原獅子林假山亦碞齬曲徑致幽深花
色淑非艷溪聲清以沉如云晤倪老恐未契高襟
小香幢
一間樓湧小香幢調御琉璃朗慧釭珍重迂翁囑如海
(倪瓚獅子林卷自識有如海因公宜寳之之語)由來者箇未全降
探真書屋
雲廊拾級上書屋號探真詎在遊文苑所希識道津精
研足縆歲深造貴潛神欲問枕葄者誰誠自得人
延景樓
詭石玲瓏棧徑通入來渾似萬山中近峯遠渚攬次第
秋月春風觀色空拾級望遥目容與焚檀習静意沖融
雖然延得江南景罷露臺慙未昔同
畫舫
有溪有岸有舟呼活景沿緣面面殊欲傲清河書畫舫
收來真蹟是倪迂
雲林石室
灑然石室額雲林元鎮流風若可尋却與田盤開别面
(盤山静寄山莊中向有雲林石室)古松都隠剩嶔岑(假山雖肖吳中稚松皆新種固不如)
(田盤古松林立也)
横碧軒
文軒築溪上溪水如帶横一條拖碧玉朗暎心目清有
時漾輕漪閃影翻檐楹奚必藉鳶魚天然道趣呈
水門
牆界林園水作門泛舟雅似武陵源贏他祇有淵明記
不及迂翁畫卷存
再題杜瓊獅林圖疊前韻
倪家粉本杜家摹御苑獅林木石圖得一函三了可悟
由今視昔定何殊坐清閟閣緬隠迹建小香幢供佛趺
卷已編書幅懸室(倪瓚獅子林卷已入石渠寳笈上等編列成書不能移置杜瓊此幅係續)
(入未定鑒蔵之地即懸之獅林以證勝蹟)憶杭高致或同蘇
杜瓊跋謂擬徐賁獅林十二改作小幀而布景筆法
全似雲林又不言賁為臨瓚或賁曾見倪卷竊其意
以分段見竒究不能掩其奪胎之蹟瓊復合而為一
仍不離本來面目即謂杜臨倪亦無不可因再識之
浴佛日作
過去未來現在今佛生日者向何尋徒稱浴以八德水
亦復因之雙樹林可識西方極樂國本由一念大悲心
結緣那是人天喜麥頃芃苗蔚綠深
題鄒一桂花卉山水小冊各二十四種(有序)
去歲一桂祝
釐來京以候凍盤桓京邸數月雖甚愛其畫但以年老
不忍強勞之故未多得旋亦南還因檢大内所藏
彼畫甚夥而兹花卉山水小冊各二十四種自題
云畫中詩詩中畫者所為去情入神盡態極妍雖
令一桂再執筆恐亦不能彷彿蓋繪事以小函大
固難而尤非老人所易辦不同詩格益老益進終
亦不太費精神耳錢陳羣在京時愛其鹿馴巖畔
當童扶之句凡令三疊韻而愈出愈奇將因北風
附此語質之二老以為何如亦藝林一段佳話也
高人風韻道人粧肯向凡花互競芳愛是青山流水裏
春光幾許付漂香
青山千畝白流水一春香(綠萼梅)
春來百結一朝舒瑣碎不無香有餘何事山人偏被屏
(去聲者謂白)獨教衣紫炫庭除
拂檐香瑣碎堆砌紫蒙茸(紫丁香)
白白朱朱總韡然那論結實小桃鮮祗從託物思詩義
幾欲廢乎宵雅篇
華開古唐棣實結小櫻桃(棠棣)
㡳須九畹富滋諸兩朵幽香已穆如清以聖而靜仁者
其人亦合擬三閭
穆如仁者靜香比聖之清(甌蘭)
碎花瑣瑣竹松間也自稱梅不靦顔頗似面藍人得志
却同顔(真卿)李(泌)共清班
暎竹分青色穿松夾翠濤(翠梅)
楚歌未動隂陵道舞袖風翻虎帳春何事翠眉顰泣處
西村偏效浣紗人
風翻紅䄂舞露浥翠眉顰(虞美人)
是花是鳥是殊同一例啼痕似染紅望帝春深煙月下
不知何事恨東風
翠煙深夜月錦水舊東風(杜鵑)
冰霜度可傲薰風淡白姿偏却豔紅設向高唐雲裏見
淨香嗅罷萬緣空
爽致消繁暑高情謝曉雲(茉莉)
漫道無香亦自香秋風籬落散微芳試從瓣萼端詳看
分得陶家幾點黃
畹香難入譜籬艷欲分秋(藍菊)
帶雨依然似灑淚含風黯爾不禁情春園疑恨同名姓
生面别開一段清
嫩香偏帶雨薄暈不禁風(秋海棠)
山谷羶薌留句後黃香名目豔貽今略輸鄧尉寧無故
色擬玉非祗擬金
栗玉圓雕蕾金鐘細作行(蠟梅)
盈盈脈脈嬝仙衣照影清波香遞微設問金卮擎底事
應緣斟酒酹湘妃
翠帶拖雲舞金卮照雪斟(水仙)
奚稱風處清香滿漫擬雪如素艷粧祗有愛民一念切
至今人尚詠甘棠
素艷雪凝樹清香風滿枝(棠梨)
千樹莫誇繁蕊舒霞光日彩惠風初元都觀裏劉郎返
燕麥兔葵轉不如
霞輕籠樹影日暖散林光(碧桃)
垂之頗見有餘紳栀蠟休譏色炫春宜贈翰林諸學士
天然金帶稱(去聲)腰身
蠟苞方半吐金粉若為垂(綬帶)
内則已稱茝並佩晉書復詡菊同華遯齋設不翻閒覽
誰識楚辭謂此花
芳心同佩茝馨室擬親蘭(澤蘭)
一樣東風駘蕩姿鼠姑何礙幻魚兒宋家近體相聯韻
(周必大等數人皆有詩用一韻)麗句翻忘宵雅詩
蕊含香國信囊括小園春(魚兒牡丹)
沉䄠略似嫌火氣桃李雖佳特靚粧鼻界返聞契清淨
鄙哉何粉與荀香
何郎初傅粉荀令乍薰香(木香)
已忘匪石不可轉仍藉此君當自求試置風松雪梅側
未知三友肯容不
殷疑曙霞染巧類匣刀裁(石竹)
靈芸小字換來新香拂宵風不染塵即看聯花還綴業
巧縫也合號鍼神
紅塵飛不到玉露夜生凉(夜來香)
冒雨却疑杜宇泣定風還似石榴安山人應與世無涉
何事猶存一點丹
光融勝杜宇顔好甚安榴(山丹)
名字遙思入楚騷垂頭姌姌立江臯釣磯設果紅絲綴
應識遊魚早避逃
寳絡垂蓮岸紅絲拂釣磯(蓼)
王母乘來種類遺年年七夕杳無期可憐頭趐分明在
飛去不能祗繫思
清音自瑶島仙夢到羅浮(翠雀)
雅似一中旨酒柔笛吹曾不落枝頭小山自擬維摩畫
(蘇軾跋王維畫云觀摩詰之畫畫中有詩乃指其山水景今一桂於花卉小冊每幅各系二句題曰畫中詩蓋)
(欲自擬摩詰因借東坡語取義耳)却是東坡早識由
烘笑從人贈酡顔任笛吹(紅梅)
右畫中詩花卉二十四種
一蟬雙鶴各希夷生動真傳氣韻斯花卉那能較山水
詩中畫勝畫中詩
盤雲雙鶴下隔水一蟬鳴(祖詠)
洞雲白出忩含潤庭竹青連山欲迷著箇茅菴晻靄際
仲文恰合與留題
近窗雲出洞當戶竹連山(錢起)
層巖飛瀑鎖烟霞竹樹參差静不譁繡戶紗窗雖綺麗
山泉幻與作仙家
積翠紗窗暗飛泉繡戶凉(王維)
委蛇退食向詞垣步出迴看左掖門花柳寧宜廟堂物
杜家詩史有微言
退朝花底散歸院柳邊迷(杜甫)
一磴危懸接小亭過亭雲白隠山青潄崖江浪翻漻淚
那可其間客舫停
江濤出岸險風磴入雲危(王勃)
溪上松間開草堂青山白水罨楹光雖然老杜曾言悶
到此應教悶早忘
卷簾唯白水隠几亦青山(杜甫)
負郭人家江路臨買魚沽酒客船斟澄之清耳民猶水
深意誰知倚杖吟
山縣早休市江橋春聚船(杜甫)
愛聽松風落落吟風翻松露濕衣襟洗將聲色都無著
無著其間那覓心
步壑風吹面看松露滴身(杜甫)
雙橋兩水互縱横橘柚秋烟遠未明不是畫中有詩趣
令人何故識宣城
雨水夾明鏡雙橋落綵虹(李白)
水窮自是山深處雲起山深水氣含詎祇精詮標合一
雅欣妙繪契函三
行到水窮處坐看雲起時(王維)
山來高閣非無色泉入平池定寂聲聲色兩空空亦冺
九龍何事更牽情
泉聲到池盡山色上樓多(張祜)
一簮塔影倚清空駐錫惟應是義公山下可看不可到
鐘聲遥出白雲中
塔影掛青漢鐘聲和白雲(綦母潛)
莫謂深山無逕尋引人入勝有鐘音高僧祇在禪房坐
客到喫茶請自斟
古木無人逕深山何處鐘(王維)
風正波平好進航帆過野舘帶花香何須數典稱南海
取義端知有斷章
野館濃花發春帆細雨來(杜甫)
罨秀常看戶外峯階前衆壑有泉淙招提既是大禹寺
那更安禪制毒龍
戶外一峯秀階前衆壑深(孟浩然)
盤雲幾曲逕堪披一泒飛泉擘石垂莫道畫家艱落筆
深於詩者易能之
透石飛梁下穿雲仄徑斜(蘇頲)
春水輕舟訪故知夕陽烟柳罥絲絲不寧枚舉李乂句
兼善神傳常建詩
夕陽烟柳岸春水木蘭撓(李乂)
高峯嶻嶭鎖氤氲黃葉林頭覆白雲恰似世尊量頂相
梵天丈六了難分
高頂白雲盡前山黃葉多(賈島)
竹溪寫影穿沙出藤蔓遮門帶瓦垂佳處似兹天下少
那還愁繫旅人思
對門藤盖瓦暎竹水穿沙(杜甫)
月上空山收夕靄溶溶露氣滴松梢此時夜坐消諸慮
寧計僧門推與敲
月臨山靄薄松滴露花香(張喬)
網下澄潭纜結航趁墟賈客復連檣民情在順不在擾
我亦心厪魚米鄉
結纜排魚網連檣並米船(杜甫)
密樹有情蔽深屋空山無客響流泉天然妙境誰牽合
能爾為(平聲)人為(去聲)集聯(畫冊所取皆唐人整聫獨此幅集句而成以初唐詞客儷中唐)
(詩僧格調相融畫境雅稱殆天然巧合也)
重簷交密樹流水響空山(王勃振釋法)
緩勒山行入翠微濛濛濕潤欲霑衣草青馬飽嘶聲喜
(馬食飽驕嘶乃常有之事若方銜草時則斷不能鳴杜老雖稱詩聖此句則不免以辭害意矣)不是李
南識者稀(見枹朴子)
衫裛翠微潤馬銜青草嘶(杜甫)
雪嶺錦城見界天(蜀人云成都城中可望見雪山)正厪捷報定金川(温福)
(既攻破資哩之險復克其阿喀木雅進攻普爾瑪美美卡碉寨桂林亦連破逹烏墨壟溝諸要隘道抵僧格宗)
(皆指日可達美諾賊巢佇盼擒渠捷奏)小山朅攬詩中畫擬藉杜王解念
懸(全冊以子美雪嶺聯為結不獨摩詰詩中畫意聊遣吟懷而玉壘晴曛用告成事亦足徵佳䜟耳)
雪嶺界天白錦城曛日黃(杜甫)
右詩中畫山水二十四種
首夏静明園
暮春命蹕駐香山東道於斯經往還泉石孤哉緣少暇
清和來亦暫偷閒峯邊落葉密添翠砌畔紅花半就殷
電火光陰無住裏偶成長句寄其間
華滋館即事
視事傳餐有定時來遊率亦憩於兹書屏生色背峯倚
玉鑑明輝面水披漫惜春光已消歇微憐夏節待華滋
(今春膏雨雖霑邇日屢作風預恐因循致旱已望繼澤之滋矣)值無引見惟章奏(是日偶無)
(引見官)却覺心中早愧之
竹罏山房
泉稱苐一冠寰區取水無須調水符小坐山房試清供
那更狂句效其盧
已飢已溺聖人思餘事惟茶姑置之設使相如類消渴
育材時亦念乎斯
聖因綜繪閣
聖因寺側有離宫綜繪於斯結搆同亦已年深看松老
雖云春過尚花紅迴溪水色全歸澹别嶂鐘聲藉悟空
空澹中應不生念念馳明聖昔民風
寫流軒口號
樸樸軒楹小小湖倚欄即愛鏡光鋪雖然不是西湖水
天一生來豈有殊
冠峯亭
玉峯今日不擬登玉泉今日聊斯賞西湖别墅忽面前
是一是二何須想箇中假山亦有峯亭以冠之壘㠑同
為攬高黍及低稻豈圖樹綠與花紅平湖塔影落眼底
淨慈禪意鏡光裏
清襟樓
玉峯塔頂罷登臨别嶂西垂趁便尋樓院牡丹謝已盡
坐來真覺稱清襟
棲霞室
西嶂落平似垂龍於茲少輯仍夷嵕倚巖得室樸而野
棲雲受日為霞紅雲棲即是棲霞處建業(棲霞)錢塘(雲棲)兩
如故豈重佳景繾江山惟有民情憶休助稻田俯攬微
風起又復因之望雨矣
雲鶴岑
鶴以岑為巢遊必雲中耳岑惟止其所雲鶴有動止試
從雲下望岑亦如浮起函三乃得一合相寧由揣然總
宜忘詮緒言覺非是
題涵漪齋
降岑復登舟沿緣至水閣興言小坐憩憑攬漪瀾作舟
行豈無瀾其内觀非樂座中物外觀涵趣覺廣博因憶
東坡記超然興同託
倚晴樓
齋後廊連傑豎樓倚晴檐額見擡頭無過一歲至三兩
率復關心託喜愁近盼雨兮非盼霽不宜春也祇宜秋
層甍却是都無繫隨遇安之待句留
含峭居口號
倚峭為居峭復含寫楹暮靄復朝嵐徒增素壁題詩句
結習何曾脱戲談
掛瀑簷
每從北嶺來見泉在足底漾舟造溪齋瀑果掛簷矣高
下曾何定名象由摸揣色已擬冰雪聲以譬宫徵愈巧
愈遠哉水焉知有此
樂景閣二首
麥隴纔看綠似油稻秧插徧刺波流思量復雨當益好
於樂之中每具憂
不暖不寒首夏時曰山曰水畫圖披以言佳景誠堪樂
却是吾心弗在兹
虚受堂
臨水樸堂搆水虚堂亦虚空澄兩鏡映廓落一心如攬
景無須擇成吟即便書羲經垂至訓切已在行諸
潄烟亭
石島週遭湖水清小亭一个學蓬瀛憑誰分得仙凡界
時有波烟護柍楹
清音齋
園内此齋久檐楣
羲篆垂松濤忩外奏泉筑岸傍披契念在清聽(去聲)返聞
入静思癡哉桓元子較論竹和絲
翠雲堂
千林新葉密擎扶翠色如雲一例鋪雙栝對他若相謂
終無改度似予乎
自玉河放舟由昆明湖歸御園即景雜詠
遊八刻餘詩廿首羽林苑外侯將勞暇云遣則歸應可
興所適當戒在豪
來以輕輿返以舟為欣順水送乘浮界湖迴望高樓遠
笑我當前缺句留
兩行綠樹佈陰齊不見黃鶯聽巧啼曰色曰聲鏡光裏
弗留而過幾灣隄
隄外鱗塍插秧遍方方白水浸青苖農功較比常年早
夏長秋收候正遥
漁村蟹舍遥相望甓社菱絲夫豈殊柔櫓數聲葦渚拂
却看漠漠起飛鳬
機聲軋軋聽來近早識舟經耕織圖别舍蠶功剛炙箔
總關民計總廑吾
玉帶橋過出玉河昆明湖闊静微波行來畫舫艤石舫
路取山陰近幾多
山陰佳景頗堪尋得句多哉弗重(去聲)吟便返御園問章
奏遥遥軍務正關心
夜雨(四月十三日)
卓午生雲晚密隂旋聞雷雨作宵深金蛇影亂忩光閃
玉箭聲喧簷溜斟略覺昐哉未臻劇(京畿三月十三日雨已優霑後復微)
(雨二次邇日稍覺多風恐其漸致乾燥所幸餘潤含滋尚未急於盼澤也)遂霑優矣益滋欽
晨披章悉濟南旱(今晨徐績奏至以濟南泰安等府盼雨甚切現在設壇祈禱茲京畿既霑)
(優&KR0584;且經歷數時冀山左亦得同被時霖耳)茲或逮乎綣遠心
題方琮山水二律
春景
開韶初歲嫩曦烘太古山中景漸融新水偏宜蘸柳綠
微風不忍拂桃紅一犂春雨農驅犢夾鏡湖隄客策驄
萬物登臺意頗具民艱滿目恐難同
秋景
層峯昨夜入金官一刻千林遍染丹何必停車幽徑側
恰宜擕客坦崖寬雲間楓葉惟紅點秋際松枝祗綠攅
橋上抱琴童子過縱能知妙不能彈
陜甘總督文綬奏甘省得雨情形詩以誌慰
昨春及前夏甘省連遭早賑濟救民困昨夏始旋轉秋
田頗有收出糶街市滿然期元氣復必賴春膏善晨興
接奏章甘雨被近遠(文綬奏甘肅各屬於三月中下兩旬節報得雨二三四五寸不等蘭)
(州省城復於四月初五日霑膏三寸夏禾青蔥滋長秋禾亦得乘時播種)夏禾長(上聲)青蔥秋
禾播種徧(叶)額手為忻慰吾民庶饑免安居樂婦子政
清刑自簡
題漢玉榖璧
璧始姬周非夘金製傳子執義堪尋悠哉世代何須辨
寶寓民天遇輒吟
題揚雄甘泉賦事
甘泉獻賦風(去聲)楓宸更著劇秦與美新設果出腸明日
死投身天祿又何人
新論謂揚雄作甘泉賦始成夢腸出收而納之明日
遂卒夫雄獻賦當成帝時其後歷哀平孺子而莽始
簒此劇秦美新所為作也若賦成而死安得有投身
天祿之事乎出腸之夢盖不過言其作賦鏤肝研練
之苦耳新論務竒遂至紀載失實且雄之獻賦不過
同美新求媚之意而一稱諷遂自託於正人然則美
新亦可云諷乎莽大夫揚雄死惡能逃正史之誅哉
山西巡撫三寶奏報得雨
春膏麥黍茁青蔥夏澤欣霑日復同(三寳奏四月初中二旬晉省八府十)
(州節次得雨二三四五寸不等麥&KR0927;芃滋惟太原一府未透茲於十三日自申迄戍省城渥&KR1204;滂沛四野均霑)
(夏麥秋禾倍增蔚茂其沃膏正與京畿同日為之心慰而不能不廑懷山左之待澤耳)豈不關心
慶西晉却憐山左望成空
詠官窰瓶
粉青真上品鱔血具竒紋卦義八稜藴環形雙節分稱
珍惟樸素引趣却華紛比似宣城巧椎輪此出羣
題張祚溪亭對話
遠山落飛瀑赴澗滙成湖湖上有草亭高人對坐俱相
顧若相談知為何語乎松泉應答間試問能同無
夜雨(四月廿一日)
數(上聲)日纔旬逮甘膏入夜霶前遭猶疾驟此番(去聲)更悠
揚麥穗益資飽禾苗更吐長惟殷山左望馳驛命詢詳
(京畿扵月之十三日快渥優膏適聞山左盻雨甚切冀得普䨴大雲因即傳諭馳問尋據徐績奏是日惟泰安)
(屬二縣有被澤數寸者餘未遍逮盖前次雨勢驟集未能及遠此次密&KR0584;竟夕聲徐而潤足東省自可同霑因)
(復命郵咨詢之)
西直門外作
三載一掄魁(去歲恩科今歲正科故連舉傳臚之典)傳臚御殿迴輕凉避
紅日濃露到青荄麥穗都齊矣禾苗有是哉何修斯鮮
(上聲)遇益慎敢徘徊
詠和闐玉鏤周蟠螭壺
今玉掄材倣古為雙環連耳簇蟠螭天然體鉅高踰尺
人巧工深圓中(去聲)規詎必遥同鍾鼎識端知遠勝夏商
貽包來禹貢曾無見一以欣而一愧之
夏日承光殿
太和清曉簡魁元夏日依然返御園路順因之更禮服
驛来便以閱崇軒(御殿後臨此更衣適温福軍營奏章至即扵此批閱並為籌示機宜面授)
(軍機大臣傳諭郵寄)隨時勤政寧容忽應變籌軍豈易言衛士漫
嫌稍久待非因問景玩高奔
倚虹堂進舟即景
溪堂丹雘煥慶典去年經進舫斯為便扵齋莫漫停柳
風輕送爽麥夏茂含馨迴望結心願頻新祝
懿齡(辛未恭過辛夘慶典建此堂以備後每聖母臨憩御輦辛巳丹雘增新更祝此十年鼎煥)
(遞加永以為例)
舟泊樂善園因進一遊
渚園臨碧川漾漾見當前閱歲未尋徑一時聊艤船雨
餘樹如滴夏孟卉初鮮小就書齋坐孤哉架上編
題含清齋
協紀應清和考律當清徵溪齋曰含清而我適来此函
三乃合一其間藴妙理稍憩仍進舟焉能究厥旨
廣源閘易舟過萬夀寺至昆明湖登陸回御園沿
途即景雜詠
廣源一閘界東西水截長河高與低舟不可通應易進
早看艤棹候前隄
花宫窈窕抌長川雲水僧人跪道邊風利不湏重結䌫
付他到點自參禪(到即不點點即不到二語見傳燈錄)
麥浪翻風麥穗翹幸哉今度麥莊橋碑亭誌水昔年建
農計殷殷厪旰宵
西轉長河更北行岸傍火器建新營(國朝舊制揀八旗精銳為火器營兹)
(將動帑建營扵此俾聚居便扵操練且省賃房之費無非所以惠旗人也)便扵操練省賃屋
一舉還看兩得成
玉河高水向東流滚壩平鋪雪浪浮多少節宣資灌注
湖心西望峙層樓
繡漪橋北坦昆明一碧澄波漾舫輕奚必天孫費機杼
七襄宛在面前呈
鳳凰墩據水中央来往頻過眄渺茫却似神洲聳瀛海
那教容易艤烟航
東岸湖亭俯廓如到斯登陸易輕與軍營驛傳曾来否
捷報而今正盼予
山東巡撫徐績奏報得雨詩以誌慰即用近作夜
雨韻
佳音披驛牘知被渥膏霶(徐績奏濟南省城扵四月二十一日夜半後䨴而連旦騐)
(得七寸四野均霑二麥頓覺改觀將来收成分數不至大減且雲氣甚濃沐膏必廣現已飛檄各屬俟績報再)
(行入告覽奏為之欣慰)疆吏憂懷釋農民喜氣揚雲濃冀霑廣雨
落幸時長别郡究何若續陳待閱詳
題崔子忠掃象圖
内空外空内外空寓言掃象示宗風東坡留帶分明寫
(石渠寶笈舊藏雀子忠東坡留帶圖與此䏸筆墨相似的係真蹟)筆墨大同意不同
御製詩四集卷五
