御製詩二集卷八十一
古今體七十八首(戊寅七)
至避暑山莊作
虔奉
慈輿又駐兹
堯年寳額至今垂夲予起愛起敬處值此宜風宜月時
蟲是秋音喧砌角山猶古色罨簾眉也知吟興行將發
且復從容藴蓄之
清舒山館
座有瑶琴架有書清秋重此坐清舒禽魚總是忘機侣
山水真成繕性居綠潤鋪林延爽細紅芳戀沼送香徐
題詩四壁饒何事今昔分明静校餘
招涼榭
傍午小炎蒸山田正資長秋長利在農豈計礙遊賞近
西得隂早信步尋涼往豁然水雲榭適可悅俯仰襟袖
覺颯寒眉目為清朗舉頭見題額副實誠不爽
寫心精舍
層樓奉
神御精舍構其右寫心則不無繼
武誠奚有言念甫齠齡何以蒙
恩厚
聖顧直注今敢不勖授受勤政勵渺躬籌治惠黔首安
内逮厥外慎始要以久惟是
羹墻瞻瞠乎益覺後
荷
每來偏愛荷猶存雖非三徑實仙源藏鷗友鹿秀而野
徼露盪風廉且温託根常在雲霞表駐年八千應覺少
卉中君子誠有之予方惜此馮唐老
題澄觀齋
萬物到秋澄斯齋獨擅稱天高雲影淡樹疉籟聲層綠
牖虚延爽玉壺都是冰從來宜此句拈出向何曾
翠雲巖
虚榭三間面竪峯交枝薈蔚葉丰茸雖然已是雲閒候
却看氤氲翠尚濃
千尋石壁聳嶔㟢拖地眉毛能爾為若向是間知悟處
翠雲還笑宋雲癡
聽瀑二首
振鷺飛泉落野灘閒亭有暇每觀瀾世間無物可形状
滿耳仙韶滿目寒
西壁懸流也自竒東來野水滙成池南人只道邊關苦
北地何曾知合詩
永恬居
水複山重處金風玉露時僻非塵所到靜與性為宜居
永真堪憩心恬恰好思所思在何許
皇祖聖蹤遺
素尚齋
齋接永恬居相望(平聲)前後廬磴廊斜轉上巖牖朗開虚
得趣景殊状題名義各臚要同歸靜觀(去聲)一致每欣於
熱
關外秋禾勝去年攬轡沿途為慰悅山莊近遠罨黃雲
晶陽邇日更蒸熱固云時燠催西成當秋炎恐乖素節
紗衣傍午欲換葛松牖延颸復摇箑菜畦苣圃胥待潤
山岡易燥金曦烈因思涼雨一湔溉蕎麥作花方似雪
情知萬事難兼全惟冀兼全意方惬
學古堂
樸室山水間
軒篆題學古插架富芸編觸目堪為矩近思孰挈要應
是無逸所
皇祖信得師我勉師
皇祖
微雨
微雨聞清夜情知未即霑山田多益善塞苑冷何嫌菜
町葉方茁蕎坡花尚纖老農與老圃寧識慮常兼
霞標室
書室千峯表金秋八月清(時八月朔日)招涼在懷袖寫霧出
檐楹便欲望銀海何須擬赤城風泉清聽滿(室中有題皇祖)
(額云風泉清聽滿)常見
聖人情
罨畫窗
室據山高來不頻偶來便爾暢心神一天秋景雲窗外
大似王蒙荷葉皴
見說佳山似真畫或稱佳畫即真山世情定論曾誰是
我亦疑黂於此間
雨
塞山易作雲今秋乃艱致展轉切望霖晚田漸憔倅觸
石膚寸合雴雨盆傾至既放更悠揚綿&KR0584;飄長勢婪熱
復何有乍可奕衣試蕎黍總回蘇瓜菜洎餘惠去歲關
外旱來即叨明賜大田雖無救遲稼半穫遂今年早收
定雨暘頗惬意邇來方待澤此雨真稱瑞勤民無間心
祈農寧較地却懸關内望曾否均霑未
驛章至知京師亦望雨詩以誌事
昨對秋霖偶繾情驛章今逓自都城一般蕎菜原需澤
廿日風雲太過晴敢以黍禾穫為解惟兹宵旰慮常縈
先憂後樂夲吾分終覺樂稀憂每盈
塞山
塞山過雨易生涼清曉居然換袷裳谷口沙含漲影退
樹根草掛蔓絲長稱心野景呈虚牖極目秋田蘇遠岡
傍午轉暄真恰當為催萬頃稼雲黃
新月
眉細中秋月冰寒欲滿空塞山高見早素景迥難同㶑
灔滄池浪徘徊疉樹叢錘峰玉臺是團鏡待懸東
夜雨
怪底山涼切枕衾&KR2622;&KR2622;夜雨落空林繼霑更較前朝渥
疎滴旋聽密點斟楓葉不殊蕉葉響早田望到晚田心
&KR0584;非急陣應遐被佇擬京師報喜音
含粹齋
山靜林空秋氣清巖齋座與白雲平花香鳥語堪探賾
露潔風高總至精畫展諸峯窗外竪琴調一水澗前横
稱文果是深於易我亦因辭見
聖情
滄浪嶼
澄泓半畆即天池池上疏軒四季宜疉石入波疑倒插
嵌楓經籟故紛披禽魚得所情含樂星月涵虚意想知
(此處夲不常臨夜景更所未覩)雅似御園畫禪室(御園池上居又名畫禪室長夏恒憩息處)
(是室似之)一般摛藻搆吟思
千尺雪
地真塞北無雙地泉不江南第幾泉太古林嵐人鮮識
付他秋月與春煙
疉石疏流落澗鳴滙為汀沼渫然清若從雲外來源計
千尺稱猶太屈生
一處圖存四處蹤(西苑盤山熱河惠泉各為一圖槩以千尺雪名之而一處各蔵四圖以便)
(展閱)東西南北任相逢竹鑪應付高閒者慙愧浮香越椀
濃
即事
厄魯蕩平回部連止戈畢竟是何年固緣弦上矢必發
終愧階前羽舞旋勃律正聞踵來接堅昆佇待首誅駢
山莊行慶暇奚念念到庫車阿那邊
涼
曉起居然愛向陽塞山能爾變炎涼箧中率欲藏輕扇
林下無煩泛野航且喜秋雲纔過雨亦愁白露乍為霜
一愁一喜緣何事萬頃田雲漸作黃
雨
山雲過午重秋雨帶涼來益覺蕎蔬好雅宜松竹陪霈
膏霏亦易婪熱滌如摧京報霑仍冀(昨閱驛章知京師雖得微雨尚冀大)
(霈)南瞻慮幾廻
紅葉
疉嶂青雲放曉晴乍看紅葉一枝横徘徊體物難成句
幾點玫瑰襯綠瓊
何必過雲錦繡攢却欣少見耐吟安北寒知早連林紫
逸興遄飛向木蘭
題蒋溥畫
秋暖無端遲桂芳綴枝初折幾苞黃玉㕙靜守冰輪朗
畫出人間滿意涼
京師得雨誌喜
京報傳來&KR0584;澤充北南霑潤一朝同(十三日熱河遠近同時並得透雨)
那當秋日還喜雨慰在其中愧在中
街頭米價早稱平(京城秋初糧價稍昂命發倉米分糶近已平減)却為晚田望
澤怦蕎坂菜畦生意轉欣同農圃待西成
瑩心堂
疏榭碧湖中澄觀若鏡空最堪窮理趣可以令機融望
去寥蕭野披來颯沓風一輪端正好朗照此心同
遣興
遣興寧蘄辭騁妍山莊書史足精研一心不息庶少過
萬事由來忌太全詎以内安忘外靖那期後樂祇憂先
題詩四壁騐今昔政學均慙尚闕然
中秋侍
皇太后宴
歲歲時行奉
大安山莊慶節侍
慈歡光明徧照恒沙界端正何須七寳攢高下巖楓疑
桂馥友羣野鹿共蟾看底緣益覺中秋好地迥樓臺近
廣寒
詠鹿角筆架
茸長八义老蛻然去不留無從别麇麈又幾閱春秋形
欲成芝朵堅將變石頭雅宜供架筆毛穎夲同遊
熱河啟蹕木蘭行圍之作
山莊行慶中秋度呦鹿鳴時可重(去聲)遲野水寒灘循迤
邐舊藩新附盡追随幾重(平聲)塞樹含霜色一縷村煙起
曉炊更有予心誠慰處告成多稼幸如茨
筆架峯
筆架三峯迥出羣支天萬古翠嶙峋宣毫湘管難堪倚
合付尋常腹藁人
化工著意玉雕鎪肯使詞人弄筆頭李白若曾經到此
不知竒句幾多留
策馬
策馬度山村過雨蘭蹊淨高下稼滿谷穗飽纍垂柄便
霜亦不妨西成料已定去歲此間旱經過切憂怲今秋
償倍蓰額手為深慶承平戶口滋榖寳繫民命内地無
遺利關外率墾竟一例祝倉箱豈復分庭徑設以漢唐
論守在此所屏今古實異宜要在因時應保泰凛三無
勑幾勤八政
駐行營
今年獵場向迤東崖口外即行營駐曉涼羣已換旃冠
背指離宫猶驛路輕驄得得進圍界漸遠村莊多野趣
四十八家率獵騎櫜鞬供役咸來赴牛牟駞&KR1387;滿谷中
乳餅馬湩随意酤厄魯驚歎有如是伊犁較此難言富
山莊幾日陪宴賞宫室衣冠非所諭古來北部輕南朝
今日歸新原勝故我聞此語心為怡延美孰非
祖烈貽共搢紳士議兵革與介胄士談書詩以水投石
昔所譬枘鑿弗入其奚疑習勞繩
武益勤懇一家中外綿丕基
過東嶺
東嶺名汗特木爾過嶺即是獵場山不常經乃喜初遇
翠圍紫邏紛孱顔塞樹新霜紅間綠野水出石潺且湲
地近圍界獸雖少逸麅難避烏號彎(是日馳射一麅随箭而斃)新藩
創見咋舌歎(時都爾伯特貝勒及扎哈沁烏良海皆令随圍)舊屬熟悉額手歡
繄我所喜固有在景宜詩更餘清閒
詠掛缾
大邑冰瓷巧就模擷芳随處貯瓊敷郵程水陸延羣玉
風月三千護蕊珠不是文殊命童子定為長吉背奚奴
一塵弗染諸緣靜豈識尋常有菀枯
即景
拂廬幾點曉霜輕跋馬剛欣卜爽晴問景雅宜詩外趣
合圍摠在畫中行塞山涼暖渾無定巘樹丹青最有情
詎謂從禽忘一切庫車時刻念怦怦
俊鶻驄歌
烏良海獻胡青驄天閑牧養經再冬夲是俊骨易調習
今來俻駕秋圍中左旋右抽盡如意發小殪大皆從容
一馳疉獲鹿曰兩再馳更斃狐之封千二百騎所共覩
無此此軰惟面從致力可息佳名賜亦不啻力德並同
得庫車城誌事(有序)
庫車之圍將軍雅爾哈善坐失事機方小和卓木
率衆來援屢經被殱而任其潛入潛出若㒺聞知
前後奏報矛盾具見前詩知其株守淹時必致逆
黨兔脫坐得空城以自解今報至悉如所料詩以
識恨
我師久圍賊庫車(讀作歌韻)殱其援者紛如麻惟是將軍無
紀律卒致竄走彼么麽軍書之什已誌恨後聞地穴為
賊遮(雅爾哈善用綠營穴地火攻計轉為賊覺横截一溝焚燒兵丁乃不自引咎惟委罪將佐塞責)預
料將得空城耳彼賊腹心仍逃他驛章忽至共披閱一
一如言曾不差言則不差事則僨用匪其人愧若何
九月朔日作
策馬凌晨了不涼縝紛疉巘錯青黃望中九日節將到
塞上今年暖異常漫學鹿虞嫌候舛(鹿鳴於秋分前後入哨率候是時今)
(年秋暖故鹿哨尚未盛也)欣同菜圃慶秋長待圍每選嘉隂坐攬景
從容有句償
布魯特使臣至宴賜即席得句
七戎舜教遠難稽布露通唐付狄鞮(布魯特自右未通中國考唐書西域)
(傳始載布露或云勃律有大小兩王其時雖稱内屬不過羈縻勿絶而已)部昔兩王稱大小
人今一派别東西(布魯特有東西之號在東者分鄂拓克為五在西者分鄂拓克為十五)
新恩恰值伊綿峪(布祜圖昂阿乙亥歲平凖噶爾噶爾蔵多爾濟等來朝於此丁丑歲哈薩)
(克歸化使臣根扎噶喇等亦來朝於此今歲布魯特歸化其使臣亦適朝覲於此地靈佳兆有如此神竒者因)
(名其峪曰伊綿伊綿者國語會極歸極之意也)舊識兼逢達瓦齊(時達瓦齊扈駕預宴詢諸)
(使臣知其舊為台吉時曾識之笑語甚懽)勤遠拓邊凛古戒捧盈恭已奉
天禔
題董邦逹畫二首
秋林絢采
嶤峯䧺厚落飛泉萬葉含霜綵翠鮮命意由來非蠁像
得從扈蹕寫真詮
宿雨含煙
曉烟欲泮意猶酣野彴蒼蘆鎻碧潭應是中庭動秋思
遄飛逸興到江南
叢薄行
叢薄之中聞有虎三子逐逐随其母鎗斃於莵及一子
其二曳尾藏深莽惡獸應弗留餘孽是非所云不探卵
(叶)因命生擒觀壮材羽林徼&KR1224;皆暴怒兩人搏一何足
云一人獨攫誠堪詡其名乃曰貝多爾索倫侍衛中英
楚手尾挈領安且詳湏臾虎兕入柙擄被斑絝白涉鋪
張豈似今朝萬目覩喜亦詎為萬目覩適有新歸化布
魯
右部哈薩克歸化遣使朝貢詩以紀事(有序)
右部哈薩克其汗曰阿比里斯與塔什罕城回人
等接壤襍居地廣人稠不下左部阿布賚所屬向
為厄魯特間阻未通聲教今年秋参贊大臣都統
富德追捕凖夷餘孽哈薩克錫拉兵至其地會塔
什罕與右部哈薩克搆釁互擊因遣侍衛蒙固爾
岱等宣諭威德哈薩克叩首輸誠即日遣使朝貢
而回目莫爾多薩木什和卓亦悔悟息争並令頭
目同時入覲念兵非得已而所至如歸披閱郵函
輙臚其緣起如此
偏師西海勦逋逃取便恩宣雜種曺豈謂解紛更釋難
(時右部與回人方背水决勝蒙固爾岱等單騎入兩陣間指揮宣檄即觧甲聽命)匪徵目宿與
葡萄情歆左部榮同被(其疏略云右部素與左部阿布賚同為雄長今得均隸臣僕自)
(效請倍左部語尤愷摯)德慙(去聲)兩階會偶遭厚往薄來九經式持
盈保泰一心撡
九日
木蘭雅合度重陽處處登高是勝場漢殿空傳蓬餌食
拂菻還識欝金香(時布魯特随圍亦預宴賜唐書勃律傳地宜欝金)綠莎宜馬
滋逢暖紅葉藏麋豔鬭霜小矣淮南稱盛會鴻絧萬騎
總軒昂
出崖口
甘日木蘭事大蒐惠遐示度禮粗脩罷圍纔出峭崖口
遵路旋過野渡頭漫戀友羣歌悉率恰欣場圃報登秋
山莊錫宴應聊駐懷遠寧教愷澤稠
木蘭廻蹕駐避暑山莊之作
木蘭脩獮薄言廻小駐山莊鎬宴開未久秋風催轡去
訝同日影上窗來千層錦樹紅兼綠一道玉溪漩復洄
尋鹿得欣否亦可(園中麋鹿甚多時鎗獲之)為他巖景耐徘徊
澄觀齋
諸峯嶊崣錦開軒一水潺湲玉映門入畫林泉真恰當
迎人松菊喜猶存尋常物態皆含理妙合天倪欲忘(去聲)
言
寳額重瞻惠廸吉
聖人明示此探源(齋内有據山皇祖題額惠廸吉三字又是處莊諸水上流故末句及)
(之)
賣菊翁
偶翻閱舊集有此作嫌不惬意口占二首
東籬帶露摘金英却為蠅頭貨市城風月一肩付誰得
定知人不是泉明(右嘲之)
擔頭冷韻蔚瓊英風雨重陽正滿城此老白衣隔溪過
亦安知不遇淵明(右許之)
阿克蘇城回衆投降詩以紀事
回衆築城居取之原屬易庫車其東戶防守所特俻徒
以將無能久困致自棄先是己兩勝(方逆&KR0624;赴援庫車官兵一殱之於托)
(和鼐再殱之於鄂根河逆黨斃者五六千人賊勢大蹙唾手可就擒獲)兵威亦云熾雜種
况夙怯失城更恇悸是宜鼓衆前先聲圖成事而何待
益兵稍進復停轡(逆&KR0624;已失庫車雅爾哈善不即乘機進勦藉口需兆惠兵至將前忽却屢)
(失事會)割榖資兵糧前途榖滿地不過藉口食遂其遷延
計夷考回所據大城原有四曰葉爾竒木哈什哈爾暨
阿克蘇烏什其餘率小類阿克蘇今歸實斷其左臂故
緣彼城中伯克乃新置霍集占心腹(霍集占既歸舊部各城皆置其心腹)
(以為脇制比聞大兵將至阿克蘇回衆即協力與逆酋拒戰逐其所置伯克獻城請降)強從非衆
意今聞被創敗倒戈更相挋(叶)戕害其用人獻城降遣
使此又宜速赴河上逍遥寘(阿克蘇既以城降正可督兵前進諸城可傳檄而定)
(雅爾哈善乃以禾稼在地欲為坐食株守之計豈前途獻地相踵轉慮貲糧不給耶)是謂棄
天祐作孽乃由自易帥明憲章(時命將軍兆惠星馳往代其軍將雅爾哈善解)
(京治罪)靖遠佈恩惠殱渠赦脅從敷化逮闇昧劬哉勉運
籌顒若冀
明賜
萬樹園宴布魯特即席得句
鱗集仰流鹿食苹筵開萬樹洽輿情舊藩每看聯新部
夜雨剛欣凑午晴聲教遠通婆夷水恩膏直逮孽多城
敢云揚
烈幸無忝惟益臨深勵守成
河南廵撫胡寳瑔奏報豫省秋收豐稔詩以誌慰
獲麥早誌慰顒為望三秋豫土夲曠衍苦乏渠與溝霪
潦率致災厪此悉心謀大疏横直幹引支入榦流更幸
雨暘時黍稌均豐收方伯入章告諒非虛詞投積歉賴
少蘇慶惬舒眉頭復元氣不易莫亟言徵求
萬樹園賜布魯特人觀燈火
錘峯正掛玉輪盈(時九月望日夕)合燦煙花惬遠情卉服毳裳
朝麗正(山莊正門名)逖疏曶爽耀光明從來不識燈王法(布魯)
(特夲回部不似蒙古敬黃教)幻裏疑遊迦布城(彼處地名)歲歲山莊行盛
典心殷保泰益屏營
灤陽别墅
夷嵕别館羅廻蹕駐灤河望極塞山遠秋深落葉多青
松自天矯黃菊正婆娑將謂詩篇富觸懷復漫哦
入古北口閱提標兵
興州行慶宴來賓擕入京華惠重(去聲)申(命布魯特人随入京行禮)秋
暖樹連關外綠(往歲關外樹葉落盡進關尚見綠樹今秋甚暖關外尚有綠葉故云)源長
水注塞中銀(潮河自塞中發源流入古北口)試看瞻就馬前衆都是旰
宵念裏民攬轡便途閱邊俻詰戎兼示遠方人
九月廿五日進宫之作
三朝旋蹕略休停(廿二日自木蘭廻蹕至御園)勤政依然式九經
太室脩嘗歸紫禁
仙園養
志奉慈寧(時屇孟冬之祭應還宫將來聖母以年高樂均園居故仍留暢春園往問安視朝期)
(不誤)娑夷(布魯特地名)鄂畚(哈薩克地名)同文軌岳樂伊綿(二處皆木蘭内)
(圍場地名)更戶庭保泰心惟益乾惕嘻嘻曷敢勵惺惺
烏什城酋長霍集斯伯克擕回衆獻城降詩以紀
事
執渠早是被恩榮(先是達瓦齊自格登窮竄霍集斯伯克奉軍檄設計縛獻錄功褒賞)畏
逼遷随尚近情(霍集斯伯克與小和卓木均係回目特為所強懾因附和觀釁罪在可宥)識
順料伊將倒戟(嘗與軍機大臣籌畫軍情曾諭及霍集斯伯克有擒獻逹瓦齊一節我軍至其)
(地彼㦯降順比大兵既近伊果筵欵小和卓木計圖擒縛因為潛覺遁去遂率衆投欵軍門)翦凶匪
我願佳兵申明眛雉霜嚴令(庫車之圍逆酋唾手就獲而失律者貽誤因命將軍)
(兆惠往代就塗次執失律之臣明示顯戮軍威大振)疉見牽羊肉袒迎
天祐人歸逮底績越因兢業凛虧盈
孟冬時享
太廟述事
質眀徂位展虔思職事天潢式禮儀追遠丕綿一脈瓞
靖遐耆定萬年基不遲廢徹廻瞻
廟有肅冠裳列迓墀昔厠大宛今布露(去歲哈薩克來朝今年布魯特)
(繼至並以秋獮廻鑾擕入京師適當冬嘗大典於午門陪百官迎送)延庥孰匪
祖威貽
崇元觀拈香即事
觀瞻日下屬神臯葺舊寧煩事伐鼛慶落便中紆法駕
(時孟冬直門時享禮成詣御園問便瞻安道出西適當脩觀落成因就禮)崇元疑早會
仙曹金題重燦雲房複絳節紛朝玉座高七字聊因識
緣起楔碑乘暇一揮毫
椓人何事當(去聲)䕫臯建築居然興鼓鼛(此寺為明璫曺化淳所建故俗)
(名曺公觀)富貴那曾鎮爾軰裔苖誠未忝其曺開門已忘(去聲)
君恩厚督厰偏誇璫勢高覽古不禁懷鑒古慎微切切
在含毫
御園初冬
冬孟脩
禋孝思舒平明命駕候
興居更因三接懷柔遠(時於御園再宴布魯特命廻部落)聊值萬幾清
暇餘楓葉耐暄紅間綠菊花過節秀而疎春園莫澷誇
桃柳悅志由來在集虛
戲題盆菊
常傲春蘭稱後凋金英翠葉自飄蕭花師剪縛争新樣
那管東籬竟折腰
林屋
激水飛來雪瀑疉峯聳出雲根壺裏絶無塵處窗中小
有天園(堆假山肖西湖汪氏園自窗中見之)
抱清樓
廻廊曲折自通幽拾級登臨縱遠眸妙合而凝沖以靜
佳名真副抱清樓
夜雨(十月初五日)
秋月雨稀苦久晴燮時每為望怦怦作霖忽訝霏通晚
問澤頻教徹五更麥隴固難資佈種(為時已遲)菜畦猶可藉
敷榮于茅尚豫來年計八政那能刻忘(去聲)情
御製詩二集卷八十一
