御製詩三集卷五十
古今體九十八首(乙酉八)
渡江至金山
江浙載廵狩典成清蹕還觀民胥敬事問景敢偷閒煙
意桃霞表晴光麥浪間南風送五兩片刻逹金山
静瀾堂
玉嶼大江中蘭堂曠望通氣連巫峡白日湧海門紅何
必懷觀水恒斯遇息風四廵庥祉疊益勵慎淵衷
金山夕景
北雨度江疾似飛西風捲雲淨如掃江山佳會適扵兹
紅樹碧峰輝夕照博古撫蹟胥且置聊因無欲觀其妙
妙高臺上小徘徊我與髯翁豈同調
渡江駐蹕高旻寺行宫作
蘭舸渡江津花宫及暮春毋奢仰
祖訓(恭讀句序皇祖御製行宫詩碑有莫遣争能縦慾奢之復引漢文惜露臺事以示維揚商民)
(允垂訓深切宜遵守云)有事此躬廵機鑑惟勤政情田祗厪民覲
揚瞠後矣
巍蕩共
高旻
題大觀堂
江浙省方迴三春蹕館開白綿飛苑柳青子綴庭梅旌
茷于焉憩琴書此重(去聲)陪循名玩辭象顒若益深哉
遊平山堂即景襍詠
去時春仲来春暮真是春光馬上看祗有風流賢太守
千秋名在碧峰端
北瞻崑軸廣陵南園倚虹橋鏡影涵設使武夷徵故事
便當九曲自兹探
綠柳隂濃曲岸頭緩移畫舸惠風柔青琅玕館凝神盼
誰道尋常竹有秋
侍衛銀牌賜老人渴恩便奪亦情真可知半日行春舫
不為閒遊為省民
暖香眀艷正含嘉幾架雲棚護惜加不讀廬陵歐氏序
誰知天下有真花
麗日輕風喜朗晴麥田吐穗待秋成今朝功德山頭望
始覺吾心暢快生
平阜池堂俯碧漣已看荷葉出田田傳花命酒圍嘉客
(即歐陽修在揚州事)高致當年在眼前
坐惟片刻未斜暉問景聽稱馳驛飛(尹繼善每稱遊山似馳驛然過而不)
(留實予本意耳)短句八章聊紀事足酬佳興可言歸
維揚旋蹕作
南廵往返路胥經古郡因教兩日停三月煙花雖入畫
邗溝春水合揚舲民情到處皆親愛我意無時忘撫寧
最喜雲消輝旭影宜暘夹岸麥䓗青
題夏圭山水
落落喬松遠遠山人家多住綠筠間展圖恰在維揚道
真境真情共往還
山意雄渾水態湝淋漓元氣却安排稼軒已自歸烏有
弆者誰知耕石齋(見卷前錢謙益識語)
過金灣六閘書事
西灣接東灣落低向所命(上次南廵親臨金灣相度以東灣滚壩前已落低命將西)
(灣亦落四尺俾湖河入江之路益暢而其鍵要尤在視高堰水誌展拓清口為釜底抽薪之計五壩始無溢漏)
(下河田廬頗資利賴)常瀉運水餘入江斯捷徑挈要實清口尺寸
為(去聲)親定五壩無漏巵下河屢豐慶憑舟觀局勢幸矣
籌偶應更張亦奚必多言徒唘競顧語司河臣守之仍
在敬
襍言
大船動移艱小船轉旋利以之受重載始知遠不逮大
船進每遲小船行常疾順風揚廣帆落後乃如失香象
不似狡兔便其勝負馱若祁連蟻子爬沙終日走弗及
封駞一步遷君子小人別乎此不取目前可言理
洪澤湖四依
皇祖詩韻
南廵四度事非虚洪堰籌安淮及徐頌致萬民益增愧
詎予信實及豚魚
閱接築高堰隄工詩以紀事
一律甎工運口連崇墉憑閱實牢堅蕆功即在迴廵後
(高堰石隄為洪湖防障而武家墩迤北以工緩未脩癸酉秋漲危而復安因命築以甎工千餘文俾資捍禦壬)
(午親莅指示復命自甎工止處一律接築属扵運口該督於廻鑾後鳩工修築兹臨閱視則堅甓屹然延亘益)
(覺緩急可時前所籌定凖五壩水誌暢開清口又幸邇年未遇霖潦湖水未致侵溢然伏秋拍隄之水究在随)
(時宣洩得宜斯則河臣所應加之意而不能一刻釋諸懷者也)防患要扵未事前平日
原常見渚出汛時云每到隄邊雖然清口籌䟽瀹南望
夏秋心總懸
四依
皇祖閱河隄詩韻
廵方兩閱月渡瀆逮還宫吏治課惟悉河防厪莫窮洪
隄千載固運口萬艘通
祖
考垂經制真同
天地功
渡黃河述事
無風更戢浪鼓枻不移時屢奉
大安渡均邀
眀貺垂
豫遊良已惬
尊養合從兹(敬念奉以皇太后高年不敢復遠廵江浙矣)南望渺煙樹民
情繫我思
桃源耕者
辛未過桃源高斌奏曾記云此地耕者猶能存古制鳴
鑼合羣力相與勤種穊不獨其言然隄旁呈覽試此實
任䘏風因之紀五字丁丑及壬午兩度經斯地未逢向
所見兹用諮大吏(問之大學士尹繼善始云不知後復博詢属吏皆稱無其事)則稱
行實難而且無其事斌豈欺予者盖受人欺蔽觀過可
知仁重吟誌詳細
安瀾
龍王廟再疊舊作韻
德水方遵陸(上次南廵廻蹕由順河集登陸今則乘舟直至德州便扵沿途閱視運河情形)圖
因閱運河蘭舟溯洄溜桂棹艤清渦放淤兼觀績(是日小駐)
(御舟登岸詣廟瞻禮兼閱夏家馬路放淤工程)升香謝薦歌千秋垂
聖額(廟懸書額皇考御)三度此欽過予意望非别
神庥冀曰何安瀾佑黎庶洪瀆永寧波
復聞京師得雨(三月十八日)
北方春雨霑惟是去年好今年如去年此慶逢稀渺南
方自澤國憂過(平聲)不憂少即今數日晴始幸麥可保仍
繾江以南馳問資參考(江南春雨稍多昨浙江撫臣奏至亦稱三月初一以後節次得)
(兩恐太過或扵菜麥蠶桑有碍因傳旨詢問浙撫熊學鵬蘇藩蘇爾德令將邇日晴雨情形及春收分數若何)
(即行馳奏以慰厪念)到處厪農功稼穡斯惟寳行將歷齊燕良苗
閱沿道然詎敢心紓西成尚猶早
過伊河入運口
圖欲瀉微湖尾閭大䟽治韓莊閘迤南伊河就下利其
餘彭潘口均自荆橋出前年率剔鬟魚(臺)金(鄉)多涸地
即今過伊河入運實暢遂然上源来少濟(寧)臨(清)水虞
匱頋漕慮棄農農顧防漕棄籌政所以難兩全益艱致
舟行入山東境
去時遵陸返乘舟一水殊分徐魯郵是日晴光眀翠柳
前旬雨澤渥来牟北河漕務心勤度(入聲)西郡民風目始
謀(運河一帶為山東西境)濟運籌農胥要計戒更張亦厪詳求
韓莊閘
韓莊實洩微湖水籌涸金鄉魚(臺)閘建新(魚臺金鄉諸縣之水皆滙)
(微山湖夏秋坡水漲溢魚臺一帶每多積潦之患既䟽伊家河以釃其流並扵韓莊西岸建滚水石壩以殺其)
(勢甲申春撫臣崔應階請濬治微湖下游因命故協辦大學士公兆惠前往會勘以湖口舊閘宣洩未暢議扵)
(舊閘北添建新閘使湖水暢流入運閘成而數縣瀕湖沮洳悉皆涸出民得賴以乘時耕種)濟運利
農期兩益每因觸境憶賢臣
過荆山橋
橋長三里計納水原自寬侵尋沙淤之微湖去路艱因
之事䟽剔本圖洩漲瀾沙弗遠運去積隄齊橋欄占河
十之六功同不䟽然大吏前致辭已足受漲川徒觀隄
以外齊橋芃麥田橋建苟非虚河䟽功乃捐二者必居
一吾心實未安扵凡待目擊吁嗟此實難
渡黃河至徐州
彭城深厪念有事閱河防枉駕陸遵坦進舟日未央
天光澄暎碧川氣鬱蜚黃浪静邀
神佑滋因敬不遑
閱徐州河隄有作
南固石隄北土隄(徐州當大河之衝向年屢經水患丁丑南廵親臨閱視命扵河南岸添甃)
(石隄俾緩急益足恃而北岸土隄則戊寅夏遣大學士劉統勲来徐相度議築以禦澷流而束河勢使攻沙者)
(也兩隄既成城郭民田皆資利賴連年頻獲豐稔閭閻景象恬熙廵蹕經覧深為慰悦)利農護郭
偹俱齊今来不藉多籌畫祗覺民生益暢兮
題黃樓三疊蘇軾韻
疊險寧非滕口說每遇蘇詩興軒彂黃樓三登可默去
却慮格卑緣手滑遐想當年事脩築豈有閒情辦布韈
(東坡詩已辦布韈青行纏)隔時水退遇重陽把琖對花恣豪呷憶我
丁丑始莅此急葺石隄舉籠鍤是時灾餘百室空鵠面
鳩形可憐殺壬午重来則改觀雲龍酬惠起神刹(徐城河隄)
(自丁丑親臨相度各工脩舉數年来閭閻生計滋阜因就雲龍之岡勑建惠佑龍王廟用申報貺)田有
農夫荷鋤耕屋有織婦鳴機軋即兹元氣實大復倉庾
陳陳相因壓為民愁亦為民慶城樓埤堄俯齾齾綈几
清閒命墨娥錦屏馥郁噴金鴨旋教清蹕轉行宫老幼
歡随走靸霅
惠佑龍王廟疊舊作韻
盛德贊
天縡鴻功著地宗一方賴呵護三拜肅儀容民氣誠云
復
神歆益致恭蓍乾得九五雲起定從龍
遊雲龍山
蜿蜒如龍從以雲剛過細雨滌埃氛高蹤那慕張隠士
佳政猶思蘇使君樹裏有禽皆雅韻巖間無卉不清芬
閭閻元氣洵稱復羣擁鑾輿共爾欣
試衣亭三疊蘇軾韻
寧同歸去賦吹衣赴選怱怱趲夕暉身共山人(謂張天驥)斯
則託心随旅客(謂張斯厚)彼焉飛
戲題放鶴亭
雲龍瀛嶼乕邱巔都有亭因放鶴傳我亦山莊聊仿作
祗虞貽笑彼胎仙
彭城三詠用賀鑄韻
戲馬臺
漢王鬭智斷項王願挑戰擿嬈决雌雄驅騅疾雷電樓
煩瞋叱辟易開海春軍敗引兵来鴻溝分割歸都邑無
事掠馬臨崇臺共逐秦鹿誰得者始禍皆由鹿作馬圅
谷不封一泥丸咸陽三月火燄盤其興何暴亡亦疾半
夜氣盡方識難雲螭月駟雖調閑都入漢廐掌漢官獨
不見千秋名尚留楚牧乃復有劉宋賓筵泛杯綠
斬蛇澤
君不見九原除道抵雲陽力伇無已秦以亡龍顔隆凖
天子氣坐壓金德銷沆碭送徒道遁何足懼索與解縦
恣去路吾亦逝矣壮士從夜徑(平聲)豐西那避頋行前者
報大蛇来一揮七尺嫗哭哀赤帝子斬白帝子此語疑
信猶半哉龍門好竒乃有許豈識天下歸真主寬眀仁
恕所以興項籍嘔嘔徒嚇鼠至今大澤猶傳訛獨惜千
餘年来非漢土
歌風臺
歌風千載稱高臺當年提劍起草莱天下大定還過沛
置酒樂擬登雲来何事涕洒英雄血遊子故鄉悲往轍
百二十人習和歌止張(去聲)三日從茲别復沛不已復豐
鄉雍齒之恨獨未忘卓爾想見興王概詎止霄漢雲飛
揚知人善任何與良叔孫制禮眀有方方回何獨為(去聲)
信慨以慷烏號之挽寧因鷙鳥蔵(信之反跡已眀不得謂高祖寡恩故反賀)
(詩意並見近作反錢謙益淮隂侯廟詩)
渡黃河有述
侵曉庭柯風勢䬒登舟頓爾静陽侯屢蒙
天貺昭
神貺自問何脩益勵脩波浪不生恬水性隄防惟固盡
人謀南廵狩禮扵焉蕆獨有民情戀尚留
金鄉魚臺民以涸田得種謝恩詩以紀事
微湖昔倒漾數縣被灾連金魚為尤重有釜常嗟懸雖
常豁糧賦豈似慶逢年昨從撫臣請為之䟽荆山(金鄉魚臺)
(皆瀕微山湖向苦湖水泛溢窪田悉沒扵水既穿伊家河增置韓莊壩牐以殺其勢甲申春復允撫臣崔應階)
(請濬下游之荆山橋以資宣洩數縣積潦田畝次第涸出民得藉以耕種)先是隄徐北黃流
免泛川(黃河至徐州而窄河員每持束急易漲之說聽漫水洩歸荆山橋以故河多淤梗微湖趨下之)
(勢不暢戊寅夏始扵徐城北岸築土隄黃流乃不旁溢湖水得䟽消無阻)諸水得就下漸見
有涸田廻舟溯運河萬姓兩岸邊言謝汝固耳言慚吾
猶然奚如豫籌畫免此遭屯邅况慮去路多来源已覺
艱漕渠亦要務何非政所關(微湖雖患其漲溢然漕艘北上亦藉灌輸之利盖洩)
(多固有益民田而瀦少又恐妨運道事誠有難扵兼善者既慰之餘彌復厪念)展轉厪民瘼事
盖鮮兩全
四月朔日作
舟動水流裏春徂夏又来何曾因閏駐且復喜雲開霑
澤壠芃麥涸田野不莱底須賞花柳斯實悅心㦲
過濟寧州
州城雄枕運河濱珠勒徐驅覲萬民總以平居恒厪念
那因初識始相親(南廵廻鑾向從陸路兹始御舟初過州城萬民尤覺懽迎)豁糧爾
縦謝誠切(前以頻遭潦沴凡低田受水者皆與豁糧老幼聚集叩謝)登席吾猶愧是
真李杜詩情高萬丈(州城内太白樓為賀李豪飲蹟城外南池即杜甫興許主簿遊處有)
(少陵祠)摛詞即境却逡廵
登太白樓
岧嶤高閣俯城闉名字猶傳太白真善釀者汪信知己
舉觴惟賀是佳賓良辰澷惜方春餞勝蹟初探返蹕廵
禹戒常遵惡旨酒醉歌無事取斯人
題南池少陵祠
任城南郭有南池古蹟猶傳老杜祠喬樹那知春已去
閒庭不覺步前移何期此日仍瞻斗(唐書稱昌黎文泰山北斗吾扵子美)
(之詩亦云)可惜先生未遇時却異東坡頻疊韻(南廵疊蘇東坡韻獨多)
斯人前豈易言詩
再詠南池四首
到處
平成仰
禹功崇碑五字厪河工(康熙乙丑年建碑亭恭勒皇祖閱河隄詩)益殷此
日覲揚志敢曰
當年廵狩同
渌波一片澹南池樸室三間潔葺之筆研精良待摛藻
却吾今日畏言詩
詩仙詩聖漫區分總属箇中迥出羣李杜劣優何以見
一懷適已一懷君
千秋遺蹟以誰芬咫尺城南静不紛何事尋常許主簿
却教名字附青雲
題分水
龍王廟
清汶滔滔来大東自然水脊脈潛洪横川僢注勢非迕
濟運分流惠莫窮人力本因
天地力河功誠擅古今功(人皆知分水為白衣老人之力而不知實天地自然結局)
(勢扵此衆不能識老人特能識之耳非但此也上古聖人教耒耜作舟楫何一非因天地自然之功用哉)由
来大巧原無巧穿鑿寧知
禹德崇
北来
北来日日騐農耕夹岸農民喜氣迎麰麥秀齊惟待實
黍禾種遍已抽萌早知春澤高低被近覺炎風塵土生
畏雨情纔忘幾日旋(去聲)為望雨又何情
策馬過東昌府
南邦逢郡邑按轡便民瞻(南廵渡黃後即循川途御舟惟遇郡縣城郭必遵陸策騎)
(經行既覽閭閻景象兼便民瞻就兹過東昌仍倣行之)運路兹經歷乘舟肯已忺
策驄惟一例随鐙更多添親愛不謀合熙和著處覘平
原攬城市光嶽俯樓檐(光嶽樓居城之中重檐高聳可以延眺為蹕路所必經因一登)
(覽則闤闠恬熙郊原豐沃燦然在目)共治二千石益思慎選廉
登光嶽樓即事
層欄傑構入雲區聳峙城中鎮四隅高下耕桑俯沃野
北南水陸接通衢虹光奕奕扶梁煥泰嶽巖巖罨牖鋪
長記短詩粗讀遍子安牛斗句曾無
光望為同為異區又稱東北據城隅(一統志載望嶽樓在聊城縣東北高)
(矗雲表今名光嶽及閱東昌府志則光嶽樓在府城中而城東北隅又别有所為望嶽樓者兹以廵蹕經行始)
(知其舛百聞不如一見紀載之不足信大率類此)從来多舛惟冊府且自清遊
歷箭衢(魯仲連蹟亦在此城)喜是閭閻頗繁庶嫌他屏扆太陳鋪
牧臣咨爾盡心者察吏安民似此無
臨清舟次襍詠
南来一水貫城闉北去三朝川路循(水路三程便至德州由陸路旋蹕)
歷遍山東五十閘節宣深計緬前人
板閘洪波瀉吕梁云緣蓄水灌溪塘(臨清設甎板二閘以節宣南来之水)
(舟行逓進上閘唘則下閘閉俗稱灌塘因其地勢建瓴蓄久而唘流頗湍急舟非牽挽不能過也)因思
天下本無事子美詩中道已詳
衛水西来挟濁漳滙川北注色微黃更無關鍵資宣蓄
(過臨清則無閘直達德州)順注乘流直進航
幾度溯洄復溯游通漕實藉古人謀善經理自足輸挽
冐險何須海運籌
雨(四月初十日)
西風一夜無雨望侵曉誰知送雨来不似江南慮過矣
恰當夏首曰時哉滿船畫意全含潤兩岸詩情喜不埃
過午欲晴霑二寸雅予蜀望又徘徊
曉凉
前朝劇嫌熱過雨頓生凉無定如斯幻有恒原是常汀
蒲梳霧氣隄麥浴曦光破冷厜㕒坐從民渴望償(船首露坐)
(夹岸老幼趨随歡呼瞻仰每入舫室民若失望憐其誠冐凉有所弗避也)
御舟至德州仍命親藩恭奉
皇太后由川路迴鑾是日登陸即事有述
登陸遄臻勑政機由川
頥養奉
慈闈南廵典禮斯全備旬日
晨昏此暫違去轡未瞻柳稊茁迴鞭倏拂麥芒菲前朝
作雨微嫌少大霈希資實栗肥
方觀承進棉花圖十六事各題其上
佈種
本從外域入中原
聖賦金聲實探源(所自皇祖有御製木棉賦偹詳吉貝始及種植流傳民資温燠實闡)
(古今之秘兹方觀承所進圖冊即恭錄聖賦冠扵冊首)雨足清眀方佈種功資
耕織燠黎元
灌溉
土厚由来産物良却艱致水異南方轆轤汲井分畦溉
嗟我農民總是忙
耘畦
芟密耘長遍野皋夏畦增此那辭勞白家少傅暝寒中
(去聲)但識加棉厚絮袍
摘尖
尖去條抽始暢然趨晴避雨摘炎天愛之能勿勞乎爾
萬事由来一理詮
採棉
實亦稱花花實同携筐婦子共趨功非虚觀却資真用
植物依稀庶子風
揀曬
納稼惟時棉亦成等差黃白辨粗精紛羅真有如雲慶
吉語猶占冬朔晴
收販
艱食惟斯佐化居列鄽負販各紛如價常有定斤無定
(棉有定價而斤兩輕重則随時贏縮斤以二十兩為凖豐收價平斤可得廿四兩價昂則减輕負販分售斤仍)
(以十六兩計)巨屨言同記子輿
軋核
轉轂持鈎左右旋左惟落核右惟棉始由粗末精斯得
耞杵同農豈不然
彈花
木弓曲引蠟弦弸開結揚茸白㲲成村舍比鄰聞相杵
䋫䋫唱荅合斯聲
拘節
擦條拘節異方言總是斯民衣食源幾許工夫成麗密
紡紗絡緒事猶煩
紡綫
相將抽緒轉軠車工與繅絲一例加聞道吴淞别生巧
運輪却解引三紗
挽經
引繀卸絡理棉絲枝拄經牀較便其蹕路迎鑾多婦女
木棦每見手中持
布漿
經緯相資南北方(南北皆産棉而估舶每南北往来互販或云北棉宜作經南棉宜作緯有)
(相資成用者盖風土剛柔不同故棉性亦異云)藉知物性亦如強刷紗束絡俾
成緒骨力停勻在布漿
上機
豈止千絲與萬絲女郎徐自引伸之可知事在挈端要
諸緒從心無不宜
織布
横緯縦經織帛同夜深軋軋那停工一般機杼無花樣
大輅椎輪自古風
練染
五色無論精與粗茅簷卒歲此殷需布棉題句厪民瘼
敬纘
神堯耕織圖
南廵迴鑾駐蹕御園之作
往還水陸六千里春夏推遷百廿朝望埭早無争色卉
聽林已有試聲蜩對時展轉希膏雨勑政傳宣覲庶僚
鳳舸仍遲到三日潞川欽溯一心遥
賦得鳩喚雨(得和字八韻)
物性知時氣禽言善揣摩隂晴候弗舛感召理無訛乍
聽邕邕叫旋看靄靄挼寕同聞弱管喜是織空羅耕已
買䤥插耘欣荷笠蓑誠然披雭雭豈漫喚哥哥望矣夏
云首鳴哉今若何勤農卜雨霈恭已奉
天和
恭迎
皇太后駕至暢春園即事得句
翟舫昨當駐潞河不眠數問夜如何策驄心切誠懽迓扶
輦躬承
顧語和萱為(去聲)暎階翠展葉榴如報節絳舒柯浹旬依
戀一朝慰繞
膝由來樂事多
雨(四月廿六日)
憶自山東望雨歸逾旬此念日依依五更纔報濃雲布
逹午欣看密&KR0584;飛詎止禾苗如助長仍資麥穗得增肥
晴堪莫漫生餘戀已是
天恩貺所希
山東廵撫崔應階奏報得雨
齊郊迤北亦待澤經歷為(去聲)殷望雨霑幸值一犁應時
霈(京畿正值望澤扵四月廿六日得雨五寸)喜聞同日遍膏漸(亦廿六日濟南一帶被澤)
(所奏分數較近京尤為優渥)九州總是心蔵曲兩處頓教眉釋尖却
惜西南欠優渥(方觀承奏報東安一帶得雨三寸其迤南河間等處曾否被澤未經奏及諭令)
(速行查奏)瞻雲幾度更廵檐
西直門外作
北至將脩
祀典崇致齋法駕轉彤宫郊原含潤夜過雨衣袂生凉
曉拂風
禾黍芃苗麥欲登更聞米價未曾增(每當青黃不接時米價必增去歲秋)
(收倍豐至今米價未長為之欣慰)憑輿切切無他願祗願如斯
綏屢仍
養心殿齋居
旭影遲前階風炎避廣殿遵例座弗遷(冬至祭例祈榖宫雩御齋)
(餘祀皆即養心殿而齋)祛辛食則變無逸勑幾政有籲覲俊彦卓
午亦餘暇披凉不知倦欹案展芸編䟽屏辭綵扇夕舂
雲氣濃因之復生羡
夜雨(五月初二日)
十雨春斯佳五雨夏正好(前月廿六日得雨至今甫五日)夕入方&KR1268;&KR1268;
夜深忽浩浩琉璃易為溜摐砌聲不了無眠亦何妨繼
澤慰懷抱時若祝斯後庶冀登萬寳
夏至
北郊禮成述事
時雨復時暘
北郊禮凖常(向年或遇望雨詣切禮壇每徹鹵簿近屢得有雨澤故一儀按例舉行)樂
宣數成偶(樂凡八成合偶數也)器薦色惟黃(亦協土德)徐陟曦光朗(昧爽)
(執事日出禮始成)濃零露氣瀼卅年承
厚貺益勵敬無遑
端陽日侍
皇太后觀龍舟
黍禾遍野麥登盤芳節龍舟例奉
觀暎浦早荷初放朵(常年端陽率未開花有則湯泉所進今歲以過閏故湖荷已有開者)
亞牆新筍已成竿雖云競渡原無競信矣承
歡果是歡歲歲
高年侍
康健正長日影耐人看
討源書屋對雨(五月初六日)
昨日天中奉
賞憑侵晨仙苑問
居興甘霖既渥還優霈農諺無妨更絶勝(農占有午日雨生蟲之諺)
聽處溜聲原不改(去歲夏日亦有書屋對雨之作)望来漲影已徐增政
勤材選弗遑逸別為衣濡例賜仍(是日引見官有衣被雨濕者依例行賞)
仲夏玉泉山
雨霽蘭街絶點埃玉泉今歲此初来春光已付不知過
幾暇仍教無逸陪咨政罷纔聊泛舫觀農要為一登臺
眀亭暗竇江南似清戀何須首重(去聲)廻
華滋館
書館碧溪潯隔年此憩臨春華同逝水夏木已連林過
雨物含潤依山境與深窗中見穹塔雲影幻晴隂
題翠雲堂古栝
古栝由来古丈夫低心豈肯逐時趨春華秋實休衡校
二老風流得似無(杜甫寄贊上人詩與子成二老来往亦風流)
棲霞室
倚巖搆書室雲霞常寫楹寫則亦必棲是吾所以名寧
因望繖山數典僧紹眀夏雨既應時靈山吐英英我甫
旋廵蹕棄暇兹延清南頋偶思義曰仍在民情
清音齋
聖藻煥懸針(静眀園建自康熙年間清音齋皇祖御額也)屏山翠鬱岑花
姿雨後喜林影夏来深拂牖延寒籟繞階調暗琴松泉
相問荅不改是清音
竹鑪山房烹茶戲題
中泠第一無竹鑪惠山有鑪泉第二玉泉天下第一泉
山房喜有竹鑪置瓶罍汲取更近便茗椀清風可弗試
四壁圖書閱古人大都規寫烹茶事忽然失笑境地殊
我扵其間豈容厠
泛舟由玉河至石舫
玉泉遊目駕言旋遂放玉河順水船萬夀山光翠迎面
便途得為(去聲)小留連
耕織圖前盪槳過耕犁織杼候無訛水村也足農桑趣
那向吴中較若何
畫舫行来石舫邊便因登岸小夤緣廻頭却顧纜維處
孰是能遷孰不遷
御製詩三集卷五十
