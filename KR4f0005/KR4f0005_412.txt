御製詩五集卷二十一
古今體九十八首(丙午三)
祭
社稷壇齋居養心殿作
節慶甫云畢還宫肅三齋張燈過鬧厭變食喜静皆(凡)
(之南郊大齋遷居齋宫忌用辛辣若亦不廟生葱社齋則在養心殿齋居雖弗忌辛辣用韭)理
事亦如常引見掄弼諧(是日引見一百三十餘人)春雲時作止祈
佑甘雪佳蘇杭知渥霑淮徐音尚乖荆歙尤繾念去歲
逢旱灾齋當清淨心奈愁紛縈懷
詠宋官窰八方缾
邵局倣東京官窰因得名兼隅同卦列守口匹如城可
以事觀世盖云缾寓平爾時南北判何謂八方并
春祭
社稷壇禮成述事
兩歲闕躬與(甲辰南巡乙巳剏行辟雍禮皆未得躬詣此祭)一心增悚虔
方壇擬圻澤
祈穀籲民天禮玉圭有邸升馨豆及籩九州胥
在宥甘雨望霑全(通典立社之法盖各就其地而論之予以為天子治四海則天子之)
(社扵四海宜無不在宥昨歲南北各省冬雪雖獲均霑而新春奏報雨雪者惟山西山東陜甘浙江諸省近畿)
(及淮徐等處尚未奏得雨雪京師之烝民社為萬方求福報功惟籲春膏普霈粒我耳)
題春耦齋
祈春致祭
右壇迴路轉西華西苑来一以更衣取途便(换祭服兼傳膳辦事)
遂因視圃望膏培(春耦齋在豐澤園中之所皇祖視樹藝皇考演耕耤也詳見向)
(年記語)雖遲舉趾二之日(北方氣寒况甫二月四日尚未興鋤耕作也)惟冀如
雲多以該南望昨年經旱處籲霑優澤益殷哉(上年安徽湖北)
(及淮徐山東河南等被旱處所今春尚未得雨雪已傳諭各該督撫虔誠祈禱迅速復奏顒望日益深切)
鑑古堂有會
學者之鑑古無過淑其身帝王之鑑古乃以福萬民其
量殊小大即境切已循庸詎誇強識豈徒資博聞吾將
反之約典謨良具陳
鏡光亭口號
亭以臨湖號鏡光鏡原非鏡偶相方輸他八柱無知識
不照之中照有常
題勤政殿
御園及山莊殿胥勤政名(是處檐額萬夀皇祖所御題其圓明園山清漪園香)
(山静宜園及避暑山莊凡聽政之所均以勤政名之實數典扵此)數典實扵兹
皇祖額煥楹敢不勅
天命敢不念民生戒忽忽以怠勿察察為明寄言聰聽
者經權在敬誠
懷遠齋有會
敞軒額懷遠懷遠義可思豈其因目前騁望景得宜上
之
祖宗業守器承開基下之孫曾謀燕翼視所詒縱横寰
宇中都祝雨暘時一夫不獲所予責其奚辭邊疆雖擴開
安靖念在兹以此方寸中片刻無寧期懷遠詎易言怵
惕興齎咨
待月軒
趯臺左側軒向東復近水因之名待月綴景斯可耳曉
魄或恒披夕蟾曾未視笑謂楣間額何妨孤負爾
補桐書屋
書屋補桐昔所名(予昔年曾扵此讀書庭有雙梧一為風雨所摧甲子歲命補植之因顔為)
(補桐書屋)迭為賓主幾番更樹猶如此仲文語細咀味之覺
有情
藻韻樓
樓傍(去聲)涵元殿多年藻韻顔志言要歸正麗句却須刪
窗几方臨淑經書可棄閒二南千古化祇以性情關
蘭室
雖非枝葉嗅皆香(離騷所謂蘭即都梁香草盖枝葉皆香燥濕不變故可刈而為佩今世人)
(所謂蘭花雖香而葉乃無氣自宋以後沿訛不察往往即指建蘭為離騷之蘭朱子楚辭辨證言之甚悉近因)
(詳考始知其誤)亦豈深林不變芳(家語幽蘭生扵深林不以無人而不芳)今古畫
蘭率五出呼從其俗正何妨
題均窰椀
均窰都出脩内司至今盤多椀艱致内府蔵盤近數百
椀則晨星見一二何物不可窮其理椀大難蔵盤小易
扵斯亦當知懼哉愈大愈難守其器
吳彬十八應真圖歌
貫休十八應真圖(秘殿珠林舊蔵唐貫休畫應真像向曾題贊)文中斯别開
生面形狀竒怪夙所稱(見圖繪寳鑑)耳熟聞之目新見蒼鱗
若龍若非龍擎爪来聞法以現(第一)據樹坐揓鉢多羅(此云)
(應器即鉢也)鴉鵲来餐香積飯(第二)飄然白鶴駕以降屈眴(此云)
(大細布)七條披已慣(第三)數珠在手(第四)把眀珠(第五)自摇箑其
貌顢頇(叶六第)端立左鈴而右杵(第七)扶童者迴顧彼岸(第八)
是皆渡海履水物水物狰獰名不辨伯持貝葉(第九)仲舍
羅(此云籌也第十)白澤曳輪坐以晏别有袖手乘騫槎(第十一)相
參法喜作佳伴據石入定若無入(第十二)牛哀跪伏如猫
豢傍見共諮二大士其一默坐(第十三)一持扇(第十四)似步
而迴更迴顧(第十五)臃腫披緇目光炫(第十六)跏趺相對談
二禪云空(第十七)云色(第十八)色空幻是為不二法之宗繡
佛居士(彬之號)說法徧向曾韻統考同文位號次第訂梵
漢(震旦所稱十六十八羅漢傳聞異辭向曾詢之章嘉呼圖克圖因證以法住記及納&KR0034;傳定為十六應)
(真而以同文韻統合音字正其名號及位次前後嗣因贊貫休十八羅漢多二像則世所謂降龍伏虎者詢之)
(章嘉一為嘠□巴尊者一為納&KR0034;密&KR0034;尊者乃知西域十六應真外原有此二尊者以具大神通法力亦得阿)
(羅漢名云詳見題貫休十八羅漢贊識語今彬此圖前後位次并應真手印與西番像多不相合亦未標識名)
(號盖畫家臆想結撰自開生面原不能彙證梵漢考據精詳也即東坡十八羅漢贊所題名字亦多属影響要)
(扵羅漢顯示圓通随指應現不著色相之義固可並存無碍耳)莆田畫者不羈士傳神
何礙後前舛(叶)長歌笑我尚拘墟山隂訝似鏡中按(吳彬)
(有山隂道中圖亦絶技也曾長歌題之)
題和闐玉楓林停車圖
紅於二月楓林景飛作幻春非減春杜牧之方裴叔則
也應一例玉為人
春仲經筵
昨歲辟雍行創禮文華常例未重觀仲春扵是典學業
稽古依然咨講官安利乎仁知(平聲)利次修和為政致和
難(是日所講書論語仁者安仁知者利仁尚書正德利用厚生惟和之句朕著論以為顔淵安仁子貢利仁)
(及修六府似易和三事為難謂雨暘之和非人力所能致也詳見論文)更教侑宴歌抑戒
(向年經筵畢賜講官等宴無樂侑席兹自本年為始特命扵經筵宴内歌抑戒用古樂宫商角徵羽音律頒之)
(樂部永遠奉行)勉效武公敢自寬
經筵畢文淵閣賜茶有作
御罷經筵例賜茶崇儒
恩諭特為加(經筵向無賜茶例雍正年間皇考命增此典)文淵閣合敷茵
坐(向即扵文華殿賜茶因築文淵閣成遂移扵此)稽古義非梯几賒口說躬行
須有别都俞吁咈莫争差芸㡡四庫收誠富鑚仰無能
喟自嗟
丁雲鵬盧仝煮茶圖
綠蕉翠竹佈清隂火候武文自酌斟高致雅宜入圖畫
不須重讀彼狂吟
詠桄榔木盂
盈尺桄榔木劚根盂作圓規三含太極得一具寥天為
想參霄迥那盤故土堅大椿今豈在成器亦堪傳
題玉鏤天禄校書圖
校書天禄漢王孫太乙来臨藜照論開闢以前書既授
今何其事一無存
題王翬萬頃滄波小景
石谷曾收十萬圖何人粉本此重摹無端掛一偽為是
正叔詩兼補以誣
石渠向蔵王翬十萬圖真蹟續又得是冊内九幀圖
名結搆俱合惟此第二幀萬頃滄波布景殊異盖属
摹本故略更面目並偽作南田題句耳因定為次等
止題是幅其題真蹟各詩命董誥分書各幀之上並
識
湖廣總督特成額等奏報得雨詩以誌事
去年旱南方荆歙為尤甚再斯信難當切冀春收稔近
經馳諭問(昨以湖北安徽河南及江蘇之淮徐等處新春未報雨雪深為繾念降旨馳詢令其迅速)
(覆奏)早報優膏浸(叶扵特成額未接馳諭之問即奏報省城正月二十一日至二十三日連沛)
(春膏入土五寸近郊麥苗豆蔬青葱榮茂並據漢陽黃州等府属禀報相同)幸荆仍廑歙一
慰一愁懔山左稱可待(兹據明興奏去冬合屬得雪三次麥根滋潤入春後歷城等九)
(州縣得雪二三寸雖未普遍體察情形尚堪少待現在亦虔誠齋禱等語)淮徐豫未審(湖北已得)
(春雨可為額手而安徽及淮徐河南等處尚未據奏報其是否同霑渥澤復降旨馳詢該督撫等令其速行奏)
(報)萬民胥赤子無不恫瘝朕近畿亦望澤終風妒雲淰
或因臘雪佳慰以忘懃恁(近畿去歲冬臘之雪深透為數年所稀有或予慶慰過甚)
(而稍弛敬念以致今春靳澤乎深用自艾益切顒祈)自責籲
天庥午夜弗安寝
安徽巡撫書麟奏報得雨詩以誌事
正廑歙雨否何幸喜音通(據書麟奏報安慶省城扵正月二十三四日自丑至寅得)
(雨晝夜連綿入土四寸麥苗菜豆均資長發並據近省各属禀報得雨三四寸不等)寸計三而四
澤由西及東(安省報得雨四寸其近省各属三四寸不等昨據特成額奏湖北武昌扵廿一卄三)
(等日得雨五寸較安徽早一二日盖雨勢起自楚省是以分寸較優逮由西而東至安徽則分寸漸減矣)淮
徐固當小(淮徐又在安省之東昨據薩載奏江寧蘇松常揚及太倉通州各属均扵正月廿三四五)
(日得雨二三四五六寸不等而清江浦及淮徐属之山陽桃源等縣僅得雨一寸是雨勢自西而東至淮徐更)
(漸小矣)宵旰更殷忡不敢稱欣慰去年慰憶空(上年書麟奏報安省)
(扵二月初旬連得密雨入土深透乃因夏秋後雨水短少以致收成歉薄此時雖據奏報春雨未敢遽以為慰)
(也)
詠雙耳官窰缾
脩内器猶在閱年六百賒雖輸銅暈綠(三代青綠缾罍甚夥以銅堅扵)
(甆也)漫擬玉無瑕(官窰雖微有冰裂紋不似哥窰之百圾破也)古以資盛酒今
惟用插花提擕便雙耳聰逹緬重華
仲春幸南苑小駐蹕之作
南苑曾無廿里賒(自午門至南苑北紅門纔十五里)平眀清蹕出闉闍
春蒐閱歲又三歲(壬寅至今丙午又過三歲矣)孫輩成家凡幾家(此數)
(年間孫輩成家又五家既已長成欲因小獵親試其弓馬也)欲試武功工控縱詎寧
文藝詡風華(皇子皇孫輩不患其不文但患其忘武)所為汲汲思親率略
愧長(上聲)年力不加
瞻謁
元靈宫有作
順治丁酉建閱兹百歲深
蕭臺垂肅肅古樹鬱森森修葺凡幾度(扵順元靈宫建治十四年)
(丁酉歲至康熙雍正年間盖經屢葺乾隆三年二十八年復經兩次修理)
繼繩本一心
元穹赫靈鑒對越益增欽
永慕寺
永慕
孝莊
仁祖建(是寺乃申年皇祖時因祝釐建建故甲詩有永慕)(太皇太后所康熙)
(孝莊虔祝釐之句)誠祈
恩佑
憲皇營(暢春園恩佑寺則福所皇考為皇祖薦建)慎終追遠曷其極
祖憶
宗思述以并(丁酉年為詩云聖母建恩慕寺扵恩佑寺側故瞻禮慕述祖兮恩述)
(宗所以誌紹承家法之意)南苑斯增即境慽前園徒憶侍
顔情(暢春園亦稱前園)瓣香調御瞻合掌難悟無生及有生
舊衙門行宫作
春蒐收獵騎宿頓向平原本自知熟徑便因憩舊軒清
時作行館明季乃衙門(舊衙門乃明季太監提督南海子者所居其時朝政不綱致閹)
(寺擅權營搆閎壮號稱衙門茲仍其舊名亦足存鑒戒也)不必其名易扵中鑒戒存
題穿楊玉韘
述古由基韘刻圖穿楊說已辨其誣(國策稱養由基去楊葉百步而射之)
(百發百中楊葉寬長僅分寸計扵衆葉中指其一點硃識之即離婁之明不能辨安能百發百中盖謂中一楊)
(樹耳向嘗著穿楊說詳辨其誣)設如指葉期必中盡信書曾不若無
錦雲良駿歌
甲辰之秋獵木蘭一箭曾以殪雙鹿(圍中雙鹿並馳射中箭穿中其並馳)
(者亦斃)乙巳之秋獵木蘭驚麅奔迸穿馬腹(麅自馬腹下穿四足而過)
(而馬穏馳如常並弗驚軼)是皆御此錦雲駿合以為圖紀俊獨中鹿
飛馳乃其常慮近乎誇吟興束(甲辰並未成詠)麅過弗驚則真
馴可闕長言詠英躅(去歲自木蘭迴蹕方命畫院為圖今始成擕至南苑因成是什)即
今南苑小試蒐何異清道後馳逐驥不稱力稱其德駿
有之哉越凡畜老年大異壮年時弗待諫知弗及夙然
因即事憶相如寧渠興軒增面恧
南紅門行宫對雪
昨日雲而霾噴土望雪侵尋成望雨入夜澄霽曉復雲
踊懼作風風未吐雲漸深沉氣潤溽為雨固佳雪仍可
(叶)自辰集霰一兩零遂飄玉花鋪平楚瀌瀌時密亦時
疎歷午達申勢益鼓行宫坐對至酉牌勢將入夜澤其
普慰哉復慮慰隣驕(近日正望雨雪適接特成額報雨誌事詩有云㦯因臘雪佳慰以忘)
(懃恁盖因去歲冬臘之雪深透或予慶慰過甚而因弛敬念以致今春靳澤乎昨日自辰至酉密雪優霑扵午)
(未時尚不敢成此什恐澤未足而慰隣驕也直至酉末劚土視之潤及五寸乃援筆得句以不可不識此雪耳)
一端可見君難語
江蘇巡撫閔鶚元奏報得雨詩以誌事
飛章得雨報蘇州(據閔鶚元奏蘇州省城自正月廿三日戌刻至廿四日亥刻得雨六寸有)
(餘入土深透二麥春花咸資長發並據附近之蘇常各属禀報同時得雨五寸有餘農民歡慶又據馳奏是日)
(江寧松江常州鎮江揚州通州各属陸續報得雨二三四五六寸不等惟淮北得雨僅止一寸)較比安
徽霈倍優祗惜淮徐隅尚向(廿三四日之雨江蘇較優扵安徽盖雨勢自西及東)
(而東南又優扵東北淮徐一帶未免尚抱向隅耳)兼聞河洛澤非周(同日又據畢沅奏汝)
(寧光州二属禀報於廿三四日得雨二三寸其餘尚未報到現在結壇祈禱是東北不如東南矣)無非
民也胥廑念設曰慰哉那抵愁京兆奏稱霑六寸(據順天府)
(奏二月十二日京師自辰至戌得雪六寸又據劉峩奏保定省城自寅至已得雪三寸其餘各属尚未據報到)
(惟望續奏之至)多多益善豈辭稠(曉發南紅門欲駐蹕團河行宫時春雲尚密鋪設更優霈)
(益佳)
團河行宫作
密雲猶自戀春朝行館都無廿里遥積雪郊原因罷獵
淰烟林木足供謠弗孤搆築一宵宿聊答景光七字調
庚子壬寅兹丙午五年瞬息片時消
題璇源堂
行籞團河上璇源因號堂滙成玉湖闊流去鳳河長圖
藉益清力兼資利運方(團河扵乾隆四十二年疏濬開拓東南流出南苑為鳳河之源)
(又東南流入淀池藉以滌永定河之濁共由大清河入海兼資利運)撥船並添設(自天津至通州)
(向例漕船遇淺時雇覓民船撥運俗謂之剝船誤也上年因長蘆鹽政徵瑞之請勅下江西湖廣督撫官造船)
(千二百隻撥運漕糧其民船即可受雇商民兩有裨益又撥向沿寫剥然詳繹字義應書撥為是)莫匪
惠民商
鑒止書屋有會
書屋近臨水因名曰鑒止是雖即景乎而應會實理知
進不知退亢龍所以否鑒而知其止不失正斯美設云
舉其事繁不可僂指
晴
曉尚濃雲午放晴未成續霈惜猶生適吟鑒止如何會
不知足誠貪者情(貪非受賄而已凡不知足皆貪也)
自團河行宫乘輿至新衙門行宫襍詠四首
晚晴問夜五更隂密雪霏空薄冷侵積地寸餘曉放霽
曰欣曰惜兩縈心
春寒雪後合乘輿奏語曰俞弗咈諸(十四日丑寅間復雪晨起即止御前)
(大臣等以春寒請乘輿因命罷獵就道而行)自顧古稀應頥養習勞豈必過
勤予
依然七萃備春蒐凍滑郊原悉命收却以長(上聲)年聊罷
獵非關遇雨學文侯
行宫近十里而餘淨几明忩適憩居五十年来欣戚事
消閒觀遍壁間書
謁妙應寺題句
小蒐南苑駕言旋蹕入西城取路便因謁龍宫稱妙應
(南苑小駐迴蹕進阜城門路便謁妙應寺拈香)迴思雁塔現耆筵(昨年正月初六日賜千叟)
(宴時妙應寺塔頂輪下懸有哈逹哈逹者蒙古語謂奉佛吉祥製帛也塔高二十餘丈非人力所能升都人遠)
(近瞻禮外藩王公及各國使臣虔誠膜拜咸謂佛力神通不可思議曾有詩紀事)秉誠瞻禮無
央衆紀事吟哦七字篇如故法輪收瑞帛(兹瞻禮妙應寺法輪如故)
(而瑞帛因經歲風雨則已不見所謂色即是空真妄胥幻亦不二妙諦者乎)示真實際色空
蠲
河東總河蘭第錫奏報得雨詩以誌事
雪否心乎廑豫疆河臣忽報雨蘭陽無非民事應先奏
因閱隄工未致詳(蘭第錫奏自濟寧查工至蘭陽扵二月十一日戌時至次日午時細雨綿)
(密間以微雪徹夜不息入土四寸同雲廣佈麥田暢茂等語蘭第錫不兼巡撫地方有司非所轄是以僅奏所)
(過情形未能詳别府州縣雨雪得否也)霰集煙濛密達午麥畦麰町茂抽
芒開封百里應同被眼望詳陳安撫章(開封省城距蘭陽百里應同時)
(被澤惟望撫臣畢沅報章之至)
河南巡撫畢沅奏報得雨詩以誌慰
正念開封澤若何翼辰章遞喜音多旬宣詣嶽誠求水
安撫設壇虔致和(據畢沅奏令布政使江蘭躬詣嵩嶽廟請水該撫率同城文武官員虔誠)
(祈禱即扵二月十一日酉刻濃隂密布霑濡竟夜至十二日清晨雨雪交下入土深透現尚未止雨意正寬分)
(查四鄉一律霑足並已據南陽汝寧光州各禀報正月廿三四二月初六七等日得雨二三寸不等可為欣慰)
總為農民資稼穡幸邀
天澤霈滂沱手加額一欣一懼河北詢曾遍被麽(是日河北)
(衛輝一帶曾否均霑尚未據該撫奏及即批諭令其迅速覆奏)
過盧溝橋(有序)
盧溝橋建自金明昌間歷元迄明屢經整葺我
皇祖扵己酉年
皇考扵壬子年復加葺治長橋綿亘經涂蕩平閱今又
將六十年橋西二洞孔云有垂下似網兜又橋面
及兩陲亦有稍圮裂者大臣和珅等勘明重葺易
甃新石並扵橋東西兩陲加長石道凡新舊百四
十三丈發帑和雇以乙巳秋蠲吉興工至丙午春
工竣兹恭謁
泰陵展禮五臺蹕路經臨石梁鞏峙萬方歸極九軌同
亨此亦余知過論所云不可已者也因賦五言勒
石以紀
謁
陵因禮佛唘蹕西南行長橋亘盧溝路接拱極城往来
之通衢建金修元明
康熙己酉年
雍正壬子并胥曾以時葺行旅歌途亨今復六十歲石
版或圮傾發帑給雇值曾弗力役征(明正統元年命工部侍郎李庸修葺)
(庸請令宛平縣自石徑山至盧溝橋役民興作又四年小屯厰西隄决發附近丁夫脩築又弘治三年修築盧)
(溝橋其時並役用民力未有如我朝内外大小工程悉發帑和雇從不肯輕役一人也)輕輿過橋
上大工已告成知過論有言不可已者仍(論語觀過知仁又過而不)
(改是謂過矣余向著知過論以不知過其失小過而不改又從而為之辭其失大繼自今予惟視其不可已者)
(仍酌行之其介扵可已不可已之間者率已之而已耳兹盧溝橋為國門往来通衢發帑修葺又豈事之可已)
(者乎)五字同碑記以勒石之貞
良鄉縣行宫即事疊辛丑詩韻
閱時思謁
鼎(癸夘春謁二年泰陵至今已閱矣)撰日發行輿陟岵心恒切隙駒
語豈虚五臺因便往(謁詣五陵禮成後即臺瞻禮)别館且停居即
事賡前韻(辛丑詩盖由此幸五臺之作至今又隔五年矣)五年一瞬如
江南總督薩載等奏報淮安得雨詩以誌事
久繾淮安澤未及飛章幸報渥
恩覃連朝繼夜優膏霈麥穎黍苗蘇意含謾頌瓣香申
悃達(因淮徐海一帶缺雨特遣御前侍衛阿彌達馳赴該處會同薩載李奉翰等恭詣河神廟及淮)
(瀆諸祠虔誠告祭兹據阿彌達會同薩載等奏稱二月十一日齊集陶莊清口各神祠敬上御香虔禱該處)
(即扵十二三等日稠雨疊霈先後入土八寸土脈滋潤二麥暢發湖水漸增仰賴至誠感格上邀神佑等語)
(因即批諭何必為此頌言秋成尚遠當共勵誠敬不可自滿)應知旰食切懷慙更廑
徐海可均被仍令詳陳馳驛驂(淮安雖得雨八寸而徐州海州各属是否一律)
(普霑仍切焦勞當即馳諭令其據實速奏又是日據書麟奏報安省各属雨水情形或僅止一二寸或微雨不)
(成分寸並有尚未得雨之處甚切焦思並馳諭令其查明迅速奏聞)
半壁店行宫題句疊癸夘詩韻
行館山坡處天然土作階渠(去聲)寧祗容膝實足惬閒懷
意蕊含春紐心芽契道荄摛詞去薾句積健以為佳
河南巡撫畢沅續報通省均霑渥澤詩以誌慰
隔日中州逓驛章河南北普被
恩穰(昨畢沅奏報十一二日省城雨雪優霑之後今日復據馳奏十二日巳刻至戌祥霙益密随落随融)
(入土深透十四日午刻復雪連宵達旦十五日雪勢愈大比前更為深厚通計優霑至四日之久現據開封河)
(南歸德南陽汝寧陳州衛輝懷慶彰德陜州許州汝州等各属均報扵二月十一二日暨十四五日得有雨雪)
(自三四寸至五六寸不等此次春膏通省普被麥苗長發即高粱棉花以及早秋等項均可翻犂播種等語)
雨絲雪片霑膏遍麥壠黍田興耒忙
天德好生不遺物人生有賴實稱祥立言未免隣過頌
(畢沅奏有春田定慶豐登及深仁厚澤感召庥和之語立言過當因即批諭洊灾之後不可為此滿足之言以)
(戒之)慎之敬之秋正長
安徽巡撫書麟奏報得雨詩以誌慰
南省率蒙澤亦曾報歙徽幾州仍望切四寸略云稀(書麟)
(前次奏報安慶省城扵正月廿三四日得雨四寸其近省各属亦有霑三四寸不等者)兹乃稱透
足(兹據書麟馳奏二月初七初九初十及十一等日省城又連得雨澤自十二起連朝徹夜細雨斷續相間)
(至十五日更加綿密入土十分深透現猶未止此次隂雨連綿勢甚廣遠可期一律優霑並據近省之桐城等)
(各州縣均報扵十一二日得雨相同其從前未得雨之寧國等州縣亦據續報得雨農田甚為有益至尚未據)
(報得雨之毫州等處仍傳諭該撫令其查明速奏)稍為慰遠希恐如去年况(上年)
(安省亦扵二月初旬得雨乃因夏秋雨水缺少以致歉收此次雖獲春膏仍望接潤因傳諭書麟不可因慰志)
(滿其未甚霑足處有應酌借籽種及平糶接濟者仍令查明覆奏)益慎凛宵衣
題永慕齋
一嶺東西天隔之詰朝瞻拜宿齋斯泠泠不斷階前水
共我無眠問夜悲
恭謁
泰陵
勤政十三年
貽謀萬禩綿曾無息
一意何有佛雙肩
閟寢春侐若儀松古鬱然来孫已襁褓(前年甲辰閏三月予得五代元)
(孫扵今已皇考為来孫三歲矣)敬告籲
禧延
恭謁
泰東陵
泣憶辛巳歲奉
輿幸五臺(辛巳春恭奉至五慈輿祗謁泰陵因臺瞻禮)即今成獨往(辛丑)
(迄今歲復兩詣五臺迴思辛巳掖輦彌深獨往之感)忍此弗重来實恨
明樓迥虚瞻
享殿開隙駒九年閱(自丁酉至今歲丙午已閱九年矣)難盡一心哀
易州道中覽古
樊館荆山迤邐過(易州南二里許有樊館山以樊於期得名又有荆軻山相傳為軻葬衣冠)
(處世人耳食傅會不足為據丙寅有長歌詠其事)燕丹好客信如何深謀適作
亡燕計笑盡東流易水波
黃金臺三用沈德潛韻
是詩丙寅辛巳逮今凡三作前二首無過考其地
及嘉燕昭求賢之殷兹乃反其意盖因黃金而来
者未免有好利之心耳
圖經傳李善易水似真臺(李善引上谷郡圖經云臺在易水東南十八里較之他說)
(言都城定興安肅者似為有據)郭(隗)樂(毅)固堪致許巢定弗来如繩驛
路直傍曉墅烟開用韻思老沈因何友不才(沈德潛歸田後不自)
(檢束因為徐述䕫濫作序文身後致罹咎譴實惜其晚節不終也)
御射碑(在易州西南水經注徐水西有御射碑凡三皆翼對層崖石文云太延元年十二月)
(車駕東巡逕五迴之險途覽崇峯之竦峙乃停駕路側援弓而射之飛矢踰扵崖山刊石用讃)
(元功夹砌有層臺二所即御射處也)
北魏三銘識太延碑稱御射勒沿川踰崖飛矢尋常耳
(飛矢踰崖木蘭行圍每為之事不足異魏太武即矢踰崇崖勒銘紀事一亦足矣何至再三乎)何用豐
碑紀歲年
駐行營作
五臺弗常幸幸則駐行營頗覺提攜便更饒淳樸情春
曦暄匪熱野景淑而清雪後土膏潤豫遊當(去聲)省耕
五公城(水經注易水東逕五大夫城昔北平侯王譚不同王莽之政子興生五子隠居山中)
(其舊居世以為五大夫城光武即位封為五侯所謂中山五王也俗又以五公名)
不同莽政正而強光武封侯號五王勝五大夫冒秦號
(泰山有五大夫松為秦始皇所封兹五公城雖亦有五大夫之稱然勝五松之冐秦號矣)千秋也據
岱之陽
江南總督薩載等續報透雨詩以誌慰
龜山淮瀆敬馳香(前命阿彌逹祭告淮河神祠禮畢即馳赴盱眙恭祭瀆廟兹據會同)
(薩載等奏十四日抵盱眙自酉刻起細雨綿密次日上龜山恭祭時雨更稠渥至十六日辰刻甘&KR0584;連宵入土)
(深透計有尺許二麥青甦農民稱慶續據徐州属之銅山等縣淮安属之山陽等縣及揚州鎮江江寧属之江)
(都丹徒上元等州縣均稟報十二三日得雨四五六七寸不等十二三日之雨上自徐州下至江寧同時均被)
(十五六日之雨清江淮安已属相同其餘各府現在行查彙奏等語覽奏欣慰去歲南省被災處多今歲田功)
(尤為廑念不置兹普被甘霖庶冀二麥可收以接青黃然更望稲田之資雨吾憂其有極耶)續得甘
霖降霈霶盈尺不惟霑徐泗分膏且喜渥昇揚高田望
夏收麥穗低壠蓄波潤稲秧憂以切因慰之亟殷殷益
勵敬無遑
漸離城
易水東經城漸離筑聲千載尚含悲憐他瞽目如釁面
(謂豫譲)之死不忘國士知
麥色
暖迴春仲向南来麥色侵尋發綠荄念此芃芃蓄目者
得扵俔俔切心哉更思有繼甘霖沃難說無妨優雪培
申命八人管槖輩(每行幸蹕途所經派侍郎副都統等八人沿途嚴行管束扈從人等車馬)
(毋許踐踏稼穡此成例也)嚴教藉躪禁輿儓
長城
平川流易水春波泌始生曲徑坡陀處敗壘莽榛荆遺
蹟問土人云傳是長城長城秦拒胡此何有其名因之
翻志乘所載乃悉明斯為燕趙疆劃界昔戰争即今一
省地未至百里程爾時分各國號令如何行號令猶其
次民奚安鑿耕
題趙簡子祠
尹鐸增培扵晉陽昭讐簡子怒如狂言聽無正翻行賞
從善真宜享祀長
過堯城村
望都城東堯始城村民萬古傳斯名傳名當必有其實
曰如是鑿如是耕爾時不知已不識而况四千餘載更
緬想於變仰巍蕩本之兩字曰欽明
降旨蠲免直隸南三府借欠銀米詩以誌事
河北恒廑遭洊飢賑蠲百計救無遺城門殃及寧當㤀
(直省順德廣平大名三府與豫省之衛輝彰德境壤毗連上年俱被旱災衛輝等属業經節次降旨蠲賑頻施)
(因傳詢劉峩將順德等處有無因灾出借銀米之處查明具奏)溝壑頻填為切思果有
借資銀及米(兹據劉峩查順德廣平大名三府属果有上年因灾出借米七萬六千八百餘石折)
(色銀二十二萬餘兩此項若令一并帶徵小民輸將未免拮据因降諭旨概行豁免以示一視同仁有加無已)
(之意)肯教追呼(去聲)窘和嫠普令寬免蘇閭里勿問有孚尚
愧之
曲逆故城
開剏用人際固不論小節高祖善任使竟解平城隉因
賜壮哉城佳話今猶說最憐王陵戅終遜陳平譎
曲陽縣望水竇巖詠古
水竇信扵何雲山寄遥望詩吟潄玉亭(定州曲陽縣水竇巖有金章宗)
(潄玉亭詩)章宗景想像(叶)禮樂非不修典型無善状惜哉世
宗業文具實漸喪成之百年艱壊以一朝諒為治守前
規落止慎其訪
湖廣總督特成額續報得雨誌慰
去歲南方旱暵侵今年農事倍廑心早知荆楚膏優被
繼報仲春雨渥深(南省因上年被旱望雨尤切湖北各属先據特成額奏報正月間連得透)
(雨兹復據馳奏二月十六七兩日省城大雨霶霈差查四郊二麥長發七八寸至尺餘不等塘堰盈滿土膏沃)
(潤農民咸稱雨澤已足即可翻犁大田并據漢陽黃州安陸及湖南之岳州等府稟報相同欣覽之餘倍深欽)
(惕)不獨麥畦結穗飽更資稻壠插秧森細思謙受滿招
理額手慰餘增惕欽
廣利渠
靈濟祠邊廣利渠灌田興穡卌年餘(乾隆乙丑直隸總督高斌奏開此渠)
(引唐河之水注之灌溉田畝迄今凡四十二年矣)載咨方伯斯邦者一意勤民
可忘諸
靈濟祠三疊舊作韻
向當乙丑歲疏鑿此開渠源溯靈邱遠流分廣利舒(唐河)
(發源山西靈邱縣乾隆十年命開廣利渠引河水下注達淀以溉民田)田廑灌民稼祠以
妥神居小駐因途便賢臣追想餘(此渠高斌所奏興工者)
惬適齋
樸斵祠旁敞月寮舊題俯仰一逍遥因思惬適近乎泰
君子當知泰不驕
秀木軒
種樹卌年秋復春庭前秀色越輪囷對之絜矩還自問
可解如斯能樹人
雨二首(二月二十六日)
徹夜春雲密作霖五鼓中登程冒&KR1268;雭望遠總冥濛努
力道傍役笑顔笠底翁神傳玉局句此樂爾予同
靈濟道傍祠停輿小憩宜渠波增漲水(是日小憩靈濟祠傍傳膳廣利)
(渠即在其前膏雨新零綠波增漲與臣民同慶也)閒館對烟絲御宿行行到畺
臣箇箇怡報稱三寸足遠處問何其(據劉峩奏本日曲陽縣自子至已得)
(雨已足三寸現尚未止其别属得雨分寸仍令查明續奏)
普佑寺
屏山還帶水梵宇巧安排却早識幽境奚妨憩淨齋此
時憶往歲尋詠總忘懷普佑繹時義無過春雨佳
阜平縣四依
皇祖元韻
春寒勒李桃春氣發柳杞太行西南来到此稍平址斯
民三代民古風在鄙俚
皇祖蠲井稅民弗病耘耔至今利灌輸溪田足新水鳴
鞭問民依行行且復止問吏曰無貪問俗曰有起其然
信然乎留心閱閭里雖未臻大當實可稱小美
重熙休養恩保赤黎元喜所以荒瘠區(見平縣皇祖阜詩)幸
成榖帛市勤思繼述方敢懈惕乾理
暖
嶤峯寒積雪平野潤生莎節識清明近旭烘景物和鵠
形無凍色鳩杖有恩波(道傍迎駕耆民頒賜銀牌)最喜宜詩處青烟
村外過(清明節近官柳含烟蹕路傍有村曰青烟村在阜平東北)
題近清齋
大教場密邇清涼向遇巡幸五臺来往率御行營
辛丑迴蹕曾發帑金命畺吏構行館數宇兹来落
成顔曰近清齋因成是什
清涼山近猶隔嶺来往駐斯因作齋官帑發惟期樸素
庶民攻匪是差排慮緣雪滑封巖戶恰喜春晴烘砌荄
却亦有池還有閣(行館内復引水為池上構書屋題曰澹漪對山有小閣題曰青来)失
乎美矣為慙懷
春祺室
正齋備咨政温室寢興宜詎祗堪容膝寧無切慎思豫
遊遵夏諺燕晉溥春祺斂錫非虚語曰惟實惠施
青来閣
小閣三間對北山罨来青翠袖襟間促成七字千年調
(去聲)過去来居一日還
澹漪書屋
引水作方塘書屋臨其上即此江湖心受他風月状觀
瀾属有為澹漪却無恙是維題額意寥天印空曠
賜直隸扈蹕官食因得句示志
今日趙郊明晉省分疆頒賜例惟循氊車步輦誠安逸
後扈前驅體苦辛陸壑架橋訓過費(修道搭橋例從工部奏銷發價聞修)
(道價廉而搭橋價裕地方官每以有餘補不足亦祗付之不問今歲乃凡陸路乾溝率架橋座一日過十橋無)
(一二有水則是為冒銷雖稱小心供奉御路不至此也既有冒銷恐因循致勞民矣因降旨明切曉諭)春
原積雪代清塵(今歲春雪初霽郊原含潤可免清塵灑道)載咨推食分甘侣
南府應思有餒民
安徽巡撫書麟續報普得透雨詩以誌慰
月初報有未霑處(二月初旬書麟奏報南陵等州縣僅得微雨不成分寸其亳州等州縣尚)
(未得雨因降旨令其齋心籲禱以冀甘霖續沛嗣又據奏扵初七至十五日省城得雨霑足近省各州縣均報)
(得雨二三四寸不等亦尚有未報得雨之處)月仲兹稱普被膏(兹據書麟馳奏自十六日)
(從省城赴廬鳳一帶查賑驛路泥深尺許至二十日始晴二麥青葱并據安慶等十三府州属均報扵二月中)
(旬先後得雨深透其前未得雨之亳州亦扵十二日得雨五寸十四五日得雪七寸田疇頓覺改觀民情大慰)
(糧價稍定)優渥廉纖誠遍逮宵衣旰食慰焦勞轉旋實賴
乾坤德消息敢推氣數遭每憶昨年增懼耳(安省上年二月初旬)
(亦曾得雨因夏秋缺少雨澤以致歉收是以前次安徽報雨詩有恐如去年况益慎凛宵衣之句今歲雖連被)
(甘膏然秋成尚遠仍望源源繼潤耳)秋成遥念豈忘忉
益夀菴
昔過益夀菴
祝釐喜名當(在辛巳年)兹過益夀菴迴憶惟增悵况已過古
稀奚必增奢望堯之辭封人封人言更暢然而辱應避
其道在无妄
招提寺
何寺非招提此獨招提是(梵語招提即華言寺院見唐書增輝記)而我偶
然過亦偶悟此理揣稱(去聲)與選文未免費摹擬盖寺即
招提而招提即寺(叶)一二二而一非此亦非彼却合五
千言無名名之始
三箭山三疊舊作韻
西巡事事緬
前聞
三箭欽超射者羣自是
聖蹤熟六藝永垂
家法示千軍駐驄曠野率七萃連射崇崖越幾分笑彼
御碑留北魏(我射連皇祖扵康熙二十二年經此勒馬而中三矢直逾峯頂居民因呼為三)
(箭山按易州西南沿徐水有北魏太武御射三碑自誇飛矢踰崖刊石讃功至扵再三以我皇祖神藝如)
(此為而不有視魏太武真不直一哂也)
鴻名恒共嶺頭雲
龍泉關五依
皇祖元韻
百雉雄當道千巖迥倚空東西兩省界迎送一朝同棧
路雪皴白羽林帽羃紅(是日雪凡御前大臣乾清門侍衛等例著紅猩猩氊帽)民
風何若昔輿凭默存中
雪中過長城嶺三首
長城嶺亦海喇汗(木蘭靈山曰海喇汗每經行必有雨雪兹長城嶺亦然信乎山神靈異無)
(間中外云)五度都曾雪景觀(丙寅庚午辛巳辛丑過長城嶺皆得雪並有詩紀事兹二月三)
(十日度嶺雪片風花彌山徧谷真宜入畫也)
靈嶽自當著靈異鏤冰翦水正攢團
凍塗滑刺頗難登兵役剷除勞可矜或競拽輿安穏過
(雪中山徑凍滑難行弁兵幸際太平無事征戌剷除積雪扶護乘輿乃分應出力之處然念其衝寒勞力因命)
(分别賞賚銀幣有差)太平盡力此為應
古稀那復稱筋力雪磴還艱輾&KR1707;輪乘錦雲騅辭步輦
(往年策騎度長城嶺有馬踏冰花不作泥盤盤磴道徐策騎之句盖其時所乘者乃錦雲騅也性馴步穏餘馬)
(多仆跌此馬獨穏步而過滑磴誠可尚也兹年逾古稀雪中乘輿而行迴思往事不覺今昔之殊矣)迴思
此况是何人
湧泉寺
湧来雪竇瀉成川滴滴泠泠高下懸可識文殊通體淨
底須盥手藉斯泉
志稱中北兩臺間臺麓東今泉見潺相去地訛四十里
(志稱湧泉在中北兩臺間今乃在臺麓寺之東相去已四十餘里矣)從来紀載信誠艱
梵寺邊旁有精舍不妨小憩領清便壁間辛丑曾留詠
眨眼光隂又五年
射虎川
射虎當年
聖蹟留於莬皮尚寺中收(虎皮至今尚楦置臺懷菩薩頂寺中是以辛巳詩有寺樓)
(麟楦尚居然之句)昔疑此尚山林險今則比看民戶稠(此地耕桑日闢)
(絶無虎蹤矣)百歲熙和致富庶一心繩繼敢優遊昨年秋獮
神鎗用(昨歲秋獮木蘭至阿濟格鳩罷圍後憩行營虞人報西山有虎復策騎率衆往時虎伏叢薄中)
(左右約指其處即用衆蒙皇祖所遺虎神鎗一發中其要害古無不懽忭)無忝虔增
家法脩
臺麓寺
震旦之佛宇崇臺峙以五中天而懸居右弼更左輔萬
壑曼千巖面前列樽爼斯為臺之麓初步超塵所即有
招提寺莊嚴建以古如是瞻色相而弗可目覩非我創
是言金剛明示語(若以色見我是人行邪道金剛經語也)
題雪妍堂
臺麓寺東館雪妍昔額堂每来吟白戰誰為(去聲)幻銀妝
過嶺勢略小安居興頗長命人護槖載(雪中山徑駝載艱行慮有阻滯)
(命諴郡王舒常等董率管押次第前進盖争擁反致阻隔也)莫匪政之方
静寄齋
行當謁中臺清齋宿初地花宫既精嚴别室亦幽致徘
徊瞻檐額是我題静寄扵焉淨塵心亦匪參禪意隔牆
閱風幡撫松喜蒼翠却憶盤之莊(盤山亦有静寄山莊)是一還是
二
題雨花臺
維摩室裏天花雨(去聲)西竺飛来現五臺此事已隣莫須
有梁王建業若為哉(雨花數典西竺五臺已涉傅會若金陵之雨花臺尤為牽強也)
駐白雲寺行館作
何山弗出雲何雲弗籠寺而此獨擅名真足惬人意行
館依碧巖原是向年置有峯亦有池嫌他多點綴白雲
應笑斯千乘復萬騎
御製詩五集卷二十一
