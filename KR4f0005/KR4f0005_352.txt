御製詩四集卷七十四
古今體八十四首(庚子十)
安瀾
龍王廟三疊舊作韻
欲勘流歸壑暫教艫(安福)艤河萬年資普濟一氣達洪渦
清浦纔申悃(二月初十日渡黃河甫於陶莊兩河神廟申誠默禱而十一日遂有儀封壩自行)
(合龍黃流順歸故道之事詳見河復記)宣防竟蕆歌由來叨
一佑(陶莊儀封相去雖遠而其神靈昭貺正如水在地中無往不在固不當論在此在彼是一是二也)
敢不謝斯過繼
志勵無忝(此廟雍正五年皇考所建)答
庥曰若何惠民敷化雨克已息心波
舟行口號
岸轉舟行風不隨却如風信屢遷移(運河勢多曲折雖風信如常而舟行)
(岸轉屢有變遷可悟六祖風旛之指)本非風動緣舟動六祖心傳藉悟兹
題宋端溪子石蟠桃核硯
子石天然似桃核遂教附會詡西池漢家仙幻宋家效
識者付於一哂之
嵇璜薩載會勘徐州石工畢復命詩以誌事
勘河貼說繪圖還同是隄防非剔鬟新石重教增舊石
(徐州城外舊有石工三叚長九百七十餘丈較之丁丑南巡時親臨指示所建新石工用石十七層者短少二)
(三層不等前歲黃流漲盛僅出水數寸因命嵇璜薩載會勘將舊工分别加高二三層務與新工一律相平以)
(資鞏護)韓山一律接奎山(自韓家山至奎山一帶四百五十丈當徐城上游向止隄堰攔)
(禦兹命會勘改築新石隄内四百三十丈應砌石十七層其接連山脚之二十丈地勢較高砌石十二層以上)
(各工共估需銀九萬二千餘兩即令薩載等核實採辦運工接築統於來年四月以前工埈)補偏救
弊惟斯亟永逸一勞真是艱行水禹之行無事言思及
此輒赬顔
過牐
運河利有牐為節盛則宣洩弱則蓄設使無此資操縱
一往就下後難續牐束水因水勢雄拖犂牽䌫忙船工
左支舟或屈於右西掣牐翻撞其東閤閭坐視乃生笑
一切罷之去呼噪無何牐牆亦自過何有尾大致不掉
朅爾因憶杜老詩本無事而庸擾之
陜西巡撫劉秉恬奏報得雨詩以誌慰
揚州細雨月初三(三月也近有大觀堂對雨之作)同日燕齊澤並覃(在京)
(王大臣及山東巡撫國泰先後奏報四月初三四日得雨)誰識西秦更優渥均霑五
寸勝東南(劉秉恬奏報省城并附近各屬於四月初三日自子丑至午未雨勢疎密相間入土五寸)
(當二麥升漿結實之際得此甘澍顆粒益加飽滿禾苖滋茂豐稔可期閭閻共深忭慶云)麥麰結穗
正資實禾黍拔苖益潤甘獨有保陽仍待信(直隸近接京都山東)
(至今尚未奏報初三四日之雨為厪顒望)祈年何處不憂擔
過伊河入運口
微山洩漲亦名伊(此伊河非伊洛之伊蓋微山湖會牛頭淶柳之水並金鄉魚臺二縣水由)
(南陽昭陽等湖滙成巨浸其尾閭一由荆山橋河入運一由韓莊湖口新舊二牐入運丁丑歲因湖水漲盛開)
(此伊家河一道長六十九里由韓莊牐宣洩入運嗣後酌定水誌於湖口牐迤北添建滚水石壩量水勢大小)
(加板蓄洩以資濟運兼利農田實為一舉兩得)酌劑其間利運資一舉不妨成
兩得由來事總在人為
微山湖
受潦利民田輸川濟漕運水匵功實鉅節宣要勤慎前
人貽良規行之在後進無貴屢更張亦戒怠弗振即事
吟五言或補司河訓
舟行
自入山東境舟行鮮御驂每出船頭坐為便萬民瞻兩
岸堪縱目沿路農功探麥穗秀以齊灌漿浪含含大田
種亦畢出土發翠尖獨是微覺燥風日漸烈炎雖未崛
&KR1976;甚弱苖恐難堪何處非吾民為望時膏甘夏雲佈四
宇庶幾三寸霑
復聞京師得雨詩以誌慰
邇日風略燥縴路微塵鼓麥穗縱宜暄飽粒亦資雨為
之望甘膏更遠厪畿輔書諭命往詢(日前以麥秋將届而風日覺燥因為)
(之望雨情殷又將旬未據京師奏報得雨因命書諭問留京王大臣查奏若覺乾旱即令諸皇子設壇祈雨)
京報至卓午留京王大臣報霑三寸土(王大臣奏報本月十二日自子)
(至寅雨勢濛密至申刻雷雨交作入土三寸餘合之前次初三四日之雨已及五寸誠堪慶慰遂罷發旨往問)
合之前二寸其澤已及五額手誠慶慰無煩馳問取其
日亦作解(舟行亦於十二日遇雨故有雷雨之作已見前)所霑逾寸許北竟比
南優調幕厪寰宇
題舊玉飛龍彛爐
何年廟器贊天經刻作飛龍殿四靈毛伯邢候異周製
祖丁父癸似商形依然韞匵閱桑海所惜徙薪遇丙丁
(是器蓋曾遇回祿者)土氣羊脂胥變幻秖餘雲水淡拖青
詠舊雕漆玩鵝茶盤
僮持供具鵝遊水取水烹茶茶亦香却勝蘭亭會賓從
泛來旨酒飲如狂
雨(四月十八日)
卓午雲纔佈交申雨遂紛沃心副希冀(今曉舟行有為望時膏甘之句)
(以近日略覺風燥也)澤物特殷勤期䟎五日近(五風十雨已為時若期昨十二日雷)
(雨兹纔五日耳)潤霑四寸深(山東巡撫國泰奏報濟寧州境及所屬魚臺嘉祥汶上三縣於十八)
(日未時至戌時得雨入土四寸四野深透)入宵聽淅瀝惟惕以為欣
晴
夜雨詰晨霽河風拂曉寒露光平野潤雲氣遠天殘溪
路依然溯麥田䪺改觀前途農務况次第待憑看
登太白樓三疊舊作韻
步輦濟城曉入闉萬民瞻就愛情真清遊趁此暇之便
豪飲殊他主與賓却以飄然緬昔句(謂杜子美詩)益教愴爾
憶前巡(丙申東巡掖前益輦經此追溯如在目增感愴)拈吟鬚忽七旬逮豈
是不踰矩者人
題南池少陵祠三絶句
狂歌適陟太白閣苦詠今瞻子美祠咫尺遺蹤隣左右
吾心乃覺醉於斯
詩仙雖具出塵體詩聖原多憂世心問我二人優劣者
試看七字定評吟
三間古屋亦尋常却覺迎人翰墨香安得清閒無一事
展他遺帙與商量
謁分水
龍王廟
僢釃背流原是合千秋通漕著竒勲永資
神佑惠無射亦藉人謀識不羣(謂白衣老人識水性者)上水船兹
為下水北沄波轉忘南沄裴家庭裕姚家洎優劣殊他
頃刻分
題文徵明茶事圖
茶塢
享帚蘭堂茶塢詠支硎虎阜秖蘇州(徵明為茶事圖稱支硎虎阜茶事最)
(盛然蘇州雖産茶實不如浙之龍井也)昨經龍井連林荈却笑斯為強出
頭
茶人
雷後雨前正及時筠筐羣出採槍旗高人偶一為之耳
豈似種茶者習兹
茶筍
枝頭纔吐幾分長眼想青芽鼻想香不與籜龍爭尺寸
一般清品入新嘗
茶籯
編竹為籯雅製精品殊部别貯分明設因功用論甲乙
合向其中號建城
茶舍
開窗掃地置都籃勝友恒來茶事探試問最宜是何處
惠山寺裏聽松菴
茶竈
竹罏石鼎總堪陳無突還看製作新坐祀竈傍定誰氏
陶形陸羽乃其人
茶焙
雀舌新芽要焙乾憶曾辛未一親觀(辛未南巡曾至龍井觀採茶作歌有)
(慢炒細焙有次第辛苦工夫殊不少之句)新絲新穀夷中詠滿目民艱絜矩
看
茶鼎
竈以進薪鼎盛茗相需殷處得相彰盡其材在處(上聲)得
地茶諫還應憶蔡襄
茶甌
塸埞曾輕劉氏啟(見陸龜蒙集)烟嵐珪壁亦妍詞(反龜蒙句意)三
清詩畫陶成器(向以松實梅英佛手烹茶因名三清陶甆甌書詩并圖其上重華宫茶宴每以)
(賜文臣也)頗覺箇中佳話宜
烹茶
魚蟹眼寧須細求無過解渴綠杯浮十章吟罷飛逸興
又似金閶一再遊
詠周玉尺
周尺未盈尺漢前果是前自然存古穆曾弗事雕鎸物
閱滄桑世吟慙四十賢量材設相擬惟帝尚難㫋
登光嶽樓即事三疊舊作韻二首
東南巡狩浙蘇區鷁首歸瞻西北隅暫命行艫艤河岸
遂乘輕輦入城衢秖殷為度觀民切略厭排當接路鋪
麥固望收塵土大却愁近日雨膏無(自十八日雨後晴霽六七日漸覺風)
(燥為之望澤又殷矣)
統志今殊府志區為光為望各分隅(一統志以望嶽樓在聊城東北今名)
(光嶽樓而東昌府志又以光嶽樓在府城中而城東北隅又别有望嶽樓即一事而紀載譌舛如此其不足信)
(前乙酉辛夘丙申諸作屢辨之)謝他舊跡尋東北(府志所稱東北望嶽樓今實無之蓋久頽)
(廢而此樓基址宏固益足經久)秖此層甍據巷衢不必誰何七萃肅任
教瞻仰萬民鋪銀牌侍衛行行賜可果其中漏者無
題舊澄泥海濤異獸硯
知雕不辨鑿痕施獸若騰濤濤若披疑供木家成賦後
掞天鎔出許多竒
無為觀再疊舊作韻
南巡出法宫蕆禮既惇崇歸舫兹停舫
三公謁
帝公(觀中祀即三官大帝世傳茅家三弟兄上帝之三公也)午年忽經亂申歲
此歌功(甲午秋壽張逆匪王倫倡立邪教糾衆作亂佔踞臨清舊城寺廟民居多被殘毁此觀亦重經)
(修整丙申東巡經此作臨清歌以紀其事)
象設惟冲漠無為佈
澤鴻
雷雨(四月廿六日)
過午燥西陽傍晚升雲氣須臾作雷聲雨絲忽棼至篷
窗遂摐鳴一川&KR1268;雭意喜而不忍眠然未敢即慰曾弗
消片時雲輕雨亦細患失果失之徘徊惜難置
曉凉
昨熱弗可當開舟衝曉涼川途無定候農務有恒望雨
或霑他處澤仍盼此方最憐民夾路坌不避塵揚
迴鑾至德州行宫作
舟事昨朝蕆陸程今曉登十旬忽已閱一豫敢忘兢邇
日望雲切乾田待澤仍行宫詠舊作(壁間舊作多問之安迎輦)
(什至丙申留題尚云秖為頥詠彌躬衆忱切又聞縮頓數間成迴環諷覺增懷)益覺悶懷增
入直隸境
燕齊近接境疆吏送迎分一例坌塵堁忽看起夏雲雨
霏旋即止(是日微雨)心惜那能欣麥穗灌漿候為之望澤殷
河間道中作(五月初二日)
前朝脩市雨淋纖(四月晦日)獻縣北今五寸霑尚見牛蹄涔
積潤不須蟻穴象重占資蘇藂簇麥麰穗改觀(去聲)菁葱
禾黍尖迤北未知澤何若速教詳視騎程兼(河間道中於四月晦)
(日得雨五寸今日經行尚見四野含潤頗為優渥其迤北各處是否能一律普霑仍深厪念因令袁守侗馳騎)
(探報)
山東巡撫國泰奏報得雨
亦是四月晦云逢大雨傾午連申未止溝與澮皆盈(國泰)
(奏報亦於三十日己午未申間德州得有大雨俟雨止查明分寸并各屬報到再奏云云)惟祝普而
遍忽增愧以怦北南如巧避(德州在景州南獻縣在北兩處同日各得雨而是日)
(駐景州雖得微雨不及德州獻縣之優益為慚惜)在我若為情
由來
方幸河間北霑雨由來迤北旱還同都無世里土膏潤
原秖一天風日烘行路那能免旅况閱田惟是憫農功
歸輿已自懶吟興吟以恒暘益省躬
山東布政使于易簡奏報得雨詩以誌慰
省城應有大員留(昨在山東時巡撫司道多隨營辧差無大員留省因令于易簡回任并令)
(於省城設壇祈雨)雨報濟南五寸周識彼東西霑以廣(于易簡奏報四)
(月三十日申時起至五月初一日丑時雲氣濃郁透雨竟夜入土五寸昨國泰奏報德州得大雨德州至濟南)
(東西三百里是所被頗廣也)殊兹南北被非優(昨經獻縣北一叚雖見得雨優渥而南北)
(三十里以外則仍盼望膏澤也)雖然額手暫生慰仍是蹙眉未解愁傍
晚雲容漸濃布庶幾今夜霈恩稠
夜雨(五月初四日)
夜雨忽聲傳簾牙滴溜泉沃心盼未定傾耳聽無眠半
刻遂中止他方徒遠牽凌晨馳探騎一寸澤猶愆(初四日趙)
(北口入夜時雷雨大作半刻旋霽因今袁守侗遣人南北馳探數十里均不及寸益勞厪念耳)
端午日於趙北口作
迎鑾近遠發伻郵(端午日駐蹕趙北口班禪額爾德呢遣喇嘛伊什巴爾珠布及哈薩克使)
(臣色德克蘇爾坦等前來迎覲即於行宫前設龍舟水嬉賜宴其自京迎鑾及扈從之王大臣等並命與宴以)
(昭慈惠是日内閣本報亦至仍照常批發不因宴賞致稽政務也)午日燕南趙北州嘉
彼傾陽來雁使恰兹臨水示龍舟率因逢節俾懷惠實
自望霖未解愁春孟去而夏中返光陰訝似逝波流
南巡迴蹕駐御園之作
往返十旬勤省方湖(淮)河(徐)海(浙)各策籌蘉(南巡要務在河工海)
(塘而洪湖清口尤為治黃關鍵昨親臨閱視罷楊莊河口改移之議其高堰三堡六堡等處卑矮磚工改建石)
(工逐叚分年修築又暢開陶莊引河俾加寬深復命大學士阿桂等往勘雲梯關外海口自二套以下留以分)
(洩盛漲暢達尾閭不必與水爭地其灘地應徵减則地畆並令薩載等查明請豁又命尚書嵇璜等往勘周家)
(莊至韓家山改建石工四百餘丈並將舊石隄加高層數與新隄一律整齊至浙江海寧柴塘四千二百餘丈)
(雖尚完整然究不如石塘之鞏固因命督撫勘估改建石塘俾濱海羣黎永資樂利)三春時若南
邦閱首夏澤殷北地望(自四月以來直隸山東望雨頗切惟濟南一帶於四月三十日)
(已得透雨至德州以北則仍盼渥澤詳見前詩)閱若怱忽時度速望殷切切澤
愆長寸衷更有難堪處
萱戺那重問
豫慶
賦得方諸見月(得精字八韻散館題)
理必乘乎氣響相應以聲試看陰燧設乃得寳津生大
蛤本來物方諸孰與名摩挲原藉手温潤似含情隱隱
吐靈液溶溶映魄京璧傳何氏賦盤勝漢家擎詎是傳
詞幻固知入義精如占離畢澤瞻望正怦怦
宣和柳鴉蘆雁卷
柳絲蘆葉粗粗繪鴉意雁姿細細摹植物無情飛物有
寫真豈不在兹乎
本於花鳥擅傳神近得寒江歸棹真一例入微能契妙
其昌已辨主和賓(近得宣和雪江歸棹圖足為石渠寳笈中宋人畫卷之冠卷後董其昌跋)
(云宣和寫生花鳥時出殿上捉刀真贋相錯至於山水惟見此卷疑彼時收貯維畫尚夥或微廟借名楚公曲)
(筆亦未可知余則以宣和繪事本精花鳥未嘗不可通於山水且蔡京識語謂有四圖則雪江卷乃四景之一)
(安得悉有名繪假託其昌論未免好竒曾題詩辨正之今觀此卷寫鴉雁皆極精微神情入妙洵非贋鼎可充)
(更可為宣和以工細擅場之證)
柳合藏鴉蘆聚雁天然位置位稱佳蔡京王黼繼為相
何獨用人識乃乖
詠漢玉&KR2142;頭缾
&KR2142;頭舊法物樸素弗雕幾何此夔文蔚依然鱗理輝雖
云後代製也似古珍稀棐几簮時蘤采鼂映淨馡
宴坐
宴坐略清暇身閒心未閒朅思元日雪汜勝慶兆年仲
季巡江國時若宜農田(江浙春雨最多今歲南巡時每晴霽數日即得雨澤最於農務)
(為宜)侵尋入首夏齊燕歴迴鑾雖有霑雨處頗多望澤偏
心神為弗寧宵旰祈霖虔奈何雲甫作而風妬之旋御
園饒佳景何曾頋盤桓無可消繁緒摛詞厪民艱
題和闐玉洗桐圖
長夏梧桐滴乳新課僮汲水洗來頻誰知疎懶忘世者
偏合稱之曰玉人
詠宋哥窰蟾蜍硯
書滴曾聞漢廣川翻然為硯永其年(硯作蟾蜍形仰腹承墨處無釉背印)
(篆書永壽二字)若論生一陶成物自合揮毫興湧泉
賦得日午(得中字八韻期考題)
德擅羣陽表功資萬物崇光華尤麗午次第自由東都
廣照無影昆吾對有同方欣正卓犖不是始曈曨讕語
退三舍幻詞詡再中樹陰亭勿倚花氣暖如烘蓮漏欲
遲滴銅圭未改融捧盈欽取象消息省吾躬
金廷標簫聲泉韻
吹簫人坐流泉畔聲韻雖贏未易猜意謂輸絲不如者
(聽曲絲不如竹竹謂簫笛也)其中喚得鶴飛來(畫中一鶴聞簫飛下高士注目視之可謂)
(妙寫簫情矣)
詠朱櫻竹刻筆筒
雕筠三百歲餘全(竹器每多坼裂是筆筒經三百餘年穆然渾然信珍玩也)丁甲呵
持信有焉便是弓裘循舊業文房也合詠之篇
雨(五月十三日)
過午東南佈族雲未申遂落雨絲棼時疎時密息風勢
既渥既優入夜分不忍眠中兼切懼惟傾聽際敢生欣
畿南曾否同霑被郵騎飛馳問以勤(是日京師得雨六寸餘頗為霑渥因)
(馳詢袁守侗畿南情形翼日申刻據奏報保定亦於十三日雨自午至戌未止入土六寸高下霑足民情歡慶)
(且雨勢寬廣霑被必多現在行查各屬覆到另奏覧奏為之稍慰)
西直門外郊行
春郊閱歴夏郊并望雨燕齊達帝京今日鳳城門外路
宜人都為昨霖行
陌柳垂珠露未乾肩輿緩步破輕寒五朝前切愁農况
(南巡迴蹕至御園逮今五日矣)一雨郊行䪺改觀
所勝當年田遍耕(往年春夏之交北方率多望雨之歲今春雪澤甚佳仲季亦時霑甘澤故)
(大田遍種一望青葱頗勝往歲此時尚有未種者)益資膏澤潤苖莖通宵甘雨
滋優渥尚有餘情惜曉晴
夏至齋居
肅齋居清禁北至日正長咨政多餘暇返躬時自詳任
官在知人難於辨否臧安民在祈歲艱致變雨暘遠邇
報霑霖一二仍澤望(日前望雨頗殷昨十三日京師得雨六寸餘隨據順天府尹吳綬詔)
(奏報各屬是日得雨分寸密雲八寸良鄉通州香河東安等處五寸而霸州房山秖二三寸未免仍殷顒望耳)
有慰即隣肆無逸寧辭忙雨後滌炎囂弗礙騰陽光永
懷公權詩殿角生微涼
題舊端石蓬萊仙闕硯
是何閬苑是瑶池覆手惟存無字碑欲告含毫吮墨者
立言不易合深思
匣庋秦漢印統内玉章八枚因成八韻
印統識琳琅精研紐檢詳晨星本稀見數載稡珍蔵彬
爾成一部居然得八方蘇疑聯伯仲(蘇武蘇鳳)王似合珪璋
(王成王壽)代冺惟何俌名傳徒杜章(二人皆不見正史)逸人六誠聚
(謂竹溪六逸)仙客兩虚償(謂八洞仙)睪與古相會騰看夜有光仍
餘吉語二天祿永其昌(櫽括二方吉語)
金鉉滄浪濯足圖即用其韻
雖衫不履並科頭萬里滄浪澈底秋側峙高岡亦千仞
太冲詩意具扁舟
題舊玉彛罏
舊玉香罏式作彛抑為殷子抑周姬擬之尊斝斯成舛
厠彼鼎盉仍覺宜視不射眸章以闇撫無留手穆而怡
觀其入土還出土亡可欲言深可思
雨(五月十七日)
昨日熾炎盛今晨蒸雨優五朝澤敷繼四寸潤霑稠次
第馳佳信(昨十三日之雨據吳綬詔袁守侗等先後馳報近畿得雨情形兹於十七日復得渥澤適)
(符五日之期)徘徊解惄愁午晴猶可喜無礙麥之收(麥收時最忌連)
(陰恐霉而等芽也)
夏至日
北郊禮成述事
乾巽一陰交繫金柅况爻
方壇欽大祀
黃幕薦豐肴久沐
安貞惠益深感荷(去聲)包躬承及代
獻(己亥於薦定)(南郊以年七旬將届因稍省煩勞專心祼正位躬詣晉獻香帛俎爵以申虔敬至)
(俎則配位皇子列祖今歲列宗惟親詣上香其獻爵進命諸恭代七旬恭舉北郊大典親)
(承恭代一如前不及南郊之禮無敢過也)禮舉視
南郊
題沈周山水即用其韻
一翁垂釣碧波潺落澗流泉帶遠灣是米(襄陽)是吳(仲圭)還
是董(北苑)憑人議向畫中山(用沈周自識意)
詠漢玉瓜瓣杯
美質出藍田投瓜特肖焉瓊琚奚藉報葉蔓鎮如鮮置
水無浮理承漿有壽延問他佈種日應在勸蕭年
題宣和綠端石華嚴海會硯
巨鼇噓氣為乾闥大海環之渡應真靈素爾時崇道教
華嚴何藉演金輪
夏日池上居
迴鑾五日御園居齋戒還宫居亦如(以五月初九日迴蹕御園至十四日)
(還宫齋戒十九日禮成仍回御園凡皆五日)將欲興州避暑幸可兹夏日紀
時虛七言即景聊酬爾兩度蒙膏真慰予略覺怱忽來
往遽無須物議早慙諸
幸避暑山莊啟程之作
祭
澤傳臚遴庶士蕆諸務益敬勤增巡方歸未半月閱避
暑諏惟吉日應鷺序鴛行列班聚玉鞭珠勒啟行仍古
稀天子猶乘馬(迴蹕旬日各官北郊殿試散館選翰林引見文武諸務次第悉舉即於二)
(十一日啟程幸避暑山莊凌晨策騎控御如常雖年已七十未覺鞍馬煩勞也)無逸幾(去聲)垂元
與曾
過清河橋
十里清河路不遥一川新水漲增橋麥收秖半遺黃&KR1367;
禾茁惟新徧綠苖
府境跽齊衆老民年年原是沐恩頻嫌他路在綵亭構
亦曰羣情祝七旬(近郊途次老民迎跽者亦設綵亭比常歲頗覺增華詢之袁守侗據稱今)
(歲以七旬萬壽羣情歡忭構此以申慶祝然意殊惜費)
跋馬青郊塵不生曉雲忽晦忽為晴斯時雨可弗雨可
繼潤當佳慮過盈
雨(五月廿一日)
行宫早駐旌過午夏雲生初見細絲織繼聽(平聲)亂筑鳴
庭軒涼意颯階戺潤膏盈此際無他慮既霑思快晴
懷桑道中作
半夜欣開霽侵晨登路郵微凉真愜意潤景總迎眸歸
去岫雲淡蒸來黍露浮伊犂靖戎索此那說懷柔
河南巡撫楊魁奏報得雨詩以誌慰
首夏需霖北地通(今歲四月杪五月初間直隸山東河南俱不免望澤兹據楊魁奏報河南)
(自四月十八日得雨後土脉稍乾農田正需雨澤情形大略相同)逢因之任澤霑洪(楊魁)
(奏自江南赴任於五月十三日酉刻行至考城途次大雨&KR1480;沱次日寅刻方止入土深透四野均霑開封府屬)
(之儀封蘭陽祥符等縣同日霑霈雲勢甚廣各屬諒皆周徧)已欣嘉霔四野遍更幸
恩期一日周(京師及近畿保定等屬均於十三日得雨六寸)乘濕興犂資普種
翻沙墾壠勸勤工(楊魁又奏割麥之地可以乘濕翻犂普種秋禾間有去歲沙壓地畆居民)
(各盡力耕鋤以期墾復其未被水州縣二麥俱有九分豫省水灾之後得此麥收雨澤為之欣慰)入疆
農務應先急即被優膏實慰衷
過九松山
寺從左見路循右(自穆家峪循蹊北行於山左遥見寺而路由右轉方至山寺前蓋山本向)
(北寺據山巔故自左側先見也)忽至山前翠蓋重餘不具言所識者移
來叠浪九株松(攝山九株松在叠浪崖前)
江南河道總督陳輝祖奏報得雨詩以誌慰
清和哉生魄雨後江南旬餘連逢霽侵尋歴齊及入燕
日甚一日望霖意適值楊莊報水淺遂繾江南詢雨勢
(本年江北一帶春夏間雨澤消稀據奏楊莊口門有淤淺者因傳諭薩載陳輝祖妥辧並詢問近日各屬曾否)
(得雨情形)奏來大都需甘澤遥憶民間恐灾致北方次第幸
霑膏佳音今日方云至(直隸山東河南均奏報於五月十三日得雨而今日陳輝祖奏)
(十三日清河山旴及徐揚一帶亦經得雨未能普遍至十七日自丑及巳甘霖始大霈得雨六寸入土深透雨)
(勢現在未止當蒔秧舉耜之際雲霓愜望民情懽慶楊莊口門水深至八九尺重運遄行無滯云云覧之欣慰)
(然因此又繾念大江以南矣)督河驛報清江地月既望乃渥&KR0584;霈(叶)
入土六寸勢頗廣蒔秧舉耜興農事運口水深八九尺
無煩起剝舟行利額手固為淮徐慶仍厪江南念弗置
出古北口
千載巖城雖就隤亦餘埤堄枕崔嵬藉看歴代興亡蹟
不外一言德險該禾黍青蔥經雨復黔黎踴躍識鑾來
守斯足矣為門戶慙愧伊犁萬里恢
常山峪行宫晚景
雨後夏增爽况於關外居四山雲吞吐一谷稼幪與高
樹夕陽朗閒庭晚籟虛例斯批閣本有暇亦翻書
江蘇巡撫吳壇奏報得雨詩以誌慰
正繾江南雨若何驛章馳報霈恩波甘霖月望四郊遍
沃土澤霑六寸多(江南夏至前後需雨最殷昨於五月初馳諭詢問兹據吳壇覆奏蘇州十)
(五日自丑至巳甘霖大霈入土六寸四郊均已霑足秧田青蔥彌望農民無不忭躍江南土俗尚以夏至後半)
(月為三時民間栽插之期若過三時即為晚稻故夏至前後需雨最殷云)栽蒔三時期未悞
歡欣萬姓氣增和觀民甫返憐猶切慰志因成七字哦
至喀喇河屯作
此日灤平縣當年舊黑城(喀喇滿洲語謂黑蒙古語同或謂舊)革沿原可
考稱謂亦頻更破曉因啟輦趁涼早駐旌凡事豫則立
是語義含精
御製詩四集卷七十四
