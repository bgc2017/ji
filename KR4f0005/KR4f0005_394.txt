御製詩五集卷三
古今體一百五首(甲辰三)
八依
皇祖南巡過濟南韻
八度經過弗入城未為禪理契無生(戊辰春初次東巡駐蹕濟南孝賢)
(皇后於此違疾遂至不起嗣後自辛未逮今甲辰凡八度經過皆弗入城合之生本無生之說尚覺未㤀芥蔕)
(耳)柳煙解令遮人遠
蓮性久應閱世平舊習合忘心芥&KR0034;新巡惟祝戶寧盈
賡詩益切繩
祖武勝向通儒經問横
宿長清縣行館誌意
吉行路不遥逐頓行館置無過一宿去搆築嫌多費昔
尚緣
頥慈今更無其事撫景益增愴自訟吟五字吟餘有餘
思所思長清義大清億萬年祚長籲
天賜扈隨有皇子顧言識予意
小憩崮山疊辛卯韻
一卷豈不足稱山半刻停輿趁此閒邇日陸行平甸久
今朝恰喜見峯顔
崮山来往屢經過憑輦惟看翠嶺峩小駐傳餐辛卯始
(崮山行館數楹小駐傳餐始於辛卯年有何来幾處山房見不為怡顔為怩顔之句)幾間樸斵却
嫌多
對山不是背山樓淰淰朝嵐曉欲收一炷名香差致敬
未登石磴恐防修
傳宣便復進前途肯以棲遲恣攬娱雖未八义四章就
由来拙速尚能吾
靈巖寺六疊前韻
東西路徑原一路南北靈巖有二靈(向因劉長卿西入石路詩名與此處)
(同曾四曡其韻丙申春駐此細檢其詩知道林麓山寺乃在楚南因作詠事詩辨正其訛遂不復曡其韻)豈
必長卿重賡句依然元奘尚留亭漫云逝水如其往試
看石泉鎮此渟調御丈夫獨無語由他色色與形形
七題靈巖八景
巢鶴巖
隱士高僧率愛鶴蓋難屈指數(上聲)其蹤胎仙最是性孤
介未必人間願屢逢
甘露亭
上方自合有靈泉甘露佳名亭額傳一字縱詮三乘義
那如無字廣長宣
卓錫泉
杖錫原從天竺来適然小駐此崔嵬六通得謂神竒矣
四句金剛可識哉
摩頂松
求經去實自長安松樹焉能摩頂看却笑千秋耳食輩
弗如斯者轉應難
鐵袈裟
鐵鑄袈裟千百斤誰能披得七條紋可看平石擎崖路
不識分疏不用勤
白雲洞
有暇無妨山路尋崇椒石洞窈而深白雲靄靄洞中出
山上猶晴山下隂
雨花巖
方山巖與秣陵臺都說講經花雨来試謂天花知厭否
那禁人世屢重儓
愛山樓
園牆内倚愛山樓近遠竒觀向牖投閒凭紗疏聊騁目
方山七景一時收
題自寫倣王榖祥柳隂垂釣箑頭
倣王因配張(行宮内有張照臨米詩帖扇其一面未畫壬午歲曾倣王穀祥柳隂垂釣意並題以)
(補之)置此歲壬午今来逾古希一笑故人覩
朗公石
靈巖西路遠瞻東石丈魁然見朗公誰辨是一還是二
謾云非色亦非空無妨雪積徹骨冷(自潘村至靈巖蹕途所經山谷間尚)
(有積雪未化麥苗亦菁蔥可愛不似德州一帶覺旱)也識春迴滿面融雲表如聞
可公語於斯疑似可能同(石以朗公得名可公亦此開山者故戲及之)
宿方山
行館傍花宮林巒益致静山遊薄暮歸篝燈夜方永定
鐘近宵聲弗霜亦含警安禪付彼僧我自娛清省
詣
岱廟瞻禮
古紀三公貴今惟五嶽尊路經當肅謁國佑永希
恩震位旉
天德
神功生物原丙申祝
釐願默憶獨無言
體元堂再疊丙申韻
白鶴泉行館書堂有舊名體元厪君德展義以時行諸
吏扈陪謹庶民瞻就誠於斯無别好即此可怡情摘句
春窗暇觀書夜燭明南瞻
闕里近釋奠致寅精
河南巡撫何裕城奏報得雨詩以誌事
臘中雪少同齊省春孟雨霑幸豫疆(豫省正月上旬得雪分寸亦不過似)
(山東未為霑足兹據何裕城奏於正月二十六日得有春雨自未至亥勢甚稠密入土三寸有餘而蹕途所經)
(東省則未蒙此澤也)豈不遥情為(去聲)欣慰却因近况益徬徨(河南得有)
(春雨堪為欣慰而途次所經直隸之河間景州及山東德州濟南一帶尚在望澤為之殷盼耳)
賜扈蹕諸臣及山東畺吏食得句
駐蹕有餘暇列筵非素餐地雖分内外職總贊治(平聲)安
應識官方要謾言禮數寬入疆頻盼雪歌舞不為歡
山東巡撫明興奏報郯城沂水等處得雨詩以誌
慰
泰安此日駐鳴騶積素雖存究欠優(駐蹕泰安時山徑尚餘積素以本月)
(初二日泰安報得雪二寸然究欠優渥也)却報郯城雨已被(據明興奏報正月二十六七日)
(沂州府屬之郯城等縣得雨四五寸不等莒州得雪三寸濟寧州得雨二寸又二月初二日濟南府得雨二寸)
(泰安府東平州各得雪二寸兖州府得雪二三寸不等曹州府沂州府各得雪二三寸不等濟寧州得雪四五)
(寸土膏滋潤春農有益等語)劇憐鬲縣雪仍休(前過德州一帶頗覺乾燥兹各屬兩次獲)
(被春膏而所經德州一帶未據奏報顒望尤切)近枯兼弗信遥潤彼慰那能解
此愁澤自南来將及北(江浙等處雪澤優霑有奏報盈尺以上者盖春膏自南而北也)
行行喜信迓官郵
四賢祠行館詠古
四賢鄉杞事非誣石(介)孔(道輔)斯誠無間吾枘鑿何當有
瑗復方圜夫豈不程蘇從来門戶清流禍祇為(去聲)羶薌
時輩殊君子小人近著論界明蹟慎尚思乎
昨曾著君子小人論以為其界不可不明而其蹟不
可不慎堯舜之時未嘗分别君子小人是以庶績咸
熙後世為上者固不能明其界而為下者益顯其蹟
以致門戶朋黨小人之害君子不必言而君子且操
室中之戈漢唐宋明之禍延及國家是蓋其界太明
而大不慎其蹟之所致耳四賢如孫復在太學與胡
瑗不合石介以斥夏竦致為中傷孔道輔坐朋黨大
臣出謫益曉然於君子小人之界不可不明而其蹟
不可不慎因過四賢祠詠古並識如右
羊祜城
功名那似德名長好(去聲)是民心各具良杜氏谷陵今總
失荒城此日尚存羊
渡汶河三疊壬午舊作韻
二汶出由牟與蕪合流入濟帶齊都(漢書地理志泰山郡萊蕪縣原山汶)
(水出西南入濟又水經注汶出牟縣故城西南阜下俗謂為牟汶又右合北汶水逕汶陽縣云云二水合流入)
(濟又一統志今大清河即濟水故道云)岱宗北指青未了吳會南巡景不
殊親切輿情三載閱助休王政六驄紆宣防閘壩疇咨
慎(上年何裕城奏請於汶河之戴村壩添建閘座因命大學士阿桂於豫工合龍後會同查勘嗣據會勘具)
(奏戴村壩係明臣宋禮所建所以截汶助運壩高於汶河五尺水弱時由南旺分水口蓄水濟運水旺時壩身)
(不高即可漫入大清河歸海何裕城之意以戴村壩水挾沙行每汶水盛漲易致淤墊與其每歲挑挖不如改)
(建閘座以資蓄洩兹阿桂之意則以為閘座雖隨時啓閉但沙隨水入即使建閘後南旺歲挑仍未可停况建)
(閘後汶水由鹽河大清河入海年年開放鹽河是否能容東平各處民田是否無碍均宜逐一詳慎察看請俟)
(東省運河隄壩各工告竣經歴汛水一兩次後另行請旨辦理朕以為阿桂之奏為慎重永久起見因俞所請)
(命姑待今秋再勘)莫匪因民求善模
扵中水行館作
行館枕平川吉行駐早焉軒堂供憩息書史伴清便舊
詠從頭讀新知著意詮明朝當謁
聖數問夜應然
致本齋(中水行宫内書室也)
北别泰山麓西臨
闕里程言將脩釋奠久以闊瞻誠(自丙申年東巡恭謁闕里距今甲辰凡)
(八年矣)頓宿循而駐書齋潔且清髫齡讀論語所愧是躬行
微雨(二月初十日)
微雨四更零達曙猶弗止登程霏雪花亦僅飄縿纚雖
云清塵埃潤實未盈指四宇雲氣重謂當作霖矣卓午
露曦光失望徒延企昨近見積素迤南可待耳(昨所經靈巖泰)
(安中水各處山徑均有積雪土膏滋潤是東省迤南一帶尚不至望澤也)迤北亟需澤迴瞻
惄無已(東省德州及直隸之河間景州一帶地脉乾燥望澤尢切昨已降旨詢問劉峩等令其迅速馳)
(奏)雲容西北馳優霈迫予俟
謁少昊陵
取道自東西崇丘先敬躋(自中水行宮至曲阜途經少昊陵先詣展謁申敬)八
年闊拜謁萬古啓端倪曲阜安天域清陽兆國禔(按路史少)
(昊青陽氏其父曰清黃帝之第五子胙土於清是為清陽作大淵之樂以諧神人和上下云云大淵樂世遠難)
(稽惟胙土清陽與我大清國號相合疏仡遐紀已兆國家受命之基兹来展謁益仰上蒼眷顧也)大
淵和上下世遠莫能稽
大庭氏庫四疊李白詩韻
幾度曲阜野賡韻然復然太白緬梓慎鬱攸竒騰煙此
事傳左邱疑信如談天雖曰大官厨詎聞娥陵絃朱顔
實繼蹤三辰輝山川
五依
皇祖過闕里詩元韻
春秋八閱度日月迅堂堂徒以古稀歲依然數仞牆
道惟一貫約教在萬方長
聖廟興州建(丙申自屬闕里釋奠迴詔升熱河為承德府以所六廳為州縣興建文廟躬親)
(釋奠增置學額及鄉試中額即新疆巴里坤烏嚕木齊等處亦改建鎮西府迪化安西兩州及宜禾等七縣皆)
(建立訖文廟設學置額聲教暨之遠盖古未有也)絃歌習褧裳
題乙卯遣
祭碑石隂仍用辛卯詩韻
五十年如一瞬云
宮牆景仰愧尊聞翰林撰語知非道然究幾人讀此文
按御極告祭刻石
闕里為禮官典故朕乙卯御極所立碑石原屬翰林擬
撰之文内有後聖實承
先聖之語甚為不當辛卯曾有詩誌過今距乙卯五十
年矣然
聖廟依例之碑文亦無人過而讀之復疊前韻並識如右
駐蹕古泮池
到来即謁
大成殿齋宿退臨古泮池瞻依一再心不足躬行終始
意猶怩有水有亭都好在曰松曰栢益森其明當承祭
親
釋奠八歲春秋逝者斯
二月十一日釋奠
先師疊去歲仲春丁祭韻
昨歲精思釋用丁(昨歲癸卯仲春丁祭親詣太學行禮考月令上丁命樂正習舞釋菜始見)
(於吕覽漢儒編入戴記其所以用上丁之義原無明文因思說文釋丁云丁承丙象人心用丁之義或指堯舜)
(傳心之學而夫子承之丙者明也在明明德即明心也釋奠用丁義或取此是以禮成述事詩有象心承丙前)
(賢注内聖外王後世刑之句)祭臨日吉恰斯經
為師永俾百王法
立教恒垂萬代刑樂奏仰瞻心嚮往禮成應退步猶停
古稀何有不踰矩舞象惟慙自幼齡
謁
孔林酹酒
吉禮虔申
釋奠忱祭臺更詣酹喬林桑田大海有時變方趾圓顱
無不欽立教惟
師真是獨作君則我愧於心柞枌聞說門人植萬古千
秋永鬱森
過陋巷顔子祠題句
侑食甫經釋奠行舊祠過(平聲)偶致遥評蘭堂石表殊巍
聳可惬當年瓢飲情
賜衍聖公孔憲培
久住京師學問蘉(孔憲培為衍聖公孔昭煥之子向隨妻父大學士于敏中在京讀書嗣因)
(昭煥患病憲培回籍承奉祭祀)言歸承祭
聖人鄉親儀慎勿仍其短(昭煥嗜酒失學憲培當勉勵學行紹承遺澤以盖前愆勿)
(效昭煥所為也)
祖德思惟衍以長修己無過守禮樂睦宗首在率端方
卌年兩見崇公襲(孔昭煥於乾隆十年承襲今憲培於乾隆四十七年又襲公爵)悵憶
人生曷有常
謁元聖祠
終始不離周惟公心篤悠至今斯廟食萬古祖儒流東
國成迎切金縢武病瘳睿王有同躅冤雪沛恩優
按周公夾輔成王乃心王室尚因疑謗居東及金縢
書啓出郊禮迎然後心蹟始明我朝睿親王多爾袞
當開國時首先統衆入關撫定疆宇尋即奉迎
世祖定鼎燕京厥功最著顧以攝政年久頗多自專諸
王大臣未免畏忌致歿後為蘇克薩哈等搆陷誣以
逆謀削爵夫睿親王果萌異志方兵權掌握何事不
可為乃不於彼時因利乘便直至身後以僭用明黃
龍袞指為覬覦之證有是情理乎予因恭閱
實錄諗知王之立心行事忠藎出於至誠為史冊所罕
親
皇祖時亦有睿王即我朝周公之旨因於戊戌年降旨
追復王爵並予配享
太廟以妥功宗而昭渥典因謁元聖祠感王之心蹟實
有與公先後同揆者並識其略若夫修身立教則王
實不及公然不必以是責賢矣
至泉林駐蹕
由旬計里近而便(自中水至泉林纔四十六里以佛經計之為一由旬)林是儒林
泉聖泉那可言過於此地因之成駐似前年不教七萃
嚴訶蹕竟許羣黎擁嚲鞭旭暖風和略乘馬古稀腰臂
尚依然(近南氣候漸和將至泉林數里遂易乘馬以慰就瞻雖年逾古稀控御猶不減昔時也)
泉林七曡舊作韻
泉林是我藏詩藪花木秀而水石明瑟爾入歌還入繪
妥然宜雨又宜晴不無舊約尋他踐似有新題向我迎
底事七言艱拙速不堪迴憶侍
遊情
甫纔
闕里行寅祀川上恰當此順來總是
聖蹤欽想像寧關勝境恣遊陪遥吟俯暢誠佳矣昔日
今時何速哉一宿饒他松與栢間(去聲)間(平聲)清月伴㣶徊
八題泉林行宮八景曡庚子韻
近聖居
適纔
闕里祭丁朝(二月十一日丁卯適當禮闕里丁祭之期恭詣行)東道兹臨迴望
迢近
聖居原我所額躬行心祗愧其遥
在川處
是川寧可比他川
子在時無殊昔年道脉千秋流不絶即看石罅此琮泉
鏡瀾榭
瀾如有動難為鏡鏡自常明何礙瀾如是鏡瀾齊置却
榭欄閒倚試為觀
横雲館
館北堂曾
慈昔御(横雲舘北構堂三楹為聖母昔年駐宿所)再來舉目望為遲七年
石火光隂速即景低徊孟自悲
九曲彴
溪上小橋成九曲前行人額後行招於斯設悟行文理
不藉旁求理自超
柳煙坡
仲月韶光遞以輕柳絲為豎柳煙横於斯識得化工妙
畫理詩裁總在情
古蔭堂
古杞千年以外計菁蔥猶見翠雲鋪杯棬為順抑戕賊
論自斒斕樹識無
紅雨亭
臨亭多值弗花時縱值弗花花在枝明日依然啓行蹕
南邦民隱切疇咨
駐蹕泉林四疊辛卯舊作韻
兩卯忽過十四年(謂辛卯癸卯逮今甲辰)不堪往事憶乎前望雲
祗有增悲緒即境那能契静詮饒我侍臣留筆墨(壁間有辛)
(卯春命錢維城所寫泉林雨景並董邦達畫)共他隱士伴雲煙(周密號泗水潜夫所著有)
(雲煙過眼錄今董邦達錢維城均已物故而畫猶在壁正不啻雲煙過恨云)設云曡韻增綺
語口過多哉然不然
泉上六詠
泉源
泉源有四分而合泗水因之得以稱溶瀁靈源殊别水
西經闕里
聖蹤徵
泉雲
泉容雅似雲容逸雲起原從泉氣蒸膚寸設如膏雨霈
東郊農事恰方興
泉風
風水由來聲氣求籟行波面送泉流落花益致文章趣
箋展薛濤一幅柔
泉石
泉為動物石弗動動者能流弗動停試看寂然感通處
分明錯綜注羲經
泉藻
地生草乃水生藻草遇冬枯藻弗枯謾曰水涼水温也
鏡中翠帶視兹乎
泉花
泉流沿壁壁臨泉壁上春花初放妍恰似開奩鑑光暎
色香都向淨明湔
泉林行宮晚坐三曡壬午舊作韻
舊韻逮兹三曡侵尚斯泉也尚斯林一心如是原無改
生面寧須别有尋現豈為今過豈昔流仍此水峙仍岑
因難見巧何妨爾八首(三曡並舊作則為八首矣)居然泐壁吟
壬午詩成廿二年(此題自壬午創作二首辛卯丙申逮今甲辰凡三曡韻得詩八章)新
題每並舊題肩奉
遊爾日空期後(丙申詩有奉遊空對慈輦言期後之句今所望竞景倍深愴憶)絶望
今時愴憶前石罅泉聲鳴竹外窗櫺月影度松邊清宵
假寐明朝去恰自遷中識不遷
望蒙山五曡韻
孤望如期致不同(辛未丁丑壬午三度經此皆遇雪乙酉正值望澤有將謂其滂昔歲同不)
(期孤望此行中之句庚子則雪後繼雨入土霑足故詩有云雪而繼雨不同同謂勝前番此度中雖前後景致)
(各殊然祈歲之心則一也)同惟祈歲寸心中以休巡法夏時諺育德
境思羲象蒙高處峯姿猶護霧坳迴柳眼細摇風閟宮
偶憶歌奄有曾紀魯侯幾許功
註經臺行館作
平野祠堂疑信徵云惟鄭氏註經曾固殊賈董治亂策
頗勝毛韓議論興何事其傍棟宇建更教此外榭臺增
設如呼起斯人問行館於斯應不應
萬松山行館雜詠再曡前韻
松
山得號因青玉鍼體如陽必統乎隂那能指樹相話舊
鬱鬱叢中路可尋
栢
他柯皆可呼為弟於栢何妨讓作兄庭下偶来一相撫
有情者愧對無情
逕
之字誰書宛轉佳依然得我舊吟齋子游延客不由者
行飯無妨一散懷
窗
遠峯猶自見蒙山六度曾無一度攀(南巡六度但遠望蒙山曾未一至)
七字寄吟最高處春風萬古共高閒
廊
齋連彼此必資廊腰曼迴因搆地方(是處向為地方官所備行館)一
宿底須工若是非堯心愧屋稱黃
石
石弗稱多稱以竒虚軒掩映雅相宜未當耽此消清暇
民務勤咨覲有司
梅
缶植那論北與南疎疎幾朵也噴馣先聲遞到孤山北
句擬逋翁略自慙
月
圓滿輪光松榭前倚楹相對適其便狂吟不作太白問
一晌忘言意灑然
花朝
今日夫何日花朝是此朝氣寒雖勒菀春閏得延韶陌
柳纔輕眼盆梅自老腰遞來江國信芳潤不其遥
寫松
萬松山寫峙庭松三載春風一日逢略與傳神掃疎筆
異同底問兩蒼容
問官里行館詠事
郯為少皥後因有問官名述古猶稱里於今那見城却
看館早築不說事之成一宿仍前進徘徊弗愜情(春秋郯子)
(來朝因有叔孫昭子問官之事其地應在曲阜孔子見而學之亦未明言至郯惟韓詩外傳載於郯遇程子傾)
(蓋贈束帛一事又山東通志載郯城縣治西北有碑曰問官故里又一統志載問官祠在縣北世傳即孔子問)
(官之地則此地問官里之名於古既無證據且距郯城甚遠知出於傳會所稱也)
孝子里詠王祥事
魏為太尉晉太保於孝求忠如是乎却是虔刀有靈驗
非人為害語誠符(孝子里為王祥故居祥仕魏為太尉至晉為太保求忠臣於孝子之門祥)
(於是滋愧焉又史稱吕虔有佩刀工相之以為必登三公可服此刀虔贈祥曰苟非其人刀或為害样雖為三)
(公而事二姓是刀或為害矣)
過沂水
青州之浸沂為大春水初生氾細漪緬想子房受書處
史遷紀載屬然疑
王右軍故里
琅琊經陸郵故里右軍留云有墨池在誰能荆址搜千
秋傳筆法一代擅風流要以立身重當從誓墓求
郯子園三曡舊作韻
塗山朝萬國魯境更吳墟爾日封疆窄無過數里餘(禹巡)
(狩會諸侯朝者萬國其時中國提封不過萬里分為萬國即一國祇得一里也有是理乎疆域褊小可知郯子)
(為魯附庸若任與顓臾之類蓋一魯國中即有十數國矣今天下疆宇數倍於古然中國亦祇千五百州縣則)
(今一州縣可當古數十國也此皆屬後人傅會遷就亦存而弗論可耳)地寬真過古政冗
益殷予以此巡狩切欲因休助諸郯園自宛在清蹕復
斯於駐早仍多暇明窗一閱書
入江南境
甫過三載復行春為戀民情望幸純踰古稀人應簡出
趁今健體一來巡當年壯者多成老此日觀之益覺親
却喜畺臣知我意不教綴景競竒新
六依
皇祖示江南大小諸吏韻
皇祖六巡南
聖量包山棷入疆詩示吏要義微言剖我每敬賡韻
崇謨服膺久仲春日已良駐蹕頓之首載咨爾諸吏孰
非民父母可有泣向隅可有萎棲畝斯皆爾我責瞻前
莫忘後民艱不可忽官箴要當守有來瞻覲民千百以
為友老扶幼者挈馬前祝萬夀忍弗懷保之無逸言敢
負
龍泉莊行館即事
江南兹首頓行館面平蕪綴景休煩飾樸風斯可娛官
方體召見民隱訪嗟吁林下老臣覲健談情懇吾
題行春堂曡庚子詩韻
行春豈是漫行春實政應教被萬民減賦蠲逋施次第
小廉大法勖躬親諺曾聞夏休而助易首稱周元即仁
三歲重來當仲月電光石火迅誠真
降旨免江省積欠詩以誌事
三年積欠逾百萬(自庚子南巡蠲免江省積欠後甫越三年兹入疆伊始周咨民隱江寧藩)
(司所屬又有未完地丁漕項等銀三十六萬七千五百兩零民借籽種等銀十五萬一千九百兩零米麥豆十)
(八萬九千七百石零蘇州藩司所屬未完地丁漕項銀四萬五百兩零民借籽種銀一千二百兩零米豆三萬)
(八千九百石零安徽藩司所屬未完地丁等銀三十七萬三千二百兩零民借籽種銀六萬一千九百兩零漕)
(項銀八萬三千一百六十兩零米麥豆六萬五千七百石零合計銀米共一百三十餘萬並降旨蠲免)重
矣民艱憐不遑豈是正供逋有意都緣借項迫無償(江省)
(未完積欠各屬如江寧之淮徐等處安徽之廬鳳潁泗等處均因災歉之餘致未完地丁漕項民借籽種口糧)
(等項為數較多蘇州藩司所屬多獲有收是以積欠較少)追呼忍更施窮巷蠲逭因
教副省方雨雪早聞春澤好(據薩載閔鶚元奏江寧蘇州徐州等處於正月初九)
(初十十一等日得雪自七八寸至盈尺不等又據毓竒李奉翰等奏清河桃源等處於正月廿六七日得雨五)
(六寸春膏優渥麥收可慶豐稔)同民樂實沐
穹蒼
賜兩江總督薩載
節度江南歴多歲練於吏治悉河工惟應益慎勤諸事
勿以已知懈一躬不患士文武莫弛欲求民裕儉當崇
久而敬者晏平仲絜矩為師爾我同
賜江蘇巡撫閔鶚元
暫降頭銜旋賜復蹕途迎謁拜恩榮詎云為隱在父子
實不相同乃弟兄(閔鶚元前因其弟閔鵷元在甘肅知縣任内捏災冒賑閔鶚元不能先事)
(敕誡又不舉奏是以降為三品頂帶以示薄罰旋予開復云)薄罰聊因明國法取長
仍以悉民情民情亦豈易言悉恒念其艱戒滿盈
賜安徽巡撫富躬
分巡歴十年擢撫自承宣(富躬由吏部司員歴任道員十餘年嗣由廣西布政使擢)
(授安徽巡撫)無礙馮唐老應思黃霸賢鮮(平聲)民慎於後疎獄
戒其前(上年冬該省潁州府阜陽縣有監犯王剛等反獄一案富躬以失察降為三品頂帶)速反
勤諸政休因扈蹕延
駱馬湖
濟運應於節洩湖又在宣(此湖乘微山諸湖下游常年藉以濟運而諸湖盛漲之年)
(又資以宣洩辛丑青龍岡漫口未合龍時曾降旨令薩載等亟籌去路據奏先將駱馬湖竹簍牐開放其餘各)
(牐壩次第啓放洩水由劉老澗下注六塘河歸海由是盛漲得以暢洩)節宣胥要矣宵旰
每廑焉幸得大河復早疏下口便(六塘河為此湖下口昨歲癸卯河復後幸)
(下口疏剔已暢微山湖消水已符舊誌較之丁丑孫家集漫口合龍積水至兩年始行消盡者情形迥别然又)
(恐分洩太過因將臨湖各牐壩次第堵閉收蓄水勢以濟今年重運)今過喜無事永逸敢
云然
度永濟橋四曡前韻作歌
澤國陸路行逶迤漸南野甸時見水水多可識近江河
疏導宣防由此起丁丑逮今廿七年(永濟橋之水下注為六塘河歸海向)
(多淤埂丁丑南巡時經臨籌度命大學士劉統勲等履勘濬培添建牐壩禁民侵占逮今已廿七年矣)往
來經必慎勘視初惟六塘瀉下潦俾之東注滄瀛裏辛
丑此乃有大賴微湖漲洩實資爾(初駱馬湖之水由永濟橋東注入六塘河)
(歸海辛丑因青龍岡漫口未經合龍降旨命薩載等查勘亟籌去路嗣據奏漫水由微山湖下注邳宿桃清運)
(河出楊莊口門歸海並將駱馬湖牐壩次第開放由劉老澗下注六塘河歸海俾来源雖大而去路亦多下口)
(疏剔各工著有成效)猶恐六塘不能容救急閘壩權拆毁(薩載等奏將駱)
(馬湖竹簍牐先行開放其餘各牐壩次第啓放洩水由劉老澗下注六塘河歸海並開挑微山湖下之顧家莊)
(等引渠分洩水勢為一時權宜補救之計幸而運道湖河得保無虞昨歲癸卯春漫口合龍後一切善後修葺)
(牐壩各事宜均勒限赶辦次第完竣悉復舊時規制)昨歲癸卯河乃復善後仍要
勤修理事定之後益切懼事前之幸那可恃補偏救弊
别無能蒿目焦心良有以
順河集行館三曡舊作韻
登舫惟餘四日程恧行館傍宿遷城雖非擇地為指示
究是費財勞搆營暫倚窗紗迎日朗底須盆卉報春榮
壬(午)年乙(酉)歲庚之子指壁三賡一瞬情
順河集行館詠盆梅三曡舊作韻
行館駐早有清暇次第召見大小吏疇咨民隱及政要
乃我巡方之本意所幸邇年薄有收(宿遷向年每遇水澇輙致成災近年)
(以來頗獲有收以非漫水所經之地也)實象在民非裝綴較之迤北豐沛
郡未被河患蒙
天賜(辛丑青龍岡於北岸漫口水勢下注豐沛被災較重此處幸獲安全實荷上蒼福估云)進
止諸務仍餘閒樸屋徘徊適清致壁上盆梅我補為(壁上)
(盆梅壬午南巡時所寫有放筆寫盆梅歌兹來失去復補為之)一枝仍此江南味寫梅
者多難僂指却於无咎得其義五圈三點足傳神傳粉
塗硃率可置忽然賡韻憶老尹(時尹繼善為兩江總督曾命賡和是題兹追憶)
(前巡不勝懷舊之感)今無已夫失宿契
過宿遷縣
辛丑青龍岡决後泛溢三湖不能納金(鄉)魚(臺)之間沙
遞澄(辛丑青龍岡漫口之水滙歸南陽昭陽微山三湖恐有淤墊屢經馳詢據薩載李奉翰明興等奏漫)
(水經由東省地方蕩漾停淤三數百里至金鄉魚臺而下水色便已澄清)清水漲與運河合
(薩載等奏又稱漫水入江南沛縣境即全屬清水其微山湖與運河連為一片之處並無黃色)沛邑居
上受災重洪波直立侵城堞即今水退昏墊蘇計惟遷
縣無别法(江南沛縣因漫水下注城垣俱被淹浸受災最重上年合龍後河復故道僅能涸出基址)
(欲令永遠安堵不得不酌籌遷移為一勞永逸之計因降旨諭令薩載於沛縣境内履勘高阜地方另建城垣)
(俾百姓易地安居永無水患隨據薩載等奏請於距舊城西南三十里之戚山地方建立新城該處地勢較舊)
(城計高五六尺煙戶本稠可資鞏固等語因令如所議行)宿預實亦臨運河幸而下
口分洩捷(宿遷雖亦臨運河然下口由楊家莊宣洩僅二百里本屬近便又先經諭令薩載於李家)
(莊新河置壩以資啓閉辛丑秋薩載遵諭並開放李家莊新河由是下游得分路暢洩水勢平緩宿遷城郭田)
(廬幸保無恙)依然城郭民居安然已幾乎危業業去歲雖然
薄有收那容易復元氣洽扶老㩦幼覲光民對之益愧
調幕協
過仰化集
老幼黎民日日添馬前輿後任翹瞻林林斯盡仰化者
思義顧名意未忺
可使由之不可知魯論歲越二千斯如云設教以為化
恐致翻成滋擾之
按由者率也率由舊章率性之謂道訓已詳焉又由
者因也因嚴以教敬因親以教愛則更親切著明可
使由之亦如是而已矣若謂聖人之教有不可使民
盡知之道吾知其不知聖人也因題此什更申明其
說如此
題展義齋(林家莊行館内)
展義顔行館循名應有為官方廑省察民隱悉諏咨綴
景非所喜樸風應切知載陽春氣動耕種莫稽遲
賜隨營王大臣及江南督撫諸吏食詩以誌事
駐蹕今朝近授餐頓館便隨行胥跋涉共張更勤宣視
等頒筐篚開筵侑管絃同稱民弗擾是我意忻然
賜江南總河李奉翰
南河任久熟經權每助豫工更力宣常近危仍勵汝志
(前因李奉翰熟悉河務命往豫工堵築青龍岡漫口壬寅四月初十日壩工已掛纜合龍十一日壩工陡蟄李)
(奉翰督率人夫搶救轉身時金門裂縫數尺李奉翰失足跌入被門纜掛住傷胷夫役救護得全大學士阿桂)
(奏到深為憐念兹迎鑾境上因其河工勞績茂著賞給騎都尉世職即令其子鑾儀衛治儀正李慶徵承襲以)
(示優眷)不辭勞實致予憐而今河復雖無事益謹隄防戒
有愆兩字官箴爾其聽身惟勤與志惟虔
賜漕運總督毓竒
驄馬巡漕運恰遭河決危(毓竒由給事中派出巡漕旋擢内閣學士仍兼巡漕值辛)
(丑青龍岡漫口尚未合龍毓竒往來督察漕運無悞因擢授漕運總督)贊參頗中要來往
不辭疲遂命今職領幸當故道隨幫期速踰月(昨歲據毓竒奏)
(漕船尾幫於十月二十三日全數渡黃核計各幫回空抵次較常年可早月餘等語所辦甚為妥速)儘力
更逢時
題同和堂
君子和不同小人同不和而此云同和或乖聖語麽然
吾實有解君道包者多庶民胥小人殊彼邪正科(左傳云吾)
(儕小人即指庶民而言非君子小人之小人也)昨亦曾著論發明義研磨(君子小人)
(其界雖不可不明而其蹟則不可不慎唐虞黜陟未嘗謂之為君子小人漢唐宋明朋黨之禍延及國家皆其)
(界太明而不慎其蹟之所致詳見昨所著君子小人論吾更思之若四凶應誠小人矣然舜惟殛一鯀其三皆)
(不致於死若其不至四凶之甚之小人必更多皆在聖人寬宥之中可知為君之道雖小人未嘗不育之但不)
(假之權而慎其跡耳)况此巡方典休助諺無訛日日覲光者踵繼
肩相摩忍弗視如子隨路沛恩波
雨前茶
穀雨前之茶恒為世所珍巡蹕因近南驛貢即已臻計
其採焙時雨水以後旬(龍井茶以穀兩前摘取者為佳今年正月廿九日雨水兹甫二)
(月下旬之初浙江已進到新茶其採焙當在雨水後數日距穀雨尚早月餘也)穀雨早月餘而
尚未春分欲速有如此風俗安得醇更憶夷中詩(唐聶夷中)
(二月賣新絲五月賣新穀之語最為曲盡民隱每詠新茶常感其言之親切有味而不忘)可憐我窮
民尚茶供三清(每龍井新茶貢到内侍即烹試三清以備嘗新)不忍為沾脣
麥苗
隄外麥苗日日多向南暖潤綠婆娑萬民瞻覲紛蹂躪
心既惜之不忍訶(隄外麥苗新茁道傍老幼奔走就瞻不免踐踏心實惜之然念其愛戴誠)
(殷不忍加以訶斥也)
詠漢玉&KR2142;頭缾
缾以&KR2142;頭傳俗名為周為漢率難評古原白質今絳質
土浸無情血有情不識幾人吟棐几却憐誰氏伴佳城
琺瑯鑄膽堪盛水恰合隨時簮砌英
賜江蘇學政謝墉
江浙均為文物鄉非鴻博此任難當雖然尚藻豈其韙
必也窮經以是蘉雅正清真兹已鮮抹塗𠞰襲亦應防
士風淳則民風順敦化寧云虚設庠
題融春齋
融春前歲駐原在桂家莊(即近李家莊新運口)新乃不如舊李停
仍就楊(桂家莊行館向近李家莊新開運口因漕艘商船皆願行楊家莊中河舊口李家莊新運口仍)
(置壩不過為疏洩盛漲之用因命移建行館於楊家莊就近之處較前更為近便)因之徙行館
聊以憩書堂明日清江浦言登安福航(安福艫歴年所御南巡舟名)
閱中河楊莊口
皇祖六巡来往過楊莊定制乃無頗利聞不百不變法
言貴用中用戒訛(先是運道由清河縣之上仲莊牐出口形勢未順有助黃灌清之患康熙)
(四十二年牐十皇祖南巡指示形勢命於楊莊改挑運口距仲莊餘里在清黃交會下游地勢順利舟行)
(稱便盖由為萬聖謨獨斷酌中定制實世永賴也)漕舸弗從新口渡商船原
就舊川多惟教置壩消淫潦却藉微湖減漲波(自康熙年間移)
(改楊莊運口後數十年來漕艘商船遄行利便嗣高晉請移中河口於下游之李家莊以避黃河横衝抵溜之)
(險續經薩載以為楊莊河流暢出應循其舊上屆親莅履勘以李莊挑河已成功不可廢諭令薩載於李莊新)
(運口置壩啓閉以為疏洩盛漲之用至辛丑青龍岡漫口下注微山等湖之水滙入中河宣洩不及即諭令薩)
(載開放李莊新河口由是微湖之水得藉此分路暢洩於調劑實為有益而李家莊運口亦不為虚棄也)
楊莊閘六依
皇祖詩韻
河務都經
聖訓餘嘉謨千載利淮徐叮嚀大吏無多語慎守章程
莫懈疎
議河自惜若棼絲定志猶應堅不移燭理弗明設固執
其為害大亦當知
李家莊新河口誌事曡庚子詩韻
高晉昔議謂楊莊河阻之(往年高晉謂楊家莊中河口有黃河沙阻請另開運口於)
(李家莊為避阻就夷之計)李莊開運口避黃應下移所費殊不多來
往路就夷利商及漕運隄壩工作施然而細體察待之
以歲時衆仍走楊莊新口行遲遲(移改李家莊運口雖為避黃河之沙阻俾)
(漕運商船得以往來便利起見然衆弗以為便及問薩載移改中河之事據稱楊家莊現在河流暢出蓋移改)
(李家莊乃高晉一人之見未嘗詢謀僉同也)庚子躬履勘情形更悉知爰命
仍舊貫舊口原甚宜新口堅築壩以待洩漲為而竟得
其用洩漲兩路資(庚子春南巡親行履勘楊莊河口原可仍其舊然中河設遇夏秋異漲由)
(此李家莊新河分洩出口亦為有益因諭令薩載置壩以資啓閉前歲黃河衝决微山等湖泛漲中河不能容)
(因命薩載將李家莊口門開放分流由是中河下游得分路出水勢漸平緩而往來船隻仍由楊莊出入云)
凡事豫則立居高恒念卑
御製詩五集卷三
