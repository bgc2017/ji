御製詩三集卷七
古今體一百十五首(庚辰七)
孟秋萬夀山即景襍詠四首
西風一夜枕邊吹萬夀平眀步輦移借問便宜是何事
秋来快霽屢吟詩
蟬聲欲讓蛩聲亮雲氣全消風氣涼育物對時察上下
詎云泉石自徜徉
綴景經營逮十年樓臺葺搆次將全大都一覽粗疎過
却自囅然更恧然
早種已收遲種未高田既稔水田豐三時晴雨評量意
今日舒眉為我農
清可軒
開闢有此山即有此石壁搆軒乃自我與壁宛相得闊
亦不覺空窄亦不覺塞蘿薜鎮滋榮琴書惟静謐青蓮
乃許居是為太古室
題留雲閣
昔遊金陵永濟寺愛彼臨江之懸閣鐵鎻繋棟鑿壁安
古蹟猶能尋約略萬夀山隂繡屏張我心寫之命倣作
雖無横江有迴溪何小何大蒙莊齊留雲兩字向泐屋
新秋取暇聊攀躋一片閒雲留不住笑他高閣名空具
洗秋閣
惠山園裏洗秋閣八柱&KR0785;瓏水一方即景颯然成小坐
當前妙趣悟蒙莊
搆虚軒
山陰勝處一攀躋碧宇澄空霽㬌䨑今日高軒會心别
都從文賦識端倪
穫稻
三時若雨暘上熟早尋常七月已穫稻實墉乃萬箱惬
心真報瑞可口欲流香廿載纔一遇休徵謾頌揚
含經堂六韻
是處有書堂含經趣獨長悅心斯枕葄憩體每徜徉豈
貴羅花木惟欣對縹緗性源溯周孔治道在虞唐内外
詎殊視知行要並蘉黼屏勒五字銘語學寧王
題多稼軒
軒名多稼久留貽結構年深稍葺治棟宇從新適可耳
倉箱有慶恰逢之應緣重穡
天心示益凛知艱
聖訓垂寧即一園將一省綏豐九㝢永祈斯
得樹亭
倚樹構亭稱得樹樹賓亭主是誰分安名立字誠何定
莫若忘機坐綠雲
澤蘭堂
書堂何有有藏書取便披觀總起予題額寧同國風詠
會心如與善人居水流山峙常無盡秋夕春朝每相(入聲)
於最愛北山横一坐雲煙變幻罨冰䟽
稻香亭觀穫十韻
每歲秋蒐舉恒過熟稻時兹方遲唘蹕恰值促常期遍
隴黃雲蔚迎亭紫玉蕤肯教鸚鵡啄寧數蕙蘭披何必
范雲論因懷杜甫詩腰鐮農父入憑檻近臣知乍見空
雲水惟忻如櫛茨關心真惬望可口欲流脂三字瞻
宸翰五言紀
昊慈更希八紘遍永祝萬倉斯
黃公望茅檐静倚圖即用其韻
太常何事乃居山獨坐應同齋舍間癡道人圖具深意
似憐孤負彼雙鬟(戲用周澤事)
甘肅總督吴達善奏報秋收詩以誌慰
自春聞霑膏慰望意並切誠以灾餘地難再逢歉缺夏
月屢被澤猶未敢怡悅秋熟已登場報来幸獨竊米價
落大半兼無租賦折吾民其少蘇額手
天恩徹眀年亦免租連稔冀以疊元氣庶可復西顧厪
調燮
再題輿地圖疊前韻
敢云擴宇蕆
前猷偃伯從兹罷𠞰搜厄魯馬牛無一牧筠沖屯堡並
全收(乾隆乙亥平定凖噶爾各部既命何國宗等分道測量載入輿圖已夘諸回部悉隸版籍復遣眀安)
(圖等前往按地以次釐定上占辰朔下列職方備繪全圖永垂徵信)本朝文軌期同奉昧
谷寒暄重(去聲)細求無外
皇清王道坦披圖奕葉慎貽留
駐防闢展屯田大臣定長等奏進所穫麥萬穗詩
以紀事
載戢西瀛已定功戍耕伊始慶綏豐夏收萬穟先来進
秋熟千屯預報芃實栗惟堪嘗以彘既安那更役如熊
開疆逾遠心随遠總為祈年宵旴中
題金廷標畫
山峙鬱蔥然江流亘大川夷嵕精舍搆疊樹綠雲連却
似灤陽墅而臨秋仲天寄教粘素壁待我印當前
雨(八月初五日)
秋来欣屢雨亦復屢欣晴十日期未越中宵溜更鳴蕎
塍資實栗菜圃潤嘉生今歲誠多幸持謙益勵精
詠古竹盂子
大椿不過八千秋此竹猶稱先進流成器莫非自循蜚
啜蔬應是供(去聲)巢由家鄉淇渭情知幻世界滄桑閱盡
留樸以為華静為用睪然望古意因悠
文徵眀山村嘉蔭圖
重隂綠樹覆茅堂邱索遺編共㩁商童子烹茶不妨緩
相投水乳正言長
喜晴
邇日秋空晴間隂大晴今始慰予心曾忘望雨雲亦好
誰是得隴蜀不尋禾黍收完正資曬菜蕎潤足也防霖
碧天似洗夕陽皜幾樹寒蟬賽晚音
大學士史貽直康熙庚辰科進士也今週甲尚在
朝詩以賜之用彰人瑞
庚辰先進杏花芳週甲重看蕊榜黃早識家聲孝山史
羣稱風度曲江張本衙門有新佳話國史院無舊等行
寧獨搢紳慶人瑞贊予文治底平康
沈周紫茄
石田率筆迥傳神此獨霅溪一脉真不肯盤餐較滋味
紫苞如滴露華新
即事
北省率報豐南省大局好荆楚及越閩望澤旋霑早江
浙斯固佳所厪惟高寳下河衆水歸今夏實受潦肯以
豐者多而忽向隅抱賑恤有常經能無一夫殍聞稔為
欣慰聞歉為煩惱欣或有時忘煩實無刻了心在數縣
間瞻言日悄悄
題沈貞竹鑪山房
階下回回淙惠泉竹鑪小叩趙州禪箇中我亦曾清憩
為緬流風三百年
降旨緩徵晉省民間新舊欠項詩以誌事(有序)
山右收成連年歉薄賑貸頻施時復厪念今歲幸
獲豐稔復慮民間新舊欠項頗多一時並徵不免
拮据因命將積欠地丁銀米及本年借出常義社
三倉糓石分限完納俾閭閻稍裕盖藏元氣漸復
既頒眀旨付之所司軫恤民艱永言成什
晉省今逢年吾民稍蘇遂但念屢未豐灾更重去歲借
貸兼緩征正供已不翅幸稔而並徵與遇歉何異是用
恫瘝心恩施以次第正賦固應納其餘可徐議常平及
社倉且償十之二閭閻稍留餘庶以復元氣方伯董有
司善體予殷意
仇英松泉高士圖
宋人格法士家風却以神傳弗以工獨撫喬松泉石颯
淵眀高致不言中
仲秋瀛臺
慶辰率衆叩
慈寧用奉
安輿返禁廷郊外豐收欣飽看苑中佳景得閒停碧天
望月將圓滿太液秋風正渌渟桂樹本来蟾窟種幾枝
金粟倚虚櫺
豐澤園
黍高稻下總登場豐澤今秋實倍常九穗雙岐漫来獻
四方普熟是真祥
交蘆館
蒼蒼中若有人伊偶值憑窗亦玩之春去秋来一何似
此蘆纔倒彼蘆搘
古籟堂
謖謖拂虚牖泠泠来廣筵有聲祗金石何物更蹄筌團
盖一十丈少言五百年今朝幾務簡略得久周旋
看畫廊
迴廊曼轉碧欄扶雲歛長空鏡水鋪便擬宣傳畫博士
霽天粉本快成圖
黃公望九峯雪霽圖
雪山纔作雪真霏(見大癡自識語)妙處能通造物機我擬三餘
張静室漫空應作六花飛
月(八月初九日)
秋月無不佳中秋月佳最而何屢遇隂鈎影韜雲外今
日乃大霽半輪挂銀瀨雖未十分圓已徹大千界朗耀
鳷鵲瓦虚納須彌芥御湖縱孤舟清禁方流瀣昂首七
寳垣華嚴慶海會
降旨停眀歲南巡詩以紀事(有序)
眀歲逢
皇太后七旬大慶江浙民望幸久矣將合萬姓之歡以
祝
億載之夀今歲各省豐收者多而淮揚及下河諸縣夏
秋之間雨水過多低田致澇恐有司辦理南巡有
誤賑恤因降旨易期於壬午舉行承
歡之心固切恤隠之意尤殷即
懿訓所常垂諒
慈顔亦允悅兩番停蹕總為民艱七字成章用昭君鑑
下河數縣復遭水眀歲南巡再易期惟此寸心厪民瘼
即同萬姓祝
慈釐修除却慮分無暇賑恤專為付有司顒望蘇杭爾
慢切(江以南原属豐收望幸尤切云)一夫飢者已飢之
題趙孟頫畫馬
前世應為支遁師興来每愛寫權竒何妨窗内窺如馬
正是全身裏許時
重修弘仁寺敬讃旃檀寳相
忉利天宫去復回旃檀摩頂記如来自兹震旦輝佛日
不盡恒沙演法雷瑞紀庚辰重輪奐竒從辛夘肇胚胎
(釋紹乾瑞相記優填王造像之歲當周穆王辛夘之年云)惟無量夀福無量斂錫敷
思遍九垓
秋日悅心殿
祗苑適維新廣殿兹迴憩佛日欣懸華金天快澄霽心
因三農悅境亦三島逮設非稼穡佳寧得襟懷契
漪瀾堂
湖堂北向號漪瀾太液秋風正好看月朗雅宜常對鏡
桂香那藉更薰蘭金山圖畫張亰國(是處規倣金山為樓觀)白帝
權衡御水官陡憶下河重(平聲)被潦民艱戚戚倩誰寬
畝鑑室有會
山池鑿半畝㪺水貯泛㶑得秋氣亦澄俯臨如披鑑江
湖所鑑廣畝鑑如盆㽉然當照物時眀也原非暗大智
所未知小智知堪念執兩而用中服膺慎莫厭
遠帆閣戲題
氐父見遠帆如梭織未已其㬌故入詠高閣因成此十
来偶一登十登偶一試(叶)舟無七八多行弗一二里水
亦豈云闊帆亦何曾駛黃頭已劼挶不覺其勞矣為(去聲)
(下同)官驅怯往為已禁難止一笑悟人情人情即至理
題寳月樓
四時寳月最春秋秋較春還勝一籌看桂強於看梅冷
對晨饒却對宵留有雲亦為(去聲)管絃避便夕那資燈火
稠韻語更因思白傅可能到此不登樓
題董其昌鑒定宋元明名畫冊
宋徽宗文蛤牡蠣
文蛤出沙灘牡蠣来相倚護汁憐同類連房且共止鷸
持底須慮漁利匪所擬寫生肖化工萬物春臺裏馬政
浮海去見乃異乎此
宋劉松年捕魚圖
秋浦起罾慢進船長繩絞曳聳雙肩羡魚結網非虚計
恰得槎頭縮項鯿
宋厲歸真牧牛圖
放牛自齕草雙童且相嬉是謂得牧道何須頻擾之
宋馬遠柳塘清夏
板橋長跨湖中絲柳摇漾波風人在玉壺冰裏祝融伎
倆應窮
元王淵菊竹
野菊數枝放寒筠幾榦斜露中香自遠風處韻偏賒氣
味似同道孤高本一家不凡工寓意真洗盡鉛華
眀商喜山水
青山四百載如新具眼香光鑒定真古寺欲飄香界唄
扁舟誰理釣竿綸楚江境訝臨清曉大嶺法還兼富春
宜弆畫禪檀匣裏底殊寳劒合延津(内府畫禪室收存董其昌名畫大觀)
(彙集歴代畫幅鑒别品第為精識之尤今此冊亦經其昌鑒定遂與名畫大觀並弆畫禪室内氣類相同終成)
(巧合云)
桂枝詞三首
桂花時節多孤負亦有天香塞外飛却訝精神似王粲
山川信美土斯非
今年八月好中秋應節臯塗噴蕊稠金殿玉階流馥處
一輪圓滿正當頭
無花色相有花馣瓊綠雲中放正酣金粟如来真實體
心香意蕊恰宜參
唐寅金萱圖
石渠富有六如畫此畫偏宜獻
聖慈一朵迎風疑相(入聲)舞正當春永
夀萱時(暢春園中殿名皇太后所居)
八月十三日率諸王大臣詣
慈寧宫行禮六韻
歲當五位合月在六星躔
昊貺秋逢稔兵銷武戢邊慶辰循有典
聖母祝如川歡以天下
養孝為百行先蒼松旭影上丹桂露華鮮九㝢同稱夀
一心益體乾
賦得平秩西成(得成字八韻恩科鄉試題)
振美物由庚綏豐武告成秋收報介福
天眷益昭眀既慶農功稔還欣人氣平六星躔日次八
月秩金行昧谷真寅餞王途共衍亨順時將出塞沿路
閱如京惠遠無非事詰戎可忽情敢云兹會極惟是凛
持盈
文徵眀聽琴圖
長松疎竹夜堂清横膝焦桐澹蕩鳴更不題詩應有意
昌黎猶自致閒評
恭奉
皇太后幸圓眀園西直門外作
慶典行云過節辰又届臨爰因迴御苑惟是奉
歡心糓圃堆黃滿菜畦芃綠深石衢来往慣所見罕如
今
中秋日恭侍
皇太后宴
每臨塞外宴中秋今歲中秋喜帝州桂樹自饒霓羽界
荷花還數鳳麟洲晴和幾日欣如願端正十分望舉頭
慶節延
齡合行樂纖阿似為此宵留
中秋帖子詞十疊前韻(有序)
上章紀歲適逢有象秋成西顥辨方最喜平分月
夕於時武功保定協氣蒸為太和絶域享王天衢
會其有極慶辰初過佳節載臨稠疊稱觴萬斯年
常承
慈豫更番裁什十賡韻正勃吟情秉燭治軍書猶憶去
年之㬌拈毫敲綺句可孤此日之閒然而侈頌昇
平非予所喜由来不忘規諫惟爾其蘉内翰諸臣
同依前例
剏成帖子值幾閒九度吟情瞥眼刪今夕又逢清籞裏
可孤寳月上屏山
槐市榆街歴落光皇州㬌物倍生香桂華忙採蜂翻翅
黍熟新肥蟹張(去聲)匡
定功西域早班師去歲真成吉兆詩(己夘仲秋帖子九疊原韻作於避暑)
(山莊有獲醜佇成奏凱詩之句爾時二酋雖已潛逃回部未全底定今除兇綏衆紫禁稱觴重憶前篇實符祥)
(兆)更值秋收多報稔得教對月詠琳池
摛毫十度十登樓霎閱人間二七秋(自丙寅至今庚辰凡十四年矣)何
似東坡飛逸興錢塘江上望潮頭
中秋後二日萬夀山昆眀湖泛舟即㬌
塞獮宜秋欲起程得閒耐可泛昆眀曉蟾留似戀佳節
山靄蔚還幻薄晴縠縐金風萬頃疊鏡澄白露十分清
稻田蓄水資眀歲酌劑常籌虚與盈
玉瀾堂對雨
芳岸維舟憩水堂秋風送雨落銀塘了知灑道眀朝好
片刻開晴霽景涼
瑩心堂口號
秋来湖水澄鮮秋堂名更宜然而我顧名思義將為出
治所緣
翠籟亭
鬱葱彼喬枝翻若碧波漾徐聽閜砢間有音泛其上翠
固色之静籟亦聲之暢聲色歸真空是謂一合相
題香嵒室
山隂多嵌巖㟏岈復屴崱倚石搆静室寧費穿鑿力野
草與秋花非空亦非色我却憂勞人箇中詎居得居以
水月相原即薝蔔域不可擬諮議是道非語默
陸治飛閣憑江圖即用其韻
虚閣棲巖入雲聳危橋跨澗得蹊斜高人憑檻契真悟
一切浮名付浪花
八月十八日恭奉
皇太后木蘭行圍啟蹕之作
每歲金秋舉獮苗悠悠旌旆馬蕭蕭承
歡内外都無間繩
武覲揚亦孔昭示法子孫從唘蹕(每歲木蘭行圍諸皇子皇孫畢從俾習勞)
(也)随圍賓客扈来朝(今年蒙古諸賓客以祝萬夀来京者衆即由此扈駕而行)新擕
回部鶻師赤(回部霍集斯等皆令随圍彼中放雕鶻者謂之鶻師赤如元史稱司鷹者謂之錫保)
(赤之類)高處興安試放雕(雕鶻宜於高處就下放之滿洲蒙古以騎射為重若回部厄魯)
(特則以此為重云)
石槽行宫即景
雖無峻宇有文軒逐頓
慈寧奉凊温畝淨棲糧騰萬馬(每歲七月起程榖未登場常禁放馬蹂躪今率)
(銍刈築圃故弛馬禁)野餘滯穗喜千村秋堂筠箔延曦影古屋石
階深溜痕理趣會心聊得句誰能一槩付忘言
懷柔縣東
懷柔縣東潦盡灘長橋空卧沙渚寬去歲曾此待度難
茭楗絞縛劬且艱事半功倍古有言不如乘時理信然
村民道左鞠&KR0957;跽年年許覲顔尺咫今秋收穫詢如何
都道人和緣歲美覩兹景象寧不喜陡憶下河復被水
多方賑恤付有司曾否勤宣善經理中心藏之何日已
村村
村村銍刈忙三農黍稷禾麻菽稑穜場圃比櫛如崇墉
或無暇給堆田中不知苖碩言猶公十分收穫兹幸逢
關外亦聞與此同未見尚爾卜度衷萬民氣象胥從容
稔歲閭閻鮮困窮盗賊自輯攘竊風昨詢司臬陳時工
案件倍少去歲冬乃知萬彙
天帡幪富秋民自息訟訌寧不慰慶益惕忡以手加額
謝
高穹更祈綏萬邦屢豐
詠古玉韘
古韘製橢不適用古玉質粹實出衆副我韘材截兩端
琢中外弗勞磨礱取資於古更合今六鈞觪角宜彎控
詰戎佩德有餘思寧學露壇詡寳甕
降旨免經過州縣納賦
經過賦免十分三今歲還教依往例秋豐任土正所當
於民傷恩寧傷義掃除罷受雇錢歸築納完更無餘事
祗虞中飽澤鮮均申命有司察蠧吏
出古北口得詩四首
年年獮狩此經過外戶何湏亟禁訶天捲秋雲歸塞嶺
潦收川水退潮河
綏豐關外可能同馬上昨猶卜度中佳象今朝真目擊
村村比櫛更崇墉
從征新附賦歸歟樂土興州安室廬(凖噶爾渠帥達什逹瓦部衆於乙亥)
(年内附屢遷至山莊普寧寺前為建室廬俾得聚族安居從征效力回部有功凱旋歸里今随該管大臣等迎)
(駕至古北口外)齊禮漸教遵式度虔随典屬迎(去聲)鑾輿
口北耕民来往熟不譏更不必言征試詢慣事遊辭者
應作何為塞上行
再題常山峪行宫八㬌
綠樾徑
塞山秋仲綠猶濃過雨蹊留白鹿蹤却是今来添别致
幾枝紅葉出高峰
虚白軒
一年兩度坐文軒生白恒斯悟漆園七字寧云聊即景
清機爾許箇中存
青雲梯
層層綠樹蔚巖梯尋鹿常教步屧躋宇宙以来便有此
龍門却誤擬夷齊
楓香阪
青楓茈虒鎻雲巒意蕊心香静鼻觀設置江南文翰地
又將儀比麝和蘭
蔚藻堂
背山臨水得書堂一宿居停有縹緗更不課虚將叩寂
蔚然大塊假文章
如是室
山恒如是室如是一晌棲遲似去年何必炷香參白業
金剛四句會當前
翠風埭
莫道山風無色相巖枝澗葉與形容泠然往返誰相見
惟有洪厓及赤松
陵霞亭
孤亭迥出衆山頭暮靄朝嵐漾若流峰不黃山三十六
也從雲海泛虚舟
喀喇河屯行宫作
停鞭看寳穡逐頓駐離宫况本無忙務何妨此憩躬寒
潭已歛潦翠嶺間標紅舊詠聫新什光隂默忖中
題金廷標畫疊前韻
畫境兩疑然精神會一川開窗山宛似題句韻還連樹
疊蒼茫嶺雲澄碧落天丹青本無翼到此訝居前(舊作有寄)
(教粘素璧待我印當前之句懋勤擕来預張壁間矣)
灤陽别墅放歌
山南為陽山北隂水南為隂水北陽隂陽錯綜無定位
南北對峙有定方淮隂亦有韓漢陽亦有張首陽亦有
夷山隂亦有王彼皆幸生文字邦地靈人傑相羶薌灤
陽别墅開書堂此山此水豈非有自禪通循蜚之鴻荒
惜無人而過問然未失其真常是時秋風八月含微涼
寒潭潦水澄灤江扁舟徑渡少留憩庭前松樹蟠龍蒼
山自崇崇水自湯湯即此今昔誰曰滄桑癡哉峴山之
碑令人徒笑叔子羊
題翠雲堂
四株松樹四時翠一坐書堂一賞雲何必山嵐將谷靄
怒濤細浪總氤氲
小金山
露草煙蘿步屧披三間虚榭坐移時江聲已自空(去聲)人
意唧唧蛩音又底為
石簇階基樹拂簷小軒還據小山尖偶然把鏡星星見
似與題詩逐歲添
世間何物不浮名大小金山弟與兄又為民艱罷巡蹕
(時以高寳興泰數州縣被水申命南省官吏專心賑務詔緩辛歲南巡)石簰且復寄遥情
至避暑山莊六韻
昨夜雨而晴金曦曉更晶沿途塵氣淨過嶺樹姿迎
仁祖豫遊地
慈親奉養情閭閻欣輻輳部落扈旄旌信是仙莊美常
逢秋景清今年遲鹿候信宿便登程
水月精舍
精舍花宫側襟崖復帶溪松風亦常聽水月乃全提千
一何分合虧盈總筦倪憑觀纔擬議魄影倏横西
綠雲樓
就崖搆精舍出樹得高樓騁望天無際憩身雲上頭拂
簷鳥影瞥隔谷鹿聲呦自是常如此我来興偶投
戲題永恬居
今日来思後日去去来歴歴正何嫌譲他書舍千峰裏
樹態雲容此永恬
創得齋得句
去年即鹿至山陰詭石蒼松悅可心小築書齋稱創得
欣逢秋日此經臨軒楹雖早胸中寫圖畫真從物外尋
記取拈毫最初句從今有暇便来吟
夕佳樓
山中搆室難擇向就卑因迥取合宜小樓三間挹嵐岫
開窗疊樹紛參差紅者為楓翠者栢夕陽返照光陸離
造物為張關仝畫胸懷全契陶潛詩初經斷手待題額
即以夕佳而命之
夜雨
枕上淅瀝聲秋宵落山雨隔窗想颯沓度嶺鳴林楚晚
田率穫罷潤尚滋蔬圃眀當駐行蹕夫誰漸石苦雨可
晴亦得幸值忘憂所
澄觀齋
人號齋云澄齋亦澄人意乃知心與境非一而非二綠
水復蒼山自是饒静致颯然風滿窗秋空快新霽未可
便忘言毫素摛遐思
翠雲巖
昨夜密雨今朝霽秋雲歛盡無留形只有翠巖越蓊蔚
配藜靉靆標濃青
夕
靄靄萬山蒼蕭蕭一谷涼天河真覺近秋夜漸添長箭
永蓮華漏篆消心字香可忘銀燭下籌筆昨年忙
學古堂
當前即為今已過即為古今實不可住古亦無定所鴻
荒與昨日未覺異爾許學古應如何我願於近取歲歲
臨山莊
聖日瞻
仁祖欲從雖末由遑敢不力努
清舒山館
蘭蹊步入迥無塵有水潺潺有石磷山館依然臨水石
一迴觸興一迴新
浮雲盡捲東南去爽氣都從西北来眀日便當清蹕啟
芸窗今得少徘徊
再題創得齋二絶
巖齋創得可人心幾暇重教策馬尋不是無端適遊興
邇来性漸喜山深
石橋幾轉沿山澗雨後淙淙響暗泉萬綠叢中拾級到
齋窗俯挹樹梢煙
樂成閣
樂成真樂成如坻復如亰納稼千村喜輸公百畝輕勤
農茲
示度祈歲敢誇盈古有言民者亦誠曲盡情
詠木變石
千年木抱石為胎根柢糾纏猶木理名之為木已換形
黝然古澤芝朵紫繩墨既不中琢磨非所擬材不材間
全其天此木實達蒙莊旨
對瀑
昨夜秋雨飛千山湢湱颯沓喧岡巒隔窗簷溜已落瀑
真瀑翻在想像間今朝快霽澄浮煙是聲皆寂惟瀑懸
乃知幻者有作歇何如真者恒當前我每對瀑率得句
欣茲會心有别趣四柱虚亭百尺崖譲他常住無来去
滄浪嶼
石璧圍峭蒨上有綠雲覆一泓貯天池靈源淙乳竇旱
澇不乾溢神龍所護守(叶)詎惟託清濁兼可寄枕潄
聖藻在簷端每来輙思舊
吟紅榭
綠蔚青標畫坐横權當倚榭閣吟情山靈偏是具神解
一樹當窗恰染成
素尚齋
古屋剏
堯年
奎文寳構懸理參從檏趣治覺返淳賢甄性神眀境陶
情翰墨筵淑清此埏埴(瀛臺淑清院中書室亦顔之曰素尚齋義取諸此)終是
遜天然
御製詩三集卷七
