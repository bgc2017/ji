御製詩餘集卷十一
古今體七十六首(丁已三)
清明
無風固已農兆符(北方農諺有云清明風刮土連綿四十五以有風每致鮮雨今日交清明)
(節天氣晴朗竟日無風二月即得甘霔盈尺春田普霑冀卜秋收然為時尚遠不敢滿望耳)至晩方
能冷節賦山明水秀好田盤更是宜詩合畫處況經尺
雨廣渥優北省大都秋可卜(叶)是宜方寸稍慰藉而何
把筆鮮佳趣將謂上皇得高閒訓政更覺增憂慮咄哉
此語益失之望捷當予肯子付
題王原祁山水
麓臺老筆儼如生戶外松泉應答聲我亦錫山曾耳食
(用蘇東坡赤壁賦句意)不思山景憶民情
遊天成寺疊癸丑韻
一例遊山馬弗乘(予五十歲以前來此升降俱乘馬其後自行宫乘輿入山路峻乃易馬辛)
(亥始皆乘輿故癸丑有弗馬惟輿耄耋徵之句高年理固宜然也)隔三逮七八之徵(癸丑)
(至今已隔三年予今年八十有七再閱三年則夀臻九旬仍惟孜孜自勗冀得仰邀天眷身體康強訓子)
(為政耳)峯容泉韻原無改壁泐崖鐫見有曾(向遊山題詩摩崖鐫刻所)
(作不計其數矣)辭寡吉人慙古道律抛禪棄夥今僧層樓弗坐
輕輿去攬勝(去聲)不留也覺勝(平聲)
萬松寺
蔥朧千轉歷山椒小棧(爾雅大鍾謂之鏞其中謂之剽小謂之棧疏云棧淺也)聞
鍾寺尚遙梯几虚窗聊下望雲生脚底去鋪霄
分明三歲别幽棲莊語梵經同示齊即我七言聊寄意
其陳欲去慙(去聲)昌黎
雲罩尤高懶不登弗惟却馬却輿乘昔今雄怯殊頓異
氣可斯乎志豈應
由西甘澗過東甘澗得句
萬松祇是山之半攬全薊野春郊佳近村遠墅興農事
一犂透潤無塵埃遊盤之樂樂在此豈緣峯泉清韻諧
由西過嶺即東澗泠泠之水其甘皆莊園咫尺北門入
依然問報縈遐懷
千尺雪作歌
田盤千峰復萬谷總以大谷分東西山莊居東谷之口
東甘澗降無峰躋迤邐莊園北門近谷水萬派隨来攜
石墻(謂山莊圍墻)擘峡飛雪落名以千尺舊所題千尺之喻
雖假借計以所行百倍之晾甲(有石在澗濱相傳唐文皇東征晾甲於此舊嘗)
(有詩題之)往事弗黷論試茶四卷重觀斯(此間千尺雪及西苑熱河俱仿吳中)
(寒山景為之予親寫此處四圖其西苑熱河寒山三處則命董邦達錢維城張宗蒼分繪之每處彙弆各四偶)
(來憩此則於竹鑪試茶之候一一展觀)擲筆旋復命輿去未忘結習還自
嗤
題唐寅品茶圖
遊山返蹕入山門小憩溪堂俯水源(是處倚巖架屋憑檻臨泉水聲潺潺)
(跳珠噴玉雅與品泉相稱故向有千尺雪齋設竹鑪之句)名蹟餘箋聊補空(是幀向懸此間)
(每来題句書幀中幾滿所餘僅可續書此作將来憩此無庸再題矣)再来擱筆合忘言
半天樓
巖樓稱半天迥矣實平然每切居高戒難忘望遠緣即
今殷捷報撫昔懶吟篇依例輿人賞豈辭小惠焉
效深室有會
凭輿至樓上循梯降樓下接廊復有室效深名額厦暢
望樓固宜效深室合也然而内外分本末因之者是不
可不思得其思者寡
泠然閣
横嶺隔東西高下各殊視西高半天樓東下雨花室(叶)
有高必有下萬殊惟一理兹值春日佳昔曾山莊擬(泠然)
(閣與半天樓東西隔一嶺頗似避暑山莊創得齋與旃檀林之制故癸丑題此有升降循山蹊大似避暑莊之)
(句)塞内外何殊嶺東西一耳而吾每多言躁不待人鄙
高閣鎮泠然掃之乃所以
雨花室詠梅四絶句
辛亥别山丁已來五年瞥眼迅誠哉庭梅似告無今昔
一例階前淡蕩開
無意雙言題室過種梅在後長(上聲)枝柯文殊有問維摩
默天女散花可藉麽
氊棚木架兩資無崖曲庭前冷朵敷一晌静觀得别會
田疇端不讓林逋(御園淳化軒庭梅涉冬以氊棚木架遮護兹處並未用棚架而此時清明)
(節後蘤萼亦自鬯敷向曾論此以為是花雖有遲早而隂陽闔闢之理則一然則北地氣寒梅花之放雖總遲)
(於南方而其結蘂敷榮初無少異也)
屢曾題句屢書之欲罷不能復掞辭設向羲經論吉躁
有無過否自應知
雨(三月十一日)
又逢盈尺渥甘零真是田盤山有靈十日正符論衡吉
(二月廿九日得雨後迄今僅隔十日正合王充論衡太平之世十日一雨之騐)千峰更協夕佳
青(亦用陶潛詩意)覩兹時若惟增惕望彼露章得未寧優澤農
功路無潦庶幾三捷即欣聆
喜晴
春日艱逢是喜晴喜晴甘澤渥知贏正欣十日佳符契
兼濯千峰曙景晶古樹新花都潤色直川曲澗各增鳴
村村犂荷(去聲)牛牽者不待人催各起耕
題韻松軒
雙松落落昔年為又覺參差長(上聲)數枝不似之中似而
已春風動影示無移
婉孌草堂
自識草堂圖婉孌香光真蹟見斯間畫情詩景誠同調
江右盤中本一般松直恰如鄭國嫵菊無聊讓上人閑
(陶潛自稱羲皇上人)便宜略勝幅中者對瀑窗聞掛水湲
對瀑三首
對瀑由来必有詩有詩而不費多思試看窗外垂垂者
所以摐摐能者誰
有色分明更有聲擘崖敫靃滿前呈問誰為視誰為聽
欲笑田疇艱置評
三年小别一朝對豈不怡然契性靈忽憶捷章仍未到
片時那得獲心寧
泉香亭
石圍亭俯碧池塘雨霽瀑聲較昨強風静水清千片玉
點波兩字寫泉香
題澹懷堂
背嶺向空甸廓然薊野分一堂延理趣四壁泐前聞(向子)
(所題詩懸壁間大都發揮理趣以著澹懷名額之義如丁未詩引仲尼訓顔淵以克已復禮已酉以諸葛澹泊)
(明志為見道癸丑復申主静之旨而曰四匆從頭觀皆意在尊聞並非流連景物也)自覺陳言緒
奚如大塊文吾懷未能澹望遠正殷勤
擷翠樓
春冷林遲綠山靈不讓時雨休潤鋪嶂陽曬色生枝延
目擷芳叶甄心翠攬宜高樓默無語兩字槩於斯
心鏡齋得句
石徑降下行山勢漸就平貯水逾方丈為池徹底清池
岸可搆齋心鏡遂以名心水雙含照一二二一誠水照
值斯朗心照方寸明允當思克已四勿鏡面呈
題崔彦輔溪山烟靄圖
十韻全當不襲舊(向所作叠韻詩如中秋帖子涿鹿行文園獅子林静夜吟等篇皆九叠前)
(韻以十全為度其後俱罷重賡題此圖詩至辛亥歲已經九叠數已十全例不復用舊韻矣)七言成
復此吟新溪烟山靄呈當面却笑多哉把筆人
閱本
閣本隔辰至(京師至盤山二百餘里内閣本報隔日一遞)遊山慎萬幾較於
避暑近(京師至熱河計里四百有竒較盤山路則倍之故向来本報每隔兩日一遞未嘗稍差而予勤)
(政勅幾之心披閱未敢稍倦也)猶恐惜隂非授職賢和否甄心精與微
所欣幸時若農况順無違
延賞齋
延賞近前門賞寧山水敦咨諏衆僚便(山莊宫門内折而左即為是齋)
(在此召見羣臣咨詢庶政以其地與門近傳宣易至以示體恤)乾惕一心存三捷思雅
什六如置梵言孜孜方寸際無暇會真源
農樂軒
既雨更欣即快晴(十三日復小雨即晴)弄田看亦起新耕樸軒小
憩易得句農樂知他不負名
清諧堂有會
延攬莊門勅幾畢山堂圖近憩清諧顧名思義心惟永
修已(清)和人(諧)願肯乖耳目之私慢教適危微所繋慎
其差北来一水沿階下即欲窮源可忘涯
潄瓊軒
曲澗南流往復迴瓊聲時潄水軒隈大都事欲探其本
三疊知他池上来(潄瓊軒在池上居之南澗水下流迴環潄石琤琮成韻是軒由此得名而)
(溯其源則即池上居叠石之水流而至此也)
池上居
東谷之中更東谷(大小之分也)其源莊外入墻中陡峡下流
不可止築成三疊資石工(盤山富於水而匯蓄處俱不甚大惟此間自上而下叠石)
(為堰凡三成以次渟貯為池遂得數丈澄流滉漾故向有盤中蓄水不一處袤廣無如此處寬之句)上中
下匯池三疊搆居樸斵茅茨同貯流寧惟供賞景宣澤
原以資農功二者在農不在景予意寄詠垂無窮
延春堂叠癸丑詩韻
今歲来思癸丑春三年景隔一朝新煩愁圖解清幽地
歸政誠為高上人(子於丙辰歲授寳子皇帝今来駐蹕山莊迴憶癸丑題此有再至應為高)
(上人之句今果克副初心然訓政正勞思慮耳)豈識五兇仍待繫(楚蜀教匪經官兵𠞰捕翦)
(滅將盡惟襄陽起事之賊首劉之協姚之富黃柏山賊首林之華覃加耀達州賊首徐添德五兇窮蹙竄逃俘)
(獲之信尚未即至)每當三慮總勞神(惠齡等分兵截擒劉之恊等福寧額勒登保圍縶林)
(之華等宜綿追捕徐添德五兇窮竄已如釡底游魚更無生路佇盼喜音每縈宵旰)七辰小駐駕
言返飛捷盼當即日陳
題四朝選藻冊(元)
李思訓九成避暑
金碧唐家法將軍始剏源九成瓊殿疊百道玉泉翻避
暑曾貞觀傳真擅化元魏(徵)王(勃)辭縱典不及馬周言
(按唐書高祖内禪後居大安宫而太宗每歲幸九成宫避暑其時馬周為監察御史上疏有太上皇留熱處而)
(陛下居涼處温凊之道臣所未安云云考魏徵有九成宫醴泉銘王勃有九成宫頌二人之文雖極典麗然不)
(過騁妍抽秘徒餙雕華較之馬周藹然忠孝之言相去奚啻逕庭之遠耶)
宋徽宗枇杷山鳥
結實圓而橢枇杷因以名徒傳象厥體奚必問其聲(枇杷)
(以形似琵琶得名)鳥自託身穏蝶還翻影輕宣和工位置何事
失東京
宋楊后垂楊飛絮
慶元有楊后可是出關西畫自女中佼書將帝與齊風
枝如向日雪絮不沾泥設較謝家句一籌當讓兮
郭忠恕山店風帘
石渠多所弆真贋或兼之(内府蔵忠恕畫甚夥即雪霽江行圖凡有三幅圖景若出)
(一稿審閱真&KR0915;參半盖多假其名以取重耳)小幅看山店閒情在酒旗漢唐
不拘法天地可為師設以循名較(謂忠恕其名)疎狂恐弗宜
(宋史載忠恕多游王公家或待以美醖豫張紈素於壁乘興即畫苟意不欲固請之必怒而去云云其疎狂之)
(態如此何以與其名不相稱耶)
燕文貴層樓春眺
渡海傳竒蹟麥人與葉舟(見書畫譜聖朝名畫評)幅圓見神韻㡧
尺足風流繞砌紅將發叢林綠漸稠欲窮春好處相共
上層樓
趙昌南唐文會
南唐雖僻立亦自尚文規簪珮徜徉處圖書左右披東
瀛前擬法西雅後開師(昌此幅取法閻立本十八學士登瀛圖而自成結搆後李公麟)
(西園雅集圖布置筆意又脱胎於昌)位置增精密晩年還蜀為(見聖朝名畫評)
易元吉羣猿拾果
好静工引氣能吟更善緣棲枝墜岸穏拾果倒空懸豈
必問其數亦惟順厥天堯牽舜荷箠可以悟難前
郭熙春江帆飽
春水放春舟風帆趁溯游可知事逢順須念盛當憂畫
有具深意觀無待遠求神筌誠獨出詎止法營邱
王詵飛閣延風
戚里推儒雅莫如王晉卿詩交蘇氏軾畫法李家成二
者工其藝一時炫此名崇臺恣延賞熟處未忘情
按鄒浩道鄉集云晉卿以尚主之貴日在綺羅絃管
間而濡豪嬉戲皆風塵表物閱此圖繪寫崇臺侍女
景象是猶未忘情於熟處也
張敦禮松壑層樓
不獨畫稱良讜言傳廟堂(宋史載敦禮尚英宗女祁國長公主元祐初上疏言王安)
(石蔡確變法之害以退確進司馬光為得可謂讜直豈特以畫見稱耶)樓臺頗富麗巖壑
却幽蒼法得顧和陸譖興章(惇)與王(能甫禮章惇為政言敦忘德犯分)
(醜正朋邪詆毁先烈乃謫官勒止朝參至崇寧初拜節度使諫官王能甫言敦禮詆毁神宗罪大謫輕不宜與)
(之節鉞有傷紹述之志於是奪節仍為留後亦見本傳)題詞非取藝風節可留芳
四朝選藻冊(亨)
趙伯駒蓬瀛仙館
參差仙館類蓬瀛臨水依山風物清可望不可即之處
畫家别有寄深情
趙伯驌番騎獵歸
射得羚羊䭾馬上凌風意氣自然粗韜弓撚箭仍獵去
弗學胡瓌卓歇圖
李唐竹林撥阮
長夏江村曾易名(石渠寳笈蔵李唐長夏江寺卷前有宋高宗題續得一卷筆墨雄秀亦係)
(真蹟原標為長夏江村疑其有誤審閱圖中塔勢湧現是寺非村因改為長夏江寺並一再題句詳見壬寅詩)
偶成人物亦高清竹林不作醺醺醉却撥銅絲寄逸情
劉宗古瑶臺步月
步上層臺圖近月纖妍筆墨肖娗嫇(見畫繼)紫微詩意分
明寫小立依然看兩星(圖中却無月故戲云)
李安忠晴春蛱蝶
&KR0008;蝡肖翹高復低春園風物已昌兮宣和畫院曾經試
何未明拈逐馬蹄
蘇漢臣百子嬉春
春苑風和藹戲場狰獰頭角總圭璋問他粉本從何得
應在魯論第五章
李從訓牡丹春滿
一朵鼠姑滿幅披祗容葉襯斥旁枝(是圖畫牡丹一朵勢已盈幅其旁惟)
(襯綠葉更無别枝想原圖必不止此自因歲久邊幅不全為裝潢者裁去冊中多無名欵大率類此)謂他
富貴已極矣何不分之獨占之
馬興祖疎荷沙鳥
葉敗花殘枝亦枯何来沙鳥立斯須伊人意寓南遷代
似寫其瞻爰止烏
馬世榮碧桃倚石
寫生本自得家傳(圖繪寳鑑云世榮為興祖之子善畫花禽人物山水得自家傳)葉綠
葩紅春冶鮮别解喜他善斟酌脆花傍以石之堅
毛益榴枝花鳥
榴子熟時鶯轉時(雁以春初北歸鶯於三四月間方北去秋七八月榴熟時鶯即自北而轉)
(南雁於九月始南嚮盖雁大耐寒鶯小不耐寒故雁去早而来遲鶯去遲而来早京師及熱河不過見其一過)
(而遲早略不同向屢騐之不爽是亦格物之一端也)野蟲銜得集横枝笑他自喜
權供飽忘却有人彈挟之
四朝選藻冊(利)
林椿荔枝山鳥
蔡襄宋為譜九齡唐作賦其意各自屬其文胥有據山
鳥乃無心棲枝偶相顧
李嵩巴船下峡
夙稱工界畫兹却寫山水出峡忙不當就江快無比神
超繩墨外是其乃所以
馬遠竹磵焚香
趺坐厜㕒上鑪香獨自㷊竹風拂清烟趣在聞不聞奚
童立欲睡生認蓊濛雲
馬遠溪橋策杖
層樓出樹杪上更松隂布溪橋策杖人劇談罷歸去命
意迥宜吟畫院故獨步
馬逵柳隂雲碓
柳隂結茅棚運水更驅牛雲碓舂艱食農民樂登秋斯
樂豈易得祈年幾許憂
馬麟秋蘭綻蕊
寫蘭反楚辭亦足終古矣底識其為秋疎葉護冷蕊意
出常人表或遠代其子(麟遠子雖世家學然不逮父遠多以已畫書麟欵盖欲麟得譽)
(也見陳善杭州志是幅意境超逸當即係遠作耳)
魯宗貴夏卉駢芳
夏卉弗注名而却含至理白白(梔子)與紅紅(蜀葵)黃(萱)忘憂
以喜分明詮五千無名名之始
牟益東來紫氣
𢷬衣及茅舍兩吟牟氏圖(石渠寳笈舊有牟益𢷬衣圖及茅舍閒吟圖俱經題句)
小幅識東來弗存名可呼(是幅名欵圖章無存原本標題牟益因仍其舊老子云無)
(名天地之始與所圖恰合正不繋其名之有無也)却實傳其宗不繋有和無
朱紹宗菊叢飛蝶
趨炎殊衆卉放英獨於秋舞去風全香承来露半流繪
者具神解淵明悟莊周
姚月華膽瓶秋卉
花似菊而紅葉則迥然異自題屬東籬(即用其詩句意)殊難解
用意徒以設色工選藻許其厠
四朝選藻冊(貞)
錢選梅屋攜琴
茅檐重覆不計稔外樸其中何礙深(屋中深廊)三友雖然合
同味(屋外並有松竹梅)一心獨自寄知音(謂梅)主人正爾虚憑牖
童子却欣攜至琴(畫景如是)動操之前意已足四山答響静
愔愔
唐棣寒山蕭寺
萬樹梢頭見梵宫塔尖迥出竺樓紅宇懸秋意連天淨
雲鎖峰腰無路通漫擬當前詩與畫可參即此色兮空
孝恭(任)蕭寺誇獨識笑彼拘墟見未融(李肇國史補載梁武帝造寺令)
(蕭子雲飛白大書蕭字事南史任孝恭傳云少從蕭寺雲法師讀經論是當時即以此為名寺之由至宋程大)
(昌續演繁露竟謂寺因蕭字名應專屬其寺以駁劉禹錫詩句之誤按何晏注論語蕭墻云蕭之為言肅也又)
(晉王僧孺中寺銘有蕭宫改構云云是蕭梁之前已稱寺為蕭宫矣向題燕文貴秋山蕭寺圖見其卷後鮑恂)
(詩引蕭子雲事曾譏其鑿兹閱棣是幅寒山蕭寺圖益知因蕭字名寺者實屬過於拘墟耳)
夏泰岳陽勝槩
百尺高樓雉堞臨洞庭勝槩目前尋臨風把酒自怡性
去國懷鄉孰苦吟尚覺蠅頭易為筆竟如蟻目細標鍼
(癸夘秋題夷齊廟四景即自寫卷中以限於畫境勉作蠅頭細書不資眼鏡尚覺易易兹閱圖左書岳陽樓記)
(全文方不盈寸字形竟同蟻目以西洋顯微鏡照之方可讀真稱絶藝)先憂後樂仲淹記
至語真先獲我心
王紱九龍山居
未至姑蘇先九龍南巡留詠憶重重孟端繪畫兹偶展
三月風光如再逢獨見蕭然幾屋冷却殊顒若萬民恭
問他於是肥遯者置扈蹕間可樂從
王紱雲根叢篠
磊磊石邊落落筠不疎不密得相親是為知已交君子
那復希他誇世人雲静弗愁根移動風輕任閱代秋春
介如節若相投處作者疑為自寫真
沈周空林積雨
茅屋空林居者誰窮愁烟火自然遲無端藝撫石田畫
有意神模摩詰詩南國固當嫌恒矣(見畫中周識語)北方却是
鮮(上聲)逢之題詞正值春惟仲所願息風雨及時
唐寅沛臺實景
陪冡宰詠呈學士(是幅上方唐寅題詩欵署正德丙寅陪大冡宰登歌風臺和詠並圖實景)
(呈茂化學士云云俱未詳為何人)實景成圖傳沛臺徒攬斯為稱别矣
不知其意屬何哉井存邑改語近指劉往朱来世遠猜
豈謂爾時政多紊(謂正德時政)大風恐復起塵埃
周臣夏畦時澤
夏畦五日晴斯旱時澤東村(周臣號)景入觀防漏相於乘
屋急罷登且喜置車(水車也)看(圖中景如是)潤秧漠漠濃含隴
野樹濛濛遠接灘尚有怨咨未安者為君周誥早知難
文徵明千林曳杖
云書云畫既云詩自許由来在韻詞閒作千林曳杖者
眼空一代入圖誰嶤峰置背意中足野彴當前步過遲
(畫中景如是)筆墨有為法胥幻箇翁或實會於斯
陸治花溪漁隠
四朝選藻冊每十四冊題詩各不倫(近命内廷翰林續編石渠寳笈偶即)
(唐宋元明集繪冊中擇其尤佳者得四十幅題曰四朝選藻分為元亨利貞四冊幾暇胥為題詠又各用一體)
(首冊五律二冊七絶三冊五古四冊七律非以見異騁妍庶因按體弗紊耳)或以裝池失欵
識猶疑入鑑半譌真(四冊中有名欵者不過十之二三當因歲久闕損裝潢家漸次裁去)
(祗可就舊有標題人名各系以詩雖評鑑之下不能即信為某某真跡然烟雲過眼寓意而正不必留意於欵)
(識真偽間也)花溪漁隠誠非贋陸治叔平豈為(去聲)貧(用治語)近
體七言殿全部消幾暇匪費精神
右四朝選藻四冊乃乾隆庚戌夏所鑒定者其時勅
内廷翰臣纂輯石渠寳笈續編因出内府所蔵唐宋
元明集繪冊命擇其尤佳者得唐人一宋人二十九
元人三明人七釐為四冊冊各十幀以時代先後次
其甲乙非於畫品有所軒輊也裝成後名曰四朝選
藻以元亨利貞分標之緣就所有之幀為去留故四
朝惟取其人之備而其多寡之數則不能均焉次年
辛亥清和各題以詩分書幀中首冊五言律二冊七
言二韻三冊五言三韻四冊七言律攦體分殊非以
見異騁妍庶每冊各從其類弗致有參互淆紊之失
耳石渠續編中此冊已著錄閱今數年矣而尚未登
黃綾詩本盖辛亥以後所成各詩或述政事之大端
或寫性情所偶寄與夫問暘雨課耕斂即事摛毫均
非無為而作每歲詩本已盈無資以此補空逮上年
丙辰大廷授璽初願幸符仰荷
天
祖眷詒精神純固予亦何忍遽圖自逸是以籌幾訓政
猶日孜孜於事之重且要者仍如常年見諸篇什雖
理宜簡詠而結習未忘浃歲所吟亦已足百篇二帙
於是此詩復存箧中兹遊盤山以籌軍務望捷音之
故雖来散悶而悶乃日增故即景拈辭亦少於往歲
既檢斯舊稿錄登詩帙用補每年三春百篇之數仍
於本畫冊末識其緣起如右乾隆六十二年丁已季
春御識
白澗行宫作
今年春雨勤實利田功好隔日復霏絲敢惜較前小(十一)
(日得雨盈尺有詩紀之十三日復雨僅入土寸餘但經霑足之後亦不覺其小矣)石棧艱跋涉
因避大嶺道(日前至盤山行宫路由蓮花嶺昨經雨後恐石棧徑仄濘滑難行因改道駐蹕白澗)
(行宫計程二十九里路既坦平更得早至耳)就平駐白澗路近到更早僕伇
總欣慰農夫益歡笑(叶)五字寫紓懷戒盈惕泰保
御製詩餘集卷十一
