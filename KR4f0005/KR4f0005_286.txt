御製詩四集卷七
古今體一百四十首(壬辰七)
漙仁寺瞻禮
渡河梵寺禮金容結構猶堪仰
舊蹤真是虞書見
堯帝奚稱宋史贊仁宗民情樂利芃青稼
聖日光華朗碧峯無作率由尚瞠若亹予惟益勵寅恭
普陀宗乘廟即景
震旦惟南海山莊護北峯莊嚴猶緒事清淨是真宗優
鉢含風燦貝多帶露濃盤旋清蹕返聽遠隔林鐘
宜照齋
垂鞭盤磴道咫尺入園門側左略延步向西别有軒於
焉小留憩亦復切思存萬理都宜照雖然豈易言
却炎榭
清原因迥静因深風滿檐楹凉滿襟不說却炎炎早却
為他松下有佳陰
就松室
榭尚云其敞室更愛此幽情因就古松隨宜有額留天
風拂間(去聲)間(平聲)六月如九秋泠泠披恰當謖謖聽未休
設使覓新種(去聲)百年待則悠
出麗正門恭迎
皇太后至山莊喜成是什
愉怡候道邊迎
駕命趨前(詢先至安後奉候歲懿旨命策馬山莊恭以為常)倍仰
高齡健都紓十日懸山林供
賞眺溫凊適清便孝則吾何敢暮誠過舜年
詠和闐觀泉玉韘
坐石復臨流觀瀾術有由盈科而後進逝者孰能留或
立隔溪問於心悟旨不離弦試看箭是道契頭頭
題錢維城山水花卉冊
水軒松吹
侍臣舊作得随鑾取暇題吟七字安(錢維城南歸已數月其向年隨鑾所)
(畫冊頗有存貯山莊者因暇題之不異其槖管扈行也)水閣恰如月湖上(山莊内有半月)
(湖)松風翻壁落高寒
遠浦潮來
海門銀線白生纔睫眼雪山推送來却憶鹽官鎮海寺
目遊我亦一登臺
虚檻清陰
樹下開軒不礙虚清陰團羃蓋張如嵇含此趣何曾曉
掛漏當年草木書
曲港垂罾
陰陰灌木覆漁庵鎮日垂罾對碧潭魚得亦佳弗亦可
愛他鱗影月波涵
柳汀鴉陣
百折沙汀萬柳煙柳陰曬網繋漁船棲鴉未穏羣驚起
飛向夕陽阿那邊
雲峯初霽
樹角風聲漸吹疾峯腰雲影欲歸遲前朝宿雨初收際
颯景宜人固若斯
翠微秋意
葉落連林祇剰枝惟餘松栢護峯姿山莊也自尋常看
寫入畫圖故合詩
扁舟釣雪
雪滿平江蓑笠披扁舟天地一竿絲南方或可北方否
此事吾惟半信疑(魚至霜降後即不食安得上餌縦南不方候暖而魚性則同然則寒江簔笠)
(過宗元想像成詩非必真有釣雪事即有之意固不在魚耳向題畫亦曾辨論及之)
右橅古八種
杏花
施朱梨朵欠香梅二月春光澹蕩開設使三分添却白
誰人不道藐姑來
丁香
㡳須香與瑞香猜丰度能斯伯仲哉任是靈心工百結
東風一度也教開
紫躑躅
花開殷七訝稱神閬苑根歸誕或真却是微之饒逸趣
山空月午句清新
紅梨花
軟紅淺白蹙為鬟韻是超超態自嫻試看一枝夢雲意
小庭何處不巫山
繡毬
雖是雕毬却囫圇江南曾見幾番春若將結繡評詩格
小杜原非自詡人
貼梗海棠
不稱西府不垂絲姚冶行中頗自持貼梗羞同他嬝娜
秋來結得木瓜貽
扁豆花
芻棚花落欲凉生索索秋風絡緯鳴姹紫嫣紅他閱世
雲閒天淡此關情
天棘
五岳都生名不同蔓垂翠綠朵標紅漫嫌未入羣
花譜却有延年濟世功
虞美人
無色聲中那見聞筆談漫志辨徒紛依然小草全提占
(去聲)月下風前自淨芬
金雀
頭翅天然金鑄黃宜垂㔩葉鬢釵傍贈他日暮脩竹倚
珠翠翻嫌時世裝
魚兒牡丹
花王自合有花妃况是形容具體微設更貫魚觀易象
玩辭亦可識其幾
蒲公英
葉和花色都如菊三四月間田野稠底事柴桑渾弗愛
開春祗為(去聲)不開秋
秋葵
秋來葵朵無央數各各傾心向太陽豈識太陽弗私照
随他高下自分光
藍菊
瓣萼藍黃賦色勻秋風一度一番新冒名菊譜雖容得
法眼難瞞栗里人
西番蓮
種得西番一線分訝曾拈起悟聲聞白華却是心如鐡
不觧其他祇淨芬
僧帽菊
何處高僧渡杯去留將落帽孟嘉風展圖正與高峯對
(山莊南有僧帽峯)孰幻孰真孰異同
右花卉十六種
題紀
恩堂
堂額雖由御園述御園
恩紀此叨駢
賜居書屋今斯在
教侍山莊昔有緣敢不繩承勵初志亦惟宵旰佛仔肩
松風萬壑還依舊(是處景之御題萬壑松風為山莊三十六一向日予賜居也)
瞥眼流光五十年
清舒山館
綠陰深處徑尋前便有書堂枕碧川清矣衣衫如照鏡
舒哉心意頓忘筌鹿看岸隔食苹野鳥訝忩開窺簟筵
山静日長適逄會子西妙趣得天然
頥志堂
背巘復臨池溪堂惬静思
慈萱避暑奉
聖藻至今垂魚鳥化機適詩書古鑑披惕乾恒勵志便
我所為頥
雨(六月初七日)
過午特炎蒸情知當有雨西南升族雲氣應西北宇列
缺施其鞭豐隆擊其鼔須臾落雨脚白水積砌礎歊熱
驅以淨凉爽拂檐梠關外頗望霖此實利禾黍麥却未
收畢即晴兩得所
山中
曉霽谷涼浮山中試一遊樹深禽語細土軟鹿蹤留雲
向天邊歛泉從石罅流都稱景如畫畫可似兹不
叢碧樓
昨朝陣雨頗驅炎山路易乾濘不嫌便與輕輿尋窈窕
因之層閣暢吟拈萬叢恰合真空界一碧寧容他色添
襟袖颯然訝何也徐看風爽落林尖
食蔗居
幾日駐山莊山居兹始到一慮輿人勞一待驛章告今
朝頗爽凉況已閱閣報乘暇此探竒取便因尋奥谷狹
源漸窮崖平屋堪造寬弗出十笏静實具千妙於此度
小年那復知塵閙尋思所無逸未易從吾好
小許庵
剷削巉巖築小齋千竒萬變月忩排恰如真率王懷祖
勝得多多許自佳
倚翠亭
峭壁聳&KR2287;&KR0008;幽亭倚蔥蒨拾級造清㢠岩谷都俯見雲
歸白旋封雨過翠猶絢開忩似展畫據几欲抛扇㡳識
塞工寒始聞黃鶯囀
瀑源
淙淙足㡳濆(上聲)輕絲注下丈餘成小池復幾曲為落崖
瀑金人銘背意如斯
觀瀑
谷裏瀑源谷口瀑里餘高下頓殊觀誰知曲注随来者
砏汃飛成滿意寒
謾說康王百丈懸迸流何處境非仙庚寅辛卯都闕詠
(是二年皆未於此觀瀑)不可今年更置旃
題玉琴軒
漸辭谷口漸溪邊遂造溪軒一聽泉謝彼指工攫揮法
起予心在徵招絃松風却暑泠泠者月露知音淡淡然
惟是薰披仰我
舜寧須海泛悟其連
千尺雪
亦在山邊亦水邊山容水態總天全訝當六月何來雪
旋悟飛泉觧與然
四處名區一額顔(愛吳中寒山千尺雪之勝於西苑盤山及此並仿其景復各為圖四每處)
(合弆之)不忘數典自寒山獨憐玉塞天開境說與南人疑
信間
臨芳墅
面山兼面水仁智樂兼斯近沼風來爽遠峯陰上遲過
弦月漸朗艤岸舫相随待夕澄瀛泛言看塞景竒
塞湖載月之作
載月本宜湖塞湖更佳趣十載乃一遘那可孤斯度久
欲泛舟遊晚每陰雲遇僂數過上弦霞歛霽天露不宜
冄徘徊青雀(山莊泛湖船名)候以豫萬山四圍翠一水當中素
月午光正晶如逄雅人故於此默無言山川笑我固
御園亦有湖每歲載月遊比及來至此率已值新秋况
多逾望夕輪缺寒風颼故雖斯對月未曾開蘭舟乘凉
惟夏宜蟾光見舉頭湖則同御園山實勝百籌結想既
因償興懷良復悠悠哉忽轉念便以問軍郵
載月十詠
月天
一碧泬㵳無片雲底須點綴藉他紛大圓鏡裏小圓鏡
謾更猜疑布與黂
月星
初看月朗漸星生經緯誰分縱與横此是素娥莫大德
一明還任衆分明
月峯
本是生西移漸東半匡入夕皎天中錘峯亦是具神解
望後擎輪孰與同
月林
箾篸高嶺復低岡都作蓊濛丹桂香應是廣寒容不了
枝枝天馥佈山莊
月湖
塞水易流艱作湖箇間百頃碧平鋪四圍屏護眀珠顆
舉似人間此景無
月閣
漾過沙汀復柳岸岸傍水閣聳楣檐大光眀裏相看笑
贏一籌無須軸簾
月舟
何處而無載月舟誰曾塞上月湖遊棃園小部渾無用
自有鶴鳴與鹿呦
月橋
沙隄幾曲幾條橋徹板容舟過碧漻謾擬吳中稱月樣
生波猶待晚來潮
月岸
無過乘興偶吟憑適可艤舟岸便登如此月眀奚藉燭
厭他早候兩紅燈
月坡
松齋猶在月坡巔緩緩肩輿松徑穿弄影流光渾不定
琉璃界入布金田
疎雨
疎雨時零時便止深山亦爽亦微炎幽情帶露花枝馥
活潤翻風樹葉纖素宇已開横嶺外白雲猶戀遠峯尖
晚晴圖復漾煙舫愛景乘凉意並兼
招凉榭口號
借問凉從何處招招為能即凉為所虛榭空空付不知
坐来人自饒緒語
即景
熱便蒸為雨雨過頓爽凉雖如太無定却是具真常每
愛樹隂憩輙聞花露香天機随物境順應有詩償
荷
初来未見一枝花十日開成滿浦霞石火電光迅如此
惜分隂語豈其差
不塵風度真空色塞沼眀眀證淨因織就錦章襯夭鹿
世間何處可同倫
月夜遊湖作歌
天下不少名山與名水二者兼之應鮮矣即有兼者路
途遥無因遊奕而往就之理塞外避暑斯山莊去京不
過四百里山眀水秀萃美善况逄佳夕中旬始傍晚暑
退爽風来輕霞影綴月輪綺須臾片影亦消盡逮望冰
匡碧波委木蘭舟桃花紙延緣拈詠興無已舉頭蟾魄
漸西移寓意不留頗似此
夏日遊獅子園
獅子園無六里遥曉遊到亦不崇朝曡溪過雨聲雄澗
峻嶺收雲朗徹宵一晌風凉生簟席四圍山翠入松寮
趨
庭那忘垂髫况五十年来白髮饒
樂山書屋
書院迴谿上
當年賜額顔(題額筆也皇祖御)
宸章歷三代真畫納千山樂可占仁德遊惟值政閒那
無會心處
家法在斯間
草房
巖屋三間號草房樸敦儉示
訓垂長偶来却愧茨茅者嵐靄恒斯納景光
妙高堂
園裏有山此最高
奎章興擬大蘇豪易金何必招提建留帶還嫌名象操
雲外一峯現獅吼風前萬樹捲江濤
兩言意永奚煩綴繹詠徒勞首重(去聲)搔
松栢室
庭前松柏翠深沈一陣凉風滿院陰對峙於斯恒落落
感懷那識不言心
含青齋
獅子園向獅子峯峯東溝便稱獅子石城門即鎖溝口
策馬言旋每進此東為宜照西含青兩齋相望近尺咫
今朝舍東而就西却是今年到斯始面北開軒據坦岡
隔溪岰㠡嶤嶂峙高枝低葉總含青潤露摇風幻無比
設置步兵於齋中亦當青眼相對是
松霞室
丈尋已上見枝拏覆室團團佈蔭嘉楊炯恰如經少室
照天起處滿青霞
挹秀書屋
拾級迴廊上書齋别有天築基凌碪&KR1095;繞戶祗雲煙衆
岫列簾下古松當座前乾坤易簡現即是玩韋編
夜雨(六月十四日)
間(去聲)雨為時都不久此番入夜雨方長山田信可稱優渥
寝閣真欣納爽凉露滴松梢聞颯沓烟連峯脚想迷茫
隔牆忽聽鳴呦鹿避濕應從深樾藏
曉晴
即便為霖時正行曉來却喜塞天晴雲從西北東南捲
景助山林水石清向浦開舟荷益燦傍巖尋逕露猶晶
牝麀領子出蒼巘(鹿於五月中生子入六月即能逐母馳驟)學步卒然認客
生
打魚
數年打魚曾未為兹當長夏偶為之打魚非緣烹飪計
打魚仍圖養育滋園中水自有高下建牐斯分内外也
内則常牣園湖中外則一去無留者外河濊濊兹施罛
欲以打魚置内湖大網兩岸揶榆掣近磯羣力邪許呼
鯉鰱鱣鮪随所取水盆滿置噞喁口波濤永失事則無
底用長歌歎杜叟悠然而逝親見斯子産之欺誰能施
取之外廐置中廐荀息之策誠非漏
漁樵二十詠(有序)
昔陸龜蒙皮日休相與唱和為漁樵詩樵祇十首
而魚乃增至二十多寡不倫且網&KR2320;滬&KR2000;雖殊製
而其為捕魚具則一也因刪複取獨亦存其十為
漁樵二十詠俾眉目清而體製合且使設色繪事
者易於取裁也若夫龜蒙所云失民之具也如彼
誰其嗣之吾當引以為媿又何能措一辭哉
漁網
大者為攔河小者為䄂手漁人計其漁諸法無不有原
非一目力惟圖萬鬐取設云臨淵羡堪喻為政否
漁罩
編篾成圓罛持以入淺澤動水懼有聲踐泥隠無迹錦
鱗獲則欣萍浪破那惜得與不得間是謂虚摸索
漁梁
或柳或竹葦植水如編籬遊魚入其中欲出嗟路迷置笱
盡收取小大無所遺擬當問鱗類投檻誰實為
漁又
三股五股矛七尺八尺竿執以刺川魚竒中(去聲)無空捐
昔猶資夜炬(陸龜蒙詩謂列燭如星爛皮日休詩謂列炬春溪口盖當時叉魚皆夜間取之)今
直取深淵(今之叉魚者白日亦為之)潛者至難逃觀之為長歎
漁種
池中佈椶片撥剌收魚子初如蟻點點漸作鯤彼彼袪
惡别鱧鰱養善存鱸鯉種樹迅十年可用方育士
漁笭箵
笭箵非捕魚而得貯魚用朝去笭箵輕暮還笭箵重受
之無取捨傾之有操縱何必謝罟鈎成務原衆共
漁菴
泛宅宜是舟浮家時就陸釣具屋中掛漁經几上束覆
檐惟誅茅立壁亦編竹野漲或侵階依然為水宿
漁磯
近溪仍傍山選地得幽絶磯石平如鏡鯨波白於雪豈
計魚多少祇期自怡悅漫擬富春灘世人厭傳說
漁蓑
渾身煙水中亦復防煙水翦草製為蓑䙰褷頗稱體滴
瀝雨弗濕翩&KR1473;風随起欲笑八十翁何為輕捨此
漁笠
葺篛以為笠形寫月魄團雨&KR1933;破霧溪雪釣守凍灘傾
側有誰譏飄颻頗可歡還嗤彼逸少竟著二梁冠(末句即用)
(皮日休語刺之)
右漁具十詠
樵谿
峯高谿必深陟高由深進生計在采薪馗足所不吝過
雲錦繡開冒霧襏襫潤誰云步武低自此升千仞
樵家
採山雖曰貧蕭條亦有家簷妨草笠矮門對林逕斜瓦
盆貯脱粟竹籬綴秋瓜依然太古風塵世徒繁華
樵叟
不解别經營為樵幼至老白髮所弗辭青山真覺好髮
白年年增山青歲歲繞莫嗤難任重擔頭風月皓
樵子
箕裘有家風從童即負擔步履由来輕﨑嶇所弗念擲
猿擬往戲鳴鳥圖入檻(叶)携得野花歸阿媪柴扉&KR0146;
樵徑
從幼未讀書那知行不由鹿&KR1811;遵硉矹羊腸循阻脩雲
入衣裳濕風出巖穴幽随步無軟塵東華非所求
樵斧
伐柯為樵斧其則本不遠携持叢樾中愛景或忘返丁
丁聲互傳嚶嚶鳴答宛以時入山林材木勝用滿
樵擔
一擔度歲月兩肩歷秋春春每搜枯樁秋則富乾薪輕
出或疾步重還必曲身設以喻束濕所戒用斯人
樵風
山高風自陗樵人所弗避常聽松笙簧那數蛙鼔吹盪
衣天半飄落帽雲中墜如因詠錯薪雅堪六義備
樵火
樵屋冬来寒地鑪燃火在添柴心更惜費力山中採設
使付一炬何以供人買用蠟代斯者苦樂真殊倍
樵歌
穫薪意或樂信口歌成曲野調與山腔林隈復樾隩那
知白雪工常供青雲逐古音誰所傳依稀皮與陸
右樵具十詠
晚晴落照
西北風来散晚隂下舂落照晃林岑峯西明霽峯東暗
葉面綠瓊葉背金芳草留蹤下飲鹿(鹿白日隠山中每晚下來飲水其性)
(然也)密枝閃影亂歸禽宜暘宜雨真如願未至秋收未敢
諶
登四面雲山亭子
林海湯湯泛碧瀛中央亭子聳檐楹恰如身到蓬莱島
俯視波瀾總翠瓊
雲山四面若無隙夏木千章最有神梯几天風度摇刖
衣裳飄拂絶微塵
秋令来多夏来少兹来夏月亦如秋祝融便擬設孤注
到此金官勝一籌
玉岑精舍
既已登峻高降下斯為易萬理胥如是在人善會意精
舍最西北谿谷夐深邃乘便步筍輿今歲今始至巖嵐
都好在以静饒佳致石溪有水流覺向得無事尋思前
夜霖空(去聲)山潦所積(山無泉者雨後浸出細流俗謂之空山水)
湧玉亭
湧玉從來秖識名今朝名實兩收成高巖低澗皆淙脈
亭下團團鏡影呈
小滄浪室
山畔築静室選字題佳名無非寓意耳滄浪之水清前
朝霖雨後處處溪流盈下貯方丈池渫然波紋呈乃知
待時者事半功倍成
積翠亭口號
經年閱月一遊巡如濯山螺潤意新欲問山亭虚四柱
擬將積翠待何人
霞標
霞標真是據霞標兩字題檐
聖蹟昭修阻山蹊步恒鮮徘徊齋閣意斯超巖禽窺戶
鳴如訴松鼠穿林疾若飄東壁有臺供遠望錘峯月上
正堪招
&KR0034;畫窗
窗稱&KR0034;畫&KR0034;何畫不是倪黃非范王便彼四家真蹟展
未能含照朗斜陽
登臺待月之作
過望月上遲載月遲開舟我欲早見之登臺舊例由向
晚陟霞標暑銷凉風颼斯已天半高臺更高一籌錘峯
正當東夕陽滿峯頭須臾暮色上蒼然暗川溝樹木忽
不辨都如碧海浮左界漸生光横嶺如岸陬金輪欲飛
騰復被錘峯留錘峯安能留全體露轉眸下臺仍㩀鞍
策馬為山遊
夜遊山月(十六夜因用十六月字)
湖月藉山佳山月佳可想下臺月共來策馬月同往入
谷凝月藏陟巘披月朗月情誰則知月光衆斯仰月雲
月宇消月風月林盪對月吟月詩問月容月賞
唐寅梧竹高隠圖
疎竹喬梧交影横茅齋趺坐灑然清似嗤周黨薛方輩
還與人間留姓名
倚松吟
徙倚古松下因成倚松吟古松不知閱世幾何載但見
参天黛色聳十尋横枝&KR1372;㙷張翠盖縱有赫䂀其下仍
濃陰因提䟽仡以來共日月兒孫行(去聲)視秦松漢柏惟
斯任惜哉未生長城以内地羶薌翰墨名傳今亦幸生
兹塞外留本色彼其虚聲䛕頌誠末事耳奚足諶倚松
吟渺予心
自慙
夜不安眠晝問頻畫籌軍務每勞神自慙息事安民念
却類窮兵黷武人已是三年養狡寇(小金川逆酋僧格桑於庚寅夏即與)
(鄂克什土司搆怨稱兵總督阿爾泰提督董天弼親往誠諭逆酋即遵教退兵比奏至朕以番蠻互相仇殺習)
(俗使然既知悔罪息爭亦遂釋而不問迨阿爾泰甫回未數月逆酋復於去年夏乘金川與革布什咱搆釁仍)
(圍鄂克什且與金川索諾木潛相勾結狼狽為奸並敢築碉抗拒罪難更逭而阿爾泰等尚思遷就完事屢加)
(督飭阿爾泰等猶遲疑觀望雖稍進兵未得要領知其不足恃因諭温福自滇赴川專司攻𠞰西路且命桂林)
(前往南路經理後見其指置頗合宜遂罷阿爾泰命桂林代為總督此去歲十一月事也小金川之役朕初意實不)
(欲煩師旅今則兩酋同惡索詰未敢於助賊抗顔三年不得不並為聲討未嘗不悔前此之失於姑息致)
(尚未蕆功兹實勢難中止並非好為黯武也)奈逢兩路誤庸臣(温福初至西路軍營策勵)
(將士即攻破巴朗拉直取達圍進攻資哩數月而克之可望乘勝罙入乃因參贊五岱密訐温福察其必係有)
(過懼劾先發制人及命温福查覆果列五岱罪狀以奏即命色布騰巴爾珠爾代為參贊大臣並同豐昇額往)
(鞫其事色布騰巴爾珠爾甫抵軍營即偏袒五岱輕信其言撏撦温福細故入告朕鑒溫福之小過宜宥而其)
(事必司員明德慫□所致因逮五岱明德訊究并治色布騰巴爾珠爾之罪而温福已為所誤月餘不能進□)
(矣至於桂林在南路其始調度深合機宜連破約咱卡了諸寨將自逹烏扺僧格宗并令宋元俊收復革布什)
(咱侵地方冀可成席卷之勢不意桂林器小易盈惟事安居酣飲不恤士卒及沠將領間道攻取北山梁兩次)
(告急桂林玩不赴援又不夾擊策應致將卒等僡及二三千人桂林匿不上聞自此遂一籌莫展月餘不復進)
(兵經阿爾泰等劾奏特命福隆安往訊若實當重治其罪而令阿桂代彼統兵督篆則仍授阿爾泰是兩路俱)
(届垂成以事端岐阻延俁月餘實為憤懣今温福一路漸有起色惟冀阿桂至南路振作一新攸此遼奏捷音)
(耳)庸臣過即予之過易置佇聞捷報臻
閱隄
武列(熱河本固都爾呼河三源滙流考之水經注即所謂武列水達山莊東北行南流入於灤詳見向所)
(作熱河考)帶山莊建隄
聖慮長有時經泛溢昨歲致懷襄衝嚙須當補堅牢永
保康依然衛閭里所以奠耕桑策馬閱工蕆遵途廑念
詳牧民惟我責絜矩慎三防
麥收
關外較關内麥收遲半月寒暄殊致然驗農不容忽閱
隄偶野行崇墉見兀兀稔穫關内同村舍飽麵餑數日
晴更佳囷鹿納已卒山雲將釀雨大田澤弗缺時若有
是哉額手慶無竭
雨(六月卄二日)
昨晩陣雨飛徹夜廉纖繼侵晨乃大作傍午漸開霽曰
暘實若時曰雨非既備設以目前論誠謂如人意麥秋
收已訖大田蔚長際優渥有若斯兢業慶
天惠更每閱京報知同此一致
賦得驟雨打新荷
迥宇膩雲卷平湖驟雨過因之泛輕舫耐可玩新荷碎
點猶滴露垂頭恰暎波桃花靧面玉柳葉藉眉蛾態拂
晴光麗香迎風籟多惟應結漢女乍似泣湘娥浦展七
襄錦舟撐一具梭如逄趙松雪圖畫得為麽
夜雨(六月廿五日)
邇日間(去聲)疎雨既雨旋亦晴今夜作解霈簷溜聽盆傾
時行正當令優渥殊暢情須臾枕簟間颯然峭凉生遥
想彼山田怒長禾黍莖此後祝時若庶可冀秋成
朝晴
四更山吐月開晴閱稼乘驄朝爽迎寧獨安居玩佳景
所無逸是我恒情
題春好軒
今年先到逮半月已是東皇駕早還訝是虚名題玉額
每教過節叩雲關三庚散步渾延爽七字搜吟聊趁閒
菊放九秋荷六月春光無日不人間
巢翠亭
盖影喬林萬葉交虚亭擬唤翠雲巢坐來九夏多寒意
那更唐詩讀孟郊
驟雨(六月廿八日)
日日傍晚時西南必雲吐豐隆催雨來落脚彌空宇横
排復䜿擊摩醯那能數澤實霑大田凉益湔煩暑為時
亦弗久雲散迷處所孟秋即漸臨繼此多晴好(叶)
七月朔日作
山莊駐一月今歲消半年流隂迅如此分惜徒云然塞
苑早晚凉午睻退亦遄而况喬樹下風來爽易延
高齡適凊和
康強益豐顔
顧謂例始兹歡欣奉拳拳
節雖遲立秋朔已臨秋月避暑暑易避况值金行發邇
来晴雨時今日益開豁西成庶可望虔求刻敢忽追憶
去歲况憂農心未歇金樓縱有言傳訛騐斯悖(金樓子云孟秋)
(月旦雨俄而便晴有言月額雨為旱徵云云昨歲七月朔日雨遂至連日霪霖其占驗殊不足信今年六月杪)
(數日傍晚皆有陣雨至朔旦乃大晴凖以常理宜徵時若)
澄觀齋六韻
瀟落書堂迥山莊東北隅背峯標嶻嶭面水帶縈紆緬
想憩
仁聖於斯集宿儒(之通皇祖昔駐山莊時嘗集儒臣等習算法者於此編輯數理精蘊)
(一書天下親為指授釐定鏤板頒行萬世得永奉程尺)
天文
親考驗數理䀿精麤
敬授萬方典宏恢百世模政常猶竭蹷景仰祇瞠乎
翠雲巖
刻削崇巖濯翠螺翻風葉墜露珠多欲知閱世為久近
題壁
宸章隠薜蘿
敞榭無忩虚受峯不雲亦自翠容容偶遊適可結清想
那擬佺期驀地逢
碧静堂
一曲巖阿閟四鄰山色圍秋光入蘿逕睱日欵松扉綠
意猶如許素心初不違徘徊研竹素未易契精微
松壑間樓
蒼松生壑底上欲参青霄但看其貌古誰計其年遥搆
樓松之下對松開雲寮那藉巖風吹㘴則聞謖濤擬當
挟穎師朗然七絃調
静賞室
室樸山深林復虚惟餘一静别無餘何當擺脱塵情了
来讀尊盧時世書
永恬居
永恬所必到顧闊一月餘時炎路復阻慮勞僕伇徒金
&KR1195;風日爽况值清睱予入谷樹交隂譬張幕於途數武
一駐憩旋亦造山居山深境自凉楓籟益颯如繹言思
所由津逮惟詩書
素尚齋
拾級猶饒百步攀坐開忩戶俯林關問予素尚於何是
祇在青山綠樹間
創得齋
兩峯夾路極崔嵬一月餘兹始到来齋與秋光皆創得
可能不為(去聲)小徘徊
谷繆山縈不易窮永恬已占半途中退而弗進實自畫
率可悟夫為學工
澗葉巖柯翠潤披新紅一點最高枝拈毫觸目皆新會
却是常年得句時
枕碧樓
山樓據林端林葉翻如水一碧真萬頃洞庭不殊此風
與為波瀾霧與為練綺玩之枕席上弗異篷忩裏所戒
雕朽訓藉悟乘桴旨
綠雲樓
天上雲閒候山中雲尚稠四鄰全自綠三架恰宜樓日
處色無定風間韻若流塞田又殊致黃染欲登秋
戲題水月精舍
精舍迥臨巖上頭野灘潦水潄巖流一彎新月浮波委
那識人間夏與秋
山莊彌月此初来来亦非逄水月皚題額簷端似虚設
笑予竟屬若為哉
澹軒
一泓巖頂似天池却近軒階澹照披半借人工半借雨
亦涵雲影亦涵曦鷗眠夜月從来穏魚樂春波未許知
儻爾憑觀儻爾去㡳須芳餌弄竿絲
澄霽樓
擇向各從宜山樓枕迥陂聊因秋爽陟恰喜霽光披漸
覺生衣曡猶欣綵筆摛㣶徊閱檐額即景信諧時
超然宇
崇椒高出萬峯螺結宇虛宜暢遠睋但得超然塵外趣
底須作記倩東坡
御製詩四集卷七
