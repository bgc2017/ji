御製詩四集卷六十七
古今體九十三首(庚子三)
春寒
春入非過晩(有扵新正立春者昨歲除日立春尚非甚遲也)春寒乃覺甚雪色
積坡隂霜華印騎駸(叶)曉起驅行與豐裘猶慄凛念彼
僕役衆衣單受凍審茅檐炊烟遲窮黎益愁噤隨處協
時律勤民合懃恁解之者則曰女夷神運諗為勒江梅
信以待至南省(叶)其然豈其然曰急徵惕朕
紅杏園五疊首韻
十六載重經不殊前税輦平遠見樹籠知為紅杏館紅
杏紅猶未物固因時顯東風鼓昭蘇蓓蕾仍遲展即境
懷其人考古幾閒遣厥後更稱誰東平云樂善
景州行館即事言懷
酉年行館備
高年(乙酉南廵地方官以行館聖母高年旃廬不及瓦屋之安適因於此建數楹以備憩息閱)
(今十六年恍惚如夢實不堪追憶矣)閱歲獨来意惘然八景豈重供
懿賞一心無那付哀絃春秋十六空餘憶世界三千幻
裏緣祗有夜深明月上碧霄朗照徹中邊
景州行館八詠
展義齋
有暇臨斯常召見載咨諸大小臣工試思展義於何在
不出數言夏諺中
頤志堂
堂名頤
志更頤誰簷額猶存祗益悲合付晲而弗視耳夜深清
夢或
逢之
通淥橋
池中橋是不行舟淥水宛看左右流汲井或因工綴景
率難問及水源頭
澹懷室
温室居然溪水涯儻来一宿澹予懷澹懷祗為(去聲)廑民
隠寧為臨風琢句佳
延月臺
疊石為梯似洞天燭玲瓏亦隠嬋娟恰當過望輪遲上
遂一登之意與延
涵虚舫
岸側幾楹肖舫式亦涵烟水亦乘浮遄然逸興飛白下
老尹曾留不繫舟
葆光洞
石洞窈深號葆光葆光其意味来長詩云衣錦尚之絅
文著由来戒發揚
四照亭
曲徑重兹屧步尋坐来四照可供吟聖因一笠名同此
(西湖聖因寺行宫内有四照亭此亦如慕藺也)想亦翹然待我臨
絳河行宫燕九日觀燈火(一統志漳河逕阜城縣入交河縣又名絳河)
風定紫瀾日下舂尾婪烟火絳河逢買燈却置降王節
(十七十八兩日為買燈節今自十六至十八俱罷置烟火惟燕九于絳河陳設)受籙聊傳羽客
蹤百道星橋接牛女九華雲海變魚龍萬民聚覽填郊
野不禁金吾例許從
微雪(正月二十日)
邇日東北風情知應有雪雪弗雪皆可積素存郊埓西
南廑河工阻流虞决裂(昨十五日途經雄縣一帶東北風大因河工相距不遠恐逆風)
(阻流曾降旨詢問阿桂該處是否不致冰凍施工是否尚易為力至今尚未覆奏)行行入齊疆
六花為飄暼宿麥未萌芽亦無慮凍結未能忘遠愁聊
以詠近悦胥因勤民務君職緣民設
普陀廣教之廟有作
諭飭無需慶典多仍看佛宇鬱嵯峨(國泰奏扵德州入境處仿照普陀宗)
(乘廟建蓋喇嘛寺以申慶祝因已成事賜額曰普陀廣教之廟)輸忱業已成西竺廣教
因之號普陀不為欣而增恧怩□緣過乃有吟哦雨花
滕六天人喜偏袒寧關演梵那
過德州浮橋即事
造舟早是此為梁遵陸南廵兹俶装北指趙疆猶未遠
東經齊路乃方長已欣去歲登榖寳(昨歲山左秋收極為豐稔撫臣奏報)
(德州以南圴九分有餘)更看當春茁麥秧接覲諸臣隨扈駕暇應
民務問之詳
題繁露臺
故里然疑向論之(德州本漢廣川地後世以董仲舒為廣川人輙指州學為其故里并以城)
(南樓謂即繁露臺傳會實甚向嘗辨論及之)演繁露處曰存兹祈晴請雨法
雖具未若醇乎三策辭
駐蹕德州行宫即事
去由陸路歸水路發軔維舟總在兹構築行宫亦已久
休停清蹕此惟時黔黎葵向誠堪喜江浙輿情率可知
室宇依然景非昔每因把筆引悲思
八依
皇祖德州即事詩韻
赤縣向平遠青齊入境初駐輿纔卓午有暇便觀書
仰繹
虞歌義春温勝秋肅所幸有收餘萬民率飽燠
題箑頭墨梅五疊前韻
和墨墨無語箑梅及我三清會香風遞興飛江以南
德州行宫即事有感
疆吏延諮有餘暇歴觀題壁祗徨徊蹕停德水緣行慶
舟發津門曾溯洄(丙申年恭奉登陸聖母自天津水程安行至德州從容奉豫歴)
(觀前題彌深追憶)前度歡娱胥幻矣此番追憶亦徒哉丙申奉
豫事猶近何事南廵此獨来
降旨免東省逋賦詩以誌事
明知昨歲普豐收豈乏前兹逋賦留雖已經途例蠲免
更廑欠欵細諮諏(時廵經過東省已蠲本年額賦十分之三兹復加恩將四十二三四等年)
(歴城等二十一州縣災緩未完地丁銀十三萬四千餘兩臨清等七州縣災緩未完常平榖二萬六千餘石社)
(榖二千四百餘石麥種三千二百餘石概予豁免俾民力益得寬紓)概寬借廩榖和麥並
豁窮丁縣與州庶使閭閻元氣復力田耕作冀登秋
曲陸店行館疊丙申舊作韻
曲陸原平陸始誰顛倒稱館因豫
耆艾義屬祝
岡陵孰謂一番
御(丙申春平定金川告功宜闕里地方大吏以此數程較長聖母高年理安適特扵此添置行館)
惹悲終古增徑庭自熟識榻席此重登觸景引繁緒無
言祇拊膺蹟前信已逝事後亦徒懲
曉行
曉行圖早至凡事豫則立僕役得歇休馬駝罷䭾縶是
亦衆所願弗待督束濕豈可恣眠安合因寓勞習朏明
便啟程行行朝日出雪後不寒凝向南漸暖律千村起
炊烟三鬴幸家給計里纔由旬午前遂税蹕行館撲非
陋軒階一拾級粘壁讀舊作思
前惟飲泣
醇和堂再㬪舊作韻(平原縣行館内堂名)
醇和辛夘額堂名今歲全殊前歲情但使民風常似此
無煩勖督慰斯誠
正月二十三日
聖母三週忌辰感成一律
弗獲躬親謁
泰陵(凡至謁必先)(泰東陵祭奠泰陵故云)
三週倏至亦悲增四廻戊巳前猶述(戊戌己亥兩年均兩次親詣泰)
(東陵謁祭與前此同故皇考大事時丁巳戊午二年各兩詣展謁典禮正有一遵丁戊例疎數敢逾吾之)
(句)一闕再朞例亦仍(丁巳八月隸總皇考二週諱忌時李衛為直督力陳以禾稼在)
(地且拒馬河秋漲異常不能支橋故未得躬謁誠也泰陵然其後亦曾秋過拒馬河始悟李衛之言不今)
(歲值誤殿聖母三週以南巡啟蹕應扵五月初旬至京方不試北郊諸典故不獲恭謁泰東陵)
(撫今追昔情事略同益深感慕)
西北那堪凝望眼凄凉惟是恨填膺行宫多有奉
遊句翹首瞻吟痛不勝
賜山東巡撫國泰
向稱(去聲)旬宣任今除鎮撫權大東資保障萬姓頼安眠
(李洞送中丞詩六州安撫後萬戶解衣眠)經理田功悉勤劬蹕路邊橋同梓
建節(國泰父文綬現任四川總督昨適入覲因諭令國泰星速來京俾其父子相見)其善凛冰
淵
齊河縣行館三疊舊作韻
祝阿復此一宵居行館逐程堪駐輿雖曰奉宸心切爾
可知圖逸事慚予庭前已閱三番景(此間行館搆扵乙酉春辛夘丙申及)
(今凡三至此地)壁上惟消幾幅書大吏小僚都扈蹕疊宣民隠
細咨諸
題晏子祠
管晏從来傳並美管多實蹟晏虚稱二桃豔設殺三士
除暴雖佳機詐增
西南風
昨每東北風似于行程為順適今朝西北風却于行程
為偏逆人情惡逆而好順好今惡昨予情易豈其好惡
異乎人緣有心中别籌畫河工今逮放溜時(昨阿桂奏引河已挑至六)
(分以上月内完竣即可開放若借西南風勢逼溜直射入引河實為事半功倍惟顒望喜音之至耳)東北
風阻西南射借勢洪波歸引河事半庶幾功倍翕路途
麈壒乃其常西南企望喜音獲
七依
皇祖南廵過濟南韻
昔曾一駐濟南城過弗入徒餘恨生(戊辰春駐濟南遘孝賢皇后於此)
(疾遂至不起因不忍復至其地後蹕途屢經率皆徑過)卌里近途祇嫌遠世年别
意未能平夏秋登以三農慶婦子寧還百室盈何異向
臨北闉見華不直峙鵲山横
見山
燕山小别見齊山十日餘行平甸間乍覺一稜寫犀額
旋看幾㡧列雲鬟那能仁者同其樂且喜静兮對以閒
計里眀當玉符宿更應饜飫領孱顔
填倉日作
此日值填倉郊行歴覽詳幸民無菜色即我飽饑腸數
(上聲)節忘風雅堆場有蓋藏千村逢此象額手為民慶
宿長清縣行館
行館新城舊(辛夘年即有此)恰當一宿程那忘憶
昔念益切慕
棬情有暇惟勤勑安民戒屢更因思弊吏法未易曰長
清
靈巖寺五疊前韻
事用長卿後知誤(向以劉長卿靈巖寺西入石路為即此處曾用長卿韻凡四疊丙申春駐)
(此偶検劉詩題乃過林麓山寺詩中復有湘水語知在楚南所作前此以其亦係西入石路遂致沿訛因作詠)
(事詩辨訂之)蹟傳元奘昔稱靈原由西入非其路(長卿)尚自右
存是此亭(元奘)院柏又經三載别(丙申東巡曾駐此)山泉仍俯一
泓渟今宵小駐明朝去無暇呼僧參色形
六題靈巖八景
巢鶴巖
高士此山當日開巢居云有鶴相陪方山本異遼東境
丁令知他何事来
甘露亭
小亭泉上俯石竇甘露為名樂泌洋不涉世間稱瑞事
皇山應笑米襄陽
卓錫泉
卓錫猶傳經佛圖六神通越世間無雖然更有欲咨者
四句金剛亦識乎(謂金剛經色見聲求四句偈)
摩頂松
西枝東指是誰為僧自歸來松豈知設以此傳元奘異
質之元奘定遭嗤
鐵袈裟
鐵否石乎半信疑伽梨路畔是誰遺朗公設向澄公問
一笑還成兩不知
白雲洞
牝洞偏居絶頂峯蕼然小座膝堪容攀躋早是人艱到
漫倩白雲一片封
雨花巖
維摩室裏文殊問曰致曼陀落雨如有著者還無著者
天花未免涉兮疏
愛山樓
七景錯羅行館外一樓迥據石牆中愛山原括其餘矣
却以憑窗静會通
宿方山
我宿方山率有詩此来七字可無之承
歡侍笑嗟非昔抹月披風又一時勝處忘憂那能忘(去聲)
箇中宜詠信相宜歴年舊作聫新句補闕聊因勉綴詞
方山雨景
餘閒陟山頂四野暮雲披莫莫蔵峯黛纖纖落雨絲濕
衣看不見蓄眼静含思詩格於何是惟應韋氏宜
策馬
夜雨&KR1268;&KR1268;傍曉晴未成泥亦弗塵生早凉廿里輊與度
午暖一時按轡行幼挈老扶恣瞻覲肩摩踵接遞將迎
細觀愛意勝於畏我喜為田是此情
詣
岱廟瞻禮
前歲(丙申)維新奉
祝釐何當獨謁值今斯代
天出震惟生物行令巡南致叩寅漢柏唐槐都好在佑
民福國賴
延禧於心更復無他籲所籲屢綏暘雨時
體元堂疊丙申韻
書堂仍此駐責實愧循名本是承
歡處云何成獨行對其景如昨咎我祝非誠(舊作有還申介)
(夀誠之句)觸緒無佳會摛詞多慼情便程宿此夕啟駕定於
明設論體元義羲經訓已精
過泰山十依
皇祖詩韻
六十一年君道煥
高如泰岱孰齊頭
仁心仁政恒垂永
實行(去聲)實言務去浮峻極至今存七字
鴻休萬古被諸州不禁即境增鑽仰從實末由意遲(去聲)
留
十全今果酬前願(丙申登泰山有十全有待再吟留之句今果十依皇祖元韻惟彼時)
(作詩之意弗獲如願不堪追憶亦不忍仰瞻耳)睨弗視之祇俯頭豈謂祝
釐誠未久旋成
永别幻如浮徒因民願巡吴郡便以途遵過嶽州四字
賡来各已廿再經不擬重(去聲)詞留
四賢祠行館
逐程行館足盤旋傍有叢祠祀四賢恰喜昭蘇方孟月
忽驚俯仰異當年稱其孫(復)石(介)應聲耳略彼孔(道輔)胡
(瑗)異趣焉論古由来戒深索欲長善善此思旃
羊祜城
土堆沙埂半榛荆遺蹟偏牽弔古情杜預谷陵都變盡
至今羊祜尚傳城
渡汶河再疊壬午舊作韻
夹道萌青有嫩蕪方春醖釀未云都長橋猶是卧波接
兩界何曾隔省殊迎蹕民情親且切鳴鞭途景直非紆
西流分水各南北濟運真資奕世模
二疏城
師業未終捨之去(疏廣疏受乞休固屬恬退但既教授東宫豈纔通孝經論語即謂已盡職)
(而求去帝及太子又何必各賜之黃金且太子安得有五十斤之金以賜未卒業之師傅此盖班史鋪張失實)
(乙酉春過此題句曾論其事)黃金疊賜實過優昌黎舉送楊少尹盖
似馬遷羡晏流(謂管晏合傳向曾論之)
於中水行宫作
行館成辛夘再題憶丙申斯來乃三度往事祇增顰飲恨無能避承
歡何處循顔齋曰致本(向所題行宫内齋名)致本在思
親
麥色
麥色南来日日深嫩青新綠露珠斟潤因消盡融融玉
暖以催成簇簇金奚啻鳴鞭悅乎目真教亞壠愜於心
黔黎隨馬相蹂躙不忍禁(去聲)之惜不禁
至泉林六疊舊作韻
韻賡六叠來七度昔歲今時歴歴明最絶塵區石泉泌
無雙畫境曉春晴砌苔向日暖相送庭樹識人意與迎
欲罷不能勉摘句
東廂瞻望若為情
丙申
曲阜近瞻禮弗重(去聲)蒞因徑此來原有在川留
聖蹟可無一宿寓翹陪山容水態誠佳矣箋擘毫揮却
懶哉明曉便當催轡去耽乎勝景漫遲徊
賜扈蹕及山東大小諸吏食因得句
晦日韶春馬上逢泉林勝處駐鑾重適因到早羣僚召
聊以酬勞扈蹕從雖是笙簧有雅奏未如山水足清供
翰臣賡韻原常例沈宋寧須較景龍
七題泉林行宫八景
近聖居
行鑾復此駐春朝
闕里西瞻路不迢佔畢孰非近
聖者得門或寡漫逍遥
在川處
此處猶傳
子在川如斯不舍幾千年會其趣寓會其理豈是尋常
賞石泉
鏡瀾榭
不波得照波艱照水榭云何稱鏡瀾程子書明詮此理
静中定合動中觀
横雲館
月樣廊圍三架館北堂咫尺
昔棲遲(館北為駐宿聖母昔年所)那能撫景成新賞真是望雲引
舊悲
九曲彴
卧波長彴曲成九夾岸綠揚若相(入聲)招問景莫嫌屧步
遠越因曲折越神超
柳烟波
嫩綠初看拂籟輕春烟一片忽来横設無此意為摇蕩
窣地長條有底情
古蔭堂
樹古由来蔭亦古銀雲櫛櫛滿庭鋪重經此復引遐想
種樹人還識此無
紅雨亭
兹来復匪放花時亭畔徒看突兀枝恰合明晨清蹕去
對紅雨或引嗟咨
駐蹕泉林三疊辛夘舊作韻
謂當来此隔多年(丙申疊韻云重臨知復是何年意謂聖母年高不敢復奉以遠行也)
三度春胡韻疊前祇有悲心托吟句更無閒興契神詮
散懷畫閱錢(維城)和董(邦達)過眼幻同雲與烟悵望一灣泗
源水濯人煩緒故泠然
泉上六詠
泉源
石罅淙淙各噴出滙川曲折泌而清四泉因致水稱泗
天一曾無兮别情
泉雲
流紋舒卷似天衣時復氤氲吐氣機山出自應川亦出
鋪空當作雨絲飛
泉風
泉流雖不藉風輕點綴偏宜送落英一種平行赴壑際
也欣摇颺致多情
泉石
邊傍底下多竒石錯落常看流盪間設使遊巖驀遇此
膏肓應不憶箕山
泉藻
淺藍深翠帶波翻石髮梳来不計番却似華山山上者
眀星玉女洗頭盆
泉花
崖肋雜花映水鮮絶無塵氣有冰妍設將縮地擬洛浦
玉佩陳王應早捐
雨(二月朔日)
徹夜隂晴互相間(去聲泉昨夜駐林)雨絲雪粒曉來濃晨寒颯
颯輕輿度午暖&KR1268;&KR1268;沿路逢時密時疎霑四寸(是日行經費縣)
(自寅至未先雪四後雨疎密相間詢益之國泰云入土寸于麥苗大為有)既優既渥悦三農
最高自合氣凝冷玉積蒙山三兩峰
望蒙山四疊舊韻
雪而繼雨不同同謂勝前番此度中(乙酉望蒙山有將謂其雱昔歲同不)
(期孤望此行中之句以前三度經此皆遇雪乙酉則正值望澤也此次則雪後繼兩且入土四寸為霑足不特)
(遠勝乙酉年幷逾前三度矣)望澤未深真及節以亨當(去聲)可是為蒙
翠圍野郭均含潤素積遥巒弗動風此實應欣愁則底
合龍忽繾速成功(昨何桂等奏引河工程已有八分河水一經蓄高月内即可開放以為堵)
(合之計今已仲月之朔而喜信尚未至繾望因之益切耳)
註經臺行館六韻
幾宇叢祠野甸隅康成往蹟試評乎賈生以後殊董子
(漢儒首稱賈董然賈以治安策董以天人三策及春秋繁露未嘗註經也其餘註經家史稱其守文之徒滯固)
(所禀異端紛紜疑而莫正惟康成括囊大典網羅衆家刪裁繁誣刊改漏失自是學者略知所歸云云是康成)
(在漢儒中最為有功經學以視賈董正復難為優劣也)秦火之餘賴漢儒一室操
戈多異論出奴入主不同趨網羅喜爾猶精核囊括刪
他有薉蕪學者識歸洙泗路行人欣遇費蒙途何来館
舍於傍建不說事成深慙(去聲)吾
曉行六韻
春雨夜方間(去聲)春雲曉更鋪容容羃山頂靄靄暗村途
金柳罥烟穗綠麰貫(平聲)露珠佳詩宋氏句(謂野含時雨潤)活畫
米家圖曲肖江南矣先聲有是乎遥知清蹕路次第待
吟吾
萬松山行館駐蹕作
北則田盤南則杭一為佛寺(盤山萬松寺)一為嶺(西湖萬松嶺)此
山亦名曰萬松栢多松少名弗稱(叶)循名責實夙性然
更因齊物觀平等細尋童童祇兩株亦覺落落宜斯境
有招提弗事莊嚴傍為行館撲而整乙酉於斯乃初駐
十六春秋過以猛幾餘小坐憑昔窗一聲定磬發清省
萬松山行館雜詠疊前韻
松
春孟梢頭未發鍼客客原作滿庭隂十餘年昔詩情在
祇向盤拏深處尋
栢
岱廟論年斯固弟(岱廟有漢栢)方山較歲此為兄(靈巖山有唐元奘摩)
(頂松然實栢也見向作)可知伯仲何常定樹實無情人有情
逕
步入松篁深越佳不須三亦至芸齋魯論自幼曾熟讀
憶到澹臺為慊懷
窗
開窗憑似俯高山以漸平登非陟攀措意知他結搆巧
怡神遣我眺吟間
廊
月軒延步轉雲廊騁目徐看畫幾方顛倒呈來退之句
近山微翠遠山黃(謂草色遥看近却無)
石
幾拳錯落正還竒側睇平看無不宜試問何人當下拜
無為聞說有軍司
梅
幾缶梅椿列硯南無風亦自透清馣一宵之駐何須爾
不為(去聲)欣然祇為慙
月
乙酉年吟宛目前一彎新復伴清便閒庭十六春秋閱
今昔胡然成熾然
萬松山北軒作
細雨霏連纖弗久晴過午綠野含時潤雨不雨胥可(叶)
巖軒行齋北向北開窗戶有暇一凭觀野景紛入覩僕
人牽後䭾農父耕新土澹蕩遠村烟層疊遥山岵而軒
擁綠雲古栢無萬數柏也本非松萬松名誰與尋思太
古前兩名或互處(謂栢為松稱松云栢無不可也)萬松即萬松何必不
可許
晴
邇日每作雲郊行覺隂寒徐看綠野潤麥苗抽翠攢今
曉雲散净扶桑湧朱丸宜暘同農慰利旅知衆歡一念
弗已為(去聲)諸務因民觀傍午頗覺暖遂與易征鞍露冕
惬瞻願老幼隨並肩固知非強為如保心益殚
問官里行館詠事
郯子當年魯附庸(郯子朝魯後人遂以為魯附庸其實不見經史盖如任與顓臾之屬耳)
那能近百里提封(附庸不能五十里今自問官里至郯城幾及百里則郯之提封安得如許)
(之廣且所云問官里亦未必果即此地或後人遷就附會未經核實耳)廟朝少皥官述&KR0662;
園去由旬里計重(梵經四十里為一由句)何事邊傍行館築更兼
點綴曲池溶雖云圖省駝裝費(上四次南巡經註經臺問官里均御行營兹該)
(撫復于兩處添搆行館雖以駝装省費為辭然因一宿又煩添建兩行館於心究未釋然也)舍欲為
辭愧鮮悰
孝子里詠古
不拜晉王誠正論進公諮政史兼存求忠臣有佳言在
疑未當扵孝子門(王祥世所稱孝子也乃仕魏已拜太尉封睢陵侯及晉武受魏禪祥復受)
(太保之拜進爵為公忠節有虧矣孝經緯云求忠臣必如扵孝子之門若祥者又何以稱焉因扵末二句論及之)
(此)
過沂水
卧波度野橋料峭曉春朝新水初生漲輕冰半未消馬
陵亘陸迥臨樂溯源遥沂沭不相見由來有古謠
王右軍故里
王氏本瑯琊挈宗渡江去至今傳故里墨池不知處白
下烏衣巷其蹟尚可據風流與質樸有似殊寒燠(叶)人情
隨地遷南北風異趣於古斯已然而況今時世(叶)欲擬
一道同艱哉未可據
郯子園再疊舊作韻
今朝駐魯境明日入吴墟郯子名猶在金天蹟緬餘園
已述古彼館以憩春予淳樸為佳矣華紛奚事諸惟民
之切耳是我所殷於有暇憑棐几成吟即便書
御製詩四集卷六十七
