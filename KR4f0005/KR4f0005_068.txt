御製詩二集卷十
古今體一百五首(己巳三)
城子山
一朵紫芙蓉琳宫最上重自遥先罨畫未到已聞鐘玉
宇常經想(每至大覺寺輒望見今始到山一遊)丹梯試一從迥然出雲霧
真足豁心胸香界夏中静翠峰雨後濃
瑶題懸寳構(是處有匾額皇祖賜)雲日仰
堯容
勝果寺
大覺舊名刹勝果其別室為境既僻幽構宇亦古質禪
侣結夏宜萬慮歸静一每從遥望得棲遲偶兹日始披
翠雨入忽凌白雲出三間草堂閒坐以點吟筆
大覺寺雜詠
靈湫羣峰頂精藍萬樹間坐彼方丈幽趁此一日閒
披畫參生動開襟坐霄漢闍黎多解路底用咨公案
據榻吟梵天憑軒眄林墅片雲挽不住飛空迷處所
展屏垂雪瀑開窗對煙林石罅淙淙響千秋直到今
榛椒蔚翠霧松篁吟好風萬景自天全興會殊不同
螢
每自不禁愁螢光又見流漫云能燭夜底事更催秋背
月偷熒燿因風託去留昨年已感觸今夕憶從頭
夏日含經堂
高軒能却暑邃室亦生涼味道研精義随時愛景光(用選)
(句)苑禽鳴處樂砌卉吐来芳石鼎閒常煮瑶琴静不張
詩吟西蜀杜壁畫輞川王差喜娱清暇還慙致治康
董邦達雲山圖
畫家氣韻造絶詣邦達氣韻乃餘事細皴粗抹無不佳
不期其法神其意承命為此雲山圖雲如欲雨山如醉
竒峰詭巘凡幾重密葉枯枝以萬計謂宜凹處置人家
果見精藍倚蔥翠溟濛滃欎有餘潤空白浮青各殊致
張壁只慮天龍窺奪造化工彼所忌
平湖雨渡
盡驅驟暑送微寒荷芰香中盪木蘭恰到湖心飛急點
陣雲来自玉峰端
未逾十日又符期恰接前番徹底滋今歲田功加倍好
持盈益勵奉無私
煙絲斜拂布帆風上下琉璃鏡影中蟬咽蝸盤花遞馥
當前樂趣物情同
池亭
雨後池亭五月凉虚窗四啟眄蒼茫風荷亂瀉珠光滑
夏筍新齊玉版香何處仙家覓蓬閬此間逸興寄瀟湘
毵毵白鷺真閒客雲水鄉中自在翔
今年各省督撫奏報麦秋皆屬豐收而雨賜時若
大田又復可望缺雨及被雹者合計不及十餘
州縣欣慰之餘并示近臣
祈年靡始終致治何難易幸獲遇屢豐天下遂無事屢
豐遇實難所以先憂思憂思日相尋歲倏臨十四今歲
麦秋好近遠皆一致雨暘復以時額慶叨
天賜但慮西成遥願奢鮮能遂即使大有書詎宜矜滿
志餘三匪易言調六無別計惟此兢業懷敬告諸有位
松隂
茸茸細草縟松隂松下行吟暢遠襟施樹凌霄花自落
綠雲為地布黃金
題張若澄翠嶂觀泉圖
翠色屏垂玉色紳平湖滙處石磷磷盤山記得天成寺
曾作圖中對瀑人
漢玉斧珮歌
我聞仙人採藥煉丹砂騎二茅龍凌紫霞凌紫霞乃有
金芝燦燦茁玉芽人間凡䥫劚不得持此玉斧採以歸
其家仙人成仙登鸞車遺却玉斧埋塵沙邇来四萬八
千歲又閱人間之歲華葆光染赬雲靈文隐茸葩水碧
餘潤不可黷仙人廻顧空咨嗟
夏日侍
皇太后御園賞荷之作
水晶宫殿静無塵綺席冰厨擇勝頻喜值麦秋登上稔
得陪荷夏賞芳辰香因風細常清遠色帶雨鮮恰淨真
漫道西池桃實好豈堪
王母笑稱春
飼魚
坐石俯澄波遊鱗生趣多識人先已待得飼樂無過詎
是曝腮鯉堪方聽講鵝竿絲權且置非欲效詹何
池上居
構宇俯銀塘淙琴入聽長綠雲高樹合清露早蘭芳問
景真宜夏迎風好納涼芸編紛插架鑑古一披詳
適值晝長暇仍来池上居徘徊驗今昔躑躅惜居諸雨
現潜泥蚓波恬在藻魚萬緣皆道趣妙契静觀餘
蟬
枝上蟬聲作復停年来聽處不堪聽夏中饒有蕭秋意
水閣微風冷畫屏
蜀道難用李白韻
向讀李太白詩意蜀道為人間絶險境比年用兵
金川則其地倍險廻視劍閣天梯胥坦途矣予扵
大學士忠勇公傅恒章奏中略悉其槩凱還宴見
命為聚米縷陳恍如親歷輒用白韻誌之令白覩
此當&KR1065;然扵蜀道之難若固未始見云
我聞李白所云噫吁戲危乎高哉蜀道之難難扵上青
天昔實謂信矣今乃知不然想其酒家眠起神来候狂
歌落紙如雲烟一時遣興並寓意幾曾歷險親履巉巖
巔我之所云則在錦城以西桃關外納窪天赦相延連
語言之所不通人跡之所罕到于是處也則有卭籠以
居糌粑以食之金川夜郎自大侮隣部相與嘂詉為攀
援逍遥河上等遊盤使我師老棲荒巒告功不時烽未
息宵衣旰食增愁歎予哀征夫命相釐使我戍卒及早
還度晉越秦未彌月劍閣亦復衝霜攀拾級宵磴幽飲
馬冰澌間此時頗有奏章到謂棧道險祗不過如塞上
山蜀道非難豈真難扵上青天太白聽此想應笑破顔
番窟冰途寬不徑尺下臨千仞澗上倚凌雲壁以䋲繋
馬馬驚豗伏波砊礚殷其雷設非士卒同辛苦安能成
功迅速歸来哉碉樓失其崔嵬巴郎刮耳夜戸開昔聞
格豚魚今見服狼豺休運儲胥安避虎蛇孳爾雞豚藝
爾桑麻却履劍閣如平地凱歌士卒咸歸家蜀道非難
豈真難扵上青天廻思籌邊去歲不禁西望猶咨嗟
夏日香山
林扉来閱小年長佳景天成草木香伏裏雨過還帶潤
山中風至便含涼清泉石上如斯逝白鶴松間自在翔
底事豫遊多喜意每每多稼勃生良
臯塗精舍
迥榭一憑之山深夏静時隂晴無定態邱壑發清思蝶
翅霑花馥蟬聲出柳遲谷神如有約今日又徵詩
静室
好山無暑避静室得心安鏗爾筠篁籟颯然衣袂寒地
高遊目遠雲歛騁懷寬指點前題處烟蘿翠欲團
結宇只三楹千峰四座迎巖松真古貌山鳥不凡聲晉
帖臨窗搨吴茶就澗烹萬幾欣少暇偶此寄崇情
溪亭對雨
午熱微嫌劇溪雲送雨過涼暄随以異暘雨信稱和村
隴豐登麦公田勃長禾慰餘還自問勤政應如何
倚檻眄平湖蒼茫乍有無真竒許氏句巧幻米家圖烹
茗供清興敲詩課静娱傾盆剛少間古樹尚垂珠
&KR1065;氣逼溪亭澄觀合杳冥瀑泉渾助壯荷芰似添馨坐
可消塵壒誰能擬色形須臾雲脚斂淨展遠山青
董邦達仿郭熙山水
殢雲低黯羃滄池一陣凉風萬縷絲弄棹伊人渾似我
昨来雨渡御湖時
鄒一桂牡丹蘭花折枝
國香自合獨稱蘭國色還須讓牡丹偶爾寫生涵至理
世間兩美合應難
賦得既雨晴亦佳得佳字課果親王及諸皇子
落照輝西嶺新晴景色佳龍文湔綠竹蟬韻亮高槐水
足新秧插時和勝賞排寧宜耽物玩聊復課書齋銷暑
幾方暇祈年願略諧西成期尚遠敢懈劭農懷
石鼓歌
石鼓之數符天干千秋法物世已少况乎辟雍所羅列
多士藉以資探討韓蘇傑作遥唱和近者德潛詩亦好
濡筆將吟復屢停蛇足今添笑絶倒昌黎建議雖不行
至竟如言見誠蚤東坡寓意良獨深新法當時實滋擾
德潛力欲追二公横盤硬語抒文藻或文或宣辨已紛
&KR0008;&KR0008;炱炱終莫攷不獨議禮如聚訟千古訾黃率兹道
我命金石譜以来觀之參半不能曉四馬六轡縦彷彿
雲中如辨飛龍爪點畫音訓費推尋刻舟求劍識誠小
憶昨幸魯入宫墻禮器惟見貽金夘此鼓上欲埒鼎彛
存羊愛禮洵可表大觀金填誌鄭重金人輦至燕京肇
韓意其然豈其然吾願興賢得真寳
晚晴
雨来不辨遥山色雨過猶聽近瀑聲盡滌炎囂生颯&KR1065;
夕陽返照一川明
目送徂雲螮蝀東蔚藍天色淨高空生衣披處池亭敞
消受荷花面面風
移得新篁翠影翻便教快雨潤龍孫田功消息今年好
餘事怡情略可論
繁英
繁英得雨滋姌嫋更紛披錦繡侵階齒罍瓶置井眉春
園全不讓秋意已先知徼露含風態黃筌畫裏枝
&KR1065;
今年從未愁雨少亦復不愁雨略多昨来微覺炎熱劇
陣雲快與傾天河宿霖既止烟淨捲風從西北吹来嘉
(叶)颯然朝&KR1065;報秋意宜暄宜潤占農和西山翠黛逼襟
䄂北村香氣聞黍禾慰極翻虞心易弛勤調六幕揚九歌
擬元白詩二首並用其韻
元拾遺微之(種竹)
堂下有竹埭尚缺五六竿却嫌少清聽豈慮礙遠看趁
此膏雨足兼之暑未殘移来青山曲随見綠陰團斜拂
凌雲松低臨溘露蘭汀蘆與池葦欲效良云難不肯裁
為簫空期鳳下壇不肯持作釣富春江上寒願學藍田
上種出千琅玕勁節從此申生機實未闌
白少傅居易(山中問月)
人生有離别惟月不相離問爾山中月照山經幾時我
自愛山清復不嫌月遲一宵縦不眠我心山月知三萬
六千場從兹與月期除却隂與晦昏曉必相随
雨中西直門外
高下新秧翠剡齊更教快雨渥塍隄玉驄蹀躞無須策
烟景徐行入望迷
菜畦瓜架欎青蔥宿霧纔開曉雨重強半西成消息好
夹途景象得希逢
農事無勞農父談年来較量此中諳謂霑好雨宜晴矣
雲捲遥天早蔚藍
承光殿
詰旦還清禁明晨將視朝路岐臨傑構座裏眄重霄雲
散天容暢雨霑暑氣消到兹憂慰屢松檜自森喬
董邦逹松風水月圖
風自凉經松越峭月原眀印水逾清高人無事船頭坐
非慕烟波釣叟名
張若澄秋嶺横雲小幅
参得王蒙皴法寫將杜甫詩情秋色一窗静對足㤀人
世浮名
晴
黍稷霑優渥風光凑曉晴氣清繁暑滌雲散遠天明花
馥侵瑶砌槐隂護繡楹三希披寳帖(三希堂在養心殿内貯快雪中秋伯)
(遠三帖宫中清暇時一披閱)快雪有同情
季夏視朝
詰旦奎中夜易闌罘罳曙色上金鑾宫懸樂應林鍾律
(舊制凡御殿奏樂皆用黃鐘為宫朕定以三大節用黃鍾其常月視朝用旋相為宫之法六月即用林鍾為宫)
(始無啞鍾之誚云)拜舞班齊九品官何必舍人稱絶倡所希多
士副其難漫言例事鴻臚掌拱手垂衣敢自安
題萬夀寺方丈
鳳城西轉過高梁水路晨清一泛航愛此蕭閒十笏地
不殊消受北窗涼闍黎試問心安未高士徒稱筌可忘
小憩便教摇櫓去川雲迴望極蒼茫
日影
間日隂霖快霽新乍看烏影入檐廵思量歲月何曾住
檢校光隂訝許頻砌下閒花紛鬪色池邊細草淨無塵
却從清暇偏忙慣詩債償還也患貧
夜漸長添幾線時挈壺休問漏聲遲每逢佳處聊為畫
扵少閒時亦著棋鶴夢安依無恙石蟬聲亮在最高枝
景光自合随緣賞即目閒庭影又移
題畫禪室
泠然池上居亦名畫禪室墨妙收香光仍扵室中秘(叶)
香光乃達者兩字誠高出嘉名夙所耽随地顔一律宫
闈及香山所在皆安吉愛兹池上佳足探園中密携来
數種珍棐几排甲乙名畫集大觀雪溪古無匹山居子
久圖蘭亭永興筆貫道及友仁真蹟各存一研精因得
趣景清神自謐雨時秋可卜煩暑静如逸萬幾值清暇
遂以消永日
鸚鵡
儘有民間疾苦事語禽何不一傳言怪底不離飛鳥類
長年孤負稻粱恩
泛月
晚風煩暑淨魄夕絮雲徂即漸遲宫漏聊因泛御湖印
波光上下隔岸景虚無一例蓬窗眺番番興會殊
聞蛩(六月初八日)
悲秋人警秋蛩韻偏先(去聲)傍人入耳聞露草烟花今古
夕底知憂喜觸情紛
董邦逹秋山晚霽圖
緗雲初斂樹猶濃正是新秋晚霽容石屋松林阿那畔
招呼應有道人逢
喜晴
暑雨既頻霑快晴亦云可邇日頗欎蒸赤帝令行火不
雨奚滌炎雨足虞或過(叶)二麦早豐收嘉生無不夥西
成正可望更冀惟時若(叶)夜霖縦未甚展轉愁無那患
失豈獨人憂農最切我
時雨令人喜時晴令人快風從西北来驅雲遠天外翠
藍蔚高空廓落琉璃界蟬聲亮高樹瀑響紛衆派農夫
相與慶行旅未為害兩美既得兼萬興扵焉會拈毫披
&KR1065;涼松篁逓幽籟
泛月
西嶺横霞放晚晴水天上下相(去聲)含清玉輪又值將盈
夕高暎蘭舟得意眀
湖心無藉樹朦朧烱察秋毫萬里空蛩語數聲風露下
向来憂樂兩忘中
波瀲淪漪魄影流聊因載月試清遊寥蕭風景今宵覺
應是姮娥急報秋
黃鶴樓歌題鄒一桂畫
黃鶴樓高古名蹟一桂慘淡圖成之漢陽樹影連空翠
鸚鵡芳草仍離披自言奉使偶經過追摹烟景曾無遺
我雖未登快騁望楚江坐對奚然疑即今一桂亦如我
向所俯仰徒存思
萬泉莊
常借青山作屏障饒䟽綠水護田疇愛看黍高將稻下
閒探東雉更西勾
快雨都欣三日晴水邊田畔意為行綠雲滿野遮前騎
又見新蕎已怒生
欲暢清流覓水源濫觴屈曲度溪村當年聞說丹稜沜
舊蹟誰將日下論
夏日玉泉山
路岐来往雖經屢(每自香山還御園率臨玉泉山傳膳視事兹特来玉泉而未至香山云)
未探深幽向二年特地清遊當夏霽山靈為我捲朝烟
趵突靈泉經雨壯翠巖濃樾浥塵消俯臨鏡水心中澈
仰接天花雲外飄
蘿徑因幽偏得趣雲峰含潤獨超羣清音齋静思烹茗
便掇松枝石鼎焚
水郭烟村入畫圖觀農滿意暢吟觚舊蹤漫問芙蓉殿
菌址苔基半有無
心遠閣
高閣據半嶺實擅兹山妙雖較栖月低(栖月崕在香山半嶺已下視玉)
(泉之頂云)亦可騁遐眺我久未遊覧重来似初到雲標俯綠
町樹杪流丹照新晴暢清襟衆籟含幽調可悟維摩詩
似聞蘇門嘯近遠詎繋境會心須識要
羅漢洞勒壁
嵌崖雲霧上朱夏同深秋天半無仙泉何来玉乳流空
洞含灝氣瑞露湛湛浮萬緣扵以静六欲安能投底須
制毒龍可以參泥牛新題續舊章歷歷記清遊
曉(六月十九日)
曉色侵羅幌初晴景色和軒墀饒潤秀書史足吟哦竹
裏風兼&KR1065;花間露漸多疇咨勤問政何以秩南訛
向浦朝烟泮披襟颯籟流景光將餞夏林岫已迎秋悟
物思遐託得心非外求西成消息好略可慰先憂
戲咏貧
不苦貧扵學學冨徒勞已豈苦貧扵財不言無與有(叶)
伊余亦患貧貧扵得吉士蒐羅勝辜㩁惟患不足耳大
選詎可廢旁求出無已或則諉不知曠官豈其理此貧
鵲豈醫其難堯伊始
晚晴落照
急雨驅殢雲晚晴輝落照入波翻畫樓掛樹眀烟嶠助
之西北風寥寥鳴萬竅遲日方立秋氣機已先到鳴蟬
惜景光嘒嘒枝頭噪
讀杜詩
天地間自有元聲扵詩得者惟杜陵一生出處可概見
千古詩史真定評水亭荷淨無暑到試展讀之當快晴
尋聲攷格不可得如風過水文自成我思古人獲我心
挹之不竭意氣平叔度汪洋亦如此時月不見鄙吝生
曉過青龍橋
朝&KR1065;拂人多虹橋枕玉河向山行熟路遍野看嘉禾高
下全滋茂雨暘時協和老農驚未見我意喜如何
季夏香山
松塢築雲莊乘閒賞景光天容看欲淡風意已含涼過
雨泉滋壯迎秋草尚芳觸緣觀物變底覺是真常
零露湛常流停雲薄旋收水山觀動静魚鳥適飛浮畫
意真堪會人心已向秋萬幾纔少暇詩思又紛投
&KR1065;
入山已無暑先秋更逢&KR1065;閒雲何處徂遥天兹益朗披
籟似聞笙覺涼欲添氅縦目寥廓表寄情碧落上
碧雲寺
招提數武接山園&KR1065;籟迎秋嘉樾繁山鳥不鳴長日静
泠泠惟聽瀑泉喧
松間路轉山亭古嶺外窗臨繡壤豐遊目騁懷差可慰
黃雲將次熟西風
每將少許勝多許待欲言竒轉復竒移石動雲能變幻
銜峰返照故参差
地近嶢峰先落日風来深谷峭生涼秋情野寺增蕭颯
暮色平川入莽蒼
香山曉景
一夜枕上涼飽眠亦清醒烟霄留曉月曙色横西嶺寺
鐘續遠聲岫柏弄餘影露蛩不肯歇風蟬方欲逞素心
悅淡泊勝託值虚静偏是悲秋人秋光乃先領試看碧
寥天漸入寒空境
臯塗精舍作
精廬虚朗蔭高槐嵐翠迎人足散懷雲卧天闚無不可
風清月白致多佳楹間寫霧波濤幻松下流泉琴筑諧
是地怡神堪久託初心勤政懼微乖
立秋
斜照半川横梧飄一葉輕霽光添慘淡秋信太分眀潦
水行將澈寒蟬亦已鳴甫田消息好額手待西成
急雨催殘暑微風逓暮寒農談欣有慶(農政全書云立秋小雨吉又農)
(諺云立秋日小雨即晴主無秋霖之患是日小雨即晴甚恊農占云)往事感無端寥廓澄
虚宇威紆露遠巒安排閒筆硯凖擬詠金官
景光傳白藏徙倚向銀塘拂竹風全&KR1065;浮荷露漸涼閒
情牽素月穡事協時暘底藉占風奏田功報吉祥
秋英
立秋纔幾日秋英已粲然紛敷不計名丁星渾欲仙金
掌擎羯露玉戺霏琅烟豈論昨夜開且爭今日妍花底
蛩聲急似怨時將遷蛩兮爾不知此景自年年
討源書屋新秋
露湛風蕭玉宇清今年秋信太分眀坐来恰喜書齋曉
目極高空静六情
書屋軒窗足静幽四時皆好最宜秋疇咨已罷餘清興
宋玉佳詞在案頭
秋日澹懷堂
玉宇暢霽光松軒俯閬井山水既清佳結搆更寬整土
階每覺慚繡柱無須逞神心適可達紛營扵以屏斐然
翰墨香謐爾希夷境豈惟容膝安寄懷斯良永
敺雀聲
苖秀已將實敺雀聲聒耳今年晴雨時結穟均纍纍雀
利亦何妨而人猶惜此清晨至夜闌譁讙殊未已因之
識農艱屢豐勞倍蓰是雖疾厲音中有無邊喜
早桂
離離初見綴枝黃便覺西風滿院香每惜流光如駛疾
又欣節物先(去聲)秋芳摘供佛鉢宜清淨底向風旛悟幻
常月夕那堪思往度塞遊兼擬逭神傷
將命駕塞上行圍臨静安莊酹酒
人情歎鮮恒時運有興歇日遠豈期然偶来愴心窟三
杯未此酹兩月過已忽那堪值凛秋行秋駕將發前歲
景目前變故一何卒别恨賦難窮獨宿塞山月
郭外
郭外雲容綠欲黃高秋露氣接烟光三時憂喜心差慰
萬姓饑寒願稍償
乍聽千村銅雀鳴更欣十日凑新晴即今已識西成好
墟市都稱米價平
禁中新秋
緗雲澄碧落玉律應商風問穡臨豳館乘時御法宫網
軒歊氣退金掌露華融乍馥螭階蕙初飄鶴禁桐閒情
咨翰墨治理溯鴻濛所愧無為化端資大造功
摛藻堂
文軒搆瓊苑仙柏蔭廣宇題額縦自今考蹟亦云古(御花)
(園内殿宇率仍明舊)芸編貯萬卷牙籖分四部(堂内所藏諸書朕命以經史子集四)
(部分置)淡泊以怡情節儉斯貽祜掞毫戒麗妍守器懷神
巨卑兹力溝洫無間惟稱禹
自高梁橋泛舟至西海即景雜詠
鳳城北轉石橋邊秋水澄泓可放船夾岸黍禾含宿雨
颭波蘆荻拂晴烟
閒置亭臺俯淥波進舟端勝畫中過霽空如水清無滓
著箇西山矗遠螺
溪風無恙布帆涼摇曳輕舟過麦莊白露漸多霜尚早
晚紅猶勃水華香
御製詩二集卷十
