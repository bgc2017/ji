絶妙好詞箋卷七宋周密原輯
宛平查為仁
錢唐厲鶚同箋
周密
(密字公謹濟南人寓居吳興復居錢唐寶祐間為義烏令自號草窗又號弁陽嘯翁又號蕭齋又號)
(四水潛夫詩名蠟屐集詞名薲洲漁笛譜雜著有癸辛雜識四卷齊東野語二十卷志雅堂雜抄一)
(卷浩然齋視聽抄弁陽客談武林舊事十卷澄懷錄二卷雲煙過眼錄一卷)
國香慢(賦子固凌波圖夷則商)
玉潤金明記曲屏小几剪葉移根經年汜人重見瘦影
娉婷雨帶風襟零落步雲冷鵝筦吹春相逢舊京洛素
靨塵緇仙掌霜凝國香流落恨正冰銷翠薄誰念遺
簪水空天遠應念礬弟梅兄渺渺魚波望極五十絃愁
滿湘雲凄凉耿無語夢入東風雪盡江清
(珊瑚網趙孟堅水墨雙鈎水仙卷自䟦云余久不作此又方病目未愈子用徵風諾良亟急起描寫)
(轉益拙俗觀者求於形似之外可爾彜齋弁陽老人周密題夷則國香慢云云)
(樂郊私語云趙孟堅子固宋宗室也入本朝隱居嘉禾之廣陳鎮時載以一舟舟中琴書尊勺畢具)
(往往泊蓼汀葦岸看夕陽賦曉月為事從弟子昂自苕中來訪公閉門不納夫人勸之始令從後門)
(入坐定第問弁山笠澤佳否子昂云佳公曰弟奈山澤佳何子昂慚退)
(畫鑑云趙子固墨蘭最妙葉如鐡花莖亦佳作石用筆如飛白書狀前人無此也畫梅竹水仙松枝)
(皆入妙品水仙為尤高子昂專師其蘭石覧者當自知其高下)
(畫禪室隨筆云子固水仙欲與楊无咎梅花作敵周草窗極重其品曾刺舟嚴陵灘下見新月出水)
(大笑云此文公所謂綠净不可唾乃我水仙出現也)
一萼紅(登蓬萊閣有感)
步深幽正雲黃天淡雪意未全休鑑曲寒沙茂林煙草
俛仰今古悠悠歲華晚漂零漸遠誰念我同載五湖舟
磴古松斜厓陰苔老一片清愁回首天涯歸夢幾魂
飛西浦淚灑東州故國山川故園心眼還似王粲登樓
最負他秦鬟妝鏡好江山何事此時遊為喚狂吟老監
共賦銷憂(自注云閣在紹興西浦東州皆其地)
(王象之輿地紀勝云紹興郡治在卧龍山上蓬萊閣在郡設廳後取元微之我是玉皇香案吏謫居)
(猶得近蓬萊句也名公多題咏沈紳詩云玉鉉相公頒瑞地金貂仙子挂冠鄉錢公輔云一級一級)
(煙雲生四面四面屏障迎秦觀詩云路隔西陵三兩水門臨南鎮一千峯)
(會稽志張伯玉州宅詩序云越守王工部至和中新葺蓬萊閣成畫圖來乞詩工部乃王逵也)
掃花游(九日懷歸)
江蘺怨碧早過了霜花錦空洲渚孤蛩自語正長安亂
葉萬家砧杵塵染秋衣誰念西風倦旅恨無據悵望極
歸舟天際煙樹心事曾細數怕水葉沉紅夢雲離去
情絲恨縷倩回紋為織那時愁句雁字無多寫得相思
幾許暗凝竚近重陽滿城風雨
三姝媚(送聖與還越)
淺寒梅未綻正潮過西陵短亭逢雁秉燭相看歎俊游
零落滿襟依黯露草霜花愁正在廢宫蕪苑明月河橋
笛外樽前舊情消减莫訴離觴深淺恨聚散悤悤夢
隨颿遠玉鏡塵昏怕賦情人老後逢凄惋一樣歸心又
喚起故園愁眼立盡斜陽無語空江歲晚
法曲獻仙音(弔雷香亭梅)
松雪飄寒嶺雲吹凍紅破數枝春淺襯舞臺荒浣妝池
冷凄凉市朝輕換歎花與人凋謝依依歲華晚共凄
黯問東風幾番吹夢應慣識當年翠屏金輦一片古今
愁但廢綠平煙空遠無語銷魂對斜陽芳草淚滿又西
泠殘笛低送數聲春怨
(武林舊事云集芳園在葛嶺元係張婉儀園後歸太后殿内有古梅老松甚多理宗賜賈平章舊有)
(清勝堂望江亭雪香亭等)
高陽臺(送陳君衡被召)
照野旌旗朝天車馬平沙萬里天低寶帶金章樽前茸
帽風欹秦關汴水經行地想登臨都付新詩縱英游疊
鼓清笳駿馬名姬酒酣應對燕山雪正冰河月凍曉
隴雲飛投老殘年江南誰念方回東風漸綠西湖柳雁
已還人未南歸最關情折盡梅花難寄相思
慶宫春(送趙元父過吳)
重疊雲衣微茫鴻影短篷穩載吳雪霜葉敲寒風燈搖
暈棹歌人語嗚咽擁衾呼酒正百里冰河乍合千山換
色一鏡無塵玉龍吹裂夜深醉踏長虹表裏空明古
今清絶高堂在否登臨休賦忍見舊時明月翠銷香冷
怕空負年芳輕别孤山春早一樹梅花待君同折
高陽臺(寄越中諸友)
小雨分江殘寒迷浦春容淺入蒹葭雪霽空城燕歸何
處人家夢魂欲渡蒼茫去怕夢輕還被愁遮感流年夜
汐東還冷照西斜凄凄望極王孫草認雲中煙樹鷗
外春沙白髮青山可憐相對蒼華歸鴻自趁潮回去笑
倦遊猶是天涯問東風先到垂楊後到梅花
探芳信(西泠春感)
步晴晝向水院維舟津亭喚酒歎劉郎重到依依漫懷
舊東風空結丁香怨花與人俱瘦甚凄凉暗草沿池濕
苔侵甃橋外晚風驟正香雪隨波淺煙迷岫廢苑塵
梁如今燕來否翠雲零落空隄冷往事休回首最銷魂
一片斜陽戀柳
水龍吟(白荷)
素鸞飛下青冥舞衣半惹凉雲碎藍田種玉綠房迎曉
一奩秋意擎露盤深憶君清夜暗傾鉛水想鴛鴦正結
梨雲好夢西風冷還驚起應是飛瓊仙會倚凉飈碧
簪斜墜輕妝鬭白明璫照影紅衣羞避霽月三更粉雲
千點靜香十里聽湘絃奏徹冰綃偷剪聚相思淚
(樂府補題宛委山房賦龍涎香調天香浮翠山房賦白蓮調水龍吟紫雲山房賦蓴調摸魚兒餘閑)
(書院賦蟬調齊天樂天柱山房賦蠏調桂枝香倡和者為玉笱王沂孫聖與蘋洲周密公謹天柱王)
(易簡理得友竹馮應瑞祥父瑶翠唐藝孫英發紫雲吕同老和父篔房李彭老商隱宛委陳恕可行)
(之菊山唐珏玉潜月洲趙汝鈉眞卿五松李居仁師吕玉田張炎叔夏山村仇遠仁近皆宋遺民也)
(按陳恕可别本作練非陳旅安雅堂集有陳行之墓志云會稽陳恕可古靈先生述古之後有樂府)
(補題一卷其為姓陳無疑)
傚顰十解
四字令(擬花間)
眉消睡黃春凝淚妝玉屏水暖微香聽蜂兒打窗筝
塵半牀綃㾗半方愁心欲訴垂楊奈飛紅正忙
西江月(延祥觀拒霜擬稼軒)
綠綺紫絲步障紅鸞綵鳳仙城誰將三十六陂春換得
兩隄秋錦眼纈醉迷朱碧筆花俊賞丹青斜陽展盡
趙昌屏羞死舞鸞妝鏡
(武林舊事云孤山路四聖延祥觀有韋太后沉香四聖小小蓬萊閣瀛嶼堂金沙井六一泉花寒水)
(㓗氣象幽古三朝臨幸)
江城子(擬蒲江)
羅牎曉色透花明靘瑶笙按瑶筝試訊東風能有幾分
春二十四闌憑玉暖楊柳月海棠隂依依愁翠沁雙
顰愛鶯聲怕鵑聲人自多情春去自無情把酒問花花
不語花外夢夢中雲
少年游(宫詞擬梅溪)
簾銷寶篆捲宫羅蜂蝶撲飛梭一樣東風燕梁鶯院那
處春多曉妝日日隨香輦多在牡丹坡花深深處柳
隂隂處一片笙歌
好事近(擬東澤)
新雨洗花塵撲撲小庭香溼早是垂楊煙老漸嫩黃成
碧晚簾都捲看青山山外更山色一色梨花新月伴
夜窗吹笛
西江月(擬花翁)
情縷紅絲冉冉啼花碧袖熒熒迷香雙蝶下庭心一行
愔愔簾影北里紅紅短夢東風雁雁前塵稱銷不過
牡丹情中半傷春酒病
醉落魄(擬參晦)
憶憶憶憶宫羅褶褶銷玉色吹花有盡情無極淚滴空
簾香潤柳枝溼春愁浩蕩湘波窄紅蘭夢繞江南北
燕鶯都是東風客移盡庭陰風老杏花白
朝中措(茉莉擬夢窗)
綵繩朱乘駕濤雲親見許飛瓊多定梅魂纔返香瘢半
掐秋痕枕函釵縷熏篝芳焙兒女心情尚有第三花
在不妨留待凉生
醉落魄(擬二隱)
餘寒正怯金釵影卸東風揭舞衣絲損愁千褶一縷楊
絲猶是去年折臨窗擁髻愁難說花庭一寸燕支雪
春花似舊心情别待摘玫瑰飛下粉黃蝶
浣溪沙(擬梅川)
蠶已三眠柳二眠雙竿初起畫鞦韆鶯櫳風響十三絃
魚素不傳新信息鸞膠難續舊姻緣薄情明月幾番
圓
甘州(燈夕書寄二隐)
漸萋萋芳草綠江南輕暉弄春容記少年遊處簫聲巷
陌燈影簾櫳月暖烘爐戲鼓十里步香紅欹枕聽新雨
往事朦朧還是江南春夢曉怕等閒愁見雁影西東
喜故人好在水驛寄詩筒數芳程漸催花信送歸帆知
第幾番風空吟想梅花千樹人在山中
踏莎行(與莫兩山談䢴城舊事)
遠草情鍾孤花韻勝一樓聳翠生秋暝十年二十四橋
春轉頭明月簫聲冷賦藥才高題瓊語俊蒸香壓酒
芙蓉頂景留人去怕思量桂窗風露秋眠醒
(詞旨警句夢魂欲度蒼茫去怕夢輕還被愁遮高陽臺休綴潘郎鬢影怕綠窗年少人驚聲聲慢柳)
(花花深深處柳隂陰處一片笙歌少年游風外颺薲洲漁笛譜曲游春游西湖云禁苑東)
(煖絲晴絮春思如織燕約鶯期芳情偏在翠深紅隙漠漠香塵隔沸十里亂絲叢笛看畫船盡)
(入西泠閒却半湖春色柳陌新煙凝碧映簾底宫眉堤上游勒輕暝籠煙怕梨雲夢冷杏香愁)
(幕歌管酬寒食奈蝶怨良宵岑寂正恁醉月搖花怎生去得)
(武林舊事云都城自過收燈貴游巨室争先出郊謂之探春水面畫楫櫛比如鱗無行舟之路)
(遊之次第先南而後北至午則盡入西泠橋裏湖其外幾無一舸矣弁陽老人有詞云看畫船)
(盡入西泠閒却半湖春色盖紀實也船過午入馬臻霞外集西湖春日壯游詩云畫)
(西泠人擁孤山陌上塵應被弁陽摸寫盡晚來閒却半湖春)
(蓉塘詩話周草窗西湖十景詞調寄木蘭花慢蘇堤春曉云恰芳菲夢醒漾殘月轉湘策正翠)
(崦收鐘彤墀放仗臺榭輕煙東園夜游乍散聽金壺逗曉歇花籖宮柳微開露眼小鶯最泥春)
(眠冰奩黛淺紅鮮臨曉鏡競晨妍怕誤却佳期宿粧旋整忙上雕軿都緣探芳起早看堤邊早)
(有已開船藢帳殘香淚蠟有人病酒厭厭平湖秋月云碧霄澄暮靄引瓊駕碾秋光看翠闕風)
(高珠樓夜午誰搗元霜蒼茫玉田萬頃趁仙槎咫尺接天潢彷彿凌波步影露濃環佩衣凉鳴)
(璫淨洗新妝隨皓影過西廂正霧衣香潤雲鬟紺濕私語相將鴛鴦誤驚曉夢掠芙蓉度影入)
(銀塘十二闌干佇立鳳簫怨徹清商斷橋殘雪云覓梅花信息擁吟袖暮鞭寒自放鶴人歸月)
(香水影詩冷孤山等閒泮寒晛暖看融成御水到人間瓦隴竹根更好柳邊小駐游鞍琅玕半)
(倚雲灣孤棹晚載詩還是醉䰟醒處畫橋第二奩月初三東闌有人步玉怪冰泥沁溼錦鸞班)
(還見暗波漲綠謝池夢章相關雷峯夕照云塔輪分斷雨倒霞影漾新晴看滿鑑春紅輕橈占)
(岸叠鼓收聲簾旌半鈎待燕料香濃徑遠䟎蜂程芳陌人扶醉玉路傍顥拾遺簪郊坰未厭遊)
(悄雲暮合謾銷凝想罷歌停舞煙花露柳都付棲鶯重闉巳催鳳鑰正鈿車繡勒入争門銀燭)
(擎花夜煖禁街淡月黃昏麯院風荷云軟塵飛不到過微兩錦機張正綠蔭池幽交枝徑窄臨)
(水追凉宮粧盖羅障暑泛青蘋亂舞五雲裳迷眼紅綃絳綵翠深偷見鴛鴦湖光兩岸瀟湘風)
(荐爽扇搖香算惱人偏是縈絲露蕅連理秋房涉江采芳舊恨怕紅衣夜冷落横塘折得荷花)
(㤀却棹歌唱入斜陽花港觀魚云六橋春浪煖漲桃雨鱖初肥正短棹輕蓑牽筩荇帶縈網蓴)
(絲依稀岸紅遡逮泛仙舟誤入武陵溪何處金刀贈玉畫船傍柳頻催芳隄漸滿斜暉舟葉亂)
(浪花飛聽暮榔聲合鷗沉暗渚鷺起煙磯漣漪夜深浪静任煙寒白載月明歸三十六鱗過却)
(素牋不寄相思南屏晚鐘云疎鐘敲暝色正遠樹綠愔愔看渡水僧歸投林鳥聚煙冷秋屛孤)
(雲漸沉雁影尚殘簫倦鼓别游人宫柳棲鴉未穩露梢已挂疎星重城禁鼓催更羅袖怯暮寒)
(輕想綺䟽空掩鸞綃翳錦魚鑰收銀蘭燈伴人夜語怕香消漏永著温存猶憶廽廊待月畫欄)
(倚徧桐隂柳浪聞鶯云晴空搖翠浪盡禽静霽煙收聽暗柳啼鶯新簧弄巧如度秦謳誰抽翠)
(絲萬縷颺金梭宛轉織芳愁風裊餘音甚處絮花三月宫溝扁舟䌫繋輕柔沙路遠倦追遊望)
(斷橋殘日蠻腰競舞蘇小墻頭偏憂杜鵑喚去愛綿蠻竟日挽春留啼覺瓊䟽午夢翠丸驚度)
(西樓三潭印月云遊船人散後正蟾影瀉寒湫看冷沁蛟眠清宜兔浴皓彩輕浮扁舟泛天鏡)
(裏遡流光澄碧浸明眸栖鷺空驚碧草素鱗遠避金鈎臨流萬象涵秋懷渺渺水悠悠念漢皋)
(遺佩湘波步襪空想仙遊風收翠奩乍啟度飛星倒影入芳洲瑤瑟誰彈古怨渚宫夜舞潜虬)
(兩峯插雲云碧尖相對處向煙外挹遙岑記舞鷲啼猨天香桂子曾去幽尋輕隂易晴易雨看)
(南峯淡日北峯雲雙塔擎秋露冷亂鐘曉送霜清登臨望眼增明沙路白海門青正地幽天迥)
(水嗚山籟風奏松琴虛楹半空聚遠倚闌干暮色與雲平明月千巖夜午遡風跨鶴吹笙)
(張炎山中白雲一萼紅弁陽翁新居堂名志雅詞名薲洲漁笛譜製荷衣傍山窗卜隠雅志可)
(閒時欵竹門深移花檻小動人芳意菲菲怕冷落薲洲夜月想時將漁笛静中吹塵外柴桑燈)
(前兒女笑語㤀歸盼得煙霞數畝乍掃苔尋徑撥葉通池放鶴幽情吟鶯懽事老去却願春遲)
(愛吾廬琴書自樂好襟懷初不要人知長日一簾芳草一卷新詩)
王沂孫
(沂孫字聖與號碧山又號中仙會稽人有碧山樂府二卷又名花外集延祐四明志至和中王沂孫)
(慶元路學正)
醉蓬萊(歸故山)
掃西風門徑黃葉凋零白雲蕭散柳換枯陰賦歸來何
晚爽氣霏霏翠蛾眉嫵聊慰登臨眼故國如塵故人如
夢登高還孏數點寒英為誰零落楚魄難招暮寒堪
攬步屣荒籬誰念幽芳遠一室秋燈一庭秋雨更一聲
秋雁試引芳樽不知消得幾多依黯
法曲獻仙音(聚景亭梅次草窗韻)
層綠峩峩纖瓊皎皎倒壓波痕清淺過眼年華動人幽
意相逄幾番春換記喚酒尋芳處盈盈褪妝晚巳銷
黯况凄凉近來離思應㤀却明月夜深歸輦荏苒一枝
春恨東風人似天遠縱有殘花洒征衣鉛淚都滿但殷
勤折取自遣一襟幽怨
(董嗣杲西湖百咏注云聚景園在清波門外阜陵致飬北宫拓圃西湖之東斥浮屠之廬九曾經四)
(朝臨幸繼以諫官陳言出郊之令遂絶園今蕪圯惟柳浪橋花光亭存)
(夢粱錄高似孫過聚景園詩云翠華不向苑中來可是年年惜露臺水際春風寒漫漠官梅却作野)
(梅開)
淡黃柳(甲戌冬别周公謹文於孤山中次冬公謹游會稽相會一月又次冬公謹自剡)
(還執手聚話且復别去悵然於懷敬賦此解)
花邊短笛初結孤山約雨悄風輕寒漠漠翠鏡秦鬟釵
别同折幽芳怨搖落素裳薄重拈舊紅萼歎携手轉
離索料青禽一夢春無幾後夜相思素蟾低照誰掃花
陰共酌
一萼紅(石屋探梅作)
思飄颻擁仙姝獨步明月照蒼翹花候猶遲庭隂不掃
門掩山意蕭條抱芳恨佳人分薄似未許芳魄化春嬌
雨澀風慳霧輕波細湘夢迢迢誰伴碧尊雕爼喚瓊
飢皎皎綠髮蕭蕭青鳳啼空玉龍舞夜遙睇河漢光搖
未須賦疎香淡影且同倚枯蘚聽吹簫聽久餘音欲絶
寒透鮫綃
(董嗣杲西湖百詠注云石屋在大仁院内錢氏建嵒石虚廣若屋下有洞路石上鎸五百羅漢屋上)
(建閣三層)
長亭怨(重過中菴故園)
泛孤艇東皋過遍尚記當日綠隂門掩屐齒莓階酒㾗
羅袖事何限欲尋前迹空惆悵成秋苑自約賞花人别
後總風流雲散水遠怎知流水外却是亂山尤遠天
涯夢短想㤀了綺䟽雕檻望不盡苒苒斜陽撫喬木年
華將晚但數點紅英猶識西園凄婉
慶宫春(水仙)
明玉擎金纖羅飄帶為君起舞迴雪柔影參差幽香零
亂翠圍腰瘦一捻歲華相誤記前度湘皋怨别哀絃重
聽都是凄凉未須彈徹國香到此誰憐煙冷沙昏頓
成愁絶花惱難禁酒銷欲盡門外冰澌初結試招仙魄
怕今夜瑶簮凍折携盤獨出空想咸陽故宫落月
高陽臺
殘萼梅酸新溝水綠東風節序暄妍獨立雕欄誰憐枉
度華年朝朝凖擬清明近料燕翎須寄銀箋又争知一
字相思不到吟邊雙蛾不拂青鸞冷任花隂寂寂掩
戶閒眠屢卜佳期無憑却怨金錢何人寄與天涯信趁
東風急整歸船縱飄零滿院楊花猶是春前
西江月(為趙元父賦雪梅圖)
褪粉輕盈瓊靨護香重疊冰綃數枝誰帶玉㾗描夜夜
東風不掃溪上横斜影淡夢中落寞魂銷峭寒未肯
放春嬌素被獨眠清曉
踏莎行(題草窗詞卷)
白石飛仙紫霞悽調斷歌人聽知音少幾番幽夢欲回
時舊家池館生青草風月交游山川懷抱凴誰說與
春知道空留離恨滿江南相思一夜蘋花老
醉落魄
小窗銀燭輕鬟半擁釵横玉數聲春調清真曲拂拂朱
簾殘影亂紅撲垂陽學畫蛾眉綠年年芳草迷金谷
如今休把佳期卜一掬春情斜月杏花屋
(詞旨警句一掬春情斜月杏花屋醉落魄一室秋燈一庭秋雨更一聲秋雁醉蓬萊採碎花心吟碎)
(淡黃雪醉落魄翠簟一池秋水半牀露半牀月霜天睨角恰似斷魂江上柳越春深越瘦謁金門)
(詞眼挑雲研雪子云掃芳林幾番風雨囱囱老盡花外集八六)
(春禽漸薄潤侵衣不斷嫩凉隨扇初生晚窗自吟沉沉幽徑芳尋晻靄苔香簾淨蕭疎竹影庭)
(深謾淡却蛾眉晨妝慵掃寶釵蟲拆繡衾鸞破當時暗水和雲泛酒空山留月聽琴料如今門)
(前數重翠隂一萼紅赤城山中題梅花卷云玉嬋娟甚春餘雪在猶未跨青鸞疎萼無香柔條)
(獨秀應恨流落人間記曾照黃昏淡月漸瘦影移上小闌干一點清魂半枝寒色芳意斑斑重)
(省嫩寒清曉過斷橋流水問訊孤山冰骨微銷塵衣不浣相見還誤輕攀未須訝東南倦客掩)
(鉛淚看了又重看故國吳天樹老雨過風殘前調初春懷舊云小庭隂有蒼苔老樹風物似山)
(林侵戸清寒捎池急雨時聽飛過鳴禽埽花逕殘梅似雪甚過了人日更多陰壓酒人家試燈)
(天氣相次登臨猶記舊遊亭館正垂楊引縷嫩草描簪羅帶同心泥金半臂花氣低唱輕斟又)
(争信風流一别念前事空惹恨沉沉野服山笻醉賞不似如今疎影詠梅云瓊妃卧月任素裳)
(瘦損羅帶重結石逕春寒碧蘚参差相思曾步芳屧籬根分破東風恨又夢入水孤雲闊算如)
(今也厭娉婷帶了一痕殘雪猶記冰奩半掩冷枝畫未就歸棹輕折幾度黃昏忽到窗前重想)
(故人初别蒼虯欲捲漣漪去謾蛻却連環香骨早又是翠蔭蒙茸不似一枝清絶聲聲慢云迎)
(門高髻倚扇清吭娉婷未數西洲淺拂朱鉛春風二月梢頭相逄靚妝俊語有舊家京洛風流)
(斷腸句試重拈綵葦與賦閒愁記凌波去後問明璫羅襪却為誰留枉夢相思幾回南浦行舟)
(莫辭玉尊起舞怕重來燕子空樓漫惆悵抱琵琶閒過此秋)
(樂府補題主沂孫天香賦龍涎香云孤嶠蟠煙層濤蜺月驪宫夜採鉛水汛逝槎風夢深薇露)
(化作斷魂心字紅瓷候火還乍識冰環玉指一縷縈簾翠影依稀海山雲氣幾回殢嬌半醉剪)
(春燈夜寒花碎更好故溪飛雪小窗深閉荀令如今頓老總㤀却尊前舊風味慢惜餘薰空篝)
(素被摸魚兒賦蓴云玉簾寒翠絲微斷浮空清影零碎碧芽也抱春洲怨雙卷小緘芳字還又)
(似繋羅帶相思幾點青田綴吳中舊事悵酪乳爭竒鱸魚謾好誰與共秋醉江湖興昨夜西風)
(又起年年輕誤歸計如今不怕歸無凖却怕故人千里何况是正落日垂虹怎賦登臨意滄浪)
(夢裡縱一舸重遊孤懷暗老餘恨渺煙水齊天樂賦蟬云綠隂千樹西窗曉厭厭晝眠驚起嫩)
(翼風微流聲露悄半剪冰牋誰寄凄凉倦耳謾重拂琴絲怕尋冠珥夢短宫深向人猶與訢憔)
(悴殘虹收盡過雨晚來頻斷續都是秋意病葉難留纖柯易老空憶斜陽身世山明月碎甚巳)
(絶餘音尚餘枯蛻鬢影参差斷魂青鏡襄金醉周密薲洲漁笛譜題中山詞卷云結客千)
(春雙玉舊遊宫柳蔵仙屋白頭吟老茂陵西清平夢遠沉香北玉笛天津錦囊昌谷春紅轉眼)
(成秋綠重翻花外侍兒歌休聽酒邊供奉曲人張炎山中白雲瑣窗寒玉碧山又號中仙越)
(也能文工詞琢句峭拔有白石意度今絶響矣余悼之玉筍山所謂長歌之哀過於痛哭斷碧)
(分山空簾剰月故人天外香留酒殢蝴蝶一生花裏想如今醉魂未醒夜臺夢語秋聲碎自中)
(仙去後詞牋賦筆便無清致都是凄凉意悵玉笥埋雲錦袍歸水形容憔悴料應也孤吟山鬼)
(那知人彈折素絃黃金鑄出相思淚但柳枝門掩枯陰候蟲愁暗葦)
趙與仁
(與仁字元父號學舟宋史宗室世系表燕王德昭十世孫希挺長子入元為辰州教授)
柳梢青(落桂)
露冷仙梯霓裳散舞記曲人歸月度層霄雨連深夜誰
管花飛金鋪滿地苔衣似一片斜陽未移生怕清香
又隨凉信吹過東籬
琴調相思引
冰箔紗簾小院清晴塵不動地花平昨宵風雨凉到木
樨屏香月照妝秋粉薄水雲飛珮藕絲輕好天良夜
閒理玉鞾笙
西江月
夜半河痕依約雨餘天氣溟濛起行微月遍池東水影
浮花花影動簾櫳量减難追醉白恨長莫盡題紅鴈
聲能到畫樓中也要玉人知道有秋風
清平樂
柳絲搖露不綰蘭舟住人宿溪橋知那處一夜風聲千
樹曉樓望斷天涯過鴻影落寒沙可惜些兒秋意等
閒過了黃花
好事近
春色醉茶䕷晝永篆煙初絶臨水楊花千樹盡一時飛
雪穿簾度竹弄輕盈東風老猶劣睡起凭闌無緒聽
幾聲啼鴂
(詞旨警句昨宵風雨凉到木樨屏琴調相思引)
仇遠
(遠字仁近號山村錢唐人居白龜池上入元仕為溧陽州學正張翥張雨莫維賢皆出其門有名當)
(世有興觀集一卷)
生查子
釵頭綴玉蠶耿耿東窗曉京洛少年遊猶恨歸來早
寒食正梨花古道多芳草今夜試青燈依舊雙花小
八犯玉交枝(招寶山觀月上)
滄島雲連綠瀛秋入暮景却沉洲嶼無浪無風天地白
聽得潮生人語擎空孤柱翠倚高閣憑虚中流蒼碧迷
煙霧惟見廣寒門外青無重數不知是水不知是山
是樹漫漫知是何處倩誰問凌波輕步謾凝佇乘鸞秦
女想庭曲霓裳正舞莫須長笛吹愁去怕喚起魚龍三
更噴作前山雨
(延祐四明志云招寶山在定海縣東北八里一名候濤山為海控扼吳萊甬東山水古蹟記云慶元)
(東偪海有招寶山或云他處見山有異氣疑下有寶或云東夷以海貨來互市必泊此山前至峽口)
(怪石嵌險離立南曰金鷄北曰虎蹲又前為蛟門峽東浪激或大如五石斗甕躍入空中却墮下碎)
(為雰雨或遠如雪山冰岸聲勢崩擁秋風一作海水又壯排空觸岸杳不知舟楫所在)
(樂府補題仇遠齊天樂賦蟬云夕陽門巷荒城曲清音早鳴秋樹薄剪綃衣凉生鬢影獨飲天)
(邊風露朝朝暮暮奈一度凄吟一番凄楚尚有殘聲驀然飛過别枝去齊宫往事謾省行人猶)
(與說當時齊女雨歇空山月籠古柳彷彿舊曾聽處離情正苦甚嬾拂冰箋倦拈琴譜滿地霜)
(紅淺莎尋蛻羽村瑶華謾詠雪云疎疎密密紛花草粹編仇山)
(紛漠漠乍舞風無力殘甎斷礎轉眼化作方珪圖璧非花非絮似逞巧先投窗隙立小樓不見)
(青山萬里鳥飛無迹休憐凍梗冰苔但飛入平林都是春色年華婉娩誰信道老却梁園詞客)
(踏青近也且一白何須三白把一白分與梅花要點壽陽妝額)
(張翥蛻菴詞最高樓為山村仇先生壽云方寸地七十四年春世事幾浮雲躬行齋内蒲團稳)
(耆英會裏酒杯頻日追遊時嘯咏任天真喜女嫁男婚今巳畢便束帛安車那肯出無一事挂)
(閒身西湖鷗鷺長為侣北山猿鶴莫移文願年年湯餅會樂情親)
絶妙好詞箋卷七
