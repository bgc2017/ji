欽定四庫全書
御定詞譜卷十一目錄(五十五字)
一七令四體
河傳二十七體(又名怨王孫目慶同天花秋光滿)(月照棃)
望遠行七體
木蘭花令三體
金蓮繞鳳樓一體
睿恩新一體
芳草渡五體
夜行船十一體(又名明月棹孤舟)
金鳳鈎二體
鷓鴣天一體(又名思越人醉思佳客驪歌一疊梅花)(翦朝霞)
鼓笛令一體
徵招調中腔一體
欽定四庫全書
御定詞譜卷十一(五十五字)
一七令(按計敏夫唐詩紀事白樂天分司東洛朝賢悉會興化池亭送别酒酣各請一字至七字)
(詩以題為韻後遂沿為詞調)
一七令(單調五十五字十三句七平韻)白居易
詩(韻)綺美(句)瓌竒(韻)明月夜(句)落花時(韻)能助歡笑(句)
亦傷别離(韻)調清金石怨(句)吟苦鬼神悲(韻)天下只應
我愛(句)世間惟有君知(韻)自從都尉别蘇句(句)便到司
空送白辭(韻)
(按魏扶詩亦以一字起不疊韻與此同惟第七句風塵遠遊風字平聲第八句巴猿啼不住巴字平聲第)
(九句谷水咽還流谷字仄聲第十句送客泊舟入浦送字仄聲第十二句十三句煙波早晚長羈旅絃管)
(終年樂五侯煙字絃字俱平聲早字仄聲譜内可平可仄據此其餘參下平聲韻張詞)
又一體(單調五十五字十三句七仄韻)韋式
竹(韻)臨池(句)似玉(韻)裛露靜(句)和煙綠(韻)抱節寧改(句)
貞心自束(韻)渭曲種偏多(句)王家看不足(韻)仙仗正驚
龍化(句)美實當從鳳熟(韻)唯愁吹作别離聲(句)回首駕
驂舞陣速(韻)
(此與平韻體同其可平可仄參下仄聲韻張詞)
又一體(單調五十六字十四句七平韻一疊韻)張南史
花(韻)花(疊)深淺(句)芬葩(韻)凝為雪(句)錯為霞(韻)鶯和蝶
到(句)苑占宫遮(韻)已迷金谷路(句)頻駐玉人車(韻)芳草
欲陵芳樹(句)東家半落西家(韻)願得春風相伴去(句)一
攀一折向天涯(韻)
(此即白詞體惟起處花字多疊一韻異)
又一體(單調五十六字十四句七仄韻一疊韻)張南史
竹(韻)竹(疊)被山(句)連谷(韻)出東南(句)殊草木(韻)葉細枝
勁(句)霜停露宿(韻)成林處處雲(句)抽笋年年玉(韻)天風
乍起爭韻(句)池水相涵更綠(韻)却尋庾信小園中(句)閒
對數竿心自足(韻)
(此即韋詞體惟起處竹字多疊一韻異)
河傳(宋王灼碧雞漫志云河傳唐曲今存者二其一屬南呂宫前段仄韻後段平韻其一屬無射宫)
(即怨王孫曲外又有越調仙呂調兩曲按河傳之名始於隋代其詞則創自温庭筠花間集所)
(載唐詞句讀韻叶頗極參差然約計不過三體有前後段兩仄兩平四換韻者如溫庭筠湖上)
(詞以下十五首是也内韋莊詞名怨王孫宋人多宗之歐陽修詞注越調張先詞有海㝢稱慶)
(與天同句更名慶同天李清照詞有人靜皎月初斜浸棃花句更名月照棃花有前段仄韻後)
(段仄韻平韻者如孫光憲風颭詞以下五首是也宋詞無填此調者有前後段皆仄韻者如張)
(泌渺莽詞以下七首是也宋詞亦宗之樂章集注仙呂調徐昌圖詞有秋光滿目句更名秋光)
(滿目歴来舊譜大都挨字類列其體莫辨閱者茫然譜内劃清三體每體中細辨句讀韻叶各)
(以類列庶按譜時各有所宗不至混淆矣)
河傳(雙調五十五字前段七句兩仄韻五平韻後段七句三仄韻四平韻)
溫庭筠
湖上(仄韻)閒望(韻)雨蕭蕭(平韻)煙浦花橋路遥(韻)謝孃翠蛾
愁不銷(韻)終朝(韻)夢魂迷晩潮(韻)蕩子天涯歸棹遠
(換仄韻)春已晩(韻)鶯語空腸斷(韻)若邪溪(換平韻)溪水西(韻)
柳堤(韻)不聞郎馬嘶(韻)
(此調創自此詞換頭七字一句三字一句五字一句各體皆然其源蓋出於此按花間集溫詞三首前段)
(第四句夢裏每愁依違夢字每字俱仄聲依字平聲又仙景箇女采蓮女字仄聲第五句仙客一去燕巳)
(飛仙字平聲客字仄聲後段起句紅袖搖曳逐風㬉逐字仄聲譜内可平可仄據此此詞前後段兩仄兩)
(平四換韻兩結俱二字一句五字一句與下孫顧辛三詞為一類)
又一體(雙調五十四字前後段各七句三仄韻四平韻)孫光憲
花落(仄韻)烟薄(韻)謝家池閣(韻)寂寞春深(平韻)翠蛾輕斂意
沈吟(韻)沾襟(韻)無人知此心(韻)玉鑪香斷霜灰冷(換仄)
(韻)簾鋪影(韻)梁燕歸紅杏(韻)晩來天(換平韻)空悄然(韻)孤
眠(韻)枕檀雲髻偏(韻)
(此與溫庭筠湖上閒望詞同惟第三句四字仍押仄韻第四句四字始起平韻異)
又一體(雙調五十四字前段七句三仄韻三平韻後段七句三仄韻四平韻)
顧夐
棹舉(仄韻)舟去(韻)波光渺渺(句)不知何處(韻)岸花汀草共
依依(平韻)雨微(韻)鷓鴣相逐飛(韻)天涯離恨江聲咽(換仄)
(韻)啼猿切(韻)此意向誰說(韻)檥蘭橈(換平韻)獨無憀(韻)魂
銷(韻)小鑪香欲焦(韻)
(此亦與溫詞同惟前段第三句四字不用韻第四句四字仍押仄韻異)
又一體(雙調五十四字前段七句四仄韻三平韻後段七句三仄韻四平韻)
辛葉疾
春水(仄韻)千里(韻)孤舟浪起(韻)夢攜西子(韻)覺來村巷夕
陽斜(平韻)幾家(韻)短牆紅杏花(韻)晩雲做造些兒雨(換仄)
(韻)折花去(韻)岸上誰家女(韻)太狂顛(換平韻)笑那邊(韻)柳
緜(韻)被風吹上天(韻)
(此與顧夐棹舉舟去詞同惟前段第三句亦用仄韻異)
又一體(雙調五十三字前段七句兩仄韻一疊韻四平韻後段六句三仄韻三平韻)
張泌
紅杏(仄韻)紅杏(疊)交枝相映(韻)密密濛濛(平韻)一庭濃豔倚
東風(韻)香融(韻)透簾櫳(韻)斜陽似共春光語(換仄韻)蝶
爭舞(韻)更引流鶯妒(韻)魂銷千片玉尊前(換平韻)神仙(韻)
瑶池醉暮天(韻)
(此詞亦與溫詞體同惟前段第二句即疊上句第三句四字用仄韻第四句四字用平韻結句三字後段)
(第四五句作七字一句異亦坊刻起句脫紅杏疊字今照詞緯本增定此詞四換韻但前段結句三)
(字後段結句五字與下閻詞又自為一類)
又一體(雙調五十三字前段七句一仄韻一疊韻四平韻後段六句三仄韻三平韻)
閻選
秋雨(仄韻)秋雨(疊)無晝無夜(句)滴滴霏霏(平韻)暗鐙涼簟怨
分離(韻)妖姬(韻)不勝悲(韻)西風稍急喧窗竹(換仄韻)停
又續(韻)膩臉懸雙玉(韻)幾回邀約鴈來時(平韻)違期(韻)鴈
歸人不歸(韻)
(此與張泌詞同惟前段第三句不用仄韻後段平韻即用前段原韻異按河傳詞體凡兩結平韻者其)
(兩起皆仄韻如溫庭筠之湖上閒望四字押兩仄韻此詞秋雨秋雨四字正與溫詞同詞律不注仄韻非)
又一體(雙調五十三字前段七句三仄韻三平韻後段六句三仄韻兩平韻)
韋莊
錦浦(仄韻)春女(韻)繡衣金縷(韻)霧薄雲輕(平韻)花深柳暗(句)
時節正是清明(韻)雨初晴(韻)玉鞭魂斷煙霞路(仄韻)鶯
鶯語(韻)一望巫山雨(韻)香塵隠映(句)遥見翠檻紅樓(換平)
(韻)黛眉愁(韻)
(此即溫詞體但前段第五六句後段第四五句俱四字六字兩結句皆三字另開宋詞一派張先陸游張)
(元幹李清照黃昇等詞皆出於此又此詞後段仄韻即押前段原韻與溫詞小異按花間集韋詞三首)
(名河傳尊前集韋詞一首名怨王孫平仄如一惟何處煙雨詞前段起句何字平聲又前段第五六句畫)
(橈金縷翠旗高颭香風翠字仄聲旗字平聲後段第四五句江都宮闕清淮月映迷樓宮字淮字俱平聲)
(譜内可平可仄據之餘參以下類列六詞)
又一體(雙調五十三字前段七句兩仄韻三平韻後段六句三仄韻兩叶韻)
張先
海㝢(句)稱慶(仄韻)復生元聖(韻)風入南薰(平韻)拜恩遥闕(句)
衣上曉色猶春(韻)望堯雲(韻)游鈞廣樂人疑夢(換仄韻)
仙聲共(韻)日轉旗光動(韻)無疆聖算(句)何待更祝華封
(叶)與天同(叶)
(此與韋詞同惟前段起句不用韻異者又按此詞後段平韻即叶本部三聲與另換别韻不同下李清)
(照詞亦然)
又一體(雙調五十三字前段七句三仄韻三平韻後段六句三仄韻兩叶韻)
李清照
帝里(句)春晚(仄韻)重門深院(韻)草綠階前(平韻)暮天鴈斷(仄韻)
樓上遠信誰傳(平韻)恨緜緜(韻)多情自是多沾惹(換仄韻)
難拌捨(韻)又是寒食也(韻)鞦韆巷陌(句)人靜皎月初斜
(叶)浸棃花(叶)
(此與張詞同惟前段第五句仍押仄韻異仍按韋莊何處烟雨詞前段第五句畫橈金縷縷字押仄韻)
(正與此同但此詞起句帝里里字不用韻而韋詞起句何處處字則用韻又稍不同耳又按潄玉詞李)
(詞别首其前段第五句亦仍押仄韻但前段第一二三句夢斷漏悄愁濃酒惱漏字酒字俱仄聲後段第)
(一二句玉簫聲斷人何處春又去又字亦仄聲與諸家稍異)
又一體(雙調五十三字前段七句三仄韻兩平韻後段六句三仄韻兩平韻)
張元幹
小院(句)春晝(仄韻)晴窗霞透(韻)著雨胭脂(句)倚風翠袖(韻)
芳意惱亂人多(平韻)暖金荷(韻)多情不分羣葩後(仄韻)傷
春瘦(韻)淺黛眉尖秀(韻)紅潮醉臉(句)半掩花底重門(換平)
(韻)怨黃昏(韻)
(此與李清照帝里春晚詞同惟前段第四句不押平韻按蘆川集張詞二首皆然其後段仄韻即用前段)
(原韻又與韋詞一例)
又一體(雙調五十四字前後段各六句三仄韻兩平韻)陸游
悶已縈損(仄韻)那堪多病(韻)幾曲屏山(句)伴人晝靜(韻)梁
燕催起猶慵(平韻)換熏籠(韻)新愁舊恨何時盡(仄韻)漸彫
綠鬢(韻)小雨知花信(韻)芳牋寄與(句)何處繡閣珠櫳(平韻)
柳隂中(韻)
(此與張元幹詞同惟前段起句四字後段第二句四字異)
又一體(雙調五十四字前段七句兩仄韻兩平韻後段六句三仄韻兩平韻)
陸游
霽景(句)風軟(句)煙江春漲(仄韻)小閣無人(句)繡簾半上(韻)
花外姊妹相呼(平韻)約摴蒱(韻)修蛾忘了章臺樣(仄韻)細
思一晌(韻)感事添惆悵(韻)胸酥臂玉消減(句)擬覓雙魚
(平韻)倩傳書(韻)
(此亦與張元幹詞同惟前段第二句不用韻後段第四五句作六字一句四字一句異按陸游詞二首)
(後段所押仄韻平韻即用前段原韻與各家另換别韻者不同)
又一體(雙調五十四字前段七句四仄韻兩平韻後段六句三仄韻兩平韻)
黃昇
晝景(仄韻)方永(韻)重簾花影(韻)好夢猶酣(句)鶯聲喚醒(韻)
門外風絮交飛(平韻)送春歸(韻)修蛾畫了無人問(換仄韻)
幾多别恨(韻)淚洗殘妝粉(韻)不知郎馬何處(句)煙草萋
迷(換平韻)鷓鴣啼(韻)
(此與陸游霽景風軟詞同惟前段起二句俱用韻字按坊本後段第四句作不知郎馬何處嘶多一嘶)
(今從花庵詞選改定且此句亦無用韻之例觀各家體可知)
又一體(雙調五十五字前段七句四仄韻三平韻後段六句三仄韻兩平韻)
李珣
春暮(仄韻)微雨(韻)送君南浦(韻)愁斂雙蛾(平韻)落花深處(仄韻)
啼鳥似逐離歌(平韻)粉檀珠淚和(韻)臨流更把同心結
(換仄韻)情哽咽(韻)後會何時節(韻)不堪回首(句)相望已隔
汀洲(換平韻)艣聲幽(韻)
(此詞前段第四句蛾字起下平韻第五句處字仍押上仄韻是唐詞間押法亦名隔句押按花間集李詞)
(二首皆然在諸家中又自成一體)
又一體(雙調五十五字前段七句四仄韻三平韻後段六句三仄韻兩平韻)
李珣
去去(仄韻)何處(韻)迢迢巴楚(韻)山水相連(平韻)朝雲暮雨(仄韻)
依舊十二峰前(平韻)猿聲到客船(韻)愁腸豈異丁香結
(換仄韻)因離别(韻)故國音書絶(韻)想佳人花下(句)對明月
春風(換平韻)恨應同(韻)
(此與春暮微雨詞同惟後段第四五句俱五字異結以上詞十五首悉四換韻者溫詞以下四首皆前)
(五字後結五字張泌以下二首皆前結三字後結五字韋詞以下七首皆前結三字後結三字李詞二首)
(皆前結五字後結三字譜内各以類列故不挨字編次)
又一體(雙調五十五字前段七句六仄韻後段七句三仄韻三平韻一疊韻)
孫光憲
風颭(仄韻)波斂(韻)圓荷閃閃(韻)珠傾露點(韻)木蘭舟上(句)
何處吳娃越豔(韻)藕花紅照臉(韻)大堤狂殺襄陽客
(換韻)煙波隔(韻)渺渺湖光白(韻)身已歸(平韻)心不歸(疊)斜暉
(韻)遠汀鸂鶒飛(韻)
(此詞前段全用仄韻與諸家異若後段上仄下平則猶然溫詞體也譜内可平可仄悉參後四詞無别首)
(宋詞可校)
又一體(雙調五十三字前段八句五仄韻後段七句三仄韻四平韻)
顧夐
曲檻(仄韻)春晚(韻)碧流紋細(句)綠楊絲軟(韻)露華鮮(句)杏
枝繁(句)鶯囀(韻)野蕪平似翦(韻)直是人間到天上(換韻)
堪遊賞(韻)醉眼疑屏幛(韻)對池塘(平韻)惜韶光(韻)斷腸(韻)
為花湏盡狂(韻)
(此即孫光憲風颭波斂詞體惟前段第三句不用韻第五六句作三字兩句兩字一句異詞律於露華)
(鮮杏枝繁句注兩平韻按此詞前段本全押仄韻有顧詞别首可証豈又間入平韻况兩句兩韻亦無一)
(先十三元遽用古韻之理)
又一體(雙調五十四字前段七句四仄韻後段七句三仄韻四平韻)
顧夐
燕颺(句)晴景(仄韻)小窗屏暖(句)鴛鴦交頸(韻)菱花掩却翠
鬟攲(句)慵整(韻)海棠簾外影(韻)繡幃香斷金鸂鶒(換韻)
無消息(韻)心事空相憶(韻)倚東風(平韻)春正濃(韻)愁紅(韻)
淚㾗衣上重(韻)
(此與曲檻春晚詞同惟前段起句不用韻第五六句作七字一句異)
又一體(雙調五十四字前段六句五仄韻後段七句三仄韻四平韻)
孫光憲
太平天子(仄韻)等閒遊戲(韻)疏河千里(韻)柳如絲(句)偎倚
綠波春水(韻)長淮風不起(韻)如花殿脚三千女(換韻)爭
雲雨(韻)何處留人住(韻)錦帆風(平韻)煙際紅(韻)燒空(韻)魂
迷大業中(韻)
(此亦風颭波斂詞體惟前段起句四字第四句三字第五句六字異)
又一體(雙調五十三字前段六句六仄韻後段七句三仄韻四平韻)
孫光憲
柳拖金縷(仄韻)著煙籠霧(韻)濛濛落絮(韻)鳳凰舟上楚女
(韻)妙舞(韻)雷喧波上鼓(韻)龍爭虎戰分中土(韻)人無
主(韻)桃葉江南渡(韻)擘花牋(平韻)豔思牽(韻)成篇(韻)宫娥
相與傳(韻)
(此與太平天子詞同惟前段第四五句作六字一句二字一句又第四句多押一韻換頭仍押前段仄韻)
(異韻以上詞五首皆前段仄韻後段仄平韻者在唐詞中又自成一體)
又一體(雙調五十一字前段七句四仄韻後段五句五仄韻)張泌
渺莽(句)雲水(韻)惆悵暮帆(句)去程迢遞(韻)夕陽芳草(句)
千里萬里(韻)鴈聲無限起(韻)夢魂悄斷煙波裏(韻)心
如醉(韻)相見何處是(韻)錦屏香冷無睡(韻)被頭多少淚
(韻)
(此詞前後段全押仄韻宋柳永徐昌圖秦觀黃庭堅呂渭老梅苑無名氏諸詞皆原于此至換頭三句猶)
(然溫詞體也但前後段兩結句俱五字與柳永二詞一類若徐昌圖詞前後段兩結句俱六字又與呂渭)
(老黃庭堅梅苑詞自為一類譜内可平可仄即參以下類列諸詞)
又一體(雙調五十七字前段七句五仄韻後段六句五仄韻)柳永
淮岸(韻)漸晚(韻)圓荷向背(句)芙蓉深淺(韻)仙娥畫舸(句)
露影紅芳交亂(韻)難分花與面(韻)採多漸覺輕舸滿
(韻)呼歸伴(韻)急槳煙波遠(韻)隠隠棹歌(句)漸被蒹葭遮
斷(韻)曲終人不見(韻)
(此照張泌詞填惟前段第五六句後段第四五句俱四字一句六字一句較為整齊)
又一體(雙調五十七字前段六句四仄韻後段六句五仄韻)柳永
翠深紅淺(韻)愁蛾黛蹙(句)嬌波刀翦(韻)竒容妙伎(句)互
逞舞裀歌扇(韻)妝光生粉面(韻)坐中醉客風流慣(韻)
尊前見(韻)特地驚狂眼(韻)不似少年時節(句)千金爭選
(韻)相逢何太晩(韻)
(此與淮岸漸晚詞同惟前段起句四字後段第四句六字第五句四字異)
又一體(雙調六十字前後段各六句三仄韻)徐昌圖
秋光滿目(韻)風清露白(句)蓮紅水綠(韻)何處夢回(句)弄
珠拾翠盈盈(句)倚蘭橈(讀)眉黛蹙(韻)採蓮調穩聲相
續(韻)吳兒伴侣(句)倚棹吳江曲(韻)驚起暮天(句)幾雙交
頸鴛鴦(句)入蘆花(讀)深處宿(韻)
(按徐昌圖宋太祖時人在柳永之前柳永淮岸向晚詞前段第五六句後段第四五句句法即本此詞填)
(也至前後段第五句俱不押韻黃庭堅詞及梅苑無名氏詞皆宗之但兩句俱不押韻則為正體或前段)
(不押或後段不押則為變體耳編尊前集刻此詞微有脫誤今從花草粹改定)
又一體(雙調六十一字前段六句五仄韻後段六句四仄韻)吕渭老
斜紅照水(韻)似晴空萬里(韻)明霞相倚(韻)逐伴笑歌(句)
小立綠槐隂裏(韻)誚没些(讀)春氣味(韻)紛紛覰著閒
桃李(韻)淺淺深深(句)不滿遊人意(韻)幽豔一枝(句)向晚
重簾深閉(韻)是青君(讀)愛惜底(韻)
(此與秋光滿目詞同惟前段第二句添一襯字又押韻前後段第五句仍押韻異按秦觀恨眉醉眼詞與)
(此同因秦詞俚故採此作)
又一體(雙調六十一字前段六句三仄韻後段六句四仄韻)黃庭堅
心情老嬾(韻)對歌對舞(句)猶是當時眼(韻)巧笑靚妝(句)
近我衰容華鬢(句)似扶著(讀)賣卜算(韻)思量好箇當
年見(韻)催酒催更(句)只怕歸期短(韻)飲散鐙稀(句)背鎖
落花深院(韻)好殺人(讀)天不管(韻)
(此和秦觀詞也但前段第二句四字第三句五字第五句不用韻與秦詞小異)
又一體(雙調五十九字前段五句四仄韻後段六句三仄韻)
(梅苑)無名氏
香苞素質(韻)天賦與(讀)傾城標格(韻)應是曉來(句)暗傳
東君消息(韻)把孤芳(讀)回暖律(韻)壽陽粉面曾妝飾
(韻)說與高樓(句)休更吹羌笛(韻)花下醉賞(句)留取時倚
闌干(句)鬭清香(讀)添酒力(韻)
(黃庭堅詞前段第五句不用韻此詞後段第五句不用韻均為仄韻河傳變體又花草粹編無名氏詞雙)
(花對植似黃封和了龍香難敵悶把琵琶試把幺絃輕轣算行家纔認得朱窩戲捻骰兒擲惟有燒盆貢)
(采偏難覓常把那目字横書謝三娘全不識後段第四五句作七字一句亦不用韻疑有脫誤不錄以)
(上詞七首皆前後段全押仄韻者張詞以下三首兩結句俱五字徐詞以下四首兩結句俱六字按河)
(傳詞共二十七首約分三體有兩仄兩平四換韻者有前段仄韻後段仄韻平韻者有前後段皆仄韻者)
(譜内每體悉為類列注明此調之源流正變盡於此矣)
望遠行(唐教坊曲名令詞始自韋莊中原音韻注商調太和正音譜亦注商調慢詞始自柳永繡)
(幃睡起詞注中呂調長空降瑞詞注仙呂調)
望遠行(雙調五十五字前段四句四平韻後段五句四平韻)
(南唐)李景
碧砌花光照眼明(韻)朱扉長日鎮長扄(韻)餘寒欲去夢
難成(韻)鑪香煙冷自亭亭(韻)遼陽月(句)秣陵砧(韻)不
傳消息但傳情(韻)黃金臺下忽然驚(韻)征人歸日二毛
生(韻)
(按花草粹編前段第二句朱扉鎮日長扄換頭句殘月秣陵砧各少一字今從二主詞原本校定)
又一體(雙調五十三字前段四句四平韻後段五句四平韻)李珣
春日遲遲思寂寥(韻)行客關山路遥(韻)瓊窗時聽語鶯
嬌(韻)柳絲牽恨一條條(韻)休暈繡(句)罷吹簫(韻)貌逐
殘花暗彫(韻)同心猶結舊裙腰(韻)忍辜風月度良宵(韻)
(此與李景詞同惟前段第二句後段第三句各少一字異按花間集李詞别首前段第一句露滴幽庭)
(落葉時露字仄聲第三句王郎一去負佳期玉字一字俱仄聲後段第四句吟蛩斷續漏頻移斷字仄聲)
(譜内可平可仄據此)
又一體(雙調六十字前段四句四平韻後段七句五平韻)韋莊
欲别無言倚畫屏(韻)含恨暗傷情(韻)謝家庭樹錦雞鳴
(韻)殘月落邊城(韻)人欲别(句)馬頻嘶(換韻)綠槐千里長
堤(韻)出門芳草路萋萋(韻)雲雨别來易東西(韻)不忍别
君後(句)却入舊香閨
(此詞前後段換韻前段第二句第四句各五字後段結多五字兩句與諸家不同無可參校)
又一體(雙調七十八字前段六句四平韻後段七句四平韻)
(樂府雅詞)無名氏
當時雲雨夢(句)不負楚王期(韻)翠峰中(讀)高樓十二掩
瑶扉(韻)儘人間歡會(句)只有兩心自知(韻)漸玉困花柔
香汗揮(韻)歌聲翻别怨(句)雲馭欲回時(韻)這無情紅
日(句)何似且休西(韻)但涓涓珠淚(句)滴濕仙郎羽衣(韻)
怎忍見雙鴛相背飛(韻)
(此見樂府雅詞本宋人無填此格者惟黃庭堅集有入聲韻詞一體與此字句悉同只前後兩結皆七字)
(句少一字因詞俚不錄)
又一體(雙調一百七字前段十句四仄韻後段十一句六仄韻)柳永
繡幃睡起(句)殘妝淺(讀)無緒勻紅鋪翠(韻)藻井凝塵(句)
金階鋪蘚(句)寂寞鳳樓十二(韻)風絮紛紛(句)煙蕪苒苒
(句)永日畫闌(句)沉吟獨倚(韻)望遠行(讀)南陌春殘悄歸
騎(韻)凝睇(韻)消遣離愁無計(韻)但暗擲(韻)金釵買醉
(韻)對此好景(句)空飲香醪(句)爭奈轉添珠淚(韻)待伊遊
冶歸來(句)故故解放(句)翠羽輕裙重繁(韻)見纖腰圍小
(句)信人憔悴(韻)
(汲古閣本後段第四句脫去對此二字結句圍字譌作圖字又脫去小字今從花草粹編增定按宋人)
(填此調者只柳永詞二首梅苑詞一首故譜内可平可仄悉參後詞無他首相校)
又一體(雙調一百六字前段九句四仄韻後段十一句五仄韻)柳永
長空降瑞(句)寒風翦(讀)淅淅瑶華初下(韻)亂飄僧舍(句)
密灑歌樓(句)迤邐漸迷鴛瓦(韻)好是漁人(句)披得一蓑
歸去(句)江上晩來堪畫(韻)滿長安(讀)高却旗亭酒價(韻)
幽雅(韻)乘興最宜訪戴(句)泛小棹(讀)越溪瀟灑(韻)皓
鶴奪鮮(句)白鷴失素(句)干里廣鋪寒野(韻)須信幽蘭歌
斷(句)同雲收盡(句)别有瑶臺瓊榭(韻)放一輪明月(句)交
光清夜(韻)
(此與繡幃睡起詞同惟前段第六七八句句讀小異結句六字較前詞亦少一字)
又一體(雙調一百六字前段九句四仄韻後段十句五仄韻)
(梅苑)無名氏
重隂未解(韻)又早是(讀)年時梅花爭綻(韻)暗香浮動(句)
疎影横斜(句)月澹水清亭院(韻)好是前邨(句)雪裏一枝
開處(句)昨夜東風布暖(韻)動行人(讀)多少離愁腸斷(韻)
凝戀(韻)天賦自然雅態(句)似壽陽(讀)初勻粉面(韻)故
人折贈(句)欣逢驛使(句)只恐隴頭春晚(韻)寄與高樓(句)
休學龍吟三弄(句)留取瓊花爛漫(韻)正有人(讀)同倚闌
干爭看(韻)
(此與長空降瑞詞同惟後段第七八句句讀小異之按柳詞句讀未免參差此詞最為整齊填者宜宗)
木蘭花令(唐教坊曲名太和正音譜注高平調按花間集載木蘭花玉樓春兩調其七字八句)
(者為玉樓春體木蘭花則韋詞毛詞魏詞共三體從無與玉樓春同者自尊前集誤刻以後宋)
(詞相沿率多混填今照花間集本分列舊譜誤者悉為校正)
木蘭花令(雙調五十五字前段五句三仄韻後段四句三仄韻)韋莊
獨上小樓春欲暮(韻)愁望玉關芳草路(韻)消息斷(句)不
逢人(句)郤斂細眉歸繡戸(韻)坐看落花空歎息(換韻)羅
袂濕斑紅淚滴(韻)千山萬水不曾行(句)魂夢欲教何處
覓(韻)
(宋人木蘭花詞皆玉樓春體惟此與毛魏二詞乃木蘭花正體但此詞前後段換韻與毛魏詞前後一韻)
(者小異中譜内可平可仄即以後詞句法相同者參校)
又一體(雙調五十二字前後段各六句三仄韻)毛熙震
掩朱扉(句)鉤翠箔(韻)滿院鶯聲春寂寞(韻)勻粉淚(句)恨
檀郎(句)一去不歸花又落(韻)對斜暉(句)臨小閣(韻)前
事豈堪重想著(韻)金帶冷(句)畫屏幽(句)寶帳慵熏蘭麝
薄(韻)
(此即韋詞體惟前段第一句後段第一句第三句俱作三字兩句異)
又一體(雙調五十四字前段六句三仄韻後段四句三仄韻)魏承班
小芙蓉(句)香旖旎(韻)碧玉堂深清似水(韻)開寶匣(句)掩
金鋪(句)倚屏拖袖愁如醉(韻)遲遲好景煙花媚(韻)曲
渚鴛鴦眠錦翅(韻)凝然愁望靜相思(句)一雙笑靨嚬香
蕊(韻)
(此亦韋詞體惟前段第一句作三字兩句異按花間集魏承班詞有木蘭花一調玉樓春兩調此名木蘭)
(花其七言八句者則名玉樓春可知宋詞之誤矣)
金蓮繞鳳樓(調見花草粹編此宋徽宗觀鐙詞也故名金蓮繞鳳樓)
金蓮繞鳳樓(雙調五十五字前後段各四句四仄韻)宋徽宗
綘燭朱籠相隨映(韻)馳繡轂(讀)塵清香襯(韻)萬金光射
龍軒瑩(韻)繞端門(讀)瑞雷輕振(韻)元宵為開勝景(韻)
嚴黼座(讀)觀鐙錫慶(韻)帝家華燕乘春興(韻)褰珠簾(讀)
望堯瞻舜(韻)
(前後段字句整齊惟後段起句較前段起句減一字所謂換頭者非添字即減字也平仄無别詞可校)
睿恩新(調見珠玉詞此調近金蓮繞鳳樓但前後段第三句亦用上三下四句法不押韻與金蓮)
(繞鳳樓詞全屬七言詩句押韻者不同)
睿恩新(雙調五十五字前後段各四句三仄韻)晏殊
芙蓉一朵霜秋色(韻)迎曉露(讀)依依先坼(韻)似佳人(讀)
獨立傾城(句)傍朱檻(韻)暗傳消息(韻)靜對西風脈脈
(韻)金蕊綻(讀)粉紅如滴(韻)向蘭堂(讀)莫厭重新(句)免清
夜(讀)微寒漸逼(韻)
(按晏詞别首前段起句紅絲一曲傍階砌傍字仄聲第二句珠露下獨呈纖麗獨字仄聲結句分彩線簇)
(成嬌蕊分字平聲彩字仄聲後段起句向晚羣花新悴新字平聲第二句放朵朵似延秋意放字仄聲結)
(句更裊裊低臨鳳髻上裊字仄聲譜内可平可仄據此)
芳草渡(此調有兩體令詞始自歐陽修有張先詞可校慢詞始自周邦彦有陳允平詞可校)
芳草渡(雙調五十五字前段八句四平韻後段八句五仄韻兩平韻)
歐陽修
梧桐落(句)蓼花秋(平韻)煙初冷(句)雨纔收(韻)蕭條風物正
堪愁(韻)人去後(句)多少恨(句)在心頭(韻)燕鴻遠(仄韻)羌
笛怨(韻)渺渺澄波一片(韻)山如黛(句)月如鈎(平韻)笙歌散
(仄韻)魂夢斷(韻)倚高樓(平韻)
(此詞換頭及第六七句俱間入仄韻結處仍押前段平韻蓋以平韻為主宋人填此調者多不押仄韻故)
(可平可仄於張先詞作譜遠此詞亦刻陽春集後段起句作燕鴻羌笛怨脫一字又坊本後段第四句)
(作遠山如黛月如鈎多一遠字今從六一詞本)
又一體(雙調五十七字前後段各七句四平韻)張先
主人宴客玉樓西(韻)風飄忽(句)雪雰霏(韻)唐昌花蕊漸
平枝(韻)浮光裏(句)寒聲聚(句)隊禽棲(韻)驚曉日(句)喜
春遲(韻)野橋時伴梅飛(韻)山明日遠霽雲披(韻)溪上月
(句)堂下水(句)併春暉(韻)
(此即歐陽詞體惟前起二句作七字一句後段不間入仄韻第四五句作七字一句異前段第五六句)
(魏夫人詞誰念我就單枕念字就字俱仄聲後段第五句我恨你我字仄聲其餘可平可仄參下張詞)
又一體(雙調五十七字前段七句四平韻後段八句四平韻)張先
雙門曉鎖響朱扉(韻)千騎擁(句)萬人隨(韻)風烏弄影畫
船移(韻)歌時泪(句)和别怨(句)作秋悲(韻)寒潮小(句)渡
淮遲(韻)吳越路(句)漸天涯(韻)楚王臺上為相思(韻)江雲
下(句)日西盡(句)鴈南飛(韻)
(此與主人宴客詞同惟後段第三句作三字兩句異)
又一體(雙調八十九字前段十句五仄韻後段九句五仄韻)周邦彦
昨夜裏(句)又再宿桃源(句)醉邀仙侣(韻)聽碧窗風快(句)
疎簾半卷愁雨(韻)多少離恨苦(韻)方留連啼訴(韻)鳳帳
曉(句)又是匆匆(句)獨自歸去(韻)愁顧(韻)滿懷淚粉(句)
瘦馬衝泥尋去路(韻)漫回首(讀)煙迷望眼(句)依稀見朱
戸(韻)似癡似醉(句)暗惱損(讀)凭闌情緒(韻)澹暮色(句)看
盡栖鴉亂舞(韻)
(此慢詞也押仄韻宋人填此調者絶少即方千里楊澤民皆無和詞惟陳允平集有之但校周詞少換頭)
(短韻二字句故此調可平可仄悉參陳詞)
又一體(雙調八十七字前段十句五仄韻後段八句四仄韻)陳允平
芳草渡(句)漸迤邐分飛(句)鴛儔鳳侣(韻)洒一枝香淚(句)
棃花寂寞春雨(韻)惜别情思苦(韻)匆匆深盟訴(韻)翠浪
遠(句)六幅蒲帆(句)縹緲東去(韻)夕陽冉冉(句)恨逐潮
回南浦路(韻)漫空念(讀)歸來燕子(句)雙棲舊庭戸(韻)市
橋細柳(句)尚不減(讀)少年張緒(韻)漸瘦損(句)嬾照秦鸞
對舞(韻)
(此見西麓繼周詞即和片玉詞韻也以其減換頭二字短韻採以備體)
夜行船(太平樂府中原音韻元高拭詞俱注雙調黃公紹詞名明月棹孤舟詞律以夜行船混入)
(雨中花今照花草粹編分列)
夜行船(雙調五十五字前後段各四句三仄韻)歐陽修
憶昔西都歡縱(韻)自别後(讀)有誰能共(韻)伊川山水洛
川花(句)細尋思(讀)舊遊如夢(韻)今日相逢情愈重(韻)
愁聞唱(讀)畫樓鐘動(韻)白髮天涯逢此景(句)倒金尊(讀)
殢誰相送(韻)
(此調五十五字者以歐詞為正體五十六字者以史詞為正體五十八字者以趙詞為正體其餘或攤破)
(句法或句讀參差或添韻或添字皆變格也句此詞前段起句六字前後段第三句皆七字兩結皆七)
(字有歐詞别首及毛滂謝絳詞可校按歐詞别首後段第三句手把金尊難為别毛詞别首莫把鴛鴦驚)
(飛去正與此同所小異者惟為字飛字俱平聲耳謝綘詞相看送到斷腸時平仄與此詞全異又歐詞别)
(首前段結句看看是斷腸南浦上看字平聲是字仄聲後段結句更那聽亂鶯疎雨那字聽字俱仄聲譜)
(内可平可仄據此餘參所採毛詞)
又一體(雙調五十五字前後段各四句三仄韻)毛滂
寒滿一衾誰共(韻)夜沈沈(讀)醉魂䑃鬆(韻)雨呼煙喚付
淒涼(句)又不成(讀)那些好夢(韻)忽明日(讀)煙江暝矇
(韻)扁舟繫(讀)一行蝃蝀(韻)季鷹生事水瀰漫(句)過鱸船
(讀)再三目送(韻)
(此與歐詞同惟換頭作上三下四句法異)
又一體(雙調五十六字前後段各五句三仄韻)史達祖
不翦春衫愁意態(韻)過收鐙(讀)有些寒在(韻)小雨空簾
(句)無人深巷(句)已早杏花先賣(韻)白髮潘郎寬沈帶
(韻)怕看山(讀)憶他眉黛(韻)草色拖裙(句)煙光惹鬢(句)常
記故園挑菜(韻)
(此亦歐詞體惟前段起句七字前後段第三句俱作四字兩句兩結句俱六字異按宋吳文英周密黃機)
(高觀國諸詞俱如此填惟許棐詞換頭句文君自被琴心誤文君二字俱平聲自被二字俱仄聲心字平)
(聲與此詞平仄全異又黃機詞前段第二句露桃開柳緜又起結句判與南園一醉吳文英詞前段第二)
(句歸期杳畫簷鵲喜結句月落桂花影裏又字一字鵲字影字俱仄聲南字平聲與此詞平仄小異譜内)
(據之餘參下周趙二詞)
又一體(雙調五十六字前後段各五句三仄韻)周密
蛩老無聲深夜靜(韻)新霜燦(讀)一簾鐙影(韻)妒夢鴻高
(句)借愁月淺(句)縈恨亂絲難整(韻)笙譜字(讀)嬌娥誰
靚(韻)香襟冷(讀)嬾看妝印(韻)繡閣藏春(句)海棠偷暖(句)
還似去年風景(韻)
(此與史詞同惟換頭作上三下四句法異)
又一體(雙調五十六字前段五句三仄韻後段五句四仄韻)趙長卿
綠鎖窗紗梧葉㡳(韻)麥秋時(讀)曉寒慵起(韻)宿酒厭厭
(句)殘香冉冉(句)渾似那時天氣(韻)到日不堪頻屈指
(韻)回頭早(讀)一年不啻(韻)搔首無言(句)闌干十二(韻)倚
了又還重倚(韻)
(此亦與史詞同惟後段第四句多押一韻異按元太平樂府雙調詞照此填)
又一體(雙調五十八字前後段各五句三仄韻)趙長卿
綠蓋紅幢籠碧水(韻)魚跳處(讀)浪㾗勻碎(韻)惜别慇懃
(句)留連無計(句)歌聲與(讀)淚珠柔脆(韻)一葉扁舟煙
浪裏韻曲灘頭(讀)此情無際(韻)窈窕眉山(句)暮霞紅處
(句)雨雲想(讀)翠峰十二(韻)
(此亦史詞體惟前後兩結俱作七字句異按元中原音韻雙調詞照此填譜内可平可仄參後諸詞)
又一體(雙調五十六字前後段各五句三仄韻)楊无咎
不假鉛華嫌太白(韻)玉搓成(讀)體柔腰搦(韻)明月堂深
(句)蓮花杯軟(句)情重自斟瓊液(韻)寄語碔砆休並立
(韻)信秦城(讀)未教輕易(韻)綘闕樓成(句)藍橋藥就(句)好
吹簫(讀)乘鸞翼(韻)
(此亦史詞體惟後結作折腰句法異按无咎寶髻雙垂詞後結悔不做閒男女黃公紹鴈帶愁來詞後結)
(時有陣香吹到俱作六字折腰句法正與此同但平仄小異)
又一體(雙調五十八字前後段各五句三仄韻)王嵎
曲水濺裙三月二(韻)馬如龍(讀)鈿車如水(韻)風颺游絲
(句)日烘晴畫(句)人共海棠俱醉(韻)客裏光隂難可意
(韻)掃芳塵(讀)舊遊誰記(韻)午夢醒來(句)不覺小窗人靜
(句)春在賣花聲裏(韻)
(此亦史詞體惟後段第四句六字多二襯字異)
又一體(雙調五十五字前後段各五句三仄韻)楊无咎
怪被東風相誤(韻)落輕帆(讀)暫停煙渚(韻)桐樹隂森(句)
茅簷瀟灑(句)元是那回來處(韻)相與狂朋沽綠醑(韻)
聽吳姬(讀)隔窗言語(韻)我既癡迷(句)君還留戀(句)明日
慢移船去(韻)
(此亦史詞體惟前段起句仍作六字異)
又一體(雙調五十五字前段四句三仄韻後段五句四仄韻)孫浩然
何處採菱歸暮(韻)隔宵煙(讀)菱歌輕舉(韻)白蘋風起月
華寒(句)影朦朧(讀)半和梅雨(韻)脈脈相逢心似許(韻)
扶蘭棹(讀)黯然凝竚(韻)遥指前邨(句)依依煙樹(韻)含情
背人歸去(韻)
(此與楊无咎怪被東風詞同惟前段第三四句仍作七字一句結句亦七字又後段第四句多押一韻異)
又一體(雙調五十六字前後段各五句三仄韻)楊无咎
夾岸綺羅歡聚(韻)看喧喧(讀)彩舟來去(韻)晴放湖光(句)
雨添山色(句)誰識總相宜處(韻)輸與騷人(句)郤知勝
趣(韻)醉臨流(讀)戲評坡句(韻)莫把西湖比西子(句)這東
湖(讀)似東鄰女(韻)
(此與怪被東風詞同惟後段第一句作四字兩句第三四句仍作七字一句結句亦七字異)
金鳳鈎(見晁補之琴趣外篇此調微近夜行船其實不同也)
金鳳鈎(雙調五十五字前段六句三仄韻後段五句四仄韻)晁補之
春辭我(句)向何處(韻)怪草草(讀)夜來風雨(韻)一簪華髮
(句)少歡饒恨(句)無計殢春且住(韻)春回常恨尋無路
(韻)試向我(讀)小園徐步(韻)一闌紅藥(句)倚風含露(韻)春
自未曾歸去(韻)
(或以此詞近夜行船史達祖詞體然前段起句作三字兩句實與史詞不同)
又一體(雙調五十四字前後段各四句三仄韻)晁補之
雪晴閒步花畔(韻)試屈指(讀)早春將半(韻)櫻桃枝上最
先到(句)却恨小梅芳淺(韻)忽驚拂水雙來燕(韻)暗自
憶(讀)故人猶遠(韻)一分風雨占春愁(句)一來又對花腸
斷(韻)
(或以此詞近夜行船毛滂詞體然前段結句六字實與毛詞不同)
鷓鴣天(樂章集注正平調太和正音譜注大石調蔣氏九宫譜目入仙呂引子趙令畤詞名思越)
(人李元膺詞名思佳客賀鑄詞有翦刻朝霞釘露盤句名翦朝霞韓淲詞有只唱驪歌一疊休)
(句名驪歌一疊盧祖臯詞有人醉梅花臥未醒句名醉梅花)
鷓鴣天(雙調五十五字前段四句三平韻後段五句三平韻)晏幾道
彩袖殷勤捧玉鍾(韻)當年拌却醉顔紅(韻)舞低楊柳樓
心月(句)歌盡桃花扇影風(韻)從别後(句)憶相逢(韻)幾
回魂夢與君同(韻)今宵剩把銀釭照(句)猶恐相逢是夢
中(韻)
(宋人填此調者字句韻悉同趙長卿詞前段起句新晴水暖藕花紅新晴二字俱平聲水暖二字俱仄聲)
(花字平聲與此平仄全異又晏詞别首前段起句一醉醒來春又殘春字平聲高觀國詞第二句最憐一)
(曲鳳簫吟最字一字俱仄聲晏詞别首第三句雲隨綠水歌聲轉雲字平聲綠字仄聲又年年底事不歸)
(去不字仄聲第四句怨月愁煙長為誰怨字仄聲長字平聲趙長卿詞後段第一二句憶攜手過階墀憶)
(字仄聲攜字平聲黃庭堅詞第三句斜風細雨不須歸斜字平聲細字仄聲柳永詞第四句只因曾向前)
(生裏只字仄聲曾字平聲晏詞别首第五句曼倩天涯猶未歸曼字仄聲猶字平聲俱與此詞平仄小異)
(譜内可平可仄據之斷按花草粹編趙介之詞後段第五句杜宇一聲腸人無名氏詞圖得不知郎去)
(時一字不字俱仄聲但宋元人此句第三字從無用仄聲者此乃以入聲字替平聲不可泛用上去聲)
鼓笛令(調見黃山谷集按宋詞有鼓笛慢乃水龍吟别體與此無涉)
鼓笛令(雙調五十五字前後段各四句四仄韻)黃庭堅
寶犀未解心先透(韻)惱殺人(讀)遠山微皺(韻)意淡言疎
情最厚(韻)枉教作(讀)著行官柳(韻)小雨勒花時候(韻)
抱琵琶(讀)為誰消瘦(韻)翡翠金籠思珍偶(韻)忽拌與(讀)
山雞僝僽(韻)
(此調秪有此詞無别首可校)
徵招調中腔(唐段安節樂府雜錄云徵音有其聲而無其字宋大晟樂府始補徵招調凡曲)
(有歌頭有中腔此徵招調之中腔也)
徵招調中腔(雙調五十五字前段五句三仄韻後段四句三仄韻)
王安中
紅雲蒨霧籠金闕(韻)聖運叶(讀)星虹佳節(韻)紫禁曉風
馥天香(句)奏九韶(句)帝心悅(韻)瑶階萬歲蟠桃結(韻)
睿算永(讀)壺天風月(韻)日觀幾時六龍來(句)金鏤玉牒
告功業(韻)
(按宋姜䕫製徵招調今周密張炎集中有之然與此詞不同故不類列)
御定詞譜卷十一
