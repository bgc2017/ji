欽定四庫全書
御定詞譜卷二十七目錄(九十九字)
聲聲慢十四體(又名勝勝慢)(人在樓上)
紫玉簫一體
無悶一體
月下笛五體
玲瓏四犯七體
丁香結一體
瑣窗寒五體(一名瑣寒窗)
大有一體
燕山亭一體
聒龍謠二體
金菊對芙蓉一體
催雪一體
十月桃三體(又名十月梅)
蜀溪春一體
秋宵吟一體
三姝媚三體
鳳池吟一體
新鴈過妝樓四體(又名鴈過妝樓寶瑶臺聚八仙八寶妝百妝)
月華清一體
國香二體(又名國香慢)
飛龍宴一體
欽定四庫全書
御定詞譜卷二十七(九十九字)
聲聲慢(蔣氏九宫譜注仙吕調晁補之詞名勝勝慢吳文英詞有人在小樓句名人在樓上此)
(調有平韻仄韻兩體平韻者以晁補之吳文英王沂孫詞為正體仄韻者以高觀國詞為正體)
聲聲慢(雙調九十九字前段九句四平韻後段八句四平韻)晁補之
朱門深掩(句)擺蕩春風(句)無情鎮欲輕飛(韻)斷腸如雪
撩亂(句)去點人衣(韻)朝來半和細雨(句)向誰家(讀)東館
西池(韻)算未肻(讀)似桃含紅蕊(句)留待郎歸(韻)還記
章臺往事(句)别後縱(讀)青青似舊時垂(韻)灞岸行人多
少(句)兢折柔枝(韻)而今恨啼露葉(句)鎮香街(讀)抛擲因
誰(韻)又争可(讀)妬郎誇春草(句)步步相隨(韻)
(此調采平韻詞八首以晁吳王三詞為正體賀詞以下皆變體也此詞前後結皆七字一句四字一句)
(周密瓊壺敲月詞與此同譜内可平可仄悉參所采平韻七詞句法同者)
又一體(雙調九十七字前段十句四平韻後段九句四平韻)賀鑄
園林幕翠(句)燕寢凝香(句)華池繚繞飛廊(韻)坐按吳娃
清麗(句)楚調圓長(韻)歌闌横流美眄(句)乍疑生(讀)綺席
輝光(韻)文園屬意(句)玉卮交勸(句)寶瑟高張(韻)南薰
難消幽恨(句)金徽上(讀)殷勤彩鳳求凰(韻)便許卷收行
雨(句)不戀高唐(韻)東山勝遊在眼(句)待紉蘭擷菊相將
(韻)雙棲安穏(句)五雲溪(句)是故鄉(韻)
(此即晁詞體惟前結四字三句後結四字一句三字兩句異曹組重檐飛峻詞與此同)
又一體(雙調九十七字前後段各十句四平韻)曹勛
素商吹景(句)西真賦巧(句)桂子秋借蟾光(韻)層層翠葆
(句)深隠幽豔清香(韻)占得秀巖分種(句)天教微露染嬌
黃(韻)珍庭曉(句)透肌破鼻(句)細細芬芳(韻)應是月中
倒影(句)喜餘葉婆娑(句)灝色迎凉(韻)移根上苑(句)雅稱
曲檻回廊(韻)趁取蕊珠密綴(句)與收花霧著宫裳(韻)簾
櫳静(句)好圍四坐(句)對賞瑶觴(韻)
(此亦晁詞體惟前段第四五句作六字一句四字一句第七句句法不折腰前後段第八句俱減一字作)
(三字一句四字一句後段第二三句作五字一句四字一句異)
又一體(雙調九十七字前段十句四平韻後段八句四平韻)吳文英
檀欒金碧(句)婀娜蓬萊(句)遊雲不蘸芳洲(韻)露柳霜蓮
(句)十分點綴殘秋(韻)新鸞畫眉未穏(句)似含羞(讀)低度
牆頭(韻)愁送遠(句)駐西臺車馬(句)共惜臨流(韻)知道
池亭多宴(句)掩庭花(讀)長是驚落秦謳(韻)膩粉闌干(句)
猶聞憑袖香留(韻)輸他翠漣拍甃(句)瞰新妝(讀)終日凝
眸(韻)簾半卷(句)帶黃花(讀)人在小樓(韻)
(此亦晁詞體惟後段第七句減五字第八句添三字異宋辛棄疾趙長卿周密王沂孫元伊濟翁及梅苑)
(二詞俱如此填)
又一體(雙調九十七字前段十句四平韻後段九句四平韻)王沂孫
啼螿門静(句)落葉階深(句)秋聲又入吾廬(韻)一枕新凉
(句)西忩晩雨疎疎(韻)舊香舊色換却(句)但滿川(讀)殘柳
荒蒲(韻)茂陵遠(句)任歲華荏苒(句)老盡相如(韻)昨夜
西風初起(句)想蓴邊呼櫂(句)橘後思書(韻)短景凄然(句)
殘歌空扣銅壺(韻)當時送行共約(句)鴈歸時(讀)人賦歸
與(韻)鴈歸也(句)問人歸(讀)如鴈歸無(韻)
(此即吳文英詞體惟後段第二句五字第三句四字仍照晁詞體異宋元人如此填者甚多)
又一體(雙調九十八字前段十句四平韻後段九句四平韻)周密
妝額黃輕(句)舞衣紅淺(句)西風又到人間(韻)小雨新霜
(句)萍池蘚徑生寒(韻)輸他漢宫姊妹(句)粲星鈿(讀)露佩
珊珊(韻)凉意早(句)正金盤露潔(句)翠蓋香殘(韻)三十
六宫秋色好(句)看扶疎仙影(句)伴月長閒(韻)寶絡風流
(句)何如細蕊堪餐(韻)幽香未應便減(句)傲清霜(讀)正是
宜看(韻)吟思遠(句)負東籬(讀)還賦小山(韻)
(此與吳文英詞同惟換頭句添一字第二三句照王詞體異)
又一體(雙調九十六字前段九句四平韻後段八句四平韻)石孝友
花前月下(句)好景良辰(句)厮守日許多時(韻)正美之間
(句)何事便有輕離(韻)無端珠淚暗䔩(句)染征衫(讀)點點
紅滋(韻)最苦是(讀)殷勤密約(句)做就相思(韻)咿啞櫓
聲離岸(句)魂斷處(讀)高城隠隠天涯(韻)萬水千山(句)一
去定失花期(韻)東君鬭來無賴(句)散春紅(讀)點破梅枝
(韻)病成也(句)到而今(讀)著箇甚醫(韻)
(此與吳文英詞同惟前段第八句減一字異)
又一體(雙調九十六字前後段各九句四平韻)元好問
林間雞犬(句)江上村墟(句)扁舟處處經過(韻)袖裏新詩
(句)買斷古木滄波(韻)山中一花一草(句)也留教(讀)老子
婆娑(韻)任人笑(讀)風雲氣少(句)兒女情多(韻)不待求
田問舍(句)被朝吟暮醉(句)慣得蹉跎(韻)百尺高樓(句)更
問平地如何(韻)朝來斜風細雨(句)喜紅塵(讀)不到漁蓑
(韻)一尊酒(句)喚元龍(讀)來聽浩歌(韻)
(此即石孝友詞體惟後段第二句五字第三句四字異)
又一體(雙調九十七字前段十句四仄韻後段八句四仄韻)高觀國
壺天不夜(句)寶炬生香(句)光風蕩搖金碧(韻)月灩水痕
(句)花外峭寒無力(韻)歌傳翠簾盡卷(句)誤驚回(讀)瑶臺
仙跡(韻)禁漏促(句)拌千金一刻(句)未酬佳夕(韻)卷地
香塵不斷(句)最得意(讀)輸他五陵狂客(韻)楚柳吳梅(句)
無限眼邊春色(韻)鮫綃暗中寄與(句)待重尋(讀)行雲消
息(韻)乍醉醒(句)怕南樓(讀)吹斷曉笛(韻)
(此調采仄韻詞六首以此詞為正體劉涇李演蔡松年詞俱照此填陳詞以下皆變體也按李詞前段)
(第二句柔屐煙堤柔字平聲第三句六年遺賞新續六字仄聲遺字平聲第五句惟有寒沙鷗熟寒字平)
(聲蔡詞憶得伴人良夕憶字仄聲劉詞第七句露荷翻千點珠滴點字仄聲蔡詞第八句梨花淚梨花二)
(字俱平聲李詞結句暮山自綠自字仄聲後段第三句漁歌樵曲漁字平聲劉詞第五句朋儕閒歌白雪)
(閒字平聲譜内可平可仄據此餘參趙陳李三詞字譜内所采李詞前段第六句盞字仄聲查宋詞此)
(從無用仄者又李詞後段第四句得字入聲何詞後段第五句十字入聲是以入作平概不注可仄)
又一體(雙調九十九字前後段各十句四仄韻)趙長卿
金風玉露(句)綠橘黃橙(句)商秋爽氣飄逸(韻)南斗騰光
(句)應是間生賢出(韻)照人紫芝眉宇(句)更仙風(讀)誰能
儔匹(韻)細屈指(句)到小春時候(句)恰則三日(韻)莫論
早年富貴(句)也休問文章(句)有如椽筆(韻)堯舜逢君(句)
啟沃定知多術(韻)而今且張錦幄(句)麝煤泛(讀)暖香欝
欝(韻)華堂裏(句)聽瑶琴輕弄(句)水仙新律(韻)
(此與高詞同惟後結添二字異)
又一體(雙調九十七字前段十句四仄韻後段八句五仄韻)陳合
澄空初霽(句)暑退銀塘(句)冰壺鴈程寂寞(韻)天闕清芬
(句)何事早飄巖壑(韻)花神更裁麗質(句)漲江波(讀)一匳
梳掠(韻)凉影裏(句)算素娥仙隊(句)似曾相約(韻)閒把
雨花商略(韻)開時候(讀)羞趁觀桃階藥(韻)綠幕黃簾(句)
好頓膽瓶兒著(韻)年年粟金萬斛(句)拒嚴霜(讀)錦絲圍
幄(韻)秋富貴(句)又何妨(讀)與民同樂(韻)
(此與高詞同惟換頭句押韻異)
又一體(雙調九十七字前段十句五仄韻後段八句五仄韻)張翥
西風墜綠(韻)喚起春嬌(句)嫣然困倚修竹(韻)落帽人來
(句)花豔乍驚郎月(韻)相思尚帶舊恨(句)甚凄凉(讀)未忺
妝束(韻)吟鬢㡳(句)俾寒香一朵(句)並簪黃菊(韻)却待
金盤華屋(韻)園林静(讀)多情怎禁幽獨(韻)蛺蝶應愁(句)
明日落紅難觸(韻)那堪鴈霜漸重(句)怕黃昏(讀)欲睡未
足(韻)翠袖冷(句)且莫辭(讀)花下秉燭(韻)
(此亦與高詞同惟前後段兩起句俱用韻異)
又一體(雙調九十七字前段九句五仄韻後段八句五仄韻)李清照
尋尋覓覓(韻)冷冷清清(句)悽悽慘慘戚成(韻)乍暖還寒
(句)時候正難將息(韻)三杯兩盞淡酒(句)怎敵他(讀)晩來
風急(韻)鴈過也(句)正傷心(讀)却是舊時相識(韻)滿地
黃花堆積(韻)憔悴損(讀)如今有誰忺摘(韻)守著忩兒(句)
獨自怎生得黑(韻)梧桐更兼細雨(句)到黃昏(讀)點點滴
滴(韻)這次第(句)怎一箇(讀)愁字了得(韻)
(此詞前後段起句亦皆用韻其前結三字一句九字一句又與張詞不同)
又一體(雙調九十五字前段九句五仄韻後段八句五仄韻)何夢桂
人間六月(韻)好是王母瑶池(句)吹下冰雪(韻)一片清凉
(句)仙界蕊宫珠闕(韻)金猊水沈未冷(句)看瑶階(讀)九開
蓂莢(韻)尚記得(句)那年時(讀)手種蟠桃千葉(韻)庭下
阿兄癡絶(韻)争戲舞(讀)綠袍環玦(韻)笑捧金卮(句)滿砌
蘭芽初茁(韻)七十古來稀有(句)且高歌(讀)萬事休說(韻)
天未老(句)尚看他(讀)兒軰事業(韻)
(此即李詞體惟前段第二句六字第三句四字後段第二三句減二字異)
紫玉簫(宋史樂志歇指調)
紫玉簫(雙調九十九字前段十一句四平韻後段十句四平韻)晁補之
羅綺圍中(句)笙歌叢裏(句)眼狂初認輕盈(韻)無花解比
(句)似一鈎新月(句)雲際初生(韻)算不虛得(句)郎占與(讀)
第一佳名(韻)輕歸去(句)那知有人(句)别後情牽(韻)襄
王自是春夢(句)休漫說東牆(句)事更難憑(韻)誰教慕宋
(句)要題詩(讀)曾倚寶柱低聲(韻)似瑶臺曉(句)空暗想(讀)
衆裏飛瓊(韻)餘香冷(句)猶在小忩(句)一到魂驚(韻)
(此調秖此一詞無别首可校)
無悶(調見書舟詞汲古閣本刻閨怨無悶者誤)
無悶(雙調九十九字前段九句五仄韻後段十句七仄韻)程垓
天與多才(句)不合更與(句)殢柳憐花情分(韻)算總為才
情(句)惱人方寸(韻)早是春殘花褪(韻)也不料(讀)一春都
成病(韻)自失笑(讀)因甚腰圍半減(句)淚珠頻揾(韻)難
省(韻)也怨天(句)也自恨(韻)怎免千般思忖(韻)倩人說與
(句)又却不忍(韻)拌了一生愁悶(韻)又只恐(讀)愁多無人
問(韻)到這裏(讀)天也憐人(句)看他穏也不穏(韻)
(詞律以此詞與催雪類編按催雪前結四字三句已自不同後段句讀押韻尤為迥别特為分列宋人)
(秖此一詞無别首可校)
月下笛(調始周邦彦片玉詞因詞有凉蟾瑩徹及静倚官橋吹笛句取以為名)
月下笛(雙調九十九字前段十句五仄韻後段十句四仄韻)周邦彦
小雨收塵(句)凉蟾瑩徹(句)水光浮碧(韻)誰知怨抑(韻)静
倚官橋吹笛(韻)映宫牆(讀)風葉亂飛(句)品高調側人未
識(韻)想開元舊譜(句)柯亭遺韻(句)盡傳胸臆(韻)闌干
空四繞(句)聽折柳徘徊(句)數聲終拍(韻)寒鐙陋館(句)最
感平陽孤客(韻)夜沈沈(讀)鴈啼正哀(句)片雲盡卷清漏
滴(韻)黯凝魂(句)但覺龍吟(句)萬壑天籟息(韻)
(此詞前段第四句押韻後段第四句不押韻前後段第六句七字折腰第七句七字不折腰後結三字一)
(句四字一句五字一句宋人無如此填者故以張炎詞作譜)
又一體(雙調九十九字前段十句五仄韻後段十一句七仄韻)張炎
千里行秋(句)支笻背錦(句)頓懷清友(韻)殊鄊聚首(韻)愛
吟猶自詩瘦(韻)山人不解思猿鶴(句)笑問我(讀)韋孃在
否(韻)記長堤畫舫(句)花柔春閙(句)幾番攜手(韻)别後
(韻)都依舊(韻)但靖節門前(句)近來無柳(韻)盟鷗尚有(韻)
可憐西塞漁叟(韻)斷腸不恨江南老(句)恨落葉(讀)飄零
最久(韻)倦游處(句)減羇愁(句)猶未消磨是酒(韻)
(此詞換頭句藏短韻前後段第四句俱押韻第七句俱七字不折腰第八句俱七字折腰後結三字兩句)
(六字一句宋元人俱如此填為此調正體道按陶宗儀詞前段第六七句阿誰㡳事頻横笛不是江南)
(搖落阿字仄聲搖字平聲後段第七八句有時巧綴雙蛾綠天做就宫妝綽約天字平聲譜内可平可仄)
(據此餘參所采諸詞)
又一體(雙調一百字前段十句五仄韻後段十一句七仄韻)張炎
萬里孤雲(句)清遊漸遠(句)故人何處(韻)寒忩夢裏(韻)曾
記經行舊時路(韻)連昌約略無多柳(句)第一是(讀)難聽
夜雨(韻)漫驚回凄悄(句)相看燭影(句)擁衾誰語(韻)張
緒(韻)歸何暮(韻)伴零落依依(句)短橋鷗鷺(韻)天涯倦旅
(韻)此時心事良苦(韻)只愁重灑西州淚(句)問杜曲(讀)人
家在否(韻)恐翠袖(句)正天寒(句)猶倚梅花那樹(韻)
(此與千里行秋詞同惟前段第五句添一字異)
又一體(雙調九十九字前段十句五仄韻後段十一句六仄韻)曾允元
吹老楊花(句)浮萍點點(句)一溪春色(韻)閒尋舊迹(韻)認
溪頭(讀)浣紗磧(韻)柔條折盡成輕别(句)向空外(讀)瑶簪
一擲(韻)算無情更苦(句)鶯巢暗葉(句)啼破幽寂(韻)凝
立(韻)闌干側(韻)記露飲東園(句)聯鑣西陌(韻)容銷鬢減
(句)相逢應是難識(韻)東風吹得愁如海(句)漫點染(讀)空
階自碧(韻)獨歸晩(句)解說心中事(句)月下短笛(韻)
(此亦千里行秋詞體惟前段第五句六字折腰後段第四句不押韻結處三字一句五字一句四字一句)
(異)
又一體(雙調九十七字前段十句五仄韻後段十句四仄韻)彭元遜
江上行人(句)竹間茅屋(句)下臨深窈(韻)春風嫋嫋(韻)翠
鬟窺樹猶小(韻)遥吟近倚歸還顧(句)分付横枝未了(韻)
扁舟却去(句)中流回首(句)驚散飛鳥(韻)重蹋新亭屐
齒(句)耿山抱孤城(句)月來華表(韻)雞聲人語(句)隔江相
伴歌笑(韻)壯遊歴歷同高李(句)未擬詩成草草(韻)長橋
外(句)有醒人吹笛(句)併在霜曉(韻)
(此與曾詞同惟前段第八句減一字換頭句添一字前後段第七句各減一字異)
玲瓏四犯(此調創自周邦彦清真集方千里楊澤民陳允平俱有和詞姜夔又有自度黃鍾商)
(曲與周詞句讀迥别因調名同故亦類列)
玲瓏四犯(雙調九十九字前後段各九句五仄韻)周邦彦
穠李夭桃(句)是舊日潘郎(句)親試春豔(韻)自别河陽(句)
長負露房煙臉(韻)顦顇鬢點吳霜(句)細念想(讀)夢魂飛
亂(韻)歎畫闌玉砌都換(韻)纔始有緣重見(韻)夜深偷
展香羅薦(韻)暗忩前(讀)醉眠蔥蒨(韻)浮花浪蕊都相識
(句)誰更曾擡眼(韻)休問舊色舊香(句)但認取(讀)芳心一
點(韻)又片時一陣(句)風雨惡(句)吹分散(韻)
(此詞前段第八句押韻結處五字一句三字兩句方楊陳和詞皆然為此調正體若曹史高張周諸詞或)
(添字或減字皆變格也句前段第八句方詞悵平生把鑑驚換平字平聲結史詞不離淡煙衰草離字)
(平聲其餘參下所采五詞)
又一體(雙調一百一字前段九句四仄韻後段九句五仄韻)曹□
一架幽芳(句)自過了梅花(句)猶占清絶(韻)露葉檀心(句)
香滿萬條晴雪(韻)肌素淨洗鉛華(句)似弄玉(讀)乍離瑶
闕(韻)看翠虬白鳳飛舞(句)不管暮煙啼鴂(韻)酒中風
格天然别(韻)記唐宫(讀)賜尊芳冽(韻)玉蕤喚得餘香住
(句)猶醉迷飛蝶(韻)天氣乍雨乍晴(句)長是伴(讀)牡丹時
節(韻)夜散瓊樓宴(句)金鋪深掩(句)一庭春月(韻)
(此與周詞同惟前段第八句不押韻後結添二字作五字一句四字兩句異)
又一體(雙調一百一字前段九句四仄韻後段八句四仄韻)史達祖
雨入愁邊(句)翠樹晩無人(句)風葉如翦(韻)竹尾通凉(句)
却怕小簾低卷(韻)孤坐便怯詩慳(句)念俊賞(讀)舊曾題
徧(韻)更暗塵(讀)偷鎖鸞影(句)心事屢羞團扇(韻)賣花
門館生秋草(句)悵弓彎(讀)幾時重見(韻)前歡盡屬風流
夢(句)天共朱樓遠(韻)聞道秀骨病多(句)難自任(讀)從來
恩怨(韻)料也和(讀)前度金籠鸚鵡(句)說人情淺(韻)
(此亦與周詞同惟前段第八句後段起句俱不押韻後結添二字作九字一句四字一句異按史詞别首)
(後結待鴈來先寄新詞歸去且教知道正與此同或點五字一句四字兩句者誤)
又一體(雙調一百字前段九句四仄韻後段八句四仄韻)高觀國
水外輕陰(句)做弄得飛雲(句)吹斷晴絮(韻)駐馬橋西(句)
還繫舊時芳樹(韻)不見翠陌尋春(句)問著小桃無語(韻)
恨燕鶯(讀)不識閒情(句)却隔亂紅飛去(韻)少年曾失
春風意(句)到如今(讀)怨恨難訴(韻)魂驚冉冉江南遠(句)
煙草愁如許(韻)此意待寫翠箋(句)奈斷腸(讀)都無新句
(韻)問甚時(讀)舞鳳歌鸞(句)花裏再看仙侣(韻)
(此即史詞體惟前段第七句減一字後結作七字一句六字一句異)
又一體(雙調一百字前後段各九句五仄韻)張炎
流水人家(句)乍過了斜陽(句)一片蒼樹(韻)怕聽秋聲(句)
却是舊愁來處(韻)因甚尚客殊鄊(句)自笑我(讀)被誰留
住(韻)問種桃(讀)莫是前度(韻)不擬桃花輕誤(韻)少年
未識相思苦(韻)最難禁(讀)此時情緒(韻)行雲暗與風流
散(句)方信别淚如雨(韻)何況帳空夜鶴(句)怎奈向(讀)如
今歸去(韻)更可憐閒裏(句)白了頭(句)還知否(韻)
(此亦與周詞同惟後段第四句添一字作六字句異)
又一體(雙調九十九字前段九句四仄韻後段九句五仄韻)周密
波暖塵香(句)正嫩日輕陰(句)搖蕩清晝(韻)幾日新晴(句)
初展綺忩紋繡(韻)年少忍負才華(句)儘占斷(讀)豔歌芳
酒(韻)奈翠簾(讀)蝶舞蜂喧(句)催趁禁煙時候(韻)杏腮
紅透梅鈿皺(韻)燕歸時(讀)海棠厮勾(韻)尋芳較晩春風
約(句)還約劉郎歸後(韻)憑問柳陌情人(句)比似垂楊誰
瘦(韻)倚畫闌無語(句)春恨遠(句)頻回首(韻)
(此與張詞同惟前段第八句不押韻後段第六句減一字異)
又一體(雙調九十九字前段十句五仄韻後段九句六仄韻)姜䕫
疊鼓夜寒(句)垂鐙春淺(句)匆匆時事如許(韻)倦遊歡意
少(句)俛仰悲今古(韻)江淹又吟恨賦(韻)記當時(讀)送君
南浦(韻)萬里乾坤(句)百年身世(句)惟有此情苦(韻)揚
州柳(讀)垂官路(韻)有輕盈換馬(句)端正窺戶(韻)酒醒明
月下(句)夢逐潮聲去(韻)文章信美知何用(句)漫嬴得(讀)
天涯羇旅(韻)教說與(韻)春來要(讀)尋花伴侣(韻)
(此姜夔自度曲與周詞不同宋人亦無依此填者)
丁香結(調見清真集古詩有丁香結恨新調名本此)
丁香結(雙調九十九字前段九句五仄韻後段十句五仄韻)周邦彦
蒼蘚延階(句)冷螢粘屋(句)庭樹望秋先隕(韻)漸雨凄風
迅(韻)澹暮色(讀)倍覺園林清潤(韻)漢姬紈扇在(句)重吟
玩(讀)棄擲未忍(韻)登山臨水(句)此恨自古消磨不盡(韻)
牽引(韻)記醉酒歸時(句)對月同看鴈陣(韻)寶幄香纓
(句)熏鑪象尺(句)夜寒鐙暈(韻)誰念留滯故國(句)舊事勞
方寸(韻)惟丹青相伴(句)那更塵昏蠧損(韻)
(此調祇有此體吳文英及方千里楊澤民陳允平和詞俱如此填按方詞前段第三句為誰翠消紅隕為)
(字仄聲誰字平聲吳詞第七句故園夢裏園字平聲陳詞後段第三句幾度柳圍花陣柳字仄聲花字平)
(聲吳詞第九句懷春情不斷不字仄聲陳詞念纖腰柔弱念字仄聲結句吳詞猶帶相思舊字猶字平聲)
(譜内可平可仄據此榆此調前結作四字一句八字一句若方詞之青青莢滿地縱買春光難盡陳詞)
(之蓮塘風露漸入粉豔紅衣落盡句法又與此異注明不錄)
瑣忩寒(一名瑣寒忩調見片玉集蓋寒食詞也因詞有静瑣一庭愁雨及故人翦燭西忩語句取)
(以為名)
瑣忩寒(雙調九十九字前段十句四仄韻後段十句六仄韻)周邦彦
暗柳啼鵶(句)單衣竚立(句)小簾朱戶(韻)桐花半畝(句)静
鎖一庭愁雨(韻)灑空階(讀)更闌未休(句)故人翦燭西忩
語(韻)似楚江暝宿(句)風鐙零亂(句)少年羇旅(韻)遲暮
(韻)嬉遊處(韻)正店舍無煙(句)禁城百五(韻)旗亭喚酒(句)
付與高陽儔侣(韻)想東園(讀)桃李自春(句)小脣秀靨今
在否(韻)到歸時(讀)定有殘英(句)待客攜尊爼(韻)
(此調以此詞及張詞為正體若張詞别首及楊詞之添字程詞之減字皆變體也此詞前結五字一句)
(四字兩句方千里楊澤民陳允平和詞及吳文英王沂孫錢抱素詞皆依此填按蕭允之詞前段第七)
(句香消豔歇無音耗香字平聲王沂孫詞第八九十句奈柳邊占得一庭新暝又還留住一字仄聲陳詞)
(歎十年南北西湖倦客曲江行旅南字平聲陳詞後段第七八句念舊遊九陌香塵倡條冶葉還在否九)
(字仄聲香字平聲譜内可平可仄據此餘參所采諸詞陳詞後段起句日暮花深處日字入聲第五六)
(句攜尊共約詩酒雲朋月侣月字入聲此以入作平不注可仄蕭詞後段第七句倚闌干斜陽又西陽字)
(平聲此偶誤亦不必從)
又一體(雙調九十九字前段九句四仄韻後段十句六仄韻)張炎
亂雨敲春(句)深煙帶晩(句)水忩慵凭(韻)空簾慢卷(句)數
日更無花影(韻)怕依然(讀)舊時歸燕(句)定應未識江南
冷(韻)最憐他(讀)樹㡳嫣紅(句)不語背人吹盡(韻)清潤
(韻)通幽徑(韻)待移鐙翦韭(句)試香温鼎(韻)分明醉裏(句)
過了幾番風信(韻)想竹間(讀)高閣半閒(句)小車未來猶
自等(韻)傍新晴(讀)隔柳呼船(句)待教潮信穏(韻)
(此與周詞同惟前結作七字一句六字一句異按楊澤民詞前結似向人欲說離愁因念未歸行旅蕭允)
(之詞前結悵佳人有約難來綠徧滿庭芳草正與此同)
又一體(雙調一百字前段九句四仄韻後段十句七仄韻)楊无咎
柳暗藏鴉(句)花深見蝶(句)物華如繡(韻)情多思遠(句)又
是一番清瘦(韻)憶前回(讀)庭樹未春(句)箇人預約同攜
手(韻)恨遲留(讀)載酒期程(句)辜負踏青時候(韻)搔首
(韻)雙眉暗鬭(韻)況無似今年(句)一春晴晝(韻)風僝雨僽
(韻)直得恁時迤逗(韻)想閒忩(讀)鍼線倦拈(句)寂寞細撚
酴醿齅(韻)待還家(讀)定是冤人(句)淚粉零襟袖(韻)
(此與周詞同惟後段起句添一字第四句多押一韻異汲古閣刻換頭句作忽雙眉暗鬭脱搔首二字)
(多一忽字第七句直得迤逗脱恁時二字今依詞緯校正後段第五句僝字仄聲恐是悞用不注入譜)
又一體(雙調一百字前段十句五仄韻後段十句七仄韻)張炎
斷碧分山(句)空簾剩月(句)故人天外(韻)香留酒殢(韻)蝴
蝶一生花裏(韻)想如今(讀)醉魂未醒(句)夜臺夢語秋聲
碎(韻)自中仙去後(句)詞箋賦筆(句)便無清致(韻)都是
(韻)凄凉意(韻)悵玉笥埋雲(句)錦袍歸水(韻)形容憔悴(韻)
料應也(讀)孤吟山鬼(韻)那知人(讀)弹折素絃(句)黃金鑄
出相思淚(韻)但柳枝(讀)門掩枯陰(句)候蛩啼暗葦(韻)
(此與周詞同惟前段第四句後段第五句多押一韻第六句添一字作上三下四句法異)
又一體(雙調九十八字前段十句四仄韻後段九句五仄韻)程先
雨洗紅塵(句)雲迷翠麓(句)小車難去(韻)凄凉感慨(句)未
有今年春暮(韻)想曲江(讀)水邊麗人(句)影沈香歇誰為
主(韻)但兔葵燕麥(句)風前搖蕩(句)徑花成土(韻)空被
多情苦(韻)慶會難逢(句)少年幾許(韻)紛紛沸鼎(句)負了
青陽凡五(韻)待何時(讀)重享太平(句)典衣貰酒相爾汝
(韻)算蘭亭(讀)有此歡娛(句)又却悲今古(韻)
(此亦周詞體惟換頭句不藏短韻第二句減一字異)
大有(調見片玉集)
大有(雙調九十九字前段八句四仄韻後段十句五仄韻)潘希白
戲馬臺前(句)采花籬下(句)問歲華(讀)還是重九(韻)恰歸
來(讀)南山翠色依舊(韻)簾櫳昨夜聽風雨(句)都不是(讀)
登臨時候(韻)一片宋玉情懷(句)十分衛郎清瘦(韻)紅
萸佩(句)空對酒(韻)砧杵動微寒(句)暗欺羅袖(韻)秋色無
多(句)早是敗荷衰柳(韻)強整帽簷敧側(句)曾經向(讀)天
涯搔首(韻)幾回憶(讀)故國蓴鱸(句)霜前鴈後(韻)
(此調始自周邦彦詞其後段第七句押韻因詞欠雅馴故采此詞作譜按周詞前段第三句見傍人驚怪)
(消瘦傍字平聲第五句都緣薄倖賦情淺賦字仄聲第六句許多時不成歡偶許字仄聲多時二字俱平)
(聲不字仄聲前結何須負這心口何字平聲這字仄聲後段第三句斷了更思量斷字仄聲第四句沒心)
(永守永字仄聲譜内可平可仄據此)
燕山亭(燕或作宴然與山亭宴無涉)
燕山亭(雙調九十九字前段十一句五仄韻後段十句五仄韻)曾觀
河漢風清(句)庭戶夜凉(句)皓月澄秋時候(韻)冰鑑乍開
(句)跨海飛來(句)光掩滿天星斗(韻)四卷珠簾(句)漸移影
(讀)寶階鴛甃(韻)還又(韻)看歲歲嬋娟(句)向人依舊(韻)
朱邸高宴簪纓(句)正歌吹瑶臺(句)舞翻宫袖(韻)銀管兢
酬(句)棣萼相輝(句)風流古來誰有(韻)玉笛横空(句)更聽
徹(讀)霓裳三奏(韻)難偶(韻)拌醉倒(讀)參横曉漏(韻)
(此調祇此一體有宋徽宗毛开王之道張雨諸詞可校前段起句毛詞煖靄輝遲暖字仄聲第二句張)
(詞蝟肌粟聚蝟字聚字俱仄聲肌字平聲第三句毛詞簾外春風徐轉簾字平聲第六句毛詞亭亭萬枝)
(開徧下亭字平聲張詞&KR0899;&KR0899;紅泉流齒上𣲖字仄聲紅字平聲第七句王詞嬌軟酴醿嬌字平聲第八句)
(毛詞猶記有畫圖曾見猶字平聲記字仄聲張詞笑尚帶儒酸風味儒字平聲第十句王詞對佳時媚景)
(佳時二字俱平聲媚景二字俱仄聲第十一句毛詞弄妝日晩日字仄聲後段起句王詞曾約小桃春宴)
(小字宴字俱仄聲桃字平聲張詞君家幾度尊前家字平聲第二句王詞有蜂媒蝶使媒字平聲蝶字使)
(字俱仄聲第三句毛詞貪新雙燕貪字平聲第四句宋徽宗詞地遠天遥地字仄聲天字平聲第五句王)
(詞東坡蘇老束坡二字俱平聲老字仄聲第六句王詞道也道應難盡道也二字俱仄聲第七八句毛詞)
(銀燭光中且更待夜深重看銀字平聲夜字仄聲張詞珍果同時惟醉寫來禽青李惟字平聲第十句毛)
(詞愁酒醒緋桃千片千字平聲譜内可平可仄據此)
聒龍謠(調見朱敦儒樵歌詞因詞有聒龍嘯句取以為名)
聒龍謠(雙調九十九字前後段各十句四仄韻)朱敦儒
肩拍洪厓(句)手擕子晉(句)夢裏暫辭塵宇(韻)高步層霄
(句)俯人間如許(韻)算蝸戰(讀)多少功名(句)問蟻聚(讀)幾
同今古(韻)度銀潢(讀)展盡參旗(句)桂華淡(句)月飛去(韻)
天風緊(句)玉樓斜(句)舞萬女霓袖(句)光搖金縷(韻)明
廷燕闋(句)倚青蓂回顧(韻)過瑶池(讀)重惜雙成(句)就楚
岫(讀)更邀巫女(韻)轉雲車(讀)指點虛無(句)引蓬萊路(韻)
(此詞前段第二句不用韻宋徽宗汪莘詞與此同字按徽宗詞前段第一二句紫閣苕蕘紺宇邃深紫)
(字字俱仄聲深字平聲汪詞夢下瑶臺神飛閬苑神字平聲第三句汪詞自歎塵寰久客塵字平聲久字)
(仄聲第五句望皇居帝宅帝字仄聲徽宗詞第七句玳瑁筵玉鈎雲卷筵字平聲第八句動深思清籟蕭)
(蕭清字平聲汪詞結句天垂晩月生魄天字平聲後段第一句故人少故字仄聲第三句引壺觴自酌壺)
(觴二字俱平聲自字仄聲第八句遇鴻濛頓超元默鴻字平聲徽宗詞第九句從宸遊前後争趨前字平)
(聲譜内可平可仄據此餘參下詞)
又一體(雙調九十九字前段十句五仄韻後段十句四仄韻)朱敦儒
憑月擕簫(句)遡空秉羽(韻)夢踏絳綃仙去(韻)花冷街榆
(句)悄中天風露(韻)並真官(讀)蕊佩芬芳(句)望帝所(讀)紫
雲容與(韻)享鈞天(讀)九奏傳觴(句)聒龍嘯(句)看鸞舞(韻)
驚塵世(句)悔平生(句)歎萬感千恨(句)誰憐深素(韻)羣
仙念我(句)好人間難住(韻)勸阿母(讀)徧與金桃(句)教酒
星(讀)賸斟瓊醑(韻)醉歸時(讀)手授丹經(句)指長生路(韻)
(此與前詞同惟前起第二句用韻異)
金菊對芙蓉(蔣氏九宫譜中吕引子)
金菊對芙蓉(雙調九十九字前段十句四平韻後段十句五平韻)
康與之
梧桐飄黃(句)萬山空翠(句)斷霞流水争輝(韻)正金風西
起(句)海燕東歸(韻)凭闌不見南來鴈(句)望故人(讀)消息
遲遲(韻)木犀開後(句)不應誤我(句)好景良時(韻)只念
獨守孤幃(韻)把枕前囑付(句)一旦分飛(韻)上秦樓遊賞
(句)酒殢花迷(韻)誰知别後相思苦(句)悄為伊(讀)瘦損香
肌(韻)花前月下(句)黃昏院落(句)珠淚偷垂(韻)
(此調秖此一體宋詞俱如此填遠按辛棄疾詞前段第一二句遠水生光遥山聳翠字聳字俱仄聲遥)
(字平聲第四句正零瀼玉露玉字仄聲劉清夫詞第六句素絃瑶軫調新韻素字仄聲瑶字平聲蘇軾詞)
(第七句瀟灑處旖旎非常瀟字平聲處字旖字俱仄聲辛詞第八句重陽佳致重字平聲劉詞第九句輕)
(挑慢摘輕字平聲馮取洽詞滿憹冰雪冰字平聲馮詞第十句雲海瀰茫雲字平聲劉詞後段起句泛商)
(刻羽無窮商字平聲第二句似和鳴鸞鳳和字鸞字俱平聲辛詞歎少年胸襟襟字平聲馮詞第四五句)
(聽小樓哀管偷弄初凉小字仄聲偷字平聲第六句夜深歡極忘歸去夜字仄聲歡字平聲辛詞第七句)
(座中擁紅粉嬌容中字紅字俱平聲擁字仄聲馮詞第八句對花無語對字仄聲無字平聲劉詞第九句)
(琴心三疊三字平聲馮詞結句不似張郎不字仄聲譜内可平可仄據此)
催雪(此調始自姜夔本催雪詞也即以為名吳文英王沂孫俱有此調詞與無悶調不同詞律類列)
(者誤)
催雪(雙調九十九字前段十句四仄韻後段九句六仄韻)姜䕫
風急還收(句)雲凍未解(句)海闊無人翦水(韻)算六出工
夫(句)怎教容易(韻)剛被郢歌楚舞(句)鎮獨向(讀)尊前飄
輕細(韻)謝庭吟詠(句)梁園宴賞(句)未成歡計(韻)天意
(韻)是則是(韻)怎下得控持(句)柳梢梅蕊(韻又)争奈(讀)看
看漸回春意(韻)好趁東君未覺(句)便先把(讀)園林都裝
綴(韻)看是處(讀)玉樹瓊枝(句)勝却萬紅千紫(韻)
(此調秖有此體吳文英王沂孫詞俱如此填按王詞前段第二句寒度鴈門門字平聲第三句西北高樓)
(獨倚西字平聲第六句欲喚飛瓊起舞欲字仄聲飛字平聲第八句凍雲一片一字仄聲後段第二句悄)
(無似無字平聲第三句有照水南枝南字平聲第五句誤幾度憑闌莫愁凝睇幾字仄聲第六句應是梨)
(花夢好應字平聲第七句未肻放東風來人世肻字仄聲吳詞第八句還怕掩深院梨花還字深字俱平)
(聲譜内可平可仄據此如前後段第七句尊前飄輕園林都裝八字俱平聲吳詞之瑶笙飛環重寒侵)
(羅王詞之紛紛銀河東風來人皆然恐是音律所闋填者當依之)
十月桃(調見樂府雅詞賦十月桃即以為名梅苑無名氏詞詠十月梅即名十月梅)
十月桃(雙調九十九字前段十句四平韻後段十句五平韻)張元幹
年華催晚(句)聽尊前偏唱(句)衝煖欺寒(韻)樂府誰知(句)
分付點化金丹(韻)中原舊遊何在(句)頻入夢(讀)老眼空
澘(韻)撩人冷蕊(句)渾似當時(句)無語低鬟(韻)有多情
多病文園(韻)向雪後尋春(句)醉裏凭闌(韻)獨步羣芳(句)
此花風度天然(韻)羅浮淡妝素質(句)呼翠鳳(讀)飛舞斕
斑(韻)參横月落(句)留恨醒來(句)滿地香殘(韻)
(此調秖有樂府雅詞及梅苑詞可校故可平可仄悉參二詞)
又一體(雙調九十九字前段十句四平韻後段九句五平韻)
(樂府雅詞)無名氏
東籬菊盡(句)徧園林敗葉(句)滿地寒荄(韻)露井平明(句)
破香籠粉初開(韻)佳人共喜芳意(句)呵手翦(讀)密插鸞
釵(韻)無言有豔(句)不避繁霜(句)變作春媒(韻)問武陵
溪上誰栽(韻)分付與(讀)南園舞榭歌臺(韻)恰似凝酥襯
玉(句)點綴裝裁(韻)東君自是為主(句)先煖信(讀)律管飛
灰(韻)從今雪裏(句)一番花信(句)休話江梅(韻)
(此與張詞同惟後段第三句六字第四句四字異)
又一體(雙調九十八字前段十句四平韻後段九句五平韻)
(梅苑)無名氏
千林凋盡(句)一陽未報(句)已綻南枝(韻)獨對霜天(句)冐
寒先占花期(韻)清香映月浮動(句)臨淺水(讀)疎影斜敧
(韻)孤標不似(句)綠李夭桃(句)取次成蹊(韻)縱壽陽妝
臉偏宜(韻)應未笑天然雅態冰肌(韻)寄語高樓(句)憑
闌羌管休吹(韻)東君自是為主(句)調鼎鼐(讀)終負他時
(韻)從今點綴(句)百草千花(句)須待春歸(韻)
(此亦與張詞同惟前段第二句減一字異)
蜀溪春(調見松隠集詠黃薔薇花因詞有蜀景風遲浣花溪邊占上苑留住春句取以為名)
蜀溪春(雙調九十九字前後段各十一句四平韻)曹勛
蜀景風遲(句)浣花溪邊(句)誰種芬芳(韻)天與薔薇(句)露
華勻臉(句)繁蕊兢拂嬌黃(韻)枝上標韻别(句)渾不染(讀)
鉛粉紅妝(韻)念杜陵(句)曾見時(句)也為賦篇章(韻)如
今盛開禁掖(句)千萬朵鶯羽(句)先借朝陽(韻)待得君王
(句)看花明豔(句)都道赭袍同光(韻)須趁為幕席(句)偏宜
帶(讀)疎雨籠香(韻)占上苑(句)留住春(句)奉玉觴(韻)
(此曹勛自度曲無别詞可校)
秋宵吟(宋姜䕫自度越調曲)
秋宵吟(雙調九十九字前段十句六仄韻後段十句五仄韻)姜䕫
古簾空(句)墜月皎(韻)坐久西忩人悄(韻)蛩吟苦(讀)漸漏
永丁丁(句)箭壺催晩(韻)引凉颸(句)動翠葆(韻)露脚斜飛
雲表(韻)因嗟念(讀)似去國情懷(句)暮帆煙草(韻)帶眼
消磨(句)為近日(讀)愁多頓老(韻)衛孃何在(句)宋玉歸來
(句)兩地暗縈繞(韻)搖落江楓早(韻)嫩約無憑(句)幽夢又
杳(韻)但盈盈(讀)淚灑單衣(句)今夕何夕恨未了(韻)
(此詞前段十句後五句與前五句句讀平仄全同如瑞龍吟調之所謂雙拽頭也或是此調體例宜然填)
(者辨之此詞亦無别首可校)
三姝媚(調見梅溪集)
三姝媚(雙調九十九字前段十一句五仄韻後段十句五仄韻)史達祖
煙光搖縹瓦(韻)望晴檐多風(句)柳花如灑(韻)錦瑟横牀
(句)想淚痕塵影(句)鳳絃長下(韻)倦出犀幃(句)頻夢見(讀)
王孫驕馬(韻)諱道相思(句)偷理綃裙(句)自驚腰衩(韻)
惆悵南樓遥夜(韻)省翠箔張鐙(句)枕肩歌罷(韻)又入銅
駝(句)徧舊家門巷(句)首詢聲價(韻)可惜東風(句)將恨與
(讀)閒花俱謝(韻)記取崔徽模樣(句)歸來暗寫(韻)
(此調以史詞為正體如吳詞之添字薛詞之句讀不同皆變體也按此詞前段第二句晴簷多風四字)
(俱平聲如吳文英詞之清波明眸及王孫重來與春衫啼痕王沂孫詞之金鈴枝深及西忩凄凄等句皆)
(然惟張炎詞作卸却單衣及雪竇高寒卸却雪竇四字俱仄聲又後段結句歸來暗寫用去上二字宋詞)
(多如此填惟詹正詞江南煙雨煙字平聲第按詹詞前段第一句一篷兒别苦一字仄聲王詞三句瑤)
(階多少瑤字平聲第五句漫相看華髮相字平聲張詞第七八句記得小樓聽一夜江南春雨小字仄聲)
(王詞第九句何況如今何字平聲詹詞第十句舞袖籠香舞字仄聲吳詞後段起句曲榭芳亭初掃曲字)
(仄聲王詞今夜山高水淺水字仄聲詹詞第四五句金屋銀屏被西風將換金字西字俱平聲張詞第八)
(句試與問酒家何處試字酒字俱仄聲第九句曾醉梢頭雙果曾字平聲譜内可平可仄據此餘參吳薛)
(二詞阮張炎芙蓉城畔詞前後段第五六句細看來渾似郎前度帶笑痕來伴柳枝嬌舞俱作三字六)
(字句宋詞如此等句法往往不拘故不復分體雨又張炎蒼潭枮海詞後結待得相逄却說巴山夜作)
(四字一句六字一句與此不同因薛詞有此句法故不復列)
又一體(雙調一百一字前後段各十一句五仄韻)吳文英
酣春清鏡裏(韻)照清波明眸(句)暮雲愁思(韻)半綠垂絲
(句)正楚腰纖瘦(句)舞衣初試(韻)燕客飄零(句)煙樹冷(讀)
青驄曾繫(韻)畫館朱橋(句)還把清尊(句)慰春顦顇(韻)
離苑幽芳深閉(韻)恨淺薄東風(句)褪香銷膩(韻)綵箑翻
歌(句)最賦情偏在(句)笑紅顰翠(韻)暗拍闌干(句)看散盡
(讀)斜陽船市(韻)付與嬌鶯(句)金衣清曉(句)花深未起(韻)
(此與史詞同惟後結添二字作四字三句異)
又一體(雙調九十九字前段十一句五仄韻後段十句五仄韻)薛夢桂
薔薇花謝去(韻)更無情(句)連夜送春風雨(韻)燕子呢喃
(句)似念人憔悴(句)往來朱戶(韻)漲綠煙波(句)早零落(讀)
點池萍絮(韻)暗憶年華(句)羅帳分釵(句)又驚春暮(韻)
芳草凄迷征路(韻)待去也(句)還將畫輪留住(韻)縱使重
來(句)怕粉容銷膩(句)却羞郎覷(韻)細數盟言猶在(句)悵
青樓(韻)綰盡垂楊(句)争似相思寸縷(韻)
(此與史詞同惟後段第七句六字第八句五字異至前後段第二句三字第三句六字按詹正詞是誰家)
(花天月地兒女又怎知道人間匆匆今古正與此同)
鳳池吟(調見夢忩詞)
鳳池吟(雙調九十九字前段十一句四平韻後段十句四平韻)吳文英
萬丈巍臺(句)碧罘罳外(句)衮衮野馬游塵(韻)舊文書几
閣(句)昏朝醉暮(句)覆雨翻雲(韻)忽變清明(句)紫垣勅使
下星辰(韻)經年事静(句)公門如水(句)帝甸陽春(韻)長
年父老相語(句)幾百年見此(句)獨駕冰輪(韻)又鳳鳴黃
幕(句)玉霄平遡(句)鵲錦新恩(韻)畫省中書(句)半紅梅子
薦鹽新(韻)歸來晩(句)待賡吟(讀)殿閣南薰(韻)
(此調秖此一詞無别首可校)
新鴈過妝樓(一名鴈過妝樓張炎詞名瑤臺聚八仙陳允平詞名八寶妝高麗史樂志名百)
(寶妝)
新鴈過妝樓(雙調九十九字前段九句六平韻後段十句四平韻)
吳文英
閬苑高寒(韻)金樞動(讀)冰宫桂樹年年(韻)翦秋一半(句)
難破萬戶連環(韻)織錦相思樓影下(句)鈿釵暗約小簾
間(韻)共無眠(韻)素娥慣得(句)西墜闌干(韻)誰知壺中
自樂(句)正醉圍夜玉(句)淺鬭嬋娟(韻)鴈風自勁(句)雲氣
不上凉天(韻)紅芽潤沾素手(句)聽一曲清歌雙霧鬟(韻)
徐郎老(句)恨斷腸聲在(句)離鏡孤鸞(韻)
(此調以此詞為正體若吳詞别首及張詞之少押一韻無名氏詞之添字皆變格也此詞前段起句第)
(七句皆用韻有張炎詞四首可校字張詞前段第二句千日酒樂意稍稍漁樵日字樂俱仄聲第三四)
(句散迹苔茵墨葷淨洗鉛華茵字平聲墨字仄聲後段起句三十六梯眺遠六字仄聲又竹籬幾番倦倚)
(竹字仄聲第二句看垂垂短髮上垂字平聲第七句又知在煙波第幾橋第字仄聲第九句有天開仙境)
(天字平聲譜内可平可仄據此餘參下二詞前譜内所采吳文英詞後段結句月字入聲張炎詞段起)
(句不字入聲後段第九句不字入聲及張詞别首前段結句來問寂寥寂字入聲後段起句十字入聲俱)
(以入作平查宋詞諸字從無用上去聲者故不注可仄)
又一體(雙調九十九字前段九句五平韻後段十句四平韻)吳文英
夢醒芙蓉(韻)風簾近(讀)渾疑佩玉丁東(韻)翠微流水(句)
都是惜别行蹤(韻)宋玉秋風相比瘦(句)賦情更苦似秋
濃(韻)小黃昏(句)紺雲暮合(句)不見征鴻(韻)宜城當時
放客(句)認燕泥舊跡(句)返照樓空(韻)夜闌心事(句)鐙前
敗壁寒蛩(韻)江寒夜楓怨落(句)怕流作(讀)題情腸斷紅
(韻)行雲遠(句)料澹蛾人在(句)秋香月中(韻)
(此與閬苑高寒詞同惟前段第七句不用韻異)
又一體(雙調九十九字前段九句五平韻後段十句四平韻)張炎
風雨不來(句)深院悄(讀)秋事正滿東籬(韻)杖藜重到(句)
秋氣冉冉吹衣(韻)瘦碧飄蕭搖露梗(句)膩黃秀野拂霜
枝(韻)憶芳時(韻)翠微喚酒(句)江鴈初飛(韻)湘潭無人
弔楚(句)歎落英自采(句)誰寄相思(韻)淡泊生涯(句)聊伴
老圃斜暉(韻)寒香應徧故里(句)想鶴怨山空人未歸(韻)
歸何晩(句)問徑松不語(句)只有花知(韻)
(此亦與閬苑高寒詞同惟前段起句不押韻異)
又一體(雙調一百六字前後段各九句四平韻)
(高麗史樂志)無名氏
一抺絃器(句)初宴畫堂(句)琵琶人抱當頭(韻)髻雲腰素
(句)仍占絶風流(韻)輕攏慢撚生情態(句)翠眉顰(讀)無愁
漫似愁(韻)變新聲(讀)自成濩索(句)還共聽(讀)一奏梁州
(韻)彈到徧急敲頻(句)分明似語(句)争知指面纖柔(韻)
坐中無語(句)惟斷續金虬(韻)曲終暗會王孫意(句)轉步
蓮(讀)徐徐卸鳳鈎(韻)捧瑶觴(讀)為喜知音(句)勸佳人(讀)
沈醉遲留(韻)
(此詞校閬苑高寒詞前後段句法添減字數頗極參差錄備一體不與吳詞參校)
月華清(調見空同詞)
月華清(雙調九十九字前段十句五仄韻後段十句六仄韻)洪瑹
花影搖春(句)蟲聲吟暮(句)九霄雲幕初卷(韻)誰駕冰蟾
(句)擁出桂輪天半(韻)素魄映(讀)青瑣忩前(句)皓彩散(讀)
畫闌干畔(韻)凝眄(韻)見金波滉漾(句)分輝鵲殿(韻)況
是風柔夜暖(韻)正燕子新來(句)海棠微綻(韻)不似秋光
(句)只照離人腸斷(韻)恨無奈(讀)利鎖名韁(句)誰為喚(讀)
舞裙歌扇(韻)吟玩(韻)怕銅壺催晩(句)玉繩低轉(韻)
(此調秖有一體宋元人俱照此填有馬莊父朱淑真蔡松年高麗史樂志詞可校按馬詞前段第一句)
(瑟瑟秋聲上瑟字仄聲蔡詞第三句故國秋光如水國字仄聲光字平聲馬詞第四句數徧丹楓數字仄)
(聲第六句人何處千里嬋娟人字何字俱平聲蔡詞到而今桂影尋人桂字仄聲朱詞第七句清夢與寒)
(雲寂寞清字寒字俱平聲寂字仄聲無名氏詞第八句此際此字仄聲蔡詞第九句望白蘋風裏風字平)
(聲馬詞結句碧空無際碧字仄聲無字平聲朱詞後段第一句長恨曉風飄泊長字飄字俱平聲曉字仄)
(聲蔡詞第二三句有少年玉人吟嘯天外年字吟字俱平聲玉字嘯字俱仄聲朱詞第四五句深杏夭桃)
(端的為誰零落深字端字俱平聲為字仄聲馬詞第六句心裏恨莫結丁香心字平聲裏字仄聲朱詞況)
(天氣裝點清明裝字平聲蔡詞第七句空解道人生適意人字平聲適字仄聲朱詞對美景不妨行樂對)
(字仄聲馬詞第八句暗裏暗字仄聲第九句又悲來老却老字仄聲蔡詞結句空庭鶴唳空字平聲鶴字)
(仄聲譜内可平可仄據此作蔡詞前段第四句常記别來别字入聲以入平故不注可仄)
國香(周密詞名國香慢自注夷則商)
國香(雙調九十九字前段十句五平韻後段十句四平韻)張炎
空谷幽人(韻)曳水簪霧帶(句)古意生春(韻)結根倦隨蕭
艾(句)獨抱孤貞(韻)自分生涯淡薄(句)隠蓬蒿(讀)甘老山
林(韻)風煙共憔悴(句)冷落吳宫(句)草暗花深(韻)霽痕
消凍雪(句)向厓陰飲露(句)應是知心(韻)所思何處(句)愁
滿楚水湘雲(韻)肻信遺芳千古(句)尚依依(讀)澤畔行吟
(韻)香魂已成夢(句)短操誰彈(句)月冷瑶琴(韻)
(此調以此詞為正體有周密詞及張詞别首可校若曹詞之句讀参差乃變體也按周詞前段第二句)
(記曲屏小几曲字仄聲張詞别首記未吟青子青字平聲周詞第四句經年汜人重見經字平聲第六句)
(雨帶風襟零落零字平聲第七句步雲冷鵝管吹春冷字仄聲結句仙掌凝塵仙字平聲張詞别首後段)
(第三句一朵雲飛一字仄聲第四句丁香枝上丁字平聲第五句幾度欵語深期幾字仄聲周詞應念礬)
(弟梅兄礬字平聲周詞第七句五十絃愁滿湘雲十字仄聲愁字平聲張詞别首結句猶道休歸猶字平)
(聲譜内可平可仄據此餘參曹詞)
又一體(雙調九十九字前段十句五平韻後段十句四平韻)曹勛
十月新陽(韻)喜桃李秀發(句)宫殿春香(韻)寶歷開圖(句)
文母協應時康(韻)誕慶欣逢令旦(句)向花閨(讀)罄列嬪
嬙(韻)歡榮是九五(句)侍膳芳筵(句)翠扆龍章(韻)天心
人共喜(句)拱三釵瑞彩(句)同捧瑶觴(韻)禁中和氣(句)都
入法部絲簧(韻)一片神仙錦繡(句)正珠簾(讀)乍卷雲光
(韻)遐齡祝億載(句)永奉慈顔(句)地久天長(韻)
(此與張詞同惟前段第四句四字第五句六字異)
飛龍宴(調見花草粹編注吳七郡王姬蘇小孃製)
飛龍宴(雙調九十九字前段十句五仄韻後段十句八仄韻)
(宋媛)蘇氏
炎炎暑氣時(句)流光閃爍(句)閒扃深院(韻)水閣凉亭(句)
半開簾幕遥看(韻)灼灼榴花吐豔(韻)細雨灑(讀)小荷香
淺(韻)樹陰竹裏(句)清凉瀟灑(句)枕簟搖紈扇(韻)堪歎
(韻)浮世忙如箭(韻)對良辰歡樂(句)莫辭頻勸(韻)遇酒逢
歌(句)恣情遂意迷戀(韻)須信人生聚散(韻)奈區區(讀)利
牽名絆(韻)少年未倦(韻)良天皓月金尊滿(韻)
御定詞譜卷二十七
