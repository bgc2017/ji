欽定四庫全書
御定詞譜卷二十四目錄(起九十五字至九十六字)
掃地遊三體(又名掃花遊)
滿庭芳七體(又名鎖陽臺江滿庭霜滿瀟湘夜雨話桐鄉南好庭花轉)
(調滿庭芳)
白雪一體
徵招三體
雙瑞蓮一體
玉京秋一體
小聖樂一體(又名驟雨打新荷)
玉女迎春慢一體
玉梅香慢一體
金浮圖一體
陽臺路一體
黃鶯兒三體
天香八體
熙州慢一體
漢宫春十體(又名漢宫春慢)
倦尋芳二體(又名倦尋芳慢)
劍噐近一體
秋蘭香一體
鳳鸞雙舞一體
行香子慢一體
甘露滴&KR1324;松一體
慶千秋一體
欽定四庫全書
御定詞譜卷二十四(起九十五字至九十六字)
掃地遊(調見清真詞因詞有占地持杯掃花尋路句取以為名又名掃地遊)
掃地遊(雙調九十五字前段十一句六仄韻後段十句七仄韻)周邦彦
曉隂翳日(句)正霧靄烟横(句)遠迷平楚(韻)暗黃萬縷(韻)
聽鳴禽按曲(句)小腰欲舞(韻)細繞回堤(句)駐馬河橋避
雨(韻)信流去(韻)問一葉怨題(句)今到何處(韻)春事能
幾許(韻)任占地持杯(句)掃花尋路(韻)淚珠濺爼(韻)歎將
愁度日(句)病傷幽素(韻)恨入金徽(句)見說文君更苦(韻)
黯凝竚(韻)掩重關(讀)徧城鐘鼓(韻)
(此調以此詞為正體若揚詞之多押一韻王詞之減字皆變體也宋元人填此調者其字句韻悉同惟)
(王沂孫詞前後段第五六句但匆匆暗裏換將花去想參差漸滿野塘山路吳文英詞前段第五六句想)
(玉人誤惜章臺春色張炎詞後段第五六句步仙風怕有采芝人到俱作上三下六句法與此詞小異)
(按前段第一句王沂孫詞商飈乍發商字平聲第三句王詞蕭蕭還住上蕭字平聲第五六句張翥詞悵)
(香銷塵土淚殷玉井塵字平聲第七句張炎詞幾日不來不字仄聲第八句張半湖詞料想酒闌歌罷酒)
(字仄聲歌字平聲第十句吳文英詞似山隂夜晴山隂二字俱平聲第十一句吳詞勝看花好勝字仄聲)
(看字平聲後段第一句陳允平詞後期重細許後字仄聲期字平聲吳詞芳架雪未掃雪字仄聲張半湖)
(詞忩外竹聲打聲字平聲第二三句張炎詞聽虚籟泠泠飛下孤峭虚字飛字俱平聲下字仄聲吳詞和)
(鳳筑東風宴歌曲水曲字仄聲第四句張炎詞山空翠老山字平聲第五句張半湖詞喚石鼎烹茶石鼎)
(二字俱仄聲烹茶二字俱平聲第八句張炎詞芳草不除更好芳字平聲不字仄聲張半湖詞天外新蟾)
(低挂低字平聲第九句張半湖詞凉無價凉字平聲第十句吳詞掩重城暮鐘不到不字仄聲譜内可平)
(可仄據此餘參下詞)
又一體(雙調九十五字前段十一句七仄韻後段十句七仄韻)楊无咎
乳鶯囀午(韻)好夢正初醒(句)小軒清楚(韻)水沈細縷(韻)
趁游絲落絮(句)緩隨風舞(韻)罥起春心(句)又是愁雲怨
雨(韻)玉人去(韻)徧徙倚舊時(句)曾並肩處(韻)相望知
幾許(韻)縱遠隔雲山(句)不遮愁路(韻)捧杯薦俎(韻)記低
歌麗曲(句)共論心素(韻)薄恨斜陽(句)不道離情最苦(韻)
正凝竚(韻)向譙樓(讀)又催笳鼓(韻)
(此和周詞也惟前段起句多用一韻異)
又一體(雙調九十四字前段十一句六仄韻後段十句七仄韻)王沂孫
小亭蔭碧(句)遇驟雨疎風(句)剩紅如掃(韻)翠交徑小(韻)
問攀條弄蕊(句)有誰重到(韻)漫說青青(句)比似花時更
好(韻)怎知道(韻)一别漢南(句)遺恨多少(韻)清晝人悄
悄(韻)任密護簾寒(句)暗迷忩曉(韻)舊盟悞了(韻)又新枝
嫩子(句)總隨春老(韻)漸隔相思(句)極目長亭路杳(韻)攪
懷抱(韻)聽蒙茸(讀)數聲啼鳥(韻)
(此亦與周詞同惟前段第十句減一字異)
滿庭芳(此調有平韻仄韻兩體平韻者周邦彦詞名鎖陽臺葛立方詞有要看黃昏庭院横斜映)
(霜月朦朧句名滿庭霜晁補之詞有堪與瀟湘暮雨圖上畫扁舟句名瀟湘夜雨韓淲詞有甘)
(棠遺愛留與話桐鄉句名話桐鄉吳文英詞因蘇軾詞有江南好千鍾美酒一曲滿庭芳句名)
(江南好張埜詞名滿庭花太平樂府注中吕宫高拭詞注中吕調仄韻者樂府雅詞名轉調滿)
(庭芳)
滿庭芳(雙調九十五字前後段各十句四平韻)晏幾道
南苑吹花(句)西樓題葉(句)故園歡事重重(韻)凭闌秋思
(句)閒記舊相逢(韻)幾處歌雲夢雨(句)可憐便(讀)流水西
東(韻)别來久(句)淺情未有(句)錦字繫征鴻(韻)年光還
少味(句)開殘檻菊(句)落盡溪桐(韻)漫留得(句)尊前淡月
西風(韻)此恨誰堪共說(句)清愁付(讀)綠酒杯中(韻)佳期
在(句)歸時待把(句)香䄂看啼紅(韻)
(此調以此詞及周詞為正體若黃詞之減字程趙元三詞之添字與無名氏詞之轉調皆變體也此詞)
(換頭句不藏短韻宋元人如此填者亦多九前段第三句舒亶詞樓臺半在雲間樓字平聲第句周邦)
(彦詞全勝瀛海瀛字平聲後段第一二三句葛立方詞北枝方半吐水邊疎影綽約娉婷北字仄聲疎字)
(平聲第四五句周紫芝詞且細看八磚花影遲遲細字仄聲第六句向子諲詞常被此花相惱此字仄聲)
(相字平聲第九句周邦彦詞笛聲吹徹笛字仄聲吹字平聲譜内可平可仄據此餘參所采平韻五詞)
(此調前後段第八句例作平平仄平平仄此詞前段第八句别字以入替平如毛滂詞之後段第八句北)
(忩晩北字又一首玉臺畔玉字亦是以入替平不可泛填上去聲字又蘇軾詞前段第三句算只君與長)
(江又萬里烟浪雲帆第二字俱用仄聲查别首宋詞無用仄聲者故不注可仄)
又一體(雙調九十五字前段十句四平韻後段十一句五平韻)周邦彦
風老鶯雛(句)雨肥梅子(句)午隂嘉樹清圓(韻)地卑山近
(句)衣潤費鑪烟(韻)人静烏鳶自樂(句)小橋外(讀)新綠濺
濺(韻)凭闌久(句)黃蘆苦竹(句)擬泛九江船(韻)年年(韻)
如社燕(句)飄流瀚海(句)來寄修椽(韻)且莫思身外(句)長
近尊前(韻)憔悴江南倦客(句)不堪聽(讀)急管繁絃(韻)歌
筵畔(句)先安枕簟(句)容我醉時眠(韻)
(此與晏詞同惟後段第四五句作五字一句四字一句又換頭句藏短韻異)
又一體(雙調九十三字前段十句四平韻後段十一句五平韻)黃公度
一徑义分(句)三亭鼎峙(句)小園别是清幽(韻)曲闌低檻
(句)春色四時留(韻)怪石參差卧虎(句)長松偃蹇拏虬(韻)
攜笻晩(句)風來萬里(句)冷撼一天秋(韻)優游(韻)銷永
晝(句)琴尊左右(句)賓主風流(韻)且偷閒(句)不妨身在南
州(韻)故國歸帆隱隱(句)西崑往事悠悠(韻)都休問(句)金
釵十二(句)滿酌聽輕謳(韻)
(此與周詞同惟前後段第七句各減一字作六字句及後段第四五句仍用晏詞體異按此詞前後段)
(第六七句俱作對偶填者遵之)
又一體(雙調九十六字前後段各十句四平韻)程垓
南月驚烏(句)西風破鴈(句)又還是(讀)秋滿平湖(韻)采蓮
人靜(句)寒色戰菰蒲(韻)舊信江南好景(句)一萬里(讀)輕
覓蓴鱸(韻)誰知道(句)吳儂未識(句)蜀客已情孤(韻)憑
高增悵望(句)湘雲盡處(句)都是平蕪(韻)問故鄉何日(句)
重見吾廬(韻)縱有荷紉芰製(句)終不似(讀)菊短籬疎(韻)
歸情遠(句)三更雨夢(句)依舊繞庭梧(韻)
(此與晏詞同惟前段第三句添一襯字異向按此詞起句南月驚烏與晁端禮詞之雪滿貂裘子諲詞)
(之月窟蟠根石孝友詞之修竹挼藍等句同偶然合韻舊譜誤注用韻不知此調兩句對起必無首句用)
(韻之理填者辨之)
又一體(雙調九十六字前後段各十句四平韻)趙長卿
斜點銀釭(句)高擎蓮炬(句)夜寒不奈微風(韻)重重簾幕
(句)掩映畫堂中(韻)香漸遠(讀)長烟裊穟(句)光不定(讀)寒
影搖紅(韻)偏竒處(句)當庭月暗(句)吐熖亘如虹(韻)紅
裳逞豔麗(句)翠蛾一見(句)無奈狂蹤(韻)試煩纖手(句)卷
上紗籠(韻)開正好(讀)銀花照夜(句)堆不盡(讀)金粟凝空
(韻)叮嚀語(句)煩將好事(句)來報主人公(韻)
(此與晏詞同惟前後段第六句各添一字作七字句後段第四五句減一字作四字兩句異按此詞前)
(後段第六七句亦用對偶填者遵之緯汲古閣刻惜香樂府此詞頗有脫誤今依詞本校定)
又一體(雙調九十六字前後段各十句四平韻)元好問
天上殷韓(句)解羈官府(句)爛遊舞榭歌樓(韻)開花釀酒
(句)來看帝王州(韻)常見牡丹開後(句)獨占斷(讀)榖雨風
流(韻)仙家好(句)霜天槁葉(句)穠豔破春柔(韻)狂僧誰
借手(句)一杯喚起(句)綠怨紅愁(韻)天香國豔(句)梅菊背
人羞(韻)盡揭紗籠護日(句)容光動(讀)玉斝瓊舟(韻)都人
士女(句)年年十月(句)常記遇仙樓(韻)
(此亦與晏詞同惟前後段第四五句俱作四字五字其後段第八句亦添一襯字異)
又一體(雙調九十六字前段十句四仄韻後段九句四仄韻)
(古今詞話)無名氏
風急霜濃(句)天低雲淡(句)過來孤鴈聲切(韻)鴈兒且住
(句)略聽自家說(韻)你為離羣到此(句)我共箇(讀)人人纔
别(韻)松江岸(句)黃蘆叢裏(句)天更待飛雪(韻)聲聲腸
欲斷(句)和我也(讀)點點珠淚成血(韻)這一江流水(句)流
也嗚咽(韻)告你高飛遠舉(句)前程事(讀)永無磨折(韻)休
煩惱(句)飄零散聚(句)終有見時節(韻)
(此詞見樂府雅詞又見古今詞話押仄聲韻與晏詞平韻體同惟後段第二三句添一字作九字一句異)
(花樂府雅詞抄本與此小異今從草粹編所采古今詞話原本)
白雪(調見逃禪集楊無咎自製曲題本賦雪故即以白雪名調)
白雪(雙調九十五字前段九句五平韻後段九句四平韻)楊无咎
檐收雨脚(句)雲乍斂(讀)依然又滿長空(韻)紋蠟熖低(句)
熏鑪燼冷(句)寒衾擁盡重重(韻)隔簾櫳(韻)聽撩亂(讀)撲
漉青蟲(韻)曉來見(讀)玉樓珠殿(句)恍若在蟾宫(韻)長
愛越水泛舟(句)藍關立馬(句)畫圖中(韻)悵望幾多詩思
(句)無句可形容(韻)誰與問(讀)已經三白(句)或是報年豐
(韻)未應真箇(句)情多老却天公(韻)
(汲古閣本後段第四句缺一字又結句或作掃除隂翳惟祈紅日生東今照花草粹編校定此詞無别)
(首可校其平仄須遵之)
徵招(宋史樂志政和間詔以大晟雅樂施於燕饗御殿按試補徵角二調播之教坊調名始此)
徵招(雙調九十五字前段九句五仄韻後段八句五仄韻)趙以夫
玉壺凍裂琅玕折(句)駸駸逼人衣袂(韻)暖絮漲空飛(句)
失前山横翠(韻)欲低還又起(韻)似妝點(讀)滿園春意(韻)
記憶當時(句)剡中情味(句)一溪雲水(韻)天際絶人行
(句)高吟處(讀)依稀灞橋鄰里(韻)更翦翦梅花(句)落雲階
月砌(韻)化工真解事(韻)強勾引(讀)老來詩思(韻)楚天暮
(讀)驛使不來(句)悵曲闌頻倚(韻)
(此調以此詞為正體周密江蘺搖落詞張炎秋風吹碎詞俱如此填若張詞别首之少押兩韻彭詞之句)
(讀小異皆變格也句此詞前後段第四句及後段結句例作上一下四法填者依之此詞後段第四)
(句月字入聲以入替平觀周詞之吹字張詞之空字可見第七句不字亦以入替平觀周詞之難字張詞)
(之紛字可見炎按周密詞前段第四句奈曲終人杳曲字仄聲張詞第五句餘音猶在耳餘字平聲後)
(段起句客裏可消憂客字仄聲第五句心塵聊更洗心字平聲譜内可平可仄據此餘參張詞彭詞平)
(仄自成一體故不校注仄此詞前段第二句後段第二句下六字俱作平平平平仄周密詞霜空鴈程)
(初到寂寂怨琴凄調張炎詞石牀自聽流水寥寥幾年無此寂寂字石字俱以入作平故不注可仄)
又一體(雙調九十五字前段九句四仄韻後段八句四仄韻)張炎
可憐張緒門前柳(句)相看頓非年少(韻)三徑已荒凉(句)
更如今懷抱(韻)薄遊渾是感(句)滿烟水(讀)東風殘照(韻)
古調誰彈(句)古音誰賞(句)歲華空老(韻)京洛染緇塵
(句)悠然意(讀)獨對南山一笑(韻)只在此山中(句)甚相逢
不早(韻)瘦吟心共苦(句)知幾度(讀)翦鐙忩小(韻)何時更
(讀)聽雨巴山(句)賦草池春曉(韻)
(此與趙詞同惟前後段第五句俱不押韻異諸此詞後段第二句一字以入為平對字用去聲與家不)
(同)
又一體(雙調九十五字前段九句四仄韻後段八句四仄韻)彭元遜
人間無欠秋風處(句)倫到霜痕月杪(韻)細雨船篷(句)日
夜風波未了(韻)忽潮生海立(句)又天闊江清欲曉(韻)孤
迥幽深(句)激揚悲壯(句)浮沈浩渺(韻)行路古來難(句)
貂裘敝(讀)匹馬關山人老(韻)錦字未成(句)寒到君邊書
到(韻)料倚門回首(句)更兒女(讀)鐙前歡笑(韻)早斟酌(讀)
萬里封侯(句)怕鏡霜催照(韻)
(此與張詞同惟前後段第三句俱四字第四句俱六字異後段第六句花草粹編脱一字今從鳳林書)
(院元詞增定句此詞平仄頗與各家不同前後段第二月字匹字皆以入作平)
雙瑞蓮(調見虚齋樂府詞詠並頭蓮即以為名)
雙瑞蓮(雙調九十五字前段十句六仄韻後段九句五仄韻)趙以夫
千機雲錦裏(韻)看並蔕新房(句)駢頭芳蕊(韻)清標豔態
(句)兩兩翠裳霞袂(韻)似是商量心事(句)倚綠蓋(讀)無言
相對(韻)天蘸水(韻)彩舟過處(句)鴛鴦驚起(韻)縹緲漾
影搖香(句)想劉阮風流(句)雙仙妹麗(韻)閒情未斷(句)猶
戀人間歡會(韻)莫待西風吹老(句)薦玉醴(讀)碧筒拌醉
(韻)清露底(韻)月照一襟凉思(韻)
(此調近玉漏遲但前段第二句多一字前後段第四句平仄不同耳然無别首宋詞可校)
玉京秋(調見薲洲漁笛譜)
玉京秋(雙調九十五字前段十一句六仄韻後段九句六仄韻)周密
烟水闊(韻)高林弄殘照(句)晩蜩凄切(韻)畫角吹寒(句)碧
砧度韻(句)銀牀飄葉(韻)衣濕桐隂露冷(句)采凉花(讀)時
賦秋雪(韻)難輕别(韻)一襟幽事(句)砌蛩能說(韻)客思
吟商還怯(韻)怨歌長(讀)瓊壺暗缺(韻)翠扇隂疎(句)紅衣
香褪(句)翻成銷歇(韻)玉骨西風(句)恨最恨(讀)閒却新凉
時節(韻)楚簫咽(韻)誰倚西樓淡月(韻)
(此周密自度腔無别首宋詞可校其平仄當依之翠詞律前段第四句脫畫角吹寒四字後段第三句)
(扇隂疎脫隂字今從詞緯校正)
小聖樂(金元好問自度曲太平樂府太和正音譜俱注雙調蔣氏九宫譜目入小石調因詞中前)
(結有驟雨過打徧新荷句更名驟雨打新荷)
小聖樂(雙調九十五字前段十句三平韻一叶韻後段十句四平韻)
元好問
綠葉隂濃(句)徧池亭水閣(句)倫趁凉多(韻)海榴初綻(句)
朵朵蹙紅羅(韻)乳燕雛鶯弄語(句)對高柳(讀)鳴蟬相和
(叶)驟雨過(句)似瓊珠亂撒(句)打徧新荷(韻)人生百年
有幾(句)念良辰美景(句)休放虚過(韻)富貧前定(句)何用
苦奔波(韻)命友邀賓宴賞(句)飲芳醑(讀)淺斟低歌(韻)且
酩酊(句)從教二輪(句)來往如梭(韻)
(此元曲也舊譜亦編入詞調故為采入箇前段和字韻亦是三聲叶蓋以五歌與二十二叶也)
玉女迎春慢(調見鳳林書院元詞)
玉女迎春慢(雙調九十五字前段九句六仄韻後段九句五仄韻)
彭元遜
纔入新年(句)逢人日(讀)拂拂淡烟無雨(韻)葉底妖禽自
語(韻)小啄幽香還吐(韻)東風辛苦(韻)便怕有(讀)踏青人
誤(韻)清明寒食(句)消得渡江(句)黃翠千縷(韻)看臨小
帖宜春(句)填輕暈碧(句)碧花生霧(韻)為說釵頭裊裊(句)
繫著輕盈不住(韻)問留郎否(韻)似昨夜(讀)教成鸚鵡(韻)
走馬章臺(句)憶得畫眉歸去(韻)
(此詞無别首可校其平仄須遵之)
玉梅香慢(調見梅苑與梅香慢早梅香雪梅香不同)
玉梅香慢(雙調九十五字前段十一句五仄韻後段八句五仄韻)
(梅苑)無名氏
寒色猶高(句)春力尚怯(韻)微律先摧梅坼(韻)曉日輕烘
(句)清風頻觸(句)疑散疎林殘雪(韻)嫩英妒粉(句)嗟素豓
(讀)有蜂蝶(韻)全似人人(句)向我依然(句)頓成離缺(韻)
徘徊寸腸萬結(韻)又因花(讀)暗成凝咽(韻)撚蕊憐香(句)
不禁恨深難絶(韻)若是芳心解語(句)應共把(讀)此情細
細說(韻)淚滿闌干(句)無言強折(韻)
(此調惟有此詞無别首可校)
金浮圖(調見尊前集)
金浮圖(雙調九十六字前後段各十句七仄韻)尹鶚
繁華地(韻)王孫富貴(韻)玳瑁筵開(句)下朝無事(韻)壓紅
裀(讀)鳳舞黃金翅(韻)玉立纖腰(句)一片揭天歌吹(韻)滿
目綺羅珠翠(韻)和風淡蕩(句)偷送沈檀氣(韻)堪判醉
(韻)韶光正媚(韻)折盡牡丹(句)豔迷人意(韻)縱金張許史
應難比(韻)貪戀歡娛(句)不覺金烏西墜(韻)還惜會難别
易(韻)金船更勸(句)勒住花驄轡(韻)
(後段第五句縱字第七句西字從詞緯本增入無此詞無别首可校詞律以前後段對注平仄畢竟據)
陽臺路(樂章集注林鍾商)
陽臺路(雙調九十六字前段九句六仄韻後段八句四仄韻)柳永
楚天晩(韻)墜冷楓敗葉(句)疎紅零亂(韻)冐征塵(讀)匹馬
驅驅(句)愁見水遥山遠(韻)追念年時(句)正恁鳳幃(讀)倚
香偎暖(韻)嬉遊慣(韻)又豈知(讀)前歡雲雨分散(韻)此
際空勞回首(句)望帝里(讀)難收淚眼(韻)暮煙衰草(句)算
暗鎖(讀)路岐無限(韻)今宵又(讀)依前寄宿(句)甚處葦村
山館(韻)寒鐙半夜厭厭(句)憑何消遣(韻)
(此調秖有此詞無别首可校柳詞俱入宫調其句讀平仄須遵之)
黃鶯兒(調見樂章集原注正宫即詠黃鶯兒取以為名)
黃鶯兒(雙調九十六字前段十句四仄韻後段十句五仄韻)柳永
園林晴晝誰為主(韻)暖律潛催(句)幽谷暄和(句)黃鸝翩
翩(句)乍遷芳樹(韻)觀露濕縷金衣(句)葉映如簧語(韻)曉
來枝上綿蠻(句)似把芳心(句)深意低訴(韻)無據(韻)乍
出暖煙來(句)又趁遊蜂去(韻)恣狂蹤跡(句)兩兩相呼(句)
終朝霧吟風舞(韻)當上苑柳濃時(句)别館花深處(韻)此
際海燕偏饒(句)都把韶光與(韻)
(此調以此詞為正體王詵陳允平詞正與此同若晁詞之句讀小異無名氏詞之減字皆變體也按此)
(詞前段第二句至第五句與王詵詞北圃人來傳道江梅依稀芳姿數枝新發陳允平詞南陌嚶嚶喬木)
(初遷紗忩無眠畫闌憑曉句讀平仄如一俱作四字四句詞律點作六字一句四字一句又六字一句者)
(誤至前段第六句作上一下五句法第七句即與上句作五字對偶王詞誇嫩臉著臙脂膩骨凝香雪陳)
(詞看止宿暗黃深織霧金梭小後段第二三句亦作五言對偶第六七句與前段同五首皆然當是此調)
(體例填者辨之句陳詞前段起句六波煙黛浮空杳六字仄聲第二南陌嚶嚶南字平聲譜内可平可)
(仄據此餘參下晁詞梅苑詞)
又一體(雙調九十七字前段九句四仄韻後段十句五仄韻)晁補之
南園佳致偏宜暑(韻)兩兩三三(句)修篁新筍出初齊(句)
猗猗過簷侵戶(韻)聽亂點芰荷風(句)細灑梧桐雨(韻)午
餘簾影參差(句)遠樹蟬聲(句)幽夢殘處(韻)凝竚(韻)既
往盡成空(句)暫過何曾住(韻)算人間事(句)豈足追思(句)
依依夢中情緒(韻)觀數點茗浮花(句)一縷香縈炷(韻)怪
來人道陶潛(句)做得羲皇侣(韻)
(此與柳詞同唯前段第三四五句添一字作七字一句六字一句異此詞第二句至第五句悉遵琴趣原)
(本詞律改篁字為竹字連上作六字句刪去出字點作四字句且謂竹字叶主字與柳詞谷字叶古字皆)
(中州韻不知中州韻始自元時全為作北曲而發若填詞自依古韻豈有宋詞在前反遵後世曲韻之理)
(此論紕繆不可從)
又一體(雙調九十五字前段十句四仄韻後段十句五仄韻)
(梅苑)無名氏
香梢勻蕊先回暖(韻)點點胭脂(句)輕襯紅苞(句)隱映疎
篁(句)紅翠相間(韻)方瑞雪乍晴時(句)愛日初添線(韻)五
雲樓上遥看(句)似覩溪邊(句)仙子妝面(韻)堪羨(韻)影
轉玉枝斜(句)豔拂朝霞淺(韻)就中妖嬈(句)獨得芬芳(句)
偏教容易開徧(韻)序啟一陽時(句)不似鶯聲喚(韻)肻與
桃臉争春(句)靚笑羣芳晚(韻)
(此與柳詞同惟後段第七句減一字異)
天香(法苑珠林云玉童子天香甚香調名本此)
天香(雙調九十六字前段十句五仄韻後段八句六仄韻)賀鑄
煙絡横林(句)山沈遠照(句)迤邐黃昏鐘鼓(韻)燭映簾櫳
(句)蛩催機杼(句)共惹清秋風露(韻)不眠思婦(韻)齊應和
(讀)幾聲砧杵(韻)驚動天涯倦客(句)駸駸歲華行暮(韻)
當年酒狂自負(韻)謂東君(讀)以春相付(韻)流浪征驂北
道(句)客檣南浦(韻)幽恨無人晤語(韻)賴明月(讀)曾知舊
遊處(韻)好伴雲來(句)還將夢去(韻)
(此調以賀王毛吳四詞為正體南宋人則填吳詞體為多若劉詞之減字吳詞别首景詞二首之句讀不)
(同皆變體也同按吳文英詞前段第二句羅囊閒鬭閒字平聲吕老詞水沈換骨水字仄聲第三句蜿)
(蜒夢斷瀛島蜿字仄聲周密詞第九十句金餅著衣餘潤銀葉透簾微裊著字葉字俱仄聲後段起句素)
(被瓊篝夜悄素字仄聲瓊字平聲無名氏詞第二句繡羅幃依舊痕少依字平聲舊字仄聲譜内可平可)
(仄據此餘參所采諸詞)
又一體(雙調九十六字前段十句四仄韻後段八句五仄韻)王觀
霜瓦鴛鴦(句)風簾翡翠(句)今年較是寒早(韻)矮釘明忩
(句)側開朱戶(句)斷莫亂教人到(韻)重陰未解(句)雲共雪
(讀)商量未了(韻)青帳垂氊要密(句)紅鑪圍炭宜小(韻)
呵梅弄妝試巧(韻)繡羅衣(讀)瑞雲芝草(韻)伴我語時同
語(句)笑時同笑(韻)已被金尊勸酒(句)又唱箇(讀)新詞故
相惱(韻)盡道窮冬(句)元來恁好(韻)
(此與賀詞同惟前段第七句後段第五句俱不押韻異花草粹編後段第六句脱一字今從樂府雅詞)
(校定乃詞律前段訛二字脱一字後段第三句亦脱一字引毛詞殘缺者曲為之說以駁草堂不知草)
(堂前結原作六字兩句後段第三句亦六字但鑪字訛作忩字炭字訛作放字耳句讀依然不失也)
又一體(雙調九十六字前段十句四仄韻後段八句六仄韻)毛滂
進止詳華(句)文章爾雅(句)金鑾恩異羣彦(韻)塵斷銀臺
(句)天低鼇禁(句)最是玉皇香案(韻)燕公視草(句)星斗動
(讀)照回雲漢(韻)對罷宵分還又(句)金蓮燭引帚院(韻)
年來偃籓江畔(韻)賴湖山(讀)慰公心眼(韻)碧瓦千家(句)
共惜袴襦餘㬉(韻)黃氣珠庭漸滿(韻)望紅日(讀)長安殊
刀遠(韻)緩轡端門(句)芳春未晩(韻)
(此與賀詞同惟前段第七句不押韻後段第三句四字第四句六字異按周密碧腦浮冰詞前段第七八)
(句濃熏淺注疑醉度千花春曉後段第三四句一縷舊情空趁斷煙飛繞正與此同汲古閣本前段第)
(九句脱一字後段第四句脱一字今從詞緯校定)
又一體(雙調九十六字前段十句四仄韻後段八句六仄韻)吳文英
碧藕藏絲(句)紅蓮並蔕(句)荷塘水暖香斗(韻)窈窕文忩
(句)深沈書幔(句)錦瑟歲華依舊(韻)洞簫韻裏(句)共跨鶴
(讀)青田碧岫(韻)菱鏡妝臺挂玉(句)芙蓉豔褥鋪繡(韻)
西鄰障蓬漂手(韻)並華朝(讀)夢蘭分秀(韻)未冷綺簾猶
卷(句)淺冬時候(韻)秋到霜黃半畆(韻)便準擬(讀)攜花就
君酒(韻)花酒年華(句)天長地久(韻)
(此與賀詞同惟前段第七句不押韻異吳詞别首珠絡玲瓏詞正與此同按宋樂府補題詠龍涎香諸詞)
(俱本此填)
又一體(雙調九十五字前段十句四仄韻後段八句四仄韻)劉儗
漠漠江臯(句)迢迢驛路(句)天教為春傳信(韻)萬木叢邊
(句)百花頭上(句)不管雪飛風緊(韻)尋交訪舊(句)惟翠竹
寒松相認(韻)不意牽思動興(句)何心襯妝添暈(韻)孤
標最甘冷落(句)不許蝶親蜂近(韻)直自從來潔白(句)箇
中清韻(韻)儘做重聞塞管(句)也何害(讀)香銷粉痕盡(韻)
待到和羹(句)纔明㡳藴(韻)
(此與王觀詞同惟後段起句不押韻第二句減一字異)
又一體(雙調九十六字前段十一句四仄韻後段八句六仄韻)吳文英
蟬葉黏霜(句)蠅苞綴凍(句)生香遠帶風峭(韻)嶺上寒多
(句)溪頭月冷(句)北枝瘦(句)南枝小(韻)玉奴有姊(句)先占
立(讀)牆陰春早(韻)初試宫黃澹薄(句)偷分壽陽纖巧(韻)
銀燭淚深未曉(韻)酒鍾慳(讀)貯愁多少(韻)記得短亭
歸馬(句)暮衙蜂閙(韻)豆䓻釵梁恨裊(韻)但悵望(讀)天涯
歲華老(韻)遠信難封(句)吳雲鴈杳(韻)
(此與碧藕藏絲詞同惟前段第六句作三字兩句異)
又一體(雙調九十六字前段十一句四仄韻後段八句五仄韻)景覃
市遠人稀(句)林深犬吠(句)山連水村幽寂(韻)田里安閒
(句)東鄰西舍(句)準擬醉時歡適(韻)社祈雩禱(句)有簫鼓
(讀)喧天吹擊(韻)宿雨新晴(句)隴頭閒看(句)露桑風陌(韻)
無端曉亭暮驛(韻)恨連年(讀)此時行役(韻)何似臨流
蕭散(句)緩衣輕幘(韻)炊黍烹雞自勞(句)有脆綠甘紅薦
芳液(韻)夢裏春泉(句)糟牀夜滴(韻)
(此與王觀詞同惟前結作四字三句異)
又一體(雙調九十六字前段十一句四仄韻後段八句五仄韻)景覃
百歲中分(句)流年過半(句)塵勞繫人無盡(韻)桑柘周圍
(句)菅茅低架(句)且喜水親山近(韻)倦飛高鳥(句)算也有
(讀)閒枝棲穩(韻)紙帳綢衾(句)日高睡起(句)嬾梳蓬鬢(韻)
閒階土花碧潤(韻)緩芒鞵(讀)恐傷蝸蚓(韻)倒掩衡門
(句)空解草元誰信(韻)俗駕輕雲易散(句)賴獨有(讀)蓬峰
破孤悶(韻)世事悠悠(句)從教莫問(韻)
(此與王觀詞同惟後段第三句四字第四句六字異)
熙州慢(唐書禮樂志天寶樂曲皆以邊地名若伊州甘州涼州之類按宋改鎮洮軍為熙州本秦)
(漢時隴西郡亦邊地也調名熙州義或取此)
熙州慢(雙調九十六字前段十句三仄韻一叶韻後段八句六仄韻)
張先
武林鄉(讀)占第一湖山(句)詠畫争巧(韻)鷲石飛來(句)倚
翠樓煙靄(句)清猿啼曉(韻)況值禁垣師帥(句)惠政流入
歌謠(叶)朝暮萬景(句)寒潮弄月(句)亂峰迴照(韻)天使
尋春不早(韻)併行樂(讀)免有花愁花笑(韻)持酒更聽(句)
紅兒肉聲長調(韻)瀟湘故人未歸(句)但目送(讀)遊雲孤
鳥(韻)際天杪(韻)離情盡寄芳草(韻)
(此調秖有此詞無别首可校叶前段第七句謠字韻亦用三聲)
漢宫春(高麗史樂志名漢宫春慢此調有平韻仄韻兩體平韻詞八首仄韻詞二首皆以前後段)
(起句用韻不用韻辨體)
漢宫春(雙調九十六字前後段各九句四平韻)晁冲之
黯黯離懷(句)向東門繫馬(句)南浦移舟(韻)薰風亂飛燕
子(句)時下輕鷗(韻)無情渭水(句)問誰教(讀)日日東流(韻)
常是送(讀)行人去後(句)煙波一向離愁(韻)回首遊舊
如夢(句)記踏青殢飲(句)拾翠狂遊(韻)無端綵雲易散(句)
覆水難收(韻)風流未老(句)拌千金(讀)重入揚州(韻)應又
似(讀)當年載酒(句)依前名占青樓(韻)
(此調平韻詞前後段起句不用韻者以晁詞及梅苑點點江梅詞為正體如梅苑别首之換頭句法不同)
(無名氏詞之添字彭詞之減字皆變體也兩起句用韻者以張詞為正體如沈詞之句讀參差亦變體也)
(前段起句用韻後段起句不用韻者惟京詞一體梅苑詞史達祖詞俱與此同按李柄辛棄疾劉鎮陸)
(游周紫芝吳文英方岳諸詞皆如此填辛詞前段第四句維摩定自非病自字仄聲非字平聲第六句君)
(如星斗星字平聲第七句覺團扇便與人疎扇字仄聲第八句回首聽月明天籟天字平聲第九句只今)
(還有公無只字仄聲後段起句最喜陽春妙句最字妙字俱仄聲第四句夜來歸夢江上夜字仄聲歸字)
(平聲第六句荻花深處深字平聲第七句問何不鼓瑟吹竽不字仄聲第八句歸去也絶交何必絶字仄)
(聲又陸詞後段起句何事又作南來來字平聲方詞前段第四句當年東閣詩興東字平聲譜内可平可)
(仄據此餘參所采平韻諸詞至辛詞前後段第六句白頭自惜荻花深處白字荻字俱以入作平前段第)
(四句不知雲者為雨不字亦以入作平查宋詞此三字無用仄聲者故不注可仄)
又一體(雙調九十六字前後段各九句四平韻)(梅苑)無名氏
點點江梅(句)對寒威強出(句)一弄新竒(韻)零珠碎玉(句)
為誰密上南枝(韻)幽香冷豔(句)縱孤高(讀)却遣誰知(韻)
惟只有(讀)江頭驛畔(句)征鞍獨為遲遲(韻)聊撚粉香
重問(句)問春來甚日(句)春去何時(韻)移將院落(句)算應
未肻頭低(韻)無人共折(句)傍溪橋(讀)雪壓霜欺(韻)君不
見(讀)長安陌上(句)只誇桃李芳菲(韻)
(此與晁詞同惟前後段第四句四字第五句六字異)
又一體(雙調九十六字前段九句四平韻後段十句四平韻)
(梅苑)無名氏
梅萼知春(句)見南枝向暖(句)一朵初芳(韻)冰清玉麗(句)
自然賦得幽香(韻)煙庭水榭(句)更無花(讀)争染春光(韻)
休漫說(讀)桃夭杏冶(句)年年蝶閙蜂忙(韻)立馬竚(句)
凝情久(句)念美人自别(句)鱗羽茫茫(韻)臨岐記伊(句)尚
帶宿酒殘妝(韻)雲疎雨闊(句)又怎知(讀)千里思量(韻)除
是託(讀)多情驛使(句)殷勤折寄仙鄉(韻)
(此與點點江梅詞同惟換頭句作三字兩句異按老學叢談無名氏横笛聲沈詞換頭句情知道山中好)
(正與此同但前後段第四句俱六字第五句俱四字仍如晁詞體填)
又一體(雙調九十七字前後段各九句四平韻)
(花草粹編)無名氏
玉減香消(句)被嬋娟誤我(句)臨鏡妝慵(韻)無聊強開強
解(句)蹙破眉峰(韻)憑高望遠(句)但斷腸(讀)殘月初鐘(韻)
須信道(讀)承恩不在貌(句)如何教妾為容(韻)風暖鳥
聲如碎(句)更日高院静(句)花影重重(韻)愁來待只殢酒
(句)酒薄愁濃(韻)長門怨感(句)恨無金(讀)買賦臨卭(韻)翻
動念(讀)年年女伴(句)越溪共采芙蓉(韻)
(此與晁詞同惟前段第八句添一襯字異)
又一體(雙調九十四字前後段各九句四平韻)彭元遜
十日春風(句)又一番調弄(句)怕暖愁陰(韻)夜來風雨(句)
搖得楊柳黃深(韻)熏篝未斷(句)夢舊寒(讀)淺醉同衾(韻)
便是鬭鐙見月(句)看花對酒驚心(韻)攜手滿身花陰
(句)香霏冉冉(句)露濕羅襟(韻)笙歌殢人歸去(句)回首沈
沈(韻)人間此夜(句)誤春光(讀)一刻千金(韻)明日問(讀)紅
巾青鳥(句)蒼苔自拾遺簪(韻)
(此詞前段與點點江梅詞同惟第八句減一字後段與晁詞同惟第二句減一字見鳳林書院元詞采以)
(備體起以上五詞皆前後段句不用韻者)
又一體(雙調九十六字前後段各九句五平韻)張先
紅粉苔牆(韻)透新春消息(句)梅粉先芳(韻)竒葩異卉(句)
漢家宫額塗黃(韻)何人鬭巧(句)運紫檀(讀)翦出蜂房(韻)
應為是(讀)中央正色(句)東君别與清香(韻)仙姿自稱
霓裳(韻)更孤標俊格(句)霏雪凌霜(韻)黃昏院落(句)為誰
密解羅囊(韻)銀瓶注水(句)浸數枝(讀)小閣幽忩(韻)春睡
起(讀)纖條在手(句)厭厭宿酒殘妝(韻)
(此即晁詞體惟前後段起句各用韻其第四五句俱上作四字下作六字異按高麗史樂志漢宫春慢詞)
(正與此同惟換頭三句光陰迅速如飛邀酒明共歡且恁開眉邀字歡字俱平聲酒字且字俱仄聲異)
又一體(雙調九十六字前後段各九句五平韻)沈會宗
别酒初醒(韻)似一番夢覺(句)屈指堪驚(韻)猶疑送消寄
息(句)遇著人聽(韻)當初喚作(句)據眼前(讀)略略看承(韻)
及去了(讀)從頭想伊(句)心下始覺寧寧(韻)黃昏畫角
重城(韻)更傷高念遠(句)懷抱何勝(韻)良時好景(句)算來
半為愁生(韻)幽期暫阻(句)更就中(讀)月白風清(韻)千萬
計(讀)年年斷除不得(句)是這些情(韻)
(此詞兩起句亦用韻與張詞同但前段第四句六字第五句四字後段第四句四字第五句六字前結七)
(字一句六字一句後結九字一句四字一句句讀參差采以備體以上二詞皆前後段起句用韻者)
又一體(雙調九十六字前段九句五平韻後段九句四平韻)京鏜
暖律初回(韻)又燒鐙市井(句)賣酒樓臺(韻)誰將星移萬
點(句)月滿千街(韻)輕車細馬(句)隘通衢(讀)蹴起香埃(韻)
今歲好(讀)土牛作伴(句)挽留春色同來(韻)不是天公
省事(句)要一時壯觀(句)特地安排(韻)何妨綵樓鼓吹(句)
綺席尊罍(韻)良宵勝景(句)語邦人(讀)莫惜徘徊(韻)休笑
我(讀)癡頑不去(句)年年爛醉金釵(韻)
(此與晁詞同惟前段起句用韻異按梅苑雨打風摧詞史達祖花隔東垣詞及京詞别首看透塵寰詞俱)
(如此填惟梅苑詞前段第八句須憑取東君為我憑字平聲史詞後段第一二三句唐昌故宫何許頓翦)
(霞裁霧擺落塵緣昌字何字裁字俱平聲巳於晁詞體内參校作圖兹不復注)
又一體(雙調九十六字前段九句四仄韻後段九句五仄韻)康與之
雲海沈沈(句)峭寒收建章(句)雪殘鳷鵲(韻)華鐙照夜(句)
萬井禁城行樂(韻)春隨鬢影(句)映參差(讀)柳絲梅萼(韻)
丹禁杳(讀)鼇峰對聳(句)三山上通寥廓(韻)春衫繡羅
香薄(韻)步金蓮影下(句)三千綽約(韻)冰輪桂滿(句)皓色
冷侵樓閣(韻)霓裳帝樂(句)奏昇平(讀)天風吹落(韻)留鳳
輦(讀)通宵宴賞(句)莫放漏聲閒却(韻)
(此詞全押仄韻其句讀與張先平韻體同有樂府雅詞一首可校雖用韻多少不同均為此調正體)
又一體(雙調九十四字前段九句五仄韻後段十句六仄韻)
(樂府雅詞)無名氏
江月初圓(句)正新春夜永(句)鐙市行樂(韻)芙蕖萬朵(句)
向晩為誰開却(韻)層樓畫閣(韻)盡卷上(讀)東風簾幕(韻)
羅綺擁(讀)歡聲和氣(句)驚破柳梢梅萼(韻)綽約(韻)暗
塵浮動(句)正魚龍曼衍(句)戲車交作(韻)高牙影裏(句)緩
控玉羈金絡(韻)鉛華間錯(韻)更一部(讀)笙歌圍著(韻)香
散處(讀)厭厭醉聽(句)南樓畫角(韻)
(此即康詞體惟前後段第六句俱押韻換頭句藏一短韻結句減二字異)
倦尋芳(王雱詞注中吕宫潘元質詞名倦尋芳慢)
倦尋芳(雙調九十六字前段十一句四仄韻後段十句五仄韻)王雱
露晞向曉(句)簾幔風輕(句)小院閒晝(韻)翠逕鶯來(句)驚
下亂紅鋪繡(韻)倚危闌(句)登高榭(句)海棠著雨胭脂透
(韻)算韶華(句)又因循過了(句)清明時候(韻)倦遊燕(讀)
風光滿目(句)好景良辰(句)誰共攜手(韻)恨被榆錢(句)買
斷兩眉長鬭(韻)憶得高陽人散後(韻)落花流水仍依舊
(韻)這情懷(句)對東風(句)盡成消瘦(韻)
(此詞前段第六句作三字兩句後段第六句押韻宋詞無如此填者因有宫調錄以備體)
又一體(雙調九十七字前後段各十句四仄韻)潘元質
獸鐶半掩(句)鴛甃無塵(句)庭院瀟灑(韻)樹色沈沈(句)春
盡燕嬌鶯姹(韻)夢草池塘青漸滿(句)海棠軒檻紅相亞
(韻)聽簫聲(句)記秦樓夜約(句)彩鸞齊跨(韻)漸迤邐(讀)
更催銀箭(句)何處貪歡(句)猶繫驄馬(韻)旋翦鐙花(句)兩
點翠眉誰畫(韻)香滅羞回空帳裏(句)月高猶在重簾下
(韻)恨疎狂(句)待歸來(句)碎揉花打(韻)
(此詞前段第五句七字後段第五句不押韻宋人俱如此填按前段第一二三句盧祖臯詞香泥壘燕)
(密葉巢鶯春晴寒淺香字平聲密字仄聲晴字平聲湯恢詞餳簫吹暖蠟燭分煙春思無限吹字平聲第)
(四五句湯詞風到棟花二十四番吹徧風字平聲棟字二字俱仄聲第六句湯詞煙濕濃堆楊柳色煙字)
(平聲第七句盧詞秋千影落人遊倦秋字平聲第九句盧詞記寶帳歌慵寶帳二字俱仄聲歌慵二字俱)
(平聲後段第一二三句吳文英詞聽細語琵琶幽怨客鬢蒼華衫袖濕徧細字濕字俱仄聲盧詞别來悵)
(光陰容易還又酴醿牡丹開徧牡字仄聲丹字平聲第五句吳詞誰念故人遊倦誰字平聲第七句盧詞)
(長安猶近歸期遠長字平聲結三句盧詞倚危樓但鎮日繡簾高卷鎮日二字俱仄聲譜内本此作圖其)
(餘可平可仄悉參王詞)
劍器近(宋史樂志教坊奏劍器曲其一屬中吕宫其二屬黃鍾宫又有劍器舞隊此云近者其聲)
(調相近也)
劍器近(雙調九十六字前段八句八仄韻後段十二句七仄韻)袁去華
夜來雨(韻)賴倩得(讀)東風吹住(韻)海棠正妖嬈處(韻)且
留取(韻)悄庭戶(韻)試細聽(讀)鶯啼燕語(韻)分明共人愁
緒(韻)怕春去(韻)佳樹(韻)翠陰初轉午(韻)重簾未卷(句)
乍睡起(句)寂寞看風絮(韻)偷彈清淚寄煙波(句)見江頭
故人(句)為言憔悴如許(韻)彩箋無數(韻)去却寒暄(句)到
了渾無定據(韻)斷腸落日千山暮(韻)
(此調惟有此詞無别首可校)
秋蘭香(調見全芳備祖)
秋蘭香(雙調九十六字前後段各九句五平韻)陳亮
未老金莖(句)些子正氣(句)東籬淡泞齊芳(韻)分頭添樣
白(句)同局幾般黃(韻)向閒處(讀)須一一排行(韻)淺深饒
間新妝(韻)那陶令(讀)漉他誰酒(句)趁醒消詳(韻)況是
此花開後(句)便蝶亂無花(句)管甚蜂忙(韻)你從今(讀)采
却蜜成房(韻)秋英試商量(韻)多少為誰(句)甜得清凉(韻)
待說破(讀)長生真訣(句)要飽風霜(韻)
(此見全芳備祖詠菊詞也龍川集不載亦無别首宋詞可校)
鳳鸞雙舞(調見水雲詞)
鳳鸞雙舞(雙調九十六字前段十二句四仄韻後段八句六仄韻)
汪元量
慈元殿(句)薰風寶鼎(句)噴香雲飄墜(韻)環立翠羽(句)雙
歌麗調(句)舞腰新束(句)舞纓新綴(韻)金蓮步(讀)輕搖鳳
兒(句)翩翩作勢(韻)便似月裏姮娥謫來(句)人間天上(句)
一番游戲(韻)聖人樂意(韻)任樂部(讀)簫韶聲沸(韻)衆
妃歡也(句)漸調笑微醉(韻)兢捧霞觴(句)深深願(讀)聖母
壽如松桂(韻)迢遞(韻)賞更萬年千歲(韻)
(此詞無别首可枝其句讀平仄須從之)
行香子慢(調見高麗史樂志此行香子慢詞與行香子小令不同)
行香子慢(雙調九十六字前段十句五平韻後段十一句六平韻)
(高麗史樂志)無名氏
瑞景光融(韻)煥中天霽煙(句)佳氣蔥蔥(韻)皇居崇壯麗
(句)金碧輝空(韻)彤霄外(讀)瑶殿深處(句)簾卷花影重重
(韻)迎步輦(句)幾簇真仙(句)賀慶壽新宫(韻)方逢(韻)聖
主飛龍(韻)正休盛大寧(句)朝野歡同(韻)何妨宴賞(句)奉
宸意慈容(韻)韶音按(讀)霞觴將進(句)蕙鑪飄馥香濃(韻)
長願承顔(句)千秋萬歲(句)明月清風(韻)
(此調亦無别首可校)
甘露滴喬松(調見翰墨全書)
甘露滴喬松(雙調九十六字前段十句四仄韻一叶韻後段九句四仄韻一叶韻)
(翰墨全書)無名氏
沙堤路近(句)喜五年相遇(句)朱顔依舊(韻)盡道名世半
千(句)公望三九(韻)是今日(讀)富民矦(叶)早生聚(讀)考堂
戶口(韻)誰歟兼致(句)文章燕許(句)歌辭蘇柳(韻)更饒
萬卷圖書(句)把藤笈芸編(句)徧題青鏤(韻)一經傳得(句)
舊事韋平先後(韻)試衮衮(讀)數英游(叶)問好事(讀)如今
能否(韻)麯車正滿(句)自酌太和春酒(韻)
(此詞前後段第六句叶兩平韻是本部三聲叶有鳴鶴餘音詞可校因詞甚鄙俚其可平可仄恐不足據)
(故不校注作譜)
慶千秋(調見翰墨全書周密天基聖節樂次云第十盞笛獨吹高平調慶千秋)
慶千秋(雙調九十六字前後段各九句四平韻)
(翰墨全書)無名氏
點檢堯蓂(句)自元宵過了(句)兩莢初飛(韻)蔥蔥鬱鬱(句)
佳氣喜溢庭闈(韻)誰知降(讀)月裏姮娥(句)欣對良時(韻)
但見婺星騰瑞彩(句)年年輝映南箕(韻)好是庭階蘭
玉(句)伴一枝丹桂(句)戲舞萊衣(韻)椒觴迭將捧獻(句)歌
曲吟詩(韻)如王母(讀)欵對羣仙(句)同宴瑶池(韻)萱草茂
(讀)長春不老(句)百千祀壽無期(韻)
(此調平仄無别首可校)
御定詞譜卷二十四
