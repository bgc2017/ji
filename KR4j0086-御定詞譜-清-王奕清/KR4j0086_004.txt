欽定四庫全書
御定詞譜卷四目錄(起四十一字至四十三字)
玉蝴蝶七體(又名玉蝴蝶慢)
女冠子七體(又名女冠子慢)
中興樂三體(又名濕羅衣)
紗窗恨二體
醉花間三體
點綘脣三體(又名點櫻桃瑤十八香沙頭雨尋草)(南浦月)
平湖樂三體(又名小桃紅)(採蓮詞)
歸國遙三體(又名歸平遙)
戀情深二體
贊浦子一體(又名贊普子)
浣溪沙五體(又名小庭花春東風寒)(減字浣溪沙菊滿院醉木犀霜黃)
(廣寒枝)(試香羅)(清和風)(怨啼鵑)
醉垂鞭一體
雪花飛一體
沙塞子四體(又名沙磧子)
殿前歡二體(又名鳳將雛)
水仙子二體
霜天曉角九體(又名月當窗)(踏月)(長橋月)
清商怨三體(又名關河令)(傷情怨)
傷春怨一體
欽定四庫全書
御定詞譜卷四(起四十一字至四十三字)
玉蝴蝶(小令始於温庭筠長調始於柳永樂章集注仙呂調一名玉蝴蝶慢)
玉蝴蝶(雙調四十一字前段四句四平韻後段四句三平韻)温庭筠
秋風淒切傷離(韻)行客未歸時(韻)塞外草先衰(韻)江南
鴈到遲(韻)芙蓉凋嫩臉(句)楊柳墮新眉(韻)搖落使人
悲(韻)斷腸誰得知(韻)
(按詞律謂此調與蝴蝶兒相近不知蝴蝶兒第三句俱七字此則五字即孫光憲詞亦然不可類列也孫)
(詞第三句即是此詞第二句平仄互異宜參之)
又一體(雙調四十二字前段五句四平韻後段五句兩仄韻三平韻)
孫光憲
春欲盡(句)景仍長(平韻)滿園花正黃(韻)粉翅兩悠揚(韻)翩
翩過短牆(韻)鮮飈暖(仄韻)牽遊伴(韻)飛去立殘陽(平韻)無
語對蕭孃(韻)舞衫沈麝香(韻)
(此詞前後段起俱作三字兩句換頭又間入兩仄韻與温詞不同)
又一體(雙調九十九字前段十句五平韻後段十一句六平韻)柳永
望處雨收雲斷(句)凭闌悄悄(句)目送秋光(韻)晩最蕭疎
(句)堪動宋玉悲涼(韻)水風輕(讀)蘋花漸老(句)月露冷(讀)
梧葉飄黃(韻)遣情傷(韻)故人何在(句)煙水茫茫(韻)難
忘(韻)文期酒會(句)幾辜風月(句)屢變星霜(韻)海闊山遙
(句)未知何處是瀟湘(韻)念雙燕(讀)難憑遠信(句)指暮天
(讀)空識歸航(韻)黯相望(韻)斷鴻聲裏(句)立盡斜陽(韻)
(此詞前段第四五句上四下六後段第五六句上四下七王安中史逹祖高觀國陸游皆照此填沈伯)
(時樂府指迷云詞中多有句中韻人多不曉不惟讀之可聽而歌時最要叶韻應拍不可以為閒字而不)
(叶如此詞後段起句難忘二字是也滿庭芳木蘭花慢䓁詞皆同此例前段第一句柳詞别首誤入平)
(康小巷小字仄聲第二句辛棄疾詞香滿紅樹滿字仄聲第五句辛棄疾詞高處都被雲遮都字平聲第)
(六句柳别首銀蟾静魚鱗簟展銀字平聲静字仄聲高觀國詞古臺荒斷霞殘照殘字平聲後段換頭短)
(韻尹濟翁詞怎知怎字仄聲譜内可平可仄據此其餘參校後列諸詞)
又一體(雙調九十九字前段十句五平韻後段十一句六平韻)柳永
是處小街斜巷(句)爛遊花館(句)連醉瑤巵(韻)選得芳容
端麗(句)冠絶吳姬(韻)綘脣輕(讀)笑歌盡雅(句)蓮步穏(讀)
舉措皆竒(韻)出屏幃(韻)倚風情態(句)約素腰肢(韻)當
時(韻)綺羅叢裏(句)知名雖久(句)識面何遲(韻)見了千花
萬柳(句)比並不如伊(韻)未同歡(讀)寸心暗許(句)欲話别
(讀)纖手重携(韻)結前期(韻)美人才子(句)合是相知(韻)
(此詞前段第四五句上六下四後段第五六句上六下五與前詞異按晁補之晁冲之二詞其前段第四)
(五句用柳永是處小街詞體後段第五六句用柳永望處雨收詞體前後參用兩詞與各家微異因字數)
(相同故不另列一體)
又一體(雙調九十八字前段十句五平韻後段十一句六平韻)李之儀
坐久鐙花開盡(句)暗驚風葉(句)初服霜寒(韻)冉冉年華
催暮(句)顔色非丹(韻)攪廻腸(讀)蛩吟似織(句)留恨意(讀)
月彩如攤(韻)慘無歡(韻)篆煙縈素(句)空轉雕盤(韻)何
難(韻)别來幾日(句)信沈魚鳥(句)情滿關山(韻)依約耳邊
常記(句)巧語綿蠻(韻)聚愁窠(讀)蜂房未密(句)傾淚眼(讀)
海水猶慳(韻)掩萸關(韻)漸移銀漢(句)低泛簾顔(韻)
(此詞與柳永是處小街詞同惟後段第六句少一字異)
又一體(雙調九十九字前後段各十句五平韻)張炎
留得一團和氣(句)此花開盡(句)春已規圓(韻)虛白窗深
(句)恍訝碧落星懸(韻)颺芳叢(讀)低翻雪羽(句)凝素艷(讀)
爭簇冰蟬(韻)向西園(韻)幾回錯認(句)明月秋千(韻)欲
覓生香何處(句)盈盈一水(句)空對娟娟(韻)待折歸來(句)
倩誰偷解玉連環(韻)試結取(讀)鴛鴦錦帶(句)好移傍(讀)
鸚鵡珠簾(韻)晩階前(韻)落梅無數(句)因甚啼鵑(韻)
(此即柳永望處雨收詞體惟換頭句不用短韻)
又一體(雙調九十九字前段十句五平韻後段十一句六平韻)辛棄疾
貴賤偶然(句)渾似隨風簾幕(句)籬落飛花(韻)空使兒曹
馬上(句)羞面頻遮(韻)向空江(讀)誰捐玉佩(句)寄離恨(讀)
應折疎麻(韻)暮雲多(韻)佳人何處(句)數盡歸鴉(韻)儂
家(韻)生涯蠟屐(句)功名破甑(句)交友摶沙(韻)往日曾論
(句)淵明似勝臥龍些(韻)算從來(讀)人生行樂(句)休便說
(讀)日飲亡何(韻)快斟呵(韻)裁詩未穩(句)得酒良佳(韻)
(此詞前段第一句四字第二句六字與各家異按葛郯憶昨苕溪詞與此同惟後段第六句聽隔牆無事)
(高歌作上三下四句法小異)
女冠子(唐教坊曲名小令始於温庭筠長調始於柳永樂章集淡煙飄薄詞注仙呂調斷煙殘雨)
(詞注大石調元高拭詞注黃鍾宫柳永詞一名女冠子慢)
女冠子(雙調四十一字前段五句兩仄韻兩平韻後段四句兩平韻)
温庭筠
含嬌含笑(仄韻)宿翠殘紅窈窕(韻)鬢如蟬(平韻)寒玉簪秋水
(句)輕紗卷碧煙(韻)雪肌鸞鏡裏(句)琪樹鳳樓前(韻)寄
語青娥伴(句)早求仙(韻)
(此詞前段起二句間入仄韻唐詞二十首皆然嘯餘譜不注韻者誤前段第一句韋莊詞四月十七四)
(字月字十字俱仄聲第二句李珣詞愁聞洞天疎磬愁字聞字疎字俱平聲洞字仄聲第四句韋詞忍淚)
(佯低面忍字仄聲後段第一句牛嶠詞鴛鴦排寶帳鴛字平聲第二句韋詞欲去又依依欲字仄聲第三)
(句牛詞青鳥傳心事青字平聲韋詞覺來知是夢來字平聲是字仄聲譜内可平可仄據此)
又一體(雙調一百七字前段十二句六仄韻後段十一句六仄韻)康與之
火雲初布(韻)遲遲永日炎暑(韻)濃隂高樹(韻)黃鸝葉底
(句)羽毛學整(句)方調嬌語(韻)薰風時漸動(句)峻閣池塘
(句)芰荷爭吐(韻)畫梁紫燕(句)對對銜泥(句)飛來又去(韻)
想佳期(讀)容易成辜負(韻)共人人(讀)同上畫樓斟香
醑(韻)恨花無主(韻)臥象牀犀枕(句)成何情緒(韻)有時魂
夢斷(句)半窗殘月(句)透簾穿戸(韻)去年今夜(句)扇兒扇
我(句)情人何處(韻)
(此詞平仄俱參後詞)
又一體(雙調一百十字前段十一句六仄韻後段十二句六仄韻)李邴
帝城三五(韻)鐙光花市盈路(韻)天街遊處(韻)此時方信
(句)鳳闕都民(句)奢華豪富(韻)紗籠纔過處(句)喝道轉身
(句)一壁小來且住(韻)見許多才子艷質(句)携手並肩低
語(韻)東來西往誰家女(韻)買玉梅爭戴(句)緩步香風
度(韻)北觀南顧(韻)見畫燭影裏(句)神仙無數(韻)引人魂
似醉(句)不如趁早(句)步月歸去(韻)這一雙情眼(句)怎生
禁得(句)許多胡覷(韻)
(此詞前段第九句六字第十句七字第十一句六字後段第一句七字第二三句皆五字第十句五字俱)
(與康詞異曲按此詞元曲用為黃鍾引子但元前後段多用兩韻耳)
又一體(雙調一百十一字前段十句六仄韻後段十一字四仄韻)柳永
淡烟飄薄(韻)鶯花謝(讀)清和院落(韻)樹隂密(讀)翠葉成
幄(韻)麥秋霽景(句)夏雲忽變竒峰(讀)倚寥廓(韻)波暖銀
塘(句)漲新萍綠魚躍(韻)想端憂多暇(句)陳王是日(句)嫩
苔生閣(韻)正鑠石天高(句)流金晝永(句)楚榭光風轉
蕙(句)披襟處(讀)波翻翠幕(韻)以文會友(句)沈李浮瓜忍
輕諾(韻)别館清閒(句)避炎蒸(讀)豈須河朔(韻)但尊前隨
分(句)雅歌艷舞(句)盡成歡樂(韻)
(此詞麥秋以下二十三字詞律不分句讀今照嘯餘譜點定只夏雲忽變竒峰六字須作微讀波暖銀塘)
(十字須上四下六分句稍為妥適耳至端憂多暇本謝莊月賦中語乃改端憂為憂端後段光風轉蕙本)
(宋玉招魂中語乃改轉蕙為轉惡而以惡字為叶韻俱嘯餘之誤)
又一體(雙調一百十二字前段十一句六仄韻後段十二句七仄韻)
蔣捷
蕙風香也(韻)雪晴池館如畫(韻)春風飛到(句)寶釵樓上
(句)一片笙簫(句)琉璃光射(韻)而今鐙謾挂(韻)不是暗塵
明月(句)那時元夜(韻)況年來(讀)心嬾意怯(句)羞與蛾兒
爭耍(韻)江城人悄初更打(韻)問繁華誰解(句)再向天
公借(韻)剔殘紅灺(韻)但夢裏隱隱(句)鈿車羅帊(韻)吳牋
銀粉呀(韻)待把舊家風景(句)寫成閒話(韻)笑綠鬟隣女
(句)倚窗猶唱(句)夕陽西下(韻)
(此即李詞體惟前段第八句六字第九句四字後段舊家風景句比李詞多待把二字按蔣詞别首前)
(段第二句雙龍還又爭渡雙字平聲第八九句不似素車白馬卷潮起怒白字起字俱仄聲第十句十一)
(句但悄然千載舊跡時有人來弔古悄字弔字俱仄聲後段第一句生平慣受椒蘭苦慣字仄聲第二句)
(甚魄沈寒浪魄字仄聲第六句騎鯨烟霧騎字平聲第七句楚妃花倚暮楚字仄聲譜内可平可仄據此)
又一體(雙調一百十三字前段十二句七仄韻後段十一句五仄韻)
柳永
斷烟殘雨(韻)灑微涼(句)生軒戶(韻)動清籟(讀)蕭蕭庭樹
(韻)銀河濃淡(句)華星明滅(句)輕雲時度(韻)莎階寂靜無
覩(韻)幽蛩切切秋吟苦(韻)疎篁一徑(句)流螢幾點(句)飛
來又去(韻)對月臨風(句)空恁無眠耿耿(句)暗想舊日
牽情處(韻)綺羅叢裏(句)有人人(讀)那回飲散(句)略略曾
諧鴛侶(韻)因循忍便暌阻(韻)相思不得長相聚(韻)好天
良夜(句)無端惹起(句)千愁萬緒(韻)
(此詞樂章集注大石調與前首淡烟飄薄詞注仙㠯調者不同朱詞中亦無他首可校)
又一體(雙調一百十四字前段十二句六仄韻後段十句六仄韻)
(花草粹編)無名氏
同雲密布(韻)撒梨花(讀)柳絮飛舞(韻)樓臺悄似玉(叶)向
紅鑪暖閣(句)院宇深沈(句)廣排筵會(叶)聽笙歌猶未徹
(句)漸覺輕寒(句)透簾穿戶(韻)亂飄僧舍(句)密灑歌樓(句)
酒帘如故(韻)想樵人(讀)山徑迷蹤路(韻)料漁人(讀)收
綸罷釣歸南浦(韻)路無伴侶(韻)見孤邨寂寞(句)招颭酒
旗斜處(韻)南軒孤鴈過(句)嚦嚦聲聲(句)又無書度(韻)見
臘梅(讀)枝上嫩蕊(句)兩兩三三微吐(韻)
(此詞或刻柳永或刻周邦彦自樓臺悄似玉以下三十二字至戶字方押韻必無此理按嘯餘譜以玉字)
(會字為叶韻當從之然音調未諧字句亦恐有脱譌姑存以備參考)
中興樂(見花間集牛希濟詞有淚濕羅衣句名濕羅衣)
中興樂(雙調四十一字前段五句三平韻兩仄韻後段五句四仄韻一平韻)
毛文錫
豆䓻花繁烟艷深(平韻)丁香軟結同心(韻)翠鬟女(仄韻)相與
(韻)共淘金(平韻)紅蕉葉裏猩猩語(仄韻)鴛鴦浦(韻)鏡中鸞
舞(韻)絲雨(韻)隔荔枝隂(平韻)
(此詞六仄韻即間入平韻之内舊譜失注今照詞[田耎]本點定)
又一體(雙調四十二字前段四句三平韻後段五句三平韻)牛希濟
池塘暖碧浸清暉(韻)濛濛柳絮輕飛(韻)紅蕊凋來(句)醉
夢還稀(韻)春雲空有鴈歸(韻)珠簾垂(韻)東風寂寞(句)
恨郎抛擲(句)淚濕羅衣(韻)
(此詞不間入仄韻兩結句讀亦與毛詞異李珣兩段者即照此體填)
又一體(雙調八十四字前後段各九句六平韻)李珣
後庭寂寞日初長(韻)翩翩蝶舞紅芳(韻)繡簾垂地(句)金
鴨無香(韻)誰知春思如狂(韻)憶蕭郎(韻)等閒一去(句)程
遙信斷(句)五嶺三湘(韻)休開鸞鏡學宫妝(韻)可能更
理笙簧(韻)倚屏凝睇(句)淚落成行(韻)手尋裙帶鴛鴦(韻)
暗思量(韻)忍辜前約(句)教人花貌(句)虚老風光(韻)
(此詞前後段即牛詞體加一疊但繡簾垂地倚屏凝睇平仄與牛詞小異)
紗窗恨(唐教坊曲名毛文錫詞有月照紗窗恨依依句取以為名)
紗窗恨(雙調四十一字前段四句兩仄韻兩平韻後段四句兩平韻)
毛文錫
新春燕子還來至(仄韻)一雙飛(平韻)壘巢泥濕時時墜(仄韻)涴
人衣(平韻)後園裏(讀)看百花發(句)香風拂(讀)繡戸金扉
(韻)月照紗窗(句)恨依依(韻)
(此詞前段起句乃間入仄韻非本韻也詞律於第二句注換平者誤譜内可平可仄參校下詞)
又一體(雙調四十二字前段四句兩仄韻兩平韻後段四句兩平韻)
毛文錫
雙雙蝶翅塗鉛粉(仄韻)咂花心(平韻)綺窗繡戸飛來稳(仄韻)畫
堂隂(平韻)二三月(讀)愛隨風絮(句)伴落花(讀)來拂衣襟
(韻)更翦輕羅片(句)傅黃金(韻)
(此詞後段第三句較前詞多一字宋詞謂之添字元曲謂之襯字)
醉花間(唐教坊曲名宋史樂志雙調)
醉花間(雙調四十一字前段五句三仄韻一疊韻後段四句三仄韻)
毛文錫
深相憶(韻)莫相憶(疊)相憶情難極(韻)銀漢是紅牆(句)一
帶遙相隔(韻)金盤珠露滴(韻)兩岸榆花白(韻)風搖玉
佩清(句)今夕為何夕(韻)
(嘯餘譜注生查子調與醉花間調相近不知生查子正體前後段皆五字句起間有用六字者變格耳醉)
(花間正體則前必六字後必五字也譜内可平可仄參下毛詞)
又一體(雙調四十一字前段五句三仄韻一疊韻後段四句兩仄韻)
毛文錫
休相問(韻)怕相問(疊)相問還添恨(韻)春水滿塘生(句)鸂
鶒還相趁(韻)昨日雨霏霏(句)臨明寒一陣(韻)偏憶戍
樓人(句)久絶邊庭信(韻)
(此詞後段第一句少押一韻與前詞異)
又一體(雙調五十字前段四句三仄韻後段六句四仄韻)馮延巳
晴雪小園春未到(韻)池邊梅自早(韻)高樹鵲銜窠(句)斜
月明寒草(韻)山川風景好(韻)自古金陵道(韻)少年看
却老(韻)相逢莫厭醉金杯(句)别離多(句)歡會少(韻)
(此詞前段第二三四句與毛詞詞惟起句作七字異後段第一二句與毛詞同以下句讀全異陽春集中)
(四首皆然聲前段第一句馮詞别首月落霜繁深院閉月字仄霜字平聲第二句洞房人正睡洞字仄)
(聲後段第一句夜深寒不徹夜字仄聲第三句雙眉愁幾許雙字平聲第四句兩條玉筯為君垂兩字仄)
(聲又人心情緒自無端情字平聲譜内可平可仄據此)
點綘脣(元太平樂府注仙呂宫高拭詞注黃鍾宫正音譜注仙吕調宋王禹偁詞名點櫻桃王十)
(朋詞名十八香張輯詞有邀月過南浦句名南浦月又有遙隔沙頭雨句名沙頭雨韓淲詞有)
(更約尋瑤草句名尋瑤草)
點綘脣(雙調四十一字前段四句三仄韻後段五句四仄韻)馮延巳
蔭綠圍紅(句)飛瓊家在桃源住(韻)畫橋當路(韻)臨水開
朱戶(韻)柳逕春深(句)行到關情處(韻)顰不語(韻)意憑
風絮(韻)吹向郎邊去(韻)
(此調以此詞為正體若蘇詞之藏韻韓詞之添字皆變格也前段第一句趙抃詞秋氣微涼秋字平聲)
(第二句寇凖詞社公雨足東風慢社字雨字俱仄聲後段第一句趙鼎詞美酒一杯一字仄聲第二句寇)
(詞拂曉停針線拂字仄聲第三句張炎詞竹西好竹字仄聲第四句毛滂詞蜂勞蝶攘蜂字平聲蝶字仄)
(聲第六句寇詞側臥珠簾卷側字仄聲譜内可平可仄據此其餘參校下詞)
又一體(雙調四十一字前後段各五句四仄韻)蘇軾
不用悲秋(句)今年身健(韻)還高宴(韻)江邨海甸(韻)總作
空花觀(韻)尚想横汾(句)蘭菊紛相半(韻)樓船遠(韻)白
雲飛亂(韻)空有年年鴈(韻)
(此詞前段第二句本七字句但於第四字藏一韻可作兩句宋吳琚詞憔悴天涯故人相遇情如故舒亶)
(詞紫霧香濃翠華風轉花随輦遇字轉字用韻正與此同元詞如應次蘧蕭允之諸作皆然實本蘇詞也)
又一體(雙調四十三字前段四句三仄韻後段五句四仄韻)韓琦
病起懨懨(句)對堂階花樹添憔悴(韻)亂紅飄砌(韻)滴盡
眞珠淚(韻)惆悵前春(句)誰相向花前醉(韻)愁無際(韻)
武陵凝睇(韻)人遠波空翠(韻)
(此詞見花草粹編前後段第二句俱多一字詞律疎於考據反駁草堂之誤非也)
平湖樂(太平樂府注越調金詞名平湖樂取王惲詞人在平湖醉句也元詞名小桃紅取無名氏)
(詞宜插小桃紅句也亦名採蓮詞取太平樂府採蓮湖上採蓮嬌句也)
平湖樂(雙調四十二字前段四句兩平韻兩叶韻後段四句一叶韻一平韻)
王惲
安仁雙鬢已驚秋(韻)更甚眉頭皺(叶)一笑相逢且開口
(叶)玉為舟(韻)新詞淡似鵝黃酒(叶)醉扶歸路(句)竹西
歌吹(句)人道是揚州(韻)
(此金人小令猶遵古韻以本部平上去三聲叶者若元詞此調則依中原音韻平上去入四聲别部北音)
(無不叶矣詞與曲之分正於此辨之聲後段第一句王詞别首凌波幽夢誰驚破幽字平太平樂府詞)
(後段第三四句詩籌酒令不管翠眉顰酒字不字俱仄聲其餘平仄見下所採二詞)
又一體(雙調四十二字前段四句兩平韻兩叶韻後段四句三叶韻一平韻)
張可久
飛梅和雪灑林梢(韻)花落春顛倒(叶)驢背敲詩暮寒峭
(叶)路迢迢(韻)相逢不滿疎翁笑(叶)寒郊瘦島(叶)塵衣
風帽(叶)詩在灞陵橋(韻)
(此與王詞同惟後段第二三句多叶兩韻異按張可久小山樂府十二首後段第二三句莫不叶韻如紅)
(衫舊腔花鈿新樣封寄柳枝孃又今番瘦了多情知道寬盡翠裙腰是也喬吉詞春風告示梅花資次攢)
(到北邊枝又蒲葵策勲桃花風韻涼滲小烏巾亦然但腔字勲字用平韻小異)
又一體(雙調四十三字前段四句兩平韻兩叶韻後段四句一叶韻一平韻)
王惲
採蓮人語隔秋烟(韻)波靜如横練(叶)入手風光莫流轉
(叶)共留連(韻)畫船一笑春風面(叶)江山信美(句)終非
吾土(句)問何日(讀)是歸年(韻)
(此詞後段結句六字王詞别首道别後意如何正與此同皆襯字也若太平樂府無名氏詞後段第二三)
(四句問誰家有酒見青帘高挂高挂在楊柳杏花邨襯字太多則曲而非詞矣故不採入)
歸國遙(唐教坊曲名元顔奎詞名歸平遙)
歸國遙(雙調四十二字前後段各四句四仄韻)温庭筠
雙臉(韻)小鳳戰篦金颭艷(韻)舞衣無力風軟(韻)藕絲秋
色染(韻)錦帳繡幃斜掩(韻)露珠清曉簟(韻)粉心黃蕊
花靨(韻)黛眉山兩點(韻)
(此調以温韋二詞為正體若顔詞之攤破句法乃變體也按温詞二首起句皆二字韋詞起句減去一字)
(即是此體故此詞平仄悉參韋詞又韋别首前段第二句為我南飛傳我意南字平聲譜内據之)
又一體(雙調四十三字前後段各四句四仄韻)韋莊
春欲暮(韻)滿地落花紅帶雨(韻)惆悵玉籠鸚鵡(韻)單棲
無伴侶(韻)南望去程何許(韻)問花花不語(韻)早晚得
同歸去(韻)恨無雙翠羽(韻)
(此與溫詞同惟前段起句多一字異韋詞三首皆然)
又一體(雙調四十二字前後段各四句四仄韻)顔奎
春風拂拂(韻)簷花雙燕入(韻)少年湖上風日(韻)問天何
處覓(韻)湖山畫屏晴碧(韻)夢華知夙昔(韻)東風忘了
前跡(韻)上青蕪半壁(韻)
(前段起句四字第二句五字與温韋詞異)
戀情深(唐教坊曲名)
戀情深(雙調四十二字前段四句兩仄韻兩平韻後段四句三平韻)
毛文錫
滴滴銅壺寒漏咽(仄韻)醉紅樓月(韻)宴餘香殿會鴛衾(平韻)
蕩春心(韻)眞珠簾下曉光侵(韻)鶯語隔瓊林(韻)寶帳
欲開慵起(句)戀情深(韻)
(毛詞二首俱以戀情深三字結如訴衷情例其前後第二句醉紅樓月簇神仙伴俱作上一下一中二字)
(相連句法填此調者宜從之此詞可平可仄參下玉殿春濃詞)
又一體(雙調四十二字前段四句兩仄韻兩平韻後段四句三平韻)
毛文錫
玉殿春濃花爛漫(仄韻)簇神仙伴(韻)羅裙窣地縷黃金(平韻)
奏清音(韻)酒闌歌罷兩沈沈(韻)一笑動君心(韻)永願
作(讀)鴛鴦伴(句)戀情深(韻)
(後段第三句六字折腰句法與前詞微異)
贊浦子(唐教坊曲名一名贊普子)
贊浦子(雙調四十二字前後段各四句兩平韻)毛文錫
錦帳添香睡(句)金鑪換夕熏(韻)嬾結芙蓉帶(句)慵拖翡
翠裙(韻)正是桃夭柳媚(句)那堪暮雨朝雲(韻)宋玉高
唐意(句)裁瓊欲贈君(韻)
(詞見花間集無别首可校平仄當依之)
浣溪沙(唐教坊曲名張泌詞有露濃香泛小庭花句名小庭花賀鑄名減字浣溪沙韓淲詞有芍)
(藥酴醿滿院春句名滿院春有東風拂檻露猶寒句名東風寒有一曲西風醉木犀句名醉木)
(犀有霜後黃花菊自開句名霜菊黃有廣寒曾折最高枝句名廣寒枝有春風初試薄羅衫句)
(名試香羅有清和風裏綠隂初句名清和風有一番春事怨啼鵑句名怨啼鵑)
浣溪沙(雙調四十二字前段三句三平韻後段三句两平韻)韓偓
宿醉離愁慢髻鬟(韻)六銖衣薄惹輕寒(韻)慵紅悶翠掩
青鸞(韻)羅韤況兼金菡蓞(句)雪肌仍是玉琅玕(韻)骨
香腰細更沈檀(韻)
(此調以此詞為正體若薛詞之少押一韻孫詞顧詞之攤破句法李詞之換仄韻皆變體也前段第二)
(句韋莊詞孤鐙照壁背窗紗孤字平聲照字仄聲後段第二句歐陽炯詞園中緩步折花枝緩字仄聲第)
(三句李煜詞登臨不惜更沾衣登字平聲不字仄聲譜内可平可仄據此其餘悉參後詞至花草粹編所)
(載李氏一詞前段第三句流水飄香乳燕啼歴查唐宋元諸家平韻詞此句從無第二第六字用仄第四)
(字用平者李詞誤填不可從)
又一體(雙調四十二字前後段各三句兩平韻)薛昭藴
紅蓼渡頭秋正雨(句)印沙鷗跡自成行(韻)整鬟飄袖野
風香(韻)不語含顰深浦裏(句)幾回愁煞棹船郎(韻)燕
歸帆盡水茫茫(韻)
(此詞首句不起韻薛詞别首越女淘金春水上步搖雲鬢佩鳴璫正與此同)
又一體(雙調四十四字前段三句三平韻後段五句兩平韻)孫光憲
風撼芳菲滿院香(韻)四簾慵卷日初長(韻)鬢雲垂枕響
微鍠(韻)春夢未成愁寂寂(句)佳期難會信茫茫(韻)萬
般心(句)千點淚(句)泣蘭堂(韻)
(此詞後結作三字三句唐宋元詞僅見此作)
又一體(雙調四十六字前段五句三平韻後段五句兩平韻)顧夐
紅藕香寒翠渚平(韻)月籠虛閣夜蛩清(韻)天際鴻(句)枕
上夢(句)兩牽情(韻)寶帳玉鑪殘麝冷(句)羅衣金縷暗
塵生(韻)小窗涼(句)孤燭背(句)淚縱横(韻)
(此詞前後結皆三字三句按花間集本前後兩結仍作七字一句今從花草粹編以備一體)
又一體(雙調四十二字前後段各三句三仄韻)李煜
紅日巳高三丈透(韻)金鑪次第添香獸(韻)紅錦地衣隨
步皺(韻)佳人舞點金釵&KR1543;(韻)酒惡時拈花蕊嗅(韻)别
殿遙聞簫鼓奏(韻)
(此調全押仄韻者止此一詞無别首可校)
醉垂鞭(詞見張先集)
醉垂鞭(雙調四十二字前後段各五句三平韻兩仄韻)張先
醉面灧金魚(平韻)吳娃唱(仄韻)吳潮上(韻)玉殿白麻書(平韻)待
君歸後除(韻)勾留風月好(換仄韻)平湖曉(韻)翠峰孤(平韻)
此景出關無(韻)西州空畫圖(韻)
(此詞凡三用韻兩仄韻即間押於平韻之内以平韻為主亦花間體也張詞三首並同按張詞别首前)
(段第一句雙蝶繡羅裙雙字平聲第四句朱粉不深勻朱字平聲第五句閒花淡淡春閒字平聲淡字仄)
(聲後段第一句細看諸處好細字仄聲譜内可平可仄據此)
雪花飛(宋史樂志高角調按高角乃大呂之角聲也)
雪花飛(雙調四十二字前後段各四句兩平韻)黃庭堅
携手青雲路稳(句)天聲迤邐傳呼(韻)袍笏恩章乍賜(句)
春滿皇都(韻)何處難忘酒(句)瓊花照玉壺韻歸嫋絲
鞘競醉(句)雪舞街衢(韻)
(此詞僅見山谷一詞無别首可校)
沙塞子(唐教坊曲名一名沙磧子)
沙塞子(雙調四十二字前後段各五句兩平韻)朱敦儒
萬里飄零南越(句)山引淚(句)酒催愁(韻)不見鳳樓龍闕
(句)又經秋(韻)九日江亭閒望(句)蠻樹遠(句)瘴煙浮(韻)
腸斷紅蕉花晩(句)水西流(韻)
(此詞前後段字句相同朱詞二首皆然花草粹編刻此詞後段第二句落一遠字今從詞緯增定朱詞)
(别首後段第一句莫作楚囚相泣楚字仄聲第二句傾銀漢銀字平聲)
又一體(雙調四十九字前後段各四句三平韻)葛立方
天生玉骨冰肌(韻)瘦損也(讀)知他為誰(韻)寒澗底(讀)傲
霜凌雪(句)不教春知(韻)高樓横笛試輕吹(韻)要一片
(讀)花飛酒卮(韻)拌沈醉(韻)帽簷斜插(句)折取南枝(韻)
(詞律於前段第三句脱去澗字今從詞緯增定按此詞兩起句用韻第二句以下較朱詞各添一字)
又一體(雙調五十字前後段各四句三平韻)周紫芝
玉溪秋月浸寒波(韻)忍持酒(讀)重聽驪歌(韻)不堪對(讀)
綠隂飛閣(句)月下羞蛾(韻)夜深驚鵲轉南柯(韻)惨别
意(讀)無奈愁何(韻)他年事(讀)不須重問(句)轉更愁多(韻)
(此詞前起作七字句比葛詞多一字周紫芝二首皆然周詞别首前段第一句秋雲微淡月微羞秋字)
(平聲第二句雲黯黯月彩難留雲字平聲黯字月字俱仄聲第三句只應是嫦娥心裏嫦字平聲後段第)
(二句人共月同上南樓人字平聲第三句却重聽畫闌西角却字仄聲譜内可平可仄據此)
又一體(雙調四十九字前後段各四句三仄韻)趙彦端
春水綠波南浦(韻)漸理棹(讀)行人欲去(韻)黯消魂(讀)柳
際輕煙(句)花梢微雨(韻)長亭放&KR0678;無計住(韻)但芳草
(讀)迷人去路(韻)忍回頭(讀)斷雲殘日(句)長安何處(韻)
(此詞用仄韻其字句與葛立方平韻詞同)
殿前歡(太平樂府注雙調一名鳳將雛)
殿前歡(雙調四十二字前段四句三平韻一叶韻後段五句兩平韻兩叶韻)
張可久
水晶宮(韻)四圍添上玉屏風(韻)姮娥碎翦銀河凍(叶)攙
盡春紅(韻)梅花紙帳中(韻)香浮動(叶)一片梨雲夢(叶)
曉來詩句(句)畫出漁翁(韻)
(朱子有云古樂府只是詩中間添却許多泛聲後人怕失了那泛聲逐一聲添箇實字遂成長短句今曲)
(子便是按朱子所云為詩之變而為詞也若詞變而為曲則又就長短句之泛聲添上實字如元人之過)
(曲有與詞同一調名而字句不同者蓋以虚聲多而音節異也其流為襯字之雜即一調中亦多寡不一)
(如殿前歡水仙子襯字不拘知音者可以類推聲張詞别首前段第二句蓮花白酒綠荷杯蓮字平白)
(字仄聲第三句起來搔首人獨自起字獨字俱仄聲搔字平聲後段第三句花廡佳人醉花字平聲第五)
(句涼月纖纖涼字平聲譜内可平可仄據此其餘參校下詞)
又一體(雙調四十四字前段四句三平韻一叶韻後段五句兩平韻兩叶韻)
張可久
歎詩癯(韻)十年香夢老江湖(韻)笙歌又是錢塘路(叶)往
事如何(韻)青鸞寫恨書(韻)紅錦題情疏(叶)翠館酬春
句(叶)桃花結子(句)乳燕將雛(韻)
(此與前詞同惟後段第二句多二字作五字句異其小山樂府中此調甚多襯字各異錄一二體可㮣)
(餘)
水仙子(唐教坊曲名太平樂府注雙調)
水仙子(雙調四十二字前後段各四句三平韻一叶韻)張可久
天邊白鴈寫寒雲(韻)鏡裏青鸞瘦玉人(韻)秋風昨夜愁
成陣(叶)思君不見君(韻)緩歌獨自開尊(韻)鐙挑盡(叶)
酒半醺(韻)如此黃昏(韻)
(張可久小山樂府中此調凡十餘首自四十二字起至五十一字襯字逓增長短不一盖元人小令之漸)
(流於曲者故不多錄聲張詞别首前段第一句席間談笑欠嘉賓席字仄第三句玉波流煖迎蘭棹玉)
(字仄聲流字平聲第四句可憐辜負春可字仄聲辜字平聲或作香塵随去馬換叶仄韻後段第一句孤)
(山誰弔逋魂誰字平聲譜内可平可仄據此餘參下詞)
又一體(雙調四十四字前段四句三平韻一卟韻後段四句三平韻)
倪瓉
東風花外小紅樓(韻)南浦山横翠黛愁(韻)春寒不管花
枝瘦(叶)無情水自流(韻)簷前燕語嬌柔(韻)驚回幽夢
(句)難尋舊遊(韻)落日簾鈎(韻)
(前段與張詞同後段第二三句俱四字與張詞異)
霜天曉角(元高拭詞注越調張輯詞有一片月當窗白句名月當窗程垓詞有須共踏夜深月)
(句名踏月吳禮之詞有長橋月句名長橋月)
霜天曉角(雙調四十三字前段四句三仄韻後段五句四仄韻)林逋
冰清霜潔(韻)昨夜梅花發(韻)甚處玉龍三弄(句)聲搖動
(讀)枝頭月(韻)夢絶(韻)金獸熱(韻)曉寒蘭燼滅(韻)更卷
珠簾清賞(句)且莫掃(讀)階前雪(韻)
(此調押仄韻者以林詞辛詞為正體若趙詞葛詞之多押兩韻程詞吳詞之添字皆變格也前段第三)
(句蕭泰來詞賴是生來瘦硬瘦字仄聲第四句張輯詞又爭似不相識又字仄聲後段第一二句蕭詞清)
(絶影也别清字平聲影字仄聲第三句韓玉詞翠袖倚修竹倚字仄聲第五句甄龍友詞前赤壁後赤壁)
(下赤字仄聲譜内可平可仄據此其餘悉參所列仄韻諸詞)
又一體(雙調四十三字前後段各四句三仄韻)辛棄疾
吳頭楚尾(韻)一棹人千里(韻)休說舊愁新恨(句)長亭樹
(讀)今如此(韻)宦途吾倦矣韻玉人留我醉(韻)明日落
花寒食(句)得且住(讀)為佳耳(韻)
(此詞換頭五字句不押短韻異嘯餘譜刻此詞於亭字下落一樹字圖譜因之遂誤作五字不可從按)
(呂勝巳詞換頭句村酒頻斟酒正與此同但村字斟字俱平聲酒字仄聲)
又一體(雙調四十三字前後段各四句四仄韻)趙師俠
雨餘風勁(韻)霧重千山瞑(韻)茅屋寒林相映(韻)分明是
(讀)畫圖景(韻)去程何日定(韻)天遠長安近(韻)喚起新
愁無盡(韻)全沒箇(讀)故園信(韻)
(此詞前後段第三句俱用韻與各家不同)
又一體(雙調四十三字前段五句後段六句各四仄韻一疊韻)葛長庚
五羊安在(韻)城市何曾改(韻)十萬人家闤闠(韻)東亦海
(韻)西亦海(疊)歲歲(韻)蒲澗會(韻)地接蓬萊界(韻)老樹
知他一劫(句)千山外(韻)萬山外(疊)
(此詞前後結並作三字兩句且於上三字句亦用韻與各家作六字折腰句法者不同)
又一體(雙調四十四字前後段各四句三仄韻)程垓
幾夜瑣窗揭(韻)素蟾光似雪(韻)恰恨照人欹枕(句)紗㡡
爽(讀)簟紋滑(韻)迤邐篆香裛(韻)好懷誰共說(韻)若是
知人風味(句)來分付(讀)半牀月(韻)
(此詞前段起句五字與趙長卿玉清冰樣詞同但平仄互異趙詞前段第一二句玉清冰樣潔幾夜相思)
(切後段第一二句匆匆休惜别還有來時節譜内可平可仄參之)
又一體(雙調四十四字前段四句三仄韻後段五句四仄韻)吳文英
香莓幽逕滑(韻)縈繞秋曲折(韻)簾額紅搖波影(句)魚驚
墜(讀)暗吹沫(韻)浪闊(韻)輕棹撥(韻)武陵曾話别(韻)一
點煙紅春小(句)桃花夢(讀)半林月(韻)
(此詞前段起句五字與程詞同但換頭仍用短韻人按吳詞别首前段第一二句烟林退葉紅偶藉遊)
(屧若一句四字一句六字則無此體若改五字兩句則無别本可校應有衍字故不類列)
又一體(雙調四十三字前後段各四句三平韻)黃機
玉粲冰寒(韻)月痕侵畫闌(韻)客裏安愁無地(句)為徙倚
(讀)到更殘(韻)問花花不言(韻)嗅香香欲闌(韻)消得箇
温存處(句)三六曲(讀)翠屏間(韻)
(此調押平韻者以黃詞蒋詞為正體若趙詞之添字乃變體也按樓槃詞前段第三句吟到十分清處)
(吟字平聲第四句都不是我知音都字平聲後段第一句誰是我知音誰字知字俱平聲是字我字俱仄)
(聲第二句孤山人姓林孤字平聲第三句一自西湖别後西字平聲第四句說得盡我平生說字仄聲譜)
(内可平可仄據此其餘參下二詞)
又一體(雙調四十三字前段四句三平韻後段五句四平韻)蔣捷
人影窗紗(韻)是誰來折花(韻)折則從他折去(句)知折去
(讀)向誰家(韻)簷牙(韻)枝最佳(韻)折時高折些(韻)說與
折花人道(句)須插向(讀)鬢邊斜(韻)
(此詞用平韻與黃訓同但換頭句押短韻)
又一體(雙調四十四字前後段各四句兩平韻)趙長卿
閣兒幽靜處(句)圍鑪面小窗(韻)好似鬭頭兒坐(句)梅煙
炷(讀)返魂香(韻)對火怯夜冷(句)猛飲消漏長(韻)飲罷
且收拾睡(句)斜月照讀滿林霜(韻)
(此詞亦押平韻者但前後段起句皆五字又各不用韻)
清商怨(古樂府有清商曲辭其音多哀怨故取以為名周邦彦以晏詞有關河愁思句更名關河)
(令又名傷情怨)
清商怨(雙調四十三字前後段各四句三仄韻)晏殊
關河愁思望處滿(韻)漸素秋向晚韻鴈過南雲(句)行人
回淚眼(韻)雙鸞衾裯悔展(韻)夜又永(讀)枕孤人遠(韻)
夢未成歸(句)梅花聞塞管(韻)
(此詞前段起句七字趙師俠詞二首周邦彦詞一首皆同按趙詞前段起句亭□霜重飛葉滿飛字平)
(聲又江頭伊軋動柔櫓柔字平聲第二句聽西風斷雁西字平聲第三句閒凭危闌閒字平聲第四句波)
(間自容與自字仄聲容字平聲後段第一句岸蓼汀蘋無緒岸字蓼字俱仄聲無字平聲第二句誤髣髴)
(征帆幾點幾字仄聲晏幾道詞後段起句迴文錦字暗翦錦字仄聲方千里詞第二句度寒食禁烟須到)
(寒字平聲譜内可平可仄據此餘參周沈二詞)
又一體(雙調四十二字前後段各四句三仄韻)周邦彦
枝頭風信漸小(韻)看暮鴉飛了(韻)又是黃昏(句)閉門收
晩照(韻)江南人去路杳(韻)信未通(讀)愁已先到(韻)怕
見孤鐙(句)霜寒催睡早(韻)
(此詞起作六字句晏幾道方千里楊澤民陳允平詞皆與此同但此調前段第二句五字例須上一下四)
(句法晏趙方楊莫不皆然惟陳允平詞籬菊都荒了小異不可從)
又一體(雙調四十三字前後段各四句三仄韻)沈會宗
城上鴉啼斗轉(韻)漸玉壺冰滿(韻)月淡寒梅(句)清香來
小院(韻)誰遣鸞箋寫怨(韻)翻錦字(讀)疊疊和愁卷(韻)
夢破秋笳(句)江南煙樹遠(韻)
(此與周詞同惟後段第二句八字異字誰遣坊本作誰遺今照天機餘錦改正或云遣亦短韻)
傷春怨(見能改齋漫錄王安石夢中作)
傷春怨(雙調四十三字前後段各四句三仄韻)王安石
雨打江南樹(韻)一夜花開無數(韻)綠葉漸成隂(句)下有
遊人歸路(韻)與君相逢處(韻)不道春將暮(韻)把酒祝
東風(句)且莫恁(讀)匆匆去(韻)
(此調惟此一詞無他首可校)
御定詞譜卷四
