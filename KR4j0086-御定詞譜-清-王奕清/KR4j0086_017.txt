欽定四庫全書
御定詞譜卷十七目錄(起七十三字至七十五字)
師師令一體
隔浦蓮近拍五體(又名隔浦蓮)(隔浦蓮近)
郭郎兒近拍一體
臨江仙引二體
碧牡丹二體
百媚孃一體
風入松四體(又名風入松慢)(遠山横)
傳言玉女三體
枕屏兒一體
剔銀鐙五體(又名剔銀鐙引)
隔簾聽一體
越溪春一體
長生樂二體
訴衷情近三體
下水船四體
解蹀躞六體(又名玉蹀躞)
撲蝴蝶四體(又名撲蝴蝶近)
千年調二體(又名相思會)
蕊珠閒一體
瑞雲濃一體
番槍子一體(又名春草碧)
欽定四庫全書
御定詞譜卷十七(起七十三字至七十五字)
師師令(楊慎詞品李師師汴京名妓張先為製新詞名師師令)
師師令(雙調七十三字前後段各六句五仄韻)張先
香鈿寳珥(韻)拂菱花如水(韻)學妝皆道稱時宜(句)粉色
有(讀)天然春意(韻)蜀綵衣長勝未起(韻)縱亂霞垂地(韻)
都城池苑誇桃李(韻)問東風何似(韻)不須回扇障清
歌(句)脣一點(讀)小於朱蕊(韻)正值殘英和月墜(韻)寄此
情千里(韻)
(此詞無别首可校其前後段第二句結句俱作上一下四句法填者不可泛作五言)
隔浦蓮近拍(唐白居易集有隔浦蓮曲調名本此一名隔浦蓮又名隔浦蓮近)
隔浦蓮近拍(雙調七十三字前後段各八句六仄韻)周邦彦
新篁搖動翠葆(韻)曲徑通深窈(韻)夏果收新脆(句)金丸
落(句)驚飛鳥(韻)濃靄迷岸草(韻)蛙聲閙(韻)驟雨鳴池沼
(韻)水亭小(韻)浮萍破處(句)簷花簾影顛倒(韻)綸巾羽
扇(句)困卧北窗清曉(韻)屏裏吳山夢自到(韻)驚覺(韻)依
然身在江表(韻)
(此調以此詞及趙詞為正體宋元人俱照此填若吳詞陸詞彭詞之少押一韻皆變格也坊刻或於水)
(亭小句分段今照趙彦端詞訂定律此詞前段第四五句坊刻或作金丸驚落飛鳥詞亦併作一句引)
(方千里和詞証之今按史達祖詞虛堂中自回互又一首西風靜不放冷陳允平詞林幽樂多禽鳥趙聞)
(禮詞楊花撲春雲暖錢應庚詞微微落飛檐雨俱作三字兩句則周詞之作兩句是亦一體也按史詞)
(前段起句洛神一醉未醒洛字一字俱仄聲第四五句虚堂中自回互中字平聲自字仄聲义西風靜不)
(放冷放字仄聲陳詞第六句斜陽堤畔草陽字平聲陸游詞後段第五句零落塞鴻清影零字平聲譜内)
(據此其餘參下所採諸詞可前段起句翠字參彭詞可平第二句徑字參趙詞平第六句靄字參陳詞)
(可平岸字參陸詞可平但查宋詞多用仄聲者宜仍用仄聲又前段結句鳴字參彭詞可仄後段第三句)
(顚字參史詞可仄結句江字參吳詞可仄但查宋詞多用平聲者亦宜仍用平聲填者審之)
又一體(雙調七十三字前段七句六仄韻後段八句六仄韻)趙彦端
西風吹斷夢草(韻)起來芙蓉老(韻)座上人誰在(句)辰參
疎影相照(韻)幽館寒意悄(韻)簷聲小(韻)醉語秋屏曉(韻)
記年少(韻)相攜勝處(句)黃花香滿烏帽(韻)如今將見
(句)璧月瓊枝空好(韻)準擬新春待見了(韻)不道(韻)些兒
心事還惱(韻)
(此與周詞同惟前段第四五句作六字一句異曾覿揚无咎高觀國詞俱照此填)
又一體(雙調七十三字前段八句五仄韻後段八句六仄韻)吳文英
榴花依舊照眼(韻)愁褪紅絲腕(韻)夢繞煙江路(句)汀菰
綠(句)薰風晩(韻)年少驚送遠(韻)吳蠶老(句)恨緒縈抽繭
(韻)旅情嬾(韻)扁舟繫處(句)青帘濁酒須換(韻)一番重
午(句)旋買香蒲浮醆(韻)新月湖光蕩素練(韻)人散(韻)紅
衣香在兩岸(韻)
(此與周詞同惟前段第七句不押韻異)
又一體(雙調七十三字前段七句五仄韻後段八句六仄韻)陸游
飛花如趁燕子(韻)直度簾櫳裏(韻)帳掩香雲暖(句)金籠
鸚鵡驚起(韻)凝恨慵梳洗(韻)妝臺畔(句)蘸粉纖纖指(韻)
寳釵墜(韻)才醒又困(句)厭厭中酒滋味(韻)牆頭柳暗
(句)過盡一年春事(韻)罨畫高樓怕獨倚(韻)千里(韻)孤舟
何處煙水(韻)
(此與趙詞同惟前段第六句不押韻異陸詞别首煙霏散水面飛金鏡正與此同)
又一體(雙調七十三字前段七句六仄韻後段八句五仄韻)彭元遜
夜寒晴早人起(韻)見柳知新翠(韻)撼樹試花意(韻)兩蜂
狂救墮蕊(韻)見著羞嬾避(韻)春都在(句)時節到愁地(韻)
屏間字(韻)香痕半搯(句)誤期一一曾記(韻)朱絃漫鎖
(句)不會近番慵脆(韻)強踏秋千似醉裏(韻)扶下(句)眼花
跕跕飛墜(韻)
(此詞見鳳林書院與陸詞同惟前段第三句押韻後段第七句不押韻異)
郭郎兒近拍(調見樂章集注仙吕調按樂府雜錄傀儡子戲其引歌舞有郭郎者善優笑閭)
(里呼為郭郎凡戲場必在俳兒之首柳詞調名或取諸此)
郭郎兒近拍(雙調七十三字前段七句五仄韻後段八句四仄韻)
柳永
帝里(韻)閒居小曲深坊(句)庭院沈沈朱戸閉(韻)新霽(韻)
畏影天氣(韻)薰風簾幕無人(句)永晝厭厭如度歲(韻)
愁瘁(韻)枕簟微凉(句)睡久輾轉慵起(韻)硯席塵生(句)新
詩小闋(句)等閒都盡廢(韻)這些兒(讀)寂寞情懷(句)何事
新來常恁地(韻)
(按愁瘁二字是後段起句蓋後結何事句正與永晝句合也詞律謂有脫誤但無他闋可考今照詞[田耎]點)
(定)
臨江仙引(調見樂章集注南吕調與臨江仙令臨江仙慢不同)
臨江仙引(雙調七十四字前段十句四平韻後段六句三平韻)柳永
渡口(句)向晩(句)乘瘦馬(句)陟崇岡(韻)西郊又送秋光(韻)
對暮山横翠(句)襯殘葉飄黃(韻)憑高念遠(句)素景楚天
(句)無處不淒凉(韻)香閨别來無信息(句)雲愁雨恨難
忘(韻)指帝城歸路(句)但煙水茫茫(韻)凝情望斷淚眼(句)
盡日獨立斜陽(韻)
(柳永二詞大同小異其起句俱二字兩句前段第六七句後段第三四句俱上一下四句法填者審之)
(此詞可平可仄即參柳詞别首)
又一體(雙調七十四字前段十句兩仄韻四平韻後段六句三平韻)
柳永
上國(仄韻)去客(韻)停飛蓋(句)促離筵(平韻)長安古道綿綿(韻)
見岸花啼露(句)對堤柳愁煙(韻)物情人意(句)向此觸目
(句)無處不淒然(韻)醉擁征驂猶竚立(句)盈盈淚眼相
看(韻)況繡幃人靜(句)更山館春寒(韻)今宵怎向漏永(句)
頓成兩處孤眠(韻)
(此與前詞同惟前段起二句押仄韻異)
碧牡丹(金詞注中吕調)
碧牡丹(雙調七十四字前段七句五仄韻後段八句六仄韻)晏幾道
翠袖疎紈扇(韻)凉葉催歸燕(韻)一夜西風(句)幾處傷高
懷遠(韻)細菊枝頭(句)開嫩香還徧(韻)月痕依舊庭院(韻)
事何限(韻)悵望秋色晩(韻)離人鬢華將換(韻)靜憶天
涯(句)路比此情還短(韻)試約鸞牋(句)傳素期良願(韻)南
雲應有新鴈(韻)
(汲古閣本於事何限句分段今照花草粹編校定三此詞前段第二句五字惟小山集有此體宋人皆)
(字兩句也故可平可仄詳注程詞之下法此詞前段第六句後段第七句例應上一下四句與别句五)
(字者不同)
又一體(雙調七十五字前段九句五仄韻後段九句六仄韻)程垓
睡起情無著(韻)曉雨盡(句)春寒弱(韻)酒盞飄零(句)幾日
頓疎行樂(韻)試數花枝(句)問此情何若(韻)為誰開(句)為
誰落(韻)正愁却(韻)不是花情薄(韻)花元笑人蕭索(韻)
舊觀千紅(句)至今冷夢難託(韻)燕麥春風(句)更幾人驚
覺(韻)對花羞(句)為花惡(韻)
(此與晏詞同惟前段第二句添一字作三字兩句兩結句各攤破句法作三字兩句異宋有張先晁補之)
(兩詞可校按晁詞前段第二句銀箏鴈銀字箏字俱平聲第五句婀娜腰肢柳細腰字平聲柳字仄聲第)
(七句紅浪隨鴛履紅字平聲第八句梁州緊梁字平聲緊字仄聲後段第五句困入流波生媚入字仄聲)
(流波二字俱平聲又張詞後段第二句閒照孤鸞戲閒字平聲譜内可平可仄據此又按晁詞前後段)
(第七句紅浪隨鴛履眼亂尊中翠不作上一下四句法不若張詞斂黛峰横翠但暮雲千里為合格也)
百媚娘(調見張先詞集取詞中百媚等應天乞與句為名)
百媚娘(雙調七十四字前後段各六句五仄韻)張先
珠閣五雲仙子(韻)未省有誰能似(韻)百媚等應天乞與
(句)淨飾豔妝俱美(韻)取次芳華皆可意(韻)何處無桃李
(韻)蜀被錦文鋪水(韻)不放彩鸞雙戲(韻)樂事也知存
後會(句)爭奈眼前心裏(韻)綠皺小池紅疊砌(韻)花外東
風起(韻)
(此詞無别首宋詞可校激按此調十二句每句第二字多用去聲取其聲之越也惟前段第一句閣字)
(第四句飾字入聲第二句省字上聲耳至兩結句第二字去聲尤不可誤)
風入松(古琴曲有風入松唐僧皎然有風入松歌見樂府詩集調名本此宋史樂志注林鍾商元)
(高拭詞注仙吕詞又雙調蔣氏十三調注雙調亦名風入松慢韓淲詞有小樓春映遠山横句)
(名遠山横)
風入松(雙調七十四字前後段各六句四平韻)晏幾道
柳陰庭院杏梢牆(韻)依舊巫陽(韻)鳳簫已遠青樓在(句)
水沈煙(讀)復暖前香(韻)臨鏡舞鸞離照(句)倚箏飛鴈辭
行(韻)墜鞭人意自淒凉(韻)淚眼回腸(韻)斷雲殘雨當
年事(句)到如今(讀)幾度難忘(韻)兩袖曉風花陌(句)一簾
夜月蘭堂(韻)
(此調以此詞及吳詞為正體若趙詞康詞之減字皆變格也此詞前後段第二句各四字宋周紫芝趙)
(師俠曹冠謝懋陸游高觀國史達祖韓淲李肩吾趙聞禮諸詞與此同按晏詞别首前段起句心心念念)
(憶相逢上念字仄聲曹詞第三句澄江金斗平波面澄字金字俱平聲高詞第四句長橋愛花柳多情長)
(字平聲愛字仄聲晏詞第五句却似桃源失路失字仄聲高詞後段第四句濃歡寄桃葉桃根濃字平聲)
(寄字仄聲晏詞第五句若是初心未改未字仄聲譜内可平可仄據此餘參所采諸詞)
又一體(雙調七十二字前後段各六句四平韻)趙彦端
傳聞天上有星榆(韻)歴歴誰居(韻)淡煙暮擁紅雲暖(句)
春寒乍有還無(韻)作態似深仍淺(句)多情要密還疎(韻)
移尊環坐足相娛(韻)醉影憑扶(韻)江南歸到雖憐晚
(句)猶勝不見踟躇(韻)儘拌綠陰青子(句)憑肩攜手如初
(韻)
(此詞前後段第四句校晏詞各減一字宋人僅見此體)
又一體(雙調七十三字前後段各六句四平韻)康與之
一宵風雨送春歸(韻)綠暗紅稀(韻)畫樓整日無人到(句)
與誰同撚花枝(韻)門外薔薇開也(句)枝頭梅子酸時(韻)
玉人應是數歸期(韻)翠斂愁眉(韻)塞鴻不到雙魚遠
(句)歎樓前(讀)流水難西(韻)新恨欲題紅葉(句)東風滿院
花飛(韻)
(此詞後段第四句七字疑前段與誰同撚句脫去一字因宋花庵詞選所載採以備體)
又一體(雙調七十六字前後段各六句四平韻)吳文英
畫船簾密不藏香(韻)飛作楚雲狂(韻)傍懷半卷金鑪燼
(句)怕暖消(讀)春日朝陽(韻)清馥晴熏殘醉(句)斷煙無限
思量(韻)凭闌心事隔垂楊(韻)樓燕鎖幽妝(韻)梅花偏
惱多情月(句)慰溪橋(讀)流水昏黃(韻)哀曲霜鴻悽斷(句)
夢魂寒蝶悠颺(韻)
(此詞前後段第二句俱五字宋于國寳蔣捷周密張炎元張翥詞皆與此同惟侯寘詞作上一下四句法)
(稍異因字數與吳詞同注明不另錄)
傳言玉女(高拭詞注黃鍾宫按漢武内傳帝閒居承華殿忽見一女子曰我墉宫玉女王子登)
(也至七月七日王母暫來言訖不知所在世所謂傳言玉女也調名取此)
傳言玉女(雙調七十四字前後段各八句四仄韻)晁沖之
一夜東風(句)不見柳梢殘雪(韻)御樓煙暖(句)對鼇山綵
結(韻)簫鼓向晩(句)鳳輦初回宫闕(韻)千門鐙火(句)九衢
風月(韻)繡閣人人(句)乍嬉遊(讀)困又歇(韻)豔妝初試
(句)把珠簾半揭(韻)嬌羞向人(句)手撚玉梅低說(韻)相逢
長是(句)上元時節(韻)
(此調以此詞為正體後段第二句六字折腰楊无咎趙善扛黃機石孝友諸詞俱與此同若曾詞之句法)
(小異袁詞之減字皆變格也前此詞前後段第四句例作上一下四句法惟黃詞段第四句磔磔敲春)
(晝句法小異應是偶誤後段第四句比年時更瘦即合格也按黃詞前段第三句紋楸玉子紋字平聲)
(趙詞第六句春在暖紅温翠春字平聲暖字仄聲楊詞第七句曲闌幽榭曲字仄聲汪元量詞結句潮生)
(潮落上潮字平聲趙詞後段起句油璧青驄油字平聲第二句第一番共燕喜一字仄聲趙詞第四句有)
(月如人意月字仄聲楊詞第六句贏得幾場春困贏字平聲黃詞第七句那堪又是那字仄聲譜内可平)
(可仄據此餘參所采二詞平楊无咎小院春長詞後段第五句只愁飛去飛字聲但查宋詞無不用仄)
(者應以仄聲字為定格)
又一體(雙調七十四字前後段各八句四仄韻)曾覿
鳳闕龍樓(句)清夜月華初照(韻)萬點星毬(句)護花梢寒
峭(韻)華胥夢裏(句)老去歡情終少(韻)花愁酒悶(句)總消
除了(韻)紫陌嬉遊(句)不是少年懷抱(韻)珠簾十里(句)
聽笙簫聲香(韻)幽期密約(句)暗想淺顰輕笑(韻)良時莫
負(句)玉山頻倒(韻)
(此與晁詞同惟後段第二句不作折腰句法異按汪元量詞萬點鐙光羞照正與此同)
又一體(雙調七十三字前後段各八句四仄韻)
(樂府雅詞)袁祹
眉黛輕分(句)慣學漢宫梳掠(韻)豔容可畫(句)那精神怎
貌(韻)鮫綃映玉(句)鈿帶雙穿纓絡(韻)歌音清麗(句)舞腰
柔弱(韻)宴罷瑤池(句)御風跨皓鶴(韻)鳳凰臺上(句)有
蕭郎共約(韻)一面笑開(句)向月斜褰珠箔(韻)東園無限
(句)好花羞落(韻)
(此亦晁詞體惟後段第二句減一字異)
枕屏兒(調見梅苑)
枕屏兒(雙調七十四字前後段各九句四仄韻)(梅苑)無名氏
江國春來(句)留得素英肯住(韻)月籠香(句)風弄粉(句)詩
人盡許(韻)酥蕊嫩(句)檀心小(句)不禁風雨(韻)須東君(讀)
與他做主(韻)繁杏夭桃(句)顔色淺深難駐(韻)奈芳容
(句)全不稱(句)冰姿伴侣(韻)水亭邊(句)山驛畔(句)一枝風
措(韻)十分似(讀)那人淡泞(韻)
(此調惟梅苑有此一詞無宋元人他作可校)
剔銀鐙(樂章集注仙吕調金詞亦注仙吕調元高拭詞汪中吕宫蔣氏九宫譜屬中吕調名剔銀)
(鐙引)
剔銀鐙(雙調七十五字前後段各七句五仄韻)柳永
何事春工用意(韻)繡畫出(讀)萬紅千翠(韻)豔杏夭桃(句)
垂楊芳草(句)各鬭雨膏煙膩(韻)如斯佳致(韻)早晩是(讀)
讀書天氣(韻)漸漸園林明媚(韻)便好安排歡計(韻)論
籃買花(句)盈車載酒(句)百琲千金邀妓(韻)何妨沈醉(韻)
有人伴(讀)日高春睡(韻)
(此詞以柳詞毛詞杜詞為正體若范詞衷詞之添字皆變格也此詞前段第二句七字後段第二句六)
(字杜安世夜永衾寒詞正與此同後按杜詞别首前段起句昨夜一場風雨一字仄聲段第五句免恁)
(惱人腸肚惱字仄聲譜内據之其餘可平可仄悉校類列四詞又按杜詞别首前段第五句多情怎生)
(為主情字平聲但查宋詞此字無不用仄者應以仄聲字為定格)
又一體(雙調七十四字前後段各七句五仄韻)毛滂
簾下風光自足(韻)春到席間屏曲(韻)瑤甕酥融(句)羽觴
蟻鬭(句)花映酃湖寒綠(韻)汨羅愁獨(韻)又何似(讀)紅圍
翠簇(韻)聚散悲歡箭速(韻)不易一杯相屬(韻)頻剔銀
鐙(句)别聽牙板(句)尚有龍膏堪續(韻)羅熏繡馥(韻)錦瑟
畔(讀)低迷醉玉(韻)
(此詞前後段第二句俱六字杜安世昨夜一場詞正與此同汲古閣刻壽域詞本前段第二句春忽到)
(席間屏曲亦作七字今照花草粹編改定原注侑歌者以七急拍七拜勸酒或其歌法耳)
又一體(雙調七十六字前後段各七句五仄韻)杜安世
好事爭如不遇(韻)可惜許(讀)多情相誤(韻)月下風前(句)
偷期竊會(句)共把衷腸分付(韻)尤雲殢雨(韻)正繾綣(讀)
朝朝暮暮(韻)無奈别離情緒(韻)酒和病(讀)雙眉長聚
(韻)往事淒凉(句)佳音迢遞(句)似此因緣誰做(韻)洞雲深
處(韻)暗回首(讀)落花飛絮(韻)
(前後段第二句俱七字)
又一體(雙調七十八字前後段各七句四仄韻)范仲淹
昨夜因看蜀志(韻)笑曹操(讀)孫權劉備(韻)用盡機關(句)
徒勞心力(句)只得三分天地(韻)屈指細尋思(句)爭如共
(讀)劉伶一醉(韻)人世都無百歲(韻)少癡騃(讀)老成尫
悴(韻)只有中間(句)些子少年(句)忍把浮名牽繋(韻)一品
與千金(句)問白髮(讀)如何迴避(韻)
(此與杜詞同惟前後段第六句添一字作五字句不用韻異花草粹編採之中吳紀聞無别首宋詞可校)
又一體(雙調七十八字前後段各七句五仄韻)衷長吉
古來五子伊誰有(韻)唐室五王稱首(韻)竇氏五龍(句)柳
家五馬(句)西晉室(讀)陶家五柳(韻)英名不朽(韻)更東漢
(讀)馬良並秀(韻)君今也五男還又(韻)應是五星孕就
(韻)腹笥五經(句)身膺五福(句)指日繼(讀)五侯之後(韻)箇
般非偶(韻)好與醉(讀)劉伶五斗(韻)
(此亦毛詞體惟前後段起句及第五句各添一字作七字句異)
隔簾聽(唐教坊曲名樂章集注林鍾商)
隔簾聽(雙調七十五字前段七句五仄韻後段八句七仄韻)柳永
咫尺鳳衾鴛帳(句)欲(●去)無因到(韻)蝦鬚窣地重門悄(韻)
認繡履頻移(句)洞房窅窅(韻)強語笑(韻)逞如簧(讀)再三
輕巧(韻)梳妝早(韻)琵琶閒抱(韻)愛品相思調(韻)聲聲
似把相思告(韻)但隔簾贏得(句)斷腸多少(韻)恁煩惱(韻)
除非是(讀)共伊知道(韻)
(坊刻於梳妝早句分段今照花草粹編校正其平仄無别首可校)
越溪春(調見六一居士詞因詞中有春色徧天涯越溪閬苑繁華地句取以為名蓋賦越溪春色)
(也)
越溪春(雙調七十五字前段七句三平韻後段六句四平韻)歐陽修
三月十三寒食日(句)春色徧天涯(韻)越溪閬苑繁華地
(句)傍禁垣(讀)珠翠煙霞(韻)紅粉牆頭(句)秋千影裏(句)臨
水人家(韻)歸來晩駐香車(韻)銀箭透窗紗(韻)有時三
點兩點雨霽(句)朱門柳細風斜(韻)沈麝不燒金鴨冷(句)
籠月照棃花(韻)
(此詞無别首宋詞可校字結二句詞綜作沈麝不燒金鴨玲瓏月照棃花六兩句查本集玲字係冷字)
(瓏字係籠字冷字屬上作句方有情韻舊本皆然今從之)
長生樂(調見珠玉集)
長生樂(雙調七十五字前段八句五平韻後段六句四平韻)晏殊
玉露金風月正圓(韻)臺榭早凉天(韻)畫堂佳會(句)組繡
列芳筵(韻)洞府星辰龜鶴(句)福夀來添(韻)歡聲喜色(句)
同入金鑪泛濃煙(韻)清歌妙舞(句)急管繁絃(韻)榴花
滿酌觥船(韻)人盡祝(讀)富貴又長年(韻)莫教紅日西晩
(句)留著醉神仙(韻)
(晏詞二首大同小異其前段結句例作拗句又前段第六句舊本作來添福壽應作福壽來添方合觀别)
(首飄散歌聲聲字用韻可証譜内可平可仄即參下詞)
又一體(雙調七十五字前段八句四平韻後段六句四平韻)晏殊
閬苑神仙平地見(句)碧海架蓬瀛(韻)洞門相向(句)倚金
鋪微明(韻)處處天花撩亂(句)飄散歌聲(韻)裝真延壽(句)
賜與流霞滿瑤觥(韻)紅鸞翠節(句)紫鳳銀笙(韻)玉女
雙來近彩雲(韻)隨步朝夕拜三清(韻)為傳王母金籙(句)
祝千歲長生(韻)
(此與前詞同惟前段起句不用韻後段第三四句俱七字異)
訴衷情近(調見樂章集注林鍾商與訴衷情令不同)
訴衷情近(雙調七十五字前段七句三仄韻後段九句六仄韻)柳永
雨晴氣爽(句)佇立江樓望處(韻)澄明遠水生光(句)重疊
暮山聳翠(韻)遙想斷橋幽徑(句)隱隱漁村(句)向晚孤煙
起(韻)殘陽裏(韻)脈脈朱闌靜倚(韻)黯然情緒(句)未飲
先如醉(韻)愁無際(韻)暮雲過了(句)秋風老盡(句)故人千
里(韻)竟日空凝睇
(此調祗有柳詞二首及晁詞一首故此詞可平可仄悉參所採二詞柳永晁補之皆精於審音故三詞)
(參校其可平可仄處不過三四字詞律論雨晴氣爽句是上平去上暮雲過了句是去平去上聳翠靜倚)
(皆上去亦細)
又一體(雙調七十五字前段七句兩仄韻後段九句六仄韻)柳永
景闌晝永(句)漸入清和氣序(句)榆錢飄滿閒階(句)蓮葉
嫩生翠沼(韻)遙望水邊幽經(句)山崦孤村(句)是處園林
好(韻)閒情悄(韻)綺陌遊人漸少(韻)少年風韻(句)自覺
隨春老(韻)追前好(韻)帝城信阻(句)天涯目斷(句)暮雲芳
草(韻)竚立空殘照(韻)
(此與雨晴氣爽詞同惟前段第二句不用韻異)
又一體(雙調七十五字前段七句三仄韻後段九句六仄韻)晁補之
小園過午(句)便覺凉生翠柏(韻)戎葵間出牆紅(句)萱草
靜依經綠(韻)還是去年(句)浮瓜沈李(句)追凉故遶池邊
竹(韻)小筵促(韻)忽憶楊梅正熟(韻)下山南畔(句)畫舸
笙歌逐(韻)愁凝目(韻)使君彩筆(句)佳人錦字(句)斷絃怎
續(韻)盡日闌干曲(韻)
(此亦與柳詞同惟前段第五六句俱四字第七句七字異)
下水船(唐教坊曲名按唐王保定摭言裴庭裕乾寧中在内廷文書敏捷號下水船調名取此)
下水船(雙調七十五字前段七句五仄韻後段八句六仄韻)黃庭堅
總領神仙侣(韻)齊到青雲歧路(韻)丹禁風微(句)咫尺諦
聞天語(韻)盡榮遇(韻)看即如龍變化(句)一擲靈梭風雨
(韻)真遊處(韻)上苑尋春去(韻)芳草芊芊迎步(韻)幾曲
笙歌(句)櫻桃豔裏歡聚(韻)瑤觴舉(韻)回祝堯齡萬萬(句)
端的君恩難負(韻)
(此調有黃詞賀詞及晁詞二首黃賀二詞字句並同應為此調正體若晁作百紫千紅詞之句讀參差上)
(客驪駒詞之添字皆變格也不此詞可平可仄即參下所採三詞故復注)
又一體(雙調七十五字前段七句六仄韻後段八句六仄韻)賀鑄
芳草青門路(韻)還拂京塵東去(韻)回想當年(句)離聲送
君南浦(韻)愁幾許(韻)尊酒留連薄暮(韻)簾卷津樓煙雨
(韻)凭闌語(韻)草草蘅臯賦(韻)分首驚鴻不駐(韻)鐙火
虹橋(句)難尋弄波微步(韻)漫凝竚(韻)莫怨無情流水(句)
明日扁舟何處(韻)
(此與黃詞同惟前段第六句押韻異)
又一體(雙調七十五字前段七句四仄韻後段八句四仄韻)晁補之
百紫千紅翠(韻)惟有瓊花特異(韻)便是當年(句)唐昌觀
中玉蕊(韻)尚記得(句)月裏仙人來賞(句)明日喧傳都市
(韻)甚時又(句)分與揚州本(句)一朵冰姿難比(韻)曾向
無雙亭邊(句)半酣獨倚(韻)似夢覺(句)曉出瑶臺千里(韻)
猶憶飛瓊標致(韻)
(此亦黃詞體惟後段第四句六字第五句四字句讀參差又前段第五句後段第一二句第六句俱不押)
(韻第七句多押一韻異)
又一體(雙調七十六字前段七句六仄韻後段八句六仄韻)晁補之
上客驪駒繫(韻)驚喚銀瓶睡起(韻)困倚妝樓(句)盈盈正
解羅髻(韻)鳳釵墜(韻)繚繞金盤玉指(韻)巫山一段雲委
(韻)半窺鏡(句)向我横秋水(韻)斜頷花枝交鏡裏(韻)淡
拂鉛華(句)匆匆自整羅綺(韻)斂眉翠(韻)雖有愔愔密意
(韻)空作江邊解珮(韻)
(此詞本集不載從能改齋漫錄採入亦黃詞體惟後段起句不押韻第三句添一字異)
解蹀躞(曹勛詞名玉蹀躞)
解蹀躞(雙調七十五字前段六句三仄韻後段七句五仄韻)周邦彦
候館丹楓吹盡(句)回旋隨風舞(韻)夜寒霜月(讀)飛來伴
孤旅(韻)還是獨擁秋衾(句)夢餘酒困都醒(句)滿懷離苦
(韻)甚情緒(韻)深念凌波微步(韻)幽房暗相遇(韻)淚珠
都作(讀)秋宵枕前雨(韻)此恨音驛難通(句)待憑征鴈歸
時(句)寄將愁去(韻)
(此調始見清真集應以此詞為正體若楊詞之多押一韻吳詞之少押一韻方詞及楊詞别首之句讀參)
(差曹詞之句讀小異皆變格也但楊吳曹三體字句整齊方詞及楊詞别首則採以備考不可為法按)
(陳允平和詞後段第四句如今憔悴黃花慣風雨如字平聲第六句醉來一枕閒窗一字仄聲譜内據此)
(其餘可平可仄悉校下所采四詞仄前段起句館字參吳詞可平丹字吹字參吳詞可第三句寒字參)
(曹詞可仄月字參曹詞可平然查宋詞如此者甚少自當以周詞為定格)
又一體(雙調七十五字前段六句四仄韻後段七句五仄韻)楊无咎
迤邐韶華將半(韻)桃杏勻於染(韻)又還撩撥(讀)春心信
悽黯(韻)準擬劇飲狂吟(句)可憐無復當年(句)酒腸文膽
(韻)倦遊覽(韻)顦顇羞窺鸞鑑(韻)眉端為誰斂(韻)可堪
風雨(讀)無情暗亭檻(韻)觸目千點飛紅(句)問春爭得春
愁(句)也隨春減(韻)
(此與周詞同惟前段起句用韻異按楊澤民和周詞前段第一二句一掬金蓮微步堪向盤中舞正與此)
(同)
又一體(雙調七十五字前段六句三仄韻後段七句四仄韻)吳文英
醉雲又兼醒雨(句)楚夢時來往(韻)倦蜂剛著棃花(讀)惹
遊蕩(韻)還做一段相思(句)冷波葉舞愁紅(句)送人雙槳
(韻)暗凝想(韻)情共天涯秋黯(句)朱橋鎖深巷(韻)會稀
投得輕分(讀)頓惆悵(韻)此去幽曲誰來(句)可憐殘照西
風(句)半妝樓上(韻)
(此與周詞同惟後段第二句不押韻前後段第三句作上六下三句法異按陳允平和周詞記得芙蓉江)
(上蕭孃舊相遇正與此同仄又按周詞前段起句例用仄仄平平平仄此獨用平仄平仄仄文英精於)
(審音必中律吕採入以備一體)
又一體(雙調七十五字前段六句三仄韻後段七句五仄韻)方千里
院宇無人清畫(句)靜看簾波舞(韻)自憐春晚(讀)漂流尚
羈旅(韻)那況淚濕征衣(句)恨添客鬢(句)終日子規聲苦
(韻)動離緒(韻)漫整徘徊愁步(韻)何時再相遇(韻)舊歡
如昨(讀)匆匆楚臺雨(韻)别後南北天涯(句)夢魂猶記關
山(句)屢隨書去(韻)
(此和周詞惟前結作四字一句六字一句異)
又一體(雙調七十五字前段六句三仄韻後段七句五仄韻)曹勛
雨過池臺秋靜(句)桂影凉清晝(韻)槁葉喧空(讀)疎黃滿
堤柳(韻)風外殘葉枯荷(句)凭闌一晌(句)猶喜冷香襟袖
(韻)少歡偶(韻)人道消愁須酒(韻)酒又怕醒後(韻)這般
光景(讀)愁懷煞難受(韻)誰念千種秋情(句)乍凉雖好(句)
還恨夜長時候(韻)
(此亦周詞體惟前後兩結俱作四字一句六字一句異按周詞前段第二句平仄平平仄後段第三句)
(平平仄平仄此詞後段第三句獨用仄仄仄平仄又周詞前段第三句及後段第四句上四字例用仄平)
(平仄此詞前段第三句上四字獨用仄仄平平應是偶誤不必從)
又一體(雙調七十五字前段六句三仄韻後段七句五仄韻)楊无咎
金谷樓中人在(句)兩點眉顰綠(韻)呌雲穿月(讀)横吹楚
山竹(韻)怨斷憂憶因誰(句)坐中有客(句)猶記在(讀)平陽
宿(韻)淚盈目(韻)百囀千聲相續(韻)停杯聽難足(韻)漫
誇天海風濤(讀)舊時曲(韻)夜深煙慘雲愁(句)倩君沈醉
(句)明日看(讀)梅梢玉(韻)
(此亦周詞體惟後段第四句作上六下三句法及前後段兩結句俱作六字折腰句法異)
撲蝴蝶(按周密癸辛雜志云吳有小妓善舞撲蝴蝶疑是舞曲邵叔齊詞名撲蝴蝶近)
撲蝴蝶(雙調七十五字前段七句三仄韻後段八句四仄韻)曹組
人生一世(句)思量爭甚底(韻)花開十(●句日)已隨塵逐水
(韻)且看欲盡花枝(句)未厭傷多酒盞(句)何須細推物理
(韻)幸容易(韻)有人爭奈(句)只知名與利(韻)朝朝日日
(句)忙忙劫劫地(韻)待得一晌閒時(句)又却三春過了(句)
何如對花沈醉(韻)
(此調有兩體後段第三句或五字或七字五字者或作仄平平仄仄或作平平平仄仄七字者或作仄仄)
(平平仄仄仄或作仄仄平平仄平仄又前段第二句曹趙兩詞俱作平平平仄仄而邵邱兩詞則或作平)
(仄仄平仄或作平仄平平仄最為差錯不齊填者任擇一體遵之可也按吕渭老風荷露竹詞前段第)
(六句微醉歌聲審穩微字平聲後段第四句小窗睡起小字仄聲第七句秋杪黃花漸近秋字平聲譜内)
(可平可仄據此餘參後詞)
又一體(雙調七十五字前段七句四仄韻後段八句五仄韻)趙師俠
清和時候(句)薰風來小院(韻)琅玕脫籜(句)方塘荷翠颭
(韻)柳絲輕度流鶯(句)畫棟低飛乳燕(韻)園林綠陰初徧
(韻)景何限(韻)輕紗細葛(句)綸巾和羽扇(韻)披襟散髮
(句)心清塵不染(韻)一杯洗滌無餘(句)萬事消磨去遠(韻)
浮名薄利休羨(韻)
(此與曹詞同惟前段第六句後段第七句俱押韻異)
又一體(雙調七十七字前段七句四仄韻後段八句五仄韻)邵叔齊
蘭摧蕙折(句)霜重曉風惡(韻)長安何處(句)孤根漫自託
(韻)水寒斷續溪橋(句)月破黃昏院落(韻)相逢儼然瘦削
(韻)最蕭索(韻)星星蓬鬢(句)杳杳家山路正邈(韻)攀枝
嗅蕊(句)露陪清淚閣(韻)已無蝶使蜂媒(句)不共鶯期燕
約(韻)甘心伴人淡薄(韻)
(此亦與曹詞同惟後段第三句添二字異無名氏煙條雨葉詞及吕渭老詞二首俱如此填按吕詞後段)
(第三句傾入離愁萬千斗傾字平聲無名氏詞明月樓中畫眉嬾眉字平聲其餘已詳曹詞)
又一體(雙調七十七字前段七句六仄韻後段八句五仄韻)邱崈
鳴鳩乳燕(韻)春在棃花院(韻)重門鎮掩(韻)沈沈簾不卷
(韻)紗窗紅日三竿(句)睡鴨餘香一線(韻)佳眠悄無人喚
(韻)漫消遣(韻)行雲無定(句)楚雨難憑夢魂斷(韻)清明
漸近(句)天涯人正遠(韻)儘教閒了秋千(句)覷著海棠開
徧(韻)難禁舊愁新怨(韻)
(此與邵詞同惟前段第一句第三句俱用韻異)
千年調(曹組詞名相思會因詞有剛作千年調句辛棄疾改名千年調)
千年調(雙調七十五字前後段各九句四仄韻)辛棄疾
巵酒向人時(句)和氣先傾倒(韻)最要然然可可(句)萬事
稱好(韻)滑稽坐上(句)更對鴟彝笑(韻)寒與熱(句)總隨人
(句)甘國老(韻)少年使酒(句)出口人嫌拗(韻)此箇和合
道理(句)近日方曉(韻)學人言語(句)未會十分巧(韻)看他
們(句)得人憐(句)秦吉了(韻)
(按辛詞有二首其源似出于曹詞但曹詞句讀參差又添襯字故以辛詞為譜辛詞别首前段起句左)
(手把青霓左字仄聲第二句右手挾明月右字挾字俱仄聲第三句吾使豐隆前導吾字前字俱平聲第)
(四句呌開閶闔開字平聲第八句萬斛泉斛字仄聲後段第三句帝飲予觴甚樂觴字平聲第七句余馬)
(懷余字平聲結句下恍惚下字仄聲譜内可平可仄據此餘參曹詞詞律論前段第四句事字不可平)
(觀曹詞亦用見字論第八句隨字不可仄辛詞别首斛字以入作平曹詞亦用勞字至論合字平聲按中)
(原雅音合音呵中原音韻歌戈部入聲作平聲有合字此亦金元曲譜所用北方之音不可以律宋詞故)
(參辛詞别首及曹詞作譜)
又一體(雙調七十七字前後段各九句四仄韻)曹組
人無百年人(句)剛作千年調(韻)待把門關鐵鑄(句)鬼見
失笑(韻)多愁早老(句)惹盡閒煩惱(韻)我惺也(句)枉勞心
(句)漫計較(韻)麤衣淡飯(句)贏取暖和飽(韻)住箇宅兒
(句)只要不大不小(韻)常教潔淨(句)不種閒花草(韻)據見
在(句)樂平生(句)便是神仙了(韻)
(此見樂府雅詞即辛詞之所從出也惟後段第三句四字第四句六字與辛詞異結句五字又多兩襯字)
蕊珠閒(調見介庵詞)
蕊珠閒(雙調七十五字前段八句四仄韻後段八句六仄韻)趙彦端
浦雲融(句)梅風斷(句)碧水無情輕度(韻)有嬌黃上林梢
(句)向春欲舞(韻)綠煙迷晝(句)淺寒欺暮(韻)不勝小樓凝
佇(韻)倦遊處(韻)故人相見易阻(韻)花事從今堪數(韻)
片帆無恙(句)好在一篙春雨(韻)醉袍宫錦(句)畫羅金縷
(韻)莫教恨傳幽句(韻)
(此詞前段第三句有嬌黃上林梢疑有脱誤然無别首可校)
瑞雲濃(調見逃禪集蔣氏九宮譜入黃鍾宫)
瑞雲濃(雙調七十五字前後段各七句四仄韻)楊无咎
暌離漫久(句)年華誰信曾換(韻)依舊當時似花面(韻)幽
歡小會(句)記永夜(讀)杯行無算(韻)醉裏屢忘歸(句)任虚
簷月轉(韻)能變新聲(句)隨語意(讀)悲歡感怨(韻)可更
餘音寄羌管(韻)倦遊江淛(句)問似伊(讀)阿誰曾見(韻)度
已無腸(句)為伊可斷(韻)
(此詞無别首可校)
番槍子(調見金韓玉東浦詞李獻能因此詞後段結句有春草碧句更名春草碧)
番槍子(雙調七十五字前段五句四仄韻後段六句四仄韻)韓玉
莫把團扇雙鸞隔(韻)要看玉溪頭(讀)春風客(韻)妙處風
骨蕭閒(句)翠羅金縷瘦宜窄(韻)轉面兩眉攢(讀)青山色
(韻)到此月想精神(句)花似秀質(韻)待與不清狂(讀)如
何得(韻)奈何難駐朝雲(句)易成春夢恨又積(韻)送上七
香車(讀)春草碧(韻)
(此調惟金元人填之有完顔璹李獻能錢抱素錢應庚詞可校按李獻能詞前段起句紫簫吹破黃昏月)
(簫字平聲錢應庚詞第二句還記五湖船烟波約還字平聲完顔璹詞第三句底事勝賞匆匆勝字仄聲)
(李詞第四句顔色如花命如葉顔字平聲色字仄聲花字平聲第五句千里涴凝塵凌波韤千字平聲錢)
(抱素詞後段起句第二句棃花燕子清明誰家院宇棃字花字家字俱平聲第三句天地一蘧廬從棲泊)
(天字平聲李詞舊時雪堂人今華髮時字平聲錢詞第四句天涯行李蕭蕭天字平聲又自憐素髮無多)
(素字仄聲完顔詞第五句故苑春光又陳迹苑字仄聲光字陳字俱平聲又李詞杯深不覺琉璃滑杯字)
(平聲不字仄聲琉字平聲錢詞結句白首友于情同憂樂憂字平聲譜内可平可仄據此)
御定詞譜卷十七
