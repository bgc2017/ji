欽定四庫全書
御定詞譜卷三目錄(起三十六字至四十字)
相見歡五體(又名秋夜月上上西樓烏西樓子憶眞妃月瓜州夜啼)
河滿子五體(又名何滿子)
風光好一體
誤桃源一體
望梅花五體(又名望梅花令)
醉太平三體(又名凌波曲)(醉思凡)(四字令)
上行杯三體
感恩多二體
長命女一體(又名薄命女)
春光好八體(义名愁倚闌令)(愁倚闌)(倚闌令)
酒泉子二十二體
怨回紇二體
生查子五體(又名楚雲深山)(梅和柳)(晴色入青)
蝴蝶兒一體
添聲楊柳枝三體(又名賀聖朝影)(太平時)
醉公子四體(又名四換頭)
昭君怨三體(又名洛妃怨)(宴西園)
欽定四庫全書
御定詞譜卷三(起三十六字至四十字)
相見歡(唐教坊曲名南唐李煜詞有無言獨上西樓月如鈎句更名秋夜月又名上西樓义名西)
(樓子康與之詞名憶真妃張輯詞有惟有漁竿明月上瓜州句因名月上瓜州或名鳥夜啼)
相見歡(雙調三十六字前段三句三平韻後段四句兩仄韻兩平韻)
薛昭藴
羅襦繡袂香紅(平韻)畫堂中(韻)細草平沙蕃馬(讀)小屏風
(韻)卷羅幕(仄韻)凭妝閣(韻)思無窮(平韻)暮雨輕煙魂斷(讀)
隔簾櫳(韻)
(此詞換頭間入兩仄韻如李煜詞之剪不斷理還亂毛滂詞之中庭樹空階雨元好問詞之人欲去花無)
(語如此者多或不間入仄韻者止一兩體耳前後兩結句或上四下五或上六下三句法俱蟬聯不斷)
(按石孝友詞前段第三句愁見拍天滄水拍字可仄譜内據此其餘可平可仄悉恭後詞)
又一體(雙調三十六字前段三句三平韻後段四句一叶韻一疊韻兩平韻)
楊旡咎
不禁枕簟新凉(韻)夜初長(韻)又是驚回好夢(讀)葉敲窗
(韻)江南望(叶)江北望(疊)水茫茫(韻)贏得一襟清淚(讀)
伴餘香(韻)
(此詞換頭句仄韻即用三聲叶與間入别韻者異黃機詞路漸遠家漸遠恨難堪其體正與此同)
又一體(雙調三十六字前段三句三平韻後段四句兩平韻)蔡伸
樓前流水悠悠(韻)駐行舟(韻)滿目寒雲衰草(讀)使人愁
(韻)多少恨(句)多少淚(句)漫遲留韻何事驀然拌捨(讀)
去來休(韻)
(此詞換頭不間入仄韻張輯詞英雄恨古今淚水東流其體正與此同)
又一體(雙調三十六字前段三句三平韻後段三句兩平韻)張鎡
曉來閒立回塘(韻)一襟香(韻)玉颭雲妝風外(讀)數枝涼
(韻)相並渾如私語(句)惱人腸(韻)飛去方知白鷺(讀)在
花傍(韻)
(此詞換頭作六字一句亦不間入仄韻)
又一體(雙調三十六字前段三句三平韻後段四句三平韻)吳文英
西風先到巖扄(韻)月朧明(韻)金露啼珠滴碎(讀)小雲屏
(韻)一顆顆(句)一星星(韻)是秋情(韻)香裂碧窗煙破(讀)
醉魂醒(韻)
(此詞後段第二句亦押平韻)
河滿子(唐教坊曲名一名何滿子白居易詩注開元中滄州歌者姓名元稹詩云便將何滿為曲)
(名御府新題樂府纂是也又盧氏雜說唐文宗命宫人沈翹翹舞河滿子詞又屬舞曲)
河滿子(單調三十六字六句三平韻)和凝
寫得魚牋無限(句)其如花鎖春輝(韻)目斷巫山雲雨(句)
空教殘夢依依(韻)却愛熏香小鴨(句)羡他長在屏幃(韻)
(此詞六句俱六字毛文錫紅粉樓前詞與此同尹鶚兩段詞前一段本此譜内可平可仄悉參後詞)
又一體(單調三十七字六句三平韻)和凝
正是破瓜年紀(句)含情慣得人饒(韻)桃李精神鸚鵡舌
(句)可堪虚度良宵(韻)却愛藍羅裙子(句)羡他長束纖腰
(韻)
(此詞第三句七字孫光憲冠劍不隨詞與此同毛熙震兩段詞本此)
又一體(雙調七十三字前後段各六句三平韻)尹鶚
雲雨常陪勝會(句)笙歌慣逐閒遊(韻)錦里風光應占(句)
玉鞭金勒驊騮(韻)戴月潛穿深曲(句)和香醉脱輕裘(韻)
方喜正同鴛帳(句)又言將往皇州(韻)每憶良宵公子
伴(句)夢魂長挂紅樓(韻)欲表傷離情味(句)丁香結在心
頭(韻)
(此詞前段三十六字後段三十七字唐詞原有此兩體或於前段第三句增一字者非)
又一體(雙調七十四字前後段各六句三平韻)毛熙震
寂寞芳菲暗度(句)歲華如箭堪驚(韻)緬想舊歡多少事
(句)轉添春思難平(韻)曲檻絲垂金柳(句)小窗絃斷銀筝
(韻)深院空聞燕語(句)滿園閒落花輕(韻)一片相思休
不得(句)忍教長日愁生(韻)誰見夕陽孤夢(句)覺來無限
傷情(韻)
(宋詞兩段者俱照此填前後段可平可仄巳詳見单調詞惟晏幾道詞前後段第三句五陵年少渾薄倖)
(蕙樓多少鉛華在义杜安世詞雨餘天氣來深院年年依舊無情緒平仄獨異餘則相同也按王灼碧)
(雞漫志云白居易詩一曲四詞歌八疊從頭便是斷腸聲此指薛逄五言四句何滿子也歌八疊疑有和)
(聲今花間集詞屬雙調有兩段各六句内五句六字一句七字者亦有只一段而六句各六字者按此則)
(和詞與尹詞毛詞各自一體並無脱誤其云雙調者是官調名唐書禮樂志所謂夾鍾商也詞律不知白)
(詩所指又誤認雙調為兩段乃云和凝詞僅得其半并云尹鶚詞少一字俱失於辨証)
又一體(雙調七十四字前後段各六句四仄韻)毛滂
急雨初收珠點(韻)雲峰巉絶天半(韻)轆轤金井卷甘冽
(句)簾外翠隂遮遍(韻)波翻水晶重箔(句)秋在瑠璃雙簟
(韻)漏永流花緩緩(韻)未放崦嵫晼晚(韻)紅荷綠芰暮
天好(句)小宴水亭風館(韻)雲亂香噴寶鴨(句)月冷釵横
玉燕(韻)
(此詞用仄韻其字句與毛熙震平韻詞同宋詞中僅見此作平仄當遵之)
風光好(調見本事曲陶榖作)
風光好(雙調三十六字前段四句四平韻後段四句两仄韻兩平韻)
歐良
柳隂隂(平韻)水沈沈(韻)風約雙鳬立不禁(韻)碧波心(韻)
孤邨橋斷人迷路(仄韻)舟横渡(韻)旋買邨醪淺淺斟(平韻)更
微吟(韻)
(此詞換頭間入两仄韻其體始於陶榖因陶詞涉俚故採此詞作譜陶詞前段第三句祗得郵亭一夜)
(眠祗字仄聲後段第一句琵琶撥盡相思調撥字仄聲第三句安得鸞膠續斷絃安字平聲譜内可平可)
(仄據此)
誤桃源(宋張耒明道雜志云掌禹錫學士考試太學生出砥柱勒銘賦題此銘今具在乃唐太宗)
(銘禹功而掌公誤記為太宗自銘其功宋渙中第一其賦悉是太宗自銘有無名子作此嘲之)
誤桃源(雙調三十六字前段四句三平韻後段四句兩平韻)
(明道雜志)無名氏
砥柱勒銘賦(句)本贊禹功勲(韻)試官親處分(韻)贊唐文
(韻)秀才冥子裏(句)鑾駕幸并汾(韻)恰似鄭州去(句)出
曹門(韻)
(原注冥字上聲冥子裏俗謂昏也此詞平仄無他首可校)
望梅花(唐教坊曲名梅苑詞作望梅花令)
望梅花(單調三十八字六句六仄韻)和凝
春草全無消息(韻)臘雪猶餘蹤跡(韻)越嶺寒枝香自坼
(韻)冷艷竒芳堪惜(韻)何事夀陽無處覓(韻)吹入誰家横
笛(韻)
(此詞若照孫光憲平韻體亦宜上下各三句分段但花間集舊本刻作單調)
又一體(雙調三十八字前段三句兩平韻後段三句三平韻)孫光憲
數枝開與短牆平(韻)見雪萼(韻)紅跗相映(句)引起離人
邊塞情(韻)簾外欲三更(韻)吹斷離愁月正明(韻)空聽
隔江聲(韻)
(此詞用平韻亦無他首可校以下三體字句迥異但調名相同故類列於後)
又一體(雙調七十字前後段各六句六仄韻)蒲宗孟
寒梅堪羡(韻)堪羡輕苞初展韻被天人(讀)製巧妝素豔
(韻)羣芳皆賤(韻)碎剪月華千萬片(韻)綴向瓊枝欲遍(韻)
小庭幽院(韻)雪月相交無辨(韻)影玲瓏(讀)何處臨溪
見(韻)謝家新宴(韻)别有清香風際轉(韻)縹緲著人頭面
(韻)
(蒲宗孟二詞見梅苑較唐詞㢠異)
又一體(雙調七十二字前後段各六句四仄韻)蒲宗孟
一陽初起(韻)暖力未勝寒氣(韻)堪賞素華長獨秀(句)不
並開紅抽紫(韻)青帝只應憐潔白(句)不使雷同衆卉(韻)
淡然難比(韻)粉蝶豈知芳蕊(韻)夜半卷簾如乍失(句)
只在銀蟾影裏(韻)殘雪枝頭君認取(句)自有清香旖旎
(韻)
(此詞前後段第三五句不用韻與前詞異)
又一體(雙調八十二字前後段各八句五仄韻)張雨
何處仙家方丈(韻)渾連水(讀)隔他塵坱(韻)放鶴天空(句)
看雲窗小(句)萬幅丹青圖障(韻)憑高望(韻)笑掣金鼇(句)
人道是(讀)蓬萊頂上(韻)時問葛陂龍杖(韻)更凖備(讀)
雪中鶴氅(韻)修月吳剛(句)收書東老(句)消得百壺春釀
(韻)無盡藏(韻)莫傲清閒(句)怕詔起(讀)山中宰相(韻)
(按鳴鶴餘音無名氏詞六首其二首前後段第二句結句俱作六字因詞俚不錄又四首字句俱與此同)
(惟前段第一句密密彤雲覆地密字覆字俱仄聲第二句搜巳過不教自亂巳字自字俱仄聲又疎篁外)
(柴門從閉柴字平聲又蓬蓬然朔風又起然字平聲第三四句飢則求食渴而索飲飢字平聲渴字索字)
(俱仄聲第五句纔是轉身慵起纔字平聲轉字仄聲又只管改頭換面換字仄聲第六句要得免要字得)
(字俱仄聲第八句問人間甚物堪比問字仄聲人字間字俱平聲甚字物字俱仄聲堪字平聲後段第一)
(句好把塵緣拂散好字仄聲塵字平聲拂字仄聲第二句忘驚悸忘字驚字俱平聲又教神仙别無手段)
(仙字平聲第三四句地久天長虚心實腹地字實字俱仄聲第五句射透玉鑪金殿射字仄聲又難免韶)
(華易換韶字平聲易字仄聲第六句氣神鍊氣字仄聲神字平聲第八句希夷理說與一徧希字夷字俱)
(平聲說字與字俱仄聲义去朝元得居仙館元字仙字俱平聲諎内可平可仄據此至詞中連用兩仄聲)
(字者或上去或去上從無兩上聲兩去聲者宋元諸詞可証此詞兩結俱用上去兩聲最合)
醉太平(一名凌波曲孫惟信詞名醉思凡周密詞名四字令太平樂府注南呂宮太和正音譜注)
(正宮又入仙呂宮中呂宮)
醉太平(雙調三十八字前後段各四句四平韻)劉過
情高意眞(韻)眉長鬢青(韻)小樓明月調筝(韻)寫春風數
聲(韻)思君憶君(韻)魂牽夢縈(韻)翠綃香暖銀屏(韻)更
那堪酒醒(韻)
(宋沈伯時樂府指迷論詞中有用去聲字者不可以别聲替蓋調貴柳揚去聲字取其激越也如此調前)
(後段起二句第三字孫惟信詞吹簫跨鸞香銷夜闌衣寬帶寬千山萬山周密詞眉消睡黃春凝淚妝筝)
(塵半牀綃痕半方俱用去聲此詞前段意字鬢字俱去聲後段憶字入聲夢字去聲按中原雅音憶字作)
(意字讀亦去聲也惹前段第三句戴復古詞無端惹起離情無字平聲字仄聲後段第一二句顔奎詞)
(小冠晉人小車洛人兩小字俱仄聲第三句周密詞愁心欲訴垂楊愁字平聲欲字仄聲譜内可平可仄)
(據此)
又一體(雙調四十五字前段四句四仄韻後段五句四仄韻)辛棄疾
態濃意遠(韻)眉顰笑淺(韻)薄羅衣窄絮風軟(韻)鬢雲欹
翠卷(韻)南園花樹春光暖(韻)香逕裏(句)榆錢滿(韻)欲
上鞦韆又驚嬾(韻)且歸休怕晩(韻)
(按高麗史樂志有醉太平仄韻詞前段第一句懨懨悶著上懨字平聲第四句把初心忘却忘字平聲後)
(段第一句教人病深漫摧折病字仄聲深字平聲漫字仄聲第二句憑誰與我分說誰字平聲我字仄聲)
(末句見了伏些弱了字伏字俱仄聲些字平聲譜内可平可仄據此)
又一體(雙調四十六字前段四句四平韻從段四句兩叶韻兩平韻)
(太平樂府)無名氏
釵分鳳凰(韻)被剩鴛鴦(韻)錦箋遺恨愛花香(韻)寫新愁
半張(韻)晩妝樓閣空凝望(叶)舊遊臺榭添惆悵(叶)落
花庭院又昏黃(韻)正離人斷腸(韻)
(此元人小令三聲叶者其前段第三句後段第一二三句皆七字亦與宋詞異元查德輝詞正與此同)
(查詞前段第三句香風冷冷月娟娟香字平聲上冷字仄聲後段第一句香消玉腕黃金釧香字平聲玉)
(字仄聲第二句歌殘素手白羅扇歌字平聲素字白字俱仄聲第三句汗溶粉面翠花鈿粉字仄聲譜内)
(可平可仄據此去按古韻有三聲叶如東董送原就平聲本韻切出上仄聲也自元周德清雜以北音)
(巳失古人之意此詞以二十三漾叶七陽猶存古法)
上行杯(唐教坊曲名)
上行杯(單調三十八字九句兩平韻五仄韻)孫光憲
草草離亭鞍馬(句)從遠道(讀)此地分襟(平韻)燕宋秦吳千
萬里(仄韻)無辭一醉(韻)野棠開(句)江草濕(換仄韻)佇立(韻)沾
泣(韻)征騎駸駸(平韻)
(此詞以平韻為主間用仄韻於平韻之内凡兩換仄韻唐詞中無他首可校按花間集所載孫詞二首)
(俱於第三句分段但此詞前段文勢直至無辭一醉句始足况醉字仍押里字韻野棠開句後又換韻其)
(界限甚明不宜於第三句截住詞律則云當合為單調今從之)
又一體(單調三十九字九句八仄韻)孫光憲
離棹逡巡欲動(韻)臨極浦(讀)故人相送(韻)去住心情知
不共(韻)金船滿捧(韻)綺羅愁(句)絲管咽(換韻)迥别(韻)帆影
滅(韻)江浪如雪(韻)
(此詞全用仄韻與前詞異)
又一體(單調四十一字八句七仄韻)韋莊
芳草灞陵春岸韻柳煙深(讀)滿樓絃管(韻)一曲離聲腸
欲斷(韻)今日送君千萬(韻)紅縷玉盤金鏤盞(韻)須勸(韻)
珍重意(句)莫辭滿(韻)
(此詞不換韻又全用仄韻與孫詞異句韋詞别首第一句白馬玉鞭金轡白字仄聲第二少年郎離别)
(容易離字平聲别字仄聲第三句迢逓去程千萬里迢字平聲去字仄聲第五句滿酌一杯勸和淚滿字)
(勸字俱仄聲和字平聲譜内可平可仄據此)
感恩多(唐教坊曲名)
感恩多(雙調三十九字前段四句兩仄韻兩平韻後段五句兩平韻一疊韻)
牛嶠
兩條紅粉淚(仄韻)多少香閨意(韻)強攀桃李枝(平韻)斂愁眉
(韻)陌上鶯啼蝶舞(句)柳花飛(韻)柳花飛(疉)願得郎心
(句)憶家還早歸(韻)
(此詞後段第三句必用疉句)
又一體(雙調四十字前段四句兩仄韻兩平韻後段五句兩平韻一疉韻)
牛嶠
自從南浦别(仄韻)愁見丁香結(韻)近來情轉深(平韻)憶鴛衾
(韻)幾度將書托煙鴈(句)淚盈襟(韻)淚盈襟(疉)禮月求
天(句)願君知我心(韻)
(此詞換頭七字句與前詞小異)
長命女(唐教坊曲名杜估理道要訣長命女在林鍾羽時號平調今俗呼高平調碧雞漫志長命)
(女令前七拍後九拍屬仙呂調按仙呂調即夷則羽皆羽聲也和凝詞名薄命女)
長命女(雙調三十九字前段三句三仄韻後段四句三仄韻)馮延巳
春日宴(韻)綠酒一杯歌一遍(韻)再拜陳三願(韻)一願
郎君千歲(句)二願妾身長健(韻)三願如同梁上燕(韻)歲
歲長相見(韻)
(和凝詞前段第二句宫漏穿花聲繚繞宫字穿字俱平聲第三句窗裏星光少窗字平聲後段第一句冷)
(霞寒侵帳額霞字平聲帳字仄聲第二句殘月光沈樹杪殘字光字俱平聲樹字仄聲第三句夢斷錦帷)
(空悄悄夢字錦字俱仄聲譜内可平可仄據此)
春光好(唐教坊曲名碧雞漫志羯鼔錄云明皇尤爱羯鼓玉笛為八音之領袖時春雨始晴景色)
(明麗帝曰對此豈可不為判斷命取羯鼓臨軒縱擊曲名春光好回顧柳杏皆巳微坼上曰此)
(一事不喚我作天工乎今夾鍾宫春光好唐以來多有此曲或曰夾鍾宫屬二月之律明皇依)
(月用律故能判斷如神予曰二月柳杏坼久矣此必正月用二月律催之也按羯鼓錄載春光)
(好曲入太簇官本正月律也豈明皇所作乃太簇宫而和凝䓁詞入夾鍾宫耶今明皇詞巳不)
(傳所傳止花間尊前集中詞也因晏幾道詞有拌却一襟懷遠淚倚闌看句改名愁倚闌令或)
(名愁倚闌或名倚闌令)
春光好(雙調四十字前段五句三平韻後段四句兩平韻)和凝
紗窗暖(句)畫屏閒(韻)軃雲鬟(韻)睡起四肢無力(句)半春
間(韻)玉指翦裁羅勝(句)金盤點綴酥山(韻)窺宋深心
無限事(句)小眉彎(韻)
(按唐詞此體前段第四句俱七字惟此六字見花間集無别首可校)
又一體(雙調四十一字前段五句四平韻後段四句兩平韻)和凝
蘋葉軟(句)杏花明(韻)畫船輕(韻)雙浴鴛鴦出綠汀(韻)棹
歌聲(韻)春水無風無浪(句)春天半雨半晴(韻)紅粉相
隨南浦晩(句)幾含情(韻)
(此詞前段第四句七字押韻歐陽炯磧香散詞垂繡幔詞二首正與此同按歐陽炯詞前段第一句磧香)
(散磧字仄聲香字平聲第四句飛絮悠揚遍虚空虛字平聲又雙枕珊瑚無限情無字平聲後段第一句)
(柳眼煙來點綠柳字點字俱仄聲第二句花心日與妝紅妝字平聲第三句却出錦屏妝面了却字錦字)
(俱仄聲譜内可平可仄據此)
又一體(雙調四十一字前段五句三平韻後段四句兩平韻)歐陽炯
天初暖(句)日初長(韻)好春光(韻)萬彙此時皆得意(句)競
芬芳(韻)筍迸苔錢嫰綠(句)花偎雪塢濃香(韻)誰把金
絲裁翦却(句)挂斜陽(韻)
(此詞前段第四句七字不押韻歐陽詞六首皆同宋詞各體似出於此歐陽别首前段第一句雞樹綠)
(樹字仄聲第四句纖指飛翻金鳳語纖字金字俱平聲後段第一句無處不攜絃管無字絃字俱平聲不)
(字仄聲第二句未聞韓夀分香未字仄聲韓字平聲第三句曲罷問郎名箇甚曲字問字俱仄聲譜内可)
(平可仄據此)
又一體(雙調四十一字前段五句三平韻後段四句三平韻)張元幹
疎雨洗(句)細風吹(韻)淡黃時(韻)不分小亭芳草綠(句)映
簷低(韻)樓下十二層梯(韻)日長影裏鶯啼(韻)倚遍闌
干看盡柳(句)憶腰肢(韻)
(此即歐陽詞體惟換頭句用韻異耳蘆川集吳綾窄詞正與此同惟前段第四句翠被眠時要人暖間作)
(拗句與此小異)
又一體(雙調四十二字前段五句三平韻後段四句三平韻)晏幾道
花隂月(句)柳梢鶯(韻)近清明(韻)長恨去年今夜雨(句)灑
離亭(韻)枕上懷遠詩成(韻)紅箋紙(讀)小砑吳綾(韻)寄
與征人教念遠(句)莫無情(韻)
(此詞後段第二句七字作上三下四句法宋人俱照此填與唐詞不同前段第一句盧祖□詞惜春心)
(惜字仄聲心字平聲後段第二句張元幹詞未放筯金盤巳空未字放字俱仄聲金字盤字俱平聲巳字)
(仄聲譜内可平可仄據此其餘參校所列諸詞)
又一體(雙調四十二字前後段各四句三平韻)(梅苑)無名氏
冰肌玉骨精神(韻)不風塵(韻)昨夜窗前都坼盡(句)忽疑
君(韻)清淚拂拂沾巾(韻)誰相念(讀)折贈芳春(韻)羌笛
休吹關塞曲(句)有人聽(韻)
(此詞前起作六字一句異餘與晏詞同)
又一體(雙調四十三字前段五句三平韻後段四句三平韻)蔡伸
鸞屏掩(句)翠衾香(韻)小蘭房(韻)回首當時雲雨夢(句)兩
難忘(韻)如今水遠山長(韻)憑鱗翼(讀)難叙衷腸(韻)况
是教人無可限(句)一味思量(韻)
(此詞後結作四字句異餘與晏詞同)
又一體(雙調四十八字前後段各四句三平韻)(梅苑)無名氏
看看臘盡春回(韻)消息到(讀)江南早梅(韻)昨夜前村深
雪裏(句)一朵先開(韻)盈盈玉蕊如裁(韻)更風細(讀)清
香暗來(韻)空使行人腸欲斷(句)駐馬徘徊(韻)
(此詞前後段起句皆六字第二三句皆七字第四句皆四字有葛立方詞可校葛詞前段第一句去年)
(曾夀生朝去字仄聲曾字平聲第二句正黃菊初舒翠翹正字仄聲黃字平聲第三句今歲雕堂重預宴)
(今字平聲第四句棃雪香飄棃字平聲後段第一句歸時元已臨流元字平聲第二句要綺陌芳郊恣遊)
(綺字仄聲第三句鵲尾吹香籠繡段鵲字仄聲譜内可平可仄據此)
酒泉子(唐教坊曲名)
酒泉子(雙調四十字前段五句兩平韻兩仄韻後段五句三仄韻一平韻)
温庭筠
花映柳條(平韻)閒向綠萍池上(仄韻)凭闌干(句)窺細浪(韻)雨
瀟瀟(平韻)近來音信兩疎索(換仄韻)洞房空寂寞(韻)掩銀
屛(句)垂翠箔(韻)度春宵(平韻)
(自此至張泌春兩打窗詞共八首皆以平韻為主前後段間入兩仄韻但前段起句有用韻者有不用韻)
(者後段起句有換仄韻者有仍押前段仄韻者有押平韻者後段第二句或五字或六字或七字不同各)
(以類列譜内可平可仄悉參類列諸詞故不復注)
又一體(雙調四十字前段五句兩仄韻一平韻後段五句三仄韻一平韻)
孫光憲
曲檻小樓(句)正是鶯花二月(仄韻)思無憀(句)愁欲絶(韻)鬱
離襟(平韻)展屏空對瀟湘水(換仄韻)眼前千萬里(韻)淚掩
紅(句)眉斂翠(韻)恨沈沈(平韻)
(此與温庭筠花映柳條詞同惟前段起句不用韻孫詞二首皆然)
又一體(雙調四十字前段五句兩平韻兩仄韻後段五句三仄韻一平韻)
温庭筠
楚女不歸(平韻)樓枕小河春水(仄韻)月孤明(句)風又起(韻)杏
花稀(平韻)玉釵斜篸雲鬟髻(仄韻)裙上金縷鳳(換仄韻)八行
書(句)千里夢(韻)鴈南飛(平韻)
(此即花映柳條詞體惟後段起句仍押前段仄韻與别換仄韻者不同詞内篸字去聲白居易詩銀篦穏)
(篸烏羅帽亦作去聲讀)
又一體(雙調四十一字前段五句兩平韻兩仄韻後段五句三仄韻一平韻)
韋莊
月落星沈(平韻)樓上美人春睡(仄韻)綠雲傾(句)金枕膩(韻)畫
屏深(平韻)子規啼破相思夢(換仄韻)曙色東方纔動(韻)柳
煙輕(句)花露重(韻)思難任(平韻)
(此即花映柳條詞體惟後段第二句六字異)
又一體(雙調四十三字前段五句兩平韻兩仄韻後段五句三仄韻一平韻)
李珣
寂寞青樓(平韻)風觸繡簾珠碎撼(仄韻)月朦朧(句)花黯淡(韻)
鎖春愁(平韻)尋思往事依稀夢(換仄韻)淚臉露桃紅色重
(韻)鬢欹蟬(句)釵墜鳳(韻)思悠悠(平韻)
(此即花映柳條詞體惟前後段第二句各七字異)
又一體(雙調四十字前後段各五句兩平韻兩仄韻)顧夐
羅帶縷金(平韻)蘭麝煙凝魂斷(仄韻)畫屏欹(句)雲鬢亂(韻)恨
難任(平韻)幾回垂淚滴鴛衾(韻)薄情何處去(換仄韻)月臨
窗(句)花滿樹(韻)信沈沈(平韻)
(此詞後段起句仍押前段平韻)
又一體(雙調四十一字前後段各五句兩平韻兩仄韻)温庭筠
羅帶惹香(平韻)猶繋别時紅豆(仄韻)淚痕新(句)金縷舊(韻)斷
離腸(平韻)一雙嬌燕語雕梁(韻)還是去年時節(換仄韻)綠
楊濃(句)芳草歇(韻)柳花狂(平韻)
(此即羅帶縷金詞體惟後段第二句六字異)
又一體(雙詞四十三字前後段各五句兩平韻兩仄韻)張泌
春雨打窗(平韻)驚夢覺來天氣曉(仄韻)畫堂深(句)紅燄小(韻)
背蘭釭(平韻)酒香噴鼻嬾開缸(韻)惆悵更無人共醉(換仄)
(韻)舊巢中(句)新燕子語雙雙(平韻)
(此即羅帶縷金詞體惟前後段第二句各七字異以上八詞俱前後段間入兩仄韻)
又一體(雙調四十二字前段五句兩平韻兩仄韻後段五句三仄韻一平韻)
顧夐
黛薄紅深(平韻)約掠緣鬟雲膩(仄韻)小鴛鴦(句)金翡翠(韻)稱
人心(平韻)錦鱗無處傳幽意(仄韻)海燕蘭堂春又至(韻)隔
年書(句)干點淚(韻)恨難任(平韻)
(自此至顧夐小檻日斜詞共六首皆前後段間入一仄韻其前段起句亦有用韻者不用韻者後段起句)
(有仄韻者有平韻者第二句亦有七字六字五字不同故又類列如左)
又一體(雙調四十四字前段五句三平韻兩仄韻後段五句三仄韻一平韻)
顧夐
黛怨紅羞(平韻)掩映畫堂春欲暮(仄韻)殘花微雨(韻)隔青樓
(平韻)思悠悠(韻)芳菲時節看將度(仄韻)寂寞無人還獨語
(韻)畫羅襦(句)香粉汚(韻)不勝愁(平韻)
(此即黛薄紅深詞體但前段第三句四字第四句用平韻異)
又一體(雙調四十二字前後段各五句兩仄韻兩平韻)馮延巳
芳草長川(平韻)柳下危橋橋下路(仄韻)歸鴻飛(句)行人去(韻)
碧山邊(平韻)風微煙淡雨蕭然(韻)隔岸馬嘶何處(仄韻)九
廻腸(句)雙臉淚(韻)夕陽天(平韻)
(此亦黛薄紅深詞體但顧詞後段第一句押仄韻馮詞押平韻異)
又一體(雙調四十二字前後段各五句兩平韻一仄韻)馮延巳
春色融融(平韻)飛燕乍來鶯未語(仄韻)小桃寒(句)垂楊晩(句)
玉樓空(平韻)天長煙遠恨重重(韻)消息燕鴻歸去(仄韻)枕
前鐙(句)窗外月(句)閉朱櫳(平韻)
(此即芳草長川詞體但前後段第四句不押仄韻異)
又一體(雙調四十五字前段四句一仄韻兩平韻後段四句一仄韻三平韻)
司空圖
買得杏花(句)十載歸來方始坼(仄韻)假山西畔藥闌東(平韻)
滿枝紅(韻)旋開旋落旋成空(韻)白髮多情人更惜(仄韻)
黃昏把酒祝東風(平韻)且從容(韻)
(此詞後段起句押平韻與馮詞同但前段起句不用韻異)
又一體(雙調四十三字前段四句一仄韻兩平韻後段四句三平韻一仄韻)
顧夐
小檻日斜(句)風度綠窗人悄悄(仄韻)翠幃閒掩舞雙鸞(平韻)
舊香寒(韻)别來情緒轉難拌(韻)韶顔看却老(仄韻)依稀
粉上有啼痕(平韻)暗消魂(韻)
(此即買得杏花詞體惟後段第二句五字異以上六詞皆前後段間入一仄韻)
又一體(雙調四十二字前段五句兩平韻後段四句三叶韻一平韻)
牛嶠
記得去年(句)煙暖杏園花正發(句)雪飄香(韻)江草綠(句)
柳絲長(韻)鈿車纖手卷簾望(叶)眉學春山樣(叶)鳳釵
低裊翠鬟上(叶)落梅妝(韻)
(此詞惟後段間入仄韻但望與長叶亦是三聲叶)
又一體(雙調四十三字前段五句兩仄韻兩平韻後段四句三平韻)
顧夐
掩却菱花(句)收拾翠鈿休上面(仄韻)金蟲玉燕(韻)鎖香奩
(平韻)恨厭厭(韻)雲鬟半墜懶重簪(韻)淚侵山枕濕(句)銀
鐙背帳夢方酣(韻)雁飛南(韻)
(此詞惟前段間入仄韻)
又一體(雙調四十三字前段四句兩平韻後段四句三平韻)張泌
紫陌青門(句)三十六宮春色(句)御溝輦路暗相通(韻)杏
園風(韻)咸陽沽酒寶釵空(韻)笑指未央歸去(句)插花
走馬落殘紅(韻)月明中(韻)
(自此至馮延巳深院空幃詞共四首俱全押平韻)
又一體(雙調四十五字前段四句兩平韻後段四句三平韻)毛文錫
綠樹春深(句)燕語鶯啼聲斷續(句)惠風飄蕩入芳叢(韻)
惹殘紅(韻)柳絲無力裊煙空(韻)金盞不辭須滿酌(句)
海棠花下思朦朧(韻)醉春風(韻)
(此即紫陌青門詞體惟前後段第二句各七字異宋晏殊晁補之辛棄疾曹勛詞俱照此填晏詞前段)
(起句三月暖風三字平聲暖字仄聲第二句閒却好花無限了閒字平聲好字仄聲第三句流鶯粉蝶鬭)
(翻飛流字平聲粉字仄聲後段起句長安多少利名身長字平聲又勸君莫惜縷金衣莫字仄聲第二句)
(把酒看花須強飲把字仄聲又曹詞常記孤山殘雪路孤字平聲晏詞第三句明朝後日漸離披明字平)
(聲後字仄聲譜内可平可仄據此)
又一體(雙調四十三字前段四句兩平韻後段五句兩平韻)李珣
秋雨聯綿(句)聲散敗荷叢裏(句)那堪深夜枕前聽(韻)酒
初醒(韻)牽愁惹思更無停(韻)燭暗香凝天欲曉(句)細
和煙(句)冷和雨(句)透簾旌(韻)
(此詞亦全押平韻但前段與張泌詞同後段第一二句與毛文錫同第三四五句作三字三句乂異)
又一體(雙調四十二字前後段各五句兩平韻)馮延巳
深院空幃(韻)廊下風簾驚宿燕(句)香印灰(句)蘭燭小(句)
覺來時(韻)月明人自搗寒衣(韻)剛來無端惆悵(句)階
前行(句)闌畔立(句)欲雞啼(韻)
(此詞亦全押平韻但句讀與前詞異)
又一體(雙調四十三字前段四句兩平韻後段四句三平韻)顧夐
水碧風清(句)入檻細香紅藕膩(句)謝孃斂翠恨無涯(韻)
小屏斜(韻)堪傷遊子不還家(韻)漫留羅帶結(句)帳深
枕膩炷沈煙(換韻)負當年(韻)
(此詞亦全押平韻而後結則又換韻在花間集亦僅見兩體)
又一體(雙調四十二字前段四句兩平韻後段五句三平韻)李珣
秋月嬋娟(句)皎潔碧紗窗外(句)照花穿竹冷沈沈(韻)印
池心(韻)凝露滴(句)砌蛩吟(韻)驚覺謝孃殘夢(句)夜深
斜傍枕邊來(換韻)影徘徊(韻)
(此即水碧風清詞體惟換頭作三字兩句及第三句作六字句異按花間尊前及陽春諸集酒泉子詞)
(諸家大同小異者二十二闋約計不過五體有前段間入仄韻後段換仄韻者如温庭筠花映柳條以下)
(八詞是也有前段間入仄韻後段即押前仄韻者如顧夐黛薄紅深以下六詞是也有前段全押平韻後)
(段間入仄韻後段全押平韻前段間入仄韻者如牛嶠之記得去年顧夐之掩却菱花二詞是也有全押)
(平韻者如張泌紫陌青門以下四詞是也有全押平韻結又換韻者如李珣之秋月嬋娟顧夐之水碧風)
(清二詞是也譜内各以類列凡舊譜淆亂者悉為校定至詞律所收潘閬長憶孤山與長憶西湖湖上水)
(二詞按湘山野錄本名憶餘杭且與以上諸詞體製不合故仍按字數另列在後)
怨回紇(此調本五言律詩見尊前集皇甫詞第一首云白首南朝女愁聽異域歌收兵頡利國飲)
(馬胡盧河結二句云雕窠城上宿吹笛淚滂沱蓋戍婦之怨詞也)
怨回紇(雙調四十字前後段各四句兩平韻)皇甫松
祖席駐征棹(句)開帆候信潮(韻)隔筵桃葉泣(句)吹管杏
花飄(韻)船去鷗飛閣(句)人歸塵上橋(韻)别離惆悵淚
(句)江路濕紅蕉(韻)
(按皇甫詞别首後段第二句穹廬歲月多歲字可仄譜内據之餘詳見調注)
又一體(單調四十字六句四平韻)(樂府詩集)無名氏
曾聞瀚海使難通(韻)幽閨少婦罷裁縫(韻)緬想邊庭征
戰苦(句)誰能對鏡冶愁容(韻)久戍人將老(句)須臾變作
白頭翁(韻)
(此見樂府詩集名回紇樂苑注商調曲也與皇甫松詞句讀不同元郭茂倩編入近代曲辭故亦採入以)
(備一體)
生查子(唐教坊曲名尊前集注雙調元高拭詞注南呂宫朱希眞詞有遙望楚雲深句名楚雲深)
(韓淲詞有山意入春晴都是梅和柳句名梅和柳又有晴色入青山句名晴色入青山)
生查子(雙調四十字前後段各四句兩仄韻)韓偓
侍女動妝奩(句)故故驚人睡(韻)那知本未眠(句)背面偷
垂淚(韻)嬾卸鳳頭釵(句)羞入鴛鴦被(韻)時復見殘鐙
(句)和煙墜金穗(韻)
(此調以此詞為正體若劉詞之多押一韻孫詞之添字牛詞張詞之攤破句法皆變格也但五言八句每)
(句第二字例用仄聲如魏承班詞煙兩晩晴天零落花無語難話此時心梁燕雙來去琴韻對薰風有恨)
(和情撫腸斷斷絃頻淚滴黃金縷宋詞照此填者甚多間有前後段起句第二字用平聲者如歐陽修詞)
(含羞整翠鬟得意頻相顧雁柱十三絃一一春鶯語嬌雲容易飛夢斷知何處深院鎖黃昏陣陣芭蕉雨)
(晏幾道呂渭老向子諲吳文英集中亦有此體因此調創自韓偓故以韓詞作譜譜内可平可仄悉參)
(後詞若前段起句第五字可仄則照牛希濟詞終日擘桃穣穣字仄聲也)
又一體(雙調四十字前段四句兩仄韻後段四句三仄韻)劉侍讀
深秋更漏長(句)滴盡銀臺燭(韻)獨步出幽閨(句)月晃波
澄綠(韻)芰荷風乍觸(韻)一對鴛鴦宿(韻)虚掉玉釵驚
(句)驚起還相續(韻)
(此詞後段第一句用韻見尊前集唐詞僅有此體)
又一體(雙調四十一字前段四句兩仄韻後段五句三仄韻)牛希濟
春山煙欲收(句)天澹星稀少(韻)殘月臉邊明(句)别淚臨
清曉(韻)語巳多(句)情未了(韻)回首猶重道(韻)記得綠
羅裙(句)處處憐芳草(韻)
(此詞換頭作三字兩句用韻按孫光憲詞花間集二首尊前集四首皆然坊本或作語多情更深或作語)
(了情未了刪作五字句者誤心孫詞别首換頭句繡工夫牽心緒工字字俱平聲)
又一體(雙調四十二字前後段各四句兩仄韻)孫光憲
暖日策花驄(句)嚲鞚垂楊陌(韻)芳草惹煙青(句)落絮隨
風白(韻)誰家繡轂動香塵(句)隐映神仙客(韻)狂煞玉
鞭郎(句)咫尺音容隔(韻)
(此詞換頭句作七字異按尊前集魏承班詞後段第一句花紅柳綠間晴空青箱雜記陳亞詞後段第一)
(句分明記得約當歸俱七字其體正與此同)
又一體(雙調四十二字前後段各五句三仄韻)張泌
相見稀(句)喜相見(韻)相見還相遠(韻)檀畫荔枝紅(句)金
蔓蜻蜓軟(韻)魚鴈疎(句)芳信斷(韻)花落庭隂晩(韻)可
惜玉肌膚(句)消瘦成慵懶(韻)
(此詞前後段起句作三字兩句又各用韻盖詞家有攤破句法之例如此詞句本五字添一字即破作三)
(字兩句或句本七字添二字即破作四字一句五字一句即此可以類推)
蝴蝶兒(調見花間集取詞中起句為名)
蝴蝶兒(雙調四十字前段四句四平韻後段四句三平韻)張泌
蝴蝶兒(韻)晩春時(韻)阿嬌初著淡黃衣(韻)倚窗學畫伊
(韻)還似花間見(句)雙雙對對飛(韻)無端和淚拭臙脂
(韻)惹教雙翅垂(韻)
(按此調無唐宋别詞可校詞律所注可平可仄無本不可從)
添聲楊柳枝(按碧雞漫志云黃鐘商有楊柳枝曲仍是七言四句詩與劉白及五代諸子所)
(製並同但每句下各添三字一句乃唐時和聲如竹枝漁父今皆有和聲也舊詞多側字起頭)
(第三句亦復側字起聲度差稳耳今名添聲楊柳枝歐陽修詞名賀聖朝影賀鑄詞名太平時)
(宋史樂志太平時小石調)
添聲楊柳枝(雙調四十字前段四句四平韻後段四句兩仄韻兩平韻)
顧夐
秋夜香閨思寂寥(平韻)漏迢迢(韻)鴛幃羅幌麝香銷(韻)燭
光搖(韻)正憶王郎遊蕩去(仄韻)無尋處(韻)更聞簾外雨
瀟瀟(平韻)滴芭蕉(韻)
(此調有唐宋兩體唐詞換頭句押仄韻宋詞換頭句即押平韻按張泌詞前段起句膩粉瓊妝透碧紗)
(膩字仄韻第三句金鳳搔頭墜鬢斜平仄全異後段起句倚著雲屏新睡覺雲字平聲第二句思夢笑夢)
(字仄聲第三句紅腮隐出枕函花紅字平聲隐字仄聲許棐詞前段第三句不知屏裏畫瀟湘不字仄聲)
(後段起句重疊衾羅猶未暖重字平聲此兩詞皆換頭押仄韻者故譜内可平可仄據之)
又一體(雙調四十字前段四句四平韻後段四句三平韻)賀鑄
蜀錦塵香生韤羅(韻)小婆娑(韻)箇人無頼動人多(韻)見
横波(韻)樓角雲開風卷幕(句)月侵河(韻)纖纖持酒豔
聲歌(韻)奈情何(韻)
(此詞後段第二句仍押平韻每句添聲俱用仄平平宋詞皆照此填與唐詞小異按此體見梅苑及樂府)
(雅詞皆作楊柳枝又按賀詞八首名太平時多用前人絶句添入和聲盖即添聲楊柳枝也詞律以太平)
(時另列一體者誤可按歐陽修詞前段第三句垂楊慢舞綠絲絛慢字仄譜内據此其餘參校唐詞)
又一體(雙調四十四字前段七句三平韻兩重韻後段七句四平韻三重韻)
朱敦儒
江南岸(句)柳枝(韻)江北岸(句)柳枝(重韻)折送行人無盡時
(韻)恨分離(韻)柳枝(重)酒一杯(韻)柳枝(重)淚雙垂(韻)柳
枝(重)君到長安百事違(韻)幾時歸(韻)柳枝(重)
(此見朱敦儒樵歌詞一名柳枝和按竹枝詞以竹枝二字為和聲此以柳枝二字為聲亦其例也但枝)
(字即本詞韻亦添聲之意故為類列)
醉公子(唐教坊曲名薛昭藴顧夐詞俱四換韻一名四換頭此調有兩體四十字者昉自唐人)
(一百六字者昉自宋人)
醉公子(雙調四十字前後段各四句兩仄韻兩平韻)顧夐
河漢秋雲澹(仄韻)紅藕香侵檻(韻)枕倚小山屏(平韻)金鋪向
晩扃(韻)睡起横波慢(換仄韻)獨坐情何限(韻)衰柳數聲
蟬(換平韻)魂銷似去年(韻)
(此調以此詞為正體若尹詞及顧詞别首押韻異同皆變格也此詞四換韻與薛昭藴慢綰青絲髮詞)
(同其可平可仄參下尹詞及顧詞至詞律所收唐詞平仄換韻終近古詩刪之)
又一體(雙調四十字前後段各四句兩仄韻兩平韻)尹鶚
暮煙籠蘚砌(仄韻)戟門猶未閉(韻)盡日醉尋春(平韻)歸來月
滿身(韻)離鞍偎繡䘧(仄韻)墜巾花亂綴(韻)何處惱佳人
(平韻)檀痕衣上新(韻)
(此詞後段仄韻平韻即用前段原韻與各家小異)
又一體(雙調四十字前後段各四句兩仄韻兩叶韻)顧夐
岸柳垂金線(韻)雨晴鶯百囀(韻)家住綠楊邊(叶)往來多
少年(叶)馬嘶芳草遠(韻)高樓簾半卷(韻)斂袖翠眉攢
(叶)相逢爾許難(叶)
(此詞以邊年叶線囀韻以攢難叶遠卷韻近三聲叶與前首截然四換韻者不同故又列一體)
又一體(雙調一百六字前段十二句六仄韻後段十句六仄韻)史逹祖
神仙無膏澤(韻)瓊琚珠佩(句)卷下塵陌(韻)秀骨依依(句)
誤向山中(句)得與相識(韻)溪岸側(韻)倚高情(讀)自鎖煙
翠(句)時點空碧(韻)念香襟沾恨(句)酥手剪愁(句)今後夢
魂隔(韻)相思暗驚清吟客(韻)想玉照堂前(讀)樹三百
(韻)鴈翅霜輕(句)鳳羽寒深(句)誰護春色(韻)詩鬢白(韻)總
多因(讀)水村携酒(句)煙墅留屐(韻)更時帶讀明月同來
(句)與花為表德(韻)
(此詞僅見梅溪集無宋元詞可校填者平仄當依之)
昭君怨(朱敦儒詞咏洛妃名洛妃怨侯寘詞名宴西園)
昭君怨(雙調四十字前後段各四句兩仄韻兩平韻)万俟咏
春到南樓雪盡(仄韻)驚動鐙期花信(韻)小雨一番寒(平韻)倚
闌干(韻)莫把闌干頻倚(換仄韻)一望幾重煙水(韻)何處
是京華(換平韻)暮雲遮(韻)
(此詞四換韻按坊本後段第一句或作莫把闌干倚疑頻字乃後人增入然觀蘇軾詞之欲去又還不去)
(及秦觀朱希眞侯寘䓁詞俱作六字句故當以六字句換頭者為正格前段第一句秦觀詞隔葉乳鴉)
(聲轉乳字仄聲第二句劉克莊詞只許姚黃獨步只字獨字俱仄聲第三句秦詞楊柳小腰肢楊字平聲)
(後段第一句蘇軾詞欲去又還不去又字不字俱仄聲韓駒詞留戀芳叢深處留字平聲第三句秦詞極)
(目送行雲極字仄聲譜内可平可仄據此其餘參校蔡詞周詞)
又一體(雙調三十九字前後段各四句兩仄韻兩平韻)蔡伸
一曲雲和鬆響(仄韻)多少離愁心上(韻)寂寞掩屏幃(平韻)淚
沾衣(韻)最是銷魂處(換仄韻)夜夜綺窗風雨(韻)風雨伴
愁眠(換平韻)夜如年(韻)
(此詞後段第一句五字宋詞僅見此作無别首可校)
又一體(雙調四十字前段四句兩仄韻兩平韻後段五句三仄韻兩平韻)
周紫芝
滿院融融花氣(仄韻)紅映繡簾垂地(韻)往事憶年時(平韻)只
春知(韻)風又暖(換仄韻)花漸滿(韻)人似行雲不見(韻)無
計奈離情(換平韻)黯消凝(韻)
(此詞後段起句作三字兩句多押一韻有朱希眞詞襟上淚難再會可校)
御定詞譜卷三
