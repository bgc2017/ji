欽定四庫全書
御定詞譜卷二十八目錄(一百字)
御帶花一體
定風波慢四體
芳草五體(又名鳳蕭吟)
念奴嬌十二體(又名大江東去中酹江月大赤壁詞酹月壺天慢江西)
(上曲春太平歡詞壽南枝令古梅曲謠湘月俗淮甸白雪百字百字無)
(念)(千秋歲)(慶長春)(杏花天)
解語花三體
遶佛閣一體
渡江雲三體(又名三犯渡江雲)
臘梅香二體
大椿一體
八音諧一體
絳都春八體
琵琶仙一體
換巢鸞鳳一體
東風第一枝四體
高陽臺三體(又名慶春澤慢)(慶宫春)
春夏兩相期一體
垂楊二體
采綠吟一體
長夀仙一體
雪夜漁舟一體
惜寒梅一體
惜花春起早慢一體
欽定四庫全書
御定詞譜卷二十八(一百字)
御帶花(調見六一居士詞)
御帶花(雙調一百字前段九句四仄韻後段十句四仄韻)歐陽修
青春何處風光好(句)帝里偏愛元夕(韻)萬重繒綵(句)搆
一屏峯嶺(句)半空金碧(韻)寶檠銀缸(句)耀絳幕(讀)龍騰
虎擲(韻)沙堤遠(讀)雕輪繡轂(句)争走五侯宅(韻)雍雍
熙熙作晝(句)會樂府神姬(句)海洞仙客(韻)曳香搖翠(句)
稱執手行歌(句)錦街天陌(韻)月淡寒輕(句)漸向曉(讀)漏
聲寂寂(韻)當年少(讀)狂心未已(句)不醉怎歸得(韻)
(此調秪有此詞無别首可校)
定風波慢(此調有兩體一百字者柳永詞注林鍾商張翥詞注商角調有梅苑詞可校一百五)
(字者柳永詞注夾鍾商無宋詞可校)
定風波慢(雙調一百字前段十一句六仄韻後段十一句七仄韻)
柳永
自春來(讀)慘綠愁紅(句)芳心是事可可(韻)日上花梢(句)
鶯穿柳帶(句)猶壓香衾卧(韻)暖酥銷(句)膩雲嚲(韻)終日
厭厭倦梳裹(韻)無那(韻)悵薄情一去(句)音書無箇(韻)
早知恁般麽(韻)悔當初(讀)不把雕鞍鎻(韻)向雞忩(句)只
與鸞牋象管(句)拘束教吟和(韻)鎮相隨(句)莫抛躱(韻)鍼
線閒拈伴伊坐(韻)和我(韻)免使少年(句)光隂虛過(韻)
(此調創自此詞張詞及梅苑詞俱從此出故可平可仄悉參二詞此定風波慢詞雖押兩短韻實與定)
(風波令不同)
又一體(雙調九十九字前段十一句六仄韻後段十一句七仄韻)張翥
恨行雲(讀)特地高寒(句)牢籠好夢不定(韻)晼晩年華(句)
凄凉客況(句)泥酒渾成病(韻)畫闌深(句)碧忩静(韻)一樹
瑶花可憐影(韻)低映(韻)怕明月照見(句)青禽相並(韻)
表衾正冷(韻)又寒香(讀)枕上熏愁醒(韻)甚銀牀霜凍(句)
山童未起(句)誰汲牆隂井(韻)玉簫殘(句)錦書迥(韻)應是
多情道薄倖(韻)争肯(韻)等閒孤負(句)西湖春興(韻)
(此與柳詞同惟換頭句減一字第三句五字第四句四字異)
又一體(雙調一百一字前段十一句六仄韻後段十一句七仄韻)
(梅苑)無名氏
漏新春(讀)消息前邨(句)數枝楚梅輕綻(韻)正雪豔精神
(句)冰膚淡泞(句)姑射依稀見(韻)冷香凝(句)金蕊淺(韻)青
女饒伊妒無限(韻)堪羨(韻)似夀陽妝閣(句)初勻粉面(韻)
纖條綠染(韻)異羣葩(讀)不似和風扇(韻)向深冬(句)免
使遊蜂舞蝶(句)撩撥春心亂(韻)水亭邊(句)山驛畔(韻)立
馬行人暗腸斷(韻)吟戀(韻)又忍隨羌管(句)飄零千片(韻)
(此亦與柳詞同惟前段第三句後段第十句各添一襯字換頭句亦減一字異)
又一體(雙調一百五字前段九句四仄韻後段十一句六仄韻)柳永
竚立長亭(句)澹蕩晚風起(韻)驟雨歇(讀)極目蕭疎(句)塞
柳萬株(句)掩映箭波千里(韻)走舟車向此(句)人人奔名
競利(韻)念蕩子(讀)終日驅馳(句)争覺鄉關轉迢遞(韻)
何意(韻)繡閣輕抛(句)錦字難逢(句)等閒度歲(韻)奈泛泛
旅迹(句)厭厭病緒(韻)近來諳盡(讀)宦遊滋味(韻)此情懷
(讀)縱寫香箋(句)憑誰寄與(韻)算孟光(讀)安得知我(句)繼
日添憔悴(韻)
(此詞前後段不押短韻與自春來詞宫調不同其句讀亦别因調名同故為類列)
芳草(晁補之詞名鳳簫吟)
芳草(雙調一百字前段十句四平韻後段十句五平韻)韓縝
鎻離愁(句)連綿無際(句)來時陌上初薰(韻)繡閣人念遠
(句)暗垂珠露泣(句)送征輪(韻)長行長在眼(句)更重重(讀)
遠水孤邨(韻)但望極(讀)樓高盡日(句)目斷王孫(韻)消
魂(韻)池塘從别後(句)曾行處(讀)綠妒輕裙(韻)恁時携素
手(句)亂花飛絮裏(句)緩步香茵(韻)朱顔空自改(句)向年
年(讀)芳意常新(韻)徧綠野(讀)嬉遊醉眼(句)莫負青春(韻)
(此調前段起句不用韻者以韓詞為正體前段起句用韻者以晁詞為正體可平可仄悉參所采諸詞不)
(復詳注)
又一體(雙調一百字前段十句四平韻後段十一句五平韻)奚㵄
笑湖山(句)紛紛歌舞(句)花邊如夢如薰(韻)響烟驚落日
(句)長橋芳草外(句)客愁醒(韻)天風吹送遠(句)向兩山(讀)
喚醒癡雲(韻)猶自有(讀)迷林去鳥(句)不信黃昏(韻)銷
凝(韻)油車歸後(句)一眉新月(句)獨印湖心(韻)蕊宫相答
處(句)空巖虛谷應(句)猿語香林(韻)正酣紅紫夢(句)便市
朝(讀)有耳誰聽(韻)怪玉兔金烏不換(句)只換遊人(韻)
(此與韓詞同惟後段第二三句俱四字異)
又一體(雙調一百一字前段十句五平韻後段十一句五平韻)晁補之
曉曈曨(韻)風和雨細(句)南國次第春融(韻)嶺梅猶妒雪
(句)露桃雲杏(句)已綻碧呈紅(韻)一年春正好(句)助人狂
(讀)飛燕遊蜂(韻)更吉夢良辰(句)對花忍負金鍾(韻)香
濃(韻)博山沈水(句)小樓清旦(句)佳氣葱葱(韻)舊遊應未
改(句)武陵花似錦(句)笑語相逢(韻)蕊宫傳妙訣(句)小金
丹(讀)同換冰容(韻)況共有(讀)芝田舊約(句)歸去雙峯(韻)
(此詞前段起句用韻第五句四字第六句五字結作五字一句六字一句後段第二三句作四字兩句與)
(韓詞異)
又一體(雙調一百一字前段十句五平韻後段十一句五平韻)曹勛
列旂常(韻)中宵天淨(句)郊丘展采圓蒼(韻)肇禋三歲禮
(句)聖天子為民(句)致福穰穰(韻)凝旒親奠至(句)粲珠聯
(讀)星斗垂芒(韻)漸月轉燔柴(句)露重烟斷壇旁(韻)歡
康(韻)青霞催曉(句)六樂均調(句)響逐新陽(韻)輦回天仗
肅(句)慶千官抃舞(句)繡錦成行(韻)雞竿雙鳳闕(句)肆頒
宣(讀)恩動榮光(韻)贊永御(讀)蘿圖霈澤(句)常撫殊方(韻)
(此與晁詞同惟前段第五句五字第六句四字異)
又一體(雙調一百一字前後段各十句五平韻)王之道
雨溟濛(韻)年年今日(句)農夫共卜新豐(韻)登高隨處好
(句)銀缾突兀(句)南峙對三公(韻)真珠漙露菊(句)更芙蓉
(讀)照水勻紅(韻)但華髮衰顔(句)不堪頻鑑青銅(韻)相
逢(韻)行藏休借問(句)且徘徊(讀)目送飛鴻(韻)十年湖海
(句)千里雲山(句)幾番殘照凄風(韻)蟹螯粗似臂(句)金英
碎(讀)琥珀香濃(韻)請細讀離騷(句)為君一飲千鍾(韻)
(此亦與晁詞同惟後段第二句五字第三四句作七字一句第五六句作四字兩句第七句作六字一句)
(異)
念奴嬌(碧雞漫志云大石調又轉入道調宫又轉入高宫大石調姜夔詞注雙調元高拭詞注大)
(石調又大呂調蘇軾赤壁懷古詞有大江東去一尊還酹江月句因名大江東去又名酹江月)
(又名赤壁詞又名酹月曾覿詞名壺中天慢戴復古詞有大江西上句名大江西上曲姚述堯)
(詞有太平無事歡娛時節句名太平歡韓淲詞有年年眉壽坐對南枝句名夀南枝又名古梅)
(曲姜䕫詞名湘月自注即念奴嬌鬲指聲張輯詞有柳花淮甸春冷句名淮甸春米友仁詞名)
(白雪詞張翥詞名百字令又名百字謠丘長春詞名無俗念游文仲詞名千秋歲翰墨全書詞)
(名慶長春又名杏花天異此調有平韻仄韻二體凡句讀參差大同小者譜内各以類列)
念奴嬌(雙調一百字前後段各十句四仄韻)蘇軾
憑空眺遠(句)見長空萬里(句)雲無留迹(韻)桂魄飛來光
射處(句)冷浸一天秋碧(韻)玉宇瓊樓(句)乘鸞來去(句)人
在清凉國(韻)江山如畫(句)望中烟樹歴歴(韻)我醉拍
手狂歌(句)舉杯邀月(句)對影成三客(韻)起舞徘徊風露
下(句)今夕不知何夕(韻)便欲乘風(句)翻然歸去(句)何用
騎鵬翼(韻)水晶宫裏(句)一聲吹斷横笛(韻)
(此調仄韻詞以此詞為正體若蘇詞别首大江東去詞姜䕫五湖舊約詞句讀參差姜䕫閙紅一舸詞張)
(炎行行且止詞多押一韻張炎長流萬里詞多押兩韻仄張輯趙長卿詞之添字皆變體也此詞前段)
(第二句五字後段第二句四字第八句五字前後段第四句皆七字宋元人多如此填按辛棄疾詞前段)
(第二三句問阿誰堪比太真顔色阿字太字俱仄聲張元幹詞第六句荷芰波生荷字平聲趙師俠詞後)
(段第四句回首重城天樣遠回字平聲第五句獨擁閒衾展轉獨字仄聲譜内可平可仄據此餘參所采)
(仄韻諸詞若沈公述詞前段第五句難托春心脉脉上脉字入聲黃庭堅詞第八句駕此一輪玉一字入)
(聲趙師俠詞第九句蜂閒蝶怨蝶字入聲趙長卿詞後段起句竹外孤裊一枝一字入聲趙師俠詞第五)
(句只管聲聲歴歴上歴字入聲第九句愁遮不斷不字入聲張詞第十句翠樓空鎖十二十字入聲及譜)
(内所采張炎詞前段第三句平分一水一字入聲姜詞前結畫橈不點清鏡後結舊家樂事誰省不字樂)
(字俱入聲此俱以入作平故不注可仄又本詞前結中上歴字亦是以入替平填者勿混用上去聲字)
又一體(雙調一百字前段十句四仄韻後段十句四仄韻)蘇軾
大江東去(句)浪淘盡(讀)千古風流人物(韻)故壘西邊(句)
人道是(讀)三國周郎赤壁(韻)亂石穿空(句)驚濤拍岸(句)
卷起千堆雪(韻)江山如畫(句)一時多少豪傑(韻)遥想
公瑾當年(句)小喬初嫁了(句)雄姿英發(韻)羽扇綸巾(句)
談笑處(讀)檣艣灰飛烟滅(韻)故國神遊(句)多情應笑我
(句)早生華髮(韻)人間如寄(句)一尊還酹江月(韻)
(此詞前段第二句三字第三句六字後段第二句五字第三句四字前後段第四句俱四字第五句俱九)
(字與前詞異宋元人如此填者甚少故以前詞作譜容齊随筆載此詞云大江東去浪聲沈千古風流)
(人物故壘西邊人道是三國孫吳赤壁亂石崩雲驚濤掠岸卷起千堆雪江山如畫一時多少豪傑遥想)
(公瑾當年小喬初嫁了雄姿英發羽扇綸巾談笑處檣艣灰飛烟滅故國神遊多情應是笑我生華髮人)
(間如夢一尊還酹江月詞綜云他本浪聲沈作浪淘盡與調未協孫吳作周郎犯下公瑾崩雲作穿空掠)
(岸作拍岸又多情應是笑我生華髮作多情應笑我早生華髮益非而小喬初嫁宜絶句以了字屬下句)
(乃合按容齊洪邁南渡詞家去蘇軾不遠又本黃魯直手書必非偽託詞綜所論最為諦當但此詞傳誦)
(已久采之以備一體)
又一體(雙調一百字前後段各十句四仄韻)姜夔
五湖舊約(句)問經年底事(句)長負清景(韻)暝入西山(句)
漸喚我(讀)一葉夷猶乘興(韻)倦網都收(句)歸禽時度(句)
月上汀洲冷(韻)中流容與(句)畫橈不點清鏡(韻)誰解
喚起湘靈(句)烟鬟霧鬢(句)理哀絃鴻陣(韻)玉麈清談(句)
歎坐客(讀)多少風流名勝(韻)暗柳蕭蕭(句)飛螢冉冉(句)
夜久知秋信(韻)鱸魚應好(句)舊家樂事誰省(韻)
(此與憑空眺遠詞同惟前後段第四句四字第五句九字異按此詞第四五句句讀即大江東去詞體因)
(姜䕫自注念奴嬌之鬲指聲轉入雙體采以備體)
又一體(雙調一百字前段十句四仄韻後段十一句五仄韻)姜夔
鬧紅一舸(句)記來時(句)常與鴛鴦為侣(韻)三十六陂人
未到(句)水佩風裳無數(韻)翠葉吹凉(句)玉容消酒(句)更
灑菰蒲雨(韻)嫣然搖動(句)冷香飛上詩句(韻)日暮(韻)
青蓋亭亭(句)情人不見(句)爭忍凌波去(韻)只恐舞衣容
易落(句)愁入西風南浦(韻)高柳垂隂(句)老魚吹浪(句)留
我花間住(韻)田田多少(句)幾回沙際歸路(韻)
(此亦與憑空眺遠詞同惟前段第二三句仍照大江東去詞體及換頭句押短韻異按劉克莊老夫白首)
(詞後段起句嘗試銓次羣芳梅花差可伯仲之間耳正與此同)
又一體(雙調一百字前段九句五仄韻後段十句四仄韻)張炎
行行且止(韻)把乾坤(讀)收入篷忩深裏(韻)星散白鷗三
四點(句)數筆横塘清意(韻)岸嘴衝波(句)籬根受月(句)野
徑通邨市(韻)疎風迎面(句)濕衣原是空翠(韻)堪歎敲
雪門荒(句)争棋墅冷(句)苦竹鳴山鬼(韻)縱使如今猶有
晉(句)無復清遊如此(韻)落日黃沙(句)遠天雲淡(句)弄影
蘆花外(韻)幾時歸去(句)翦取一半烟水(韻)
(此亦與憑空眺遠詞同惟前段起句即用韻異按劉儗詞西風何事為行人埽蕩襟煩如洗黃機詞春愁)
(幾許似春雲藹藹連空無數方岳詞花風初逗喜邊亭依舊春開營柳俱與此同)
又一體(雙調一百字前段十句五仄韻後段十一句五仄韻)張炎
長流萬里(韻)與沈沈蒼海(句)平分一水(韻)孤白爭流蟾
不没(句)影落潛蛟騰起(韻)瑩玉懸秋(句)綠房迎曉(句)樓
觀光凝洗(韻)紫簫聲嫋(句)四簷吹下清氣(韻)遥睇(韻)
浪擊空明(句)古愁休問(句)消長盈虛理(韻)風入蘆花歌
忽斷(句)知有漁舟閒檥(韻)露已沾衣(句)漚猶栖草(句)一
片瀟湘意(韻)人方酣夢(句)長翁元自如此(韻)
(此亦與憑空遠眺詞同惟前段起句用韻後段起句藏短韻異)
又一體(雙調一百一字前後段各十句四仄韻)張輯
嫩凉生曉(句)怪得今朝(句)湖上秋風無迹(韻)古寺桂香
山色外(句)腸斷幽叢金碧(韻)驟雨俄來(句)蒼烟不見(句)
苔徑孤吟屐(韻)繫船高柳(句)晚蟬嘶破愁寂(韻)且約
携酒高歌(句)與鷗相好(句)分坐漁磯石(韻)算只藕花知
我意(句)猶把紅芳留客(韻)樓閣空濛(句)管絃清潤(句)一
水盈盈隔(韻)不知休去(句)月懸良夜千尺(韻)
(此亦與憑空眺遠詞同惟前段第二句添一襯字異)
又一體(雙調一百二字前後段各十句四仄韻)趙長卿
銀蟾光滿(句)弄餘輝(讀)冷浸江梅無力(韻)緩引柔條浮
素蕊(句)横在閒忩虚壁(韻)染紙揮毫(句)粉塗墨暈(句)不
似今端的(韻)天然造化(句)别是一般(句)清瘦蹤跡(韻)
今夜翠葆堂深(句)夢回風定(句)因月才相識(韻)先自離
愁(句)那更被(讀)曉角殘更催逼(韻)曙色將分(句)輕隂移
盡(句)過眼難尋覓(韻)江南圖上(句)畫工應為描得(韻)
(此亦與憑空眺遠詞同惟前段結句添二襯字作四字兩句異)
又一體(雙調一百字前後段各十句四平韻)陳允平
江漢露冷(句)是誰將瑶瑟(句)彈向雲中(韻)一曲清冷聲
漸杳(句)月高人在珠宫(韻)暈額黃輕(句)塗腮粉豔(句)羅
帶織青葱(韻)天香吹散(句)環佩猶自丁東(韻)回首杜
若汀洲(句)金鈿玉鏡(句)何日得相逢(韻)獨立飄飄烟浪
遠(句)羅韈羞濺春紅(韻)渺渺予懷(句)迢迢良夜(句)三十
六陂風(韻)九嶷何處(句)斷雲飛度千峯(韻)
(此調平韻詞以此詞為正體若張詞葉詞之句讀參差又換頭句押韻曹詞之前後段第六句押韻皆變)
(體也三此詞有陳詞葉詞别首可校按陳詞别首前段第句荻絮初殘荻字仄聲第七句水融沙甃水)
(字仄聲第九句風鐙漸暗漸字仄聲葉詞别首酒闌歌罷酒字仄聲後段第四句閒蹋輕澌來薦菊閒字)
(平聲第五句半潭新漲微瀾半字仄聲第六七句紅葉無情黃花有恨紅字平聲有字仄聲第九句歸心)
(如醉歸字平聲譜内可平可仄據此餘參所採三詞)
又一體(雙調一百字前後段各十句四平韻)張元幹
吳淞初冷(句)記垂虹南望(句)殘日西沈(韻)秋入青冥三
萬頃(句)蟾影吞盡湖隂(韻)玉斧為誰(句)冰輪如許(句)宫
闕想寒深(韻)人間奇觀(句)古今豪士悲吟(韻)蒼髯丹
頰仙翁(句)淮山風露底(句)曾賦幽尋(韻)老去專城仍好
客(句)時擁歌吹登臨(韻)坐揖龍江(句)舉杯相屬(句)桂子
落波心(韻)一聲猿嘯(句)醉來虛籟千林(韻)
(此與陳詞同惟後段第二句五字第三句四字異)
又一體(雙調一百字前段十句四平韻後段十句五平韻)葉夢得
故山漸近(句)念淵明歸意(句)蕭然誰論(韻)歸去來兮(句)
秋已老(讀)松菊三徑猶存(韻)稚子歡迎(句)飄飄風袂(句)
依約舊衡門(韻)琴書蕭散(句)更欣有酒盈尊(韻)惆悵
萍梗無根(韻)天涯行已徧(句)空負田園(韻)去矣何之(句)
忩戶小(讀)容膝聊倚南軒(韻)倦鳥知還(句)晚雲遥映(句)
山氣欲黃昏(韻)此中真意(句)故應欲辨忘言(韻)
(此亦與陳詞同惟後段第二句五字第三句四字又前後段第四句四字第五句九字換頭句押韻異)
又一體(雙調一百字前段九句五平韻後段十句六平韻)曹勛
半隂未雨(句)洞房深(讀)門掩清潤芳辰(韻)古鼎金鑪(句)
烟細細(讀)飛起一縷輕雲(韻)羅綺嬌春(韻)爭攏翠袖(句)
笑語惹蘭芬(韻)歌筵初罷(句)最宜斗帳黃昏(韻)樓上
念遠佳人(韻)心隨沈水(句)學蘭灺俱焚(韻)事與人非(句)
爭似此(讀)些子香氣常存(韻)記得臨分(韻)羅巾餘贈(句)
盡日把濃熏(韻)一回開看(句)一回腸斷重聞(韻)
(此亦與陳詞同惟前段第二三句作九字一句前後段第四句四字第五句九字又前後段第六句及換)
(頭句俱押韻異)
解語花(王行詞注林鍾羽)
解語花(雙調一百字前段九句六仄韻後段九句七仄韻)秦觀
忩涵月影(句)瓦冷霜華(句)深院重門悄(韻)畫樓雪杪(韻)
誰家篴(讀)弄徹梅花新調(韻)寒鐙凝照(韻)見錦帳(讀)雙
鸞飛繞(韻)當此時(讀)倚几沈吟(句)好景都成惱(韻)曾
過雲山烟島(韻)對繡襦甲帳(句)親逢一笑(韻)人間年少
(韻)多情子(讀)惟恨相逢不早(韻)如今見了(韻)却又惹(讀)
許多愁抱(韻)算此情(讀)除是青禽(句)為我殷勤報(韻)
(此調以此詞為正體若施詞之減字周詞之添字皆變格也周邦彦楊澤民吳文英方千里張炎陳允平)
(王行諸詞俱如此填惟王行詞前後段兩結句折暗香盈袖鎮年年如舊俱作上一下四句法與各家小)
(異仄按周詞前段第五句纖雲散耿耿素娥欲下欲字聲王詞第六句淺黃暈柳淺字仄聲周詞第七)
(句幾曾放好春閒了好字仄聲王詞第八句最愛他纖指輕輕最字仄聲後段起句豔質固應低首固字)
(仄聲周詞第二句望干門如畫如字平聲吳詞第七句應翦斷紅情綠意綠字仄聲第八句年少時偏愛)
(輕憐年字平聲王詞結句鎮年年如舊上年字平聲譜内可平可仄據此餘參施詞周詞)
又一體(雙調九十八字前段十一句六仄韻後段十句七仄韻)施岳
雲容沍雪(句)暮色添寒(句)樓臺共登眺(韻)翠叢深窅(韻)
無人處(句)數蕊弄春猶小(韻)幽姿漫好(韻)遥相望(讀)含
情一笑(韻)花解語(句)因甚無言(句)心事應難表(韻)莫
待牆隂暗老(韻)稱琴邊月夜(句)笛裏霜曉(韻)護香須早
(韻)東風度(句)咫尺畫闌瓊沼(韻)歸來夢繞(韻)歌雲墜(讀)
依然驚覺(韻)想恁時(讀)小几銀屏(句)冷未了(韻)
(此與秦詞同惟後段結句減二字異)
又一體(雙調一百一字前段九句四仄韻後段九句五仄韻)周密
晴絲罥蝶(句)暖蜜酣蜂(句)重簾卷春寂寂(韻)雨萼烟梢
(句)壓闌干(讀)花雨染衣紅濕(韻)金鞍誤約(句)空極目(讀)
天涯草色(韻)閬苑玉簫人去後(句)惟有鶯知得(韻)餘
寒猶掩翠戶(句)梁燕乍歸(句)芳信未端的(韻)淺薄東風
(句)莫因循(讀)輕把杏鈿狼籍(韻)塵侵錦瑟(韻)殘日紅忩
春夢窄(韻)睡起折枝無意緒(句)斜倚秋千立(韻)
(此亦與秦詞同惟前後段第三句各添一字前段第四句第六句及後段起句第四句俱不押韻又前段)
(第八句後段第七八句俱不作折腰句法異)
遶佛閣(調見清真樂府)
遶佛閣(雙調一百字前段十一句八仄韻後段九句六仄韻)周邦彦
暗塵四斂(韻)樓觀迥出(句)高映孤館(韻)清漏將短(韻)厭
聞夜久(讀)籤聲動書幔(韻)桂花又滿(韻)閒步露草(句)偏
愛幽遠(韻)花氣清婉(韻)望中迤邐(句)城隂渡河岸(韻)
倦客最蕭索(句)醉倚斜陽穿柳綫(韻)還似汴隄(讀)虹梁
横水面(韻)看綠颺春鐙(句)舟下如箭(韻)此行重見(韻)歎
故友難逢(句)羇思空亂(韻)兩眉愁(讀)向誰舒展(韻)
(此詞秪有此體吳文英陳允平詞俱如此填按吳詞前段第四句紅翠萬縷萬字仄聲第九句賦情縹緲)
(賦字縹字俱仄聲情字平聲陳詞第十句重懷執手重字平聲吳詞結句花絮惹衣袂絮字仄聲陳詞後)
(段起句料想鳳樓人人字平聲吳詞第二句人老春深鶯曉處人字平聲陳詞第三句顦顇淚漬香銷嬌)
(粉面漬字仄聲第五句隙駒流箭駒字平聲譜内可平可仄據此)
渡江雲(周密詞名三犯渡江雲乃此調後段第四句例用仄韻亦是三聲叶一定之格宋元人)
(俱如此填惟陳允平有全押平韻全押仄韻二體)
渡江雲(雙調一百字前段十句四平韻後段九句一叶韻四平韻)周邦彦
晴嵐低楚甸(句)暖回鴈翼(句)陣勢起平沙(韻)驟驚春在
眼(句)借問何時(句)委曲到山家(韻)塗香暈色(句)盛粉飾
(讀)争作妍華(韻)千萬絲(讀)陌頭楊柳(句)漸漸可藏鴉(韻)
堪嗟(韻)清江東注(句)畫舸西流(句)指長安日下(叶)愁
宴闌(讀)風翻旗尾(句)潮濺烏紗(韻)今宵正對初弦月(句)
傍水驛(讀)深檥蒹葭(韻)沈恨處(讀)時時自剔鐙花(韻)
(此調以此詞為正體若陳詞之全押平韻全押仄韻皆變體也此詞後段第四句叶仄韻宋楊澤民陳)
(允平吳文英盧祖臯張炎元吳澄詹正諸詞皆如此填按張詞前段起句錦香繚繞地錦字仄聲詹詞第)
(二句相量清苦清字平聲張詞第三句空自帶愁歸空字平聲第四句亂水流花外水字仄聲第六句都)
(自可憐時都字平聲别首第八句還記得前度秦嘉還字平聲吳詞第九句儘夜遊不妨秉燭儘字秉字)
(俱仄聲張詞猶記得當年深隐得字仄聲當字平聲吳詞後段第二句一年一度兩一字俱仄聲張詞第)
(四句做不成春意不字仄聲第五句渾未省誰家芳草省字仄聲吳詞第五六句但要教啼鶯語燕不怨)
(盧郎語字不字俱仄聲吳詞第七句問春春道何曾去問字仄聲下春字平聲陳詞第八句南浦恨風葦)
(烟葭南字平聲張詞傍清池足可幽栖清池二字俱平聲足字仄聲張詞結句閒趣好白鷗尚識天隨白)
(字仄聲吳詞君看取年年潘令河陽潘字平聲譜内可平可仄據此餘參陳平韻詞)
又一體(雙調一百字前段十句四平韻後段九句五平韻)陳允平
桐花寒食近(句)青門紫陌(句)不禁綠楊烟(韻)正長眉仙
客(句)來向人間(句)聽鶴語溪泉(韻)清和天氣(句)為栽培
(讀)種玉心田(韻)鶯晝長(讀)一尊芳酒(句)容與看芝山(韻)
庭間(韻)東風榆莢(句)夜雨苔痕(句)滿地欲流錢(韻)愛
牆隂(讀)成蹊桃李(句)春自無言(韻)殷勤曉鵲憑檐喜(句)
丹鳳下(讀)紅藥階前(韻)蘭砌繞(讀)香飄舞袖斑斕(韻)
(此詞全押平韻)
又一體(雙調一百字前段十句四仄韻後段九句五仄韻)陳允平
風流三徑遠(句)此君澹泊(句)誰與伴清足(韻)歲寒人自
得(句)傍石鋤雲(句)閒裏種蒼玉(韻)琅玕翠立(句)愛細雨
疎烟初沐(韻)春晝長(讀)秋風不斷(句)洗紅塵凡俗(韻)
高獨(韻)虛心共許(句)淡節相期(句)幾人間棋局(韻)堪愛
處(讀)月明琹院(句)雪晴書屋(韻)心盟更許青松結(句)笑
四時(讀)梅礬蘭菊(韻)庭砌繞(讀)東風漸添新綠(韻)
(此詞全押仄韻)
臘梅香(此調有平韻仄韻二體仄韻者有吳喻兩詞平韻者止梅苑無名氏一詞)
臘梅香(雙調一百字前段十一句四仄韻後段十句四仄韻)吳師益
錦里陽和(句)看萬木彫時(句)早梅獨秀(韻)珍館瓊樓畔
(句)正絳跗初吐(句)穠華將茂(韻)國豔天葩(句)真淡泞(讀)
雪肌清瘦(韻)似廣寒宫(句)鉛華未御(句)自然妝就(韻)
凝睇倚朱闌(句)噴清香暗度(句)易襲襟袖(韻)好與花為
主(句)宜秉燭(讀)頻觀泛湘酎(韻)莫待南枝(句)隨樂府(韻)
新聲吹後(韻)對賞人心(句)良辰好景(句)須信難偶(韻)
(此詞有喻明仲詞可校按喻詞前段第三句小寒天氣天字平聲第四句未報春消息未字仄聲第六句)
(淺苞纖蕊淺字仄聲第八句天付與風流標致風字平聲後段第二三句倚朱樓凝盻素英如墜凝字英)
(字俱平聲第五句度幾聲羌管惹愁思度字仄聲聲字平聲管字仄聲第八句且頻歡賞頻字平聲賞字)
(仄聲結句滿簪同醉滿字仄聲簪字平聲譜内可平可仄據此)
又一體(雙調一百一字前後段各十一句六平韻)(梅苑)無名氏
愛日初長(韻)正園林(句)纔見萬木彫黃(韻)檻外朝來(句)
已見數枝(句)復欲掩映迴廊(韻)賜與東皇(韻)付芳信(讀)
妝點江鄉(韻)想玉樓中(句)誰家豔質(句)試學新妝(韻)
桃杏苦尋芳(韻)縱成蹊(句)豈能似恁清香(韻)素豔妖嬈
(句)應是盡夜(句)曾與明月風光(韻)瑞雪濃霜(韻)渾疑是
(讀)粉蝶輕狂(韻)待拌吟賞(句)休聽畫閣(句)横篴悲傷(韻)
(此與仄韻詞體同惟前後段第四五六句句讀異)
大椿(調見松隠集蓋應制壽詞也取莊子大椿句為名)
大椿(雙調一百字前後段各九句四仄韻)曹勛
梅擁繁枝(句)香飄翠簾(句)鈞奏嚴陳華宴(韻)誠孝感南
極(句)正老人星現(韻)垂眷東朝功慶遠(句)享五福(讀)長
樂金殿(韻)兹時壽協七旬(句)慶古今來稀見(韻)慈顔
綠髮看更新(句)玉色粹温(句)體力加健(韻)導引冲和氣
(句)覺春生酒面(韻)龍章親獻龜臺祝(句)與中宫(讀)同誠
歡忭(韻)億萬斯年(句)當蓬萊(讀)海波清淺(韻)
(此調秖此一詞無别首可校)
八音諧(調見曹勛松隱集自注以八曲聲合成故名)
八音諧(雙調一百字前後段各九句四仄韻)曹勛
芳景到横塘(句)官柳陰低覆(句)新過疎雨(韻)望處藕花
密(句)映煙汀沙渚(韻)波静翠展琉璃(句)似佇立(讀)飄飄
川上女(韻)弄曉色(讀)正鮮妝照影(句)幽香潛度(韻)水
閣薰風對萬姝(句)共泛泛紅綠(句)閙花深處(韻)移棹採
初開(句)嗅金纓留取(韻)趁時凝賞池邊(句)預後約(讀)淡
雲低護(韻)未飲且憑闌(句)更待漏(讀)荷珠露(韻)
(此調秖此一詞無别首可校)
絳都春(蔣氏九宫譜注黃鍾宫此調有平韻仄韻兩體宋詞多填仄韻其用平韻者惟陳允平一)
(詞)
絳都春(雙調一百字前段十句六仄韻後段九句六仄韻)吳文英
情黏舞綫(韻)悵駐馬灞橋(句)天寒人遠(韻)旋翦露痕(句)
移得春嬌栽瓊苑(韻)流鶯長語煙中怨(韻)恨三月(讀)飛
花零亂(韻)豔陽歸後(句)紅藏翠掩(句)小坊幽院(韻)誰
見(韻)新腔按徹(句)背鐙暗(讀)共倚寶屏蔥蒨(韻)繡被夢
輕(句)金屋妝深沈香換(韻)梅花重洗春風面(韻)正溪上
(讀)參横月轉(韻)竝禽飛上金沙(句)瑞香霧暖(韻)
(此調以此詞及蔣詞為正體若趙詞之後段起句不押短韻劉詞之前段起句不押韻梅苑詞之換頭句)
(押韻張京二詞之減字皆變體也詞此詞有吳詞别首及翁元龍朱淑真詞可校按翁前段第三句同)
(醉深院醉字仄聲朱詞第八句化工不管不字仄聲吳詞别首結句鏡空不見不字仄聲翁詞後段第四)
(句霜被睡濃霜字平聲朱詞第七句更莫待笛聲吹老笛字仄聲譜内可平可仄據此餘參所采仄韻詞)
(勒此調前後段第五句例作拗體如吳詞之别首玉争馳都門道飄滿人間閒嬉笑又一首分得紅蘭)
(滋吳苑花㡳天寬春無限又一首啼濕宫黃池塘雨招得花奴來尊爼又一首街馬衝塵東風細争擲金)
(錢游人醉正與此詞同若各家則有出入矣譜内校對諸詞不得不詳注可平可仄填者能悉如吳詞始)
(格律謹嚴也)
又一體(雙調一百字前段九句六仄韻後段九句五仄韻)趙彦端
平生相遇(韻)算未有(讀)笑語閩山佳處(韻)舊日文章(句)
如今風味渾如許(韻)眼前都是蓬萊路(韻)但莫道(讀)有
人曾住(韻)異時天上(句)種種風流(句)待君如故(韻)此
是君家舊物(句)看九萬清風(句)為君掀舉(韻)舉上青雲
(句)却憶梅松如舊否(韻)古人衰病今無緒(韻)只種得(讀)
梅花盈圃(韻)待君一過山家(句)共斟露醑(韻)
(此與吳詞同惟前段第二三句作九字一句換頭句不藏短韻第二句作五字四字兩句異)
又一體(雙調一百字前後段各十句六仄韻)蔣捷
春愁怎畫(韻)正鶯背帶綠(句)酴醿花謝(韻)細雨院深(句)
淡月廊斜重簾挂歸時記約燒鐙夜(韻)早拆盡(讀)秋
千紅架(韻)縱然歸近(句)風光又是(句)翠陰初夏(韻)婭
姹(韻)顰清泫白(句)恨玉佩罷舞(句)芳塵凝榭(韻)幾擬倩
人(句)付與蘭香秋羅帊(韻)知他墮策斜攏馬(韻)在㡳處
(讀)垂楊樓下(韻)無言暗擁嬌鬟(句)鳳釵溜也(韻)
(此亦與吳詞同惟後段第三句五字第四句四字異按翁元龍詞怕離柱斷絃驚破金鴈正與此同)
又一體(雙調一百字前段十句五仄韻後段九句六仄韻)劉鎮
和風乍扇(句)又還是去年(句)清明重到(韻)喜見燕子(句)
巧說千般如人道(韻)牆頭陌上青梅小(韻)是處有(讀)閒
花芳草(韻)偶然思想(句)前歡醉賞(句)牡丹時候(韻)當
此三春媚景(句)好連宵恣樂(句)情懷歌酒(韻)縱有珍珠
(句)難買紅顔長年少(韻)從他烏免茫茫走(韻)更莫待(讀)
花殘鶯老(韻)恁時歡笑(韻)休把萬金換了(韻)
(此與蔣詞同惟前段起句不用韻換頭句不藏短韻後結四字一句六字一句又多押一韻異)
又一體(雙調一百字前段十句六仄韻後段九句六仄韻)
(梅苑)無名氏
東君運巧(韻)向枝頭點綴(句)瓊英雖小(韻)全是一般(句)
風味花中最輕妙(韻)横斜疎影當池沼(韻)似弄粉(讀)初
臨鸞照(韻)衆芳皆有(句)深紅淺白(句)豈能争早(韻)莫
厭金尊頻倒(韻)把芳酒賞花(句)追陪歡笑(韻)有願告天
(句)願天多情休教老(韻)竒花也願休殘了(韻)免樂事(讀)
離多歡少(韻)易老難敘衷腸(句)算天怎表(韻)
(此亦與蔣詞同惟換頭句押韻不藏短韻異)
又一體(雙調九十八字前段十句六仄韻後段九句六仄韻)張榘
平山老柳(韻)寄多少勝遊(句)春愁詩瘦(韻)萬疊翠屏(句)
一抺江煙渾如舊(韻)晴空闌檻今何有(韻)寂寞文章身
後(韻)喚回竒事(句)青油上客(句)放懷尊酒(韻)知否(韻)
全淮萬里(句)羽書静(讀)草綠長亭津堠(韻)小隊出郊(句)
花㡳賡酬閒時候(韻)和薰籌幕垂春晝(韻)坐看蓉池波
皺(韻)主賓同會風雲(句)盛名可久(韻)
(此亦與吳詞同惟前後段第七句俱六字各減一字異按毛滂餘寒尚峭詞與此正同但後段第三四)
(句種雕菰向熟碧桃猶小句法與此又不同)
又一體(雙調九十八字前後段各十句六仄韻)京鏜
昇平似舊(韻)正錦里元夕(句)輕寒時候(韻)十里輪蹄(句)
萬戶簾帷香風透(韻)火城鐙市争輝照(韻)誰撒滿空星
斗(韻)玉簫聲裏(句)金蓮影下(句)月明如晝(韻)知否(韻)
良辰美景(句)豐歲樂國(句)從來希有(韻)坐上兩賢(句)白
玉為山聯翩秀(韻)笙歌一片圍紅袖(韻)切莫遣(讀)銅壺
催漏(韻)杯行且與邦人(句)共開笑口(韻)
(此亦與吳詞同惟前段第七句減一字後段第三句減一字作四字兩句異)
又一體(雙調九十八字前段十句四平韻一叶韻後段九句四平韻一叶韻)
陳允平
鞦韆倦倚(句)正海棠半坼(句)不耐春寒(韻)殢雨弄晴(句)
飛梭庭院繡簾閒(韻)梅妝欲試芳情懶(叶)翠顰愁入眉
彎(韻)露蟬香冷(句)霞綃淚揾(句)恨襲湘蘭(韻)悄悄池
臺步晩(句)任紅熏杏靨(句)碧沁苔痕(韻)燕子未來(句)東
風無語又黃昏(韻)琴心不度春雲遠(叶)斷腸難託啼鵑
(韻)夜深猶倚(句)垂楊二十四闌(韻)
(此平韻體創自陳允平宋元人無如此填者仄此詞前後段第六句兩仄韻用本部三聲叶蓋因韻體)
(於此二句例必押韻也填者宜依之)
琵琶仙(姜夔自度黃鍾商曲)
琵琶仙(雙調一百字前段九句四仄韻後段八句四仄韻)姜䕫
雙漿來時(句)有人似(讀)舊曲桃根桃葉(韻)歌扇輕約飛
花(句)蛾眉正竒絶(韻)春漸遠(讀)汀洲自綠(句)更添了(讀)
幾聲啼鴂(韻)十里揚州(句)三生杜牧(句)前事休說(韻)
又還是(讀)宫燭分煙(句)奈愁裏(讀)匆匆換時節(韻)都把
一襟芳思(句)與空階榆莢(韻)千萬縷(讀)藏鴉細柳(句)為
玉尊(讀)起舞迴雪(韻)想見西出陽關(句)故人初别(韻)
(此調秖有此詞無别首可校)
換巢鸞鳳(調見梅溪集史達祖自製曲因詞中有換巢鸞鳳教偕老句取以為名或云前段用)
(平韻後段叶仄韻換巢之義疑出於此)
換巢鸞鳳(雙調一百字前段九句五平韻一叶韻後段十一句六叶韻)
史達祖
人若梅嬌(韻)正愁横斷塢(句)夢繞溪橋(韻)倚風融漢粉
(句)坐月怨秦簫(韻)相思因甚到纖腰(韻)定知我今無魂
可銷(韻)佳期晩(句)漫幾度(讀)淚痕相照(叶)人悄(叶)天
渺渺(叶)花外語香(句)時透郎懷抱(卟)暗握荑苖(句)乍嘗
櫻顆(句)猶恨侵階芳草(叶)天念王昌忒多情(句)換巢鸞
鳳教偕老(叶)温柔鄉(句)醉芙蓉(讀)一帳春曉(叶)
(此詞前段用平韻結句叶仄韻後段全叶仄韻蓋本部三聲叶也或以後段第五句暗握荑苗苗字點作)
(平韻不知此句與乍嘗櫻顆句對無押韻之理此調秖有史詞一體無别首宋詞可校)
東風第一枝(蔣氏九宫譜注大石調)
東風第一枝(雙調一百字前段九句四仄韻後段八句五仄韻)
史達祖
草脚愁蘇(句)花心夢醒(句)鞭香拂散牛土(韻)舊歌空憶
珠簾(句)綵筆倦題繡戶(韻)黏雞貼燕(句)想立斷(讀)東風
來處(韻)暗惹起(讀)一掬相思(句)亂若翠盤紅縷(韻)今
夜覓(讀)夢池秀句(韻)明日動(讀)探花芳緒(韻)寄聲沽酒
人家(句)預約俊遊伴侣(韻)憐他梅柳(句)怎忍後(讀)天街
酥雨(韻)待過了(讀)一月鐙期(句)日日醉扶歸去(韻)
(此調以此詞為正體若吳詞之多押三韻梅苑詞之少押一韻句讀參差皆變體也此詞有史詞别首)
(及高觀國王之道張翥張雨詞可校王詞前段第二句絳跗檀口絳字仄聲高詞第三句一枝天地春早)
(一字仄聲王詞第四句嫣然照雪精神媽字平聲照字仄聲張詞第五句楊梢已含紅萼楊梢二字俱平)
(聲王詞消得東君眷與東字平聲張詞第七句誰驚起曉來梳掠誰字驚字俱平聲第九句霜冷竹間幽)
(鶴霜字平聲王詞後段第一句寓心賞還須吟醉心字平聲第二句赴目成便衣歌舞赴字仄聲成字平)
(聲張詞曾醉墮無聲膩滑無字平聲王詞第三句情鍾束素無華情字平聲束字仄聲第四句意在含愁)
(不語含字平聲張詞高韻水仙羅韤羅字平聲第六句誰與贈湘臯環玦誰字平聲第七句甚時得重寫)
(鸞牋時字平聲王詞折一枝欲寄相思枝字平聲張詞結句看舞素鸞回雪看字平聲譜内可平可仄據)
(此餘參所採諸詞若譜内所採吳詞前段第三句獨字入聲第七句洛字入聲後段結句玉字入聲皆以)
(入作平不注可仄)
又一體(雙調一百字前段九句六仄韻後段八句六仄韻)吳文英
傾國傾城(句)非花非霧(韻)春風十里獨步(韻)勝如西子
妖嬈(句)更比太真淡泞(韻)鉛華不御(韻)漫道有(讀)巫山
洛浦(韻)似恁地(讀)標格無雙(句)鎮鎻畫樓深處(韻)曾
被風(讀)容易送去(韻)曾被月(讀)等閒留住(韻)似花翻使
花羞(句)似柳任從柳妬(韻)不教歌舞(韻)恐化作(讀)綵雲
輕舉(韻)信下蔡陽城俱迷(句)看取宋玉詞賦(韻)
(此與史詞同惟前段第二句第六句後段第五句俱押韻異)
又一體(雙調一百字前段九句四仄韻後段八句四仄韻)
(梅苑)無名氏
臘雪初凝(句)東風遞暖(句)江南梅早先坼(韻)一枝經曉
芳菲(句)幾處漏春消息(韻)孤根寒豔(句)料化工(讀)别施
恩力(韻)迥不與(讀)桃李争妍(句)自稱壽陽妝飾(韻)雪
爛漫(讀)怨蝶未知(句)嗟燕過(讀)畫樓綺陌(韻)暗香空寫
銀箋(句)素豔漫傳妙筆(韻)王孫輕顧(句)便好與(讀)移栽
京國(韻)更免逐(讀)羌管彫零(句)冷落暮山寒驛(韻)
(此與史詞同惟後段起句不用韻異)
又一體(雙調一百字前段十句五仄韻後段八句三仄韻)
(梅苑)無名氏
溪側風回(句)前村霧散(韻)寒梅一枝初綻(韻)雪豔凝酥
(句)冰肌瑩玉(句)嫩條細軟(韻)歌臺舞榭(句)似萬斛(讀)珠
璣飄散(韻)異衆芳(讀)獨占東風(句)第一點裝瓊苑(韻)
青萼點(讀)絳脣疎影(句)瀟灑噴(讀)紫檀龍麝(句)也知青
女嬌羞(句)壽陽懶勻粉面(韻)江梅臘盡(句)武陵人(讀)應
知春曉(韻)最苦是(讀)皎月臨風(句)畫樓一聲羌管(韻)
(此亦與史詞同惟前段第四五句作四字三句後段第一二句俱不押韻異)
高陽樓(高拭詞注商調劉鎮詞名慶春澤慢王沂孫詞名慶春宫)
高陽臺(雙調一百字前後段各十句四平韻)劉鎮
鐙火烘春(句)樓臺浸月(句)良宵一刻千金(韻)錦步承蓮
(句)綵雲簇仗難尋(韻)蓬壺影動星毬轉(句)映兩行(讀)寶
珥瑶簪(韻)恣嬉遊(句)玉漏聲催(句)未歇芳心(韻)笙歌
十里誇張地(句)記年時行樂(句)憔悴而今(韻)客裏情懷
(句)伴人閒笑閒吟(韻)小桃未盡劉郎老(句)把相思(讀)細
寫瑶琴(韻)怕歸來(句)紅紫欺風(句)三徑成陰(韻)
(此調以此詞為正體若蔣詞之换頭句押韻張炎詞之前後段第八句押韻皆變體也此詞有吳文英)
(王沂孫李彭老李萊老王億之等詞可校按吳詞前段第二句雪消蕙草雷字仄聲李彭老詞第五句誰)
(念減盡芳雲念字仄聲李萊老詞流來疑是行雲疑字平聲張詞第六句鬢貂飛入平原草鬢字仄聲飛)
(字平聲李彭老詞幺鳳叫晚吹晴雪鳳字仄聲吳詞後段起句夀陽宫裏愁鸞鏡壽字仄聲宫字平聲第)
(二三句解勒回玉輦霧掩山羞勒字仄聲李彭老詞第四五句環佩無聲草暗臺榭春深環字平聲暗字)
(仄聲第六句欲倩怨笛傳清譜倩字仄聲王詞無端枝上啼鳩喚枝字平聲第七句便等閒孤枕驚回孤)
(字平聲譜内可平可仄據此餘參下二詞)
又一體(雙調一百字前段十句四平韻後段十句五平韻)蔣捷
燕卷晴絲(句)蜂黏落絮(句)天教綰住閒愁(韻)閒裏清明
(句)匆匆粉濕紅羞(韻)鐙搖縹暈茸忩冷(句)語未闌(讀)娥
影分收(韻)好傷情(句)春也難留(句)人也難留(韻)芳塵
滿目悠悠(韻)為問縈雲佩響(句)還繞誰樓(韻)别酒纔斟
(句)從前心事都休(韻)飛鶯縱有風吹轉(句)奈舊家(讀)苑
已成秋(韻)莫思量(句)楊柳灣西(句)且櫂吟舟(韻)
(此與劉詞同惟後段起句減一字又押韻第二句作六字句異按王沂孫詞篝熏鵲錦熊氊一任粉融脂)
(涴猶怯癡寒正與此同)
又一體(雙調一百字前後段各十句五平韻)張炎
接葉巢鶯(句)平波卷絮(句)斷橋斜日歸船(韻)能幾番遊
(句)看花又是明年(韻)東風且伴薔薇住(句)到薔薇(讀)春
已堪憐(韻)更凄然(韻)萬綠西泠(句)一抺荒煙(韻)當年
燕子知何處(句)但苔深韋曲(句)草暗斜川(韻)見說新愁
(句)如今也到鷗邊(韻)無心再續笙歌夢(句)掩重門(讀)淺
醉閒眠(韻)莫開簾(韻)怕見飛花(句)怕聽啼鵑(韻)
(此與劉詞同惟前後段第八句皆押韻異按張詞别首夜沈沈不信歸魂不到花深更關情秋水人家斜)
(照西泠李彭老詞感彫零殘縷遺鈿迤邐成塵轉銷凝點點隨波望極江亭正與此同)
春夏兩相期(調見竹山詞)
春夏兩相期(雙調一百字前段九句五仄韻後段十句五仄韻)
蔣捷
聽深深(讀)謝家庭館(韻)東風對語雙燕(韻)似說朝來(句)
天上婺星光現(韻)金裁花誥紫泥香(句)繡裹藤輿紅茵
軟(韻)散蠟宫輝(句)行鱗厨品(句)至今人羡(韻)西湖萬
柳如線(韻)料月仙當此(句)小亭飈輦(韻)付與長年(句)教
見海心波淺(韻)縈雲玉佩五侯門(句)洗雪華桐三春苑
(韻)慢拍調鶯(句)急鼔催鸞(句)翠陰生院(韻)
(此調秖有此詞無别首可校)
垂楊(調見陳允平日湖漁唱本咏垂楊即以為名)
垂楊(雙調一百字前後段各九句六仄韻)陳允平
銀屏夢覺(韻)漸淺黃嫩綠(句)一聲鶯小(韻)細雨輕塵(句)
建章初閉東風悄(韻)依然千樹長安道(韻)翠雲鎻(讀)玉
忩深窈(韻)斷橋人(讀)空倚斜陽(句)帶舊愁多少(韻)還
是清明過了(韻)任煙縷露條(句)碧纖青嫋(韻)恨隔天涯
(句)幾回惆悵蘇堤曉(韻)飛花滿地誰為埽(韻)甚薄倖(讀)
隨波縹緲(韻)縱啼鵑(讀)不喚春歸(句)人自老(韻)
(此調秖有白樸詞可校故可平可仄即參白詞句法相同者後段第八句縱字從周密絶妙好詞添入)
又一體(雙調九十八字前段九句五仄韻後段八句五仄韻)白樸
關山杜宇(韻)甚年年喚得(句)韶光歸去(韻)怕上高城望
遠(句)煙水迷南浦(韻)賣花聲動天街曉(句)總吹入(讀)東
風庭戶(韻)正紗忩(讀)濃睡覺來(句)驚翠蛾愁聚(韻)一
夜狂風横雨(韻)恨西園媚景(句)匆匆難駐(韻)試把芳菲
點檢(句)鶯燕渾無語(韻)玉纖空折棃花撚(句)對寒食(讀)
厭厭心緒(韻)問東君(讀)落花誰為主(韻)
(此與陳詞同惟前後段第四句俱六字第五句俱四字第六句俱不押韻後段結句減二字異)
采綠吟(宋周密自度曲取詞中起句二字為調名)
采綠吟(雙調一百字前段十句三平韻一叶韻後段九句一叶韻三平韻)
周密
采綠鴛鴦浦(句)放畫舸(讀)水北雲西(韻)槐薰入扇(句)柳
陰浮槳(句)花露侵詩(韻)點塵飛不到(句)冰壺裏(讀)紺霞
淺壓玻璃(韻)想明璫(句)凌波遠(句)依依心事誰寄(叶)
移掉檥空明(句)蘋風度(讀)瓊絲霜管清脆(叶)咫尺挹幽
香(句)悵隔岸紅衣(韻)對滄洲(讀)心與鷗閒(句)吟情渺(讀)
蓬萊共分題(韻)停杯久(句)凉月漸生(句)煙含翠微(韻)
(此調秖有此詞無别首可校三此詞前結後起兩仄韻用古韻本部聲叶)
長壽仙(調見松雪集)
長壽仙(雙調一百字前段十句四平韻兩叶韻後段九句三平韻三叶韻)
趙孟頫
瑞日當天(韻)對絳闕蓬萊(句)非霧非煙(韻)翠光飛禁苑
(句)正淑景芳妍(韻)綵仗和風細轉(叶)御香飄滿黃金殿
(叶)萬國會朝(句)喜千官拜舞(句)億兆同歡(韻)福祉如
山如川(韻)應玉渚流虹(句)璇樞飛電(叶)八音奏舜韶(句)
度玉燭調元(韻)歲歲龍輿鳳輦(叶)九重春醉蟠桃宴(叶)
天下太平(句)祝吾皇(讀)壽與天地齊年(韻)
(此調秖有此詞無别首可校元此平仄韻互叶元詞也然遵古韻本部三聲叶與曲中原音韻不同)
雪夜漁舟(調見虚靖真人詞因詞中有自棹孤舟順流觀雪句取以為名)
雪夜漁舟(雙調一百字前後段各十一句六仄韻)虚靖真人
晩風歇(韻)漫自棹孤舟(句)順流觀雪(韻)山聳瑶琴(句)林
森玉樹(句)高下盡無分别(韻)襟懷澄徹(韻)更沒箇(讀)故
人堪說(韻)恍然塵世(句)如居天上(句)水晶宫闕(韻)萬
塵聲影絶(韻)瑩虚空無外(句)水天相接(韻)一葉身輕(句)
三花頂聚(句)永夜不愁寒冽(韻)漫憐薄劣(韻)但秖解(讀)
附炎趨熱(韻)停橈失笑(句)知心都付(句)野梅江月(韻)
(此調秖有此詞無别首可校)
惜寒梅(調見復雅歌詞因詞有喜寒梅却與雪期霜約句取以為名)
惜寒梅(雙調一百字前段九句五仄韻後段十句六仄韻)
(復雅歌詞)無名氏
看盡千花(句)喜寒梅(讀)却與雪期霜約(韻)雅態香肌(句)
迥有天然澹泊(韻)五侯園囿恣遊樂(韻)凭闌處(讀)重開
繡幕(韻)秦娥妝罷(句)自遠相從(句)豔過京洛(韻)天涯
再見素萼(韻)似凝愁向人(句)玉容寂寞(韻)江上飄零(句)
怎把芳心付託(韻)那堪風雨夜來惡(韻)便減動(讀)一分
瘦削(韻)直須沈醉(句)尤香殢雪(句)莫待吹落(韻)
(此調秖有此詞無别首可校)
惜花春起早慢(調見高麗史樂志即賦題本意)
惜花春起早慢(雙調一百字前段八句四仄韻後段九句四仄韻)
(高麗史樂志)無名氏
向春來(句)覩園林(讀)繡出滿檻鮮萼(韻)流鶯海棠枝上
弄舌(句)紫燕飛繞池閣(韻)三眠細柳(句)垂萬條(讀)羅帶
柔弱(韻)為思量(讀)昨夜去看花(句)猶自斑駁(韻)須拌
盡日尊前(句)當媚景良辰(句)且恁歡謔(韻)更闌夜深秉
燭(句)對花酌(讀)莫孤輕諾(韻)鄰雞唱曉(句)驚覺來(讀)連
忙梳掠(韻)向西園(讀)惜羣葩(句)恐怕狂風吹落(韻)
(此調秖有此詞無别首可校)
御定詞譜卷二十八
