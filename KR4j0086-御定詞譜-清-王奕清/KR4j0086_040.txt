欽定四庫全書
御定詞譜卷四十目錄(附編)
清平調三首
水調歌十一首
凉州歌五首
伊州歌十首
陸州歌七首
調笑令十首(又一體八首)(又一體十二首)
九張機十一首(又一體九首)
梅花曲三首
薄媚十首
欽定四庫全書
御定詞譜卷四十(附編)
(唐之大小曲名見教坊記宋之大小曲名見宋史樂志如竹枝柳枝浪陶沙等調唐之小曲也編入第一)
(卷中清平調水調凉州伊州諸調唐之大曲也多至十餘徧必須全載今另輯一卷附於卷末至宋之大)
(曲傳者甚少僅得薄媚一調調笑令九張機亦為附載若元人套數樂府與詞同源異流此譜專為詞作)
(例不採入)
清平調辭(三首調碧雞漫志云清平調辭乃於清調平製詞也松窗雜記云每徧將換)
(明皇自倚玉笛和之)李白
雲想衣裳花想容(韻)春風拂檻露華濃(韻)若非羣王山
頭見(句)會向瑶臺月下逢(韻)
一枝紅豔露凝香(韻)雲雨巫山枉斷腸(韻)借問漢宫誰
得似(句)可憐飛燕倚新妝(韻)
名花傾國兩相歡(韻)常得君王帶笑看(韻)解釋春風無
限恨(句)沈香亭北倚闌干(韻)
水調歌(十一首商樂府詩集云商調曲也理道要訣南吕時號水調碧雞漫志水調多徧)
(似是大曲破按唐曲凡十一疊前五疊為歌後六疊為入其歌第五疊五言調聲最為怨切)
(故白居易詩云五言一徧最殷勤調少情多似有因不會當時翻曲意此聲腸斷為何人蓋指)
(此也)
第一無名氏
平沙落日大荒西(韻)隴上明星高復低(韻)孤山幾處看
烽火(句)壯士連營候鼓鼙(韻)
第二
猛將關西意氣多(韻)能騎駿馬弄琱戈(韻)金鞍寶鉸精
神出(句)笛倚新翻水調歌(韻)
第三
王孫别上綠朱輪(韻)不羡名公樂此身(韻)戸外碧潭春
洗馬(句)樓前紅燭夜迎人(韻)
第四
隴頭一叚氣長秋(韻)舉目蕭條總是愁(韻)秪為征人多
下淚(句)年年添作斷腸流(韻)
第五
交帶仍分影(句)同心巧結香(韻)不應須換彩(句)意欲媚
濃妝(韻)
入破第一(碧雞漫志曲徧聲繁名入破)
白草河邊一鴈飛(韻)黃龍關裏挂戎衣(韻)為受明王恩
寵渥(句)從事經年不復歸(韻)
第二
滿城絲管日紛紛(韻)半入江風半入雲(韻)此曲只應天
上有(句)人間能得幾回聞(韻)
第三
昨夜遥歡出建章(韻)今朝綴賞度昭陽(韻)傳聲莫閉黃
金屋(句)為報先開白玉堂(韻)
第四
日晚笳聲咽戍樓(韻)隴雲漫漫水東流(韻)行人萬里向
西去(句)滿目關山空恨愁(韻)
第五
十年一遇聖明朝(韻)願對君王舞細腰(韻)乍可當熊任
生死(句)誰能伴鳳上雲霄(韻)
第六徹
閨燭無人影(句)羅屏有夢魂(韻)近來音耗絶(句)終目望
君門(韻)
凉州歌(五首鍾碧雞漫志凉州見於世者凡七宫曲黃宫道調宫無射宫中吕宫南吕宫)
(仙吕宫高宫)
第一無名氏
漢家宫裏柳如絲(韻)上苑桃花連碧池(韻)聖壽己傳千
歲酒(句)天文更賞百僚詩(韻)
第二
朔風吹葉鴈門秋(韻)萬里煙塵昏戍樓(韻)征馬長思青
海北(句)胡笳夜聽隴山頭(韻)
第三
開篋淚霑濡(韻)見君前日書(韻)夜臺空寂寞(句)猶是子
雲居(韻)
排徧第一
三秋陌上早霜飛(韻)羽獵平田淺草齊(韻)錦背蒼鷹初
出按(句)五花驄馬餵來肥(韻)
第二
鴛鴦殿裏笙歌起(句)翡翠樓前出舞人(韻)喚上紫微三
五夕(句)聖明方壽一千春(韻)
伊州歌(十首石碧雞漫志伊州見於世者凡七商曲大調高大石調雙調小石調歇指調)
(林鍾商越調)
第一無名氏
秋風明月獨離居(韻)蕩子從戎十載餘(韻)征人去日殷
勤囑(句)歸鴈來時數寄書(韻)
第二
彤闈曉闢萬鞍回(韻)玉露春遊薄晚開(韻)渭北清光搖
草樹(句)州南嘉景入樓臺(韻)
第三
聞道黃花戍(句)頻年不解兵(韻)可憐閨裏月(句)偏照漢
家營(韻)
第四
千里東歸客(句)無心憶舊遊(韻)挂帆游白水(句)高枕到
青州(韻)
第五
桂殿江鳥對(句)彫屏海燕重(韻)秪應多釀酒(句)醉罷樂
高鍾(韻)
入破第一
千門今夜曉初晴(韻)萬里天河徹帝京(韻)璨璨繁星駕
秋色(句)稜稜霜氣韻鐘聲(韻)
第二
長安二月柳依依(韻)西出流沙路漸微(韻)閼氏山上春
光少(句)相府庭邊驛使稀(韻)
第三
三秋大漠冷溪山(韻)八月嚴霜變草顔(韻)卷旆風行宵
渡磧(句)銜枚電埽曉應還(韻)
第四
行樂三陽早(句)芳菲二月春(韻)閨中紅粉態(句)陌上看
花人(韻)
第五
君住孤山下(句)煙深夜徑長(韻)轅門渡綠水(句)遊苑繞
垂楊(韻)
陸州歌(七首)
第一無名氏
分野中峯變(句)陰晴衆壑殊(韻)欲投人處宿(句)隔浦問
樵夫(韻)
第二
共得煙霞徑(句)東歸山水遊(韻)蕭蕭望林夜(句)寂寂坐
中秋(韻)
第三
香氣傳空滿(句)妝花映薄紅(韻)歌聲天仗外(句)舞態御
樓中(韻)
排徧第一
樹發花如錦(句)鶯啼柳若絲(韻)更逢歡宴地(句)愁見别
離時(韻)
第二
明月照秋葉(句)西風響夜砧(韻)強言徒自亂(句)往事不
堪尋(韻)
第三
坐對銀釭曉(句)停留玉筯痕(韻)君門常不見(句)無處謝
前恩(韻)
第四
曙月當窗滿(句)征人出塞遊(韻)畫樓終日閉(句)清管為
誰調(韻)
調笑令(十首)毛滂
竊以綠雲之音不羞春燕結風之袖若翩秋鴻勿謂
花月之無情長寄綺羅之遺恨試為調笑戲追風流
少延重客之餘歡聊發清尊之雅興
珠樹陰中翡翠兒莫論生小被雞欺鸛鵲樓高蕩春
思秋缾盻碧雙琉璃御酥寫肌花作骨燕釵横玉雲
堆髮使梁年少斷腸人凌波韤冷重城月
城月(韻)冷羅韤(韻)郎睡不知鸞帳揭(韻)香凄翠被鐙明
滅(韻)花困釵横時節(韻)河橋楊柳催行色(韻)愁黛有人
描得(韻)
右崔徽
隼旟佩馬昌門西泰孃組幰為追隨河橋春風弄鬢
影桃花髻暖黃蜂飛繡茵錦薦承回雪水犀梳斜抱
明月銅駝夢斷江水長雲中月墮寒香歇
香歇(韻)袂紅黦(韻)記立河橋花自折(韻)隼旟紺幰城西
闕(韻)教妾驚鴻回雪(韻)銅駝春夢空愁絶(韻)雲破碧江
流月(韻)
右泰孃
武寧節度客最賢後車摛藻争春妍曲眉豐頰亦能
賦惠中秀外誰敢憐花嬌葉困春相逼燕子樓頭作
寒食月明空照合歡牀霓裳罷舞猶無力
無力(韻)倚瑶瑟(韻)罷舞霓裳今幾日(韻)樓空雨小春寒
逼(韻)鈿暈羅衫煙色(韻)簾前歸燕看人立(韻)却趁落花
飛入(韻)
右盻盻
臨卭重客蜀相如被服容冶人閒都上宫煙娥笑迎
客繡屏六曲紅氍毹霰珠穿簾洞房晚歌倚瑶琴半
羞嬾天寒日暮可奈何挂客冠纓玉釵冷
釵冷(韻)鬢雲晚(韻)羅袖拂人花氣暖(韻)風流公子來應
遠(韻)半倚瑶琴羞嬾(韻)雲寒日暮天微霰(韻)無處不堪
腸斷(韻)
右美人賦
寒雲夜卷霜倒飛一聲水調凝秋悲錦靴玉帶舞回
雪丞相筵前看柘枝河東詞客今何地密寄軟綃三
尺淚錦城春色隔瞿塘故華灼灼今顦顇
顦顇(韻)何郎地(韻)密寄軟綃三尺淚(韻)傳心語眼郎應
記(韻)翠袖猶芳仙桂(韻)願郎學做蝴蝶子(韻)去去來來
花裏(韻)
右灼灼
春風戸外花蕭蕭綠窗繡屏阿母嬌白玉郎君恃恩
力尊前心醉雙翠翹西廂月冷濛花霧落霞零亂牆
東樹此夜靈犀己暗通玉環寄恨人何處
何處(韻)長安路(韻)不記牆東花拂樹(韻)瑶琴理罷霓裳
譜(韻)依舊月窗風戸(韻)薄情年少如飛絮(韻)夢逐玉環
西去(韻)
右鶯鶯
白蘋溪邊張水嬉紅蓮上客心在誰丹山鸞雛雜鷗
鷺暮雲晚浪相逶迤十年東風未應老斗量明珠結
里媼花房著子青春深朱輪來時但芳草
芳草(韻)恨春老(韻)自是尋春來不早(韻)落花風起紅多
少(韻)記得一枝春小(韻)綠陰青子空相惱(韻)此恨平生
懷抱(韻)
右苕子
半天高閣倚晴江使君燕客羅紈香一聲離鳳破凝
碧洞房十三春未央沙暖鴛鴦堤下上煙輕楊柳絲
飄蕩佩瑶棄置洛城東風流雲散空相望
相望(韻)楚江上(韻)縈水繚雲聞妙唱(韻)龍沙醉眼看花
浪(韻)正要風將月傍(韻)雲車瑶佩成惆悵(韻)衰柳白鬚
相向(韻)
右張好好
破子
酒美(韻)從酒責(韻)濯錦江邊花滿地(韻)鷫鸘換得文君
醉(韻)暖和一團春意(韻)怕將醒眼看浮世(韻)不換雲芽
雪水(韻)
又
好花(韻)怕花老(韻)暖日和風將養到(韻)東君須願長年
少(韻)圖不看花草草(韻)西園一點紅猶小(韻)早被蜂兒
知道(韻)
遣隊
歌長漸落杏梁塵舞罷香風卷繡裀更擬綠雲弄清
切尊前恐有斷腸人
又一體(八首注一名調笑集句樂府雅詞宣和中自九重傳出)
(樂府雅詞)無名氏
蓋聞行樂須及良辰鍾情正在吾輩飛觴舉白目斷
巫山之暮雲綴玉聯珠韻勝池塘之青草集古人之
妙句助今日之餘歡
珠流璧合暗連文月入千江體不分此曲只應天上
有歌聲豈合世間聞
巫山
巫山高高十二峯雲想衣裳花想容欲往從之不憚
遠丹峯碧障深重重樓閣玲瓏五雲起美人娟娟隔
秋水江天一望楚天長滿懷明月人千里
千里(韻)楚江水(韻)明月樓高愁獨倚(韻)井梧宫殿生秋
意(韻)望斷巫山十二(韻)雪肌花貌參差是(韻)朱閣五雲
仙子(韻)
桃源
漁舟容易入春山别有天地非人間玉顔亭亭花下
立鬢亂釵横特地寒留君不住君須去不知此地歸
何處春來徧是桃花水流水落花空相誤
相誤(韻)桃源路(韻)萬里蒼蒼煙水暮(韻)留君不住君須
去(韻)秋月春風閒度(韻)桃花零亂如紅雨(韻)人面不知
何處(韻)
洛浦
豔陽灼灼河洛神態濃意遠淑且真入眼平生未曾
有緩步佯羞行玉塵凌波不過横塘路風吹仙袂飄
飄舉來如春夢不多時夭非花豔輕非霧
非霧(韻)花無語(韻)還似朝雲何處去(韻)凌波不過横塘
路(韻)燕燕鶯鶯飛舞(韻)風吹仙袂飄飄舉(韻)擬倩遊絲
惹住(韻)
明妃
明妃初出漢宫時青春繡服正相宜無端又被東風
誤故著尋常淡薄衣上馬即知無返日寒山一帶傷
心碧人生憔悴生理難好在氊城莫相憶
相憶(韻)無消息(韻)目斷遥天雲自白(韻)寒山一帶傷心
碧(韻)風土蕭疎胡國(韻)長安不見浮雲隔(韻)縱使君來
争得(韻)
班女
九重春色醉仙桃春嬌滿眼睡紅綃同輦隨君侍君
側雲鬢花冠金步搖一霎秋風驚畫扇庭院蒼苔紅
葉徧蕊珠宫裏舊承恩回時何時復來見
來見(韻)蕊宫殿(韻)記得隨班迎鳳輦(韻)餘花落盡蒼苔
院(韻)斜掩金鋪一片(韻)千金買笑無方便(韻)和淚盈盈
嬌眼(韻)
文君
錦城絲管日紛紛金釵半醉坐添春相如正應居客
右當軒下馬入錦裀斜倚綠窗鴛鑑女琴彈秋思明
心素心有靈犀一點通感君綢繆逐君去
君去(韻)逐鴛侣(韻)斜倚綠窗鴛鑑女(韻)琴彈秋思明心
素(韻)一寸還成千縷(韻)錦城春色知何許(韻)那似遠山
眉嫵(韻)
吳孃
素枝瓊樹一枝春丹青難寫是精神偷啼自搵殘妝
粉不忍重看舊寫真佩玉鳴鸞罷歌舞錦瑟華年誰
與度暮雨瀟瀟郎不歸含情欲說獨無處
無處(韻)難輕訴(韻)錦瑟華年誰與度(韻)黃昏更下瀟瀟
雨(韻)况是青春將暮(韻)花雖無語鶯能語(韻)來道曾逢
郎否(韻)
琶琶
十三學得琵琶成翡翠簾開雲母屏暮去朝來顔色
故夜半月高弦索鳴江水江花豈終極上下花間聲
轉急此恨綿綿無絶期江州司馬青衫濕
衫濕(韻)情何極(韻)上下花間聲轉急(韻)滿船明月蘆花
白(韻)秋水長天一色(韻)芳年未老時難得(韻)目斷遠空
凝碧(韻)
又一體(十二首轉一名調笑踏)鄭僅
良辰易失信四者之難幷佳客相逢賞一時之盛事
用陳妙曲上助清歡女伴相將調笑入隊
秦樓有女字羅敷二十未滿十五餘金鐶約腕攜籠
去攀枝摘葉城南隅使君春思如飛絮五馬徘徊芳
草路東風吹鬢不可親日晚蠶饑欲歸去
歸去(韻)攜籠女(韻)南陌柔桑三月暮(韻)使君春思如飛
絮(韻)五馬徘徊頻駐(韻)蠶饑日晚空留顧(韻)笑指秦樓
歸去(韻)
石城女子名莫愁家住石城西渡頭拾翠每尋芳草
路採蓮時過綠蘋洲五陵豪客青樓上醉倒金壺待
清唱風高江闊白浪飛急催艇子操雙槳
雙槳(韻)小舟蕩(韻)喚取莫愁迎疊浪(韻)五陵豪客青樓
上(韻)不道風高江廣(韻)千金難買傾城樣(韻)那聽繞梁
清唱(韻)
繡戸朱簾翠幕張主人置酒宴華堂相如年少多才
調消得文君暗斷腸斷腸初認琴心挑幺絃暗寫相
思調從來萬曲不關心此度傷心何草草
草草(韻)最年少(韻)繡戸銀屏人窈窕(韻)瑶琴暗寫相思
調(韻)一曲關心多少(韻)臨卭客舍成都道(韻)苦恨相逢
不早(韻)
湲湲流水武陵溪洞裏春長日月遲紅英滿地無人
埽此度劉郎去後迷行行漸入清流淺香風引到神
仙館瓊漿一飲覺身輕玉砌雲房瑞煙煖
煙暖(韻)武陵晚(韻)洞裏春長花爛漫(韻)紅英滿地溪流
淺(韻)漸聽雲中雞犬(韻)劉郎迷路香風遠(韻)誤到蓬萊
仙館(韻)
少年錦帶佩吳鉤鐵馬追風塞草秋憑仗匣中三尺
劒埽平驕虜取封侯紅顔少婦桃花臉笑倚銀屏施
寶靨明眸妙齒起相迎青樓獨占陽春豔
春豔(韻)桃花臉(韻)笑倚銀屏施寶靨(韻)良人少有平戎
膽(韻)歸路光生弓劒(韻)青樓春永香幃掩(韻)獨把韶華
都占(韻)
翠蓋銀鞍馮子都尋芳調笑酒家徒吳姬十五夭桃
色巧笑春風當酒壚玉壺絲絡臨朱戸結就羅裙表
情素紅裙不惜裂香羅區區私愛徒相慕
相慕(韻)酒家女(韻)巧笑明眸年十五(韻)當壚春永尋芳
去(韻)門外落花飛絮(韻)銀鞍白馬金吾子(韻)多謝結裙
情素(韻)
樓上青帘映綠楊江波千里對微茫潮平越賈催船
發酒熟吳姬喚客嘗吳姬綽約開金盞的的嬌波流
美盻秋風一曲采菱歌行雲不度人腸斷
腸斷(韻)浙江岸(韻)樓上青帘新酒軟(韻)吳姬綽約開金
盞(韻)的的嬌波流盻(韻)採菱歌罷行雲散(韻)望斷儂家
心眼(韻)
花陰轉午漏頻移寶鴨飄簾繡幕垂眉山斂黛雲堆
髻醉倚春風不自持偷眼劉郎年最少雲情雨態知
多少花前月下惱人腸不獨錢塘有蘇小
蘇小(韻)最嬌妙(韻)幾度尊前曾調笑(韻)雲情雨態知多
少(韻)悔恨相逢不早(韻)劉郎襟韻正年少(韻)風月今宵
偏好(韻)
金翹斜嚲淡梳妝綽約天葩自在芳幾番欲奏陽關
曲淚濕春風眼尾長落花飛絮青門道濃愁不散連
芳草驂鸞乘鶴上蓬萊應笑行雲空夢悄
夢悄(韻)翠屏曉(韻)帳裏熏鑪殘蠟照(韻)賞心樂事能多
少(韻)忍聽陽關聲調(韻)明朝門外長安道(韻)悵望王孫
芳草(韻)
綽約妍姿號太真肌膚冰雪怯輕塵霞衣乍舉紅搖
影按出霓裳曲最新舞斜釵嚲烏雲髮一點春心幽
恨切蓬萊雖說浪風輕翻恨明皇此時節
時節(韻)白雲闕(韻)洞裏春情百和爇(韻)蘭心底事多悲
切(韻)消盡一團冰雪(韻)明皇恩愛雲山絶(韻)誰道蓬萊
安悅(韻)
江上新晴暮靄飛碧蘆紅蓼夕陽微富貴不牽漁父
目塵勞難染釣人衣白鳥孤飛煙柳杪採蓮越女清
歌妙腕呈金釧棹鳴榔驚起鴛鴦歸調笑
調笑(韻)楚江渺(韻)粉面修眉花鬭好(韻)擎荷折柳争相
調(韻)驚起鴛鴦多少(韻)漁歌齊唱催殘照(韻)一葉歸舟
輕小(韻)
千里潮平小渡邊帘歌白紵絮飛天蘇蘇不怕梅風
軟空遣春心著意憐燕釵玉股横青髮怨託琵琶恨
難說擬將幽恨訴新愁新愁未盡絲聲切
聲切(韻)恨難說(韻)千里潮平春浪闊(韻)梅風不解相思
結(韻)忍送落花飛雪(韻)多才一去芳音絶(韻)更對珠簾
新月(韻)
放隊
新詞宛轉遞相傳振袖傾鬟風露前月落烏啼雲雨
散游童陌上拾花鈿
九張機(十一首)(樂府雅詞)無名氏
醉留客者樂府之舊名九張機者才子之新調憑戞
玉之清歌寫擲梭之春怨章章寄恨句句言情恭對
華筵敢陳口號
一擲梭心一縷絲連連織就九張機從來巧思知多
少苦恨春風久不歸
一張機(韻)織梭光景去如飛(韻)蘭房夜永愁無寐(叶)嘔
嘔軋軋(句)織成春恨(句)留著待郎歸(韻)
兩張機(韻)月明人静漏聲稀(韻)千絲萬縷相縈繫(叶)織
成一叚(句)廻文錦字(句)將去寄呈伊(韻)
三張機(韻)中心有朵耍花兒(韻)嬌紅嫩綠春明媚(叶)君
須早折(句)一枝濃豔(句)莫待過芳菲(韻)
四張機(韻)鴛鴦織就欲雙飛(韻)可憐未老頭先白(叶)春
波碧草(句)曉寒深處(句)相對浴紅衣(韻)
五張機(韻)芳心密與巧心期(韻)合歡樹上枝連理(叶)雙
頭花下(句)兩同心處(句)一對化生兒(韻)
六張機(韻)雕花鋪錦半離披(韻)蘭房别有留春計(叶)鑪
添小篆(句)日長一線(句)相對繡工遲(韻)
七張機(韻)春蠶吐盡一生絲(韻)莫教容易裁羅綺(叶)無
端翦破(句)仙鸞彩鳳(句)分作兩般衣(韻)
八張機(韻)纖纖玉手住無時(韻)蜀江濯盡春波媚(叶)香
遺囊麝(句)花房繡被(句)歸去意遲遲(韻)
九張機(韻)一心長在百花枝(韻)百花共作紅堆被(叶)都
將春色(句)藏頭裹面(句)不怕睡多時(韻)
輕絲(韻)象牀玉手出新竒(韻)千花萬草光凝碧(叶)裁縫
衣著(句)春天歌舞(句)飛蝶語黃鸝(韻)
春衣(韻)素絲染就已堪悲(韻)塵昏汗汙無顔色(叶)應同
秋扇(句)從茲永棄(句)無復奉君時(韻)
歌聲飛落畫梁塵舞罷香風卷繡茵更欲縷陳機上
恨尊前恐有斷腸人斂袂而歸相將好去
又一體(九首無前後口號)(樂府雅詞)無名氏
一張機(韻)採桑陌上試春衣(韻)風晴日暖慵無力(句)桃
花枝上(句)啼鶯言語(句)不肯放人歸(韻)
兩張機(韻)行人立馬意遲遲(韻)深心未忍輕分付(句)回
頭一笑(句)花間歸去(句)只恐被花知(韻)
三張機(韻)吳蠶已去燕雛飛(韻)東風宴罷長洲苑(句)輕
綃催趁(句)館娃宫女(句)要換舞時衣(韻)
四張機(韻)吚啞聲裏暗顰眉(韻)回梭織朵垂蓮子(句)盤
花易綰(句)愁心難整(句)脉脉亂如絲(韻)
五張機(韻)横紋織就沈郎詩(韻)中心一句無人會(句)不
言愁恨(句)不言憔悴(句)只恁寄相思(韻)
六張機(韻)行行都是耍花兒(韻)花間更有雙蝴蝶(句)停
梭一晌(句)閒窗影裏(句)獨自看多時(韻)
七張機(韻)鴛鴦織就又遲疑(韻)只恐被人輕裁翦(句)分
飛兩處(句)一場離恨(句)何計再相隨(韻)
八張機(韻)回紋知是阿誰詩(韻)織成一片凄凉意(句)行
行讀徧(句)厭厭無語(句)不忍更尋思(韻)
九張機(韻)雙花雙葉又雙枝(韻)薄情自古多離别(句)從
頭到底(句)將心縈繫(句)穿過一條絲(韻)
梅花曲(三首詩以王安石三度曲)劉几
漢宫嬌額半塗黃粉色凌寒透薄妝好借月魂來映
燭恐隨春夢去飛揚風亭把盞酬孤豔雪徑回輿認
暗香不為調羹應結子直須留此占年芳
漢宫中侍女(句)嬌額半塗黃(韻)盈盈粉色凌時(句)寒玉
體(句)先透薄妝(韻)好借月魂來(句)娉婷畫燭旁(韻)惟恐
隨(句)陽春好夢去(句)所思飛揚(韻)宜向風亭把盞(句)
酬孤豔(句)醉永夕何妨(韻)雪徑蕊(句)真凝密(句)降回輿
(句)認暗香(韻)不為藉我作和羹(句)肯放結子花狂(韻)向
上林(句)留此占年芳(韻)
又
結子非貪鼎鼐嘗偶先紅杏占年芳從教臘雪埋藏
得却怕春風漏洩香不御鉛華知國色秪裁雲縷想
仙妝少陵為爾牽詩興可是無心賦海棠
結子非貪(句)有香不俗(句)宜當鼎鼐嘗(韻)偶先紅紫(句)
度韶華(讀)玉笛占年芳(韻)衆花雜色滿上林(句)未能教
(句)臘雪埋藏(韻)却怕春風漏洩(句)一一盡天香(韻)不
須更御鉛黃(韻)知國色稟自(句)天真殊常(韻)秪裁雲縷
(句)奈芳滑(句)玉體想仙妝(韻)少陵為爾東閣(句)美豔激
詩腸(韻)當己陰未雨春光(韻)無心賦海棠(韻)
又
淺淺池塘短短牆年年為爾惜流芳向人自有無言
意傾國天教抵死香鬚裊黃金危欲墮蔕團紅蠟巧
能妝嬋娟一種如冰雪依倚春風笑野棠
淺淺池塘(句)深深庭院(句)復出短短垣牆(韻)年年為爾
(句)若九真巡會(句)寶惜流芳(句)向人自有(句)綿渺無言
(句)深意深藏(韻)傾國傾城(句)天教與(句)抵死芳香(韻)
裊鬚金色(句)輕危欲壓(句)綽約冠中央(韻)蔕團紅蠟(句)
蘭肌粉豔巧能妝(韻)嬋娟一種風流(句)如雪如冰衣霓
裳(韻)永日依倚(句)春風笑野棠(韻)
薄媚(十首府唐教坊大曲名樂雅詞注道宫)
排徧第八董穎
怒潮卷雪(句)巍岫布雲(句)越襟吳帶如斯(韻)有客經游
(句)月伴風隨(韻)直盛世(叶)觀此江山美(叶)合放懷(讀)何
事却興悲(韻)不為回頭(句)舊谷天涯(韻)為想前君事(叶)
越王嫁禍獻西施(韻)吳即中深機(韻)闔廬死(叶)有遺
誓(叶)句踐必誅夷(韻)吳未干戈出境(句)倉卒越兵(句)投
怒夫差(韻)鼎沸鯨鯢(韻)越遭勍敵(句)可憐無計脫重圍
(韻)歸路茫然(句)城郭丘墟(句)飄泊稽山裏(叶)旅魂暗逐
戰塵飛(韻)天日慘無輝(韻)
排徧第九
自念平生(句)英氣凌雲(句)凛然萬里宣威(韻)那知此際
(叶)熊虎塗窮(句)來伴麋鹿卑棲(韻)既甘臣妾猶不許(句)
何為計(叶)争若都燔寶器(叶)盡誅吾妻子(叶)徑將死戰
決雄雌(韻)天意恐憐之(韻)偶聞太宰(句)正擅權(讀)貪
賂市恩私(韻)因將寶玩獻誠(句)雖脫霜戈(句)石室囚繫
(叶)憂嗟又經時(韻)恨不如巢燕自由歸(韻)殘月朦朧(句)
寒雨蕭蕭(句)有血都成淚(叶)備嘗險厄返邦畿(韻)冤憤
刻肝脾(韻)
第十攧
種陳謀(讀)謂吳兵正熾(叶)越勇難施(韻)破吳策(句)惟妖
姬(韻)有傾城妙麗(叶)名字西子(叶)歲方筓(韻)算夫差惑
此(叶)須致顛危(韻)范蠡微行(句)珠貝為香餌(叶)苧蘿不
釣釣深閨(韻)吞餌果殊姿(韻)素肌纖弱(句)不勝羅綺
(叶)鸞鏡畔(讀)粉面淡勻(句)棃花一朵瓊壺裏(叶)嫣然意
態嬌春(句)寸眸翦水(叶)斜鬟鬆翠(叶)人無雙(讀)宜名動
君王(句)繡履容易(叶)來登玉陛(叶)
入破第一
窣湘裙(句)搖漢佩(叶)步步香風起(叶)斂雙蛾(句)論時事
(叶)蘭心巧會君意(叶)殊珍異寶(句)猶自朝臣未與(叶)妾
何人(讀)被此隆恩(句)雖令效死(叶)奉嚴旨(叶)隠約龍
姿欣悅(句)重把甘言說(句)辭俊雅(句)質娉婷(句)天教汝
(讀)衆美兼備(叶)聞吳重色(句)憑汝和親(句)應為靖邊陲
(韻)將别金門(句)俄揮粉淚(叶)靚妝洗(叶)
第二虚催
飛雲駛(叶)香車故國難回睇(叶)芳心漸搖(句)迤邐吳都
繁麗(叶)忠臣子胥(句)預知道(句)為邦崇諫言先啓(叶)願
勿容其至(叶)周亡褒姒(叶)商傾妲已(卟)吳王却嫌胥
逆耳(叶)纔經眼(讀)便深恩愛(句)東風暗綻嬌蕊(叶)綵鸞
翻妒伊(韻)得取次(讀)于飛共戲(叶)金屋看承(句)他宫盡
廢(叶)
第三衮徧
華宴夕(句)鐙搖醉(叶)粉菡蓞(句)籠蟾桂(叶)揚翠袖(句)含
風舞(句)輕妙處(句)驚鴻態(叶)分明是(叶)瑶臺瓊榭(句)閬
苑蓬壺(句)景盡移此地(叶)花繞仙步(句)鶯隨管吹(叶)
寶帳暖留春(句)百和馥郁融鴛被(叶)銀漏永(句)楚雲濃
(句)三竿日(讀)猶褪霞衣(韻)宿酲輕涴(句)嗅宫花(句)雙帶
繫(叶)合同心時(韻)波下比目(句)深憐到底(叶)
第四摧拍
耳盈絲竹(句)眼搖珠翠(叶)迷樂事(叶)宫闈内(叶)争知(韻)
漸國勢陵夷(韻)奸臣獻侫(句)轉恣奢滛(句)天譴歲屢饑
(韻)從此萬姓離心解體(叶)越遣使(叶)隂窺虚實(句)蚤
夜營邊備(叶)兵未動(句)子胥存(句)雖堪伐(句)尚畏忠義
(叶)斯人既戮(句)又且嚴兵卷土(句)赴黃池觀釁(句)種蠡
方云可矣(叶)
第五衮徧
機有神(句)征鼙一鼓(句)萬馬襟喉地(叶)庭喋血(句)誅留
守(句)憐屈服(句)斂兵還(句)危如此(叶)當除禍本(句)重結
人心(句)争奈竟荒迷(韻)戰骨方埋(句)靈旗又指(叶)勢
連敗(句)柔荑攜泣(句)不忍相抛棄(叶)身在兮(讀)心先死
(叶)宵奔兮(讀)兵巳前圍(韻)謀窮計盡(句)唳鶴啼猿(句)聞
處分外悲(韻)丹穴縱近(句)誰容再歸(韻)
第六歇拍
哀誠屢吐(句)甬東分賜(叶)垂暮日(句)置荒隅(句)心知愧
(叶)寶鍔紅委(叶)鸞存鳳去(句)辜負恩憐(句)情不似虞姬
(韻)尚望論功(句)榮還故里(叶)降令日(句)吳亡赦汝(句)
越與吳何異(叶)吳正怨(句)越方疑(韻)從公論合去妖類
(叶)蛾眉宛轉(句)竟殞鮫綃(句)香骨委塵泥(韻)渺渺姑蘇
(句)荒蕪鹿戲(叶)
第七煞袞
王公子(叶)青春更才美(叶)風流慕連理(叶)耶溪一日(句)
悠悠回首凝思(韻)雲鬟煙鬢(句)玉佩霞裙(句)依約露妍
姿(韻)送目驚喜(叶)俄迂玉趾(叶)同仙騎(叶)洞府歸去
(句)簾櫳窈窕戲魚水(叶)正一點犀通(句)遽别恨何己(叶)
媚魄千載(句)教人屬意(叶)况當時(韻)金殿裏(叶)
御定詞譜卷四十
