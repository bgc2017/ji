欽定四庫全書
御定詞譜卷七目錄
三字令二體
山花子一體(又名南唐浣溪沙恩添字浣溪沙攤破浣溪沙感多令)
憶餘杭二體
秋蕊香三體
胡搗練三體(又名望仙樓)
桃源憶故人二體(又名虞美人影桃胡搗練花桃園憶故人醉園杏風)
撼庭秋一體(又名感庭秋)
慶金枝三體(又名慶金枝令)
燭影搖紅三體(又名憶故人横歸去曲金環秋色空)(王珥墜)
朝中措四體(又名照江梅)(芙蓉曲)(梅月圓)
洞天春一體
慶春時一體
眼兒眉三體(又名小闌干)(東風寒)(秋波媚)
人月圓三體(又名青衫濕)
喜團圓三體(又名與團圓)
海棠春三體(又名海棠花)(海棠春令)
武陵春三體(乂武林春)
東坡引五體
雙鸂鶒一體
鬲溪梅令一體(又名高溪梅令)
伊州三臺一體
雙頭蓮令一體
梅弄影一體
茅山逢故人一體
陽臺夢二體
月宫春二體(又名月中行)
河瀆神二體
歸去來二體
惜春郎一體
極相思一體(又名極相思令)
雙韻子一體
鳳孤飛一體
柳梢青八體(又名雲淡秋空明沙早春怨)(雨洗元宵隴頭月)(玉水)
醉鄉春一體(又名添春色)
太常引二體(又名太清引)(臘前梅)
欽定四庫全書
御定詞譜卷七(起四十八字至四十九字)
三字令(調見花間集前後段俱三字句故名)
三字令(雙調四十八字前後段各八句四平韻)歐陽炯
春欲盡(句)日遲遲(韻)牡丹時(韻)羅幌卷(句)翠簾垂(韻)彩
箋書(句)紅粉淚(句)兩心知(韻)人不在(句)燕空歸(韻)負
佳期(韻)香燼落(句)枕函欹(韻)月分明(句)花淡薄(句)惹相
思(韻)
(此調始於此詞向詞即本此添字也字按前後段第四句幌字燼字俱用仄聲與向詞滿我字同圓譜)
(注可平者非)
又一體(雙調五十四字前後段各九句四平韻)向子諲
春盡日(句)雨餘時(韻)紅䔩䔩(句)綠漪漪(韻)花滿地(句)水
平池(韻)烟光裏(句)雲影工(句)畫船移(韻)文鴛並(句)白
鷗飛(韻)歌韻響(句)酒行遲(韻)將我意(句)入新詩(韻)春欲
去(句)留且住(句)莫教歸(韻)
(較歐詞前後段各多第三句三字兩詞平仄圖同惟烟光裏春欲去兩句與歐詞彩箋書月分明平仄異)
山花子(唐教坊曲名一名南唐浣溪沙梅苑名添字浣溪沙樂府雅詞名攤破浣溪沙高麗史樂)
(志名感恩多令)
山花子(雙調四十八字前段四句三平韻後段四句兩平韻)
(南唐)李璟
菡萏香銷翠葉殘(韻)西風愁起綠波間(韻)還與韶光共
憔悴(句)不堪看(韻)細雨夢回雞塞遠(句)小樓吹徹玉
笙寒(韻)多少淚珠何限恨(句)倚闌干(韻)
(此調即浣溪沙之别體不過多三字兩結句移其韻於結句耳此所以有添字攤破之名然在花間集和)
(凝時己名山花子故叧編一體二和凝詞前段起句銀字笙寒調正長銀字平聲第句水紋簟冷畫屏)
(凉水字簟字俱仄聲第三句玉腕重因金扼臂玉字重字俱仄聲金字平聲毛文錫詞後段起句羅□生)
(塵遊女過羅字生字俱平聲賀鑄詞第二句遲回顧步佩聲微遲字平聲顧字仄聲第三句宛是春風蝴)
(蝶舞宛字仄聲春字平聲譜内可平可仄據此)
憶餘杭(見湘山野錄潘閬自度曲因憶西湖諸勝故名憶餘杭詞律編入酒泉子者誤)
憶餘杭(雙調四十八字前段四句兩平韻後段四句兩仄韻兩平韻)
潘閬
長憶西湖(句)盡日凭闌樓工望(句)三三兩兩釣魚舟(平韻)
島嶼正清秋(韻)笛聲依約蘆花裏(仄韻)白鳥數行驚起
(韻)别來閒想整魚竿(換平韻)思入水雲寒(韻)
(此調秖有潘詞三首故可平可仄悉依之潘詞别首前段第三句冷泉亭上幾曾遊冷字仄聲亭字平聲)
(後段第三句别來幾向畫圖看幾字仄聲餘參校下首坊本後段第二句或作白鳥成行忽驚起今從)
(湘山野錄改正)
又一體(雙調四十九字前段四句兩平韻後段四句兩仄韻兩平韻)
潘閬
長憶孤山(句)山在湖心如黛簇(句)僧房四面向湖開(平韻)
輕棹去還來(韻)芰荷香細連雲閣(仄韻)閣工清聲簷下
鐸(韻)别來鹿土汚人衣(換平韻)空役夢魂飛(韻)
(後段第二句較前詞多一字潘詞别首長嘯一聲何處去正與此同)
秋蕊香(此調有兩體四十八字者始於晏殊九十七字者始於趙以夫兩詞迥别因調名同故為)
(類列若柳永六十字秋蕊香引仍即挨字叧編)
秋蕊香(雙調四十八字前後段各四句四仄韻)晏殊
梅蕊雪殘香瘦(韻)羅幕輕寒微透(韻)多情只是春楊柳
(韻)占斷可憐時候(韻)蕭孃勸我杯中酒(韻)翻紅袖(韻)
金烏玉兔長飛走(韻)爭得朱顔依舊(韻)
(此調秖有此體但周邦彦以前悉照此詞平仄填周邦彦以後即照周詞平仄填故兩收之此詞前段起)
(句第五字平聲前後段第三四句第五字俱平聲有晏幾道張耒諸詞可證晏幾道詞前段第二句别)
(恨遠山眉小别字仄聲第三句眼前人去歡難偶人字平聲第四句誰共一杯芳酒誰字平聲張耒詞後)
(段第一句别離滋味濃如酒别字仄聲滋字平聲第二句著人瘦著字仄聲楊澤民詞第三句良人貪逐)
(利名遠貪字平聲第四句不憶幽花静院不字仄聲方千里詞春鎖綠沉小院綠字仄聲譜内可平可仄)
(據此楊詞中利字静字方詞中小字此正晏周二詞體例所分概不校注餘參周詞)
又一體(雙調四十八字前後段各四句四仄韻)周邦彦
乳鴨池塘水暖(韻)風緊柳花迎面(韻)午妝粉脂印窗眼
(韻)曲裏長眉翠淺(韻)聞知社日停鍼線(韻)揬新燕(韻)
寳釵落枕夢魂遠(韻)簾影參差滿院(韻)
(此即晏詞體所異者惟前段第一句第五字前後段第三四句第五字俱用仄聲耳有方千里楊澤民陳)
(允平和詞及吳文莫諸作可證大㮣南宋人俱宗之故採入以備參考)
又一體(雙調九十七字前段十句五平韻後段九句五平韻)趙以夫
(●一)夜金風(句)吹成萬栗(句)枝頭點點明黃(韻)扶疎月殿
影(句)雅淡道家妝(韻)阿誰倩(讀)天女散濃香(韻)十分熏
透霓裳(韻)徘徊處(句)玉繩低轉(句)人靜天凉(韻)底事
小山幽詠(句)渾未識清妍(句)空自神傷(韻)憶佳人(讀)執
手訴離湘(韻)招蟾魄(讀)和淚吸秋光(韻)碧雲日暮何妨
(韻)惆悵久(句)瑤琴微弄(句)一曲清商(韻)
(此調見虚齋樂府詠木犀即賦題本意也無别作可校平仄宜依之)
胡搗練(此調與搗練子異或云似桃源憶故人但前後段起句有押韻不押韻之分惟望仙樓調)
(本此減字觀梅苑刻望仙樓詞仍名胡搗練可知矣)
胡搗練(雙調四十八字前後段各四句三仄韻)晏殊
夜來江上見寒梅(句)自逞芳妍標格(韻)為甚東風先坼
(韻)分付春消息(韻)佳人釵工玉尊前(句)朵朵濃香堪
惜(韻)誰把彩毫描得(韻)免恁輕抛擲(韻)
(汲古閣本此詞前段第一二三句作小桃花與早梅花畫是芳妍品格未工東風先坼今從梅苑及花草)
(粹編改正詞此調以此詞為正體若晏幾道詞之減字杜安世之添字皆變格也此詞有梅苑詞可校)
(前後段起句俱不押韻坊本張先集有胡搗練詞查係桃源憶故人故不編入梅苑詞前段結句水漾)
(横斜影水字仄聲後段起句異香直到醉鄉中異字仄聲譜内可平可仄據此餘參下詞)
又一體(雙調四十七字前後段各四句三仄韻)晏幾道
小春花信日邊來(句)隴工江梅先坼(韻)今歲東君消息
(韻)還自南枝得(韻)素衣染盡天香(句)玉酒添成國色
(韻)一自故溪疎隔(韻)腸斷長相憶(韻)
(此詞一名望仙樓即前夜來江上詞體惟後段起句少一字按梅苑本作素衣洗盡九天香仍七字句因)
(花草粹編與本集同故從本集)
又一體(雙調五十字前後段各四句三仄韻)杜安世
數枝半斂半開時(句)洞閣曉(讀)寳妝新注(韻)香格豔姿
天賦(韻)甘被羣芳妒(韻)狂風横雨且相饒(句)又恐有
(讀)彩雲迎去(韻)牽破少年心緒(韻)無計長為主(韻)
(此亦晏殊詞體惟前後段第二句各添一字作上三下四句法異坊本前段第三句作寳香格豔姿天賦)
(今照詞緯改定)
桃源憶故人(一名虞美人影張先詞或名胡搗練陸游詞名桃源憶故人趙鼎詞名醉桃源)
(韓淲詞有杏花香裏東風峭句名杏花風)
桃源憶故人(雙調四十八字前後段各四句四仄韻)歐陽修
梅梢弄粉香猶嫩(韻)欲寄江南春信(韻)别後愁腸縈損
(韻)說與伊爭穩(韻)小鑪獨守寒灰燼(韻)忍淚低頭畫
盡(韻)眉上萬重新恨(韻)竟日無人問(韻)
(此調以此詞為正體宋人多依此填若王詞之添字乃變格也前段起句朱敦儒詞雨斜風横香成陣)
(兩字仄聲風字平聲第二句鄭域詞低下繡簾休卷繡字仄聲第三句管鑑詞惟有綠窗朱戸惟字平聲)
(馬古洲詞雪後又開半樹半字仄聲結句黃庭堅詞花底鶯聲嫩花字平聲後段第三句秦觀詞驚破一)
(番新夢驚字平聲一字仄聲新字平聲第三句史達祖詞十五年來凝佇年字平聲馬詞我是西湖處士)
(處字仄聲結句陸游詞芳草連天暮芳字平聲譜内可平可仄據此餘参王詞)
又一體(雙調四十九字前後段各四句四仄韻)王度珪
催花一霎清明雨(韻)留得東風且住(韻)兩岸柳汀煙塢
(韻)未放行人去(韻)人如雙鵠雲間舉(韻)明月夜(讀)扁
舟何處(韻)只向武陵南渡(韻)便是長安路(韻)
(此即歐詞體惟後段第二句添一字作上三下四句法異)
撼庭秋(唐教坊曲名一作感庭秋)
撼庭秋(雙調四十八字前段五句三仄韻後段六句兩仄韻)晏殊
别來音信千里(韻)恨此情難寄(韻)碧紗秋月(句)梧桐夜
雨(句)幾回無寐(韻)高樓目斷(句)天涯雲點(句)只堪憔
悴(韻)念蘭堂紅燭(句)心長熖短(句)向人垂淚(韻)
(此調平仄無别首可校)
慶金枝(高麗史樂志名慶金枝令)
慶金枝(雙調四十八字前後段各四句三平韻)
(高麗史樂志)無名氏
莫惜金縷衣(韻)勸君惜(讀)少年時(韻)花開堪折直須折
(句)莫待折空枝(韻)一朝杜宇纔鳴後(句)便從此(讀)歇
芳菲(韻)有花有酒且開眉(韻)莫待滿頭絲(韻)
(此調三體每體止有一詞可平可仄即以三詞參定)
又一體(雙調五十字前段四句四平韻後段四句三平韻)張先
青螺添遠山(韻)兩嬌靨(讀)笑時圓(韻)抱雲勾雪近鐙看
(韻)算何處(讀)不堪憐(韻)今生但願無離别(句)花月下
(讀)繡屏前(韻)雙蠶成繭共纏緜(韻)更重結(讀)後生緣(韻)
(此詞前後段第三句押韻兩結句俱六字折腰)
又一體(雙調五十字前後段各四句四平韻)(梅苑)無名氏
新春入舊年(韻)綻梅萼(讀)一枝先(韻)隴頭人侍信音傳
(韻)算楚岸(讀)未香殘(韻)小桃風雪凭闌干(韻)下簾幕
(讀)護輕寒(韻)年華永占入芳筵(韻)付尊酒(讀)漸成歡(韻)
(此詞換頭句押韻餘與張詞同)
燭影搖紅(宋吳曾能改齋漫錄王都尉詵有憶故人詞徽宗喜其詞意猶以不豐客宛轉為恨)
(乃令大晟樂府别撰腔周邦彦增益其詞而以首句為名謂之燭影搖紅按王詵詞本小令原)
(名憶故人或名歸去曲以毛滂詞有送君歸去添淒斷句也若周邦彦詞則合毛王二體為一)
(闋元趙雍詞更名玉珥墜金環元好問詞更名秋色横空)
燭影搖紅(雙調四十八字前段四句兩仄韻後段五句三仄韻)毛滂
老景蕭條(句)送君歸去添淒斷(韻)贈君明月滿前溪(句)
直到西湖畔(韻)門掩綠苔應徧(韻)為黃花讀頻開醉
眼韻橘奴無恙(句)蝶子相迎(句)寒窗日短(韻)
(周調前段即此詞體也故可平可仄即可參之餘校毛詞别首及賀鑄詞賀詞前段第三句離魂十里)
(念佳期十字仄聲後段第二句但衾枕餘芳剩暖枕字仄聲毛詞别首喚人醒不教夢去不字仄聲第三)
(四五句他年尋我水邊月底一蓑煙短他字邊字煙字俱平聲月字底字一字俱仄聲)
又一體(雙調五十字前段五句兩仄韻後段五句三仄韻)王詵
燭影搖紅(句)向夜闌(句)乍酒醒(讀)心情嬾(韻)尊前誰為
唱陽關(句)離恨天涯遠(韻)無奈雲沈雨散(韻)凭闌干
(讀)東風淚眼(韻)海棠開後(句)燕子來時(句)黃昏庭院(韻)
(周詞後段即此詞也但此詞前段第二三句共九字疑向字乍字或歌者所添襯字耳)
又一體(雙調九十六字前後段各九句五仄韻)周邦彦
香臉輕勻(句)黛眉巧畫宫妝淺(韻)風流天付與精神(句)
全在嬌波轉(韻)早是縈心可慣(韻)那更堪(讀)頻頻顧盼
(韻)幾回得見(句)見了還休(句)爭如不見(韻)燭影搖紅
(句)夜闌飲散春宵短(韻)當時誰解唱陽關(句)離恨天涯
遠(韻)無奈雲收雨散(韻)凭闌干(讀)東風淚眼(韻)海棠開
後(句)燕子來時(句)黃昏庭院(韻)
(此調前段即毛詞體後段即用王詞但第二三句王詞九字此則刪去二字作七字句仍是毛詞體也)
(此詞可平可仄查宋詞&KR0662;與小令同惟前後段第八句或作仄仄平平或作平仄平平則與小令異又前)
(段第二句方岳詞宫雲透曉青旗報宫字平聲前後段第六句高觀國詞正慘慘雲横疎影孫惟信詞敕)
(紅街清明還又疎字還字俱平聲亦與小令異)
朝中措(宋史樂志屬黃鍾宫李祁詞有初見照江梅句名照江梅韓淲詞名芙蓉曲又有香動梅)
(梢圓月句名梅月圓)
朝中措(雙調四十八字前段四句三平韻後段五句兩平韻)歐陽修
平山闌檻倚晴空(韻)山色有無中(韻)手種堂前垂柳(句)
别來幾度春風(韻)文章太守(句)揮毫萬字(句)一飲千
鍾(韻)行樂直須年少(句)尊前看取衰翁(韻)
(此調以此詞為正體宋人填者甚多若辛詞趙詞之攤破句法蔡詞之添字皆變體也前段起句向子)
(諲詞滿城臘雪淨無埃滿字臘字俱仄聲第二句觸處是花開觸字仄聲第三句蔡伸詞萬里閒雲散盡)
(散字仄聲結句趙師俠詞歸時秋滿山川秋字平聲後段起句歐詞别首客程無盡客字仄聲無字平聲)
(第二句范大成詞夕陽如錦夕字仄聲如字平聲第三句周紫芝詞人在天涯人字平聲第四句趙師俠)
(詞鬢影黃邊漸綠黃字平聲漸字仄聲結句李祁詞隔江煙雨樓臺隔字仄聲煙字平聲譜内可平可仄)
(據此餘校所採三詞)
又一體(雙調四十八字前後段各四句三平韻)辛棄疾
年年金蕊豔西風(韻)人與菊花同(韻)霜鬢經春曾綠(句)
仙姿不飲長紅(韻)焚香度日儘從容(韻)笑語調兒童
(韻)一歲一杯為壽(句)從今更數千鍾(韻)
(此亦歐詞體惟後段第一二三句攤破四字三句作七字一句五字一句異坊本或刻焚香度日從容笑)
(語儘調兒童今照稼軒本集)
又一體(雙調四十八字前段四句三平韻後段四句兩平韻)趙長卿
荷錢浮翠點前溪(韻)梅雨日長時(韻)恰是清和天氣(句)
雕鞍又作分攜(韻)别來幾日愁心折(句)鍼線小蠻衣
(韻)羞對綠隂庭院(句)銜泥燕燕于飛(韻)
(此與辛詞同惟後段起句不押韻異洪咨夔荷花香裏詞換頭句去天尺五城南路正與此同)
又一體(雙調四十九字前段四句三平韻後段五句兩平韻)蔡伸
章臺楊柳自依依(韻)飛絮送春歸(韻)院宇日長人靜(句)
園林綠暗紅稀(韻)庭前花謝了(句)行雲散後(句)物是
人非(韻)惟有一襟清淚(句)憑闌灑徧殘枝(韻)
(此即歐詞體惟後段起句添一字作五字句異)
洞天春(調見六一詞蓋賦院落之春景如洞天也)
洞天春(雙調四十八字前段四句四仄韻後段五句三仄韻)歐陽修
鶯啼綠樹聲早(韻)檻外殘紅未掃(韻)露點真珠徧芳草
(韻)正簾幃清曉(韻)鞦韆宅院悄悄(韻)又是清明過了
(韻)燕蝶輕狂(句)柳絲撩亂(句)春心多少(韻)
(此調宋人填者絶少無從校對平仄)
慶春時(調見小山樂府凡二首俱慶賞春時讌樂之詞)
慶春時(雙調四十八字前段六句兩平韻後段五句兩平韻)晏幾道
倚天樓殿(句)昇平風月(句)彩仗春移(韻)鸞絲鳳竹(句)長
生調裏(句)迎得翠輿歸(韻)雕鞍遊罷(句)何處還有心
期(韻)濃熏翠被(句)深停畫燭(句)人約月西時(韻)
(晏詞二首平仄略同惟别首起句梅梢已有梅字平聲己字仄聲第三句風意猶寒風字平聲詞律謂前)
(段第五句調字可平後段第四句畫字可平無據不必從)
眼兒媚(左舉詞有斜月小闌干句名小闌干韓淲詞有東風拂檻露猶寒句名東風寒陸游詞名)
(秋波媚)
眼兒媚(雙詞四十八字前段五句三平韻後段五句兩平韻)左譽
樓上黃昏杏花寒(韻)斜月小闌干(韻)一雙燕子(句)兩行
歸鴈(句)畫角聲殘(韻)綺窗人在東風裏(句)灑淚對春
間(韻)也應似舊(句)盈盈秋水(句)淡淡春山(韻)
(此調以左詞賀詞為正體若趙詞之換頭句多押一韻乃變格也左詞前段起句拗體如王雱詞之楊柳)
(絲絲弄輕柔曾覿詞之花近清明晚風寒尹煥詞之裊裊垂楊蘸清漪皆是故兩詞俱採其兩起句之平)
(仄不可相通任填者自擇一體宗之聲前段第三句黃公度詞如今憔悴如字憔字俱平後段第一二)
(句王雱詞而今往事難重省歸夢繞秦樓而字平聲往字仄聲歸字平聲第三句黃機詞離愁多在多字)
(平聲第四句薛夢桂詞鴈飛不到鴈字不字俱仄聲譜内可平可仄據此餘參賀詞趙詞)
又一體(雙調四十八字前段五句三平韻後段五句兩平韻)賀鑄
蕭蕭江上荻花秋(韻)做弄許多愁(韻)半竿落日(句)兩行
新鴈(句)一葉扁舟(韻)惜分長怕君先去(句)且待醉時
休(韻)今宵眼底(句)明朝心上(句)後日眉頭(韻)
(此與左詞同惟前段起句不作拗體如盧祖臯詞之玉鈎清曉上簾衣史達祖詞之兒家七十二鴛鴦皆)
(是以下可平可仄即同左詞)
又一體(雙調四十八字前後段各五句三平韻)趙長卿
南枝消息杳然間(韻)寂寞倚雕闌(韻)紫腰豔豔(句)青腰
裊裊(句)風月俱閒(韻)佳人環佩玉闌珊(韻)作惡揬花
還(韻)玉纖撚粟(句)櫻脣呵粉(句)愁點眉彎(韻)
(此即賀詞體惟換頭句多押一韻異)
人月圓(中原音韻注黃鍾宫此調始于王詵因詞中人月圓時句取以為名吳激詞有青衫淚濕)
(句又名青衫濕)
人月圓(雙調四十八字前段五句兩平韻後段六句兩平韻)王詵
小桃枝上春來早(句)初試薄羅衣(韻)年年此夜(句)華鐙
競處(句)人月圓時(韻)禁街簫鼓(句)寒輕夜永(句)纖手
同攜(韻)夜闌人靜(句)千門笑語(句)聲在簾幃(韻)
(此調以此詞為正體即中原音韻所注黃鍾宫者若楊詞之攤破句法或押仄韻皆變格也前段第三)
(四句倪瓚詞畫屏雲嶂池塘春草畫字仄聲雲字春字俱平聲後段第一二句劉因詞門前報道麯生來)
(謁門字平聲麯字仄聲第四句趙鼎詞芳尊美酒芳字平聲美字仄聲第五句張可久詞香鑪峰下峰字)
(平聲第六句趙詞月滿高樓月字仄聲譜内可平可仄據此餘參下詞)
又一體(雙調四十八字前後段各五句兩平韻)楊无咎
風和日薄餘煙嫩(句)惻惻透鮫綃(韻)相逢且喜(句)人圓
玳席(句)月滿丹霄(韻)爛遊勝賞(句)高低鐙火(句)鼎沸
笙簫(韻)一年三百六十日(句)願長似今宵韻
(此亦王詞體惟後段第四五六句攤破句法作七字一句五字一句異)
又一體(雙調四十八字前段五句三仄韻後段五句兩仄韻)楊无咎
月華鐙影光相射(韻)還是元宵也(韻)綺羅如畫(句)笙歌
遞響(句)無限風雅(韻)閙蛾斜插(句)輕衫乍試(句)閒趁
尖耍(韻)百年三萬六千夜(句)願長如今夜(韻)
(此與无咎平韻詞悉同惟押仄聲韻及前段起句用韻異耳至前段第三句畫字後段第四句夜字非韻)
(或注作韻者誤可楊詞兩體俱無他詞可校詞律所注平可仄無據不可從)
喜團圓(調見小山樂府花草粹編無名氏詞有與箇團圓句更名與團圓)
喜團圓(雙調四十八字前段五句兩平韻後段六句兩平韻)晏幾道
危樓靜鎖(句)窗中遠岫(句)門外垂楊(韻)珠簾不禁春風
度(句)解偷送餘香(韻)眠思夢想(句)不如雙燕(句)得到
蘭房(韻)别來只是(句)憑高淚眼(句)感舊離腸(韻)
(此與梅苑詞同惟前段第四五句句讀不同耳其餘字句同者可平可仄可以參校花草粹編無名氏)
(詞前段第三四句孜孜覻著算前生只結得眼因緣句讀雖異因詞俚不錄)
又一體(雙調四十八字前後段各六句兩平韻)(梅苑)無名氏
輕攢碎玉(句)玲瓏竹外(句)脫去繁華(韻)尤殢東君(句)最
先點破(句)壓倒羣花(韻)瘦影生香(句)黃昏月館(句)深
淺溪沙(韻)仙標淡泞(句)偏宜幺鳳(句)肯帶棲鴉(韻)
(此亦晏詞體前段第四五句攤破句法作四字三句異花草粹編前段第四五六句作殢東君先點破壓)
(羣花今從梅苑改定)
海棠春(此調始自秦觀因詞中有試問海棠花昨夜開多少句故名馬莊父詞名海棠花史達祖)
(詞名海棠春令)
海棠春(雙調四十八字前後段各四句三仄韻)秦觀
流鶯窗外啼聲巧(韻)睡未足(讀)把人驚覺(韻)翠被曉寒
輕(句)寶篆沈煙裊(韻)宿酲未解宫娥報(韻)道别院(讀)
笙歌宴早(韻)試問海棠花(句)昨夜開多少(韻)
(此調以此詞為正體若吳詞之攤破句法馬詞之減字皆變體也或疑此詞换頭亦可照吳詞點定四字)
(兩句六字一句然有史達祖詞可證則固七字兩句也史詞前段第二句錦宫外煙輕雨細宫字平聲)
(兩字仄聲换頭兩句燭花偏在紅簾底想人怕春寒正睡偏字人字俱平聲譜内可平可仄據之餘參吳)
(詞馬詞)
又一體(雙調四十八字前段四句三仄韻後段五句三仄韻)吳潛
天涯芳草迷征路(韻)還又是(讀)匆匆春去(韻)烏兔裏光
隂(句)鶯燕邊情緒(韻)雲梢霧末(句)溪橋野渡(韻)盡是
春愁落處(韻)把酒勸斜陽(句)小向花間駐(韻)
(此亦秦詞體惟换頭攤破七字兩句作四字兩句六字一句異)
又一體(雙調四十六字前後段各四句三仄韻)馬莊父
柳腰暗怯花風弱(韻)紅映秋千院落(韻)歸逐鴈兒飛(句)
斜撼真珠箔(韻)滿林翠葉臙脂萼(韻)不忍頻頻覻著
(韻)護取一庭春(句)莫彈花間鵲(韻)
(此即秦詞體惟前後段第二句各減一字作六字句異)
武陵春(梅苑名武林春)
武陵春(雙調四十八字前後段各四句三平韻)毛滂
風過冰簷環佩響(句)宿霧在華茵(韻)賸落瑤花襯月明
(韻)嫌怕有纖塵(韻)鳳口銜鐙金炫轉(句)人醉覺寒輕
(韻)但得清光解照人(韻)不負五更春(韻)
(此調以此詞為正體若李詞万俟詞之添字皆變格也按晏幾道詞三首换頭句俱與此詞平仄全異宋)
(媛魏氏詞玉人近日書來少即宗晏詞體也餘與此詞同毛詞别首前段起句城上落梅風料峭落字)
(仄聲第二句寒馥逼清尊寒字平聲晏詞第三句誰似龍山秋興濃誰字秋字俱平聲後段第三句曾看)
(飛瓊戴滿頭曾字平聲結句浮動舞梁州浮字平聲譜内可平可仄據之餘參下詞)
又一體(雙調四十九字前段四句三平韻後段四句兩平韻一疊韻)
李清照
風住塵香春已盡(句)日曉倦梳頭(韻)物是人非事事休
(韻)欲語淚先流(韻)聞說雙溪春尚好(句)也擬泛輕舟
(韻)只恐雙溪舴艋舟(疊)載不動(讀)許多愁(韻)
(此即毛詞體惟後段結句添一字作六字句異趙師俠乍雨籠晴詞後結流不盡許多愁正與此同)
又一體(雙調五十四字前段四句三平韻後段四句四平韻)万俟咏
燕子飛來春在否(句)微雨過(讀)掩重門(韻)正滿院棃花
雪照人(韻)獨自箇(讀)憶黃昏(韻)清風淡月總銷魂(韻)
羅衣暗(讀)惹啼㾗(韻)漫覻著秋千腰褪裙(韻)可煞是(讀)
不宜春(韻)
(此與毛詞同惟前後段第二三四句各添一字換頭句又押韻異)
東坡引(此調前後段兩結宋人類用疊句惟曹冠袁去華詞二首獨無舊譜遺之今并增定)
東坡引(雙調四十八字前段四句四仄韻後段五句四仄韻)曹冠
凉飇生玉宇(韻)黃花曉凝露(韻)汀蘋岸蓼秋將暮(韻)登
高開讌俎(韻)傳杯興逸(句)分韻得句(韻)思戲馬(讀)常
懷古(韻)東籬候酒人何處(韻)芳尊須送與(韻)
(此調採詞五體無疊句者兩體有疊句者三體曹詞換頭第三句六字折腰袁詞七字折腰趙詞换頭與)
(曹詞同辛詞換頭一首與曹詞同而起句多一字一首與袁詞同而句法不作上三下四其餘則無不同)
(也故此詞可平可仄即校後詞)
又一體(雙調四十九字前段四句四仄韻後段五句四仄韻)袁去華
隴頭梅半吐(韻)江南歲將暮(韻)閒窗盡日將愁度(韻)黃
昏愁更苦(韻)歸期望斷(句)雙魚尺素(韻)念嘶騎(讀)今
到何處(韻)殘鐙背壁三更鼓(韻)斜風吹細雨(韻)
(此與曹詞同惟後段第三句添一字作七字句異)
又一體(雙調五十八字前段五句四仄韻一疊韻後段六句四仄韻一疊韻)
趙師俠
相看情未足(韻)離觴巳催促(韻)停歌欲語眉先蹙(韻)何
期歸太速(韻)何期歸太速(疊)如今去也(句)無計追逐
(韻)怎忍聽(讀)陽關曲(韻)扁舟後夜灘頭宿(韻)愁隨煙樹
簇(韻)愁隨煙樹簇(疊)
(此詞前後段兩結俱有疊句汲古閣本於前段脫一疊句詞律因之今從花草粹編校定趙詞凡三首)
(字句悉同平仄亦如一辛棄疾君如梁上燕詞趙長卿茅齋無客詞正與此同)
又一體(雙調五十九字前段五句四仄韻一疊韻後段六句四仄韻一疊韻)
辛棄疾
玉纖彈舊怨(韻)還敲繡屏面(韻)清歌目送西風鴈(韻)鴈
行吹字斷(韻)鴈行吹字斷(疊)夜深拜半月(句)瑣窗西
畔(韻)但桂影(讀)空階滿(韻)翠帷自掩無人見(韻)羅衣寬
一半(韻)羅衣寬一半(疊)
(此與趙詞同惟後段起句五字異圖譜於夜深拜半點句者誤)
又一體(雙調五十九字前段五句四仄韻一疊韻後段六句四仄韻一疊韻)
辛棄疾
花梢紅未足(韻)條破驚新綠(韻)重簾下徧闌干曲(韻)有
人春睡熟(韻)有人春睡熟(疊)鳴禽破夢(句)雲偏目蹙
(韻)起來香腮褪紅玉(韻)花時愛與愁相續(韻)羅裙過半
幅(韻)羅裙過半幅(疊)
(此亦與趙詞同惟後段第三句七字異或疑此詞前段第二句平仄小異按趙長卿詞冰硯凍寒泚正與)
(此同)
雙鸂鶒(調見朱敦儒樵歌詞因詞有一對雙飛鸂鶒句故名元高拭詞注正宫)
雙鸂鶒(雙調四十八字前後段各四句四仄韻)朱敦儒
拂破秋江煙碧(韻)一對雙飛鸂鶒(韻)應是遠來無力(韻)
相偎梢下沙磧(韻)小艇誰吹横笛(韻)驚起不知消息
(韻)悔不當時描得(韻)如今何處尋覓(韻)
(此調無宋詞可校平仄當遵之)
鬲溪梅令(姜夔自度曲注宫調原注仙吕調一作高溪梅令)
鬲溪梅令(雙調四十八字前後段各四句四平韻)姜䕫
好花不與殢香人(韻)浪粼粼(韻)又恐春風歸去(讀)綠成
隂(韻)玉鈿何處尋(韻)木蘭雙槳夢中雲(韻)水横陳(韻)
漫向孤山山下(讀)覓盈盈(韻)翠禽啼一春(韻)
(此調宋人無填者其平仄當悉遵之)
伊州三臺(按唐有宫中三臺江南三臺等曲此云伊州者亦本唐曲取邊地為名也三臺皆用)
(六字成句觀趙師俠詞前後起二句亦作六言猶沿唐人舊體若兩結攤破六字二句為五字)
(一句七字一句則新聲矣故另編一體)
伊州三臺(雙調四十八字前後段各四句四平韻)趙師俠
桂花移自雲巖(韻)更被靈砂染丹(韻)清露濕酡顔(韻)醉
乘風(讀)下臨世間(韻)素娥襟韻蕭閒(韻)不與羣芳並
看(韻)䔩蓛絳綃單(韻)覺身輕(讀)夢回廣寒(韻)
(此調見金元曲子注正宫平仄一定填者宜遵之)
雙頭蓮令(調見趙師俠坦庵集詠信豐雙蓮故製此詞)
雙頭蓮令(雙調四十八字前後段各四句四平韻)趙師俠
太平和氣兆嘉祥(韻)草木總成雙(韻)紅苞翠盖出横塘
(韻)兩兩鬭芬芳(韻)幹搖碧玉並青房(韻)仙髻擁新妝
(韻)連枝不解引鸞凰(韻)留取映鴛鴦(韻)
(此詞無别首可校)
梅弄影(調見丘崈集詠梅詞因結句有巡池看弄影句取以為名)
梅弄影(雙調四十八字前後段各五句四仄韻)丘崈
雨晴風定(韻)一任春寒逞(韻)要勒羣芳未醒(韻)不廢梅
花(句)晩來妝面靚(韻)曲闌斜凭(韻)水檻臨清鏡(韻)翠
竹蕭騷相映(韻)付與幽人(句)巡池看弄影(韻)
(此調秪有此詞無他首可校)
茅山逢故人(調見元人葉兒樂府張雨句曲道中送友自製詞也)
茅山逢故人(雙調四十八字前段五句三仄韻後段五句兩仄韻)
張雨
山下寒林平楚(韻)山外雲帆煙渚(韻)不飲如何(句)吾生
如夢(句)鬢毛如許(韻)能消幾度相逢(句)遮莫而今歸
去(韻)壯士黃金(句)仙人黃鶴(句)美人黃土(韻)
(此詞亦無他首可校)
陽臺夢(此調有兩體四十九字者調見尊前集唐莊宗製因詞有又入陽臺夢句取以為名五十)
(七字者調見花草粹編宋解昉製即賦陽臺夢題兩體截然不同)
陽臺夢(雙調四十九字前段四句三仄韻後段四句兩仄韻)唐莊宗
薄羅衫子金泥縫(韻)困纖腰怯銖衣重(韻)笑迎移步小
蘭叢(句)嚲金翹玉鳳(韻)嬌多情脈脈(句)羞把同心撚
弄(韻)楚天雲雨却相和(句)又入陽臺夢(韻)
(此詞全押仄韻宋元人無填者平仄當從之)
又一體(雙調五十七字前段五句三仄韻兩平韻後段五句兩仄韻兩平韻)
解昉
仙姿本寓(仄韻)十二峰前住(韻)千里行雲行雨(韻)偶因鶴
馭過巫陽(平韻)邂逅他(讀)楚襄王(韻)無端宋玉誇才賦
(仄韻)誣誕人心素(韻)至今狂客到陽臺(換平韻)也有癡心(句)
望妾入(讀)夢中來(韻)
(此詞平仄換韻宋人中亦僅見此體)
月宫春(調見花間集毛文錫詞周邦彦更名月中行宋史樂志屬小石角)
月宫春(雙調四十九字前段四句四平韻後段四句兩平韻)毛文錫
水晶宫裏桂花開(韻)神仙探幾回(韻)紅芳金蕊繡重臺
(韻)低傾瑪瑙杯(韻)玉兔銀蟾爭守護(句)姮娥姹女戲
相偎(韻)遙聽鈞天九奏(句)玉皇親看來(韻)
(此詞與周詞異者在後段第二句不作上三下四句法及第三句少一字不押韻耳但兩詞前段第二句)
(結句後段起句結句平仄迥别難以參校不若韓淲詞之字句悉同故此詞可平可仄祗參韓詞韓詞)
(前段第二句斷腸空眼穿斷字仄聲空字平聲第三句一春風雨夜懨懨一字仄聲結句不聞鐘鼓傳不)
(字仄聲鐘字平聲後段起句香冷曲屏羅帳掩香字平聲曲字仄聲第二句園林誰與上秋千誰字平聲)
(第三句憶得年時鳳枕憶字仄聲)
又一體(雙調五十字前段四句四平韻後段四句三平韻)周邦彦
蜀絲趁日染乾紅(韻)微暖口脂融(韻)博山細篆靄房櫳
(韻)靜看打窗蟲(韻)愁多膽怯疑虚幕(句)聲不斷(讀)暮
景疎鐘(韻)團圍四壁小屏風(韻)淚盡夢啼中(韻)
(此詞後段第三句七字押韻吳文英疎桐翠井詞陳允平鬢雲斜插詞正與此同前段起句吳詞疎桐)
(翠井蚤驚秋疎字平聲陳詞鬢雲斜插映山紅斜字平聲第二句吳詞葉葉雨聲愁上葉字仄聲第三句)
(鐙前倦客老貂裘鐙字平聲陳詞自攜紈扇出簾櫳紈字平聲結句陳詞闌外撲飛蟲闌字平聲後段第)
(二句陳詞纖纖手自引金鍾下纖字平聲第三句倦歌佯醉倚東風倦字仄聲佯字平聲結句愁在落花)
(中愁字平聲譜内可平可仄據此)
河瀆神(唐教坊曲名花庵詞選云唐詞多緣題所賦河瀆神之詠祠廟亦其一也)
河瀆神(雙調四十九字前段四句四平韻後段四句四仄韻)温庭筠
河上望叢祠(平韻)廟前春雨來時(韻)楚山無限鳥飛遲(韻)
蘭棹空傷别離(韻)何處杜鵑啼不歇(仄韻)豔紅開盡如
血(韻)蟬鬢美人愁絶(韻)百花芳草佳節(韻)
(此詞前段押平韻後段押仄韻者唐宋人間一為之若全押平韻則惟唐詞一體也前段第二句孫光)
(憲詞春晚湘妃廟前春字平聲晩字仄聲妃字平聲廟字仄聲第三句一方卵色椘南天卵字仄聲辛棄)
(疾詞山頭人望翠雲旗山字平聲第四句温詞别首淚流玉筯千條淚字仄聲流字平聲玉字筯字俱仄)
(聲千字平聲後段換頭句暮天愁聽思歸樂暮字仄聲天字愁字俱平聲聽字仄聲歸字平聲第二句孫)
(詞依舊瓊輪羽駕依字平聲舊字仄聲輪字平聲羽字仄聲第三句孫詞小殿沉沉清夜小字仄聲上沉)
(字平聲温詞别首青麥燕飛落落上落字仄聲第四句孫詞銀鐙飄落香灺銀字平聲譜内可平可仄據)
(此若前段起句河字可仄則參張詞)
又一體(雙調四十九字前段四句四平韻後段四句兩平韻)張泌
古樹噪寒鴉(韻)滿庭楓葉蘆花(韻)晝鐙當午隔輕紗(韻)
畫閣朱簾影斜(韻)門外往來祈賽客(句)翩翩帆落天
涯(韻)回首隔江煙火(句)渡頭三兩人家(韻)
(此體全押平韻無唐宋詞可校)
歸去來(調見樂章集詞二首因詞有歌筵舞且歸去休惆悵好歸去句取以為名四十九字者自)
(注正平調五十二字者自注中吕調按唐書樂志仲吕羽為正平調夾鍾羽為中吕調燕樂七)
(羽之二也)
歸去來(雙調四十九字前後段各四句四仄韻)柳永
初過元宵三五(韻)慵困春情緒(韻)鐙月闌珊嬉遊處(韻)
游人盡(讀)厭歡聚(韻)憑仗如花女(韻)持杯謝(讀)酒朋
詩侣(韻)餘酲更不禁香醑(韻)歌筵舞(讀)且歸去(韻)
(此調秪有柳詞二首無宋元詞可校雖前段第三四句後段第二三四句兩調相同但自注宫調恐乖律)
(吕不必參校平仄)
又一體(雙調五十二字前後段各四句四仄韻)柳永
一夜狂風雨(韻)花隂墜(讀)碎紅無數(韻)垂楊漫結黃金
縷(韻)儘春殘(讀)縈不住(韻)蝶稀蜂散知何處(韻)殢尊
酒(讀)轉添愁緒(韻)多情不慣相思苦(韻)休惆悵(讀)好歸
去(韻)
(此即前詞體惟前段起句減一字作五字句第二句添二字作上三下四七字句後段起句添二字作七)
(字句異)
惜春郎(調見花草粹編柳永詞因樂章集不載故宫調無考)
惜春郎(雙調四十九字前段五句三仄韻後段四句三仄韻)柳永
玉肌瓊豔新妝飾(韻)好壯觀歌席(韻)潘妃寶釧(句)阿嬌
金屋(句)應也消得(韻)屬和新詞多俊格(韻)敢共我勍
敵(韻)恨少年(讀)枉費疎狂(句)不早與伊相識(韻)
(此調亦無别詞可校)
極相思(宋彭乘墨客揮犀云仁廟時皇族中太尉夫人一日入内再拜告帝曰臣妾有夫不幸為)
(婢妾所惑帝怒流婢於千里夫人亦得罪居瑤華宫太尉罰俸而不得朝經歲方春暮夫人為)
(詞曲名極相思或加令字)
極相思(雙調四十九字前段五句三平韻後段五句兩平韻)
(墨客揮犀)無名氏
柳煙霽色方晴(韻)花露逼金莖(韻)秋千院落(句)海棠漸
老(句)纔過清明(韻)嫩玉腕托香脂臉(句)相傅粉(讀)更
與誰情(韻)秋波綻處(句)相思淚迸(句)天阻深誠(韻)
(此調秪此一體有呂渭老蔡伸陸游吳文英詞可校前段起句陸詞江頭疎雨輕煙江字疎字俱平聲)
(第二句吕詞隔葉囀黃鸝隔字仄聲第三四五句吳詞乘鸞歸後生綃淨翦一片冰心歸字生字俱平聲)
(一字仄聲後段第一二句吳詞心事孤山春夢在到思量猶斷詩魂心字孤字山字俱平聲夢字到字俱)
(仄聲思字量字猶字俱平聲第三句吕詞别房初睡别字仄聲初字平聲第四五句陸詞漫空相趁柳絮)
(榆錢相字平聲柳字仄聲譜内可平可仄據此)
雙韻子(調見張先詞集按金元曲子有雙聲疊韻調名疑出于此)
雙韻子(雙調四十九字前段五句兩仄韻後段五句四仄韻)張先
鳴鞘電過(句)曉闈靜斂(句)龍旂風定(韻)鳳樓遠出霏煙
(句)聞笑語(讀)中天迥(韻)清光近(韻)歡聲競(韻)鴛鷺集
(讀)仙花鬭影(韻)更聞度曲瑤山(句)升瑞日(讀)春宫永(韻)
(此調僅見此詞無别首可校)
鳳孤飛(調見小山樂府)
鳳孤飛(雙調四十九字前段四句三仄韻後段四句四仄韻)晏幾道
一曲畫樓鐘動(句)宛轉歌聲緩(韻)綺席飛塵座滿(韻)更
小待(讀)金蕉暖(韻)細雨輕寒今夜短(韻)依前是(讀)粉
牆别館(韻)端的歡期應未晩(韻)奈歸雲難管(韻)
(此詞平仄亦無别首可校)
柳梢青(此調兩體或押平韻或押仄韻字句悉同押平韻者宋韓淲詞有雲淡秋空句名雲淡秋)
(空有雨洗元宵句名雨洗元宵有玉水明沙句名玉水明沙元張雨詞名早春怨押仄韻者古)
(今詞話無名氏詞有隴頭殘月句名隴頭月)
柳梢青(雙調四十九字前段六句三平韻後段五句三平韻)秦觀
岸草平沙(韻)吳王故苑(句)柳裊煙斜(韻)雨後寒輕(句)風
前香細(句)春在棃花(韻)行人一棹天涯(韻)酒醒處(讀)
殘陽亂鴉(韻)門外秋千(句)牆頭紅粉(句)深院誰家(韻)
(押平韻者以此詞及劉詞為正體若張詞後段第二句添字乃變格也前段第二句周邦彦詞海棠標)
(韻標字平聲第四句張炎詞因甚春深因字平聲第六句綠水人家綠字仄聲後段换頭句趙長卿詞鑑)
(河煙水連天煙字平聲第二句曹冠詞人面與荷花共紅人字平聲趙師俠詞映煙樹雲間渺茫煙字平)
(聲譜内可平可仄據此餘參所採平韻二詞染按盧炳詞前段第四五六句春豔一枝鵝兒顔色就纖)
(裳一字仄聲楊无咎詞後段第二句算除是鐵心石腸又第四五六句一自别來百般宜處都入思量鐵)
(字别字俱仄聲然皆以入替平不可泛用上去聲字)
又一體(雙調四十九字前段六句兩平韻後段五句三平韻)劉鎮
乾鵲收聲(句)濕螢度影(句)庭院秋香(韻)步月移隂(句)梳
雲約翠(句)人在迴廊(韻)醺醺宿酒殘妝(韻)待付與(讀)
温柔醉鄉(韻)郤扇藏嬌(句)牽衣索笑(句)今夜差凉(韻)
(此與秦詞同惟前段起句不押韻小異慘按趙長卿詞前段第一二三句干林落葉聲聲悽江臯鴈飛)
(起句亦不押韻而平仄不同注明不錄)
又一體(雙調五十字前段六句三平韻後段五句三平韻)張雨
面目冰霜(韻)逃禪正派(句)只讓花光(韻)怪底徐卿(句)為
渠描貌(句)縈損柔腸(韻)有誰步屧長廊(韻)更折竹聲
中(讀)吹細香(韻)酒半醒時(句)雪晴寒夜(句)月上西窗(韻)
(此亦秦詞體惟後段第二句添一字作八字句異)
又一體(雙調四十九字前段六句三仄韻後段五句兩仄韻)賀鑄
子規啼血(韻)可憐又是(句)春歸時節(韻)滿院東風(句)海
棠鋪繡(句)棃花飛雪(韻)丁香露泣殘枝(句)算未比(讀)
愁腸寸結(韻)自是休文(句)多情多感(句)不干風月(韻)
(押仄韻者以此詞及蔡詞趙詞為正體若吳詞之添字無名氏詞之攤破句法皆變體也前段第二句)
(葛剡詞翠桁香濃濃字平聲第三句瑣窗紗薄瑣字仄聲楊无咎詞容易眠熟易字仄聲趙師俠詞凝情)
(獨立獨字仄聲第四句朱敦儒詞帆展霜風帆字平聲楊无咎詞鍼線倦拈倦字仄聲後段换頭句趙師)
(俠詞海山雲樹微茫海字仄聲雲字平聲第二句趙彦端詞又爭倩薔薇戀得爭字平聲第三句楊无咎)
(詞桑柘影深桑字平聲影字仄聲譜内可平可仄據此餘參所採仄韻諸詞)
又一體(雙調四十九字前段六句兩仄韻後段五句兩仄韻)蔡伸
連璧尋春(句)踏青尚憶(句)年時攜手(韻)此際重來(句)可
憐還是(句)去年時候(韻)陰隂柳下人家(句)人面似(讀)
桃花依舊(韻)但願年年(句)春風有信(句)人心長久(韻)
(此亦賀詞體惟前段起句不押韻異)
又一體(雙調四十九字前段六句三仄韻後段五句三仄韻)趙彦端
衰翁自謫(韻)堪笑忘了(句)山林閒適(韻)一歲花黃(句)一
秋酒綠(句)一番頭白(韻)浮生似醉如客(韻)問底事(讀)
歸來未得(韻)但願長年(句)故人相與(句)春朝秋夕(韻)
(此亦賀詞體惟後段起句亦押韻異)
又一體(雙調五十字前段六句兩仄韻後段五句兩仄韻)吳瓘
牆角孤根(句)株身纖小(句)嬌羞無力(韻)蠏眼微紅(句)粉
容未露(句)不禁春色(韻)怕東君(讀)汩沒芳姿(句)漸迆
邐(讀)檀心半坼(韻)緩步迴廊(句)黃昏月淡(句)那時相得
(韻)
(此與蔡詞同惟换頭句添一字作七字句異)
又一體(雙調五十字前段五句三仄韻後段五句兩仄韻)
(古今詞話)無名氏
依稀曉星明滅(韻)白露點(讀)蒼苔敗葉(韻)斷址頽垣(句)
荒煙衰草(句)漢家宫闕(韻)咸陽道上行人(句)依舊是
(讀)利親名切(韻)改換容顔(句)消磨今古(句)隴頭殘月(韻)
(此亦賀詞體也但攤破賀詞前段第一二三句四字三句作六字一句七字一句異元倪瓚詞前段起二)
(句樓上玉笙吟徹白露冷飛璚珮玦正與此同)
醉鄉春(宋惠洪冷齋夜話云少游在黃州飲於海棠橋橋南北多海棠有書生家於海棠叢間少)
(游醉宿於此題詞壁間按此則知此調創自秦觀因後結有醉鄉廣大人間小句故名醉鄉春)
(又因前結有春色又添多少句一名添春色)
醉鄉春(雙調四十九字前後段各五句三仄韻)秦觀
喚起一聲人悄(韻)衾冷夢寒窗曉(韻)瘴雨過(句)海棠開
(句)春色又添多少(韻)社甕釀成微笑(韻)半缺椰瓢共
舀(韻)覺顛倒(句)急投牀(句)醉鄉廣大人間小(韻)
(按廣韻上聲三十小部有舀字以沼切正與悄字押若覺顛倒句與前瘴雨過句同其倒字非韻圖譜注)
(韻者誤)
太常引(太和正音譜注仙吕宫一名太清引韓淲詞有小春時候臘前梅句名臘前梅)
太常引(雙調四十九字前段四句四平韻後段五句三平韻)辛棄疾
仙機似欲織纖羅(韻)髣髴度金梭(韻)無奈玉纖何(韻)却
彈作(讀)清商恨多(韻)珠簾影裏(句)如花半面(句)絶勝
隔簾歌(韻)世路苦風波(韻)且痛飲(讀)公無渡河(韻)
(此調秪此二體所異者前段第二句或五字或六字耳俱有宋元人詞可校此詞前段第二句五字别首)
(前段第二三句飛鏡又重磨把酒問姮娥飛字平聲把字仄聲許有壬詞後段第三句雙檜插天青雙字)
(平聲辛詞别首第五句人道是清光更多人字平聲張埜詞趁秋滿天香桂枝秋字平聲譜内可平可仄)
(據此餘參高詞)
又一體(雙調五十字前段四句四平韻後段五句三平韻)高觀國
玉肌輕襯碧霞衣(韻)似爭駕(讀)翠鸞飛(韻)羞問武陵溪
(韻)笑女伴(讀)東風醉時(韻)不飄紅雨(句)不貪青子(句)
冷淡却相宜(韻)春晩湧金池(韻)問一片(讀)將愁寄誰(韻)
(此詞前段第二句六字如韓淲詞之還知道為誰開梅苑詞之梅梢上又春歸沈端節詞之都只解送人)
(行韓玉詞之幾曾放夢魂閒陳孚詞之記生母在今朝俱與此詞同但平仄小異耳譜内參之餘與辛詞)
(無異)
御定詞譜卷七
