欽定四庫全書
御定詞譜卷十四目錄(起六十二字至六十六字)
贊成功一體
定風波八體(又名定風流)(定風波令)
破陣子一體(又名十拍子)
金蕉葉四體
漁家傲四體
蘇幕遮一體(又名鬢雲鬆令)
攤破南鄉子二體(又名青杏兒椿閒閒令)(似孃兒)(慶靈)
明月逐人來一體
甘州徧一體
别怨一體
麥秀兩岐一體
獻衷心二體
黃鍾樂一體
醉春風一體(又名怨東風)
握金釵二體(又名戛金釵)
侍香金童三體
緱山月一體
喝火令一體
芭蕉雨一體
淡黃柳三體
輥繡毬一體
厭金杯一體(又名獻金杯)
錦纏道三體(又名錦纏頭)(錦纏□)
慶春澤三體
行香子八體
欽定四庫全書
御定詞譜卷十四(起六十二字至六十六字)
贊成功(調見花間集)
贊成功(雙調六十二字前後段各七句四平韻)毛文錫
海棠未坼(句)萬點深紅(韻)香苞緘結一重重(韻)似含羞
態(句)邀勒春風(韻)蜂來蝶去(句)任繞芳叢(韻)昨夜微
雨(句)飄灑庭中(韻)忽聞聲滴井邊桐(韻)美人驚起(句)坐
聽晨鐘(韻)快教折取(句)戴玉瓏璁(韻)
(此詞無唐宋詞别首可校)
定風波(唐教坊曲名李珣詞名定風流張先詞名定風波令)
定風波(雙調六十二字前段五句三平韻兩仄韻後段六句四仄韻兩平韻)
歐陽炯
暖日閒窗映碧紗(平韻)小池春水浸明霞(韻)數樹海棠紅
欲盡(仄韻)爭忍(韻)玉閨深掩過年華(平韻)獨凭繡牀方寸
亂(換仄韻)腸斷(韻)淚珠穿破臉邊花(平韻)隣舍女郎相借問
(換仄韻)音信(韻)教人羞道未還家(平韻)
(此調以此詞為正體前後段以平韻為主前段第三四句後段第一二句第四五句又間入仄韻宋詞俱)
(如此填若蘇詞之不押仄韻孫詞之添字蔡詞京詞之攤破句法曹詞李詞陳詞之減字皆變體也按)
(歐陽修詞前段第三四句春睡覺來情緒惡寂莫寂字仄聲譜内據之其餘可平可仄悉參所採諸詞至)
(閻選詞換頭句扁舟短棹歸蘭浦舟字平聲棹字仄聲&KR1472;字平聲李珣詞後段第四句更飲一杯紅霞酒)
(霞字平聲宋元詞無如此者但附注以備參考)
又一體(雙調六十三字前段五句三平韻兩仄韻後段六句四仄韻兩平韻)
孫光憲
簾拂疎香斷碧絲(平韻)淚衫還滴繡黃鸝(韻)上國獻書人
不在(仄韻)凝黛(韻)晩庭又是落紅時(平韻)春日自長心自
促(換仄韻)翻覆(韻)年來年去負前期(平韻)應是秦雲兼楚雨
(換仄韻)留住(韻)向花枝(讀)誇說月中枝(平韻)
(此與歐陽詞體同惟後段結句多一字亦襯字也)
又一體(雙調六十二字前段五句三平韻兩仄韻後段六句一仄韻一疊韻兩平韻)
蔡伸
一曲離歌酒一鍾(平韻)可憐分袂太匆匆(韻)百計留君留
不住(仄韻)君去(韻)滿川煙暝滿帆風(平韻)目斷魂銷人不
見(換仄韻)但見(疊)青山隱隱水浮空(平韻)擬把一襟相憶淚
(句)試向雲箋(句)密寫付飛鴻(韻)
(此亦歐陽詞體惟後段第五六句攤破句法不押仄聲短韻異按唐李珣詞後段第四五六句聽鵲憑)
(龜無定處不知淚痕流在畫羅衣亦不押仄聲短韻正與此同)
又一體(雙調六十字前段五句三平韻兩仄韻後段五句兩平韻兩仄韻)
李泳
點點行人趁落暉(平韻)搖搖煙艇出漁磯(韻)一路水香流
不斷(仄韻)零亂(韻)春潮綠浸野薔薇(平韻)南去北來愁幾
許(句)登臨懷古欲沾衣(韻)試問越王歌舞地(換仄韻)佳麗
(韻)只今惟有鷓鴣飛(平韻)
(此亦歐詞體惟換頭下減去押仄聲短韻兩字句異)
又一體(雙調六十字前後段各五句兩平韻兩仄韻)曹冠
萬箇琅玕篩日影(句)兩堤楊柳蘸漣漪(平韻)鳴鳥一聲林
愈靜(仄韻)吟興(韻)未曾移步已成詩(平韻)旋汲清湘烹建
茗(句)時尋野果勸金卮(韻)況有良朋談妙理(換仄韻)適意
(韻)此歡不遣俗人知(平韻)
(此即李詞體惟前段起句不用韻異)
又一體(雙調六十二字前段五句三平韻後段六句兩平韻)蘇軾
好睡慵開莫厭遲(韻)自憐冰臉不宜時(韻)偶作小桃紅
杏色(句)閒雅(句)尚餘孤瘦雪霜姿(韻)休把閒心隨物
態(句)何事(句)酒生微暈沁瑤肌(韻)詩老不知梅格在(句)
吟咏(句)更看綠葉與青枝(韻)
(此詞前後段俱不間入仄韻與歐詞異)
又一體(雙調六十二字前段五句三平韻後段五句兩平韻)京鏜
何必穿針上綵樓(韻)剖瓜插竹訴閒愁(韻)聞道天孫相
會處(句)銀漢無津(句)不待泛蘭舟(韻)動是隔年尋素
約(句)何似每逢清景且嬉遊(韻)但得舉杯開口笑(句)對
月臨風(句)總勝鵲橋秋(韻)
(此詞不間入仄韻前後結各攤破作上四字一句下五字一句異至换頭第二句何似二字即連下句如)
(襯字法亦一格也按京詞别首騎氣乘風也作等閒遊句法又與此有别因注明不另錄)
又一體(雙調六十字前段五句三平韻後段五句兩平韻)陳允平
慵拂妝臺嬾畫眉(韻)此情惟有落花知(韻)流水悠悠春
脈脈(句)閒倚繡屛(句)獨自立多時(韻)有約莫教鶯解
語(句)多情却妒燕于飛(韻)一笑薔薇辜舊約(句)載酒尋
歡(句)因甚嬾支持(韻)
(此與京鏜詞體同惟後段第二三句減二字作七字一句異按周紫芝瑟調相思引亦名定風波令校)
(此調前後段各少第三句七字因巳編入琴調相思引故不類列)
破陣子(唐教坊曲名一名十拍子陳暘樂書云唐破陣樂屬龜兹部秦王所製舞用二千人皆畫)
(衣甲執旗旆外藩鎮春衣犒軍設樂亦舞此曲兼馬軍引入場尤壯觀也按唐破陣樂乃七言)
(絶句此蓋因舊曲名另度新聲元高拭詞注正宫)
破陣子(雙調六十二字前後段各五句三平韻)晏殊
海上蟠桃易熟(句)人間秋月長圓(韻)惟有擘釵分鈿侣
(句)離别常多會面難(韻)此情須問天(韻)蠟燭到明垂
淚(句)熏鑪盡日生煙(韻)一點淒凉愁絶意(句)漫道秦箏
有剰絃(韻)何曾為細傳(韻)
(此調始自此詞宋詞俱照此填平前段起句晏詞别首湖上西風斜日湖字斜字俱聲又一首憶得去)
(年今日去字仄聲第二句陸游詞放教昨夜浮名放字昨字俱仄聲第三句程垓詞簇定熏鑪酥酒軟簇)
(字仄聲熏字平聲第四句蘇軾詞醉裏無何即是鄉醉字仄聲趙善扛詞陌上晴光收翠嵐收字平聲第)
(五句晏詞别首歌長粉面紅歌字平聲粉字仄聲後段起句晏詞别首巧笑東隣女伴東字平聲女字仄)
(聲又斜日更穿簾幕斜字平聲第二句晏詞别首采桑徑裏逢迎采字仄聲程垓詞歌聲輕度紅兒輕字)
(平聲第三句晏詞别首疑怪昨宵春夢好疑字平聲昨字仄聲第四句晏詞别首元是今朝鬭草贏元字)
(平聲趙善扛詞夢遶清江江水南下江字平聲第五句晏詞别首笑從雙臉生笑字仄聲雙字平聲譜内)
(可平可仄據此)
金蕉葉(此調始自柳永因詞有金蕉葉泛金波霽句取以為名袁去華蔣捷詞皆從柳詞減字樂)
(章集注大石調元高拭詞注越調)
金蕉葉(雙調六十二字前後段各五句四仄韻)柳永
厭厭夜飲平陽第(韻)添銀燭(讀)旋呼佳麗(韻)巧笑難禁
(句)豔歌無間聲相繼(韻)準擬幕天席地(韻)金蕉葉泛
金波霽(韻)未更闌(讀)巳盡狂醉(韻)就中有箇(句)風流暗
向鐙光底(韻)惱徧兩行珠翠(韻)
(柳詞此體無别首可校)
又一體(雙調四十八字前後段各四句四仄韻)袁去華
江楓半赤(韻)雨初晴(讀)鴈空紺碧(韻)愛籬落(讀)黃花秀
色(韻)帶零露旋摘(韻)向晩西風淡日(韻)髮蕭蕭(讀)任
從帽側(韻)更莫把(讀)茱萸歎息(韻)且更持大白(韻)
(此校柳詞前段起句減三字後段起句減一字前後段第三四句各減四字兩結句又減一字按袁集)
(此調四十八字者三首其一首前段第二句調停得似餳似蜜調字平聲得字仄聲第三句試一飲風生)
(兩腋一字仄聲結句更煩襟頓失襟字平聲後段第三句覻得他烘地面赤他字平聲地字仄聲又一首)
(試纖手清泉戲掬纖字平聲結句看風動檻竹風字平聲動字仄聲譜内可平可仄據此至前後兩結俱)
(作上一下四句法三首皆然元高拭越調詞正與此同)
又一體(雙調四十六字前後段各四句四仄韻)袁去華
行思坐憶(韻)知他是(讀)怎生過日(韻)煩惱無千萬億(韻)
誚將做飯喫(韻)舊日輕憐痛惜(韻)却如今(讀)怨深恨
極(韻)不覺長吁歎息(韻)便直恁下得(韻)
(此與前詞同惟前後段第三句各減一字異)
又一體(雙調四十六字前後段各四句三仄韻)蔣捷
雲褰翠幕(韻)滿天星(讀)碎珠迸索(韻)孤蟾闌外照我(韻)
看看過轉角(韻)酒醒寒砧正作(韻)待眠來(讀)夢魂怕
惡(韻)枕屏那更畫了(句)平沙斷鴈落(韻)
(此與行思坐憶詞同惟前後段第三句不用韻異其兩結句亦不作上一下四句法)
漁家傲(明蔣氏九宫譜目入中吕引子傲按此調始自晏殊因詞有神仙一曲漁家句取以為)
(名如杜安世詞三聲叶韻蔡伸詞添字者皆變體也外有十二箇月鼓子詞其十一月十二月)
(起句俱多一字歐陽修詞云十一月新陽排夀宴十二月嚴凝天地閉歐陽原功詞云十一月)
(都人居煖閣十二月都人供暖箑此皆因月令故多一字非添字體也)
漁家傲(雙調六十二字前後段各五句五仄韻)晏殊
畫鼓聲中昏又曉(韻)時光只解催人老(韻)求得淺歡風
日好(韻)齊揭調(韻)神仙一曲漁家傲(韻)綠水悠悠天
杳杳(韻)浮生豈得長年少(韻)莫惜醉來開口笑(韻)須信
道(韻)人間萬事何時了(韻)
(此調以此詞為正體宋元人俱如此填若周詞之疊韻杜詞之三聲叶韻蔡詞之添字皆變體也按宋)
(杜安世詞前段第一二句每到春來長如病玉容瘦與薄妝稱如字平聲薄字仄聲結句奈向後期全無)
(定向字仄聲期字平聲後段第二句花間衆禽愁難聽禽字平聲第三句天賦多情翻成恨成字平聲每)
(句俱作拗體又元凌彦翀詞前段起句采芝步入南山道芝字平聲步字入字俱仄聲俱與此詞平仄全)
(異又晏詞别首前段起句幽鷺慢來窺品格幽字平聲歐陽修詞第二句葉籠花罩鴛鴦侣葉字仄聲花)
(字平聲後段起句愁倚畫樓無計奈愁字平聲畫字仄聲第二句亂紅飄過秋塘外亂字仄聲第三句腸)
(斷樓南金鎖戶腸字平聲杜安世詞第四句有誰道有字仄聲俱與此詞平仄小異譜内可平可仄據之)
(餘參所採諸詞句法同者)
又一體(雙調六十二字前後段各五句四仄韻一疊韻)周紫芝
遇坎乘流隨分了(韻)雞蟲得失能多少(韻)兒軰雌黃堪
一笑韻堪一笑(疊)鶴長鳬短從他道(韻)幾度秋風吹
夢到(韻)花姑溪上人空老(韻)喚取扁舟歸去好(韻)歸去
好(韻)孤篷一枕秋江曉(韻)
(此與晏詞同惟前後段第四句用疊韻異見竹坡詞採入以備一體)
又一體(雙調六十二字前後段各五句兩平韻三叶韻)杜安世
疎雨才收淡淨天(韻)微雲綻處月嬋娟(韻)寒鴈一聲人
正遠(叶)添幽怨(叶)那堪往事思量徧(叶)誰道綢繆兩
意堅(韻)水萍風絮不相緣(韻)舞鑑鸞腸虛寸斷(叶)芳容
變(叶)好將憔悴教伊見(叶)
(此調用三聲叶夀域詞二首皆然其一首前段第四句春色盡色字仄聲第五句蠟梅枝上櫻桃嫩枝字)
(平聲後段第二句熏餘乍厭錦衾温熏字平聲乍字仄聲第三句消減玉肌誰與問消字平聲玉字仄聲)
(譜内可平可仄據此四此詞一先韻本部三聲叶而遠怨斷三字間通十願十五翰者以元寒先古韻)
(本通也别首十二文本部三聲叶而間通十一軫十四願者亦以真文元古韻本通耳與曲韻平仄互叶)
(者不同)
又一體(雙調六十六字前後段各六句五仄韻)蔡伸
煙鎖池塘秋欲暮(韻)細細荷香(句)直到雙棲處(韻)並枕
東窗聽夜雨(韻)偎金縷(韻)雲深不見來時路(韻)曉色
朦朧人去住(韻)香覆重簾(句)密密聞私語(韻)目斷征帆
歸别浦(韻)空凝竚(韻)苔痕綠映金蓮步(韻)
(此見友古集校晏詞前後段第二句各添二字攤破作兩句名添字漁家傲其調近蝶戀花惟以前後多)
(第五句三字為分別也)
蘇幕遮(唐教坊曲名按唐書宋務光傳比見都邑坊市相率為渾脱隊駿馬戎服名蘇幕遮又按)
(張說集有蘇幕遮七言絶句宋詞蓋因舊曲名另度新聲也周邦彦詞有鬢雲鬆句更名鬢雲)
(鬆令金詞注般涉調)
蘇幕遮(雙調六十二字前後段各七句四仄韻)范仲淹
碧雲天(句)黃葉地(韻)秋色連波(句)波上含煙翠(韻)山映
斜陽天接水(韻)芳草無情(句)更在斜陽外(韻)黯鄉魂
(句)追旅思(韻)夜夜除非(句)好夢留人睡(韻)明月樓高休
獨倚(韻)酒入愁腸(句)化作相思淚(韻)
(此調秪有此體宋元人俱如此填亂前段第三四句梅堯臣詞亂碧萋萋雨後江天曉字雨字俱仄聲)
(第五句蘇軾詞一局選仙逃暑困一字選字俱仄聲第六七句蘇詞笑指尊前誰向清宵近笑字仄聲誰)
(字平聲後段第三句張先詞回首旗亭回字平聲第四句蘇詞誰敢爭先進誰字平聲第五句杜安世詞)
(獨上高樓臨暮靄獨字仄聲楊澤民詞溪上故人無恙否故字仄聲第六七句張先詞天若有情天也終)
(須老兩天字俱平聲有字仄聲譜内可平可仄據此若花草粹編無名氏詞前段起二句與君别情易許)
(别字仄聲此亦偶然不必從)
攤破南鄉子(太平樂府中原音韻俱注大石調高拭詞注南吕宫太和正音譜注小石調亦)
(入仙吕宫趙長卿詞名青杏兒又名似孃兒翰墨全書黃右曹詞有夀堂巳慶靈椿老句名慶)
(靈椿中州樂府趙秉文詞有但教有酒身無事句名閒閒令)
攤破南鄉子(雙調六十二字前後段各六句三平韻)程垓
休賦惜春詩(韻)留春住(讀)說與人知(韻)一年已負東風
瘦(句)說愁說恨(句)數期數刻(句)只望歸時(韻)莫怪杜
鵑啼(韻)真箇也(讀)喚得人歸(韻)歸來休恨花開了(句)梁
間燕子(句)且教知道(句)人也雙飛(韻)
(此詞前後段一二三句近南鄕子與醜奴兒無涉自宋黃庭堅集誤刻醜奴兒元好問倣其體加以促拍)
(二字詞律相沿遂編入醜奴兒體今照樂府雅詞改定此調以此詞為正體宋元人俱如此填若趙詞)
(之攤破句法注中向詞之添字皆變體也聲前段第二句鄧光廌詞海棠花開未開間海字仄花字開)
(字俱平聲第三句劉辰翁詞不記去年今夕夢記字夕字俱仄聲年字平聲鄧詞莫言春色三分二春字)
(平聲第四五句趙秉文詞今年花謝明年花謝兩花字俱平聲後段第一句鄧詞侯印舊家氊侯字平聲)
(第二句早大邊飛詔催歸早字仄聲天字邊字俱平聲第四五句趙詞有花也好無花也好有字仄聲無)
(字平聲也字仄聲第六句趙詞選甚春秋選字仄聲譜内可平可仄據此餘參下詞)
又一體(雙調六十二字前段六句三平韻後段五句三平韻)趙長卿
最苦是離愁(韻)行坐裏(讀)只在心頭(韻)待須作箇巫山
夢(句)孤衾展轉(句)無眠到曉(句)和夢都休(韻)夢裏也
無由(韻)誰敢望讀真箇綢繆(韻)暫時不見渾閒事(句)只
愁柳絮楊花(句)自來擺蕩難留(韻)
(此亦程詞體惟後段第四五六句攤破四字三句作六字兩句異按向鎬有六十六字詞一首前段結)
(句那底都是虛脾後段結句看俺麽裸而歸校程詞多四字因詞俚不錄)
明月逐人來(按能改齋漫錄云李持正自撰譜蓋因詞有晧月隨人近遠句故名)
明月逐人來(雙調六十二字前段六句五仄韻後段六句四仄韻)
李持正
星河明澹(韻)春來深淺(韻)紅蓮正(讀)滿城開徧(韻)禁街
行樂(句)暗塵香拂面(韻)晧月隨人近遠(韻)天半鼇山
(句)光動鳳樓西觀(韻)東風靜(讀)珠簾不卷(韻)玉輦待歸
(句)雲外聞絃管(韻)認得宫花影轉(韻)
(此調自此詞外秖有張元幹詞可校張詞前段第四五句輭紅影裏誰會王孫意影字仄聲誰字平聲會)
(字仄聲孫字平聲後段第二句五夜春風鼓吹五字仄聲春字平聲鼓字仄聲第四句鳳幃未暖幃字平)
(聲暖字仄聲結句更問隂晴天氣天字平聲譜内可平可仄據此)
甘州徧(按唐教坊大曲有甘州凡大曲多徧此則甘州曲之一徧也)
甘州徧(雙調六十三字前段六句三平韻後段八句五平韻)毛文錫
春光好(句)公子愛閒遊(韻)足風流(韻)金鞍白馬(句)雕弓
寶劔(句)紅纓錦襜出長秋(韻)花蔽膝(句)玉銜頭韻尋
芳逐勝歡宴(句)絲竹不曾休(韻)美人唱(讀)揭調是甘州
(韻)醉紅樓(韻)堯年舜日(句)樂聖永無憂(韻)
(按花間集毛詞别首與此平仄如一惟後段第四句往往路人迷上往字仄聲第七句鳳凰詔下鳳字仄)
(聲譜内可平可仄據此)
别怨(調見惜香樂府因詞有翻成别怨不勝悲句取以為名)
别怨(雙調六十三字前段五句四平韻後段六句三平韻)趙長卿
驕馬頻嘶(韻)曉霜濃(讀)寒色侵衣(韻)鳳幃私語處(句)翻
成别怨不勝悲(韻)更與叮嚀囑後期(韻)素約諧心事
(句)重來了(讀)比看相思(韻)如何見得(句)明年春事濃時
(韻)穩乘金騕褭(句)來爛醉(讀)玉東西(韻)
(宋詞只此一體無别首可校)
麥秀兩岐(唐教坊曲名碧雞漫志云屬黃鍾宫)
麥秀兩岐(雙調六十四字前後段各七句六仄韻)和凝
凉簟鋪斑竹(韻)鴛枕並紅玉(韻)臉蓮紅(句)眉柳綠(韻)胸
雪宜新浴(韻)淡黃衫子裁春縠(韻)異香芬馥(韻)羞道
交回燭(韻)未慣雙雙宿(韻)樹連枝(句)魚比目(韻)掌上腰
如束(韻)嬌嬈不禁人拳跼(韻)黛眉微蹙(韻)
(此調見尊前集句短韻促無他首可校其平仄當遵之)
獻衷心(唐教坊曲名)
獻衷心(雙調六十四字前段九句四平韻後段八句四平韻)歐陽炯
見好花顔色(句)爭笑東風(韻)雙臉上(句)晩妝同(韻)閉小
樓深閣(句)春景重重(韻)三五夜(句)偏有恨(句)月明中(韻)
情未巳(句)信曾通(韻)滿衣猶自染檀紅(韻)恨不如雙
燕(句)飛舞簾櫳(韻)春欲暮(句)殘絮盡(句)柳條空(韻)
(調見花間集宋元人無照此填者在唐詞中亦秖有顧夐添字一體故譜内可平可仄即參之)
又一體(雙調六十九字前後段各九句四平韻)顧夐
繡鴛鴦帳暖(句)畫孔雀屏敧(韻)人悄悄(句)月明時(韻)想
昔年歡笑(句)恨今日分離(韻)銀釭背(句)銅漏永(句)阻佳
期(韻)小鑪煙細(句)虚閣簾垂(韻)幾多心事(句)暗地思
惟(韻)被嬌娥牽役(句)魂夢如癡(韻)金閨裏(句)山枕上(句)
始應知(韻)
(此與歐陽炯詞同惟前段第二句第六句添一字後段第一二句及第三四句各添一字皆襯字也觀此)
(知唐時已開襯字法門)
黃鍾樂(唐教坊曲名)
黃鍾樂(雙調六十四字前後段各五句三平韻)魏承班
池塘煙暖草萋萋(韻)惆悵閒宵含恨(句)愁坐思堪迷(韻)
遙想玉人情事遠(句)音容渾是隔桃溪(韻)偏記同歡
秋月低(韻)簾外論心花畔(句)和醉暗相攜(韻)何事春來
君不見(句)夢魂長在錦江西(韻)
(詞見花間集無别首可校)
醉春風(趙鼎詞名怨東風太平樂府中原音韻俱入中吕類太和正音譜注中吕宫亦入正宫又)
(入雙調蔣氏十三調注中吕調)
醉春風(雙調六十四字前後段各七句四仄韻兩疊韻)趙德仁
陌上清明近(韻)行人難借問(韻)風流何處不歸來(句)悶
(韻)悶(疊)悶(疊)回鴈峰前(句)戲魚波上(句)試尋芳信(韻)
夜永蘭膏燼(韻)春睡何曾穩(韻)枕邊珠淚幾時乾(句)恨
(韻)恨(疊)恨(疊)惟有窗前(句)過來明月(句)照人方寸(韻)
(此調秖有趙鼎詞可校若元人王實甫馬東籬軰於前後段第三句俱叶平韻畢竟是曲故不附錄按趙)
(詞前段第三句魚書蝶夢兩消沈蝶字仄聲第五句結盡丁香結字仄聲後段第二句羅巾空淚粉巾字)
(平聲淚字仄聲第三句欲將遠意托湘絃遠字仄聲第六句晝簾悄悄上悄字仄聲譜内可平可仄據此)
握金釵(梅苑無名氏詞名憂金釵)
握金釵(雙調六十四字前後段各七句四仄韻)吕渭老
風日困花枝(句)晴峰自相趁(韻)晩來紅淺香盡(韻)整頓
腰肢暈殘粉(韻)絃上語(句)夢中人(句)天外信(韻)青杏
已成雙(句)新尊薦櫻笋(韻)為誰一和銷損(韻)數著佳期
又不穩(韻)春去也(句)怎當他(讀)清晝永(韻)
(此詞前後段第二三四句例作拗句吕詞二首皆然若梅苑詞則惟第四句作拗體故不參校平仄按)
(吕詞别首前段起句向晩小妝勻向字仄聲第四句開盡繁花又春晚間字平聲後段第三句見來無計)
(拘管無字平聲第四句心似芭蕉乍舒展心字舒字俱平聲譜内可平可仄據此)
又一體(雙調六十四字前後段各六句四仄韻)(梅苑)無名氏
梅雨破春寒(句)春來何太早(韻)輕傅粉(讀)向人先笑(韻)
比並年時較些少(韻)愁底事(句)十分清瘦了(韻)影靜
野塘空(句)香寒霜月曉(韻)風韻減(讀)酒醒花老(韻)可煞
多情要人道(韻)疎竹外(句)一枝斜更好(韻)
(此與吕詞同惟前後段第三句俱添一字作上三下四句法第六七句俱減一字作五字一句異)
侍香金童(金詞注黃鍾宮又黃鍾調按開天遺事王元寶常於寢帳牀前雕矮童二人捧七寶)
(博山鑪自暝焚香徹曉調名取此無名氏詞即咏其事也)
侍香金童(雙調六十四字前後段各六句四仄韻)
(樂府雅詞)無名氏
寶臺蒙繡(句)瑞獸高三尺(韻)玉殿無風煙自直(韻)迤邐
傍懷盈綺席(韻)苒苒菲菲(句)斷處凝碧(韻)是龍涎鳳
髓(句)惱人情意極(韻)想韓夀(讀)風流應暗識(韻)去似彩
雲無處覓(韻)惟有多情(句)袖中留得(韻)
(此調有蔡伸趙長卿二詞可校此詞後段第三句八字蔡伸詞則前段第三句八字趙長卿詞則前後段)
(第三句皆八字餘俱同可平可仄即參二詞句按金詞注黃鍾宫者本此填惟換頭仍作四字一五字)
(一句)
又一體(雙調六十四字前後段各六句四仄韻)蔡伸
寶馬行春(句)緩轡隨油壁(韻)念一瞬(讀)韶光堪重惜(韻)
還是去年同醉日(韻)客裏情懷(句)倍添悽惻(韻)記南
城錦逕(句)名園曾徧歷(韻)更柳下(讀)人家如織(韻)此際
凭闌愁脈脈(韻)滿目江山(句)暮雲空碧(韻)
(此與梅苑詞同惟前段第三句八字後段第三句七字異)
又一體(雙調六十五字前後段各六句四仄韻)趙長卿
一種春光(句)占斷東君惜(韻)算穠李(讀)韶華爭並得(韻)
粉膩酥融嬌欲滴(韻)端的尊前(句)舊曾相識(韻)向夜
闌酒醒(句)霜濃寒又力(韻)但只與(讀)冰姿添夜色(韻)繡
幕雲屏人寂寂(韻)只許劉郎(句)暗傳消息(韻)
(此亦與梅苑詞同惟前後段第三句俱作八字異句按金詞注黃鍾調者本此填惟換頭仍作四字一)
(五字一句)
緱山月(蔣氏九宫譜目入正宫引子)
緱山月(雙調六十四字前段七句四平韻後段七句三平韻)梁寅
急雨響巖阿(韻)隂晴暗薜蘿(韻)山中春去更寒多(韻)縱
柴門不閉(句)花滿逕(句)蒼苔潤(句)少人過(韻)蘭舟曾
記蘭汀宿(句)牽恨是煙波(韻)而今林下和樵歌(韻)看風
風雨雨(句)從造物(句)時時變(句)總心和(韻)
(按九宫譜所載元詞前後段第三句校此詞各多一字第五六七句作四字兩句換頭作六字句雖句讀)
(小異其源實出於此詞也但宋人無填此調者故可平可仄無從參校)
喝火令(調見琴趣外篇)
喝火令(雙調六十五字前段五句三平韻後段七句四平韻)黃庭堅
見晩情如舊(句)交疎分巳深(韻)舞時歌處動人心(韻)煙
水數年魂夢(句)無處可追尋(韻)昨夜鐙前見(句)重題
漢上襟(韻)便愁雲雨又難禁(韻)曉也星稀(句)曉也月西
沈(韻)曉也鴈行低度(句)不會寄芳音(韻)
(此詞無他首可校後段句法若準前段則第四句應作星月鴈行低度今疊用三曉也字攤作三句當是)
(體例應然填者須遵之)
芭蕉雨(調見程垓書舟詞)
芭蕉雨(雙調六十五字前段五句四仄韻後段六句四仄韻)程垓
雨過凉生藕葉(韻)晩庭消盡暑(讀)渾無熱(韻)枕簟不勝
香滑(韻)怎奈寶帳情生(句)金尊意愜(韻)玉人何處夢
蝶(韻)思一見冰雪(韻)須寫箇帖兒(讀)丁寧說(韻)試問道
(讀)肯來麽(句)今夜小院無人(句)重樓有月(韻)
(此調僅見此詞無别首可校)
淡黃柳(姜䕫自度曲白石集注正平調)
淡黃柳(雙調六十五字前段五句五仄韻後段七句五仄韻)姜䕫
空城畫角(韻)吹入垂楊陌(韻)馬上單衣寒惻惻(韻)看盡
鵝黃嫩綠(韻)都是江南舊相識(韻)正岑寂(韻)明朝又
寒食(韻)強攜酒(讀)小橋宅(韻)怕棃花(讀)落盡成秋色(韻)
燕燕飛來(句)問春何在(句)惟有池塘自碧(韻)
(正岑寂三字詞律移作前段結句查張炎王沂孫詞俱屬換頭今改正此詞可平可仄即參下張王二)
(詞)
又一體(雙調六十五字前段五句五仄韻後段七句四仄韻)張炎
楚腰一捻(韻)羞翦青絲結(韻)力未勝春嬌怯怯(韻)暗托
鶯聲細說(韻)愁蹙眉心鬭雙葉(韻)正情切(韻)柔條未
堪折(韻)應不解(讀)管離别(韻)如今巳入東風眼(句)空望
斷章臺(句)馬蹄何處(句)閒了黃昏淡月(韻)
(此與姜詞同惟後段第四句少一字不押韻第五句多一字異按此詞後段第四句本不用韻或改眼)
(字作睫字者非)
又一體(雙調六十五字前段五句四仄韻後段七句四仄韻)王沂孫
花邊短笛(韻)初結孤山約(韻)雨悄風輕寒漠漠(韻)翠鏡
秦鬟釵别(句)同折幽芳怨搖落(韻)素裳薄(韻)重拈舊
紅萼(韻)歡攜手(讀)轉離索(韻)料青禽(讀)一夢春無幾(句)
後夜相思(句)素蟾低照(句)誰掃花隂共酌(韻)
(此亦與姜詞同惟前後段第四句不用韻異或引古今通韻藥可通屑疑别字為韻非也按通韻藥之)
(通錫則引毛詩左手執籥右手秉翟覺之通職則引毛詩食我場藿以永今夕沃之通陌則引毛詩不敢)
(不局不敢不眷蓋以屋沃覺藥陌錫職即東冬江陽庚音蒸之入聲平聲七韻宫音可通則入聲七韻亦)
(可通也故此詞笛字姜詞角字綠字可以注韻若以藥通屑則罕有此例)
輥繡毬(調見惜香樂府)
輥繡毬(雙調六十五字前段七句兩仄韻後段七句三仄韻)趙長卿
流水奏鳴琴(句)風月淨(讀)天無星斗(韻)翠嵐堆裏(句)蒼
巖深處(句)滿林霜膩(句)暗香凍了(句)那禁頻嗅(韻)馬
上再三回首(韻)還記省(讀)去年時候(韻)十分全似(句)那
人風韻(句)柔腰弄影(句)冰腮退粉(句)做成清瘦(韻)
(汲古閣本後段第六句少一字今據詞緯增定平仄無他詞可校)
錦纏道(全芳備祖樂府名錦纏頭江衍詞名錦纏絆原注黃鍾宫)
錦纏道(雙調六十六字前段六句四仄韻後段六句三仄韻)宋祁
燕子呢喃(句)景色乍長春晝(韻)覩園林(讀)萬花如繡(韻)
海棠經雨胭脂透(韻)柳展宫眉(句)翠拂行人首(韻)向郊
原踏青(句)恣歌攜手韻醉醺醺(讀)尚尋芳酒(韻)問牧童
(讀)遙指孤村道(句)杏花深處(句)那裏人家有(韻)
(按沈際飛續草堂詩餘後段第三句作尚尋芳問酒將下句問字移入上句妄為增損不知此調前後段)
(第三句例作七字上三下四句法後段第四句例作八字上三下五句法不押韻有全芳備祖無名氏詞)
(可校也故此詞可平可仄悉參無名氏詞)
又一體(雙調六十七字前段六句四仄韻後段六句三仄韻)
(全芳備祖)無名氏
雨過園林(句)觸處落紅微綠(韻)正桑葉(讀)新齊如沃(韻)
嬌羞只恐人偷矚(韻)背立牆隂(句)慢展纖纖玉(韻)聽
啼鳩幾聲(句)耳邊相促(韻)念蠶饑(讀)四眠初熟(韻)勸路
傍(讀)立馬莫踟蹰(句)是那人口裏(句)却道秋胡曲(韻)
(此與宋詞同惟後段第五句添一字異蓋襯字也)
又一體(雙調六十六字前後段各六句三仄韻)江衍
屈曲新隄(句)占斷滿林佳氣(韻)畫簷兩行連雲際(韻)亂
山疊翠水迴環(句)岸邊樓閣(句)金碧遙相倚(韻)柳隂
低映(句)穠豔花光洵美(韻)好昇平(韻)為誰初起(韻)大都
風物不由人(句)舊時荒壘(句)今日香煙地(韻)
(此亦宋詞體惟前段第三句不作上三下四句法第四句不押韻後段第一二句照前段作四字一句六)
(字一句第四句減一字作七字句異)
厭金杯(調見東山樂府一名獻金杯)
厭金杯(雙調六十六字前後段各七句四仄韻)賀鑄
風軟香遲(句)花深漏短(韻)可憐宵(讀)畫堂春半(韻)碧紗
窗影(句)卷帳蠟鐙紅(句)鴛枕畔(韻)密寫烏絲一段(韻)
拾翠沙空(句)採蘋溪晩(韻)儘愁倚(讀)夢雲飛觀(韻)木蘭
艇子(句)幾日渡江來(句)心目斷(韻)桃葉青山隔岸(韻)
(此調無他首可校按花草粹編後段採蘋溪晚句誤刻拾翠沙空句上今從詞緈本訂正)
慶春澤(此調有兩體六十六字者見張先詞九十八字者見梅苑詞)
慶春澤(雙調六十六字前後段各七句四仄韻)張先
飛閣危橋相倚(韻)人獨立東風(句)滿衣輕絮(韻)還記憶
江南(句)如今天氣(韻)正白蘋花(句)遶堤漲流水(韻)寒
梅落盡誰寄(韻)方春意無窮(句)青空千里(韻)愁草樹依
依(句)關城初閉(韻)對月黃昏(句)角聲傍煙起(韻)
(宋人無填此調者故譜内可平可仄悉參張詞别首按前段第三句絮字在六御韻屬角音通首所用)
(乃四紙韻屬徵音本不相通詞律注借叶無據或曰吳越間方言絮讀作枲轉入八霽便可與四紙通然)
(終是出韻不可為法)
又一體(雙調六十六字前後段各七句四仄韻)張先
豔色不須妝樣(韻)風韻好天真(句)畫毫難上(韻)花影灩
金尊(句)酒泉生浪(韻)鎮欲留春(句)傍花為春唱(韻)銀
塘玉宇空曠(韻)冰齒映輕脣(句)蕊紅新放(韻)聲宛轉(句)
疑隨煙香悠颺(韻)對暮林靜(句)寥寥振清響(韻)
(此與飛閣危橋詞同惟後段第四句三字第五句六字異按此詞兩結鎮字為字對字振字皆用去聲)
(與前詞正字漲字對字傍字同)
又一體(雙調九十八字前後段各十句四仄韻)(梅苑)無名氏
曉風嚴(句)正蕭然兔園(句)薄霧微罩(韻)梅漸弄白(句)聳
危苞勻小(韻)胭脂半點瓊瑰勝(句)望江南(讀)信息何杳
(韻)縱夀陽妍姿(句)學就新妝(句)暗香須少(韻)幽豔滿
寒梢(句)更遊蜂舞蝶(句)渾無飛遶(韻)天賦品格(句)借東
皇施巧(韻)孤根占得春前俊(句)笑雲霜(讀)漫欺容貌(韻)
況此花高強(句)終待和羹(句)肯饒芳草(韻)
(此詞見梅苑亦名慶春澤錄之以備一體至詞律所收劉鎮詞一百八字者係高陽臺與此無涉)
行香子(中原音韻太平樂府俱注雙調蔣氏九宫譜目入中吕引子)
行香子(雙調六十六字前段八句四平韻後段八句三平韻)晁補之
前歲栽桃(句)今歲成蹊(韻)更黃鸝久住相知(韻)微行清
露(句)細履斜暉(韻)對林中侣(句)閒中我(句)醉中誰(韻)
何妨到老(句)常閒常醉(句)任功名生事俱非(韻)衰顔難
強(句)拙語多遲(韻)但醉同行(句)月同坐(句)影同歸(韻)
(此調以晁詞蘇詞秦詞韓詞為正體而韓詞一體填者頗少按此五首字句悉同所辨者在前後段起二)
(句或押韻或不押韻耳若杜詞之或添字或減字趙詞之減字李詞之添字皆變體也此詞前段起句)
(後段第一二句俱不用韻晁詞别首雪裏清香詞正與此同又王銑金井先秋詞亦與此同惟前段第三)
(句幾回驚覺夢初長不作上三下四句法異聲葛勝仲詞前段第三句漸老人不奈悲秋老字仄晁詞)
(别首後段第一二三句芳尊移就幽葩折取似玉人攜手同歸折字玉字俱仄聲譜内可平可仄據此其)
(餘悉參類列諸詞惟杜詞平仄獨異即不復校)
又一體(雙調六十六字前段八句五平韻後段八句三平韻)蘇軾
攜手江村(韻)梅雪飄裙(韻)情何限(讀)處處銷魂(韻)故人
不見(句)舊曲重聞(韻)向望湖樓(句)孤山寺(句)湧金門(韻)
尋常行處(句)題詩千首(句)繡羅衫(讀)與拂紅塵(韻)别
來相憶(句)知是何人(韻)有湖中月(句)江邊柳(句)隴頭雲
(韻)
(此與晁詞同惟前段起句押韻異皆按晏幾道晚綠寒紅詞及蘇軾别首北望平川詞與此同又歐陽)
(修詞前段第三句藍溪水染輕裙少一字後段第三句向越橋邊青柳朱門多一字查張先集刻前句作)
(藍溪水深染青裙後句作越橋邊青柳朱門仍與蘇詞體同故不叧錄)
又一體(雙調六十六字前段八句五平韻後段八句四平韻)蘇軾
綺席纔終(韻)歡意猶濃(韻)酒闌時(讀)高興無窮(韻)共誇
君賜(句)初拆臣封(韻)看分香餅(句)黃金縷(句)蜜雲龍(韻)
鬭贏一水(句)功敵千鍾(韻)覺凉生(讀)兩腋清風(韻)暫
留紅袖(句)少却紗籠(韻)放笙歌散(句)庭館靜(句)略從容
(韻)
(此與晁詞同惟前段第一句押韻後段第二句亦押韻異按蘇軾一葉舟輕詞晁補之歸烏翩翻詞晁)
(次膺别恨綿綿詞葛勝仲風物颼颼詞趙師俠春日遲遲詞汪莘策杖溪邊詞洪瑹楚楚精神詞黃昇寒)
(意方濃詞皆與此同)
又一體(雙調六十六字前後段各八句五平韻)秦觀
樹繞村莊(韻)水滿陂塘(韻)倚東風(讀)豪興徜徉(韻)小園
幾許(句)收盡春光(韻)有桃花紅(句)李花白(句)菜花黃(韻)
遠遠苔牆(韻)隱隱茅堂(韻)颺青旗(讀)流水橋傍(韻)偶
然乘興(句)步過東崗(韻)正鶯兒啼(句)燕兒舞(句)蝶兒忙
(韻)
(此亦與晁詞同惟前段第一句押韻後段第一二句俱押韻異按辛棄疾白露園蔬詞劉過佛寺雲邊)
(詞蔣捷紅了櫻桃詞張翥水遠天低詞元好問漫漫清池詞皆與此同)
又一體(雙調六十六字前段八句四平韻後段八句五平韻)韓玉
一翦梅花(句)一見銷魂(韻)況溪橋(讀)雪裏前村(韻)香傳
細蕊(句)春透靈根(韻)更水清泠(句)雲黯淡(句)月黃昏(韻)
幽過溪蘭(韻)清勝山礬(韻)對東風(讀)獨立無言(韻)霜
寒塞壘(句)風靜譙門(韻)聽角聲悲(句)笛聲怨(句)恨難論
(韻)
(此與晁詞同惟後段第一二句押韻異)
又一體(雙調六十八字前後段各八句四平韻)杜安世
黃金葉細(句)碧玉枝纖(韻)初暖日(讀)當乍晴天(韻)向武
昌溪畔(句)於彭澤門前(韻)陶潛影(句)張緒態(句)兩相牽
(韻)數枝堤面(句)幾樹橋邊(韻)嫩垂條(讀)絮蕩輕綿(韻)
繫長江舴艋(句)拂深院秋千(韻)寒食下(句)半和雨(句)半
和煙(韻)
(此亦晁詞體惟前後段第四五句各添一字第六句各減一字異句中平仄亦與各家小異)
又一體(雙調六十四字前後段各八句五平韻)趙長卿
驕馬花驄(韻)柳陌經從(韻)小春天(讀)十里和風(韻)箇人
家住(句)曲巷牆東(韻)好軒窗(句)好體面(句)好儀容(韻)
燭灺歌慵(韻)斜月朦朧(韻)夜新寒(讀)斗帳香濃(韻)夢回
畫角(句)雲雨匆匆(韻)恨相逢(句)恨分散(句)恨情鍾(韻)
(此與秦詞體同惟前後段第六句各減一字異中按太平樂府雙調詞前後兩結一首似夢中身石火)
(水中鹽是漢張良越范蠡晉陶潛者秦觀詞體也一首聁佳音無佳信悞佳期見人羞驚人問怕人知者)
(即此詞體也)
又一體(雙調六十九字前段八句五平韻後段八句三平韻)李清照
草際鳴蛩(韻)驚落梧桐(韻)正人間天上愁濃(韻)雲階月
色(句)關鎖千重(韻)縱浮槎來(句)浮槎去(句)不相逢(韻)
星橋鵲駕(句)經年纔見(句)想離情别恨難窮(韻)牽牛織
女(句)莫是離中(韻)甚一霎兒晴(句)一霎兒雨(句)一霎兒
風(韻)
(此與蘇軾攜手江村詞同惟後結三句各添一字異亦襯字也)
御定詞譜卷十四
