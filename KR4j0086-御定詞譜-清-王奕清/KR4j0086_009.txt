欽定四庫全書
御定詞譜卷九目錄(起五十字至五十二字)
導引五體
思越人一體
探春令十三體(又名景龍鐙)
越江吟二體(又名宴瑤池)(瑤池宴)(瑤池宴令)
燕歸梁四體
雨中花令十二體(又名送將歸)
鳳來朝一體
秋夜雨一體
伊州令一體(又名伊川令)
木笪一體
迎春樂七體
夢仙郎一體
青門引一體
菊花新二體
醉紅妝一體
思遠人一體
醉花陰一體
望江東一體
入塞一體
品令十二體
欽定四庫全書
御定詞譜卷九(起五十字至五十二字)
導引(按宋鼓吹四曲悉用教坊新聲車駕出入奏導引此調是也宋史樂志正宫道調宫黃鍾宫大)
(石調黃鍾羽調正平調仙吕調凡七曲或五十字或加一疊一百字金史樂志五十字者屬無)
(射宫按無射宫俗呼黃鍾宫)
導引(雙調五十字前段五句三平韻後段四句三平韻)
(宋史樂志)無名氏
皇家盛事(句)三殿慶重重(韻)聖主極推崇(韻)瑤編寳列
相輝映(句)歸美意何窮(韻)鈞韶九奏度春風(韻)彩仗
煥儀容(韻)歡聲和氣彌寰宇(句)皇夀與天同(韻)
(按宋史樂志郊祀藉田明堂各有導引或五十字者此體居多或一百字者後段即用此體譜内可平)
(可仄悉參後詞故不復注)
又一體(雙調五十字前段五句三平韻後段四句兩平韻)
(金史樂志)無名氏
五年一狩(句)仙杖到人間(韻)問稼穡艱難(韻)蒼生洗眼
秋光裏(句)今日見天顔(韻)金戈玉斧臨香火(句)馳道
六龍閑(韻)歌謠到處皆相似(句)天子壽南山(韻)
(此與宋史樂志詞同惟換頭句不押韻宋兩段詞亦間用其體譜中平仄即參之)
又一體(雙調一百字前段九句五平韻後段九句六平韻)
(宋史樂志)無名氏
民康俗阜(句)萬國樂昇平(韻)慶海晏河清(韻)唐堯虞舜
垂衣化(句)詎比我皇明(韻)九天寳命垂丕貺(句)雲物效
祥英(韻)星羅羽衞登喬嶽(句)親告禪云亭(韻)我皇垂
拱(句)惠化洽文明(韻)盛禮慶重行(韻)登封降禪燔柴畢
(句)天仗入神京(韻)雲雷布澤徧寰&KR0801;(韻)遐邇振歡聲(韻)
巍巍聖壽南山固(句)千載賀承平(韻)
(此詞前段金史樂志詞體後段宋史樂志詞體第宋史樂志别詞前段第一句紫霄金闕金字平聲三)
(句尊祖奉高穹尊字平聲第六句嘉禾甘露登歌薦甘字平聲後段第四五句道高堯舜垂衣治日月並)
(文明堯字平聲日字仄聲第六句洞開霞館法虚晨洞字仄聲霞字平聲第八句九清祚聖鴻基永九字)
(仄聲譜内可平可仄據之餘參所採二詞)
又一體(雙調一百字前後段各九句五平韻)
(宋史樂志)無名氏
春融日暖(句)四野瑞煙浮(韻)柳菀更桑柔(韻)土高脈起
條風扇(句)宿雪潤田疇(韻)金根轂轉如雷動(句)羽衞擁
貔貅(韻)扶攜老稚康衢滿(句)延跂望凝旒(韻)斗移星
轉(句)一氣又環周(韻)六府要時修(韻)務農重榖人胥勸
(句)耕籍禮殊尤(韻)壇壝嶽峙文明地(句)黛耜駕青牛(韻)
雍容南畆三推了(句)玉趾更遲留
(此詞兩段俱用金史樂志五十字詞體)
又一體(雙調一百字前後段各九句六平韻)
(宋史樂志)無名氏
我皇纘位(句)覆幬合穹旻(韻)祕籙示靈文(韻)齋居紫殿
膺元貺(句)降寳命氤氲(韻)奉符讓德事嚴禋(韻)檢玉陟
天孫(韻)垂鴻紀號光前古(句)邁八九為君(韻)靈臺偃
武(句)書軌慶同文(韻)奄六合居尊(韻)圓穹錫命垂真籙
(句)清曉降金門(韻)升中報本禪云云(韻)嚴祀事惟寅(韻)
無為致治臻清淨(句)見反樸還醇(韻)
(此詞兩段俱用宋史樂志五十字詞體)
思越人(調見花間集按孫光憲詞館娃宫外春深又魂消目斷西子張泌詞越波堤下長橋俱咏)
(西子事故名思越人與鷓鴣天詞別名思越人者不同)
思越人(雙調五十一字前段五句兩平韻後段四句四仄韻)孫光憲
古臺平(句)芳草遠(句)館娃宫外春深(平韻)翠黛空留千載
恨(句)教人何處相尋(韻)綺羅無復當時事(仄韻)露花點
滴香淚(韻)惆悵遙天横淥水(韻)鴛鴦對對飛起(韻)
(此詞後段第二句考孫詞别首及鹿虔扆詞張泌詞俱六字一句張詞黛眉愁聚春碧孫鹿詞即見後注)
(或分作三字兩句者非祗按此調舊有唐詞可校宋人無填此者孫詞别首前段第三句長洲廢苑蕭條)
(長字平聲廢字仄聲鹿詞第四句雙帶繡窠盤錦薦雙字平聲繡字仄聲孫詞第五句月明獨上溪橋月)
(字獨字俱仄聲鹿詞後段起句珊瑚枕膩鴉鬟亂珊字平聲枕字仄聲孫詞第二句紅蘭綠蕙愁死紅字)
(平聲鹿詞玉纖慵整雲散慵字平聲張詞第三句滿地落花無消息滿字落字俱仄聲消字平聲結句月)
(明腸斷空憶月字仄聲腸字平聲譜内可平可仄據此)
探春令(此調宋人俱咏初春風景或咏梅花故名探春韓淲詞有景龍鐙火昇平世句名景龍鐙)
探春令(雙調五十一字前段五句三仄韻後段四句三仄韻)宋徽宗
簾旌微動(句)峭寒天氣(句)龍池冰泮(韻)杏花笑吐香紅
淺(韻)又還是(讀)春將半(韻)清歌妙舞從頭按(韻)等芳
時開宴(韻)記去年(讀)對著東風(句)曾許不負鶯花願(韻)
(此調有兩體或前段四字三句起或前段七字一句五字一句起此體乃四字三句起者於中又有前結)
(六字句後結五字七字句或兩結皆五字句或兩結皆六字句悉以類列按譜時便于參校也此詞可)
(平可仄悉參類列八詞)
又一體(雙調五十二字前段五句三仄韻後段四句四仄韻)楊无咎
雪梅風柳(句)弄金鈎粉(句)峭寒猶淺(韻)又還近(讀)三五
銀蟾滿(韻)漸玉漏(讀)聲初短(韻)尊前重約年時伴(韻)
揀鐙詞先按(韻)便直饒(讀)心似蛾兒撩亂(韻)也有春風
管(韻)
(此與微宗詞同惟前段第四句多一字後段結攤破句法多押一韻異趙長卿疎籬横出詞正與此同)
(趙詞前段第四句悄一似初覩東隣女一字仄聲譜内據之其餘可平可仄已詳前詞故不復注)
又一體(雙調五十二字前後段各五句三仄韻)趙長卿
數聲回鴈(句)幾番疎雨(句)東風回暖(韻)甚今年(讀)立得
春來晚(韻)過人日(讀)方相見(韻)縷金幡勝教先辦(韻)
著工夫裁翦(韻)到那時賭當(句)須教滴惜(句)稱得梅妝
面(韻)
(此與雪梅風柳詞同惟後段第三句攤破句法作兩句不用韻異)
又一體(雙調五十二字前段六句兩仄韻後段五句三仄韻)趙長卿
溪橋山路(句)竹籬茆舍(句)淒涼風雨(韻)被摧殘沮挫(句)
精神依舊(句)無奈相思苦(韻)東風故與收拾取(韻)忍
教他塵土(韻)向綠窗繡戶(句)朱闌小檻(句)做箇名花主
(韻)
(此亦徽宗詞體惟前段第四句添二字作五字一句四字一句又結句減一字亦作五字句異趙詞别首)
(雕牆風定詞楊无咎東風初到詞正與此同字按趙詞别首第四五句料雪霜深處司花神女雪仄聲)
(深字平聲楊无咎詞料天台不比人間日月日字仄聲趙詞别首結句暗裏焚百和暗字百字俱仄聲)
又一體(雙調五十二字前段五句兩仄韻後段四句三仄韻)趙長卿
而今風韻(句)舊時標致(句)總皆奇絶(韻)再相逢(讀)還是
春前臘後(句)粉面凝香雪(韻)芳心自與羣花别(韻)儘
孤高清潔(韻)那情懷(讀)最是與人好處(句)冷淡黃昏月
(韻)
(此與溪橋山路詞同惟前段第四句後段第三句作上三下六句法異趙詞别首雨孱風瘦詞正與此同)
又一體(雙調五十二字前段五句三仄韻後段四句三仄韻)趙長卿
清香平淡(句)暗香瀟灑(句)滿林風露(韻)漸枝上(讀)也學
楊花飛絮(韻)輕逐春歸去(韻)東君著意勤遮護(韻)總
留他不住(韻)幸西園(讀)别有能言花貌(句)委曲關心愫
(韻)
(此與而今風韻詞同惟前段第四句押韻異趙詞别首樓頭月滿詞正與此同按趙詞别首前段第四)
(句為多情役得神魂撩亂情字平聲)
又一體(雙調五十二字前段五句四仄韻後段五句三仄韻)趙長卿
冰澌池面(韻)柳搖金線(韻)春光無限(韻)問梅花底事(讀)
收香蔵蕊(句)到此方舒展(韻)百花頭上俱休管(韻)且
警開俗眼(韻)看綠陰結子(句)成功調鼎(句)有甚遲和晚
(韻)
(此亦與而今風韻詞同惟前段第一二句俱押韻異)
又一體(雙調五十三字前段六句兩仄韻後段五句三仄韻)趙長卿
冰簷垂箸(句)雪花飛絮(句)時方嚴肅(韻)向尋常搖曳(句)
凡花野草(句)怎生敢(讀)誇紅綠(韻)江梅孤潔無拘束
(韻)秪温然如玉(韻)自一般天賦(句)風流清秀(句)總不同
麤俗(韻)
(此亦與而今風韻詞同惟前段結句六字異)
又一體(雙調五十二字前段五句三仄韻後段四句四仄韻)楊无咎
梅英粉淡(句)柳梢金軟(句)蘭芽依舊(韻)見萬家(讀)鐙火
明如晝(韻)正人月(讀)圓時候(韻)挨香傍玉偷攜手(韻)
儘輕衫寒透(韻)聽一聲(讀)畫角催殘漏(韻)惜歸去(讀)頻
回首(韻)
(此詞後段第三句八字押韻結句六字折腰楊詞别首搦兒身分詞正與此同按楊詞别首後段第三)
(句奈月華鐙影交相照鐙字平聲結句俏沒箇商量地沒字仄聲)
又一體(雙調五十二字前後段各四句三仄韻)晏幾道
綠楊枝上曉鶯啼(句)報融和天氣(韻)被數聲(讀)吹入紗
窗裏(韻)又驚起(讀)嬌娥睡(韻)綠雲斜嚲金釵墜(韻)惹
芳心如醉(韻)為少年(讀)濕了鮫綃帊(句)上都是(讀)相思
淚(韻)
(此詞前段七字一句五字一句起者有蔣捷韓淲詞可校韓詞前段第三句問而今風轉蛾兒底而字平)
(聲蔣詞結句未抵我愁㾗膩抵字仄聲韓詞後段第三句這山城不道人能記山字平聲蔣詞結句向粉)
(靨空彈淚粉字仄聲譜内可平可仄據此餘參下詞)
又一體(雙調五十二字前段四句兩仄韻後段四句三仄韻)
(鳴鶴餘音)無名氏
草堂三鼓夢遊仙(句)到蓬萊閬苑(韻)正白雲(讀)滿地無
人掃(句)信幽圃(讀)香風旋(韻)羣真朝列黃金殿(韻)醉
流霞瓊宴(韻)頓覺來(讀)一片清涼意(句)似明月(讀)山頭
見(韻)
(此與晏詞同惟前段第三句不押韻異)
又一體(雙調五十二字前段五句兩仄韻後段五句三仄韻)趙長卿
去年元夜正錢塘(句)看天街鐙火(韻)鬧蛾兒轉處(句)熙
熙笑語(句)百萬紅妝女(韻)今年肯把輕辜負(韻)列熒
煌千炬(韻)趁閒身未老(句)良辰美景(句)款醉新歌舞(韻)
(此亦晏詞體惟前後段第三句各添一字作五字一句四字一句兩結各減一字作五字句異)
又一體(雙調五十二字前後段各五句四仄韻)趙長卿
笙歌間錯華筵啓(韻)喜新春新歲(韻)菜傳纖手(句)青絲
輕細(韻)和氣入(讀)東風裏(韻)幡兒勝兒都姑媂(韻)戴
得更忔戲(韻)願新春已後(句)吉吉利利(韻)百事都如意
(韻)
(此亦晏詞體惟前段第三句作四字兩句後段第三句作五字一句四字一句兩結又前六字句後五字)
(句異不趙詞喜用方言此更句讀參差足為法採之聊以備體)
越江吟(按宋釋文瑩續湘山野錄云太宗酷愛琴曲十小詞命近臣十人各探一調撰一詞蘇翰)
(林易簡探得越江吟遂賦此調後賀鑄詞因蘇詞起句有瑤池宴字更名宴瑤池蘇軾詞名瑤)
(池宴樂府雅詞名瑤池宴令)
越江吟(雙調五十一字前後段各六句六仄韻)蘇易簡
非煙非霧瑤池宴(韻)片片(韻)碧桃冷落誰見(韻)黃金殿
(韻)蝦鬚半卷(韻)天香散(韻)春雲和(讀)孤竹清婉(韻)入
霄漢(韻)紅顔醉態爛漫(韻)金輿轉(韻)霓旌影亂(韻)簫聲
遠(韻)
(按湘山野錄載易簡詞云神仙神仙瑤池宴片片碧桃零落春風晚翠雲開處隠隠金輿挽玉麟背冷清)
(風遠與此不同今從花草粹編訂定第賀鑄詞後段第一句命閨人金微重按微字平聲二句商歌怨)
(商字平聲第三句依稀廣陵清散陵字平聲譜内可平可仄據之餘參下詞)
又一體(雙調五十一字前段七句七仄韻後段六句六仄韻)蘇軾
飛花成陣(韻)春心困(韻)寸寸(韻)别腸多少愁悶(韻)無人
問(韻)偷啼自揾(韻)殘妝粉(韻)抱瑤琴(讀)尋出新韻(韻)
玉纖趁(韻)南風未解幽愠(韻)低雲鬢(韻)眉峰斂暈(韻)嬌
和恨(韻)
(此與蘇易簡詞同惟前段起句攤破七字一句作四字一句三字一句又多押一韻按賀鑄詞瓊鈎褰幔)
(秋風觀正與此同)
燕歸梁(調見珠玉詞因詞有雙燕歸飛遶畫堂似留戀虹梁句取以為名柳永織錦裁篇詞注正)
(平調輕躡羅鞵詞注中吕調)
燕歸梁(雙調五十一字前段四句四平韻後段五句三平韻)晏殊
雙燕歸飛遶畫堂(韻)似留戀虹梁(韻)清風明月好時光
(韻)更何況(讀)綺筵張(韻)雲衫侍女(句)頻傾桂醑(句)加
意動笙簧(韻)人人心在玉鑪香(韻)逢佳會(讀)祝延長(韻)
(此調始於此詞換頭四字兩句者有張先石延年謝逸周邦彦諸作其餘或攤破句法或減字或添字變)
(格頗多其源皆出扵此也此詞前段第二句作上一下四句法張先詞云河漢淨無雲周邦彦詞云短燭)
(散飛蟲與此小異字晏詞别首前段第二句呈妙舞開筵呈字平聲妙仄聲張先詞換頭二句水晶宫)
(殿琉璃臺閣水字仄聲宫字臺字俱平聲謝逸詞第三句錦字杳無期錦字仄聲譜内可平可仄據此餘)
(參所採諸詞)
又一體(雙調五十一字前段四句四平韻後段四句三平韻)史達祖
獨卧秋窗桂未香(韻)怕雨點飄涼(韻)玉人只在楚雲傍
(韻)也著淚(讀)過昏黃(韻)西風今夜梧桐冷(句)斷無夢
(讀)到鴛鴦(韻)秋鉦二十五聲長(韻)請各自(讀)耐思量(韻)
(此詞前段與晏詞同惟換頭攤破晏詞四字二句作七字一句第二句校晏詞添一字有吕渭老吳文英)
(詞可校吳詞換頭句夢飛不到棃花外夢字不字俱仄聲吕詞第二句無箇事淚盈盈無字平聲箇字仄)
(聲)
又一體(雙調五十字前段四句四平韻後段四句三平韻)柳永
織錦裁篇寫意深(韻)字值千金(韻)一回披翫一愁吟(韻)
腸成結(讀)淚盈襟(韻)幽歡已散前期遠(句)無聊賴(讀)
是而今(韻)密憑歸燕寄芳音(韻)恐冷落(讀)舊時心(韻)
(此與史詞同惟前段第二句減一字杜安世風擺紅縚詞正與此同其第二句寳鑑慵拈平仄如一)
又一體(雙調五十二字前段四句四平韻後段四句三平韻)柳永
輕躡羅鞵掩綺寮(韻)傳音耗(讀)若相招(韻)語聲猶顫不
成嬌(韻)乍得見(讀)兩魂消(韻)怱怱草草難留戀(句)還
歸去(讀)又無聊(韻)若諧雨夕與雲朝(韻)得似箇(讀)有囂
囂(韻)
(此亦與史詞同惟前段第二句添一字作六字折腰異蔣捷我夢唐宫詞正與之合其第二句正舞到曳)
(裙時正字舞字俱仄聲)
雨中花令(王觀詞名送將歸按雨中花調與夜行船調最易相混宋人集中每多誤刻今照花)
(草粹編所編以兩結句五字者為雨中花兩結句六字七字者為夜行船)
雨中花令(雙調五十一字前後段各四句三仄韻)晏殊
翦翠妝紅欲就(韻)折得清香滿袖(韻)一對鴛鴦眠未足
(句)葉下長相守(韻)莫傍細條尋嫩藕(韻)怕綠刺(讀)罥
衣傷手(韻)可惜許(讀)月明風露好(句)恰在人歸後(韻)
(此調始於此詞宋人照此填者或於前段起句添一字或於前段第二句添一字或於後段第二句減一)
(字或於前後段第三句添一字攤破句法一句作兩句其源皆出扵此惟周紫芝詞則又裁截慢詞與此)
(不同故譜内但以兩段起結句法同者參校平仄許按此體前後段第三句例各七字此詞後段多一)
(字乃襯字也與下歐詞且字同)
又一體(雙調五十一字前段四句三仄韻後段五句三仄韻)毛滂
寒浸東傾不定(韻)更柰櫓聲催緊(韻)堤樹朧明孤月上
(句)黯淡移船影(韻)舊事十年愁未醒(韻)漸老可柰離
恨(韻)今夜有誰知(句)風中露裏(句)目斷雲空盡(韻)
(此亦晏詞體惟後段第二句減一字第三句又添一字作五字一句四字一句異若減去有字中字即是)
(七字句亦襯字也)
又一體(雙調五十二字前後段各五句三仄韻)歐陽修
千古都門行路(韻)能使離歌聲苦(韻)送盡行人(句)花殘
春晩(句)又别東君去(韻)醉藉落花吹暖絮(韻)多少曲
堤芳樹(韻)且攜手留連(句)良辰美景(句)留作相思處(韻)
(此亦晏詞體但攤破晏詞前後段第三句作四字兩句異按此詞後段第三句且字亦襯字)
又一體(雙調五十二字前後段各五句三仄韻)毛滂
池上水寒欲霧(韻)竹暗小窗低戶(韻)數點秋聲(句)來侵
短夢(句)簷下芭蕉雨(韻)白酒浮蛆雞啄黍(韻)問陶令
(讀)幾時歸去(韻)溪月嶺雲(句)蘋汀蓼岸(句)總是相思處
(韻)
(此與歐詞同惟後段第三句減去襯字耳句讀最為整齊然宋人照此填者亦少)
又一體(雙調五十二字前後段各五句三仄韻)趙長卿
淚眼江頭看錦樹(韻)别離又還秋暮(韻)細水浮浮(句)輕
風冉冉(句)穩送扁舟去(韻)歸去江山應得助(韻)新詩
定須多賦(韻)有鴈南來(句)槐溪千萬(句)寄我驚人句(韻)
(此與歐詞同惟前段起句作七字句異)
又一體(雙調五十四字前後段各五句三仄韻)程垓
舊日愛花心未了(韻)緊峭得(讀)花時一笑(韻)幾日春寒
(句)連宵雨悶(句)不道幽歡少(韻)記得去年深院悄(韻)
畫梁畔(讀)一枝香嫋(韻)說與西樓(句)後來明月(句)莫把
棃花照(韻)
(此詞前後段第一二句俱七字有程詞别首間說海棠詞卷地芳春詞劉一止十頃疎梅詞趙長卿短棹)
(輕舟詞可校劉詞前段第二句折長條嫩香滿袖條字平聲第三句今慶元宵今字平聲結句花共人俱)
(瘦花字平聲趙詞後段第二句歎光隂自來堪笑隂字平聲譜内可平可仄據此餘參所採賀詞楊詞王)
(詞宋趙詞後段結句正是楚天曉楚字仄聲但詞此字從無用仄之例偶誤不可從)
又一體(雙調五十五字前後段各五句三仄韻)賀鑄
清滑京江人物秀(韻)富美髮(讀)豐肌素手(韻)寳子餘妍
(句)阿嬌餘韻(句)獨步秋孃後(韻)奈倦客(讀)情懷先怯
酒(韻)問何意(讀)歌顰易皺(韻)弱柳飛緜(句)繁花結子(句)
做弄場春瘦(韻)
(此與程詞同惟換頭句添一字作八字句異)
又一體(雙調五十四字前後段各五句三仄韻)楊无咎
早已是(讀)花魁柳冠(韻)更絶唱(讀)不容同伴(韻)畫鼓低
敲(句)紅牙隨應(句)著箇人勾喚(韻)慢引鶯㗋千樣囀
(韻)聽過處(讀)幾多嬌怨(韻)換羽移宫(句)偷聲減字(句)不
顧人腸斷(韻)
(此與程詞同惟前段起句作上三下四句法異按逃禪集三首皆然故採以備體楊詞别首前段起句)
(堪惆悵紅塵千里堪字惆字千字俱平聲譜内參之其餘可平可仄詳見程詞)
又一體(雙調五十三字前後段各五句三仄韻)趙長卿
龜甲鑪煙輕裊(韻)簾櫳靜(讀)乳鶯啼曉(韻)拂掠新妝(句)
時宜頭面(句)繡草冠兒小(韻)衫子揉藍初著了(韻)身
材稱(讀)就中恰好(韻)手撚雙紈(句)菱花重照(句)帶朵宜
男草(韻)
(此與毛詞同惟前段第二句添一字作七字句異)
又一體(雙調五十六字前後段各五句三仄韻)王觀
百尺清泉聲陸續(韻)映瀟灑(讀)碧梧翠竹(韻)面千步迴
廊(句)重重簾幕(句)小枕敧寒玉(韻)試展鮫綃看畫軸
(韻)見一片(讀)瀟湘凝綠(韻)待玉漏穿花(句)銀河垂地(句)
月上闌干曲(韻)
(此亦與程詞同惟前後段第三句添一字作五字句異按樂府雅詞選此詞前後段起二句作白石清泉)
(聲陸續瀟灑碧梧翠竹閒拂霜綃開畫軸一片瀟湘秋綠各減一字今從花草粹編刊本)
又一體(雙調六十一字前後段各四句四仄韻)張先
近鬢綵鈿雲鴈細(韻小大雲鴈雲鴈)好容貌(讀)花枝爭媚(韻枝花)
(十二)學雙燕(讀)同栖還並翅(韻子雙燕)我合著(讀)你難分離
(韻著合)這佛面(讀)前生應布施(韻圖金浮)你更看(讀)蛾眉
下秋水(韻十眉)似賽九底(讀)見他三五二(韻草胡)正悶裏(讀)
也須歡喜(韻子悶)
(此詞異於各家者以前後段第三句押韻又攤破四字兩句作八字一句耳按前段結句我字你字後段)
(起句這字第二句下字第三句底字結句正字也字此皆襯字若都減去亦是此調正格前後未嘗不整)
(齊也骰每句下皆自注子格名)
又一體(雙調七十字前後段各七句三平韻)周紫芝
山雨細(讀)泉生幽谷(句)水滿平田(韻)雪繭紅蠶熟後(句)
黃雲隴麥秋間(韻)武陵煙暖(句)數聲雞犬(句)别是山川
(韻)嗟老去(讀)倦遊蹤跡(句)長恨華顛(韻)行盡吳頭楚
尾(句)空慚萬壑千巖(韻)不如休也(句)一菴歸去(句)依舊
雲山(韻)
(此詞裁截雨中花慢平韻詞其前後段第三句以下悉皆慢詞中句讀也因竹坡詞有此調名雨中花令)
(并為編入平仄無别首可校)
鳳來朝(調見周邦彦清真詞)
鳳來朝(雙調五十一字前後段各四句四仄韻)周邦彦
逗曉看嬌面(韻)小窗深(讀)弄明未辨(韻)愛殘朱宿粉(讀)
雲鬟亂(韻)最好是(讀)帳中見(韻)說夢雙蛾微斂(韻)錦
衾温(讀)酒香未斷(韻)待起又(讀)如何拌(韻)任日炙(讀)畫
樓暖(韻)
(此詞後段第三句片玉集作待起難捨拌清真集作待起又如何拌按史達祖詞扇底弄團圓影陳允平)
(和詞買一笑千金拌俱六字折腰應以六字者為定本又前後段第二句史達祖詞掩金閨綵絲未整墮)
(銀瓶脆繩挂井未字挂字俱去聲井字整字俱上聲與此詞兩未字去聲辨字斷字俱上聲同陳允平詞)
(鳳簫吹六幺舞徧繡芙蓉香塵未斷因舞字上聲徧字即用去聲可悟詞中兩仄字連用之法史詞陳)
(詞與此平仄如一惟史詞前段結句恨誰踏蘚花徑誰字平聲陳詞換頭句曲歇弓彎袖斂袖字仄聲譜)
(内參之)
秋夜雨(調見蔣捷竹山樂府題咏秋雨)
秋夜雨(雙調五十一字前後段各四句三仄韻)蔣捷
黃雲水驛秋笳咽(韻)吹人雙鬢如雪(韻)愁多無柰處(句)
漫碎把(讀)寒花輕撧(韻)紅雲轉入香心裏(句)夜漸深
(讀)人語初歇(韻)此際愁更别(韻)鴈落影(讀)西窗殘月(韻)
(蔣詞四首平仄如一惟前段第二句或云春情不解分雪不字仄聲第三句云寳箏絃斷盡寳字仄聲後)
(段第三句云今夜休要别今字平聲譜内可平可仄據之)
伊州令(唐教坊曲名一名伊川令碧雞漫志云伊州有七商曲)
伊州令(雙調五十一字前後段各四句三仄韻)
(花草粹編)無名氏
西風昨夜穿簾幕(韻)閨院添蕭索(韻)纔是梧桐零落時
(句)又迤邐(讀)秋光過却(韻)人情音信難托(韻)魚鴈成
躭閣(韻)教奴獨自守空房(句)淚珠與(讀)鐙花共落(韻)
(此詞坊本俱有脱誤今從詞緯抄本)
木笪(唐教坊記有木笪大曲宋修内司所刊樂府渾成集亦有木笪曲名周密齊東野語以為此音)
(世人罕知今太平樂府有白樸喬木笪詞一套疑其遺製因太和正音譜採其首作亦錄以備)
(一體或名喬木查者誤)
木笪(雙調五十一字前後段各五句四仄韻)白樸
海棠初雨歇(韻)楊柳輕煙惹(韻)碧草茸茸鋪四野(韻)俄
然回首處(句)亂紅堆雪(韻)恰春光也(韻)梅子黃時節
(韻)映石榴華紅似血(韻)胡葵開滿院(句)碎翦宫纈(韻)
(此元人套數樂府以其猶近宋詞體製採之)
迎春樂(宋柳永詞注林鍾商元王行詞注夾鍾商)
迎春樂(雙調五十二字前段四句四仄韻後段四句三仄韻)柳永
近來憔悴人驚怪(韻)為别後(讀)相思㬠(韻)我前生(讀)負
汝愁煩債(韻)便苦恁(讀)難開解(韻)良夜永(讀)牽情無
柰(韻)錦被裏(讀)餘香猶在(韻)怎得依前鐙下(句)恣意憐
嬌態(韻)
(後段第三句六字結句五字此體始於晏詞因晏詞換頭八字宋人無照此填者故取此詞作譜其可)
(平可仄即參下晏秦楊三詞)
又一體(雙調五十三字前段四句四仄韻後段四句三仄韻)晏殊
長安紫陌春歸早(韻)嚲垂楊(讀)染芳草(韻)被啼鶯(讀)語
燕催清曉(韻)正好夢(讀)頻驚覺(韻)當此際(讀)青樓臨
大道(韻)幽會處(讀)兩情多少(韻)莫惜明珠百琲(句)占取
長年少(韻)
(此與柳詞同惟換頭句多一字作八字句異)
又一體(雙調五十一字前段四句四仄韻後段四句三仄韻)秦觀
菖蒲葉葉知多少(韻)惟有箇(讀)蜂兒妙(韻)雨晴紅粉齊
開了(韻)露一點(讀)嬌黃小(韻)早是被(讀)曉風力暴(韻)
更春共(讀)斜陽俱老(韻)怎得花香深處(句)作箇蜂兒抱
(韻)
(此與柳詞同惟前段第三句減一字作七字句異)
又一體(雙調五十一字前段四句四仄韻後段四句三仄韻)楊无咎
新來特特更門地(韻)都收拾(讀)山和水(韻)看明年(讀)事
事如意(韻)迎福禄(讀)俱來至(韻)莫管明朝添一歲(韻)
儘同向(讀)尊前沉醉(韻)且共唱(讀)迎春樂(句)祝母千秋
歲(韻)
(此亦秦詞體惟前段第三句作上三下四句法後段第三句六字折腰換頭句又不作上三下四句法異)
又一體(雙調五十一字前段四句四仄韻後段四句三仄韻)賀鑄
雲鮮日嫩東風軟(韻)雪初融(讀)水清淺(韻)低鬟舞按迎
春徧(韻)似飛動(讀)釵頭燕(韻)漫折梅花曾寄遠(韻)問
誰為(讀)倚樓悽怨(韻)身伴未歸鴻(句)猶顧戀(讀)江南暖
(韻)
(此詞後段第三句五字結句六字與晏柳秦詞體又微異東山集四首皆同周邦彦詞又本此添字也)
(賀詞别首前段起句六華應臘妝吳苑六字仄聲第三句玉環風調依然在玉字仄聲風字平聲結句都)
(付與絃聲寫都字平聲付字仄聲後段起句三月十三寒食夜三字平聲十字仄聲第二句歸路指玉溪)
(南館歸字平聲路字仄聲第三句細語人不聞細字不字俱仄聲人字平聲結句久背面秋千下久字仄)
(聲又微風動雙羅帶風字平聲譜内可平可仄據此至前段第二句一首指尖纖帶間暇一首小櫻脣淺)
(蛾黛一首小山堂晚張宴平仄如一當是音律所寓不可參校别詞)
又一體(雙調五十一字前後段各四句三仄韻)
(高麗史樂志)無名氏
神州麗景春先到(韻)看看是(讀)韶光早(韻)園林深處東
風過(句)紅杏裏(讀)鶯聲好(韻)漠漠青煙遠遠道(韻)觸
目是(讀)綠楊芳草(韻)莫惜醉重遊(句)逡巡又(讀)年華老
(韻)
(此與賀詞同惟前段第三句不押韻異麗按宋以大晟樂賜高麗其樂章皆北宋人作故高史樂志有)
(宋詞一卷間亦採之)
又一體(雙調五十二字前段四句四仄韻後段五句三仄韻)周邦彦
清池小圃開雲屋(韻)結春伴(讀)往來熟(韻)憶年時(讀)縱
酒杯行速(韻)看月上(讀)歸禽宿(韻)牆裏修篁森似束
(韻)記名字(讀)曾刊新綠(韻)見說别來長(句)冷翠蘚(句)封
寒玉(韻)
(此與賀詞同惟前段第三句添一字作八字句仍照柳永晏殊體填王元行詞注夾鍾商者即此體也宋)
(人有方千里楊澤民陳允平和詞可校仄陳詞前段第二句都未識行人手都字平聲未字聲行字平)
(聲結句花底帽任敧側花字平聲任字仄聲換頭句斗酒百篇呼太白斗字百字俱仄聲第二句傲人世)
(醉中一息醉字一字俱仄聲又香不散綵雲春透香字平聲不字仄聲第三句何日賦歸來何字平聲結)
(句羞人問連環玉羞字人字俱平聲又方詞前段第三句看夕陽倒影花陰速夕字仄聲譜内可平可仄)
(據此)
夢仙郎(調見張先詞集)
夢仙郎(雙調五十二字前後段各五句三仄韻兩平韻)張先
江東蘇小(仄韻)夭斜窈窕(韻)都不勝(讀)綵鸞嬌妙(韻)春豔
上新妝(平韻)肌肉過人香(韻)佳樹陰陰池院(換仄韻)華鐙
繡幔(韻)花月好(讀)豈能長見(韻)離聚此生緣(換平韻)何計
問高天(韻)
(此詞兩仄兩平四換韻宋人止此一體無别首可校)
青門引(調見樂府雅詞及天機餘錦詞張先本集不載)
青門引(雙調五十二字前段五句三仄韻後段四句三仄韻)張先
乍暖還輕冷(韻)風雨晚來方定(韻)庭軒寂寞近清明(句)
殘花中酒(句)又是去年病(韻)樓頭畫角風吹醒(韻)入
夜重門靜(韻)那堪更被明月(句)隔牆送過秋千影(韻)
(按全芳備祖樂府馬古洲詞前結十分風味獨向暑天足十字仄聲風字平聲後結刀圭倘是神仙藥地)
(皮卷畫猶飛肉校此詞多一字因詞俚不錄)
菊花新(樂章集注中吕調齊東野語云花新譜教坊都管王公謹作也)
菊花新(雙調五十二字前後段各四句三仄韻)張先
隨髻慵妝來日暮(韻)家在柳橋堤下住(韻)衣緩絳綃垂
(句)瓊樹裊(讀)一枝紅霧(韻)院深池靜花相妒(韻)粉牆
低(讀)樂聲時度(韻)長恐舞筵空(句)輕化作(讀)綵雲飛去
(韻)
(此調以此詞為正體有柳永詞可校若杜安世詞之多押一韻或少押一韻皆變格也柳詞前段結句)
(先去睡鴛衾圖暖鴛字平聲後段起句須臾放了殘鍼線放字仄聲杜詞别首後段起句兒夫心腸多薄)
(倖腸字平聲第二句百計思難為拘檢難字平聲第三句幾回向伊言回字平聲柳詞結句待時時看伊)
(嬌面待字仄聲時時二字俱平聲譜内可平可仄據之餘參下詞)
又一體(雙調五十二字前段四句四仄韻後段四句三仄韻)杜安世
怎奈花殘鶯又老(韻)檻裏青梅數枝小(韻)新荷長池沼
(韻)當晴晝(讀)燕子聲閙(韻)亭闌花綻顔色好(韻)風雨
催(讀)等閒開了(韻)酒醒暗思量(句)無箇事(讀)著甚煩惱
(韻)
(此與張詞同惟前段第三句押韻異按壽域詞杜作二首平仄微拗别首換頭句不押韻與此又小異)
醉紅妝(調見張先詞集因詞中有一般妝樣百般嬌及郎未醉有金貂句取以為名)
醉紅妝(雙調五十二字前段六句四平韻後段六句三平韻)張先
瓊林玉樹不相饒(韻)薄雲衣(句)細柳腰(韻)一般妝樣百
般嬌(韻)眉兒秀(句)總如描(韻)東風搖草雜花飄(韻)恨
無計(句)上青條(韻)更起雙歌郎且飲(句)郎未醉(句)有金
貂(韻)
(此調近雙鴈兒惟後段第四句不押韻異宋詞中亦無別首可校)
思遠人(調見小山樂府因詞有千里念行客句取其意以為名)
思遠人(雙調五十二字前段五句兩仄韻後段五句三仄韻)晏幾道
紅葉黃花秋意晚(句)千里念行客(韻)念飛雲過盡(句)歸
鴻無信(句)何處寄書得(韻)淚彈不盡臨窗滴(韻)就枕
旋研墨(韻)漸寫到别來(句)此情深處(句)紅箋為無色(韻)
(此詞亦無别首宋詞可校詞律云前後段第二句第五句念寄旋為四字皆用去聲)
醉花陰(中原音韻注黃鍾宫太平樂府注中吕宫)
醉花陰(雙調五十二字前後段各五句三仄韻)毛滂
檀板一聲鶯起速(韻)山影穿疎木(韻)人在翠陰中(句)欲
覓殘春(句)春在屏風曲(韻)勸君對客杯須覆(韻)鐙照
瀛洲綠(韻)西去玉堂深(句)魄冷魂清(句)獨引金蓮燭(韻)
(此調祗有此體諸家所填多與之合但平仄不同句法間有小異耳如前段起句楊无咎詞淋漓盡日黃)
(梅雨舒亶詞粉輕一捻和香聚辛棄疾詞黃花漫說年年好張元幹詞紅萸紫菊開還早沈會宗詞微含)
(清霧真珠滴平仄俱與此詞異又前後段第二句舒亶詞正千山雲盡更玉釵斜襯與别首之教露華休)
(妒指廣寒歸去沈會宗詞之怯曉寒脈脈有動人標格俱作上一下四句法亦與此詞異按此詞換頭)
(句客字疑韻如楊无咎詞之撲人飛絮渾無數李清照詞之東籬把酒黃昏後絮字酒字俱韻此即樂府)
(指迷所謂藏短韻于句内者然宋詞如此者亦少句舒亶詞前段第三句冷對酒尊傍冷字仄聲第四)
(無語含情無字平聲結句别是江南信别字仄聲後段第三句去後又明年去字仄聲第四句人在江南)
(人字平聲結句羞上潘郎鬢羞字平聲譜内據之若前後段第一二句可平可仄詳見辨體故不復注)
望江東(調見山谷集因詞有望不見江東路句取以為名)
望江東(雙調五十二字前後段各四句四仄韻)黃庭堅
江水西頭隔煙樹(韻)望不見(讀)江東路(韻)思量只有夢
來去(韻)更不怕(讀)江闌住(韻)鐙前寫了書無數(韻)算
沒箇(讀)人傳與(韻)直教尋得鴈分付(韻)又還是(讀)秋將
暮(韻)
(此調秖此一詞無别首可校)
入塞(古樂府横吹曲有入塞辭調名本此)
入塞(雙調五十二字前段六句四平韻一疊韻後段五句四平韻一疊韻)
程垓
好思量(韻)正秋風(讀)半夜長(韻)奈銀釭一點(句)耿耿背
西窗(韻)衾又涼(韻)枕又涼(疊)露華淒淒月半牀(韻)照
得人(讀)真箇斷腸(韻)窗前誰浸木犀黃(韻)花也香(韻)夢
也香(疊)
(書舟集只此一詞宋詞亦無别首可校遵前後段兩結句俱押疊韻當是體例填者之)
品令(王行詞注夷則商)
品令(雙調五十二字前段四句三仄韻後段四句兩仄韻)曹組
乍寂寞(韻)簾櫳靜(讀)夜久寒生羅幕(韻)窗兒外(讀)有箇
梧桐樹(句)早一葉(讀)兩葉落(韻)獨倚屏山欲寐(句)月
轉驚飛烏鵲(韻)促織兒(讀)聲響雖不大(句)敢教賢(讀)睡
不著(韻)
(宋人填品令者類作俳語其句讀亦不一即前段起句或三字或四字或五字不同今擇其尤雅者各以)
(類列蕭此詞前段起句三字有秦觀掉又&KR0751;詞顔博文夜索詞辛棄疾更休說詞可校惟秦詞别首幸)
(自得詞石孝友困無力詞前段第二三句作四字兩句而秦詞前後段第三句又各押韻因詞俚不錄)
(顔詞前段起句夜蕭索蕭字平聲第二句側耳聽青海樓頭吹角側耳二字俱仄聲青字平聲秦詞天然)
(箇品格於中壓一壓字仄聲辛詞第三句甚今年容貌八十歲甚字仄聲年字容字俱平聲八十二字俱)
(仄聲秦詞結句語低低笑咭咭低低二字俱平聲辛詞見底道纔十八纔字平聲秦詞後段起句每每秦)
(樓相見相字平聲顔詞偷想紅啼深怨偷字平聲辛詞莫獻壽星香燭壽字仄聲秦詞第二句見了無限)
(憐惜限字仄聲顔詞第三句紗窗外厭厭新月上紗窗二字俱平聲外字仄聲辛詞只消得把筆輕輕去)
(把字仄聲輕字平聲秦詞結句把不定臉兒赤不定二字俱仄聲兒字平聲顔詞應也則睡不著應字平)
(聲辛詞十字上添一筆添字平聲譜内可平可仄據此)
又一體(雙調五十一字前段五句三仄韻後段四句兩仄韻)趙長卿
情難托(韻)離愁重(句)悄愁沒處安著(韻)那堪更一葉知
秋(句)天色兒(讀)漸冷落(韻)馬上征衫頻搵淚(句)一半
斑斑汚却(韻)别來為憶叮嚀語(句)空贏得(讀)瘦如削(韻)
(此即曹詞體惟換頭句七字多一字前後段第三句七字各少一字異按汲古閣刻惜香樂府此詞作)
(思越人注向刻品令非不知思越人從無仄韻之體應照舊刻編入品令)
又一體(雙調五十五字前段五句四仄韻後段五句五仄韻)周邦彦
夜闌人靜(韻)月㾗寄(讀)梅梢疎影(韻)簾外曲角闌干近
(韻)舊攜手處(句)花霧寒成陣(韻)應是不禁愁與恨(韻)
縱相逢難問(韻)黛眉曾把春山印(韻)後期無定(韻)腸斷
香銷盡(韻)
(此詞前段起句四字有方千里楊澤民和詞可校句楊詞後段第三句便如喝采爭堂印喝字仄聲結)
(有倖君須盡有字仄聲又楊无咎和詞前段第四句笛聲誰噴誰字平聲譜内可平可仄據之餘參陳王)
(二詞)
又一體(雙調五十五字前後段各五句四仄韻)陳允平
玉壺塵靜(韻)蟾光透(讀)一簾疎影(韻)偏愛水月樓臺近
(韻)畫簾獨倚(句)風度寒香陣(韻)猶記曲江煙水恨(韻)
歎淒涼誰問(韻)夜深沙觜霜㾗印(韻)嚼花拌醉(句)枝上
春無盡(韻)
(此和周詞也惟後段第四句不押韻異)
又一體(雙調五十五字前後段各五句五仄韻)王行
飛瓊環佩(韻)立縹緲(讀)香雲影裏(韻)冰絲縈蹙霞綃帔
(韻)瑤階玉砌(韻)雪月看初霽(韻)不待夭妍相嫵媚(韻)
任天然丰致(韻)綽約仙姿真絶世(韻)衆芳無地(韻)先得
東風意(韻)
(此即周詞體惟前後段第四句俱押韻異)
又一體(雙調六十四字前後段各七句四仄韻)(梅苑)無名氏
山重雲起(韻)斷橋外(讀)池塘水(韻)晚來風定(句)竹枝相
亞(句)殘陽影裏(韻)多少風流(句)都在冷香疎蕊(韻)江
南千里(韻)問折得(讀)誰能寄(韻)幾番歸去(句)酒醒月滿
(句)闌干十二(韻)且隱深溪(句)免笑等閒桃李(韻)
(此詞前後段起句俱四字押韻第二句俱六字有梅苑詞三首周紫芝呂渭老趙長卿諸詞可校梅苑)
(詞别首前段第三四五句瓊枝玉樹渾如傅粉壽陽妝面瓊字渾字俱平聲傅字仄聲後段第六七句且)
(與從容來歲和羹未晚和字平聲未字仄聲譜内可平可仄據之餘參周曾卓三詞)
又一體(雙調六十四字前後段各七句四仄韻)周紫芝
霜蓬零亂(韻)笑綠鬢(讀)光陰晚(韻)紫茱時節(句)小樓長
醉(句)一川平遠(韻)休說龍山佳會(句)此情不淺(韻)黃
花香滿(韻)記白苧(讀)吳歌軟(韻)如今却向(句)亂山叢裏
(句)一枝重看(韻)對著西風搔首(句)為誰腸斷(韻)
(此與梅苑詞同惟前後段第六七句攤破句法作六字一句四字一句異)
又一體(雙調六十三字前後段各七句四仄韻)曾紆
紋漪漲渌(韻)疎靄連孤鶩(韻)一年春事(句)柳飛輕絮(句)
笋添新竹(韻)寂寞幽花(句)獨殿小園嫩綠(韻)登臨未
足(韻)悵遊子(讀)歸期促(韻)他年清夢(句)千里猶到(句)城
陰溪曲(韻)應有凌波(句)時為故人凝目(韻)
(此與梅苑詞同惟前段第二句五字異)
又一體(雙調六十字前後段各六句三仄韻)卓田
立秋十日(句)早露出(讀)新涼面(韻)斜風急雨(句)戰退炎
光一半(韻)月上紗窗(句)疑是廣寒宫殿(韻)無端宋玉
(句)恁撩亂(讀)生悲怨(韻)一年好處(句)都被秋光占斷(韻)
你且思量(句)今夜怎生消遣(韻)
(此亦梅苑詞體惟前後段第三四五句各減二字作四字一句六字一句異)
又一體(雙調六十五字前後段各六句四仄韻)李清照
急雨驚秋曉(韻)今歲較(讀)秋風早(韻)一觴一詠(句)更須
莫負(讀)晚風殘照(韻)可惜蓮花已謝(句)蓮房尚小(韻)
汀蘋岸草(韻)怎稱得(讀)人情好(韻)有些言語(句)也待醉
折(讀)荷花向道(韻)道與荷花(句)人比去年總老(韻)
(此詞前段起句五字有類列黃詞二首可校平仄俱參之前段第五句六字第六句四字與前周紫芝)
(霜蓬零亂詞及後黃庭堅敗葉霜天曉詞同)
又一體(雙調六十六字前後段各七句四仄韻)黃庭堅
鳳舞團團餅(韻)恨分破(讀)教孤另(韻)金渠體淨(句)隻輪
慢碾(句)玉塵光瑩(韻)湯響松風(句)早減了二分酒病(韻)
味濃香永(韻)醉鄉路(讀)成佳境(韻)恰如鐙下(句)故人
萬里(句)歸來對影(韻)口不能言(句)心下快活自省(韻)
(此即急雨驚秋詞體惟前段第六七句仍照梅苑詞於結句多一字作七字句異此亦襯字採以備體)
又一體(雙調六十五字前後段各六句四仄韻)黃庭堅
敗葉霜天曉(韻)漸鼓吹(讀)催行棹(韻)栽成桃李未開(句)
便解銀章歸早(韻)去取麒麟圖畫(句)要及年少(韻)勸
君醉倒(韻)别語怎(讀)醒時道(韻)楚山千里暮雲(句)鎮鎖
離人懷抱(韻)記取江州司馬(句)座中最老(韻)
(此亦急雨驚秋詞體惟攤破前段第三四句作六字兩句後段第三四五六句作六字三句四字一句異)
(正以上詞十三首各以類列起句三字者以曹詞為體趙詞及注中秦詞石詞皆變格也起句四字第)
(二句七字者以周詞為正體若陳詞王詞皆變格也起句四字第二句六字者以梅苑詞為正體若周詞)
(魯詞卓詞皆變格也起句五字者以李詞為正體若黃詞二首皆變格也此調體雖不一亦稍盡其正變)
(源流矣)
御定詞譜卷九
