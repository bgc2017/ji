欽定四庫全書
御定詞譜卷二十一目錄(起八十四字至八十九字)
秋夜月二體
祭天神二體
鶴沖天三體
少年遊慢一體
兀令一體
踏青遊四體
夢玉人引五體
蕙蘭芳引一體(又名蕙蘭芳)
傾杯近一體
清波引二體
簇水一體
受恩深一體(又名愛恩深)
婆羅門令一體
華胥引一體
五福降中天一體(又名五福降中天慢)
離别難二體
江城梅花引八體(又名攤破江城子月四笑江梅引梅花引明引西湖)
(明月引)
寰海清一體
勸金船二體
醉思仙四體
玉人歌一體
惜紅衣四體
魚游春水二體
卜算子慢二體
雪獅兒二體
石湖仙一體
欽定四庫全書
御定詞譜卷二十一(起八十四字至八十九字)
秋夜月(調見尊前集因尹鶚詞起結有三秋佳節及夜深窗透數條斜月句取以為名樂章集注)
(夾鍾商)
秋夜月(雙調八十四字前後段各十句五仄韻)尹鶚
三秋佳節(韻)罩晴空(句)凝碎露(句)茱萸千結(韻)菊蕊和
煙輕撚(句)酒浮金屑(韻)徵雲雨(句)調絲竹(句)此時難輟
(韻)歡極(韻)一片豔歌聲揭(韻)黃昏慵别韻炷沈煙(句)
熏繡被(句)翠帷同歇(韻)醉並鴛鴦雙枕(句)暖偎春雪(韻)
語丁寧(句)情委曲句論心正切(韻)夜深(讀)窗透數條斜
月(韻)
(此調尹詞柳詞大同小異但柳詞自注宫調其平仄恐各中律吕難以參校今詞律以前後段對校酌注)
(可平可仄頗與柳詞暗合仍之)
又一體(雙詞八十三字前段八句五仄韻後段十句五仄韻)柳永
當初聚散(韻)便喚作(讀)無由再逢伊面(韻)近日來(句)不
期而會重歡宴(韻)向尊前(句)閒暇裏(句)斂著眉兒長歎
(韻)惹起舊愁無限(韻)盈盈淚眼(韻)漫向我耳邊(句)作
萬般幽怨(韻)奈你自家心下(句)有事難見韻待音信(句)
真箇恁(句)别無縈絆(韻)不免收心(句)共伊長遠(韻)
(此即尹詞體然句讀參差恐有訛脱姑錄以備一體)
祭天神(調見柳永樂章集八十四字詞注中吕調八十五字詞注歇指調)
祭天神(雙調八十四字前段六句四仄韻後段九句四仄韻)柳永
歎笑歌筵席輕抛嚲(韻)背孤城(讀)幾舍煙村停畫舸(韻)
更深釣叟歸來(句)數點殘鐙火(韻)被連綿宿酒醺醺(句)
愁無那(韻)寂寞擁(讀)重衾卧(韻)又聞得(讀)行客扁舟
過韻蓬窗近(句)蘭棹急(句)好夢還驚破(韻)念生平(讀)單
棲蹤跡(句)多感情懷(句)到此厭厭(句)向曉披衣坐(韻)
(此詞樂章集注中吕調為夾鍾之羽聲與歇指調為林鍾之商聲者不同故兩詞句讀各異且宋元人亦)
(無填此調者其平仄當依之)
又一體(雙調八十五字前段七句四仄韻後段七句三仄韻)柳永
憶繡衾相向輕輕語(韻)屏山掩(讀)紅蠟長明(句)金獸盛
熏蘭炷(韻)何期到此(句)酒態花情頓辜負(韻)愁腸斷(讀)
還是黃昏(句)那更滿庭風雨(韻)聽空階和漏(句)碎聲
鬭滴愁眉聚(韻)算伊還共誰人(句)爭知此冤苦(韻)念千
里煙波(句)迢迢前約(句)舊歡省(讀)一向無心緒(韻)
(此與憶笑歌詞截然不同其宫調亦别因調名同故為類列)
鶴冲天(調見柳永樂章集閒窗漏永詞注大石調黃金榜上詞注正宫與喜遷鶯春光好别名鶴)
(冲天者不同)
鶴冲天(雙調八十四字前段九句五仄韻後段八句五仄韻)柳永
閒窗漏永(句)月冷霜華墮(韻)悄悄下簾幕(句)殘鐙火(韻)
再三思往事(句)離魂亂(讀)愁腸鎖(韻)無語沈吟坐(韻)好
天好景(句)未省展眉則箇(韻)從前早是多成破(韻)何
況經歲月(句)相抛嚲(韻)假使重相見(句)還得似(讀)當初
麽(韻)悔恨無計那(韻)迢迢良夜(句)自家只恁催挫(韻)
(此詞換頭句七字賀鑄鼕鼕鼓動詞正與此同按樂章集原注大石調為黃鍾之商聲與黃金榜上詞正)
(宫為黃鍾之宫聲者不同宫調既别其平仄亦不可強同故此詞可平可仄但與賀詞參校不旁及他詞)
(華賀詞前段第二句花外沈殘漏花字平聲第三句月萬枝鐙華字鐙字俱平聲第五句廣陌衣香度)
(陌字仄聲香字平聲第六句飛蓋影相先後蓋字仄聲第七句箇處頻回首箇字仄聲第八九句錦坊西)
(去期約武陵溪口西字期字溪字俱平聲後段第二句可堪流浪遠可字仄聲堪字平聲第六句不似長)
(亭柳亭字平聲第七八句舞風眠雨伴我一春消瘦舞字我字俱仄聲春字平聲譜内可平可仄據此)
又一體(雙調八十六字前段十句六仄韻後段九句五仄韻)杜安世
清明天氣(韻)永日愁如醉(韻)臺榭綠隂濃(句)薰風細(韻)
燕子巢方就(句)盆池小(句)新荷蔽(韻)恰是逍遙際(韻)單
夾衣裳(句)半攏軟玉肌體(韻)石榴美豔(句)一撮紅綃
比(韻)空外數修篁(句)寒相倚(韻)有箇關心處(句)難相見
(讀)空凝睇(韻)行坐深閨裏(韻)嬾更妝梳(句)自知新來憔
悴(韻)
(此詞前段起句用韻後段起句作四字一句五字一句校柳永閒窗漏永詞添二字)
又一體(雙調八十八字前段九句六仄韻後段九句五仄韻)柳永
黃金榜上(韻)偶失龍頭望(韻)明代暫遺賢(句)如何向(韻)
未遂風零便(句)爭不恣遊狂蕩(韻)何須論得喪(韻)才子
詞人(句)自是白衣卿相(韻)煙花巷陌(句)依約丹青屏
障(韻)幸有意中人(句)堪尋訪(韻)且恁偎紅倚翠(句)風流
事(讀)平生暢(韻)青春都一晌(韻)忍把浮名(句)換了淺斟
低唱(韻)
(此與閒窗漏永詞校前段起句押韻換頭添三字作四字一句六字一句第五句添一字作六字句異)
少年遊慢(調見張先集因詞有少年得意時節句取以為名與少年遊令不同)
少年遊慢(雙調八十四字前後段各九句五仄韻)張先
春城三二月(韻)禁柳飄綿未歇(韻)仙籞生香(句)輕雲凝
紫(句)臨層闕(韻)歌掌明珠滑(句)酒臉紅霞發(韻)華省名
高(句)少年得意時節(韻)晝刻三題徹(韻)梯漢同登蟾
窟(韻)玉殿初宣(句)銀袍齊脱(句)生仙骨(韻)花探都門少
(句)馬躍芳衢闊(韻)宴罷東風(句)鞭梢一行飛雪(韻)
(此調僅見此詞無别首宋詞可校)
兀令(調見東山集)
兀令(雙調八十四字前後段各八句六仄韻)賀鑄
盤馬樓前風日好(韻)雪消塵掃(韻)樓上宫妝早(韻)認簾
箔微開(句)一面嫣妍笑(韻)攜手别院重廊(句)窈窕花房
小(韻)任碧羅窗曉(韻)間闊時多書問少(韻)鏡鸞空老
(韻)身寄吳雲杳(韻)想轣轆車音(句)幾度青門道(韻)占得
春色年年(句)隨處隨人到(韻)恨不如芳草(韻)
(此調亦僅見此詞無别首宋詞可校)
踏青遊(調見蘇軾詞踏青作也因詞有踏青遊句取以為名)
踏青遊(雙調八十四字前後段各九句六仄韻)蘇軾
改火初晴(句)綠徧禁池芳草(韻)鬭錦繡(讀)大城馳道(韻)
踏青遊(句)拾翠惜(句)韤羅弓小(韻)蓮步裊(韻)腰肢佩蘭
輕妙(韻)行過上林春好(韻)今困天涯(句)何限舊情相
惱(韻)念搖落(讀)玉京寒早(韻)任關心(句)空目斷(句)蓬山
難到(韻)仙夢杳(韻)良宵又還過了(韻)樓臺萬象清曉(韻)
(此調以此詞為定格王詞少押四韻陳詞少押兩韻猶為正體若無名氏詞之句讀參差字亦脱誤采入)
(以備參考不可為法也第此詞可平可仄悉參所采三詞但無名氏詞前段三句似賭賽六隻渾四隻)
(字入聲後段起句兩日不來不字仄聲此皆以入作平不得混注可仄觀蘇王陳三詞俱用平聲可知)
又一體(雙調八十四字前後段各九句五仄韻)陳濟翁
濯錦江頭(句)羞殺豔桃穠李(韻)縱趙昌(讀)丹青難比(韻)
暈輕紅(句)留淺素(句)千嬌百媚(韻)照綠水(韻)恰如乍臨
鸞鏡(句)妃子弄妝猶醉(韻)詩筆因循(句)不曉少陵深
意(韻)但滿眼(讀)傷春珠淚(韻)燕來時(句)鶯啼處(句)年年
憔悴(韻)便除是(韻)秉燭凭闌吟賞(句)莫教夜深花睡(韻)
(此與蘇詞同惟前後段第八句俱不押韻異)
又一體(雙調八十四字前後段各九句四仄韻)王詵
金勒狨鞍(句)西城嫩寒春曉(韻)路漸入(讀)垂楊芳草(韻)
過平堤(句)穿綠徑(句)幾聲啼鳥(韻)是處裏(句)誰家杏花
臨水(句)依約靚妝斜照(韻)極目高原(句)東風露桃煙
島(韻)望十里(讀)紅圍綠繞(韻)更相將(句)乘酒興(句)幽情
多少(韻)待向晩(句)從頭記將歸去(句)說與鳳樓人道(韻)
(此亦與蘇詞同惟前後段第七八句俱不押韻異)
又一體(雙調八十三字前段八句六仄韻後段八句五仄韻)
(能改齋漫錄)無名氏
識箇人人(句)恰止二年歡會(韻)似賭賽(讀)六隻渾四(韻)
向巫山(讀)重重去(句)如魚水(韻)兩情美(韻)同倚畫闌十
二(韻)倚了又還重倚(韻)兩日不來(句)時時在人心裏
(韻)擬問卜(讀)常占歸計(韻)拌三八清齋(句)望永同鴛被
(韻)到夢裏(韻)驀然被人驚覺(句)夢也有頭無尾(韻)
(按吳曾能改齋漫錄云政和間一貴人未達時不欲書名嘗遊妓崔念四之館因其行第作踏青詞都下)
(盛傳即此詞也亦與蘇詞同惟後段第四五六句作五字兩句異其前段第六句少一字當是如魚得水)
(或傳寫之訛脱一字耳亦後段第七句裏字韻重出恐有悞)
夢玉人引(此調有平韻仄韻兩體字句大同小異)
夢玉人引(雙調八十四字前段九句四仄韻後段八句四仄韻)沈會宗
追舊遊處(句)思前事(句)儼如昔(韻)過盡鶯花(句)横雨暴
風初息(韻)杏子枝頭(句)又自然(讀)别是般天色(韻)好傍
垂楊(句)繫畫船橋側(韻)小歡幽會(句)一霎時(讀)光景
也堪惜(韻)對酒當歌(句)故人情分難覓(韻)山遠水長(句)
不成空相憶(韻)這歸去重來(句)又却是(讀)幾時來得(韻)
(此調押仄聲韻者始於此詞但前段第六句北宋詞皆八字南宋詞皆九字其後段結句諸家亦互有異)
(同其餘句讀並同故可平可仄亦可參校然此詞前段結句例作上一下四句法即平韻體亦按前)
(段第一二三句陳三聘詞别來何處酒醒後夢難覓醒字仄聲第五句陳詞清曉便挂帆席挂字仄聲後)
(段第五句范成大詞我欲歸耕我字仄聲譜内據此餘參所采仄韻四詞)
又一體(雙調八十四字前後段各九句四仄韻)李甲
漸東風暖(句)隴梅殘(句)霽雲碧(韻)嫩草柔條(句)又迴江
城春色(韻)乍促銀籖(句)便篆香紋蠟有餘迹(韻)愁夢相
兼(句)儘日高無力(韻)這些離恨(句)依然是(讀)酒醒又
如織(韻)料伊情懷(句)也應向人端的(韻)何故近日(句)全
然無消息(韻)問伊看伊(句)教人到此(句)如何休得(韻)
(此與沈詞同惟後結作四字三句異)
又一體(雙調八十四字前段九句四仄韻後段八句四仄韻)朱敦儒
浪萍風梗(句)寄人間(句)倦為客(韻)夢裏瀛洲(句)姓名誤
題仙籍(韻)斂翅歸來(句)愛小園(讀)脱籜篔簹碧(韻)新種
幽花(句)戒兒童休摘(韻)放懷隨分(句)各逍遙(讀)飛鷃
等鵬翼(韻)舍此蕭閒(句)問君攜杖安適(韻)諸彦羣英(句)
詩酒皆勍敵(韻)太平時(讀)向花前(句)不醉如何休得(韻)
(此亦與沈詞同惟後結作六字兩句異)
又一體(雙調八十五字前段九句四仄韻後段八句四仄韻)范成大
送行人去(句)猶追路(句)再相覓(韻)天末交情(句)長是合
堂同席(韻)從此尊前(句)便頓然少箇(讀)江南羇客(韻)不
忍匆匆(句)少駐船梅驛(韻)酒斟雖滿(句)尚少如(讀)别
淚萬千滴(韻)欲語吞聲(句)結心相對嗚咽(韻)鐙火凄清
(句)笙歌無顔色(韻)縱别後(讀)儘相忘(句)算也難忘今夕
(韻)
(此與朱詞同惟前段第七句九字異)
又一體(雙調八十二字前後段各九句四平韻)吕渭老
上危梯望(句)畫閣迥(句)繡簾垂(韻)曲水飄香(句)小園鶯
喚春歸(韻)舞袖弓彎(句)正滿城(讀)煙草凄迷(韻)結伴踏
青(句)趁蝴蝶雙飛(韻)賞心歡計(句)從别後(讀)無意到
西池(韻)自檢羅嚢(句)要尋紅葉留詩(韻)嬾約無憑據(句)
鶯花都不知(韻)怕人問(句)強開懷(讀)細酌酴醿(韻)
(此調押平聲韻者秖此一體無别首宋詞可校韻按此調起句各家皆四字此詞上危梯望正與仄詞)
(同詞律認梯字為韻遂以三字為起句者誤)
蕙蘭芳引(調見清真樂府方千里楊澤民陳允平俱有和詞楊詞一名蕙蘭芳無引字)
蕙蘭芳引(雙調八十四字前後段各八句四仄韻)周邦彦
寒瑩晩空(句)點青鏡(讀)斷霞孤鶩(韻)對客館深扃(句)霜
草未衰更綠(韻)倦遊厭旅(句)但夢遶(讀)阿嬌金屋(韻)想
故人别後(句)盡日空疑風竹(韻)塞北氍毹(句)江南圖
障(句)是處温燠(韻)更花管雲箋(句)猶寫寄情舊曲(韻)音
塵迢遞(句)但勞遠目(韻)今夜長(讀)爭奈枕單人獨(韻)
(此調始於此詞吳文英詞及方楊陳和詞俱如此填按方詞與此平仄如一惟吳詞後段第二句阿真嬌)
(重阿字仄聲第四句弄野色煙姿野字仄聲第七句媚香傾國傾字平聲楊詞前段第三句乍風約雲開)
(風字平聲第四句遙嶂幾層横綠横字平聲第六句映四岸垂楊遮屋垂字平聲後段起句風送荷香風)
(字平聲第五句看舞相時麗曲看字仄聲第六句及瓜雖近及字仄聲陳詞前段第六句流水白菊籬茅)
(屋流字平聲第七句日暮詩吟就吟字平聲後段第六句黃蘆滿望滿字仄聲第八句但月明長夜伴人)
(清獨但字仄聲譜内可平可仄據此)
傾杯近(調見袁去華集與傾杯令傾杯樂二體不同)
傾杯近(雙調八十四字前段七句四仄韻後段八句四仄韻)袁去華
邃館金鋪半掩(句)簾幕參差影(韻)睡起槐隂轉午(句)鳥
啼人寂靜(韻)殘妝褪粉(句)鬆髻敧雲慵不整(韻)儘無言
(讀)手挼裙帶遶花徑(韻)酒醒時(句)夢回處(句)舊事何
堪省(韻)共載尋春(句)並坐調箏何時更(韻)心情盡日(句)
一似楊花飛無定(韻)未黃昏(讀)又先愁夜永(韻)
(按柳永傾杯樂慢詞淚滴瓊臉一枝棃花春帶雨又張先古傾杯詞倚瓊枝秀挹雕觴滿回塘恨零落芙)
(蓉春不管此詞句讀近之故名傾杯近但無别首宋詞可校)
清波引(調見白石集姜䕫自度曲)
清波引(雙調八十四字前後段各八句六仄韻)姜夔
冷雲迷浦(韻)倩誰喚(讀)玉妃起舞(韻)歲華如許(韻)野梅
弄眉嫵(韻)屐齒印蒼蘚(句)漸為尋花來去(韻)自隨秋鴈
南來(句)望江國(讀)渺何處(韻)新詩漫與(韻)好風景(讀)
長是暗度(韻)故人知否(韻)抱幽恨誰語(韻)何時共漁艇
(句)莫負滄浪煙雨(韻)況有清夜啼猿(句)怨人良苦(韻)
(此調始於此詞秖有張炎詞一首可校故此詞可平可仄悉參張詞但詞律論前後段第五句印字共字)
(必須去聲而張詞則用平聲想亦不拘也)
又一體(雙調八十三字前後段各八句七仄韻)張炎
江濤如許(韻)更一夜(讀)聽風聽雨(韻)短篷容與(韻)盤礴
那堪數(韻)弭節澄江樹(韻)不為蓴鱸歸去(韻)怕教冷落
蘆花(句)誰招得(讀)舊鷗鷺(韻)寒汀古漵(韻)盡日無人
喚渡(韻)此中清楚(韻)寄情在譚麈(韻)難覓真閒處(韻)肯
被水雲留住(韻)冷然棹入中流(句)去天尺五(韻)
(此詞後段第二句六字前後段第五句俱押韻與姜詞同)
簇水(調見惜香樂府)
簇水(雙調八十五字前段七句四仄韻後段八句五仄韻)趙長卿
長憶當初(句)是他見我心先有(韻)一鈎纔下(句)便引得
(讀)魚兒開口(韻)好事重門深院(句)寂寞黃昏後(韻)厮覻
著(讀)一面兒酒(韻)試撋就(韻)便把我(讀)得人意處(句)
閔子裏(讀)施纖手(韻)雲情雨意(句)似十二巫山舊(韻)更
向枕前言約(句)許我長相守(韻)歡人也(讀)猶自眉頭皺
(韻)
(此亦謔詞因其調僻采入以備一體)
受恩深(一作愛恩深樂章集注大石調)
受恩深(雙調八十六字前段八句六仄韻後段八句五仄韻)柳永
雅致裝庭宇(韻)黃花開淡泞(韻)細香明豔盡天與(韻)助
秀色堪餐(句)向曉自有真珠露(韻)剛被金錢妒(韻)擬買
斷秋天(句)容易獨步(韻)粉蝶無情蜂巳去(韻)要上金
尊(句)惟有詩人曾許(韻)待宴賞重陽(句)恁時盡把芳心
吐(韻)陶令輕回顧(韻)免憔悴東籬(句)冷煙寒雨(韻)
(此詞無他作可校平仄當遵之)
婆羅門令(調見柳永樂章集原注夾鍾商與婆羅門引不同)
婆羅門令(雙調八十六字前段六句三仄韻一疊韻後段十句六仄韻)
柳永
昨宵裏(讀)恁和衣睡(韻)今宵裏(讀)又恁和衣睡(疊)小飲
歸來(句)初更過(讀)醺醺醉(韻)中夜後(讀)何事還驚起(韻)
霜天冷(句)風細細(韻)觸疎窗(讀)閃閃鐙搖曳(韻)空牀
展轉重追想(句)雲雨夢(讀)任敧枕難繼(韻)寸心萬緒(句)
咫尺千里(韻)好景良天(句)彼此空有相憐意(韻)未有相
憐計(韻)
(此調秖有此詞無别首宋詞可校整花草粹編於閃閃鐙搖曳句分段然前後段終不齊今從本集)
華胥引(按列子黃帝晝寢而夢遊於華胥既寤怡然自得又二十八年天下大治幾若華胥國矣)
(調名取此詞見清真集)
華胥引(雙調八十六字前段九句四仄韻後段八句四仄韻)周邦彦
川原澄映(句)煙月冥濛(句)去舟似葉(韻)岸足沙平(句)蒲
根水冷留鴈唼(韻)别有孤角吟秋(句)對曉風嗚軋(韻)紅
日三竿(句)醉頭扶起還怯(韻)離思相縈(句)漸看看(讀)
鬢絲堪鑷(韻)舞衫歌扇(句)何人輕憐細閱(韻)檢點從前
恩愛(句)但鳳箋盈篋(韻)愁翦鐙花(句)夜來和淚雙疊(韻)
(此調秖有此體方千里楊澤民陳允平奚㵄張炎趙必&KR1859;諸詞俱如此填此詞前段第五句例作拗句)
(如張詞之瑤臺月下逢太白奚詞之飛飛萬里吹淨碧趙詞之波心蕩漾魚對唼皆然前段第七句後段)
(第六句例作上一下四句法如奚詞之聽佩環無迹認紫霞樓笛趙詞之和擄聲伊軋滿鮫綃羅篋皆然)
(填者辨之滿按陳詞前段第二句掠水輕嵐掠字仄聲第三句天紅葉紅字平聲奚詞第六句遙想玉)
(杵芒寒遙字平聲玉字仄聲張詞第七句對東風傾國東字平聲趙詞第八句要泛五湖要字仄聲張詞)
(第九句炯然玉樹獨立玉字仄聲張詞後段第一二句只恐江空頓忘却錦袍清逸只字却字俱仄聲趙)
(詞年少飄零鬢未霜底須輕鑷未字仄聲陳詞第三句錦箋鄭重鄭字仄聲趙詞江南歸鴈江字平聲方)
(詞第四句那堪重翻細閱那字仄聲張詞第五句誰寫一枝雅淡誰字平聲一字淡字俱仄聲第六句傍)
(沈香亭北沈字平聲第七句說與鶯鶯說字仄聲第八句怕人錯認秋色錯字仄聲趙詞琴心寸寸三疊)
(琴字平聲譜内可平可仄據此惟張詞前段起句温泉浴罷浴字入聲結句炯然玉樹獨立獨字入聲此)
(皆以入作平不可泛填上去聲字又後段第四句張詞欲遠花妖未得與陳詞頻剔蘭鐙自閱同第一二)
(字俱可仄聲但宋人此句如楊詞之幽窗時時並閱奚詞之還吟飄香秀筆趙詞之寄來鸞牋細閱用平)
(聲者多附注以備參考)
五福降中天(調見花草粹編一作五福降中天慢)
五福降中天(雙調八十六字前後段各八句四平韻)江致和
喜元宵三五(句)縱馬御柳溝東(韻)斜日映珠簾(句)瞥見
芳容(韻)秋水嬌横俊眼(句)膩雪輕鋪素胸(韻)愛把菱花
(句)笑勻粉面露春蔥(韻)徘徊步嬾(句)奈一點(讀)靈犀
未通(韻)悵望七香車去(句)慢展春風(韻)雲情雨態(句)願
暫入陽臺夢中(韻)路隔煙霞(句)甚時還許到蓬宫(韻)
(此詞采之花草粹編亦無他首宋詞可校)
離别難(唐教坊曲名按段安節樂府雜錄天后朝有士人妻配入掖庭善吹觱篥乃撰此曲蓋五)
(言八句詩也白居易集亦有七言絶句詩薛詞見花間集乃借舊曲名叧倚新聲者因詞有羅)
(幃乍別情難句取以為名宋柳永詞則又與薛詞不同樂章集注中吕調)
離别難(雙調八十七字前段九句四平韻四仄韻後段十句四平韻六仄韻)
薛昭蘊
寶馬曉鞲雕鞍(平韻)羅帷乍别情難(韻)那堪春景媚(仄韻)送
君千萬里(韻)半妝珠翠落(句)露華寒(平韻)紅蠟燭(換仄韻)青
絲曲(韻)偏能勾引淚闌干(平韻)良夜促(仄韻)香塵綠(韻)魂
欲迷(換平韻)檀眉半斂愁低(韻)未别心先咽(換仄韻)欲語情
難說(韻)出芳草(讀)路東西(平韻)搖袖立(換仄韻)春風急(韻)櫻
桃楊柳雨凄凄(平韻)
(此調以兩平韻為主前段間押兩仄韻後段間押三仄韻)
又一體(雙調一百十二字前段九句五平韻後段十句五平韻)柳永
花謝水流倏忽(句)嗟年少光隂(韻)有天然(讀)蕙質蘭心
(韻)美韶容(讀)何啻直千金(韻)便因甚(讀)翠弱紅衰(句)纏
錦香體(句)都不勝任(韻)算神仙(讀)五色靈丹無驗(句)中
路委瓶簪(韻)人悄悄(句)夜沈沈(韻)閉香閨(讀)永棄鴛
衾(韻)想嬌魂媚魄非遠(句)縱鴻都方士也難尋(韻)最苦
是(讀)好景良天(句)尊前歌笑(句)空想遺音(韻)望斷處(讀)
杳杳巫山十二(句)千古暮雲深(韻)
(此與唐詞迥别以調名同故為類列)
江城梅花引(按万俟詠梅花引句讀與江城子相近故可合為一調程垓詞換頭句藏短韻)
(者名攤破江城子洪晧詞三聲叶韻者四首每首有一笑字名四笑江梅引周密詞三聲叶韻)
(者名梅花引全押平韻者名明月引陳允平詞名西湖明月引)
江城梅花引(雙調八十七字前段八句四平韻一疊韻後段十句六平韻兩疊韻)
程垓
娟娟霜月冷侵門(韻)怕黃昏(韻)又黃昏(疊)手撚一枝(句)
獨自對芳尊(韻)酒又不禁花又惱(句)漏聲遠(句)一更更
(讀)總斷魂(韻)斷魂(疊)斷魂(疊)不堪聞(韻)被半温(韻)香
半熏韻睡也睡也(句)睡不穩(讀)誰與温存(韻)惟有牀前
(句)銀燭照啼痕(韻)一夜為花憔悴損(句)人瘦也(句)比梅
花(讀)瘦幾分(韻)
(此調有三體換頭句藏短韻者以程詞為正體趙詞多押一韻蔣詞添一襯字換頭句不藏短韻者以吳)
(詞為正體周詞少押一韻陳詞減一字後段第一句第三四句叶三仄韻者以王詞為正體周詞少叶一)
(仄韻李詞少卟兩仄韻又兩結句各減一字譜中各以類聚庶便於查檢此詞換頭句藏兩短韻即疊)
(前段結句韻脚沈伯時樂府指迷所謂句中韻也不可截然分作三句填者辨之譜内可平可仄悉參)
(所采全押平韻五詞惟後段第四句睡也睡也第五句睡不穏三字連用疊字仄聲此亦體例所關不得)
(混注可平)
又一體(雙調八十七字前段九句四平韻一疊韻後段十句七平韻兩疊韻)
趙汝茪
對花時節不曾歡(韻)見花殘(韻)任花殘(疊)小約簾櫳(句)
一面受春寒(韻)題破玉椾雙喜鵲(句)香燼冷(句)遶雲屏
(讀)渾是山(韻)待眠(韻)未眠(疊)事萬千(韻)也問天(韻)也
恨天(疊)髻兒半偏(韻)繡裙兒(讀)寬了還寬(韻)自取紅氊
(句)重坐暖金船(韻)惟有月知君去處(句)今夜月(句)照秦
樓(讀)第幾間(韻)
(此與程詞同惟後段第三句用疊韻第四句多押一韻異)
又一體(雙調八十八字前段八句四平韻一疊韻後段十句六平韻一疊韻)
蔣捷
白鷗問我泊孤舟(韻)是身留(韻)是心留(疊)心若留時(句)
何事鎖眉頭(韻)風拍小簾鐙暈舞(句)對閒影(句)冷清清
(讀)憶舊遊(韻)憶舊遊(疊)舊遊今在不(韻)花外樓(韻)柳
下舟(韻)夢也夢也(句)夢不到(讀)寒水空流(韻)漠漠黃雲
(句)濕透木棉裘(韻)都道無人愁似我(句)今夜雪(句)有梅
花(讀)似我愁(韻)
(此亦與程詞同惟換頭句添一襯字但藏一短韻異)
又一體(雙調八十七字前段八句六平韻後段十句七平韻)吳文英
江頭何處帶春歸(韻)玉川迷(韻)路東西(韻)一鴈不飛(句)
雪壓凍雲低(韻)十里黃昏成曉色(句)竹根籬(韻)分流水
過翠微(韻)帶雨傍月自鋤畦(韻)苦吟詩(韻)生鬢絲(韻)
半黃細雨(句)翠禽語(讀)似說相思(韻)惆悵孤山(句)花盡
草離離(韻)半幅寒香家住遠(句)小簾垂(韻)玉人誤聽馬
嘶(韻)
(此亦與程詞同惟換頭句不藏短韻其前段第七句後段第九句皆押韻及兩結句第三字皆用仄聲又)
(與諸家微異)
又一體(雙調八十七字前段八句四平韻一疊韻後段十句五平韻)
周密
鴈霜苔雪冷飄蕭(韻)斷魂潮(韻)送輕橈(韻)翠袖珠樓(句)
清語夢瓊簫(韻)江北江南雲自碧(句)人不見(句)淚花寒
(讀)向雨飄(韻)愁多病多腰素消(韻)倚青琴(句)調大招
(韻)江空歲晩(句)凄凉句(讀)遠意難描(韻)月影花隂(句)心
事負春宵(韻)幾度問春春不語(句)春又去(句)到西湖(讀)
第幾橋(韻)
(此與吳詞同惟後段第二句第九句不押韻及兩結句第三字仍用平聲異按薲洲漁笛譜周詞二首)
(皆和趙白雲自度曲換頭句酒醒未醒香旋消與此詞疊用二多字同張翥詞憶卿恨卿思悠悠亦然當)
(是體例填者辨之)
又一體(雙調八十七字前段八句五平韻後段十句三叶韻三平韻)
王觀
年年江上見寒梅(韻)幾枝開(韻)暗香來(韻)疑是月宫(讀)
仙子下瑤臺(韻)冷豔一枝春在手(句)故人遠(句)相思切
(讀)寄與誰(韻)怨極恨極齅玉蕊(叶)念此情(句)家萬里
(叶)暮霞散綺(叶)楚天碧(讀)幾片斜飛(韻)為我多情(讀)特
地點征衣(韻)花易飄零人易老(句)正心碎(句)那堪聞(讀)
塞管吹(韻)
(此詞字句與程垓詞同惟後段第一句第三句苐四句押三仄韻即用本部三聲叶洪晧所和三詞悉與)
(此同當是體例填者辨之笑按洪晧詞後段第一二三四五句一首空恁遐想摘蕊斷迴腸思故里漫)
(彈綠綺引三弄不覺魂飛空字遐字俱平聲一首曾動詩興笑摘蕊效少陵慙下里萬株連綺歎金谷人)
(墜鶯花連字平聲一首貪為結子藏暗蕊斂蛾眉隔千里舊時羅綺巳零散沈謝雙飛千字平聲譜内可)
(平可仄據此餘參周詞以此詞換頭句連下七仄聲字内兩極字一玉字乃入作平故周詞此三字即)
(用平聲若李詞第三四五字用平聲者又是一體與此不同故不參校)
又一體(雙調八十七字前段八句五平韻後段十句兩叶韻三平韻)
周密
瑤妃鸞影逗仙雲(韻)玉成痕(韻)麝成塵(韻)露冷鮫房(句)
清淚霰珠零(韻)步繞羅浮歸路遠(句)楚江晩(句)賦離騷
(讀)招斷魂(韻)酒醒夢醒惹新恨(叶)褪素妝(句)愁涴粉
(叶)翠禽夜舞(句)餘香惱(讀)何遜多情(韻)委佩殘鈿(句)空
想墮樓人(韻)欲挽湘裙無處覓(句)靈飈御(句)趕江南(讀)
萬里春(韻)
(此與王詞同惟後段第四句少叶一仄韻異)
又一體(雙調八十五字前段八句五平韻後段十句一叶韻四平韻)
李獻能
漢宫嬌額倦塗黃(韻)試新妝(韻)立昭陽(韻)萼綠仙姿(句)
高髻碧羅裳(韻)翠袖卷紗閒倚竹(句)暝雲合(句)瓊枝薦
暮凉(韻)璧月浮香搖玉浪(叶)拂春簾(句)瑩綺窗(韻)冰
肌夜冷滑無粟(句)影轉斜廊(韻)冉冉孤鴻(句)煙水渺三
湘(韻)青鳥不來天地老(句)斷魂夢(句)清霜靜楚江(韻)
(此亦與王詞同惟後段第三句押平韻第四句七字不叶仄韻第五句四字兩結句各減一字異)
寰海清(宋史樂志琵琶曲名大石調)
寰海清(雙調八十七字前段八句四平韻後段八句五平韻)王庭珪
畫鼓轟天(韻)暗塵隨馬(句)人似神仙(韻)天恁不教晝短
(句)明月長圓(韻)天應未知道(句)天知道(句)須肯放(讀)三
夜如年(韻)流蘇擁上香軿(韻)為箇甚(讀)晩妝特也鮮
妍(韻)花下清隂(句)怎合曲水橋邊(韻)高人到此也乘興
(句)任横街一一須穿(韻)莫言無國豔(句)有朱門(讀)鎮嬋
娟(韻)
(此調僅見此詞無别首宋詞可校)
勸金船(張先詞序流杯堂唱和翰林主人元素自撰腔蘇軾詞序和元素韻自撰腔命名按元素)
(楊繪元素也因張先詞有何人窨得金船酒句名勸金船)
勸金船(雙調八十八字前後段各八句六仄韻)蘇軾
無情流水多情客(韻)勸我如曾識(韻)杯行到手休辭却
(韻)這公道難得(韻)曲水池邊(句)小字更書年月(韻)如對
茂林修竹(句)似永和節(韻)纖纖素手如霜雪(韻)笑把
秋花插(韻)尊前莫怪歌聲咽(韻)又還是輕别(韻)此去翺
翔(句)徧賞玉堂金闕(韻)欲問再來何歲(句)應有華髮(韻)
(此與張先詞同為和楊繪作當時秖傳此二詞故此詞可平可仄即參張詞句讀同者此詞前後段第)
(四句例作上一下四句法張詞亦然)
又一體(雙調九十二字前段八句六仄韻後段八句五仄韻)張先
流泉宛轉雙開竇(韻)帶染輕紗皺(韻)何人窨得金船酒
(韻)擁羅綺前後(韻)綠定見花影(句)並照與(讀)豔妝爭秀
(韻)行盡曲名(句)休更再歌楊柳(韻)光生飛動搖瓊甃
(韻)隔障笙簫奏(韻)須知短景歡無足(句)又還過清晝(韻)
翰閣遲歸來(句)傳騎恨(讀)留連難久(韻)異日鳳凰池上
(句)為誰思舊(韻)
(此與蘇詞同惟前後段第五六句各添二字又兩結句讀參差後段第三句不押韻異)
醉思仙(調見吕渭老詞因詞有怎慣不思量及當時醉倒殘缸句取以為名)
醉思仙(雙調八十八字前段十一句五平韻後段十句四平韻)吕渭老
斷人腸(韻)正西樓獨上(句)愁倚斜陽(韻)稱鴛鴦鸂鶒(句)
兩兩池塘(韻)春又老(句)人何處(句)怎慣不思量(韻)到如
今(句)瘦損我(句)又還無計禁當(韻)小院呼盧夜(句)當
時醉倒殘缸(韻)被天風吹散(句)鳳翼難雙(韻)南窗雨(句)
西樓月(句)尚未散(讀)拂天香(韻)聽鶯聲(句)悄記得(句)那
時舞板歌梁(韻)
(此調以此詞及孫詞為正體孫詞句讀校為整齊若朱詞曹詞則又從此詞添字也此詞可平可仄即)
(參所采三詞)
又一體(雙調八十九字前段十一句五平韻後段十句四平韻)孫道絢
霽霞紅(韻)看山迷暮靄(句)煙暗孤松(韻)正翩翩風袂(句)
輕若驚鴻(韻)心似鑑(句)鬢如雲(句)弄清影(句)月明中韻
漫悲凉(句)歲冉冉(句)蕣華潛改霜容(韻)前事消凝久
(句)十年光景匆匆(韻)念雲軒一夢(句)回首春空(韻)彩鳳
遠(句)玉簫寒(句)夜悄悄(讀)恨無窮(韻)歎黃塵(句)久埋玉
(句)斷腸揮淚東風(韻)
(此與吕詞同惟前段第八句添一字異)
又一體(雙調九十一字前段十一句五平韻後段十句四平韻)朱敦儒
倚晴空(韻)正三洲下葉(句)七澤收虹(韻)歎年光催老(句)
身世飄蓬(韻)南冠客(句)新豐酒(句)但萬里(讀)雲水俱重
(韻)謝故人(句)解繫船訪我(句)脱帽相從(韻)人老歡易
失(句)尊前且更從容(韻)任酒傾波碧(句)燭翦花紅(韻)君
向楚(句)我歸秦(句)便分路(讀)青竹丹楓(韻)恁時節(句)漫
夢憑夜蝶(句)書倩秋鴻(韻)
(此一與吕詞同惟前段第八句後段第七句各添字又兩結句作五字一句四字一句異)
又一體(雙調九十一字前段十一句五平韻後段十句四平韻)曹勛
記華堂(韻)對寶臺絳蠟(句)紅豔成行(韻)嚲烏雲髻映(句)
淺淺宫妝(韻)江梅媚(句)生嫩臉(句)瑩素質(讀)自有清香
(韻)歌喉穩(句)按鏤板緩拍(句)嬌倚銀牀(韻)天外行雲
駐(句)輕塵暗落雕梁(韻)似曉鶯嚦嚦(句)瓊韻鏘鏘(韻)别
來久(句)春將老(句)但夢裏(讀)也自思量(韻)仗何人(句)細
說與(句)為伊潘鬢成霜(韻)
(此與朱詞同惟後結仍照吕詞作三字一句六字一句異)
玉人歌(調見西樵語集)
玉人歌(雙調八十八字前段九句五仄韻後段八句五仄韻)楊炎昶
西風起(韻)又老盡籬花(句)寒輕香細(韻)漫題紅葉(句)句
裏意誰會(韻)長天不恨江南遠(句)苦恨無書寄(韻)最相
思(讀)盤橘千枚(句)膾鱸十尾(韻)鴻鴈阻歸計(韻)算愁
滿離腸(句)十分豈止(韻)倦倚闌干(句)顧影在天際(韻)凌
煙圖畫青山約(句)總是浮生事(韻)判從今(讀)買取朝醒
夕醉(韻)
(此調秖有此詞其平仄無可參校)
惜紅衣(姜夔自度曲屬無射宫取詞内紅衣半狼籍句為名)
惜紅衣(雙調八十八字前段十句六仄韻後段九句六仄韻)姜夔
枕簟邀凉(句)琴書換日(韻)睡餘無力(韻)細灑冰泉(句)并
刀破甘碧(韻)牆頭喚酒(句)誰問訊(讀)城南詩客(韻)岑寂
(韻)高樹晩蟬(句)說西風消息(韻)虹梁水陌(韻)魚浪吹
香(句)紅衣半狼籍(韻)維舟試望故國(韻)渺天北(韻)可惜
柳邊沙外(句)不共美人遊歷(韻)問甚時同賦(句)三十六
陂秋色(韻)
(此調始於此詞自應以此詞為正體若李詞之添一襯字張詞吳詞之句讀小異皆變格也此詞可平)
(可仄即參下三詞惟吳詞前段第三句鬢那不白不字入聲以入作平不注可仄)
又一體(雙調八十九字前段十句六仄韻後段九句六仄韻)李萊老
笛送西泠(句)帆過杜曲(韻)晝隂芳綠(韻)門巷清風(句)還
尋故人書屋(韻)蒼華髮冷(句)笑瘦影(讀)相看如竹(韻)幽
谷(韻)煙樹曉鶯(句)訴經年愁獨(韻)殘陽古木(韻)書畫
歸船(句)匆匆又南北(韻)薲洲鷗鷺素熟(韻)舊盟續(韻)甚
日浩歌招隱(句)聽雨弁陽同宿(韻)料重來時候(句)香蕩
幾灣紅玉(韻)
(此與姜詞同惟前段第五句添一襯字異)
又一體(雙調八十八字前段九句四仄韻復段九句五仄韻)吳文英
鷺老秋絲(句)蘋愁暮雪(句)鬢那不白(韻)倒柳移栽(句)如
今暗溪碧(韻)烏衣細語傷伴(句)惹茸紅(讀)曾約南陌(韻)
前度劉郎(句)尋流花蹤跡(韻)朱樓水側(韻)雪面波光
(句)汀蓮沁顔色(韻)當時醉近繡箔(句)夜吟寂(韻)三十六
磯重到(句)清夢冷雲南北(韻)買釣舟溪上(句)應有煙蓑
相識(韻)
(此亦姜詞體惟前段第二句不押韻第六句添二字又減去第八句短韻二字異)
又一體(雙調八十八字前段十句五仄韻後段九句四仄韻)張炎
兩翦秋痕(句)平分水影(句)炯然冰潔(韻)未識新愁(句)眉
心倩人貼(韻)無端醉裏(句)添一笑(讀)柔花盈睫(韻)癡絶
(韻)不解送情(句)倚銀屛斜瞥(韻)長歌短舞(句)換羽移
宫(句)飄飄步迴雪(韻)扶嬌倚扇(句)欲把豔懷說(韻)舊日
杜郎重到(句)只慮空江桃葉(韻)但數峰猶在(句)如傍那
家風月(韻)
(此亦與姜詞同惟後段起句不押韻第四句四字第五句五字異按姜詞後段第四五句維舟試望故)
(國渺天北亦可點作四字一句五字一句此詞句讀所從出也)
魚遊春水(復齋漫錄政和中一中貴使越州回得詞於古碑無名無譜錄以進御命大晟府填)
(腔因詞中語賜名魚遊春水)
魚遊春水(雙調八十九字前後段各八句五仄韻)無名氏
秦樓東風裏(韻)燕子還來尋舊壘(韻)餘寒猶峭(句)紅日
薄侵羅綺(韻)嫩草方抽碧玉茵(句)媚柳輕窣黃金蕊(韻)
鶯囀上林(句)魚遊春水(韻)幾曲闌干徧倚(韻)又是一
番新桃李(韻)佳人應怪歸遲(句)梅妝淚洗(韻)鳳簫聲絶
沈孤鴈(句)望斷清波無雙鯉(韻)雲山萬重(句)寸心千里
(韻)
(此調以此詞為正體張元幹馬莊父盧祖臯詞悉與之同若趙詞之多押兩韻乃變格也按盧詞前段)
(第二句好夢別來無覓處别字仄聲馬詞第三句天涯目斷目字仄聲張詞第四句幾片花飛點淚花字)
(平聲點字仄聲第五句清鏡空餘白髮添清字平聲盧詞軟紅塵裏鳴鞭鐙紅字平韻裏字仄聲鞭字平)
(聲第六句新恨誰傳紅綾寄新字平聲盧詞後段第五句寶香拂拂遺鴛錦上拂字仄聲張詞夢想濃妝)
(碧雲邊碧字仄聲邊字平聲第六句心事悠愁尋燕語心字平聲張詞目斷孤蓬夕陽裏夕字仄聲第七)
(句芳草暮寒草字仄聲譜内可平可仄據此餘參趙詞)
又一體(雙調八十九字前後段各八句六仄韻)趙聞禮
青樓臨遠水(韻)樓上東風飛燕子(韻)玉鈎珠箔(句)密密
鎖紅關翠(韻)翦勝裁旛春日戲(韻)簇柳簪花元夜醉(韻)
閒憶舊歡(句)漫撩新淚(韻)羅帊啼痕未洗(韻)愁見同
心雙鳳翅(韻)長安日日輕寒(句)春衫未試(韻)過盡征鴻
知幾許(韻)不寄蕭郎書一紙(韻)愁腸斷也(句)箇人知未
(韻)
(此與無名氏詞同惟前後段第五句俱押韻異)
卜算子慢(樂章集注歇指調)
卜算子慢(雙調八十九字前段八句四仄韻後段八句五仄韻)柳永
江楓漸老(句)汀蕙半凋(句)滿目敗紅衰翠(韻)楚客登臨
(句)正是暮秋天氣(韻)引疎碪(讀)斷續殘陽裏(韻)對晩景
(讀)傷懷念遠(句)新愁舊恨相繼(韻)脈脈人千里(韻)念
兩處風情(句)萬重煙水(韻)雨歇天高(句)望斷翠峰十二
(韻)儘無言(讀)誰會憑高意(韻)縱寫得(讀)離腸萬種(句)奈
歸鴻難寄(韻)
(此調以此詞為正體鍾輻桃花院落詞與此同若張詞之添字乃變格也按鍾輻五代時人在柳永之)
(前因其前段第六句脱一字故以柳詞作譜鍾詞前段第四句風拂珠簾風字平聲第五句還記去年時)
(候還字平聲第七句倚屏山和衣睡覺屏字山字俱平聲苐八句醺醺暗消殘酒消字平聲後段第五句)
(萬般自家甘受般字平聲第六句抽金釵欲買丹青手抽字平聲第七句寫别來容顔寄與來字平聲譜)
(内可平可仄據此餘參張詞)
又一體(雙調九十三字前後段各九句六仄韻)張先
溪山别意(句)煙樹去程(句)日落采蘋春晩(韻)欲上征鞍
(句)更掩翠簾回面(韻)相眄(韻)惜彎彎淺黛長長眼(韻)奈
畫閣歡遊(句)也學狂花亂絮輕散(韻)水影横池館(韻)
對靜夜無人(句)月高雲遠(韻)一晌凝思(句)兩眼淚痕還
滿(韻)難遣(韻)恨私書(讀)又逐東風斷(韻)縱夢澤(讀)層樓
萬丈(句)望湖城那見(韻)
(此與柳詞同惟前後段第五句以下各添二字押一短韻前段結處攤破句法異)
雪獅兒(調見書舟集)
雪獅兒(雙調八十九字前段九句五仄韻後段八句七仄韻)程垓
斷雲低晩(句)輕煙帶暝(句)風驚羅幕(韻)數點梅花(句)香
倚雪窗搖落(韻)紅鑪對謔(韻)正酒面(讀)瓊酥初削(韻)雲
屏煖(讀)不知門外(句)月寒風惡(韻)迤邐慵雲半掠(韻)
笑盈盈(讀)閒弄寶箏絃索(韻)暖極生春(句)巳向横波先
覺(韻)花嬌柳弱(韻)漸倚醉(讀)要人摟著(韻)低告託(韻)早
把被香熏却(韻)
(此調秖有程詞及張詞故此詞可平可仄悉參張詞其前段第二句句法不同即不參校)
又一體(雙調九十二字前段九句五仄韻後段九句七仄韻)張雨
含香弄粉(句)便勾引(讀)遊騎尋芳(句)城南城北(韻)别有
西村(句)斷港冰凘微綠(韻)孤山路熟(韻)伴老鶴(韻)晩先
尋宿(韻)怕凍損(讀)三花兩蕊(句)寒泉幽谷(韻)幾番花
隂濯足(韻)記歸來(讀)醉卧雪深平屋(韻)春夢無憑(句)鬢
底鬧蛾爭撲(韻)不如圖幅(韻)相對展(讀)官奴風竹(韻)燒
黃獨(韻)自聽瓶笙調曲(韻)
(此與程詞同惟前段第二句添三字異)
石湖仙(姜夔白度曲壽范成大作也成大號石湖故以石湖仙名調白石集注越調)
石湖仙(雙調八十九字前後段各九句六仄韻)姜夔
松江煙浦(韻)是千古三高(句)遊衍佳處(韻)須信石湖仙
(句)似鴟夷(讀)翩然引去(韻)浮雲安在(句)我自愛(讀)綠香
紅嫵(韻)容與(韻)看世間(讀)幾度今古(韻)蘆溝舊曾駐
馬(句)為黃花(讀)閒吟秀句(韻)見說燕山(句)也學綸巾敧
羽(韻)玉友金蕉(句)玉人金縷(韻)緩移箏柱(韻)聞好語(韻)
明年定在槐府(韻)
(此姜自度曲有宫調且宋人中亦無填此調者其平仄當依之)
御定詞譜卷二十一
