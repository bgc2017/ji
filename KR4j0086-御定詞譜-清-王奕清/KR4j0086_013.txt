欽定四庫全書
御定詞譜卷十三目錄(起五十八字至六十一字)
小重山四體(又名小冲山)(小重山令)(柳色新)
踏莎行三體(又名喜朝天)(柳長春)(踏雪行)
宜男草二體
花上月令一體
倚四樓一體
掃地舞一體(又名掃市舞)
接賢賓二體(又名集賢賓)
步蟾宫五體(又名釣臺詞)
恨春遲一體
冉冉雲二體(又名弄花雨)
蝶戀花三體(又名䳍踏枝明月生南浦)(黃金樓池卷珠簾棲細雨吹沼鳳)
(梧)(一籮金)(魚水同歡)(轉調蝶戀花)
壽山曲一體
秋蕊香引一體
惜瓊花一體
朝玉階一體
散天花一體
荷華媚一體
少年心一體(又名添字少年心)
七孃子三體
一翦梅七體(又名臘梅香)(玉簞秋)
尋梅二體
錦帳春四體
唐多令三體(又名餹多令)(南棲令)(箜篌曲)
攤破采桑子體
後庭宴體
鞓紅一體
賀熙朝二體
撥棹子三體
玉堂春一體
繋裙腰三體(又名芳草渡)
欽定四庫全書
御定詞譜卷十三(起五十八字至六十一字)
小重山(宋史樂志雙調李邴詞名小沖山姜䕫詞名小重山令韓淲詞有點染煙濃柳色新句名)
(柳色新)
小重山(雙調五十八字前後段各四句四平韻)薛昭蘊
春到長門春草青(韻)王階華露滴(讀)月朧明(韻)東風吹
斷玉簫聲(韻)宫漏促(讀)簾外曉啼鶯(韻)愁起夢難成
(韻)紅妝流宿淚(讀)不勝情(韻)手挼裙帶繞花行(韻)思君
切(讀)羅幌暗塵生(韻)
(此調以此詞為正體宋元詞俱照此填若趙詞之添字梅苑詞之減字黃詞之押仄韻皆變體也按和)
(凝詞前段第二句羣仙初折得郗詵枝羣字平聲第三句曉花擎露妒啼妝曉字仄聲結句精神出御陌)
(袖鞭垂御字仄聲後段第二句管絃分響亮探花期管字仄聲第三句光隂□斷曲江池光字平聲又毛)
(滂詞前段結句玉堂客於此勸春耕玉字仄聲譜内可平可仄據此餘參所採平韻二詞)
又一體(雙調六十字前後段各五句四平韻)趙長卿
一夜中庭拂翠條(韻)碧紗窗外雨(讀)長凉飇(韻)朝來漲
水恰平橋(韻)添清景(句)疎韻響(讀)入芭蕉(韻)坐久篆
香消(韻)多情人去後(讀)信音遙(韻)即今消瘦沈郎腰(韻)
悲秋切(句)虛過了(讀)可憐宵(韻)
(此與薛詞同惟前後段兩結句各添一字異大按張先集有感皇恩詞延壽芸香七世孫華軒承對見)
(經綸𬈑魚一息化天津袍如革三百騎從清麈玉樹瑩風神同時棠棣萼一家春十年身是鳳池人蓬萊)
(闕黃閣坐遲談賓正與此同詞律誤刻感皇恩後不知宋詞感皇恩體從無用平韻者張詞蓋添字小重)
(山也故錄趙詞以證之)
又一體(雙調五十七字前後段各四句四平韻)(梅苑)無名氏
不是蛾兒不是酥(韻)化工應道也難摹(韻)花兒清瘦影
兒孤(韻)多情處(讀)時有暗香浮(韻)試問玉肌膚(韻)夜
來霜雪重(讀)怕寒無(韻)一枝欲寄洞庭姝(韻)可惜許(讀)
只有鴈銜蘆(韻)
(此與薛詞同惟前段第二句減一字異按梅苑詞三首一首一枝照水弄精神一首依稀丹萼動紅雲又)
(元劉景翔詞紅香浮玉醉容頽並與此同無前段結句浮字本十一尤韻按中原雅音浮字付切又吳)
(越間方言浮讀作無故可借押)
又一體(雙調五十八字前後段各四句四仄韻)黃子行
一點斜陽紅欲滴(韻)白鷗飛不盡(讀)楚天碧(韻)漁歌聲
斷晩風急(韻)攬蘆花(讀)飛雪滿林濕(韻)孤館百憂集
(韻)家山千里遠(讀)夢難覓(韻)江湖風月好收拾(韻)故溪
雲(讀)深處著簔立(韻)
(此調例押平聲韻此詞押入聲韻即樂府指迷所謂平聲字可以入聲替也)
踏莎行(金詞注中吕調曹冠詞名喜朝天趙長卿詞名柳長春鳴鶴餘音詞名踏雪行曾覿陳亮)
(詞添字者名轉調踏莎行)
踏莎行(雙調五十八字前後段各五句三仄韻)晏殊
細草愁煙(句)幽花怯露(韻)憑闌總是消魂處(韻)日高深
院靜無人(句)時時海燕雙飛去(韻)帶緩羅衣(句)香殘
蕙炷(韻)天長不禁迢迢路(韻)垂楊只解惹春風(句)何曾
繫得行人住(韻)
(此調以此詞為正體若曾詞陳詞之添字攤破句法轉換宫調皆變體也按宋元人填此調者其字句)
(韻悉同惟每句平仄小異如前段第一二句黃庭堅詞臨水夭桃倚牆繁李臨字平聲倚字仄聲繁字平)
(聲第三句歐陽修詞草熏風暖搖征轡草字仄聲風字平聲第四句歐陽詞離愁漸遠漸無窮離字平聲)
(漸字仄聲第五句晏幾道詞粉香簾幕隂隂靜粉字仄聲簾字平聲後段第一二句黃詞明日重來落花)
(如綺明字平聲落字仄聲如字平聲第三句陳堯佐詞畫梁輕拂歌塵轉畫字仄聲輕字平聲第四句晏)
(詞宿妝曾比杏腮紅宿字仄聲曾字平聲第五句陳詞主人思重珠簾卷主字仄聲思字平聲譜内可平)
(可仄據此至周密詞後段結句莫聽酒邊供奉曲平仄獨異此亦偶誤不必從)
又一體(雙調六十六字前後段各六句四仄韻)曾覿
翠幄成陰(句)誰家簾幕(韻)綺羅香擁處(讀)觥籌錯(韻)清
和將近(句)奈春寒更薄(韻)高歌看䔩䔩梁塵落(韻)好
景良辰(句)人生行樂(韻)金杯無奈是(讀)苦相虐(韻)殘紅
飛盡(句)裊垂柳輕弱(韻)來歲斷不負鶯花約(韻)
(此詞前後段第三句減去處字是字第四句減去奈字更字裊字輕字兩結句減去看字斷字即踏莎行)
(正體也轉調者攤破句法添入襯字轉換宫調自成新聲耳按趙彦端宿雨纔收詞正與此同前段第)
(三句牡丹將綻也近寒食近字仄聲後段第三句一月五番價共歡集月字五字俱仄聲番字平聲第五)
(句且莫留半滴莫字半字俱仄聲第六句一百二十箇好生日一字好字俱仄聲譜内可平可仄據此餘)
(參陳詞字汲古閣本前段第三句脱一今從詞緯本訂定)
又一體(雙調六十四字前後段各六句四仄韻)陳亮
洛浦塵生(句)巫山夢斷(韻)旗亭芳草裏(讀)春深淺(韻)棃
花落盡(句)酴醿又綻(韻)天氣也似(讀)尋常庭院(韻)向
晩情濃(句)十分惱亂(韻)水邊佳麗地(讀)近前看(韻)娉婷
笑語(句)流觴美滿(韻)意思不到(讀)夕陽孤館(韻)
(此詞見龍川集亦名轉調踏莎行每段上四句與曾詞同惟前後段第五句各減一字異宋人精於音)
(律凡遇舊腔往往隨意增損自成新聲如元人度曲或借宋人詞調偷聲添字名為過曲者其源實出於)
(此)
宜男草(調見范成大石湖詞)
宜男草(雙調五十八字前後段各四句三仄韻)范成大
舍北煙霏舍南浪(韻)雨傾盆(讀)灘流微漲(韻)問小橋(讀)
别後誰過(句)惟有迷鳥羇䳄來往(韻)重尋山水問無
恙(韻)埽柴荆(讀)土花塵網(韻)留小桃(讀)先試光風(句)從
此芝草琅玕日長(韻)
(此調前後段兩起句例作拗句觀范詞别首及陳三聘和詞搖落丹楓素秋後綠水黏天淨無浪第五字)
(必仄聲第六字必平聲可見兩結句是上二下六句法陳詞亦然陳和詞前段第三四句箇中趣莫遣)
(人知容我日日扁舟獨往中字平聲趣字上日字獨字俱仄聲後段第三四句春近也梅柳頻看枝上玉)
(蕊金絲暗長也字玉字俱仄聲譜内可平可仄據此餘見下詞)
又一體(雙調六十字前後段各四句三仄韻)范成大
籬菊灘蘆被霜後(韻)裊長風(讀)萬重高柳(韻)天為誰(讀)
展盡湖光渺渺(句)應為我(讀)扁舟入手(韻)橘中曾醉
洞庭酒(韻)輾雲濤(讀)挂帆南斗(韻)追舊遊(讀)不減商山
杳杳(句)猶有人(讀)能相記否(韻)
(此調前後段第三句俱九字兩結句俱七字與前詞異陳和詞前段第三句别夢回憶得雙柑分我别)
(字仄聲分字平聲後段第三四句人去也縱得相逢似舊問當日紅顔在否也字問字俱仄聲當字平聲)
(日字仄聲譜内據此餘詳前詞)
花上月令(宋吳文英自度曲)
花上月令(雙調五十八字前段七句四平韻後段七句三平韻)吳文英
文園消渴愛江清(韻)酒腸怯(句)怕深觥(韻)玉舟曾洗芙
蓉水(句)瀉清冰(韻)秋夢淺(句)醉霞輕(韻)庭竹不收簾
影去(句)人睡起(句)月空明(韻)瓦瓶汲水和秋葉(句)薦吟
醒(韻)夜深裏(句)怨遥更(韻)
(此調無别詞可校其句讀平仄當依之)
倚西樓(調見苕溪詩話因詞有西樓蕭瑟有誰知句取以為名)
倚西樓(雙調五十八字前段四句三仄韻後段四句兩仄韻)韋彦温
禁鼓初傳時下打(韻)虛過清明風月夜(韻)眼如魚目幾
曾乾(句)心似酒旗終日掛(韻)銀漢低垂星斗斜(句)院
宇空寥銀燭卸(韻)西樓蕭瑟有誰知(句)教我獨自上來
獨自下(韻)
(調近玉樓春惟後段結句多兩字耳無別首可校)
掃地舞(唐教坊曲名一名掃市舞)
掃地舞(雙調五十八字前後段各七句六仄韻一疊韻)
(梅苑)無名氏
酥點萼(韻)玉碾萼(疊)點時碾時香雪薄(韻)才折得(韻)春
力弱(韻)半掩朱扉垂繡幕(韻)怕吹落(韻)撚一晌(換韻)嗅
一晌(疊)撚時嗅時宿酒忘(韻)春筍上(韻)不忍放(韻)待對
菱花斜插向(韻)寶釵上(韻)
(此調無别詞可校前後段兩起句疊韻當是定格填者宜依之)
接賢賓(此調有兩體五十九字者始於毛文錫詞一百十七字者始於柳永詞樂章集注林鍾商)
(調一名集賢賓)
接賢賓(雙調五十九字前段四句三平韻後段七句三平韻)毛文錫
香&KR0008;鏤襜五花驄(韻)值春景初融(韻)流珠噴沫蹀躞(句)
汗血流紅(韻)少年公子能乘馭(句)金鑣玉轡瓏璁(韻)
為惜珊瑚鞭不下(句)驕生百步千蹤(韻)信穿花(句)從拂
柳(句)向九陌追風(韻)
(唐詞秖此一首無他作可校集前段起句坊本作五色驄今從花間訂正)
又一體(雙調一百十七字前段十句五平韻後段十句六平韻)柳永
小樓深巷狂遊徧(句)羅綺成叢(韻)就中堪人屬意(句)最
是蟲蟲(韻)有畫難描雅態(句)無花可比芳容(韻)幾回飲
散良宵永(句)鴛衾暖(讀)鳳枕香濃(韻)算得人間天上(句)
惟有兩心同(韻)近來雲雨每西東(韻)誚惱損情悰(韻)
縱然偷期暗會(句)長是匆匆(韻)爭似和鳴偕老(句)免教
斂翠啼紅(韻)眼前時暫疎歡宴(句)盟言在(讀)莫更忡忡
(韻)待作真箇宅院(句)方信有初終(韻)
(此即毛詞體再加一疊但前段起句不用韻第二句少一字前後段第五句減一字第八句各添一字兩)
(結句讀小異耳按宋詞無填此調者其平仄當依之詞律誤從汲古閣本其前段第八句脱一字今從)
(花草粹編校正亦元曲馬致遠商調集賢賓與此同惟前段第二句作五字前後段第九句俱作五字)
(亦因柳詞減字也因詞俚不錄)
步蟾宫(蔣氏九宫譜目入南吕引子韓淲詞名釣臺詞劉擬詞名折丹桂)
步蟾宫(雙調五十九字前段四句三仄韻後段六句三仄韻)黃庭堅
蟲兒真箇惡靈利(韻)惱亂得(讀)道人眠起(韻)醉歸來(讀)
恰似出桃源(句)但目斷(讀)落花流水(韻)不如隨我歸
雲際(韻)共作箇(讀)住山活計(韻)照清溪(句)勻粉面(句)插
山花(句)算終勝(讀)風塵滋味(韻)
(此調昉自山谷但宋元詞俱宗蔣捷體惟韓淲集中一詞則照此填前段第三句八字後段第三四五句)
(各三字正與此同詞律疎於考索謂此詞誤多一字非也按韓詞前段起句三年重到嚴灘路嚴字平)
(聲第二句歎鬢髮衣冠塵土䰅字衣字俱平聲第三句倚孤□閒自逐清風閒字平聲結句見一片孤鴻)
(歸去孤字平聲後段起句人間何用論今古人字平聲第二句漫灜得箇般情緒贏字情字俱平聲第三)
(四五句雨吹來雲亂處水東流平仄如一結句但只有青山如故只字仄聲譜内可平可仄據此)
又一體(雙調五十八字前後段各四句三仄韻)楊无咎
桂花馥郁清無寐(韻)覺身在(讀)廣寒宫裏(韻)憶吾家(讀)
妃子舊遊時(句)瑞龍腦(讀)暗藏葉底(韻)不堪午夜西
風起(韻)更颭颭(讀)萬絲斜墜(韻)向晩來(讀)却似給孤園
(句)乍驚見(讀)黃金布地(韻)
(此詞前後段第三句俱八字較黃詞減一字句讀似更整齊但宋人無填此者汲古閣夲此詞前段第)
(三句脱一時字今從花草粹編增定)
又一體(雙調五十六字前後段各四句三仄韻)蔣捷
玉窗掣鎖香雲漲(韻)喚綠袖(讀)低敲方響(韻)流蘇拂處
字微訛(句)但斜倚(讀)紅梅一晌(韻)濛濛月在簾衣上
(韻)做池館(讀)春隂模樣(韻)春陰模樣不如春(句)這催雪
(讀)曲兒休唱(韻)
(此調以此詞為正體前後段第三句俱七字較楊詞各減一字蔣詞三首皆同有劉儗初秋雨兩詞鍾過)
(東風又送詞無名氏東風捏就詞可校别前段起句鍾詞東風又送酴醿信東字平聲蔣詞首去年雲)
(掩冰輪皎雲字平聲第二句鍾詞早吹得愁成潘鬢吹字平聲第三句鍾詞花開猶似十年前猶字平聲)
(劉詞祝君夀閱八千秋祝字仄聲第四句鍾詞人不似十年前俊人字平聲不字仄聲後段起句鍾詞冰)
(邊珠翠香成陣珠字平聲第二句無名氏詞暗蹙損眉峰雙翠蹙字仄聲譜内可平可仄據此餘參汪章)
(二詞)
又一體(雙調五十五字前後段各四句三仄韻)汪存
玉京此去春猶淺(韻)正雪絮(讀)馬頭零亂(韻)姮娥翦就
綠雲裳(句)待來步(讀)蟾宫與換(韻)明年二月桃花岸
(韻)雙槳浪平煙暖(韻)揚州十里小紅樓(句)盡卷上(讀)珠
簾一半(韻)
(此與蔣詞同惟後段第二句減一字異)
又一體(雙調五十七字前後段各四句三仄韻)
(全芳備祖)章(失名)
未開大如木犀蕊(韻)開後是(讀)梅花小底(韻)翛然只欲
住山林(句)肯容易(讀)結根城市(韻)葉兒又與冬青比
(韻)算何止(讀)香聞七里(韻)不因山谷品題來(句)誰知道
(讀)是水仙兄弟(韻)
(此亦與蔣詞同惟結句添一襯字異)
恨春遲(調見張先詞集)
恨春遲(雙調五十九字前後段各五句兩平韻)張先
好夢才成成又斷(句)因晩起(讀)雲朵梳鬟(韻)秀臉拂輕
紅(句)滴入嬌眉眼(句)薄衣減春寒(韻)紅柱溪橋波平
岸(句)畫閣外(讀)落日西山(韻)不忿閒花並蔕(句)秋藕連
根(句)何時重得雙蓮(韻)
(坊本此詞前段起句或作好夢才成又斷第二句或作晩起雲朵梳鬟今從本集及花草粹編訂正此體)
(秖此一詞無别首宋元詞可校)
冉冉雲(韓淲詞有倚徧闌干弄花兩句更名弄花雨)
冉冉雲(雙調五十九字前後段各四句四仄韻)盧炳
雨洗千紅又春晩(韻)留牡丹(讀)倚闌初綻(韻)嬌婭姹(讀)
偏賦精神君看(韻)算費盡(讀)工夫點染(韻)帶露天香
最清遠(韻)太真妃(讀)曉妝體段(韻)拌對花(讀)滿把流霞
頻勸(韻)怕逐東風零亂(韻)
(宋詞惟韓淲一首可校故平仄悉參之)
又一體(雙調五十九字前段四句三仄韻後段四句四仄韻)韓淲
倚徧闌干弄花雨(韻)卷朱簾(讀)草迷芳樹(韻)山崦裏(讀)
幾許雲煙來往(句)畫不就(讀)人家院宇(韻)社寒梁燕
呢喃舞(韻)小桃紅(讀)海棠初吐(韻)誰信道(讀)午枕醒時
情緒(韻)閒整春衫自語(韻)
(此與盧詞同惟前段第三句不用韻異或云往字改去字即韻然澗泉集原本如此仍之)
蝶戀花(唐教坊曲本名鵲踏枝宋晏殊詞改今名樂章集注小石調趙令畤詞注商調太平樂府)
(注雙調馮延己詞有楊柳風輕展盡黃金縷句名黃金縷趙令畤詞有不卷珠簾人在深深院)
(句名卷珠簾司馬橂詞有夜凉明月生南浦句名明月生南浦韓淲詞有細雨吹池沼句名細)
(雨吹池沼賀鑄詞名鳳棲梧李石詞名一籮金衷元吉詞名魚水同歡沈會宗詞名轉調蝶戀)
(花)
蝶戀花(雙調六十字前後段各五句四仄韻)馮延巳
六曲闌干偎碧樹(韻)楊柳風輕(句)展盡黃金縷(韻)誰把
鈿箏移玉柱(韻)穿簾海燕雙飛去(韻)滿眼遊絲兼落
絮(韻)紅杏開時(句)一霎清明雨(韻)濃睡覺來鶯亂語(韻)
驚殘好夢無尋處(韻)
(此詞為蝶戀花正體宋元人俱如此填馮詞别首前段起句霜落小園瑤草短霜字平聲小字仄聲第二)
(三句瘦葉和風惆悵芳時換瘦字仄聲惆字平聲第四句舊恨新愁都不管舊字仄聲新字平聲第五句)
(卷簾雙鵲驚飛去卷字仄聲雙字平聲後段起句心若垂楊千萬縷心字平聲又一首淚眼倚樓頻獨語)
(倚字仄聲第二句水闊花飛水字仄聲第三句又一首齊奏雲和曲齊字平聲第四句忽憶當年歌舞伴)
(忽字仄聲當字平聲結字晩朱雙臉啼痕滿晚字仄聲雙字平聲譜内可平可仄據此至杜安世詞前段)
(起句秋日樓臺在空際在字微拗李石詞前段起句武陔春色濃如酒平仄全異宋元人無如此填者恐)
(彙参作圖其體莫辨附注于此填者審之)
又一體(雙調六十字前後段各五句四仄韻)沈會宗
漸近朱門香夾道(韻)一片笙歌(句)依約樓臺杪(韻)野色
和煙滿芳草(韻)溪光曲曲山迴抱(韻)物華不逐人間
老(韻)日日春風(句)在處花枝好(韻)莫恨雲深路難到(韻)
劉郎可惜歸來早(韻)
(此詞與馮詞同惟前後段第四句及換頭句平仄異樂府雅詞名轉調蝶戀花轉調者移宫換羽轉入别)
(調也字句雖同音律自異故另分列池按沈詞别首溪上清明詞及杜安世整頓雲鬟詞上新秋詞賀)
(鑄桃葉園林詞排辦張鐙詞張元幹祥景飛光詞及魏氏記得來時詞俱與此同可以參校沈詞别首前)
(段起句溪上清明初過雨溪字平聲第二三句春色無多葉底花如許春字平聲葉字仄聲第四句輕暖)
(時聞燕雙語輕字平聲第五句等閒飛入誰家去等字仄聲飛字平聲杜詞後段起句新翻歸翅雲間燕)
(新字歸字俱平聲第二句金縷衣寬金字平聲賀詞第四句離索年多故人少離字平聲魏詞淚濕海棠)
(花枝處海字仄聲花字平聲沈詞别首第五句綠楊風裏黃昏鼓綠字仄聲風字平聲譜内可平可仄據)
(此至杜安世别浦遲㽜詞與任在蘆花詞兩結句亦拗體者又與此微異因字句悉同注明不叧錄)
又一體(雙詞六十字前段五句兩叶韻兩仄韻後段五句四仄韻)石孝友
别來相思無限期(叶)欲說相思(句)要見終無計(韻)擬寫
相思持送伊(叶)如何盡得相思意(韻)眼底相思心裏
事(韻)縱把相思(句)寫盡憑誰寄(韻)多少相思都做淚(韻)
一齊淚損相思字(韻)
(此亦與馮詞同惟前段平仄韻互叶異部按此詞期字伊字在平聲四支部餘皆上聲四紙去聲四寘)
(部中字也即古韻所謂本部三聲叶者宋詞間用古韻與中原音韻純乎北音者不同)
夀山曲(調見趙德麟侯鯖錄南唐馮延巳作因詞中有聖夀南山永同句故名)
夀山曲(單調六十字十句五平韻)馮延己
銅壺滴漏初盡(句)高閣雞鳴半空(韻)催啓五門金鎖(句)
猶垂三殿簾櫳(韻)階前御柳搖綠(句)仗下宫花散紅(韻)
鴛瓦數行曉日(句)鸞旗百尺春風(韻)侍臣舞蹈重拜(句)
聖夀南山永同(韻)
(此詞陽春集不載今從花草粹編采入)
秋蕊香引(樂章集注小䂖調)
秋蕊香引(雙調六十字前段七句三仄韻後段八句四仄韻)柳永
留不得(韻)光隂催促(句)有芳蘭歇(句)好花謝(句)唯頃刻
(韻)彩雲易散琉璃脆(句)驗前事端的(韻)風月夜(句)幾
處前蹤舊跡(韻)忍思憶(韻)這回望斷(句)永作蓬山隔(韻)
向仙島(句)歸雲路(句)兩無消息(韻)
(此柳永自度曲無别首可校其句讀平仄當遵之)
惜瓊花(調見張先詞集為吳興守時所賦也)
惜瓊花(雙調六十字前段七句五仄韻後段七句四仄韻)張先
江蘋白(韻)苕水碧(韻)每逢花駐樂(句)隨處歡席(韻)别時
攜手看春色(韻)螢火而今(句)飛破秋夕(韻)汴河流(句)
如帶窄(韻)任身輕似葉(韻)何計歸得(韻)斷雲孤鶩青山
極(韻)樓上徘徊(句)無盡相憶(韻)
(花草粹編後段第三四句任輕似葉計歸得脱身字何字今從本集校正)
朝玉階(見杜安世夀域詞其調近散天花然換頭句平仄自不同也)
朝玉階(雙調六十字前後段各五句四平韻)杜安世
簾卷春寒小雨天(韻)牡丹花落盡(句)悄庭軒(韻)高空雙
燕舞翩翩(韻)無風輕絮墜(讀)暗苔錢(韻)擬將幽怨寫
香牋(韻)中心多少事(句)語難傳(韻)思量真箇惡姻緣(韻)
那堪長夢見(讀)在伊邊(韻)
(按夀域集杜詞二首平仄如一别無宋詞可校)
散天花(唐教坊曲名)
散天花(雙調六十字前後段各五句四平韻)舒亶
雲淡長空落葉秋(韻)寒江煙浪盡(句)月隨舟(韻)西風偏
解送離愁(韻)聲聲南去鴈(讀)下汀洲(韻)無奈多情去
復留(韻)驪歌齊唱罷(句)淚爭流(韻)悠悠别恨幾時休(韻)
不堪殘酒醒(讀)凭危樓(韻)
(此調與朝玉階同只後段起句平仄異)
荷華媚(調見東坡詞集即賦題本意也)
荷華媚(雙調六十字前段五句三仄韻後段六句兩仄韻)蘇軾
霞苞露荷碧(韻)天然地(讀)别是風流標格(韻)重重青蓋
下(句)千嬌照水(句)好紅紅白白(韻)每悵望(讀)明月清
風夜(句)甚低迷不語(句)夭邪無力(韻)終須放(讀)船兒去
(句)清香深處(句)任看伊顔色(韻)
(此詞兩結句俱上一下四句法填者宜遵之)
少年心(調見山谷詞有兩體一名添字少年心)
少年心(雙調六十字前後段各五句三仄韻一叶韻)黃庭堅
對景惹起愁悶(韻)染相思(讀)病成方寸(韻)是阿誰先有
意(句)阿誰薄倖(韻)斗頓恁(讀)少喜多嗔(叶)合下休傳
音問(韻)你有我(讀)我無你分(韻)似合歡桃核(句)真堪人
恨(韻)心兒裏(讀)有兩箇人人(叶)
(此詞兩結嗔字人字是以十一其叶十三問蓋以真文通用故震問亦可通用也惟倖字為庚韻之上聲)
(在二十三梗部又因古韻真部間通庚青故也但用韻畢竟太雜填此調者不若只用本部三聲叶為妥)
(段按黃集又有添字少年心詞亦平仄韻互叶但前起句心裏人人暫不見霎時難過後段起句見說)
(那厮如此自大較此詞多七字因詞俚不錄)
七孃子(蔣氏九宫譜目入正宫引子)
七孃子(雙調六十字前後段各五句四仄韻)毛滂
山屏霧帳玲瓏碧(韻)更倚窗(讀)臨水新凉入(韻)雨短煙
長(句)柳橋蕭瑟(韻)這番一日凉一日(韻)離多綠鬢年
時白(韻)這離情(讀)不似而今惜(韻)雲外長安(句)斜暉脈
脈(韻)西風吹夢來無跡(韻)
(此調以此詞為正體前後段第二句俱八字宋賀鑄謝逸向子諲王之道陳亮諸詞俱如此填惟賀詞後)
(段結句為誰來為誰還去句法小異謝詞前段起句風翦冰花飛零亂平仄微拗按毛詞别首前段第)
(一句月光波影寒相向月字仄聲波字平聲第五句殷勤冰彩隨人上冰字平聲陳詞後段起句賣花聲)
(斷藍橋暮賣字仄聲聲字平聲王之道詞第二句想一聲雞唱東城路一字仄聲雞字平聲向子諲詞第)
(三四句門外落花漫天飛絮落字仄聲譜内可平可仄據此餘參蔡詞及梅苑詞)
又一體(雙調五十八字前後段各五句四仄韻)蔡伸
天涯觸目傷離緒(韻)登臨况值秋光暮(韻)手撚黃花(句)
憑誰分付(韻)雝雝鴈落蒹葭浦(韻)憑高目斷桃溪路
(韻)屏山樓外青無數(韻)綠水紅橋(句)瑣窗朱戶(韻)如今
總是消魂處(韻)
(此與毛詞同惟前後段第二句各減一字異按元正宫曲即宗此體)
又一體(雙調六十字前段五句一叶韻三仄韻後段五句四仄韻)
(梅苑)無名氏
暗香浮動到黃昏(叶)向水邊(讀)疎影梅開盡(韻)溪畔清
蕊(句)有如淺杏(韻)一枝喜得東君信(韻)風吹只怕霜
侵損(韻)更新來(讀)插向多情鬢(韻)夀陽妝鑑(句)雪肌玉
瑩(韻)嶺頭别自添微粉(韻)
(此亦與毛詞同惟前段起句叶平韻異或疑昏字非韻然七孃子調從無起句不用韻者按鄭庠古音辨)
(真文元寒□先六韻為一部蓋以六韻為㗁音商聲也故六韻平上去皆可通用此詞昏字正以十三元)
(與軫吻等韻叶也惟杏字在二十三梗部是又因真文之通庚青即通庚青之三聲亦本古韻耳)
一翦梅(元高拭詞注南吕宫周邦彦詞起句有一翦梅花萬樣嬌句取以為名韓淲詞有一朵梅)
(花百和香句名臘梅香李清照詞有紅藕香殘玉簟秋句名玉簟秋)
一翦梅(雙調六十字前後段各六句三平韻)周邦彦
一翦梅花萬樣嬌(韻)斜插疎枝(句)略點梅梢(韻)輕盈微
笑舞低回(句)何事尊前(句)拍手相招(韻)夜漸寒深酒
漸消(韻)袖裏時聞(句)玉釧輕敲(韻)城頭誰恁促殘更(句)
銀漏何如(句)且慢明朝(韻)
(此調以周詞吳詞為正體若盧詞張詞蔣詞之添韻曹詞李詞之減字皆變體也此詞前後段第二句)
(第四句第五句俱不押韻宋詞惟周紫芝無限江山詞與之同周詞前段第二句兩岸斜陽兩字仄聲)
(譜内據之餘悉參所探諸詞)
又一體(雙調六十字前後段各六句四平韻)吳文英
遠目傷心樓上山(韻)愁裏長眉(句)别後蛾鬟(韻)暮雲低
壓小闌干(韻)教問孤鴻(句)因甚先還(韻)瘦倚溪橋梅
夜寒(韻)雪欲消時(句)淚不禁彈(韻)翦成釵勝待歸看(韻)
春在西窗(句)鐙火更闌(韻)
(此詞前後段第四句押韻宋元人俱如此填惟汪元量詞前後段起句十年舊事漫咨嗟玉人勸我酌流)
(霞與此平仄全異恐非定格不便參校)
又一體(雙調六十字前後段各六句五平韻)盧炳
鐙火樓臺萬斛蓮(韻)干門喜笑(句)素月嬋娟(韻)幾多急
管與繁絃(韻)巷陌喧闐(韻)畢獻芳筵(韻)樂與民偕五
馬賢(韻)綺羅叢裏(句)一簇神仙(韻)傳柑雅宴約明年(韻)
盡夕留連(韻)滿帆金船(韻)
(此詞前後段第五句俱押韻宋詞無别首可校)
又一體(雙調六十字前後段各六句四平韻兩疊韻)張炎
剰蕊驚寒減豔痕(韻)蜂也消魂(韻)蝶也消魂(疊)醉歸無
月傍黃昏(韻)知是花村(韻)不是花村(疊)留得閒枝葉
半存(韻)好似桃根(韻)可似桃根(疊)小樓昨夜雨聲渾(韻)
春到三分(韻)秋到三分(疊)
(此詞前後段第二三句第五六句俱疊韻有程垓劉克莊劉擬方岳歐良虞集諸詞可校但劉克莊詞换)
(頭句階銜免得管兵農與此平仄全異又宋無名氏詞前後段第二三句第五六句俱用量字韻者係獨)
(木橋體因詞俚不錄)
又一體(雙調六十字前後段各六句六平韻)蔣捷
一片春愁帶酒澆(韻)江上船搖(韻)樓上帘招(韻)秋孃容
與泰孃嬌(韻)風又飄飄(韻)雨又蕭蕭(韻)何日雲帆卸
浦橋(韻)銀字箏調(韻)心字香燒(韻)流光容易把人抛(韻)
紅了櫻桃(韻)綠了芭蕉(韻)
(此詞每句用韻與第二三句第四五句用疊韻者不同)
又一體(雙調五十八字前後段各五句三平韻)曹勛
不占前邨占瑤階(韻)芳影横斜積漸開(韻)水邊竹外冷
搖春(句)一帶衝寒(句)香滿襟懷(韻)管領東風要有才
(韻)頻移歌酒上春臺(韻)直須日日坐花前(句)金殿仙人
(句)同往同來(韻)
(此詞前後段第二三句作七字一句與諸家異見松隱集無别首宋詞可校)
又一體(雙調五十九字前段五句三平韻後段六句三平韻)趙長卿
霽靄迷空曉未收(韻)羇館殘鐙(句)永夜悲秋(韻)梧桐葉
上三更雨(句)别是人間一段愁(韻)睡又不成夢又休
(韻)多愁多病(句)當甚風流(韻)真情一點苦縈人(句)纔下
眉尖(句)恰上心頭(韻)
(此詞前段結句七字按李清照詞鴈字來時月滿樓又樂府雅詞明日從教一線添皆作七字句與此同)
(蓋一翦梅之變體也舊譜謂李詞脱去一字者非)
尋梅(調見樂府雅詞及梅苑蓋詠梅花也因詞中有朝來尋見句取以為名)
尋梅(雙調六十字前後段各五句四仄韻)沈會宗
今年早覺花信蹉(韻)想芳心(讀)未應誤我(韻)一月花徑
幾回過(韻)始朝來尋見(句)雪痕微破(韻)眼前大抵情
無那(韻)好景色(讀)只消些箇(韻)春風爛漫都且可(韻)是
而今枝上(句)三朵兩朵(韻)
(此調止有沈詞二首故可平可仄即參後詞作按音韻集成五歌部蹉蹉跎失時也又去聲故圖仄聲)
(若作平聲歌哿二韻亦是本部三聲卟)
又一體(雙調六十字前後段各五句四仄韻)沈會宗
幽香淺淺濕未透(韻)認雪底(讀)思來始有(韻)翦裁尚覺
瓊瑤皺(韻)苦寒中(句)越恁骨清肌瘦(韻)東風氣象園
林舊(韻)又今年(讀)而今時候(韻)急宜小摘當尊酒(韻)選
一枝(句)且付玉人纖手(韻)
(此與今年早覺詞同惟前後兩結句法異)
錦帳春(調見稼軒集因詞有春色難留及重簾不卷翠屏天遠句故名)
錦帳春(雙調六十字前段七句四仄韻後段七句五仄韻)辛棄疾
春色難留(句)酒杯常淺(韻)把舊恨新愁相間(韻)五更風
(句)千里夢(句)看飛紅幾片(韻)這般庭院(韻)幾許風流
(句)幾般嬌嬾(韻)問相見何如不見(韻)燕飛忙(句)鶯語亂
(韻)恨重簾不卷(韻)翠屛天遠(韻)
(此調以辛詞程詞為正體若戴詞邱詞之減字皆變體也但宋詞秖此四首故此詞可平可仄即參後列)
(三詞)
又一體(雙調六十字前段七句三仄韻後段七句三仄韻一疊韻)程珌
最是春來(句)苦兼風雨(韻)但只恁(讀)匆匆歸去(韻)看遊
絲(句)都不恨(句)恨秦淮新漲(句)向人東注(韻)醉裏仙
人(句)惜春曾賦(韻)却不解(讀)留春且住(韻)問何人(句)留
得住(疊)怕小山更有(句)碧蕪春句(韻)
(此與辛詞同惟前後段第六句俱不押韻異錦汲古閣本此詞誤刻錦堂春詞律猶沿其誤類列堂春)
(後今從花草粹編校正)
又一體(雙調五十八字前後段各六句四仄韻)戴復古
處處逢花(句)家家插柳(韻)正寒食清明時候(韻)奉板輿
行樂(句)是使星隨後(韻)人間稀有(韻)出郭尋山(句)繡
衣春晝(韻)馬上列(讀)兩行紅袖(韻)對韶華一笑(韻)勸國
夫人酒(韻)百千長夀(韻)
(此亦與辛詞同惟前後段第四五句作五字一句各減去一字異)
又一體(雙調五十六字前後段各六句四仄韻)邱崈
翠竹如屏(句)淺山如畫(韻)小池面(讀)危橋一跨(韻)著椶
亭臨水(句)宛然郊野(韻)竹籬茅舍(韻)好是天寒(句)倍
添妍雅(韻)正雪意(讀)垂垂欲下(韻)更朦朧月影(句)弄晴
初夜(韻)梅花動也(韻)
(此亦與辛詞同惟前後段第四五句減去一字第六句又各減去一字異)
唐多令(太和正音譜越調亦入高平調一名餹多令周密因劉過詞有二十年重過南樓句名南)
(樓令張翥詞有花下鈿箜篌句名箜篌曲)
唐多令(雙調六十字前後段各五句四平韻)劉過
蘆葉滿汀洲(韻)寒沙帶淺流(韻)二十年(讀)重過南樓(韻)
柳下繫船猶未穩(句)能幾日(讀)又中秋(韻)黃河斷磯
頭(韻)故人曾到不(韻)舊江山(讀)渾是新愁(韻)欲買桂花
同載酒(句)終不似(讀)少年遊(韻)
(此調以此詞為正體宋元人俱如此填若吳詞周詞之添字皆變體也按劉詞别首前段起句解纜蓼)
(花灣解字仄聲第二句好風吹去帆好字仄聲第四句落浦凌波人去後凌字平聲周密詞後段起句水)
(調夜淒清水字仄聲尹煥詞第三句悵綠隂青子成雙綠字仄聲第四句說著前歡佯不倸前字平聲譜)
(内可平可仄據此餘參所採吳詞周詞)
又一體(雙調六十一字前後段各五句四平韻)吳文英
何處合成愁(韻)離人心上秋(韻)縱芭蕉(讀)不雨也颼颼
(韻)都道晩凉天氣好(句)有明月(讀)怕登樓(韻)年事夢
中休(韻)花空煙水流(韻)燕辭歸(讀)客尚淹留(韻)垂柳不
縈裙帶住(句)漫長是(讀)繫行舟(韻)
(此與劉詞同惟前段第三句多一襯字異按此詞也字是襯字詞統於縱字注襯字非上三下四句法矣)
又一體(雙調六十二字前後段各五句四平韻)周密
絲雨織鶯梭(韻)浮錢點翠荷(韻)燕風清(讀)庭宇正清和
(韻)苔面唾絨堆繡徑(句)春去也(讀)奈春何(韻)宫柳老
青蛾(韻)題紅隔翠波(韻)扇鸞孤(讀)塵暗合歡羅(韻)門外
綠隂深似海(句)應未比(讀)舊愁多(韻)
(此亦與劉詞同惟前後段第三句各添一字異)
攤破采桑子(調見惜香樂府即采桑子令也因前後段俱添入和聲自成一體)
攤破采桑子(雙調六十字前段六句四平韻後段六句三平韻一重韻)
趙長卿
樹頭紅葉飛都盡(句)景物淒凉(韻)秀出羣芳(韻)又見江
梅淺淡妝(韻)也(句)囉(句)真箇是(讀)可人香(韻)蘭魂蕙
魄應羞死(句)獨占風光(韻)夢斷高唐(韻)月送疎枝過女
牆(韻)也(句)囉(句)真箇是(讀)可人香(重韻)
(楚詞押韻句或用助語詞漢賦亦多如此故此詞第四句當於也字點句坊夲或於妝字點句及也囉二)
(字相連點句者非按金詞高平調唐多令兩結句俱有也字囉字南北曲水紅花結句亦有也字囉字又)
(按廣韻七歌囉歌詞也此詞兩結香字重押其為歌時之和聲無疑)
後庭宴(庚溪詩話云宋宣和中掘地得石刻唐詞調名後庭晏)
後庭宴(雙調六十字前段五句三仄韻後段六句三仄韻)
(庚溪詩話)無名氏
千里故鄉(句)十年華屋(韻)亂魂飛過屏山簇(韻)眼重眉
褪不勝春(句)菱花知我銷香玉(韻)雙雙燕子歸來(句)
應解笑人幽獨(韻)斷歌零舞(韻)遺恨清江曲(韻)萬樹綠
低迷(句)一庭紅撲䔩(韻)
(此詞前段近踏莎行後段字句又與前段不同庚溪詩話定為唐詞然無别首可校)
鞓紅(調見梅苑)
鞓紅(雙調六十字前後段各六句四仄韻)(梅苑)無名氏
粉香猶嫩(句)衾寒可慣(韻)怎奈向(讀)春心巳轉(韻)玉容
别是(句)一般閒婉(韻)悄不管(讀)桃紅杏淺(韻)月影簾
櫳(句)金堤波面(韻)漸細細(讀)香風滿院(韻)一枝折寄(句)
故人雖遠(韻)莫輙使(讀)江南信斷(韻)
(此調起結近鵲橋仙詞然中三句句讀實與鵲橋仙不同)
賀熙朝(調見花間集)
賀熙朝(雙調六十一字前段七句五仄韻後段六句四仄韻)歐陽炯
憶昔花間相見後(韻)只憑纖手(韻)暗抛紅豆(韻)人前不
解(句)巧傳心事(句)别來依舊(韻)辜負春晝(韻)碧羅衣
上蹙金繡(韻)覩對對鴛鴦(句)空裛淚痕透(韻)想韶顔非
久(韻)終是為伊(句)只恁偷瘦(韻)
(此唐詞也宋人無填之者故譜内可平可仄即參下詞)
又一體(雙調六十一字前段七句四仄韻後段六句四仄韻)歐陽炯
憶昔花間初識面(韻)紅袖半遮(句)妝臉輕轉(韻)石榴裙
帶(句)故將纖纖(句)玉指偷撚(韻)雙鳳金線(韻)碧梧桐
鎖深深院(韻)誰料得兩情(句)何日教繾綣(韻)羨春來雙
燕(韻)飛到玉樓(句)朝暮相見(韻)
(此與前詞同惟前段第二句不押韻異)
撥棹子(唐教坊曲名)
撥棹子(雙調六十一字前段五句五仄韻後段四句四仄韻)尹鶚
風切切(韻)深秋月(韻)十朵芙蓉繁豔歇(韻)憑小檻(讀)細
腰無力(韻)空贏得(讀)目斷魂飛何處說(韻)寸心恰似
丁香結(韻)看看瘦盡胸前雪韻偏挂恨(讀)少年抛擲(韻)
羞覩見(讀)繡被堆紅閒不徹(韻)
(此調以此詞為正體若黃詞之三聲叶無名氏詞之攤破句法皆變體也但宋元人無填此體者秖有尹)
(詞别首可校前段第二句雙靨媚靨字仄聲第三句冠子鏤金裝翡翠冠字平聲鏤字仄聲第四句將一)
(朵瓊花堪比瓊字平聲結句窠窠繡鸞鳳衣裳香窣地鸞字平聲後段起句銀臺蠟燭滴紅淚銀字平聲)
(滴字仄聲第二句綠酒勸人教半醉綠酒二字俱仄聲人字平聲半字仄聲結句特地向寶帳顛狂不肯)
(睡特字不字俱仄聲譜内可平可仄據此一此詞之韻本用六月九屑而中有力字擲字乃十陌十三)
(職按古今通韻月屑可通陌職引古詩石上生菖蒲一寸八九節仙人勸我餐令我好顔色為証又按吳)
(棫韻補十一陌古通月故知此詞力字擲字亦韻)
又一體(雙調六十一字前段五句兩叶韻兩疊韻一仄韻後段五句五仄韻)
黃庭堅
歸去來(叶)歸去來(疊)攜手舊山歸去來(疊)有人共(讀)對
月尊罍(叶)横一琴(讀)甚處逍遙不自在(韻)閒世界(韻)
無利害(韻)何必向(讀)世間甘幻愛(韻)與君釣(讀)晩煙寒
瀨(韻)蒸白魚稻飯(韻)溪僮供筍菜(韻)
(此與尹鶚詞體同惟前段四句韻俱用三聲叶又換頭句仍作三字兩句第二句八字添一字結句不作)
(上三下七句法異本此詞十仄韻與十一隊叶亦是部三聲叶)
又一體(雙調六十二字前段七句三仄韻後段六句三仄韻)
(花草粹編)無名氏
煙姿媚(句)冰容薄(韻)芳蕖嫩(句)隱映新萍池閣(韻)自擷
英人去後(句)清香微綻(句)透真珠簾幕(韻)似無語含
情垂綵佩(韻)戲芳蔭(句)漸許纖鱗相托(韻)西風直須愛
惜(句)看看濃豔(句)伴秋光零落(韻)
(此詞之源亦出尹詞特攤破句法自成新聲耳按古今通韻入聲十藥間通去聲十一隊故此詞佩字可)
(押薄字)
玉堂春(調見珠玉集)
玉堂春(雙調六十一字前段七句兩仄韻兩平韻後段五句兩平韻)
晏殊
斗城池館(仄韻)二月春風煙暖(韻)繡戶珠簾(句)日影初長
(平韻)玉轡金鞍(句)繚繞沙堤路(句)幾處行人映綠楊(韻)
小檻朱闌回倚(句)千花濃露香(韻)脆管清絃(句)欲奏新
翻曲(句)依約林間坐夕陽(韻)
(按珠玉詞晏詞三首前段第一二句俱押仄韻當是定格填者遵之晏詞别首前段第二句御柳暗遮)
(空苑暗字仄聲後段第二句新英徧舊叢徧字仄聲結句觸處楊花滿袖風觸字仄聲又一首前段第二)
(句殘雪尚濛煙草殘字平聲後段第一句憶得往年同伴往字仄聲譜内可平可仄據此)
繫裙腰(調見張先詞集宋媛魏氏詞名芳草渡)
繫裙腰(雙調六十一字前段六句四平韻後段六句三平韻)張先
清霜蟾照夜雲天(韻)朦朧影(讀)畫勾闌(韻)人情縱似長
情月(句)算一年年(韻)又能得(句)幾番圓(韻)欲寄西江
題葉字(句)流不到(讀)五亭前(韻)東池始有荷新綠(句)尚
小如錢(韻)問何日藕(句)幾時蓮(韻)
(此詞前後段第三句及換頭句俱用仄聲字住不押韻其第四句俱作四字句各用一襯字不獨後段第)
(五句多一問字為襯字也按此調宋詞甚少故此詞平仄即參劉魏二詞)
又一體(雙調五十九字前後段各六句五平韻)劉儗
山兒矗矗水兒清(韻)船兒似(讀)葉兒輕(韻)風兒更没人
情(韻)月兒明(韻)厮合造(句)送人行(韻)眼兒䔩䔩淚兒
傾(韻)鐙兒更(讀)冷青青(韻)遭逢著(讀)鴈兒又没前程(韻)
一聲聲(韻)怎生得(讀)夢兒成(韻)
(此與張詞同惟前後段第三句及換頭句用韻第四句各減一字異至後段第三句遭逢著三字亦襯字)
(也減此三字即與前風兒句同)
又一體(雙調五十八字前後段各六句四平韻)(宋媛)魏氏
鐙花耿耿漏遲遲(韻)人别後(讀)夜凉時(韻)西風瀟洒夢
初回(韻)誰念我(句)就單枕(句)皺雙眉(韻)錦屏繡幌與
秋期(韻)腸欲斷(讀)淚偷垂(韻)月明還到小窗西(韻)我恨
你(句)我憶你(句)你爭知(韻)
(此詞句讀整齊惟前後段第四句不用韻與前兩詞異)
御定詞譜卷十三
