欽定四庫全書
御定詞譜卷十五目錄(起六十六字至六十八字)
酷相思一體
解佩令五體
垂絲釣四體
謝池春三體(又名風中柳賣花聲)(風中柳令)(玉蓮花)
勝勝令二體(又名聲聲令)
玉梅令一體
青玉案十三體(又名西湖路)
感皇恩七體(又名疊蘿花)
鈿帶長中腔一體
夢行雲一體(又名六幺花十八)
三奠子一體
鳳凰閣三體(又名數花風)
看花回八體
殢人嬌五體
欽定四庫全書
御定詞譜卷十五(起六十六字至六十八字)
酷相思(調見書舟雅集)
酷相思(雙調六十六字前後段各五句四仄韻一疊韻)程垓
月挂霜林寒欲墜(韻)正門外(讀)催人起(韻)奈離别(讀)如
今真箇是(韻)欲住也(讀)留無計(韻)欲去也(讀)來無計(疊)
馬上離情衣上淚(韻)各自箇(讀)供顦顇(韻)問江路(讀)
梅花開也未(韻)春到也(讀)須頻寄(韻)人到也(讀)須頻寄
(疊)
(此調秖有此詞前後段兩結句例用疊韻填者須遵之汲古閣本後段第二句脱箇字今照花草粹編)
(增入)
解佩令(調見小山樂府按楚辭捐予佩兮灃浦韓詩外傳鄭交甫遇漢鼻神女解佩調名取此)
解佩令(雙調六十六字前段六句四仄韻後段六句三仄韻)晏幾道
玉階秋感(句)年華暗去(韻)掩深宫(韻)團扇無緒(韻)記得
當時(句)自翦下(讀)機中輕素(韻)點丹青(讀)畫成秦女(韻)
凉襟猶在(句)朱絃未改(句)忍霜紈(讀)飄零何處(韻)自
古悲凉(句)是情事(讀)輕如雲雨(韻)倚幺絃(讀)恨長難訴
(韻)
(此調有許王史蔣四詞可校故譜内可平可仄悉參下四詞汲古閣夲前段第二句掩深宫團扇無情)
(緒多一字又團扇無緒一本作扇鸞無緒今從花草粹編校定)
又一體(雙調六十六字前後段各六句四仄韻)許冲元
蕙蘭無韻(句)桃李堪掃(韻)都不數(讀)凡花閒草(韻)對月
臨風(句)長是伊(讀)故來相惱(韻)和魂夢(讀)披他香到(韻)
江韻隴畔(句)爭先占早(韻)一枝枝(讀)看來總好(韻)似
恁風標(句)待發願(讀)春前祈禱(韻)祝東君(讀)放教不老
(韻)
(此與晏詞同惟後段第二句用韻異)
又一體(雙調六十六字前段六句四仄韻後段六句五仄韻)王庭珪
湘江停瑟(句)洛川回雪(韻)是耶非(讀)相逢飄瞥(韻)雲鬢
風裳(句)照心事(讀)娟娟山月(韻)翦煙花(讀)帶蘿同結(韻)
留環盟切(韻)貽珠情徹(韻)解攜時(讀)玉聲愁絶(韻)羅
韤塵生(句)早波面(讀)春痕欲滅(韻)送人行(讀)水聲淒咽
(韻)
(此亦與晏詞同惟後段第一二句俱用韻異)
又一體(雙調六十六字前段六句五仄韻後段六句四仄韻一疊韻)
史達祖
人行花塢(韻)衣沾香霧(韻)有新詞(讀)逢春分付(韻)屢欲
傳情(句)奈燕子(讀)不曾飛去(韻)倚珠簾(讀)詠郎秀句(韻)
相思一度(韻)濃愁一度(疊)最難忘(讀)遮鐙私語(韻)澹
月棃花(句)借夢來(讀)花邊廊廡(韻)指春衫(讀)淚曾濺處
(韻)
(此與晏詞同惟前後段第一句俱用韻後段第二句疊韻異)
又一體(雙調六十五字前段六句三仄韻兩疊韻後段六句五仄韻)
蔣捷
春晴也好(韻)春陰也好(疊)著些兒(讀)春雨越好(疊)春雨
如絲(句)繡出花枝紅裊(韻)怎禁他(讀)孟婆合皂(韻)梅
花風悄(韻)杏花風小(韻)海裳風(讀)驀地寒峭(韻)歲歲春
光(句)被二十四風吹老(韻)棟花風(讀)爾且慢到(韻)
(此與史詞同惟前段第二第三句用疊韻第五句減一字後段第二句仍用韻不疊上韻異)
垂絲釣(中原音韻注商角調太平樂府注商調)
垂絲釣(雙調六十六字前段八句七仄韻後段七句六仄韻)周邦彦
鏤金翠羽(韻)妝成纔見眉嫵(韻)倦倚繡簾(句)看舞風絮
(韻)愁幾許(韻)寄鳳絲鴈柱(韻)春將暮(韻)向層城苑路(韻)
鈿車似水(句)時時花徑相遇(韻)舊遊伴侣(韻)還到曾
來處(韻)門掩風和雨(韻)梁燕語(韻)問那人在否(韻)
(花草粹編以春將暮句作結似語氣未完汲古閣本以鈿車似水句分段則又非韻今照楊无咎詞體校)
(正和按趙彦端方千里陳亮諸詞俱與此同惟陳允平詞前段第三四句凭闌看花柳蜂黏絮作五字)
(三字句第六句寶箏聞玉柱結句武陵溪上路後段結句舊夢還記否俱不作上一下四句法又趙彦端)
(詞前結兩句想芳逕正垂垂美蔭想字仄聲陳亮詞後段起句登高未也登字平聲第五句短髮還羞覰)
(短字仄聲結句近五雲深處深字平聲陳允平詞後段第三句鴛儔鳳侣鴛字平聲譜内可平可仄據此)
(其餘參校所採諸詞)
又一體(雙調六十六字前段八句七仄韻後段七句六仄韻)楊无咎
燕將舊侣(韻)呢喃終日相語(韻)似惜别離情(句)知幾許
(韻)誰與度(韻)為向人代訴(韻)空朝暮(韻)漫千言百句(韻)
怎生會得(句)爭如作箇青羽(韻)又聞院宇(韻)不在當
時住(韻)飛去無尋處(韻)腸萬縷(韻)寄暴風横雨(韻)
(此與周詞同惟前段第三句五字第四句三字異按楊詞别首前段第三四句逸調響穿空雲不度正與)
(此同)
又一體(雙調六十六字前段八句六仄韻後段七句六仄韻)吳文英
聽風聽雨(句)春殘花落門掩(韻)乍倚玉闌(句)旋翦夭豔
(韻)攜醉靨(韻)放溯溪遊纜(韻)波光閃(韻)映燭花黯淡(韻)
碎霞澄水(句)吳宫初試菱鑑(韻)舊情頓減(韻)孤負深
杯灩(韻)衣露天香染(韻)通夜飲(韻)問漏移幾點(韻)
(此亦與周詞同惟前段起句不用韻異看或點第四句旋翦夭豔四字為兩韻引周邦彦詞舞風絮趙)
(彦端詞夜粉堪認為據但查方陳和詞皆不押韻似亦不必按鄭庠古音辨侵覃鹽咸四韻均為羽音)
(通用故此調飲字仄聲韻亦可與掩豔纜諸詞通也)
又一體(雙調六十七字前段七句六仄韻後段八句六仄韻)袁去華
江楓秋老(韻)曉來紅葉如掃(韻)暮雨生寒(句)正北風低
草(韻)賓鴻早(韻)亂半川殘照(韻)傷懷抱(韻)記西園飲
處(句)微雲弄月(句)梅花人面爭好(韻)路長信杳(韻)度日
房櫳悄(韻)還是黃昏到(韻)歸夢少(韻)縱夢歸易覺(韻)
(此亦周詞體惟前段第四句多一字至後段起句應作前段結句因不用韻故不照楊詞分段)
謝池春(李石詞名風中柳高麗史無名氏詞名風中柳令孫道絢詞名玉蓮花黃澄詞名賣花聲)
謝池春(雙調六十六字前後段各六句四仄韻)陸游
賀監湖邊(句)初繫放翁歸棹(韻)小園林(讀)時時醉倒(韻)
春眠驚起(句)聽啼鶯催曉(韻)歎功名(讀)誤人堪笑(韻)
朱橋翠徑(句)不許京塵飛到(韻)挂朝衣(讀)東歸欠早(韻)
連宵風雨(句)卷殘紅如掃(韻)恨尊前(讀)送春人老(韻)
(此調以此詞為正體若劉詞無名氏詞之減字皆變體也此詞前後段第五句例作上一下四句法宋)
(詞中無一異者又宋人以換頭為過變故此詞前後段起句平仄不同徧考宋詞莫不皆然惟孫道絢詞)
(前句消減芳容後句利鎖名韁偶然相同不必從也至詞中前後段第三句宋詞俱用仄平平平平仄仄)
(惟高麗史無名氏詞與此小異因採以備體原非定格填者宜審之前段第一二句李石詞煙雨池塘)
(綠影乍添春漲煙字平聲綠字仄聲第四五句黃澄詞畫樓睡起正眼横秋水睡字眼字俱仄聲結句李)
(石詞似玉人瘦時模樣玉字仄聲後段第四五句李詞重門靜院度香風屏障靜字仄聲結句孫道絢詞)
(莫辜負鳳幃人老負字仄聲俱與此詞平仄小異譜内據此餘參劉詞)
又一體(雙調六十四字前後段各六句五仄韻)劉因
我本漁樵(句)不是白駒空谷(韻)對西山(讀)悠然自足(韻)
北窗疎竹(韻)南窗叢菊(韻)愛村居讀數間茅屋(韻)風
煙草屨(句)滿意一川平綠(韻)問前溪(讀)今朝酒熟(韻)幽
禽歌曲(韻)清泉琴筑(韻)欲歸來(讀)故人留宿(韻)
(此與陸詞同惟前後段第四句俱押韻第五句各減一字異)
又一體(雙調六十四字前後段各六句四仄韻)
(高麗史樂志)無名氏
愛鬢雲長(句)惜眉山翠(韻)昨相見(讀)一時眠起(韻)為伊
尚未欲(句)將言相戲(韻)早尊前(讀)會人深意(韻)霎時
間阻(句)眼兒早(讀)巴巴地(韻)便也解(讀)封題相寄(韻)怎
生是欵曲(句)終成連理(韻)管勝如(讀)舊來識底(韻)
(此亦與陸詞同惟前段第二句減二字後段第二句句法折腰前後段第四句五字第五句四字異)
勝勝令(俞克成詞名聲聲令)
勝勝令(雙調六十六字前段七句四平韻後段八句四平韻)曹勛
梅風吹粉(句)柳影搖金(韻)漸看春意入芳林(韻)波明草
嫩(句)據征鞍(句)晩煙沈(韻)向野館(讀)愁緒怎禁(韻)過
了燒鐙(句)醉别院(句)阻同尋(韻)瑣窗還是冷瑤琴(韻)鐙
花謝也(句)擁春寒(句)掩閒衾(韻)念翠屏(讀)應倚夜深(韻)
(此與俞詞俱用閉口韻想是音律所寓惜無可考故譜内可平可仄悉參俞詞)
又一體(雙調六十六字前段七句四平韻後段八句六平韻)俞克成
簾移碎影(句)香褪衣襟(韻)舊家庭院媆苔侵(韻)東風過
盡(句)暮雲鎖(句)綠窗深(韻)怕對人(讀)閒枕剰衾(韻)樓
底輕隂(韻)春信斷(句)怯登臨(韻)斷腸魂夢兩沈沈(韻)花
飛水遠(句)便從今(韻)莫追尋(韻)又怎禁(讀)驀地上心(韻)
(此與曹詞同惟後段起句及第六句俱用韻異)
玉梅令(姜䕫自度高平調曲因詞中有玉梅幾樹句取以為名)
玉梅令(雙調六十六字前段七句四仄韻後段六句三仄韻)姜䕫
疎疎雪片(韻)散入溪南苑(韻)春寒鎖(讀)舊家亭館(韻)有
玉梅幾樹(句)背立怨東風(句)花未吐(句)暗香已遠(韻)
公來領客(句)梅下花能勸(韻)花長好(讀)願公更健(韻)便
揉春為酒(句)翦雪作新詩(句)拌一日(讀)繞花千轉(韻)
(坊夲此詞前段第六句作高花未吐多一高字後段第二句作梅花能勸少一下字今從詞緯本改正蓋)
(以花未吐暗香已遠正與後段拌一日繞花千轉句法相對梅下花能勸正與前段散入溪南苑句法對)
(也可此詞亦無别首宋詞校其平仄當遵之)
青玉案(漢張衡詩何以報之青玉案調名取此中原音韻注雙調太和正音譜注高平調蔣氏九)
(宫譜目入中吕引子韓淲詞有蘇公堤上西湖路名西湖路)
青玉案(雙調六十七字前後段各六句五仄韻)賀鑄
凌波不過横塘路(韻)但目送(讀)芳塵去(韻)錦瑟年華誰
與度(韻)月樓花院(句)綺窗朱戶(韻)惟有春知處(韻)碧
雲冉冉蘅臯暮(韻)綵筆空題斷腸句(韻)試問閒愁知幾
許(韻)一川煙草(句)滿城風絮(韻)梅子黃時雨(韻)
(此調以賀詞蘇詞及毛詞史詞為正體若張炎詞之疊韻李彌遜吳潛胡銓詞之添字李清照詞之句法)
(小異曹組詞之句法小異又添字毛詞别首之攤破句法趙長卿詞之減字趙詞别首之句讀參差皆變)
(體也但諸詞中有前段第二句六字折腰後段第二句或七字或六字或八字者有前段第二句七字後)
(段第二句或七字或八字者有前段第二句六字不折腰後段第二句或七字或八字者亦有前段第二)
(句五字者又有前後段第五句或押韻或不押韻者各以類列庶不混淆此調後段第二句例作拗句)
(如歐陽修詞爭似家山見桃李程垓詞别後誰吟倚樓句高觀國詞入畫遙山翠分黛吳文英詞不忍輕)
(飛送殘照南北宋人皆然庭又此調後段起句宋詞俱仄平仄仄平平仄惟黃堅煙中一線詞别恨朝)
(朝連暮暮恨字上暮字俱仄聲朝朝二字俱平聲第二句宋詞俱仄仄平平仄平仄惟曹冠煙村茂樾詞)
(枝上鶯歌如解勸如字平聲解字仄聲前後段第三句宋詞俱仄仄平平平仄仄惟石孝友詞翦翦霜風)
(落平野别後知他為何也落字為字俱仄聲平字何字俱平聲此等句法宋人間一為之非定格也若彙)
(參入圖恐失此調本體故但詳注以備考證譜内可平可仄悉校所採諸詞)
又一體(雙調六十七字前後段各六句四仄韻)蘇軾
三年枕上吳中路(韻)遣黃耳(讀)隨君去(韻)若到松江呼
小渡(韻)莫驚鷗鷺(句)四橋盡是(句)老子經行處(韻)輞
川圖上看春暮(韻)常記高人右丞句(韻)作箇歸期天已
許(韻)春山猶是(句)小蠻鍼線(句)曾濕西湖雨(韻)
(此與賀詞同惟前後段第五句各不押韻宋元詞如此填者甚多)
又一體(雙調六十八字前後段各六句四仄韻)李彌遜
楊花盡教難拘管(韻)也解趁(讀)飛紅伴(韻)驄馬無情人
漸遠(韻)沙平淺渡(句)雨濕孤邨(句)何處長亭晩(韻)欲
憑桃葉傳春怨(韻)莫不似(讀)斜風倩雙燕(韻)縱得書來
春又換(韻)只將心事(句)分付眉尖(句)寂寞棃花院(韻)
(此即蘇詞體惟後段第二句八字異松隱集曹勛詞二首正與此同但曹詞前後段第三句趁得梅花先)
(春到正怕和風都開了俱作拗句與按此詞前後段第五句第四字俱用平聲又諸家異)
又一體(雙調六十六字前後段各六句四仄韻)毛滂
芙蕖花上濛濛雨(韻)又冷落(讀)池塘暮(韻)何處風來搖
碧戶(韻)卷簾凝望(句)淡煙疎柳(句)翡翠穿花去(韻)玉
京人去無由駐(韻)忍獨在(讀)凭闌處(韻)試問綠窗秋到
否(韻)可人今夜(句)新凉一枕(句)無計相分付(韻)
(此詞前後段第五句俱不用韻與蘇詞同惟後段第二句作六字折腰句法異宋有吕渭老王炎沈端節)
(諸詞可校青元顧德輝詞亦填此體惟换頭句紅入花腮入萼兩入字俱仄聲腮字平聲)
又一體(雙調六十六字前後段各六句五仄韻)史達祖
蕙花老盡離騷句(韻)綠染徧(讀)江頭樹(韻)日午酒消聽
驟雨(韻)青榆錢小(句)碧苔錢古(韻)難買東君住(韻)官
河不礙遺鞭路(韻)被芳草(讀)將愁去(韻)多定紅樓簾影
暮(韻)蘭鐙初上(句)夜香初炷(韻)猶自聽鸚鵡(韻)
(此詞前後段第五句用韻與賀詞同惟後段第二句作六字折腰句法異宋有黃公紹詞可校)
又一體(雙調六十六字前後段各六句五仄韻一疊韻)張炎
萬紅梅裏幽深處(韻)甚杖屨(讀)來何暮(韻)草帶湘香穿
水樹(韻)塵留不住(韻)雲留却住(疊)壺内藏今古(韻)獨
清嬾入終南去(韻)有忙事(讀)修花譜(韻)騎省不須重作
賦(韻)園中成趣(韻)琴中得趣(疊)酒醒聽風雨(韻)
(此與史詞同惟前後段第四句多押一韻第五句用疊韻異)
又一體(雙調六十八字前後段各六句四仄韻)吳潛
人生南北如岐路(韻)惆悵方回斷腸句(韻)四野碧雲秋
日暮(韻)葦汀蘆岸(句)落霞殘照(句)時有鷗來去(韻)一
杯眇眇懷今古(韻)萬事悠悠付寒暑(韻)青箬綠蓑便野
處(韻)有山堪采(句)有溪堪釣(句)歸計聊如許(韻)
(此即蘇詞體惟前段第二句亦作七字異按張榘詞前段第二句秋在黃花羞澀處正與此同但羞字平)
(聲澀字仄聲)
又一體(雙調六十九字前後段各六句四仄韻)胡銓
宜霜開盡秋光老(韻)感動節物愁多少(韻)塵世難逢開
口笑(韻)滿林風雨(句)一江煙水(句)颯爽驚吹帽(韻)玉
堂金馬何須到(韻)且鬭取(讀)尊前玉山倒(韻)燕寢香清
官事了(韻)紫萸黃菊(句)皂羅紅袂(句)花與人俱好(韻)
(此亦蘇詞體惟前段第二句七字後段第二句八字異)
又一體(雙調六十七字前後段各六句四仄韻)李清照
征鞍不見邯鄲路(韻)莫便匆匆歸去(韻)秋風蕭條何以
度(韻)明窗小酌(句)暗鐙清話(句)最好留連處(韻)相逢
各自傷遲暮(韻)猶把新詩誦竒句(韻)鹽絮家風人所許
(韻)如今憔悴(句)但餘雙淚(句)一似黃梅雨(韻)
(此即蘇詞體惟前段第二句六字不折腰異)
又一體(雙調六十八字前後段各六句四仄韻)曹組
碧山錦樹明秋霽(韻)路轉陡疑無地(韻)忽有人家臨曲
水(韻)竹籬茅舍(句)酒旗沙岸(句)一簇漁樵市(韻)淒凉
只恐鄉心起(韻)鳳樓遠(讀)回頭漫凝睇(韻)何處今宵孤
館裏(韻)一聲征鴈(句)半窗明月(句)總是離人淚(韻)
(此與李清照詞同惟後段第二句作八字異按曹詞别首前段第二句在家縱貧亦好後段第二句正思)
(鄉驚時夢初覺正與此同)
又一體(雙調六十八字前後段各五句五仄韻)毛滂
今宵月好來同看(韻)月未落(讀)人還散(韻)把手留連簾
兒畔(韻)含羞和恨轉嬌盻(韻)任花映(讀)春風面(韻)相
思不用寬金釧(韻)也不用(讀)多情似玉燕(韻)問取嬋娟
學長遠(韻)不必清光夜夜見(韻)但莫負(讀)團圓扇(韻)
(此詞前段第二句六字後段第二句八字與李彌遜詞同惟前後段第四五句減一字作七字一句兩結)
(添一字俱作六字句異謂又按前後段第三句第六字用平聲俱作拗體所宋人間一為之原非定格)
(也至第四句前後平仄亦不同惜無别首可校)
又一體(雙調六十六字前後段各六句五仄韻)趙長卿
恍如遼鶴歸華表(韻)閱盡人間巧(韻)天乞一堂山對繞
(韻)微波不動(句)岸巾時照(韻)照見星星好(韻)舞風荷
蓋從敧倒(韻)碧樹生凉自天杪(韻)誰識元龍胸次浩(韻)
騎鯨欲去(句)引杯獨嘯(韻)醉眼青天小(韻)
(此即賀詞體惟前段第二句五字異按趙詞别首前段第一二句結堂雄占雲煙表萬象爭呈巧正與此)
(同)
又一體(雙調六十八字前段五句四仄韻後段六句四仄韻)趙長卿
梅黃又見纖纖雨(韻)客裏情懷兩眉聚(韻)何處煙村啼
杜宇(韻)勸人歸去早思家(句)轉聽得(讀)聲聲苦(韻)利
名縈絆何時住(韻)惱亂愁腸成萬縷(韻)滿眼興亡知幾
許(韻)不如尋箇(句)老松石畔(句)作箇柴門戶(韻)
(此詞前後段第一二三句與吳潛詞同前結二句與毛滂今宵月好詞同但少押一韻後結三句仍照蘇)
(詞體填句讀參差亦變調也採以備體按後段第二句不作拗體亦與諸家異)
感皇恩(唐教坊曲名陳暘樂書祥符中諸工請增龜兹部如教坊其曲有雙調感皇恩金詞注大)
(石調中原音韻注南吕宫黨懷英詞名疊蘿花)
感皇恩(雙調六十七字前後段各七句四仄韻)毛滂
綠水小荷亭(句)朱闌碧甃(韻)江月娟娟上高柳(韻)畫樓
縹緲(句)盡挂窗紗簾繡(韻)月明知我意(句)來相就(韻)
銀字吹笙(句)金貂取酒(韻)小小微風弄襟袖(韻)寶熏濃
炷(句)人共博山煙瘦(韻)露凉釵燕冷(句)更深後(韻)
(此調以此詞為正體若晁詞賀詞之偷聲周詞之添字趙詞汪詞之減字皆變體也按此調前後段第)
(三句宋詞例作拗體俱平仄平平仄平仄惟程大昌詞老幼歡迎僮婢喜文字流傳曾貴紙僮字曾字俱)
(平聲婢字貴字俱仄聲又前後段第六七句宋詞俱作仄平平仄仄平平仄或仄仄仄惟陸敦信詞風頭)
(日脚下人空老而今酒興減詩情少日字酒字俱仄聲劉鎮詞兒孫列兩行萊衣戲十分才一分那裏暨)
(行字分字俱平聲至前段第二句毛詞别首云飲少輒醉飲少二字俱仄聲後段第一二句晁補之詞云)
(憑誰向道流光一瞬誰字平聲向道二字俱仄聲别首云繁枝高蔭疎枝低繞低字平聲晁冲之詞云熟)
(睡起來宿酲微帶熟字宿字俱仄聲趙企詞云千里斷腸關山古道周紫芝詞云此去常恨相從無路梅)
(苑詞云堪賞占斷三春先手平仄各自不同填者審擇一體庶不混淆故詳注不取參校其餘可平可仄)
(悉參譜内六詞至周詞换頭句洞房見說平仄全異亦不校注)
又一體(雙調六十七字前後段各八句五仄韻)晁冲之
蝴蝶滿西園(句)啼鶯無數(韻)水闊橋南路(韻)凝佇(韻)兩
行煙柳(句)吹落一池風絮(韻)秋千斜挂起(句)人何處(韻)
把酒勸君(句)閒愁莫訴(韻)留取笙歌住(韻)休去(韻)幾
多春色(句)怎禁許多風雨(韻)海棠花開也(句)君知否(韻)
(此與毛詞同惟前後段第三句各藏短韻按沈伯時樂府指迷所謂句中韻歌時應拍不可不押者也)
又一體(雙調六十七字前後段各八句六仄韻)賀鑄
蘭芷滿汀洲(句)游絲横路(韻)羅韤塵生步(韻)迴顧(韻)整
鬟顰黛(句)脈脈多情難訴(韻)細風吹柳絮(韻)人南渡(韻)
回首舊遊(句)山無重數(韻)花底深朱戶(韻)何處(韻)半
黃梅子(句)向晩一簾疎雨(韻)斷魂分付與(韻)春歸去(韻)
(此亦與毛詞同惟前後段第三句藏短韻第六句又各多押一韻異)
又一體(雙調六十八字前後段各七句四仄韻)周邦彦
露柳好風標(句)嬌鶯能語(韻)獨占春光最多處(韻)淺顰
輕笑(句)未肯等閒分付(韻)為誰心子裏(句)長長苦(韻)
洞房見說(句)雲深無路(韻)憑仗青鸞道情愫(韻)酒空歌
斷(句)又被江濤催渡(韻)怎奈何(讀)言不盡(句)愁無數(韻)
(此亦與毛詞同惟後段第六句添一字異)
又一體(雙調六十八字前後段各七句四仄韻)周紫芝
無事小神仙(句)世人誰會(韻)著甚來由自縈繫(韻)人生
須是(句)做些閒中活計(韻)百年能幾許(句)無多子(韻)
近日謝天(句)與片閒田地(韻)作箇茅堂待打睡(韻)酒兒
熟也(句)贏取山中一醉(韻)人間如意事(句)只此是(韻)
(此亦與毛詞同惟後段第二句添一字異指此詞前後段第五句活字一字俱入聲此即樂府迷所謂)
(以入替平之法不可以上去聲字替填者審之)
又一體(雙調六十五字前後段各六句四仄韻)趙長卿
景物一番新(句)熙熙時候(韻)小院融和漸長晝(韻)東君
有意(句)為念纖腰消瘦(韻)軟風吹破眉間皺(韻)嫋嫋
枝頭(句)輕黃微透(韻)舞到春深轉清秀(韻)錦囊多感(句)
又更新來傷酒(韻)斷腸無語凭闌久(韻)
(此亦與毛詞同惟前後兩結句各減一字俱作七字一句異)
又一體(雙調六十六字前後段各七句四仄韻)汪莘
年少尋芳(句)早春時節(韻)飛去飛來似蝴蝶(韻)如今老
大(句)嬾趁五陵豪俠(韻)夢中時聽得(句)秦簫咽(韻)割
斷人間(句)柳枝桃葉(韻)海上書來恨離别(韻)舊遊還在
(句)空鎖雲霞萬疊(韻)舉杯相憶處(句)青天月(韻)
(此亦與毛詞同惟前段第一句減一字異按中州樂府黨懷英詞前起二句碧玉撚條藍袍裁葉正與此)
(同至後段第五句第五字諸家例用平聲周紫芝用以入替平之法此詞獨用去聲偶然不同恐非定格)
(也)
鈿帶長中腔(調見大聲集即詠鈿帶香囊本意)
鈿帶長中腔(雙調六十七字前段八句六平韻後段六句四平韻)
万俟詠
鈿帶長(韻)簇真香(韻)似風前(讀)拆麝囊(韻)嫩紫輕紅(句)
間鬭異芳(韻)風流富貴(句)自覺蘭蕙荒(韻)獨占蕊珠春
光(韻)繡結流蘇密緻(句)魂夢悠揚(韻)氣融液(讀)散滿
洞房(韻)朝寒料峭(句)殢嬌不易當(韻)著意要待韓郎(韻)
(花草粹編少起句鈿帶長三字今從本集校正此調秖有此詞無别首可校)
夢行雲(調見夢窗詞藁自注一名六幺花十八碧雞漫志云六幺曲内一疊名花十八前後十八)
(拍)
夢行雲(雙調六十七字前段七句五仄韻後段八句三仄韻)吳文英
簟波皺纖縠(韻)朝炊熟(韻)眠未足(韻)青奴細膩(句)未拌
真珠斛(韻)素蓮幽怨風前影(句)搔頭斜墜玉(韻)畫闌
枕水(句)垂楊梳雨(句)青絲亂(句)如乍沐(韻)嬌笙微韻(句)
晩蟬亂秋曲(韻)翠隂明月勝花夜(句)那愁春去速(韻)
(此調僅見此詞無别首可校)
三奠子(調見元好問錦機集按崔令欽教坊記有奠璧子小曲此或因奠酒奠聲奠璧為三奠取)
(以名詞也)
三奠子(雙調六十七字前後段各九句四平韻)王惲
悵神光弈弈(句)天上良宵(韻)花露濕(句)翠釵翹(韻)風回
鸞扇影(句)愁滿紫雲軺(韻)恨相望(句)雖一水(句)隔三橋
(韻)朱絃寂寂(句)心思迢迢(韻)人未老(句)鬢先彫(韻)翻
騰驚世故(句)機巧到鮫綃(韻)凉夜永(句)簫聲咽(句)篆煙
飄(韻)
(元人填此詞者其字句韻悉同惟前段第一句高憲詞上椘山高處楚字仄聲高字平聲第五句高詞草)
(封諸葛廟草字仄聲第六句元好問詞草木動威靈草字仄聲第七句元詞連環玉連字平聲第八句元)
(詞迴文錦文字平聲後段第一句高詞鴈横别浦鴈字仄聲第五句高詞美人何處住美字仄聲第六句)
(高詞倦客若為留倦字仄聲第七句高詞習池飲習字仄聲池字平聲譜内可平可仄據此)
鳳凰閣(高拭詞注商調張炎詞有漸數花風第一句名數花風)
鳳凰閣(雙調六十八字前後段各六句四仄韻)柳永
匆匆相見(句)懊惱恩情太薄(韻)霎時雲雨人抛却(韻)教
我行思坐想(句)肌膚如削韻恨只恨(讀)相違舊約(韻)
相思成病(句)那更瀟瀟雨落(韻)斷腸人在闌干角(韻)山
遠水遠人遠(句)音信難託(韻)這滋味(讀)黃昏更惡(韻)
(此見花草粹編因樂章集不載故無宫調可考皆此調以此詞為正體若葉趙詞之減字句讀參差變)
(格也按張炎詞與此同惟前後段第一二句好遊人老秋鬢蘆花共色酒樓仍在流落天涯醉白好字酒)
(字俱仄聲秋字流字俱平聲第三句征衣猶戀去年客孤城寒樹美人隔征字孤字俱平聲第四句古道)
(依然黃葉煙水去程應遠黃字程字俱平聲譜内可平可仄據此其餘參校葉趙二詞又按此詞前後)
(段第二句太字雨字兩結句舊字更字俱用去聲譜内葉詞翠字透字送字院字最為合法)
又一體(雙調六十七字前後段各六句四仄韻)葉清臣
徧園林綠暗(句)渾如翠幄(韻)下無一片是花萼(韻)可恨
狂風横雨(句)忒煞情薄(韻)盡底把(讀)韶華送却(韻)楊
花無賴(句)是處穿簾透幕(韻)豈知人意正蕭索(韻)春去
也(讀)這般愁(句)没處安著(韻)怎奈向(讀)黃昏院落(韻)
(此與柳詞同惟前段起句添一字第二句減二字後段第四句作六字折腰句法異此詞後段結句怎)
(奈向與前段畫底把三字相對諸家並無用平聲者詞律誤作爭奈何今依花草粹編校正)
又一體(雙調六十七字前後段各六句四仄韻)趙師俠
正薰風初扇(句)梅黃暑溽(韻)並搖雙槳去程速(韻)那更
黃流浩淼(句)白浪如屋(韻)動歸思(讀)離愁萬斛(韻)平
生竒觀(句)頗快江山寓目(韻)日斜雲定晩風熟(韻)白鷺
飛來(句)點破一川明綠(韻)展十幅(讀)瀟湘畫軸(韻)
(此與葉詞同惟後段第四句四字第五句六字異)
看花回(琴曲有看花回調名本此此調有兩體六十八字者始自柳永樂章集注大石調中原音)
(韻注越調無别首宋詞可校一百一字者始自黃庭堅有周邦彦蔡伸趙彦端諸詞可校)
看花回(雙調六十八字前後段各六句四平韻)柳永
玉墄金階舞舜干(韻)朝野多歡(韻)九衢三市風光麗(句)
正萬家(讀)急管繁絃(韻)鳳樓臨綺陌(句)佳氣非煙(韻)
雅俗熙熙物態姸(韻)忍負芳年(韻)笑筵歌席連昏晝(句)
任旗亭(讀)斗酒十千(韻)賞心何處好(句)惟有尊前(韻)
(詞律本前段第四句脱一字今依本集改正如此調止有柳詞二首無别首宋詞可校其平仄亦一惟)
(前結及換頭句小異)
又一體(雙調六十七字前後段各六句四平韻)柳永
屈指勞生百歲期(韻)榮悴相隨(韻)利牽名惹逡廵過(句)
奈兩輪(讀)玉走金飛(韻)紅顔成白首(句)極品何為(韻)
塵事常多雅會稀(韻)忍不開眉(韻)畫堂歌管深深處(句)
難忘酒琖花枝(韻)醉鄉風景好(句)攜手同歸(韻)
(此與前詞同惟後段第四句六字異)
又一體(雙調一百一字前段九句四仄韻後段九句五仄韻)黃庭堅
夜永蘭堂(句)醺飲半倚頽玉(韻)爛漫墜鈿墮履(句)是醉
時風景(句)花暗殘燭(韻)歡意未闌(句)舞燕歌珠成斷續
(韻)催茗飲(讀)旋煮寒泉(句)露井瓶竇響飛瀑(韻)纖指
緩(讀)連環動觸(韻)漸泛起(讀)滿甌銀粟(韻)香引春風在
手(句)似閩嶺越溪(句)初采盈掬(韻)暗想當時(句)探春連
雲尋篁竹(韻)怎歸得(讀)鬢將老(句)付與杯中綠(韻)
(宋詞填此調者惟前段第一二句前後段第六七句句讀異餘俱同按周邦彦秀色芳容詞正與此同)
(惟前段第二句明眸就中竒絶眸字中字俱平聲結句半晌斜盻費貼夑貼字仄聲後段第二句帶困時)
(似開微合時字平聲結句與他衫袖裛他字平聲袖字仄聲譜内可平可仄據此其餘悉參周蔡趙詞)
又一體(雙調一百一字前段九句四仄韻後段九句五仄韻)周邦彦
惠風初散輕暖(句)霽景澄潔(韻)秀蕊乍開乍斂(句)帶雨
態煙痕(句)春思紆結(韻)危絃弄響(句)來去驚人鶯語滑
(韻)無賴處(讀)麗日樓臺(句)亂絲岐路總竒絶(韻)何計
解(讀)黏花繫月(韻)歎冷落(讀)頓辜佳節(韻)猶有當時氣
味(句)挂一縷相思(句)不斷如髮(韻)雲飛帝國(句)人在雲
邊心暗折(韻)語東風(讀)共流轉(句)漫作匆匆别(韻)
(此與黃詞同惟前段起句六字第二句四字異法此調惟此詞及蔡詞句讀整齊音韻諧婉可以為若)
(黃詞之平仄獨異趙詞之添字皆變格也)
又一體(雙調一百一字前段九句四仄韻後段九句五仄韻)蔡伸
夜久凉生庭院(句)漏聲頻促(韻)念昔勝遊舊地(句)對畫
閣層巒(句)雨餘煙簇(韻)新詩暗藏小字(句)霜刀刊翠竹
(韻)攜素手(讀)細繞回塘(句)芰荷香裏彩鴛宿(韻)别後
想(讀)香消膩玉(韻)帶圍減(讀)削寬金粟(韻)雖有鱗鴻錦
素(句)奈事與心違(句)佳期難卜(韻)擬解愁腸萬結(句)惟
憑尊酒綠(韻)望天涯(讀)斷魂處(句)醉拍闌干曲(韻)
(此與周詞同惟前後段第六句六字第七句五字異)
又一體(雙調一百三字前段十句六仄韻後段九句五仄韻)趙彦端
愛日(韻)報疎梅動意(句)春前呼得(韻)畫棟曉開夀域(韻)
度百和温黁(句)霜華無力(韻)斑衣翠袖人面(句)年年照
酒色(韻)環四座(讀)璧月瓊枝(句)恍然江縣擬鄉國(韻)
聞道撫(讀)東巖舊迹(韻)又殊勝(讀)謝家清逸(韻)知與桃
花笑了(句)定何似青鳥(句)層城消息(韻)他年妙高峰上
(句)優曇會堪折(韻)擁輕軒(讀)未妨遊戲(句)看取朱輪十
(韻)
(此詞前後段第六七句與蔡詞同惟前段起句添一字破作兩句又藏一短韻第三句又多押一韻後段)
(第八句又添一字異)
又一體(雙調一百四字前段十句六仄韻後段九句五仄韻)趙彦端
注目(韻)正江湖浩蕩(句)煙雲離屬(韻)美人衣蘭佩玉(韻)
澹秋水凝神(句)陽春翻曲(韻)烹鮮坐嘯(句)清淨五千言
自足(韻)横劔氣(讀)南斗光中(句)浩然一醉引雙鹿(韻)
回鴈未歸書未續(韻)夢草起(讀)舊芳重綠(韻)誰憶瀟湘
歲晩(句)為喚起長風(句)吹飛黃鵠(韻)功名異時(句)圯上
家傳謝寵辱(韻)待封留(讀)拜公堂下(句)願授我(讀)長生
籙(韻)
(此與愛日詞同惟前後段第六七句仍照周詞填又換頭句不作上三下四句法結句又添一字作折腰)
(句法異字汲古閣本後段結句仍作五今從花草粹編校定)
又一體(雙調一百四字前後段各十句五仄韻)趙彦端
端有恨(句)留春無計(句)花飛何速(韻)檻外青青翠竹(韻)
鎮高節凌雲(句)清隂常足(韻)春寒風袂(句)帶雨穿窗如
利鏃(韻)催處處(讀)燕巧鶯慵(句)幾聲鈎輈呌雲木(韻)
看波面(讀)垂楊蘸綠(韻)最好是(讀)風梳煙沐(韻)隂重重
簾未卷(句)正泛乳新芽(句)香飄清馥(韻)新詩惠我(句)開
卷醒然欣再讀(韻)歎詞章(句)過人華麗(句)擲地勝如金
玉(韻)
(此與注目詞同惟前段起句三字第二句四字異者以上六詞及周詞别首俱押入聲韻當是體例填)
(須遵之仄詞律云此調何速用平仄翠竹用去仄常足用平利鏃用去仄雲木用平仄蘸綠用去仄煙)
(沐用平仄未卷用去仄清馥用平仄再讀用去仄金玉用平仄其所論平仄頗細并錄之)
殢人嬌(樂章集注林鍾商)
殢人嬌(雙調六十八字前後段各六句四仄韻)晏殊
二月春風(句)正是楊花滿路(韻)那堪更(讀)别離情緒(韻)
羅巾掩淚(句)任粉痕霑汚(韻)爭奈向(讀)千留萬留不住
(韻)玉酒頻傾(句)宿眉愁聚(韻)空腸斷(讀)寶箏絃柱(韻)
人間後會(句)又不知何處(韻)魂夢裏(讀)也須時時飛去
(韻)
(此調以此詞為正體若楊詞之句讀小異王張毛三詞之減字皆變格也此詞前後段第五句例作上一)
(下四句法宋元詞莫不皆然填者審之就前段第一二句張彦實詞深院海棠誰倩春工染海字仄聲)
(第三句毛滂詞說歸期喚做的當做字仄聲結句晏詞别首喜慶日多少世人良願少字仄聲後段第一)
(句張詞今日乍晴乍字仄聲結句晏詞别首香炷遠同祝夀期無限祝字仄聲毛詞明夜裏與伊畫著眉)
(上著字仄聲張詞問何似去年看花時候何字平聲譜内本此作圖其餘可平可仄參校所採四詞又)
(按柳永詞與此同因前段第五句四字後段第五句五字疑有脱誤詞又鄙俚故不錄)
又一體(雙調六十八字前後段各七句四仄韻)楊无咎
露下天高(句)最是中秋景勝(韻)喜銀蟾(讀)十分增暈(韻)
嫦娥飛下(句)見霧鬟風鬢(韻)念八景園中(句)畫誰能盡
(韻)慢奏雲韶(句)美斟仙醞(韻)清不寐(讀)桂香成陣(韻)
只愁來夕(句)又隂晴無準(韻)却待約重圓(句)後期難問
(韻)
(此即晏詞體惟前後兩結各作五字一句四字一句異本集有腦亂東君詞可校)
又一體(雙調六十七字前段六句四仄韻後段五句四仄韻)王庭珪
小院桃花(句)煙鎖幾重珠箔(韻)更深後(讀)海棠睡著(韻)
東風吹去(句)落誰家牆角(韻)平白地教人(讀)為他情惡
(韻)花若有情應不薄(韻)也須悔(讀)從前事錯(韻)而今
夜雨(句)念玉顔漂泊(韻)知那裏人家(讀)怎生頓著(韻)
(此亦晏詞體惟後段第一二句減一字作七字一句異)
又一體(雙調六十六字前後段各六句四仄韻)張智宗
多少燕支(句)勻成點就(韻)千枝亂(讀)攢紅堆繡(韻)花無
長好(句)更光隂去驟(韻)對景憶(讀)良朋故應招手(韻)
曾記年時(句)花開把酒(韻)枉淋漓(讀)春衫濕透(韻)文園
今病(句)問速能來否(韻)却道有(讀)酴醿牡丹時候(韻)
(此即晏詞體惟前段第二句減二字異)
又一體(雙調六十四字前後段各六句四仄韻)毛滂
雪做屏風(句)花為行障(韻)屏障裏(讀)見春模樣(韻)小晴
未了(句)輕隂一餉(韻)酒到處(讀)恰如把春拈上(韻)官
柳黃輕(句)河堤綠漲(韻)花多處(讀)少停蘭槳(韻)雪邊花
際(句)平蕪疊嶂(韻)這一段(讀)淒涼為誰悵望(韻)
(此與晏詞同惟前段第二字減二字前後段第五句又各減一字異有向子諲李清照詞可校)
御定詞譜卷十五
