欽定四庫全書
御定詞譜卷三十九目錄(起一百六十九字至二百四十字)
穆護砂一體
三臺一體
哨徧九體(又名稍徧)
戚氏三體(又名夢遊仙)
勝州令一體
鶯啼序五體(又名豐樂樓)
欽定四庫全書
御定詞譜卷三十九(起一百六十九字至二百四十字)
穆護砂(唐人張祐有五言絶句一首題曰穆護砂調名本此蓋因舊曲名另倚新聲也)
穆護砂(雙調一百六十九字前段十五句六仄韻一叶韻後段十四句六仄韻兩叶韻)
宋褧
底事蘭心苦(韻)便淒然(讀)泣下如雨(韻)倚金臺獨立(句)
揾香無主(句)斷腸封家相妒(韻)亂撲簌(讀)驪珠愁有許
(韻)向午夜(讀)銅盤傾注便不是(讀)紅冰綴頰(句)也濕
透(讀)仙人煙樹(韻)羅綺筵中(句)海棠花下(句)淫淫常怕
鳳脂枯(叶)比雒陽年少(句)江州司馬(句)多少定誰似(韻)
照破别離心緒(韻)學人生(讀)有情酸楚(韻)想洞房佳
會(句)而今寥落(句)誰能暗收玉筯(韻)算只有(讀)金釵曾
巧補(韻)輕拭了(讀)粉痕如故(韻)愁思減(讀)舞腰纖細(句)
清血盡(讀)媚臉敷腴(叶)又恐嬌羞(句)絳紗籠却(句)綠窗
伴我撿詩書(卟)更休教(讀)隣壁偷窺(句)幽蘭啼曉露(韻)
(此調祇有此詞無别首可校用此詞語麌仄韻中間入枯腴書三平韻蓋三聲叶也)
三臺(見唐教坊記唐音統籖云唐曲有三臺急三臺宫中三臺上皇三臺怨陵三臺突厥三臺三臺)
(為大曲馮鑑續事始曰漢蔡邕三日之間周歷三臺樂府以邕曉音律為製此曲劉禹錫嘉話)
(錄曰鄴中有曹公銅雀金虎冰井三臺北齊高洋毁之更築金鳳聖應崇光三臺宫人拍手呼)
(上臺送酒因名其曲為三臺李氏資暇錄曰三臺三十拍促曲名昔鄴中有三臺石季龍常為)
(宴遊之所而造此曲以促飲樂苑云唐三臺羽調曲)
三臺(三叚一百七十一字前一叚一句五仄韻後兩叚各八句五仄韻)
万俟詠
見棃花初帶夜月(句)海棠半含朝雨(韻)内苑春(讀)不禁
過青門(句)御溝漲(讀)潛通南浦(韻)東風靜(句)細柳垂金
縷(韻)望鳳闕(讀)非煙非霧(韻)好時代(讀)朝野多歡(句)徧
九陌(讀)太平簫鼓(韻)乍鶯兒百囀斷續(句)燕子飛來
飛去(韻)近綠水(讀)臺榭映秋千(句)鬭草聚(讀)雙雙遊女
(韻)餳香更(讀)酒冷踏青路(韻)曾暗識(讀)夭桃朱戸(韻)向
晩驟(讀)寶馬雕鞍(句)醉襟惹(讀)亂花飛絮(韻)正輕寒
輕暖漏永(句)半隂半晴雲暮(韻)禁火天(讀)已是試新妝
(句)歲華到(讀)三分佳處(韻)清明看(讀)漢宫傳蠟炬(韻)散
翠煙(讀)飛入槐府(韻)斂兵衞(讀)閶闔門開(句)住傳宣(讀)
又還休務(韻)
(此調祗此一詞無他首可校疊按舊刻亦有作雙調者詞律改為三今從之)
哨徧(蘇軾集注般涉調或作哨徧)
哨徧(雙調二百三字前叚十七句五仄韻四叶韻後叚二十句五叶韻七仄韻)
蘇軾
為米折腰(句)因酒棄家(句)口體交相累(韻)歸去來(句)誰
不遣君歸(叶)覺從前皆非今是(韻)露未晞(叶)征夫指予
歸路(句)門前笑語喧童稚(韻)嗟舊菊都荒(句)新松暗老
(句)吾年今已如此(韻)但小窗容膝閉柴扉(叶)策杖看孤
雲暮鴻飛(叶)雲出無心(句)鳥倦知還(句)本非有意(韻)
噫(叶)歸去來兮(叶)我今忘我兼忘世(韻)親戚無浪語(句)
琴書中有真味(韻)步翠麓崎嶇(句)泛溪窈窕(句)涓涓暗
谷流春水(韻)觀草木欣榮(句)幽人自感(句)吾生行且休
矣(韻)念寓形宇内復幾時(叶)不自覺皇皇欲何之(叶)委
吾心(讀)去留誰計(韻)神仙知在何處(句)富貴非吾願(句)
但知臨水登山嘯詠(句)自引壺觴自醉(韻)此生天命更
何疑(叶)且乘流(讀)遇坎還止(韻)
(此調用三聲叶韻各家俱如此填惟汪詞獨異往詞律云比詞長而多訛又其體頗近散文平仄往不)
(拘今以諸詞中體調相近句法相同者參校入譜其餘槩不濫采亦寧過於嚴之意也前叚第四句吳)
(潜詞集衆賢集字仄聲第六句方岳詞有乾坤便應有爾下有字仄聲第七句吳詞暢幽情幽字平聲第)
(十二句吳詞此娛信可樂只信字樂字俱仄聲第十三句方詞凡三千五百廿年餘凡字平聲五字仄聲)
(第十四句吳詞或一室晤言襟抱開襟字平聲把字仄聲第十六句吳詞當其可欣當其二字俱平聲方)
(詞癡墓吞吐吐字仄聲後叚第五句吳詞往往俱成陳矣往往二字俱仄聲成字平聲方詞寒光不減些)
(兒不字仄聲第六句吳詞約境遇變遷變字仄聲第十一句吳詞痛哉莫大生死痛字仄聲第十四句方)
(詞但見今冰輪如洗見字仄聲餘參下蘇王曹劉詞句法同者)
又一體(雙調二百三字前叚十八句五仄韻兩叶韻後叚十九句九仄韻兩叶韻)
蘇軾
睡起畫堂(句)銀蒜押簾(句)珠幕雲垂地(韻)初雨歇(句)洗
出碧羅天(句)正溶溶養花天氣(韻)一霎時(句)風迴芳草
(句)榮光浮動(句)卷皺銀塘水(韻)芳杏靨勻酥(句)花䰅吐
繡(句)園林紅翠排比(韻)見乳燕捎蝶過繁枝(叶)忽一綫
鑪香惹遊絲(叶)晝永人閒(句)獨立斜陽(句)晩來情味(韻)
便携將佳麗(韻)乘興深入芳菲裏(韻)撥胡琴語(句)輕
攏慢然總伶俐(韻)看緊約羅裙(句)急趨檀板(句)霓裳入
破驚鴻起(韻)正顰月臨眉(句)醉霞横臉(句)歌聲悠揚雲
際(韻)任滿頭紅雨落花飛(叶)漸鳷鵲樓西玉蟾低(叶)尚
徘徊(讀)未盡歡意(韻)君看今古悠悠(句)浮幻人間世(韻)
這些百歲光隂幾日(句)三萬六千而已(韻)醉鄉路穏不
妨行(句)但人生(讀)要適情耳(韻)
(此詞較前詞減三韻前叚第八九十句後叚第三四句句法亦異前叚第七句詞律作一霎晴風迴汲)
(古閣刻木作一霎暖風迴非是)
又一體(雙調二百三字前叚十六句五仄韻三叶韻後叚二十句八仄韻兩叶韻)
王安中
世有達人(句)瀟灑出塵(句)招飲青霄際(韻)終始迨(讀)遊
覽老山棲(叶)藐千金(讀)輕脱如屣(韻)彼假容江臯(句)濫
巾雲岳(句)攖情好爵欺松桂(韻)觀向釋譚空(句)尋真講
道(句)巢由何足相擬(韻)待詔書來起便騶馳(叶)席次早
焚裂芰荷衣(叶)敲扑喧喧(句)牒訴怱怱(句)抗顔自喜(韻)
嗟明月高霞(句)石徑幽絶誰回睇(韻)空悵猿驚處(句)
淒涼孤鶴嘹唳(韻)任列壑爭譏(句)衆峰竦誚(句)林慚澗
愧移星歲(韻)方浪枻神京(句)騰裝魏闕(句)徘徊經過留
憩(韻)致草堂靈怒蔣侯麾(叶)扄岫幌驅煙勒新移(叶)忍
丹崕碧嶺重滓(韻)鳴湍聲斷幽谷(句)逋客歸何計(韻)信
知一逐浮榮(句)便喪所守(句)身成俗士(韵)伯鸞家有孟
光妻(句)豈逡巡(讀)眷戀名利(韻)
(此詞較蘇詞減三韻前叚第六七句後叚第十六十七十八句句法亦異)
又一體(雙調二百三字前叚十五句五仄韻三叶韻後叚二十二句八仄韻兩叶韻)
曹冠
壬戌孟秋(句)蘇子夜遊(句)赤壁舟輕漾(韻)觀水光瀰渺
接遥天(句)月出於東山之上(韻)與客同(讀)清歡扣舷歌
詠(句)開懷飲酒情酣暢(韻)如羽化登仙(句)乘風獨立(句)
飄然遺世高尚(韻)客吹簫(讀)音韻遠悠颺(叶)怨慕舞潛
蛟(讀)動淒涼(叶)自古英雄(句)孟德周郎(叶)舊蹤可想(韻)
噫(句)水與月兮(句)逝者如斯曷嘗往(韻)變化如一瞬
(句)盈虚兮莫消長(韻)自不變而觀(句)物我無盡(句)何須
感物興悲悵(韻)夫天地之間(句)物各有主(句)唯同風月
清賞(韻)念江山美景豈可量(叶)吾與子樂之興相徉(叶)
聽江渚(讀)樵歌漁唱(韻)侣魚鰕(句)友麋鹿(句)舉匏尊相
向(韻)人生堪笑(句)蜉蝣一夢(句)且縱扁舟放浪(韻)戲將
坡賦度新聲(句)寫高懷(讀)自娛閒曠(韻)
(此詞較蘇詞減三韻前叚第四第六句後叚第十五六句第十八九句句法亦異按此詞怨慕舞潛蛟)
(動淒涼句疑有訛字)
又一體(雙調二百四字前叚十八句六仄韻四叶韻後叚二十三句七仄韻四叶韻)
劉克莊
勝處可宫(句)平處可田(句)泉土尤甘美(韻)深復深(句)路
絶住人稀(叶)有人兮(句)盤旋於此(韻)送子歸(叶)是他隠
居求志(韻)是要明主媒當世(韻)嗟此意誰論(句)其言甚
壯(句)孔顔猶有遺旨(韻)大丈夫之被遇於時(叶)便入坐
廟朝出旗麾(叶)列屋名姬(句)夾道武夫(句)滿前才子(韻)
噫(叶)有命存焉(句)吾非惡此而逃之(叶)富貴人所欲
(句)如之何(讀)幸而致(韻)向茂樹堪休(句)清泉可濯(句)谷
中别有閒天地(韻)更鱠細於絲(句)蕨甜似蜜(句)采於山
(句)釣於水(韻)大丈夫不遇時之所為(叶)唐處士(讀)依稀
是吾師(叶)覺山林(讀)尊如朝市(韻)五侯門下(句)賓客擾
擾趨形勢(韻)嗟盤之樂(句)誰爭子所(句)占斷千秋萬歲
韻呼僮秣馬更膏車(句)便與君(句)從此逝矣(韻)
(此詞前叚較蘇詞添一韻後叚較蘇詞減一韻前叚第六七句後叚第十一十二十三句第十六十七十)
(八十九句句法亦異時詞中大丈夫不遇時之所為句詞律為字乃羡文或然)
又一體(雙調二百二字前叚十八句九仄韻一叶韻後叚二十二句六仄韻五叶韻)
辛棄疾
池上主人(句)人適㤀魚(句)魚適還㤀水(韻)洋洋乎(句)翠
藻青萍裏(韻)相魚分(句)無便於此(韻)嘗試思(句)莊周談
兩事(韻)一明豕蝨一羊蟻(韻)說蟻慕於羶(句)於蟻棄知
(句)又說於羊棄意(韻)甚蝨焚於豕獨㤀之(叶)却驟說於
魚為得計(韻)千古遺文(句)我不知言(句)以我非子(韻)
噫(叶)子固非魚(句)魚之為計子焉知(叶)河水深且廣(句)
風濤萬頃堪依(叶)有網罟如雲(句)鵜鶘成陣(句)過而留
泣計應非(叶)其外海茫茫(句)下有龍伯(句)飢時一啖千
里(韻)更任公五十犗為餌(韻)使海上人人厭腥味(韻)似
鵾鵬(句)變化有幾(韻)東遊入海(句)此計直以命為嬉(叶)
古來謬算狂圖(句)五鼎烹死(句)栢為平地(韻)嗟魚欲事
遠遊時(叶)請三思而行可矣(韻)
(此詞後叚第十五句以下句讀與蘇詞不同又全篇純用散文體平仄不足為據故不參校入譜)
又一體(雙調二百三字前叚十七句六仄韻四叶韻後叚二十一句九仄韻五叶韻)
辛棄疾
一壑自專(句)五柳笑人(句)晩乃歸田里(韻)問誰知(讀)幾
者動之微(叶)望飛鴻(句)冥冥天際(韻)論妙理(韻)濁醪正
堪長醉(韻)從今自釀躬耕米(韻)嗟美惡難齊(句)盈虚如
代(句)天邪何必人知(叶)試回頭五十九年非(叶)似夢裏
歡娛覺來悲(叶)䕫乃憐蚿(句)榖亦亾羊(句)算來何異(韻)
嘻(叶)物諱窮時(叶)豐狐文豹罪因皮(叶)富貴非吾願
(句)遑遑乎欲何之(平韻)正萬籟都沈(句)月明中夜(句)心彌
萬里清如水(韻)却自覺神遊(句)歸來坐對(句)依稀淮岸
江涘(韻)看一時魚鳥㤀情喜(韻)會我亦㤀機更㤀已(韻)
又何曾物我相視(韻)非魚濠上遺意(韻)要是吾非子(韻)
但教河伯(句)休慚海若(句)大小均為水耳(韻)世間喜愠
更何其(叶)笑先生三仕三已(韻)
(此詞較蘇詞添三韻前叚第五六句後叚第十七十八句句法異此調句讀韻叶參差不一惟此詞有)
(辛詞别首和韻詞可校故又取為譜句辛詞别首前叚第一句蝸角鬭爭蝸字平聲第四君試思方寸)
(此心微君字平聲試字仄聲第八句何言泰山毫末何字平聲第九句從來天地一&KR3236;米天字平聲一字)
(仄聲第十一句鳩鵬自樂自字仄聲第十二句之二蟲又何知二字仄聲第十三四句記跖行仁義孔丘)
(非更殤樂長年老彭悲跖字仄聲仁字殤字俱平聲第十五六句火鼠論寒冰蠶語熱火字語字熱字俱)
(仄聲冰蠶二字俱平聲後叚第四句誰與齊萬物誰字平聲萬字仄聲第五句莊周吾夢見之見字仄聲)
(第六七句正商略遺篇翩然顧笑商字翩字俱平聲顧字仄聲第十句十一句百川灌雨涇流不辨涘涘)
(百字不字俱仄聲第十二句十三句於是焉河伯欣然喜以天下之美盡在已於字天字俱平聲美字在)
(字俱仄聲第十四句十五句渺滄溟望洋東視逡巡向若驚歎洋字平聲向字仄聲第二十句二十一句)
(此堂之水幾何其淡清溪一曲而已之字平聲一字仄聲譜内可平可仄據此)
又一體(雙調二百字前叚十七句四仄韻三平韻後叚二十一句十仄韻三平韻)
汪莘
近臘景和(句)故山可過(句)足下聽余述(仄韻)便自往山中
(句)憩精藍(句)與僧飯訖(韻)北涉灞川(句)明月華映郭(句)
夜登華子崗頭立(韻)嗟輞水淪漣(句)與月上下(句)寒山
遠火朦朧(平韻)聽林外犬類豹聲雄(韻)更邨落誰家鳴夜
舂(韻)疎鐘相間(句)獨坐此時(句)多思往日(仄韻)噫(句)記
與君同(平韻)清流仄徑玉琤琮(韻)攜手賦佳什(仄韻)往來蘿
月松風(平韻)只待仲春天(句)春山可望(句)山中卉木垂蘿
密(仄韻)見出水輕鯈(句)點溪白鷺(句)青臯零露方濕(韻)雉
朝飛(句)麥隴鳴儔匹(韻)念此去非遥莫相失(韻)儻能從
我敢相必(韻)天機非子清者(句)此事非所亟(韻)是中有
趣殊深(句)願子無忽(韻)不能一一(韻)偶因䭾蘖附吾書
(句)是山人王維摩詰(韻)
(此詞平仄各韻不用三聲叶又較各體少三字錄以備體不參校入譜)
又一體(雙調一百六十字前叚十六句五仄韻後叚十四句五仄韻兩叶韻)
(花草粹編)無名氏
太皥司春(句)春工著意(句)和氣生暘谷(韻)十里芳菲(句)
儘東風(讀)絲絲柳搓金縷(韻)漸次第(讀)桃紅杏淺(句)水
綠山青(句)春漲生湮渚(韻)九十光隂能幾(句)早鳴鳩呼
婦(句)乳燕攜雛(叶)亂紅滿地任風吹(句)飛絮蒙空有誰
主(韻)春色三分(句)半入池塘(句)半隨塵土(韻)滿地榆
錢(句)算來難買春光住(韻)初夏永(讀)薰風池館(句)有藤
牀冰簟紗㡡(叶)日轉午(韻)脱巾散髮(句)沉李浮瓜(句)寶
扇搖紈素(韻)著甚消磨永日(句)有埽愁竹葉(句)侍寢青
奴(叶)霎時微雨送新凉(句)些少金風退殘暑(韻)韶華早
(讀)暗中歸去(韻)
(此詞句讀與前八體不同蓋元人曲也因花草粹編收入詩餘故錄之以備一體前叚第三句起韻谷)
(讀如古見周德清中原音韻)
戚氏(柳永樂章集注中吕調丘處機詞名夢遊仙)
戚氏(三叚二百十二字前叚十五句九平韻中叚十二句六平韻後叚十六句六平韻兩叶韻)
柳永
晩秋天(韻)一霎微雨灑庭軒(韻)檻菊蕭疎(句)井梧零亂
惹殘烟(韻)淒然(韻)望江關(韻)飛雲黯淡夕陽間(韻)當時
宋玉悲感(句)向此臨水與登山(韻)遠道迢遞(句)行人淒
楚(句)倦聽隴水潺湲(韻)正蟬鳴敗葉(句)蛩響衰草(句)相
應聲喧(韻)孤館度日如年(韻)風露漸變(句)悄悄至更
闌韻長天靜(讀)絳河清淺(句)皓月嬋娟(韻)思緜緜(韻)夜
永對景(句)那堪屈指(句)暗想從前(韻)未名未祿(句)綺陌
紅樓(句)往往經歲遷延(韻)帝里風光好(句)當年少日
(句)暮宴朝歡(韻)况有狂朋怪侣(句)遇當歌對酒競留連
(韻)别來迅景如梭(句)舊遊似夢(句)烟水程何限(叶)念利
名(讀)憔悴長縈絆(叶)追往事(讀)空慘愁顔(韻)漏箭移(句)
稍覺輕寒(韻)聽嗚咽(讀)畫角數聲殘(韻)對閒窗畔(句)停
鐙向曉(句)抱影無眠(韻)
(此調宋人作者甚少可平可仄俱參後蘇丘二詞參後叚兩仄韻亦用三聲叶)
又一體(三叚二百十三字前叚十五句九平韻中叚十一句七平韻後叚十五句七平韻兩)
(叶韻)蘇軾
玉龜山(韻)東皇靈姥統羣仙(韻)絳闕岧嶢(句)翠房深迴
倚霏煙(韻)幽閒(韻)志蕭然(韻)金城千里鎖嬋娟(韻)當時
穆滿巡狩(句)翠華曾到海西邊(韻)風露明霽(句)鮫波極
目(句)勢浮輿蓋方圓(韻)正迢迢麗日(句)元圃清寂(句)瓊
草芊緜(韻)爭解繡勒香韀(韻)鸞輅駐蹕(句)八馬戲芝
田(韻)瑶池近(讀)畫樓隠隠(句)翠鳥翩翩(韻)肆華筵(韻)間
作脆管鳴絃(韻)宛若帝所鈞天(韻)稚顔皓齒(句)綠髮方
瞳(句)圓極恬淡高妍(韻)盡倒瓊壺酒(句)獻金鼎藥(句)
固大椿年(韻)縹緲飛瓊妙舞(句)命雙成奏曲醉留連(韻)
雲璈韻響瀉寒泉(韻)浩歌暢飲(句)斜月低河漢(叶)漸綺
霞(讀)雲際紅深淺(叶)動歸思(讀)迴首塵寰(韻)爛漫遊(讀)
玉輦東還(韻)杏花風(讀)數里響鳴鞭(韻)望長安路(句)依
稀柳色(句)翠點春妍(韻)
(此詞中叚第七八句俱六字後叚第六句用韻又多一字與柳詞異舊本中叚第七句脱一脆字後叚)
(第九句重一漸字今俱改正)
又一體(三叚二百十字前叚十五句九平韻中叚十二句六平韻後叚十六句七平韻兩叶)
(韻)丘處機
夢遊仙(韻)分明曾過九重天(音)浩氣清英(句)素雲縹緲
貫無邊(韻)森然(韻)似朝元(韻)金童玉女下傳宣(韻)當時
萬聖齊會(句)大光明罩紫金蓮(韻)羣仙謠唱(句)諸天歡
樂(句)盡皆得意㤀言(韻)流霞泛飲(句)蟠桃賜宴(句)次第
留連(韻)皆秉道德威權(韻)神通自在(句)劫劫未能遷
(韻)冲虚妙(句)昊天㒺極(句)象地之先(韻)透重元(韻)命駕
恍惚神遊(句)擲火萬里迴旋(韻)四維上下(句)八表縱橫
(句)鸞鶴不用揮鞭(韻)應念隨時到(句)了無障礙(句)自
有根源(韻)看盡清都綘闕(句)邁瀛洲(句)紫府筆難傳(韻)
瑶臺閬苑花前(韻)瑞雲掩映(句)百和香風散(叶)四時不
夜長春暖(叶)處處覺(讀)閒想因緣(韻)是一點程滿功圓
(韻)混太虚(讀)浩劫永緜緜(韻)任閻浮地(句)山摧洞府(句)
海變桑田(韻)
(此調前叚第十三句少一字中叚第八九句俱六字後叚第七句多押一韻第十句少一字第十二句七)
(字與柳蘇詞異)
勝州令(調見花草粹編)
勝州令(四叚二百十五字第一叚十一句七仄韻第二叚十一句六仄韻第三叚十句五仄)
(韻第四叚九句四仄韻)鄭意孃
杏花正噴火(韻)朦朦微雨(句)曉來初過(韻)夢回聽(讀)乳
鶯調舌(句)紫燕競穿簾幕(韻)垂楊隂裏(句)粉牆影出秋
千索(韻)對媚景(句)贏得雙眉鎖(韻)翠鬟信任嚲(韻)誰更
忺梳掠(韻)追思向日(句)共箇人(讀)同攜手(句)略無暫
時抛躱(韻)到今似(讀)海角天涯(句)無由得見則箇(韻)番
思往事上心(句)向他誰行訴(韻)郤會舊歡(句)淚滴真珠
顆(韻)意中人未睹(韻)覺鳳幃冷落(韻)都是俺嗏錯(韻)
被他閒言伏語啜做(韻)到此近(讀)四五千里(句)為水遠
山遥闊(韻)當初曾言(句)盡老更不重婚(句)却甚鎮日(句)
共人同歡樂(韻)傳粉在那裏(句)肯念人寂寞(韻)終待
把(讀)雲箋細寫(句)把衷腸(讀)盡總說破(韻)問伊怎下得
(句)憐新棄舊(句)頓乖盟約(韻)可憐命掩黃泉(句)細尋思
(句)都為他一箇(韻)你忒煞虧我(韻)
(此詞用韻太雜無别首可校姑錄以備一體)
鶯啼序(一名豐樂樓見夢忩乙稿)
鶯啼序(四叚二百四十字第一叚八句四仄韻第二叚十句四仄韻第三叚十四句四仄韻)
(第四叚十四句五仄韻)吳文英
殘寒正欺病酒(句)掩沈香繡戸(韻)燕來晚(讀)飛入西城
(句)似說春事遲暮(韻)畫船載(讀)清明過却(句)晴煙冉冉
吳宫樹(韻)念羈情遊蕩(句)隨風化為輕絮(韻)十載西
湖(句)傍柳繫馬(句)趁嬌塵輭露(韻)遡紅漸(讀)招入仙溪
(句)錦兒偷寄幽素(韻)倚銀屏(讀)春寬夢窄(句)斷紅濕(讀)
歌紈金縷(韻)暝堤空(句)輕把斜陽(句)總還鷗鷺(韻)幽
蘭旋老(句)杜若還生(句)水鄉尚寄旅(韻)别後訪(讀)六橋
無信(句)事往花萎(句)瘞玉埋香(句)幾番風雨(韻)長波妬
盼(句)遥山羞黛(句)漁鐙分影春江宿(句)記當時(讀)短檝
桃根渡(韻)青樓髣髴(句)臨分敗壁題詩(句)淚墨慘淡塵
土(韻)危亭望極(句)草色天涯(句)歎鬢侵半苧(韻)暗點
檢(讀)離痕歡唾(韻)尚染鮫綃(句)嚲鳳迷歸(句)破鸞慵舞
(韻)殷勤待寫(句)書中長恨(句)藍霞遼海沈過鴈(句)漫相
思(韻)彈入哀箏柱(韻)傷心千里江南(句)怨曲重招(句)斷
魂在否(韻)
(此調以此詞為正體吳文英三首皆然其餘因調長韻雜每參錯不合今分各體類列於後按吳詞别)
(首第二叚第四句面屏障一一鶯花上一字仄聲第三叚第四句翁笑起離席而語席字仄聲第五句敢)
(詫京兆兆字仄聲第四叚第六句永晝低睡睡字仄聲第七句繡簾十二十字仄聲餘參後諸詞)
又一體(四叚二百四十字第一叚九句五仄韻第二叚十三句四仄韻第三叚十五句四仄)
(韻第四叚十五句六仄韻)吳文英
横塘棹穿豔錦(句)引鴛鴦弄水(韻)斷霞晩(句)笑折花歸
(句)紺紗低護鐙蕊(韻)潤玉瘦冰輕倦浴(句)斜拖鳳股盤
雲墜(韻)聽銀牀聲細(韻)梧桐漸覺凉思(韻)窗隙流光
(句)過如迅羽(韻)愬空梁燕子(韻)誤驚起(句)風竹敲門(句)
故人還又不至(韻)記琅玕(句)新詩細掐(句)早陳迹(句)香
痕纖指(韻)怕因循(句)羅扇恩疎(句)又生秋意(韻)西湖
舊日(句)畫舸頻移(句)歎幾縈夢寐(韻)霞佩冷(句)疊瀾不
定(句)麝靄飛雨(句)乍濕鮫綃(句)暗盛紅淚(韻)練單夜共
(句)波心宿處(句)瓊簫吹月霓裳舞(句)向明朝(讀)未覺花
容悴(韻)嫣香易落(句)回頭澹碧銷煙(句)鏡空畫羅屏裏
(韻)殘蟬度曲(句)唱徹西園(句)也感紅怨翠(韻)念省慣
吳宫幽憩(韻)暗柳追凉(句)曉岸參斜(句)露零鷗起(韻)絲
縈寸藕(句)留連歡事(音)桃笙頻展湘浪影(句)有昭華(句)
濃李冰相倚(韻)如今鬢點凄霜(句)半篋秋詞(句)恨盈蠧
紙(韻)
(此即前詞體惟第一叚第八句細字用韻第四叚第九句事字用韻與前詞異按此詞起韻用紙尾寘)
(未無通語虞者或疑第三叚第九句處字是韻則第二叚之羽字第三叚之雨字舞字皆可作韻矣一調)
(增入四韻恐未然也)
又一體(四叚二百四十字第一叚九句五仄韻第二叚十句四仄韻第三叚十四句四仄韻)
(第四叚十四句五仄韻)黃公紹
銀雲卷晴縹緲(句)卧長龍一帶(韻)柳絲蘸(讀)幾簇柔烟
(句)兩市簾棟如畫(韻)芳草岸(讀)灣環半玉(句)鱗鱗曲港
雙流會(韻)看碧天連水(韻)翻成箭樣風快(韻)白露横
江(句)一葦萬頃(句)問靈槎何在(韻)空翠濕(讀)衣不勝寒
(句)日華金掌沆瀣(韻)甃花平(讀)綠紋襯步(句)瓊田湧出
神仙界(韻)黛眉脩(句)依約霧鬟(句)在秋波外(韻)閣嘘
青蜃(句)檐啄彩虹(句)飛蓋蹴鼇背(韻)鐙火暮(讀)相輪倒
景(句)偷睇别浦(句)片片歸帆(句)遠自天際(韻)舞蛟幽壑
(句)棲鴉古木(句)有人剪取松江水(句)憶細鱗巨口魚堪
膾(韻)波涵笠澤(句)時見靜影浮光(句)霽隂萬貌千態(韻)
蒹葭深處應有閒鷗(句)寄語休見怪(韻)倩洗却(讀)
香紅塵面(句)買箇扁舟(句)身世飄萍(句)名利微芥(韻)闌
干拍徧(句)徐東曹掾(句)與天隨子是我軰(韻)儘胸中
(讀)著得乾坤大(讀)亭前無限驚濤(句)總把遥岑(句)月明
滿載(韻)
(此亦吳詞體但第四叚第四句吳詞二首俱用韻此詞不用韻第十句吳詞二首俱不用韻此詞用韻異)
(一按此詞兩用水字於斷句處第一叚第七句吳詞首用韻一首不用韻第三叚第十句吳詞二首俱)
(不用韻則知前水字猶可作韻後水字不可作韻也)
又一體(四叚二百四十字第一叚八句四仄韻第二叚九句四仄韻第三第四叚各十四句)
(四仄韻)趙文
初荷一番濯雨(句)錦雲紅尚卷(韻)隘華屋(讀)賦客吟仙
(句)候望南極天遠(韻)還報道(讀)飄然紫氣(句)山奇水勝
都行徧(韻)却歸來領客(句)水晶庭院開宴(韻)窗戸青
紅(句)正似京洛(句)按笙歌一片(韻)似别有(讀)金屋佳人
(句)桃根桃葉清婉(韻)倚薰風(讀)虯䰅正綠(句)人似玉(讀)
手挼紈扇(韻)算風流(讀)只有蓬瀛(句)畫圖曾見(韻)誰
知老子(句)正自蕭然(句)於此興頗淺(韻)只擬問(讀)金砂
玉蕊(句)兔髓烏肝(句)偃月鑪中(句)七還九轉(韻)今來古
往(句)悠悠史傳(句)神仙本是英雄做(句)笑英雄(讀)到此
多留戀(韻)看著破曉耕龍(句)跨海騎鯨(句)千年依舊丹
臉(韻)便教乞與(句)萬里封侯(句)奈朔風如箭(韻)又何
似(讀)六山一任(句)種竹栽花(句)棋局思量(句)墨池揮染
(韻)天還記得(句)生賢初意(句)乾坤正要人撑拄(句)便公
能安穏天寧肯(韻)待看佐漢功成(句)伴赤松遊(句)恁時
未晩(韻)
(此亦吳詞體惟第三叚第十二句六字第十三句四字句法異第四叚第十一句肯字係古韻)
又一體(四叚二百三十六字第一第二叚各九句四仄韻第三叚十三句五仄韻第四叚十)
(四句七仄韻)汪元量
金陵故都最好(句)有朱樓迢遞(韻)嗟倦客又此憑高(句)
檻外已少佳致(韻)更落盡蔾花(句)飛盡楊花(句)春色成
憔悴(韻)問青山(讀)三國英雄(句)六朝奇偉(韻)麥甸葵
丘(句)荒臺敗疊(句)鹿豕銜枯薺(韻)正潮打孤城(句)寂寞
斜陽影裏(韻)聽樓頭(讀)哀笳怨角(句)未把酒(讀)愁心先
碎(韻)漸夜深(讀)月滿秦淮(句)烟籠寒水(韻)淒淒慘慘
(句)冷冷清清(句)鐙火渡頭市(韻)慨商女(韻)不知興廢(句)
隔江猶唱庭花(句)餘音亹亹(韻)傷心千古(句)淚痕如洗
(韻)烏衣巷口青蕪路(句)認依稀(讀)王謝舊隣里(韻)臨春
結綺(句)可憐紅粉成灰(句)蕭索白楊風起(韻)因思疇
昔(句)鐵索千尋(句)漫沈江底(韻)揮羽扇(韻)障西塵(句)便
好角巾私第(韻)清談到㡳成何事(韻)回首新亭(句)風景
今如此(韻)楚囚對泣何時巳(韻)歎人間今古真兒戲(韻)
東風歲歲還來(句)吹入鍾山(句)幾重蒼翠(韻)
(此詞較吳詞減四字句法亦多與諸家不同在此調最為變格)
御定詞譜卷三十九
