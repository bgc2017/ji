欽定四庫全書
御定詞譜卷五目錄(起四十四字至四十六字)
菩薩蠻三體(又名重疊金花子夜歌溪菩薩鬘雲花間意梅句花碧晚)
(烘日)
采桑子三體(又名醜奴兒令兒羅敷媚)(羅敷媚歌)(醜奴)
後庭花四體(又名玉樹後庭花)
訴衷情令三體(又名漁父家風)(一絲風)
減字木蘭花一體(又名減蘭令)(木蘭香)(天下樂)
卜算子七體(又名缺月挂疎桐遥眉峰碧)(百尺樓)(楚天)
一落索八體(又名洛陽春)(玉連環)(一絡索)
好時光一體
謁金門四體(又名空相憶塞花自落吹垂楊碧不楊花落出東風酒面)
(怕醉)(醉花春)(春早湖山)
柳含煙一體
杏園芳一體
好事近二體(又名釣船笛)(翠圓枝)
華清引一體
天門謠一體
憶悶令一體
散餘霞一體
好女兒三體(又名繡帶兒)
萬里春一體
綵鸞歸令一體(又名青山遠)
錦園春一體
太平年一體
清平樂三體(又名清平樂令)(憶蘿月)(醉東風)
憶秦娥十一體(又名秦樓月花雙荷葉碧雲深深深)(蓬萊閣)
欽定四庫全書
御定詞譜卷五(起四十四字至四十六字)
菩薩蠻(唐教坊曲名宋史樂志女弟子舞隊名尊前集注中吕宫宋史樂志亦中吕宫正音譜注)
(正宫唐蘇鶚杜陽雜編云大中初女蠻國入貢危髻金冠纓絡被體號菩薩蠻隊當時倡優遂)
(製菩薩蠻曲文士亦往往聲其詞孫光憲北夢𤨏言云唐宣宗愛唱菩薩蠻詞令狐綯命温庭)
(筠新撰進之碧雞漫志云今花間集温詞十四首是也按温詞有小山重疊金明滅句名重疊)
(金南唐李煜詞名子夜歌一名菩薩鬘韓淲詞有新聲休寫花間意句名花間意又有風前覓)
(得梅花句名梅花句有山城望斷花溪碧句名花溪碧有晚雲烘日南枝北句名晚雲烘日)
菩薩蠻(雙調四十四字前後段各四句兩仄韻兩平韻)李白
平林漠漠煙如織(仄韻)寒山一帶傷心碧(韻)暝色入高樓
(平韻)有人樓上愁(韻)玉階空竚立(換仄韻)宿鳥歸飛急(韻)
何處是歸程(換平韻)長亭連短亭(韻)
(此調以此詞為正體若朱詞之不換韻樓詞之三聲叶韻皆變格也按元好問中州集樂府王庭筠詞)
(斷腸人恨餘香換塵暗𤨏窗春小花簷月曉屏掩半山青李晏孟宗獻俱有之蓋迴文體也每句一迴即)
(同李白詞體或以單調叧分一體者誤後温庭筠詞前段起句牡丹花謝鶯聲歇牡字仄聲段起句無)
(言勻睡臉無字平聲第二句釵上蝶雙舞蝶字仄聲結句無憀獨倚門獨字仄聲譜内可平可仄據此餘)
(參下詞)
又一體(雙調四十四字前後段各四句兩仄韻兩平韻)朱敦儒
秋風乍起梧桐落(仄韻)蛩吟唧唧添蕭索(韻)敧枕背鐙眠
(平韻)月和殘夢圓(韻)起來鈎翠箔(仄韻)何處寒砧作(韻)獨
倚小闌干(平韻)逼人風露寒(韻)
(此即李詞體但後段仄韻平韻即叶前段原韻)
又一體(雙調四十四字前後段各四句兩叶韻兩平韻)樓扶
絲絲楊柳鶯聲近(叶)晚風吹過秋千影(叶)寒色一簾輕
(韻)鐙殘夢不成(韻)耳邊消息在(換叶)笑指花梢待(叶)又
是不歸來(換韻)滿庭花自開(韻)
(按太平樂府無名氏詞鏡中兩鬢皤然矣心頭一點愁而已清瘦仗誰醫羈情只自知仄韻即叶平韻名)
(三聲叶元人多宗之此詞即其體也)
采桑子(唐教坊曲有楊下采桑調名本此尊前集注羽調樂府雅詞注中吕宫南唐李煜詞名醜)
(奴兒令馮延己詞名羅敷媚歌賀鑄詞名醜奴兒陳師道詞名羅敷媚)
采桑子(雙調四十四字前後段各四句三平韻)和凝
蝤蠐領上訶棃子(句)繡帶雙垂(韻)椒戸閒時(韻)競學摴
蒱賭茘枝(韻)叢頭鞵子紅綸細(句)裙窣金絲(韻)無事
顰眉(韻)春思翻教阿母疑(韻)
(此調以此詞為正體若李詞朱詞之添字皆變體也按馮延己詞前段第一句馬嘶人語春風岸馬字)
(仄聲人字平聲第二句芳草緜緜芳字平聲第三句夢過金扉夢字仄聲結句花謝窗前夜合枝花字平)
(聲又落盡鐙花雞未啼雞字平聲後段第一句起來撿點經遊地起字撿字俱仄聲第二句處處新愁上)
(處字仄聲第三句不語含情不字仄聲結句水調何人吹笛聲水字仄聲吹字平聲譜内可平可仄據此)
(若兩結句第三四字例用平平則不可移易也)
又一體(雙調四十八字前後段各四句兩平韻一疊韻)李清照
窗前誰種芭蕉樹(句)陰滿中庭(韻)陰滿中庭(疊)葉葉心
心(讀)舒卷有餘情(韻)傷心枕上三更雨(句)點滴淒清
(韻)點滴淒清(疊)愁損離人(讀)不慣起來聽(韻)
(此詞前後段第三句即疊上句兩結句較和凝詞各添二字或名添字采桑子)
又一體(雙調五十四字前段五句四平韻後段五句三平韻)朱淑真
王孫去後無芳草(句)綠徧香階(韻)塵滿妝臺(韻)粉面羞
搽淚滿腮(韻)教我甚情懷(韻)去時梅蕊全然少(句)等
到花開(韻)花已成梅(韻)梅子青青又帶黃(句)兀自未歸
來(韻)
(此詞見花草粹編選本皆集唐宋女郎詩句也較和凝詞前後段各添五字一結句採入以備一體)
後庭花(唐教坊曲名張先詞名玉樹後庭花碧雞漫志云玉樹後庭花陳後主造其詩皆以配聲)
(律遂取一句為曲名偽蜀時孫光憲毛熙震李珣有後庭花曲皆賦後主故事不著宫調兩段)
(各四句似令也)
後庭花(雙調四十四字前後段各四句四仄韻)毛熙震
輕盈舞妓含芳豔(韻)競妝新臉(韻)步搖珠翠修蛾斂(韻)
膩鬟雲染(韻)歌聲慢發開檀點(韻)繡衫斜掩(韻)時將
纖手勻紅臉(韻)笑拈金靨(韻)
(此調以此詞為正體若孫詞之添字張詞之少押一韻攤破句法皆變體也按毛詞别首後段第三句)
(爭不教人長相見或作拗句間一為之不必從譜内可平可仄詳見下詞故不復注)
又一體(雙調四十六字前後段各四句四仄韻)孫光憲
景陽鐘動宫鶯囀(韻)露涼金殿(韻)輕飇吹起瓊花旋(韻)
玉葉如剪(韻)晩來高閣上(讀)珠簾卷(韻)見墜香千片
(韻)修蛾曼臉陪雕輦(韻)後庭新宴(韻)
(此與毛詞同惟後段起句添一字作八字句第二句添一字作五字句異)
又一體(雙調四十六字前後段各四句四仄韻)孫光憲
石城依舊空江國(韻)故宫春色(韻)七尺青絲芳草碧(韻)
絶世難得(韻)玉英凋落盡(讀)更何人識(韻)野棠如織
(韻)只是教人添怨憶(韻)悵望無極(韻)
(此亦與毛詞同惟後段起句添二字作九字句異)
又一體(雙調四十四字前後段各四句三仄韻)張先
華鐙火樹紅相鬭(韻)往來如晝(韻)橋河水白天清(句)訝
别生星斗(韻)落梅穠李還依舊(韻)寶釵沽酒(韻)曉蟾
殘漏心情(句)恨雕鞍歸後(韻)
(此亦毛詞體惟前後段第三句減一字作六字句不押韻第四句添一字作上一下四句法張集三首平)
(仄如一)
訴衷情令(樂章集注林鍾商張元幹以黃庭堅詞曾詠漁父家風改名漁父家風張輯詞有一)
(釣絲風句名一絲風)
訴衷情令(雙調四十四字前段四句三平韻後段六句三平韻)晏殊
青梅煮酒鬭時新(韻)天氣欲殘春(韻)東城南陌花下(句)
逢著意中人(韻)回繡袂(句)展香茵(韻)敘情親(韻)此時
拌作(句)千尺遊絲(句)惹住朝雲(韻)
(此調以此詞為正體若歐張詞之添字皆變體也仄前段第二句晏幾道詞綠腰沈水熏綠字水字俱)
(聲腰字沈字俱平聲第三句柳永詞不堪更倚危闌不字仄聲闌字平聲毛滂詞行雲自隨語燕隨字平)
(聲語字仄聲後段第四句僧揮詞三千粉黛粉字仄聲第五句僧揮詞水風長在風字平聲在字仄聲沈)
(會宗詞睡起霎時霎字仄聲結句黃庭堅詞權典青山權字平聲譜内可平可仄據此餘參下詞)
又一體(雙調四十五字前段四句三平韻後段六句三平韻)歐陽修
清晨簾幕卷輕霜(韻)呵手試梅妝(韻)都緣自有離恨(句)
故畫作(讀)遠山長(韻)思往事(句)惜流光(韻)易成傷(韻)
擬歌先斂(句)欲笑還顰(句)最斷人腸(韻)
(此詞前段結句六字黃庭堅詞供愁黛不須多其體正與此同又趙長卿詞臂間皓齒留香亦作六字但)
(句讀與此又異因詞俚不錄)
又一體(雙調四十五字前段四句三平韻後段六句三平韻)張元幹
八年不見茘枝紅(韻)腸斷故園東(韻)風枝露葉誰新採
(句)悵望冷香濃(韻)冰透骨(句)玉開容(韻)想筠籠(韻)今
宵歸夢(句)滿頰天漿(句)更御泠風(韻)
(此詞前段第三句七字按嚴仁詞無情江水東流去正與此同)
減字木蘭花(樂章集注仙吕調梅苑李子正詞名減蘭徐介軒詞名木蘭香高麗史樂志名)
(天下樂令)
減字木蘭花(雙調四十四字前後段各四句兩仄韻兩平韻)歐陽修
歌檀斂袂(仄韻)繚繞雕梁塵暗起(韻)柔潤清圓(平韻)百琲明
珠一線穿(韻)櫻脣玉齒(仄韻)天上仙音心下事(韻)留住
行雲(平韻)滿座迷魂酒半醺(韻)
(按木蘭花令始於韋莊係五十五字全用仄韻者花間集魏承班有五十四字詞一體毛熙震有五十三)
(字詞一體亦用仄韻皆非減字也自南唐馮延巳製偷聲木蘭花五十字前後起兩句仍作仄韻七言結)
(處乃偷平聲作四字一句七字一句始有兩仄兩平四換韻體此詞亦四換韻蓋又就偷聲詞兩起句各)
(減三字自成一體也第蘇軾詞前段起句曉來風細曉字仄聲風字平聲二句不會鵲聲來報喜不字)
(鵲字俱仄聲第三句玉座金盤玉字仄聲第四句先覺春風一夜來先字平聲後段起句不如歸去不字)
(仄聲歸字平聲第二句總是少年行樂處總字少字俱仄聲第三句不是秋光不字仄聲第四句慚媿青)
(松守歲寒慚字平聲又宋媛蔣氏詞前後段兩結句月照孤邨三兩家回首鄉關行路難三字行字俱平)
(聲譜内可平可仄據此)
卜算子(元高拭詞注仙吕調蘇軾詞有缺月挂疎桐句名缺月挂疎桐秦湛詞有極目煙中百尺)
(樓句名百尺樓僧皎詞有目斷楚天遥句名楚天遥無名氏詞有蹙破眉峯碧句名眉峯碧)
卜算子(雙調四十四字前後段各四句兩仄韻)蘇軾
缺月挂疎桐(句)漏斷人初靜(韻)時見幽人獨往來(句)縹
緲孤鴻影(韻)驚起却回頭(句)有恨無人省(韻)揀盡寒
枝不肯棲(句)寂寞沙洲冷(韻)
(此調以此詞為正體若石詞之多押兩韻徐黃張杜四詞之添字皆變體也蘇詞别首前段第二句長)
(憶吳山好長字平聲譜内據之其餘可平可仄悉參下詞)
又一體(雙調四十四字前後段各四句三仄韻)石孝友
見也如何暮(韻)别也如何遽(韻)别也應難見也難(句)後
會難憑據(韻)去也如何去(韻)住也如何住(韻)住也應
難去也難(句)此際難分付(韻)
(此與蘇詞同惟前後段兩起句各用韻異)
又一體(雙調四十五字前段四句兩仄韻後段四句三仄韻)徐俯
胸中千種愁(句)挂在斜陽樹(韻)綠葉陰陰自得春(句)草
滿鶯啼處(韻)不見凌波步(韻)空想如簧語(韻)門外重
重疊疊山(句)遮不斷(讀)愁來路
(此亦蘇詞體惟後段起句用韻結句添一字作折腰句法異古杭雜紀無名氏詞前結把定纖纖手後結)
(瞞不得橋頭柳正與此同)
又一體(雙調四十五字前後段各四句兩仄韻)黃公度
薄宦各東西(句)往事隨風雨(韻)先是驪歌不忍聞(句)又
何況(讀)春將暮(韻)愁共落花多(句)人逐征鴻去(韻)君
向瀟湘我向秦(句)後會知何處(韻)
(此亦蘇詞體惟前段結句作六字折腰句法異古今詞話無名氏詞前結終不似伊家好後結滿目圍芳)
(草正與此同按黃童和此詞前段結句奚止朝朝暮暮句法又異)
又一體(雙調四十六字前段四句兩仄韻後段四句三仄韻)張先
夢短寒夜長(句)坐待清霜曉(韻)臨鏡無人為整妝(句)但
自學(讀)孤鸞照(韻)樓臺紅樹杪(韻)風月依前好(韻)江
水東流郎在西(句)問尺素(讀)何由到(韻)
(此亦蘇詞體惟前後段兩結句俱六字異杜安世尊前一曲詞正與此同按黃庭堅此調詞前後段兩)
(起句要見不得見要近不得近禁止不得淚忍管不得悶見字淚字俱仄聲連用四不得字皆以入替平)
(之法因謔詞不錄)
又一體(雙調四十六字前後段各四句三仄韻)杜安世
深院花鋪地(韻)淡淡陰天氣(韻)水榭風亭朱明景(句)又
别是(讀)愁情味(韻)有情奈無計(韻)漫惹成憔悴(韻)欲
把羅巾暗傳寄(句)細認取(讀)斑點淚(韻)
(此與張詞同惟前後段起句俱用韻異按玉照新志蹙破眉峰詞正與此同但此詞前後段第三句第七)
(字仄聲各家則用平聲也)
又一體(雙調四十六字前後段各四句兩仄韻)
(花草粹編)無名氏
幽花帶露紅(句)濕柳拖煙翠(韻)花柳分春各自芳(句)惟
有人憔悴(韻)寄與手中書(句)問肯歸來未(韻)正是東
風料峭寒(句)如何獨自教人睡(韻)
(此詞見花草粹編本清湖三塔記亦蘇詞體惟後段結句七字添二襯字異)
一落索(歐陽修詞名洛陽春張先詞名玉連環辛棄疾詞名一絡索)
一落索(雙調四十四字前後段各四句三仄韻)(梅苑)無名氏
臘後東風微透(韻)越梅時候(韻)一枝芳信到江南(句)來
報先春秀(韻)宿醉頻拈輕嗅(韻)堪醒殘酒(韻)笛聲容
易莫相催(句)留待纖纖手(韻)
(此詞見宋黃大輿梅苑選本前後段兩起句六字第二句四字結句五字宋詞僅得此首若兩結各添一)
(字即後毛詞體也)
又一體(雙調四十五字前後段各四句三仄韻)吕渭老
宫錦裁書寄遠(韻)意長辭短(韻)香蘭泣露雨催蓮(句)暑
氣昏池館(韻)向晩小園行徧(韻)石榴紅滿(韻)花花葉
葉盡成雙(句)渾似我(讀)梁間燕(韻)
(此與梅苑無名氏詞同惟後段結句作六字折腰句法異)
又一體(雙調四十六字前後段各四句三仄韻)毛滂
月下花前風畔(韻)此情不淺(韻)欲留風月守花枝(句)却
不道(讀)而今遠(韻)檣外鷺飛沙晚(韻)烟斜雨短(韻)青
山祗管一重重(句)向東下(讀)遮人眼(韻)
(此調以毛詞及秦歐二詞為正體其餘皆變格也而毛詞此體則宋人填者尤多前段起句辛棄疾詞)
(羞見鑑鸞孤却鑑字仄聲第二句王安中詞霜華催鬢霜字平聲結句周邦彦詞恐花也如人瘦花字平)
(聲朱敦孺詞容易放春歸去容字平聲後段起句方岳詞葉下亭臯渺渺上渺字仄聲譜内可平可仄據)
(此餘參前後所列諸詞)
又一體(雙調四十七字前後段各四句三仄韻)張先
來時露浥衣香潤(韻)綵縧垂鬢(韻)卷簾還喜月相親(句)
把酒與(讀)花相近(韻)西去陽關休問(韻)未歌先恨(韻)
玉峰山下水長流(句)流水盡(讀)情無盡(韻)
(此亦毛詞體惟前段起句七字異賀鑄吕渭老詞正與此同但賀詞起句初見碧紗窗下繡吕詞蟬帶殘)
(聲移别樹平仄與此異)
又一體(雙調四十八字前後段各四句三仄韻)秦觀
楊花終日飛舞(韻)奈久長難駐(韻)海潮雖是暫時來(句)
却有箇(讀)堪憑處(韻)紫府碧雲為路(韻)好相將歸去
(韻)肯如薄倖五更風(句)不解與(讀)花為主(韻)
(此亦毛詞體惟前後段第二句各添一字作五字句異程垓門外煙寒詞辛棄疾錦帳如雲詞正與此同)
(但程詞起句門外煙寒楊柳辛詞錦帳如雲開處平仄與此異)
又一體(雙調四十八字前後段各四句三仄韻)嚴仁
清曉鶯啼紅樹(韻)又一雙飛去(韻)日高花氣撲人來(句)
獨自箇(讀)傷春無緒(韻)别後暗寬金縷(韻)倩誰傳語
(韻)一春不忍上高樓(句)為怕見(讀)分攜處(韻)
(此詞前段第二句五字後段第二句四字前結七字後結六字於各家中極為參差錄備一體)
又一體(雙調四十九字前後段各四句三仄韻)陳鳳儀
蜀江春色濃如霧(韻)擁雙旌歸去(韻)海棠也似别君難
(句)一點點(讀)啼紅雨(韻)此去馬蹄何處(韻)向沙堤新
路(韻)禁林賜宴賞花時(句)還憶著(讀)西樓否(韻)
(此與張先詞同惟前後段第二句五字異)
又一體(雙調五十字前後段各四句三仄韻)歐陽修
紅紗未曉黃鸝語(韻)蕙鑪消殘炷(韻)錦屏羅幕護春寒
(句)昨夜裏(讀)三更雨(韻)繡簾閒倚吹輕絮(韻)斂眉山
無緒(韻)看花拭淚向歸鴻(句)問來處(讀)逢郎否(韻)
(此詞前後段起句七字第二句五字餘與毛詞同坊本前結作五字句今從高麗史樂志改定黃庭堅誰)
(道秋來詞正與此同但前段第二句任遊人不顧句法小異按此詞第二句應作上一下四句法黃詞為)
(正聲黃詞前段起句誰道秋來烟景素道字景字俱仄秋字來字俱平聲第二句任遊人不顧不字仄)
(聲後段第二句對月亭風露月字仄聲第四句更作甚悲秋賦作字仄聲譜内可平可仄據此)
好時光(詞見尊前集唐明皇製取結句三字為調名)
好時光(雙調四十五字前後段各四句兩平韻)唐明皇
寶髻偏宜宫樣(句)蓮臉嫩(讀)體紅香(韻)眉黛不須張敞
畫(句)天教入鬢長(韻)莫倚傾國貌(句)嫁取箇(讀)有情
郎(韻)彼此當年少(句)莫負好時光(韻)
(或疑此詞非明皇筆然尊前集所收固唐詞也編入以備一體)
謁金門(唐教坊曲名元高拭詞注商調宋楊湜古今詞話因韋莊詞起句名空相憶張輯詞有無)
(風花自落句名花自落又有樓外垂楊如此碧句名垂楊碧李清臣詞有楊花落句名楊花落)
(李石名出塞韓淲詞有東風吹酒面句名東風吹酒面又有不怕醉記取吟邊滋味句名不怕)
(醉又有人已醉溪北溪南春意擊鼓吹簫花落未句名醉花春又有春尚早春入湖山漸好句)
(名春早湖山)
謁金門(雙調四十五字前後段各四句四仄韻)韋莊
空相憶(韻)無計得傳消息(韻)天上嫦娥人不識(韻)寄書
何處覓(韻)新睡覺來無力(韻)不忍看伊書跡(韻)滿院
落花春寂寂(韻)斷腸芳草碧(韻)
(此調以此詞為正體若孫詞周詞之攤破句法程詞之添字皆變格也前段起句閻選詞美人浴美字)
(仄聲第二句袁去華詞開了酴醿一半酴字平聲一字仄聲第四句蘇庠詞茅屋疎疎雨屋字仄聲下疎)
(字平聲換頭句魏承班詞鴈去音徽斷絶斷字仄聲第二句吳文英詞錦瑟華年一箭華字平聲一字仄)
(聲第四句蘇庠詞柳浪迷煙渚浪字仄聲煙字平聲譜内可平可仄據此餘參下詞)
又一體(雙調四十五字前段四句四仄韻後段五句四仄韻)孫光憲
留不得(韻)留得也應無益(韻)白紵春衫如雪色(韻)揚州
初去日(韻)輕别離(句)甘抛擲(韻)江上滿帆風疾(韻)却
羨綵鴛三十六(韻)孤鸞還一隻(韻)
(此詞換頭作三字兩句餘悉同韋詞)
又一體(雙調四十五字前後段各四句四仄韻)周必大
梅乍吐(韻)趁宴席(讀)香風度(韻)人與此花俱獨步(韻)風
流天付與(韻)好在青雲歧路(韻)願共作(讀)和羹侣(韻)
歸訪赤松辭萬戸(韻)鶯花猶是主(韻)
(此詞前後段第二句俱六字折腰餘與韋詞同)
又一體(雙調四十六字前後段各四句四仄韻)程過
江上路(韻)依約數家煙樹(韻)一枕歸心邨店暮(韻)更亂
山深處(韻)夢過江南芳草渡(韻)曉色又催人去(韻)愁
似遊絲千萬縷(韻)倩東風約住(韻)
(此亦韋詞體惟換頭句七字前後兩結俱作上一下四句法異能改齋漫錄有王安石詞後段第一句)
(紅箋寄與添煩惱紅字箋字煩字俱平聲寄字與字俱仄聲)
柳含煙(唐教坊曲名花間集毛文錫詞有河橋柳占芳春映水含煙拂露句取為調名)
柳含煙(雙調四十五字前段五句三平韻後段四句兩仄韻兩平韻)
毛文錫
河橋柳(句)占芳春(平韻)映水含煙拂露(句)幾回攀折贈行
人(韻)暗傷神(韻)樂府吹為横笛曲(仄韻)能使離腸斷續
(韻)不如移植在金門(平韻)近天恩(韻)
(此調換頭二句例用仄韻餘皆平韻毛詞三首同但此詞後結兩平韻與前韻本通按别首俱各換韻則)
(不必仍押前韻也拂毛詞别首前段起句御溝柳御字仄聲第三句低往來冠蓋低字冠字俱平聲往)
(字仄聲第四句朦朧春色滿皇州朦字平聲又有時倒影蘸輕羅倒字仄聲後段起句直與路邊江畔别)
(路字仄聲第二句免被離人攀折免字仄聲攀字平聲又風亞舞腰纖軟舞字仄聲第三句栽培得地近)
(皇州栽字平聲得字仄聲譜内可平可仄據此)
杏園芳(調見花間集)
杏園芳(雙調四十五字前段四句四平韻後段四句三平韻)尹鶚
嚴妝嫩臉花明(韻)教人見了關情(韻)含羞舉步越羅輕
(韻)稱娉婷(韻)終朝咫尺窺香閣(句)迢遥似隔層城(韻)
何時休遣夢相縈(韻)入雲屏(韻)
(夢相縈或作夢相迎今照花間集改定無别首可校平仄當遵之)
好事近(張輯詞有誰謂百年心事恰釣船横笛句名釣船笛韓淲詞有吟到翠圓枝上句名翠圓)
(枝)
好事近(雙調四十五字前後段各四句兩仄韻)宋祁
睡起玉屏風(句)吹去亂紅猶落(韻)天氣驟生輕暖(句)襯
沈香帷箔(韻)珠簾約住海棠風(句)愁拖兩眉角(韻)昨
夜一庭明月(句)冷秋千紅索(韻)
(此調以此詞為正體若陸詞之多押兩韻乃變格也前段第一句鄭獬詞江上探春回江字平聲第二)
(句洪适詞底事催人行色底字仄聲催字平聲第三句范成大詞應是高唐小婦高字平聲小字仄聲第)
(四句蘇軾詞看洞天星月洞字仄聲朱子詞變珠幢玉節玉字仄聲換頭句王益詞不須脂粉汚天真不)
(字仄聲蘇軾詞當時張范風流在風字平聲在字仄聲第二句蘇詞況一尊浮雪況字仄聲尊字平聲第)
(三句王益詞留取黛眉淺處淺字仄聲陳克詞醉帽風鬟歸去風字平聲結句張先詞幸雨收風息雨字)
(仄聲洪适詞聽歌聲不得不字仄聲譜内可平可仄據此餘參陸詞)
又一體(雙調四十五字前後段各四句三仄韻)陸游
客路苦思歸(句)愁似繭絲千緒(韻)夢裏鏡湖烟雨(韻)看
山無重數(韻)尊前消盡少年狃(句)慵著送春語(韻)花
落燕飛庭戸(韻)歎年光如許(韻)
(此即宋詞體惟前後段第三句俱多押一韻)
華清引(詞賦華清舊事因以名調)
華清引(雙調四十五字前後段各四句三平韻)蘇軾
平時十月幸蓮湯(韻)玉甃瓊梁(韻)五家車馬如水(句)珠
璣滿路旁(韻)翠華一去掩方牀(韻)獨留煙樹蒼蒼(韻)
至今清夜月(句)依舊過繚牆(韻)
(此調止此一詞平仄當遵之)
天門謠(賀鑄詞有牛渚天門險句因取為調名李之儀姑溪詞注賀方回登采石蛾眉亭作也)
天門謠(雙調四十五字前後段各四句四仄韻)賀鑄
牛渚天門險(韻)限南北(讀)七雄豪占(韻)清霧斂(韻)與閒
人登覽(韻)待月上潮平波灎灩(韻)塞管輕吹新阿濫
(韻)風滿檻(韻)歴歴數(讀)西州更點(韻)
(按李之儀詞前段第二句盡遠目與天俱占遠字仄聲後段第一句正風靜雲閒平瀲灩風字平聲末句)
(杳杳落沙鷗數點數字仄聲譜内可平可仄據此)
憶悶令(調見小山樂府)
憶悶令(雙調四十五字前後段各四句三仄韻)晏幾道
取次臨鸞勻畫淺(韻)酒醒遲來晩(韻)多情愛惹閒愁(句)
長黛眉低斂(韻)月底相逢見(韻)有深深良願(韻)願期
信(讀)似月如花(句)須更教長遠(韻)
(酒醒遲來晩醒字作平聲讀與後有深深良願句法同此調止此一詞無他作可校)
散餘霞(謝朓詩餘霞散成綺調名本此)
散餘霞(雙調四十五字前後段各四句三仄韻)毛滂
牆頭花口寒猶噤(韻)放繡簾晝靜(韻)簾外時有蜂兒(句)
趁楊花不定(韻)闌干又還獨凭(韻)念翠低眉暈(韻)春
夢枉惱人腸(句)更懨懨酒病(韻)
(此調止此一詞無别首可校)
好女兒(此調有兩體四十五字者起於黃庭堅因詞有嬾繫酥胷羅帶羞見繡鴛鴦句名繡帶兒)
(花草粹編一作繡帶子六十二字者起于晏幾道與黃詞迥别)
好女兒(雙調四十五字前段四句三平韻後段五句三平韻)黃庭堅
小院一枝梅(韻)衝破曉寒開(韻)偶到芳園遊戲(句)滿袖
帶香回(韻)玉酒覆銀杯(韻)盡醉去(讀)猶待重來(韻)東
鄰何事(句)驚吹怨笛(句)雪片成堆(韻)
(黃詞此體較為整齊有曾覿詞可校前段第三句曾詞還是東風來也還字平聲後段第二句黃詞別首)
(怎奈向目下悽惶目字仄聲第三句曾詞暮寒香細暮字仄聲譜内可平可仄據此餘參下詞)
又一體(雙調四十五字前後段各四句三平韻)黃庭堅
春去幾時還(韻)問桃李無言(韻)燕子歸棲風急(句)棃雪
亂西園(韻)惟有月嬋娟(韻)似人人(讀)難近如天(韻)願
教清影常相見(句)更乞取團圓(韻)
(此即前詞體惟後段第三句七字第四句五字異)
又一體(雙調六十二字前段六句三平韻後段六句兩平韻)晏幾道
綠徧西池(韻)梅子青時(韻)儘無端(讀)盡日東風惡(句)更
霏微細雨(句)惱人離恨(句)滿路春泥(韻)應是行雲歸
路(句)有閒淚(讀)灑相思(韻)想旗亭(讀)望斷黃昏月(句)又
依前誤了(句)紅箋香信(句)翠袖歡期(韻)
(此調秪有晏詞别首及賀鑄詞可校賀詞前段起句車馬匆匆車字平聲第二句會國門東會字仄聲第)
(三句記六朝舊數閨房秀六字仄聲第五句摴蒱局上摴字平聲局字仄聲第六句黃葉西風黃字平聲)
(後段第一句不減麗華標韻不字麗字俱仄聲第二句從今夜與誰同從字平聲第四句晏詞别首向水)
(沈煙底水字仄聲煙字平聲第五句賀詞悔分釵燕悔字仄聲又吳蠶八繭八字仄聲結句長望書鴻長)
(字平聲譜内可平可仄據此)
萬里春(調見周邦彦片玉詞清真集不載故方千里楊澤民陳允平俱無和詞)
萬里春(雙調四十五字前後段各四句三仄韻)周邦彦
千紅萬翠(韻)簇清明天氣韻為憐他(讀)種種清香(句)好
難為不醉(韻)我愛深如你(韻)我心在(讀)箇人心裏(韻)
便相看(讀)老却春風(句)莫無些歡意(韻)
(此調止此一詞無别首可校)
綵鸞歸令(袁去華詞名青山遠)
綵鸞歸令(雙調四十五字前段四句四平韻後段四句三平韻)張元幹
珠履爭圍(韻)小立春風趁拍低(韻)態閒不管樂催伊(韻)
整朱衣(韻)粉融香潤隨人勸(句)玉困花嬌越樣宜(韻)
鳳城鐙夜舊家時(韻)數他誰(韻)
(按袁去華青山遠一詞與此詞平仄皆同)
錦園春(調見全芳備祖樂府)
錦園春(雙調四十五字前後段各五句三仄韻)張孝祥
醉痕潮玉(韻)乘柔英未吐(句)霧華如簇(韻)絶豔矜春(句)
分流芳金谷(韻)風梳雨沐(韻)耿空抱(讀)夜闌清淑(韻)
杜老情疎(句)黃州賦冷(句)誰憐幽獨(韻)
(按此詞于湖集不載舊譜亦遺之今從全芳備祖採入)
太平年(見高麗史樂志)
太平年(雙調四十五字前後段各四句四仄韻)
(高麗史樂志)無名氏
皇州春滿羣芳麗(韻)散異香旖旎(韻)鼇宫開宴賞佳致
(韻)舉笙歌鼎沸(韻)永日遲遲和風媚(韻)柳色煙凝翠
(韻)惟恐日西墜(韻)且樂歡醉(韻)
(此調止此一詞平仄當依之)
清平樂(宋史樂志屬大石調樂章集注越調碧雞漫志云歐陽炯稱李白有應制清平樂四首此)
(其一也在越調又有黃鍾宫黃鍾商兩音花庵詞選名清平樂令張輯詞有憶著故山蘿月句)
(名憶蘿月張翥詞有明朝來醉東風句名醉東風)
清平樂(雙調四十六字前段四句四仄韻後段四句三平韻)李白
禁闈清夜(仄韻)月探金窗罅(韻)玉帳鴛鴦噴蘭麝(韻)時落
銀鐙香灺(韻)女伴莫話孤眠(平韻)六宫羅綺三千(韻)一
笑皆生百媚(句)宸遊教在誰邊(韻)
(此調以此詞為正體若趙詞之前結句法小異李詞之或押仄韻皆變體也但此調亦有填單遍者宋施)
(岳詞水遥花暝隔岸炊烟冷十里垂楊搖嫩影宿酒和愁多醒又元張肯詞孤邨雖小幾簇人家繞菰葉)
(纖纖波渺渺摘得菰根多少即此前段也注明不列韋莊詞前段起句何處遊女處字仄聲第二句金)
(線飄千縷金字平聲第三句門外馬嘶郎欲别門字平聲馬字仄聲第四句惆悵香閨暗老暗字仄聲又)
(燕拂畫簾金額燕字畫字俱仄聲換頭句盡日相望王孫相字平聲第二句塵滿衣上淚痕塵字平聲滿)
(字淚字俱仄聲又含羞待月鞦韆待字仄聲第四句埽即郎去歸遲即字仄聲譜内可平可仄據此餘參)
(趙詞)
又一體(雙調四十六字前段四句四仄韻後段四句三平韻)趙長卿
鴻來燕去(仄韻)又是秋光暮(韻)冉冉流年嗟暗度(韻)這心
事(讀)還無據(韻)寒窗露冷風清(平韻)旅魂幽夢頻驚(韻)
何日利名俱賽(句)為予笑下愁城(韻)
(此詞前結六字折腰斷柳永詞前段結句那特地柔腸特字仄聲)
又一體(雙調四十六字前段四句四仄韻後段四句三仄韻)李白
畫堂晨起(韻)來報雪花墜(韻)高卷簾櫳看佳瑞(韻)皓色
遠迷庭砌(韻)盛氣光引鑪煙(句)素影寒生玉佩(韻)應
是天仙狂醉(韻)亂把白雲揉碎(韻)
(此詞全用仄韻與前詞前仄後平者不同)
憶秦娥(元高拭詞注商調按此詞昉自李白自唐迄元體各不一要其源皆從李詞出也因詞有)
(秦娥夢斷秦樓月句故名憶秦娥更名秦樓月蘇軾詞有清光偏照雙荷葉句名雙荷葉無名)
(氏詞有水天搖蕩蓬萊閣句名蓬萊閣至賀鑄始易仄韻為平韻張輯詞有碧雲暮合句名碧)
(雲深宋媛孫道絢詞有花深深句名花深深)
憶秦蛾(雙調四十六字前後段各五句三仄韻一疊韻)李白
簫聲咽(韻)秦蛾夢斷秦樓月(韻)秦樓月(疊)年年柳色(句)
灞橋傷别(韻)樂遊原上清秋節(韻)咸陽古道音塵絶
(韻)音塵絶(疊)西風殘照(句)漢家陵闕(韻)
(此調押仄韻者以此詞為正體若晁詞之不作疊句石詞之少押一韻秦詞之多口號四句倪詞之減去)
(疊句雖為變格猶與李詞大同小異至馮延己創為減字之體張詞由此添字毛詞由此偷聲在變格中)
(更與諸家不同趙前段起句周邦彦詞香馥馥上馥字仄聲第二句師俠詞不堪涼月穿珠箔不字仄)
(聲涼字平聲第四句李之儀詞迎得雲歸得字仄聲歸字平聲第五句李詞還送雲别送字仄聲換頭句)
(蘇軾詞背風迎雨淚珠滑淚字仄聲第五句周紫芝詞西樓殘月西字平聲譜内可平可仄據此餘參晁)
(石秦倪四詞)
又一體(雙調四十六字前後段各五句四仄韻)晁補之
牽人意(韻)高堂照碧臨煙水(韻)清秋至(韻)東山時伴(句)
謝公攜妓(韻)黃菊雖殘堪泛蟻(韻)乍寒猶有重陽味
(韻)應相記(韻)坐中少箇(句)孟嘉狂醉(韻)
(此與李詞同惟前後段第三句不作疊句體異)
又一體(雙調四十六字前段五句三仄韻一疊韻後段五句兩仄韻一疊韻)
石孝友
秦樓月(韻)秦蛾本是秦宫客(韻)秦宫客(疊)夢雲風韻(句)
借仙標格(韻)相從無計不如休(句)如今去也空相憶
(韻)空相憶(疊)尊前歡笑(句)夢中尋覓(韻)
(此與李詞同惟換頭句第七字用平聲不押仄韻異)
又一體(雙調四十六字前後段各五句三仄韻一疊韻)秦觀
驢背吟詩清到骨人間别是閒勲業雲臺烟閣久銷
沈千載人圖灞橋雪
灞橋雪(韻)茫茫萬逕人蹤滅(韻)人蹤滅(疊)此時方見(句)
乾坤空闊(韻)騎驢老子真奇絶(韻)肩山吟聳清寒冽
(韻)清寒冽(疊)祗緣不禁(句)梅花撩撥(韻)
(此即李詞體惟詞首多口號四句異按秦詞四首每首前各有口號四句即以口號末句三字為起句亦)
(如調笑令例樂府舞曲轉踏類如此)
又一體(雙調四十字前後段各四句三仄韻)倪瓚
扶疎玉(韻)蟾宫樹影闌干曲(韻)一襟香霧(句)幾枝金粟
(韻)姮娥鏡掩秋雲綠(韻)無端風雨聲相續(韻)不須澄
霽(句)為沽醽醁(韻)
(此亦李詞體惟前後段減去兩疊句異)
又一體(雙調三十八字前後段各四句四仄韻)馮延巳
風淅淅(韻)夜雨連雲黑(韻)滴滴(韻)窗外芭蕉鐙下客(韻)
除非魂夢到鄕國(韻)免被關山隔(韻)憶憶(韻)一句枕
前爭忘得(韻)
(此詞前後段起句與李白詞同惟第二句各減二字第三句各減一字第四五句減一字祗作七字一句)
(此體僅見陽春集無别首可校)
又一體(雙調四十一字前後段各四句四仄韻)張先
參差竹(韻)吹斷相思曲(韻)情不足(韻)西北高樓窮遠目
(韻)憶苕溪(讀)寒影透清玉(韻)秋鴈南飛速(韻)菰草綠
(韻)應下溪頭沙上宿(韻)
(此與馮詞同惟換頭添一字前後段第三句各添一字仍照李白詞體作三字句異)
又一體(雙調三十七字前後段各四句兩仄韻兩平韻)毛滂
夜夜(仄韻)夜了花開也(韻)連忙(平韻)指點銀瓶索酒嘗(韻)
明朝花落知多少(換仄韻)莫把殘紅掃(韻)愁人(換平韻)一片
花飛減却春(韻)
(此詞句讀與馮詞同但馮詞起句三字此詞兩字馮詞全押仄韻此詞前後第三四句偷用平聲雖同本)
(李詞亦自成一體耳聲毛詞别首前段第四句先借春光與酒家先字平換頭句夜寒我醉誰扶我夜)
(字我字俱仄聲第二句應抱瑶琴臥應字平聲餘平仄悉同)
又一體(雙調四十六字前後段各五句三平韻一疊韻)賀鑄
曉朦朧(韻)前溪百鳥啼匆匆(韻)啼匆匆(疊)凌波人去(句)
拜月樓空(韻)去年今日東門東(韻)鮮妝輝映桃花紅
(韻)桃花紅(疊)吹開吹落(句)一任東風(韻)
(此調押平韻以此詞為正體若秦詞之多口號四句顔詞之減去疊句皆變格也前段起句程垓詞青)
(門深青字平聲後段起句賀詞别首粉娥采葉共親蠶共字仄聲第二句孫道絢詞畫眉樓上愁登臨畫)
(字仄聲譜内可平可仄據此餘參秦詞顔詞)
又一體(雙調四十六字前後段各五句三平韻一疊韻)秦觀
帝城東畔富韶華滿路飄香爛綵霞多少風流年少
客馬蹄踏遍曲江花
曲江花(韻)宜春十里錦雲遮(韻)錦雲遮(疊)水邊院落(句)
山下人家(韻)茸茸細草承香車(韻)金鞍玉勒爭年華
(韻)爭年華(疊)酒樓青旆(句)歌板紅牙(韻)
(此即賀詞體惟詞前多口號四句異)
又一體(雙調四十字前後段各四句三平韻)顔奎
水雲幽(韻)怕黃霜竹生新愁(韻)如今何處(句)倚月明樓
(韻)龍吟杳杳天悠悠(韻)騰蛟起舞鳴箜篌(韻)聽吹短
氣(句)江上無秋(韻)
(此詞見元天下同文錄亦賀詞體惟前後段各減兩疊句異倪瓚仄韻詞正與此同)
御定詞譜卷五
