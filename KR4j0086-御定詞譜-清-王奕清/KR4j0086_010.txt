欽定四庫全書
御定詞譜卷十目錄(起五十二字至五十四字)
引駕行四體(又名長春)
玉團兒一體
傾杯令一體
鋸解令一體
雙鴈兒一體(又名雙燕子)
尋芳草一體(又名王孫信)
恨來遲二體(又名恨歎遲)
珍珠令一體
壽延長破字令一體
獻天壽令一體
折花令一體
紅窗聽一體(又名紅窗睡)
上林春令一體
紅窗迥二體
紅羅襖一體
折桂令四體(又名秋風第一枝曲)(天香引)(蟾宫)
茘子丹一體
臨江仙十一體(又名謝新恩庭院深深)(鴈後歸)(畫屏春)
浪淘沙令六體(又名曲入冥鍊丹砂)(賣花聲)(過龍門)
金錯刀三體(又名醉瑤瑟)(君來路)
端正好二體(又名於中好)
杏花天三體(又名杏花風)
天下樂一體
戀繡衾五體(又名淚珠彈)
擷芳詞五體(又名折紅英釵頭鳳)(清商怨)(惜分釵)
鬢邊華一體
玉樓人一體
江月晃重山一體
南鄉一翦梅一體
鸚鵡曲一體(又名黑漆弩)(學士吟)
欽定四庫全書
御定詞譜卷十(起五十二字至五十四字)
引駕行(此調有五十二字者有一百字者有一百二十五字者五十二字詞即一百字詞前段一)
(百二十五字詞亦就一百字詞多五句也晁補之一百字詞名長春柳永一百字詞注中吕調)
(一百二十五字詞注仙吕調)
引駕行(雙調五十二字前段四句兩仄韻後段六句四仄韻)晁補之
梅梢瓊綻(句)東風次第開桃李(韻)痛年年(讀)好風景(句)
無事對花垂淚(韻)園裏(韻)舊賞處幽葩(句)柔條一一
動芳意(韻)恨心事(讀)春來間阻(句)憶年時(讀)把羅袂(韻)
雅戲(韻)
(此即柳永仄韻詞前段體句讀照柳詞點定)
又一體(雙調一百字前段十句六仄韻後段十句五仄韻)柳永
虹收殘雨(句)蟬嘶敗柳長堤暮(韻)背都門(讀)動銷黯(句)
西風片帆輕舉(韻)愁覩(韻)泛畫鷁翩翩(句)靈鼉隠隠下
前浦(韻)忍回首(讀)佳人漸遠(句)想高城(讀)隔煙樹(韻)幾
許(韻)秦樓晝永(句)謝閣連宵奇遇(韻)算贈笑千金(句)
酬歌百琲(句)盡成輕負(韻)南顧(韻)念吳邦越國(句)風煙
蕭索在何處(韻)獨自箇(讀)千山萬水(句)指天涯去(韻)
(此詞前段即晁梅梢瓊綻詞體後段結句作上一下一中二字相連句法晁詞亦然填者依之譜内可平)
(可仄悉參前後二晁詞)
又一體(雙調一百字前段十句六仄韻後段十句五仄韻)晁補之
春雲輕鎖(句)春風乍扇園林曉(韻)掃華堂(讀)正桃李芳
時(句)誕辰還到(韻)年少(韻)記絳蠟光搖(句)金猊香郁寳
妝了(韻)驟駿馬(讀)天街向晚(句)喜同車(讀)詠窈窕(韻)多
少(韻)盧家壼範(句)杜曲家聲榮耀(韻)慶德耀齊眉(句)
馮唐白首(句)鎮同歡笑(韻)縹緲(韻)待琅函深討(句)芝田
高隱去階老(韻)自别有(讀)壺中永日(句)比人間好(韻)
(此與柳詞同惟前段第三四句攤破句法於第三句多二字作八字句於第四句少二字作四字句異又)
(前結二字短韻或有移作後段起句者今從詞律)
又一體(雙調一百二十五字前段十五句七平韻後段十句五平韻)
柳永
紅塵紫陌(句)斜陽暮草長安道(句)是誰人(讀)斷魂處(句)
迢迢匹馬西征(韻)新晴(韻)韶光明媚(句)輕煙淡薄和氣
暖(句)望花邨(讀)路隠映(句)搖鞭時過長亭(韻)愁生(韻)傷
鳳城仙子(句)别來千里重行行(韻)又記得臨岐(句)淚眼
濕(讀)蓮臉盈盈(韻)銷凝(韻)花朝月夕(句)最苦冷落銀
屏(韻)想媚容耿耿(句)無眠屈指(句)已算回程(韻)相縈(韻)
空萬般思憶(句)爭如歸去覩傾城(韻)向繡幃(讀)深處並
枕(句)說如此牽情(韻)
(此詞後段即柳仄韻詞體惟結句多一字若前段則起結亦同惟起五句後又多五句不同其自注仙吕)
(調即夷則羽亦與中吕調之為夾鐘羽者不同)
玉團兒(調見周邦彦片玉詞因清真集不載故方千里楊澤民陳允平俱無和詞宋惟盧炳袁去)
(華兩詞可枝)
玉團兒(雙調五十二字前後段各五句三仄韻)周邦彦
鉛華淡泞新妝束(韻)好風韻(讀)天然異俗(韻)彼此知名
(句)雖然初見(句)情分先熟(韻)鑪煙淡淡雲屏曲(韻)睡
半醒(讀)生香透肉(韻)賴得相逢(句)若還虚過(句)生世不
足(韻)
(此詞前後段兩結句第二字例用仄聲有盧炳詞全似深熟心事忒足袁去華詞綠蓋紅頰相應相答似)
(字事字蓋字應字俱仄聲可証盧按袁詞前段第二句獨著我扁舟一葉著字仄聲詞前段第四句情)
(懷雅合雅字仄聲後段第一句耳邊笑語論心曲耳字仄聲第四句清風明月清字平聲譜内可平可仄)
(據此)
傾杯令(唐教坊曲有傾杯樂調名本此但此令詞與慢詞名傾杯樂者不同)
傾杯令(雙調五十二字前段五句三仄韻後段四句三仄韻)呂渭老
楓葉飄紅(句)蓮房浥露(句)枕席嫩涼先到(韻)簾外蟾華
如掃(韻)枝上啼鴉催曉(韻)秋風又送潘郎老(韻)小窗
明(讀)疎紅殘照(韻)登高送遠惆悵(句)白髮新愁未了(韻)
(此調秪有吕詞二首宋元人無填此者箏呂詞别首前段起句隔座藏鈎隔字仄聲第四句按教坊新)
(譜教字仄聲結句樓外月生春浦月字仄聲後段起句徘徊爭忍忙歸去爭字平聲餘與此詞平仄如一)
鋸解令(調見逃禪詞)
鋸解令(雙調五十二字前段四句兩仄韻後段四句三仄韻)楊无咎
送人歸後酒醒時(句)睡不穏(讀)衾翻翠縷(韻)應將别淚
灑西風(句)盡化作(讀)斷腸夜雨(韻)卸帆浦溆(韻)一種
悽惶兩處(韻)尋思却是我無情(句)便不解(讀)寄將夢去
(韻)
(此調祗有此詞無別首可校)
雙鴈兒(一名雙燕子中原音韻入商調按此調徽近醉紅妝但醉紅妝後段第三句不用韻此則)
(前後俱用韻也)
雙鴈兒(雙調五十二字前後段各四句四平韻)楊无咎
窮陰急景暗推遷(韻)減綠鬢(讀)損朱顔(韻)利名牽役幾
時閒(韻)又還驚(讀)一歲圓(韻)勸君今夕不須眠(韻)且
滿滿(讀)泛觥船(韻)大家沈醉對芳筵(韻)願新年(讀)勝舊
年(韻)
(按花草粹編兩段刻作兩首今依本集訂定此詞無别首可校)
尋芳草(調見稼軒詞自注一名王孫信)
尋芳草(雙調五十二字前段四句四仄韻後段四句三仄韻)辛棄疾
有得許多淚(韻)更閒却(讀)許多鴛被(韻)枕頭兒(讀)放處
都不是(韻)舊家時(讀)怎生睡(韻)更也沒書來(句)那堪
被(讀)鴈兒調戲(韻)道無書(讀)却有書中意(韻)排幾箇(讀)
人人字(韻)
(此調秪有此詞無别首可校)
恨來遲(梅苑詞名恨歡遲)
恨來遲(雙調五十二字前段六句兩平韻後段五句三平韻)王灼
柳暗汀洲(句)最春深處(句)小宴初開(韻)似泛宅浮家(句)
水平風軟(句)咫尺蓬萊(韻)更勸君(讀)吸盡紫霞杯(韻)
醉看鸞鳳徘徊(韻)正洞裏桃花(句)盈盈一笑(句)依舊憐
才(韻)
(此調以此詞為正體若梅苑詞之襯字乃變格也但宋元人填此詞者甚少故此詞可平可仄悉參後詞)
又一體(雙調五十三字前段五句兩平韻後段四句三平韻)
(梅苑)無名氏
獨占江梅(句)淡薄情懷(句)淺綴胭脂(韻)最好是(讀)嚴凝
苦寒天氣(句)却是開時(韻)也不許(讀)桃李鬭妍媸(韻)
也不許(讀)霜雪相欺(韻)又只恐(讀)誰家一聲羌笛(句)落
盡南枝(韻)
(此較王詞多一襯字前段第四句後段第三句句法亦異)
珍珠令(調見張炎山中白雲詞)
珍珠令(雙調五十二字前段五句四仄韻後段五句三仄韻一疊韻)
張炎
桃花扇底歌聲杳(韻)愁多少(韻)便覺道(讀)花陰閒了(韻)
因甚不歸來(句)甚歸來不早(韻)滿院飛花休要掃(韻)
待留與(讀)薄情知道(韻)知道(疊)怕一似飛花(句)和春都
老(韻)
(此本張炎自度曲無别首宋詞可校)
壽延長破字令(調見高麗史樂志)
壽延長破字令(雙調五十二字前後段各四句四仄韻)
(高麗史樂志)無名氏
青春玉殿和風細(韻)奏簫韶絡繹(韻)韻繞行雲飄飄曳
(韻)泛金尊(讀)流霞灧溢(韻)瑞日暉暉臨丹扆(韻)布仁
慈德意(韻)遐邇願聽歌聲綴(韻)萬萬年(讀)仰瞻宴啟(韻)
(此高麗壽延長舞隊曲也因其雜用唐樂故採之)
獻天壽令(調見高麗史樂志)
獻天壽令(雙調五十二字前後段各四句三平韻)
(高麗史樂志)無名氏
閬苑人間雖隔(句)遙聞聖德彌高(韻)西離仙境下雲霄
(韻)來獻千歲靈桃(韻)上祝皇齡齊天久(句)猶舞蹈(讀)
賀賀聖朝(韻)梯航交輳四方遙(韻)端拱永保宗祧(韻)
(此高麗獻仙桃舞隊曲也因所用唐樂故採之)
折花令(調見高麗史樂志)
折花令(雙調五十二字前後段各五句三仄韻)
(高麗史樂志)無名氏
翠幕華筵(句)相將正是多歡宴(韻)舉舞袖(讀)回旋徧(韻)
羅綺簇宫商(句)共歌清羨(韻)莫惜沈醉(句)瓊漿泛泛
金尊滿(韻)當永日(讀)長游衍(韻)願燕樂嘉賓(句)嘉賓式
燕(韻)
(此高麗抛毬樂舞隊曲也因所用唐樂故採之)
紅窗聽(柳永詞注仙吕調一名紅忩睡)
紅窗聽(雙調五十三字前段四句三仄韻後段五句三仄韻)晏殊
淡薄梳妝輕結束(韻)天付與(讀)臉紅眉綠(韻)連環書素
傳情久(句)許雙飛同宿(韻)一晌無端分比目(韻)誰知
道(讀)風前月底(句)相看未足(韻)此心終擬(句)覓鸞絃重
續(韻)
(此調秪此一體有晏詞别首及柳永詞可校字按晏詞别首前段第二句彼此有萬重心訴亦七句柳)
(詞前段第二句舉措有許多端正正與此同汲古閣本多一峰字者誤至晏詞别首兩結句隔桃源無處)
(託鴛鴦飛去柳詞兩結句表温柔心性却冤人薄倖俱作上一下四句法柳詞前段起句如削肌膚紅)
(玉瑩如字平聲第三句二年三歲同鴛寢二字仄聲譜内據之若前段第二句之天字可仄後段結句之)
(重字可仄亦本柳詞詳見本詞注中)
上林春令(宋史樂志屬中呂宫)
上林春令(雙調五十三字前後段各四句三仄韻)毛滂
蝴蝶初翻簾繡(韻)萬玉女(讀)齊回舞袖(韻)落花飛絮濛
濛(句)長憶著(讀)灞橋别後(韻)濃香斗帳自永漏(韻)任
滿地(讀)月深雲厚(韻)夜寒不近流蘇(句)秪憐他(讀)後庭
梅瘦(韻)
(詞律錄楊无咎詞四十字一體脱去前段第三四句兩句今按楊本集作穠李夭桃堆繡正暖日如熏芳)
(袖流鶯恰恰嬌啼似為勸百觴進酒少年不用稱遐夀願來歲如今時候相將得意皇都同攜手上林春)
(晝即毛詞五十三字體也譜内可平可仄參之)
紅窗迥(調見周邦彦片玉詞)
紅窗迥(雙調五十三字前段六句四仄韻後段五句三仄韻)周邦彦
幾日來(句)真箇醉(韻)早窗外亂紅(句)已深半指(韻)花影
被風搖碎(韻)擁春酲未起(韻)有箇人人生濟楚(句)向
耳邊問道(句)今朝醒未(韻)情性漫騰騰地(韻)惱得人越
醉(韻)
(此詞坊刻向多脱誤今從詞緯本改正詞此惟歐良一詞可校故可平可仄悉參歐)
又一體(雙調五十三字前段六句五仄韻後段四句四仄韻)歐良
河可挽(韻)石可轉(韻)那一箇愁字(句)却難驅遣(韻)眉向
酒邊暫展(韻)酒後依舊見(韻)楓葉滿階紅萬片(韻)待
拾來(讀)一一題寫教徧(韻)却倩霜風吹卷(韻)直到沙島
遠(韻)
(此與周詞同惟前後段起句多押一韻後段第二三句作九字一句異)
紅羅襖(唐教坊曲名)
紅羅襖(雙調五十三字前段六句兩平韻後段四句四平韻)周邦彦
畫燭尋歡去(句)羸馬載愁歸(韻)念取酒東壚(句)尊罍雖
近(句)採花南圃(句)蜂蝶須知(韻)自分袂(讀)天闊鴻稀
(韻)空懷夢約心期(韻)楚客憶江蘺(韻)算宋玉(讀)未必為
秋悲(韻)
(汲古閣本後段第二句空懷乖夢約心期誤多一乖字今從花草粹編改正此詞前段第一二句及三)
(四五六句例作對偶陳允平和詞亦然其平仄亦如一惟前段起句别來書漸少來字平聲漸字仄聲與)
(此小異)
折桂令(中原音韻注雙調一名秋風第一枝又名天香引又名蟾宫曲)
折桂令(雙調五十三字前段六句三平韻後段五句一叶韻三平韻)
倪瓚
片帆輕(讀)水遠山長(韻)鴻鴈將來(句)菊蕊初黃(韻)碧海
鯨鯢(句)蘭苕翡翠(句)風露鴛鴦(韻)問音信(讀)何人諦
當(叶)想情懷(讀)舊日風光(韻)楊柳池塘(韻)隨處凋零(句)
無限思量(韻)
(元人小令不拘襯字者莫過此詞兹擇其尤雅者採以備體更列減字一體添字二體以盡其變按張)
(可久詞前段起句俯蒼波樓觀烟霞樓字平聲第三句歌韻流鶯歌字平聲第四句紅線幽歡紅字平聲)
(後段起句留過客江山自靈留字平聲過字仄聲譜内可平可仄據此其餘參校下二張詞)
又一體(雙調五十字前段六句三平韻後段五句三平韻)張可久
紅塵不到山家(韻)贏得清閒(句)當了繁華(韻)畫列青山
(句)煙鋪細草(句)鼓奏鳴蛙(韻)楊柳邨中賣瓜(韻)蒺藜
沙上看花(韻)生計無多(句)陶令琴書(句)杜曲桑麻(韻)
(此與倪詞同惟前段起句後段起句第二句各減一字)
又一體(雙調六十三字前段六句三平韻後段十句一叶韻四平韻)
張可久
寫黃庭(讀)換得白鵝(韻)舊酒猶香(句)小玉能歌(韻)命友
南山(句)懷人北海(句)遯世東坡(韻)昨日春(句)今日秋
(句)清閒在我(叶)百年人(句)千年調(句)煩惱由他(韻)樂事
無多(韻)良夜如何(韻)去了朱顔(句)還再來麽(韻)
(此與倪詞同惟後段第一二句各添三字第三句以下多四字一句)
又一體(雙調一百字前段十一句五平韻後段八句四平韻)白无咎
敝裘塵土壓征鞍(句)鞭絲倦裊蘆花(韻)弓劍蕭蕭(句)一
徑入煙霞(韻)動羈懷(讀)西風木葉(句)秋山蒹葭(韻)千點
萬點(句)老樹昏鴉(韻)三行兩行(句)寫長空啞啞(句)鴈落
平沙(韻)曲岸西邊(句)近水灣(讀)漁網綸竿釣槎(韻)斷
橋東壁(句)傍溪山(讀)竹籬茅舍人家(韻)滿山滿谷(句)紅
葉黃花(韻)正是淒涼時候(句)離人又在天涯(韻)
(此詞一名百字折桂令按太和正音譜所錄壓征鞍鞭裊蘆花弓劍蕭蕭一徑煙霞秋水蒹葭老樹昏鴉)
(鴈落平沙近水灣綸竿釣槎傍溪山茅舍人家紅葉黃花淒涼時候人在天涯實則五十三字即倪瓚體)
(也可見元人小令襯字之多與宋詞不同)
茘子丹(調見高麗史樂志)
荔子丹(雙調五十三字前後段各四句三平韻)
(高麗史樂志)無名氏
鬭巧宫妝掃翠眉(韻)相喚折花枝(韻)曉來深入豔芳裏
(句)紅香散(讀)露浥在羅衣(韻)盈盈巧笑咏新詞(韻)舞
態畫嬌姿(韻)嬝娜文回迎宴處(句)簇神仙(讀)會赴瑤池
(韻)
(宋賜高麗大晟樂故樂志中猶存宋人詞此亦其一也無别首可校)
臨江仙(唐教坊曲名花庵詞選云唐詞多緣題所賦臨江仙之言水仙亦其一也宋柳永詞注仙)
(吕調元高拭詞注南吕調李煜詞名謝新恩賀鑄詞有人歸落鴈後句名鴈後歸韓淲詞有羅)
(帳畫屏新夢悄句名畫屏春李清照詞有庭院深深深幾許句名庭院深深按樂章集又有)
(七十四字一體九十三字一體汲古閣本俱刻臨江仙今據花草粹編校定一作臨江仙引一)
(作臨江仙慢故不類列句按臨江仙調起於唐時惟以前後段起句結辨體其前後兩起句)
(七字兩結句七字者以和凝詞為主無别家可校其前後兩起句七字兩結句四字五字者以)
(張泌詞為主而以牛希濟詞之起句用韻李煜詞之前後換韻顧夐詞之結句添字類列其前)
(後兩起句俱六字兩結俱五字兩句者以徐昌圖詞為主而以向子諲詞之第四句減字類列)
(其前後兩起句俱七字兩結俱五字兩句者以賀鑄詞為主而以晏幾道詞之第二句添字馮)
(延已詞之前後換韻後段第四句減字王觀詞之後段第四句減字類列蓋詞譜專主辨體原)
(以創始之詞正體者列前減字添字者列後兹從體製編次稍詮世代故不能仍挨字數多寡)
(也他調凖此)
臨江仙(雙調五十四字前後段各四句三平韻)和凝
海棠香老春江晩(句)小樓霧縠空濛(韻)翠鬟初出繡簾
中(韻)麝煙鸞佩惹蘋風(韻)碾玉釵搖鸂鶒戰(句)雪肌
雲鬢將融(韻)含情遙指碧波東(韻)越王臺殿蓼花紅(韻)
(此詞前後段兩結句俱七字見花間集和詞二首唐宋元人無照此填者按和詞别首前段起句披袍)
(窣地紅宫錦披字平聲窣字仄聲第二句鶯語時囀輕音鶯字時字俱平聲語字仄聲後段起句肌骨細)
(勻紅王軟肌字平聲細字仄聲第三句嬌羞不肯入羅衾不字仄聲結句蘭膏光裏兩情深蘭字平聲譜)
(内可平可仄據此)
又一體(雙調五十八字前後段各五句三平韻)張泌
煙消湘渚秋江靜(句)蕉花露泣愁紅(韻)五雲雙鶴去無
蹤(韻)幾回魂斷(句)凝望向長空(韻)翠竹暗流珠淚怨
(句)閒調寳瑟波中(韻)花鬟月鬢綠雲重(韻)古祠深處(句)
香冷雨和風(韻)
(此詞前後段兩結俱四字一句五字一句按花間集顧夐尹鶚毛熙震詞與此同惟孫光憲詞前段起句)
(暮雨淒淒深院閉與鹿虔扆詞金鎖重門荒苑靜同宋歐陽修蔡伸趙彦端張掄諸詞本之又李煜詞後)
(段起句春光鎮在人空老宋柳永詞本之皆與此詞平仄全異至平仄小異者李煜詞前後段第二句蝶)
(翻輕粉雙飛望殘煙草低迷蝶字望字俱仄聲輕字煙字俱平聲歐陽修詞前段第三句如今薄宦老天)
(涯如字平聲薄字仄聲孫光憲詞後段第三句不堪心緒正多端不字仄聲心字平聲尹鶚詞兩結逡巡)
(覺後特地恨難平梧桐葉上點點露珠零逡字梧字俱平聲覺字葉字特字點字俱仄聲譜内可平可仄)
(據此)
又一體(雙調五十八字前段五句四平韻後段五句三平韻)牛希濟
柳帶搖風漢水濱(韻)平蕪兩岸爭勻(韻)鴛鴦對浴浪㾗
新(韻)弄珠遊女(句)微笑自含春(韻)輕步暗移蟬鬢動
(句)羅裙風惹輕塵(韻)水晶宫殿豈無因(韻)空勞纖手(句)
解佩贈情人(韻)
(此即張詞體但前段起句用韻按花間集牛詞七首皆然惟一首前段起句或作謝家仙觀寄雲岑又一)
(首或作洞庭波浪颭晴天與毛文錫詞暮蟬聲裏落斜陽閻選詞雨停荷芰逗濃香句同俱與此詞平仄)
(全異其餘可平可仄已見張詞故不復注)
又一體(雙調五十八字前後段各五句三平韻)(南唐)李煜
庭空客散人歸後(句)畫堂半掩珠簾(韻)林風淅淅夜厭
厭(韻)小樓新月(句)回首自纖纖(韻)春光鎮在人空老
(句)新愁往恨何窮(換韻)金刀力困起還慵(韻)一聲羌笛(句)
驚起醉怡容(韻)
(此亦張詞體惟前後段換韻異此詞字句悉同張詞牛詞其可平可仄亦同不復注)
又一體(雙調六十字前後段各六句三平韻)顧夐
碧染長空池似鏡(句)倚樓閒望凝情(韻)滿衣紅藕細香
清(韻)象牀珍簟(句)山障掩(句)玉琴横(韻)暗想昔時歡
笑事(句)如今贏得愁生(韻)博山鑪煖淡煙輕(韻)蟬吟人
靜(句)殘日傍(句)小窗明(韻)
(此亦張詞體惟兩結句各添一字作三字兩句異在花間集亦僅見此體無别首可校)
又一體(雙調五十八字前後段各五句三平韻)徐昌圖
飲散離亭西去(句)浮生長恨飄蓬(韻)回頭煙柳漸重重
(韻)淡雲孤鴈遠(句)寒日暮天紅(韻)今夜畫船何處(句)
潮平淮月朦朧(韻)酒醒人靜奈愁濃(韻)殘鐙孤枕夢(句)
輕浪五更風(韻)
(此詞前後段第一二句俱六字兩句校張詞減一字兩結俱五字兩句校張詞添一字宋晏幾道陳師道)
(陸游史達祖高觀國趙長卿元詹正諸詞俱本此填但前段第一句如晏詞之旖旎仙花解語陳詞之曲)
(巷閒街信馬趙詞之春事猶餘十日史詞之草脚青回細膩後段第一句如晏詞之沈水濃熏繡被趙詞)
(之香淡無心浸酒陸詞之只道真情易寫高詞之前度詩留醉袖第五字皆用仄聲與此小異又晏幾道)
(詞後段第四五句相尋夢裏路飛雨落花中夢字仄聲又與諸家小異譜内據之其餘即參向詞)
又一體(雙調五十六字前後段各五句三平韻)向子諲
新月低垂簾額(句)小梅半出簷牙(韻)高堂開宴靜無譁
(韻)麟孫鳳女(句)學語正吚啞(韻)寳鼎賸熏沈水(句)瓊
彝爛醉流霞(韻)薌林同老此生涯(韻)一川風露(句)總道
是仙家(韻)
(此詞前後段起二句與徐昌圖詞同第三句以下仍與張詞同按惜香樂府破靨盈盈詞夜久笙簫詞正)
(與此同)
又一體(雙調六十字前後段各五句三平韻)賀鑄
巧翦合歡羅勝子(句)釵頭春意翩翩(韻)豔歌淺笑拜嫣
然(韻)願郎宜此酒(句)行樂駐華年(韻)未至文園多病
客(句)幽襟淒斷堪憐(韻)舊遊夢挂碧雲天(韻)人歸落鴈
後(句)思發在花前(韻)
(此詞前後段第四句校張詞各添一字宋元詞俱照此填惟秦觀詞前段起句千里瀟湘接藍浦藍字平)
(聲葛勝仲詞後段起句今夜那愁煞風景今字平聲那字仄聲風字平聲間作拗句又黃機詞前後兩結)
(驛程那復記魂夢已先飛綠陰幽邃處不管盡情啼那字仄聲幽字平聲譜内據此若趙長卿詞後段第)
(四句仙源正閒散閒字或用平聲此偶誤不必從其餘字句與諸家同者可平可仄悉可參校故不復注)
又一體(雙調六十二字前後段各五句三平韻)晏幾道
東野亡來無麗句(句)于君去後少交親(韻)追思往事好
沾巾(韻)白頭王建在(句)猶見咏詩人(韻)學道深山空
自老(句)留名千載不干身(韻)酒筵歌席莫辭頻(韻)爭如
南陌上(句)占取一年春(韻)
(此與賀詞同惟前後段第二句各添一字作七字句異宋詞僅見此體無别首可校)
又一體(雙調五十九字前後段各五句三平韻)馮延巳
冷紅飄起桃花片(句)青春意緒闌珊(韻)畫樓簾幕卷輕
寒(韻)酒餘人散後(句)獨自凭闌干(韻)夕陽千里連芳
草(句)萋萋愁殺王孫(換韻)徘徊飛盡碧天雲(韻)鳳笙何處
(句)圓月照黃昏(韻)
(此亦張詞體惟前結五字兩句又前後段換韻異)
又一體(雙調五十九字前後段各五句三平韻)王觀
别浦相逢何草草(句)扁舟兩岸垂楊(韻)繡屏珠箔綺香
囊(韻)酒深歌拍緩(句)愁入翠眉長(韻)燕子歸來人去
也(句)此時無奈昏黃(韻)桃花應似我愁腸(韻)不禁微雨
(句)流淚濕紅妝(韻)
(此與馮詞同惟前後段不換韻異枝按馮延巳秣陵江上詞前結青帘斜挂裏新柳萬金後結天長烟)
(遠凝恨獨沾襟又秦觀髻子偎人詞前結斷腸攜手處何事太匆匈後結夕陽流水紅滿淚㾗中正與此)
(同但馮詞前後段兩起句秣陵江上多離别隔江何處吹横笛平仄與此異)
浪淘沙令(樂章集注歇指調蔣氏九宫譜目越調按唐書禮樂志歇指調乃林鍾律之商聲越)
(調乃無射律之商聲也賀鑄詞夕曲入冥李清照詞名賣花聲史達祖詞名過龍門馬鈺詞名)
(煉丹砂製按唐人浪淘沙本七言斷句至南唐李煜始兩段令詞雖每段尚存七言詩兩句)
(其實因舊曲名叧創新聲也杜安世詞於前段起句減一字柳永詞於前後段起句各減一字)
(均為令詞句讀悉同即宋祁杜安世仄韻詞稍變音節然前後第二句四字第三句七字其源)
(亦出于李煜詞也至柳永周邦彦别作慢詞與此截然不同蓋調長拍緩即古曼聲之意也詞)
(律於令詞強為分體於慢詞或為類列者誤)
浪淘沙令(雙調五十四字前後段各五句四平韻)
(南唐)李煜
簾外雨潺潺(韻)春意闌珊(韻)羅衾不耐五更寒(韻)夢裏
不知身是客(句)一晌貪歡(韻)獨自莫凭闌(韻)無限江
山(韻)别時容易見時難(韻)流水落花春去也(句)天上人
間(韻)
(此調平韻者以此詞為正體若杜詞之或減字或添字柳詞之減字皆變格也此詞前後段兩起句俱五)
(字宋元人俱本此填晏按李詞别首前段第一句往事只堪哀往字仄聲幾道詞前段第四句惟恨花)
(前攜手處惟字平聲後段第四句曳雨牽雲留客醉牽字平聲歐陽修詞後段結句特地魂消特字仄聲)
(譜内可平可仄據之餘參杜詞柳詞去又按石孝友詞好恨這風兒催俺分離船兒吹得如飛因甚眉)
(兒吹不展尀耐風兒不是這船兒載起相思船兒若念我孤恓載取人人篷底睡感謝風兒前後段疊用)
(四兒字韻此乃獨木橋體用韻遊戲非别是一體也)
又一體(雙調五十三字前後段各五句四平韻)杜安世
後約無憑(韻)往事堪驚(韻)秋蛩永夜繞牀鳴(韻)展轉尋
思求好夢(句)還又難成(韻)愁思若浮雲(韻)消盡重生
(韻)佳人何處獨盈盈(韻)可惜一天無用月(句)空為誰明
(韻)
(此即李詞體惟前段起句減一字異此詞汲古閣本後段結句多一照字按李之儀霞卷雲舒詞正與此)
(同後段結句略借工夫原只四字因為校正詞律論李詞前段起句疑脱一字按杜詞二首前段起句皆)
(四字後段起句皆五字可証蓋詞中換頭句或多一字或多二三字謂之過變原不拘定前後如一也)
又一體(雙調五十五字前段六句四平韻後段五句四平韻)杜安世
簾外微風(韻)雲雨回蹤(韻)銀釭燼冷錦幃中(韻)枕上深
盟(句)年少心事(句)陡頓成空(韻)嶺外白頭翁(韻)到沒
由逢(韻)一牀鴛被疊香紅(韻)明月滿庭花似繡(句)悶不
見蟲蟲(韻)
(此詞前段年少心事句後段悶不見蟲蟲句疑有脱誤但按安世仄韻詞句讀與此如一自應採入以備)
(一體舊譜刪之者誤)
又一體(雙調五十二字前後段各五句四平韻)柳永
有箇人人(韻)飛燕精神(韻)急將環佩上華裀(韻)促拍盡
隨紅袖舉(句)風柳腰身(韻)䔩䔩輕裙(韻)妙盡尖新(韻)
曲終獨立斂香塵(韻)應是四肢嬌困也(句)眉黛雙顰(韻)
(此詞汲古閣本首句誤刻有一箇人人第四句促拍脱一拍字今從花草粹編改定又高麗史樂志載宋)
(所賜大晟樂有此詞與花草粹編同字按此即李煜詞體不過前後段兩起句各減去一耳詞律因樂)
(章集調名加以令字另收在後不知宋詞字數少者為令字數多者為慢即李煜詞在本集原名浪淘沙)
(令詞律自未考索耳)
又一體(雙調五十四字前後段各四句四仄韻)宋祁
少年不管(韻)流光如箭(韻)因循不覺韶華換(韻)到如今
(讀)始惜月滿花滿酒滿(韻)扁舟欲解垂楊岸(韻)尚同
歡宴(韻)日斜歌闋將分散(韻)倚蘭橈(讀)望水遠天遠人
遠(韻)
(押仄韻者秪有宋杜二詞句讀各異俱無宋元詞可校此詞前結三滿字後結三遠字皆上聲不可用)
(去聲字替按何籕宴清都詞前段結句天遠山遠水遠人遠疊用四遠字其源蓋出於此)
又一體(雙調五十五字前段六句三仄韻後段五句四仄韻)杜安世
又是春暮(韻)落花飛絮(韻)子規啼盡斷腸聲(句)秋千庭
院(句)紅旗綵索(句)淡煙疎雨(韻)念念相思苦(韻)黛眉
長聚(韻)碧池驚散睡鴛鴦(句)當初容易分飛去(韻)恨孤
負歡侣(韻)
(此與押平韻簾外微風詞句讀悉同)
金錯刀(漢張衡詩美人贈我金錯刀調名本此此調見花草粹編一名醉瑤瑟葉李押仄韻詞名)
(君來路)
金錯刀(雙調五十四字前後段各五句三平韻)馮延巳
雙玉斗(句)百瓊壺(韻)佳人歡飲笑喧呼(韻)麒麟欲畫時
難偶(句)鷗鷺何猜興不孤(韻)歌婉轉(句)醉糢糊(韻)高
燒銀燭卧流蘇(韻)只銷幾覺懵騰睡(句)身外功名任有
無(韻)
(此詞陽春集不載見花草粹編採以備調此詞可平可仄即參馮詞别首)
又一體(雙調五十四字前後段各五句三平韻一叶韻)馮延巳
日融融(句)草芊芊(韻)黃鶯求友啼林前(韻)柳條裊裊拖
金線(叶)花蕊茸茸簇錦氊(韻)鳩逐婦(句)燕穿簾(韻)狂
蜂浪蝶相翩翩(韻)春光堪賞還堪玩(叶)惱殺東風悞少
年(韻)
(此即雙玉斗詞體惟前後段第四句各叶一仄韻異)
又一體(雙調五十四字前後段各五句三仄韻一疊韻)葉李
余歸路(韻)君來路(疊)天理昭昭胡不悟(韻)公田關子竟
何如(句)子細思量真自誤(韻)雷州戶(韻)崖州戶(疊)人
生會有相逢處(韻)客中邂逅乏蒸羊(句)聊贈一篇長短
句(韻)
(此與馮詞押平韻者句讀悉同惟前後段起句用韻異)
端正好(楊无咎詞名於中好中原音韻注正宫)
端正好(雙調五十四字前後段各四句四仄韻)杜安世
檻菊愁煙霑秋露(韻)天微冷(讀)雙燕辭去(韻)月明空照
别離苦(韻)透素光(讀)穿朱戶(韻)夜來西風彫寒樹(韻)
凭闌望(讀)迢遙長路(韻)花箋寫就此情緒(韻)待寄傳(讀)
知何處(韻)
(此詞句讀悉與楊詞同惟平仄不同即本集詞四首其平仄亦各異想即音律所寓若互相參校便易混)
(淆倚聲者無所適從附錄三詞以聽按譜者之選聲焉其一詞每逢春來長如病玉容瘦薄妝相稱雙)
(歡未久成孤冷奈後約全無定衆禽啾唧聲愁聽相思事多少春恨孤眠帳外銀釭耿透一點鑪煙瞑又)
(一詞露落風高桐葉墜小庭院秋涼佳氣蘭堂聚飲華筵啟罷令曲呈珠綴晚天行雲凝香袂新聲内分)
(明心意玉鑪初噴檀烟起斂愁在雙蛾翠又一詞野禽林棲啾喞語閒庭院殘陽將暮蘭堂靜悄珠簾窣)
(想玉人歸何處喜鵲幾回空無據愁都在雙眉頭聚淒涼方感孤鴛侣對夜永成愁緒以上三詞平仄)
(各異附錄以備參考)
又一體(雙調五十四字前後段各四句四仄韻)楊无咎
濺濺不住溪流素(韻)憶曾記(讀)碧桃紅露(韻)别來寂寞
朝朝暮(韻)恨遮斷(讀)當時路(韻)仙家豈解空相誤(韻)
歎塵世(讀)自難知處(韻)而今重與春為主(韻)儘浪蕊(讀)
浮花妒(讀)
(此與杜詞同因平仄妥順採以為式有楊詞别首可校按楊詞别首前後段第二句遶珠叢細挼紅蕊早)
(一葉兩葉飛墜叢字平聲一字及下葉字俱仄聲後段第三句晚來旋旋深無地晚字上旋字俱仄聲結)
(句更聽得東風起聽字平聲譜内可平可仄據此)
杏花天(蔣氏九宫譜目入越調辛棄疾詞名杏花風此調微近端正好坊本頗多誤刻今以六)
(字折腰者為端正好六字一氣者為杏花天)
杏花天(雙調五十四字前後段各四句四仄韻)朱敦儒
淺春庭院東風曉(韻)細雨打(讀)鴛鴦寒悄(韻)花尖望見
秋千了(韻)無路踏青鬭草(韻)人别後(讀)碧雲信杳(韻)
對好景(讀)愁多歡少(韻)等他燕子傳音耗(韻)紅杏開還
未到(韻)
(此調以此詞為正體若侯詞盧詞之添字皆變格也按宋元人俱照此填惟汪莘詞前段起句殘雪林)
(塘春意淺周密詞後段第三句一色柳烟三十里平仄全異謝懋詞後段起句琵琶淚揾青衫淺句法全)
(異至江開詞前段第二句四無人花梢轉影高觀國詞後段第二句怕行人秋千徑裏兩人字俱平聲周)
(密詞前後段第二句眉柳嫩不禁愁積歌舞夢欲尋無跡眉字歌字俱平聲不字欲字俱仄聲後段結句)
(日暮石城風急石字仄聲風字平聲又高觀國詞換頭句春禽静來窺晴晝禽字晴字俱平聲前結舒卷)
(清寒時侯清字時字俱平聲平仄各異譜内據之餘參侯詞盧詞)
又一體(雙調五十五字前後段各四句四仄韻)侯寘
寶釵整鬢雙鸞鬭(韻)睡纔醒(讀)薰風襟袖(韻)綵絲皓腕
宜清畫(韻)更艾虎(讀)衫兒新就(韻)玉杯共飲菖蒲酒
(韻)願耐夏(讀)宜春厮守(韻)榴花故意紅添皺(韻)映得人
來越瘦(韻)
(此與朱詞同惟前段結句添一襯字換頭七字不作上三下四句法異)
又一體(雙調五十六字前後段各四句四仄韻)盧炳
鏤冰翦玉工夫費(韻)做六出(讀)飛花亂墜(韻)舞風情態
誰相似(韻)算只有(讀)江梅可比(韻)極目處(讀)瓊瑤萬
里(韻)海天闊讀清寒似水(韻)從教高卷珠簾起(韻)看三
白讀豐年瑞氣(韻)
(此亦與朱詞同惟前後段兩結句各添一字異)
天下樂(唐教坊曲名)
天下樂(雙調五十四字前後段各四句四仄韻)楊无咎
雪後雨兒雨後雪(韻)鎮日價(讀)長不歇(韻)今番為寒忒
太切(韻)和天地(讀)也來厮别(韻)睡不著(讀)身心自暗
攧(韻)這況味(讀)憑誰說(韻)枕衾冷得渾似鐵(韻)秪心頭
(讀)些箇熱(韻)
(此見逃禪詞止此一首無别詞可校)
戀繡衾(韓淲詞有淚珠彈猶帶粉香句名淚珠彈)
戀繡衾(雙調五十四字前段四句三平韻後段四句兩平韻)朱敦儒
木落江南感未平(韻)雨瀟瀟(讀)衰鬢到今(韻)甚處是(讀)
長安路(句)水連空(讀)山鎖暮雲(韻)老人對酒今如此
(句)一番新(讀)殘夢暗驚(韻)又是灑(讀)黃花淚(句)問明年
(讀)此會怎生(韻)
(此調以此詞為正體若周詞之句法小異辛韓趙三詞之添字皆變格也按南宋詞前段起句俱作拗)
(體如史達祖詞之黃花驚破九日愁又吳梅初試澗谷春與陸游詞之無方能駐臉上紅吳文英詞之頻)
(摩書眼怯細文蔣捷詞之蒨金小袖花下行陳允平詞之緗桃紅淺柳褪黃皆同至辛棄疾詞之長夜偏)
(冷添被兒張翥詞之醉鄉殘夢驚喚醒句法又變俱與此詞平仄全異填詞者選擇一體宗之自無混淆)
(之弊譜内可平可仄悉參所採諸詞惟前段第三句甚字可平則據陸游詞歸棹借輕風便歸字平聲也)
又一體(雙調五十四字前段四句三平韻後段四句兩平韻)周密
粉黃衣薄沾麝熏(韻)作南華(讀)春夢乍醒(韻)活計一生
花裏(句)恨曉園(讀)花露正深(韻)芳溪有恨時時見(句)
趁游絲(讀)高下弄晴(韻)生怕被春歸了(句)趕春風(讀)低
度柳陰(韻)
(詞律駁圖譜於此調第三句誤注六字若此詞則六字一氣原不折腰也但可謂之變體不可為正體耳)
又一體(雙調五十五字前段四句三平韻後段四句兩平韻)辛棄疾
長夜偏冷添被兒(韻)枕頭兒(讀)移了又移(韻)我自是(讀)
笑别人底(句)却原來(讀)當局者迷(韻)如今只恨因緣
淺(句)也不會(讀)抵死恨伊(韻)合手下(讀)安排了(句)那筵
席(讀)須有散時
(此詞見稼軒集前段第三句校朱詞多一襯字)
又一體(雙調五十五字前段四句三平韻後段四句兩平韻)韓淲
歡濃兩點笑靨兒(韻)雪初消(讀)梅欲放時(韻)不信道(讀)
傷春瘦(句)怕人猜(讀)猶待皺眉(韻)香濃翠被屏山曲
(句)把珊瑚枕(讀)側過又移(韻)試與伴(讀)江頭去(句)但醉
翁亭上要詩(韻)
(此詞見澗泉詩餘後段第二句校朱詞多一襯字)
又一體(雙調五十六字前段四句三平韻後段四句兩平韻)趙汝茪
柳絲空有萬千條(韻)繫不住(讀)溪頭畫橈(韻)想今宵(讀)
也對新月(句)過輕寒(讀)何處小橋(韻)玉簫臺榭春多
少(句)溜啼痕(讀)盈臉未消(韻)怪别來(讀)臙脂慵傅(句)被
東風(讀)偷在杏梢
(此詞見周密絶妙好詞選本前後段第三句校朱詞各多一襯字)
擷芳詞(古今詞話云政和間京師妓之姥曾嫁伶官常入内教舞傳禁中擷芳詞以教其妓人皆)
(愛其聲又愛其詞類唐人所作張尚書帥成都蜀中傳此詞競唱之却于前段下添憶憶憶三)
(字後段下添得得得三字又名摘紅英殊失其義不知禁中有擷芳園故名擷芳詞也按程)
(垓詞名折紅英曾覿詞名清商怨吕渭老詞名惜分釵陸游因詞中有可憐孤似釵頭鳳句改)
(名釵頭鳳能改齋漫錄無名氏詞名玉瓏璁)
擷芳詞(雙調五十四字前後段各七句六仄韻)
(古今詞話)無名氏
風搖動(韻)雨濛茸(韻)翠條柔弱花頭重(韻)春衫窄(換韻)香
肌濕(韻)記得年時(句)共伊曾摘(韻)都如夢(韻)何曾共
(韻)可憐孤似釵頭鳳(韻)關山隔(換韻)晩雲碧(韻)燕兒來也
(句)又無消息(韻)
(此詞每段六仄韻上三句一韻下四句又換一韻後段即同前段押法但上三韻用上去聲下三韻必用)
(入聲如此詞上三韻前段用上聲之一董二腫後段即用去聲之一送二宋下三韻則用入聲之十一陌)
(十三職合觀程垓陸游曾覿史達祖無名氏諸詞莫不皆然惟張翥詞上用入聲韻下用上去聲韻與此)
(小異其後段第三句殘香剰粉那禁得結二句晚風又起倚闌怎忍平仄亦與此詞小異譜内據之餘參)
(下所採仄韻詞)
又一體(雙調五十八字前後段各九句七仄韻一疊韻)史達祖
春愁遠(韻)春夢亂(韻)鳳釵一股輕塵滿(韻)江煙白(換韻)江
波碧(韻)柳戶清明(句)燕簾寒食(韻)憶(韻)憶(疊)鶯聲晩
(韻)簫聲短(韻)落花不許春拘管(韻)新相識(換韻)休相失(韻)
翠陌吹衣(句)畫樓横笛(韻)得(韻)得(疊)
(此見周密絶妙好詞選本較風搖動詞兩結各添二字疊韻要其每段兩仄韻則同一體也)
又一體(雙調五十八字前後段各九句三仄韻四平韻一疊韻)吕渭老
重簾挂(仄韻)微鐙下(韻)背闌同說春風話(韻)月盈樓(平韻)淚
盈眸(韻)覻著紅裀(句)無計遲留(韻)休(韻)休(疊)鶯花謝
(仄韻)春殘也(韻)等間泣損香羅帊(韻)見無由(平韻)恨難收(韻)
夢短屛深(句)清夜濃愁(韻)悠(韻)悠(疊)
(此與史達祖詞句讀同惟前後段第三句以下即換平韻宋沈伯時樂府指迷云入聲字可以平聲替此)
(調每段下三韻例用入聲此詞換平聲亦無不可也按吕詞二首句韻悉同惟前段第三句柳絲拂馬花)
(迎面拂字仄聲第七句暝色連空暝字仄聲後段第三句寳釵斜照春妝淺斜字平聲第六句試問别來)
(别字仄聲第七句近日情悰近字仄聲與此詞平仄小異譜内據之餘參下所採換平韻詞)
又一體(雙調六十字前後段各十句七仄韻兩疊韻)程垓
桃花暖(韻)楊花亂(韻)可憐朱戶春強半(韻)長記憶(換韻)探
芳日(韻)笑凭郎肩(句)殢紅偎碧(韻)惜(韻)惜(疊)惜(疊)春
宵短(韻)離腸斷(韻)淚㾗長向東風滿(韻)憑青翼(換韻)問消
息(韻)花謝春歸(句)幾時來得(韻)憶(韻)憶(疊)憶(疊)
(此亦風搖動詞體惟兩結各添三字疊韻異按陸游紅酥手詞無名氏城南路詞正與此同惟陸詞前後)
(段第六七句一懷愁緒幾年離索山盟雖在錦書難托懷字盟字俱平聲緒字在字俱仄聲無名氏詞前)
(段第四五句新相識舊相識舊字仄聲換頭句劉郎去阮郎住阮字仄聲譜内可平可仄據之餘詳前詞)
又一體(雙調六十字前後段各十句三仄韻四平韻兩疊韻)
(宋媛)唐氏
世情薄(仄韻)人情惡(韻)雨送黃昏花易落(韻)曉風乾(平韻)淚
㾗殘(韻)欲箋心事(句)獨語斜闌(韻)難(韻)難(疊)難(疊)人
成各(仄韻)今非昨(韻)病魂嘗似秋千索(韻)角聲寒(平韻)夜闌
珊(韻)怕人尋問(句)咽淚妝歡(韻)瞞(韻)瞞(疊)瞞(疊)
(此詞見齊東野語蓋唐氏答陸游作也即呂渭老平仄換韻詞體兩結又添一字惟前段第三句仄仄平)
(平平仄仄與各家異)
鬢邊華(調見梅苑詞因詞中有映青鬢開人醉眼句取以為名)
鬢邊華(雙調五十四字前段四句三仄韻後段四句兩仄韻)
(梅苑)無名氏
小梅香細豔淺(韻)過楚岸(讀)尊前偶見(韻)愛閒談(讀)天
與精神(句)映青鬢(讀)開人醉眼(韻)如今抛擲經春(句)
恨不見(讀)芳枝寄遠(韻)向心上(讀)誰解相思(句)賴長對
(讀)妝樓粉面(韻)
(前後段字句悉同惟後段起句不押韻換頭過變例須如此)
玉樓人(調見梅苑詞選本)
玉樓人(雙調五十四字前後段各四句三仄韻)(梅苑)無名氏
去年尋處曾持酒(韻)還是向(讀)南枝見後(韻)宜霜宜雪
精神(句)沒些兒(讀)風味減舊(韻)先春似與羣芳鬭(韻)
暗度香(讀)不待頻嗅(韻)有人笑折歸來(句)玉纖長(讀)儘
露衫袖(韻)
(此詞前段第二句花草粹編本多一又字今照梅苑詞校正)
江月晃重山(調見楊慎詞林萬選每段上三句西江月體下二句小重山體)
江月晃重山(雙調五十四字前後段各五句三平韻)陸游
芳草洲前道路(句)夕陽樓上闌干(韻)碧雲何處問歸鞍
(韻)從軍客(句)躭樂不思還(韻)洞裏神仙種玉(句)江邊
騷客滋蘭(韻)鴛鴦沙暖鶺鴒寒(韻)菱花晚(句)不奈鬢毛
斑(韻)
(元好問詞與此平仄如一)
南鄉一翦梅(每段上三句南鄉子體下二句一翦梅體)
南鄉一翦梅(雙調五十四字前後段各五句三平韻一疊韻)虞集
南阜小亭臺(韻)薄有山花取次開(韻)寄語多情熊少府
(句)晴也須來(韻)雨也須來(疊)隨意且銜杯(韻)莫惜春
衣坐綠苔(韻)若待明朝風雨過(句)人在天涯(韻)春在天
涯(疊)
(舊譜以此與江月晃重山詞皆為犯調不知宋詞名犯者取宫調相犯之義如仙吕調犯商調為羽犯商)
(類從未有以兩調相犯為犯者南北曲如此者更多其誤至今猶相沿也)
鸚鵡曲(一名黑漆弩又名學士吟白无咎詞有儂家鸚鵡洲邊住句故名鸚鵡曲太平樂府注正)
(宫)
鸚鵡曲(雙調五十四字前段四句三仄韻後段四句兩仄韻)白无咎
儂家鸚鵡洲邊住(韻)是箇不識字漁父(韻)浪花中(讀)一
葉扁舟(句)睡煞江南煙雨(韻)覺來時(讀)滿眼青山(句)
抖擻綠蓑歸去(韻)算從前(讀)錯怨天公(句)甚也有(讀)安
排我處(韻)
(此亦元人小令採以備體按太平樂府馮子振和此詞三十六首前段第二句恰做了白髮傖父後段起)
(句故人曾喚我歸來第二句逝水看年華去俱與此詞句法小異又前段起句團圞話裏禪龕佳話字仄)
(聲第二句空桑子伊尹無父空字桑字伊字俱平聲第三句坐燒丹忘記春秋忘字平聲後段起句總不)
(如水北相逢不字仄聲又曉鐘殘紅被留温紅字平聲第三句恨無題亭影樓心亭字平聲俱與此詞平)
(仄小異譜内可平可仄據之聲又馮詞序云結句甚也有安排我處甚字必須去字我字必須上聲字)
(音律始諧不然不可歌按詞句轉腔例用去聲凡句中兩仄字相連或去上或上去從無兩上聲字兩去)
(聲字者至去聲韻上聲韻煞尾疊用兩仄字尤不可誤觀此可以類推)
御定詞譜卷十
