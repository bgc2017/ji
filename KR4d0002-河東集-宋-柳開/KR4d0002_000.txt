河東先生集目錄
卷一
默書
名系
字說
續師說
海說
應責
卷二
東郊野夫傳
𥙷亡先生傳
韓文公雙鳥詩觧
掦子劇秦美新觧
卷三
漢史楊雄傳論
太甲誅伊尹論
李守節忠孝論
代王昭君謝漢帝䟽
重修孔子廟垣䟽
卷四
潤州重脩文宣王廟碑文
時鑑
玄風峒銘
延齡寺新堂銘
湘漓二水說
來賢亭記
龍興寺新修殿壁記
卷五
上大名府王祐學士書
第二書第三書第四書
與張員外書
與范員外書
荅梁拾遺改名書
卷六
荅陳昭華書
荅臧丙第一書第二書第三書
代長兄閔上王舍人書
上符興州書
上王太保書
卷七
上竇僖察判書第二書
上叔父評事論葬書
上主司李學士書
請家兄明法改科書
報弟仲甫書
卷八
與起居舍人趙晟書
上盧學士書
上参政吕給事書
上史舘相公書
與河北都轉運樊諫議書
與鄭景宗書
上郭太傅書
卷九
與司諫劉昌言書
與朗州李巨源諫議書
與李宗諤秀才書
與韓洎秀才書
再與韓洎書
與任唐徵書
卷十
在滁州上陳情表
知邠州上陳情表
上言時政表
乞駕幸表
奏事宜表
卷十一
皮子文藪序
五峯集序
昌黎集後序
送臧夢夀序
送陳昭華序
送李憲序
送陳說序
卷十二
送高銑下第序
送姜涉序
贈麴植彈琴序
送馬應昌序
送任唐徵序
送仲甫序
送高銑赴舉序
卷十三
祭知滁州孟太師文
大師元藹自寫真贊
真贊
五箴
袁姬哀詞
贈夢英詩
諷虞嬪詩
贈諸進士詩
卷十四
宋故中大夫行監察御史贈秘書少監柳公墓
志銘
宋故贈大理評事柳公墓志銘
宋故穆夫人墓志銘
宋故河東郡柳公墓志銘
宋故前攝大名府戶曺参軍柳公墓志銘
宋故昭義軍節度推官試大理評事柳君墓(銘志)
宋故朝奉郎守太子左贊善大夫河東郡柳君
墓志銘
宋故柳先生墓志銘
卷十五
宋故左屯衛大將軍楽安郡矦孫公墓志銘
宋故開府儀同三司檢校太師贈侍中孟公墓
志銘
宋故中大夫左𥙷闕致仕高公墓志銘
宋故河南府尹闕縣令太原王公墓志銘
宋故和州團練使字侯墓志銘
卷十六
故如京使柳公行状
一氣為萬物母至扵隂陽開閤嘘吸消長為晝夜為
寒暑為變化為死生皆一氣之動也庸不知斡之而
致其動者果何物哉不知其何物所以為神也人之
道不達道焉至道無用用之者有其動也故為德為
教為慈愛為威嚴為賞罰為法度為立功為立言亦
不知用之而應其動者又何物也夫至道潛扵至誠
至誠藴扵至明離潛發藴其至而不知所至者非神
乎哉堯舜之揖讓湯武之征伐周公之制禮樂孔子
之作經典孟軻之拒楊墨韓愈之排釋老大小雖殊
皆出扵不測而垂扵無窮也先生生扵晉末長扵宋
初拯五代之横流扶百世之大教續韓孟而助孔周
非先生孰能哉先生之道非常儒可道也先生之文
非常儒可文也離其言扵往跡會其旨扵前經破昏
蕩疑拒邪歸正學者宗信以仰以賴先生之用可測
乎藏其用扵神矣然其生不得大位大克著之扵事
業而盡在扵文章文章盖空言也先生豈徒為空言
哉足以觀其志矣今緝其遺文得共九十六首編成
十五卷命之曰河東先生集先生名氏官爵暨行事
備之行状而繫扵集後咸平三年夏五月已亥門人
張景述
