哀江南賦通天表愁殺前朝侍從臣苦被人呼吴
祭酒自題園石作詩人湘江渺渺恨無窮回首蒼
梧夕照中生恐移根難得地國香零落付秋風老
去偏工幼婦辝请看獨坐撚吟髭鴻臚初唱面如玉
恨小兒君年少時國初诸老盡傳神(遂園禊飲余家舊蔵)
(陛交小照皆禹鴻臚葦國及新得之王麓臺汪)也為先生寫此真休笑一錢都不
值残縑足抵夜光珍
右吴梅邨先生行看子為禹慎齋寫照頋元昭
補景皆未署年月同時題詠亦無一存考先生
殁扵康熙十年辛亥壽六十有三禹生少後當是
先生六十許時作也同治戊辰七月余購得得輒題
四絶句徵同人和焉梁谿後學秦湘業并識
樂府歌行氣最奇賁園秋色上吟髭眉間無限
興亡恨祗有蒲團忍草知嘗向東風向畫蘭(邨梅)
(句)琴邊清泪墨花寒斜窺淺立姗姗意多恐飄零
不忍看宗源瀚
祭酒風流儼若存一業香草伴吟䰟
熙朝雨露無私澤空谷當年早受恩冷坐蒲
團意可知乞歸詩在就徵時鐵厓異代容私淑合
把朝衫換白衣辥時雨
蕭瑟真憐庾子山空餘詞賦動江關白衣難結漁
樵侣青瑣重登侍徔班吴地親朋趍日下淮王雞
犬望雲間滋蘭樹蕙無露意憔悴聊看顔
己巳夏五月施補華
人言堯幽囚或言舜野死目斷蒼梧泪不止先生
頭白髮垂耳遺骨千年蛻扵此(觀訪文學博詩梅邨先生過曇陽)
妙畫尚通靈生綃尺幅横依然沈家令愁絶庾
蘭成鴻臚寫真葦潭沱若為情熏香供作黃
金佛添取彈琴卞玉京
澹如夫子命題駿公祭酒小景初秋苦勢不能
長吟勉賦一章请正己巳秋七月三日袁㫤呈槀
生平愛誦梅邨集煙墨縱横老淚弹自有文章
追庾信翻憐雞犬别劉安厰盆寥落空餘恨宫
扇凄涼泜獨看艾灸眉頭瓜噴鼻襲錢應識此
心難王麟書
禹慎齋為梅邨先生畫象同治间吾郡秦君
澹如官杭州得之因徽時流題泳合所自作凡
六家此本今歸上虞羅學部振玉比刻吴氏
家蔵槀成借橅卷耑并錄諸诗附後董康记
梅村家蔵稿吾友授經得諸都門廠肆斠
栞既竟識其鈔刻源流增併卷數復以式
通髻齔之歲便誦吳都文獻之徵恆&KR0907;江
左属為偶語概厥平生先生以曠世逸才
遭眀末造著西銘之籍夙冠淸流弹烏程
之黨聿彰風節留都移宦養望人師太學
上書訟冤朝士時則四凶柄國疉壊家居
群寇滔天延及京邑薄日堕景莫挽虞淵
之沈幽蘭坐燎遂入鼎湖之夢宗社既覆
圖籙有歸而稽小腆之紀年非無烈士證
南疆之逸史亦有頑民龍漢浩劫之經朱
噣焉食螢火秋光之記碧血猶凝即至閩
粤流離人懷毅魄匪獨江東餘閏身殉孱
王類奮螳臂扵生前或潔蝉蜕扵物外靡
不食甘薇蕨心苦卷施炳正氣而特書表
骨香而署集芝焚蕙歎羽換宫移大患有
身為親而屈母氏欷歔之語兒死誰依故
人慷慨之吟詞悽絶命悔一錢之不值入
九地而餘悲余情信芳人間何世蓋自呵
壁問天以後見諸文字欝為聲音者索偶
搜逑無此奇痛而香草之拾始老宿以逮
童蒙藻采所敷起宫閨以訖異域亦自有
著作者無此風行焉嗟乎生也有涯情難
遣此過&KR0907;墟而欲泣恐近婦人涉洞庭而
無言獨思公子義熙巳易遐想羲皇淮南
既仙猶存賓客望水天之杳渺閒話滄桑
覩册府之飄零抱残灰燼山中終隱書傳
入洛之交期海上乞師色動登臺之慟哭
素心泉路死負侯嬴晞髮陽阿生慚皋羽
河山有異曾無風景之殊陵谷己遷試續
夢華之錄初徵博士始改元和閒坐宫人
重談天寳下銅仙之&KR1459;淚親見駝街眺玉
女之淸矑寓言驍箭倡家質子坐傷年鬢
之秋窮巷空廬追憶宴游之好固宜執珪
憔悴病尚越吟援筆纏綿怨同蜀魄桑乾
蓬轉擬嗣宗之詠懷麥秀黍離賦子期之
思舊河梁五字降將彂之而惨顔雍門一
弹孟嘗聽之而雪涕可謂掬傷心之抱奏
亾國之音不無危苦之辝惟以悲哀為主
者也若夫朱顔獨秀何殊鄴下之聲華白
髮填詞亦類江關之蕭瑟論其身世則似
蘭成事寫天家恍見草堂之忠愛箋成後
學儼奉詩聖之馨香論其歌詠則似少陵
莘莊結&KR0799;應標野史之名法曲淒涼無異
蔡州之望論其心迹則似遺山寳繢品題
雅合鷗波之論畫浮屠贈答差同天竺之
求書論其文采則似松雪儗人必倫望古
遙集詞客有哀時之作拾遺本良史之才
中州深故國之思王孫稱遺臣之雋兼茲
數者伊其戚矣雖梨洲舊說糾及無韻之
文而長慶嗣音麗軼前人之製是以聲傳
河滿播扵
禁中豔溢錙豪寵以
宸翰以視漢帝讀子虛之賦恨不同時宋
主興奇才之歎聞諸他日情事不侔契合
則一鹿樵紀在知身後大獄之誣西齋書
存儷蘇氏斜川之集斯則弔鄧尉詩人之
墓足語吟魂披婁東耆舊之編無慚作者
云爾宣統辛亥二月汾陽王式通序
余老歸空門不復染指聲律而頗悟詩理以爲詩之道有不學而能者有
學而不能者有可學而能者有可學而不可能者有學而愈能者有愈學
而愈不能者有天工焉有人事焉知其所以然而詩可以幾而學也閒嘗
趣舉其說而聞者莫吾信頃讀梅村先生詩集喟然歎日嗟乎此可以證
明吾說矣夫所謂不學而能者三侯垓下滄浪山木如天鼔谷音稱心而
衝口者是也所謂學而不能者賦名六合句取切偶如鳥空鼠喞循聲而
屈步者是也此非所以論梅村之詩梅村之詩其殆可學而不可能者乎
夫詩有聲焉宮商可叶也有律焉聲病可案也有體焉正變可稽也有材
焉長楛可攻也斯所謂可學而能者也若其調之鏗然金舂而石戞也氣
之熊然劍花而星芒也光之耿然春浮花而霞侵月也情之盎然草碧色
而水綠波也戴容州有言藍田日煖良玉生煙可望而不可置於眉睫之
間以此論梅村之詩可能乎不可能乎文繁勢變事近景遙或移形於跬
步或縮地於千里泗水秋風則往歌而來哭寒燈擁髻則生死而死生可
能乎不可能乎所謂可學而不可能者信矣而又非可以不學而能也以
其識趣正定才力宏肆心地虛明天地之物象陰符之生殺古今之文心
名理陶冶籠挫歸乎一氣而咸資以爲詩善畫馬者日天閑萬廐皆吾師
也安有撑腸雹腹蟬吟蚓竅而謂之能詩者哉元黃金碧人其罏鞲皆成
神丹而他人則爲掇拾之長物么絃孤韵經其杼軸皆爲活句而他人則
爲偷句之鈍賊參苓不能生死人朱鉛不能飾醜女故日有學而愈能有
愈學而愈不能讀梅村詩者亦可以霍然而悟矣竊嘗謂詩人才子皆生
自間氣天之所使以潤色斯世而本朝則多出詞林然自高青丘以降若
李賓之楊用修者未易一二數也豐水有芭生材不盡而產梅村於隆平
之後以錦繡爲肝腸以珠玉爲咳唾置諸西淸東序之間俾其鯨鏗春麗
眉目一世幹材小生不自量度猥欲以煩聲促節流漂嘈囋爭馳尺幅之
上豈不誖哉余故略舉學詩之說以引其端世之踸踔短垣呼囂相命者
聞余言固將交綏引去而余以老髦才盡目瞪吻燥自詭於儛書焚筆者
亦可以有辭也順治庚子十月朔虞山蒙叟錢謙益再拜謹序
附錄致梅村書
(謙益)白荒村草具樵蘇不㸑昔賢峴山夜宿以乳羊博巿沽比之吾軰
豈非華筵高會乎别後捧持大集坐卧吟嘯如渡大海久而得其津涉
詞麗句淸層見疊出鴻章縟繡富有日新有事採剟者或能望洋而歎
若其攢簇化工陶冶今古陽施陰設移步換形或歌或哭欲死欲生或
㐄夜而啼或當餐而歎則非精求於韓杜二家吸取其神髓而佽助之
以眉山劍南斷斷乎不能窺其籬落識其阡陌也諷誦久之不禁技癢
遂放筆爲敘引非謂樸學謏聞足以遂盡來美亦聊於唱歎之餘少抒
其領略使人知天人之際可學不可學之介出自心神本乎習氣眞如
内典所謂多生異熟不思議熏習者庶幾無幾倖其不能而鏃礪其可
學爲斯人少分箴砭提醒眼目耳信心衝口便多與時人水火豫章徐
巨源規切不肖爲文晚年好罵此序一出恐世之詞人樹壇立坫者又
將鉗我於巿矣不敢自秘輙繕寫求政唯篋而藏之不惟爲魏公藏拙
亦可謂免我於死也老人放言未知執事何以命之大集謹封題奉歸
記室禪誦之睱未能釋然或鏤版或副墨早得賜教以慰湯饑是所顒
望也煙老有嗜痂之癖或可傳示以博一笑太虚小阮褰帷虞山想當
枉駕可圖接席江右豔曲盈緗溢縹西崑香奩塞破此世界矣老先生
何以應之附及一笑不盡
梅村家藏藁目錄
卷弟一前集一(五言古詩)
贈蒼雪塗松晚發
臨江參軍讀史雜詩四首
避亂六首毛子晉齋中
松鼠贈王鑑明五十
吳門遇劉雪舫贈願雲師(并序)
西田招隱詩四首哭志衍
閬州行讀端淸鄭世子傳
遇南廂園叟感賦詠史十二首
卷弟二前集二(七言古詩)
行路難十八首殿上行
雒陽行畫蘭曲
淸風使節圖悲滕城
贈范司馬質公襄陽樂
高麗行三松老人歌
送志衍人蜀
卷弟三前集三(七言古詩)
永和宮詞琵琶行(并序)
宮扇宣宗御用蟋蜶盆歌
聽卞玉京彈琴歌南生魯六眞圖歌(并序)
後東臯草堂歌汲古閣歌
東萊行鴛湖曲
項黃中家觀法帖蕭史青門曲
百花驄歌(并序)圓圓曲
勾章幷贈吳錦雯
徐徐次桓歸胥江草堂送杜&KR0802;武
蘆洲行捉船行
馬草行題志衍所畫山水
堇山兒
卷弟四前集四(五言古詩)
夜泊漢口送黃子羽之任四首
穿山玄墓謁剖公
過聞果師園居游西灣
送友人還楚送繼起和尚入天台
早起五月尋山夜寒話雨
瑜芬侍兒讀史雜感十六首
溪橋夜話再簡子俶
素馨感舊
贈歌者兔缺
織女感事
贈蒼雪若鏡兩師謝蒼雪
送李友梅還楚贈黃州杜退之
王瓜豇豆
莧送炤如師
初冬月夜過子俶園居柬許九日
晚泊題心函上人方庵
題敬上人代笠過甫屏訪無生上人
簡武康姜明府二首曉妝
贈徐子能二首初春夜坐奇懷室
新霽喜孫令修至送王子彦
遇舊友偶值
呈座主李太虛八首歲暮送穆大苑先四首
曉發客路
贈劉虛受二首苦雨
海溢閬園詩十首(并序)
課女嘉湖訪霍魯齋四首
贈郡守李隆吉野望二首
送張學博冬霽
松花石嘲張南垣
破山興福寺鶴如五十得廬山願雲師書
園居
卷弟五前集五(七言律詩)
梅村懷楊機部軍前
送黃石齋謫官送左子直子忠兄弟
聖駕閱城登梁王吹臺
過朱仙鎮送楊鳬岫
白門遇北來友人甲申十月南中作
有感感楊梅作
王煙客西田賞菊二首和王太常西田雜興八首
贈王子彦四首姜如須從越中寄詩次韻
言懷啁周五子俶
同許九日洞庭山館過甫里
代具師答贈與友人譚遺事
追悼見人作布帽
謁范少伯祠題登封兩烈婦詩
鴛湖感舊武陵謁張石平
登數峰閣見伐木者
陳青雷半圃西冷閨詠四首(并序)
海巿四首别丁飛濤兄弟
贈馮子淵總戎追敘丁亥之秋賞菊
友人齋說餅
卷弟六前集六(七言律詩)
庚寅元旦試筆(并序)穆大苑先桐廬歸
贈李莪居御史贈陸孟鳬二首
贈申少司農二首宴孫孝若山樓
琴河感舊四首(并序)贈糧儲道步公
辛卯元旦試筆雜感二十一首
鄧元昭奉使江右題鴛湖閨詠四首并序過朱買臣墓題朱子葵鶴洲草堂題孫銘常送林衡者歸送文學雪夜苑先齋中二首癸己虎四首投贈督府馬公二首自嘆登上方有感鍾山城國學觀臺寺功臣廟玄武湖無題四首過朱君宣百草堂周有墨癖二首贈陽羨陳定生送李秀州卷弟七前集七五言排律絶晚眺海麥思陵長公主輓詩附
補禊(并序)過朱買臣墓
題朱子葵鶴洲草堂題孫銘常畫蘭
送林衡者歸閩送文學博
雪夜苑先齋中二首癸巳虎丘四首
投贈督府馬公二首自嘆
登上方橋有感鍾山
臺城國學
觀象臺鷄鳴寺
功臣廟玄武湖
無題四首過朱君宣百草堂
周櫟園有墨癖二首贈陽羨陳定生
送李秀州
卷弟七前集七(五言排律聯句絶句)
晚眺海獅
麥蠶思陵長公主輓詩(附誄)
梅花庵話雨聯句子夜詞三首
子夜歌十三首子夜歌六首
采石磯新翻子夜歌四首
卷弟八前集八(七言絶句)
過魚山曹植墓二首項王廟
虞美人釣臺
贈妓郎圓偶成二首
感舊汴梁二首
題歸元恭像四首戲贈十首
亂後過湖上聽朱樂隆歌六首
觀棋六首(并序)贈寇白門六首
題莊榿菴像四首楚雲八首(并序)
山塘重贈楚雲四首題殷陟明仙夢圖
卷弟九後集一(五言古詩)
下相懷古夜宿阜昌
贈家侍御雪航題河渚圖
送何省齋送宛陵施愚山三首
礬清湖(并序)淸涼山讚佛詩四首
石公山歸雲洞
林屋洞送周子俶四首
蕩子失意行宿福源精舍
游石公山諸勝天王寺看牡丹
揖山樓題江右非非子
鹽宫僧直溪吏
臨頓兒
卷弟十後集二(七言古詩)
楚兩生行(并序)茸城行
過錦樹林玉京道人墓(并序)曇陽觀訪文學博
贈陸生吾谷行
送杜大于皇悲歌贈吳季子
織婦詞贈穆大苑先
遣悶六首詠拙政園山茶花(并引)
短歌顧侍御招同虎丘夜集
高凉司馬行魯謙庵以虞山圖索歌
九峯草堂歌(并序)觀王石谷山水圖歌
京江送遠圖歌(并序)沈文長雨過福源寺(并序)
秋日錫山謁伯成題劉伴阮凌煙閣圖(并序)
白燕吟(并序)木棉吟
卷弟十一後集三(七言古詩)
題蘇門高士圖贈總憲龔公芝麓
王郎曲臨淮老妓行
送沈繹堂太史之官太梁通玄老人龍腹竹歌
畫中九友歌送舊總憲龔公
雁門尚書行(并序)雕橋莊歌(并序)
贈馮訥生海戸曲
退谷歌贈文園公
銀泉山田家銕獅歌
題崔靑蚓洗象圖松山哀
打冰詞再觀打冰詞
雪中遇獵
卷弟十二後集四(五言律詩)
高郵道中四首淸江閘
過姜給事違路
過東平故壘旅泊書懷
黃河桃源縣
膠州白洋河
過古城謁三義廟項王廟
南旺謁分水龍王廟送何石湖之官臨晉
送紀伯紫四首送友人往眞定
送純祜兄四首曹秋岳龔芝麓分韻三首
退谷歌贈文園公
銀泉山田家銕獅歌
題崔靑蚓洗象圖松山哀
打冰詞再觀打冰詞
雪中遇獵
卷弟十二後集四(五言律詩)
高郵道中四首淸江閘
過姜給事違路
過東平故壘旅泊書懷
黃河桃源縣
膠州白洋河
過古城謁三義廟項王廟
南旺謁分水龍王廟送何石湖之官臨晉
送紀伯紫四首送友人往眞定
送純祜兄四首曹秋岳龔芝麓分韻三首
病中别孚令弟十首再寄三弟二首
送王玄照送孫令修游眞定
送周子俶張靑琱六首送湘陰沈旭輪四首
送王子彥南歸四首代州
送穆苑先南還四首送何蓉庵四首
猿槖駝
象牛
蒲萄石榴
蘋婆文官果
冰南苑春蒐應制
送田髴淵四首偶見
送詹司理之官濟南幼女
送程太史翼蒼送郭宮贊次庵
送純祜兄之官確山四首
卷弟十三後集五(五言律詩)
過中峰禮蒼公塔四首過王庵看梅
獨往王庵看梅送致言上人
過韓蘄王墓四首宿沈文長山館二首
福源寺贈古如和尙
過圻村湖中懷友
七夕卽事四首大根菜
趵突泉二首贈楊仲延
靈巖觀設戒遥别故友二首
秋夜不寐七夕感事
喜願雲師廬山歸(并序)贈錢受明
受明得子東賀宿徐元歎落木庵
送王惟夏北行四首虎丘中秋新
哭亡女三首中秋看月有感
支硎山齋聽雨憩趙凡夫所鑿石
趙凡夫山居靈巖繼起和尙住虎丘
王子彥罷官哭子二首寄懷陳直方四首
咏月訪商倩郊居
假寐得月三峰秋曉
偕顧伊人宿破山寺維摩則公出新詩見示
夜發破山寺别鶴如上人苦雨
卷弟十四後集六(五言律詩)
茸城客樓吟眺遇宋子建話故友
樓聞晚角送錢子璧赴大名
過諸乾一細林山館神山夜宿
過徐文在西佘山莊别倩扶女郎
天馬山過鐡厓墓陳徵君西佘山寺
橫雲送聖符弟之任蘄水丞四首
舟過溪橋示顧伊人佘山姚翁出所畫花鳥
贈靑溪蔡羽明橘
蛤蜊膾殘
石首燕窩
海參比目
鮝過吳江有感
莫釐峰送沈友聖漢川哭友詩四首(并序)
秦留仙寄暢園三詠慧山酒樓遇蔣翁
家園次罷官吳興四首和元人齋中雜詠八首
過東山朱氏畫樓(并序)偕葉允文游寒山深處
查灣西望拜王文恪公墓
胥王廟查灣過友人飯
寒山晚眺翠峰寺遇友
登寒山高處沙嶺
飯石峰柳毅井
雞山廐里
仙掌樓别衆友登雨花臺
留洞庭二十日武山
題邵靜巖齋前壘石
卷弟十五後集七(七言律詩)
江樓别幼弟孚令揚州四首
過維揚弔衛少司馬過淮陰有感二首
贈淮撫沈公淸遠淮上贈稽叔子
過宿遷極樂庵白鹿湖陸墩詩
自信新何夜泊
將至京師寄諸老四首次楊文驄走馬詩韻二首
過鄚州恭紀聖駕幸南海子
聞撤織造志喜南苑應制
送無錫堵伊令之官歷城元夕
讀鄗城魏石生詩送永城吳令之任
送朱司李之任送胡彥遠南遑河渚
江上送顧蒨來典試東粤
送李書雲蔡閬培典試西川送山東耿中丞
送友人之淮安送吳贊皇之任
次劉相國韻朝日壇
李退菴奉使湖南得嚴方公信
送趙友沂下第懷王奉常
送友人從軍二首紀事
送汪均萬南歸壽座師李太虚四首
寄房師周芮公四首(并序)卽事十首
卷弟十六後集八(七言律詩)
長安雜咏四首哭蒼雪二首
送友人出塞海警
卽事送同官出牧
寄周子俶中州懷古兼弔侯朝宗
送曹秋岳四首送楊猶龍二首
送王藉茅二首送馬覲揚
送王孝源送朱遂初四首
七夕感事和楊鐡崖天實遺事詩二首
送傅夢禎還嵩山夜宿蒙陰
郯城曉發聞台州警四首
遣嫁江城遠眺
贈遼左故人八首春日小園卽席
題畫六首繭虎
茄牛鮝鶴
蟬猴蘆筆
橘燈桃核船
蓮蓬人戲咏不倒翁
贈孫孝維四首贈錢臣扆
贈袁韞玉四首送楊懷湄擢臨安令
登縹緲峰過席允來山居
贈李笠翁贈王莘雲尊人
客談雲間帥坐中事别維夏
卷弟十七後集九(七言律詩)
訪吳永調四首送張玉甲之官卬雅四首
哭趙友沂贈吳燕餘二首
壽繼起和尙惠山二泉亭
贈張以韜來鶴詩過三峰蘖公話舊
袁重其百有二嵅索詩紀異虎丘卽事四首
贈張升衢贈陳三石
贈王擔四贈彭益甫
借九日過雲間公讌二首贈妥肇開
滇地鐃吹四首儒將
俠少山居卽事
九峰詩九首送會庭聞移家甯夏
贈何匡山題孫子長七十壽國
觀蜀鵑啼四首(并序)題蘖菴和尙畫像二首
戊申上已過吳興修禊立夏日陪園次
得友人札八風詩八首
贈王内三四首夀大中丞韓公
贈李膚公五十雨過鄧尉哭剖石二首
感舊贈蕭明府(并序)送許堯女之官莆陽二首
卷弟十八後集十(五言排律六言絶句六言絕句)
途中遇雪送李仲木出守甯羌
贈家園次西隱寺古松
漢武帝紀讀光武紀
蕭何南苑應制
題晝偶見二首
古意偶成十三首
卷弟十九後集十一(七言絶句)
下相極樂庵過昌國
任丘臨淸大雪
阻雪送王玄照八首
讀史偶述四十首伍員
偶見二首題帖二首
南苑應制題石田畫芭蕉二首
口占題沙海客畫達摩
題二禽圓詠柳四首
送友人出塞二首雜題
卷弟二十後集十二(七言絶句)
靈巖寺放生雞四首口占贈蘇崑生四首
讀史有感八首爲楊仲延題畫冊
偶得三首題畫四首
夜游虎丘八首戲題士女圖十二首
題寒香勁節圖鳥棲曲
讀陳其年新詞四首題思翁倣趙承旨筆
李靑城以自夀詩索和偶成
題董白小像八首(并序)又題董君畫扇二首
古意六首仿唐人本事詩四首
題錢黍谷畫蘭二首題王谷畫二首
臨終詩四首
卷弟二十一後集十三(詩餘)
望江南十八首如夢令五首
生查子三首點絳唇
浣溪沙二首菩薩鬢
滅字木蘭花二首醜奴兒令三首
淸平樂浪淘沙三首
柳梢靑西江月四首
南柯子二首鵲稿仙
南鄉子三首臨江仙二首
醉春風二首江城子
千秋歲風入松
永遇樂紅林擒近
金人捧露盤柳初新
卷弟二十二後集十四(詩餘)
意難忘滿紅紅十三首
滿庭芳六么令
燭影搖紅倦尋芳
念奴嬌木蘭花慢五首
水龍吟風流子三首
沁園春六首賀新郎二首
卷弟二十三文集一(雜文)
尹氏論祭仲論
王室卿士論伍胥復仇論
宋魏兩彭城王論
卷弟二十四文集二(雜文)
郊廟考復社紀事
書宋九靑逸事淸河家法述
遺安堂荅客問
卷弟二十五文集三(雜文)
梁宮保壯猷紀
卷弟二十六文集四(雜文)
跋王文肅公績題龔司李虞山畫冊
爲柳敬亭陳乞引爲周弘叔勸引
葉公傳
卷弟二十七文集五(序)
黃陶庵文集序何季穆文集序
陳百史文集序白東谷詩集序
戴滄州定園詩集序觀始詩集序
毛卓人詩序
卷弟二十八文集六(序)
龔芝麓詩序宋子建詩序
程翼蒼詩序彭燕又偶存草序
宋直方林屋詩草序宋尚木抱眞堂詩序
傅錦泉文集序傅石漪詩序
卷弟二十九文集七(序)
宋牧仲詩序程崑崙文集序
和州守楊仲延詩序宋轅生詩序
嚴修人宜雅堂集序白林九古栢堂詩序
蘇小眉山水音序
卷弟三十文集八(序)
太倉十子詩序田髴淵夢歸草堂詩序
董蒼水詩序吳六益詩序
鄒黎眉詩序沈伊在詩序
徐季重詩序翁季霖詩序
卷弟三十一文集九(序)
周子叔東岡稿序余澹生海月集序
許堯文詩小引趙孟遷詩序
永愁篇序黃媛介詩序
陸子咏月詩題詞朱生題詞
卷弟三十二文集十(序)
古文彙鈔序梁水部玉劒尊閒序
宛平王氏家譜序楊氏遺宗錄序
李貞女傳序編年考序
秣陵春序
卷弟三十三文集十一(序)
江南廵撫韓公奏議序江海膚功詩序
鹽運分司張森岳賑濟冊序海防魯公贈言序
聖恩剖石和尚語錄序
卷弟三十四文集十二(序)
兩郡名文序二宋稿序
孫孝若稿序德藻稿序
王茂京稿序
卷弟三十五文集十三(序)
送胡彥遠南歸序送林衡者還閩序
贈琴者王生序贈照如詩序
王石谷贈行詩序孫孝維贈言序
卷弟三十六文集十四(序)
文先生六十序座主李太虚夀序
彭燕又五十夀序黃觀只五十夀序
蕭孟昉五十夀序冐辟疆五十夀序
白封君六十夀序
卷弟三十七文集十五(序)
王奉常煙客七十序申少觀六十序
丁石萊七十序陳確庵尊人七十序
張敉庵五十序鑊臣扆五十序
郁靜巖六十序題龔芝麓夀序
卷弟三十八文集十六(序)
吳母徐太夫人七十序顧母陳孺人八十序
顧母施太恭人七十序秦母于太夫人七十序
王母徐太夫人夀序哭孺人五十序
錢母譚太君六十序趙母張太夫人六十序
卷弟三十九文集十七(記)
舊學庵記歸村躬耕記
海市記聖恩寺藏經閣記
瑞光禪寺碑陰記(并頌)重修太倉州城隍廟碑記
卷弟四十文集十八(記)
講德書院記贈監察御史顧開明祠堂記
崇明平洋沙築海堤記湖州峴山九賢祠碑記(并頌)
修孫山人墓記雲起樓記
卷弟四十一文集十九(神道碑銘)
福建道御史忠毅李公神道碑銘
少保大學士王文通公神道碑銘
封中書舍人石公墓誌銘
卷弟四十五文集二十三(墓誌銘)
監察御史王君墓誌銘謝孝廉墓誌銘
工部主事兵科給事中謝公墓誌銘
贈奉議大夫秘書院侍䜋徐君墓誌銘
卷弟四十六文集二十四(墓誌銘)
朱昭芭墓誌銘邵山人墓誌銘
鄭孝子墓誌銘穆苑先墓誌銘
處士近陽張公墓誌銘
卷弟四十七文集二十五(墓誌銘)
太僕寺少卿席甯侯墓誌銘吳郡唐君合葬墓誌銘
太學張君墓誌銘席處士墓誌銘
宋幼淸墓誌銘
卷弟四十八文集二十六(墓誌銘)
張母潘孺人曁金孺人墓誌銘
佟母劉淑人墓誌銘封夫人張氏墓誌銘
劉母耿淑人墓誌銘秦母侯孺人墓誌銘
蔣母陳安人墓誌銘許節母翁太孺人墓誌銘
卷弟四十九文集二十七(墓誌銘)
盧母羅淑人墓誌銘陳母夏安人墓誌銘
白母陳孺人墓誌銘王母周太安人墓誌銘
潘孺人墓誌銘孫母金孺人墓誌銘
亡女權厝誌銘
卷弟五十文集二十八(墓表)
卓海幢墓表保御鄭三山墓表
先伯祖玉田公墓表吳母孟恭人墓表
卷弟五十一文集二十九(塔銘生塔頌)
香山白馬寺巨冶禪師教公塔銘
露隱具德和尚塔銘炤如禪師生塔頌
卷弟五十二文集三十(傳)
謝封翁傳志衍傳
柳敬亭傳張南垣傳
汪處士傳登封三節婦傳
湯節母趙氏傳吳淑人傳
施太夫人傳
卷弟五十三文集三十一(祭文銘贊)
祭李幼墓文祭錢大鶴文
興福寺鐵爐銘柳敬亭贊
卷弟五十四文集三十二(書)
答土撫臺開劉河書致雲間同社諸子書
致孚社諸子書與宋尚木論詩書
上馬制府書荅黃總戎書
南中與志衍書
卷弟五十五文集三十三(制科)
崇禎辛未廷試策
卷弟五十六文集三十四(制科)
崇禎九年湖廣鄉試程錄(序一首論一首策三道)
卷弟五十七文集三十五(奏疏揭疏)
劾元臣疏辭職疏
請假省親疏陞任請養疏
自陳不職疏辭薦揭
與子暻等疏
卷弟五十八詩話
梅村詩話
梅村家藏藁目錄終
補遺目錄
詩
縹緲峰
題王端士北歸草
秣陵口號
同孫浣心郁靜巖家純祜過福城觀華嚴會
下相懷古
無爲州雙烈詩
爲李灌谿侍御題高澹游畫
題鈞隱圖
文
宋玉叔詩文集序
田髴淵詩序
魏貞庵兼濟堂文集序
鴻雪園詩集序
崇川邑侯王孝伯壽序
孫母郭孺人壽序
勅贈大中大夫盧公神道碑銘
姚胤華墓誌銘
世行梅村先生集四十卷詩詞顧湄編盧紘序文
集周瓚編陳瑚序即四庫箸錄本也據陳序云
刻始康熙戊申而盧序作於已酉先生尚及見之
後來靳程吳諸家詩注與顧師軾所輯年譜皆據
此集未覩他本庚戌歲康於都門得吳氏家藏稿
十二冊都六十卷一至八為詩前集九至二十二
為詩後集仍各自分體詩餘附焉二十三至五十
九為文集而終以詩話一手迻錄甚清整中有朱
筆校注稱先大夫云云蓋先生卒後公子暻等所
附記也以刻本覈之此本多詩七十三首詩餘五
首文六十一首及末卷詩話其刻本有而稿本無
者詩文各八首或後來所刪(案刻本文與目多不相應亦有稿本中文)
(已見目錄而改刻他文者如四十卷復社紀事易以祭仲伍胥尹氏諸論是也)稿中溢出
諸篇率皆世所未見其他標題字句亦視刻本爲
詳因通校一過以付槧工五十六卷以下篇葉寥
寥併作二卷舊刻所增詩文錄補於後而以年譜
附焉(顧氏譔年譜時儻見此稿尚可加詳今先附栞以竢後人重輯)康維國初
名集多出手訂獨漁洋有別本之編竹垞有外集
之刻先生遺箸早登册府弁冕本朝嚮謂已
無闕遺迺載三百故帙尚完家世舊藏源流可溯
所以亟亟斠栞者冀永先哲未傳之緒用慰來學
快覩之心斯固江左文獻所留貽有不容泯滅者
也宣統辛亥正月武進董康謹識
梅村詩文溢出於刻本外者附錄於後
