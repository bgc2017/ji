愚菴小集目錄别集類六(國朝)
卷一
賦
卷二
五言古詩
卷三
七言古詩
卷四
五言律詩
五言排律
卷五
七言律詩
卷六
五言絶句
七言絶句
卷七
序一
卷八
序二
卷九
記
卷十
書
卷十一
論
卷十二
辨
卷十三
雜著一
卷十四
雜著二
卷十五
傳
附錄
(臣)等謹案愚菴小集十五卷
國朝朱鶴齡撰鶴齡所著尚書埤傳諸書俱别
著錄此集乃所著詩文凡賦一卷諸體詩五
卷雜文九卷末附傳家質言十三則鶴齡始
專力於詞賦自顧炎武勗以本原之學乃研
思經義於漢唐注疏皆能爬梳抉摘獨出心
裁故所為文章悉能典雅醇實不墮剽竊摩
擬之習其邶鄘衛三國禹貢三江震澤太湖
嶓冢漢源諸辨多有禆於考證生平嘗箋注
杜甫李義山詩其作韻語頗出入二家之間
而寄興清遠亦復自饒神趣至其與錢謙益
同郡方謙益箋註杜詩時嘗館於其家乃集
中無一語推重之所作書元裕之集後一篇
稱裕之舉金進士歴官左司員外郎及金亡
不仕隠居秀容詩文無一語指斥者裕之於
元既足踐其土口茹其毛即無訽詈之理非
獨免咎亦誼所當然乃今之訕辭詆語曾不
少避若欲掩其失身之事以誑國人者非徒
誖也其愚亦甚云云其言蓋隠刺謙益而發
尤可謂能知大義者矣乾隆四十二年十月
恭校上
總纂官(臣)紀昀(臣)陸錫熊(臣)孫士毅
總校官(臣)陸費墀
