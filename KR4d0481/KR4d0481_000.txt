定字集别集類四(元)
提要
(臣)等謹案定宇集十六卷别集一卷元陳櫟
撰櫟有書傳纂疏已著錄是集為其族孫嘉
基所刊凡文十五卷詩及詩餘一卷别集一
卷則附錄序記誌狀之類櫟生朱子之鄉故
力崇朱子之學集中如澄潭贊曰惟千載心
秋月寒水儒釋同處我聞朱子附會齋居感
興詩句以強合於禪未免自生疵累異乎朱
子之所傳然集中諸文大抵皆醇正質實不
涉詭誕如深衣考之類雖未必盡合古制而援
據考証究與空談說經者有間惟詩作擊壤
集派多不入格顧嗣立元詩選中所稱笑渠
拄笏看山色容我扶笻聽水聲柳枝水灑一
溪月豆子雨開千嶂烟諸句皆沙中金屑不
能數數遇之也乾隆四十五年五月恭校上
總纂官(臣)紀昀(臣)陸錫熊(臣)孫士毅
總校官(臣)陸費墀
年表
宋理宗淳祐十二年壬子春三月二十七日寅時先生
生於休寧五城距朱夫子之卒纔五十三年
保祐元年癸丑先生二歲
二年甲寅先生三歲祖母吳氏口授孝經論語聞輒成
誦
三年乙卯先生四歲
四年丙辰先生五歲入小學即涉獵經史十一月初四
日先生祖士俊公卒年七十五
五年丁巳先生六歲
六年戊午先生七歲通進士業自七歲至十四歲侍其
父復之公讀書公教之靡所不至
開慶元年己未先生八歲
景定元年庚申先生九歲
二年辛酉先生十歲
三年壬戌先生十一歲
四年癸亥先生十二歲
五年甲子先生十三歲
度宗咸淳元年乙丑先生十四歲
二年丙寅先生十五歲出為人師於團圓山九月十九
日先生之祖妣吳氏卒年八十
三年丁卯先生十六歲館湖干始受學於五城黃常甫
先生久而得朱子之傳
四年戊辰先生十七歲
五年己巳先生十八歲
六年庚午先生十九歲館於鄉族
七年辛未先生二十歲
八年壬申先生二十一歲
九年癸酉先生二十二歲始就方州試以書經與待補
選
十年甲戌先生二十三歲赴江東混試以病不果二月
迎婦於迴溪朱氏
少帝德祐元年乙亥先生二十四歲館於江潭而科舉
廢於是慷慨發憤惟以著書立言為務是歲先生父
以五城笳鼓數驚因挈家還陳邨
元世祖至元十三年丙子先生二十五歲館於詹溪程氏
十四年丁丑先生二十六歲仍館詹溪程氏
十五年戊寅先生二十七歲仍館詹溪程氏
十六年己卯先生二十八歲仍館詹溪程氏五月十一日
未時子照生
十七年庚辰先生二十九歲仍館詹溪程氏
至元十八年先生三十歲仍館詹溪程氏
十九年壬午先生三十一歲仍館詹溪程氏
二十年癸未先生三十二歲仍館詹溪程氏
二十一年甲申先生三十三歲五月二十一日寅時子
勲生
二十二年乙酉先生三十四歲
二十三年丙戌先生三十五歲秋述深衣說
二十四年丁亥先生三十六歲二月二十九日先生之
考復之公卒年七十七
二十五年戊子先生三十七歲三月書深衣說跋
二十六年己丑先生三十八歲
二十七年庚寅先生三十九歲
二十八年辛卯先生四十歲館里中畢梧山氏六月和
方虚谷上南行詩
二十九年壬辰先生四十一歲
三十年癸巳先生四十二歲
三十一年甲午先生四十三歲二月二十八日先生之
妣汪氏卒年七十五治喪不作佛事守曾祖遺言
也
成宗元貞元年乙未先生四十四歲二月上丁日曹弘
齋為先生作論語口義序
二年丙申先生四十五歲遊郡庠道過長林橋因謁曹
弘齋
大德元年丁酉先生四十六歲
二年戊戌先生四十七歲
三年己亥先生四十八歲七月立秋日論語口義成有
序
四年庚子先生四十九歲八月二十一日先生以雲萍
小錄呈曹弘齋為先生作深衣說跋
五年辛丑先生五十歲
六年壬寅先生五十一歲
七年癸卯先生五十二歲館於江潭葉氏十二月五日
書解折衷成有序
八年甲辰先生五十三歲仍館江潭秋七月二十七日
中庸口義成有序
九年乙巳先生五十四歲
十年丙午先生五十五歲
十一年丁未先生五十六歲
武宗至大元年戊申先生五十七歲
二年己酉先生五十八歲館蕖口汪恕齋氏
三年庚戌先生五十九歲仍館蕖口始解禮記五月十
七日作增廣通略跋
四年辛亥先生六十歲在蕖口不戒於火書籍悉燼
仁宗皇慶元年壬子先生六十一歲夏五月十一日禮
記集義詳解成有序
二年癸丑先生六十二歲
延祐元年甲寅先生六十三歲在璫溪館是年頒行科
舉先生赴浙江鄉試以書經登陳潤祖榜第十六名
二年乙卯先生六十四歲春二月上許左丞書秋八月
以書附嶺南黃清夫上秦國公李道復求學職
三年丙辰先生六十五歲冬編書經蔡傳纂疏成
四年丁巳先生六十六歲在璫溪館編四書發明作朝
陽樓記
五年戊午先生六十七歲在璫溪館
六年己未先生六十八歲在璫溪館
七年庚申先生六十九歲在璫溪館
英宗至治元年辛酉先生七十歲春考評婺源院試卷
二年壬戌先生七十一歲
三年癸亥先生七十二歲在璫溪館六月作勤有堂記
泰定帝泰定元年甲子先生七十三歲在璫溪館
二年乙丑先生七十四歲在璫溪館
三年丙寅先生七十五歲在璫溪館六月朔胡容齋為
先生作四書發明序
四年丁卯先生七十六歲在璫溪館正月望作書經蔡
傳纂疏序古邢張子禹命工刊行閏九月考評黟川
會友吟盟課
致和元年戊辰九月改天歷元年先生七十七歲在璫
溪館
明宗天歷二年己巳先生七十八歲在璫溪館
文宗至順元年庚午先生七十九歲在家塾
二年辛未先生八十歲夏四月建安梅軒蔡氏刊行禮
記集義
三年壬申先生八十一歲在家塾
順宗元統元年癸酉先生八十二歲在家塾
二年甲戌先生八十三歲春二月十四日卒後五日配
朱氏亦卒年七十有九是月癸未子照勲奉二柩合
葬所居後山先壠之旁從治命也
