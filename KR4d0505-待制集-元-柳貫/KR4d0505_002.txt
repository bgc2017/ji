柳待制文集卷之二
古詩
五言
度居庸關
居庸朔方塞始入兩崖張行行轉石角細路縈澗岡
層壑倒天影半林漏晨光﨑&KR0706;里四十所㦄萬羊腸
千轅絡前後兩軌通中央谷開稍夷曠在險獲康莊
豈唯遂生聚列&KR1185;參鴈行激流或機磑架广亦僧坊
我来山水窟愛此不能忘是日新兩巳浮嵐亂霑裳
水聲與石闘風飄韵清商跼轡不知高游雲翼超驤
&KR0690;牒曩有聞絰途今始詳緬惟古塞北八州猶漢疆
控扼識形勢會同知樂康属兹景運開六服䏈綏荒
㒳亰備廵聿離宮岌相朢守嶽將&KR0690;制如祠匪求祥
式瞻龍德中足徵皇業昌請繼王會篇勿𢋫祁招章
李老谷聞子規
杜老聞子規近在東西川猶云感時物抆淚寫幽悁
今我行塞&KR1522;子規相後先時夏雲景晦鳥呼搖空烟
響入樹窅窅啼垂血濺濺想知𡵨路難不恤軀命全
千聲復萬聲喚我歸言遄苟非木石心豈免腸内煎
江南叢薄間有花名杜鵑開時是鳥至相戒治春田
不歸如江水負此今五秊風圡孰云異物情要有遷
寄巢勿浪出祝尔還自憐嚴程趣行邁且復揮吾鞭
龍門
一溪瓜&KR2037;流渡者云可亂屢涉途巳窮前臨波始澷
嚴嚴龍門峽石破㒳崖半沙浪深尺餘灣洄觸恨岸
它山或㴻雨湍漲輙廉悍頃刻漂車輪羈絡不能絆
其源想非遠衆水自茲濫濟淺抑何艱慮盈疑及患
峯隂轉亭午出險馬蹄𣪚草路且勿驅烟開朢前館
朢李陵臺
平沙北流水青山在其上李陵思鄉臺駐馬一西向
草根含餘凄峯尖入寒朢俚言雖莫稽陳跡尚可訪
想其深入初步卒亦材壮手張天子威氣奪名王帳
覆軍䧟囚虜此志廼大妄一為情愛牽皇恤身名喪
縷縷中郎書挽使同跌踼安知臣節恭之死不易諒
河梁執别處出語謾惆悵家聲故燀赫三世漢飛將
兵法有死生人運迭休旺忠回在信史豈沒功罪状
馬遷當腐刑強欲雪其謗圡思豈能無層雲塞亭障
千年麒麟圖吾將執玄鬯
五月八日至上都國子監作
今晨淂佳馬驛行趋上亰却頋沙卷幕前瞻車載旌
翠華戒鳴蹕肅肅遠有聲馳道無十里雲開雙闕明
跡既阻奉引班非陪列卿言尋圜璧宮紆徐臨雉城
茀地三數畞虐堂十餘楹稍加溉掃勤淂遂憩息清
韓公博士年實教東都生今我最冗官懷鉛從北征
古来玄朔地雅頌亦鏗轟豐芭德甚廣韋編義尤精
前脩有軌轍後生多㑓英抑將授何業可使器早成
寕無子衿刺僅免吏牘嬰高居謝暑濁曠矣羲皇情
曉發龍門次獨石賦呈楊廷鎮脩譔
日日思南歸乃&KR0647;北風去北風不貸客吹雪作寒沍
眀當彂龍門一昔屢驚怖男兒事結束&KR0605;苦在𡵨路
奉命有程期邅廻豈吾㩀沙平占斗行野斷蹴冰渡
重貂襲裘帽矯矯若紈素㩀鞍肌骨痛劲氣腸内注
口鼻一吸嘘噴噀鬚上露露泫已成澌虬張本非怒
瞻前獨石近投館薪火具䏈鑣有佳友執醆起相語
我實孱懦姿踰五巳斜暮隩居尚少欣遠役宐多懼
明廷集鵷鸞燕雀一二數曷不捐半菽啄菢随所慕
置危而易安正以縻爵故先廬越西&KR1101;亦有返耕處
吾聞知幾士顔子其殆庶翩翩不遠復綽綽有餘𥙿
贈君白雲篇還我歸田賦
乘海青車過赤城鵰&KR0810;
小車簟為巾中箱劣容坐服轅一牡良貼靷兩驂佐
輕行涉嶺坂捷若風鶻過手雖恩鞭箠身巳倦軒簸
世間耴快事往往遭蹶挫吾歸亦是客奔迫理誠那
緩馭良自佳山光曉来破一瞬數里踰浮青猶幾箇
逢迎不我舍知我行意惰故園果下駒三歲想勝䭾
閑從白社遊間即豊艸卧成吾看山福豈不在老大
送俞伯貞祝蕃遠下苐南還三首
闢塗將進賢設科大蒐羅有司執衡度称物平無頗
一語不從律萬言徒自訛微伸巳什百小軋能幾多
完此不雕玉虹光亘巖阿
栖遲兔園讀巳後澤宮射㒳豪吾所賢九軌看方駕
奈何慁子苐竟使劉蕡下文章如羣龍其智可變化
乘乹忌孤剛君子有時舍
北學自姬孔此道日星垂㫪陵建南標𬗋陽煥重徽
何嘗限風氣但務開民彛我昔弄詞翰屢亦逢黜嗤
歸欤理吾書与子指龝期
十二月七夜畏寒無寐閱陳景仁都曹雲南
行卷為和雜詩八首用其韻而不用其意盖
景仁之作在賦詠而予之狂言則發扵興比
之間要不必同也
古樂入今耳間歌纔一成頌鍾在高懸滛哇不能聲
彼昏但坐睡我聽心和平曷不薦廟郊使之配咸英
式觀三雍拜遂陪千畞耕
天驥不可得我嘗有其圖非無相馬法僅出智之餘
騏駰与騧駱一一随指呼踶齧性豈異區分意何欤
求之御橜間徒以利為漁卑㦲論形佀蹄涔語江湖
豪氣久巳無詩成差自喜是中高高楼安敢卧餘子
十步九䟦疐百年三仕巳方輪豈能行曲几無足倚
有田歸去来編名附閭里
青山引寒望趙北与燕南孰云古人跡不使今人探
&KR0861;從下士秩章服裹朱藍聽雞鼓紞紞懷謁府潭潭
孱顔入我夢五年心内慚此丘元不愚彼泉豈其貪
一咲擲憂患浮㬢在圓庵
日月相麗行有時而&KR0628;虧君看明堂柱基構實丕丕
人心即天理何嘗有欹危制政自帷幄流風被疆陲
轉旋乾坤正綱紀頼不墮㔾日歎孚草繼明仰重離
歲功適已成祁寒無怨咨
嘗聞學道人即有以觀無如何彈鋏聲嗟嗟爲車魚
董生漢儒者卓哉彼丈夫當時江都相豈視大梁屠
仁義言藹如我興久踟躕
陳君自少年高步巳青霄迩来鞍馬間髀肉漸漸銷
美玉琢廟斝胡不舟以瑤乃令坐郎署㒳鬢日萧蕭
君子尚難進躁夫率狂飄皮冠豈非禮寄謝虞人招
大龜尺二寸至竟有何神僃物使納錫乃在九江濱
我昔用支床吐故以納新苟能避鑚灼何必愧泥塵
養生實有主徇名豈其賓
舟次衢州
逌然青霞君問我廿年别南洄復西汎有行何屑屑
亰塵苦未浣玄葆變霜茁是身夲不貲吾計乃自譎
情知禄萬鍾頋豈在茟舌毛錐強觧事塗抹豈駕說
從誰飾竿牘若己負羈紲停舟此水濱滯慮一澡雪
可能招翔鸞爲𡭗恨啼鴂珍重幽桂叢高枝待予結
晚泊貴溪遊象山昭真觀
舟行弋陽道山石多異状嵌空露鍾窽屹立儼珪鬯
㳂洄百數里璆鐡森相向最竒象巗下仙館占丹嶂
舍擢遵微行松篁插雲上開門看青壁左右挾高閌
飛雨灑面来輕飈入簷颺道人出迎客牖戶坐南嚮
延登卑僊臺境肅神滋王不知日車側但覺天宇曠
我生名山遊正費屐幾㒳采真喜初遇戀勝期屢訪
布帆催夕舉未敢恨飄蕩水深彭蠡湖回眸更東望
杜家三舅潯陽官滿明年當致其事来洪都
取薦牘却擕家東歸留連數旬醉吟惜别
舅家内外婣十七著門閥鼎遷變則大強半異存沒
沒者風燼銷存者枯株杌䆠遊四十年翁今亦華髮
征商上&KR0690;苐休致迫期月取别来枉途親情為之竭
小留寕久久仰見圓蟾缺官餐無&KR0779;味歸𬒮當明發
言尋九江柁轉上吴門筏還山朱夏初生事及薇蕨
歡顔撫群稺一洗道間暍仕䆠至懸車如射釋扵筈
又如觧奔鞅回謝彼銜橜遂收塵圡軀併棄權門謁
百年百醉醒飄風幾何忽背雖無鮉文頭巳有夀骨
飲水看三丘青山青硉兀
送劉叔讜赴潮州韓山山長
揭陽海陬郡谿谷藏霧毒賈區乃在城積居跨南服
凡今仕者往喜氣溢僮㒒非輕万里途盖善千金蓄
子行攜束書言&KR0556;韓山讀韓山祀昌黎有酒有肴蔌
騎麟想耒過盻盻攬遺躅汛除蠻風清沾溉時雨足
以茲為教首如日升若木何必鰐避溪巳看雞應卜
今人慕古人未免傷抑促儒官實閑散歲廪七十斛
飽飯取詩哦雲月与追逐寕無趙子徒彈琴和予筑
是將實装槖果勝美梁肉毋羞䆠轍卑所志三年榖
子其&KR0779;韓山聽我歌獨漉我歌儻無證併訊㒳黃鵠
康端玉蔡輔之和予言懷之作清整可愛囙
再用韻荅贈二友
自吾得二友所譚皆古初如臨左右鑑併引後前車
相觀善巳至薄彂穢全除詩成諷在口道契徵諸書
並秀方卓尔早衰獨紛如念茲鉛槧業未棄檏斵餘
衆塵適可厭一䄃豈勝拘間囙邪轍仆覆謂正途迂
賦無藉鸚鵡祀有及爰居大雅属寥闊斯文竊涵濡
自彼柯葉改何嘗本根無裁將騏驎罽飾作馬牛裾
世雖混空假聖猶公毀譽虞箴不在獸士服僅如狙
凡物有合氣非秦獨能廬區區學章句咄咄事歌歈
若已困糠籺從誰問薪芻㳙流積至海廣陌莽成墟
吾徒慎修習世好䓁乖疎蚩蚩善賈者取謚信為愚
林敬輿將赴宜春筦庫之任過鍾陵訪予官
舍道别来出處相對惘然即賦為贈
吾聞昭文氏鼓琴息其生聽者耳無聦謂琴有虧成
玄木朱絲絃備之以聲形奈何至治音卒負不平鳴
敬輿江夏耒又欲西南征闊别十五年撫鏡各星星
人生不滿百憂患每相嬰覆鼎有傾否僨車無折衡
霜松獨也正受變愈青青桓臧巳糞壤孔孟猶光晶
儒者有要歸体用實兼行無輕平凖書操竒制其贏
此事足為理豈以仕易耕三歲如風花瞥眼秋葉零
宿桑尚可戀息炬自全明宜春州郭小山水刻且清
便將䕫𤏡比益使賦詠精妍辞難為好苦力特易盈
湔我塵圡胸漱君瓊瑤英進琴出䆿語為悉别時情
送富州章仲實判官觧歸
豊城縣為州民碞事叢脞雖憑節制尊未底桁楊卧
吾原共理心憂不在吏課授人以太阿芒刃能勿挫
章君一屏星駕用良馬䭾人言甲科郎屈跡郡丞佐
置之奔輪間寸跬無少蹉夫知勤保惠不計减寒餓
才多適自煩有席不暖坐最其芻牧功連壟富秔稬
君去誰則来毛髮責吾過今年秋風高更畏茅屋破
吾聞爲歎息此道無坎坷詩書有利澤元造所菑播
是心苟不存卿相徒尔大起瞻東壁明詎患南箕簸
君懷有至寶萬金難並傎慎德抑良圖餘事堪一唾
行舟未覺遠雲樹渺千箇寄聲執法家須君警貪㤢
鄭萬里再赴廣東辟書題其所蔵深村晚景
圖因以贈别
江西到南海滿槖貯山川融液出賸語泉珠瀉勻圓
誰無疑薏苢我見皆雲烟餘情在所寄手把無聲萹
褰開攬秀色群玉數峰前洪厓頋之笑言嘗拍其肩
豈有雙太阿埋晶牛斗邊寒&KR0550;夜来夢五羊載五僊
騰景道君御海童歌後先澗中菖蒲根綠節如蜿蜒
溉烹作鼎實薦進旅盤莚是物能益氣扵人可長年
唯應雲中君觧頥為君妍功名来無期進思方沛然
題詩代畫記蹇淺詎堪絃
題牎外木粟叢
木粟比經雨抽梢將過尋藩籬苦不高争長意駸駸
愛此莖葉間綠縟暎蕭森簷前數步地藉以成幽陰
稍令晨光薄豈惮午暑侵我屋如横舟風来一開襟
淮浦萑葦岸越江篁竹林以人見眉睫失喜聞挐音
薪秸供歲晚糗糧侍秋深小得償作勞不歸如此心
貞一鍊師遣舟輿招遊王隆留詩山中
故人丹丘侶招我雲林行雲中逍遥君高居白玉京
不知幾塵隔笑頷相逢迎肩輿五十里細路田間縈
半途迫曛黑一炬借微明映壑㙜殿出入林風物清
曠然莽蒼墟翠氣欝峥嶸仰見星斗光安眠巳三更
晨升𬗋蘭藉瓣香致吾誠何期奔走中獲踐仙者庭
晉柏已槎枿柯葉上青青海桑知幾換風霜亦屢驚
使非丹液滋即是劒噐精至今畡陛邊鸞鶴時来停
五馬昔浮江龍戰方縱横䠂氛則甚惡觸波多駭鯨
神兵一飛出坤道載承寕悠㦲微禹歎但詫仙道成
斑斑函臼迹古石託堅貞如求造化樞揣想以其形
白雲在遥天何嘗繫浮蒸巳去忽復来神存扵杳冥
四溟環五嶽茫茫大八紘仙君所過化山川實楊靈
年年八月秋来歸雲作軿至人懷其鄕其心常怦怦
麻姑後千載時猶過蔡經弭節城陽宅亦有許宣平
錦帷雖飄去闢堂樹瓊旌况茲賢主人重有能詩聲
口吟蘂珠萹手攀琪樹英客至輙授館命庖羞膳烹
時春雜花發景風暢新晴開軒得憩息衆鳥方嚶嚶
覽物忽有興睠然懷友生京游我維舊嘗同車笠盟
既果名山期復愜滄洲情申歌不成章聊希蚓竅鳴
渡湖宿麻子港口
青山彭蠡尾湖水始生岸一舸破微瀾風帆用其半
亂流二百里午發至未旰蒼茫洲景中明滅津烟畔
數家小聚落漁竈倚灘爨舊聞萑蒲間弱肉飽強悍
時平道路清跋涉得無患豈非年榖豐禮義能服叛
嚴嚴主湖神牲酒滿柸案乞靈我豈敢雲黑檣烏𣪚
艣師促轉柁軋軋鳴鵝&KR1295;前曕麻子洲波面明星爛
新别重有懷縣情如此粲
重遊象山昭真觀憩祝丹陽齋迨晚豋舟作
偪仄小舟中動目喜清曠僊山在眉睫彩翠紛千状
林扉延客步入谷跡逾放洞广如屧廊灑瀑層雲上
不見泉液滋但覺池流漲烟霞儘清洲草木無穴長
古人所題字鐫刻尚遒壮不然身後名千載有真妄
山中丹陽子与我同雅尚京華十年别相對疑夢想
鬒變將還童藥成猶静養褰開曲密房苦笋煮可餉
病身正怯飲坐息得疎暢欲起復俳佪簷陰稍移丈
東歸路更長篙師催進㮄
我昔京城居
我昔京城居思山見山少今還蓬廬卧山雲日繚繞
青山如高人特立萬物表方思謂有饜久翫復不飽
門前再成丘其上可延晀岡巒四塞中蔽翳一盖小
烟雲所出沒變態異昏曉宇宙幾塵漚心目俱照了
孰大混鴻濛孰細入芒秒不必載尻輿超騰閱齊趙
茲惟龜殼屋左右羃篁篠習忘我豈能况欲觀其徼
靈景既内澄游紛徒外優推琴跋殘燭閑戶月皎皎
曺尊師求白雲樓詩
鍊師養母處白雲藹丸丸朝飛映皓鶴暮返随青鸞
興言芝术飡未貸菽水歡母年不滿百真歸葬空山
雲来復雲去淚眥詎能看飄颻簷前景杳沒堂上顔
茫茫天地間人雲同一觀故雖仙者形安能久堅完
逝川日沄沄理定無回瀾名教信可樂孝行垂不刊
吾聞樓居人鋤雲種琅玕大丹幾時熟吾當候仙壇
昔仙華方先生晚最嗜吟吾鄕詩道嘗一昌
矣自公下第寂寥無聞余每深慨扵斯閒居
多暇方裒公手澤為卷得公山中竹醉日感
舊寄贈之作輒追次其韻寫寄其嗣子夀父
孫壻吳立夫
猗嗟巖南叟久化冥漠君巫陽不下招宿草荒秋雲
篇章一二在旖旎揚餘芬誰昔開雅頌世方疎典墳
重此窺制作悵焉遠興群道散五十載于今歎弥文
叵窮積石原但涉九河濆不知黍離降遂及東門枌
公誠後死者幽明已中分絃歌三百首烈火豈俱焚
向余忝未至扵兹愴前聞嘉榖雖屢歉旱苗猶足耘
嗚呼召公臣閔下如蒼旻胡不扶雅道廓然蕩埃氛
公詩載揚熙與世析朝醺
十一月十六日為仙華先生寓祠植碣于其
墓北化城僧舍里之交友咸来會祭歸而成
詩用識斯事
先生隱仙華卒葬仙華麓淒其十霜露墓草今幾宿
永惟不朽事誄行當有属業鉅自宜久才微豈堪服
重予師友義黽勉承記錄鋪雖弗工夫序述皆可覆
平生有道碑此筆知不辱但嗟無繅藉吉薦忝嘉玉
成碑懸窆後合置庭之曲奈何荒阡中風日所飄暴
乍可牛厲角敲火防童牧十夫舁致之寄幕託僧屋
併為近墓祠㪺泉薦寒菊交朋響然臻杖屨或不速
意氣有歆動夫豈為肴䔩兹山望其廬數里入隂谷
離離紫翠間歷歷盤游躅定應挾飛仙時来蔭雲木
微吟應吹鶴高舉還騎鵠誰家松柏墳行鹿不敢觸
運往無須臾夷堫已為鹿春花照黃壚有酒無茅莤
先生死布衣桐棺僅能束葆兹泉阿藏免彼塗芻蹴
斯文在天地千載如轉燭顧其不亡者往過来已續
雖微冡瘞文尚有藁充簏清詩數千篇一一汰魚目
簡蒐付方寸後死慚不榖藏之扵名山斯言可予復
秋往蘭溪訪吳正傳錄事
終歲困拘鬱出門欣有行策蹇輕百里駕言尋友生
是節秋雨歇新霜初戒晴桕林朝日中絳㡩綴珠英
青山似為我出此相逢迎雲卷原野闢潦收沙水清
入嶺復出嶺江蹊抵微平古塔如枯樁冠山表孤城
投館已曛黑昏燈照初更有形即有役百歲徒營營
幸兹閒放日且無塵務嬰初非怵所畏其来為交情
吾人文字歡至味若鉶羹又若朱絲絃三歎有遺聲
所以麗澤益展然君子貞學功苟堪補過時豈無成
安得縮地法念来頻合并
寄題蘭溪州學挹翠軒貫子素使君題榜
庠齋小如舟雅與東峰對東風動曾翠飄落楹戶内
時春宿雨過芳事適已退松高或千尋艸長將再倍
衆綠乘風来掩苒彂朝采廣文曺務簡宴坐得神會
長歌楽泮詩小息元戎隊白酒彼何功青山吾堪愛
名軒以其實心賞惟有在枕藉山水間未省著闤闠
斜陽隠江郊正与飛鳥背峰端片雲出舒卷亦多態
誰持白變蒼強挽明入晦人生郵傳耳百歲哉更代
不朽不在名母庸嗤湛軰
五月十一日瘞夭後獨坐齊中感歎成詩
吾兒志端完不与短折類受命胡弗長灾疾併為厉
始痁謂旋愈荏冉半朞歲醫來為我言咎證在肝肺
飲齊兼凉温𥙷腑渴肝氣善方無竒功盖有利不利
數宵斉增劇一語無惴畏薬食方在咽冥然如大寐
兒年才十三犖犖且成知雖微警敏姿強斈差有志
八齡入講肆玩愒不一二何嘗疎筆墨頗似好文㙯
吾宗久衰落望以無失墜咄哉桑榆晚見此芝蘭悴
三世攻詩書樹德有餘地中間從薄䆠常恐負明義
庶期孫曾成食有不飲穧兒生亦何為天固予術慧
不令悅吾老忍更奪之易中殤礼有服弔突當為位
老吾今望七就木身如寄愛兒若爱苗肹肹俟成穟
將秋怱斬艾造物果吾棄廢放安足嗟衰頽復誰慰
坐齋日方永清風歴軒砌長歌瘞夭詩哀深淂無淚
王叔能尚書招遊乕丘歸而有作
闔聞蔵窆處白虎卧其丘殉葬劒已化金精猶上浮
秦強事穿伐鬼功恊人謀刳腸裂青壁瀝髄彂寒流
樹色不知古蛟龍欎相謬蜕影入深窈鐵花綉吳鉤
供庖綆汲餘千人宜浣漱生公昔講經聚石石點頭
至今盤石上法雲垂蔭庥宝坊何年建凌虚出飛樓
北牖俯平楚西軒延廣疇登臨小吴會万象一目收
韋白題詩後物華厭彫鎪何哉幽獨君窅然遺清謳
兹山𧺫原隰巋形如覆甌我疑星遊空堕地得長留
不然駕海来六鰲為載輈現成股舟臺示以聞思脩
客過閶門西看山幾回眸是節風日美招携有扁舟
旋櫂午影亭繫籬野隂稠行酒進热啜飲闌歸㒷遒
詞客思如雲尚書氣縣秋吾衰落人後技癢記斯遊
謬誤尚可芟蕪穢焉能瘦
袁文清墓下作
十年漬酒緜不到文清墓遥遥許劒心夢寐傷遟莫
千里来東州九旬縻逆旅諒哉生芻束耿耿復誰語
空懷郭林宗不見王文度山風吹空林更絶重湖去
草堂琳蔵主得往年黃晉卿吴正傳張子長
北山紀遊八詩装演成卷要予継作因追叙
舊遊爲次其韻增諸卷軸
禪堂生莫寒客至不成宿岩雲忽飛堕深灯出他屋
仰見星斗高闌干轉空曲靈源
半陂純浸山山空時見景老禅行道處水木餘凄冷
文字豈其機無言坐移頃草堂
高高三洞門中天開積翠隂火彂晶熒坤珍抉竒闷
仙靈䣊下来歸吾此焉遟
塵飛天宇空(去)石破岩泉古萎花吹微香林端夜耒
雨語客莫題詩山靈忌多取鹿田
到寺取徑危穿林限沮洳井氣升為雲篁竹高扵樹
清風翼我興納屨下山去寶峯
德人久歸泉何異舟蔵壑僧廬出椔翳楹桷亦頽落
回望芙蓉城雜花春漠漠潜岳
言尋磊磊亭躡雲随下上澗回泫微流山空答遥響
我巳後斯人寥㦲得真賞山橋
餘春不可挽風花吹滿路向来一宿覺䆿語知其處
却望北山南城深晝多霧寶石
九日試院諸友小集分韻淂口字
今年秋意深閇門作重九輕拈糝菊杯強沃談經口
森然奎璧光殘星暎珠斗文字入權衡在縣不在手
我豈能重輕銖㒳差可否舉手謝西風此心如此酒
出試院諸友小集湖中分韻得淡字
棘圍坐踰月滯思入重坎今晨始超然放舟事遊覽
前林卉木清後岸風日淡雲開兩峯出秀色手可攬
嘉茲十二友夙昔共鉛槧撡𬒮將語離漂萍易增感
舉釂屢飲醇實鉶還薦醓歡意方未闌夕陰浮晻慘
吾人許子心初豈異肝瞻所志續鸞膠母徒嗜昌歜
向風竊有亦君當一笑頷
王繼學侍御將赴南臺僕自山中来城候餞
辱惠近詩輒借韻叙别
龍劎久不試精金生繡澀谿工一磨瑩光射秋濤碧
凡物要有真厚形非薄積所以君子心知人恒不失
嗟予始從公深眷蒙引翼追惟三接晝何啻十朋益
羇窮苦相累進寸退己尺徒將鹿豕游企望鵷鸞集
鄕部属建臺登門怳如昔煌煌執法星照影秦淮白
蘭舟曉當發離恨焉能釋獨憐蓬藋深永与雲霄隔
衮衣早歸来申歌歌赤舄
題蘇長公書曹侍中与王省副論趙元昊事
古人善觀人其孚如㫝龜後是數十年理事可逆推
何嘗爽分寸自足制盈虧夏童昔跳踉勢將撼邊垂
生子實不令貌求惟有幾乕欲既逐逐狐行亦綏綏
于時曹侍中中山擁旌麾相逢輶軒使王鬷貳三司
謂言國若鼎寘安毋易危人才出試可邊患稔愆違
消釁必思豫恃吾有足支所樞本兵地舉綱振其維
遟當属之子在子䆒所施鬷雖踐樞筦夏強適斯時
謀弱遂弗振斥去乃其宜億言不幸中國豈終莫醫
坡翁忠義人聞之為愕眙寫寘尺紙中示作垂世規
流傳百年後引貫珠纍纍清夜一發楮光晶射南箕
我觀与衆異慨今誰致之自古泰治世守道在四夷
濫觴起毫芒流末誠渺㳽猗那久不作國蹙祚已移
展卷懷所欽凄風振庭枝
十六夜望月蝕陰雨不見
三五秋正中既望月當蝕公庭脩救事摐金控鳴鏑
喧拏走兒穉發召徧巫覡我時適未寝披衣步簷隙
飛雨洒面来空雲稍如冪天應愛厥妃恐懼遭掩抑
仗此豊隆威角彼妖蟇力譬諸藪蔵疾含穢惟汝德
㒳曜駕㒳輪安行各適軄柰何啖食凶湏臾成毁璧
見過雖有懲匿瑕乃無迹雨非黨蟇者為天護精魄
常情惜良夜良夜安足惜德刑与隂陽配對初不&KR0647;
星辰繫天步磨螘㳂㦄㦄圓顥示無為蒼蒼垂正色
稽首父母光千人萬人覿
讀漢史
博陸在漢庭受遺能效忠擁幼建皇極庶幾社稷功
惜哉懵學術慆淫無有終不知閑家吉卒蹈䨱餗凶
白日麗天行過&KR0628;巳非中雖微驂乘嫌固足戕其宗
獨時休屠(音儲)子任同識不同抑畏秉臣節不受通侯
封謂臣外國人旅王若羣工詎以㫋毳習屈此禮義
風薦進後其黨志冲言乃雍子孫祉報&KR0779;七世食勲
庸人才如百榖並收成歲豊立賢果有方湯治何由
隆穿穴有攸隙累善至扵崇漢法雖峻厲虞機繫其
逢春秋貽典則朗鑒雙眸空癈書起歎息豈獨悲人
窮
送張典史赴江寕
太微執法星下臨維石城城中治㒳縣珠光聮玉䋲
仰承澄清軌順撫疲瘵氓地大故物衆姦端乃横生
爬梳方費日更復事將迎薄責亦詬病&KR0779;誣俄近刑
况茲朱墨曹走趋候門屏罄折如不容尚憂違指令
盖此銓鑑宗軄在賢公卿南端操國秉招招有虞旌
士以才自致筮云艱則貞霜風不凄厲詎縱垂天翎
盤錯别利器神鋒發新硎張君懷牒去佐縣得江寕
江寕簿書叢堆案来相仍敏手試料理即見訟缿清
仕道若㦄級淹時觀序升禄食三十載未博一衫青
遷秩雖左次&KR0690;苐當視成小住期月爾快陟天衢亨
古人重難進每用謙治盈故能終器業挺然居盛名
春華非不佳寒松有餘榮觴菊酌君别慎哉千里行
題姚文公草書杜詩
草書貴神雋不在加銛鋒端如孫吴兵善守亦善攻
合正當勝算出竒思變通汎觀造化初足想&KR0799;結工
柳城文獻家奥學自為宗遊藝踐張素希風盛咸戎
褰開大雅堂倒瀉雲夢胸朝光出紙背百丈飄晴虹
早勢巳棖突餘吹尤長雄山㺑舞幽窟河伯開泉宫
收采不一二怪珍溢其中昔公富清覧弭節匡廬峰
峰前羽章館敷坐𬗋烟重雪繭晞淨月蘸毫挹飛谼
松風助揮灑能事不匆匆却後三十年劔化無留蹤
易名陪末議私竊百世公展卷三嗚呼企公其猶龍
(公之草法得扵伯父左丞公而此卷作扵廬山太平宫)
宗忠蕳公畫像為公外曾孫葉深道作
近古社稷臣生世常不數不能半五百繼見已超卓
炎運昔中否兵氛纏大角掩旆薄日黃張弧北風惡
起公滏陽節仗以障河朔懇懇存趙忠憤極涕横落
扶義亟西征敵愾為小却佐興靈武功受任留宫鑰
主辱臣則何國勢滋以削回鑾累十䟽言諄聽殊藐
一死不貸公百壬吁可怍企公如列星宵光仰昭灼
幾葉外曾孫傳世春秋學手圖起予觀言自崇勲閣
士稚雖則亡随會尚堪作蹙國今更非雲飛天一握
誰能挽江漢爲公洗河洛
梁谿謠贈盛高霞道士
梁谿一片月搖蕩綠蘿烟玉女採珠回駕龍耕璧田
春去竹花實歲深芝草駢鳳皇招不下遅景惜留連
却朢白雲嶠明星正當天雲中青童君招麾使之前
謂言寶訣書列在瑤臺編蚩尤守扃鑰一閟三千年
至今海嶽間光氣常蜿蜒茅龍亦觧飛金匱豈徒堅
引手探玄策得之可登仙首路向恒碣西窺臨嶽蓮
天壇見日出皓鶴共蹁蹮行攀飛狐塞回薄扶桑淵
滄溟挹不滿石廪小如拳還尋屏風疊鼓枻陵中川
調笑呼陸羽濯纓苐二泉但聞丹齊成不見朱顔遷
顥露薦承液雄虹為采&KR0950;上下八景中窅然觀化先
何必肩洪崖遂將儕偓佺寕能獨不死為我啓真筌
大還容草創小劫度沉綿桂枝倘堪結遲贈逹遊萹
度馬嶺將適烏傷
輿轎陟層巔綫蹊若縣絙先登步尤跼後挽行益艱
履危不數仞避險輒多盤三石立扵獨累寘若為安
使非五丁力誰其鑿㠝岏松邊取一息影動浮雲端
曜靈却在下身今插飛輸冷風掖車興青露向空溥
不知日馭側但覺天宇慳俯視萬廬落井幹湧微瀾
青林綴坳垤新霜變朱殷客塵將盡歛真境廼徐還
䆒觀盖壤内開闢有此山何年畫疆邑岡巒屬連環
鳥道劣容跡人獸為通闤旅行負薪粲魚貫勤牽攀
十步九㒹躓肩赬汗流丹彼誠謀口給老吾迫衰孱
胡為事茲役荒遊起孤跧放情思脫兔引手招翔鸞
復恐血肉軀容易堕榛菅山靈若䥴我澗聲助抨弹
寥哉不遠復脫粟有餘餐
過哭亡友傳景文墓
傳子攻為詩其氣嘗逸發束之就聲律韝絛縶生鶻
眉山正令中殺伐機更活在藁數百萹一一無㨂拔
佔畢老于行妻帑窮至骨晚塗從禄養歲月巳飄忽
歸葬此丘樊宿土蓬科沒嗟予員明義不得臨紖紼
過車一慟巳林風鳴窸窸佳哉承宗子堂構方突兀
封培繄有自神理固無拂因知鐘釡贏初不棄圭撮
交情䓁肺附悲喜㒳相戞流為掛剱謠庶以開欎塞
過錢清(浦陽江由是入海)
浦陽配三江猶以小絜大我家其始源涓流激湍瀨
到茲直逹海混混百川會歸墟豈其豐出坎亦非殺
贏縮㹅一如真源自霶沛浮舟絶江津浪觸銀花碎
朝曦如青蓮升光破烟靄歸雲回朢長鴻飛渺天外
望會稽山
城東鑑湖道水光翻夕鷗雲破青靃靡稽峯芝掌浮
悠然動予瞩玉女開明眸固知穴可探却恐書難求
蒲蓮浩如海微風挾輕舟前山与後嶺導從森幢旒
誰張北斗旗漸進東瀛洲桂枝倘堪折衰白媿重游
月夜下通明堰
挽舟下通明初宵落潮後㒳犍纔負軛十夫齊奮肘
引重如㪯虚歘過姚江口細水不生館月色金光走
蟹窟在芦根西風吷澤薮開蓬挹微凉眾黔予白首
欲持浩浩歌往和嗚嗚缶隔雲呼長星勸汝一杯酒
過龍山不淂留至車廐却乘小艇至門
矯首上龍山翠氣深盤盤松雲削扃鑰沙月轉湾澴
沿泝二十里回檣容扣關山中宴坐人閱世如朔鵉
十年不同夢笑迎彂清歡浣我塵土面對君冰雪顔
吾生大自在眠食儘輕安為作十日留閑看飛鳥還
中秋看月有懷僧正宗
前戾竹柏間月露浩如渴此景不可孤脫巾坐其下
露氣挾清華月光罕罅明河耿在天動影兩相射
忽如龍洞中蒸云雨初夏又如澄江路殘雪在林野
我時病少蘇久巳謝杯&KR1356;移床著圓蒲小息容枕藉
只愁太孤絶翫翫不堪把觸屏僕巳僵照辟灯將炪
絡緯鳴四薝細声如合雅前身我不知豈亦飢吟者
凄(凄)感離別切切懷保社嗟吾風雨交會合何其寡
有形即有患孰者非空假去年東海頭勞筋寄禅舍
是節秋正中褰簾掃風謝正見金背蟇水輪促高駕
㶑灔煑松濤丁東響薝馬倒槖無生忍談餘猶炙踝
染指蜜中邊如啖得牛炙再秋未闊疎為生故閑暇
惟餘懷友情不与凡物化遥憑夢中夢寄訊楞伽夜
朔游卷中有句云成吾看山福豈不在老大
此拙者早退之苻也然青山獻秀白日延景
羹糗足飽寵辱兼忘山中之楽殆不過是而
福則吾不知之也歲晏苦寒孤坐無憀用其
句為韻賦十短章以自信先示戴生間或貽
諸同志
澷郎豈不仕而多山水情中懷不遠復束身返農耕
陳力嗟既老食功遂無成飲水讀吾書處困維心亨
粤初賢科廢吾年類童烏承家有佔畢袊佩亦朋趍
同時執業人十九為丘墟傲兀憂患中塊獨餘今古
本非青紫楦偶塵文石班鵜梁濡其翼愧此頭上冠
幸保清净退苦節諧所安山吾耐久交隱几澹相看
祥麟狩而獲僅与犬羊般所不如孤豚在檻猶在山
應龍廼真智天飛薄玄間嘘雲自為神施澤何嘗慳
密裌縫我衣厚墐凃我屋食口相煎熬歲計幸中熟
兒童向我言負智寕負腹赫(赫)起近名容容滋後福
昔予輕世事飲酒思楽豈老衰負初心顔鬢日以改
酒能乱人性強止中自悔飲少固陶然吾心寄千載
一瑟混百竽衆然予獨不是意豈無傳正听非妄受
聖作不必云肇自孟旬後韓歐望百世仰者若山斗
𬗋陽継禹功導引至于海吾鄕三夫子泒别原有在
斯文兩曜張羲娥自相代耿(耿)遡小明後死吾敢怠
行蔵常事耳吾以易自考係遯与敦臨何莫不由道
物理數中斉年華客邊老白髮對疎梅持以相媚好
揆時不相先掄林徒尔大吾世属多艱斈絶將無奈
逝者莫予追未来寕寡和衛道固有人惟無抑之過
柳待制文集卷之二
