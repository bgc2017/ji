柳待制文集卷之四
律詩
五言
同楊仲禮和袁集賢上都詩十首
出塞行瞻日趋朝喜近天離宫開苑囿馳道絶風烟
瑶水廵非遠峒山曆更緜甘泉多法從獻賦憶當年
雨水漸衣黑雲砂際目黃烟開纔黯慘日出已蒼涼
徇俗高簷帽清心小篆香端居萬里念萱艸惜微芳
昔建寰中業初開&KR1522;外山雉城平兀兀沙水淨灣灣
朱夏宸游正清秋武衛間叨陪文學乘空愧髩毛斑
謠俗随方異溝塗隔舍迷醺人唯馬湩勸客有駞蹄
殿角孤花靚城隅雜樹低天涯中夜舞如意昔曾携
天潢猶白白雲幕故青青積潦摧車軸高風堕箭翎
宫塗丹赭堊殿戶𬗋金釘女樂蓬萊祕哀簫動杳冥
幄殿層雲障轅門積雪峯竒鷹皆戴角御馬盡飛龍
瀚海將臨幸云亭朢陟封靑丘大羽獵有事待玄冬
曺務唯章句官規自法程齋扉侵雨潤宴几淂風清
㦄㦄三刀夢行行萬里城眀年遂耕隐深仗酒為名
經游還絶塞際遇復清朝大暑無蒙綌輕寒已御貂
盤空虀屢薦觴至酒頻澆貧病諳為客何慙帶減腰
公子青絲轡王孫綠幰車宴酣風小定舞破日西斜
手擲宫中菓神行海上查築郿母自&KR0779;儉德不期奢
水草方方善弓弧戶戶便合圍連婦女從戍到曾玄
雪毳千家帳冰瓢百眼泉後稽山更北長朢斗光懸
送李文晦僉事易節燕南十首
北候催乘傳東人挽去轅不觀滄海小安識太行尊
好爵随年進初心與道存老儒當劇部煩護國西門
儒有操存固才湏體用該律文微法具心學左圖開
更借皇華使重光肅政臺析津占分野星動斗間魁
邦圻全趙際詩教古周南簜節&KR1149;文玉軺車備左驂
静宜觀物變清至飲泉甘河患頻年息民康化易覃
鵰鶚三秋擊騏驎萬里行官䏈漢直指經術魯諸生
世或深求法公惟不近名天心與民監上下一昭明
後起或持槖同升巳秉鈞三遷分節鉞萬化待弥綸
自是區中寶宜為席上珍平津若開閤未必舍斯人
治獄多陰德傳家有寕馨一䕫當奏樂三鳳見儀庭
我實存康濟誰方忌獨醒之官趨便道回首鵲湖亭
婺栝山區外台明海嶼中為生民少魯食力歲宜豐
謠俗方方問䄡帷處處通䔍恭人自化無欲是深功
㦄下名泉衆江南芳草多悠悠增越思往往振燕歌
滹水冰猶壮壇山石未訛北還今易節回鴈帶春和
(贊皇壇山有周穆王吉日癸巳四大字)
王子朱絲直徐公玉尺方淂君同議讞&KR0847;類重從陽
上智能旌淑常情失吐剛法家制誅賞端合用其良
(徐周臣為使王在中為僉事)
走昔登儒館公時列省曺過逢常不數澹泊適相遭
入里能忘賤游庠辱譽髦臨分勤祝鯁何止戀綈袍
鄕友胡古愚久遊京師賦詩念歸睠然起予
囙之同作次韵二首
東府銓衡外西■雅頌邊青雲誰薦賦白日但催年
固欲翔千仞寕能闖九天淹留亦何遂未了北延薦
勞歌非異曲羸服有同袍客路添重趼童年憶兩髦
曉星田漏正春水鈞舡高為寄吴江夢將慙蜀布遨
天師留國公挽詞二首
襲美神眀胄游玄造化徒萬靈觀受印九斗直飛苻
御氣今安往迎年故豈誣唯餘室中麈光景見懸珠
齋祠承畫法湯沐啓仙鄕觀物將齊化成真巳坐忘
空瞻朱鳥■不見碧雞祥天上飛廉館還應從
武皇
大司徒饒國公吳公挽詞二首
周世羣支合秦封故邑開者英今幾葉爵秩比三台
正倚椿年永何知薤露哀海山雲縹緲真侍樂天来
綠玉抶衰杖黃封介壽卮高天流寵錫晚日被光熙
菊秀何妨澹松貞竟亦姜唯應韓擇木不媿歙州碑
送忽通叟著作行祠海嶽
乹御當陽日坤靈效軄初尚煩金馬使行■玉凾書
魁柄熒熒揭龍光亹亹舒何湏封禅草能賦逼相如
送朱本初法師赴■章玉隆宫四首
北闕層雲𬗋西山薄雨青廌釐称祕祀承
制領殊庭劒彩龍■角衣文斗七星綠章深夜上神
爽動秋冥
籍在丹臺上神行劔氣間天香輕冉冉雲珮静珊珊
便駕青鸞去應騎白鶴還名山地域記須為刻居■
鎻蛟唯有柱随鼠巳無家想到真仙宅能回俗士車
露壇春剪柏雲臼夜敲茶人境長吟採物華
久作江西夢翻從薊北遊雲間朝士舄霞外洞
汎愛非無别深懷轉益愁山靈宜謝我下■有
登龍山寺■閣
山閣&KR1272;虚起江天■朢開連延黃竹浦隠見白龍堆
雲樹離離出風■杳杳耒飛車倘堪躡即此妙高臺
叔能廉訪寄湖南道上詩次韵奉荅二首
嶽色褰帷看湖光攬轡收詩如陶菊晚心寄䠂蘭秋
手内青冥斧莚間白玉舟感時潘騎省有賦莫登
荃蘅無可㨂扽括并宜收正想三湘月能涵七澤秋
闢塗非改轍破浪合操舟慎重經綸具遲開五鳳樓
奉陪二府羣公重至北沙自而悵飲二首
稍轉龍沙路沙窮導騎休大官聮野飲小客思山遊
樹色争知晚峰光悉獻秋移時偃旌盖歸去不驚鷗
展席方成坐随開擇勝亭日斜詩未就風度酒徐醒
間道收徒御當歌合從伶山公未嘗醉愛看晚峯青
寄贈陳君采二首時聞宴坐西峴山中
翠峴峯千仞峯蹊步步迷令人通履子立階梯
欲點青雲破湏尋白石題是中觀萬象軒倪
明明刪述䡄本始■千年龜玉初誰膠合更煎
如將求方圓微子孤吾■申歌意
德門二首
濁潦巳波道濃陰欲變曛紛紛蛙黽地汨汨馬牛羣
城色將無辨人聲僅有聞深思黃道次初不隔浮雲
一月恒多雨初更抵正朝人皆憂沮洳吾復畏漂搖
宗祀申嚴擔官班列具僚勞筋偶羸馬奔走意全銷
初夏齋中雜題
蜀溪溪水上先世闢林廬重有江湖思甘從木石居
樹桐留宿鳳養竹待竿魚一一幽栖事窮年豈負予
功名如土梗歲月付萍漂病怯衣裘重衰看髩髮凋
藥功遅久久酒&KR0852;見昭昭不是吟詩力何方破寂寥
壤隔溪流斷門依野次成初非慵應接自是寡將迎
笋蕨搜山得鹽醯入市營貧居薄滋味盤膾敢求精
經月始一出移時還小勞生涯依馬磨力作問蠶繰
藤刺青陰密楸花𬗋豔高雨晴看爛澷草徑莫令&KR1573;
池岸方如截池波深可泅出門歌小海見客思滄洲
魚沫吹還息蛛絲斷忽抽萬生同一馬敢望絕轅輈
𬗋翠金華色浮空佀玉芝岡巒無百里衢路有千岐
鶴背王喬下鯨魚李白騎丹經吾觧讀湏暇一重披
杳杳亰華信栖栖壟畝身食糜多賸口黔突有勞薪
牲鼎雖無具鮭𬞞亦粗陳朝飡猶一飽不愧在家貧
山中九日三首囙寓懷所知
九日西風裏千山落照邊白頭難諱老黃菊強為妍
酒向鄰家淂杯從舊俗傳陶潜歸計是但覺費詩萹
節序匆匆換風霜稍稍侵賜萸成往事餐菊是初心
欲&KR0556;持螯飲除非跨鶴尋一身將一影猶恨隔雲岑
湖邊秋水觀送客具帆檣忽忽經年夢凄凄九日觴
山中黃葉滿淇上白雲長便作鸞凰去何妨萬仞翔
聞臨江范德機以母喪哀毀而卒
才名朝士右行義古人中正想招旌起何嗟掩𬒮窮
山川還寂寞臺閣謾穹崇此世丹青茟吾今属朢空
服斬誰非子摧形不有身使能穿壙入果勝闕泉親
突兀留文冡凄&KR0765;卷釣緡夜臺開幕府還借茟如神
逖矣音容逝凄其翰墨存徒聞㫪罷相安用哭招魂
世巳無耆哲吾猶忝弟昆生芻雖易具終愧玉人温
哭内
汝世嗟何短吾年亦漸衰胡為齊甲子不共數期頥
饋莫將誰主形神自是離老来多涕淚情至極生悲
年侵常匱食兒大未承家共老心誠切多憂鬢早華
即令加飯含誰更問桑麻喪祭當從禮吾門不貴奢
僧舍除夕四首即蕳賈惟貞左司
歲晚窮陰逼城隅古寺寒天時當朔易人事入憂端
不爲庖厨薄從知道路難車魚皆外物長鋏未湏弹
薄𬒮齊三服高冠漢㒳梁猶慚博士秩有累故人觴
塵土深如許山林耿未忘江梅能厚我随分予春陽
索寞杯觴外歡娱博塞中老思渾是妄苦語未成工
鬢髮毿毿白燈花熖熖紅摧頽影一丈何負囁嚅翁
小寄維摩室將乘笠澤舟歲闌書未逹春近病先瘳
藥物聊湏致丹沙莫苦求憑誰反招隠爲我畔牢愁
二月七日与陳新甫甘允從飲范使君亭二
首
心賞他年屡湖光此處全春生鷗鳥外人醉杏花前
細竹侵除道殘陽滿繫船毋將比西子吾實愧華顛
醉客休移坐歌姬不受呼山光渾欲滴酒醆未宜孤
倒插浮屠影横開罨畫圖史君能攬勝堆案有西湖
題瀛海啚囙憶舊遊
一幅烟綃展千重海觀開日華浮沆瀣雲氣接蓬萊
昔駕飛龍去還随汎鷁回吾詩与君畫傾瀉盡瓊瑰
吳門逢張仲舉送之秣陵
東南多積水西北有孤雲盛氣宜鍾秀明時屬右文
若何開典訓自尔泝河汾此處山如洛登臨日又曛
烏府聲明地鴞林雅頌筵尊聞惟有在友教益宜專
莫取三鱣應終期一鶚騫吾徒負能事攬物要新萹
我軰相期意窮年豈繫名囊書方遠適舍櫂欲兼行
南斗文星動西風旱火生他宵有鴻鴈載影過臺城
送胡廉使致仕北歸東原五首
在服湏耆俊游廷重老更引年方未艾納節去何輕
泰嶽雲端出長庚月畔明一言興孝弟四海樂盈成
周詩尊耉老漢節重祥刑傳說為霖雨鮮于是福星
獨游鷗炯炯高舉鳳冥冥出處關時運吾心与道寧
壯節澄清志孤懷獻納忠明敡當盛世休致仰高風
醴酒傾杯綠丹砂入臉紅魯侯宜燕喜春在畫圖中
越部山為畛齊民歲阻飢皇華方攬轡太史亦陳詩
食德何多幸遺榮此一時東門開祖道花影動春曦
種德高槐並留香晚菊鮮鳳毛方瑞世鶴骨正宜年
曠視浮雲表真游太古前群峯囙嶽小霧卷見青天
睡餘偶題五首
青衿嗟老偪白髮向書垂重託巵匜飬能忘草木滋
潯陽三畝宅同谷七歌詩境熟初何累情忘適更竒
竹處風清暑梅時雨報豐蕭條㰴枕外安隠閉門中
藥物防衰景蓬蒿信薄躬有懷誰与語朋友各西東
此世何多幸予生&KR0779;自憐蕳書方厲禁裘葛屡催年
正是稊能熟其如橘不遷摧蔵南郭隱放浪北窗眠
惜此珊瑚玦栖之薜茘牀青山圍坐密白日放歌長
客久違朝籍人誰問夕郎駕車容一駟何必更留良
侯客真當逐虞冠莫重招議刑纔鑄鼎樂聖但歌樵
藻荇猶堪摯芝薇幸有苗不能縻尔爵焉用折吾腰
十六夜重對月
白兔不禱藥病衰將柰何酒嫌他日少月佀昨宵多
寡鶴無誰和新鴻亦未過兒童觧娱老舞影屡傞傞
許益之計至慟餘有作五首
賢興寕論世道大欲侔天聖路無迂轍師門有絶絃
全歸成此志不朽待他年逝水西風急空林落照縣
宿學滋淪墜微言亦混茫絶韋方未厭占鵩竟為殃
正使羣籖在其如一鑑亡吾衰欲無慟有淚忽盈眶
朱鉛銷日力義理析秋豪折衷群言定離微獨見高
誰能同酌醴更復競餔糟此道關休否吾非苟譽髦
珠光分後乘驥足仰前塵故想身無事猶如德有鄰
五窮偏害道二豎不憐貧斂服深衣去初何媿古人
世豈無精鑒人惟重所從祗應茅季偉偏善郭林宗
午館聞升復宵鄰輟相㫪鄕枌日凋瘁蜡社哭相逢
題離騷九歌圖
紫貝東皇席青霓北斗旗究觀神保意皇恤放臣悲
有客傳芭舞何人執籥吹楚巫千載恨憑向畫中窺
自題藁卷六首
特立無誰伍前行巳莫追幸留青簡在忍使素心移
奪月陳珠琲蒸雲出菌芝何庸夸險絶吾實厭神竒
成言要有域涉道淂無涯錦豈能傷美瑜將不揜瑕
迂疎求拔俗辛苦朢名家鄕學乾淳盛端嘉巳漸奢
誰昔憑觀化吾今用攝生本根無蹷撥葩澤必敷榮
律吕常相應韶鈞豈自鳴世間有尤物何苦詫盈成
射侯常近正瞽相亦非迂果束諸儒傳誰開九軌塗
大烹祇薄味小出且徐驅佳榖垂秋實因之飽衆雛
大繭扶桑罋危絃絶壑冰憑誰絙瑶瑟爲我換朱繩
凉夜鮮颷起高秋爽氣澄故多淆雅鄭試一辨淄澠
昔有尊元禮今惟俟子雲蛾眉毋見妬爰臂亦宜軍
語語推燕說行行避楚氛吾門刪述軌無惑守皇墳
晨𧺫
著地霧成雨過溪風卷雲朝光纔晻靄山氣亦氛氲
坐穏頭慵&KR0808;愁深酒未醺烏啼向人急吾耳不圖聞
歲晏風雪中方夀父連翩惠詩次韻酬荅
詩壇劉五字堅壁佀長城未必形吾怯深憑寄此情
和聲將律比佳興挟梅清雪夢翛然覺天葩正鏤瓊
聱叟方樊上先生自洛城弦匏惟有合鷗鷺淂無情
若昔論三益于今譲獨清仙山䣊招隠高步躡飛瓊
麯生不繼往持底破愁城忽枉詩連軸尤慚譽過情
北風寒燼落小雪夜堂清安得吹簫侣能耒噴𬗋瓊
長律
五言
贈别宋季任赴甘肅提舉
寕塞洮河外甘州瀚海隅羌髳通别譯封域界中區
氓俗風丕變
王靈德誕敷粤初聮吏治近亦好文儒左學將興蜀
西庠昉自虞懷章煩遠役鞭馬戒前驅驛路争迎傳
關門不用繻水經張掖弱山對賀蘭孤禹鑿班班迹
豳詩往往圖發時梅未萼上日草應芻元宰親加豆
諸生肅詠雩職司雖翰墨佩服巳銀朱會覩天荒破
端令士氣麄槎明星是客鄕大酒為徒請播言斯在
居夷聖豈誣高才每流蕩平世匪崎嶇只作三年夢
須輕萬里途旃廬春襲襲笳管曉嗚嗚浆灔蒲萄盌
馡寒翡翠爐新萹多慰意許可寄潜夫
故相東平忠獻王挽歌詞
龍乕乘參會麒麟踵畫圖記功宜顯顯論世匪區區
肇敏公維似明徵聖有謨陟庸纔秉軸運化亟旋樞
物己歸坯冶人將就楷模開誠登衆正獻可破羣䛕
夫里同耕鑿民儀異唯俞景鐘陳備樂桴鼓節投壺
尹德湯能恊堯勲益載都方期扶日轂必使麗天衢
大角兵端起清宫&KR0852;變殊霜蕡飄荏菽風榦落椅梧
射影無鮫鰐磨牙甚豹貙凄凉朱鷺曲狼籍玉麟符
立事思常武成書恨亳姑攀髯應共載升屋竟誰呼
&KR0779;地難蔵烈凝陰爲蓄痡血留衣上碧唅失口中珠
遘閔遺多難摧凶激萬夫羲娥還麗景彗孛掃夷途
狂孽憑三窟神威覆五湖不煩公府牘終見藁街誅
濁散陽明勝精垂晦魄蘇君門重肅穆賢路豈荒蕪
殉死身寧贖觀兵眼未枯春秋如有作盗賊敢称孤
㶚上仍堅壁驪山罷論徒董狐千載後丹茟詎應無
送南笁澄講主校經後却還杭州
鹿苑開鴻妙龍宫閟象玄閒關耒幾譯披彂露雙詮
梵學傳皆正華攵潤乃全義深含窈眇道廣極淵泉
論自諸師造言因半偈宣何曾離性相間亦示機權
述鈔心同悟分科緒各牽函盛方秩秩棗刻益緜緜
剞劂寕無舛硑磨或更偏遂令迷求豕不復辨䕫蚿
佛耀昌齡唘
皇明正晝懸五城銀色界三殿寶花莚重見弘經日
如逢出震年詔徵皆宿德御講盡真筌此士孤
山隱前身華頂眠野雲生静慧江月湛空圓天上青
猊座人間白馬韀微君能引重扵世孰昭先晦魄風
簾燭頑隂雪屋氊聲將為律呂眼豈混朱鉛疑句多
多證蕪辞一一鐫法珠終照乘宗鏡巳當銓焕爛金
泥字牽聮玉簡編指河符
聖歷穿石畢僧緣竣事纔敷奏䟽榮亟勞還萬回袍
錦麗大覺鉢盂鮮尚食来珍供司農輟禁錢厖恩
流&KR1070;&KR1070;鷁影去翩翩昨夢寕非蝶遅歸誤信鵑朢京
猶綠樹入寺始紅蓮雨外排千耦烟中聽兩舷屨盈
南竺戶櫂集北湖船巖觀應增聳川容若載蠲應求
随燥濕鑚仰喻高堅夏懴朝朝禮秋燈夜夜然固知
融至理直可寄單傳客𬒮難為别朝簮未放捐愛閑
思結社食力待治田苦笑昌黎戇深懷惠遠賢獻花
憑一詠安有茟如椽
用韵重賦故相挽歌詞
元勲開祉福盛德見儀圖烈烈神明胄恢恢禮樂區
帝猷咨相度祖笏付孫謩柱石需成廈機衡實應樞
舜裳施絺繡歐冶用型模寕使千夫諤毋容一士䛕
文多徵𣏌宋舞或陋巴俞昧旦張謀幄嚴更聽漏壺
投姦維四裔&KR1089;邑盡三都制政方如律蔵兵巳在衢
釁從倉卒起事與古先殊輻說慚輿衛堂傾歎屋梧
使来俄覆醢祭罷孰陳貙西陸無回轡中階有坼符
朢氛疑梓慎指海信&KR0984;姑月食終能掩雲乘不可呼
甚聞童叟泣何止僕人痡抵鵲將忘玉探驪誤淂珠
殞身臣報主之死婦從夫未必衣冠辱終令耳目塗
繼明光宇宙流惡蕩江湖已正軍門戮尤嚴聖茟誅
陰消寕曀曀震往遂蘇蘇天紀初誰優民蹊亦暫蕪
偃禾休反熟卧柳不生枯豈恨仁賢殄深愁属朢孤
封圻荒社圃官姓啓申徒秋草年年碧臨風涕欲蕪
送叔能左司出守會稽
南伯分符重東曺載筆光先憂勞鼎軸共理付藩方
日月封圻内江湖魏闕㫄治心兼孔老踐迹到龔黃
必使操刀割毋令學製傷閤鈴傳漏刻齋舫置書囊
賞憶荷花靚材憐竹箭良謝公多載酒賀老欲歸鄕
惜別燕歌短凝情越思長風輕文鷁動雲駛錦帆張
鵠去宜高舉鷗来豈遽忘為農託鄰化安隱事耕桑
次韵荅鄕友吴立夫見寄之作感别懷歸情
在其中矣
宇宙方来事江湖獨往人扶搖遺短翮濡沬到窮鱗
誤作軒裳夢終慙稻錦身跡雖侔燥濕學豈混疵醇
跼步逢多躓虚懷待一振屈伸乘卦氣消息候天均
喜際三雍啓還依六籍親馬韀從幸日螢案㓗餐晨
滕口虞官謗稽謀信卜陳踐更非顯陟遷秩遂為真
清廟方惇禮容臺沗末塵卑卑論燕爵憲憲朢麒麟
緬想閑居賦猶存弟子紳國鄕誰尚友輿皂或称臣
飛翰因来客分光肯照鄰之人芻有束何物稼盈囷
矍圃初登射驪山適罷廵玉全遭刖足淵静淂蔵珍
接席連芳晝看花惜好春言筌開窈窈理窟至馴馴
蓄思文俱銳脩名實与賓逝將熙孔業申此樂顔仁
淹泊思同社羈孤若異倫宜休寕俟斥漸老肯憂貧
夙碩惟耕釣浮榮謝鼎茵戒行無聽漏觀涉即知津
狐首求吾正螽斯詠尔詵枌榆應不改蘿蔦重相因
惜遠挼青菊期歸睇綠蘋題詩緘恨去離緒極紛綸
開府大宗師張仁靖真人昇仙詞
聖曆延徽朗玄筌闡化洪至仁惟有造妙道不無功
肇武侔黃石儲精自碧嵩噐非群物囿夢与九門通
宣室承恩始甘泉載祀隆時方陳象舞治欲致櫜弓
清净言初入高明聽巳聦寶慈深示世敦素實希風
四海臻寕壹三靈畢會同降祥宜蕳蕳合漠本悾悾
曉景来芝盖宵光下竹宫畫幡飄婀娜權火暎朣曨
練日迎嘉應祈年獲屢豐鼎成蔵魍魎劒動役靈霳
立在螭頭右行參豹尾中帔衣垂白羽徒御列青童
宸眷䟽榮數仙班進秩穹鎮圭函繅藉篆玉飾雕蟲
仰陟蜚廉觀聞呼太極公杯春鉛液瀉燭夜絳綃籠
圖像凌烟秘樓居復道崇月臨笙宛轉颷舉佩丁東
豈止南宗重還將北顧空八維關地軸七澤納雲夢
綡力森疑破淵襟澹若沖正聲諧杳眇顥氣徹昭融
汎覽乾坤大何知霧雨濛足誠因獻刖耳孰爲音聾
制勝生機活憑虚獨見充真源觀浩浩迷轍戒怱忩
士類常推轂師資亟擊蒙内經摽蘂笈曡組付蘭叢
固有登三事誰其詠五総雍容元老席懇惻大夫忠
客拜先加手朝回更鞠躬莚敷縫素純厨味屏葷芻
髮暎眉毫碧丹浮輔頰紅金莖瀦沆瀣珠斗戴崆峒
漏盡冰生稼䆫明彩駕虹給扶殊未老宴坐忽長終
牆上排蛟翣輤前引鳳筩翩翩龍去遠朢朢鶴飛翀
遊戲陵三境俳佪過九嵕&KR1032;簾瞻漢凖端冕侍虞曈
末議當凝命均釐及惠窮雖然形巳蛻共想石堪礱
誄德歸詞掖歌詩諗廟工陰靈環贔屭陽木樹椅桐
殿角猶遺舄泉間莫錮銅層霄如肸蠁下土故庬鴻
大雪戲詠
霰集先警密雲乘陡覺低穿帷纔巧入擁砌巳深迷
蟾影宵翻鵲犀光晝駭雞投虚知井幕蒙險失巗梯
九地蔵膏澤千門委璧圭黃輿增&KR0779;載玄武蟄幽栖
忽灑聲尤急中休氣轉凄辨方惟有服封谷不湏泥
稍喜夷塗闢多憂䧟穽擠世將還樸素壌盡徹青黎
固欲殊廉角扵何畫町畦𬈑池涵上下瀼岸渺東西
縞舉仙人𬒮窗明玉女閨混淪收日脚軒豁露坤倪
剪毳巾成氎吹灰室覆緹妖氛随蕩析闒茸謝槌提
勁竹猶遭挫疎梅恰吐齊若為散鱗甲無巳&KR1229;鯨鯢
睍日消遲見豐年卜可稽漁歸&KR0724;襏襫兒戲象俊猊
正苦貧衣綻那禁凍面黧曉&KR0902;初襏醴午椀更吹薺
幾夢斟羔唱徒聞索飯啼掩關誰掃軌返棹却尋溪
踐迹嗔鴻爪全生媿馬蹄莫抽梁苑思争效漢袊題
送何德芳參議登朝兼志王許二公同升黃
閤之喜
道揆尊良弼忱恂属議臣使星離左次卿月映中宸
巖石傾曕久鋒車趣召新一陽迎日至四序首王春
出號乾綱正敡廷巽命申廟堂深眷倚帷幄重咨詢
必使言多𥙷猶為國有人凡材資愛飬全體務弥綸
絺繡身帷服㼼陶噐在鈞土毛因地産財計繫丘民
藪澤將無竭閭閻冀少伸同胞兼隠痛衆樂頼調均
并采芻蕘論弘推草木仁通班巳文陛步趾即平津
際遇扵斯盛休祥自我臻治功開六典淳曜仰三辰
臯禹寅初恊勲華迹豈陳逢徵黃覇入頋念馬卿貧
象闕心徒戀漚波興与馴但期行葦賤不作道邊塵
今體詩六十韵贈餞正傳之官池陽述學言
懷見乎辞矣
昔有推鄕舉今誰侮聖言尚辞淪曲藝執業謝專門
製錦何妨美更刀實太煩爰從王氏作重喜魯經存
集註初刊定傳疑併討論七萹賢所訓一貫道攸根
翼傳茲猶凖希蹤孰可捫仁巖頃頽剥建水泮奫沄
或者傷麟止嘻其状乕賁走雖名惡子君豈負諸孫
直想披吾奥毋徒闖彼藩律元求秋忽車用飾輪轅
堂陛尊卑分淵泉左右原緩行惟視履妙契必亨屯
固謂炊將熟終期溺是援蟾梯榮峻陟鵬路藹孤騫
正取能充拓何嘗志飽温銀章凌霧雨朱紱賁丘園
負弩方前導乘車且載奔威行秋浦曲象動歲星垣
入署梅花曉開莚草色暄琴聲春寂寂簾影晝掀掀
建德當時國清溪若處村再畬宜黍稌庶植間蘭蓀
明府今為政窮閻自不冤使民安蜡臘戒吏絶壷飱
可得防毚兔常湏苙放豚馬驚連軸折魚淰尺波渾
警静山無盗年登社有膰雞窠對翁穉肉譜繫仍昆
拊已心惟小趋風禮更繁加籩薦庭實歛板候戎軒
勿枉中懷璧寕甘右屬鞬因游問花柳湏睱采蘋蘩
客夢西堂句賓莚北海尊神應歆豈弟世豈混昭昏
穩躡飛鳬舃徐升畫&KR0951;轓胸中五色線天上九重&KR1377;
𥙷衮功誠著觀書眼未眢葆光非匿景絶利不離源
有客愚溪柳其人太學蕃方時征彙吉自信括囊坤
化瑟遲當改樵枰看屢飜先機輕絳灌末患稔晁爰
此豈猶堪出予將矢勿諼采芳留晚節曝背媚朝暾
獨幸聮衣𬒮頻容漬酒痕親仁情正切惜遠思如燔
薄贈將吴紵佳占獻椘焞瞻雲渺江漢掬月在瓶盆
生色滋融盎清光与吐吞各持脩省事永尉别離魂
列辟無前績先師罔極恩名山嚴泰華大噐屬璵璠
法古承三統書年表一元榮枯徵斷蕳消息候微萱
避弋齊縹鳳懲羹忌染黿䜛夫行似蜮君子化爲猿
計熟非稊稗維豐俟芭&KR1048;短萹墻及仞企朢倚崐崘
送翰林書寫邵從聖赴臨淮尹
故人為縣去聽我說臨淮白水塍塍溢青山岸岸排
牛耕多種&KR1045;魚槮亂編柴貴儉民常足知柔俗易懷
無庸輕保障尤欲念巔厓美錦休傷製清琴莫近哇
心將千古契興与四時佳池影花當檻簾陰草滿階
揮毫還有待退茟未湏埋禁臠羅三館招旌下㒳涯
煌煌良史策寂寂太常齋豈必長安客東方獨好徘
絶句
五言
賦黃氏新安嶺南山居十詠
清江釣月
月魄秋在水景光依蓼蒲神魚不受釣腦滿生明珠
空谷耕雲
濕濕雲生岱曉晴山崦紅仙人耒種玉二耜亦同功
蒼峰卓茟
黟川數斛墨彂地見巃嵸怪来聞石語山立銳頭公
碧巘開屏
松門纔數曲曡翠佀鉤連玉女有時下香爐開𬗋烟
松林巢鶴
林表浮丘宅䔥槮一盖張氅毛見飄堕有客拾松黃
雪澗浮龜
贔屭太古雪參差洛書文罡風恐吹裂騎去入玄雲
峻嶺扶車
前驅破犖确見石不見車誰實抰㒳轂吾行得舒徐
圓岡揭斗
坡陀九點烟象斗排雲端疑此精化石即是星宫官
雙溪合璧
洩竇泉始澷洄流凍未消熒熒玉氣合湛湛劔光搖
古寺垂虹
僧歸度横彴笠影在清溪嗟彼善幻者噀水投虹蜺
柳待制文集卷之四
