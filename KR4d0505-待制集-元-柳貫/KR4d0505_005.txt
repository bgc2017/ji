柳待制文集卷之五
律詩
七言
奉同伯庸應奉韵送伯生博士行祠西嶽因
入蜀朢祭河源二首
旌旗前隊一星低燎王熏薌嶽色齊石戴殘雲開便
面棧懸斜日落鄣泥曾聞祕祝蔵金乕復道祠臣致
碧雞
聖代新儀將芳貢崐河只在大荒西
馬首西南太白開祠庭佳氣拂崔嵬河邊織女機絲
出霧裏仙人翠盖来鳥道山盤燒後棧龍池塹黑刧
前灰少城萬里層雲色遥送清秋使節回
次韵伯庸無題四首
貝葉東耒不隔江青瑶刻作寶華幢龍翰别致三千
匹翠羽生輸四十雙天上神閑雷下斧人間客醉月
縈窗崧南半截雲虹色宜著韓家小石淙
珠斗闌干動夜光霏霏神雨酒痕香故時徒服多爲
赭令日祠衣獨尚黃梁苑且延能賦客漢廷安用戲
車郎琴中莫置拘幽恨聖德宣昭到越裳
欲覓麻姑看海潮徑從織女問河橋著荎宿露龜方
息竹實垂雲鳳己遥白璧何資三寸舌黃金徧戀十
圍腰新来代地聞歌曲盡擫秦聲入管簫
黃鵠將騫㒳翅垂跂行幾許佀蛇醫栖遟社首脩卦
日太息甘泉献賦時風籟蕭蕭聽漸起星弧歷縻道
初移塵埃渴肺今年甚絶想仙盤露一巵
送李士弘侍讀攝祠王屋
河山肺腑樹靈峯泰壹高居象帝容蒼玉登壇親藻
藉黃金塗撿盛函封林光忽与升烟合雲氣初承委
珮重歸格神休奉
明主恩流偏覺侍臣濃
觀失刺斡耳朵銜宴回
毳幕承空拄繡楣綵繩亘地掣文霓辰旂忽動祠光
下甲帳徐𨳩殿影齊芍藥名花圍蔟坐蒲萄法酒拆
封泥
御前賜酺千官醉恩覺中天雨露佀
(車駕駐䠤即賜近臣灑馬妳子御筵設氊殿失刺韓耳朵深廣可容數千人上亰五月芍藥始花)
還次桓州
塞雨初乾草未霜穹廬秋色滿沙場割鮮爼上薦黃
鼠獻獲鞍間懸白狼别部烏桓知幾族他山稽落是
何方長雲西北天如水想見旌旗瀚海光
八月二日
大駕北廵將校獵于𣪚不刺
詔免漢官扈從南旋有期喜而成詠
天子龍飛唘聖時乹坤&KR1782;闢載清夷幸從在鎬承周
宴重喜臨邊舉漢儀御宿常時嚴乕衛吉行唯日望
鸞旗
詔恩許免陪驂乘却愧長楊賦未竒
次韵吳間間真人詠梅
岧嶤珠闕鳳池濱梁背苔龍此樹身花下亦逢修月
戶林中别有主雲神么禽寂寂時窺夢古雪離離未
放春誰識西湖香影外綠華承萼供仙人
送田時佐簽事赴河南
銀鞍&KR0865;馬走踆踆南彂都亭已向晨勝日未忘山水
役清風先掃薄書塵金提舊築母多費木鐸新詩罄
一陳湏副明時求士意市中莫有鼓刀人
次伯長待制韵送王繼學修撰馬伯庸應奉
扈從上亰二首
仗前桐酒進瓊脂翠絡金鉤向馬垂少宰氊廬初張
事從官魚笏正書思三辰上應旂斿象六樂中陳鼓
吹詞供奉逍遥承
出黃鶴仙人處處過丹齊時開陳地寶祠光夜發亘
天河軒轅故鼎曾孫守不負淮南桂樹歌
左䘙麻經歴持命書歸省先墓
朔吹蕭蕭動顆蓬燕南歸夢繹山重賢勞屡最鷹揚
府賁澤纔霑馬鬛封今日門功方論世古来墓制合
明宗待君建幕收竒績樂石銘詩併象容
宗人湯佐由内宰出為懷孟総管賦贈識别
吾宗門戶並崔盧漂轉深慙緒業餘群從喜開朝士
籍一麾旋擁使君車枌榆置社今豐沛耕稼同風古
比閭長日鈴齋詩有興客来鯹酒得冰魚
送馮士企經歷赴淮東廉訪幕
參軍故事有髯鄕玉雪襟懷直許清可使民言干吏
議儘將幕畫寄臺評珍鮭日喜供餐具蜜酒時應釀
秫成芍藥瓊花春次苐揚州風物捴詩情
鄭公輔下苐後為亰邑教諭滿歸冠氏
珠在深淵玉在山文章光氣逼人寒司徒自昔皆升
士學䆒于今秪備官正有何門堪趿履忽聞此客巳
彈冠重耒知与春風約花彂城南走馬看
太子受冊禮成赴西内朝賀退歸書事
樂舞充庭見象箾重瞳日月麗璇霄雙龍承檢纔升
冊九乕開關恰御朝内廐皆陳朱鬛馬左璫新換𬗋
金貂青袍最困微班沗親向前星挹斗杓
符安理襲爵為鎮守杭州真定翼千戶安理
讀書知大義嘗欲起應進士舉巳乃不就
將軍英妙及華年快馬新粧七寶鞭醼士豈無貍首
節傳家故有榖城編轅門日晏猶嚴警射圃時清不
癈弦二月湖山春正美雅歌喚取酒如泉
午日雪後行失八兒秃道中有懷同館諸公
尖峯猶是漢南山駝褐蕭蕭午日寒艾葉謾將頭上
插榴花應許夢中看馬前砂雪行初隐鵰背荒雲落
更盤
王事獨賢吾敢憚重煩同館勸加餐
澷題齋壁
牧馬新来秣地椒街頭挏酒玉傾彯義和白日經天
近㩽勒隂山度幕遙雨過忽然思御裌風清聊復快
&KR1272;歊它年續作灤陽夢萬里排雲遡泬寥
鄕友立夫以治春秋舉禮部進士不中苐賦
二詩别余南還次韵荅贈
長安花好合来遊眼底高風一鶚秋頋以微瑕傷白
玉終然䙝味愧黃流狂歌賴有千鐘酒通盖今無萬
丈裘同憶雲泉不同夢空將兩耳与心謀
芳草連天鴈到稀亰華春盡杏花微新知落落長門
賦故意悠悠白紵衣兵法孤軍嘗小挫聖經一字有
公非文章銳彂如朝氣慎向尼山覓要歸
河南北水後民往注告飢胡安常以工部主
事實被選爲其省負外郎賦贈識别
千里河堤蟻穴空新来魚龞捴兒童外廷亦用調元
手化地何殊宰物功柱後決冠行動色幕中鴻茟看
生風過家急奉高堂酒一日民恫百歲同
送張靖明真人得請南還天台
翩翩霞佩挾飛仙桂館靈風尚肅然石室樵人同夢
日金門羽客賜歸年新開洞穴收丹鏃更買湖亭放
酒舡翠湧天台三萬丈題詩須用碧瑤䥴
送道士何大方歸龍乕山大方能醫
玉露金風桂館遊江南還問木蘭舟路逢道士呼元
放市有山人號伯休仙珮凌空聲窣窣神丹開室氣
浮浮成書想在青囊底乞我玄霜點白頭
遷博士後作
䝺沗被
誤恩稍進官序仰承今遇復愴曩懷輒依短韵以
寄永言亦識山林賤士猶不為
明時棄物也
在褓于今五十年遷官纔得舊青氊前生芉祜徒多
感後世揚雄敢自賢巳巳經畬甘瓠落紛紛胄姓正
蟬聮
天光飾物無纖鉅頗覺
恩承雨露偏
送國子伴讀李顒還省潞州
六館詵詵胄子趋窮年媚學競居諸来歌幸及聲明
際予告方當定省初易水風高鞭力劲壷關雲白眼
光舒河東吾土鄕情重雅欲同還訪里閭
新製大常鹵簿成正月九日
天子始駕玉路朝饗
太廟共覩盛儀軎而有賦
端門初啓䠋聲齊五使中行八寶随大輅戒嚴催引
仗淑旂分道聽鳴麾參差繡袷迎陽動蹀躞金珂窣
地垂宗祀光輝承孝饗思成還欲詠周詩
送王正臣經㦄赴浙東
仙掌浮空𬗋翠重金華秀出淛河東繡衣幕府雲霄
上丹茟刑書雨露中溪釀獨称雙醖美津舡纔許一
帆通送君因寄思鄕夢為問青山舊桂叢
陳存道由奉常掾出為廣州教授
曲壹從事氣如霞禮樂圖書腹五車燕北離莚當菊
蘂嶠南行色為梅花揚帆直下將勸海攬轡徐驅且
過家雖則磬襄千載後遺音却恐在荒遐
送楊君祥赴定海稅官因思舊遊
麾手黃塵一觧頥翩翩行色有光輝豚魚稅足初成
算鷗鷺心閑已息機山翠入簾消宿酒海氛吹雨落
秋衣舊遊更在雲濤外獨猗西風送鴈歸
送播州楊宣慰還鎮
播南裔圡亦分茅四海祥風共一陶萬舞在廷隆宴
饗景鐘著代表勲勞星文下与龜斿直山色遥連乕
節高今日九州承慎德不將異物貴竒獒
送葉道士歸天台
北斗光中曳翠旗五城樓觀極魏魏采山不鑄黃金
鼎佩印空垂白羽衣石井劒花飛夜氣玉田芝草豔
春暉天台仙子應招隐萬壑梯飈看鶴歸
送宋誠甫脩譔押送安南貢吏赴鄂省交割
椘山迎傳日西馳炳炳魁芒斗下垂周制陪臣通執
奠秦官典客重脩辞同又自昔尊諸夏守道于今在
四夷黃鶴樓中張宴罷借君彤茟彂英竒
讀漢史二首
將軍含笑入重泉自詭功高許史前家&KR0852;遂萌參乘
日國恩猶在罷兵年减羔論定謀初泄獻馬書陳事
已先争道㒳奴非釁隙人言熒惑晝當天
世微趙禹孰同倫律議紛紛踵故秦天下利源知幾
孔上前心計竊多陳峻文強傳春秋學忌意專攻禁
闥臣大扺法家無後福漢朝天子重經綸
寄贈吴彦輝
夢想人間玉樹柯梁園脩竹竟如何過車欲問夷門
隠把劒還為易水歌寶瑟鷄絃聽入撥文綃鮫室看
飛梭薦賢甚負吾徒耻相國于今重禮羅
元日朝回書事
九賓陳仗建朱干六譯傳聲贄白環法部清商初按
樂宫闈重翟巳趋班雪華遙暎龍旂動日色纔臨鳳
盖閑萬歲玉柸誰刻字忽聞送喜入
天顔
送陳仲剛歸鄱陽却赴武昌謁選
黃塵如海漲天衢好在歸来一束書捩柁纔看彭蠡
近食魚真愛武昌居莫因蘭葉思紉佩想對梅花夢
直廬治世有音當合雅勞歌毋蹈䠂聲餘
送唐可升法師奉香祠武當山
黃帕封香御手題熒光一道𬗋雲随神山頟頟千
靈會
天子明明萬夀宜金馬碧雞春動彩鉤陳玄武暮張
旗甘泉畫法元非誕太乙祠方固自竒
次韵伯庸待制上亰寓直書事四首因以為
寄
舉頭凉影動明河問信仙人八月槎斗下孤光懸太
白雲間長御挟纖阿霓裳催按新聲遍鳳藻需承曲
宴多一代詞華歸篆刻龍文還欲暎琱戈
松翣新裁似鶴翎手中雲影落深青宫花忽動紅千
直廬治世有音當合雅勞歌毋蹈䠂聲餘
送唐可升法師奉香祠武當山
黃帕封香御手題熒光一道𬗋雲随神山頟頟千
靈會
天子明明萬夀宜金馬碧雞春動彩鉤陳玄武暮張
旗甘泉畫法元非誕太乙祠方固自竒
次韵伯庸待制上亰寓直書事四首因以為
寄
舉頭凉影動明河問信仙人八月槎斗下孤光懸太
白雲間長御挟纖阿霓裳催按新聲遍鳳藻需承曲
宴多一代詞華歸篆刻龍文還欲暎琱戈
松翣新裁似鶴翎手中雲影落深青宫花忽動紅千
帳禁柳齊分綠半櫺金掌擎秋調玉屑銅渾窺夜約
銀釘不知太史朝来奏東壁光聮苐幾星
烏桓落日稍沉西南極青山女堞低馬谷夏泉經雨
漲龍堆秋草拂雲齊一函祠檢將升玉萬里九封不
用泥儤直夜涼談往事乘車猶欲避雞栖
柸面春風灔灔波醉来難覓百東坡寕無天上支機
石信有人間采玉河霜驛舊圖開党項雪毫新興寫
伽陀聚星更比荀陳盛月照金鑾夜若何
李侍讀子巖夫為四川行省譯史
鑾坡詞伯列仙卿玉樹名郎上幕英九譯同民先導
喻六書垂世用諧聲極知愛日心情切更覺培風羽
翼輕相國臨&KR2173;似嚴武時平重喜雪山清
離亰北至新店十二月十八日
少嘗弄茟&KR0881;詩騷豈有長途汗馬勞病骨祇知南日
美窮年今与北風鏖寒暉掛樹駸駸短朔氣浮空往
往高蹄轂去来成老嬾山林為謝解吾嘲
任城馬氏塋歷唐宋金數百年松檟茂欝由
子孫世世有人也予聞而感之為賦此章系
曺子貞先生記文後
馬服君家百世支城陽高冡尚魏魏眼明喜見祁連
象心惻如逃即墨圍霜降露濡增感慨水原木本繫
瞻依嘗聞珠玉驪山出地下何曾發弩機
送鄕僧偉師南還
析木光中佛耀開丹樓碧閣暎崔嵬空聞白馬䭾經
去幾見黃龍聽法来笠影翩翻雲作盖錫痕依約浪
生苔歸山說似亰華夢親到幽州禮塔回
送國子伴讀朱禮悌歸盱江省親
亰洛塵埃眯目黃遟歸留得舊縫裳升歌不在諸矦
席挾策猶從胄子行實内么荷秋尚小庭前諼草日
初長文章夲是飛騰具鵬翮乘風看怒張
伯庸少卿在上亰有詩貽經莚諸公書来錄
以見示次韵繼作俟南還奉呈
隠隠蒼龍闕角西星辰次舍宿全奎期門上日排熊
武尚食新秋薦犢麛王德體元觀太始坤珍乘運戒
先迷欲知聖學成仁大魚在深淵鳥在栖
十月五日冬饗禮成書事
萬舞洋洋在廣庭星文動影貫珠繩頌聲有日𢋫長
發祀典初冬舉大烝黍臭正宜圭鬯合蕭光還与燎
烟升物成備饗仁心切况復新霜露巳凝
送周尊師還吴中
竹宫旗采動微雲畡陛風回廣樂聞天上信星初報
貺山中逋客巳移文松肪歷歲成膏魄芝掌迎春變
夕薰太一蓬莱如可遇為開神鼎問元君
亰城閔旱廼四月朔甘雨應祈次古愚韵
嶽主河宗舉大祠雲膚雨脚見来時龍雩應節乹陽
用天畢從隂觧澤垂報貺泰壇㪺玉鬯慶豐歌館擲
金龜眼明盛治開新象因頌成言不敢巵
蘇郎中挽歌詞
大漠隂山斥候通濟時深欲仗英䧺過庭數粟知軍
實幕府程書上國功萬里賜環行遂遂一丘埋玉恨
匆匆儒林有子能昭績六尺桓碑載事豐
八月廿四日
上北幸回鑾次止撫州校獵獲禽物盈且多爰以珍
毳馳饗
太廟
敕命近臣攝行其事禮眎烝祠廼九月三日
御香至都八日昭薦明祀百辟駿奔&KR1406;降有恪䝺時
實与監禮輒賦紀詠
羽獵初成獻獲時緘辭唯遣近臣知大田夲意充乾
豆備物誠宜饗類祠切切羹牆如實見昭昭位著有
餘思禮由義起文謨正鴻茟真將百代垂
過宿長蘆書所感
縣官煮海非籠利使者行河在用經今日有人司筦
榷嚮来無策濟承寕舟檣矗矗雲為斷鞭血淋淋地
亦腥午夜商歌驚客夢琵琶彈徹喚誰聽
舟中睡起
影入&KR0657;䆫隙日升霜衾驚夢却青綾一官朝右寕非
客十月漳濱幸未冰江驛比来無鴈帛水鄕随處有
魚&KR0699;食貧黽勉縈微祿消淂山靈笑負丞
登徐州城上黃樓北朢河流作
高樓背水壓奔衝影動雲虹落水中土色從黃宜制
勝河聲觸險聽分洪却思沉璧千年日欲問乘槎八
月風汴泗交流平似席南行北播本同功
雪中渡淮
水入長淮浦溆分艣前圻岸覺奔沄灑篷雨歇纔聞
雪吹帽風来不見雲何處能忘丹鳳闕此身將混白
鷗群有人問我蠙珠顆直遡寒光到海濆
曉次揚州阻風不淂渡江訪傅子玄留飲迨
暮明日小至
揚州城色曙烟中一幅征帆趁落鴻地拆江傾將至
海日南景夕故多風歸期漸与寒梅近生意纔看荗
草同輸寫交情添耳熱醉鄕誰謂酒無功
曉朢金山
六鼇連背負青山直下中&KR0893;水一環苞絡乹坤成地
險吐吞雲雨出天慳浮幢影入龍淵底若木光騰蜃
氣間晚歲相依香火社秪教黃鶴載詩還
鎮江逢袁子方明府
亰國同遊兩毳袍歲闌歸路各維艘凄風催合南河
凍寒色看成朔野高𬗋蟹著糟新點芼黃魚刴酢滿
流膏丹楊物品渾宜酒試遣霜威敵醉豪
送管文秀赴辟南臺
亰華初見各塵圡江市重逢又蕳書今日掄材先幕
府古来薦士右公車噐當盤錯方知利志在澄清未
覺疎神草尚應能指倿豈將簮茟愧權輿
送董侍御由江右赴南臺
勛閥聲華照汗青繡衣霄漢玉亭亭熒光下合豐城
劍𬗋氣中懸執法星絶嶺松筠觀節操當階籣茞讓
芳馨離杯滿引東湖水世上誰曾忌獨醒
送萬里貢𥙷行臺
百尺崇臺看鳳儀茟鋒真佀脫囊錐春秋議法初無
害旬歲為郎亦未遅章浦留雲期弭節鍾山乘月索
題詩客間纔見還輕别思与檣烏上下随
閱進士卷賦呈同院諸公
五緯明明一鑑昏斯文吾已愧專門直教漢法称無
害猶恐秦人議少恩審樂豈能遺律吕采芳終擬得
蘭蓀胸中故有青藜熖夢裏從渠墨水渾
與晉卿夜坐道舊因書贈别
去歲離亰秋葉黃客間看客又新霜澄江不礙浮雲
影寒月空驚過鴈行文苑即今誰醖藉䆠途何許是
康莊紅顔青髩非前日却愧人称兩驌驦
過䥫峰書室觀其所得宋咸淳中大宗正訓
名牒上有福園署押感而為賦
姬姜顦顇况同盟属籍凄涼舊訓名寶玦懸腰非少
日金環探樹是前生分無蔾杖過天祿尚有花書記
冡卿未必後来能識此祗教人說漢西亰
吴玄德真人出祠閤皂山常大舉參政實奉
命從往玄德有詩次韵通呈二公
極中景福大如川臣子靈承志赫然祭澤尋常先及
物威顔咫尺不違天即今漢樂多崇祀若昔殷家有
㦄年歸美象成嚴報上頌辞忙付玉人鐫
立春日陪左平章飲散懷舊偶題
江上迎春春日晞跨鞍真佀早朝歸飲釐夢惜紅螺
小霑賜心驚綵燕非沭罷爲誰慚鏡鑷宴回容我從
旌旂東風若也勤披拂莫遣寒梅一點飛
送汪叔志推官觧南安却歸北上
江西窮&KR1522;刑書蕳搜古曾聞到薜蘿府静平分秋氣
入嶺高横截瘴烟過百年禮樂斯爲盛一士金湯不
啻多薇閣木天無蹞步眼看朝右用殊科
送江彦清同知赴湘鄕
高盖緹車駕道邊清風開路掃氛烟寕知太史浮湘
意不在重華守嶽萹隴上麥岐將秀穎爼中蘭糈更
芳鮮彈琴秪坐凝香閤楚老長謠處處傳
贈鄧道士遊亰因蕳虞少監
上得扁舟謝木蘭好風容易插脩翰言從
闕下瞻佳氣却向山中飬大丹素女空侯彈不佀道
家蔵室到非難若逢虞監譚玄麈莫遣鈔詩筆暫乹
春盡日雨中宴坐次劉士斡憲史見貽之作
詩来慰我苦吟身黃絹中間見受辛合眼河山渾似
夢閉門風雨不知春長疑野鵲聲無據尚喜沙鷗意
獨親開到荼䕷花事减任渠流水洗芳塵
世故紛紛萃一身直教調齊適甘辛淹留苦笋迎初
夏分付餘花作好春引睡欲抛書榮去銷愁聊与酒
杯親詩成置我江西社兔苑梁園隔幾塵
初夏憶亰城鄰舍
石家院裏蒲萄館荆媪池&KR2173;芍藥&KR0550;倦劇擁書終日
坐醉来支枕片時醒主人並直飛龍衛鄰客誰開放
鶴亭萬里滄江雲一去欲將孤影寄伶俜
送南海蔡秀才北遊
誰剖明珠照寂寥更驚翡翠出蘭苕番禺都尉曾推
引魯國儒生早見招服馬兼行穿幾驛跕鳶回朢隔
全潮九州八表俱承德幸迩
天階奏象箾
送太撲往臨江謁德機應奉因而代蕳
夫子高居百丈山四方學者朢承顔今君獨往初聞
道昔我連栖屢扣關白璧成雙開繅藉黃金論鎰鑄
刀鐶端耒定價咸陽市不換龍文与乕斑
送張明德使君赴南恩州
幾許炎州畫裏山西風驅向馬前看詩人舊志三刀
喜邊候新乘一障安時取椰浆斟玉液饒將桂蠧薦
雕盤雪花定比常年大燕寝香凝夜氣寒
追餞常大參至樵舍鎮飲别後夜宿舟中聽
雨
七十里江沙水黃㳂流送客舉離觴回舟併載别愁
重残雨微生半夜涼欲与仙人騎竹杖時從老子㩀
胡床懸情獨有南樓月白兔河邊正搗霜
作枯木醜石因題二詩遺李輔之檢校
窗光入茟吐晴虹我豈能侔造化功巨石長林開颯
爽尺綃寸楮破鴻濛古文篆籕雕鐫外楷法波弋點
畫中書畫本来同一物莫將視作馬牛風
曾与深山木石俱故將句子寫成啚錦城黛色參天
有艮嶽竒峰拔地無槁面&KR0994;&KR0994;霜雪亞隂飈肅肅鬼
神驅諸房撿正文書蕳清坐相看喚酪奴
觀彂襄樊兵
漢水奔鯨觸浪腥東耒羽檄急徵兵禡牙已報舟師
彂克敵終資廟算成豈有大横歸代邸尚令烽火照
咸亰堂堂
七廟神靈主重整乹綱四海清
頋淵白架閣自吴中西来途次有詩紀詠和
其韵一首
過釣臺
萬疊山雲百尺臺清風招我首頻回粤從縹鳳冲霄
去不見殘鱗上釣来虹玉固為神所祕犠尊猶是木
之灾千年未辦生芻束自汲茶泉試壑雷
玉山道中
前林候館闢朱扉冰玉中涵壑谷暉曉日半溪搖水
碧晴雲連嶺曳山衣路逢侠客彎弧立市有仙人賣
藥歸少喜遊方今白髮吾謀無是不成非
至豫章
漸老年華富貴催碧油幢底豈低佪君方受牒當辰
入我實歌詩惜暮耒玉樹風前臨皎㓗雪峰天際倚
崔嵬相從未久還輕别歸及湖&KR2173;菡蓞開
彭沖所贊府觧歸廬陵贈别二首
臺府前臨勢嶪峩下寮趋走日奔波由耒州縣勞人
耳奈此公卿慢士何白璧全歸猶有足朱絃獨奏遂
成歌真儒用世偏宜老借重于今將相科
南昌巖邑簿書叢衆目睽睽㒳耳聦奔走塵埃同一
尉牽聮論薦有諸公㫄人不識操舟利此事真如斲
鼻工同客江城同觧𬒮片雲回首各飛蓬
端午日泊舟信州城下陳行之推官袁仲野
知事擕酒饌勞予于挹翠亭上
信州城南江水流故人惜别暫維舟節中偶病不成
飲客裏逢歡却是愁地迮那容胡旋舞波回更作椘
聲謳三年三見戎葵色多事紅花照白頭
次衢州盧彦遠捴管任仲安同知留宴平山
堂上慨想舊遊席間為賦
山如雉堞水如陴堂監憑空直下窺指似雪鴻留迹
處看成遼鶴返家時使君延勞承終宴倦客追歡惜
早衰為向青霞仙者說吾遊未了一枰棋
杜真人遊仙詞
不佩將軍四士符溪山雲月共樓居膠西老叟初言
治河上仙翁晚著書夜擁笙簫游鞏洛曉飛劒履入
衡廬天根不是蔵真處一粒神丹貯八虚
比聞尊奬藝文諸公陞華館閣原父首以遺
逸起武夷山中予雖淪棄于時亦題詩志喜
中天延閣寶啚開日致明堂𣏌梓材東觀比容參獻
納南冠今復与招徠母多固守申公論苐一休令靳
尚猜溝斷豈堪重刻飾分光猶淂被蒿莱
寄太樸
玉樹瑤華不數人更從竹箭得蒼筠文章醖藉心無
累山水娱嬉茟有神喚起瞽朦陳啴緩洗空盆盎出
清醇㒳雄豈敢當韓孟但喜龍雲入夢親
先公墓下作
霜露初零感慨新一盂麥飯百霑巾幾家朽骨成深
錮四世清門秪舊貧瘦竹僅餘三尺箠喬松誰睨十
輿薪縣知簣圡加封樹亦與麒麟迹併陳
送夏仲文主簿赴遂安
溪郭人家住翠微縣花春到小梅枝名門正以公侯
大高士何嫌簿領卑莫使塵埃侵髩髮盡收山水入
琴絲囊中彩筆如犀劍早賦芙蓉幕下詩
雪後夢薛玄卿
故恐梅花即是居一床胡蝶兩床分爲予誤讀中黃
子要爾偕升太素雲開笈取書銀字减隔簾呼酒玉
簫聞覺来不省誰同夢雪影翻窗似水文
太僕自臨川致書深悼德機之死於是復土
一周星矣
江右緘書昨寄將范家墳草又新霜即今已遠人間
世微爾誰宜地下郎祗有清詩傳警策更無真字發
飄揚天乎幸使山兒慧穮蓘猶堪卜歲穰(德機一子山兒尚幼)
水際見早梅題爲漫興六首
玉人慰我色敷腴不用東風折簡呼澹泊非從言下
得孤高真恐俗間無唯詩標格差能似比雪容華少
較殊除却西湖香影句祗饒霜月解臨摹
朔風晨夜振枯梢許可寒梅似我曹為惜濃香薰簡
策故留生色照蓬蒿道人半世絶火食烈士窮年秉
節毛未必花神專物論不令渠得配三高
苦為江梅欠好歌更愁琢句損天和少留枯枿何妨
醜添著疎花未厭多折得故分春色在吹殘將奈角
聲何情知不是塵中物月地雲階合重過
斬新花發看垂垂作意東皇許探支見慣誰將欺朔
雪放遲吾自惜南枝小橋流水香微度淡月清霜影
亂隨頭白逢春狂未減興来落筆又成詩
如此荒寒野水濱疎花冷蘂看横陳歌翻玉樹多嫌
俗夢喚梨雲却欠真半點不煩春刻畫一分猶藉雪
精神蠟團新萼雖同出未免韓公議小醇
亭下松風細細吹翠禽驚夢立多時更幽更險春亦
到半落半開人未知雪徑飄香纔覺近冰池寫影倒
看竒繁花留為先生夀領略年芳莫較遅
俚俗夏秋之交集巫覡脩神事率謂故常予
去鄕數十年而猶未之有改也作詩私誚其
陋
村村歌舞月明中澷詭祈年有信通伐鼓摐金維近
戲捭豚燔黍幾嘗豐野巫豈識神靈意山鬼徒貪造
化功水旱在天何与爾澗毛自可薦民衷
浦陽十詠
仙華巗雪(縣北有仙華巖翠掌浮空雪景尤奇)
冰柱浮空曉色蒙海波搖動玉玲瓏九清内景游紛
外五嶽真形太素中微月升壇初映鶴長雲連野不
驚鴻仙姬宴坐瑤池上摧捧蟠桃獻木公
白石湫雲(白石龍湫在縣東南能出雲為雨)
白石靈山朢贊皇湫潭此復見蒼蒼飄揚直欲陵三
際膚寸猶能雨八荒空外金精縣太白泉中虬彩化
長黃傳芭奏罷神絃曲松盖成隂澤氣涼(恒州贊皇縣有白石)
(靈山漢碑在焉)
龍峰孤塔(縣東龍峯古塔實為蒼龍左角)
㒳環日月似飛梭鰲背&KR0994;稜窣堵坡朱鳥前頭森屓
贔蒼龍左角見嵳峩玉函舍利朝光現珠斗闌干午
影過浩劫浮雲開萬象寶華雜還散芬陁
寶掌冷泉(宝掌山唐千歲和尚道場有看經行道洞岩竇出泉極甘寒)
一勺曹溪未是甘刺山容易出飛泉消融太古岷峨
雪澄映中秋沆瀣天掛樹青猿窺洗鉢眠沙白&KR0951;伴
安禪巖龕無縫身如石&KR0647;數高僧入定年
月泉春誦(縣西有泉随月盈虧泉上精舍祠文公成公)
有盈有泚即寒泉猶隔蘆峰道里千嶽麓雲深蔵策
處匡山人老讀書年松楠疊影青浮几華樹坐香晚
入筵稽首堂中兩夫子六經言遠視如天
潮溪夜漁(去縣五十里溪流始大有魚蟹之産)
溪水添流到石矼小家殘戶占漁商蛟龍未觧乘雲
氣魚鼈安能避澤梁兩岸擽林蔵曲折一篝松火照
微茫淮夷固有蠙珠顆往往鉤深得夜光
南江夕照(南江撟西朢原麓返照如畫圖中)
千峯不盡夕陽孤斂翠浮丹入畫圖塔廟傍連山影
直石梁中亘水痕枯白魚在汕將踰尺紅稻登埸稍
佀珠玉露金風秋最爽跳身何用市間壷
東嶺秋陰(縣東東山嶺平林廣野秋常多陰)
半里官橋出市闤一團秋色破孱顔雲開浩蕩初疑
曙日出蒼涼不見山斷䧹殘鴻飛杳杳綠蕪紅葉映
斑斑去年菊蘂今年發拾得籬邊句子還
深&KR1153;江源(浦陽江源出深&KR1153;山在縣西三十里)
濫觴初不滿瓶盆百谷渾渾一壑吞自此安流輸渤
澥放渠高浪蹴崑崙出山未適帆檣便竭澤毋庸㒺
罟繁謝客題詩曾宿處孤雲落日是何村(謝惠連詩云晨彂赤)
(亭谷今宿浦陽汭)
昭靈仙迹(昔黃帝少女扵仙華岩上升山下有昭靈廟水旱禱之輒應)
芝掌中開顥氣青雲軿雙駕鳳皇翎囙山不啓軒轅
鼎化石猶䏈婺女星磴道芳春琪樹長巖屝清晝碧
華零真仙帝遣司風雨喚起淵龍聽指令
送吴德謙入亰省仲父玄教宗師因以為寄
珠斗闌干萬象中上陽雲氣擁飛龍凡民必至
王畿止有物同歸老氏宗天上文章周六典人間禮
樂漢三廱書生際會斯為盛莫戀青山五粒松
題項可立雙松圖
我家亭下有雙松絡石攙雲与此同閉戶時時聞落
雪援琴往往寫清風神全省識蛟龍状墨守誰争篆
籕工采藥天台能事在故應添著負苓翁
与新甫允從會飲上清宫丈室宫主鄭安節
出宋丞相鄭魏國公贈其師祖胡元静先生
詩魏公初免相時也因次韵紀勝
登山腝脚暫輕便占淂湖光佀剡川内景樓臺初象
帝上清苻蒃别通天雲深往往生朱草水淨娟娟化
碧蓮歎息有人辞鼎鼐幾曾無地寄脩仙
送張國濟法師還龍乕山居
喚得青鸞備左驂象巖歸路觸雲嵐道門闕里華陽
似洞府神山玉笥參到日碧桃纔爛漫過時𬗋筍尚
芳甘相從共有烟霞癖欲抱丹經借石龕
錢塘逢管彦清史君彦清黃人
黃州地入雲夢澤管氏書傳海王篇茲地産材寕有
種是家累德固多賢方聞畫戟閑兵䘙又報朱&KR1650;擁
使旃收取聲華上臺閣玉班行近𬗋微天
訪王宣慰金井山居即送廣東上任
白夢招我入松門促席欣承笑語温岫幌巖扃慚勒
駕馬人龍戶朢開藩一丘緩作經營計五管方依節
制尊儒者安邊良有策驚魚母使水先渾
玄文館送張伯雨鍊師歸三茅
華林菌閣草菲菲千樹啼鵑喚客歸石上踞龜談未
了山中騎乕去如飛白雲冉冉浮芝盖青雨疎疎灑
葛衣世外故多人物論一枝丹茟待君揮
用韵重送
海上盧敖汗澷期雨青雲白送將歸步随玉女明星
出夢載神山左股飛迮徑常時多著屐深林五月未
更衣泠飈忽動三君下七尺冰絃信手揮
送秦𥙿之左司赴福建廉使
左闥丞郎地朢嚴使華將指粤山南霜飛劍佩能清
暑雨入幨帷化作甘興學先時稱范寗寕民此事屬
曹參澄清一念存匡濟治泰方觀相度函
柳待制文集卷之五
