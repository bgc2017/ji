凌忠介公集卷三
明凌義渠撰
詩
夜坐賦傷心行
經時簷溜苦一枕自幽單低軟閨音凝淋森鬼語寒靠
今無半喜整舊帶餘酸故紙煨千條倘能持作餐
又
瞥瞥蟾光過蕭颯任風林為好真何用况彼浮與沉翻
羔惜剩滴向海酌微涔滿拚三萬日一一叩遺音
又
嚼破鹹和淡蘇卿口亦箝隂晴如易卜嗔喜傍誰占等
色自覺麗等味自覺甜以石置膠中如何得久粘
又
士韻非慷慨女態非軟和個中真韻態側弁語鄉難艾
燄無時息苦瀾終自波掀唇吾未敢媿爾鯽魚多
秋夜讀甫里集
閣寒偷豔攪人清妖倩時能扮老成蝶翅不教留好夢
花房無復穏春情頻搊蕙帶書空影静格蕉簷逼露聲
料得隣翁欠伸後一庭痁鬼月微明
又賦傷心行
不盡幽明事被跣向何門花房急短夢淺土漬新魂趙
姊神宜瘦烟卿語愛温如聞霜月裏楚楚出楓根
又
時乎聊復爾命也奈今何世局限南北情才總弟哥不
那髯似戟易我面如靴去去從誰道吾生倘俟河
又
春光未覺好刻日又春殘眷愛鶯尋夢功名魚上竿過
淮先頌橘當戶解耡蘭三復荳萁語人情到髓寒
又
不記千聲苦思穿夜漏餘空林呌月鬼悶雨突羣豬險
怪敲唇硬孤清著眼疎飛黃看不了彳亍自蟾蜍
又
草昧憑誰立隨波也趁忙騷人工李杜經士夀王唐句
櫛頭顱秃膚清氣韻僵寒郊并瘦島掩淚問時粧
又
齧齧去來休何人忍自仇愛深苦無飾語至諒難柔瞥
淚衣痕楚敲塵鏡面羞問伊千萬苦較似死離不
又
盼得三歲了如今又幾程曉忩蓬鬢影獨夜剪刀聲凍
指呵猶澁枯煤剔復生一編相對冷難道肯無情
又
身因多病劇辛苦看誰憐雨悶孤蛩夜爐青古壁前泥
他先引筯強我更装綿咽咽難尋省留窮也覺便
又
亦欲斥幽憤如何又拊膺眼穿墻角日心脆過年燈露
逼愁紅懶雞寒苦呌仍夢餘還耐忖樹底葉翻稜
又
病客腸疑拗佳人命亦同容華皆少女忍淚自吳宮弔
月蟲千口占星鬼一叢吞聲未了案無路嬲天公
又
問易應多兩吟詩恰幾分無過是左國何處贅邱墳戞
齒真成我問喉喜自君讓他頻得手絶意不論文
又
訐激原無用時才媿老成腸應驅百怪眼自惜分明蹙
縮英雄氣叢殘薄俗情看卿真有法何法遂為卿
又
彈指廿年事離披夢幾場師心真少效鬭命亦荒唐吾
道悲魚泔家門祟雀餳新豐自瘠土何以巨鱗昂
又
俗哆工形似名存骨亦香只應署姓氏端可廢文章歷
下瑯琊在盲編腐史長茫茫千萬載但飲又何妨
又
那能逐日改何物似情孤霍玉冤多少紅兒貌有無落
花身後影午夢晚春圖君看枝頭淚無心也漸枯
又
著眼皆如此微茫信口吪海風吹落日怪鳥劫殘窠入
地搜天遍呵神罵鬼多卜商誠有語命也謂之何
夀李母徐太安人七袠
設&KR0868;當秋日孤心早自持蕭疎林下氣辛苦鬢間絲出
谷求其友投瓊報所知听然逢啓齒以此答鴻慈
偶感
禁盡離燈怯夜闌敗蕉零棘雨中看分明憶得埋心苦
支領春風面面難
又
擬將何事豔花關梳洗隨宜趁往還應笑只緣多命薄
一般魂彩落人間
蕭園偶題北里誌
靡靡遊絲去住難傷心槿夢壓重闌憑將陳死紅兒面
譜與香鈿掩髻看
又
不論蘭菊有分身捻就東皇一面春看到曉霜隨例盡
寒香寸寸欲憐人
秋荷效李錦瑟
粉悄香乾爛不收晩汀風薄暗垂頭勾人嫩喘紅兒淚
蘸客傷心玉姊愁翠袖自支斜照濕零鈿從泛曉螢留
依稀欲夢寒塘月怕碾香魂半面羞
又
一枝低顫倚愁看點點湘紋颯雨殘朱箔任欹釵尚緩
露簷偷立唾微寒玉兒到死香為骨倩女勻粧淚作瘢
有底心情酬未了凉蟾還似趁幽單
又
強依初日暫低濛半剪頽痕搨未工翠碧捎殘驚墜葉
蜻蜓貼久稳迎風閒搊江芷留鞋淺醉倚唇絲亞影紅
隔岸如聞楓露瀉濕螢差坐語叢叢
又
姮娥嬌擁兔輝眠殢臉輕漚欲暮天午睡可堪留墨竹
臨春親與試花箋香棲翠琢憑誰主割水拖脂漸可憐
恰憶當年舊錦襪郵亭相傍數金錢
晩步
拖隂花委豔漏霧月留痕遠渡排燐尾孤螢蹋莽根戞
喉詩鬼債痁影女兒魂一𣲖蕉風澁輕綿手自捫
又
齧齧復喁喁留題却幾封靠人羞鸚鵡潑毒懶蜈蚣率
爾夢中語依稀病後逢孟郊如不死塌耳古墻東
秋夜
一般蟲韻攪誰酸灰死罏欹共懶殘饒盡人間惆悵事
小螢衝月掠叢寒
又
絆雲偷影玉兒神楚楚宮釵月到門祗恨抱香同一死
幾多風熖喝嬌魂
又
擘將心事懇來生首尾傷心凑不成點點明河寒似水
教人著眼怕分明
又
織病繰愁未解歡秋肌不檢五更寒是誰消得無明淚
墮粉零脂濕牡丹
夜坐柬潘右安閔園客
六月疑徂暑微凉早襲余讀書承以暇兹夕專其餘静
置影形幻落然相與居遲君此時意語嘿諒何如
又
未覺有餘思皆因静後生百蟲紛欲語秋意淡相迎寒
照纔能續悲歡以次平靈根須共惜辛切見交情
七夕閨意
纖指親能授微誠得暫通小忩勤夜祀盆水靧餘紅徑
静人稀後非花非霧中偶然成映帶兒意逆相同
沈令升目疾訊之
殘暑未遑却新凉日以幾閉門兼理疾酬答雅能稀五
色紛為役一燈寒更微期君聲影外瞑坐見因依
夜半館中
拈書亂首尾静聽少傳籖僵月衝人影叢枝颯鬼髯燈
昏陪鼠坐壁冷看蝸粘亦覺撑眉苦離披到枕甜
夀丁母
襞綵衣還剪書彤筆合丹明蟾窺夜杼紡緯呌霜欄覆
畹芝全茁銜沙竹透瘢春韶看幾許容易勿叢殘
又
煖閣嬌新燕閒窗撲小蝇杯擎靈夀節眉秃遠山稜天
語夜深倚香軿取次凭無因擬百禄拭眼照掀騰
題舅氏閔康侯一草堂
偶然風緒惬浥浥片心降燭冷清連曙吟餘梵寫腔荷
鈿開曉鏡蕉露亞秋忩底怪穿櫺月移人影半雙
又
閒情紛怪冶文几漾高危書以等身僻竒從一事知種
玄揚地宅押韻李門&KR0925;静倚沾茶候芸籖總懶窺
兩頭纖纖
兩頭纖纖眉尾拖半黑半白影摩挲腷腷膊膊綴寒窠
磊磊落落看誰過
又
兩頭纖纖姬姓分半黑半白秦皇嗔腷腷膊膊項羽陳
磊磊落落沛亭人
又
兩頭纖纖筆墨勻半黑半白闈中人腷腷膊膊六街塵
磊磊落落懸淚新
賦得薄命詞
倦倚東風兩袖斑臨岐不盡水潺湲題殘紅葉春誰主
低損成都翠幾彎鳴鴂也知覆百草綘綃長得護朱顔
傷心拍遍無人會個是楊家舊阿環
又
呌斷行雲憑借梯孤情燈箔影凄凄相關不淺江湖淚
是處平分桃李蹊明鏡也知羞屢照落英敢復怨飄泥
殷勤為語章臺柳一任羣鴉傍晩棲
又
装雲做雨總堪憐色借芙蓉也自妍幾向朱門窺贈枕
時聞月下整輜軿不愁入眼春無態祗恨穿花蝶作緣
記取醉餘人散後儂家合比夜舒蓮
又
羞把腰身傍六街自緣命薄遇時乖前身誤逐風流隊
此日新鋪烟月牌筆筆遠山生黯淡聲聲綠綺奏滛哇
看誰解作東君主寂寞梅根古玉釵
又
參參逋髮為誰盤屏上腰肢作意安殢雨牽雲渾欲嘆
同牀各夢好相干佳人隐語芙蓉笑蕩子相思紅豆看
箭作風流石作侣于今擬是望夫難
又
望裏春山聳復低依依眼角轉凄迷樓空金谷花無主
柳暗章臺鳥亂啼誓許三生諧半面又愁白日惜分飛
可憐的的芙蕖蘂也照清江也照泥
又
饒他韻格總天真隨喜隨嗔另有神遮莫紫釵窮霍玉
都緣紅粉誤東隣夢迴短帕新題燕袖籠餘香本姓荀
為怕洛陽人看殺一枝聊復濕風塵
又
倦扶玉頰強為情枉把雙蛾累此生月下歌喉花下酒
秦樓吹瑟楚樓筝傷心夜半留題目屈指年來幾姓名
任爾回頭饒百萬料伊還念馬長卿
又
含嬌嬾著黛螺烟朵朵菱荷倚日鮮薄倖總慙荀奉倩
微名敢傍漢伶玄粧嚬做笑風流減種柳栽桃義士偏
猶恨古生仗劍後壚頭春色少人憐
又
彼美何人天一涯菴羅到處謾隨車強調朱粉猶疑夢
乍聽笙簧冷自嗟便道折來花有主憑誰做得玉無瑕
回眸不盡蒼茫色踏踏芳茸過幾家
又
搔頭無奈語譫癡贏得巉岏骨幾支蘭玉終須隨百草
鳳雛久矣怯寒䲭人間不少合歡曲何處偏歌薄命詞
閣筆茫然天地老斷腸元不為些兒
春日漫興
一番風雨一番塵眼底韶華夢未真面壁袛應書怪字
題詩久矣怯花神誰當壘磈思澆酒自領閒情擬賦甄
解道隨緣無不可少年容易惹顛嗔
又
浪花溪柳總紛紛箇裏連綿日易曛到枕幾回抽冷熖
窺銅親與押愁紋偶然會意憐三笑不為逃禪斷五葷
拚向南枝隨偃息忩前百舌欲何云
又
局中應自混妍媸怪雨盲風任所施不信無鹽饒半席
也知西子葬江鴟恨餘趙氏孿生女腸斷楊家大小姨
一任蛾眉多薄命粧成骨瘦悔蛾眉
又
聊憑短几决行藏墨染楊岐祗自忙試看眼中誰故物
那教眉畫不時粧棘闈射覆如骰子藝苑留題是孔方
彼此一般無證佐暫扶紅額上排場
又
生來韻格故﨑嶔檢點時賢媿少箴第一生涯惟貨殖
最無回味是書滛守慳未必非完策謀食終須負苦心
莫怪昔人貧徹骨昔人容易侮黃金
又
為瑟為竽調轉孤文章千萬一葫蘆幾人能識真李䞇
到處偏争假卓吾每聽風聲思吠影時留黛粉學粧狐
憑誰盡掃塵霾路萬里霜天湛玉壺
又
中原鞭弭許誰先為愛雕蟲道轉玄自昔文章重江左
即今芳譽貴臨川巧搜法象開天手别運思維上水船
何物腐儒頻縮舌生來元不受人憐
又
造物何心妬復慳憑誰呌轉小兒天好花長得陪粧面
錦字時能富酒錢無象太平春共醉有情夫婦月同圓
更須撥盡周公禮日課南華第幾篇
玉兒怨
蕭家天子搯花心田家小兒癩麒麟窩雲委墮抛香頸
雙尖折折到宮門瘦影剪肌何所似薔薇歷亂啼幽素
春魂一線背斜陽兩兩遊蜂浥寒唾
無題
剖分縷血為新聯文到精暉嬾作椽直是琵琶輸飯甑
個儂無賴老臨川
雙節詩為劉竟澄工部賦
泒近餘溪水澄寒君自知温風及宿草瀼露遍新枝兩
世心如結孤生淚易滋冰淵凛日夕念念是孀慈
和劉同人燕中即事詩
賣衣
豈有裘和葛冬春共一囊新裁揀入市敗枲任堆牀已
自甘由緼誰堪裛跖香我私忍便棄慈母澤難忘
賣貂帽
心怯長安路艱難備一貂追歡曾幾月抛冷只今朝膩
紫迎沙透香茸帶雪嬌跨驢頭戞戞貰酒亦何聊
賣書
讐校每終夜丹黃不妄研購來時倒廪換去可論錢好
托知音在免隨故紙捐竒編難再值追昔已徒然
賣鏡
愁多久罷炤出匣影濛濛梳裹聊為爾冠巾奚取同伴
衰惟鑷白配豔好傳紅圓缺都無意他年未擬通
賣筆履
二物雖兼售何能遂濟貧攤門殊瑣瑣搜箧已頻頻穎
客濡誰健針工整始新酸寒君莫笑湊作杖頭緡
賣劎
龍淵辭我去牀頭分外孤何人占寳氣枉自擲泥塗俠
節能酬否儒装解佩無猶疑中夜嘯酒醒輙相呼
友人席次聞楊維節白下訃悼之
剪燭更闌話未休俄成悲悵向虔州心争短晷常疑佛
力盡危條可耐秋哀爾積思何太苦念予住世倏如浮
推誠濟物天須惜豈有斯人不暫留
同吳磊齋集湖舫時寇䧟中都有投鞭江流之意
同官悶悶欲何之此日堤橋坦步時但及世情須掩耳
儘兹天氣好舒眉醵錢布席交賓主從衆觀場混喜悲
不覺聞歌中坐起太平樂事得頻追
舟宿京口
城烏遶堞怯高寒徹曙嚴更聽未殘骨肉輕離千緒結
圖書稳付一肩安厭兵漸覺愁江叟轉餉仍聞急縣官
真愧蚩蚩籬壁下遠行待吉始知難
揚州住一日警報未息城守猶嚴
雷塘半暝月初出迎鑾荒址未全失百萬釜魚幸脱鈎
朝來顧影猶戢戢用物太盡神所窺此方誨盗豈一日
趁兹收拾已云晩牢鍵重城如勿及急管繁絲咽不調
稚草嫣花嘆在室向來穠羡何可常天意移人在蕭瑟
遺髮詠偶感唐人歐陽詹鍾情事擬為之
桐花散落無消息開緘猶裹片雲濕膏膩消盡不復存
剩有紅絲慘灰色小小幻緣過則休孰令此孽繫心頭
偶然觸手同苔石鏡裏釵邊若可求求不得亦辛切歸
火歸風烏可說憑持一繚漫招魂野棠飛墜茫茫月眼
看百物幾回新絲絲颺去未足論肌肉已知耕作土半
鬟能保不隨塵
抵家雜感
我居未定不須論泊岸移時又出門愛傍親幃姑近市
言歸舊族只依村寄人廊廡籬偏綻曝向餘冬日漸温
閱盡枯榮五載内徘徊庭際亦知恩
又
久出思歸念自真乘秋初不為鱸蓴眼前大宅皆新主
舊日藏書即古人偶竊虚名來剝啄多因細務奪精神
閒時慣說家居好百感茫茫負一春
盛靈飛以訪吳興山水至余適自楚歸雨中留飲
如兹好事見何曾擬伴同遊適未能得句口忙頻授子
尋山路杳輙依僧情悰離合恒三稔語話連綿共一燈
偶及湘天清絶處愛君酒趣亦旋增
德藩内苑觀白鸚鵡
綠衣誠自賤雪色表竒姿留頂装金粟傾身抱玉脂當
筵花暫放見客語偏遲潔美堪誰儷君王知未知
飲盧德水杜亭用其原韻為贈(亭合祀子美五郎二杜先生)
十載閒居戶屢扃開樽揖客有斯亭如憑爼豆通今古
豈止詩文備典刑念子精勤不暫息問予浮惰幾時惺
㴞㴞末俗存孤簡竹石無言氣自青
午日東平道中汪孺石自濟上馳訊并示近刻
倥匆漕輓日相牽偏有閒心問客邊熱不因人仍濩落
官思稱職獨勞賢江帆夢熟隨千里池柳風疎又一年
節届蒲葵成獨醉朗吟新句亦陶然
夜泛大明湖
數曲城隅水悠然别有源嵐光偕晩静澤氣與秋屯小
艓寬于掌芳洲環似盆葦乾聲乍起菰爛韻無存一任
風掀燭徐當月滿樽沿洄隨所向近遠詎須論
楓亭驛荔枝數株甚古云數百年物
經誰手植古亭邊宅近端明世所傳不染烟霜膚更澤
獨超塵劫氣恒堅根蟠蒼兕疑掀地㷔發紅雲直透天
多少瀾翻人事内秋風筐實自年年
雨阻海州公署
昏黃海氣日霏霏灑到枯枝綠暫肥夢繞君親徒内訟
路迷去住可㤀機晨趨野市魚蔬絶夜伴孤城鳴吠稀
賴是數編相對寂舟輿到處足因依
歷下官署雜詠
即此稱官隐俄延遂一周俸錢差不薄飽食尚何求静
几香堪炙塵牀印懶收本無遷客意行住總夷猶
又
熙朝公事畢盡屬閉門時歲儉民無訟官閒吏苦飢下
帷理舊業課子得新知兀兀童心在猶堪角技為
又
忤時久不調轄地復荒殘蹇滯非無故暄吹信有端長
途各努力相識盡彈冠古道望知己無為嗟路難
又
出門何所見閭井盛蒿萊白日飢鼯竄中宵妖鵩哀編
蒲姑聽政插棘且掄才版築興何已秋霖處處災
又
煽亂尋常事蚩蚩寧莫懲聚徒今水泊祀賽古東陵列
寨環相守雄渠非一稱賊除民并盡天意果何憑
又
生逢流極運無路得潜迯骨肉忍相噬賢愚共一蒿腐
屍爭鳥啄怨魄學狐嘷精衞思填海區區母太勞
又
靡孑成真譜詩言豈盡誣全家委夜壑深巷慘啼烏版
籍空名在田園多半蕪紛然漕使出猶議急追逋
又
曾將一二事妄擬飾昇平未信時年好稍憐顔色贏佛
龕添梵響村塾有書聲止此足稱瑞怡然慰莫情
小飲盧德水齋中
知子避人久為予勉送迎主賓倉卒事蔬果澹交情執
手言無次開懷量已盈出門仍眷戀愧羡一時生
阜城道中寒甚見霧淞匝樹記之
非霜仍似霰一夜遂封條曖曖雲垂幕稜稜凍拆膠天
公善刻畫世界等飄蕭映日珠纓絡迎風玉步摇參差
漾水碧遠近障冰綃玄圃熹微見晶宫想像描編璣貫
棘刺屑粉徧林翹繭散矜初麗花騰惜早凋災祥隨地
驗兵疫幾時銷曷禁憂如灼衝寒轉鬱陶
進士顧君乞假歸省徵雙夀詩
策馬東歸及早春斑斕初換錦袍新家風葵菽宜豳雅
仙路蓬瀛接紫宸母德類鳩懷七子臣心如水報雙親
餐芝餌柏尋常事義訓忠規不可淪
頻過大明湖
寺圮湖存溯始終古今明晦不相同四周山翠排闉入
咫尺溪灣覓舫通香滿静池饒雁鷺蔭分客館列楸桐
非關亂後遊蹤寂攬勝前朝久已空
詠半開花(會稽章有四納姬徵詠余弟長康有作和之)
濃香清發曙光初纔向人前又怯舒會得個中矜重意
風簾月幌與躊躇
又
不用歡場羯鼓催徐徐流影映春醅笑嚬藏露渾難定
偷揭輕綃看百回
又
乍開乍翕總天真孰識前因與後因屢向夢中呈婉孌
東皇未遣露全身
又
紛紅駭綠竟如何瞥眼韶光一度過休訝含胎頻自惜
殢人香豔本無多
凌忠介集卷三
