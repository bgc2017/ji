河嶽英靈集姓氏
卷上
常建十五首李白十三首
王維十五首劉眘虚十一首
張渭六有王季友六首
陶翰十一首李頎十四首
高適十三首
卷中
岑參七首崔顥十一首
薛據十首綦毋潜六首
孟浩然六首崔國輔十三首
儲光羲十二首王昌齡十六首
賀蘭進明七首
卷下
崔署六首王灣八首
祖詠六首盧象七首
李嶷五首閻防五首
河嶽英靈集姓氏
唐河嶽英靈集目錄
唐丹陽進士殷璠集
切見詩之流傳于世多矣若唐之
河嶽英靈中興間氣則世所罕見
焉本堂今得此本編次旣當批摘
又精眞詩中無價寳也敬錄諸梓
與朋友共之四遠詩壇幸垂
藻鑑謹啓
卷之上
常建
夢太白西峯
吊王將軍墓
昭君墓
江上琴興
宿王昌齡隱處
送李十一尉臨溪
閑齋臥疾行藥至山舘稍次湖亭作
題破山寺後禪院
鄂渚招王昌齡張僨
春詞二首
古意張公子
仙谷遇毛女意知是秦時宫人
晦日馬鐙曲稍次中流作
李白
戰城南
送别離
野田黃雀行
蜀道難
行路難
夢遊天姥山别東魯諸公
憶舊遊寄譙郡元參軍
詠懷
酧東魯小吏以斗酒雙魚見贈
荅俗人問
古意
將進酒
烏棲曲
王維
西施篇
偶然作
贈劉藍田
入山寄城中故人
淇上别趙仙舟
春閨
寄崔鄭山人
息夫人怨
婕妤怨
漁山神女瓊智祠二首
送神
隴頭吟
少年行
初出濟州别城中故人
送綦毋潜落第還鄕
劉眘虚
海上詩送薛文學歸海東
送東林廉上人還廬山
送韓平兼郭微
寄閻防
楊子江寄孟浩然
寄江滔求孟六文
尋陽陶氏别業
登廬山峰頂寺
尋東溪還湖上作
越中問海客
江南曲
張渭
讀後漢逸人傳
其二
同孫搆免官後登薊樓
贈喬林
湖上對酒作
題長主人壁
王季友
雜詩
代賀枝令譽贈沈千運
觀于舍人壁画山水
滑中贈崔高士瓘
山中贈十四秘書兄
贈李十六𡵨
陶翰
古塞下曲
燕歌行
贈鄭員外
望太華贈盧司倉
晩出伊闕寄河南裴丞
贈房侍御
經殺子谷
乘潮至魚浦作
宿天竺寺
早過臨淮
出蕭關懷古
李頎
謁張果老先生
送曁道士還玉清觀
東郊寄萬楚
登首陽山謁夷齊廟
題綦毋潜書所居
漁父歌
古意
送康洽入京進樂府
送陳章甫
聽董大彈胡笳聲兼語弄寄房給事
緩歌行
蛟人歌
送慮逸人
野老曝背
高適
哭單府梁九少府
宋中遇陳兼
宋中
九日酧顧少府
見薛大臂鷹作
酧岑主簿秋夜見贈
送韋參軍
封丘作
邯鄲少年行
燕歌行
行路難
塞上聞笛
營州歌
卷中
岑參
終南雙草堂作
終南雲際精舍尋■澄上人不遇歸
戲題關門
觀釣翁
戎葵花歌
偃師東與韓樽同訪景雲暉上人
春夢
崔顥
贈王威古
古遊俠呈軍中諸將
送單于裴都護
江南曲
贈懷一上人
定襄陽郡獄
遼西
孟門行
霍將軍篇
鴈門胡人歌
黃鶴樓
薛據
古興
初去郡齊書請
落第後口號
題丹陽陶司馬廳
冬夜寓居寄儲大祝
懷哉行
泊震澤口
西陵口觀海
登秦望山
出青門往南山下别業
綦毋潜
春泛若耶
題招隱寺絢公房
題鶴林寺
題雲隱寺山頂院
送儲十二還莊城
若耶溪逢孔九
孟浩然
過景空寺故融公蘭若
過上人蘭若
裴司戸員司士見荅
九日懷襄陽
歸故園作
夜歸鹿門歌
崔國輔
雜詩
石頭瀨作
魏宫詞
怨詞
少年行
長安草
香風詞
詩酒吟
漂母岸
湖南曲
秦中感興寄遠上人
夜渡湘江
渡浙江問舟中人
儲光羲
雜詩(二章)
效古(二章)
猛虎詞
射雉詞
採蓮詞
牧童詞
田家事
寄孫山人
酧綦毋校書夢遊耶溪見贈之作
使過彈筝峽作
王昌齡
詠史
觀江淮名山圖
香積寺禮拜萬廻平等二聖僧谷齋心
維氏尉沈興宋置酒南溪留贈
江山聞笛
東京府縣諸公送至白馬寺宿
趙十四見尋
少年行
聽人流水調
長歌行
城傍曲
塞下曲
長信
鄭縣陶大公舘中贈馮六元二
從軍行
賀蘭進明
古意(二章)
行路難(二首)
卷之下
崔署
宿大通敬贈如闍梨廣心長孫錡
穎陽東溪懷古
途中晩發
送薛據之宋州
早發交崖山還大室作
登水門樓見亡友張眞期題望黃河
王彎
晚春詣蘇州敬贈武員外
哭𥙷闕綦毋學士
池亭即事寄京東一二知巳
奉使登終南山
奉同賀監林月清酌
江南意
觀插筝
閏月七日織女
祖詠
古意
遊蘇氏别業
淸明宴司勲劉郎中
宿陳留李少府廳作
終南望餘雪作
盧象
家叔徵君東溪草堂二首
送綦毋潜
送祖詠
贈程祕書
贈張均員外
追凉歷下古城西北隅清泉喬木
李嶷
林園秋夜作
河南秋夜呈同僚
少年行三首
閻防
晚秋石門禮拜
宿岸道人精舍
夕以鹿門山作
百丈溪新理茅茨讀書
與永洛諸公泛黃河作
唐河嶽英靈集目錄終
河嶽英靈集
唐丹陽進士殷璠
叙曰夫文有神來氣來情來有雅體野體鄙體
俗體編紀者能審鑒諸體委詳所來方可定其
優劣論其取捨至如曹劉詩多直語少切對或
五字並側或十字俱平而逸駕終存然挈瓶庸
受之流責古人不辯宫商徵羽詞句質素恥相
師範於是攻異端妄穿鑿理則不足言常有餘
都無興象但貴輕豔雖滿篋笥將何用之自蕭
氏以還尤增矯飾武德初微波尚在貞觀末標
格漸高景雲中頗通遠調𨳩元十五年後聲律
風骨始僃矣寔由主上惡華好朴去僞從眞使
海内詞場翕然尊古南風周雅稱闡今日璠不
揆竊嘗好事願刪略群才贊聖朝之美爰因退
跡得遂宿心粤若王維昌齡儲光羲等二十四
人皆河嶽英靈也此集便以河嶽英靈爲號詩
二百三十四首分爲上下卷起甲寅終癸巳綸
次于叙品藻各冠篇額如名不副實才不合道
縱權壓梁竇終無取焉
集論
論曰昔伶倫造律蓋爲文章之本也是以氣因
律而生節假律而明才得律而淸焉寧預於詞
場不可不知音律焉孔聖刪詩非代議所及自
漢魏至于晉宋高唱者十有餘人然觀其樂府
猶有小失齊梁陳隋下品實繁專事拘忌彌損
厥道夫能文者匪謂四聲盡要流美八病咸須
避之縱不拈綴未爲深缺即羅衣何飄飄長裾
隨風還雅調仍在況其他句乎故詞有剛柔調
有高下但令詞與調合首末相稱中間不敗便
是知音而沈生雖怪曹王曾無先覺隱侯言之
更遠璠令所集頗異諸家旣閑新聲復曉古體
文質半取風騷兩挾言氣骨則建安爲傳論宫
商則太康不逮將來秀士無致深憾
