升菴集卷十五明楊慎撰
五言古詩
白雲岩為謝左溪賦(名廷芝)
紅雲擁帝居紫雲蔭仙籙白雲何悠揚舒卷岩之曲震
澤昔從龍液池曾下鵠出岫本無心懸車返初服憬彼
入深林跫然在空谷風聽弘景松露採淵明菊菊露綴
明珠松風&KR1943;球玉九牧謝兩龔三間諧二陸何日和雲
謠西池春草綠
衍古諺(漢時諺云殺君馬者路傍兒其言雖小云可以喻大衍為一篇感時撫事亦有諷)
天馬龍為友來自渥洼池青絲為之絡黃金為之鞿圉
人新承命剪拂下瑶墀騎出横門外茸茸春草時東城
接南陌觀者咸嗟咨弄臣矜迅足長鞭終日施汗血忽
憔悴筋力盡驅馳未樹邊隅績徒為冶遊疲始信殺君
馬端是路傍兒
題交甫解珮圖
交甫之楚遊息影依喬木道逢兩仙姝逍遥漢臯曲星
宿綴明璫雲霞装鬾服婉孌蕩熒魂花豔驚凡目目隨
韈塵揚魂與芳風逐結夢擬陽臺交辭同阿谷榮華橘
是柚貞芳笋成竹江永不可方微波春自綠
别陳玉泉
玉人將遠别投贈瓊敷篇惠而能好我裵徊病榻邊感
此萬里行曷月重周旋秦地四方樞神臯接英躔八水
忽横流九嵕俄震騫來旬属大雅申畫寄名賢平成紹
禹績玄圭獻堯天參井與岷嶓星土元相連應念滄浪
叟好音遰鴻傳
送張㠠山職方還銅梁(佳胤)
郊扉偃江介炎天方欎㶼燕居感離索蝸廬森蒿萊高
人千里駕空谷跫音來研精既理窟抽毫更逸才玄韻
紫房洞清吟文昌臺同聲起予和笑口為君開檣烏五
兩發蘭鷁雙櫓催晤語擬傾蓋永懷盈酌罍願言植嘉
樹湛思肄條枚三峨遲屐齒七襄冀瓊瑰
續東坡狂雲妬佳月
狂雲妬佳月蜉蝣撼大樹佳月了不嗔大樹何曾拒輕
薄哂王楊羣兒謗李杜光燄萬丈長江河千古注勿言
人可欺大言終自誤
懷音篇寄張惟信學士(張名潮)
昆池望漢沼滇徼視梁岷音耗兩迢遰眺聽一傷神他
鄉非故園濁水限清塵捐脰徒佇想送軀邈何因有客
來天末開緘慰飢渴殷勤訪死生綢繆申契闊光儀歘
若親窮愁暫如撥萬里向炎隅五載困羇孤山川夢張
敏岐路泣楊朱燭龍屢遷舍胎蚌幾盈虚情隨瘴嵐結
魂與迴飇俱憶昔承嘉會弱植連英蔕明輪仰重離麗
澤資雙兊取則斧睨柯同聲竽混籟曳珮步文昌抽毫
逼華蓋鳳液接鷄栖退食競招攜黃山上林苑玄㶚曲
江堤齊鑣拾瑶草對榻然青藜郢客傳歌妙周郎顧曲
迷傳歌還顧曲懽移成别促寧知嚶鳴鸞忽作徘徊鵠
去去背榮宴行行赴嚴督三陟阻且長百罹紛交屬考
槃豈中阿離索異西河螭頭輟彩筆鶴膝擁琱戈北道
主人少南方遷客多碧鷄冠層嶺赤虺隣荒景闔荆坐
剗跡剪茅旋栖影樵爨分獠烟桔橰通僰井鼓腹畏含
沙延頸愁添癭梟獍笑邊陬篁竹跳蠻酋挈家竄草莽
乘障襍兜鍪乞糧公山氏貸粟監河侯蓬翹隨樹羽桃
梗泛苔漚風霜瘁精力蒲柳凋顔色居夷寡鳳嬉求仙
拙鷮息衰白歲不與昏黃日下稷新日詎相聞久要難
見君皎皎共明月悠悠閒白雲棄置勿復道伊誰竟此
云天山蘇子卿遼海崔亭伯觖望洛陽城銷志長安陌
跛鼈羞驥伍委羽非鴻翮下潠饒薄田東臯餘廣澤還
鄉尚有期從君訪黃石
元謀縣歌
遥望元謀縣塜墓何纍纍借問何人墓官尸與吏骸山
川多瘴癘仕宦少生回三月春草青元謀不可行九月
草交頭元謀不可遊嗟爾營營子何為歘來此九州幸
自寬何為此遊盤
書李前渠藩伯公便面
望塵斗以北傾蓋江之陽命駕慰遲暮倚樓訊行藏下
榻沈痾失擁篲端憂忘玉藻敷温麗金薤披琳瑯淪詩
綴四始逸籀括三蒼荒經詢夏后汲冢懷周王賡臯既
旦旦聆摯何洋洋維時首朱夏迅晷改青陽欵言移日
稷彦會屬辰良蒲葵聊短詠木桃愧申章
九月三日見新月(時有悼亡之戚)
纖纖初生月掛我高樓傍常時照歡影今夕流悲光悲
光正徘徊悵望相思臺涼霑露襟濕爽透風幃開絲蟲
繞階緝火螢穿箔來更添漏水咽膏减釭花催莊休歌
不發潘仁心已摧商陵别鶴怨梁樹栖烏哀未抵此時
恨長歗獨難裁
恩遣戍滇紀行
商秋涼風發吹我出京華赭衣裹病體紅塵蔽行車弱
姪當門啼怪我不過家行行日已夕扁舟歇潞沙揚舲
天津口回瞻見牛斗風吹紫荆樹月照青楊柳逆流泝
漕河相顧慎風波荒村聚豺虎夾岸鳴蛟鼉僕夫困牽
挽防吏苦嗔呵徐沛洪流溢滄溟浴白日聚落鷄犬空
銜艫羽毛疾暗灘持楫防洄溜揚帆慄維纜依鸛巢搴
蓬邇鮫室乘月下吕梁侵星過白楊漫岸憬失道孤舟
鬱相忘喧豗見疊浪極眺無連岡隂霞互興沒涷雨倏
淋浪溼薪戒傳火空囊愁絶糧信宿萬籟平隣舟動歡
聲聞鷄共起舞買魚賀兼程夕泊秦淮岸朝逗維揚城
愁聽玉簫曲懶問瓊花名畏途險已出勝地心猶驚真
州對瓜步分岐當去住翹思鐵甕雲悵望金陵樹江浮
懼濤瀾陸走淹霜露移&KR0657;鷺洲來弭榜龍江隈故人同
載酒一醉雨花臺高臺多古今百慮盈疎襟琴彈别鶴
怨笛喝飛鴻吟臨風惜南騖揆景恨西沈江程始掛席
江月照采石招搖西北明水霧東南碧銅陵夢裏過赭
圻望中隔潯陽見市㕓湓浦異潮汐馬口歌獨漉魚山
候風宿西塞漁父磯東陵道士洑估客歎浮萍放臣悲
落木秋驚赤岸楓霜謝黃州菊龜山漢陽縣鵠磯遥可
見披襟倚山閣開圖對離宴鮮飈蘋末來餘霞波外絢
枕底鳴飛湍舷際失江干仙子駐鶴嶠王孫鬭鴨闌雲
開君山出壑歸洞庭寬乾鵲噪危檣連連一何迅試叩
巴峡船果得家鄉信時序感孤懷風烟集雙鬢江陵初
解颿倉皇理征衫家人從此别客淚不須緘騰装首滇
路問愁程楚巖楚水縈沅澧楚岸秀蘭芷古墓識昭丘
遺坊號珠履珠坊青蕪繁昭丘白雲屯傷心楓樹林回
首桃花源天寒行旅少歲晏霜霰煩界亭四十渡羸馬
不成步幽篁豈見天密箐才分路營窟半卉裳人烟盡
槃瓠戾蟲嘯落景暴客當官戍驅車先發昫投驛遲暝
霧溆浦涔陽連龍標夜郎天遠遊弔屈子長流悲謫仙
我行更迢逓千載同澘然一葉崇安渡千波竹箭急鬼
方昔云遐羅甸今初入隂霾暄凝交瘴嵐曉昏集長亭
此驛遥咫尺如棘澁石行蹶昆蹄沙炊咽蒸粒斷腸盤
江河銷魂巃嵸坡軍堡鳴笳近蠻營荷戟多三辰晦光
彩七旬歴滂沱罽衣行風舞蘆笙跳月歌可憐異方樂
令人玄鬒皤烟霜窮瑣旅茝若開芳序迎睫平原來還
顧殘山去喜見青松林却辭黃茅嶼滔滔歲已周望望
且夷猶衣塵何暇拂足繭不能休碧鷄儷金馬滇海昆
池瀉五尺常頞道萬里唐蒙野隋將仆碑川漢相連營
下我行更向西綿力倦攀躋硪碌穿危磴蜻蛉控絶谿
點蒼明霽雪抱珥飲晴霓蒲塞重關峻蘭津毒草低枝
寒鴆鳥下花煖杜鵑迷淜環蜮射渚畷入象畊畦瑩角
髦牛鬭斑文筰馬嘶緬書塗貝葉僰照燧松梯風景他
鄉别天倪吾道拙雲山已亂心風塵仍結舌出門各自
媚失路為誰悦桑落豈忘憂芄觿詎申結龍吼雄劍鳴
驥歌唾壺缺蒼蒼七星關幾時却東還瀰瀰三峡水奚
啻隔中沚黃犬代書郵青龍借歸舟鴈翼翔寥廓猿聲
逓阻修何由一縮地暫作錦江遊
出嘉陵江
嘉陵駛且長千里如投梭洋洋者綠水觸石揚白波逶
迤似有情相送出褒斜雲氣接江腦日色破浪花冥冥
下無極疑是神龍家垂藤飲猿狖奫淪棲陽阿中有南
行舟遥遥通三巴惜哉不可往巨石劇狼牙我欲鑱安
流手中無莫邪長歌行路難日莫猶天涯
崤關行
晨行崤關道此道一何難曾陵高不極脩坂回鬱盤季
冬十二月時節正嚴寒馬蹄踐霜雪車轍帶岡巒淩澌
正堅沍河水無汍瀾通逵結凍溜改徑陟㠝岏四望少
烟火鳥路俯鴻磐悲風號古木響入玄雲端居人盡塞
向行者為槃跚野狼嘯昏侣饑鴈短晩翰迢迢村郭遠
行行未解鞍凛凛歲方晏去去程猶寬勞歌以詠志釋
此越鄉嘆
集弘法寺後圃小山
黃鳥語春晩青林生夏隂禪宫靜鐘梵寧知車馬音率
爾成佳遇晤言良所欽對酒俯樓殿步屣陟丘岑謀野
既有獲在遠亦會心懷哉幽寂地兹遊可重尋擾擾望
城闉欲去愧塵襟
於離會作
遥遥事行役落落無安居奉義徂江漢成旅候軺車密
親念暌隔賓筵集華裾流聲何肅穆照夜交瑛璵率爾
拜嘉貺何以報相於烟霜易淹留日月方向除曲湟浮
綠藻太液敷丹渠欲嗣北來音托之西上魚(玉溪云宛曲有味)
升菴集卷十五
