升菴集卷二十二明楊慎撰
五言排律
八月二日經筵紀事
經帷當日表講殿直天中鵷鷺隨多士貂蟬列上公墀
聲分噦噦櫺影辨曈曈湛露晞蘭省卿雲爛桂宫蟻浮
仙酒綠鶴翥錫袍紅晉晝延三接堯旻達四聰衣香芬
玉藻履跡印璇穹觀易三陽泰陳詩萬國同寵高梁授
簡恩邁漢臨雍奎聚占乾象研書識帝鴻羽陵無蝕蠧
玄閣謝琱蟲瑩德同金礪温規借玉攻扆瞻休氣近鍾
叩德音隆卷帙叨從事簮裾儼在躬㳙塵何補助海岳
自深崇敢詫桓榮力還歌吉甫風
與方思道别
子有東山行訪予東城曲承風動别颸揆景淹離旭青
翰下新波驪駒遵往陸贈言已結紉晤語猶更僕渢渢
宣宫商郁郁披華縟煌煌京洛都濟濟英賢躅端居促
席輕分岐馳念篤芝蘭在久要丹雘失相勖幸駛星駕
期共玩春芳綠
園池春晚圖
方塘含廣漪名園饒雜英花蟲丰茸戱水鳥間關鳴啁
&KR1116;既萬態藿蘼又千名錦純奪豔色笙簧無雅聲聲色
知可翫冶遊空復情青雲從東駛白日向西傾還思玄
洲路遠訪丹丘生
首夏郊觀得者字
端居臨囂塵良辰睠林野聮翩接華裾邂逅命金馬玉
堂凌炎歊琪園敞瀟洒丹葩駐餘春清隂澄首夏烟絲
困欲扶風絮情猶惹羽翣凉颸浮麈尾玄韵瀉山隂茅
宇期水曲蘭亭斝青雲興何高白雪和彌寡列子風馭
還襄童日車下回首汗漫游愧爾悠然者
夏日登毘盧閣
赫曦改東陸鮮飈轉南薰炎歊深城府清泠阻江濆隠
几倦文竹紬書厭香芸眷言承明侣肅此塵外羣仙梯
駕虹出梵閣排霞分攀楹低白日對檻俯朱雲圓方鵠
舉見參差鸞歌聞意樹鳴天籟禪枝繞烟芬斜景斂平
靄飛雨洒高雯金罍引清酌玉麈生凉氛興謠吐雲藻
搖筆揮風斤香留荀令榻書染羊欣帬奇賞真四美同
詠慙五君
箕山王氏亭子
華館敞清虚蘭塘帶碧渠山雲迎下榻海月入前除席
對仙人宴門回長者車林喧沽酒鳥水躍聽琹魚六馬
將軍畫雙鸞内史書天遊脱羈&KR0919;野服謝簮裾策杖歌
招隠披襟誦卜居菟裘名勝地真作偓佺廬
送江景熙
西陸戒嚴雨東溟理仙艫征&KR0008;搖孟渚行闋動吳歈山
川成異地岐路感分衢雲中翔乘鴈汀際隠雙鳬林楓
夕響振籬蘠霜豔敷蹉跎良遊阻荏苒芳節徂晨風方
發發晚露已塗塗行矣曠音息因之重踟蹰
安公石館賞並蒂蓮得井字
何處同心花移根七仙井日彩曜聮華風漪漾雙影金
塘宛虹欹翠盎沉霞静已近交䟽窗復接參差荇露飲
對璧人凉颸失炎景南遊遲采芳相思歲將冷
送許稚仁得玉字
之子藴英猷夙齡在仙錄峚苑采㻬琈天閑得驊騄曳
裾青𤨏闈焚草明光燭止戈義驟陳諫獵書曾讀虎旅
昔屯邅龍鱗幾嬰觸邇載逢休明沍寒回氲熇羽儀遂
高騫離照開四矚坐見皇風移歘受恩波浴厭直下承
明經略盡郊鄏露網馳文軒金銙耀朱襮豈謂嚶鳴羣
翻成驪駒曲回腸繞車輪暌目謬丹綠祖席臨折梅勞
歌聽采菉笛響引飛鴻絃音催别鵠分曹理毫素同聲
覆杯醁霽宇澄皎霙陽林净黅旭煙霜異節驚山川别
岐促良會將無疎思君如美玉
聖泉篇贈韓石溪
龍圖天生水羲畫山出泉睠兹觱沸流肇彼渾沌年盈
涸在頃刻消息同坤乾塵刹變朝夕億垓無貿遷帝臺
盎漿仄神瀵壺嶺顛冰雪姑射質風露綽約仙竇雲騰
潏潏泓月涵娟娟蝦鬚穿皎鏡蟹眼瞭淪漣岷觴衍遊
聖坳舟喻思玄迷蹤鬼方霧藴真羅甸烟詎逢陸羽品
那遇桑欽傳名公紆勝引嘉招陶芳筵折簡開薈蔚飛
觥延霽天玉珂裊重巘金艾明華田碧瀲灑柔翰翠微
鏗洞絃臨源稱混混倚谷望谸谸嚴闉鼜鼔動迴谿蕡
燭然荒塗欣良會興言遂成篇
立春詠瓶梅
新春見早梅先折一枝來不待并刀剪何須羯鼓催年
光掌上出春色鬢邊回影浸金瓶水香留玉鏡臺精神
憐粉素零落惜瓊瑰情惹陽雲夢歌成郢雪才佳人知
愛重摘取泛霜杯
建林驛垂柳
枝枝金縷細葉葉翠條輕嫋嫋曾經折隂隂已復成流
鶯頻喚曲征騎此重行不為芳菲惜多緣歲月驚烟條
縈水曲風絮惹山城閨怨佳人笛邊愁大將營婆娑漢
南意因見古人情
送周子庚(金)都憲撫邊
肅肅戒嚴程蕭蕭班馬鳴龍庭新節制騎省舊才名玉
律調秋氣金鐃寢夜聲隴雲笳外結關月笛中明鸞朔
臨秦障鶉觚繞漢城沙汀行見鴈海樹坐聞鶯遊霧懷
前賞歸風遡别情佇聽歌凱入一舉塞垣清
送童士疇(承緒)冊封河南
西候臨周道南溟望楚雲恩綸三殿出瑞節五潢分瞻
洛詩先誦遊梁賦早聞神臯添藻思仙苑挹蘭芬池遠
鳳皇影江連鴻鴈羣歸程應計日陌上草初薰
南館對雪
玄霜有端木玉葉凌雲栽人間驚未見天上還先開斜
飄凉風館平覆露寒臺牆隂明紫界城隅净丹埃象廊
光掩暎鸞掖舞徘徊飛霙纔繞霤積霰忽成堆三素綦
邊瑩六花衣上來東閣觀梅興南宫視草才熏爐馥朝
襆仙醖盈春罍書停柱下筆歌待郢中催
小春紅梅效徐庾體
風池冰未合雲林葉才彫小梅含紫萼疎英綴青條飄
香寒谷迥静影月林遥絳雪明玄夜丹霞凝素朝美人
惜瓊樹纖手撫金翹剪彩添花蕊横枝當綺寮春杯酌
鸚鵡夕幌啟鮫綃鮮粧呈粉豔醉頰湧紅潮百和爐烟
歇九枝燈焰消窗通羅浮夢簾隔夀陽嬈笛奏金將落
琴心弄未調芳華誰與問秀色自孤標
賦得流風迴雪
春雲籠半晴春雪太多情神飈起玄朔仙霙飄紫清軒
墀䬃以徧房櫳曖有聲宛轉逗香徑玲瓏穿綺楹稍訝
銅池净俄看釦砌平沾梅粉臆動染柳翠稊驚絃歌隨
綽約巾舞鬭輕盈借問淩波浦何如不夜城
羊皮彩燈屏
鴈足懸秦殿鯨膏朗魏宫何似靈羱鞹揚輝玄夜中百
琲添絢爛七采鬭玲瓏洛洞金光徹(異苑洛洞穴中金寳交飾明奪三光)
(中有神羊居之)東岳玉華融(易是類謀東岳亡玉羊劉孝綽詩玉羊東岳上金虎西方出)雪
毫羞曜日雲母詎障風白石望如近素絲看若空青精
千歲樹丹影五仙虹餘明如不息還持繼燭龍(張禺山曰凡詠)
(物詩不工則泛太工則弱此詩咏物極工而體句在古樂府中表表獨步)
春郊得紫字張惟信同賦
韶景臨上春年華屬元已晉禊首洛濱鄭風詠溱洧渙
川盈蕙蘭芳蹊蔭桃李宛宛流文鶯班班&KR1943;澤雉園翹
豐綠荑水葉牽玄沚百琲佳麗人千金遊冶子飛盖雜
英前行筵芳樹底廣幕耀周緹袨服矜齊紫野隰被華
丹林籟和宫徵徙倚非送歸躊躇因望美陌上君馬飢
閨中妾蠺起晴絲颺鳴鞘香塵翼還軌冲虚情已遺沉
痾酒仍止請從張茂先清言洞名理
首夏送東城邵園餞彭子充給諫得送字
遲遲東晷移習習南薰動暄樹語綿蠻晴嵐收蝃蝀美
人獨搖装良儔遠相送城隅敞行筵陌塵静飛鞚漸臺
高白虎梓澤隣金鳳掛衣女蘿谿展席仙霞洞香影散
清隂雲液流春瓮鷁首且沿洄驪駒太倥傯竹枝巴渝
聲桃葉江南弄明發聽晨鐘悠悠隔江夢
補范石湖占隂晴諺謠
朝霞不出市暮霞走千里日早雨淋腦日晏鴈晒翅天
道管難窺農談綽有理星占溼土時(諺云乾星照溼土明日依舊雨)月
驗仰瓦比(諺云月如仰瓦不求自下月如彎弓少雨多風)喌喌雞上籠(雞上栖早主雨)
趯趯魚秤水(魚跳出水主水漲)雲起樓梯天(諺云樓梯天晒破磚)日沒燕
脂紫(諺云日沒燕脂紅無雨也有風)電光分南北隂霽在俄晷(諺云南閃千年)
(北閃眼前)虹為水樁兒(虹主晴亦主雨明而長者主晴短而暗者俗呼水樁兒主雨)霧是
山巾子(諺云山頭戴帽平地渰竈)黑猪渡斜漢(夜視天河中有黑雲謂之野猪渡天河主)
(雨蕭冰崖詩黑猪渡河天不風蒼龍銜燭不敢紅)金烏抱雙珥(日抱耳主雨)聒聒卜
蛙鳴疆疆占鵲喜戴帽視泡文(雨點有泡謂之戴帽主雨)著裙看瓮
底(瓮下有濕痕曰水缸穿裙主雨)釡星驗雜出燈花結雙橤昕夕恒目
擊雨暘如掌指方朔廢射覆洛閎休歷紀先哲有格言
林臥觀無始
補杜子美哀張九齡詩
相國生南紀蔚為曲江彦山接韶音峯秀鍾重華甸風
雅既葳蕤聲名欝葱倩登庸伊吕科敷奏姚宋羡珠澤
隨侯雙玉林郄詵片九重集神仙咫尺生顧盼陸謝擅
緣情沈范采餘絢九遷帝獨奇三臺師錫薦補衮綴宗
彛用藥必瞑眩防乎貴未然介焉斷幾見狐媚蕩主心
狼子紆皇眷金鏡倏垢塵玉弩驚暒晵萋斐偃月堂棄
捐秋風扇鼉動漁陽&KR2351;蝱飛太極箭朱鸞奔咸京青騾
乘蜀傳棧閣雨淋鈴宛洛颷迴縣蜚鴈愁仰霄昆蹄怯
升甗噬臍漫天泣回腸嶺南奠精已箕尾騎䰟猶螭頭
戀絶綫國步危規瑱忠言賤青史篆峥嶸翠珉藤镺蔓
誰珍徐孺碑彫蟲但黃絹
劉湏溪云九齡大節在奏請斬禄山以絶後患杜
公八哀詩既不明白末亦不及另祭事殆失詩史
未免拾其細而遺其大也慎輙為補一篇豈敢以
厖凉鬭華衮鉛刃齒步光哉亦續湏溪之餘藴發
曲江之幽光觀者勿哂之
升菴集卷二十二
