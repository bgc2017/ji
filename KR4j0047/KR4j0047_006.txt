白石道人歌曲跋
歌曲特文人餘事耳或者少諧音律白石留心學古有
志雅樂如會要所載奉常所錄未能盡見也聲文之美
槩具此編嘉泰壬戌刻於雲間之東巖其家轉徙自隨
珍藏者五十載淳祐辛亥復歸嘉禾郡齋千歲令威夫
豈偶然因筆之以識歲月端午日菊坡趙與訔書
至正十年歲在庚寅正月望日閱葉君居仲本於錢唐
之用拙幽居既畢因以識其後云天台陶宗儀九成
此書俾他人抄錄故多有悞字今將善本勘讎方可人
意後十一年庚子夏四月也
