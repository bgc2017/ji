唐甫里先生文集卷之六
笠澤陸龜蒙字魯望
五言八句詩
添酒中六詠(并序)
鹿門子示余酒中十詠物古而詞麗
旨高而性真可謂窮天人之際矣余
既和而且曰昔人之於酒有注爲池
而飲之者象爲龍而吐之者親盗瓮
间而卧者將实舟中而浮者可為四
荒矣徐景山有酒鎗嵆叔夜有酒杯
皆傳於後代可謂二高矣四荒不得
不刺二高不得不頌臾作六章附于
末云
酒池
萬斛輸曲沼千鍾未為多殘霞入醍斉遠
岸澄白鄼后土亦沈醉姦臣空浩歌邇耒
荒淫君尚事乘餘波
酒龍
銅雀羽儀麗金龍光彩竒潜傾鄴宫酒忽
似商庭漦若怒鱗甲赤如酣頭角垂君臣
坐相滅安用驕奢為
酒瓮
候煖麴蘖調覆深苫蓋淨溢處每淋漓沈
来还濎瀅嘗聞清凉(酎可)養希夷性盗飲
以為名得非君子病
酒船
昔人性何誕欲載無窮酒波上任浮身風
来即開口荒唐意难遂沈湎名不朽千古
如比肩問君能繼否
酒鎗
景山實名士所翫垂清塵嘗作酒家語自
言中聖人竒噐質含古挫糟味應醇唯懷
魏公子即此飛觴頻
酒杯
叔夜傲天壌不將琴酒疎製為酒中物恐
是琴之餘一弄廣陵散又裁絶交書頽然
擲林下身世俱何如
和茶具十詠
茶塢
茗地曲隈回野行多繚繞向陽就中密背
澗差還少遥盤雲髻慢亂蔟香篝小何處
好幽期滿巖春露暁
茶人
天賦識靈草自然鍾野姿閒来北山下似
與東風期雨後探芳去雲間幽路危唯應
報春鳥得共斯人知(顧渚山有報春鳥)
茶筍
所孕和氣深時抽玉笤短輕煙漸結華嫰
蘂初成管尋来青靄曙欲去紅雲暖秀色
自难逢傾筐不曾滿
茶籝
金刀劈翠筠織似波文斜製作自野老携
持伴山娃昨日鬪烟粒今朝貯綠華爭歌
調笑曲日暮方還家
茶舍
旋取山上材架為山下屋門因水勢斜壁
任巖隈曲朝隨鳥俱散暮與雲同宿不憚
採掇勞秪憂官未足
茶竈(經去茶竈無突)
無突抱輕嵐有煙映初旭盈鍋玉泉沸滿
甑雲牙熟竒香襲春桂嫰色凌秋菊焬者
若吾徒年年看不足
茶焙
左右擣凝膏朝昏布煙縷方圓隨樣拍次
第依層取山謠縱高下火候還文武見說
焙前人時時炙花脯(紫花焙人以花為脯)
茶鼎
新泉氣味良古鐡形狀醜那堪風雪夜更
值煙霞友曾過頳石下又住清溪口(頳石清溪皆江南出)
(茶處)且共薦臯盧(茶名)何勞傾斗酒
茶甌
昔人謝塸埞徒為妍詞飾(劉孝成集有謝塸埞啓)豈如珪
璧姿又有煙嵐色光參筠席上韻雅金罍
側直使于闐君從来未嘗識
煑茶
閒来松間坐看煮松上雪時扵浪花裏併
下藍英末傾餘精爽健忽似氛埃滅不合
别觀書但宜窺玉札
四明山詩(并序)
謝遺塵者有道之士也嘗隱於四明之
南雷一旦訪余來語不及世務且曰吾
得於玉泉生知子性誕逸樂神仙中書
探海嶽遺亊以期方外之交雖銅牆鬼
炊虎獄劒餌無不窺也
子語吾山之竒者有峯最高四穴在峯
上每天地澄霽望之如牖戶相傳謂之
石䆫即四明之目也山中有雲不絶者
二十里民皆家雲之南北每相從謂之
過雲有鹿亭有樊謝有潺湲洞木实有
青櫺子味極甘而堅不可卒破有猿山
家謂之鞠侯其他在圖籍不足道也凡
此佳處各為我賦詩余因作九題題四
十字謝省之曰玉泉生眞不誣矣好亊
者為余傳之因呈襲美
石䆫
石䆫何處見萬仞倚晴虚積靄迷青璅殘
霞動綺䟽山應列圓嶠宫便接方諸秖有
三奔客時來教隱書
過雲
相訪一程雲雲深路僅分嘯臺隨日辯樵
斧帶風聞曉着衣全濕寒衝酒不醺幾回
歸思静髣髴見蘇君
雲南
雲南更有溪丹礫尽無泥薬有巴賨賣枝
多越鳥啼夜清先月午秋近少嵐迷若得
山顔住芝&KR1237;手自携
雲北
雲北是陽川人家洞壑連壇當星斗下楼
拶翠微邊一半遥風雨三條古井烟金庭
如有路應到左神天
鹿亭
鹿亭巖下坐時領白麛過草細眠應久泉
香飲自多認聲來月塢尋跡到煙蘿早晩
吞金液騎將上絳河
樊榭
樊榭何年築人應白日飛至今山客說時
駕玉麟歸乳蔕懸松嫰芝臺出石微憑欄
虚目斷不見羽華衣
潺溪洞
石淺洞門深潺潺萬古音似吹双羽管如
奏落霞琴倒穴漂龍沫穿松濺鶴襟何人
乘月弄應作上清冷
青櫺子
山实號青櫺環岡次第生外形堅綠殼中
味敵瓊英墮石樵兒拾敲林宿鳥驚亦應
仙吏守時取薦層城
鞠侯
何事鞠侯名先封在四明但為連臂飲不
作斷腸聲野蔓垂纓細寒泉佩玉清滿林
遊宦子誰爲作君卿
和五貺詩
五瀉舟
樣自桐川得詞因隱地成好漁翁亦喜新
白鳥還驚沙際擁江沫渡頭横雨聲尚應
嫌越相遺禍不遺名
華頂杖
萬古隂崖雪靈根不為枯瘦於霜鶴脛竒
佀黑龍鬚拄訪譚玄客持看潑墨圖湖雲
如有路兼可列仙都
太湖硯
誰截小秋灘間窺四緒寬繞爲千嶂遠深
置一潭寒坐久雲應出詩成墨未乾不知
新博物何處擬重刊
烏龍養和
養和名字好偏寄道情深所以親逋客兼
能助五禽倚肩滄海望鈎膝白雲吟不是
逍遥侣誰知世外心
訶陵樽
魚骼匠成樽猶殘海浪痕外堪欺玳瑁中
可酌崑崙(酒名)水繞苔磯曲山當草閣門此
中醒復醉何必問乾坤
詶早春病中書事
秖貪詩調苦不計病容生我亦休攵瘦君
能叔寳清藥須勤一服春莫累多情欲入
毗耶問無人敵淨名
又詶次韻
從来多遠思尤向静中生所以令心苦還
應是骨清酒香偏入夢花落又關情積此
風流亊爭無後世名
詶秋晩見題二首
爲愛晩䆫明門前亦懶行圖書看得熟鄰
里見還生鳥啄琴材響僧傳薬味精緣君
多古思攜手上空城
何亊楽漁樵巾車或倚橈和詩盈古篋賖
酒半寒瓢失雨園𬞞赤無風蚛葉淍清言
一相遣吾道未全消
别离
丈夫非無淚不灑離别間仗劒對樽酒耻
爲游子顔蝮蛇一螫手壮士疾解腕所思
在功名離别何足歎
和初冬章上人院
每伴来方丈還如到四禅菊承荒砌露茶
待遠山泉畫古全無跡林寒却有煙相看
吟未竟金磬已泠然
襲美題郊居十首次韻
近來唯樂静移傍故城居間打修琴料時
封謝薬書夜停江上鳥晴曬篋中魚出亦
啚何亊無勞置棧車
倩人醫病樹看僕𥙷衡茅散髮还同阮無
心敢慕巢簡便書露竹樽待破霜匏日好
林間坐煙蘿僅欲交
倭僧留海紙山匠製雲牀懶外應無敵貧
中直是王池平鷗思喜花尽蝶情忙欲問
新秌計菱絲一畒強
故山空自擲當路竟誰知秖有經時策全
無養拙資病深憐久客炊晚信樵兒謾欲
陳風俗周官未採詩
福地能客壍玄關詎有扉静思瓊枝字閒
洗鐡笻衣鳥破凉煙下人衝暮雨歸故園
秋草夢猶記綠微微
水影沈魚器鄰聲動緯車鷰輕捎墜葉蜂
懶卧燋花說史評諸例論兵到百家明時
如不用歸去種桑麻
禹穴竒編缺雷平異境殘静吟封籙檢歸
興削帆竽白石堪為飯青蘿好作冠幾時
當斗柄同上步罡壇
強起披衣坐徐行處暑天上階来鬪雀移
樹去驚蝉莫問鹽車駿誰看醬瓿玄黃金
如可化相近買雲泉
野入青蕪巷陂侵白竹門風高𨳩栗刺沙
淺露芹根迸鼠緣藤桁飢烏立石盆東吳
雖不改誰是武王孫
疎慵眞有素時勢盡無能風月雖為敵林
泉幸未憎酒材經夏闕詩債待秋徵秖有
君同癖間来對曲肱
和旅泊吳門韻
高秋能叩觸天籟忽成文苦調雖潜倚靈
音自絶羣茅峯曾醮斗笠澤久眠雲許伴
山中躅三年任一醺
次張廣文見酬和詩韻
獨倚秋光岸風漪學簟文玄堪教鳳集書
好換鵝羣葉墮平臺月香消古徑雲強歌
非白紵聊以送餘醺
延陵張宰
春尽未離關之官亦似間不嫌請薄俸爲
喜帶名山默禱三眞後高吟十字還(季子有仲尼所書十)
(字碑)秖應江上鳥時下訟庭間
送人罷官歸茅山
呼僮曉拂鞍歸上大茅端薄俸雖休入明
霞自足餐暗霜松粒赤疎雨草堂寒又鑿
中峯石重修醮月壇
