唐甫里先生文集卷之七
笠澤陸龜蒙字魯望
五言絶句詩
人日代客子(是日立春)
人日兼春日長懷復短懷遥知双綵勝併
在一金釵
築城詞二首
城上一杯土手中千萬杵築城畏不堅堅
城在何處
莫歎將軍逼將軍要却敵城高功亦高爾
命何勞惜
古意
君心莫淡薄妾意正栖託願得雙車輪一
夜生四角
追和幽獨君詩韻
靈氣獨不尚能成綺文如何孤裏
猶自讀三墳
春暁
春庭暁景列清露花邐迤黃蜂一過慵夜
夜棲香蘂
雜興
桃柰傍簷楹無人賞春華時情重不見却
憶菖蒲花
鴈
南北路何長中間萬弋張不知烟霧裏幾
隻到衡陽
寄遠
鬢亂羞雲卷眉空羡月生中原猶將將何
日重卿卿
庭前
合歡能解恚萱草信忘憂盡向庭前種萋
萋特地愁
洞房怨
玉插朝扶鬢金梯晚下臺春衫將別淚一
夜两难裁
江行
酒旗菰葉外楼影浪花中醉帆張數幅唯
待鯉魚風
巫峡
巫峽七百里巫山十二重年年自雲雨環
珮竟誰逢
歸路
漸入新豊路衰紅映小橋渾如七年病初
得一丸銷
南塘曲
妾住東湖下郎居南浦邊閒臨煙水望認
得采菱船
黃金二首
自古黃金貴猶沽駿與才近来簪珥重無
力上高臺
平分從滿篋醉擲任成堆恰莫持千万明
明買禍胎
夕陽
渡口和帆落城边帶角收如何茂陵客江
上倚危楼
残雪
桂冷微停素峯乾不徧嵐何谿背林處猶
䨱定僧庵
古意
古態日漸薄新裝心更勞城中皆一尺非
妾䯻鬟高
大堤
大堤春日暮緫馬解鏤衢請君留上客容
妾薦彫胡
金陵道
北鴈行行直東流澹澹春當時六朝客還
道帝鄕人
離騷
天復問招䰟無因徹帝閽豈知千麗句不
敵一䜛言
對酒
後伐稱歡伯前賢號聖人且須謀日冨不
要道家貧
寄南岳客乞靈蕪香
聞說融峯下靈香似反䰟春耒正堪采試
為&KR3555;雲根
山陽燕中郊楽錄
淮上能無雨回頭揔是情蒲帆渾未織爭得
一歡成
偶作
雙眉初出蠒两鬢正藏鴉自有王昌在何
勞近宋家
有示
相對莫辝貧蓬蒿任塞門無情是金玉不
報主人恩
秋思三首
桐露珪初落蘭風珮欲衰不知能賦客何
似枉力兒
誰在嫖姚幕能教霹靂車至今思秃尾無
以代寒𦵔
未得同虀杵何時減薬嚢莫言天帝醉秦
暴不靈長
早春
雨冷唯添暑煙初不著春數枝花纇小愁
殺扈芳人
懷仙三首
聞道陽都女連娟耳細長自非黃犢客不
得到雲房
但服鐶剛子兼吟曲素詞須知臣漢客還
見布龍兒
神燭光華麗靈祛羽翼生已傳飡玉粒猶
自買雲英
芙蓉
間吟鮑昭賦更起屈平愁莫引西風動紅
衣不耐秋
春思
怨鶯新語澁雙蝶闘飛高作箇名春恨浮
生百倍勞
風人詩四首
十萬全師出遥知正憶君一心如瑞麥長作
兩岐分
破蘖供朝爨須憐是苦辛曉天窺落宿誰
識獨醒人
旦日思雙屨明時願早諧丹青傳四瀆難
寫是秋懷
聞道更新幟多應廢舊旗征衣無伴擣獨
處自然悲
楽府雜詠六首
双吹管
長短裁浮筠參差作飛鳳高楼微月夜吹
出江南弄
東飛鳧
裁得尺錦書欲寄東飛鳧脛短翅亦短雌
雄戀菰蒲
花成子
春風等君意亦解欺桃李寫得去時眞歸
來不相似
月成弦
孤光照還没轉益傷離别妾若是常娥長
圓不教缺
孤獨怨
前回邊使至聞道交河戰生想鼓鞞聲寸
心攅百箭
金吾子
嫁得金吾子常聞輕薄名君心如不重妾
腰徒自輕
子夜四時歌
春
山連翠羽屏草接煙華席望盡南飛燕佳
人斷消息
夏
蘭眼擡路斜鶯脣映花老金龍傾漏尽玉
井敲冰早
秋
凉漢清泬寥衰林怨風雨愁聽絡緯唱似
與羈魂語
冬
南雲走冷走北籟號空木年年任霜霰不
減篔簹綠
大子夜歌二首
歌謠數百種子夜最可憐慷慨吐清音明
轉出天然
絲竹發歌響假器揚清音不知歌謠妙聲
勢出口心
子夜警歌二首
鏤椀傳綠酒雕鑪薰紫煙誰知苦寒調共
作白雪絃
恃愛如欲進含羞出不前朱口發豔歌玉
指弄嬌絃
子夜變歌三首
人傳歡負情我自未嘗見三更開門去始
知子夜变
歲月如流邁春尽秋已至熒熒條上花零
落何乃駛
歲月如流邁行已及素秋蟋蟀吟堂前惆
悵使儂愁
江南曲五首
魚戲蓮葉間參差隱葉扇鵁鶄&KR2141;鳿窺㶑
灔無因見
魚戲蓮葉東初霞射紅尾傍臨謝山側恰
值清風起
魚戲蓮葉西盤盤舞波急潜依曲岸凉正
對斜光入
魚戲蓮葉南欹危午煙疊光搖越鳥巢影
亂吳娃檝
魚戲蓮葉北澄陽動微漣回看帝子渚稍
背鄂君船
