唐甫里先生文集卷之十
笠澤陸龜蒙字鲁望
七言八句詩
早秋吳體寄襲美
荒庭古樹只獨倚敗蝉殘蛩苦相仍雖然
詩膽大如斗爭奈愁腸牽似繩短燭初添
蕙愰影微風漸折蕉衣稜安得彎弓似明
月快箭拂下西飛鵬
病中秋懷寄襲美
病容愁思苦相兼清鏡無形未我嫌貪廣
異𬞞行徑窄故求偏薬出錢添同人散後
休賖酒雙燕辭來始下簾更有是非齊未
得重憑詹尹拂龜占
秋賦有期因寄襲美(時將主試貢士)
雲似無心水似閑忽思名在貢書間煙露
鹿弁聊懸著隣里漁舠暫解還文章病未
猶滿篋薬苗衰後即離山廣寒宮樹枝多
少風送高低便可攀
和新秋即事三首韻
心似孤雲任所之世塵中更有誰知愁尋
冷落驚雙鬢病傳清凉減四支懷舊葉溪
終獨往宿枯杉寺已頻期兼須為月求高
處即是霜輪殺滿時
帆檝衣裳盡釣徒往來蹤跡遍三吳間中
展卷興亡小醉後題詩點畫麤松㠀伴譚
多道氣竹䆫孤夢豈良圖還須待致昇平
了即往扁舟放五湖
聲利從來解破除秋灘唯憶下桐廬鸕鷀
陣合殘陽少蜻蛚吟高冷雨疎辯伏南華
論指指才非玄晏借書書當時任使眞堪
笑波上三年學炙魚
和南陽潤卿將歸雷平
朝市山林隱一般却歸那減卧雲懽墮階
紅葉誰收得半盎清醪客酹乾玉笈詩成
吟處暁金沙泉落夢中寒真仙若降如相
問曾步星罡遶醮壇
顧道士亡第子奉束帛乞銘於
襲美因戲贈
童初眞府召為郎君與抽毫刻便房亦謂
神仙同許郭不妨才力似班楊比於黃絹
朝市山林隱一般却歸那減卧雲懽墮階
紅葉誰收得半盎清醪客酹乾玉笈詩成
吟處暁金沙泉落夢中寒真仙若降如相
問曾步星罡遶醮壇
顧道士亡第子奉束帛乞銘於
襲美因戲贈
童初眞府召為郎君與抽毫刻便房亦謂
神仙同許郭不妨才力似班楊比於黃絹
詞尤妙酬以霜縑價未當唯我有文無賣
處筆鋒銷盡墨池荒
和訪寂上人不遇
芭蕉霜後石欄荒林下無人閉竹房經抄
未成抛素几錫鐶應撼過寒塘蒲團為拂
浮埃散茶噐空懷碧餑香早晚却還宗柄
社夜深風雪對禪牀
秋夕文宴
筆陣初臨夜正清擊銅遥認小金鉦飛觥
壯若遊燕市覓句難於下趙城隔嶺故人
因會憶傍簷棲鳥帶吟驚梁王座上多詞
客丑韻甘心第七成(梁昭明嘗文宴賦詩各五韻劉孝威弟七方成)
代廣文詶襲美見贈韻
不知天隱在何鄕且欲煙霞跡暫雙鶴廟
未能齊月馭鹿門聊擬並雲牎蘚銜荒磴
移桑屐花浸春醪挹石缸莫惜查頭容釣
伴也應東印有餘江
和寄毗陵魏處士朴
經苑初成墨沼開何人林下肯尋来若非
宗測圖山後即是韓康賣薬廻溪籟自吟
朱鷺曲沙雲還作白鷗媒唯應地主公田
熟時送君家麴蘖材
和初冬偶作寄南陽潤卿韻
逐日生涯敢計冬可嗟寒事落然空䆫憐
伴也應東印有餘江
和寄毗陵魏處士朴
經苑初成墨沼開何人林下肯尋来若非
宗測圖山後即是韓康賣薬廻溪籟自吟
朱鷺曲沙雲還作白鷗媒唯應地主公田
熟時送君家麴蘖材
和初冬偶作寄南陽潤卿韻
逐日生涯敢計冬可嗟寒事落然空䆫憐
返照緣書小庭喜新霜為橘紅衰柳尚能
和月動敗蘭猶擬倩煙籠不知海上今清
淺試與飛書問洛公
和冬暁章上人院
山寒偏是暁来多况值禅牎雪氣和病客
功夫經未演故人書信納新磨間臨靜案
修茶品獨傍深溪記藥科從此逍遥知有
地更乘清月伴君渦
和題周尊師所居
見說身輕鶴不如石房無侶共雲居清晨
自削靈香柹獨夜空吟碧落書十洞飛精
應徧吸一簪龝髮未曾梳知君便入懸珠
會早晚東騎白鯉魚
寒夜文宴(淂驚字)
各將寒調觸詩情旋見微澌入硯生霜月
滿庭人暫起汀洲半夜鴈初驚三清每爲
仙題想一日多累句傾千里建康衰草
外含毫誰是憶昭明
送潤卿還華陽
何事輕舟近臘回茅家兄弟欲歸来(&KR0685;司命以三月)
(十八日十二月二日會于華陽天)封題玉洞虛無奏點檢霜壇沆瀣
杯雲肆先生分氣調山圖公子愛詞才殷
勤爲向東卿薦灑掃含真雪後臺
和新羅弘惠上人請襲美爲靈
鷲山周禪師碑將還以詩送之
一函迢遞過東瀛秖為先生處乞銘已得
雄詞封静檢却懷孤影在禪庭春過異國
人應寫夜讀滄洲怪亦聽遥想勒成新塔
下望空盡碧禮文星
和寒日書齋即事三首每篇各
用一韻
不必探幽上欝岡公齋吟嘯亦何妨唯求
鷲山周禪師碑將還以詩送之
一函迢遞過東瀛秖為先生處乞銘已得
雄詞封静檢却懷孤影在禪庭春過異國
人應寫夜讀滄洲怪亦聽遥想勒成新塔
下望空盡碧禮文星
和寒日書齋即事三首每篇各
用一韻
不必探幽上欝岡公齋吟嘯亦何妨唯求
薏苡供僧食别著氍毹待客牀春近帶煙
分短蕙暁来衝雪撼疎篁餘杭山酒猶封在
遥囑高人未肯嘗
已上星津八月槎文通猶自學丹砂(江文通有丹砂可斈賦)
仙經寫得空三洞隱士招来别九華静對
眞圖呼綠齒偶開丹室問黃牙方諸更是
憐才子錫賚於君合有差
名價皆酬百萬餘尚憐方丈講玄虚西都
和寄題玉霄峯葉涵象尊師所居
天台一萬八千丈師在浮雲端掩扉永夜
秖知星斗大深秋猶見海山微風前幾降
青毛節雪後應披白羽衣南望煙霞空再
拜欲將飛魄問靈威
南陽廣文博士還雷平後寄
微微春色染林塘親撥煙霞生澗房隂洞
雪膠知未入濁醪風破的偷嘗芝臺暁用
金鐺煮星度間將玉鉿量幾遍侍晨官欲
降曙壇先起獨焚香
和題支山南峯僧韻
眉毫霜細欲垂肩自說初棲海嶽年萬壑
煙霞秋到一林風雨夜深禅時翻貝葉添
新藏間插松枝護小泉好是清冬無外事
匡牀齋罷向陽眠
送少董卿遊茅山
威輦高懸度世名至今仙裔作公卿將隨
羽節朝珠闕曾佩魚符管赤城(董嘗判台州)雲凍
尚含孤石色雪乾猶墮古松聲應知四扇
靈方在待取歸時綠髮生
和寄懷南陽潤卿
高抱相逢各絶塵水經山䟽不離身才情
未擬湯從事玄解猶嫌竺道人霞染洞泉
渾變紫雪披江樹半知春誰憐故國無生
計唯種南塘二畒芹
襲美將以綠罽為贈因成四韻
三&KR0985;風霜利苦刀䄡䄖吹断罥蓬蒿病中
秪自悲龍具世上何人識羽袍狐貉近懷
珠履貴薜蘿遥羡白巾高陳王輕暖如相
遺免致衰荷效廣騷
和過張祐處士丹陽故居(并序)
張祐字承吉元和中作宫體小詩辭曲
豔發當時輕薄之流能其才合譟得譽
及老大稍窺建安風格誦樂府錄知作
者本意短章大篇往往間出諫諷怨譎
時與六義相左右善題目佳境言不可
穆置别處此為才子之最也由是賢俊
之士及高位重名者多與之游謂有鵠
鷺之野孔翠之鮮竹栢之貞琴磬之韻
或薦之於天子書奏不下亦受辟諸侯
府性狷介不容物輒自劾去以曲阿地
古澹有南朝之遺風遂築室種樹而家
焉性嗜水石常悉力致之從知南海間
罷職載羅浮石筍還不蓄善田利産為
身後計死未二十年而故姬遺孕凍餒
不睱前所謂鵠鷺孔翠竹柏琴磬之家
雖朱輪尚乘遺編尚吟未嘗一省其孤
而恤其窮也噫人假之為玩好不根於
道義耶懼其怨刺於神明耶天果不愛
才没而猶譴耶吾一不知之友人顔弘
至江南道中訪其廬作詩弔而序之屬
余應和余汩没者不足哀承吉之道邀
襲美同作庶乎承吉之孤倚其傳而有
憐者
勝華通子共悲辛荒&KR0985;今爲舊宅隣一代
交遊非不貴五湖風月合教貧䰟應絶地
為才鬼名與遺編在史臣聞道平生偏憂
石至今猶泣洞庭人
和襲美寄廣文
忽辭明主事眞君直取姜巴路入雲龍篆
拜時輕誥命霓襟披後小玄纁峯前北帝
三元會石上東卿九錫文應笑世間名利
火等間靈府剰先焚
和襲美先輩悼鶴
一夜圓吭絶不鳴八公虚道得千齡方添
上客雲眠思怱伴中仙劍解形但掩叢毛
穿古堞永留寒影在空屏居才幸自清如
水更向芝田為刻銘
幽居有白菊一叢因而成詠呈
知已
還是延年一種材(菊之别名)即將瑶朵冒霜𨳩不
如紅豔臨歌扇欲伴黃英入酒杯陶令接
籬堪岸著梁王高屋好欹來(梁朝有白紗高屋帽)月中若
有閑田地為勸常娥作意栽
和傷開元觀顧道士
何事神超入杳冥不騎孤鶴上三清多應
白簡迎將去即是朱陵鍊更生藥奠肯同
椒醑味雲謠空替薤歌聲武皇徒有飄飄
思誰問山中宰相名
和醉中即席贈潤卿博士韻
共是虚皇簡上仙清詞如羽欲飄然登山
凡著幾緉屐破浪欲乘千里船遠夢只留
丹井畔間吟多在酒旗前誰知海上無名
者只記漁歌不記年
送淅東德師侍御罷府西歸
王謝遺蹤玉籍仙三年閒上鄂君船詩懷
白閣僧吟苦俸買青田鶴價偏行次野楓
臨遠水醉中衰菊卧凉煙芙蓉散盡西歸
去唯有山隂九萬牋
送羊振文先輩往桂陽歸覲
風雅先生去一麾過庭才子趣歸期(時使君丈人自)
(毛詩博士出牧)譲王門外開帆葉義帝城中望戟支
郢路漸寒飄雪遠湘波初暖漲雲遲靈均
精魄如能問又得千年賈傅詞
襲美留振文宴龜蒙不赴次韵
詶謝
綺席風𨳩照露晴秖將茶荈代雲觥繁絃
似玉紛紛碎佳妓如鴻一一驚毫健幾多
飛藻客羽寒寥落映花鸎幽人獨自西牎
晚閒凭香㮒反照明
和重送圓載上人歸日本國
老思東極舊巖扉却待秋風泛舶歸膮𣑽
陽烏當石磬夜禪隂火照田衣見翻經論
多盈篋親植杉松大幾圍遥想到時思魏
闕只應遥拜望斜暉
和禇家林亭
一陣西風起浪花遶欄干下散瑶華高牎
曲檻仙侯府卧葦荒芹白鳥家孤㠀待寒
凝片月遠山終日送餘霞者知方外還如
此不要乘秋上海槎
歸鴈
北走南征像我曹天涯迢遞翼應勞似悲
邊雪音猶若初背岳雲行未高月㠀栖防
暗繳風灘斜起避驚濤時人不問随陽意
空拾欄邊翡翠毛
王先輩草堂
松徑隈雲到靜堂杏花臨澗水流香身從
亂後全家隱日校人間一倍長金綠(疑作籙)漸
加新品秩玉皇偏賜羽衣裳何如聖代弹
冠出方朔曾爲漢侍郎
句曲山朝眞詞二首(并序)
歲三月十八日句曲山道士朝真于大
茅峯上學神仙有至自千萬里者余距
華陽天程止信宿塵約不能遂去馳神
旦旦忽若戴昇矣因作朝眞詞迎送客
二解以自塞意
迎真
九華磬答寒泉急十蕝幡搖翠微濕司命
𥙿旌未下来焚香抱簡凝神立殘星下照
霓襟冷缺月纔分鶴輪影空洞靈章發一
聲春來萬壑煙花醒
送眞
縈雲鳳髻飄然解王鉞玄干儼先邁朝眞
弟子悄無言再拜碧杯添沆瀣火鈴跳躍
龍毛蓋腦髮青青赮綷萬象銷沈一瞬間
空餘月外聞殘珮
傷越
越谿自古好風煙盗束兵纏已半年訪戴
客愁隨水遠浣紗人泣共埃捐臨焦頼灑
王師雨欲墮重登刺史天早晚山川盡如
故清吟閒上鄂君舡
