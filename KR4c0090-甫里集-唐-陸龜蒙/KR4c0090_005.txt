唐甫里先生文集卷之五
苙澤龜蒙字魯望
五言八句詩
螢
肖翹雖振羽戚促尽疑冰風助流還急烟
遮點暫凝不須輕列宿纔可擬孤燈莫倚
陏家亊曾煩下詔徵
蟬
秪憑風作使全仰柳為都一腹清何甚雙
翎薄更無伴貂金換酒并雀畫成圖恐是
千年恨偏令落日呼
秋熱
自昔秋捐扇今来意未衰慇懃付柔握淅
瀝待清吹午氣朱崖近宵聲白羽随揔如
南國候無復婕妤悲
村中晚望
抱杖柴門立江村日易斜鴈寒猶憶侶人
病更離家短鬢看成雪双眸舊有花何湏
萬里外即此是天涯
漁具(并序)
天随子䱷于海山之顔有年矣矢魚
之具莫不窮極其趣大凡結繩持網
者揔謂之網罟之流曰罛曰&KR0699;曰巢
(側交反)圓而縱捨曰罩挾而昇降曰&KR2320;
(女减反)緡而竿者揔謂之筌筌之流曰筒
曰車横川曰梁承虛曰笱編而沈之
曰箄(音卑)矛而卓之曰矠(音冊矛巴)棘而中
之曰义鏃而諭之曰射扣而騃之曰
桹(以薄板置瓦噐上擊之以驅魚)置而守之曰神(鯉魚滿三百六十歲)
(蚊龍輙率而飛去年置一神守之則不能去矣神鼈也)列竹於海澨曰滬
(吴之滬瀆是也)錯薪於水中曰&KR2000;(糝)所載之舟
曰艋舴所貯之噐曰笭箕其他或術
以招之或藥而盡之皆出於詩書雜
傳及今之聞見可考而驗之不誣也
今擇其任詠者作十五題以諷噫矢
魚之具也如此余旣歌之矣矢民之
具也如彼誰其嗣之鹿門子有高灑
之才必為我同作
網
大罟網目繁空江波浪黑沈沈到波底恰
共波同色牽時萬鬐入已有千鈞力尚悔
不横流恐他人更得
罩
左手揭圓罛輕橈弄丹子不知潜鱗處但
去籠烟水時穿紫屏(一作萍)破忽值朱衣𧺫(淞江)
(有朱衣鮒)貴得不貴名敢論魴与鯉
&KR2320;
有意烹小鮮乘流駐孤棹雖然煩取捨未
肯求津要多為蝦蜆誤已分鵁鶄笑寄語
龍伯人荒唐不同調
釣筒
短短韯筠光悠悠卧江色蓬羞艣相應雨
慢煙交織湏臾中芳餌迅疾如飛翼彼竭
我還浮君看不争得
釣車
溪上持隻輪溪邊指茅屋閑乘風水便敢
議朱丹轂高多倚衡懼下有折軸速曷若
載逍遥歸耒卧雲族
魚梁
能編似雲薄横絶青川口缺處欲随波波
中先置笱投身入籠檻自古難飛走尽日
水濱吟殷勤謝漁叟
义魚
春溪正含綠良夜才叄半持矛若羽輕列
燭如星爛傷鱗跳密藻碎首沉遥岸尽族
染東流傍人作佳翫
射魚
彎弓注碧潯掉尾行涼沚青楓下晚照正
在澄明裏抨弦斷荷扇濺血殷菱蘂若使
禽荒聞移之暴烟水
鳴桹
水淺藻荇澁釣罩無所及鏗如木鐸音势
若金鉦急敺之就深處用以資俯拾拽羅
爾甚微遁去將何入
滬(吴人今謂之簖)
萬植禦洪波森然倒林薄千顱咽雲上過
半随潮落其間風信背更值雷聲悪天道
亦裒多吾將移海若
&KR2000;(吴人今謂之叢)
斬木置水中枝條互相蔽寒魚遂家此自
以為生計春冰忽融冶尽取無遺裔所託
成禍機臨川一凝睇
種魚
鑿池收頳鱗疎疎置雲嶼还同汗漫遊遂
以江湖處如非一神守潛被蛟龍主蛟龍
若無道跛鼈亦可禦
薬魚
香餌綴金鈎目中懸者幾盈川是毒流細
大同時死不惟空飼犬便可將貽蟻苟負
竭澤心其他盡如此
舴艋
蓬棹两三事天然相與閒朝随稚子去暮
唱菱歌還倚石遲後侣徐橈供遠山君看
萬斛載沈溺須臾間
笭箵
誰謂苓箵小我謂苓箵大盛魚自足飡寘
壁能爲害時將刷蘋浪又取懸藤帶不及
腰上金何勞問蓍蔡
和添漁具五篇
漁庵
結茅次烟水用以資嘯傲豈謂釣家流忽
同禅室號間憑山叟占晚有溪禽嫪華屋
莫相非各随吾所好
釣磯
㨂淂白雲根秋潮未曾沒坡陁坐亀背散
漫垂龍髮持竿從掩霧置酒𣸪待月即此
放神情何勞適吴越
蓑衣
山前渡微雨不廢小澗漁上有青襏襫下
有新腒疎滴瀝珠影泫離披嵐彩虚君看
荷製者不淂安吾廬
篛笠
朝携下楓浦晩戴出烟艇胃雪或平簷聽
泉時仄頂颷移靄然色波亂危如影不識
九衢塵終年居下泂
背篷
敏手勢江筠随身織烟殼沙禽固不知釣
伴猶初斍閒從翠微拂静唱滄浪濯見說
方山潭漁童尽能學
樵人十詠(并序)
環中先生謂天随子曰子與鹿門子
應和爲漁具詩信尽其道而美矣世
言樵漁者必聮其命称且常与隠君
子事詩之言錯薪礼之言負薪傳之
言積薪史之言吏薪非樵者之实乎
不可足以寄㒷詠獨闕其詞耶退作
十樵以𥙷其闕漏寄鹿門子
樵谿
山高谿且深蒼蒼但群木抽條欲千尺衆
亦疑樸樕一朝蒙剪伐万古辝林麓若遇
燎玄穹微烟出雲族
樵家
草木黃落時比鄰見相喜門當清澗尽屋
在寒雲裡山棚日纔下野竈烟初起所謂
順天民唐尭亦如此
樵叟
自小即腁胝至今凋鬢髮所圖山褐厚所
爱山炉熱不知冠蓋好信但烟霞活冨貴
如疾顛吾從老巖穴
樵子
生在蒼崖邊能諳白雲飬(去声山家謂飬柴地力飬)纔穿
遠林去已在孤峯上薪和野花束步帶山
詞唱日暮不歸耒柴扉有人望
樵&KR0985;
石脉青靄間行行自幽絶方愁山嫽嬈更
值雲遮蔵爭推好林浪共約歸時節不似
名利途相期覆車徹
樵斧
淬礪秋水清携持遠山曙丁丁在前澗杳
杳無尋處巢傾鳥猶在樹尽猿方去授鉞
者何人吾今易其慮
樵檐
輕無斗儲價重則筯力絶欲下半巖時憂
襟两如結風高勢還却雪厚疑中拆負荷
誠獨難移之贈来哲
樵風
朝随早潮去暮帶殘陽返向背淂清颷相
追無近遠採山一何遲服道常苦蹇仙術
信能為年華未將晚
樵火
積雪抱松塢蠹根燃草堂深炉与遠焼此
夜仍光交或似坐竒獸或如焚異香堪嗟
宦遊子凍死道路旁
樵歌
縱調為野吟徐徐下雲磴因知負樵楽不
减援琴㒷出林方自轉隔水猶相應但取
天壌情何求郢人稱
和酒中十詠
酒星
万古醇酎氣結而成晶熒降為嵆阮徒動
與樽罍并不獨祭天廟亦應邀客星何當
八月槎載我遊青冥
酒泉
初懸碧崖口漸注青谿腹味旣敵中山飲
寧枸一斛春疑浸花骨暮若酣雲族此地
淂封侯終身持美禄
酒篘
山斎醖方熟野童編近成持来歡伯内坐
使賢人清不待盎中滿旋供花下傾汪洋
日可挹未羡黃金籝
酒牀
六尺樣何竒溪边濯来絜槽深貯方半石
重流还咽閑移秋病可偶聽寒夢缺往往枕眠
時自疑陶靖節
酒壚
錦里多佳人當壚自沽酒高低過反坫大
小随圓瓿數錢紅燭下滌噐春江口若得
奉君歡十千求一斗
酒楼
百尺江上𧺫東風吹酒香行人落帆上遠
樹&KR0636;殘陽凝睇復凝睇一觴还一觴湏知
凭欄客不醉难為腸
酒旗
搖搖倚青岸遠蕩遊人思風欹翠竹杠雨
澹香醪字纔来隔烟見巳斍臨江遲大旆
非不榮其如有王事
酒樽
黃金即為侈白石又太拙斵淂竒樹根中
如老蛟穴時招山下叟共酌林間月尽醉
两忘言誰能作天舌
酒城
何代驅生靈築之為釀地殊無甲兵守但
有糟漿氣雉堞圪如狂女墻低似醉必若
㩀而争先登儀狄氏
酒鄕
誰知此中路暗出虛無傺廣莫是鄰封華
胥為附麗三杯聞古樂伯雅逢遺裔自爾
等榮枯何勞問玄弟
