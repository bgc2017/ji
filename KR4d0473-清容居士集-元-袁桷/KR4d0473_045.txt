清容居士集卷第四十五
題跋
皇姑魯國大長公主圖畫奉
教題
徽宗扇面
水殿風高菡蓞清手題紈扇墨花輕君王
猶道宫中熱竟上臨潢五國城
定武蘭亭
薛郎輕薄盜為鄰蟹爪金鐘眩世人從此
子孫千百億錦囊玉軸各稱真
牧羊圖
高柳風清曉日蒼牧童随處候隂凉佀嫌
挟策當年客物我胷中兩未忘
吴元瑜四時折枝
吴生天機握羣動彩筆随時作輕重幽如
静士槃澗歌妍若妖娥漢宫寵娟娟交鳴
疑欲語宛轉不去情相送宣和殿前花佀
玉珍禽低昂手堪捧傳言寫生論甲乙御
筆親題羣輩竦一朝百幻歸逝水舊苑凄
凉麥成壟君不見桑間栗留田間雀難作
折枝奉宣索
九馬圖
九衢塵沸各低頭水暗荒陂得自由矯首
天池欲歸去乘風緩從玉皇游
江貫道煙雨圖
江生泉石本膏肓刻削經營入渺茫老樹
雨深龍翼重隔川雲冷縠紋長吟鞍欲度
愁溪徑漁艇將歸認石梁擬向此中尋隱
計底須紫禁謁虚皇(行在所一夕而卒貫道紹興間召至)
周增水塘秋禽圖
蘆葦蕭蕭秋水清拒霜迎日闘紅英鵁鶄
屬玉休驚訝歲晚江天得共行
王振鵬狸奴
畫堂綠幕鎮犀懸花影雲隂得散眠自是
主家扃鎻密晚風緣木捕新蟬
天王供佛圖
諸天陳妙供奉佛演大乘佛以施受之佛
亦墮因果所施不願報自然福無量布金
與獻花輕重同一念若以多寡論冨者日
增益天王護虚空如月七寳合正覺無等
夷即不入生滅世人重施報萬刧成輪廻
問佛佛不言彈指即成就
徐白秋塘戲魚圖
魚背水深一尺溪毛日暎千絲佀笑釣鼇
狂客獨騎瘦馬歸遲
惠崇小景
惠崇作畫荆國王文公屢褒奬之亰卞作
宣和譜堅黜之何耶余嘗評惠崇遠景不
踰扵吴頭楚尾殆如大年朝陵止見西洛
山水然黃太史作詩曰坐我瀟湘洞庭豈
其芒鞵踰楚而南胷次浩蕩非少年所作
也此卷得之
黃太史松風閣詩
謂松有風松不知謂風入松風無形聲繇
形始成言六書者取焉肇扵無名入扵有
名萬化之始吾未始以妄聽松動風動當
於混沌以前得之斯可矣
王生鬼戲圖
青天白日其呈怪獻醜廼敢是昔人嘗云
有錢鬼可使無錢鬼揶揄作斯圖者其無
迺逆旅燈下見其情状抑亦貂裘珠帽視
窶人子類以此目之邪
出山佛像
世尊雪山成道時日食一麻一米其枯槁
蓋可見天王八十億衆猶未深伏故其獰
雄怪醜溢于面目胡跪合掌當是净瓶不
動以後儀相若曰相好端嚴閉目則失相
由目成有相俱妄或有問曰丈六金身真
妄曷辨荅者曰清净妙法身無住亦無去
明月印海波白雲倚巖樹
折枝
錢生調露滴花枝蜂蝶無知鎮日随記得
畫橋流水處雙紅背立隔簾窺
隆茂宗羅漢
子昂評畫要是具眼隆無住葉石林門僧
久居弁山故其作畫極多德夀宫評畫以
隆為龍眠嫡嗣今觀此卷信然
周昉金星
兊景肅萬寳秋水瀉銀潢渺渺帝子降寳
冠縠文裳凝睇白玉京晶熒動瑶光手弄
鵾雞絃運撥雲飛揚正心秉無回緩節申
以商西游升廣寒東廽從扶桑龜臺鈞天
奏八景儼高張出入復安窮隐見定有常
閶闔下符貺嗣歲歌穰穰稽首連蜷靈萬
年奉虚皇
黃居寳湖石水禽圖
峩眉雲疊翠凄迷更着層峯小殿西誰信
蜀王辤劒閣鴛鴦飛盡杜鵑啼
𣑽隆護法神
威音無喜亦無嗔獰目揚眉定有因欲識
世間平等觀雲如流水月如輪
馬賁秋塘水禽圖
古木荒陂澹澹秋禽鳬高下意夷猶佀憐
天際南飛鴈年去年来不自由
孤鶴圖
一庭凉月白萬里海雲清佀欲乘天女排
空入帝京
唐摹鍾繇賀捷表
賀捷表唐摹有二本楮河南微瘦而勁峭
徐季海差肥而沈着此本盖自季海来若
希白長沙帖所摹則祖河南舊本施武子
墓田丙舍石刻與此筆法無異觀此足以
知前人鈎榻之工孔世三十八白而長身
猶取其類况此實曾玄也與宜重寳之
傳古龍贊
下土焦聲嗷嘈靈在湫蕩游遨鼓以風挟
以濤受帝令行林臯百糓成神功韜庶徵
叙靈靡勞
何尊師醉猫
攪甕翻盆勢不禁晚風辤醉首岑岑醒来
獨立闌干畔四壁無聲蟋蟀吟
羅漢圖
四果圓融得自如天台樓閣緫虚無何人
繪畫供青眼拍手雲中笑客愚
錢舜舉禾鼠
七尺長身愧負多清時空食幾囷禾營營
蒼鼠嚵分寸不柰詩人緫譴訶
徽宗鸂鶒
太液池清皺碧羅兩禽相對盪春波當年
肯憶閻中令䑛筆和鉛恨未磨
徽宗桃核圖(其廣幾尺)
三足之烏千歲芝當年曾作帝王癡黃龍
府裏沙溪淺凖擬平分作酒巵
蕭照江山圖
蕭郎解作湖山圖上皇一見玉色愉明知
此景落歌舞别灑妙墨為訏謨長江吐吞
恨無極突兀金鼇障西北雞鳴不聞中夜
起零落烽臺候朝夕蒙衝揚帆去如仰遥
望青徐在吾掌諸公坐談籌畫䟽年年送
使瓜州上輪囷米舟踰沔水驕將高眠載
吴妓卷蘆吹笛斜陽愁折箠投江等兒戲
只今承平五十年蜀荆賈客船相聮箜篌
傳歌賽神舞不信人間有今古
順宗墨行
濃淡娟娟涼月低昂淺淺春雲胷次何須
千畝筆端咫尺平分
臣然山水
空江浩蕩挟秋聲不是匡廬只秣陵老子
定回神觀静笑渠艇子浪千層
趙昌折枝
瑶池朵朵玉精神滴露研朱竟奪真蛱蝶
不知遮繡幕飛来猶認故園春
時苖留犢圖
伯夷采薇身苦飢人言周土夷受譏鶴翻
孤松蟬嘒柳絜腹得免身中肥昔聞汲井
嘗投錢清白之子推父縑人生作事在平
易鄒子受金非慊然時君作吏心不懈一
犢相辤匪竒怪當年孝廉争入徵壷飱柴
車魏王令
徽宗瓊蘭殿記(足以指顧其髣髴記中云湖湘佳致)
玉殿遥思湘水遊欲看虞帝九疑秋二君
野死難相佀宫女當年一樣愁
蘇李河梁圖(李藻)
曾作河梁客山廽溪水灣春看人北上秋
見鴈南還
燕文貴山水(雲州雲應縣主簿翰林學士將仕郎守)
晚色蒼茫外秋聲縹緲間亂溪環水佩千
嶂疊雲鬟曉瀑村舂急風林寺鐸閑片帆
如可託吾欲與君還
海潮圖
銀潢清淺瑞星輝的的秋光下紫微欲識
潮音真實相落迦山畔五銖衣
海狗窠石圖
靈璧層峯負六鼇藥欄花檻翠周遭如何
畫史同羣吠不與君王繪旅&KR0729;
王振鵬錦標圖
界畫家以王士元郭忠恕為第一余嘗聞
畫史言尺寸層疊皆以凖繩為則殆猶修
内司法式分秒不得踰越今聞王君以墨
為濃淡高下是殆以筆為尺也僚丸秋奕
未嘗以繩墨論孫吴之論兵亦猶是也然
嘗聞鍳古之道必繇其侈靡者言之余扵
畫斷有取焉龍舟之圖得無近佀不然昔
之所傳者安得久遠至是耶
徽宗梅雀圖
金帝母家宋外孫筆畫好樂餘風存披圖
勘書儼相佀天水别記牙籖分明昌宫中
三萬軸盡日雲䆫看不足平明鐵騎踰河
来玉&KR1923;金題碎車轂上皇寫生工入神一
枝瀟洒江南春天興之初汝南失猶解傳
蔵記年日(元年蔵記卷題天興)爲言當年愛遺墨不
如洗手還河北
黃宗道播州楊氏女
長頭黑髮垂玄雲矯矯馬首雙手分彫弓
寳刀左右挟欲領鐡騎趍崑崙前關濤湧
如壊墻後砦百溜奔溪篁羣蠻簇唇争呌
囂云是楊家女子功最高旋如長蛇轉空
洞快若俊鶻凌風飄還家膏沐帶簮珥父
母見之眼垂淚君不聞木蘭女兒着金鎧
年少從軍顔不改一朝脱役歸故鄉樂府
相傳至今在
魯國大長公主圖畫記
至治三年三月甲寅
魯國大長公主集中書議事執政官翰林
集賢成均之在位者悉會于南城之天慶
寺命祕書監丞李某為之主其王府之
寮寀悉以佐執事籩豆静嘉尊斝絜清酒
不強飲簮佩雜錯水陸畢湊各執禮盡歡
以承飫賜而莫敢自恣酒闌出圖畫若干
卷命随其所能俾識于後禮成復命能文
詞者叙其歲月以昭示来世竊嘗聞之五
經之傳左圖是先女史之訓有取扵繪畫
將以正其視聽絶其念慮誠不以五采之
可接而為之也先王以房中之歌逹於上
下而草木蟲魚之纖悉因物以喻意觀文
以鑒古審時知變其謹於朝夕者盡矣至
於宫室有圖則知夫禮之不可僣溝洫田
野則知夫民生之日勞朝覲贊享冕服懸
樂詳其儀而慎别之者亦將以寓其儆戒
之道是則魯國之所以&KR0670;蔵而躬玩之者
試有得夫五經之深意夫豈若嗜竒哆聞
之士為耳目計哉河水之精上為天漢昭
回萬物矞雲興而英露集也吾知縑緗之
積寳氣旁逹候占者必於是乎得泰定元
年正月具官袁桷記
清容居士集卷第四十五
