清容居士集卷第七
古詩(七言)
煮茶圖(并序)
煮茶圖一卷髣石䆫史處州燕居故事
所作也石䆫諱文卿字景賢外高祖忠
定王曾孫儀觀清朗超然綺紈之習聚
四方竒石築堂曰山澤居而自號曰石
䆫山樵此圖左列圖卷比束如玉筍錦
繡間錯旁有一童出囊琴拂塵以俟命
右横重屏石䆫手執烏絲欄書展翫疑
有所構思屏後一几設茶器數十一童
傴背運碾綠塵滿巾一童篝火候湯蹙
脣望鼎口若懼主人將索者如意麈尾
巾壺硯紙皆纖悉整具羽衣烏巾玉色
絢起望之真飛僊人予意永和諸賢放
浪泉石當不過是而其泊然宦意翰墨
清灑誠足以方駕而無愧甲午冬十月
其孫公疇出以相示因記而賦之以發
千古之遠想云
石䆫山樵晉公子獨鶴蕭蕭煙竹裏月湖
一頃碧琉璃高築虛堂水中沚堂深六月
生凉秋萬柄風摇紅旖旎遵南更有山澤
居四面晴峰插天倚憶昔王門豪盛時甲
族丁黃緫朱紫曉趨黃閤袖香塵俯首脂
韋希雋美一官遠去長安門德色欣欣對
妻子豈如高懷脱榮辱妙出清言洗紈綺
郡符一試不挂意岸幘看雲臥林墅平生
嗜茗茗有癖古井汲泉和石髓風回翠碾
落晴花湯響雲鐺衮珠蘂齒寒意冷復三
咽萬事無言歸坎止何人丹青悟天巧落
筆毫芒研妙理黃粱初炊夢未古舊事淒
零誰復紀展圖縹眇憶遺蹤玉珮珊珊響
秋水
贈張玉田(來鄞設卜肆循王五世孫)
將軍金甲明如日勒馬橋邊清警蹕淮壖
徹衛羽書沈置酒行宫功第一蟬冠熊軾
填高門英英玉照稱聞孫(堂名玉照張鎡號約齋)百
年文物意未盡玉田公子尤超羣紫簫吹
殘江水立野雉驚塵暗原隰夜攀雪柳踏
河冰竟上燕臺論得失丈夫未遇空遠遊
秋風淅瀝銷征裘翩然騎鶴歸海上一笑
相問誇綢繆兩曜奔飛互朝夕璇府森芒
蠡莫測要須畫紙為君聽落筆雌黃期破
的壺中白日常高懸道逢落魄呼醉眠清
歌停雲意慘淡倚聲更度飛龍篇
題子昂浴馬圖
苜蓿原空雪新積羣馬飢鳴渡江食大梁
公子心未平一匹宛駒萬夫敵圉人初浴
意氣增跨轡已晚知無成雲䆫徘徊悄無
語掩卷索索猶風生
送倪德進歸番昜
書眸的的垂玄珠辯口落落傾冰壺寶刀
挂壁指閶闔扁舟挾浪辤東吴低昂黍禾
故流道隱没桑棗遺宫墟仰看浮雲勿復
語俯視逝水誰為圖天衢晴塵接冠盖石
室古簡搜盤盂大宜置身並班馬小却論
事追唐虞懸知擔簦要有得永愧折簡終
難呼深春無人碧桃静落月在屋冥鴻俱
歌聲清琅振金石筆意横逸摇璜琚苦心
寧為㸑下木怗首不作轅中駒牛毛取士
固當走魚目眩世徒争姝平原飛埃宿麥
盡長河奔潦柔桑枯還家勿陳賈生策閉
戸趣著神農書相思我亦返屠肆静念子
豈淹田廬
送僧德芬過松江
海門山人捐竹杖笑指飛濤挾雙漿雲間
鶴唳耳不聞洞下龍歸夢猶想我聞諸天
亦官府一息塵寰緫調御黃花滿院人跡
稀霜月離離在前戸
憶陳道士
空巖羽人氣為祖玉立秋空振玄古酒酣
高嘯裂行雲直上鈞天聽濩武白雲一去
誰遺情掉首不問人間名當時雙瞳傲餘
子猶有翰墨傳孤清紫綸交馳丹闕下人
道山中多僕射黃金蜕骨碧藤深夜半寒
光明月價飛鳬縹眇山鬼靈蕙殽一薦端
貴誠欲從桂父乞僊露虛牝回激笙竽聲
病馬圖
青絲屈曲長安道卓午歸來廏中老側身
仰天思遠遊口不能言顔色悄奚官却立
深有疑佀言非病那用醫願乘長風迅絶
足一息八極歸瑶池
次韻張伯雨梅花島
雲屏油幕低覆垂晴日倒映黃琉璃孤根
自有巖壑趣屈曲緹室情依依巍峩青女
來蘂珠赤脚獨立層冰渠燧人當陽朝寶
鑑金胥簇陋催銅壺何人胷中藏九島内
火迴環不知曉咄嗟已辨天機深頃刻能
成化工少隂陽在手司帝春坐䆫更試明
䆫塵江湖遠涉汝良苦門外萬竅笙竽吟
次韻渭川春玉圖二首
至人虛心實其腹手種琅玕如種玉晴雲
散墨春思浮咫尺經營千畆足清標亭亭
儼矜絜笑脱斑斕賜膏沐揚旌植纛神君
遊萬籟無聲江水渌此君之志那可量榮
辱相忘在空谷大宜蓬萊之三山小宜武
夷之九曲前如綺園歌紫芝後若夷齊侍
孤竹隃麋之墨清且竒脫落玄黃乃真目
幽齋尸居耿相對有客叩門深絶俗天空
日沈碧雲湛細酌寒泉芼秋菊夢逥倚杖
森在廷燁燁雙瞳鬢深綠
瑶林羣僊歌捧腹觧帶蘭臯捐佩玉深知
五采眩空花守墨空巖思濯足層冰急雪
成九轉重露輕煙方一沐湘君寶瑟調初
絶唯見遥峰蘸寒渌長空旋宫起萬籟翠
袖無言守山谷紛紛落葉漫渭水耿耿殘
花守韋曲論功歲晚端有意深愧羣英不
如竹森然壁立聯堵墻變化淋漓傾衆目
高人宴坐不出門一榻常懸謝囂俗每令
此君當上坐末席餘清友松菊回首故園
新雨晴無盡春風吹草綠
忍恕堂(大都袁氏)
汝南堂堂臥雪翁飲寒閉戸稱高風吳相
亡何不知止二石醇醪能脱死吾宗高標
兩都史餘子紛紛那足比人生遇事何強
嗔百年歲月籠中身水清之魚鈎滿餌白
鶴出林紅鶴忌君家兄弟如聯珠熟視不
語疑糢糊連理之木多慈烏大兒拱立羣
雛趨家僮大勝千木奴冬園芋栗夏芙蕖
壺有美酒架有書不識喜愠真何如門前
駟馬填華裾
飛鴻軒(新安胡則大)
冥冥天機衝紫霄炎洲雪嶺窮遊遨鷦鷯
一枝掩目避始信懷土非吾曹勞生貴賤
各有適攘臂何人限南北三足之烏今不
停寒暑周迴短長刻
李士弘枯木風竹圖(又新作為玉隆陳)
狂蛟舞空蒼髯拏雙鐵蒙頂雲交加亭亭
霜標不受侮慘澹天籟扶槎牙西山古淵
人莫測一柱承天萬牛力會須截玉化陂
龍拂拭苔光遺劒跡
題茅山道士雪梅障
積金峰頭雲五采天女行空散珠琲為憐
絶壑一枝春玄墨敷調增蓓蕾因風飄零
顔愈真竟日霾蔵氣逾倍油纛紛紛成素
旄積鐡離離增練鎧㘭如側杯頫承露亂
若銛刀&KR0813;剪綵雙龍挾輈擬欲上萬馬飛
塵卒難凂高齋鍾磬日未暾徙倚横斜眩
銀海憶昔西湖極遊歴真與逋仙澆嵬磊
後知色相端有空百念灰心付真宰峩峩
茅君儼不死秦帝嘉平年首亥精思萬林
元炁存衆卉羣芳羞皚皚閉門緹襲坐蒲
團長恐夜深風雨改
廣信奚君静能家鵝湖以太府掾
出補南康簿予慕其仕止皆武夷
先生講道之地叙言其異同幾於
贅因成長句亦欲知夫先賢箴警
非二途近世學者駸駸虚玄則知
武夷晚年持守之論非矯可不慎
諸
鵝湖盡日鐘磬清不聞昔時絃誦聲愛君
卜居在其側編簡插架猶談經當年羣公
水蒼珮粲粲寒芒德星會投壺雅争非世
情餘子承風增毁背康廬招提無極篇希
夷入道從兹傳百年脣吻互嘲鄙經緯妙
密同先天兩地斯文實元氣宦遊家居總
竒事稽古紛綸三萬言顔生屢空心晏然
次韻王道士(雅馴姑答其意丘真人弟子其韻不)
潭潭古僊浮玉顔憫世壯志金城堅丹霞
紫壁接霄漢過客吊古猶思賢王君碧瞳
水蒼珮深恨望諸書絶燕丘公蟬蜕七真
化青史誰能繼二班
送馬季權之官平江州(相兄子碧梧丞)
咸淳十載兵塵高漢江之水纔容舠眈眈
太傅亂天縡櫂船兩翼鳴春濤中書蛛絲
守空印片紙除書魚貫進相府門前青草
深破席疎簾雙白鬢扁舟疾走歸番江百
城破竹争迎降紛紛成敗付野史玩芳攣
臥唯軒䆫往事凄迷踰四紀華屋空梁歸
逝水洞庭木葉三閭愁淮南桂叢八公死
京城即今相邂逅傾盖忘年緫論舊潁州
推官家譜傳岳陽樓頭水浮天
宋誠甫押送交趾使之武昌
飄飄蒼珮乘風來下視漢水如浮杯坡陁
環堤舊亭障鐵笛穿石聲崔嵬武昌之魚
不可食昔人作歌何寂歴隔江小城大如
斗枉使邊軍暖鋒鏑古來相傳用武地今
作薇垣鎮官吏腥血繁纓金齒來犀皮屬
甲雕題至碧瓦門深鼓角高羅庭椎髻聲
嗷嘈銀甕蒲萄雲葉重錦氊叱撥風花驕
深知王臣有竒算蠻使低頭輸密欵勸君
莫登黃鶴樓勸君莫停鸚鵡洲黃鶴之人
白雲杳鸚鵡之客蒼煙愁愛君手中青鏤
筆能寫牙籖三萬帙迄今舊史難整齊屢
屈先皇詔頻出玉堂日正槐影長汗青之
簡光熒煌請君直書亡國事還作觀風寰
宇記
送濮陽陳景臯之官忻州
陳侯直氣摩青雲天馬脱駕羞駑羣毳袍
昌言高坐聳餘子俛首卑塵氛探囊竒策
得要領炙轂妙語通氤氲京城久居閱冠
盖酒觴棋局忘昏昕平生植竹嗜好古膏
沐服食童顔醺往年濟隂試敏手桑柘戢
戢春田耘政成烏府考上上擊鮮驤秫歸
榆枌窮冬邂逅色骯髒近錫符竹州名忻
自宜骨鯁任獻納或佐輦轂輸忠勤羣公
歎息各賦詠跋馬操袂愁離分緬思河東
舊雄鎮甲騎出塞宵踰汾即今樓臺歌響
集棗下纂纂紛紅裙愛君胷中人物論發
硎破的無虚文盖公之堂本清淨解帶臥
治收竒勲此君相從匪朝夕晝簾煮茗看
鑪熏
送湯道士降香武當山
紫衣山人眼如月朝捧天香辤鳳闕柳絲
輕拂桃花騘屈曲層巒過俊鶻澗中黃銀
如僕姑清淺閃爍随菖蒲水流東南天轉
北槖籥妙化誰為圖沉沉玄帝道淵默手
握神機合無極密調六氣佐璇璣魑魅潜
蔵百神職暮春之初傳降靈閱世已久難
稽評龍虎之章端莫測龜蛇之光杳無跡
過高郵湖
七十二湖春浪濃風刀剪霰跳玲瓏參差
凍柳皂纛重傴首俟命朝珠宫淮南田父
身龍鍾灼龜瀝酒占年豐舊秋積水挾豐
隆長魚揚鬐蒲蕩中桑顛高下棲冥鴻黑
禾生耳随飛蓬瓢囊扶携出城東
至治天子逹四聰詔書寬大蠲民農秀麥
菶菶翠織茸赫日出海扶桑紅歲熟於酉
年相逢擊壤鼓腹歌時雍展牲美報湖神
功
趙昌荷花
我家東湖三百頃瑞錦縱横綠雲凝森森
曉氣天香飛星斗光沈水花净遠如嬰兒
脱文緥近若胎僊臨玉鏡瓊杯欲側雨絲
垂金掌初調露珠定盡將機心付鷗鷺小
雨輕煙穿短艇京塵烏帽二十年夢入滄
洲寄清興趙生畫意不畫格淺粉輕砂養
真性韜精歛容羞自陳三沐無言月華靚
邇來馮於號能事老嫩風晴毫髮證玄黃
已辨神俊枯逐影之人道中病高堂視此
青琉璃香色俱忘保清静
京尹旌門
泰山之溜石可穿磨磚為鏡不問年人生
作事貴苦堅砥節厲行通蒼天武清之祠
世所傳出門重趼神已憐五里一堠拜漸
前寶鑪當胷起霏煙念我母疾醫難痊帝
叱二竪沉諸淵秀眉鶴髮人中僊伯仲叔
季舞蹁蹮脩齡已盡銜苦冤烏傷栢慘羅
墓田劉愷丁鴻孰為賢煌煌神州風化先
槐柳表道綽楔懸搢紳交喜聮序篇太史
屬筆慙非椽
乘鸞吹簫圖
繆公荒淫亂天紀纍纍宫中四十子懷嬴
復作重耳妻匜盥相揮國深耻娉婷弄玉
誰復看參差窈窕能合歡築臺虛聲出天
外詐言後夜同乘鸞人言神僊能不死槖
泉之墳露遺址哀哀黃鳥飛復來良藥刀
圭竟誰致高辛之女随盤瓠漢愁匈奴遣
公主一身能解百城圍鄙計咿嚘笑千古
天台之事尤荒唐劉郎阮郎歸洞房石橋
雲深樛木罥披圖相看儼同傳
雲岡圖(為王叔能作)
白雲晃晃虚飄飄羣峰磊磈通危橋蒼髯
側挂截地脉素練直下來山腰是中樓閣
誰所居翠篁高拂寒光遥憑虚望遠意莫
盡振衣獨立摶扶摇王侯出守山水郡逞
懷盤礴窮清寥一日不見輒憒憒臥遊想
像歸生綃信知俗子謝不去濟勝有具難
為招
贈吳江宋尉
太湖三萬六千頃䆉稏秋風政相並吳船
跳擲如飛梭鳬鴈參差白雲影連年田舍
無炊煙吳船出没平湖前縣官打衙入湖
去弓刀夾棹魚升天元憲之孫為少府岸
幘看山揮玉麈飛蝗避境虎渡河吳船雖
多奈我何
與相士王月屋
世途紛紛黑如漆暗中摸索端有術何人
竊藥廣寒宫碧眼淋漓論得失麞頭之子
藍且醜牙籌夜深鬼神守麟臺功次不論
渠當道相逢須疾走
廬陵梁醫濟生堂
上池之水人莫識三揖東華借餘瀝瞳光
透碧千里懸二竪蒼黃離衽席南康昔有
劉神醫鶴骨變化芝术肥入門逆意望且
走吾今見子同其機
次韻史允叟檜屏
蒼雲之根百歲植巧匠屈曲空揉蟠淨如
翡翠立亭下矯若么鳳倚闌干峥嶸要使
頭角出鞭霆駕電超雲端扶春萬條豈不
好猥瑣籬落迎霜殘君不見姚江參天兩
雙檜至今風雨之夜猶清寒(植雙檜於尉治越王尉餘姚嘗)
次韻蔣遠静
(魄乞食市中六七兒常負囊從蔣氏祖五代末與僧為友僧落)
(目蔣驚異是日僧化去迺彌勒之一日與蔣浴江中視其背有)
(氏子孫當代有進士也留布囊與别且云蔣)
唾壺麈尾手所持白眼對客客不知出門
俗子多敗意三語之掾真吾師曉䆫新沐
綠隂淨碧雲竒峰生九疑隔隣書聲入幽
耳茶甌散花酒浮蟻百年行樂在適意燕
頷頭顱空萬里君不見燕山俠客多苦寒
出門悲歌來日難
同龕彌勒誰緫持沙上偶坐忘所知布嚢
相傳陋七葉密記端是人天師愛君清言
潄金石酒酣硬語輕丞疑亦知造物端戲
耳一室尸居旋磨蟻東鄰花發西鄰歌咫
尺相思隔千里陳郎之約不可寒我眠卿
去人所難
廬江羊孝子兵難時兄弟三人與
其母被掠為奴後廿年復得完聚
郡表其閭
君不見觀津竇廣國傳舍沐頭深記憶時
來徒步入長安握手相看淚如滴又不見
杜羔孝感為尚書兵前失母長欷歔一朝
老嫗忽邂逅郎君玉貌猶吾夫淮源鐵騎
排雲來戰骨積雪飛寒灰小兒纍纍繫馬
尾鬼妾赤脚驅車迴黃塵漲空日將暮母
子弟兄不知處只今緫是太平民那識當
年亂離苦人言缺月定有圓馬能生角石
可穿亭亭高門拱槐柳更灑鴻筆傳青編
送潘元卿績溪邑諭
君不聞黃山種松法纍纍如珠茁如髮十
年拱把百年梁華表相看化瑿魄又不聞
婺源之山高入雲黃流夜作河漢奔釃渠
漩渦濟川具怗首萬折歸天門魯中之壁
神所惜龍馬成圖帝為錫韋編索隠年益
耆此道誰言深默得紫陽老人心胷高番
髮執簡窮秋毫即今羣經束高閣上擬混
沌中唐堯拱手臯比立環堵哆口紛紛角
門戶君看黃山之松婺源水師友根源政
相佀
次韻黃松瀑自廣信見寄
開元天子書石經雉頭焚却邊宇寧合宫
宗祀廣致敬底用物馬登云亭林林碑臺
刻新出嘉禧殿前稱第一小臣捧
詔渡江南蠆尾渠眉耀晴日裝成分賜諸
王宫餘墨淋漓遍孤棘古文偽出今文訛
斷簡誰能䆒佔畢黃僊盡日鉛槧忙語言
冰雪容堂堂明時孝治邁千古願借鴻筆
歌陶唐(旨刻八分孝經時奉)
題黃居寀蒼鷹擊雉圖
坡陁肅秋塵四起逆風雉飛疾如矢蒼鷹
矯矯凌空來注目穿胷紅披靡山雌藏頭
入荒篠回視其雄端一死玄雲摩盪寒光
浮側身翻雲轉輪翅急如冠軍赴猛敵緩
若計士蔵深智蜀山巍高翠周匝狹徑交
衢不容駟黃生養之愛神俊勇氣縱横怒
盈眥想當落筆望平坂回首當關真劇戲
君不聞箕裘可學端有傳諸孫射生養殘
年(黃筌養鷹學畫鷹諸孫皆成獵師)
送廬陵陳存道赴廣州教授
君不見端平崔相國竹杖角巾老辤蜀清
名高節耀千古寒菊孤香出林谷又不見
咸淳張狀元落落大對三千言流離抱忠
葬魚腹要使名字傳遺編即今聲教震南
朔此州文獻端磊落荔枝一色紅雲蒸菖
蒲九節清溪明當年中州人物論風度曲
江之公唐帝顧吳儂傖父互譏評坐使官
曹異銓注吾聞八桂山峰如玉簮衣冠之
氣連青雲穹龜負碑百神拱色羊跨乘羣
僊尊翩翩陳子天都客萬舞充庭考金石
笑觀滄海陋浮漚鵬飛暫作天池息
送毛道士降香嵩衡淮海
我所思兮在嵩嶽神清之洞何駭愕參差
弄月秋氣高王子飄飄醉騎鶴少室山人
蕙帳空君今駿馬凌春風山中齊聲呼萬
歲我欲同君學蟬蜕
我所思兮在衡山重華玉珮聲珊珊芙蓉
石床秋水冷木葉飛燈光耿耿軒轅道士
人不識澗底拾薪鎔白石我欲與君上九
疑萬民樂康明聖時
我所思兮在桐栢寥寥帝鄉今莫識潜流
倒注平淮成天塹曾為萬人敵金龍護簡
帝令森蜥蜴俛首穹龜沈我欲與君探其
底五兵長櫜樂平世
我所思兮在南海鐵網珊瑚援手採沈沈
雲氣方壺深絳節神君佀相待海中颶母
方頑癡朱書短札能捕之此中竒觀通扶
摇吾欲與君觀沃焦
贈番昜劉生振
我欲贈君珊瑚枝君言不如貽我雜組辤
我欲贈君懸黎珠君言不如貽我盤盂書
長衢飛塵日卓午觸暑東遊甬江滸目光
陸離衝紙背徑上河源窮織女龍圖龜書
杳無跡弄丸冥搜矢穿的空林看天無底
青虛室生雲十分白幽蘭叢深不當戶盤
露凝膏敵瓊醑泰山積溜石可消鐵硯玄
花散晴乳林林白袍校詞藝鸊鵜淬鋒儼
初礪身同蝶化入寥天欲伴飛僊更斫桂
彤庭會弁開祥雲河目海口真天人昂昂
胷中治安策慎勿謾與深彌綸萬里之行
生足下黃河層湍及奔馬參差柳色暗皇
州龍牓高懸動朝野
句曲山迎真送真詞二章
(近張伯雨道士寄示陸魯望句往歲在翰苑嘗草三茅君制書)
(君十二月二日相傳繇天台歸曲山朝真辭二章盖每歲大茅)
(所製迺十二月而三月獨缺予茅山春三月十八日復歸魯望)
(即繂字古率字作卛吕道士過不揆用韻以補後章字書)
(之資伯雨詞氣清簡必以予言三茅因畫以寄且為異日朝真)
(也為陋)
參差窈窕行雲急翠旌飄飄露華濕神君
夷猶疑未來矯首精思各山立瑶臺章徹
星斗冷碧扉丹透紅流影春雷迸壑人不
知獨鶴眠松已先醒
右迎真
妙顔朝逥寶衣解乘龍高駝賦遄邁山中
老人年送迎一酌寒泉過玉瀣翠氣紛霏
森孔盖挾以流鈴光帝子高歌歸去
來白月追雲送飛珮
右送真
(翠微濕司命旍旌未下来焚香抱簡凝龜蒙詩云九華磬答寒泉急十絶幡搖)
(影空洞靈章發一聲春来萬壑煙花醒神立殘星下照霓裳冷缺月纔分鶴輪)
(真弟子悄無言再拜碧杯添沆瀣火鈴縈雲鳳髻飄然觧玉鉞玄竿儼光邁朝)
(象消沉一瞬間空餘月外聞殘珮跳躍龍毛盖腦髮青青赮萬)
贈吕與之
碧䆫獨對中秋月佀怪腦華雪霜白瘦笻
直上大茅峰長吟冥思啓玄籥綠蘿丹騰
紅欲走我欲拾之難在手嗇精超形朝紫
宫下視塵寰等蒼狗
送瞿伯器還吳
輕鷗不受機心縛良馬端随敏手馳鄞江
井邑十萬竈簿領積几窮繙披瞿君坐曹
談笑决長官驚誇里閭說豈惟煮茗挹清
風復解停杯問明月澄江雪浪催歸舟洞
簫聲咽行雲留明時掄材在濟用佇看公
府交章酬
竹素園
緗帙不作飛白體漆簡端徵殺青書哀哉
瀛王兔園册自比稷卨今何如陳生歌聲
夜漫漫手織雲錦餐琅玕丈夫書功夙有
願簜節束帛光丘樊
松聲樓
層樓突兀觀芸芸萬籟泬寥天地分初如
盤車出層巘宛若幽磬穿孤雲上方禪寂
念不起但見白鶴來繽紛金鐘風篁儼相
答有客掩耳元無聞
阮受益携郭功父杏山詩來求題
迺知爲名門所作因次韻
葛翁迎㬢侍東皇笑指梅根之陽岡手揮
桃李植文杏春至古澗流紅香杏華飛時
爛林谷錦繡為天漫翠木即今不識空陂
龍猶指當年舊乘鹿紛紛機事危黃間彼
艾之植誰猗蘭青松逥風太古籟移居之
老時回環兩曜跳丸今幾載阮氏隠居端
儼在金章紫綬先譜承鴈塔龍門耳孫待
翩翩俊翮海門山我欲挾之周九寰精思
羲皇粹六籍迄願閉戸窮鉛丹支辭濫說
眩嫫母正色危坐當前顔神僊之說不可
學月窟謹視環中環
送林以道歸括蒼
書生作官端作勞摭拾歲月如聚毛行年
六十甫墨綬又見納禄還林臯磻溪之翁
誠有道采芝妙顔夸不老明時貪賢在夀
俊未信吾徒竟衰槁君家周官擅彌綸經
緯表裏通天人那能望塵拜太守振衣黑
髮前旒陳松花霏霏散黃霧春盡還家美
無度篝燈讀書目光曙承明之廬我當佇
題明皇擊梧圖
胡兒手持玉環侍君側睥睨阿環非一夕
宫中秋葉奏清商笑擊孫枝工按抑嶧陽
之材雲門曲能使薰風生衆綠如何促召
羯鼓催閙紫妖紅看不足馬嵬坡下催進
程琅璫檀板悲霖鈴緬思康衢擊壤叟帶
索行歌不知老
清容居士集卷第七
