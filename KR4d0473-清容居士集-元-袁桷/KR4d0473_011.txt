清容居士集卷第十一
律詩(七言)
過揚州憶昔六首
令威化鶴千年返列子御風旬日游已信
銷沉同此意莫將寂歴起清愁江流今古
空陳迹山色有無知幾秋赫赫當年成底
事斜陽眀滅隠滄洲
漢東之國古随州一老昂蔵死即休黑髮
虎頭真骨相青春麈尾闘風流人言謝傅
為朝鎮誰信鍾儀作楚囚浩蕩乾坤納今
古好將汗簡寫千秋
空遺蒸壤白如銀不見當年指畫因高視
漢庭無出右清談洛學竟成真極知羽扇
為癡具更恨烏衣是偶人六合車書端有
意百年荆棘已生春
蕭蕭凍雨濕旌旄猶著殷紅舊戰袍金盌
昔聞歸馬埒牙牌誰肯信龍韜樓頭換箭
鼓聲急堂上傳杯歌韻高到底姦雄有真
態木綿菴畔鬼車號
連檣米艦接江湄鞭撻東南力已疲虚籍
漸成藩鎮侈辟書時被廟堂移清風號野
黃蘆淨亂雨傳更畫角悲從此甲兵端不
用書生有味老清時
四城賦擬張衡麗十鑑書同賈誼哀(四城公有)
(十鑒賦江東)腹裏春秋納雲夢案頭今古起風
雷青衫不受折腰辱(守厲文翁劾去舊尉慈溪為郡)白眼
豈知徒步回(道歸里乙亥間)舟泊城南更回首寒
風吹淚下天台(懷寧三省此詩屬胡)
觀物
黃河不信從天下濟水那知有伏流自古
乾坤合神化空將簡牘費冥摉張華博物
身終死鄒衍談天舌竟休我亦從今銷綺
語春風碧眼玩沙鷗
客中端午簡善之
海城紅憶石榴新海子空看芍藥春節物
佀憐游宦客風埃終媿醒吟人已無蒲酒
澆清恨那用蘭湯浣素塵健羡南坊鄧供
奉團欒圍坐笑歌頻
再次韻
尚憶山城節序新榴花疑是十分春田園
處處祠蠶祖(祠蚕定絲價浙間以端午)門戶家家插艾
人可怪詩書成白眼却從車馬識紅塵思
家那佀携家樂尊酒招邀莫厭頻
次韻酬王參議
槐隂散髮亭亭午花影持杯拍拍春佳節
擬酬懷古意清風不礙笑雲人光隂滿眼
消黃妳世事忘言煑綠塵相望江湖知已
久相親杖屨莫嫌頻
玉堂合歡花初開鄭潜昭率同院
賦詩次韻
一樹高花冠玉堂知時舒卷欲雲翔馬嘶
不動游纓聳雉尾初開翠扇張舊渴未湏
餐玉屑嘉名端合紀青裳雲䆫霧冷文書
静留取餘清散遠香(名合歡今但名合歡崔豹古今注青裳一)
(名不著而青裳之)
笑壓春菲綠滿堂翩翩清暑獨高翔錦雞
朝日輕霞吐彩鳳舒雲密翠張中散舍傍
銷綠綺婕妤扇底泣黃裳芭蕉可是無情
思一展随風不觧香
風流一老笑烘堂觧佩看花欲共翔夜露
未晞歸翼歛朝陽初旭怒髯張霧䆫不用
青綾被天闕誰縫綠縹裳朱槿黃葵效開
歛争妍那得有清香
次韻鄭應奉苦雨
漏天有術那能𥙷息壤無功不願豐漠漠
雲隂來委羽昏昏水氣接垂虹(菑尤甚吳門水)車
塵已逐油泥黑龍火渾疑野燒紅萬里乘
除同此意相看咄咄且書空
觀閑閑齋紅梅次蘇公姿字韻四
首
莫恨飛瓊花信遲相看冰雪已芳時蘂珠
霞𥙷春風面萼綠雲𨳩旭日姿骨相未湏
嫌火色精神真欲傲冰肌何人瀟洒紅綾
裏巧暈輕煤畫折枝
臘底飛霙瑞已遲天將絳雪報清時施朱
可是良工手𥙷衮端歸大雅姿溜溜温泉
傳賜浴斑斑辱井愧淪肌閉門已覺寒如
許迴首江南竹外枝
雲閤香温睡覺遲不堪殘角曉鐘時玉妃
瓊屑難為從青女鉛華敢弄姿可怪鮫綃
能幻色誰將猩血解填肌團團佀就迴文
錦薄暮凝愁上翠枝
筆底冰清落句遲花神已報艷陽時疎眀
不作顛狂夢嫵媚猶存諫諍姿酒力衝寒
端著臉枕痕破曉欲侵肌道人不愛人間
色乞取初開第一枝
夀善之
二月柳青春滿枝十分蕉葉不湏辭黑頭
政謝赤松子碧眼故憐黃口兒玉井蟾蜍
吞暗浪錦袍蛺蝶舞游絲雲䆫松暝文書
静蚤晚行修野外儀
次韻仲章游長春
積翠中天下土昏坡陁深處轉金門松間
不遇釆芝客雲裏空憐打麥村華表鶴歸
城已換滄洲人去柳空存高堂靈骨疑金
鏁應許重游得細論
八極端能合寸眸丹梯危盡覺身浮手持
玉笛誰為贈背負青天我獨游山影西來
疑駐馬雲光南去佀輕鷗人間底用重廻
首樂極無愁果有愁
次韻仲章舟中思南湖
綠隂濃處彩毫揮忽憶春殘理棹歸約略
晚花圍錦幄招邀稚筍試斑衣長年客影
如雲度五月湖光佀雪飛從此清林供笑
傲莫看迴鴈損天機
再次韻
到手清觴不用揮滿川帆影逐風歸花前
自憶堂前竹道上重看身上衣虚牝鳴秋
通澗急伏雌驚曉隔林飛還家絶勝從游
樂只恐雲䆫趣斷機
倦客慵將麈尾揮倚篷日日聽催歸澄波
自映烏紗帽小雨深憐白紵衣花徑春殘
人獨立松林雲冷鶴孤飛相思此地今如
許萬里重迴且息機
次韻仲章過彭城
山影涵青簇簇來周遭城角漸低回梁分
曲直雙龍下水合縱横萬馬廻鑄冶已銷
游子俠登樓誰負謫仙才凄&KR0765;正字寒如
許萬疊蒼雲鎖翠苔
仲章詩律大進數日道中論詩亦
頗相合復次前韻以勉之
氣摩屈賈欲平揮格律論詩要有歸石髓
定成千歲乳藕絲空綴五銖衣寒原草盡
蒼鷹攫&KR0765;月松隂白鶴飛從此窮河天已
近還家何用詫支機
仲章詩律已入唐人風調而下語
猶未馴妥殆類禪人過橋斷橋之
意近世學者類有此失仲章德業
遠大當不若是此殆其弄翰也次
韻
落落懸河巧發揮盤渦洄洑竟東歸苦心
欲寄千年簡妙語誰傳半夜衣野馬功名
甘却走雕蟲翰墨愧横飛多言要是平生
累瞪目相忘杜德機
玉色横陳羽扇揮江湖邂逅佀忘歸終憐
古調難為瑟誰信天香不染衣汀草弄妍
成背怨山雞照影惜分飛鮫人雨夜珠成
滴清曉知裁第幾機
平生俗客手曾揮愛子清新欲倦歸北闕
正鳴蒼玉佩南湖空製芰荷衣麒麟瑞世
非關走鵰鶚呈空不為飛薄宦政湏成吏
隠莫將奔逐墮危機
舟中將次淮南行𣸪叙别而仲章
歸程可還家作端午次韻述情
曾憶登舟送客揮艱難何事獨南歸楚鄕
水暖沈菰黍江國雲深潤葛衣坡筍綠迎
馴鹿過海榴紅駐小鶯飛笑顔已極誰為
語絶倒無嫌佀陸機
中秋次韻貴白
桂子香飄露濕巾廣寒疑使月為賓流螢
不受十分釆過鴈真成一點塵吹徹梅花
天外思飲殘竹葉夢中身靈河自有乘槎
便擬轉神山閱爛銀
寄王參議
輞川新樹綠勻勻睡起慵軒岸葛巾穿石
飬魚廻小隠盈缸釀秫𥙷長春胷蔵醫國
三年艾天與傳家一角麟蒼狗白雲今已
定不應談笑卷經綸
玉堂文杏合歡枝共說僊翁賦有詩日暮
團團空翡翠雨寒點點自燕脂塗鴉舊詔
追遺事揮麈清談𥙷雅詞千古襟期誰與
共相親那得勝相思
泊支家口望瓠山僅一舍復寄
天平水闊鴈參差下有高人坐不移懸榻
定知延孺子汎舟無柰佀徽之晴雲滿塢
開新畫落月穿梁想令姿眼底憐才誰復
近裹糧端擬話心期
次韻應德茂寒食見懷
寒食光隂君莫游亂花羞别古枝頭山家
𧖟浴雨穿屋海步魚腥浪蹴舟楊柳飛時
疑是老杜鵑啼處不緣愁詩来未盡相思
意刁斗寒清月過樓
次韻史猷父春游夜歸
留取餘春伴白頭落花如雪翠如流提壺
不用頻沽酒垂柳偏能獨繫舟過兩月開
雲母障隔湖燈映水晶毬還家已覺衣裳
冷遥聽鐘聲是竹洲
戲贈黃仲正
好花不受丹青鑄碧眼難將白黑分萬里
宛駒出龍種十年野鶴異雞羣知卿未盡
才難數酌我毋多酒易醺午夜池塘有新
夢好將色筆寫春雲
再用韻荅仲正
愛子十年燈火勤相看不惜錦機分飛花
映水空憐色去鴈出雲終念羣一寸春霏
生遠思五更清夢了殘醺詩来陡覺秋濤
衮海嶼青飛片片雲
泊彭城復懷黃樓
黃樓高下復誰識白塔短長應得知萬里
風煙歸傑作百年雨露起深思文章自昔
為時忌翰墨于今作世師從此江湖掩篷
去碧雲斜日數游絲
泗水
泗水青於古蔚藍因依碧藻淨相涵遊魚
細數心空羨活火新烹舌自甘可怪然犀
望牛渚底煩斬虎觸蛟潭清湍混混歸滄
海不惜臨流涴舊衫
歌風臺
長安葅醢恣猖狂頭白翻思守四方不悟
宫中由吕氏却憂身後有吳王老翁後嗣
真癡弱遊子故鄕空慨慷千古英雄多此
意荒臺清淺水微茫
清眀
水落渾黃風晦冥不知節物是清眀道旁
新塜悲歡盡柳下長亭聚散輕門静鞦韆
歸燕逐沙寒笭箵過魚驚河南禁酒河陽
飲醉醒相看總有情
宜遠樓
紫翠光中擁翠鬟分眀倒影落西山遊塵
自逐鍾聲去過雨能將月色還萬里關河
新勝槩一天星斗舊躋攀絶憐想像空題
詠後會應湏共倚闌
李學士畫壁初成席上分韻得毫
字
春樹纖穠隠碧桃秋山磊落湧銀濤天邊
雨露歸青障物外煙霞入素毫有客支笻
臨水徑何人解珮憶蘭臯滄洲景物供題
品准擬淋漓奪錦袍
次韻危公遠道士(予為年家驪塘族孫與)
筆勢翩翩千丈坡一天清遠佩飛霞金莖
欲採珠宫露鐵箭能敲玉璧砂人物滄洲
憐我輩冰霜喬木擅君家百年此意知誰
會相視無言眼倍花
閉門積雪擁平坡誰把餘醺散綺霞掛瀑
觧裁天外練熬波竟化海中砂機心着物
那成語句眼論詩合到家從此相親勝相
望不妨渴墨醉成花
再次韻
家世清聲起諫坡江湖邂逅忽披霞新姿
正佀三眠柳妙語能為九轉砂杯寫黃封
来禁道䆫留白醉近仙家慇懃懸榻何時
下準擬寒空詠雪花
朱顔冰雪暎瑶坡清曉朝陽漱碧霞神目
豈堪容玉屑聖胎端可化金砂碧桃有實
誰為種玄鶴無心莫問家可怪春風滿詞
筆硯池頻與滌冰花
游城南次韻陳玉峯
市橋水斷綠交加簇騎隃尋處士家坐聽
蟲聲行木葉卧看雲影落簷花清晨釆露
筠籠重薄暮沽春烏帽斜一徑寒英端手
種好烹晴綠代煎茶
送真定任生
束髮從戎天外萍還家何事說飄零花前
秉燭頭疑黑馬上看書眼倍青倚劒獨憐
今古月吹笳時憶短長亭故人烏府頻相
問一笑惟尋雙玉瓶
次韻史允叟殘菊
白鴈西風幾夕陽故園牢落是它鄕獨憐
夀客三秋晚不受玄神一夜霜曉沐緩垂
蒼玉珮晚粧愁帶紫羅囊凝香深院誰消
得時許飛瓊點額黃
次韻元復初簡危公遠
客舍光隂幾驛亭天邊白日轉重溟擬將
竹葉留春住共慰杏花隨雨零鶯入上林
貪翠萼鶴旋華頂傲青冥十年道舊元文
學為笑無心佀水萍
蔡逢原編脩婦翁夀八十
堂堂經學古儒風三世相傳八十翁靈夀
杖扶雲兩屐延年水飲月雙瞳閑逢好客
猶花下倦憶前朝佀夢中閭社從今誇盛
集重行彩袖舞杯空
次韻陳無我題石䆫故居
煙雨歸來别有春支頤曾作笑雲人還家
未信三千里拂石今看第幾塵往事黃梁
方就枕多情白髮竟沾巾故園未覺秋容
淡留取孤香次第新
夜别俞生
半秋歸夢常繚繞三十六雷煙樹重(山名所居)
(高處為雷台人謂山)欲别秪看今夜月無眠更聽五
更鐘青帘出市橋邊路白鴈連天海上峯
聞道還家有新樂不妨雲榻臥高舂
次韻正旦會朝
閶闔春迴旭日鮮花光摇曳珮僊僊金蓮
漏下催初刻玉筍班齊祝萬年香擁衮龍
開黼座風迴笙鶴舞鈞天朝元法曲誰傳
得歸醉蓬莱話日邊
送山人還江南
白鴈南來愛朔風掉頭我亦一枝笻澄江
去浪疑奔馬古澗歸雲佀伏龍釣石水移
黃葉滿丹爐煙冷碧苔封從今不說人間
事更上岧嶤第幾重
次韻田師孟詠牡丹
積翠瑶亰玉作層笑餐承露議誰勝腰寬
佀稱黃金重心巧終憐刻楮能蜀客錦機
流水浣茅僊丹鼎彩雲騰道人香色都忘
却月落空闌始一凭
交枝風動碧層層揮手芳塵謝不勝解帶
暮雲真韻勝歛襟午日是驕能取青嫓白
憐雕鏤抱紫迴黃合變騰宫錦競傳新拾
得沉香停檻喚誰凭
紫府淵淵十二層濃春如酒力初勝苦心
佀怨鮫綃薄敏手難誇羯鼓能雨立無言
慙委靡地行何術可超騰雲䆫烏几誰消
得時許飛瓊月下凭
次韻師孟西曹即事兼簡子貞儀
曹二首(律令時議定)
盛世昭眀復古初掃除弊事獨温舒牛毛
置令心徒褊鳥跡遺文體本疎齊相避堂
憐獄市鄭人鑄鼎泣刑書晝簾一度薰風
曲欲寫琴心愧不如
蕭疎門巷落花初楊柳隂中指望舒辨拙
莫窮三耳妄塵深坐見二毛疎覆蕉得鹿
非真夢點筆成蠅豈誤書慷慨聽君人物
論雕蟲我亦陋相如
次韻贈峩眉侯道士築宫江陵
白苧藤冠自在身獨看潭影認清真還丹
已化千年雪玩易重尋太古春楚觀江流
通白帝蜀山雲氣接青神冥鴻南北疑無
跡萬里乘風問世人
次韻陳貴白中秋見懷
玉人海上振衣来一曲清商鐵笛裁碎露
晶熒疑水立横雲缺落佀山頽卯君端有
鎔銀術西帝慙無斫桂才往歲相思江北
路夜闌曾上望鄕臺
次韻鄭景尹詠梅十首
笑壓羣芳雪霽吟點粧詞筆𥙷春林衝風
曳白疑含笑暎日抽黃轉苦心䥫石横陳
羣羽避冰霜獨立二毛深阿戎故是調羹
種可為閑情淚滿襟
醉倚孤根散髮吟他年鼎鼐出園林黃鬚
雅相非凢種白面清談豈素心湖月歌殘
銀燭冷湘雲弄罷玉龍深疎眀可是無春
思角曉霜清整翠襟
幽人為愛水邊吟雪滿疎籬月滿林䰟冷
不知莊叟化神清難撓楚王心寒蜂戀蜜
須猶綴霜蠣含漿色轉深千古湘纍詎無
意廣騷從此酹靈襟
手提色筆朗飛吟雲佩衝寒入寶林雅操
獨高淹海角微陽初動識天心鏤冰嘗巧
機猶淺切玉疑神用始深回首羣芳半麤
俗倚風三嗅為開襟
回首白頭悲故吟清愁萬疊起雲林東君
密注非無意北客相逢訝有心絳闕雲低
珠蘂迸碧潭風定玉徽深色香要是人間
世更上凌虚始散襟
萬里相逢得放吟醉揩雙目傲瓊林龍沙
慘澹明妃怨漁笛凄清處士心餐玉佀嫌
玄圃冷笑雲應喜翠微深何人更作江南
句翻使兒曺競挽襟
欲看南雪倚簷吟點檢春風第一林天與
陽和誰借力晚持精白轉虚心冰蠶半蜕
眉猶濕凍蠟初銷淚漸深夜半花神應有
語覆觴從此斷袢襟
梳風帶雨為渠吟揮手唐昌陋鶴林壯髮
初生齊暎額童顔已就静齋心野蠶成繭
輪囷富玉兔抽毫刻畫深莫遣風姨強攘
𬒮故教月姊與聯襟
十分深酌十分吟烏帽枝笻故繞林月下
無言疑背面水邊獨立佀傷心珠成蠟鳳
王郎巧笙徹青鸞帝子深歲晚自知誰與
伴風篁摇影互交襟
參殘霜急尚孤吟恍恍神游古蹛林四皓
局殘惟一色三郎鼓罷了無心珠游䥫網
青琅潤苔𥙷虬枝壞衲深擬把鸞膠固青
蔕未湏殘雪墮衣襟
贈潘山人(句因續之夢中得前二)
布韈青鞋今已矣看山舊眼碧深深空憐
石馬駐荒塜不見金魚飛翠岑地鏡有書
穿石乳土圭何術候天心行年七十足稱
老牛臥前坡為指尋
次韻景尹酴醿二首
光隂風雨短長亭花到春餘倍有情翠蔓
倚松超直幹錦江緣酒錫嘉名蛻蛟纏影
青雲聳么鳳啼芳新雨輕白面郎君休翦
綵好將椽筆賦西京
不將名字博西&KR0765;留取餘春在一觴當扆
珠衣迎面立曲房寶靨捧心裝碧雲一色
行眀月翠幄千層護夕陽揮手朱殷空爛
熳敢將清思寄幽凰
可久齋二首
虚室心源百尺澄深深龜息養空清一川
鷗鷺古儀表四海弟兄真性情璧玉誰人
傳至樸鏞鍾何處問希聲芒鞋直訪苕溪
上雪透梅枝闘月眀
三十六宫春不老何人月窟重推陳亭亭
倚蓋浮空碧匝匝空輪颺素塵郢客詞工
端自苦海翁機息可相親支頥擬問庖犧
易笑指靈蓍佀有神
送長洲江都史
官曺無事日提壺一榻深眀晝倚梧稻蟹
水低歌拍拍蓴鱸秋冷夢蘧蘧長年簿領
慚錐子晚歲生涯羨木奴千里布帆歸思
好鴈聲伊軋起菰蒲
昌上人游亰師欲言禪林弊事甫
入國門若使之去者昌余里人幼
歲留吳東郡遺老及潁秀自異者
多處其地以余所識聞若承天了
天平恩穹隆林開元茂皆可依止
遂各一詩以問訊虎丘永從游尤
久聞其謝世末為一章以悼
人說江湖少舊僧懸崖深掛一枝藤採苓
欲取千年魄擊石曾烹六月冰天上星辰
端歴歴胷中樓閣自層層相逢止說前朝
事知是松源第四燈
青鞋高掛天平璧指點雲門三兩峯禪榻
已容黃葉覆詩瓢從把碧苔封曉風殘月
千村櫓細雨疎煙隔水舂我向亰塵疑老
盡吳山清淺越山濃
獨木山寮不出門一瓶一鉢送朝昏巖迷
鳥跡千崖泣松吼龍吟萬壑奔掩息端如
雞抱子愛閑屢見竹生孫海門月落寒潮
急凖擬乘槎與共論
玉几峯頭第一枝老禪吃吃我深知曾將
鐵杵敲冰骨佀怪鉛刀割密脾法外無心
猶涉解句中有眼即成疑袈裟不展蒲團
穏此是開元妙揔持
我識虎丘三十年精神霄漢鶻張拳機當
危處即燒印語到盡時難續絃路涉兩岐
空有泣溪流一滴竟無傳雙峯古樹蒼藤
罥時有子規啼徹天
手調千歲廣寒藥擬補月輪蟾已飛眼見
昔人歸逝水心憐志士惜殘暉孤花苦别
生香樹急雪深憐壞色衣為愛同鄕復同
客絶慙同調不同歸
山人歸去意何如八尺方牀自卷舒側岸
採茶敲石火隔峯翦竹溜清渠碧潭印月
菱花鏡白鴈横空貝葉書後日相尋定何
處不於吳下即康廬
次韻王繼學
蕭蕭寒雀下庭除一榻蘧蒢是我居雪後
看山雙眼淨風前攬鏡二毛疎退之掌制
慙存藁(崔羣戶部一制余年相同亦草一退之四十八歲知制誥一年僅存)
(制)伯玉知非定止車深愧年華增老大還
家早注故山書
除夜雪
黃雲黯淡夜如何晚勢參差更馺娑着地
不隨人跡亂舞空偏入麥苗多鴉驚列炬
穿珠樹馬趁初朝映玉珂歲律詎隨人事
改故將嚴冷轉陽和
元日朝廻
積素稜層厚載坤天雞三唱日初暾千官
山立歸文石六衛嵩呼徹禁門花帽舞風
喧法曲椒觴承露湛皇恩新年欲奉瑶池
對願借扶摇與化鯤
萬國梯航滿禁衢卉裳象譯語音殊鳳簫
聲送纖腰舞雉扇行分兩翼趨花氣欲浮
金鑿落雲光疑下錦流蘇詞臣不識金泥
秘點指薇垣頌六符
偶術末章荅繼學
承眀三入並時流俯仰深慙此地游誰謂
東南無美箭極知西北有高樓韋編舊學
隂陽秘汗簡功深歲月修三史如山詩思
少那能走馬過長楸
金鑾深處是家氈玉雪青春不負賢會見
鳳毛能掌制定知麟角可膠弦浮榮芻狗
寧居後曲學雕蟲敢避先慙愧南州徐孺
子每看塵榻屢澘然
雪後
畫角初消已弄晴曉看突兀眼偏明寒䆫
駐景成虚白凍樹裁春點素瓊北戶埋蔵
疑有跡南枝摇曳若為情憑君欲問飛霙
巧水自白雲山自横
送李署丞歸許下
春風得意故還鄉月白霜清傍曉裝燕頷
定承新鳳詔馬蹄猶戀舊鵷行溪邊父老
欣相過燈下兒童訝已長我亦辭家經一
載青天歸鴈攬離腸
清容居士集卷第十一
