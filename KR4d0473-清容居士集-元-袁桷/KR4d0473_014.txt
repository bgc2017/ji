清容居士集卷第十四
絶句(五言六言挽詩雜詩附)
雙鴈圖
秋風限南北何事往来頻並宿寒蕪際應
憐自在身
六月二十四日夜夢剡源師同游
山寺主僧延入丈室出梅花畫卷
賦詩旁有胡用章先生坐主僧下
時剡源對席僕居其次案上綠竹
一枝青翠可愛剡源賦詩桷即援
筆
一白不受采重玄今罷論䆫前有綠竹密
雪打黃昏
漁樵問荅圖
翠嶺邀黃鳥蒼波玩白鷗偶因平地坐始
識世間愁
新安郡嶺南十詠
清江釣月
神魚竊金液為龍復為光平波無纖雲有
餌不肯嘗
空谷耕雲
斜側龜背戲高下魚麗圖阿童踵其後黃
犢為前驅
蒼峯卓筆
仰手判虚空昭回爛星斗遂令山下泉復
作之玄走
碧巘舒屏
古藤青步障曲曲靜相宜春晚巖花發生
綃印折枝
楓林巢鶴
絶頂秋聲急盤旋作我家不湏金掌露且
服赤城霞
雪澗浮龜
飛湍齧雲根千載見五色中有九九文舉
世人不識
峻嶺扶車
前行已可戒後行復何如懷哉王陽生靜
言表其閭
圓岡揭斗
晞髮步上帝空巖泣山妖歷歷化為石喬
松導前杓
古寺垂虹
飛虹飲長澗垂首不能收僧從背上行水
流橋不流
雙溪合璧
鳴玉抱山根上有金蟾翁指揮鐡如意化
為雙白龍
子昂蘭竹墨戲
玄霜落銀繭飄飄湘江佩服媚疑䙝之碧
䆫靜相對
迸地麟角精摩空鳳毛聳寒泓散晴煤桃
李争色動
題龍虎圖
玉淵發靈籟摩盪超九天調鉛静召之帖
首在我前
寒松翳幽篁得意當路隅急以真一汞坐
令侍瓊琚
墨竹四絶
謇謇凌雲志霜餘節更存春風宜管領生
意屬兒孫右老
奮雷初出地承露已凌煙願從朝元駕為
旄拂九天右嫰
直道犯無隱虚心眀且清側身思遠舉巖
壑飬深情右風
曉沐換新綠萬采成空塵守黑心不緇同
玄道彌真右雨
墨蘭蕙四絶
金明秋林清月白楚天碧美人眇愁予服
媚永今夕
采芝不成仙食薇難療飢結兹以為佩臨
風酹湘纍
天香落銀楮秋聲入玄筆何如湘夫人促
軫鼓靈瑟
組綬何承承琲珠復纍纍相視不以色紛
披暎簾帷
題悟律師語卷
萬樹叢雲裏千巖急雪時世塵俱不到端
坐誦君詩
壊衲翻經帙匡牀點律科看山無限思一
一付吟哦
子昂枯木竹石圖
亭亭木上坐楚楚湘夫人因依太古石融
液無邊春
六言
厚齋先生以詩借玩辭次韻
項子沈冥學古芸芸萬變觀爻閉閤清香
宴坐斯人端可神交
已悟長年坎離更窮逆數先知𥙷亡已滿
三篋問事誰携一瓻
題湖曲小景(題詩句穆陵御)
流水無言寂寂落花有意毿毿往事空餘
華屋倚闌愁絶江南
送鄧師禹歸龍虎山
小帽飛花一寸輕舟流水三分落日獨歸
洞口隔溪短笛猶聞
獐猿圖
細草豐茸古洞斜柯歷落寒雲信道乾坤
消息端湏類聚同群
孤雲
在水同源一色出山萬緒千條欲趁驂鸞
整整更同笙鶴飄飄
規矩方圓在手輕清重濁随形宋子不湏
苦賦屈生為我揚靈
白鴈佀憐片影碧潭深暎無心獨上紫霄
峯半參差吹徹飛吟
題陳文翁畫扇
淡淡孤花欲笑娟娟雙蝶疑愁無柰寒螀
得意竟專落日啼秋
題美人圖
西施
辭家已意存越入宫誰觧圖吳故苑秋風
麋鹿扁舟夜月江湖
昭君
鬢影愁添塞雪花枝羞殺宫春誰道佳人
傾國觧從絶域和親
馮妃
目送亭亭秋水腰廻欵欵春風為問下車
搏虎何如御坐當熊
班姬
望幸眸凝秋水倚愁眉蔟春山已悟篋中
紈扇湏看鏡裏朱顔
洛妃
可怪夢中說夢底湏愁裏添愁落日春風
王子多情不觧綢&KR1230;
綠珠
金谷煙迷清曉玉簫春怯餘寒可恨花鈿
委地當時莫倚危欄
夀陽
一片花飛宫裏十分春滿眉端底用流酥
點綴更煩圓玉搓團
張麗華
結綺塵空樓暗景陽春斷鍾遲紅葉無言
在手同成井上臙脂
次韻潜昭焚香
意絶豈能生慧心清定觧通神一穗黃雲
滿几故將綺語撩人
甲煎煙消吐艷鷓斑湯暖凝脂道人機心
已盡清坐唯餐兩梨
紙帳温雲如醉綺樓春夢成虚知見何湏
盡絶詩成要是禪餘
宫樣昔傳心字羅紋指甲争工往事桃花
流水黃塵蔓草寒風
潜昭九日贈龍團次韻
月碾舊裁玉胯雲爐温浴銀芽九日殷勤
相贈淡羅猶記金花
閱世已成清玩傳觀那識餘甘寳篋政湏
千襲瓷甌未許同參
題伯庸所蔵子昂竹石
伯夷清宜典禮子路勇誠冠軍日落虎驚
沒羽潭幽龍走凌雲
胷中丘壑玩世眼底煙雲凛秋岸幘欲澆
磊磈觧衣深聽颼飀
墨竹
蘆葉不禁秋色柳枝那觧春聲醉閱小䆫
横幅風回雨轉雲清
子昂墨萱扇為湖南揚晉母作
墨蝶巧分釵股玄蟬高綴冠梁莫厭南州
炎溽為添北戶清&KR0765;
雪谷曉行圖
過翼凄凄巖谷曠懷納納乾坤我欲想思
命駕人猶高卧扃門
高彦敬遠山木石圖為紀夢符學
士作
身比寒厓枯木心佀浮雲太虚落日前峯
堪隱丹青渺渺愁予
復成
黃髮蒼顔並轡白雲青山比肩誰道風流
已矣只今圖畫依然
春雲出岫
駘蕩巫山態度悠揚洛浦精神春去佀歸
閨裏月出端疑水濱
謝氏梅坡
謝家鴈行兄弟一枝偏出南州低昂肯受
殘雪瀟洒猶堪盛秋
劉生還廣信省親就試
萬馬随雲北上孤鴻趁暑南飛欲踏三山
海浪願随寸草春暉
頥齋
多言不直杯水異味能生五兵何佀深深
閉息丹臺出日初清
禮闈倡酬(乙卯)
次韻禮部李公二首
眀詔傳巖谷携■入
帝京心同蛛網織意擬鵠巢營選德圭璋
器掄材𣏌梓楹龍門能化鯉端不負平生
又
黼坐思文渙號行鵠袍林立萃天亰釣
絲已具六鼇手彩筆誰專五鳳名寳鑑懸
空深照影神鋒躍冶莫容情百年禮樂重
開運此道何湏問兩生
次韻監試李仲囦御史四首
高墉護脩庭列仗嚴棘闈昭代闡文治多
士舒且遲謬言職緘縢晝日深下帷昂昂
子大夫咫尺瞻天威願罄悃欵忠少奉白
玉墀直言諒無隐寧懼菲與萋
中朝尊夀俊入徵垂安車念彼巖谷生惠
然命来趨鵬飛企天池鳳息思高梧煌煌
六籍功不與稊稗俱明皇燭遐邇追琢璠
與璵雅詠廣棫樸仁風暢騶虞
高堂集羣英摇佩蒼玉寒朗鑑明月高雅
量滄海寬上承丹扆心舉逸脩廢官繻童
入關内芝叟辭商顔陋彼馬上翁慷慨空
溺冠
皎皎鵠袍子旅進翔廣庭明時昭曠典如
醉眸初醒稽古廼正學敢言效桓榮昌歜
詎正味咸池在希聲古云儒匪迂雍容佐
文明餘思續皇雅黼黻歌昇平
次韻郭巖卿
清穆黼坐更化絃儒館集議招列僊玉堂
射策興羣賢鵠袍賈勇思登先輪囷奏牘
誰三千利若武庫森矛鋋巍如繩直清廟
堧常山之蛇首尾連胷臆結約言不愆峩
峩相國水鏡懸手捧詔墨金花鮮大爲梁
柱小杙椽令嚴虎士齊烽煙游絲日靜風
翼翾羣曺坐井難觀天大鈞槖籥品物甄
代天有命司其權錙銖美醜精評詮方臯
相馬遺黃玄嫫母敢作千金妍工輸守度
成方圓萬目一口非幸然斟酌損益牛無
全慶雲五色罘罳邊彤庭珠貫臚聲聯明
堂正席𨳩九筵扶杖觀化嗟華顛煌煌龍
牓天門前金吾控騎青絲鞭夾道動色爭
駢肩詩書往昔成遺捐聲教丕合今無偏
瓦金之注同一埏慎勿逞說窮雕鐫
皇元文運齊天年
秋闈倡和(丁巳)
次韻席士文御史
至道白璧重小言浮雲輕詞場次後先理
致貴坦眀捧心匪正色偏師乃竒兵駢駢
白袍子昂首争疾行味道絶嫵媚清心飬
和平謇諤御史公懼我遭譏評當道謝駑
駘朝陽歌鳳鳴
次韻士文感興
宣尼倦游躅冥思立天紀洗心悟盈虚應
物合參倚羣雄争覇盟騁意立私史崎嶇
東周君削弱絶統體約言正墜典執筆乃
託始後王迭雄長正閏亂朱紫說吻江海
深短長争四起大羹實鉶鼎玄冕表朱裏
返真非無人末派失玄理金碧騰虚空謂
是可不死或言影響功駭愕壓餘子齊居
玩芸芸作事首存悔洗心探羲爻變動實
由已神珠守深淵光怪孰可比矯矯林中
鶴絜白不受耻紛紛堂下蟻聚羶亦無幾
流光企羲娥慎獨守素履之人金石心年
運任坎止中年勇聞道晚歲復未已驅車
望前川操轂敢濡軌
八月二十有二日范京尹同會秋
闈天使傳
召命温問試策貢士賜以法
酒臣桷等望
闕再拜以叙飲謄錄官翰林應奉
臣翼述其歌詩謹用次韻
五雲閶闔祥鸞流
紫皇御極圖神洲巍煌亰師首文化計吏
四出巖阿求城南儒宫極蕭爽古木落月
凝清秋麻衣東西白鵠峙烏帽高下寒鴉
稠朱顔廣顙粲胄子佩服觽礪懸吴鈎兵
竒欲奪趙氏璧氣盛直卧元龍樓范侯機
深妙彈壓雞翹蚤歲承
宸旒傳宣
温訓慎去取瓦釡勿以黃金酬宫壷午傳
瑞露重翠質縝栗緘封周微臣望拜感莫
語願上史館書
徽猷百年墜典起盛世慶雲五色開公侯
興文云初道任重滄海浩渺難方舟眉山
之蘇詎常士過眼獨賞湏梅歐夜闌心掉
不得語瑟縮凍吻歌丕休
次韻王正臣書史試院書事二首
貢士搜天巧經營縹緲間露蟲吟嘖嘖雨
葉戰澘澘董賈傳醇正揚劉陋險艱銓衡
同水鏡辱贈不知還
古殿蒼雲裏疎星出樹間案燈光閃閃簷
溜滴澘澘便覺登瀛易誰言與選難白頭
心更苦滄海探珠還
次韻宋質夫應奉秋闈書事二首
廣寒清徹桂花黃影落空庭夜露凉七札
巧穿誰矢直六鼇連舉我竿長神清難入
華胥國賦古湏看古戰場一朵紅雲傳湛
露夜深齒頰凝天香
草廬星列藉寒莎欲擬隆中事若何倚筆
看天塵境絶衮辭翻海怒濤多持衡要使
心常赤題牓誰言髮盡皤盛世崇文遍寰
宇遺賢寧肯老巖阿
次韻席士文御史六首
煌煌文運起賓興樸學無知謝未能北斗
夜横東壁正露簷危坐獨凌兢
槐木森森雲影開諸生曳履起輕埃眀河
可是人間物端用乘槎八月来
文鋒鏖戰白差差沉着無聲午漏時掣海
碧鯨翻古製翔雲彩鳳吐芳辭
倚筆看天思獨難懸庭秦鏡敢蔵奸東方
射策三千牘姑信眀時取士寬
多病支離百不堪挑燈眼眩罷清談廣寒
果有娑羅樹湏踏天梯上蔚藍
烏府先生玉雪清論文冲淡去浮輕要令
我輩平如砥不使輿言負
聖明
秋闈倡和(丙寅江浙)
至治三年八月十五日乘馹騎抵
榆林于時善之祭酒仲囦學士伯
生伯庸二待制同在驛舍觸感增
悵今忽同校文于江浙因述舊懷
萬馬穿塵入渺茫遺臣一日九廻腸碧雲
碎碎琉璃影白月離離菡蓞光鴈足無書
来海㠀龍髯有恨達衡湘誰知此日同文
館把手無辭醉十觴
三十年前與倪仲深泛湖作中秋
今幸同與校文中庭月色如晝短
句叙舊
昔年同泛凌風舸白眼論交屈指難楓葉
參差山影矗藕花凌亂水聲乾我方烏帽
穿黃霧君正羊裘漱碧瀾歸隱始知人世
換無端此地更憑闌
中秋柬周儀之推官伯眀都事兄
氣與西山爽氣高酒酣燈冷各稱豪不随
北雪追燕騎徑上南雲踏海鼇桂醑的知
侔沆瀣蔗漿端可敵蒲萄衰年投紱慙真
隱更為君王選俊髦
汪叔濟推官鄭𣸪初判官周本道
判官同校文江浙因思歐陽兖公
王岐公事政相類不可無一言以
成故事短章述懷
長冠黑髮鴈行齊讜對彤庭陋木雞直以
中聲生玉琯更將五采藉玄圭文章贍覈
期穿札經術精深鄙印泥我輩直湏雙目
烱肯令餘子誚昏迷
次韻叚省掾
妙筆翻空歷杳茫更馳紫電騁沙場珠璣
已綴三千牘斧藻能成十二章易水臺高
招國俊廣寒路近裛天香相君盛德憐駑
劣給燭分茶與激揚
再次韻
白頭歸隱髮荒荒那識當年古戰場文雉
朝陽金吐綬潜虬迸霧火為章才超董賈
文如織語壓淵雲墨有香會見彤庭冠多
士始知我輩陋宣揚
挽詩
謝尚書
學易書臺地(書臺榭公治易資州有李鼎祚讀)詞林起壯
猷家空辭蜀道禄薄度南州(為廣東倉曾知封州復)
愛石雲生坐看書月過樓凄凉甬水曲風
竹自蕭颼
晚歲功名異蒲輪禮數温嘉謀傳竹帛肥
遯寄丘園散號南儒貴(賜南儒自號為勑)峩冠北
客尊冥冥乘鶴去空想典刑存
史觀文
奕世調元貴東南第一家紫綸傳密札綠
髮擁高牙往事霜前木餘齡霧裏花陽明
真洞啟跨鶴整飛霞
故國衣冠聚凋零獨此賢勞生樂蟬蛻遺
魄寄牛眠丹旐前官貴青箱舊物全哀榮
今莫比笳鼓閙晴川
李宣慰(思衍)
宏才卓犖聳羣雌悵望心期晚歲違江海
夜長談舌壮關山春斷客魂飛批風給月
文空在逐電追雲事竟非神理緜緜那得
盡冡頭新栢翠成圍
白首功名汗漫休一官鎩翮玩清秋終憐
薏苡難消瘴肯用蒲萄強博州萬事浮雲
今已定百年公論與誰謀羊生未洒西門
淚落日寒江水亂流
史猷父
少小昂昂意長冠脱綺𥜗交游金谷聚談
笑玉山扶舊雨三槐宅西風五柳湖空令
後生輩彈鋏陋為儒
妙語千年簡英姿百世期忍聞淮水絶不
見雍門悲往事雲歸壑空言水覆巵相從
今已矣寒淚滴冰澌
王尚書
秋水雙蓮孕英英吐異芬詞章納雲夢禮
樂訂河汾丹詔三軍泣清名四海聞西峯
傾落日乘鶴叩蒼雲
晚歲艱難意衡門老病身蜀山迷望帝楚
澤痛靈均皮弁終辭徵深衣晚任真盖棺
今已定千載有遺民
燕說經生濫齊諧學䆒輕微言空有意獨
拍已無聲墨澤雞林貴青氈虎觀榮新銘
前進士幽抱付誰眀
再世登龍舊淵源許管窺西山遺正緒東
澗結冥知腹笥名空在眉梨夀竟違重歌
妾薄命寒淚滴塵瓻
楊夫人
丹桂香殘紫菊蔫轉頭何自失芳年錦裙
舊繡空為記玉軫新聲已莫傳散騎文成
殘月淚彩鸞書罷白雲仙人間緫有相思
恨不用松風激澗泉
潘少白
星曆張平子丹砂葛稚川書田終晚歲酒
國送長年世味雲行水心期月印天諸郎
聞競爽蒼碣定重鐫
史湖州夫人
清白吴興守稜稜老吏師風霜塚上木玉
雪閫中儀種德桑千本傳家桂一枝春暉
有餘報遺範合蒼碑
文集賢
家聲垂宇宙更作列僊儒袁粲那無傳嵇
康已不孤金雞官驛暝白鷺古洲蕪不盡
修文意端從地下圖
死者不可作家兒常自嫌奉輿薊門角叱
馭越山尖猿落三更淚霜飛六月炎人方
愛嵇紹我亦愧陶潜
前朝三百載慷慨盡斯人天地有消息江
湖多賤貧許人憐老母叱馭作忠臣邂逅
成丘首猿啼佀有神
黃夫人
錦堂鶴髮玉稜層猶是承平舊典刑鸞誥
日邊傳御札狨鞍花外候仙軿室如明鏡
心如水庭有斑衣案有經回首人間真蝶
夢澗松摇佩起泠泠
悼章斯遠
學道求僊二十年飲冰齧雪竟蒼然錦機
斷幅朝元賜銀燭殘膏醮斗傳役鬼有靈
符絶筆爊金無術鼎飛鉛昨宵同我階前
飲今日憐君地下眠
烏府先生聲佀鍾希年羆夢喜溶溶擬看
廣顙傳青簡誰信方瞳學赤松秋月白於
銀鑿落夕陽紅佀錦芙蓉燕山甬水五千
里從此空飛滅去蹤
悼張道士
海上神山十二鬟思君疑在有無間桃花
褪水青春急柳絮團風白日閑芸室燈昏
螢閃閃藥壇雨冷竹斑斑它生欲了重玄
事煩乞神膏駐好顔
吳君載(金谿人)
妙年玉雪佩幽蘭麈尾英賢接往還萬里
出門車折軸九天無路虎當關青燈黃卷
家仍在古木清溪福竟慳頼有韓公三世
舊已將椽筆誌瑶環
夏昭文
晚歲心清眼界平看雲投幘飬脩名徒令
化鶴悲滄海不見迴鸞下玉亰觀物無心
玄草滿愛吟有句墨花輕蒼山日落簫聲
急佀有仙家白鹿迎
熊處士
三閭千古恨五柳一生賢石護栽花徑泉
分種秫田松高青耿耿竹净綠娟娟欲識
凄凉意埋銘手自填
危功遠道士
紅日翳黃埃騎鯨徹九垓詩瓢風歴歴丹
鼎雪皚皚紫府調仙掌朱宫育聖胎相期
千古意獨立重徘徊
劉古昂教授
矯矯南鵬翼昂昂野鶴姿剪燈千古事彈
鋏半生詩棋罷黃粱熟歌殘玉樹萎溽雲
催雨急相送不勝悲
成都何德之處士(也晚居興元蒲應奉其弟子)
江漢清秋老岷峨故國身潜川珠玓瓅韞
匵玉孚尹逸興蟬離垢癯容鶴寫神發硎
經席正炙轂辨鋒新素業書千簏幽居黍
一囷非辤魯生徵自樂管寧淳水近蘋交
佩巖低溜墊巾詩清猿母泣詞整燕雛親
夢往蕉疑鹿書成筆感麟山觀天外象梅
閱静中春燐黑䰟猶慘槐黃事可詢極知
情惘惘徒憶走䞭䞭故里傳遺藁空堂象
素真故人調鼎鼐弟子演絲綸靖節名堪
繼文中躅可循悠然端有意念此竟誰陳
吴饒公
種德槐三樹傳清桂一枝晚年香欵欵天
爵歲熙熙大賚開茅社殊恩辨土宜執謙
容受谷詠道樂沿沂玉帶朝元服朱顔浴
日姿菊泉便上夀橘井飬清資引竹藤侵
屨看花柳拂巵跨鞍人共仰扶杖客争疑
霜暖柑分釀年豐黍作糜黃封浮瑞露白
醉擁晴曦京國輸甘旨鄉閭表羽儀齊年
堂上扁通德里間楣謂可疇離祉胡然不
慭遺烏傷情有感蟬蜕樂無涯孝飬傾千
古褒榮盛一時誰成太史傳會俟侍臣碑
王秋山
翩翩玉雪飬脩名絶頂穿松午日青别墅
忽廻迎客犬空林猶隱讀書螢苔荒琴薦
春無迹風攪詩瓢樹有靈萬疊蒼雲埋玉
去好將銀管寫沉冥
廬陵李主簿(應珍)
青衫黯淡畫圖中鴈塔塵深進士空可恨
餘勲收汗馬極知往事費雕蟲暮年榮辱
非吾意此道升沉屬至公松竹蕭蕭自今
古清秋裁些託冥鴻
趙令人(與䒩女永陽郡王)
靈漢雲昏彩鳳沉參差聲絶露沾巾高堂
玉樹竟芳殞寳篋金花空素陳鮫室不知
珠滴淚仙壇曾見海揚塵百年精爽真冥
會一掬清溪是劒津
吳夫人(民主簿母上饒徐覺)
玉樹彫殘浩劫還稜稜鶴髮獨清全種桑
不作十年計指廩能生萬竈煙白璧飬成
玄圃失華堂歌罷板輿懸坡陁積翠松千
本凖擬飛雲歸墓田
黃如山
兵後還家意苦辛白雲零落淚沾巾松花
麨蜜厨常净貝葉書經筆有神蝸角可憐
蠻氏國鵑聲猶記蜀王身白頭編簡成春
夢的的餘勲付後人
劉伯宣中丞死三十年延祐丁巳
歲始得謚忠憲朝中各為挽詩
烏臺雲黯栢蕭蕭秋雨聲悲廾四橋置獄
可能生長倩入門端不祭臯繇墓前飛鳥
傳新象身後騎鯨下大招聖代昭眀青
史著願將直筆紀姦妖
東平叚衛率
壯歲投鞭夜渡江前茅親受百城降後車
長物唯書篋别墅閑情獨酒缸燕憶香銷
塵滿榻鶴驚琴冷月當䆫傳家舊有籯金
諺手種階前璧一雙
何德之處士
雪色鬚眉兩臉春市中能作笑雲人簮花
欲舞烏啼急放鶴初廻蝶夢真茶竈煙收
門掩晝詩瓢風動筆生塵婷婷小女思翁
醉欲剪巾紗淚滿唇(宜士夫咸取之家賣烏紗染入得)
播州宣撫楊資德
掌武傳無敵崇儀續上多精忠書竹帛英
譽蓋山河絶北驚遼海投南鎮大和&KR0670;封
緺滿篋錫誥錦成窠皎皎眀玕樹亭亭碧
玉柯之無文緥認宫羽短𥜗哦魏帝奇何
並唐皇悦李過幼成端有種
帝鍳的無頗玉帳龍韜秘青箱鳳篆摩教
民風偃草撫俗水旋渦斥境嚴銅柱征戎
指錟戈雅遊春結佩小隊曉鳴珂士飽歌
于蒍軍懽釂叵羅追亡窮古澗濟勝極幽
蘿寸地歸王化羣蠻守詔科細氈侔密纊
善馬敵名駞客有依劉感人傳嗣産歌氣
融汶領雪量納蜀江波葛相功猶在韋王
事若何雲仍賢莫比君長禮無苛閉戶時
披褐看山暫脱鞾填詞鶯轉切促軫鴈聲
搓芝嶺圖空想桃源境類訛盛年真國器
妙質竟山阿世德蟬聮備家聲驥子峩播
川彌震耀峴石詎沉磨
真定史萬戶(死忽題詩而逝高陽之徒也至)
一身蠶作繭兩曜蟻旋磨投筆人境忘長
嘯泉下卧
月流白羽觴風送朱絲絃欲識無生樂熟
睡三千年
玉雪陽春五十年詩成書罷珮翩蹮擬將
北斗為罌缶不向人間酌酒泉
臨江熊君
浮湛元不礙清影透溪扉木落行雲泣山
空病鶴飛詩書誰素業江海獨天機此意
何人會哀笳慘暮暉
至治丞相挽詩次韻李仲囦學士
重玄開葆命
上聖席蘿圖盛德函諸夏深仁浹八區降
靈申作翰稽古禹陳謨初日行黃道羣星
拱紫樞神羊庭辨直貪獸鼎垂模纁帛招
賢俊鋼金辟佞䛕撫牀論密勿借筋契都
俞眀月青銅鑑中秋白玉壷律成懸象魏
禮缺𥙷鴻都士進三千牘姦誅十二衢彌
縫前後正損益古今殊相業專橋梓英標
瑞竹梧癡蟇元有兔猛虎果非貙内坐占
華盖中階仰泰符令嚴顓白帝漏下候黃
姑萬騎玄雲蔽羣狐黑夜呼銜枚兇有約
觧帶僕云痛象燬端因齒龍眠竟失珠聞
驚燧人氏事異夏區夫闒戟交馳驛重弓
競接途殺青誰執簡泣血漫成湖史紀羹
梟賜經傳齒馬誅隂氛動天地遺痛感樵
蘇故壘煙攅棘荒原燐積蕪邦刑窮剿絶
陽澤起萎枯趙氏兒猶在山公汝不孤勲
名昭令甲精爽與天徒帝所随陞降神山
辨有無
雜詩
破衣僧
橦花楮絲枲纂新廼成弊鐡裓及肉身剛
柔亦摧毁真空埽真壊大願開大智渴欲
飲清泉飢欲思美味随彼所願心以觧嗔
惱累王侯與長者糞土金玉貴何以慰彼
思長夀只歡喜夀本同我衣仰箭勢還墜
堅忍及精進設衣以自譬懼彼不信我投
熖五采異老僧機已寂贊嘆非本意意絶
道始彰從此斷三世
熾盛光佛偈
寳光生虚空旋如火車輪肉眼一見之欣
怖難思議謂光由身生我身與汝同口眼
鼻舌心光亦何從出無生亦無滅是繇定
慧成衆生受五濁七曜日鍳臨四餘在虚
空摩盪不暫停列宿直四方好樂各有職
或增彼貪嗔或增彼淫慾居處各侈靡恣
飽窮膏脂天神與魔鬼行住隂伺察爰假
躔次環俾汝作疾忒佛言彼有罪湏當盡
懴悔若更攘割之安得名慈悲矧此缺䧟
世植果會有因辠既從是消福亦從是增
般若無損益萬念堕積刧還彼清净根衆
生永安樂
綠隂堂山偈十首奉寄開元斷江
長老
綠隂堂前碧樹齊千枝萬枝雲萋萋生臺
不令鷓鴣舞禪板時許倉庚啼
綠隂堂前春笋生大着錦䙀小織成老禪
一一點頭角要使參天来鳳鳴
綠隂堂前初夏&KR0765;芭蕉為扇椒為漿日汲
井華三百斛側聽漁父歌滄浪
綠隂堂前古佛身刧火不壊金色新笑殺
丹霞斷知見暖得病軀生障塵
綠隂堂前萬境空掩息不語超鴻濛有人
立雪問大意山神泣走號寒松
綠隂堂前自在時不拈公案不題詩僧来
住夏與竹杖客去逢春贈柳枝
綠隂堂前秋葉彫湖翻白浪魚龍驕我有
鐡鉢水一勺彈指送爾歸扶摇
綠隂堂前夏木清千紅掃盡雲層層有僧
忽問栢樹子斫却栢枝僧始譍
綠隂堂前結小參以手直指車司南現前
虚空付大𣑽過去功德歸瞿曇
綠隂堂前合自然不學吟詩不學禪應許
清容老居士睡盡高舂猶愛眠
還源菴
沃焦山下水歸東端與銀河一點通誰信
道人能掩息手提渾沌擲虚空
清容居士集卷第十四
