清容居士集卷第三
古詩(四言)
再從姪瑛幼孤學道龍虎山自傷
不能鞠携述祖德以勉之
煌煌玄胄家越徙鄞隠道閟躬三世養真
是生祥符觀光績文占籍浚儀佐邑孔勤
粤有光祿亦奉于越聿魁開封老守于括
少保恂恂卑退靜閱太保靈承逃難乘筏
大耋韜明閭里胥洽篤生衛公喬柯茂豐
敦讓貽則攝獄自公絶蔓秉仁千人著功
冥報氤氳維垣錫崇於赫少傳受學族祖
(世正獻亦師之諱覺有書觧行於)習繹典謨正獻同宇正
獻首科少傳踵舉(傳次舉于鄉衞公夜夢正獻淳熙辛丑登第少)
(黜淳熙丁未中丙科三歲學于正獻公神告曰汝子宜遲上南省甲辰闔郡被)復
師以研繄我族父昭穆會稽非宗疇譜同
源迢迢宴堂是叙(聯族子講說後諸生少傳挽正獻詩曰宴堂)
相臣嫉忠同黨同錮(太學士罷入偽學少韓侂胄擅權正獻以)
(師旦亦廢傳以論蘇)正學勃興象山武夷相繼登朝
奉常羽儀維我少傳抱其魁竒曰經武有
本日用不疲絶幣罷書感勵孜孜廼登東
觀廼佐宰司歲為閹茂正肅冠廷(戌正肅嘉定甲)
(為秘丞兼樞密院檢詳越公登第已二十進士苐一正獻秘監兼祭酒當是時越公)
(年八)正獻休休少傳繩繩載史纂謨致事以
行少傳作程均贏紀經翼翼京邑十載敉
寧憬彼介狄迴戈指淮鐵駟豗喧為厲之
階公在宥密展誠弼諧悉卒宵征拉其妖
霾緫戎輔京秉纛受齊(密院浙西制置使李全叛以同知樞)
姦沈于淵公歸在里徵彼夀俊縣車告止
(公皆不至三公年皆近八十矣于時徵公及東陽葛公參政宣)三啓公府
永楚賜履復荒于齊終越以祀冡子廬陵
克謹其承曰惟瑞安儉不近名生我俊兄
志學蜚英上試銓曺計偕荐膺余年尚孩
企焉戰兢女紀既蒙訖籙更符匪曰愚智
阨窮同塗火焚高閎戚戚告瘏不敏其芸
莫植其居泯奄長夜䀌然永徂念子之稚
孔薿孔朗不寧以餬俾游泬荒我雖異途
與汝同情無為夸淫無溺燕朋壹爾氣神
履冰奉盈我宗匪微德芬匪沬来者之榮
逝者之戒沾沾懷新不䆒其敗鍳彼太素
曷其有壞述我祖德送爾言邁匪窮咏歌
申以用誡
張孝子
汴張元綱之父為南陽屯丞母卒焉
葬於府之南灘元綱痛不得復于里
銜悲茹辛縮板負土崇為堂形尺以
二十周廣之度十有二尋屹然而嵬
望然而臺甃以陶甓堅靚慎密構亭
于中以庥其神屏傭伇躬畚築謂鞠
育之義由己而始盡於是朞年廼成
河南田君秀摭事徵實謂桷俾有述
詩曰
粤若古先巢穴奠居奫奫其仁詵詵其愚
返真玄丘精糜魄枯如蛻斯登如鷇斯哺
後王後民百幻具師顧瞻本初寧不爾思
虆梩蓬顆惕焉表微歲月既遷孰封以機
窮慆恣華輟泣而夸力殫扵民禮廢于家
千夫丁丁逞巧莫譁風淫雨饕卒為泥沙
嗟嗟小子内省是嗣維張孝子無貨財是
恃無奔走是㑭宰如嵮如惟手拮据夕號
其隂朝升其墟我心匪墜我力匪痡焦肺
愒肝翳翳慈顔曰天有命兹土是虔宛彼
飛烏亦集于原隠而卒之有阜孔堅魂庥
于所不畏不侮汴水湯湯其流匪沮孤征
云邁入此室處申以顯之以詔爾永慕
徐母表閭
大名徐夫人以節名于夫宗晚居錢
塘有詔表閭江南於是其子大夫
公執憲東浙食豐享榮侈且至矣廣
彤管之懿傳青簡之信舂容整嚴執
筆林立四明袁桷廣為頌詩以備遒
人之採詩曰
婦道貴柔厥義彌剛柔以内施剛以外防
燁燁秀芝空林自持永辭春榮三秀何虧
維魏徐母玉雪其躬端操靜閑凛焉高風
念昔惸惸黃鵠孔悲婉彼孤雛不能奮飛
春條其桑秋勤其穡聿懷深憂世德靡忒
漢[婺-矛+牙]張芝歛却駙馬黃髮稜稜高秀里社
蜀女周度斷髮表心矢言堅石厲躬鍛金
沛有桓女少名其宗援刀割耳之死莫從
繄此三粲代表其閭垂𥙿莫聞靖言長吁
桓桓大夫退食自公擊鮮具甘是宴是崇
勗哉大夫教忠于朝養和服寬慈令孔昭
四海晏清士節莫著歸為閫範陰教是助
雙闕峩峩天澤所表維夫人節維大夫孝
我庸孔勤亦莫我敢效歌此擇辭永言申
之過者必容四方其訓之
致樂堂(為鄱陽周南翁作)
有嚴周門寢宇孔齊温其碩容西南有閨
爰琢甓楹爾養爾承慎而絜清以燠以明
維大夫母柔恭俾壽嗟余季来教言孔懋
木之彬彬視其同根有渰者雲孰隮而升
伯也于房仲氏中唐先子之淑翕焉以灮
我堂如跂我懷靡止載車以行不竦不倚
周亰斯弁旨甘有衍匪旨甘則怡樂且靡
違彼堂在阿樹松峩峩黃髮番番童舞婆
娑于以樂康於焉作歌
臺氏舞衣堂
彼崇者堂白雲中央蒼蒼維松舒泉湯湯
有羜孔碩有醪孔芳差池東西率祖以行
令德允修不震不侮孫曰吾祖祖曰吾父
服其斑斕式歌且舞飲以大瓢爰擊其缶
維咏維猶垂手以招有髧者髦彼雛夭夭
永祈黃耇福祿宣昭左右承翼見其二毛
&KR0847;居安矣亦既完矣樂時永清俾廡俾蕃
肄其幼儀雝雝桓桓宜爾雜服終焉考槃
古詩(五言)
舟中雜詠十首
好花避車塵飛入黃河洗河流政茫茫一
去不得底納汙有至道胡為愛清泚念兹
物理深玄籥從此唘
飛鴈翔南雲避&KR0556;端有得舊年春風歸雪
花大如席隂陽眇難窺造物司其職慎勿
事炎涼来往任行役
道逢射生船有鶴馴且臞青絲閉其目病
翼寒蕭疎臯禽九天来此豈真吾徒獨憐
羽毛佀盤桓為長吁
家奴拾枯草走兔来相親生来不識兔却
立驚其神行人笑彼拙歸来始嚬呻乃知
特幸脫未信吾奴仁
白葦生寒沙殘花摇敝帚燕都百萬家借
爾作薪槱物微生最下功用廼堪取大勝
桃李花矜矜闘妍醜
清夜視北斗正色摇我前迺知中州殊譊
譊浪談天召公化南國美教来自燕乾坤
儻一致地氣何由偏
紙鳶帖晴空飛輪走盤線東風恣昂蔵得
意随手轉攀雲政相喜墮地忽復怨兒童
豈知此得失終戀戀
惡馬少駕車駑馬多駕船駕船勿戚戚駕
車何翩翩渠命有通塞誰能别嗤妍君看
鹽車下淚隕如奔泉
春菘種北土三年變&KR2037;菁一為居養移自
覺顔無情南山植松苗深根定生苓千年
化瑿魄豈比春菘榮
鸕鷀漾晴空意態極楚楚翻風蒼雪廻轉
日爛銀舞盤旋傲飛鴻清遠敵凡羽須臾
下魚陂愧我覺疾去
車行二十八韻
乘車古云貴此意昔空羡河流露枯沙桑
本接晴甸大車蓬蓬前小車轔轔殿高緣
縮先登却立駭所見隆如龜戴殼縛如𧖟
裹繭效駕何昂昂帖耳復戀戀高岡互回
伏遠樹時隠見禪趺恣掀簸尸寝作瞑眩
初疑肝膽傾漸覺手足顫兩耳傳鳴雷雙
眸瞥飛電縈迴蟻旋磨局促蟲負版氣奔
驚七還心嘔復三咽地軸從此翻日輪肯
同轉軒輷怒交撞戚速急欲戰馬悲望雲
嘶牛走見月喘惡箠恣調伏詈語極鄙賤
中宵不知勞亭午輒告倦揩摩髀消肉舍
弃足成趼薾慙朝飱薄重勝春酲湎土霧
散游絲沙塵起飛麪咫尺方欲離頃刻已
莫辨素衣緇漸化玄髮白新變人言道途
苦我意舟檝便雍容漸追昔麗縟時想緬
輭輪貴尊賢下足表置傳曳柴清時羞高
蓋群牧選況兹軌轍同及此寰宇徧詩成
記勞勷旅次時慰唁
餞王參議以風帆目力短江空歲
年晚為韻
澄觀學求道八景雲青紅上畏羲娥流鞭
霆跨追風相知不在貎相見誰為容持此
金石心坐閱寒暑中
昂昂萬斛舟浩蕩揚雲縿好風助其端瞬
息千里颿層波激飛雪正色令愈嚴拗堂
覆桮水止足拘庸凡
昔年九方臯相馬不以目想其遺玄黃神
氣洞馬腹東方有一士被髮羹不肉居然
使之来不復困邊幅
浮榮一羽輕至道萬鈞力達人固靈根清
靜執寧極凄涼江海念别至勿戚戚空餘
好賢心一矢貫千的
魯聖勤經綸坐席常不暖事来非其意稅
冕或恨晚每懷千歲憂百歲常苦短扣牛
有真理短褐歌石爛
機心起風雨平陸能成江苟非養其恬事
至誰能降此心皦明月爽氣通八䆫長空
掃林莽寒飇助舂撞
鉶羹有至味易牙敢加豐醯鹽強調適衆
口終難同澹泊本真性清淳豈纖容一朝
饗帝所祥雲藹晴空
文章工世姝此道非真詣有如東家施捧
心學夭麗公文雲雷尊落筆即千歲棐几
生晴漪三沐古錦藉
平居挽士意寳鏡懸秋天清影閱今古寒
灮萃蚩妍凄涼塵土姿朗鑒勞評銓相親
耿無語相期欲忘年
雛鳳棲桐枝清音起冲遠英英異群羽秀
色日以婉詩書有真託我輩同一莞深根
在永閟衝霄未云晚
次韻虞伯生夜坐
炎晶爍草露木末望西顥靜躁誰為尸翕
忽紛寸抱志士法天運炳燭不在老群經
固其郛積神以為寳陋彼多言生希名太
玄草山林詎心違歲月付幽討擾擾徒為
名努力在此道
地氣環中州槖籥均宇内中宵炎溽頻露
坐猶憒憒遠窮太古雪欲往終有徕馳神
極寥廓我筆不可載栖形竹素園萬化䓁
歴塊相期江湖深慎勿寒暑礙秋風起天
末紉蘭結幽佩
次韻伯生
弱冠事墳典里曲譏涼涼螢爝不勝火矧
敢扶朝光驅車出門交一粲逢清揚罍尊
實玄酒至饗不在觴慎勿飲世人徒令攪
空腸紛綸五經學遠祖遺仲翔知賢恨已
晚相見復慨慷
至道縣日月無言炳陽秋辟世端有方低
昂少淹留汲古理脩綆寒泉漾清流永懷
魯兩生議禮終秉周我言失造次燥吻譚
郊丘此悔行已止歸田賦宜休空餘六籍
意歲晚期冥搜
再次韻伯生兼簡仲章二首
重柳積清潤曉日疑蒼&KR0765;萬化同一氣斯
須變朱光夙志尚幽隠清夢時悠揚愧非
酒中聖客至同覆觴委心理縑簡念至迴
中腸時節忽已迅秋雲鴈南翔相期慎素
業載歌慨以慷
俗士同酷暑可人似清秋邂逅得二子傾
心為渠留相望塵隕霧相親汗交流積雨
暗京國苔痕生道周神交徑心醉何必登
糟丘著書君已定彈冠我當休唯餘舊詩
律支頤費雕搜
德生詩律清遠少與之比嗟歎不
足復次韻二首
皎皎明月裾美製異厖涼薄游起嘉譽妙
選歸明光濡毫百王度麗思方抽揚澡身
佩璜琚慎德銘豆觴蕭艾不並處三嗅懷
剛腸永愧斥鷃姿側身厠鵬翔終然願胥
附竭誠以慨慷
玄鶴警清露遠思凌高秋長松有佳蔭嚘
然為之留譬彼明月光那能染黃流洋洋
日以往天風廻不周畏此颯爽涼行當返
浮丘同憂有竒士詩来賦歸休遺經倘可
理墜緒期旁搜
鞭馬圖(為狄誠父作)
生駒萬里意所向知無前圉人忌其德未
試先加鞭要令俛首馴使我常相憐伯樂
死已久此道不復傳駕車困泥塗伏櫪老
歲年所用非所養誰能别蚩妍畫師逐時
好謂爾誠當然披圖重嘆嗟我意何由宣
張希孟嘉慶圖(年過九十其祖伯祖皆)
舜泉清且甘歷山秀而朗淳風邈泠泠舊
俗遺穰穰怡愉二老歡敦厖百歲長銀光
浮勝頬素髮垂過項階庭尊孝謹閭里化
廉讓春風連理枝晴日九節杖犢車共東
西漁舫同下上蠶麻課餘閑豚韭随薄養
薇山悲首陽菊潭陋胡廣愧彼非禮羅居
然嬰世網孫枝孕天葩祖風躡遺響含飴
記疇昔興門慰期奬冥鴻天機韜喬松白
雲往𬗟焉清風佳庶作高山仰
游長春宫分韻得萊字
珠宫敞殊界積構中天臺神清歷倒景青
紅隠蓬萊羣山助其雄衮衮從西来八荒
昔禹甸爲此增崔嵬舊邑環蟻垤清泉覆
流杯雲低落日淨莾蒼同飛埃緬懷古僊
伯采芝雪毰毸長春豈酒國殺氣爲之廻
天風起高寒玉珮聲徘徊空餘水中輪歴
錄環春雷之人去已久松聲有餘哀
次韻徐志友雜詠十首(五世孫師川樞密)
喬木空雪霜孤枿存十一遺聞備家乘零
落寧有述文勝理固然相道返初質志士
心未降黽勉終惜日
刻志非不工畏脩廼真怠勞生悟其機靜
默希遠害棄觚強浮湛念至時永慨佳人
在空谷不復夸絶代
嘉賓秩初筵至饗不在酒傷哉囚飲徒醉
目恣可不獨弦不成音短袂莫回肘恃此
百尺臺誰復憂蟻朽
至道存遺音我琴不堪撫愛此素心人更
僕請遽數文章有正律短計工百沮寡言
徒自高憂熏汗如雨
盈盈道間花秀色爭餘春舉俗競愛之孤
芳愧陳人譬彼鏡中月照影終有塵八荒
已同雲客行復踆踆
玩易悲三陳微服志已迫胡為守其恬正
色養神宅廼知無邪詩經緯貫三百載籍
天所扶終古脫五厄
古来操功時至能安絃近復㒹倒之擊
石求飛煙峩冠儼尸坐委蛇養脩年癈此
汗簡勞謂可一唯傳
談經各戶牖正道誰當承朝&KR0818;不知朔夏
蟲復疑冰高堂屹崇構相彼甋與瓴師門
有遺訓此語非吾能
豫章古詩法萬折江海偉層波激竒觀妙
用安可幾妥語非不能萎薾乃氣累東湖
有真傳廊廟振朱屣
天風眇東南碧雲澹凝戀嗜芰同苦心相
得不在見黃塵各道里玉雪起清遠它年
有飛鴻為我繋書箭
再次韻答仲章仲寳十首
東南有竒觀萬戶粲如一覽古幽思深擬
筆追七述芳澤同聚塵清淨葆昭質所憂
不可言凝睇悲落日
良苗没深蕪穡人志其怠無端揚飛塵螟
&KR2048;賈深害力耕未逢年歲晚空永慨深悲
采芝士却穀全季代
春雲倚春山摇蕩如春酒相親在顔色念
子心獨不薄飯時充腸短袖不掩肘高樓
政清歌盈盈自芳朽
驅車學遠游古劔終夜撫長安𬒮成雲我
去何足數相知有竒士不畏道里沮寒風
振枯林落葉起清雨
西山鬱佳氣萬古留青春夐露巖壑姿&KR0829;
彼車上人之人有行役莫浣車中塵空餘
白玉泉随車走踆踆
長松養華滋陋彼霜霰迫虬枝結層隂下
庇十畆宅擾擾區中人生歲寧滿百慎勿
以智夸相逢復相厄
新月無定姿低昂起初弦南飛有孤鴈驚
沙度疎煙一為居養移来往忘歲年感物
非不多音書為誰傳
束髮交老蒼道大誰能承澄心養真源寒
泉護清冰傷哉注巧勞欲作千金瓴豈無
須臾好陶人愧非能
淵明仕浮湛投劾志始偉愛此松菊佳餘
年悵無幾八表雲鶴還不作身後累陶然
且就飲軒冕真弊屣
我家古城南喬木起清戀空江納雲影清
夢時一見相逢故人深各念居止遠他年
東南来贈君以竹箭
三次韻酬周儀之虞伯生十首
英英雲中君含思歌大一迴鸞舞天葩流
粲杳莫述報之不成章玉雪耿素質臨風
發長謠庸以永今日
昔學空巖居之人怒其怠哀猿雜山狖驚
嘯欲我害天隠神所蔵别之空悵慨桃源
閟深竇亦復知晉代
道逢學仙人御氣不飲酒我笑初無言彼
已嗔我不哀哉守其愚繋石猶在肘冥化
随悲風淪淪骨成朽
遠客思故園孤松為誰撫露白天宇清鴻
歸暮雲數誓將畢幽討勿為此游沮念子
知我深神交泣天雨
楚歌惜白日燕歌蕩青春哀樂自逐時流
幻區中人我生功名念素領無纖塵飛鳶
竟跕跕啄雀徒踆踆
羲娥挟雙輈冉冉老見迫丹臺漱靈霞瓊
蕊生尺宅控摶無須臾詭幻已千百慎此
陰陽機逃虛脫真厄
竒樹生南薰清坐彈五弦淳風邈永古白
雲赴蒼煙世故日以媮俛仰随歲年折腰
倘為酒猶足青簡傳
破瓴居井眉勺水不得承寒橰轉餘瀝天
風助為冰舊質儼有在誰言真破瓴愧彼
埏埴功成壊非汝能
龔生夭夭年苦節亦良偉輪囷閱書傳此
事寧有幾口腹非過謀形骸迺真累所以
商山翁終復著漢屣
少年恣青春歡至無復戀一為關河行常
恐不得見新鴈雲中来飛飛落南遠歸心
耿無寐寒更促浮箭
題汴梁推官周子明三獄詩卷
三章結漢網清淨歌元元後世益以密姦
慆日云繁治法如理絲衆棼政多端一絲
不得直萬緒何由完虛心納衆口至理蔵
片言永念死者哀更推生者冤汴州古循
吏三獄成平反天道詎幽遠于公有高門
題弋陽巖山精舍圖
紅塵落青山飛瀑遽洗之孕此巖中居寒
膏漾淪漪白雲偉衣冠脩松古鬚眉書聲
出虛牝杳杳空中箎桃源有神界天光固
幽機一為漁父游妙筆工研窺至今武陵
郡山水傳清暉
次韻仲章蔡村阻風
足弱辤北騎身輕落南航懷别意滉瀁問
俗心悠揚豚韭供歲歉蠶麥扶時康幽事
不滿眼薄念時廻腸天風進蕭蕭海日懸
凉凉喧豗土囊裂悵羡雲帆翔衆樹失高
下老鶴追微茫而我獨偪仄與子同阻長
靜退實守道躁趍迺捐常愛此金石貞詎
為道里忙相從果無悔後會誰當忘
次韻陳畬齋七首(處看爲韻明月明年何)
秋月如靜士炳然河漢明白雲護其清迸
作飛空瓊此月不受彩却行印中庭白雲
忽不見我思徒英英
靈魄表空輪随陽産金玦須臾白璧成盈
盈懼㒹越隂陽環無端變化終未歇獨恨
今時人相忘舊時月
人言月有桂天風墮微馨開軒睇扶疎西
與銀河傾桂本空中塵那能助虧盈朗鑒
自終古匪待今夕明
舊年客清秋望月如望年長身兀孤影哀
鴻起清圓落葉墮我後北斗戴我前勞生
果有役念至心懸懸
海觀濯銀雪金精融太和照我身上衣光
耀何其多感此萬里意逝將飲亡何亡何
豈真樂臨風託長歌
暝樹迴朝光驚烏不知處群動俱念安客
行有程度熠燿驚宵征熒熒化餘腐豈不
畏跋履眠食在謹護
殘醒強清坐朔風生樹端客袂何皎皎客
扇何團團念此會合意永與明月看他年
返舊壑願比青松完
蔣商卿叙其先人客金陵與先
子事契末章復以見属次韻
堂堂金陵州草草石臺路羽書急星馳鋒
車却金錯飛雲古戍基積雪寒沙步我舟
欲輕行我馬何跼顧乃翁入門初此夕傾
蓋故寒暄謝浮語信宿陳薄具兹年心尚
孩維時歲云暮艱虞脫九死邂逅欣再遇
貞姿固青松雅曲廢朱鷺二老古先民百
歲等童孺微疴隔音容鉅痛割心腑孤根
擢遺肄淳鷇悲弱羽緬懷青氈舊力守韋
編素伊優笑侏儒呫囁陋章句珥貂匪七
葉插架同四庫談空齊諧虛守樸燕說固
芳林極薈蔚溟海窮混濩廼知山中雲政
異巖下趣心聲要成律易象那可註群賢
凛無幾餘子兢自數愛君思如泉愛君美
如瓠願為汪汪深勿作翕翕附巨構千礎
承珍裘百狐聚混世同餔糟勞生已嘗醋
整冠儼初服拂衣謝紛務溝斷寧繪犧戶
樞詎為螙情深盡傾倒醉劇多謬誤忘機
絶矜絜落筆化塵腐水深嘉魚潛雲重樛
木怒翩翩林間鶴栖栖井中鮒飄零記疇
昔慷慨合和喣辱贈難與酬臨風復成賦
集廉園
芳菲廉家園換我塵中春古樹不受采白
雲為之賓中列萬寳枝夭娜瑶池神背立
飲清露耿耿猩紅新幽蜂集佳吹烱鷺摇
精銀層臺團松盖其下疑有人奕罷忽仙
去飛花點枰茵高藤水蒼佩再摘誰為紉
濯纓及吾足照暎須眉真暝色起孤鳥寒
光蕩青蘋信美非故居整馬来城闉
次韻仲章杜門
今日慵出門尸坐觀我生忽有故園思寫
之不成聲舍北兩朱櫻翠羽垂流纓舍南
青桐樹亭亭如盖傾念此永契闊為爾增
拂嬰歸雲跂西山臨風意縱横
暮歸
馬鳴千柳昏犬吠一星出晴坌暗歸道客
子塵滿骨入門視疎燈隠若眼中物展書
弗能誦浩氣彌硉兀古来惜隂士志有不
黔突愧我非䓁倫顧影竦毛髮寒風肅群
動勁氣激清樾飢烏念其安驚噪落林月
迺知造化理壤壤殊未歇
贈黃教授歸閩中
壷山束銀筆秀色倚車蓋其人清且明十
室九冠帶林鄭陳方劉祥雲布卿靄緬惟
乾淳初朝野實交泰執耳為之盟多士森
弁會澄懷味蘭芷正色炳蓍蔡彌綸古編
簡粲錯列文貝百川已東流末派擁溝澮
飛霜隕喬木變脫䓁蟬蛻艱難老文學世
德芬未沬布袍黑嶙峋慘澹萬里外希音
繹風雅一鼓瘖萬籟宛彼孤飛鴻鳴聲何
噦噦飢来念其安飲啄欣有賴&KR0765;風振脩
衢肅肅返征旆懷賢不成章因之結長嘅
送許世茂歸武昌二首(大魁先公其祖慶元)
(同朝嘗與)
岷江下奔流日夜東南趍艱虞六十載蜀
客無完居纖脩挂晴練五老為之廬招彼
素心人蒼翠垂流珠峨峨銀臺公懷寳耿
未攄青桐擢孫枝下此佳鳳雛絢爛五采
翼披霞表亨衢清音冥鴻遠逸興蒼鷹俱
食竹戀苦志餐風養真腴誓將八極周覽
德為貞符歲月諒有盡雲端復躊躇躊躇
固吾事荏苒悲征途
蒼莾鸚鵡洲日落楓葉赤昂昂處士恨蔓
草化為碧之士輕且儇之人何急窄至今
千載下投筆弄鋒鏑銀城太古雪轉首一
消釋雍容詩書郎浩氣裂金石裵回登臨
意寒波静如席相逢各萬里末契論宿昔
咿嚘語未盡征鴈起暝色凄涼衣冠聚山
海窮畢弋翳翳桑榆光人物眇可識停驂
望前坡去馬記初驛
題金華洞圖二首
巍巍靈居秀遥岑擁赬霞聞昔受道時三
洞為其家金精裂飛魄躡武凌青華遺彼
一寸松樛柯養真芽瞬息服光景神丹起
槎牙下有千歲脂百靈靜無譁此豈甚祕
之服食世所夸真凡路永隔輕生竟如麻
其二
五嶽扶神州(華能避洚水之患葛稚川地記言金)洚水胡為
魚兹山鎮無極不竦復不渝静閱浩刧理
兩曜跳玄珠矯首二皇君寳冠白雲輿方
瞳駐真盼濁垢紛何如霏煙聳空翠滴露
凝流蘇神鈞合虛牝松聲自笙竽窈兮忽
不見諒此寧非居
送張上卿燎黃上塚
素質超昆侖瓊胎孕崆峒指木為我母問
玄為我翁承暉企春榮百歲如捕風朝暾
何朗耀莫景何葱蘢返真紫虛臺合歡朱
陵宫迴鸞從舞鳳景命来圓穹妙感非世
窺揚靈憺無蹤湛兮合冥會道一為之宗
沉沉白雲闕雙鶴鳴青松念此不得見惙
焉遲相從
壽何平章二首
方壷屹祥觀髧彼綠髮仙執簡朝帝居高
演清淨言雲為八表雨水作四瀆泉炳文
一以施握之不盈拳頫首陳至詞囊括希
其全成虧匪至理願言葆真玄
琅琅黃石書功成廼言去豈不思濟時默
焉念其素山中赤松柯云是童所樹長養
媚以深屈曲美無度神光滿澗谷希夷澹
無慮願持一觴言眉夀在謹護
次韻雜詩五首
有客一馬歸屋角群星明念此惜日苦義
輪何西傾粲粲風中花弱豔夸芳榮而我
獨枯槁欲學身後名
少年觀滄海天濤碧因依下有珊瑚株紅
光射雲輝玩之不忍舍歘吸雙龍飛遠為
塵中游坐覺顔色違哀哉西山士飢食周
原薇
昔狂愛竒士接席多大言中道邂逅之捐
生誓俱存傾家謝其意酒至絶不論此士
今已矣長年常閉門
幽居集竒觀積雪明寢扉湛湛新陽舒寒
光騁熹微咿嚘南歸鴈長鳴示其機出處
諒有素觴来為之揮
朝游東門曲壊道荆棘存纍纍者誰冡舉
觴酹其魂死無落魄名生有呫喋言所以
荷篠翁臨流漱潺湲遺簪隠世德忍垢躬
灌園豈忘輕肥念苟得誠少恩采采松上
花飢来助吾餐
壽程内翰二首
蕩蕩長夀居丹梯峻蒼旻中有龜鶴所老
仙為之馴維時夏初至園林綠蓁蓁萬神
峩冠環參差揚七均行雲鎮清樾靈波激
層津振衣游帝青下土何其塵運與千歲
期正色光景新無為理清淨世儒汩其真
君子法簡易坐致羲黃淳
車蓋交道周嘉醑盎在房有客東南来高
歌奉清觴一歌白日還再歌青春揚師曠
世固有八音盪翺翔迴鳳下竒雲猗桐非
故岡覽之不食實三嗅遺孤芳皎皎金石
姿令德豫且康窮河覩崑山出日賓扶桑
介此黃髮期因之結成章
别仲章
飄飄貢公綦遠乃至關河關河冰為天積
雪流銀沙前有林間烏後有馬上笳烏啼
思我親笳鳴思我家川流去不息群山赴
嵯峨余行已東南朝曛散微霞念兹日不
見持觴釂餘嗟
别吴養浩十首(作盆盎淺為韻以願為江海深勿)
弧矢懸高門卓犖四海願登車逶且遲永
念道里遠雞鳴當宵行執轡上長坂西北
何其高飛雲列竒觀
游神竹素園古聖儼若思至道䔍靜極執
簡欲受之上有竒耦文摩盪光離離持以
禦魑魅魑魅不敢為
維東匯為湖浩溔通三江懷哉紫芝叟月
明漱飛淙小言諒以清大言淳且厖去去
日未遠奔流鼓㫪撞
昔聞方壷居誓欲往滄海操舟迅前邁雲
雨白皚皚層瀾眇空洞肉翅不可待朝陽
漱靈霞一食毛髮改
古有無媒女閉門泣春深手擲雲錦梭流
光耀晴隂千葩翠交結宛轉不可尋浮雲
為之佇幽凰為之吟
昌歜懷古辛在德不在物屈曲寒澗底詎
以險自屈有客同嗜之至享寧勿勿芳年
匪淹留薄采消永欝
雲和高岡桐龍腹裂冰雹攫之淳且深謖
謖震寥廓彈者不復語往者誰可作玄雲
浮隂来𨳩戶失雙鶴
緱山仙人居上有玉女盆觧髮三沐之清
冰盪寒紋神膏釋翠縷跪坐晞朝暾蟬蛻
有變化蟪蛄安足論
客来南榮下欣言酌醍盎觴舉壷已空盤
辟復三讓享之不成章何以為客貺客言
君當休商聲助予悵
草茂木萋萋水勁石翦翦相思關梁深相
對顔色淺停雲眇為愁殽蒸可崇饌食之
寧永飢臨分復三咽
度淮寄養浩
竹清寒房靜殘月在西壁悄悄燈景微尸
坐棄枕席井華飲蟾蜍玄雲成五色明知
非世謀精詣在六籍我行長淮浪凍樹挟
春碧夢子白紵寬雙眸烱空激書来婁在
手此意何的的數面不成歡遠别迺復惻
歸鴈臨風翔先之寄深臆
懷伯生
春雨消路塵春風散林纈蕩蕩長安門客
子千萬轍城隂有一士淡食羹不啜采彼
松上露煮石化晴雪沈冥護真性觴至那
復說向来舌本談今作耳根熱維南有樛
枝巖溜滋百結在德良自防居屯詎為折
念此長夜深寒光吐殘月
酬蕭靜安提舉二首
溜泉散餘塵稍稍軒檻清孤凰起天末縹
緲參差鳴佳音寂萬籟異采含蜚英衆葉
豈不光終然哆春榮翩翩者何雛和之欲
成聲廼知雲間意非復區中情
有客何方来贈以雙南金維時夏初溽寒
光激玄隂至靜閱真賞獨晤諧希音伊江
渺風濤伊林復﨑嶔出處各未得冥思結
長吟於粲不能報泠泠手中琴
題劉充之載月圖
磊落太古月摇蕩湘君波寒晶爍膏露倒
㬌流銀渦湛湛洲渚淨天風泛飛槎晃蕩
神界中四客歗且歌憑虛歷空洞金粟摇
靈柯流光閟星斗怪影窺蛟鼉服食詎在
酒三咽顔為酡俯仰會合初逝者已山阿
昂昂菊間叟秉芳獨婆姿微茫信可傳披
圖重吟哦
壽賈參議二首
粲粲雪中松八表廻鸞翔下有采蓍叟澄
觀振高岡握蓍玩鴻濛竹簡儼在旁湛焉
貫纍珠炳變猶龍章笑指青松言貞固以
自防絪縕迺玄化清雲表竒光
嘉平維吉辰初陽起天心彩鳳龡參差落
落空洞音徘徊碧雲宇賓從羅清林神鼎
朝已調芳醴時當斟損益在我手唘齒歌
瓊吟煌煌秉令德盼彼西山岑
次韻揭教授官閩中
欝欝太古樹藂生散珠玗明時炳陽德寥
落歘歲寒天風西北来凍海飜層瀾芳朽
各有性盛衰詎無端貿貿冰上屨黯黯塵
中冠宿志不得醻奮飛戢其翰伊南蹇一
士羇鴻河之干手持大雅篇八音佐王官
墻陰卧朝日薄飯不滿槃邂逅喜我同金
石生肺肝出處非故意低徊耿相看閩山
渺雲濤東望通三韓居夷聖有在取琴為
君彈
寄題撫州先天觀
浩浩太古石雕鏤矜嵳峩瓊林化飛騫寳
構窮鬱羅矯首視三光丹青相盪摩上鄰
列僊館西移瑶池柯玉蛟亦受令鞭撻迴
盤渦巍巍雙華表飛鳥不敢過玄鶴時一
来潛鱗淨無波心跡會虛湛神光隠鳴鼉
𬗟彼巢居子凝睇佩女蘿天風入紫亰百
靈莫誰何朗言渾沌後龍馬方負河視之
杳不見嘉名表山阿冥思有至理熟視時
摩挲
送牟景陽教授天台
峨峨陵陽翁麟筆凝秋霜採芝空巖曲白
雲以為粮微言酌太古妙思歌瓊章餘人
涉其藩自謂真班揚此道端未泯我心何
由降
五良秀高門用處各有在伯如幽蘭深仲
若春雲藹叔也端可人芳林起新蕾垂天
得扶摇一决度江海相逢慰傾倒胷次澆
磊磈
天台古儒林秀士英且明君行振遺緒家
學揚清聲文詞尚理性此弊無由更衆咻
方爾群獨拍何當鳴為問舒與胡寒庭草
青青(澗也閬風梅)
功名不願多我輩端可免南州已寥落屈
指閱諸彦汰如糠在前得若車度坂愛君
不可留蓴鱸慰佳願黃塵我何事寒燈起
清歎
雲隠齋
油油山之椒翕忽變平陸下上何其勞一
息返神谷凝光養澄觀清潤積新沐知白
吾未能寒聲起林木
劉朔齋侍郎孫希孟能琴欲訪子
昂觀松雪琴以詩寄之
雨雪戒脩塗苒苒歲云暮維舟望鄉國煙
樹渺無度永懷松雪翁買田成隠趣齋中
六尺琴清徹仙掌露虛聲合空洞天籟生
㲈濩勿為離鸞吟眉夀以保魯(亡之戚時有悼)
送胡安常河南省員外郎
陽春惠澤廣蝡動回昭蘇皎皎尚書郎佐
理勤居諸澄懷罄輸納疾首宣訏謨黃流
交道周髣髴桑柘墟驅馬憩枯礫詢彼壟
上夫歌臺久寂歷商聲助清歈昔有屠羊
子慷慨成須臾感激車上禮朔風為之吁
侠氣散鋒鏑侈習翳榛蕪舉觴酹其蹤興
廢今何如三河水門記白粲来東吴願言
表里道坐使民驩虞
次韻張秋泉墨蘭
虛窗秋思集晨興憺無餘墨池漾清泉天
葩散紛敷愛此巖中君贈以碧玉腴微雲
觧蒼佩縹緲疑空無遠謝丹白昏詎畏霜
霰濡守黑志有在談玄道非殊愧彼夷與
齊絜腹不受汚湘纍慨永古世人陋其迂
臨風嗅餘清是豈真緇徒迺知萬化寂妙
巧窺分銖幽蜂綴疎蘂點點游晴虛閉門
謹視之黃塵政紛如
清容居士集卷第三
