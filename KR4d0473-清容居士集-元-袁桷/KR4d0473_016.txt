清容居士集卷第十六
開平第四集(壬戌)
至治二年三月甲戌改除翰林直學士四
月乙丑出健德門買小車卧行八日至開
平舍于崇真宫有旨道士免扈從宫中
&KR1940;無人聲
車駕五月中旬始至書詔簡絶僅爲祝父
十三道(内制已入)悲愉感發一寓扵詩而同院
亦寡倡和率意爲題得一百篇閏五月
上幸五臺山以實錄未畢趣史院官属咸
還亰是月丁巳發癸亥還寓舍五月灤陽
大寒閏月道中大暑觀是詩者亦足知夫
馳驅之為勞隠逸之為可慕也六月丁卯
朔桷叙
端午日繇車中抵開平客中三度
端陽愴然有懷
居庸昔日逢端午子規聲聲勸歸去舊歲
灤陽萬夀宫九節菖蒲泛瓊醑今年車中
飽掀簸盲風北來雨如注沙坡馬鬛高下
迎土屋魚鱗先後附舊家松篁百尋碧簷
蔔花前石榴樹停車俛首不得語鄰墻簫
聲雜駝鼓勞生得意同蝸牛奮臂却行等
蠅&KR0849;
崇真宫&KR1940;無一人經宗師丹房惟
蒲苗楊柳感舊有作
雙斛青蒲苗中庭綠楊枝門鎖碧窗寂徘
徊心不怡&KR0605;勤四十載逢辰搆崇基寒日
淡無華朔風助之悲想此鸞鶴侣長嘯悟
成虧往昔玉局翁言罷白雲随懷賢感夙
昔悼念成涕洟夜夢忽邂逅掀髯歌紫芝
閒閒真人未至
崇真觀裏獨徘徊門鎖蛛絲燕子猜玄度
來遲愁欲絶為憑白鶴寄書催
舊歲端陽與王吏部同客灤陽因
成七言奉寄
舊年同飲端陽酒擊鉢聯詩日未斜我戴
夫須重出塞君飄蹀躞獨留家雪花帶雨
催前馬草色連空趁後車萬里功名頭竟
白張騫何事苦乘槎
寓舍玄卿舊住今歸龍虎山書壁
言懷
明玕出海見竒姿價壓連城賈客知往歲
曾爲大鵬賦今秋且作小山詞黑頭好景
傳杯樂白眼長年按劒疑君去我來同此
榻鴈回何處寫相思
五月八日雨霰
黑雲轉飛蓋晴空落珠丸急響逓疎密跳
踉杳無端仰視烏輪光粲粲不可干隂晴
界南北咫尺分寒暄鮫人有暗淚乘陽湧
冰瀾又疑天女下百琲隨輕紈采之不滿
把瞬息何彌澷東墻古楊枝含思碧雲寒
留取宛轉花伏日為君看
開平昔賢有詩片雲三尺雪一日
四時天曲盡其景遂用其語為十
詩
茫茫廣莫區屈曲層城建昔云水雲陂伐
木嚴築鍵寒沙雜軟草其下有冰片雙龍
赴魏闕雲氣時隠見巍峩中天居百里見
行殿
唐皇極睿筭憂邊罷從軍種松八百里擘
畫疆理分立象有定數後王策竒勲千車
昂頭來萬竈生墨雲天險尚莫恃人謀安
足云
曉日出東門寒光静相涵黑雲何方來玉
妃為之驂頃刻變昏晝隂晴常日三宸居
逼象緯熒煌斗司南世儒窘六合鄒子成
虚談
羲和當中街重裘慘顔色詢彼住冬人封
戶雪踰尺松煙暗疎箔羅坐圍丈席南鄰
時相通北門恍未識冰天與火井受地各
有職
近山如雕鞍遠山如削鐵㳙㳙落黃流嗚
咽恨未雪坡陀下前坂颯爽萬境滅馬嘶
不肯行沙寒草如茁氈廬峙前岡一一望
初月
鴐鵝帖雲飛下懼鷹眼疾空墟無鴉棲壞
穴見鼠出楊枝尚歛色吐絮朝伏日羌巴
雜蠻䝤異服狀非一風土諒不同刪述在
史筆
煌煌千賈區竒貨耀出日方言互欺詆粉
澤變初質開張通茗酪談笑合膠漆憶昔
關市寬崇墉積如銍梯航際窮髮均輸乃
疎術
城南水沮洳飲之不盈匕遠汲沙水甘客
云汝縱恣客竟遭河魚投以百金劑簞瓢
乃真空飾情果為累狙公解朝暮不復計
三四
亭亭芍藥枝朱明勝春時金蓮與墨菊兄
弟相等推陽豔深摧藏後秀真竒姿盛時
匪自棄願與松栢期有客同爾心臨風結
長思&KR0680;
燄燄三伏日沉沉九秋天雷鳴過床下月
出在樹顛手持五采筆直侍虚皇前大以
書龜圖小以傳瑶編綸言廣聖澤載歌千
萬年
南望
急霰輕雷五月觥船手把趣裝綿燕山
南望十三驛紅杏枝頭别有天
天鵝曲
天鵝頸瘦身重肥夜宿官蕩羣成圍蘆根
啑啑水蒲滑翅足蹩曳難輕飛參差旋地
數百尺宛轉培風借雙翮翻身入雲高帖
天下陋蓬蒿去無跡五坊手擎海東青側
眼光透瑶臺層解絛脱帽窮碧落以掌疾
摑東西傾離披交旋百尋衮蒼鷹助擊隨
勢遠初如風輪舞長竿末若銀毬下平坂
蓬頭喘息來獻官天顔一笑催傳餐不如
家雞柵中生死守免使羽林春秋水邊走
李老峪山水深類先公墓田左
右悠然白雲之思
積翠彂層巒恍然家山圖隂竇水屈曲古
樹雲扶疎是時月新出歸鴈飛躊躇疑我
久離鄕問我今何如云昔所種松靈籟吹
笙竽捴角守庭訓六籍師鴻儒幸以鉛槧
勤三入承明廬風景果有佀舉目諒不殊
信美非我土誓言敢終渝
偶成
午雷嬰兒聲晚月大士面頃刻備四時隂
晴足千變空齋襲重裘塵壁委團扇昔為
居養移今愧筋骸倦
鼇峰石
劫風吹沫孕玲瓏度海鞭霆駕六龍聲合
八音驚俗耳重均九鼎動天容空庭露冷
珠璣綻阿閣雲開錦繡封匝匝金蓮隨地
擁佀催夜直佩瑽瑢(金蓮花石下皆)
子規詞三首
不如歸去君家南山松萬樹我欲送君歸
憐汝歲上灤陽路
去不如歸江南春深筍蕨肥筍蕨肥子苦
飢見子手持一片冰下馬坐看白雲飛
歸去不如我是蜀王魄化聲&KR0561;&KR0561;君不歸
請看錢塘雪浪千尺帆踏歌起舞去復還
盧彦威與余同為待制下世已八
年覩行院題名舊跡感愴寫情
長髯黑髮佩鳴珂嗜飲常持金叵羅詩豔
欲追長吉製詞新深愛小蠻歌鳳池聯轡
情偏重鸞鏡重粧病已魔(日即病以終彦威再醮一)題
壁凄涼悲二妙元公近亦葬山阿
元復初學士舊歲同官集賢會于
上都改除翰林學士見其飲酒數
十觥倍常時今年以疾卒不起覩
行院題壁為四韻以挽
慷慨論交二十年深慙經術荷推先龜趺
林立毛錐秃麟筆星垂汗簡傳直以曠懷
招側目肯扵凡品說齊肩舊聞蘇李曾生
别行院重來倍泫然
潘景梁學士同在集賢朝夕與余
論宏詞源委後俱罷去新政肇更
皆得復入舊歲同會上都景梁還
都不一月下世僕忝入翰林過視
草堂有感
鑾坡清切平生志粉省烏臺謝不能(尚書嘗除)
(樂意在承旨行臺侍御皆不)夜剔蘭燈書葉亂凍呵鐵
硯墨花凝蟻穿九曲誰傳授蜩化枯枝果
變騰欲說玄機吾豈敢碧天雲黯喚難應
客舍書事八首
客景真愁絶凄涼倍舊年草穿沙觜縮雲
住屋頭偏竈冷厨烟濕窗低簷霤懸畏寒
難出戶盡日得高眠
日永空庭淨清齋罷煮茶無羊誰閱市有
客共思家巷近逢歸馬門閑數過車衰年
行六十那得老風沙
愁極吟肩聳塵深望眼迷屋隨冰上下山
趁雪高低乾酪瓶争挈生鹽斗可提日斜
看不足蹋舞共扶擕
蟾影穿窗矗龍光拂席流淒清三伏暑淅
瀝九天秋水惡停泥井冰堅宿瓦溝年年
游上國那識望鄕愁
問俗過閭里凄涼說住冬凍瓶粘在手暖
扇縳當匈雪急籧篨響風高榾柮鬆寒更
傳警夜飛騎急憧憧
禁堞防危石官衢漾淺沙犬能搜兔窟馬
解避駞車童剪青蔬甲僧分墨菊芽飄零
堪慰藉小雨墊烏紗
宿霧成疎雨寒蓬捲細塵雲飛疑到地草
長不知春香几蜂喧密寒房燕語真白頭
關塞外猶作未歸人
燈影微微焰鍾聲隠隠清歸鴻天際度去
騎月邊行久客心無著微醺夢易成攬衣
中夜起北斗正南横
視草堂四詠
視草堂前月淒清十倍秋銀河斜處響玉
斧暗中修隠約娑羅見微茫顧菟流霓裳
端可補願入廣寒游
視草堂前雪飛花具四時老疑潘鬢重舞
覺沈腰羸妙合絲綸巧功調鼎鼐竒虚皇
瞻咫尺願賦玉亰詩
視草堂前雨飛空萬象新隨龍下膏澤滌
穎布陽春脉霂能生物霑濡不受塵巫山
空有賦難作楚王臣
視草堂前日傳宣趣制詞藁裁初刻上朝
罷八磚移烏御行黃道龍光暎玉墀薰風
生殿閣小立獨多時
華嚴寺
寶構熒煌接帝青行營列峙火晶熒運斤
巧闘攢千柱相杵歌長築萬釘(湧沸以木殿基水泉)
(其費鉅萬釘萬枚築之)雲擁殿心團寶蓋風翻簷角
響金鈴隃知帝力超前古側布端能動地
靈
贈華嚴長老二首
四年上國扈金輿燕處高齋得起予篋寶
寸珠光不老爐存片雪色相如抱琴有意
傳流水擊拂無言指太虚二十里松親見
得塔中古佛白毫舒(明太白禮宏智塔宏華嚴洞下宗常游四)
(佛再世智相傳古)
丈室蕭蕭晝掩扉蒲團不下得忘機階前
菊本先春種門外楊花伏日飛句落珠璣
禪客誦象嚴金碧𣑽王威知余猶是青山
伴話盡斜陽指翠微
書邢遵道二父家傳
蜚聲秀采動時賢書帙如山酒佀泉已恨
人間雙璧化共誇身後一䕫傳藥嚢有底
隂功滿詩卷相輝盛事全會見門楣成晚
秀瀛洲委佩接羣僊
贈寫真佟生
丹青妍醜世間形碧眼看天畫未成夢覺
已傳商相似神閑能寫趙郎情沙場燕頷
愁中樂客舍鳶肩暗裏驚彩筆閱人頭漸
白長囙眸子識公卿
贈李道士
高安李道士貨藥繞灤城竹杖常隨手茶
甌與解醒住冬饒活計聽雨話平生欲說
前朝事年深記不成
行路難五首
桑乾嶺上十八盤赫日東出紅團團迴頭
平田樹如髮北去沙石何彌澷青帘高低
知客倦勸汝一杯下前坂馬蹄護鐵聲琮
琤帖石朱欄列危棧度嶺林昏泊官驛冰
湧虚泥踰五尺馬行猶知泥淺深重車沒
踝路莫尋
松林巨木官採搜千斧斫根膏液流翠旄
離披仆巨壑百谷震動狐狼愁大車以載
牛馬喘歴塹凌深不能挽車頭挂紙齊聲
呼一步一移日將晚經春踰夏來亰都雕
梁繡柱天人居錦茵花磚淺深護歲久不
知行路苦
昔聞萬迴僧空中轉足如飛鷹又聞麥八
百側徑迴旋去無跡牙牌校尉夸快行急
&KR1019;一日來亰城人言脛中有肉燕籋雲躡
電那能名古云行路難今作等閑看君不
見明王坐朝疲心思日行天下人不知
金谷園頭土如酥瓊花琪樹凝流蘇文鴦
甃磚藻影動飛鳳團礎雲光腴紫絲步障
三十里百和生香交旖旎美人羅韈不動
塵匝匝金蓮隨步起須臾急騎圍四隅瞬
息突兀生寒蕪綠珠危樓百尺墜行路之
難却成易
弊裘蒙茸蘇季子兩足重趼行不已一朝
佩印何纍纍列鼎腥羶夸國士班生遠出
玉門關被甲夜度隨黃間飛沙擊面燕頷
失晚望落日思生還書生守株燈火勤終
歲不通南北鄰一朝安車入關内老不能
言願求退
賣薪行
老兵縳薪穿市賣雙手如龜布衣壊低頭
望日南階行背負槎牙北風殺大車輪囷
小車聚我薪不如一抔土黃公壚前烟霧
高揮手相譏不相顧暮歸置薪眠土屋望
月清歌聲斷續丈夫窮達會有時買臣懷
章人始竒
視草堂歲久傾圯述懷二首
視草堂前草木青微臣三入鬢星星壞墻
雨透蝸生角舊竈泥深菌露釘深恐雨鐘
催曉箭獨聽寒殿響風鈴堂堂諸老冰澌
盡病叟應歸種茯苓
昔時夀俊佩蹁躚人物於今佀眇然倚馬
誰憐才獨步屠龍端信技無全頒冰伏日
金奩重賜果薰風綺席鮮可是虚皇䟽顧
問玉堂舊事少人傳
翰林故事莫盛扵唐宋聊述舊聞
擬宫詞十首
禁鐘初動趣傳宣衣袖薰香到御前漸近
宫門扶下馬内官分引導金蓮
御筆圓封草相麻龍牋香透擁金花儀鸞
敕設庭前候賜酒方終更賜茶
制草塗鴉未敢刪内璫宣引侍龍顔已分
筆格金蟾滴更賜端溪紫硯山
春帖分裁閤分多宫娥争餽纈綃羅青絲
菜併銀盤送幡勝新題墨旋磨
文思如泉涌墨林屏風院吏不須尋舊時
内相諸孫在猶有當年掃閤金
入院聽宣席未温賜金已向案頭存(入院故事)
(十兩始草制傳旨畢賜葉金)清晨上馬還家去内出黃
麻付閤門
清馥香温酒玉脂祝攵已撰報都知夜來
奉旨傳丞相五朵雲濃押省咨
天孫夜度玉潢清内托銀盤湧化生秋思
未多團扇在擬題宫怨月分明
盤鵰暈錦是冬衣鴿炭初生酒力微聞道
邊臣風雪苦口宣臘藥布皇威
贊書謄副節樓前筐篚盈庭邸吏傳深恨
葫蘆陶學士受渠犀玉索金錢
書懷
曉來重纊避風簷午着輕羅更上簾可是
炎涼隨世態病多時節要抽添
五月二十日甘雨如注江南呼為
分龍雨
平疇龜拆禱龍君百頃青黃兩界分匝岸
已霑三尺雨隔溪唯見一川雲誰家襏襫
涼如水此地祗裯火欲焚共道神功有南
北老農元不廢耕耘
五月廿六日大寒二十二韻
地界幽都正風傳委羽来隂機堅積沍空
寲起荒埃炎帝辤施設玄神擅展裁氣疑
翻溟涬勢欲壓恢台北戶嚴雲結中街宿
霧霾睫流驚炙轂吻咽訝銜枚野曠狐歸
穴林荒雀下臺趁虛人瑟縮走驛吏徘徊
舊篋裘頻索殘爐火易灰當陽紈扇棄薄
暮酒尊催牛喘猶瞻月龍藏敢挟雷曉吟
肩峭直午睡髮毰毸絺綌聊增&KR0670;簾帷莫
浪開鼎温延上客竈煬集羣孩鳥認南枝
宿駝鳴北路回泬寥河漢接慘澹雪霜堆
重甲身僵仆銖衣說詭詼已知鄒子的更
覺杜生哀澤國朝曦赫畬田溽雨催鴻鈞
陶石爍金鑑煮冰摧舊俗慙卑窘新聞騁
慱該廣寒今已到姑射不須陪
御天門聽詔
大樂出端門金龍日正暾千官齊跪聽萬
姓列行屯親衛周廬列王徭尺籍存侍臣
頭已白宣室願陳論
露立
空庭露立意茫然簇簇飛雲萬馬旋擬變
清涼成佛國不教人喚四時天
喜吴宗師至
飛鶴馭空來春濃洞府開燈光争夜月磬
韻起春雷玉斗朝雲禮金門就日回的知
僊桂種玉斧更深培
食杏有感
筠籠賜杏得嘗新一一如拳醉臉勻準擬
重尋舊門館空庭繫馬燕飛巡
寄王繼學吏部
青春王吏部東閤久相陪聽雪聮詩送看
花並轡迴如何千里别不寄一書來拂拭
題名記深知吐鳳才
皇城曲
堂堂瞿曇生王宫幼年夙悟它心通𣑽書
未覩口已誦底用城闕窮西東淨居老人
幻境異故作恐怖生愁容世間習妄了莫
喻要以神化開盲聾歲時相仍作游事皇
城集隊喧憧憧吹螺擊鼓雜部伎千優百
戲羣追從寶車瑰竒耀晴日舞馬裝轡摇
玲瓏紅衣飄裾火山聳白傘撑空雲葉叢
王官跪酒頭叩地朱輪獨坐顔酡烘蚩氓
聚觀汗揮雨士女簇坐唇摇風人生有身
要有患百歲會盡顔誰童西方之國道里
通至今生老病死與世同
天童山圓上人遠來開&KR0685;訪華嚴
以舊詩求題
三尺枯藤一卷詩五千里外訪相知鄕音
未改眉毛在曉過嶺西聞子規
手探驪珠顆顆圓清如秋月獨當天舊棲
太白寒禁得更上開平擬過年
題信上人手書
南湖涼觀碧芙蕖屢見臨池曉日初一去
天台隔生死重來應寫梵天書
客舍四詠
膚寸出巖遲亭亭大雅姿肯囙風共去獨
與月相隨似絮飛無着如山立不移崑岡
有片玉歲晚話深期孤雲
寒燄出房微前山尚落暉酒醒光耿耿鐘
定影依依蝶夢疑方化螢流竟不飛廿年
長作客獨照合玄機孤燈
舊日江湖伴多囙塞北分身單追暮雨翼
冷帖秋雲肯向蘆邊宿還應枕上聞沙洲
矰繳滿不是故離羣孤鴈
絶頂看秋月星沉萬象竒難隨黃鵠侣獨
與白雲期野性便金洞清聲徹玉墀山中
王子過時一聽參差孤鶴
次韻圓上人
大荒沙漠境全真平楚天低絶見聞此處
無愁誰會得琵琶一曲問昭君
我家鄞水望江神君住鄞山半嶺雲同向
天涯作行客定知猿鶴有移文
萬解千言任所之一花五葉捴牟尼九龍
峰鎖難分别會見芙蕖長玉池
次韻華嚴賀李彦方除監察御史
秀采寒光敵楚金詞鋒能繼九州箴鳳池
舊直驚人海烏府新除表士林氈紹家聲
真素業簡謄民瘼是丹心華嚴蓮社相期
遠應許遺民得共尋
彭法師禱雨有感
神京歲歲春夏交乾風捲塵喧四郊銀潢
清寒不可挽火礫燥露焚烏巢廟堂憂惶
走羣望桂酒跪瀝陳牲殽飛雲虚無恣強
魃古澗偃蹇專幽蛟拾蜴旋舞破甕缶髣
龍作形糜藁茭或夸巫言擊長劒或騁梵
語鳴銅鐃老彭之孫赤松派尸坐直欲鴻
濛包深知天水本一&KR0587;山澤妙感窮羲爻
三玄上章給鳳札九淵投簡驚鮫綃大青
小青各受令旋轉急注搜巖拗初疑飛繒
蔽雲頂恍若銀竹穿林梢鳥衝沉冥舊栖
失虎度泥淖前林咆廼知至道在瓦礫芒
刃不缺須良庖皇皇真宰燭萬類神運溥
博民同胞前驅招摇後玄武朱冠鐵騎森
旄旓精誠相通顔咫尺聾瞽未識徒譏嘲
白頭太史詎妄記願以彩筆窮模描
近為盧真人作桐柏山賦以舊賢
四詠復令賦詩次韻
雙闕高蹲僊境分深留絶頂獨耕耘雞啼
流水村非遠犬吠隔溪人始聞翠蔓滿林
俱上藥黃雲封戶總回文層霄笙鶴須臾
見不用談空李少君
王子乘鸞八極周參差吹徹此淹留緱山
未信雙輈遠滄海端如一羽浮碑聳蛟螭
擎雨露賦鏗金石閱春秋莫言劉阮歸無
跡政與寒巖二子游
遠瞰神山接海潮羣峰匝匝翠周遭添書
舊字開蒼蘚金鼎寒光暎碧桃瀑濺花香
疑過雨風回松吹佀驚濤昔年曾說王靈
寶冷笑人間有二毛
雷起平田過雨腥居民猶說老龍靈泉流
洞口凝鍾乳月落松間照茯苓琴罷忽驚
人換世丹成深勸客延齡僊翁久作朝元
客贏得瑶壇滿鶴翎
再次韻
門首穹碑字八分寸田尺宅勸鋤耘雲歸
右洞疑無着雷過前山佀不聞磨石旋風
空世刧梭溪織水起寒紋年年秋月層臺
上髣髴虛無下帝君
堂堂王子憫宗周不住緱山此地留玉髓
定將金篋貯滄波能使羽觴浮絳桃帶雨
飄紅雪翠樹停雲起素秋絶頂銀盤宫闕
爛不須更向紫霄游
夾山松瀑佀秋潮老鶴調雛日一遭欲與
雙成同勸酒却嫌方朔強偷桃草沿碧澗
千年藥雪釋瓊城百尺濤聞道玉蟾三度
到通明金骨舊皮毛(羅浮未化玉蟾或云在)
久食青精厭世腥無心折草緫通靈望雲
岸幘招歸鶴滴露濡毫傳負苓峰頂丹成
真九轉洞中棋罷已千齡嗟余猶是征塗
客四上開平數鴈翎
上上人游開平回四明
圓帽方袍上上京看山碧眼雪分明南來
白鴈先秋去我輩無情合有情
成君輔廣濟堂
車馬填門日不停刀圭上藥已通靈應須
重作鐵門限坐見堯民夀百齡
内宴二首
寶勒猩纓鴈翅屯錫鑾欵欵奏南薰珠冠
聳翠千行列雉扇交鸞五采分宫漏觧留
黃道日御爐能接紫霄雲漢家天子空英
武置酒争功始考文
椶殿沉沉曉日清静鞭初徹四無聲桐官
玉乳千車送酒正瓊漿萬甕行肯以駞峰
專北饌不須瑶柱詫南烹
先皇雄略函諸夏擬勝周家宴鎬京
伏日
伏曰車中閉炎蒸不自由轉旋疑病酒掀
簸佀驚舟山色隨眸轉溪聲着耳流艱難
吾敢讓猿鶴故山秋
龍門
君恩八度過龍門眼見蜿蜒守黑雲漠漠
沙田荒礫滿空將霖雨一溪分
巨靈何日擘雙門千古英雄底死論落日
碎金寒澗裏銷磨猶是僕姑痕
戲題開平四集
開平四集詩百首不是故歌行路難竹簟
暑風茅屋下它年擬作畫圖看
奉題開平百首詩後王士熙
玉海雲生貝闕高騎鯨人去採芝遨灤江
一夕秋風到瑟瑟珊瑚湧翠濤
清容居士集卷第十六
