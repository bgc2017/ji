清容居士集卷第九
律詩(五言)
次韻善之雜興七首
習隠漸成癖苔光綠映扉避名常好好絶
俗任非非日落長鑱柄天寒白苧衣南鵬
五月息戢翼笑羣飛
萬事不滿笑書林盡歲娱未須夸得意底
用哭窮途細雨看移竹秋風學膾鱸百年
真急景醉入壁間壺
昔日登臨地狂歌秪自求漢宫空有恨吳
女不知愁雲葉寒沙霽江花古岸秋何人
持鐵板敲徹舊邊樓
學道常無寐披衣聽曉笳精勤慕栢大詭
幻笑欒巴丹熟抽金汞䆫明鍊玉沙微陽
端有候一點應吹葭(契故戲及之善之近學參同)
卧遊元不惡佳處絶榮枯雲憶東西寺山
看大小孤行年須白社失意付黃壚何事
遼東鶴空悲景物殊
鄧子清如竹蕭蕭澹世情下帷憐草色倚
杖愛松聲嗜癖成書賈身窮付筆耕乘槎
空有約何日海邊城
書聲連古巷疑是白雲廬吟苦眠料理塵
深靜破除詞華輕大曆風雅近黃初顧我
相知舊艱難愧不如
月黑
月黑斗杓轉昏昏古柳壕干掫寒戍響窣
堵亂烏號風定歸潮急門深落葉高向來
江上意無語獨蕭騷
次韻題林隠
移家鄰縣去住久不知年花擁檐前樹泉
歸澗下田丹芽承露浴石乳拾松煎擬欲
題新竹才疎愧惠連
次韻上官伯圭夜坐觀梅二首
愛酒嫌劇飲天寒但欲眠烏啼千樹外鴈
過一燈前霜角悲涼調風幡自在禪平生
江海意袖手送殘年
江梅元楚楚冰雪總相宜肯佐金樽舞寕
辭玉笛吹天心元自正地脉本無私不盡
關山意廵檐與賦詩
題柯自牧救荒記
曾聞於越地千里草青青比屋呼庚癸連
年厄丙丁巳傳青社記不用峴山銘近說
天台宅新成太祝&KR0550;
夀高舜元父二首
喜見黃鐘月重推絳縣年雪䆫温鼎火春
甕飬壷天朝市成真隠階庭擁夀僊時吟
五字律獨立晚風前
玩易喜心清年高見太平杖扶靈夀穏松
削飬和輕夜月前朝事春風九老盟初筵
慙後至立雪捧深觥
打灘
老石太古色遊魚新水姿輕冰養流汞急
瀑散飛碁角力誰為挽臨流亦自移南來
多此意北望莫相疑
春陰
寂寂春陰半南來未識花故鄕憶寒食細
雨摘新茶物色供詩句風沙入鬢華山林
元未改客路獨鳥紗
懷城南諸友二首
春至長為客愁多始憶君風程江北路水
驛海東雲杜宇深深怨酴醿淡淡醺行蔵
曾共數不是故離羣
養性深辤酒全交淺作書寧知故人厚自
愧後生疎春入黃河道雲分碧鳥居江湖
從浩蕩不敢愛吾廬
舟中雜書五首
野色連雲白春聲引樹清遊魚新浪急歸
鳥片帆輕曉夢三千里風餐第幾程萍蓬
元未穏徙倚問天明
挂席疎星外停舟獨柳邊團團風始陣怗
怗月初弦隴曲沙成雪吳歌水拍天行蔵
有如此把卷獨悠然
春睡元無著鄕心比酒醲飛花空有意小
雨不成容獨樹疑新堠羣鴉似亂峯艱難
憐浩蕩散髮遂初慵
河落渾無底飄零總客塵春洲蘆鴈少曉
戶柘蠶勻京洛饒豐稔江湖樂賤貧低徊
吾不恨應有故山筠
桑柘斜陽道天然錦繡機雲容催溽暑花
片憶春霏水落新魚瘦風清宿麥肥歸程
時屈指重午試生衣
淮浦
淮水奔如箭舟維岸屢移斷岡封馬鬛落
鴈陣魚麗白葦前朝界青帘古戍基亂離
今已矣風物漸熙熙
立春日宿大清口舟中見新月二
鼓雪作
春月如佳士翩翩欲上船相逄疑昨日一
别又新年水鏡心胷朗空輪體質全更深
飛雪急直與闘清妍
次韻陳剛中待制初秋二首
碧樹晚雲餘秋聲入客廬知公吟蟋蟀勸
我憶鱸魚宦味元無著鄕心得未疎清塵
滿雙鬢蕭瑟不禁梳
岸幘倚書楹寒砧徹四城馬歸人獨語鴈
過月初生寂寂候蟲急凄凄落葉清客懷
誰與共搔首見參横
送牟元通歸瀘州
西州人物論翁季擅清門已暗金牛路猶
傳鐵騎孫巴江雲不盡蜀嶺雪空存邂逅
衣冠聚艱難得共論
夜夢作詩覺因足後韻
薄酒薄於水濃山濃佀春梁間雙語燕天
外獨歸人細柳千重緒飛花一寸塵碧窗
初睡醒新月寫清真
淮隂大風
極目虚無裏飄飄萬里馳飛蓬旋槖籥虚
谷應塤篪春樹元無著晴雲復自持倚舟
沙際穏歸鴈得相隨
題溫州太守德政詩後
海郡炎歊重凉風起素秋飛蝗分界去鳴
鵠下陂遊白布官租減黃甘雅詠酬兒童
多好語竹馬擁君留
次韻馬伯庸春思兼簡繼學二首
洛花千萬朵一一為君開粟暈排金縷酥
凝爛玉杯美人乘馬至僊子抱琴來莫學
飛紅侣隨風喚不迴
行窩春匝匝下榻望君來雙玉矜嬌思聯
鏕騁逸才題詩紅袖擁傳詔錦袍迴羞殺
高眠者楊花滿綠苔
送秦巖卿從事出宰北平縣
高秋右北平出宰樂時清白水前朝界黃
雲舊塞城彈琴看鴈過束帶候雞鳴不盡
平蕪際題詩倚馬成
黃河口(樓相衝今從此南流徐州城西北隅與黃)
河落流沙駛茫茫禹甸周昔聞傳北載今
已絶東流俊鶻辭高下輕鷗擅去留百年
攵采盡日落認黃樓
徐中丞母八十
謝庭森玉樹漢闕賜金花懿德傳家盛耆
年舉世誇晴萱當檻直冬筍隔籬斜拭目
諸孫秀翩翩佩紫緺
送張滎澤
歛板滎陽縣㘽花接早春水新魚子散雪
釋馬蹄勻政可箋河伯何須詠洛神桑田
今幾許除籍𥙷疲民
贈瑛上人住洞林
托鉢千巖裏松花凍未開哀猿依講席飢
鳥下生臺潭影留雲定鐘聲送月回山中
太古雪為寄一瓢來
送周南翁集賢南歸省墓
摇曳十洲僊來尋楚尾船金花榮故里石
筍表新阡江橘團霜重冰魚鱠雪鮮階前
雙玉好行賦鹿鳴篇
潞公判永興遊嵩之詩見扵翰墨
然卒與右軍之遊汶大率相類名
爲造物所忌豈虚語哉今見其孫
璋甫佐西省甘棠遺思至是殆將
見之
渭水落葉盡往來餘碧鷗龍門七十里鴈
塔一千秋吊古麒麟塜衝風驌驦裘寒蕪
明滅處遮馬見君留
劉氏集慶堂
華構出層林春浮院宇深小桃分雜佩新
燕掠鳴琴石乳千年潤松花百尺陰紫皇
方問道那許遂歸心
送蘇子寧和林郎中二首
貂帽護寒沙冰天閱歲華斷溪駝聽水密
雪犬行車雲盡難尋鴈春深未識花昔人
竒絶處八月觧乘槎
往歲經遊地寒蕪碧燐深雲開山後陣水
咽隴頭吟雪白氊房重天青羽檄沈重華
新雨露悲喜候車音
蘇子寧北行詩二首
出塞黃雲盡經春白雪多高樓閒鼓角絶
域靜干戈風急盤鵰嶺冰深飲馬河征鞍
遲明發揮手渭城歌
去去居庸道關山冬氣深雪天孤帳宿寒
月一笳吟石堞棲鴉穏沙場過雁沈粉闈
多暇日歸騎有佳音
吳閒閒病起二首
好客頻來往閒雲管送迎花香清病骨松
籟答書聲身世三生夢乾坤萬古情故園
多蕨筍歸興繞江城
客散庭如水春深日似年閒心觀宇宙浮
世閱風煙詩句吟難穏蒲團坐欲穿一聲
松外鶴此意共悠然
題蔚州郭氏永寧亭
華亭絶市囂山崦映岧嶤落葉燃茶鼎長
松挂酒瓢天低雲欲下春盡雪初消歲晚
無王事前村看射鵰
次韻馬伯庸題凌波僊圖
玉衣朝岱日寶瑟寫湘雲宛轉鸞歸憶參
差鴈過聞石痕生左角松影印迴紋倚竹
憐雙泣摛蘭憫自焚停驂沙磧近指點認
昭君
伯庸以詩見属次韻二首
學古陳言少官清雅詠多珠玕明玉海寶
鑑挹金波易賴韋編定書疑汗簡訛斯文
今有託為我𥙷嘉禾
聽君人物論閱世佀難多學禮師倉海傳
家繼伏波看山窮北戒惜日愛南訛彩鳳
非無食瓊山自有禾
高掾祖父八十
心跡混漁樵門深絶市囂花前歌舊曲燈
下話先朝白髮書千卷朱顔酒一瓢有孫
遊玉署從此樂逍遥
長春道士禱雨有應
清夜轉崐崘天雷卓午聞平林千樹響古
澗百泉分門靜堆黃葉山空聳白雲神功
滿禾黍尸坐答鑪熏
次韻馬御史題漢州喻氏多勝亭
花壓金橋重春風第一州江喧朝灌口雲
擁護遨頭鴈落沙中渚鵑啼竹外州使君
燈火地為我倚高樓(元夕張燈金鴈橋斷鶴山年少時守漢州)
次韻伯庸過天寶宫
松暝碧雲深鶴歸人倦尋朝逥香滿室詞
罷月盈襟白鳥分山影黃鸝轉樹陰小溪
流不歇咽咽佀鳴琴
送白誠之赴台州别駕
岧嶤巾子峯市近海潮通桂樹團雲濕松
花帶露濃猿隨僧屐雨鷗送賈帆風盡道
無王事持杯百過空
贈瞽者
尸坐包玄象虚窗萬籟沈聽泉知地脉候
琯合天心風定馬蹄急霜清葉落深弄丸
端可學從此罷鳴琴
送成公履守光州
淮樹連空碧淮山徹底清濯纓羞戀闕佩
印樂專城曬網雲催泊提壺雨勸耕地偏
王事簡數鴈寫琴聲
寄開元奎律師五首
開元古壇主盡日着袈裟社主勤供菜天
神罷送花蒲團黃葉護香鼎白雲遮終歲
無王事繙經到日斜
開元古壇主老至律精嚴洗鉢魚遊水開
門鶴入簾拾薪供茗具滴露寫經籖已悟
如來意看花不用拈
開元古壇主身世兩相忘客至常扃戶僧
來不下床神光千里鶻玄辨九秋霜白業
渾消盡蓮池任意香
開元古壇主瓦石化丹青佀住元非住無
營類有營念珠金的皪戒鉢鐵晶熒我亦
慙塵垢清齋養性靈
開元古壇主幼歲已相聞我竟飄京國師
方玩水雲一官千日計萬事五更分共約
脩蓮社空林洗垢坌
髫齓侍諸父拜雙峯祠堂未嘗敢
有題詠二十年來接武于玉堂瀛
州霜露之思缺然有靦近聞平石
長老興廢𥙷仆光紹前聞遂述舊
懷為六詩且申歎仰
沈沈大士閣千嶂萬夫降近樹青禽獨前
松白鶴雙雲霞生几席星斗列軒䆫俛首
京塵客生涯愧老龐
慚愧雙峯老光明兩足尊(迦佛像新妝釋)午䆫鈎
竹影凍筆點梅魂齋近烏啼樹禪廽虎伏
門春來有新鴈勸我趣歸轅
經院辛勤日千金記始興(千兩經始今八創寺時以賜金)
(四年十有)雨荒蟲蝕拱壁壊鼠緣藤舊觀丹青
復諸天錦繡承短簷增突兀會見出盧能
(咸其柱然淸班亦不聞有顯者故末及之書來修選僧堂舊有術士言太高稗沙門)
隂隂虞監宅(興宅虞永)鬱鬱越公祠掬水不
入獻布金猶受疑流年翁仲守往事苾芻
知澗水交流處曾傳玉帶垂
寒徹清泉底山童上水華定金非在井(侯羅)
(女子墜釵其水遂定羅尊者語傳昔有一)煮米却成沙洗目能
生電搜腸可當茶人持一月去此月落誰
家
跏趺千樹暝彈指百花春道以東巖的詩
於北澗新歸雲呈住相行籜掃空塵靈鷲
誰公論啼猿正惱人
次韻張希孟凝雲石十詠
我愛凝雲好神交萬化前碧窗圍蜃氣黑
浪衮蛟涎化石知何代出山今幾年相從
清思長寸穎起蒼煙
我愛凝雲好飛塵萬馬驅雄深麾將士峭
直傲公孤斷足鼇分極摩牙虎負嵎何年
化霖雨慎勿竟虚無
我愛凝雲好雍容諫諍姿虚中超混沌正
色走窮竒潤物非無意成功自有時棲遲
元未晚清坐愧神癡
我愛凝雲好氤氲萬象深鎮浮廊廟體閱
静雪霜心屈曲蜂房綴玲瓏蟻穴滛玉京
誇獨秀此日汙腰金
我愛凝雲好朝昏境不同金芽養靈谷鐵
網起晴空月色古今正潮痕子午中點頭
那有異吾欲問生公
我愛凝雲好神清湛欲留岷峨千古雪泰
華一天秋獨鶴離羣皎層冰出澗幽無言
有深抱山立正陽休
我愛凝雲好糢糊老墨僊癡蟇端食月渴
驥欲奔泉守黑壺中日談玄洞裏天煙霞
元自足塵世未為賢
我愛凝雲好翛然一榻棲支機何物誕醒
酒此君低香遠能為霧泉深觧作溪未須
鄰綺角端可比夷齊
我愛凝雲好能歸萬古春遺簮三島客椎
髻八蠻臣栢子添清供梅花寫舊真天心
元不動東海任揚塵
我愛凝雲好蒼龍擘硤飛振纓悲濁垢整
珮謁清微歲月江翻浪冰霜玉韞暉黃塵
今幾許且勿展書闈
山水圖
樹重雲光濕峯寒曉氣清抱琴人欲往門
暗客相迎凍雨生寒溜深雲倚怪藤蹇驢
吟不得指點墨千層
淇綠堂
卜築荆溪下碧陰生晝凉軒昂丈人行瀟
灑此君鄕月候緱山鶴雲催嶰谷凰衛風
朝夕誦底用别詞章
寄砥長老
雙峰不受暑傑閣稱幽禪蕉葉綠雲扇藤
花白雪氊見龍增澗水喜鴈點江天笑我
開平客于今第幾年
送李希白降香武當山
絶壁通靈籟天香蔟寶華重明應龍馬習
坎伏龜蛇度嶺金盤日穿雲玉珮霞道逢
採苓叟應與論南華
送永新王東野還里
天際風花黑燈前鬢影蒼方刊肘後秘金
散槖中裝某樹童年種兹丘晚歲蔵已忘
朝野事飛鷺起鳴榔
輞川圖
詩中傳畫意畫裏見詩餘山色無還有雲
光卷復舒前溪漁父宿舊宅梵王居千古
風流在披圖儼起予
贈雪窗上人
少日觀滄海陰山恨未登飢餐太古雪渴
飲萬年冰柳色迷官道鐘聲動客燈聞聞
與見見問我一枝藤
直沽口
二水赴滄海客行殊未休漁舟維病鶴歸
棹𧺫輕鷗雨重雲光溼天低樹色浮京塵
今已洗從此問莬裘
三月二十九日阻風馮家口
飄泊春風恕維舟古渡濱防堤堆馬鬛蹙
浪捲龍鱗撇掠吞吳陣紛披障庾塵柳陰
亭午轉人靜白鷗馴
次韻劉明叟
欲知行路苦孤雁促歸期矮屋燈昏際空
林葉落時滄浪誰欸乃褦襶笑詅癡點檢
韋囊裏珠璣總屬詩
夀閻承旨三十韻
寶曆書堯甲蒼杓指夏辰脩齡天保魯嘉
瑞嶽生申人物中州正陶鈞淑氣淳舒睛
翹孔翠墮地擢麒麟藻思傳髫綺蜚聲𧺫
搢紳文鋪崑玉鏤賦約楚蘭紉樂道車中
聘談經席上珍飛牋油幕佐執簡柏臺賓
黼黻開丹地絲綸演紫宸慶雲圖遠牒甘
澤洗荒塵評論空餘子儀刑倚重臣昂昂
霄漢表皎皎雪霜身滄海鷗忘慮長風驥
絶倫名高諸彦避德盛後生親朗鑒中秋
月天和太古春精忠言欵欵奬引語諄諄
書葉題文債詩筒破酒廵筆翻金井凍詞
吐露桃新格律常楊陋篇章鮑謝鄰&KR0605;勤
憐我輩銓賞属斯人南極呈黃道東皇挾
絳輪霓旌紛旖旎香鼎秀氤氲果熟分金
母丹成養谷神心澄眸轉碧光瑩頰浮銀
物色歸青簡年華閱大椿小車花外影馴
鶴竹間真賀履聯行整傳觴捧勸頻疎閑
看遠岫虚靜傲蒼筠往事雲舒卷流年肘
屈伸長生端可學靈夀不須陳
次韻仲章過陳氏城南書隠十韻
矮屋參差倚平蕪黯淡看夢迴榆塞遠愁
絶翠峯寒白髮游絲罣丹心古鏡蟠槐明
金瑣碎菊鑄玉㠝岏憶月時看劒臨風復
整冠鄕音憐過鴈古調拂離鸞去矣歌招
隠終焉樂考槃晚知交態薄老識宦途難
口腹非真累母煩饋一簞
入南城遇老醫言山陽舊事因成
十六韻
邂逅山陽老相傳事已訛姦雄歸草莾天
地入悲歌太守籌謀誤將軍禮數苛鞬櫜
同下吏騶御失前珂淟涊顔如此憑陵事
若何比肩身肯辱却立齒爭摩水掩寒雲
甲風揮白日戈耳聞人作膾眼見血成河
翕霍同么子倉皇類小皤官軍奔及馬婦
女走乘騾自古儒冠忤難將杯酒和功成
真草草(國後維揚論功咸謂偶幸先公在宥府論山陽事去)時至復
峩峩漂母恩徒快中郎詠未磨(郎將有比荀羡為中)
(詩征)遺屯迷鼈石(所築鄧艾)舊浴暗龍渦土沃村
村麥湖深處處荷人生貴行樂何必問銅
駞
夀致政王侍郎八十二十韻
夀俊標周士儀刑望魯儒輞川饒詠賦璜
水秘謀謨壯歲丰神整明時膴仕殊東曹
誇鶻擊公府羡鳬趨審象三韓使含章四
皓圖長身昂野鶴正色叱妖狐誓墓文何
早傳家計豈迂鄕稱三老舊人說二難俱
舍並分桃塢田開别芋區水邊時避飲月
下屢嗔扶眼碧看山媚鬚銀映雪癯油車
懸蹀躞野服綴䄡榆社肉時相餽春醪不
用沽綵衣新稚子椎髻古奚奴鼓擊深深
舞茶烹緩緩呼花飛迷去路鳥下避行厨
南極珠分瑞東泉斗借㪺造朝看賜杖入
里記垂弧翠栢根如石靈龜息自腴從今
躋夀域底用詫康衢
夀牟獻之大理卿七十三十韻
氣槩岷山秀風神閬苑僊西山餘故老南
國挺真賢瑞靄垂弧日人思衣繡年清門
開耋慶綠籍紀齡延止息功參易虚心體
合玄厖眉垂素手漆髮換華顛(眉間忽生今歲七十)
(重黑兩毫髮)鳩杖何期賜牛車不待懸三鱣傳
素緒一鶴記青氈枌社爭為夀蘭階數擊
鮮風驂追廣莫雲珮憶鈞天往事清霜木
希音太古絃五更尊禮絶六老舊堂專(居所)
(堂遺址正六老)𣏌菊調饔鼎丹砂養井泉慵書乞
米帖羞辦買山錢醉劇簪花舞遊疲枕石
眠黃公終慕隠白傅且逃禪文物傳青史
耆英入繪編弁山寒戢戢苕水響娟娟望
海傾朝夕瞻星候次躔登龍身未武執雉
意空傳偪仄徒多恨低違秪自纏窮鄕真
坐井陋室強懷鉛夜月思延桂秋風學詠
荃終然羞弱植復爾滯孤騫問字瓻空在
傳經席未前牛衣期振拔馬磨費評詮冰
柱垂青嶂蠙珠湛碧淵至言機已息妙技
目無全凡質丹須換精誠溜合穿遡風輸
善頌立雪冀敷宣
夀李承旨四十韻
寶曆開三禩瓊章集萬神蒼龍迴插子玉
兔候交辰潞水丹騰渚壺關氣接旻道傳
莘野正學比傅巖醇帝運昌文統師臣秉
國鈞清宫高贊畫潜邸舊經綸意得超今
古才雄異等倫春浮霞錯落秋映玉嶙峋
三執中書柄重開大國畇黃鐘陽脉脉瑶
圃霧氤氤僊鼎神膏秘宫壺掌露真恩醲
錫麟脯味薄謝猩脣瞳碧光流漆顔紅色
耀銀垂紳凝泰嶽設席陋平津手挈重華
古心追貞觀新至人專上夀八表樂同仁
非虎耆年並猶龍祖譜親息深忘蝶化機
靜狎鷗馴蕩蕩心無競肫肫俗易淳極知
調鼎餗不惜汙車茵竹帛千年事桑麻萬
里春管商謀可鄙房杜跡常遵斟酌扶元
氣彌縫護國珍倚風憐竹弱聽雪喜松皴
玉署親裁詔青蒲獨奉宸蜀江移戍罷浙
土減租勻榻净唯烏几堂虚且角巾手揮
廷下史目送幕中賓習隠時思許題詩尚
憶秦黍田溪溜溜花塢澗𥻘𥻘問俗停車
緩貪賢倒屣頻藥囊儲赤箭水鑑徹青蘋
滄海收毫末空林絶隠淪籍功文舘定約
法論堂詢出處關吾道安危佩一身政須
陳蹇蹇直與紀麟麟績蓺慙班馬抽才頌
甫申占天徒有管望冶眇無垠閱歲桃成
實知年海拂塵扶疎慙小草葱蒨託靈椿
送文子方著作受交趾使于武昌
長律二十韻
萬里蠻陬貢清秋督使馳乘車專述命受
幣聽陳辭紫舌音聲狡雕題聚族滋玉門
心愈遜銅柱約難移江漢尊南服星辰拱
太儀趨庭輸齒革授館列膏脂私覿情鈎
隠公言理折疵彈丸空有險束矢定無疑
桂蠧消煩溽蓍龜審事宜要荒工跌宕保
障慎羈縻鸚鵡寒汀遠蒹葭晚岸欹壯遊
詩句豁古戍角聲悲月矗朱簾正山低翠
浪欺班超空耿耿陸賈政怡怡楚水愁腸
結衡峯望眼眵過門王事急去魯驛程遲
緬想垂衣治深求𥙷衮資大夫謀可利小
客禮須持諭蜀徒煩&KR0702;平南漫擬碑佇看
王會傳端假史臣為
魯子翬御史分按遼陽作長律五
十韻愛其精密予今歲亦扈
蹕開平因次其韻
象御天街正烏輪海觀昇省方秋戒慎扈
蹕歲因仍石迸根駢拇山迴勢左肱塵深
疑帽重霧密覺衣蒸午頓炊難熟宵征酒
易勝觧鞍心惘惘執轡念兢兢酪水分罌
缶通薪筭斗升皮毛均製服脂膟或燃燈
統幕迷高下烽臺閱廢興度關泉水咽出
口月華澄狼戾官芻峙魚麗餫粟徵千房
雲疊疊萬竈墨層層列帳排衣甲行營護
棘矜旆旋環佀翼鼓發去如繩斗北瞻紅
棧雲西指白登草肥青䆉稏松聳翠崚嶒
積雪疑忘象搏風訝徙鵬属車攢幄帳行
殿儼茵憑白㲲時逢賈朱衣定指僧翠旄
逼華盖金甕耀觚稜觀闕天經界儀臺象
緯凭佽飛拳佀虎鐵杖足如能竹帛司常
煥丹青職貢增會朝珠帽簇錫宴寶巵凝
陛立齊垂槖師行陋釋掤廣寒通月窟高
爽寄涼橧上聖英資異丁年武德弘天戈
中夜渡星&KR0702;百川承同軌嚴行夏明禋耻
用鄫别州端首冀分器定先滕德啓無彊
服光傳有道曾皇威宣絶漠陽澤散堅冰
表正辰居所漸仁水集堋庭開下鳴鳳苑
廢罷飛鷹舉逸尊加璧掄才鄙販繒鄧林
搜八柱瀛海取三凌曲學慙繩祖孤聞賴
得朋沈思雲外弋冥索澤中罾客議雞同
鶴人疑驥聚蠅濡毫終有思執簡豈無懲
謂可兼遐邇胡云立愛憎清芬蘭佩結芳
薦蕙殽蒸鴻筆吾誠忝輶軒子累乘共知
心耿耿相對髮鬙鬙馬磨誰憐許龍門共
企膺枚生詞過實揚子德徒稱盛化乾坤
闢王綱日月恒麟符昭炳蔚豹霧駭超騰
虚白難為繪空青不受矰欲追千古筆為
付一枝藤
王趙公八十應制十韻
耆德膺熙洽皇風協泰和公明旁作穆帝
念叙惟歌枌社新封土蓬壺舊隠窩黃公
資輔翼白傅退婆娑望日靈龜息擎雲古
栢柯精神霞烱烱儀觀玉峩峩設醴樽浮
蟻兼珍釡錫駞擁床争置笏立馬會鳴珂
服食丹蔵井絲綸錦蔟窠永須依日月何
必問煙蘿
夀開府承旨十韻
泰嶽舒紅日天門爛紫霞氤氲生宰輔磅
礴贊亨嘉文武揚中外寬嚴接邇遐遊嵩
雲擁馭度磧雪飛沙畫戟車流水青編筆
有花精神春不老器宇海無涯玉殿彌綸
重金鑾密勿華傳宣花佀斗錫宴棗如瓜
上夀三千歲元勲第一家山河開賜履早
晚聽宣麻
劉邢公九十應制十二韻
賜履光華閥延齡冠帝畿氤氲秋霽嶽菌
蠢露凝芝六聖存遺老千官介夀祺傳宣
鳩飾杖錫宴蟻浮巵餐玉銀鎔頰簪花翠
壓眉灌陰機怗怗擊壤樂熙熙坐石雲生
窟澆槐水溜池霜深風脫木冬暖凍消梨
往事先朝夢多情舊日詞魯公方拜後鬻
子定為師用拙長年櫟虚心太古蓍成功
全靖退樂道過期頥
次韻伯庸畫松十韻
妙思通靈素玄陰接帝青抗顔躬蹇蹇蒙
頂髮星星颯爽龍羞豢蕭疎鶴鍊形壁虚
生地籟斗近界天經蝶夢春濤湧蟲疑曉
日冥雲生停斝候風入倚窗聽屈曲車連
軫騰拏簴列庭戀鄕思海岱封爵鄙云亭
月落孫生嘯天寒屈子醒雄姿輕虎豹浮
跡陋鷗鶄
夀張希孟父郡侯八十二十韻
古渭垂綸老康衢擊壤翁星輝勝處士天
爵賁家公顥氣西郊肅祥雲北渚濃坐班
鳩杖叟舞轉柘枝童夀骨英光聳厖眉厚
德充九重恩誕錫三命傴彌匑麟紱開華
旦龜齡擬少嵩簪花便廣顙植菊瑩方瞳
鼎釡兼珍飫刀圭上藥融傳宣壺燦爛合
宴佩青葱積慶先猷遠詒謀晚福豐靈椿
培世範玉樹挺家風正色通天闕高懷納
楚宫倚風看鴈北就日見雲東君父恩彌
重交遊論盡同竭誠心毣毣移孝思忡忡
意壯追奔馬機㤀數過鴻玄參揚子衍書
比伏生工浩蕩漸摩澤昇平坱圠功定須
超混沌何必問崆峒
王叔能侍丞相入見王繼學尚書
序其事謹賦十二韻
行殿圍氈邸鑾輿擁翠簾重華方聖治上
宰益勞謙臺閣推公幹蒿萊擢孝廉官儀
精考核選格絶停淹議禮心如轂探賢手
自籖都曹清望重瑣闥雅才兼對榻褒嘉
寵垂紳俯伏瞻傳宣挏酒錫拜命襲衣霑
令節薰風細皇恩湛露厭事殊靈夀杖賜
比水精鹽際遇喧朝野矜誇徹里閻遺臣
思載筆往恨泣攀髯
清容居士集卷第九
