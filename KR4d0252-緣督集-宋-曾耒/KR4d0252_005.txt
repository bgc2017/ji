緣督集卷五宋曾丰撰
五言律詩
曉行
已離南康縣不知何處村荒郊霜灑道野店犬應門市
尾人聲閙津頭水氣昏雲開雙髻出髣髴月梳痕
暑夜露坐
出坐日初曛歸眠夜欲分竹濃猶漏月風横不容雲霧
露氣相薄星辰天自文更深羣動息地籟可堪聞
靈洲妙高臺
水心浮出石洲背湧成山草木仙家種樓臺梵氏關全
輸緇衲老長與白雲閒隔岸風烟好終嫌是世間
送曹伯高二首
絳帳横經後青燈曲几前酒杯間留坐茶椀幾忘眠虚
受口三益平反詩十愆未闌賓主意相約更明年
筆研為謀左風霜與歲瀕犬呿如不夜雞噤似無晨杖
屨喚行客衣冠辭主人願言偏強飯涵養竇庭椿
管文徹通易學
世業餘方册生涯只短檠韋編閒裏絶髀肉暗中生憎
逹終難免憂貧似不情諸公題品價自可比連城
書張必逹詩詞卷首
詩寫水雲真詞傳花柳神溜脂松濯濯凝粉竹津津色
者空中幻聲其寂裏塵願言收視聽其細入無倫
春夜感物書懷
閤閤蛙鳴夜嘈嘈鳥語春物情猶任理世事豈由人時
自有遲速道初無屈伸聖賢得貧力吾恨不全身
出郊
曉欲晴還雨春疑蚤又遲勾萌麻竢命穎拔麥乘時水
有浮天意山非入俗姿野人逢野景相愛似相知
觸興
山向南逾秃江歸下轉清鳥那容久立魚不及潛行雲
外鷹機動沙頭鷺意萌信為吾道計切忌太分明
路見
㳂途羈況惡觸鼻野花香買酒行如失搜詩坐似忘不
能為醉聖寧敢放醒狂家圃舍風蕊無聊秪自芳
題諶氏奉先亭
大恊龜畘兆新城馬鬛封雨餘生亂草霜後拱孤松泣
酹春秋酒顰撞旦暮鐘若無翁仲在誰鍳答恩胷
飛蓬自解
有底重安土若為輕徇流羞隨草木腐樂與汗漫遊凡
是性如水固然生若浮勿嗤吾潦倒天地海之漚
題曾見卓時思亭
自幸知韋布相期到廟堂一朝天奪鑒千古地埋光春
雨松凝鬱秋風草委黃德公三酹罷頃刻九回腸
夏季宿省前董家樓
明朝從伏末今日幸秋初御閣斜陽裏天溝小雨餘風
吹塵陌静月照堊窗虚一枕三更夢清涼意自如
新淦陸伯仁過我錢塘逆旅中漫出詩編輒蒙
賞音敬賦短章相謝
自從刪變雅誰復許離騷顧我知音少逢君著眼高江
山成疾錮笑語破愁牢勿浪相䥴切姑從癢處搔
庚戌三月赴官離松江道中
好風消雨鬱惡水長泥淫戲哢鶯饒舌狂遊蝶放心枯
萎青未了紅紫老相尋物與我為一嗟餘只自瘖
都下卧中
屋密風傳令窗虚月漏明九衢朝馬動四壁候蟲鳴街
吏高呵道衙官急殺更人行吾尚卧自分利名輕
臨安主人出冰塊佐飲曾簿嚴宰同賦
久在京塵裏仍當伏暑中眼逢銀色界身落水晶宫有
客清相似無人白與同雪兒不可作隨意酒杯空
潮到看人發舟
潮信猶為小風聲未至雄船輕争向上江闊敢當中持
後柁宣力當先帆用功區區篙櫓槳罪與素餐同
候潮錢塘渡
眼厭紛華久身離闤闠初市聲方較少春色況猶餘海
沸如中熱山浮若内虚坐窮消息理萬事付乘除
葉丞相之孫潛仲後余至中都同館相與談易
累日先東歸敬賦詩送行
客裏幸相逢青燈幾夜同笑談機械外操履準繩中學
問關宗旨功名襲祖風江船不吾泊遽載易而東
感梅
浪爾逢時早終然受命孤性便行所獨物忌與之俱巢
許耳難浼夷齊腸莫汙十分要相稱太素可為徒
臘月被檄下豫章至南安簡曹宰
擁卧聽衙鼓傳呼輟坐曹庭前人跡掃門外市聲鏖餒
立鴈行少寒歌馬骨高寧教循吏傳書拙不書勞
日月迎春急江山送臘愁歲窮猶被檄途遠更乘舟家
累已相逼官身那自由欲從公款愬公更鬱眉頭
窮冬長途觸物遣興
蹀躞牛歸柵翺翔鳥認巢垂雲低暗水倒影上明梢春
豈有偏意梅無未破苞吾心已忘物聊與物相嘲
贛東江
兀坐順流中吾歸與便逢窯家俱瓦汲灘戶半機舂艣
作傷春響山為媚客容江鷗凝不動識我舊行蹤
瀧岡
堂堂馬鬛封清淑鞠其中庚戌歲行遠熙寧恩數空石
羊委荒草木鶴矯清風弔古凄相慨蒼然十八公
十六日立春舟中晚眺
風住帆維軟人齊艣響勻津橋横汲具岸樹掛酤巾亂
石知何處孤蓬任此身三歎謝陳歲一笑接新春
出會昌峽
石峽侵尋過江流次第平篙人輕去住船勢任縱横穏
不妨危坐忙猶得意行明朝從起晚但要到州城
舟宿會昌十里間
石是窪樽樣山如土鼓然空猶餘樹木了不見人煙辦
治豈容緩拊摩那得專意中無限事夜半不成眠
餞趙提幹次李彦中韻
解組圖南日攜壺賀夏時三杯幾絶倒明日兩差池足
跡隨蓬轉顛毛與雪期我愁行未得更賦送行詩
會昌號湘江江岸有小峴亭癸夘六月與瑞金
吳丞飲其上二首
湘水欠湘竹峴亭非峴山休論真勝假且幸冗偷閒眼
底方塵外闌干更樹間哢禽如語我劇暑未宜還
占斷江西景臨川擬峴臺今猶千里隔我更幾時回幸
此亭相似非公坐莫陪古今隨水去風月送詩来
題南康吕丞哦松軒
位嫌旁見逼權忌暗相侵李下無留跡松間可寄音不
平風弔古無賴雨傷今盡數歸君律隨機寫此心
弔落梅
佛來非墮有仙去豈超無寧可死歸潔莫為生合汙出
餘純白在入與太清俱百世下回首高風立懦夫
向察推士仁檄至會昌賦所懷呈二首
文簡家風淡薌林句法清今能傳幾世君復擁全名猶
及識前輩未嘗輕後生崆峒風月裏許我共詩盟
若此溪山惡其他州縣無豈期公骯髒而為我馳驅錢
穀豈餘事音容非故吾使君如細問為道費枝梧
隆興貢院呈彭國夀
名士江西少廣文胷次高欠人扶此道得子慰吾曹學
問揉圭角功名添二毛宜春文藝傳他日蜀王褒
再自隆興還遊至德觀
水眼通三島波心湧一峯兩崖懸石稳千古怒濤摏呵
劔敺游蜃鞭雷起蟄龍仙人有餘量事了豈留蹤
與鄧繼高望沙山同賦
先喜見沙山俄藏靉靆間雲非奪吾好天固與人慳未
遽清風起何當舊觀還崢嶸終莫揜兹且聽潺湲
月明復翳
大鏡為誰圓非昭莫破昏澡身翻渤澥輝德掠崑崙有
狗疑相食何蟲欲見吞光明法眼藏點涴不成痕
潘宰孟的見余三生圖詩廣一篇見示再賦謝
之
擔水誰家渡牧牛何處村未能逃劫數猶是弄精䰟毛
穎含雲凍鵝溪帶雨昏強從泡影裏摹摸去來痕
贈顧君美
三命何如李五星孰似袁目前談者衆足下悟其元歸
養老和病看耕田與園他無可推步君往扣侯門
贈游子信
可言詩已矣多學識之與牛尾繄經始羊腸殆緒餘江
山開闢後情性渾成初機械相融處真誠可起予
孰是文之用兹其道所藏典謨書渾渾鼂董策洋洋唐
宋建長筴韓歐蹈大方過庭詩禮次歸更議其將
復用韻呈黃教授二首
程子軻而下韓公漢以還彼非孤所上人莫奪其間死
後虚名滿生前實效慳如吾謀向背其決不勝艱
有底杜陵語不驚人不休筆端非外鑠胷次有天遊自
發人三歎而銷我四愁忘其舒若疾何適不猶猶
自豫章還贛至萬安始得風
解纜將逾月歸帆始遇風只消三數日能得幾何功天
意非相簡詩人固自窮江山清絶處吾享亦吾通
秋途暮息
密密初秋雨蒙蒙欲暮天牛羊争欲下車馬敢求前蟋
蟀挑孤詠梧桐攪獨眠反身無一事夢到汗漫邊
别林和卿
夜榻無高枕秋燈有短檠嗜書如女色獻賦若金聲豈
是長貧者何其太瘦生功名猶欠子子不欠功名
甚矣身如幻加之跡若浮妙山孤倜儻良友貳遨遊水
挾月涵夜風推雨鬱秋物來吾不拒隨件以詩收
解任登舟離胥口
挈挈離胥口駸駸到峽中江平無駭浪船稳不驚風逆
水從難上兼程與易同家人解吾意呼酒犒篙工
送參議劉仲洪就京制置辟入蜀賦二章贊其
行
蜀屈嚴君子先聲到處驚幕中添老杜關外得長城渭
上屯田便山西買馬平願言賓與主無立小功名
江西清絶處頻賞厭還休快作坤維去閒為丙穴遊百
牢山倒拔三峽水横流未有人收拾公其與筆謀
送鎮江張禹功獻邊未報過建康謀辟
邊上事千種袖中書一編曳裾逢白眼驤首隔青天又
輟安劉手而撐訪戴船嚴公猶欠士應辟老詩仙
至漢灘訪陳梗臣
雨速荷團碧風摧麥擺黃又容春白過誰使我乾忙杖
履諳同社江山駭異鄉醉談平日事歲久不無忘
送管長源之子光祖往謁周益公
齒德兩峥嶸嚴君漢伏生勖哉恢學力行矣赫家聲一
代道宗主三朝人老成金篦容刮膜管取眼增明
送中書舍人鄭惠叔入國二首
北籓輕用武西漢重開邊幣帛毫芒費生靈百萬全幾
馳銜命使今輟判花員專對從容道君王正樂天
萬里出疆車驅馳過故都離離京國黍獵獵塞垣榆城
邑堅和脆山川逕與迂要歸奏天子潛筆寫為圖
吳必顯欲遠出謁故舊愬情悃賦二章贊其行
燈火頭蒙垢年華鬢茁絲詩書猶見負韋布未相辭有
處可彈鋏何愁無置錐丈夫行止計不必問妻兒
貧寧少壯貧貧到老難禁兒女婚姻逼風霜疾病侵令
渠看白眼見子亦寒心況是舊相識人人義斷金
贈五行家董季謙
奴隸侯千戶屠沽禄萬鍾書生無此望造物不吾容漁
釣其清職田園乃素封煩君試推似天意合相從
坐病不及赴少卿羅春伯登樓觀雪之集因成
小詩馳呈兼簡何同叔判院徐用之帳幹
飽送歌眠美寒添兀坐愁從雄容有酒訪戴豈無舟怯
出風前立妨陪雪裡遊想餘鹽絮句題遍仲宣樓
續赴羅少卿飯
孤吟成錮疾旅坐失牢愁晝氣溟銀海春風拂玉舟詼
諧狂後出汗漫醉中遊已忘行蔵事從渠自倚樓
中都邂逅新崇德宰范繩之為同館著語贈别
文正三槐宅延平六桂家芝蘭含露秀鵰鶚著風斜螭
首終簪筆河陽且種花乘時長得意毋忘夜分茶
秋日途中
祝融辭退舍少皡出專權清氣露之獨殺聲風所偏林
凋光漏日水落影澄天每出皆秋季與秋殊有緣
甲辰婺女道中過重九
節到重陽日身為千里人半癡黃口子多病白頭親熟
浸菊英嫩輕挼茱糝勻旋沽深巷酒強飲不成春
赴廣東漕屬有感
草木歸根隠昆蟲入蟄深若為吾自覺猶與世相尋江
月幽人態松風大雅音紅塵任相衮終不點初心
丙午中元留羅子琳小酌
送客獨留髠慇懃共一樽星辰冥碧落燈火耿黃昏笑
語渾無間詼諧雜不根遣詩邀月出相與答中元
過逹磨泉緬懷東坡
分野秦南海城池漢尉佗功名徒自苦寒暑暗相磨破
寺容僧少枯松閱士多我來空想像百世一東坡
大庾北崖梅晚發
中州梅較晚大庾合先之已似得南氣不應留北枝天
工新坐懶春事故教遲蜂蝶若知道恬然不怨時
中元日登越王臺望南海
僅從乾道歲重創越王臺粉牓猶餘墨丹楹已上梅舊
遊人欲厭今日我方來老范碑無恙從頭讀一回
乙巳中元日乾坤半月秋危臺掀突兀老樹攪飀颼北
客眼生處南方天盡頭海槎乘興去咫尺是瀛洲
公餘野立
文書聊却掃耳目且恢張海大水歸往山深雲退藏春
雷温也厲晦月暗而章萬象相關處悠然興味長
得廣州俸米供給歷劵授家人
陶潛營五斗王績辦三升醉飽曾無幾驅馳已不勝猶
須餬汝口未果枕吾肱有司可饑渴休官豈不能
東廣西漕廳久廢馬少卿葺為簽廳
前廳長貯馬後閤久盛薪豈料廢臺治猶留延幕賓壁
蟲悲往事巢燕笑來人更過十年後如今跡又陳
暇日集越王臺
著脚卧雲室回頭蓋海亭水為三面白山作四圍青野
鳥餘清弄幽人得醉聽籃輿不容款徐思渺南溟
七月二十五日為廣州蒲澗節鞏帥相招坐上
默營兩詩
侵尋逾七夕次第到中秋蒲澗廣南節熊車城外遊杯
盤收復出賓主勸還酬痛為江南飲離騷不讀休
石激幽泉響風排古木號離城未多遠去地不勝高出
處向來誤是非何處逃安期相領略回首付兒曹
五羊遣書問董仲脩
八面海風亂四時天氣均常饈皆藥物熟客只醫人筆
研為謀左烟嵐與死瀕僅從危後飽姑以健償貧
檄往校旁郡藝舟行值董仲脩來赴漕試復小
艤相揖叙乃行二首
吾方懷檄出子恰負琴來津次俄相值船頭且暫回大
鵬風翼起老驥雪蹄開南斗無多避餘星不是魁
命為天所左身落廣之東剰有南歸燕全無北至鴻夜
懷渾欲惡秋事半歸空重九黃花酒猶期一笑同
丁未上元後二日得老兒穉子平安三日得三
從四十伯五十九叔訃
夜窗燈黯鬱春枕夢交加二父隨朝露餘生任歲華倚
廬晨復夕占鵲騐還差為報兒曹道先收待客茶
姑無忘冡婦祖未識頭孫路遠徒惆悵書來得慰存冬
無餘穀粟春可養雞豚切勿廢生事看人飽更温
羅子琳來就廣漕試余以檄出至西江峽口懷
古感興兩篇寄子琳後篇救子琳窮病也
自朝連夕去由海入江來紫石巖前出青山峽外開秦
貪徒郡縣粤僭強樓臺陸賈嚴夫子千年一倚桅
摹寫閒泉石雕䤹病肺肝得無縻歲月終不補饑寒上
固詔求士誰將詩得官何如經學熟隨計上長安
送副將胡義民到部復還廣東
等是天涯客同為嶺表官曳裾行躡履持板立騈冠簿
領無多暇杯盤未盡歡夤緣離復合爛漫醉長安
又
誦史胷飜海談兵氣拔山犇馳非得已矍鑠未容閒瓜
戍開年赴梅關趁臘還同僚如問我炊玉待春班
寄殿院謝良齋
元祐烏臺士江西董白鬚(敦逸)節因文母立名與道鄉俱
(鄒浩)耆舊流風遠衣冠後輩孤此公今復奮吾道得相扶
稳著雲霄步高峩獬豸冠簡霜凝處冷姦膽落邊寒奮
臂有餘勇攖鱗不苦難平生功業意莫到晚年閒
汨汨孤蓬轉迢迢五嶺來故人饒鶴髮新論凜烏臺千
里夜間月一枝春首梅使行無好寄書到莫慵回
河鼓聘天孫昭君未出村非關媒不善自是命難婚無
貌傾人國何顔倚市門隨緣幽閣裏刺繡度朝昏
静坐
履歲投正月攜家到五羊清明郊外好朱墨幕中忙得
病疑風土逢人問藥方所傳非所信静坐得心涼
窮冬積隂
將雨未成雨久霜無復霜青天方變色白日且韜光乘
勢羣隂逞歸根萬物忙猶餘南過鴈歲晚客他鄉
冬旅懷歸
周正曾未了秦臘又相尋風日留餘暇乾坤失衆隂鳥
飜南至影鴈墮北來音黃落歸根葉前陳示意深
遊烏石寺
縹緲崖懸屋峥嶸柍亘天我疑家玉帝誰道宅金仙鐘
鼓風雷上星辰燈火前眼高胷次大沙界𦕈三千
贈術士
莫辦田為活猶貪禄代耕區區營一飽厪厪了餘生幸
脫蛇驚犬休談戊食庚他逢豪傑士口莫惜公卿
贈日者陸道人
象彖該無極蓍龜識未然學窮精髓處談入髮毛顛著
脚九流外回頭三畫前屈伸皆在我造物更無權
自省
肺肝供物態鬚鬢管年華眼閱世更變口談時過差眉
因公道蹙手為貴人义點檢通身事都無益自家
静聽
静聽鳥相喧其中有意存提壺愛賓客脫袴惜兒孫氣
結遼城怨聲銜蜀帝冤阿誰能細譯收拾入方言
初秋夜歎
髣髴蟾蜍影蕭騷蟋蟀聲秋隨桐葉到心與鬢毛驚舊
出斑無數新添白幾莖百年成底事攬鏡若為情
贈高山人德克
渾沌包元氣支離入九流隂陽從此有源委問誰求眼
法窮山脉囊經掛杖頭卜吾新築處相伴得沙鷗
三山寺戱堂頭僧二首
竹不容塵入山寧與俗交開門懸梵偈置榻解僧包不
見肘生柳未聞頭戴巢葛藤非我事笑語浪相嘲
晝熱催三伏宵凉報五更鐘鳴塵外響犬吠世間聞強
聒蛙鳴雨譸張鳥噪晴黎明重睡熟栩栩夢䰟清
