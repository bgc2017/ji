詞綜卷十二
翰林院檢討朱彛尊編
宋詞六十三首
趙鼎(四首)岳飛(一首)
李彌遜(一首)朱翌(一首)
張元幹(八首)洪皓(一首)
呂本中(三首)鄧肅(三首)
劉子翬(一首)張掄(一首)
朱敦儒(十三首)康與之(五首)
吴億(一首)曾覿(三首)
閻蒼舒(一首)左譽(一首)
陸凝之(一首)楊无咎(五首)
阮閱(一首)侯寘(二首)
曾慥(一首)曾惇(一首)
朱雍(一首)姚進道(一首)
劉之翰(一首)江緯(一首)
趙鼎(字元鎮閴喜人崇寧初進士累官尚書左僕射同中書門下平章事兼樞密使卒贈太傅)
(諡忠簡追封豐國公有得全居士集詞一卷)
(黃叔暘云趙公中興名相詞章婉媚不減花間)
蝶戀花
盡日東風吹綠樹向晚輕寒數點催花雨年少凄凉天
付與更堪春思縈離緒臨水高樓攜酒處曾倚哀絃
歌斷黃金縷樓下水流何處去凭欄目送蒼烟暮
點絳脣
香冷金爐夢回鴛帳餘香嫰更無人問一枕江南恨
消瘦休文頓覺春衫褪清明近杏花吹盡薄暮東風緊
又
惜别傷離此生此念無重數故人何處還送春歸去
美酒一杯誰解歌金縷無情緒淡烟疎雨花落空庭暮
滿江紅(丁未九日南渡泊舟儀真江口)
慘結秋隂西風送絲絲雨濕凝望眼征鴻幾字暮投沙
磧欲問鄉關何處是水雲浩蕩連南北但脩眉一抺有
無中遙山色江上路天涯客腸巳斷頭應白空搔首
興歎暮年離隔欲待忘憂除是酒奈酒行有盡愁無極
便挽將江水入尊罍澆胸臆
岳飛(字鵬舉湯隂人累官少保樞密副使封國公諡武穆追贈鄂王)
小重山
昨夜寒蛩不住鳴驚回千里夢已三更起來獨自遶階
行人悄悄簾外月朧明白首為功名舊山松竹老阻
歸程欲將心事付瑤琴知音少絃斷有誰聽
李彌遜(字似之吴縣人大觀初登第遷起居郎試中書舍人再試戶部侍郎以爭和議忤秦檜乞)
(歸田隠連江西山有筠溪集)
菩薩鬘
江城烽火連三月不堪對酒長亭别休作斷腸聲老來
無淚傾風高帆影疾目送舟㾗碧錦字幾時來薰風
無鴈回
朱翌(字新仲龍舒人政和中進士歴官中書待制有灊山集)
點絳脣(梅)
流水泠泠斷橋橫路梅枝亞雪花飛下渾似江南畫
白璧靑錢欲買春無價歸來也風吹平野一點香隨馬
張元幹(字仲宗長樂人紹興中坐送胡銓及寄李綱詞除名有歸來集蘆川詞一卷)
賀新郎(送胡邦衡待制赴新州)
夢繞神州路悵秋風連營畫角故宫離黍底事崑崙傾
砥柱九地黃流亂注聚萬落千村狐兔天意從來高難
問况人情易老悲難訴更南浦送君去凉生岸柳摧
殘暑耿斜河疎星淡月斷雲微度萬里江山知何處回
首對牀夜語鴈不到書成誰與目盡青天懷今古肯兒
曹恩怨相爾汝舉大白聽金縷
石州慢
寒水依㾗春意漸回沙際烟闊溪梅晴照生香冷蕊數
枝爭發天涯舊恨試看幾許消魂長亭門外山重叠不
盡眼中青是愁來時節情切畫樓深閉想見東風暗
消肌雪辜負枕前雲雨樽前花月心期切處更有多少
凄凉殷勤留與歸時說到得再相逢恰經年離别
柳梢靑
海山浮碧細雨絲風新愁如織慵試春衫不禁宿酒天
涯寒食歸期莫數芳辰誤幾度回廊夜色入戶飛花
隔簾雙燕有誰知得
點絳脣(秋社前一日溪光亭大雨作)
山暗秋雲暝鴉接翅啼榕樹故人何處一夜溪亭雨
夢入新凉只道消殘暑還知否燕將雛去又是流年度
又
春曉輕雷采蘋洲上清明雨亂雲遮樹黯澹江村路
今夜歸舟綠潤紅香處遙山暮畫樓何許喚取潮回去
又(呈洛濱筠溪二老)
清夜沉沉暗蛩啼處簷花落乍凉簾幕香繞屏山角
堪恨歸鴻情似秋雲薄書難託儘教寂寞忘了前時約
怨王孫
霽雨天迥平林烟暝燈閃江沙水生釣艇樓外暗柳誰
家亂昏鴉相思怪得今番甚寒食近小硯魚箋信屏
山半掩微醉獨倚闌干恨春寒
清平樂
明珠翠羽小綰同心縷好去吳淞江上路寄與雙魚尺
素蘭橈飛取歸來愁眉待得伊開相見嫣然一笑眼
波先入郎懷
洪皓(字光弼樂平人第進士建炎中以徽猷閣待制假禮部尚書為通問使還除徽猷閣直學)
(士提舉萬壽觀兼權直學士院忤秦檜責濠州團練副使安置英州後徙袁州卒諡忠宣)
江梅引
天涯除館憶江梅幾枝開使南來還帶餘杭春信到燕
臺準擬寒英聊慰遠隔山水應銷落赴愬誰空恁遐
想笑摘蘂斷回腸思故里謾彈綠綺引三弄不覺魂飛
更聽胡笳哀怨淚沾衣亂插繁華須異日待孤諷怕東
風一夜吹
呂本中(字居仁洛陽人公著曾孫好問子授承務郎紹興六年賜進士累遷中書舍人兼權直學)
(士院秦檜諷御史劾罷之堤舉太平觀卒諡文靖有東萊集)
南歌子
驛路侵斜月溪橋度曉霜短籬殘菊一枝黃正是亂山
深處過重陽旅枕原無夢寒更每自長只言江左好
風光不道中原歸思轉淒凉
減字木蘭花
去年今夜同醉月明花樹下今夜江邊月暗長隄柳暗
船故人何處帶我離愁江外去來歲花前還似今年
憶去年
清平樂(柳花)
柳塘新漲艇子操雙漿閑倚曲樓成悵望是處春愁一
樣傍人幾點飛花夕陽又送栖鴉試問畫樓西畔暮
雲恐近天涯
鄧肅(字志宏延平人高宗朝官左正言所著有栟櫚集詞一卷)
南歌子
雲繞風前鬢春開鏡裏妝鳳屏清晝裊龍香淺畫蛾眉
新樣遠山長比翼曾同夢雙魚隔異鄉玉樓依舊暗
垂楊樓下落花流水自斜陽
長相思
一重溪兩重溪溪轉山回路欲迷朱欄出翠微梅花
飛雪花飛醉臥幽亭不掩扉冷香尋夢歸
生查子
執手兩澘然情極都無語去馬更匆匆一息迷回顧
孤館得村醪一醉空離緒酒醒却無人簾外三更雨
劉子翬(字彦沖崇安人以父韐任授承務郎通判興化軍辭歸武夷山學者稱為屏山先生有屏)
(山集)
驀山溪(九日)
浮烟冷雨此日還重九秋去又秋來但黃花年年依舊
平臺戲馬無處問南徐茅舍小竹籬疎兀坐空搔首
客來何有草草三杯酒一醉萬緣空休貪他金印如斗
病翁老矣誰共賦歸歟芟隴麥網溪魚未落他人後
張掄(字才甫南渡故老有蓮社詞一卷)
霜天曉角
曉風搖幕攲枕聞殘角霜月到忩寒影金猊泠翠衾薄
舊恨無處著新愁還又作夜夜單于聲裏燈花共珠
淚落
朱敦儒(字希眞一作希直洛陽人以薦起賜進士出身為祕書省正字兼兵部郎官遷兩浙東路)
(提點刑獄上疏乞歸居嘉禾晚除鴻臚少卿有樵歌三卷)
(張正大云希眞賦月詞插天翠柳被何人推上一輪明月自是豪放賦梅引横枝銷瘦一)
(如無但空裏疎花數點語意竒絶如不食烟火語汪叔耕云希眞詞多塵外之想雖雜)
(以微塵而其淸氣自不可没曠黃叔暘云希眞東都名士詞章擅名天資遠冇神仙風)
(致)
念奴嬌
别離情緒奈一番好景一番悲戚燕語鶯啼人乍遠還
是他鄉寒食桃李無言不堪攀折總是風流客東君也
自怪人冷淡蹤跡花豔草草春工酒隨花意薄疎狂
何益除却清風并皓月脉脉此情誰識料得文君重簾
不卷且等閑消息不如歸去受他眞個憐惜
朝中措
當年挾彈五陵間行處萬人看雪獵星飛羽剪春遊花
簇雕鞍飄零到此天涯倦客海上蒼顔多謝江南蘇
小尊前怪我青衫
十二時
連雲衰草連天晩照連山紅葉西風正搖落更前溪嗚
咽燕去鴻歸音信絶問黃花又共誰折征人最愁處
送寒衣時節
好事近
春雨細如塵樓外柳絲黃濕風約繡簾斜去透忩紗寒
碧美人慵剪上元燈彈淚倚瑤瑟却卜紫姑香火問
遼東消息
又(漁父)
搖首出紅塵醒醉更無時節生計綠蓑青笠慣披霜衝
雪晩來風定釣絲閑上下是新月千里水天一色看
孤鴻明滅
又
漁父長身來只共釣竿相識隨意轉船回櫂似飛空無
跡蘆花開落任浮生長醉是良策昨夜一江風雨都
不曾聽得
又
撥轉釣魚船江海盡為吾宅恰向洞庭沽酒却錢塘橫
笛醉顔禁冷更添紅潮落下前磧經過子陵灘畔得
梅花消息
又
短棹釣船輕江上晩烟籠碧塞鴈海鷗分路占江天秋
色錦鱗撥剌滿籃魚取酒價相敵風順片帆歸去有
何入留得
又
失却故山雲索手指空為客蓴菜鱸魚留我住鴛鴦湖
側偶然添酒舊葫蘆小醉度朝夕吹笛月波樓下有
何人相識
點絳脣
客夢初回臥聽吳語開帆索護霜雲薄淡淡芙蓉落
畫舫無情人去天涯角思量著翠蟬金雀别後新梳掠
雙鸂鶒
拂破秋江烟碧一對雙飛鸂鶒應是遠來無力稍下相
偎沙磧小管誰吹橫笛驚起不知消息悔不當時描
得如今何處尋覓
相見歡
金陵城上西樓倚清秋萬里夕陽垂地大江流中原
亂簮纓散幾時收試倩悲風吹淚過揚州
柳枝
江南岸柳枝江北岸柳枝折送行人無盡時恨分離柳
枝酒一杯柳枝淚雙垂柳枝君到長安百事違幾時
歸柳枝
康與之(字伯可渡江初以詞受知高宗官郎中有順菴樂府五卷)
(陳質齋云伯可詞鄙褻之甚興黃叔暘云伯可以文詞待詔金馬門凡中粉飾治具及)
(慈寧歸養兩宫歡集必假伯可之歌詠故應制之詞為多王性之云伯可樂章令晏叔)
(原不得獨擅恊沈伯時云康伯可柳者卿音律甚但未免時有俗語)
洞仙歌令(荷花)
若耶溪路别岸花無數欲斂嬌紅向人語與綠荷相倚
恨回首西風波淼淼三十六陂烟雨新妝明照水汀
渚生香不嫁東風被誰誤遣躊蹰騷客意千里緜緜仙
浪遠何庭凌波微步想南浦潮生畫橈歸正月曉風清
斷腸凝竚
應天長
管絃繡陌燈火畫橋塵香舊時歸路腸斷蕭娘舊日風
簾映朱戶鶯能舞花解語念後約頓成輕負緩雕轡獨
自歸來凭欄情緒楚岫在何處香夢悠悠花月更誰
主惆悵後期空有鱗鴻寄紈素枕前淚忩外雨翠幕冷
夜凉虛度未應信此度相思寸腸千縷
喜遷鶯(秋夜聞鴈)
秋寒初勁看雲路鴈來碧天如鏡湘浦烟深衡陽沙遠
風外幾行斜陣回首塞門何處故國關河重省漢使老
認上林欲下徘徊清影江南烟水暝聲過小樓燭暗
金猊冷送目鳴琴裁詩挑錦此恨此情無盡夢想洞庭
飛下散入雲濤千頃過盡也奈杜陵人遠玉關無信
訴衷情令(長安懷古)
阿房廢址漢荒坵狐兔又羣遊豪華盡成春夢留下古
今愁君莫上古原頭淚難收夕陽西下塞鴈南來渭
水東流
玉樓春
青牋後約無憑據誤我碧桃花下語誰將消息問劉郎
悵望玉溪溪上路春來無限傷情緒擬欲題詩都付
與東風吹落一庭花手把新愁無寫處
吳億(字大年南渡時人有溪園自怡集)
南鄉子
江上雪初消暖日晴烟弄柳條認得裙腰芳草綠魂消
曾折梅花過斷橋蟬鬢為誰凋長恨含嬌那處嬌遙
想晚妝呵手罷無聊更傍朱脣暖玉簫
曾覿(字純甫汴人紹興中以寄班祇候與龍大淵同為建王内知客孝宗受禪以潜邸舊人除)
(權知閤門事淳熙初除開封儀同三司加少保醴泉觀使有海野詞一卷)
(黃叔暘云純甫東都故老詞多感慨如金人捧露盤憶秦娥等曲悽然有黍離之感)
金人捧露盤(庚寅春奉使過京師感懷作)
記神京繁華地舊游蹤正御溝春水溶溶平康巷陌繡
鞍金勒躍青驄解衣沽酒醉絃管柳綠花紅到如今
餘霜鬢嗟前事夢魂中但寒烟滿目飛蓬雕欄玉砌空
餘三十六離宫塞笳驚起暮天鴈寂寞東風
憶秦娥(邯鄲道上)
風蕭瑟邯鄲古道傷行客傷行客繁華一瞬不堪思憶
叢臺歌舞無消息金樽玉管空陳跡空陳跡連天草
樹暮雲凝碧
菩薩鬘(次韻龍深甫)
杏花寒食佳期近一簾烟雨琴書潤砌下水潺潺玉笙
吹暮寒陽臺雲易散往事尋思嬾花底醉相扶當時
人在無
閻蒼舒(蜀人官至侍郎嘗北使汴京)
水龍吟
少年聞說京華上元景色烘晴晝朱輸畫轂雕鞍玉勒
金衢爭驟春滿鰲山夜沉陸海一天星斗正紅毬過了
鳴鞘聲斷回鸞馭鈞天奏誰料此生親到五十年都
城如舊而今但有傷心烟霧縈愁楊柳寶籙宫前絳霄
樓下不堪回首願黃圖早復端門燈火照人還又
左譽(字與言天台人歴仕後去爲浮屠所著有筠翁長短句)
(王仲言云與言策名之後籍甚宦途錢塘幕府樂籍有名姝張芸女名穠色藝妙天下君)
(頗顧之如盈盈秋水淡淡春山與一叚離愁堪畫處橫風斜雨挹衰柳及帷雲剪水滴粉)
(搓酥皆為穠作當時都人冇曉風殘月柳三變滴粉搓酥左與言之對後穠委身立勳大)
(將家易姓章䟽封大國紹興中因覓官行闕暇日訪西湖兩山間忽逢車輿甚盛中覩一)
(麗人褰簾顧君而顰曰如今若把菱花照猶恐相逢是夢中視之乃穠也君醒然悟入即)
(拂衣東渡一意空門)
眼兒媚
樓上黃昏杏花寒斜月小闌干一雙燕子兩行征鴈畫
角聲殘綺忩人在東風裏灑淚對春閑也應似舊盈
盈秋水淡淡春山
陸凝之(字永仲號石室餘杭人布衣高宗召見不赴)
念奴嬌(觀潮)
遠山一帶遡晴空極目天涯浮白楓落鴉翻談笑處不
覺雲濤橫席酒病方蘇睡魔猶殢一掃無留迹吳帆越
棹恍然飛上空碧長記草賦梁園凌雲筆勢倒三江
秋色對此驚心空悵望老作紅塵閑客别浦烟平小樓
人散回首千波寂西風掃露為君重噴霜笛
楊无咎(字浦之清江人高宗朝累徵不起自號清夷長者冇逃禪集二卷)
南歌子(次東坡端午韻)
小雨疎疎過長江滾滾流落霞殘照晚明樓又是一番
重午身寄南州羅綺紛香陌魚龍漾彩舟不堪回首
鳳池頭誰道於今霜鬢猶是淹留
生查子
秋來愁更深黛拂雙蛾淺翠袖怯天寒脩竹蕭蕭晚
此意有誰知恨與孤鴻遠小立背西風又是重門掩
甘草子
秋暮永夜西樓冷月明忩戶夢破櫓聲中憶在松江路
攲枕試尋曾遊處記歴歴風光堪數誰與浮家五湖
去儘醉眠秋雨
明月棹孤舟(周三五)
寶髻雙垂烟縷縷年紀小未周三五壓衆精神出羣標
格偏向衆中翹楚記得譙門初見處禁不定亂紅飛
去掌託鞋兒肩拖裙子悔不做閑男女
於中好
牆頭豔杏花初試遶珍叢細挼紅蕊欲知占盡春明媚
悄無意看桃李持杯準擬花前醉早一葉兩葉飛墜
晩來旋旋深無地更聽得東風起
阮閱(一作閎字閱休一作閎休建炎初知袁州致仕寓居宜春著詩話總龜)
洞仙歌(贈宜春官妓趙佛奴)
趙家姊妹合在昭陽殿因甚人間有飛燕見伊底盡道
獨步江南便江北也何曾慣見惜伊情性好不解嗔
人長帶桃花笑時臉向尊前酒底見了須歸似恁地能
得幾回細看待不眨眼兒覻著伊將眨眼工夫看伊幾
遍
侯寘(字彦周東武人晁說之甥紹興中以直學士知建康有孏窟詞一卷)
朝中措(元夕上潭帥劉共甫)
年來玉帳罷兵籌燈市小遲留花外香隨金勒酒邊人
倚紅樓沙堤此去傳柑侍宴天上風流還記月華小
隊春風十里潭州
風入松
少年心醉杜韋娘曾格外疎狂錦箋預約西湖上共幽
深竹院松莊愁夜黛眉顰翠惜歸羅帕分香重來一
夢繞湖塘空烟水微茫同心眼底無蘇小記舊遊凝竚
凄凉入扇柳風殘酒點衣花雨斜陽
曾慥(字端伯編樂府雅詞)
調笑(梅)
清友羣芳右萬縞紛披兹獨秀天寒月薄黃昏後縞
袂亭亭招手故山千樹連雲岫借問如今安否
曾惇(字谹父有詞一卷)
(黃叔暘云谹父故相之孫辭播樂府)
點絳脣(重九飲栖霞)
九日傳杯要携佳客棲霞去滿城風雨記得潘郎句
紫菊紅萸何意留儂住愁如許暮烟一縷正在歸時路
朱雍(紹興中乞召試賢良有梅詞二卷)
好事近(梅)
春色為誰來枝上半留殘雪恰近小園香徑對霜林寒
月危欄淒斷笛聲長吹到偏嗚咽最好短亭歸路有
行人先折
姚進道(華亭人)
青玉案(和賀方回韻送伯固歸吳中)
三年枕上吴中路遣黃耳隨君去若到松江呼小渡莫
驚鷗鷺四橋盡是老子經行處輞川圖上看春暮常
記高人左丞句作箇歸期天已許春衫猶是小蠻鍼線
曾濕西湖雨
劉之翰(荆南人)
水調歌頭(獻田都統)
凉露洗金井一葉下梧桐謫仙浪游何處華髮作詩翁
烏帽蕭蕭一幅坐對清泉白石矯首撫長松獨鶴歸來
晩聲在碧霄中神仙宅留玉節駐金狨黔南一道十
萬貔虎控雕弓笑折碧荷倒影自唱采蓮新曲詞句滿
秋風劒佩八千歲長入大明宫(田世輔為金州都統制時之翰待峽州遠安主)
(簿闕作此詞獻之田覧之大喜致書約來金城欲厚加資給而之翰遽亡明年田出閱武恍惚見之翰立道左)
(因大驚異亟送千緡與其孤)
江緯
向湖邊
退處鄉關幽棲林藪舍宇第須茅蓋翠巘清泉啓軒忩
遙對遇等閑鄰里過從親朋臨顧草草便成歡會策杖
携壺向湖邊柳外旋買溪魚便斫銀絲鱠誰復欲痛
飲如長鯨呑海共惜醺酣恐歡娛難再矧清風明月非
錢買休追念金馬玉堂心膽碎且鬭尊前有阿誰身在
詞綜卷十二
