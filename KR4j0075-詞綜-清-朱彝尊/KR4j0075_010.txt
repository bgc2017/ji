詞綜卷十
翰林院檢討朱彛尊編
宋詞六十一首
陳克(六首)李祁(三首)
呂渭老(十七首)趙企(一首)
李持正(一首)王采(二首)
韓駒(一首)徐積(一首)
何籕(一首)蔣子雲(一首)
宋齊愈(一首)李甲(四首)
夏倪(一首)沈會宗(四首)
廖世美(二首)林少瞻(一首)
何大圭(一首)沈公述(一首)
魯逸仲(一首)何㮚(一首)
陳瓘(一首)王安中(四首)
楊适(一首)方喬(一首)
李玉(一首)波子山(一首)
謝克家(一首)
陳克(字子高臨海人僑寓金陵元豊間以呂安老薦入幕府得官有赤城詞一卷)
(陳質齋云子高詞格頗高麗晏周之流亞也)
菩薩鬘
赤欄橋盡香街直籠街細柳嬌無力金碧上晴空花晴
簾影紅黃衫飛白馬日日青樓下醉眼不逢人午香
吹暗塵
又
綠蕪牆遶靑苔院中庭日淡芭蕉卷蝴蝶上階飛風簾
自在垂玉鈎雙語燕寶甃楊花轉幾處簸錢聲綠忩
春夢輕
謁金門
愁脉脉目斷江南江北烟樹重重芳信隔小樓山幾尺
細草孤雲斜日一晌弄晴天色簾外落花飛不得東
風無氣力
又
花滿院飛去飛來雙燕紅雨入簾寒不卷曉屏山六扇
翠袖玉笙悽斷脉脉兩蛾愁淺消息不知郎近遠一
春長夢見(耆舊續聞云和凝詞拂水雙飛來去燕曲檻小屏山六扇)
又
柳絲碧柳下人家寒食鶯語匆匆花寂寂玉階春蘚濕
閑凭薰籠無力心事有誰知得檀炷繞忩燈背壁畫
簷殘雨滴
臨江仙
四海十年兵不解朔塵直到江城歲華消盡客心驚疎
髯渾似雪衰涕欲生冰送老虀鹽何處是我緣應在
吳興故人相望若為情别愁深夜雨孤影小忩燈
李祁(字蕭遠官至尚書郎宣和間責監漢陽酒稅)
點絳脣
樓下清歌水流歌斷春風暮夢雲烟樹依約江南路
碧水黃沙夢到尋梅處花無數問花無語明月隨人去
朝中措
郎官湖上探春迴初見照江梅過盡竹溪流水無人知
道花開佳人何處江南夢遠殊未歸來喚取小叢教
看隔江烟雨樓臺
風蝶令
嫋嫋秋風起蕭蕭敗葉聲岳陽樓上聽哀箏樓下凄凉
江月為誰明霧雨沉雲夢烟波渺洞庭可憐無處問
湘靈只有無情江水遶孤城
呂渭老(一作濱老字聖求秀州人宣和末朝士有詞一卷)
(趙師秀云聖求詞婉媚深窈視美成耆卿伯仲)
薄倖
青樓春晩畫寂寂梳勻又懶乍聽得鴉啼鶯弄惹起新
愁無限記年時偷擲春心花間隔霧遙相見便角枕題
詩寳釵貰酒共醉青苔深院怎忘得迴廊下携手處
花明月滿如今但暮雨蜂愁蝶恨小忩閑對芭蕉展却
誰拘管儘無言閑品秦箏淚滿參差鴈腰肢漸小心與
楊花共遠
選冠子
雨溼花房風斜燕子池閣晝長春晚檀盤戰象寳局鋪
碁籌畫未分還嬾誰念少年齒怯梅酸病疎霞盞正青
錢遮路綠絲明水倦尋歌扇空記得小閣題名紅箋
青製燈火夜深裁剪明眸似水妙語如絃不覺曉霜雞
喚聞道近來箏譜慵看金鋪長掩瘦一枝梅影回首江
南路遠
念奴嬌(贈希文寵姬)
暮雲收盡霽霞明高擁一輪寒玉簾影橫斜房戶靜小
立啼紅簌簌素鯉頻傳蕉心微展雙蘂明紅燭開門疑
是故人敲撼忩竹長記那裏西樓小寒忩靜盡掩風
箏鳴屋淚眼燈光情未盡儘覺語長更促短短霞杯温
温羅帊妙語書裙幅五湖何日小舟同泛春綠
情久長
冰梁跨水沉沉霽色遮千里怎向我小舟孤棹天外飄
墜夜寒侵短髮睡不穩忩外寒風漸起歲華暮蟾光射
雪碧瓦飄霜塵不動寒無際雞咽荒郊夢也無歸計
擁綉枕斷魂殘魄清吟無味想伊睡起又念遠樓閣横
枝對倚待歸去西忩剪燭小閣凝香深翠幕饒春睡
滿路花(同柳仲脩在趙屯)
西風晴日短小雨菊花寒斷雲低古木暗江天星娥尺
五佳約悞當年小語憑肩處猶記西園畫橋斜月闌干
鳥蹄花落春信遣誰傳尚容清夜夢小留連青樓何
處寳鏡注嬋娟應念紅箋事微暈春山背窗愁枕孤眠
浣溪沙
烟柳濛濛鵲做巢青青弱草帶斜橋鶯聲多在杏花梢
逐伴不知春路遠見人時著小詞招阿誰有分伴吹
簫
南歌子
策杖穿花圃登臨嘯晚風無窮秋色蔽晴空遙見夕陽
江上捲飛蓬鴈過菰蒲遠山遙夢寐通一林楓葉墮
愁紅歸去暮烟深處聽疎鐘
祝英臺近
寳蟾明朱閣靜新燕近簾語還記元宵燈火小橋路逢
迎春筍柔微凌波纖穩悄不顧斗斜三鼓甚無據誰
信一霎春愁鶯聲留不住柳色苔㾗風雨暗花圃細看
羅帶銀鈎綃巾香淚算不枉那時分付
江城子
曉參垂戶宿酲醒坐南亭對疎星點點螢光偏向竹梢
明望斷長空何處是雲葉亂彩霞橫西樓依舊抱重
城小銀屏此時情鴉陣翻叢枯柳兩三聲欹枕欲尋初
夜夢雞唱遠曉蟾傾
小重山(七夕病中)
半夜燈殘鼠上檠小忩風動竹月微明夢魂偏寄水西
亭琅玕碧花影弄蜻蜓千里暮雲平南樓催上燭晩
來晴酒闌人散斗西傾天如水團扇樸流螢
減字木蘭花
雨簾高捲芳樹隂隂連别館凉氣侵樓蕉葉荷枝各自
秋前溪夜舞化作驚鴻留不住愁損腰肢一桁香消
舊舞衣
江城子慢
新枝媚斜日花徑霽晩碧泛紅滴近寒食蜂蝶亂點檢
一城春色倦游客門外昏鴉啼夢破春心似遊絲飛遠
碧燕子又語斜簷行雲自沒消息當時烏絲夜語約
桃花時候同醉瑤瑟甚端的看看是榆角楊花飛擲怎
忘得斜倚紅樓回淚眼天如水沉沉連翠壁想伊不整
啼妝影簾側
百宜嬌
隙月垂篦亂蛬催織秋晩嫩凉房戶燕拂簾旌鼠窺忩
網寂寂飛螢來去金鋪鎮掩謾記得花時南浦約重陽
萸糝菊英小樓遙夜歌舞銀燭暗佳期細數簾幕漸
西風半忩秋雨葉底翻紅水面皴碧燈火裁縫砧杵登
堂望極正霧鎖官槐歸路定須相將寳馬鈿車訪吹簫
侶
夢玉人引
上危梯望畫閣迥繡簾垂曲水飄香小園鶯喚春歸舞
袖弓彎正滿城烟草凄迷結伴踏青趁蝴蝶雙飛賞
心歡計從别後無意到西池自檢羅囊要尋紅葉留詩
懶約無憑據鶯花都不知怕人問強開懷細酌荼蘼
傾杯令
隔座藏鈎分曹射覆燭燄漸催三鼓箏按教坊新譜樓
外月生春浦徘徊爭忍忙歸去怕明朝無情風雨珍
花美酒團坐且作樽前笑侶
一落索
蟬帶殘聲移别樹晩凉房戶秋風有意染黃花下幾點
凄凉雨渺渺雙鴻飛去亂雲深處一山紅葉為誰愁
供不盡相思句
西江月慢
春風淡淡清畫永落英千尺桃杏散平郊晴蜂來往妙
香飄擲傍畫橋煑酒靑帘綠楊風外數聲長笛記去年
紫陌朱門花下舊相識向寳帕裁書憑燕翼望翠閣
烟林似織聞道春衣猶未整過禁烟寒食但記取角枕
題情東忩休悞這些端的更莫待靑子綠隂春事寂
趙企(字循道大觀中宰績溪)
感皇恩
騎馬踏紅塵長安重到人面依然似花好舊歡纔展又
被新愁分了未成雲雨夢巫山曉千里斷腸關山古
道回首高城似天杳滿懷離恨付與落花啼鳥故人何
處也青春老
李持正(字季秉政和五年進士歴知德慶南劒潮陽三郡終朝請大夫)
明月逐人来(上元)
星河明澹春來深淺紅蓮正滿城開遍禁街行樂暗塵
香拂面皓月隨人近遠天半鰲山光動鳳樓西觀東
風靜珠簾不捲玉輦待歸雲外聞絃管認得宮花影轉
(蘇子瞻云好箇皓月隨人近遠)
王采(字輔道一云字道輔韶子宣和中官侍郎)
玉樓春
秋閨思入江南遠簾幕低垂閑不捲玉珂聲斷曉屏空
好夢驚回還起嬾風輕只覺香烟短隂重不知天色
晩隔忩人語退朝歸旋整宿妝勻睡眼
蝶戀花(梨花)
縷雪成花檀作蘂愛伴秋千搖曳東風裏翠袖年年寒
食淚為伊牽惹愁無際幽豔偏宜春雨細紅粉闌干
有箇人相似鈿合金釵誰與寄丹青傳得凄凉意
韓駒(字子蒼仙井監人政和初進士歷遷中書舍人兼權直學士院贈中奉大夫有陵陽集)
昭君怨(雪)
昨日樵村漁浦今日瓊川銀渚山色捲簾看老峯巒
錦帳美人貪睡不覺天孫剪水驚問是楊花是蘆花
徐積(字仲車楚州山陽人中進士第除楊州司戶參軍楚州教授改和州防禦推官徽宗初立)
(改宣德郎卒贈諡節孝處士有集)
漁父樂
水曲山隈四五家夕陽烟火隔蘆花漁唱歇醉眠斜綸
竿蓑笠是生涯
何籀(字子初信安人)
宴清都
細草沿階軟遲日薄惠風輕靄微暖春工靳惜桃英尚
小柳芽猶短羅幃繡幕高捲早巳是歌慵笑懶凭畫樓
那更天遠山遠水遠人遠堪怨傅粉疎狂竊香俊雅
無計拘管青絲絆馬紅巾寄羽甚處迷戀無言淚珠零
亂翠䄂儘重重漬遍故要得别後思量歸時覻見
蔣子雲(字元龍)
好事近
葉暗乳鴉啼風定亂紅猶落蝴蝶不隨春去入薰風池
閣休歌金縷勸金巵酒病煞如昨簾捲日長人靜任
楊花飄泊
宋齊愈(字退翁宣和間為太學官按吴曾能改齋漫錄稱諫議)
眼兒媚(梅詞應制)
霏霏疎影(一作雨)轉征鴻人語暗香中小橋斜渡曲屏深
院水月濛濛人間不是藏春處(一作所)玉笛曉霜空江
南處處黃垂密雨綠漲薰風
李甲(字景元華亭人)
帝臺春
芳草碧色萋萋遍南陌暖絮亂紅也知人春愁無力憶
得盈盈拾翠侶共携賞鳳城寒食到今來海角逢春天
涯倦客愁旋釋還似織淚暗拭又偷滴漫倚遍危欄
儘黃昏也只是暮雲凝碧拚則而今已拚了忘則怎生
便忘得又還問鱗鴻試重尋消息
望雲涯引
秋容江上岸花老蘋洲白露溼蒹葭浦嶼漸增寒色閑
漁唱晚鶩鴈驚飛處映遠磧數點輕帆送天際歸客
鳳臺人散漫回首沉消息素鯉無憑樓上暮雲凝碧時
向西風下認遠笛宋玉悲懷未信金樽消得
八寳妝
門掩黃昏畫堂人寂暮雨乍收殘暑簾卷疎星庭戶悄
隠隠嚴城鐘鼓空街烟暝半開斜月朦朧銀河澄淡風
凄楚還是鳳樓人遠桃源無路惆悵夜久星繁碧雲
望斷玉簫聲在何處念誰伴茜裙翠袖共携手瑤臺歸
去對脩竹森森院宇曲屏香暖凝沉炷問對酒當歌情
懷記得劉郎否
過秦樓
賣酒壚邊尋芳原上亂花飛絮悠悠已蝶稀鶯散便擬
把長繩繫日無由謾道草忘憂也徒將酒解閑愁正江
南春盡行人千里蘋滿汀洲有翠紅徑裏盈盈侶簇
芳茵褉飲時笑時謳當暖風遲景任相將永日爛漫狂
遊誰信盛狂中有離情忽到心頭向尊前擬問雙燕來
時曾過秦樓
夏倪(字均父蘄州人自府曹左官祁陽監酒)
減字木蘭花(宣和庚子登浯臺作)
江涵曉日蕩漾波光搖槳入笑指浯溪漫叟雄文銷翠
微休嗟不偶歸到中州何處有獨立風烟湘水浯臺
總接天
沈會宗(字文伯)
小重山
花過園林清蔭濃琅玕新脱笋綠成叢語(一作雨)聲只在
小樓(一作池)東閑欹枕敵(一作直)面芰荷風長(一作斜)日蔽
簾隴輕塵飛不到畫堂空一樽今夜與誰同人如玉相
對月明中
菩薩鬘
落花迤邐層隂少青梅競弄枝頭小江色雨和烟行人
江那邊好花都過了滿地空芳草落日醉醒間一春
無此寒
驀山溪
想伊不住船在藍橋路别語未甘聽更忍問而今是去
門前楊柳幾日轉西風將行色欲留心忽忽城頭鼔
一番幽會只覺添愁緒邂逅却相逢又還有此時歡否
臨岐把酒莫惜十分斟尊前月月中人明夜知何處
清商怨
城上鴉啼斗轉漸玉壺冰滿月淡寒梅清香來小院
誰遣鸞箋寫怨翻錦字疊疊和愁卷夢破胡笳江南烟
樹遠
廖世美
好事近
落日水鎔金天淡暮烟凝碧樓上誰家紅袖倚闌干無
力鴛鴦相對浴紅衣短棹弄長笛驚起一雙飛去聽
波聲拍拍
燭影搖紅(安陸浮雲樓)
靄靄春空畫樓森聳凌雲渚紫薇登覽最關情絶妙誇
能賦惆悵相思遲暮記當日朱欄共語塞鴻難問岸柳
何窮别愁紛絮催促年光舊來流水知何處斷腸何
必更殘陽極目傷平楚晩霽波聲帶雨悄無人舟橫野
渡數峯江上芳草天涯參差烟樹
林少瞻
眼兒媚(曉行)
霽霞散曉月猶明疎木挂殘星山逕人稀翠蘿深處啼
鳥兩三聲霜華重逼雲裘冷心共馬蹄輕十里青山
一溪流水都做許多情
何大圭(字搢之廣德軍人進士)
小重山
綠樹鶯啼春正濃釵頭青杏小綠成叢玉船風動酒鱗
紅歌聲咽相見幾時重車馬去匆匆路隨芳草遠恨
無窮相思只在夢魂中今宵月偏照小樓東(臨卭高恥庵云玉船)
(句如雲錦月鈎奪造化之巧)
沈公述
念奴嬌
杏花過雨漸殘紅零落胭脂顏色流水飄香人漸遠難
託春心脉脉恨别王孫牆隂目斷手把青梅摘金鞍何
處綠楊依舊南陌消散雲雨須臾多情因甚有輕離
輕拆燕子千般爭解說些子伊家消息厚約深盟除非
重見見了方端的而今無奈寸腸千恨堆積
魯逸仲
南浦
風悲畫角聽單于三弄落譙門投宿駸駸征騎飛雪滿
孤村酒市漸闌燈火正敲忩亂葉舞紛紛送數聲驚鴈
乍離烟水嘹唳度寒雲好在半朧淡月到如今無處
不銷魂故國梅花歸夢愁損綠羅裙為問暗香閑豔也
相思萬點付啼㾗算翠屏應是兩眉餘恨倚黃昏
何㮚(字子縝一云字文縝仙井人政和丙申進士第一歷官尚書右僕射兼中書侍郎死靖康)
(之難贈觀文殿大學士)
虞美人(贈妓惠柔)
分香帕子揉藍膩欲去殷勤惠重來約在牡丹時只恐
花枝相妒故開遲别來看盡閑桃李日日闌干倚催
花無計問東風夢作一雙蝴蝶遶芳叢
陳瓘(字瑩中延平人中甲科建中靖國初為右司諫嘗移書責曾布及言蔡京蔡卞之姦章疏)
(十上除名編隸合浦以死靖康中贈諫大夫紹興中追贈諡忠肅有了齋集詞一卷)
滿庭芳
淮葉繽紛江烟濃淡别尊同倒寒碑未逢春信霜露惹
征衣往事元無是處何須待回(一作回)首知非春鵑語從
來勸我長道不如歸家山何處近江樓簾棟夕捲朝
飛問西江筍蕨何似鱸肥且署(一作置)華胥舊夢忘言處
千古同時君知我平生心事相契古來希
王安中(字履道曲陽人進士及第宣和中累官翰林學士承旨尚書左丞金人來歸燕授慶遠軍)
(節度使河北河南燕山府路宣撫使加少師郭藥師將叛求罷召還靖康初安置象州紹)
(興初復左中大夫有初寮集詞一卷)
玉樓春
秋鴻只向秦箏住終寄青樓書不去手因春夢有攜時
眼到花開無著處泥金小字回文句翠袖紅裙今在
否欲尋巫峽舊時雲問取高唐臺畔路
一落索
塞柳未傳春信霜花侵鬢送君西去指秦關看日近長
安近玉帳同時英俊合離無定路逢新鴈北飛來寄
一字燕山問
清平樂(和晁倅)
花時微雨未減春分數占取簾疎花密處把酒聽歌金
縷斜風輕度濃香閑情正與春長向晩紅燈入坐嘗
新青杏隨觴
洞仙歌
深庭夜寂但凉蟾如晝鵲起高槐露華透聽曲樓玉管
吹徹伊州金釧響軋軋朱扉暗叩迎人巧笑道好箇
今宵怎不相尋暫携手見淡淨晩妝殘對月偏宜多情
更越饒纖瘦早促分飛霎時休便恰似陽臺夢雲歸後
楊适(字時可棣州人舉進士為尚書比部員外郎)
南柯子(送淮漕向伯恭)
怨草迷南浦愁花傍短亭有情歌酒莫催行看取無情
花草也關情舊日臨岐曲而今忍淚聽淮山何在暮
雲平待倩春風吹夢過江城
方喬(樂至人)
生查子(贈紫竹)
晨鶯不住啼故喚愁人起無力曉妝慵閑弄荷錢水
欲呼女伴來鬭草花隂裏嬌極不成狂更向屏山倚
李玉
賀新郎
篆縷消金鼎醉沉沉庭隂轉午畫堂人靜芳草王孫知
何處惟有楊花糝徑漸玉枕騰騰春醒簾外殘紅春已
透鎮無聊殢酒厭厭病雲鬢亂未忺整江南舊事休
重省遍天涯尋消問息斷鴻難倩月滿西樓憑欄久依
舊歸期未定又只恐瓶沉金井嘶騎不來銀燭暗枉教
人立盡梧桐影誰伴我對鸞鏡(黃叔暘云李君詞雖不多見然風流藴藉盡此)
(篇矣)
波子山(宿州獄掾)
剔銀燈(途次南京憶營妓張温卿)
一夜隋河風勁霜混水天如鏡古柳堤長寒烟不起波
上月無流影那堪懶聽疎星外離鴻相應須信情多
是病酒到愁腸還醒數疊羅衾餘香未減甚時枕鴛重
並教伊須更將蘭約見時先定
謝克家(字任伯官參政)
憶君王(徽宗北行作此)
依依宮柳拂宫牆樓殿無人春晝長燕子歸來依舊忙
憶君王月照黃昏人斷腸(避戎夜話云淵聖幸北營不返謝元及作此詞鼠璞云語)
(意悲凉讀之使人墮淚眞憂君憂國之語)
詞綜卷十
