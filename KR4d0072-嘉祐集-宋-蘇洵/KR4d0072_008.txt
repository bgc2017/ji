嘉祐集卷八
宋蘇洵撰
太玄論上
蘇子曰言無有善惡也苟有得乎吾心而言也則其辭
不索而獲夫子之於易吾見其思焉而得之者也於春
秋吾見其感焉而得之者也於論語吾見其觸焉而得
之者也思焉而得故其言深感焉而得故其言切觸焉
而得故其言易聖人之言得之天而不以人參焉故夫
後之學者可以天遇而不可以人得也方其為書也猶
其為言也方其為言也猶其為心也書有以加乎其言
言有以加乎其心聖人以為自欺後之不得乎其心而
為言不得乎其言而為書吾於揚雄見之矣疑而問問
而辯問辯之道也揚雄之法言辯乎其不足問也問乎
其不足疑也求聞於後世而不待其有得君子無取焉
耳太玄者雄之所以自附於夫子而無得於心者也使
雄有得於心吾知太玄之不作何則瘍醫之不為疾醫
樂其有得於瘍也疾醫之不能為而喪其所以為瘍此
瘍醫之所懼也若夫妄人礪鍼磨砭乃欲為俞跗扁鵲
之事彼誠無得於心而侈於外也使雄有孟軻之書而
肯以為太玄耶惟其所得之不足樂故大為之名以僥
倖於聖人而已且夫易之所為作者雄不知也以為為
數耶以為為道耶惟其為道也故六十卦而無加六十
四卦而無損及其以為數而後有六日七分之說生焉
聖人之意曰六十四卦者易也六日七分者吾以為歷
也在歷以數勝在易以道勝然則易之所為作其亦可
知矣盖自漢以来六經始有異論夫聖人之言無所不
通而其用意固有所在也惟其求而不可得於是乃始
雜取天下竒怪可喜之說而納諸其中而天下之工乎
曲學小數者亦欲自附於六經以求信於天下然而君
子不取也太玄者雄所以擬易也觀其始於一而終於
八十一是四乘之極而不可加也從三方之算而九之
并夜於晝為二百四十有三日三分其方而一以為三
州三分其州而一以為三部二分其部而一以為三家
此猶六十之不可加而六十四之不可損也雄以為未
也從而加之曰踦又曰贏曰吾以求合乎三百六十有
五與夫四分之一者也曰踦也曰贏也是何為者或曰
以象四分之一四分之一在贏而不在踦踦者斗之二
十六也或曰以象閏閏之積也起於難之七而於此加
焉是強為之辭也且其言曰譬諸人增則贅而割則虧
今也重不足於歷而輕以其書加焉是不為太玄也為
太初歷也聖人之所略揚雄之所詳聖人之所重揚雄
之所忽是其為道不足取也道之不足取也吾乃今求
其數求合乎三百六十有五與夫四分之一者固雄意
也贊之七百三十有一是日之三百六十有五與夫四
分之一也後之學者曰吾不知夫二十八宿之次與夫
日行之度也而於太玄焉求之則吾懼夫積日之無以
處也歷者天下之至微要之千載而可行者也四分而
加一是四歲而加一日也率四歲而加之千載之後吾
恐大冬之為大夏也且夫四分其日而贊得二焉故贊
者可以為偶而不可以為竒其勢然也雄之所欲加者
四分之三而所加者四是其為數不足多也君子之為
書猶工人之作器也見其形以知其用有鼎而加柄焉
是無問其工之材不材與其金之良苦而其不可以為
鼎者固已明矣况乎加踦與贏而不合乎二十八宿之
度是柄而不任操吾無取也巳
太玄論中
四分日之一或曰一百分日之二十五在四以為一在
百以為二十五唯其所在而加之豈有常數哉六日七
分者以八十言者也苟有以適於用吾斯從而加之矣
坎離震兑各守其方而六十卦之爻分散於三百六十
日聖人不以五日四分日之一者害其為易而以七分
者加焉此非有所法乎日月星辰之度天地五行之數
也以為上之不可以八而下之不可以六故以七分者
加之使夫易者亦不為無用於歷而已矣夫八十分與
夫七分者皆非其所以為易也上下而為卦九六而為
爻此其所以為易也聖人不於其所以為易者加之故
加焉而不害其為易若夫四位而為首九行而為贊此
此正其所以為太玄者也而雄於此加焉故吾不知其
為太玄也始於中之一而訖於養之九闕焉而未見者
四分日之三而已矣以一百八分而為日以一分而加
之一首之外盡八十一首而四分日之三者可以見矣
觀周之一知晝夜之不在乎竒偶而在其所承觀中之
九知休咎之不在乎晝夜而在其所處故積其分至於
養之九而可以無患盖易之本六日以為卦太玄之初
四日有半以為首而皆以四百八十七分求合乎二十
八宿之度加分而其數定去踦贏而其道勝吾無憾焉
耳
太玄論下
太玄之策三十有六虛三而三十有三用焉曰其說出
於易易曰大衍之數五十其用四十有九是雄之所以
為虚三之說也夫大衍之數是數之宗而萬物之所取
用也今夫蓍亦用者之一而已矣或用其千萬或用其
一二唯其所用而蓍也用其四十有九焉五者生之終
也十者成之極也生之終成之極則天下又何以過之
故曰五十五十者五十有五云也非四十有九而益一
云也天下之數於是宗焉則玄無乃亦將取之且夫四
十有九者豈有他哉極其所當用之數而取之於大衍
者衍其所當用之策數而舉其大略焉耳吾將以老陽
之九而明之則夫七八六者可以從而見焉今夫一爻
而三變一變而挂一是三用也四四揲之歸竒於扐是
十用也既扐而數其餘是三十有六用也三與十與三
十六而四十九之數成焉增之則贏損之則虧四十有
九足以成爻而未始有虚一之道吾不知先儒何從而
得之也聖人之所為當然而然耳區區於天地五行之
數而牽合於其間者亦見其勞而無取矣聖人觀乎三
才之體而取諸其象故八卦皆以三畫及其欲推之於
六十四也則從而六之吾又不知先儒之何以配乎六
也聖人之意直曰非六無以變非六無以變是非四十
九無以揲也太玄之算極於三以三而計之掛其一再
扐其五而數其餘之二十七是亦三十三之數不可以
有加也今其說曰三六又曰二九又曰倍天之數又曰
地虚三以扐天三皆求易之過也夫卜筮者聖人所以
探吉凶之四然故為是不可逆知之數而寓諸其無心
之物故雖折草毁瓦而皆有以前禍福之兆聖人懼無
以自神其心而交於冥莫恍惚之間也故擇時日登龜
取蓍而廟蔵焉聖人之視蓍龜也若或依之以自神其
心而非蓍龜之能靈也况乎區區牽合於天地五行之
數其說固已迂矣卜筮者為不可逆知者也旦筮用三
經皆竒夕筮用三緯日中夜中用二經一緯皆竒偶雜
則是吉凶之純駁不在其逢而在其時使夫旦筮者不
為大休則為大咎而日中夜中與夫夕筮者大休大咎
終不可得而遇也中之九曰顛靈氣形反當晝而凶盖
有之矣占從其詞不從其數其誰曰不可吾欲去其踦
與其贏加其首之一分損其蓍之三策不從其數之可
以逆知而從其詞之不可以前定庶乎其無罪也
太玄總例引
吾既作太玄論或者讀揚子之書未知其詳而以意詰
吾說病辭之不給也為作此例凡雄之法與夫先儒之
論其可取者皆在有未盡傳之已意曰姑觀是焉盖雄
者好竒而務深故辭多夸大而可觀者鮮始之以十八
策中之以三十六終之以七十二積之以二萬六千二
百四十四張而不已誰不能然盖總例之外無觀焉
四位
玄首之數在乎方州部家(推玄算備矣)初揲而得之為家逆
而次之極於方凡所以謂之方州部家者義不在乎其
數也取天下有别之名而加之耳夫天下之大所以略
别之者謂之方方之中分之稍詳者謂之州舉一類而
為之所者謂之部舉一人而為之别者謂之家盖方者
别之大而家者其小别者也故玄家一一而轉而有八
十一家部三三而轉而有七十七部州九九而轉而有
九州方二十七而轉而有三方四者旋相為配而無所
不遇故有八十一首
九贊
方州部家之於玄一首而加一算故四位皆及於三而
其算止於八十一率一算而九贊系之贊者所以為首
之日而算者所以為首之次也故二者竝行而其用各
異非如易之六畫有以應乎六爻之辭也玄之大體以
二贊而當一日贊之竒偶或以為晝或以為夜竒首之
晝在乎贊之竒偶首之晝在乎贊之偶率十有八贊而
後九日備一首而九贊其勢然也故於九贊之間三三
相附以當天之始中終地之下中上與人之思禍福三
者自相變而皆可以當其一首之贊故玄之所以有九
行者亦以其贊言也五行之次水始於一六土終五十
而玄數不及十說者以為土君象也水火木金四者是
當先後於土者也至於八十一首之間則亦以九九相
從以當天地人三者之變與夫九行之數故舉其首之
當水與天之始始地之下下人之思内者以為九天(謂中)
(羨從更晬廓減沉成也)
八十一首
一首而九贊二贊為一日率一首而四日有半竒首之
次九為偶首初一日之盡故自竒之一至於偶之一而
後得為五日觀范望之注而考之其星度則竒首之九
贊為五日而偶首止於四(范注周之初一日入牛六度礥之初一日入女二度)玄
棿曰九日平分范說非也盖一首之數定而八十一首
之數從可知矣日之周天三百六十五度四分度之一
玄之八十一首而未增踦贏也當其三百六十四度有
半於天度為不及故踦與贏者又加其一度焉(玄論備矣)夫
方州部家之算雖無與乎贊之日然及夫推而求其日
也皆舉算而以九乘焉故夫算者亦可以通之於日也
四位皆及於三而周天之日亦可以槩見於其中矣三
方之算五十有四九之半之為二百四十三日三州之
算十有八九之半之為八十一日三部之算六九之半
之為二十七日三家之算三九之半之為十三日有半
而踦贏不與焉故列方州部家之極數而以所得之日
系之其下而為圖(玄以太初歷作故節候星度皆據焉)
三方
(中一牛二冬至)(三四)(五六)(七八)(九一周)(二三)
(四五)(六七)(八九)女(礥一二)(三四)(五六)
(七八)(九一閑)(二三)(四五)小寒(六七)(八九)
(少一二)(三四)(五六)虚(七八)(九一戾)(二三)
(四五)(六七)(八九)(上一二)(三四)(五六)
(七危八)大寒(九一十)(二三)(四五)(六七)(八九)
(&KR1395;一二)(三四)(五六)(七八)(九一羡)(二三)
(四五)(六七)(八九)(差一二)立春(三四)(五六)室
(七八)(九一童)(二三)(四五)(六七)(八九)
(增一二)(三四)(五六)(七八)(九一銳)(二三)
(四五)雨水(六七)(八九)(達一二)壁(三四)(五六)
(七八)(九一交)(二三)(四五)(六七)(八九)
(耎一二)奎(三四)(五六)(七八)(九一徯)驚蟄(二三)
(四五)(六七)(八九)(從一二)(三四)(五六)
(七八)(九一進)(二三)(四五)(六七)婁(八九)
(釋一二)(三四)春分(五六)(七八)(九一格)(二三)
(四五)(六七)(八九)(夷一二)(三四)胃(五六)
(七八)(九一藥)(二三)(四五)(六七)清明(八九)
(爭一二)(三四)(五六)(七八)(九一務)(二三)
(四五)昴(六七)(八九)(亊一二)(三四)(五六)
(七八)(九一更)穀雨(二三)(四五)(六七)(八九)畢
(斷一二)(三四)(五六)(七八)(九一毅)(二三)
(四五)(六七)(八九)(裝一二)(三四)立夏(五六)
(七八)(九一衆)(二三)(四五)觜(六七)(八九)參
(密一二)(三四)(五六)(七八)(九一親)(二三)
(四五)(六七)(八井九)小滿(斂一二)(三四)(五六)
(七八)(九一彊)(二三)(四五)(六七)(八九)
(晬一二)(三四)(五六)(七八)(九一盛)(二三)芒種
(四五)(六七)(八九)(居一二)(三四)(五六)
(七八)(九一法)(二三)(四五)(六七)(八九)
(應一二)(三四)(五六)夏至(七八)(九一迎)(二三)鬼
(四五)(六七)(八九)(遇一二)柳(三四)(五六)
(七八)(九一竈)(二三)(四五)(六七)(八九)小暑
(大一二)(三四)(五六)(七八)(九一廓)(二三)
(四五)星(六七)(八九)(文一二)(三四)(五六)
(七八)(九一禮)張(二三)(四五)大暑(六七)(八九)
(逃一二)(三四)(五六)(七八)(九一唐)(二三)
(四五)(六七)(八九)(常一二)(三四)(五六)
(七八)立秋(九一度)翼(二三)(四五)(六七)(八九)
(永一二)(三四)(五六)(七八)(九一昆)(二三)
三州
(減一二)處暑(三四)(五六)(七八)(九一唫)軫(二三)
(四五)(六七)(八九)(守一二)(三四)(五六)
(七八)(九一翕)(二三)(四五)白露(六七)(八九)
(聚一二)(三四)(五六)(七八)角(九一積)(二三)
(四五)(六七)(八九)(飾一二)(三四)(五六)
(七八)秋分(九一疑)(二三)(四五)亢(六七)(八九)
(視一二)(三四)(五六)(七八)(九一沈)(二三)
(四五)氐(六七)(八九)(内一二)(三四)(五六)
(七八)(九一去)(二三)(四五)(六七)(八九)
(晦一二)(三四)(五六)(七八)房(九一瞢)(二三)
(四五)(六七)霜降(八九)心(窮一二)(三四)(五六)
(七八)(九一割)尾(二三)(四五)(六七)(八九)
(止一二)(三四)(五六)(七八)(九一堅)立冬(二三)
(四五)(六七)(八九)
九部
(成一二)(三四)(五六)(七八)(九一鬭)箕(二三)
(四五)(六七)(八九)(失一二)(三四)小雪(五六)
(七八)(九一劇)(二三)(四五)斗(六七)(八九)
(馴一二)(三四)(五六)(七八)(九一將)(二三)
(四五)(六七)(八九)大雪
三家
(難一二)(三四)(五六)(七八)(九一勤)(二三)
(四五)(六七)(八九)(養一二)(三四)(五六)
揲法
三十有六而策視焉天以三分終於六成故十八策(一二)
(三之别數是為三分三分之積數是為六成三六之相乘是為十八策)天不施地不成因
而倍之地則虚三以扮天故蓍之數三十有六而揲用
三十三别一以挂於左手之小指中分其餘以三數之
并餘於扐再扐之後而三數其餘七為一八為二九為
三八扐而四位成雄之說曰一扐之後而數其餘夫一
挂一扐之多不過乎六既六而其餘二十七者可以為
九而不可以為八九况夫不至於六哉太玄雄作其揲
法宜不謬意者傳之失也王涯之說一扐之後而三三
數之三七之餘而一一數之及八以為二及九以為三
不及八不及九從三三之數而以三七為一是苟以牽
合乎一扐之言而不知夫八者須挂一扐三而後成而
扐終不可以三也易之三揲也每分□挂而列乎三指
之間玄之再扐也再扐不挂而歸於初扐之指吾於其
挂而後分也見焉易分而後挂故每分輒挂挂必異處
故列乎三指之間玄挂而後分故再扐不挂再扐不挂
故歸於初扐之指指者視其挂者也然則不再扐而知
雄之不先挂也
占法
占有四曰星曰時曰數曰辭星者二十八宿與五行之
從違也(如中水牛北方宿則是星從否則違)時者所筮之時與所遇之首
之從違也(如冬至以後筮而反遇應以下之首則是時違否則從)數者首贊竒偶
之從違也(一三五七九陽家之晝隂家之夜二四六八陽家之夜隂家之晝晝詞多休夜詞多咎太)
(玄因經緯以分三表南北為經東西為緯一六水在北二七火在南五土在中故一二五六七為經三八木在)
(東四九金在西故三四八九為緯取三經以為旦筮之一表一五七是也取三緯以為夕筮之一表三四八是)
(也取二經一緯以為日中夜中筮之一表二六九是也今夫旦筮而遇竒首曰一從二從三從是謂大休遇偶)
(首則曰一違二違三違是謂大咎日中夜中筮而遇偶首曰一從二從三違始中休終咎遇竒首則曰一違二)
(違三從始中咎終休夕筮而遇竒首曰一從二違三違始休中終咎遇偶首則曰一違二從三從始咎中終休)
(大率如此)辭者辭之從違也(各觀其表之辭觀始中决從終)
推玄算
家一置一二置二三置三部一勿增二增三三增六州
一勿增二增九三增十八方一勿增二增二十七三增
五十四四位之積算則是其首去中之策數也
求表之贊
置首去中策數(惟其所遇之首而置之如應去中四十一則置四十一)減一而九
之(如應置四十一則減一為四十以九乘四十得三百六十)增贊(惟其所求之贊而增之一則增一二)
(則增二)半之則得贊去冬至日數矣(如應首九之得三百六十若求應一贊則)
(增一為三百六十一半得百八十有半則是應之一去冬至百八十日有半也)偶為所得日之
夜竒為所明日之晝(此非一首之間一為竒而二為偶者也半之而竒謂之竒半之而偶)
(謂之偶若不增一為百八十日則是法首日之夜增一則竒乃是明日應首之晝)九之者為贊
也(一首九贊)減一者為增贊也(容有不盡求其九贊故減而後增)半之者為
日也(二贊為一日)求星從牽牛始除算盡則是其日也(如應之一)
(去冬至百八十日有半以二十八宿之度自牛以下除之盡百八十算有半即是應之一日在井二十九度半)
(也)除算盡則是其日也者星之度日之日也(日一日而行一度)
斗振天而進日違天而退(日行與斗建異日自北而西西而南南而東東而復於北)
(斗自北而東東而南南而西西而復於北)玄日書斗書(如求星之法逆而求之可也)而月
不書
歷法
十九歲為一章二十七章五百一十三歲為一會三會
八十一章千五百三十九歲為一統三統九會二百四
十三章四千六百一十七歲為一元一章閏分盡一會
月蝕盡一統朔分盡一元六甲盡自子至辰自辰至申
自申至子是為三元冠之以甲而章會統元與月蝕俱
沒此雄之自述云爾夫盡者生於不齊者也不齊之積
而至於齊是以有盡也斗與天而東日違天而西終日
而成度盡度而成朞故不齊者非出於斗與日出於月
也日舒而月速於是有晦朔弦望進退之不齊惟其不
齊故要之於四千六百一十七歲而後四者皆盡又從
而三之萬有三千八百五十一歲冬至朔旦復得甲子
而十二辰盡也此五盡者歷之所以有法也今玄告曰
玄日書斗書而月不書夫七百三十一贊二贊而為一
日固其勢不得書月也苟月而不書則夫歷法之可見
於玄者止於一朞而此五盡者雄之所強存而已是故
别其一朞之法於前而存其五盡之數於後盖不詳云
嘉祐集卷八
