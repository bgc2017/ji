水心先生文集卷之八前集
律詩章貢黎諒編集
送鄭景望二首
两地旌旗一閏中十年監牧九卿崇安輿遍就東南
飬遺俗將陶雅頌功愛護元身如寶玉節宣時序戒
螟螽遥知獨上千山路處處梅花逐煖風
江左諸賢盡凋落邇來名字未深知願公年德加前
輩救世&KR0564;庸莫後時國重四維人建立天還一統道
藩籬彌綸康濟何曾極自古忠臣不遠期
曾晦之挽詞
交游盛處失騑驂筆硯窮時綰碧藍驥老尚能舒駿
逸龜潜終不慕芳甘壽過捌拾人人羡恩在鄕閭事
事談埋没平生無限意夜深樵唱起溪南
次韻喻叔寄九日
遶湖秋色去茫茫塔立峯端表自強因上岧嶤覧吳
越逆從開闢數羲皇暖風駐帽嚴公會早閏勾花絆
客觴閑却陶潜玩幽獨可憐車馬共誰忙
中洲處士折梅花并新語爲贈率易鄙句爲謝
中洲之中十樹梅蟠枝着地照蒿萊即非無主憑誰
伴自不衝寒要早開午蝶只隨游子意暮笳難寫遯
夫哀幽懷寂寂天應咲插向歸帆雪滿桅
送劉德脩時在京口
日日秋風江倒回江邊執手重悠哉两山只欲當中
住一舸還應却下來說與蛟龍息豪怒亦令鷗鷺少
嫌猜吳頭楚尾何時極黏就前詩併展開
送范文叔知彭州
君今結束歸何勇我獨棲遲去不能江水入冬猶浩
蕩風帆逼歲合騫騰相逢論事信徒爾清坐矢心嗟
未曾想得彭州退公後夜窗重整照書燈
送潘德久
每携瘦竹身長隱忽引文藤令頗嚴聞道將軍如郤
縠不妨幕府有陶潜江當闊處水新漲春到極頭花
倍添未有羽書吟自好全提白下入詩奩
樓參政挽詞
外𥙷何多只近州却於中禁䞉淹留晚參國論非無
樂苦說時難更有愁天下知心古来少人間此夢覺
應休自嗟不識鄞江路清淚因公寄海流
無相寺道中
傍水人家柳十餘靠山亭子菊千株竹鷄露啄堪幽
伴蘆菔風乾待歲除與僕抱撨趍絶澗隨僧尋罄禮
精廬不知身外誰爲主更覺求名計轉疎
趙路分挽詞
平生王孫忘太康承家孝友更温良鴻冥鵠舉湏言
命桂死蘭摧不斷香古有失時堪恨惜從今虧處取
酬償佳城况遇朱公子大旆高牙屬令郎
陳益謙挽詞
余與益謙居相望疇昔雅相揖而巳益謙死其子
以書求哀挽言君之材與學皆余所未知也訊之
王成叟信然乃爲作此詩
舍南巷北水同流稻菽參差各自謀不料多材能轉
物更憐無地與伸頭蛛絲委架詩書愠鷺羽空陂菡
萏愁好在夜深明月滿人間地下两悠悠
寄吕巽伯換酒亭
瑯琊初址未完牢猶倚虛名用我曹自可全將醒前
了何因偏向醉中逃艱危未肯當時共誕逸空傳後
代高還有遠孫留墓側繞亭寒葉夜騷騷
併工
併工催作趁春前又值春歸一筦然新筍頓能長數
尺晚花寬與待明年回廊寂寂爲苔地後塔隂隂造
雨天坐睡不驚還自覺鬢鬚將老到衰邊
菊花開送徐靈淵
白頭幾度逢重九方是今年種菊花衰病自憐何處
看馨香聊向小園誇討論搖落生光怪暖熱風霜與
麗華正好行吟君巳去别移秋色付誰家
次韻韓仲止
塞戶低眠畏北風詩来喚起自江東林迷久巳隨甡
鹿磐止何曾有漸鴻常日雖刀希楚富千年鉛槧諱
丘窮莫將新意翻碁局一等成虧付國工
齊國太夫人挽詞
風樹秋悲乞暫閑壽星宵隕幾時還子同房杜經綸
地夫在荀陳伯仲間恩重七封開表海行高三美勒
名山猶言未足平生養看即元台恨莫攀
安撫待制侍郎徐公挽詞二首
玉質金章映海濱飬成天德異凡倫曾顔窈眇關前
聖管葛麤疎付後人惆悵窮途三訖癸吁嗟厄歲再
逢寅送公何物堪將去留在埋銘石色新
飲冰那得不醒然北看成南醜又妍建策湏爲萬世
慮孤忠亦有一身全星文忍向生前墜夢事方從死
日傳莫指鳴山歸路熟青林黃葉度年年
許相公挽詞二首
容成堂上光華别謝客巖前意象閑身到三台良未
滿年添九老定誰慳高期落落塵囂外苦論喧喧醉
夢間我欲爲公深着語桂林芝樹不同刪
行露空多曉色催夜香燒斷作飛埃松江鱠好憑誰
憶金谷花濃只自開玉女雲中應盡去仙人霧裏更
重来千年一判禁銷得涕掩寒塘錯莫回
送丁子齊主簿
明經六十未收科自取南官計若何来歲湏將一戰
霸浮家今厭百程過預愁菊蘃行中破還喜梅花到
後多從古功名致身早誤隨陶令晚蹉跎
丁少明挽詩
枕冷秋山不記年時時逸想醉看天吟成絶妙驚人
句散盡麤浮使鬼錢萬卉有情風煖後一笻無伴月
明邊新来王子碑能說筆意堪將此共傳
宋仲方遊吳䄂文索詩爲别
九曲絃歌滿巷傳儒林聲價有誰先昔憐少學隨翁
久今喜新文信汝賢刪後畫前元未聖南花北兼定
誰妍終期猛進一篙力透過龍門急水舡
毛崈夫挽詞
我昔髫年侍此翁自甘窮僻古人同道修白業曾先
悟官近青雲却未通庭長嫩蝌新戲雨徑存衰柳舊
搖風世間榮落私情盡留得清名是至公
直院中書莫公殂往哀痛不能成文輒留小
詩灵几并致鱸魚金柑爲奠
閣老今無地上身黃麻紫誥两沉淪虚懸東嶺来時
月難挽西山去後春試割冰鱸猶脆薄重飱野橘尚
甘辛最憐趙子同心事相看題封淚染茵
薛君季常挽詞
汨羅謾隕離騷經伊洛源流今更清自别三年無信
息忽驚一日有銘旌乾坤未放虛空壊蛮觸猶湏事
業成桂樹團圓半丘土春風還許爲君榮
題彭澤縣尉廳林壑之勝
彭澤西山天祕惜淵明未敢發幽緘始從石尉兼王
尉洗出前巖到後巖也只暫時供步履可能終老卸
朝衫應湏却誦歸来句重把家園草自芟
送趙提幹
與君中外情偏厚嗟我龍鍾志巳摧豈有尋常堕泥
滓不教宛轉助風雷花枝買笑前村趁柳帶牽情别
浦催細雨酒亭東望處應將新語寄潮回
賀縣尉
端龐還有北人風大雅元非楚士同此日深探應徹
底他時直上定摩空離家杳杳百灘外過我昏昏三
伏中籬破屋荒無路入荷花柖手席門東
送曹潜夫
東南作闕歎年徂遠遠參司到蜀都元帥幕中湏受
辟生羌界上也分符閑吟杜甫詩千字時載楊雄酒
一壼只我衰殘望君切杜鵑聲裏認歸塗
謝李參政因送曹瀘州寄簡
大厦元湏獨木枝李公𥙷處属良時千年立國唐虞
上一念勤民禹稷思恨昔寡聞空自誤况今消盡有
誰知雙鳬雙鴈蕭蕭影孤嶼亭邊正着黐
贈李秀才肖舒
帆来帆去海中山自笑臞仙歲月閑忽值廵遊防豕
突也叨扈從識龍顔寺傳弓劒烟嵐外門掩詩書浪
泊間待得諸孫上金榜九重高拱報堯班
郭伯山挽詞
兄弟窮經各一時百年義塾尚留炊講燈常照鶴窺
坐壇杏半紅猿揀枝未奏邊功明主惜將成京秩故
人悲挽君巳老應先盡安得埋銘更後垂
題王叔範自耕園
自耕不要從人得知在盧南第幾街吳地于今說佳
麗浙人自昔巧安排包留花竹春留巷謝遣蒲荷雪
滿涯必想新園名字出故時㙜舘半沉埋
福國太夫人陳氏挽詩
曾經天語贊華簮應是忠多報獨深寂寂孤鸞羞鑑
影輝輝雙鳳失梧隂冲心自與家規競空性都無世
網侵聞說埋銘親付祝照碑斜日下寒林
送郭黃中
鴈山削玉上青雲仙侶常游遣俗紛飛舄可無能少
駐洞簫何幸復親聞看承下戶恩尤重賓禮高賢意
自欣忽憶門西貧士宅蟄雷繞甑黍初饙
劉孺人挽詩
嗃嗃當年女手縫一家從此更雍雍性安於善行無
迹兒自爲銘筆有蹤聞說湖清見龍首還疑墓長羃
雲峰哀情雙化何終極留澤凌霄綘遶松
張提舉挽詞
令祖親扶日馭升孫今喜復似翁清恩波再入淮流
滿信節初傳嶺外名夏木千重添野趣秋風三疊寄
幽情長年慣唱漁家曲難聽兹晨薤露聲
薛端明挽詩二首
可但𥙷闕名官日不逢引裾強諫時上朝有䟽天常
納下殿無行誰獨疑論道何如出綸晚督軍頗嘆封
侯遲凌烟畫手今寂寞荳蒄林高荔子垂
冰稼初融闕月沉英豪四坐地爐深争看塵尾頻揮
處難了朱絃未盡音怪我輕談當世事知公默會古
人心空山穩對梅花宿錯向林逋墓裏尋
送林子高
老我追隨亦䞉人研軒標格久成塵意先遠水常趍
海節與修篁自作筠諫苑舊知欣有信漆坊新隱嘆
無鄰梅花應待行時發野岸山房探得春
塔頭林君挽詩
之河繞浦各紆縈結束樓臺稳更清全與好人修實
地任教流俗趁虛名兒應自了書林債淚苦還滋墓
栢榮今歲田荒望周急鄕村憶着倍關情
題劉潜夫詩什併以將行
寄來南嶽第三藁穿盡遺珠簇盡花幾度驚教祝融
泣一齋傳與尉他誇龍鳴自滿空中韻鳳咮都無巧
後哇庾信不留何遜往評君應得當行家
送宋知錄
與子比鄰計未疎河梁新駕月明初老人輕作三年
别強記難忘一覧餘節相喜材添局務寺丞引類借
朝裾只愁戀着衙樓好回厭家山道不如
和王宗卿白兔詩
鴉帶初陽照廣津兔隨斜月滿虧輪瑞登韓筆名尤
重喜動歐吟事轉神不道竒毛妬霜雪應知雅意合
松椿龜年鶴歲猶嫌少獻與尊堂别紀春
李處士挽詩
憶吟詩句與君兒曾說高宗涕自揮两地兵休重富
樂百年家活共輕肥多留螢火明書案閑看魚簔傍
釣磯身内巳無塵土僻霜阡雪塢送將歸
衢州雜興二首
玉研朱兮不可尋暖風催綠麥成隂越山行盡見平
野江上水流無逝音地跨京師都邑壯俗兼吳楚智
謀深詔書寬大邦人誦知有賢侯緩轡臨
懋梅野雪掃成泥桃李紛紛照舊蹊行子束書輕駟
馬主人炊蓐候鳴鷄百年囹圄荒蓬藋萬里耕桑接
町畦堪笑腐儒何用此只今飄轉楚江西
送劉晉卿
草黃木脫何所適使我感歎生百疾天驥屢爲駑駘
笑良玉空遭碔砆黜少年莊志思絶塵只今作計常
後人明堂巨梀吾何有護竹飬花甘隱論
七言絶詩
題閻才元喜雪堂
東來十月黃塵滿霰點霜花緫未堪恰是使君誠意
足帶將臘雪赴荆南
平壓龍山五尺危堕鳶何處避隂威漸令融罷春泥
輭麥浪黏天燕子飛
簷角低猥小凭欄霏霏只合對高寒他年認得名堂
意不作銷金煖帳看
除夜元日連登湮霏樓
巖蠻寬去靈虬寺水竹低横處士園此是蘄州無比
好亦如淛下好山川
摧荷秃柳不勝春脉脉荒堤數過人我若有材能速
化應將地巧荅天真
元夕立春喜晴於是郡人久不出矣
膏火無光巳累年歡娛少味是窮邊強吹簫鼔迎烏
帽勾引遊人近酒前
十夜茅簷宿凍雲商量送臘又迎春併將束葦熏天
熖回得陽和捧日輪
艾褐家紬闊闊裁抱孫携子看燈来餘甘暫棄從教
覓莫鬭機心漫自猜
岷江愁二首挽陳持中知府郎中嫂恭人
岷江諸峯如獻酬岷江潭頭紺碧流不愁水生勸人
去只愁人死送山休
誰家雙旐楊春波黑頭中郎宰相科有兒有女後應
好同穴同時今柰何
劉高士自畫琴横膝前對雲起求詩
試向遮巖擁壑時弄絃調軫按前徽未湏寫就多情
曲饒與閑雲自在飛
水心即事六首兼謝吳民表宣義
生薑門外山如染山水娛人歲月長淨杜傾城同禊
飲法明闔郭共燒香
我久無家今謾歸賣田買宅事交違填高幇闊爲深
費柱小簷低可厚非
雖有蓮荷浸屋東暑煩睡過一陂紅秋來人意稍蘇
醒似惜霜前零亂風
柜霜旋插花疎疎甘菊新移日曬枯花草只今如此
在幾時寫作會昌圖
聽唱三更囉裏論白旁單漿水心村潮回再入家家
浦月上還當處處門
吳翁肥遯逾七十术老芝荒手自鋤惠我篇章成錦
字西鄰得伴亦堪書
詩悼路鈐舍人德久潘公
詩人冥漠去何許花鳥相寬不作愁耆舊只今新語
少九原喚起韋蘇州
風騷閫域自難親隨世聲名未必眞更遠更疎應不
在山謠水語記精神
憶昔論詩不自䥴上規雅頌復誰先此絃合爲何人
絶重撫遺編一慨然
柯君振相别三十餘年爲言親喪不能舉請
賦此詩庶幾有哀之者
土淺難藏夢裏身春花秋草幾悲辛無人爲買南山
麓月戶風檑作好隣
橘枝詞三首記永嘉風土
蜜滿房中金作皮人家短日掛疎籬判霜剪露裝船
去不唱楊枝唱橘枝
琥珀銀紅朱是醇私酤官賣各生春只消一盞能和
氣切莫多杯自害身
鶴䄂貂鞋巾閃鴉吹簫打鼔趁年華行春以東崢水
北不妨歡樂早還家
贈■道人
赤脚蓬頭古觀旁沉迷人海意茫茫公卿見了無竒
特更說長生别有方
過葉威仲不值
菊苗新擢馬蘭叢柳老吹花拂掠空聞說先生過山
去釣絲無主繫東風
余泛舟不能具舫創爲隆蓬加牖戶焉
雖然一槳匆匆去也要身寬對好山新拗蓬牎高似
屋諸峰獻狀住中間
鋤荒
鋤荒培薄寺東隈一種風光百樣栽誰妬眼中無俗
物前花開徧後花開
送朱相士朱文昭族孫云得劉碧雲
相法
南蕩書林長砌蘿碧雲鞋底曬庭莎從今湖海湏行
徧眼法雖親要看多
潜經閣
當日先生住一軒手抄六籍自忘言至今遺墨如新
寫付與樓居四世孫
題施紙被蔡宣義所藏孫太守褒諭帖
乞子齁齁暖凍軀押衙得得奉親書孫公巳去蔡公
死近日鄕人嘆不如
劉氏女自誓爲尼憐其操者幸助成之
漢上洪波不可親䕫州華髮自嫌貧世間浮想如枯
蠟還向虚空嫁此身
送蔡學正
鍊盡剛成與物和崢嶸夜氣合清磨好溪新漲連天
綠近晚無風亦不波
奉酬般若長老
簡師詩語特驚人六反掀騰不動身說與東家小兒
女塗紅染綠未禁春
營師常秉燭爲人說氣色戲成此絶
曙色熹微巳出門擘浮熱眼相旁人不如睡足朦朧
起留得沉光看本身
衆議留李師煉丹既而不果
火飬經年汞未收病身還向急時求道人别覓安爐
地今夜潮平下館頭
下僊看梅
背人遠住奚師塢何意追尋特特来更要明年此時
蓈溪翁相喚不相猜
隨山的的五千樹慚愧識花人姓施說佀龍形都不
肯昨朝新見水沉枝
對讀文選杜詩成四絶句
一從屈原離騷賦便至杜甫短長吟千載中間多作
者誰於海嶽筭高深
絶疑此老性坦率無那評文兼世情若比乃翁增上
慢諸賢何得更垂名
江淹雜體意不淺合彩和音列衆珍揀出陶潜許前
輩添來庾信是新人
草堂四松看摩空瀼西千果交青紅似湏隱約住蜀
道可惜奔波離峽中
題學海樓
夜誦都忘浪枕喧爾家江月舊樓存新来轉使朝宗
近目送風帆到海門
張總幹挽詩
長年官食旅邊州當路知音不自由薦墨雖圓人巳
寂半輪斜月返新丘
翁常之挽詞
晉畫唐吟老愈竒堪嗟動轉是風機幸能栩栩形中
去何不蘧蘧夢裏歸
秀峯插天下回溪曾送郴州路久迷更欲扶衰爲公
往葛陂龍化的盧嘶
陳待制挽詩
喚作成虧緫雪消等閑好惡任風飄齊侯自要乘千
駟顔子何妨飲一瓢
巳報西川落那邊倒杯索賭計茫茫也知漢北餱糧
聚能使江東保障全
昔年行住偶相同捨策追羊徑未通只麽空歸在何
處一竿紅日海門東
世事從來半局棋夜眠還有不應時峙巖橋畔船辭
柁冷水觀邊花發枝
送鮑賓甫
近年詩友東西去贈子驪駒媿不多古枊渡頭音調
别滄浪聞處夜深歌
請推耿住水陸院
宰官不管僧閑事北秀南能捴未親說以隨緣耿長
老這回住院且由身
讀葉子元詩題其後
心閑誤比游絲轉境勝空疑濁𦦨流我亦輸君聞早
覺醉吟都與句中收
送别李毅高宣教
堪嘆媧皇六葉孫直將豪武盖諸昆黃金散盡身如
寄閑管春風白下門
送黃巖二陳秀才
一雙璞玉禀天和遠向東州就琢磨待得永無痕鋟
相莫言功用不須多
建會昌橋
十里滄浪絶岸遥幽人行處有誰招幸無車馬妨来
往買斷寒𬞞取意挑
蔡良甫觀頥堂
觀頥有二義士窮在下安分内足而不希非意之
獲歛躬退守而不顧因人之榮所謂觀其自飬也
蔡君近之
不多花卉春長在粗有田園歲自豊爲問靈龜千歲
訣此中風味許誰同
章仙姑
栢水爲粮自療饑春江千里正逶迤應知偃鼠歸休
地不在神龍起蟄時
小句送陳粹甫知錄
蕩裏舟輕指外沙夾溪簷蔔正催花南風惜與迎親
便未離家時巳到家
送孫子淵潭州司理
我住瀟湘獄自清囚衫蟲蠧雨飄零如今三院更幽
寂閉戶勘書花滿廳
郭宰爲鄭全眞殁買田以贍其後
鄭生在日常無食身後恓惶又可知郭象有緣天付
與新租滿確不言飢
贈通川詩僧肇書記
海闊淮深萬里通吟情浩蕩逐春風却尋斗水龍湫
住裁剪雲煙字字工
贈瑞鹿瑩老化緣鑄鍾
寺寺簷花院院鍾誰人肯顧此山中待看窈窕廊隂
裏櫳䄂疎槌荅遠風
寄題葉路分與君樓如今若肯從徵召緫把
三峯乞與君太宗賜陳希夷詩也
封侯無例乞名山只許幽人獨占閑若會當時與君
意林泉合在市朝間
直南正竦三竒峯更著東西紫翠中面面欄干太親
切要看烟雨澹空濛
寄題駱子高解元蝸室
須知两角怒蛙升即是千尋綵鳳鳴滄海定知伸縮
處君看黃潦漫虧盈
薛嚴州挽詞
瘴雨蠻烟盡掃清釣臺方軌淨無藤堪憐獨立滄江
上不許朱&KR1650;更一登
送胡彦思
秋旱兼春處處祈微茫欲雨又還非汝行恰值此時
别不到爲霖不肯歸
贈蒋知縣
穩絆芒鞋盡室行何曾遣吏向前迎存齋儘問深深
意只此能存不用名
紙貴應誇作賦竒無牛也復詠周詩長官况自清如
水說與邦人共展眉
贈孫十五道人
將軍橋畔女仙家年與鍾馗宴與花𣣔度世人無妙
訣睡長留日住簷牙
送王宗卿
米多糠少賀豊登蓮吐雙花麥五莖别有到家呈瑞
處繞籬黃菊向人明
久違曾閔膝前勞翻得龔黃意外褒但使親年多過
百人間一品未爲高
題方武成詩卷
聞說莆中方左■年登二十便長吟鬼神送與天成
句不道思多嘔出心
自古詩人高遠處看君涉步邁前峯謾呼賈島爲同
杜莫遣陶潜是别宗
送惠縣丞歸陽義
二嶺描成翠骨堆一川罨畫綉徘徊三年塵土無人
識山水虚閑與喚回
我在水心南岸村尋常風景不堪論等於天壤中間
住草醉花迷共記存
送吕子陽二絶
七峯斜轉斗光寒千仞飛來雁影寬生怕被君題寫
盡更流風景後來看
好花移買自嫌貧浪蘃空多未許春放出江邊無數
橘半黃半綠惱騷人
徐師垕廣行家集定價三百
徐照名齊賈浪仙未多詩卷少人看惜錢嫌貴不催
買忽林要倍難
薛景石兄弟問詩於徐道暉請使行質以子
錢卑之
彈丸舊是吟邊物珠走錢流義自通認得徐家生活
句新來欄典諱詩窮
渡浙江
晚霞銷盡月明鈎萬頃無風一水浮長怕舟師深擊
楫自令洄洑起中流
遊衢州府園
破疑庵裏押衙石塵外堂中急就章猶有春風爲披
拂看人歌舞過殘陽
再過雲庵
寥寥夜角難禁夜滑滑山鷄只記昏風景不隨人老
大蒼松無語對脩筠
次王道夫舟中韻三首
鸜鵒收聲避鷅鶹田家蠶麥巳知秋西湖風物無人
共時有跳魚入過舟
櫜弓聽樂心肝盡拔劒論功目眥豪鳴鳥不聞千仞
遠搏風鷹隼頓能高
舊讀愷歌追小雅近看羽檄過西京中興文字湏公
等容我春山帶犢耕
因在秀州寄王道夫詩三首
衮衮紅塵五月留來時落木不勝秋只今春事濃如
許萬里滄浪又一舟
魚龍遠避水光浮草木怒長山意豪獨立和風清宿
酒晚雲收盡月痕高
