香屑集卷三
中允黃之雋撰
倣風(十六首)
天天風前花翳翳陌上桑枝枝相糾結葉葉還相當郎
居南浦邊妾住在横塘尋思待成匹徘徊雙明璫此意
難自持忽使在我傍含情兩相向共此燈燭光蘭肴陳
綺席珠箔閉高堂何以表堅貞寳梳金鈿筐何以報珍
重羅袖鬱金香何以肆愉悦珠被玳瑁牀月微花漠漠
帳煖香揚揚臉横一尺波洗却鉛粉妝願作形與影丹
綺雙鴛鴦
夭夭(李咸用攜手曲)翳翳(常建春詞)枝枝(李白古意)葉葉(王績古意)郎居(陸龜)
(蒙南塘曲)妾住(崔顥長干曲)尋思(曹鄴風人體)徘徊(劉眘虛江南曲)此意(李益)
(蓮塘驛)忽使(王建聞故人自征戍回)含情(孟郊古怨别)共此(杜甫贈衛八處士)
蘭肴(太宗帝京篇)珠箔(司馬札獵客)何以(韋應物善福閣對雨寄李儋幼遐)寳
梳(温庭筠鴻臚寺有開元中錫宴堂遺址)何以(白居易酬張太祝晩秋臥病見寄)羅袖
(沈佺期李員外秦援宅觀妓)何以(王昌齡過華隂)珠被(李暇碧玉歌)月微(元稹宿層)
(峯館夜對桐花)帳煖(李賀感諷)臉横(杜光庭詠西施)洗却(韋元甫木蘭歌)願作(張籍)
(懷别)丹綺(王勃秋夜長)
隔花聞一笑花裏誰家樓有女天且麗下簾彈箜篌鸞
絃嬌欲語春禽自相求狹室蘭麝氣燈燭夜窗幽冉冉
紅羅帳纖纖白玉鈎遺我緗綺被解我紫綺裘斜月滿
軒房迴照下幃羞素面已云妖玉質清且柔同為一夜
夢惆悵使儂愁
隔花(陳羽公子行)花裏(聶夷中公子行)有女(武平一妾薄命)下簾(劉商怨婦)鸞
絃(温庭筠江南曲)春禽(韋應物擬古)狹室(高適效古贈崔二)燈燭(姚合酬任疇協)
(律夏中苦雨見寄)冉冉(蔣冽古意)纖纖(孟郊古意)遺我(王建邯鄲主人)解我(李白)
(金陵江上遇蓬池隱者)斜月(李紳奉酬樂天立秋夕有懷見寄)迴照(李商隱燈)素面
(杜光庭詠西施)玉質(劉復遊仙)同為(白居易結之)惆悵(陸龜蒙子夜變歌)
鳥有並翼飛鸞乃鳳之族洞房掩閒琴鸞鳳調歌曲秦
絲嬌未已歡盼良見屬玉樓妝粉紅遠山眉黛綠閨夕
綺窗閉高堂曖華燭合彈琵琶筝夜歌珠斷續錦衾羅
熏籠角枕截寒玉鴛鴦排寳帳翡翠雕芳褥光華溢軒
楹新若手未觸願言託君懷尚縱平生慾素膚若凝脂
香汗沾寳粟兩鴛固無比雙鳬不成浴
鳥有(劉义古怨)鸞乃(李白登黃山凌歊臺)洞房(顧况大茅嶺東新居憶亡子從真)鸞
鳳(張說奉和聖製春中興慶宫酺宴應制)秦絲(李商隱和鄭愚贈汝陽王孫家筝妓)歡盼
(韋應物答長寧令揚轍)玉樓(劉希夷春女行)遠山(韋莊謁金門)閨夕(孟浩然寒夜)
高堂(武元衡安邑里中秋懷寄高員外)合彈(張籍祭退之)夜歌(羅隱投浙東王大夫)
錦衾(徐彦伯擬古)角枕(白居易苦熱寄舒員外)鴛鴦(牛嶠女冠子)翡翠(張諤)
(三日岐王宅)光華(元結夜宴石魚湖作)新若(韓愈送諸葛覺往隨州讀書)願言(宋之)
(門浣紗篇贈陸上人)尚縱(劉商銅雀妓)素膚(武平一妾薄命)香汗(李賀河南府試十二)
(月樂詞)兩鴛(魏氏贈外)雙鳬(施肩吾雜古詞)
好鳥無雜棲長魚無損鱗明月西南樓中有綺羅人沉
沉簾幃下窈窕誰相親照花前後鏡雙影對一身誰為
傾國媒韶景共芳辰女巧難自說瞻望及東鄰前軒粉
壁新後堂羅薦陳隔簾窺綠齒卷箔舒紅裀燭隨花豔
來樓上不勝春易求無價寳所貴心之珍
好鳥(孟郊與友秋宵會話清上人院)長魚(杜甫三韻)明月(劉長卿送裴四判官赴河西軍)
(試)中有(徐彦伯擬古)沉沉(權德輿與道者同守庚申)窈窕(陸龜蒙聖姑廟)照花
(温庭筠菩薩蠻)雙影(白居易寄題盩厔廳前雙松)誰為(韓愈縣齋有懷)韶景(邵偃賦得)
(春風扇微和)女巧(曹鄴下第寄知己)瞻望(韓濬清眀日賜百僚新火)前軒(姚合題大)
(理崔少卿駙馬林亭)後堂(上官儀安德山池宴集)隔簾(韓偓箇儂)卷箔(李沇閒宵望月)
燭隨(元稹酬樂天赴江州路上見寄)樓上(劉希夷采桑)易求(魚玄禨贈隣女)所貴
(李白擬古)
郎到官渡頭妾住東湖下婉孌芙蓉閨青春猶未嫁郎
來收赤棗來止妾西家窺見妾眉宇愛妾面上花中門
不曾出窈窕比同車此時刺繡閒歡言情不極手中青
銅鏡掃黛開宫額頭上玉燕釵旖旎光首飾掌中琥珀
鍾促筵交履舄何以送閒夜綺席雕象牀何以盡芳朝
綵屏點紅妝饑愜胡麻飯渴飲瓊華漿晩花狂蛺蝶曲
沼鳴鴛鴦春風詠采蘭郁烈聞國香秦樓花發時臨卭
行樂處灼灼紅英舒滴滴玉漏曙絲纏鳳凰足知郎未
得去
郎到(獨狐及官渡柳歌送李員外承恩往揚州覲省)妾住(陸龜蒙南塘曲)婉孌(儲光羲同)
(王十三維偶然作)青春(屈同仙烏江女)郎來(張祜讀曲歌)來止(宋之問浣紗篇贈陸)
(上人)窺見(于濆宫怨)愛妾(曹鄴古詞)中門(張潮江風行)窈窕(羊士諤玩槿花)此
時(常理妾薄命)歡言(封行高冬日宴于庶子宅各賦一字得色)手中(李益罷鏡)掃黛
(李商隱又效江南曲)頭上(李白白頭吟)旖旎(陳子昂感遇詩)掌中(杜甫奉送魏六丈佑)
(少府之交廣)促筵(劉禹錫歴陽書事)何以(白居易偶作)綺席(張籍宛轉行)何
以(李百藥少年行)綵屏(崔顥雜詩)饑愜(皮日休雨中遊包山精舍)渴飲(韋應物清都觀)
(答幼遐)晩花(元稹酬樂天東南行詩)曲沼(李賀感諷)春風(韓愈送汴州監軍俱文珍)
郁烈(温庭筠鴻臚寺有開元中錫宴堂遺址)秦樓(羅鄴秋蝶)臨卭(李頻送友人入蜀)
灼灼(楊衡寄贈田倉曹灣)滴滴(賈島夜集田卿宅)絲纏(王績古意)知郎(戴叔倫送)
(裴明州效南朝體)
朝來香閣裏日宴始能起朝來明鏡裏自言花相似細
語人不聞微微啟玉齒解鬟雲滿梳露花香旖旎羅幕
生春寒金壺貯春水春色柔四肢春風媚羅綺珍重此
時情綠窗聞妙旨多金不足惜舜華不足恃簫管識南
鄰歌鐘盛北里衆女不敢妒願以仙人比
朝來(薛馧古意)日宴(張光朝荻塘西莊贈房元垂)朝來(白居易初見白髮)自言
(李白于闐採花)細語(李端拜新月)微微(韋應物擬古詩)解鬟(于武陵長信宫)露花
(釋貫休擬君子有所思)羅幕(韓偓效崔國輔體)金壺(温庭筠湘宫人歌)春色(孟郊)
(古離别)春風(邵謁長安寒食)珍重(鮑溶薦冰)綠窗(李商隱和鄭愚贈汝陽王孫家筝妓)
多金(唐彦謙春風)舜華(魏氏贈外)簫管(長孫正隱上元夜效小庾體)歌鐘(韓仲)
(宣上元夜效小庾體)衆女(劉駕姑蘇臺)願以(盧仝哭玉碑子)
斜陽下小樓紅妝樓上歇雕鑪薰紫烟清鏡理雲髮周
回兩三步香塵動羅襪纖腰軟無力舞體輕無骨雪態
掌中迴柳葉眉間發願君解羅襦夜凉枕簟滑滅燭屏
風關一帶窗間月
斜陽(杜牧題揚州禪智寺)紅妝(李嶠倡婦行)雕鑪(陸龜蒙子夜警歌)清鏡(韋應)
(物擬古詩)周回(方干杜鵑花)香塵(李白感興)纖腰(元稹寄吳士矩端公)舞體(劉禹)
(錫酬牛相公獨飲偶醉寓言見示)雪態(王績辛司法宅觀妓)柳葉(徐賢妃賦得北方有佳人)
願君(喬知之倡女行)夜凉(白居易酬牛相公宫城早秋寓言見示)滅燭(常理妾薄命)
一帶(韋莊春早)
青青澤中蒲兩兩間鴛鴦鬱鬱井上桐歲歲棲鸞凰沉
沉匣中鏡蛾眉富春光泠泠花下琴彈作陌上桑妾貎
非傾國難得有情郎感郎雙條脱從此學新妝贈妾雙
明珠同名作夜光鋪設繡紅裀整頓羅衣裳遂出合歡
被誇嬌來洞房妮妮兒女語有時吐向牀始知相結密
凡花亦能香
青青(唐彦謙上陳微博士)兩兩(牛嶠憶江南)鬱鬱(白居易和微之大觜烏)歲歲
(温庭筠鴻臚寺有開元中錫宴堂遺址)沉沉(韋應物雜體)蛾眉(鮑溶秋思)泠泠(常建)
(送李十一尉臨溪)彈作(李白擬古)妾貎(陸龜蒙婕妤怨)難得(魚玄機贈隣女)感郎
(施肩吾定情樂)從此(王維奉和聖製十五夜燃燈繼以酺宴應制)贈妾(張籍節婦吟寄東平)
(李司空師道)同名(李商隱判春)鋪設(元稹夢遊春)整頓(盧仝小婦吟)遂出
(李端王敬伯歌)誇嬌(李賀感諷)妮妮(韓愈聽穎師彈琴)有時(孟郊老恨)始知(賈島)
(寄遠)凡花(于濆寒食)
金椀酒家胡二八正當壚開貫瀉蚨母繫在紅羅襦纖
手自整理乘興挈一壺恃愛如欲進來往方須臾勸君
金屈巵披君貂襜褕施張合歡榻簸弄明月珠玉顔豔
春彩豔豔紅姿舒心醉豈因酒樽前極歡娛傭保何足
媿空媿學相如殷勤惜此夜月照東南隅
金椀(王維過崔駙馬山池)二八(白居易東南行)開貫(李賀出城别張又新酬李漢)繫
在(張籍節婦吟寄東平李司空)纖手(孟簡詠歐陽行周事)乘興(曹鄴從天平節度使遊平)
(流園)恃愛(陸龜蒙子夜警歌)來往(儲光羲閒居)勸君(于武陵勸酒)披君(李白)
(秋浦清溪雪夜對酒客有唱山鷓鴣者)施張(元稹張舊蚊幬)簸弄(韓愈别趙子)玉顔
(劉希夷代閨人春日)豔豔(權德輿侍從遊後湖讌坐)心醉(邵謁送從弟長安下第南歸覲親)
樽前(杜牧張好好詩)傭保(皮日休酒壚)空媿(劉長卿酬包諫議佶見寄)殷勤(姚合)
(除夜)月照(駱賓王久戍邊城有懷京邑)
遊女矜羅襪交甫憐瑶佩麗色異人間漢珠難覓對年
年會水隅水魄涵輕黛千豔萬豔開處處花堪愛采之
將寄誰娉婷何處戴蛾眉自有主何幸承盼睞不得與
之遊籬間犬迎吠迢迢雲中月相思不可裁灼灼葉中
花春情不可耐珠樓碧烟裏但願春長在
遊女(孟浩然大堤行寄萬七)交甫(張子容春江花月下)麗色(李華詠史)漢珠(陳陶)
(題贈高閒上人)年年(宋之問七夕)水魄(元稹酬樂天寄蘄州簟)千豔(孟郊溧陽唐興)
(寺觀薔薇花)處處(司馬札賣花者)采之(武平一妾薄命)娉婷(李遠立春日)蛾眉
(萬楚茱萸女)何幸(劉長卿早春贈别趙居士還江左)不得(李賀長歌續短歌)籬間
(王維贈劉藍田)迢迢(曹鄴滻川寄進士劉駕)相思(張祜送沈下賢謫尉南康)灼灼(崔萱)
(古意)春情(張琰春詞)珠樓(劉長卿江南曲)但願(盧頻無題)
美人何時來微月東南明遥知玉窗裏寳瑟有餘聲美
人來不來庭前風露清出門復映戶踟蹰步前楹美人
久不來相思紛以盈更籌屢已唱一夕凡幾更宿約始
乖阻樓前漢已横結念羅幃中夜眠睡不成一犬隔花
吠倒屣欣逢迎美人天上落足踏花影行便即下階拜
艱難媿深情何必紅燭嬌妍態隨意生璀璀花落架由
來花性輕今夕見玉色鄙嫚不能萌
美人(劉希夷孤松篇)微月(聶夷中早發鄴北經古城)遥知(李白寄知)寳瑟(羊士諤寒)
(食宴城北山池)美人(孟遲懷鄭洎)庭前(吉中孚妻張氏拜新月)出門(王維羽林騎閨)
(人)踟蹰(吳少微長門怨)美人(陳陶種蘭)相思(李華雲母泉詩)更籌(楊衡將之荆州)
(南與張伯剛馬惣鍾陵夜别)一夕(薛逄追昔行)宿約(孟簡詠歐陽行周事)樓前(崔液)
(踏歌詞)結念(沈佺期鳳笙曲)夜眠(姚合秋中寄崔道士)一犬(唐彦謙夏日訪友)倒
屣(皮日休初夏即事寄魯望)美人(孫逖觀永樂公主入蕃)足踏(白居易答桐花)便即
(李端拜新月)艱難(杜甫羌村)何必(孟郊嚴河南)妍態(劉禹錫昏鏡詞)璀璀(獨孤)
(及和題藤架)由來(崔顥長干歌)今夕(朱晝喜陳懿老示新製)鄙嫚(權德輿書紳詩)
昔歲夢遊春春來有女郎黃金扼雙腕偎門勻紅妝羞
人映花立含情雙玉璫粲然顧我笑問我來何方徘徊
春風前吹却蘭麝香含笑引素手羅袖從迴翔小苑花
臺間晝隂横半牆開軒卷綃幕尊酒坐高堂帷横雙翡
翠樹棲兩鴛鴦香摇五明扇甌擎五雲漿我有一端綺
五色成文章持為美人贈歡喜入心腸誰家無風月獨
我到寢房夜影寄紅燭自非日月光殷勤照永夜悄悄
夜正長燈花助春意吹上玳瑁牀碧雲暗雨來宛若巫
山陽悠悠春夢餘覺來疑在側枕席芙蓉馨求之不可
得徒看春草芳猶帶羅裙色
昔歲(元稹夢遊春)春來(薛能聖岡)黃金(于濆越溪女)偎門(盧仝小婦吟)羞
人(王維早春行)含情(李商隱夜思)粲然(韋應物清都觀答幼遐)問我(杜甫贈衛)
(八處士)徘徊(陳陶續古)吹却(崔國輔古意)含笑(李白遊泰山)羅袖(李賀河南)
(夜試十二月樂詞)小苑(李暇怨詩)晝隂(李頎題神力師院)開軒(任希古和李公七夕)
(謝惠連體)尊酒(劉復出東城)帷横(郭震子夜冬歌)樹棲(徐彦伯擬古)香摇(喬知)
(之長信宫中樹)甌擎(温庭筠鴻臚寺錫宴堂遺址)我有(釋貫休上裴大夫)五色(李嶠)
(詠鳳)持為(陳子昂鴛鴦篇)歡喜(杜牧冬至日寄小姪阿宜詩)誰家(孟浩然夜登孔伯昭)
(南樓時沈太清朱昇在座)獨我(張籍祭退之)夜影(錢起賦得巢燕送客)自非(賈島寄遠)
殷勤(楊衡殘燈)悄悄(李羣玉烏夜號)燈花(羊士諤上元日紫極宫門觀州民燃燈張樂)
吹上(崔萱古意)碧雲(儲光羲蘇十三瞻登玉泉寺峯入寺中見贈作)宛若(張說和朱使欣)
(道峽似巫山之作)悠悠(儲嗣宗得越中書)覺來(白居易夢與李七庾三十三同訪元九)
枕席(劉駕山中有招)求之(李華詠史)徒看(王昌齡擊磬老人)猶帶(劉長卿春草宫)
(懷古)
蓬壺不可見巫峽羡先尋可憐窈窕女志氣在愔愔聘
之碧瑶佩兼之紫瓊琴殷勤為傳語泠泠如玉音謂言
君戲妾未必千黃金牽花憐共蔕攬草結同心贈君鴛
鴛帶復有鴛鴦衾奉君纏綿意結愛務在深
蓬壺(皮日休七愛詩李翰林)巫峽(喻鳬送賈島往金州)可憐(吳少卿古意)志氣
(元稹桐花)聘之(杜牧張好好詩)兼之(李白擬古)殷勤(劉眘虛送韓平兼寄郭微)泠泠
(韋應物清都觀答幼遐)謂言(戴叔倫後宫曲)未必(獨孤及雜詩)牽花(王勃採蓮曲)
攬草(薛濤春望詞)贈君(徐彦伯擬古)復有(陳子昂鴛鴦篇)奉君(王建代故人新)
(姬侍疾)結愛(孟郊結愛)
亭亭新妝立被服金鴛鴦映我青蛾眉登君白玉堂翠
屏張左右紗燈靄中央團團手中扇嬌弄明月光薄薄
身上衣纖羅對鳳皇開尊好凝睇一醉同匡牀就枕滅
眀燭隙月斜枕旁妖豔不可數肢體生異香
亭亭(杜甫牽牛織女)被服(釋貫休古意)映我(李白擬古)登君(王維成文學)翠
屏(白居易遊坊口懸泉偶題石上)紗燈(暢當宿報恩寺精舍)團團(田娥長信宫)嬌弄
(崔顥雜詩)薄薄(邵謁輕薄行)纖羅(王勃秋夜長)開尊(劉禹錫和郴州楊侍郎玩郡齋)
(紫薇花)一醉(喬知之倡女行)就枕(孟浩然宿武陽即事)隙月(賈島重酬姚少府)妖
豔(韋應物雜體)肢體(陳陶悲哉行)
綺樓何氛氲嬌郎癡若雲密席羅嬋娟不眠常夜分帳
牽翡翠帶扇織鴛鴦紋大婦裁紈素中婦縫羅裙小婦
被流黃花彩鸞鳳羣閒來鬭百草媚語嬌不聞
綺樓(韋應物擬古詩)嬌郎(李商隱房中曲)密席(韓愈送靈師)不眠(姚合秋中夜坐)
帳牽(白居易和夢遊春詩)扇織(李賀河南府試十二月樂詞)大婦(董思恭三婦豔)中
婦(權德輿三婦詩)小婦(温庭筠西州詞)花彩(釋貫休上裴大夫)閒來(崔顥王家少婦)
媚語(元稹寄吳士矩端公)
閨夕秉燭遊照心未嘗歇專房莫相妒越婢脂肉滑與
唱金縷衣好贈玉條脱遺落鳳皇釵不著鵶頭襪虛窗
度流螢澹澹花影沒月沒教星替枕上夢隨月一片兩
片雲酣暢浹肌髮深擁竟無言皓齒嬌微發無令賤妾
羞感謝情至骨
閨夕(徐彦伯擬古)照心(沈佺期古鏡)專房(曹鄴五情詩)越婢(元稹估客樂)
與唱(杜牧杜秋娘詩)好贈(陸龜蒙聖姑廟)遺落(殷堯藩上巳日贈都上人)不著(李白)
(越女詞)虛窗(李羣玉秋怨)澹澹(常建白龍窟泛舟寄天台學道者)月沒(李商隱李)
(夫人)枕上(温庭筠詠顰)一片(孟郊下第東歸留别長安知己)酣暢(劉禹錫酬牛相公獨)
(飲偶醉寓言見示)深擁(皮日休背篷)皓齒(張祜觀宋州于使君家樂)無令(杜易簡湘)
(川新曲)感謝(韓愈贈别元十八協律)
倣雅(十六首)
郎來傍門戶郎去摘黃瓜擎來玉盤裏纏綿成一家妾
心不自信自後長咨嗟郎亦壞人心新人下香車長眉
一如蛾雙鬟黳如鴉孰知腰勝柳莫倚顔似花春風蕩
妾魂脈脈惜年華相思渺無畔大海亦有涯
郎來(王建新嫁娘)郎去(張祜讀曲歌)擎來(孟浩然庭橘)纏綿(李白古意)妾
心(鮑溶古意)自後(姚合買太湖石)郎亦(郭震春江曲)新人(劉駕效古)長眉(曹鄴)
(四怨詩)雙鬟(白居易和微之新樓北園偶集)孰知(于濆宫怨)莫倚(元稹遣春)春風
(釋皎然擬長安春詞)脈脈(楊巨源春晩東歸留贈李功曹)相思(李冶相思怨)大海(孟郊)
(病客吟)
一枝連一枝折花將遺誰一朵又一朵折花不見我蟢
子徒有絲檳榔自無柯一鞘無兩刃百慮攢雙蛾有如
林中竹猶疑翡翠宿有如雲中雨霑紅復灑綠攪妾心
腸間玉枕寐不足夜裁鴛鴦綺曉添龍麝香樓上試春
衣著罷眠洞房啼痕暗横枕緣枕沾匡牀纖情不可逃
寸心不可限三夜頻夢君迎我笑而莞錦衾那得同往
往若在眼
一枝(孟郊春日有感)折花(孟浩然春意)一朵(曹松寒食日題杜鵑花)折花(李白)
(寄東魯二稚子)蟢子(邵謁自歎)檳榔(曹松五情詩)一鞘(温庭筠碌碌古詞)百慮
(武元衡晨興寄贈竇使君)有如(白居易婦人苦)猶疑(李德裕紅桂樹)有如(王周齒落詞)
霑紅(楊衡賦得夜雨滴空階送魏秀才)攪妾(戎昱苦哉行)玉枕(皮日休古宫詞)夜
裁(施肩吾雜古詞)曉添(司空圖牡丹)樓上(梁鍠長門怨)著罷(崔國輔古意)啼
痕(元稹遣病)緣枕(李羣玉自澧浦東遊江表途出巴丘)纖情(陸龜蒙奉和襲美初夏遊楞伽)
(精舍次韻)寸心(韋應物擬古)三夜(杜甫夢李白)迎我(韓愈贈張籍)錦衾(趙嘏)
(風月守空閨)往往(皇甫冉曾東遊以詩寄之)
側見雙翠鳥日日同遊棲嘉樹藹初綠誰能守空閨豔
色天下重笑容花底迷郎食鯉魚尾那惜一招攜容妾
薦彫胡金花屑橙虀問郎還家否好隨郎馬蹄採藥不
得根採藕不洗泥永日誰與度朝東暮還西
側見(張九齡感遇)日日(姚合送張宗源)嘉樹(韋應物擬古詩)誰能(于濆遼陽行)
艷色(王維西施詠)笑容(白居易山遊示小妓)郎食(李賀大堤曲)那惜(林寬和周)
(繇校書先輩省中寓直)容妾(陸龜蒙大堤)金花(孟郊與王二十一員外涯遊枋口柳溪)
問郎(獨孤及官渡柳歌)好隨(朱慶餘送陳標)採藥(邵謁覽張騫傳)採藕(杜甫泛溪)
永日(李隲慧山寺肄業送懷坦上人)朝東(曹鄴代羅敷誚使君)
浪水不可照照流簪影欹清波不得戲嬌態自相窺相
思淚如雨莫滴芙蓉池妾有芙蓉質不勞朱粉施皎潔
綺羅豔照耀嬋娟姿與君為偶匹昔為君所持妾有盤
龍鏡安鈿當嫵眉妾有羅衣裳茜袖捧瓊枝感君纏綿
意無有斷絶時不意今棄置笑妾空羅帷封緘託雙鯉
問君何所之勞思復勞望既乖歡會期憑人報消息傳
語慎勿遺不如彼蜂蝶光彩雙葳蕤
浪水(孟郊雜怨)照流(暢當偶宴西蜀摩訶池)清波(蘇拯鴟梟)嬌態(韓王從善薔薇)
(詩十八韻呈東海侍郎徐鉉)相思(陳陶懷仙吟)莫滴(盧頻失題)妾有(曹鄴築城)不
勞(杜牧杜秋娘詩)皎潔(徐彦伯擬古)照耀(王周贈怤師)與君(張潮江風行)昔
為(田娥長信宫)妾有(孟浩然同張明府清鏡歎)安鈿(劉禹錫觀柘枝舞)妾有(張祜)
(墻頭花)茜袖(李商隠和鄭愚贈汝陽王孫家筝妓)感君(張籍節婦吟寄東平李司空)無
有(李白自代内贈)不意(岑參東歸發犍為至泥谿舟中作)笑妾(于濆古别離)封緘
(唐彦謙索蝦)問君(王維送别)勞思(盧照隣望宅中樹有所思)既乖(王建送于丹移家洺)
(州)憑人(賈島寄丘儒)傳語(于鵠寄盧儼員外秋衣詞)不如(戎昱苦哉行)光彩
(白居易早冬遊王屋)
白日無定影一西復一東青春有定節晝夜百刻中念
我平生歡登牀抱綺叢遺我古銅鏡背有雙盤龍為君
鑒玄髮光采與我同玉帳枕猶煖歡餘情未終留歡住
不住耿耿夜閨空請君膝上琴為絃繫君桐落妾相思
淚濕花枝茸茸妾作西北枝安得東南風老作在家女
但願腮上紅空牀將影宿還應夢寐通
白日(聶夷中勸酒)一西(岑參送王著作赴淮西幕府)青春(孟郊折楊柳)晝夜
(李德裕懷山居邀松陽子同作)念我(戴叔倫古意)登牀(元稹會真詩)遺我(釋貫休古)
(意代友人投所知)背有(白居易感鏡)為君(沈佺期古鏡)光采(王昌齡齋心)玉
帳(崔氏萱古意)歡餘(李白秋夜宿龍門香山寺)留歡(徐凝白銅鞮)耿耿(趙嘏風月)
(守空閨)請君(張籍白頭吟)為絃(陸龜蒙素絲)落妾(權德輿玉臺體)濕花(王建)
(七泉寺上方)妾作(于濆古别離)安得(釋齊已浮雲行)老作(劉猛曉)但願(劉义)
(自古無長生勸姚合酒)空牀(李益效古促促曲為河上思婦作)還應(項斯送劉道士之成)
(都嚴真觀)
眀月留照妾妾意舊來深燈光冷於水洞房思不禁猶
憶畫眉時婉孌來相尋贈子同心花報以漆鳴琴微風
送檀麝餘花綴衣襟戱蝶香中起遊蜂遶花心褰衣復
理鬢滿髻釵黃金抽簪復解衣常與子同衾前笑倏已
故後會何如今歲晩雙鴛鴦雄去雌獨吟南窗見月臨
西樓送月沉蟲絲不可織北斗不可斟
明月(劉希夷江南曲)妾意(李嘉祐雜興)燈光(劉駕秋夕)洞房(李賀謝秀才有妾縞)
(練改從於人)猶憶(岑参韓員外夫人崔氏挽歌)婉孌(李白古風)贈子(郭震子夜春歌)
報以(李商隱李肱所遺畫松詩書兩紙)微風(陸龜蒙村夜)餘花(孟郊送從叔校書簡)
(再登科東歸)戱蝶(陳通方金谷園懷古)遊蜂(韋應物與盧陟同遊永定寺北池僧齋)褰
衣(温庭筠詠曉)滿髻(于濆里中女)抽簪(姚合寄友人)常與(喬知之擬古贈陳子)
(昂)前笑(李隲慧山寺肄業送懷坦上人)後會(王昌齡别劉諝)歲晩(鮑溶秋思)雄去
(徐延壽折楊柳)南窗(張九齡和許給事中直夜簡諸公)西樓(許渾歲暮自廣江至新興往復)
(中題峽山寺)蟲絲(曹鄴薄命妾)北斗(顧况遊子吟)
慚愧紅妝女閒豔絶世姿女頰如桃花腰身如柳枝照
水空自愛自嗟還自疑夫壻輕薄兒暮竊東隣姬妖姬
安膝前宛轉不相離詎憐愁思人深坐嚬蛾眉形影便
相失時節屢已移頭上何所有銅釵重欲垂盤中何所
有唯餐兩顆梨堂下何所有蘭蕊春葳蕤路邊何所有
嘉樹鬱參差鶯聲催淚痕悵望交涕洟裊裊一線命委
命安所宜人生此夫壻此外復何為因憶古丈夫梁鴻
安可追可憐青銅鏡鏡奩蟠蛟螭一日四五照一照一
回悲擎來問夫壻妾顔不如誰
慚愧(元稹雪天)閒豔(常建古意)女頰(温庭筠碌碌古詞)腰身(韓愈辭唱歌)照
水(孟浩然春意)自嗟(李昌符下第後蒙侍郎示意指於新先輩宣恩感謝)夫壻(王維偶然)
(作)暮竊(韋應物逢楊開府)妖姬(釋皎然萬回寺)宛轉(王建邯鄲主人)詎憐(魏氏)
(贈外)深坐(李白怨情)形影(曹鄴風人體)時節(雍陶明月照高樓)頭上(杜甫麗人)
(行)銅釵(張籍寒食後)盤中(薛令之自悼)唯餐(益王賜梨聮句)堂下(白居易庭)
(松)蘭蕊(張九齡感遇)路邊(姚合溪路)嘉樹(聶夷中短歌)鶯聲(劉長卿旅次丹)
(陽郡遇康侍御)悵望(權德輿送别阮汎)裊裊(孟郊秋懷)委命(吕温同舍弟恭歲暮寄晉)
(州李六協律)人生(李益雜興)此外(杜荀鶴近試投所知)因憶(鮑溶冬夜答客)梁鴻
(錢起送張五員外東歸楚州)可憐(崔顥雜詩)鏡奩(杜牧杜秋娘詩)一日(劉禹錫昏鏡詞)
一照(邵謁覽鏡)擎來(徐延壽人日剪綵)妾婦(劉駕桑婦)
雕梁數飛燕頡頏自相求春羅雙鴛鴦會自無匹儔念
昔始相遇與我情綢繆玉牀翠羽帳繡幕珊瑚鉤接膝
猶嫌遠彎蛾不識愁合成雙鳳花花枝蔭我頭念郎緣
底事見花却如讎今朝抛我去他日為我羞柔指發哀
彈泠泠哀且柔何以寫此心淚下不可收將心託眀月
照此誰家樓將心託流水但見東波流人人皆愛春獨
自清如秋風暖烟草綠夾郎木蘭舟我非蛺蝶兒不得
從之遊
雕梁(戴叔倫獨不見)頡頏(李德裕鴛鴦篇)春羅(韋應物雜體)會自(賈島懷鄭從志)
念昔(柳宗元哭連州凌員外司馬)與我(岑参東歸留題太常徐卿草堂)玉牀(張柬之大)
(堤曲)繡幕(韓翃漢宫曲)接膝(李端王敬伯歌)彎蛾(温庭筠江南曲)合成(王建邯鄲)
(主人)花枝(白居易東坡種花)念郎(曹鄴風人體)見花(崔道融春題)今朝(司馬)
(札送進士苗縱歸紫邏山居)他日(劉猛苦雨)柔指(韓愈齪齪)冷冷(徐彦伯擬古)何
以(孟郊贈姚怤别)淚下(劉戩夏彈琴)將心(齊澣長門怨)照此(于武陵高樓)將
心(趙嘏水溢芙蓉沼)但見(李羣玉登章華樓)人人(邵謁下第有感)獨自(陸龜蒙消)
(夏灣)風暖(李白春滯沅湘有懷山中)夾郎(獨孤及官渡柳歌送李員外往揚州覲省)我非
(盧仝石答竹)不得(賈至巴陵早秋)
郎意在浮花花發青樓道向為情愛縛非獨顔色好窗
下斷腸人惄焉心如擣棄置復棄置展轉傷懷抱昔為
連理枝今成斷根草妾淚終不乾妾顔不自保昨日桃
花飛明朝楓樹老
郎意(張祐白鼻騧)花發(聶夷中公子家)向為(李羣玉飯僧)非獨(杜甫㯶梯子)
窗下(魚玄機寄國香)惄焉(陶翰早過臨淮)棄置(孟郊落第)展轉(孟雲卿古别離)昔
為(白居易古意)今成(李白妾薄命)妾淚(雍陶明月照高樓)妾顔(邵謁古樂府)
昨日(張氏琰春詞)明朝(李賀大堤曲)
君如天上月只在儂門前月圓終有虧虧月當再圓我
如屋下井秪在牆東邊聽取轆轤音雖斷猶牽連聞君
琴上聲寄聲琴上絃妖姬坐左右衆女安得妍低鬟認
新寵願識陽臺仙蛾眉已相向或可投花鈿娟娟湛露
光裊裊沉水烟新人不如舊妾思常懸懸
君如(李白自代内贈)只在(王貞白田舍曲)月圓(白居易弄龜羅)虧月(張漸朗月行)
我如(張籍懷别)秪在(陸龜蒙引泉詩)聽取(章孝標和顧校書新開井)雖斷(孟郊去婦)
聞君(孟浩然送張郎中遷京)寄聲(鮑溶宿吳興道中苕村)妖姬(韓愈齪齪)衆女
(韋應物廣陵遇孟九雲卿)低鬟(杜牧杜秋娘詩)願識(李羣玉送友人之巫峽)蛾眉(吉中)
(孚妻張氏拜新月)或可(皮日休和魯望)娟娟(李建勲新竹)裊裊(李賀貴公子夜闌曲)
新人(袁瓘鴻門行)妾思(王建思遠人)
妾遇江南春青青楊柳陌鶯鳴春草時東風杏花坼感
時花濺淚紅雨花上滴憶昔初嫁君荒娛未央極翠幄
耀明璫金盤湛瓊液今日歡娛盡良願睽枕席見君常
出門不見入門跡容華能幾時恨與前歡隔珠簾畫不
捲錦衾夜不襞枕膩尚殘紅頸粉誰憐白昔是同枝鳥
今作分飛翮
妾遇(劉希夷江南曲)青青(王維觀别者)鶯鳴(錢起山居新種花藥)東風(沈千運感)
(懷弟妹)感時(杜甫春望)紅雨(孟郊同年春宴)憶昔(李白棄婦詞)荒娛(元結閔荒)
(詩)翠幄(太宗元日)金盤(韋莊雜體聮錦)今日(庾抱别蔡參軍)良願(蘇頲和杜主簿)
(春日有所思)見君(邵謁古别離)不見(曹鄴思不見)容華(鮑溶秋夜聞鄭山人彈楚)
(妃怨)恨與(許渾送韓校書)珠簾(王適古别離)錦衾(王勃臨高臺)枕膩(元稹會真)
(詩)頸粉(李賀漢唐姬飲酒歌)昔是(姚合寄舊山隱者)今作(白居易古意)
莫羡簷前柳闌珊花落後莫作雲間鴻飛去海光中願
為陌上土草色迷征路願為爐中香几案在我傍分明
三五月圓缺且不常璧滿蟾又缺蟾缺月復光昨夜忽
已過月華殊未央今夜月分明樹影空過牆迴身向暗
臥金壺漏丁當心燃一寸火焚燒九迴腸
莫羡(權德輿和邵端公醉後寄于諫議之作)闌珊(白居易偶作)莫作(張潮襄陽行)
飛去(喻鳬玄都觀李尊師)願為(邵謁苦别離)草色(劉長卿負謫後登于越亭作)願
為(孟郊憩淮上觀公法堂)几案(賈至閒居秋懷)分明(段成式觀山燈獻徐尚書)圓缺
(吳融題畫栢)璧滿(顧况奉酬劉侍郎)蟾缺(崔氏萱古意)昨夜(朱慶餘十六夜月)
月華(韋應物清都觀答幼遐)今夜(任翻春晴)樹影(曹鄴奉命齊州推事畢寄本府尚書)
迴身(吕温吐蕃别館月夜)金壺(溫庭筠鴻臚寺有開元中錫宴堂遺址)心燃(方干除夜)
焚燒(李羣玉自澧浦東遊江表途出巴丘投員外從公虞)
誰比秦樓曉春風狹斜道少婦石榴裙滿眼顔色好鵶
鬟未成髻蛾眉用心掃馬上驕豪子垂鞭踏青草春色
似相憐嬌鶯似相惱莫以衣上塵而來強縈抱都緣愛
綠珠不獨為羅敷人當少年嫁時論自有夫瓊漿豈易
挹欲去良踟蹰
誰比(楊衡賦得殘燈)春風(孟浩然美人分香)少婦(盧象戱贈邵使君張郎)滿眼
(杜甫園人送瓜)鵶鬟(子濆擬古意)蛾眉(白居易婦人苦)馬上(陳子昂感遇詩)垂鞭
(李廓長安少年行)春色(姚合遊春)嬌鶯(元稹早歸)莫以(李益遊子吟)而來(李白)
(白頭吟)都緣(李羣玉龍安寺佳人阿最歌)不獨(劉禹錫酬喜相遇同州與樂天替代)人
當(張籍雜怨)時論(顧况瑶草春)瓊漿(劉長卿關門望華山)欲去(明皇過晉陽宫)
滄海無淺波海枯終見底懷人空淚垂淚垂啼不止問
君何所思有美嬋娟子飄飄不可覿未許瓊花比如能
惠一面捲簾花影裏如能買一笑粲然啓玉齒彈琴看
文君吹簫偶蕭史不惜鷫鸘裘聞有鴛鴦綺豈識閨中
情不及溝中水徒勞惜衾枕驕蹇不復理鳳棲桐不媿
拔心草不死相逢的是稀相思從此始淚痕銷夜燭燭
與人相似永夕夢輙同惆悵知何已
滄海(黃滔賈客)海枯(杜荀鶴感寓)懷人(柳宗元南磵中題)淚垂(元稹感夢)問
君(温庭筠春日)有美(武元衡晨興寄贈竇使君)飄飄(釋皎然訪朱放山人)未許(韓愈)
(春雪間早梅)如能(白居易走筆戱答牛相公)捲簾(姚鵠奉和秘監從翁夏日陜州河亭晩望)
如能(李羣玉贈回雪)粲然(李白古風)彈琴(李賀詠懷)吹簫(權德輿雜詩)不惜
(趙嘏春釀)聞有(陳子昂鴛鴦篇)豈識(劉駕山中有招)不及(盧頻東西行)徒勞(李華)
(詠史)驕蹇(杜甫種萵苣)鳳棲(李百魚桐竹贈張燕公)拔心(孟郊感興)相逢(周賀)
(送靈應禪師)相思(儲光羲尚書省受誓誡貽太廟裴丞)淚痕(杜審言代張侍御傷美人)燭
與(潘求仁詠燭寄人)永夕(賈島投孟郊)惆悵(劉長卿李侍御河北使回至東京相訪)
鞶帶手中結嬌愛比黃金嬌愛猶未終作㡳難相尋君
心無定準一帶不結心不如結心腸腸有無繩結知君
解不得此歡無斷絶
鞶帶(李益校書郎楊凝往年以古鏡貺别今追贈以詩)嬌愛(陳子昂感遇詩)嬌愛(劉希)
(夷春女行)作底(温庭筠江南春)君心(張潮襄陽行)一帶(李商隱李夫人)不如(孟郊)
(結愛)腸有(元稹酬樂天赴江州路上見寄)知君(白居易啄木曲)此歡(劉禹錫酬牛相公獨)
(飲偶醉寓言見示)
生為並蒂花雙影旦夕同花開亦花落無情任西東當
年嫁得君紅粉青鏡中雙眸剪秋水一笑開芙蓉朝日
照綺窗輕珮垂璁瓏副以水犀梳懸之直珠櫳洞房三
五夕玉樓十二重下階拜新月步屧隨春風前歡歲月
移一年前事空思君不可見教妾若為容妾似井底桃
君看陌上蓬何時得成匹一笑喜相逢枯樹花亦發花
片參差紅舊花如新開莫向新花叢
生為(陸龜蒙美人)雙影(徐彦伯擬古)花開(薛能惜春)無情(黃滔落花)當年
(孟郊織婦詞)紅粉(賀朝孤興)雙眸(白居易箏)一笑(韋應物擬古詩)朝日(王維扶南)
(曲歌詞)輕珮(劉禹錫擣衣曲)副以(杜牧張好好詩)懸之(李商隱李肱所遺畫松詩書兩)
(紙)洞房(李羣玉感興)玉樓(張為秋醉歌)下階(常氏皓贈盧夫人)步屧(杜甫)
(遭田父泥飲美嚴中丞)前歡(李德裕招隱山觀玉蕊樹)一年(元稹歲日)思君(公乘億賦)
(得臨江遲來客)教妾(杜苟鶴春宫怨)妾似(李白自代内贈)君看(李端早春會王逵主人得)
(蓬字)何時(晁采子夜歌)一笑(陳羽送靈一上人)枯樹(曹鄴下第寄知己)花片
(温庭筠芙蓉)舊花(劉駕曲江春霽)莫向(唐彦謙春風)
香屑集卷三
