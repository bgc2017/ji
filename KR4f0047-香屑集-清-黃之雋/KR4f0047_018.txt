香屑集卷十八
中允黃之雋撰
艷體(十九首集杜)
絶代有佳人琴臺隱絳唇燭斜初近見酒綠正相親紫
萼扶千蕊銀河沒半輪一時今夕會瑞錦送麒麟
絶代(佳人)琴臺(贈王二十四侍御契)燭斜(舟中夜雪有懷盧侍御弟)酒綠(獨酌成詩)
紫萼(花底)銀河(江月)一時(季秋蘇五弟纓江樓)瑞錦(和嚴中丞西城晩眺)
曉妝隨手抹華屋艷神仙有徑金沙軟支床錦石圓層
軒皆面水缺月未升天爛漫為雲雨燈花半委眠
曉妝(北征)華屋(秋日䕫府書懷)有徑(陪王使君晦日泛江)支床(季秋江村)層軒
(懷錦水居止)缺月(湘江宴餞裴二端公赴道州)爛漫(太平寺泉眼)燈花(夜)
百寶装腰帶歸軒錦繡香竹高鳴翡翠沙暖睡鴛鴦暗
水流花徑清霄近笛床新歡繼明燭每夜吐光芒
百寶(即事)歸軒(魏十四侍御就敝廬相别)竹高(絶句六首)沙暖(絶句二首)暗水
(夜宴左氏莊)清霄(數陪李梓州泛江)新歡(奉送魏少府之交廣)每夜(薔劍)
羅襪紅蕖艷清輝玉臂寒願隨金騕褭持答翠琅玕江
月光於水晨霞高可餐肌膚潛沃若蜀雨幾時乾
羅襪(千秋節有感)清輝(月夜)願隨(槐葉冷淘)持答(與鄠縣源大少府宴渼陂)江
月(江月)晨霞(空囊)肌膚(西閣曝日)蜀雨(重簡王明府)
仰蜂粘落絮輕鳥度層陰青瑣陪雙入華筵直一金風
流俱善價感激在知音花月窮遊宴真為爛漫深
仰蜂(獨酌)輕鳥(送嚴侍郎到綿州)青瑣(哭李常侍嶧)華筵(石門宴集)風流
(秋日䕫府咏懷)感激(風疾舟中伏枕書懷)花月(贈特進汝陽王)真為(長吟)
待爾嗔烏鵲佳人指鳳凰綠樽須盡日雲髩儼分行花
雜重重樹風吹細細香留連春夜舞不復辨晨光
待爾(喜觀即到復題短篇)佳人(陪栢中丞觀宴將士)綠樽(奉陪鄭駙馬韋曲)雲髩
(數陪李梓州泛江戲為艷曲)花雜(涪江泛州送韋班歸京)風吹(嚴鄭公宅咏竹)留連
(鄭駙馬池臺)不復(秦州雜詩)
已覺良宵永春臺引細風叢篁低地碧花蕊亞枝紅步
履宜輕過歡娛到薄躬鴛鴦不獨宿告别莫匆匆
已覺(奉漢中王手札)春臺(王十五前閣會)叢篁(秦州雜詩)花蕊(上巳日徐司錄林園)
(宴集)步履(庭草)歡娛(陪鄭公北池臨眺)鴛鴦(佳人)告别(酬孟雲卿)
斷續巫山雨晴天養片雲衆香深黯黯凉月白紛紛野
館濃花發陽臺曙色分長卿多病久尚愛卓文君
斷續(月)晴天(秦州雜詩)衆香(秋日䕫府咏懷)涼月(陪鄭廣文遊何將軍園林)野
館(送翰林張司馬南海勒碑)陽臺(曉望)長卿(上韋左相)尚愛(琴臺)
竟日留歡樂朝雲暮雨祠野畦連蛺蝶華屋刻蛟螭枕
席還相似招邀屢有期深知好顏色拂匣照西施
竟日(觀安西兵過赴關中)朝雲(奉使崔都水翁下峽)野畦(陪王使君晦日泛江)華屋
(奉送魏少府之交廣)枕席(自瀼西移居東屯)招邀(陪李七司馬皂江上觀造竹橋)深知
(花底)拂匣(贈崔十三評事)
春泥百草生攜手日同行玉袖凌風並香羅疊雪輕新
人美如玉侍婢艷傾城暗度南樓月衣乾枕席清
春泥(陪裴使君登岳陽樓)攜手(與李十二白同尋范十隱居)玉袖(數陪李梓州泛江)
香羅(端午日賜衣)新人(佳人)侍婢(送魏少府之交廣)暗度(舟中夜雪)衣乾
(水檻遣心)
喚起搔頭急春生力更無盈盈當雪杏冉冉下蓬壺邀
我嘗春酒懷君想報珠珠中有隱字折骨效區區
喚起(秋日䕫府咏懷)春生(過南岳入洞庭湖)盈盈(早花)冉冉(觀李固請司馬弟山)
(水圖)邀我(遭田父泥飲美嚴中丞)懷君(寄韋有夏郎中)珠中(客從)折骨(贈韋左丞)
(丈濟)
微風倚少兒荷淨納凉時輕箑煩相向羅襦不復施卑
枝低結子小水細通池為接情人飲輕紅擘荔支
微風(宿昔)荷淨(陪諸貴公子攜妓納凉)輕箑(雨)羅襦(新婚别)卑枝(陪鄭)
(廣文遊何將軍園林)小水(過南隣朱山人水亭)為接(巴西驛亭觀江漲)輕紅(宴戎州楊)
(使君東樓)
秋天昨夜凉露井凍銀牀荆玉簪頭冷蛛絲罥髩長花
羅封蛺蝶江檻俯鴛鴦故遶池邊樹婆娑一院香
秋天(潭州送韋員外牧韶州)露井(冬日洛城北謁玄元皇帝廟)荆玉(寄高適岑參)
蛛絲(遣悶)花羅(奉和嚴中丞西城晩眺)江檻(陪王使君晦日泛江)故遶(羌村)婆
娑(樹間)
未許醉相留燕姬翠黛愁屏開金孔雀寒膩黑貂裘繡
段装簷額真珠絡臂鞲他時一笑後來往亦風流
未許(戲題寄上漢中王)燕姬(陪諸貴公子攜妓納凉)屏開(李監宅)寒膩(送王)
(信州崟北歸)錦段(陪柏中丞觀宴將士)真珠(即事)他時(几日)來往(寄贊上人)
絶知春意好小徑曲通村花密藏難見鶯歌暖正繁經
過調碧柳爛漫倒芳樽銀甲彈箏用寧聞燕雀喧
絶知(江梅)小徑(絶句)花密(百舌)鶯歌(憶幼子)經過(西閣)爛漫(寄高適)
銀甲(陪鄭廣文遊何將軍園林)寧聞(奉留贈崔于二學士)
豈異神仙宅堪留衛玠車落霞沈綠綺過雨亂紅蕖竟
日鶯相和他時錦不如捲簾殘月影西閣百尋餘
豈異(寄高適岑參)堪留(花底)落霞(大歷三年春)過雨(寄李十四員外布)竟
日(晴)他時(將别巫峽贈南卿兄)捲簾(客夜)西閣(中宵)
託贈卿家有金花帖鼓腰麒麟織成罽鸞鳳夾吹簫風
起春燈亂花催臘炬銷夜闌接軟語還往莫辭遥
託贈(將别巫峽)金花(陪柏中丞觀宴將士)麒麟(八哀詩)鸞鳳(哭王彭州掄)風
起(船下䕫州)花催(西閣期嚴明府同宿不到)夜闌(贈蜀僧)還往(王十五弟出郭相訪)
神女花鈿落高唐莫再經忽疑行暮雨為我下青冥雜
蕊紅相對微風韻可聽情親見君意不嫁惜娉婷
神女(雨)高唐(泊松滋江亭)忽疑(花底)為我(奉酬薛判官見贈)雜蕊(將别)
(巫峽)微風(高柟)情親(夢李白)不嫁(秦州見勅目)
未解依依袂留歡卜夜閒燈花何太喜幽事頗相關結
束多紅粉提攜近玉顏莫令膠漆地過去沓難攀
未解(奉贈盧參謀)留歡(宴王使君宅)燈花(獨酌成詩)幽事(早起)結束(陪王)
(使君晦日泛江)提攜(石鏡)莫令(贈王侍御契)過去(銅官渚守風)
無題(四首)
翠眉縈度曲鞍馬去相尋必脱黃金轡頻抽白玉簪春
知催柳别草見踏青心可惜歡娛地空留一院陰
翠眉(數陪李梓州泛江有女樂在諸舫)鞍馬(劉九法曹石門宴集)必脱(送顧八分文學)
頻抽(樓上)春知(移居䕫州郭)草見(長吟)可惜(可惜)空留(送賈閣老出汝州)
雙影漫飄颻還斟泛泛瓢囀枝黃鳥近翻藻白魚跳晩
節嬉遊簡離魂去住消不知雲雨散霑灑望青霄
雙影(西閣期嚴明府同宿不到)還斟(奉贈盧五丈參謀)囀枝(遣意)翻藻(絶句)晩
節(贈特進汝陽王)離魂(哭王彭州掄)不知(渝州倏嚴侍御不到)霑灑(收京)
他日辭神女腰肢勝寶衣别筵花欲暮照席綺逾依香
霧雲鬟濕寒房燭影微野鴉無意緒一一背人飛
他日(秋日䕫府詠懷)腰肢(即事)别筵(送韋郎司直歸成都)照席(月圖)香霧(月夜)
寒房(夜)野鴉(孤雁)一一(歸雁)
越女紅裙濕江邊正寂寥沈沈春色静脉脉去人遙咫
尺雲山路霏微河漢橋泛舟慚小婦寒水不成潮
越女(陪諸貴公子攜妓納凉)江邊(王十五司馬弟出郭相訪)沈沈(暮寒)脉脉(乂雪)
咫尺(送蔡希曾都尉赴隴右)霏微(哭王彭州掄)泛舟(草閣)寒水(奉贈盧五丈參)
(謀)
閨情(十四首)
擁别惜光輝此心猶倒衣日斜魚更食月細鵲休飛行
李須相問音書從此稀雙雙新燕子有意待人歸
擁别(巫山縣宴别)此心(送盧十四弟侍御)日斜(課小豎鋤斫舍北果林)月細
(夜)行李(重簡王明府)音書(贈韋贊善别)雙雙(春日梓州登橋)有意(夜宿西間)
烏鵲愁銀漢浮雲薄漸遮夕陽熏細草秋竹隱疎花野
月茫茫白津流脉脉斜江通神女館帆過宿誰家
烏鵲(遣悶奉呈嚴公)浮雲(季秋蘇五弟纓江樓夜宴)夕陽(晩晴)秋竹(溪上)野月
(漫成)津流(遣意)江通(遣愁)帆過(絶句)
風月自清夜其如儔侶稀離筵不隔日忍淚已沾衣冉
冉柳枝碧輕輕花絮飛夜闌更秉燭抱被宿何依
風月(日暮)其如(歸燕)離筵(泛江送客)忍淚(九日諸人集于林)冉冉(答岑參補)
(關見贈)輕輕(宴胡侍御書堂)夜闌(羌村)抱被(送盧十四弟侍御)
鏡奩換粉黛猶得折黃金樽蟻添相續源花費獨尋歡
娛兩冥寞感動一沈吟舊好何由展他時見汝心
鏡奩(往在)猶得(銅缾)樽蟻(季秋蘇五弟纓江樓夜宴)源花(風疾舟中伏枕書懷)歡
娛(九日)感動(病馬)舊好(秦州見勅目)他時(又示兩兒)
燈影照無睡吟詩正憶渠徒勞望牛斗不記改蟾蜍秋
思抛雲髻中宵步綺疏誰家挑錦字價重百硨磲
燈影(火雲寺贊公房)吟詩(遠懷舍弟穎觀等)徒勞(所思)不記(秋日荆南送石首薛)
(明府)秋思(即事)中宵(中宵)誰家(江月)價重(謁文公上房)
洞房環珮冷春色淚痕邊對酒都疑夢鈎簾獨未眠美
花多映竹錦石小如錢傳語桃源客雙魚會早傳
洞房(洞房)春色(泛江送魏十八倉曹還京)對酒(遠懷舍弟穎觀等)鈎簾(舟月對驛)
(近寺)美花(奉陪鄭駙馬韋曲)錦石(秋日䕫府咏懹)傳語(巫峽敝廬贈四舅别)雙魚
(送李梓州使君之任)
孤月當樓滿緣空一鏡升感時花濺淚割愛酒如澠碧
海真難涉丹梯庶可凌把君詩過日未敢缺緘縢
孤月(月圓)緣空(江邊星月)感時(春望)割愛(寄劉峽州伯華)碧海(奉贈太常張卿)
丹梯(贈特進汝陽王)把君(贈别鄭鍊赴襄陽)未敢(椶拂子)
回首追談笑相思淚點懸座從歌妓密冬要錦衾眠離
别人誰在淹留景不延何湏妬雲雨昨夜月清圓
回首(寄劉峽州伯華)相思(得廣州張判官叔卿書)座從(宴戎州楊使君東樓)冬要
(送梓州李使君之任)離别(懷灞上遊)淹留(秋日䕫府咏懷)何須(雷)昨夜(舟中)
也復可憐人青歸柳葉新今春看又過良覿渺無因莫
怪啼㾗數難知消息真半扉開燭影滅燭翠眉顰
也復(雨過蘇端)青歸(奉酬李都督早春作)今春(絶句)良覿(寄張十二山人彪)莫
怪(過南岳入洞庭湖)難知(傷春)半扉(暝)滅燭(江月)
颯颯開啼眼今晨清鏡中誰憐一片影忍對百花叢飃
泊哀相見凄凉信不通沈思歡會處清漏往時同
颯颯(得舍弟觀書)今晨(蘇大侍御訪江浦)誰憐(孤雁)忍對(登牛頭山亭子)飃
泊(贈李八秘書别)凄凉(寄司馬山人)沈思(述懷)清漏(洞房)
遊子方迢逓歸期未敢論天清風捲幔樓静月侵門漸
惜容顏老何須花燼繁更深不假燭伏枕淚雙㾗
遊子(送樊侍御赴漢中判官)歸期(愁坐)天清(傷春)樓静(西閣夜)漸惜(遣愁)
何湏(日暮)更深(舟月對驛近寺)伏枕(九日)
蕩子不還鄉中宵淚滿牀但驚飛熠燿莫學野鴛鴦雲
臥衣裳冷風生錦繡香浪傳烏鵲喜特地引紅妝
蕩子(冬晩送長孫漸舍人)中宵(暮春題瀼西新賃草屋)但驚(秋日荆南送薛明府)莫
學(數陪李梓州泛江)雲臥(遊龍門奉先寺)風生(陪王使君晦日泛江)浪傳(得弟消息)
特地(陪柏中丞觀宴將士)
輕舟送别筵忽已歲時遷春草何曾歇王孫若個邊經
心石鏡月偷眼豔陽天鶯入新年語凄凉憶去年
輕舟(泛江送魏倉曹還京)忽已(歴歴)春草(秋日䕫府咏懷)王孫(哭李尚書之芳)經
心(春日江村)偷眼(數陪李梓州泛江)鶯入(傷春)凄凉(倚杖)
門徑從榛草蛛絲仍未收仳離放紅蘂蕭索倚朱樓寒
日經簷短飛蟲滿院遊鏡中衰謝色一月不梳頭
門徑(畏人)蛛絲(獨立)仳離(一百五日夜對月)蕭索(西閣)寒日(寄杜位)飛
蟲(落日)鏡中(覽鏡)一月(屏跡)
無題(九首)
籬中秀色畫屏紆春日兼蒙暄暖扶傳語風光共流轉
敢論松竹久荒蕪舊來好事今能否昨夜邀歡樂更無
回首可憐歌舞地閬風玄圃與蓬壺
籬中(寒雨朝行視園樹)春日(岳麓山道林二寺行)傳語(曲江)敢論(將赴成都草堂)
(途中有作)舊來(因許八奉寄江寧旻上人)昨夜(戲贈閿鄕秦少公)回首(秋興)閬風
(䕫州歌)
乘興還來看藥欄興來今日盡君歡數廻細寫愁仍破
百遍相過意未闌復有樓臺銜暮景也從江檻落風湍
却嫌脂粉汙顏色勝裏金花巧耐寒
乘興(有客)興來(九日藍田崔氏莊)數廻(野人送朱櫻)百遍(遣悶呈路十九曹長)
復有(院中晩晴懷西郭茅舍)也從(將赴成都草堂途中有作)却嫌(虢國夫人)勝裏
(人日)
樓上炎天冰雪生山頭落日半輪明青袍白馬有何意
湖水林風相與清語盡還成開口笑誰家巧作斷腸聲
此心炯炯君應識巫峽泠泠非世情
樓上(江陵節度新樓成)山頭(越王樓歌)青袍(至後)湖水(書堂飲既夜復邀李尚書)
(下馬月下)語盡(醉為馬墜諸公攜酒相看)誰家(吹笛)此心(偪仄行贈畢曜)巫峽(愁)
指點銀缾索酒嘗玉盤錦席高雲涼煙綿碧草萋萋長
雨裛紅蕖冉冉香密葉曾經宿鸞鳳秋風此日灑衣裳
百年未見歡娛畢暫醉佳人錦瑟傍
指點(少年行)玉盤(章梓州橘亭餞成都竇少尹)煙綿(樂遊園歌)雨裛(狂夫)密
葉(古柏行)秋風(七月一日題終明府水樓)百年(相逢歌贈嚴别駕)暫醉(曲江對雨)
朱栱浮雲細細輕不勞鐘鼓報新晴水光風力俱相怯
落絮遊絲亦有情縱酒欲謀良夜醉繫帆何惜片時程
合歡却笑千年事遮莫鄰雞下五更
朱栱(江陵節度新樓成)不勞(院中晩晴懷西郭茅舍)水光(風雨看舟前落花)落
絮(白絲行)縱酒(臘日)繫帆(酬郭十五受判官)合歡(陪李七司馬皂江上觀造竹橋)
遮莫(書堂飲既夜復邀李尚書下馬)
却教江漢客魂消漏洩春光有柳條著處繁華矜是日
天涯霜雪霽寒宵至今夢想仍猶在憶昨歡娛常見招
心折此時無一寸始知嬴女善吹簫
却教(承聞河北諸道節度入朝)漏洩(臘日)著處(清明)天涯(閣夜)至今(憶昔行)
憶昨(春日戲題惱郝使君兄)心折(冬至)始知(玉臺觀)
願吹野水注金杯恐失佳期後命催返照入江翻石壁
行雲幾處傍琴臺無邊落木蕭蕭下但見羣鷗日日來
不有小舟能盪漿一生襟抱為誰開
願吹(蘇端薛復筵簡薛華醉歌)恐失(送李八秘書赴杜相公幕)返照(返照)行雲(野老)
無邊(登高)但見(客至)不有(城西陂泛舟)一生(奉侍嚴大夫)
楚女腰肢亦可憐封書寄與淚潺湲縈窗素月垂文練
糝徑楊花鋪白氊碧瓦朱甍照城郭青蛾皓齒在樓船
更為後會知何地喚取佳人舞繡筵
楚女(清明)封書(因許八寄江寧旻上人)縈窗(湖城東遇孟雲卿)糝徑(絶句漫興)
碧瓦(越王樓歌)青蛾(城西陂泛舟)更為(送路六侍御還朝)喚取(江畔獨步尋花)
莫厭傷多酒入唇纔傾一盞即醺人明眸皓齒竟何在
白水青山空復春磵道餘寒歴冰雪柴門空閉鎖松筠
蜜蜂蝴蝶生情性何異飄飄託此身
莫厭(曲江)纔傾(撥悶)明眸(哀江頭)白水(寄常徵居)磵道(題張氏隱居)柴
門(崔氏東山草堂)蜜蜂(風雨看舟前落花)何異(燕子來舟中作)
香屑集卷十八
