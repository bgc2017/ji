香屑集卷十四
中允黃之雋撰
賦得閒情(三十八首)
無心裁曲臥春風何事吹簫向碧空彷彿不離燈影外
思量應在月明中金丹擬駐千年貌蠟燭猶殘一寸紅
花紙瑤椷松墨字閒來吟繞牡丹叢
無心(李賀南園)何事(王維敕借岐王九成宮&KR1014;暑應教)彷彿(項斯聽張處士彈琴)思
量(羅隱金陵夜泊)金丹(韋應物送宮人入道)蠟燭(溫庭筠晩坐寄友人)花紙(白居易送)
(蕭鍊師)閒來(杜荀鶴中山臨上人院觀牡丹)
說著瑤臺總淚垂轉難相見轉難思紅樓翠幕知多少
南國東隣各一時自歎馬卿常帶疾非關宋玉有微詞
綺琴白雪無心弄結託蕭娘只在詩
說著(韋應物送宮人入道)轉難(白居易裴令公席上贈别夢得)紅樓(羅隱廣陵開元寺作)
南國(羅虬比紅兒詩)自歎(崔峒送馮八將軍歸滑臺幕府)非關(李商隱有感)綺琴
(包何同閻伯均宿道觀)結託(元稹贈别楊員外巨源)
隴禽山曉隔簾呼許到風前月下無安得千金遺侍者
且隨五馬覓羅敷至誠無語傳心印相見休言有淚珠
好是紅窗風月夜高燒銀燭臥流蘇
隴禽(羅鄴贈韋德孫判官)許到(趙嘏十無詩寄桂府楊中丞)安得(文茂春日寄晁采)
且隨(白居易代諸妓贈送周判官)至誠(韓偓厭花落)相見(歐陽烱浣溪紗)好是
(孟昌期妻孫氏謝人送酒)高燒(馮延巳金錯刀)
魂消千片玉樽前冰雪顏容桃李年菱鏡也知移豔態
寶釵長欲墜香肩柳遮門戶横金鎖桐下空階叠綠錢
想得佳人微啟齒茶教纖手侍兒煎
魂消(張泌河傳)冰雪(武元衡代佳人贈張郎中)菱鏡(劉兼秋夕書懷)寶釵(孫光憲浣)
(溪紗)柳遮(李山甫公子家)桐下(陸龜蒙和襲美初冬偶作)想得(韓偓荔支)茶教(白居)
(易池上逐凉)
織錦機邊鶯語頻采蘭山上綺羅身須教碧玉羞眉黛
幾見星妃度襪塵萬種保持圖永遠一場閒事莫因循
若能許解相思珮栲栳量金買斷春
織錦(溫庭筠楊柳枝)采蘭(皮日休館娃宮懷古)須教(白居易喜小樓西新柳抽條)幾
見(王初銀河)萬種(孫光憲浣溪紗)一場(李山甫遊俠兒)若能(何光遠答龍女)栲栳
(盧廷讓樊川寒食)
粉堞彤軒畫障西紅欄碧甃點銀泥誰言瓊樹朝朝見
自在嬌鶯恰恰啼翠羽帳中人夢覺刺桐花下路高低
無身尚擬魂相就海上三山去不迷
粉堞(曹唐長安客舍叙邵陵舊宴)紅欄(白居易答微之見寄)誰言(李商隱南朝)自
在(杜甫江畔獨步尋花)翠羽(無名氏雜詩)刺桐(方干題畫建溪圖)無身(元稹寄樂)
(天)海上(李中貽廬山王尊師)
花邊春水水邊樓一半珠簾挂玉鉤難見秪因能送喜
漸來爭忍不迴頭庭前芍藥妖無格牀上摴蒲宿未收
若向此中求薦枕定知神女謝風流
花邊(白居易題池西小樓)一半(馮延巳采桑子)難見(徐夤燈花)漸來(羅隱登瓦官寺)
(閣)庭前(劉禹錫賞牡丹)牀上(薛能并州)若向(李扣風題閻敬愛詩後)定知(武元)
(衡贈佳人)
妙妓新行峽雨迴嶺雲微步下陽臺霓旌玉珮參差轉
珠箔銀屏迤邐開從此不知蘭麝貴相期共鬭管絃來
春風一夜吹香夢欲結靈姻愧短才
妙妓(韓偓錫宴日作)嶺雲(羅虬比紅兒詩)霓旌(王轂玉樹曲)珠箔(白居易長恨歌)
從此(裴思謙及第後宿平康里)相期(孟浩然春情)春風(武元衡春興)欲結(潘雍)
(贈葛氏小娘子)
乍入深閨玳瑁筵兩重門裏玉堂前女蘿力弱難逢地
桐葉風翻欲夜天只為從來偏護惜可能無礙最團圓
芙蓉帳小雲屏暗明月相隨何處眠
乍入(權德輿秋閏月)兩重(韓偓想得)女蘿(曹鄴碧潯宴上有懷知已)桐葉(白居易秘)
(省後廳)只為(司空圖喜山鶴初歸)可能(張籍題月臺觀)芙蓉(劉長卿昭陽曲)明月
(高適賦得還山吟送沈四山人)
宜在紗窗繡戶中畫樓西畔桂堂東丁當玉珮三更雨
簇&KR0609;金梭萬縷紅蝴蝶有情牽曉夢麝臍無主任春風
殷勤為訪桃源路一水盈盈路不通
宜在(韓偓恩賜櫻桃分寄朝士)畫樓(李商隱無題)丁當(高蟾偶作)簇&KR0609;(溫庭筠織)
(錦詞)蝴蝶(羅隱下第寄張坤)麝臍(皮日休揚州看辛夷花)殷勤(孟浩然高陽池送朱)
(二)一水(白居易除官赴闕留贈微之)
蘭蕙芬芳見玉姿帶風楊柳認蛾眉不眠特地重相憶
欲咏無才是所悲曲項琵琶催酒處深紅衫子映門時
再遊巫峽知何日雲雨荒臺豈夢思
蘭蕙(劉谷和三鄉詩)帶風(魚玄機代人悼亡)不眠(馮延巳歸國謠)欲咏(韓偓見花)
曲項(周曇咏史簡文帝)深紅(徐凝玩花)再遊(白居易寄題忠州小樓桃花)雲雨
(杜甫永懷古跡)
遲日新妝遊冶娘洛川依舊好風光十分春水雙簷影
百葉蓮花萬里香夢寐幾回迷蛺蝶煙波無計學鴛鴦
晩來悵望君知否明月虛眠昨夜牀
遲日(劉言史偶題)洛川(張綺和三鄉詩)十分(徐夤門外閒田有泉源因築直堤)百
葉(李洞題晰上人賈島詩卷)夢寐(杜牧寄浙東韓八評事)煙波(劉兼江樓望鄉寄内)晩
來(白居易惜落花)明月(梁鍠代征人妻喜夫還)
花恨紅腮柳妒眉前年曾見兩鬟時風流肯落他人後
春思翻教阿毋疑蟬鬢鳳釵慵不整牙牀角枕睡常遲
何時斗帳濃香裏結作雙葩合一枝
花恨(段成式戲高侍御)前年(劉禹錫䕫州實使君見示悼妓詩)風流(李白流夜郎贈)
(辛判官)春思(和凝采桑子)蟬鬢(李後主應天長)牙牀(白居易臥聽法曲霓裳)何
時(韓偓有憶)結作(韋莊合歡蓮花)
繡被應羞徹夜熏霏紅沓翠曉氛氳燕支桃頰梨花粉
秋水蓮冠春草裙解珮空憐鄭交甫當壚仍是卓文君
愁來欲奏相思曲堪與鴛鴦覺後聞
繡被(羅虬比紅兒詩)霏紅(孟浩然送王七尉松滋得陽臺雲)燕支(崔塗初識梅花)秋
水(白居易和殷協律琴思)解珮(李康成玉華仙子歌)當壚(李商隱杜工部蜀中離席)愁
來(崔顥代閨人答輕薄少年)堪與(陸龜蒙玩金鸂鶒戲贈襲美)
月過花西尚未眠夜深閒到戟門邊石家蠟燭何曾剪
嬴女銀簫空自憐酬贈既無青玉案風流合在紫微天
一雙笑靨纔迴面心火因君特地燃
月過(陸龜蒙和襲美木蘭院)夜深(元稹憶事)石家(李商隱牡丹)嬴女(王翰賦得)
(明星玉女壇送廉察尉華陰)酬贈(皮日休酬魯望見迎綠罽)風流(白居易見于給事詩戲贈)
一雙(魚玄機浣紗廟)心火(韓偓偶見背面是夕兼夢)
登牆豈復有人窺曾睹夭桃想玉姿更憶幽窗凝一夢
不堪離恨入雙眉鴛鴦艷錦初成匹孔雀羅衫付阿誰
三寸紅牋替傳語數番猶得裹相思
登牆(吳融宋玉宅)曾睹(魚玄機代人悼亡)更憶(陸龜蒙重憶白菊)不堪(韋莊)
(宿泊孟津寄三堂友人)鴛鴦(溫庭筠織錦詞)孔雀(張祜感王將軍柘枝妓没)三寸(李涉)
(寄荆娘寫真)數番(段成式寄溫飛卿牋紙)
莫把瑤池竝曲江海棠當戶燕雙雙幽閨斜捲青羅幕
白日全含朱鳥窗拂水柳花千萬點經冬朮煎兩三缸
玉階寂歴朝無事閒讀仙書倚翠幢
莫把(徐夤杏園)海棠(裴廷裕蜀中登第答李摶)幽閨(歐陽烱菩薩蠻)白日(王翰古蛾)
(眉怨)拂水(元稹過襄陽樓呈嚴司空)經冬(皮日休南陽廣文欲於荆襄卜居)玉階(韋應)
(物驪山行)閒讀(馬戴寄雲臺觀田秀才)
瑤臺無路可追尋花徑逶迤柳巷深井上新桃偷面色
陌頭香騎動春心東隣舞妓多金翠南國佳人怨錦衾
試問酒旗歌板地相思一寄白頭吟
瑤臺(李遠失鶴)花徑(李商隱戲題友人壁)井上(文德皇后春遊曲)陌頭(權德輿薄)
(命篇)東隣(鄭谷貧女吟)南國(李紳城上薔薇)試問(李賀酬答)相思(錢起七盤嶺阻)
(寇聞李端公先到南楚)
不是花迷客自迷紅綃帶緩綠鬟低庭前蛺蝶春方好
砌下梧桐葉正齊今夜只應還寄宿本心誰道欲單棲
莫教才子偏惆悵一臂初交又解攜
不是(李商隱飲席戲贈同舍)紅綃(白居易閨婦)庭前(薛能并州)砌下(趙虛舟戲)
(贈)今夜(高適寄宿田家)本心(羅虬比紅兒詩)莫教(王碩和三鄉詩)一臂(胡宿趙宗)
(道歸輦下)
催促陽臺近鏡臺蓮花為號玉為腮簾垂粉閣春將盡
日照房門帳未開願作輕風暗相觸不知香頸為誰迴
百花時節教人嬾爭奈流鶯喚起來
催促(賈島友人婚楊氏催妝)蓮花(蓮花妓獻陳陶處士)簾垂(李建勲宮詞)日照
(白居易春眠)願作(元稹紫躑躅)不知(李商隱蝶)百花(徐凝讀遠書)爭奈(陸龜)
(蒙偶作)
勝裏金花巧耐寒曉妝初罷倚欄干若非羣玉山頭見
直似瑤池會上看羅袖動香香不已連環要解解非難
朱顏今日雖欺我十斛明珠亦易拚
勝裏(杜甫人日)曉妝(徐鉉柳枝詞)若非(李白清平調)直似(羅虬比紅兒詩)羅
袖(楊貴妃贈張雲容舞)連環(周曇咏史君王后)朱顏(白居易戲答諸少年)十斛(司空)
(圖歌者)
髻根鬆慢玉釵垂正是女郎眠覺時愁傍翠蛾深八字
便將濃墨掃雙眉凝顰掩笑心相許鬭艷傳情世不知
可惜鶯啼花落處故教迢遞作佳期
髻根(韓偓鬆髻)正是(薛能折楊柳)愁傍(薛逢夜宴觀妓)便將(花蕊夫人宮詞)凝
顰(顧况梁廣畫花歌)鬭艷(李咸用巫山高)可惜(白居易快活)故教(李商隱辛未七)
(夕)
瓜字初分碧玉年倚風嬌怯醉腰偏秦嘉鏡有前時結
韓夀香從何處傳莫唱艷歌凝翠黛深含媚靨裊朱絃
不知入夜能來否樓上花枝笑獨眠
瓜字(李羣玉醉後贈馮姬)倚風(崔魯蓮花)秦嘉(劉禹錫泰娘歌)韓壽(史鳳傳香枕)
莫唱(陸龜蒙和醉中襲美先起)深含(劉言史贈陳長史妓)不知(皮日休文宴招潤卿)樓
上(劉長卿賦得)
誰省春風見玉顏芙蓉脂肉綠雲鬟雪膚花貌參差是
繡幌銀屏杳靄間翠幄密籠鶯未識畫梁幽語燕初還
新齋結誓如相許十斛明珠也是閒
誰省(李郢張郎中宅戲贈)芙蓉(元稹劉阮妻)雪膚(白居易長恨歌)繡幌(徐鉉夢遊)
翠幄(李中柴司徒宅牡丹)畫梁(孫光憲浣溪紗)新齋(李端題覺公新蘭若)十斛(羅虬)
(比紅兒詩)
欲偷風景暫遊春直到花間始見人秋水為神玉為骨
綠蘿如帳草如裀可憐細麗難勝日贏得馨香暗上身
見了又休真似夢紅鸞不受世間塵
欲偷(白居易令公南莊)直到(朱灣尋隱者韋九山人)秋水(杜甫徐卿二子歌)綠
蘿(許渾移攝太平寄前李明府)可憐(皮日休重題薔薇)贏得(李建勲重臺蓮)見了
(吳融浙東筵上有寄)紅鸞(王建和蔣學士新授章服)
嬌嬈意緒不勝羞身帶春風立岸頭獨結香綃偷餉送
續教啼鳥說來由何當歸去重攜手此後相思幾上樓
應是離魂雙不得淚珠時傍枕函流
嬌嬈(韓偓意緒)身帶(薛能蒲中霽後晩望)獨結(女光聯句)續教(白居易潯陽春)何
當(譚用之秋夜同友人話舊)此後(黃滔南海幕送韋侍御赴闕)應是(陸龜蒙和襲美女墳)
(湖)淚珠(袁不約病宮人)
舊窗風月更誰親石上青苔思殺人處士不生巫峽夢
少年應遇洛川神半身映竹輕聞語微步凌波暗拂塵
此日相逢魂合斷綠楊宜作兩家春
舊窗(趙嘏别庥氏)石上(樓穎西施石)處士(蓮花妓獻陳陶處士)少年(韋莊和左)
(司郎中)半身(韓偓復偶見)微步(羊士諤彭州蕭使君出妓夜宴)此日(黃滔江行遇王)
(侍御)綠楊(白居易欲與元八卜隣先有是贈)
鈿暈羅衫色似煙未梳雲髩臉如蓮水香剩貯金盆裏
蘭沐初休曲檻前見倚小窗親襞染静尋春譜認嬋娟
驚鴻瞥過游龍去只得相看不得憐
鈿暈(白居易燕子樓)未梳(花蕊夫人宫詞)水香(韓偓多情)蘭沐(孫光憲浣溪紗)見
倚(陸龜蒙襲美以魚牋見寄)靜尋(陳陶竹)驚鴻(唐彦謙洛神)只得(裴諴新添戶楊)
(柳枝詞)
莫教雲雨晦陽臺銀鴨金鳬也變灰空遣横波傳意緒
偶因翻語得深猜寸心誓與長相守仙境那能却再來
今日看君顏色好愁眉和笑一時開
莫教(武元衡贈歌人)銀鴨(韋檢夢後自題)空遣(歐陽烱春光好)偶因(韓偓妒媒)寸
心(高適秋胡行)仙境(曹唐仙子送劉阮出洞)今日(顧况行路難)愁眉(白居易醉)
(中酬殷協律)
百尺鮫綃換好詩暮春欄檻有佳期嬋娟花艷無人及
細膩風光我獨知翠袂半將遮粉臆黃金不惜買蛾眉
人生心口宜相副鶯語丁寧已怪遲
百尺(羅隱㫒平公主舊第)暮春(李中柴司徒宅牡丹)嬋娟(畢曜情人玉清歌)細膩
(元稹寄舊詩與薛濤)翠袂(孫光憲浣溪紗)黃金(白居易感故張僕射諸妓)人生(李咸用和)
(友人喜相遇)鶯語(楊巨源早春即事呈劉員外)
柳綿相憶隔章臺倘有風情或可來帳裏爐香春夢曉
樹梢煙澹綠窗開但能為雨心長在莫便乘鸞去不迴
何似浣紗溪畔住落花飛蝶共徘徊
柳綿(李商隱臨發崇讓宅紫薇)倘有(白居易招劉十九)帳裏(韓翃贈王隨)樹梢
(徐夤迴文詩)但能(魚玄機次光威裒韻)莫便(釋貫休寄天台葉道士)何似(司空圖楊)
(柳枝壽杯詞)落花(雍陶美人春風怨)
同有詩情自合親鳳銜瑤句蜀牋新殷勤留滯緣何事
消息佳期在此春阿母幾嗔花下語侍兒堪感路旁人
忽看月滿還相憶惟願瓊枝入夢頻
同有(薛能贈解詩歌人)鳳銜(譚用之寄許下前管記王侍御)殷勤(羅虬比紅兒詩)消
息(韓偓新上頭)阿毋(魚玄機次光威裒韻)侍兒(宋之問和趙員外桂陽橋遇佳人)忽
看(白居易正月十五夜東林寺學禪懷楊主簿)惟願(錢起過張成侍御宅)
桃李花開覆井欄謝家門戶約花關綺筵金縷無消息
羅袂紅巾復往還燈炧暗飄珠簌簌月輪長在桂珊珊
春窗一覺風流夢須著人間比夢間
桃李(崔顥代閨人答輕薄少年)謝家(孫光憲浣溪紗)綺筵(羅隱金陵思古)羅袂(王勃)
(落花落)燈炧(元稹通州下溪館夜别李景信)月輪(章碣下第有懷)春窗(李商隱閨情)
須著(韓愈遣興)
水精簾外轉逶迤動静防閑又怕疑早為不逢巫峽夢
何因重有武陵期美人扶踏金階月侍女親擎玉酒巵
莫怪當歡却惆悵明朝拂曙與君辭
水精(宋之問明河篇)動静(韓偓不見)早為(李珣浣溪紗)何因(薛能牡丹)美人
(顧况公子行)侍女(曹唐小遊仙詩)莫怪(曹鄴碧潯宴上)明朝(高適寄宿田家)
孔雀東飛何處棲女墳湖北虎丘西一春夢雨常飄瓦
百步新廊不踏泥簾外暖絲兼絮墮門前荷葉與橋齊
雖然不是桃源洞晨肇重來路已迷
孔雀(李白廬江主人婦)女墳(張籍蘇州江岸留别樂天)一春(李商隱重過聖女祠)百
步(白居易和劉郎中學士題集賢閻)簾外(吳融和座主尚書春日郊居)門前(張萬頃束)
(溪侍蘇戶曹不至)雖然(釋貫休山居詩)晨肇(王渙惆悵詩)
鳳樓迢遞憶鞦韆凭著朱欄思浩然曾為看花偷出郭
何時種玉已成田合歡却笑千年事回札應緘十色牋
心緒萬端書兩紙因風時復到牀前
鳳樓(李商隱評事翁寄賜餳粥)凭著(鄭凖題宛陵北樓)曾為(韋莊下邽感舊)何時
(施肩吾訪松嶺徐鍊師)合歡(杜甫陪李七司馬皂江上觀造竹橋)回札(釋齊已送王處士遊)
(蜀)心緒(白居易禁中夜作書與元九)因風(李建勲清明日)
孤燈照壁背紅紗門柳蕭蕭噪暮鵶妝閣伎樓何寂静
露牀風簟半欹斜但經春色還秋色却道新花勝舊花
身又不來書不寄蜀牋堆積是誰家
孤燈(韋莊浣溪紗)門柳(高適重陽)妝閣(白居易兩朱閣)露牀(吳融和王員外雜遊)
但經(李山甫隋堤柳)却道(韓愈楸樹)身又(歐陽烱木蘭花)蜀牋(司空圖力疾山下吳)
(村看杏花)
空向滄江夢所思尾生橋下未為癡琴中作曲從來易
葉上題詩寄與誰睡覺莫言雲去處夜長應待月相隨
朦朧豈解傳消息著盡工夫人不知
空向(崔塗送友人還江南)尾生(溫庭筠答段柯古見嘲)琴中(武三思仙鶴篇)葉上
(顧况葉上題詩從苑中流出)睡覺(魚玄機送别)夜長(劉長卿見故人李均所借古鏡)朦
朧(劉商胡笳第四拍)著盡(元稹琵琶歌)
香屑集卷十四
