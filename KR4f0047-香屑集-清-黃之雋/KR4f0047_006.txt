香屑集卷六
中允黃之雋撰
豔情(六十首)
紅豆生南國餘隂照北鄰柳堤遥認馬芳樹欲留人爛
漫三春媚温暾四氣勻綠苔行屐稳來往躡遺塵
紅豆(王維相思)餘隂(杜甫上韋左相)柳堤(元稹遣春)芳樹(趙嘏旅次商山)爛漫
(孫魴題梅嶺泉)温暾(白居易送客春遊嶺南)綠苔(司空圖借居)來往(張喬懷舊遊)
楊柳伴啼鴉綠忩人似花夢餘蟾隠映釵轉鳳欹斜夜
影寄紅燭朝光借綺霞既傾南國貌金谷不能誇
楊柳(李賀答贈)綠忩(韋莊菩薩蠻)夢餘(黃㴞寄獻梓潼山侯侍御)釵轉(韓琮公子)
(行)夜影(錢起賦得巢燕送客)朝光(元稹感石榴)既傾(白居易和微之夢遊春)金
谷(李白宴陶家亭子)
一點忩前燭雙眸光照人笑時花近眼住處月為隣乍
使香閨静從將玉樹親莫嫌春夜短慵起不知晨
一點(白居易司馬廳獨宿)雙眸(崔宗之贈李十二白)笑時(杜甫即事)住處(李洞寄清)
(演)乍使(陶翰柳陌聽早鶯)從將(韓愈春雪間早梅)莫嫌(徐鉉離歌詞)慵起
(吴融和韓侍郎無題)
雙燕入盧家嬌鶯語更誇玉封千挺藕金翦一枝花地
錦排蒼雁春盤擘紫蝦隔簾妆掩映眉月引輕紗
雙燕(劉方平新春)嬌鶯(王起賦花)玉封(陸龜蒙京口與友生話别)金翦(公乘億賦)
(得秋菊有佳色)地錦(李商隠和孫朴韋蟾孔雀咏)春盤(唐彦謙夏日訪友)隔簾(賈至)
(侍宴曲)眉月(禇亮咏花燭)
春朝紫陌遊綠柳半垂溝妙曲逢盧女名香贈莫愁翠
鈿金壓臉花錯玉搔頭信美雖南國求之不可求
春朝(張友正錦帶佩吳鉤)綠柳(沈佺期三日獨坐驩州思憶舊遊)妙曲(張子容除夜樂)
(城逢孟浩然)名香(韓翃寄贈虢州張参軍)翠鈿(温庭筠菩薩蠻)花錯(常理古别離)
信美(宋之問使過㐮陽登鳳林寺)求之(杜荀鶴贈聶尊師)
擁頭珠翠重非妾髻鬟高照席瓊枝秀弹筝玉指勞深
情託瑶瑟急語向檀槽持謝隣家子還因夢寐遭
擁頭(薛能戲題)非妾(陸龜蒙古態)照席(李商隠送千牛李將軍赴闕)弹筝(項斯)
(欲别)深情(賈至長門怨)急語(李賀感春)持謝(王維西施咏)還因(元稹奉和浙西)
(大夫李德裕述夢四十韻)
慢臉笑盈盈丹青畫不成秋堂絲管動春服綺羅輕暗
度南樓月還隨北里笙一尊花下酒傳得美人情
慢臉(李後主菩薩蠻)丹青(吴融綿竹山)秋堂(權德輿奉和聖製九月十八日賜百寮追)
(賞)春服(崔亘春怨)暗度(杜甫舟中夜雪有懷盧十四侍御弟)還随(宋之問詠鐘)一
尊(趙嘏汾上宴别)傳得(王灣觀搊筝)
春女顔如玉妝濃酒漸醺留歡殊自愜傾國衆皆聞茗
愛傳花飲香分宿火薰風流心上物羅帶石榴裙
春女(劉希夷春女行)妝濃(鄭谷水林檎花)留歡(劉長卿題冤句宋少卿廳留别)傾國
(皇甫冉同李蘇州傷美人)茗愛(釋皎然李侍御萼宅飲茶)香分(唐彦謙遊南明山)風流
(温庭筠菩薩蠻)羅帶(鄭愔采蓮曲)
嬝嬝腰疑折春風擺綠楊裙翻繡鸂鶒曲度紫鴛鴦不
與花為偶徒思玉在傍巧知人意裏蘇合是靈香
嬝嬝(張祜舞)春風(釋皎然戲呈薛彛)裙翻(白居易題周皓大夫新亭子)曲度
(李白代别情人)不與(韋應物對雜花)徒思(韋莊和鄭拾遺秋日感事百韻)巧知(楊巨源與)
(李秀才同賦泛酒花詩)蘇合(韋渠牟步虚詞)
分明冰玉容莫使外人逢綵索颺輕吹羅裙結短封屧
廊行欲徧錦帳夢應重笑擬春無力春來起漸慵
分明(白居易夢裴相公)莫使(李白湖邊采蓮婦)綵索(吴融寒食洛陽道)羅裙
(李賀惱公)屧廊(戴叔倫遊少林寺)錦帳(李咸用夜吟)笑擬(鄭谷水林檎花)春來
(崔道融銅雀妓)
常矜絶代色最在美人家芳草迷三島珍蔬折五茄妆
新猶倚鏡鬟薄不勝花水引春心蕩時時出浣紗
常矜(武平一妾薄命)最在(苪挺章江南弄)芳草(温庭筠病中書懷呈友人)珍蔬(柳宗)
(元同劉二十八院長述舊言懷感時書事)妝新(唐彦謙薔薇花)鬟薄(謝偃踏歌詞)水引
(白居易三月三日祓禊洛濱)時時(王維雜詩)
隣女恃其姿花宫未嫁時鬢輕全作影魂蕩欲相隨宿
露低蓮臉春風動柳絲水精簾不隔微月有佳期
隣女(司空圖效陳拾遺子昂)花宫(白居易龍花寺主家小尼)鬢輕(温庭筠太子西池)
魂蕩(牛嶠女冠子)宿露(元稹感石榴)春風(耿湋贈苖員外)水精(楊巨源和汴州)
(令狐相公白菊)微月(李頎送東陽王太守)
入夜花如雪前臨風月臺鈿蟬新翅重金鳳小簾開鳥
宿池邊樹鼯跳竹裏苔何當携手去偷采白蓮逥
入夜(許渾泛舟尋鬱林寺道玄上人遇雨而返)前臨(李洞早春友人訪别南歸)鈿蝉(唐彦)
(謙漢代)金鳳(牛嶠菩薩蠻)鳥宿(賈島題李凝幽居)鼯跳(喻鳬遊雲際寺)何當
(李嶠贈杜幽素)偷采(白居易池上)
飛花滿四憐絃管牡丹晨懸圃珠為樹香車玉作輪却
成雙翅蝶願得一心人背日分明見紅妆帶臉春
飛花(王勃贈李十四)弦管(釋齊已新燕)懸圃(韓偓漫作)香車(陳嘉言上元夜效小)
(庾體)却成(元稹生春)願得(權德輿古意)背日(朱灣送陳偃賦得白鳥翔翠微)紅妝
(徐夤和僕射二十四丈牡丹)
千金好暗遊珠箔曲瓊鉤豔色奪人目今晨梳我頭瑤
琴多楚調畫扇出秦樓鸎蝶如相引看花興未休
千金(杜牧揚州)珠箔(劉禹錫三閣詞)豔色(宋之問浣紗篇)今晨(杜甫晦日尋崔戢李)
(封)瑶琴(權德輿送崔端公赴度支江陵院)畫扇(梁鍠崔駙馬宅詠畫山水扇)鸎蝶
(李商隠南潭上亭讌集以疾後至)看花(張喬送鄭谷先軰赴汝州辟命)
明眸利於月美色豔於蓮柳葉來眉上花叢在眼前定
應形夢寐故欲伴神仙有意留連我無媒竊自憐
明眸(韋莊閨怨)美色(薛能牡丹)柳葉(陳子良新成安樂宫)花叢(元稹寄胡靈之)定
應(令狐楚南宫夜直宿寄李給事)故欲(儲光羲和徐侍郎中書省玩白雲)有意(白居易草)
(詞畢遇芍藥初開)無媒(温庭筠感舊陳情獻淮南李僕射)
彷彿夢中來新妆映摽梅凝腰倚風軟笑眼對花開竹
暗湘妃廟簫聞弄玉臺定應雲雨内昨夜伴春逥
彷彿(唐暄還渭南感舊)新妝(鄭世翼看新婚)凝腰(温庭筠觀舞妓)笑眼(顧非熊酬)
(陳標評事)竹暗(許渾懷江南同志)簫聞(宗楚客安樂公主新宅侍宴應制)定應(黃㴞)
(貽李山人)昨夜(張九齡立春日晨起對積雪)
玉管簫聲合金爐煙靄微素娥嘗藥去少女櫂舟歸羞
日遮羅䄂凌霞曳綺衣春風真有意煙草蝶雙飛
玉管(韓翃宴吳王宅)金爐(張碧幽思)素娥(朱華海上生明月)少女(李白丹陽湖)
羞日(魚玄機贈隣女)凌霞(張文恭七夕)春風(令狐楚宫中樂)煙草(于武陵友人南)
(遊不回有寄)
妝成桃李春遲日看花頻粉重低飛蝶絲斜誤著人縈
歌憐畫扇流盼整羅巾金谷如相並風流石季倫
妝成(孟浩然宴崔明府宅夜觀妓)遲日(韋應物荅史館張學士)粉重(吴融微雨)絲
斜(元稹蜘蛛)縈歌(李商隠齊梁晴雲)流盼(李愿觀翟玉妓)金谷(李德裕憶新藤)風
流(儲光羲秋庭貽馬九)
蘭迎天女佩柳斷舞兒腰嘉會宜長日頻來向此宵倚
樓臨綠水隔竹見紅蕉口動櫻桃破新吹弄玉簫
蘭迎(崔湜奉和幸韋嗣立山莊應制)柳斷(李賀感春)嘉會(蘇頲奉和九日幸臨渭亭登高)
(應制)頻來(張喬隠巖陪鄭少師夜坐)倚樓(顔胄適思)隔竹(朱慶餘杭州盧錄事山亭)口
動(白居易楊柳枝)新吹(李百藥少年行)
紈綺拜牀前風流合管絃更憐三五夕可惜十千錢小
膽空房怯深情麗曲傳羞從面色起阿母在傍邊
紈綺(温庭筠感舊陳情獻淮南李僕射)風流(姚合曲江看蓮花)更憐(方干新月)可
惜(鮑溶范真傳侍御累有寄因奉酬)小膽(常理古别離)深情(權德輿酬裴端公八月十)
(五日夜對月見懷)羞從(王維扶南曲)阿母(白居易玉真張觀主下小女冠阿容)
璨璨真仙子春來見物華一團香絮枕兩面繡裙花色
授應難奪腰輕莫自斜綺羅纖手製臂釧透紅紗
璨璨(楊衡登紫霄峯贈黃仙師)春來(薛能和楊中丞早春即事)一團(白居易能無媿)兩
面(劉禹錫和微之深春)色授(周繇嘲叚成式)腰輕(李商隠謔柳)綺羅(宋之問剪綵)
臂釧(牛嶠女冠子)
菡蓞紅塗粉琉璃薄帶塵玉簫惟送酒瓊樹亦迷人妝
壊頻臨鏡羅輕詎著身嬌多情脈脈今夜可憐春
菡萏(白居易想東遊)琉璃(元稹酬樂天寄蘄州簟)玉簫(錢起宴崔駙馬玉山别業)瓊
樹(温庭筠觀舞妓)妝壊(劉禹錫和微之深春)羅輕(孟浩然宴崔明府宅夜觀妓)嬌多
(後唐莊宗陽臺夢)今夜(陳嘉言上元夜效小庾體)
重碧拈春酒玉盤金屈巵理釵低舞鬢照鏡弄蛾眉隔
坐應相見開簾不敢窺花房紅鳥嘴傳語報佳期
重碧(杜甫宴戎州楊使君南樓)玉盤(岑参過梁州奉贈張尚書)理釵(温庭筠獵騎詞)照
鏡(司馬札蠶女)隔坐(李賀河陽歌)開簾(陸龜蒙立春日)花房(白居易感春)傳
語(趙嘏昔昔鹽)
開簾弹玉筝共作月中聲斷續迴風度温柔入耳輕歡
娱分北里装束學西京坐久銷銀燭繁絃曲未成
開簾(常建高樓夜弹筝)共作(耿湋蘆花動)斷續(韋應物司空主簿琴席)温柔
(管雄甫戞玉有餘聲)歡娱(李嶠笙)装束(劉禹錫歴陽書事)久坐(布爕思鄉作)繁
絃(楊思道詠琴)
黃昏入狹斜相見莫愁家翠羽雙鬟妾銀蝉半臂花欲
將瓊樹比誰定牡丹誇皎皎非鸞扇蘭燈照九華
黃昏(王昌齡烏棲曲)相見(劉復春遊曲)翠羽(韓翃贈張建)銀蝉(韓琮公子行)
欲將(李端旅舍對雪)誰定(吴融追詠棠梨花)皎皎(李商隠念遠)蘭燈(謝偃踏歌)
(詞)
團團明月面紅燭乍迎秋紈䄂呈瑶瑟珠簾上玉鉤映
環窺灔灔憑檻思悠悠若奉西園夜那吟北渚愁
團團(李羣玉龍安寺佳人阿最歌)紅燭(張仲素宫中樂)紈䄂(楊巨源和汴州令狐相公)
(白菊)珠簾(令狐楚宫中樂)映環(劉禹錫和汴州令狐相公到鎮改月偶書所懷)憑檻(劉闢)
(登樓望月)若奉(陳政贈竇蔡二記室入蜀)那吟(錢起江行無題)
綠沼春光後紅樓月上時翦羅成彩字揚𬒮折瓊枝竹
靄疑相近花源暗有期階前逄阿姊不是故遲遲
綠沼(趙嘏昔昔鹽)紅樓(李中廣陵寒食夜)翦羅(吴融箇人)揚𬒮(劉復遊仙)竹
靄(周繇題東林寺虎踣泉)花源(韓翃寄武陵李少府)階前(李商隠驕兒詩)不是(司空)
(圖僧舍貽友)
雲波横洞房誰醉在花傍鏡拂鉛華&KR1401;羅薰袴褶香匡
牀鋪錯繡山枕隠濃妝西日憑輕照窺他宋玉牆
雲波(劉眘虚江南曲)誰醉(賈島下第)鏡拂(李商隠杏花)羅薰(李賀追賦畫江潭苑)
匡牀(元稹酬翰林白學士代書一百韻)山枕(温庭筠菩薩蠻)西日(白居易玩半開花)
窺他(霍總關山月)
日高春睡足燕語踏簾鉤眠罷梳雲髻妝成上竹樓試
吟青玉案徐動碧牙籌舊事参差夢歌聲似帶羞
日高(李廓長安少年行)燕語(李賀賈公閭貴壻曲)眠罷(劉方平新春)妆成(楊巨)
(源胡姬詞)試吟(杜甫又示宗武)徐動(白居易想東遊)舊事(杜牧别沈處士)歌聲(盧綸)
(倫開府席上賦得詠美人名觧愁)
紫陌頻來日花宜插鬢紅連乾馳寶馬夭裊帶金蟲翠
歛王孫草香傳少女風雙蛾留且住相與媚房櫳
紫陌(張喬將歸江淮)花宜(温庭筠海榴)連乾(吴融寒食洛陽道)夭裊(李賀惱公)
翠歛(羅隠杜處士新居)香傳(李嶠萱)雙蛾(白居易醉中戲贈鄭使君)相與(太宗)
(賦簾)
網戶交如綺輕紅約翠紗艷花勾引落白日等閒斜坐
望忩中蝶爭棲柳上鴉陽臺千萬里宋玉次西家
網戶(張仲素宫中樂)輕紅(李羣玉龍安寺佳人阿最歌)艷花(常理妾薄命)白日
(韋莊舊居)坐望(徐延夀折楊柳)争棲(劉復春遊曲)陽臺(皇甫冉同李蘇州傷美人)宋
玉(王維雜詩)
朱門暗接連彷彿逐神仙風帶舒還捲燈花拂更燃綠
珠當座舞盧女隔簾傳翠羽流蘇帳玉釵横枕邊
朱門(温庭筠感舊陳情五十韻獻淮南李僕射)彷彿(盧士玫中秋夜聽歌聯句)風帶(謝偃)
(踏歌詞)燈花(張謂揚州雨中張十七宅觀妓)綠珠(權德輿八音詩)盧女(梁鍠戲贈歌者)
翠羽(王維扶南曲歌詞)玉釵(牛嶠更漏子)
窈窕出蘭房嬌羞倚畫堂細風吹寶袂輕步宛霓裳密
帳珍珠絡香車翠鈿装繡腰長命綺無數紫鴛鴦
窈窕(王績詠妓)嬌羞(權德輿相思曲)細風(謝偃踏歌詞)輕步(張祜華清宫和杜舍)
(人)密帳(李商隠效徐陵體贈更衣)香車(韋莊和鄭拾遺秋日感事)繡腰(張說節義太子)
(楊妃挽歌)無數(徐延夀南州行)
巧解逄人笑琴棋亦自能畫樓終日閉瑶席幾回升繡
段装簷額玉釵垂枕稜歡娱方在此耿耿背斜燈
巧解(皇甫冉和王給事禁省梨花詠)琴棋(韋莊梁氏水齋)畫樓(李商隠清夜怨)瑶席
(王季友玉壺冰)繡段(杜甫陪栢中丞觀宴將士)玉釵(韓偓三憶)歡娱(盧殷七夕)耿耿
(白居易禁中秋宿)
春水麴塵波春風白紵歌還應伴西子誰為覓湘娥簾
捲鶯聲急忩虚蟾影過夢尋何處去金屋冶情多
春水(白居易春江閒步)春風(李益春行)還應(羅隠姑蘇貞娘墓)誰為(梁鍠觀王)
(美人海圖障子)簾捲(吴象之陽春歌)忩虚(李咸用待旦)夢尋(釋齊已渚宫莫問詩)金
屋(張諤岐王席上詠美人)
綺筵陪一笑憐取眼前人日照羅衣色花連繡戶春羽
觴傾綠蟻鱠縷落紅鱗何必桃源裏歸來話亦新
綺筵(劉禹錫送㐮陽熊判官孺登府罷歸鍾陵)憐取(崔鶯鶯告絶詞)日照(于濆古宴曲)
花連(王昌齡朝來曲)羽觴(李百藥和許侍郎遊昆明池)鱠縷(白居易題周皓大夫新亭)
(子)何必(祖詠清明宴司勲劉郎中别業)歸來(裴說見王貞白)
春溜滿新池潛因倒影窺每逢芳草處還遇艷陽時香
出鴛鴦熱鬟低翡翠垂晩心應戀水何以浣相思
春溜(弓嗣初晦日重宴)潛因(元稹代九九)每逢(于鄴客中覧鏡)還遇(張九齡蘇)
(侍郎紫薇庭賦得芍藥)香出(李賀黃頭郎)鬟低(白居易楊柳枝)晩心(楊巨源春日有)
(贈)何以(權德輿酬蔡十二博士見寄)
女浣紗相伴溪仍住若耶祗應隨玉樹未肯下金車南
陌春將晩西陵路稍斜鳳媒羞自託脈脈惜年華
女浣(白居易和微之春日投簡陽明洞天)溪仍(賈島送鑒周上人)祗應(劉禹錫和西州)
(李尚書)未肯(曹鄴恃寵)南陌(孟浩然晩春卧病寄張八)西陵(皇甫冉徐州送丘侍御之)
(越)鳳媒(駱賓王櫂歌行)脈脈(楊巨源春晩東歸留贈李功曹)
閒簷雙燕歸惜在謝家稀簟委班姬扇忩摇玉女扉隂
隂花院月窄窄楚宫衣懶拂鴛鴦枕鴛鴦逐浪飛
閒簷(武元衡歸燕)惜在(耿湋宿李永宅憶江南舊遊)簟委(韋莊和薛先輩見寄初秋)
(之作同舊韻)忩摇(宋之問奉和幸大薦福寺)隂隂(白居易和順之琴者)窄窄(李商隠效)
(長吉)懶拂(温庭筠南歌子)鴛鴦(李嘉祐春日淇上作)
風流洵有餘列帳錦屏舒雲薄衣初捲日高頭未梳茶
爐依綠笋香露濕紅蕖照水嬌婀娜由來畫不如
風流(儲光羲貽崔太祝)列帳(張說扈從幸韋嗣立山莊應制)雲薄(李嶠羅)日高
(白居易常樂里閒居偶題)茶爐(劉禹鍚浙西李大夫述夢并浙東元相公酬和斐然繼聲)香露
(武元衡題九華觀)照水(唐彦謙九日遊中溪)由來(竇牟天津曉望)
羞澀佯牽伴扶行一侍兒新苔侵履濕殘月下忩遲爛
漫惟愁曉纏綿會有時愛花持燭看清夜幸同嬉
羞澀(韓偓無題)扶行(白居易自題小草亭)新苔(韋應物郡中對雨)殘月(韋莊和友)
(人)爛漫(郭利貞上元)纏綿(李白相逢行)愛花(姚合及第後書事)清夜(李嶠)
(月)
曲徑通幽處狺狺欲吠厖桃花迷舊路楊柳映春江墮
珥情初洽愁絃意不降能來為伴否欹枕對銀釭
曲徑(常建題破山寺後院)狺狺(無名氏紀遊東觀山)桃花(劉長卿送姚八歸江南)楊
柳(崔國輔題豫章舘)堕珥(温庭筠和周繇)愁絃(萬齊融送陳七還廣陵)能來(白居)
(易贈東鄰王十三)欹枕(成彦雄夜夜曲)
娉婷十五六兩鬢正藏鴉斜倚紗忩月嬌歌玉樹花翠
屏更隠現紅粉莫咨嗟會與秦樓鳳吹簫弄紫霞
娉婷(白居易和微之夢遊春)兩鬢(陸龜蒙偶作)斜倚(李羣玉感興)嬌歌(劉復)
(春遊曲)翠屏(常衮早秋望華清宫樹)紅粉(元稹贈柔之)會與(李商隠送千牛李將)
(軍赴闕)吹簫(李嶠馬武騎挽歌)
投梭惜夜遲落日捲羅帷婀娜金閨樹闌珊玉局棋杏
花如有意春草自應知笑向卿卿道高低枕得宜
投梭(王周采桑女)落日(王維晩春閨思)婀娜(張說代書答姜七崔九)闌珊(温庭)
(筠詠寒宵)杏花(張祜思歸樂)春草(岑参稠桑驛喜逢嚴河南中丞便别)笑向(施肩吾笑)
(卿卿詞)高低(白居易晏起)
瓊樹乍相鮮曈曈艷綺年陂陀梳碧鳳灼爍耀金蟬比
雪還勝雪非煙豈是煙仍憐轉嬌眼半日醉花邊
瓊樹(李頻入朝遇雪)曈曈(符子珪芳樹)陂陀(李賀惱公)灼爍(魏徵奉和正日臨朝)
(應詔)比雪(釋齊已水鶴)非煙(釋貫休和韋相公見示閒卧)仍憐(梁鍠觀王美人海圖)
(障子)半日(黃損公子行)
春風楊柳陌紅粉綺羅人映月迴雕扇鋪花作錦䄄王
昌是東舍宋玉在西隣好保千金體雙蛾枕上顰
春風(盧仝送卲兵曹歸江南)紅粉(劉憲折楊柳)映月(張文恭七夕)鋪花(馬異)
(暮春醉中寄李干秀才)王昌(王維雜詩)宋玉(劉駞駞挽顔令賓)好保(崔璐覧皮先輩)
(盛製因作十韻以寄用伸欵仰)雙蛾(馮延巳菩薩蠻)
風亞珊瑚朵春生荳䓻枝邀人裁半䄂勸爾畫長眉有
樹皆相倚無花不作期夢狂翻惜夜斜月到罘罳
風亞(元稹紅芍藥)春生(韓翃送客遊江南)邀人(李賀謝秀才有妾縞練改從於人)
勸爾(于濆織素謠)有樹(項斯暮上瞿唐峽)無花(白居易偶作寄朗之)夢狂(韓偓)
(無題)斜月(温庭筠詠寒宵)
有美嬋娟子應無白璧瑕金絃揮趙瑟香飯進胡麻漏
永燈花暗更深月影斜何由身倚玉情願作蒹葭
有美(武元衡晨興寄贈竇使君)應無(賈島寄令狐相公)金絃(陳子昂于長史山池三日)
(曲水宴)香飯(王維奉和聖製幸玉真公主山莊)漏永(羅隠大梁見喬詡)更深(謝偃)
(踏歌詞)何由(元稹答姨兄胡靈之見寄)情願(李羣玉龍安寺佳人阿最歌)
柳絮伴鞦韆春風正可憐無心花裏鳥來訪月中仙舞
轉迴紅䄂書幽截碧牋繡忩携手約約我一來眠
柳絮(柳中庸寒食戲贈)春風(蒋冽古意)無心(韓愈贈同遊)來訪(施肩吾及第後)
(夜訪月仙子)舞轉(温庭筠感舊陳情五十韻獻李僕射)書幽(路德延小兒詩)繡忩(韓偓)
(春悶偶成)約我(賈島過雍秀才居)
結伴戲芳春香衫軟著身學顰齊柳嫩索句寫梅真已
醖看花酒應迷拾翠人風流與才思與爾轉相親
結伴(崔知賢上元夜效小庾體)香衫(杜牧書情)學顰(許敬宗奉和登陜州城樓應制)索
句(唐彦謙逢韓喜)已醖(劉威早春)應迷(鄭谷省試春草碧色詩偶賦)風流(殷遙送杜)
(士瞻楚州覲省)與爾(方干逢孫輅因得李頻消息)
雙眉燈下掃疎牖燭籠紗月色苔階淨香風粉壁遮翠
攢千片葉影入一枝花坐久羅衣皺東方欲曉霞
雙眉(權德輿玉臺體)疎牖(元稹感石榴)月色(魚玄機感懷寄人)香風(孫逖詠樓)
(前海石榴)翠攅(公乘億賦得秋菊有佳色)影入(方干路支使小池)坐久(劉禹錫歴陽書)
(事)東方(陸暢雲安公主下降奉詔作催妝詩)
相思天半樓三五玉蟾秋遮語迴輕扇憐香占彩毬倘
随明月去試上大堤遊歸路羞人問遲回送阿侯
相思(姚鵠寄雍陶先輩)三五(方干中秋月)遮語(温庭筠女冠子)憐香(杜牧後池)
(泛舟送王十秀才)倘隨(韓偓思歸樂)試上(楊巨源㐮陽樂)歸路(姚合下第)遲回
(李商隠擬意)
螢光度碧空蘭燼墜微紅繡戶流宵月羅衣飄暮風翠
屏金屈曲花髻玉瓏璁别有歡娛處徘徊午夜中
螢光(元稹會真詩)蘭燼(徐鉉禁中新月)繡戶(趙嘏昔昔鹽)羅衣(王縉古離别)
翠屏(韋莊菩薩蠻)花髻(温庭筠握柘詞)别有(李白長信宫)徘徊(羊士諤和竇吏)
(部雪中寓直)
問雲徵楚女更浣越溪紗返照開巫峽靚妝尋若耶風
高還促燕日薄不蔫花路識溝邊柳依微隠徑斜
問雲(温庭筠題翠微寺)更浣(劉方平新春)返照(杜甫返照)靚妆(宋之問浣紗篇)
風高(吴融秋日渚宫即事)日薄(李商隠壬申七夕)路識(柳宗元同劉二十八院長禹錫)
(述舊言懷)依微(宋鼎酬故人還山)
侍婢奏箜篌真珠絡臂鞲鎖香金屈膝騎馬玉搔頭卓
氏仍多酒盧家更上樓綺羅逥錦陌還使綠楊羞
侍婢(李端王敬伯歌)真珠(杜甫即事)鎖香(李商隠魏侯第東北樓堂郢叔言别)騎馬
(温庭筠過華清宫)卓氏(張泌碧戶)盧家(楊巨源㐮陽樂)綺羅(柳中庸春思贈人)還
使(徐夤釣絲竹)
皓彩中宵合闌干北斗斜燒蘭纔作燭映綺共如霞妙
管含秦鳳妍詞屬舜華紅裙明月夜盈缺幾蝦蟇
皓彩(釋貫休夜對雪作)闌干(楊炯早行)燒蘭(李商隠槿花)映綺(鄭軌觀兄弟同)
(夜成婚)妙管(許敬宗奉和聖製登三臺言志)妍詞(羊士諤玩槿花)紅裙(白居易小曲新)
(詞)盈缺(柳宗元同劉二十八院長述舊言懷)
西城邀綽約美景百花時倚瑟紅鉛濕飛觴白日欹爐
煙凝麝氣窗葉挂蟲絲侵夜鸞開鏡柔鬟背額垂
西城(鄭畋題緱山王子晉廟)美景(錢起贈東隣鄭少府)倚瑟(温庭筠金虎臺)飛觴
(姚合題鳳翔西郭新亭)爐烟(白居易江南喜逢蕭九徹因話長安舊遊)忩葉(張九齡郡内閒)
(齋)侵夜(李商隠陳後宫)柔鬟(元稹恨妝成)
小鬟紅粉薄蝉鬢插山榴墜珥時流盼彎蛾不識愁朝
朝臨寶鏡日日上高樓過客多相指將行又駐留
小鬟(李賀追賦畫江潭苑)蟬鬢(徐夤依温飛卿華清宫二十二韻)墜珥(李羣玉長沙九)
(日登東樓觀舞)彎蛾(温庭筠江南曲)朝朝(魏氏贈外)日日(趙徵明思歸)過客(姚鵠)
(和秘監從翁河亭晩望)將行(李中姑蘇懷古)
月午籬南道依稀履跡斜定非籠外鳥猶有鏡中花故
事諳金谷春風滿若耶仙來紅燭下飛燼汚鉛華
月午(儲嗣宗村月)依稀(李商隠喜雪)定非(温庭筠感舊陳情獻淮南李僕射)猶
有(皇甫冉徐州送丘侍御之越)故事(吴融箇人)春風(綦母潛若耶溪逢孔九)仙來
(王良士奉陪武相公西亭夜宴)飛燼(李賀追賦畫江潭苑)
香屑集卷六
