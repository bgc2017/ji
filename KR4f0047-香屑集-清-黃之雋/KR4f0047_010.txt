香屑集卷十
中允黃之雋撰
無題代寄(三十首上下平韻)
樓畔花枝拂檻紅桃花依舊笑春風崔徽有底多頭面
延夀亡來絶畫工若個最為相憶處定知難見一生中
不勝惆悵還惆悵願託仙槎路未通
樓畔(趙嘏和杜侍郎題禪智寺南樓)桃花(崔護題都城南莊)崔徽(羅虬比紅兒詩)延
夀(杜牧奉陵宫人)若個(李嘉祐袁江口憶王司勲)定知(韓愈楸樹)不勝(釋貫休懷王慥)
(使君)願託(蔡希周奉和扈從温泉宫)
水精簾箔繡芙蓉斜掩朱門花外鐘遥夜獨棲還有夢
當時一笑也難逢横垂寶幄同心結解寄繚綾小字封
為報高唐神女道陽臺雲雨過無蹤
水精(崔顥盧姬篇)斜掩(温庭筠春暮宴罷寄宋夀先輩)遥夜(陸龜蒙寄懷華陽道士)
當時(羅虬比紅兒詩)横垂(李白擣衣篇)解寄(韓偓余作探使以繚綾手帕子寄賀)為
報(繁知一書巫山神女祠)陽臺(胡曾陽臺)
綺羅分處下秋江人世心形兩自降殘燭依依香裊裊
飛花寂寂燕雙雙丁寧獨受金妃約惜别愁窺玉女窗
攲枕夢魂何處去隔溪烟雨吠村厖
綺羅(許渾留别趙端公)人世(薛濤江邊)殘燭(徐鉉月真歌)飛花(武元衡春日偶)
(作)丁寧(陸龜蒙中元夜寄道侣)惜别(李白下途歸石門舊居)敧枕(劉兼命妓不至)
隔溪(殷文圭玉仙道中)
些些私語怕人疑脈脈春情更泥誰何處相思不相見
歸來如夢復如癡一鈎冷霧懸珠箔六曲連環接翠帷
想得那人垂手立落花牆隔笑言時
些些(方干贈美人)脈脈(步非烟答趙象)何處(許渾京口閒居)歸來(元稹連昌宫)
一鈎(馮延巳抛毬樂)六曲(李商隠屏風詞)想得(韓偓想得)落花(鄭谷酬寄右省張補)
(闕)
伯勞東去燕西飛南斗闌珊北斗稀寶鏡塵昏鸞影在
博山爐煖麝烟微錦屏銀燭皆堪恨玉檻瑶軒任所依
驀上心來消未得眼前珠翠與心違
伯勞(薛濤春郊遊眺)南斗(曹唐小遊仙詩)寶鏡(温庭筠和友人悼亡)博山(魚玄機和)
(人)錦屛(尤啟中席上)玉檻(羅鄴鸚鵡詠)驀上(殷堯藩寄田卿)眼前(崔道融馬)
(嵬)
所須非玉亦非珠願得佳人錦字書柳結濃烟花帶重
荷翻翠扇水堂虛長林徧是相思樹芳沼徒遊比目魚
獨倚欄干意難寫莫教愁殺馬相如
所須(白居易答尉遲少尹)願得(宋之問桂州三月三日)柳結(李賀懷春引)荷翻
(李商隱和劉評事永樂閒居)長林(徐凝相思林)芳沼(駱賓王豔情代郭氏答盧照隣)獨
倚(崔魯春晩岳陽言懷)莫教(許渾寄獻三川守劉公)
寒夜燈前賴酒壺臨卭焉用枉當壚堅冰消盡還成水
明月圓來别是珠買笑樹邊花已老擣衣砧上練新鋪
天長地久時相憶救得相如渴病無
寒夜(元稹與李十一夜飲)臨卭(薛能贈歌者)堅冰(麴信陵過真律師舊院)明月
(黃淊酬楊學士)買笑(劉禹錫懷妓)擣衣(白居易雪中即事答微之)天長(盧照隣懷仙引)
救得(羅隱聽琴)
一鈎新月未沉西花外烟濛月漸低碧幌青燈風灔灔
錦裀羅薦夜凄凄天星墜地能為石玉水清流不貯泥
應笑楚襄仙分薄惟留雲雨怨空閨
一鈎(王周無題)花外(陸龜蒙和襲美春夕櫻桃園宴)碧幌(元稹通州丁溪館夜别李景信)
錦裀(顧況瑶草春)天星(張籍遠别離)玉水(李商隠玉山)應笑(韓偓妬媒)惟
留(張賁和襲美醉中先起)
彯纓長罥鳳凰釵雨散雲飛自此乖神女生涯原是夢
仙郎杯杓為誰排傳聞燭下調紅粉獨自花間掃玉階
十二碧峯何處所夜寒春病不勝懷
彯纓(段成式嘲飛卿)雨散(司空圖遊仙)神女(李商隠無題)仙郎(白居易酬皇甫)
(郎中對菊見憶)傳聞(徐安期催妝)獨自(王建舊宫人)十二(劉禹錫松滋渡望峽中)
夜寒(王渙惆悵詩)
青銅鏡裏一枝開曾與如花並照來綠綺韻高湘女怨
銀泥衫稳越娃裁須知化石心難定便逐行雲去不廻
此夜分明來入夢粉屏香帕又重偎
青銅(賈島友人婚楊氏催妝)曾與(羅鄴吳王古宫井)綠綺(劉滄江行夜泊)銀泥
(白居易李浙東寄舞衫謝之)須知(女威聯句)便逐(孟浩然送王七尉松滋得陽臺雲)此
夜(韓偓偶見背面是夕兼夢)粉屏(張祐觀杭州柘枝)
鴛鴦怕捉竟難親鸚鵡嫌籠解罵人愁倚錦屛低雪面
羞將角黍近香唇黛眉印在微微綠寶帳迎回暗暗春
咫尺畫堂深似海魂消目斷未逢真
鴛鴦(白居易家園)鸚鵡(李山甫公子家)愁倚(魏承班玉樓春)羞將(和凝宫詞)黛
眉(韓偓余作探使以繚綾手帕子寄賀)寶帳(吳融還俗尼)咫尺(韋莊浣溪紗)魂消
(嚴休復唐昌觀玉蕊花折有仙人遊)
博山猶自對氤氲氣味濃香幸見分莫道風流無宋玉
枉抛心力畫朝雲當時叢畔唯思我忽到窗前疑是君
曾向楚臺和雨看窄羅衫子薄羅裙
博山(皮日休文宴招潤卿)氣味(杜甫謝嚴中丞送青城山道士乳酒一瓶)莫道(韓偓席上)
(有贈)枉抛(元稹白衣裳)當時(白居易山石榴寄元九)忽到(盧仝有所思)曾向
(崔魯岳陽雲夢亭看蓮花)窄羅(張泌江城子)
思量長自暗消魂十二樓前花正繁玉簟微涼宜白晝
紗窗落日漸黃昏鴛鴦有伴誰能羡鸚鵡前頭不敢言
一種蛾眉明月夜此心難捨意難論
思量(韓偓蹤跡)十二(温庭筠觱篥歌)玉簟(劉禹錫竇朗州與元郎中贈答命同作)紗
窗(劉方平春怨)鴛鴦(女威聯句)鸚鵡(朱慶餘宫詞)一種(裴交泰長門怨)此心
(韋洵美答崔素娥)
慵紅悶翠掩青鸞蕙炷香銷燭影殘遥想洞房眠正熟
若非魂夢到應難信題霞綺緘情重風入羅衣貼體寒
早晩盧家蘭室外刺桐花發共誰看
慵紅(韓偓浣溪紗)蕙炷(花蕊夫人宫詞)遥想(權德輿中書宿齋有寄)若非(徐鉉)
(夢遊)信題(白居易辱崔宣城長句見寄因酬)風入(馮延巳抛毬樂)早晩(韓翃送李明府)
(使蘇州便赴吉期)刺桐(張籍送汀州源使君)
暫到高唐曉又還願陪鸞鶴向三山霏微羅縠垂芳袖
照耀金釵簇膩鬟翠褭紅飄鶯寂寂花深橋轉水潺潺
月明記得相尋處路在春風飄渺間
暫到(張泌經舊遊)願陪(王起贈毛仙翁)霏微(陳標秦王卷衣)照耀(羅虬比紅兒詩)
翠褭(吳融贈李長史歌)花深(温庭筠春日訪李十四處士)月明(張喬寄維揚故人)
路在(趙嘏宛陵寓居上沈大夫)
舊事思量在眼前纖腰婉約步金蓮映花避月遥相送
對影聞聲已可憐蠟燭有心還惜别明珠無類亦羞圓
當時驚覺高唐夢忍使孤窗枕淚眠
舊事(白居易得湖州崔使君書)纖腰(毛熙震臨江仙)映花(李洵虞美人)對影(李商)
(隠碧城)蠟燭(杜牧贈别)明珠(陸龜蒙襲美以春橘見惠)當時(李涉遇湖州妓宋態宜)
忍使(李洞春日即事)
昔年於此見嬌嬈瑟瑟羅裙金縷腰投漆投膠非足擬
逢花逢月便相招只緣存想歸蘭室無事將心寄柳條
别後幾回思會面玉人何處教吹簫
昔年(温庭筠懷真珠亭)瑟瑟(和凝楊柳枝)投漆(駱賓王代女道士王靈妃贈李榮)
逢花(陸龜蒙酬襲美病中見寄)只緣(周繇和段成式)無事(李益逢歸信偶寄)别後
(羅隠送楊鍊師歸貞浩巖)玉人(杜牧寄揚州韓綽判官)
亦知蹇分巧難抛翻向天涯困繫匏何處春風吹曉幕
頻來語燕定新巢碧窗月落琴聲斷石徑人稀蘚色交
却共海棠花有約花緣網結妬蠨蛸
亦知(司空圖寄薛起居)翻向(韓偓有感)何處(顧況悲歌一作遠思曲)頻來(杜甫)
(堂成)碧窗(戴叔倫哭朱放)石徑(杜荀鶴贈元上人)却共(鄭谷蜀中)花緣(章孝標題)
(朱秀城南亭子)
王母新開一樹桃乍疑因夢到仙曹繡牀怕引烏龍吠
鬒髮宜簪白燕高佳句麗偷紅菡萏靈華涼沁紫葡萄
舊來好事今能否唯有春風啼百勞
王母(薛能贈韋氏歌人)乍疑(陸龜蒙寄茅山何威儀)繡牀(女裒聯句)鬒髮(薛逢)
(夜宴觀妓)佳句(徐夤贈表弟黃校書輅)靈華(趙鸞鸞酥乳)舊來(杜甫寄江寧旻上人)
唯有(楊凌即事寄人)
曾隨織女渡天河暝入花亭見綺羅銀燭樹前長似晝
玉簫聲裏已聞歌魂消事去無尋處腸斷風流奈别何
斜漢没時人不寐一生惆悵為伊多
曾隨(劉禹錫聽舊樂人穆氏唱歌)暝入(儲光羲同武平一員外遊湖)銀燭(韋莊憶昔)
玉簫(李遠贈友人)魂消(李中懷舊夜吟寄趙杞)腸斷(趙嘏山陽韋中丞罷郡因獻)
斜漢(竇常七夕)一生(吳融詠情)
人間無路到仙家草綠裙腰一道斜應是秦雲兼楚雨
不論秋菊與春花曾經滄海難為水豈待珍珠始是車
相見或因中夜夢勝鸞勝鳳勝烟霞
人間(張泌浣溪紗)草緣(白居易杭州春望)應是(孫光憲定風波)不論(李昌符婢)
(僕詩)曾經(元稹離思)豈待(李商隠詠史)相見(羅鄴途中寄友人)勝鸞(司空圖力)
(疾山下吳村看杏花)
洞房侍女盡焚香賴有詩情合得嘗持贈敢齊青玉案
往來曾約鬱金牀一宵光景潛相憶二月春風最斷腸
空記大羅天上事臉紅眉黛入時妝
洞房(張籍楚宫行)賴有(韓能謝劉相公寄天柱茶)持贈(陸龜蒙以竹夾膝寄贈襲美)
往來(韓偓五更)一宵(白居易江樓月)二月(羅隠逼試投所知)空記(李商隠留贈畏)
(之)臉紅(羅虬比紅兒詩)
淺笑低鬟初目成香侵蔽膝夜寒輕珠簾月上玲瓏影
金井秋啼絡緯聲血色羅裙翻酒汚白編椰席鏤冰明
為君留下相思枕鸞鳳曾於此放情
淺笑(劉禹錫傷秦姝行)香侵(韓偓聞雨)珠簾(温庭筠菩薩蠻)金井(花蕊夫人宫詞)
血色(白居易琵琶行)白編(張賁和皮陸酒病偶作)為君(李白擣衣篇)鸞鳳(韋莊)
(饒州餘干縣琵琶洲感舊)
直似當時夢衷聽春腸遥斷牡丹庭謝家詠雪徒相比
顧氏傳神實有靈低檻晩晴籠翡翠入簾斜照礙蜻蜓
畫人畫得從他畫寫向人間作畫屛
直似(李冶聽彈琴賦得三峽流泉歌)春腸(白居易見元九悼亡詩因寄)謝家(姚合楊柳)
(枝詞)顧氏(李羣玉規公業在淨名走筆此篇以屈瞻禮)低檻(韓偓御製春遊長句)入簾
(陸龜蒙寄懷華陽道士)畫人(杜荀鶴登石壁禪師水閣)寫向(羅虬比紅兒詩)
遶廊行處思騰騰夜色樓臺月數層此日别離那可久
何時攜手更同登珊瑚枕上千行淚蟋蟀聲中一點燈
直為相思腰轉細曲欄愁絶每長憑
遶廊(韓偓倚醉)夜色(花蕊夫人宫詞)此日(駱賓王代女道士王靈妃贈李榮)何時
(郎士元送粲上人)珊瑚(劉卓長門怨)蟋蟀(李昌符秋夜作)直為(蔡瓌夏日閨怨)曲
欄(唐彦謙蒲津河亭)
鳥棲庭樹夜悠悠夢到花橋水閣頭紅錦帳中歌白雪
綠槐影裏傍青樓妝臺翠幌教春住綺陌香車似水流
覺後始知身是夢桂枝梧葉共颼飀
鳥棲(李中海城秋夕)夢到(白居易夢蘇州水閣)紅錦(釋貫休歸東陽臨岐上杜使君)綠
槐(顧甄遠惆悵詩)妝臺(沈佺期侍宴安樂公主新宅)綺陌(劉滄及第後宴曲江)覺後
(徐凝宿冽上人房)桂枝(劉禹錫秋夜安國觀聞笙)
西廊月上半牀隂長夜孤眠倦錦衾暮雨自歸山悄悄
碧雲初斷信沈沈從來有淚非無淚料得君心似我心
只是教人添怨憶紅牋寫寄表情深
西廊(白居易嘉陵夜有懷)長夜(陳陶水調詞)暮雨(李商隠楚宫)碧雲(劉禹錫懷)
(妓)從來(杜荀鶴送韋書記歸京)料得(劉得仁對月寄同志)只是(孫光憲後庭花)紅
牋(顧夐荷葉杯)
夜宿嫦娥舊桂潭因思往事却成憨踏青堤上烟多綠
潄齒花前酒半酣蘭臉别春啼脈脈柳絲妨路翠毶毶
光隂負我難相遇若覩紅顔死亦甘
夜宿(胡曾自嶺下泛鷁到清遠峽作)因思(吕嵓七言)踏青(吳融閑居有作)潄齒(羅鄴)
(嘆流水)蘭臉(李賀梁臺古意)柳絲(徐鉉遊山南諸寺)光隂(韓偓青春)若覩(魚玄)
(機次光威裒姊妺韻)
燒盡沉檀手自添無因得見玉纖纖不寒不暖看明月
微雨微風隔畫簾閒讀道書慵未起空推宿酒睡無厭
亦知春色人將去絮撲紗窗燕拂簷
燒盡(李中宫詞)無因(杜牧妓席與張祜聯句)不寒(徐凝二月望日)微雨(劉兼芳春)
閒讀(元稹離思)空推(孫光憲浣溪紗)亦知(姚合楊柳枝)絮撲(白居易三月三日)
晴烟漠漠柳毿毿往往長條拂枕函刺繡五紋添弱線
柘枝一曲試春衫紅牋漫有千行字飛鳥空隨萬里帆
筆拙紙窮情未盡把詩吟去入嵌巖
晴烟(韋莊古離别)往往(司空圖楊柳枝夀杯詞)刺繡(杜甫小至)柘枝(白居易三)
(月三日)紅牋(裴說聞砧)飛鳥(劉長卿送孫逸歸廬山)筆拙(徐鉉酬亞元舍人)把
詩(李洞贈可上人)
無題代答(三十首上下平韻)
折盡青青賞盡紅花堂欄下月明中虛生芍藥徒勞妬
似隔芙蓉無路通白玉帳寒鴛夢絶彩雲天遠鳳樓空
欲知腸斷相思處昨夜星辰昨夜風
折盡(薛能寒食日題)花堂(白居易紫薇花)虛生(徐凝題開元寺牡丹)似隔(劉威遊東)
(湖黃處士園林)白玉(曹堂漢武帝思李夫人)彩雲(楊巨源酬于駙馬)欲知(趙光遠題)
(妓萊兒壁)昨夜(李商隠無題)
得人憎是繡芙蓉愁捻銀針信手縫綺戶雕楹長若此
羅幃碧簟豈相容花緣艷絶栽難好書被催成墨未濃
為報長卿休滌器酒家疎雨夢臨卭
得人(黃淊啟帳)愁捻(裴說聞砧)綺戶(温庭筠吳苑行)羅幃(歐陽詹樂津店北陂)花
緣(韋莊江上村居)書被(李商隠無題)為報(李端重送鄭宥歸蜀因寄何兆)酒家(譚用)
(之感懷呈所知)
誰能夜夜立清江暫寄華筵倒玉缸曉色入樓紅靄靄
殘燈無燄影幢幢同心梔子徒誇豔並蒂芙蓉本自雙
不為旁人羞不起日高方始出紗窗
誰能(薛濤江邊)暫寄(許渾留别趙端公)曉色(趙嘏宛陵寓居上沈大夫)殘燈(元稹)
(聞樂天授江州司馬)同心(雍陶殷明府嘉蓮咏)並蒂(杜甫進艇)不為(崔鶯鶯寄詩)日
高(韓偓中庭)
樹名從此號相思生魄隨君君豈知寶瑟不能邀卓氏
濁泥猶得葬西施微波有恨終歸海流水無情自入池
應裊綠窗殘夢斷斷腸烟柳一絲絲
樹名(温庭筠題望苑驛)生魄(韓偓惆悵)寶瑟(劉兼芳春)濁泥(李商隠景陽井)微
波(薛逢九華觀廢月池)流水(白居易過元家履信宅)應裊(趙嘏春日書懷)斷腸(韋莊)
(江外思鄉)
天上頻看破鏡飛寒窗燈盡月斜暉鴛鴦帳下香猶煖
楊柳橋邊人未歸何處夜歌消臘酒誰家别淚濕羅衣
朦朧閑夢初成後夢見雖多相見稀
天上(趙嘏洞庭寄所思)寒窗(許渾卧病)鴛鴦(魚玄機和新及第悼亡)楊柳(羅鄴)
(春閨)何處(周弘亮故鄉除夜)誰家(杜甫黃草)朦朧(白居易臥聽法曲霓裳)夢見
(馮延巳長相思)
低頭羞問壁邊書灎灎横波思有餘風颺檀烟銷篆印
月移花影過庭除鴛衾久别難為夢雲髻朝來不欲梳
早是自家無氣力喚人相伴洗裙裾
低頭(孫光憲浣溪紗)灎灎(趙嘏贈歙州妓)風颺(温庭筠訪知玄上人)月移(劉兼對鏡)
鴛衾(錢起長信怨)雲髻(徐凝讀遠書)早是(張泌江城子)喚人(王建宫詞)
梔子紅椒艷色殊幸廽郎意且斯須髩雲欲度香腮雪
線縷難穿淚臉珠皓月隔花追欵别宛風含露透肌膚
離腸恐逐金刀斷試割相思得斷無
梔子(杜甫寒雨朝行視園樹)幸廻(王建七夕曲)髩雲(温庭筠菩薩蠻)線縷(白居)
(易繡婦歎)皓月(曹唐張碩重寄杜蘭香)宛風(羅虬比紅兒詩)離腸(裴說聞砧)試割
(彭伉妻張氏寄夫)
門外蕭郎白馬嘶銀泥裙映錦障泥飛雲閣上春應至
折柳亭邊手重攜微動翠蛾抛舊態曾書蕉葉寄新題
蘼蕪亦是王孫草空使王孫見即迷
門外(温庭筠贈知音)銀泥(張籍蘇州江岸留别樂天)飛雲(上官儀奉和春日)折柳
(釋無悶暮春送人)微動(張祜觀楊瑗柘枝)曾書(方干送鄭台處士歸絳巖)蘼蕪(孟遲)
(閨情)空使(王祝和三鄉詩)
驚嗟猶夢合歡鞋為愛紅芳滿砌階緩揭繡衾抽皓腕
強將纖手整金釵此情可待成追憶何日相逢語舊懷
香火一爐燈一盞自休自了自安排
驚嗟(王渙惆悵詩)為愛(羅隠扇上畫牡丹)緩揭(韋莊江城子)強將(盧肇戲題)
此情(李商隠錦瑟)何日(王季友宿東溪李十五山亭)香火(白居易戲禮經老僧)自
休(釋貫休山居詩)
暫煩烟月掩妝臺斜凭欄干首重廽莫道野蠶能作繭
爭教紅粉不成灰西陵水闊魚難到南浦花殘客未回
多事東風入閨闥與春先作斷腸媒
暫煩(李郢七夕)斜凭(李山甫牡丹)莫道(張祜車遥遥)爭教(白居易燕子樓)西
陵(杜牧寄湘中友人)南浦(許渾晨起白雲樓寄凖上人)多事(李紳北樓櫻桃花)與
春(皮日休行次野梅)
幾多珠翠落香塵輕小休誇似燕身步月怕傷三徑蘚
看花自感一枝春黃鶯久住渾相識白鳥雙飛不避人
祇恐輕梭難作匹淚沿紅粉濕羅巾
幾多(盧綸王駙馬花燭詩)輕小(羅虬比紅兒詩)步月(李中贈夏秀才)看花(盧肇送潘)
(圖歸宜春)黃鶯(戎昱移家别湖上亭)白鳥(方干睦州環溪亭)祗恐(秦韜玉織錦婦)淚
沿(許渾重别)
金釵墜地鬢堆雲憔悴支離為憶君舉世只知嗟逝水
此生應不織回文階前雨落鴛鴦瓦架上塵生翡翠裙
可惜亭臺閑度日伯勞言語傍花聞
金釵(李山甫代崇徽公主意)憔悴(武后如意娘)舉世(釋貫休山居詩)此生(皮日)
(休臨頓宅)階前(韋莊過舊宅)架上(胡曾薄命妾)可惜(白居易令公南莊花柳正盛欲)
(偷一賞先寄二篇)伯勞(陸龜蒙次和襲美病後春思)
馨香惟解掩蘭蓀深院無人獨倚門雲髻罷梳還對鏡
繡裙斜立正銷魂莫教回首勻粧面何忍將身卧淚㾗
柳絮杏花留不得空留鶯語到黃昏
馨香(唐彦謙牡丹)深院(韋莊春愁)雲髻(薛逢宫詞)繡裙(韓偓宫詞)莫教(羅虬)
(比紅兒詩)何忍(杜牧斑竹筒簟)柳絮(林寬曲江)空留(段成式折楊柳)
柳花如雪若為看幾許幽情欲話難更向眉中分曉黛
還來機上裂齊紈離腸似線長憂斷别淚非珠漫落盤
解破雲鬟收未得和風搭在玉欄杆
柳花(劉長卿送壻崔真父歸長城)幾許(薛逢貧女吟)更向(和凝宫詞)還來(劉希)
(夷擣衣篇)離腸(徐鉉和江西蕭少卿見寄)别淚(羅隱東歸别所知)解破(顧雲苔歌)和
風(徐仲雅宫詞)
朱門半掩擬重關雲色鮫綃拭淚顔翠帳綠窗寒寂寂
碧桃紅杏水潺潺綺羅堆裏春風畔牛斗星邊女宿間
借問流鶯與飛蝶夢魂何處訪三山
朱門(戴叔倫奉酬盧端公飲後見示之作)雲色(唐彦謙無題)翠帳(顧况瑶草春)碧
桃(許渾泛溪夜回)綺羅(韓偓北齊)牛斗(羅隱投錢尚父)借問(劉言史尋花)夢魂
(曹唐送劉尊師祇詔闕庭)
多情信有短姻緣織女佳期又隔年樹影悠悠花悄悄
星河耿耿漏綿綿珠釭綴月那知夜繡被焚香獨自眠
誰謂波瀾纔一水蓬萊無路海無邊
多情(鮑生妾四弦送鮑生酒)織女(李羣玉秋登涔陽城)樹影(曹唐漢武帝候西王母降)
星河(白居易睡覺)珠釭(盧藏用夜宴安樂公主宅)繡被(李商隱碧城)誰謂(王勃)
(秋江送别)蓬萊(張籍求仙行)
應非脈脈與迢迢何事牽牛在碧霄天外鳳凰誰得髓
岸邊烏鵲擬為橋熏籠玉枕無顔色羅襪金蓮何寂寥
心火自生還自滅佛前香印廢晨燒
應非(權德輿七夕)何事(羅隱病驄馬)天外(杜牧讀韓杜集)岸邊(徐夤和尚書咏)
(泉山瀑布)熏籠(王昌齡長信秋詞)羅襪(韓偓金陵)心火(元稹和樂天贈雲寂僧)佛
前(鄭遨題病僧寮)
女牀唯待鳳歸巢出入朱門未忍抛燭燼香殘簾半捲
紅深綠暗徑相交未容言語還分散不破工夫漫解嘲
侍女常時教合藥無人解合續弦膠
女牀(韓偓有感)出入(薛濤燕離巢)燭燼(韋莊訴衷情)紅深(温庭筠寒食日作)
未容(李商隠昨日)不破(司空圖寄薛起居)侍女(王建贈閻少保)無人(杜牧讀韓)
(杜集)
好織回文寄竇滔洞房西室女工勞影隨明月團紈扇
風送離情入剪刀金鳳臺前波漾漾碧紗窗外葉騷騷
蘭釭尚惜連明在花裡鶯啼白日高
好織(竇鞏從軍别家)洞房(羅隠咏繡)影隨(宗楚客奉和聖製喜雪)風送(項斯送苖)
(七求職)金鳳(元稹酬樂天禁中玩月見寄)碧紗(徐凝莫愁曲)蘭釭(崔魯題僧院薔)
(薇花)花裏(韓翃和高平朱參軍思歸作)
繁華穠艷竟如何坐見西風裊燕窠白玉窗中聞落葉
綠雲鬟下送横波一鈎初月臨妝鏡百尺清潭寫翠蛾
猶自保郎心似石莫嫌談笑與經過
繁華(趙幼芳與顔濬冥會)坐見(周賀宿李主簿宅)白玉(錢起效古秋夜長)綠雲
(韓琮題商山店)一鈎(李後主應天長)百尺(李白憶舊遊寄元參軍)猶自(杜牧越中)莫
嫌(韓偓贈友人)
深掩妝窗卧碧紗病來簾外是天涯可憐芳草成衰草
纔見開花又落花鴛被相思雙帶緩繡屛愁背一燈斜
因嗟往事抛心力綺幕香風翡翠車
深掩(王渙悼亡)病來(裴夷值病中知皇子陂荷花盛發)可憐(楊凝送客歸常州)纔
見(雍陶過南鄰花園)鴛被(駱賓王軍中行路難)繡屏(張泌浣溪紗)因嗟(釋貫休山)
(居詩)綺幕(李涉六歎)
擘破雲鬟金鳳凰綠蘼蕪影又分將梁間燕子聞長歎
樓外花枝借助香翠羽幾曾添别恨錦書其奈隔年光
春風夜染羅衣薄得見春風已斷腸
擘破(曹唐杜蘭香下嫁於張碩)綠蘼(姚合欲别)梁間(李商隠無題)樓外(温庭筠李)
(羽處士寄新醖)翠羽(曹松七夕)錦書(劉兼秋夕書懷呈戎州郎中)春風(許景先折柳篇)
得見(王初春日咏梅花)
瘦去誰憐舞掌輕却愁紅粉淚㾗生東風澹蕩慵無力
白日蕭條夢不成欲託清香傳遠信好題幽怨寫閨情
紗窗只有燈相伴斜倚熏籠坐到明
瘦去(韓偓偶見)却愁(司空曙觀妓)東風(張泌思越人)白日(李賀有所思)欲
託(王初梅花)好題(花蕊夫人宫詞)紗窗(裴說聞砧)斜倚(白居易後宫詞)
自剪芭蕉寫佛經金蓮無復印中庭清風朗月長相憶
玉管朱絃可要聽多病不任衣更薄宿妝猶在酒初醒
隔年違别成何事卧看牽牛織女星
自剪(戴叔倫贈鶴林上人)金蓮(李商隠齊宫詞)清風(徐鉉江舍人宅)玉管(白居易灘)
(聲)多病(薛能春日書懷)宿妝(顧夐虞美人)隔年(羅隠咏月)卧看(杜牧秋夕)
花落花開淚滿膺夜來明月為誰升簾斜樹隔情無限
粉薄香殘恨不勝金縷機中抛錦字茶鐺影裏煮孤燈
夢為遠别啼難喚一半雲鬟墜枕稜
花落(羅隠銅雀臺)夜來(胡曾房陵)簾斜(陸龜蒙中秋待月)粉薄(來鵠梅花)金
縷(劉禹錫贈東嶽張鍊師)茶鐺(李洞贈曹郎中崇賢所居)夢為(李商隠無題)一半
(韓偓半睡)
也嚬眉黛托腮愁纏繞春情卒未休強整嬌姿臨寶鏡
潛添睡興著紅樓多因戲蝶尋香住不覺桃花逐水流
好是燈前偷失笑阮郎惟有夢中留
也嚬(唐彦謙題虔僧室)纏繞(翁承贊柳)強整(李珣臨江仙)潛添(白居易認春)
多因(羅隠野花)不覺(顧况桃花曲)好是(成彦雄元日)阮郎(魚玄機暮春即事)
鳳梭停織鵲無音小婢將行力未禁好鳥豈勞兼比翼
青山何用隔同心閑尋綺思干花麗却鎖重門一院深
日欲暮時人靜處水精簾外冷沉沉
鳳梭(戴叔倫織女詞)小婢(李後主病中書事)好鳥(韓偓妒媒)青山(錢起七盤嶺阻)
(寇聞李端公先到南楚)閑尋(羅隠李僕射借示近詩)却鎖(李涉六歎)日欲(白居易古)
(冢狐)水精(曹唐小遊仙詩)
謫來塵世未為男却是為雲分易甘醉袂幾侵魚子纈
香風暗動鳳皇簪傳情寫念長無極顧影看身又自慙
莫對月明思往事斷腸春色在江南
謫來(魚玄機次光威裒韻)却是(女威聯句)醉被(段成式嘲飛卿)香風(楊巨源古意贈)
(王常侍)傳情(李康成玉華仙子歌)顧影(杜牧寓言)莫對(臼居易贈内)斷腸(韋莊)
(古離别)
榆莢堆牆水半淹山榴似火葉相兼數枝紅蠟啼香淚
四面朱樓捲畫簾錦帳羅幃羞更入金爐檀炷冷慵添
蒲葵細織團圓扇願託凉風篋笥嫌
榆莢(韓偓春盡日)山榴(元稹雜憶)數枝(黃滔江州夜宴獻陳員外)四面(杜牧懷鍾)
(陵舊遊)錦帳(崔公逹獨夜詞)金爐(劉兼芳春)蒲葵(方干題懸溜巖隠者居)願託
(鮑溶上陽宫月)
眼波嬌利瘦巖巖更上西樓望遠帆銀燭忍抛楊柳曲
碧窗應繡鳳凰衫纖腰怕束金蟬斷錦字愁教青鳥銜
千顆淚珠無寄處新詩他日佇開緘
眼波(薛能吳姬)更上(韋應物送王校書)銀燭(白居易和韋庶子遠坊赴宴未夜先歸之)
(作)碧窗(魚玄機次光威裒韻)纖腰(薛逢夜宴觀妓女)錦字(女裒聯句)千顆(鄭綮)
(别郡後寄席中三蘭)新詩(劉長卿送孫逸歸廬山)
香屑集卷十
