香屑集卷二(此卷俱和香奩題次韻)
中允黃之雋撰
信筆(三首)
擬問陽臺事雙蛾幾許長犀株防膽怯蘇合借衣香動
水花連影聽琴月墮光情人那忍别寳馬躍紅鴦
擬問(李商隱腸)雙蛾(皇甫冉偼伃春怨)犀株(李賀惱公)蘇合(韓翃送張渚赴越州)
動水(項斯泛溪)聽琴(馬戴寄金州姚使君員外)情人(錢起山下别杜少府)寳馬(韋莊)
(和鄭拾遺秋日感事)
月滿彈琴夜纖紅玉指長影隨簾押轉烟泛被籠香隱
映羅衫薄偎侵角枕光自言嬌且豔莫學野鴛鴦
月滿(杜荀鶴寄益陽武灌明府)纖紅(張祐觱篥)影隨(李商隱燈)烟泛(元稹表夏)隱
映(權德輿玉臺體)偎侵(吳融賦得欲曉看妝面)自言(儲光羲洛陽道獻吕四郎中)莫
學(杜甫數陪李梓州泛江有女樂在諸舫戱為豔曲)
拂匣先臨鏡挑鬟出意長匿窗眉乍曲徹夜手猶香珍
簟迴煩暑珠簾的曉光定知留不住今日嫁文鴦
拂匣(崔顥岐王席觀妓)挑鬟(沈佺期李員外秦援宅觀妓)匿窗(路德延小兒詩)徹
夜(李建勲敺妓)珍簟(楊巨源上劉侍中)珠簾(劉希夷代閨人春日)定知(温庭筠敷)
(水小桃盛開)今日(李賀謝秀才有妾縞練改從於人留之不得)
荷花(六首)
荷花嬌欲語妝粉為開紅翠幕籠斜日羅帷坐晩風餘
香低惹袖片水淨涵空肯學妖桃李容華落鏡中
荷花(李白綠水曲)妝粉(蘇頲立春日侍宴内出剪綵花應制)翠幕(元稹代杭民答樂天)
羅帷(趙嘏昔昔鹽)餘香(温庭皓梅)片水(方干涵碧亭)肯學(鮑溶舊鐃)容華
(崔顥長門怨)
荷花嬌綠水細露濕團紅日照當軒影屏遮入座風怪
來妝閣閉坐念綺忩空寄語雙蓮子池亭晚景中
荷花(徐彦伯擬古)細露(李賀石城曉)日照(王績詠妓)屏遮(白居易閒臥)怪
來(王維班偼伃)坐念(韋應物月夜)寄語(李羣玉寄人)池亭(王周西山晚景)
荷翻鏡裏逢花蕊亞枝紅積翠含微月𫝊香逐便風路
遥魂欲斷水淨望如空兩兩鴛鴦小青娥畫扇中
荷翻(趙嘏水溢芙蓉沼)花蕊(杜甫上巳日徐司錄林園宴集)積翠(馬戴宿翠微寺)𫝊
香(錢起九日寄姪箊箕等)路遥(宋之問𤼵端州初入西江)水淨(駱賓王月夜有懷東諸同)
(病)兩兩(薛濤鴛鴦草)青娥(温庭筠清明日)
紅荷楚水曲非假晩霞紅露浥千花氣香飄十里風倘
蒙羅袖拂莫使桂尊空有臉蓮同笑朦朧淡月中
紅荷(崔國輔古意)非假(徐鉉題畫石山)露浥(宋之問𤼵藤州)香飄(曹鄴和潘安仁)
(金谷集)倘蒙(張說詠鏡)莫使(錢起九日寄姪箊箕等)有臉(童翰卿昆眀池織女石)
朦朧(王周自和)
荷香隨坐臥妝鏡晩窺紅扇薄常規月裙輕更畏風豈
知蓮帳好又值竹房空送我尊前酒搖花落酒中
荷香(劉長卿留題李明府霅溪水堂)妝鏡(王勃臨高臺)扇薄(李商隱楚宫)裙輕
(陳子良新成安樂宫)豈知(朱慶餘自𫐠)又值(楊巨源和鄭相公尋宣上人不遇)送我
(方干中路寄喻鳬先輩)搖花(王灣奉和賀監林月清酌)
香荷疑散麝雙髩隔香紅北斗横斜漢西樓多遠風但
愁花有語長對月當空密約臨行怯娉婷小院中
香荷(李遠慈恩寺避暑)雙髩(温庭筠菩薩蠻)北斗(張少博雪夜觀𧰼闕待漏)西樓
(許渾秋霽寄遠)但愁(劉禹錫唐郎中宅看牡丹)長對(張蠙盆池)密約(韓偓幽窗)娉婷
(李商隱垂柳)
幽窗
暗上紅樓立花前念舊歡無人同悵望使我復悽酸信
譜彈琴誤臨風整線難何時一尊酒一見一相寬
暗上(韋莊閨月)花前(白居易病入新正)無人(韓偓早玩雪梅有懷親屬)使我(韓愈)
(秋懷詩)信譜(許渾贈隱者)臨風(祖詠七夕)何時(杜甫春日憶李白)一見(于武)
(陵與僧話舊)
欲去(二首)
照耀臨初日殷勤卜後期願言攜手去猶憶畫眉時尺
素能相報纖絺恐自疑秪諳新别苦唯有月明知
照耀(韓愈喜雪獻裴尚書)殷勤(元稹酬段丞與諸棋流會宿敝居見贈)願言(錢起罷章)
(陵令山居過中峯道者)猶憶(岑參韓員外夫人崔氏挽歌)尺素(劉長卿送姚八歸江南)
纖絺(杜甫雨)秪諳(趙嘏昔昔鹽今歲往遼西)唯有(白居易失婢)
殘花春浪闊願卜挂帆期每憶閒眠處還勝獨睡時色
為天下豔影到月中疑背面偷垂淚旁人那得知
殘花(趙嘏江邊)願卜(張喬東湖贈僧子蘭)每憶(項斯憶朝陽峯前居)還勝(無名氏醉)
(公子)色為(白居易和微之李勢女)影到(許棠白菊)背面(韓偓懶卸頭)旁人(常皓)
(贈盧夫人)
馬上見(三首)
一曲送連錢來遲杳若仙纖纖攢素指故故墜金鞭傾
國徒相看尋春更不眠榴花裙色好上馬恐平韉
一曲(李商隱和鄭愚贈汝陽王孫家筝妓)來遲(李白潯陽送弟昌峒鄱陽司馬作)纖纖
(元稹西齋小松)故故(牛嶠菩薩蠻)傾國(王維扶南曲歌詞)尋春(姚合遊春)榴花
(劉禹鍚和樂天閒園獨賞八韻)上馬(韓愈酬藍田崔丞立之詠雪見寄)
風榆落小錢平地看神仙想得尋花徑寧須動玉鞭遥
盤雲髻慢迴向錦屏眠寳袜徘徊處人來坐馬韉
風榆(張仲素春遊曲)平地(黃損公子行)想得(鄭谷春草碧色)寧須(盧征天驥呈材)
遥盤(陸龜蒙茶塢)迴向(徐彦伯孤燭歎)寳袜(温庭筠詠寒宵)人來(杜甫秋日䕫府)
(詠懷奉寄鄭監李賓客)
白馬紫連錢逍遥地上仙誰當共攜手何忍重揚鞭戶
外花相待壚頭醉不眠柳條紛起絮雪沒錦鞍韉
白馬(賈至白馬)逍遥(劉禹錫酬樂天醉後狂吟)誰當(岑參陪狄員外早秋登府西樓)何
忍(李賀代崔家送客)戶外(劉希夷代閨人春日)壚頭(李白送别)柳條(元稹遣春)雪
沒(杜甫送人從軍)
箇儂
為有傾人色其如作病何羞中含薄怒坐上轉横波范
蠡舟偏小阿嬌年未多肺腸無處說但恐歲蹉跎
為有(李賀綠水詞)其如(韓偓答友人見寄酒)羞中(叚成式光風亭夜宴)坐上(盂簡)
(詠歐陽行周事)范蠡(杜甫觀李固請司馬弟山水圖)阿嬌(梁鍠名姝詠)肺腸(吳融和嚴)
(諫議蕭山廟)但恐(元稹解秋)
别緒
沈約瘦愔愔春愁滿别心留歡方繼燭乘醉自横琴素
手琉璃扇啼妝翡翠衾由來稱獨立何路許相尋意合
詞先露情多酒不禁住時須並住感動一沈吟
沈約(李商隱自桂林奉使江陵途中感懷寄獻尚書)春愁(錢起赴章陵酬李卿贈别)留歡
(戴叔倫留别宋處士)乘醉(趙嘏經無錫縣醉後吟)素手(温庭筠洞戶)啼妝(李華長門)
(怨)由來(徐賢妃賦得北方有佳人)何路(李頻夏日盩厔郊居寄姚少府)意合(顧况春遊)
(曲)情多(白居易惜落花)住時(吳融蛺蝶)感動(杜甫病馬)
無題(五首)
箇是洛川神凌波生素塵歌鐘芳月曙花萼豔陽晨柳
葉眉間發檀痕衣上新柔情終不遠舊夢始知真薦枕
青蛾豔分香翠黛顰雕籠熏繡被金鏡抱仙輪蘸甲斟
瓊液垂絲釣錦鱗暗嬌妝靨笑斜臥臉波春伴雨聊過
楚連城欲向秦幽亭來北戶愛樹滿西津豔豔令人醉
盈盈不自珍紗燈留火細膩頰凝花勻婀娜何如妾嬋
娟可並人紅顔稱絶代光彩映諸鄰
箇是(駱賓王詠美人在天津橋)凌波(李白江上送女道士褚三清遊南嶽)歌鐘(錢起過楊)
(駙馬亭子)花萼(元稹代曲江老人百韻)柳葉(徐賢妃賦得北方有佳人)檀痕(尹鶚醉公)
(子)柔情(李商隱獨居有懷)舊夢(李頻送許棠及第歸宣州)薦枕(劉長卿少年行)分
香(温庭筠金虎臺)雕籠(許景先陽春怨)金鏡(張說奉和聖製千秋節宴應制)蘸甲(張孜)
(雪詩)垂絲(方干湖上言事寄長城喻明府)暗嬌(白居易江南喜逢蕭九徹因話長安舊遊)斜
臥(歐陽炯菩薩蠻)伴雨(吳融即席)連城(李嶠玉)幽亭(羊士諤酬盧司門過敝居林亭)
(見寄)愛樹(許渾京口津亭送張崔二侍御)豔豔(李羣玉感春)盈盈(陳子昂感遇詩)紗
燈(張喬題詮律師院)膩頰(李賀蘭香神女廟)婀娜(徐延壽折楊柳)嬋娟(席䕫賦得)
(竹箭有筠)紅顔(崔國輔麗人曲)光彩(陳彦博恩賜魏文貞公諸孫舊第以導直臣)
醉纈抛紅網飛絲惹綠塵相思凡幾日一顧及佳晨翠
帶花錢小青袍草色新若教相見密何處不如真臉動
雙波慢蛾驚半額顰殘妝添石黛小睡凭藤輪落照金
成柱芳花玉刻鱗燈攢九華扇屏畫十洲春誰不知家
楚那堪遠聘秦曲臺臨上路列樹遶通津碧玉曾相慕
驪珠會見珍花明催曙早柳色壓城勻琥珀杯中物鳳
凰樓上人何當重擕手迴望與天鄰
醉纈(李賀惱公)飛絲(張祜楊下采桑)相思(韓偓寄京城親友)一顧(公乘億春風扇)
(微和)翠葉(李商隱房中曲)青袍(韋莊曲池作)若教(李咸用送曹税)何處(徐延壽人)
(日翦綵)臉動(閻選虞美人)蛾驚(張希復小小寫真聯句)殘妝(張謂揚州雨中張十)
(七宅觀妓)小睡(杜甫贈王二十四侍御契)落照(竇庠酬韓愈侍郎登岳陽樓見贈)芳花
(温庭筠湘宫人歌)燈攢(梁鉉天門街西觀榮王聘妃)屏畫(李中獻中書潘舍人)誰不
(皇甫冉見諸姬學玉臺體)那堪(董思恭昭君怨)曲臺(虞世南門有車馬客)列樹(韋應物天)
(長寺上方别子西有道)碧玉(元稹夢遊春)驪珠(陳子昂酬李參軍旅館見贈)花眀
(司空曙春山)柳色(韓愈和席八䕫)琥珀(羊士諤臘夜對酒)鳳凰(曹鄴戰城南)何
當(左偃言懷别同志)迴望(姚鵠塞外寄張侍御)
寳帳垂連理雕梁起暗塵暫過當永夜幽興惜今晨紙
亂紅藍壓杯香綠蟻新雜花飛爛漫微月憶清真以分
難相捨非愁亦有顰薄雲欹雀扇輕縷絆蟾輪錦袖盛
朱橘琱盤膾紫鱗風傳琴上意酒發臉邊春近住應名
玉由來道姓秦月邀丹鳳舄日映玉雞津皓腕凝雙雪
瓊筵薦八珍閒窗憑柳暗幽點濺花勻應念懷鉛客偏
宜拾翠人傾城唯待笑感激此為鄰
寳帳(駱賓王久戍邊城有懷京邑)雕梁(魏承班菩薩蠻)暫過(于武陵宿友人林居)幽
興(錢起贈濮陽隱者)紙亂(元稹送王恊律遊杭越)杯香(白居易雪夜對酒招客)雜
花(令狐楚省中直夜對雪)微月(陳子昂喜遇冀侍御珪崔司議泰之二使)以分(項斯巴中)
(逢故人)非愁(吳融和韓侍郎無題)薄雲(温庭筠過華清宫)輕縷(李中雲)錦袖
(屈同仙烏江女)琱盤(張說岳州宴姚紹之)風傳(張垍奉和岳州山城)酒發(韓偓無題)近
住(薛能贈歌人)由來(皇甫冉見諸姬學玉臺體)月邀(韋渠牟步虛詞)日映(李嶠洛)
皓腕(韋莊菩薩蠻)瓊筵(明皇春中興慶宫酺宴)閒窗(崔湜奉和幸韋嗣立山莊應制)
幽點(喻鳬春雨如膏)應念(裴逵南至日太史登臺書雲物)偏宜(万俟造龍池春草)傾
城(李商隱僧院牡丹)感激(張九齡叙懷)
欲將紅錦叚暗拂玉樓塵永夜疑無日連宵復逹晨香
隨青靄散葉就綠情新直得吟成病誰言影似真羅衣
羞自解眉黛看時顰碧地攢花障清秋踏月輪題詩憑
雁翼泛水結魚鱗鸞鏡常侵夜瓊枝不讓春桂華臨洛
浦綺陌麗咸秦透影朧朧月垂空澹澹津錦衾方遠夢
美玉詎藏珍素練籠霞曉吳綃盤霧勻莫教琴上意不
隔眼中人戀此逍遥境良媒况我鄰
欲將(温庭筠偶題)暗拂(劉遵古御溝新柳)永夜(司空圖永夜)連宵(白居易苦)
(熱)香隨(劉長卿自道林寺西入石路至麓山寺)葉就(趙彦昭奉和立春日侍宴内殿出剪)
(綵花應制)直得(韓偓寄京城親友)誰言(張祜題徑山大覺禪師影堂)羅衣(郭震十月)
(樂遊詩)眉黛(鄭谷春草碧色)碧地(李廓長安少年行)清秋(李商隱襪)題詩(元淳)
(寄洛中諸姊)泛水(于季子詠雲)鸞鏡(吳融春詞)瓊枝(武元衡春分與諸公同宴呈陸)
(三十四郎中)桂華(羊士諤郡中玩月)綺陌(權德輿卦名詩)透影(元稹月臨花)垂
空(陳陶題贈高閒上人)錦衾(司馬札道中早發)美玉(李德裕惠泉)素練(徐夤和僕)
(射二十四丈牡丹八韻)吳綃(陸龜蒙聖姑廟)莫教(張泌碧戶)不隔(錢起再得畢侍御書)
(聞巴中臥病)戀此(張喬寄中岳顓頊先生)良媒(劉駕長安抒懷寄知己)
水香甘似醴芳靄遠如塵久雨巫山暗餘霞洛浦晨雲
鬟方自照粉澤更宜新只待纖纖手如生小小真露濃
妝面濕風動翠娥顰步步承羅襪悠悠思錦輪雙眉初
出繭比目定為鱗玉漏三星曙金閨二月春錦江元過
楚花洞不知秦前對芙蓉沼斜臨楊柳津應知窗下夢
莫愛槖中珍波動疑釵落池平見月勻可憐傾國豔本
自細腰人阮籍蓬池上應休别臥鄰
水香(袁皓重歸宜春偶成)芳靄(温庭筠宿澧曲僧舍)久雨(杜甫晴)餘霞(段成式小)
(小寫真聮句)雲鬟(裴度中秋夜聽歌聮句)粉澤(席䕫賦得竹箭有筠)只待(太宗詠烏)
(代陳師道)如生(鄭符小小寫真聮句)露濃(元稹表夏)風動(劉禹錫和李相公平泉潭上喜)
(見初月)步步(李羣玉贈迴雪)悠悠(李適奉和送金城公主適西蕃應制)雙眉(陸龜蒙偶)
(作)比目(張希復小小寫真聯句)玉漏(李賀惱公)金閨(劉憲折楊柳)錦江(杜甫)
(謁先主廟)花洞(吳融和韓侍郎無題倒次元韻)前對(李懷遠凝碧池侍宴看競渡應制)斜
臨(皮日休漁梁)應知(貫休晩春寄張侍郎)莫愛(白居易送客春遊嶺南)波動(張敬)
(徽採蓮曲)池平(杜牧梁秀才見贈二十韻走筆依韻)可憐(張祜吳宫曲)本是(陸龜蒙贈)
(遠)阮籍(李䕫使至汴州喜逢宋之問)應休(許棠送王侍御赴宣城)
倒押前韻
越豔誰家女風光動四鄰鳥喧金谷樹花伴玉樓人粉
汗紅綃拭朱脣素指勻必投潘岳果休獻楚王珍惆悵
桃源路徘徊楊柳津雨臺誰屬楚湍水不流秦倚樹疑
無力開簾似有春逓香風細細逐溜影鱗鱗試出褰羅
幌無令掩桂輪寸心寧有負雙黛儼如顰能助千金笑
方知一玉真月華偏共映花態併相親翠羽雖成夢金
雞忽報晨遊蜂與蝴蝶飛作馬蹄塵
越豔(屈同仙烏江女)風光(盧照鄰元日述懷)鳥喧(朱放秣陵送客入京)花伴(孟浩)
(然長安早起)粉汗(元稹寄吳士矩端公)朱唇(白居易和微之夢遊春)必投(李商隱病)
(中聞河東公樂營置酒口占寄上)休獻(杜牧梁秀才見贈二十韻走筆依韻)惆悵(韓偓欲去)
徘徊(張喬懷舊遊)雨臺(吳融和韓侍郎無題倒次元韻)湍水(杜甫寄張十二山人彪)
倚樹(劉希夷采桑)開簾(盧綸題苗員外竹間亭)逓香(鄭谷恩門小諫雨中乞菊栽)
逐溜(陳羽小苑春望宫池柳色)試出(鄭愔春怨)無令(于季子詠雲)寸心(劉長卿瓜)
(洲驛奉餞張侍御)雙黛(崔塗巫山廟)能助(吉中孚妻張氏拾得韋氏花鈿以詩寄贈)方
知(李白繫潯陽上崔相渙)月華(杜元穎賦得玉水記方流)花態(孟郊南陽公請東櫻桃亭)
(子春宴)翠羽(錢起送李秀才落第遊荆楚)金雞(武元衡昭德皇后挽歌)遊蜂(裴說)
(牡丹)飛作(温庭筠故城曲)
青春
妙舞逶迤夜未休蘭釭背帳月當樓花迎喜氣皆知笑
風引春心不自由誰遣同衾又分手且留教住待梳頭
閒人莫作相思曲桃葉眉尖易得愁
妙舞(杜甫陪王侍御宴姚通泉晩攜酒泛江)蘭釭(顧夐荷葉杯)花迎(王維宥罪復官)
(感恩書意)風引(元稹宿醉)誰遣(長孫佐輔别友人)且留(李昌符婢僕詩)閒人(陳羽)
(長相思)桃葉(徐凝憶揚州)
嬝娜
枕破施朱隔宿妝同居女伴整衣裳繡牀斜凭嬌無那
花酎連添醉益香半夜空庭眀月色一叢高髻綠雲光
千姿萬狀分明見定被鄰家暗斷腸
枕破(薛能吳姬)同居(李端襄陽曲)繡牀(李後主一斛珠)花酎(徐彦伯夜宴安樂公)
(主新宅)半夜(李涉六歎)一叢(王涯宫詞)千姿(白居易霓裳羽衣歌)定被(權德輿雜)
(言賀常州李員外副使春日戱題)
擁鼻(二首)
應凭欄干獨自愁尋思閒事到心頭春帷嬾臥鴛鴦被
珍簟新鋪翡翠樓唯恨仙桃遲結實不如庭草解忘憂
人生豈得輕離别望斷長川一葉舟
應凭(白居易寄湘靈)尋思(韓偓思錄舊詩於卷上凄然有感)春帷(權德輿薄命篇)珍
簟(魚玄機酬李學士寄簟)唯恨(李中寄廬山簡寂觀重道者)不如(李建勲春日尊前示)
(從事)人生(李商隱荆門西下)望斷(羅鄴春江恨别)
翦斷香魂一縷愁一條斜月到牀頭殘春謾道深傾酒
盡夕無言空倚樓顧我有懷同大夢知君兩地結離憂
病來前約分明在楊柳東西絆客舟
翦斷(司空圖燈花)一條(雍陶初醒)殘春(譚用之月夜懷寄友人)盡夕(釋子蘭登)
(樓)顧我(李商隱十字水期韋潘侍御同年不至)知君(權德輿和殷員外早秋省中直夜)
病來(陸龜蒙自遣詩)楊柳(魚玄機寄子安)
有憶
忽覺東風已漸遲他年緣會更難期紅珠斗帳櫻桃熟
粉壁紗窗楊柳垂言重不能輕薄命情來一倍苦相思
百回消息千回夢腸斷丁香畫雀兒
忽覺(韋莊春日)他年(元稹遣悲懷)紅珠(温庭筠偶遊)粉壁(崔顥代閨人答輕薄)
(少年)言重(羅隱重過渚宫感事)情來(白居易寄劉蘇州)百回(趙象謝步非烟)腸斷
(崔涯悼妓)
偶見
樓上炎天冰雪生樓中春酒美人傾只緣嬝娜多情思
何處分眀著姓名皓齒乍分寒玉細舞腰時挈繡裠輕
應知擬上屏風畫寄與金鑾馬長卿
樓上(杜甫江陵節度新樓成)樓中(白居易和柳公權登齊雲樓)只緣(劉禹錫楊枝詞)
何處(釋齊已偶題)皓齒(崔仲容贈歌姬)舞腰(曹唐小遊仙詞)應知(司空圖鸝)寄
與(殷文圭江南秋日)
五更
斜月朧朧照半牀熨衣燈火映深房紫皇玉鏡蟾蜍字
秦女金鑪蘭麝香解引人情長婉約笑和嬌語太猖狂
春心滴破花邊漏萬點荷珠曉氣凉
斜月(施肩吾收妝詞)熨衣(白居易春早秋初因時即事)紫皇(陳陶古鏡篇)秦女
(沈佺期古歌)解引(李咸用詠柳)笑和(毛熙震浣溪紗)春心(花蕊夫人宫詞)萬點
(温庭筠薛氏池垂釣)
重遊李氏園亭有懷
蓬山此去無多路剩寄衣香與粉綿滿砌荆花鋪紫毯
點溪荷葉叠青錢亭臯寂寞傷孤客風景依稀似去年
還向竹窗名姓下夕陽吟罷涕澘然
蓬山(李商隱無題)剰寄(王初梅花)滿砌(白居易晩春重到集賢院)點溪(杜甫絶句)
(漫興)亭臯(郎士元咸陽西樓别竇審)風景(趙嘏江樓舊感)還向(李紳重到惠山)夕陽
(韋莊過渼陂懷舊)
横塘
珠簾不捲夜來霜氣吐幽蘭出洞房玩影馮妃堪比豔
墮雲孫壽有餘香金絲蹙霧紅衫薄水荇牽風翠帶長
綺綴玲瓏河色曉綠蛾青鬢醉横塘
珠簾(王昌齡長信秋詞)氣吐(崔珏和人聽歌)玩影(皮日休和魯望白菊)墮雲(温庭)
(筠瑟瑟釵)金絲(張祜周員外席上觀柘枝)水荇(杜甫曲江對而)綺綴(劉憲夜宴安樂公主)
(新宅)綠蛾(許渾送客自兩河歸江南)
香屑集卷二
