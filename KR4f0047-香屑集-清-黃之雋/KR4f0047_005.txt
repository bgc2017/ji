香屑集卷五
中允黃之雋撰
春(十首)
門掩杏花叢簫聲秘不通有時裁尺素無計惜殘紅暄
入瑶房裏春生綺戶中畫明金冉冉何處一屏風
門掩(李賀惱公)簫聲(章孝標玄都觀栽桃)有時(權德輿相思曲)無計(李中落花)暄
入(楊炯和鄭讐校内省眺矚)春生(元稹生春)畫明(温庭筠偶題)何處(韓偓草書屏風)
腰身如柳枝羅袂罥楊絲園密花藏易牆高蝶過遲東
風狂不惜南月影頓移多少香閨意非郎誰得知
腰身(韓愈辭唱歌)羅袂(李嶠清明日龍門遊泛)園密(吴融出遲)牆高(温庭筠春)
(日)東風(司空圖村西杏花)南月(蒋冽夜飛鵲)多少(牛嶠感恩多)非郎(杜牧)
(舊遊)
酒助歡娱洽餘歡殊未窮嬌眠錦衾裏高枕畫屏中綺
幕殘燈歛金爐細炷通良宵驚曙早海日上忩紅
酒助(杜審言泛舟送鄭卿入京)餘歡(張說東都酺宴)嬌眠(崔萱古意)高枕(許渾憶長)
(洲)綺幕(元稹月)金爐(李賀惱公)良宵(盧綸七夕詩)海日(釋齊已遊三覺山)
晴明強展眉鶯囀柳如絲香閣更衣處春風啜茗時剪
花驚歲早翻枕夢人遲羞被夭桃笑遊蜂似有期
晴明(元稹晴日)鶯囀(温庭筠太子西池)香閣(盧殷妾换馬)春風(杜甫重過何氏)
剪花(孟浩然人日登南陽驛門亭子)翻枕(張祜夏日梅溪館寄龐舍人)羞被(岑参長門)
(怨)遊蜂(方干題友人山花)
春情不可状盡在牡丹房燕入窺羅幕花飛落繡牀沉
香薰小像明鏡照新妝為送佳人喜蛛絲罥鬢長
春情(李羣玉感春)盡在(韓琮牡丹)燕入(張若虚代答閨夢還)花飛(權德輿相思曲)
沉香(李賀答贈)明鏡(温庭筠菩薩蠻)為送(元稹蜘蛛)蛛絲(杜甫遣悶)
髮冷一梳風釵頭綴玉蟲靚妝愁日暮妍笑發春叢楊
柳縈橋綠桃花落臉紅迴眸雖欲語鸚鵡在簾櫳
髮冷(曹松晨起)釵頭(韓愈詠燈花)靚妝(李叔卿芳樹)妍笑(許敬宗奉和登陜州)
(城樓應制)楊柳(温庭筠握柘詞)桃花(陳子良新成安樂宫)迴眸(白居易玉真張觀主下小)
(女冠阿容)鸚鵡(竇鞏少婦詞)
年光三月裏垂柳拂妝臺帳喜香煙煖忩驚曙色催卷
簾雙燕入寫照百花開娣姪徒纖指霞衣整頓裁
年光(王維三月三日勤政樓侍宴應制)垂柳(歐陽瑾折楊柳)帳喜(錢起春宵寓直)忩
驚(庾敬休春雪映早梅)卷簾(崔湜同李員外春閨)寫照(席豫奉和敇賜公主鏡)娣姪
(李商隠和鄭愚贈汝陽王孫家筝妓)霞衣(韋渠牟步虚詞)
髮重疑盤霧簪花舉復低玉鉤搴翠幕珠履踏金堤柳
弱風長在蘭深徑轉迷惜春春已晩新月鳳樓西
髮重(李賀惱公)簮花(謝偃踏歌詞)玉鉤(温庭筠菩薩蠻)珠履(許景先陽春怨)柳
弱(吴融途中)蘭深(劉泊安德山池宴集)惜春(司空圖退居漫題)新月(白居易三月三)
(日祓禊洛濱)
尋春與送春荆艷作東鄰籬上花當屋溪邊水照人暗
香蘭露滴爽味茗芽新願假仙鸞翼俱飛向玉輪
尋春(張喬曲江春)荆艷(劉綺莊共佳人守歲)籬上(温庭筠燒歌)溪邊(岑参陪使)
(君早春東郊遊眺)暗香(武元衡甫搆西亭偶題)爽味(賈島黃子陂上韓吏部)願假
(朱晝喜陳懿老示新製)俱飛(陳子昂送梁李二明府)
暗入心情懶無聊鬭草稀雨殘紅芍藥風艷紫薔薇昨
夜鴛鴦宿今朝蟢子飛徘徊不忍去欲去又依依
暗入(元稹生春)無聊(杜牧為人題贈)雨殘(李德裕憶村中老人春酒)風艷(張祜舞)
昨夜(錢起竹嶼)今朝(權德輿玉臺體)徘徊(方干陳秀才庭際木蘭)欲去(韋莊女冠)
(子)
夏(十首)
水榭花繁處風簾不礙凉汗妝蓮委露衣潤麝消香莫
惜黃金縷都傾白玉漿雙雙新燕子時得近雕梁
水榭(司空圖偶題)風簾(楊凝秋夜聽擣衣)汗妆(元稹夢遊春)衣潤(白居易酬)
(鄭侍御多雨春空過詩)莫惜(鄭谷江梅)都傾(韋渠牟步虛詞)雙雙(杜甫春日梓州登樓)
時得(曹鄴長城下)
粉汗紅綿撲氛氲香氣多卷簾凉暗度乘月夜相過掩
笑須欹扇含羞未觧羅散香蘄簟滑肢體自婆娑
粉汗(白居易和微之夢遊春)氛氲(宋之問河陽)卷簾(司空曙立秋日)乘月(張說)
(温泉馮劉二監客舍觀妓)掩笑(張謂揚州雨中張十七宅觀妓)含羞(沈佺期牛女)散香
(許渾夏日戲題郭别駕東堂)肢體(姚合遊陽河岸)
向人嬌婀娜蓮萼捧重臺葉動羅帷颺花連錦帳開蟲
絲交影細螢燄觸簾迴坐感紅綃薄香衫袖窄裁
向人(元稹紅芍藥)蓮萼(劉禹錫白大尹寄示新葺水齋十四韻)葉動(許敬宗奉和秋)
(日即事應制)花連(獨孤寔奉陪武相公西亭夜宴)蟲絲(朱慶餘和劉補闕秋園寓興)螢
燄(許渾秋夕宴李侍御宅)坐感(李正封詠露)香衫(白居易柘枝詞)
已動蒲葵扇微風在綠條新晴看蛺蝶驟雨閙芭蕉茗
椀纖纖捧花紋細細挑翻嫌枕席上香汗濕鮫綃
已動(白居易蚤夏遊宴)微風(章孝標風不鳴條)新晴(蕭至忠陪幸長寧公主林亭)
驟雨(鄭谷蜀中寓止夏日自貽)茗椀(孟郊會合聯句)花紋(徐夤銀結條冠子)翻嫌
(王維遊李山人所居因題屋壁)香汗(顧非熊子夜夏歌)
欄杆枕芰荷金幌半垂羅清晝開簾坐微凉待扇過玉
窗通日氣珍簟接煙波莫怪消炎熱天將奈爾何
欄杆(包何和孟虔州閒齋即事)金幌(孟浩然崔明府宅夜觀妓)清晝(權德輿二月二十七)
(日社兼春分有懷簡所思者)微凉(炚湋夏夜西亭即事)玉忩(薛竒童楚宫詞)珍簟(李商)
(隠街西池館)莫怪(王維夏日過青龍寺)天將(韓偓信筆)
畫來偏覺好羅薄透凝脂柳暗鶯啼處荷喧雨到時汗
餘衫更馥景宴枕猶欹胸雪宜新浴香風不敢吹
畫來(䆁貫休上馮使君渡水僧障子)羅薄(白居易楊柳枝)柳暗(牛嶠女冠子)荷喧
(温庭筠盧氏池上遇雨)汗餘(劉禹錫擣衣曲)景宴(崔子向渚山春暮聯句)胸雪(和凝)
(麥秀兩岐)香風(盧綸天長久詞)
白與粉花連朱欄映轉鮮海榴開似火錦石小如錢螢
影疎簾外雲形繡戶前沾黏經汗席須待月光眠
白與(潘炎清如玉壺冰)朱欄(裴次元南至日隔仗望含元殿爐烟)海榴(温庭筠海榴)
錦石(杜甫秋日䕫府詠懷奉寄鄭監李賓客)螢影(武元衡長安秋夜懷陳京昆季)雲形
(許渾奉和盧大夫新立假山)沾黏(元稹紀懷贈李六戶曹崔二十功曹)須待(岑参漢川山行)
(呈成少尹)
直向牀前浴簾幃一任重但驚飛熠燿相憶採芙蓉素
腕慙新藕愁眉淡遠峰明朝綺忩下髮亂綠鬆鬆
直向(皮日休吴中苦雨寄魯望)簾幃(殷堯藩久雨)但驚(杜甫秋日荆南送石首薛明府)
相憶(杜荀鶴春宫怨)素腕(鄭槩状江南)愁眉(李商隠垂柳)明朝(徐鉉贈浙西妓)
(亞仙)髮亂(元稹會真詩)
暑氣簷前過煙蘿更幾層花光晴漾漾蟲翅曉薨薨衫
薄偏憎日釵斜只鏤冰扇因秋棄置乍可在炎蒸
暑氣(韓偓登樓有題)煙蘿(韋莊宿山家)花光(許渾春望思舊遊)蟲翅(劉禹錫牛)
(相公見示新什謹依夲韻次用以抒下情)衫薄(陳子良新成安樂宫)釵斜(李商隠楚宫)扇
因(元稹酬翰林白學士代書一百韻)乍可(賈島夏夜)
曾經纖手裏紈扇思何長細葛含風軟單衣染焙香嫩
茶重攪綠微汗欲銷黃猶恐何郎熱頻迴一夕腸
曾經(吉中孚妻張氏拾得韋氏花鈿以詩寄贈)紈扇(崔萱古意)細葛(杜甫端午日賜衣)
單衣(武元衡津梁寺採新茶)嫩茶(李郢春日題山家)微汗(梁鍠美人春卧)猶恐
(許渾夏日戲題郭别駕束堂)頻迴(楊巨源上劉侍中)
秋(十首)
風流随故事乞巧望星河别有穿針處其如月色何坐
中燈泛酒卧後幕生波牛女年年渡灣環此地多
風流(李端贈李龜年)乞巧(施肩吾乞巧詞)别有(權德輿七夕)其如(韓愈酬馬侍郎)
(寄酒)坐中(耿湋宿韋員外宅)卧後(李商隠鏡檻)牛女(杜甫天河)灣環(元稹滎陽)
(鄭公以稹寓居嚴茅有池塘之勝寄詩因獻)
燭引銀河轉追凉在北軒疎簾留月魄微路入花源委
墜金釭燼葳蕤玉露繁取琴弹一遍芳意過湘沅
燭引(獨孤寔奉陪武相公西亭夜宴)追凉(李吉甫夏夜北園即事)疎簾(李商隠街西池)
(館)微路(儲光羲昭聖觀)委墜(温庭筠詠寒宵)葳蕤(曹著曲江亭望慈恩寺杏園花發)
取琴(韓偓南亭)芳意(羊士諤南池荷花)
雨冷新秋簟荷香入水亭瑞蓮開二朵銀漢會雙星蠟
淚垂蘭燼蛾眉怨錦屏朦朧殘夢裏羅幌見飛螢
雨冷(元稹閒)荷香(周瑀送潘三入京)瑞蓮(徐夤銀結條冠子)銀漢(杜甫奉酬)
(薛十二丈判官見贈)蠟淚(李賀惱公)蛾眉(趙嘏昔昔鹽)朦朧(令狐楚閨人贈遠)羅
幌(沈佺期長門怨)
凉風移蟋蟀輕露濕紅紗花路西施石天河織女家井
邊銀釧落燈下寳釵斜夜夜猶相送金盤五色瓜
凉風(周朴宿劉温書齋)輕露(謝偃踏歌詞)花路(綦毋潛送賈恒明府)天河(韋渠)
(牟步虚詞)井邊(裴諴南歌子詞)燈下(劉禹錫和微之深春)夜夜(鮑溶秋懷)金盤(王維)
(送孫秀才)
秋帳燈華翠羅衣胡粉香盈盈天上艷薄薄睡時妝到
處花為雨高樓月似霜玉壺增夜刻為我憶檀郎
秋帳(駱賓王掉歌行)羅衣(徐延夀南州行)盈盈(李羣玉感興)薄薄(韓偓春閨)到
處(錢起送贇法師往上都)高樓(王維奉和楊駙馬秋夜即事)玉壺(鮑溶白露)為我
(沈亞之發石頭城寄侯郎)
向夕燈稍進餘香侍女收彩雲飄玉砌初月上銀鉤夜
影看仍薄秋波横欲流畫堂簾幕外嬌倚鈿箜篌
向夕(劉長卿寒釭)餘香(司空曙晩秋西省寄上李韓二舍人)彩雲(趙存約鳥散餘花落)
初月(許敬宗奉和聖製登三臺言志應制)夜影(白行簡貢院樓北新栽小松)秋波(李後)
(主菩薩蠻)畫堂(劉禹錫同樂天和微之深春)嬌倚(韓翃漢宫曲)
閒却采蓮船金風度綺錢約眉憐翠羽舉手整花鈿日
照紗忩裏霜濃繡帳前異香人不覺一笑獨奢妍
閒却(錢起江行無題)金風(許敬宗奉和秋日即目應制)約眉(李商隠和孫朴韋蟾孔雀)
(詠)舉手(常非月詠談容娘)日照(韋應物擬古詩)霜濃(裴次元賦得亞父碎玉斗)異
香(司空圖月下留丹竈)一笑(薛能牡丹)
洞戶斜開扇晴忩畫夾衣紅樓三十級金雁一雙飛對
月光宜並偎風力尚微濕花低桂影遥惹五香歸
洞戶(白居易府西池北新葺水齋)晴忩(杜牧閨情)紅樓(李商隠和孫朴韋蟾孔雀詠)
金雁(温庭筠菩薩蠻)對月(錢衆仲玉壺冰)偎風(吴融燕雛)濕花(錢起月下洗藥)遥
惹(楊巨源艷女詞)
噤㾕微寒早檀妝慢裹頭鳥窺臨檻鏡花入曝衣樓隔
牖風驚竹搴簾月上鉤紫蘭秋露濕向我手心流
噤㾕(牛僧孺李蘇州遺太湖石竒状絶倫因題)檀妆(張祜陪范宜城北樓夜宴)鳥窺(司空)
(圖偶題)花入(李賀七夕)隔牖(王維冬晩對雪憶胡居士家)搴簾(武元衡酬嚴維秋夜)
(見寄)紫蘭(楊巨源贈侯侍御)向我(劉义姚秀才愛予小劍因贈)
風露動相思梧桐碧玉枝旋書紅葉落閒捻紫簫吹忩
裏憐燈暗泉邊待月欹一宵猶幾許寧覺曉鐘遲
風露(韓偓早歸)梧桐(令狐楚遠别離)旋書(司空圖秋景)閒捻(杜牧杜秋娘詩)忩
裏(李百藥詠螢火示情人)泉邊(釋齊已謝人惠紫栗拄杖)一宵(曹松除夜)寧覺(錢起)
(秋夕與梁鍠文宴)
冬(十首)
馥馥香猶在臙脂拂紫綿最宜紅燭下拈向翠眉邊好
月曾同步寒宵幾獨眠熨來身熱定容得許多憐
馥馥(鄭孺華賦得生芻一束)臙脂(李賀謝秀才有妾縞練改從于人)最宜(劉禹錫抛)
(毬樂詞)拈向(吉中孚妻張氏拾得韋氏花鈿)好月(孟貫懷果上人)寒宵(李德裕憶葛藤)
(木禪牀)熨來(吳融箇人)容得(常非月詠談容娘)
携手謝娘歸香迎步履飛自憐迴雪影強拂看花衣麝
炷騰清燎龍梭静夜機侍兒催畫燭相見也依依
携手(韓翃送李舍人携家歸江東覲省)香迎(儲光羲夜觀妓)自憐(李義府堂堂詞)強
拂(項斯落第後寄江南親友)麝炷(唐彦謙玫瑰)龍梭(張文恭七夕)侍兒(白居易題)
(周皓大夫新亭子)相見(岑参題平陽郡汾橋邊柳樹)
委作金爐燄多情識異香帶盤紅鼹鼠帔暈紫㯽榔綺
叚鋪繁褥鮫綃熨下裳玉杯寒意少簷外月如霜
委作(元稹感石榴)多情(柳中庸幽院早春)帶盤(張祐少年樂)帔暈(白居易江)
(南喜逢蕭九徹因話長安舊遊)綺叚(吴融綿竹山)鮫綃(李商隠玄微先生)玉杯(張諤)
(岐王席上詠美人)簷外(耿湋宿韋員外宅)
共賦瑶臺雪終難状此心玉花珍簟上瓊樹粉墻隂繡
閣香燈滅紅爐夜火深畫樓初夢斷寂寂不成吟
共賦(盧綸酬暢博士當感懷)終難(韓偓寄京城親友)玉花(徐彦伯芳樹)瓊樹
(楊巨源春日奉獻聖夀無疆詞)繡閣(韋莊清平樂)紅爐(許渾早發中岩寺别契直上人)畫
樓(温庭筠握柘詞)寂寂(錢起江行雜詩)
素手抽針冷添香暖氣來風前千片雪忩外一株梅却
略青鸞鏡全分白玉臺中門不曾出閉了又重開
素手(李白子夜四時歌)添香(崔偹奉陪武相公西亭夜宴)風前(劉威傷春感懷)忩
外(楊炯梅花落)却略(温庭筠和周繇)全分(薛存誠謁見日將至雙闕)中門(張潮長干)
(行)閉了(施肩吾不見來詞)
詠絮知難敵何人意不降雨聲籠錦帳雪影拂瓊忩帶
火遺金斗抛杯瀉玉缸牖光窺寂寞飛鷺白雙雙
詠絮(張泌碧戶)何人(賈島寄柳舍人)雨聲(韓偓寒食日沙縣雨中看薔薇)雪影(徐夤)
(白鴿)帶火(李商隠擬沈下賢)抛杯(柳中庸春思贈人)牖光(韓愈和崔舍人詠月)飛
鷺(姚鵠野寺寓居即事)
艷雪凌空散瑶池似不遥兩行籠裏燭一搦掌中腰香
炭金爐煖筝絃玉指調燈花何太喜紅迸錦䄄焦
艷雪(韋應物樂燕行)瑶池(張喬青鳥泉)兩行(白居易和春深)一搦(李百藥少年行)香炭
(孟浩然寒夜張明府宅宴)筝絃(元稹寄吳士矩端公)燈花(杜甫獨酌成詩)紅迸(釋齊已謝炭)
寒宵幾刻長未曉已成妝始辨梅花裏初來燭影傍光
中疑有燄密處也尋香小面琵琶婢稱嗟響畫堂
寒宵(耿湋宿韋員外宅)未曉(丁仙芝江南曲)始辨(柳道倫賦得春風扇微和)初來
(薛能戲題)光中(盧綸題韋員外東齋花樹)密處(李義府堂堂詞)小面(白居易宿杜曲花下)
稱嗟(劉禹錫和令狐相公謝李侍中寄蒲桃)
玉階殘雪在况乃露華凝熾炭烘蹲獸張屏看畫蠅香
銷連理帶䄂軟異文綾重錦裁為飾飄然自不勝
玉階(吴融春寒)况乃(杜甫江邊星月)熾炭(劉禹錫歴陽書事)張屏(盧綸早春遊樊)
(川野居)香銷(施肩吾起夜來)䄂軟(白居易和微之夢遊春)重錦(羊士諤齋中有獸皮)
(䄄偶成詠)飄然(杜牧㐮陽雪夜感懷)
獸炎餘炭在閒坐但焚香席煖飛鸚鵡裘鮮照鷫鸘錦
筵紅蠟燭綵服紫羅嚢莫惜熏爐夜臙脂落靚妝
獸炎(元稹酬叚丞與諸棋流會宿敝居見贈)閒坐(王維春日上方即事)席煖(羅隠投浙)
(東王大夫)裘鮮(楊巨源上劉侍中)錦筵(皇甫松摘得新)綵服(劉禹錫酬鄭州權舍人)
莫惜(温庭筠牡丹)臙脂(唐彦謙紅葉)
女詠(十首)
秦地吹簫女簫鳴鳳下空霧簾深杳悄珠綴引&KR0008;朧衣
桁侵池翠盤花捲燭紅夜來雙月滿蕭史在樓中
秦地(韓愈梁國惠康公主挽歌)簫鳴(李白宫中行樂詞)霧簾(陸龜蒙江南秋懷寄華陽)
(山人)珠綴(柴宿初日照華清宫)衣桁(歐陽玭幽軒)盤花(太宗守歲)夜來(崔曙奉試)
(明堂火珠)蕭史(元稹會真詩)
飄渺巫山女知為何處雲香銷翠羽帳花點石榴裙羅
綺留春色簾櫳引霽氛襄王夢行雨消息幾時聞
飄渺(白居易夜聞筝中弹瀟湘送神曲)知為(劉長卿湘妃廟)香銷(虞世南怨歌行)花
點(李元紘相思怨)羅綺(許渾陪少師李相國崔賓客宴狄僕射池亭)簾櫳(孫逖宴越府陳)
(法曹西亭)襄王(孟浩然湖中旅泊寄閻九司戶防)消息(孟貫懷友人)
金釧越溪女西施寧久微若從巫峽過好取洛川歸處
處花相引雙雙燕並飛浣紗春水急看影試新衣
金釧(徐延夀南州行)西施(王維西施詠)若從(岑参送周子落第遊荆南)好取(李義)
(府堂堂詞)處處(白居易城東閒行因題尉遲司業水閣)雙雙(楊巨源艷女詞)浣紗(崔道)
(融西施灘)看影(姚合遊春)
宋玉東象女珠簾玳瑁鉤面花無隔笑月扇未遮羞秀
色燃紅黛新妝下翠樓又疑神女過擬畫碧雲收
宋玉(梁鍠觀王美人海圖障子)珠簾(温庭筠江南曲)面花(李百藥寄楊公)月扇(李商)
(隠擬意)秀色(張說温泉馮劉二監客舍觀妓)新妝(徐堅櫂歌行)又疑(唐彦謙紫薇花)
擬畫(司空圖秋景)
壚邊酒家女相見倍依依溽暑銷珍簟輕隂隔翠幃波
㾗空映襪花氣近薰衣嫩畏人看損凝腰素一圍
壚邊(王建邯鄲主人)相見(李敬方太和公主還宫)溽暑(皇甫冉同裴少府安居寺對雨)
輕隂(温庭筠牡丹)波㾗(李商隠木蘭)花氣(陳子良遊俠篇)嫩畏(姚合和王郎中)
(召看牡丹)凝腰(杜牧為人題贈)
采蓮溪上女花發夜來風競把琉璃盞偷穿玳瑁櫳竹
隂初月薄香徑小船通為惜鴛鴦鳥徘徊蓮葉東
采蓮(顧况溪上)花發(錢起賦得叢蘭曙後色送梁侍御入京)競把(韋渠牟步虚詞)偷
穿(元稹春)竹隂(魚玄機暮春有感寄友人)香徑(許渾憶長洲)為惜(儲光羲江南曲)
徘徊(耿湋上巳日)
忩下抛梭女妆成獨見時向風摇羽扇對鏡弄花枝叢
鬢隨釵歛纖衫整髻遲為君安首飾少有外人知
忩下(于濆辛苦吟)妝成(劉希夷春女行)向風(劉禹錫玩白菊)對鏡(劉駕賈客詞)
叢鬢(元稹恨妆成)纖衫(杜牧舊遊)為君(張九齡答陳拾遺贈竹簮)少有(杜甫宿昔)
鞦韆細腰女鸞鳳影翩翩雜珮含風響輕裾映體鮮邀
人傅香粉為我舞金鈿轉盼如波眼情教細語傳
鞦韆(白居易和春深)鸞鳳(柳泌玉清行)雜珮(鄭世翼看新婚)輕裾(權德輿端午日)
(有衣服綵結之貺以詩還答)邀人(王維西施詠)為我(劉禹錫酬樂天醉後狂吟)轉盼
(温庭筠南歌子)情教(常非月詠談容娘)
十五小家女鸞閨念掌珍理琴開寳匣抱瑟坐花茵兩
股方安髻雙鬟將及人萬金酬一顧高價動殊鄰
十五(李嘉祐古興)鸞閨(徐彦伯送金城公主適西蕃應制)理琴(孟浩然寒夜)抱
瑟(李愿觀翟玉妓)兩股(李商隠李夫人)雙鬟(王維别弟妹)萬金(鮑溶范真傳侍御累)
(有寄因酬)高價(李白贈崔司戶文昆季)
窈窕雙鬟女相逢幾許難自堪金屋貯聊取玉琴弹擡
鏡仍嫌重垂簾却避寒嬌多不肯别猶得暫時看
窈窕(白居易續古詩)相逢(劉長川寳劍篇)自堪(皇甫冉見諸姬學玉臺體)聊取(常建)
(宿五度溪仙人得道處)擡鏡(韓偓半睡)垂簾(韋應物趨府候曉呈兩縣僚友)嬌多(劉復)
(雜曲)猶得(元稹牡丹)
香屑集卷五
