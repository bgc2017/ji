香屑集卷四
中允黃之雋撰
豔歌行(二十六首)
傾城獨立世所稀洞房豔豔生光輝深掩金屏日高睡
鴛鴦浴烟鸞鳳飛象口吹香毾㲪煖芙蓉帳裏蘭麝滿
朱顔如花腰似柳柳條無力花枝軟絳羅高捲不勝春
和嬌扶起濃睡人睡起捲簾無一事唯解畫眉朱點唇
傾城(李白白紵詞)洞房(李涉寄荆娘寫真)深掩(劉商姑蘇懷古)鴛鴦(釋齊已還)
(人卷)象口(李賀宫娃歌)芙蓉(薛馧贈鄭女郎)朱顔(白居易勸酒)柳條(徐凝鄭女)
(出参丈人詞)絳羅(羅隠牡丹花)和嬌(崔珏美人嘗茶行)睡起(張泌江城子)唯
解(盧仝與馬異結交詩)
越女如花住江曲色似芙蓉聲似玉玉貌何曾為浣紗
側近嫣紅伴柔綠滿池春水蘸紅妝更認羅裙碧草長
菱葉参差萍葉重桃花歴亂李花香年華灼灼艷桃李
一雙瞳人剪秋水半踏長裙宛約行人影動摇綠波裏
思君携手安能得繚繞追随不迷惑横波美目雖往來
陌上相逄詎相識誰家君子為藁砧夜同鴛鴦之錦衾
莫怪臨風惆悵久人不嬋娟肯動心
越女(常楚老江上蚊子)色似(白居易醉題沈子明壁)玉貌(汪遵越女)側近(李商)
(隠河陽詩)滿池(花蕊夫人宫詞)更認(許渾途經敷水)菱葉(王建江陵道中)桃花(賈至)
(春思)年華(馮待徵虞姬怨)一雙(李賀唐兒歌)半踏(孫光憲浣溪紗)人影(劉希夷公)
(子行)思君(韓愈遊青龍寺贈崔大補闕)繚繞(李紳憶西湖雙鸂鶒)横波(畢曜古憶)陌
上(盧照隣長安古意)誰家(王琚美女篇)夜同(李白寄遠)莫怪(徐凝贈維揚故人)
人不(崔萱豪家子)
翠蛾列坐層城女滿堂目成不得語水晶簾捲桃花開
此時花下逢仙侣迴身歛笑多自羞手把玉簫頭不舉
桃花氣暖眼自醉百年恩愛兩相許朝雲暮雨愁娉婷
萼綠華來無定所
翠蛾(李紳悲善才)滿堂(李頎絶纓歌)水晶(釋貫休送楊秀才)此時(秦韜玉吹)
(笙歌)廻身(司空曙擬百勞歌)手把(曹唐小遊仙詩)桃花(杜甫畫夢)百年(李涉寄荆)
(娘寫真)朝雲(李咸用遠公亭牡丹)萼綠(李商隠重過聖女祠)
朝朝暮暮陽臺下拾得寶釵金未化但願君恩顧妾深
兩鬟百萬誰論價鳳凰城頭日欲斜八月九月正長夜
夜如何其初促膝歛黛傾鬟豔蘭室天香静裊金芙蕖
影轉高梧月初出夜如何其夜未央玉階羅幕微有霜
金縷鴛鴦兩相向赤花雙簟珊瑚牀夜如何其夜漫漫
朱顔倚醉盡君歡晨光未出簾影黑西施曉夢綃帳寒
錦繡堆中卧初起侍女先來薦瓊蕊重重翠幕深金屏
團團銅鏡似潭水願如連理合歡枝鶯春㕍夜長如此
朝朝(韋莊謁巫山廟)拾得(王建開池得古釵)但願(李白白頭吟)兩鬟(楊師道闕)
(題)鳳凰(岑参感遇)八月(白居易聞夜砧)夜如(杜甫相逄歌贈嚴二别駕)歛黛(李犀)
(玉王内人琵琶行)天香(劉商姑蘇懷古送秀才下第歸江南)影轉(温庭筠織錦詞)夜如
(喬知之和李侍郎古意)玉階(張籍楚宫行)金縷(張說安樂郡主花燭行)赤花(李頎)
(鄭櫻桃歌)夜如(劉禹錫更衣曲)朱顔(權德輿旅館雪晴又覩新月衆興所感因成雜言)晨
光(元稹連昌宫詞)西施(李賀美人梳頭歌)錦繡(施肩吾冬詞)侍女(顧况宫詞)重
重(韓愈華山女)團團(鮑溶舊鏡)願如(孫光憲南歌子)鶯春(鄭谷多情)
謝家池館花籠月羅襪繡鞋隨步沒時時偷眼看春光
東風動地吹花發一枝兩枝梅探春千枝萬枝紅豔新
戲蝶流鶯聚忩外金屏笑坐如花人庭前芳樹朝夕改
江邊野花不須採尚自堆金為買花歌舞留春春似海
謝家(王涣惆悵詩)羅襪(白居易紅絲毯)時時(劉禹錫答樂天戲贈)東風(獨孤及韋)
(員外花樹歌)一枝(鄭谷巴江)千枝(韋莊長安春)戲蝶(上官儀八詠應制)金屏
(李白携妓登梁王棲霞山)庭前(李嶠東飛伯勞歌)江邊(曹鄴徒相逄)尚自(秦韜玉豪)
(家)歌舞(唐彦謙春日偶成)
翠帷雙捲出傾城側身交步何輕盈將往復旋如有情
嫣然縱送游龍驚秋泉慢轉眸波横纖纖軟玉捧煖笙
金槽琵琶夜棖棖春風吹落天上聲楚歌吳語嬌不成
璧月夜滿樓風輕與倚春風弄月明鸞釵映月寒錚錚
星稀月沒入五更夜來潜已告精誠定為連理相並生
翠帷(柳宗元渾鴻臚宅聞歌效白紵)側身(劉言史觀䋲伎)將往(李頎聽董大弹胡笳聲)
嫣然(白居易霓裳羽衣歌)秋泉(張碧美人梳頭)纖纖(秦韜玉吹笙歌)金槽(李賀秦王)
(飲酒)春風(顧况鄭女弹筝歌)楚歌(李白示金陵子)璧月(王轂玉樹曲)與倚(杜牧)
(題元處士高亭)鸞釵(李商隠河陽詩)星稀(李廓雞鳴曲)夜來(盧嗣立望九華山)定
為(王建傷隣家鸚鵡詞)
伯勞飛遲燕飛疾黃金如斗不敢惜家家樓上如花人
愛君芙蓉嬋娟之豔色相逢之處花茸茸織成步障銀
屏風中有流蘇合歡之寶帳巫雲蜀雨遥相通長檠高
張照珠翠落花聲底仙娥醉金鈿正舞石榴裙羅薦已
襞鴛鴦被姮娥弄簫香雨收蟾蜍正向清夜流青瑣銀
簧雲母扇羅幃翠幕珊瑚鉤君不見西施綠珠顔色可
傾國夢斷美人沉信息可憐熒熒玉鏡臺碧草迷人歸
不得不如盡此花下歡時聞雜珮聲珊珊一點芳心為
君死會被東風暗折看
伯勞(李紳鶯鶯歌)黃金(高適行路難)家家(韋莊長安春)愛君(李白寄遠)相
逢(盧仝喜逢鄭三遊山)織成(白居易素屏謠)中有(韋應物長安道)巫雲(李賀湘妃)長
檠(韓愈短燈檠歌)落花(莊南傑陽春曲)金鈿(韓翃贈别太常李博士兼寄兩省舊遊)羅
薦(上官儀八詠應制)姮娥(陳陶將進酒)蟾蜍(吴融古離别)青𤨏(王翰飛燕篇)
羅幃(唐彦謙詠葡萄)君不(釋貫休偶作)夢斷(李中暮春懷故人)可憐(常浩寄遠)
碧草(温庭筠堂堂曲)不如(鮑君徽惜花吟)時聞(杜甫鄭駙馬宅宴洞中)一點(戴叔)
(倫相思曲)會被(錢珝未展芭蕉)
二月三月花冥冥啼鶯相喚亦可聽花裏嬌鶯百般語
玉容驚覺濃睡醒明眸漸開轉秋水長釵墜髮雙蜻蜓
苧蘿西子見應妬白咽紅頰長眉青靈芸整鬢步摇折
雙成膩臉偎雲屏曾卧巫雲見神女大都相似更娉婷
二月三月花如霰等閒弄水浮花片羅衣點着渾是花
映葉多情隠羞面石榴裙裙蛺蝶飛水晶鸚鵡釵頭顫
閒花照月愁洞房好鳥迎春歌後院明珠步障幄黃金
芳筵銀燭一相見錦姝繡妾何紛紛一一皆勝趙飛燕
花自飄零日自曛霏紅拂黛憐玉人携手共惜芳菲節
二月三月江南春
二月(孟郊傷春)啼鶯(韋應物聽鶯曲)花裏(徐鉉月真歌)玉容(張碧美人梳頭)明
眸(崔珏美人嘗茶行)長釵(温庭筠夜宴謠)苧蘿(王轂紅薔薇歌)白咽(韓愈華山女)
靈芸(李沇方響歌)雙成(李咸用遠公亭牡丹)曾卧(秦韜玉吹笙歌)大都(羅虬比紅)
(兒詩)二月(崔顥行路難)等閒(元稹古艷詩)羅衣(劉庭琦奉和聖製瑞雪篇)映葉
(白居易牡丹芳)石榴(常建古興)水晶(韓偓忍笑)閒花(喬知之和李侍郎古意)好鳥
(李白題東溪公幽居)明珠(吕温劉郎浦口號)芳筵(劉禹錫傷秦姝行)錦姝(釋貫休洛)
(陽塵)一一(權德輿放歌行)花自(趙嘏贈天卿寺神亮上人)霏紅(楊巨源楊花落)携手
(田娥携手曲)二月(徐鉉月真歌)
(此篇用徐鉉二句)
風巢嫋嫋春鵶鵶飛來飛去落誰家百尺珠樓臨狹斜
滿樓珠翠勝吴娃蠻絃代寫曲如語可憐錦瑟筝琵琶
尋聲暗問弹者誰美人顔色嬌如花點翠施紅競春日
更出梅妆弄晩霞黃簾綠幕朱戶閉飛瓊夜入雲軿車
含情為君再理曲朧朧斜月懸燈紗蛾眉嬋娟又宜笑
枕席初開紅扇遮月湧薄煙花點水長袖拂面為君起
金蟾呀呀蘭燭香移枕重眠曉衾裏
風巢(孟郊濟源寒食)飛來(劉希夷白頭吟)百尺(蒋維翰怨歌)滿樓(韋莊陪金陵府)
(相中堂夜宴)蠻絃(温庭筠春江花月夜)可憐(崔顥渭城少年行)尋聲(白居易琵琶行)
美人(盧仝有所思)點翠(李嶠擬古東飛伯勞西飛燕)更出(張賁和魯望白菊)黃
簾(韓愈短燈檠歌)飛瓊(顧况梁廣盡花歌)含情(李叔卿江南曲)朧朧(釋皎然春夜賦)
(得漉水囊歌送鄭明府)蛾眉(王翰賦得明星玉女壇送廉察尉華隂)枕席(閻立夲巫山高)
月湧(釋貫休寒月送玄士入天台)長䄂(李白白紵詞)金蟾(李賀榮華樂)移枕
(王建春詞)
菖花發豔無人識隔院聞香誰不惜渡頭翠柳艷明眉
宅後綠波棲畫鷁王孫草色正如煙花樣還如鏤玉錢
花際徘徊雙蛺蝶悠揚只在此花前花前獨立無人會
樹間春鳥知人意綿綿蠻蠻如有情撩花狎鳥含春思
中有佳人畫閣深密藏香蕊蝶難尋花下偶然吹一曲
世上未嘗聞此音相思為折三花樹黃鸝欲棲白日暮
鳴機札札停金梭博山炯炯吐香霧千金麗人捲綃幕
懷裏不知金鈿落紅妝透出水晶簾侍兒扶下蕊珠閣
廻鸞舞鳳意自嬌醉時紅臉舞時腰身前影後不相見
見之令人魂魄消蠟燄煌煌天日在鸚鵡隔簾呼再拜
細腰頻換鬱金裙綺衣復有蒲萄帶見罷翻令恨識遲
酒滿金船花滿枝一枝為授殷勤意唯有春風子細知
菖花(李德裕鴛鴦篇)隔院(孫魴看牡丹)渡頭(杜甫清明)宅後(韋莊冬日長安感志)
(寄獻虢州崔郎中)王孫(薛宜僚别青州妓段東美)花樣(皮日休奉和魯望白菊)花際
(劉希夷公子行)悠揚(吕温夜後把火看花南園招李十一兵曹不至)花前(趙嘏遣興)樹間
(司空圖馮燕歌)綿綿(韋應物聽鶯曲)撩花(元稹上陽白髮人)中有(羅虬比紅兒詩)密
藏(劉兼海棠花)花下(曹唐小遊仙詩)世上(釋皎然戞銅椀為龍吟歌)相思(李白鳴臯)
(歌)黃鸝(劉長卿戲贈于越尼子歌)鳴機(温庭筠七夕)博山(劉禹錫更衣曲)千金
(沈佺期鳳簫曲)懷裏(韓偓五更)紅妝(顧况宫詞)侍兒(無名氏明月湖醉後薔薇花歌)廻
鸞(戴叔倫白紵詞)醉時(雍陶状春)身前(張諤百子池)見之(薛馧贈鄭女郎)蠟燄
(李咸用富貴曲)鸚鵡(項斯夢遊仙)細腰(李商隠牡丹)綺衣(上官儀八詠應制)見
罷(盧倫宴席賦得姚美人搊筝歌)酒滿(高駢贈歌者)一枝(薛濤酬辛員外折花見遺)唯
有(葛鵶兒會仙詩)
金樓美人花屏開紅妝寶鏡珊瑚臺碧紗如煙隔忩語
千呼萬唤始出來欲來不來夜未央欲出不出脂粉香
幾處折花驚蝶夢幾時塗額藉蜂黃琴上只聞交頸語
鏡中嬾作孤鸞舞始得一笑樽酒前錦筵紅燭月未午
美人二八面如花鸚鵡杯中弄紫霞犀屏象薦雜羅列
簾幕深垂忩燭斜開衾滅燭願侍寝煖香惹夢鴛鴦錦
横釵欲堕垂著肩身作匡牀臂為枕翡翠被重蘇合薰
肌理細膩骨肉勻滿懷春色向人動暖得曲身成直身
珊瑚葉上鴛鴦鳥交頸千年尚為少暗中惟覺繡鞋香
覺後忽聞清漏曉天星牢落雞喔吚翠眉蟬鬢生别離
片時歡娱自有極為君起唱長相思
金樓(韋莊上春詞)紅妆(王翰飛燕篇)碧紗(李白烏夜啼)千呼(白居易琵琶行)
欲來(韋應物漢武帝雜歌)欲出(李端㐮陽曲)幾處(包何和程員外春日東郊即事)幾
時(李商隠酬崔八早梅有贈兼示之作)琴上(崔珏和友人鴛鴦之作)鏡中(徐鉉月真歌)
始得(獨孤及自東都還濠州奉酬王八諫議見贈)錦筵(岑参與獨弧漸道别長句)美人
(顧况遠思曲)鸚鵡(李嶠奉和聖製幸韋嗣立山莊應制)犀屏(鄭嵎津陽門詩)簾幕(李約)
(病中宿宜陽館聞雨)開衾(李暇擬古東飛伯勞歌)煖香(温庭筠菩薩蠻)横釵(王建織錦)
(曲)身作(元稹冬白紵歌)翡翠(閻德隠薛王花燭行)肌理(杜甫麗人行)滿懷(趙嘏)
(新先軰每有宴集必資清談書此奉賀)暖得(孟郊答友人贈炭)珊瑚(盧照隣行路難)交
頸(李德裕鴛鴦篇)暗中(韓偓五更)覺後(權德輿待漏假寐夢歸江東舊居)天星(韓愈)
(天星送楊凝郎中賀正)翠眉(盧仝有所思)片時(陸敬七夕賦詠成篇)為君(李賀夜坐)
(吟)
妾家高樓連苑起紅粉新妆勝桃李能使行人駐馬看
不知金勒誰家子肌膚白玉秀且鮮騎入桃花楊柳煙
願得春風吹更遠莫向樓前墜馬鞭
妾家(張籍節婦吟寄東平李司空師道)紅粉(閻德隠薛王花燭行)能使(崔顥代閨人答)
(輕薄少年)不知(李建勲春雪)肌膚(盧仝秋夢行)騎入(顧况露青竹鞭歌)願得
(李涉聽歌)莫向(趙嘏送沈單作尉江都)
鴛鴦池上兩兩飛中有鯉魚長且肥錦羽相呼暮沙曲
石黛碧玉相因依亂花織錦柳撚線吳姬越女羞上機
不寒不熱好時節小庭半坼紅薔薇一旦逢君感君意
金榜重樓開夜扉勸君莫惜芳尊酒勸君莫惜金縷衣
我有嬌靨待君笑玉釵挂纓君莫違君不見陌上花地
上漸多枝上稀
鴛鴦(王勃臨高臺)中有(岑参熱海行送崔侍御還京)錦羽(李羣玉鸂鶒)石黛
(杜甫閬水歌)亂花(秦韜玉貴公子行)吴姬(釋齊已還人卷)不寒(白居易秋日與張賓)
(客舒著作同遊龍門)小庭(張泌春晩謠)一旦(王翰飛燕篇)金榜(岑羲夜宴安樂公主)
(新宅)勸君(温庭筠醉歌)勸君(薛能金縷衣)我有(盧仝樓上女兒曲)玉釵(李白)
(白紵詞)君不(賀蘭進明行路難)地上(張籍讌客詞)
茂苑綺羅佳麗地樓上樓前盡珠翠撥開珠翠待相逢
一花一竹如有意密竹繁花掩映間朱脣一點桃花殷
桂形淺拂梁家黛綠雲輕綰湘娥鬟東隣起樣裙腰闊
玉步逶迤動羅袜金粟装成扼臂環藍絲重勒金條脱
入時妆束好腰身翠為㔩葉垂鬢脣剪綺裁紅妙春色
金泥文采未足珍有時倚檻垂雙袂衣袂障風金縷細
舒羅散縠雲霧開青天白日花草麗邂逅佳期過早梅
春風一番琴上來飛鳥銜花日將沒彤霞著地紅成堆
衆中遺却金釵子牽我心靈入秋水留情深處駐横波
三尺屏風隔千里此身願作君家燕飛入君家彩屏裏
茂苑(白居易長洲曲新詞)樓上(元稹連昌宫詞)撥開(黃㴞啓帳)一花(劉長卿戲贈于)
(越尼子歌)密竹(吴融新安道中玩流水)朱脣(岑参醉戲竇子美人)桂形(李羣玉醉後贈)
(馮姬)綠雲(李咸用謝僧寄茶)東隣(孫棨題妓王福娘牆)玉步(上官儀和太尉戲贈高陽)
(公)金粟(羅虬比紅兒詩)藍絲(曹唐萼綠華將歸九疑留别許真人)入時(叚成式嘲飛卿)
翠為(杜甫麗人行)剪綺(崔日用奉和立春遊苑迎春應制)金泥(李德裕鴛鴦篇)有
時(劉兼登郡樓書事)衣袂(王初送王秀才謁池州吳都督)舒羅(沈佺期七夕曝衣篇)青
天(韓愈憶昨行和張十一)邂逅(劉商送王貞)春風(盧仝題禇遂良孫庭竹)飛鳥
(常建古興)彤霞(張碧惜花)衆中(王建宫詞)牽我(李宣古聽蜀道士琴歌)留情(許渾)
(晨起西樓)三尺(温庭筠吴苑行)此身(韓偓不見)飛入(李白觀元丹丘坐巫山屏風)
珊瑚碧樹交枝柯池邊月影閒婆娑碧桃花下美人過
青黛畫眉紅錦鞾遶樹重重履跡多吳娃捧酒横秋波
勸飲花前金叵羅香汗微漬朱顔酡鳳低蟬薄愁雙蛾
歛笑凝眸意欲歌蕭蕭羌笛聲相和慢處聲遲情更多
海燕雙飛意若何
珊瑚(韓愈石鼓歌)池邊(羅隠官池秋夕)碧桃(陸龜蒙野井)青黛(李白對酒)遶
樹(張籍和裴僕射看櫻桃花)吴娃(張碧鴻溝)勸飲(唐彦謙送許戶曹)香汗(楊衡白紵)
(歌)鳳低(温庭筠七夕)歛笑(李商隠聞歌)蕭蕭(劉長卿王昭君歌)慢處(盧綸)
(宴席賦得姚美人拍筝歌)海燕(王叡燕)
明月二八燈五枝綺忩高挂紅綃帷月明燈光兩相照
時時醉擁雙蛾眉佳人且莫吹參差案前羅列尊與巵
瓊英動摇鍾乳碧持此贈君君飲之咽入香喉爽紅玉
紅顔白面花映肉回眸一笑百媚生如蛾雙眉長帶綠
蛾眉嬋娟斷人腸龍腦入縷羅衫香金爐沈煙酷烈芳
綠衣宛地紅倡倡連理香裙石榴色盤龍斗帳琥珀光
絲䋲玉缸酒如乳瓊鎸狒狇遶觥舞燈花落地復落牀
簾外月華庭欲午美人醉贈珊瑚釵春興酒香熏肺腑
錦幕雲屏深掩扉身偎玉帳香滿衣夜半酒醒人不覺
應是行雲未擬歸高樓漏滴金壺水寶帳鴛鴦春睡美
日出扶桑一丈高猶在濃香夢魂裏
明月(劉方平代宛轉歌)綺忩(吕温上官昭容書樓歌)月明(王建白紵歌)時時
(戴叔倫行路難)佳人(釋皎然同李中丞洪水亭夜集)案前(鄭嵎津陽門詩)瓊英(李涉春山)
(三朅來)持此(盧綸陳翃郎中北亭送侯釗侍御賦得帶冰流歌)咽入(崔珏美人嘗茶行)
紅顔(杜甫暮秋枉裴道州手札率爾遣興)回眸(白居易長恨歌)如蛾(施肩吾效古詞)蛾
眉(王適江上有懷)龍腦(李賀啁少年)金爐(王琚美女篇)綠衣(陳陶蜀葵詠)連
理(閻德隐薛王花燭行)盤龍(李頎鄭櫻桃歌)絲䋲(岑参青門歌送張判官)瓊鎸(林寬)
(曲江)燈花(元稹夜别筵)簾外(韋莊贈峩嵋山弹琴李處士)美人(薛逄醉春風)春
興(釋齊已寄萍鄉唐廩正字)錦幕(錢起效古秋夜長)身偎(釋貫休别杜將軍)夜半
(竇鞏秋夕)應是(韓琮霞)高樓(牛殳方響歌)寶帳(牛嶠應天長)日出(劉义偶書)
猶在(温庭筠春江花月夜)
麗人映月開銅鋪堂前錦褥紅地爐鳳釵翠翹雙宛轉
捲簾滿地鋪氍毺月華吐豔明燭燭燭龍安敢停斯須
水晶簾箔雲母扇孔雀翅尾蛟龍鬚牀中繡被卷不寝
相與博塞為歡娱各把沉香雙陸子畫欄紅紫鬭摴蒱
彩鏤方牙著腕輕循環落落如弄珠乍看皓腕映羅䄂
玉盤纖手撒作盧香嚢盛煙繡結絡燕裙趙袂縈轆轤
蠻錦花多春䄂窄王昭君妹寫真圖丹青欲畫無好手
道子雖來畫得無
麗人(李賀夜來樂)堂前(薛馧贈鄭女郎)鳳釵(徐凝鄭女出参丈人詞)捲簾(韓翃)
(贈兖州孟都督)月華(韋莊𢷬練篇)燭龍(崔珏道林寺)水晶(崔顥邯郸宫人怨)孔
雀(李商隠燒香曲)牀中(李白長相思)相與(杜甫今夕行)各把(花蕊夫人宫詞)畫
欄(李羣玉湘妃廟)彩鏤(李洞龍州韋郎中先夢六赤後因打葉子以詩上)□環(趙牧對酒)
乍看(權德輿放歌行)玉盤(岑参玉門關盖將軍歌)香嚢(吕温上官昭容書樓歌)燕
裙(顧况瑶草春)蠻錦(張碧遊春引)王昭(白居易嘲雪中馬上妓)丹青(黃文湘江)
道子(元稹冄酬樂天復言)
美人夜坐月明裏勞動更裁新樣綺剔盡燈花夜夜心
復恐蘭膏汚&KR0655;指百朵排花蜀纈明雙雙素手剪不成
可中用作鴛鴦被似能未能最有情燈底裁縫剪刀冷
美人不眠憐夜永西風羅幕生翠波梧桐葉下黃金井
美人(釋皎然風入松)勞動(王建酬于汝錫曉雪見寄)剔盡(唐彦謙無題)復恐(張籍)
(白紵歌)百朵(無名氏斑竹簟)雙雙(崔顥行路難)可中(羅隠繡)似能(李白示金)
(陵子)燈底(白居易空閨怨)美人(戴叔倫白紵詞)西風(李賀夜坐吟)梧桐(姚月華楚)
(妃怨)
美人紅粧色正鮮芳姿艷態妖且妍高樓雲鬟弄嬋娟
影拂妝階玳瑁筵美人為我弹五絃一絃一柱思華年
鳳簫龍管寂不喧此曲有意無人傳美人醉語園中煙
欲笑不笑桃花燃夭桃忩下背花眠風光何處最可憐
美人遥望西南天一道月光横枕前但教心似金鈿堅
夢魂可以相周旋
美人(岑参燉煌太守後庭歌)芳姿(楊衡白紵歌)高樓(王建秋夜曲)影拂(王勃)
(落花落)美人(韋應物五絃行)一絃(李商隠錦瑟)鳳簫(盧綸宴席賦得姚美人拍筝歌)
此曲(李白長相思)美人(李賀牡丹種曲)欲笑(施肩吾夜宴曲)夭桃(徐凝長慶春)
風光(李郢陽羡春歌)美人(張籍傷歌行)一道(元稹望喜驛)但教(白居易長恨歌)
夢魂(高適賦得還山吟送沈四山人)
君不見紅閨少女端正時春臺豔粧蓮一枝碧忩弄嬌
梳洗晩花上乞得蜘蛛絲教看薔薇吐金蕊竊聽琴聲
碧忩裏只學吹簫便得仙得成比目何辭死寶扇迎歸
九華帳半睡芙蓉香蕩漾樓前弱柳摇金縷天外明河
翻玉浪夜光玉枕棲鳳凰却嫌鸚鵡繡鴛鴦曉簾串斷
蜻蜓翼暖日斜明螮蝀梁玉盤傾瀉真珠滑金爐星歕
燈花發錦衣羅袂逐春風繡幕紗忩儼秋月秋月春風
等閒度朱門别見紅粧露風度遥聞語笑聲月明休近
相思樹小園花豔蝶初飛春花落盡蜂不窺不堪花落
花開處妾容與此同盛衰若遣花開只笑妾玉房掣鎖
聲翻葉細雨濛濛入絳紗玉筯微微濕紅頰瑶琴能寫
此時情玉枕曉憎簾外聲小婢不須催柘弹海棠花下
打流鶯
君不(王諲後庭怨)春臺(陳陶獨摇手)碧忩(施肩吾夜宴曲)花上(劉言史七夕歌)
教看(張碧林書記薔薇)竊聽(李白示金陵子)只學(高駢聞河中王鐸加都統)得成
(盧照隣長安古意)寶扇(王維洛陽女兒行)半睡(皮日休夜會問答)樓前(牟融春遊)
天外(花蕊夫人宫詞)夜光(李賀許公子鄭姬歌)却嫌(無名氏雜詩)曉簾(李商隠河)
(陽詩)暖日(韋蟾岳麓道林寺)玉盤(無名氏琵琶)金鑪(劉禹鍚秋螢引)錦衣(吴少)
(微怨歌行)繡幕(盧綸宴席賦得姚美人拍筝歌)秋月(白居易琵琶行)朱門(司空圖馮燕歌)
風度(吕温看渾中丞山桃花初有他客不通晩方得入)月明(王初即夕)小園(羅隠寄前)
(宣州竇常侍)春花(賀蘭進明行路難)不堪(李幼卿寄獨孤常州兄)妾容(喬知之折)
(楊柳)若遣(釋皎然長門怨)玉房(顧况烏啼曲)細雨(温庭筠春日雨)玉筯(裴說聞砧)
瑶琴(雍裕之聽弹沈湘)玉枕(殷文圭鸚鵡)小婢(鄭谷山鳥)海棠(王建宫詞)
珠箔銀屏晝不開夭花愁艷蝶飛迴俱飛蛺蝶元相逐
併是今朝鵲喜來明朝鬭草多應喜今朝歡喜緣何事
春日偏能惹恨長春風也是多情思寂寂風簾信自垂
銀燈空照不眠時扇裏細妝將夜並月中流豔與誰期
側聽空堂聞静響都大此時深悵望影籠殘月到忩前
風引漏聲過枕上半欲天明半未明綠忩殘夢曉聞鶯
鶯偷舊韻還成曲不忿朝來鵲喜聲
珠箔(平會謁李相不遇)夭花(韋莊上春詞)俱飛(杜甫進艇)併是(權德輿得衛撫)
(州報喜而有作)明朝(司空圖燈花)今朝(白居易歡喜偈)春日(賈至春思)春風(韓愈)
(風折花枝)寂寂(鄭谷春暮詠懷寄集賢韋起居衮)銀燈(李冶感興)扇裏(楊師道闕題)
月中(李商隠曲池)側聽(韓偓地爐)都大(來鵠鄂渚清明日與鄉友登頭陀山)影籠
(曹唐題子侄書院雙松)風引(無名氏長信宫)半欲(元稹春曉)綠忩(李益奉和武相公春)
(曉聞鶯)鶯偷(羅隠過廢江寕縣)不忿(李端閏情)
君如天上雨為逐春風斜君為河邊草斫却園中花斜
日空園花亂飛韶風澹蕩無所依為君裁破合歡被寂
寞洞房寒燭微紅粉邀君在何處青春背我堂堂去終
須一夜抱琴來含羞歛態勸君住落花飛絮正紛紛停
辛佇苦留待君不語思量夢中事妾身願作巫山雲
君如(張籍懷别)為逐(李白古意)君為(辛弘智賦詩)斫却(曹鄴恃寵)斜日(韓偓)
(避地寒食)韶風(張喬楊花落)為君(温庭筠織錦詞)寂寞(趙嘏洞庭寄所思)紅粉
(孟浩然長樂宫)青春(薛能春日使府寓懷)終須(白居易楊家南亭)含羞(權德輿雜興)
落花(鄭谷結綬鄠郊縻攝府署偶有是詠)停辛(李商隠河内詩)不語(崔珏美人嘗茶行)
妾身(戴叔倫相思曲)
兒家夫壻多輕薄花裏亂飛金錯落憐香偏遶綺羅衣
汗霑粉汚不再着我有嬌蛾待君掃皆言賤妾紅顔好
妾年二八顔如花胸前空帶宜男草滿庭春露落花初
管領春風總不如似妾傾心在君掌心裏猶嫌花樣疎
銀燈煌煌夜將久為君挑鸞作腰綬此時望君君不來
此時空牀難獨守君今夜夜醉何處連袂踏歌從此去
願逐月華流照君蠟燭啼紅怨天曙
兒家(崔顥代閨人答輕薄少年)花裏(韋莊病中聞相府夜宴戲贈集賢盧學士)憐香(徐夤)
(蝴蝶)汗沾(白居易繚綾)我有(盧仝樓上女兒曲)皆言(蒋維翰怨歌)妾年(李昂)
(賦戚夫人楚舞歌)胸前(于鵠題美人)滿庭(劉滄題桃源處士山居留寄)管領(王建)
(寄蜀中薛濤校書)似妾(王昌齡行路難)心裏(李詢贈織錦人)銀燈(權德輿放歌行)為
君(李賀染絲上春機)此時(崔液擬古神女宛轉歌)此時(駱賓王代女道士王靈妃贈道)
(士李榮)君今(元稹憶遠曲)連袂(儲光羲薔薇篇)願逐(張若虛春江花月夜)蠟燭
(李商隠燕臺冬)
百尺金梯倚銀漢北斗七星横夜半夜半醒來紅蠟短
空持感激終昏旦宿昔夢見之日照玲瓏幔始下芙蓉
樓故衣未及换為君裁舞衣綠夾殷紅垂錦叚為君薰
衣裳博山吐香五雲散畫帶雙花為君結時時欲得横
波盼莫愁簾中許合歡珊瑚枕膩鵶鬟亂三更風作切
夢刀時聞寒雁聲相唤所以傾國傾城人别易會難長
自歎情似藍橋橋下水碧海之波浩漫漫抽刀斷水水
更流揮刃割情情不斷
百尺(李頎鄭櫻桃歌)北斗(沈佺期古歌)夜半(皮日休春夕酒醒)空持(李德裕南)
(梁行)宿昔(崔湜餞唐州高使君赴任)日照(韓王從善薔薇詩呈東海侍郎徐鉉)始下(丁仙)
(芝江南曲)故衣(曹鄴杏園即席上同年)為君(張祜牆頭花)綠夾(張碧林書記薔薇)
為君(白居易太行路)博山(韋應物長安道)畫帶(温庭筠三洲詞)時時(鄭仁表贈妓洛)
(真)莫愁(李賀許公子鄭姬歌)珊瑚(鹿虔扆思越人)三更(施肩吾古别離)時聞(裴說)
(聞砧)所以(釋貫休擬君子有所思)别易(韓偓復偶見)情似(唐彦謙無題)碧海
(孟郊出門行)抽刀(李白宣州謝朓樓餞别校書叔雲)揮刃(戴叔倫相思曲)
剪妾身上巾與郎作輕履殷勤為看初著時持此相憐
保終始注我壺中醪與郎迴馬頭明日分飛倘相憶合
歡葉堕梧桐秋百尺寒泉轆轤上轆轤一轉一惆悵暗
啼羅帳空自憐十二金釵獨相向與郎年少為婚姻忍
使黛蛾常不伸風條月影皆堪重淚草傷花不為春雲
母空忩曉煙薄散入珠簾濕羅幕日高深院斷無人風
動玲瓏水晶箔莫道斷絲不可續莫言朝花不復落歸
來看取明鏡前願倚郎肩永相著
剪妾(曹鄴長相思)與郎(姚月華製履贈楊逹)殷勤(張籍寄衣曲)持此(駱賓王代)
(女道士王靈妃贈道士李榮)注我(柳宗元遊南亭夜還叙志)與郎(孟郊車遥遥)明日
(獨孤及蓬萊驛夜宴贈别姚太守)合歡(王建贈離曲)百尺(王昌齡行路難)轆轤(顧况)
(悲歌)暗啼(劉元叔妾薄命)十二(長孫佐輔古宫怨)與郎(陳羽古意)忍使(鮑溶章華)
(宫行)風條(薛能折楊柳)淚草(元稹和樂天劉家花)雲母(温庭筠陽春曲)散入(岑参)
(白雪歌送武判官歸京)日高(李商隠訪人不遇留别館)風動(卲楚萇題馬侍中燧木香亭)
莫道(吴融古離别)莫言(劉雲偼妤怨)歸來(李白長相思)願倚(韓偓意緒)
摇蕩春光千萬里無情最恨東流水聞說情人怨别情
故作别離應有以紅燕自歸花自開情人道來竟不來
琅玕繡叚安可得玉管珠絃莫急催忽枉情人吐芳訊
洞房偏與更聲近飲罷莫持紅燭行花前每被青蛾問
兩情纏綿忽如故兩情宛轉如縈素慢凝秋水顧情人
巫雲峽雨飛朝暮君不見天津橋下東流水演漾綠蒲
涵白芷將刀斫水水復連無情之物尚如此
摇蕩(柳宗元楊白花)無情(唐彦謙秋日感懷)聞說(釋皎然送别)故作(徐鉉又和)
(八日應令)紅燕(殷堯藩館娃宫)情人(李白春日獨坐寄鄭明府)琅玕(李中暮春懷故人)
玉管(白居易想夫憐)忽枉(王起和李校書雨中自秘省見訪詩)洞房(魚玄機秋怨)飲
罷(李商隠偶題)花前(杜牧重登科)兩情(王建七夕曲)兩情(張籍白頭吟)慢
凝(孫光憲南歌子)巫雲(莊南傑湘絃曲)君不(蘇頲長相思)演漾(王維寒食城東即事)
將刀(戴叔倫相思曲)無情(釋貫休行路難)
香屑集卷四
