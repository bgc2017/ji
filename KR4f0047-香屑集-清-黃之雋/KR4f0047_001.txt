香屑集卷一
中允黃之雋撰
自序
脂粉簡編每諷詞人之口花鈿侍從終慙神女之工為
芳草以怨王孫緣情不忍執定鏡而求西子與影俱遊
不吟紈扇之詩自奪鴛衾之價豈敢傳諸作者尋耻雕
蟲殊不類其為人希聲刻鵠則有長卿消渴王霸幽居
庾子山之染翰巧借丹青嵇叔夜之鳴琴會諧絲竹惜
流光之不駐歎歡宴之難尋求女媧煉石之方腸迴好
繋是海燕窺梁之日花怯愁當於是彷彿烟光依稀仙
躅千趣萬態因珠翠以興言六采五章鑿金銀為書字
若夫春風晝蕩明月宵懸珠網七重近接天孫之館金
釭二等暫疑王母之臺弄藥爭花家家並翠佩蘭廕竹
久久逾芳鳥間關而共嬌鵲聮翩而不定既開瑶戶綷
雲霞於玉樓即瞰銅街飾琥珀於虹棟原隰擁神仙之
氣軒庭映梅柳之春長廡生寒玉燒不熱重扃駐燠燭
醉始酣有美一人是焉棲託妍妝袨服風符三月之春
麗質冶容價奪十城之美産耶溪而濯質蘭麝氛氲觴
瑶池以迭謠綺羅迴薄曲眉豐頰流月亭亭鬒髮綘脣
當閨脈脈誰能攀擷夢佳期於北方豈讓娉婷贈靈修
於南浦又若侯家瑣第錦障如霞戚里池臺美人似玉
東吳信婦旁攜綠鬟南國妖姬咸貯金屋江女穿鍼之
閣季倫調伎之園相如之宅西子之里無不脩眉横波
纖指如畫霓裳鳳髻競飾明璫雲帔花冠來窺皎鏡煥
爛而錦繡入玩熒煌而戶牖生春伴穠李以表年糅初
梅而委色籬邊種菊菊豔苕華野外紉蘭蘭儀蕙問姹
花嫋竹疑佚女之瑶臺長笛短簫類羣仙之廣宴金釵
十二巧笑工顰牙管一雙能書善畫洗鏡光於月夜豈
曰無娛疑珮響於風餘何能竊似至如洛妃綽約玉女
容華麻姑送酒智瓊陪宴雙珠絶價入王母之環四照
靈葩撲江妃之佩霞漿玉醴散芳氣之氤氲木蜜金膏
映雕盤之錯落芙蓉帳裏一襲輕衣朱鳥窗前九莖仙
草孕靈娥之秀彩匪隔雲霄降神女之徜徉唯新風月
聊比虙妃之館遥通婺女之津隂兔息肩於綺寮歸雲
納影於重廡若集瑶池之上潛羡羿妻似臨兜率之天
更名佛婢神施鬼設非烟非雲人欲天從若魚若水既
寄形於流豔凝睇相看苟有會於精靈持頤而笑春山
歴歴扈鴛砌之仙遊暮雨沈沈漲鵲橋之遠岸藐然姑
射之上未足比其清華降於巫峽之陽不足寫其形狀
更若柳巷青樓倡姬蕩媵叢臺妙妓置層榻於南隅天
水僊哥聞絃歌於北里韶顔稚齒始預風流曲榻温爐
自然飄蕩寫瓊毫而洞色綃縠參差索皓月而按歌管
絃嘔啞飄輕裾翳長袖拂花蕊之翩翾披繡闥俯雕甍
辭紅樓之婉娩纖歌凝而白雲遏芳酒滿而綠水春珠
初滌其月華絃將調而雪舞瑶臺吐鏡翠髮蛾眉銀燭
掩花美膚膩體朝堂夜閣俱為練玉之場秋帳冬釭更
示投香之所留姓名於金谷命妖侶於石城麗容嫣然
顔如桃李鼻息咈然香濃蘭桂花箋五幅遺天涯之美
人瓊樹一枝狎蘭房之伎女纖濃合度長短侔形一肌
一容一盼一睞靡勿嬋娟可翫枯槁皆蘇迴風遏雲之
藝此日增竒共被同車之歡如月斯仰他若鄭婉秦妍
燕姬趙女濮陽美婦把芳酒以留歡越國名姝咏歸荑
之自牧調絲擫管餞斜光於碧岫之前落絮飄花選麗
質於綺羅之列獨立窈窕髲髢峨峨側身徘徊霜羅曳
曳湔裙水上忽欲去而中留拾翠巖邊若將翔而復倚
覆彩鴛之瓦洞照一庭戴金雀之釵席芳十步亭亭獨
處入華林而珠樹非多矯矯無雙見滄海之神山乍出
燈前月下斜身倚幃日裏風中迴眸去扇仰仙雲而摇
曳登綺席以逶迤既彰絶代之姿須中傾城之色香堪
愈病芳襲椒蘭畫以為屏氣含烟霧霞扉晝敞吟哦於
貝齒朱脣繡桷晨開眷戀於芳辰美景是以遇河間之
姹女龍腦呈香駭汾水之佳人海綃掩麗笙簧觸手能
剏窈窕之思珠玉在傍可為屬饜之具也於是新調鉛
粉蘭圃多暄似隔窗紗瓊臺易接仙凡阻越見偶語而
生疑姑姊引提與真情而合契還悦臨卭之客始詣臨
卭遥疑洛浦之人同遊洛浦顧我則笑不邀結而自親
望之若仙尚殷勤而未已微言相誘花豔丹脣美態入
神雲靡綠鬢初疑夢覺攬明鏡於懷中遂致宵奔墜纖
腰於掌上時則金燈照灼鳳脛吐花玉樹玲瓏魚鱗積
磴捧金爐而入侍輕攢翠蛾抗瓊闥而同嬉全沉笑靨
形影雙美彼我一身價重兼金心同匪石丹鸎紫蝶必
雄雌而與俱東鰈西鶼誓山海而長在言無漏口情皆
發衷極千載之交歡蕩百齡之疴恙至於曉鐘初動晨
光既升粉黛之坐頽髩雲垂膏沐之餘圓璫月聚是非
雙遣心口兩齊與珠玉而俱灰將金石以齊固流光含
睇不覺魂消斂袵易容如防膽怯暗聞珠翠頓華履以
自持願把珊瑚伴瓊緘而不去此則窺形弄影留臥瑇
瑁之牀心照神交欲學鴛鴦之性以妖以豔且嘆且言
是耶非耶盛矣美矣然而天長地久良會不恒山高海
深長亭欲别泛素波而徑去翦瑶帶而猶欷路隔危橋
已極傷春之目天銷劫石誰憐此夜之心仙娥去月玉
趾遲留織婦希風花顔縹緲曉開魚鑰望蹇修兮不來
暝出香街想佳人兮如在謂翔鸞之欲舞近入離絃信
梁燕之莫儔能摇别恨長烟苒惹尚悄悄以在眸餘馥
葳蕤亦倀倀而度日觀媚麗則瑶房有寂問凉燠則芳
樹無情又或山中攀桂王孫遊兮不歸堂後生萱公子
去而忘返織回文之錦目斷意迷首步摇之冠形單影
隻含情愈惑同銷地媪之魂握手已違自有湘妃之泣
踠長條於柔指着手成春掩離涕於交頤將刀斷水何
時促膝已無為雨之期詎肯動心復認吹簫之侶膏鉛
不御奪首飾於金鈿衾被罔留却冰紈於寳笥何相思
之可寄瀛海千尋非夢寐而不通金墉萬仞遂使青郊
晦色紫陌迷塵逮花落而春歸竟月同而地隔夫陪歡
北渚幸無折齒之慙動影南櫺多值斂眉之日五情空
熱翻笑鵲河兩心似火親當獸炭悵緣情而莫極難立
節以自持倘未忘情曾因善賦洛川迴雪許予以煙霄
鸞鳳之交衛國報瓊富我以琳瑯圭璧之寳則重將越
調劣近於謳歌不媿秦臺將迴於咳唾更佇丹青之玩
無忘歡好之時明眸皓腕拂長袖而善留雪膚花顔擁
寒爐而必出梳曉鬟也匣鏡重窺嚬翠黛兮脩蛾再覩
指蘭&KR0581;而可掇託芙蓉以為媒喜滿其家經過款狎入
同其室朝夕窺臨響環珮於層城可人如玉御蘭芬於
絶代煦我如春斜窗印月當綺疏而薦香彩檻臨風下
雲幬而暱枕錦裀象榻斜領全開金瑣銀鋪香風乍度
可謂勤矣何其樂哉嗟乎情源九派浩無津涯情田萬
頃敞無垠堮天穿地巧男歡女娛願親桃李之蹊必盡
蓀荃之美列瑶窗而送燠本自無雙孕蘭畹而生姿素
推第一雕簾繡軸挑錦停功寳樹瓊軒浣紗見影精靈
惚怳愛羅幌之春風冶態嫣妍潄玉池之靈液纏綿巧
妙絃管相催天紹嬋娟琴棋間作嫮容色授以勸酒曼
睩騰光以横波嬌如連瑣佩以幽襟妍若春暉題於團
扇綺襦紈袴彈雲璈而答歌碧繶緗絇繞霞廊而轉步
金鋪月墜抽簪叩扉錦席夜陳引臂替枕窮百年之樂
事記兹夕之當歌大慾存焉宿心遂矣視彼飾嫫母之
容竊窺明鏡寄婦人之手空尋寳釵或滛言媟語忍赧
汗以自媒或雌伏單棲顧容華之莫守布裙屝屨去也
何緣朝虀暮鹽醜而思嫁者高下相懸妍媸自遠嗚呼
林何春而不花水何苔而不綠暖風習習瑶草萋萋蘭
欲芳而逼人鸚能言而入座聊因煒管庶幾申騷客之
情猶隔瑣窗彷彿入神仙之境而授僕以幽憂孤憤之
性不解衾裯博我以風賦比興之旨空持硯席是故心
靈若喪夢想徒勞覽綺紈之遊踐錦石封泥指簪履以
翰懷纖羅礙日彼洛水之靈非匹猶賦陳思楚襄之夢
應然思齊宋玉用開筆海競落文河刻乎貞金翠珉貯
之幽房密寢滛文豔韻誠非丈夫所為盡態極妍此為
才子之最僕文非綺組學乏縑緗斷章摘句取譏於書
厨散藻摛華尚慙於風雅常持縹帙移東就西時閱瑶
籖抽黃對白有歡有戚如見如聞乃為撫掌之資麄得
捧心之態鬱余懷其誰語式以風騷命女史以書之增
諸卷軸嗚呼花有情而獨笑春度桃源月未仄而先隂
輪消桂魄芬芳九醖不待尊罍荏苒百齡聊因牋簡窺
陳編以盜竊極耽玩以研精不三四年凡八百首爛若
編貝章章貴竒端如貫珠句句欲活非錦非繡惟鴛惟
鴦撮而集之情可知矣豈倩徐陵作序用極菁華為逸
少裝書别成新趣哉疑者曰鼓扇輕浮班揚掃地識者
曰摹擬竄竊莊列寓言爭致於瑶編繡軸終傳鄭國之
香或譏於畫虎續貂真謂羽陵之蠧
脂粉(李商隱為舉人上翰林蕭侍郎啟)每諷(崔融報三原李少府書)花鈿(常衮贈偼)
(伃董氏墓志)終慙(崔融嵩山啟母廟碑)為芳(李商隱謝河東公和詩啟)緣情(皇甫湜狠)
(石銘)執定(李商隱獻河東公啟)與影(蔣至㒺兩賦)不吟(黃滔漢宫人誦洞簫賦賦)自
奪(張仲素迴文錦賦)豈敢(李白大鵬賦序)尋耻(温庭筠上崔相公啟)殊不(皮日休桃)
(花賦序)希聲(駱賓王上吏部侍郎帝京篇啟)長卿(張說宴薛王山池序)王霸(王勣遊北)
(山賦序)庾子(顧雲上陸侍御啟)巧借(顧雲上翰林劉學士啟)嵇叔(宋之問雨中褉)
(飲序)會諧(元結篋中集序)惜流(吳筠洗心賦)嘆懽(徐鉉木蘭賦)求女(羅衮謝大)
(理知已啟)腸迴(陸龜蒙採藥賦)是海(羅隱謝崔舍人啟)花怯(陸龜蒙春寒賦)彷彿
(陳山甫漢武帝重見李夫人賦)依稀(王勣遊北山賦)千趣(歐陽詹泉州二公亭記)因珠
(徐夤勾踐進西施賦)六采(楊炯梓州惠義寺重閣銘)鑿金(李延壽南史潘妃傳)春風(宋之)
(問秋蓮賦)眀月(趙勵秋鴻賦)珠網(張鷟滄州實性寺什迦像碑)近接(許敬宗鄂國公)
(尉遲恭碑)金釭(李商隱為崔從事寄尚書彭城公啟)暫疑(崔融賀天后芝草表)弄藥(李商)
(隱祭姪女寄寄文)家家(王勃上已祓禊序)佩蘭(王勣遊北山賦)久久(李嶠與夏縣崔)
(少府書)鳥間(吕向美人賦)鵲聯(歐陽詹出門賦)既開(樊晦燕巢賦)綷雲(張說)
(洛州張司馬集序)即瞰(長孫正隱上元夜效小庾體詩序)飾琥(李朝威柳毅傳)原隰
(王勃秋日遊蓮池序)軒庭(唐玄宗春中興慶宫酺宴序)長廡(岑文本論攝養表)玉燒
(孫樵蕭相國真贊)重扃(王勃乾元殿頌)燭醉(獨孤霖宣州叠嶂樓記)有美(符載長沙)
(東池記)是焉(蕭穎士伐櫻桃樹賦序)妍妝(王勃上已浮江宴序)風符(李湜江州冲陽)
(觀碑)麗質(李百藥贊道賦)價奪(富嘉謩麗色賦)産耶(駱賓王上郭贊府啟)蘭麝(楊炯)
(幽蘭賦)觴瑶(柳宗元天對)綺羅(謝觀招李夫人魂賦)曲眉(韓愈送李愿歸盤谷序)
流月(徐魁閒遊賦)鬒髮(謝觀招李夫人魂賦)當閨(皮日休桃花賦)誰能(温庭筠上)
(學士舍人啟)夢佳(蕭穎士愛而不見賦)豈讓(薛逢上翰林韋學士啟)贈靈(喬彛幽蘭)
(賦)侯家(王勃採蓮曲)錦障(長孫正隱上元夜效小庾體詩序)戚里(張說宴薛王山)
(池序)美人(王勃别洛下知已序)東吳(王勃採蓮賦)旁攜(黃滔景陽井賦)南國(李商)
(隱上河東公啟)咸貯(祖君彦為李密檄洛州文)江女(王勃七夕賦)季倫(王勃夏日宴張)
(二林亭序)相如(員半千青城縣令達奚君神道碑)西子(柳宗元與崔饒州論石鍾乳書)脩
眉(張說鄭國夫人神道碑)纖指(獨孤及仙掌銘序)霓裳(王勃九成宫頌序)競飾
(符載愁賦)雲帔(蔣防姮娥奔月賦)來窺(温庭筠上崔相公啟)煥爛(李商隱獻相國京兆)
(公啟)熒煌(謝觀招李夫人魂賦)伴穠(張莒櫻桃樹賦)糅初(李商隱為成魏州賀瑞雪慶雲)
(表)籬邊(陸龜蒙幽居賦序)菊豔(楊炯百泉縣令李君神道碑)野外(王勃送蕭三還)
(齊州序)蘭儀(蘇頲封姚崇妻鄭國夫人制)姹花(沈亞之閩城開新池記)疑佚(盧照)
(隣雙槿樹賦)長笛(顧雲謝試官啟)類羣(王勃乾元殿頌序)金釵(温庭筠上鹽鐵侍郎)
(啟)巧笑(吕向美人賦)牙管(李商隱為柳州鄭郎中謝上表)能書(顧况晉國公韓公行)
(狀)洗鏡(浩虚舟舒姑泉賦)豈曰(劉禹錫吏隱亭述)疑珮(陳山甫漢武帝重見李夫)
(人賦)何能(李嶠賀瑞桃表)洛妃(崔融嵩山啟母廟碑)玉女(王棨琉璃窗賦)麻姑(王勣)
(遊北山賦)智瓊(崔融嵩山啟母廟碑)雙珠(宋之問春遊宴韋曲莊序)入王(王棨聖人不貴)
(難得之貨賦)四照(楊炯晦日藥園詩序)撲江(王棨珠塵賦)霞漿(宋之問早秋上陽宫)
(侍宴序)散芳(左牢蟬蜕賦)木蜜(崔融啟母廟碑)映雕(盧肇觀雙柘枝舞歌)芙蓉
(康僚漢武帝重見李夫人賦)一襲(李商隱為安平公謝端午賜物狀)朱鳥(李嶠謝賜臘脂)
(表)九莖(楊炯晦日藥園詩序)孕靈(宋之問太平公主山池賦)匪隔(蔣防夢捧日賦)降
神(李邕石賦)唯新(韋夏卿毘陵東山記)聊比(崔融賀天后芝草表)遥通(許敬宗尉遲恭)
(碑)隂兔(王勃乾元殿頌序)歸雲(王勃九成宫頌序)若集(蔣防姮娥奔月賦)潛
羡(王棨神女不過灌壇賦)似臨(王勃彭州九隴縣龍懷寺碑)更名(柳宗元下殤女子墓)
(磚記)神施(韓愈孟東野墓志)非烟(韓愈賀慶雲表)人欲(柳宗元為崔中丞請朝覲表)
若魚(唐太宗答魏徵書)既寄(謝偃影賦)凝睇(舒元輿牡丹賦)苟有(駱賓王螢火賦)
(序)持頤(柳宗元陪崔使君遊宴南池序)春山(黃滔送君南浦賦)扈鴛(王勃九成宫頌)
(序)暮雨(楊炯益州温江縣令任君神道碑)漲鵲(盧肇天河賦)藐然(太宗述聖賦序)
未足(太宗聖教序)降於(常衮贈偼伃董氏墓志)不足(楊炯公卿以下冕服議)柳
巷(韓偓香奩集序)倡姬(王勃採蓮賦)叢臺(李商隱上河東公啟)置層(白行簡李娃傳)
天水(孫棨北里志)聞絃(王勃畢公宅别道王宴序)韶顔(蔣防霍小玉傳)始預(韓偓)
(香奩集序)曲榻(李商隱為外姑祭張氏女文)自然(温庭筠上令狐丞相啟)寫瓊(蘇頲)
(皇誕日畫像銘序)綃縠(李朝威柳毅傳)索皓(陳子昂薛大夫上亭宴序)管絃(杜牧阿房)
(宫賦)飄輕(韓愈送李愿歸盤谷序)拂花(韓伯庸幽蘭賦)披繡(王勃滕王閣序)辭紅
(白行簡望夫化為石賦)纖歌(王勃滕王閣序)芳酒(王勃遊冀州韓家園序)珠初(顧夐)
(袁氏傳)絃將(盧照鄰悲今日)瑶臺(富嘉謩麗色賦)翠髮(王勃採蓮賦)銀燭(王勃)
(秋日宴山亭序)美膚(舒元輿牡丹賦)朝堂(李商隱為外姑祭張氏女文)俱為(盧照隣益)
(州至真觀主黎君碑)秋帳(步非烟與趙象書)更示(李商隱為濮陽公祭太常崔丞文)留
姓(駱賓王冒雨尋菊序)命妖(王勃採蓮賦)麗容(常衮贈偼伃董氏墓志銘)顔如(楊炎)
(右金吾楊公神道碑)鼻息(柳宗元河間傳)香濃(李華木蘭賦)花箋(裴說無雙傳)遺
天(喬彝幽蘭賦)瓊樹(李商隱為崔從事寄彭城公啟)狎蘭(王維白鸚鵡賦)纖穠(陳鴻)
(長恨歌傳)長短(謝偃影賦)一肌(杜牧阿房宫賦)一盼(歐陽詹泉州二公亭記)嬋娟
(康僚漢武帝重見李夫人賦)枯槁(温庭筠上宰相啟)迴風(權德輿杜城郭居記)此日
(駱賓王揚州看競渡序)共被(劉仁義彈李子和將軍文)如月(穆員新修漕河石斗門記)鄭
婉(王勃採蓮賦)燕姬(富嘉謩麗色賦)濮陽(敬括蜘蛛賦)把芳(黃滔送君南浦賦)
越國(胡運珮賦)咏歸(李商隱為張周封上楊相公啟)調絲(李商隱柳枝詩序)餞斜
(王勃上已浮江宴序)落絮(李嶠為定王賀雪表)選麗(盧肇觀雙柘枝舞賦)獨立(宋之問太)
(平公主山池賦)髲髢(柳宗元朗州司戸薛君妻張氏墓志銘)側身(李觀高宗夢傳說賦)霜
羅(崔融嵩山啟母廟碑)湔裙(李商隱柳枝詩序)忽欲(駱賓王螢火賦)拾翠(韋莊又玄)
(集序)若將(沈亞之為人撰乞巧文)覆彩(潘炎寢堂紫氣賦)洞照(李商隱代彭陽公遺)
(表)戴金(崔融啟母廟碑)席芳(王勃乾元殿頌序)亭亭(陸龜蒙採藥賦)入華(韋莊)
(又玄集序)矯矯(盧照隣益州至真觀主黎君碑)見滄(陳子昂忠州江亭喜遇吳参軍序)燈
前(孫樵罵僮志)斜身(蔣防霍小玉傳)日裏(李商隱祭小姪女寄寄文)迴眸(沈既濟任)
(氏傳)仰仙(上官遜松栢有心賦)登綺(黃滔館娃宫賦)既彰(常衮贈偼伃董氏墓志)須
中(徐夤勾踐進西施賦)香堪(韓翃謝茶表)芳襲(柳宗元禮部賀甘露表)畫以(白居)
(易批李夷簡賀屏風表)氣含(宋之問春遊韋曲莊序)霞扉(王諲向街開門判)吟哦
(黃滔漢宫人誦洞簫賦賦)繡桷(王勃梓州郪縣靈瑞寺浮圖碑)眷戀(陸龜蒙幽居賦)遇河
(李商隱獻河東公啟)龍腦(黃滔明皇經馬嵬賦)駭汾(李商隱獻侍郎鉅鹿公啟)海綃(李商)
(隱為榮陽公端午謝賜物狀)笙簧(柳宗元乞巧文)能剏(沈亞之為人撰乞巧文)珠玉
(王勃秋日遊道池序)可為(皮日休太湖詩序)新調(李嶠謝賜臘脂表)蘭圃(李商隱祭)
(呂商州文)似隔(舒元輿牡丹賦)瓊臺(王勃乾元殿頌序)仙凡(顧雲謝徐學士存問啟)
見偶(吕温藥師如來繡像贊序)姑姊(元結說楚何惑王賦)與真(陳子昂薛大夫上亭宴序)
還悅(陳子良祭司馬相如丈)始詣(王勃秋夜山亭宴序)遥疑(王棨曲江池賦)同遊
(長孫正隱上元夜效小庾詩體序)顧我(獨孤及送徐侍郎還京序)不邀(陸贄收河中後請罷)
(兵狀)望之(白居易三月三日祓禊洛濱詩序)尚殷(武三思賀老人星見表)微言(符載)
(梵閣寺常準上人精院記)花豔(張鷟滄州實性寺什迦像碑)美態(李嶠賀梁王處見御書雜)
(文表)雲靡(黃滔漢宫人誦洞簫賦賦)初疑(顧雲謝徐學士存問啟)攬明(張鷟滄州實性)
(寺什迦像碑)遂致(李商隱為安平公兖州謝上表)墜纖(李百藥笙賦)金燈(陸龜蒙書)
(帶草賦)鳳脛(王勃守歲序)玉樹(皇甫松大隱賦)魚鱗(王勃秋夜山亭宴序)捧金
(李湜江州冲陽觀碑)輕攢(盧肇觀雙柘枝舞賦)抗瓊(王勃九成宫頌序)全沉(黃滔送君)
(南浦賦)形影(李邕嵩岳寺碑)彼我(孫樵祭高諫議文)價重(皇甫松大隠賦序)心
同(楊炯登秘書省閣詩序)丹鸎(王勃上已浮江宴序)必雄(劉禹錫傷往賦)東鰈(上官)
(儀勸封禪表)誓山(江采蘋樓東賦)言無(張說為高力士祭父文)情皆(陸贄授李叔明)
(右僕射制)極千(楊炯晦日藥園詩序)蕩百(符載長沙東池記)曉鐘(皇甫放非烟傳)晨
光(陸贄論替換李楚琳狀)粉黛(皮日休酒箴序)頽髩(謝偃觀舞賦)膏沐(温庭筠上)
(宰相啟)圓璫(王勃乾元殿頌)是非(王勃畢公宅别道王宴序)心口(駱賓王初秋干竇六)
(郎宅宴序)與珠(皇甫松大隱賦)將金(楊伯成大智禪伯碑隂記)流光(權德輿杜城郊居記)
不覺(李商隱祭吕商州文)斂袵(皇甫松大隱賦)如防(陸龜蒙採藥賦)暗聞(康僚漢武)
(重見李夫人賦)頓華(謝偃觀舞賦)願把(李商隱謝河東公和詩啟)伴瓊(崔融代宰相上)
(尊號表)窺形(高郢沙州獨鳥賦)留臥(宋之問為太平公主設齋嘆佛文)心照(楊炯)
(晦日藥園詩序)欲學(温庭筠上鹽鐵侍郎啟)以妖(徐夤勾踐進西施賦)且嘆(歐陽詹泉)
(州二公亭記)是耶(劉禹錫何卜賦)盛矣(李商隱為某先輩獻集賢相公啟)天長(楊炯)
(庭菊賦)良會(王勃與員四等宴序)山高(王勃上明員外啟)長亭(李商隱為滎陽公謝)
(借飛龍馬狀)泛素(李白送陳郎將歸衡陽序)翦瑶(王勃採蓮賦)路隔(陸龜蒙苔賦)
已極(白行簡望夫化為石賦)天銷(張鷟滄州實性寺什迦像碑)誰憐(王棨離人怨長)
(夜賦)仙娥(王勃梓州郪縣兜率寺浮圖碑)玉趾(王棨神女不過灌壇賦)織婦(崔融嵩山)
(啟母廟碑)花顔(黃滔館娃宫賦)曉開(顧雲上翰林劉學士啟)望蹇(符載愁賦)暝出
(蘇頲勤學犯夜判)想佳(王勃七夕賦)謂翔(崔融賀千葉瑞蓮表)近入(駱賓王贈李八)
(騎曹序)信梁(陸贄鴻漸賦)能摇(宋之問送皇甫使君序)長烟(杜牧望故園賦)尚
悄(張隨莊周夢為蝴蝶賦)餘馥(劉禹錫傷往賦)亦倀(張玄晏謝集賢相公啟)觀媚
(歐陽詹泉州二公亭記)瑶房(王勃青苔賦)問凉(駱賓王冒雨尋菊序)芳樹(宋之問秋)
(蓮賦)山中(王勃送蕭三還齊州序)王孫(盧照鄰宴鳳泉石翁神祠詩序)堂後(陸龜蒙幽)
(居賦)公子(駱賓王答員半千書)織回(吕温藥師如來繡像贊序)目斷(許堯佐章臺柳傳)
首步(柳宗元謫龍說)形單(韓愈祭十二郎文)含情(黃滔館娃宫賦)同消(盧照鄰益)
(州至真觀主黎君碑)握手(司空圖詩品)自有(無名氏于姪承襲判)踠長(敬括蜘蛛賦)
著手(司空圖詩品)掩離(駱賓王餞宋少府之豐城序)將刀(顧况送朱拾遺序)何
時(王棨離人怨長夜賦)已無(黃滔陳皇后復寵賦)詎肯(羅隱謝刑部蕭郎中啟)復認
(康僚漢武重見李夫人賦)膏鉛(吕温藥師如來繡佛贊序)奪首(張莒櫻桃樹賦)衾被(季湜)
(江州冲陽觀碑)却冰(許敬宗麥秋賦)何相(王維送秘書晁監還日本序)瀛海(楊炯登秘)
(書省閣詩序)非夢(李商隱為汝南公賀元日表)金墉(王勃九成宫頌序)青郊(常衮)
(中書門下賀雪表)紫陌(羅隱上禮部鄭員外啟)逮花(李德裕畫桐花鳳扇賦)竟月
(李商隱祭呂商州文)陪歡(王勃採蓮賦)幸無(韓偓香奩集序)動影(王勃上明員外啟)
多值(白敏中息夫人不言賦)五情(李商隱祭小姪女寄寄文)翻笑(黃滔狎鷗賦)兩
心(黃滔送君南浦賦)親當(王維宴韋司戶南亭序)悵緣(劉禹錫傷往賦)難立(白行)
(簡望夫化為石賦)倘未(白居易商山路有感詩序)曾因(顧雲上陸侍御啟)洛川(駱賓)
(王揚州看競渡序)許予(崔融報三原李少府書)衛國(李嶠賀瑞桃表)富我(柳宗元答)
(貢士沈起書)重將(羅隱上令狐相公啟)劣近(温庭筠上蔣侍郎啟)不媿(温庭筠上宰相)
(啟)將迴(温庭筠上鹽鐵侍郎啟)更佇(皇甫瓊詞標文苑科策)無忘(張說酬崔光禄)
(冬日述懷贈答序)明眸(白行簡李娃傳)拂長(李百藥笙賦)雪膚(許渾贈蕭鍊師詩序)
擁寒(陸龜蒙幽居賦)梳曉(杜牧阿房宫賦)匣鏡(浩虚舟陶母截髮賦)嚬翠(徐夤勾踐)
(進西施賦)脩蛾(陳山甫漢武重見李夫人賦)指蘭(高適陪竇侍御南亭宴詩序)託笑
(宋之問秋蓮賦)喜滿(孫樵迎春奏)經過(李商隱祭楊郎中文)入同(柳宗元祭太常崔少)
(卿文)朝夕(李元卿厨院新池記)響環(虞世南文德皇后哀策文)可人(司空圖詩品)御
蘭(李善上文選注表)煦我(孫樵祭高諫議文)斜窗(顧雲題武賓客嵩山舊隱詩序)當
綺(陸龜蒙微凉賦)彩檻(王勃廣州寳莊嚴寺舍利塔碑)下雲(王勃七夕賦)錦裀(李商)
(隱上河東公啟)斜領(周繇夢舞鍾馗賦)金瑣(王勃九成宫頌序)香風(陸贄月臨鏡河)
(賦)可謂(韓愈進學解)何其(王勣遊北山賦序)情源(王勃上明員外啟)浩無
(陸贄優䘏畿内百姓詔)情田(薛廷珪授徐彦樞禮部員外郎制)敞無(歐陽詹曲江池記)
天穿(韓偓紅芭蕉賦)男歡(盧照鄰悲今日)願親(謝觀吳坂馬賦)必盡(李德裕平泉草)
(木記)列瑶(王勃七夕賦)本自(李商隱上河東公啟)孕蘭(駱賓王上瑕丘韋明府啟)素
推(沈既濟任氏傳)雕簾(王勃梓州郪縣兜率寺浮圖碑)挑錦(司空圖春愁賦)寳樹(吳筠)
(思還淳賦)浣紗(皮日休桃花賦)精靈(王勣遊北山賦)愛羅(樊晦燕巢賦)冶態(陸龜)
(蒙郁李花賦)潄玉(吳筠洗心賦)纏錦(駱賓王謝學士示詩啟)絃管(駱賓王揚州看)
(競渡序)夭紹(蔣防湘妃泣竹賦)琴棋(韋夏卿毘陵東山記)嫮容(蘇源眀小洞庭五太)
(守燕藉)曼睩(吕向美人賦)嬌如(陸龜蒙採藥賦)佩以(温庭筠上學士舍人啟)妍
若(李商隱祭楊郎中文)題於(顧雲上戸部鄭員外啟)綺襦(温庭筠上宰相啟)彈雲
(顔真卿南岳魏夫人傳)碧繶(温庭筠錦鞋賦)繞霞(王勃七夕賦)金鋪(王勃九成宫頌)
抽簪(陳鴻長恨歌傳)錦席(富嘉謩麗色賦)引臂(蔣防霍小玉傳)窮百(楊炯晦日藥園)
(詩序)記兹(宋之問春夜令狐正字田子過敝廬序)大慾(白行簡李娃傳)宿心(陳子昂别)
(中岳真人序)飾嫫(李嶠謝撰文降勅褒揚表)竊窺(李嶠謝賜臘脂表)寄婦(柳宗元吳)
(郡陸夫人志)空尋(陸龜蒙採藥賦)淫言(杜牧李府君墓志)忍赧(孫樵逐痁鬼文)雌
伏(杜甫祭外祖祖母文)顧容(浩虚舟舒姑泉賦)布裙(杜甫祭外祖祖母文)去也(李商)
(隱祭小姪女寄寄文)朝虀(韓愈送窮文)醜而(顧雲上陸侍御啟)高下(王勃上明員外)
(啟)妍媸(王勃上皇甫常伯啟)林何(太宗青苔賦)水何(楊烱青苔賦)暖風(江采)
(蘋樓東賦)瑶草(黃滔陳皇后因賦復寵賦)蘭欲(宋之問春夜令狐正字田子過敝廬序)鸚
能(蕭穎士白鷳賦)聊因(則天后臣範序)庶幾(徐鉉木蘭賦)猶隔(張仲素玉鈎賦)彷
彿(宋之問宴唐卿山亭序)授僕(王勃夏日諸公見訪詩序)不解(李商隱為某先輩上集賢)
(相公啟)博我(柳宗元答貢士沈起書)空持(温庭筠上學士舍人啟)心靈(王勃秋日)
(遊蓮池序)夢想(康僚漢武帝重見李夫人賦)覽綺(太宗感舊賦)錦石(駱賓王冒而尋)
(菊序)指簪(羅隱上李永寧相公啟)纖羅(賈餗蜘蛛賦)洛水(陳山甫武帝重見李夫人)
(賦)猶賦(駱賓王揚州看競渡序)楚襄(康僚武帝重見李夫人賦)思齊(顧雲上翰林劉)
(學士啟)用開(駱賓王秋日餞尹大往京詩序)競落(駱賓王冒雨尋菊序)刻乎(李商隱上)
(河東公啟)貯之(李商隱别令狐拾遺書)淫文(白居易和答詩序)誠非(韓偓香奩集序)
盡態(杜牧阿房宫賦)此為(陸龜蒙和顔萱過張處士故居詩序)文非(温庭筠上紇干相公)
(啟)學乏(李商隱為同州張評事謝辟啟)斷章(李商隱元結文集序)取譏(韋縠才調集序)
散藻(李商隱為某先輩獻集賢相公啟)尚慙(温庭筠上蔣侍郎啟)常持(温庭筠謝賚集)
(賢墨啟)移東(陸贄論裴延齡奸蠧書)時閱(顧雲謝徐學士啟)抽黃(柳宗元乞巧文)
有歡(李華相里)如見(劉禹錫融大師新塔記)乃為(李白送陳郎將歸衡陽序)麄得
(韓偓香奩集序)鬱余(徐魁閒遊賦)式以(李商隱獻鉅鹿公啟)命女(白敏中息夫人不言)
(賦)增諸(杜甫同元使君舂陵行序)花有(駱賓王蕩子從軍賦)春度(常衮浮萍賦)月
末(王勣遊北山賦)輪消(駱賓王傷祝阿王明府詩序)芬芳(李商隱為滎陽公謝勅設狀)
不待(錢珝為兩省官謝内宴表)荏苒(温庭筠謝紇干相公啟)聊因(顧雲上殿院韋侍御)
(啟)窺陳(韓愈進學解)極耽(李百藥贊道賦)不三(令狐楚白楊神新廟碑)凡八
(白居易香山寺白氏洛中集記)爛若(柳宗元送幸南容歸使聮句詩序)章章(孫樵寓居對)
端如(陸贄論前所答奏未施行狀)句句(孫樵與王霖秀才書)非錦(李商隱賀慶雲表)
惟鴛(盧肇觀雙柘枝舞賦)撮而(李翺韋氏月錄序)情可(王勃夏日諸公見訪詩序)倩
徐(韓偓香奩集序)用極(李商隱獻相國京兆公啟)為逸(李商隱謝河東公和詩啟)别成
(沈亞之鑿山引瀑記)疑者(韓偓與崔羣書)鼓扇(孫棨北里志序)班揚(李商隱為李貽孫上)
(李相公啟)識者(柳宗元送從弟謀歸江陵序)摹擬(柳宗元讀毛穎傳後題)莊列(白居)
(易禽史詩序)爭致(黃滔漢宫人誦洞簫賦賦)終傳(喬彝幽蘭賦)或譏(李嶠為水旱災)
(異陳情表)真謂(陸龜蒙書帶草賦)
香屑集卷一
