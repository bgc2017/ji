香屑集卷十二
中允黃之雋撰
古意中(五十四首)
凝妝艷粉復如神明媚鮮妍絶比倫綠酒一巵紅上面
金釵半醉座添春鴛鴦占水能嗔客梔子同心好贈人
慙愧夢魂無遠近覺來花月影籠身
凝妝(謝偃樂府新歌應教)明媚(方干朱秀才庭際薔薇)綠酒(李珣南鄉子)金釵
(韓愈酒中留上襄陽李相公)鴛鴦(李山甫公子家)梔子(韓翃送王少府)慙愧(元稹長灘)
(夢李紳)覺來(李中思朐陽春遊感舊)
花鈿羅衫聳細腰鳳凰樓上伴吹簫只留皎月當層漢
苦被芳風透綺寮才子舊稱何水部佳人屢出董嬌饒
不知紅藥欄杆曲傍有墮釵雙翠翹
花鈿(章孝標柘枝)鳳凰(戎昱贈别張駙馬)只留(唐彦謙中秋夜玩月)苦被(胡宿)
(殘花)才子(韓翃寄徐州鄭使君)佳人(杜甫春日戲題惱郝使君兄)不知(花蕊夫人宫詞)
傍有(李商隱偶題)
雲髻盤時未破瓜桃源仙子不須誇燈前自繡芙蓉帶
醉裏同看荳䓻花婉約娉婷工語笑輕盈嫋娜占年華
蜂偷崖蜜初嘗處一抹濃紅傍臉斜
雲髻(韋莊傷灼灼)桃源(司空圖楊柳枝夀杯詞)燈前(王建老婦歎鏡)醉裏(李涉)
(與梧州劉中丞)婉約(長孫無忌新曲)輕盈(劉禹錫楊柳枝詞)蜂偷(韓偓多情)一抹
(羅虬比紅兒詩)
繡戶雕軒文杏梁團情團思醉韶光花間昔日黃鸝囀
簾外春風杜若香神女欲來知有意小姑居處本無郎
自從邂逅芙蓉帳夜夜還棲雙鳳凰
繡戶(王琚美女篇)團情(李羣玉人日梅花病中作)花間(李嘉祐雜興)簾外(劉禹)
(錫寄朗州温右史曹長)神女(薛濤九日遇雨)小姑(李商隱無題)自從(史鳳迷香洞)
夜夜(王建春詞)
春到梨花日又晡滿身花影倩人扶半含惆悵閒看繡
應没心情更弄珠夜卧始知多沗竊酒闌重得叙歡娛
楚神尚有行雲意能逐東風作雨無
春到(司空圖力疾山下吳村看杏花)滿身(陸龜蒙和襲美春夕酒醒)半含(元稹白衣裳)
應没(羅虬比紅兒詩)夜卧(劉兼宣睗錦袍設上贈諸郡客)酒闌(歐陽烱浣溪紗)楚神
(牛嶠菩薩蠻)能逐(白居易嶺上雲)
細環清珮響丁當冠子梳頭雙眼長廻雪凌波遊洛浦
淡烟微雨恣高唐花飄舞袖樓相倚酒泛金樽月未央
幾度篝簾相對處粉胸綿手白蓮香
細環(曹唐小遊仙詩)冠子(王涯宫詞)廻雪(長孫無忘新曲)淡烟(李商隱席上作)花
飄(趙嘏抒懷上歙州盧中丞宣州杜侍郎)酒泛(劉兼春夕遣懷)幾度(牟融過蠡湖)粉
胸(崔珏有贈)
妝成皓腕洗凝脂薄粉輕朱取次施好與檀郎記花朵
最憐京兆畫蛾眉鶯啼燕語芳菲節蝶影蜂聲爛漫時
處處風光今日好碧欄杆外繡簾垂
妝成(趙光遠咏手)薄粉(羅虬比紅兒詩)好與(李郢七夕寄張氏弟兄)最憐(毛文)
(錫柳含烟)鶯啼(毛熙震後庭花)蝶影(李建勲薔薇)處處(趙彦昭人日侍宴大明宫應制)
碧欄(韓偓已凉)
走馬章臺日半斜門前初下七香車有緣有相應非佛
能艷能芳自一家種得海柑纔結子夢為胡蝶也尋花
知君倒篋情何厚蟬雀參差在扇紗
走馬(崔顥渭城少年行)門前(王維劇嘲史寰)有緣(羅隱寄無相禪師)能艷(司空)
(圖力疾山下吳村看杏花)種得(花蕊夫人宫詞)夢為(魚玄機江行)知君(釋齊已謝人自)
(鍾陵寄紙筆)蟬雀(陸龜蒙和襲美夏景冲澹作)
真珠簾箔掩蘭堂寶簟玲瓏透象牀偶助笑歌嘲阿軟
也知情願嫁王昌玉爐香煖頻添炷畫閣春紅正試妝
惆悵引人還到夜銀釭斜背解鳴璫
真珠(李白擣衣篇)寶簟(韋應物横塘行)偶助(白居易微之寄詩因酬長句)也知
(唐彦謙離鸞)玉爐(毛文錫虞美人)畫閣(鄭谷蠟燭)惆悵(韓偓重遊曲江)銀釭(裴思)
(謙及第後宿平康里)
只應連夜復連朝深閉朱門伴細腰粉蝶雙雙穿檻舞
黃鶯一一向花嬌情催巧笑開星靨腸斷春風為玉簫
盡日窗前更無事新團香獸不禁燒
只應(元稹勸醉)深閉(温庭筠楊柳枝)粉蝶(毛熙震清平樂)黃鶯(盧照憐行路難)情
催(許敬宗七夕賦咏成篇)腸斷(曹唐蕭史攜弄玉上昇)盡日(白居易贈朱道士)新
團(孫棨題妓王福娘牆)
芙蓉雙臉遠山眉雲鬢慵梳玳瑁垂若問玉人殊易識
只因圖畫最相宜鸞咽妖唱圓無節羅薦春香煖不知
折得玫瑰花一朵亭亭紅艷照階墀
芙蓉(徐鉉夢遊)雲鬢(施肩吾代征婦怨)若問(盧綸逢姚校書憑附書逹河南郗推官)
只因(杜牧隋堤柳)鸞咽(温庭筠夜宴謠)羅薦(李商隱回中牡丹為雨所敗)折得
(李建勲春詞)亭亭(劉兼玉燭花)
嫌羅不著索輕容却繫裙腰伴雪胸碧沼共攀紅菡萏
秋房初結白芙蓉重吟細把真無奈浩態狂香昔未逢
如在廣寒宫裏宿蘭窗繡柱玉盤龍
嫌羅(王建宫詞)却繫(韓偓余作探使以繚綾手帕寄賀)碧沼(徐夤邑宰相訪翼日有寄)
秋房(白居易題元八溪居)重吟(李商隱即日)浩態(韓愈芍藥)如在(鮑溶宿水亭)
蘭窗(駱賓王帝京篇)
花邊白犬吠流鶯拾翠人歸楚雨晴自是夙緣應有累
也知心許恐無成今朝何事偏情重一顧難酬覺命輕
縱使被雷燒作燼此生終不負卿卿
花邊(方干題陶詳校書陽羡隠居)拾翠(劉兼蓮塘霽望)自是(羅隱寄右省王諫議)也
知(牛希濟臨江仙)今朝(鄭據七老會詩)一顧(韓偓病憶)縱使(元稹放言)此生(油蔚)
(贈别營妓卿卿)
卧簟乘閒乍逐凉袴裁宫纈砑裙長情多最恨花無語
齒折仍誇笑不妨縹粉壺中沉琥珀青羅帳裏寄鴛鴦
玉為通體依稀見怪得輕風送異香
卧簟(蔡瓌夏日閨怨)袴裁(羅虬比紅兒詩)情多(鄭谷中年)齒折(白居易就暖偶酌戲)
(詩酒舊侣)縹粉(李賀殘絲曲)青羅(桂林女子題碧花牋)玉為(韓偓湖南梅花一冬冄發)
怪得(崔澹贈王福娘)
風流又及少年時火急歡娛慎勿遲衣汗稍停牀上扇
蝶嬌頻采臉邊脂錦茵羅薦承輕步銀燭金杯映翠眉
啼鳥休啼花莫笑夜來潛與玉郎期
風流(方干贈趙崇侍御)火急(白居易勸歡)衣汗(盧延讓松寺)蝶嬌(蜀太妃徐)
(氏題金華宫)錦茵(劉禹錫泰娘歌)銀燭(岑參使君席夜送嚴河南赴長水)啼鳥(盧仝)
(小婦吟)夜來(李珣虞美人)
分明同在後堂前白日嫦娥旱地蓮二八蛾眉梳墮馬
一雙纖手語香絃醉中不得親相倚個裡無窮總可憐
向晩移燈上銀簟花須終發月須圓
分明(元稹感夢)白日(白居易鄰女)二八(李頎緩歌行)一雙(李羣玉醉後贈馮姬)
醉中(皮日休醉中寄魯望一壺)個裏(駱賓王代王靈妃贈李榮)向晩(王涯宫詞)花須
(温庭筠和友人傷歌姬)
勞將素手捲蝦鬚翠幌玲瓏瞰九衢唯有美人多意緒
每來花下得踟蹰金釵斜戴宜春勝錦帶交垂連理襦
鶯舌分明呼婢子畫眉深淺入時無
勞將(陸暢簾)翠幌(馬懷素夜宴安樂公主宅)惟有(徐鉉柳枝辭)每來(白居易履)
(道池上作)金釵(和凝宫詞)錦帶(許景先折柳篇)鶯舌(李賀静女春曙曲)畫眉(朱慶)
(餘近試上張籍水部)
星月相逢現此身鉛華不御得天真時將纖手勻紅臉
似有微詞動絳唇飲罷更憐雙袖舞燈前合作一家春
深知身在情長在莫竊香來帶累人
星月(朱慶餘逢山人)鉛華(唐明皇題梅妃畫真)時將(毛熙震後庭花)似有(唐彦謙緋)
(桃)飲罷(韓翃贈王隨)燈前(白居易聞賈常州崔湖州茶山境會因寄)深知(李商隱暮)
(秋獨遊曲江)莫竊(薛能贈解詩歌人)
珠翠沉檀處處堆楚雲湘雨會陽臺纔成好夢剛驚破
幾度閒眠却覺來忽喜叩門傳語至不知迷路為花開
玉鈎欄内朱簾捲慢撥鴛鴦送一杯
珠翠(杜牧懷鍾陵舊遊)楚雲(唐彦謙無題)纔成(陸龜蒙雨夜)幾度(皮日休夜)
(會問答)忽喜(魚玄機左名場自澤州至京使人傳語)不知(李商隱中元作)玉鈎(翁承)
(贊柳)慢撥(李羣玉索曲送酒)
玉樓珠箔但閒居心每相親跡且疎行雨若迷歸路處
隔窗應認打門初豈能無意酬烏鵲莫比尋常贈鯉魚
為惜紅芳今夜裏月移花影過庭除
玉樓(權德輿薄命篇)心每(賈島寄無得頭陀)行雨(楊憑贈馬鍊師)隔窗(孫光憲浣)
(溪紗)豈能(李商隱辛未七夕)莫比(元稹張校書元夫)為惜(來鵠惜花)月移(劉兼)
(對鏡)
小院珠簾著地垂半開香閤見嬌姿今年春色還相誤
昨夜消魂更不疑倚醉無端尋舊約好風偏似送佳期
此時若有人來聽休遣玲瓏唱我詩
小院(花蕊夫人宫詞)半開(羅虬比紅兒詩)今年(趙嘏送盧緘歸揚州)昨夜(唐彦謙八)
(月十六夜月)倚醉(韓偓倚醉)好風(陸龜蒙中秋待月)此時(杜荀鶴秋夜)休遣
(元稹重贈)
故揀繁枝折贈君看朱成碧思紛紛玉樓冰簟鴛鴦錦
寶鈿香蛾翡翠裙睡到午時歡到夜眼如秋水鬢如雲
已嫌刻蠟春宵短紅蠟先教刻五分
故揀(韓愈風折花枝)看朱(武后如意娘)玉樓(牛嶠菩薩蠻)寶鈿(戎昱送零陵妓)
睡到(白居易喜罷郡)眼如(韋莊天仙子)已嫌(韓偓妒媒)紅蠟(皮日休文宴招潤卿)
紅燈爍爍綠盤龍此處搴帷正面逢羅襪况兼金菡萏
麝熏微度繡芙蓉楚王雲雨迷巫峽玉女窗扉報曙鐘
最是五更留不住幾時歸去願相從
紅燈(韓愈芍藥)此處(曹唐望九華寄池陽杜員外)羅襪(韓偓浣溪紗)麝熏(李商)
(隱無題)楚王(劉兼中春宴遊)玉女(温庭筠西掖謁所知)最是(韓熙載客句)幾時
(鍾離權題長安酒肆壁)
栽蓮莫怪藕生絲奈許迎春得藕時不逐彩雲歸碧落
唯看新月吐蛾眉穿花渡水來相訪比翼連襟會肯遲
牀上翠屏開六扇此中情狀更誰知
栽蓮(李洞題學公院池蓮)奈許(段成式戲高侍御)不逐(曹松巫峽)唯看(王涯秋思)
(贈遠)穿花(曹唐小遊仙詩)比翼(魚玄機春情寄子安)牀上(花蕊夫人宫詞)此中(白居)
(易和思黯題南莊見示)
一朵能行白牡丹雪肌仍是玉琅玕可憐顔色經年别
須盡笙歌此夕歡夾幕繞房深似洞含詞忍笑膩於檀
畫圖省識春風面穩稱菱花子細看
一朵(崔涯贈李端端)雪肌(韓偓浣溪紗)可憐(元稹贈李十二牡丹花片)須盡(馮延)
(已抛毬樂)夾幕(白居易日高卧)含詞(徐鉉夢遊)畫圖(杜甫咏懷古跡)穩稱(羅鄴謝友)
(人遺華陽巾)
小閣凉添玉蕊風鵶啼金井下疎桐池光不定花光亂
地色初分月色紅誰道夫君無伴侣疑將仙子隔房櫳
畫屏見後常廻首何况如今鸞鏡中
小閣(鄭畋夜景)鴉啼(李賀九月)池光(李商隱當句有對)地色(陳標贈元和十三年)
(登第進士)誰道(皮日休懷茅山廣文南陽博士)疑將(羅鄴題水簾洞)畫屏(唐彦謙鸂鶒)
何况(白居易太行路)
依依脉脉雨如何莫愛芳菲濕綺羅槐陌柳亭無限事
雲階月地一相過金鈿座上歌春酒銀燭臺前出翠蛾
臉似芙蓉胸似玉玉郎沉醉也摩挲
依依(吳融咏情)莫愛(竇羣春雨)槐陌(王滌和三鄉詩)雲階(杜牧七夕)金鈿(羅鄴)
(舊侯家)銀燭(張籍美人宫棋)臉似(白居易上陽白髮人)玉郎(夏侯審咏被中繡鞋)
收裙整髻故遲留遥被人知半日羞卧晩不曾抛好夜
春隂只欲傍高樓花光來去傳香袖燭影熒煌映玉鈎
難得相逢容易别恩情須學水長流
收裙(韓偓踏青詞)遥被(皇甫松采蓮子)卧晩(薛能晩春)春隂(李商隱即日)花
光(錢起瑪瑙杯歌)燭影(徐鉉陳侍郎宅觀花燭)難得(戴叔倫織女詞)恩情(魚玄機寄)
(子安)
楚腰纖細掌中輕抱向閒窗却怕明雲髩半偏新睡覺
春風一面曉妝成畫羅金縷難相稱湘瑟秦簫自有情
此日令人腸欲斷玉釵敲著枕函聲
楚腰(杜牧遣懷)抱向(羅鄴鏡)雲髩(白居易長恨歌)春風(花蕊夫人宫詞)畫羅
(張籍倡女詞)湘瑟(李商隱銀河吹笙)此日(滕邁楊柳枝詞)玉釵(韓偓聞雨)
簾外芭蕉三兩窠石榴花裏笑聲多紅糚欲醉宜斜日
睡臉初開似剪波翠鳳寶釵垂□&KR2014;碧雲高髻綰婆娑
東南月上浮纖手暗為王孫換綺羅
簾外(李後主長相思)石榴(王建宫詞)紅妝(李白憶舊遊寄譙郡元參軍)睡臉(白居)
(易吳宫辭)翠鳳(温庭筠歸國謠)碧雲(曹唐小遊仙詩)東南(劉希夷擣衣篇)暗為(薛琮)
(題商山店)
送我殷勤酒滿巵已凉天氣未寒時慢攏彩筆閒書字
貪弄金梭懶畫眉烟格月姿曾不改朝雲暮雨鎮相隨
夜來會吐紅裀畔醉後抛眠恐負伊
送我(韋莊離筵訴酒)已凉(韓偓已凉)慢攏(趙光遠咏手)貪弄(施肩吾江南織綾詞)
烟格(陸龜蒙襲美初植松桂偶題)朝雲(李冶感興)夜來(皮日休和魯望玩金鸂鶒)醉
後(孫魴看牡丹)
水精簾捲近秋河苦熱初凉入綺羅笑隔荷花共人語
更乘清月伴君過心迷曉夢窗猶暗風過廻廊幕有波
應是水仙梳洗處薄施鉛粉畫青蛾
水精(顧况宫詞)苦熱(白居易池上即事)笑隔(李白采蓮曲)更乘(陸龜蒙和襲美)
(冬曉章上人院)心迷(崔珏有贈)風過(吳融月夕追事)應是(雍陶題君山)薄施(薛能)
(吳姬)
織女西垂隱燭臺綵童交捧合歡杯金鈴玉珮相磋切
珠蕊瓊花鬭剪裁風裊舞腰香不盡月圓欹枕夢初廻
忍貪風月當年少誤到蓬山頂上來
織女(張說安樂郡主花燭行)綵童(黃滔催妝)金鈴(李紳悲善才)珠蕊(王初早春)
(咏雪)風裊(白居易題山石榴花)月圓(劉兼征婦怨)忍貪(釋齊已招湖上兄弟)誤到
(何光遠催妝)
窗下銀燈暗曉風鬱金堂北畫樓東鴛鴦瓦冷霜華重
翡翠屏閒繡幄紅山色未能忘宋玉簫聲猶自傍秦宫
細腰侍女瑶花外曾見雙鸞舞鏡中
窗下(鄭畋夜景又作)鬱金(李商隱藥轉)鴛鴦(白居易長恨歌)翡翠(張泌浣溪紗)
山色(韋莊謁巫山廟)簫聲(吳融無題)細腰(曹唐小遊仙詩)曾見(李羣玉傷柘枝妓)
鴛鴦鸂鶒總雙飛迎得郎來入繡幃侍女莫嫌擡素手
傍人相勸易羅衣月明階下紗窗薄秋夜牀前蠟燭微
唯見玉釵時墜枕兩心和影共依依
鴛鴦(徐夤覽柳惲汀洲採白蘋之什因成)迎得(和凝江城子)侍女(黃滔啟帳)傍人
(儲光羲明妃曲)月明(陸龜蒙憶白菊)秋夜(王建長門燭)唯見(楊衡春夢)兩心(崔珏)
(和友人鴛鴦之什)
風流大抵是倀倀雲雨歸時帶異香推醉唯知弄花鈿
忍寒應欲試梅糚金盤解下叢鬟碎玉腕斜封綵縷長
正面偷勻光滑笏嬌羞不肯點新黃
風流(韓偓寒食夜有寄)雲雨(劉禹錫巫山神女廟)推醉(盧綸古艷詩)忍寒(李商)
(隱對雪)金盤(張碧美人梳頭)玉腕(花蕊夫人宫詞)正面(元稹贈劉采春)嬌羞(施肩)
(吾少女詞)
爐中香氣盡成灰簾外春風正落梅且待夜深乘月去
遥聞笑語自天來玉蟬金雀三層插綠水紅蓮一朵開
早是消魂殘燭影五更窗下簇妝臺
爐中(孟浩然除夜有懷)簾外(李羣玉索曲送酒)且待(韓愈盆池)遥聞(李端長門)
(怨)玉蟬(王建宫詞)綠水(白居易贈長安妓人阿軟)早是(孫光憲浣溪紗)五更(司空)
(圖樂府)
巳向階前守月明度幃穿幕又殘更玉釵風動春幡急
花臉妝勻酒暈生新婦磯頭雲半歛仙人掌上雨初晴
朝雲暮雨長相接莫忘今宵燈下情
已向(王建和元郎中玩月)度幃(殷堯藩聞筝歌)玉釵(牛嶠菩薩蠻)花臉(詹敦仁余)
(遷泉山城留侯招遊郡圃)新婦(權德輿自桐廬如蘭溪有寄)仙人(崔顥行經華隂)朝雲
(李商隱楚宫)莫忘(白居易冬夜示敏巢)
北窗殘月照屏風粉頸韓憑雙扇中滅燭每嫌秋夜短
解衣唯見下裳紅血凝血散今誰是人去人來自不同
心折此時無一寸青鸞飛入合歡宫
北窗(許渾懷舊居)粉頸(温庭筠會昌丙寅豐歲歌)滅燭(蒋藴贈鄭氏妹)解衣(韓偓)
(畫寝)血凝(李商隱無愁果有愁曲)人去(羅隱春日獨遊禪智寺)心折(杜甫冬至)青
鸞(王昌齡蕭駙馬宅花燭)
柳暗朱樓多夢雲鞦韆打困解羅裙凉簮墜髮春眠重
花榭留歡夜漏分爐火欲消燈欲盡博山微煖麝微熏
低迷隱笑原非笑切莫教他孫壽聞
柳暗(杜牧潤州)鞦韆(韓偓偶見)凉簮(温庭筠春愁曲)花榭(許渾瓜洲留别李詡)爐
火(白居易冬夜示敏巢)博山(羅虬比紅兒詩)低迷(元稹鶯鶯詩)切莫(皮日休臨頓宅)
(將有于歸之日魯望貺詩因酬)
曾聞仙子住天台天賜臙脂一抹腮月色更添春色好
無心翻似有心來自言此去横塘近且被人間更漏催
銀燭未消窗送曙攬衣推枕起徘徊
曾聞(潘雍贈葛氏小娘子)天賜(羅隱紅梅)月色(賈至别裴九弟)無心(杜牧送趙十二)
(應舉)自言(崔顥川上女)且被(黃滔催妝)銀燭(韓愈酒中留上襄陽李相公)攬衣
(白居易長恨歌)
金縷鴛鴦滿絳裙温黂飄出麝臍熏長籌未必輸孫皓
繡被何須屬鄂君熖熖蘭膏明狹室纖纖玉筍裹輕雲
流蘇帳曉春鷄早每到聞時似不聞
金縷(楊衡仙女詞)温黂(皮日休和魯望玩金鸂鶒)長籌(李商隱藥轉)繡被(陸龜)
(蒙自遣詩)熖熖(姚合同諸公會太府韓卿宅)纖纖(杜牧咏襪)流蘇(温庭筠春曉曲)每
到(雍陶聞蟬)
倚樓垂袂復凭欄雲髻葱蘢紫鳳寒紅燭影廻仙態近
黃金梯滑並行難象牀寶帳無言語複道交窗作合歡
雖喜得同今夜枕我心猶欲畫圖看
倚樓(劉兼晩樓寓懷)雲髻(高蟾偶作)紅燭(李郢中元夜)黃金(王建霓裳曲)象
牀(温庭筠經五丈原)複道(盧照鄰長安古意)雖喜(沈叔安七夕賦咏成篇)我心
(薛能送同儒大德歸栢梯寺)
粉壁紅窗畫不成來頻鸚鵡亦知名能消忙事成閒事
甚覺多情勝薄情鏡上有塵猶可拂暗中無燭若為行
瑶階夜色凉如水更倚朱欄待月明
粉壁(花蕊夫人宫詞)來頻(張蠙獻所知)能消(白居易咏家醖)甚覺(鄭谷菊)鏡
上(長孫佐輔對鏡吟)暗中(周曇咏史師曠)瑶階(杜牧秋夕)更倚(許渾南樓餞送李明)
(府)
無力嚴妝倚繡櫳自疑身在畫屏中越羅冷薄金泥重
水閣虛凉玉簟空應有妖魂隨暮雨巧將花貌占春風
嬌嬈不耐人拳跼一朵紅酥旋欲融
無力(步非煙答趙象)自疑(許渾夜歸驛樓)越羅(李商隱燕臺)水閣(劉禹錫劉駙馬)
(水亭避暑)應有(韓偓太平谷中玩水上花)巧將(羅虬比紅兒詩)嬌嬈(和凝麥秀兩岐)一
朵(元稹離思)
焚香宴坐晩窗深暗覺馨香已滿襟十五翠蛾羞水色
一雙紅臉動春心風條月影皆堪重玉液金華莫嫌斟
簾幕四垂燈燄暖解衣先覺冷森森
焚香(白居易味道)暗覺(張彤和白太守揀橘)十五(李邕牡丹)一雙(李羣玉贈妓人)
風條(薛能折楊柳)玉液(青城丈人送太一真君酒)簾幕(元稹冬白紵歌)解衣(韓偓)
(咏浴)
月照高樓一曲歌春風簾裏舊青娥羅襦寶帶為君解
香炧燈光奈爾何但問此身消得否不知情事久長麽
鐘聲欲絶東方動雨後花容淡處多
月照(温庭筠贈少年)春風(王涯宫詞)羅襦(盧照鄰長安古意)香炧(李商隠聞歌)
但問(白居易自咏)不知(孫光憲浣溪紗)鐘聲(元稹哭子)雨後(杜荀鶴别四明鍾尚)
(書)
催整花鈿出繡閨能將一笑使人迷宜須數數謀歡會
未可匆匆便解攜撲粉更添香體滑彈琴常到月輪低
與郎酣夢渾忘曉翠幕紗窗鶯亂啼
催整(張祜愛妾換馬)能將(羅虬比紅兒詩)宜須(白居易對酒勸令公開春遊宴)未可
(方干送鄭台處士歸絳巖)撲粉(韓偓畫寝)彈琴(李中貽盧山清溪觀王尊師)與郎(史鳳)
(神鷄枕)翠幕(張諤延平門高齊亭子應岐王教)
殘燈和燼閉朱櫳一隻横釵墜髻叢誰信好風清簟上
不知明月出牆東傳情每向馨香得細筭還緣血脈同
四體著人嬌欲泣可憐容色奪花紅
殘燈(馮延巳喜遷鶯)一隻(毛熙震浣溪紗)誰信(白居易池上逐凉)不知(李中酒醒)
傳情(薛能牡丹)細算(羅隠寄酬鄴王羅令公)四體(韓偓半睡)可憐(施肩吾喜友再)
(相逢)
花滿中庭酒滿尊美人相並立瓊軒紅絲穿露珠簾冷
玉珮呵光銅照昏一笑有時堪解夢回頭唯恐更消魂
不知何事鞦韆下閑擲金梭惱謝鯤
花滿(令狐楚春思寄夢得樂天)美人(朱慶餘宫詞)紅絲(温庭筠春愁曲)玉珮(李商)
(隠燒香曲)一笑(羅隠相中見進士喬詡)回頭(韋莊江南送李明府入關)不知(王周無題)
閑擲(趙光遠題妓萊兒壁)
寒輕夜淺遠廻廊勾引花枝笑凭牆蠟照半籠金翡翠
羅裙宜著繡鴛鴦相思莫救燒心火事過方聞鎖骨香
鐘動紅娘喚歸去向人枕畔著衣裳
寒輕(元稹雜憶)勾引(韋莊春陌)蠟照(李商隠無題)羅裙(章孝標貽美人)相思
(釋齊已荆州寄貫微上人)事過(韓偓感舊)鐘動(王渙惆悵詩)向人(韓熙載客句)
謝庭風韻婕妤才翡翠屠蘇鸚鵡杯為我踟蹰停酒盞
贈君珍重抵瓊瑰會須㩦手乘鸞去且作行雲入夢來
光景暗消銀燭下殘糚色淺髻鬟開
謝庭(竇常過宋氏五女舊居)翡翠(盧照鄰長安古意)為我(白居易答客問杭州)贈
君(李商隠贈庾十二朱版)會須(趙□代人贈别)且作(包何同閻伯均宿道士觀有述)光
景(韋莊絳州過夏留獻鄭尚書)殘糚(盧綸古艷詩)
信知尤物必牽情不獨文君與馬卿銀燭熖前貪勸酒
沉香火底坐吹笙和風細動簾帷暖朧月斜穿槅子明
總在人間為第一直疑蹤跡到蓬瀛
信知(韓偓病憶)不獨(汪遵白頭吟)銀燭(李遠贈友人)沉香(王建宫詞)和風
(白居易春早秋初因時即事)朧月(元稹友封體)總在(歐陽烱貫休應夢羅漢畫歌)直
疑(成彦雄遊紫陽宫)
嬌羞不肯入鴛衾月淡花閑夜已深寒色滿窗明枕簟
好香和影上衣襟通宵道意終無盡半醉狂心忍不禁
常恐便隨巫峽散真珠簾下曉光侵
嬌羞(和疑臨江仙)月淡(陸龜蒙自遣詩)寒色(劉凔八月十五夜玩月)好香(李中)
(桃花)通宵(何仲諠七夕賦咏成篇)半醉(韓偓厭花落)常恐(薛能牡丹)真珠(毛文)
(錫戀情深)
香屑集卷十二
