淵穎吴先生集卷之二門人金華宋濂編
觀孫太古周天二十八宿星君像圖
大圜杳何極鼇柱屹不傾日月光最耀衆星莽縦横周天二
十八錯粲各有名荒哉審厥象晃奪目睛東垣青龍崛西
圉白乕獰翾飛鳥隼状偃伏龜蛇精𬗋宮自然拱銀漢無復
聲五行所經緯甘石知性情上界足官府神人居穆清韡曄
逞幻怪顤顟振鏗轟跳踉鬼脚捷舑舕獸面頳裳衣互躶襲
角鬛紛披鬇豈其太白變嬉戲類孲孾或者熒惑動威怒流
欃槍照臨多芒角躔次在縮贏揣摩過人料綵繪匪世程伊
誰駕一氣得以導九坑想像陵倒景觀游撫澮城虛空何宮
宇蒼莽孰節旌毋寕秉筆際溘此埃風征凡夫本狹見四頋
惟寰瀛夜义冰澨呀羅刹炎徼瞠鮫女賣綃出狗夫㗸筯争
祗疑列宿質却混殊方氓山神對我博刻石華山陘海神靳
我畫浪捲滄海鯨天神詎可識萬古欺聾盲星占世有軄畫
史吾奚評
病起讀列子冲虚至德真經雜題八首
太虚無停運萬化緫一區機鈴妙出入氣質夐然殊春鳥春
花艷秋蟲秋草枯榮華豈我有變滅僅須臾彭殤何夀夭堯
跖孰賢愚生年甘肉食死骨委鳶烏吾知形骸在坐此力命
拘扢扢焉得已悲哉天地爐
世間豈有極海外猶齊州日月更出没江河却同流本娥追
即死章亥步曷周蠓蚋生不久鯤鵬背吾游神瀵湧滋穴巨
鼇戴蓬丘想像或可到徘徊獨懷憂南方祝髮祼北國鞨巾
裘逍遥特爾分智者善自謀
黃帝居大庭華胥嘗默存穆王望西極肆意游崐崘虛空乃
不閡夢覺絶無垠感變互起滅精神遽飛騫魯儒久迷錯周
役恒囈昏蕉鹿真未辯爥龍妄相燉古莾多睡眠阜落但步
犇幻化自来往至人寧汝論
世人有至巧何者能自然作衺出技藝行險弄機權孔周神
劒光偃師舞倡妍泰豆計木塗甘蠅觀蝨懸氣鈞但一&KR1688;物
化匪吾鎸洪纖各以正動植悉根天公輸制雲梯墨翟獻飛
鳶微矣執規矩彼夫惡得賢
神巫善相人壷子如濕灰扁鵲巧發藥季梁病弗治一形苟
脫落純氣固委蛇随火出石壁泳珠没淫隈彼或蜩翼得此
猶漚鳥疑中心既怵殆外物盡坑谿幹殼即木葉皮膚類嬰
孩遠矣列姑射吾為榮啓期
古人合神物螭魅&KR0662;將迎蟲蛾亦麇至鷹鵰即旗旌分廬通
異類禽獸觧音聲牧正得乕心狙公識狙情羲農状牛蛇聖
德泊無名廉来挟犀象暴行恣狺争淳澆日以𣪚物我兩相
驚後世自魚肉傷兹横目氓
大道無崛曲多岐竟忘羊窮通偶然值倚伏焉可防枯梧元
若險白犢詎非祥棄車儒著盗墜鼠俠攻倡情慾心不滅䆠
㛰迭相攘君臣道未息服食&KR1313;犇亡日暄疑狐貉芹枲勝肉
梁宜哉爰旌日喀(喀)死路傍
此日忽過隙居人恒鮮歡毫毛&KR0662;為我體節欲求完大盜竊
名爵小廉捨豆簞熊魚徒兩得利義肻兼安馬醫自不辱燕
技毋庸干時勢苟未至事功良獨難蕭條白麻履慘澹青蘚
冠長嘯荅鳴鶴北風江水寒
送鄭獻可南歸莆田寄周公甫
自昔道術本一原後来雜沓乃異轅粤從西漢始立傅獨守
章句稱&KR0825;門唐人䟽義不改舊宋代理學交相敦吾知衆儒
此間出遂指濂洛為䧺藩當時莆田有先達信爾夾漈好弟
昆彂揮聖賢本根殖評駁遷固枝葉繁典禮會通尚可志儀
章噐數疇能言居然韋編塞篋笥旋用束帛徵丘園惠施五
車却陿隘方翔千櫝徒飛騫公車奏上欠大用屋壁蔵在傅
諸孫世家相承幾譜系宗庿所重真璵璠馬圖隂陽太極秘
麟史衮斧天王尊文苑儒林各突奥父風祖德猶光燉一朝
便簉列宿次何事夐隔勾陳垣歲晚東游幸我接江城極論
餘空樽海上山川恍可到閩中耆舊嗟無存考亭過從即闕
里麗澤講習或艾軒至正須求汝墨斵大和定許吾箎塤微
飊翾翻剔橘蠧積霰呌嘯招梅魂别懷未盡苦竹雨歸路亟
趁扶桑暾周君故人我同病名郡重席特爾温尺劍母令𬗋
氣隱寸膠曷救黃流渾子魚舟通牡蠣浦丹荔樹暗桄榔村
摛箋送客復有憶卓矣人物撑乾坤
新得南海志觀宋季崖山事蹟
故國今安在新營忽此山藩王收未燼義將扞邊關典禮存
周法威儀復漢班開衙旗幟動結寨舳艫環節制通江邏槍
牌集洞蠻瀧濤多擊磢嶺嶠半榛菅置陣移官港惟宮泊女
灣狗流疑尾掃龍殞莫髯攀奠殯須求繼驅馳獨任艱搶攘
殘戍屋殺僇罄居闤玳瑁洲仍隔珊瑚島併跧乹餐烓竈减
鹵飲轆轤慳道斷無前援民哀有老鰥颶掀雲赤暈鯨闘雹
朱殷大業從舟盡元戎棄仗閑炎丘朝服襲貝闕御弓彎&KR0591;
僕随冠冕嬌孾泣劒鐶駃騠衝柵象精衞避籠鷴敗氣徒延
湍英飊欲起孱一沈知有决再縛懼何顔去矣曾青盖行哉
彼翠鬟城危嗟唄閙井辱痛脂斑出督空懸令廽軍却算鍰
蜀瀘家失奥襄漢國忘&KR1498;月照丹心苦風楊白骨頑䛕儒輕
戰勇穢史進降姦世遠神終在天高淚或澘綺羅歸北府疆
理混南寰毒浪悲潺内烟氛蒼莽間一時磨石處萬里凱歌
還
早秋偶然作寄宋景濂
我病三月久問言此何時山林日搖落草木欲變衰忽来臨
青鏡何故摘白髭千里復萬里遠哉鴻雁期
去年憶吾父羈客在廣州今年憶吾父官属大長秋漢宮戒
服御周典進膳羞惜兹不得去目斷五城樓
西風吹梧桐一葉兩葉積故書翻有塵䧺劍掛在壁時非合
窮困事到即輝赫除却雙鹿行門前少人跡
故人三兩人江北久羈旅尋香古徑風步屧脩廊雨&KR1052;鱸最
有味稲蟹紛難數我欲往從之蠻潮正掀舞
悠悠秋夜長夢覺秋月霽有材寕及人無學敢求蛻揮来河
水絃削作泰山礪吁嗟祁孔賓得失毫髮際
士欲知自重今人猶古人馬卿志封禪揚子述美新當時文
字間萬世寵辱伸董京不可作愁絶麟乎麟
北山有古寺脩竹炎天涼蛟龍踞兩澗鸛鶴鳴層岡心臺月
照白鼻觀烟通香可思未可到詠此招隱章
陳生愛神仙百日常病十手攀琪樹枝口誦蕊珠笈山衣縦
横披石廪傴僂入何如一尊酒自觧憂思集
自来閑作詩瘦島與窮郊瘦將闕粱肉窮或潜榛茅水流苔
間石花亞竹外梢聖愚緫灰滅何苦彂咲嘲
往者東入海飄然任所如大風戕波浪飛雪洒舳艫壮志昔
尚少狂游今併無誓登盤陀石重望扶桑墟
泰山高寄陳彦正
泰山一何高高哉極青天世人欲上不可上層巗峭壁徒攀
緣望中絶頂路巳斷石穴上出鐵鎖下絙㦄趢相鈎連誰歟
愛竒者步步喜若癲一心不頋死隻手捩長烟毛群驚逥少
乕豹羽族跕堕多烏鳶浩氣剛風搏結虛空作世界蜚龍捷
鬼鑿開混沌巢神仙道逢四五叟含咲使来前黃冠皓髮傲
凡榻野菜素粥鋪盤筵自非爾願力何計此留連當知仰扣
曖昧雲霄有頂處淂不俯懾嶃巗箐棧無窮淵嗟兹大凢夫
行尸走肉真腥羶叚䂮思家最可惜李紳戀俗終難鎸舉頭
告神人苦乏風馬与電鞭藤蘿束縛即縋下但見松柏櫹槮
數萬仞石&KR0994;突屼横戈鋋古来秦漢東封不到此惟問梁父
併肅然日觀嵯峨恍在下蓬莱浩渺空樓船彼云鯨可射此
謂狗能牽安期羡門一往不復返文成五利受寵驟貴祈長
年仙人自有真至道何由傳逖焉龍漢延康紀去授金璫玉
珮萹
胡仲申至
自予與子别三載不幾見白雲日高飛恍若覿子面我病久
不出衡門寄函夐子来尚予思嶺路踏蒼蒨當軒坐甫定咲
語起我倦新文十餘萹茟墨擅百鍊口傳彂秦壁竹簡鑿晉
竁考論無差爽風雅有正變世&KR1704;弄俗學雅曲極熒衒群羊
雖冒乕草悅豺則戰誰其制横潰或者&KR2716;瞑眩牛毛獨不多
麟角時一現朝廷方太平炎海忽馳箭人材需更急巗谷遽
乘傳終然務涵蓄可以待推薦問子古丈夫何人久貧賤首
峩遠遊冠雙眼爛如電西上石頭城大江流一線䄂中羽獵
賦雲氣擁宮殿燕山去子咫萬里障冰霰壮哉子此志我喜
手脚旋撫劒爲子歌張燈趣予宴俄其送子歸贈子端溪硯
行行恐自今宛轉異鄕縣天霜被四野老馬困蒿菣聖人猶
待時中道匪狂狷蠧魚不負子籖架三萬卷我豈犇競從東
勞復西鷰
觀陳彦正觀景拄梜歌
山人拄杖手自携滿杖刻畫類土圭春秋星辰本不錯彼啓
我閉疇能齊日出扶桑照濛汜南北廣輪定幾里老羲奉駕
何太速三足神烏爲之使旦朝舉杖向天移插表測景少參
羌騏驥過隙不踰晷蟾蜍吐波同報時世間惜把天機洩杖
底強稱量日月蛟螭變去甲鱗生霹靂搜来光彩滅自從宣
夜無法傳紛然周髀與渾天嵩高窺候尚一律二極隱見仍
分躔日南交愛通海陸海中諸星却未瞩雁門寰蔚絶龍沙
鐡勒湏臾羊胛熟天高地遠渺緲紘章亥竪亥脚力争出入
安穹足議論絰營鮮洛空璣衡我朝華戎早一統山梯海航
萬國共火嵪尾閭侵暑熱骨橋魑魅壓冰凍古今陽城一岳
臺三十六度增减来郭公新製十五表天下日影無纖埃吾
知渾天爲中國東南海際殊傾側周髀夲囙勾股淂崐崘當
中標四極茫茫堪輿一氣浮邹衍九州復九州蚍蜉蟻子託
大樹大樹所託終難求嗟哉周渾說未定拄杖在手与日&KR1313;一行
曆術久成書康節算學知何如
觀秦丞相斯邹嶧山刻石墨夲碑
邹嶧之山在何處始皇立石改名號史籀古文相斯變蛟龍
盤崛獨精到自都咸陽制六合曰救黔首烹強暴盭深擅更
秦新法繁縟盡剗周未造掃除井田設斗角盪滅封建癈圭
瑁收兵鑄鐻銷凶噐斥塞築城斮梟驁當時大開阿房殿萬
世永戴黃屋纛胡亥矜慢不改轍趙高指麾豈謂孝四極巡
游何功德群臣刻頌直羿奡金乕淪亡竟不守白蛇劒死徒
驚譟荀卿著書本性惡弟子承學愈言耄古今聖賢使閣束
五三載藉遭煨爆越人鳥駭汝苦兵蘄卒狐呼汝召盜宜哉
東市得具刑矧痛吾儒有名教太平真君一拽倒枯篁野莾
火&KR0556;燥篆家法妙尚鈎勒棗木字肥略顔貌陽冰石經欲&KR1145;
乳楚金(䖝)匾猶躇蹈文章䛕佞合鎸削茟墨瓌絶強則傚小
齋客至無寒具眀窗淨几急洒掃後代續刊縦膚淺先秦遺
跡信堂奥鵝鼻峰頭不可上魑魅晝泣駭熊豹會尋碣石探
之罘乘興去浮滄海櫂
觀齊謝玄卿五洩山遇仙記寄題五洩山寺
曩聞一竒士深入五洩行五洩何處所長溪遶崇岡微風生
天籟急瀑洒石梁金磬夐欲響縞衣爛廽光綺妓開朱閣靈
仙坐玉堂傴僂即進謁裵&KR0966;遽鳴璫幸汝得大藥扵兹赴玄
鄕玄鄕且留宴穢臓勿彂狂高座瓊煇施碧幃琳華張芝英
雜桂腦螭髄間鳳漿太容揮四弦王母彈八琅羽旗素蜺騫
黼轂螣蛇&KR0750;眼珠便爽朗肌骨遂馨香日星恍在下海嶽極
緲茫嗟予頗探勝古路但縦横青童邈不見寳刹屹相望山
峰插烟霧潭級跳冰霜螻螘小窟穴蜉蝣亂飛揚終然雲錦
笈照以乕鞶嚢千年或頃刻萬里忽扶桑謝卿自獨往矯首
盍回翔咲採金眀草浮顔安可常
送鄭彦貞仲舒叔姪北游亰師
鄭君系本自義門門首植表孝義敦祖孫九世類一日聚族
千指通晨昏酒食巵匜口共飫衣裳椸架身同温家宜富饒
積粟布里或饑窶資饔飱大宗小宗寖以邈東眷西眷疇尋
源復除曷下省府令延譽靡間鄕閭言禮俗興衰頋不重風
聲勸慕猶兹存䄂中懷文扣所部行矣望闕期軒騫燕然何
許水陸隔越驛踰月舟車犇邹嶧邳山岱嶽竦蜀江邦瀆河
流渾榆關崇墉峙乕駮碣石漲海澆蛟黿北州塵沙遽萬里
天邑氣象䧺微垣昇平多年正黼扆郡國麇至駢肩跟五柞
長楊劍戟接控弦突騎旌旗翻鴻鴈飛鳴羽未肅魚龍變化
光相燉世塗人事豈可測儒術政理須攀援嗟予昔者忝俊
造翹足到今勞萝魂乘時一去欲迅奮枹病日劇徒丘園阮
郎竹林夕並秀韋氏花樹春仍繁榮親顯已在此舉惜不往
餞空罍樽
嚴陵應仲章自杭寄書至賦此荅之
故舊何懸絶閑居欲反招幽并風雪緊楚越水雲遥短褐緇
塵破長鐔寳氣銷門垣成隱逸茟櫝到畊樵逆旅呼燈夕脩
闈徹棘朝嚢書題薈蕞彂論獻芻蕘舌熖真熏灼胸兵劇鍜
糓乘軒南國鶴觧鏇朔庭鵰斡運天垂斗蜚騰海作潮荃蘭
騷地變橘柚貢年凋色采黃朱黻音聲徵角韶潜身甘蟄蠖
賦命類茗鷯筮仕龜無兆攻經教有條秦灰完竹帛漢粕味
簞瓢畫品翎毛貴鷄場瓜距驕文章通政理道義勝官僚歲
月嗟悠久湖江耐寂寥花濃携酒榼柳霽賣餳簫制乕搖金
錫驅黿駕赭橋流連光景賞播蕩别離謠世咲烏非鵲吾憐
狗續貂呼號三跀璞忼慨五陵鑣落落山中桂叢叢澗底苗
依然百將略付与霍嫖姚
富春新創關將軍廟成吴子中携卷索題
吴生病起有怪聞萝中識淂髯將軍香火乞靈自此揭廟門
釃酒㯶櫚雲我曾久讀名將傳𬗋金熖眼頳玉面漢鼎&KR0992;離
強分割楚鋒剽狡輕攻戰天荒地老路不通魂升魄降骴秋
蓬神仙負劒乃兵觧巫覡傳芭真鬼䧺壮夫夲合荆州死嚴
祀何哉富春里只今江左四祠無狄公髯乎髯乎獨不恨見
孫江東
題錢舜舉張麗華侍女汲井圖
景陽宮中景陽井手出銀盤牽素綆鉛華不御面生光寳帳
垂綃花妬影臨春結綺屹層空壁月瓊枝狎客同鴛鴦戲水
池塘雨蛱蝶尋香殿閣風日高歡宴驕若訴床脚表章昏不
窹吴兒白袍戰鼔死洛土青盖降船渡井泥無波井欄缺半
點胭脂汙緋雪蕙心蘭質吹作塵目斷寒江鎻江鐵
題李伯時寳津騎士校馬射圖
東都天子幸寳津左右突騎多近臣少年㩀鞍即齊足青柳
絳綃不遺鏃前手引弰如附枝後手放箭箭不知羽林劒客
塵霧瀰蘭䈥蕙腕雹聲馳先朝射技兵恨弱舊柵毬門馬驚
躍軍書到夏風噴河使節通遼雪跑幕南宮試士親見来茟
下俊逸真龍媒澄心一紙依俙在畫家六法猶神彩誰歟醇
駟誰牛車收盡騏驥策蹇驢男兒虛用懸門弧嗚呼壮哉彼
武夫
題姚文公草書杜少陵詩手軸崔仲德所蔵
彭蠡東流白泱泱匡廬五老青開張我公宴坐展詩史燈下
搦管草數行目瞭手熟快掣電茟銛紙擣眀含霜鸞鳳盤廽
恣舞躍蛟龍崛強高騰&KR0750;當知所貴務道德况復不朽傳文
章中州故家胄子出累代耆夀真儒光搢挺端紳尚色正操
瓢染櫝仍謀長藉令鍾王可退譲勢與董賈同翶翔大兵昔
者潰漢鄂南士何處潜茅篁北風被髮亟死水眀月&KR1587;馬勞
追亡程朱學術此萌蘖姚許論次極審詳立舘過庭竟兩得
蒐經摭傳疇殫量聖朝混一闢海嶽勲武雜還銘旂常麟閣
鐫詞照百世鷄林定價驚殊方紺宇琳宮鼎負力豐碑鉅碣
戈垂鋩英華熛彂永不滅翰墨游戲聊徜徉崔君妙年幸侍
坐安陸遺槀曾取將半披丹繪久舒卷滿幅縈綰苦襲蔵吾
觀河汾數来往敢愧藉湜或汙僵脩杗短桷未收拾巳矣我
公今棟梁
問五臓
我問昔生我繫胎果何神上顱下負趾五臓交錯陳胎經巳
不足乳湩復不勻黔䨓不我職粉飾強為人自宜多菑害無
以保命真元氣日啙敗客邪作艱屯彼何瓠而肥言貌勇若
震此何黴而瘠肢骨弱不伸嗟夫賦命間豈不汝由因我誠
不汝慊贏嗇胡不均五精被我惱訴我蒼蒼旻恍然欲我荅
天道汝當遵粤自汝有生躔次逆星辰矧從汝生後戕賊逯
汝身心兮夲中居與汝相主賓汝何不秪敬狂役類風輪坎
離漸違行龍乕起戰嗔一元竟不守𣪚入萬微塵惟脾制水
糓四體承華津肴胾噤汝口酒漿絶沾唇司禄不上計畀汝
藜藿貧飢賜常九回苦吻添荆榛何天不汝錫服用無箱囷
抑汝弗事天寝食失鼎茵天夲不病汝汝實使病臻汝仍不
耐病虛躁復善顰内虧但外飬衆藥聚毒芬金石草木蟲亂
投劇斧&KR1689;五精恒不寧乖沴積相熏寒增熱或壮頃刻異冰
薪當知汝五臓獨不與汝親何庸汝反詰闘我似越秦吁哉
一臓損五臓遽不醇齒牙漸凋䘌膚肉還削皴汝徒軄汝軄
軀殼有君臣天曾盡賦汝造化匪不仁我聞五精言鑿鑿緫
有倫曰人夲之天辟若泥在鈞一時巧相值萬物混無垠聖
愚且同臝毛介與角鱗我惟有心肝是號横目民心肝既属
我榮衞盍絪緼徧㦄慘濕滑備嘗酸醎辛虐汝重役汝汝淂
我緇磷蚯蚓尚無臓静夜觧唱呻蝴蝶亦復然翾飛媚陽春
彼寧心肝具物性各有循鏐納或土化死生僅昏晨自今我
即安無往不寵珍忍令百歲後銷變爲烟燐曲肱便莞簟就
口取膮臐五精速歸臓大宅雧靈氛張毅喜犇走熱中果如
焚單豹好容顔饑乕特汝隣二者乃天道我將何所云作詩
示同黨聊以博咲忻
題永嘉唐氏清節處士卷
永嘉古郡控海隈東望萬里連蓬莱龍湫噴天作雪下雁蕩
拔地穿雲開自宜逸人此遁跡表以清節無留埃吾知出處
本一軌肯使物我長相猜昔人可仕最觧隱圭竇不掃蔵崔
嵬醉閬騎馿或市過吟逋放鶴終船廽今人可隱獨願仕駑
馬並駕駈喧豗蘭臺文章与世變梓澤賓客随塵来就中好
高欲遠引否則希進將難媒路途九折足險惡巗壑千疊多
風雷直從黃流屹砥柱净洗黑月收炲煤道義榮華果異趣
夷齊跖蹻徒驚鎚扵焉冥心混標鹿况復曠眼窮紘垓春秋
栽花色擁砌伏臘釀黍香浮杯何山樵蘇採茷蒨某水釣泳
航湾洄平居苟求食飲遂至樂奚問容顔摧伊予頗讀隱逸
傳恨不徑躡烟霞堆素行傳家即政令虛名掩實湏根荄晴
窗撫卷盡達者秃茟落紙誰詩材人生大節要礌又慎勿枉
築懷清臺
白髮辭寄荅陳時父
昔予頭燥髮未茁今我頭枯髮先折童心尚在顔貌改滿鬢
蒼華點霜雪朝来抱鏡看未真鏡裏相逢類兩人東都貧孟
嘆孤劒西邱老康悲故茵烏髭每怕不淂素素&KR0808;何庸問衰
暮楓林葉底變風烟藥草莖邊虛雨露自非神仙劉阮儔世
間容有幾春秋情知&KR1295;鶴長朱頂淂見鴛鴦會白頭
黑海青歌
越山山有黑海青長拳快眼徤羽翎三年籠飬未得飽萬里
驍俊猶飛星黃蘆老葦日摧折白鷺文鶬看磔裂腥沾石磧
吹遠風髄擊寒岡𣪚輕雪伊人脫手夲凡禽歲晩連絛到上
林鉗奴素賤多侯骨騎士虛豪即侠心晉宮邱廢身𣣔死燕
國雲銷草如砥嗟非鵉鳳高杳冥望盡狐狸衆披靡當時奉
使探遠巢兩徼馳兵聞勇鏖南土誰知此鷙猛北州驟見争
驚號天鵝薄天垂𡭗翼海青雖黑打可得太平八極無不通
函谷何問關西東
小至日觀三山林霆致日經作
昔在江左國閩人有林霆白衣召上殿口誦致日經卦爻遽
可驗聲樂洞吾冥爕調久不軄民物將何寕前朝百喪亂四
鄙長羶腥辟王真贅旒兵釁劇建瓴耆龜強占决福極矧兆
形一元不汝體萬蟄安能醒自今彂孔璧兹欲論漢廷春秋
紀菑害河洛㩲奥靈日星夲照燿川嶽恒流停犇騰狗吠野
播盪鯨翻溟扵世或間有匪天誰所令天功巧旋斡聖造務
德刑勾萌草荄甲氄&KR4655;鳥羽翎和風足氣運化景多年齡私
疑彼磬錯否者此鍾莛徵冬即花綻羽夏囙雪零隂陽特揮
霍律吕暫聽熒毋庸緹室琯便叶茅階蓂嗟予偶撫卷默坐
但空廳亞歲肇曆數祥雲滿郊坰羲和不可作蠧蕳猶餘青
董生尚爾溺霆也吾鎸銘
大食缾
西南有大食國自波斯傳兹人最觧寳厥土善陶埏素缾一
二尺金碧燦相鮮晶熒龍宫獻錯落鬼斧鎸粟紋起點綴花
穟蟠蜿蜒定州譲巧薄卭邑闘清堅脫指滑欲堕凝瞳冷將
穿逖哉賈胡力直致鮫鰐淵常嗟古噐物頗爲世所捐襆衫
易冠衮盤盎改豆籩礼圖日以變戎索豈其然在時苟適用
重譯悉来前大寰幸混一四海際幅員縣度縛繩絙娑夷航
革船鑿空彂使節随俗混民編漢玉堆櫝笥蕃羅塞鞍韉城
池信不隔服食柰渠遷輪囷即上㩀鼎釜疇能肩插葩奪豔
冶盛酪添馨羶當筵特見異博識無庸詮蔵之或論價裹此
猶吾氈珊瑚尚可擊磧路徒飛烟彼還彼互市我且我桮圈
角貒獨不出記取征西年
時儺
古人重儺疫時俗事繪禳歲陽欲改律輿鬼䆮耀鋩厲神乃
恣肆魃&KR0558;併猖狂侲徸幸成列巫覡陳禁方&KR0849;頭眩金目玄
製炳赤裳桃弧敺菑沴豆礫斃癉剛八靈悉震慴六合高褰
張清寕信不害動静維吾常世塗頗險盭人魅更跳梁狐鼠
戴介幘䕫魖竊香嚢煎熬到膏髄擊剥成疕瘍乘風作國蠧
抵隙為民殃自從九鼎没誰使百怪蔵瘃寒服禠帛饑窶食
閉糧蘆花敝汝体橡栗饞吾腸地膚竟捲去天孽俱凋傷神
荼欲呀啖蟠木蔓不長蒙倛強顔貌枯竹無耿光聖言謂近
戲五祀徒驚惶惜哉六典癈述此時儺章
歲初喜大人回自嶺南遂携兒諤北行送之
乍喜吾親返還携稚子行風沙千里道雨露九重城舊帆江
潮遠新装嶺瘴清長秋官属盛去可接簮纓
此去知何處飄然惜爾年塵飛馳馬埒雪擁讀書氈日觀躋
攀外雲臺獻納邊文園寕久病要奏上林萹
溪行望故友黃眀遠槐塘新墓
往代衣冠日已賖故山棺槨此為家經荃義闢中州魯樂調
辭譏下里巴涕淚無從餘宿草文章可惜䓁風花嗟兹便𣣔
酬鷄絮目駐前溪有落霞
嶺南宜濛子觧渴水歌
廣州園官進渴水天風夏熟宜濛子百花醖作甘露漿南國
烹成赤龍髄棕櫚亭高内撤餐梧桐井壓滄江乾柏觀金莖
擎未濕藍橋玉臼擣空寒小甖封出香覆錦古鼎貢餘聲撼
䆮酒客心情辟酒兵茶僧手叚侵茶品阿瞞口酸那淂梅茂
陵肺消誰賜桮液奪胡酥有氣味波凝海椹無塵埃向来暑
殿評湯物沉木𬗋蘇聞弟一
嶺南六祖禪師菩提樹下蔵髮甕子圖歌
蕲州黃梅峙佛場新州獦獠識水香菩提樹間好宴坐五色
頭髮騰毫光金刀剔落受法戒瓦甕瘞藏傳不壊捩廽萬夫
矗梁棟陶冶千聖掀爐鞴南海標来刹十圍北宗望斷六銖
衣塵鏡本空空即夲風幡非動動還非山僧礼拜山鬼護一
花五葉開如故寳縷青懸雪嶺烟神珠紺結丹丘露世人長
物合剃除謝公枉矣施髭鬚唐年畫筆石未泐大鑒壇經誰
讀淂
夜聽李仲宏說廣州石門貪泉
大粤控南海茫然天地陬石門屹有限巗瀑蓄為湫何哉清
㓗名坐与貪濁侔使軺一杯飲蠻賄即繭抽金珠混寳蛤孔
翠爛相繆烏文暎呿陀噐物窮雕鎪㓟鬐蛟龍悚織毳乕豹
愁島屿刮欲竭民夷起争仇聖王不忘遠姦暴合汝郵靈若
尚嗇貨惡風無時休嚵波半桮杓渴沫萬戟矛氣機乃日變
棓克非人謀私疑勢至極實𡭗釁所由妖巫挾左道峒䝤称
豪酋支祁妄觧鏁蝘蜓怒翻舟人鮓或併命吏商豈良籌逝
將尋泉源纖滓忽不留復思漱泉瀨麄穢悉以&KR2716;洗除崐崘
窟䟽瀹渤澥流一塵了不動六合嚴如秋嗟吾此身小幸獨
為國憂從兹斥聚歛矧彼畜羊牛馬援空薏苡王陽但衣裘
百世不易操嗚呼我賢侯
北方巫者降神歌
天深洞房月&KR0238;黑巫女擊鼔唱歌彂高梁鐵鐙懸半空塞向
墐戶䟽不通酒肉滂沱静几席筝琶朋掯凄霜風暗中鏗然
那敢觸塞外祅神喚来速隴坻水草肥馬群門巷光輝燿狼
纛舉家側耳聽語言出無入有凌崐崘妖狐聲音共呌嘯徤
鶻影勢同飛翻甌脫故王大獵處燕支癈磧黃沙樹休屠收
像接秦宮于闐請騧開漢路古今世事一渺茫楚禨越女幾
災祥是邪非邪降靈場麒麟被髮跨地荒
天台山花蕊石茟架歌
天台高山屹蒼空山神染石填青紅良工琢之手運風閣我
綵茟虛玲瓏勾芒香動上膏彂蓬莱髄流花作骨一雙粉蝶
迷宿魂五色斑龍蛻幽窟古硯南披黯淡灘摩挲鴝眼映豬
肝低窺墨池渤澥碧仰倚書鎮嵩峰寒滿案層巒何處所宛
陵老兔論功緒錦繡心腸吐有雲莓苔面貌凝為雨翰林學
士花生茟亰洛新来花樣出浮花浪蕊一掃間嘆息揚䧺白
我玄
題南平王鍾傳酌搏乕圖
南平酒行山險巇日暮猛乕相抱持㒒夫辟易不敢近雙手
現出十狻猊口乾大喊眼光爍腰無寸鐵起徒搏沙飛石走
風爪牙草折林摧雪齦齶人強獸勇盡力争形格勢禁過用
兵英䧺變化動霹靂冨貴偪拶收欃槍老羆當路叱貉子指
揮六州稱刺史摩挲乕鬚淮甸闘啖嚼虎膽閩城靡少年本是
貧少年狂卒成功䓁醉癲盜應有道幸竊柄王竟不死還横
鋋一時豪特誰與畫千古畫圖專足戒投弓弃箭浪紛紛馬
上愧殺裴將軍
題袁子仁所蔵巴船出峡圖
巴山一帶高崔嵬巴江萬里從天来前夫疾挽後夫摧黃牛
白狗遽船開曉風東回水西上淫澦堆頭伏如象盤旋鳥道
怕張帆汨沒龍淵驚掉槳世人性命重濤波吴鹽蜀麻得利
多怪石急流湏勇退貪夫險魄謾悲歌神禹釃江江更惡五
丁鑿路空巗崿舟船可坐尚髮危棧閣能行終淚落嗟兹舉
目無不然直愁平地即山川至喜亭邊聊酹酒長年三老好
攤錢
觀唐眀皇羯鼓錄後賦歌
上皇天寳全盛年花奴抱鼓踏御莚頭如青山屹不動手似
白雨㪣圓棬大聲嘈嘈忽放肆都曇答臘矧敢前小聲籠籠
復嘌殺耶婆色雞最可憐風吹宮墻欲罷笛月照邏逤徒揮
絃纖蘿不起見秋爽萬杏争彂催春妍雅琴清商却𡭗叱蕃
部坐伎還相宣招来燕薊有臣盜打破河渭無人烟古先聖
人本淡薄堂上堂下俱宿縣音和氣順遽感召鳥獸率舞殊
蹁蹮後世辟王寖靡靡朝歌北里因師延迷魂淫思苦宛轉
鍾磬𣪚亂終沉淵吁嗟西亰正宸極騁望兩海際幅員金甌
一缺遂不𥙷寳鼎大震幾扵遷心貪音技日蝕甚坐剷藩限
空茫然一時戎夷共祍席滿耳鼓樂皆戈鋋宋公守正好宰
相魯山花甆聞獻&KR4580;百年治亂緫由天羯鼓遺聲傅不傳
觀陏王度古鏡記後題
王家有古鏡軒氏昔鑄成太一来護冶玄冥與儲精日月鍾
璀璨龜蛇助威獰萬靈吐真水全體洞泰清綵奩出未半冰
片弄光晶寳匣收不動玉鱗聞呴聲有身尚變化無翼欲飛
行恍然百世後流落汾隂城高士觀即賞胡僧識還驚金鉛
拭膏澤絳碧穿屋楹墻垣照可徹臓腑爥能縈涕泣念鸚鵡
悲酸逢豹生一朝忽屏跡六幕黯不眀狐狸遞隱現魑魅莽
縦横皮膚峻刮削骨髄窮敲榜雷風儻有作厲虐敢紛更嗟
吾幸居山猿鹿與我争嗟吾願渡海鮫鰐恐並迎楊氏雀環
在張公龍劒并囙兹訪洞穴淂不振冠纓
葉天師松陽夘山石螺子歌
松陽夘山屹嵯峨滿山靈蜯攅蜂窠化生形摸但土石融結
渾沌空江河天高地老忽古色海漲桑淪千載黑蝸兒舍窄
雨含漿螺女泉枯風隕翼岷峨劫灰本島湄上黨亂殼寕流
澌依俙巗妖弄伎倆想像洞乳堆蛟螭元造出生還入死百
萬臝蟲那淂似神仙道術徒銷觧螻螘烏鳶盡殘骴嗚呼靈
蜯定終天葉師法筵尚幾傳問何不種丹丘不死草人世食
之無死槁
觀淮隂龔翠巗所脩古棋經
淮隂老人古棋經廣陵大幕青油廳一江對壘静晝日三楚
結陣鏗流星東南賓客少馳檄白黑紋楸即強敵坐隱縈廽
建旌旆手談劈䃗蔵矛戟世間風雨長百變身佩安危知幾
戰崐河割破半藩籬漲海掃空全局面樂矣軍中有此娱攻
城掠野類兵書宫殿寝園終草莽冕旒章服到鮫魚君不見
驪山婦姑三十六破屋數間昏不燭夜来教淂王積薪滿眼
長安胡馬塵
觀唐薛調劉無雙傳戲作劉無雙歌
劉家無雙妙春華雙眉楊柳臉蓮花父母衣裳惜不嫁黃銀
蹙繡鴛鴦紗涇原軍動霜刅起㶚滻塵揚奔騎止宮闕廽兵
掃荆棘掖庭數罪輸桃李富平押衙老有心句曲道士藥如
金氈車開幕望陵樹綵茟襞牋聽苑禽一時刎頸空来送中
路贖骸還掩慟收魂召魄秦地愁詭姓蔵身楚鄕夢古今侠
者天下聞當風瀝血即功勲手摽長劍重死許薄命佳人淚
零雨
東夷倭人小摺曡畫扇子歌
東夷小扇来東溟粉箋摺疊類鳳翎微飈出入揮不停素繪
巧艷含光熒銀泥蚌淚移杳冥綿屏罨畫𣪚紅青皓月半割
蟾蜍靈𬗋雲暗惹鮫魚腥徐市子孫附飛舲奝然家世雜𣑽
經文身戴弁舊儀形對馬絶景兩浮萍殊方異物湏陳廷富
賈巨舶窺天星祝融噓火時所丁島濱賣箑送清泠白龍浸
皮暑欲醒玉階涵水夜撲螢蓬莱僊人降輜軿扶桑繭絲結
綵綎祖洲芝草釀綠醽穹龜巨黿動遭刑海神惜寳轟雷霆
鄙夫卧病臨虛扃蒲葵百柄稱使令冰漿蔗液但滿缾石榻
被髮氣自寕新羅一念終飄零塗脩雉尾吾何銘
題晉劉琨鷄鳴舞劒圖
我行洛陽大道邊一雙蒼鵝飛上天惜哉春水御溝去化作
胡兒飲馬泉前山鷄鳴夜𣣔半古劒随身舞凌亂白光&KR0849;躍
騰雪霜神氣龍蟠貫星漢望中沙漠衣正寒舉手傎倒髮衝
冠鹿盧蹻動即千里蘭子戲成徒七盤人生豈無志事往僅
有淚疲兵獨困守劇虜翻強鷙孔融才疎不足多袁紹衆盛
空黃河代公土地仍同患叚國風塵謾助戈世間壮士但老
死凍鐵沉理何處使千秋萬歲青金虬恨不鑄淂劉并州
讀書
我病久不出滿床攤我書困仍枕書卧醒即味道腴上下千
百載纍然猶貫珠夏商既相囙秦漢漸不如辭華日已勝理
義幾精麄但要務真實何心成蠧魚古人有精力常𣣔開廣
塗聖文尚埃滅鉛槧寕復餘誰歟志氣銳或者事功趍數行
史家紙随作黃土墟吾誠不及此矯首歎以&KR1187;撥書寘床上
所愧為世儒
飲酒
昔我不觧飲病来持一觥一觥亦巳醉二竪敢相攖忽然秋
毫大况乃泰華輕豈其隂陽足妄使龍乕争冰蠶冰為山火
鼠火烘城一元本同氣萬物却異情機關有大運禀受通群
氓轉移苟不定顛倒尚何營百年定幾時愁賦空餘聲跰&KR1271;
起自鑒面目吁可驚試攀松樹枝復攬芝草莖但當盡此酒
不在學長生
黃布幬歌
吳中女兒工治莎織成黃布輕綺羅裁為黃幬四角起覆我
病體清涼多平生受用白木椀人參草席團花錦長吟或似
閑攻戰大隱全勝好官品上天下地我中央崐崘海水瀉四
傍南通炎丘日色熾北委寒壑凝冰霜彼㦲寒凍此炎燬穿
透皮膚蒸骨髄招徕獨鶴風有聲掃退群蚊月如水流金爍
石况可逃磨牙吮血尚呶呶心煩欲待竹奴熨背痒詎淂麻
姑㧓我曾無術蔭天下天如穹廬盖四野困来一覺少行人
夢過十洲猶走馬君不見黃布幬昨日夏去今日秋珍重少
陵詩語在微軀此外更何求
夜觀古樂府詞憶故友黃眀遠眀遠曾作樂府考錄漢
魏晉宋以来樂歌古詞
憶昔黃君美如玉老屋青燈雨間宿起翻案上竒佹詞前後
千年樂家曲予方弱冠學謳歌去問詩騷法若何偉兹欲繼
三百五佗盡蝦蟹此蛟鼉就中齊代及秦楚巾拂鞞鐸争傳
譜清商雅部粲然文騎吹簫鐃䧺者武心力涵泳到手力抄
撮来口力有白醭目力無纖埃時時弄筆便著句花木禽魚
古今趣北岸垂綸楊柳枝東鄰著屐櫻桃樹自此相逢二十
春一朝門巷閴生塵淺殯蓬虆凍螘嘬荒廬寂寞妖狐嚬人
世夲無金石夀蕳編零落安能久藝文著錄數百家一二僅
存誰不朽一二不朽終峥嶸歲遠寖恐山淵平嗟君尚愛古
樂府夜半松風知此聲
觀唐沈玢續仙傳
手展仙書向此朝起予俗病對芭樵室間半夜雲璈動嵓縫
千年雪髄消閑說茅龍騎太白賸聞木鶴降仁嬌秦車漢輦
窮天下望断蓬莱併寂寥
華山仙子𬗋絲盛露嚢歌
華山西望屹蒼空甘露曉降栢葉中紅繡絲嚢挹在手赤松
鶴馭翩長風太平天子千秋節花萼樓前百&KR1824;撤黳珀含光
映凍酒𬗋霜結液涵甜雪問嚢經緯何所成桑洲蠶繭五色
眀問嚢嘘吸何所似柏觀銅掌抗高莖誰歟獻螢弄煇㸌或
者貢雲合溟漠神仙可學僅沾濡壽禄無期還咲樂古来服
食乃若兹一掃穢濁餘肝脾啖蛤踞龜何處覓伐毛洗髄到
今疑秋月泓泓露泚泚華山玉漿起人死彼哉醉胡彼渴羌
朱顔綠髮安淂常
諸暨張敬仲家有太一真人蓮葉舟及海上人槎二畫
軸胡允文題予亦效作二首寄之
華山青蓮搖上清白玉巨藕浸碧泓太一真人来降精黃鬚
紺葉浮滄瀛手披素書悄無聲坐喝眀月逆雲行蓬莱駕羽
飊風輕宛渠乘螺島雪縈芰荷裳衣挾仙瓊魚鱉媵御神媧
迎大游小游按層城君棋臣棋鎮威獰九宫五福莽縦横祠
官脩爼靈爽呈閟殿留鏁光嶽争欃槍遁芒天路平蛟龍捧
跌溘上征夘金校讎欎萬嶸藜杖吹焌奪目睛扶桑暘谷曉
曜頳龜臺石室暮飛霙東公西毋擁廻旌望中滅沒曶若驚
海祗稽首西南傾曷不從之學長生
瑯琊臺上望海門西厭澒洞尋河源神濤八月吐復吞靈槎
萬里擁蛟黿風號雨蝕硬輪囷苔葑枝節蟲蟻根海人愛竒
踏飛掀瓊纓玉弁秋&KR0813;繙乾糒熟脯歲饔飱黃龍叱作蝘蜓
犇天吳拔首懼却蹲前竀倒景放光燉高攀鐵鎻拓藩垣彼
牽者牛孰烏犍彼織有女孰嬋媛箕斗龜鼈蕩若噴雷公霹
靂慘無魂老石支機類瑶琨客星犯漢極怪惛周伯蓬芮㦄
劫存剛飊浩氣蕩𡭗痕上帝馮怒罪厥閽叱下直瞰扶桑&KR1680;
蜀莊大笑手欲捫及早來歸到崐崘
憶寄方子清時子清久留吳中
一别嗟何處相思撫舊蹊月眀施瀨圵雲起蠡巗西䟦涉舟
車動過從笈篋携隣光囙借燭道味肻吹虀好學螢分照論
交䧹擇栖丘園心薜荔海國氣鯨鯢卷帙籖翻蠧謳吟硯彂
黳經筌參老易樂府錄鐃鼙治法推周稼淳風仰漢綈談玄
知野馬考字守家雞土域標鞮象天圖辨煇䥴遺文多廢墜
妙契極端倪獨樹盤桓久平蕪眺望低霜林紅玳瑁霧雨碧
玻瓈屏跡依狐兔銷愁對鷺鷖塵書投𣑽夾美餉挈童觿槲
葉時遮峒藤梢或罥谿龍居瞡雪瀑乕路躡霞梯出入恒聮
𬒮追随幾杖藜竹山香嶺嶠花島繡湖隄尚義開黌始延儒
振席齊生徒脩棗䀯祭品授𦵔臡錦石看還數蒼松倚却題
吾伊朝屢集渾灝夜同稽自謂菖為歜人疑榖似稊中悁真
抑欝外物緫筌蹄歲序空流邁濤波益慘悽故袍寒擘繭䧺
劒滑膏鵜綠暎牽帆水紅黏曳屧泥娃宫釵鈿拾甫里茟床
齎鶴市歌喉引鱸鄕鱠手攙吴趍誇粉黛越産購珠犀富業
連橙圃菑霖潰稲畦占歸仍浩渺結客重酸嘶彼此身如寄
參商夢欲迷蓬飛甘掃軌桂落得通閨侠眼收丹電仙襟化
素霓貧期金埒騁賤許玉階躋病矣長憂痼閑哉敢恨睽㨵
除須𡭗鑷磨刮更予篦本欲睎王貢兹猶慕阮嵆猖狂䟽奏
櫝輭弱謝畊犂習静求神悟超群畏俗擠清琴桑有鯉鉅弩
蹠非鼷教駕傳㘅轡觀隅識橑枅耡芝黧受謫抱璞跀聞蹄
性命緣窮鬼功名属嬖奚悠悠鸞与鳳泯泯鹿將麑白谷今
安駟青霄古執珪毋寕枉隱逸&KR0605;苦䓁黔黎
椀珠伎
椀珠聞自宮掖来長竿寳椀手中廽日光正高竿影直風力
旋空珠勢側當時想像鼻生葱宛轉向額栽芙蓉筯頭交筯
忽神駭矛葉舞矛憂技窮昔人囙戲存戒懼後人忘戒但戲
豫漢朝索撞險還愁晉世桮柈危不窹徘徘徊徊奪目睛欹
欹傾傾獻玉瓔滑涎噐從龍堂出煇[穫-禾+火]命与鬼骨争君不見
王家大娘材藝絶勤政樓前戴竿折市人讙咲便喧城驚動
金吾白挺聲
宋度宗御書福王慶夀宮扇
漢家諸侯奉大統會稽故䘏王封重歲周甲子夀筵𨳩賓客
滿堂宮扇来掖庭嬪御侍圖史聖茟逡廵鸞鳳似清風外撲
龍阜花眀月中涵鏡湖水南國為家日巳微禮官考禮是邪
非前殿君臣朝玉笏後宮父子曳珠衣火德盛時尚有扇金
商振處無兵戰兵頭老鐵化降雲扇底生綃沾淚霰自從一
葬息婦原恨身不見孝崇園越州司戶眉勝雪舊篋凄&KR0765;那
忍說
方景賢宋景濂夜坐觀吴中雜詩遂及宣和博古圖為
賦此
壮歲何心老一&KR1704;東游飽食有江鱸詩宗鶴膝蜂腰體禮象
龍頭豕腹圖三士操琴知爾逹八公遺藥忍吾臞吴中勝處
多朋故話盡寒宵燎葉爐
寒夜憶吳伯雍摘阮寄歌
錢唐吳肅善四絃始平太守舊曲傳晉人風流百世後鏗我
手指抱膝前邹嶧孤桐斵美玉神螭拔首蟾嵌腹檿桑繭韌
冰色絲孔翠翎敷錦香褥一摘再摘秋風微三摘四摘秋月
嶺頭輝五摘徘徊南國泣楚女歎湘妃六摘揄揚古調韶咸
象聽来稀七摘八摘復九摘乾旋坤回群龍百怪盡屏跡
高如海門潮水飛劈㦄遠似天河瀉出大荒零數滴驟如昆
陽戰闘犀象乕豹股栗亂投橶緩似句曲燕飲雲璈洞簧宛
轉降瑶席恍兮清角惚流徵騶虞伐檀鏘以起悽兮&KR1389;鐘憀
韻泉折楊黃花空嗑然信哉阮咸出入琴琶造此法豈用蓬
莱海上艤棹萬里求成連妙得伶倫律吕玄中玄粤從東都
官大予洛陽焚燒到鐘簴杜䕫柴玉各有主宋識擊節餘歌
舞西朝荀勗親校来杜䕫舊律多不諧阮咸却趍太樂論新
律樂節高厲民風哀當時謂咸神觧勗暗觧土中玉尺短一
米古来成均雅樂竟沉沉幸爾故塚阮琴傳到今嗚呼今樂
與古樂辟雍老儒悲絶學桑濮巴渝日巳繁翕純皦繹俱緜
邈南風久不生鳳皇久不鳴歛君四絃我耳清天下耳根無
正聲
淵穎吴先生集卷之二
