初寮詞
宋王安中撰
虞美人(雁門作)
千山青比粧眉淺却奈眉峰遠玉人元自不禁秋更算
惱伊深處月當樓分攜不見憑闌際只料無紅淚萬
千應在錦回紋囑付斷鴻西去問行雲
又
星郎才思生琱管四海聲名滿尊前新唱更新妍況有
玉人相勸拚酡顔芙蓉幕下同時客年少那重得且
尋幽夢賦高唐莫為浮名容易却相妨
又(贈李士美)
清商初入昭華琯宫葉秋聲滿草麻初罷月嬋娟想見
明朝喜色動天顔持杯滿勸龍頭客榮遇時方得詞
源三峽瀉瞿塘便是醉中宣去也無妨
又(和趙承之送權朝美接伴)
文昌郎自文無比風露行千里試尋天上使星看却見
錦衣白晝過鄉關邊城落照孤鴻外聮璧人相對應
吟紅葉送淸秋向我舊題詩處㪅重遊
浣溪沙(看雪作)
慵整金釵縮指尖曉霙猶自入疎簾緣窗清冷臉紅添
妬粉儘饒花六六迴風從鬭玉纖纖不成香㬉也相
兼
又(柳州作)
宮纈慳裁翡翠輕文犀鬆串水晶明颭風新樣稱娉婷
帶笑緩搖春笋細障羞斜映遠山横玉肌無汗暗香
清
玉樓春
秋鴻只向秦箏住終寄青樓書不去手因春夢有攜時
眼到花開無著處泥金小字蠻牋句淚濕殘粧今在
否欲尋巫峽舊時雲問取陽關西去路(花菴詞選稍異)
又(送耿太尉赴闕)
堯天雨露承新詔珂馬風生趨急召玉符曾將虎牙軍
金殿還陞龍尾道征西鎮北功成早仗鉞登壇今未
老樽前休更說燕然且聽陽關三疉了
綠頭鴨(大名嶽宫作)
魏都雄鳳皇飛觀雲間佩麟符荀池元老暫醉西省仙
班憩甘棠池澄遠籟詠華黍河卷驚瀾碧草凄迷丹毫
冷落圜扉鈴索鎮長閑繡筵展三台星近鏘玉韵珊珊
金尊灩新醅方薦薄暑初殘政成時歡餘客散後園
朱戸休關度秋風畫闌枕水挂夜月雕檻騎山錦帳籠
香鸞釵按曲琵琶雙轉語綿蠻勸行傍眉黃氣先報衮
衣還登庸際應褒舊德喜動天顔
哨遍(孔德璋作北山移文以譏周彦倫後之托隠求達指終南嵩少為仕宦捷徑者讀而羞之)
(是足為勇退者之鼔吹陽翟蔡侯原道恬於仕進其内吕夫人有林下風相與營歸歟之計而)
(未果則囑予以此文度曲且朝夕使家童歌之亦可以見泉石之勝其詞曰)
世有達人瀟灑出塵招隠青霄際終始追遊覽老山栖
藐千金輕脱如屣彼假容江臯濫巾雲岳纓情好爵欺
松桂觀向釋談空尋真講道巢由何足相擬待詔書來
起便形馳席次早焚裂芰荷衣敲朴喧喧牒訴怱怱抗
顔自喜嗟明月高霞石徑幽絶誰回睇空悵猿驚處
凄凉孤鶴嘹唳任别壑爭譏衆峰竦誚林慙澗媿移星
歲方浪枻神京騰裝魏闕徘徊經過留憩致草堂靈怒
蔣侯麾扄岫幌驅煙勒新移忍丹崖碧嶺重滓鳴湍聲
斷幽谷逋客歸何計信知一逐浮榮便喪素守身成俗
士伯鸞家有孟光妻豈逡巡眷戀名利
菩薩鬘(六軍閱罷犒飲兵將官)
中軍玉帳旌旗繞吳鈎錦帶明霜曉鐵馬去追風弓聲
驚塞鴻分兵閑細柳金字回飛奏犒飲上恩濃燕然
思勒功
御街行(賜衣襖子)
清霜飛入蓬萊殿别進雲裘軟却回宸慮念多寒詔語
日邊親遣冰蠶綿厚金鵰錦好永夜縫宫線紅旌絳
旆迎星傳喜氣歡聲遠廟堂勲舊使臺賢領袖坐中爭
絢天香馥郁君恩歲歲一醉春生面
鷓鴣天(百官傳宣)
蒨霧紅雲捧建章鳴珂星使渡銀潢親將聖主如絲語
傳與陪都振鷺行香裊裊珮鏘鏘昇平歌筦趁飛觴
明時玉帳恩相續清夜鈞天夢㪅長
蝶戀花
露桃煙杏逐年新回首東風跡已陳頃刻開花公莫
愛四時俱好是長春
曲徑深叢枝裊裊暈粉揉綿破蕊烘清曉十二番開寒
最好此花不惜春歸早靑女飛來紅翠少特地芳菲
絶豔驚衰草只殢東風終甚了久長欲伴姮娥老
右長春花
無窮芳草度年華尚有寒來幾種花好在朱朱兼白
白一天飛雪映山茶
巧剪明霞成片片欲笑還嚬金蕊依稀見拾翠人寒籹
易淺濃香别注蜃膏點竹雀喧喧煙岫遠晚色溟濛
六出花飛遍此際一枝紅綠眩畫工誰寫銀屏面
右山茶花
雪裏園林玉作臺侵寒錯認暗香廻化工清氣先誰
得品格高竒是蠟梅
剪蠟成梅天著意黃色濃濃對萼勻裝綴百和薰肌香
旖旎仙裳應漬薔薇水雪徑相逢人半醉手折低枝
擁髻雲爭翠齅蕊撚枝無限思玉真未洒梨花淚
右蠟梅花
千林臘雪綴瑤瑰晴日南枝㬉獨回知有和羹尋鼎
實未春先發看紅梅
青玉一枝紅類吐粉頰愁寒濃與臙脂傅辨杏猜桃君
莫誤天姿不到風塵處雲破月來花下住要伴佳人
弄影參差舞只有暗香穿繡戸昭華一曲驚吹去
右紅梅花
年年節物欲爭新玉頰朱顔一笑頻勾引東風到池
館春前花發自迎春
雪霽花梢春欲到餞臘迎春一夜花開早青帝廻輿雲
縹緲鮮鮮金雀來飛遶繡閣紗窗人窈窕翠縷紅絲
鬭剪旛兒小戴在花枝爭笑道願人常共春難老
右迎春花
鴛瓦鋪霜朔吹高畫堂歌筦醉香醪小春特地風光
好豔粉嬌紅看小桃
穠豔夭桃春信漏弄粉飄香楓葉飛丹後酒入冰肌紅
欲透無言不許羣芳鬭樓外何人揎翠袖剪落金刀
插處濃雲覆肯與劉郎仙去否武陵曲路相思瘦
右小桃花
又(梁才甫席上次韵)
翠袖盤花金撚線曉炙銀簧勸飲隨深淺複幕重簾誰
得見餘醺微覺紅浮面别喚清商開綺宴玉管雙横
抹起梁州遍白苧歌前寒莫怨湘梅萼裏春那遠
又
千古銅臺今莫問流水浮雲歌舞西陵近煙柳有情開
不盡東風約定年年信天與麟符行樂分帶緩毬紋
雅宴催雲鬢翠霧縈紆銷篆印箏聲恰度秋鴻陣(帶緩毬紋)
(一作緩帶輕裘)
又
未帖宜春雙綵勝手點酥山玉筯人爭瑩節過日長心
自準遲留碧瓦看紅影樓外尖風吹鬢冷一望平林
淡蕩花相映落粉篩雲晴未定朝醒只凭闌干醒
一落索
夢破池塘杳杳情隨春草尊前風味不勝清賦白雪幽
蘭調秀句銀鈎爭妙殷懃東道蠻牋傳與翠娥歌便
買斷千金笑
又
欲訪瑶臺蓬島煙雲縹緲清游却到鳳皇池聽檀板新
聲妙天上除書催早人贍元老東風煙柳罩河堤㪅
何處深春好
又(送王伯紹帥慶陽)
塞柳未傳春信霜花侵鬢送君西去指秦關看日近長
安近玉帳同時英俊合離無定路逢新雁圵飛來寄
一字燕山問
玉瑚蝶(和梁才甫游園作)
御水縠紋風皺畫橋横處沙路晴時曲塢藏春朱戸翠
竹參差過牆花嬌無限思籠檻柳低不勝垂海棠枝為
東君愛未敢離披遲遲日華融麗悠揚絲管掩冉旌
旗喜入繁紅坐來開盡不須吹聽鸎遷還思上苑約鳳
浴應展新池促歸期燕飛蝶舞特地熙熙
水龍吟(游御河并過壓沙寺作)
魏臺長樂坊西畫橋倒影煙堤遠東風與染揉藍春水
灣環清淺浴鷺翹沙戲魚吹絮落紅漂卷為遊人盛蹤
蘭舟綵舫飛輕棹凌波面樂事年來乍見趁旌旗谷
鸎嬌囀追隨況有疎簾珠袖濃香紺幰蕭寺高亭茂林
斜照且留芳宴看韶華爛向樽前放手作梨花晚
臨江仙(和梁才甫茶詞)
六六雲從龍戲月天顔帶笑嘗新年年回首建溪春香
甘先玉食珍寵在楓宸賜品暫醒歌裏醉近和行對
台臣宫甌浮雪乳花勻九重清晝永宣坐議東廵
又(賀州劉師忠家隔簾聽琵琶)
鳳撥鵾絃鳴夜永直疑人在潯陽輕雲薄霧隔新粧但
聞兒女語倏忽變軒昂且看金泥花那面指痕微印
紅桑幾多餘㬉與真香移船猶自可卷箔又何妨
小重山
重舉金猊多炷香仙方調絳雪坐初嘗醉鬟嬌捧不成
行顔如玉玉盌共爭光飛盡莫催忙歌檀臨閱處緩
何妨遠山横翠為誰長人歸去餘夢繞高唐
又
椽燭垂珠清漏長酒黏衫袖濕有餘香紅牙雙捧旋排
行將歌處相向更勻籹明月映東牆海棠花徑密迸
流光遲留春笋緩催觴蘭堂静人已候虛廊(酒黏一作醉痕)
又(相州榮歸池上作)
碧藕花風入袖香涓涓清露浥玉肌涼折花無語傍横
塘隨折處一寸萬絲長還㪅擘蓮房蓮心真箇苦似
離腸凌波新恨儘難忘分攜也觸事著思量
江神子(韋城道中寄李祖武翟淳老)
荷花遮水水漫溪柳低垂亂蟬嘶捨轡何妨臨水照征
衣一扇春風搖不盡人念遠意凄迷騎鯨仙子已相
知數歸期賦新詩㪅想翟公門外雀羅稀陶令此襟塵
幾許聊欲向圵窗披
徵招調中腔(天寧節)
紅雲蒨霧籠金闕聖運叶星虹佳節紫禁曉風馥天香
奏九韶帝心悅瑶階萬歲蟠桃結睿算永壺天風月
日觀幾時六龍來金縷玉牒告功業
清平樂(和晁倅)
花時微雨未減春分數占取簾疎花密處把酒聽歌金
縷斜風輕度濃香閒情正與春長向晚紅燈入坐嘗
新靑杏隨觴
又
花枝欹晚過雨紅珠轉欲共東君論繾綣繁豔休將風
捲歸來凝思閒窗寒花莫(闕)微觴解慢不成幽夢燕
泥驚落雕梁
又
煙雲千里一抹西山翠碧瓦紅樓山對起樓下飛光流
水錦堂風月依然後池蓮葉田田縹緲貫珠歌裏從
容倒玉尊前
安陽好(有口號)
賦盡三都左太冲當年偏說鄴都雄如今别唱安陽
好勝日佳時一醉同
安陽好形勝魏西州曼衍山河環故國昇平歌鼓沸高
樓和氣鎮飛浮籠畫陌喬木幾春秋花外軒窗排遠
岫竹間門巷帶長流風物㪅清幽
又
安陽好戟戶府居雄白晝錦衣清宴處雕梁丹榭畫圖
中壁記舊三公棠訟悄池館圵園通夏夜泉聲來枕
簟春風花影透簾櫳行樂興何窮
又
安陽好物外占天平疉疉挼藍煙岫色淙淙鳴玉曉溪
聲仙路馭風行松路轉丹碧照飛甍金界花開常爛
漫雲根石秀小崢嶸幽事不勝清
又
安陽好泮水盛儒宫金字照碑光射斗芸香書閣勢凌
空肅肅採芹風來勸學鄊選首文翁歲歲青衿多振
鷺人人彩筆競騰虹九萬奮飛同
又
安陽好耆舊迹依然醉白垂楊低掠水延松高檜老參
天曾映兩貂蟬王謝族蘭玉秀當年畫隼朱輪人繼
踵丹臺碧落世多賢簪紱看家傳
又
安陽好負郭相君園綠野移春花自老平泉醒酒石空
存月館對風軒人選勝幽徑破苔痕擁砌翠筠侵坐
冷穿亭玉溜落池喧歸意黯重門
又
安陽好曲水似山陰咽咽清泉岩溜細彎彎碧甃篆痕
深永晝坐披襟紅袖小歌扇畫泥金鴨綠波隨雙葉
轉鵝黃酒到十分斟重聽遶梁音
又
安陽好(闕)又翬飛撥壠旋栽花密密著行重接柳依
依鴛瓦蕩清輝池面渺相望是榮歸兩世風流今可
見一門恩數古來稀誰與賦緇衣
又
安陽好千古鄴臺都繐帳歌人春不見金樓鳴鳳夜相
呼輦路舊縈紆閒引望漳水遶城隅時有漁樵收故
物誰將宫殿點新圖平野漫煙蕪
卜算子(往道山道中作)
客舍兩三花竝臉開清曉一朵涓涓韵已高一朵纖纖
裊誰與插斜紅擁髻爭春好此意遥知夢已傳月落
前村悄
又(柳州作)
燕尾道冠兒蟬翼生衫子欹枕看書臥圵窗簟展瀟湘
水團扇弄薰風皓質添涼意誰與文君作粉真只此
蓮花是
生查子(柳州作)
春紗蜂趕梅宫扇鸞開翅幾摺聚香風一撚生秋意
搖搖雲母輕裊裊璚枝細莫解玉連環怕作風飛起
洞仙歌
深庭夜寂但涼蟾如晝鵲起高槐露華透聽曲樓玉管
吹徹伊州金釧響軋軋朱扉暗扣迎人巧笑道好個
今宵怎不相尋暫攜手見淡淨晚粧殘對月偏宜多情
更越饒纖瘦早促分飛霎時休便恰似陽臺夢雲歸後
初寮詞
