默堂先生文集卷第八
詩
三衢道中感懷寄龐幾先
霜風卷地號逹曉不成雨游雲乍蔽虧朝日翳復吐衢梁
三日行去往迷處所茆簷得小休蔬飯不能舉所嗟兵火
餘白骨莽無主鄰邦歲又惡賈飯逐婺女遏糴彼何忍楚
越視心膂況欲賊取之不救溝壑苦生逢堯舜代短袖不
容舞空餘衛物心持此欲誰語故人幕中傑籌畫多所補
朝譽競推先丘壑終自許平生陳琳檄觧使頭風愈容我
七子間泛愛果輕與此生聽造物未怒狙公芋牧羊或可
息抱關亦易處要以一溉勤聊潤漢隂圃
二月五日入都廳久坐候山甫不至廳前桃花
一夜風雨落盡感事寫懷
簿書堆裏只匆匆過眼繁紅夜雨中可念青春看又老一
杯無計略從容
曉登嚴陵釣臺和安止所留詩
溪山有底好適契貧士欲敢論生不侯但喜夢非僕千秋
釣臺水不濯市朝足而我獨何人得寓塵埃目攜笻縱朝
步初日穿林麓西風扶兩腋一舉千里鵠東窺夫差國繁
華混真俗濁流駕頽波一往不可復之子居其間嗜古追
前躅爲寄無絃琴一和郢中曲
再用前韻
人閒得安眠夢斷了無欲那思趨朝士一馬百夫僕況聞
稻苗盛昨夜新雨足一飽如可期吾事豈多目盆山鬱葱
蒨酌水周其麓照我本來面真白非浴鵠故應此間住却
掃便違俗超然寂照中無往亦非復百年只爾是行矣毋
躑躅區區欲何為世路羊腸曲
過崇仁莫宿山寺書事
驛路塗泥一尺深竹輿高下歴千岑愁霖洗盡梅梢雪把
酒無人慰此心
自梅花村回道中書壁四首
刺水秧針出已齊雨餘膏澤未全犁道傍牛喘無情問慚
愧林間布榖啼
綫路縈紆遶亂山筍輿追逐棘林間艱難那觧蘇疲瘵自
笑奔馳未得閒
野花無數不知名映竹臨流若有情掃盡殘紅春去後亂
山深處眼增眀
城郭初看委地紅川原今見綠蒙茸驚人節物催華髮留
滯竆山醉夢中
邑中諸公見和再用前韻
郭外盈疇草又齊十年猶負帶經犂未應五斗能留我端
為癡兒索飯啼
馬上悠悠夢故山茆齋依舊水雲間長懷竊轡塵沙外豈
願駢頭十二閑
冷豔幽香不可名老年春去獨關情林深霧暗何由見頼
有薰風為證眀
看盡愁人萬點紅曉来霜鬢白扵茸它時儻記江南夢畫
我黃梅細雨中
被檄下鄉督税作釋負
詔書寬逋負國用豈云闕郡邑有常供征求安敢輟稽遲
推蚤莫釣摘劇豪髮飢民困鞭箠十室九告竭連雨催早
稻雪穗迷空闊要令公私辦當復俟旬月平生慮患深獻
玉每遭刖憂民已無策問俗聊省罰陽城吾所慕晚官敢
求逹寧無撫字心便覺催科拙
夏日雨後戲書
雷霆挾雨驚殘夢蕭艾乘風醒宿酲黃檗一杯清晝永張
羅誰復問交情
與張司錄
沈李浮瓜記昔游重来氈帽映貂裘乘風喜見經旬御泛
雪難留半夜舟坐上談機通一馬筆間詞刃失全牛尊前
它日論詩地柱後微文阻獻酬(已十餘日仍雪中往返故時自那中來經安福到縣)
(泛雪事用乘風)
奉和司錄道中二首
山行
浪蘂浮花逐去程流紅應恨水無情簷間頗厭催歸語木
杪空憐喚友聲念遠却回鴻陣急忘貧重到燕巢成待憑
物理追風御懷抱如今喜盡傾
偶成
雲露横翔計似疎二原清賞更誰如池塘艸滿供詩夢烟
雨春来入畫圖落莫早知貧是病參池今悟直為迂傍人
大笑公焉取為說忘機或類吾
和司錄行縣道中偶風雨有感之作六首
葉底鸎初囀枝頭蝶漸稀雨餘憐草長風定恐花飛遲暮
歌終窶淹留嘆式微更堪西去雁聲逐晚雲歸
吏隱深藏霧天游更御風分攜妨舉白轉眄忽堆紅北去
豺狼盡春回雨露同向來相對飲應復念鄰翁
非關濃豔能傾國可是幽香觧返魂正爾彫零廢吟賞欲
留佳麗度晨昏
酴醿臥雨有餘態芍藥倚風無限情正是江南花欲盡淡
雲來往日微眀
山頭漠漠烟藏樹山下潺潺水滿溪全勝長安花柳陌萬
人塵裏逐輪蹄
江山似為詩人設風雨故應春日多醉裡吟哦聊自適眼
前開落莫誰何
饒州張宏中挽詞二首
壯歲英標冠士林暮年詩酒任浮沈竒姿不見臨風玉妙
語空傳擲地金殘稿有誰知句眼斷絃何處覓琴心他時
戲笑成陳迹惆悵江亭十畆隂(時同賓友燕賞其中公所居處臨流為亭)
畫棟雕甍照水村簮裳多在脊令原百年得計南山豆萬
事忘懷北海尊自昔功名何世乏迨今文字幾人存遺書
儻有毫芒在為語韓公請備論
次韻李聳卿
前軰風流曉露零忽逢豪士壯心驚雷霆落筆千人掃珠
玉成詩萬戶輕應許翰林追敏捷肻容開府鬭新清向来
乞米無佳傳端欲投瓜趣報瓊(䛕暮之戲以來詩有)
次韻李聳卿賀太守禱雨有應二首
一寸丹誠貫上穹坐令千里走龍宮驕陽彌月苗將槁甘
雨連宵澤已豐便覺風霜傾意盡豈愁荆棘致年凶江南
歲漕知無缺遥想中都喜氣同
使君憂國願年豐肻放炎威久病農盡道胸中藏渤澥誰
知筆下起蛟龍曉凉秋氣生蘄簟夢斷簷聲帶梵鐘高臥
已傳民訟息秖應仁政古難逢
歸自郡城見道中山礬盛開
梅豆斑斑已滿枝暗香猶未吐酴醿和風暖日江南路正
是山礬爛漫時
香嚴寺洗足
肩輿苦頓撼步入山間路﨑嶇歴荆榛砂礫窘芒屨披雲
造蕭寺弛擔日已暮僧房急觧襪一洗塵泥汙瓦盆深及
膝湯煖得頻注須臾和氣逹凛凛毛髮豎翛然入無何醉
夢寧知處此生事奔走早晏失期度念兹頃刻閒百日不
一遇啖蔗入佳境鐘響忽予寤蒲團赴微火默坐聊箕踞
眀朝塵沙黃莫憶少陵句
山寺早梅三首
竹籬茆舍近前溪烟淡風微月上遲認得暗香來去處夜
寒無路覓横枝
冰雪情懷未遽開芝蘭風味已先回故人隔歲無因見一
夜月眀何處來
丹萼猶含綽約肌水邊籬落雪晴時此間妙得無言意只
有西湖處士詩
又題山寺二首
雲間初日慘無光天外歸鴻豈戀行短景去人如掣電不
應留滯野梅香
雲母燒香不見烟夜深齋閤閉龍涎此生暇日真難得蕭
寺重来已四年
即席和焦貫道
馬上無端髀肉消老来功業正寥寥便須舉白追年少莫
恨紅粧不我饒
趙元述慶得子次韻
貧家豈有石麒麟說夢哦詩愧杜陵但得過庭追孔鯉不
愁傳鉢欠盧能
和周唐獻郎中登普光寺閣
官閒竟日身無事雨過連巒氣似熏未暇含香朝瑣闥且
來飛舄躡青雲九天已振摶風翼萬目難藏隠霧文誰凭
危欄親玉唾笑談應復許隨群
默堂先生文集卷第八
