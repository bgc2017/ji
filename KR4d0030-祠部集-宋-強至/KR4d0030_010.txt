祠部集卷十
宋強至撰
七言律詩
依韻奉和司徒侍中視河惬山
聞昔兹山運土成喜情此屋與連營可憐事出三王後
不得親逢伯禹名隣國一朝罹暴水相君先慮護嚴城
他時人說公來日應記初更月旦評
依韻奉和司徒侍中冬節筵間喜雪
初長日景午隂前瑞雪迎開上相筵點綴酒杯飛細細
侵凌歌扇落緜緜歲功豫作三登地雲氣都成一色天
驚破醉魂詩句險不容吏部甕根眠
和司徒侍中喜雪
熙寧玉燭最調和瑞雪先時破札瘥大紀有年仍歲後
尺盈平地此冬多戲珪旋翦飄疎葉祭璧初沈委大河
再爕隂陽人望久一方順氣入塗歌
依韻奉和司徒侍中元宵席上
席上香風轉綺羅北門東道漢蕭何燈搖萬井年光嫩
月覆千閭夜色多樓閣影重占物阜管弦聲洽驗民和
相公不惜陽春曲傳與都人每歲歌
寄齊州曾子固學士
歴山名重舜耕餘太守文章世罕如但見清風變齊魯
未聞紫詔起嚴徐最宜眎草歸時訓可惜揮毫落簿書
千騎行春且乘興里無勝母莫回車
依韻奉和司徒侍中壬子上已會許公亭
賡吟令節最多年禊飲春亭五侍筵(初戊申上已長安燕亭後軒侍飲和)
(詩明年隨府來魏是日奉和鈞唱有當年簪履誰猶在今日門牆獨未□之句)愛客公心寬似
水催人物態急如絃園林爛漫驚三月樽爼徘徊戀二
天跡近風花飄未定且隨珠履醉金船
和司徒侍中壬子寒食會壓沙寺詩
四照梨花一色中他時珍賞有雌雄(魏人能辨梨實雌雄)高牙就
景能芳宴皓齒停歌誦正風樂極光隂窮日御詩成造
化奪春工佳辰不禁祗園火林杏兼然萬點紅
金星隠地爍遊車那用行隄更築沙官妓趁時簪玉蘂
藝工隨分賜銀花每乘此節尋蕭寺全勝當年醉習家
歸漾綵舟懽意在還延賓從盡流霞
會壓沙寺觀梨花
小隊逶迤駐寶坊祇園花發認崑岡日高恐釋三春雪
風細猶傳數里香垢染了無依佛界品流逾重被台光
更蒙佳句形珍賞漫說寒梅競效妝
和同賞梨花
紺園幾頃白雲英似覺漫天玉氣騰句引春風香陣陣
侵凌夜月粉層層時間冷艷尤難識世上妖葩各有朋
每歲旋來張翠帳芳庭同賞憶吳僧
奉陪韓魏公燕王氏園亭席上賦詩留題
脫去塵官一屣輕十年世網羡冥冥幽花笑晩新詩就
好鳥啼春宿酒醒辭客醉題紅粉壁(黃丞題羣客名氏放屋壁)相君
高宴綠隂亭(是日飲雙栢亭)鄴人應怪三台畔今夜光聯處士
星
滏陽賓客擺塵羈一笑名園萬事遺細草幽花多自種
閒雲靜月最相宜鄉人乘暇就攜酒野客尋春來賦詩
白髮朱衫猶民府南歸已覺十年遲
依韻奉和司徒中壬子三月十八日遊御河
當時御水始通津遂作河生記此辰載籍不聞傳故老
盛游相繼到今人金貂為政居從俗畫鷁連年出慰民
錦繡匝隄簫鼓沸風光流動一城春
綵舟徐動信春風丞相行春樂意融花底馬蹄追暮鳥
柳梢旗尾掛晴虹驅馳造化三篇裏擺落尊榮一笑中
何况佳辰偏宴客酒樽東閣不曾空
送王仲賢郎中游天平山
近來好事數中郎笑指秋山學楚狂(散人宋喬實從此行)絶頂去
天應咫尺回頭平楚祗毫芒步侵猿鳥雙藜杖吟蓄雲
煙一錦嚢日並塵遊疎逸駕自憐丘壑意空長
依韻奉和司徒侍中安正堂觀牡丹
獨王花天晚自開羣芳臣妾漫爭媒金刀幾度裁雲葉
玉席多情向斗魁(晉忠魁第一星西三星日三公)檀口似迎遲日笑香
心肯逐疾風頽(嵇康絶交書云榮進之心日頽)相君造化春工手寫入
新詩意更瑰(瑰意琦行)
壬子六月庚申夜陪魏公詣龍壇
上公小隊俯郊關讀祝焚香拜夜壇旱魃此時尤肆虐
應龍何處輒圖安呪辭如律噴孤劎刲血須明驗一盤
盛夏連年陪席位自慚不是牧民官
晚晴
雲暗青天一鼓雷旱蝗那得輒為災易盈畎澮流先溢
不盡關河色漸開豐兆已從膏澤見喜情還逐夕陽來
平明官屬趨丞相樂合公堂送賀杯
依韻奉和司徒侍中壬子中秋對月
莫畏流光催白頭且欣圓魄半清秋當時初作今宵會
每歲還同故事修飛蓋漫游虧燕喜胡牀獨坐減風流
何如錦席笙歌擁醉看銀盤射玉楼
病中漫呈師朴學士
初春抱病涉新秋叩徧醫門廢歷酬小子幸災因語怪
(乃有唱言子居於室中而知外事常有人從頂上出入者)老夫委命獨忘憂情知仕
路多猜險頼有君家共戚休(自予臥病魏公賜書恤問再三)藥裏關心
詩興在未應風月廢吟搜
依韻奉和司徒侍中八月十九日賞菊
秋風生意衆憐遲一旦先開豈足悲無髻競分濃蘂插
有襟聊對細香披閏催雖隔重陽月節去猶勝十日時
不比無名閒草木早蒙造化祇堪嗤
依韻奉和司徒侍中壬子九日
虛堂飛閣席頻移(早宴安正堂晚集跨山楼)肯對茱萸憶賜枝(杜子美有)
(茱萸賜朝士難得一妓來句)詩集元精尤唱絶歌翻新曲更相宜(太常)
(沈丞以新詞侑飲席)登臨晚日曾誰怨醉倒秋風不自知一種孤
根輸老菊明年猶得傍東籬
酬鄭叔巖虞曹惠詩因以奉送
五年西北事軍書心共青雲頗負初老大濫隨丞相後
歲寒未覺故人疎論情詩句空稠疊轉眼花枝欲破除
相見不能同酒盞春風添恨入離裾
仲春感懷
春色愁邊已不濃眼開天地久隂中亂紅雜下殘花雨
暗綠兼飛弱柳風生計荒蕪有酒盞交期零落減詩筒
多情惟有堂前燕來往貧家與舊同
上高明府孫世則寄書及詩依韻和酬
客顔憔悴過三閭猶喜良朋記拙疎忽隔重江論舊契
更言終日困新書(來書有新法推行應答不暇之說)宦情共減中年後
樂事難同二月初(正月晦日獲詩與書奉答之日乃二月旦)好在江山一樽
酒他時懷抱為君舒
某數年前蒙集仙盛公慰薦今方用是改官近以
啟事論謝伏辱長牋垂荅因成短篇少抒感臆
淮邊曾以此身歸每見嘗寬使者威一昨薦章蒙首上
十年墜翼恰重飛功名未果時看劎報效猶乖夜攬衣
聊向短牋論感慨更煩尊教寵寒微
次韻陽朔丘尉述懷
登科君已十年餘斗粟猶肩縣尹卑閔已漫形韓子賦
添丁頼有玉川兒海邊毒瘴濃如霧嶺外征塗亂若絲
三歲歸來無薦者金門猶喜從臣知
次韻丘柲校程苦熱
羲和驅日晝如燔萬里焦原草木乾旱雨驟晴還作熱
炎風寡勢豈成寒渴思沆瀣朝餐美坐想凌兢迹到難
汗浹肌膚空秉箑浪將霜雪擬輕紈
依韻和道濟私丞集英殿秋宴作
都場百戲已先呈舞字逡巡列太平酒緩天顔應有喜
樂高禁漏不聞聲晴暉忽傍金莖動協氣偏從玉座横
何事君臣皆共樂銀臺連日奏秋成
何大宰生日
却數中秋已過旬老君親送玉麒麟力侔二氣文詞重
迴繼諸公德業醇論道他年要黃髮看公當世斡洪鈞
泰山如礪河如帶到此猶為劍履臣
河嶽靈神擁瑞來劎川一夜起雲雷祥風破臘吹灰琯
和氣先春報砌槐龍邸久膺心膂託金甌終為姓名開
年年已與梅花約長借清香入夀杯
哭曾四丈供備(前浙東都巡檢)
平生獨慕霍嫖姚弱冠功名喜自邀報國劎鋩沉氣象
絶人尺藝委風飈總戎江海空流轉分間關河竟寂寥
幾百熊羆懷舊愛哭聲應過甬東橋
贈黃任道
辭源浩蕩輸滄海筆勢飄颻薄紫霞公府薦才猶未試
士林淪滯不須嗟相逢轉更開懷抱一跌何嘗掛齒牙
文帝欲興三代治可容賈誼在長沙
依韻奉和省判程郎中省宿
北望宫牆樹萬年九霄雲退湛秋泉坐間星斗懸吟次
夢裡江湖在目前月緩粉闈添皓色更長紅燭滅青煙
中郎心計元無敵更向風騷擅將權
雪霽出郊
京塵滚滚日眯眼心豁郊原初雪晴幽禽忽傍粉樹語
瘦馬時踏瓊田行高吟浩蕩真吾事薄宦飄颻愧此生
却羡老農相顧喜土膏乘潤說春耕
元夕觀駕御端門詩
仙韶樓底弄春和簾額隨風捲繡波午夜九霄開寶扇
一聲萬夀徹明河燈纏月影祥光動酒入天顔喜氣多
侍從有班無籍去花邊空聽太平歌
次韻都曹燈夕之作
夜色澄明宇宙寬新正纔半覺春慳行歌遡月疑塵外
醉眼隨車憶夢問燭影更和人散亂漏聲不放馬舒閒
啼鳥看報嚴城曉滿引金船倒玉山
仲春攝太僕卿祭馬祖宿齋城外作
一年四出國門西今喜春郊散馬蹄晴日自隨河面動
宿雲仍傍柳梢低齋宫得句還揮筆鄉國尋芳憶杖藜
承杞九卿猶假攝不應巧宦至通閨
篋中得調官時楊氏所寄書慨然追感
笑語無蹤莫更尋每懷平昔恨猶深况看滿幅相思字
曾訴幽閨獨自心因想音容如在目不知涕淚已盈襟
恨銷除是綵牋滅弗比遺香苦易沉
庭前梨桃二花方盛為暴風所吹感事成篇
梨白桃紅纔可嘉風前亂雪趁殘霞提壺有口只喚酒
鳴鴂何心專妬花九陌樂遊非往昔五陵豪氣漫塵沙
清樽倒盡却興感席上餘春天畔家
一春未嘗行樂而羣花今已離披感而成篇
只知倦馬趁風沙不覺啼鶯破物華始擬尊前謀小酌
早堪枝上數殘花壯圖惨淡流年駛樂事參差暮景鈄
薄醉浩歌搔短髮江湖歸興滿天涯
送史正孚
再提試筆入南宫落紙文章近更工一第聲名光晝日
十年意緒散春風眼驚梁苑花枝静心豁秦川酒琖空
材大莫嫌關賦冗青雲知巳有諸公
陪羣牧使進呈揀中御馬
薰風微轉殿南稜玉色天顔粹自凝數馬從容陪晝接
飛龍迤邐備時乘久圖駿足求初得一顧竒毛價遂增
竊笑漫踰梅福願半生玉陛輒三登
二月十二日城西送韓玉汝龍圖馬上作
信馬春風踏軟沙晴郊芳意接京華綠垂波面官橋柳
紅出牆頭御苑花(過玉津園)莫問年光侵老境且拚日醉送
生涯歸鞭猶恐嚴城隔那得行人不念家
後二日趙無愧杜君章垂和前篇復用元韻自和
呈二君
給園勝地隠金沙隨音心開筵餞使華社日兼宜數杯酒
春風未動一枝花垂垂禁鼓喧城裏一一歸鞍傍水涯
魚目間投引驪頷夜光雙吐照貧家(一去傳語行人莫回首綠槐隂合定)
(還家)
三月五日病中對雨作
何術可留枝上錦誰人能換鬢邊絲不堪有恨餘春日
更值無聊足病時久判浮名唯念酒肯因閒事輒忘詩
雨頻未拂金明柳空聽蓬萊唱舊辭
漫呈盛任道監簿
甲第衡門憶並開笑談無日不追陪繞欄共覓花時句
隔壁嘗呼雪夜杯一别青雲俱蹭蹬相逢白首重徘徊
炎天臥病還同巷早晚欣聞步屧來
苦熱
天上扶桑樹合枯火雲四起抱陽烏誰能赤脚渡銀漢
直欲跳身藏玉壺河朔飲杯空酩酊臨淄汙雨自沾濡
井深水遠渴心劇百丈無繩轉轆轤
客有貎吾陋容者以詩謝之
野姿瘦骨逼吾真處士毫端合有神正色未嘗移勢位
苦吟自覺遠風塵漸驚老態侵雙鬢猶逐時名繫一身
可是封侯須燕頷恨無勲業上麒麟
用洪景之韻送郭子山
别筵那得易為情别酒連連祇自傾車馬縱遊憐客興
江湖幽適負吾生盤中異味歸南食篋裏新詩記北行
文史藏身榮路在未應高迹混柴荆
賀吳樞府詩(吳公尹京踰月遽拜樞府之命)
治聲一月滿長安直上星樞聳具觀空策危言驚主易
能施行事似公難詔辭浩蕩留邦國廟略縱横出肺肝
拜慶親闈雙白首更傳盛事入衣冠
九日作
九日登臨雙闕邊三秋感慨一尊前黃花若解憐多病
白髮應嗟老去年憶昨忽叨門下召此辰方醉侍中筵
追歡筋力於今異贏得新愁入短篇
臘月二十三日羣牧使元内翰曾龍圖同日拜樞
參之命是日立春
洗馬池邊喜氣俱二公同日上雲衢北門學士參台鼎
内閣才臣貳斗樞曉殿春風迎拜舞晩街霽日照傳呼
回頭應笑蹉跎客飬拙長甘伴圉失
甲寅仲冬祠馬步宿齋宫乙卯仲春十七日復因
馬祭到此漫成短篇
昔年庭木雪僵條今此風和柳自榣人事轉如風不定
年光暗與雪俱消城中佳氣生宫闕塵外清居隔市朝
顧我何能知馬政江村祗合老漁樵
甲寅二月罷戸部勾院移羣牧判官待次數月乙
夘春復自請罷羣牧
誰客豺虎漏䜛人又遣花封退食貧漸老可無詩過日
連年唯有悶償春奔波塵土非吾事流浪江湖合此身
且信濁醪存妙理一杯萬慮付洪鈎
席上走筆贈别李子先
醉魄吟魂李謫仙風流未絶驗家傳詞源直欲傾三峡
飲量真疑漏百川幾寸燭花催餞席數程柳絮撲歸鞭
别愁衮衮無由說吏部先尋甕底眠
送彭景行寺丞侍飬得請歸荆南别業
上年慈母懷鄉淚愁殺啼鵑耳畔飛歸計任荒揚子宅
(劎外先廬在焉)喜情自入老萊衣秣陵五馬開樽待(父執梅公令守金陵)
荆渚雙魚薦饌肥能為聖朝全孝理賢聲行色兩光輝
孫公素中光將往相臺謁韓魏公詒詩為别因以
酬送(公時新改京兆節花)
紫宸班退聽宣麻鎮鄴司徒換將牙到日玳筵公定喜
當年珠履客尤嘉(公頃鎮北門公素實從辟)賦驚閤座争觀禰樂重
當時合姓車入夏後園聞更好繞池十丈看荷花
依韻和酬孫公素中允寫懷見貽
車馬門前住罕逢春坊内允獨相從領垂素髮驚潘岳
(公素以予駭其早白來詩有霜毛初出之句)器負青雲愛仲容身世百年今
有愧功名萬事近尢慵不緣婚嫁須微禄已拂紅塵就
赤松
九日陪雨制諸公燕趙氏園亭
筋力追歡勝去年不應吹帽愧華顛壯心未折秋風裏
笑口頻聞晚照邊學士帶欺黃菊爛侍臣綬奪紫萸鮮
自憐蹭蹬諸公後一醉猶能賦此筵
送李山甫赴熙州
懶憶盰江釣綠波春風躍馬望洮河平生富貴來雖緩
一日功名得便多城上隴雲飄漢角楼頭關月慘羌歌
剰禆儒帥開邊策大有燕然石可磨
予在病告君玉見過翌日成短篇奉招
官居冷落人稀到病枕欹移日幾回薄宦淹留無處說
平生懷抱為君開盤中飣餖延麤飯甕面澄凝泛好醅
更有無窮欲言事可能重跨蹇驢來
順師歸湖寺後以詩見招因戲答之
山月溪雲思有餘嶺猿沙鳥静相於閒中物象都收斂
别後詩才愈發舒擬就鄰翁沽竹葉直邀野令走籃輿
提壺漫叫無憑凖一醉春風莫誤予(順師有可能沽酒引柴桑之句)
紫微舍人宋公愛子姪三人同日得第作詩以紀
盛美
君王親策集英年始信常山子姪賢白晝相將金榜上
紫微三謝玉階前衣冠近事尤為盛閥閱清芬愈可傳
馬躍春風歸里巷蘆花爭看一行鞭
君王賜第御靈和兄第同時捷雋科名占風雷三級徧
恩霑雨露一門多衣冠盛事喧金榜里巷榮歸綴玉珂
他日鳳池須接翼侍中隂德有餘波
山中雨後
雨足前村雲未回逡巡屏面數峯開相呼野鳥逢人住
自戲山蜂趁馬來野色通明林葉净溪聲奔迸岸沙頽
田翁見我應偷笑底事行吟廢酒杯
寄題雙巖寺
古寺南偏兩翠微錦溪碣石豈全非雲煙來去長相接
猨鳥東西各有歸泉溜夜淙寒入座嵐光朝滴潤生衣
而今野曠無人築唯見林僧對掩扉
莆陽徐大守數賜臨顧
軍壘初分太守麾馬頭南去有光輝吏人郊外迎飛蓋
父老溪邊指繡衣到日嶺梅含細藥昔時鄉樹長新圍
世間得意多遺舊誰肯柴荆數款扉
林大年殿省金輪院讀書有寄
仕到監州興漸多人生四十未蹉跎自嫌朱紱生門調
直要青雲取世科新喜鴈名傳日十暫題試筆寄巖阿
山翁只作書生看不識前呼導玉珂
依韻和吳七丈詠雪
平明無數六花飄氣象崔嵬變一朝落勢孤城圍不盡
寒威窮巷著偏饒臨衣未拂還成舞近燭纔看早覺消
散稱少陵吟白髮更逢太白跨鯨腰
江邊玉樹渾無地世上銀河自有橋宿凍即交山口路
冷波應減海門潮當年右席辭空在今日扁舟興轉遥
寬褐紅爐温坐外人間萬事任寥寥
園竹為大雪所折
露葉煙稍拂草亭雪中顛倒翠虬形且留完處裁吹律
莫聽傍人議殺青却恐看來愁野客若為扶起屬園丁
寂寥數畆清風地宿酒從今不易醒
輓故司徒侍中贈尚書令韓魏公
建儲嘉祐發先機蓋世功名古亦稀一冠鴛行舟地立
兩扶龍德九天飛偃藩汲黯時云臥去國周公遂不歸
星坼中台薨訃入君王淚濕輟朝衣
平生忠節見臨危四紀三朝報主知伊尹告歸曾未果
子房強臥竟難支朝廷首配嚴親饗鹵簿新排送葬儀
澤在生民功社稷堯文更揭墓前碑
西北油幢疊總戎六年幕府從裴公談兵玉帳知何在
宴客金錢定已空麟閣英姿隨爽氣鳳池陳迹想清風
白頭無路酬恩地一寄哀情薤挽中
馬公節輓辭
慘淡南宫鎩羽翰空歸座席甫能安魂收長夜棺尋閉
淚灑殘春䄂未乾(君下第還家不數日遂卒)老母始甘無禄釜世人
今轉薄儒冠土中猶動難平恨月照孤魂桂影丹
王廣淵郎中輓詩
暮歸紫陌尚鳴珂夜哭逡巡接浩歌(暮歸高歌巳而大哭)漸老為
郎逾藴藉平生從仕亦蹉跎笙沉緱嶺空乘鶴書絶山
隂欲換鵝日落九原車馬散悲風更向白楊多
祠部集卷十
