補注
絳守居園池記(記守居之園池非記守居也舊注兼守居言故多誤)
絳即東雍為守理所(絳春秋為晉都秦屬河東郡後魏置東雍州後周改絳州此言絳之)
(為州就東雍舊治之地為治所)世說總其土田士人令無磽雜擾宜得
地形勝(令善也世至令一句世之言者此地既善故宜擇其形勝處以為園池)將為二句
(言地興而人附奢)自將二句(言地廢而人附儉以守絳故因以為戒文以二將字對言興廢)陴
陑孤顛跒倔(此言城之最高蓋北城也)玄武踞守居(守居踞城之北在孤顛下)割
有北自甲辛(割守居北之半以為園)潭中癸次(蓋池在園北而少偏於東)木腔
瀑(蓋激渠水入也)徊漣(橋上之亭)虹蜺雄雌穹鞫覷蜃礙佷島坻(雄曰)
(虹色盛者喻橋雌曰蜺色闇者喻橋影橋與影相合中空而圓如蜃狀島坻喻亭影亭影倒侵高厚而上者若)
(島低小而立者若坻)香(園最南之亭也蓋池之南莎草蘿薔蔓連至其南則香亭)承守寢(香亭前承)
(守寢居之後)虎豹(入園之門也東西與香亭並)胛(音甲背胛也)前含曰槐(槐亭名徊)
(漣上著亭字下曰香則蒙之其次叙門故新上復著亭字槐以下凡曰某者則亭也皆蒙之為臨於槐故以槐)
(名亭此記叙園池景物自正北之池始次言池上之橋及亭遂言橋正南之亭次及入園之門於是循而東由)
(東南至東北次正北次西北至西而終自西南之門循東為新亭又東為槐亭是為新亭之前也)可宴
可衙(亭之大亦可以宴亦可以聽政謂可衙而又先言宴則非廳可知)又東騫窮角池
研雲曰栢(東偏臨反渠有望月之亭直望月之北至於東北園之窮池之角而渠自東折北之地建)
(亭曰栢下蒼官即栢也與槐亭文勢同若栢非亭名則下有栢字為贅)刮級(非亭則無級)巽㬂
間黃原玦天汾水鈎帶(汾水自絳州東北而南下經絳州則折而西絳正在四折之間)
(故園之巽㬂有黃原如玦而倚天汾水過於其外折而如鈎縈而如帶)白言謁行旦(記中四隅)
(則據園而言東北西則據池而言園之東南正當守居之左蓋絳依山而城故白言謁者旦於原上往来也以)
(園則在巽以城言則在寅甲間也)艮間遠㟵青縈近(遠岡之青者縈紆而來近於城之艮)
(故可俯瞰洞見城市)蒼塘(池正東之亭名下三句皆言西望池水遠且文梨則池西白濱測之梨也收窮)
(者極西北也)風隄(正北池隄上亭名)乘攜左右(北隄上築基特高起為亭乘於上若隄挈)
(左右然)北廽股努墆捩蹴墉銜渠歆池(隄上就築高為風堤之基其基北出)
(直抵北城如股銜渠謂此股跨渠上而渠流於其下蓋北城之内即渠渠之南即隄隄之南即池銜渠歆池指)
(隄之南北也南楯楹以下言池煙潰以下言亭兩傍之景)可會脫赤熱(風隄之亭面背皆水兩旁)
(花木隂翳可會賓避暑氣)原開咍儲(北城園西北之原也於原上開懷咍笑以散儲蓄之思)白
賓(亭名與蒼塘風隄皆因池取義亭側多梨即蒼塘所望者池之東樹栢竹故亭名蒼塘池之西樹梨故亭)
(曰白賓)水翠披(以下皆言城外之景蓋白賓之亭高可見田崖)日卯酉(此下專言長崖自日)
(卯至酉常幽隂惟風動林木而日射之則僅若燈火之照也)晝夜漏刻詭姽絢化(以下)
(總言園池景)大小亭餖池渠間(大小亭十徊漣池中之亭也曰香曰新曰槐曰望月曰栢)
(臨渠之亭也曰蒼塘曰風隄曰白濱臨池之亭也鼇䖶原上之亭也故曰餖池渠間)走池隄上亭
後前(言遊行之人)陴乘墉如連山羣峯擁(一句)地高下如原隰
隄谿壑(園中之地高平者如原下濕者如隰擁者如隄流者如谿深者如壑)鑿高槽絶(此言)
(城外引水)竇墉為池溝沼渠瀑(一句此言引水入城)汩汩街巷畦町阡
陌間入汾(汩音骨引古水自西北原之南鑿城以入則南流折而東又折而北又折而西環園畢則)
(自西北原之東穴城而出渠之别流則循行街巷之間上文所謂溝沼是也既而復合於渠而出焉街巷此水)
(流於城中者也畦町阡陌此水流於城外將入汾者也蓋又經城北流東而入汾)池(此叙池之始因雅文)
(安發土築臺後人因以其坎為池)水(此叙渠之始下有河渠字故易渠為水於文之終乃叙池渠之本始)
(因以為戒亦文之一大竒也記園池而終於池渠蓋渠池即園之境故也)
韓子誌樊紹述墓謂紹述有所著書總六十卷雜文
總三百十一篇詩七百十九首今皆亡矣近世謂紹
述文之存者僅一卷亦未之見也惟絳守居園池記
獨傳艱深險怪殆不可讀豈紹述之文盡若是而此
篇以拔乎萃而能久邪以獨竒而為志怪者所寶反
得久邪往年余得是文而讀之強為之句而多所未
觧及觀吳居正傳補正趙氏注釋始得究其名義然
徐而誦之意若猶有異者因重句之而疏其說於右
方將復正於吳君焉愚嘗謂六籍之下盡文章之妙
正無過於孟子竒無過於莊周周雖外於聖人而其
學則自有所本汪洋自恣之辭皆以明道是豈徒尚
竒倔而已哉紹述之辭深已探其本或未也雖然亦
豈易至哉其間有精到之語皆蕩滌塵滓採掇菁華
可但以險怪目之乎文章之法固不在是但取其怪
以資笑談亦過矣延祐庚申四月十日金華許謙書
泰定丁卯予在宣城得趙氏注園池記刊本大德中
知晉州日翰林徐公琰閻公復所為序引者讀之與
向所見抄本多異凡予所欲補正者往往增改而猶
恨其有未盡也因以其本復加刊定篇中諸亭名元
注未之考向略考見其端而許君按據文勢辨正條
理悉以圈抺著之皆與今改注合竊伏精鑒俾存而
弗削焉吁自予始校此文逮今二十年参之見聞屢
經竄易計今尚未得為定藁也區區者猶若是况乎
聖經賢傳之奥而欲以一見了之不亦舛乎併書以
自儆至順三年歲次壬申十一月二十二日吳師道
識
絳守居園池記補注
