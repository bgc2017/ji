李文饒别集卷第三
詩上并唱和酬荅三十六首
七言九韻雨中自秘書省訪王三侍御知早入
朝便入集賢侍御任集賢校書及升栢臺又與
秘閤相對同院張學士亦余特厚故以詩贈之
秘書省校書郎李德裕
共憐獨鶴青霞姿瀛洲故山歸已遲仁者焉能效鷙
鶚飛舞自合追長離梧桐迥齊鳷鵲觀烟雨屡拂蛟
龍旗鴻鴈衝颷去不盡寒聲晩下天泉池顧我蓬萊
靜無事玉版寶書藏衆瑞青編盡以汲冢來科斗皆
從魯室至金門待詔何逍遥名儒早問張子僑王褒
軼材晚始入宫女已能傳洞簫應令栢臺長對戶别
來相望獨寥寥
奉酬李校書雨中自秘書省歸見訪時早入
朝便入集賢不遇頃任集賢校書及升栢臺
又與秘閣相對今直書張學士賞忝同席而
與校書相遠故瞻望之詞多王
台庭才子來欵扉典校初從天祿歸已慙陋巷來玉
趾仍聞細雨霑綵衣詰朝始趍鳳闕去此日逐歎雞
黍違憶昨謬官在烏府喜君對門討魚魯直廬相望
夜每闌高閣遙臨月時吐昔聞三入承明廬今来重
至中秘書校文復忝丞相屬博物更與張侯居新冠
峩峩不變鐵舊泉脉脉猶在渠忽見校書有情人臨
風不羡潘舒憶見青天霧未卷吟玩瑤草不知晩
自憐豈是風引舟如何漸與蓬山遠
山亭書懷
太原節度使檢校吏部尚書平章事張弘
靖
叢石依古城懸泉灑清池高低袤丈內衡霍相蔽虧
歸田竟何因爲郡豈所宜誰能辨人野寄適聊在斯
奉和山亭書懷
節度掌書記監察御史李德裕
岩石在朱戶風泉當翠楼始知峴亭賞難與清暉留
餘景淡將夕凝嵐輕欲收東山有歸志方接赤松遊
節度副使檢校右散騎侍崔恭
高情樂閑放寄跡山水中朝霞鋪座右虛白貯清風
潜竇激飛泉石路險且崇步武有勝槩不與俗情同
節度判官侍御史韓察
搆石狀崖巘翠含城上楼若移廬霍峰遠帶沅湘流
瀟洒主人靜夤緣芳徑幽清輝在昏旦豈異東川遊
節度推官監察御史高銖
闘石類崖巘飛流瀉潺湲遠壑簷宇際孤巒雉堞間
何必到海岳境幽機自閑茲焉得奇趣高步謝東山
給事中陸纏
激水瀉飛瀑寄懷良在茲如何謝安石要結東山期
入座蘭蕙馥當軒松桂滋於焉悟幽道境寂心自怡
右金吾衞大將軍胡証
飛泉天台狀峭石蓬萊姿潺湲與青翠咫尺當幽奇
居然盡精到得似書妍詞豈無他山勝懿此清軒墀
從姪尚書右丞賈
中庭起崖石潄玉下漣漪丹丘誰云遠寓象得心期
豈不貴鍾鼎至懷在希夷唯當蓬萊閣靈鳳復來儀
(月十二日題元和十三年六)
奉和韋侍御陪相公遊𨳩義五言六韻
節度掌書記監察御史裏行賜緋魚袋李
德裕
羊公追勝槩茲地暫逍遥風景同南峴丹青見北朝
石渠清夏氣高樹激鮮颷念法珍禽集聞經醉象調
偶分丼露味偏覺衆香饒(飯故云便食僧)爲間毗城內餘薰
幾日銷
贈圓明上人(頂之最圓公佛)
遠公說易長松下龍樹雙經海藏中今日導師聞佛
慧始知前路化成空
贈奉律上人(維摩終律公精於)
知君學地厭多聞廣渡群生出世氛飯色不應殊寶
噐樹香皆遣入禪薰
戲贈愼微寺王道安上座三僧正
甘露灑空惟一味㫋檀移植自成薰遙知暢献分南
北應用調柔致六群
元和十三年二月十九日題石寺廢移崇福
寺木塔院䧟石于東壁
長安秋夜
內宫傳詔問戎機載筆金鑾夜始歸萬戸千門皆寂
寂月中清露點朝衣
清冷池懷古(序刻石余别有)
區囿三百里常聞駟馬来旌旗朝角道簫鼓燕平臺
追昔賦文雅從容遊上才竹園秋水净風苑雪烟開
牛禍釁將彂羊孫謀始回(孫詭羊勝公)袁絲徒伏劍長孺
欲成灰(國韓安)興廢由所感湮淪斯可哀空留故池鴈
刷羽尚徘徊
述夢詩四十韻
去年七月溽暑之後驪降其夕五鼓未盡凉風凄然
始覺枕簟微冷俄而假寐斯熟忽夢賦詩懷禁掖舊
遊凡四十餘韻初覺尚憶其半經時悉以遺忘今屬
歲杪無事羈懷多感因綴其所遺爲述夢詩以寄一
二僚友
賦命誠非薄良時幸已遭君當堯舜日官接鳳凰曹
目睇煙霄闊心驚羽翼高(夢中作此六句)椅梧連鶴禁壀堄
接龍韜(西接羽林軍内署北連春宫)我后憐詞客(等是我門客先朝曾宣諭卿)
吾僚並雋髦著書同陸賈待詔比王褒重價連懸璧
英詞淬寶刀泉流初落澗(流於齒文賦稱泉)露滴更濡毫赤
豹欣来献彤弓喜暫櫜(赴闕海內無事累月詩稱赤時西戎乞盟函鎮二帥束身)
(貊之貢物豹黃羆盖蛮)非煙含瑞氣馴雉㓗霜毛靜室便幽獨
虛樓散欝陶(有小楼時宴語於此學士各有一室西垣)花光晨豔豔松韻
晚騷騷畫壁看飛鶴僊圖見巨鼇(鶴先是西壁畫海内署垣壁比畫松)
(臨幸中使惧而塗焉中曲龍山憲宗曾欲)倚簷隂藥樹落格蔓蒲桃(句悉此八)
(遊者依然可想也是內署中物惟嘗)荷靜蓬池鱠冰寒郢水醪(初上賜每學士)
(以酒味稍濃每和水而飲禁中有郢酒坊也食皆是蓬萊池魚鱠夏至後賜及頒燒香酒)荔枝來
自遠蘆橘賜仍叨(蒙頒賜自後以道遠罷献也先朝初臨御南方曾献荔枝亦)麝
氣随蘭澤霜華入杏膏恩光惟覺重携挈未爲勞(入比)
(興常携挈而歸句述以恩賜每有賜)夕閱梨園騎宵聞禁仗獒(園擸每梨)
(門常見歸騎回或抵暮夜院)扇回交彩翟鵰起颺銀絛轡待袁絲
攬書期蜀客操盡規常謇謇退食尚忉忉(肉庭所覩此八句述)
龜顧垂金鈿鸞飛曳錦袍(詩人不曳不婁之義也曾蒙賜錦袍曳者盖取)御
溝楊柳弱天厩驌驦豪(借飛龍馬學士皆蒙)屡換青春直閑随
上苑遨(游眺芙蓉亦謂之南苑也普濟寺與芙蓉苑相連常所)煙低行殿竹風
拆繞牆桃(澣日遊戲此八句述沭)聚散俄成昔悲愁益自熬每
懷仙駕遠更望茂陵號地接三茅嶺川迎伍子濤(偁伐)
(嗔氣所作海濤是伍子)花迷瓜步暗石固䔉山牢(夢中所作此兩句又是)
蘭野凝香管梅洲動翠篙泉無驚綵妓溪鳥避干旄
感舊心猶絶思歸更首搔無聊燃密炬誰復勸金舠
(爲觥賓僚顧形迹未曾以此相勸余自到此絶無夜宴酒噐中大者呼)嵐氣朝生棟城
隂夜入濠望烟歸海嶠送鴈渡江臯宛馬嘶寒櫪吳
鈎在錦弢未能追狡兔空覺長黃蒿水國逾千里風
帆過萬艘閱川終古恨惟見暮滔滔
奉和浙西大夫述夢四十韻(韻次本)大夫本題
言贈於夢中賦詩以寄一二僚友故今所
和者亦止述翰苑舊游而已元稹
聞有池塘什還因夢寐遭攀禾工類蔡詠豆敏過曹
莊蝶玄言秘羅禽藻思高(三聮亦多徵故事也本篇稱六句皆夢中作)戈
矛排筆陣貔虎讓文韜綵繢鵉凰鵛權奇驥騄髦神
樞千里應華袞一言褒李廣留飛箭王祥得佩刀傳
乘司隷馬繼染翰林毫辨穎洵超脫詞鋒豈足&KR1060;金
剛錐透玉賓鐵劍吹毛(盛文藻秀麗翰苑謨猷綸誥褒自戈矛而下皆述大夫刀筆贍)
(世縱臺綱充學士等矣貶功多名將人許三公)顧我曾陪附思君正欝陶近
酬新樂錄仍寄續離騷(酬和才畢此篇續至近蒙大夫寄&KR1227;篥欹)阿閣偏
随鳳(偏多同直大夫與&KR0876;)方壺共跨鼇借騎銀杏葉(例借飛龍學士初入)
(馬)横賜錦垂萄(本篇觧巳具)冰井分珍菓金瓶貯御醪獨
辭珠有戒廉取(玉字一本有)非叨綾紙侵紅點(綾搏紙書詔皆用)
蘭燈㷔碧高(通宵勘寫麻制例皆)代予言不易承聖旨偏勞(與稹)
(翰林承旨大夫相代爲)繞月同棲鵲驚風比夜獒吏傳開鎻契
(門使勘契開鎻聲甚煩多學士院密通銀臺每旦常聞)神撼引鈴絛(命即鈴索院中有急)
(以爲常自摇習)渥澤深難報危心過自操犯顏誠懇懇騰口
惧忉忉佩寵雖緺綬安貧尚葛袍賓親多謝絶延薦
必英豪(秘與頻繁奉職勤劳畏慎周密等事也自阿閣而下皆言稹同在翰林日居處深)分
阻杯盤會閑随寺觀遨(與稹時時而字一本作相期學士無過從聚會之例大夫)
(行而已矣於寺觀閑)祗園一林杏(恩慈)仙洞萬株桃(都玄)澥海滄波
减昆明劫火熬未陪登鶴駕已計堕烏號痛淚過江
渚冤聲出海濤尚看恩詔濕已夢壽宫牢(是夢中作故言本篇言此兩句)
(夢字故言)再造承天寶新持濟巨篙猶憐弊簪屨重委舊
衣褒興彂春塘草魂交益部刀形𨳩猶抱膝燭盡遽
揮毫昔士當初筮逢時詠載&KR1060;懷鉛辦䖝蠧染素學
鵝毛車騎方休汝歸來欲效陶(從事歸京師大夫罷太原)南臺資
謇諤内署選風騷羽化如乘鯉樓居舊冠鼇美香焚
濕麝名菓賜乾萄議敕蠅棲筆邀懽蟻泛醪代言無
所戲謝表自稱叨蘭焰凝芳澤芝泥瑩玉膏對頻聲
價出直久夢魂勞草詔令歸馬批章荅献獒(闕西戎幽驥歸)
(見前注乞盟並)銀花懸院牗翠羽映簾絛諷諫欣然納奇觚
率爾操禁中時諤諤天下免忉忉左顧龜成印雙飛
鵠織袍謝賓緣地密潔已是心豪五日思歸沐三春
夫閣老(予嘗玩乃得此名此樹吳人不識因)
潤州刺史李德𥙿
玉蘂天中樹金閨昔共窺落英開舞雪密葉乍低帷
(旋久之方集庭際大夫草詔之月皆邀予同玩内署沈大夫所居門前有此樹每花落空中回)舊賞
烟霄遠前歡歲月移今来想顔色還似憶瓊枝
奉酬浙西尚書九丈招隱山觀玉蘂樹戲書
見懷之作
江南西道團練觀察使沈傅師
曾對金鑾直同依玉樹隂雪英飛舞近煙葉動搖深
素萼年年密衰容日日侵劳君想華髮僅欲不勝簪
寄題惠林李侍郎舊舘
棟宇非吾室煙山是我鄰下齡惟待盡一世樂長貧
半壁懸秋日空林滿夕塵秪應雙鶴吊松路更無人
寄茅山孫鍊師
何地最翛然華陽第八天松風清有露蘿月淨無烟
乍警瑶壇鶴時嘶玉樹蟬欲馳千里戀惟有鳳門泉
又二絶
石上谿蓀彂紫茸碧山幽藹水溶溶菖花定是無人
見春日惟應羽客逢
獨尋蘭渚翫遲暉閑倚松&KR1624;望翠微遙想春山明月
曙玉壇清磬步虛歸
題奇石(西公署石在浙)
藴玉抱清輝閑庭日瀟灑塊然天地間自是孤生者
送張中丞入臺從事
馹騎朝天去江城睠闕深夜珠光去握芳桂乍辭隂
澤國三千里羈孤萬感心自嗟文廢久此曲爲盧諶
懷京國
海上東風犯雪来臘前先折鏡湖梅遥思禁苑青春
夜坐待宮人畫詔廻
追和太師顏公同清遠道士遊虎丘寺
茂苑有靈峰嗟余未遊觀藏山半平陸壞谷焉高岸
岡繞數仞墻巖潜千丈幹乃知造化意回幹資奇玩
鏐騰昔虎踞劒沒嘗龍煥潭黛入海底崟岑聳霄半
層巒未升日哀狖寧知旦綠篠夏凝隂碧林秋不換
冥搜既窈窕回望何蕭散川晴嵐氣收江春雜英亂
逸人綴青藻前哲留篇翰共扣哀玉音皆舒文綉叚
難追彦回賞徒起興公歎一夕如再升含毫星斗爛
東郡懷古二首
王京兆
河水昔將决衝波溢川潯崢嵘金堤下噴薄風雷音
投馬災未弭爲魚歎方深惟公執珪璧誓與身俱沉
誠信不虛彂神明宜爾臨湍流自此回咫尺焉能侵
逮我守東郡悽然懷所欽雖非識君面自謂知君心
意氣苟相合神明無古今登城見遺廟日夕空悲唫
陽給事
宋氏遠家左豺狼滿中州陽君守滑臺終古垂英猷
數仞城既毁萬夫心莫留跳身入飛鏃免胄臨霜矛
畢命在旗下僵尸横道周義風激河壯氣淪山丘
嗟爾抱忠烈古來誰與儔就烹感漢使握節悲陽秋
顏子綴清藻鏗然如素璆徘徊望故壘尚想精魂遊
(月一日題大和四年六)
秋日登郡樓望贊皇山感而成詠
昔人懷井邑爲有掛冠旗顧我飄蓬者長随泛梗移
越唫因病感潘鬢入秋悲北指邯鄲道應無歸去期
雨後淨望河西連山愴然成詠
宿雨初收晩吹繁秋光極目自錹魂烟山北下歸遼
海鴻鴈南飛出薊門只恨無功書史藉豈悲臨老事
戎軒唯懷藥餌蠲衰病爲惜餘年報主恩
秋日美晴郡樓閑眺寄荆南張書記
高檻凉風起清川旭景開秋聲向野去爽氣自山來
霄外鴻初返簷間燕已歸不因煙雨夕何處夢陽臺
故人寄茶
劒外九華英緘題下玉京𨳩時微月上碾處亂泉聲
半夜邀僧至孤唫對竹烹碧流霞脚碎香泛乳花輕
六腑睡神去數朝詩思清其餘不敢費留伴讀書行
(作肘讀一本)
李文饒别集卷第三
