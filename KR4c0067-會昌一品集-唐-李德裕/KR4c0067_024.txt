李文饒别集卷第四
詩下并唱酬共三十五首
奉送相公十八丈鎮楊州
西川節度使李德裕
千騎風生大旆舒春江重到武侯廬共懸龜印銜新
綬同憶鱣庭訪舊居取履橋邊啼鳥換釣璜溪畔落
初今来却笑臨卭客入蜀空馳使者車
酬西川尚書
淮南節度使王播
昔年獻賦去江湄今日行春到始悲三徑尚存新竹
樹四隣惟見舊孫兒壁間潜認偷光處川上寧忘結
網時更見橋邊記名字始知題柱免人嗤
題劒門
奇峯百仞懸清眺出嵐烟迥若戈回日高疑劒倚天
參差霞壁聳合沓翠屏連想是三刀夢森然在目前
頃歲入蜀偶題此詩馬上所成數字未穩
今憑連帥尚書盧公再換舊石會昌三年
四月一日守司空兼門下侍郎平章事李
德裕
漢州月夕遊房太尉西湖
丞相鳴琴地何年閉玉徽(聞於四海房公以好琴)偶因明月夕
重敞故樓扉桃桺豀空在芙蓉客暫依(與王仲寶長南史安陸侯)
(水依芙蓉何其䴡也史庾杲之書称泛渌)誰憐濟川楫長與夜舟歸
重題
晩日臨寒渚微風彂櫂謳鳳池波自閱魚水運難留
亭古思宏㨂川長憶夜舟想公高世志祗似冶城遊
奉和
兵部侍郎鄭澣
太尉留琴地時移重可尋徽絃一掩抑風月助登臨
榮駐清油騎高張白雪音秪言酬唱美良史記王箴
重題
靜對烟波夕猶思棟宇精卧龍空有處馴鳥獨忘情
顧步襟期遠參差物象横自宜雕樂石爽氣際青城
奉和
禮部郎中集賢殿學士劉禹錫
木落漢川夜西湖懸玉鈎旌旗還外次舟楫泛中流
目極想前事神交如舊遊瑶琴久已絶松韻自悲秋
重題
林端落照盡湖上遠風清水榭芝蘭室僊舟魚鳥情
人琴久寂寞烟月冀平生一泛釣潢處再唫鏘玉聲
房公舊竹亭聞琴緬慕風流神期如在因重
題此作
流水音長在青霞意不傳獨悲形解後誰聽廣陵絃
奉和鄭澣
石室寒飈警孫枝雅噐裁坐来山水操絃斷吊餘哀
奉和劉禹錫
尚有竹間露永無綦下塵一聞流水曲重憶飡霞人
憶金門舊遊奉寄江西沈大夫
東望滄溟路幾重無因白首更相逢已悲泉下雙琪
樹(昌皆已淪没韋申令武元)又借天邊一卧龍(官南海杜西川謫)人事升
沉纔十載官遊漂泊過千峯思君遠寄西山藥(嘗鎮大夫)
(金丹之術鍾陵兼好)歲暮相期向赤松
錦城春事憶江南五言三首
桐花鳳百花潭憶子夜歌並闕
早入中書行公主冊禮事畢登集賢閣成詠
明星入東陌燦燦光層宙皎月映高梧輕風彂凉候
金門列葆吹鍾室傳清漏簡冊自中来貂黃添宣授
更登天祿閣極眺終南岫遥羡商山翁閑歌紫芝秀
晨興念始辱夕惕思致寇傾奪非我心悽然感田竇
題羅浮石(刻於石上)
清景持芳菊凉天倚茂松名山何必去此地有群峯
重過列子廟追感頃年自淮服與居守王僕
射同題名于廟壁僕射已爲御史余尚布衣
自後俱列紫垣繼遊內署兩爲夏官之代復
聯左揆之榮荷寵多同感涕何極因書四韻
奉寄
白首過遺廟朱輪入故城已慙聯左揆猶喜抗前旌
曳履忘年舊彈冠久要情重看題壁處豈羡棄繻生
遙傷茅山縣孫尊師三首
蟬蛻遺虛白蜺飛入上清同人悲劒解舊友覺衣輕
黃鵠遥將舉班麟儼未行惟應鮑靚室中夜識琴聲
金格期初至颷輪去不停山摧武擔石天隕少微星
弟子悲徐甲門人泣蔡經空聞留玉舄猶在阜鄉亭
空宇留丹竈層霞被羽衣舊山聞鹿化遺舄尚鳬飛
數日奇香在何年白鶴歸想君旋下泪方欵里閭扉
尊師是桃源黃先生傳法弟子常見尊師偁
先師靈迹今重賦此詩兼寄題黃先生舊舘
後學方成市吾師又上賓(並是先生弟子今茅山宫觀道士)洞天應
不夜源樹秪如春(桃源事此並述)棋客留童子(生弟子桃源瞿山童卽先)
(載在傳記得仙人棋子)山精避直神(坐有聲先生疑山神所爲先生初至茅山童子觸法)
(靈異如此矣書符召至之其)無因握石髓及與養生人
僕射相公偶話於故集賢張學士廳寫得德
裕與僕射舊唱和詩其時和者五人惟僕射
與德𥙿皆列高位凄然懷舊輒献此詩
賦感隣人篴詩留夫子墻延年如有作應不用山王
(以貴不得列於五君之數顔延年五君詠山濤王戎)
惠泉
茲泉由太㓗終不畜纖鱗到底清何益含虛勢自貧
明璣難秘彩美玉詎潜珍未及黃陂量滔滔豈有津
無題
松倚蒼崖老蘭臨碧洞衰不勞鄰舍篴吹起舊時悲
題冠盖里(在㐮州南大山下)
偶来冠盖里媿是舊三公自喜無兵術輕裘上閟宫
離平泉馬上作
十年紫殿掌洪鈞出入三朝一品身文帝寵深陪雉
尾武皇恩厚宴龍津黑山永破和親虜烏嶺全阬跋
扈臣自是功高臨盡處禍來名滅不由人
謫仙領南道中作
嶺水爭分路轉迷桄榔椰葉暗蠻溪愁衝毒霧逢蛇
草畏落沙䖝避燕泥五月畬田收火米三更津吏報
潮雞不堪腸斷思鄉處紅槿花中越鳥啼
到惡溪夜泊蘆島
甘露花香不再持遠公應怪負前期青蠅豈獨悲虞
氏黃犬應聞笑李斯風雨㢓昏蠻日月烟波魂斷悪
溪時嶺頭無限相思泪泣向寒梅近北枝
登崖州城作
獨上高樓望帝京鳥飛猶是半年程青山似欲留人
住百匝千遭遶郡城
歌篇三首
鴛鴦篇
霜夜對月聽小童薛陽陶吹笛(二首闕)
南梁行(和二十二凡)
江城欝欝春草長悠悠漢水浮清光雜英飛盡空和
景綠楊隂重官舍靜此時醉客縱横書公言可薦承
明廬青天詔下寵光至頒籍金閨徵石渠重歸山路
烟嵐隔巫山未深晚花折澗底紅光奪日燃搖風有
毒愁行客杜鵑啼咽花亦殷聲悲絶豔連空山斜陽
瞥暎浅深樹雲雨飜迷崖谷間山雞錦質矜毛羽透
竹穿蘿命儔侶喬木幽谷上下同雄雌不異飛棲處
望秦峯迥過商顏浪疊雲堆萬簇山行盡杳冥青嶂
外九重鍾漏紫雲間元和列侍明光殿諫草初焚市
朝變北闕趍臣半隟塵南梁咲客皆飛霰追思感歎
却昏迷霜鬢愁吟到曉雞故園歲深開斷簡秋堂月
曉掩遺袿鳴鳴曉角霞輝粲撫劒當楹一長歎芻狗
無由學聖賢空持感激終昏旦
李文饒别集卷第四
