







　　欽定四庫全書

　　山谷年譜巻十二

　　宋　黄㽦　撰

　　元豐三年庚申(下)

　　發舒州向皖口道中作寄李德叟

　　題馬當山魯望亭四首

　　宿舊彭澤懐陶令

　　先生過南康軍祭劉凝之文云元豐三年庚申

十二月辛酉彭澤屬江州又在江州之下

　　潯陽江口阻風三日

　　泊大孤山作

　　元注庚申十二月

　　題落星寺四首

　　先生有真蹟以前二首題云題落星寺第三首
題云題落星寺嵐漪軒第四首題云徃與道純
醉卧嵐漪軒夜半取燭題壁間云又有蜀本石

刻前一首題云落星寺僧請題詩而首句畧不
同云㳺空天象有霣墜及晝吟作晝倚江撼牀
作波撼牀蜜房作蜂房牖户作户牖青雲梯㡬
級作虛空更幾級瘦藤作一藤而第四首石刻
題作醉書落星寺壁時與劉道純同飲二僧在
焉

　　玉京軒

　　先生有真蹟䟦語云将旦起坐復得長句怱怱

就竹輿不暇冩嵗行一周道純已凋落為之隕
涕故書遺超上人可刻石于吾二人醉處它日
有與予友及道純好事者尚徘徊碑側元祐六
年大寒黄庭堅書

　　夀聖觀道士黄至明開小隠軒太守徐公為題曰快
軒庭堅集句詠之

　　過致政屯田劉公隠廬

　　詩中有水行天再環之句盖先生自戌申赴葉

縣尉至庚午方改官歸政與詩句合

　　已上九篇並元載外集

　　拜劉凝之畫像

　　此詩蜀本詩集置之崇寧元年盖先生自荆入
岳遵陸至萍鄉回涂自筠陽豫章山行由東林
太平觀至江州初不經由南康今附于此

　　知郡大夫改築射亭與五老峯晤對極為勝賞輒以
長句詠歎　此篇元載别集


　　和劉太博攜家㳺廬山

　　駐輿尋訪後山陳德方家

　　此二篇並元載外集

　　題姨母李夫人墨竹二首

　　此詩載文集蜀本置之館中非是盖畫壁在廬
山楞伽寺今附此

　　題李夫人偃竹

　　南康席上贈劉李二君


　　此二篇元載外集

　　元豐四年辛酉

　　先生是嵗赴太和

　　是嵗考試舉人于南安軍

　　豐城

　　豐城乃豫章屬邑自豫章至吉州太和先經由
此地

　　臨江寺僧以金線猿皮䝉琹几


　　臨江軍在豐城之上

　　上蕭家峽

　　何蕭二族

　　魏夫人壇

　　隠梅福處

　　蕭子雲宅

　　避秦十人

　　黄雀


　　皆是赴太和經由所作

　　已上九篇並元載外集

　　休亭賦

　　此賦雖無年月先生作蕭濟父墓誌云濟父元
祐六年乃以特奏名試于庭得一命而歸沒于
牖下初濟父既無仕進意築屋于清江峽之碕
巴丘之上曰休亭閒居且二十年因前篇有蕭
家峽詩今附于此又按洪駒父嘗跋先生此賦

盖山谷少作也晩年刋定其卒章曰是謂不蓍
而筮從無龜而吉卜盖初本其末兩句云盖嘗
聞伯夷之風何能問詹生之卜

　　到官歸志浩然二絶

　　庭堅得邑太和六舅按節出同安邂逅於皖公溪口
風雨阻留十日對榻夜語因咏誰知風雨夜復此
對牀眠别後更覺斯言可念列置十字字為八句
寄呈十首


　　詩中有得邑邇梅嶺開花向春妍之句又序稱
别後故附于此

　　題吉州承天院清凉軒

　　戲題承天寺法堂前柏

　　次韻答楊子聞見贈

　　詩中有黄綬今為白下令之句

　　蕭巽葛敏修二學子和予食笋詩次韻答之二首

　　胡朝請見和食笋詩輒復次韻


　　聞致政胡朝請多藏書以詩借書目

　　已上二十篇並元載外集

　　贑上食蓮有感

　　贑上即今贑州舊䖍州先生自吉徃南安考試
經過按先生有此詩真蹟藁本謹附録于後

　　蓮實大如指分甘念母慈共房頭&KR0766;&KR0766;更深兄
弟思實中有么荷拳如小兒爪今我憶衆雛迎
門索梨棗蓮心政自苦食苦何能甘投筯去未

能竊禄以懐慙蓮生淤泥中不與泥同調食蓮
雖云多知味良獨少吾家䨇井塘十里秋風香
安得免冠紱歸製芙蓉裳今集中亦有數字不
同

　　南安試院無酒飲周道輔自贑上攜一榼時時對酌
惟恐盡試畢僕夫言尚有餘樽木芙蓉盛開戲呈
道輔

　　詩中有山邑已催乘傳馬曉窗猶共讀書螢之

句

　　戲贈南安倅栁朝散

　　效孔文舉贈桞聖功六言三首

　　謝陳正字送荔枝三首

　　詩中有十年梨棗雪中看及稍知身作近南官
之句盖自葉縣北京仕宦十年而後來太和頗
與詩意合又云橄㰖灣南逺歸客煩将嘉果送
蓬門當是自贑上得之就寄歸太和耳今附于

此

　　題䖍州東禪圓照師新作御書閣

　　題槐安閣(并序)　巳上十篇並元載外集

　　序中云東禪僧進文結小閣於寢室東故附于
此












　　山谷年譜巻十二

