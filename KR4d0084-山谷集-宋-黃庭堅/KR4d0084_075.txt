







　　欽定四庫全書

　　山谷年譜巻九

　　宋　黄㽦　撰

　　元豐二年已未(中)

　　次韻感春五首

　　聖柬将寓于衞行乞食於齊有可憐之色再次韻感
春五首贈之

　　次韻盖郎中率郭郎中休官二首


　　元注郭文時御道巾野服過親黨飯頗為分臺
御史所訶

　　次韻郭右曹

　　次韻伯氏寄贈盖郎中喜學老杜之詩

　　蓋郎中恵詩有二强攻一老不戰而勝之嘲次韻觧
之

　　和吕秘丞

　　送楊瓘鴈門省親二首


　　次韻答張沙河

　　沙河縣屬邢州乃河北西路去北京為不逺後
篇有張侯去沙河三食鄴下麥之句則是北京
作無疑故附于此

　　送張沙河逰齊魯諸邦

　　和張沙河招飲

　　同堯民㳺靈源廟廖獻臣用馬陵二字賦詩

　　詩中有我坐廣文舍七年讀書燈盖是舉首尾

之數耳

　　八音歌贈晁堯民　元注云長與堯民論出處之致
未竟故終言之

　　八音歌贈晁堯民

　　按别本自古同心難下有兩句云土硬非道器
要君斵鼻端熟攷之添此始及八音

　　三月壬申同堯民希孝觀浄名寺經藏得𢎞明集中
沈烱同庾肩吾諸人逰明慶寺詩次韻奉呈二公


　　飲城南即事

　　詩中有鄙夫漫有便便腹嬾書欲眠誰比數之
句

　　見二十弟倡和花字漫興五首

　　詩中有睡起草𤣥三畆宅之句二十弟即知命

　　希仲招飲李都尉北園　已上三十二篇並元載外
集

　　梨花


　　此篇元載别集姑以時序附此

　　次韻師厚五月十六日視田悼彦深

　　元注云去年五月十三日與之㳺西郊今元年
所載丙寅詩序既云二月丙寅率李原彦深謝
愔公静㳺百花洲因附于此

　　次韻晁補之廖正一贈答詩

　　詩中有獨憐形迹滯河山之句而再答明畧云
使年七十今中年先生是年三十有五故附此

正一字明畧

　　再次韻呈明畧

　　走答明畧適堯民來相約奉謁故篇末及之

　　答明畧并寄無咎

　　再次韻呈明畧并寄無咎

　　再答明畧二首

　　次韻廖明畧陪吳明府白雲亭宴集

　　次韻吴可權題餘干縣白雲亭　巳上十篇並元載


　　外集







　　山谷年譜巻九

