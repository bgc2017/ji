







　　欽定四庫全書

　　山谷年譜巻六

　　宋　黄㽦　撰

　　熙寧五年壬子

　　先生是嵗試中學官除北京國子監教授

　　按國史熙寧五年正月戊戌王安石以試中學
官等第進呈又先生本傳熙寧中舉四京學官
第又為優教授北京國子監留守文彦博才之

留再任

　　次韻景珍酴醿

　　景珍名令蠙

　　以金沙酴醿送公壽

　　寄懐公壽

　　道中寄公壽

　　道中寄景珍兼簡庾元鎮

　　景珍太博見示舊唱和蒲萄詩因而次韻


　　公壽景珍皆仕京師故附于是嵗入京之時蓋
元祐間先生館中則有過故人東平侯趙景珍
墓詩又先生有跋自所書與宗室景道云徃余
與公壽景珍游時景道方為兒嬉戲今頎然在
朝班思公壽景珍不得見每見景道尚有典刑
云云此書書於慧林政館中時作

　　巳上六篇並元載外集

　　同宋景瞻分題汴上行　此篇元載别集


　　熙寧六年癸丑

　　先生是嵗在北京

　　先生有代韓康公赴大名謝表其間云南陽在
漢之故里許田先人之弊廬實為作翰之邦連
荷長民之寄尚憂曠敗終累保全豈誤采朝僉
再流睿渥徃典帝宮之門鑰獲瞻魏國之觚稜
許還近班不以故事承三接之清燕稱萬年之
壽觴恩榮不替於再三補報未聞于萬一按國

史熙寧四年三月韓絳罷相知鄧州五年四月
知許州六年二月壬寅知許州觀文殿學士吏
部侍郎韓絳為大學士知大名府仍詔入覲遇
大朝㑹綴中書門下班出入如二府儀與謝表
所叙皆合又有代康公謝韓魏公北京到任啓
云仲月煩藴百嘉長嬴則是康公到任在是年
仲夏又以國史攷之明年四月康公方以平章
事召赴闕則先生是嵗在任無疑先生在北京

凡首尾七年詳見已未嵗所載二詩右先生之
文可以嵗月攷者悉附見如左其餘自載本集
各以類分此不具載後倣此

　　秋思(和答㓜弟阿熊呈上六舅學士先生幷引)

　　阿熊諱非熊字仲熊按詩引不拜請益之席蓋
十三年嵗在星紀實作此文星紀之嵗在丑而
先生自十五六嵗從舅氏學於淮南以辛丑至
癸丑計之恰十三年故附于此


　　此詩元載外集

　　熙寧七年甲寅

　　先生是嵗在北京

　　按國史是年四月丙戌觀文殿大學士吏部侍
郎知大名府韓絳依前同平章事監修國史河
東節度使守司徒兼侍中判河陽文彦博判大
名府

　　六月閔雨


　　既作閔雨詩是夕遂澍雨夜中喜不能寐起作喜雨
詩　二篇並元載外集

　　按是歳禱雨故附此

　　熙寧八年乙夘

　　先生是嵗在北京

　　呻吟齋睡起五首呈世弼

　　詩中有學省非簿領之句世弼名純亮即先生
妹夫所謂王郎者


　　招戴道士彈琴

　　送錢一杲卿

　　詩中有冷官困北門之句杲卿乃穆父内翰長
子黄師是之妹夫時師是為河北漕錢時在外
舍師是名實

　　曉出祥符趨府

　　奉答子髙見贈十韻

　　和庭誨苦雨不出


　　詩中有端居廣文舍之句

　　和庭誨雨後

　　招子髙二十二韻兼簡常甫世弼

　　(闕)　　　　　　　　　　　　　駕言聊攝
歸飛霜曉封條之句蓋言徃來之時與奉和世
弼詩相表裏

　　次韻子髙即事

　　次韻謝子髙讀淵明傳


　　奉和王世弼寄上七兄先生用其韻

　　詩中有學宮尸廩入及言趨厭次城與舉塲下
馬入深鎖嚴籥管之句則是北京所作必因考
試而出是年適當科舉若次之戊午則先生乃
考試于衞州又厭次非衞州經行之路故附于
此

　　和世弼中秋月詠懷

　　詩中有廣文官舍非吏曹之句


　　和答王世弼

　　詩中有燕堂淡薄無歌舞之句

　　韻和常甫世弼二君不利秋官鬱鬱初不平故予詩
多及君子處得失事

　　詩中有頻來草𤣥宅之句又當科舉之嵗故附
于此

　　酌别世弼

　　詩中有鄴王臺下倒清樽之句


　　送魏君俞知宿遷

　　秋懷二首

　　和李文伯暑時五首

　　文伯字去華先生之婿李楶德素之子雖納壻
在後而先生與龍眠李氏為素交或舊作亦未
可知姑倣舊次附于此

　　次韻庭誨按秋課出城

　　庭誨惠鉅硯


　　叔誨宿邀湖上之遊以故不果徃

　　送吳彦歸番陽

　　詩中有學省困虀鹽三見秋氣爽之句先生到
北京已三秋矣

　　大風

　　題司門李文園亭

　　夜觀蜀志

　　觀道二篇


　　西禪聽戴道士彈琴巳上三十七篇並元載外集
















　　山谷年譜巻六

