







　　欽定四庫全書

　　山谷年譜巻二十一

　　宋　黄㽦　撰

　　元祐二年丁夘

　　見諸人唱和酴醿詩輒次韻戲詠

　　按蜀本詩集注云欒城集中有次韻孔文仲舎
人酴醿即此韻此後有和曽子開扈從詩見外
集以欒城詩攷之盖四月一二日也


　　次韻秦覯過陳無己書院觀鄙句之作

　　按蜀本詩集注云無巳来京師寓居陳州門見
予所作秋懷詩書院當在此地而此詩有墻隂
老春薺之句覯字少章

　　陳留市隱(并序)

　　此詩盖陳無已先作蜀本詩序云陳留江端禮
季共曰陳留市上有刀鑷工年四十餘無室家
子姓惟一女年七嵗矣日以刀鑷所得錢與子

女醉飽醉則簮花吹長笛肩女而歸無一朝之
憂而有終身之樂疑以為有道者也視此加詳
因具載之

　　晁張和答秦覯五言予亦次韻

　　劉晦叔許洮河緑石研

　　晦叔名昱

　　以團茶洮州緑石研贈無咎文潛

　　按蜀本詩集注云按實録元祐元年十二月試

太學録張耒試太學正晁補之並為祕書省正
字而此詩有道山延閣委竹帛之句盖今嵗所
作

　　謝王仲至惠洮州礪石黄玉印材

　　仲至名欽臣因洮研詩附見

　　次韻文潛同游王舍人園

　　詩中有濃緑張夏帷之句

　　卧陶軒


　　詩中有城南晁正字之句

　　次韻寄晁以道

　　以道名説之

　　次以道韻寄范子夷子黙

　　子夷名正平子黙名正思

　　僧景宗相訪寄法王航禪師

　　按蜀本詩集注云張方回家本山谷自注云智
航道人住嵩山法王寺數遣小僧景宗到京師

因宗還寄之又先生有此真蹟石刻題云因僧
景宗還大法寺寄航長老

　　次韻子瞻送顧子敦河北都運二首

　　按蜀本詩集注云按實録元祐二年四月癸巳
給事中顧臨為河北路都轉運使以東坡詩為
次

　　餞子敦席上奉同孔經父八韻

　　次韻張昌言給事喜雨


　　以東坡欒城集為次欒城詩云已收蠶麥無多
日盖四月間昌言名問

　　送李徳素歸舒城

　　詠李伯時摹韓幹三馬次蘇子由韻簡伯時兼寄李
徳素

　　東坡集有此詩在喜雨詩後伯時名公麟德素
名楶

　　次韻子瞻和子由觀韓幹馬因論伯時畫天馬


　　次韻答王慎中

　　慎中名寅

　　子瞻去嵗春夏侍立邇英子由秋冬間相繼入侍作
詩各述所懷予亦次韻四首

　　先生有此四詩真蹟題云子瞻去嵗春夏侍
立邇英子由秋冬間相繼入侍次韻四首各述
所懷予亦次韻

　　再次韻四首


　　先生有真蹟題云子由作四絶句書起居郎時
入侍邇英講所見輒以所聞次韻

　　按第二篇首句風櫺倒影日光寒先生真蹟石
刻作風櫺倒竹影光寒政合春明退朝録所云
隆儒殿在邇英閣後叢竹中故事

　　次韻子瞻題郭熈畫秋山

　　以東坡詩為次東坡詩所謂玉堂晝掩春日閒
即此韻在入侍邇英殿詩後


　　題郭熈山水扇

　　題惠崇畫扇

　　題鄭防畫夾五首

　　戲題小雀捕飛蟲畫扇

　　題畫孔雀

　　先生有此詩真蹟石刻題云題實師畫孔雀

　　睡鴨

　　先生有此詩真蹟石刻首句山雞照影作山雞

臨水

　　小鴨

　　題劉將軍鴈二首

　　前篇載文集五巻後篇載文集九巻

　　題劉將軍鵝

　　題晁以道雪鴈圖

　　題王居士所藏王友畫桃杏花二首

　　題陽關圖二首


　　題歸去來圖一首

　　題畫鵝鴈二首

　　題老鶴萬里心

　　題韋偃馬

　　答王道濟寺丞觀許道寧山水圖二首

　　前篇載外集第三巻二十二韻後篇載外集
第十二巻比前篇多一韻其間大同小異恐前
篇是改定本一時編次不覺并載今併存之已

上十二篇並元載外集

　　次韻奉酬劉景文河上見寄

　　詩中有煑春茗之句

　　奉謝劉景文送團茶

　　謝景文惠浩然所作廷珪墨

　　和劉景文

　　同劉景文遊郭氏西園因留宿

　　同景文詠蓮塘　已上五篇並元載外集








　　山谷年譜巻二十一

