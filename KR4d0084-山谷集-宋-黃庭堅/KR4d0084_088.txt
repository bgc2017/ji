







　　欽定四庫全書

　　山谷年譜巻二十二

　　宋　黄㽦　撰

　　元祐二年丁卯(下)

　　次韻子瞻題無咎所得文與可竹二首粥字戲嘲無
咎人字詠竹

　　東坡集此詩在郭熙秋山後

　　次韻文潜休沐不出二首


　　奉同子瞻韻寄定國

　　東坡玉堂獨坐懐王定國詩即此韻在題無咎
竹後

　　次韻王定國揚州見寄

　　往歲過廣陵值早春嘗作詩云春風十里珠簾捲彷
彿三生杜牧之紅藥㮐頭初蠒栗揚州風物鬢成
絲今春有自淮南来者道揚州事戲以前韻寄王
定國二首


　　先生有此詩真蹟云後數年京師塵土中客有
自揚州来交轡久之道王定國事因用前之字
韻作二小詩寄定國按石刻第二詩日邊作目
邊此詩後又書云王晉卿數送詩来索和老嬾
不喜作此曹狡猾又頻送花来促詩戲答花氣
薫人欲破禪心情其實過中泉春来詩思何所
似八節灘頭上水船今集中偶不載因附於後

　　次韻錢穆父贈松扇


　　戲和文潜謝穆父松扇

　　東坡和張耒松扇詩在王定國後

　　謝鄭閎中恵髙麗畫扇二首

　　畫王氏夢錫扇

　　此篇元載别集

　　次韻王炳之惠玉板紙

　　炳之名伯虎

　　謝王炳之惠石香鼎


　　謝王炳之惠茶

　　此篇元載別集

　　次韻柳通叟寄王文通

　　送張天覺得登字

　　按蜀本詩集注云按寔録元祐二年七月開封
推官張商英提㸃河東路刑獄商英字天覺東
坡此詩在松扇後

　　次韻徐文將至國門見寄


　　詩中有槐催舉子著花黄之句盖是歲秋試

　　博士王揚休碾宻雲龍同事十三人飲之戲作
和答梅子明王揚休㸃宻雲龍

　　此篇元載外集

　　答黄冕仲索煎雙井并簡揚休

　　再答冕仲

　　戲答陳元輿

　　元輿名軒


　　再答元輿

　　次韻冕仲考進士試巻　已上皆武成宫試闈所作
和冕仲觀試進士

　　送劉道純

　　詩中有大梁城中笏拄頰之句

　　二篇並元載外集

　　次韻游景叔聞洮河捷報寄諸將四首

　　景叔名師雄按蜀本詩集注云按實録元祐二

年八月禽西蕃首領鬼章青宜結檻送闕下

　　和游景叔月報二捷

　　與前詩同時作

　　次韻崔伯易席上所賦因以贈竹二首

　　按蜀本詩集注云按實録元祐二年十月將作
少監崔公度知潁州又按本傳公度字伯易髙
郵軍人此詩十月所作

　　同子瞻和趙伯充團練


　　戲答伯充勸莫學書及為席子澤解嘲

　　趙伯充名叔盎席子澤名延賞

　　謝景叔恵冬笋雍酥水梨三物

　　再答景叔

　　二詩並以時序為次

　　次韻幾復和答所寄

　　先生有此詩真蹟跋云丁卯嵗幾復至吏部改
官追和予丁丑在徳平所寄詩也


　　寄上叔父夷仲三首

　　按蜀本詩集注云張方回家本前一篇題云寄
上叔父夷仲後二篇題云叔父夷仲入奏近寄
此詩用前韻今以先生所作叔父行狀攷之元
祐元年二月差按察成都等路茶事二年除直
祕閣權發遣都大茶馬以職事入奏十二月除
右司則前一篇寄蜀中後二篇則叔父已出蜀
矣


　　奉答謝公静與榮子邕論狄元規孫少述詩長韻

　　按謝景温小隠田記又云七年不幸伯兄殁于
鄧而此詩有謝公遂如此宰木已三霜則是今
嵗所作任氏次于元年非是今改附于此子邕
名輯

　　送薛樂道知鄖鄉

　　詩中有我思謝公淚如雨屬公去灑穰下土之
句


　　送朱樂仲

　　詩中有故人皆在國北門及十五餘年乃一逢
之句

　　二篇並元載外集

　　和答劉仲叟殿院

　　詩中有諸公遊蓬壺賤子濫末至之句

　　題劉法真詩巻

　　二篇並元載别集


















　　山谷年譜巻二十二

