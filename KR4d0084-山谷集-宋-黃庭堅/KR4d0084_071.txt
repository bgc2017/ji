







　　欽定四庫全書

　　山谷年譜巻五

　　宋　黄㽦　撰

　　熙寧四年辛亥(下)

　　戲詠江南土風

　　十月十五日早飯清都觀逍遥堂

　　傷歌行四首

　　奕棋二首呈任公漸


　　謝曉純送衲韈

　　思賢

　　按田(并序)

　　雪中連日行役戲書簡同僚

　　宿黄山

　　送蘇太祝歸石城

　　詩中有偶然把酒葉公城之句

　　雪後登南禪茅亭簡張仲謀


　　詩中有雪後憑髙望洛都之句

　　寄張仲謀次韻

　　次韻奉和仲謨夜話唐史

　　張仲謨送河鯉未至戲督以詩

　　和答張仲謨泛舟之詩

　　戲書效樂天

　　余成詩

　　觀崇德君墨竹歌(并序)


　　詩中有一官偶仕葉公城之句

　　聽崇德君鼓琴　已上二十四篇並元載外集

　　酌姨母崇德君壽酒

　　此篇元載别集二詩皆因前篇附見

　　舟子(并序)

　　致政王殿丞逍遥亭

　　送杜子卿歸西淮

　　衝雪宿新寨忽忽不樂


　　按垂虹詩話云山谷尉葉縣日作新寨詩有俗
學近知回首晩病身全覺折腰難之句傳至都
半山老人見之擊節稱歎謂黄某清才非奔走
俗吏遂除北都教授即為潞公所知

　　右此説與國史及先生本傳皆不合漫附于此
兼此詩兩句乃載蜀集舊本全篇云一夢江南
據馬鞍夢中投宿夜闌干山銜斗柄三星没雪
共月明千里寒俗學近知回首晩病身全覺折

腰難江南長盡梢雲竹歸及春風斬釣竿今豫
章集前六句皆不同耳

　　新寨餞南歸客

　　郭明父作西齋于潁尾請予賦詩二首

　　予既不得葉遂過洛濵醉遊累日

　　呈王明復陳季張

　　即席

　　詩中有無益氣蕭蕭元禮喜作詩及大薛知力

學小薛受善言之句蓋皆同時游從者又有解
官方就閒之句故附于官滿之後

　　曉起臨汝

　　臨汝汝州郡名又蔡州上蔡縣後魏改為臨汝

　　過平輿懷李子先時在并州

　　平輿縣屬蔡州詩中有心隨汝水春波動之句
按潛夫詩話載山谷教人云世上豈無千里馬
人中難得九方臯此可以為律詩之法即此詩

也

　　以同心之言其臭如蘭為韻寄子先

　　離汝寄張子

　　勸交代張和父酒

　　過百里大夫冢

　　冢在南陽縣界恐是去鄧州經過作此詩元在
蒲城道中寄懷伯氏前今附此按吕氏童䝉訓
云或稱魯直桃李春風一杯酒江湖夜雨十年

燈以為極至魯直自以此猶砌合須石君甚愛
之勿使牛礪角牛礪角尚可牛鬬殘我竹此乃
可言至耳然如魯直百里大夫冢詩與快閣詩
已自見成就處也

　　雜詩八首　巳上三十一篇並元載外集

　　第六首先生有真蹟云比見師川録示諸賢和
南㙮題壁詩甚愧老拙簸秕在前也歸閲計草
中有一篇與壁題異不知壁間字是拙筆否今

録上邠老刮去手寫此篇薰爐茶鼎暫時同寒
日鴉啼杮葉風萬事須還麯居士百年止在槐
安宫而第八首元載第六巻題作武陵今從蜀
本附此先生居官所作雖曰可攷而嵗月先後
或不能盡合則以月日有疑者列于官滿之嵗
後放此


　　山谷年譜巻五

