







　　欽定四庫全書

　　山谷年譜巻十三

　　宋　黄㽦　撰

　　元豐四年辛酉(下)

　　洪範以不合俗人題㕔壁二絶句次韻和之

　　詩中有南康郡下㕘軍耳南康即贑州地名洪
範名卞時官贑上盖先生試院歸塗所作

　　發贑州寄余洪範


　　按先生有此詩真蹟胸中淳于吞一石塵下庖
丁觧十牛作紅衣傳酒傾諸客清夜中談誇九
州又有題名數行云王誠之桞誠甫周道甫魏
伯殊余洪範徐適道徐致虗馬固道東禪恵老
及有詩一首云恵老有才氣徃來三十年松風
沈永日詩句即深禪萬水千山裏長安大道邊
相逢欲留語此月别時圓謾附于此

　　二篇並元載外集


　　荅余洪範

　　此篇元載别集

　　秋思寄子由

　　按蜀本詩集注云是時蘇黄門謫監筠州鹽税
筠吉皆在江西山谷嘗有與黄門書云得邑極
南幸執事在旁郡又云有髙安行李必問動静
髙安即筠州黄門名轍字子由

　　奉寄子由(大臨)


　　奉荅元明(轍)

　　二詩元附

　　次韻奉寄子由

　　再次韻奉荅子由

　　再次韻寄子由

　　次韻寄上七兄

　　秋思

　　和七兄山蕷湯


　　同韻和元明兄知命弟九日相憶二首

　　按先生有此詩真蹟藁本首篇云革囊南渡傳
詩句兄弟相思意象真九日黄花傾夀酒幾迴
青眼望車塵早為學問文章誤老作東西南北人
安得田園可温飽長抛簪紱裹頭巾後篇與集
中但鄰田作田鄰耳

　　雙澗寺二首　寺在太和境内

　　代書


　　詩中有我為萬夫長之句

　　睡起

　　奉送周元翁鎖吉州司法㕔赴禮部試

　　元翁名燾

　　飲潤父家

　　潤父舊名渥字潤父後更名育字懋達㑹稽人
時為吉州司理先生以兄弟合宗已載先生所
作黄育字序


　　次前韻寄潤父

　　出迎使客質明放船自瓦窑歸

　　荅何君表感古冢

　　㑹稽竹萌為蘄春傅尉作

　　還深甫同年兄詩巻

　　次韻和荅孔毅父

　　毅父嘗為吉倅

　　再和舊韻寄孔毅父


　　招隠寄李元中　元中名冲元

　　已上二十四篇並元載外集

　　龍眠操三章贈李元中

　　此篇元載文集

　　元豐五年壬戌

　　先生是嵗在太和

　　按九月十六日上運使劉朝請書云録録下邑
盖将朞年又承秕政之後負逋在民縲繫滿獄

勤苦教養僅為細民之安

　　二月二日曉夢㑹于廬陵西齋作詩寄陳適用

　　適用名汝噐時知廬陵先生到官在去嵗此詩
盖今春作

　　長句謝適用恵送吳南雄所贈紙

　　寄陳適用

　　絶句

　　戲題


　　寄懐元翁

　　對酒次前韻寄懐元翁

　　侯尉之吉水覆按未歸三日泥雨戲成寄之

　　侯尉家聽琵琶

　　寄袁守廖獻卿

　　廖袁州次韻見荅并寄黄靖國再生傳次韻寄之

　　次韻奉荅廖袁州懐舊隠之詩

　　上權郡孫承議


　　先生有作知吉州姚公墓銘云姚公歿于元豐
辛酉八月已未當是此後來攝郡事

　　送權郡孫承議歸宜春

　　奉和孫承議謝送菜絶句

　　和孫公善李仲同金櫻餌唱酬二首

　　詩中有我方困健訟及不能鳴弦坐之句

　　荅余洪範二首

　　藥名詩奉送楊十三子問省親清江


　　三月乙巳賦鹽萬嵗鄉且蒐獮匿賦之家晏飯此舍
遂留㝛是日大風自採菊苖薦湯餅二首

　　按别本湯餅下有紅藥盛開四字且有三首其
三云春風一曲花十八拚得百醉玉東西露葉
壓枝見紅藥猶似舞餘和汗啼

　　題高君正適軒　巳上十三篇並元載外集


　　山谷年譜巻十三

