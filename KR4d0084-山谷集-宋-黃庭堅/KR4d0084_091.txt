







　　欽定四庫全書

　　山谷年譜巻二十五

　　宋　黄㽦　撰

　　元祐三年戊辰(下)

　　戲答俞清老道人寒夜三首

　　按蜀本詩集注云趙彦清家有山谷跋此詩其
末云東坡屢哦此詩以為妙也元祐四年歸自
門下省書於酺池寺南退聽堂上此跋四年所

書而詩則三年冬所作盖四年之冬東坡在杭
州也

　　祕書省冬夜宿直寄懐李德素

　　歲寒知松柏二首

　　按蜀本詩集前一篇注云東坡所和乃知字韻
在嘲小徳詩後後篇在外集第六巻今併附此

　　東觀讀未見書

　　被褐懐珠玊


　　款塞來享

　　按蜀本詩集注云三篇未必同時所作然皆效
進士體以教兒姪今附見東坡雜記云元祐三
年十二月二十八日上御延和殿奏范鎮新樂
時西夏方遣使款延州塞故進士作延和殿奏
新樂賦款來享詩云

　　效進士作觀成都石經詩

　　送曹子方福建路運判兼簡運使張仲謀


　　詩中有山驛官梅破小寒之句以時序附此詳
見前篇注

　　戲贈曹子方家鳯兒

　　詩中有莫隨閩嶺三年語之句盖同時作

　　何氏恱亭詠柏　已上四篇並元載外集

　　憶邢惇夫

　　按蜀本詩集注云山谷跋惇夫集有國馬不及
奉輿斃於皂櫪之語盖元祐三年十一月庚戌

也此詩宜附見于此

　　次韻秦少章晁適道贈答詩

　　詩中有隂風雪塞廬之句當是此年冬所作盖
明年冬少章從東坡在杭州矣

　　次韻答秦少章乞酒

　　詩中有水餅嚼氷蔬之句亦冬時所作

　　次韻答少章聞雁聽雞二首

　　先生有此詩真蹟題云同陳無已和答秦少章

聞雁聽雞二絶句

　　伯父祖善耆老好學於所居紫陽溪後小馬鞍山為
放隠齋逺寄詩句意欲庭堅和之幸師友同賦率
爾上呈

　　序中有師友同賦之語當是求東坡諸公和章
明年東坡已在杭故附于此　已上三篇並元
載外集

　　㽦昔嘗聞諸先人此詩盖和曽伯祖祖善韻

曽伯祖詩并序云老伯行年七十有六同時
兄弟名滿四海墓木已拱合令老夫老更狂
近築亭於馬鞍山松聲泉溜足以忘年魯直
九姪為我乞詩朝中諸公要驚山祗突兀出
聽直木皆先伐輪囷却歲寒時霑病者粟倒
著掛時冠人樂觀魚尾山齋跨馬鞍朝中乞
佳句留與子孫看是時先生所求朝士和篇
甚多今張文潛集中有和篇末句云平生未

識面試作阿咸看即和此詩韻耳

　　元祐四年已巳

　　先生是歲在祕書省兼史局

　　按蜀本詩集注云山谷在京師多與東坡唱和
四年夏東坡出知杭州遂無詩伴而山谷常苦
眩暈多在史局又多侍母夫人醫藥任氏注云
山中有與王長源詩跋云相見於京師忽忽不
得盡生平朋友之意長源告行㑹小人年來頭

眩不能苦思因以廢詩輒以舊詩十許贈長源
又有老杜詩跋云老夫今年四十五不復能作
詩它文亦懶下筆欲學詩老杜足矣又與俞清
老曹荀龍書皆云庭堅自去年三月已不作詩
山谷是歲四十有五又嘗有詩云日厯如山不
到詩今以山谷答黎晦叔詩攷之書云自元祐
中以病瘧不能苦思遂不作詩又與深道宣徳
書云自二年來苦頭眩不能苦思因絶不作詩

則其不作詩恐不特因無詩伴耳

　　七月除集賢校理

　　按實録七月甲午以修實録院檢討官朝奉郎
行祕書省著作佐郎黄庭堅為集賢校理

　　九月遇明堂大禮以任子恩澤奏補姪樸

　　先生有乞奏補狀載外集

　　頤軒詩六首

　　按家藏此詩真蹟序云元祐四年正月癸酉又

有與君素手書云頤軒詩久草成以真不工久
未寫去今漫遣不知可意否後題二十一日

　　寺齋睡起二首

　　後詩云桃李無言一再風盖春時作又有人言
九事十為律儻有江船吾欲東之句今豫章文
集前篇載第五巻後篇載九巻今從任次

　　記夢

　　同元明過洪福寺戲題


　　按舊本并蜀本有序云三月中同呂元明畢公
叔至洪福寺見元明壁間舊題元與晉之醉後
使騎撃木撼花以為笑戲題云

　　出城送客過故人東平侯趙景珍墓

　　按蜀本石刻真蹟題云春游偶到故人東平侯
墓下今以時序附見此篇元載别集

　　效王仲至少監詠姚花用其韻四首

　　按此詩蜀本置之三年按先生有手書真蹟此

前後二首跋云元祐四年春末偶入竇髙州園
園中閴然花之晩開者皆妙絶羣木隂中姚黄
數本初開不數日當零落草根因折取二本獨
賞於門下後省其一歸李公擇其一歸王仲至
仲至作四詠因同韻作仲至詩規模甚遠不與
當時同律故罕知音云六年五月乙丑同忠玉
宗玉乞飯乞浴於淨照道人所愛此紙宜筆墨
書此以消飯今移附于此


　　戲答晁適道乞消梅二首

　　以梅餽晁深道戲贈二首

　　以時序為次

　　次韻子實題少章寄寂齋

　　子實名端因後有送少章詩附見于此

　　此篇後亦刪去

　　次韻孫子實寄少游

　　戲書秦少游壁


　　贈秦少儀

　　少儀名覿

　　送少章從翰林蘇公餘杭

　　按蜀本詩集注云按實録東坡出知杭州在元
祐四年而行以五月陳無已至南京見東坡從
登後樓詩五月池無水又送行詩云一雨三月
凉四詩略從舊次

　　題淨因寺壁二首


　　六月十七日晝寢

　　以時序為次

　　北窻

　　趙子充示竹夫人詩盖凉寢竹器憩臂休膝似非夫
人之職予為名曰青奴并以小詩取之二首

　　先生有此詩真蹟後一首題云從趙端承議乞
竹奴俗所謂竹夫人者

　　題李十八知常軒


　　次韻奉答吉鄰機宜

　　題劉氏所藏展子䖍感應觀首二首　已上四篇並
元載外集

　　范蜀公挽詞二首

　　按蜀本詩集注云東坡作蜀公誌銘云元祐二
年閏十二月薨𦵏以四年八月此詩盖四年夏
秋間所作

　　宗室公夀挽詞二首


　　按呂氏䝉訓云天網恢中夏賔筵禁列侯後改
云屬舉左官律不通宗室侯

　　黄頴州挽詞二首

　　頴州名好謙字幾道其子即師是為河北漕時
先生作學官與之通譜好謙居陳州故有哀笳
宛丘道之句此詩當是前作今從任次

　　樂夀縣君呂氏挽詞二首

　　李濠州挽詞二首


　　此二篇元載外集
















　　山谷年譜巻二十五

