







　　欽定四庫全書

　　山谷年譜巻八

　　宋　黄㽦　撰

　　元豐元年戊午(下)

　　和師厚秋半時復官分司西都

　　按實録熙寧十年十一月詔復尚書都官郎中
分司西京謝景初權藩郡通判今先生和師厚
復官二詩一云夏雨眠起一云秋半然未詳作

詩先後姑以時序同附

　　師厚家居示里中諸君

　　和答師厚黄連橋壊大木亦為秋雹所碎之作

　　詩中有溪橋喬木下徃嵗記經過之句

　　寄南陽謝外舅

　　詩中有離筵如昨日之句當是别後所作

　　和外舅夙興三首　元注寓大雲寺作今附于此

　　已上七篇並元載外集


　　醇道得蛤蜊復索舜泉舜泉已酌盡官酒不堪不敢
送

　　按蜀本詩集注云舜泉當是河北酒名外集有
和王世弼求舜泉詩首句云寒虀薄飯留佳客
蠧簡殘編作近鄰張淵方回家本置此詩于北
京教授時與詩意正合自此詩至未入館以前
洪玉父皆不編入今豫章前集有之然亦不過
數篇爾方回大父名塤山谷妹婿也


　　右此詩雖援證實為北京之詩先生在北京
最乆不能詳其何年所作但此類在各巻既
巳成編或稱從舊次附前作之類亦皆從之
止以今所考據者隨時増附於其間若夫舊
注無不差舛或可援證者即隨加更定後放
此

　　世弼恵詩求舜泉輒欲以長安酥共泛一桮次韻戲
答


　　此詩因舜泉作附于此

　　送蛤蜊與李明叔諸君

　　詩中有廣文不得載酒去之句

　　戯贈世弼用前韻

　　世弼病方家不善論蛤蜊之功戲答

　　次韻師厚食蟹

　　次韻謝外舅食驢腸

　　次韻師厚答馬著作屢贈詩


　　次韻子瞻與舒堯文禱雪霧豬泉和唱

　　按東坡年譜是年有和舒堯文祈雪詩

　　薄薄酒二章

　　按東坡年譜熙寧九年作而先生與東坡相識
乃在是嵗又先生有此詩真蹟石刻䟦云此詩
作已十餘年環中云平生愛之欲歸江南要我
手冩燭下忍病眼書此元祐三年四月庚辰却
數之當附于此


　　竹軒咏雪呈外舅謝師厚并調李彦深

　　戲贈彦深　元注李原字彦深厚之弟居南陽

　　贈李彦深

　　觀王熙叔唐本草書歌

　　擬古雜言

　　古豪俠行贈魏鄰幾

　　拘士笑大方

　　賦未見君子憂心靡樂八韻寄李師載


　　詩中云同升吏部曹徃在嵗丁未别離感寒暑
嵗星行十二自丁未戊午恰十二年

　　江南

　　詩中有五年身屬官倉之句今附此

　　公益嘗茶

　　詩中有子雲窗下草𤣥經之句

　　和答郭監簿詠雪

　　詩中有官冷有田知嵗豐之句


　　次韻張祕校喜雪三首

　　詩中有廣文何憾客無氊之句

　　次韻寅菴四首

　　雙井敝廬之東得勝地一區長林巨麓危峯四
環泉甘土肥可以結茅菴居是在寅山之頦命
曰寅菴喜成四詩逺寄魯直可同魏都士人共
和之(大臨原序)

　　次韻七兄青陽驛西阻水見寄　巳上四十篇並元


　　載外集

　　詩中有官筒之詩鄴城下之句

　　元豐二年已未(上)

　　先生是嵗在北京已六年

　　先生有次韻和答孔毅甫詩云六年國子無寸
功猶得江南萬家縣盖次年授太和耳毅甫名
平仲

　　二月十二日先生繼室介休縣君謝氏歿于官所


　　以二室墓誌攷之自元祐六年辛未却數殯于
大名者十一年介休即師厚之女

　　見子瞻粲字韻詩和答三人四返不困而愈崛竒輒
次舊韻寄彭門

　　詩中有昨䝉雙鯉魚逺託鄭人緩之句鄭人即
前與東坡書自衞州試舉人歸于鄭掾處得所
賜教云云末又有冬春愆雪之語而此詩亦云
鳥聲日日春栁色弄晴暖次篇有云東南望彭

門官道平如案二詩與前書當是今春所作

　　再和寄子瞻聞得湖州

　　按國史元豐二年二月蘇軾知湖州

　　次韻答堯民

　　堯民名端仁

　　過西山

　　春㳺　已上五篇並元載外集

　　山谷年譜巻八

