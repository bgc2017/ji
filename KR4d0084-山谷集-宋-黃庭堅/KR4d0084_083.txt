







　　欽定四庫全書

　　山谷年譜巻十七

　　宋　黄㽦　撰

　　元豐六年癸亥(下)

　　靜居寺上方南入一徑有釣臺其象甚古而俗傳謬
妄意嘗有隠君子漁釣其上感之作詩

　　髙至言築亭於家園以奉親摠其觀覽之富命曰溪
亭乞余賦詩余先君之弊廬望髙子所築不過十

牛鳴爾故余未嘗登臨而得其勝處

　　題息軒

　　題神移仁壽塔

　　題海首座壁

　　題仁上座畫松

　　摩詰畫　已上七篇並元載外集

　　題覺海寺

　　題醒心軒　此二篇並元載别集


　　十二月移徳平鎮

　　先生有大孤山詩刻云是嵗癸亥十二月余自太和
移徳平

　　江西泊舟後作

　　追憶予泊舟西江事次韻

　　宫亭湖

　　詩中有平生來往湖上舟一官四十已包羞之
句先生是年三十九矣盖歸舟自湖濱入脩江

由武寧而至分寧耳　已上三篇並元載外集

　　贈鄭郊

　　按蜀本詩集注云山谷有荆州為興上人書此
詩跋云癸亥嵗予解官太和過武寧聞清上人
當來延恩因謁鄭子通問消息題詩子通之壁
草堂鄭郊處士隠處也云云予家所藏舊本如
此老禪謂延恩長老法安安死於元豐八年山
谷為之銘則此詩盖是嵗經涂所作


　　元豐癸亥經行石潭寺見舊和栖蟾詩甚可笑因削
柎滅藁别和一章

　　舊詩云千里追奔兩蝸角百年得意大槐宫夢
囘身卧竹窻日院靜鴉啼杮葉風世路侵人頭
欲白山僧笑我頰猶紅壁間佳句多丘隴問訊
髑髏聊&KR0008;蓬乃嘉祐癸卯所作今前兩句仍舊
耳

　　夜發分寧寄杜澗叟


　　題杜槃澗叟㝠鴻亭　已上三篇並元載外集毁璧(并序)

　　按别集載毁璧序云夫人殁後十有四年太夫
人始知不得𦵏哭之不成聲曰使是子安歸乎
某兄弟無以自解説念夫人建洪氏之廟南康
廬山之下使刻石於廬山築亭以庥之髣髴其
生平而妥之盖夫人卒以熙寧庚戌至今恰十
四年


　　過家

　　上冢

　　明叔知縣和示過家上冢二篇輙復次韻

　　明叔名知章治平二年進士元豐中知分寧詩
中有去國三十年之句盖自太和還家赴徳平
所作

　　次韻郭明叔長歌

　　先生有此詩真蹟云謹次韻上答知縣奉議惠

賜長歌邑子宣徳郎黄庭堅再拜上其間與印
本有同異處如何如髙陽酈生醉落魄作都不
如安用蚓食而蝎跧作安用蚓食而蝸跧詩書
自可作斵輪作自竒老斵輪鵬翼垂天公直起
作鵬翼垂天公且起黄花零落一樽酒作黄花
零亂一樽酒此帖見藏泉江劉廌家

　　詠清水巖呈郭明叔(並序)

　　次韻清水巖


　　次韻郭明叔登縣樓見思長句

　　宿山家效孟浩然

　　題徐氏姑壽安君壽梅亭

　　寄題陳瓘野軒

　　瓘字瑩中

　　題章和甫釣亭　已上十二篇並元載外集

　　元豐七年甲子

　　先生是嵗赴徳州徳平鎮到官當在夏秋之間


　　是春過揚州泗州

　　先生有與余清老書跋云元豐甲子相見於廣
陵又有過泗州僧伽塔作發願文在三月

　　揚州戲題

　　先生有真蹟載石刻題云余往年過維揚時小
呂申公作守席上問申公紅藥開早晩因戒一
牙吏走向土廟探花還報云花蓓初大如指面
歸而作小詩按漫叟詩話云過揚州芍藥未開

一首甲子春作此詩元載外集

　　寄劉泗州二首

　　前篇載外集第十四巻後篇載别集第一巻因
泗州經涂附

　　宿廣惠寺

　　詩中有僧舍初寒夜氣清及都下苦無書信到
數行歸鴈月邊横之句則是秋時到官無疑故
附此


　　送呂知常赴太和丞

　　詩中有我去太和欲期矣之句　二篇並元載
外集

　　平鎮張澄居士隠處三詩

　　按蜀本詩集注云張方囘家本題云王郎求此
詩其詳具後篇此詩山谷晩年亦删去


　　山谷年譜巻十七

