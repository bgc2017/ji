







　　欽定四庫全書

　　山谷年譜巻二十

　　宋　黄㽦　撰

　　元祐元年丙寅(下)

　　次韻答邢惇夫

　　按蜀本詩集注云按實録元祐元年正月起居
舎人邢恕權發遣隨州惇夫恕之子也侍親以
行此詩有夢不到漢東之句漢東即隨州又云

雨作枕簟秋盖元年秋也惇夫名居實

　　和邢惇夫秋懷十首

　　詩中有陳師道篇如前説

　　謝公定和二范秋懷五首邀予同作

　　按蜀本詩集注云詩有黄令謂幾復也幾復丁
卯歳方至吏部改官見二年詩此詩盖元年所
作明矣詩亦有陳師道篇如前説

　　送謝公定作竟陵主簿


　　同謝公定攜書浴室汶師置飯作此

　　詩中有天上歸來對書客之句

　　謝人惠茶

　　懋宗奉議有佳句詠冷庭叟野居庭堅於庭叟有十
八年之舊故次韻贈之庭叟有佳侍兒因早朝而
逸去其後乃插椒藩甚嚴宻　已上三篇並元載
外集

　　贈送張叔和


　　叔和名塤

　　送顧子敦赴河東三首

　　子敦名臨按蜀本詩集注云按實録元祐元年
七月祕書少監顧臨為河東轉運使此詩有攬
轡都城風露秋之句盖秋晩所作

　　司馬温公挽詞

　　是歳九月丙辰温公薨而葬以明年二月欒城
集亦有此詩當是今冬所作


　　送鄭彦能宣德知福昌縣

　　先生有此詩真蹟跋云吾友鄭彦能今可為縣
令師也以余寒鄉士不能重之於朝故作詩贈
行以識吾愧元祐元年丙寅黄庭堅題今以歳
月為次移附於此

　　古意贈彦能

　　此詩元載外集雖非同時所作併附于此

　　次韻子瞻武昌西山詩


　　東坡集此詩序云元祐元年十一月二十九日
作

　　子瞻詩句妙一世乃云效庭堅體盖退之戲效孟郊
樊宗師之比以文滑稽耳恐後生不解故次韻道
之

　　東坡集送楊孟容詩即此韻次武昌西山詩後

　　柳閎展如蘇子瞻甥子其才德甚美有意於學故以
桃李不言下自成蹊八字作詩贈之


　　戲詠蠟梅三首

　　按蜀本詩集注云京師初不以蠟梅為貴其得
名自先生始今附此篇於元年之冬

　　蠟梅

　　按蜀本詩集注云舊本題下注云和呈都尉當
以為王詩有埋玉之句謂王詵晉卿尚蜀國公
主時主已下世

　　短韻奉乞蠟梅


　　此篇蜀本載於崇寧二年謝人惠猫兒頭笋後
今從元次附此

　　從張仲謀乞蠟梅

　　賈天錫惠寳薫乞詩予以兵衛森畫㦸燕寢凝清香
十字作詩報之乆失此藁偶於故紙中得之

　　按蜀本詩集注云山谷有此詩跋云余甚寳此
香未嘗與人城西張仲謀為我作寒計惠騏驥
院馬通薪二百因以香二十餅報之


　　戲答張祕監饋羊

　　此篇蜀本載之三年按實録元祐二年二月已
丑祕書監張問為給事中今移附于此

　　元祐二年丁卯

　　先生是歳在祕書省兼史局

　　正月除著作佐郎

　　按國史正月辛未黄庭堅為著作佐郎

　　常父惠示丁卯雪十四韻謹同韻賦之


　　詩中有春皇賦上瑞之句則歳首所作常父即
孔武仲

　　詠雪奉呈廣平公

　　按呉曽漫録云歐陽季黙嘗問東坡山谷詩何
處是好東坡不答但劇口稱重黄詩季黙云如
夜聴踈踈還宻宻曉看整整復斜斜豈是佳耶
東坡云政是佳處廣平公即宋盈祖

　　和王明之雪


　　此篇元載别集與前篇同韻

　　次韻宋楙宗僦居甘泉坊雪後書懷

　　和答子瞻和子由常父憶館中故事詩

　　按蜀本詩集注云以東坡欒城集為次又此詩
云桃李春晝永

　　雙井茶送子瞻

　　和答子瞻

　　子瞻以子夏丘明見戲聊復戲答


　　省中烹茶懷子瞻用前韻

　　按蜀本詩集注云四篇當是今歳春送新茶詩
有翰林貽我柬之句謂東坡先生按實録元年
九月丁卯東坡遷翰林學士東坡集有次韻黄
魯直赤目詩即此韻而元年十月山谷遷實録
院檢討官今歳又為著作佐郎故有願載軒轅
訖鼎湖之句

　　以雙井茶送孔常父


　　常父答詩有煎㸃徑須煩緑珠之句復次韻戲答
戲呈孔毅父

　　按蜀本詩集注云三篇皆用前韻第三篇有校
書著作頻詔除之句山谷今歳除著作佐郎

　　謝黄從善司業寄惠山泉

　　從善名降後為御史中丞此篇亦用前韻山谷
晩年刪去按實録元豐八年十二月乙酉承議
郎黄降守國子司業此詩以與省中烹茶同韻

姑從蜀本之次

　　予欲金玉汝贈黄從善

　　寄從善

　　此二篇元載外集恐亦非當時所作併附于此

　　次韻子瞻春菜

　　按東坡集春菜詩在和古風前此詩當是追和
今附于此元載外集

　　山谷年譜巻二十

