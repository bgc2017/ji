嵇中散集序
嵇子叔夜生焉無辰挺倪缺之天逸而遊於微氛之
季抱卷册之夸節而遘夫酷網之朝龍章孔姿意氣
薄日月之表琱言瑋撰思靈邁區合之涯形庽寰間
神棲皇古以塗匱寡歡故澤和於琴綺以都井喧鄙
故綴宅於山陽以産務不足綜故尋煉乎九鼎以俗
子不足侣故開襟於七賢恥爵組之競馳故表傳乎
高士卑天位之竊履故託箴乎太史揆厥玉度盖欲
獵華纓於伏軒之署而調管籥乘綠車於堯虞之庭
而覽鳳皇者也觀其緒辭若曰聖人不得已而臨天
下以萬物為心穆然以無事為業坦爾以天下為公
饗萬國如素士服綉衮若布衣故君臣相忘於上蒸
民家足於下豈勸百姓之尊己割天下以自私以富
貴為崇高心欲之而不己哉可謂曲盡南面宰宥之
方矣嗚呼鳥圖之感昔𬗟想於仲尼矸爛之歌嘗綿
哀於寧戚淳源莫返良匪一朝叔夜志旣高獨而復
遭魏晉奸雄彌宇豺虺盈途無怪其潔躬於紫壑而
遠害於青冥也惜哉非薄湯武中馬昭之禍心散髮
倨鍜致鍾會之貝謵由是無罪無辜殱此哲士雖請
師救贖三千子衿痛惜士紳接於海而廣陵妙響
終絶於東市矣忍哉司柄垂惡無窮嗚呼此蓬蒿之
間固非神鵬之可集汙常之凟夫豈大鯢之所旋徙
必重霄避宜瀛嵪戸農所以席海而不返老菜所以
投畚而不顧也無道則隱洙訓末圖危行言遜時機
罔覺性烈才雋登戒勿思意遠防疏秀規莫省學炳
名光賁跡不遠叔夜不能免其尤矣鯫坐抱遺文於
駒谷珍覽靡厭結遐悲於異代嘆息彌深故每三復
其糟粕詩長託諭播興超峻之擅理辨緯體綿密片
言小屬無非素衷玄致奥膈之所存也苟欲考竹林
之秀短攀柳阿之清蹈者不有斯述何以披遡故迺
校次瑶篇彙為十卷刻之齋中俾高士芳規得流耀
於来嗣耳
嘉靖乙酉冬十月三日五嶽山人汝南黃省曾撰
