竹齋詩餘
宋黃機撰
沁園春(奉柬章史君再遊西園)
問訊西園一春幾何君今再遊記流觴亭北偷拈酒戲
凌雲臺上暗度詩䰗略略花痕差差柳意十日不來紅
綠稠須重醉便功名了後白髮争休定誰騎鶴揚州
任書放牀頭醆瓮頭況慇懃鸎燕能歌更舞輕狂蜂蝶
欲去還留歲月易忘姓名須載筆勢翩翩回萬牛歸來
晚有燭明金剪香煗珠篝
又(夀)
六月云初人爭議公公無阻傷記傳飛急羽舟泛海道
瀰漫白水路入沙場萬姓三軍倚公為命法有逗遛公
自當君還信似崔嵬砥柱屹立瞿塘此行陰德難量
到論定纔知滋味長看魚肥蟹健妻孥共樂酒&KR0008;稻熟
翁媪相將何以報公祝公千歲多少人家燒夜香凌煙
上更聲名凛凛冠劒堂堂
又(夀)
問訊梅梢小春近也花應漸開記華堂此日紅牙絲竹
歡聲昨夜翠玉樽罍霧節童童金旓曳曳人自閬風玄
圃來嬉遊處任滄波變陸劫火成灰行天看取龍媒
笑衞霍當年如此哉有筆頭文字何妨揮灑胸中兵甲
解洗氛埃見說君王防秋才子便著芝泥封詔催功名
事付孱顔燕石突兀雲臺
又(次岳總幹韻)
日過西忩客枕夢回庭空放衙記海棠洞裏泥金寶斝
酴醿架下油壁鈿車醉墨題詩薔薇露重滿壁飛雅行
整斜争知道向如今漂泊望斷天涯小桃一半蒸霞
更兩岸垂楊渾未花便解貂貰酒消磨春恨星珠買笑
酬答年華對面青山招之不至說與浮雲休苦遮山深
處見炊煙又起知有人家
又(廖總幹席上)
暑風清倣梅腮漸紅麥鬚未黃恨牡丹多病醫治費巧
酴醿易老點綴無方客裏光陰愁中意緒想美人分山
水長銷凝處有龍絲墜簡來喚持觴華堂賸貯春光
粲一行珠璣時樣粧更燕留輕態詞翻古調鸎嬌欲囀
曲度新腔玉漏聲沈銀潢影瀉殢酒猶燒心字香歸來
也判明虬永日瑞錦鴛鴦
又(為潘彬州夀)
問訊仙翁因勤為底來萬山中想橘邊丹井鶴尋舊約
松間碧洞鹿養新茸霧節亭亭星旓曳曳導以浮丘雙
玉童嬉遊處盡祥煙瑞雨霽月光風歡聲已與天通
更日夜彬江流向東定催歸有謂泥香芝撿留行無計
路熟花驄入侍嚴凝密陪清燕吴水歡然相會逢年年
裏對春如酒好酒似春濃
又(送徐孟堅秩滿還朝)
人物𦕈然落落曉星如君幾何有飄搖長袖工持月斧
寂寥遺韻妙鼓雲和政事文章特其餘事英氣横空時
浩歌還堪笑似龍文古鼎誰復摩挲青絲繋馬庭柯
為小駐夀君金叵羅說一時偉望齊高岳麓二年遺愛
拍滿湘波世事多端細憑商略痛處不須言語多從今
去好經從烏府躐上鑾坡
又(送趙運使之江西)
有美一人昔在何居今方見之儼瓊纓翠弁氣清芬只
珠幢綘節光陸離兮吾道非耶世情復尒天驥昂藏不
受羈還知否定曲高和寡才大難施行吟湘水之湄
看雲卷雲舒無定姿想粲然長笑物皆有用時哉易失
我亦奚為袖手旁觀何如小試欲脫嚢中失利椎君休
歎正梅花將發塵滿征衣
八聲甘州(為遯齋夀)
問仙翁底事到人間人間足嬉遊向文邊書意詩邊著
語(闕)滿南州逸韻高情總似野水蕩孤舟所未能忘者
藥鼎茶甌政恐功名相混便扶搖直上龍尾螭頭想
塵緣終薄歸去老莬裘有當年東鄰西舍辦雞豚相與
燕春秋階庭裏兒孫衮衮飛度驊騮
乳燕飛(次岳總幹韻)
擊碎珊瑚樹為留春怕春欲去駛如風雨春不留兮君
休問付與流鸎自語但莫賦綠波南浦世上功名花梢
露政何如一笑翻金縷繫白日莫教暮蒼頭引馬城
西路趁池亭荻芽尚短梅心未苦小雨欲晴晴不定漠
漠雲飛輕絮算行樂春來幾度鞭影不搖鞍小據過横
塘試把前山數雙白鷺忽飛去
又(次徐斯遠韻寄稼軒)
興潑元同宇喚君來浮君大白為君起舞滿斑斑功名
洒淚百歲風吹急雨愁與恨憑誰分付醉裏狂歌空漫
觸且休歌只倩琵琶訴人不語絃自語詩成更將君
自賦渺樓臺煙迷碧草雲連芳樹草樹那能知人意悵
望關河夢阻有心事牋天天許繡帽輕裘真男子政何
須紙上分今古未辦得賦歸去
又
秋意令如許怪征鞍底事匆匆翩然難駐斗帳屏圍山
六曲怕見瑣窗欲暮請誰伴梧桐疎雨路入衡陽天一
角更山環水繞無重數客易(闕)便難阻相思纔信相
思苦省疎狂迷歌殢酒把人輕誤問取歸期何日是指
點庭前幽樹定冷蕊疎花將吐此去西風吹㕍過家身
心别後安平否聊慰我至誠處
摸魚兒
惜春歸送春惟有亂紅撲䔩如雨亂紅也怨春狼藉揾
得淚痕無數腸斷處更喚起瓊鵲催發長亭路征鞍難
駐但脉脉含顰嗔人底事剛愛逐春去闌干凭芳草
斜陽凝竚愁連滿眼煙樹&KR0034;鬆不理金釵溜鸞鏡一奩
香霧花誰主悵玉容寂寞(闕)春知否單衣嬾卸任門
外東風流鸎聲裏盡日攪飛絮
水龍吟
晴江衮衮東流為誰流得新愁去新愁都在長亭望際
扁舟行處歌罷翻香夢回呵酒别來無據恨荼䕷吹盡
櫻桃過了便只恁成孤負須信情鍾易感數良辰佳
期應誤才高自歎綵雲空詠凌波謾賦團扇塵生吟牋
淚漬一觴慵舉但丁寧雙燕明年還解寄平安否
喜遷鸎(香風亭上)
平湖百畝種滿湖蓮葉遶堤楊柳冉冉波光輝輝煙影
空翠濕霑襟袖静愜鄰雞啼午煗逼沙鷗眠晝西園路
更紅塵不斷蝶酣蜂瘦知否堪畫處野薺蕪菁罥地
鋪茵繡桃李陰邊桑麻叢裏斜矗酒帘誇酒竹寺小依
山趾茅店平窺津口春又晚正香風有客倚闌搔首
木蘭花慢(次岳總幹韻)
歎鏡中白髮元不向酒邊栽奈詩習未除客愁易感䞉
要安排浮名任他有命怕青山頗怪不歸來出屋長松
招鶴繞渠流水行杯浪驅羸馬踏江淮幽夢苦相催
甚狹路&KR0706;崎雄心突兀誰忍徘徊此事正煩公等笑曹
劉只合作輿臺我自人間屈曲青雲有眼休回
又(夀)
政邊塵滿野問誰與作堅城有老子行年平頭六十無
限聲名向來試陳大略便羣兒啁唽耳邊鳴争識規模
先定破羌終屬營平吾心惟有忠誠羞媚嫵做逢迎
謂干戈鋒鏑動關民命此不宜輕聽渠自分勇怯奈何
他天理若持衡只把從前不殺也應換得長生
又(次岳總幹韻)
問功名何處算只合付悠悠怕僮僕揶揄長年為客楚
尾吴頭春來故園漸好似不應不醉把春休賸買蔞蒿
荻笋河豚已上漁舟人間大半只閒愁蓑笠夢汀州
向桃杏花邊招邀同社秉燭來遊連臺聽渠拗倒更麯
生元不厭誅求世事翻雲覆雨滿懷何止離憂
又
亶文王前子自不與世人同況地望既華天資更偉雲
驥行空年少才名蜚動泛星槎曾到廣寒宫桂子香濃
秋月桃花浪煖春風神仙之說朦朧鉛與汞亦何功
政磐石規模維城事業倚重周宗休要碧油紅旆趁黑
頭時節做三公堂上雙親未老穩看金紫重重
滿江紅
呀鼓聲中又妝點千紅萬綠春試手銀花影粲雪梅香
馥歸夢不知家近遠飛帆正掛天西北記年時歌舞綺
羅叢憑誰續煙水迥雲山簇勞悵望傷追琢把蛛絲
鵲喜意(闕)占卜月正圓時羞獨照夜偏長處憐孤宿悔
從前輕被利名牽征塵撲
又
萬竈貔貅便直欲埽清闋洛長淮路夜亭警燧曉營吹
角綠鬢將軍思下馬黃頭奴子驚聞鶴想中原父老已
心知今非昨狂鯢剪於菟縳單于命春冰薄政人人
自勇翹關還槊旗幟倚風飛電影戈鋌射月明霜鍔且
莫令榆柳塞門秋悲搖落
又
雲暗山昏西風撼一天悲雨隱君問短牆修竹故園何
處九月江南無雁到素書封了誰傳與待從頭拚却把
心寬還如故吴姬唱燕姬舞持玉斝温瓊醑悵人生
歡會一年幾許莫上小樓高處望樓前詰曲來時路便
直須疋馬兩蒼頭東歸去
酹江月
春愁幾許似春雲藹藹連空無數(闕)眉尖偏易得沒
箇因由分付楊柳煙濃海棠花暗綠漲檣頭路小樓應
是有人和淚凝竚長記寶軸妝成鴛鴦繡嬾輕笑歌
金縷香雪精神依舊否風月誰憐虛度帶減衣寬十分
顦顇兩下平分取黃昏可更子規聲碎煙塢
又
東籬成趣有西風解事催開叢菊碎摺黃金誰試手一
一清香堪掬露濕涼輕霞凝寒重秀發如新沐宫妝勻
就豈知紅紫麄俗因念昔日淵明微官不受歸伴花
幽獨彈壓秋光三徑裏濁酒牀頭初熟飲劇腸寬醉深
吻燥更把綸巾漉此翁無恙喚渠同醉船玉
水調歌頭(為施少儀作)
此日足可惜心事正崔嵬江淮踏遍經歲相識定誰來
每向酒邊長歎更向花邊長笑意慮叵能猜邂逅忽相
遇有客在塵埃脫儒冠著武弁太多才筆墨争似鉤
戟容易到雲臺餘子何須轉手便把平生胷臆勇去莫
徘徊事業上金石人世自懽哀
又(次下洞流杯亭作)
金篆鏁岩穴玉斧鑿山湫飛泉濺沫無數六月自生秋
夭矯長松千歲上有冷然天籟清響眇難收亭屋創新
觀客鞅棹還留推名利付飄瓦寄虚舟烝羔釀秫醅
瓮戢戢蟻花浮喚取能歌能舞乘興擕將高處杯酌薦
崑球徑醉雙(闕)白眼視庸流
六州歌頭(岳總幹櫽括上吴荆州啟以此腔歌之因次韻)
百年忠憤無淚洒江濆曹劉事埋露草鏁煙榛哭英魂
此恨有誰知者時把劒頻看鏡徒自苦拳破裂眼眵昏
從古時哉去速鄹人子反袂傷麟望家山何在袞袞已
鞶纓欲剗還生猛堪驚膏肓危病寧有藥鍼七具獻
無門荆州啟條舊畫漢將軍不已存便合嚢封去倉庾
地尚間關此不用心漫有恐無干人世懽哀數耳天或
者又假人言又一番春盡高柳暗如雲夢斷重閽
又(次岳總幹韻)
將軍何日去築受降城三萬騎貔貅虎戮鯢鯨洗滄溟
試上金山望中原路平於掌百年事心未語淚先傾若
若纍纍印綬偏安久大義誰明倚危欄欲徧江水亦吞
聲目斷蘋汀海門清停杯與問焉用此手雖(闕)積如
京波神怒風浩浩勃然興捲龍腥似把渠忠憤伸懇請
翠華巡呼壯士挽河漢蕩攙搶長算直須先定如細故
休苦縈縈正清愁滿抱鷗鷺却多情飛過郵亭
永過樂(章史君席上)
别院春深華堂晝永嘉讌初啓翠玉樽罍紅牙絲管睡
鴨沉煙裏弄晴雲態行空絮影漠漠似飛如墜最多情
紫緜團就錯落亂星流地史君自有元龍豪氣喚客
且休辭醉蝶困蜂酣燕嬌鸎姹懽意濃如此侃其笑語
止乎禮義衣佩細紉蘭芷遙歸去殘更欲盡曉鴉又起
傳言玉女(次岳總幹韻)
日薄風柔池面欲平還皺紋楸玉子磔磔敲春晝衾繡
半捲花氣濃熏香獸小團初試轆轤銀甃夢斷陽臺
甚情懷似病酒鳳奩羞對比年時更瘦雙燕乍歸寄與
綠牋紅豆那堪又是牡丹時候
清平樂
西園啼鳥畱得春多少客裏情懷無日好愁損連天芳
草博山灰冷香殘微風吹滿銀箋卓午花陰不動一
雙蝴蝶團圞
又(東邢宰)
曉窗晴日一點黃金橘萬事如毛隨日出多少人間頭
白未春長恨春遲春來生怕春歸辦取羯天簫鼓莫
教姑負荼䕷
又(為繆推官夀也清容繆之亭名)
煙融雨膩春去三之二了却蘭亭修禊事判與仙翁一
醉方壺日月偏長清容花草吹香辨取此身強健功
名飽看諸郎
又(夀林守)
釵頭蝴蝶趁舞梅邊雪酒瀉黃縢光奪月歲歲年年蕉
葉邊城鸎喚春來沙場馬到秋肥脫却熊韜虎略換
渠金甲牙旗
又
風韶煙膩春事三之二說與人生行樂耳富貴古來如
此西園已有心期姚黃魏紫開時纖指金荷㶑灔香
唇銀燭參差
又(江上重九)
西風獵獵又是登高節一片情懷無處說秋滿江頭紅
葉誰憐鬢影淒涼新來更點吴霜孤負萸囊菊琖年
年客裏重陽
眼兒媚
粉牆朱閣映垂楊晴綠小池塘東風颺㬉單衣初試晝
日偏長&KR0034;鬆兩鬢飛雲影鈿合未梳妝闌干側畔閒
抛荔子驚散鴛鴦
又
東風挾雨苦無端惻惻送輕寒那堪更向湘灣六六淺
處留船詩䰗酒戲成孤負春事已闌珊離愁都在落
花枝上杜宇聲邊
又
莫嗔日日話思歸歸也却便宜東鄰招茗西鄰喚酒一
笑開眉人生萬事無緣足待足是何時妻能紡績兒
能耕穫未必寒飢
謁金門
風又雨牆外落紅無數人不歸來春不住佳期還已誤
細細一團愁緒薄倖疎狂何處化作青鸞飛得去問
天天亦許
又
風雨後枝上綠肥紅瘦樂事參差團不就一春如病酒
樓外煗煙楊柳憶得年時㩦手燕子雙雙來未久頗
知人意否
又
愁萬疊春在雨條煙葉翠袖倚風寒霎霎傍闌看乳鴨
何處一聲啼鴂架上荼䕷欲雪繡被熏香香未歇可
憐音信絶
又(夀何令)
冬十月記取生申時節梅傍小春融綘雪淺寒猶未却
且醉笙歌蕉葉富貴不須頻說國太夫人頭半白看
君金印曄
又(秋晚賦蕙花為)
秋向晚秋晚蕙根猶煗碧染羅裙湘水淺羞紅微到臉
窣窣繡簾圍遍月薄霜明庭院妝罷寶奩慵不掩無
風香自滿
霜天曉角(梅花)
玉粲冰寒月痕侵畫欄客裏安愁無地為徙倚到更殘
問花花不言嗅香香欲闌消得个温存處山六曲翠
屏間
又(儀真江上夜泊)
寒江夜宿長嘯江之曲水底魚龍驚動風捲地浪翻屋
詩情吟未足酒興斷還續草草興亡休問功名淚欲
盈掬
又(金山吞海亭)
長江千里中有英雄淚却笑英雄自苦興亡事類如此
浪高風又起歌悲聲未止但願諸公強健吞海上醉
而已
又(夜舟過峨眉山)
江涵落日風轉飛帆急問訊蛾眉好在無一語送行舟
閒情眠未得倚窗消酒力却怕魚龍驚動且莫要夜
吹笛
夜行船(京口南園)
紅濺羅裙三月二露桃開柳綿又起百尺遊絲罥鸎留
燕判與南園一醉歴歴斜陽明野水倚危闌莫雲千
里說似遊人直須燒燭早晚綠陰青子
長相思(峨眉亭)
東梁山西梁山占斷長江相對閒古今雙鬢斑天漫
漫水漫漫人事如潮多往還淺顰深恨間
烏夜啼
雲容曉色相涵征驂碎點遙山山如豆是淮南路漸
遠家漸遠恨難堪見窗花葉底鬢毿毿
祝英臺近
試單衣扶短策沙路淨如洗乍雨還晴花柳自多麗争
知話别南樓片帆天際便孤了同心連理鎮縈繋謾
有羅帶香嚢殷紅鬭輕翠一紙濃愁無處倩雙鯉可堪
飛夢悠悠春風無賴時吹過亂鶯聲裏
鵲橋仙(次韵湖上)
黃花似鈿芙蓉如面秋事淒然向晚風流從古記登高
又處處悲絲急管有愁萬斛有才八斗慷慨時驚俗
眼明年一笑復誰同料天遠争如人遠
又(夀葛宰)
松梢擎雪竹枝溥露炯炯照人清韵仙家譜系合長生
元不藉藥爐丹井凌雲壯志垂天健翮九萬扶搖路
穩發聞政最有公車定飛下日邊音信
又
一番雨過江頭綠漲催喚扁舟解去重來言語是相寬
怎得似而今且住陽關聲斷同心未綰簌簌淚珠無
數秋鴻春燕往還時莫忘了錦牋分付
又
薄情也見多情也見不似這番著相如何容易買歸舟
報南浦桃花綠漲隨君無計留君無計嬴得淚珠兩
行夕陽明處一回頭有人在高樓凝望
西江月(泛洞庭青草)
漠漠波浮雲影遙遙天接山痕一聲漁唱起蘋汀名利
緣渠喚醒短棹擬㩦西子長吟時吊湘靈白鷗容我
作同盟占取兩湖清影
又(垂絲海棠一名醉美人)
撚翠低垂嫩萼勻紅倒簇繁英穠纖消得比佳人酒入
香肌成暈簾幕陰陰窗牖闌干曲曲池亭枝頭不起
夢春深莫遣流鶯喚醒
憶秦娥
秋蕭索梧桐落盡西風惡西風惡數聲新雁數聲殘角
離愁不管人飄泊年年孤負黃花約黃花約幾重庭
院幾重簾幕
定風波
短策飄飄勝著鞭㩦壺與客洗愁顏興到為君拚劇飲
狂甚論詩說劒口瀾翻畫燭燒殘花影褪長鯨
要使百川乾醉處不知誰氏子只記開窗臨水便迎山
虞美人(黃州江上寄王帥)
三年萬里黃塵路只欠江湖去扁舟二月下湘灣過了
洞庭青草又春殘(闕)
又
十年不作湖湘客亭堠催行色淺山荒草記當時篠竹
籬邊嬴馬向人嘶書生萬字平戎策苦淚風前滴莫
辭衫袖障征塵自古英雄之楚又之秦
又
雲情雨意纔端的津鼓催行色因緣雖淺是因緣猶勝
當初無分小留連劉郎雙鬢青堪照君也方年少尊
前不用苦沾衣未信桃源别後路成迷
踏莎行
雲樹參差煙蕪平遠沙頭只欠飛來雁西風方做一分
秋淒涼已覺難消遣窗底燈寒帳前香煗回腸偏學
車輪轉&KR1233;衾閒枕自無眠譙門更著梅花怨
蝶戀花
碧樹涼颸驚畫扇窗戸齊開秋意參差滿先自離愁裁
不斷蛩螿更作聲聲怨山遶千重溪百轉隔了溪山
夢也無由見歸計憑誰占近遠銀缸昨夜花如糝
好事近
鴻㕍幾時來目斷莫山凝碧别後故園無恙定芙蓉堪
折休文多病廢吟詩有酒怕浮白不是孤他詩酒更
孤他風月
小重山
梧竹因依山盡頭瀟瀟疎雨後幾分秋輕涼無數入西
樓凭欄久滿眼動離愁飛鶩下汀洲怕知鴻㕍到帶
書否詩䰗酒戲一齊休人如削身在水邊州
醜奴兒
綠陰窗几明如拭粉黛初勻無限芳心翻動牙籖却殢
人多嬌愛學秋來曲微顫朱唇别後銷魂字底依稀
記指痕
又
綺窗撥斷琵琶索一一相思一一相思無限柔情說似
誰銀鈎欲寫回文曲淚滿烏絲淚滿烏絲薄倖知他
知不知
更漏子
秋點長秋夢短怕見黃昏庭院風窸窣雨蕭騷倚窗魂
欲銷候蛛絲占鵲起依舊濃愁一紙紅袖黝翠鈿蔫
淚痕猶未乾
減字木蘭花
西風淅淅滿眼芙蓉紅欲滴無限相思百叠青山百曲
溪憑誰說與衣帶别來寬幾許好片心腸不道秋來
早晚涼
臨江仙
上已清明都過了客愁惟有心知子規昨夜忽催歸驛
程那復記魂夢已先飛回首故園花與柳枝枝葉葉
相思歸來拚得典春衣綠陰幽遠處不管盡情啼
又
鳳翦鸞飛空燕子寶香猶惹流蘇舊歡淒斷數行書終
山方種玉合浦忽還珠午枕夢圓春寂寂依然刻雪
肌膚覺來煙雨滿平蕪客情殊索莫肯喚一尊無
又
寒食清明都過了客中無計留春東風吹雨更愁人繫
船芳草岸始信是官身悵望故園煙水闊幾時匹馬
駸駸别腸何止是車輪殢天天不管轉作兩眉顰
南鄉子
簾幕閟深沉燈暗香銷夜正深花落畫屏簷鳴細雨岑
岑滴破相思萬里心曉色未平分翠被寒生不自禁
待得夢成翻惡況堪顰飛㕍新來也誤人
鷓鴣天
細聽樓頭漏箭移客床寒枕不勝欹淒涼夜角偏多眼
吹到梅花第幾枝人間闊㕍參差相思惟有夢相知
謝他窗外芭蕉雨葉葉聲聲伴别離
又(元日呈王帥)
柳際梅邊臘雪乾釵頭蝴蝶又成團飄零萍梗江湖客
冷落笙簫燈火天澆濁酒惜流年牙旗夜市幾時穿
太平樂事終須在老去心情恐不然
又
濟楚偏宜淡薄妝冰涵清潤玉生香祗因夢峽成雲雨
便擬吹簫跨鳳皇新間阻舊思量多情翻不似垂楊
年年纔到春三月百計飛花入洞房
菩薩蠻
池落開遍蓮房老秋聲已入梧桐表葵扇與桃笙尚宜
相帶行危亭三百尺爽氣真堪挹瀹茗且盤旋翩翩
吾欲仙
又
相思繞遍天涯路相思不識行人處多病怕逢春那堪
春更深日高梳洗嬾鸞鏡香塵揜雙鬢綠鬔鬆一簾
花信風
又
惜山不厭山行遠山中禽鳥頻驚見小雨似憐春霏霏
容易晴青裙田舍婦饁餉前村去溪水想平腰喚船
依斷橋
浣溪沙(舊刻誤入山花子二闋今分出)
綠瑣窗前雙鳳奩調朱勻粉玉纖纖妝成誰解盡情看
柳轉光風絲裊娜花明晴日錦斕斑一春心事在眉
尖
又
日轉雕欄午漏分井梧落盡小窗明寶牀絲索嬾關心
愁壓春山應脉脉困凝秋水想沉沉低頭時露一灣
金
又
墨緣衫兒窄窄裁翠荷斜嚲領雲堆幾時蹤跡下陽臺
歌罷櫻桃和露小舞餘楊柳趁風回喚人休訴十分
杯
又
著破春衫走路塵子規啼斷不禁聞功名似我却羞人
象板且須歌皓齒褭蹏何苦惜黃金尊前休負此生
身
山花子(送杜仲高)
綠綺空彈恨未平可堪執手送行人碧酒謾將珍重意
莫辭斟我定憶君吟渭北君須思我賦停雲未信高
山流水曲斷知音
又
流轉春光又一年春愁盡日兩眉尖草草幽歡能幾許
已天邊會得音書生羽翼免教魂夢役關山簾捲落
花千萬點雨如煙
卜算子(東趙僉)
憶自别郎時數到郎歸日及至郎歸郎乂行淚臉香紅
濕殘夢怕尋思罥繡慵收拾夏簟青青白晝長背倚
闌干立
醉蓬萊(夀史帥)
政槐雲濃翠榴火殷紅暑風涼細紫府神仙向人間遊
戲瑞節珠幢瓊纓寶珮炯冰壺標致經濟規模登庸衣
缽家傳如此禮樂醇儒詩書元帥盡洗凡蹤平吞餘
子敬簡堂深且從容一醉慶祉綿綿功名衮衮比衡山
湘水更把陽和從頭付與滿門桃李
醉落魄
藕花初發薰風庭院涼成霎碧紗金縷籠香雪記得年
時心事凭欄說如今陟頓音書絶夜窗羞見團團月
錦囊塵暗黃金玦留取多情歸趁好時節
江城子(次洪如晦韻)
醉來玉樹倚風前舉吟鞭指青帘烏帽低昂搖兀似乘
船傍路誰家粧束巧斜映日半窺簾尋歡端合趁芳
年對鵾絃且陶然紙上從渠劉蹶與嬴顛漠漠綠陰春
復夏多少事總懸天
訴衷情(宿琴圻江上)
子規聲老又殘春猶作未歸人天意不能憐客何事苦
教貧歸去也莫逡巡好從今秧田車水麥隴腰鎌總
是關心
朝中措
駮雲行雨苦無多晴也快如梭春思正難拘束客愁誰
為銷磨尋花覓䜟傳杯託意種種蹉跎消息不來雲
錦淚痕濕滿香羅
又
逢逢船鼓綠楊津彼此是行人先自離愁無數那堪病
酒傷春岸花檣燕低飛欵語滿面慇勤後會不知何
日因風時惠嘉音
柳梢青
征路迢迢征旗獵獵征袖徘徊撲簌淚珠怕聞别語慵
舉離杯春風花柳齊開只喚做愁端恨媒一片衷腸
十分好事等待回來
滿庭芳(次仁和韵時欲之官永興)
二十年間舊遊蹤跡夢飛岳麓湘灣征衫再理秋老菊
花天為客問君何好愛水光山色争妍經行處旗亭酤
酒曾記屋東偏噫其吾甚矣不慚蹇拙欲鬭嬋娟辦
輕輿短艇強載衰顔人道彬陽無㕍奈情鍾藕斷絲聯
須相憶新詩賦就時復寄吴牋
竹齋詩餘
