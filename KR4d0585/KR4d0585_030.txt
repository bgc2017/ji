東維子文集卷之三十
會稽鐵厓楊維楨廉夫著
歌
盤所歌(并序)
孟子稱大丈夫曰居天下之正位行天下之大道富
貴不能淫貧賤不能移威武不能屈李愿稱大丈夫
曰坐廟堂則進退百官在外則武夫前呵從者失途
喜有賞怒有刑材俊者譽其德粉白黛綠者爭寵妍
盖子之所謂大丈夫者也李愿氏之所謂大丈夫人
之稱大丈夫也其賢不肖固有間矣及愿稱大丈夫
之所不遇者又曰與其有譽孰若無毁與其有樂孰
若無憂車服不維刀鋸不加理亂不知黜陟不聞此
我之所行愿蓋亦潔身而往之流也豈亦得稱大丈
夫哉然比於處穢汚觸刑辟徼倖于萬一老死而後
止者則猶賢耳故昌黎韓子之未遇也亦於膏車秣
馬以從應于盤之樂也去之六百餘年而猶有裔孫
曰秀之南自公某為宋和公之七世孫也宋革不忘
仕國朝以名節強起之辭以疾歸隱于淡滄之上名
其居曰盤所盤在太行去淡滄不知其若干道里而
南囱名之盖所同其隐而不必冋其地也南囱克已
風節重其所則愈於愿之徒以不過而樂其所者也
南囱諸孫為恕乂能復盤所于先廬瓌棄之餘遷其
所於海甸之東丘而南囱之故扁在焉固賢矣吾聞
恕自幼有大志唯用力于當世者又自知不可為則
為不遇于時者之為而不為處穢污觸刑辟倖於老
死而後止者也於愿之賢亦庶乎其近之昌黎氏賢
愿而為序余亦賢恕而為昌黎之歌以歌之曰
盤之宫東丘之樂&KR0777;之土耕者讓畝叶盤之泉漁不及因
盤之阻外禦其侮盤之内潜我心&KR0777;之禳實盤繁我族
嗟盤之樂兮樂而安風雨不震兮燹澇弗奸孝以致其養
兮義以廣夫隐難居燒安兮體愈胖心無憂兮奚有患(叶)
歌兮樂女盤女將和兮致吾槃
杵歌七首
杭築長城賴辨章仁令兩羣美政洽于衆心以底不
日之成然彼失之記有不免悽苦者東維子錄其辭
為杵歌
亟亟城城城亟成小兒齊唱杵歌聲杵歌傳作睢陽曲中
有哭聲能陷城
自古衆心能作城五方取土不須蒸蒸土作城城可破衆
心作城城可憑
疊疊石石石㟼嶆立竿作表齊竿旄阿誰迼得雲梯子剗
地過城百尺高
羅城一百廿里長東藩恃此作金湯舊基更展三千里莫
剰西門一樹樟
蘇州刺史新令好不用西山取石勞拆得鳳山楊漣塔南
城不日似雲高
南城不日似雲高城脚愁侵八月濤射得潮頭向西去錢
王鐵箭泰山牢
攻城不怕齊神武玉璧堪支百萬兵不是南朝誇玉壁關
西南子是長城
江西鐃歌二章
陳友諒起兵殺倪蠻子據龍興辨章阿里温沙公憲
倉察伋公合兵破之龍興始平江右諸郡無不欵附
至此而武功成作龍興平
繄龍興藩西江二皈章國駿厖江有砥柱胡為鴻流降剿
蠻效尤蟊賊内訌三台映太嶶國士俱無雙王旅嘽嘽鉦
鼔摐天威震赫羣兇&KR0719;八郡望風咸來降武功既成母從
從聖人南面殿萬邦右龍興平十五句
龍興陷日憲史劉䕫懷印埋土中土生瑞木一本察
伋被命為僉憲丞購印於瑞木下掘得印來歸伋得
印施諸移文遂成恢復功為銀章徭
維白金有章維國之光九鼎既峙翕元化以張大冶范金
吐景耀鉈蟠螭細龜鸞翥鳳翔官臣實司之楨我皇網孰
至且藏啓發禎祥標絜係政柄繄德是將符節允合人文
昌蕩攘兇頑時乃康與國咸休萬年膺天慶
用韻復雲松老人華陽巾歌
君不見獬豸不識字高桂削鉄堅白簡孰辨賢不賢又不
鷄䴊偏尚武高屋壓虎肩五兵不理長酣眠鉄崖老狂者
強項如董宣小巾製子夏正安江東傳人間緋紫揎已蜕
風中蟬脱巾漉酒東籬邊吳淞老褐来賀我倒冠共醉春
風前我歌此歌君拍手東壺西䦘開洞天洞天之寉為我
雙回旋
次韻省郎蔡彦文觀潮長歌錄呈吳興二守雲間先生
雙海鳳跳天吴八月十八觀天下無篷婆之山突兀眼前
見有如祖龍萬鋒來東驅婆留一箭氣相敵強努不用三
千夫雲蜃成樓不可軒大鉄摇識誰能屠招潮小兒不畏
死兩螯蹋浪心何粗搏桑爛若木枯草瓢古憤無時蘇東
維子驚相呼長風破浪未歸去一葉欲事寰瀛圖馮誰之
一疋素中有萬里河漢乘吾桴
題清閟堂雪蕉圖
洛陽城中雪冥冥袁家竹屋如笄篁老人僵卧木偶形不
知太守來扣扃輞川畫得洛陽亭千載好事圖方屏寒林
脱葉風寥泠胡見爲此芭蕉青花房倒抽玉胆缾監華亂
點青鸞翎階前老石如秃丁銀瘤玉癭魦星星嗚呼妙筆
主右丞隕霜不殺譏麟經石丞執政臭彤庭燮理無乃迷
天刑胡笳一聲吹羯腥血&KR0377;勁草啼精靈鳴呼爾身如蕉
不如蓂凝碧沱上先秋零
大樹歌爲馮淵如賦
辭
桂軒辭(有序)
桂生於秋依於巖蓋隐之花也故小山之招者托焉
代之誇㕁林美燕山者非桂本志也包陽有桂軒者
為馮君無卿之所築馮君有問學且有志于當世而
不屑於仕進今老矣遂築是軒之所將以終隐云夫
古之君子不必以仕為賢亦不必以不仕為高仕而
不得行其志之為患耳仕而不得行其志苟非時之
弗遇則材之弗良也方今
明天子在上側席求人如不及馮君幸生逢其時其材入
非可以無用于世者方且惴馬深藏遠遁分與小山
之招者同羣焉蓋與夫代之夸㕁林美燕山之為榮
者異日道也使彼揚揚露林竊一名以自哆夫人不
足不致中踣而貽故林之羞則不正者聞其風亦可
少媿矣嘻桂之軒人人得有也而飡馮君者之不媿
於桂則少矣是則馮君之才號實世教之所係也因
其友程生之請為作桂軒辭一章其辭曰
桂樹叢生兮軒之陽沐兩露兮含風霜王孫不歸兮春草
歇而不芳軒中之人兮壽而康折琼枝以為佩兮飡金粟
以為根軒中之樂兮樂無央
桂樹叢生兮軒之隂虬龍盤拏兮猨狖笑吟王孫不歸兮
實勞我心
送史才叟遷上饒吏代馮元贈
一門三相兩封王見說郎美文章收拾長才青眼是黃堂
柏府槐廳朝暮直披玉雪倚冰霜靈山懷玉鬱蒼蒼古城
隍帶仙房瑶草紫芝隨處發天香盡道如今千外好
金縷唱錦帆張
調
雙飛燕調
十月六日雲窩主者設燕于清香亭侑巵者東平玉
無瑕張氏也酒半張氏乞予樂章爲賦雙飛燕調俾
度腔行酒以佐主賓之歡
玉無瑕春無價清歌一曲倒齒伶牙斜簮鬀髻花緊嵌凌
波襪玉手琵琶彈初罷怎教他流落天涯抱來帳下黎園
弟子學士人家
雜大
陣圖新語敘
孫子論兵謂廟算者勝無算者不勝且敗又謂善守者藏
於九地之下善攻者動于九天之上此全勝道也余猶怪
今之主兵者類皆無算之兵攻者直撞守者急退耳比之
田舍傳皃三進三退不翅也余觀奉先趙信好著陣圖新
語得軒轅氏屈機之法而深中今日主兵者之弊信嘗從
余遊於睦州抱文武才略而未遇知巳者江浙樞府曾官
授其入言不聽則棄官去耶律氏有禮羅其人計不用亦
&KR3113;衣行余號知已而余在澤雖竒其才而無所以用近聞
中吳痛懲主兵之弊旁求天下之善兵算者有以信姓氏
達荐書者而信勿應信與余乃居草堂看古莫耶譚瑶水
青黃虬人莫識其胸中也予令其同遊者張憲上其圖於
淮吴幕府幕府若詢曰汝師東維子曾上皇帝書淮吳府
聘而未起何如憲其對曰欲招東維子請從信始
鬻茶夢
鉄龍道人卧石床二更月微明及紙悵梅影亦及半囱寉
孤立不鳴命小雲童汲白蓮泉燃槁湘竹授以凌霄芽為
飲供逍人及游心太虚雍雍凉凉若鴻蒙若皇茫會人地
之未生適隂陽之若亡忱兮勿知入夢遂坐于青圓銀輝
之堂堂上香雲連拂地中著紫桂榻綠琼儿有太初易一
集集内悉呈斗文煥燁燴熠含流玉錯莫辨艾畫若烟雲
日月交麗乎青天歘玉露凉目冷香冰入齒者易刻困作
太虚吟吟曰道無形兮兆無聲妙天心兮一以真百家斯
融太乙以清歌已光颷起林未激華氛郁郁霏霏絢爛淫
豔迺有扈綠衣若仙子者從客來謁云名淡香小字綠華
乃奉夭无杯酌太清神明之髓以夀余侑以辭曰心不形
神以行無而為萬化清壽畢紓徐而退復令小玉環侍筆
櫝遂書歌遺之曰道可受兮不可以傳天不刑兮四時以
言眇乎天兮天之先天之先兮復何仙移間白雲徵銷綠
衣花烟月天明余内囦余亦悞矣遂冥神合玄目光尚隐
於梅花間也小雲呼曰凌霄芽熟矣
四十五日約
漢志有曰冬事既入婦人紡績女子所得日四十五何為
日四十五一月三十日三十之夜分不息是一月之中恒
得十五日也故四十五余觀古幽民男於宵索綯女於宵
紡績則邠男女皆得日四十五者也嘻豈惟邠民哉宣王
之庭燎曰夜何如其夜未央夜何如其夜向晨則玉者勤
政亦維燎于夜也豈惟宣王哉姬公聖厪於忠則曰坐以
待旦孔父至聖勤于學則曰吾嘗終夜不寝見古之聖賢
未嘗不競賂于四十五日也錢唐諸生有以年過冠室而
失師承者及其直賢師友也遂有失時之嘆而不知力扶
𥙷人之功故為作四十五日約以策其力而陳其功日讀
某經若干卷寫某書若千板夜讀某史若干卷評某史若
干件者某文若干道朔望講某文義若干件遵要束為餘
力者有慶違要束而力不反者有讓云
毘陵行
孟冬四將發勾吳彎弓誓落隻虎智謀無過史萬葉嫖
姚無加李金吾前弟已作破竹及三覆乃裹含沙祖常山
長蛇一斷尾即墨怒牯齊犇&KR1568;玉蕊孤軍呼庚癸皂鴉萬
甲迷糢糊江南長枝江北無蒲牢一吼千鯨呼赤杜卓入
鉄甕戶鉄翅横截丹陽湖擣虚之策不出此赤子可縛生
於菟當時上將陷江都至今莫贖千金軀後來飛將慎勿
疎襄王城頭啼白烏如何臨期易將犯兵器何必不讀孫
吴書烏乎臨期易將犯兵器何必不讀孫吴書
題子昂五花馬圖
趙公馬癖如鄧公曾騎賜馬真龍驄漚波亭上風日靜想
像天廐圖真龍鳥雲滿身雲滿足紫焰珠光奪雙目九花
風細虬欲飛五色汲清錦初浴祗今買骨黃金台圉家豢
牧皆駑材將軍臨陣托生死昭陵石馬空遺哀此圖年深
神亦化後來何人誇筆亞不見真龍空見畫猶得千金索高價
題謝氏一勺軒
一勺水不滿斗我吸之勺在手上連天湋尾下泄海焦口主人飲小池鑿
吾蔀青天納牖吾鉄厓道人韙之曰有人悟此環雲夢吞八九
東維子文集卷之三十
