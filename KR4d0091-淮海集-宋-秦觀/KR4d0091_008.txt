淮海集卷之八(七言律詩)
秦觀少游
寄孫莘老少監
一出承明七換麾君恩復許上&KR0686;墀白衣蒼狗無常態
璞玉渾金有定姿天上圖書森似舊人間歲月浪如馳
鼇頭只在蓬山畔行赴蟠桃熟後期
次韻馬忠玉喜王定國還自濱州
淮海相逢一觧顏紛紛歲月夢魂間初驚漁艇迷花去
忽認星槎拂斗還桂嶺暮豋猿斷續槐堂春到鳥綿蠻
石渠舊議行當復未信佳時得自閑
寄李公擇郎中
節旄淮畔脫秋風忽跨鯨魚上碧空華秀兩跗當重露
文成五色在高桐江南又說衣冠盛廷右仍瞻禮樂隆
朝睍旣升淮海見瀌瀌雨雪自消融
寄李端叔編修
旗亭觧手屢冬春聞道歸来白髮新馬革褁尸心未艾
金龜換酒氣方震夢魂偷遶邊城月導從公穿禁路塵
知有新編號横槊為憑東使寄淮濱
寄題倪敦復北軒
倪郎才韻照冰壷北向開軒頗自娛簷度蕙風鳴鴶鵴
壁經梅雨畫螔蝓觥籌交錯銀河掛文史縱横角簟鋪
官舍私居同是漫莫嗟三徑就荒蕪
寄題盧君斗齋
俠氣軒軒翰墨埸邅廻世路鬢成霜出從車馬行千里
歸與琴書寄一方鳥囀入簾春欲破爐香侵夢日初長
扁舟會有山陽役聊借狂夫挹酒漿
次韻酬周開祖宣義
并州令尹古人風淮海相忘十載中麗句暁披花綽約
清談初扣玉丁東追攀昔共猗犴子嗜好今同桑苧翁
所惜華船輕觧繂未窺笠澤故書叢
送王元龍赴泗州糧料院
子猷風味最諸王試吏聊懷筦庫章鵠峙碧桐初振羽
珠遺滄海漸騰光淮山暮眺千峰耀洛水秋輸萬鷁翔
顧我行為大梁役一巵薄酒話愁腸
次韻子由題九曲池(廣陵五題)
蕭瑟通池閟茂林岸傍無復屬車音涵春似恨隋家遠
漲暁疑連蜀井深鬪草事空煙冉冉司花人遠樹隂隂
勞生俛仰成陳迹縱有遺音可用尋(清弹怨廣陵隋家子由詩云嵇老)
(蕭條荒草外龍舟想像綠楊隂都人似有興亡恨每到水調寄哀音可憐九曲遺聲盡惟有一池春水深鳳闕)
(度尋殘春一)
次韻子由題平山堂
棟宇高開古寺間盡收佳處入雕欄山浮海上靑螺遠
天轉江南碧玉寬雨檻幽花滋淺淚風巵清酒漲微瀾
遊人若論豋臨美湏作淮東第一觀(平看江上山晴光子由詩云堂上)
(小棠隂蔽芾壁間遺墨涕氿瀾人亡坐覺風流盡遺構千里對憑欄海門僅可一二數雲夢猶吞八九寬簷外)
(細觀仍須子)
次韻子由題蜀井
蜀岡精氣滀多年故有清泉發石田乍飲肺肝俱澡雪
攵窺杖屨亦輕便炊成香稻流珠滑煑出新茶潑乳鮮
坐使二公鄉思動放柸西望欲揮鞭(東遊十一年甘泉子由詩云信脚)
(不收容盥濯紅泥仍許置清鮮早知鄉勝為客遊宦香稻憶歸田行逢蜀井怳如夢試煑山茶意自便短綆)
(着鞭何須更)
次韻子由題摘星亭(迷樓舊址)
崑崙左右兩招提中起孤高雉堞西不見焼香成宿霧
虚傳裁錦作障泥螢流花苑飛星亂蕪滿春城綠髮齊
長憶凭欄風雨後斷虹明處海天低(孤高特地迷迷藏子由詩云闕角)
(興亡應未覺後来愁思獨難齊只堪留作遊觀地看遍渾忘日東西江流入海情無限暮雨連山醉似泥夢衰)
(處低峰巒處)
次韻子由題光化塔
古佛悲憐得度人應緣来現比丘身水流月落知何處
花發鸎啼又一春方外笑談清似玉夢中煩惱細如塵
老僧自說從居此却悔平時事遠巡(孤塔閟真人云是子由詩云山頭)
(世外無心地一掃胷中累劫塵方丈近聞延老宿清朝僧伽第二身處處金錢追晩供家家𧖟麥保新春欲求)
(逡巡留客語)
次韻子瞻贈金山寶覺大師
雲峰一變隔炎凉猶喜重来飯積香宿鳥水干迎暁閙
亂帆天際受風忙青鞋踏雨尋幽徑朱火籠紗語上方
珍重故人敦妙契自憐身世兩微茫(斗酒慱西凉但記子瞻詩云誰能)
(漫與山阿曲明月常隨屋角方稽首願師憐久客直將齋厨法豉香往事真同一夢覺高談誰洗五年忙清風)
(茫茫歸路指)
遊鑑湖
畫舫珠簾出繚牆天風吹到芰荷鄉水光入座杯盤瑩
花氣侵人笑語香翡翠側身窺渌酒蜻蜓偷眼避紅粧
莆萄力緩單衣怯始信湖中五月凉
謁禹廟
隂隂古殿注脩廊海伯川靈儼在傍一代衣冠埋石窆
千年風雨鎻梅梁碧雲暮合稽山暗紅芰秋開鑑水香
令我免魚繇帝力恨無歌舞奠椒漿
蓬莱閣
雄簷傑檻跨峥嶸席上風雲指顧生千里勝形歸爼豆
七州和氣入簫笙人遊晩岸朱樓遠鳥度晴空碧嶂横
今夜請看東越分藩星應帶少微明(天鍾鼔宴峥嶸早程公闢次韻半)
(鼇破海頭争並玉鷺排烟陣自横我是蓬莱東道主倚晚隂晴景旋生湖暖水香春載酒月寒雲白夜聞笙金)
(日初明欄先占)
别程公闢給事
人物風流推鎮東夕郎持節作元戎罇前倦客劉師命
月下淸歌盛小叢裘弊黑貂霜正急書傳黃犬歲將竆
買舟江上辭公去逥首蓬莱夢寐中(家仲父早相從晩程公闢次韻君)
(時摶擊飛終遠隨處豋臨興莫竆人下天来應問得高接清談有阿戎曲水暢情林竹茂小山招隱桂枝叢與)
(月華中名已到)
中秋口號
雲山簷楯接低空公宴初開氣欝葱照海旌幢秋色裏
激天鼓吹月明中香槽旋滴珠千顆歌扇驚圍玉一叢
二十四橋人望處台星正在廣寒宫
客有傳朝議欲以子瞻使高麗大臣有惜其去者
白罷之作詩以紀其事(與莘老同賦)
文章異域有知音鴨綠差池一醉吟穎士聲名動倭國
樂天辭筆過鷄林節髦零落氊吞雪辯舌縱横印佩金
奉使風流家世事幾隨浪拍海東岑(莘老作此一首)
學士風流異域傳幾航雲海使南天不因名動五千里
豈見文高二百年貢外别題求妙札錦中翻樣織新篇
淹留却恨鴛行舊不得飛觴駐蹕前
淮海集卷第八
