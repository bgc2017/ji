高太史大全集卷之六
吳郡高啓季迪著
南州徐庸用理編
五言古詩
賦得貞娘墓送蟾上人之虎丘
色相終壊滅佳人能久妍斷碑山寺裏小冡竹林邊
蘭葉春風帶苔花暮雨鈿情留吳苑客夢逐楚臺仙
高僧方宴坐身在散花天
友竹軒
卋人務結託車馬紛交馳言笑雖強歡衷懷詎相知
中林有君子淡然夙與期虛心兩無阻榮悴焉可移
朝尋披煙逕暮對褰風帷非君此爲偶誰共歲宴時
遷婁江寓舘
寓形百年内行止固無端我生甫三九東西宜未闌
去年宅山陲今年徙江干野性崇險陋經營唯苟完
閒窗俯平疇幽扉臨遠湍豈忘大厦㞐弗称非所安
披榛始来兹霜露凄以寒誰云遠相愛弟子相與歡
室中有名酒歲暮聊盤桓
雪夜懷周著作
燈照竹林雪寢齋寒更空窗間成獨坐遥想故人同
不有孤吟興寧度此宵中
登西城門
登城望神州風塵暗淮楚江山帶睥睨烽火接樓櫓
并吞何時休百骨易寸土向来禾黍地雨露長榛莾
不見征戰場那知邊人苦馬驚西風笳鳥散落日鼓
嗚嗚城下水流恨自今古
期家兄宿東湖民家不至
東湖欲上月寒鳥巳棲煙何處相期宿柴門汀樹邊
未嘗新漉酒猶望遠来船誰信姜肱被今宵還獨眠
送陶兵曺之越
高齋掩林雪獨卧玄景暮夫君定何聞此日勞我顧
清言一歡然孰云昧平素方期締深約幽抱終以布
胡爲遽嚴装明發首東路手持三公撽新辟當遠赴
薄禄豈足羈知君爲親故况兹句踐邦山水夙所慕
湖月夕棹来谷迥寒鍾度留滯自成悲無因共遊騖
豊城余君夢彩堂
楚客身未歸悠悠念庭闈濤江雖云廣莫阻魂夜飛
秋隂天無星猿呌楓樹稀家山倏巳到不失舊路微
宛然在高堂獻笑試舞衣焉知空舘曙鍾動殘燈輝
難追夢中歡益發覺後唏誰能傳爾翼遠去成相依
過束氏廢園
人間樂事變池上高臺傾歌堂杏梁壊射圃菜畦成
不見妓釵影詎聞賓履聲来斯欲攄抱念昔反傷情
送倪雅
交游結深歡離别生遠念聊持毛子檄暫脫劉生劍
南風柳下亭杯動江色灔山遥馬望驛日落蟬鳴店
此去漸成名驅馳君勿厭
同徐山人賁過妙蓮佛舍訪王主簿
逸人如高僧傲吏同隱尉閑房對清夏共挹池荷氣
煙帷栖鴿馴風鐸驚禽畏明日雨還来山櫻當熟未
題帶經漂麦二圖
朝鋤東臯上暮鋤西陂側釋耒讀遺經欣然此休息
因觀舜稷事耕稼寕辭力
田中刈麦罷把卷忘其疲風雨怱云至千穗漂無遺
於書苟有得歲宴何憂飢
秋日山中
山澤含霧雨偶来若㞐夷我無遠遊志何與親愛離
暑退初可喜秋来轉堪悲壮顔豈草木憔悴同此時
中心與百憂日暮如有期悄悄出空宇悠悠適荒陂
阨窮勿復歎天欲昌吾詩
宿幻住棲雲堂
窗白鳥聲曉殘鍾度溪水此時幽夢廽獨在空山裏
松岩留佛燈葉地響僧履余心方正寂無使群動起
送賈鳳進士
新逢洛陽客握手共遊盤如何異鄕土乃得此交歡
相逢既不易相違亦良難驅馬夕云返北風野多寒
登高望山川浮雲杳漫漫群獸相號呼哀音摧心肝
遊子念高堂歲晚身得安人生如蓬萍飄流無定端
重合諒有日長歌聊自寬
寄王七孝廉乞猫
鼠類固甚繁家有偏狡獪厥質亦陋微明聚工造怪
舞庭欲呈妖憑社期免敗饞同善飯頗暴比横行噲
倉偷自詫肥穴竄寧辝隘唯思淮南舉不悟河東戒
嗟余守窮僻有屋如弊𪠘公然肆相欺遠告来別界
嘐嘐鳴槖頻窣窣緣幕快伺暗忌燈然聞腥喜飡餲
空牀印凝塵高壁隤堕塊核遺槃果亡汁覆甖虀壊
轟霆駭怒闘急雨疑流嘬書殘費𥙷粧䄄涴煩烘曬
入厠客驚吁守舍奴憂誡豈無老烏圓昔壮今何憊
不修司捕職垂頭象瘖瞶難求許邁符莫具張湯械
尋蹊漫設機薰隧徒吹韛遂令不眠人中夜長抑噫
君家産銜蟬許贈不以賣碩得縱驅擒淨若刈菅蒯
盡殺豈匪仁去害容少懈高枕幸無苦君惠當再拜
送客至海上得誠字
卧廐因田子抱關老侯生豈無一時辱終有千載名
子亦屈身者薄禄非所榮結驩誰云淺一杯吐衷誠
艱難我何託所託在友朋平生不傷離此離骨爲驚
白日川上没歌作變徵聲明朝欲觀海浩蕩逐東征
冬至夜㘴懷周記室
夜聞驚鴻来一室寒且靜明朝日長至夜漏方最永
凄凄霜塗階皎皎冰入井故人昔同宿杯酒笑相領
年運方重周歡事怱盡屏別離孰無有爾獨限殊境
逹曙恨難裁殘燈兀孤影
賦永上人紙帳
剡藤裁素幬坐使諸塵隔冬室自生温寒窗屢驚白
不随直省被長覆棲禪簀思曾雪夜時宿伴山中客
初開北窗晚酌時寓江上外舅周隱君宅
春暄罷凄風朝始開北牗青山入吾座不異延故友
自掃榻上塵琴册列左右悠然坐其間傲兀醉杯酒
况當江花落微雨斜日後逮見帆度川高聞鳥鳴柳
孰云非吾廬居止亦可久人生處一席累榭復何有
幽懷悟澹泊末事辭紛揉更擬長夏眠風期結陶叟
夏日與高廉遊無量佛院還憩王隱君池上
久卧困炎燠煩抱思一浣霽雨留暫&KR0765;言出欣子伴
悠悠去景得梢梢来迹斷已尋名僧廬復謁高士舘
蒲荷共南風池上新葉滿步隂覺衣輕汲冷嫌綆短
幸無塵中役樂此林下欵鳴蜩嘒斜陽歸駕猶可緩
曉起春望
今朝有春意原野晴始綠疎花未破煙新禽稍鳴旭
物情各欣榮客意胡刺促㞐閒厭寂寞從士愁羈束
兩事不可齊人生苦難足安得長放歌花開酒醅熟
幽懷悟澹泊末事辭紛揉更擬長夏眠風期結陶叟
夏日與高廉遊無量佛院還憩王隱君池上
久卧困炎燠煩抱思一浣霽雨留暫&KR0765;言出欣子伴
悠悠去景得梢梢来迹斷已尋名僧廬復謁高士舘
蒲荷共南風池上新葉滿步隂覺衣輕汲冷嫌綆短
幸無塵中役樂此林下欵鳴蜩嘒斜陽歸駕猶可緩
曉起春望
今朝有春意原野晴始綠疎花未破煙新禽稍鳴旭
物情各欣榮客意胡刺促㞐閒厭寂寞從士愁羈束
兩事不可齊人生苦難足安得長放歌花開酒醅熟
陳氏秋容軒
西郊莾迢逓川樹凝煙景兩過落紅蕖斜陽半江冷
蟬鳴山欲暗鴈去天逾永孤客對蕭條應知鏡中影
瞻木軒
道士李玄脩所居庭有凌霄花依樹而生
近樹伐而凌霄獨存因以名室求予賦詩
凌霄託高樹引蔓日已長纏綿共春榮幽花藹敷芳
高樹忽見伐無依向風霜亭亭還自持柔姿喜能強
君子貴獨立倚附非端良覧物成感歎爲君賦新章
雨中遣興
積雨坐無悶端由便寂寞好鳥不頻啼閑花自遲落
行園每度徑望岫時登閣只此可終期何當有樽酌
題方厓師聽秋軒
西澗獨趺處&KR0765;飈度虛閣秋從夜深来流音滿林壑
初鳴忽澎湃稍定還蕭索月下暗禽翻窗間危葉落
上人習靜定談籟笑南郭喧寂兩無聞星河在寥廓
與内兄周思齊思義同過僧浩西齋夜酌
雨過月在花疎鍾閉禪舍幽僧與逸人對酌明燈下
園樹稍辭春池蛙正鳴夜嘉會莫蹉跎流年易傾謝
萱草
不見堂上親空樹堂下草夏来風雨繁離披數叢老
日暮欲忘憂搴芳轉傷抱
月林清影
疎林逗明月散亂成清影流藻舞波寒驚蚪翔壑冷
雲来稍欲翳風動紛難整圓魄忽西傾愁看堕空境
春草堂
靡靡堂廡草託根近華楹膏露既灌芳惠風亦揚馨
匪蒙陽和力孰使微物榮中天駛景流靑節坐易盈
但憂德澤違豈惜憔悴并願言相蔓結遮彼春逝程
寸心雖難報拔去還當生
次韻内弟周思敬秋夜同飲白蓮寺池上
月出露已白荷花香滿池高僧愛清夜留客坐題詩
竹動鳥驚夢草&KR0765;蟲語悲閑齋一瓢酒應不負幽期
聞鍾
迢迢煙際發隱隱岩中應初来覺寺遥乍歇看山暝
惆悵未眠人空齋幾逥聽
詠雨酬張進士羽見寄
珠碎復絲輕飈逥乍拂楹望中来暁峽愁裏度秋城
莎濕蛩應冷荷響鷺還驚聽絃知瑟潤卧簟覺幃清
一覧停雲句離抱轉難平
徐隱君陋㞐
脩途息往駕環堵老所依蕭條窮巷中故人亦来稀
交交風雨侵翳翳蓬藋圍局促不苟厭暫出復来歸
名都列飛甍煥燿朝日輝爽塏豈不慕終憂蹈危機
心舒體自適道在碩無違兹焉樂飲水回賢良可希
西園暁霽
積雨淹夏半始晴園景饒高林上初日遠水泛逥飈
餘情萱際蝶新響樹間蜩詎必勞觴詠煩憂坐已銷
題畫鷹得嘯字
高風動古壁竦立見蒼鷂軒然欲飛揚嗟此粉墨妙
秋筋束老骨天寒勢逾矯腦枯草中兔氣盡櫪上驃
徤鶻雖百餘凡材豈同調乾坤正肅殺怒氣號萬竅
大野開平蕪悲臺落殘照荒城有妖狐夜作猛乕嘯
爲君試一擊壮士慙勇剽安能保拳肉側翅随年少
哭王隅
車行一輪摧鳥奮一翼傷人生失輔友誰當共提將
相逢豈無人不獲如子良朝遊群彦林夕棄萬鬼鄕
春風吹南原百草萋以長呼君不歸魂割我欲斷腸
豈不悟生滅情至諒難忘
池上晚
春晚思悠悠閣前池水流新蒲風葉響如對野塘秋
野塘前歲路已隔歸舟度鳥下獨回頭青山杳然暮
醉歸夜醒聞雨
覺耒聞雨聲燈輝耿殘夜窗間有危葉暗助瀟瀟下
不記醉歸時寢齋如客舍
夏夜起行
夜熱不能寐起步中庭前舉頭望高旻離離衆星躔
欲推理亂象天道幽且玄長歌来&KR0765;飈驚烏北林顛
此時層城閉悄悄萬室眠誰復相與娛淡月孤光懸
師子林池上觀魚
穿蒲尾獨掉唼薲口群仰波平沒見㾗池靜跳聞響
漁罛已免捕僧盂每分養落日意無驚識我臨流賞
和張羽懷吳興舊遊之作效其體
城貫綠川長朱閣暎飛梁鶯嬌山唱度蓮豔水嬉張
花童搦翠管桑婦挈銀筐若溪酒脂碧顔渚茗旗香
擇勝事未厭驚亂意俄傷回看舊遊地秋草變凄凉
送沈徵士鉉歸海上
我友張國士短若婁君卿家無一金産所結皆豪英
去年東方来向我道爾名相逢真甚都座客爲之傾
高標華月出雄辯流雲崩時方尚權謀處士皆振纓
諸侯致幣聘公子將軍迎爾獨念滄洲扁舟問歸程
翩翩冥飛鴻影過海上城儻見魯連子殷勤煩寄聲
重午書事
采蒲臨綠波團扇送&KR0765;過越客爭標渡荆巫弭節歌
家醑憐浮玉宫衣憶賜羅今年兵氣悪朱符佩更多
東白軒
昔宿東峰顛長夜何曼曼起看玄景晦冰雪積未泮
翻翻驚濤瀾&KR0627;&KR0627;失星漢悲風吹木石澎湃而凌亂
太陽淪朱光隂火吐未煥山精與罔象乘暗出遊翫
前岩挂猴猱後嶺起鴉鸛一時互號呌哀厲客腸斷
芒芒禹九州下視莫能判如身堕幽都涉水濟無畔
金烏在地底其出疑可喚雄鷄栖高樹凍噤不振翰
君家有層軒不異泰山觀扶桑拂簷楹指尺海東岸
酒醒四鼓發暘谷已昇半紛紛物象出稍稍&KR0765;暄換
如盲得復明毫末皆可看山中舊所聞寂默應屏竄
何當此借榻夙興不待盥共賓羲和車一觀天下旦
賦得姑蘇臺送賈文學麒
城上聞啼鴉臺前見遊鹿悠悠畫簾影薄暮澄潭曲
雲随歌舞散日與興亡促美人不歸来湖水春更綠
思君別後登應盡天涯目
聞晚鶯時在圍城中
昨歲聞孤囀綠隂山院行今朝寢齋雨重聽獨含情
西澗多喬木何爲亦到城
西齋池上三詠
葵花
豔發朱光裏叢依綠蔭邊夕同山蕣落午並海榴燃
幽馥流珍簟鮮輝照藻筵群芳已謝賞孤植轉成怜
荷葉
楚服新裁得吳筩舊製成圓應問荇菜密欲翳蓮莖
聲中亂雨至隂下一魚行桂棹還思折江南日暮情
桐樹
睛粉朝英墜&KR0765;瓊夏葉舒鳥啼高樹早蟾轉薄䟽虛
朱弦未薦曲&KR0686;管屢題詩坐恐銷華澤商吹起前除
遊城西得豔字
軍旗表山栅商鼓喚津店稲黃雲有香楓赤火無熖
賞懷誓飯償眺目擬窮占思畋已檠弨欲賦更横槧
煙開象極泮波溢類洪墊壊宫茨被垣棄壘葑漫塹
晨唳鵾鴻多秋腥魲蟹贍吼鯨報僧粥卧獸衛官窆
揖道訛語談暎籬陋粧覘池開沐女盆石拔闘夫劒
竿危閙鈴響紗古幕燈豔時艱遊總稀歲稔酤饒釅
探囊出竒蒐抨弩脫浮念一覧一興嗟再到再忘厭
吟將嘯猨𢋫歸用棲鶻驗壑虛哀商叩嶺豁初魄閃
窅窅聽鳴鍾翩翩戒還韂興清逼林凄醉纈眩湖灔
顧標山巳違入郭塵復染幽景慮遂逋拙詞紀姑僣
卞將軍墓
胡馬飲洛川皇輿寓江左宰輔失良圖國門屢與禍
悪木不可植猛獸終難馴冠軍歴陽来白日飛黃塵
兵叩西陵關火焚大桁口乕旅方敗奔六宫竟誰守
卞公仗戎鉞勇氣超常倫立朝素正色臨難仍捐身
落日百戰餘褁創領殘卒父子誓除兇一朝共淪殁
當年尚浮虚風俗變縉紳誰知效節者不在清談人
石頭義旗来天狼夜流血冊贈極哀榮千秋表忠烈
六朝卿相冡無數青山根至今行人過但拜將軍墳
馬鬛封未平龍泉氣猶發惆悵望松楸一杯奠寒月
綠水園宴集
平㞐寡良會艱哉况兹時幸逢金閨英中筵接光儀
名園過脩禊景麗春陽熙綠芷榮曲沼朱華敷廣墀
情宣寄高文憂襟爲之披觴来不敢訴慮此朋歡虧
何以淹返旆頽光碩遲遲
荅宋南宫見寄時寓江上
棲寓豈高遁偶家南渚濱雖欣遠物累終悲寡交親
拏舟近入郭言欲訪故人叩門子不在思懷竟難伸
歸来掩蓬廬幽卧属始春風暄柳意動雪霽禽聲新
孤遊盻芳物尊酌孰與陳念昔文翰場弱蹤繼清塵
鳴絃東閣夜飛盖西園晨兹歡與年徂憔悴兩未振
朝家枉瓊藻慰我佇慕勤深情寄妍詞不殊握中珍
㞐屯在守志養素豈辭貧裁章以少荅此道碩無淪
夢梅室
寢齋掩殘雪幽慢燈微皎不知南澗濱魂與春縈繞
初迷月入樹忽斷風驚篠餘馥悵難尋空山鶴鳴暁
送程校理遊江上
風亭裊離管草綠江水暮送此南浦人孤帆雨中渡
别傷足自緩前驛花滿路春叢戀山鸎晚絮迷汀鷺
我今獨愁㞐芳月誰與度佇立望遥波相思積煙霧
僧齋聞雨
寂寂初罷語悠悠未成眠高齋有春雨夜半落燈前
已傷花委樹復念水盈田老衲獨無聽䋲床方坐禪
送劉使君
去年送使君路遠巳海湄今年送使君路遠復過之
路遠豈足言人遠自可悲夕宴鮮共懽晝出乏並馳
君懷孰可語予過疇能規此行部竹符東方撫惸[婺-矛+牙]
王事正靡盬奚暇及爾私但令中弗遷庶以慰所思
送周將軍請老歸耕
鞍馬息戎役筋力喜尚全買牛西岡垂聊復治廢田
零雨何濛濛决流亦㳙㳙良苗及時新人情一欣然
甘此耕耘勞忘彼富貴妍心同老農夫閔閔望有年
家廩儻得高尚碩輸資邊
夜登南樓觀月
迢迢海上樓月出常先見吐嶺乍分規臨波已澄練
蒼茫城闕閉歴落星河轉毋違中夜歡皓景應難戀
西臺慟哭詩
越人謝翺嘗爲宋丞相文山公之客公死
之十二年登釣臺祭公以哭自爲文識其
哀曰西臺慟哭記東陽張兼持示求詩僕
感其誼遂賦一首
峩峩子陵臺其下大江奔何人此登高慟哭白日昏
哀哉宋遺臣舊客丞相門丞相既死節有身耻空存
比望萬里天再拜奠酒尊隂雲暮飛来恍如載忠魂
所哭豈窮途中抱千古冤上悲宗周隕下念國士恩
凄凉當世事感慨平生言空山誰知哀惟有猴與猨
豈不畏衆驚聲發不忍吞人言天有耳此哭寧不聞
碩囚長風還吹此血淚㾗往堕燕山隅一灑宿草根
田横去巳遠兹道不復論作歌悼往事庶使薄俗敦
見耕者
兹晨有佳興挈杖行遠墟春犁稍巳出土脉向暖舒
嚶嚶鳥囀谷瀏瀏泉鳴渠歲功自兹始爲農亦良劬
而我惰四體偃息在弊廬飢匱固當爾無爲歎踟蹰
雨中書湖上漁家壁
漁舍煙不起瀟瀟雨初瞑孤客與群鷗寒依葦間聽
山昏望易失波動愁難定歸思滿蒼茫空憐去帆迥
同杜二進士晚登潘氏樓
靄靄川樹暝夕陽忽然收林間一鍾来隴上聚耒休
維搒漁石邊尋我棲寓儔本期散憂懷携手登此樓
那知見遠色蒼茫轉成愁幸兹有尊酌雖晚爲君留
送家兄西遷
昔別歸有期此別去何極西遷属事變咎責非巳得
家貧無行資空槖辭故國怱怱逐徒旅宛宛謝親識
牽攀不能留慟哭野水側離鴻爲迴翔浮雲暮愁色
别時雖云苦未若別後憶碩行勿憂家飬親自我職
殊方氣候異炎霧秋未息委命毋怨尤長年強飱食
至蓮村
昔愛兹里幽誓將搆蓬廬孰云堕世網重到十載餘
喪亂喜獨完煙火靄舊墟柴門在深巷落日榆柳疎
隣翁念契闊携筐饋雙魚苦問客何事顔色與昔殊
焉知涉艱難多戚長少娛貧賤非所耻中情在閒㞐
碩翁勿相誚終當遂吾初
雨中登白蓮閣望故園
亭亭高閣上渺渺清川曲日暮靄羈愁蘺蘅雨中綠
聞鐘僧已返荷笠人猶牧歸棹獨難尋江南望雲木
尋照公
遠尋林下僧不識林下路隔雲孤磬響因到繙經處
相對竟忘言夕陽在祗樹
江上過丁校書宅留飲
迂櫂入浦汭言尋故人扉鷄鳴村樹烟寒旭景尚微
子起罷理髮相延闢中闈雅詞既云宣濁醑亦以揮
幸兹竟日歡一浣積慮非尚慙有羈牽暫會復遠違
臨流送我還逥飈夕吹衣亂来人情改高誼似子希
儻不終憚煩卜隣遂相依
遊靈岩賦得越来溪
越女遊未去越兵嗟已来靑山舊溪上無復見樓臺
過客空惆悵荷花秌自開
立春前一日喜雪
一冬纔見瑞三白詎湏頻未嫌遲送臘唯憐預占春
積砌猶殘凍粧苑已芳辰留更明朝落梅花欲闘新
移家江上別城東故㞐
人情戀故鄕誰樂遠爲客我行豈得已實爲喪亂迫
悽悽顧丘隴悄悄別親戚不去畏憂虞欲去念離隔
雖有妻子從我恨終不釋出門未忍發惆悵至日夕
雨中客僧舍
客夢方暫適竹間風雨驚起登林端閣迢逓望層城
景寒川樹疎野晦原煙平不邀釋子語何以緩羈情
見花憶亡女書
中女我所憐六歲自抱持懷中看哺果膝上教誦詩
晨起學姊粧鏡臺強臨窺稍知愛羅綺家貧未能爲
嗟我久失意雨雪走路岐暮歸見歡迎憂懷每成怡
如何属疾朝復值事變時聞驚遽沉殞藥餌不得施
倉黃具薄棺哭送向遠陂茫茫已難尋惻惻猶苦悲
却思去年春花開舊園池牽我樹下行令我折好枝
今年花復開客㞐還江湄家全爾獨殁看花淚空垂
一觴不自慰夕幔風凄其
東坡路上阻水
不覺去村遠瀟瀟柳間步江雨夜来多春流稍侵路
褰裳自可涉不待漁舟渡
獨酌
白日下遠川寒風振高柯蕭條掩關卧暮雀忽已過
我有羈旅愁欝如抱沉痾起坐呼清尊獨飲還獨歌
一斟觧物累再酌逥天和數觴竟復醺翻恨愁無多
所以古逹士但飲不顧他回頭向婦笑戚戚終如何
同杜徵士寅過南渚赴朱七文招
五月燕鶵飛絲成桑葉稀相逢捴羈旅白苧未縫衣
扁舟喜同載晚度滄洲外樹失潮氣昏沙喧雨聲大
將迷路却通窈窕復蒙蘢果熟皆梅子禽啼盡郭公
兵戈苦未息莫歎猶爲客此去醉誰家江邊主人宅
始聞夏蟬
翾翾纔得蛻咽咽未成喧翳葉誰能見南風綠繞軒
乍驚變節物還念別郊園何待當秋聽方令羈思繁
贈&KR1263;苓者
山田不生苗零雨空溉之歲宴窮谷中何以療我飢
青青萬長松兔絲絡其枝不知何樹下乃有千年脂
朝行西澗濱暮行東岡垂荷鍤偶遠樵言尋亦良疲
鑿彼土石間得此瓊瑤姿香因清飈發色藉玄泉滋
嘗讀炎帝編徵功實多竒天和滌煩滯靈味扶殘衰
詎必勞悲歌去采商顔芝歸来拾荆薪炊之作晨糜
八珍豈不美素飡懼有嗤服斯待輕舉往與山人期
我昔
我昔在家日有樂不自知及兹出門遊始復思往時
貧賤爲客難寢食不獲宜異鄕寡儔侶僮僕相擁持
天性本至慵強使賦再馳發言恐有忤蹈足慮近危
人生貴安逸壮遊亦奚爲何當謝斯役歸守東岡陂
將往海上舟行值雨投僧舍
沙響聞雨来中途生旅愁遥尋晚林磬暫駐寒塘舟
窗下一僧老竹間諸鳥幽誰言阻遠去翻使得佳遊
暫歸鳴珂里舊宅
故廬在東里久出喜偶旋景物亂後非行觀一悽然
荒榛塞園逕流塵蔽堂筵念兹經營初勤苦唯我先
蕪壊棄弗守顧已誠有愆雖懷首丘碩未絶遊方緣
是主乃如客暫来靡留連日暮復還去哀抱將何宣
江上晚晴
江虹斷雨脚返景明墟里宿鳥亂歸村幽人獨臨水
漁舟隔浦飯煙火廬中起閒吟望遠岑緩步尋芳芷
此夕遇新晴憂懷偶然喜
與王隱君宿寕貞道舘
松下禮貞罷鶴鳴暮壇空偶来古仙㞐欣與靜者同
玄言不知還遂宿琳舘中蒸菌沃芳露焚蘭度徵風
山瓢瀉未盡月出秋林東語化衆妙歸探元萬緣窮
不與至道俱何以超妄蒙碩從希夷遊稽首青牛翁
送珪上人
曾来看江雨同倚香臺上師今西去遥還上香臺望
淮山暮鐘起楚水春帆漾来去本随緣分携莫惆悵
冐雨暮歸過白沙湖
天寒滿湖雨獨棹東歸急遥望水邊村蕭條暮煙濕
家人應候我深暎柴扄立
送袁憲史由湖廣調福建
只謂遠遊苦寧知遠遊樂君今萬里歸顔色殊不悪
自言楚帆開初別鳳凰臺采石月下過匡廬天際来
試沽彭澤酒憔悴陶家柳最愛小姑妍臨行復回首
遠逐綉衣遊閒登黃鶴樓千峰漢陽晚一鴈洞庭秋
西上荆門渚銀釵見巴女歌斷竹枝詞江陵夜風雨
看盡幾多山今朝始得還秋風吹驛騎又欲度閩關
閩關聞更好瘴霧晨早收椰子美如漿蘭花多似草
嗟余戀故鄕不肯涉津梁把酒看君去相思空斷腸
泛南溪二首
山折水暫旋山開水仍往東陂匯初成秋色瀰然廣
碧蘿花茸茸月暎石壁上此夕試㳂洄一理煙中舫
又
清暉汎悠悠東與前溪合菱葉間荷花風来秋颯颯
久行愁寂境忽有人煙雜我欲發棹謳漁師肯相荅
宴顧史君東亭隔簾觀竹下舞妓
美人竹下舞醉看隔簾櫳彷彿瑶臺子遊戲綠雲中
玉鈎正蕩月羅䄂忽驚風莫逐青鸞去尊前樂未終
嗟余戀故鄕不肯涉津梁把酒看君去相思空斷腸
泛南溪二首
山折水暫旋山開水仍往東陂匯初成秋色瀰然廣
碧蘿花茸茸月暎石壁上此夕試㳂洄一理煙中舫
又
清暉汎悠悠東與前溪合菱葉間荷花風来秋颯颯
久行愁寂境忽有人煙雜我欲發棹謳漁師肯相荅
宴顧史君東亭隔簾觀竹下舞妓
美人竹下舞醉看隔簾櫳彷彿瑶臺子遊戲綠雲中
玉鈎正蕩月羅䄂忽驚風莫逐青鸞去尊前樂未終
夢遊仙
夢騎蒼麒麟手持白玉鞭長風八萬里夜入通明天
正逢絳闕開謁帝陪群仙飄颻紫霞珮杳靄青霓㫋
命與衛叔卿共讀金蕊篇玄文不可識謫歸一千年
驚窹忽長歎虛空但雲煙
獨遊白蓮寺池上看雨
輕衣忽變冷池雨来清夏圓文細細生密響翛翛下
荷披魚躍起樹靜禽鳴罷賞澹自忘還非因與僧話
贈薛相士(至正辛丑嘉禾薛月鑑過予求詩因贈)
我少喜功名輕事勇且狂顧影每自竒磊落七尺長
要將二三策爲君致時康公卿可俯拾豈數尚書郎
回頭幾何年突兀漸老蒼始啚竟無成艱險嗟備嘗
歸来省昨非我耕婦自桑擊木野田間高歌誦虞唐
薛生遠拏舟訪我南渚旁自言觧相人視子難久藏
腦後骨已隆眉間氣初黃我起前謝生弛弓懶復張
請看近時人躍馬富貴場非才冐權寵湏臾竟披猖
鼎食復鼎烹主父世共傷安㞐保常分爲計豈不良
碩生毋多言妄念吾已忘
