高太史大全集卷之九
吳郡高啓季迪著
南州徐庸用理編
七言古體
姑蘇臺
金椎夜築西山土催作高臺貯歌舞文身澤國搆王
基却笑仙人獨何苦銅鋪玉檻成繁華幻出峰頭一
片霞望處直窮三百里役時應廢幾千家蟠空曲路
迷仙仗攀盡瑤梯纔到上外繞雕龍宛轉欄中施綉
鳳葳蕤帳熏爐長爇欝金香共道千齡樂未央茂苑
月来秋佩冷洞庭雨過夏綃凉當窗衆妓如仙女揚
𬒮迎風欲輕舉人從天上見經過鳥向雲間驚笑語
日暮横塘花盡開捲簾臺上望王来宴舟初自觀魚
返獵騎還從射鹿逥從登不用持鈹隊自列紅妝侍
高會香傳羅帕進黃柑縷切鸞刀供玉鱠燭光遠落
太湖波驚起魚龍出沒多城上鳥啼河漢轉此時誰
問夜如何管絃嘈嘈聒人耳不聞兵来渡溪水欲携
西子走登舟醉倚畫欄嬌不起暝目無因到甬東可
憐一炬綺羅空獻楣竟堕讐人計賜劍應孤諫士忠
客来試問遺宫路物色荒凉緫非故攐衣始信不虛
言滿地荆榛見零露當年爭奪苦勞機却把江山付
落暉聞說越王臺殿上如今亦有鷓鴣飛
初入京寓天界西閣對辛夷花懷徐七記室
去年寺裏開辛夷君来憶我曾題詩今年我来君已
去思君還對花開時欲尋花下君行迹日暮空庭古
苔碧殷勤把酒問花枝看過春風幾行客
題高彦敬雲山啚
尚書生長■臺下慣識風沙草漫野何由得見山水
鄕烟嶺雲林遠能寫平時四海作宦遊高興最愛江
南秋霅溪清暁剡溪晚閑觧狂轡尋扁舟此中謝屐
曾經處半是啼鴉棲宿樹断橋旗下問農歸遠寺鍾
邊訪僧去風流一沒歲未遥坐覧遺迹成前朝何當
遍覓畫中景■聖恩已許從漁樵
百花洲
吳王在時百花開畫船載樂洲邊来吳王去後百花
落歌吹無聞洲寂寞花開花落年年春前後看花應
幾人但見枝枝映流水不知片片堕行塵年来風雨
荒臺畔日暮黃鸝腸欲断豈唯世少看花人縦来此
地無花看
畣余新鄭
前年吳門初解兵君別故國當西行有司臨門暮驅
發道路風雨啼猿嬰倉黃不敢送出郭執手暫立懷
憂驚我時雖幸脫鋒鏑亂後生事無堪營移家江上
託地主閒園借得親鉏耕春朝起沐日照屋野卉雜
發鳴鸝鶊思君萬里不可見對此涕淚如盆傾有壷
當軒忍自酌有句在卷邀誰評走投北郭問消息一
客爲我言分明君初随例詣闕下有
旨謫徙鍾離城賫無嚢金從無僕棄家獨去何惸惸
長淮粘来趣前渡牙眼怖客浮鼍鯨到州鞠躬謁太
守脫去官籍儕編氓城荒無屋寓来客旋乞廢地誅
逢荆異鄕何人恤同患喜有楊子兼徐卿日高破竈
烟未起閉戶不絶哦詩聲去年
聖恩念逐客特賜牧拭加朝纓勅君赴汴聽銓擢
路算舊驛猶千程沙河無雨夏雲熱茅葦夾岸多蛟
蝱舟中感癘得下泄刃攪腸腹聞咿嚶荒途無藥相
救療伏枕兩旬幾殞生終藉神明佑吉士疾勢漸脫
身強輕一官署作新鄭簿捧檄巳去詢田更我雖歴
歴聽客語虛實未察憂難平初春
天子下明詔欲繤前史羅儒英非才亦辱使者召辭
謝不得来南京日斜出局訪君舍草蒲陋巷春泥
晴入門小女識父友延拜學訴艱難情且云父意念
家遠新遣兩卒来相迎湏臾出君寄我札上有秀句
如瑰瓊自陳前事頗一一與客舊說無虧盈讀終呼
卒問彼土卒言幾年經戰爭河山蕭條縣雖小民少
奸詐多淳誠春秋古稱鄶子國溱洧水活魴魚頳雌
兔咻咻草間走雄雉角角桑顛鳴谷深稀逢種田者
時有射戶棲山棚霜天赤棗收幾斛剥食可當江南
粇官来撫民務無事鞭挂壁上無敲搒寒&KR0550;吏散獨
坐嘯遠對嵩少當簷楹聞之離抱頓舒豁如吸清露
醒朝酲便因卒還寄君語此邑小鮮聊試烹幸逢
昌朝勿自棄碩更努力脩嘉名吾皇親手擁高篲
洒掃六合氛塵清海中夷筐巳入貢隴外戶版初来
呈大開明堂議禮樂學士濟濟登蓬瀛大廟冬烝薦
朱瑟千畆春藉垂青紘用材不肯略疎賤銖寸盡上
天官衡况君磊落抱竒噐不異一鶚秋空横豈容久
屈簿領下天道始塞終當亨文章期君歸黼黻借問
報政何時成
送林謨秀才東歸謁松江守
江城秋隂朝不睴落葉古巷人来稀林生何求乃過
我敗屐躡雨投閑扉自言少習澤宫射思侣衆士登
王畿風塵失路因漂轉我豈無志時其違欲充材官
挽強弩關塞莫觧窮城圍將從隱者服短褐霜露難
采荒山薇長年旅舍破氊冷坐厭蟋蟀愁伊威諸侯
得意盡輕客顧影竟傍何門依南津昨夜砧杵動風
来燭前驚攬衣家人倚戸望應久宿㫪未辦悲慙歸
今朝江帆偶東轉碩借子語爲光輝嗟予亦坐窮作
&KR1090;讀書不出遭罵譏士無賢否貧者鄙此言信矣誰
云非嚢乏黃金可揮贈有詩豈救君腸飢雲間使君
夲儒者貴顯尚肯矜寒微倘開深池飬病鵠翼成待
看摩天飛
玄武門觀乕圈
目光燑燑卧深圈羽林獵士初擒獻腥風一嘯猶辟
人况在空山道中見莫憶横行藜藿間且随玄豹守
天關垂頭食肉嗟何𥙷漢家將軍乃真乕
美人摘阮圖歌
圓槽象月脩寒玉暗貯宫商滿空腹美人和恨抱秋
風偷寫琴中舞鸞曲傾鬟低黛幾娉婷夢約湘娥倚
竹聽滴盡冰盤老蛟泪阿咸帳底醉初醒梧桐落翠
萎蘭紫仙澗流雲含王子甲屏難障夜深寒恐踏驚
鴻忽飛起不識人間出塞聲瑶臺别有斷腸情調終
人去哀絃歇桂樹鳥啼滿山月■滿山月一作墜斜月
香水溪
粉㾗凝水春溶溶暖香流出銅溝宫月明曾照美人
浴影與荷花相間紅玉飢羞露誰能見只有鴛鴦窺
半面絳綃圍掩怯新凉歸卧芙蓉池上殿空洗鉛妝
不洗妖坐傾人國幾良宵驪山更有湯泉在千古愁
䰟一種銷
贈丘老師
長春之孫自仙骨䄂有蟠桃食遺核平生不學燒汞
方唾視黃金等何物滿城誰識舊庚桑白髮人中似
鶴長時上高樓惟獨醉榴皮書破壁塵香
送許先生歸越
天子下詔徵賢良多士競逐風雲翔先生亦随使者
起闕下再拜陳封章自稱前朝老進士白髮已短材
非長群龍在廷翊昌運疲蹇豈足追騰&KR0750;乞還山林
飬餘齒歌頌
聖德傳無疆近臣上殿爲陳請天語特許歸其
鄕是時海國風雨&KR0765;道士庄下初栽秧故山農事不
可緩歸興倏與高帆揚從容進退遂所願
帝恩甚大誰能量嗟余相逢恨苦晚忽去未免私心
傷明朝相憶望於越江水東逝何洋洋
蔡經宅
昆侖主者王方平身騎黃麟朝紫京舉手長辭漢公
卿得道不碩世上名往来隱玄與朱明洞中各有白
玉城絳衣游空擁幢旌三山五嶽自按行冷風吹動
天樂鳴璚簫琅璈和鸞笙羽衛蹙踏山海崩龍車鶴
馭紛相迎嘯呼神官走吏兵螭魅魍魎號且驚暫来
經家駐雲程人馬不見但有聲虎頭鞶嚢佩蒼精神
光赫然照軒楹授以至言可長生凡骨已作蟬蛻輕
麻姑来會尋仙盟芳姿娉婷似飛璚言從昔年宴蓬
瀛又見弱水三淺清瓜可爬背念始萌仙意已識遭
笞榜餘杭阿姥酒罷傾攝景忽去烟雲横家人悲望
空惸惸桑田回首幾變更神僊在卋每自呈凡夫不
識等瞽肓丹元有田不觧畊但愛狗苟還蝇營榮華
未滿咎責盈忽化腐鬼歸荒塋金丹可學道可成木
鑚石盤貴精誠誰能自拔水火坑飛游往来瑶樹英
千載或有歸来情
獨遊山中憶周記室砥
借居水北隣雲岩醒遊醉卧月滿三空山孤愁似放
逐踐蛇衝乕窮幽探緣梯上窺萬仞壁垂綆下汲千
丈潭幽蘿翳壑變朝晦怪卉發澗留春酣青山識我
豈生客曾與周子来聮驂是時秋高鶴聲厲霜降兩
崦纔收柑飯餘洗足上堂坐手揮談塵風毶毶如今
故人亦遠去帆葉暮落吳江南斷崖蒼蘚漫舊刻往
夢追想情何堪巴僧不厭客屢至篝燈夜禪同一龕
風回忽洒石門雨日出盡消溪布嵐乃知山水有深
趣天意獨許窮人諳我今豈是慕高隱非才濫進能
無慙業緣種種去略盡惟有佳句猶相躭便求安心
向佛祖不待婚嫁女與男
送證上人住持道場
訢公昔年住寳坊龍象蹴踏騰毫芒袈裟曾侍玉座
傍萬衆闤聽講仁王弟子如雲来四方朝鍾暮鼓鳴
高堂西歸葱嶺今幾霜鉢傳曇師道彌昌叢林主教
遇聖皇紫衣朝闕随班行上人繼吐三葉芳衲間
長繫摩尼蒼人間萬念俱已忘獨好遊戲談文章我
来京師寄禪房每邀看月開脩廊手横蝇拂坐䋲床
竹間風吹煑茗香侍僮觸屏睡欲僵高殿宿鳥驚琅
璫詩成金磬韵尚揚清才未必慙支湯有時夜剪園
韭嘗燈懸西齋雨浪浪人生聚散不可常翩然東遊
主道場道場仍在雲水鄕碧瀾堂前去路長江湖寒
編蛟蜃藏楓桕正赤橙柑黃烟銷日出聞漁楖洲渚
宛轉山低昂蕭然瓶錫随經嚢留宿肯戀林中桑兵
餘慕嗟𣑽宇荒勝景未逐樓臺亡寺門無人閉夕陽
芋栗收作山中粮好說千偈恢禪綱麾斥佛祖誰敢
當我方無用縻太倉叨逐劍珮趍明光醉謌欲覓
玄真狂懷
恩未得尋歸航明朝舉首空相望雲飛笠澤天茫茫
贈墨翁沈蒙泉
南朝墨法稱奚家相國謬費盈連車堆金欲沽世已
少至今好事成咨嗟潘生後出亦竒絶峨嵋僊子嘗
相誇紫殿曾供寫飛出玉堂每用書官麻人間留藏
敢輕試傳玩正比雲龍茶沈翁遠得二子妙珙璧自
美誰能瑕徂徕老節燒欲盡萬杵夜搗玄霜華錦囊
贈我忽在几光怪迸屋驚早鴉一餅團團未磨缺似
月食盡逢妖蟇此物宜歸大手筆濡染竹帛垂無涯
上當紀頌聖功德下可論載臣忠邪我今才薄况病
退破硯久棄塵生窪一朝得此復可用慚註魚豕箋
䖝蝦摩挲忽動揮洒興聊吟險句追島叉高堂淋漓
爲君掃醉汙舊賜宫袍花
聖姑廟
湖心湧出黿頭山白波翠島非人寰清虛宜作水仙
府鱗堂荷屋居其間淵都群靈孰爲主烟鬢翛然一
神女柔姿誰敢狎相親咲叱鼉龍起雷雨玉骨蟬輕
蛻幾秋世緣已斷靜無愁采蘭每約湘濱會拾翠時
陪漢上游水禽翔鳴衛芝盖長在蒼茫杳冥外鮫人
獻綃裁作衣螺女供珠綴爲佩花落閒祠謝古春蕙
幃瑶席掩香塵空山夜夜星河遠芳渚年年蘅杜新
霞舒霧捲凝光彩咲語無聞復誰待冷風幾度引舟
逥宛似蓬莱隔烟海猿呌楓林魚躍波桂旗翻翠暮
寒多女巫佇望飛帬度獨奏空矦引曼歌椒觴奠罷
沉玄壁鳥沒遥天湛空碧遺情不結楚臺雲世人何
豦尋蹤跡
送王孝廉至亰省其父待制後歸金華
君来金陵自金華遠道犖硧驅行車空山北風正多
雪歲晚何事穿泥沙君言省覲敢辭苦况是日下非
天涯問安巳畢起稱壽白門酒香還可賖明燈客窗
共夜語便覺春意逥寒槎予亦叨
恩在亰國早踏街鼓門初撾日斜歸来就空𪠘索寞
不異投林鴉家人千里望未至虛聽簷鵲鳴喳喳羡
君父子此相見頓起歡笑忘咨嗟異鄕逢人即可樂
况尔骨肉誰能加汝翁文章擅當世片語落紙爭傳
誇身登昌朝列侍從日曳珮玉趍南衙捧凾當殿
暁進史秉燭鎖院宵書麻觀君才氣已略似青海異
種多騮騧絲綸便可令世掌胡爲趣別東還家阿婆
在堂待調膳計日敢使歸期差往来兩地慰親念如
君孝意誠堪嘉勞勞亭下冬日短江冰未觧魚難义
送君揖手忽已遠鳥巾獵獵風中斜重闈歸拜想無
恙故園正見開梅花
淮南張架閣家舊有樓在儀鑾江上經兵燹
已廢與予會吳中乞追賦之
秋風嘗歌遠遊篇樓中舉手招飛仙山奔海瀉盡供
覧逸思每出孤鴻前雕欄一别應非昨幾度淮南桂
花落酒酣却作望鄕人那得東歸似黃鶴風景如今
緫厭看客愁何處更凭欄欲問日邊知遠近浮雲回
首蔽長安
石崇墓
蚪湏欲怒珊瑚折步障圍春錦雲熱真珠換妾勝驚
鴻笑踏香塵如踏空酒闌金谷鶯花醉家逐樓前舞
裙墜財多買得東市愁羅綺散盡餘荒丘猶憐白首
同歸者坐伴遊魂楓樹下
題朱元暉雲山圖
海岳老仙非畫工自有丘壑藏胸中大兒揮酒亦莫
比妙趣政足傳家風敷文閣下書圍淨夢入空山覺
衣冷起招綵筆寫幽蹤一片飛来楚雲影彷彿三湘
與九嶷翠峰猶抹二娥眉水生江上鴻歸後樹暗沙
頭春去時蒼蒼遠渡連平麓烟火参差幾家屋林深
谷靜斷行人惟有禽聲啄枯木偶向高齋玩此圖断
縑猶費千金沽自緣絶筆人間少如此雲山何處無
穆陵行
永穆陵宋理宗陵也在會稽元至元初西
僧楊發輦真住請發宋諸陵許之既取其
殉寳復以理宗頂骨爲飲噐後藉入官以
賜帝師天兵克元詔求得之命有司
歸葬焉
樓船載國沉海水金槌晝入三泉裏空中玉馬不聞
嘶日落寢園秋色起魚燈夜滅隧戸開弓劍已出宫
幽臺髠胡暗識寳氣盡六陵松栢悲風来玉顱深注
駝酥酒誤比戎王月支首百年帝魄泣穹廬醉骨飲
冤愁不朽幸逢中國真龍飛一凾雨露江南歸
環珮重遊故山月冬靑樹死遺民非(世傳有士嘗竊諸帝骨埋屏處)
(樹冬青爲識)千秋誰觧錮南山世運興亡䨱掌間起輦谷
前馬蹄散白草無人澆夌飯
題朱氏梅雪軒
石城山居梅萬塢冐雪曾来扣僧戸爛然如見會群
妃白鳳繽紛下瑶圃數片輕吹着髩華乍看是雪又
疑花迷魂亂眼春如海那辨南枝映竹斜獨披鶴&KR0769;
穿林去棟壓寒梢應幾樹聽響方知夜洒時聞香始
識繁開處回首春風憶舊遊夢尋歸路隔羅浮年来
驢背無詩思醉踏塵埃空自愁聞道君家溪上下玉
蘂瓊英巧相亞履跡誰来東郭朝笛聲不起南樓夜
翠羽驚啼莫怨猜破寒宜共一尊開雪晴花發湏相
記我亦扁舟乘興来
和衍上人觀梅
藍輿偶出青山郭寒梅初晴凍雲薄梅花一路幾千
株半發園林半村落夜窗轉曙鷄欲驚寒谷回春蝶
應覺浩蕩才迷醉客魂嬋娟更伴幽人樂我来如蝶
東西飛不敢題詩慙筆閣歸来落月照書屋重覓餘
馨夢難托高僧巳澄法眼觀也愛一枝供寂寞便拖
藜杖敲竹扉遮莫人嗔賓客惡風雨休嗟巳亂飄世
間何物長如昨
天閑青騘赤驃二馬歌
漢家諸將開經濟列宿儲精降人世天遣同成一代
功亦有房星化騏驥青騘剪鬉高作花赤驃灑汗微
成霞人間何處得竒種恍惚西至踰流沙年来百戰
從天子曾逐烏騅到江死不慙飽食玉山禾天
廐時清少鞭使周王八駿去不来唐帝六馬應凢材
何如二龍緫超絶蹴踏四海荆榛開圉官雙鞚頻迴
顧萬里長楸恐驚&KR1405;嘶處秋生閶闔風浴時曉動昆
明霧一疋前牽一疋騎馳道每出随龍旗態閒步
穩識上意不敢摇頓黃金羈昨看巡狩還都邑鐃
吹聲催移仗急羽林萬騎從如雲追逐飛塵豈能及
嗟哉此馬不異人乘時際遇盖有神請看垂耳塩車
者那得昂藏八尺身
題李德新中宗射鹿圖
赭袍玉帶虬髯怒人如真龍馬如乕英風猶似天可
汗肯信昏孱困韋武上林草綠聞&KR0687;&KR0687;飛鞚壁歴捎
長楸畫旗圍合晚猶獵後庭雙陸誰行籌追遊不記
房陵辱五王謫来勢猶獨空誇大羽發無虛不射妖
狐射生鹿畫圖令人生感嗟天寳回首飄胡沙神孫
早觧習祖藝不遣䘖出宫中花
題趙希遠萬松金闕啚
長松掀髯若群龍下繞宫闕雲千重鳳凰山頭望前
殿翠濤正涌金芙蓉海門日出潮初上白鶴飛来近
仙掌百官候綴紫宸班露滴朝衣氣森爽漢宫楊柳
唐宫花容易零落空繁華何如可献至尊壽茯苓美
似安期瓜鑾輿因戀湖山好樓閣清隂勝蓬島不知
風雨汴陵前膚卒新樵幾株倒當日榻前初進圖黃
金趣賜聞傳呼何年流落在人世父老猶看思舊都
客行近過吳山下落葉空林惟敗瓦豈無畫史似前
人秋色凄凉不堪寫
芥舟詩
佑客海上誇乘風大艑遠戞龍魚宫帆如乘雲落天
外不假羽翼行虛空驚濤拍山撼難動安卧每到扶
桑紅回頭却笑垂釣子斷溝老葑留孤蓬烏知逹人
觧物表坐視大塊舟航同風輪晝夜不停轉元氣下
載浮鴻濛泰山亦與一塵等何以巨細論雌雄君今
齋居何苦小自比置芥拗堂中將身便欲入無間險
語乍出驚愚蒙我聞懸珠納萬衆此事尚覺勞神功
萬千毫髮盡非有幻相欲別誰能窮君行莫鼓萬里
柁天游閉戸随西東何湏更待積水厚區區往問南
華翁
題周遜學天香深處卷
仙芬染骨濃無跡秋入畫堂簾不隔夢尋老蟾烟霧
迷碎落金蟲夜愁寂素娥舊㘽無兩叢萬古散吹秋
滿空熏羅不爇象籠火人倚畫欄淸影中蕙蘭暗泣
幽馨歇只有瑶芳占涼月
同謝國史遊鐘山逢鐡冠先生
日日城中望鐘山孤塔縹緲峰孱顔山靈嘲我不一
到但命俗駕趍塵闤
聖恩今朝許休沭得與謝客同躋攀出郭未至景已
好松風一派連淸灣空林無人遇釋子知有曲徑通
禪關舉頭見寺去尚遠鍾磬響落浮雲間登高不知
已幾里但怪力盡愁辛艱衆山雜遝緫在下如擁劍
珮趍朝班時當嚴冬雪始霽古木寒瘦泉流慳梁僧
遺墓卧殘碣宋帝廢墠埋深菅六朝陳蹟不可問但
見石老莓苔頑豪華歇盡形勝在劫火幾度燒空殷
鐡冠先生有道者往往人見騎黃斑相迎爲指幽絶
處瀹茗留坐聽潺湲莫嫌痴客暮未返日堕江水鴉
飛還欲營一遊豈易得長来不比山僧閑
洞庭山
朝登西巖望太湖青天在水飛雲孤洞庭縹緲兩峰
出正似碧海浮方壷嘗聞此山古靈壌蛇乕絶跡歡
樵夫濤聲半夜恐䰟夢石氣五月寒肌膚居人彷彿
武陵客戸種橘柚收爲租高風欲起沙鳥避明月未
出霜猿呼中有林屋仙所都銀房石室開金鋪羅浮
峨嵋互通逹別有路往非人途天后每降龍垂胡神
鉦忽響驚棲鼯自懸日月照洞内古木隂蔽空朝脯
風吹白芝晚易老雲帶紫泉秋不枯靈威丈人亦僊
徒深入探得凾中符玄衣使者不暇惜欲使出極蒼
生蘇後来好事多繼往石壁篆刻猶堪摹千年玉鼠
化蝙蝠下撲炬火如飛烏玄關拒閉誰復到似怪衣
上腥塵汙勿言神仙事恍惚靈蹟具在良非誣我生
擾擾胡爲乎坐見白髮生頭顱久欲尋真未能去局
束世故緣妻孥何當臨湖借漁艇拍浪徑渡先雙鳬
獨攀幽險不用扶身佩五岳真形圖夜登天壇掃落
葉自取薪水供丹爐此身碩作仙家奴不知僊人肯
許無狂語醉發應盧胡
喜家人至亰
家人遠来如我歸骨肉已是故鄉非妻羸女病想行
苦塵土覆面風吹衣装車日暮觧牛軛呼燭買酒敲
隣扉客懷乍見不得語一室相對情依依憶昨初蒙
使者徵遠別田舍来京畿小臣微賤等蟣蝨
召對上殿瞻
天威詔從太史校金匱每旦珥筆趍&KR0686;闈春遊禁苑
侍鶴駕冬祀泰畤随龍旂有時青坊坐陪講宫
壷滿賜霑恩輝草茅被寵巳踰分不才寧免誚與
譏海鳥那知享鍾鼓野馬終惧遭籠鞿江湖浩蕩故
山遠歸夢每逐鴻南飛常時出院就空舘僮僕愁對
語者稀知君在舍亦岑寂歲莫雨雪吟蛜蝛今宵得
見信可樂如獲美饌飽我飢但憂兄娣尚遠隔言笑
未了仍&KR1187;欷何當乞還棄手版重理吳榜尋漁磯門
前親種一頃稲婢供井&KR0875;妻鳴機秋来租稅送縣畢
秫酒可醉鷄豚肥誰言此碩未易遂
聖澤甚沛寧終違
題茅叟夏山過雨啚
前山冥冥雲欲開後山隱隱猶聞雷江南六月風雨
過樹暗不見巫陽臺奔湍衝斷石橋路下瀉谷口相
喧豗隂開林壑鬼神去氣濕古洞蛟龍回人家出門
看新霽泥封墜果多楊梅漁樵欲歸謂巳瞑返照石
壁蟬鳴哀山中此景誰觧寫茅翁素有丹青才新圖
一片似海岳高堂未展涼先来嗟余久逐揮汗客蓆
帽障日趍黃埃問翁幾欲東遊去如此畫圖安在哉
象
海山巨獸堪乘戰番使前年遠来献寳纓纏絡錦䄡
垂拜舞如人向金殿仙仗時巡出鳳城車輿頻駕不
曾驚有牙莫畏焚軀禍天子深仁愛尔生
太湖石
沒人来石山根淵投身下試飢蛟涎馮夷不觧護潜
寳幾片捧出如青蓮寒姿本是湖水骨波濤漱擊應
千年初疑鬼怪離洞府珊瑚鉄網相鈎連嵌空突兀
多異態雲吐夏浦芝生田龍鱗含雨晚猶潤豹質隱
霧朝常鮮清音叩罷磬韻遠微靨洗出珠窩圓坐移
各岫置庭砌日照彷彿生紫烟三峯削成泰華掌一
穴透入仇池天醉中時到倚蒼蘚秋風冷逼吟詩肩
洛陽園墅汴宫苑當時駢列誇竒妍黃羅封盖素氈
褁萬里貢餉勞車船奢游事歇家園廢盡仆荆棘荒
池邊人生嗜此亦可笑有身豈得如石堅百年零落
竟誰空空品甲乙煩題鐫又嗟此石何獻巧自召鑿
取虧天全不如頑礦世所棄滿山長作牛羊眠
北江觀猿
黑衣公子何嫋娜飛桂枯梢不愁堕幾逥呼下白雲
間抛賜曾嘗内園果家鄕何處是巴西回首烟蘿望
欲迷料得孤舟江上客月明少聽一聲啼
會客成均汲玉兔泉煑茗諸君聮句不就因
戲呈宋學士
白兔如嫌桂宫冷走入杏花壇下井嫦娥無伴每相
尋水底亭亭落孤影曾搗秋風玉&KR0875;霜至今泉味帶
天香玉堂仙翁欲飲客鹿盧夜半響空廊齋燈明滅
茶煙裏醉䰟忽醒松風起只愁詩就失弥明殘雪滿
庭寒似水
謝友人惠兜羅被歌
蠻工細擘冰蠶蠒織得長衾謝縫剪蒙茸柳絮不愁
吹鋪壓高床夜香軟朔風入關凋白榆塞寒此物時
當湏明燈熾炭夕宴罷薦寢宜共紅氍毹海客揚帆
遊萬里得自崑崙國中市歸来遺我見遠情重似鴛
鴦合&KR0794;綺詩人鶴骨欺霜稜曾直禁署眠靑綾自從
身退得閑卧只愛擁紙同山僧今朝得此何竒絶展
覆不憂兒踏裂便思淸夢伴梅花静掩寒窗聽風雪
越羅蜀錦安可常洞房美女謾熏香誰知一幅春雲
煖即是温柔堪老鄕
偃松行
龍門西岡魏公祠祠前有松多古枝長身蜿蜒横數
畆巨石作枕相撑搘春泥半封朽死骨凍蘚盡裂皴
生皮無心昂聳上霄漢偃仰獨向荒山垂蟄雷破岳
撼不動千載一夢醒何遲政如卧龍未起日深意有
待風雲期太湖月出照夜魄天峯雪積埋寒姿濤聲
時吼若鼾息野老驚起山僧疑左伸右屈多異態天
自出巧非人爲畫師安能把筆寫樵子豈敢操斤窺
杜陵枯柟巳憔悴蜀相老柏非瑰竒何如此樹怪且
壽呵衛定想煩靈祗不知巳閱幾人代游客過盡今
存誰明堂屢興不見取得全正愛同支離我嘗来觀
忍遽反醉坐其上高吟詩葛陂笻竹亦騰化神物終
去可久羈何當一叱使飛起載我萬里游天池他年
還訪舊城郭正是白鶴歸来時
白馬澗
白馬何不居天閑乃在古寺長松間竒姿不受世羈
絡遠自竺國䭾經還澗邊飲罷寒雲起恍惚化龍跳
入水空山夜雨不聞嘶埋沒蹄㾗紫苔裏高僧一去
今幾年世上神駿還誰憐莫令老逐風塵子憔悴哀
鳴涂路邊
贈治冠梁生乞作高子羔舊樣
野人散髮秋半稀小冠宜着称短衣清時無能耻■
恩澤朝簮乍脫歸田扉進賢峩峩在頭上此物湏當
付卿相閉門方欲誦詩書煩君爲製依吾樣
賦得烏衣巷送趙丞
差差舞羽多光彩鄕國初辭度雲海江南門巷有題
名識得當年故巢在春風三月滿■京華肯入尋常
百姓家随鶯已度龍池柳引蝶還穿■鳳苑花綠蕪
芳草長千渚樓閣初晴社前雨江邊今日有離宫留
人看上墻頭語
宿蔡村夜起
四更鷄呌七星爛獨起開門候天旦月掛愁邊人影
低風驚夢裏烏群散孤舟婺婦寒自泣破屋老農貧
屡歎早飡欲發未遑安客路飄零正多難
客舍雨中聽江卿吹簫
客中久不聞絲竹此夕逢君吹紫玉断猨哀鴈緫驚
啼我亦無端淚相續數聲嫋嫋復嗚嗚散入寒雲細
欲無愁望洞庭空落木夢遊秦苑緫荒蕪曲中尺訢
君心苦不道人聽更悽楚關山燈下歎羈臣江浦舟
中泣婺婦憶昨閶門費酒貲玉人邀坐弄參差彩霞
深院花開處明月高樓鶴去時如今忽在他鄕外風
雨寒窗兩憔悴恨無百斛金陵春同上鳳凰臺上醉
始知嶰谷枯篁枝中有人間無限悲願君䄂歸挂高
壁莫更相逢容易吹
午日有懷彦正幼文
去年歸鄕過重午柳雨莎風滿南浦白蓮閣上與君
吟遥憶徐君隔淮楚今年風雨又端陽却在秦淮憶
故鄕徐君巳歸若相見應言前事一凄凉客愁欲斷
翻長咲人事推遷古難料明年未省又何之一杯且
聽江南調
