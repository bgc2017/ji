建昌新建李泰伯祠堂記
天下之美恒興於賢明而廢於愚暗使賢明
迭繼雖百世可也設不幸而值愚暗焉雖有
鉅美且廢于成况望其能興夫既廢也哉又
望其能崛然興起也哉柰何賢明者之不常
有宜乎天下之美之難成也旴江宋儒泰伯
李先生存心高古履行剛方竭力養親不求
榮逹倡立旴江書院講明正學從而師之者
恒數十百人范文正公稱其講論六經辯博
明逹釋然聖人之旨著書立言有孟軻揚雄
之風今草澤中未見其比并上其所業禮論
明堂定制圖序平土書易論凡二十四篇皇
祐初與余襄公交章薦為試太學助教後𥙷
將仕郎海門簿召為太學說書而卒熙寧中
其門人尚書左丞鄧潤甫奏上其退居類藁
皇祐續集并後集請官其子參魯為郊社齋
郎其墓在鳳凰山麓維時守令同學官春秋
拜掃歲以為常不知自何時廢而不講延至
于今墳墓雖存率為草莾之區樵牧之所蹂
&KR1011;狐狸之所棲息過者千百誰復致慮幸而
邑人吏部驗封主事左君時翊過而見之慨
然興感乃䟽其所以且曰臣伏覩
詔旨名臣賢士墳墓毀發即為修治仍復近民
一人以守
恩至渥也若李覯者信非常儒尤可矜式若得
一如
詔旨封其塋域禁其樵牧立祠歲祀其於風化
不為無𥙷䟽入翼日
下詔允之禮部定制歲一春祭祀以少牢有司
行禮如式并復守者時建昌守長樂謝侯仲
仁謂事干風化首捐俸資以倡繕修塋域乃
建祠堂堂凡三楹縱廣如干尺甫踰時落成
高亢靚深堅緻完好中妥神主外繚周垣隂
以嘉木别爲子屋以居守者時成化戊子之
秋九月也工既訖功時翊過予請言識諸石
爲永永圖扵乎二三百年巳廢之典不有賢
明孰知其爲美而興舉之且先生扵世官列
甚庳未久而逝徒以空言託諸文字而巳既
無氣熖以凌爍人又無功德以覆冐人若未
足以爲美也而賢名之垂訖今不巳雖有氣
熖有功德者亦不若是烈也學問之有益於
人如此信乎君子不可以不學也時翊是舉
非特所以崇先賢亦所以儀後進俾鄊之人
景慕興起皆知績學絫行如先生雖在草澤
名猶不泯况通顯乎其扵世教誠非小𥙷若
夫一塋之封一祠之作雖不能加重扵先生
而後學景仰之心不如是不足以遂此時翊
所以為賢且明也仲仁亦克樂其美而速成
之謂非賢且明不可也故并書之為来者勸
慎勿丼為愚暗而墮其成也詩曰風雨攸除
鳥鼠攸去君子攸芋今之君子信能成其美
矣又曰夙與夜寐洒掃庭内後之君子尚繼
美於無窮哉時翊又嘗編輯先生詩文三十
七卷附錄三卷行世可謂盡心焉爾巳
成化六年歲庚寅春三月下浣
朝列大夫國子祭酒
經筵官前翰林侍讀學士兼修
國史古吳陳鑑撰
禮部為陳言崇儒事於禮科抄出吏部驗封清吏
司主事左贊奏伏覩天順八年正月二十二日
詔書内一欵各處帝王陵寢及名臣賢士墳墓有被
人毀發者所在有司即時修理如舊令附近人民
一丁看護免其差役其餘墳墓但有露棺暴骨者
悉與掩埋此
皇上仁厚之盛心曠古所無之令典也臣原籍江西
建昌府南城縣人切見本縣有宋太學說書李覯
墓在鳳凰山麓祝穆方輿勝覽紀覯無子孫每歲
春秋守貳同學官拜掃以為故事歴年既久不惟
拜掃之典巳廢而其墳墓亦為樵牧踐蹂若更數
年必致毀夷臣考得李覯立心高古履行脩整竭
力養親雅尚恬退倡立旴江書院講明正學訓迪
生徒學者稱為泰伯先生其所著述有易論禮論
共二十篇富國安民強兵策各十篇明堂定制圖
序周禮致太平論皆足以羽翼聖經發明治體又
有平土書二十章得井田之遺意慶曆民言三十
篇論時政之得失其他文字若太學議袁州學記
之類皆可矜式當時名臣范仲淹余靖交薦其賢
先儒朱熹稱覯周禮論與其意合
聖朝纂脩五經大全覯所立言亦見采錄(臣)聞古者
鄕先生沒則祭于社如覯者可謂一代之名儒後
學之師表不但如古所謂鄊先生而巳今墳墓荒
蕪爼豆不及臣竊惜之欽惟
國家崇儒重道以夀斯文之脉以衍太平之運如蒙
准言乞
敕該部行移有司封其塋域禁約樵牧照例令附近
人民一丁看護仍於墳所量立祠宇歲時致祭則
扵風化不爲無𥙷緣係陳言崇儒事理具本親齎
具奏成化三年九月二十日該通政使司官扵
奉天門奏奉
聖旨該部知道欽此欽遵抄出到部看得吏部驗封
清吏司主事左贊奏稱要將先儒李覯墳墓令有
