增廣箋註簡齋詩集卷第七
竹坡胡穉仲孺箋
聞葛工部寫華嚴經成隨喜賦詩(名勝仲字魯卿)
如來性海深復深(傳灯錄馬鳴尊者曰性海者山河大地皆依建立三昧六)
(通由兹發現)著書與世湔蓬心(莊子逍遥游夫子猶有蓬之心也夫)畫
沙累土皆佛事(法華經方便品積土成佛庿乃至童子戲聚沙為佛塔如是諸)
(人等皆巳成佛道墨薮禇河南曰用筆如錐畫沙老子起於累土)况乃一字能
千金(老杜李潮小篆歌八分一字直千金)老郎居麈念不起(漢武故亊)
(帝至郎署見一老郎鬢髮皓白問之對曰臣姓顔名駟文帝時爲郎文帝好文而臣好武景帝)
(好老而臣尚少陛下好少而臣巳老是以三葉不遇晉書索襲形居塵浴而樓心天外葉嚴經)
凌雲題就韋誕老(世說魏明帝立凌雲觀誤先釘牓以籠盛韋誕轆轤引上)
(二十王丈旣下鬚鬢皓然又見王献之傳)願力所到公何疑(圓斍經皆依无)
(始清净願力)珠函繡帙芝蘭室(東都故事隋煬帝嘉則殿書皆用珠函繡)
(帙家語如入芝蘭之室)護持金剛竦神物(宝積經密跡金剛力士會第八)
(清净國王勖後法意太子誓作金剛力士待衛千兄賢刧成佛護持正經攝伏外道又嘗爲佛)
(降諸魔兵)枯葵應感不足論(華嚴演義鈔鄧元爽寫華嚴經竟先種蜀蔡至)
(冬而巳瘁一朝華發)毛穎陶泓俱見佛(毛穎陶泓見四卷墨梅詩)
次韻家弟碧線泉(即若拙)
七孔穿針可得過(西京雜記漢宫七夕穿針皆會千開襟楼針皆七孔)冰
蠶映日吐寒波(王子年拾遺錄東海圓嶠山有冰蚕長七寸有鱗角以雪霜覆)
(之則爲繭成五色經)練飛空詠徐凝水(徐凝暴布詩千古長如白練飛)帶
斷凝分潢帝河(漢功臣表高帝八載而天下平論功定封誓曰使黃河如帶)
川后不愁微步襪(曹子建洛神賦凌波微步羅襪生塵)鮫人暗動
卷綃梭(吳都賦泉室潜織而卷綃李注鮫人從水中山曾寓人家賣綃詳見𫐠異記)
才高下視玄虚賦(昌黎雜詩下視禹九州一塵集毫端木華字玄虚作海賦)
對此區區轉患多(張華謂陸機曰人之爲文常恨才少而子更患其多)
同家弟賦蠟梅詩得四絶句
朱朱與白白(昌黎感春詩晨遊百花林朱朱兼白白)著意待春開
那知洞房裏(宋玉風賦躋于羅帷經于洞房相如長門賦阻清夜於洞房)巳
傍額黃來(見二卷蠟梅詩)
又
韻勝誰能捨(選頭陁寺碑道勝之韻山谷以茶送孔常父詩心知韻勝舌知腴)
色莊那得親(色莊見論語)朝陽一映樹(卷阿詩梧桐生矣于彼朝)
(陽)到骨不留塵(杜牧之自貽詩到骨是風塵)
又
黃羅作廣𬒮絳帳作中單人間誰敢着留得護
春寒(帳一本作紗唐車服志凡祀天地之服皆白紗中单炙轂子朝燕衮冕中有白紗单)
(中有明衣皆汗衫之象以行祭接神至漢祖与項羽交戰汗透中单政名汗衫貴賤通朋之)
又
一花香十里更值滿枝開承恩不在貌誰敢闘
香來(杜荀鶴春宫怨承恩不在貌教妾若爲容)
次韻光化宋唐年主簿見寄二首
(唐年字景純朝散祚國字延叔之子景文公之孫)
茂林當日映群賢(義之蘭亭叙羣賢畢至少長咸集咸集此地有崇山峻嶺茂林)
(脩竹又有清流激湍映帶左右)也喚畸人到席間(莊子子貢問畸人夫子曰畸於)
(人而侔於天)棄我便驚車轍遠懷君端合鬢毛班(陳平門外)
(多長者車轍老杜送韋班詩天涯故人少更益鬢毛班)夢中猶得攀珠樹(唐王勃傳)
(勔勮勃皆著才名杜易簡称為三珠樹秦少游和東坡詩未樹三株詎可攀)别後能志倒
玉山(世說山公曰叔夜之醉若玉山將頽)遥想詩成記來日筆端
風雨發天慳(風雨見山水賦東坡贈舒堯文詩願君發豪句嘲談破天慳)
又
高人主簿固非宜天馬何妨略受鞿(漢孫宝傳高士不爲)
(主簿而大夫君以宝爲可一府莫言非且不遭者可无不為况主簿乎漢天馬歌天馬來從要)
(極東東坡和趙德麟詩蹀躞嬌黃不受鞿)會有梅花堪寄遠(見四卷送張仲)
(宗詩)可因蓴菜便懷歸(見第一詩)相如未免家徒壁(見四)
(卷雨詩)季子行看㛐下機(戰國策蘇秦字季子去秦而歸妻不下祍㛐不)
(爲炊李太白贈内詩来時倘佩黃金印莫見蘇秦不下機白楽天讀史詩季子樵悴時婦見不)
(下機東坡和注覃詩季子應嗔不下機棄家来伴碧雲師三公用季子事雖改祍爲機皆謂其)
(妻耳今先生用下機字而以爲㛐按戰國策及史記並無㛐不下機事豈誤用之耶)且復
俄詩置此事江山相助莫相違(維摩經且置是事唐書張說為)
笑未到囊空猶是慳(見五卷和張迪功詩)
又
木枕蒲團病更且(比史郎基云任官之所木枕亦不湏作况重於此乎東坡)
(午牎坐睡詩蒲團盤两膝)從教惡少事鞍鞿(漢昭紀元鳳五年發三輔及郡)
(國惡少年戍遼東昌黎贈盧仝詩隔墻悪少悪難似又送陶弘南歸詩騰踏衆駿事鞍鞿)元
無王老又何怨(玉泉子王元宝冨厚以錢文如其名因呼爲王老)不有
麯生雖與歸(麯生見一卷風月堂詩檀弓死者如可作也吾誰與歸)六日
取蟾乖世用(梁宗熛荆楚歲時記五月五日俗以此耴蟾蜍爲辟兵六日則不中)
(用故世云六日蟾蜍起於此也抱朴子五月五日耴蟾蜍隂乾帶之辟五兵)三年刻
楮費天機(列子宋人有爲其君以玉爲楮三年而成鋒殺莖柯毫芒繁澤乱之楮葉)
(中不可别也遂以巧食宋國列子聞之曰使天地之生物三年而成一葉則物之有葉者亦寡)
(矣故聖人恃道化而不恃智巧)只應杖屦從公處未斍平生與
願違(泮水詩從公于邁嵆康幽憤詩事与願違)
謝楊工曹(名景字如晦穎昌人嘗爲洛陽工曹云)
借屋三間稍離塵(見六卷寄若拙弟詩唐沈千運山中詩棲隱无事所願早)
(离塵)携書一束謾娛身(昌黎示兒詩始我来京师止携一束書)客居
最負青春好世事空隨白髮新(並見五卷和叔詩)造化
小兒真薄相(唐杜審言疾甚宋之問武平一等省候何如荅曰甚爲造化小兒相苦尚)
(何言東坡和山谷病目詩天公戲人亦薄相)市朝大隱亦長貧(見用景純)
(韵詩陳平傳顧有美如陳平而長貧者乎)獨無芋粟供賓客虚辱先
生賦北鄰(先生自註與義新居在工曹所居之北老杜南鄰詩錦里先生烏角巾園收竽)
(栗不全貧慣看賓客兒童喜得食階除鳥雀馴又嘗賦北鄰詩昌黎荅陳商書厚意不可虚辱)
謹次十七叔去鄭詩韻二章以寄家叔
一章以自詠(名振字敏彦終於朝散郎)
鄕里小兒真可憐市朝大隱正陶然(蕭統陶淵明傳我豈能爲五斗米折腰向)
(鄕里小兒大隱見前和景純詩)固應聊頌屈原橘(屈原九章橘頌后皇壽樹)
(橘来服兮受命不迁生南國兮深固難徙更壹志兮綠葉素荣紛其可喜兮以自况也)底
事便歌楊惲田(見弟一詩)廣陌遥知駒欵段(見五卷荅張迪)
(功詩)曲池猶記鷺聮拳(先生自注鄭州官舍有池謝莊詩水鶯足䏈拳老杜)
(謾成詩沙頭宿鷖取挲静)對床夜雨平生約話舊應驚歲月
遷(先生自註家叔書來喜与家伯大人相會按違蘇州元常全真詩云寕知風雪夜復此對)
(床眠未云无將一會易歲月坐推迁蘇子瞻子由在懷遠驛鏑韋詩至此句測然感之相約早)
(道爲閑居之楽及東坡赴官与子由别於鄭州西門外馬上賦詩云寒灯相對記疇昔夜雨何)
(時听䔥瑟其後子主与坡相會於彭城感追前約作小詩云逍遥堂後千尋木長送中宵風雨)
(声悞喜對床尋旧約不知溧泊在彭城又荅頓起詩欲話先驚歲月奔)
又
蚍蜉堪笑亦堪憐撼樹無功更怫然(昌黎贈張籍詩蚍蜉)
(撼大樹可笑不思量莊子德京苻萹我怫然而怒)賦就柳州聊觧祟(張子)
(厚旣謪懼不勝其思巫以玄遇于之八曰君子解祟也乃作解祟賦)詩成彭澤要
歸田(陶渊明有歸田園詩六首)身謀共悔蛇安足(老杜悔日尋崔李詩)
(至今阮籍軰熟醉爲身謀史記楚世家陳軫曰人有遺其舍人一巵酒者舍人相謂曰數人飲)
(此不足以徧請遂畫地爲蛇先成者独飲之一人曰吾蛇先成㪯酒而起曰吾能爲之足及其)
(爲之足而後成人奪之酒而飲之曰蛇固无足今爲之足是非蛇也)理遣湏看佛
舉拳(晉衛玠曰非意相干可以理遣楞嚴經如來㪯臂屈指為光明拳示阿難曰若无我)
(手不成我拳若无汝眼不成汝見以汝眼根例我拳理其及均不阿難曰我无我眼不成我見)
(例如來拳事義相類)懷祖定知當晚合(世說王述字懷祖為揚州刺史其壻)
(謝万嘗衣白綸巾乘平肩車徑至厅事前謂述曰人言君侯癡君侯信自癡述曰非无此論但)
(晚合耳注云述少退静人未知故有晚合之言)次君未可怨稀迁(漢蕭望之)
(之子育字次君爲人嚴猛尚威居官數免稀迁)
又
鏡中無復故人憐(老杜呈栢中丞詩鏡中衰顔色万一故人怜)却愧
謀生後計然(漢貨殖傳范蠡曰計然之策十用其五而得志乃施之家孟注姓計)
(名然善計筭蠡師事之一号計研故賓戲云研桑心計於无珢)叔夜本非堪作
吏(嵆康与山濤絶交書有必不堪者七又云游山澤觀魚鸟心甚楽之一行作吏此事便廢)
元龍今悔不求田(陳登字元龍斈通古今許汜在刘表坐上謂刘備曰昔過)
(下即見元尨无客主之意不相与語自上大牀卧使客卧下床備曰君有國士之名天下大乱)
(不憂國忘家乃求田問舍言无可採是元尨所如我自卧百尺楼上卧君於地下何但上下牀)
(之間哉表大笑見陳琳傳)懷親更值薪如桂(戰國策蘇秦對楚王曰楚國食貴於)
(玉薪遺於桂)作客重看栗過拳(老杜䕫府詠懷詩穣多栗過拳)萬事巧
違高枕卧憂來一夕廢三遷(漢張良傳吕澤曰君安得高枕而卧)
(左傳哀八年吳伐魯二大夫微虎欲宵攻王舍吳子聞之一夕三迁)
連雨賦書事(四首)
九月逢連雨蕭蕭穏送秋(杜牧之憶斉安詩連江雨送秋)龍公
無乃倦(東坡禱雨張龍公祠詩龍公試手初行雪)客子不勝愁(見三卷風)
(雨詩)雲氣昏城壁鐘聲咽寺楼(老杜别李義詩江山雲霧昏東坡欎)
(孤臺詩嵐氣昏晨樹灘声入市楼)年年授衣節牢落向他州(七月)
(詩九月授衣陸士衡文賦心牢落而无偶老杜法鏡寺詩身危適他州)〇又
風伯方安卧雲師亦少饕(廣雅風伯曰飛廉西京雜記雲师曰屏翳)
氣連河漢潤聲到竹松高老鴈猶貪去寒蟬遂
不號相悲更相識滿眼楚人騷〇又
寒入薪芻價(昌黎荅胡直均書雨不止薪芻價益高)連天两眼愁
(盧照鄰秋霖賦眺穷隂兮断地看積水兮連天又云覩皇天之滛溢孰能不偶坐而含顰老杜)
(遣懷詩愁眼看霜露)生涯赤藤杖(生涯見一卷秋懷詩昌黎有赤藤杖歌)契
分黑貂裘(戰國策蘇秦說秦不行里貂之裘弊)烏鵲無言暮蓬蒿
滿意秋同時不同味世事劇悠悠(見一卷秋懷詩)
又
白菊生新紫黃蕪失舊青俱含歲晚恨併入夜
深聽夢寐連蕭瑟更籌乱晦冥雲移過吳越應
爲洗餘腥(老杜喜雨詩峥嶸羣山雲交會未断絶安得鞭雷公滂沱洗吳越又喜聞)
(官軍臨賊詩巳是沃腥躁此詩蓋指庚子年事)簡齋詩卷第七
