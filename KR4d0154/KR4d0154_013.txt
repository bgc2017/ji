增廣箋註簡齋詩集卷第十三
竹坡胡穉仲孺箋
赴陳留二首(時先生自符宝郎謫監陳留酒)
草草一夢闌行止本難期歲晚陳留路老馬三
振鬐自着鞭袖影曠野日落遟(佛言如世艮馬見鞭影而行)
柳林行不盡想見春風時(温庭筠双聲詩鄰里柳林凉又錦被詩柳)
(長行不尽杜牧之隋堤柳詩夾岸垂楊三百里祗應圖畫最相宜自嫌流落西歸疾不見東風)
(二月時)點點羊散村陣陣鴻投陂(劉夢得淮隂行摩挲光陣陣)
城中那有此觸處皆新詩舉手謝路人醉語勿
瑕疵(劉向列仙傳王子喬乘白鶴㪯手謝時人而去東坡送錢守詩醉語醒還驚瑕疪見)
(二卷八音欹)我行有官事去作三年癡(見九卷觀我斎分韻詩)
遥聞辟糓僊閱世河水湄時從玩木影政爾不
憂飢(陳留有張良廟史記張良世家願弃人間事從赤松子遊耳乃斈辟榖導引輕身陸)
(士衡嘆逝賦世閱人而爲世)
又
馬上摩挲眼出門光景新(白樂天睡後茶興詩睡足摩挲眼光景見)
(八卷賦梅詩)鴉鳴半陂雪路轉一林春舊歲有三日
全家無十人(碧李類感懷詩全家待此身)平生鸚鵡盞(酉陽雜爼)
(梁宴魏肇師舉酒勸陳昭儀俄而酒至鸚鵡杯徐君房飲不尽属肇師肇師曰海蠡蜿蜒尾翅)
(皆張非以爲玩亦以爲罰今日直不得辝盖雕刻海蠡爲之也李太白㐮陽歌鸕鷀杓鸚鵡杯)
(老杜陪栢中丞觀宴將士詩醉客霑鸚鵡)今夕最關身(白樂天感春詩除非一杯)
(酒何物更關身又有或詩二事最關身安寝加餐飯)
至陳留
煙際亭亭塔招人可得回(張平子西京賦干雲霧以上建狀迢迢以)
(亭亭)等閑爲夢了(白樂天思舊詩爲我留心莫等閑)聞健出關來
(白樂天晩起詩聞健且閑行)日落河冰壯(左昭四年申豐曰夫水以風壯而以)
(風出)天長鴻鴈哀(杜别贊上人詩天長關塞寒鴻鴈詩哀鳴嗷嗷)平生遠
遊意随處一徘徊(見十二卷絶塵亭詩)
客裏
客裏東風起(客裏見九卷寒食詩)逢人只四愁(張平子作四愁詩)
悠悠雜唯唯(唐蔣儼詒書責太子洗馬田遊岩曰足下受調護之寄居責言之地)
(唯唯悠悠不出一談)莫莫更休休(雞跖集司空圖歌曰休休休莫莫莫伎倆雖多)
(性靈惡頼是長教閑處着)䆫影鳥雙度水聲船逆流(杜和裴迪詩鳥)
(影渡寒塘)一官成一集盡付古河頭(南史王筠所撰文章以一官爲)
(二集自洗馬中書中庶吏部左佐塩海太守各十卷本傳名臣傳楊億爲文官成一集所著招)
(蒼武夷穎隂韓城退居汝陽蓬山辝榮冠鼇等集)
初至陳留南鎮夙興赴縣
五更風搖白竹扉(李義山夢令狐斈士詩山驛荒凉白竹扉)整冠上
馬不可遲(杜九日詩笑倩傍人爲整冠)三家陂口鷄喔喔(三家)
(村見後卷入城詩白禦天新秋晚興詩喔喔雞下樹輝輝日上梁)早於昨日朝
(詩酒後常称老畫師)
遊八關寺後池上
落日生春色微瀾動古池㧕林横絶野藜杖去
尋詩不有今年謫争成此叚竒慇勤雪顱老隨
客轉荒陂(此叚見五卷荅張迪功詩東坡次荆公詩騎馿渺渺入荒陂)
種竹
種竹不必高搖綠當我楹向來三家墅(三家村見後卷)
(入城詩)無此笙簫聲(盛弘之荊州記臨賀山中有大竹數十圍高數十丈小竹)
(生於旁皆四五圍未數十里風吹此竹如蕭管之音)皇天有老眼(老眼見三卷書)
(懷計)爲閟十日晴護我蕭蕭碧偉事鄰翁驚同林
偶落此相向意甚平何須俟迷日可笑世俗情
(藝苑雌黃五月十三日人謂竹醉日筍譜謂竹生日移竹宜用之又見文心雕龍劉原父孫旦)
(長因有竹迷日種竹詩云梅蒸方過有餘潤竹醉由來自古云則竹迷亦此日也)明年
萬天矯穿地聽雷鳴(張平子思玄賦偃蹇夭矯唐陳陶竹詩誰道乖龍不)
(行雨春雷入地馬鞭狂歐文忠公竹詩驚雷迸狂鞭)但恨種竹人南山合
歸耕(楊惲歌田彼南山)佗時夢中路留眼記所更蒼雲
屯十里不見陳留城(昌黎送劉師服詩夏槐作雲屯東坡和趙景貺㘽檜)
(詩汝隂多老檜處處屯蒼雲)
對酒
陳留春色撩詩思(昌黎同冠峽詩猿鳥莫相撩王文公南浦詩物華撩我有)
(新詩)一日搜腸一百廻燕子初歸風不定桃花欲
動雨頻來人間多待須微禄夢裏相逢記此杯
白竹扉前容醉舞煙村渺渺欠高臺(杜絶句一日須來一)
(百廻白竹扉見前赴縣詩)
寒食
草草隨時事蕭蕭傍水門濃隂花照野寒食柳
圍村客𬒮空佳節鶯聲忽故園不知何處笛吹
恨滿清尊(鶯聲忽故園見九卷寒食詩)
再遊八關
古鎮易爲客了身一籃輿貪遊八關寺忘却子
公書(見八卷觀我齋詩)青青天氣肅澹澹春意初東風
經古池滿面生紆餘(頭陁寺碑百雉紆餘注云曲直貌昌黎進斈解紆餘)
(爲妍)卯申縳壯士人世信少娛(倉庫法早入晚出注云早謂日出晚)
(謂申時)時來照兹水點檢鬢與鬚日暮登古原微
白見遠墟念我遂初賦徘徊月生裾(古文苑刘歆爲朝廷)
(大臣似疾出爲五原太守作遂初賦以寄意其辝有云昔遂初之顯禄兮遭閶闔之開通世說)
(孫綽築室畎川自言止足之分作遂初賦晉書綽後諫桓温移都洛陽温不悅曰致意興公何)
(不尋君遂初賦知人家國事耶庾肩吾詩楼上徘徊月䆫中思殺人)悠悠不同抱
悄悄就歸途(終風詩悠悠我思栢舟詩憂心悄悄韋應物林園晚霽詩同遊不同)
(意耿耿獨傷䰟)
感懷
少日争名翰墨埸只今扶杖送斜陽(史記張儀曰争名於)
(朝國史𥙷俊士由進士科出者終身爲文人故爭名常切其有老死於文場者亦无所恨謝宣)
(遠張子房詩粲粲翰墨場老杜壯遊詩往昔十四五出遊翰墨場)青青草木浮
元氣(前漢志太極元氣晉志天浮于元氣之上)渺渺山河接故鄕(漢高)
(祖大風歌威加海内歸故鄕)作吏不妨三折臂(孔叢子嘉言篇孔子曰三)
(折臂然後爲良醫)搜詩空費九廻腸(司馬迁荅任安書是以腸一日而九)
(廻)子房與我同羈旅世事千般酒一觴(先生自注張子)
(房所封乃彭城之留而陳留廟食甚盛文選傳季友爲宋公修彭城張良廟教中云塗次舊沛)
(佇駕留城注謂子房所封留侯之地)
竇園醉中前後五絶句
東風吹雨小寒生楊柳飛花亂晚晴客子從今
無可恨竇家園裏有鶯聲(盧綸長安春望詩東風吹雨過青山)
又
海棠脉脉要詩催日暮紫綿無數開欲識此花
竒絶處明朝有雨試重來(選古詩脉脉不得語沈立海棠記唯紫绵色者)
(最佳之海棠餘乃棠梨花耳山谷碧桃詩紫綿揉色海棠開鄭谷海棠詩春風用意勻顔色消得携觴与)
(賦詩濃䴡最宜新着雨嬌嬈全在欲開時吳曾復斎謾錄先生此詩乃用鄭谷意而才力相去不侔)
又
不見海棠相似人空題詩句滿花身酒闌却度
荒陂去驅使風光又一春(楊妃外傳被酒新起明皇曰此乃海棠睡)
(未足耳李太白于闐採花詩于闐採花人自言花相似)
又
三月碧桃驚動人滿園光景一時新䞉傾老子
樽中玉折盡殘枝不要春(光景見八卷蠟梅詩十洲記瀛洲有玉酒)
(西京雜記枚乘柳賦罇盈縹玉之酒)
又
一樽相屬莫辭空報荅今朝吹面風(昌參贈張功曹詩一)
(杯相属君當歌老杜酬孟雲卿詩寧辝酒盞空又上巳日詩吹面受和風)自唱新詩
與明月碧桃開盡曲聲中(此盖明皇擊羯鼓柳杏皆拆之意李太白)
(寄王昌齡詩我寄愁心与明月)
雨
沙岸殘春雨茅簷古鎮官一時花帶淚(杜秋興詩叢菊)
(雨開它日淚)萬里客憑欄(老杜中夜詩万里長爲客)日晚薔薇重
(老杜春夜喜雨詩花重錦宫城)樓高燕子寒(唐武寧郡有燕子楼元和中守臣張)
(建封嘗納妓於其中)惜無陶謝手(杜短𫐠焉得思如陶謝手)盡力破憂
端(憂端見五卷和張迪功詩)
食筍
竹君家多林(王子猷曰何可一日无此君)楚楚皆席珍(蜉蝣詩衣)
(裳楚楚席珍見禮記儒有席上之珍)成行着錦袍(冷齋夜話言唐人食筍詩云稚)
(子脫錦細駢頭香玉滑李太白着宫錦袍坐舟中旁若無人)玉色映市人(玉色)
(見礼記玉藻晉書衛玠揔角乘羊車入市見者皆以爲玉人觀者傾都)惠然集吾
宇(終風詩惠然肯來)老眼簷光新(老眼見三卷書懷詩昌黎苦寒詩晨光入)
(前簷)麯生亦稅駕(麯生見風月堂詩史記李斯曰物極則衰吾未知所税駕也方)
(言舍車曰悅)共慰藜藿貧(見三卷書懷詩)不待月與影三人
宛相親(李太白月下獨酌詩舉杯邀明月對影成三人)可憐管城子頭
秃事苦辛(昌黎毛穎傳號管城子後云上見其髮秃)按譜雖同宗(僧贊)
(寧作筍譜)聞道隔幾塵(續仙傳異人丁約隱於卒伍韋子烕師事之一日辝去謂)
(韋曰郎君得道尚隔兩塵問之曰儒曰世䆁曰劫道曰塵)詩成聊使寫一笑
驚比鄰(昌黎贈張徹詩詩成使之寫東坡凌虚臺詩一笑驚塵寰)
初夏遊八關寺
閑門睡過春出門綠滿城八關池上柳絮罷但藏
鶯世故劇千蝟(唐王竇傳贊羣盗如蝟毛而奮其劇者若李密蕭銑竇建德王世充)
今朝此閑行(杜牧之移居雲溪舘詩景物登臨閑始見願爲閑客此閑行)草木
隨時好客恨終難平(杜寄杜位詩峽中爲客恨又不歸詩終身恨不平)寺
有石壁勝詩無康樂聲扶鞍不得上新月水中生
(謝靈運襲封康樂公有石壁精舍詩云昏旦变氣候山水含清輝清暉能娱人遊子澹忘歸)
題酒務壁
野馬本不羈無柰卯與申(不羈見十卷玉仙觀詩卯申見此卷雨遊八關)
(詩)當時彭澤令定是英雄人(彭澤令見四卷送張仲詩魏志曹操謂劉)
(備曰天下英雄唯使君與操耳)客來兩繩床客去一欠伸(晉佛圖澄坐䋲)
(床燒安息香李太白草書歌吾師醉後倚繩床孟東野詩繩床獨坐翁記曲禮君子欠神撰杖屨)
市聲自雜沓爐煙自輪囷(市聲見十卷清明詩蜀都賦輿輦雜沓漢鄒陽)
(傳輪囷離竒)鶯聲時節改杏葉雨氣新(雲溪友議載蜀人雍陶詩雨氣)
(夜侵樓)佳句忽墮前追摹巳難真(山谷荅謝子高詩詩卷墮我前謂從)
(天上路)自題西軒壁不雜徐庾塵(北吏文苑傳叙梁自大同之後雅道)
(淪鈌爭馳新巧簡文湘東啓其滛放徐陵庾信分路揚鏕其意淺而繁其文匿而彩詞尚輕險情多)
(哀盖亦亡國之音庾信傳云東信及父肩吾徐陵及公摛並爲抄撰斈士父子東宫出入禁闥文並)
(綺豔世號徐庾體焉王導曰元規塵汚人劉孝摽辦命論亭亭高竦未雜風塵)
增廣箋註簡齋詩集卷第十三
