增廣箋註簡齋詩集卷第十七
竹坡胡稺仲孺箋
與季申信道自光化復入鄧書事(四首)
(冨季申前巳見孫信道名確沈晦榜擢甲科建炎初作京西運司屬官僅)
(改京秩而死年止四十)
孫子白木杖冨子黑油笠我獨白竹籃差池復
相及夕陽橋邊畫岸幘歸雲急勿語城中人從
渠慎出入(慎出入見放魚賦東坡蔓菁羹詩勿語貴公子從渠嗜羶腥)
又
賣舟作歸計竹籃穩如舟霧收青臯濕行路當
春遊老馬不自知意欲踏九州依然還故櫪寂
寞壯心休(東坡醉墨堂詩駿馬倏忽踏九州魏武帝樂府老驥伏攊志在千里列士)
(暮年壯心不巳老杜歲暮詩寂寞壯心驚)
又
再來生白髮重見鄧州春依舊城西路桃花不
記人卜居得窮巷日色滿䆫新(陳平負郭窮巷)微吟驚
市卒獨鶴語城闉(續搜神記遼東革表柱忽有鶴用集曰有鳥有鳥丁令威)
(去家千年今始歸城郭如故人民非何不斈仙冡纍纍東坡孤山竹閣詩白鶴不留歸後語)
又
城西望城南十日九相隔何如三枝杖共踏江
上石門前流水過春意滿江碧遥知千頃江如
今好顔色(杜花底詩深知好顔色)
寄季申
雨歇城南泥未乾遥知獨立整衣冠舊時鄴下
劉公幹(鄴相州也劉槙字公幹乃東平人而謂之鄴下何也蓋魏文帝爲太子時在鄴)
(宫相從文土有七子之目而公幹在焉江淹作雜體詩三十首比謝靈運所擬鄴中集詩而於)
(諸人中特取劉楨王粲三人緫叙曰五言之興諒自夐古但關西鄴下旣巳罕同河外江南頗)
(爲異法此鄴下字正指公幹仲宣二人也)今日遼東管幼安(三國志管寧字)
(幼安北海朱虛人時天下亂聞公孫度令行海外遂至遼東度虚舘候之旣往度乃廬於山谷)
(注云傳子曰寧往見度語唯輕不及世事乃因山爲廬鑿杯爲室越海避難者多來就之而居)
(旬月而成邑遂講詩書陳爼豆飾威儀明礼譲非斈者无見也由是度安其賢而民化其德中)
(國少安客人皆還唯寧晏然若將終焉在遼東三十七年乃歸)綠隂展盡身猶
溒黃鳥飛來節巳闌安得一樽生耳熱暫時相
對說悲歡(耳熱見二卷宜春苑詩)
題継祖蟠室三首
雲起爐山久未移(見六卷心遠亭詩秋仁傑傳雲移乃得去)功名不
恨十年遲(漢張釋之事文帝十年不得調白楽天初除制諧與三舍人中書同宿詩)
(莫怪不如君氣味此中來校十年遟陳後山除正字詩敢恨十年遟)日斜疎竹可
䆫影正是幽人睡足時(劉夢得詩一方明月可中庭)
又
萬卷吾今一字無打包隨處野僧如短檠未盡
殘年債(昌黎短檠歌此時提携當案前看書到曉那能眠)欲問班生試
借書(西漢叙傳班彪與從兄嗣共遊斈家有賜書桓譚欲借嗣不進)
又
中興天子要人才要使生擒頡利來(唐李靖爲定㐮道行)
(軍揔管伐突厥擒頡利可汗以獻)正待吾曹紅抹額(唐娄師德爲監察御)
(史曾使吐蕃後募猛士討吐蕃乃自奮戴紅抹額來應詔與虜戰白水澗八遇八克)不須
辛苦學顔回(秦韜玉貴公子行斈得顔回忍飢面)
𫐠懷
閉戶生白髮逍遥步城隅野外晴林滿天末暮
雲孤水容澹春歸草色帶雨濡物態紛如昨世
事再嗚呼京洛了在眼山川一何迂垂槎莾未
辦且復小踟蹰(杜遣懷詩吾衰將焉托存没再嗚呼張茂先博物志近世有人)
(居海上每年八月見槎來不違時齎一年糧乘之到天河見婦人織丈夫飲牛遣問嚴君平云)
(某年月日客星犯牛斗即此人也後人相傳謂張騫云)
寄題趙景温筠軒
相逢漢江邊盗起方如雲(漢食貨志盗起方如雲)當時蒼
黃意(北山移文蒼黃反覆)亦可無此君(見十三卷食笋詩)俗士固
鮮歡(北山移文請回俗士駕)王孫終逸羣(韓信傳吾哀王孫而進食成公)
(子安嘯賦逸羣公子體竒好異)清秋不可負牖壁看修筠碧幹
立疎雨叢梢冐斜曛引君着勝地(見九卷觀我齋詩)世
事從紛紛(皇甫冉鬲雲客舍詩世事徒紏紛)何時微月夕胡牀
與予分(庾亮在武昌諸佐吏殷浩之徒乘秋夜共登南楼俄而不斍亮至諸將起避之)
(亮徐曰諸君少住老子於此處興復不淺便據胡床與浩等談詠)高吟呼天風
夜半笙簫聞(大風見第一詩笙簫見十三卷種竹詩)
重陽
去歲重陽巳百憂今年依舊歎羈遊籬底菊花
唯解笑鏡中頭髮不禁秋(昌黎東都遇春詩白髮忽滿鏡)凉風
又落宫南木老鴈孤鳴漢北州(王維送崔守詩玉樹宫南五丈)
(原)如許行年那可記謾排詩句寫新愁(行年記見十三)
(卷冬至詩)
有感再賦
憶昔甲辰重九日天恩曾與宴城東龍沙此日
西風冷誰折黃花壽兩宫(後漢班超贊咫尺龍沙李注龍堆沙漠也)
感事
喪亂那堪說干戈竟未休(桑柔詩天降喪乱)公卿危左
祍江漢故東流(論語微管仲吾其被髮左祍矣禹貢江漢朝宗于海)風斷
黃龍府雲移白鷺洲云何舒國步持底副君憂
(桑柔詩國步斯頻)世事非難料(見十四卷夜步隄上詩)吾生本自
浮(見十五卷董園亭詩)菊花紛四野作意爲誰秋(杜九日詩是日)
(東籬菊紛被爲誰秀)
送客出城西
鄧州誰亦解丹青畫我羸驂晚出城(杜逸詩洛陽无限丹)
(青手還有工夫畫我無羸驂見前十二卷寄心老詩)殘年政爾供愁了末
路那堪送客行寒日滿川分衆色暮林無葉寄
秋聲垂鞭歸去重回首意落西南計未成(戰國策行)
(百里者半九十里此言末路之難衆色見前崇山詩)
得席犬光書因以詩迓之
(太光名益紹興三年參知政事)
十月高風客子悲故人書到暫開眉(白樂天偶寄元微之)
(詩岐分兩回首書到一開眉)也知廊廟當推轂無柰江山好
賦詩(馮唐云上古遣將跪而推轂)萬事莫論兵動後一杯當
及菊殘時喜心翻到相迎地不怕荒林十里陂
(杜喜逹行在詩喜心翻到極)
送太光赴石城
石城高嵽嵲城下是江波莫愁織綺地年來戰
馬過(杜赴奉先詩御榻在嵽嵲唐樂志石城有女子名莫愁善歌舞梁元帝河中之水歌)
(莫愁十三能織綺)秀眉使君醫國手(三國典略梁簡文眉目秀發晉語醫)
(和曰上醫醫國其次疾人)却把江頭無事酒(史記陳軫謂犀首曰公何)
(好飲曰无事也東坡送王守詩惟有使君千里來欲飲三堂無事酒)山川勃欎不
平處(劉夢得楚望賦山川欎乎不平風賦勃欎煩冤)澆以三杯一搔首
(世說阮籍胷中壘磈故湏酒澆之昌黎感春詩數杯澆腸雖暫醉静女詩搔首踟蹰)半江
樓影白逶迤想見春流二月時(王粲登楼賦路逶迤而脩迥昌)
(黎送李翶詩山重江逶迤)待予去掃仲宣賦走馬還朝亦未
遟(魏志王粲字仲宣避難荊州依劉表因登江陵城楼懷歸作登楼賦)
夢中送僧覺而忘第三聮戲足之
兩鴻同一天羽翼不相及(左僖四年唯是風馬牛不相及也)偶
然一識面(北史齊神武自太原來朝見宋遊道曰常聞其名今日始識其面)别
意巳超忽(李太白金陵留别詩别意與之誰知長頭陁寺碑七里超忽)去程
秋光好萬里無斷絶雖無仁人言贈子以明月
(贈人言見四卷送張仲宗詩張衡四愁詩何以報之明月珠)
無題(此詩意爲王氏程氏發也宣和五六年間先生與内翰綦公叔厚俱)
(爲大斈博士道合志一力救文弊黜三舍偶儷體去王氏之論而尊用程)
(氏稍索理致爲一時之法參政周公葵時爲諸生專取先生之文以爲凖)
(的士類歸之後人唯知渡江後趙元振尊尚程氏殊不知陳綦二公實有)
(以唱之也)
六經在天如日月萬事隨時更故新(文選序若夫姬公之)
(籍孔父之書與日月而俱懸)江南丞相浮雲壞(謂王文公浮雲見山水賦)
(東坡作贈文公太傳制云浮雲何有脫屣如遺)洛下先生宰木春(意謂二程)
(先生宰木見十一卷侯氏挽詞)孟喜何妨改師法(漢孟喜從田王孫受易又)
(蜀人趙賓好小數書持論巧慧易家不能嘆皆曰非古法也云受孟喜喜爲名之後賓死莫能)
(持其說喜因不肯認以此不見信喜㪯孝廉爲郎博士缺衆薦喜上聞喜改師法遂不用喜)
京房底處有門人(漢梁丘賀從京房受易房出爲齊郡太守賀更事田王孫)
(宣帝時聞京房爲易求其門人得賀)舊喜讀書今嬾讀焚香閱世
了閑身(後漢書弟子嘲邊孝先曰嬾讀書終日眠)
正月十二日自房州城遇虜至奔入南
山十五日抵回谷張家
久謂事當爾豈意身及之(柳子厚斍詩久知老會至不意便見侵)
避虜連三年行半天四維(淮南子天文訓東北爲報德之維西南爲)
(背陽之維東南爲常羊之維西北爲謕通之維)我非洛豪士不畏窮谷
飢(康駢劇談錄唐乾符中洛中有豪士承藉薰隂錦衣玉食極囗腹之欲嘗謂門僧聖剛曰)
(凡以炭炊飯先燒令熟謂之煉火方可入㸑不然猶有煙氣雖餐及大寇先䧟瀍洛財産剽尽)
(昆仲數人與聖剛同竄潜伏山草不食者三日賊烽梢遠徒步往河槗道中小店買脫粟飯於)
(士杯同食美於粱肉僧笑曰此非鍊炭所炊但慙靦无對)但恨平生意輕了
少陵詩今年奔房州鉄馬背後馳(世說郗太尉曰平生意不)
(在多南史梁武㪯兵得鉄馬五千疋)造物亦惡劇脫命真毫釐(東坡)
(和王子立風雨詩願君付一笑造物亦戲劇又遊羅洛佛迹岩詩山靈莫惡劇微命安足賭柳)
(子厚寄韋珩詩鬼手脫命争纖毫)南山四程雲布襪傲險巇(南草)
(羯鼓錄載宋璟羯鼓歌南山起雲北山起雨布襪見二卷建徐体詩嵇康琴賦丹崖險巇)籬
間老炙背無意管安危(炙背見三卷書懷詩)知我是朝士
亦復顰其眉(史記日者傳賈誼曰吾已見朝士大夫莊子天運篇西施病心而矉)
(其里之醜人亦捧心而矉晉書戴逵三是猶美西施而斈其矉眉)呼酒軟客脚
(大唐遺事郭子儀自同州歸詔大臣就宅作軟脚局)菜本濯玉肌(見十四卷早起)
(詩)窮途士易德(阮籍途窮而哭史記平原君傳士方其危苦之時易德耳)歡
喜不復辭(曷黎秋懷詩得猶且歡喜)向來貪讀書閉戶生白
髭(孫敬閉戶讀書)豈知九州内有山如此竒(老杜木皮嶺詩始知)
(五岳外别有它山尊)自寬實不情(列子孔子見榮啓期曰自寬者也)老人
亦解頥(漢匡衡傳匡說詩解人頥)投宿恍世外青燈耿茅茨
夜半不能眠澗水鳴聲悲(昌黎石鼎聮句序欲出囗吻聲鳴益悲)
正月十六日夜二絶
正月十六夜竹籬田父家明月照樹影滿山如
龍蛇(山谷詩寒藤古木披光景深山大澤皆龍蛇)
又
二更風薄竹悲吟連夜分村西遞餘韻應勝此
間聞
坐澗邊石上
三面青山圍竹籬人間無路訪安危扶笻共坐
槎牙石澗水悲鳴無歇時(庾信枯樹賦森梢百頃槎牙千年)
增廣箋註簡齋詩集卷第十七
