增廣箋註簡齋詩集卷第八
陳叔易賦王秀才所藏梁織佛圖詩邀同賦
因次其韻(叔易名恬陽瞿人任秘書省挍書郎役棄官卜築嵩華之間号澗上丈人)
維摩之室本自空(維摩經文殊問維摩疾見其室空无諸所有)忽驚
滿月臨丹宫(觀佛三昧經佛外現十楞内現空相放之能遍十方圓卷如秋滿月)
(分明皎淨)稽首世尊真實相(觀无量壽經觀觀世音真實色身相)不比
圖畫填青紅(昌黎宿衡嶽寺詩粉牆丹柱動光彩鬼物圖畫填青紅)天女
之孫擅天巧經緯星宿超庸庸(史記天官書織女天女孫)
(也)淪精入此三昧手(月賦淪精而漢道融李注謂李氏夢月入懷生漢元)
(后華嚴經十定品入諸佛三昧又云入此三昧巳東坡謙師分茶詩來試點茶三昧手)一
念直到祇園中(阿含經給孤長者買祗陁太子園側布黃金遍地爲佛造寺)
意匠經營與佛會(老杜丹青引意匠慘淡經營中)七寳欲動聲
瓏瓏(法華經或以七宝粧嚴飾作佛像)眉間毫光放未盡(法華經放)
(眉間白毫相光)指下巳帶旃檀風(法華經旃檀香風悅可衆心)飛梭
本是龍變化(晉陶侃少時漁雷澤網得一織梭掛于壁有頃雷雨化為龍而去)
挾大威德行神通(金光明經有大威德)恍若祇洹遇佛影
(玄奘師西域記師至祇洹寺聞有佛影時現毒龍窟中往觀焉經一日夜乃見之)豈彼
臺像能比崇共惟此事不思議細看衆巧無遺
蹤日浮雞園赤爛爛(阿含經佛在雞園俱舍論五百羅漢居処雞園)天
入鷲嶺青叢叢(七佛呪經佛在給孤鷲嶺)那知金臂是正倒
(楞嚴經如来垂金色臂輪手下指示阿難言汝見我手爲正爲倒阿難言世間以此爲倒我不)
(知誰正誰倒)但覺巳挫千魔鋒(本行經六欲天主彼旬領諸魔衆雨刀劎)
(大石毒蛇来惱怖佛佛入慈心无量定以伏之魔自退散)龍天四衆儼然侍
喜滿尺宅俱成功(黃庭内景經外映尺宅氣色芳尺宅面也)向來八
風幾卷地(宝積經以利衰毁譽称譏苦樂爲八風言能動人也寒山子詩八風吹不)
(動万古人傳妙昌黎双鳥詩春風卷地起)衆寳行樹無摧桻(弥陁經微風吹)
(動諸宝行樹廣雅桻木末也)老蕭區區佛所憫(南史賊臣侯景曰要湏済)
(江縳取蕭衍老翁作太平寺主)豈與十二蟯蚘同(柳子厚東海若篇今有爲)
(佛者二人同出扵毗盧遮那之海而泊於五濁之糞幽於三有之瓠窒於无明之石雜於十二)
(類之蟯蚘)重雲之殿珠作帳一朝入海奔雷公(南史梁武)
(帝於重雲殿設救苦斉䆁氏辨正理論梁武帝得鷲峯奥旨雞園密義編之金簡藏之宝印覆以珠)
(帳擎以玉床續高僧傳梁武帝崩以葬事有缺欲拆重雲殿上宝物人衆方至忽雲雨大火焚殿殿)
(乘空入海㪯衆皆見有從海來者見殿佛事在海)幸留此像不爲少福聚
萬紀兼千緫(說文紀絲别也羔羊詩素絲五緫毛傳緫數也)餘休八葉
終灰燼(自武帝衍至琮八葉)堅固却頼三眠蟲(荀子賦篇三府三起)
(是謂蚕理楊注府卧也李太白竒東魯稚子詩吴蚕巳三眠)似聞法猛藕絲像
當時巳不隨煙東(傳燈錄善慧大士傳翕弥勒化身也臨終曰吾去巳不得)
(移寝床七日有法猛上人持像及鍾來鎮于此後猛師果將到織成弥勒像及九乳鍾留鎮之須更)
(不見臨安志錢氏忠献王往㜈州發傅大士塔取骨殖及藕絲織成弥勒像九乳鍾鳴榔榔扣門搥)
(等遺物一十六種欲置於弥勒院旣至龍山㪯之不動即其地建龍華寺以骨殖塑大士像置于塔)
(併蔵其遺物焉蔡氏談叢錢塘龍華寺有傳大士真身仍藏所謂敲門槌頌金剛經拍板與藕絲灯)
(三物盖昔時吳越錢王從婺女双林取來藕絲灯者廼梁武帝時物謬言藕絲織成懼不然疑但當)
(時之上錦𡭗所織紋實華嚴會釋氏說法相狀凡七所即所謂七處九會者是也有天人鬼神龍象)
(宫殿之属窮極幻眇竒特不可名政和後索入九禁宣和初旣大黜釋氏教因復以藕絲灯賜官者)
(梁師成佛成靖康間籍没而藕絲灯不知所在)煌煌二寳照南北客攝萬
鬼專其雄(昌黎衡岳詩天假神柄專其雄)龍華巳耀東坡墨(未詳)
驚夢不假撞洪鐘(李太白化城寺鐘銘序佛以洪鍾撞大夢)唯有兹
圖晦幾歲留待公句貽無窮畫沙累土皆見佛
而况筆墨如此工(見前寫經詩)亦念衆生業障厚(造象)
(經造佛形像一切業障莫不除滅)要與機杼聊分攻(熙寧中張亶夢入海)
(中金璧楼闕見瓊琚琅佩者數百人以碧玉筆硯請張賦詩且戒之曰此間文章要似隱起鵉鳳當)
(與織女機杼分巧過是則人間語耳見西清詩話)從今俱盡未來世(楞嚴經尽)
(未來際作佛事華嚴經第四十九卷如是未來世有求於佛衆)買絲不繡平原容
(李賀浩欹買絲繡作平原君有酒惟澆趙州士)
趙虚中有石名小華山以詩借之
君家蒼石三峯樣磅礴乾坤氣象横(莊子逍遥遊磅礴万)
(物)賤子與山曾半面小牎如夢慰平生(漢楼護傳王邑)
(居樽下稱賤子上壽鮑照東武吟賤子歌一言後漢應奉詣袁賀賀造車匠於門内出半面視奉奉)
(後數十年於路見車匠識而呼之)爐煙巧作公超霧(侈漢張楷字公超好)
(道術能作五里霧)書冊尚避秦皇城病眼朝來欲開懶
借君巖岫障新晴
次韻樂文卿北園
故園歸計墮虚空(老杜傷秋討何年减豺虎似有故園歸昌黎盤谷詩坐令)
(再往之計墮渺茫東坡次舒教授詩懸知此&KR0794;墮虚空)啼鳥驚心處處同
(老杜春望感時花濺淚恨別鳥驚心)四壁一身長客夢(見四卷雨詩)百
憂雙鬢更春風(老杜有百憂集行)梅花不是人間白日
色争如酒面紅(白樂天飲酒詩頼有杯中綠能爲面上紅)且復高吟
置餘事(班固賓戲著作者前列之餘事)此生能費幾詩筒(唐潘遠紀)
(聞談元微之守浙東白樂天牧蘇臺常以竹筒着唱和詩令驛吏逓之號詩筒樂天醉封詩箇)
(詩爲向南州郵吏道莫辝來去逓詩筒)
汝州吳學士觀我齋分韻得眞字
狂夫縳軒冕(老杜狂夫詩狂夫者更狂又獨酌詩共彼微官縳莊子繕性篇古之)
(所謂得志者非軒冕之謂也軒冕在身非性命也)自許稷契身(見二卷雜書詩)
静者樂山林謂是羲皇人(陶渊明高卧北䆫自謂羲皇上人)不
如两忘快(莊子大宗師與其譽堯而非桀也不若兩忘而化其道昌黎讀皇甫湜詩)
(誠不如兩忘)内保一色醇(漢梅福言灾異書一色成体謂之醇)偉哉道
山傑滯此汝水濱(後漢竇章傳斈者以東觀爲道家蓬莱山)大來會
闊步小憩得幽欣(泰卦小往大來東坡十野亭詩孤亭得小憩又和陶懷古)
(詩果熟多幽欣)一齋有琴酒萬事無緇磷(絶交書時與親舊序闊陳)
(說平生濁酒一杯彈琴一曲)不作子公書(漢陳咸滯於郡守數賂遺陳湯予書)
(曰即蒙子公力得入帝城死不恨後徵入爲少府)肯受元規塵(晉庾亮出鎮於)
(外以帝舅内執朝權王導不能平常遇西風塵起㪯扇自蔽曰元規塵汚人)人言君
侯癡(見七卷和叔去鄭詩)我知丈人真(老杜贈韋左丞詩甚知丈人真)月
明泉聲細雨過竹色新是間有真我宴坐方申
申(是槃經第三十八迦葉偈曰无我法中有真我左傳僖三十二年蹇叔曰必死是間)
送秘典座勝侍者乞麥
一春不雨但多風家家買龜問豐凶天寧䟽頭
與天通泚筆未了雲埋空(泚筆見放魚賦)一雨三日勤
老龍隴頭滿眼十分豐(左隱九年凡兩自三日以往爲霖)法中
福將两英雄(續高僧傳唐相法師見釋元會曰經云後五百年有福智者此子謂)
巳足憂不足(五代史馬嗣孫傳崔居儉曰孔昭序癡兒豈識事休晉王戎聚錢不知紀)
(極晝夜計筭常若不足)伯龍平生受鬼笑無錢可使宜見
瀆(南史刘粹傳宗人伯龍少貧薄及長歷位尚書左丞少府武&KR2033;太守貧寠尤甚在家將營十一)
(之方忽見一鬼在傍抚掌大笑伯龍嘆曰貧窮固有命乃復爲鬼所笑遂止使鬼錢見一卷書懷示)
(友詩)但當與作謫仙詩聊復使渠終夜哭(賀知章號李白)
(爲謫仙人又吟其烏栖曲曰此詩可以哭鬼神矣老杜贈李太白詩詩成泣鬼神淮南子蒼頡作書)
(而鬼夜哭東坡和吳傳正枯木歌但當與作少陵詩)詩中有味甜如蜜(四十二章)
(經吾經如食蜜中邊皆甜東坡食蜜詩小兒得詩如得蜜坡又和錢安道詩此詩有味君勿傳)佳
處一哦三鼔腹(東坡讀孟郊詩佳處詩一遭莊子胠篋篇含哺而熙鼓腹而遊)空
腸時作不平鳴(東坡和葉教授詩空腸出秀句吟嚼五味足昌黎送孟郊序大凡物)
(都下寄詩曰章臺柳章臺柳昔日青青今在否縱使長條似舊時也應攀折他人手)願君
遄歸與君期要及此柳未衰時
蠟梅四絶句
花房小如許(山谷蠟梅詩天工戲剪百花房左傳遽如許)銅剪黃金塗
(王縉剏五臺山佛祠鑄銅爲瓦以黃金塗之)中有萬斛香與君細細輸
又
來從底處所黃露满衣濕(洞冥記及東方朔别傳母忽失朔所在經)
(年乃歸曰兒暫之紫泥之海息冥都祟臺王公㗖兒以丹粟霞漿飽悶幾死乃飲玄天黃露半)
(合即醒後武帝欲之朔乃乘步景之馬至東極得玄露青黃露還以授帝昌黎瀧吏詩湖州底)
(處所)緣憨翻得憐亭亭倚風立(南部煙花記隋煬帝御女袁宝兒驗)
(治多態洛陽進合蔕迎輦花帝令持之號司花女帝謂虞世基曰宝兒多憨熊卿試嘲之世基)
(爲詩曰斈畫鵶兒半未成垂肩亸䄂大憨生緣憨却得君王意常把花技傍輦行老杜牛女詩)
(亭亭新粧立又江畔尋花詩春光懶困倚微風李義山蜂詩趙后身輕欲倚風)
又
奕奕金仙面(涅盤經瞿曇大仙李太白贈僧崖公詩授予金仙道曠却未始聞閟)
(宫詩新廟奕奕鄭箋狡美也)排行立䁱晴慇懃夜來雪少住
作珠纓(維摩經又見珠瓔在彼佛上)
又
亭亭金步搖朝日明漢宫當時好光景一似此園
中(漢輿服志皇后結步搖簮珥步搖以黃金爲山題貫白珠爲拄枝相纏一爵九華炙谷子周文)
(王於髻上加珠翠翹花傳之鉛粉步步而摇故曰步搖李太白越女詞新妝蕩新波光景两竒絶)
次韻傅季申主簿梅花
(季申名直柔鄭公曾孫紹㒷初任同知樞密院事時於南園賞梅有作)
東風知君將出遊玉人迥立林之幽(唐叚文昌知荆南民)
(爲語曰雨不愁公出遊東坡新城道詩東風知我欲山行吹断簷間積雨声玉人見十三卷食筍詩)
(南史謝晦傳武帝曰一時頓有两玉人)欹墻數苞乃爾瘦中者萬
斛江南愁(庾信愁賦且將一寸心能容万斛愁又有哀江南賦東坡和宋肇惠澄心紙討分)
(我江南數斛愁)君哦新詩我聽瑩(莊子齊物篇是黃帝之所聽瑩也)句
裏無塵春色静(老杜傷春詩巴山春色静)人人索笑那得禁(老杜)
(舍弟赴藍因詩廵簷索共梅花笑冷蘃疎枝半不禁)獨爲君詩起君病(魏書陳琳)
(作檄草成呈太祖太祖先苦頭風是日疾作卧讀琳所作翕然而起曰此愈我疾病)欲語未
語令人嗟(李白綠水曲荷花嬌欲語愁殺蕩舟人)桃李回看眼中沙
(白樂天續古詩何意掌上玉化爲眼中沙)同心不見昭儀種(趙后外傳飛燕加大)
(號昭儀奉三十六物以賀中有五色同心結一鞶西京雜記漢上林苑有同心梅)五出時
驚公主花(見四卷墨梅詩)典衣重作明朝約(典衣見二卷雪詩)
聊復寬君念歸洛笛催疎影日更疎快飲莫教
春寂寞(白楽天落花詩留春春不住春歸人寂寞韋莊詞滿院落花春寂寂)
錢東之教授惠澤州吕道人硯爲賦長
句(東之名元明通直益之子文僖公惟演之四世孫也)
君不見銅雀臺邊多事土走上觚稜蔭歌舞(硯譜)
(魏銅雀臺遺此人發古瓦爲硯貯水數日不渗吴融銅崔古瓦硯賦觚稜金雀競托岧嶤玉女胡人)
(争來睥睨又云昔之藏歌蓋舞庇日干霄繁華幾代零落一朝委地而合隨塵土依人而却伍瓊瑶)
(西都賦上觚稜而棲金爵李注觚稜闕角)餘香分盡垢不除(陸士衡吊魏武)
(文武帝臨終顧命冡嗣曰吾婕妤妓人皆著銅雀臺又云餘香可分與諸夫人吳融前賦銜來而月)
(影重重漏出炉香細細)却寄書林汙縑楮(揚雄劇秦美新發秘府覽書林)
(後漢吳祐傳注殺青者以火炙簡令汗取其青易書復不蠧謂之汗簡)豈如此瓦凝
青膏冷面不識姦雄曹(陳江揔雜曲妾門逢春自可榮君面未秋何意令魏)
(志注曹公嘗問許子將我何如人子將曰子治世之能臣乱世之姦雄太祖大笑)吕公巳
去泫餘泣通譜未許弘農陶(見寫華嚴詩)暮年得君真
耐久(見第二卷建除體詩)摩挲玉質雲生手(張少傳石硯賦美玉未足)
(方其質又云韞玉吐雲)未知南越石虚中亦有文章似君否
(文嵩即墨侯石虚中傳虚中字居默南越高要人也隱遁不仕因採訪遇之端溪)西家撲
滿本弟昆趣尚清濁何年分(西京雜記鄒長清送公孫洪赴賢良書曰)
(撲滿者以土爲器爲畜錢具有入竅而无出竅滿則撲之魏書邴原謂孫崧曰君以僕爲西家愚夫)
(耶昌黎題子美墳詩即其清者爲聖賢鍾其濁者成愚撲)一朝墮地真瓦礫莫
望韓公無瘞文(昌黎瘞破硯文硯乎硯乎與瓦礫異後漢孟敏甑墮地不顧)
以石龜子施覺心長老(即汝州天寕師)
老龜千年作一息天地併入支床力(史龜筴傳龜千歲乃)
(遊蓮葉之上又云游三千歲不出其域壽蔽天地莫知其極又云南方老人用亀支床足二十餘年)
(老人死移床亀尚生亀能行氣導引樂天贈王山人詩夜後不聞亀喘息)何年生此石
腸兒(皮日休桃花賦余嘗慕宋廣平疑其鐵腸石心)非皮褁骨骨褁皮
(傳灯錄太隨法真師庵側有一亀僧問一切衆生皮褁骨這箇衆生骨褁皮師拈草履亀邊着)君
家元緒不慎口遂與老桑同一朽(商芸小說孫權時有人獲)
(大亀欲献吳王夜泊越里纜舟於大桑宵中樹呼亀曰勤乎元緒奚事𡭗也亀曰我行不擇日乃遭)
(拘係然尽南山之薪不能潰我樹曰諸葛元遜必致相困求我之徒煑汝計將安出亀曰子明无多)
(言禍將及汝旣至建業諸葛恪果諭權取此桑烹之龜乃立爛)知君遊世磨不磷
(見論語)往作道人之石友(潘岳金谷詩投分寄石友)道人莫欺此
亀無六眸試與話禅當點頭(江賦有亀六眸唐先天中江州献六)
(眸亀十道四番志生公異僧笁道生也講經於金陵人无信者乃聚石爲徒與之談玄理石皆點頭)
陪諸公登南樓啜新茶家弟出建除體
詩諸公旣和余因次韻
建康九醖美侑以八品珍(南史顧憲之爲建康令性清儉強力爲政)
(甚得人和都下飲酒醇者趣號爲顧建康謂其清且美焉西京雜記漢制宗廟八月飲酎用九醖以)
(正月旦作酒八月成名曰九醖張平子南都賦九醖甘醴十旬兼清李注魏武上九醖奏云三日一)
(釀滿九斛米止廣雅曰醖投也周礼食醫掌和王八珍)除瘴去熱惱與茶
不相親(本草陳藏器云茶苦寒破熱除㢓華嚴經以白旃檀塗身能除一切熱惱而得清凉)
滿月墮九天(茶譜衡山封州之西鄕茶研膏爲之片團如月盧仝謝孟諫議茶詩手閱)
(月團三百片王荊公寄茶與王平南詩碧月團團墮九天封題寄與洛中仙)紫面光磷
磷(茶譜蒙頂研膏茶名紫笋陸羽茶經紫者上綠者次)平生酪奴謗脉脉氣
未申(洛陽伽藍記齊王肅歸魏初不食羊肉及酪漿常食鯽魚羹渴飲茗汁高帝曰羊肉何如)
(魚羹茗汁何如酪漿粛曰羊陸産之最魚水族之長羊比齊魯大邦魚比邾莒小國惟酪不中與茗)
(作奴彭城王勰曰卿不重齊魯大邦而愛邾莒小國明日爲設邾莒之會亦有酪奴因呼茗爲酪奴)
定論得公詩雅號知凝神(莊子逹生篇孔子曰用志不分乃疑於神)
(顔延年五君詠吐論知疑神)執持甘露椀未覺有等倫(王智深宋)
(錄豫章王子尚訪曇済道人於八公山道人設茶茗子尚味之曰此甘露也何言茶茗山谷飲茶詩)
(云非君灌頂甘露椀幾爲談天乾舌本漢甘延壽傳投石技距絶於等倫)破睡及四座
(博粅志及本草皆言茶令人少睡樂天贈王十三詩破睡見茶功)愧我非嘉賓危
樓與世隔萬事不及唇成公方坐嘯(後漢黨錮傳叙南陽)
(太守成瑨委功曾岑晊郡爲謠曰南陽太守岑公孝弘農成瑨但坐嘯)賞此玉花勻
(盧仝茶歌白花浮光疑椀面)收杯未要忙再試晴天雲(昌黎青龍)
(寺詩年少得塗未要忙晴天雲見六卷分茶詩)開口得一笑兹遊念當
頻(飛子盗跖篇開口而笑者一月之中不過四五日而巳昌黎閑遊詩兹遊苦不數再到遂經旬)
閉眼歸默存助發梨棗春(梨棗見一卷建除詩)
諸公和淵明止酒詩因同賦
愛河漂一世旣溺不能止(七佛呪經爲渴愛河漂溺生死大海)不
如淡生活(摭言裴令公居東洛夜宴聮句元白有德色次至楊汝七曰昔日蘭亭无豔質)
(此時金谷有高人白樂天曰笙歌鼎沸勿作此冷淡生活)吟詩北牎裏(李太白荅)
(王十二詩吟詩作賦比䆫裏万言不直一杯水)肺肝亦何罪困此毛錐
子(五代史漢史弘章曰三司使王章曰无毛錐子軍賦何從集乎蓋言筆也)不如友麯
生是子差可喜(楚生見一卷題風月堂詩東坡送江公着知吉州詩得郡江東差可)
(喜又和陶獨飲詩床頭伯雅君此子可與言)三杯取徑醉萬緒散莫
起(昌黎感春詩三杯取醉不復論東坡詩三杯卯酒人徑醉淳于髠曰一斗徑醉列子擾擾)
(万緒)奈何劉伶婦苦語見料理(劉伶事見六卷六言詩晉書桓冲謂)
(騎兵參軍王子猷曰卿在府日久比當相料理子猷不荅直高視以手板拄頰云西山朝來致)
(有奕氣耳)不如一覺睡浩然忘彼巳三十六策中此
策信高矣(見三卷書懷詩)政使江變酒誓不涉其涘(李太)
(白㐮陽歌遥看漢水鴨頭綠恰似蒲桃初醱醅此江若变作春酒壘麯便作糟丘臺)尚湏
學王通藝黍供祭祀(王通曰子蓻黍登埸歲不過數石以供祭祀冠婚賓)
(客之酒也成礼則止子之室酒不絶)
以紙託樂秀才搗治
古人争名翰墨藪(史記張儀曰争名於朝謝宣遠賦張子房詩粲粲翰墨場)
柿葉桑根俱不朽(尚書故實廣文斈士鄭虔好書無紙知慈恩寺貯柿葉數)
(屋遂借僧房居取葉書歲久殆遍紙譜雷孔璋曾孫穆之猶有張華與祖書乃桑根紙)固
知老禇下歐陽(唐歐陽詢傳禇遂良亦以書自名嘗問虞世南曰吾書孰與詢)
(荅曰吾聞詢不擇紙筆皆得如志君豈得比)控御管城須好手(管城見山)
(水賦)嫁非好時聊自強(未詳)幅則甚短慙甚長(李正)
(丈資暇集元和薛濤尚松花笺好製小詩惜其幅大不欲長賸之乃命匠人狹小爲之皆以爲)
(便特名薛濤箋左傳昭公三年子雅曰彼其髮短而心甚長)聞道蔡侯閑石
臼(荆州記耒陽縣蔡子江南有石曰云是蔡倫舂紙之臼)爲借餘力生銀
光(丹陽記齊高帝嘗造銀光紙賜王僧虔)〇簡齋詩卷第八
