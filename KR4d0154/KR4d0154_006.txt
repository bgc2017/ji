增廣箋註簡齋詩集卷第六
竹坡胡稺仲孺箋
與周紹祖分茶
竹影滿幽䆫欲出腰脾懶何以同歲暮共此晴
雲椀(茶經第一沸湯之華如晴天爽㓪有浮雲鱗鱗然)摩挲蟄雷腹自
笑計常短異時分憂虞小杓勿辭滿(東坡和孔毅甫詩夜)
(来飢腸如轉雷鮑明遠升天行窮途悔短計)
題畫兔
碎身鷹犬慙何忍(後漢崔駰曰夫鷹犬所獲不過雉兔)埋骨詩書
事亦微(後漢蔡邕筆賦傳六經而綴百氏兮建皇極而叙彛倫)霜露深林
可終歲雌雄暖日莫忘機(莊天地功利機巧必忘夫人之心)
寄若拙弟兼呈二十家叔
(若拙名與能弟二十九盖先生親弟二十叔名援字惠彦)
退之送窮窮不去(昌黎送窮文主人於是垂頭喪氣上手称謝燒車与船延)
(之上坐)樂天待冨冨不來(楽天浩歌行欲留年少待冨貴富貴不來年少)
(去)政須青山映白髮(柳子厚詩早晩青山映華髮)顧着皂蓋
争黃埃(漢志二千石朱轓皂盖)何如父子共一壑龐家活
計良不惡(後漢龐公劉表延請不屈乃就候之曰先生苦居畎畒而不受官禄後世)
(何以遺子孫乎公曰世人皆遺之危今獨遺之安後携妻子登鹿門山因採薬不反老杜昔遊)
(詩龐公任本性携子卧蒼苔漢班固叙傳漁釣於一壑則萬物下奸其志昌黎酬崔少府詩活)
(計似鋤剗陳後山謝寇十一詩書生活計亦酸寒不悪見二卷春雪詩)阿奴况自
不碌碌(世說周伯仁母冬至㪯酒賜三子嵩曰伯仁好乘人之短嵩性很抗推阿奴碌)
(碌當在阿母目下耳阿奴嵩弟謨也)白鷗之盟可同諾(白鷗見前張迪功詩)
(黃山谷和東坡詩白鷗盟已寒)三間瓦屋亦易求着子東頭我
西頭(世說陸機兄弟住參佐解中三間瓦屋士龍住東頭士衡往西頭)中間共
作老萊戲(孝子傳老萊子奉二親行年七十作嬰兒戲着五采斑襴之衣)世上
樂復有此不(淵明游斜川詩未知從今去當復如此不未云且極今朝楽明日非)
(所求東坡和陶游斜川詩未知陶彭澤還有此楽不)問夢膏肓應巳瘳(世說)
(衛玠問楽今夢云是想楽曰神形不接豈是想耶衛曰因也楽曰未嘗夢乘車入鼠穴擣虀啖)
(鐡杵背無想無因故也衛思不得成病楽爲剖析即少瘥楽嘆曰此兒胷中及無膏肓之疾)
歸來歸來無久留(招隱士賦王孫兮歸來山中兮不可以久留)竹林
步兵非俗流爲道此意思同遊(晉阮籍與兄子咸爲竹林之遊)
(籍聞步兵厨有酒求爲步兵校尉昌黎薦士詩俗流知者誰)
次韻謝表兄張元東見寄(元東名規臣)
平生張翰極風流好事工文妙九州(晉書張翰有清才善)
(属文李太白送張十一詩張翰黃花句風流五百年)燈裏偶然同一笑書
來已似隔三秋(先生自注元夕獲從游采葛詩一日不見如三秋兮)林泉
入夢吾當隠(白樂天酧慕巢尚書詩書意詩情不偶然苦云夢想在林泉史記老)
(子去至關關令尹喜曰子將隠矣強爲我著書)花鳥催詩歲不留(老杜江上)
(值水詩老去詩篇渾漫與春來花鳥莫深愁)安得清談一陶寫令人
絶憶許文休(蜀書許靖字文休爱楽又物誘納後進清談不倦晉書王羲之云正)
(頼絲竹陶寫)
若拙弟說汝州可居已卜約一丘用韻
寄元東
四歲冷官桑濮地(杜醉時歌廣文先生官獨冷史記楽書桑間濮上注云濮)
(水之上地有桑間在濮陽南濮陽今爲縣属澶州先生嘗爲澶州開德府教授故云)三年
羸馬帝王州(昌黎贈李大夫詩羸馬鳴且哀謝眺入朝曲余陵帝王州)陶潜
迷路巳良遠(陶潜歸去來辝實迷塗塗未遠)張翰思歸那待秋
(見第一詩)病鶴欲飛還躑躅(古欹辝飛來白鶴從西北方十十五五羅列成)
(行妻卒被病不能相隨五里還顧十里徘徊)孤雲欲去更遟留(白楽天贈)
(郭煉師詩孤雲難久留十日告將歸)盍簮共結雞豚社(豫卦初疑朋盍簮昌)
(黎南溪始乏詩願爲同社日雞豚燕春秋)一笑相從萬事休(桺子厚别刘夢)
(得詩黃髮相看五事休)
元方用韻見寄次韻奉謝兼呈元東(二首)
大難詞源三峽流小難詩不數蘇州(世說陳元方季方子)
(各論父功德争之不决諮於大丘大丘曰元方難爲兄季方難爲弟杜醉歌行詞源倒流三峓)
(水國史𥙷韋應物嘗守蘇州其爲詩馳驟建安以還各得風韻不數見第一詩)了無餘
生齊氣累(魏文帝典論王粲長於詞賦徐幹詩有斉氣然亦粲之匹也李善注斉俗)
(文体迂緩而徐幹亦有斯累)正值寗子商歌秋(王襃四子講德論寗戚商)
(歌以干斉桓注云商秋声也)鵠飛千里從此始(韓詩外傳田餞事曾哀公)
(名經也今子之書大抵常談而已荅曰經者取其事常可常則爲經矣且不爲孔子其无經乎)
(斉問子順子順曰義傷也魯之之史記曰春秋經因以爲名焉又晏子之書亦曰春秋吾聞泰)
(山之上封禅者七十二君其見称𫐠數不盈十所謂貴賤不嫌同名也史記虞卿不得意乃著)
(書上探春秋下觀近世作節義称號揣摩政謀八篇刺譏國家得失世傳之曰虞氏春秋大史)
(公曰虞卿非穷愁亦不能著書以自見於後世云)不辭彭澤腰常折(見前)
(送張仲宗詩)却得邯郸夢少留(異聞綠盧生遇吕公於邯郸逆旅自嘆不)
(得意翁与一枕曰枕此當榮適如原生俛首但見身入枕穴中遂至家未幾登第出入將相五)
(十年子孫列顕仕榮盛无比年八十而卒生欠伸而寤吕公左傍主人向所蒸黃梁尚未熟)
有句驚人雖可喜(老杜江上值水詩語不驚人死不休)無錢使
鬼故宜休(見三卷書懷示友詩)
元方用韻寄若拙弟邀同賦元方將託
若拙覓顔渊之五十畒故詩中見意
夢中與世極周流錯認三刀是得州(晉書王濬夢懸三刀)
(於屋梁湏臾又益一刀斍而悪之主簿李毅曰二刀爲州又益一者明府臨益州乎果迁益州)
擬學耕田給公上(漢楊惲書身率妻子戮力耕桑灌園治産以給公上)要
爲同社燕春秋(見前寄元方詩)囊間已辦青芒屨(漢卜式行)
(着芒鞋老杜刘少府畫障詩青鞋有機從此始孟浩然王山人見尋詩脚踏青芒履)桑間
想聞黃栗留(詩吟黃鸝留或謂黃栗留關西謂之黃鳥幽州謂之黃鶯常以椹熟)
(時來休桑間)儻有幽人諮出處爲言無况莫來休(陸子)
(履詩薄有田園歸去好苦无官况莫來休)
西郊春事漸入老境元方欲出遊以無馬未果
今日得詩又有舉鞭何日之嘆因次韻招之
毛穎陳玄雖勝流(毛穎陳玄見前墨梅詩此史許惇无斈術不爲勝流所重)
也須從事到青州(世說桓公主簿善别酒有酒輒令先嘗好者謂青州從事)
(悪者謂平原督郵注云青州有斉郡平原有鬲縣從事謂到斉下督郵謂鬲上住也)重吟
玉樹懷崔子(先生自注近詩懷元東有臨風瞻玉樹之句老杜八仙歌宗之瀟洒)
(美小年皎如玉樹臨風前謂崔宗之也)欲唱金衣無杜秋(杜牧之爲李錡)
(妾杜秋娘詩秋持玉&KR1356;飲与唱金缕衣注云李錡常唱詞云勸君莫惜金縷夜勸君湏惜少年)
(時花開堪折直須折莫待無花空折枝)官柳正須工部出(老杜西郊詩時)
(出碧雞坊西郊向草堂市橋官柳細江路野梅香)園花猶爲退之留(語林)
(韓愈有二妾曰縫桃柳枝皆能歌舞初使王庭湊至壽陽驛有詩云風光欲動別長安春半城)
(邊持地寒不見園花併巷柳馬頭唯有月團團盖有所属也柳枝後踰垣遁去家人追獲及鎮)
(州初歸詩云别來楊柳街頋樹擺弄春風只欲飛還有小園桃李在留花不發待郎歸自是專)
(寵絳桃矣)籃輿自可煩兒軰(晉書陶潜王弘要之還州問其所乘素有脚疾)
(向乘籃輿亦足自反乃令一門生二兒共輿之至州)一笑來從樾下休(淮南)
(子精神訓失繇者得休樾下則脫然而喜岩充之開非直樾下之休也高注楚人謂樹之上大)
(夲小如車蓋狀爲樾)
荅元方述懷作
不見圓機論九流(文中子安得圓機之士与之共言九流哉九流謂儒家道)
(家隂陽家法家名家墨家縱横家雜家農家也)紛紛騎鶴上楊州(東坡題綠)
(筠軒詩若對此君仍大嚼世間那有楊州鶴其說以為有客相從各言其志或願爲楊州刺史)
(或願多貲或願騎鶴上昇其一人者欲兼三人者之所欲乃曰腰纏十萬貫騎鶴上楊州)令
之敢恨松桂冷(唐明皇幸東宫見薛令之朝日出團團詩題其傍日啄木觜距)
(長鳳凰毛羽短若嫌松桂寒任逐桑榆暖令之乃謝病歸)君叔但傷蒲柳秋
(晉顧悅之字君叔與簡文帝同年而髮早白帝問之對曰松栢之姿經霜猶茂蒲柳之質望秋)
(先零)汝海蛇杯應巳悟(晉楽廣有親客不來間其故曰前蒙賜酒杯中有蛇)
(旣飲而疾廣意河南廳事壁上角漆畫蛇影復置酒於前処告其所以客豁然意觧沉痾頓愈)
(先生自注近聞舍弟汝州嘗服薬)㐮陽駒隙竟難留(先生自注㐮邑周簿)
(報病不起駒隙見二卷八音歌)來牛去馬無窮債(老杜秋雨嘆去馬來牛不)
(復辨)未蓋棺前盍少休(老杜詐懷詩蓋棺事則已)
六言二首
莫賦澗松欎欎(左太冲詩欎欎澗底松離離山上苗以彼徑寸莖蔭此百尺條)
(世胄躡高位英俊沉下僚地势使之然由來非一朝)但吟陂夌青青(莊子外物)
(外物篇儒以詩書發冡大儒臚傳曰東方作矣事之何若小儒曰未解裙儒口中有珠詩固有)
(之曰青青之夌生於陵陂生不布施死何含珠爲)爲婦讀劉伶傳(晉刘伶嘗)
(渴甚求酒於妻妻指酒毁器涕泣諫曰君酒大過非攝生之道必宜断之伶日善當祝鬼神自)
(誓可貝酒肉妻從之跪祝曰天生刘伶以酒爲名一飲一石五斗解酲婦兒之言慎不可聽乃)
(引酒御竹塊然復醉)教兒書寗戚經(見三卷書懷詩)
又
種竹可侔千戶(史記貨殖傳渭川千畆竹其人與千戶侯等)擁書不
假百城(北史李謐曰丈夫擁書万卷何假南面百城遂絶跡下帷棄産營書)何必
思之爛熟熱官無用分明(見前卷十月詩)
增廣箋註簡齋詩集卷之六
