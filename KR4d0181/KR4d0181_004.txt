崧庵集卷四宋李處權撰
五言律詩
西亭
江南形勝地列坐肆遐觀氣象天圍大溪山眼界寬遠
風來綠野返照上朱欄更待秋澄澈重尋落帽歡
簡彦冲兄弟
過午時雲簇膏春暝雨簁石苔先受色桃葉復含滋客
舍居難穏家書到每遲二公俱強飯宗社要扶持
簡江二十丈
旅泊桐廬郡溪山過所傳稍寬遊子恨知有丈人賢水
落魚鰕聚林疎橘柚懸淹留拚宿醉卧扣月中船
戱簡秦處度
淮海秦夫子相逢又十年好詩無漫與愛酒不虚傳夜
寺雲連榻秋江月滿船不知嵇叔夜何得絶交篇
簡知章
野老元同社柴門不上關喜君捐俗事令我破愁顔宿
雨生流水春雲媚遠山何當事鷄黍把酒坐忘還
道夫惠詩為和五首
飯已抄雲子杯仍致麴生青梅方弄色黃鳥已無聲世
態窮尤見吾心老更明從來文字飲意不在傾城
獨醒非我事多難亦吾生將相知無種文章怕有聲且
當乘款段無復謁承明使我忘羇旅絃歌近武城
山雲談次改溪水坐來生白鳥飢逾靜蒼蠅飽不聲令
君真子産墨客陋彌明回首人間世塵埃望赤城
不恨青春去唯愁白髮生日長宜燕乳水滿自蛙聲念
我心方逝逢君眼漸明剛腸三尺劒光彩動豐城
水陸勞千里詩書誤半生山開南國翠鳥已故園聲會
是豺狼靜方瞻日月明牽羊今古恨洒血望占城
士特倒用韻作元日復和
覓醉無千日浮家又一春閒門久羅雀貧甑自生塵我
欲論秦過君須賦洛神窮途依二阮遂欲老於閩
再和
鬢絲殊覺老淚血更傷春閱世元如夢除天總是塵有
心躭傳癖無意媚錢神坐怪三衢守書来不到閩
元日聞養源文少醉詩以簡之
南州新歲換北客長年悲吾日且三省我生仍百罹谷
深雲不起樹暖蝶先知聞道山翁醉何如卧雪池
同二三子步溪上
已恨春風過猶欣夏日長鶯喧桑已葚燕乳麥初芒白
髮悲如許青鞋樂未央歸来安客舍更有北窗涼
謝翁養源惠醋
已著蓮花釀仍兼竹葉醅橙和致上味蚋聚見良材政
想攅眉漉須煩掩鼻開先生元自立不是乞鄰来
見懷
飄零吾老矣詩酒得斯人邂逅干戈際慇懃骨肉親錦
囊元絶俗瓊樹舊無塵歸棹荷花裏從誰問玉津
陪諸友野步
北客身將老東風又歲華山晴添氣象水暖莫津涯貧
覺他鄉苦慵嫌去路斜昇平吾會見時事不須嗟
淹留傷老眼放曠適閒心石淺出佳色鳥幽傳好音課
詩空自切饋酒莫辭深更說溪西寺明朝款款尋
偶坐西齋陪介卿賞卿嘉話久之成詩
靜聞簷際雨密障坐隅風竹晩葉時墮梅疎香欲空芝
蘭室自好文字飲誰同它日功名事應從筆硯中
夜雪偶書
歲晩山雲合窗鳴霰雪飛方欣樽有酒未嘆篋無衣谷
杳青松健林空綠萼肥月明溪上醉應是夜深歸
澹軒
野鶴元同性晴山正滿門那知有城市初不異丘樊水
靜嫌風撓花開畏蝶喧應當如是觀客至亦忘言
題嚴公祠
掛席上桐廬溪山似畫圖斯人不復見吾道一何孤誰
入非熊夢真成失馬徒清風端未冺猶可激貪夫
守歲用少陵阿戎家韻寄懷蕭國器
節物賴鄰家南風競剪花門無迎客犬地有噪人鴉病
眼愁中暗題詩醉裏斜亂離俱老大今夕意何涯
新歲偶書呈諸友
已見王正月陳人百不知紅顔豈長好白髮已多時臘
雪微霑土春風小動帷丘之禱久矣何意問祥祺
東亭
簷屋排空闊薰風眺晚晴閒雲連樹碧白鳥破烟明世
亂思君子身危仗友生秪應今夜月解識故鄕情
桃花
照水桃花樹春風灼灼開雖非天上種何異觀中栽帝
子吹笙罷漁人信棹迴故園何處是目盡望鄉臺
挽許主簿
攘攘誰逃死黃泉不獨君一官書載考五舉擅多文異
日遼東鶴當年冀北羣承家知有子翮就看摩雲
長橋
徙倚長橋上時難得此遊水光迎目動帆影上天浮不
見鴟夷子須煩顧虎頭今年閏八月好好醉中秋
和彦冲同原仲過交溪橋頭
不識交溪路詩來錦繡重閒雲時出岫落日更明松叔
夜常為鍛淵明亦近農喜君機事息魚鳥故相容
和劉逸老題羅漢壁間韻
僧房元寂寂客意遂陶陶詩筆翻雲錦茶甌捲露濤鴉
歸寒日下雪盡遠峯高尚喜王喬近吹笙坐碧桃
再和
已着詩招隠何須酒引陶胷中有涇渭筆下足波濤世
亂閉門早身閒倚枕高何慙少陵老鸚鵡啄金桃
題月山寺壁三首
故國三千里行蔵豈問天雪峯明的的水溜響涓涓指
凍無完甲琴寒有折絃老僧如木石性靜不須禪
罷雪仍廻雨僧房物物宜谿明霜落後山淨月來時泯
默窮愁志艱難食菜時弟兄千里隔書斷鬢成絲
不遇彭夫子何因到此間無窮霜後木不斷雨中山秖
恐高僧占多慙倦鳥還孤雲在寥廓容望不容攀
題隠居
淡泊幽人趣蕭條隠者居疎簾隔花竹淨几展圖書自
向交游密何拘禮法疎為言陶靖節吾亦愛吾廬
贈彦先
此地堪營屋何山更採薇怪松拏石出好鳥傍人飛衰
相年來見幽尋亂後稀郎君似冰玉令我亦忘歸
偶書譏武團練
干禄謀何拙求人計又疎祝鮀焉用佞寗武豈真愚自
乏千箱積誰令萬卷餘艾肥蘭蕙瘦饑饉竟何如
橋院
淹留歲云暮旅泊似幽棲鷗鷺如相識牛羊自不迷已
煩陶令顧何必謝公携始覺吳儂健天寒更涉溪
題蘭陵税官清輝亭
不謂人間世官居有此清山横猶倒影鳥過忽遺聲倦
客方躭句高人不治名夜寒雲去盡對面月華生
阻雨
小雨妨幽事徜徉所得多前期操野艇亭午出煙蘿選
勝纔如許偷閒肯重過自憐詩酒涸無句敵陰何
才臣設席彦修來過仍陪表臣終日之樂豈易
得也因賦
顧我非仙李知君實老彭承家羅玉樹潤屋起金贏世
路嗟多事人生戒不情歲華將暮矣切勿訴深觥
彦修席上命賦何處難忘酒
何處難忘酒南州盗賊多黃巾方裂眥白日敢持戈不
見韓擒虎寧聞馬伏波此時無一盞其奈客愁何
草飲招表臣才臣彦文道夫
愧匪屠門嚼且無金屈巵人生難得醉我輩不須辭山
迥雲生谷林空鳥並枝前溪天欲雪為報戴逵知
清明日席上呈諸友
佳節年年好新春處處宜鶯花從自得蒲柳頓先衰事
過如驚夢愁来劇亂絲神仙端可學吾願問安期
飄零何足怪喪亂故應宜炙手寧為盛張羅未必衰篇
章懷杜牧游說鄙袁絲鐘鼎山林事胷中自有期
弔彦深
已秀不成實長懷事可吁寧論日下鶴遽失掌中珠擾
擾遭斯厄冥冥喪厥軀高堂親白髮淚眼尚青枯
水閣雨中
南國寒多雨溪山晝更晴風帆隨鳥上樵逕入雲行已
苦無饘粥猶欣見耦耕故園歸未得豺虎正縱横
陪諸友赴城南妙智上人晚集
晩烟林際泊夕陽波上明天寒少佳色樹老無柔聲支
郎頗好事我輩適同行劇論不知醉感時空復情
同士特似表過中峯餞似宗
舊好崔亭伯新交阮仲容招擕來白水祖餞過中峯谷
暖芊芊樹雲深杳杳鐘兵戈一分袂惆悵幾時逢
食鱠
設網機關密磨刀意氣麄令人思洛鯉媿客問江鱸豆
麴偏相與橙虀未可無相從頻莫厭乘興不煩呼
呈似表
聞說煙塵近驚奔道路長人生何草草天意竟茫茫山
鳥寒亡路溪花濕更香飄零值君子老眼慰悲凉
發永豐道中
雲斷山如拭秋明水劇虚濕煙蒙翠竹瞑雨濯紅蕖茅
舍真淳俗甆甖窈窕沽何須訪摩詰便是輞川圖
喜聞三十弟消息
喜得真消息仍安嶺表居深知道路遠不在信音疎荔
子應憐汝㯽榔敢笑渠一年看又盡兄弟意何如
武林偶作
江山天下勝北客興悠哉月上千峯雪潮生萬壑雷酒
狂憐老大吟苦覺衰頽始滿平生願征帆未憶開
寄朱希真
故人俱白髮念子始青袍僕色新生敬詩名舊仰高天
寒西日瘦歲晩北風號望望滕王閣何時共濁醪
簡葉丞
傾盖鄱陽彦孤芳且寄林一官方似水五字可兼金與
世不求合開筵猶見尋何當鑄農器歸望故人岑
表臣檢校東臯雨中有懷詩以促歸
旅泊愁春雨春寒更北風雲山方秀發煙樹却冥濛念
我携家客逢君足榖翁胡為在窮谷正渴一尊同
五言長律
留別范元長二十八韻
博洽人為史循良吏得師謀謨當啟沃出處繫安危鶚
立通丹地龍章近赤墀咨詢唐典故筆削漢官儀結客
多青眼承家最白眉浩然無害氣汪若有容陂慎獨仍
三省操危任百罹誰嘲玄尚白自信涅非緇俯仰俱無
怍幽明兩不欺愛君心匪石憂國鬢成絲劵外真毫末
樊中足坦夷閉門因拂袖展卷代支頥遠覽迷千古高
懷自一時海非蠡可測豹豈管能窺能事推天禄威名
到月支孔融徵已晩安石起何遲不待南飛鴈貪懸左
顧龜向來鸚鵡賦此去鳳凰池揭揭英靈氣巍巍柱石
姿衮衣須我補霖雨更誰為賤子端何者先生頗識之
幾年當顧盼今日倒鑪錘解榻徐生入彈冠貢子知青
蠅休點汚白璧漫瑕疵鍊句終乖律看書正闕疑地偏
如有避交淡欲無私瘦馬終千里寒灰待一吹西江如
可激畢命守軒帷
次陳叔易太湖二十韻
北客何來此浮生直偶然風飈從禹穴日脚近虞淵漁
唱誰能問鷗盟我不捐燃犀怪可覩擊樹訊空傳釣石
温徐坐檣竿穏近聯波明疑練妥山淨學眉連客上三
千履軍呼十萬鋋可思江柳下秖欠舞衣前鼓柂知無
及乘查悵未緣遠中微隠樹闊外莽横天縹緲湘靈瑟
夷猶范蠡船健帆風作馭駭浪雪盈顛行鷺紛羣起孤
鴻杳獨鶱斷崖方怒吸淺瀨或勞牽夜泊星辰逼晴占
日月偏幽姿閟蛟室神物護龍泉世亂甘淪隠塗窮枉
乞憐渚花迎日笑岸草信人沿頗欲追雙槳無因共兩
舷時來如謝朓三復有餘妍
大人生日
天欲斯文起時將此道隆昭明應熊夢爽拔降神崧業
則真王佐猷當沃帝聰尊經獨韋氏識字必揚雄制作
超前輩篇章萃古風不憂時易失却怕俗多聾日月胷
襟裏江湖度量中䜛深遭璧玷施博儘金空指日風雲
會来時雨露蒙經綸觀世業潤色付宗工炯炯丹心壯氲
氲浩氣充檜壇休跨鹿丹鼎且蟠龍載誕佳辰及高門
喜氣融捧觴欣有祝陳頌愧無功舞鶴窺筵淨偷桃照
座紅孔庭詩禮集請訪吸川虹
失題
天上石麟墮人間瓊樹芳叔孫知典禮曹植有文章桃
李蹊方盛芝蘭室更香榻先徐孺下書異鄴侯蔵載世
推能事當年亦寵光頗懷追潤色奚惜吐琳瑯末俗元
多忌冲懷竟兩忘由來高士駕不肯少年場鼎鼎文方
古魚魚道必昌仲山終補衮虞舜正垂裳賤子虚蒙顧
仁風實奉揚彈冠從入仕執戟且為郎欲作蟬遺蜕差
同鼠耗倉窮途遭白眼永夜付黃粱尚齒三千客容窺
數仞墻受知心有激欲報意何長皓鶴宜風露青松飽
雪霜傾身挹東海再拜酌公觴
謁翁丈四十韻
之子儒林傑斯文國士稱詞章曹植擅典故叔孫能秉
哲中逾曠撝謙外匪矜世家非冠玉人物是壺冰海内
休方駕朝端且服膺五車俱可復萬頃不勞澄活國嘉
猷告匡君重任勝側聞金作礪意在木從繩昔旅西雝
鷺方觀南海鵬青冥翻蹭蹬凌厲失飛騰制禮初煩訂
為郎頃見徵禰生宜獨薦文子要同升浪有羶供餌虚
傳被襆綾可嗟懷白璧竟與汚青蠅直作悠悠去從他
衮衮登時情尚馳突吾道豈憑陵善舞須長袖良醫必
折肱寧為棲枳鳳不作下韝鷹鄭谷成真隠蕭齋占上
層華胥久無夢款段適堪乘種柳追彭澤栽桃學武陵
池凉蛙閤閤徑暖羽&KR1415;&KR1415;得句長鬚送敲門稚子應掃
庭延墨客過寺折談僧賤子孤懷切窮途百慮烝待沽
希善賈投分得良朋戎馬來何速烽煙見未曾神傷瞻
雉尾愁絶望觚棱漠漠雖難問蒼蒼尚可憑人心無右
袒天意有中興厭世思蟬蛻傷時泣土崩漁樵甘混雜
貧病苦因仍更短猶為簿從聾也作丞依仁劇山仰飽德
正川增舊事將誰語前非秖自懲緣危時過棧扶老漸
携藤篤義幾虚辱温顔豈謬承醇醲須手漉撥刺頼觀
罾笑語朝曛隔塵埃肺腑凝尚期文字飲相對夜深燈
