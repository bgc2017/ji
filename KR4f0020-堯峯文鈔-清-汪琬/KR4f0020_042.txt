堯峰文鈔卷四十二翰林院編修汪琬撰
古體詩二(共七十五首)
清涼寺中與武曾訪景陽宫井因飲海棠花下
春山如畫屏羣芳亂烟霞小紅欹曲徑點綴山僧家我
來訪陳宫樹石空槎牙髣髴辱井存綠蕪翳深窪山僧
施法雨欲洗胭脂汙妖艷銷未盡千載萌根芽至今光
風中一一開晴葩嫣然展微笑絶似宫中娃試問諸天
女豈解散此花正恐花信闌淒涼委泥沙與君置尊酒
及此風日嘉無然感廢興三歎張麗華
還家檢挍草堂及書屋訖作此
門前流水屋角山先生一笑開穨顔平生苦無立錐地
何意有此茅三間修&KR1046;老松卧苔石苕花&KR1527;&KR1527;黃金色
竹籬蓬徑頗宜人好岸一巾扶兩屐先生倦遊今幾年
歲暮日斜殊可憐但辦鑪熏與茗盌濡毫真箇賦歸田
至清江浦貽上晨過舟中與之小飲
挂颿斗埜亭落颿淮南邨感君遠相顧檥櫂枯楂根是
時漲初減綠波半篙渾涼吹滿絺衣入水生縠紋攜君
坐船頭喜有濁酒温景物況爾佳烟柳摇初暾試鱠水
精鱗堆雪隨風飜君雖不解飲為我盡此尊我儕本不
羈所志非高軒微官偶為累坐困簿領煩幸然脱塵鞅
如鳥辭籠樊千里得良晤一笑眉宇掀借問平生交零
落今誰存東西與南北遊川日沄沄俛視諸兒曹瑣細
何足論會堂吐壯氣一往虹霓奔岸巾抵兩掌不顧四
坐聞君盍恕我門毋令遽聲吞明發復行邁相望青綺
門
黃河
河流挾風雨勢欲穿城堞平田多陸沈不逄邨女饁居
人憂水患夜卧孰敢怗往來南北舍塗泥每遭蹶如何
漁蠻子獨與河伯狎舉家傍蘆葦取給舟一葉生兒雖
長成不絝亦不屧委身餘淖中頗類豬與鴨我來三歎
息安得防河筴但聽讙呼聲家家持畚插
河水暴漲舟不能前謀舍舟從陸行
昨從江上來據舷但穩坐檣竿挾輕風闃忽巨浪破長
年百無事倦倚柁樓卧山色入船忩快意亦覺頗誰知
達黃流遽受河伯挫駕貍鞭風霆秋漲能許大想見欣
然喜一往恣掀簸役夫輓弱纜憊甚泥沒髁何如遵往
陸免飤蛟龍餓三占從二人況有羣言和簡書絶可畏
王程敢辭癉明發我將行鳴鐸驅騾馱
翼日渡河過駱馬湖
孤舟如昨日兀坐發長喟忽聞疊鼓轟此事頗意外檣
頭旗腳轉悠然出滂湃河神似哀我不復邀祈賽官事
有程期驅使速北邁落日漾輕颿欹仄了不礙竟得達
安流幸荷蛟鼉貸平湖𦕈千頃渌淨别有派游龍襍菰
蒲遠近略相帶好山落其中明鏡點蛾黛我生否已極
乘除理宜泰回顧風埃稀倦眼聊一快
駱馬湖
湖流渌淨殊不惡檣竿又轉風颿腳世間快意真有此
何異腰纏復騎鶴漁家小艇穿綠蘋網得銀刀三尺鱗
今宵買魚佐邨酒一醉船頭欹角巾
與武曾翫月因取東坡句賦此歌(東坡句新月如佳人又從)
(來佳茗似佳人)
有月如佳人娟娟眉嫵長有茗如佳人澹澹肌理香與
君歠茗佳對月深秋風味兩竒絶君不見筵前樺燭摇
簾櫳鳳槽龍撥彈春風蒲陶之酒馬腦鍾遺簪墜珥紛
無數我非其人終不顧拂衣出門酒未闌兒曹大笑儒
生酸
夏鎮舟中作
垂楊蔭落日蕅華弄輕風能言綠頭鴨浮沒滄波中漁
邨與蟹舍微有一徑通舟行直此景倦眼開䨇瞳我家
蘇臺下幽勝將無同平湖𦕈數頃炯若磨青銅倒影&KR1171;
山角長作眉黛濃雨餘暑氣薄水雲澹濛濛試呼黃蔑
舫往穿蒲葦叢横塘采蓮女沿流每相逄吳歈一啓齒
嫋嫋摩晴空歸來夕陽沒新魄縣半弓自從涉江淮鄉
㝱隨飛鴻狂飇驅濁浪四顧嗟途竆今來湖隄上稍滌
塵埃容少住為佳耳無然漾孤篷
南池即子美題詩處
華奴才了山香曲玉奴又撥檀槽續後宫競習清平詞
未必細紬三賦讀曾來此地停征輪蒲荒蔆熟波粼粼
藏卻平生掣鯨手偶然默筆還驚人漫道文章特小技
沈宋見之應奪氣至今池上行人行猶為一詩停去騎
雪
泗州道上雪車輪欲敗馬蹏蹶行人回策投空林飢烏
亂嗁烟火絶瓜洲道上雪日暮孤舟理輕楫行人遥指
金焦峰數點魚鐙望中滅北風未息泥未融老夫三歎
憂途窮何如今日穩坐茅堂中一任撒鹽飛絮穿簾櫳
瓮頭新篘美且濃掀䫇一舉尊罍空衰顔亦得回春風
游靈巖襍咏五首
吳王井
金秋既已殘碧闌復已無宫中井猶爾況此井上梧寒
泉咽不流千年鑑亡吳傳聞景陽宫亦被胭脂汙
硯池
誰鑿三尺泉涓涓古臺側無人擘彩箋石筍空如筆為
染墨㾗多餘流黝然黑
響屧廊
吳王敞畫棟曾貯越谿女想見笙歌中蹋筵舞白紵履
綦竟安在遺阯空煙雨隠隠芒屨聲樵翁自來去
翫花池
吳娃昔愛華繞岸華如靨共蕩木蘭橈香風吹繡袷誰
知桃李盡蒲葦汎鳧鴨時有山僧來引泉澆菜甲
西施
竹葦異柔韌河濟殊清渾貞淫各有性孰能究其根越
女既妖冶肯顧吳宫恩單舸逐鴟夷此事奚足言不見
千載後猶然魅王軒
雨中襍興六首(是時將入山訪儲公不果)
屋角婦鳩嗁林端姑惡語天公不好事薄寒釀隂雨已
宿名山諾泥滑奈何許吾其為卧遊往挾睡鄉侣
樹石堯山陽茶筍娃宫下卜居西郭西相距纔一舍日
者賦愁霖有車不遑駕何時數往來遂結東林下
吾窮豈坐詩蓋為骨相寒仕宦車耳生味少興亦闌絮
帽與布裘浩歌自盤桓俗客幸不至勿刈當門蘭
體中頗不佳愛檢巾箱藥平世幾兩屐高卧久未著況
逢積雨多餘潦壞籬落翳翳李梅隂惟聞鳥聲樂
牀頭數卷書屋腳一弓地未衰得蚤閒行坐頗快意尚
受宿業驅斯文恣游戲辟之蟲蝕木非鳴不平事
肉食溷乃公恐非山澤宜薑梅點蒸壺鹽豉下蓴絲山
庖足俊味一飽良可期腹吾不負汝汝勿羡豚胹
寄武曾貴州兼示沈周諸君四首
吾友班揚徒聲名走畿甸幕府方急才去逐黔陽傳悤
悤書檄間楯鼻磨作硯華國有若人惜哉莫能薦
翩翩朱公子折節治古文與世絶少可每言喜御君相
攜從我游鶴立於雞羣豈無東南美瑣瑣不足云
往時灌園圖烟墨濡吳綾作者果誰氏翰林有雲仍(文與)
(也作圖)比聞杞蘜荒菘芥獨青青何不歸去來偕婦師於
陵
自我歸東南造門無此士平生六藝學聽者塞其耳詞
賦頗類俳章句極可比天未喪斯文勉旃二三子
五十生辰放歌
有耳何必洗塵埃不到先生耳有齒何必礪利名不挂
先生齒先生比來更事多肯愛軒冕嫌烟蘿前春屏居
吳市側去秋誓墓吳山阿相羊雞豚邨闌入東西舍籃
輿但要諸生扶藤杖每從釋子借自信前生是地仙來
游人世亦偶然洞中丹竈定無恙苔鎻雲封五十年
積善菴舊有海棠一本花時最為爛漫今已不
復存矣
西虹橋西紛薺麥回首名花已陳迹猩血氍毹錦步障
猶有山僧話疇昔似聞玉女司此花怕涴塵俗霑泥沙
鶴林杜鵑故有例竟歸閬苑僊人家稍稍枯槎萌短枿
曾無十枝五枝發老夫自愧來挍遲不見此花全盛時
作字數紙因戲題其後
澂泥硯子南唐款官窑蟾滴儲泉滿小忩棐几足盤桓
弱&KR0034;纔支綠沈管一丸襍試方與程偶然落紙為真行
未可汚渠邨姥扇綰蛇縈蚓煩譏評
勺藥歌
豐臺勺藥南地無花徑一尺高丈餘都人買此不甚惜
狼藉緐枝横路隅吳閶勺藥更輸直幾與姚黃魏紫敵
朱欄錦障護春風更將落蘂煎酥喫花之䝿賤安足論
且傾綠酒酹花神不煩拈出當階句小謝斯言已覺陳
放歌行
三十六天風䬒䬒不知何天可寄愁大瀛海環九州九
不知何地堪薶憂憂愁如許苦難理欲借酒鎗攄魁壘
黃金未化丹未成不飲得毋貽後悔海棠木筆次第開
提攜杖屨穿蒿萊馮誰致書葉道士為吾邀取麴生來
醉後放筆作醉鄉歌
昔有醉鄉記我則歌醉鄉願隸醉鄉籍願趣醉鄉&KR1019;醉
鄉浩如春日暖風復光人間足憂到此旋已忘忘小者
遠譁爭大亦絶寇攘門無催科吏籬無吠盗尨不知耕
桑艱不識烏兔忙盡室及比鄰熙熙共倘徉孰為圉與
臺孰為侯與王孰嗁兒號妻孰鼓瑟吹簧孰射牛以炙
孰采藿以湘孰壽若籛鏗孰夭若國殤孰者為爼豆孰
者為戈斨死名西山下殉利東陵旁問渠都漠然惟覺
歲月長是鄕僅咫尺舉步入其疆非若求不死雲海迥
茫茫又非參學比芒鞵走諸方儻欲往從之但命潔壺
觴醉行欹接㒿醉卧倒荷裳麴生不可疏糟邱不可荒
吾老是鄉矣慎勿醒而狂
按無功作記謂去中國幾千里予以為殆非習游
醉鄉者使果如此則終無問津者矣故歌末及之
送李推官赴軍前
旌旗獵獵呼朔風銜枚疾走冰雪中將軍手攜丈二組
一戰竟縳蕭老公龍角讙鳴鼉鼓吼脇從櫜甲求自首
馮君草檄諭諸蠻楯鼻千言如宿構
舟往堯峰遇雨
横塘渡口北風起横山濛濛水雲裏老夫鼓柁西南游
急雨隨風打船尾舂鉏插喙栖沙汀蜻蛉接翅飛從横
風頭潑墨雨腳白阿香隱隱將車行柁樓濁浪大如許
停船暫纜前邨樹獨有漁師不畏風張颿曳網湖中去
游姑蘇臺臺之左一僧廬焉
吳王在時高築臺吳娃一笑相隨來粉綿撲面脂拭口
共唱吳歈舞垂手吳王一去臺已傾酒城豨巷空從横
土華泫露㑴官道胡蝶紛紛抱華老千年社酒澆鴟夷
鼓聲不到夫差祠君不見臺前盡屬民家地漸有山僧
規作寺
自胡巷入焦龕
西山山色如環連堯峰一角尤攙天山中松石秀而埜
山下李梅幽更妍數家墟落近相接後通曲港前平田
出檐高支賣酒望繞岸競尾罱泥船老夫卜築山之麓
不置廈屋惟卑椽穿渠稍決旁舍溜種竹但引西家鞭
朝來解后風日美山紅澗碧供攀緣歗聲直排烟霧起
快步欲鬭蝯猱先偶遭鄰父泥小飲亦訪社衲談盲禪
幅巾行縢絶可喜路行不識疑為僊人生忽忽如寄耳
底要不朽垂千年不如乞此把茅地陶邨鄭谷師前賢
戲贈道者
門前竹石承飛流與世略如風馬牛茯苓作湯芝作脯
松醪一醉三千秋飄須純黑顔微紅時時采藥登高峯
今年别我泰山去定緣玉檢將東封
予每蔬食因歷叙山邨所有蔬菜作歌
窮鄉滋味殊不窮邇來自幸山庖豐椶魚散生膚毳裏
蘀龍逸出鞭須中楮根逢雷蒸紫蕈芎苖過雨㨨芳叢
芋魁兼斤頗紅潤蘆菔徑尺尤肥鬆白菘如豚瓠類鴨
試評其美將無同爛蒸何妨著鹽酪作糝未要加薑葱
老夫一飽捫此腹欣然移步邨西東鼈帬鵝蹠渠不羡
肯為黃雞白酒煩鄰翁
南山有虎行(今年春虎至堯峯久而未去)
有虎有虎南山南爪牙銛利須䰐鬖妖狐倀鬼受役使
據嵒雄視何耽耽茶生旗槍竹㨨笱邨人采斸相牽引
嘯聲一振爭卻奔恐委疲軀膏虎吻安得淬箭施長弓
盡殺子母機檻中坐令茶笋利三倍酤酒擊豚娛社公
擬登堯峯會雨不果
淙淙澗中流淅淅檐下溜桃花開及旬水至毋乃後一
雨霑菜麥邨鄰共拊手老夫數獨蹇出游每不偶鷓鴣
來阻行嗁聲似苦口小飲破餘寒兀坐消清晝海棠不
暇惜辛夷尚何有明日雨當止好辦肩輿否
飲酒作
東家掘芋魁西家斸山藥叩門相餽遺俾我助桮酌入
糝膩且甜戒勿下鹽酪牀頭十月白(吴下邨酒名)其味
差不薄濁醪配嘉蔬肯羡屠門嚼惜哉無好事兩手自
醻酢一桮復一桮狂嘯頽然作暫回衰病顔牢捉敧斜
腳積苦心血衰今宵睡應着
邨口看桃花
山中十日九苦雨黃鸝無聲綠鳩語鉤簾忽見亂山晴
整頓芒鞵蹋華去楊柳橋西谿水長吹花風起水生香
欲知前面花多少一簇紅雲擁夕陽
醉後自和放歌行韻
雨聲淅淅風䬒䬒杜門隱几生煩憂兒曹走報杏花發
對花不飲花亦愁古云濁醪有妙理又聞醉鄉風土如
畏壘一尊自壽兼屬君喚作酒狂吾不悔吾不願驅車
直上黃金臺亦不願泛舟入海尋蓬萊但願花前置酒
三百斛徑拉酒徒相往來
榖兒晬日
我生固多難頗受憂患壓飄零竟何之辟若風中葉壯
歲違同衾井臼莫能攝暮年失主器每懼烝嘗闕幸有
兩少男秀眉玉兩頰挽須屢爭嬉覓棗各夸捷庶幾君
子澤奕世猶未竭紫麝塗汝囟桃花靧汝靨比來門戶
衰需汝光舊閥虎兒雄顧盼驥子快馳突早希巖廊人
勲業攀鱗甲
張六子不食蟹詩以戲之
埜鳬肥可羹江鱸鮮可斫更取蟹譜觀相勸烹郭索千
邨罷亞如雲屯昨日輸芒朝海神試評尖團誰最美二
者風味皆可人小著薑醯計非左俛視魚蝦殊𤨏𤨏嗟
君不食意若何食指必摇頤必朵赤玉之盤黃金脂酒
酣奚但將螯持君不見過江傖父非書簏僅得蟛蜞貯
空腹
謪僊歌
有屩衛我足安用乘鶴軒有飯果我腹安用烹熊蹯貴
人作計何太淺歲暮日斜悔應晩豐碑突兀祕器華相
逢奚暇歌招輓鈍翁於此殊逹觀未年五十投其冠山
蝯水鳥互馴狎谿友園公頻往還但搘枯藤穩晩步或
采媆蔌充朝餐初不知烹鍊伏火鎔金丹亦不知沐浴
華池吞玉泉春花開時秋月上茶甌棋局常欣然俗腸
輕薄凡眼肉若箇識有斯人賢一朝徑蹋采雲去然後
讙呼是謫僊
客至
讀書舌本乾澆藥體中倦一鑪一棐几聊自弄筆硯門
前無足音寂寞亦所患輕舟柳隂來知不遺老賤出肅
具冠履聚闚走羈丱朝來鵲楂楂客至果適願墟落距
市遠盤餐猝難辦小剪園中蔬為君具麤饌
病起
向道逾數年庶幾嗜欲寡比來少眠食病骨不盈把巫
言星限凶醫謂客邪舍刀圭力固緩禱祀策尤下是身
等浮雲離合悉為假不如先自治要使妄心捨形神俱
冥忘哀樂兩鎔冶久之漸有得生意尚苟且縱令凋蒲
柳幸未先狗馬餘齡頗自慶願學支離者
泛谿二首
數里水縈轉景物乃爾清綠蒲間紅蓼點綴谿流明漁
人往市魚柳外一艇横須臾得酒還隱隱櫂歌聲
谿痕不盈尺渌淨差可涉中有花鴨馴飛飛逐輕楫淒
風罨岸來葉落枮葦折彌望蕎麥花沿流獨如雪
朱翁子藏書廟(并序)
俗傳買臣妻投水死與漢書小異今此地有朱氏自言
為買臣後按買臣子山拊官至右扶風豈即故妻所出
耶抑非也朱氏亦無知之者矣又有讀書臺在穹窿之
麓距廟可二里
讀書幸屬承平時能說春秋言楚辭嚴徐枚馬略相等
何意聯翩白玉墀向來落魄栖巖谷束屩要䥥取書讀
閨中少婦不知我任采蘼蕪春草綠丈夫變化摶長風
不用為蛇用則龍金章紫綬成底物徑須圖畫甘泉宫
此君讀書為何事但作區區衣繡計驚走俗吏驕故妻
五十之年直兒戲
田家行
前年雨霖憂漂沒屋塌籬傾貧到骨去年徧地飛螽螟
了卻官租猒穅覈恰喜今年菜麥新絶無疾癘與灾迍
田家方醵雞豚社又報前邨虎咥人
遣意
上車不落為著作何妨諸史束高閣解義兩行得中郎
安用上第稱賢良從來窮逹固有命三至九卿亦云幸
老夫終歲守空山耻向長安求捷徑槲皮作冠布作袍
一聲清歗殊足豪功名聊付北忩卧意氣直竝南山高
君不見此老月食不盡米四斗區區宦情復何有(南史何胤)
(傳吾年五十七月食不盡四斗米何容復有宦情)
甫草自言讀書灌園之樂因次韻寄三首
五湖迥浩淼龍物之所家吾子栖湖干風雨老屋斜沈
酣六藝籍寧屑箋魚蝦門外好事誰惟聞雀聲譁
學道三十載時賢莫能名大則著為書次之以詩鳴卬
期古作者其風穆如清勿謂知我希庶竢後聖生
桂以芳自伐象以齒焚身何如遯邱園竊比草土臣谿
毛薦高堂樂我天倫真干禄亦奚為卓哉養志人
顧生有典見過山莊
養疴荒江上索處毋乃迂延緣出葦間大半皆谿漁曉
來聞剥啄良友就我廬身非龐德公顧遇諸葛徐驚喜
兩俱有不暇問起居展我所藏畫出我所著書一談兼
一笑頓遣肺病除微嫌市門遠無物充齋廚何以佐小
飲栗實桃梅諸旋煮盎中黍細翦籬間蔬未敢殺能鳴
此戒廿載餘儻能恕我貧襆被暮可舒
再賦種菜贈吳孟舉
方畦數畆如棋局嘉蔬離離繞畦綠葵韭蔥䪥蓼蘇薑
以采以湘吾願足山中雨多土易滋今年不憂菜饉時
白魚糖蟹雖佳味耻倩門生共議之
孟舉和予種菜詩見寄因次前韻
御筵供自大官局禁臠紅肥上尊綠書生曾饜天厨珍
歸絮吳酸心亦足(上大婚今元日廷臣筵宴臣琬嘗與及)
(其列故云)薺甲菘芽雪後滋小摘正直晨吹時須臾下箸己
一飽行飯出門隨所之
東征歌
山城僅斗大數輩皆草竊何須論攻圍拍手即笑殺桓
桓東征師視汝比蠓蠛特假漏刻命豈能延日月
聖恩廣大真如天盍來面縛軍營前白頭作賊尚不可
汝曹況值童騃年
衲子歎
羣衲住院紛鬨爭試問道眼誰分明葛藤樁子推未倒
盲喝錯棒頻施行趙州雲門𦕈何處重銓玄要皆死句
豈如竟作粥飯僧漉囊盋帒隨緣寓我亦不必火其書
亦更不必人其人但將龍蛇凡聖為君分果能踢倒禪
牀拗折杖俊哉此衲真超羣
雨
蒲箑不御絺衣輕快風吹雨來江城高梧簫簫葉欲落
長松謖謖枝相撐濃雲儵忽如山崩飛電復如枉矢行
雨中髣髴有龍見點如車軸聲如傾老龍抱珠卧潭水
是誰作意驅之起偶然鼓鬐掉修尾不覺為霖潤千里
葉子陽生勸予出山以此答之
事不理問伯始濟世安人亦徒爾事不諧詣文開杜門
却軌何為哉北路魚南路徐朱輪錦障塞通衢江千萬
蔡五百銅山金埓無遺策勢燄炙手手可熱往往古今
齊一轍堯峰壄叜獨怡然常栖茅屋耕石田新知惟恃
壁閒杖舊物賸有牀頭氈比來鬢秃齒都豁但守壠畆
終餘年君不見大鵬小鷃各有慕世人未必知其故功
名富貴能幾時久矣掉頭不復顧
思嗜軒詩(并序)
故貞毅先生於所居藝圃中植棗數株長君勉中遂以
思嗜名其軒諸君子各贈詩畫予亦賦一首
中庭棗實何離離先生去矣不可追平生絶似子曾子
每逢剥棗朵我頤郎君能泣蓼莪句秋霜春露淒然處
目望昭亭墓上雲手扳藝圃池頭樹
宣德窰脂粉箱歌(并序)
諸君子為此歌引物連類多至千餘言予不能然也聊
約其詞為十二句
景陵踐阼承平中干戈不用年屢豐饒州花甆充供奉
聲賈略與官哥同内家妝成希進御調脂弄粉常㑴曙
至今玉骨閟荒斜猶見深宫舊匳具百年珍翫散四方
民間骨董誇宣皇香鑪壇醆皆竒品不敵君家脂粉箱
藝圃十咏
南邨
望望路轉深延緣籬落静熏風亭午來竹樹散清影微
嫋一縷烟有人方䰞茗
紅鵝館
高館驅鵝羣一一梳翎翅煗藉莎草眠羣穿莕花戲莫
學曇&KR1619;邨持換黃庭字
乳魚亭
碧流灧方塘俛檻得幽趣無風蓮葉摇知有游鱗聚翡
翠忽成䨇撇波來復去
香草居
光風被蘭杜幽豔森然發不知欲遺誰美人勤采折芳
歲每易闌恒憂蕭艾奪
浴鷗池
積泉澂不流白鳥泛空闊𦕈𦕈蘋蓼中數點明如雪更
有兩鴛鴦飛來共成列
度香橋
紅欄與白版揜映滄浪上兩岸柳隂多中流荷氣爽邨
居水之南屣步每獨往
響月廊
回廊何窈窕所忻夜景清澹澹露華積迢迢漢影横漸
見高梧末裵回圜魄明
垂雲峰
兹峰洵云竒本自太湖選位置小山間亭亭似孤巘何
人舊題名遺墨蝕蒼蘚
六松軒
小築如空山蕭蕭清籟發幽人披素䘳長嘯坐林樾夜
久濃翠寒猶然待明月
繡佛閣
朱甍高入雲泠泠度金磬中有散花女焚香禮清淨梵
香繞空虛從兹證聞性
堯峰文鈔卷四十二
