王荆公詩注卷九
宋李壁撰
古詩
和王微之登高齋二首(按胡公宿集康定辛巳為葉公清臣作高齋記)
(云南唐李氏因城作臺望月下臨濬濠正面覆舟山南對長平西望冶城立齋其上而絶)
(境難摸了不可得今採謝宣城宴坐之意直題曰高齋云)
寒雲沈屯白日埋河漢蕩坼天如簁衡門兼旬限泥潦
卧聽窽木鳴相挨(莊子大木百圍之窽穴)蕭晨忽掃纖翳盡(蕭晨秋晨)
(蕭索也)北嶺初出青崔嵬微之新詩動我目爛若火齊金
盤堆(韓詩磊落火齊金盤堆)想擕諸彦眺平野高論歴詆秦以來
&KR1553;船淋浪始快意忽憶歸雲(恐是去字)胡為哉念君少壯輟
游衍發揮春秋名玉杯(董仲舒傳說春秋事得失玉杯繁露清明竹林之屬數十篇顔)
(師古注皆其所注書名今繁露中有玉杯竹林二篇繁露之名按逸周書王會解天子南面立絻紞繁露注云)
(繁露冕之所垂也有聯貫之象春秋屬辭比事仲舒立名或取諸此然玉杯之名亦必有此義也)書成
不得斷國論(谷永薦薛宣經術大雅足以謀王體斷國論)但比(一作此)空語傳
八垓登臨興罷因感觸更欲遠引追宗雷(東林蓮社十八人中宗炳)
(雷次宗)君知富貴亦何有諂譽未足償譏排風豪雨横費
調燮坐使髮背為黃台留賓往往夜參半雖有樽俎無
由開江南佳麗非一日況乃故國名池臺能招過客飲
文字山水又足供歡咍剰留官屋貯酒母(說文酴酒母也廣記女仙)
(傳有酒母事然非此)取醉不竭當如淮(左傳有酒如淮)
其二
干戈六代戰血埋雙闕尚指山崔嵬(梁書何胤曰世傳晉室欲立䨇闕王)
(丞相指牛頭山云此天闕也是則未明立闕之意闕者謂之象魏縣治象於其上挾日而收之象者法也魏者)
(當塗而高大貌)當時君臣但兒戲把酒空勸長星杯(晉武帝云長星勸爾)
(一杯酒)臨春美女閉黃壤(陳後主至德二年於光昭殿前為三閣後主自居臨春閣張麗)
(華居結綺閣龔孔二貴妃居望仙閣此言臨春美女統之於主公)玉枝白蘂繁如堆後
庭新聲變樵牧(後主每引狎客江總等同後宫游宴賦詩相贈答采其尤艷麗者被以新聲習)
(而歌之如玉樹後庭花等大抵皆美張孔之姿色)興廢倏忽何其哀咸陽龍移
九州坼(謂唐末造朱全忠迫遷昭宗於雒陽)遺種變化呼風雷(唐主李昪欲祖吴王)
(恪或曰恪誅死不若祖鄭王元懿唐主命有司考三王苖裔以吴王孫禕有功禕子峴為宰相遂祖吴王吴)
(越史又言李昪本徐氏湖州安吉人為安吉令先是其家有棃樹結一實大如升其父異之將獻郡守有謂其)
(父曰此果非常年所有即上獻來年是徵安知復有此物不如勿獻其父然之因會鄰里將共食即席割之有)
(赤蛇在實中割者大驚投刃於地俄而赤蛇走其母榻下尋之了無所見未幾其母遂孕知誥疑公所謂遺種)
(者或指赤蛇也又據九國志天祐中金陵有狂僧每在衢路中自言求飛龍天子及昪來為刺史僧乃不復言)
(又童謠云東海鯉魚飛上天蓋昪養於徐氏之應)蕭條中原碭無水(莊子庚桑楚篇吞舟)
(之魚碭而失水碭簿也)崛強又欲憑江淮廣陵衣冠掃地去(唐王初欲)
(都江都以水淺漕運不給復還金陵史稱李昇始相偽吴居廣陵大和元年出鎮金陵後遂僣竊以揚州為東)
(都)穿鑿(一作築)隴畝為池臺吴儂傾家助經始尺土不借
秦人簁(簁音師又山皆反賈山傳篩土築阿房之官師古曰篩以竹簁為之)珠犀磊落萬
艘入金璧照曜千門開建隆天飛跨兩海南發交廣東
温台中間嶪嶪地無幾欲久割據誠難哉(方曹彬伐江南太祖?謂)
(曰但只要他歸服謹勿殺是他无罪過自是自家著他不得卿切會取曹曰謹奉詔旨不敢違越丁晉公曰今國家)
(享无疆之休良由是耳)靈旗指麾盡貔虎談笑力可南山排樓船
蔽川莫敢動扶伏但有謀臣來(開寶八年煜命盧絳引所部舟師救京口而劉)
(澄巳降始遣周維簡徐鉉越闕乞緩兵鉉自以江南謀臣欲以口舌馳說存其國既至升殿詞累數百上曰爾)
(謂父子為兩家可乎)百年滄洲自潮汐事往不與波争迴黃雲荒
城失苑路白草廢畤空壇垓(史記三垓注垓重也三重壇也)使君新篇
韻險絶登眺感悼隨嘲咍嗟予愁憊氣已竭對壘每欲
相劘挨揮毫更想能一戰數窘乃見詩人才
和微之登高齋
六朝人物隨煙埃金輿玉几安在哉鍾山石城巳寂寞
秪見江水雲端來百年故老有存者尚憶世宗初伐淮
(周顯德二年十一月世宗始命李榖王彦超督韓令坤十二將伐唐為浮梁自正陽濟淮三年春下詔親征)
魏王兵馬接踵出(據符彦卿在周世宗時巳封魏王然按傳止是立功北方不曾遣征江南)
(又世宗七子其一為恭帝餘六人曰吴王誠韓王諴曹王熙讓紀王熙謹蘄王熙誨越王誼皆幼且無封魏王)
(者)旗纛千里相搪挨當時謀臣非不衆上國拔取多陪
臺(昭七年是無陪臺也)龍飛九天跨四海一水欲阻真堪(一作為可)咍
(周世宗謂鍾謨曰朕止隔一水未嘗遣一介修好)降王北歸樓殿拆棄屋尚鎻
黃(一作殘)金臺(李煜平後賈黃中知昇州案行府廨見一室扃鐍甚固命發鑰視之得金寶數十籄)
(價值數萬萬乃李氏宫閤中遺物未著於籍者即表上之上曰非黃中廉恪則亡國之寶幾汚法而害人矣賜)
(錢二十萬所言殘金必指此)神靈變化自真主將帥何力求公台(始曹)
(彬伐江南上許以使相為賞及還語彬曰今方隅尚有未服者汝為使相品位極矣肯復力戰耶更為我取太)
(原止賜錢五十萬彬怏怏)山川清明草木静天地不復屯雲雷使君
登高一訪古傷此陳迹聊持杯因留佳客坐披寫醽醁
笑語傾如簁(盛弘之荆州記淥水出豫章康樂縣其間酃烏程鄉有酒官取水為酒極香美與湘東)
(湖酒侔獻之世稱酃淥酒)酒酣重惜功業晚老矣萬卷徒兼該攢峯
列壑動歸興憂端落筆何崔嵬餘年無懽易感激亦愧
莊叟能安排青燈明滅照不寐但把君詩闔且開(西清詩話)
(王師弔伐江左城將破或夢丱角女子行空中以巨簁簁物散落如豆著地皆成人問其故曰此當死于難者)
(後見一貴人盛冠服繼墮於地云此徐舍人也既寤聞徐鍇死圍城中王文公兄弟在金陵和王微之晳登高)
(齋詩押簁字韻平甫云當時徐氏擅筆墨夜圍夢墮空中簁此事竒譎而盤屈就強韻可謂工矣)
和董伯懿詠裴晉公平淮西將佐題名
元和伐蔡何危哉朝廷百口無一諧盜傷中丞偶不死
利劒白日投天街(度傳度為御史中丞王承宗李師道謀緩蔡師乃伏盜京師刺用事大臣)
(巳害宰相武元衡又擊度刃三進斷鞾刜分勿切背裂中單又傷首度冐氊得不死)裹瘡入朝議
軍國(度傳度病瘡一再旬分衛兵護第存存候踵路詔無須宣政衙即對延英)國火一再更檀
槐(冬取槐檀之火)上前慷慨語發涕誓出按撫除睽乖(度傳度請身督)
(戰帝獨目度曰果為朕行乎度俯伏流涕曰臣誓不與賊偕存即拜門下侍郎平章事彰義軍節度使淮西宣)
(慰招討處置使入對延英曰主憂臣辱義在必死賊未授首臣无還期帝壯之)指麾光顔戰洄
曲(李愬傳李光顔戰數勝元濟悉銳卒屯洄曲以抗光顔)闞如怒虎摶虺豺愬能
捕虜取肝膈護送密乞完形骸(李愬傳吴秀琳為愬策曰必破賊非李祐无與)
(成功者祐健將也守興橋柵其戰常易官軍愬遣史用誠以壯騎三百伏其旁見羸卒祐果輕出用誠禽以還)
(諸將素苦祐請殺之愬不聽以為客軍中多諫此人不可近將吏雜然不觧愬力不能獨完乃持以泣曰天不)
(欲平蔡乎何見奪者衆也乃械而送之朝表言必殺祐无與共誅蔡者詔釋還愬署六院兵馬使)箝兵
夜半投死地雪濕不敢燃薪䕸(箝兵猶銜枚之義漢異姓諸王表箝口燒書師)
(古曰箝其口不聽妄言箝兵亦此義韓信傳投之死地然後生切韻䕸麻稈音皆字書䕸禾藁亦作稭李)
(愬傳元和十一年十月巳卯師夜起祐以突將三千為先鋒李忠義副之愬率中軍三千田進誠以下軍殿會)
(大雨雪天晦&KR1006;風偃旗裂膚馬皆縮慄士抱戈凍死于道十一二張柴之東陂澤阻奥衆未嘗蹈也皆謂投不)
(測然業巳從愬人人不敢自為計行七十里夜半至懸瓠城雪甚城旁皆鵝鶩池愬令擊之以亂軍聲祐等坎)
(墉先登衆從之黎明雪止愬入駐元濟外宅蔡吏驚曰城䧟矣元濟率左右登牙城田進誠兵薄之火南門元)
(濟請罪梯而下檻送京師申光諸屯尚二萬衆皆降愬不戮一人)空城堅守(一作豎子)巳可
縛中使尚作兒號(一作嗁兒)哇退之道此尤儁偉當鏤玉版
東燔柴欲編詩書播後嗣筆墨雖巧終類俳(退之潮州謝表臣於)
(當時之文亦未有過人者至於論述陛下功德與詩書相表裏作為歌詩薦之郊廟紀泰山之封鏤白玉之牒)
(鋪張對天之宏休揚厲無前之偉績編之乎詩書之策而無愧措之乎天地之間而無虧雖使古人復生臣亦)
(未肯多讓云云余嘗以淮西碑誠所謂編之詩書之冊而無愧類俳之說殆非至公豈公别有說耶)唐從
天寶運中圯廊廟往往非忠佳諸侯縱横代割據疆土
豈得無離&KR0992;(周禮夏官形方氏正其封疆無有華離之地鄭玄謂華讀為&KR0992;哨之&KR0992;&KR0992;苦哇反謂)
(正之使不&KR0992;邪離絶耳)德宗末年懲戰禍一矢不試塵蒙靫(德宗自經)
(朱泚李懷光之變姑息藩鎮太甚每節度使死先遣中使諸軍觀軍心之嚮背者因而立之朝廷不敢一自除)
(授字書鞴靫箭室釋名曰步叉人所帶以箭义其中馬上曰鞬义亦作靫音釵)憲皇初起衆
未信意欲立掃除昏霾追還清明救薄蝕屢勑主府拘
窮蛙(退之詩弊蛙拘送主府官帝箸下腹嘗其皤)王師傷夷征賦窘千里亦
忌毫釐差小夫偷安徒自計長者遠慮或可懷桓桓晉
公忠且壯時命適與功名偕(樂記事與時並名與功偕樂之器也)是非末
世主成敗烜赫今古誰譏排賢哉韋純議北赦倉卒兩
伐尤難皆(韋貫之傳本名純避憲宗諱以字行為中書侍郎誅吴元濟也貫之請釋鎮州專力淮西)
(且言陛下豈不知建中之事乎始於蔡急而魏應之也齊趙同起德宗引天下兵誅之物力殫屈故朱泚乘以)
(為亂此非他速於撲滅也今陛下獨不能少忍俟蔡平而誅鎮耶時帝業巳討鎮不從終之蔡平鎮乃服)重
華聲明彌萬國服苖干羽舞兩階宣王側身内修政常
德立武能平淮昔人經綸初若緩欲棄此道非吾儕千
秋事往蹤跡在嶽石欵記如湘崖(浯溪碑元結所作中興頌)文嚴字
麗皆可喜黃埃蔽沒蒼蘚埋當時將佐盡豪傑想此兵
禱陪祠齋(唐雜史裴晉公赴敵淮西題名華岳廟之散門大順中戶部侍郎司空圖以一絶紀之曰)
(岳前大隊赴淮西從此中原息戰鼙石闕莫教苔蘚上分明認取晉公碑韋應物石鼓歌今人濡紙脫其文)
(既擊既掃白黑分元和十二年八月丞相奉詔平淮右八日使過淮隂禮于岳廟愬等八人實備將佐以從)
君曾西遷為拓本濡麝割蜜親劘揩新篇波瀾特浩蕩
把卷熟讀迷津涯褒賢樂善自為美當掛廟壁為詩牌
用王微之韻和酬即事書懷
秦惜逝者耋(秦詩車鄰逝者其耋)晉嘉良士休(晉詩蟋蟀良士休休)古人皆
好樂哀此歲月遒嗟我抱愁毒殘年自羈囚但為兔得
蹄(易略例猶蹄者所以在兔得兔而忘蹄)非復天上鷗雖知林塘美欲往
輙回輈名園一散策笑語隨觥籌探題遶梅花高詠接
應劉(應劉在建安七子之數)宿雨洗荒壍寒蛟沈老湫㳂洄信畫
舸(順水曰㳂逆水曰洄)歸路子城幽冬風不改綠忽見新陽浮歡
事去如夢嘉時念難留明發得君句謂將續前游語我
飲倡樂不如詩獻酬(倡酬比之賢於醉紅裙者遠矣)淮洲奏鍾鼛雅刺
德不猶(鼓鍾伐鼛淮有三洲憂心且妯淑人君子其德不猶)文墨有真趣荒淫何
足收來篇若淑女窈窕衆所求兹理儻可詣華簪為君
抽
和吳仲庶
刀筆漫無營圖書紛不御平生擕手人邂逅賞心處名
卿卲朱邑(揚子淵騫篇或問近世名卿云云朱邑守北海以治行第一入為大司農傳稱邑身為列)
(卿居處節儉性公正不可干以私又雖古之膚使其猶劣諸)膚使超嚴助(嚴助舉賢良獨擢為)
(中大夫閩越舉兵圍東甌迺遣助以節發兵會稽浮海救東甌後三歲閩越復興兵擊南越漢兵遂出踰嶺會)
(閩越王弟殺王以降後令助諭意風指於南越南越遣太子隨助入侍助還歸奏上大悅)都官富篇
章博士熟經據豈特好微言又多知大慮從容故天幸
倜儻盡人譽千艘來交荆萬舸去揚豫良無此嘉客式
燕吾所庶
出鞏縣
昭陵落月煙霧昏(昭陵仁宗陵也按林希朝陵記自滎陽過洪溝食武牢關憩任村舖始見)
(洛水入黃河循洛而行過鞏五里入昭陵路即下視昭厚二陵宫闕森然不覺想慕行人指昭陵以相告曰此)
(四十一年官家陵也涕泗潸然)篝火度谷行山根投鞭委轡涉數村寤
出鞏縣城東門向來宫闕不可見但有洛水流渾渾(向來)
(恐謂漢唐時也晏丞相嘗有題鞏縣西門周襄王廟詩云人來人去市朝變山後山前煙霧凝縈帶二川河洛)
(水寂寥千古帝王陵)
書任村馬鋪
兒童繫馬黃河曲近岸河流如可掬任村炊米朝食魚
日暮滎陽驛中宿(滎陽屬鄭州)投老經過身獨在當時洲渚
今平陸秫黍冥冥十數家仰視荒蹊但喬木(柳詩黃葉覆溪橋荒)
(村惟古木)冰盤鱠美客自知起看白水還東馳爾來百口皆
年少歸與何人共此悲
葛藴作巫山高愛其飄逸因亦作兩篇
巫山高十二峯上有往來飄忽之猿猱下有出没瀺灂
之蛟龍(高唐賦巨石溺溺之瀺灂兮瀺灂以言水石今用之蛟龍尤宜)中有倚薄縹緲
之神宫神人處子冰雪容吸風飲露虚無中千歲寂寞
無人逢邂逅乃與襄王通丹崖碧嶂深重重白月如日
明房㰍(月指珠也杜詩大珠脫玷翳白月當虚空)象牀玉几來自從(岱宗石室中上)
(下懸絶中有金牀玉几今言來自從者神女擕以俱也)錦屏翠縵金芙蓉陽臺美
人多楚語争吹鳳管鳴鼉鼓那知襄王夢時事但見朝
朝暮暮長雲雨(言楚王細腰纖麗之多不知王又自夢神女雲華夫人傳禹嘗詣之於崇巘)
(之巔顧盼之際化而為石或倏然飛騰散為輕雲油然而止聚為夕雨千態萬狀不可親也禹疑其狡獪怪誕)
(非真仙也問諸童律律曰凝氣成真與道合體隠見變化蓋其常也大包造化細入毫髮在人為人在物為物)
(豈止於雲雨哉據此所稱雲雨蓋事涉道真理該造化後世乃以喻情欲之事其䙝瀆甚矣高唐賦妾在巫山)
(之陽高丘之阻旦為朝雲暮為行雨朝朝暮暮陽臺之下)
其二
巫山高偃薄江水之淊淊水於天下實至險山亦起伏
為波濤其巔冥冥不可見崖岸斗絶悲猿猱赤楓青櫟
生滿谷山鬼白日樵人遭窈窕陽臺彼神女朝朝暮暮
能雲雨以雲為衣月為褚乘光服暗無留阻崑崙曾城
道可取方丈蓬萊多伴侣塊獨守此嗟何求况乃低回
夢中語(廣記神女王母女名瑶姬嘗遊東海還過江上有巫山焉峯巖挺拔林壑幽麗巨石如壇留連)
(久之兼夫人所領雲華玉宫理在玉映之臺崑崙蓬萊蓋不足道今公所云第本宋玉之說楚詞塊獨守此)
(無澤兮仰浮雲而永歎高唐賦昔者先王嘗遊高唐怠而晝寢夢見一婦人曰妾巫山之女也為高唐之客)
(閒君遊高唐願薦枕席王因幸之王建詩美人别來無處所巫山明月湘江雨千回相見不分明井底看星)
(夢中語公此詩體制類歐公廬山高皆一代之傑作)
西風
少年不知秋喜聞西風生(言少年氣盛時不知秋之可悲)老大多感傷
畏此蟋蟀鳴况乃捨親友抱病獨遠行中夜卧不周惻
惻感我情起視天正黑弱雲亂縱横(杜集江雨有懷鄭典設弱雲狼籍不)
(禁風)似有霰雪飄不復星斗明時令忽如此重令壯心驚
諒無同憂人樽酒安可傾(言同志者少無與為樂)
久雨
煤炲著天無寸空(玉川子月蝕詩摧環破璧眼前盡當空一搭如煤炲)白沫上岸
吹魚龍羲和推車出不得河伯欲取山為宫(羲和日官河伯姓馮)
(名夷華陽潼鄉人漢武帝為我謂河伯兮何不仁泛濫不正兮愁吾人取山為宫懷山是也)城門晝
閉眠百賈(魯直對酒歌南陽城門雪三日城門晝閉眠賈客疑用公語)飢孫得糟夜
餔翁(歐公有食糟民詩言艱食也)老人慣事少所怪看屋箕倨歌南
風(歌南風欲晴也程伊川云風從東北來則雨自南自西則不雨何者自東自北皆屬陽坎卦本陽陽唱)
(而隂和故雨自西自南隂也隂唱則陽不和故不雨)
王荆公詩注卷九
