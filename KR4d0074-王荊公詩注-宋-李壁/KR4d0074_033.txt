王荆公詩注卷三十三
宋李壁撰
律詩
酬慕容員外(公自注云嘗為王宫教授以武舉入官被謫)
初駕王門學者師晚漂湖海衆人悲吹毛未識腰間劒
刺股猶藏袖裏錐(杜詩鋒先衣染血騎突劒吹毛古有吹毛之劒蘇秦夜讀書遇睡引)
(錐刺股流血)衛霍功名還有命蘇張才氣豈無時(衛青霍去病蘇秦張)
(儀也張儀言蘇君之時儀何敢言)江尤亦見應須飲莫放窮愁入兩眉
(王玄謨眉頭未曾伸)
次韻張唐公馬上
竭節初悲力不勝賜環終愧繆恩臨病來氣弱歸宜早
偷取官多責恐深(荀子大略篇聘人以珪問士以璧召人以瑗絶人以玦返人以環注云古)
(者臣有罪待放於境君賜以環即返以玦即去皆所以見意荀子冬為之饘粥夏與之瓜麩以偷取少頃之)
(譽焉非久長之道也)膏澤未施空謗怒瘡痍猶在豈謳吟黃昏信
馬江城路欲訪何人話此心(此詩恐是神廟初自知江寧召還時作謗怒必指為)
(郡時事宜新法之紛紛也或是再入相時)
和王司封會同年
收科天陛頃同時白首相懽事亦稀追講舊遊犀麈脫
交酬新唱彩牋飛(晉孫盛與殷浩談論往返精苦客主無間左右進食冷而復煖者數四彼)
(我奮擲麈尾悉脫落滿餐飯中)直須傾倒樽中酒休惜淋浪座上衣日
慕主翁留客轄會稽聊滯買臣歸(韓詩淋浪身上衣顛倒筆下字陳遵傳)
(遵嗜酒每大飲賓客滿堂輙關門取客車轄投井中雖有急終不得去嘗有部刺史奏事過遵值其方飲刺史)
(大窮候遵霑醉突入見遵母叩頭自白當對尚書有期會狀母乃令從後閣出去)
次韻酬子玉同年(公自注云子玉詩云過盡金湯知帝策見求貂虎識軍儀)
(男兒本有四方志秪在蓬瀛恐不知)
盛德無心漠北窺邊人亦恐勢方羸(首句言天子盛德無意於開邊)塞
垣高壘深溝地幕府輕裘緩帶時(高祖紀郎忠說漢王高壘深溝勿戰輕)
(裘見擬峴臺注)趙將時皆思李牧楚音聲自感鍾儀(史記李牧趙之北邊)
(良將也匈奴以牧為怯趙王使它人代將數不利失亡多復請李牧牧杜門不出趙王乃復強起使將兵成)
(公九年晉侯觀於軍府見鍾儀問之曰鄭人所獻楚囚也使與之琴操南音范文子曰樂操土風不忘舊也)
慙君許我論邊鏁俎豆平生却少知(丙吉傳吉以馭吏言召東曹按邊長)
(吏琑科條其人注琑錄也欲科條其人老少及所經歷知其本以文武進也)
和舍弟舟上示沈道源
還裝欲盡喜舟輕更喜嘉賓伴此行野飲不忘魚可釣
旅羹何惜鴈能鳴(烹鴈見送李璋注)西山牡馬先歸牧南穴殘
梟欲就烹(漢郊祀志注五月五日作梟羹以賜百官以其惡鳥故食之)憂國自多廊
廟宰與君詩酒盡交情
過山即事
却過兹山已九年江湖身世只飄然曲城丘墓心空折
鹽步庭闈眼欲穿(曲城在建康公松楸所寄撫州鹽步門即公所居余嘗至其處今有祠)
(堂)慘慘野雲生隴底蕭蕭飢馬立風前轉多愁思摧華
髮早晚輕舟上秀川(秀川恐謂秀水未詳)
酬裴如晦(名煜)
二年羈旅越人吟乞得東南病更侵殤子未安莊氏義
夀親還慰魯侯心(仲宣賦莊舄顯而越吟莊子齊物論莫夀乎殤子而彭祖為夭注殤子)
(短命者也詩閟宫魯侯燕喜令妻壽母注燕飲也令善也僖公燕飲於内寢則善其妻壽其母謂之祝慶也)
鮮鮮細菊霜前蘂漠漠疎桐日下隂濁酒一杯秋滿眼
可憐同意不同斟
酬鄭閎中(鄭穆也福州侯官人)
蕭條行路欲華顛回首山林尚渺然三釡只知為養急
五漿非敢在人先(五漿屢見上注)文章滿世吾誰慕行義如君
衆所傳(穆本傳純厚好學動必由禮門人以千數)宜有至言來助我可能空
寄好詩篇(漢賈山有至言)
寄余温卿
雲散風流不自禁(王仲宣贈蔡子篤詩風流雲散一别如雨)天涯無路盍朋
簪空馳上國青泥信誰和南山白石音平日離愁寬帶
眼訖春歸思滿琴心終思一命翩翩駕獨過嵇山鍜樹
隂(按漢中書以武都紫泥為璽封加綠緹其上王子年拾遺記方丈山有池泥色金而味辛鍊可為金金色)
(青照見鬼魅又一本云元封元年浮折國歲貢蘭金之泥此泥出於淵池盛夏之時水常沸湧有若湯火飛鳥)
(不能過國人行者常見水邊有人治此金為器混混若匣及泥如紫磨之色百鑄其色變白變青常以此泥封諸函)
(諸宫門鬼魅不敢干當漢世上將出征及使絶國多以泥為印封衛青張騫蘇武傅介子之使皆受金泥之璽)
(封也帝上仙後乃絶又廣異記則天時一西國獻青泥珠一枚珠類拇指微青以施西明寺金剛額中後有夷)
(人見珠目不暫捨以萬貫買之内珠腿肉中欲還西國僧尋聞奏則天敇求此夷數日得之使者問珠所在夷)
(云巳呑入腹使者欲刳其腹夷不得已於腿中取則天召問貴價市此焉用之夷云西國有青泥泊多諸珍寳)
(但苦泥深不可得入若以此珠投泊中泥悉成水其寳可得又東觀漢記曰鄧訓嘗將黎陽營兵屯狐奴後遷)
(護烏桓校尉黎陽故吏最貧羸者舉國念訓嘗所服藥比州少乏又知訓好青泥封書從黎陽步推鹿車於洛)
(陽市藥還過趙國易陽并載青泥一襆至上谷遺訓其得人心如此見鄧訓傳注宋景文詩他日相思煩尺)
(訊黎陽為辦襆書泥寗戚飯牛歌南山粲白石爛帶眼見姑胥郭注司馬相如傳卓王孫有女文君新)
(寡好音故相如繆與令相重而以琴心挑之鍜樹事屢見上)
寄郎侍郎(公有上郎侍郎書公之先人為韶州郎為部使者與公世有恩分作詩寄焉)
兩朝人物歎賢豪&KR1006;&KR1006;清風晚見褒(簡臨安人景德二年及第真宗嘗謂)
(判銓呂夷簡曰簡歷官寡過無一人薦之是必恬於進者稍進其官仁宗時位益顯晚自明州以工部貳卿致)
(仕故云兩朝)江漢但歸滄海闊丘陵難學太山高(揚子百川學海而至)
(於海丘陵學山而不至於山是故惡夫畫也)放懷詩酒機先息回首功名世
自勞久願作公樽俎客恨無三畝斸蓬蒿(傳載簡性和易喜賓客即)
(錢塘城北治園廬自號武林居士道引服餌晚歲顔如丹)
送道光法師住持靈巖
靈巖開闢自何年草木神竒鳥獸仙一路紫苔通䆗窱
千崖青靄落潺湲山祇嘯聚荒禪室象衆低摧想法筵
(宋顔延年詩山祇蹕嶠路張說註山祇山神李善註管子曰登山之神有俞兒者長尺人物具焉霸王之興登)
(山之神見且走馬前導也湼槃經聲聞緣覺及大菩薩同行佛所聞佛說一味之法然其所證各有淺深譬)
(象馬兔三獸渡河兔渡則浮馬渡及半唯大香象徹㡳法筵龍象衆當觀第一義)雪足莫辭重
趼往東人香火有因緣(莊子天道篇百舍重趼而不敢息趼古顯反司馬彪註云胝也)
(音陟其反許慎云足指約中斷為趼)
奉酬永叔見贈
欲傳道義心雖壯強學文章力已窮他日若能窺孟子
終身何敢望韓公(河東王儔尚友嘗為予言觀介甫何敢望韓公之語是猶不願為退之且)
(譏文忠之喜學韓也然荆公於退之之文步趍俯仰蓋升其堂入其室矣而其言若是豈好學者常慕其所未)
(至而厭其所已得耶韓子蒼言歐陽文忠公寄荆公詩云翰林風月三千首吏部文章二百年吏部蓋為南史)
(謝朓於宋明帝為尚書吏部郎長五言詩沈約嘗云二百年來無此詩也文忠之意直使謝朓事而荆公答之)
(曰他日若能窺孟子終身安敢望韓公則荆公之意竟指吏部為退之矣)摳衣最出諸生後
倒屣常傾廣坐中秖恐虛名因此得嘉篇為貺豈宜蒙
(曲禮曰摳衣超隅必慎唯諾蔡邕見王粲而竒之賓客盈座聞粲在門倒屣迎之粲年既幼一坐盡驚歐)
(公與公詩有後來誰與子爭先許之至矣)
送陳舜俞制科東歸(嘉祐四年八月上御崇政殿試制策舉人以明州觀)
(察推官陳舜俞入等除著作佐郎簽書夀州判官事此詩當送陳之夀州時也)
諸賢發策未央宫獨得淄川一老翁曲學暮年終相漢
高談平日漫周公君能(一作今)壯歲收科第我欲他時看
事功聞說慨然真有意贈行聊以古人風(公孫弘菑川薛人年六十)
(以賢良徵為博士使匈奴還不合意移病免歸元光元年復徵賢良文學太常奏弘第居下天子擢弘為第一)
(封平津侯又轅固謂弘曰公孫子務正學以言無曲學以阿世弘上疏言臣聞周公旦治天下期年而變)
(三年而化五年而定天子以册書答曰聞弘稱周公之治弘之才能自視孰與周公賢弘對曰愚臣淺薄安敢)
(比才於周公雖然愚心曉然見治道之可以然也舜俞初忤介甫晚乃翻悔青苗負此詩矣然介甫初以古)
(人期舜俞洎舜俞極論新法乃亦不能容之)
送何正臣主簿
何郎冰雪照青春應敵皆言筆有神魯國儒人何獨少
元君畫史故應真(田子方篇以魯國而儒者一人耳可謂多乎哀公云舉魯國而儒服何謂)
(少乎元君畫史見虎圖注)百年冠蓋風雲會萬里山川日月新(陸士)
(衡詩藹藹春風會佳人一何繁日月新必裕陵初)可但諸公能品藻會須天子
擢平津(公孫弘見上注按正臣臨江人仕至侍從國史有傳先以童子舉對御講書賜出身後再登)
(第此詩必送其赴御試時也詩中稱奬至矣公弟和甫乃詆以為奸邪小人不應酥酪問異論乃爾豈别一正)
(臣耶然正臣治平四年登第此稱日月新者當以神廟初即位也後此數年正臣以蔡確薦入臺浸貴用時介)
(甫已亡矣和甫詆之或如平甫之詆吕惠卿軰也)
華藏院此君亭
一逕森然四座涼殘隂餘韻興何長人憐直節生來瘦
自許高材老更剛曾與蒿藜同雨露終隨松柏到冰霜
煩君惜此根株在乞與伶倫學鳳凰(漢律歷志黃帝使伶倫自大夏之西)
(崑崙之隂取竹之解谷生其竅厚均者斷兩節間而吹之以為黃鍾之宫制十二筩以聽鳳之鳴其雄鳴為六)
(雌鳴亦六比黃鍾之宫而皆可以生之是為律本柳詩秖應更使伶倫見寫盡䳄雄雙鳳鳴華藏院按建)
(康志在斗門橋西街北偽吳武義二年建初為報先寺南唐改為報恩禪院國朝改今額晉王子猷愛竹嘗曰)
(不可一日無此君意亦取此撫州崇仁縣亦有華藏院今按高齋詩話曰荆公題金陵此君亭詩云誰憐直節)
(生來瘦自許高材老更剛賓客每對公誦此句公輙顰蹙不樂晚年與平甫坐亭上視詩牌曰少時作此題榜)
(一傳不可追改大抵少年題詩可以為戒平甫曰藏此揚子雲所以悔其少作也以此考之是金陵華)
上元戲呈劉貢父(劉攽字貢父)
車馬紛紛白晝同萬家燈火暖春風别開閶闔壺天外
特起蓬萊陸海中(蓬萊在海中此言山棚拔起於闤闠故云陸海漢地理志秦地號稱陸海師)
(古注云言其地高陸而饒物産如海之無所不出)盡取繁華供俠少秪分牢落
與衰翁不知太一遊何處定把青藜獨照公(王子年拾遺記劉向)
(於成帝之末校書天禄閣專精覃思衣有老人著黑衣端植青藜杖扣閣而進見向閣中獨坐誦書老人乃吹杖)
(赫然火出因以照向共說開闢以前事向因受五行洪範之文辭說繁廣向乃裂裳及紳以記其言至曉而去)
(請問姓名云我太一之精聞卯金之姓有博覽者今我術下而教焉於是出懷中竹牒以授向子歆復從向受此)
次楊樂道述懷
素心非不慕前脩自怪因循欲白頭獵較趣時終瑣瑣
畫墁營職信悠悠(萬章下魯人獵較孔子亦獵較注獵者田獵相較奪禽獸得之以祭時俗)
(所尚以為吉祥孔子不違而從之所以小同於世畫墁見答虞醇翁注)濠梁最憶知魚樂
牢筴飜慙為彘謀(濠魚屢見上莊子祝宗人臨牢筴說彘曰汝奚惡死吾將三月□汝十)
(日戒三日齋藉白茅加汝肩尻於彫俎之上則汝為之乎)尚有故人能慰我詩成珠
玉每相投
和楊樂道見寄
宅帶園林五畝餘蕭條還似茂陵居(茂陵居見寄友注)殺青滿
架書新繕生白當窗室久虛(劉向戰國策序曰皆定以殺青書畫可繕寫列子)
(釋文謂汗簡刮去青皮也應劭風俗通殺青作簡書之新竹有汗後皆蠧故作簡者於火上炙乾之莊子)
(虛室生白吉祥攸止白詩空室閒生白高情澹入玄不及公之對殺青也)孤學自難窺奥密
重言猶得慰空疎相思每欲投詩社秖待春蒲葉可書
(蒲葉見前鄧子儀注又王育有暇即折蒲學書)
寄吳冲卿二首
平生心事略相同三歲連墻左廐中(退之詩賃屋住連墻充嘗判太僕寺)
(為羣牧判官與公同僚故有左廐之語)更得繆恩分省舍又將衰鬢作隣
翁聯翩久傍宫槐綠契闊今看楚蓼紅(此必吳為京西淮南漕時故有)
(楚蓼之句)不欲與君為遠别沙臺吹帽約秋風(退之薦士霜風破佳菊嘉)
(節迫吹帽晉孟嘉為征西將軍桓温參軍九日温燕龍山寮佐畢集有風吹嘉帽墮落嘉不之覺戰國策顔)
(率曰魏人欲得九鼎謀於渾臺之下沙海之上其日久矣沙海屬浚儀開封屬邑疑沙臺以沙海得名詩意祝)
(其早還京也開封安肅門外旌孝鄉有沙臺)
其二(公自注云時兄晉州方得罪)
塞垣花氣欲飛浮眼㡳紛紛綠漸抽悠遠山川嗟我老
急難兄弟想君愁(詩脊令在原兄弟急難案冲卿育之弟又育二弟京方與育同時登科皆)
(以文名此云兄晉州得罪不知指誰此詩與前首不相連必别為寄者)舊知白日諸曹滿
試問紅燈幾客留時節只應無意思亦如行路判春休
(馮奉世傳稍遷諸曹)
酬冲卿見别
同官同齒復同科朋友昏姻分最多兩地塵沙今齟齬
二年風月共婆娑(樂天寄夢得詩同年同病同心事除却蘇州更是誰陶侃傳老子婆娑)
(正坐諸君輩)朝倫孰與君材似使指將如我病何升黜會應
從此異願偷閒暇數經過
次御河寄城北會上諸友
客路花時秖攪心行逢御水半晴隂背城野色雲邊盡
隔屋春聲樹外深香草已堪回步履午風聊復散衣襟
(韓集筍詩暫須回步履要取助盤餐)憶君載酒相追處紅萼青跗定滿林
(沈約詩氛氲桃李花青跗含素萼既為風所開復為風所落詩常棣注承華者曰萼不當作拊拊鄂足也不)
(芳浮切拊亦作跗)
寄友人三首
萬里書歸說我愁知君不忘北城幽一篇封禪才難學
三畝蓬蒿勢易求(封泰山禪梁父自二字故對蓬蒿詩言不效司馬之諛惟思退處才難學)
(其詞微矣竇牟詩悟主一言那可學司馬相如既病免家居茂陵天子曰相如病甚可往從悉取其書若不然)
(後失之矣所忠往而相如巳死問其妻對曰長卿未死時為一卷書曰吏來求書奏之其書札言封禪事)欲
與山僧論地劵願為鄰舍事田疇應須急作南征計漠
北風沙不可留(隋志記晉自過江凡買賣奴婢馬牛田宅有文劵率錢萬輸估四百入官賣者)
(三百買者一百釋文曰劵契也别書之以刀刻其旁也故曰契也疇一井也據漠北字又疑友人有使北方)
(或仕邊徼者)
其二
水邊幽樹憶同攀曾約移居向此間欲語林塘迷舊逕
却隨車馬入他山飛花著地容難冶鳴鳥窺人意轉閒
(易冶容誨滛唐詩簷前花覆地竹外鳥窺人)物色可歌春不返相思空復慘
朱顔(杜詩天子初愁思都人慘别顔又丈夫貴壯健慘戚非朱顔此詩必公己卜宅江寧却懷臨川舊釣)
(游之地)
其三
一别三年各一方此身漂蕩只殊鄕看沙更覺蓬萊淺
數日空驚霹靂忙(蓬萊清淺麻姑事見古意注杜牧之詩屈指百萬世過如霹靂忙)渺
渺水波低赤岸濛濛雲氣淡扶桑(杜詩巴陵洞庭日本東赤岸水與銀河通)
(中有雲氣隨飛龍扶桑言日)登臨舊興無多在但有浮槎意未忘(張華)
(博物志曰舊說天河與海通近世有人居海傍者年年八月有浮查來甚大往返不失期此人乃多賫粮乘查)
(去忽忽不覺晝夜奄至一處有城邑居室望室中多見織婦有一丈夫牽牛渚次飲之驚問此人何由至此此)
(人即問為何處答曰君可詣蜀問嚴君平此人還問君平君平曰某年某月有客星犯牛斗即此人到天河時)
(也槎查通字書亦作楂)
寄張襄州(張瓌字唐公嘗為襄州疑此即瓌也)
襄陽州望古來雄耆舊相傳有素風四葉表閭唐尹氏
一門逃世漢龐公(杜詩復憶襄陽孟浩然只今耆舊無新語素風猶言風素襄陽耆舊傳)
(唐尹怦父嗣宗居喪踰禮正觀中特見旌辟子怦竭力南畝侍養彌篤父卒廬於墓所負土成墳蓬首單衣鹽)
(酪不進朝夕號慟墓産紫芝子恭先孫仁恕皆有孝行俱被旌表於是一門四闕後漢龐德公携妻子登鹿)
(門採藥不返)故家遺俗應多在美景良辰定不空遥憶習池
寒夜月幾人談笑伴詩翁(孟子故家遺俗流風善政猶有存者謝靈運擬鄴中詩)
(序天下良辰美景賞心樂事四者難并襄陽記云峴山南八百步西下道百步有習家魚池習郁將死勑其)
(長子葬於池側池中故釣臺尚存按郁即鑿齒之先郁後漢人為黃門侍郎封襄陽公)
和昌叔懷灊樓讀書之樂
志食長年不得休一巢無地拙於鳩聊為薄宦容身者
能免高人笑我不(食志見答虞醇翁注詩鵲巢維鵲有巢維鳩居之注鳩不自有巢居鵲之成巢杜)
(詩長恐死道路永為高人嗤)道德文章吾事落塵埃波浪此生浮(莊子)
(天地篇伯成子高謂禹今子賞罰而民且不仁云云夫子闔行耶無落吾事俋俋乎耕而不顧賈誼賦其生)
(兮若浮)看君别後行藏意回顧灊樓秪自羞(杜行藏獨倚樓)
淨因長老樓上玩月見懷有疑君魂夢在清都
之句(淨因以僧寳傳考之疑為道臻禪師也)
道人心與世無求隱几蕭然在北樓坐對高梧傾曉月
看翻清露洗新秋登臨更欲邀元亮披寫還能擬惠休
(邀元亮疑用遠法師約淵明入蓮社意江淹雜擬有惠休詩)顧我不知天上樂虛疑
昨夜夢仙游
寄張諤招張安國金陵法曹
我老願為臧丈人君今年少未(年少未一作少壯豈)長貧(莊子田子方篇)
(文王勸於臧見一丈夫釣欲舉而授之政而恐大臣父兄之弗安也欲卜之諸大夫曰先君之命王其無它又)
(何卜焉遂迎丈人而授之政陳平傳張負曰固有美如陳平長貧者乎)好須自致青冥上
可且相從寂寞濱(退之詩詎縱青冥靶范雎傳賈不意君能自致青雲之上賈不敢復讀)
(天下之書不敢復預天下之事)深谷黃鸝嬌引子曲碕翠碧巧藏身尋
幽觸靜還成興何必區區九陌塵(杜詩山禽引子哺紅果溪友得錢留白魚)
(子虛賦激堆碕張揖曰碕曲岸頭也翠碧鳥名韓詩何事九衢塵)
王荆公詩注卷三十三
