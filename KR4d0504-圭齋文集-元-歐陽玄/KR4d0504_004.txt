圭齋文集卷之四宗孫銘鏞編集
安成後學劉釪校正
歌
畊學問荅
世間惟有畊與學思量二藝皆無錯畊者榮華得富豪
學者羽翼生鱗角畊問學得恁賢累年累月在窗前田
地抛荒園圃廢日間忘食夜忘眠學者答非容易筆頭
雖小驚天地但看王侯將相家盡是當年勤苦至學問
耕得恁苦渾身穢汚生泥土冬月之間被雪霜春天曉
暮遭風雨耕者答不辭辛鋤頭翻地出黃金但看世間
儲積者盡是當年勤苦人畊可憐學可愛思量二藝皆
懷大少年辛苦老来閑粉壁朱門多自在
題四時百子圖(藏藁紙弊墨渝實圭齋親筆近見他集亦有恐悮)
天無一日具四時人無一母生百兒何人筆端巧造化
人事天時俱盡之三三兩兩如魚隊日長遊戲闌干外
采蓮攀柳爭後先繞竹觀梅分向背一真未鑿萬象春
誰家苑囿誰家人莫是越王泛螟嗣西湖湖上嬉芳塵
當時富貴傍觀羡至今宇宙流傳遍爭如茅屋浣花溪
竹根雉子無人見摩挲此圖真拊髀多憂正為多男子
但須得似仲謀兒人生一䕫已足矣
題趙菊山文肅公閱武像
浚儀王孫宫錦袍紅鞓玉帶㻫琫刀大夫在官盛冠佩
州將按旅陳旌旄汝陽眉宇照今古五陵志氣横江濤
世皇大舉獵德網池上不遺丹鳳毛宫門承詔鑄銅馬
瀛洲接武乘金鰲駸駸亳社百年久奕奕燕㙜千仞高
題山莊所蔵東坡畫古木圖
眉山昔日生三蘇一山草木為之枯後来筆端挾春腴
却令生意回枯株樹經公筆無老醜天以春工付公手
誰云軰行龍眠翁奚必法嗣洋州守山莊劉氏富清玩
家有蘇公舊揮翰恍驚濕蘚粘怪石慣見倒根生斷岸
涪翁對此煑春茶為公梢上掛長蛇燈窗細讀假山記
秀氣終属眉山家
至正壬午十一月余以疾謁告南歸求毉至安
成郡北之族中節判繼先劉君相公不遠一舍
携尊爼見勞談邊得知為西皋趙學士之壻别
次為余徵詩即席走筆作長句併呈似王守筠
溪相公及郭倅明則相公一粲
德州沃野濟岱雄池産往往多明公與君初見問爵里
塵邊又復知冰翁冰翁西皋古君子擇壻如君信佳士
故應邂逅氣味同遠来勞我扵桑梓南州初筮發新硎
安成名藩駕屏星金鑾學士已頭白玉潤郎君終眼青
我嘗三仕歷郡邑聽訟催科紛蝟集能令過客情誼洽
可見邦侯才力及古&KR0550;小飲亟分手因君索詩為君夀
郡中政清長貳和為我寄聲賢太守
贈趙祥表禙
浚儀公子今幾葉装池装潢以為業道傍蒼玦猶一惜
池底玄灰信多劫鋪張幸及時黼藻流落還同故書篋
魏武子孫曹覇馬唐家宗室滕王蝶淳化石本墨糢糊
宣和印章紅摺疊魚鱗已是善排比鷖尾猶况工剪貼
但持絶藝動縉紳勿向同儕論譜牒藝文舊監慚潦倒
翰墨當時勤涉獵心期知子價千金只恨無才寫蒲箑
詠春閨怨
東風園林花草香芳閨寂寞春晝長佳人獨守情默默
銀床錦被閑鴛鴦終朝倦繡拈針指怕向花前聽鶯語
喚回舊事千萬端杏臉蛾眉淚如雨玉郎去年辤家時
綠楊紅杏嬌春暉綠楊紅杏色如舊悵望玉郎猶未歸
一春魚鴈音書絶雪膚消瘦千腸結斷腸猶立幾黃昏
那更青山苦啼鴂
頃見同舍柯博士所贈趙孝子歌真佳作也客
以是卷繼求余言遂用柯韻作一首
利津城城上烏飛向城南叢塚呼塚前無人作寒食但
有被髮哀號孤行人厭烏見被髮憾欲射烏金僕姑靈
烏下告孤兒苦遠訪親骨踰重湖兒生四歲時父别阿
㜷去&KR2890;老婦已孀養皃為兒娶兒思往從父念&KR2890;共燥
濕今年令伯正陳情他日韓湘竟收骨江南五千里山
東二百州州州旅寓有南北爾父存亡何處求跣行及
河十趾血河風吹沙天慄烈遭逢執友向燕薊指示丘
墟瀕海碣身為衛子髮縋鞍鞍忽堕地開親穴君不聞
饒娥江頭哭父屍浮黿魚孝子精神貫今古明神降鍳
寒空虛博士作歌傳里閭
和李溉之舞姬脫鞋吟
宫袍繡蹙金花綺紅綃緊襯雙鸞尾盈盈幔服舞腰輕
綵雲飛處香風起藕絲掣斷春雲鬆瑞蓮雙結並頭紅
夭夭曲曲玉彎卷翠鳬飛去天欲軟玉階秀茁蘭笋長
瓊砂迸出蘆芽淺徘徊困倚東風力濕砌香雲墜無跡
無限嬌羞不自持君王喚起扶花立
贈畫工黎仲瑾(號碧山)
吾聞萇弘之忠裂金石精氣千年化為碧人生頼有方
寸妙萬變神竒從此出又聞西方𣑽僧名法能能令兩
眼碧色晶熒熒有時时後洒墨汁纖穠疎秀皆成形碧
山畫神欲入品表裏神光碧瞳炯浮嵐曖翠山不受盡
付晴窗落泓影碧山學士今為誰玉堂茒舍各有時煩
君添我山下屋更看白雲相陸離
題子美尋芳圖
吾年三歲聲吾伊慈親膝下教杜詩如今蟫蠧三十載
夢寐欲見終無期誰家山水空翠濕彷彿相逢拾遺揖
金馬門前封事稀碧雞坊裏尋春急野桃官柳春連連
水流山店依平川眉尖不着杜鵑恨壷中風月開元天
君乘蹇驢步如棘後有驊騮追不得茅屋西風五百年
虛度人問幾春色
題𬗋微老人大字歌
𬗋微老人射生手挽強竟取黃金斗驃騎營中拜驍勇
鳳凰池上稱耆舊時平腕力無所施觔力猶能學顔柳
縦横戎略結構休殺活兵機屈伸肘山莊劉氏得最多
當日襜䄖駐應久高樓大扁曰明遠况有愛山并尚友
我来後公五十年主人酌我樓中酒平田野水鳬鴈集
重岡複嶺蛟龍走登高欲賦乏佳興忽覩台躔照窗牗
家蔵有此希世珍取酒當為主人夀想當洗硯弢筆時
羽笑生風劍龍吼焉知今人正傳玩名與麒麟同不朽
嶠南鼪鼯十五秋老將如今安得有鄂公九原如可作
養夀清商為公奏
送劉子簡之武昌學正
劉侯兄弟競秀發仲氏卓犖殊可人訓徒名門示高爽
棖臬中實皆輪囷未誇于氏容駟馬豈羡楊侯朱十輪
荆才非止箘簵楛燕璞迭見玗琪珣伯留天庠不可去
仲始捧檄歸娱親滔滔南紀盛藩翰文武化行初未泯
世皇八駿所歷處扈蹕至今疑有神盤中首蓿不在飽
座上芷蘭俱可紉吁嗟劉郎慎勿浪弹鋏自古江漢無
窮鱗
送聶以道之官武昌
天曆聖人在海南南省大臣理塩筴聶君老儒幕下郎
日飲清冰鬚髮白是時潜邸具知聞召見殷勤親賜食
明年翠華望北還復過湖南駐清蹕試舉郎君問宣閫
閫臣上前盛稱𫐠省郎歲滿調江華回瞻馬首天南北
生平固自結主知下邑惟思躬吏責志心懇惻撫&KR1103;[婺-矛+牙]
宿蠧堆求剔纖悉甘棠遺愛十二碑其中一碑磨崱屴
豪民&KR1025;水三百年力能挽注甦涸轍爾来㳂牒至京師
廟堂除吏餘八百重瞳覽奏記姓名呼之以字頋臣列
若云賈誼久不見猶喜真卿獨先識秉鈞敷對此掄材
司讞無如武昌劇天顔沈思霽色回姑惟首肯心未擇
遠臣客舍擁敗氊誰知京兆牛衣泣青天晝有風雲哮
猛虎獰蛟向山澤華萼樓頭賞蘤葑臨菑門下分竽瑟
念昔部使舉政最往往當途多抺揊秪緣早忤耳目司
豈復虛蒙股肱力人生榮進自有期簡在淵衷非易得
小儒作歌属山甫愛莫助之增太息
示姪
吾宗孫子多好學爭持卷軸求余詩嗟予膏馥有幾許
况復老懶惟其時子年弱冠氣方銳立志要與青雲期
冀馬生駒汗血噐越女堕地瓊瑶姿固知美質故應爾
所貴論道隆師資牧之涉世晚自悮冬至作詩鐫阿宜
初陽萌動慎培養萬木一本含春滋
題曜海朝天龍
玄雲霮䨴海波立神龍挺水趍天潢畫師題筆聣八極
意與元氣爭毫芒玉京僊聖驂翶翔雜騎麒麟與鳳凰
龍拖雲氣歸洞府海日杲杲天中央
道吳山
道吳山頭目龍卧疊嶂重崗深𬗋邏靈湫瀑布千丈長
古寺神杉十圍大崇祠坎坎風雨来樵徑丁丁鴻鴈過
郡人夜望北斗魁下有突兀青蓮座
大圍山
大圍山高高幾許絶頂嵯峨戴林塢石間花開自夏春
地爐僧擁無寒暑清流白鷴滌毛距綠樹黃熊引筯膂
山腰日午嬰兒啼知有雷公出行雨
奉敕題明皇馬
明皇八駿爭馳道知是開元是天寳當時一顧傾國姿
萬里君王蜀中老奎章閣下文書静衮衣高拱唐虞盛
此圖一出非偶然要與明時作龜鏡
雜體
&KR2085;之坰古樂府(有序)
至正壬午皇帝有敕賜故和寧忠憲王勲德
碑命翰林學士玄爲文碑立&KR2085;門近郊戴螭
履龜龜有異瑞首如繪足如玉搢紳賦詩紀
異玄作&KR2085;之坰一首
&KR2085;之坰穹碑銘銘維何誄和寧維和寧勲揚庭臣玄詞
帝者荓倕琢石石效靈靈何居傴句形顒之文旋瀅濙
絡鼻口逹厥䫤疋之晳色晶熒馬䣛武騵腹駉嗟彼蔡
象應靈國守噐列前廷王之忠格高冥珉之瑞天使令
發幽光炳丹青王有子承德馨决大疑陳大經疇五福
詒千齡作傴句寳龜名
漁家傲南詞并序
余讀歐公李大尉席上作十二月漁家傲鼓
子詞王荆公亟稱賞之心服其盛麗生平思
彷彿一言不可得近年竊官于朝久客輦下
每欲倣此作十二闋以道京師兩城人物之
富四時節令之華他日歸農或可資閒暇也
至順壬申二月玄脩大典既畢經營南歸属
春雪連日無事出門晚寒附火私念及此夜
漏數刻腹藁具成枕上不寐稍諧叶之明日
筆之扵簡雖乏工緻然數歲之中耳目之所
聞見情性之所感發者無不&KR1357;括㮣見扵斯
至扵國家之典故乘輿之興居與夫盛代之
服食噐用神京之風俗方言以及四方賓客
宦游之况味山林之士未嘗至京師者欲有
所考焉此亦可見其大略矣
正月都城寒料峭除非上苑春光到元日班行相見了
朝回早闕前褫帕歡相抱漢女姝娥金搭腦國人姬侍
金貂帽綉轂雕鞍来往閙閑馳驟拜年直過燒燈後
二月都城春動野引龍灰向銀床畫士女城西爭買架
看馳馬官家迎佛官蘭若水暖天鵝紛欲下鷹房奏獵
催車駕却道海青逢燕怕纔過社柳林飛放相將罷
三月都城遊賞競宫墻官柳青相暎十一門頭車馬並
清明近豪家寒具金盤飣墦祭留連芳草逕歸来夙送
梨花信向晚輕寒添酒病春煙瞑深深院落秋千迥
四月都城冰碗凍含桃初薦瑛盤貢南寺新開羅漢洞
伊蒲供楊花滿院鶯聲弄歲幸上京車駕動近臣凖備
鑾輿從建德門前飛玉鞚爭持送葡萄馬乳歸銀甕
五月都城猶衣裌端陽蒲酒新開臘月傍西山青一搯
荷花夾西湖近歲過苕霅血色金羅輕汗搨宫中畫扇
傅油法雪腕綵絲紅玉甲添香鴨凉糕時候秋生榻
六月都城偏晝永轆轤聲動浮瓜井海上紅樓欹扇影
河朔飲碧蓮花肺槐芽瀋綠髩親王初守省乘輿去後
嚴廵警大液池心波萬頃間芳景掃宫人戶撈漁艇
七月都城爭乞巧荷花旖旎新棚笟龍䄂嬌民兒女狡
偏相攪穿針月下濃粧佼碧玉蓮房和柄拗晡時飲酒
醒時夘淋罷麻稭秋雨飽新凉稍夜燈呌買鷄頭炒
八月都城新過鴈西風偏觧驚游宦十載辤家衣線綻
清宵半家家擣練砧聲亂等待中秋明月翫客中只作
家中看秋草墻頭螢火爛疎鐘斷中心臺畔流河漢
九月都城秋日亢馬頭白露迎朝爽曾上西山觀蒼莾
川原廣千林紅葉同春賞一本黃花金十繦富家菊譜
籖銀榜龍虎臺前駝鼓響擎仙掌千官瓜菓迎鸞仗
十月都人家百蓄霜松雪韮冰蘆菔暖炕煤爐香豆熟
燔獐鹿高昌家賽羊頭福貂䄂豹祛銀鼠襮美人来往
氊車續花戶油窗通曉旭回寒燠梅花一夜開金屋
十一月都人居暖閣吳中雪紙明如堊錦帳豪家深夜
酌金鷄喔東家撤雪西家噱纖指柔長宫線弱陽回九
九官冰鑿盡道今冬冰不薄都人樂官家喜愛新年朔
十二月都人供暖箑宫中障面霜風獵甲弟蔵鈎環侍
妾紅䄂咲歌聲送金蕉葉倦客玉堂寒正怯曉洮金
井冰生鬛凍合竈瓢餳一楪吳霜鑷換年懶寫宜春帖
圭齋文集卷之四終
