歐陽公文集序
文辭與政化相為流通上而朝廷下而臣庶皆
資之以逹務是故祭饗郊廟則有祠祝播告寰
宇則有詔令胙土分茅則有冊命陳師鞠旅則
有誓戒諫諍陳情則有章䟽紀功燿德則有銘
頌吟詠鼓舞則有詩騷所以著其典章之懿叙
其聲名之實制其事為之變發其性情之正闔
闢化原推拓政本盖有不疾而速不行而至者
矣然必生扵光嶽氣完之時通乎天人精微之
藴窮乎歷代盛衰之故洞乎萬物榮悴之情覈
乎鬼神幽明之賾貫乎華夷離令之由舉其大
也則極乎天地語其小也則入夫芒秒而後聚
其精魄形諸篇翰渢渢乎泱泱乎誠不可尚巳
世有與扵斯者其惟大司徒楚國歐陽文公乎
公諱玄字原功潭之瀏陽人其先家廬陵與文
忠公脩同出扵安福令萬之後公幼岐㠜十歲
能屬文逮弱冠下帷數年人莫見其面經史百
家靡不研究伊洛諸儒源委尤為淹貫遂擢延
祐乙卯進士第歷官四十餘年在朝之日殆四
之三三任成均而兩為祭酒六入翰林而三拜
承旨盖當四海混一之時文物方盛纂脩實錄
大典三史皆大制作兩知貢舉及讀卷官凡宗
廟朝廷雄文大冊頒示萬方制詔多出公手金
繒上尊之賜幾無虛歲海内名山大川釋老之
宫王公墓隧之碑得公文辭以為榮片言隻字
流傳人間咸知寳愛文學德行卓然名世羽儀
斯文黼黻治具公之功為最多君子評公之文
意雄而辤贍如黑雲四與雷電恍惚而雨雹颯
然交下可怖可愕及其雲散雨止長空萬里一
碧如洗可謂竒偉不凢者矣非見道篤而擇理
精其能致然乎嗚呼自宋迨元三四百年之間
文忠公以斯道倡之扵其先天下學士翕然而
宗之今我文公復倡之扵其後天下學士復翕
然而宗之雙璧相望照耀兩間何歐陽氏一宗
之多賢也不亦盛哉初虞文靖公集助教成均
其父井齋先生汲方教授于潭見公文大驚手
封一帙寄文靖謂公他日必與之並駕齊驅由
是文靖薦公升朝聲譽赫赫然相埒卒符扵井
齋之言文靖之文巳盛行公薨二十四年其孫
佑持持公集二十四卷来謂濂曰先文公之文
自擢第以来多至一百餘冊蔵于瀏陽里第皆
燬于兵此則在燕所錄自辛卯至丁酉七年之
間作爾間有見扵金石者随附入之子幸為文
叙之以傳濂也不敏自丱角時即知誦公之文
屢欲褁粮相從而不可得公嘗見濂所著潛溪
集不賜鄙夷輙冠以雄文所以期待者甚至第
以志念荒落學識迂疎不足副公之望况敢冐
昩而序其文哉雖然公文之在霄壤中上則為
德星為慶雲下則為朱草為醴泉光景常新而
精神無虧亘萬古猶一日序之與否尚何暇論
哉佑持字公輔問學精該論議英發無愧扵家
學者也金華宋濂撰
歐陽先生集序
歐陽先生集曰詩流者三卷曰鉛中者十卷曰
驅煙者十五卷曰強學者十卷曰述直者三卷
曰脞語者三卷其門人王師模所輯也所輯者
止此作而未已者不止此先生扵書無不讀其
爲文豐蔚而不繁精密而不晦者有典有則可
諷可誦無南方啁哳之音無朔土暴悍之氣惜
棄在草野不得與典謨訓誥之述作以黼黻皇
度然文關扵世教斯可傳矣不繫其人之隱顯
學貴扵知道知道斯可法矣不繫其書之繁簡
先生之可傳可法者固有在矣余獨恨不登先
生之堂從諸生之後而請益焉因王君請爲集
叙姑書以識予嚮慕之意後至元六年冬十有
一月朔揭傒斯序
圭齋文集目錄
卷之一
賦
天馬賦辟雍賦
義門賦墨梅賦
頌
天馬頌
卷之二
五言古詩
舟師諸牐寄詩奉謝都水分監瑞卿監丞
送振先宗丈歸祖庭(并列小序于左)
為所性姪題小景(三首)
題東坡怪石
七言律詩
大明殿早朝試院倡和(四首)
相臺祭祖墓(二首)
祭祖墓于防里用春洲先生韻
送李宜忠之教寧州
竹澗敗筆
郊天禮成應制
謝恩日呈同年
比干墓接花木
壷清過洞庭(二首)
侍宴北省春洲夀慶堂
寄許參政謝家建通濟橋
夜宿寺前農家贈西明道人
瀏江昌山
讀鐂養吾虞青城書
聽秋居士園池鐂草亭詩冡
排律
賜經筵官酒次蘇伯脩韻
謝德盛春萱堂
卷之三
七言絶句
喜門生中状元(四絶)
試院偶成及寄諸弟
試院偶題贈巽齋(六首)
所貴姪梅為所性姪題小景
所性姪家蔵東坡看竹圖
所性姪蔵所翁全身戲珠龍
漫題四絶折枝海棠
萬竿烟雨圖墨竹
驢上曉寒圖灞橋風雪圖(四首)
宣和梅雀一行禪師講經
顧子虎再題臨川别卷
三牛圖萬竿圖
宋徽宗菌圖高宗御書
陳搏睡圖雪夜訪戴圖
吳西村雪霽圖老蒲萄
蒲萄子昂雪鵠
墨荔枝劉山立梅圖
天師月梅圖寒雀梅
榮碧潭全身龍榮朝瑞正龍
榮建翁家蔵所翁龍
夀卿龍頭吾友龍頭
山間山水手卷醉翁亭障(為南翁作)
武三思雙陸贈翠璧玸講主
贈彭漢節彭雲溪真
過高郵永清觀天瀾
栢庭和尚偶題
寄山村兄贈歐陽震遠
羹戞圖京城雜詠八絶
永清寺白巖清暉方池古松(四韻)
昭文携琴圖和寳雲長老澈一清(二絶)
逄江易藝芳干賦芳洲
旱禾田歐陽琅溪四絶用歐陽公琅琊為韻
春江釣艇圖贈振先歐陽文
東山春景歐陽公牡丹詩
蒲萄(二首)
分宜趙尹所蔵子昂竹石圖
卷之四
歌
畊學問荅四時百子圖
趙菊山文肅公閱武像
山莊所蔵東坡畫古木圖
簡劉相公歌贈趙祥表禙
詠春閨怨和柯博士歌
和李溉之舞姬脫鞋吟
贈畫公黎仲瑾號碧山
子美尋芳圖
𬗋微老人大字歌送鐂子簡之武昌學正
送聶以道之官武昌
示姪躍海朝天龍
道吳山大圍山
奉敕題明皇馬
雜體
&KR2085;之坰古樂府有序
漁家傲南詞(并序)
卷之五
記
道州路重脩濂溪書院記
貞文書院記袁州路繕脩記
安成李氏重脩安賢義塾記
趙忠簡公祠堂記保靚祠堂記
安先生祠堂記秀川羅氏祠堂記
仰更齋記吳氏觀樂齋記
遜齋記譚氏蕭山記
芳林記
卷之六
記
分宜縣官題名記分宜縣學復田記
求志堂記世綵堂記
坦明堂記繼善堂記
精道堂記讀書堂記
聽雨堂記霞外庵記
永思庵記臨溪亭記
竹西亭記其樂亭記
卷之七
序
防里歐陽氏族譜序
彭氏族譜序白石周氏族譜序
後林周氏族譜序廬陵中州劉氏族譜序
國朝名臣事略序
廬陵鐂氏通鑑綱目書法後序
忠史序虚籟集序
至正條格序奕序
考古臆說序鈐岡續志序
風雅類編序潛溪後集序
易問辨序
鈐南道士歐陽賓實詩集序
梅邊先生吾汶藁序
環山詩藁序
卷之八
序
玉振詩序梅南詩序
李宏謨詩序李希說詩序
鐂執中詩序蕭同可詩序
羅舜美詩序月樓上人詩序
鄭以道文集序劉桂隠先生文集序
族兄南翁文集序贈李敏求序
送虞德脩序送鐂文廷之清江錄事序
送翰林應奉李一初南歸序
送鐂仲宣歸隠東山序
送鐂仲賓歸安成詩序
送伍成均南歸序慶劉一山八十序
卷之九
神道碑
許文正公神道碑趙文敏公神道碑
貫酸齋神道碑虞雍公神道碑
碑文
曲阜重脩宣聖廟碑
江陵王新廟碑洞淵閣碑
張齊郡公先世碑趙忠靖公馬合馬碑
卷之十
墓碑銘
鐂御史墓碑銘周判官墓碑銘
鄭府君墓碑銘劉聘君墓碑銘
叚徵士墓碑銘劉更齋墓碑銘
鐂桂隠墓碑銘歐陽山村先生墓碑銘
歐陽南谷墓碑銘龍母吳氏墓銘
劉梅國墓銘揭文安公墓誌銘
劉縣尹墓誌銘羅錄事墓誌銘
曾秀才墓誌銘歐陽竒翁先生墓誌銘
卷之十一
阡表
安成鐂氏儒行阡表
哀詞
蕭同善哀詞
傳
高昌偰氏家傳
卷之十二
經疑
問夫子以小噐稱管仲而又以如其仁許之何
也
問孟子以隘與不恭稱夷惠而又以聖人百世
之師推之何也
書義
翕受敷施九德咸事俊又在官百僚師師百工
惟時
策
問今天下之事毋泛毋略
制曰朕聞聖賢之君之治天下也或恭已無為
㦯不遑暇食朕將親覽焉
卷之十三
詔表冊文
命相出師詔再命出師詔
進遼史表進金史表
進宋史表進經世大典表
明宗皇帝尊號冊文
銘
友吾銘敬心齋銘
說
楊鍳瑩之字說劉叔耔字說
族子章晦字說李觀尚賓字說
彭以恭字說琅溪說
彬彬說齊吾說
竒峰說明軒說
鐂恭安說并銘
卷之十四
題
北行錄安成劉氏家譜
西平李氏族譜衆芳所存
彭功遠先世手澤南谷居士自贊像後
五馬圖草虫圖
娱拙集白麟溪三大字後
太師石丞相畫墨竹
御賜石刻千文搨本後
䟦
遠林鐂君墓銘後
䟦王大年詩帙䟦劉士行墓誌銘
羅孺文族祖澗谷藁
歐陽文忠墨蹟䟦眉夀二大字䟦
沁園春䟦䟦先公與南谷先生
卷之十五
贊
御書九霄贊麟鳳二大字贊
潘雲谷墨贊羅漢像贊
兖文忠公像贊自贊
山村先生像贊秉彛像贊
静脩先生像贊默安先生像贊
蘇先生像贊蘇郎中像贊
曾文辿贊鐂伯常贊
題陽明軒太玄子龍
䟽
寳雲禪寺題䟽
書啓附
與所性姪書荅族兄南翁書
與意山先生書回所中書
回所立書回鐂申齋先生書
荅劉桂隱書荅孫春洲書二
與張憲使書慰國博喪母書
與鐂文廷書與鐂文廷啓
回許參政啓
祝告文
太祖以下祝文眀宗皇帝附廟祝文
焚黃祝版焚黃告后土
防里祭祖祝文二祭后土文二
祭揭侍講文祭子逹老文
卷之十六
附錄
神道碑行狀
傳像贊
文忠䟦文廷荅圭齋啓
許有壬與圭齋啓(并詩)
文廷次圭齋偶題
圭齋文集目錄終
