桐江續集卷二十七元方回撰
壬寅立春在辛丑十二月二十九日歸(缺)三
宿
隔日春先立崇朝歲始除去來身不定好惡夢皆(缺)
千山外舟車一月餘豈真休客擔(客中之客未弛擔也)猶(缺)
家書
予丁亥生壬寅年七十六畱杭十二年
吾生已是三分過此地胡爲一紀畱萬事無心偶然耳
久將身世付浮休
送鮑子壽寶慶教授
吾聞陳后山兩爲彭城教先生新安人歷歲董卿(缺)
晩穎州日與坡老樂君今實似之往食邵陽稍(缺)
吾聞徐孝節教授家山陽其名聞于朝其行高(缺)
大書之特褒宣德郎君今詎止此即日鵷鷺行
(缺)戌午秋七月予泛洞庭湖君山朝欲曙武口
日未(缺)怒蛟龍忠信堪支吾君胷有所挾浮湘弔
蒼梧(缺)長沙十二縣東西湘江夾君才嶽麓高
君心洞庭(缺)古卲州青燈萃儒帢循循善誘人不
必劒(缺)君往隸卲學近接濓翁州君居長
徽學晦翁之故丘顔曾思生魯孟子生於鄒君其鄒魯
人天畀鄒魯遊
六言四首
馬文園消渴病嵇中散絶交書未害子虚烏有可(缺)
才疎
樓中老子無事座上梅花盛開閉目不閉鼻孔暗(缺)
自來
讀萬卷行萬里酌一杯題一詩頽齡如此如此豪氣已
而巳而
傳燈錄第一卷我佛世尊如來自謂寂滅樂巳誰不嗚
呼哀哉
題王起宗畫雪扇六言
何必見戴安道月圓夜雪晴時烏府王起宗畫(缺)
虚谷詩
送郝同知
僕昔塵忝歲壬戌甲科爲首降爲乙宰相謂已(缺)
實見怒出私臆漢東掌教大洪山寄名帥幕隸(缺)
陵還卾艤安陸燃火高岸夜伐荻是時約近一二
(缺)書有來遞鈴急閫公拆觀衆太息郢州新喪二
千石(缺)蓋代真人豪養士萬數馬千疋邊頭失此老
(缺)以致襄陽失世事輪雲勿嘆嗟郢州諸子
吾皆識伯仲(缺)落鵰手舞騎彎弓轟霹靂黃金鎻甲
青油幕黃卷青燈從此出能爲橫槊建安詩不减修禊
永和筆難弟兄中屈指三漳州半刺今第一黃閤紫樞
烏臺官有求可以(缺)手得邂逅一閒二十年髭雪鬢霜
慵不摘我老我(缺)於公公獨枉駕顧此客既觴我酒
爼豆之又厪珠(缺)什一别千門換桃符梅初未白
柳遄碧人生有若鴻(缺)銜蘆一枝食數粒往來去就
無定所寒避江湖暖沙磧此心與彼獨不同睡裏有情
夢相憶
次韻趙朴翁赴衍聖公嶧山書院之招
鄒魯相望擊柝間亦顔誰許獨晞顔同源泗水别沂水
接壤嶧山連泰山萬世元勲闢楊墨一時浮論主癰環
七篇事業君能講男子臨岐淚肯澘
正月二十一日偶題
樓頭日日倚危欄來往人忙許静看老子無聊常(缺)
杏花欲動更春寒虚名疇昔三千字險路平生百八盤
揮翰玉堂有公相閒人贏得把漁竿
題王瓛王珪母郭氏義節記
年二十嫁四十歲王生儒士教其二弟成人年
二十七而王生亡守寡教(缺)一江東憲
幕一財用所勾當
老儒致䀻女師儒二十言歸四十夫令弟階庭駢兩玉
賢郎門尸儼雙珠摽梅迨吉年雖淺汎栢維儀志不踰
冠帔笏袍相照映稱觴真可畫成圖
題郎川紀勝圖(并序)
燕然張暠汝明岱宗王勉起宗十(缺)屬大
司農嘗寮古潤汝明還家有潁灣田十五頃母
及子孫眷聚六百指讀書賦詩自樂久不知起
宗官况後乃知其爲(缺)西廉訪僉事行臺御史
俯就建平(缺)相思自大都過江南訪之
桐川道中鞍馬不期而遇相從爲十日遊起宗
善畫繪(缺)郎川紀勝圖各爲長句紫陽方回亦
尾而歌之
維汝明父起宗父古潤嘗僚佐農扈釃酒金山焦山寺
(缺)馬昇州揚州府歌詩千百南北傳一别十年散還聚
駸致五袠知天命雙鬢更無絲一縷昔賢相思即命駕
車而不笠莫敢侮汝明家在軍都山田十五頃清潁灣
母及子孫六百指仰事俯育身久閒大江之南鴈北向
故人聞綴行臺班合眼有時得相見不過夢中空往還
起宗籍籍(缺)史(缺)易退仕如止桐川大邑當孔道
弦歌聲(缺)斷橋流水來者誰兩轡相逄各驚喜
丹青慘澹繪爲圖䆳(缺)幽穿知幾里右軍蘭亭未足誇
摩詰輞川焉可擬紫陽洞天虚谷春亦荷老筆爲寫真
踰七望八盍早往滄浪日濯冠纓塵二公妙齡挾才藝
往往見知今宰臣省(缺)夕有命再使堯舜風俗醇
錦囊此軸且捲起未可(缺)鱠蓴
春半久雨走筆五首
月餘不浴不梳頭垢服埃巾獨倚樓萬古事銷閒裏醉
一年春向雨中休天時纔暖又還冷人世少歡多是愁
治亂無窮如糾纏華山高臥最爲優
早從師讀易乾元晩乃微探性命源道在一前包宇宙
心無二處契羲軒行將死矣依先塚即合歸歟理故園
二十餘年復韋布人生焉用兩朱轓
纔喜晴明又雨陰尋春未了早春深牡丹芍藥(缺)
寒食清明上塚心詩癖已應吟萬首酒狂何止費千金
(缺)百歲三分過屢死焉知活到今
萬事心空口亦箝如何感事氣猶炎落花滿硯慵磨墨
乳燕歸梁急捲簾詩句妄希敲月賈郡符深愧釣灘嚴
千愁萬恨都消處笑指鄰樓一酒帘
耳焦髮秃四肢枯年近非熊異壯圖見識漸高詩(缺)
精神常好酒相扶地輿茂育元非有天宇空虚不是無
自笑太倉中一粒夢䰟夜夜侍都俞
回二十學詩今七十六矣七言决不爲許渾體
妄希黃陳老杜力不逮則退爲白樂天張文潛
體樂天詩山谷喜之摘其佳者在集文潛詩自
然不雕刻山谷不敢(缺)也五言回慕後山苦心
久矣亦多退爲平易中有閬仙之敲而人不識
也
醉題二首
倏忽侵尋八十翁平生學問見詩中可因道術仙能到
何用禪言佛不同是是非非雙鬢白鶯鶯燕燕百花紅
太歲壬寅題此句小樓買酒酹東風
賣花人憩小樓前買幾枝看日典錢詩向夢中頻(缺)
才醉後便如仙貧閒略比陶元亮老壽將過白樂天
(缺)定爲林下計嚴灘西向練溪船
道山座主先生平章吕公挽歌辭五首(庚寅九月初三日生)
(辛丑七月十六薨)
一門真將相天地間生之表海太公望封王郭子儀(缺)
堪襲閫跨竈早持麾福壽完終始人(缺)
乃翁同此老兩柱共擎天初作二千石才生十九年漢
陽(缺)最大嶺外帥何緣極恨湖濱相姦臣喜弄權
(缺)公三十歲死守漢陽城焉得江陵閫能支鄂渚兵椿
庭纔不起槐府已無情最恨木綿鬼乾坤一擲輕
昔僕叨名第繄誰極作成首捐登仕誥誤掇别闈(缺)
人皆喜權臣獨不平可憐身欲死無以報平生
大别登秋興南樓望戰塵興亡元有數生死不無神將
相名千古兒孫近百人生靈活億萬報豈止公身
次韻謝周兄(士俊)見訪
弱壯之間幾輩流不凡已與老成侔筆端可挽千鈞弩
胷次如登百尺樓良木政須資長養芳蘭未厭(缺)
衰晩不聞道幸早專心似奕秋
贈俞碧巖體仁刊圖書(文元婺源人)
上古包羲卦初畫五行之金刀爲革兩儀四象生(缺)
初一圈爲太極八卦之上六十四右乾左坤名曰易
因重(缺)定科斗書削木爲方竹爲冊擣紙束毫寫今字
世降俗(缺)動山積何如簡徑却艱難篠簜梓桐事雕刻
所以近人刊圖書篆籒依稀規鳥迹博雅君子具老眼
爾(缺)生者(缺)不識紫陽山西星源州遥見長虹(缺)日
伊人(缺)間雲氣開晴碧巖碧一旦飄然(缺)湖
硎刃如(缺)嘗石鼓玩陳倉忽似野碑揭鄒嶧
贈我三印紅屈蟠細(缺)游絲疎復密侯王黃金槖駝紐
韓彭何曾得渠力如我(缺)綠綬亦無不過小匣藏寸物
閒詩倡和外謹封家書時用報兒姪佩之如寶漢剛卯
不懼取將轟霹靂
清明大雪三日
半月雕梁燕子歸怯寒著盡舊綿衣何人醉眼西湖路
錯認楊花作雪飛
跋高舍人錢舜舉君選著色山水
堆青仍積翠山與水俱奇毫髮漁船遠尋常草舍卑喜
君真好學索我細題詩卷軸頻舒卷明牎肯見思
送戴帥初信州教授
伏羲之後幾萬年堯舜八聖孟一賢誰學其學傳其傳
(缺)明間氣生戴先上庠文聲撑青天高揭蘭闈十名前
(缺)隻字宫商宣豈但場屋著祖鞭早合玉堂照金蓮
(缺)衣常退然擢第三十二載間昔日朱顔今蒼顔
踰冠(缺)班垂迫耳順猶在閒一任金陵絳帳還
近始再調(缺)山得非世道多間關乍可不仕避險艱
四男二女膝(缺)環束脩餬口萊衣斑我宿冐忝博士官
稠衆中(缺)直上秋天寒得公老筆不厭看雄
文兩魁(缺)柄國韜禍端老夫尋遭霜簡彈白
首相逢徒(缺)給甕虀酸人生出處如此難
畫觀世音贊
(缺)見呻吟我砭我針人有此心即觀世音
題曹舍人文龍墨竹扇(禾興同知缺仲賓息齋寫)
文湖州筆欠坡詩便面瀟瀟雨一枝暑汗輕搖骨(缺)
間誰識庾元規
題陳仲良宅觀古物及徐熙來禽卷
車書一統混乾坤福地錢塘戸口蕃治世(缺)室
吉人宜爾保名門金玉印章文物古丹青圖畫典刑存
來禽幾顆徐熙筆欲摘紅鮮薦酒樽
送吳僧慶閒上人(姓白字無逸年二十九)
唐僧窮島可應是筆能追投卷初來此迴船忽去之味
(缺)工會合情淡慣分離許讀紅樓集昌黎亦贈詩
韓文公有贈廣宣上人詩(缺)(朝士)無禆(缺)空媿
高僧數往來宣有紅樓(缺)世宣宗許入禁中
賦詩
觀世音像贊
觀見世間苦痛之心而往救之脱彼呻吟咄千(缺)
隻眼曰何以故以心觀心
五月二夜聞雨大(缺)日至杭
(缺)凉喚起酒醒人聽雨更闌得句新兒子遠來作生(缺)
十六年身
送汪復心(巽元)饒州教
𣲖出魚龍氏聲搖虎豹關兩司千里泮一退四年閒學
孔誰如孔晞顔我亦顔不應但携酒日日看芝山
送畢用虎談星命
知君家世擅儒風不與江湖術士同季主市占排賈誼
(缺)平肆卜服揚雄言談簡淡非長古揖讓雍(缺)鞠躬
甲子支干五星說源流本出六經中
題凍雀著色梅花
一枝玉蘂豔(缺)雀雙跧凍翼香誰識綠毛掛(缺)鳳
坡仙詩眼醉南(缺)
壬寅生日楊廣文携示壬辰生日詩次韻
方寸天知地亦知昂藏胷次了無奇山林獨樂休官早
(缺)縣徒勞見事遲一影浪行千萬里十年未朽兩三詩
故(缺)驚陳迹旅次傳抄付小兒
壬寅生日(缺)
南踰梅嶺北冰天跋涉艱危(缺)憐頗賴青州從事力
(缺)過絳縣老人年稍(缺)
旬苦多病且須爛醉海榴前
生日後三朝又書
(缺)七十六年春湖海飄零一病身相愛故人誇壽相
遠(缺)兒子作生辰齒浮聲嗄調凉劑髮少頭瘡爪破巾
只合歸歟辦棺塚斷無華表石麒麟
送丘正之海鹽州教授二首
而立年前髭未長金臺早已擅名場法書筆下蛟龍(缺)
(缺)句胷中錦繡腸斧藻一州專學校枌榆卜舍近家鄉
(缺)講道相傳授不在槐花舉子忙
去年七月朔風潮倒海排山蜃鱷驕亭(缺)
宫未必盡飄颻隨宜補葺燈牎破循序扶持粟廩(缺)
友一心研義理浙鄉風俗未蕭條
送張仲實宜興州教授
天未喪斯文遯翁續思孟戒慎恐懼傳源流獨也正(缺)
中節情未發爲善性人己不睹聞了無一可偵上璧
(缺)朗下譬深淵靚尚復有形迹兩物相照映人心統
性情本(缺)垢可淨鬼神不能知匣中未開鏡所以古君
子一恬(缺)學者當此時養之惟以敬述者於兹明
作者於兹聖三畏孰爲首戰兢保天命武林子張子早
執文(缺)將相家炎紹四大姓未應釣渭(缺)
見退之病中年有省悟坐
覺(缺)華屏宜興(缺)聞且榜諸生望絳帳(缺)以
慰郊迎朱子所著書率(缺)當於謹獨上有法更
究竟
題孫廷玉藏李仲賓墨竹(孫瓉通政同僉仲賓號息齋)
仲賓筆底招君子廷玉胷中敬正人更著紫陽虚叟句
兩公烱烱見精神
寄題感應夫人廟
觀世音化馬郎婦西王母嘲方朔兒乾坤大幻萬千變
(缺)我敬之而遠之
五月二十三日懷歸二首
(缺)茅猶在盍歸休何事清河日倚樓百歲四分三已過
十朝九醉一無愁獨遺蕙帳容逋客誰向瓜田識故侯
定是紫陽山下路西風仙袂揖浮丘
生紅一簇海橊枝慙愧虚翁兩鬢絲久客湖山何足戀
(缺)父子自相知江南江北千鍾酒身後身前萬首詩
連(缺)霖忽開朗人生亦有晩晴時
題答祿章瑞淨香亭(名文圭號横溪蒙古人台州守子)
(缺)成都府治元帥堂綠竹含籜新出牆今古詩人第
一(缺)幕屬工部員外郎(缺)酒樽主賓遨晚涼上句雨
(缺)淨一掃人間塵土黃下句嚇破嚴武膽解道(缺)
竹淨易見香難說此(缺)撩天鼻孔長我知横
溪(缺)少陵先生鼻不徒(缺)此君之佳色又能
識此君至清之(缺)然則是又不徒識此君之清氣而能
識此君之真味識此君之深意者歟下一轉語參此禪
敢問竹香云何細而細
題范陽祖澤士榮松齋(祖無擇之後)
九天風雨歲寒頻十八公邊夜讀身氣味菟(缺)
朋栂竹可三人秦皇愛護加封爵夏后栽培作社(缺)
書燈照吟榻落毛掃石當茶薪
(父通議大夫工部尚書缺二六人五出仕有至二千石者此君缺五十年客於金玉府石)
(抹同知其姻也)
六月八日遷寓侍郎橋
梧桐樓外雨蕭蕭客裏遷居意不聊淨土偶隣羅漢洞
閒人肯羡侍郎橋蠧魚書少家何窘行李船輕路匪遥
此(缺)十翁肯相送典錢沽酒了今朝
苦雨半年
(缺)海蛟龍睡不鼾半年晝夜雨漫漫何曾略識三春暖
更(缺)難禁六月寒孰感神明迴叶氣忍聞生聚落深湍
鼇(缺)擲將朞矣不許(缺)日安(去年秋孟朔㳂海潮缺地丈八殺)
(民數十百萬缺不年正月至六月無時雨)
六月十二日侍郎橋感事
(缺)大歷歷七南朝幾(缺)潮夜復潮湖上已無(缺)
有侍郎橋官同謝傳慙高潔位過周公肆吝驕
(缺)心木綿鬼穢聲不與骨俱銷
題郭元德寓意齋藁後
一硯隨身一棹輕斗南斗北仰詩名豈真寓意不留意
(缺)恐無情還有情瘦島獨敲逢尹詰癖陵寧死要人驚
(缺)自號異商隱妥律平平仄仄平
題施好古示龔學古瘦馬六言
畫馬不學韓幹我知八十翁心使皆肥(缺)
可斟
送江泰發晦庵書院小學教諭
翩然歸去兩芒鞋朱子書堂小學齋好向四書尋骨髓
敢辭五嶺役筋骸晦傳可是終無愧(用屏山祝辭)遯筮誰知
晩(闕)佳前哲持身但如此知時豈不有吾儕
次韻曹清父營生墳追和范石湖韻四首(涇)
桑榆未迫尚東隅諸子盈前返哺烏早檢青囊營(缺)
丹竈著工夫無生話可忘言了自祭文能信手摸
(缺)年未遑辦一抔(缺)良圖
古來奕世保松楸八百姬周四百劉今代未聞(缺)
時尚想引魌頭干戈蒿里無完穴(缺)蘭亭有(缺)
誰可免一杯聊(缺)祝千秋(今人舉酒必曰千歲)
(缺)如斯舉一隅誰非長夜閟金烏裹屍馬革真(缺)
山淺丈夫羽化苦無仙伎倆茶毗别是佛規模
(缺)彭祖終須爾匪悟浮休肯豫圖
殺心奕局響紋楸鷄肋何如酒德劉世事但堪常䄂手
人生政要早迴頭誰能卒辦魚千里自笑終成貉一丘
(缺)明年纔七十商山剩飫紫芝秋
贈胡端本顯伯教諭二首
(缺)諸胡鄉里人人仰範模韜養沉潛求大(缺)
揮(缺)號通(缺)生不出跧吟屋垂老(缺)
舊坑硯中覓浮溪汪氏遯翁朱
芙蓉嶺外矮忩開夜讀燈從祖父來四海八荒(缺)
山一壑絶塵埃生涯晩節香黃菊世德清隂映綠槐
(缺)仲車教鄉里何時除目下行臺
送劉仲鼎瀏陽教四首(鉉前紫陽缺)
(缺)今名郡劉公昔碩師山畱黃帝蹕水遶紫陽祠遣
(缺)足陳言講說疲(缺)曾參到否未有四書時
(缺)向湖南去衡湘剩(缺)淚凝斑竹恨骨冷葬魚悲學
(缺)循常式師生整舊現(缺)軒何故道無所爲而爲
瀏陽吾未到疇昔到長沙文定諸胡子宣公故相(缺)
已化心皎月無瑕(缺)尋方冊燈昏眼易花
(缺)湘江潔名應嶽麓齊扁舟先浙左匹馬次江西眼
可(缺)今大詩須到處題世人無陸學一笑過金谿
贈秋蓬王相士
人生兮若蓬搖落兮秋風或南兮或北忽西兮忽東(缺)
兮潦水高之兮太空天翔兮征鴻地泄兮鳴蛬皆一
氣(缺)所使兮曾不由夫我躬焉得三萬六千日無盡無
藏兮惟杯中
贈范君用筆工五首
漢庭上方斬馬劒子製毛錐端似之未辦朱雲請此物
筆誅市撻佞臣誰
世上豈無千里馬能騎千里馬何人直須讀書破萬卷
始用子筆如有神
畫工如山赤墀下調子之筆丹青勻一洗萬古空凡馬
曹將軍外更無人
未誇長管入手便政須短管護銛鋒未染濡時常著帽
(缺)脱帽走蛟龍
善舞吾聞霓裳曲(缺)音有陶朱公長䄂多錢世豈少
鐵鞭難得尉遲恭
贈馬唐卿數學環中吟
揚子雲易爲太玄邵堯夫易爲皇極温公之易曰潛虛
觀物行成有七易環圓其形刳其中圓則能轉中則容
譬如門牡必有牝環中居士心與同車各雙輪三十輻
與之運行謂之轂轂之兩端鑿竅宂良工於此膏其軸
老子教人舉一隅莊子推廣言戶樞圓而能容無滯礙
大德若容百川輸居士易應有師授言人咎休頃刻究
厥祖三世登巍科乃翁八旬享高壽環外人賦環中篇
何時吳門吾過船㩦酒與汝談此事月窟天根玄又玄
蘭亭(有僧字好本)
細看僧字永和碑誰見山隂落筆時想像捧心(缺)
間幾本話西施
中秋夜喜晴
秋來剩賦倚樓吟天慰衰翁此夜心霽色一輪升白玉
(缺)聲萬鎰價黃金酒纔半醉吾忘我詩最難題古到今
日(缺)西流聊困卧不知更淺與更深
八月十八日天曉二首
木犀花正盛吹入滿樓香不是人無寐焉知夜已長樹
鳴秋雨急潮過海天涼(缺一句言風聲雨非雨也)自覺衣裘少侵
尋近肅霜
河中船巳動岸亦有人行城北鐘聲斷樓東鬼宿明倚
(缺)酒醒搔首小詩成(缺)中秋熱今朝始漸清
寄題陳公輔聽雨軒(良弼宣州人)
聽雨寒更盡開門落葉深此賈浪仙詩也開門
知有雨老樹半身濕此陳去非詩也二詩翁可
謂善於聽雨者矣公輔聽雨軒題者軸將牛腰
紫陽山人方回贅以一絶
知時潤物最關心不作珠簾暮捲吟龍過驚迴欹枕夢
簷聲點點是商霖
八月二十日天曉
清曉潮初過西風獵弊裘肯爲貧士地偏覺老人愁蟋
蟀聲彌急梧桐色漸愁殘星餘幾點吾獨倚吾樓
八月二十日趙西湖㩦酒夜醒二更記事
社襖初穿暑氣收今朝五日過中秋隔湖我每思(缺)
市公能顧小樓斗酒隻鷄承厚意扁舟匹馬約閒遊吾
儕不與人間事肯掛眉頭一點愁
酒醒更深獨倚樓天清地静俯河流梧桐影轉三更月
蟋蟀聲催萬象秋自古有生皆有死即今無喜亦無憂
更著四年當八十我於人世復何求
八月二十三日早起
不寐緣何事無言試自思百年欹枕裏五夜倚樓時天
下奇才少人中間氣誰洗心方見易知道始能詩可用
黃庭演何勞素問醫儻來縻爾爵小事惄如饑栗里淵
明菊商山綺里芝乾坤萬萬古達者姓名垂
贈存古楊茂盛卿(杭表背工第一)
卷軸年深碎破時我能補苴以完之驚逢大桁重華典
喜見由庚束晳詩王會周篇汲郡冢儒生秦頌泰山碑
裝潢作手今無敵消得朝天馹騎馳
贈葉宗貴一山
一山葉翁七十二齒牙秃缺面不媚忽然䄂詩叩我門
(缺)貝疇能辦兹事才德豈關貌妍醜西子(缺)孟光膩
三十年許舊相識翁攝官霅我半刺兵銷甲解各不死
我嘗作郡翁弗至鴻翔燕蟄蓬飄風會合良難别離易
往不可追來叵測人生恍惚如夢寐邂逅尚肯匡解頥
當爲酒樓謀一醉雙臺方叟七十六二十七霜絶俸禄
(缺)陵陽牟先生丁亥同生共星宿先生擘箋介翁來
筆勢雲烟字珠玉翁索我詩紙七尺見示諸公詩一軸
孟能静吟我所畏趙子昂寫我所服我詩初學張文潛
晩悟后山拜山谷頗通大道合自然拙朴有餘巧不足
近世後生宗許渾可謂諺云狗尾續至當之論天地中
不可違異必合同詩自明良賡歌起以至孔刪雅頌風
蘇李曹陶唐甫白慶歷元祐乾淳宗是爲四始大正𣲖
姓名太陽燭天紅軻死不傳忽復傳道學一燈垂天窮
二程張子之所得南渡前有濂溪翁何人實編道命錄
南渡後有張宣公南渡後有朱文公學詩本是一小藝
彼哉自謂晩唐夜雨鳴秋蛬
留錢塘十二年
一紀錢塘去未能寒梅凉菊暑天冰春風七寶山頭寺
夜雨三茅閣上燈和靖不生無隱士道潛如在可詩僧
大船相聚惟歌舞小舫漁翁采芡菱
題立上舍(極)草意
萬派江河盡向東秋風搖落又春風性靈根本元相似
軀殼胚胎偶不同螻蟻階前藏窟穴蜘蛛簷外掛虚空
家中子女兼雞犬爾我無非樂意中
九月初八日
今年未見菊花枝老恐登高亦不宜但得明朝須有酒
可能我輩更無詩身閒天下朋遊少秋暑江南雁到遲
宗武宗文佐觴詠幾家伯道嘆無兒
九日早起
今日真當爛醉時丁床搔首便吟詩擬斟白蟻元來少
旋典青蚨亦未遲萬事茫茫先卯飲一家草草僅晨炊
紙忩日上微風冷斜倚危樓有所思
九日即事
閒居九日意何窮落木長江感舊同佳句致多惟杜老
良辰專美只陶翁爲問從人游戲馬何如對物詠來鴻
無萸無菊無螃蠏亦可隨宜酒一中
次韻靈鷲清長老二首
粗讀書難盡信書世誰鯁直但阿諛平生湖海悲遊子
晩歲乾坤老腐儒知己尚堪擡醉眼從僧似欲剃吟鬚
何當靈鷲兼三竺日伴猿饑侣鶴臞
得句無僧字不清公來一日兩詩成龍雷珠浦東坡和
海日江潮老宋驚魯直尚能推大國長卿誰可詫長城
二桃三士抱吟膝我所師兮葛孔明
重陽後絶句五首
梧桐疎葉間微黃年例江南未肯凉菊自此花三兩月
樽前日日是重陽(大都菊止中秋江南菊至十一月十二月)
昨朝卯酒醉至酉不記滿斟凡幾巡莫問擔頭青蘂菊
且迎座上白衣人
九日若無詩與酒人生如此定凡人我師子美牧之者
郪縣齊山句尚新
難開笑口憶小杜今歲江湖鴈未飛政使菊花無可(缺)
當爛醉更忘歸
九月重陽菊未開十月小春梅又來賞過日長添一線
一瓶菊伴一瓶梅
桐江續集卷二十七
