蟻術詩選卷之三
元雲間邵復孺著
明新都汪稷校
五言短律
陪孫果育先生遊干山次韻三首
題圓智寺
古寺藏雲表幽花遶路傍溪山如有約心跡總相忘翠
壁題詩蹟青籃采藥香野人應未識白髮舊潘郞
懷古太初書記
此老誰復記近来何處尋勤勞非左計正始有餘音月
冷虛白室秋高空翠林遺蹤不可訪回首碧雲深(虚白空翠)
(皆其室名)
贈夀南麓上人
暮下山房榻晨炊石澗泉聽鐘清夜坐移枕白雲眠南
麓曾題竹東林未種蓮何當結茆屋投老學逃禪
辛巳歲元日雨雪中飲曹西翁家次翁韻
望眼鯤鵬運驚心犬馬年東皇開萬象南雪暗中天歲
事驅馳裏村居寂寞邊椒花易爲醉夜久不成眠
錢南金往海鹽省母阻風歸遲用曹雲西韻
懷之
村䌫暁未解溪風晚自和君行殊未久花落巳無多夜
饌魚如玉春庭雀可羅遲遲去魯日遊子意如何
寒食次雲翁韻
春信催玄鳥客愁聞杜鵑一邨寒食雨三月杏花天物
色知誰賞風光亦可憐西湖長入夢人在采香船
還家舟中口號
人語荒村晚船行逆水風平蕪鷗外綠落日鴈邊紅奔
走生涯拙歡娛往事空故園看漸近喬木有無中
荅宣伯褧孝廉見寄韻
高致嵇中散能書禇遂良家聲惟學禮經術更尊王湖
海多清議丘園閟耿光驊驑終闊步未肻漫騰驤
丁亥臘月廿八日立春雲西翁有夜枕之作
詰朝置酒餞歲次韻以復
蜡酒今朝臘牛鞭昨日春山林藏勝地天地有遺民池
草生新夢窗梅若故人夜深風雪底鷄唱又催晨
横泖客舍立秋日
塵世常爲客天時又立秋病餘疎蕳冊地僻少朋游高
樹商聲動虚窗雨氣浮浮生迷出處秖合老林丘
横泖雜言二首
横泖清晨望人烟樹幾重三江歸禹貢衆水會吳封雲
倚孤村塔潮生半夜鐘田翁談古跡隔浦是青龍(横泖在吳)
(淞江南數十里)
廣厦人来少青山遠對門緩潮通曲港高樹接遥村井
記袁崧宅鄕連宰我墩行唫聊適興心迹未須論(袁崧宅宰)
(我墩皆在數里間遺跡存焉)
客舍早春
下榻荒村夜挑燈傳舍春江湖爲客處花鳥隔年人世
事隨時變風光幾度新天涯芳草綠想見故溪濱
寄南金
樹老深村巷苔荒舊釣磯地偏途路隔世亂簡書稀病
骨須丹鼎閒身且褐衣春来能載酒重話久相違
哭劉希孟先生
蜀國山川秀吳門閥閱深家聲推朔黨世業擅南音時
俗防遺直江湖見古心寥寥𬗋霞譜諸子尚能尋
有道常高世懷才只曳裾賦愁周庾信卧病漢相如貧
幸家氊在清無儋石儲斯文多汲引淚落寄来書
無錫東屯和朱梅山司丞韻二首
世亂人烟廢村荒道路賒遠山猶突兀朽木自欹斜黃
落驚林葉紅搖見渚花獨憐行役勌回首髩霜華
此地窮兵後前朝勝跡賒黃沙成廣漠白骨競橫斜鶴
去空華表鷗飛𧺫浪花却思天地裏底事有紛華
歲暮九山道中二首
兵火何多難人烟此獨存鶴歸城郭老龍去海波渾廢
屋青山寺斜陽錦樹村蹉跎猶自任軒豁共誰論
向老忘機事無營守故林風霜屢採落身世轉浮沉列
屋咻齊語孤舟動越吟梅開驚歲晚於爾慰貞心
横溪夜思二首
宿霧隨雲斂寒星著水明客舟移遠岸戍柝報初更老
覺驅馳倦愁思喪亂平故人鷄黍約歲晚更多情
海角天寒夜沙頭月暗時梅花還入夢芳草不成詩聞
道懷南郭傳書憶下邳所嗟遲暮色豈計往来期
挽衛立禮先生二首
文獻承平族衣冠靜壽堂廛居成大隱家學擅遺芳牀
上圖書富壺中藥草香清門堪佚老喬木遽斜陽
白雪孤鸞操紅塵小鶡冠陶情千日酒養道九還丹風
月詩篇逸乾坤舞袖寬花堂行樂地春事在芝蘭
泗涇雜詩四首
閱世心先老看山興橫生驅馳仍合道遲暮若爲情事
向愁邊廢詩從酒後成晚来黃葉墜閉戸聽秋聲
客枕驚秋夢鄰舂𧺫夜歌兵塵長荏苒歲月易消磨末
習游談勝浮生左計多扁舟未落手浩蕩白鷗波
秋盡江村迥時危世路艱地偏從澷浪身老絶躋攀隱
几懷南郭移文尚北山興来仍極目詩滿夕陽間
鴈鶩橫秋影村墟起暮寒隱淪同木石游惰廢衣冠白
日那能駐青山不厭看故人江海隔驚喜問平安
次韻荅馬夲勁賢良見寄
公府徵賢日賓筵講道時抗詞風灑灑退食晝遲遲才
美蒼生望文高宰相知曳裾纔借逕入幕巳先期
俞山月用韻敘舊如韻荅之
市樓聯榻夜溪館&KR0712;船時縱酒花飛遍吹簫月到遟情
隨時事改心有故人知但得江山在逍遙自可期
早春用前韻述懷錄似馬俞二友
剪燭驚新歲看花感舊時身閒從髩改親老願春遲貧
豈揚雄逐愁惟庾信知風塵任萍梗未負野人期
城樓雨夜
十月荒城夜三更暗雨天鴈聲營柝外鷄唱寺鐘前松
菊何人問萍蓬往夢牽物華兼世態回首一茫然
歲幕(丁未)
江海歲云晏乾坤戰未闌世途長恍惚吾道轉艱難陶
逕無成趣龐門敢遺安豈知投老日不厭遠遊冠
已酉春金陵旅舍和蔡君立程傳可二友韻
六朝江左國二月雨中春舉目山河異驚心草木新盍
簪忘孟浪把酒慰艱辛莫問庭花曲興亡有鬼神
撫事傷遟暮勞生感晦明風塵城郭老花桺歲時更典
午虚龍虎阿房實鼎鐺春寒欺旅客二月未聞鸎
奉酬錢曲江見示韻
何遜詩逾古江淹筆尚靈秋風黃葉寺春雨綠莎廳行
樂那能繼浮沈不暫醒鹿門在人世何日遂潛形
漫成二首
久雨秋將盡愁雲冷未開形神同木石眼界總蒿萊舊
讀書忘記新成句嬾裁棲遲何所託衰謝莫相催
風急欲墐戸夜寒思授衣亂離生事拙漂泊壯心違䑛
犢長形夢亡羊久息機柴門秋色𧺫倚仗看雲飛
春日橫溪
對酒忘衰髩看花憶故園春光空在眼客路總忘言老
羨山林逸愁嫌市井喧周旋從習俗出處信乾坤
哭王子章先生二首
家世儒爲業江湖字淂名貧居成樂地孝養出眞情造
士登侯泮觀光及帝京哲人天弗夀波冷自鷗&KR0576;
好客長浮蟻書經每換鵝家庭聞禮早舍館育才多力
學心何苦加餐老不磨斯文總凋落天道信如何
挽謝德嘉同知二首
鄕里推名族丘園重老成璽書来暮景玉樹𧺫前聲讀
史諳興廢彈冠荷寵恩晨星政寥落天道底無情
高世襟懷古承家姓字香塤箎曾迭奏橋梓復聯芳雲
冷登山屐春閒夢草堂爽靈應不朽騎鶴晉人鄕
和襄陽縣宰沙德闊春遊韻
春事元無算人生若有涯傍門新種桺滿縣舊栽花小
隊東山屐清風北苑茶襄陽行樂處幾度接䍦斜
蟻術詩選卷之三(長洲吳曜書張敖陸本章權刻)
蟻術詞選卷之三
元雲間邵復孺著
新都汪稷校
慢
蘭陵王春日寄錢塘諸友
舊時月曾照河橋夜别秋千下花露染衣倚馬相看動
愁絶登臨黯望徹思落吳山萬疊江村路春水乍生南
浦迢迢恨難越匆匆換時節怪驛未緘鱗□□□□
平湖入夢情猶切嗟樂事長在壯遊都誤酣歌迷舞興
未歇耿前恨休說悽咽亂愁結記詩滿花牋歌喚桃
葉琵琶水面今誰撥但碧檻長倚楚蘺空擷相思難寄
待更把斷柳折
又
王彥強以暮春有懷吳中故居之作見
示此公蜀故家因以蜀語次韻荅之
錦江綠長想秦城在目瞿塘上春水&KR0712;船十二遙峰翠
如簇羈懷未易觸斜日平原散牧潘郎愛年少宦遊遮
莫吳霜髩邊撲名家舊韋曲記雨臥叢花春覆慈竹
東來重問烏衣屋愁濯錦人遠剪燈窗靜歸心偏是夢
裏速更題柱曾卜悽獨帶移束正驛路騮嘶烟浦帆
宿遨頭風度猶能續儘客館歌舞故人醽醁薛濤箋上
寫恨處字可掬
又歲晚憶王彥強而作
暮天碧長是登臨望極松江上雲冷鴈稀立盡斜陽耿
相憶凭闌𧺫嘆息人隔吳王故國年華晚烟水正深難
折梅花寄寒驛東風舊遊歷記草暗書簾苔滿吟屐
無情征旆催離席嗟月墮寒影夜移清漏依俙曾向夢
裏識恍疑見顏色空惜鬢毛白恨莫趁金鞍猶誤塵
跡何時弭棹蘇臺側共漉酒紗帽放歌瑤瑟春來䨇燕
定到否舊巷陌
八歸庚辰七夕與衛立禮同用此
調
凉欺羽扇風生蘄竹秋意漸滿院落商聲又過梧桐井
還誤剖瓜佳會汎槎仙約謾憶中庭兒女夜幾笑語花
樓歡樂尚認得織女橋邊半是舊烏鵲何事明河影
下佳期如許暗抱一襟離索箭壺催夢枕屏移恨是青
春行客對良宵感舊髩髮蕭蕭歎潘岳闌干迥翠簾休
卷待到更深啼螿聲又作
又秋夜詠懷寄錢南金
清蟾半露驚烏三匝城上漏水乍滳微凉已透瀟湘簟
還見小簾搖砌淡燈垂壁夜色迢迢人睡去正想到山
陽吹笛做弄得客裏文園病後更無力還是秋期過
了鳴蛩窗戶又對新詩相憶片雲天外數峯江上幾誤
湘靈瑤瑟嘆流光過眼宋玉多情共今夕滄浪興扁舟
客與醉帽飄蕭亭臯清望極
摸魚子歲晚感懷寄南金
見梅花一番驚感天時人事如許星霜冉冉東流水牢
落少年心緒時自語甚門外風埃綠髩生塵土故人間
阻奈歲晚相思雲寒悵望此意轉悽楚髫年萝俛仰
已成今古人生幾度歡聚故鄉景物渾非舊愁裏匆匆
時序能記否記剪燭西窗暝坐聽風雨春來更苦奈酒
量微增詩情未减何處喚儔侣
又寒食雨中
倚闌干暮雲千里天涯芳草悽楚愔愔巷陌重門掩何
况滿窗疎雨江上路又還見黃金暗柳千萬縷荒村歲
序縱燕子新來棃花未掃好景自虛度江淹老誰解
重吟恨賦東風依舊南浦青烟店合長安道夢裏翠屏
朱戶間院宇悵猶記佳人秉燭深夜語新詩謾與奈世
事驅馳流光荏苒回首更延佇
又題王德璉山居圖
遍乾坤好山無數古來高隱能幾相逢盡道林泉勝無
奈利名朝市青嶂裡望曲逕深門彷佛柴桑里先生傲
世任短褐長鑱清琴濁酒占斷晉風致疎林下别有
談元麈尾清風長滿窗几門前剝啄何須問應是采芝
仙子誰可比已不减當時鷄犬空中𧺫留連晚計儘穴
石藏書鋤雲種玉千古有靈氣
又吳門客中九日次魏彥文韻
鴈來時晚寒初勁青燈搖動窗戸商聲暗𧺫鄰牆樹觸
景亂愁還聚秋又暮奈合造淒凉無處無笳鼓狂唫醉
舞記滿帽簮花分籌藉草騎馬忘歸路懷人遠有恨
憑誰寄語虛名長是相誤天涯節序渾非舊留得滿城
風雨心萬縷謾自喜孤高不惹沾泥絮羈懷倦訴好分
付兒曹耘耝三逕早晚賦歸去
又
甲辰季秋與夏頥貞同在吳門屢有登
山之興久雨不果重陽日友人羅仲達
以節物爲具同席數人意頗歡適乙巳
九日在九山之東泗水上酒闌散步夕
陽依依岡巒在望興懷往事不能無述
未知眀年又在何處駒隙如馳行樂能
幾所謂難逢開口笑也
記年時滿城風雨姑蘇臺下重九客樓已辦登臨屐曾
爲好山回首延佇久望翠壁嶙峋閒却題詩手相逢野
叟強咲折黃花亂簪烏帽來與共尊酒流光去肯爲
閒人宿留驚心節序依舊西風只麽吹蓬髩病骨尚堪
馳驟官渡口便擬喚扁舟往問江潭桺眀秊健否縱世
故無情未應遲暮辜負此時候
賀新郎
沙德潤任以南相與追和貫酸齋琵琶
詞韻拉予同賦苐元韻出入讀之不純
也
馬上貂裘裂料眀妃幾番回首舊家陵闕留得胡沙千
年恨寫入冰絃四列想歷遍關河風雪彈動伊涼哀怨
曲把棃園風韻都消歇南部樂向誰說多情只記瀟
湘瑟縱而今宫移羽換此懷難竭便有傳來中原譜終
帶穹廬烟月甚長是未歌先咽顧曲周郎今已矣滿江
南誰是知音客人世事幾圓缺
又題王德璉水邨卷
一段江南綠望依依沙鷗起處輞川横幅十里平郊人
煙聚掩暎汀洲幾曲試與問隱君林屋花逕竹門春窈
窕有蒼顏綠鬢人如玉揮白羽跨黃犢高清遠繼巢
由躅向滄浪濯纓垂釣自歌還續手種陂塘千株柳隔
斷紅塵萬斛算&KR0870;有漁舟來熟待約西施同載酒趁桃
花浪暖相追逐尋勝地訪遺俗
又
曹園紅梅數種十餘樹雲西老人手植
也時殊事異殘枝存者無幾其孫幼文
命客飲于其下永嘉曹新民賦詞爲詠
予適有出不與越數日幼文持卷來求
次韻席上口占以荅
海底珊瑚樹問鮫人幾時擎出碎爲繁露蒨女拾來紉
成佩妝點江南歲暮便掩映含章窗戸更著絳綃籠玉
骨怕黃昏不向孤山路銀燭暗未歸去萝中曾被棃
雲誤最難忘長沙形勝水聲東注若見何郎須相報不
改揚州韻度道穠豔尚重賦一點酸心渾不死笑桃根
桃葉非吾故空谷底謾延佇
沁園春
龍洲先生以此詞咏指甲小腳爲絶代
膾炙繼其後者獨未之見彥強庚兄示
我眉目二作眞能追逐古人於百歲之
上不旣難矣暇日偶於衛立禮座上以
告孫季野丈爲之擊節不已因約相與
同賦翼日而成什焉
巧鬭彎環纖凝嫵媚明粧未收似江亭曉玩遙山拂翠
宫簾暮卷新月横鈎埽黛嫌濃塗鉛訝淺能畫張郎不
自由傷春勌爲皺多無力翻作嬌羞填來不滿横秋
料著得人間多少愁記魚牋緘啓背人偷斂鴈鈿膠併
運指輕揉有喜先占長顰難效柳葉輕黃今在否雙尖
鎻試臨鸞一展依舊風流
又
&KR0238;點填眶鳳梢侵髩天然俊生記隔花瞥見疎星炯炯
倚闌延佇止水盈盈端正窺簾瞢騰凭枕睥睨檀郎長
是青銷凝久待嫣然一顧密意將成困酣時倚銀屏
強臨鏡挼挱猶未醒憶悵中親覩似嫌羅密尊前斜注
飜怕燈明醉後看承歌時鬭弄幾度孜孜頻送情難忘
處是香羅搵透别淚雙零
又早春雨中遣懷
菜甲封泥桃英怯凍淺寒尚濃正小窗深掩暮雲低密
頽垣半露殘雪玲瓏冷逼單衣愁欺勌枕暗度一番花
信風年光在但塵襟耿耿鏡髩匆匆十年舊夢無蹤
算何異天涯隨轉蓬甚愔愔坊陌燈宵閒過沈沈烟雨
酒興誰同鳥已春聲人猶舊感點檢芳菲前事空鸎花
好更明年此際何處相逢
風流子次李仲輿秋思韻
芙蓉秋水綠河橋畔駐馬落霞明念蘇小畫樓蠧侵花
簡謝孃朱戸香冷銀屏悵猶記潯江留夜客滕閣醉詩
賓驛上信音美人遲暮鴈邊城郭霜氣淒淸潘郎愁
多少傷情處無奈兩鬢星星江路晚風三疊長是愁聽
縱綵筆殷勤近來無凖畫闌縹緲一向誰憑何處笛聲
哀怨幽夢難成
霜葉飛小溪歲晚與南金夜坐分韻
晚風吹醒梅花夢唫窗人倦無語楚天雲澹鴈凄凉何
况黃昏雨又忽忽驚心歲序村荒更迥無鐘鼓對夜色
蕭條謾借得孤缸耿耿獨照離緒憔悴怨墨頻題征
衣慵整怪却雙鬢如許故園猶是舊東風往事今塵土
但憶著章臺柳樹十秊青鏡催遲暮任豔懷如流水芳
草王孫有誰能賦
花心動
黃伯陽歲晚見梅適遇舊賦以贈别持
行卷來求孫果翁衛立禮洎予皆和
東閣何郎記當時曾賞舊家紅萼綵筆賦詩綠髮簪花
多少少年行樂自從驚覺揚州夢芳心事等閒忘却斷
魂處月明江上路迷天角老去才情頓薄奈客聚相
逢共傷漂泊洗盡豔粧留得遺鈿尚有暗香如昨歲寒
天遠離杯短匆匆去孤懷難託向花道春來未應誤約
又贈散妓蟾宫秀
塵滿人間有誰能分得廣寒風度謾道小嬌疑是前身
曾到巖花深處九霄宫殿春長好只合伴霓裳&KR0726;侣問
何事等閒回首却迷塵趣縹緲瓊樓玉宇奈霧髩烟
鬟不勝風露小試蒨粧纔近芳尊已變世間歌舞想應
羞見嫦娥寡重來傍巫山行雨總忘了青冥向來去路
南浦次韻荅南金見寄
烟水隔殊鄉又匆匆誤了蹋靑時候一别幾多時河橋
外官柳青條猶瘦君來爲問渡江桃葉曾來否生怕木
蘭雙艇子只道故人依舊孤村寒食駸尋料歸期漸
近花開休驟油壁耐東風先拚取同醉亂紅千畝憑闌
望久幾番魂斷烟中岫從此相逄休草草莫對夕陽搔
首
西河一春索居況味殊惡賦此紀
懷
春夢覺一聲何處啼鳥東風二月舊江南庾郎暗老嫰
寒日日禁单衣闌干憑遍清曉水涯柳條漸好玉驄
幾度曾到如今巷陌蹋青時故人去杳杏花不在宋東
鄰苔牆猶自圍繞鳳鞵次第又鬭艸暗淒凉前度懷
抱病後不禁愁惱怕西園路濕殘紅如埽空憶花前纖
腰嫋
蟻術詞選卷之三
