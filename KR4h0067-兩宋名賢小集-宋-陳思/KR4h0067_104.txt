兩宋名賢小集卷一百四
宋陳思編
元陳世隆補
紫薇集
簡范信中
詩人例窮君不然畫堂繡戶羅嬋娟當時乘醉出三峽
至今妙句留西川底事新來多退縮梅花滿眼看未熟
便期載酒約來冬似要惡詩相抵觸曉來寒凛似中原
君忍閉門清晝眠我病猶能相追逐知君心期總不俗
但攜二妙喚諸公一醉落花吾亦足
再簡范信中益謙呈張仲宗
昨日之游樂不樂主人愛客客不惡梅花遠近遍川谷
雨凍風揉未全落明日之游復何如城南城北梅更多
對酒我不飲把琖君當歌酒肉雖勤主人費且幸我黨
頻相過梅花縱落君莫歎與君同往海南岸花開花落
都幾時君醉我醒人得知相逢一咲俱有詩如何不飲
令君嗤
連得夏三十一翼兄弟范十五仲容趙十七穎達
書相與甚勤作詩寄之
閒居病亦侵世務每絶念猶憐二三子從我久未厭書
來不改昨意苦辭亦贍問我來何時期我早會面我行
但謀食欲去復未便要當相就居同止山水縣讀我所
傳書亦足滿素願開卷忽有得如飲醇酒釅吾聞古志
士學也蓋有慚欲升夫子堂不摘屈宋艷倒籬望青天
豈必在窺覘他時倘從容此語子可驗
送錢子虛撫幹役洪州赴新任二首
君不求時用居然如病夫經過閱歲月相伴走江湖白
玉終無玷寒松保不枯同官多勝士總為致區區
老矣吾無用歸歟子未宜端能出竒策略為濟斯時悶
有書摭眼閒須笏拄頥西山有爽氣當報故人知
問乾元珪老
問訊乾元老江頭幾日回還應艤船待不作御風來漫
有經旬别頻思一咲開庭前荔子熟尚要著詩催
謝宇文漳州送茶
暑氣侵人病逾劇空堂坐調出入息漳州太守送茶來
玉圭小鳳俱無敵太守憐我病無語故遣此茶相勞苦
千金一瓶君未許百金一盞如潑乳其他鬭芽未足數
下視紛紛等塵土病夫未飲病先愈坐覺爽氣生肺腑
城中車馬閙如雨更有藥善如君否
謝楊紹祖惠玉友
我來閩中居中熱久斷酒端居苦無事神氣思内守故
人憐我病小缸送玉友極知此不凡嶺海見未有感君
意則重納約况自牖欣然洗盞嘗不待捧素手空杯貯玉
色一洗市沽醜坐令百疾去敢復望升斗從今破酒戒
可以入道不
聽雨
日數歸期似有期故園無語說相思芭蕉葉上三更雨
正是愁人睡覺時
末利
香如含笑全然勝韵比酴醾似更高所恨海濱出太遠
初無名字入風騷
夜凉早起尋李貽季陸慶長所惠詩有作
夜長忌隂晴忽聽簷雨寂空房閉重門凉氣通枕席欣
然欲攬被如覓舊相識那知庚伏内得此睡通夕起尋
兩君詩令我生氣力成溪長桃李已自除荆棘遠遊得
數士舍此百無益挑燈視皮膚不願蚊齩赤因之不復
寐為子增歎息
聞大倫與三曾二范聚學并寄夏二十一四首
我思臨川居欲往意未慊每懷三千子歲月多荏苒後
生慎所習正是絲在染未須極軒昂且須就收歛舉動
思古人此志豈不遠才雖有高下事亦要強勉願為江
海深莫作盆盎淺
世人争錙銖未語色已變居然面頸赤自處亦已賤寧
知烈士胸渠自有志願一介不妄取萬鍾我亦倦古人
有伯夷名冠太史傳
見人輙有求所以百慮非但能守簞瓢何事不可為愚
夫飽欲死志士固長飢出門萬里塗其亦慎所之
莫惜一日勤而忘終身憂農夫力耕作其必歲有秋目
前不鹵莽久亦有倍收小年不努力長大復何求
别林氏兄弟
二年住閩嶺所閱足青紫那知萬衆中得此數君子相
從不我厭但覺歲月駛高論脱時俗如風濯煩暑出處
雖未同氣味固相似人生有低昂所畏為物使要當啜
英華不必計渣滓他年肯相尋在彼不在此
將去福州
委曲隨人久未甘倏然午枕睡方酣功名到此終無分
身世從來百不堪為已功夫今粗曉住山活計久相諳
他時不用求三徑投老才須住一菴
初秋
凉風驚木葉意欲作深秋客病渾如昨囊空却自由因
閒得飲酒端坐勝封侯寄語平生友當能為我謀
嚴州九日坐上贈胡明仲常子正
今年得交舊九日會嚴州城角風雲暮天涯景色秋功
名有長鋏行李付扁舟苦恨三年别聊因一咲留病添
文字懶老耻稻粱謀活世須公等吾生便可休
贈了老
前年見公滄海上法令堂堂萬騎將今年見公浙河東
猶是當時舊老翁送行更有天童老騏驥齊驅獵霜草
野狐射牛膽欲破不但獨噴羣鳥倒我衰且病百念絶
便得從公不為早忘情遁跡亦未是言與不言俱一掃
世人擾擾不歸家公行問渠有何好
將發金陵奉懷張彦實
老矣君何往翩然我欲歸文章晚未用歲月事多違江
接鄱陽路風吹游子衣不應蘧伯玉獨悟昔年非
孫首之短堂
孫郎囊空意且滿自謂身長才則短以短名堂堂未成
長短是非俱不管嚴州一見鬢蒼浪贈我新詩如夜光
何時到君短堂上更話如今歸興長
朱成伯秀野堂
客愁固多岐我懷亦蕭散連年尋故人見子二水岸官
居少閒暇歲月忽已換有堂名秀野未入俗眼看得名
自君子可當清净觀未能熟桃李且自飽藜莧荒凉城
一隅初不越門限脱身少年場念此已熟爛嗟予老病
侵閱世蓋多難相逢默無語自足洗憂患窮冬足雨雪
近市乏薪炭時來正堂堂尚得一笑粲
次秀亭韵
舟車來往閙回環今日陪公得暫閒漸喜著身人迹外
勝如隨衆馬蹄間縈紆細數溪頭路蒼翠遥看雨後山
正恐朝廷須舊物不容常此面孱顔
舟行至桐廬
乘舟待潮發一日到桐廬物色寒初甚溪山畫不如往
來真是夢親舊不須書猶賸鴟夷在時容託後車
示兒
忍窮吾有味雕句汝無功客舍囂塵裡春隨浩蕩中初
無買山費直與住菴同更想顔回宅簞瓢亦屢空
嚴州春曉
居閒病常嬰出郭春已老微雨净新綠轉覺原野好故
人各漂散頗恨來不早尚有壁間詩猶堪寫懷抱
將適三衢而七弟欲往臨安臨行作詩奉送
弟要題詩别人還勸我留如何南去路更送北行舟處
事須遠略擇交當廣求秋風理歸棹為我上衢州
擬古樂府
高堂陳八音同聽不同樂狂飈送鴻鵠萬里翔寥廓一
去三十年事事非前約當時綠綺琴塵埃無處著時節
非不久此意但如昨
將往城南觀音寺阻雨未果
野寺他年别溪山浪作秋初凉頗宜出小雨故妨游僧
老渾無念田荒近不收猶思五更懴清切似蠻謳
求趙表之墨
超然堂中墨如戟支撑宗門渠有力參得諸方一味禪
以此示人人不識病夫見之喜折屐便欲投詩恐無益
主人不吝是家風會見琅琅送珪璧
陋巷
陋巷客自稀短日寒未到感君時一來得以慰懷抱論
文有根柢落筆清且奥如歌五絃琴促軫有餘操黃花
開正繁薄酒可相勞請君尋此盟妙處同一造
聞蔡九弟十四弟到行在
苦懷我表弟别久費相思愛客能忘酒長貧不廢詩每
蒙高士喜終少貴人知試問游吴興何如在蜀時
窮臘有懷
冰霜到窮臘伏枕久亦倦思公如和風咫尺未得見人
生無賢愚各自有志願但得所趣同公固不我賤何須
肱九折始見金百鍊平安望中原棲息各異縣尚欲從
公遊衰年保窮健
贈人
堅卧因循欲過冬故人無復馬牛風得君好句能忘病
笑我長饑不諱窮清夢肯嫌齋舍冷破囊常伴酒杯空
新正所願長窮健剰作歌詩凖備公
夜坐
所至留連不計程兩年堅卧厭南征荒城日短溪山静
野寺人稀鸛鶴鳴藥裹向人閒自好文書到眼病猶明
較量定力差精進夜夜蒲團坐五更
簡李巽伯
愛酒舊無敵能詩新有聲荒城時過我長句屢尋盟往
事十年夢生涯三尺檠却憐陶靖節著意賦閒情
官閒贈人
自喜閒官不計年月叨微俸勝歸田藥囊往往充詩藁
米劵時時當酒錢忍病作勞吾不厭對人無語子差賢
不須更見盧溪老會得安心即是禪
病中得舍弟信
頻通婺女訊兼得會稽書歲月呻吟裡文章因睡餘百
年判憔悴萬里付迂疎尚欲身強健相從得定居
寄米希真
幕下諸侯老微言衆不聽祗應有餘論時復注前經郡
古疎還遠官閒任醉醒主人鵝可換更為寫黃庭
山城雨
山城雨雪繁春氣來不早思君如和風未見意已好時
蒙枉車騎笑語得傾倒我能知子賢子亦憐我老舊友
半鬼錄在者跡已掃慨然念平生令人惡懷抱相從飽
吃飯此計或未保東游有前約預恐别草草豈無一言
贈妙句寫默藁出戶仰高山猶堪慰枯槁
即事
經旬困炮煮今夕有微風市井囂塵外溪山嘯傲中秋
凉亦不遠吾道恐終窮凖擬閩中士今年一笑同
宿昔
宿昔尚煩暑平生悲遠遊長貧不貰酒雖健嬾登樓晚
節勞千慮經年走數州新凉事事好只是廹防秋
謝人送詩
堅坐少愉樂欲行還滯淫時蒙七字句可慰十年心歲
晚日晷短天寒霜雪侵主人不厭客敢避酒杯深
寄京口使君
使君鎮京口隠若一長城詩律有同社溪山聊主盟囂
塵不掛念鷗鳥自忘情曾記貧交否衰頽判此生
再贈
婺女勝京口公來歲已秋閒雲出山寺好月掛星樓往
事付清話故人多倦游十年浪奔走今日為公留
贈友
子來已冬深僅得數夕欵寒窗聽談道未厭白日短從
來不飲酒萬事付茗盌别去今幾日荒階月猶滿
游山
世味日可厭兹游那得忘稻田疏宿雨木葉犯新霜潦
倒交遊在追隨氣味長僧窗有静供茗盌侑爐香
江梅
江梅消息未真傳微露芳心几杖前不信冰霜能作惡
要令桃李便争先斜枝似帶千峯雪冷艷偷回二月天
凖擬從君出城去竹輿仍勝百花韉
夜深歸家聞隣家小兒讀書可喜有作
還家更寒三鼓餘鄰家小兒猶讀書王侯將相乃無種
紈袴綺繻寧似渠北風颼颼霜被草聽汝讀書聲轉好
莫言翁媪惜膏油有兒如此可無憂
雪
窮巷無人對雪小詩自可逃禪看取一年三白喜歡共
入新年
堅坐正宜養病開門便當幽尋一夜雪深一尺與誰取
酒同斟
報渾菴
春草仰生活春暉常照臨不知欲報德何以見此心江
漢有時竭此心無淺深魏氏有令德傳家非獨今結菴
在山阿日瞻松柏林仁風被遠邇猛獸不敢侵今子守
直道意往無﨑&KR0706;遂令此鄉人得聞金玉音我行時序
晚回望西山岑延頸長太息聊為純孝吟
雪夜
破屋除燈雪自明案頭無用讀書檠老慵已慣跏趺坐
昏夢尤便松竹吟知有故人來問道久無佳興與尋盟
明年更有閩山興但辦行纏莫計程
周仲固尚論齋
周侯不出何所為閉門讀書心自知簞瓢陋巷君不厭
讀書萬卷能忘飢上參羲皇下秦漢采取英華饑脫腕
是非榮辱姑置之忽若乘船到彼岸古人之學有傳授
君生寂寞千載後問君何以識古人袖手無言坐清晝
以此讀書為尚友是事渺茫人信否人信不信君不問
松柏固難生培塿朝來落葉滿荒城青山照人溪水横
往來車馬作塵土想君深夜讀書聲
重陽前一日作
凉風策策傍江城道路猶寬遠去程秋晚情懷常索莫
夜長更漏轉分明未償臍腹三年艾不負膏油二尺檠
明日黃花一尊酒苦思親舊與同傾
送曾弘甫知黃州
才過清明日更長竹輿頻出度浮梁雨侵田水連溪白
春入山花帶密香數有故人相勞苦不嫌俗事且窮忙
今年尚有湖湘興不待秋風便促裝
謙上人清湍亭
道人結菴殊未就先起小亭山左右不將溪水濯塵埃
且以清湍為客夀雲烟映靄作春濃草木堅枯辦秋瘦
客來相對兩無語豈有浮辭問時候一生行脚如夢覺
天意似於君獨厚我今留滯未得往想像此亭如故舊
再三伸紙誦清詩已勝開尊飲醇酎(上人錄寄彦禮彦冲原仲諸公題詩)
簞瓢可樂不淡泊蘭菊重生足滋茂他時有暇更分題
此遊未落諸公後
送詹慥秀才
子今來幾時歲月忽已晚今當别我去道里初不遠冡
山霜正濃馬草寒更短何以奉親懽一咲和氣滿邇來
遊學士已見如子罕讀書要躬行俗事不厭簡故鄉多
耆儒歸日正可欵時能寄餘論尚足起我懶兩州多便
人自可數往反
静軒
紛紛逐人行擾擾與事競不知一世間能得幾人静公
今默無語種種以静勝人來漫相接事至聊復應開軒
道院旁足以補我病日高公事散轉與静相稱千載師
蓋公此理久已證爐烟裊暗窗松聲韵鐘磬簿書勿勤
來公方在禪定
秋窗遣興十首
造物何繁敷雜然呈萬變潜飛愜會心顯藏亦遞見人
生事機巧雕鑿失性善碌碌塵寰事輪環走精電蕭散
眄庭柯商意集微霰
晴枝颭小鳥啁啾振毛羽凉颷墮寒花静中有真趣倚
檻看浮雲隨時成散聚世變無常境心定自安遇棐几
雜圖書幽事能畢具
朝擁羣書坐所樂常自足聖賢重出處理本無偏曲志
行道合尊安貧未為辱壓架富卷帙縱情無踡跼窮達
各有時此意當勉勖
東園有喬木翳翳凌霄漢歲月變虬枝雨露滋霜幹濃
隂蔭書屋伴我同昏旦根株視百草秋風已萎爛良材
際時用未忍付樵㸑
抱璞淪巖阿失懷亦自寶豈無用世心遇合貴得道連
城重白珩聲價先傾倒瑕瑜混沙礫莫訝荆山老會當
遊勲華兀圭贊熙皡
旦奭久不作依然三代民一善孚萬端不難風俗淳上
士貴抱負修已在立身進退各有據宇宙任屈伸願言
勵厥修學以荅君親
門外一渠水清清自泠泠濯纓偕素侣鬚髮無遁形春
風起層波鵾化失南溟縠紋亂星斗泥沙混窅冥澄清
當有志天地還虚靈
知者尚明察不為物理宥吾儒任學術精力事研究至
人邈難繼得亦瞠乎後庸盲終溟漠全天亦自厚大化
無殊途何事朴與秀
寒氣生戶牖草木變輕黃南郊詢秋畦豐稔薦滌場八
口娱妻孥温飽樂歲康簞瓢亦自得憂樂各相忘所以
常忻忻安問無儲糧
我生事柔翰中懷異好尚瀟洒逼嵇阮功成薄瑜亮白
衣本山人置身豈疎放途逢醉尉呵未具封侯相亭亭
千仞松當破萬里浪
次韵錢遜叔泛舟虹橋
半篙春漲綠平溪二月江城草色齊舟比蜉蝣千頃外
身同&KR2448;鷃一枝栖野橋柳綫斜風軟曲檻花光夕照低
却訝探驪人不至清樽畫舫倩分題
春暮渡江
霽色春江上滄茫一棹通水隨天地闊山入畫圖工薄
靄凝新碧輕風墮亂紅片帆迎返照叠嶂路疑窮
渡鸎湖至溪上即事
宿霧重隂傍晚桴日斜風定渡鸎湖陂塘浩淼水光闊
烟寺中流島嶼孤滿眼波濤迷客泛一行雁影帶雲徂
到來荒舍未岑寂寒樹依依閙晚烏
絡繹蕭蕭徧里門支機嘉事自天孫七襄曉織憐花譜
百室春梭饜夕飡誰檢吴(闕)歲月猶飛楚縠照軍屯摻
摻女手還持作佳麗江南第一論
湖水安瀾似鏡明昔年曾向鏡中行侵晨浥露來花市
落日流風倚醉楹俯仰繁華餘暮色蕭條高寄但秋聲
應知節序猶遷轉撫劍如何教未平
紀棲賢山讀書
遲日欣欣山景妍攜琴吟咏翠微前行厨燒筍粉鋪色
高閣看梅雪白天午罷抛書曳短杖雨來擁卷聽幽泉
一春洒落韶光足他日芳懷得復然
秋日康山東歸
整檝凌晨問所之鄉園迢遞水東遲歸舟但信溪紅蓼
别夢還牽山翠眉安穏秋風三徑竹躊躇行李一囊詩
解維猶有留題處瓜葛縈懷不自持
中秋
雨雲初霽放晴空乍捲珠簾望月宫夜静笙簧何處發
玉樓猶記月明中
泱泱秋水荻蘆輕徙倚樓頭待月明紅燭燒殘白墮醒
秋風颯颯獨關情
長嘯夜泊
春烟失晚樹柔櫓翠峰眉埜徑尋山暗艤舟問路岐敲
詩吟入甕點字黑前池把酒懷前哲蕭條一夕思
月夜閒步聞笛
挑燈讀易後乘月到溪前野犬聲如豹秋蟲吟似蟬光
寒人意静影澹物情妍更聞村笛遠幽意曲中傳
遊石筍菴
石筍殊峰精舍幽瘦笻踏向碧雲遊天然青茁層崖裡
玉版參來點石頭
夏夜宿乳竇峰
峭壁凌空靄氣浮山泉滴茗暗香流炎雲不到冰心静
好句峰前一簟秋
兩宋名賢小集卷一百四
