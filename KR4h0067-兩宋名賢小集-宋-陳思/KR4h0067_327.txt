兩宋名賢小集卷三百二十七
宋陳思編
元陳世隆補
龍洲集下
謁江華曾宰二首
摳衣三十年前事曾以諸生傍絳紗一國所專吳白下
雙鳬獨遠令江華時來館學總餘事老去衣冠懷古家
共怪我門郊島外狂生尚有一劉义
鬟鬢已皤非故我依然破帽老騎驢江邊游子斷腸句
漢殿逐臣流涕書父母松楸三世塚弟兄桑梓百年居
孤丘未死歸心切未有相如駟馬車
寄湖州趙侍郎
桑柘村村煙樹濃新秧刺水麥梳風舟行苕霅雙溪上
人在蘇杭兩郡中鼓角麗聲相旦暮旌旗小隊間青紅
主人夙有神仙骨合住水晶天上宫
簡季文
衰鬢蕭騷半欲絲尚能隨隊作兒嬉棋無殺意從人活
琴有仁聲却自悲落魄陳平歸漢日中傷張禄入秦時
諸公莫作狂夫看恐是英雄未可知
贈劉叔擬招山
不醉何勞飲無詩底用吟百年為客老一念愛鄉深草
路青原淚煙波白鷺心班超歸未得愁見舊家林
登清涼臺
江南江北許多山到處登臨得凭闌老木漸丹霜有信
怒濤衝岸水生寒倦游半世烏三匝往事千年指一彈
落日正西催上馬依依回首望長安
蘄洲道中
如箭隂風劈面吹雪花斜夾雨垂垂胸中自有平戎策
路入蘄州冷不知
觀三叠泉
五老峯北嵳峩顛龍泉三叠來自天只因開闢便有此
山雲蔽護經歲年一朝何事失扃鐍樵者得之人共傳
欲往從之人憚遠險溪絶壑窮攀緣初疑霜崩漏天
谷翻若雲奔下巖宿散為風飛颺輕煙垂似銀絲貫珠
玉隨風變態難盡名洞駭遊者心與目清寒侵袂心益
爽清甘熨齒手屢掬我欲攬之作玉虹開似九丈錦屏
風有若插碧金芙蓉笑騎揮斥凌太空窮源直到夭河
東
西湖
西湖湖上山如畫二十年間曾客來飛絮滿城歸未得
江南老却賀方回
登昇元閣故基
脚力倦矣曷少休侵晨更作昇元游眼中已不見二百
四十尺之高樓但見炊烟萬竈宿貔貅上有啼鴉噪鵲
如泣訴下有藤蔓老樹根據枝相虯想其結締初匠石
巧與造物侔栟栱不知幾大厦一木牽挽回萬牛山川
退聽左右受約束日月烏兔早暮東西流阿房之旂矗
立矮如戟臨春結綺望仙三閣俱下頭杯埦塊潛培塿
而已矣蹄涔洞庭芥為舟拄撑霄漢彈壓大千界下歷
梁唐秦隋晉漢周一朝世故有翻覆禍結祝融回禄與
鬱攸灰飛障天煙焰熾一火三月爛不收遂使觚稜化
草莽丹艧成墟丘我聞至人侈儉初何心有茅一把蓋
頭便可留何必窮極土木事妖怪朘削赤子膏血斂以
裒是故子劉子不仙不佛亦不侯視鸞臺鳳閣為蘧廬
百萬買宅亦夢幻泡影漚江西豈無家白沙翠竹泉石
幽小亭茅簷曝日搔背癢籬缺墻破手葺修如以天地
為室廬日月行住坐卧得自由不為朱門是不為白屋
羞有時騎馬千里游汗漫有時蛤蜊遽食龜殼秋彼昇
元閣者亟成而復壊腸亦不能為之斷心亦不能為之
憂造物何足云此身自贅疣譽堯毁桀未必公是非丘
踞兩窖螻與蟻日斜諸公急下山我有斗酒歸去來兮
相與勸酬
舟中偶作
日日拖舟上碧溪寒灘水淺草離離尺書雁斷歲行盡
五兩風輕帆去遲白鷺導吾如有志丹楓愁客亦何為
關頭安趁梅花約更著寬程五日期
聿追菴題壁
路轉羊腸曲山藏蝸角深樹多成蔭密水少亦悲吟露
草重陽淚風花寒食心摩娑墓銘看久立讀碑隂
同郭殿帥游鳳山
廉纖小雨久于霉喜得新晴亦快哉五色波光麗鳷鵲
千分雪氣繞蓬萊旌旗側畔宫牆轉戈戟叢中武庫回
走馬看花生怕晚果然桃李一山開
郭殿帥邀游鳳山
結束戰袍騎戰馬冠帶將軍宛如畫前呼小駐來美堂
箭去弓鳴飛鳥下青林路轉入苕嶤湖亭海觀爭為高
誰知鳳舞龍飛外别有樓閣横雲霄回旋左右皆游歷
人物江山兩英特風流標致梅嶺梅磊落胸襟石林石
側身更上天上行好風吹下笑談聲山神川后領要束
遁走虎豹藏蛟鯨摩挲苔蘚題詩去萬鼓聲中雜歌舞
衆賓捧酒壽主人將軍自是擎天柱看山看水時一來錢
塘吳越何小哉指點中原百城在功名逼人有機會
感舊
羅結同心柳帶青碧桃香裏寄將迎春風重到憑闌處
腸斷江樓不忍登
自述二首
扁舟送客出姑蘇晚泊吳江夜雨餘波浪稍平風力定
青黃相間橘林疎匆忙旅館催行酒草率杯盤旋買魚
我欲壁間書歲月無人為上小行書
精神凋耗鬢毛衰劫火光中穿幾回無可奈何教老去
有時猛省忽愁來師崇道學原非偽客寄蘇州却類獃
明日重陽又佳節得錢且醉菊花杯
吳尉西亭二首
襲桂行香徑朱闌稍轉西水風飄石冷雲月墮簷低棋
敗深杯罰詩豪健筆題舞忙釵鬢亂更為捧柔荑
石板橋東閣軒窗如此華碧虚澄水鑑紅影浸霜花似
串歌雲駐如泥醉帽斜但驚風露冷飄落怕還家
寓東陽寺二首
元帥東陽主今君我故人可憐九華客猶是一窮民古
者狂狷士人間自在身化工都不管何地有陽春
不學老無似艱難却飽諳遠從陶靖節來訪杜征南意
到羹蓴適貧猶食薺甘惜無廬可卧尚遶鵲枝三
游郭希吕石洞十九絶
清曠
筍輿咿啞來路轉此歇脚長風挾林下深意滿萬壑
深秀
蒼髯萬松官窈窕一徑開請回俗士駕切莫呵殿來
書院
力學如力耕動情爾自知便使書種多會有歲稔時
谷口
水流自何許遠欲窮其源石梯苔蘚層微有屐齒痕
月峽
兩崖限東西裏有一帶天老蟾更多事駕月下潺湲
桂壑
叢叢萬横枝羅生雜松篁不似巖穴凶歲晚正自香
小爛柯
游戲一彈棋歲月隙駒過不如兩忘機石上跏趺坐
傾月
去去山轉深樹下亦淒冷時有月烏飛閒碎梧桐影
閟雲
仙宫已降勅雅有新遷除乞為此閤使雲物屢卷舒
高碧
小山碧巉巖直上與天齊詩成欲磨崖藤蘿費攀躋
石井
銀牀遶周遭一規寒浸水試敲拄杖看恐觸蛟龍起
壺天
逆溪隨水行更上紫翠峯朱闌忽飛閤映帶烟霞重
玉佩
借榻卧雲屋欹枕仔細聽誤疑鳴珂聲不知水泠泠
飛雪
山前大飛雪路有何處入蒙茸六花飛冷濺征衣濕
笙鶴
木末俯清軒獨立久延竚何人騎鶴來彷彿吹笙侣
韜玉
至寶不自獻韜藏亦英華餘香披草木秀擢幽巖花
倚劍
石壁自磨礲三歎用不久如去到人間為儂洗磨垢
藥圃
古文不可賣未覺賣藥非侵香荷鋤徑暮得芝术歸
玉泉
石礫沙沃盡悠悠潭影斜塵襟不忍濯為惜無玷瑕
兩宋名賢小集卷三百二十七
