兩宋名賢小集卷一百五十三
宋陳思編
元陳世隆補
方舟詩集
李石字知幾資縣人負文學有盛名於蜀紹興間為
校官乾道中為郎歴秉旄節趙雄不善石以是晩益
困有方舟集七十卷
禮殿
蜀侯作頖錦水湄先聖先師同此室巍然夫子據此座
殿以周公名自昔聖人兩兩如一家均是周人先後出
東家想見終夜夢猶與公孫同衮舄斯文授受乃關天
不為漢唐加損益我時來視豆爼事重是漢人斤斧迹
漢宫制度九天上散落人間此其一多因豐屋起戎心
獨此數椽綿歲歷規模&KR3093;嵲東魯似氣象縹緲西岷敵
竹松猶是斯干詩風雨方知棟隆吉雖然漢獻來至今
閱時已多駒過隙中間豈無鳥鼠慮妙斲不知難輒易
工師不揆亂如麻敢向殿門言匠石詩書譬彼尚闕文
後學如何補遺逸祖龍非意竊登牀蝌蚪有心來壞壁
舊章僅在命如絲誰勒吾詩勝丹漆
左右生題名
蜀地雖遠天之涯蜀人只隔一水巴自從文翁建此學
此俗化為齊魯家頖林春風桑椹熟集鼓坎坎聞晨撾
諸生堂奥分左右相比以立如排衙九牧之金充歲貢(缺)
松下吟哦幾唱酬却攜螃蟹餞監州穏挑書擔去環碧
頻寄詩簡來雪州異姓弟兄千里月故山泉石一天秋
葛峰隐者如相問為道瓜侯已白頭
題環碧亭
十里漣漪陸瑁湖一亭幽絶重先居雲根數朵排青闥
泉沬雙流濺綠裾竹鎖斷橋飛雁鶩荷侵凉檻蔭龜魚
洛園還許人同樂時向林間望小車
兩宋名賢小集卷一百五十三
