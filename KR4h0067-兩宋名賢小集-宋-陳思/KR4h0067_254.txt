兩宋名賢小集卷二百五十四
宋陳思編
元陳世隆補
竹齋詩集(三)
裘萬頃
送范光伯北行
玄冥將歸休勾芒已促装江邊疏柳青江上寒梅香有
客當此時中流駕風檣欲學太史公窮汶泗沅湘吾聞
帝王州雄麗幾錢塘疇昔駐大龍至今繪未央鷺洲横
渺瀰鳳臺摩青蒼名山與大川往往遥相望是間或小
留不妨日徜徉平生學屠龍袖手五字章兹逢賢主人
定知奏宫商追李逐杜陵相與升其堂要令千萬篇金
薤垂琳琅秋風鴻雁來因之東南翔寫君磊落胸慰我
離别腸
安樂窩示元德弟二首
往時病僧寮今為安樂窩昔病而今安所得良已多百
年直須臾一丘且婆娑倦翼栖茂林潛鱗渺重波方欣
隨所願豈復知其他朝來啟南窗羣山鬱嵳峩上有無
心雲乘風遠相過却觀聲利場紛紛正横戈到頭蠻與
觸勝屓能幾何曷若休我心考槃依澗阿孟夏草木繁
雨餘氣清和四壁環斷碑經史宿星羅幅巾坐胡牀翛
然自吟哦因之成此詩要使兒童歌
清泉出石竇白雲卧山窩淋淫乍開霽原野歡聲多君
廬近西峰其下林婆娑解衣坐磐石持竿釣清波主人
忘機心鷗鳥亦無他東魯與南郭泰山等峨峨周人何
人哉自許不啻過一朝離草堂山英遂横戈折轅不得
還如此俗駕何仰視前脩翁鉛刀比太阿余弟山林人
心平氣自和歡然樂簟瓢笑彼葷羶羅好書不厭觀佳
句時一哦煩賡紫芝曲為我醉時歌
題余仲祥松齋
芳妍桃李場紛趨&KR1554;成蹊長松坐偃蹇遂爾不見知平
生異時人不與俗轉移蕭然塵埃中擅此丘壑奇窗空
境逾清四壁風來吹抱琴揖蒼髯喜氣掀兩眉臭味既
與同相親不相違真期閱歲寒可但忘調饑斯正如乃
翁佳處更過之直比千尺幹歴落不受羈只恐大厦成
梁棟各有施出處初何心山靈勿疑渠
贈拂雲主人
十年作計須種木一日不可使無竹道人于此得三昧
綠霧中間著蒼玉拂雲誰為名其居我亦同心雲卷舒
相期直覓飛霞佩不用重拈種樹書
次余主簿仲庸梅韻
春醪欲冰木欲折急雨風吹不成雪玉妃夜墮廣寒宫
開作寒花賽清絶未須千樹種山巔且要幾枝横水邊
暗香疎影尚無恙憑誰喚作西湖仙不妨琢句更馳送
一洗十年塵土夢鐵心元不為渠回眼底珠璣聊簸弄
偶成
松徑煩風掃柴門為雨扃行携道人集坐對敬齋銘好
事心常記閒談耳不聽觀空為時誤無異醉初醒
老屋
老屋久欹側隨宜聊拄撑吾今且共住緣盡會須行雨
打從教壊風搖不用驚世間虛幻相聚散本無情
留淺沙
故山豈不好蕭寺亦堪居作意多成礙無心始自如鐘
魚飽香積枕簟熟華胥但惜詩成後旁無阿買書
寄題喻高士澹軒
世事邯鄲枕生涯老子書能知澹中味雅稱竹間居石
徑排雲入霜根帶月鋤紛華不到眼贏得玩清虛
晚步
日落欲閉戶風清聊杖藜千山猶帶雨一逕已無泥㶁
㶁水聲急悠悠雲影低催歸緣底事著意傍人啼
榮姪試周
汝生方滿歲伯髮已星星桑苧甘投老蘭蓀喜向榮席
間無一印帷下有諸經莫學魚兒戲來年快聚螢
次王成之韻
誰遣冰魂照夕陽搖搖一任北風凉眼前共有幾多蕊
鼻觀胡為如此香佳實會須歸列鼎孤標已自壓羣芳
鴻毫我欲從君賦未害平生鐵石腸
兀坐有感
忘言編簡倦三復適意絲桐聊再行已共白雲論久要
更尋青鳥問長生按行泉石苔侵履披拂松篁露濕纓
此事洪崖我知舊歸歟端合與同盟
有感
正爾雙泉憶舊遊排江聞又有歸舟誰能不作千年調
夢斷真成萬事休傾蓋向東情莫逆生芻無計淚空流
重雲已失鵾鵬影愁絶滄浪一白鷗
送張高安入京
青衫十載蟾宫客黑綬三年鳳嶺頭循吏聲名陽武今
故家風味富平侯江邊休嘆雙鳬去天上行看一網收
入簉鵷班立仙仗莫忘回首顧沙鷗
用黃子益韻二首
青衫日日困塵沙安用浮名與世誇已過半生真是夢
未荒三徑且還家恨無沉水紆香穗喜有寒泉瀹茗花
袖却西歸遮日手園林幽處看桑麻
睡起忙然思慮少病餘猶覺應酬艱招搖風月聊須竹
收拾雲烟幸有山但要世緣隨手斷莫憂詩債幾時還
追奔富貴非吾事且占林泉一味閒
寄劉擇之新居成
西風吹雁過我廬特地傳君一紙書九載不須論舊事
萬金良喜得新居春回院落花侵座雨過池塘水遶除
我欲退之門下去却愁無處覓金魚
題懷秀堂
莫教滿地長莓苔杖履從今日日來曲逕隨要松巷轉
柴門須對石橋開牆頭花木因時種案上圖書任意堆
幸有林泉可投老忍將雙脚踏塵埃
竹齋述事
夢魂驚斷𦕈難續卧聽竹裏風冷冷寒蛩争鳴遶四壁
缺月半墮横疎櫺平生細字髮欲白午夜短檠燈尚青
稻粱作計吾不願願學滄海鴻飛冥
大雪次前韻五首
雨師風伯妙天機幻出乾坤一段奇曉對青山渾似畫
夜看黃卷可忘飢金貂換酒非吾事鐵甲屯邊正此時
漠北殘魂應凍死書生猶賦采薇詩
天孫雲裏散支機飛墜人間分外奇勾引芳樽留客醉
栽培玉粒療民飢幅巾籬落尋梅處一舸江湖釣月時
妙處惟詩可摹寫却憐老去不工詩
誰扶天女下冰機剪水成花片片奇影落池塘波不動
寒侵鷗鷺色皆飢縦横萬舞風回處表裏雙清月霽時
浪戰未能無寸鐵對人羞誦醉翁詩
伊人元不墮危機踏凍衝寒正自竒只怪飛花無處避
都忘炊玉有時飢月明剡水回舟夜歲暮梁園作賦時
一段風流誰得似只今王謝却能詩
誰知天巧出元機但怪飛璚過眼奇瞑立風枝寒雀倦
愁吟水谷曉猿飢蘆花洲渚月明夜柳絮池塘春暮時
此景人間不長有寫真傳影正須詩
題小桃源
半月池邊倚瘦藤望仙臺上岸烏巾塵埃一點不到地
花木四時長是春載酒豈無好事者爛柯應有著碁人
請君更種桃千樹凖擬漁郎來問津
次伯仁善利閣
看經堂中鐘磬鳴看經堂外水雲清山連遠渚鳥飛急
風入輕帆舟去平烟樹不妨留夕照塵纓正欲濯寒泓
憑誰為我問造物乞與少陵常眼明
挽霞溪高縣丞二首
少年挾策上金鑾三拜郎官鬢未班不說知音在霄漢
但知投老向雲山柳絲陰裏陶潛樂花錦香中潘岳閒
逝者不堪人事異洪崖亭下水潺潺
公家元在洪崖宅自是洪崖向上人嗜酒一生真簡淡
風標八表更精神紛紛偶厭人間事去去歸尋洞裏春
朱紱只今無覓處但餘佳句鎮長新
九齡弟寄悲秋四詩因次
不到青雲志未休近來何事却悲秋短檠雙目元無恙
快讀詩書莫浪愁
圖書繞屋未為貧想見長吟日閉門西社諸公久寥落
不知招得幾人魂
幸看平生古戰場不妨高卧到羲皇一朝冀北空凡馬
須信驊騮道路長
支離病骨怯初寒眼底清愁更萬端勉和新詩寄鴻雁
江城夜月覓君看
余既得烏石岡西望葛壇在雲霄中相去雖遠山
勢不斷林木歴歴可數異時乞靈仙翁不難矣喜
而成詩寄葛壇主人
東西知隔幾牛鳴山勢綿綿若引繩待向岡邊結茒屋
幅巾遥禮夜壇燈
寄張仲符時得烏石岡地二首
今人那似古人賢一鍤隨身日醉眠此老有靈應笑我
區區常費買山錢
寸田尺地可長久此訣劉郎却未傳他日馭風蓬島去
漫留陳跡在山巔
次敬叔韻二首
玉鑑冰壺一段清鐵中誰與鬭錚錚眼看萬里雲霄路
不信驊騮地上行
别我新詩有許清玉聲金韻兩琮琤筆端定有翻三峽
乞與餘波賦贈行
次李司直韻二首
老來方欲卧林泉一躡紅塵只自憐己與山靈有成說
秋風歸騎急加鞭
清虛絶跡竟何為自笑平生頗好之正路倘非君得似
冥行未免用多岐
别胡仲立次敬子伯量二丈韻二首
修水相望無百里從來人物勝西昌弘齋自是朝陽鳳
伯仲行看接翼翔
乾枯如我真何用漫結蒲團竹椅緣緘口向人無一語
此燈他日遣誰傳
次余求之坐間所賦
地僻不聞車馬閙官閒但覺屋廬深擺除詩債寂無事
一炷爐香觀此心
酧余求之二首
枕中久已黃梁熟鏡裏徒教白髮垂但得漁樵分半席
此生何必要人知
雨後輕窗無一塵窗前松竹更清新不妨踏遍莓苔地
遺我青鞋有故人
錢仲庸主簿入京三首
風帆轉眼即長安好在交遊半達官既有王陽知貢禹
不妨乘興一彈冠
孤山梅蕊正開時杖屨還須訪水湄莫遣冰魂嘆牢落
只令和靖自吟詩
野梅官柳只供愁空倚鄱江百尺樓待倩天邊幾鴻雁
為傳消息到皇州
别曺教授三首
一歲與君三别離盍簪此去定何時梅花未必堪相寄
待倩郵筒寄小詩
從渠柳色自青青莫為行人賦渭城只恐南牆舊時竹
誤隨風雨作離聲
江花岸柳太多情長逐春風管送迎我亦思歸歸未得
夜窗愁聽杜鵑聲
次吳長文見寄時有衡山之役
夜半詩成欲寄君夢魂飛渡楚江津怡怡前日如兄弟
今作東西南北人
次吳司理見貽二絶韻
未全得喪日悲懽内樂知誰夢見顔君看上池無限水
不將涓滴到人間
湛然胸次幸清明忍看人間勢利輕我輩相知端有道
未應膠漆付雷陳
寄題真愛堂三首
終南佳處暫栖遲堪笑唐朝左拾遺渠但借山為捷徑
山中滋味豈曾知
真實愛山今有誰此心猿鶴亦難欺看來却是朱居士
不愧昌黎五字詩
築堂誰不要看山往往襟期了不關欲識此翁高絶處
一心長在白雲間
安樂窩三首
天闕飛來三大字雲山留住一閒身老仙駕鶴蓬萊去
丹竈而今屬後人
孤山嘗試一登臨歸夢紛然繞故林箇是平生安樂處
清泉白石總關心
生來歲晚寄南窗燕坐常聞御墨香却笑到天亭上客
日將茗粥攪枯腸
有感二首
絶憐修竹知人意更愛雙泉不世情回首舊遊渾似夢
却因多難悟無生
三四知音總道山荷鉏吾獨在田間人言病驥猶堪秣
㐲櫪何心十二閑
高安别蘇野塘三首
獨立每憐陶靖節北窗終日傲羲皇如今我亦無儕輩
遠把心期付野塘
胸中泉石真成癖紙上雲烟總是詩分我魚舟三四箇
故山歸去弄漣漪
交蓋纔傾便話離絶憐立馬送君時梅花未必堪相寄
待倩郵筒寄小詩
題希亮畫
晚牧歸來月在山夜深茒舍不勝寒栖烏欲動催翁超
快傍烟汀把釣竿
題昭君圖
紛紛争賂毛延夀今日丹青竟不傳萬事無過真實處
後人贏得寫嬋娟
題老梧畫卷四首
中興以前作山水只說李成與郭熙誰知淳熙有此老
健筆不減巨然師
吏隠三年楚水頭每隨鳬雁&KR0891;扁舟歸來喜色驚鄰里
分得瀟湘一片秋
何處移來一川竹空濛烟霧襲人衣其間應有葛陂杖
時出林稍帶雨飛
謖謖風前荷葉枯搖搖霜後蓼花疎舂鋤舊有江湖約
數輩相依正要渠
窗前古槐二首
密葉緐陰畫不成捲簾雙眼為渠明人間炎熱無來處
贏得軒窗分外清
去歲西湖避暑來藕花無數眼慵開而今歸卧洪崕側
看盡飛泉看古槐
題針得羹字韻
一寸堅剛鐵琢成綺羅叢裏度平生看時稚子㪣成釣
釣得魚兒便作羹
題箋
六七葉廬秋雨裏兩三箇雁夕陽邊青天萬里渾無礙
衝破寒潭一抺烟
簡瑄上人
千里歸來覓故林朱絃雖在少知音春風玉几山前路
忍負平生一片心
簡瑄上人借楞嚴經
石室雲山鎮日扃午雞啼處睡初醒案頭尚有爐熏在
試讀楞嚴一卷經
題瑄上人隠室
閩浙相望兩道場上人曾竈室中香直須了却舊公案
莫向空山便隠藏
題破塵讀經所
試為衆生破一塵出經為筏度滄溟持渠到岸無驚畏
復破微塵納此經
兩宋名賢小集卷二百五十四
