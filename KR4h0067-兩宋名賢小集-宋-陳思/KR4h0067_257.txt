兩宋名賢小集卷二百五十七
宋陳思編
元陳世隆補
西山先生詩集(二)
真德秀
志道生日為詩勉之
我聞洙泗言惟仁静而夀汝欲綿修齡斯義盍深究越
從開闢來新故更禪受巍巍獨山嶽屹立鎮宇宙其體
固而安其形慱而垕噓呵雲霧興涵煦艸木茂皆由一
静功變化生萬有千古無動搖兩儀等悠久吁嗟人心
危六鑿互攻鬭眇焉方寸微怵彼羣物誘擾擾無寧期
得不易衰朽汝今志於學一念貴操守天真浚其源人
偽窒其竇冶容命之斧妖聲性之寇腊毒由厚味亂德
本醇酎當如禦讐敵豈但惡惡臭斂然肅襟靈神物森
左右融融湛虚明役役息紛揉還吾性之仁萬善此其
首但存達德三可卜與齡九不勝玉女心持用薦杯酒
題全氏三桂堂
唐人重科甲儗以折桂榮一登羣仙籍不美千佛經終
全歲寒姿乃比秋香清咄彼牛李輩伊優至公卿迨今
齒其人名字猶臊腥卓哉劉戶曹直氣霜稜稜一朝脱
淡墨千古揚芬馨雞峰有名家奕葉彯儒纓庭中三嘉
樹屹立長&KR0008;&KR0008;西風正搖落翠葆黃金英勁節松可友
孤芳梅謂兄丁寧命誌郎我豈貪浮名愛此臭味同故
以書吾楹爾曺方懋學志取宫袍青要須勉植立毋但
希騰凌已大外物小道充人爵輕當如燕山竇義方垂
世評勿效東堂詵射策矜虛聲懿哉君斯言可折末俗
醒刻詩堂之楣式觀全氏興
夀楊龢父
迅雷地中藏當此沍寒日積陰排層空初陽露微茁而
曰天地心於此見機括良由勢方升猶木吐牙枿培㙲
勿使傷怒長焉可遏此理之在人善端實初發熒熒火
將燃涓涓泉欲達吁嗟道心微物欲易攻奪差之一毫
芒相去舜與桀要須二者間明辨與精察見義勇必為
欲如矢之决去惡凛勿疑剖如刃之割坐令人偽消但
覺天機活四時無非春八荒皆在闥喜君生兹辰聊為
演此法願祝君夀長勿嫌吾詩拙
舞鶴亭歌
舞鶴亭空亭無鶴何為名亦如西山賦招鶴無鶴可招
也不惡何必玄裳縞袖二八真娉婷想像標致便足使
人毛骨清仙翁好鶴非徒爾鶴德從來比君子坡仙自
謂吾不如今翁與坡豈其殊蒼苔白石有餘樂一似簞
瓢甘澹泊笑殺飛鳶太不靈貪腥嗜腐譁然争九臯一
唳醒人耳又如片言之善應千里更笑荒林老木終日
號畢逋說吉說凶誰聽渠仙翁愛鶴愛其德我讀翁詩
三歎息便好從翁痛飲醉倒斯亭邊振袂起舞學胎仙
和趙章泉
天教一老立堂堂步武媻姍盡未妨元始故家典刑在
北方正學𣲖流長新恩已煥青藜照舊德行詢黃髮良
多謝寄詩勤問訊自憐疎懶似嵇康
送永嘉陳有輝
永嘉陳君有輝潛心易學許以所著示余余未及請
而君歸矣拙詩贈行且堅再會之約云
深山讀易如康節白首談玄似子雲肯學時流誇末技
却於聖處策奇勲二圖君已窺微指十翼吾方媿淺聞
(君聞水心葉公言十翼非孔子作嘗質疑於某晚學不敢斷其是否故云)得意春風重過我
綠波清夜話羲文
送吳定夫西歸
吾衰倦對客晤語惟青山修竹引清風時為掩柴關今
晨何人來踏破莓苔斑驚顧復自喜不妨伴虛閒
世情重聲利榮途足趨走夫君獨何為經年闖林藪東
尋金壇翁南訪玉峰叟借問兩&KR0751;仙來時輕健否
慈湖老仙伯乘雲賓帝鄉念之每汍瀾風味不可忘其
門多英特清文照縑緗為我勖諸賢佐道當自強(君槖中有)
(趙元道袁廣微錢子是陳和仲諸君之文故云)
麻源在何許茫茫白雲端悽其一布裘何以禦風寒歸
來有餘師興盡當知還便好斸空谷賸種青琅玕
詠仁
程子精微談穀種謝公近似喻桃仁要須精别性情異
方識其言親未親
題隠者蘇翁事迹
蘇翁雲卿廣漢人隠東湖上魏公為相使帥漕挹其
來一夕遯去不知所之
魏公孤忠如孔明赤手能支天柱傾蘇公高節如子陵
寸膠解使黃河清等是世間少不得問津耦耕各其適
後人未可輕雌黃兩翁之心秋月白(卷中有詩譏魏公不足與有為者故)
(云)
題湖山清隠
西湖南山和靖廬西山東湖清隠居皇天從來具老眼
勝地不肯栖凡夫眼中四時風月景胷次萬古皇王書
夫君豈是終隠者要學川雲時卷舒
新橋行
紹定戊子長至後九日南浦新橋舉梁其明日縣尹
宋侯之夀旦也輒賦新行以為侯夀
去年夀君時清溪無梁涉者危今年夀居時長虹卧波
指可期珍材遠林天發隠文石象玉神效奇蛟龜為橋
頃刻就又似仙伯工娛嬉官自憂民民自樂此事更屬
無窮思要須移此濟川手棟我王國無傾欹從今南浦
渌波上惠澤千春同渺瀰
題黃氏貧樂齋
濓洛相傳無别法孔顔樂處要精求須憑實學工夫到
莫作閒談想像休
道鄉曾舉龍門話認作元關透悟機儒佛差殊真𦕈忽
請君參取是耶非
閒吟
閒中意趣定何如静把陳編自卷舒希聖希賢真事業
潛天潛地細工夫林泉有分吾生足鐘鼎無心世味疎
政使一貧真到骨不妨陋巷樂顔癯
淨豁持鉢求度為說偈言
一真不昧人中佛五戒俱全俗裏僧必待方袍與圓頂
維摩龐老又何曾
淨豁讀罷白予曰如此則不須受度矣遂說偈
云青編讀後方為士黃牒頒時始是官不拜皇
朝真爵命要行所學也應難余謂解讀青編
便無黃牒亦得淨豁志在求度只得恁麽主張
併為書之以勸施者
贈小鐵面王相士
君以鐵面名自謂相人無軟語我亦鐵心人不把窮通
來問汝獨有一事欲叩君學海無底難窮尋幾時鐵拳
透鐵壁直窺千年賢聖心
贈岳相師
余方與友人劉定甫論西銘而岳相師來索詩遂直
書以贈
平生慣讀横渠銘不讀許負天綱書窮通歡戚若有二
天之玉女元非殊但應内省無所疚何必從君問休咎
北窗燕坐寂無言時聽幽禽&KR0008;晴晝
七峯行為外舅夀
有崇南岳之五峯倚天壁立雲濛鴻我嘗振衣峯頂立
頗似吾鄉好峯七七峯五峯小大雖不齊氣象峍兀實
似之牛首峩峩峙雙闕蕉領楊梅兩奇絶南臺林磵佛
世界百丈煙霞龍洞穴仙人冠劍端且凝仙源萬疊秋
空横(仙源謂余婆山以仙遊山水之所自出故立今名以正此山之稱謂)縈青繚白望不
斷好似衡山山下青曏來秀孕兩宗工(謂文莊與文公也)文章
節操為世雄百年山川久寂歴人物今有仙游翁翁才
古干將翁目巖下電千牛解剥刃有餘萬象妍媸鏡中
現可持龍虎節可運玉帳夀才高驚衆世弗售秖令遺
愛留丹丘丹丘遺愛人人誇經界寬租惠最多后王嘉
之錫異夢使汝有子登巍科翁夀當萬千翁年纔八十
視昔殷大夫僅乃十之一渭川出處付何心獨探元關
深更深舞鶴山前春色好静對七峯長不老
題李立父高遠樓
君家百尺樓近在環堵室室處豈不佳暑溽厭煩鬱著
脚躡層梯心眼便超軼好風天外來佳月雲端出清明
湛空闊洞視了纖悉豈徒快登臨抑可騐學術大哉天
地心昭然本如日世人庳且隘動以私見窒未能脱塵
凡底處識微密羡君有斯樓發以静春筆知崇與禮卑
二義貫於一燭理要高明履道貴平實庶幾足目俱不
但窺彷彿工夫妙方寸豈假身外物此境未昭融此屋
空突兀君看希聖徒陋巷暗蓬蓽
以青氊與志道
衝寒暫行役遺汝以青氊要識夜眠處當如親膝前(易曰)
(無有師保如臨父母)凊温供子識清白保家傳小令多堪法母顓
字畫妍(獻之父子忠孝大節多可法字其末爾)
賀外舅轉官
黃山桃李閙春風曾見先生化育中經界力行師孟子
井田有意復周公幾年凋俗成佳邑一旦新綸賞舊功
明主已知材智美渭川行起釣璜翁
夀楊龢父
夀日將何勸夀巵不妨拈出去年詩大生皆自微陽起
百善端從一念基身欲寧時須主静幾纔動處要先知
老來自笑無新句那得仙翁一解頥
兩宋名賢小集卷二百五十七
