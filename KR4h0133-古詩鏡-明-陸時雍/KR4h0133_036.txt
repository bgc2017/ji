







　　欽定四庫全書

　　古詩鏡巻三十六

　　明　陸時雍　編

　　諧語

　　日中不彗是謂失時操刀不割失利之期執斧不伐賊
人将來(叶陵之反)涓涓不塞将為江河熒熒不救炎炎奈何
兩葉不去将用斧柯為虺弗摧行将為蛇(叶唐何反太公兵法引
黃帝語)


　　不行其野不違其馬

　　墻有耳伏寇在側(右管子)

　　相馬以輿相士以居(孔子家語)

　　畏首畏尾身其餘幾

　　高下在心川澤含汚山藪藏疾瑾瑜匿瑕國君含垢

　　室扵怒市扵色

　　無過亂門

　　唯食忘憂(右左傳)


　　兄弟讒䦧侮人百里

　　獸惡其網民惡其上(右國語)

　　生相憐死相捐

　　人不婚宦情欲失半人不衣食君臣道息

　　田父可坐殺(右列子)

　　截趾適履孰云其愚何與斯人追欲䘮軀(鄒子引古語)

　　心誠憐白髪𤣥情不怡艷色媸(魯連子)

　　堯舜千鍾孔子百觚子路嗑嗑尚飲十榼(孔叢子)


　　人不小學不大迷不小慧不大愚

　　蘭芝以芳未嘗見霜鼔造辟兵夀盡五月之望的的者
獲提提者射

　　君子有酒鄙人鼔缶雖不見好亦不見醜

　　&KR0008;(業)䩉(付)在頬則好在顙則醜(&KR0008;䩉者頬上窐也窐者在顙以槃故醜)繡
以為裳則宜以為冠則譏

　　心所説毁舟為枤(第)心所欲毁鐘為鐸

　　駿馬以抑死直士以正窮賢者擯扵朝美女擯扵宮


　　聖人處扵隂衆人處扵陽聖人行扵水衆人行扵霜

　　佐祭得嘗救鬬得傷(右淮南鴻烈解)

　　不習為吏視已成事

　　千人所指無病而死(右漢書)

　　幾事不密禍倚人壁

　　彀弩射市薄命先死(右後漢書)

　　婦死腹悲惟身知之(風俗通)

　　仕宦不止車生耳(應劭漢官儀引里語)


　　一嵗數赦好兒喑啞(王符引諺)

　　二人同術誰昭誰㝠二虎同穴誰死誰生(桓譚引諺)

　　少所見多所怪(叶古遺反)見槖駝言馬腫背(牟子引古諺)

　　洛鯉伊魴貴扵牛羊

　　上山斫檀榽檀先殫(右詩疏)

　　四足之美有麃兩足之美有鷮(詩正義引語)

　　三月昬參星夕杏花盛桑葉白

　　河射角堪夜作犁星没水生骨(右四民月令引農語)


　　蜻蛉鳴衣裘成蟋蟀鳴懶婦驚(月令注引里語)

　　土長冒橛陳根可拔耕者急發(氾勝之書引古語)

　　射的白斛米百射的𤣥斛米千(水經注引諺)

　　山川而能語葬師食無所肺腑而能語醫師色如土(方回
山經引相冢書)

　　越阡度陌互為主客(文選註引古諺)

　　猛虎不處卑勢勁鷹不立垂枝(蔣子萬幾論)

　　失晨之雞思補更鳴(魏武選令引彥)


　　乳犬玃虎伏雞搏狸

　　将飛者翼伏将奮者足跼将噬者爪縮將文者且朴

　　無鄉之社易為黍肉無國之稷易為求福(右古諺古語)

　　江河淮海天之奧府

　　暗昧㝠語相傳詿誤鬼魅所舍誰知臥處

　　背北相憎心意不同如火與金

　　蝠螺生子深目黑醜雖飾相就衆人莫取

　　朝生夕死名曰嬰鬼不可得祀


　　憂思約帶

　　斵破瑚璉殷商絶後

　　貧鬼守門日破我盆

　　憂動胸臆莫與笑食

　　鵲笑鳩舞來遺我酒大喜在後授我龜紐

　　鳥鳴哺鷇長欲飛去循枝上下適與風遇

　　一夫兩心㧞刺不深

　　庭燎夜明追嗣日光


　　泥面亂頭忍耻少羞日以削消

　　三人俱行一人言北伯叔欲南少叔不得中路分道爭
鬬相賊

　　鶹鴟娶婦深目窈身折腰不媚與伯相背

　　五心六意岐道多怪非君本志生我恨悔

　　仲冬兼秋鳥散飲憂

　　思初道古哀吟無輔

　　雪梅零墜心思憒憒


　　一指食肉口無所得染其鼎鼐舌饞於腹

　　口辨言疥行者畏忌

　　絶國異路心不相慕蛇子兩角使我相惡

　　鼻項移徙居不安坐枯竹後生失其寵榮

　　𤓰花瓠實百女同室醯苦不熟未有配合

　　嵗暮花落君衰扵徳榮寵殞墜隂弃其室

　　載餽茹田破鉏失餐苖稼不闢獨饑扵年

　　履蛇躡虺與鬼相視驚恐失氣如騎虎尾


　　草木瘡瘍花落葉亡

　　華言風語自相詿誤

　　耕石不生弃禮無名縫衣失針襦袴不成

　　空曹注器豚彘不至張弓祝雞雄父飛去

　　簪短帶長岀思苦窮瘠蠡小瘦以病之癃

　　蔽鏡無光不見文章少女不市棄扵相望

　　海老水乾魚鱉蕭索高落无澗獨有沙石

　　膠車駕東與雨相逢五楘解墮頓斬獨宿憂為身福


　　酒為歡伯除憂來樂福善入門與君相索

　　一衣三冠冠無所絆元服不成為身災患

　　桑華腐蠧衣敝如絡女功不成絲布為玉

　　跡行竊視有所畏避蔽目伏蔵以夜為利

　　山林麓藪非人所處鳥獸無禮使我心苦

　　魂徵惙惙行曠聽絶擴然大通復更生活

　　千嵗槐根身多斧痕傷夷倒掘枝葉不存

　　方船備水旁河燃火終身无禍


　　響像无形骨體不成微行衰索消滅無名

　　折梃舂稷君不得食頭痒搔跟無益扵疾

　　鷹飛退去不食其雛

　　憂在心腹内崩為疾禍起蕭墻意如制國

　　倔傀如儀前後相違言如鱉咳語不可知

　　秋風生哀花落心悲

　　左手把水如光與鬼不可得徙

　　安坐玉牀聴韶行觴


　　季蛇叔虎野心善怒

　　夹河為婚期至無船搖心失望不見所歡

　　羊頭兔足羸瘦少肉

　　逺視千里不見所視離婁之明無益扵耳

　　乆鰥無偶思配織女求其非望自令寡處(右易林)












　　古詩鏡卷三十六

