王文成公全書序
王文成公全書三十八卷其
首三卷爲語錄公存時徐子
曰仁輯次二十八卷爲文錄
爲别錄爲外集爲續編皆公
薨後錢子洪甫輯最後七卷
為年譜為世德紀則近時洪
甫與汝中王子輯而附焉者
也隆慶壬申侍御新建謝君
奉
命按浙首脩公祠置田以供歲
祀已而閱公文見所謂錄若
集各自為書懼夫四方之學
者或弗克盡讀也遂彙而夀
諸&KR0922;名曰全書屬階序階聞
之道無隐顯無小大隐也者
其精微之藴扵心者也體也
顯也者其光華之著扵外者
也用也小也者其用之散而
為川流者也大也者其體之
㰸而為敦化者也譬之天然
不已之妙默運扵於穆之中
而日月星辰之麗四時之行
百物之生燦然呈露而不可
掩是道之全也古昔聖人具
是道扵心而以時出之或為
文章或為勲業至其所謂攵
者或施之朝廷或用之邦國
㦯形諸家庭或見諸師弟子
之問荅與其日用應酬之常
雖製以事殊語囙人異然莫
非道之用也故在言道者必
該軆用之全斯謂之善言在
學道者亦必得體用之全斯
謂之善學嘗觀論語述孔子
心法之傳曰一貫既已一言
盡之而其紀孔子之文則自
告時君告列國之卿大夫告
諸弟子告避世之徒以及對
陽貨詢廐人答問饋之使無
一弗錄將使學者由顯與小
以得其隠與大焉是善言道
者之凖也而其爲學囙亦可
以見矣唯文成公奮𧺫聖遠
之後慨世之言致知者求知
扵見聞而不可與酬酢不可
與佑神扵是取孟子所謂良
知合諸大學以爲致良知之
說其大要以謂人心虛靈莫
不有知唯不以私欲蔽塞其
虛靈者則不假外索而於天
下之事自無所感而不通無
所措而不當盖誠意正心脩
身齊家治國平天下必先致
知之本旨而千變萬化一以
貫之之道也故嘗語門人云
良知之外更無知致知之外
更無學于時曰仁最稱高第
弟子其錄傳習公微言精義
率已具其中乃若公他所為
文則是所謂製殊語異莫非
道之用者彙而&KR0922;之豈唯公
之書扵是乎全固讀焉者所
由以覩道之全也謝君之為
此其嘉惠後學不已至歟雖
然謝君所望扵後學非徒讀
其書已也凡讀書者以身踐
之則書與我為一以言視之
則判然二耳論語之為書世
未嘗有不讀然而一貫之唯
自曾子以後無聞焉豈以言
視之之過乎自公致良知之
說興士之獲聞者衆矣其果
能自致其良知卓然踐之以
身否也夫能踐之以身則扵
公所垂訓誦其一言而已足
參詩傳習錄而已繁否則雖
盡讀公之書無益也階不敏
碩相與戒之&KR1180;君名廷傑字
宗聖其爲政崇節義育人才
立保甲厚風俗動以公爲師
盖非徒讀公書者也
賜進士及第特進光錄大夫柱
國少師兼太子太師吏部尚
書建極殿大學士知
制誥知
經筵事
國史緫裁致仕後學華亭徐階
序
奉
天承運
皇帝制曰竭忠盡瘁固人臣職
分之常崇德報功實國家激
勸之典矧通侯班爵崇亞上
公而節惠易名榮逾華衮事
必待乎論定恩豈容以久虛
爾故原任新建伯南京兵部
尚書兼都察院左都御史王
守仁維岳降靈自天佑命爰
從弱冠屹爲宇宙人豪甫拜
省郎獨奮乾坤正論身瀕危
而志愈壮道處困而造彌深
紹堯孔之心傳微言式闡倡
周程之道術來學攸宗藴蓄
既宏猷爲丕著遺艱投大隨
試皆宜戡亂解紛無施弗效
閩粤之箐巢盡掃而擒縱如
神東南之黎庶舉安而文武
足憲爰及逆藩稱亂尤資仗
鉞淵謀旋凱奏功速于吳楚
之三月出奇决勝邁彼淮蔡
之中霄是嘉社稷之偉勲申
盟帶礪之異數既復撫夷兩
廣旋致格苗七旬謗起功高
賞移罰重爰遵
遺詔兼采公評續相國之生封
時而旌伐追曲江之殁卹庶
以酬勞兹特贈爲新建侯謚
文成錫之
誥命於戲鍾鼎勒銘嗣美東征
之烈劵綸昭錫世登南國之
功永爲一代之宗臣實耀千
年之史冊冥靈不昧寵命其
承
隆慶二年十月十七日
孰肖夫子之形孰傳夫子之神形有涯而有盡神無方而無垠孰亡
孰存孰疎孰親萬物皆備於我而自足千聖不離于心而可馴反
身而觀見夫烱然者不容以毁是謂本来面目庶幾不失夫
子之真門人王畿百拜贊
舜江濬祥禹穴炳靈良知一振群寐咸醒接温聽厲尚及典
刑仁為已任勿謂丹青門人鄒守益百拜贊
昔侍師顔相承以心師既逝矣相証以言惟日䆒乎精微見師造
之淵泉未酬師志何以假年懼惟日之不足庶相属乎後賢
門人錢德洪百拜贊
思自孩童即聞至教言詞動履並皆心妙學問由成中和體
效功業所就仁義肯要千聖一心良知孔竅俯仰古今至誠合道
姪子正思百拜贊
翁貌不凢翁性不羈掀天揭他電掣風馳謀猷所立固非人之
所可及而淵源所自直擬上遡于孔尼真當朝柱石後世表儀山河
同誓日月增輝不肖垂髫撫恤提携耿耿不昧猶憶
英威姪子正愚百拜贊
舊序
傳習錄序門人徐愛撰
門人有私錄陽明先生之言者先生聞之謂之曰
聖賢教人如醫用藥皆因病立方酌其虛實温凉
隂陽内外而時時加減之要在去病初無定說若
拘執一方鮮不殺人矣今某與諸君不過各就偏
蔽箴切砥礪但能改化即吾言已爲贅疣若遂守
爲成訓他日誤已誤人某之罪過可復追贖乎愛
旣備錄先生之教同門之友有以是相規者愛因
謂之曰如子之言即又拘執一方復失先生之意
矣孔子謂子貢嘗曰予欲無言他日則曰吾與回
言終日又何言之不一邪蓋子貢專求聖人扵言
語之間故孔子以無言警之使之實體諸心以求
自得顔子於孔子之言默識心通無不在巳故與
之言終日若決江河而之海也故孔子於子貢之
無言不爲少於顔子之終日言不爲多各當其可
而巳今備錄先生之語固非先生之所欲使吾儕
常在先生之門亦何事於此惟或有時而去側同
門之友又皆離羣索居當是之時儀刑旣遠而規
切無聞如愛之駑劣非得先生之言時時對越警
發之其不摧墮靡廢者幾希矣吾儕於先生之言
苟徒入耳出口不體諸身則愛之錄此實先生之
罪人矣使能得之言意之表而誠諸踐履之實則
斯錄也固先生終日言之之心也可少乎哉錄成
因復識此於首篇以告同志門人徐愛序
陽明先生文錄序門人鄒守益
錢子德洪刻先師文錄于姑蘇自述其裒次之意
以純于講學明道者爲正錄曰明其志也以詩賦
及酬應者爲外集曰盡其全也以奏䟽及文移爲
别錄曰究其施也於是先師之言燦然聚矣以守
益與聞緒言之教也寓簡使序之守益拜手而言
曰知言誠末易哉昔者孔夫子之在春秋也從遊
者三千速肖者七十矣而猶有莫我知之嘆嘆夫
以言語求之而眩其眞也夫子旣沒門弟子欲以
所事夫子者事有子夷攷其取于有子亦曰甚矣
其言之似夫子也則下學上逹之功其著且察者
鮮矣推尊之詞要亦足以及之賢於堯舜堯舜未
易賢也走獸之於麟飛鳥之於鳳雖勉而企之其
道無繇不幾于絶德乎禮樂之等最為近之然猶
自聞見而求終不若秋陽江漢直悟本體爲簡易
而切實也蓋在聖門惟不遷怒不貳過之顔語之
而不惰其次則忠恕之曾足以任重而道遠故再
傳而以祖述憲章譬諸天地四時三傳而以仕止
久速之時比諸大成比諸巧力宛然江漢秋陽家
法也秦漢以來專以訓詁雜以佛老侈以詞章而
皜皜肫肫之學淆雜偏陂而莫或救之逮于濂洛
始粹然克續其傳論聖之可學則以一者無欲爲
要答定性之功則以大公順應學天地聖人之常
嗟乎是豈嘗試而懸斷之者乎其後剖析愈精考
擬愈繁著述愈富而支離愈甚間有覺其非而欲
挽焉則又未能盡追窠臼而洗濯之至我陽明先
師慨然深探其統歷艱履險磨瑕去垢獨揭良知
力拯羣迷犯天下之謗而不自恤也有志之士稍
稍如夢而覺泝濂洛以達洙泗非先師之功乎以
益之不類再見于虔再别于南昌三至于會稽竊
窺先師之道愈簡易愈廣大愈切實愈高明望望
然而莫知其所止也當時有稱先師者曰古之名
世或以文章或以政事或以氣節或以勲烈而公
克兼之獨除却講學一節即全人矣先師笑曰某
願從事講學一節盡除却四者亦無愧全人又有
訾訕之者先師曰古之狂者嘐嘐聖人而行不揜
世所謂敗闕也而聖門以列中行之次忠信廉潔
刺之無可刺世所謂完全也而聖門以爲德之賊
某願爲狂以進取不願爲愿以媚世嗚呼今之不
知公者果疑其爲狂乎其知公者果能盡除四者
而信其爲全人乎良知之明烝民所同本自皜皜
本自肫肫常寂常感常神常化常虚常直常太公
常順應患在自私用智之欲所障始有所尚始有
所倚不倚不尚本體呈露宣之爲文章措之爲政
事犯顔敢諫爲氣節誅亂討賊爲勲烈是四者皆
一之流行也學出于一則以言求心矣學出于二
則以言求言矣守益力病於二之而未瘳也故反
覆以質于吾黨吾黨欲求知言之要其惟自致其
良知乎嘉靖丙申春三月
陽明先生文錄序門人錢德洪撰
古之立教有三有意教有政教有言教太上之世
民涵眞性嗜慾未涉聖人者特相示以意已矣若
伏義陳奇偶以指象是也而民遂各以意會不逆
於心羣物以遊熙如也是之謂意教中古之民風
氣漸開示之以意若病不足矣聖人者出則爲之
經制立法使之自厚其生自利其用自正其德而
民亦相忘於政化之中各足其碩日入於善而不
知誰之所使是以政教之也自後聖王不作皇度
不張民失所趨俗非其習而聖人之意日湮以晦
懷世道者憂之而處非其任則嘵嘵以空言覺天
下是故始有以言教也噫立教而至於以言則難
矣昔者孔子之在春秋也其所與世諄諄者皆性
所同也然於習俗所趨無徵焉乃閧起而異之曰
是將奮吾之所習而蹶吾之所趨也或有非笑而
詆訾之者三千之徒其庶幾能自拔於流俗不與
衆非笑詆訾之者乎然而天下之大也其能自拔
於俗不與衆非笑詆訾者僅三千人焉豈非空言
動衆終不若躬見於政事之爲易也夫三千之中
稱好學者顔氏之外又無多聞焉豈速肖之士知
自拔於俗矣尚未能盡脱乎俗習耶一洗俗習之
陋直超自性之眞而盡得聖人千古不盡之意者
豈顔氏之所獨耶然而三千之徒其於夫子之言
也猶面授也秦火而後掇拾於漢儒者多似是而
失眞矣後之儒者復以已見臆說盡取其言而支
離決裂之噫誠面授也尚未免於俗習焉拜取其
言而亂之則後之懷世道者復將何恃以自植於
世耶吾師陽明先生蚤有志於聖人之道求之俗
習而無取也求之世儒之學而無得也乃一洗俗
習之陋世儒之說而自証以吾之心焉殫思力踐
竭精瘁志卒乃豁然有見於良知而千古聖人不
盡之意復得以大明於世噫亦難矣世之聞吾先
生之言者其皆肯自拔於流俗不與衆非笑詆訾
之乎其皆肯一洗俗習之陋世儒之說而獨証以
吾之心乎夫非笑詆訾在孔子猶不免焉於當世
乎奚病特病其未之或聞焉耳如其有聞也則知
先生之所言者非先生之言也吾之心也吾心之
知不以太上而古不以當世而今不待示而得不
依政而行俗習所不能湮異說所不能淆特在乎
有超世特立之志自証而自得之耳有超世特立
之志者而一觸其知眞如去目之塵沙以還光也
拔耳之木楔以還聰也解支體之束縳以自舒也
去汚穢而就高明撤蔽障而合大同以復中古之
政超太上之意亦已矣又奚以俗習之陋世儒之
說爲哉先生之言世之信從者日衆矣特其文字
之行於世者或雜夫少年未定之論愚懼後之亂
先生之學者即是先生之言始也乃取其少年未
定之論盡刪而去之詳披締閱參酌衆見得至一
之言五卷焉其餘或發之題詠或見之政事者則
釐爲外集别錄復以日月前後順而次之庶幾知
道者讀之其知有所取乎雖然是錄先生之言也
特入珍蔵之扃鑰也珍蔵不守乃屑屑焉扃鑰之
是競豈非舍其所重而自任其所轻耶兹不能無
愧扵是錄之成云爾
重刻陽明先生文錄後語門人王畿譔
道必待言而傳夫子嘗以無言爲警矣言者所由
以入於道之詮凡待言而傳者皆下學也學者之
於言也猶之暗者之於燭跛者之扵杖也有觸發
之義焉有培栽之義焉而其機則存乎心悟不得
于心而泥於言非善於學者也我陽明先師倡明
聖學以良知之說覺天下天下靡然從之是雖入
道之玄詮亦下學事載諸錄者詳矣吾黨之從事
於師說也其未得之果能有所觸發否乎其得之
也果能有所栽培否乎其得而玩之也果能有所
印正否乎得也者非得之於言得之於心也契之
於心忘乎言者也猶之燭之資乎明杖之輔乎行
其機則存乎目與足非外物所得而與也若夫玩
而忘之從容默識無所待而自中乎道斯則無言
之旨上逹之機固吾梅林公重刻是錄相與嘉惠
而申警之意也不然則聖學亡而先師之意荒矣
吾黨勖諸
陽明先生文錄續編序後學徐階譔
餘姚錢子洪甫旣刻陽明先生文錄以傳又求諸
四方得先生所著大學或問五經臆說序記書䟽
等若干卷題曰文錄續編而屬嘉興守六安徐侯
以正刻之刻成侯謀於洪甫及王子汝中遣郡博
張編海寧諸生董啓予問序於階階曰先生之文
非淺薄所敢序也雖然階嘗從洪甫汝中竊聞先
生之學矣夫學非獨倡始難也其傳而不失其宗
蓋亦不易焉自孔子沒大學格致之旨晦其在俗
儒率外心以求知終其身汨溺於見聞記誦而高
明之士又率慕径約貴自然淪入於二氏而不自
覺先生崛起千載之後毅然以謂致知者致吾心
之良知也吾心之良知不待慮而知不待學而能
是乃天命之性吾心靈昭明覺之本體也惟不自
欺其良知斯知致而意可誠矣格者正也正其不
正以歸於正也物者事也事各歸於正而吾良知
之所知始無虧缺障蔽得以極其致矣舉知而歸
諸良舉致知而歸諸正物蓋先生之學不汨於俗
亦不入於空如此于時聞者幸知口耳之可耻然
其辟之或激於大過幸有見夫心體之當求然其
擬之或涉於太輕於是超頓之說興至舉踐履之
實積累之功盡詆以爲不足務脫於俗顧轉而趨
於空則先生之學有不待夫傳之旣久乃始失其
宗者玆豈非學先生者之所憂乎洪甫輯爲是編
其志固將以救之其自序曰言近而旨遠此吾師
中行之證也又曰吾師之教平易切實而聖智神
化之機固巳躍然不必更爲别說洪甫之於師傳
其闡明翼衛視先生之於孔氏有功等矣夫三代
以前學與政合而出於一虞廷之命官與其所陳
之謨皆精一執中之運用也故曰三代之治本於
道三代之道本於心而後世論學旣指夫俗與空
者當之其論政又指夫期會簿書當之謬迷日甚
而未巳也徐侯方從事於政獨能聚諸生以講先
生之學汲汲焉刻是編以詔之其異於世之爲者
歟使凡領郡者皆徐侯其人先生之學明而洪甫
之憂可釋也階生晚不及登先生之門然昔孟子
自謂於孔子爲私淑至其自任閑先生之道以承
孔子則雖見目爲好辯而不辭故輒以侯請僭爲
之序嗚呼觀者其尚亮階之志也夫
刻文錄敘說
德洪曰嘉靖丁亥四月時鄒謙之謪廣德以所
錄先生文稿請刻先生止之曰不可吾黨學
問幸得頭腦須鞭辟近裏務求實得一切繁
文靡好傳之恐眩人耳目不錄可也謙之復
請不巳先生乃取近稿三之一標揭年月命
德洪編次復遺書曰所錄以年月爲次不復
分别體類者蓋專以講學明道爲事不在文
辭體製間也明日德洪掇拾所遺復請刻先
曰此愛惜文辭之心也昔者孔子删述六經
若以文辭爲心如唐虞三代自典謨而下豈
止數篇正惟一以明道爲志故所述可以垂
教萬世吾黨志在明道復以愛惜文字爲心
便不可入堯舜之道矣德洪復請不巳乃許
數篇次爲附錄以遺謙之今之廣德板是也
先生讀文錄謂學者曰此編以年月爲次使後
世學者知吾所學前後進詣不同又曰某此
意思頼諸賢信而不疑須口口相傳廣布同
志庶幾不墜若筆之於書乃是異日事必不
得巳然後爲此耳又曰講學須得與人人面
授然後得其所疑時其淺深而語之纔涉紙
筆便十不能盡一二戊子年冬先生時在兩
廣謝病歸將下庾嶺德洪與王汝中聞之乃
自錢塘趨迎至龍游聞訃遂趨廣信訃告同
門約每越三年遣人裒錄遺言明日又進貴
溪扶喪還玉山至草萍驛戒記書篋故諸稿
幸免散逸自後同門各以所錄見遺旣七年
壬辰德洪居吳始較定篇類復爲購遺文一
䟽遣安成王生自閩粤由洪都入嶺表抵蒼
梧取道荆湘還自金陵又獲所未備然後謀
諸提學侍御聞人邦正入梓以行文錄之有
外集别錄遵附錄例也
先生之學凡三變其爲教也亦三變少之時馳
騁於辭章已而出入二氏繼乃居夷處困豁
然有得於聖賢之旨是三變而至道也居貴
陽時首與學者爲知行合一之說自滁陽後
多教學者静坐江右以來始單提致良知三
字直指本體令學者言下有悟是教亦三變
也讀文錄者當自知之先生嘗曰吾始居龍
場鄉民言語不通所可與言者乃中土亡命
之流耳與之言知行之說莫不忻忻有入久
之幷夷人亦翕然相向及出與士夫言則紛
紛同異反多扞格不入何也意見先入也德
洪自&KR0605;巳冬始見先生於姚再見於越於先
生教若恍恍可即然未得入頭處同門先軰
有指以静坐者遂覓光相僧房閉門凝神净
慮倏見此心眞體如出蔀屋而覩天日始知
平時一切作用皆非天則自然習心浮思烱
烱自照毫髮不容住著喜馳以告先生曰吾
昔居滁時見學者徒爲口耳同異之辯無益
於得且教之静坐一時學者亦若有悟但久
之漸有喜静厭動流入枯槁之病故邇來只
指破致良知工夫學者眞見得良知本體昭
明洞徹是是非非莫非天則不論有事無事
精察克治俱歸一路方是格致實功不落却
一邊故較來無出致良知話頭無病何也良
知原無間動静也德洪旣自喜學得所入又
承點破病痛退自省究漸覺得力良知之說
發於正德辛巳年蓋先生再罹寧藩之變張
許之難而學又一番證透故正錄書凡三卷
第二卷斷自辛巳者志始也格致之辯莫詳
於答顧華玉一書而拔本塞源之論寫出千
古同體萬物之旨與末世俗習相沿之弊百
世以俟讀之當爲一快
先生嘗曰吾良知二字自龍場巳後便已不出
此意只是點此二字不出於學者言費却多
少辭說今幸見出此意一語之下洞見全體
直是痛快不覺手舞足蹈學者聞之亦省却
多少尋討功夫學問頭腦至此巳是說得十
分下落但恐學者不肯直下承當耳又曰某
於良知之說從百死千難中得來非是容易
見得到此此本是學者究竟話頭可惜此理
淪埋巳久學者苦於聞見障蔽無入頭處不
得巳與人一口說盡但恐學者得之容易只
把作一種光景玩弄孤負此知耳
甲申年先生居越中秋月白如洗乃燕集羣弟
子於天泉橋上時在侍者百十人酒半行先
生命歌詩諸弟子比音而作翕然如恊金石
少間能琴者理絲善簫者吹竹或投壺聚筭
或鼓棹而歌遠近相答先生顧而樂之遂即
席賦詩有曰鏗然舍瑟春風裏點也雖狂得
我情之句旣而曰昔孔門求中行之士不可
得苟求其次其惟狂者乎狂者志存古人一
切聲利紛華之染無所累其衷眞有鳳皇翔
于千仞氣象得是人而裁之使之克念日就
平易切實則去道不遠矣予自鴻臚以前學
者用功尚多拘局自吾揭示良知頭腦漸覺
見得此意者多可與裁矣
先生自辛巳年初歸越明年居考喪德洪軰
侍者蹤跡尚寥落旣後四方來者日衆癸未
巳後環先生之室而居如天妃光相能仁諸
僧舍每一室常合食者數十人夜無卧所更
番就席歌聲徹昏旦南鎮禹穴陽明洞諸山
遠近古刹徙足所到無非同志遊寓之地先
生每臨席諸生前後左右環坐而聽常不下
數百人送往迎來月無虚日至有在侍更歲
不能遍記其姓字者諸生每聽講出門未嘗
不踴躍稱快以昧入者以明出以疑入者以
悟出以憂憤愊憶入者以融釋脫落出嗚呼
休哉不圖講學之至於斯也嘗聞之同門南
都以前從遊者雖衆未有如在越之盛者雖
講學日久孚信漸博要亦先生之學益進感
召之機亦自不同也今觀文錄前後論議大
略亦可想見
先生嘗語學者曰作文字亦無妨工夫如詩言
志只看爾意向如何意得處自不能不發之
於言但不必在詞語上馳騁言不可以僞爲
且如不見道之人一片粗鄙心安能說出和
平話總然都做得後一兩句露出病痛便覺
破此文原非充飬得來若飬得此心中和則
其言自别
門人有欲汲汲立言者先生聞之嘆曰此弊溺
人其來非一日矣不求自信而急於人知正
所謂以已昏昏使人昭昭也耻其名之無聞
於世而不知知道者視之反自貽笑耳宋之
儒者其制行磊犖本足以取信於人故其言
雖未盡人亦崇信之非專以空言動人也但
一言之誤至於誤人無窮不可勝救亦豈非
汲汲於立言者之過耶
或問先生所荅示門人書稿刪取歸倂作數篇
訓語以示將來如何先生曰有此意但今學
問自覺所進未止且終日應酬無暇他日結
廬山中得如諸賢有筆力者聚會一處商議
將聖人至緊要之語發揮作一書然後取零
碎文字都燒了免致累人德洪事先生在越
七年自歸省外無日不侍左右有所省豁每
得於語默作止之間或聞時訕議有動扵衷
則益自奮勵以自植有疑義即進見請質故
樂於面炙一切文辭俱不收錄每見文稿出
示比之侍坐時精神鼓舞歉然常見不足以
是知古人書不盡言言不盡意非欺我也不
幸先生旣沒謦欬無聞儀刑日遠每思印證
茫無可即然後取遺稿次第讀之凡所欲言
而不能者先生皆爲我先發之矣雖其言之
不能盡意引而不發躍如也由是自滁以後
文字雖片紙隻字不敢遺棄四海之遠百世
之下有同此懷者乎苟取正錄順其日月以
讀之不以言求而惟以神會必有沛然江河
之決莫之能禦者矣
别錄成同門有病其太繁者德洪曰若以文字
之心觀之其所取不過數篇若以先生之學
見諸行事之實則雖瑣屑細務皆精神心術
所寓經時贊化以成天下之事業千百年來
儒者有用之學於此亦可見其梗槩又何病
其太繁乎
昔門人有讀安邊八策者先生曰是䟽所陳亦
有可用但當時學問未透中心激忿抗厲之
氣若此氣未除欲與天下共事恐於事未必
有濟
陳惟濬曰昔武宗南廵先生在虔奸賊在
君側間有以疑謗危先生者聲息日至諸司
文帖絡繹不絶請先生即下洪勿處用兵之
地以堅奸人之疑先生聞之太然不動門人
乘間言之先生姑應之曰吾將往矣一日惟
濬亦以問先生曰吾在省時權竪如許勢熖
疑謗禍在目前吾亦帖然處之此何足憂吾
已解兵謝事乞去只與朋友講學論道教童
生習禮歌詩烏足爲疑縱有禍患亦畏避不
得雷要打便隨他打來何故憂懼吾所以不
轻動亦有深慮焉爾又一人使一友亦告急
先生曰此人惜哉不知學公軰曷不與之講
學乎是友亦釋然謂人曰明翁眞有赤舄几
几氣象愚謂别錄所載不過先生政事之迹
耳其遭時危謗禍患莫測先生處之太然不
動聲色而又能出危去險坐收成功其致知
格物之學至是豈意見擬議所能及是皆别
錄所未及詳者洪感惟濬之言故表出之以
爲讀别錄者相發
復聞人邦正書裒刊文錄諸同門聚議不同久
矣有曰先生之道無精粗隨所發言莫非至
教故集文不必擇其可否槩以年月體類爲
次使觀者隨其所取而獲焉此久菴諸公之
言也又以先生言雖無間於精粗而終身命
意惟以提揭人心爲要故凡不切講學明道
者不錄可也此東廓諸公之言也二說相持
罔知裁定去年廣回舟中反覆思惟不肖鄙
意竊若有附於東廓子者夫傳言者不貴乎
盡其博而貴乎得其意得其意雖一言之約
足以入道不得其意而徒示其博則泛濫失
眞匪徒無益是眩之也且文别體類非古也
其後世侈詞章之心乎當今天下士方馳騖
於辭章先生少年亦嘗沒溺于是矣卒乃自
悔惕然有志于身心之學學未歸一出入於
二氏者又幾年矣卒乃自悔省然獨得于聖
賢之旨反覆世故更歷險阻百鍊千磨斑瑕
盡去而輝光煥發超然有悟于良知之說自
&KR0605;已年巳後而先生教益歸於約矣故凡在
門墻者不煩辭說而指見本體眞如日月之
麗天大地山河萬象森列隂崖鬼魅皆化而
爲精光斷溪曲徑皆坦而爲大道雖至愚不
肖一觸此體眞知皆可爲堯舜考三王建天
地質鬼神俟百世斷斷乎知其不可易也有
所不行者特患不加致之之功耳今傳言者
不揭其獨得之旨而尚吝情于悔前之遺未
透之說而混焉以誇博是愛其毛而不屬其
裏也不旣多乎旣又思之凡物之珍賞于時
者久而不廢况文章乎先生之文旣以傳誦
於時欲不盡錄不可得也自今尚能次其月
日善讀者尤可以驗其悔悟之漸後恐迷其
歲月而槩以文字取之混入焉則幷今日之
意失之矣久菴之慮殆或以是與不得巳乃
兩是而俱存之故以文之純于講學明道者
裒爲正錄餘則别爲外集而總題曰文錄䟽
奏批駁之文則又釐爲一書名曰别錄夫始
之以正錄明其志也繼之以外集盡其博也
終之以别錄䆒其施也而文稽其類以從時
也識道者讀之庶幾知所取乎此又不肖者
之意也問難辯詰莫詳於書故正錄首書次
記次序次說而以雜著終焉諷詠規切莫善
于詩賦故外集首賦次詩次記次序次說次
雜著而傳誌終焉别錄則卷以事類篇以題
别先奏䟽而後公移刻旣成懼讀者之病于
未察也敢敬述以求正乙未年正月
序說(終)
王文成公全書目錄
卷之一
語錄一
傳習錄上
卷之二
語錄二
傳習錄中
卷之三
語錄三
傳習錄下
附朱子晚年定論
卷之四
文錄一書(始正德己巳至庚辰)
與辰中諸生(己巳)
答徐成之(辛未)
答黃宗賢應原忠(辛未)
答汪石潭内翰(辛未)
寄諸用明(辛未)
答王虎谷(辛未)
與王宗賢(辛未)
二(壬申)
三(癸酉)
四(癸酉)
五(癸酉)
六(丙子)
七(戊寅)
與王純甫(壬申)
二(癸酉)
三(甲戌)
四(甲戌)
寄希淵(壬申)
二(壬申)
三(癸酉)
四(己卯)
與戴子良(癸酉)
與胡伯忠(癸酉)
與黃誠甫(癸酉)
二(丁丑)
答王天宇(甲戌)
二(甲戌)
寄李道夫(乙亥)
與陸元靜(丙子)
二(戊寅)
與希顔台仲明德尚謙元靜(丁丑)
與楊仕德薛尚謙(丁丑)
寄聞人邦英邦正(戊寅)
二(戊寅)
三(庚辰)
寄薛尚謙(戊寅)
二
三
寄諸弟(戊寅)
與安之(己卯)
答丼泉(己卯)
二(庚辰)
答方叔賢(己卯)
與陳國英(庚辰)
復唐虞佐(庚辰)
卷之五
文錄二書(始正德辛巳至嘉靖乙酉)
與鄒謙之(辛巳)
二(乙酉)
與夏敦夫(辛巳)
與朱守忠(辛巳)
與席元山(辛巳)
答丼泉(辛巳)
答倫彦式(辛巳)
與唐虞佐侍御(辛巳)
答方叔賢(辛巳)
二(癸未)
與楊仕鳴(辛巳)
二(癸未)
三(癸未)
與陸元靜(辛巳)
二(壬午)
答舒國用(癸未)
與劉元道(癸未)
答路賓陽(癸未)
與黃勉之(甲申)
二(甲申)
答劉内重(乙酉)
與王公弼(乙酉)
答董澐蘿石(乙酉)
與黃宗賢(癸未)
寄薛尚謙(癸未)
卷之六
文錄三
書(始嘉靖丙戌至戊子)
寄鄒謙之(丙戌)
二(丙戌)
三(丙戌)
四(丙戌)
五(丙戌)
答友人(丙戌)
答友人問(丙戌)
答南元善(丙戌)
二(丙戌)
答季德明(丙戌)
與王公弼(丙戌)
二(丁亥)
與歐陽崇一(丙戌)
寄陸原靜(丙戌)
答丼泉(丙戌)
答魏師說(丁亥)
與馬子莘(丁亥)
與毛古庵憲副(丁亥)
與黃宗賢(丁亥)
答以乘憲副(丁亥)
與戚秀夫(丁亥)
與陳惟濬(丁亥)
寄安福諸同志(丁亥)
與錢德洪黃汝中(丁亥)
二(戊子)
三(戊子)
答何廷仁(戊子)
卷之七
文錄四序記說
别三子序(丁卯)
贈林以吉歸省序(辛未)
送宗伯喬白巖序(辛未)
贈王尭卿序(辛未)
别張常甫序(辛未)
别湛丼泉序(壬申)
别方叔賢序(辛未)
别王純甫序(辛未)
别王宗賢歸天台序(壬申)
贈周瑩歸省序(乙亥)
贈林典卿歸省序(乙亥)
贈陸清伯歸省序(乙亥)
贈周以善歸省序(乙亥)
贈郭善甫歸省序(乙亥)
贈鄭德夫歸省序(乙亥)
紫陽書院集序(乙亥)
朱子晚年定論序(戊寅)
别梁日孚序(戊寅)
大學古本序(戊寅)
禮記纂言序(庚辰)
象山文集序(庚辰)
觀德亭記(戊寅)
重修文山祠記(戊寅)
從吾道人記(乙酉)
親民堂記(乙酉)
萬松書院記(乙酉)
稽山書院尊經閣記(乙酉)
重修山隂縣儒學記(乙酉)
梁仲用默齋說(辛未)
示弟立志說(乙亥)
約齋說(甲戌)
見齋說(乙亥)
矯亭說(乙亥)
謹齋說(乙亥)
夜氣說(乙亥)
修道說(戊寅)
自得齋說(甲申)
博約說(乙酉)
惜隂說(丙戌)
卷之八
文錄五雜著
書汪汝成格物卷(癸酉)
書石川卷(甲戌)
與傅生鳳(甲戌)
書王天宇卷(甲戌)
書王嘉秀請益卷(甲戌)
書孟源卷(乙亥)
書楊思元(乙亥)
書玄默卷(乙亥)
書顧惟賢卷(辛巳)
壁帖(壬午)
書王一爲卷(癸未)
書朱守諧卷(甲申)
書諸陽卷(甲申)
書張思欽卷(乙酉)
書中天閣勉諸生(乙酉)
書朱守乾卷(乙酉)
書正憲扇(乙酉)
書魏思孟卷(乙酉)
書朱子禮卷(甲申)
書林司訓卷(丙戌)
書黃夢星卷(丁亥)
卷之九
别錄一奏䟽
陳言邊務䟽
乞飬病䟽
乞宥言官去權姦以章聖德䟽
自效乞休䟽
乞飬病䟽
諫迎佛䟽
辭新任乞以舊職致仕䟽
謝恩䟽
給由䟽
參失事官員䟽
閩廣捷音䟽
申明賞罰以勵人心䟽
攻治盗賊二策䟽
類奏擒斬功次䟽
添設清平縣治䟽
䟽通鹽法䟽
卷之十
别錄二奏䟽
議夾勦兵糧䟽
南贛擒斬功次䟽
議夾勦方略䟽
換勑謝恩䟽
交收旗牌䟽
議南贛商稅䟽
陞賞謝恩䟽
横水桶岡捷音䟽
立崇義縣治䟽
卷之十一
别錄三奏䟽
乞休致䟽
移置驛傳䟽
浰頭捷音䟽
添設和平縣治䟽
三省夾勦捷音䟽
辭免陞廕乞以原職致仕䟽
再議崇義縣治䟽
再議平和縣治䟽
再議䟽通䀋法䟽
陞廕謝恩䟽
乞放歸田里䟽
卷之十二
别錄四奏䟽
飛報寧王謀反䟽
再報謀反䟽
乞便道省&KR0830;䟽
奏聞宸濠僞造檄榜䟽
留用官員䟽
江西捷音䟽
擒獲宸濠捷音䟽
奏䟽益王助軍餉䟽
旱災䟽
請止親征䟽
奏留朝覲官䟽
奏聞淮王助軍餉䟽
恤重刑以實軍伍䟽
處置官員署印䟽
二乞便道省&KR0830;䟽
處置從逆官員䟽
處置府縣從縣從逆官員䟽
收復九江南康參失事官員䟽
卷之十三
别錄五奏䟽
乞寬免稅糧急救民困以弭災變䟽
計處地方䟽
水災自劾䟽
重上江西捷音䟽
四乞省&KR0830;䟽
開豁軍前用過錢糧
徵收秋糧稽遲待罪䟽
廵撫地方䟽
勦平安義叛黨䟽
乞便道歸省䟽
辭封爵普恩賞以彰國典䟽
再辭封爵普恩賞以彰國典䟽
卷之十四
别錄六奏䟽
辭免重任乞恩飬病䟽
赴任謝恩遂陳膚見䟽
辭廵撫兼任舉能自代䟽
奏報田州思恩平復䟽
地方緊急用人䟽
地方急缺官員䟽
處置平復地方以圖久安䟽
卷之十五
别錄七奏䟽
征勦稔惡猺賊䟽
舉能撫治䟽
邊方缺官薦才賢贊理䟽
八寨斷藤峽捷音䟽
處置八寨斷藤峽以圖永安䟽
查明岑邦相䟽
奬勵賞賫謝恩䟽
乞恩暫容回籍就醫飬病䟽
卷之十六
别錄八公移(提督南贛軍務征橫水桶岡三浰)
廵撫南贛欽奉勅諭通行各屬(正德十二年)
選棟民兵
十家牌法告諭各府父老子弟
案行各分廵道督編十家牌
告諭各府父老子弟
勦捕漳寇方略牌
案行廣東福建領兵官進勦事宜
案行漳南道守廵官戴罪督兵勦賊
案行領兵官搜勦餘賊
奬勵福建守廵漳南道廣東守廵嶺東道
領兵官
告諭新民
欽奉勅諭切責失機官員通行各屬
兵符節制(五月)
預整操練
選募將令牌
批留嶺北道楊璋給由呈
批廣東韶州府留兵防守申
咨報湖廣廵撫右副都御史秦防賊奔竄
(八月)
欽奉勅諭提督軍務新命通行各屬
(九月)
咨報湖廣廵撫右副都御史秦夾攻事宜
征勦横水桶岡分委統哨牌
案行分守嶺北道官兵戴罪勦賊
搜滅餘黨牌
奬勵湖廣統兵參將史春牌
設立茶寮隘所
牌行招撫官(正德十三年五月)
批留兵搜捕呈
批將士争功呈
告諭浰頭勦賊(正德十二年五月)
進勦浰頭方略
尅期進勦牌(正德十三年正月)
批汀州知府唐淳乞休
告諭
仰南安贛州府印行告諭牌
禁約榷商官吏
批贛州府賑濟石城縣申
議處河源餘賊
告諭父老子弟(正德十四年二月)
行龍川縣撫諭新民
優獎致仕縣丞龍韜牌
卷之十七
别錄九公移(廵撫江西征寧藩)
牌行贛州府集兵策應(正德十四年六月十八日)
咨兩廣總制都御史楊共勤國難
案行南安等十三府及奉新等縣募兵策
應(六月二十六日)
寬恤禁約
奬瑞州府通判胡尭元擒斬叛黨(六月二十七日)
策應豊城牌
預備水戰牌
咨都察院都御史顔權宜進勦(七月初五日)
處置行糧牌
牌行吉安府敦請鄉士夫共守城池
牌行各哨統兵官進攻屯守(七月十七日)
告示在城官兵(七月十八日)
告諭江西布按三司從逆官員
告示七門從逆軍民
牌行江西二司安&KR0830;寧府宫眷
手本南京内外守備追襲叛首(七月二十三日)
咨兩廣總督都御史楊停止調集狼兵
牌行撫州府知府陳槐等收復南康九江
(七月二十四日)
犒賞福建官軍
釋放投首牌
牌仰沿途各府州縣衛所驛逓廵司衙門
慰論軍民
案行江西按察司停止獻俘呈
咨兵部查驗文移
案行浙江按察司交割逆犯暫留飬病
告諭軍民
欽奉詔書寬宥脅從
批追徵錢糧呈
再批追徵錢糧呈
批南昌府追徵錢糧呈
褒崇陸氏子孫(正德十五年正月)
告諭義安等縣漁戶
批按察司伍文定患病呈
批臨江府耆民建立生祠呈
批吉安府救荒申
批撫州府同知汪嵩乞休呈
批提學僉事邵銳乞休呈
禮取副提舉舒芬牌
南贛鄕約
旌奬節婦牌
興舉社學牌
頒定里甲雜辦
批江西布政司設縣呈
議處官吏廪俸
咨六部伸理冀元亨
奬勸主簿于旺
申諭十家牌法
申諭十家牌法增立保長
頒行社學教條
清理永新田粮
批寧都縣祠祀知縣王天申
曉諭安仁餘千頑民牌(正德十五年二月)
告諭頑民(十二月十五日)
批江西都司掌管印信
牌行崇義縣查行十家牌法
牌諭都指揮馮勲等振旅還師
批瑞州知府告病申
賑恤水災牌
仰湖廣布按二司優恤冀元亨家屬
批江西按察司故官水手呈
仰南康府勸留教授蔡宗兖
批江西布政司禮送致仕官呈
卷之十八
别錄十公移(總督兩廣平定思田征勦八寨)
欽奉敕諭通行(嘉靖六年十月初三日)
湖兵進止事宜(十月)
牌諭安遠縣舊從征義官葉芳等(十月)
批南康縣生員張雲霖復學詞
批贛縣生員雷瑞詞同
放回各處官軍牌(十二月二十五日)
犒諭都康等官男彭一等(十二月二十八日)
劄付永順宣慰司官舍彭宗舜冠帶聽調
批廣西布按二司請建講呈
批立社學師耆老各呈(嘉靖七年正月)
議處江右諸處猺賊
批嶺西道立營防守呈(二月)
犒送湖兵
批領西道撫處盗賊呈
禁革輕委官職
分派思田土目辦納兵糧(四月)
按行廣西提學道興舉思田學校
揭陽縣主簿季本鄕約呈
賑給思田二府
牌行靈山縣延師設教(六月)
牌行委官陳逅設教靈山
牌行南寧府延師設教
牌行委官季本設教南寧
批領東道額編民壯呈
裁革文移
批右江道調和寨目呈
批南寧府表揚先哲申
批增城縣改立忠孝祠申
批參政張懷奏留朝覲官呈
經理書院事宜(八月)
牌行南寧府延師講禮
劄付同知林寬經理田寧
劄付同知桂鏊經理思恩
牌行南昌府保昌縣禮送故官
調發土兵(十月)
犒奬儒士岑伯高
征勦八寨斷藤峽牌(七年三月以下俱征八寨)
牌行領兵官
戒諭土目(五月)
追捕逋賊
牌行委官林德督諭土目
牌委指揮趙璇留勦餘賊(六月)
牌行副總兵張佑搜剿餘巢
犒勞從征土目(八月)
綏柔流賊
告諭村寨
議立縣衞
撫恤來降
批廣東市舶司提舉故官水手呈
卷之十九
外集一賊騷詩
太白樓賦(丙辰)
九華山賦(壬戌)
吊屈平賦(丙寅)
思歸軒賦(庚辰)
咎言(丙寅)
守儉弟歸曰仁歌楚聲爲别予亦和之
祈雨辭正德丙子南贛作
歸越詩三十五首弘治壬戌年以刑部主事
告病歸越并楚遊作
遊牛峰寺四首
又四絶句
姑蘇吳氏海天樓次鄺尹韻
山中立秋日偶書
夜雨山翁家偶書
尋春
西湖醉中漫書二首
九華山下柯秀才家
夜宿無相寺
題四老圍棋圖
無相寺三首
化成寺六首
李白祠二首
雙峰
蓮花峰
列仙峰
雲門峰
芙蓉閣二首
書梅竹小畫
山東詩六首弘治甲子起復主試山東時作
登東山五首
泰山高次王内翰司獻韻
京師詩八首弘治乙丑年改除兵部主事時
作
憶龍泉山
憶諸弟
寄舅
送人東歸
寄西湖友
贈陽伯
故山
憶鑑湖友
獄中詩十四首正德丙寅年十二月以上䟽
忤逆瑾下錦衣獄作
不寐
有室七章
讀易
歲暮
見月
天涯
屋鏬月
别友獄中
赴謫詩五十五首正德丁卯年赴謫貴陽龍
場驛作
答汪抑之三首
陽明子之南也其友湛元明歌九章以贈
崔子鍾和之以五詩於是陽明子作八
詠以答之
南遊三首
憶昔答喬白巖因寄儲柴墟三首
一日懷抑之也抑之之贈旣嘗答以三詩
意若有歉焉是以賦也
夢與抑之昆季語湛崔皆在焉覺而有感
因記以詩三首
因雨和杜韻
赴謫次北新關喜見諸弟
南屏
卧病靜慈寫懷
移居勝果寺二首
憶别
泛海
武夷次壁間韻
草萍驛次林見素韻奉寄
玉山東獄廟遇舊識嚴星士
廣信元夕蔣太守舟中夜話
夜泊石亭寺用韻呈陳婁諸公因寄儲柴
墟都憲及喬白巖太常諸友
過分宜望鈐岡廟
雜詩三首
袁州府宜春臺四絶
夜宿宣風館
萍鄕道中謁濓溪祠
宿萍鄕五雲觀
醴陵道中風雨夜宿泗州寺次韻
長涉答周生
涉湘于邁嶽麓是尊仰止先哲因懷友生
麗澤興感伐木寄言二首
遊嶽麓書事
次韻答趙大守王推官
天心湖阻泊旣濟書事
居夷詩
去婦嘆五首
羅舊驛
沅水驛
鍾鼓洞
平溪館次王文濟韻
清平衞即事
興隆衞書壁
七盤
初至龍場無所止結草菴居之
始得東洞遂改爲陽明小洞天三首
謫居絶糧請學于農將田南山永言寄懷
觀稼
採蕨
猗猗
南𬈑
溪水
龍岡新搆
諸生來
西園
水濱洞
山石
無寐二首
諸生夜坐
艾草次胡少參韻
鳳雛次韻答胡少參
鸚鵡和胡韻
諸生
遊來仙洞早發道中
别友
贈黃太守㴻
寄友用韻
秋夜
採薪二首
龍岡漫興五首
答毛拙菴見招書院
老檜
却証
過天生橋
南霽雲洞
春晴
陸廣暁發
雪夜
元夕二首
家僮作紙燈
白雲堂
來僊洞
本閣道中雪
元夕雪用蘇韻二首
暁霽用前韻書懷二首
次韻陸僉憲元日喜晴
元夕木閣山火
夜宿汪氏園
春行
村南
山途二首
白雲
答劉美之見寄次韻
寄徐掌教
書庭蕉
送張憲長左遷滇南大參次韻
南菴次韻二首
觀傀儡次韻
徐都憲同遊南菴次韻
即席次王文濟少參韻二首
贈劉侍御二首
夜寒
冬至
春日花間偶集示門生
次韻陸文順僉憲
次韻陸僉憲病起見寄
次韻胡少參見過
雪中桃次韻
舟中除夕二首
溆浦山夜泊
過江門崖
辰州虎溪龍興寺聞楊名父將到留韻壁
間
武陵潮音閣懷元明
閣中坐雨
霽夜
僧齋
德山寺次壁間韻
沅江暁泊二首
夜泊江思湖憶元明
睡起寫懷
三山晚眺
鵝羊山
泗州寺
再經武雲觀書林玉璣道士壁
再過濂溪祠用前韻
卷之二十
外集二廬陵詩六首正德庚午年三月遷
廬陵尹作
遊瑞華二首
古道
立春日道中短述
公舘午飯偶書
午憩香社寺
京師詩二十四首正德庚午年十月陞南京
刑部主事辛未年入覲調北京吏部主
事作
夜宿功德寺次宗賢韻二絶
别万叔賢四首
白灣六章
寄隱巖
香山次韻
夜宿香山林宗師房次韻二首
别湛丼泉二首
歸越詩五首正德壬申年陞南京大僕寺少
卿便道歸越作
四明觀白水二首
杖錫道中用張憲使韻
又用曰仁韻
書杖錫寺
滁州詩三十六首正德癸酉年到太僕寺作
梧桐江用韻
林間睡起
贈熊彰歸
别易仲
送守中至龍盤山中
龍蟠山中用韻
瑯琊山中三首
答朱汝德用韻
送惟乾二首
别希顔二首
山中示諸生五首
龍潭夜坐
送德觀歸省二首
送蔡希顔三首
贈守中北行二首
鄭伯興謝病還鹿門雪夜過别贈三首
門人王嘉秀實夫蕭琦子玉告歸書此見
别意兼寄聲辰陽諸賢
滁陽别諸友
寄浮峰詩社
棲雲樓坐雪二首
與商貢士二首
南都詩四十七首正德甲戌年四月陞南京
鴻臚寺卿作
題歲寒亭贈汪尚和
與徽州程畢二子
山中懶睡四首
題灌山小隱二絶
六月五章
守文弟歸省携其手歌以别之
書扇面寄舘賓
用實夫韻
游牛首山
送徽州洪侹承瑞
病中大司馬喬公有詩見懷次韻奉答二
首
送諸伯生歸省
寄馮雪湖二首
諸用文歸用子美韻爲别
題王實夫畫
贈潘給事
與沅陵郭掌教
别族太叔克彰
登憑虚閣和石少宰韻
登閱江樓
獅子山
遊淸凉寺三首
寄張東所次前韻
别余縉子紳
送劉伯光
冬夜偶書
寄潘南山
送胡廷尉
與郭子全
次欒子仁韻送别四首
書悟真篇答張太常二首
贛州詩三十六首正德丙子年九月陞南贛
僉事御史以後作
丁丑二月征漳寇進兵長汀道中有感
回軍上杭
喜雨二首
聞曰仁買田霅上擕同志待予歸二首
祈雨二首
還贛
借山亭
桶岡和邢太守二首
通天巖
遊通天巖次鄒謙之韻
又次陳惟濬韻
忘言巖次謙之韻二首
圓明洞次謙之韻
潮頭巖次謙之韻
天成臨别索贈
坐忘言巖問二三子
留陳惟濬
棲禪寺雨中與惟乾同登
茶寮紀事
回軍九連山道中短述
回軍龍南小憩玉石巖雙洞絶竒徘徊不
忍去因寓以陽明别洞之號兼留此作
三首
再至陽明别洞和邢太守韻二首
夜坐偶懷故山
懷歸二首
送德聲叔父歸姚
示憲兒
贈陳東川
江西詩一百二十首正德乙卯年奉敕往
福建處叛軍至豐城遇宸濠之變趨還
吉安集兵平之八月陞副都御史廵撫
江西作
鄱陽戰捷
書草萍驛二首
西湖
寄江西諸士夫
太息
宿淨寺四首
歸興
即事漫述四首
泊金山寺二首
舟夜
舟中至日
阻風
用韻答伍汝真
過鞋山戲題
楊邃菴待隱園次韻五首
登小孤書壁
登蟂矶次草泉心劉石門韻二首(二詩弘治壬戌)
(年楚遊時作諫次於此)
望盧山
除夕伍汝眞用待隱園即席次答五首
元日霧
二日雨
三日風
立春二日
遊廬山開元寺
又次壁間杜牧韻
舟過銅陵埜云縣東小山有鐡船因往觀
之果見其彷彿因題石上
山僧
江上望九華山二首
觀九華龍潭
廬山東林寺次韻
又次邵二泉韻
遠公講經臺
太平宫白雲
書九江行臺壁
又次李僉事素韻
繁昌阻風二首
江邊阻風散步至靈山寺
泊舟大同山溪間諸生聞之有挾冊來尋者
巖下桃花盛開擕酒獨酌
白鹿洞獨對亭
豐城阻風
江上望九華不見
江施二生與醫官陶埜冐雨登山人多笑
之戲作歌
遊九華道中
芙蓉閣
重遊無相寺次韻四首
登蓮花峰
重遊無相寺次舊韻
登雲峰望始盡九華之勝因復作歌
雙峰遺柯生喬
歸途有僧自望華亭來迎且請詩
無相寺金沙泉次韻
夜宿天池月下聞雷次早知山下大雨三
首
文殊臺夜觀佛燈
書汪進之太極巖二首
勸酒
重遊化城寺二首
遊九華
弘治壬戌嘗遊九華値時隂霧竟無所覩
至是正德庚辰復往遊之風日清朗盡
得其勝喜而作歌
巖頭閑坐漫成
將遊九華移舟宿寺山二首
登雲峰二三子詠歌以從欣然成謠二首
有僧坐巖中已三年詩以勵吾黨
春日遊齊山寺用杜牧之韻二首
重遊開元寺戲題壁
賈胡行
送邵文實方伯致仕
紀夢
無題
遊落星寺
遊通天巖示鄒陳二子
青原山次黃山谷韻
睡起偶成
立春
遊廬山開元寺
登小孤次陸良弼韻
月下吟三首
月夜二首
雪望四首
火秀宫次一峰韻三首
歸懷
啾啾吟
居越詩三十四首正德辛巳年歸越後作
歸興二首
次謙之韻
再遊浮峰次韻
夜宿浮峰次謙之韻
再遊延夀寺次舊韻
碧霞池夜坐
秋聲
林汝桓以二詩寄次韻爲别
月夜二首秋夜夜坐
心漁歌爲錢翁希明别號題
登香爐峰次蘿石韻
觀從吾登爐峰絶頂戲贈
書扇贈從吾
嘉靖甲申冬二十一日再登秦望自弘治
戊午登後二十七年矣將下適董蘿石
與二三子來復坐久之暮歸同宿雲門
僧舍
山中漫興
挽潘南山
和董蘿石菜花韻
天泉樓夜坐和蘿石韻
詠良知四首示諸生
答人問良知二首
答人問道
寄題玉芝菴
别諸生
後中秋望月歌
書扇示正憲
送蕭子雝憲副之任
中秋
嘉靖丙戌十二月庚申始得子六有静齋
以詩來賀次韻爲謝二首
兩廣詩二十一首嘉靖丁亥起平思田之亂
秋日飲月巖新搆别王侍御
復過釣臺
方思道送西峰
西安兩中諸生出候因寄德洪汝中幷示
書院諸生
德洪汝中方卜書院盛稱天真之竒并寄
及之
寄石潭二絶
長生
南浦道中
重登黃土腦
過新溪驛
夢中絶句
謁伏波廟二首
破斷藤峽
平八寨
南寧二首
往歲破桶岡宗舜祖世麟老宣慰實來督
兵今茲思田之役乃隨父致仕宣慰明
輔來從事目擊其父子孫三世皆以忠
信相承相尚也詩以嘉之
題丼泉居
書泉翁壁
卷之二十一
外集三書
答佟太守求雨(癸亥)
答毛憲副(戊辰)
與安宣慰(戊辰)
二(戊辰)
三(戊辰)
答人問神仙(戊辰)
答徐成之(壬午)
二(壬午)
答儲柴墟(壬申)
二(壬申)
答何子元(壬申)
上晉溪司馬(戊寅)
二(己卯)
上彭幸菴(壬午)
寄楊邃菴閣老(壬午)
二(癸未)
三(丁亥)
四(丁亥)
寄席元山(癸未)
答王亹菴中丞(甲申)
與陸清伯(甲申)
與黃誠甫(甲申)
二(甲申)
三(乙酉)
與王勉之(乙酉)
復童克剛(乙酉)
與鄭啓範侍御(丁亥)
答方叔賢(丁亥)
二(丁亥)
與黃宗賢(丁亥)
二(丁亥)
三(丁亥)
四(戊子)
五(戊子)
答見山冡宰(丁亥)
與霍兀厓宫端(丁亥)
答潘直卿
寄翟石門閣老(戊子)
寄何燕泉(戊子)
卷之二十二
外集四序
羅履素詩集序(壬戌)
兩浙觀風詩序(壬戌)
山東鄕試錄序(甲子)
炁候圖序(戊辰)
送毛憲副致仕歸桐江書院序(戊辰)
恩夀雙慶詩後序(戊辰)
重刊文章軌範序(戊辰)
五經臆說序(戊辰)
潘氏四封錄序(辛未)
送章逹德歸東雁序(辛未)
壽湯雲谷序(甲戌)
文山别集序(甲戌)
金壇縣志序(乙亥)
送南元善入覲序(乙酉)
送聞人邦允序
送别省吾林都憲序(戊子)
卷之二十三
外集五記
興國守胡孟登生像記(壬戌)
新建預備倉記(癸亥)
平山書院記(癸亥)
何陋軒記(戊辰)
君子亭記(戊辰)
遠俗亭記(戊辰)
象祠記
卧馬塜記(戊辰)
賓陽堂記(戊辰)
重脩月潭寺建公館記(戊辰)
玩易窩記(戊辰)
東林書院記(癸酉)
應天府重修儒學記(甲戌)
重修六合縣學記(乙亥)
時雨堂記(丁丑)
重修浙江貢院記(乙酉)
濬河說(乙酉)
卷之二十五
外集六說雜著
白說字貞夫說(乙亥)
劉氏三子字說(乙亥)
南岡說(丙戌)
悔齋說(癸酉)
題湯大行殿試策問下(壬戌)
示徐曰仁應試(丁邜)
龍場生問答(戊辰)
論元年春王正月(戊辰)
書東齋風雨卷後(癸酉)
竹江劉氏族譜跋(甲戌)
書察院行臺壁(丁丑)
諭俗四條(丁丑)
書遥祝圖(戊寅)
書諸陽卷(庚辰)
書陳世傑卷(庚辰)
諭太和楊茂
書欒惠卷(庚辰)
書佛郎機遺事(庚辰)
題壽外毋蟠桃圖(庚辰)
書徐汝佩卷(癸未)
題夢槎竒游詩卷(乙酉)
爲善最樂文(丁亥)
客座私祝(丁亥)
卷之二十五
外集七墓誌銘墓表墓碑傳碑
贊箴祭文
易直先生墓誌(壬戌)
陳處士墓誌銘(癸亥)
平樂同知尹公墓誌(癸亥)
徐昌國墓誌(乙亥)
凌孺人楊氏墓誌銘(丙子)
文橘菴墓誌(乙亥)
登仕郎馬文重墓誌銘(丙子)
明封刑部主事浩齋陸君墓誌銘(丙子)
謚襄惠兩峰洪公墓誌銘
贈翰林院編修湛公墓表(壬申)
節菴方公墓表(乙酉)
湛賢毋陳大孺人暮碑(甲戊)
程守夫墓碑(甲申)
大傳王文恪公傳(丁亥)
平茶察碑(丁丑)
平浰頭碑(丁丑)
田州立碑(丙戌)
田州石刻
陳直夫南宫像贊
三箴
南鎮禱雨文(癸亥)
瘞旅文(戊辰)
祭鄭朝朔文(甲戌)
祭浰頭山人文(戊寅)
祭徐曰仁文(戊寅)
祭孫中丞文(己卯)
祭外舅介菴先生文(辛巳)
祭文相文
又祭徐曰仁文(甲申)
祭國子助教薛尚賢文
祭朱守忠文(甲申)
祭洪襄惠公文
祭楊仕鳴文(丙戌)
祭元山席尚書文(丁亥)
祭吳東湖文(丁亥)
祭永順寳靖土兵文(戊子)
祭軍牙六纛之神文(丁亥)
祭南海文(戊子)
祭六世祖廣東參議性常府君文(戊子)
卷之二十六
續編一
大學問
教條示龍場諸生
立志
勤學
改過
責善
五經億說十三條
與滁陽諸生書并問答語
家書墨跡四首
一與克彰太叔
二與徐仲仁
三上海日翁書
四嶺南寄正憲男
贛州書示四姪正思等
又與克彰太叔
寄正憲男手墨二卷
又
卷之二十七
續編二
與郭善甫
寄楊仕德
與顧惟賢
與當道書
與汪節夫書
寄張世文
與王晉溪司馬
與陸清伯書
與許台仲書
與林見素
與楊䆳菴
與蕭子雍
與德洪
卷之二十八
續編三
自劾不職以明聖治事疏
乞恩表揚先德疏
辯誅遺奸正大法以清朝列疏
書同門科舉題名錄後
書宋孝子朱夀昌孫教讀源卷
書汪進之卷
書孟立卷
書李白騎鯨
書三酸
書韓昌黎與太顛坐叙
春郊賦别引
告諭廬陵父老子弟
廬陵縣公移
教場石碑
銘一首
箴一首
陽朔知縣楊君墓誌銘
劉子青墓表
祭劉仁徵主事
祭陳判官文
祭張廣溪司徒
卷之二十九
續編四
鴻泥集序
澹然子叙(有詩)
壽楊母張太孺人序
對菊聮句序
東曹倡和詩序
豫軒都先生八十受封序
送黃敬夫先生僉憲廣東序
性天卷詩序
送陳懷文寧都序
送駱温良潮州太守序
高平縣志序
送李柳州序
送吕丕文先生少尹京丞序
慶吕素菴先生封知州序
賀監察御史姚應隆考績推恩序
送紹興佟太守序
送張候宗魯考最還治紹興序
送方夀卿廣東僉憲序
提牢&KR0550;壁題名記
重修提牢&KR0550;記
黃樓夜濤賦
來兩山雪圖賦
雨中與錢二㕍魏五松約遊龍山
雪窗間卧
次韻畢方伯寫懷之作
春晴散步
又
次魏五松荷亭晚興
又
次張體仁聮句韻
又
又
題郭詡濂溪圖
西湖醉中謾書
文衡堂試事畢書壁
白髮謾書一絶
遊秦山
雪岩次蘇穎濱韻
試諸生有作
再試諸生
夏日登易氏萬卷樓用唐韻
再試諸生用唐韻
次韻陸文順僉憲
太子橋
與胡少參小集
再用前韻賦鸚鵡
送客過二橋
復用杜韻一首
先日與諸友有郊園之約
待諸友不至
夏日遊陽明小洞天
將歸與諸生别於城南蔡氏樓
諸門人送至龍里道中二首
贈陳宗魯
醉後歌用燕思亭韻
題施總兵所翁龍
卷之三十
續編五三征公移逸稿(南贛公移凡三十三條)
批漳南道教練民兵呈(正德十六年十一月二十五日)
批漳南道進勦呈(十一月二十六日)
批南安府請兵策應呈(六月初十日)
批嶺北道攻守機宜呈(六月二十六日)
批漳南道給由呈(十三年六月二十八日)
批兵備道奬勵官兵呈(七月初三日)
調用三省夾攻官兵(七月十五日)
夾攻防守咨(十月)
行嶺北道催督進勦牌(十月初十日)
刻期會勦咨(十月二十一日)
橫水建立營場牌(十月二十七日)
搜扒殘寇咨(十一月十一日)
批准惠州府給由呈(正德十三年二月二十四日)
批攻取河源賊巢呈(三月二十三日)
批贛州府賑濟呈(四月二十八日)
批嶺北道修築城垣呈(五月十五日)
查訪各屬賢否牌(六月十九日)
行贛南道禁止稅牌(六月二十八日)
禁約驛逓牌(七月初一日)
申明便宜勅諭(七月二十一日)
犒賞新民牌(七月二十八日)
行嶺北等道議取兵餉(八月十四日)
再批攻勦河源賊巢呈(八月二十一日)
優禮謫官牌(十一月二十七日)
批漳南道設立軍堡呈(十二月初三日)
再申明三省勅諭(十二月十二日)
批贛州府給由呈(十二月二十五日)
行嶺北道裁革軍職廵捕牌(十四年五月初五日)
遵奉欽依行福建三司清查錢糧(五月二十七日)
議處添設縣所城堡廵司咨(五月三十日)
督責哨官牌(六月初七日)
委分廵嶺北道暫𬋩地方事(六月初八日)
思田公移(凡四十九條)
行廣西統領軍兵各官剿撫事宜牌(嘉靖六年十一月初五日)
行南韶二府招集民兵牌(十一月十二日)
奬留僉事顧溱批呈(十一月二十三日)
批嶺西道議處兵屯事宜呈(十一月二十三日)
批廣州衛議處哨守官兵呈(十一月二十五日)
批都指揮李翶操演哨守官兵呈(十一月二十七日)
行兩廣都布按三司選用武職官員(十二月初七日)
行兩廣按察司稽查冐濫關文(十二月十二日)
給思明州官孫黃永寧冠帶劄付牌
省發土官羅廷鳳等牌(十二月十七日)
給遷隆寨廵檢黃添貴冠帶牌(嘉靖七年正月初八日)
批左州分俸養親申(正月十八日)
批右江道斷復向武州地土呈(正月二十六日)
批左江道推立土官呈(二月初一日)
批遣還夷人歸國申(二月十四日)
批蒼梧道修理梧州府城呈(三月十一日)
批永安州知州乞休呈(三月十四日)
行參將沈希儀守八寨牌(二月二十三日)
行左江道勦撫仙臺白竹諸猺牌(三月二十四日)
委土目蔡德政統率各土目牌(四月初一日)
批左江道查給狼田呈(四月十一日)
行潯州府撫恤新民牌
批興安縣請發糧餉申(四月十三日)
行廉州府淸查十家牌法(四月十六日)
行右江道招回新民牌(五月初六日)
委官贊畫牌(五月初七日)
行參將沈希儀計勦八寨牌(五月初九日)
調發土官岑巘牌(五月初十日)
分調土官韋虎林進勦事宜牌(五月十五日)
行通判陳志敬查禁田州府私徵商稅牌
(五月十五日)
批南寧衛給發土官銀兩申(五月十八日)
批左江道紀驗首級呈(五月二十八日)
行左江道犒賞湖兵牌(六月初十日)
獎勞督兵官牌(六月初十日)
土舍彭藎臣軍前冠帶劄付(六月初十日)
奬勞永保二司官舍土目牌(六月初十日)
調發武緣鄉兵搜勦八寨殘賊牌(六月十八日)
行右江道犒賞盧蘇王受牌(七月初三日)
給土目行糧牌(七月初八日)
批右江道移置鳳化縣南丹衛事宜呈(八月十日)
行左江道賑濟牌(八月初十日)
批右江道議築思恩府城垣呈(八月十五日)
獎勞勦賊各官牌(八月十九日)
行福建漳州府取回岑邦佐牌
批參將沈良佐經理軍伍呈(八月二十四日)
告諭新民(八月)
批僉事吳天挺乞休呈(八月二十五日)
批蒼梧道創建敷文書院呈(九月初六日)
改委南丹衛監督指揮牌
卷之三十一
續編六征藩公移上(凡二十九條)
行吉安府收囤兊糧牌(正德十四年六月二十日)
行吉安府禁止鎮守貢獻牌(六月二十日)
行福建布政司調兵勤王
預行南京各衙門勤王咨
撫安百姓告示(六月二十二日)
差官調發梅花等峒義兵牌(六月二十七日)
行吉安府踏勘災傷(七月初五日)
行吉安府知會紀功御史牌(七月初八日)
行知縣劉守緒等襲勦墳厰牌(七月十三日)
督責知府伍文定等同心勦賊牌(七月二十五日)
行南昌府清查占奪民產(八月十六日)
批江西按察司改恤孫許死事(八月二十五日)
行南昌府禮送孫公歸櫬牌(八月二十九日)
討叛勅旨通行各屬(九月初二日)
咨南京兵部議處獻俘船隻(九月初二日)
行江西三司清查被劫府庫起運錢糧(九月初四)
行江西布按二司看守寧府庫藏(九月十一日)
委按察使伍文定紀驗殘孽(九月二十日)
行江西布按二司釐革撫綏條件(九月十二日)
行江西按察司知會逆黨宫眷姓名
行江西按察司編審九姓漁戶牌(九月二十四日)
獻俘揭帖(九月二十六日)
行袁州等府查處軍中備用錢糧牌(十月初六日)
行江西布按二司淸查軍前取用錢糧
防制省城奸惡牌(十二月十一日)
行江西按察司查禁因公科索民財(十二月十一日)
禁省詞訟告諭(十二月十七日)
再禁詞訟告諭(十二月)
征藩公移下(凡二十七條)
開報征藩功次贓仗咨(正德十五年三月初四日)
進繳征藩鈞帖(四月十七日)
行江西三司搜勦鄱陽餘賊牌(五月二十日)
追勦入湖賊黨牌(十五年)
行嶺北道淸查贛州錢糧牌(十月二十三日)
申行十家牌法
行江西布政司清查沒官房屋(十一月二十日)
批再申十家牌法呈(十一月二十九日)
批各道廵歴地方呈(十二月十六日)
禁約釋罪自新軍民告示(正德十六年正月初五日)
批湖廣兵備道設縣呈(十六年)
督勦安義逆賊牌(二月十一日)
截勦安義迯賊牌(二月十三日)
批議賞獲功陣亡等次呈(三月初十日)
覆應天廵撫派取船隻咨(三月二十四日)
批東鄉叛民投順状詞(四月初九日)
批江西布政司清查造冊呈(四月十六日)
行豐城縣督造淺船牌(十六年)
行江西按察司審問通賊罪犯牌(六月十五日)
行江西按察司清查軍前解回糧賞等物
(六月十九日)
批廣東按察司立縣呈(七月十八日)
行江西三司停止興作牌(八月初九日)
行嶺北道申明教場軍令(九月十七日)
行雩都縣建立社學牌(十二月二十七日)
卷之三十二
附錄一
年譜一(自成化壬辰始生至正德戊寅征贛)
卷之三十三
附錄二
年譜二(自正德己卯在江西至正德辛巳歸越)
卷之三十四
附錄四
年譜三(自嘉靖壬午在越至嘉靖己丑喪歸越)
卷之三十五
年譜附錄一(自嘉靖庚寅建精舍於天眞山至隆慶丁卯復伯爵)
卷之三十六
年譜附錄二(年譜舊序至論年譜書)
卷之三十七
附錄四
世德紀
卷之三十八
世德紀附錄(終)
編輯文錄姓氏
門人餘姚徐愛
錢德洪
孫應奎
嚴中
揭陽薛侃
山隂王畿
渭南南大吉
安成鄒守益
臨川陳九川
泰和歐陽德
南昌唐尭臣
校閱文錄姓氏
後學吉水羅洪先
滁陽胡松
新昌吕光洵
秀水沈啓原
彙集全書姓氏
提督學校廵按直隷監察御史豫章謝廷傑
督刻全書姓氏
應天府推官太平周恪
上元縣知縣莆田林大黼
江寧縣知縣長陽李爵
