湛然居士文集卷之六
和景賢見寄
用劉潤之乞冠韻
西域河中十詠
西域和王君玉詩二十首以唱玄
和楊彦廣韻
題平陽李君實此君軒
西域有感
早行自敘
西域元日
西域寄中州禅老
蒲華城万林老人
寄巨川宣撫
寄南塘老人張子真
觀瑞應鶴詩卷獨子進治書無詩
寄德明
才卿外郎五年止惠一書
寄清谿居士秀玉
戲秀玉
寄張子間
和薛正之(詩)
寄用之侍郎
和正卿待制韻
寄仲文尚書
雪軒老人邦傑久不惠書
謝王清甫惠書
思親二首
思親用舊韻二首
思親有感
再過西域山城驛
辛已閏月西域山城值雨
十七日早行始憶昨日立春
是日驛中作窮春盤
西域蒲華城贈蒲察元帥
乞車戲作二首
過太原南陽鎮題紫微觀壁三首
和松月野衲海上人見寄二首
夢中偶得
賈非熊餞余用其韻
用李德恒韻
松月老人寄詩因用元韻
和景賢見寄
龍岡参透後三三髣髴前人何所慚妙筆照
人驚老字新詩入手想清談塵中名利予難
出夢裡榮華君不躭准擬歸時便歸去閭山
珍重舊禅菴(珍重一作好在)
用劉潤之乞冠韻
隱逸養幽慵飄蕭兩髩蓬角巾折暮雨醉
帽落秋風避暑掛石上銜杯漉酒中忘機任真
率露頂向王公
西域河中十詠
寂寞河中府連甍及萬家蒲萄親釀酒杷
㰖看開花飽啖鷄舌肉分飡馬首瓜(土産爪大如馬首)
人生惟口腹何礙過流沙
其二
寂寞河中府臨流結草廬開樽傾美酒擲
網得新魚有客同聯句無人獨看書天涯獲
此樂終老又何如
其三
寂寞河中府遐荒僻一隅葡萄垂馬乳杷㰖燦
牛酥釀春無輸課耕田不納租西行萬餘里誰
謂乃良圖
其四
寂寞河中府生民屡有災避兵開邃穴防水
築高臺六月常無雨三久却有雷偶思禅伯
語不覺笑顔開
其五
寂寞河中府頽垣遶故城園林無盡處花木
不知名南岸獨垂釣西疇自省耕為人但知
足何處不安生
其六
寂寞河中府西流綠水傾衝風磨舊麥(西人作磨風動机軸)
(以磨麥)懸碓杵新粳(西人皆懸杵以春)春月花渾謝冬天草再
生優游聊卒歲更不望歸程
其七
寂寞河中府清歡且自尋麻牋聊寫字葦茟
亦供吟&KR0987;柄學鑚笛官門自斵琴臨風時適
意不負昔年心(得故宫門堅木三尺許斵為琴有清声)
其八
寂寞河中府西來亦偶然每春忘舊閏随月出
新年強策渾心竹難穿無眼錢異同無定據俯
仰且隨緣(西人不計閏以十二月為歲有渾心竹其金銅牙錢無孔郭)
其九
寂寞河中府聲名昔日聞城隍連畎畆市井半
丘墳食飯秤斤賣金銀用麥分生民怨来後
簞食謁
吾君
其十
寂寞河中府遺民自足糧黃橙調蜜煎白
餅糁糖霜潄旱河爲雨無衣巄種羊一從西到
此更不憶吾鄕
西域和王君玉詩二十首
年来深欲買湖山貧病難酬絹五千歸去不從
陶令請知音未遇孟嘗賢排愁噐具思歡伯
送老生涯乏貨泉惟有詩魂常伴我閒吟陶
寫筒中玄
其二
一髮燕然嘵日邊寒雲叠叠亂山千萬重沙
漠猶逢友十室荒村亦有賢留客芳樽思北
海驚人竒語憶南泉思量萬事都渾錯勉力
輪鎚好叩玄
其三
君侯乘興寫隹萹我得瓊琚價倍千玅筆一
揮能草聖新詩獨惠過称賢半瓶濁酒斟瓊
斝七椀清茶泛玉泉萬里西行眞我幸逢君時
復一談玄
其四
健羡金鞍美少年盈門劍客列三千湏知執德
元非德况是無賢敢自賢不觧彎弓射石虎
誰能擊劍躍龍泉里頭勲業今何在壮歲功
成愧謝玄
其五
雲龍相感本乎天會合君臣歲一千西伯巳亡誰
老老卜商何在肯賢賢鵷雛未必輕餐鼠蚯
蚓猶知下飲泉巧拙是非無定㩀到頭誰解辨
黃玄
其六
奔走紅塵積有年深思雪澗竹竿千誰能世
上全三樂好向林間伴七賢筆下風生詩似錦
瓮頭春漲酒如泉詩成酒罷寂無事淨几明
窗誦太玄
其七
竹徑風來自破禅修篁青劍葉垂千爛吟
風月元無礙高卧烟霞未是賢迷處無由逃
絆鎻悟來何處不林泉從横觸目皆真理坐
卧經行鳥路玄
其八
無滅無生不論年誰誇桃熟歲三千休將真
宰陪司命(星名)莫使明星動進賢(星名)有道不
妨居閙市無心奚礙酌貪泉何能遠遁塵囂
去且向人間飬素玄
其九
從他豪俊領時權指頋貔貅數百千碌碌餘生
甘飬拙明明
聖代豈遺賢且圖混世啜醨酒勿謂濯纓棄濁
泉莫道無為云便了有為何處不逢玄
其十
浮生瞬息度流年唐漢興亾不半千清潔采薇
輸二子英雄濟世有三賢朱能海上尋芝艸且向
塵中泛醴泉醉興陶陶略相似無何鄉裡亦通
玄
其十一
成敗興亡事可怜勞生擾擾幾千千調心莫若
先離砍治世無如不尚賢小楮豈能懷大器短
䋲那得及深泉直須箭透威音外不用無為不
用玄
其十二
得得清歡樂自然不辭去國客程千翻騰舊
案因君玉唱和新詩有景賢每遇開樽邀素
月常因盥手掬寒泉衰翁白揣何多幸未死中
間樂此玄
其十三
幾回午枕不成眠幽鳥關關近𢾗千安世不知
安世計隱居常慕隱居賢幾行石榻圍松
徑一簇茅齋繞澗泉掛起西軒風似水閑將
義易索幽玄
其十四
農隱生涯樂自天藥畦香壟僅盈千蝇營累
世眞堪咲狗苟勞生未若賢帶月扶犁耕暮
野衝雲荷&KR1257;撥春泉耘耔餘暇蓬窗底獨抱
遺經考至玄
其十五
閑閑箇事本明圓一念纔興路八千生死既知
皆是幻功名猶戀豈能賢興來暢飲斟晴月
醉後高歌枕碧泉觸處逢渠何所礙不玄玄處
亦玄玄
其十六
物物頭頭總是禅觀音應現化身千杜門晏坐
無傷道遯世幽居也是賢秖為看山開翠竹
偶因煎茗汲清泉靈雲點檢真堪笑不見
桃花不悟玄
其十七
蓑衣狂脱暮江邊一醉寕論價十千老矣馮
唐何所往歸與陶令最為賢靈苗細細初盈圃
春水㳙㳙漸滿泉酒醒夢田無箇事澄心忘
慮體三玄
其十八
九重閭闔列羣官曳珮鳴珂及萬千雲水偷將
屬野叟功名廻施與時賢好憑定慧超三
界不戀輪廻没九泉迅速光隂莫虚度廻光返
照静参玄
其十九
不學經書不說禅誰論芥子納三千忘形詩句
追先覺適意琴書慕昔賢白雪陽春吟雅
調高山流水奏鳴泉平生受用元無盡参透
真空未是玄
其二十
鯫生詩癖慕詩仙(謂君玉也)亂綴狂吟𢾗百千淺陋
妄言嗤俊哲清新綺語愧先賢摧殘吟髩星星
髮傾倒詞源渾渾泉韻險言竆無可說祗憑此
句露深玄
和楊彦廣韻
三臺湏要趁琵琶知已相逢兩會茶家雕斵勿傷
石内玉縦横湏放火中花探玄渾似三杯酒清興
何消七椀茶誰識湛然端的處差徭隨分納
些些
題平陽李君實此君軒
環榻森森蔭好涼此君風味詎能忘虚心悄悄
生來勁直節亭亭老更剛雖與蓬蒿均雨露
本同松菊傲風霜主人雅志元堪尚物以羣分
類以方
西域有感
落日城頭鴉亂啼秋風原上馬頻嘶雁行南去
瀟湘北萍跡東來鳥鼠西百尺棟梁誰着價三
春桃李自成蹊功名到底成何事爛飲玻璃醉似泥
早行
馬駝殘夢過寒塘低轉銀河夜已央雁跡印開
沙岸月馬蹄踏破板橋霜湯寒夘酒兩三盞引
睡新詩四五章古道遲遲四十里千山清曉日蒼
凉
自敘
信流乘坎過西天鉢裡吞針亦偶然只道一花剛點
額不知三子暗登肩既來此世難逃𢾗且應前生
未了緣俗眼見時難放過并贓陳首萬松軒
西域元日
凌晨隨分偹樽罍辟瘟屠蘇飲一桮迂叟不令
書欝壘痴兒剛要畫鍾馗新愁又逐東風至
舊信難隨春日來人向邊城添一歲天涯飄泊
幾時回
西域寄中州禅老士大夫一千五首
恨離師大早淘汰未精起乳慕之念
作是詩以寄之
吾師道化震清都奔逸絶塵我不如近口虚傳
三島信幾年不得萬松書宗門淘汰猶嫌少習
氣薰蒸尚未除惆悵天涯淪落客臨風不是憶
鱸魚
蒲華城夢萬松老人
辛已閏月蒲華城夢萬松老人法語
諄諄覺而猶見其髣髴作詩以寄
華亭髣髴舊時舟又見吾師釣直鈎只道夢中
重作夢不知愁㡺更添愁曾参活句垂青眼未
得生侯已白頭撇下塵囂歸去好誰能騎隺上
掦州
寄巨川宣撫
巨川宣撫文武兼資詞翰俱妙隂陽
曆𢾗無所不通嘗舉法界觀序云此
宗門之捷徑也今觀瑞應寉詩巨川
首唱焉嘆具多能作是詩以美之
曆數興亡掌上看提兵一戰領清官馬前艸詔
珠璣潤紙上揮毫風雨寒昔日談禅明法界而
今崇道倡香壇諸行百輔君都占潦倒鯫生何
處安
寄南塘老人張子真
張侯風味詎能忘黃米曾令我一嘗(昔予馳驛之漁陽道過南)
(塘子真召予一設黃飯)抵死解官違
北闕逹生遯世釣南塘知來何假靈亀兆(昔論運氣頗知)
(未來事)作賦能陳瑞鶴祥豈是西邊無土物不如詩
句寄東陽
觀瑞寉詩卷獨子進治書無詩
丁年蘭省識君初緩步鳴珂遊帝都象簡常陪
天仗立玉&KR1301;曾使禁臣趨只貪滯酒長安市不肯
題詩瑞應圖我念李侯端的意大都好事不
如無
寄德明
德明萬燕作詩欲自絶且云但得
爲一飽死鬼足矣士大夫憐之其詩未
句有云功名拍手笑殺人四十八年如一
夢予每愛此兩句近觀弥勒下生賦德
明所作也因作詩以寄之
英侯志節本凌雲尚自飄零故國塵有道且同
麋鹿友談玄能說虎狼仁幸然不作飽死鬼可
惜空吟笑殺人弥勒下生何太早莫隨邪見說
無因(楞嚴經第十卷云未來世有人啖糠愚痴種無因而非見破壊世間人故有是句)
才卿外郎丘年止惠一書
五年只得一書題路遠山長夢亦迷睡老黑甜
酣順北(公詩中有云躭睡老有燕南順北之句)冷官清淡泊遼西(西遼故都之西)
(也)羡人得志能如虎笑我乏材粗效鷄佇看
天兵旋北闕從今不用玉關泥
寄溪谿居士秀玉
鷦鷯猶欠一枝栖不得燕上半上犂時復有琴歌
碧玉年来無夢繞清谿𢾗行文宇聊遮眼丰紙功
名苦噬臍回首故人今健否餘生甘老碧雲西
戲秀玉
辱書聞秀玉油房蕭索馬溺衛死田
畆水災不勝感歎清溪逹士豈芥蔕
胸中耶因作詩以戲之
清谿掀倒打油房五衛凋零三徑荒未信塞翁
嗟失馬湏知禦寇覓亾羊東湖菡蓞從君賞西域蒲
萄輸我嘗各在天涯會何日臨風休忘老髯郎
(清谿嘗戲呼予為髯郎)
寄張子聞
憶昔携琴論太玄(渠通太玄經)湛然初識子聞賢回
頭葱嶺仍千里分手松軒巳五年(常會萬松老人之室)東
望盧龍傾玉表西來青鳥闕金牋幾時重會燕
山道一曲臨風奏水&KR0726;(予弹水仙公常學之)
寄用之侍郎
用之侍郎遺書誡以無忘孔子之教予
謂窮理盡性莫尚佛尚佛乘濟世安
民無如孔教用我則行宣尼之常道
舍我則樂釋氏之真如何爲不可也因
作詩以見意云
蓬萊怜我寄芳牋勸我無忘仁義先幾句良言
甜似蜜數行温語煖于綿從来誰識亀毛拂到
底難調膠柱絃用我必行周孔教舍予不負萬
松軒
和正卿待制韻
布䄂龍鍾兩眼塵丹誠如舊白頭新暮雲西畔猶
懷漢曉日東邊纔是秦酒賤不妨連夜醉花繁長
發四時春花繁酒賤無佳思誰念天涯萬里人
寄仲文尚書
知仲文尚書投老而歸嘆其清高作詩
以寄
仲文曾作黑頭公輔弼明時播美風治粟貨泉流
冀北提刑奸跡屏膠東笑觀桃李新恩遍拜掃
松楸老計終西域故人增喜色萬金良策不謀
同
雪軒老人邦傑久不惠書作詩怨之
當時傾盖便忘年别後春風五度遷萬里西行
愁似海千山東望遠如天不聞舊信傳梅嶺試
道新詩怨雪軒更上危樓一回首朝雲深處是
燕然
謝王清甫惠書
西征萬里扈鑾輿高閣文章束石渠只道昔年
周夢蝶却疑今日我為魚一簮華髮垂垂老兩
眼黃塵事事疎多謝貴人怜遠客東風時有寄
來書
思親二首
老母琴書老自娱吾山側近結蘧廬髩邊尚結
辟兵髮(昔予從征太夫人以髮少許賜予云佫傳父母之髮戴之可辟五兵今尚存焉)箧内猶
存教子書幼穉已能學土梗老兄猶未憶鱸魚
誰知萬里思歸夢夜夜隨風到故居
其二
昔年不肻卧茅廬嬴得飄蕭兩髩疎醉裡莫知
身似蝶夢中不覺我為魚故園屈指八千里老
母行年六十餘何日挂冠辭富貴少林佳處卜新
居
思親用舊韻二首
前年驛騎過西陲聞道萱堂髩已絲琴断五絃
忘舊譜菊荒三徑負疎籬筵前戲笑知何日膝
下嬉遊看幾時欲附一書無處寄愁邊空咏滿
嚢詩
其二
天涯惟仗夢魂歸破夢春風透客幃燈下幾時
哦麗句(太夫人昔有詩云挑燈教于哦新句冷淡生涯樂有餘)筵前何日舞斑衣
垂垂塞北行人老得得江南遠信稀回首故園千
萬里倚楼空望白雲飛
思親有感
骨肉星分天一涯萱堂何處憶孤兒排愁正賴
無聲樂遣興學吟有眼詩麗句日逐三上尔杳醪
時復一中之年前漢使來西域笑我星星兩髩絲
再過西域山城驛
庚辰之冬馳驛西域過山城驛中辛已暮
冬再過題其驛壁
去年馳傳暮城東夜宿䔥條古驛中别後尚存
柴戶棘重來猶有瓦窗蓬主人懽喜鋪毛毯驛
吏倉忙洗瓦鍾但得微軀且強健天涯何處不
相逢
辛巳閏月西域山城值雨
冷雲携雨到山城未敢衝泥傍險行夜聽窗聲初
變雪曉窺簷溜巳垂冰淚凝孤枕三停濕花結
殘燈一片明又向茅亭留一宿行雲行雨本無情
十七日早行始憶昨日立春
客中爲客巳浃句歲杪西邊訪故人杷㰖花前風
弄麦葡萄架底雨沾塵山城腸断得窮臘村館
䰟消偶忘春今日喚廻十載夢一盤凉餅翠蒿
新
是日驛中作窮春盤
昨朝春日偶然忘試作春盤我一嘗木案切開銀
線亂砂瓶煮熟藕絲長勻和豌豆揉葱白(西人煮餅必投以豌)
(豆)細剪蔞蒿點韭黃也與何曾同是飽區區何必
待膏梁
西域蒲華城贈蒲察元帥
騷人歲杪到君家土物蕭疎一餅茶相國傳呼
扶下馬將軍忙指買来車琉璃鍾裡葡萄酒琥珀
瓶中杷㰖花萬里遐荒獲此樂不妨終老在天涯
(將軍乃元帥子也)
乞車
君家輪扁本多能碧軾朱轅照眼明居士此回無
馬坐郎官不可輙徒行陳遵投轄情何重(將行又留)
連數日靈輙扶輪報敢輕别更不湏尋土物載將春
色去東城
戲作二首
蒼顔太守領西陽招引詩人入醉鄕屈眴輕衫裁
鴨綠葡萄新酒泛鵝黃歌妹窈窕髯遮口舞妓輕
盈眼放光野客乍来同見慣春風不足断人腸
(白葡萄酒色如金波)
其二
太守多才民富強風光特不讓蘇杭葡萄酒熟紅
珠滴杷㰖花開紫雪香異域絲簧無律吕胡姬
聲調自宫商人生行樂無如此何必咨嗟憶故鄉
過太原南陽鎮題紫薇觀壁三首
廷臣侍從蔑前驅道侶析奔迓使車縣吏喜聞
新號令村民争認舊中書纍纍山菓盈磁鉢薄
薄濁醪半瓦壺隱逸競詢新事跡幾時遷洛卜
新都
其二
吾皇廵狩用三驅萬騎千官奉
帝車北闕春頒勸農詔南陬夜奏報捷書士民按
堵耕盈野老幼迎郊漿滿壺佇看要荒歸一統天
兵不日破東都
其三
三教根源本自同愚人迷執強西東南陽笑倒知音
士反改蓮宫作道宫(紫微觀舊佛寺也村人改佛像為道像故有是句)
和松月野衲海上人見寄二詩
遊子癡愚莫識家牛車遠棄愛羊車汪洋渤海
龍宫蔵涓滴波瀾次井蛙迷後萬言猶是少悟来
千里不為賖叢林衲子空行脚遶徧天涯與海涯
其二
小隱居山何太錯居廛大隱絶憂樂山林朝市咲呵呵
為報禅人莫勤着
夢中偶得
庚辰正月夢旃檀刹澄公託萬松老人乞算
籌於予予以九十一莖贈之仍作頌一絶覺
而猶憶遂錄之為他日一笑云
昔年鉤隱索幽奇只向縦横枝上覓而今拍手笑呵
呵九九元來九十一(仍嘱付從者云若澄公道何不云八十一汝但應云果然果然拂䄂便出覺而自)
(著語云幾日昏沉夢中挫五)
賈非熊餞余用其韻
鑾轡和鳴車指南廷臣自愧侍龍驂平生慷慨貞
夫一萬里别離益友三老子此行無酒債故人歸計有
禅菴白雲野衲皆宗匠道服因緣好細参
用李德恒韻
吾子棲遅尚布衣挑燈弹鋏壮歌悲阮生固巳開青
眼馬氏元來有白眉運拙巢由真可慕時亨房杜
不難為男皃用舍奚愛喜三徑耕耘足自資
松月老人寄詩因用元韻
談禅講教不知家芳草漫漫去路差杓卜虚聲禾
老鼓盤星錯認洞山麻全無去就論空色誰有心情
說照遮松月野僧湏薦取釣魚人是老玄沙
和薛正之韻
天涯倚遍塞城樓凝望冥鴻空自羞禮義不張真
我恨干戈未戢是吾憂每憐丹鳳能擇食常咲黃
能悮上鉤何日解榮償舊約扁舟蓑笠五湖遊
湛然居士文集卷之六
