湛然居士文集卷之十二
琴道喻五十韻以勉忘憂進道
弹琴逾時作觧嘲以呈萬松老師
勉京賢
和潤之
劉潤之作詩有厭琴之句因和之
懷古一百韻寄張敏之
示忘憂
和旭公三絶
再和世榮二十韻寄薛玄之
和蘭仲文二十六韻
又和仲文二百
用曺楨韻
怨浩然
從國才索閑閑煎茶賦
贈高善長一百韻
再𢋫仲祥韻寄之
寄金城士大夫
誠之索偈
遺姪淑卿香方偈
為子鑄作詩三十韻
琴道喻五十韻以勉忘憂進道并序
余幼而喜佛盖天性也壮而涉獵佛
書稍有所得頗自矜大又癖扵琴因
檢閱舊譜自弹數十曲似是而非也
後見琴士弭大用悉弃舊學再變新
意方悟佛書之理未盡遂謁
萬松老人旦夕不輟叩參者且三年
始蒙見許是知聖諦第一義諦不在
言傳明矣邇因忘憂學鼓琴未期月
稍成節奏又知學道之方在君子之
自強耳故作琴道喻述得旨之由勉
子進道之漸云
昔我學鼓琴豪氣凌青天輕笑此小技何必師
成連寳架翻舊譜對譜尋冰絃自弹數十弄以
謂無差肩有客来勸予因舉莊生篇時君方誦
書輪扁居其前釋椎而入請何故讀殘編上古
已久矣不得見聖賢遺書糟粕餘與道雲泥懸
臣年七十秋雙鬢如垂綿斵輪固小巧巧性非
方圓心手兩相應不能語子馬是知聖人道安
得形言詮至今千載間此論不可遷琴書紙上
語妙趣焉能傳不學妄穿鑿是為誰之愆余方
謁弭君服膺乃拳拳相對受指訣初請歌水仙
吟猱不踰矩節奏能平平起伏與神會態状如
雲烟朝夕從之遊琴事得大全小藝尚如此大
道寕不然當年嗜佛書經論窮䟽箋公案助談
柄賣弄猾頭禅一遇萬松師駑駘蒙策鞭
委身事洒掃摳衣且三年圓教攝萬法始覺擔
板偏回視平昔學尚未及埃涓漸能入堂奥稍
稍窮高堅疑團一旦碎桶底七八穿洪爐片雪
飛石上栽白蓮佛祖立下風俯視威音先忘憂
西域時師我求真筌經今十五春進退猶遷延
望涯自退縮甘心嗟無緣將求無價寳未肯酬
一錢未啟半簣土欲酌九仞泉美玉付良工良
工得雕鐫良金不受冶徒費爐韝煽聞君近好
琴停燭夜不眠弹之未期月曲調能相聮君初
未弹時曾不知勾蠲學道亦如此惟患無精專
誰無摩尼珠誰無般若船立志勿猶䂊叩參宜
勉旃他時大徹悟沛然如決川毛端吞巨海芥
子含大千瞬息一世過生死相縈纏此生不得
覺曠劫徒悲煎吾言真藥石療子沉痾痊
弹琴逾時作觧嘲以呈
萬松老師
一曲悲風歴指寒昔年曾奉萬松軒本嫌浮脆
刪吟柳為愛軒昂變撞敦高趣釀成真有味煩
襟洗盡了無痕禅人若道聲塵妄孤負觀音正
法門
勉景賢
昨日景賢坐間屡稱東坡真人中之
龍也若慕其才而異其志採其華而
弃其實又何益於事哉因作偈以勉
之云
既慕東坡才當如東坡志君才如東坡其志未
相似詩似東坡詩字如東坡字胡不學東坡且
學長不死
劉潤之舘於忘憂門下作述懷詩有弟
子二三同會食誰曾開口問先生之句
余感而和之
從来重士還相重到底輕人却自輕醴廢翻然
便歸去至今高尚穆先生
劉潤之作詩有厭琴之句因和之
學士既歸夫子道吾儒宜識仲尼心當年刪出
詩三百時復絃歌不廢琴
懷古一百韻寄張敏之
興亡千古事勝負一枰碁感恨空興歎悲吟乃
賦詩三皇崇道德五帝重仁慈禮廢三玉謝權
興五伯漓焚書嫌孔孟峻法用高斯政出人思
亂身亡國亦隨阿房修象魏徐福覓靈芝偶語
真虚禁長城信謾爲只知秦失鹿不覺楚亡騅
約法三章日恩垂四百基漢興學校啓文作典
章施黷武疲中夏窮兵攘四夷嗣君恩稍失劉
氏德難衰新室雖興難眞人已御期魏吳將奮
起靈獻自荒嬉賊子權移漢姦臣塢築郿三朝
如峙鼎四海若棼絲纔奉山陽主已生司馬師
仲謀服孟德葛亮倍曺丕唯晉成獨統平吳混
八維有初終鮮克居治亂誰思蝉鬢充蘭掖羊
車遶竹岐孫謀無遠慮神噐委癡兒國事歸椒
室民飢詢肉糜爲人昧菽麥聞蟆問官私衛瓘
嘗幾諫何曾已預知五胡雲優攘六代電奔馳
川谷流腥血郊原厭積屍天光分耀日地里裂
瓜時歷數當歸李驅除暫假隋西陲開鄯善東
鄙討高麗鸞駕如江國龍舟泛汴漪錦帆遮水
面粉浪汚河湄府藏金帛積生靈氣力疲盗賊
天下起章奏禁中欺海内空龍戰河東有鳳姿
元戎展鷹大頡利助熊羆奉表遵朝命尊王建
義旗經營於盗手禅譲託君辝豪哲歸吾彀要
荒入我羈太宗真令主貞觀有皇規正美開元
治俄成天寳悲曲江還故里林甫領台司裂土
封三國纏頭愛八姨霓裳猶未罷鼙鼓恨来遲
逆寇陵丹闕君王捨翠眉兩京賊黨滅方鎮重
權移朱李元堪歎石劉亦可嗤九州重搆亂五
代荐荒飢遼宋分南北翁孫講禮儀(苦宋事遼為兄仍請隨代)
(以序昭穆至李年遼為翁宋為孫)宣和風侈靡教主德庸卑背約
絶鄰好興師借寇資懸知喪唇齒何事撤籓籬
失地人皆怨蒙塵悔可追遼家遵漢制孔教祖
宣尼煥若文章備康哉政事熙朝廷嚴衮冕郊
廟奏壎箎校獵温馳射行營習正竒南州走玉
帛諸國畏鞭笞天祚嬌人上朝鮮叛海涯未終
三百祀不免一朝危鴨綠金朝起(鴨綠江武元起義之地)
桑乾玉璽遺(金兵逼京師天祚西狩遺傳國璽於雲中之桑乾河竟不獲)後遼興大
石西域統龜兹萬里威聲震百年名教垂(大石林牙遼之)
(宗臣挈衆而亡不滿二十年克西城數十國幅員數萬里傳數主凢百餘年頗尚文教西域至今思之廟號德宗)
武元&KR0685;宋地殷禮雜宗姬(金謂箕子之裔雜用周禮)治國崇文
事拔賢尚賦詞邦昌君洛汭劉豫立青淄大定
民興詠明昌物適宜日中湏景昃月滿必光虧
肘腋獨夫難丘墟七廟墮
北朝
天輔祐南國俗瘡痍天子潜廵狩宗臣嚴守陴
山西盡荆枳河朔半豺貍食盡謀安出兵嬴刀
不支長圍重數匝久困再周朞太液生秋草姑
蘇遊野麋忠臣全節死餘衆入降麾文獻生
三子東丹第八枝虚名如畫餅遺業學為箕
自笑蓬垂鬢誰怜雪滿髭撫&KR0574;長感慨搔首幾
嗟咨車盖知何處衣冠問阿誰自
天明下詔知我素通蓍發軔&KR1019;琴劍登車執策
綏穹廬或白黑驛騎半黃駓肥臠白如瓠瓊漿
甘似飴天山連北府(天山之北唐北庭都護府在焉)瀚海過西伊
(伊川之西北有瀚海伊州又謂之西州)天馬窮渤澥
神兵過月氐感
恩承
聖勅寄住到尋罳(尋罳虔西域城名西人云尋罳肥也虔城也通謂之肥城)春色
多紅樹秋波搃綠陂(西城風俗家必有園園必成趣多有方池圓沼)不湏賖
酒飲隨分有驢騎畎𤱔棲禾粟園林足果梨舂
粳光璨玉煮飰滑流匙
聖祖方輕舉
明君應樂推
龍庭陳大禮
原廟獻明粢萬國朝
金陛千官列
玉墀
求賢為輔弼
舉我忝丞疑才德真為慊顛危不觧持願從麋
鹿性豈戀鳳凰池投老誰為伴黃山有敏之
示忘憂(并序)
余作懷古詩百韻非徒作已使世之
人知成敗之可鑑出世之人識興廢
之不常也因作偈以見意云
歷代興亡數張紙千年勝負一盤碁因而識破
人間夢始信空門一著竒
和金城寳宫旭公禅師三絶
知公已得夜明符任運騰騰無所拘見說金城
多長者有人青眼待君無
南北東西搃一家纔生擬議便生瑕人人錯認
髯居士只有惮師不眼華
旭老今年錐也無糞堆却得舊明珠穹廬半夜
無燈燭請盡平安一紙書
再和世榮二十韻寄薛玄之
余嘗和李世榮律詩二十韻薛玄之
和元韻見寄以求拙語因再和之
尚記承平日為學軆自強經書興我志功業逼
人忙蟄窟長思震葵心本慕陽蛟龍初得雨日
月近依光事主心無隱遭時策建長引君當正
道陳事上封章亦既尊仁義胡為失毅剛箴規
盡忠赤人物敢雌黃斷似南山定言令北斗昂
勸君師魏鄭嫉惡法張綱青眼蒙高顧白眉忝
最良誰知天有數不覺漢亡疆人笑段干木誰
師田子方上蒼垂大命
天闕册明王殷室君雖滅仁人道未亡南州遠
煙水北海幾星霜
仁政時將治
明君國䆮昌卿雲知有慶嘉榖又呈祥名遂宜
思退機危乃自戕歸歟今好賦聞道故園荒
蘭仲文寄詩二十六韻勉和以謝之
我愛仲文公敦純有古風科名擢乙選制策肯
宸哀作事能謀始為人克有終養如鄒軻(去聲)氣
成自仲尼鎔致主忠誠懇容人便腹空一朝淹
驥足百里試鳩功牛刃聊施割嚢錐已脱鋒屯
方雷雨動泰未地天通聚散悲觀裏興亡夢寐
中勢傾秦失鹿姦殞鯀為熊不學東方朔誰徵
皇甫嵩洛陽傳白傳江夏譽黃童
上國&KR0685;諸域輿情
逹四聦百司將布置多士想登庸未識荆州面
徒思衛玠容中原期混一
天子訪英雄
嘉運人皆幸
亨時君又逄汙俗風已變
明主德方隆
施雨皇恩布
如流直諫從凱元咸勠力稷契各言忠我愧凢
庸士恩霑
造化工兵氛箕尾没劒氣斗牛衝西華將歸馬
南陽莫卧龍孝廉為選舉仁義作幈幪
歷運千年合衣冠萬國同草儀獨有子行待泰
山封
又
仲文才筆冠人間工部壇前第一班世上久無
孔北海雲中誰識謝東山忘懷詩酒醒還醉適
意琴書樂且閑野有遺賢猶未用中書寕得不
胡顔
又
室中忝預萬松籌脫得中間與兩頭反覆人心
厭殷室咄嗟天下属
宗周直湏勇退中書事未肯榮貪留國侯收拾
綸竿與簔笠華亭却覓舊漁舟
用曺禎韻(禎金城人字幹臣始冠上詩于我文采可觀因和元韻以勉後進云)
征南都護得旋旆&KR0685;北將軍已罷師寰海謳歌
歸大舜明堂鐘鼓奏咸池咸陽父老傾心日魯
國書生得志時收拾琴書我歸去
朝廷人物有臯夔
怨浩然
韓浩然嘗以詩許昇元寳噐玉澗鳴
泉二琴予已有謝詩今得書以玉澗
遺周漢臣藏昇元而託以他辝因用
浩然新韻以怨之(漢臣小字六和余嘗戲呼為六居士)
先難後易真交契醉許醒違盖世情玉澗白輸
六居士昇元鳥有一先生昔蒙佳句誠歡抃今
得芳緘且歎驚一入侯門深似海騷人空夢帳
中聲(昇元寳器亦名帳中寳)
從國才索閑閑煎茶賦
聞國才近得閑閑手書煎茶賦以詩
索之
聞君久得煎茶賦故我先吟投李詩為報君侯
休吝惜照人瓊玖算多時
贈高善長一百韻
高善長本書生也屢入御圍而不捷
乃翻然醫隱悉究難素之學後進咸
師法焉與龍崗居士善尤長于詩而
酷愛余之拙語盖自厭家鷄耳因漫
成俚語一百韻以贈之
君本遼陽人家居華表傍隨任来燕然卜築金
臺坊幼蒙父兄訓讀書登止庠大義治三傳左
氏為紀綱詩書究微理易道宗京房史學亦精
妙論議如馨香行道有餘力下筆能詩章典雅
繼李杜浮華笑陳梁當年闢科舉郡國求圭璋
御圍屢不捷在前饒粃糠先生乃醫隱退身慕
羲皇難素透玄旨鍼砭能起殭可並華扁跡可
聯和緩芳門生皆良醫西海高名揚昔我知君
名方且王事忙兵塵隔東西忽成參與商君初
涉洛瀍我已達燉煌瀚海浪奔激金山路彷徨
西遊幾萬里兩鬢今蒼蒼西方好風土大率無
蚕桑家家植木綿是為壠種羊年年旱作魃未
識舞&KR2795;鴹决水溉田圃無歲無豊穣遠近無饑
人四野棲餘糧是以農民家處處皆池塘飛泉
遶曲水亦可斟流觴早春而晚秋河中類餘杭
濯足或濯纓肥水如滄浪雜花間側桓園林如
繡䊋爛醉蒲萄酒渴飲石榴漿隨分有絃管巷
陌雜優娼佳人多碧髯皎皎白衣裳市井安丘
墳畎𤱔連城隍錢貨無孔郭賣飰稱斤量甘瓜
如馬首大者狐可藏採杏兼食核(西方杏人皆生食之甘香如芭欖)
飡瓜悉去瓤西瓜大如鼎半枚已滿筐芭㰖賤
如棗可爱白沙糖人生為口腹何必思吾鄕一
住十餘年物我皆相忘
神祖上仙去
聖主登明堂馹騎徵我歸忝位居巖廊河表寒
舊盟鄜秦成戰場
翠華乃南渡
鸞馭聲鏘鏘
六軍臨孟津偏師出太行間路入斜谷南鄙侵
壽唐犄角皆受敵應戰實未遑一旦汴梁破何
足依金湯
下詔求明醫先生隐藥囊馳軺来
北闕失措空倉惶我於群鷄中忽見孤鳳凰下
馬執君手涕淚其如䨦我歎白頭翁君亦嗟髯
郎停燈話舊事談笑吐肺腸酬酢覓佳句沉思
搜微茫湛然訪醫藥預偹庸何妨高君略啓口
確論聞未嘗醫術與治道二者元一方武事類
藥石文事如膏梁膏梁日日用藥石藏巾箱一
朝有急病藥石施鋒鋩病愈速藏藥膏梁復如
常緩急寇難作大劍須長搶寇止兵弗戢自焚
必不長發表勿攻裏治内無外傷朝廷有内亂
安可搖邊疆疆場或警急中變决自戕隂病陽
脉生陽證隂脉亡暴法譬之隂仁政喻之陽太
&KR0685;雖日久恣暴降百殃大亂遍天下行仁降百
祥一君必二臣佐使仍參詳不殊世間事烝民
無二王國老似甘草良將比大黃一緩輔一急
一柔濟一剛病来不速治安居養豺狼疾作儻
無藥遇水乏舟航病固有寒熱藥性分温凉療
熱用連蘗理寒宜桂薑君子與小人禮刑令相
當虛者𥙷其羸實者瀉其強扶衰食枸𣏌破血
服㯽榔抑高舉其下天道猶弓張損餘𥙷不足
貧富無低昂寒多成冷痼熱盛為瘡瘍政猛民
傷殘政慢賊猖狂保生必求源胃府為太倉四
時胃為主端居鎮中央朝廷天下本本固邦家
昌實實而虛虛其謀元不臧五行不偏勝所以
壽而康太宗&KR0685;府兵是致威要荒未病宜預治
未亂宜預防賊臣弑君父禍難生蕭牆辨之由
不早即漸成堅霜心腹尚難治向復及膏盲湛
然聞此語不覺興胡床謝君贈誨言苦口如藥
良問一而得二和璧并夜光走筆書新詩一笑
呈龍岡
再賡仲祥韻寄之
金城薛玄之用李世榮舊韻寄詩於
余索拙語已和寄忽思冰巖再賡仲
祥元韻以寄之
能談仁義兵經傳宗素臣字畫類閑閑句法如
之純澹然與世疎渭水獨垂綸蒿菜塞庭除塵
土霑衣紳歸我夫子門三月無違仁後生来從
學善誘能循循顔巷不改樂范甑長生塵仰不
媿於天俯不怍於人進德方乾乾慎行而脩身
旅食秦晉間騎驢三十春珠玉炙人口麗藻嘉
彬彬今年又絶糧生涯如在陳歌詠猶不輟真
為葛天民新詩過子卿離騷齊靈均忘機天壌
間舉措皆天真濯足滄浪中鷗鷺来相親胷中
萬卷書下筆端如神素負經濟才人品伊臯倫
桂林秪一枝亦何慚郄詵
寄金城士大夫
遠聞金城學齋絶糧因奉粟十斛助
虀塩之資故作小詩以勵本土學士
大夫
金城人士本多竒何事庠宫久蔑資周急無輕
五秉粟傷時目寄一篇詩
誠之索偈
誠之久侍
萬松師何事十年下手遅劫火光中湏退步青
春寕有再来時
遺姪淑卿香方偈
姪淑卿疾作索安息香於余欲辟邪
也將謂汝是箇中人猶有這箇在因
作香方偈以遺之
我有一香香秘之不敢說心生種種法生心滅
種種法滅退身一念未生前此是真香太竒絶
邪神惡鬼永沉蹤外道天魔皆胸裂
為子鑄作詩三十韻
乙未為子鑄壽作是詩以遺之鑄方
年十有五也
皇祖遼太祖奕世功德積彎弓三百鈞天威威
萬國一旦義旗舉中原如捲席東鄙收勾麗西
南窮九譯古噐獲軒鼎神寳得和璧南陬稱子
孫皇業幾三百赫赫東丹王譲位如夷伯藏書
萬卷堂丹青成畫癖四世皆太師名德超今昔
我祖建四節功勲冠黃閤先考文獻公弱冠已
卓立學業飽典墳創作乙未曆入仕三十年廟
堂為柱石重義而疎財後世遺清白我受先人
體兢兢常業業十三學詩書二十應制策禅理
窮畢竟方年二十七萬里渡流沙十霜泊西域
自愧無才術忝位人臣極未能扶顛危虛名徒
伴食汝方志學年寸隂眞可惜孜孜進仁義不
可為無益經史宜勉旃慎母耽博奕深思識言
行每戒迷聲色德業時乾乾自強當不息幼歲
侍
皇儲且作
春宫客一旦衝青天翺翔騰六翮儒術勿疎廢
祖道宜薰炙汝父不足學汝祖真宜式酌酒壽
汝年五福自天錫
湛然居士文集卷之十二
