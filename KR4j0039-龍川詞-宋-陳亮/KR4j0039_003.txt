龍川詞補遺
水龍吟(春恨)
閙花深處層樓畫簾半捲東風軟春歸翠陌平莎茸嫩
垂楊金淺遲日催花淡雲閣雨輕寒輕煗恨芳菲世界
游人未嘗都付與鸎和燕寂莫憑高念遠向南樓一
聲歸雁金釵鬭草青絲勒馬風流雲散羅綬分香翠綃
封淚幾多幽怨正銷魂又是疎煙淡月子規聲斷
洞仙歌(雨)
瑣窗秋莫夢高唐人困獨立西風萬千恨又檐花落處
滴碎空階芙容院無限秋容老盡枯荷摧欲折多少
離聲鎖斷天涯訴幽悶似蓬山去後方士來時揮粉淚
點點梨花香潤斷送得人間夜霖鈴更葉落梧桐孤燈
成暈
虞美人(春愁)
東風蕩颺輕雲縷時送蕭蕭雨水邊臺榭燕新歸一口
香泥濕帶落花飛海棠糝徑鋪香繡依舊成春瘦黃
昏庭院柳啼鴉記得那人和月折梨花
眼兒媚(春愁)
試燈天氣又春來難說是情懷寂寥聊似揚州何遜不
為江梅扶頭酒醒爐香灺心緒未全灰愁人最是黃
昏前後煙雨樓臺
思佳客(春感)
花拂闌干柳拂空花枝綽約柳鬟鬆蝶翻淡碧低邊影
鶯囀濃香杪處風深院落小簾櫳尋芳猶憶舊相逢
橋邊攜手歸來路踏皺殘花幾片紅
清平樂(秋晚伯成兄往龍興山中意其登山臨水不無閨房之思作此詞惱之)
銀屏繡閣不道鮫綃薄嘶騎囱囱塵漠漠還過夕陽村
落亂山千叠無情今宵遮斷愁人兩處香消夢覺一
般曉月秋聲
滴滴金
斷橋雪霽聞啼鳥對林花弄晴曉畫角吹香客愁醒見
梢頭紅小團酥剪蠟知多少向風前壓春倒江嶂人
煙畫圖中有短篷香繞
