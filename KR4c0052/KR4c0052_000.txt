唐吕和叔文集序
彭城劉禹錫撰
五行秀氣得之居多者為雋人其色㶑灎於顔間其聲發
而為文章天之所與有物來相彼由學而致者如工人染
夏以視羽畎有生死之殊矣初貞元中天子之文章煥乎
垂光慶霄在上萬物五色天下文人為氣所召其生乃蕃
靈芝&KR1869;脯與百果齊拆然煌煌翹翹出乎其類終為偉人
者幾希矣東平吕和叔寔生是時而絶人遠甚始以文學
震三川三川守以為貢士之冠名聲四馳速如羽檄長安
中諸生咸避其鋒兩科連中芒刃愈出德宗聞其名自集
賢殿校書郎擢為左拾遺明年犬戎請和上問能使絶域
者君以竒表有專對才膺選轉殿内史錫之銀章還拜尚
書戶部員外郎轉司封遷刑部郎中兼侍御史副治書之
職會中執法左遷緣坐謫道州刺史以善政聞攺衡州年
四十而殁後十年其子安衡位奉遺草來謁咨予紬之成
一家言凢二百篇和叔名温別字化光祖考皆以文學至
大官早聞詩禮于先侍郎又師吳郡陸貭通春秋從安定
梁肅學文章勇于藝能咸有所祖年益壯志益大遂撥去
文字與雋賢交重氣槩覈名寔忻然以致君及物為大欲
每與其徒講疑攷要皇王覇強之際臣子忠孝之道出入
上下百千年間詆訶角逐叠發連拄輙旴衡擊節揚袂頓
足信容得色舞于眉端以為按是言循是理合乎心而氣
將之昭昭然若揭日月而行孰能閼其勢而争天光者嗚
呼言可信而時异道甚長而命窄精氣為物其有所歸乎
古之為書者先立言而後體物賈生之書首過秦而荀卿
亦後其賦和叔年少過君而卒以謫似賈生能明王道似
荀卿故余所先後視二書斷自人文化成論至諸葛武侯
廟記為上篇佗咸有為為之始學左氏書故其文微為冨
艷夫羿之關弓惟巴蛇九日乃能盡其彀而回注鷃爵亦
要中於尋常之間非羿之於弓有能有不能所遇而然也
後之逹解者推而廣之知予之素交不相索於文字之内
而巳
吕和叔文集目錄
第一卷
賦詩
繇鹿賦(并序)黃龍負舟賦
白雲起封中詩樂理心賦
月中聞磬聲詩鑒止水賦
青出藍詩早朝候傳點書懷
秋日臺中寄懷望白山作
聞雅琴書事惜花絶句
聽山鵲詠鴈
題尋真觀書院寄李六協律
寄竇三端公蕃中回寄親友
吐蕃列舘卧病中和日寄舊僚
及第後荅主人浴後贈主人
看渾中丞桃花贈友人
北橋新亭書懷題道州知縣廳事
詶别江華毛令訪荀參軍林園
詶何處士凉夜書情
詶何處士書情戲贈靈澈上人
貞元舊節有感荅崔三題海陽亭
荅叚秀才宗禮苦雨戲贈
道州寄裴相公
第二卷
詩
吐蕃列舘月夜望思臺作
關河亭作鞏路感懷
題梁宣帝陵(二首)岳陽懷古
道州途中即事少陵原望秦中
祭南岳何源軍漢村作
題河州赤岸村題陽人城
昔王龍驤墓題石勒城(二首)
劉郎浦口號自江華之衡陽
送楊七錄事送范司空
送文暢上人送宗禮南行
送叚九秀才送李十一兵曹
送袁七書記江陵醉中留别
送何山人送戴簡處士
遊郭駙馬亭子舍弟失囚共飲
櫻蕊未拆賦詩衡州登樓望花
傷合江亭剪竹遊歐陽家林亭
蚤春遊黃溪衡州把火看花
看花招客不至順宗挽歌詞(三首)
詠蜀客石琴枕賦得鄕飲酒詩
賦得失群鸖道州南樓換柱
道州北池放鵝回風有懷
蕃中荅退渾詞上官昭容書楼歌
聞砧有感蚤覺有懷
冬日病中即事病中轉司封
衢中即事城北樓觀李花
南樓即事道州觀野火
衡州蚤春(二首)郡内書懷
偶然作(二首)古興
風咏道州感異
與李六聮句鏡中嘆白髮
聽歌有感旱甚見權門移芍藥花
冬夜即事道州郡齋卧疾
讀小弟詩有感讀句踐書
道州月嘆風嘆
第三卷
書序
請學春秋書上族叔齊河南書
代與嚴僕射書代與韓司空書
代與張尚書書代與劉尚書書
代與于相公書地里志序
送友人遊蜀序送琴客序
聮句詩序送薛大信序
律令要錄序裴氏海昏集序
第四卷
表
代論伐劔南更發兵表
代賀德政表代進集註春秋表
代賀遷二祖表謝拾遺表
謝章服表代賀順宗登極表
代上尊號第三表代謝宣示元和觀象曆表
代賀放浙西租賦表代謝許遊宴表
代進農書表代司徒謝上表
代賀赦表
第五卷
表状
代賀收西川表代謝内庫錢充軍資表
代代賀生擒李錡表
代謝槍旗等表代謝借飛龍馬表
代起居表代謝授剌史表
道州謝上表賀冊皇太子表
衡州謝上表代謝上表
代奏吐蕃事宜状代奏請女正度状
代謝賜戟状代請刪定開元禯状
崔公行状
第六卷
誌銘
三受降城碑銘韋府君神道碑銘
劉公神道碑銘南嶽大師塔銘記
韋公神道碑銘
第七卷
誌銘
鄭夫人墓誌銘大長公主墓誌銘
李夫人墓誌銘柳夫人墓誌銘
陳先生墓表吕府君權殯記
第八卷
銘文
傅巖銘望思臺銘
古東周城銘成臯銘
謁舜廟文酹王景略文
代祭樊襄陽文代祭齊相公文
祭陸給事文祭鄧助費念文
祭侯官房叔文祭溺死百姓文
第九卷
頌讃
凌烟閣勲臣頌皇帝親庶政頌
立廬陵王傳讃張荆州畫讃
續羊叔子傳讃藥師如來繡像讃
第十卷
雜著
功臣恕死議復漢以粟為賞罰議
人文化成論三不欺先後論
&KR0593;州三堂記諸葛武侯廟記
道州剌史廳記湖南都團練廳壁記
吕和叔文集目錄
