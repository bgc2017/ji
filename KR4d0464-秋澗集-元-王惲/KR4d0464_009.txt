秋澗先生大全文集卷第九
七言古詩
滹沱流凘行
馮征西傳云世祖自薊馳至饒陽蕪蔞
亭南渡滹沱入信都王將軍覇稱冰堅
可渡處今鼓人指縣東北龍華鄕故河
道曰全渡者即其處也且以饒陽取直
趣異其經鼓縣東界無疑但河自收國
庚午徙縣南行流問諸父老云今七十
有一年矣春秋鼓聚在令縣西五里廢
城尚在今曰下曲陽者是也至元庚辰
夏余按部是州士子張春卿者請余紀
其事因爲賦此
王郎何人著柘黃欲與赤伏争翺翔漢炎中断天復
熾肘後頑石胡爲光蕭王揮戈指幽薊戰血滿野風
塵蒼募兵返得市人噱當時南馳亦蒼皇鳶鞮城東
滹水長北風烈烈天雨霜前驅候騎两失色河雖流
凘無可舫莬肩麥飯未下咽大&KR1413;横合堅於梁古稱
王者阨不死淮陵一言殆天使赤龍巳渡凌四開白
魚躍舟未逾此壇亭王氣如水清妖彗邯鄲死灰耳
彼蒼有意開真主固令若輩先驅處君看隴蜀最健
者一旦等蛙終漢虜王即區區安足數蒼茫此日龍
華渡漠漠野煙生綠樹留在長河閱世人萬古朝宗
浩東騖
布榖辭
按部饒陽行次劉楚馬上聞布榖偶得
此辭
寒凉朝雨濕耕瓏離離引繩直一聲布榖動前
来相望竟朝夕良笛芟芟入我鋤結舌深潜綠
隂密田家衣食仰堪輿一勤之外初無餘嗚呼禽鳥
司農務勸課之吏當何如
惡鴟行
有鳥不世用其名曰䲭鴞前林崖窟黑飛鳴假狐妖
啄食公私間遼野爲瀟條嬉飽摩高空遠觀聳盤鵰
不憂穴破老妖死惡聲向人恣喧嚻正爲腐鼠嚇有
鬚無廼撩病鶻困孤擊霜秋此其朝我病非苦饑我
困非爲調跕跕垂两趐坐使窺雲霄老拳固有利不
利搏逐之志常超遥倘不與之護返爲物所憢主人
一呼良未報不緣自獵矜風標會當攫大悪併驅若
類直出六合分鸞梟錦鞲脱落青絲條
鴻鴈歌(爲馬仲温求娣賦)
膠船幸脱長河津朔風慘慘吹兵塵天摧地圮井峪
易骨肉離散如驚麕吾宗積德僅不死有淚空洒天
街雲歘傅伯姊落斥漳女固有行遠弟昆怙恃旣失
寕復得得見女嬃如見親最虞身在墮羈彀彼此笑
闊尤酸辛褁粮物色不憚遠西走懷洛東嬴秦眼穿
足繭幾萬里歲月荏苒三十春朅來古鄆天假便鴻
鴈遽接秋風群相看喜極淚如雨恍若夢裏招離魂
軒軒喜氣溢須勾此事希有爭讙聞金鸞誥書五花
文紫藤肩輿繡羅茵馬君初非羡此樂一念有在明
天倫君不見守真禄餋殆常事慎矜母奉宜相隣高
平王氏觀津馬兩族丕顕全親恩更因識姊表宗系
衰俗乃爾逢斯人爲君濡毫紀孝愛要使竹帛流清
芬
徤兒歌贈李𥙿卿
南來見君喜殊常不爲秩滿身精強掌中擎出一珠
新大覺門戸生輝光此生抱弄萬事足晚景雖迫心
無遑頭圓骨緊眉目爽已解顧語呼爺娘阿宜自是
樊川秀剩備詩書滿百箱
贈滑州龍教授取新
蜀山相繆欎蒼蒼龍君來自西南方馳聲場屋少年
事筆底秀色翻巴湘滑臺一落三十載冉冉青鬢今
秋霜勑書在手無所得坐老茆屋青衿庠朅來聞君
擅術數萬有飛跳天星光方圖據說賾藴奥解我中
熱心遑遑又聞天人本一致物欲將至先開祥紫垣
昨夜動光彩進賢奕奕三台芒書生薄命何足道此
去蒼生得小康
馬天章畫廬山清曉圖
平生愛讀廬山高不識廬山何面目眼中忽墮此山
眞萬疊蒼煙彭蠡曲江南地卑苦炎蒸暖翠濃嵐氣
多欎馬卿幼作清曉圖特爲千峰濯秋骨恍疑坐我
瀑流下净盡煩襟貯清淑何當杖履東林游一樽共
吸江山醁
放猿詞(爲提刑副使程分甫作有齊號俯仰)
霜林萬菓翻朝紅老徂夢到秋巖重幾年胥靡辨兒
劇物失本性心爲忡主人誰似俯仰翁放之遠野將
何從封龍雲深洞穴暖東山之西西山東衝煙嘨月
恣汝嬉曉驚無復山人扉歸時物情喜兩適豈爲尔
心知不知
田家謠(至元十八年九月九日作)
君不見訖干山頭雀翔集止其所正緣生處樂凍死
不飛去人生重鄕情疇非戀吾土丘壠蓋世守耕鑿
自父祖一旦委之去倉皇事羈旅豈不知朝辭弊廬
空暮宿何人塢身負逋逃名比訣心良苦我本耘田
客挨排爲主戶歲無儋石儲日有箕歛聚刻肌醫却
眼前瘡肉至無剜瘡愈腐支持非一朝窘至空棰楚
東隣匠色日優游西里征家厭温飫平時皥皥等王
民一苦一甘遽如許兩淮悠悠田四開差徭不及無
天災比之老雅轉溝壑一飽而死猶春臺水深林茂
魚鳥樂此雖古語爲時哀可堪大府督州縣親臨之
官胡爲哉我初聞言爲嘆息天網恢恢疎不失只今
六合混一家此雖遠迯何所適但思逋負洒餘民似
此披躭轉疲極
素馨辭(并序)
五代漢劉隠女曰素馨死其墓生花甚
香因以女名目之後人削降香作薄株
以此花蒸之及爇比本品極清遠無濃
重勃欎之氣顔公仲復謁余試之誠然
作是辭以紀其異
紫擅爲屑世所珍降香變體吾未聞漢宫有女號素
君殁而墓花香若薰降檀氣味多濃欎蒸以素馨清
且淑顔公䄂出赤龍鱗入手如游衆香國夜深一炷
雲滿室素馨之魂降鶴骨君不見西施苧蘿山下子
膏沐深宫轉清美一朝吳亡隨范蠡隣女效顰終莫
儗素馨得名從此始
宣和寳墨歌(贈顔提點仲復)
宣和殿深春晝長老徽宸翰昭回光黑卿入奏少許
可追逐五李參三張猶卑古法出新意萬笏細槝和
龍香宫鴉借色翻朝日三十六宫香霧濕鳳飛龍舞
九天來雙影盤盤落玄壁流傳人間令幾春顔公得
之知所珍有時一勺試曹溪翠研霮䨴看玄雲錦囊
舉世爲寳玩阿知尤物反玩人以玆過客目有属重
似連璧輕埃塵厖眉書客秋澗子老不道進技乃伸
右軍筆端有陣法需此甲盾方通神作謌一笑師應
聞
寳鼎歌贈開元僧法恒
僧回來自勾吳天䄂携寳鼎心欣然遠遊萬里無長
物愛此古色暈碧玉有煙土華千年不敢嚙夾底錚
錚堅比鐡雲雷繞腹走神光两耳孤撑仲蠖屈■我
初驚見心魂動若眼增明喜生頰憶在玉堂觀博古
此鼎依俙冠周譜摩挲龍欵四十九王自成周徙居
楚細看云是季妘彛享錫臣夌無乃祖君不見殷盤
夏鼎令何有此物區區歷年久供佛牀頭夜壑深一
旦胡爲落吾手斯文三代周爲郁孔意姬情子素守
嗜心旣至開有先夜半燈前負之走僧恒拊掌喜有
歸却恐獅王怒如吼
義俠行(并解題)
予爲王著作剱歌行継更曰義俠或詢
其所以因爲之解曰彼惡貫盈禍及天
下大臣當言天吏得以顯戮而著處心
積慮一旦以計殺之快則快矣終非正
理夫以匹夫之微竊殺生之柄豈非暴
豪邪不謂之俠可乎然大姦大惡凡民
罔不憝又以春秋法論亂巨賊子人人
得以誅之不以義與之可乎又且以游
俠言古今若是者不數人如譲之上報
巳私軻之劘軀無成較以此舉出于尋
常萬萬也凢人臨小利害尚且頋父母
念妻子慮一發不當且致後患著之心
孰爲不及此哉然所以略不顧籍者正
以義激於衷而奮捐一身爲輕爲天下
除害爲重足見天之降衷仁人義士有
不得自私而已者此著之心也何以明
之事既露著不去自縛詣司敗以至臨
命氣不少挫而視死如歸誠殺身成名
季路仇牧死而不悔者也故以劒歌易
而爲義俠云著字子明益都人少沉毅
有膽氣輕財重義不屑小節嘗爲吏不
樂去而從軍後與妖僧高北行假千夫
長歸有此舉死年二十九時至元十九
年壬午歲三月十七日丁丑夜也
君不見悲風瀟瀟易水寒荆軻西去不復還狂圖祗
與蝥蛛靡至令恨骨埋秦關又不見豫譲義所激&KR0238;
身吞炭人不識劘軀止酬一巳恩三刜㐮衣竟何益
至今冠古無與儔堂堂義烈王青州午年辰月丁丑
夜漢元策祕通神謀春坊代作魯兩觀卯魄巳裭曾
夷猶䄂中金鎚斬禹劒談笑馘取姦臣頭九重
天子爲動色萬命拔出顛崖幽陂陀燕血濟時雨一
洗六合妖氛收丈夫百年等一死死得其所鴻毛輶
我知清誠耿不减白虹貫日霜横秋漸頭不作于胥
怒地下當與龍逄遊長歌落筆增慨慷覺我髮竪寒
颼颼燈前山鬼忽悲歗鐡面御史君其羞(是時授南臺侍御史故云)
贈僧芝庵
我吟越雞行君在西溪席軒然一笑喜相逢秋水爲
神犀插骨西溪提筆顧余言渠乃芝庵名甚籍下階
揚𬒮遽别去三載不聞音與迹朅來扣門忽相過促
膝高談論平昔升堂幾作獅子吼雨花散空衣不濕
近便野水洗心法塔廟龍宫如避敵南游梁園東入
魯所在英豪多舊識公材吏用衆所稱風土河東見
雄碩皇皇仁義昌黎公當時救世心何亟浮屠往還
非一輩例欲加冠嗟莫及芝庵洒落澄觀流我匪潮
陽徒感激歴山風煙春事深七十二泉俱可吟一庵
静卧挂飛錫布地不羡千黃金只緣萬象森羅妙到
處行&KR0810;是賞音
題右相文獻公畫鹿圖
明昌昇平兵四偃帝樂餘閑見丕顯時從靈囿嘉
賓復引詞臣事秋獮風流右相東丹孫不爲丹青侍
游輦睠焉德業魏文貞下遂物宜隨氄毨泰和行宫
漢五柞槲葉秋山如繡錯鹿鳴不盡君臣歡扈從歸
來寫麚角群逩知擇美蔭遊雅馴似應騶虞作食苹
呼友見天全筆底龍騰驚濯濯蒼然角尾千金姿我
拭老眼三見之(至元甲寅年觀王氏所藏公書卧鹿一十六年李正之處觀所書行鹿二)
(二十一年甲中三月十四日於曾孫即律義甫處又觀三鹿圖)就中雪毳何多出恐是
當年獻瑞詩
桑灾嘆
穉桑發暮春綠葉光旎旎田家歲計固不常農婦相
桑掃蠶蟻黑霜一夜從天來萬樹焦枯遭燎燬令春
継以海多風剪碎枝條生意靡天孫仰訴錦機空寓
氏倚壇如喪妣蚕生時序三月尾過晚終非應時美
只緣闕飼勒遲生往往中乾空滿紙山東自古絲纊
窟大收之年有不熟一婦不蠶天下寒况復例災過
慘酷緼袍雖弊歲可卒所嗟盛陽月隂凝返尔肅府
州文移速於火稍緩申期慮難復不知和氣誰所傷
田野疲甿先被毒部家科勘動正月中省限催嫌不
促老農拊樹嘆不巳頻年桑灾免絲徵楮幣人言此
是前省過但恐巳免復徵又似去年秋稅例
入奏行美
聖政而重民急也(一作免租謠贈崔中丞)
君不見燕南饑民行且泣膏澤屯來三百日蚕沙嚙
盡木皮空剉末草根充糗食追胥星火縣帖嚴官不
汝憐需稅石人生鄕土孰不戀一殍迫臨那得惜扶
羸載瘠緫南逋鶻面鳥形猶努力比之坐斃不相保
趁熟庶幾延旦夕刑司府解兩虚文道路無言空嘆
息吾
皇德並唐虞聖軫慮斯民期日靖傳聞一介或可相
不問草茅分政柄因思治道責有歸未洽鴻熙臣下
病纔豐禄秩即患失又以材疎難仰稱蹲而不去噤
無聲老鳳飢烏同一證西臺入奏沃淵衷蹴踏群疑
開善政盡蠲秋賦出御女百色支供皆省併若稽黃
屋
帝堯心一語乂安無不聽萬方歡喜聲一槩遠過漢
家寬大令三錢斗米說開元二稅戶除聞大定限田
固是平世法未免區區與民競况今江淮歲入數不
貲經畫有方財恐賸人和天地氣自舒一雨行隨明
詔應老癃扶杖願少留又頼
鴻恩拯懸罄兩河千里麥青青預賀有年
天子慶(是年三月廿七日燕迤南至河南皆大雨有三二尺處)
紫藤花歌(并序)
癸未歲三月二十八日宋賓客乘澤車
過道宮訪余時庭中紫藤花盛爛若錦
摛道師蕭公邀宋與余坐藤隂下尋友
人張明之亦至酒數行開口笑粲殊適
然也宋因出名紙属予作字一春天氣
不佳此日頗清潤可愛旣援毫覺幽香
馥郁時集筆端放手喜書初不計其工
拙也遂話及樂天夢元九故事子曰二
公雖神交如此恐未若今日之樂衎也
若取紫桐詩例賦長句歌之以爲他年
林下一叚竒事可乎宋曰吾子便可承
當遂率爾而作歌曰
竹宮瑣牎雲霧垂紫藤花發何葳蕤仙家駐景出異
供横揜桃李無晶輝群蛟奮蟄力猶困鱗鬛不耐凄
風吹天孫夜擲紫霞被滿意下覆須春㬢幽禽縮喙
不敢啄囚鎻恐泄蒼精機又如王愷紫絲障跨雄闘
侈光陸離倒冠落佩衆賓醉臨風零亂干纓緌虬柯
扶疎散蒼翠季倫擊碎珊瑚枝青宫賓客今園綺杖
藜來扣仙人扉遥驚紫豔翻半空造物乃尔争新竒
君不見香山老居士夢與元九神交馳覺來清吟增
悵望紫桐花下空懷思何如吾儕時燕集對牀話久
藤隂移興餘属我掃牋素爛柯不着山間棋刺簷入
戶要學騰蛟螭鳥歸花落香下來時集毫彩霑人衣
一杯春露助香潤清氣貯滿詩人脾依依青裊厨煙
起好命庖人辦新美炷香供具禱群龍莫學癡藤蟠
未巳燕南饑民饑欲死(時普旱無雨二載矣)
聽馬姬彈明妃引
疎簾映閤春晝晴篆煙一線浮雲縈主人娛賓出雅
樂疑是雪江一派分得岷峨清當䆫初調逸餘響大
絃琅然小者音泠冷衣冠四顧静且好漸覺指頭淅
瀝風沙驚自云明妃出塞引當時去國難爲情黃雲
馬上幾千里昭陽宮殿孤鴻冥琵琶恨絶環珮冷漢
月空照黃昏城千年謾向圖畫見一曲能寫離鸞聲
我非聲學固不解古道古琴誰復聽洋洋盈耳紛&KR0793;
筝
讀舜廟碑
至元廿年二月七日同劉節使景融由
西園過舜祠入眞陽庵觀唐貞元間顔
魯公子頵所書幽州節度使韋稔重修
舜祠碑書畫端莊殊有父風
劉君邀予閑散適行過西園感疇昔來遊長憶至元
初隠隱故墻猶竹色半陂春水浸遺臺歲與都人作
寒食綠波乾後燕無泥野粉飄香土華碧相將步入
野人廬求訪貞元虞廟迹我欲遠呌蒼梧雲重華一
去寕復得殘碑不逐劫灰空扶持信有神明力道人
栱手說向予拂拭顔書三嘆息
聚星鳳池硯歌
宋賓客弘道出端研示予背有七眼題
曰星聚鳳池其狀皆作人目平竪蓋未
嘗見也先生喜翰墨又目疾新愈即得
此硯豈尤物有歸將爲文字之祥耶將
洞發神光增雙明於桑榆之境耶喜爲
作詩以歌之其詞曰
硯之同功甲與鋋試之敵埸惟利堅其或返是奚用
焉嗚呼此硯從何傳墨華猶帶紅雲鮮景星會并舌
有泉鳳池春漲光流淵松風瑟瑟聽磨研君看淚眼
眞茫然斵手愛惜猶珠蠙江山秀發駭一世乃今碧
眼開癯仙先生神光還舊觀皎如明月澄秋烟潜心
雖澹開有兆不尔此物胡為前硯园喚起襄陽米走
虺驚蛇見醉㒹
贈張道士(字懷王孟津入自童子入道通易學莊老等書曾爲長春宫講師)
大方之家本静虚天地俯仰眞蘧廬鷃鵬氣化分小
大二者角勝相乘除天眞所至自行火閬風蓬苑皆
焚如先生超超萬里鶴跼蹐肯受樊籠拘潜心大易
中有得南華禦寇資譚餘未容飲啄遠雞鶩歴遍物
表須人徒紫微二兄老且健一念天顕存斯須今春
掛囊海子觀此身之外簞瓢無鶺鴒何嘗沙水寒心
迹自與間雲俱君不見三茆道士稱博洽當暑講說
方舒徐怪魁適從何處来怒罵似泄仙經樞張鍊師
宜何居談天有舌儘雄辨閱世雖泊寕忘軀神僊近
日足官府道心元與時情疎屨盈鄭圃適爲累慎勿
出口它人狙河南秋熟一萬里遁身丘壑眞良圖少
室山玉華溪紫芝曄曄青松肥吾獨胡爲坐長飢約
君歸䄂風披披
辛夷花歌(癸未四月十三三新楽道中作)
樂城城南沙水渳在漢名爲新市里中山遊燕此離
宫亭沼當年&KR1315;花㡳至今辛夷植縣圃我初來觀欣
細履碧桐爲身梅作葉好雨初晴更娟美千年故苑
風土香草木含滋猶泥泥每逢臘盡花已苞滿眼故
家毛穎子宛然白賁插秦冠載事彤庭紛内史春風
芙蓉散木末紅影亭亭失秋水騷人取爾爲楣梁託
物豈獨誇芬芳柔&KR1086;中有孤潔操首出庶物翻春陽
我因繞樹三嘆息喚起湘纍共一觴
至元癸未夏四月廿五日同獲鹿主簿蓋
義甫同遊封龍上觀(宋人碑云昔趙駱元遇徐來勤授丹元案)
(服之遅老还童白日飛升又云徐童花徐所種)
龍首峰高幾千尺暮雨濯山山更碧我遊上觀風日
清手弄寒泉看龜石幽人愛泉說向余藉此嵒捿從
自昔駱元眞遇事微茫丹素曾傳不死方山林長往
世所有白日仙去誠荒唐祗有徐童花色異秋風開
處滿山香
題桃源圖後
至元癸未夏五月二十日經略史公邀
余樓居燕語仍袦桃源古畫二大軸荒
佳筆也公因詢兹事有無其意果云何
者明日賦此詩以呈
君侯示我桃源圖絹素剥裂丹青渝衣冠爼豆三代
古髣髴物色開華胥當時傳記羡樂土序說本未何
敷腴半山歌詠似摭實昌黎論列疑其虚千年繪彩
見遺跡桃源之境誠有無君不見淵明千古士心遠
與世疎羲皇而上每自況肯隨澤雉樊籠拘絃歌歸
來朝市改故山田園松菊蕪斜川風景固足佳未免
結廬人境車馬時喧呼復讎宣力兩不可天運乃尔
將無如遐觀高舉深意在安得超出物表冥鴻俱因
緣開此武陵說託彼奥隱稱樵漁不然果有継問津
雲煙出没何須臾又不見山林不外天壌間迥與世
隔皆仙居桃花流水窈然在放浪而即斯人徒放浪
而即斯人徒
贈九萬戶
昂藏野鶴誰能馴澤雉雖美終無神一篇秋水江海
闊雨䄂醉墨雲煙春猿翁學劒事跡秘蘭舌解紛詞
調新萬事人間歸一噱雙旌燭影見來頻(用淮西將劉污事沔)
(嘗爲提生將及拜大將有人授燭二枝後常見燭影在雙旌上出酉陽雜俎)
嗟嗟住河濱
嗟嗟住河濱瀕河之患愁殺人虎狼雖暴猶可禦秋
水時至其容奔農民家近野河居活計趁種河之淤
比年旱暵我頗穫餬口之外供王租昨時一雨川澤
通黑浪夜捲田廬空畸人何止賦分薄有家舉葬魚
腹中嗚呼山虞虎害水即毁捐瘠斯民老則已
滹沲秋漲行(七月十日次沽家度)
君不聞蒙莊說秋水两涘猶見馬與牛今年滹沲水
大漲墟落濈濈生魚頭雲蒸老雨注萬壑上不少止
下可憂馮夷不受上所制黑浪怒蹴黿鼉遊望洋東
視誇海若似憤蛙比跳躍井坎湫金行氣肅坎宜縮
狂瀾不逐西風收東行我濟小范口水勢淼&KR1071;方滛
流秋禾盡爲魚鱉餌廬舍漂蕩迷田疇二年旱暵例
乏食彼稷幸得逄今秋嗟哉一飯到口角渰没無望
將誰亢河防久廢不復古惟預揵治爲良籌翻堤决
岸勢不巳雖有人力誰能謀近年遇災幸無事其或
成患徒嗟諏两河農民被災者逃避無所棲林丘夜
深投宿聞聚哭悲聲暗與蟲聲啾
謝安從事見贈放生池碑本
我嗜顔書觀欲遍獨有放生碑未見昨過高齋偶得
之喜氣津津晬吾面安卿捧持即見遺物遇真賞玆
何爲掇渠所愛適余願風義矯矯非君誰君不見集
古書成叙說長玩而欲老希歐陽最憐苕溪邊月
一夜分光照客牀
紀夢
癸未夏六月十一日夜夢劉使君相過
腰間佩二寳劒解以示予又䄂出書一
卷曰此君先世筆也紙色黠慘字類離
堆用朱鈎填若新髹&KR0238;者與之語甚洽
劉㒵肖河間劉清卿既而爲風雨驚覺
間夜漏下三十刻矣
劉使君跨蒼驎翩然而來空際雲腰間寳玦佩两劒
青蛇躍出光𥻘𥻘誰爲昧平昔欵語情何親復爲䄂
出先世書一卷紙色黯慘皆竒文大如離堆幾百字
鉤絡朱墨殆似髹&KR0238;新殘夢忽隨風雨断破䆫驚聽
怒濤奔
平原行(至元甲中正月作)
羯怒騁兵傷濫恩天寳之禍將自焚三郎宫中略不
省履霜有戒知何人平原蹇蹇真王臣沈慮久識幽
營氛泛舟從酒運竒略一日樓櫓驚雲屯鐡轝南來
從獵火河朔風靡煙塵昏孤城平地獨與抗勇鼓義
旅争鯨吞西開土門掎蛇陣南激睢守遮進垠滔天
腥穢思一掃誓與此羯不两存書生信能立大事竟
掣賊肘西南奔事雖曠代有足感魯公之義世所尊
我來弔古增永慨蒼煙草樹連荒闉欲尋遺廟不復
見寳刻留在東方珉栖蓋亭前野日曛平原城下酹
忠魂朝廷何嘗容直道志士蹈難甘捐身此心自視
無愧已一時知否非所論嗟余何者敢跂慕屢書不
厭裊鵉分當年紀載两鬼城九泉奄奄隨埃塵先生
一死固不杇雅操何翅同松筠故應烈日秋霜氣千
古堂堂凛若神
常山太守歌
天寳之政植禍根明皇宴安如不聞海棠紅嬌荔支
綠玉笛吹滿長安春潼關之車空璘璘曲江水邊多
麗人羯奴東歸叛意决先以羽獵驅其群朔風萬馬
捲遼碣殺氣巳慘滹沲垠常山太守臣顔盺聲勢東
合平原軍憤提一旅徇國難捦馘心手遮横奔桓桓
袁侯復何壯㫄翼勁翮張其鱗長蛇中擊断首尾後
掣其肘前行屯西開土門引義幟再廓宇宙清埃氛
天令完節畀二子漁陽游騎徒紛紛天津一死有餘
烈夢入帝寢何其神只應千古雷霆氣長與先生洒
怒嗔
負籠行(至元九年四月邢臺作命植於易等處)
炎風吹沙官路赫穣穰羣奔密如織筠籠脩檐不留
行一寸蔞藤土膏溼蔞膝來自海南陬厥貢不入禹
所收一朝進御列珍品何異草澤加公侯昌黎不湏
感二鳥物有時遇非人謀志士何苦身岩幽
秋澗先生大全文集卷第九
