秋澗先生大全文集卷第二十四
七言絶句
寄張孝先
愛而不見我心勞好在天池刷羽毛一曲紫簫風露
冷黑山無際月明高
寄贈王嘉父
十日休閑一到衙冷官滋味賈長沙醉歸多趁湖南
月馬上披香直到家
送王子冕天壇行香
山川望秩走星軺藩府懷賢夢想勞不爲碧雞金馬
異漢家優禮起王褒
蕭徵君哀詞
東瀛先生有道之士也予以里閈故獲
展覆綦之拜盖十有一年矣今茲云亡
謹摭其見聞之實作追懷詩六首姑逹
乎感慨云耳
圯上求書約重過豈期遐想仰山河適来適去公常
事親見先生曳杖歌
含悲空炷影前香風𬒮泠然返帝鄕鶴馭不来塵世
隔芙蓉城闕月茫茫
李白長鯨汗漫期秋山魂汵未来歸傷心執紼西州
路何止羊曇淚滿衣
鬱欎佳城晝不開玉霄東望靄蓬萊空懷華表城頭
柱會有它年化鶴来
萬事生平委自然竹風松月共清圓衣塵才拂朝元
去忍向人間久棄捐
樓觀才成人巳非身前毫髮恨無遺空餘讀易壇邊
竹露葉青青若淚垂
比干廟
玉骨琅琅盡古丘凛然英氣尚横秋朱游訕訐何為
者敢辱先生地下遊
雪夜
暮雪紛紛亂撲窗牀頭無酒只空缸壮懷俱與爐灰
冷惟有詩魔苦未降
旋呵凍茟吟冰柱急掃風花煑夜茶客去焚香閉門
坐小齋初不羡山家
八月十四夜與雷彦正步月
秋聲入戶夜䖝多辜負金樽漾月波燭暗香殘人欲
去滿庭風露影婆娑
卓水
鏡中流水畫中山酒盡銀瓶興未闌碧玉沼深人不
見柳花飛度翠琅玕
夜過滑州
黑矟軍聲動地来魏人宵濟宋師廽而今一綂無南
北月下搖鞭過滑臺
跋龍眠二駿圖
玉塞沙平苜蓿繁渥洼春水泛晴闌幾時扈從長楊
獵一片紅雲拂繡鞍
漢家天子狩隂山萬馬憑凌汗血殷早晚華陽春草
地兟兟得似盡圖間
美人却扇圖
寶檻承恩妬露華背金翻日羡宫鴉幽閒好備關雎
德望絶羊車失自誇
絶代佳人擬罕儔幽閒無夢到河鳩春風静瑣昭陽
院落盡庭花轉自愁
游瓊華島(中綂元年作)
鳥語山容喜客来耿純襟袍若爲開六龍冷駐隂山
雪暫擬層巔作望臺
美蓉水殿紫岩松六月雲蒸此雪宫樂部不聞清夜
曲舜絃聲裏詠南風
蓬莱雲氣海中央薰徹瓊華露影香一炬忽收天上
去謾從焦土說阿房
五雲仙島戴靈鰲老盡瓊華到野蒿惆悵津陽門外
去春風飄亂酒旗高
大定明昌五十年論功當出漢唐前儘消一島承清
讌且置堯階頌采椽
蹋盡寒雲最上層土花春碧夢觚稜江山如畫人空
老更倚殘陽望道陵
玉樹歌聲繞北虚朔風吹恨入南都六鰲不戴三山
去留與都人泣鼎湖
光泰門東日月躔五雲仙仗記當年不煩細讀江南
賦老樹遺臺倍黯然
杜莘老荒山訪友圖
隆中人有鹿門期梁甫吟餘獨杖藜殆似老龐歸向
晚釣船猶艤暮江西
秋懷效樂天體
閑書遮眼睡昏昏食飽無茶腹自捫斜日倚門風乍
𧺫滿庭黃葉擁籬根
早起
星河黯淡湛玄雲露下庭柯落葉紛夜氣遠從天際
歛秋聲時向樹頭聞
冬日與吕丈讀毛詩廿二首
婦道防閑貴有初文姜失御從雲如何殊笱敝梁空
在秋水誠多得計魚(敝笱)
服御鮮明擬大君轔轔轂擊汶陽春載驅既匪勤王
事隱悪能無播萬民(載驅)
濟濟威儀美且都詩人流詠入嗟吁齊家爲失防閑
禮禦亂無多金僕姑(猗嗟)
爲國規模以德將恬然風俗入安疆新婚服襋旣非
禮葛屨凌霜尤失常(葛屨)
汾水悠悠宛一方條桑采藚僕夫當誰知粲粲軞車
子終日頃筐泪洳傍(汾沮洳)
得民方可固邦基此道幽深莫我知却憶賓庭陳百
旅棘桃猶足備多儀(園有桃)
地狹民稠十畒間來歸來逝共閑閑何當一復周家
制各守封疆絶往還(十畒之間)
邦畿蹙近四鄰侵行役無時怨抑深陟岵遐瞻利自
慰倚門應甚望雲心(陟岵)
不畋安得獸懸門匪稼胡爲禾積囷但恃鄙貪居禄
位不能無愧伐檀人(伐檀)
碩鼠歌詩怨巳成三年貫汝未聊生熙熙彼土雖云
樂猶抱遲遲去國情(碩鼠)
皂綈示約人從化玉樹歌淫國旋空蟋蟀戒深垂萬
出由来奢倹貴乎中(蟋蟀)
隰原尚頼樞榆蔭人主憂勤貴一身堪鄙晉昭徒自
苦只將鍾鼓樂他人(山有樞)
𥻘𥻘白石水揚揚宗國由来日盛強木末儻從師服
諫争交竊國似田常揚之水
沃土分封自晉昭子孫蕃衍喻園椒大夫休起盈升
歎宗本顛披爾遠條(椒聊)
束楚綢繆仰見星時危婚嫁禮難成却思王季興岐
日内外俱無怨曠情(綢繆)
骨肉凋零失所親徒行踽踽一身存不如杖杜春前
樹枝葉猶能庇夲根(枤杜)
服御羔裘豹飾袪國人不恤反居居豈無它所携持
去恩好猶懷未忍疎(羔裘)
孝飬庭闈士乃常反教執役事戎行悠悠仰面蒼天
渺失所何殊鴇在桑(鴇羽)
晉國流風屬變移武公反正思依依誰知問鼎傷肩
際肯獨尊三請命衣舞衣
道左團團枤杜春清隂猶得庇行人國彊湏頼群賢
輔孤特何爲任一身(有枤之杜)
蘝生蔓野葛蒙枝女子從人得所依衾枕未温征役
遠庶幾百歲願仝歸(葛生)
晉献聽䜛似采苓竟從微隱殺申生後王采察能明
遠譖愬雖多自不行(采苓)
梁園對月
兒時曾住汴梁城二十年来重此行一片鳳凰池上
月向人還似舊時明
過蕩隂東周留村
一湾流水麥青青楊柳隂中野彴横幾樹桃花如舊
識隔溪無語咲相迎
喜蕭茂先得雄
未聽啼聲骨已竒桂林安取野棠枝老髯嗜學初心
在剰備箱書付阿宜
滿紙新詩羡寕馨慰心尤喜老来情壽兒此去如春
筍玉節亭亭脫錦䙀
夏夜
野雲明處電飛光海牽青浮落日黃想得近山多雨
過滿庭風竹月波涼
夢中賦月燈詩
風外筠竿倚暮烟忽驚群日帝堯年天公两眼何嘗
暗底用分光照一偏
遊泰山雜詩
肧融萬化群龍首丘垤諸山五嶽宗茂陵誕荒誇後
世岱神何意望東封
祖龍東廵擅雄豪天門風雨幾遁逃虞帝不來天自
老秦碑空倚禪壇高
衆山迤邐朝西東帝孫突出天之中巨靈不劈蒼崖
斷雖有絶頂誰能通
何年氣母此融結大小天門五十盤三峰自是神明
觀漠漠隂風走石壇
岱宗巖岩靈氣宅雲烟物外争新竒世事難必有如
此吾欲人海從安期
綰茁元氣通滄海霧湧雲蒸一水山五十連城望霖
雨少分餘潤到人間
萬壑瓊林映碧崖雲間三頂欎霄臺摩挲御帳殘松
樹曾見秦皇漢武来
路從御帳北艱屯松頂雲癡日脚昏上盡曲盤十八
折卸看猶自有天門
盪胷滃欎隂雲生行出天門路漸平脚力有餘中頂
近徘徊應爲紀山銘
朝&KR1680;爛爛烘層巔天門直下屯蒼烟乹坤故爲作開
闔世界幻入兜羅天
何限詩人不充登枎黎直到最高層壁間速即留題
去雲起封中冷不勝
東山何高四十里萬古通天只一門不知洞府深幾
許宿雲無數儘䧺吞
䧺觀駭絶東溟日逸駕高於北海鵬更着山靈出竒
貨千岩蒼雪玉稜層
雪林&KR0849;跡過新蹄石蹬雲霾步步低多謝山靈相擁
護一柸無事到中溪(中溪神祠名在山門口)
贈相者李吉甫
仙機分自洞中春閱盡長安市上人留取神光牛背
上要渠着眼過天津
跋豐稔還鄕圖
廟堂真宰拜姚崇斗米三錢四海同今日太平應有
象盡家消息恐難工
過邯郸
層臺高與暮雲齊全趙河山入望低貪和野花雙塔
句夕陽又下故城西
我自驅車下九門眼中㐮國動吟魂從教两鬢渾如
雪猶喜歸来故步存
黃粮夢短不湏驚滿馬紅塵過趙城獨上荒臺重惆
悵野烟無處認温明
題雪谷早行圖
頭痛風炎萬里程行人何限把雙旌犯寒休訝征車
早冷嶺東邊是帝城
新店看山望京樓
喜入關南百里川朔風邊雪頓醒然夕陽欲下蒼烟
起看盡西南破墨山
秋雨靖山道中
一重一掩吾肺腑老雨荒山記北還人在碧烟深澗
底仰看元氣湧雲間
酌百泉水
去時蘭佩惹春烟歸日羸驂跨敗韉頼有百門山下
水療飢猶可度終年
偶書
郝卿持節使江臯子勉翺翔主御曺我幸閉門無一
事醉餐秋菊讀離騷
跋司馬温公燕處圖
獨樂園深百草香一編心與道相忘不妨卧老琴書
裏破散青苗有報章
道與睛雲任卷舒心存廊廟跡江湖石君被遣公孫
死慚愧先生燕處圖
擁馬留公作帝箴人心大祗是天心惠卿未死舒王
在一集傳家了古今
壬戌歲除夜
坐久虛䆫夜氣澄未容心事淡於冰滿襟忠血傷時
淚一點清光教子燈
春風萬里圖
人間塵土曰紛拏流水空山半落花自是道心游物
外不湏誇誕說流沙
蓮社圖二首
人間廬阜東南勝两晉名流最賞音阿麟因之出新
意秋香和月寫東林
鬢絲禪榻喜相同詩在秋季千古風流社中
客不随江月照還空
跋蒼江待渡圖
朝醉新篘暮錦鱗一篙獨占且休熟睡秋蓬
底無限津頭望濟人
隆中高卧耻為邦雪裏呼舡渡晚江耆舊幾人堪晤
語徑湏持訪鹿門龐
贈别王晉卿
漢署千官列鴈行九天獨被繡衣光布衣自咲題詩
客空抱澄清望八荒
青鎻仙郎被服新寵光千丈爛盈門何時得侍紅雲
表竭節同酬一命恩
劔履翩翩趣北歸秋衾日夜夢彤闈長楊輦路都門
柳恰及飛花點繡衣
挽蘭同知進之
留心藥籠緣多病歴仕鄰藩便暮年廽首西州門外
道偃然長寢两相捐
行年六十不爲夭貳政三州有足稱伯道有兒終抱
恨夜窗無及讀書灯
一丘黃土清溪曲三尺蒼髯六十身千古桐鄉遺愛
在只湏秋草卧麒麟
得調澶淵幾載考自營墓穴巳三年幾廽對客親曾
說埋近清溪性所便
翩翩老騎赴征車前日東城别路隅酒榼素筝今寂
寞河山依舊繞黃壚
戊辰後正月七日雪
北風一雪麦田空坑谷堆平滿棘叢近日化工無棄
物揔將春澤到蒿蓬
戊辰門帖子
安分愛尋蕭遠論廣騷慵讀楚臣辞里人莫訝三冬
蟄一寸丹心用有時
送劉主簿文遠赴都
仕途坦坦駕輕車殆似劉君赴部除不枉洛南温處
士半生清苦待徵書
終南捷徑霾荒靄吏部銓衡到至公相過不湏論出
處季鷹門巷幾秋風
除官限自三年例計月須憑一考優聞說
聖皇思治切夢賢無夜不岩幽
貢璧輸琛買喣濡萬言不博一除書秋風两戒河山
底自把鋤犂計未疎
求官自古近長安格法如應事不難說與磻溪谿上
叟且湏寕耐把漁竿
題薛微之遺安堂
静思冨貴履危機醉着人心死不知愛煞遺安堂上
客此心還與鹿門期
清樾蘭臯百畞隂两椽精舍倚雲深一鞭春事東風
裏劉表何人識此心
因題前詩偶書
山林長往廟堂居一襲時衣飯两盂温飽較來均一
槩忍尋機穽博頭顱
挽趙教授公净
目擊冠裳一老儒争教蒼海失遺珠細思晚起山齋
語地下脩文事本無
淵源分派太中君偶讀殘碑得古文河潤秪能霑再
世不湏回首愴蒿莙
儒林游戲入禪關晚節浮沉里社間異日衞人徵故
事為公扳例取香山
辛苦生平篆刻勞也霑汀草乱春袍有兒不肄中郎
業却是先生一着高
是是非非到盖棺誤身無佀戴儒冠蒼凉一片共山
月照徹先生苜蓿盤
生理蕭條柰老何春風着處是行窩哀歌偶及生存
事却恐羊曇淚更多
因著圖經大起予發揚潜德到幽墟案頭幾卷遺編
在愛惜過於汲塚書(時予作汲郡志乃類集蘇門事迹一編甚詳番見贈故云)
跋申逹夫藍采和扇頭
一踏高歌了世緣春風两䄂地行仙無端忙煞癡兒
軰貫朽都来有幾錢
謁梁太師王彦章祠
太師祠廟汶城西塚上纍纍日漸低唯有英聲消不
得至今高與泰山齊
雨後溪田即事
朝来一雨曙光微高樹凉多露未晞喜約老農来看
稼不辞霑濕芰荷衣
清寒墟落漲秋濤溪上行吟樂已陶洞口未容烟鎖
断更湏時上武陵舠
平明新漲復溪痕曉月榣光映棘門騷客不愁漁箔
短縱教魚鼈長兒孫
三年耕飬一經通水旱豐凶更在中貢法不来神聽
遠此生窮逹仰天公
種樹書殘倚釣竿日長微暑喜清寒草堂去水無多
地隻足時来踏碧瀾
錄役者語
十人供役二三逥困似車輪半道摧眼底去留生死
隔争如先作陌頭灰
土戰何年是了期為王城此不知疲一門親削宣尼
茟為國勞民貴有時
一夫詛祭九魂知護我南行爾亦歸惆悵桑乹河畔
月至今寒影慘無輝
或云河南役夫既罷歸九者皆殁其一負
衆骨而西渡瀘溝因祭而祝曰令汝等俱
没我幸獨全抱汝骨以歸汝等有靈當佑
我使與汝父母妻子行相見也其人前次
范陽亦病死
工無役鬼必勤民萬雉功成歲月因從古有庸三日
止未聞膏血化灰塵
今春疫氣是天烖百日為期力儘能三尺席菴連夜
雨杵聲才歇哭聲来
火中渙汗土中蘇却被車轟殞半途六月炎風一千
里大河南北看巢居
病骸困苦自知休叮嘱同行瘞故丘父兄秪知安健
在計程今日過瀘溝
父来接子值同徒欲話渠儂涕泗俱昨日道邊因困
卧不知今日有還無
病軀甫差湏扶護趁伴貪程日夜奔太半殠遺多為
此故鄉歸去有殘魂
蕩蕩王城玉削裁青山三面壮圖開興功計産能中
止狼籍春風一露臺
數口爲家尚聚廬一王經野古良圖限期百日非為
遠部役群宫事大劬
觀風浪中回舟
風蕩輕舟一葉廽望中掀舞碧濤堆舟人若觧臨觀
恐迂緩甘從遠道来
清溪晚眺
洲渚横陳水退餘两竹風柳映菰蒲暝烟誰踏扁舟
去望際漁灯一點孤
題陳德秀東臺手卷
井落星纏一炬殘市門留入畫圖看秪應千載東臺
月長照鄉人祝社壇
至元戊辰應聘憲臺留别淇上諸公(夢中得)
金馬門中金馬臣銅駞巷陌歲華新閑雲也被風吹
去散作千門萬戶春
竹林幽隱圖
西晉風流號七賢茟牀茶竈共林烟嵇琴響絶千年
後喜見清風一再傳
清時有味是閑身不可一日無此君着脚歲寒堂上
去秋風門外葉&KR0813;紛
蘇嶺桑麻杜曲田歲寒誰似此君賢鳴歌不種南山
豆千畒風煙學渭川
昔賢愛竹與竹友出處揔得高人各今人未著林頭
屐里社歸來晝錦榮
共城瀟灑似江南萬竹幽棲老所堪李沆似為諸子
計北山先掃讀書龕
煙雨溪南百畒春盡將清景属閑身河山不隔黃壚
断却恐功各老逼人
春夜獨坐
讀書聲歇燭華殘潤入琴絃覺夜寒寂寞小窗雲影
薄隔簾梧葉雨聲乾
仙遊曲五絶
春山雲白紫芝肥歲歲征騑動漢儀政自修身傳治
本不緣幽睡試希夷
鶴護龍香醮夜壇露桃花影記驂鵉碧雲暮合秋空
迥石上清風漠漠寒
庭竹無人綠滿窗幽香和露濕電幢日長孤絶壇邊
鶴啄遍睛苔影一雙
漢家望拜竹宫壇環珮聲沉碧落寒遥憶受釐宣室
夜一言前席萬方安
金簡朝元擁玉華碧壷香满謫仙家石壇冷掛銀潢
水會待秋風送客槎
六度寺
荒村到寺才三里古屋懸崖廢幾間從此重經題品
過衞人方識有壇山
山下石田百畒餘子孫眷恋相來居向人争說新官
好二稅輸來雜泛無
縈紆一水蟠深澗野叟何知說太公壇下古碑堪晤
語大書深刻太康中
鶴啄遍睛苔影一雙
漢家望拜竹宫壇環珮聲沉碧落寒遥憶受釐宣室
夜一言前席萬方安
金簡朝元擁玉華碧壷香满謫仙家石壇冷掛銀潢
水會待秋風送客槎
六度寺
荒村到寺才三里古屋懸崖廢幾間從此重經題品
過衞人方識有壇山
山下石田百畒餘子孫眷恋相來居向人争說新官
好二稅輸來雜泛無
縈紆一水蟠深澗野叟何知說太公壇下古碑堪晤
語大書深刻太康中
太行東麓太公泉喬木蒼煙擁壞垣千載秪應尊有
德不湏深泥竹書言
老鶻餔雛百丈崖羽毛才鷇獵人來孤懷牢落風埃
底何處呼鷹是故臺
聖泉流潤過南村共說來年雨水勻山若有靈能假
手六花先壓壠頭塵
枝撑佛宇老風煙歲月仍題聖曆年零落乱山終悵
望捫蘿應欠入香泉
先子能聲以吏聞生平游戲見詩文遺書忽入孤兒
眼淚洒西山日暮雲
鷹揚來自鎬豳西草木荒山壁壘低賣食觧牛真妄
說断碑明指是殷溪
山中宿麦苦無多喜見團科際两坡縱未痛收終有
望入城容易揭差科
同劉勸農彦和葛縣令祐之遊蒼谷口
四山遮盡外来風山崦人家不覺冬獨丘蒼崖重回
首山形渾似又居庸
夕陽西下暮山稠崖下蒼池似炭湫把釣不愁雷火
出品題應爲此山留
近山風俗果温純知有從来縣令尊霳老杖扶争致
語不嫌山野過柴門
山神說是宰公身野老争来話本因採玉得仙俱慌
愡至今功利及斯民
九龍分部中天雨何處癡蟠睡不開一勺鳳凰臺下
水有時風雨洗天来
方山忽断兩崖開中有蒼河自北来行出山門俱不
見玉龍翻作地中雷
不湏犀火瞰蒼湾萬古幽隂鬼所寰山下黃塵三百
丈巢居安忍插天山
地爐火在壁燈昏睡覺山堂笑語温豆粥一盂官事
了緩摇吟轡出山門
贈星斗客冷景發
六甲星䠱入苦心術窮滄海别穿深滕王閣上三杯
酒曾博相如換賦金
萬類芸芸固不齊一推能盡未来幾向渠待
福早晚台光映紫微
烱烱雙曈楚語紛闖懷隂穽失崖垠坡仙有句堪書
贈醉裏微言更近真
有命何曾論智愚班超傭筆衞青奴自從遇着洪都
客豁得胷中俊氣無
半生心事苦蹉跎其柰胷中不朽何鳬鶴短長俱有
數魯卿三昧聖之和
遊霖落山雜詩
東山削出翠美蓉西&KR0676;&KR1713;砑貯雪風人說魏王曾避
暑殿基猶是舊離宫
巃嵸悲臺倚寺西山空留在舊禅扉老猿呌月蒼烟
去曾伴山僧夜半歸
青山断處塔層層廢殿臨崖枕虎形千丈畫屏宜晚
對野烟飛去助空青
絶磴穿雲老蘚蒼捫蘿行到贊公房宝香冷澈華嚴
璧木客猶誇夜有光
滴乳岩前掛瀑流青杯飛洒動高秋玉龍躍入青冥
去堆疊蒼烟萬壑愁
秋澗先生大全文集卷第二十四
