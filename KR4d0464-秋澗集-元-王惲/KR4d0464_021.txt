秋澗先生大全文集卷第二十一
七言律詩
溪田晚歸
百物秋成次第芳野人籬落散幽光晚禾結秀爭垂
露高樹吟秋未有霜瓢飲空思罇湛綠盤餐新喜黍
炊黃歸時更得茆簷萸下澤車輕背夕陽
辛卯重九嘲幹臣周宰
九日寒花不見芳西灣招飲侭相妨驅車共載差元
約冐雨長行有底忙野吹掀飜緇布帽冷香滂盡紫
萸囊渣泥踏水歸時晚也道龍山會一場
夀李夫人(時九十四歲)
&KR1843;悅風流見二南洞天真侶記鸞驂慈顔媛娩丹浮
頰素髮飄瀟雪滿簮九十平頭添二二百齡餘慶欠
三三今年更覺秋容好薦壽寒花滿菊潭
寄竹林劉隱君文甫兼簡苦齋詩老
蓬莱清淺到楊塵林下幽蘭有異芬萬壑烟霏分野
色一庵閑地占溪雲鸞音時接公和歗樵隱休驚豹
峪君儘着青山暎華髮東州人事日紛紛
周曲山挽章(壬辰三月十五日)
四十年来老弟兄忍看埋玉入佳城子輿正斃酬初
志東野詩鳴豈本情六任在官無少玷一貧到骨有
餘清易車令辦棺衾事猶恐臨行累友生
哀馬希驥
人夀幾何鬼伯催抱嬴赴官吁可哀乃知生死有定
處挽断衣衫喚不廻千室望空絃誦樂一枝風折桂
林材儀牀最是傷心目愁拂■春■劒字埃
競渡詩(并引)
予前年客福唐寓舍在西湖上閩俗自四
月中爲龍船戲船鑿長木爲槽首尾鱗鬛
皆作龍形以五彩粧繪■髹其腹取其澤
也上坐五六十人人一棹柱面對翻並進
如箭鐃歌鼓吹自明竟夕殊喧譁也大率
争取頭標以爲劇戲踰重午乃已壬辰蕤
賓節追念往事偶爲賦此且記越俗之好
尚焉又平時花竹亭舘四面環合不减臨
安故亦以西湖名之
五月沅江競渡頻遺風此日見東閩大夫淪溺甘魚
腹舟子招呼問水濱鐃鼓轟翻蛟鰐室繁華淒断綺
羅塵曲終人散青山暮招屈祠前獨愴神
獨頭木香(塔吉甫索賦)
水晶簾外日初長一架酴醿雪覆墻豔冷不爭春事
晚香繁還愛獨頭芳看來玉蘂唐昌供幻出天眞虢
國粧壷酒風流名字在醉魂千丈助詩狂
元夕
斗轉春城送臘寒暖回阡陌紫生煙春風两市華燈
閙夜色千門璧月圓書卷光隂清議裏梅花消息■
吟邊厭厭醉裏南樓角無復情悰似少年
和曲山見贈之什
竹林舊女今無幾白髮歸来對曲山詩似春雲■有
態倦如飛鳥共知還淵明高㒷羲皇上葛亮伊
吕間鍾鼎山林两無濟塵埃空負半生閑
和紫山見寄四詩(正月二日作)
百險歸来万里江傍人剛羡老能強閑居苦笑
拙遠宦空成捄火忙少日搶揚猶雀躍只今蓄縮■
龜藏絶然却掃關門坐過簡還疑近子桑(一作)
晉公鐡面耻將迎天遣汾亭醉六經麟出近郊休袂
拭鳳巢阿閣要儀刑菌搖露影從團蓋草腐墻根任
化螢天賦美材終大用不然編簡爲誰青(一作大器晚成疑定論)
山立揚休見老成輶車風彩動蠻荆两鄕相望三年
别四海論交六日兄諸葛竒才如汝滯漢庭公議
欲誰明只將健笔凌雲句亦是詩壇不朽名(望君重為斯文)
(憎一頌寧堪以酒名)
七十人生所事休莫將閑惱蹵眉頭看来世運恢恢
網剰却孤懷悄悄憂肉食廟堂均一飽笑談尊爼更
何求樂章聽徹醒還醉夢繞黃爐憶舊游
立春日五詩(正月初九日枕上作)
今年春晚暖何遥庭院輕隂鎻寂寥香散南衙牛巳
碎冰封北岸凍微消老逢月閏憐多日前去灯宵不
五朝居士病来花不染閉門詩思苦相撩
妄心風旆莫搖摇且着清樽永此朝詩句得吟如有
助生涯無幾強顔料平生肉食聊尔耳此日𬞞盤更
寂寥休笑少陵垂白老還家曾散紫宸朝(是年元日立春予時)
(爲待制同百官望拜内廷西北)
曲山一病保無他卧老行厨閱歲華貧富較来元有
分鄕關歸到却無家粥盂得味憑虀美詩陣無前聽
鼓撾早晚黃紬紬被底醉頭舒出使排衙(暗用女潞公宰翼城)
(詩意)
輕喪錦帶佩吴鈎曾作江湖萬里遊彩仗春烟縈越
省(為是年擊牛省中)梅花詩興醉楊州在家貧好誰餬口万
事癡如慮破頭收取琴書林下去蓋頭茆把要先謀
(爲子孺欲起禄稼軒故云)
立春節物最風流釵燕𬞞盤闘獻酬暖律潜回交泰
琯香塵飛散送寒牛令龜有喜迎新歲任運何心接
俊游鬱鬱林梢看紫氣悠悠吾道付滄州(是日卜得泰卦故云令龜)
(有喜)
守歲夜
靈案回飈闔戶樞赤囊懸井漬屠蘇罇留臘味爲春
酒門插新桃換舊符歲事守来人潦倒窮船推去鬼
揶榆明朝最是新年喜寬大書来聽杖扶(頷聮一作糟塗竈戶)
(酣司命火結儺神打夜胡)
元日
朔夜兒童問寢餘莫催予起動長吁圖書万國朝元
會鍾鼓千門走嗇夫璿象謾回齊政斗赤靈何有碎
邪符沉沉未覩三陽泰愁絶灰心一寸蘆
和曲山詩韻寄紫山年兄
宦業初無一事成誰云禄足代吾耕最怜獨學無■
友擬托隣居度此生天外鳳凰■得■山間風月■
相迎詩来健羡凌雲句轉使孤懷不暢情
百計謀生百不成薄田無幾不任耕洗心大易常
絶拊髀劉郎肉不生勢有大行虧倚伏人無定志
將迎果哉去作山林計却恐吾儕訝不情
壯年力學老無成自髮何堪事笔耕張子田園歸有
賦老龐話語到無生(一作巳分歸田慕張子有時結韈待王生)挐雲心事
輸年少拭目時和喜迓迎有客過門聞
詔語一言或𥙷不無情
人日有懷紫山年兄效少陵清明詩格
前年人日客殊方此日相望各故鄕酒醆不虧工部
口梅華空断蜀州腸休驚老態連眉白又喜春風上
柳黃君豈笑談称曠逹我非用捨定行藏風雲北海
捫虱花木西城夢對牀晚節得同林下飲不妨閑
處看人忙(紫山别業在府城西郭多植綿柳課僮奴以桮圈為事故以柳黃爲言)
和曲山見贈高䪨
我愛周兄不倚中平生臨事見豪雄從傍誰掣挐雲
手妙用都歸製錦工勿藥病懷湏止酒運斤詩笔自
成風浩然一點胷中氣莫問時汚與道隆
肉䜴
肉豉傳方出異庖玉盆凝就破昆刀縱横碎漬氍毹
錦瑩㓗光翻琥珀膏暖入餳華防性爽味芳禁脔想
京鏖年高饜飫便夭美不負吾坡養老饕
人日贈曲山周宰
近書雲物見豊年寬大書頒兩日前爲糓未知明日
事得官休羡小兒權翦花作勝徒爲爾覓紙題詩一
粲然遺愛祠前周老子幾時扶杖過思淵(客廳舊名先大夫所扁)
爲靳嘉議夀(時年八十有三)
人生享福壽為先不似君家樂事全春色不隨喬木
老眉毫光動百齡前風雲藥籠多隂積蘭玉階庭點
翠妍九老圖中休着眼世間元有地行仙
琉璃肺
擊鮮爲具樂朋簮辣品流馨漲綠沉犀著喜辛忘海
味霜刀争割快牛心四筵談屑霏餘烈一縷冰漿濯
襟勝過屠門矜大嚼夢雲飛遠蹛林深(一作隂蹛音帶)
簡寄
魏參政兼謝白紵之貺
草木先聲漢嫖姚一軍畬洞掃蛇妖碧雲望杳江南
道白紵情深鄭國僑水閣燕閑時有待銀坑心計苦
相撩看看銅柱南邊月又見弓旌萬里招
樂全老人詩
樂全老子見輕安杖屦西城日往還論福有孫應有
子閑居非水亦非山春風滿意花遮眼曉鏡浮光酒
暈顔九老有圖宜健羡一生班列素侯間
耳聵自感
人生五十未全老天遣吾聰用晦明怪志虚傳三耳
異省心先得一根清腦鳴日作蜩蟬噪霆迅時無匕
鬯驚物壯而衰自然理家翁稱譽轉尊榮(諺云不)
過顒軒先生林墓
正月十三日與陶晉卿送客回同拜墓■
予二人爲愴然者久之故有是作庶見夫
當哀切禱之意云(詩後七日其孫以脾疾亡)
整冠趨拜栢林煙事往懷賢一慨然羽翼有圖期四
皓風雲埋恨便千年斯文未欲吾儕喪乳穉宜爲造
物憐宿草黃岡重回首大書猶是廣平阡(公母夫人封廣平郡)
(君三字蓋公親軰)
良霄散步詩(并序)
至元廿八年冬十一月十四日同曲山小
酌林兄北軒旣醺相與至珉溪家夜話歸
見月色煙霏殊有春意因念數日寒沍今
夕乃尔恐一冬不三二朝而巳遂步入春
露坊衝口而成詩何夜無月何家無酒但
少閑適如吾四人耳
散步閑行不厭頻暖煙門巷趁冬温話深不限城頭
鼓歸晚長敲月下門一枕黑甜饒熟睡兩螯風味夢
清樽竹宫梅信今年早准備新詩問蠟痕
和曲山題太一宫詩韻
蒼精宫闕五雲高千劫塵緣謝世勞太一旂常王母
使真官裘被吉光毛仙家功行何多品人物中和第
一曹近日蓬壷到清淺獨留春色醉仙桃
䔥爽神庭積翠高東瀛修復堵宫勞法傳四葉光前
後望重層霄一羽毛粉飾■皇圖開治道庇庥廣厦
到吾曹慇懃太一池邊月曾照銀觥醉露桃(粉飾皇圖謂剏)
(見今上時首陳修國史立臺省等事醉露桃謂四十年前陪諸公謙集方丈前除庇庥廣厦接禮士夫也)
喜雨
秋冬不雨到中春壠麥黃芽起旱塵輸販乘時祈踴
貴賤貧無策救飢民誰知一雨連三日走逐群巫謝
大鈞愚俗豈知皆帝力年年豊稔太平人
即事言懷
抱病三年白髮翁今年自覺更疎慵硯池敗墨無新
瀋書冊凝塵養蠧虫時向毉方求服食誰從卜者問
窮通正同農畒憂春旱三日甘霖洗歲凶
凉夜
氣機開闔貴循常極慘隆炎物返傷大暑遽罹前日
酷万金難買此宵凉商颷借爽清庭戶白露先秋洗
肺腸一枕夢歸天外境廣寒宫殿夜蒼蒼
跋御史梁公題祖隱君墓碑後中憲大定
二十七年進士仕至河南府少尹
當年中憲煥人文景仰脩齊表隱君三尺瑶鐫堪晤
語一家庭訓儘恭懃詩書有種餘金穴簮紱傳芳見
世勛孝子思親同一致幾回瞻灑太行雲
賈祕監宅蓄大龜來自海南盈尺三尾真
靈物也觀玩之餘賦詩以詠爲提點老友
一粲
神龜來自海中央登薦君家五福堂盈尺要開黃髮
壽巢蓮不羨綠毛香蒼鱗弇獵垂三尾元氣氲氤善
六蔵昨日朵頥觀不足榰牀長在老人傍
壽韓生弘
待扣鐘邊弟子行當年風度巳汪洋循循試看青衿
子濟濟渾如上舍庠將就緝熙從灑掃擊磨蒙垢到
輝光束脩籍手嗟何有重爲韓生夀一觴(青青衿佩西門塾濟)
(濟衣冠上舍庠)
和曲山冬日述懷嚴韻
幾年青瑣列朝班萬里江湖又往還浮世舉從愁裏
過人生能肯老來閑時方多故難前料家任長貧免
後艱更有行身思寡過未能蘧瑗每慚顔
送參政飛卿時改迁西省(辛卯冬十二月七日)
漢庭冠劒擁群雄開濟都輸畫一功暫試邊籌■■
外又分春色入秦中風雲平步無餘謹肝膽醻知有
至公長使救時公䓁健老夫何有炬蓮紅
奉和曲山胡桃詩嚴韻
藤蔾爲菓性甘良今歲收成滿市行褐殼外包金作
皺黃衣中褁玉爲穣似憐澹泊陪尊爼滿嚥芳馨■
肺腸聞說開元全盛日十金一柈喜新嚐(又長■■瀛傳美法)
(■膏同嚙便非常)
彼桃根植自羌南遺種携來漢使驂雷斧斫開驚蟄
卯雪穰翻出合歡蟾華池增潤酥同膩老頰含飴蜜
比甜想得上林初結實百官分賜露恩沽
餞中丞羲甫還闕下(并序)
予與中丞羲甫同官歷下自後君由維陽
移秦中不肖亦承乏福唐地之相去也萬
里時之契闊盖八年于兹壬辰春正月邂
逅衞南尊酒間握手道舊殊歡暢也因話
及弊居醉經堂珉溪曰今易爲春露矣予
即曰春露堂中秋澗老君應聲云可對梅
花軒下柳溪生盖君游蘇門稱柳溪生提
憲開封以梅軒自號故云即舉酒嘱予曰
可足爲一詩見贈因輟聮成篇以光行色
其辭曰
綠波春水淨長亭樽酒相逄話故情春露堂中秋澗
老梅花軒下柳溪生十年一别渾如昨兩地相望不
易并三篋𥙷遺蒙睿眷寵光浮動漢公卿
衛南讌集纔終日歷下分携已八年玉樹風神猶夙
昔弹丸詩句轉清圓傳家有學光先業望壠求書
憶昔賢從此玉墀冠劒地漢家勲業有貂蝉(第三句一)
(作肯堂有構傳先業)
和曲山見示十六夜詩
三杯兩醆醉朦騰門巷歸時月色澄人影共三驚傑
句元宵過五䞉殘燈遊觀縱美吾誰與老病相仍子
不勝昨晚詩來知勿藥樂於相對遠方朋
非隠非商處市闤出門即礙覺行難虚名藉籍知何
有世事悠悠興易闌化日舒長饒驟暖新詩吟苦有
餘寒書生伎倆宜人笑兩束賡章要不刊(爲曲山欲以近日唱)
(和等作編集成帙以示來者故云)
寄贈緫帥便宜汪■(壬辰正月二十一日過衛)
前日劒騎過衞幸得一識英表勉贈二章
庶見微懇
瑊晟袍鎧鳳花紅颯爽英姿百戰䧺歌雅有懷千里
隔停驂還喜一樽仝忠傳孝繼來家法谷静川空見
驗功自古詩書出名將將軍今日漢膠東
隴西名將相山東與别諸侯揔不同隴右風塵天一
柱將壇恩禮漢元戎秦風儘詠車𥻘冨魯泮重看
獻馘功想得朝天承讌衎教坊金纛彩雲中
燈市行樂
人喜時和更上元春城風物覺清妍罇罍傾倒非吾
事杖屦游觀有樂全澹澹陌塵燈散後迢迢春箭醉
吟邊新詩不獨書閑適待與清時俻管絃
爲曲山久病作詩以慰之
曲山隠机一冬餘心事中間合减除委巷莫悲來結
駟蒯緱休詠食無魚木欺脾土宜甘養詩梗吟吭可
暫疎六十坡仙年未老万緣灰冷覓方書
再和慰曲山前韻
一身之外揔爲餘應有閑憂合屏除出宰莫悲淹足
驥研精休效蠹書魚兩盂充腹宜相調一盏和顔未
可疎休信安心泥禅術内經還是不刊書(若以老年閑遣興或)
(若以遣懷餘習在内經還是緊看書)
予拜顒軒墓後七日其孫以脾疾亡復作
詩以哀之
悲風吹野白晝隂吞聲不作短歌吟尚期穉子有餘
慶少慰先生未了心玉樹淍殘天已老蘭芽助長思
空深因懷此老含飴語地下相持淚滿襟(穉子一作委蛻委蛻)
(出列子子孫者天地之委蛻也)
僮哀詩(并序)
僮姓李氏小字八齡十有六歲壬辰夏後
六月廿九日因戲水濱溺死猊渦予時卧
病不知以數日不來見疑其有異且覺夢
思恍惚及旬餘窮竟所以乃云已死矣爲
惻然者累日其辞曰
來從汀郡六千里執役家僮二載餘兵死不教承舞
槊陸沉誰料葬河魚樵蘇晚到虞疎失庭戶晨興憶
掃除善遇力傭平日事一朝不見意何如
挽揔尹湯矦
井幹臺邊始識君共山山下酹新墳攀髯猶是風雲
夢分陜仍高牧伯勲翠琰能書無媿筆石麟休認辟
邪文泉扄儘慰承家望又見賢郎迥不群
題珠簾綉序後
七竅生香詠洛姝風流不似紫山胡半床夢冷珠簾
月(用煙中怨事)一序情鍾楽籍圖鎚破小山犂舌獄倒翻
卓氏拍沽壚芳悰苦殢同心賞遏断行雲唱鷓鴣
題香山寺畫卷
送客當年過玉泉醉中遊賞得竒觀一泓湛碧浮僧
鉢幾葉秋黃打石欄山色空濛金界濕松聲清泛海
波寒吟鞭回首都門道斜日歸時翠滿鞍
過朝歌與苦齋馬上聮句
三十年來老友生論文談舊見(交情)清時健在巳多幸
白髮相從復此行朔吹號寒欺破帽重隂掃静喜新
晴憂先樂後平生事一笑長驅過故城
題府判黃懋卿手卷
簿領當年憲府廳已期公叔與同升爲觀臨事多難
際素有持心近厚称荷槖儘高蘭省諭判花清映玉
壷冰漳南未是淹留地變化重看九萬鵬
送舍弟南歸穣下(壬辰十月廿日彰德相别)
相思渭北常年事遠送漳南恨别心沙暖暫聮鴻鴈
序霜寒凄断鶺鴒音兩鄕健在都能幾千里含情老
更深慰浣此懷知懇切不文消息到浮沉
觀光
化日舒長静八埏䕫龍布滿紫宸班閭閻有喜科
差少煙火全疎傳舍閑象緯拱環天北極聲明漸及
海東蠻春潭不用弘農寶斗米三錢濟歲艱
夀右平章不忽术
黑頭便插侍中貂湋水春風憶共僚學術自初希■
聖哲羽毛今果見雲霄心存經濟開公道天與精神
本朝紫禁煙花縈繞裏青松千尺儘難凋
閱清朝玉笋班龍麟誰似相君攀事多簡省經綸
道在從容奏對間黃閣不知金印重思亭清似玉
閑鳳池剰有如澠酒細瀉瓊杯暈夀顔(一作梅花香)
(長醉春玉鍊顔)
劒履光清斗極邊秋風庭戶净吟氊北門視草情何
密東閣觀梅暖更妍白髮詞臣從寂寞青天鵬背鹵
三千一樽細瀉新豊酒此際於君分合偏
漢相規隨有典刑讃書今傍太微星甄陶品彙均元
化業履貂蝉自六經飬浩以剛鄒孟直誠心無愧魯
齋銘細傾東閣梅花釀長對西山未了青(時拜御史中丞)
賦王詹丞宣賜玉杖(王諱慶端字正甫藳城人)
青宫宿衛舊將軍家世今誰萬石君千騎寵光承
眷頋一枝方杖表忠勤静臨春桂堂階月暖帶紅
鸞扇影雲若把璠璵比良德徤於羅結更温文(一作前日)
(倚毗今有效雲臺從此策高勳)
同鵬飛遊長春宫
步入方壷别有天茫茫雲海道家山甘河真遇自伊
始鐡鎻高垂不可攀黑入太隂松桂老望空玄圃水
雲閑臨漪門外春風暖將復流紅到世間
張鵬飛治虎骨爲鎞插作詩以贈
張矦骨鯁霜稜稜削出雄軱瑩且精厭猛細將鵝作
項差肩羞與鹿同名寢皮食肉真吾事理髮繙經入
小成持贈有懷增老健一簮秋氣見初横
虎腦杯二首
帳竿圍錦稱談兵猛腦刳來正可觥製就要爲元惡
戒飲餘便覺谷風生瑣紋漬血紅猶濕酒力增嚴氣
未平廣會長筵莫輕出慮妨倀鬼淚縱横
犀船螺斝脂粉具老頂刳作元戎觥撩頭無復盗跖
怒持飲頓覺隂風生鎻紋漬血紅猶濕酒力增嚴氣
未平䲔吸長筵莫輕出揶揄倀鬼恐潜驚(一作更啜梟羹戒元)
(惡却思倀鬼恐潜驚)
十一月十八日壽宫小集(六祖真人牛教授伯祥張按察)
(鵬飛)
十稔相望不易逢一樽誰料此宵同笑談偶得陶元
亮賓主不分龐德翁竹葉添春冬後綠燭華留喜夜
深紅鼎邊句就東方白却恐彌明訝不工(訝一作笑)
贈牛教授伯祥
牛君伯祥以失馬辞見示意甚悽惋雖情
之所鍾正在我軰然思而不置恐傷天和
而病吾子也故終之以電露之喻
朝看頏頡燕于飛夜聽城烏有暗啼風拉綺絲疑晤
語鏡翻鵉影夢雙棲屡空曾改安貧楽當饋難忘舉
按齊不見六如亭上客此情断度不容悽
壽長春張真人
絳闕蓬山不易求春風瑶草夢麟洲未如華表千年
鶴纔閱人間七十秋道紀有方蔵妙用玄談登對動
宸旒慇懃一炷嬰香供吹滿壺天十二樓(登對謂嘗以老子言)
(上對■旨)
送王講師歸終南舊隠
青城仙馭本翩蹮自惜繙經老閉關藜杖偶隨雲暫
出草堂今喜鶴飛還道凝甘壑冲融際詩在終南紫
去去黃塵今古道幾人回首似君閑
吾友鵬飛張君壯歲論交十年三遇少聞
如意多見隠憂燕越相望契闊復爾衰年
遠别互深相愛之情判案須煩例有三惑
之誚冰清玉㓗餘孰何堪下怨上疑自昔
如此在李華而未免於吾子以何如若作
計以處時宜貴和而容衆子其行矣詩以
送之
四任邊除見壯猷空拳搏虎踣三彪得便宜處無再
往當計會時須遠謀花柳都城終歲好江山南土暫
時游倚門妻子愁仍破檣燕聲中莫少留
送左丞董君行院金陵
壘壁光寒海徼深未容緩帶畀分臨旌旗動色真餘
事節制無方是自侵纏索要知今日馭戎機還盡老
臣心迎仙門外生祠栢親見森森綠滿隂
朝謁柳林行宫二詩(并叙)
至元癸已二月四日臣膺惲臣文海儼居
信朝謁春水行宫於瀘曲之柳林優蒙
睿眷詔錄年名以聞引進者中丞崔或被
沐天恩敢綴為唐律二詩以表殊常之
遇臣惲謹序
漢家
天子獵非熊五柞長楊是近宫萬騎遠臨滄海右
五人同拜柳林東自憐賤子承恩眷重為斯文惜
至公更擬論思參政議老臣何有沃淵衷
千官扈蹕翠華東詔許諸生見雪宫商嶺採芝
慚綺季新豊需命似姚崇名煇&KR0686;管猶通籍簡在
儒臣要勸忠步出禁闈傳少俟長楊高樹動春風
癸巳清明後三日偕益津李士觀登太史
臺
客中何處散幽懷放眼高明恐易裁兼覺形神未全
老試憑筋力共登臺山河繚繞陪京壯樓觀參差落
照開曳杖不知雙髀困銅駝巷陌晚歸來
奉和李樂齋登太史臺詩韻
衰&KR1170;形骸俱諱老較量筋力共登臺漸忻就日瞻天
近不惮捫參歷井回步下玉階驚峻極立殘夕照尚
裴徊銅駝巷陌歸時晩一笑傞傞曳杖來
靈臺璇象兩巍巍夢寐三年始一窺日挾陽烏飜倒
影天浮圓盖入銅儀當時東觀張平子此日吾元郭
若思羡殺漢儒皆實學幾曾分異限藩籬
和李樂齋馬病詩韻
■柳都城約勝遊閉門飜作抱官囚血糊駿足幾無
■眼昧庸工悔悞投策杖恐招徒步誚求全飜得蹙
眉憂自今安驥君須記鍼法從來是把頭
爲中丞博陵公壽
■如君冨遠圖報恩多半薦賢書義方對
何婉玄素回天力有餘論入事機包細大望
見舒徐近年默數康時奏儘是汾陽極品除■
喜荅李六祖病後見憶
■韻鄕心兩疊稠竹宫長記半冬留橘房嬉戲有真
樂鵬背逍遥忘遠遊清夢偶便旬月寢巖花空抱一
春愁朝來好得平安報香滿經臺紫氣浮
送吳僧清琬長遊上都
顱骨巉巉犀插腦繙經休作越僧看潔蠲心行抛塵
累飛跳天星得妙觀化日閻浮天竺小秋風蘭若野
僧殘回頭清磬千門裏曇鉢花鮮照眼寒
挽樊君道錄
每歎玄門道有綱樊君扶翊冠簮裳公材絶似張嵩
岳術異初非費長房樽酒笑談才宿昔玉棺飛堕便
蒼茫仙遊久厭人間世華表歸來意未量
荅晉卿教授
蒼狗雲衣日易飜桂薪珠米住京難百司扈送回
銮輅一室虚潜盻冷官老境静思林下樂鄕書喜向
枕中看絳紗㡢底絃歌樂政恐天教柰歲寒
挽趙公同簽
不肖惲自壯歲辱知頗厚意廣才疎竟成
堕窳曰暮懷人豈勝慨嘆魂而有知庶幾
少慰其詩曰
氣鬱元龍漢魏豪豈容空見卧床高力籌戎務開樞
府膽落僧奫拜節毛隂授有機黃石略夢歸何處赤
松遨傷心此日題詩客老淚縱横溼佩刀(公使日本回相會於)
(平陽以本國佩刀見贈詩純用留矦事者盖以公全似漢初異人)
詩餞王中丞復任中慶諸路行臺愛仰之
懷義形于辝知音者無惜同賦
■詔行臺自昔無恢恢天網未容疎滇池逐鰐眞餘
■霜簡收炎見壯圖報政果符銀作驗立朝回看玉
此身雖遠吾民晏肯憚風沙萬里涂(銀為驗初赴雲南時)
(二笏乃諭日若委付將來以此銀爲驗)
過樞東府二首呈王院判仲常
延英殿廡風道傳宫語近軍容自從文武岐分
覺韜鈴勢轉雄畫戟凝香連嫖衛(出長楊賦云乃命嫖衞此)
赤囊封愾折邊衝郤縠莫詫詩書將谷静
要駿功
雄見致隆所衝樽爼沃渊衷庭花露重凝深
石犀寒辟軟紅國論動能參兩勢朝堂(亦作陳蕃)寕
空歸鞍細嚼輪臺詔兵寢刑清是極功
題峗山白石洞野齋序文後
東北望峗山滿馬風埃憶往還白石久聞經洞
■碧雲誰似老僧閑夢驚三十年前事詩在推敲月
安得野齋相約去松風岩壑共躋攀
送王司業嗣能倅衢州
■年持節使閩甌端是騎䲔汗漫遊兩浙江山真罨
畫三衢風土似中州兵餘獨重瘡痍苦政異無逾檽
■謳此去新詩更瀟灑所思多在望濤樓
完顔士慶赴任蜀省來别索詩(係金内族)
秋滿長安落葉紛天葩根異獨竒芬氣酣不在新豐
酒志遠先馳蜀棧雲幕府文書無整肅郎官心事足
忠勤腰間四世千金劒又見清光湛斗文
輔提刑正臣挽詩(并序)
臺憲者煩長道而服群醜也昔魯人以泮
水頌僖公而曰敬慎威儀維民之則載色
載笑匪怒伊教如提刑輔公有焉又如諸
生廪継于邁思樂何啻采芹藻而已不肖
猥継公後親覩斯美豈勝歆歎盖學校乃
國家之元氣故予特以崇學為言使留心
於簿書米鹽間者聞先生之風庶幾知所
自云秋澗王惲謹序
澄清心事見褰帷只道剛稜未盡知霜逐簡華森憲
府力宣風化作邦基廟堂留像瞻遺愛寒藻翻香舞
頖池夢到養源堂上月至今鐘鼓似清時
前年學館拜遺祠此日看君堕淚詩飲食固云飢渴
易教條能盡後先宜豸霜肅政潜梟歗文藻翻香舞
類池夢到飬源堂上月至今鐘鼓樂清時
李廷珪墨瀋世傳能定人神志予病久思
若慌惚因假之師孟研汁一龠飲之戲漬
餘(復香)賦詩少見無聊頼之緒時癸巳八月
朔日也
龍劑如珪獨擅唐洗心今試秘
滿意濃薰月露香靈府策
文戰非吾事正
送鄧郎任繹州
我客京華識鄧郎怳如身在■齋傍三年載筆同詞
館一字論文憶夜牀老去光隂都幾許别來雲海尚
相望玉堂昨夜秋風冷夢裏歸心到汶陽
秋澗先生大全文集卷二十一
