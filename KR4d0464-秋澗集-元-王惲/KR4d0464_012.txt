秋澗先生大全文集卷第十二
五言律詩
壽史開府
開府群公表山河間氣鍾飛翻同儷景婉孌獨從■
龍慶會千年運中原百戰功一門傳畫戟
列聖錫䑣弓霖雨思賢久中朝注望隆
詔居華衮地德邁古人風學並征南癖心肩尚父忠
翦䲔清碧海煉石𥙷蒼穹脫略三朝㒞從容萬石恭
都俞明治體風俗變時雍薦逹多名士經綸極至公
功成心轉小量廓孰非容柱石嘉謨壯朝廷睿眷崇
何心貪寵數圖報罄丹衷降典維公共群疑可適從
欽承能致恤度作貴惟中漢紀三章約秋荼一掃空
與時弼五教致
主冠三宗夀席恩光暖梅稍蠟蔕融翠梧鶵鳳秀燕
寢霧香濃毫彩知神相顔酡匪酒紅武公強不息羅
結懿而聦䄂手調伊鼎刊名溢景鐘耆英追洛會遐
壽等喬松賤子何多幸凢金久在鎔寸誠芹擬獻五
福日來襲德潤餘燕桂簮纓滿漢宫一杯千歲酒遐
邇此心同
壽徒單顒軒
間氣無時歇先生嶽降申慶流椒室裔䄂有鴨江春
漢苑稱多士青雲早致身縱横蘇氏學英特賈生倫
盛德應如此文章固有神玉堂看步武滄海忽揚塵
飄泊心逾壯歸來道日新因懷盤谷隠怡悅太行雲
歘命竹林駕來陪楚醴賓詞源窮造化講席見經綸
小子嗟何𫐠先生樂育諄顧非清廟器時辱郢人斤
旣佩雕䥴厚長懷頌禱勤微誠方獻炙誕節遇兹辰
酌以義泉水清冷勝飲醇贈以湘纍菊馨香如友人
水澄性不撓菊老氣彌振道體同康謚窮途任屈伸
年年華表底同拜白頭親
送外弟韓茂卿北上
外弟韓從愿奉檄轉𥙷尚書部椽自梁
過衛留三日而去臨行求言爲訓因書
是詩以贈
華省開新制尚書古六曹官嚴程有限吏職最爲勞
受簡聮鳬行隨時覆契刀論量天下事承接眼中豪
吾弟方強仕頭顱未二毛荷囊初佩服公務久薰陶
未害居煩劇休辝任動慅一勤無不辦多慢豈難操
所事先懷慎當官責可逃古人淹典制多暇戒遊遨
簿領雖山積身心楽戰鏖苦辛天不負聲實日能高
况汝韓宗盛從來衆士髦華纓彯綉弁象簡映青袍
光禄何稠疊司空見贈褒非儒即政務致力釣溟鼇
継述無多事公清善吏豪老夫雖潦倒聽汝鶴鳴臯
春夜宴史右相宅
勲閥汾陽業金貂漢相家陽春元有脚玉度瑩無瑕
神駿推宛馬跳梁笑井蛙相逄成夜集暢飲壓流霞
綺席圍聲妓銀筝合鳳琶晚粧添粉黛雜舞見渝巴
■暖融螺甲盤香供露芽秀■㪣兩扙促節摻漁撾
侑食增陽盛紓懷發興賖舊聲今漸遠新體此無加
樓轉三更月燈垂半夜花歌長縈曲調獅猛奮湏牙
辝謝寕容退留連暫樂佳直湏窮薄伎尤異是雄蹅
登踏寒林判軒呈迓古丫侍筵更紀僕歸燭黯籠紗
下客陪簮玉清吟擁鼻瓜嗣侯非自樂先業念無涯
待士無疎密籌邊静譟譁有時陳樂籍張宴爲賓嘉
此夕真儀鳳明朝等散鴉寵光需
北闕(時有進拜隆興省平章之耗又以二月七日先相忌辰約往沐京故第享祀故云)春
禴動南衙豈特調銀字重看拜白麻轉頭雖契闊後
話足䧺誇碧草傷淹賦清江吊屈沙别懷增惓惓獨
鴈謾啞啞霄漢嗟垂翼庭階愧倚葭情悠天共遠心
在地無遐會作登樓客聊停泛斗槎朱門三十載未
分鬢空華
送表弟韓雲卿赴臺
才幹稱吾弟名行邁友生煙霄湏致力蘭署久留情
練事言無訒臨機敵莫勍趍
朝元有日去魯不無名荣映荷囊紫聲嚴栢府清外
司歆簡㓗内憲惜紛更輕重量時制銓除慮旦評貴
人無自恕乘勢可將迎恩擢非余出覦情怨自平斯
言當首議大體先居貞行巳雖多轍開心罄赤誠諒
能持衆美不必論前程自笑行藏拙潜看歲月驚清
時悲杜舍白璧愧虞卿遊䆠幾三紀殘棋任一枰鐘
鳴宜少息時捩尚何營塵委漸芻狗歌長振孺纓十
年希豸觸一旦謾葵傾道在吾何慊憂深汝備明見
渠由爾逹着眼在兹行聰作章徒紊行艱累匪輕南
山與秋色依舊两峥嶸(爲將設察判仍舊貫可也)
謁武惠魯公林墓(四十韻)
金馭成隂朽山東自古彊限田摽鎮戍積憤致搶攘
武惠當年傑天心覇業匡雲龍時際會風虎日翶翔
五十連城重三千戰士良一朝歸版籍遺愛在耕桑
甫定先文治來威戒代張儉恭希大帛號令肅秋霜
氣革耰鋤擾風還禮義鄕頌方歌魯盛人駴隕星鏜
雲出靑崖頂烏瞻泰岱傍驅車經鵲里故宅似汾陽
山倚祁連塚祠荒綠野堂門旌虚將幄燕寢尚淸香
有客追疇昔懷人動慨慷王師初破汴河朔久淪網
文物隨雲散招徠不一亡盡收周禮樂重闢漢科場
淸秩銓華省群英萃郡庠有金皆冶器無玉不追章
蓄德需
明主流波及四方星躔從落落奎彩獨煌煌嗣相圖
光紹先猷在益彰雪山宜久重世業寖丕昌
帝道開中統皇風煽八荒重推黃閤相輕是尚書郎
两署分荷橐千官列鴈行至今稱濟濟所在見蹌蹌
原治無多術推賢用回量措材真得所收效儘非常
侯國能如此
朝家化更皇闡明雖實理勉勵乏明揚一代徐通議
中流號巨防試圖援手助潜有䟦胡坊薄宦新過魯
諸生懼面牆泮田饒樂育師授柰無望可惜絃歌地
虚成笱在梁力扶雖切切事迫去遑遑量分功名薄
傷時涕泗滂野煙知客恨先自栢城蒼
靈巖寺二十六韻
中立論名刹兹山第一巖地靈連海岱境勝隔仙凡
紺殿通虚閣丹崖間翠嵐天低神寶嶺佛出證明龕
鷄警隂魔暴僧馴怒虎躭定師興寺始党刻不辝慙
石狀殷公怪眉厖老衲毿鍾聲盤絶壑幡影走枯柟
法護雙欏樹經嚴七寶凾巢棲松鶴赭茗瀹露泉甘
花雨濛沙界巖圍抱碧潭布金仍趙魏仰食不耕𧖟
冨覧山無盡幽尋力不堪微官嗟縳律小隱欲投簮
吟就籃輿往禪思玉版參静緣天或假世味苦相諳
城市蛙居坎功名蟻戰酣有來求福利誰復减嗔貪
風化吾儒在慈恩釋氏覃教崇緣世主風靡過周南
以此山林勝皆爲佛老探兹遊聊適意他日儘横談
翠琰詩如此清吟口詎緘顧瞻因咄咄前後至三三
山主留昏宿官程畏衆碞夕陽人影澹猶惜動歸驂
夀郡侯
瀚海流餘慶金天秉氣昌風姿先相肖節㮣更鷹楊
衛郡民何幸君侯德最良幾年承此治一日意曾遑
仕膴學彌勵身脩志自強物情諳漸熟巵酒不聞香
順事蠲苛嬈持難懾暴狂親賢咨政體捐俸起公堂
舉意從人便何心恃已長行春忘逸獵發語見周防
門静無私謁絃調戒急張早衙長待旦退食到斜陽
奉上惟知謹當機每克莊清廉安本分孝悌出天常
聽訟從輸臆安群腯牧羊行方端比矢處當断如鋼
誕席闌微獻歌詩代頌章自憐鮐背叟長對德星光
却恐流雲駿終峨象角霜所期松栢壽喬嶽共蒼蒼
贈周曲山
官滿周南樂城居漢德翁酒杯隨老减詩句自窮工
甕料黃虀剰瓶儲白粲空畫义餞幾塊人事日相攻
昨暮招添夀今辰云吊凶新除雖有望舊債積来重
咄咄時書怪悠悠任轉蓬伸眉無寸樂接物儘多容
憔悴鱗遺野昂藏鶴在籠固知吾道在未免此心冲
夕講詩書共朝遊杖屨仝暗消秋澗鄙卓有苦齋風
一覺平明睡三竿曉日紅計資徵麹價分口訓村童
縣邑多遺愛文章不濟窮曲肱而飲水樂亦在其中
夢入閩清府
已丑秋九月二日五夜夢閩府來迓品
節儀物之盛有不可殫紀者旣覺即其
意賦此
夢入閩清府郊迎罄海圻初從亭傳發迓自憲司歸
萬目瞻新使中天仰
國威康衢回曲曲香霧靄霏霏罩&KR0987;雲垂蓋行歌錦
作幃申嚴森赤棒緩進佇朱衣鼓吹連天動旌旄映
日微高乘三丈轎前導一雙騑花覆朝袍紫沉薰象
簡馡散班行有叙社直見來稀覆地䄄如織蒙山綉
若絺籠官衫赤褐花帽翠誕葳
天遠綸恩重霜清豸角巍繁華驚極盛心事豈輕肥
白璧防汚玷黃金惜帶圍六條申漢制八郡歛炎輝
庶政惟蠲嬈流風可漸徽氣和樓吐蜃官肅浦還璣
後擁才中道前呵近憲扉一聲鷄唱白推枕蝶分飛
塵世真如夢蓬纍未覺非日高詩巳就清思尚依依
送李郎中德昌北還情見乎辭
一自新河別經今巳十年爲尋江表傳重會嶺南天
鴻鵠乘風健驊騮得路先鷄香芬省署襟誼動星躔
灑落生平契留連組送筵自嗟衰病客愁卧瘴江煙
歲月隣期耄鄕關近五千依依枝遶鵲跕跕水飛鳶
外望何其切中堅未昜䥴崇高疇弗戀筋力若爲前
落日鄕音杳秋空望眼穿委心歌巳矣適意俟終焉
行止雖存數周旋正頼賢省臺公道在萬一故人憐
謁光武廟
奉詔趍龍朔驅車過鄗南壇傾餘里陌廟古老松杉
建武重明後中原百戰酣同飜思儷景懷古暫停驂
像儼雲臺畫炎開漢燼燂道深柔作理亂自武能戡
於穆
吾皇聖英明世祖參有賢勞夢想無物不春涵賤子
嗟前進殘年謾一堪材䟽徒意廣學古不時諸杖策
非高密扶真愧耿弇乞靈期睿眷登對恊時談景巳
桑榆晚恩非兩露貪所思吾道重少負此生慙𥙷報
功微效歸休老亦甘冷颷知客意吹靉御鑪馣
和幹臣食粽有感詩韻(辛夘端午)
傑句欣三復辭情浹且黏君吟元在北我詠實維南
綜品雖云衆名芳不自嫌懷沙悲楚屈設祭入湘潭
一昨聞辰告周防致思嚴褁纏需彩縷竊食遠腥鮕
節届朱明近家同玉版參飣盤犀偃角帶籜笋遺尖
製變菰筒質香浮九子纖長腰烹得所木密助餘甜
老復防留膩多餐不過三縳從堂上解爽覺箸頭添
應候然微物因騷有細談貞賢餐愈㓗䜛佞對宜慚
我本餔糟客何心論滯淹
番禺杖
異種來番國知名自老坡杖才任操倚節自喜摩挲
尺度天然足柑黃氣色和竒姿含海霧孤植映江沱
物眇離鄕貴材稀審實訛聲音鏗爪甲鱗介訝鮫鼉
鞭馭真雷策批亢格魯戈重輕欣得所長短稱閑拖
扶老携行便持危得力多金蛇僵自勁鮐背痒忘苛
不自浮槎使來從老伏波見歸情鄭重未許老婆娑
入手嗟神物傳看駭玉柯支頥看月出横膝伴詩哦
選勝尋泉石窮幽入薛蘿有時兒女觸却恐鬼神呵
蓋節空笻竹神鋒黯太阿笑揮堪解虎静倚可降魔
靈夀輕無頼梅條皺可捼花藤昏玳暈班點惨湘娥
桃竹那能比桄榔未足歌望塵甘却立歛迹揔無過
用舍時當審敲撞責果何更防雷雨夜衝屋學陶梭
秋月篇夀幹臣周宰取杜默爲李文定公
迪詩例
五任稱賢宰平頭數七旬分輝郎宿烱鍾秀曲山春
懷寶湏時用騰蛟自蠖伸所期千室冨匪爲一家貧
文彩唐儒雅規模漢吏循刃游無節錯佩服藹蘭紉
訟簡緣情得民安爲賦均處膏希孔㓗(孔奮曾為姑葳守身處脂)
(膏終不自潤)宣化見恭仁今歲逢初度賓筵聽具陳分安
貧愈厲詩健老能神報政長書最閑居任甑塵從容
黃卷樂浩蕩白鷗馴大器成應睌煙霄漸可隣旣淹
千里足終遇九方歅况復崇公道明揚到逸民新除
行有曰舊政說難倫湛露金莖濕清樽雪蟻新朗吟
秋月句來醉白綸巾再拜添眉夀無勞頌大椿願同
蟾窟桂千歲欝輪囷
送趙都司秉彜赴遼東省幕
世味無餘雋群居底許争疾徐誰長者沴拉到諸凡
吾子方強仕襟期最老成喧聞烏亂集歘聽鳳孤鳴
行巳謙而讓持心厚且誠相看情欵洽有問對詳明
再世儒冠素三年祕閣榮以除遴所選論省諒非輕
營帳稱強翰
天威想濯征海澄鯨巳戮地曠物多萌望重官儀肅
民安吏務清濟時紛筆議展用幾書生抱志能兹念
流芳在此行秩卑猶吏属禄足代躬耕曉日灤江渡
秋風鶴野城蒼茫連渤澥控帶本營平綠水開蓮幕
青山送去程䆠遊真衣錦别思任懸旌有道開先世
孤標振直聲遼陽回首處未用愴離情
送忠翁南歸(并序)
元貞乙未春翰長忠翁年七十七致仕
南歸行有日平章張侯同諸僚宷祖道
於遂初亭舘予亦忝陪席次明日賦律
詩廿四韻非敢以爲詩庶幾表吾
皇元崇儒重道跨越前人相府睠懷始
終盡禮張大續鹿庵之貺詠歌見楊尹
之榮豈惟
上國之光華永作翰林之故事其詞曰
供帳都門讌非緣歲例過(右相城南别墅每歲春例一燕諸公)時清連
勝日簮盍半鑾坡酒美凌金谷歌酣掩豔娥盛於清
洛禊(用裴晉公上巳同刘白泛舟洛水)柰此別筵何爱客終青顧傷
離賦綠波散花簮席帽泥飲捲鸚螺人世真流梗年
光易擲梭瑣軒凉吹急綺席落花多蕩粉霑䄄綉吹
香入䄂羅暫留春色住莫戀去程搓峻秩慚同列醺
容慘弗酡新亭收老淚官舸送長河
聖代吾儒重詞林寵數頗諾從丞相允義見相臣番
祖餞賢疎傅衣冠似永和生還梁庾信贐重魯鄒軻
盛事傳千古儒流聳四科丹青前日畫歎息路人歌
有客孤吟悄臨風兩鬢皤圖南鵬運海遶樹鵲依柯
早晚同長往徜徉隱澗阿此懷從落寞起舞且婆娑
道在無南北(朝家立賢無方果才何間南冠北士)材非謾琢磨醉歸扶
路晚里巷認鳴珂
賦手植檜酒鍾
千載東家檜榮枯與道俱鐸沉金絶嚮鳳去洛遺圖
元氣蟠根祗斯文見盛汚噐圓傷失制梭削嘆非柧
梁棟無隆用杯盤伴飲徒泛香宜盎齊奠獻嫓龍觚
沾漑餘周魯淵源挹泗洙雅同吳壽鼎高亞博山鑪
刺口論三代高歌共一壷或延中聖客或約醉經儒
閱古因懷昔相看醉捋鬚蒼煙空左紐偃蓋凛相扶
歸詠絲堂樂摳衣闕里趍回思鐘鼎事一笑付桑榆
哀曹府君詞
維至元乙亥夏四月癸卯前行尚書省
左右司郎中曹君卒於鄕里後九日聞
訃適有令開廪拯隰予特請行將致一
哀旣而不果逮十四夜見君於夢邀予
坐故第前楹汛滌供具促膝晤言話其
平生甚悉夢中相對爲歔欷也覺而賦
此聊伸白馬素車之願二十日辛酉命
州属吏路材代予往奠俾火其詩於栢
原以告君墓魂而有靈尚克昭鍳嗚呼
哀哉君諱松年字夀之享年七十有五
世爲隰州隰川人
聞訃纔三宿衣冠夢兩楹㳙除開故室拂欝話平生
息弱哀無託才清老有聲撫懷思攬轡將事過持盈
細札紛遺簡(謂二月有書寄于故云)山煙慘樹旌素車空佇望
柩馬想悲鳴懷舊星臨曙傷貧淚滿纓紫川西邁意
端欲爲君行
送趙克敬判定武
趙子公侯裔雍容館閣才美除官定武增秩自邢臺
喜溢家人敬春融處士懷沼蓮香莫府衙鼓響廳階
雲靜靈光塔風清雪浪齋敢辭推按劇那憚簿書埋
任責騰聲譽隨時免謗猜不教民事緩肯失上官諧
人樂家餘袴官清甑任埃鼎祥新有說世系舊爲裁
筆胄淵流遠慈親壽域開嚮來餘藻飾此去要培㘽
惜别輕三載離筵重一杯君看忠獻業超擢此中來
省題詩
紅藥當階翻
紫殿春光晚芳叢夏景暄綠萱垂地合紅藥當階翻
粉蘂金腰束嬈旗絳豔繙凉颸飄碧砌清影動朱軒
白傳吟何婉玄暉思不煩顧瞻栖鳳地折贈詎容言
朱干玉戚詩(并序)
至元二十五年戊子秋八月五日夢
先師泌陽府君命賦此題寤寐中得成
韻語者數句旣覺因足成之
禮制詳三代軍容備百王錫干朱作飾戚祕玉爲章
持緫如山立張皇見武楊威伸三令粛近作一身防
商翦歌周雅夷清頌漢昌格苗先此用萬古仰虞皇
(以謂帝舜敷文舞千全不尚武致苗頑自格後世以征伐有天下然後象干戈俻樂舞以彰其成功此後)
(王之德不及也)
何參政母夫人哀辭
友義當匍匐無從涕泗漣升堂元有約臨窆不容愆
念子初何冀嗟予重㤯然會湏陳漬酒孤酹廣平阡
享福年幾百升堂拜慶三丰容宜象服隂教動周南
子孝終身慕家貧極旨甘併將風樹感彤史後來譚
德邁魚軒貴恩涵鳳沼春遽遺彤管美凄断素車塵
在毋稱賢範康時産異人故家桃李月何止詠蔡蓁
仲和張君孝友純至來求詩因賦此以贈
滄江客康寕白髮親䆠游非不逹純孝與爲隣
養志曾參事遺羹考叔仁汴都三萬一家春
致樂如君少長歸便毋安物生皆有飬色順最爲難
夏清簾幃暑冬温枕被寒慈顔何所喻庭柰見來丹
題常仁卿運使西覲紀行
九萬鵬摶翼孤忠駕使軺功名元有數風雪不知遥
抵北踰鰲極維南望斗杓胡生摇徤筆且莫詫東遼
(出五代史突厥冏錄同州邰陽縣令胡嶠亡歸中國作䧟虜記)
三策條民便逾年致節旄夢驚羊胛日嶮歷幻人刀
碧盌昆堅異黃金甲第高白頭書卷裏留滯敢辝劳
太平宴二詩
海寓初無外王師信有征秉旄麾戰旅漏網得奔鯨
清晝來三捷歡謠沸百城從今田舍底白首樂昇平
西北烽煙静東南海祲清太平元有象
帝■見餘禎愾敵無多殺推恩屢减輕公堂歌舞処
■氣正凝平
冬日即事
飢火衰榮笑物情百年能幾日半世太勞生
白首&KR4112;書苦黃金過眼輕有懷如此癖何往不艱征
夀韓生弘
■秉天然厚青衿雅韻多室鄙揮戈
■壘吟來細韓墻氣■見奉璋峨
哭友親完顔仲希墓
宿草西河客隆顱塞外春死留朋義重生與醉鄉隣
天老株林雨魂香蟻穴塵我来還獨酹黃葉鳥聲頻
挽吳衡甫
波蕩江湖士來從隱逸居醉吟忘楚越箋學到蟲魚
拊髀驚凶訃霑巾覩故書慨然西望断山色照空廬
壽王子初
近世佳公子詩書看起家處身何不可致飬略無加
信厚歌麟趾文章粲劒華一樽添夀酒猶及泛黃花
秋夜月下獨酌時回自燕都
堂虛生夜白院静散蟲聲月下一杯酒胸中無限清
艱難吾道事冷暖故人情爲報南枝鵲安棲不復驚
治穢
聖戒防微漸常懷蔓莫圖菊荒䟽苯䔿竹密斬蘩蕪
舉目晴山近當軒怪石孤放教今夜月清影滿庭隅
贈彦政副使
一世佳公子氣涵渾水春衣冠逾遠澤麴糵豈謀身
白璧詩名重清燈客舍新不妨宛馬足暫屈到河神
清明日南寺對雨(時在東平)
寒食無家客禪房喜兩餘坐深僧話永心遠世緣䟽
厭捲椰瓢醁來參貝葉書傍人從不悟有待曳長裾
酒榼尋春晚茶甌破睡餘庭虛花寂寂雲淡雨疎疎
有待存終始無心望簡書何當玉堂客脫此馬
秋夜
卧榻鋪筠簟風簷逓晚凉雲枯&KR0636;旱氣星爛射寒芒
鍾鼓寒更永乾坤夜色蒼時危關百慮低首拊空床
出門
因酒敗佳意方知百拜輕忘機甘李喻重賦赤霄行
疎拙傷吾性傾危見俗情出門山氣好秋色浪峥嶸
挽真定史二相君
凭鳳攀
龍起貂蟬奕世侯九天資岳牧一夢忽山丘
陵劒驂停魯相輈八州遺爱在滹水日東流
挽武安道
故失邯鄲步憂分陋巷簞持身心巳亂得病衆知難
夜月琴絲暗秋風旅殯寒人生罹此極命矣復何嘆
壽雷彦政
南渡衣冠後如君不數人氣&KR0636;渾水秀色映塞垣春
靈沼儀周鳳商郊獲魯麟壽杯傾菊露同拜倚門親
去歲龍沙月流光共薊門寒華驚晚節客舍壽明樽
取友襟期在傳家命脉存今年秋色好笑語北堂温
白松
霍岳祠南寺竒松勝所聞孤根生得地衆木迥雖■
霜雪封琪樹丹青變錦紋山靈應見惜時與護晴■
早發泓芝驛
西邁經猗頓鳴珂夜半過天低平卧斗野迥陡
赤日三庚伏紅塵兩鬢皤老懷多故
禹廟(庙在安邑故城内甲十九日點視)
玉帛中天會謳
崗負黃
雲表台
愛極憐烏
周幹臣詩韻(和)
近得閑中趣都無俗物侵風霜驚老鬢道德負
枕倦書横膝庭虚樹有隂殷勤周吏隠時遣道清
和秋漲二首
泉峪從共會奔流到衛雄新詩來幕下歸興滿舟
(取少陵胡爲只合例)怒捲濤山北雄吞海若東我思泛舟役
(氏泛舟之役)輕惜幾千功(謂太宮之木順流而下)
兩後聞溪漲先聲噴簿來氣嚴千騎駚波急萬窠回
終古朝宗去神功念禹開寄言歸義子欵塞莫遲徊
題有趙義士三侯祠
雙塚連遺廟風雲擁義壇難興忠可壯事集死尤難
烈日丹衷皎青山白骨寒一杯來酹祭用激懦夫肝
禱兩孚惠靈祠
夜半清源道来伸禱兩誠壝圜形覆釡泉䆳碧爲泓
覇業開三晉風煙暗九京一杯臨水坐便欲濯塵纓
慶王丈子夀八秩之夀
遺愛汾西政耆英故里居期頥八十夀精徤五旬餘
捨策春流憩龕燈夜注書更怜温清際蘭玉滿庭除
奉酬紹開外郎
畫省胡員外都城憶昔遊分携無半載渴仰若三秋
巳辦催科拙寕煩任智憂何當償宿願相望兩山州
星子鎮道中
北下星關道川開百里寬夢殘傾錦帢吟細緩征鞍
土峽深回洞山田疊醮壇一杯亭傳酒來爲敵霜寒
題栢璧鎮
峽古疑天設營空故壘存捐金行楚問力戰决齊吞
馬足沾霜健山煙漲日昏治安誰有策一笑出關門
夷齊墓
遠避東鄰虐還遮北伐頻與天重立極叩馬死成仁
落日悲歌壯東風紫蕨春一飢雖可療終媿是商臣
舜井
廣孝銘遺井千秋仰有虞側微多在困捐浚失之誣
喬木非三代雲煙接兩都依依風樹感不待露霜濡
河中
歷按河東道蒲津勢最雄河山全晉鄙土俗半秦風
野日連墟壘孤煙認佛宫論功無渾馬極口說先公
登歷山聖人嶺
形勝開三面臨觀醉魄醒松悲虞泣涕石老象頑冥
澗水縈瓜蔓荒山卧虎形野人無所解尊禮九真靈
䟦運使張君會琴圖
雪徑尋無路東林素有期琴絲凍欲折風䄂暁還披
偉觀疑韓愈幽林付穎師無由陪杖屨只悟盡中詩
田間
斜日秋瓜圃雲閑兩過初平疇交晚吹凉意滿輕裾
草木浮元氣河山擁草廬拊心欣有得重展故人書
雲帶山籬簿溪横舍屋斜卷懷忘仕版作苦事田家
疎散藏吾拙敷榮眷物華晚凉沙岸静植杖自耘瓜
漠漠西山兩東來意甚徐潤深滋厚壤洒密下平蕪
巢燕歸飛急林鳩得雨呼有金堆積斗能捄暵乾無
遇萬泉縣今癈
縣倚孤山碧崗圍落照紅一丘歸慘淡千室想豐融
絕澗縈樵徑懸崖半土空物繁耕壌狹寕得不唐風
秋澗先生大全文集卷第十二
