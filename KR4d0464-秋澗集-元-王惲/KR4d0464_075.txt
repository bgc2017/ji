秋澗先生大全文集卷七十五
楽府
木蘭花慢
憲陵臺畔客笑幾度送人行對一道青山兩行宫㧕
去住人情蒼生望初不繫問此身何用絆虚名宦味
真成畫餅隠居却伴俟鯖■十年慚愧草堂靈自分
苦飄零甚一片閑雲幾廻歸夢野釣林耕浮沉待從
里社覺儻來軒冕緫堪驚寄謝竹林舊友且休筆削
寒盟
二
送史誠明緫管還洛陽春日飲餞任氏
國亭時紅梅爛開
愛春光淡沱歌吹暖竹西亭正花簇金鞍香■雪樹
碧酒同傾誰將翠帷双捲擁紅粧臨水照娉婷縹緲
凌波仙子依俙羅襪塵生■使君高興動青冥心事
怯流鶯對如畫江山一時豪傑湖海交情自憐人華
如此且相逄一笑惜飄零明日河陽客舍春風柳色
青青
三
嘆西山歸客又愁裏過清明記幕燕巢傾朝堂人去
往事堪驚行藏固非人力頓塵纓終愧草堂灵潘岳
無閑可賦淵明何地堪耕■漢家一論到書生六合
望澄清甚樓上元龍山中宰相何止虚名當年卧龍
心事儘羽毛千古見青冥憔悴中堂故吏醉來老淚
縱横
四
河内人焦其氏者作樂器僅容一握張
以二絃隱彈䄂間因雙鳴起舞周旋跕
躧曲盡音節昔人未之見也座間承待
制翰學命不肖以樂府木蘭花慢歌之
因狀其名曰鳴鳳雙棲曲
愛雙鳴棲鳳趁舞䄂共婆娑恨疊鼓凝笳繁絃急管
悲壯何多金泥小檀花面儘凄清翻盡雪兒歌幄殿
悄聞私語銅龍冷簌秋波明粧高燭洗金荷心賞
重經過聽一曲留連珠簾書棟幾度斜河紅雲島仙
音部說新聲得意掩雲和看取長安日近春風搖蕩
鳴珂
至元七年京師除夜燈下與兒子[孑(焉-正+?)]讀
文正范公行巳且憶馬賓王來事可為
之語因感而賦此以見其志云
淡中庭瞑色初遣奠夜寒凄對草草杯盤昏昏燈大
客裏京師比量舊年心事笑蹉跎書劒向來非誰著
朱衣白簡春風三拜龍墀山妻稚子竟何爲温飽
汝嘻嘻悵故國丘山蒼煙喬木鄕月空輝葵心要須
傾日道等閑休遣鏡鵉知自信蒼顔如鐡不堪雙鬢
如絲
六
奉送節使賢侯分帥譙軍兼簡仲季諸
卿爲一噱也且寄聲子初知府
壯東南一柱分閫寄事非輕見雨露恩綸河山帶礪
勲府元盟依依汴堤楊柳甚一朝光彩動旗旌曉日
千梁浮蝀春風百雉嚴城臨軒鼙鼓正凝情忠孝
舊家聲看奕世功名麒麟高閣宛轉丹青綠波比潭
花影又一年春好是清明彩䄂一杯壽了望中三楚
雲平
七(十三年平陽秩滿清明日賦)
老西山倦客喜今歲是歸年笑鏡裏衰容吟邊華髮
薄宦留連功名事元有分且著鞭休羡祖生先望重
芙蓉大府夢餘禪榻茶煙恨無明略卧林泉平子
太拘牽儘俛首轅駒寸心能了猶勝歸田前塗事如
抹&KR0238;又向誰重理伯牙絃自是一生心苦非關六印
腰懸
八(望郝奉使墓)
洒西風老淚又馬上望郎山對紅露秋香芙蓉城闕
依舊雄藩碧雲故人何在憶扶摇九萬看鵬摶賦就
鳳凰樓晚星沉鸚鵡洲寒一丘宿草鎻蒼煙零落
復何言似燕許才名風雲際會自古天慳皇皇使華
南下愛丹衷擬締兩朝歡恨殺奸回秋壑月明愁滿
江干
九
憲臺諸公九日登高遠風臺
首唱樂府諸公賡和以紀雅集之
盛余時移病在告旣而君美御史以嚴
韻見徵勉為續貂云
遠風臺上客說雅集玉生光縱樽爼無情登臨佳節
此興能忘龍山會君莫羡愛綠蘿影裏到山莊騘馬
長安清貴留連春草池塘■淵明骯髒倚門傍多病
對秋香悵歲晚田荒幾多稂莠薿薿登埸人間事如
意少且同來一笑共匡牀寄謝牛山公子何湏揮涕
殘陽
十(壽史中丞)
相門佳公子都忘却貴人驕有萬石忠勤伯魚詩禮
才氣飄飄風流謝家玉樹說妙齡英譽冠
東朝桂殿親承弓研豸冠高映金貂■兩臺清議聳
風標睿眷見恩饒要寳瑟朱絃羹梅伊鼎試手更調
鳳凰池還浴鳳看羽毛奕世動雲霄鄭重歲寒貞節
青松千尺難凋
十一
再和何侍御前府韻前章所謂變風終
章止乎禮義而巳
六合一家統依日月到重光道太岱封書雲龍接踵
此意難忘西園萬花綉錯好枕中蝶化似蒙莊歛翅
深棲金粉貪芳更度銀塘■一生白眼貴人傍嬴得
姓名香幾戱影棚邊隨人鼓笛賀老當埸雖可笑猶
有用似也勝陳許怒争牀静想行藏有命且休眼熱
王陽
十二(爲史緫帥尊夫人之壽)
靄長筵拜慶似眉夀幾人同更綠髮垂肩方朣烱漆
五福尊崇風流大家儀範甚能移子孝作臣忠獵獵
征東漢旆堂堂南下殊功■一江春浪醉醒中都捲
入歌鐘看和氣怡聲承顔起舞䄂錦翻紅雲間婺光
分彩儘瀟然林下謝家風笑擁滿庭蘭玉年年樂事
無窮
十三(賦芙蓉杏花)
聽夜來微雨甚一霎過東墻愛活色生香芙蓉標格
暖貯春光瓏鬆寳團瓊綴笑海棠能睡更無香爛漫
宋郎心眼風流時世新粧■少年走馬杏花崗勾惹
興偏長記誇酒青旗樹頭招颭唤客初嚐别來吳姬
粉面比舊年風韻轉芬芳似覺生紅閙意未容說與
東皇
十四
至元十七年上巳日同西溪公飲鎮陽
城南高氏勝遊園歸賦此詞
問城南花柳最好處勝遊鄕對湖水微茫瑶翻碧㶑
修禊浮觴比量今春樂事憶去年書劒共遊梁曉日
繁臺古寺春風碧草宫墻■人生離别是尋常兩歲
喜徜徉更金縷新聲佳人錦瑟踏遍春陽多君歲寒
心在似西溪松柏欎蒼蒼記得醉時笑語夢回枕上
猶香
十五
愛一枝香雪幾暮雨洗粧殘儘空谷幽居佳人寂寞
淚粉闌干芳姿似嫌雅淡問誰將大藥駐朱顔塞上
燕支夜紫雪邊胡蝶朝寒■風流韻遠更清閑醉眼
入驚看甚底事坡仙被花熱惱惆悵東闌細傾玉瓶
春酒待月中横笛倩雲鬟吹散碧桃干樹盡隨流水
人間
十六
榖雨日王君德昂約牡丹之會某以事
奪北來祁陽道中偶得此詞以寄
問東城春色正穀雨牡丹期想前日芳苞近來絳豔
紅爛燈枝劉郎爲花情重約柳邊娃館醉吴姬羅襪
凌波微步玉盤承露低垂■春風百匝繡羅圍看■
綵雲飛甚著意追歡留連光景回首差池半春■長
亭畔澷一杯藉草對斜暉歸縱荼䕷雪在不堪姚魏
離披
十七
和國範郎中見贈嚴韻
卧孤松雲壑愛青貫四時心自絶澗幽蟠蒼煙高擁
氣壓千林冰霜幾年凌傲甚九天一日露恩深白璧
無䨇國士朱絃三嘆遺音■春風草木變瀟森又復
見雄襟想直犯龍顔片言曾霽萬里重隂相逢莫驚
白首更明時幾世似于今只恐南陽壠底空懷梁甫
長吟
十八(賦白蓮和王西溪)
愛玉華仙供偶移影下瑶池悵野渚蒼煙結桹非所
繁艷争欺風清月寒半墜道無情有恨欲誰知羅襪
凌波微步淡香高韻幽姿風煙回首夢共溪采采
畫船歸趁粉露和香秋光細釀瓊液淋漓招呼謫仙
共飲記兩舷脚踏醉吳姬一曲清吟未了翠盤狼藉
珠璣
十九
武邑縣王楫善居室母爼氏出隆平富
家今年八十有九慈祥康健精彩如五
六十人教授馬君向余說如此因紹介
拜永余文將爲母氏百世之光予方以
善俗任責楫之孝飬致樂實有關於風
化者故作是辭以付俾來者庶有所勸
焉
爛雲衢彩婺和曉月滿庭闈正梅粉香飄林梢紫動
淑景初遲觀津盛傳王氏道孝心重見老萊衣和氣
一家瑞靄慈顔九十柔儀香燒静院趁朝暉未省
杖扶持縱德厚流長遐齡能健此事應稀婆娑綠萱
堂背愛一竿蒼竹六孫枝照映西山秀色年年翠點
修眉
二十(賦酴醿)
愛雪團嬌小開較晚儘春融似麝染沉熏檀輕粉薄
費盡春工綠隂小庭晴盡放綉簾輕度竹梢風待着
一天香韻醉吟留伴詩翁■洗粧不用露華濃玉樹
濕青葱欲細挽柔條重圍錦幄不放春空春殘未應
多恨道典刑猶在酒杯中何似留芳翠枕夜深歸夢
瑶宫
廿一(夀崔子交)
際河山兩界道此地正交衝纔北渚離筵南亭奔迓
終歲倥偬風流故家從事暫淹留蓮幕簿書叢更辦
錦箋詩句筆端暈碧裁紅■今朝壽席且從容賓客
喜相同就雪蟻浮香眉毫舒彩莫放杯空人生正須
適意儘冰梢蠟蔕未冲融海曲尚存遺愛稼齋自有
春風
廿二(寄王宣慰立夫)
浩魚龍灤海曾同醉鳳凰樓記獵較河南並持英蕩
千里長遊風流故家人物愛賦詩鞍馬氣横秋落日
隆中懷古薰風洛水浮舟■重逢春色入東州小試
統清流看坐嘯江淮風連臺閣各動金甌經綸半生
心事細推量合在百花頭此日清香畫戟不應談笑
封侯
廿三(爲張詹事夀)
愛承明■更雄襟甚瀟洒清呤半生夢寐
銅輦秋爲■論量歸計早恐未容亭扁遂初心共道
東山絲雲兩■商霖■春坊桃李滿清隂氣幹
欎千尋看■日明堂圓杈偃植棟宇雄沉家近上林
春早覺浮酒動華簮滿酌一杯爲壽魯連不用
千金
廿四
壯巉巉鐡峽誰設險劈蒼岑擁萬里風煙一拴横鎻
形勝雄沉漢王陽憶當年叱馭走駸駸半夜郵亭索
酒平明燕市長吟追思往事不堪尋山色古猶仐
甚三十年來青雲垂翅素髮鬅簮投閑却交應聘笑
委身從事老難任立遍西風殘照山光翠滿疎林
廿五
伏聞
鑾輅近在山北以疾不能前迓愚衷有不能巳
者作樂府木蘭花慢以見葵藿傾嚮之
萬一云
悵居庸北口愛蒼靄擁千岑澹秋滿陪京
翠華南狩萬騎駸駸從千官望清塵齊拜聽車音日
月中天綂在風雲龍虎臺深馬遷留滯卧周南戀
闕破丹心恨伏枕悠悠情關藥褁夢共秋衾豈知金
鑣野鹿恐暮年分薄是長林却爲有恩未報許身愧
比南金
望月婆羅門引
舜舉朱由幕官也與予一見有忘年
之歡旣而告别東遊賦此爲
星屯落落當年旌旆擁雍丘西風騰踏清秋回首
雲畫角吹断夕陽樓且杯傾竹葉歌戞吳鈞■功名
浪求枉弊盡黑貂喪重恨人生無定長負歡
南去悵秋水秋煙緫是愁江浦晚穏宿汀洲
二
小牎人静梅枝香細月華明博山一縷雲蒸好个臞
仙風骨詩思苦憑陵有閑書遮眼欹枕松聲素無
宦情較得失一毫輕自歎高歌白雪寡和誰聽瀟然
巾卷見芝宇光浮壽頰生春酒綠何礙頻傾
三
燕城元夕有感且憶去歲汴梁行樂
去年元夕飄零書劒大梁城春風九市花燈尚憶東
樓行樂談笑故人情對一樽芳酒滿意歌聲今年
可能人與境兩竛竮寂寞黃昏陌巷戍鼓断人行梅
花歸夢正一笑柴門稚子迎庭樹鵲何苦頻驚
四
太行晴霽孤墉高處揖清寒雲間萬髻千鬟底事春
風面目一變玉㠝岏淡夕陽平遠野鳥飛還青雲
莫攀吾高興在東山偃蹇孤松丘壑不礙春慳背隂
桃李正藉得春光亦強顔長劒鋏且莫輕彈
五
柳邊層榭倚闌人共月孤高亂雲脫壞崩濤一片廣
寒宫殿桂影數秋毫儘掀髯老子露濕宫袍■人生
此朝能幾度可怜宵况對清樽皓齒舞䄂纖腰碧
如洗拚一醉河傾轉斗杓今夕樂歸
六
昨者觀唐津舟車之盛通湊南
燕南一咽會也第吾軰居此有抱瑟竽
門之嘆以婆羅門歌之
河山清眺風煙兩戒見殷都唐津浩浩舟車一水東
浮滄海寳帶束燕吳更中州雄跨竒貨堪居■平生
壯圖笑到此反區區正似齊門抱瑟不觧吹竽視吾
耿耿道王佩或能利走趨如不尔歸老樵漁
七(爲吹頭管張解愁賦)
愁懷索寞悠悠心事野鷗邊幾回崔九堂前照眼故
家風調人物尚依然按清商一曲傾動華筵■新聲
巧翻道且莫詫真元愛煞珠繩銀管滿意清圓風花
無夢待回施春光與少年杜陵老凄断隣舡
春從天上來
承御韓氏者■祖母之妷也姿淑婉善
書年十一選入宫旣笄爲承御事金宣
宗天興二帝歷十有九年正大末以放
出宫明年壬辰鸞輅東巡又明年國亡
於蔡韓遂適石抺子昭相與流寓許昌
者餘十年大元至元三年弟澍爲汲令
自許迎致淇上者累月一日酒間談及
宫掖故事感念疇昔如隔一世而夢鈞
天也不覺泣下予亦爲之欷歔也今將
南歸贅兒子醜於許旣老且貧靡所休
息而抱秋娘長歸金陵之感迺爲賦此
庶幾攄瀉哀怨洗亡國之愁顔也且使
好事者倚其聲而歌之不必覩遺臺而
興嗟過故都而動黍離之歎也歲丙寅
秋九月重陽后二日翰林修撰王惲引
羅綺深宫記紫䄂雙垂當日昭容錦封香重彤管春
融帝座一點雲紅正臺門事簡更捷奏清晝相同聽
鈞天侍瀛池内宴長樂歌鐘■回頭五雲雙闕怳天
上繁華玉殿珠櫳白髮歸來昆明灰冷十年一夢無
蹤瀉杜娘哀怨和淚把彈興孤鴻淡長空看五陵何
似無樹秋風
摸魚子
賦白蓮至元廿二年乙酉九月重九后
三日雨中作
澹亭亭影摇溪水芳心知爲誰吐正華寳供年年事
消得一天清露私自語君不見仙家王井無今古淡
粧誰妬儘千頃昆明紅幢翠盖雲錦爛秋浦■瓊綃
襪自有凌波故步賞心莫遣遲暮風清月冷無人見
零亂碧煙脩渚聞好去待醉浥秋香不羡風標鷺遠
遊重賦擬太一眞仙共浮滄海一葉任掀舉
二
送雷彦正西還時授恩州倅
望都門滿山晴雪怱怱君又西去當時漢將征西幕
氣壓瘴江烟雨還自許儘虎穴雄探萬里班超舉燕
臺再遇甚牢落高情霜風偃薄似厭貂裘土■絃歌
事正尔邯鄲故步功名從此軒翥一麾回首甘陵樹
千室正歌來暮須記取拊摩外催科未礙陽城古征
鞍莫駐趁渭北春天升堂拜慰捧檄爲親舞
奪錦標
君卿宣慰來别索鄙作贐行賦樂府奪
錦標爲贈庶酒酣相憶倚聲歌之六朝
老樹不無動色也
六郡雄藩會稽㫄帶兩浙風煙如昔碧革莫傷春浦
冠蓋東南幾多行客正新亭父老望雲霓苦思休息
道朝家雨露同春問甚江南江北■賀監歸舟逸興
何似雙旌儘慰元郎行色鏡水綠通朱閣威暢恩宣
海波春寂笑東山老去此心初非泉石約海樓翡翠
同遊醉裏山隂陳迹
喜遷鶯(祁陽官舍早春聞鶯)
五更殘夢聽綠牎鶯語羅衾香擁百轉多情嬌啼無
淚枕上一聲時送真成翠髮雙笋當戶玉琴初弄欲
誰共趁風和求友喬林煙蓊■春動花氣重暗度垂
楊暖入酴醿洞倦客芳悰佳人幽思愁滿彩牋金鳳
自怜比來心事兩翅果誰搏控聽指縱望高城落日
黃塵飛鞚
二(題聖姑廟)
仙姓郝氏博陵縣會渦里人里去&KR0740;水
甚邇水多蘋蘩蘭茞仙年方笄姿熊殊
麗嘗同女郎輩採蘋溪中樂而忘返一
日歘蒼煙盛起白畫異色龍淵鮫室金
支光爛飄飄然有波神泝流而上衆姝
驚散仙獨留不去遥見與神顧語乘碧
茵同逝俄煙開日晶遂失所在其母哀
求水濱願言一見良久覺異香襲人仙
霧鬟風馭隠約於波渚間若有以謝曰
兒以靈契託跡綃宮隂主是水塵綠已
断毋庸悲悒今而後使鄕梓田蚕歲宜
有感而通乃爲吾験時魏青龍二年也
後人相與館仙於慱陵城臺制甚宏麗
縣教諭李曜告余如此今燕趙間冷竈
日香火趍祀者所至風動以孝感聖姑
稱云至元庚辰夏四月按部至縣喜其
事甚異爲民禱蚕祠下以仙呂命曲庶
爲迎送神辝俾邦人歲時歌以祀焉
汀洲蘋滿記翠籠采采相將隣媛蒼渚煙生金支光
爛人在霧綃鮫館小鬟蝢成雲散羅襪凌波不見翠
鸞遠但清溪如鏡野花留靨■情睠驚變現身後神
功綠滿吳蠶蠒漢女菱歌湘妃瑤瑟春動倚雲層殿
彤車載花一色醉盡碧桃清燕故山晚嘆流年一笑
人間飛電
三
巳丑秋八月廿六日雨中飲賈方叔家
樂藉劉氏歌以侑觴衆賓欣然爲之賞
音劉因求樂府於予遂賦此且道坐客
醉語
秋懷誰寫聽一聲金縷同傾芳酒嬌囀林鶯圓纍珠
串春在碧羅雲䄂宫中磬簧齊發字外五音何瀏坐
間友道江南風月此聲無有■回首傷離久三疊陽
關不到青青柳得意石州片帆雲影翻動海山明秀
風流故家未减自咲杜陵衰叟再相遘卷中人正好
崔徽消瘦
感皇恩
贈李士觀諱儀霸州人予廿時鹿庵先
生門同舍郎也性端方嘗爲刑司經歷
官好學不倦與人交有終始
回首竹林遊山隂陳迹洒落襟期記疇昔論文把酒
醉盡清泉白石幾年江海上空相憶■邂逅淇南羈愁
都釋两鬢怜君更如&KR0238;幽懷重叙不待小槽紅滴新
詩隨咳唾驪珠濕
二
贈元舜舉嘗爲宋文卿屯田官以善歌
聞天下祁州人與參政楊西庵爲通家
今夕是何年故人相遇快箸銀杯瀉春露高陽奮友
要聽一聲金縷行雲留不去驚如許■鳳喙微吟珠
繩低度夜半銀幈恍私語庭花零亂掩盡六朝瓊樹
明朝南浦道傷平楚
三(題沙河南堼鎮壁留别元舜舉)
濃綠漲十林征鞍東去十日祁陽爲君住幾回清唱
飛盡海棠紅雨人生當適意何良苦■簿領■堂風
沙長路嬴得佳人怨遲暮沙頭滔盡猶惜玉鞭輕舉
一聲聲不断歌金縷
四
㿃下晉州臥病中謝故人相訪
暴下晉州城茫然心曲卧對風軒數竿竹暑光不受
似我腰圍東病機還自恃非寒燠■力仕難任居閑
不足風雨憂愁更相促星星鬢影中有利名千斛省
來都外物眞蠻觸
五
史公緫帥子明命題其弟柔明所寫平
江捕魚圖乃以樂府感皇恩歌之古人
稱文章與畫同一關紐所媿辤意恐不
稱於畫也
疊嶂際清江楓林輝映潮落波平鏡光静六朝興廢
都付漁郎煙艇蓴鱸香正美秋風冷■笳皼歸來風
雲增勝夢裏無煩想幽景風流公子寫出五湖高興
畫中還領取江山影
六
至元十七年八月八日爲通議西溪兄
壽三十年前西溪授館蘇門趙侯南衙
予始相識時初夏桐隂蒲庭故有南衙
清晝之句
少日竹林遊鳳麟飛走一段江山最英秀南衙傾蓋
備院桐隂清晝鬢際渾依舊■雲夢心胸又
章山斗好个經綸玉堂手婆娑桂影涼入露槃仙酎
一杯先領取喬松壽
七
昔向長年老敕断家事無令子孫關白
時人高之今緫帥公以鴻名茂績照映
一世未老得請於朝亦慕子平為人盡
以内務付之諸郎其賢於人遠甚某喜
聞而樂道之爲賦此以歌其盛德云
節序四時間切成還退此事君侯與心會幽亭高卧
眼冷畫堂金翠越粧都付與諸郎軰■虎帳籌邊錦
韀歌凱慘淡風雲夢江海大弨掛壁小隱一枝松蓋
清閑人道勝中書拜
八
送子初中丞赴燕時予在貞定憲司坐
間作勸子初酒
燈火夜闌珊故人相對忘盡南牎引書睡情談亹亹
時帶少年風味門前霜月烱停吟轡■湖海相望金
闌交契白髮中年能幾會明朝趙北又是摇搖風旆
一杯還到手休辭醉
九
夏日同延陵君過簽事順之心遠堂以
感皇恩歌之
書葉散芸香牙籖無數案上藜羹當膏乳地偏心遠
日與聖賢晤語市聲飛不到横披處■一炷龍涎滿
甌春露旋掃幽軒約賓住清談有味緫是故家風度
子雲亭戶好龍津路
十(廣平道中寄緫管甯端甫)
風雨暗公堂故人晤對邂逅燕城又三載偶因官事
喜向廣平重會照人光彩好心期在■萬里功名半
生湖海十五年間鬢顔改笑談尊爼比老幾回傾蓋
秋風横漯上期相待
十一
癸未重午日冶頭回轡得感皇恩一闋
他時倚聲歌之不能無相憶之情也示
秀才鄭彦通
流水小橋横治頭沙路一道清隂轉林塢滿襟涼潤
猶是夜來新雨幽禽忺客至如晤語■坐蔭辛夷閑
揮吟麈澤畔行歌恐良苦人生適意正要時情容與
却怜身處世初無𥙷
十二
乙酉歲八月九日晚積雨開霽碧空如
洗月色入戶似與幽人約者遂披衣步
月於庭中久之覺風露凛然怳疑去青
冥無幾也因以感皇恩歌之且寓幽懷
之梗㮣云
佳節近中秋秋霖晴快飛净殘雲碧空大金波穆穆
掩盡玉繩光彩坐來風露冷青冥外■世運難前儒
冠何頼四壁相如到沽賣紛紛過眼多少時情物態
杳然清夢去桴滄海
十三(與客讀辛殿撰楽府全集)
幽思耿秋堂芸香風度客至忘言孰賓主一篇雅唱
似與朱絃細語恍疑南澗坐揮談塵■霽月光風竹
君梅佀中有新亭淚如雨力扶王略志在中原一舉
丈夫心事了驚千古
十四(贈提刑曹仲明)
把酒愛髯卿故家風度不爲臨江老能賦飽諳世事
成敗見來無數歲月如流睽離良苦
更著佳人怨遲暮羈愁頓解一笑團圓兒女慇
懃君記取周郎語
十五(登樓即事)
斜日倚高樓亂峯圍繞山色湖光翠如掃天涯倦客
目断野煙高鳥老境駸駸憂心悄悄也待癡頑事須
了故園三徑已是菊荒松老諸君應有語歸來好
十六
辛卯年秋八月與周宰遊王氏祠堂
日日午餐餘即須幽討柱杖長行覓周老三杯兩琖
不致玉山傾倒與君何處去乾岡好■松影閑庭長
吟藉草白髮多來故人少春山何在兩樹寒梅枯槁
一聲鄰笛起催歸早
十七
史緫管誠明伯還洨川老懷凄然有不
能巳者賦感皇恩歌以送之
十里走徵車笑余游䆠老馬爲駒望英盻客懷相慰
時對凌煙生面浩歌雖慷慨南山粲■公子翩翩沉
酣經傳不是當年閉門衍揚花歸路肯逐東風流轉
且遮西日去長安遠
十八(夀表弟韓雲卿)
臨事羡君材笑余拙䆠待詔雲龍更英盻夢回孤枕
依舊新豊旅㸑明時無寸𥙷空留戀■綠泛蓮波望
高霄漢洒洒元康濟時彦諸公延譽莫為驥淹臺院
百年安健裏千千筭
十九(夀左司吳君章母夫人)
曉色静簾櫳婺光千丈香滿含眞泛春釀洛花呈瑞
照眼一枝先放要將金屑粉粧仙仗■月榭焚香松
隂扶杖好箇人間夀星樣爛斑舞䄂輝映鳳池春浪
年年稱慶日長無恙(三月十二日時庭下有牡丹两闌内一花獨先開)
二十(壽董野莊)
健羡玉堂仙中朝元老過眼浮華任紛擾百年心事
愛煞野莊春好南枝誰道是調羹了■風月吟懷冰
霜節操千尺青松儘難槁春宮調護好箇當年商皓
日邊消息近中書考
秋澗先生大全文集卷第七十五
