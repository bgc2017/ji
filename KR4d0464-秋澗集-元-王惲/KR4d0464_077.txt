秋澗先生大全文集卷第七十七
樂府
行香子
乙酉歲九月二十五日過林氏西圃與
主人公洎張道士看花小酌林曰若作
數語以記其來使通俗易觧甚佳旣歸
不百步得樂府行香子一闋醉立斜陽
浩歌而去
秋霽遥岑何處登臨水西頭來散閑心遶園細履栽
種成隂撚秋香浮酒盌入孤斟老境駸駸鄕社浮沉
醉顔酡白髮盈簮夕陽歸路聽我長吟待野梅芳多
載酒再相尋
江神子
金朝遺風冬月頭雪令僮軰團取比明
抛親好家主人見之即開宴娱賓謂之
撇雪會去冬無雪今歲初白如此燈下
喜賦此詞錄奉逹夫且應撇雪故事為
一觴之侑也
小䆫遥夜失冬嚴覺春添捲疎簾掌許冰花撩乱撲
風簷喜倒坐中兒子輩争指似謝家塩一杯燈下醉
掀髯處窮閻最情忺萬壠含春江上麥纖纖應笑凍
吟蘇老子楷病目認青帘
眼兒媚
賦燕子樓用幹臣継路宣叔樂府韻
横塘煙淡冷涵秋寂寞舊粧樓珠簾夜月露桃幽怨
緫是閑愁形滿骨化情緣在此恨若爲休長河觧浣
佳人無那倒捲黃流
二
滿簾夜月耿霜秋雲夢黯歌楼殘燈伴曉夕陽催暮
海水添愁天涯地角相思恨誰道此生休一篇照映
唐人詩雅千古風流
三
我來吊古過悲秋徙倚夕陽楼畫堂歌舞都能幾日
何限幽愁合懽牀冷孤眠若争向死前休憑欄閑看
一雙鷄鶒對起中流
四
西風歸燕幾經秋人老水邊楼一燈孤枕滿襟清血
花也含愁前堂歌吹新声有争佀去來休長河若觧
將姝遺恨與淚俱流
五(呈周幹臣)
桑榆晚景日駸駸莫厭數相尋静怜幽境閑談情話
與滌煩襟濟時幸有諸公在鄕社好浮況閑雲却恐
西風吹去認做商霖
鵲橋仙(壽胡紫山)
秋香懸桂光風轉蕙掩尽尋常花卉西城來往巳風
流更點檢生涯次苐堂名休逸策扶流憩點閑中風
味雞声纔動巳■扶頭紅日上花稍未起
二
調羹粉桂愛香種蕙自笑秋風野卉兩椽茅屋對青
山初不羡入雲高第將心自逸欲行且憩爲噯清時
有味桐江波上一絲風儘容得嚴光不起
三
金蓮蜜炬紫山仙侣夢寐青門瓜圃春風著處是行
窩要一笑人間今古錦箋佳句新聲金縷洒遍薔薇
清露東華待漏滿靴霜恐輸與西城杖屨
四(和劉夢吉䪨)
高人非古冲襟粹宇要覽德輝飛舉伊周元不是庸
人吾志在箕山巢許蘭紉有賦菊香釀黍夢断糟床
秋雨淵明卧老北䆫風猶勝佀清談夷甫
五
沉酣往古棲遲衡宇劇有弓柖此舉長林豊草野塵
心是中散生平自許日邊草賦矛頭炊黍誰道閑雲
有雨周宣𥙷衮要深功除喚起當年山甫
六
金鸞視草蒲輪應召客路人情殊好豈知野鹿飾金
鏕志却在長林豊草霜風料峭形容枯槁愁緒百端
縈繞故山歸去有茅蘆任束置長沙諫藁
七
五窮作崇百端相滯破帽一風吹碎邯鄲道上断人
行銷鑠盡元龍豪氣商顔綺季當時不起悞甚漢家
經濟書生薄相到還元要結末黃虀滋味
八(爲何継先夀)
調和謀断論思機務許大茫茫疆㝢當年姚宋捄時
才聽沙路歸來好語階飜紅藥省運温樹滿貯春風
瑞露眼中庭檜欎蒼蒼道晚節昌於韓圃
浣溪沙(壽李衛尉)
矍鑠當年漢伏波紫微垣外侍雕戈笑騎天駟下天
河華髮雅宜麟閣畫春風先送武城歌朱顔休惜捲
金荷
二(内黃道中)
風柳婆娑半畒隂兩株巧與道相鄰樹頭幽鳥侶知
音馬上行人思困睡天邊赤日欲流金觧鞍休惜濯
煩襟
三(送王子勉都運關中)
薊北分㩗已六年秋風淇上又離筵一樽情話重留
連内史調兵推漢相春潭通漕笑韋堅嶽雲拖翠上
吟鞭
四(題韓氏别墅)
翠竹連村映白沙小崗回抱一川斜旋開幽沼聽鳴
蛙樵客局邊驚橘樂黃塵門外任蜂衙樹頭山色晚
來佳
五(客亭觀漲)
老雨長河壯怒濤客亭夜久聽喧號平明兩涘渺江
皐沙尾没來漁箔短危檣看處客帆高斜陽汀草亂
青袍
六(夀周幹臣)
十載相期紫禁遊一官誰想客西州春風閑倚仲宣
樓四海論交真益友一年好處是中秋壽波無惜捲
金甌
七
吴村道中在平陽府北三十里汾水西
三月十五日送客回作
綠樹連村際碧山春風吹水漲黃彎沙汀蘋滿釣舟
閑薄䆠﨑嶇清議裏風煙吞吐畫圖間夕陽明處鳥
飛還
八
至元九年秋九月登秋風亭觀雨呈賊
曹參軍周幹臣
雨勢蒼山共一雲雨聲作氣張三軍秋風亭下葉繽
紛官事何憂嚴限促天心不負老農勤夜䆫孤客儘
先聞
九
乙亥自夀時二孫行一女孫兒時
避人事在汾西廣福院
梅點冰梢蠟蔕凝蘭芽珠樹闘鮮明團欒香火此時
情避世遠慚金馬客現山人道老人星雪邊岩檜儘
青青
十(夀湯緫𬋩)
十載煙花紫禁遊嘉謨曾𥙷翠雲裘歸來尤荷寵光
優畫戟清香高北里虎符金節照南州夀波無惜捲
吟甌
十一夀王子初
六合澄清到一家顒顒文物望中華未容詩禮飬蘭
芽松栢後凋元有待珪璋涵潤本無瑕誥恩行墮五
雲花
十二
王中丞許贈新香不至書此以催之
珍品無多百和濃露沾婆律濕蘭叢喜分新供到南
豊螺甲未融金雀餅芳菲巳夢碧湘宫寳猊先障綉
簾風
十三
六月初三日與學官高伯祥夜話於魏
府之清潤堂
露榻風簾燭影摇故人留話慰瀟條徘徊花月可憐
宵天淡有雲空漢漠月明無雨更翛翛洞天歸路踏
瓊瑶
十四
送劉仲元赴平定州親迎
青鳥西傳燕𡭗期乘龍喜氣見脩眉芳倧濃似去年
時禁臠名香天盻重玉臺春暖鏡鸞棲人生樂處是
新知
十五(賦筝)
朋盍華簮醉未霑主人張樂見厭厭一聲銀甲裂霜
縑澗水咽冰翻隴怨將軍出塞憶蒙恬碧桃花底王
十八賦筆
朋盍華簮醉未霑主人張樂見厭厭一聲銀甲裂霜
縑澗水咽冰翻隴怨將軍出塞憶蒙恬碧桃花底玉
笙惉
紅翠叢中樣度新桃花扇影駐行雲隋唐嘉話閱來
真一片錦帆浮汴水兩京花柳暗風塵彩聲曾動鳳
城春(付高彦卿)
十九
雨點鳴鐃裂竹聲併随牙板一時停詞源都作建瓴
傾白羽揮開諸葛陣蒼濤翻動憲王陵低空知有彩
雲横
隋末唐初與漢亡干戈此際最搶攘一時人物盡鷹
掦褒鄂有靈毛髮動曹劉無敵簡書光争教含泣到
分香
二十
旅館灯青夜色曛據牀談劇作春温胸中雲夢入雄
吞清議素高烏府月秋霜低壓漲江雲吳山山下惜
輕分
中秋雖見月桂花出没于雲影間有不
快人意者作此詞以歌之
月色都輸此夜看人心偏處即多慳碧雲吹恨滿瑶
天儘着冰壺凉世界故將隂巧妬婵娟桂香和露濕
幽弹
(二十一贈朱簾綉)
滿意苕華照樂棚綠雲紅灔逐春生捲簾一顧未志
情絲竹東山如有約煙花南部舊知名秋風吹醒惜
離聲
二十二(為張右丞壽)
𥙷衮功深浴鳳池好賢人道佀緇衣佩聲清響見委
蛇千歲壽祺隂有積兩宫恩睠古來稀東山歌酒樂
時熙
二十三
紙帳梅花夜色清行雲香濕堕銀幈惜花人老若為
情對酒當歌須適意凌煙圖像是虚名十年編簡幾
人青
點絳唇(夀周幹臣)
秋氣平分畫欄桂樹秋香底良辰美景拚取花前醉
彭壽添君白也詩堪擬高歌起月波如水長照金鐏
裏
二(夀涿郡房二尊親)
露影庭萱一枝金綻釵頭鳳寳花香供壽席光浮動
懿範閨門姻族同推重瓊杯捧二親安寵共醉玻璃
甕
三(送董彦才西上)
揚柳青青玉門關外三千里秦山渭水未是消䰟地
坦卧東床恐减風雲氣功名際願君着意莫揾春閨
淚
四(癸百夏六月五日同河中府官宴白樓)
倚檻清歌一聲高遏行雲住長河傾注不煞㬢輪署
燕寢清香畫棟珠簾雨人何處一樽綠醑滿眼青山
暮
五(題絳州花萼堂時天暑回自河中)
一榻清風故山邂逅欣相遇綠隂池樹蕩漾瑶翻處
赤日紅塵前日中條路人良苦壯心如故快斥王陽
馭
六
後六月二十二日同府僚宴飲白雲樓
時積雨新晴川原四開青障白波非復
塵境忽治中英甫索鄙語酒酣耳熱
以樂府歌之
晴倚層欄飄飄醉上青鸞背飛雲崩墜萬疊銀濤碎
青障白波非復人間世人懷霽夕陽有意返照千山
外
七(爲房祖母壽)
婺女呈祥瑞光分自雲衢爛鳳萱金燦留待佳辰綻
林下丰容閨壼瞻儀範香縈篆玉顔如練歲歲長康
健
八(夀周幹臣)
千古詩壇苦吟誰得風騷妙羡君才調一蹴無邊徼
歲歲中秋喜見朱顔好霜蟾皎一蹲傾倒萬事秋毫
小
九(為丞旨唐壽卿夀)
秋氣平分欎葱都作充閭喜玉堂風味磊落青雲噐
醉墨烏絲綠綺傳湘水千秋歲月波如洗長照金罇
裏
十(雨中故人相過)
誰惜幽居故人相過還䎸語話餘聮步来看花成趣
春雨霏微吹濕閑庭戶香如霧約君少住讀了離騷
去
十一(春夜喜雨)
好雨知時萬金𣣔買初無價種花才罷佀爲芳枝下
花重宫城好箇風人雅從飄洒探花走馬明日春如
畫
十二(雨霄即事)
春雨空濛晚来點綴閑庭景一牀燈影潤入琴絲冷
清夜況況誰慰孤懷耿雲生鼎倚䆫高詠愛此春霄
永
十三(探花)
春雨添花繞欄來看花開否海棠紅瘦綠葉花如豆
梨雪生香近在清明候花為友莫軽辜負預問隣家
酒
十四(喜芍薬發芽)
紅樂當階朝来撥土紅芽秀畫欄晴晝凭暖佳人䄂
一粒丹砂誰點仙根透從今後為渠釀酒去作花間
友
十五春雨後小桃
端正樓空一枝春色誰偷得夜來消息暮雨臙脂濕
倚竹佳人翠䄂嬌無力湏相覓一罇休惜轉首春狼
籍
十六
已丑清明前一日春露堂即事時旣雨
快晴明日書示友人主人出名酒相属
因放歌數闋而去實至元二十六年三
月七日也可爲不虚度此節矣秋澗老
人深香閑適
春雨如膏最憐適與清明遇晚晴庭宇畫出樊川賦
苒苒行雲低拂垂楊度春如許亂花深處幾點薔薇
露
十七(西湾即事)
碧玉環深一罇同醉清明後綠隂晴晝多少閑花柳
身世虚舟日月驚跳走誰豪右志懷惟有拍泛船中
酒
平湖樂(十章)
平湖雲錦碧蓮秋香浥蘭舟透一曲菱歌滿樽酒暫
消憂人生安得長如舊醉時記得花枝仍好却羞上
老人頭
二
鑑湖秋水碧於藍心賞隨年淡㧕外蘭舟莫空攬典
春杉觥船一棹汾西岸人間萬事暫時放下一笑付
三
平陽好處是汾西水秀山挼翠誰道微官淡無味錦
障泥路人争笑山翁醉西山殘照關卿何事險忙殺
暮鴉啼
四
秋風嫋嫋白雲飛人在平湖醉雲影湖光淡無際錦
幈圍故人遠在千山外百年心事一樽濁酒長使此
心違
五
採菱人語隔秋煙波静如横練入手風光莫流轉共
留連畫船一笑春風面江山信美終非吾上問何日
是歸年
六
秋風湖上水增波水底雲隂過憔悴湘纍莫輕和且
高歌凌波幽夢誰驚破佳人望断碧雲暮合道别後
意如何
七
綠荷相背倚西風凉露煙霏重翠盖銀瓶醉時捧使
君公徑須傾倒玻璃瓮青山城郭暮雲樓閣高下一
重重
八
安仁雙鬢巳驚秋更甚眉頭皺一笑相逢且開口玉
爲舟新詞淡似鵝黃酒醉歸扶路竹西歌吹人道似
揚州
九
水邊楊柳綠絲垂倒影竒峯墜萬疊蒼山洞庭水碧
玻璃一川煙景涵珠媚會湏滿載百壷春酒撾鼓蕩
風猗
十
黃雲罷亞捲秋風社瓮春來重父老持杯十分送使
君公秋成不佀今年痛太平
天子將何爲報萬壽與
天同
十一乙亥三月七日宴湖上賦
春風吹水漲平湖翠擁秋千柱兩葉蘭撓闘來去萬
人呼紅衣出没波深處鰲頭遊賞浣花風物好箇暮
春初
十二
山隂修禊說蘭亭佀覺平湖勝春服初成靚粧瑩玉
雙瓶興來徑入無何境使君高燕年年此日歌舞樂
昇平
十三
柳邊飛盖簇晴煙人在平湖讌碧㶑瑶翻映歌扇綺
羅筵人生幾度春風面江山畫裏一時人物斜日重
留連
絳桃春(堯廟秋社)
社壇煙淡散林鴉把酒觀多稼霹靂絃聲闘高下笑
喧譁壤歌亭外山如畫朝來致有西山爽氣不羡日
夕佳
壽李夫人六首
眼明欣見太平人環佩嬰香潤洞裏瑶華自高韻八
千春裊煙巳報長生信一杯更買麻姑蒼海安坐看
楊塵
謝林高韻本蕭然百歲春風面白髮兒孫羡康徤誥
鸞觧彩雲扶下長生殿鄕閭盛說一家榮飬初不羡
魚軒
南枝消息小春初香滿閑庭戶見說仙家舊風度壽
星圖瑞光浮動雲衢婺綉筵開處散花傳琖彩䄂不
曾扶
小園不惜買花錢粧點蟠桃燕傳語風光莫流轉百
來年人生幾度春風面細思誰佀君家阿媽康徤地
行仙
牙牙長憶點粧紅曾得含飴弄此日筵前一杯捧白
頭翁紫簫吹断繁華夢百年留在故都瓊樹依舊動
春風
慈親康徤說誰家李氏人難亞鏘鳳筵中見多暇醉
簮花肩輿勝佀宫門畫從今看取君家餘慶門戶爛
生華
壽府僚
錦貂千騎朔方豪瀚海淵波浩畫戟清香看傾倒醉
仙桃秋光雖晚人難老煙花紫禁玉魚金帶新寵照
朝袍
九
辛卯九月二十五日夜觧衣欲睡適有
飲興顧樽湛餘醁燈綴玉䖝而樂之然
酒味頗酷乃以少蜜漬之浮大白者再
覺胸中浩浩殊酣適也仍以樂府絳桃
春歌之
少年鯨吸酒如川甘苦從人勸老大含飴最深戀要
中邊一甜掩盡黃柑釅更憐中有百花風味一笑爲
君妍
十
笑分花露出粧奩香軟金杯㶑滿着華池潤吾咽展
眉尖坡仙釀法眞堪羡却怜蜜課蜂兒官府辛苦爲
誰甜
如夢令(和曲山韻)
仕䆠須求遭遇不顧已沾泥絮穣穣世間人緫被虚
名引去引去引去光景促於朝暮
半世隨波從衆幾被狙翁調弄富貴苦相謾一枕槐
根春夢春夢春夢况復此身無用
友道雨翻雲覆膠&KR0238;幾人持久遣興漫題詩客至有
錢沽酒沽酒沽酒徑入醉鄕無有
老境心便多暇束縛塵纓高掛飯飽去尋君閑步閑
吟閑話閑話閑話過眼紛華都罷
柳圈辭六
暖煙飄綠楊橋旋結柔圈折細條都把發春閑懊惱
碧波深處一時抛
野溪邊麗人天金縷歌聲碧玉圈觧祓不祥隨水去
盡回春色到樽前
問春工二分空流水桃花颺曉風欲送春愁何處去
一環清影到湘東
步春溪喜追陪相與臨流酹一杯說似碧茵羅襪客
遠將愁去莫徘徊
秉蘭芳俯銀塘迎致新祥柭舊殃不佀漢皐空觧珮
歸時襟䄂有餘香
醉留連賞春妍一曲清歌酒十千說與琵琶紅䄂客
好將新事曲中傳
樂府合歡曲讀開元遺事去取唐人詩而為
之一名百衲錦因觀任南麓所畫華清宫圖
而作
驛塵紅荔枝風吹断繁華一夢空玉輦不來宫殿閉
青山依舊御墻中
亂横戈柰君何扈從人稀北去多塵土已消紅粉豔
荔枝猶到馬嵬坡
歲東廵洛陽城天樂宫中夜徹明不憶李摹偷曲去
酒樓吹笛有新聲
雨霖鈴却歸秦猶是張徽一曲新長記上皇和淚聽
月明南内更無人
憶開元掌中仙入侍深宫二十年長記承天門上燕
百官樓下拾金錢
錦城頭錦江流回望長安帝儘愁那更血魂來夢裏
杜鵑聲在散花樓
驛坡前掩嬋娟慘亂旌旗指望賢無復一生私語事
柘黃袍䄂淚&KR1008;然
九龍池百花時樂按梁州愛急吹揭手便拈金椀舞
上皇驚笑勃拏兒
信音沉淚沾襟秋雨鈴聲閣道深人到愁來無會處
不關情處也傷心
後庭破子(晚眺臨武堂)
綠樹連遠洲青山壓樹頭落日高城望煙霏翠滿楼
木蘭舟彼汾一曲春風佳可遊
驀山溪
冰姿綽約翠䄂翻清露林下謝夫人依然是故家風
度搔頭玉重雲髻不勝寒繡簾疎凉月細一點香來
處清摽一插脉脉秋如許無語對西風恍當年六朝
瓊樹幽䆫深鎻莫厭惜娉婷瑶臺路藐姑仙恐跨青
鸞去
鵲橋仙(大德辛丑歲八月初四日壽平章相公夫人)
金波秋静桂欄香重瑞應能羆佳夢錦棚擎出玉麟
兒道釋氏老君親送壽筵增慶朝鞍歸控恰及瑶觴
拜棒平津起舞棣華歌好一醉玻瓈春甕
秋澗先生大全文集卷七十七
