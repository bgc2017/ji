秋澗先生大全文集卷第十三
五言律詩
哀向書高公詞
維至元十一年甲戍十月壬子故吏禮
部尚書高公以疾薨於位嗚呼哀哉明
年乙亥夏四月丁巳考工使者蔡鉉自
相抵晉始知公靈櫬歸葬安陽秋口鄕
臨穴者幾萬人僚属士友會哭皆失聲
惲辱知最厚嘆斯民之無禄痛知已之
難遇自非歌詞無以寓餘哀而露情臆
也廼作挽詩三篇表於素旂之末尚冀
神靈鍳兹哀悃其詩曰
翰學期公淺謨猷冠一時立
朝稱極諫連茹愧深知斗舌承天眷風神夢羽儀比
揮千字誄悲絶七哀詩(思公情曷已漳水日東馳)
風調翔麟士文章太史辭行身無少玷持論有餘師
落日孤忠壯秋風兩鬢絲幾行知已淚東望重淋漓
問望群公表枝撑大厦材印窠空瑞錦風憲黯蘭臺
反拭驚麟出云亡動國哀千年遼海鶴華表倘歸來
(枝撑一作扶持)
送成耀卿尹温縣(時河内連歲蝗旱)
邑古仍卿采民屎待尹蘇千年留故事一治聽歌𥜗
鼎鼐調應切山川慘未濡莫辤淹兩考留潤漑焦枯
奉題趙侯禹卿東皐林亭
雅性便林壑紛華厭市城庭柯交美蔭好鳥變新聲
喜見桑麻長誰知寵辱驚門前輪鞅滿一醉共秋成
物我同天壤流年遽代更高臺方畏景喬木巳秋聲
默熟盛衰理都忘悔吝情只湏多釀酒時與故人傾
今年秋穫早臺迥暮登時野徑人歸晚煙林鳥去遟
有來飛蓋客日課讀書兒適意有如此此外安所期
築臺連野色架木繋匏瓜舍外開三徑壷中自一家
愛吟歌白紵灑酒脫烏紗更喜南牎下秋風菊半華
野迥門開早心閑起自慵林香芻社甕山暝倚吟笻
半醉留佳客深耕愛老農晚眠誰復覺墻外月明舂
趙侯敬愛客每云相見稀不辝高會數但恐賞心違
白酒夜來熟黃花香正菲賓僚多暇日無惜過柴扉
重謁樓桑昭烈帝廟
百里燕南道山河繞帝宫荒村仍故里喬木幾秋風
簡冊經綸在丹青戶牖空寥寥千載下無媿孔明公
固安道中(時至元六年冬十月廵按四州)
十月燕南道提封入按巡清霜嚴比雪枯樹老於人
尚遠經綸妙湏勞撫字頻前林烏鵲盛喧無恋餘春
除蝗(時被命捕蝗武清縣秋雨大作終日方止)
千杖呼聲急人懷愾敵看日長旗尾困圍促鼓聲乾
人與蝗交戰天將雨助殘東林茅屋底客枕夜來安
秋日過濟衆僧舍
院静鐘鳴後僧閑暑退初過門無俗客閱古得名書
衲潤香留几心清月印䟽仲殊襟爽在開口見真如
送紫陽歸柳塘(時遊孔林回)
千古文章事江河不廢流苦心公正閏書法継春秋
夢繞秦山遠天教闕里遊會將洙泗教行復丐西周
午憩陽城北龍泉寺
倦客鞭催急龍泉一解鞍在家貧亦好行路古來難
寺古松杉老山空水石寒萬松亭廢久重拂短碑看
(碑大定問澤州刺史楊庭秀撰真竒作也)
簡寄龐雲卿(時自滑州判改授濟源令)
軹井千年邑提封百里侯剖繁人有頼治簡事彌優
白鳥翻林表青山滿樹頭訟堂歸去早揔是釣詩鈎
元日夜燈下即事
五十又加三行藏默自諳去年留薊北今歲客漳南
官事何容了君恩未報慙白頭青䤥裏衰謝百無堪
詠史開府宅鶴
超遥華表客吹落故侯家孤㓗真仙驥飛鳴稱彩霞
困眠依竹石飢啄半蟲沙會待秋風舉巢雲飬頂砂
清苑道中
野店春風裏行人避綉衣劒華寒有暈山日慘無暉
孤隼梢雲下群鴉結陣飛驚鷗無遠泛事外本忘機
(又作澄清吾有志天意肯從違)
至元十七年正月十三日已刻出完州抵
暮入保定夜未分雪大作至翼日午刻方
止偶得此詩預喜歲事之有成也
曲逆連清苑相忘兩舍中朝驅塵沒馬夕捲雪填空
巳滌崇隆盡仍歌歲事豐小紅燈影底一笑覺春融
(一作誰云吾分薄所向得灾凶)
荅蠡州天寧寺英老
灑落天寧老携尊復䄂詩逢場閑作戲来謂老監司
白頂憐鄕土清吟說阿師一杯供客笑聊用當門搥
(在教頭腦異初不間天彛)
座中偶得示舜舉舊遊仲賢良醫
半載東州客﨑嶇笑自奄事隨時即故老與病相兼
發伏遺姦枿褰帷愧具瞻君恩如許報白髮且休添
龍門寺
寺古僧何在山空石作門碧崖懸瀑影蒼峽掩朝暾
不惜山公屐重登謝傅墩一杯須軟脚掃葉煖清尊
辭長樂先壠二首
已丑歲秋九月二十六日將赴任福唐
拜辭長樂先壠歸宿野竹趙氏田舍且
喜聞村之故名因有是作(爲野竹訛爲野緒)
别遠辭先壠歸遲宿近庄客牎疑夜煖野雨變晨凉
游䆠嗟吾老窮居仰歲穰故鄕猶足樂誰遣去朱方
展墓過農里㗸
恩使遠方氣隨天北轉人與鴈南翔肝膽孤忠在江
湖去路長此回當自信不必泥行藏
飲食
飲食資吾耄行年六十過三升元有料一口不容多
過爽心隨滯長虚氣便和不湏移遠步聖藥有束坡
辭先壠後臨行作
義重煙嵐簿人微使節光桑榆雖晚景事業見炎方
回轡知非遠趣裝苦未凉交親留少住馬足健秋霜
望舍弟消息
憶弟居穣縣嗟予䆠建陽三書曾未報一别謾相望
喜信占晨鵲清吟夢夜床殘年能幾許長與汝參商
後會期初夏遐征動暮秋萬金書渺渺兩地思悠悠
問竹過門巷看雲倚郡樓南遊曾有話會上沔陽舟
居守縈家累懷歸畏簡書人憐英蕩重我覺䆠情疎
緩進需安信頻呼斫素魚後溪溪上月北望想躇蹰
送趙克敬任孟州同知(予爲待制時穆其属也)
趙穆從英妙詩書性所安曏爲太史属今作孟津官
事辦時爲切民恬貴政寬老夫江海去州縣莫辭難
蕭相國廟(在下邑東南五十里郎縣廟在縣北門外)
下栗東南陸鄼城井邑空圖書秦府夢簫鼓漢時宫
喬木秋煙慘頽垣野燒紅數鄕供野祭歲歲不期同
火獵(自歸德以東皆用此法)
綠竹連罝遠蒼烟蔽野昏兩傍羅草伴一火趁羣奔
從乎遮麛鹿張弓得艾豚縱觀思獵較積柴散燒痕
汴堤道中
細竹㳂堤綠秋烟蔽野蒼路荒經柳子山遠指芒碭
勉進心還尼懷歸事叵量縱令空往返猶得看維揚
十一月三日宿濉寕夢緫帥史子明見
教
矯矯常山帥相望間楚齊夢中親與誨身外别無提
切嘱心何朗臨辭乎重携何時揮老淚墓額拜征西
次宿遷望紫山不至
河廣舟航小堤長市屋卑宿遷元隔楚淮甸舊連邳
濁浪隨淸變香粳問客炊紫山前有約抵事北來遲
淮安州
平野圍淮甸雙城入楚州喉襟開重地鼓角動邊樓
聞鴈思鄕信歌魚撫劒緱此行安所遇江海任浮鷗
(是夜驛亭無抵待故有歌魚之句)
寶應道中
共說淮南冷今冬氣陡增雲垂梅野雪風結漕渠冰
事弊尋常密吾㐮用不能據鞍時自笑休苦直如繩
出寶應雪中舟行
避冷乘官舸風篷去若奔兩陂雲影黑一片雪花繁
景與詩相會寒無酒可温泥橋投宿處寒日暮鴉昏
高郵道中二首
築甬餘三百灣環護漕溝重橋穿寶應一岸入高郵
水陸開亭轉煒烟静塞愁腰纏無十萬官遣上揚州
湖漫通淮水盂城隱楚防百年勞士卒一擲失金湯
陸走無關禁舟行半海商此邦多秀彦國士說秦郎
召伯埭
謝傅留遺愛千年尚不忘埭名同召伯郡號属維揚
煙火今中土干戈舊戰埸離離平野樹人指是甘棠
(一作断橋穿市過十里藕花香又一作野人誇藕脆滿口嚼冰霜)
揚州(贈史左丞拔都時宣慰維揚)
淮海維揚域金湯勢尚存車書歸一混鯨鰐失孤吞
樓鎻行雲夢岡環洗玉盆治安君有策長嘨出東門
衢州
我歷江南郡凋殘不似衢兩坡稱閙市一炬變荒蕪
反側誰無識瘡痍意未蘇殷勤陳别駕不厭拊循劬
早發三衢驛開關放暁裝江風吹帽側山月照衣蒼
馬渡浮航水雞號野店霜爛柯聞有局無分躡仙梁
(州南三十里有天然石梁長約數文謂之爛柯仙界)
玉山道中
石徑行無盡清溪送馬蹄啾啾啼野鳥攃攃喚多泥
松暗增晨黑川斜入望迷比明三十里巳過玉山西
常山道中晚行
土蹬盤黃嶺人家住碧峰焚林人逐獸競渡木爲龍
水穫無過夏山行不識冬斜陽留絕景不放晚烟烘
信州道中
控帶谿山嶮襟喉福建門吳音饒鴃舌越鼓聳邊屯
岸闊浮航小城卑夕靄昏不煩詢土俗煙嶺互相吞
石溪道中
赤嶺鉛山界清溪野店橋株林烟漠漠沙路雨瀟瀟
馬慣行安嶮禽幽語弄嬌西山晴更好詩思苦相撩
鵝湖寺已丑冬仲望日雨中過此坐間爲
主僧希聲留題(希福州人)
湖頂開鵝沼川形偃法船寺留金粟影僧結草鞋禪
地勝多珍木山空響夜泉寺僧談遠跡張本永真年
(唐順宗年號)
閩中
錦綉無諸國曾經漢武荒祝融開火宅颶毋擅風囊
淵萃逋逃藪人依虎兕鄊閩中不識雪何有豸冠霜
閩清湯池留題
熙寕十年八月赴福唐元豐元年九月
被召還朝往返皆經此十五日南豐曾
鞏題僕以大元至元廿六年已丑秋按
部來閩與公裔孫冲子同事明年秋以
理去官與先生往還時月略同曠世相
苻有似非偶然者摩挱蘚刻留詩而去
重九前四日小子惲序
潦倒嗟吾耄淹留近歲終客星回海上桂棹發閩中
遠䆠無遺累歸帆得順風湯池看蘚刻往返似南豐
建寕北苑(宋寧宗曾開邸於此)
北苑繁華歇名猶博望尊野花疑靨珥徑草半蘭蓀
軒縣歌鐘暗宫樓峻址存我來凝眺久喬木晚煙昏
望嶺
谿嶺無千里﨑嶇半月間事機須勇退天意許生還
順處從多厄趍時免強顔越禽忻我往長路語關關
鵝湖道中
細路山園静煙蘿野寺濃俯躬升峻嶺仰面看喬松
道在從時背才疎助性慵有身官不属一任老龍鍾
(是日得臺報故云)
題柯山寶嚴寺璧
同遊者山長趙文龍前教授徐夢龍兟
友教官余性道(二人皆廣信人徐有文筆甚健)府推官
保定張式儀卿别駕東平陳珪國寶子
公孺侍行至元庚寅冬十月望日秋澗
老人題
龜阜西南麓名山世未雙爛柯仙有局絶觀石爲矼
事去空遺史風恬愛此邦來遊情眷眷留詠寄僧牎
喜得陳張友來遊興不孤江山開怪供風月閟清都
閱世驚棋局看題倒酒壼暮歸應稇載只欠畫爲圖
首夏家居即事
懶幘從鬅鬢披衣任曳裾都忘身外事貪讀意中書
比老心能爾雖貧樂有餘繞園欣細履樹影綠扶疎
竹茂資泉潤花榮藉圃沙鈎簾来舞燕鎻樹護栖鴉
客至留酤酒吟長待煮茶幾時容却掃一向似仙家
方竹杖
節勁嫌圜甚形方與衆殊任從炎漢斵不變魯人觚
心曠謙中守姿堅義外扶蜀笻非我友釐簡乃吾徒
枯燈花
步入東瀛丈吟看北檻花春風收翠葉烈景發炎葩
一氣元無間孤根乃爾差鄭箋初不及党詠只空誇
送杜簽事之任江西
憶在齊州日同䏈憲府鏕群居推健羡孤繋更超遥
此去雖殊域規爲秪舊條將身能道護所至儘風標
和幹臣重九日兩中醉歸韻
高會有成約寕爲一兩妨烹鷄酌白酒煮芋臭秋香
落帽同嘉興霑寒等陛郎醉歸從健倒聊復少年狂
今歲登高節佳招兩有妨閉門時隠几掃地静焚香
安得黃金酎同傾白首郎醉鄕多樂事何祗發詩狂
(事一作地)
舍弟仲略題孫鞬郎名字說後
訓汝諄諄意竒文見廼翁洞堅威可大棲鵠體湏中
旣應開先兆當知矯揉功遠期遺近效羽夾看摩空
贈欒子英詩(子英冠州人時爲農司從事)
子英外郎孝廉士也十年前予與共事
於沙麓者凡兩月今歲秋將
命過衛踵門來謁話間因及親喪事弔
以伏臘二氣遇之者固異然殁而不壞
及膚髮猶生如欒氏二親者蓋亦罕見
豈廼翁與媪生有所積而殁有以孝心
之所感者然邪乞言顕親書此爲贈其
辭曰
孝感元多異欒翁見化形初終神不昧將祔兩猶生
盡謝青蠅吊堪書翠琰銘百年風樹底悽断蓼義情
贈岳鍊師仲和
今年八十四健勝去年時豈假還丹力沉潜繕性辭
骨清儀野鶴神爽見毫眉更有虚明處物来多預知
月桂
花名誰品藻歲與月華新不爲孤根細能留四季春
色深丹竈術葉映碧苔䄄我近雕攔側終朝倚杖頻
賦白鷼
羽族幽閑品霜毛縷黑章聳冠矜耿介(蓋用棲止不雜於象禽也)
頋影惜飛翔去備虞人貢行觀
上國光刷毛琪樹底無夢海山蒼
京華舊俗歲終廿四日諸神上界夜家人
設祭遣奠致詞且有遏惡揚善之嘱遂作
小詩庶見風物
五祀開三代人間閱歲華交更同選調遣奠具餳茶
天闊神驂馭燈清喜結花逢新如有問萬一善相誇
和曲山冬夜即事韻二首
清苦周南樂居官素有聲老天何汝困公道欲誰明
瓶罄憐三白衾寒盻五更捋鬚儔賞識吟苦撚霜莖
雪夜清無寐瓶笙細有聲茶鐺吟待熟虚室白生明
白髮催人老青陽廹歲更湛思盤露重何意望脩莖
奉酬舍弟仲略見竒之什
隔闊三年别回還萬里程細吟違遠句深見友于情
路眇霜風勁吾衰體履平家貧渠亦老一動不爲輕
挽宋耀州漢臣二首
每有遊秦士慇懃問宋侯相望無兩紀一别便千秋
斗酒新豐客堂封渭水丘題詩何限恨老淚不成流
斗酒新豐客龍門接上游相望纔兩紀一夢便千秋
銘德辭無愧親民政最優兩行知巳淚撫卷爲君流
辛夘歲十二月望日大雪連明信宿開霽
日色暄妍如春乾坤清淑之氣肅肅可挹
數年來未之見也作小詩以紀
我覺今冬氣全關爕理權一寒嚴往歲三白見豐年
地掩浮陽静天開麗景妍不應薪米價愁計畫义錢
五加皮酒
服食閩中士加皮說異常精華含五氣𥙷益最多方
不羡黃金載長澆白玉觴豈惟除濕痺志意日安強
題杜氏六子名後
六子名三老餘芳見故家翰音鳴彩鳳翠茁映蘭芽
出拜濟南日今看漳水涯一謙能事畢題詠復何加
燭花詩李真人索賦
燦燦銀臺燭淸光散彩霞誰分壼内景來種火中花
一轉芝垂蓋孤芳蕙茁芽殘年如喜合世事任無涯
火&KR3898;
兩手寒來瘃摩挲頼汝温形骸雖土物氣勢炙權門
燕王休誇暖湯婆可比尊心兵全不起留在谷神存
題甘河遇仙詩卷
愡怳甘河遇生龜脫慤時二仙形姓字一酌悟天彛
入道兹玄徼尋源接上池崞山文最雅略不見諛辭
和仲常牡丹詩并序(三月廿三日飲中作)
仲常良友氣温而德雅余愛之重之未
有擬諸形容爰因賦詠遂見賡歌故情
之所鍾有不嫌於太切者其詞曰
漢殿承恩早金盤薦露新色酣中省藥香重錦窠春
儘殿群芳後誰辭載酒頻淸如司馬相也作插花人
題郝氏世德碑後(其嗣侯今爲蜀省參政所謂和尚萬戶者是也)
故國非喬木雄藩有世臣河山盟帶礪勲業畫麒麟
白羽沉蛟匣靑雲滿後塵雅歌平日事遺愛在斯民
草昧經綸際恩威見郝侯功成韜將略德洽配汾流
金甲春農野黃雲畫角秋衰榮何百世千古仰山丘
八月十二日夜病不能寐步月逹曙
官事未易了癡兒昧獨勞病多和夢異蛩若爲秋號
事業靑燈苦星河紫極高
帝城人海裏汎汎一漁舠
大行皇帝挽辭八首
至元三十一年歲次甲午正月廿二日
癸酉夜亥刻
帝崩于大内紫檀殿旣殮殯于蕭墻之
帳殿從國禮也越三日乙亥寅刻
靈駕發引由建德門出次近郊北苑有
頃祖奠畢百官長號而退臣惲職在詞
館追思不巳作挽辭八章庶幾鼎湖攀
髯之意其辭曰
欒水
龍飛日長楊羽獵時
天顔凡五見雨淚遽雙垂化日中天赫
隂靈萬國馳何由知
帝力耕鑿樂雍熙
晏駕纔經宿幬車出建門千官紛兩淚
六馭迅龍奔雲氣蒼梧遠天山禹穴昏依光瞻日月
頌德象乾坤
威破群䧺膽恩藏四海心聲明三五盛垂拱九重深
國論多儒断天機入
睿臨小臣𠢐面血無路灑松林
聖神由廣運纂述到無加禹甸逾輪廣殷邦極靖嘉
遵臨三紀久遽陟九天遐白首金鑾舊長號自倍嗟
端月辰臨酉
淵衷弗寤興紫垣蓬彗學𣏌國駭天崩法從嗟何及
朝臣痛不勝
聖靈知在上春草認封陵
去歲回
鑾輅旌麾擁萬靈今春辭畫翣弓劒閟泉扃
黼扆虚瓊島雲龍慘
帝庭(是夜殿庭間有光煥爛若燈燭然良久方散)詞臣思𥙷報淚濕簡編
青
論治方堯禹求賢到釣耕民區無二上廟筭有竒兵
萬寓風煙静中天
日月明小臣思頌德終了是強名
帝系三宗上麟經一統尊火盤承正據虎落入雄吞
窮蹵南交獸奔騰北海鯤不教擒一索遺恨付
皇孫
題冀州馬同知拜慶詩卷(時九十七官鄕里時恩不轉)
矍鑠征南將忠勤爲國知任官無調轉享壽到期頥
錦爛行春里香生拜慶詩滿前蘭與玉又見福生基
秋日下直玉堂
下直玉堂廬閑拖過市車秋風殘暑候積兩暮凉初
撥置難行事尋看未見書萬緣前巳定不樂復何如
餞安南國王弟回鄂渚
萬里朝天道歸軒寓武昌觀光吳季札助順漢閩王
寵渥心逾赤詩新桂有香庾樓回首處秋月興元長
雪夜聞鐘元貞元年冬無雪十二月廿一
日夜大雪喜而作此
雪屋燈淸夕疎鐘定夜鳴撞餘週遠韻聽久喜雙淸
爐火留孤坐茶鐺待一烹巳眠猶未寐詩向枕邊成
王氏拜慶詩(并引)
集賢大學士王顒太夫人張氏元真丙
申夀八十有八視聽聦明起居康健剪
製纂組之事老猶能工正月十四日蓋
生辰也中書右丞張公以升堂拜禮義
重諸人前期誕彌啓之
太毋特召見宫閤存問再四嘉其賢淑
留讌賜幣下暨二孫皆霑
寵渥明日翰林諸君相與舉觴上夀百
拜獻詩猥當卷首
九秩康寕夀親承
燕賜恩香融彤管煒春滿綉輿温世與名郎孝天全
五福尊佩環聲合度清響徹宫門
賈仲和慶八秩(君前來魏國文元公遠裔其家世備見遺山所撰千)
(秋後錄)
太史徵文獻隂功滿諫章諸孫宜曼衍八秩見康強
孝義聞東魯簮纓慶北堂千秋遺錄後奕葉又生光
慶閻庭直夀毋詩
洗髓黃眉夀儀尊五福全雍容班姆訓潇洒謝庭仙
致樂孫能飬居官子更賢霑恩行有日香重誥鸞牋
送喬元朗
疆理初無外乹坤大統齊
漢恩同一視星鳥望中低海甸沉銅鼓
天書坼紫泥
皇威能遠暢歸旆拂雲霓
榕樹
南來過劒府嶺岸樹多榕繳結如蛇蚓堅凝比栢松
葉芽生挺代隂影散芳濃鶯羽群飛日凋零却是冬
五言絶句
贈高邑趙教諭
坐久槐花落黃金滿石牀一杯春露冷情話不知長
冬藏和曲山詠懷嚴韻
吾道有汚隆人情逐冷暖自憐心事佳不覺天機淺
(一作克教私意無任使天機淺)
貧居固鮮歡漏盡行當止只有若吟心時時爲商起
巨鈎釣鮮鱗其勢兩難着何當掩長圍爲君獵麟脚
却掃苦未能人事日復日泛愛聖所稱亦復論損益
才疎詩倦吟年老酒當止君看古井波澄湛自不起
安坐
此心與天游老我無繋着坑頭有春温安坐收兩脚
讀史
紛紛世利塗翳翳桑榆日賢哉向長心一損勝三益
詠梅
折来何處梅自擬孤根暖寒花本強顔風味空不淺
已亥歲門帖子
不羡陶朱冨非悲阮籍窮愛君思道泰憂國願年豐
䟦吕丈扇頭
井道飬不窮濟人非望報過飲投青錢取廉非正道
秋雲自激
行雲映空明㛪妸飜輕轂風吹不成雨日暮空相逐
夢中得
燈殘細暈黃月落孤牎白惡夢不成眠幽魂驚撇捩
出門二首
因酒敗佳意方知百拜輕忘機甘李喻重賦赤霄行
疎拙傷吾性傾危見俗情出門山自好秋色浪峥嶸
望淮
朝日慘無色昏昏水氣間到淮猶數里隔岸見尖山
夏夜
庭竹影扶疎清風晚騷屑夜凉人未眠卧看牎間月
出門
東風吹隂霾朝來晴霽開抆眼門前去青山城際来
雨後看山
西山色蒼蒼雨後如新沭天高晴意寬歸雲滿巖谷
夢中得
持酒濯利劒青蛇光黯然金鞭鞭駿馬汗血沾錦韉
喜雨
癸丑六月旱草木變萎黃夜來聞雨落起舞亂登床
秋夜
西風入庭樹掩冉衆葉鳴幽人不能寐愛此秋雨聲
中秋制中對月
露冷庭梧墜天高月影長清光不堪掇和淚濕衣裳
披襟
凉風東北來蕩盡中夜熱起視河漢星微雲淡明滅
秋磵先生大全文集卷苐十三
