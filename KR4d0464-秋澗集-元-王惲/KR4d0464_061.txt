秋澗先生大全文集卷第六十一
碣銘
故善士張君墓碣銘(并序)
善士張君諱從禮字仲和順州龍山人大父德仁有
耆行鄕人尊敬之禰義嘗任燕工技府緫管既老君
當襲職請於府曰親老需侍余志巳定弟從順賢而
克荷願卑之竟以從順嗣仲和姿清介不隨俗上下
嘗從澹游先生學詩甚自憙也事母教弟以孝友聞
承顔讀書外室屢空宴如也君既不樂仕進嘗曰菽
水盡歡不害養志三釡五鼎非所願也至傭筆以供
朝夕平生友非逾已而不交曰吾將安倣施非當受
而取曰畏將曷勝弟從順洎婦併殁孤姪敏方三歲
爲鞠育成人過於已出至贅子智於友生羊舌氏家
仍爲敏納室是亦人難能也詹事張侯高其孝義憐
其窮獨出楮幣數千緡付之約得子錢悉助親養君
以義重德薄謝弗敢當郡國知其賢以孝廉累辟亦
不就臺憲廉得其實旌焉復之終身君悚然嘆曰人
子奉親理固當然因而有加邦之教也顧從禮何足
以爲上明分有如是者所居曲水里有亭沼
植花挺若儼侍温凊暇日哦其間有問者
事子姑去自號栢溪主人左山商公
得贊之京師之明年君來謁
見眉間今雖巳矣尚
能以孝止善者也至元癸巳
春母氏弃養以哀毀致疾是年冬十月三日考終牖
下得年五十有六配劉氏亦能安君貧窶早世生子
智及二女適裴氏王氏再娶董亦前君殁生子曾葬
璮州密雲鄕之王冡原友人劉某重契義介嗣子智
中表其墓以君篤行有類古人者爲之銘銘曰
堪輿兩間子軄不易孝爲化源融而友悌君於二者
行不少匱濟以廉貞大錫厥類目爲善士吾言匪比
其善伊何可欲之謂况乎質美而學行方而義繄匹
夫而化鄕人曾克施之弗異五十六年爲樂也洩洩
去水來山密雲之隰隠然斧封山塚屹立是惟吾曾
張仲之室過者必式(後漢張羈性孝讓舉動合礼鄉人号張曾子)
故雲中高君墓碣銘(并叙)
君諱祐字仲和其先雲中人高祖巳來遠昭穆無可
詳者伯父與考金季家撫州以財雄邊伯父德真字
伯諒潜德不仕考諱德榮伯寬其字也姿醇厚鄕黨
以德人稱嘗以勞槯豐利酒伯母暨君之妣皆張氏
女以姒姊而列妯娌伯生子曰信字仲禮曰義字仲
仁信美丰儀虎睛豐頥耳珠赴海以樂終君實仲之
嗣皃敦厖性孝悌及長雖混迹闤闠衆不敢以尋常
期初燕雲失守豐利府君避地南遷汴梁壬辰歲例
北徙以實衛墟君與兄信素負心計相與謀曰衛居
天中寔通都劇邑百物夥繁合散於此若以什一與
時馳逐可致屋潤遂主貨殖爲業君爲人篤信明敏
不底藴留既易彼取收息且廉故聲實四出商販輿
集其門貲既饒奓不忍顓利自濡以東多益寡爲得
每每貸子錢有不克償及群居邸舍積僦直而負者
審其窘悉折券無難色由是三郎以長者稱於中外
至元十九年五月四日以疾終于家壽六十有五三
日葬汲縣汲城鄕南王里之原從新阡也配張氏與
君德良稱生四子長曰明福以通幹由泰塩管勾任
河南府交鈔庫使次世英世顯世昌孫二人曰蔓曰
莘姪三人曰夢得鄕貢儒士前君卒曰世傑世寕姪
孫二曰革曰華重孫一曰復亨明年明福以墓碣來
請銘余以同里巷者五十年知高氏爲最詳即其冨
潤齒息而論盖自高曾而降凢六世雖荐更世故以
孝義勤儉同居不析故也至君承父兄餘業益光大
於後内則齊理嚴肅以身率先族属家僮千有餘指
無間言日趍事惟謹屋廬被服務從朴素常以驕靡
爲戒外則持心近厚與物無滯敬畏官府奔走輸辨
未嘗少厭所患謀生之不勤胡恤王事之時亟也自
壬子通閱後高氏迄今爲河朔名數之冠豈偶然哉
故遠服賈者雖千萬里外念寬厚饒裕獨以高氏爲
讓矧高氏以義致利義重於生因貲致冨冨而不驕
爲子孫又能求銘以昭世德是又好禮而知本者也
焉得辝銘曰
冨壽五福先匪欲厚能卑全
高氏起雲燕凢六世財雄邊
重利始南遷編衛氓迹市鄽
居家里無間言我屋豐利匪顓
益寡乏貰子錢長者称動河堧
供厥賦日翩翩曾不憚生勉&KR0999;
業攸久族嬋嫣服而食耻華鮮
孝與義爲周旋勤不匱理固然
継之者當鑒焉行山秀淇水淵
高氏裔與並傳
新鄕縣尹劉君去思碣銘(并序)
衛之属邑曰新中鄕其地距太行東麓桑土衍沃浸
以清泉之潤民俗殷阜自昔號河朔望縣惟其物廣
而訟嚚路衝而務劇故治称爲難然渴餒而易飲食
者民之心也得其人苟有以拊而安之將見民戴之
如父母仰之如神明惟恐來之暮而去之遽也維至
元卄六年南宫劉君理由江淮漕莫來主縣治君姿
幹敏有機警相時處宜果於裁断既視事思有以事
集于上民便於下於是舉條章明約束均賦役却造
請凡轡馭之急遽者馴而致之不務高遠率先以身
爲度縣當關陜驛程使馹轉致日相望於道吏民疲
於供頓君量其輕重處之有方無名而求索者皆以
理謝之則乘間侵牟之弊日就歛息廨舍一縣具瞻
陋不克治事非所以整暇也計材尤工易故而新增
葺者十餘楹復起蕭相祠㑭吏曹不自鄙薄以信景
慕邵公橋跨清水上歲久墊齧兢於履危乘隙大揵
硔臿斧官柳爲梁方之舊締既高而固役不知勞而
民免病涉至治道塗取通快堙汙夷峻徒行輦致坦
不少阻歲時邵農褁粮自隨周行田里未嘗追呼俾
妨時作耕稼蚕績檢括課視切於已私復諭之以勤
儉申之以孝悌使遷善而遠罪由是邑里感念昏於
作勞生里且滋殖矣下迨鰥寡顛連亦行得所流逋
聞之稍稍復業故賦稅輸納不及期而辦詞訟繁囂
不俟約而簡君以令行民信教烏可後乃出巳稍崇
餙廟學如蓋瓦級塼之破壞者丹堊漶漫之不鮮者
一完而奂之復葺黼座陶祭噐周繚崈垣外障儀閈
春秋釋菜禮容爲增肅暇則禮師儒率僚吏暨邑之
子弟聽其講說使知所務故三載間庭無留訟牢戶
爲屢空至隣有疑讞滯而未决者上官倚之丕蔽而
縣之治否爲可知已君既更耆舊苗仲牛世麟慕賓
羅從玉郭昌祚席安等懷其夙愛有思罔置者來謁
文以垂示于後辝再四不克仍覧觀件狀而次第之
且寓夫余之所感焉嘗觀兩漢循吏政顓風化子視
生民訓牖惠飬如恐不及凛然有三代遺風惟其浹
洽於民者深至故所居即化所去見思有起祠樹碑
以表夫永載遺賢之意非幸也宜也迨叔世司牧者
昧於治軆苟簡貪墨習爲當然其可聞者不過曉簿
書以爲能飾矯僞以干譽其於民之休戚漠然如秦
人視越人之肥瘠甚者因之以急張臨之以形勢剥
民之肌以膏其身傾民之産以肥其室使民畏之甚
豺虎惡之劇寇讎告訐謗讟無所不至以理勢論之
亦宜也今劉君以勤強幹敏力矯時弊致績用章著
吏民稱道如是可謂能也巳是宜銘銘曰
天下之事孰覈孰綜政發于上相臣是控事終于下
疇致厥用相湏成務匪令奚共雖百里間務實煩開
有社有民有賦有貢兵之貧難民之疾痛期會簿書
風俗獄訟我剖我决我承我奉粤惟良能治之有統
千室鳴弦五袴流頌以致朝堂令無太偬庶事日
康四方風動增秩賜金璽書褒諷繄𡭗責望得人爲
重暨暨劉尹事功自憙挺身頽流卓𡭗爲治不務高
遠不涉苛細相時致宜因利而利瘼自我蠲聲由實
致所以懷思去而罔替截鐙願留非愚敢覬胡若稱
述垂聲來世刻石縣門永照鄘衛
故太一二代度師先考韓君墓碣銘(并序)
君諱矩字某其先爲大梁望族曾祖璹五季時官司
諫以銀青榮禄大夫致仕避地北渡遂占藉爲衛人
祖奕大觀末舉茂才數爲縣有聲父渤金初登進士
第有文采終獲嘉令君自少以疾不仕資慈祥家故
饒財心樂施與凢親舊貧窶里喪有不克襄事者至
傾刮嚢篋以賙其急或者來謝曰非初心也鄕黨以
長者稱天眷間太一始祖真人以神道設教遠迩嚮
風受籙爲門徒者歲無慮千數君舉族清修信禮爲
尤至香火之奉雖寒暑風雨不爽厥德巳而君内子
閻以嗣事爲禱真人篆丹符令吞之且曰汝家積善
久當産異人既誕師果有竒表真人目之曰他日輔
興吾教者此兒也甫免抱即留養道宫三歲識字七
歲善書既長儀觀秀偉慧悟絶人批荅辭章捷若影
響由清虚師主盟法席二十餘年輔興之言有充而
至於極者今追定仙號曰太一二代嗣教重明真人
由是而觀韓氏一門之積其來固遠以有是子而論
之君之德槩可見矣雖年甫中壽師易韓爲蕭至於
克荷玄綱光隆教本在韓宗亦爲不朽君既殁重明
躬葬君於四門里祖塋之次母閻氏祔焉禮也六代
度師全祐顧惟傳嗣之重猥及余末于何以圖報維
是師真所從出者其潜德幽光表而銘之中心庶獲
少安乃以刻文來請師於某祖妣妙清君列叔父行
義不可辝遂(叙其)世次而系之以銘銘曰
作善降祥長惡得厲在理必然随感而至赫赫韓宗
德顯河衛衍慶及君滀而&KR1343;淪俟著而發乃生異人
異人伊何太一次祖提挈玄綱鵬騫鳳翥庇及本宗
光隆丘土松栢蕭園連崗接武神格仙遊有來容與
風駕雲軒同飜共馭純化追遠歸厚來昆泝流尋源
以表道根勒銘墓石永賁四門
太一三代度師先考王君墓表
君姓王氏諱守謙字受益博之堂邑人世以播種爲
業致資産豐阜田以井而計者九桑以株而會者蓋
萬數焉遂爲里中鉅家然闔門善良薄於世味奉道
之心亟若饑渴聞太一教以符籙濟度世厄所在奔
是惟恐其後君乃與其配李氏欽挹真風不遠千里
■為門弟子量家歲費外悉以嬴餘爲本宫香火供
有子曰志冲即今太一三代度師也師生而歧嶷七
歲出就外傅應對進退皆中禮度及毀齒善記誦喜
讀老莊等書初君董田務於野午憩蔭下寤寐間若
聞呵喝聲見數青衣人導一童子前來且曰天仙過
此可少避恍視之無有適師持壷漿來饁君異而不
出口自度是兒恐終非田舍中物也及長父兄與議
婚不許曰去家入道乃所願也遂禮二代師爲黃冠
以經明行脩得度入道士列既嗣法席遭遇道陵特
賜號玄通大師君聞而喜曰天仙之異誠有驗矣且
曰平生奉道獲此實報王氏爲有後矣享年七十有
六考終牖下師以礼葬本縣王莊里祖塋之右母李
氏祔焉今度師勑定仙號曰體道虚寂真人其師真
之德靈應之蹟詳見墓碑兹不復云六代度師全祐
嗣教之七年自燕命提點張居祐等以禮幣來謁且
致其意曰道家者流雖崇尚玄默而太一教法專以
篤人倫翊世教爲本至於聚廬託處似疎而親師弟
子之兩間傳度授受實有父子之義焉今三代師真
其在宗門表墓有碑嗣法有傳可謂光且顯矣然物
之在天壤間未有無本而出者今末有餘荣而本爲
寂然豈厚人倫輔世教之理哉敢百拜以表辭為属
幸憲使無拒予以師之言誠爲知所本矣遂諾而作
之表
故真靖大師衛輝路道教提點張公墓碣
銘(并序)
道有綱紀需人而後弘如上承師真下綜法務以公
材吏用而開玄佐之功者其鍊師張公乎公諱善渊
字幾道趙郡平棘人生有異相比長言灑灑有序父
溥嘗任衛真縣酒坊使時太一四代祖中和真人提
點亳之太清宫溥素挹真風日侍師於几席間沾沾
然而喜曰吾兒知所於託遂參禮爲門弟子中和人
品高邁道價重一世與游者公卿賢士夫一動静語
默皆中倫慮公親炙旣久日有所得與之俱化若時
雨然歲壬辰河南大兵公與中和隔離者久之既而
聞師北渡稅駕於趙廼奔奉焉師忻甚曰奔奏䟽附
吾宗門有人矣即令知太清觀事丙午夏四月侍中
和赴
太后幄殿及見亦霑寵眷奏受真定路教門提點仍
賜白錦法服命代中和頒錦幡寶香於崧高太華二
■以祈福祐時衛之祖觀兵燼後鞠爲草棘中和卑
■經理不三數年神庭燕處頓還舊觀壬子夏六月
■從中和北覲嶺邸加號真靖大師改提點衛輝路
道教事甲寅歲復奉■旨致禮嶽瀆癸丑冬詔天下
赴燕長春宫修羅天清醮公奉五代貞常真人
■會其所以致顯宗教推轂嗣師高出衆表俾道流
公力居多巳未春
上南廵臨幸壽宫時公以疾不克朝謁■上言念舊
近侍存問仍賜御藥葡萄酒服之病良巳故中
統二年換受■宣詞有云操持堅正祭醮精嚴隨師
遠覲於闕庭奉命敬祠於嶽瀆巳加玄號宜煥新章
之旨道論爲榮焉公資清峭貞幹臨事敏而善断馭
衆肅而有方雖一言話出人意表不肯碌碌混常流
中生平憙讀書於老子最有得故行巳接物多掇其
微妙至於禱禳醮祭内嚴外辦綽有餘𥙿兩從中和
北上沈幾先物往返萬里無不如志嘗奉■旨給諸
道度牒䳽馭所經例有贐公略無私焉其清介遠大
又如此壽七十委蛻於太一順事齋室實至元乙亥
正月卄五日也越三日陪葬祖塋之次後八年六代
祖純一真人念公有力宗門在玄士爲傑出有不當
泯於後者丐予文以識墓竁因摭其行實而系之以
辝銘曰
真靖受業始於中和荆璞雖美
噐成琢磨東&KR0801;北渡載造玄科
用匪其人道將若何公綜玄務
辦於益多龍庭再召萬里周旋
竹宫咸秩羽服雲闐尊師顯教
我力孔宣玄綱張㢮︻曲而全
道價軒輊濟之以權■塵而下
歎其才賢僊游有限道舘驚捐
斵石紀行以大斯傳雖高深弓易位
尚知爲玄門之玄
提點彰德路道教事寂然子霍君道行碣
銘(并序)
國朝甲辰乙巳間鹿庵先生教授共城不肖亦忝侍
几杖時有爲全真學者重玄李練師自相下來買田
於卓泉立棲真别舘既而重玄北歸委紀綱士霍君
明道爲之營建不數年剏堂殿廊廡煥然一新際泉
兩涘盡植巨竹隂蘙數百畒中搆筠溪亭招致吾徒
徜徉笑傲其上由是卓泉道院聞於遠邇簉名洞天
福地之末雖重玄創始之勤而霍君明道實有力焉
師諱志真號寂然子明道其字也系出安陽縣秋口
農里大家父諱澤嘗夢一麻衣道士云自天壇來求
託宿許焉寤而誕師幼不好弄寡言笑既長性淡泊
不樂榮利弱冠辝親學道父憶夙徵即允其請廼詣
相之天慶宫禮重玄子爲門人全真家禁睡眠謂之
消隂魔服勤苦而曰打塵勞以折其強梗驕吝之氣
師從事於此者閱三十寒暑略無憚色重玄諗其爲
受道噐命主治玄門事挺志誠礭措畫井井有法及
卜築蘇門委之鋪敦教基弘演宗緒俾特逹而有所
樹立焉師披荆榛掇瓦礫攻苦食淡擴充師志復闢
農畒創水磑廣資生理培植教本致遠邇尊礼學者
日衆至於齋廬深静井竈修㓗遊人過客如歸而仰
給焉道俗推舉任輝之威儀師滌除玄覽痛自澄治
務正已以格物有辨訟者率用理遣不知官府爲何
事羽流敬安一方凝重至二十載之久年踰耳順相
■吏民宿仰道價請主天慶宫既至受提點彰德路
道教事凢十有三祀年尊德重不俟言論而衆自化
服以某年月日沐浴易衣冠無疾而逝夀八十有一
葬安陽縣王𥙿里重玄仙塚之側師半度清逸若山
澤之曜外朴而内敏質直而尚義簡重自居處事得
時措之宜和同光塵接物無徇俗之弊其訓導徒輩
言約理到以身爲律度可謂純乎其純玄之又玄者
也門人杜志用夙承提誨圖報無方琢石紀銘期傳
不朽乃介太一純一真人李公來属筆予既重李請
又與師有夙宿之雅既叙其行巳而系之以辝銘曰
道之大原玄文五千誕誇索隱匪其正傳質禀貞素
心地善渊惟卑也全内思静&KR0825;耕田鑿井順乎世緣
修已求志繕吾性天無欲觀妙是爲道之自然尚無
往而不可孰間朝市之與林泉若人者雖乘化而委
蛻安知其精純之氣不乘冷風而仙耶門人攀慕白
雲翩蹮勒銘松臺何千百年
凝寂大師衛輝路道教都提點張公墓碣
銘(并序)
師諱居祐字天錫世爲汲郡人父道用居樂善東北
坊以茗飲爲業師早失怙恃兄居仁訓育有方甫長
愿立如成人然向慕玄風亟若飢渴思得大宗師依
歸以果其腹歲壬辰天兵下河南時太一四代度師
自柘城北渡應大將撒吉思請主新衛昭順聖后祠
居仁舉家崇奉遂命師爲門弟子居無幾何度師北
遷住趙之太清宫以師童侍有年謹敬不怠念焉遂
度爲道士俄命掌觀之廪料出納詳明儉而中禮曾
無撮龠之悞度師稱其能時衛之祖觀兵後燬廢掃
地度師遣提點張善渊詣衛興復且請師以佐葺理
允焉師爲戮力從事小大之役率以身先之既而張
侍䳽馭北覲營建事師獨任之不十稔壇殿齊室下
暨庖湢庫廐井井一新巳酉春中和真人還衛頋視
喜其得人已酉冬中和昇寂師辦易葬事焦勞爲多
丁巳冬以事召赴行殿勞歸霑衣幣有加還貞常真
人以師貞幹有節命知宫事継陞充提舉中統三年
上遣使植碑夀宮師復趣辦不踰其素於國光有華
至元十九年六代純一真人嗣主法席以師道行純
粹勤恪有功言於朝宣授凝寂大師衛輝路道教都
提點七年間道流推服教門增重焉卄六年二月五
日得寒疾再宿談笑而逝及歛予臨視面如生吁亦
異哉享年七十有二越七日提點范全定等葬師於
四門里祖塋之側礼也師爲人樂易無機械苟有過
湏問之人而無憚於改不然咽若有物所梗其歴事
三師前後五十餘載護道服勤始卒德不爽純一真
人以予鄕曲故持狀來謁銘因憶十九年冬予寓大
都道宫適師與會宵永無寐龕燈爐火尊爼談舊嘗
及萬靈坑事悲世故之無常悼逝者之如是凄然動
華表歸語之感故師每歲例清明后一日丐歛酒肴
楮幣等物斗量車載展祭塚次以慰鄕梓冥漠之魂
■恐其心之不盡也其於存殁兩間亦追遠歸厚之
意也歟是可銘銘曰
太一設教幽顕兩通凢曰云為
湏人乃崇猗歟張公德度冲融
致身福地逢教之隆敦兮若朴
發之天衷寂不俗絶勞而有功
師事三葉罔異初終一朝委蛻
爲報何豐祖埌之東萬栢葱籠
陪葬其側若堂有封鑱銘表石
永示無窮
故卓行劉先生墓表
先生諱德渊字道濟襄國中丘人性癖直有操守好
學能自刻厲及游滹南王先生門思索辨惑等說自
是饜飫史學爲專門之業古心古皃非禮義不妄言
動一芥不取於人朋友死雖千里遠徒步必至覩前
賢竒蹟偉行擊節嘆賞而不能自已至椎耕牛以饗
竇王殺乘馬而祭昭烈其或憫時之艱急人之難切
於巳私而不置也始則人大以為異既而疑焉終廼
嘆服曰先生篤行直躬守死善道者也北渡後赴戊
戍試魁河北西路逮中統建元三府辟其行能授翰
林待制晚節知圓鑿方枘不能與時&KR4419;匼乃以所得
成就學者立言傳後著三爲書數萬言其說為天地
立極為生民立本為聖賢立法敷析温公通鑑數百
條技翊章武俾承正統及見考亭綱目書多所脗合
沾沾而喜曰吾天地間可謂不孤矣又通古文竒字
士多傳習之凢經指授者雖節目磥砢表表有所立
或惜其獨善不顯諸用然振衰善俗激厲後人多矣
太保劉公左轄張公以鄕曲義來周卹皆却之曰吾
非踽踽凉凉閹然媚於世者也至有以禮願交而弗
之允者許魯齋每道邢必式閭致恭而去壬子秋不
肖始覿先生於胙對榻學舘夜參半歘起撼予曰吾
於漢丞相亮論議際有所得惜不並時當有說云云
至元壬午予按部夷儀謁先生於天貺齋棲遲蓬蓽
心融一天自樂其樂英發之氣至老不裵先生近何
(述曰)適作四兇辨天府七星挽章于以張皇幽眇振濯
漢靈一何壯也臨訣握予手曰吾耄矣斯文未喪子
其自將行有以卑之既而聞卧疾慮乏調養詢諸友
生始知先生有子樸早世女孫一適康氏子新婦女
孫皆不聽侍疾卒年七秩有八時至元丙戌九月卄
二日也葬蓬山之西丘後十五年晚進王寧合鄕國
議來請曰先生學貫三才養素丘園行嫓於古人望
高乎一世没當易名用垂光範予謂寕曰士風之不
振也久矣道義之斵喪也微矣安得高風苦節如先
生者哉昔孟東野以詩鳴唐張藉私謚曰貞曜程伯
淳以道自任潞公揭之曰明道今扳二例如以卓行
加之則名與行爲顯允矣門生民部尚書戎益將礲
石表墓以圖不朽大德三年龍集已亥仲冬吉日翰
林學士中奉大夫知制誥同修國史秋澗王惲爲之表
秋澗先生大全文集卷第六十一
