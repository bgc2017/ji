秋澗先生大全文集卷第四
五言古詩
遊百家巖四十一韻
兩紀山陽城行役凡七過佇瞻百巖雲屢往屢不果
亭亭白塔顚望遠幾招我今秋若有相老玃脱籠鎻
二三會心友與遊無不可初從萬戶門迤邐陟層坷
石林轉幽深到寺氣幾耎截雲駭巨屏勢軋坤軸妥
天關瞰絶巔黛色潑峻朵三纏上杳冥兩岫巧包裹
谷深餘繚曲石怪欲垂嚲何年緇衣徒詩境闢飰顆
或疑巨靈斧擘削乃尔硪僧殘失珠寶寺圯驚甑堕
寒猿從何來跳踉不能箇近人不少怖掇拾落殘菓
有草名龍湏纖潔豈容涴崖絶不可攀殆似衒竒貨
最憐明月泉流瀉不細瑣玉虹貫山透噴灑螭口拖
我嘗遊三嵓景氣固雲哿未有此泉勝翕合瑶峪大
怳疑神物潜供飲結僧&KR2990;徘徊醒酒臺石老書字娜
憶當沉酣時萬象入眺卧八荒敞庭衢日月螘旋磨
下視區中人宜為蜾與臝復尋淬劒池履巇不辭跛
澗黑不可渡悵望藉草坐山僧似嗔余空踏苔蘚破
萬槲霜葉丹鍜竈烘熾火有懷中散公材大識或麽
至人戒其偏康銳不自挫當時朝右姦如會鬼見唾
吹毛不此施淬礪安用那徒為論養生竟落非命禍
長歌下山門世累訝許夥寵辱未足驚門閭續吊賀
吾湏人爲徒長往非所荷正煩日用間克我偏與頗
賦詩約重遊備豫木客和
謝王中丞惠栢栽
我家西河阡清隂不多植白楊風䔥蕭万葉空戞擊
君家乎種栢蒼幹照城壁移栽滿山丘鬱鬱歲寒質
丐餘𥙷不足雅意許波及恣取不我貪廣種庶多得
慇懃教之法水土要相適又云樹平壌根柢雜沙䃯
蒼官雖鬼庭在木躋壽域恨蟠泉窟深氣接太行碧
佗時兩喬林黛色看千尺大招遠遊魂納此衆香國
百年見諸孫鶻立大隂黑若問物從來渤海王氏出
飼牛辭
我性本疎拙壯年樂郊居况兹二頃田近在城之隅
兩紀官為家耕牛老無餘秋翻巳失計春種烏可虚
浮陽漲林埛我甽猶荒蕪傾嚢買雙牸典却杯與壷
齒歲固云稺野牧多形癯角浪黯無光寒氄躁不濡
服来試壠頭喘息久未蘇田家作雖苦大本誠在渠
嘗聞老農言力盛出壯軀時時過皂隖付嘱飲食劬
早晏日有常瑣屑豆與芻均勻細為和回噍皆至腴
頋立終所䑛對之為嘻吁半生遊䆠間代耕竊官租
雖乏濟物功遇事多直愚闘怯公戰勇不知夏畦䛕
古人發畎畆開務荷天衢有莘伊衡相南陽孔明廬
大賢吾敢望耻作遊說徒咄哉奚戚輩販鬻庸自汚
百里西入秦炊扅感妻孥養牲五羖皮其志還自如
越褐不掩骭夜半歌嗚嗚應怜南山粲中有尺半魚
一朝遇覇主立談開遠圖我歌意有在歸來事耕鋤
水溢継旱乾二年儉缾儲力田漢重科躬耕需壯夫
我老理當佚返與若等俱塗霑固不及風日儘瘁枯
筋力日衰耗毛髮不滿顱平頭七十數温飫帛肉湏
舉家二百指張口待尔餔田間一笑起謀生太區區
非關效周人白首悲窮涂庶配耒耜經因之𥙷叢書
種𬞞
風人憫東周饑饉何荐臻一飢未為窘二事胡並云
當其榖歉時一菜真偏思减粒倍𬞞茹儘足濟餓貧
我田在溪曲有圃逾一㕓十年廢不治草闇野井眢
飯糗日兩盂舉按𬞞爲先顧瞻畫义首日食無幾錢
甘受宣父誚課兒斸荒烟嘗聞饉不驚示貶中書堂
况我田野人鄙事亦備嘗東家乞𬞞子西家學種方
乂土作長塍繚垣為周防劬勞不旬時綠畦变天荒
朝來見生意次第青與黃春韭存夜氣夏葵茁屯芒
努力辦一飽藉尔為半穣大哉烈山柱齊物心遑遑
草木别珍味擴充神祖嚐雨露天地恩水土仍君王
智能創而述功用有至藏皇風眇無及庶物昭回光
配社德罔極万代詎可忘
餞王和之北還
王郎自燕來不見凡四載拜起寒暄餘命坐至于再
靡然衰俗中持身敬勝怠出言口不能遇事意何慨
闌翻譯語詳宛轉刀筆快幾年民部間奔走事多頼
負責在人先利心非所在所以郎曹官倚用例深愛
朅來衞南鄘治任將北邁為余閑著書論說餘教戒
探微尋墜緒發源䟽九派贈言為至榮在公猶謦欬
賤名見諸編儘足光世代常觀長厚人往往福未艾
行矣愿所守揚名此無外芸香霏版藉鴈署雜書袋
飛翔得所止早夜更匪懈會當長安陌軒翥看冠蓋
汲冡懷古
丁亥歲三月十八日觀稼西疇遂矣伍
城抵安釐王陵下歸作是詩者蓋自江
左平後竹書多傳於世余憂好竒攻異
者讀之恐有致遠汨泥之弊故不得不
辯云
濔迤伍城郡背水猶陣圖魏陵廢巳久磅礴如覆孟
草樹慘不春穿穴狐狸墟我來登其顚懷古心躊躇
憶當戰國際安釐亦狂且澤麋被臯比坐為秦人驅
敗亡自此始保邦何乃䟵不知身後藏安用書十車
上窺姒與商下逮蒼周書零乱竹簡光詭說何紛挐
征南辨已詳多出行怪徒稽古不適正死為毛穎誣
其中亟當辨阿衡被夷誅孔子修六經亦巳防姦汚
大書一德後薨葬開亳都在易最竒法安取理所無
兹焉万世程洋洋真聖謨何煩事幽賾致遠泥所趨
長歌望陵去樂過風乎雩
壽弟監使仲略
淇澳望鄧鄙迢迢千里途吾弟官其間筠林辦公租
十年凢兩見聚散何湏臾今歲乃天幸同歸在鄕閭
朝昏對無時談笑樂愉愉春風露堂飲盤餐雜肴𬞞
絲竹厭啾聒却去從歌呼曾及兩耳熱仰空作嗚嗚
張燈更大白要盡罍與壷都將積年懷一洗中無餘
健倒不知曙醉頭同與扶扣瓶得餘醖忘却公堂拸
(時以事候府下)兩宵對牀眠百篇詠徐徐静聽未容再恍陟
西崑墟鬼窟易作計大馬艱為摹吾弟擅所長愈吟
辝愈都意圓兼理到韻遠幾風䟽宛從尋常中竒倔
驚專車又如苛盤露細大皆成珠章郎五字吟花樹
欣游居今夕復何夕香滿先世廬近復示新作篇篇
商起予玉美韞櫝中得價不待沽倡者凡幾輩賞識
風雅殊今者重有喜不為文字娱君今知命年我亦
耳順踰素髮各滿領不樂復何如况逄初度朝怡怡
與之俱膝下分戲綵朋徒日依於我有一罇酒慇懃
三禱渠一酌願君壽金石堅不渝再酌官事利百吝
爲一攄三酌日康寧神相千金軀貴冨天所與道義
我所儲居閑未落寞畏涂足﨑嶇家理即邦政繄孝
與友于長歌復一杯此外非吾圖揔詩皆漫與此詩
吾特書
酬紹開提刑見寄嚴韻
我老不足畏閉門欲誰親按頭有遺經卷舒無時旬
平生未嘗學於焉究彛倫旣非目繫者補拙需以勤
其或少有得庶浹羲和春吾子四科哲勳名逐時新
迩來亦歛翮淵潜思自珍有時縱諧笑傾倒冠與巾
豈知寄傲餘落筆摛雄文客來示新作郁郁皆卿雲
繫訓狐
訓狐本悪鳥飛潜林谷間眎夜返爲晝聲勢何軒軒
矜凶聚妖異其氣幾神姦家僮夜得之縛致庭階前
目光爛兩炬狂躍倖一騫群兒頋之駭四走入席眠
我因為沉思善悪以氣宣古云鷹集軰不如鳳與鵉
以兹惻懚心遠彼凶與殘胡為止我屋夜半呼聲乾
女奴前致辝此物何足患西家養巳久逸飛偶翩翻
内疑始冰釋念之心稍安𬗟懷昌黎公心炳陽烏丹
弯弧親斃之絶類不使蕃揮策碎厥首亦與韓意然
長令杖端血著此一綫殷比跡孔段笏異世同不刊
起視夜何其斗插西南天蒸雲變曉黑漢漢來輕寒
明農亭
我田僅二頃近在清水涯䆠遊苦不巧歸來把鋤犁
樊湏披聖闢彼士當有為時有利不利一饑胡可醫
士而食其力安分至極宜繄予事農圃三歲慘不怕
四郊氣隆崇澗芼成悴萎釋耒得窮處日坐詩書癡
樵蘇甫有積瓶儲復無幾餬口恐不給奚暇卒歲衣
明農榜新亭此意空規規有懷靖節翁起為三徑資
分種粇與秫一䄒欣有期豈知事大謬折腰困憸微
歛裳即宵逝一粒不入頥蕭然環堵間老飢日相持
九華安足服嚼句充朝飢士貧理雖常念之令人悲
空餘身後名万古流清輝天運旣若尔吾道將安之
過此或有作殆與天相違
感興詩三首
中丞子初過訪憫及生事述此以見志
亦古人感遇意云
不製衣日僅兩杯飯得年過期頥此亦何足羡
是非■華軒口■悦芻豢平生未嘗學晩歲似有見
盈望五秉粟禦此飢凍患閉門了一經庶幾思過半
到羞澁百計若為辦人生霄壤間所卑恐有限
分外思錙銖有力不容綰傷哉道難或拊掌發浩嘆
士■不吾知胷次何磊落少當利害間鮮有不顚■
患在無定方多學昧所樂出處况大節未用從人■
開談話艱辛汝豈有求託譬彼飲與食孰不知飢渴
區區俟渠决肥瘠不相腭在我弗能了彼豈吾可■
校讎天禄閤我嘗讀其書辝旨徒
意何有止得寂與寞物來有當行道在吾
面■事所在俗争取■維抱■見售
耕韞■侯其沽䧟■入■中可爲
征■又昧出困舉■湏利所
有客語予固宜僂所論誠足門
有時且入此室處
苦寒■昌黎體
四年丁亥冬玄冥肅坎治太除包元陽少
苦無風色悪積雪不在地隂機發新
玄霜佐隆嚴宿■助重曀長空浩乾冷
■於虎甚伯有厲一氣
粟生膚酸鼻冰■涕酒
澤水空破裂山石潜
獸忘群巢■鳥交倚
熒惑慘不芒崑火澹不熾東皇約祝融縮首避權勢
天弧弦屢折何有琴瑟輩薄帷透三衾夢凛神不寐
暖老玉無憑炙手竈可媚閭巷稀往來雞犬噤嗚吠
茫茫堪輿間欲逭何所逝若將肅殺威一變寬大制
時當謹蓋藏理合絶掩蔽雖威貴不猛革故不失惠
明知勢非恒其奈日增劇冨人尚云哿貧弱胡為濟
里門有殣僵穴處返得計我時幸深藏順此天地閉
無餐又無褐不易卒此歲有客過予談歲律何時易
九陽消一隂萬象回生意予因語過客無庸心過亟
四序本平分過差自成盭此雖節氣正未免急恒致
循環万化輈一刻何嘗滯昨晨履中園芳樹一為睨
枯枝雜凍條芽孽巳萌綴都無十日春迎致勾芒祭
土牛送餘威斗柄插寅位汝宜姑待之能作幾日崇
我閑亦已久幽空懷霽偶書苦寒辭又成韓筆贅
何當凌景風下折炎洲桂古云玉燭和調爕由獻替
冥冥於两間侣恐不關係天運諒自然何俟呶吾喙
怪石辭
巉巉荒谿石濁滓疑太古顧雖一拳小岌立有足觀
牛神两顛撑山魍一足拄移來夸娥檐劈截巨靈斧
蒼雯裂荒寒老峽翟秋雨千年洪水餘石浪尚掀舞
又疑秋江蛟蜕骨委幽渚却愁出雷火下取還洞府
要從五色族軒鼎入練煑元精儻不克備豫女媧𥙷
從渠置散地不第竒章譜
疇昔一首寄胡紫山(戊子十三月卄二夜)
疇昔夢紫山燕集街西居又撑瓦&KR0987;底一笑春怗餘四
頋盡佳客半是高陽徒紫山正襟坐手把一卷書疾
讀且稱嘆照眼皆驪珠乃云某近作商也真起予吾
儕惜無幾烱如暁星疎正湏佳眠食善保千金軀别
久得一會喜與老嫂俱呼兒具罇酒張燈列肴𬞞觴
予不數行致辝前見揄平頭七十數眉毛雪糢糊投
閑天或憐有書心使娱又云悼亡來不以再娶圖老
懷固鰥鰥宿業一掃除殘年累幸輕恐是得壽符叙
闊夜向深對牀卧斯湏展轉寤寐間怳然到吾廬春
明煥庭軒門縶雪色駒俸忽坐壤含意若傷道汚彼
豈能我凂高氣初自如軆融合若一樂適歸不殊安
得自伊始終歲同步趍或乘欵段馬或駕下澤車春
風十二窩醉墨翻瓊琚相看以佚老脱屣榮與枯夜
寒薄重幃夢清誰遣呼枕邊有鐘鼓鼕鼕應更壷起
聽夜何其漏下三更初念兹夢何異自况良可吁紫
山俯秋澗玉峰映汚渠固知瞠其後庶可山澤臞援
毫記所遇一字不敢渝代書寫離索涸魚聊自濡何
當拊素筝醉捋桓侯鬚(取其使君不凡之意)
元日吟
深院咤祭餘黎明紛拜賀嚌飲藍尾杯傳嗅辟瘟馤
献歲事多宜晚景福未艾鄕隣最善禱有錢無病害
兒童楽新年添歲漸壯大老人死生忙應接筋力憊
元正貴清明其占君子泰多連人日隂野老足吟嘅
今年天氣晴日色暄可愛相竿絶微風曦取飛火蓋
墻隂凍全消水陽冰自壞布席坐前簷欹傾餘醉態
一冬苦凝沍乍暖欣曝曬頽然曲肱眠夢到華胥界
宿醒與臘嚴融暢無内外放教原壌肆大豁伯夷隘
温温秦和湯股痹為一差覺來喜不勝嚼有屠門快
持美欲献
君癡絶覬霑
嗟哉傳生行
客從大梁來投刺謁蕙帳再三相之坐氣貌何骯髒
䄂携一卷詩照映青藜杖起立懇予觀詩意見推唱
傳生南樂人明兩自幼喪聽官奉心君入耳物能狀
曖然内含光記誦殊通暢我思篤廢人氣志多散放
苟能豢此軀那計非所養傳生痼而卓出入知所嚮
不學隂陽流甲乙肆虚妄復悪鄭衛哇耻列師瞽行
六經天浩浩義理無盡藏游心於其問取友千古上
古人不復見古心胡可忘古心果云何姬孔乃心將
循夫天理公絶去私慾王神光滿牛背安取内外障
師傳庶西河爽識或晉曠不吐張籍竒猶可祖珽相
世人非禮視外蔽内随蕩思屏心過易眼過最難愴
一根塵幸空内動息孟浪作詩還自笑示勸随彼量
大匠無棄材長短皆有望文昌藉終譽尺書軍欲張
豈知我非韓徒增山斗仰
處暑日偶書(丙戌歲七月)
長夏便幽居動静得交養杜門遠炎囂人事息來往
三年謝簮紱倦鳥脱籠網生涯書滿屋汎覧極遐想
欣然欻有得忘却折爼饗一凉沐新恩兊治多峻朗
殘暑竟餘熾木葉戞清響好風從西來一雨為滌盪
氣骨增老健絺綌䬃餘爽赫然酷吏去而得故人訪
草木行變衰騷客重悲愴况復迫暮景歲月驚俯仰
浮生太奔忙壯志非昔曩時至氣自表心在不忘嚮
要資配義剛每戒揠苗長人生老當佚我老事耕壤
有田不及蘇開徑謾希蒋一貧非所憂俗事苦紛攘
娱心筆𥙷衮甘分弨居韔兹焉庶有成心體日胖廣
窮兒即暴冨孰羡軒冕儻何煩問大鈞自断示諸掌
敲門看竹來一笑豁心賞
秋雨中書懷
秋氣何沉寥寒序變淒渰木葉與時謝芳菊得秋苒
生涯無少營書史有餘覧静尋古人心理乱見忠謟
薄田待耕食雖苦猶嚼欖稍豐不外求卒歲飽羹糝
既獲飯𬞞樂又免素餐忝吾儕當壯年頭角露斬斬
一為客氣乘前進率勇敢才行有所疐欲止不容憺
尚恨才術疎而不大其膽随即事變來長網驚一掩
天意深有惜不遣入習坎委心聽自然致用每縮歛
䆠巧輸晉衍戇直終漢黯世涂伏黃間舉足中機險
虚名竟何用抵事纏坎壈唯餘讀書心連綴若紘紞
秉德思一心覺衰誡多感古人了婚嫁家事断不攬
賢哉靖節翁歸卧斜川崦怡然擁敗絮一笑慰佟儼
多生各有分過慮譲憂貶當時曠達懷樂過鼓瑟點
因復念涪翁亦厭俗累染異世同其流漆板書何醰
青山與白雲江湖渺而湛終古無少異曾有不足慘
窮年爲形役膏火自煎欿齒髮况日衰神情豈任晻
正湏慎圭璧不致有容玷惟天有盈虚賦分自豐歉
天運審如此終老樂貧儉世或昧兹理遇塞強鐫鏨
我恐傷天和作詩時自檢
餞侯敬甫還汴
侯君司竹君調度(去声)纔年半去春持停罷公私或云
便継差上官來新舊盡交筭衣袍到緼弊未免積垢
綻支持一載強非汝不易辦天姿公戰勇奔北獨與
殿昨從汴梁來相過爲飲讌坐間出片紙喜色睟於
面乃云監復立將集此微霰財賦至復任斯人不多
見愀然忽變容不覺當饋嘆操刀截鼎肉有味誰爲
雋半生媿兹心而向此中轉若來期半歲整示見關
鍵蠲潔七賢譏去應一鶚薦脱落小規為追逐接時
彦擬憑素所懷高舉酬吾願仍說解由事不了無一
件俄尔來告別牽率復還汴祝余贈言榮歸代賓朋
羡歷聞君所談行止渠自判何庸待余言樂處戒久
恋最哀同察子臨事本怯愞壯士被蝮螫慷慨有解
腕懸絙即自經而釋身後患更無拙計人一死循鳬
貫常嗟白面生時務少諳練大㮣說不差節目多自
絆米塩瑣屑間居之要無倦君看韓侍中張本府推
幹行矣夷門侯前涂况多援髮壯吾舌在槖罄志曾
變花樣又時宜何患不光炫
望崧吟(至元丙戌長至日追作北韻)
往歲試洛師憶與節齋約同作崧少游心賞為一豁
羸驂鞭欲前竟為事所却宛循洛水東馬首眺隂壑
洪朦元氣湧磊落雷雨惡不有此峻極安得雄四岳
只緣不得登萬象負酬酢諸峯羅六六景氣終慘錯
披榛入會靈(離宮名)吟倚廢宫角陳公最徤者帥可三
軍奪空餘墜仙興(出世說)飛堕迷嶺崿歸尋黑石渡易馹
指鞏洛行行嘆不勇失此寕復作吾儕貴乘時過慮
自羈靮至今有餘恨夢繞神崧脚盤空轉危磴矯首
看飛閣探穴不知畏入室不挽葛兹焉即神清洞戶
四開闊山人喜余至供具為止泊會凌列宿嶺一笑
動寥廓
宣城筆
巳丑秋八月三十日晨起試宣城筆前
一夜夢對
御陳事故有入閤侍立之語
江夏無雙公翰墨能事畢平生稱快意揮洒得此筆
圓如棗心大銳比囊穎直横馳屈産良細插蜂膂悉
鋒柔得字易心勁腕能適赤管纔握餘貶削失掠敵
策&KR0564;嫓中山落紙生五色或簮豸冠霜或泚螭首墨
入閣與贊書侍立
天咫尺雖非山甫儔萬一𥙷衮職
賦襄邑蒸豚(尹劉璹字君玉予為都司時部提控令史相州人)
我行錦襄野田間多牧豚不沾攔笠溷不識糟酵渾
渴飲兔苑溪飽嚙香阜根所以味佳美萬有空其群
故人得劉宰紅蒸具盤飱俵淺食不饐體芳腥未聞
今日復何日大嚼過屠門他鄕固肥腯性燥空突奔
有時嘬其肉一筯增餘惽乳烹謝晉豪禁臠未必尊
柔毛詫沙苑盛餐厭羶葷未减貨所饋往拜禮合殷
物産貴得地橘與枳遽分藍田異崑丘而别璠與珉
人生與物殊善變觀鵬鵾
雙廟懷古
鐡轝動地來獵火燼丸縣睢陽東南衝江淮國所援
蔽遮不使前恢復可立見二公明此機死守誓不變
雖危所保大如蝮螫解腕最難結衆心存殁匪石轉
彼蒼卑全節誰為落賊便巳矣君不忘握爪掌為穿
竟能濟中興淮海了清奠至今忠烈氣皎皎白日貫
賀蘭觀成敗不飲浮屠箭殺亡計多寡此論誠可辦
我來拜遺像凛對如生面乞靈激懦衷剸决剛同鍊
朔風吹樹聲尚想登陴戰暮倚暈月城悲歌淚如霰
虞姬墓(在靈壁縣東三十里虹縣道南隂陵山北舊有廟在山上今廢)
重瞳鮮情人鍾愛獨虞美五年有天下寵幸想無擬
一朝走隂陵楚歌聞四起君王大事去飲訣共欷歔
感君伉儷恩死不為漢鬼一坵鳳陽東粉黛見石紀
空餘山頭草纔歌葉披靡定應月夜魂長遶烏江水
江船二詠
蓬
尺簀編黃蘆節■數湏隻長短随所宜張弛易為摘
(長者二十七節廣二丈餘)一傍繫脚索若網綱揔緝北人布為帆南
俗蓬以荻舟師貪重載高挂借風力順流與遡波巨
鷁添羽翮望從遠浦來一片雲影黑乱衝渚煙開重
帶江雨濕百里不終朝用捨從順適夕陽見晚泊堆
疊紛襞積水雖物善利其助乃爾益
櫓
江船一鉅魚櫓拖乃尾鬛當其淵水深棹弱不捄乏
故令施航後前與棹力合濟川具有五此物乃其甲
一聲天際來欸乃中流發我浮大河東並岸行若狎
終朝卧舷間蘭槳但空插𬗟懷剡木皇智創万古法
舟宿桃源縣
長路風日凄遠征力難勝捨鞍事舟行庶便寢與興
蓬底坐秋江&KR0719;如在韝鷹有時縱遠目汎若孤槎星
河從西北來勢建東南瓴萬艘水上下浩浩無時停
利名任風波醉著誰復醒閑看兩岸移轉盻煙中汀
晚泊桃源下波光乱漁燈静卧船舷間拍拍風水聲
舟人話夜潮使君老母驚又云此水樂君其細爲聽
劉營田拜慶詩
人生所欲壽有壽貴健安接物心思瞶曳履行步艱
雞窠日省定此又何足歎耿濟劉營田(字太初)事親有餘
懽母氏壽期頥髮艾顔渥丹步趍不扶杖目視分遐
觀怡神奚服餌終朝例三餐共云子致樂諒自家有
閑結䄜見壼儀教兒列時官豈惟一門樂化及濟岱
間德盛福自備百歲到不難朝家重貞静露恩不時
頒行當見旌崇寵光爛門闌車簾蹙繡額誥錦回翔
鵉肩輿王與陳一旦相追攀兹焉荅春■寸草心能
單我詩嫓彤管要作後代看
食鱸魚
鱸魚昔人貴我行次吳江秋風時巳過滿意蓴鱸香
初非為口腹物異可闕嘗口哆頰重出鱗纖雪争光
背華點玳斑或圓或斜方一脊無乱骨食免刺鯁防
肉膩勝海薊味佳掩河魴燈前不放箸愈啖味愈長
張翰為爾逝我今赴官忙出處要義在不湏論行藏
倚裝足朝睡且快所欲償夢驚聽吳歌海日方蒼凉
長至日次赤岸驛
扁舟下餘杭遠客逢佳節呼童起四更理棹未明發
燈前一杯酒持飲聊自悦江行官有程貴重敢中輟
此身得安舒行止聽驅策去冬一陽生露寢樂良夕
餳茶雖草草初不失家食今年赤岸亭野宿雜乱聒
鄕關天一涯雲水幾重隔殘年無定居餬口走閩越
眷焉不無情念久意為惻兩舷暗浪喧拍拍若嗚咽
寄聲紫山翁此懷多不别(時任蘇州提刑)
平望道中
今日風色好舟行喜清和吳江抵嘉興遠不百里過
解衣坐蓬底閑聽吳儂歌大艑從東來帆檣鬱嵳峩
云是淮海公赴召躭微痾倉皇不少住進棹如飛梭
物情忌太盛從者不得多尚餘蔽川載意氣隘兩河
有懷陶朱公覇業到不磨功成委之去敝屣與棄蠡
左顧萬金槖右顧西施婆可想不可見五湖渺煙波
大安嶺
乱山從閩來勢若萬馬騁六丁闢坤闔通道取此嶺
仰觀巳可怖初陟戒太猛乘班亊推挽氣鬱頸生癭
旣升頗平夷六折到絶頂最慮泥雨滑沙磴足易整
俯臨盡黑澗一漫漲雲影佀矜吾年衰不遣見巇景
一山勢兩殊限隔示外警北登儘坡陀南下峻深井
牛肩抵風門峽束轉幽迥湍泉激南駃噴薄萬壑冷
人生此兩足停輟不俄頃舉緣聲利牽走險不知挺
我獨喜壯觀大嚼快雋永好竒與馮生比較略相等
漢家截海表兹嶺乃内境行人無晝夜關史初未省
徒令踠馬足安用障巨屏暮投大安傳燈火破䆫炯
吐我胷中竒削此疊嶂梗此事特游戲夜久凍生穎
控馭稍得宜雖險勢莫逞黎明呌雲去有懷為耿耿
自淮口抵宿遷值風雨大作
拖舟入清口適喜乱淮碧崔鎮抵宿遷徐行纔半日
朔風殆警余不爾何凛慄江雲作陣來凍雨矢四集
行撁人力微泥爛槽岸側打頭為旅拒遇淺殆鯨吸
波神鼓餘勇洶洶波浪黑勢張互相薄力進硬與敵
欹傾乃尋常簸蕩不少息秋江渺無涯終日困跼蹐
夜眠任倒懸晝坐自撞擊試身一葉舟凌轢蛟蜃窟
遠道胡為來行止吾豈必相值當耐何安順險能出
有涂莫舟行此語聞自昔君看坦塗間風浪猶莫測
處身苟無方往往半乹没居安貴不忘遇險戒無佚
所以長樂老進諫及銜失行行入吕梁持守要愈惕
吕梁
吕梁世所畏往往舟碎破我來相其衝說者無乃過
南洪一石埌北梁更么磨水淺但湍急欲上船旋磨
更緣暗石多重載防右左舟空人力衆徑往彼無那
豈云水至柔内極沉溺禍至人特爲名過者戒微堕
舟行四千里冐涉銳盡挫高歌幸無虞猶呼細
寄聲畏塗間識者當有和
秋澗先生大全文集卷第四
