秋澗先生大全文集卷九十九
玉堂嘉話卷之七
喪服小記别子爲祖継别為宗継禰者為小宗有五
世而遷之宗宗其継高祖者也是故祖迁于上宗昜
于下尊祖故敬宗敬宗所以尊祖禰也大傳曰别子
為祖継别爲宗継禰者爲小宗有百世不迁之宗有
五世則迁之宗百世不迁者别子之後也宗其継别
子之所自出者百世不迁者也宗其継高祖者五世
則迁者也
禰(継禰)小宗小宗
禰(継禰)小宗小宗小宗
禰(継禰)小宗小宗小宗
禰(継禰)小宗小宗小宗
(别子継别爲祖爲宗)大宗大宗大宗大宗
諸侯(継世之君)君君君君君
陳氏禮書云公子不得禰先君故爲别子而継別者
族人宗之爲大宗遠雖至於絕属猶爲之服㐮三月
庶子不得祭祖故諸兄弟宗之為小宗以其服服之
大宗遠祖之正體則一而巳小宗高祖之正軆其别
有四則継禰者兄弟宗之継祖者從兄弟宗之継曾
祖者從祖兄弟宗之継高祖者從曾祖兄弟宗之四
世親盡属絶而不爲宗矣然言継别爲宗又言継别
子之所自出者言継禰爲小宗又言宗其継高祖者
則継别子者子之子也继别子之所自出者即别子
也継禰者庶子之子継高祖者五世之孫也継禰言
其始継高祖言其終継别言其宗継别子之所自出
言其祖經言継别子之所自出穎逹言别子之所由
出然則别子所由出即國吾也其可宗乎
壐衛宏漢書舊儀曰壐白玉蝺虎紐文曰皇帝行璽
天子信壐凡六又曰諸矦玉印黃金槖駞紐文亦曰
璽列矦黃金印龜紐文曰印丞相將軍黃金龜紐文
曰章中二千石銀印龜紐文曰章千石六百石四百
石銅印鼻紐文曰印孫堅得傳國璽方圍四寸上紐
盤五龍然則漢天子之璽其方不過四寸諸侯王巳
下其小可知
土牛制義
月令季冬命有司出土牛以送寒氣
正義曰出猶作也丑爲牛牛可牽止也送猶畢也
其月建丑又土能尅冰特水之隂氣故時作土牛
以畢送寒氣也土勝水故可以勝寒又且以升陽
唐月令季冬出土牛以示農耕之早晚若立春在
十二月望則策牛人近前示其農早立春在十二
月晦及正月朔則策牛人當中示其農平立春近
正月望則策牛近後示其農晩也後漢志季冬作
土牛六頭於國都郡縣城外五地
其牛色以歲之幹色爲首甲乙木其色青丙丁大其
色赤戊已土其色黃庚辛金其色白壬癸水其色
黑以支色爲身寅夘水其色青巳午火其色赤申
酉金其色白亥子水其色黑辰戍丑未其色黃納
音色爲腹若甲子乙丑金其色白丙寅丁夘火其
色赤他皆倣此
以立春日幹色爲角耳尾支色爲脛納音色爲蹄
設令甲子歲甲爲干其色青則青爲牛首子爲文
其色黑則黑爲身納音金其色白則白爲腹又若
丙寅日立春丙爲干其色赤則赤爲角耳尾寅爲
支其色青則青爲脛納音火其色赤赤爲蹄
九州釋義
兖州兖信也五行星流而爲兖
豫州豫舒也又序也言隂陽分布各得其序
荆州荆疆也陽盛物堅其氣急
冀州冀近也爾雅云河两間曰冀
青州元命苞曰虚危星精流而爲青
雍州雍壅也唐地紀曰雍兼得梁州之地西北位陽
所不及隂氣雍遏故取名焉
益州益謂溢也
徐舒也楊輕也
鍾山
徐爰曰建康北十餘里有鍾山漢末金陵尉蔣子
文討賊戰亡靈發于山因立蔣侯祠故世號蔣山
神
赤縣
張衡靈憲圖曰崑崙東南有赤縣之州風雨有時
寒暑有節苟非此土南則多暑北則多寒東則多
隂故聖王不處焉史記鄒衍曰中國於天下八十
一分居其一分耳中國名赤縣赤縣内自有九州
禹之叙九州是也不得爲州數中國外如赤縣州
者又有九乃謂九州也有神海環之如一區中者
乃爲一州也如是者九乃有大瀛海環其外天地
之際焉
三川河洛伊也
司馬光言行錄有司奏言日當食光言食不滿分或
京師不見皆賀臣以爲日食四方見而京師獨不見
天意人君爲隂邪所蔽天下皆知而朝廷獨不知其
爲災當益皆不當賀詔從之後以為常
漢宫中有宣室武臺
召文臣則於宣室召武臣則於武臺
春夏秋各釋義
禮鄉飲酒云春之為言蠢也産万物者聖也夏之
爲言假也養之長之假之仁也秋之為言愁也愁
之以時察守義者也冬之為言中也中者藏也天
地嚴凝之氣始於西南而盛於西北此天地尊嚴
之義氣也温厚之氣始於東北而盛於東南此天
地盛德之仁氣也
按地志今衛州城即殷牧野之地周武王伐紂築
也又云武王至於商郊牧野乃築此城
祭說唐韋彤議曰祭非外至生于心者也是故聖人
等牲牢布籩豆昆䖝草木可薦者莫不咸在所以享
宗廟交神明而全孝敬也
遺山嘗與張噥齋論文見有竊用前人辝意而復加
雌黃者遺山曰旣盗其物又傷事主可乎一坐爲絶
倒(噥即張緯文先生盖遺山戲語也嘗有詩云因君寄謝噥齋老道我今年二十七)作論法鹿庵云語與義體
式一殷亦是冐原講證結但論入作獨句直下不佀
義两句扇對而入如麻先生漢書貫五經論最明白
得體
金清漳老人南宫人曾撰本縣二閬神廟碑遺山見
之謂進士張和之有讀得行之語
光武同馮異遇雨燎衣處在今南宫東北二十里馮
村
内外制翰林學士所撰者爲内制中書舍人定撰者
爲外制
金哀宗朝有親軍殺其子者法家断不至死上曰親
軍宿衛之人父子之間殘忍如此與常人不同竟坐
死論
徐大卿云詔命之體莫如两漢以其典實故也(餘則何恤)又
大卿等論及子告母事孟德卿有莊公文姜之說德
公主義重於母
李侍講說中和真人在
龍庭時以瞻對無時恒備物以充咀嚼時一士人同
在邸舍師每與之分甘一日師復求之彼辭無有託
便族食焉師知之因曰沙漠之羊與中土桑用略同
肉充飢毛作氊皮為裘角為柸匜此人所共知不憶
近來羊尿又何以配餅食也聞者爲大笑彼徐悟其
方已甚有愧色
楊勸農春卿夜讀書有鼠出躍書机上忽投膏&KR3898;中
揚子取一方木覆之隨突以出環書冊走不輟作人
語曰油着油着揚笑起曰吾避汝燕城閣前晌午市
合更忙猝不能過即擎虚噐云油着油着人即開避
故鼠亦云云聞者為笑
徒單侍講說石丞相琚大定末致仕居鄕中一日會
客間聞司錄呵喝過門公即起立旣遠復位客曰丞
相何若此公曰參軍雖微國家命官也吾敢不敬衆
客爲嘆息(丞相字子美中山人)
王西溪嘗云表章體目無居首之理故今之表式皆
以帝旨冠首
王西溪云元遺山錄冊中云東平范尊師庵内見化
飯王先生說渠海州爲吏時歲貢糟薑糟蟹海棠出
州東入海八百里峡島島是龍宫地生海棠作矮樹
花色深紅大如茶盌面而百葉香韻殊絶開時可持
一月久既衰不落而萎每歲自島中移百本入海州
御園明年再移百本而以先所種者供銜每花一金
籖牌記之脚花乃得入州官民家每一花必三葉承
之重九開
鹿庵先生爲學士日命應奉編修軰取金實錄内各
臣事蹟欲集爲長編俾士大夫家易於觀錄或問其
去取法曰大抵人之功勞必須具載如西漢曹參樊
噲傳此其例也又曰西漢列傳是多少好墓誌碑銘
格樣學之有餘師矣旣而侍講某多略之其人勲效
鹿庵聞之曰某不觧此平日於書多謾讀過去了
秋澗先生大全文集卷九十九
