秋澗先生大全文集卷第二十二
誠說堂
三牲致養應爲易楊子怡親志所難滿抱忱誠無少
慊一杯菽水見眞歡詠歌豈取時人譽温清思貽後
嗣看想得歲時稱慶處春風香藹紫庭蘭
史宣慰子明友松亭詩
壯歲英威大樹馮老依松翠飬襟靈秋聲幾泛投壷
唱偃盖空懷倚杖形華屋丘山驚夢断玉堂編簡爲
君青千年貞魄棲脩幹不信龍泉閟夜扃
壽張左丞子友(甲午正月十六日)
箕尾儲精一氣氲仰看風骨秀而神青宫羽翼風雲
舊黃閣調和鼎鼐新若論捄時非易得與同熙載更
誰親一杯重為君矦夀紅藥階前要好春
春坊璧月桂瓊枝人物風流映一時四海蒼生欣望
愜兩宫和氣對時熙西池進讀霑殊遇東閣追攀辱
舊知此日夀君宜有頌載歌箴儆武公詩
供職詞林已四年今春添壽倍增妍詩如東閣梅花
細人在春坊璧月圓漢業翼成無跡考遂初亭暖覺
春先沙堤有語蒼生福好在論思拱御筵
今歲調元事體新風雲開闔入經綸兩宫受賀安磐
石萬國歸心有老臣相業儘高麟閣讃醉吟時到野
亭春五雲深處台星爛長見清光拱北辰
甲午歲正月二十三日右丞何公■麟華旦
謹奉唐律二章■介眉夀
婆娑一畆隂貞姿不受歲寒侵侍謀東閣時情
恊養浩南䆫夜氣深閑縱詩懷穿理窟静觀犧易見
天心百觚剰有春風釀重為明時要細斟
叢臺袨服士如雲又見聦山一氣春帷幕細談天下
事典刑渾是老成人詩來東閤梅花細歌入民謠漢
法新健羡武公宜自儆太平勲業畫麒麟
過左副賈相公新阡
左副新阡何處尋祁陽東北望喬林連城政美無瑕
璧萬卷書多遺子金冠劒圖形凌閣重風煙埋恨石
麟深峴山欲堕豊碑淚桃李公門綠滿隂
彭澤二賢堂為江州周使君賦
歛裳宵逝無三月待臯鳴琴蒲五年與論行藏元有
異比量心事本同然浴光力取虞淵日示貶忠凝甲
子編千古新祠祠下月不應獨照二公賢(謂分光於使君也)
李清甫分齋
鷃飛不過丈尋間鵬翼雲垂九萬摶每自忖量彛秉
外就中增損一毫難洗心俠習從多可放眼青天有
逹觀拈取榜齋才隻字此身還有泰山安
送表弟雲卿經歷赴上都先時韓壽院判
仲常詩有通介不隨新進士虀塩依舊老
書生之句大為王君稱賞及北行仲常用
元韻餞贈韓持詩見示亦請予依韻相送
因勉為賡賦
樞庭機務貴謀成調議中間執倚平經事莫深吾弟
慮臨機能盡上官情正煩幕畫孤忠壯肯着車輪■
角生明日馬頭新店路居庸山色照吟觥
秋曰宴廉園清露堂并序
右相康公奉
詔分陜七月初一曰宴集賢翰林两院諸
君留别中齋有詩以記燕衎因継嚴韻作
二詩奉
平章相公一粲時坐間聞有後
命故詩中及之
何處新秋樂事嘉相君絲竹宴芳華風僯柳弱婆娑
舞雨媚蓮嬌次第花照眼東山人未老舉頭西日手
空遮賓筵醉裏聞佳語喜動金柈五色瓜(頷聮一作高雲錦席)
(飜凉吹翠蓋紅粧簇藕花)
朝野歡娛到靖嘉五年經制見金華先聲遠動秦川
樹後命光融紫禁花歸騎不妨沙路晚留中恐為
國人遮(暗用司馬端明留臺西洛事)自慚忝列絲綸地憔悴秋風
一繋瓜
德壽殿玉方池研(理宗所御德壽殿爲太上皇後所居殿緝熙講理)
(殿也硯即碧絲歙)
玉斵坤形霮四溟丹書猶認壽宫名紛紛落墨騰蛟
霧淅淅秋風拉瑟聲神物不知崑火烈碧絲今對玉
堂卿眼中多少興亡事白髮孤臣最愴情(當時同僚承旨留中)
(齋學土刘東崖侍讀趙方塘皆宋人也)
甲午秋七月九日扈山(約赴)李君水芝之會
予以事不克往明日例徵詩因継中齋韻
陪京秋早物華清杖屨迎秋出綺城蓮社與吟千葉
白盤餐非為五矦鯖眼中閣老何瀟洒意外浮名任
易更唯有柯山山上月歸心同照石梁横
飛盖追隨野㒷清冷煙疎雨濕層城两舷踏足空蓮
唱大嚼過門得鼎鯖錦席高雲增爽朗秋風殘暑喜
交更竹西歸晚留餘思詩在夕陽澹處横
為周紫岩賦冬日牡丹(蘇州人右聀出身新簽两浙行省事)
(中齋索賦)
翦翦江風十月霜寒梅時序見花王一枝重薦金盤
瑞滿幄濃薰麝粉香恊氣暗扶忠節壯名葩來伴紫
岩芳故園從此恩光爛卷裏題詩半玉堂
再継前韻贈中齋承旨
先生襟韻氣之清開府歸來客薊城雅集不知河朔
飲名談有味德麟鯖歸心落曰常躑躅世事浮雲任
變更夢到柯山山上月流光還愛石梁横
賀梁參政陞拜左轄
故都喬木百年春累葉簮纓得相君馬出渥波騰逸
氣豹藏玄霧見竒文十年佩玉何清響一見英標勝
素聞剰說鼎調多至味兼收時到野人芹
題奉常李謙甫歸覲詩卷
十載馳書望玉關一朝羅拜喜生還温顔孺慕猶親
側秉燭相看似夢間棣萼香凝姜被暖故鄕誰羨錦
衣班鶺鴒庭樹春多少車馬西行揔詔頒(一首句)
(■四十年阻離殊城喜生■景一■萼韡承餘讌樂錦衣誰夢照卿國)
賀唐承旨新堂落成
碧鷄華構喜新成軒瑣虛明夜白生花影入簾詩思
淑琴聲當戶月華清人生孰若安居樂樽酒重尋■
雨盟不作老張輪奐頌玉堂青議正煩卿
甲午八月一曰赴李揔𬋩蓮溏之會坐中
走筆賦此
斗酒初醺倚畫欄藕花紅映万珠盤野烟高柳吹衣
湿碧落銀河照眼寒老去自知情味减興來思盡故
人懽相逢一笑真難得况復君矦禮數寬
諸人酬詠既已復和前韻
垂枊横橋轉赤欄望中清興散愁盤玉淵堂迥山光
碧秋水臺高午景寒爛漫不知前日會唱醻當記此
時歡平生肝膽向人盡不是悲秋強自寬
甲午中秋日宴同簽洪公東第賓僚集賢
翰林两院而已將暮雲隂四合既歸月明
如晝偶賦此詩且記盛筵三首
今年秋夕賞心何絲竹堂深間雅歌三院盍簮都下
少四筵登味海東多休辭皂蓋停車轂盡倒清樽待
月娥两䄂桂香翻未盡更憐歸路影婆娑
赤囊無騎海無波今歲中秋樂事多為愛頥軒吟㒷
逸來陪詞客醉時歌紅雲照眼瞻天近白髮欺人奈
老何連夜暮歸驚夢異林間金背看陂陀
梢梢英氣秀横秋此日青雲接燕遊賓府笑談詩禮
帥故家人物鳳麟洲爲憐桂影饒清賞歸避金吾怯
晚留爲見頥軒慇厚意更將遺㒷較詩籌
題高和甫侍郎先世圖譜後
故都喬木幾蒼蒼高氏宗支慶緒長两世簪纓登相
府百年忠孝見諸郎觧紛晉漢多隂積歛衽韓劉避
耿光十襲宝蔵防墜佚衞公遺物要同芳
送東崖學士緫尹建昌軍(九月十三日)
待詔詞林整十年黃金横帶列朝班紅雲黼扆瞻
天屡白晝鄕關着錦還顔筆謝詩增曠逹銅陵碧澗
夢躋攀殷勤華子崗頭月先借清光浣别顔
遊水峪
雨沐山容曉更鮮峪深行入洞中天林間石碇傳經
鉢嶺崦雲封種玉田世味酸鹹誰自信人生聲利古
難全道人歸潔宜諳此抱石歸來煑夜泉
今秋山北迓回鑾偶淂新詩記往還臣子要知吾分
在功名休問老天慳滿軒光寵㞐庸道两䄂風煙水
峪山同見同游又同樂從容恰及一旬間
過誨之高兄新㞐
高子幽㞐遠若村北城城下柳蔵門寒因霜早收梨
栗貧喜家安遺子孫閑裏有詩渾澷㒷客來止酒對
空樽自慚過訪成疎曠戀恋相看到日昏
為洪同簽書諸公中秋燕集詩卷因題于
後
■詩靉靉碧空雲一樣書來更可人落墨空飜
黑清呤真有鴨江春鷄林取重吾何有樞相知音世
罕倫還笑愛鵝王内史寫經時與羽流親
壽泉平章
两朝元老漢刑儀宣室深香侍受釐博識不遺三篋
秘拜公應較十年遲敢從汗簡聮清秩喜爲裁詩薦
夀巵瀚海綠波三百曲歲浮春色上芝眉
壽董承旨(正月十一日)
百觚春酒遐年壽千首新詩二品官窮達不爲身外
計功名儘向後來看細圖野隠明歸志静撫孤松愛
歲寒此日稱觴宜有頌两宫恩眷古爲難
送縉雲教官伯譲之任浏陽仍和見贈韻
縉雲遥裔以才聞遠任長沙吊楚臣論學拜官甘冷
職過門求益有斯人道傳伊洛真吾事詩到齊梁恐
後塵領取漢家声教去六經何地不陽春
元貞二年丙申元會曰大雪
万宝陳庭未是竒千官朝處玉為墀静看整整斜斜
態不礙蹌蹌濟濟儀法部氣嚴催箭舞御炉烟澹
湿鵉旂小臣歸美豊年慶不數元和賀雨詩
送省掾李希顔隆㒷緫判(西京人)
春水延芳扈從辰笑談鞍馬見情真幾年畫省含香
掾一日公堂入幕賓政異莫如官事簡心丹回夢帝
城春古稱四海皆昆弟洒落如君有幾人
題彭夀之慶八十詩軸
竹色宫墻野粉黃百年遺老見張蒼青雲仕宦思■
昔白髮光隂在故鄉步健不知鳩杖勁眼明猶烱竹
書光若從九老徵遺事好着丹青畫宝坊
大賢詩三首(并序)
甲午歲正月廿二日癸已偕翰林諸君謁
太傅伯顔公於東城甲第之北堂公姿威
不見猛簡不失和眞魁傑人也公初至燕
首詢諸何右轄曰翰林諸老今在者誰及
是歷問各官夀期今供何軄醻禮間頋相
謂曰
朝家所以養諸老者正㠯乞言論政而巳
如事會議各頋官守未免或偏若集之同
僚則議論通一所益良多某曰前世立益
政院者正此意也中丞崔相亦以為然乃
知公深謀遠至氣量含弘朝廷之上軍
國大計心無或不在所謂大臣以道事君
者也既而公出衆俟門屏間遣純綱來謝
曰不敢多勞遂退因淂大賢詩一首紀其
披覩之快後二年公府掾張楚持畫像懇
予哀挽既書鄙辭載惟疇昔情有不能已
者且念六合雖一相業未展天不愁遺哀
斯民之不幸也噫因附錄于後
萬馬龍驤宿漠陲朔雲邊雪避旌麾麟遊近藪人歌
瑞虎在深林氣甚夷觧甲齊山降宋日鞠躬趍陛入
朝時有懷不盡蒼生事空詠皮公七愛詩
使華來自海西邊一日風雲擁將壇仁信有餘收戰
格旌麾不動下臨安應憐文武匡時切忍對麒麟畫
像看不獨臨淮開府掾追思勲德淚闌千
軍容機政两儀刑自有胷中節制兵直道事君忘智
勇丹心爲國儘忠貞風雲感會千年契笳鼓歸來六
合清遥想翠華秋獮際
聖情凝佇聽鼙聲
異菊圖一枝十花容色各異未之見也故
賦
枉說重巖細菊班連眉十樣更清妍不辭老圃秋容
澹要見花神景氣偏越被香濃薰百和柴桑人去巳
千年醉吟不用江州白此日東籬得董仙
百品流芳見巳稀一枝獨秀更堪竒秋陽借暖留三
徑翠䄂分香列十眉竹外晚粧眀閣院月中青女要
新詩繁華凄断長沙夢畫裏淵明又一詩
聞友人買犀帶
聞君饒價買犀躔佀爲精神見老年論品要勝華衮
異垂腰猶欠玉魚懸通天即是裴公賜素髮其如白
傅顛留取百錢休妄費安排開歲置貂蟬
贈瀋州朴生子温
踵門來謁樂新知自說容城指授師孤鶴遠從華表
下六經都向管中窺西山掃墓懷私叔東郡趨庭儼
聖恩莫把一簞顔氏樂春風吹作錦囊詩
送緫統佛智師南還
釋教緫統佛智大師姓積寧氏名沙囉巴
華言為吉祥慧也西番人祖相嘉屹囉父
沙囉觀以象胥主譯諸經至師八世矣師
早侍帝師彂思巴受知先朝精詳内
典又喜儒書樂與吾属游元貞初選師爲
江淛緫綂眀年率諸山長老入覲獲侍清
燕啓沃一言煦燠三吳同熙大覺未歸江
東父老投牒行臺趣師南還將行以贈言
為榮因賦是詩以送
白足毗耶不易逢鬢絲禪榻偶相同經耒震旦三千
界人在天龍八部中滿送酒船浮北海細薰香霧供
南豐江東父老催飛錫要沸潮音與海通
與梁揔判楊少監武子劉揔管叔謙會梁
都運高舍别墅夜話帳中樂怡怡也梁君
索詩因書此以荅雅意元貞三年二月十
八日也
問字嘗思過子雲一樽梁墅喜情親清燈夜話逢知
友喬木蒼烟憶世臣野水添杯無盡蔵矦門儲慶有
餘春五枝休數燕山竇黃閣經綸見秉鈞
挽子敬楊君(終唐州知州子格母弟)
青血陂陀閟夜泉鶺鴒庭樹巳瀟然一樽卺飲留情
話五馬長歸是别筵黃壌冷埋林下璧綠坡空泛幕
中蓮息軒未覺風流遠行見吾彪歴試年
送李敬甫之任靖江揔管
海山蟠亘十州環桂嶺西南隘漢關吾子有材稱吏
治土風從古號時慳老天形势開炎德赤子龍蛇雜
洞蛮交致恩威民事了䨥旌歸早慰慈顔
呈高麗世子
霞綺紅潮鴨綠清風姿渾是■父王英礼文曲折猶周
制脂澤&KR0636;濡見■漢甥衡宇接談今日欵中堂
陪宴嚮來情鳳凰池上應回憶慚愧朱絃一再行
冬日海棠
玉環朝醉綠雲鬆足幽軒不信冬春色暖私神草
異丹砂重見海洲紅銀釭侍寝留高照青女憐嬌偽
動容似與方平慰親老金盤佳品不教空
夀唐承旨母王氏(承旨五六歲■授孝經論語於母氏)
教子堂深暎謝幃碧梧停鵠發英蕤燕脂點額猶宮
樣懿範齊家備母儀香裏鵉花回紫誥雪封梅信動
横枝百年好在升堂拜歲歲分香入夀危
慶王彦舉太夫人九秩之夀
花柳西池點翠妍婺光曾現竹宫烟年高賜幣承■
恩重子孝能忠見母賢女誡看耒形管煒雲花行墮
誥鵉鮮風流九十人間福纔是平頭第一篇
和樞院王仲常雪詩嚴韻
龍武新軍宿禁墻鉄關風急走降王雅歌望絶皇華
使朔雪春回黑帝祥四海同風有今日九天清吹表
戎行两宫和氣春如水併捲流霞入夀觴
夀王仲常院判
顴骨清竒類左山紅雲香軟侍天顔處心久在升
沉外着我何妨伯仲間密學潜隨宣底轉新詩清
與化機閑太平有象邊聲静醉聽長歌入漢關
題節婦寗氏手卷
蘭有幽姿竹有筠秋霜庭戶藹清芬誦詩巳矢靡他
節在禮初無再醮女蟋蟀聲寒思暁織莙嵩魂黯&KR2037;
孤墳楚王祠下秋原迥消得旌書倚碧雲
贈高麗樂軒李參政甥朴學士中綂初予
載筆中堂嘗陪先相文會且有唱和今覩
高標曰暮懷人不覺慨歎因賦是詩為贈
情見乎辭
鴨綠江頭老謫仙醉中吟諷得微言當年翰學推賢
相此日高風得樂軒白雪陽春元寡和翠鵉朱鳳
看同翻鴨江秀色雞林筆歲歲封章入紫垣
題保定醫學刘教授慶八十詩卷
八秩光隂積慶多笑看金狄手摩挲前知来事疑
思邈集驗儒門似子和藥籠功名閑等第醉鄕風月
飽經過雞川如畫郎山秀好在春風十二窠
和贈高麗鄭學士詩韻
豹管潜窺見異姿雞林詩好動京師恩深自比滄
溟闊國小方姿節相毗宝瑟聽来多雅唱人生樂處
是新知蓬山歸到梅花在千樹清香醉拾遺
和雪中鄭朴二學士金司業来訪詩韻
風雪長安撲玉塵詩成馿背欲誰親海東游子興不
淺醉裏微言語更真膜拜尚思瞻國老過門今喜得
陶賓人生適意無南北宫錦淋漓未厭頻
挽馮廉副夀卿友契
漢署千官列兩曹當時儀物聳清標鞶囊議事驚孤
注霜簡摧姦見六條樂府名香金鳳曲揚橋風細月
明簫雪崖遺恨埋千古大樹風悲日寂寥
養志堂詩(為前江西省郎中孫居仁字甫作高唐人)
幾年臺省列清班(作聖門垂教色為菜子嬰嬉舞褎班)游刃恢恢政
務閑順志如詹推致養為親捧檄即承顔餘歡方在
恩榮際純孝初非口體間開卷諸公足歌詠自今錫
類滿鄕關
高麗國王謝事詔世子嗣位東還詩以送
之
禁臠東牀得象賢遠持龍節赴真傳静看麗海風雲
契更覺天東雨露偏萬里寵光隆帝舘三韓春色
入吟鞭百年藩屏敦姻好合有忠精在日邊
秋澗先生大全文集卷第二十二
