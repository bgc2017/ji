秋澗先生大全文集卷第十五
七言律詩
蘧大夫廟
芒鞋兩自近關行頗訝先生出處輕道亟卷懷傷喪
亂仕因公飬辟專榮輟車彷彿公門敬寡過依稀聖
者清故國令煙喬木老至今君子號鄕名
苦雨吟
禾頭生耳駭輪囷一雨霖霪迫兩旬蛙出坎居喧鼓
吹蟻連封垤失君臣隂沉便恐陽烏慘飛舞爭看石
燕神寄謝碧鷄坊裏客不煩羹釡怨生塵
迎秋
大暑推回酷吏輈先聲傳喜到梧楸清商載路歌夷
則白駱前驅候蓐收氣肅衮裳初𣸪辟露清行殿拜
凝旒若論成結功尤著不解詞臣九辯愁
明霽
雷霆威霽雨初迴戰罷昆陽萬馬摧成結歲功真有
望洗清天宇覺重開秋菌出木驚朝暮野水增波阻
往來腰足痺頑欣一散約携藜杖晚登臺
箕子廟(唐在汲郡)
刳剔忠良詫肉林當年愁絶父師心道傳未害奴爲
辱俗古方知化獨深上念聖湯思自献下逢周武是
知音野煙無地尋遺廟空詠芃芃麦秀吟
挽梁防禦邦傑二首
酒船茶竈柳溪煙把臂論交記昔年列郡剖符方再
考銘旌埋恨便終天風纏大樹摧蘇嶺雲黯歸魂近
赫連四十三年成底事一杯慟絶九山前
梁矦躍馬英妙年大冠脩劒身頎然閉車過市殊不
樂快意耳後抨驚絃朝吟醉卧石樓上暮歸射虎南
山前聞說三城足遺愛令人空憶使君賢
奉荅彦正參議書問
清晨庭鵲喜相呼薄暮敲門得素書地重每愁屯煦
䏰人来還喜駐青居煙開瘴嶺三軍壯氣壓巴江百
戰餘一檄我知邊報静西南爭識漢相如
酒醒聞雪作(呈陳侯)
隂雲低壓濕衡茅暖透衾禂地氣交縞色漸生明月
幌風聲先到碧筠梢誰家獵騎長圍去何處柴門向
曉敲開歲春風兩岐秀竚看晴浪際農郊
至元四年歲在丁卯暮春之初陪陳王二
郡侯泛舟清水兼携妓樂
山圍牧野青未了河抱鄘城勢轉雄高會遠為開府
設仙舟還許李膺同春光淡沲明歌扇吹管飄蕭颺
遠風鄭重使君雙皂蓋月灘留醉恨怱怱
風暖溪深夾岸花緩移蘭棹轉灘沙醉停杯酒清歌
細看弄漁舟白日斜誰與浣花徵故事行觀春物到
山家沙堤不用雙紅燭馬首歸時月有牙
(川故事太守自正月出三月及浣花止)
溪回路轉無多曲風軟舟輕恰數人汀樹弄晴供望
眼岸花迎笑喜行春千年勝賞蘭臯在五郡謳吟使
節新多謝絶吹醉帽惺惺恰及到城闉
寄王緫管子初
新築茅堂並水扉柳隂連接到漁矶平疇綠滿禾方
秀高樹凉多露未晞挾策不干丞相府入山終製芰
荷衣故人好在龍津府書葉飜香吏事稀
和節齋言懷詩韻
元龍湖海見平生老我韜鈴未易兵格物志精先寔
學捄時心切耻虛名風雲自是龍頭客吟笑空懷壠
上耕䄂裡&KR0784;珠三百顆每從開讌淂晶明
林塘秋暁
躡足烟霄謝俊游野人高興在林丘近山欲雨先衣
潤秋水增波拍岸流水葉静時存復理人心安處即
天遊隔溪田父治荒穢斜日疎烟满樹頭
卜築
塢溪流水抱村斜林杪青山隔岸賖平日買田惟樂
此他時成趣要移家溪邊種柳眠黃犢竹底開門繞
白沙任使傍人呼漫浪雨蓑無負釣魚槎
送王子初揔管奉
詔北上
聖代崇儒意匪輕徵車相望半諸生九天雨露思賢
相十載經綸見老成更化有方先定制捄時無騐是
虚名烟霄未遂攀鱗志葵藿空懷向日誠
簡寄楊治中文卿
貳車沁水瞻高駕簿領西臺有舊遊邂逅一樽淇上
酒笑談千古庾南樓豐狐闖首蔵三穴一鶚盤空健
九秋聞道清源足佳景竹林煙雨夢西州
上史承相
百揆端歸一相尊中臺潜隱北溟鯤人間桃李爭晴
晝天上風雲擁戟門駑蹇遇知思一顧家山回首惜
空奔幸蒙翦拂長鳴去會有文章報至恩
題相者訾洞春
野隠東過滄海翁醉吞秋日入心胷神機深探乾坤
祕眞氣曾驚戶牖龍驢背老髯掀一笑春風歸路指
三峰昂蔵我似賓天鶴夢遶仙盤露影濃
和高麗參政李顯甫
恩波如海際天隅一日京師識老蘇喜向嵓廊瞻漢
相欵隨仙仗聽嵩呼衣冠自是乘槎客文彩還驚照
乘珠共羡朝天蒙寵渥三韓秋色滿歸塗
開平夏日言懷
圡屋甖燈板榻虚一缾一鉢似僧居半編翰草從人
讀兩鬢霜華向曉梳客子衾禂殘夢短暑天風物暮
秋初故園松菊荒多少豈不懷歸畏簡書
郊送雲叟公
寶鞍塵土滿香羅因送行臺振玉珂出郭快於鷹脱
帽歸懷爭奈鷇遺窠夕陽明處亂山淺碧草深時毳
帳多自愧囊錐無利穎青雲臺閣半常何
直中書省
紫禁彤庭尺五天沉沉碧綺鎻秋煙鳳池波暖鏘鳴
佩翰苑才疎愧昔賢人世好懷能幾度風埃長路已
三年綠隂好在西園樹辜負移床聽晚蟬
開平晚歸(七月一日授翰聀)
龍首堈邊野草深秋風灤水動歸心百年蓬巷開圭
竇一日恩光照一林吟鬢有光浮鏡玉家書封喜認
泥金料應曉月簾櫳底乾鵲飛来報好音
吊竹
三徑歸來已就荒更堪庭實嘆云亡䆫間月出思清
影簾底風来憶細香便擬碧鮮留賦詠恐應塵俗到
膏盲未容分斸蒼苔破拄杖敲門有底忙
和龐參軍雲卿詩韻
萬事雲飜揔釋然不禁哀樂近中年此生得處便爲
樂自断從今不問天最喜遇知傾底裏譬如食蜜味
中邊吾鄕頼有諸卿在歸隱終期覓魯連
送陳尚書經略成都
暫辤喉舌去籌邊調餉中間别有權托境要當成筭
後務農思在訓兵先雪山已覺公來重玉壘休矜蜀
險偏東北更看諸葛表春風晴霽錦江煙
太原筆工李子昭許贈予雙筆久不見付
作詩以問之
子昭過晉喜新知雙筆親承遠見遺脫帽一從休老
穎臨池幾負躍蟠螭正煩筠管麁扵臂細理毫鬃健
作錐久向夢堂驚五彩貯雲含霧莫来遟
聞諸軍飛渡鄂渚前次建康
節駐長洲巳浪然鐡縆鎔冷瘴江煙膠船浮海從南
遁漢日行天揔北旋牛後舉知非晉祚曆期應計過
唐年至元
天子如天覆莫遣虛陳坐榻氊
秋日會牙城白雲樓讌行院使者及嘉定
府新附諸校坐中觀西山風雨
望際煙霏濕翠幈雄風先作雨前聲鴻濛氣合先天
境慘淡川迴得意兵凉吹遠隨悲管發壯懷還傍醉
吟生三年畫戟清香地慚愧終童係越纓
賦西城鸚鵡螺杯
老月淪精射海波珠繩分秀貫神螺鷓班漬粉垂金
薤鸚喙嫌寒縮翠窠樽出癭藤紋浪異瓢成椰子腹
空皤飲餘疑與溪娘遇一笑相看發浩歌
乙亥夏六月廿四日西城即事馬上望姑
山煙雨濃淡開闔有不可端倪者偶賦是
詩以紀其竒觀云
連山中断欝蒼陘全晉蟠紆未了青方訝野煙沉澗
壑忽驅凉吹滿林埛天邊雨脚排銀竹物外仙家列
畫幈擬是姑仙遊八表笑迴龍馭下滄溟
挽翟器之八月十七日清晨夢翟君器之
晤言者良久覺而賦(此以)悼魂而有靈恐當
擊節也
淡癖相看忽四年襟期樗散鄭家虔隷書思入錕刀
法畫品人推具眼禪滿璧滄洲驚絶筆一樽别酒是
終天不湏只聽山陽篴日暮懷人已慨然
哭郝内翰奉使
大河東匯𣏌連城之子南來氣宇盈義契重於平昔
友斯文公與後來盟苦心問學唐韓愈全節歸來漢
子卿十六年間成底事長編惟見使華名
次楊子英詩韻
十年芸閣想差肩曾侍紅雲尺五天幕府蓮波知■
泛麟臺勲業浩無邊劒埋古獄終衝斗玉藴藍田暖
自煙留取&KR0909;中疎俊氣它年揮手障汾川
題開封府後堂壁至元十三年被
省院檄同開封尹陳侯試河南儒士四月
十九日抵京授館開封後署相與握手活
舊且及包范二公事業時予耳疾止酒談
噱間暮雨大作連明因述鄙語奉一笑云
使軺南下入京華滿眼交親笑語譁共訝老螭蟠北
海自怜賤子宿南衙關河痛别襟期豁風雨翻空夜
氣嘉負煞清尊三百爵胡床相對看簷花
投宿洧川驛(時病耳)
話長不覺道途倄馬轉河堤入宋樓時事未容談笑
故園難遂去來休一天梅雨方初夏兩耳蟬聲預
秋最喜此行陪逸駕未妨吾道付滄洲
許昌道中
一雨長途送曉凉陌塵壓盡燕泥香醉歌金縷辭梁
苑笑拍吟肩入隷昌人物消沉清議在風雲開闔■
■蒼應怜一片西湖水空照行人兩鬢霜
穎封人廟
在宋樓鎮西三里古堤上至元十三年
夏四月考試河南同陳節齋過其廟陳
爲索賦故有是作
穎封遺廟枕高墉窈窕舟青力牖空治道得人無國
小孝心錫類與天通當年大隧融融樂此日喬林癛
凛風㧾道茆焦賈餘勇從容難似片言功
友人喪馬
老驥厖然燕色蒼今春長記遠乘將翻江風雨曾何
夢伏櫪飢寒想備嘗既乏敝帷酬逸德忍令銅鬲葬
人腸玉鞭剪断春遊興驢背清吟要細償
南陽府試院中作
牙堂瀟灑敞晴䟽薜荔墻深五畆居起敬對瞻元凱
廟訂頑欣得鶴山書心非道義為充實身與乾坤恐
自疎暮倚城闉還一笑竿頭蚯餌引鰲魚
寄李士觀(時在襄陽兼簡好古郎中)
拚醉清樽洗别顔我來君往轉凄然遥看漢水無三
百不覿清揚已五年甕舞未收輸鬼笑候蟲多足返
䕫憐義襟誰似張京兆早為吹嘘使北旋(張京兆謂張好古也)
(時在襄陽徵理錢糓等事)
南陽北城同陳節齋晚眺
大野東瀦楚塞遮清川西騖抱城斜瓜分鼎峙連三
國地廓天開到一家丞相大名垂宇宙龐公高節動
雲霞千年事往空遺跡立遍殘陽數去鴉
宛葉遁中
六合雲蒸一氣霾漫漫長路渴生埃詩從白雨明邊
得人自青山盡處來世路有機難預料劇談供笑不
時開濟時頼有諸君在漢苑秋風愧不才
次宿汝樓韻二首
解却征鞍細履園月明深夜倚危欄會慳共惜飄零
久心遠應憐語話殘尚友共尋佳樹傳逢辰不戴鵕
䴊冠傾嚢擲下驪珠顆依舊晶熒照乘寒
微雲河漢半晴隂夜景蕭森夢化城山色不隨喬木
老月華偏對故人明鶴緣露警清無寐蛙属官居重
有聲廊廟只今紛治具正容堅坐看昇平
贈别按察王立夫二首(時在洛陽試院中作)
當年畫省憶同襟此日南來又盍簪夜雨喜成連榻
夢秋霜尤見故人心義方外覺紛華遠話久中傾底
裏深他日買田相約老兩椽茆屋共雲林
眼中機括審時張事外論量見直方白璧不酬金屑
笑烏紗能護豸冠霜煙花紫禁期推轂風兩南州夢
對床更就信陵陵上月一尊分手上河梁
留别節齋公因次嚴韻
雨露乾坤不少私至人出處與同期松筠冰雪有定
操人物江山見一時着手正便捫蝨話看雲難受絡
頭絲平生慕藺公應識秋水長河有令姿
夜宿朝元閣下
垣樓觀天中央星斗拱列靈壇蒼月中清露翻碧
瓦殿簷風信摇金鐺炎歊似殺赤熛怒霧雨謾成玄
豹章(時考試儒士於此故云)長纓土滿未容濯金溝泛曉空蒼
凉
挽吕權漕子謙
維至元十年歲癸酉夏六月■日江淮都
轉運司幕官吕公終於私第之正寢饗年
六十五越明年春三月東平尹信弘毅自
衛過晉始知公墓草已宿嗚呼哀哉公諱
遜字子謙系出東平望族父松金詞賦進
士第官至隰州刺史興定間城䧟死節公
其次子也為人䟽直愷悌樂道人善早歲
有賦聲生平喜作詩格律精嚴長於七言
近體或有問湏盡吐乃已然如法家断按
不絲髮貸問者知所趣居漕府幾十年良
謀默計便公私為多某辱知最厚悼斯文
之不幸痛知已之難遇非歌詩無以攄予
衷也乃作是詩躬告墓左魂而有靈鍳兹
誠悃其辭曰
凌煙詞氣吕衡州一語神交二十秋漕府議高推獨
步詩壇吟苦入冥搜眼中耆宿有今日地下周馮是
舊遊秋草滿丘新吕道未容車過淚先流
臨武堂讌醉後有懷省臺諸公
桂月流光雪滿臺月明人影兩徘徊行雲不逐歌■
散往事還隨去鴈哀雙鬢入秋無可白寸心於世末
全灰遥憐紅藥階前客玉樹相依一笑開
簡寄陳節齋
别來碧海三山客偶得新詩慰遠情晝接夜談懷鄧
鄙風荷煙柳夢都城好翻故里三千牘且按秋風九
萬程最喜新凉換炎暑梁王臺上月孤明
鞠餘望月東臺即事
崖陴詰屈張煩痾老樹遺臺悵獨過山色滿樓簾影
薄柳隂横沼鳥聲多兩河蓄潤開東雍十古秋風動
漢歌誰着梗陽人有獄鬢華尤比向来皤
日用
萬彙何能臭味同洪纖強梗貴冲融虼於砥柱標天
險淡似浮雲度太空意或近私隨有礙事因無已即
成功莫將此理求諸遠揔在平時日用中
送王丈子壽南下河中
白髮今年八十過故園歸興足蹉跎啓期三樂人爭
仰汲直高風古所多照眼關河增喜色過門香火盡
行窩後期望嶽棲巖上一笑雲煙入浩歌
郝提舉子某至元八年冬見於京師楊氏
書院與之語温醇有禮愉色睟然意謂奉
身周謹篤於其親者也今年春予官平陽
一日介吳君子明來謁具道郝南還之事
相與擊節嘉嘆久之噫方衰俗頽波中其
孝養有如此者孰謂曾閔之門和樂之氣
有時而息邪此心不匱豈特錫類而已哉
故傳曰惟孝友于兄弟施于有政其是之
謂歟喜為賦詩以贈且廣其敬養致楽之
心色難無違之旨云
古稱百行孝為先就養辝榮事更賢戀戀庭闈心向
切依依親眼望来穿蓼莪報德歌周雅令伯陳情感
毋年衰俗陵遟有如此見渠福禄日增川
白樓晚眺
條山東峙畫幈開樓外長河一線來簷瓦蘸波鴛夢
渚鏡鸞空影月臨臺千年事往情如昨滿目春傷恨
未裁更著野花留寶靨女墻隨意點晴苔
洪洞道中送客回有懷子初舍人
親朋零落故人稀白首相望更一涯花底夢歸連夜
酒柳邊情在送行詩賞心歲月能多日人物江山又
一時許國壯心雖未老向人孤抱欲誰知
公堂即事
鴈䳱行趨日出前潭潭槐府静秋煙漁陽摻急三撾
後簿領山如萬慮旋圖報每虞遺少愧焦勞何敢獨
稱賢更堪清畏堂中夢夜夜歸心到日邊(淸畏自榜寓君堂名)
和周錄事感春詩韻
微官休苦日奔忙須信行藏在彼蒼心計自憐嘗越
膽鬢華何計避吳霜暫容巾挂三花樹任使聲喧百
鳥埸昨日平湖湖上過綠波如縠要浮觴
夏縣道中
濕雲壓樹際崗平溽暑還因小雨增官事困人如縛
虎秋風吹野夢飜鷹趨時未必儒冠誤並隱端為野
鶴憎遥憶筠溪亭下水萬竿蒼雪照吟燈
題聞喜廟學古栢
世傳清廟聖湯墟老栢還除十六株黛色秋煙千古
上石根銅榦百城無虬龍閱世蒼髯磔疎影凌歊冷
翠鋪眄汝自慚詩禮客摩挱三向孔庭趨
餞張子文驛送戈甲前赴成都子文雲中
人至元八年冬相識於大都李玄暉南菴
吟君一軸餞行詩西望峨嵋有所思山險不憂巴道
路雨多防濕漢旌旗雄邊有策看回奏諭蜀能文正
及時儻見揔戎煩告語雪山輕重在謀為(揔戎謂彦清譚帥)
寄送朱信卿還吏部
故都喬木巳蒼煙(朱翼城人故都謂翼唐叔故都也)玉樹臨風照眼
鮮暫着印窠封瑞錦要從鞭筭看流錢燕山夜月縈
歸思平水春風夢别筵不得一杯光祖道汾崗回首
轉凄然
霍岳道中
郡寮招致遠相過冐雨東登荷笠簔比入廟宫三渡
水再尋蘭若重攀蘿傍山凉早疑秋近砰澗溪喧覺
雨多庭下古碑堪晤語倚餘笻杖更摩挲(謂劉神川修岳同碑)
霍邑懷古
堂堂義幟下并門六合風雲巳併吞軟甲不憂三日
雨妖氛■厭兩都昏𬗟懷戍火城頭語死愧忠精地
下魂(謂宋老生也)慘淡鑾鈴原上月至今英氣凛生存■
送周錄事幹臣任滿赴都
青衫白髮老參軍銀管聊鋪兩考勲公吏檢身知禮
度兒童争語說清勤春官吏選多書最祖帳東門惜
重分匣劒莫將塵自翳諫章論草要新文
送漢臣張弟
青青衿珮讀書郎邂逅姑汾意叵量老大正深鄕國
念飛翔不負少年埸行沾紅藥階前露夢到秋風豸
角霜此去固當強不息更湏人事卜行藏
壽趙秘監輔之時奉使日夲迴西歸京兆
報國心丹氣益振一帆直徹海東垠三年契闊中朝
客百險歸來万里身曠古使華清議在照人精彩壽
毫新終當清淺蓬萊水經制金華要老臣
陳季淵挽章三首
至元十年十二月望陳季淵子次翁道出
平陽以其父季淵喪來告且請詩哀挽故
勉爲賦此
筆頭詩話硬盤空詩自工來老更窮玉斧驚傳脩月
手旦評推絶斫雲翁幽穿洞穴愁山鬼壯極秋濤駕
颶風千古杜陵原上月一丘分照渭城東
大駕西廵始拜公從容樽酒兩都同杖歸河朔忠尤
壯詩到秦州氣更雄蓮府晴波竒策在杜陵殘月草
堂空傳家儘慰元龍望湖海諸郎有父風
憶扈
龍旂狩蜀年渡江詩並選鋒先江花冷墮波神泣醉
䄂来披玉井蓮已訝羽淵淪老月遽教風骨閟重泉
𬗟懷春草池塘興雨夜分明夢惠連
挽殷簽事獻臣
扶病南來喜盍簪激揚似為失前禽氣衝豸角空餘
烈響絶朱絃得好音一節儘高完璧事百年誰了蓋
棺心醉魂不到黃壚夜夢繞三山碧海深
微恙
團蒲倚暖病維摩春滿晴䆫氣未和兀坐暫容心境
静好懷安得故人過鐡花繡澁青萍暗世事栽培白
髮多却喜郡人相說似春風門巷雀堪羅
至元十一年歲在甲戌上巳日會府倅張
侯明卿治中忽英甫前揔判張行甫禊飲
于晉源鄕蘭莊刀氏之醒心亭張矦行甫
之子思誠息翁孺侍讌
禊飲蘭亭不可尋蘭莊山水儘清音楊花糝雪溪流
碧野卉留香竹樹深暫脱帕車三日婦却忴時事百
年心一樽快趁芳時醉明日池塘是綠隂
(次日奉命簽南征新軍中外騷然者數月)
送郭按牘彦實
東西南北送行頻長路青山輾欲塵蓮府有聲推雅
量柳條無計絆行人綠波未要傷春浦白璧難酬入
幕賓後夜月明川口道夢歸先到晉溪春
洛陽懷古
重城繚繞枕邙腰二水交纏會洛橋勢即土中多漢
制錦圍林苑訝隨妖山川開闔悲今昔陵谷更遷失
市朝萬古消沉竟何有揔成閒話付漁樵
遊澤州青蓮寺知州皇甫琰
名山名刹不無神掣電轟雷一雨新洗出好山真面
目擎嵐捧翠待詩人
薰風吹雨不沾衣馬趁清凉入翠微硤石兩楹天斧
断好山四面畫幈圍我來勝地清心地僧說禪機與
教機頼有文章賢判府裴徊登眺久忘歸
斜分一逕下林巒金碧觚稜紫翠間羣嶺秀攅青&KR1341;
蓞孤峰突出玉湖山鑿開一握乾坤小占斷千年日
月閒浩浩兵塵滿河朔天風吹不到禪關
和前韻
盤盤石磴轉層巒寺隱青蓮六葉間天削断崖開老
硤雨將空翠繪蒼山偶因戎治終朝畢暫得僧䆫半
日閒清曉出山還一笑幾時塵事不相關
覧勝都忘罥葛衣谿風吹雨散霏微霞明殿脚金千
界雲抱山腰玉一圍林壑有靈憐俗駕人心無路息
危機風流幸對文章守安得巖栖不更歸
太守清吟句有神興隨山雨一時新身修自是吾儒
事笑殺殘僧說似人
夜過關嶺山
山行四月似凉秋夜半摇鞭下嶺頭心苦自憐嘗越
膽歌長不用撫吳鈎風煙動色開中鎮禾稼連雲際
四州碌碌一官成底事春風歸夢仲宣楼
虞鄕道中
中條如畫色蒼蒼過雨晴嵐帶夕光望入王官饒水
竹路經虞坂足耕桑未容巖桂相招隱自笑微官
有底忙多謝浼風驅暑退笠簷吹作馬頭凉
謁王官谷唐司空表聖祠堂
人去空山草木香撑霆非爲漢文章三休方擬遺
身累一僨應憐爲國亡明月不汚黃浪濁清風高並
首陽芳滿斟三詺亭前水拜乞襟靈滌肺腸
慶路伯逹八秩之壽
素髮酡顔八十春昇平人物典刑存兩都喬木秋
光老四座春風笑語温膝下盡歡衣有彩人間無似
壽爲尊試從九老圖中看獨覺光荣萃潞門
爲鄕人夀
壯年虎穴喜竒探老去幽潜一道龕倚杖看雲追
往事閉門留客了玄談關元氣欝丹浮頰玄髮雲如
綠滿簮今歲夀堂春色好一簾空翠撲晴嵐
秋澗先生大全文集卷第十五
