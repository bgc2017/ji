秋磵先生大全文集卷第四十九
傳
蘇門林氏家傳
林氏其先兖州曲阜人唐季有官閩中者後復徙家
文登至遠祖府君翰蓋五世矣翰宋初用貴贈率府
率子諱文受知熙陵官至崇儀副使淮南路提無刑
獄贈領軍衛將軍生子永終屯田員外郎御史臺推
直官累階贈光禄卿永生之純字嘉父曜景祐五年
進士第釋褐主朝城簿河東犯横壠頻於不支歸兵
恟恟欲亡去公安諭遂怗然事集升知莘縣以屏盗
有方受澶州頓丘令未幾恩信大行時麥黃木盛下
囓孫陳埽岸勢危甚公朝服立潰堤上望濤頭拜禱
波神爲霽威竟頼以安改佐著作淮陽軍事判官貳
徐惠劾紀著叛獄有匿其家孥者註誤殊衆公爲辯
理多致原釋郊禮覃慶加太常博士知大名縣初天
王院五代時有韓王賜田甚廣歲久失據鄰伍以僧
妄冒致訟累寒暑不能决公按索隣劵考明封畔継
得古石記與所按吻合以田付僧令歲輸常賦民乃
稱服用丞相程公薦通判青州終得年四十有九官
至職方員外郎上騎都尉仍賜五品命服娶吕氏(封京)
兆縣君惠和宜家之純生三子長曰舍字虚白年十
九擢熙寕進士第性恬退以高節自信嘗有詩云世
有非常樂人無未老閑未三十以大理評事休官名
賢高其行至方之淵明初先生西遊共城愛其山水
明秀廼營葬青州府君於縣西處賢鄕古郭里母夫
人吕氏祔焉自是林氏爲衛之蘇門人先生四子曰
愚曰恕曰怤曰愚字貢元亦以節行稱宋亡至焚
香告誓不仕而殁仲弟介鄕貢進士季弟會字貫道
幼知嗜書剛正有志操由蔭𥙷郊社齋郎初主成都
雙流縣簿令久闕攝公行縣事有能聲部内舊有&KR2224;
歲例役並水民苴治貧下苦之公乃一責資漑家理
辦仍揵石代土衆免告勞頻歲大稔調宿州司理參
軍暮夜民遺火延燒犴屋公出繫散置庭中比熄倉
卒際無越逸者上官材之移南京軍廵判官民有戕
其子執謀害人者按竟公至疑焉求情得白遂直其
枉改新蔡令歲大蝗獨不入縣境人謂公廉平所致
由韋城宰歷奉符縣秩滿授通直郎知蘇州常熟縣
兩浙頻年大水引漑浦口湮閼無慮三十餘所累政
謾不加省公按行故瀆率䟽瀹之民受賜不貲元祐
庚辰疾終蘇之公館配張氏有淑德駕部員外郎赤
之女封壽安縣君生子男四人聽通直郎西京敦宗
院博士聦揔隱皆業進土自羈丱至成人太孺隂教
爲居多聽生子五人曰巽兊蒙鼎革巽次子諱正國
字德將登金大定十六年進士第終少中大夫北京
塩使生懷遠大將軍毗陽丞諱茂字漢卿懷遠二子
曰思敬鄕貢進士曰思德穎州軍仗庫使生子芳今
任江南某府從事思敬府君之子即故衛州交鈔規
措大使諱通字子泉爲人丰儀脩整顔渥丹鼻隆然
如膽垂寡言笑善心計顧衛南北衝會貨財四通遂
積殖興時逐然坐籌能擇人而任故物情得而掇世
資生平喜賓客樂施予其克勤躬儉殆憂深思遠者
屢以其術事上官獲精幹稱嘗訓子珪曰林氏上世
以詩禮傳家代有聞人予惟早失怙恃生長喪亂間
以餬口計處四民末業致貽祖禰羞諸孫稍長無忘
讀書以復世範汝念兹無置府君以丙辰歲終魚行
里之私居壽六十三配宣氏衛之大家主治内務寬
健有母儀燕處榮飬期頥而終享年八十有三人以
全福歸之子珪以孝義著稱能世其父業嘗任州三
務大使次子璋謹愿克家珪子永大名府平凖庫使
次子元珪奉遵先訓俾之從學其資藉啓迪乃心罔
不盡不數年起家為中書掾至元丁丑予列職太史
元來謁拜而請曰元無所肖似析薪之責固不克負
荷惟是先世行業非得名筆約而暢之將不能傳遠
而人見於後先生尚胥曁顧予以林世叙雖邈其聞
而知之見而知之者班班可紀加以世姻之好故勉
爲傳𫐠之贊曰
林氏本出商姓太丁子比干以忠諫死嗣堅逃難長
林山易以定氏周衰枝葉扶疎散處中國如放之聞
於魯顔之顯於齊回以義著至以相名皆其後也繄
南安之林唐已來世爲魯人豈放之苗裔耶道唐歴
宋金四百餘載間奕葉以儒顯其流風善政表表于
時者如是逮規措府君遭時艱虞家世中衰竟能渴
追來孝俾盛德幽光墜而復續豈君子之澤其流淵
且長乎
南鄘王氏家傳
王氏皆王者之後春秋時王子成父者敗敵有功因
賜氏厥後子孫散落中國在晉者靈王太子後齊則
畢公高後其在陳留者齊王和之裔汲郡王氏其先
陳留陽武縣七圈里人起家壠畒耕稼河陂間宋靖
康初避地徙家衛汲縣長樂鄕之白楊里遠祖金天
會間積勞至𣏌縣尉高祖見弟五人二翁■是爲扈
王氏初妣父扈素長者聞高祖賢舍而甥焉生子男
五曰三翁四翁五翁十五翁十六翁人見其本支蕃
衍稱扈王氏以别因之蓋不忘本也三翁贇譜叙爲
二代祖生二子曰元用資穎異是爲惲高祖自田舍
郎改肄士業嘗語人曰終當以筆代耕衆異其言及
長補郡掾爲人英特棣棣有威儀主治曹務踔(勅角切)
厲風發明昌初節鎮參佐例朝授用薦者言迁河平
軍都日官上官倚重有黑王殿直立節度之目尋得
暴疾卒魚行里舍時年三十有八人惜其年不稱德
生經紀紳三子紀爲决曹紳潜德不耀曾祖經字伯
常天禀孝愛垂髫已知事母容止如成人禮氣方嚴
内長厚喜施與志不樂禄仕雍容鄕間以德度靄一
時昆仲七人同居内外無間言以累葉不分家用饒
足其賑貧施乏不掩爲偏惠人有貸弗忍徵久不克
償輙折其劵或來謝就復惠濟曰周急素所樂何謝
爲一四家子要𬗋大絛來取所附
興徐誡之曰農當務實士君子帶非
送其家女弟嫁陵氏婿卞以俠犯
女妹先君所鍾爱若婿置於辟婦
容匿會赦嘗出郭門遇里農昜
也堕焉取諸市可乎其人謝而去■黨
官府來求剖正爲諭之曰遠親莫
世所末免親仁和隣古之善道初無
君子爱人以德曲直非所辯曰吾儕小人
不昜慮至相戒曰今而後不可使長若
其爲一邦聽直欽服如此王氏北
者尚十餘房其親喪隨所寓權厝曾之
晉村之南阜曾慮歷年久斧封馬鼠漫不可曰
吾大宗子合食族墓責實在我遂起新任大葬於長
樂卿第四疃祖業之北原及舉祀絶者廿餘柩贈
率有加凢内外男女孤惸無藉頼者爲娶嫁之姻禮
踰巳出曾祖妣系出新中臨清關宋汲郡公吕氏之
裔壼儀母德宗属仰法焉生與曾祖歲月日同北兵
破衛亦同時怖没於家春秋七十有六實貞祐二年
甲戌春正月十一日也百年來里中宿耆談孝爱而
内有則者必曾爲稱首生祖宇字彦宇身長七尺二
寸儀觀清淑少傳家學尤明習文法至帖問條對儀
精理當筆洒洒無滯辭行軰無居其右者甫冠遭罹
板蕩業爲一空奮身從事卒不失舊物雅爲節度
公完顔從坦所知遇由郡掾辟刑曹孔目官祖盡心
庶獄要本情與法應未嘗用察爲明情得爲喜也故
郡中稱平至有哀矜折獄之譽類注刑綂進禄䓁書
旣而嘆曰後世知我罪我其此書乎生平樂誨人怡
顔和氣不以已長格物雖童孺質問諄諄然無倦色
有弗知未始不盡也今梁衛間由吏業而上逹者半
爲門生遂以吏學授先君曰吾治獄平後當有顯者
然前賢有言吏以法令爲師問而可知其能與否自
有資才非學而可此汝最當默識苐完之子鈞早失
怙恃鞠育與先君䓁至一豆羹一裘褐必加顧恤正
大改元四月十六日以末疾終新衛州横堤里之寓
館壽五十(有一)官至敦武校尉祖妣孟氏女縣南草市
榆林坊冨家姿貞順配祖德良稱旣誕先考以貞祐
二年癸酉四月十六日卒於郡之故家再娶韓氏韓
朱巳來世顯族有累階至司空龍圖者二十九處寡
以健烈聞流寓勤苦保持門戶甚力俾先君卓爾早
逹祖妣資藉之方爲多晚嗜道家教號妙清大元中
統庚申重九日以疾終安仁里享年七十有六越三
曰祔葬玄堂祖柩之左先君諱天鐸字振之姿精敏
幼知嗜學諸弟出遊嬉獨把書不置旣通大義先祖
以律學授之即能下筆條對明䆒情法日蔪然露頭
角衆謂能大其先業元光初温國胥公自秦移鎮新
衛尚書李特立聞其才由州戶曹掾辟權行部令史
時上以御馬賜國公園曹取芻粟比内廐例先君曰
不可在閑則路馬旣賜則公乘内廐之例容得同乎
公聞之曰王掾愛人以禮二年上黨公誾壁馬武虫
爲河朔藩扜分羸兵四千人假食於胙適公儲亦無
幾方風雪寒沍衆待哺閭井間公府議以聞先君進
說曰張紏合義兵皆河北遺黎今飢若是不權宜以
濟殆非從便副上官意也侍郎梁亨道爲肯首然當
若何曰今官義兩軍温飽有日若以月給權輟半以
應彼急河南漕粟計不時亦至如此則客主兩不失
所行臺可其請孱兵頼以安活自是大爲省參康瑭
郎中盧芝(瑭字良輔芝字建瑞二人号&KR3387;吏事)所賞識曰會見驥足騰
&KR0750;一日千里也正大四年用元帥完顔公(公諱訛可得賊以火)
(燝之号火燎)薦拔所能試京師擢吏員甲首時年二十有
六方軍國多故財賦一仰都運司經度寔擇才掾集
事即選充運司掾長先君夙夜在公游刃餘𥙿都漕
李公芳(字執剛承安二年進士号精政務)同漕移刺吳和深加器重
(吳和中公字景先亦禁官)入作司藏吏以計盗官物使高世英
受贜初不知從來事覺吏逃失所在及科罪㧿事師
肅執以監主爲罪首抵世英死先君争之不下至諳
憲部詰辯曰原世英情本非同謀第行盗後受賕耳
據法議罪與元謀共犯不同高止合坐贜論且法者
固當公共師舍焉以即汝心是置法爲虚器上官韙
之高竟减死論后懷金來謁先君怒斥去曰毋汚墨
我所争者法非汝私也豐衍庫使劉濬(字德源愛民膀進士先君)
(嘗從問學以卒初業)以㳂代不審䧟名紙三十萬用是追解先
君爲申理復官如初五年𥙷睦親府掾属皇兄荆王
判府事爱其德度深加禮遇明年秋皇太后崩制袒
免親奔仆有遠邇之限違者從府科罪時有後期者
先君請曰南渡來宗室播弱宜從寬宥王然之以爲
知體園陵禮畢卒無有被劾者六年轉𥙷戶部令史
時簿書財賦委積(音漬)紛至先君精力過人故務愈繁
志愈明氣愈厲事愈詳不煩書佐裁决如流於是風
動臺省有快吏元(康之)譽開興初用入粟例補滿授戶
部主事壬辰天興東狩崔黨往往入宫禁竊取金貝
或堅約同往以愻辭免乃切嘆曰端門不忍過其忍
聞此京城下將士争入俘掠尋有令禁止先君偕同
志者突冒兵威禠救百餘口於南薰門下乙未歲北
還淇上尋
朝廷命断事官耶律買奴公括諸道戶口柄用顓决
得人爲急用薦者署行臺從事制以籍爲定互占
它縣以死論有潞民馬醫常氏避役匿河内王帥家
事露公抵常以死意在籍没州將且用聳動隣道先
君辯之曰常罪止於逋論死則非制書本意公怒曰
脫有誤並汝坐之反復辯明常竟獲免又王鳳翔者
告崔帥立弟益侃匿金國珍寳適萬戶喊失納國■
人受誅公抵益等以喊失罪罪之先君曰初謀
崔立今已死况罪不相及國有常憲公遂平反
益䓁至有圖像奉報之語明年秋耶律公薨曰
南歸或勸爲州縣曰一丘之木安足棲集
來辭於齋壁以見意因號思淵老人
尤耆春秋左氏傳西漢書晚年洗心於
於華隂王先生(名元礼天意進士第号王華子)曰子學
汝問自昔治少亂多君子寡小人衆何也
非天一而地二乾陽方始而隂已爲之倍
子得之矣集歷代諸儒易說爲一書題曰
遇朔例一占玩辭明變其應如響下至天
極等學皆通習之聞一異書輙自手錄多
卷交人劉冲曰何矻矻如是曰吾老矣爲
歲戊戍詔試儒士時恩制寬或以乃嗣長可
試先君曰吾思以義方爲訓若以幸竊非常
敢聞嘗誠惲忱曰吾巳錯断不容再寒殍死無
能一志於道以儒素起家吾殁則瞑目矣然學貴專
精汝不見鑑瑩則乃能别物學苟不精如治鑑不明
將安用爲不學昜昧涉世之道不讀麟經無以見筆
削之王吾平昔行巳得乎此而已丁巳秋八月以疾
終牖下先君資剛明簡重善持論慮患深雅以大用
自期人亦以此與之握瑜懷瑾群而不矜事莫可措
手者率優爲之不聲色少動故官守游䆠莫不尊德
樂道問政質疑取决而去事巳率如教至吏筆縱横
緣以儒術乃餘事耳又善尺牘作真行書勁韻有風
格與人交以取容阿匼爲恥居家寡言笑以身爲律
度人望而畏若一官府然外事緩急不一言及家人
非疾卧未嘗見日而作三十年兩昜喪褐年四十六
既奪先妣或勧再娶曰其如不可何老者継室又先
余死是轉余於恤少者後予是吾遺累於後竟不娶
初試亰師時宿院夜夢人奉一首加胄曰持此若名
也及榜出擢甲首云歲丙辰秋惲亦夢人馳報曰汝
父領朝拜且至趣出顧見先君朝服席帽乘而秉簡
一卒跳梁馬首唱云翠微君節度使后三日先君遘
疾乃以所夢上(白曰)翠微者太虚之氣夫精氣為物遊
魂為變死生者晝夜之道吾固安之復何憂奥明年
捐舘吁亦異哉
先妣靳氏相州永和鎮人進士子玄之孫安陽丞顕
思之女性淑善扵婦道良謹生二子曰惲曰忱孫振
孫宜孫重孫鞬郎贊曰
謹按家譜惲
六代祖昆弟五人五代祖行一十三高祖行一十五
曾祖行一十九王父行一十四禰伯叔行六人由是
而觀金百年間本支不為微眇然自喪亂来或四三
世五六世而巳者凡二十有四房哀哉唯扈王氏曁
相之醫博房歴八世而傳祀是豈偶然者哉惲觀西
漢名臣往往决曹獄史致位槐棘雖云明習文法練
逹故實至論身名烜爀㣧裔延昌必曰隂積所至王
氏自
河平府君而下累葉以刀筆承家職司城旦逮先考
而業有光子孫迄綿綿于今視履考祥其亦有足致
然者邪
烈婦胡氏傳
劉平妻胡氏濱州渤海縣秦臺鄕田家子至元
平挈胡洎二子南戍棗陽垂至宿沙河岸次夜
有虎虓然突来咥平左曳之而去胡即抽裝刀前
追可十許步及之徑刺虎劃腸而出斃焉趣呼夫猶
生曰可忍死去此若他虎復来柰何委裝車遂扶平
携幼涉水而西黎明及季陽堡訴於戌長趙侯爲捄
藥之軍中聚觀哀平之不幸咤胡之勇烈也信宿平
以傷死趙移其事上聞得復役終身嘻胡柔懦者也
非不懼獸之殘酷正以援夫之氣激於衷而知有夫
不知有於菟也平雖死其志烈言言方之太山號婦
何壯毅哉贊曰
桓桓壯夫鷙勇而夫事出倉猝變色蜂蠆烈烈胡氏
憤物爲害義激柔衷氣簿於外視虎如鼠所天爲大
平雖咥死婦節則邁媛折熊衝藴刃賊軰彤管流徽
清芬並代
員先生傳
員炎字善卿同州人性落魄嗜酒業詩有能聲不事
生産大元巳亥歲故人楊紫陽主漕洛師愍其窶用
監嵩州酒時兵後邑居榛荒日與鹿豕伍非所樂也
巳而隨所徵上謁楊方據按坐堂上吏鳬鴈行立員
挂布囊腋下杖巨挺直前曰楊使君不相知置我於
此幾爲老羆所噬此汝酤鏹持取吾不能爲汝再辱
遂揖而去其䟽誕如此自是長遊河朔以詩鳴諸公
間其洛陽懷古分韻得髮字云東雒打空城北邙連
督闕懷古動悲吟遠客生華髮隆德宫云林花細妥
烟脂色水荇輕淤翡翠泥歌舞留連嫌畫短樓臺䌚
緲覺天低讌集東平湖亭北海樽前人似玉東原城
下水如天滿服荷華三百頃採蓮人語隔秋煙高唐
道中影孤海内干戈滿愁入天涯草樹低桑柘影空
蚕已老陂塘涸盡燕無泥濟南金線宿雨乍收雲葉
断猶疑電影掣湖心扇尾羊云馮翊春草香羊綿柔
毛食飽飲苦泉卧沙稀助瓊筯細帶霜小耳春繭圓
扇尾一方移種類風頭萬里摇腥羶吾生本無食肉
相不煩浼手愁烹煎馬酮云謾說千杯不醉人清光
壓倒洞庭春携行何用紫絲絡渴飲不煩烏角巾摇
動革嚢成醖釀封藏花盎作逡巡坐中一混華夷俗
或有豪吞似伯倫予時能憶者止此西歸過衞先君
館焉褐衣麻屨酒近酣巨挺横膝上掉頭吟諷歌謠
慷慨之氣軒軼四座素不能騎乘人強之輙色变隋
地或以詩戲云靴有鐙青雖可愛面無人色實堪怜
嘗懷金一餅曰鎮心不可以闕此後用以昜妾継為
人竊去家居壁四立餘詩藁酒瓢而巳十七
復有撖夅字彦舉亦陜人面黯慘目光鬼物
憑者少為里嗇夫初不解文字一日忽能作詩吐竒
怪語皆古人所未經道雖苦無義意其豪侈
軰属和終不能及中元冬見予於燕市酒樓
浮大白數行徑出步壚間嚶嚶然吻作露蚓
来扼余腕忻甚曰吾有以贈子其詩有氣凌太華五
千仞詩繞國風三百萹之句醺酣中惜不全憶也嘗
謁淂禇幣若干醉過里井即投其中曰爲爾俾子區
區若此奚用爲其狂昜如是後客死保塞殯西南門
外路北若干步揭曰詩人撖厶墓詩三卷號凾谷道
人集好亊者刊行于世
墓誌銘
金故忠顯校尉尚書戶部主事先考府君
墓誌銘
先府君諱天鐸字振之族王氏其先陳留郡陽武縣
七圈里農家避靖康乱徙居衞汲縣長樂鄕遠祖有
積劳官祀縣尉者曾祖府君諱仲英特有威望終河
平軍節度府都目官祖經諱不仕天性孝愛鄉黨化
其德顯考府君諱宇衛州刑曹孔目官精文法表表
為吏學師官至敦武校尉先君少聡敏嗜斈不為羣
兒嬉讀書通大義先祖授以律學即能下笔論断推
原情法誾誾如老成人衆謂父良為教子能世其家
矣正大初自州戶曹辟權行部令史時哀宗以御馬
賜行省英公圉曹取芻粟欲内廐例同先君曰在閑
則路馬既賜則公乘内駟之例非所敢知公聞之喜
曰王掾愛人以德矣上黨公闓壁馬武京爲河朔聲
援以餽餉不継間羸卒四干假食扵胙適公儲亦(無幾)
部議以省聞方風雪寒沍衆待哺閭井間先君進說
曰公府紏合兵力皆河北遺黎今飢若是不權宜以
濟殆非徔便副上官意也侍郎梁亨道為肯首然當
若何曰今官義兩軍温飫有素若以月給權輟半以
應彼急河南漕粟計不時至如此則客主兩不失所
可其請孱戍賴以安活自是為省參康瑭郎中盧芝
所器識曰會見駿足騰&KR0750;一日千里也正大四年用
元帥完顔公薦拔所能試亰師擢吏員甲首時年廿
有六方軍國多故經費一仰大農調度即選充運司
案長時李乾州芳(承安二年進士字执剛)移刺吴和領漕計號
精吏務先君夙夜盡公審會明當二公称其能入作
司吏以計盗官物使高世英受賍初不知所從耒事
斍吏跳失所在及科罪從事師肅執監主為首抵卋
英死先君争之不下至詣憲部誥辯曰原世英情本
非同謀苐行盗後受賕耳據法議罪與元謀共犯不
同高止合坐賍論且法者固當公共師舍焉以即汝
心是置法爲虛噐上官韙之高竟减死論后懷金來
謁先君怒斥去曰母汚墨我所争者法非私汝也東
豐衍使進士劉濬以㳂代不審䧟良紙三十萬是用
追觧先君爲伸理復官如初五年𥙷睦親府掾属皇
兄荆王判府事爱其德度深加禮遇明年秋皇太后
崩制袒免親奔仆有遠迩限違者徔府科罪時有後
期者先君請曰南渡来宗室播弱宜從寬宥王然之
以爲知体園陵礼畢卒無有被效者六年轉𥙷戸部
令史時簿書財賦委積(音漬)紛至先君精力過人故務
愈繁志愈明氣愈厲事愈詳不煩書佐裁决如流扵
是風動臺省有快吏元康之譽開興初用入粟𥙷若
授戶部主事壬辰天興東狩京城下將士争入俘掠
尋有令約束先君偕同志者突冒兵威禠救百餘口
於南薰門下旣而北還鄕里乙未歲朝廷遣断事
官耶律公括諸道戶口柄用顓决得人爲急前省掾
李禎巳佐幕府薦先君於公曰王某予弗如也遂署
行臺從事戶制以籍爲定互占他縣者以死論有愛
民馬醫常氏避役匿河内王帥家(帥名資荣)事露公抵常
以死意在籍没州將用聳動隣道先君辯之曰常罪
止於逋論死非制書本意公怒曰脫有誤並汝坐之
反復辯明常竟獲免明年秋買奴公薨雲中南歸讀
書飬晦以厚所待或勸治生曰非予初心也勸仕州
郡曰一丘之木安足棲集日以經史自娛尤嗜春秋
左氏傳西漢書其天文術數䓁學皆通習之年既加
一洗心於昜嘗質問於玉華子(先生名元礼華隂人從衆進士)大有
所得一日先生發問曰自昔治少亂多君子人
衆何也先君曰豈非天一而地二乾陽方始而隂巳
為之倍歟玉華子曰子得之矣集歷代易說為一書
題曰王氏纂玄且見吾遯世無悶也歲戊戍詔試儒
士時恩制寬或以廼嗣長可從師取應先生曰以
為利非敢聞命嘗庭訓惲忱曰吾巳錯断不容
殍死無掾習能儒素起家其荣多矣然學貴
不見鑑莹則乃能别物學苟不精如治鑑不
用爲不斈昜脉涉世之道不讀麟經無以見
正吾平昔行巳得乎此而巳年四十六旣奪先妣或
勸之娶曰其如不可何老者継室又先余死是轉余
於恤少者後予是吾遺累于後竟不復娶
淵老人邦君游䆠咸尊德樂道問政質疑無
巳率如教丙辰春平章趙公璧以書來聘時已
克往明年丁巳秋八月十有八日考終牖下享年
十有六官至忠顕校尉夫人靳氏相州永和人進
子玄之孫安陽丞顕思之次女貞静淑善光備婦
生二子惲忱先卒用戊午春三月葬汲縣親仁鄕
新任先妣祔焉先君資剛明簡密議論長慮患深
以大用自期人亦以此與之握瑜懷瑾群而不矜
當官宰務人莫能措手者率優為之不聲色少動外
事緩急不一言及家人至於吏筆縱横緣以儒術乃
其末耳又善尺一簡而盡書勁韻有風格作楷字日
滿萬聞一異書佔畢如不及多積至千餘卷友人劉
冲見之曰何自苦如是先君曰素無長物非此何以
遺子孫其遠大如此所交皆一時名士以取容阿匼
為恥生平非疾病未嘗見日而作三十寒暑兩昜裘
褐居家寡言笑以身爲律度人望而畏爱若一官府
然嗚呼先君㠯刀筆起身垂聲當世於先業為光大
惟其秉彛粹㦤思欲克其所未至進進焉不容自巳
絶不齒故習一肆於學根極群絰務明大本復旁通
天人之術以濟厥用其修已應時開物成務之志是
可涯際邪然時與命捩壽止於斯不獲卓犖大見於
等聆風樹而含悽履霜露而興感抱昊穹明
之氣也愾想平生鏤兹壙石庶幾慰安神靈永閟
窀窆之藏銘曰
繄扈王氏世業高曾而下掾習同
大風泱泱動南鄘於爍先子德
一日奮起蛇化龍樹立先業何光融
獄唯平反匪厥躬要以明恕剛而中
廷平釋之唐有功漢二千石世業公
剖裁錯節輸神鋒庶幾凛凛德譲風
盧淵日入不可瞳布衣歸來默而容
春秋大昜羅心胸跡蟠於泥氣則虹
冀北一顧凢馬空道雖人弘繫其逢
維弗卒施爲世恫兒能讀書亢吾宗
白首孰計逹與通閉門𬞞水丼長終
翠微之居窈以重一僨不起胡■凶
悠悠大鈞問無從太行西峙泉流東
九原盤盤佳氣葱䰟兮歸安此新宫
先妣夫人靳氏墓
先妣縣君姓靳氏相州安陽永和鎮人永和自唐歷
宋爲名縣鴻儒鉅族代櫛比出靳氏其一也家故饒
財世以孝義著聞鄕里祖諱師楊字子玄舉進士
賦聲埸屋間■以恩賜第授彰德府教官金百
鄴丁論人文之選者殿元爲稱首以
■外祖其季也爲人儀觀秀偉髯滿
喜馬滿經犬游獵横漳間有河朔故家豪習嘗
官安陽丞生二女先妣其次也(姨母適李氏今爲召居鄕里有一子)旣
王氏先祖時已殁祖母韓性貞明持門戶益嚴先
妣孝飬恭順故閨門内事僅絲髮比不敢專須請之
后行祖母以是賢之非大故未嘗踰外閾姻黨有以
合二姓會諸親者先妣與焉里中諸媪至顧而不知
爲誰平居課兒軰讀書傍治絲枲湏夜分乃休樂聞
古人毋儀女誠及善惡興衰等事怡然有得至窹寐
思服旦起爱晴隂問或旱則清澡溢則霃陰輙愀然
不懌曰歲功一失憂有大於不然喜津津見顔
先妣性温純慈祥居家容儀無啞啞言笑
人物不忍少傷内外以厚平生不能昜
物心慊慊惟恐我之人也世方以服飾相高
羽耀閭閻間甚者託燕游以私謁為事先妣聞而
之朝夕志女功主中饋被服在躬承祀孔時嘗以
事當出乃歸而不自安者移時其幽閑貞順之德蓋
可知已歲戊申夏六月竟以憂勤致疾越明年已酉
秋七月廿九日化于私居之適寢壽四十有五先
君識明達旣失内助断不復娶祖母惓勤稍以内
事傳新婦推氏每取先妣婦道是訓因追悼曰汝如
醮王氏二十有五年有子有孫未嘗以王母自居失
為婦禮勤巳至矣不獲少慰劬勞而止於斯可勝痛
哉嗚呼天道悠悠報施善人果可必而恃邪故臨終
嗚呼哀哉天妥惲可罪而至此極耶追念祖
母疇昔之言穩然恫於心故茹哀䘖恤於兹八年
是伸荼毒慰下泉發幽光而圖不朽宜銘德莫若哀
號泣涕以畢其辭銘曰
坤柔之德婉以從徤而幹蠱匪婦功伯姬之卒謚以
共淑先妣柔所鍾主夫中饋成肅雝春秋承祀被
憧憧善人獲報天乃公嗚呼福壽不一逢歸咎無處
侗厥躬𥚹祔無憾哀送終萬家之原偃斧封泉流可
竭恨不窮
故權左司都事趙君墓銘
君諱謙字和之世爲蓋州人中統元祀用薦者言以
材幹𥙷行臺左三房提控令史二年春考政上都與
予同游居者數月用是情好日洽夏六月闔臺南還
君爲中省苛留乃以都司擬之作駐久計君怫然不
樂求亟去甚銳事業巳不許信宿疽發於腦戶呻吟
無聊殆不能堪醫庸藥妄一刺而肆裂越三日予與
楊易州恕謀曰常山瘍醫麻澤民今之俞跗也適召
至若禱於院使王君儀之可一來救藥凡三往得請
踵及門中使趣去之自是内侍不出者幾浹旬後五
日夜聞君聲漸嘶執燭起視向壁卧頭岑岑不舉矣
比明氣惡逹戶外傔從止一老傖戇且愚瞪不知若
何訪求知故無一人予惻然感傷冒臭惡易衣衾悓
(其疾)緩急困則對榻衣寢自疾亟迄蓋棺凡五旦夜得
年五十有七實中統二年七月廿有五日也嗚呼哀
哉以義以友喪無歸責寔在我旣歛詣堂中請曰吏
趙謙以官守客死禮以公給喪郎中賈君仲明怜之
官爲賵緍錢千躬爲護喪大都城東門郊外適表親
徐貞者至付之俾轊載歸燕君短小精幹審於吏計
蚤歲從事課府以廉介稱杯酒間言笑啞啞殊不知
爲肅慎氏之族也术甲偁者聲近趙家故以趙定氏
云銘曰
志樂而奚庸氣信而弗窮曾不知安於命而爲通也
心與事捩卒與楇逢柰何乎趙公
故南塘處士宋公墓誌銘(并序)
南塘處士宋公捐館之九年當強圉赤奮若■千插
亥夫人魏氏奄棄榮飬仲子継祖䓁託參卿趙■禹
鄕致其命来請曰先人墓壙未克埋銘今將啓■堂
祔安妣喪于柩之左窆有日幸吾子速銘以光■大
事某追惟雒尹平生之言重以禹卿孔懷之義■爲
次序之公諱珍字子玉姿秀偉有德度早能詩華
玄深造理窟散髮揮塵瀟洒有出塵想故中書令
律公一見偉其貌竒其才至贈詩稱與有柱石中原
之目遂薦爲
朝廷侍從官旣而歎曰吾志在長林豐草清泉白石
金馬玉堂非所樂也乃辭去中令復授以資便職亦
不就歲甲辰自雲中徙家燕都得金溝水南形勝地
十餘畒䟽沼種樹中搆堂曰麗澤碧瀾秀樾景氣二
勝日以琴書自娛教子孫爲業野服高閑漠然以世
務不攖其懷然性喜賓客樂觴詠所交皆一時俊乂
如王慎獨之愷悌張隣野之諧傲藴藉如楊西菴才
鍳若姚雪齋王鹿菴之品㓗一世商左山之凝重朝
右每光風霽月過其居者燕樂衎衎必極歡而後去
太史公云視友知人公之行巳槩可見矣夫人魏氏
有賢淑行輔承内治能遂公初心四子幼服庭訓皆
賢孝負藝學長曰紹祖少中大夫河南府路緫管次
継祖不仕次光祖侍儀法物庫使次仁祖以琴阮供
奉孫十人曾孫四女孫一十四人時節賀慶蘭芽玉
樹瑶環瑜珥秀映庭戶以次列拜上酒介壽公與夫
人亦舉觴酬酢一家之内樂融融也公以至元巳巳
秋八月考終牖下春秋七十有七越明年庚午冬葬
大興縣招賢鄕之南原夫人之殁實至元十四年冬
十月廿五日也夀八十宋氏上世本蜀城都人遠祖
有官言州之吉鄕者遂爲河東人曾祖元祖信考章
俱有儒行不耀其幽光潜德發於公之身者宜咺赫
然公復謙抑不盡享其篤祐遺其子孫至光盛如此
銘曰
名藉朝端身心考槃貞不絶俗道出夷惠之間以儒
雅而擅一時儋天爵而享高年服食華鮮子孫滿前
彯纓若綬照耀後先没而從祖是之謂祉全我銘納
壙復慰下泉千年而見白日尚知爲青山白雲之僊
大元故蒙軒先生田公墓誌銘
金源氏踵唐宋舊制以舉業取士號稱文武正科大
定明昌間人材軰出天下英雄盡入吾彀中南渡後
境壌蹙時事艱其自淵源見聞中來者多憂深思遠
忠義奮發懷﨣﨣干城之志况其風聲氣習歌謠慷
慨而有故家遺俗者哉公諱文鼎字仲德姓田氏其
先京兆醴泉縣人曾祖俊正隆初董汴宫役因家太
康之侯陵祖秀徙居蒙城遂占藉焉祖用御史君貴
贈上輕車都尉鴈門郡開國伯妣尹氏贈鴈門郡君
父芝貞祐二年進士第官至嘉議大夫鎮南軍節度
副使資雅重有相望妣楊氏鴈門郡君公生而爽朗
稚時巳軒露頭角棖觸物論爲竒童嘗問學燕山張
融一見即以不羈許之爲人有膂力善挽彊汴京受
兵得請於香林先生應募自效執政以公書生年少
初不之重及觀其拳勇誡以方略詢之宛如宿將射
敵慮無遺策以勞授武節將軍西南面元帥府緫領
仍佩金符以寵異之京師飢遣公將五百人取封丘
麥旣還去城遠倏千騎來襲衆欲鳥獸散公曉之曰
彼騎我步若前遮後蹂逃將安之即分爲二隊相去
各里許結陣而待戈矢外翼負者居中轉戰轉退手
先作氣敵叵測不敢迫比至城不亡斗麥一卒執政
才其爲命監鄭門前後出活飢民甚衆汴梁下縱民
四出護二親北渡時同發者數百家奉親外救死問
疾往來保庇不少倦如渾源劉祁母洎祖母病死半
涂二子相顧號泣而莫之何公爲死瘞生負兩皆得
所其處患難中自捄不睱能急人之急如此何義烈
哉遂來居相下以飬親讀書爲事索米負薪日供所
需以盡子職旣而應廉訪劉汝翼辟爲幕察官時
朝廷遠駐龍朔凢上計三往返事集而無難色歲壬
子輔國賢王定封彰德爲分地擢用賢雋特授公爲
本道課稅所經歷時持政者多不法公諫止不從即
投劾去後果敗中統初又爲參政商挺辟署(河東)行臺
幕属無幾罷歸公少負氣挺節持論高料事明義之
所在勇於必爲自視以爲一世竒士幅巾藜杖掉頭
吟諷不知去古為遠邇惟其學高六藝名重一時邦
君時相争以禮幣招致尚期有可爲而爲之者然以
太剛又不屑取媚於時故其抱負治具竟百不
一試晚節與西巖張豸緱山杜瑛以詩酒自嬉不復
談經世事矣臨終語其子復曰士之出處莫非義命
道行志通伊周不爲之泰道窮志湮顔原不爲之否
從古迄今有才不遇窳死溝壑者豈獨余哉是非所
當戚戚於吾衷也蒙軒其自號云公善作詩工書學
遒麗有楷法至於丈尺大字尤極精妙云癸酉春二
月七日以疾終廣川客舍享年六十有三夫人慶陽
李氏系出唐薛王前進士司農丞無黨女共儉淑善
母道光備教子孫有法白首一節安公之貧後公八
年辛巳歲亦二月七日終於家壽六十有八生二子
一女嫁士族子復傳家學有詩聲終河間漕司從事
衍冨文學通吏事由憲臺史轉𥙷中書今爲禮曹
主事庶克光紹遺緒云孫六人曰伯耕曰叔耘叔耨
叔耜曰重曰某衍將以年月日舉公柩葬彰南新
再拜來請銘雖後進嘗獲拜履綦知公爲頗詳旣
序其行已敢以生平底藴未克展盡爲士論所痛惜
者銘之銘曰
士貴尚志趍事赴功况作而行之廼士夫之所崇矯
矯田公繄時之雄振靈脩之遠駕思從事而匪躬文
章足潤身之具才武見將領之風桓桓蔡挺明夫戰
攻解臨機而制變張國威於小戎奔走急難笑談折
衝朔漠三往冀群一空顧曷職而弗辦曾漕計之是
供政不我俾坐困簿叢寕窘澗阿肯與彼同利器百
而不一試在先生爲不逢道義蟠胸伊周是宗旣得
喪之不我與吾胡爲而戚乎衷有軒曰蒙獨善固窮
閉戶讀書飲水長終人邪天邪問大鈞而無從惟子
孫之可卜見德澤之所鍾繄臺閤之就列蔚珪璋之
顒顒洹流毖北太行之東雖高深兮易位尚知爲蒙
軒先生之封
故正議大夫(前御)史中丞王公墓誌銘(并序)
至元二十六年二月丙辰辰刻正議大夫御史中丞
横海王君以疾卒于私第正寢歛有七日其子庸彛
軰縗服纍然持事狀百拜以壙銘來懇以義以分有
不得辭者公諱復字子初初名趾麟伯其字曾祖瑜
大父松世家滄州俱隱德不仕禰府君諱昌齡金季
嘗游䆠河南大梁亡起從恒山史矦參議軍府事後
以公命來攝衛(州事)有惠化於民惟君噐識早爲經略
公所知巳未冬自齊絰中起君襲父職仍領州務明
年中統建元真授衛輝二州同知又明年昜州而路
就陞貳揔尹君遵守成憲越先正有光至元甲子轉
官制行授朝請大夫改倅彰德路無幾以德望入爲
中書兩司郎中調議密勿宰相至以佳士
上聞魏河朔鉅鎮吏重而俗囂號難理特輟君以少
尹來治廼曰清心不如省事省事莫若先殺吏權於
是汰冗濫屏姦惡絶私謁尚德化民有李氏者珥筆
構黨持短長嚇官府張甚君發其姦杖踣之萬喙稱
快自是闔郡嚮風書葉飜香曹務爲清簡八年辛未
春自中書舍人出知歸德府府居河下流其秋水大
至環城爲海衆胥沉爲慼君廼督櫂師浮舟楫濟民
於丘陵林木上遂相水衝循横堤䟽二渠一注汳瀆
一逹河故道水隨退得腴田萬頃佃貧民仍請廩粟
得萬五千石活飢殍者旣而復揵治回龍堤葛邑口
於府西以絶永患曰烏可使吾民重漬于泉故水去
而民益親継丁母夫人憂去職未朞
詔起君充河南道宣慰副使
國家方有事襄漢順流以成破竹之勢故軍需百色
羽書交督急於星火一責於我中間籌辦君力爲不
少時大軍復東掀五河戰力而餽乏河走凌蔽川不
昜轉致衆艱於行君毅然以漕事自任至撞冰東下
一夕凍歘解軍威藉以振衆且服君事不辭難而害
不苟避有如此者明年超擢陜西四川道提刑按察
使尋進拜嘉議大夫行臺御史中丞用&KR0915;才選旣署
事有告蘇州應草竊以城叛者或議調急兵徑討公
曰維揚去吳纔三百里不當猝有此變恐憸人流言
激之閧乘間以利賄耳與省議合遂駐兵近郊偵其
實継發未晚巳而果如料吳人得無虞而妥其臨大
事處置明審例如此淮甸沃壌千里公於
上前論奏宜設農司募游食者開耕屯以盡遺利若
爾非惟實内地且威剔遐陬坐銷外侮韙其議付有
司施行俄加正議大夫徙按河東山西道以事免歸
居三年竟以疾醻之遂至於斯哀哉享年六十有四
前後寵錫凢十有一命官極通貴哀榮終始不為未
遇以是月壬申葬汲縣親仁鄕王尚里禰塋三昭首
穴夫人夾谷氏前公卒再娶夫人秦氏生二子曰彛
曰範範前公九月暴卒二女長安歸徒單(衍亡)次適趙
常曰夫人杜氏生子曰庸二子並愿而有文學皆公
所自教云曰子度曰女夀適陳氏皆先亡孫二人曰
青牛範之子一在褓公為人器量弘深有經史學善
持論識變通無贅言居飬甚重周防甚謹及開物成
務當其可為推致所學惟恐不臻于極然事無巨細
率以大體中持恥近效取譽所謂以道事君者近之
至威儀柔嘉小心式訓又類夫仲山甫衛武公之行
巳承旨鹿菴王公人品清峻慎許可嘗
詔公舉可執政者廼以君名進奏其経濟德業可知
巳初官河東時憲府争索隱幣以副上需分司者不
計應否悉掩為巳功弊久恬不為怪至是公以前行
没入十萬餘緍盡給之民又平陽府胥有以母喪甫
窆輙從吉執役者公曰忘孝之人胡可與處廼按而
斥之其惜體正俗又如是可書者尚多惟著其繫夫
事之重者恐亦公之志也歟銘曰
大學爲道將何爲俾明一德新民彛行焉而底善是
依要本平治先修齊俾明厥體用或違其在孔學非
吾知倬哉王公天秉𡵨自穉細行初不遺若考翼事
子肯基一日雲厦盾巍巍楊歷中外厚自持柔嘉維
則非公誰又復當用行不疑翰音登天翅屢垂越若
有物中縶維從心罔單體弗羸期於俯仰無忸怩人
或咨惜我則熙以道事君其庶幾六十四載麟儀儀
綬何若兮印何纍賁夫松檟餘光輝天其或靳將後
貽俾爲清廟璧與圭奉之天門光陸離仙山東麓朝
氣霏佳城欎欎君所歸殁而從禰爲受釐足慰下泉
含笑嘻零落不必西州悲我銘昭昭惟昧詥
秋磵先生大全文集卷第四十九
