秋澗先生大全文集卷第十七
奉誄
大丞相忠武史公(贈太尉勑撰神道碑翰林學士王磐文)
萬國鞭(笞走)帝庭堂堂争識漢孤卿元勲高出麒麟
上曠度初無智勇聲儷景去翻髯影駕柱天留在笏
端銘白頭無地酬知已痛為蒼生淚滿纓
追晚元遺山先生
文奎騰彩憶光臨孺子何知喜嗣音(余年廿許以時文贄於先生公喜甚)
(親為删誨且有文筆重於相權奉山微塵之說即𣣔挈之西行以所傳卑余以事不克至今有遺恨云)
党趙正傳公固在陽秋當笔我奚任天機翻錦餘官
樣月戶量工更苦心野叟亭空遺事墜荒烟埋恨九
原深
香欲吊風流俱寂寞滿丘秋草近宫墻
挽張簽省(自号順齋老人中統元年授太原平陽宣撫再簽東平行省)
漢庭冠劒擁羣雄曾違嘉謀沃帝聦白筆剛稜驚
柱後繡衣風彩照河東鷼来近舍魄先裭麟出昌時
道未窮一掬西州門外淚不應悲絶獨羊公
留别緫府諸公
超超天馬五花紋少日能空冀北群事梗不成旬月
雅材駑空抱四年勤情馳北闕煙花禁夢到西山日
暮雲一曲驪歌應恨别麒麟高閤揔殊勲
單學士挽章二首
生平才氣浩無雙彭蠡秋璉万里江庭議儘高清禁
月苦心終對玉堂缸百年世契先君厚万斛龍文筆
力杠最喜誨人曾不倦洪鐘無憚寸筵撞
時論生平愛贄賢縱横條列果無前屈身為道思弘
濟遇事明言見悪圓韋杜去天纔尺五衣冠埋恨便
千年遥憐晚起山齋意地下脩文恐浪然
和劉懷州詩䪨
二月燕城氣未華添衣風起謾吹花&KR1475;隂凝慘松猶
凍藉潤含嬌草有芽得失正湏論定分低回初不為
謀家長河有路通霄漢誰遣孤星滯客槎
荏苒風埃老歲華羞將勲業照菱花暖催回鴈舒雲
翼寒勒幽蘭茁露芽嚼蠟䆠情無少味轉蓬身世不
知家客牎一夜江湖夢醉把長竿倚釣槎
蛛絲拂面喜生華照眼青燈夜有花雪屋苦吟饒客
思茶鐺寬煑試新芽一官除後三移次十夢春耒九
到家遥想西溪墳下水碧翻瑶灔待浮槎
餞王全州二首
衛連鄘弼號交衝比屋休驚未可封鄕校廢来風俗
壞野田闢後歲年凶租徭雖免離民衆官府全更宿
弊重新政慮来無此切正煩裁减與優容
二十年来舊使君又瞻皂蓋擁朱輪試評異政三王
果何似天姿两漢循田里務從安静了使軺誰計送
迎頻先聲洽久民情喜聽取随車一雨春
同刘景融過西園(懷古)
錦摛西苑正隆脩大定明昌事讌遊海露恩波鼇抃
首花飜瑶豔雪迷搂三千歌舞繁華地一片風烟慘
淡愁㒷廢筭來無五紀至今靈沼詠西周
送高飛卿尹順德
朝家一革舊官空整整新除示至公善政擬超循吏
上寬恩(都在)詔條中如君悃愊無虚譽所至弦歌有
實功馬首快驅紅旆去百泉花柳待春風(那州亦有百泉)
用刘景融䪨荅客問
寂寂從教笑仲華羈懷坐老竹生花新除海隔無從
問喬木春深恐有芽追逐昔賢慚下惠比量時軰愧
劉家万言倘作無聞去枉說張侯泛斗槎
西苑懷古和劉懷州景融䪨
彩鳳簫聲徹曉聞宫墻烟柳接龍津月邊横吹非清
夜鏡裏瓊華揔好春行殿基存焦作土踏錐舞歇草
留䄄野花豈觧㒷亡恨猶學宫粧一色勻(踏錐舞名見景无所)
(錄金人遺事)
瓊苑韶華自昔聞杜鵑聲裏過天津殿空魚藻山猶
碧水涸龍池草自春民樂尚歌身後曲弓彎不見舞
時茵絳桃誰植宫墻外露濕臙脂恨未勻
和虞帝廟吊古
分開幽野自虞分山海雄沉載厚坤玄德共瞻天北
極殿基空對苑西門蒼梧雲駕無從呌翠琰顔書固
可尊聞說㒷陵堪北德東凬啼損杜鵑魂
和劉懷州韻
雨露中天日有華䁔私幽圃亦多花事機不料先根
本顛木其能絶蘖芽老去戀時兼戀闕愁来憂國不
憂家幾多牛渚星邊客空望秋凬八月槎
和高飛卿韻
錢郎滿腹好精神人物當年見絶塵長惜仕途知巳
少不愁花樣入時新趙張而後材難繼季孟之間德
有鄰早晚青雲臺閣底楊何同作眼中人
春耒百草觧通神其柰凄風漲野塵一為化權無定
宰百般生意不能新柳含涷眼迷陶宅杏簇枯枝倚
宋隣和氣阻乖關治體仰空欲問待何人
别高屯田晦之
十年冠蓋幾相逢邂逅燕城燕喜同清賞已歌棃雪
白歸期休負牡丹紅千屯曉月鞭聲底一片田旌夕
照中自笑欲歸歸未得草堂無地着盧鴻
即席壽青陽學士
湖海秋風駐節頻北來猶佀漢平津如公合得無期
夀笑我還充不速賓櫻筍厨香驚咄辦江山筆健老
能神玉堂未羡台階貴人道詞臣是重臣
和左山言懷韻
投獻王門匪自謀白駒雖白欲誰留鳥飛魚泳有常
分漏盡鐘鳴合少休老驥志存終伏櫪野人機静不
驚鷗會依綠野堂邊隠一抺青山屋打頭
遊封龍北麓
行近龍峰巳稱心栗留聲裏轉青林雨如散髮來無
際山佀幽人喜見臨樹密連崗横遠障雲低随馬布
輕隂鹿泉蓋薄何慇厚伴我幽尋上碧岑
中溪書院
幽尋不為愛山吟李相巖栖是賞音身世正堪閑處
着時情尤比嚮來深風烟物外開三觀塵土人間望
一霖山若有靈歆素禱滿泓寒碧代孤斟
贈知事劉大用
两椽茅屋打頭低中有林丘翠作圍無限雲烟供落
墨揔從胷次發天機一枝湘竹臨江活万疊秦山照
眼霏疇昔過門清話久前身疑是米元暉
即事(旨王鹿菴作)
徹備虛驚巳可懲更堪行事日紛更創行有例推諸
老責備無端悚衆情遼海兵連思魏鄭延齡麻壊見
陽城窮愁正遠聞佳報喜動皇都豈席生
留别鎮陽諸公赴任濟南
梧桐葉上雨瀟瀟有佀留連助寂寥身世未容歸壠
晦羽毛誰欲見雲霄三年滹水人情好六月齊州去
路遥回首北潭花上月時應歸夢到蘭橈
經史緫帥戰處
乾石槁邊野澗撗分圍曾列亞夫營雲烟眼底縈蛇
陳草木風前有戰声故壘按行傷往事青山依舊繞
孤城千年帶礪河山誓翰與汾陽貫日誠
閔子墓
聖門嫓德亞吾顔季氏何知欲浼然三釡恐貽親老
耻一㕓歸卧汝陽田山&KR2587;容與和聲裏墟墓瀟條落
葉邊两下穎濱碑下拜滿杯秋菊薦寒泉
公堂言懷
勲業羞將鏡裏看遭時自擬寸心丹勉從仕版無微
巧硬着精神博一官寤枕夜長憂思悄公堂人静雪
花寒眼中少事能如意管甚林梢又日殘
糟魚
霜刀截断玉腴芳暖貯銀罌釀粉漿錦尾帶頳傳内
品金盤堆雪喜初嘗觧酲未减黃柑美雋味能欺紫
蟹香一筋饜餘乘醉卧夢撗滄海聽鳴榔
甲寅歲元曰
癡絶何堪應事機閑心思與野雲期靦顔身世緣饑
凍覺老筯骸強拄持馬怯力微朝進處鳥知飛倦暮
栖時日斜凭暖烏皮儿静看爐烟裊碧絲
挽杜止軒
貧樂能安貴不滛百年癭海寄浮沉閑中今古資談
具物外江山助醉吟風義見來先急難文章拈出更
雄深追攀逸駕嗟何及時向逃空得苦心
一代人文杜止軒海翻鯨掣見詩仙細吟風雅三千
首獨檀才名四十年劒在不沉衝斗氣神游多了住
山緣老天未覺斯文喪齊魯諸生有正傳
挽孟德卿
龍驤東下破吳年談笑從軍佀仲宣亡國不驚三月
火&KR3625;書光動六朝烟當時籌筆何英彂此日題詩倍
黯然湖海賢郎宜少慰光揚重見葺遺編
和張鵬舉詩韻
挽杜止軒
貧樂能安貴不滛百年癭海寄浮沉閑中今古資談
具物外江山助醉吟風義見來先急難文章拈出更
雄深追攀逸駕嗟何及時向逃空得苦心
一代人文杜止軒海翻鯨掣見詩仙細吟風雅三千
首獨檀才名四十年劒在不沉衝斗氣神游多了住
山緣老天未覺斯文喪齊魯諸生有正傳
挽孟德卿
龍驤東下破吳年談笑從軍佀仲宣亡國不驚三月
火&KR3625;書光動六朝烟當時籌筆何英彂此日題詩倍
黯然湖海賢郎宜少慰光揚重見葺遺編
和張鵬舉詩韻
誰分先覺與凢民天理中來一氣春肯效寒螿啼月
苦放教宛馬到河神六經之外皆非學諸子巳来宜
有人自嘆半生蟫蠧裏白頭無術動嚴宸
和張仲常韻
強顔陳力媿周任閱盡當年得失林白首好看能幾
日虛舟相觸果何心行身誰是無瑕玉合志能裁躍
冶金退易進難吾道事此懷更比向來深
賦白舜俞多月亭
海岱東開迥地寬小亭千里入憑欄一軒風露金莖
濕滿地瓊瑶桂影寒㒷比廋樓宜不淺飲豪舒杓肯
留殘使君未老風流在八表神遊夢彩鸞
何處人間不夜天月亭高倚月初圓玉壷光轉青冥
路桂影香浮畫棟烟一櫂蓬瀛知海近滿庭民遥臺
秋偏素娥苦待停杯問愁絶當年李謫仙
遊佛首山開化寺至元廿一年四月八日
挈行者孫鞬郎
盤盤石磴轉蒼崖山佀青蓮四面開寺古說從兵後
廢官忙喜向静中来半泓寒碧供僧飯一點烟螺認
佛臺我本婆娑林下客樹頭幽鳥莫驚猜
遊靈巖寺三首
行入山門巳可吟䓤朧佳樹揔幽尋氣分嶽秀開金
界䳡警隂魔護道林竹溜遠縈雲磴落烟螺濃並寺
巗深喚回三十年前夢此日登臨慰宿心(余三十年前夢遊一)
(寺其形勢殿舍殆與此間不異)
路轉峰回堕翠窠陽崖擁抱更嵯峨泉通碧澗来無
盡寺並青山永不磨林壑勝遊緣㒷適乾坤清氣與
詩多晚鐘佀惜遊人去遠泛餘音遶澗阿
絶景亭高勝賞多杖藜到處即婆娑巖虚應磬声長
殷寺古題名字半訛幾樹幽葩明寳供滿空金色下
煙蘿何時暫謝人間事放眼雲巒入浩歌
送世傑郎中舉使雲南
節旄堅駐海西陲奮自陳湯一布衣朔雪不辭双鬢
老長纓直係六王歸恩波重浹滇池浪赤羽何勞漢
將威想得諸羌迎拜處使華先動玉門扉
余按部奉高故人劉君之子持此詩來謁
感念疇昔已廿五年矣頋其紙札刓弊因
爲重書以遺庶幾孝摽憐西華之意云
漢栢詩
蒼栢無城擁漢陵閟宫遺樹鬱峥嶸崔嵬不植眀堂
礎造化潜通岳頂靈萬壑烟霏扶傑榦半天風雨撼
秋聲白頭會見東封日照暎鸞旂一色青
過沙溝店
高柳長塗送客吟暗驚時序變鳴禽清風破暑連三
日好雨依時抵萬金遠嶺抱村圍野色行雲随馬弄
輕隂摇鞭喜入肥城界桑柘隂濃麥浪深
長清官舍
十載随人戴豸冠望離清秩寔多難一身許國無知
己万事關心空汗顔花樣况非時制巧功名宜為老
天慳季鷹何待秋風起一夜歸心滿故山
觀光三首(十三年在都下作)
漢家宫闕碧岧嶤六合同來不待招非此詎能隆上
國有臣何幸際昌朝光連
帝極環玄象翠積中天仰鬱霄葵藿寸心深向恋日
華明處五雲嬌
大元
夫子壯陪亰盡敞燕雲作苑城彩鳳應門千仗肅蒼
龍双闕五雲明千秋日月低宸極万國衣冠拜紞紘
蟣虬小臣何所祝年年嵩嶽聽呼聲
長樂宫成孽宋庭紫微垣外紫烟生明昌受欵真兒
劇洛邑營周是小成正朔一家堯曆日青山三面漢
金城君王神武高千古緘口長沙建治平
夀鹿菴大學士三首(十一月初一日)
大節中流砥柱標高風孤振張吾曹眼中元老恩方
渥林下淵眀氣本豪万事縱心緣理勝三峰當面與
秋高玉堂更覺台階重蓮炬長看照夀毫
陽春門裏開新第魚藻宫中侍講筵晚節不緣三徑
屈高風終愛五噫賢雅懷老去從多可万事諳來愈
自然千古六經常道在就中能契是知權
風節生平以烈聞詞章獨與大蘇親天人重為斯文
主甲子洪開夀域春行草縱心書愈聖歌詩吟老語
彌真穆脩亦是華顚客肯把韓編付授頻
贈友人張彦魯(并序)
友人彦魯别余四年今歲秋有秦中之行
道出淇右時余亦北邁有期尊酒道旧為
數日留旣而分岐就駕次日彦魯復追及
余於朝歌南遂偕與北上前次保塞逆旅
追念往事耿不能寐為賦是詩以贈且傷
其會合之靡常歡樂之無幾也彦魯諱著
世遼東人
北邁南遊有定期半途回駕喜追随心因年老便多
可馬信車前亦緩馳綠綺素深平日雅碧雪償尽向
來思一樽逆旅燈前話莫忘燕垂抵足時
趙州石梁
華表亭亭擁石麟車書万里此通津天垂蝶蝀蜷千
尺月吐蟾蜍隱半輪片石鞭來能濟險大臣當用合
横身征鞍歸路明年事一片春風柳色新
三臺懷古
萬古三臺作厲階漳流東注若爲哀才教逆叛朔奴
去又得顛癡帝子来紫陌衣冠森鬼朴芳華林苑堕
兵埃夷姦不獨西陵樹荀或穿窬止自裁
夀姚雪齋
散䯻飄瀟玉局仙竹風松月共清圓雲閑正際商霖
後學奥能窺太極前瀛館寵光開夀域太平勲業在
經筵殷勤春雨堂前檜細綴冰花點翠妍
慶宋尹毋八十夀
樹萱堂背巳憂忘金粉蓮苞貯静香風景四時藏秀
麗慈顔八秩見康強賦中潘岳閑㞐樂詩裏燕山桂
子芳會看肩羿宫戶底更勝陳氏配東牀
贈鄕先生逍遥子(姓韓氏曾為尚書省都司)
鶴飄瀟玉鍊顔一壷天地市朝問集方有驗扶嬴
劣野鳥知歸謝往還幽睡不妨紅日晚青山誰佀白
雲閑會當華表歸來日重爲留題過故關
送𥙿鄕都司南還
前日翰林君送我今朝幽薊我辭若十年契闊凢三
覿五月從游此重分世事有機難預料後期無恙要
相聞何時沁北丹東稼觧紱歸来約共耘
任懷遠慶九十詩卷
朱顔青鬢万金身九十康強是福人擺落世紛随所
適棄遺家事見何親花香北渚杯盤具月滿南楼杖
屦頻更爲武公歌夀德一溪淇水照秋筠(北渚謂鎮州北潭也)
(在時居鎮陽)
挽楊春卿先生(曾爲衛輝路勸農官)
山澤&KR0751;仙老使君十年談笑接多聞襟期自是羲皇
上肝膽初無楚越分冀北羣空逢伯樂斗南名重見
田文一丘宿草情何極凄断無終日暮雲(先生燕王日人無終)
(玉田東北山)
寄壽博關趙緫管
予方從事東平日君適分符濮水濱歲曆喜聞開九
秩客來爭說好精神背鮐宛與龜紋秀面頰舟餘鶴
頂新特似麒麟圖上見形容全不老於真
壽平章張公(時為副樞)
十年黃閣冨經綸落落蒼髯社禝身公道捄時仍此
在龍門歸譽見來新菊香已辨南豊供醁蟻無煩靖
節巾壽席今年得佳語太平勲業在麒麟
送商台符赴行臺御史
器識沉明義外方青衫難屈校書行暫虚東閣郎君
位要聳南臺豸角霜八道風稜馳使節兩淮殘困是
維楊就中騘馬吾儕事匡正官邪最大綱
病目書懷(效樂天體)
病眼平時視物疑更禁風火内交馳越蛙睅目將誰
怒鮫淚傾珠盡日垂氣欝方瞳昏暈鏡瘡連剛臉痛
磨錐悠悠伏枕三旬苦安得黃金刮暯鎞
送按察王煥卿之任建康三首
滿移投上謝癡床五郡河湟作省郎白筆冷摇瓜步
月綠橙香烈洞庭霜虚懷正切平時慮逹變終垂後
代芳我老壯心猶未巳彈冠端有羡王陽
十年臺省共翺翔機識沉雄義外方金節喜酬平昔
志綠橙香動夜耒霜老懷雅有思深慮世故何憂事
過防眼看澄清開八道就中風動自丹陽
五郡河湟巳有声繍衣直指又煩卿恩寬注意矜新
附物衆於中慮孽萌牛渚犀燃防過察吳江霜落要
維清行司此去尤堪喜地爽山高眼倍明
送李敬之按察淮東
遼陽三載淹廳幕并府終年貳鐡官桃李門庭慙自
致冰霜肝膽見來寒摧姦老手監司舊復業遺黎莫
枕安想得桐淮東畔月清光先照使君鞍
送馮夀卿簽事
小邑鳴絃踰两考外臺簽事是荣迁未妨躡足青雲
後巳著先聲白鴈前三世名家遺直在百城新附望
恩偏銀鞭莫緩青騘去野騖羣飛正刺天
寄子初提刑自陜西改授行臺中丞治揚州
監司西去無三月建節東還路八千仕䆠得
君無重地澄清有路是瞻天霜封淮甸妖氛静春入
瓊華老樹妍一策想能康濟了儘堪歸隱百門烟■
目疾自警(效樂天體)
目手相湏最切身連宵惨痛可傷神老緣貪得書成
祟壯爲傷多酒入唇四大假來皆是苦萬緣急遣亦
忘真悠悠未了三千牘束置從今不要親
寄梁幹臣簽事
滿移未貢别癡床去作㐮州省幕郎迁拜揔緣才力
致激揚尤稱老懷剛離情轉惡中年别衰鬢相望两
鏡霜每度思君傷馬甫漳州南望白雲長
夀趙同簽(九月廿五日)
丙年正月下江東榮拜人驚此日同破竹固成王濬
手侍謀多見茂先功松形秀並眉毫健軍務能開世
道公夀席今年更堪賀廟宫修治越裝空
送劉侍御
超騰高品數年間才刃恢恢顧不難百越遠開炎漢
域两淮争識惠文冠犀燃牛渚魚龍慘霜落吳江草
樹寒成事自來輸有志不教勲業鏡中看
雨聲
滴破寒更韻未諧芭蕉未了更空階隔簾響絶玎東
佩入耳愁生索寞懷孤嶼有舟添夜話殘燈無燄耿
幽齋憑君瀉入瑶琴曲並與秋風洛水排
夢焦簽事在一官署論余除授於某宫
前(十月十一日夜)
神交初不間幽明夢裏相看儼若生頋接宛同蘭省
日薦揚猶重故人情楓林魂黯人何在落月梁空思
未平枕上两行知巳淚覺來揮却又縱横
送寗端甫宣慰東平
潚洒風神見德隅走趨知不利長裾老諳所事無多
味却覺閑官是美除恩詔纔離温室樹甘霖先沛
泰山墟憲陵山色溪堂月剰有詩來當尺書
送杜時舉歸平陽
四載河東頗閱人愛君能静復能貧一朝夜兩韋郎
話滿眼睛雲玉壘春未分風塵淹駿足不妨麴蘖暫
謀身因君西邁增余㒷兩夜青山入夢頻
哭張緫判行甫并序
公諱傃北燕人姓張氏字行甫姿藴藉好
賓客官至平陽府判官詩所謂愷悌君子
民之父母者也家藏書數千卷後以累落
職年五十有七終于家晚築龍祠别墅溪
風松月境趣瀟洒酒壚茶竈筆牀釣具有
幽㞐草堂之樂至元壬申余官冀府暇日
與君徜徉其間者蓋三年于兹醉山頭之
落照起舞鳴歌弄茂蔭之清泉沙鷗静玩
追思往事傷如之何爰作悲歌庶賡薤露
其詞曰
酒病人看指日瘳扣床辝别到弥留歸軒東下才期
月哀訃聞來已两秋白璧冷埋泉壤閟黃壚不隔暮
山稠分明昨夜龍祠夢醉卧藤隂唱石州(君善歌石州慢)
婆娑杖屦桂叢幽長恐山中識故侯野約授書黃石
在菊香浮甕草堂秋(一作滿甕秋杏陶令酒一川風月武陵舟)宦清瀟洒
陶彭澤老境浮沉馬少遊何日下車傾腹痛春風吹
淚拜林丘
秋澗先生大全文集卷第十七
