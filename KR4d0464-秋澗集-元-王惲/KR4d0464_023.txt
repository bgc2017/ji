秋澗先生大全文集卷第二十三
七言律詩
贈西雲上人(系海雲高弟)
前日賓筵偶遂披覩一言當機口有不能
言者如雲之在天水之在缾不復喻其快
也謹裁鄙詩奉為上人一噱某和南
吏用公才不易逢茶烟都颺落花風登壇懸断群機
息面壁傳心萬法通慧眼正来珠媚浦浮雲飛盡月
當空虎溪公案元瀟灑會約松軒一笑同
謝岳昭文惠新曆
夢破敲門蝶祤翩一編星曆衍尭天人憐短景催窮
臘斗轉嚴城永日躔天外春回龍集閹林梢香動紫
生烟迢迢細忖宫壷漏正是昭文進德年
跋祈真人畫像
何處人間有洞天青藜曾探寳珠玄柱頭留語疑遼
鶴物外孤吟覓閬仙木食草衣元澹泊竹風松月自
清圓壽宫舊有燒丹竈空憶靈砂績夜泉
送安參政南還汴梁(并序)
參政安公與僕定交於中統初元契闊者
廿寒暑大德戊戌春邂逅於京師樽酒談
話追憶疇昔念故舊之彫零感歲月之易
邁情不能巳者謹以唐律爲贈既光回旆
且寓愚意之所託云
黑頭蚤插侍中貂當日雲齊一羽毛忠翊殿庭稱謹
密量吞湖海見雄豪風雲夢繞調元鼎珌奉光含切
玉刀此去斯文應有記豊碑還擬泰山高
題南塘居士宋公畫像卷後
南溏結夏水芝香對展蘇黃拜燕堂文獻在公推故
舊琴罇娛客儘徜徉傷心此日空圖像照眼庭階失
鴈行白首那堪題往事未容枯筆涕先滂
跋東門祖道圖二首
東門祖帳盛官儀淠淠鵉旗動漢騑燕几道尊籩有
踐碧空雲静日重暉飄瀟物表桑榆境洒落人間寵
辱機東海西邊两丘土至今圖畫見宫闈
二疎心迹本鴻冥解紱東還弊屣軽劒履中朝何百
位風雲高駕緲雙旌問金奚有田廬計歸夢都忘寵
辱驚詔獄悖然賢傅死虛勞明主問蕭生
奉和寅甫學士九日迎
銮北口高韻
青山紅樹映晴霓玉削方臺積粟西不憚坡陀屡登
陟喜陪朝謁共扶携霜風偃薄千林静雲海蒼茫萬
象低心自屏營瞻恋切佩声長在筍班齊
翠華南下拂雲霓駐驆軍都漢縣西龍虎臺高驚峻
絶蓬瀛人老許扶携(鷺鵷班廹共扶携)九天日月瞻光近万
國風烟入望低佳節迎
銮得清賞牛山初不羡東齊
過趙匏瓜林墓
靄靄停雲自所思樂天池上獨來時匏瓜散落和雲
扶疎帶醉移樽酒草堂前日夢小山叢桂■
猿悲因憶桓伊事却撫松筝為觧頥
長至日即事
睡起闘來催賀節牙牙紅點鴈成行灰飛琯透千門
暖繍刺功添一線長極壽百年驚過半從心七秩有
三霜發身不羡錢神潤要把青箱付窟郎
挽平章御史中丞克齋公
豸冠高聳絳爲韝霜色横空一鶚秋癘鬼遽來
露泰山歘裂駭黃流氣從温造行間見魂逐龍
下游反𬒮两行知己淚黃雲衰草夢西州
(州者蓋闇取羊曇西州門事也)
哭挽毋弟略監使
分携洹水儘離愁誰料儀真是徹頭留别有詩驚咄
咄逝波無夢便悠悠遠遊不負江山興鞭管樂
疇老子慮來非一事后溪溪上暮山頭
雪後即事
一雪都城二尺強桂珠生事日尋常群鳥慘慘飛不
下萬木林林凍欲僵頭戴鶡冠丼潦倒氣■尺
泥蔵倘爲得放歸田去亦是眀時盛事
即事
湘雲■月二首(是日先府君明忌日)
珍果犀錢粲洗盆瑣䆫香霧湿湘雲春風暖透青綾
被初慶祥開具葉攵樨竹翠含筠籜嫩猗蘭紅茁露
芽芬細裁百疊清江錦留待鞶囊備&KR0868;紛
彩檻移春照綺䆫酒船浮臘進中堂負暄比獻茆檐
日燕寢先分鈿机香缸燼翠凝鏘鳳䗶蘭膏春滿洗
兒湯頋應吾父情鍾愛一笑燈前撫坐床
送杜熙正省掾考滿授四川省都事
扣門有客稱熙正攷滿两歸得蜀除照眼鄕鄰韋曲
好趍程閣道劒門㠊烟霄顧接新桃李黑業紛翻旧
簿書鄭重故人高左轄雪山清興近何如
聞長春宫溪水復至
臨漪門外碧波瀜又見分流入道宫閬苑煙霞增景
氣寳玄松桂動春風忘機静翫沙鷗雪潤物中&KR0636;上
善功道脉川流元一致㴞㴞東注浩無窮
謝徐容齋贈梅
燕釵宫額蠟粧勻夢繞羅浮雪裏村持贈一枝遮老
眼淡依疎影度黃昏風流燈下佳人面瀟洒吟邊竹
葉樽我老忘情被花惱曲幈深鎻惜芳温
容齋清節楊州遜贈我官梅興寄深宫額黃嬌渾綴
蠟綺牎香淡不盈襟春融壷浸催先發雪壓溪橋憶
練尋茆舍玉堂初不間似將渠表歲寒心
吊鄭徵君說心(江南饒州人將年四十以氣疾死大都官舍善五星)
(有易學注鄭氏新說)
春風雙節入閭門吳市東廛遇異人太易有靈蟠化
筆天星飛跳見凝神燈幽竁室驚媧畫槎泛銀漢掛
浙津反䃿兩行尼父淚定中臺下泣吾麟
范徽卿風雪和林圖
天策桓桓控上游邊庭都付晉藩籌河山表帶連中
夏風雪洪濛戌北樓笑着竒謀收藥籠未妨民賦課
甌婁丈夫志在飛而食不讓班超定遠侯
題劉處士墓碑後
劉君襟韻晉人清耆舊風流有典刑三代鼎彛資噩
噩一家鴻鵠自冥冥胷中素貯女康訓雲際曾瞻處
士星花落草堂人去後隣翁時過看埋銘
大德二年冬十一月同昭文大學若思登
太史新臺周覧儀象久之而下侍行者妷
子公特
徙倚靈臺万象新仰窺圓蓋偃鰲&KR1569;龍衝都柱驚坤
軸望入星纏候北辰日梜陽烏符盎晷春浮元氣上
儀輪思侔玄化稱平于太史于今恐後身
贈不蘭奚侍御
奕世威名大樹瀟孫支騰秀見英標肅清吏黠懷三
畏摩拊民洟入六條烏府共推清廟器黑頭行插侍
中貂仕優政有詩書樂洗耳齊竽聽舜韶
廣平毛巨源夀萱堂
百順無尊五福榮華堂高揭綠萱名鳳花雅負忘憂
酒香翻獻壽觥蘭玉照庭連秀色珮環合節有
東風細颺簾旌繍會見鸞書下玉京
張子惠母夫人手卷
夫人内治曰嚴貞省定歸時有訓懲孝感庭闈深色
養德融民社見春凝凱風吹棘心何切宿草含輝樂
不勝七子有材俱茂異慶門從此福川增
王太君授誥正月十四日拜慶家庭
隆福宫深淑景長今年壽席倍恩光鸞廽紫誥擎
來重花覆潘輿暖更香象服委佗儀範遠
兩宫朝賀佩環鏘細傾洗玉池邊酒常領春風拜
北堂
送趙提舉仲遠之順昌縣尹
望入江城鴈影翩春風吹上洞庭船幾年戰藝東湖
上一日觀光北斗邊勝賞莫誇王勃序吟鞍歸裊繞
朝鞭詩雖六義功非易未厭蟲魚學鄭箋
送李司馬任順德緫尹
司馬桓桓漢徹侯十年藩府佐邊籌氣凌朔漠三秋
雪人在元龍百尺樓巳濟時艱完大節又宣風化入
南州知君致澤平生事行聽民謠擁八騶
順德道中
魏勃何人擁使軺鵲山東下半林臯清霜原野鵰盤
健明月關河鴈影高遊䆠有心空載質宰平無策漫
操刀黃金臺上燕昭相甘為摳衣授六韜
贈中山賈仲器
刻書工賈仲器中山永平人諱德玉爲
人誠信多巧思平生好讀許慎說文識
解字意故刊書際多所助益衆工讓能
推為方今第一手近趙人术甲氏亦稱
善碑刻者膠書紙於石立鐫全攵略不
失真未審與仲器所刻氣韻爲如何也
賈今年近七旬技精不少衰白髮蒼顔
兩目鵠視佀耻與凢禽為羣耳來求詩
書此爲贈
翠琰梁停有異觀賈生琨削近烏欄須知成巳填書
藝信是春坊刻玉官千字誄精山鬼泣一鐙思苦夜
臺寒惜君不致山隂禊八法從渠入木看
巳亥歲京師除夜
住京誰計畫权錢戀闕心丹力不前干禄自慚三
釡栗借車津遣五窮舡故鄕此夜偏多感衰鬢明朝
又一年乞得殘骸便歸去草堂猿鶴巳淒然
庚子元日賀苟嘉甫授徽政院長史
忠孝堂堂漢宇孫更忙相見每留髠掃愁不爲青藤
酒展賀來敲白版門中議素高徽政府清吟時接謝
公墩老夫幸有西池遇東閤垂思合細論
詩里平章公
漢家六合恢攵治雨露恩深到海涵機務捄時傳世
業衣冠故里仰華簮闔門飢凍心雖切七秩歸休分
亦堪一語倘蒙天眄去故山春滿讀書龕
謹按遺山筆錄載梁氏家世甚詳中有云
斗南先眀昌二年進士爲人讀書精
熟喜作■日幹局吏能剖繁治劇不肯下
一世人人■長於機務可謂有廼祖之風
矣故有傳世業之句
雲卿郎中方以嗣續致慮側聞弄璋喜作
詩爲賀
平生隂德爛于門况復昌黎一氣氲詩夢占祥元有
兆大賢之後豈無人蘭芽秀茁根初異海菓生遲實
自珍我老喜爲湯餅客一樽光動竹亭春
夢昇天詩
庚子春正月壬午日夜夢天風吹來星漢
未曙梯雲上征極天宇而止予倚雲下視
倒景四垂滉漾滅沒有不可望焉者既而
覺清寒逼人神思飄揚毛髮爲森竪也遂
躡空而下入道宫與張仙翁遇良久出翠
弗紫端相遺而悟聞夜漏下廿刻矣予平
日異夢甚多皆莫之比因作詩以記其祥
沉沉玉漏三更後鵬背扶摇九萬搏彤管夢傳江令
筆紫袍歸抱上巖端蒼溟赤日瞻天近碧落銀河照
眼寬欲躡帝關誰汝畫九霄風露不勝寒
継張參政守歲詩韻兼寓鄙懷道号秀江
官冷何心日九遷雀羅庭戶任蕭然闔簮省闥何三
益珥筆螭頭整八年臘味漫斟燕市酒春風誰送米
家船西山日薄歸應晚自断行蔵不問天
庚子正月十一日夜夢
中丞崔公頋揖間巳知身故談笑眄睞殆
若平生殊朗然也
宿霧紅蒸海日曈分明來與一樽同煙開紫檜門■
外思遶金根豹尾中鉄柱高標臺闑在遊魂凄断夜
堂空一宵鬼伯相催去天上人間獨有公
介郡君王大夫人夀
宝香鵉誥欝宫羅春動麻姑送酒歌森玉階庭花映
坐試燈門巷月舒波華筵燕喜乘軒貴白髮光隂得
壽多五福人間誰似得金盤傾露醉紅螺
送曠秀才奎東還廬陵序
奎家世吉州安成人幼讀父書弱冠游斈
四方歲丁酉由長沙泛荆湘泝巴蜀寓錦
城邂逅高相一見傾蓋留連二歲戊戍春
學士菊巖降香至蜀會於錦宫辱相知夜
雨連牀春風嘨詠臨别且贈以言而有
天都之約會有司以茂異舉逹之風憲適
高相移鎮江淛附驥東來分携扵驪山之
下臘月抵京師諸公恊薦扵春官但奎以
親老家貧倚門有望而動高堂式微之嘆
遂丐之當途欲安分義俾行省扵學官委
任焉因賡嚴韻為餞且寄聲左相高公云
廬陵俊造以奎名投刺來登北海瀛白璧定交高祖
義錦宫持論蜀江清幾年書劔悲游䆠一曲滄浪聽
濯纓聞說歐詹歸有得停雲回首夢柴荆
大德四年五月中旬余從太史郭若思求
畫周文公肖像者數日竟以事奪因作此
詩以見鄙意幸賜采覧
十年寤寐周公像幾嚮軒墀拜髧絃宗祖配天終北
面洗兵而雨見東征道存履舄歌狼跋天動威靈表
聖誠久矣吾衰嗟不復仰儀臺下候神礽
賀威衛王公夀
威尉厖眉七秩春不車不杖曳朝紳氣嚴樞筦王猷
壯光動蛟龍羽扇新衞武賦詩伸儆抑廉頗一飯見
精神因公重惜麒麟筆待與金城老寫真
無盡藏
山海沉雄斗極邊洹江東匪玉為渊停雲晴佇思親
望繡帟香翻上冢舡山色水光無盡極竹風松月共
清妍千年山立梁中憲長與坡仙共一天
夀梁太夫人
雲開眞舘桂筆新婺彩穿簾瑞靄氤羽翼兩朝梁左
相起居八座太夫人香翻錦字鸞回誥花滿金盤脯
擗麟聞說麻姑來獻壽一杯春露從平津
贈相士李達
蒼狗雲衣耐事何都城風物閱人多神光爛爛開嵓
電法語琅琅振玉珂每詫竒顱觀慶曆閑評均幹過
銅駝春融不逐秋陽老一笑西風付踏歌
題無名亭詩(并序)
韓右司雲卿築亭於所居後圃不侈不陋
面勢軒檻爽朗靖深窈而有容公餘盤礴
披玩法書名畫其間心適體胖冲然有得
所收家數内陳無名最爲之冠其文甚
蔚如春雲出谷態度不一信可怡悅而友
也用扁為亭名且見夫主人平昔篤志立
行務造實理不事表襮之意喜為賦詩以
歌詠之其詞曰
朝回守口澹於鉼觸事初無寵辱驚道自上經元有
說顔瞻新扁本無營書傳遺帖三倉古坡&KR0799;高堂以
雪成快意只湏揮獻議出門一笑大江横
題萬知府瑞麥圖二岐至五歧者
汝南今歲麥連雲一氣祥蒸德化循春露潤含千壠
秀薰風披拂五岐新嘉禾共穎宜同頌神草聮莖恐
謾珍旌異穎川元有例會聽增秩佐經綸
送李景山宣慰夜郎仍用别詩韻
雪山瀘水兩迢嶤天暢恩威壯本朝萬卷堂中人寂
寂雙旌門外馬瀟瀟雄文喻蜀知無敵虎帳垂弨不
待招許國壯心如此健夜郎風教儘敷條
感舊書懷
宫漏穿花隔掖垣彤庭雲静鎻秋煙中堂載筆三千
牘玉署觀光四十年麟獲削成周柱史座寒誰憶廣
文氊應憐春草東郊思老馬何心覬二天
簾筆
貯雲含霧來江淛紗罩金盤舞鳳纖裁剪細筒裝紫
穎卷舒&KR0686;管束紅簾鼠䰅挫銳藏燕弗内史傳經寄
道龕自是陸卿多巧思猩毛貂尾兩無慙(作者南工陸秀卿一)
(作誰是玉堂龜鶴手夜深仙火竒雲參)
送不蘭奚行臺中丞
漢家二十六將軍忠孝如君萃一門痛惜鯨波吹屬
甲盡將臺憲付諸孫維持根抵餘忠厚包緫時情貴
直温攬轡澄清吾志在風沙先霽石城昏
寄何參政
郎山山下讀書堂萬卷芸香綴夜光贊善昔推東道
主賢參高臥北牎凉林烏返哺犍為守易水悲風劒
客鄕擊筑會傾高麥酒滿壇秋草酹昭王
贈雕鏉石抹世亨
石郎來自汝之墳性觧雕鏉到奪真一握錕刀修月
巧滿龕龍像雨花紛趍庭過我求名諱刻木先君表
世臣家廟薦蘋吾祭在露堂冠佩待三薰
贈道者李雲叟
道人姓李氏諱道謙出東齊世家年十六
歘有悟棄家入道禮丹陽馬公高弟劉爲
師既冠長游諸方洞天參求玄契又嘗圜
居於陜多積静功時人以有道許之今主
東雍之神霄宫曰雲叟者蓋其别號云昔
王逸少與謝安石嘗東遊海嶠飄然有雲
霞高舉之志今亦以是稱豈其遺意耶秋
澗翁叙
生龜脫筒豈易事假手柱史驅群魔平生繕性契真
訣萬慮刳中付踏歌遼鶴歸飛三島近道心安處一
瓢多超然獨立雲霞表浩浩流光看擲梭
題葛氏臨漳五福堂(係經歴潤玉弟字壽之)
澹澹河流紫陌長青林東下望臨漳蒼煙拱木三臺
里書葉翻香五福堂通德絳帷多故老謝家庭樹見
諸郎兩公出處存深意嘗記吾親話故鄕
龜詩(閻學士)
數尾巳知三百歲息胎更活幾千年誤投且網寕無
夢曾獻箕疇信有靈好共鶴嬉當碧逕莫追鼇負向
滄溟松間竹下婆娑地長伴霜髯老夀星
送僧印東還鍾離詩(并序)
予寓居安貞里東行百舉武有精舍曰攵
殊僕方謝事需命間一往焉與(僧法)印(號無文)
晤言以適吾懷因知師系出濠之郭氏其
先東平人祖班嘗為弋陽部將死王事給
葬於光父珍亦為州之機宜官師幼讀儒
書長習隂陽風角等術旣而悟塵出虚幼
遁入招信嘉山尋師學浮圖法清脩苦行
致價重一時爲兩淮朱制閫所尊敬特起
華嚴禪院為棲息之所仍誦其品目追報
母恩江淮平飛錫五臺禮文殊光相遂抵
京師參叩叢林富觀大乘氣象其安心枯
寂脱屣榮利飄飄然如孤雲野鶴任其去
來若不為形迹所累者泝其東歸賦詩以
贈其辞曰
鍾離老衲印無攵燕薊長遊寄此身一片野雲横碧
落半牎寒曰弄游塵經龕入定依殘供
帝里相逢有故人我亦天涯倦遊客幾回歸卜問通
津
保定曾揔管清隠亭詩卷
平生不識將軍面開卷題詩得姓名清隱巳安三徑
樂賓筵時雜五侯鯖春郊羽獵來緹騎煙渚沙鷗有
憶&KR0576;聞說懿公多賜物過門求閱儘名卿
餘慶堂銅臺趙御史
鴈塔題名奕葉香教開娩婉亦知方湏知培植根基
厚遂見滋榮世葉昌沙麓昔聞王氏積桂華今接竇
家芳豸冠高暎斑衣爛歲歲春風拜北堂
慶耶律秘監九秩之壽(大德辛五九月初)
郫離山色照中華孝継忠傳自一家閱世光隂緣服
食過庭詩禮儘柔嘉啓期榮樂神多與衛武箴規慶
未涯見說壽筵香霧暖誥恩行墮五雲花
贈雪堂
雲間徙倚妙高臺蠡吹喧喧海會來佛界雨花香有
信石塘流水静無埃過溪破界東林約乞米蔵書李
勉哀想得大千香積供維摩方丈白皚皚
題順德天寕方丈
水晶心孔碧雲思方外高閑有阿師滿院綠隂人别
後一欄紅藥客來時簾扉照映鑪煙直僧榻留連茗
椀遲何處虚舟虚未得冷翻吟棹衆波隨
送荆書記幹臣北還詩(并序)
幹臣參議覆事南來與余遇於襄國連日
道舊契闊之懷豁如也君素能詩及得日
本諸作清雄竒麗拂拂然挾海上風濤之
氣令人豈勝嘆賞且聞駕海之舉(千載盛事)然
江海之險非丘陵可比若以衣裳鱗介論
之任責者當以萬全為言因贐鄙詩敢以
略及
邁往凌雲見妙年東征書檄更翩翩萬艘瀛海參戎
畫九點齊州澷野煙卉服終期歸禹貢異聞無復訪
奝然舞于不作三苗舉好為清朝論萬全
董氏家庭拜慶詩
順德少尹董君舜卿太夫人蘇氏系出冀
州大家今年九十有四起居飲啖精健如
五六十人以董氏論之親老而壽家温而
禄雖云賦予攸厚亦孝感所致而然壬午
夏季十有三日蓋拜慶辰也求歌詩以爲
榮謹書此以侑壽觴之末
婺光分秀下含真來閱人間百歲春子孝每能忠作
訓家肥還自德為隣庭萱吐鳳明珠樹蓮葉翻香濕
綉䄄一曲南薰薦蒲酒慶筵長對歲華新
近按部㐮國提舉張子厚為僕留連者月
餘既而得代𥙿如也因念其治燕南鐡官
之最不旬時同僚給净由以付張子之臨
財蒞政其為人廉幹可知已將行以贈言
爲榮喜書此以貽
三十年來舊弟昆紫髯落落照鄉隣白圭磨徹光無
玷青眼看餘分更親均幹有方留後法泳游何患作
潜鱗一杯回首河槗柳亂擺春風約去塵
挽中書左丞魯齋許公
經綸根極自朱程小學從容到大行安漢固當煩綺
聘要湯初不待伊烹辯姦素有批鱗直旌墓當書積
善銘兩夜天官臺下夢分明危坐話平生
庚伏日大雨
屏翳驅雲障日昏雄風吹雨怒翻盆天高地厚初無
際電激霆砰入併吞造化有神藏妙用枯焦回潤沛
深恩客牎更喜終宵爽滌盡煩歊夜氣存
廣宗董主簿二親同夀八十求詩為慶
七十人間古已稀况登八秩壽眉齊慶延爲厚于門
積松茂同欺鵲嶺低棣萼堂深鴒接翼碧梧枝老鳳
雙棲年年長至花開候滿泛春風薦玉盠
留别鎮陽諸公
梧桐葉上雨瀟瀟凉透疎簾夜寂寥長往有懷深霧
隠虚聲何意望弓招三年滹水人情好千里維陽去
路遥多謝諸公挽留意取將衰謬枉清朝
哀淸河公
振轡咸池挾日飛識先秦府帝圖輝氣緣剛果疎沉
慮變出倉皇落旤機尚頼
聖朝明朴直豈防讒口重緋衣誰令諸武留遺育悵
望燕雲借敬暉
圖回東别鶴鳴軒脱却山衣相有元汲直寢謀推國
老羽淵沉鯀認
綸言參旗不掩千年氣楚些難招九死魂欲雪絳冤
吾舌在有書無路逹天閽
詩送宋克温郎中北還
神駼出水氣&KR1272;雲一顧曾空冀北群鷄舌賜香封事
祕紫宸陪仗絳纓紛茂陵弓劔空秋草麟筆公矦削
魯攵從騎不愁逢醉尉暮歸猶識舊將軍(一作茅屋两檐書万)
(卷門前冠蓋捴浮雲)
西池幸遇詩
壬午歲十月十二日某以承華事略求
見引見者工部尚書張九思已刻拜■
太子扵宮西射圃内北前命近侍趣入者
再既見問秦始皇何如主某以所行過
暴為對
太子首讀明分篇間漢成帝不敢絶馳道
事喜甚至輟射繙閱悉問其各篇主意
張九思术忽乃略爲應對讀訖以書付
董八哥會静時細聽未未賜酒霑醉而
出
射殿風清己午間曳裾挾策拜
隆顔首詢帝子龍樓召喜輟犀弓偃月弯葵藿儘酬
承日志簡編不負半生閑滿樽春露霑恩處光動西
池玉筍班
挽元倅善長
危并長遊士子間襟顔相接藹於蘭身緣吏隠多時
尚事與心違仗酒寬千日醉吟愁儘在一朝卧病衆
知難空懷去歲中秋會六郡歌頭聽細攤
今春酌别鎮東門誰料歸來便哭君每愛醉歌增忼
慷若論友義更慇懃谷駒夢杳驚炊甗塞鴈行疎断
朔雲撫卷題詩倍惆悵有知當徹九泉聞
贈張詹丞子有二首
一拜龍顔見赫臨継開詹府更良箴抗言博士議當
取端本後朝緣自今千慮徒懷愚者料片芹難盡野
人心儻蒙銀字霑恩去未礙東山擁鼻吟
中護名香鶴禁深津津芝宇見雄沉两坊春色煙花
地一片丹誠羽翼心夜祲不容侵翠鑰布衣仍籍口
華箴五雲常近前星潤正要乘時作傅霖
贈史中丞并王高二侍郎
朔吹驚翻白錦鷹搶揚還復籍飛騰嚴城鐘鼓殘更
月客舍風霜半夜燈老境幾何心未已清時有味愧
無能一麾儻便公私去大是生平幸不勝
贈趙禹卿
燕市分携又六年眼中双鬢两皤然槖金周急爲真
楽畎畒思君類昔賢章曲去天纔尺五田攵食客尚
三千相看一笑風神在不似長䲔吸百川
壽楊奉御五郎
黑顛宜插侍中貂華岳秋高見準標滿眼風雲承■
眷顧四科言語獨超遥時陪彩鳳巢阿閣又領春■
上柳條端尹後朝斯任重祝君眉夀等松喬
贈楊吏部子𥙿
載覿清揚又六年充庭儀鳳更翩翩事條不獨山公
啓風鑒能知漢相賢黃散許除伸素志銓衡停允正
吾權春風密鎻天官署長訝唐人緩所先
刘禮部歸國詩卷
朱邱同文易舊傳使華光動海西堧十年都護清如
水百險歸來雪满舡壯節氣凌殷侑序■吟忠到子
卿氊錦窠未是春風地會見吹嘘侍■日邊
贈崔中丞
秀拔冰天一氣晶幾年宫閣作先声閉門著論驚崔
寔審势陳書以賈生鉄柱宛從貂珥出簡霜能粛栢
臺清堂堂正有文貞笏擊暴槯姦是小成
月波引清商六調其一寒光相射其二冷
侵牛斗其三静聽龍吟其四遊魚躍浪其
五風蹙成紋其六深夜回舟雙溪相公首
韻者澹游張緯文僧木菴趙虎巖著
苗君瑞之姪良弼求詩於余勉為奉和以
續五賢之右
露洗金波蕩碧空清商傳調自天風看來冷浸雲間
斗聽久幽吟水底龍孤棹泛溪回雪夜跳魚翻藻避
蛟宫一弹曾感神人暢何翅平公為歛容
謝平章聦山公見惠東陽佳醖大同枸𣏌
書院春風静掩關洞庭春浪漲滄灣雲腴釀自東陽
酎仙𣏌香來大若山二物并遺沾雅貺一樽端爲駐
衰顔應慙潦倒登瀛客尚覬
哀憐賜珮環
秋澗先生大全文集卷二十三
