秋磵先生大全文集卷第四十七
行狀
故真定五路萬戶府參議兼領衛州事王公
行狀
曾祖韓某祖韓某
父諱某
滄州某里王某六十三狀
昔王延州有云君子有惠政而無異政史臣傳循吏
而無能吏故班孟堅序龔黃鄭召諸人曰生有榮號
死見奉祀廪廩德譲君子之遺風矣德旣肆乎循政
復極乎惠求之今人其惟王衛州乎公諱昌齡宇顯
之姓王氏滄州人世雄于財以孝義著稱鄕里公少
穎悟不凡業儒學嶄然見頭角故大父臨佟嘆曰王
氏之宗善積有素嗣續弗絶必矣然起吾門者在此
子也貞祐初滄景被兵破公以孤童子能依疆濟難
間行歸汴抱負竒節時人未之知也正大末京城戒
嚴北面元帥府以材幹辟公授帥府徑歷官積勞遷
明威將軍陳州防禦判官適(今中)書大丞相政緫兵民
撫鎮河朔開幕府學良能恢弘父兄之業用薦者起
公參議幕府事公遂悉心畢力知無不爲故得感同
風雲合若符(契方)國朝有事東南城攻野戰餘二十年
公籌畫戎幄應變機權無戰無之以至冒矢石輸忠
力作士氣雖一時輔佐有不克負荷者初王師次安
陸負險之民盤結山谷間備禦完固艱於力取公慨
然以降集請行時人危之旣抵壁宣示恩信喻以禍
福竟招降而全活之歲丙申冬
天兵次光州時餉道不継主帥命公率十餘人乘栰
入焦湖督運中流遇賊甚劇衆怖亂栰傾身没於水
者半公獨神色益壯持兵殊死戰賊潰護所運以■
軍士頼之大振遂取光州凱還丞相嘉公伐謀制勝
之略遂留公居守公遂■附安反側市肆不昜按堵
如故幾於一載及策勲盟府主帥累公之績以聞
朝廷褒寵之而後奉命北覲通名於
天朝者數矣每以生民休戚軍國利病爲巳任而風
雪沍寒往返之勞略不之䘏也于今良法善政守而
不失者多公所請云辛亥秋七月
先皇帝即位正封邑錫勲舊復以汲胙共獲新中山
陽六縣(之地封戶書大)丞相若古采地然昭其功也時
朝廷以汴洛荆徐卑丞相經略之以衛乏人爲憂且
曰衛當四逹之衝民疲事劇非得二千石■良者無
以剷夷積弊涵飬瘡痏也旣難其人特命公領其事
公下車以来敬以奉上恭以執事巨細不遺知所後
先哀民之困於繭絲也均徭平賦以畜其力痛政之
極於汚染也治官汰吏以清其源并容細民不優市
肆懋遷有無以通舟車楗堤防以捍水灾課農桑以
抑游手尊王人則修飾館舍免病涉則平治橋梁勵
薄俗扶善良禮賢俊贍貧乏衍郛郭廣居㕓通商惠
工興滯𥙷弊民不見吏而無吠警之虞士格所恥咸
有聞知之懼蓋公之冶化謹身帥先居以廉平不至
嚴而巳衛自亂餘以來民耕植居郡東者多而泉水
自鄘城而下崖岸平流駃如掌上稍東復與淇水合
秋潦時至涇流之大南際漢金堤田廬爲之一空公
為堤黑蕩陂以禦之遂絶横潰之患清水出山陽白
鹿嵬公乃度原隰創溝澮漑田余數百頃其興起洑
利如此朝歌介弼鄘之間地迫山麓灌莾極目盗闖
出没越人於貨行者苦之公乃建議於漕臺周侯德
甫州而縣之驛亭(平襄南接)頓丘於是淵薮之患息馹騎
之力紓焉而德之波及鄰土者又如此旣而丞相材
公之爲酬公之功以其子𣸪充同知衛州節度使事
遂有撫卹軍民均平差役勸課農&KR2959;裁决詞訟治效
極多之諭誠以八年之間熙然而春郁乎其文楽國
多士之風還舊觀矣巳亥春例上計行臺恇怯苛猛
公不忍甫息之民横被侵暴遂乃道巴峽抵忠渝哀
鳴相府中有以彌綸之也雖獲所請竟以憂勞致疾
東歸以是年冬十月廿日卒於&KR0593;縣之斜披里春秋
六十有三越十一月葬於汲縣王尚材之西原送喪
者餘萬人攀號祖奠凝慕不巳其貴官名土若闊闊
左丞姚司農張左轄參卿王仲禮宣撫張子敬耆德
孫元輔叚季昌咸遠道致祭衛人思之如戴父母明
年相與起祠宇立遺像植豐碑壽遺爱歲時香火之
奉其嚴如生公資明良安雅德量無涯涘風鍳表表
口不出臧否飾吏以儒外彪中弸慈祥愷悌喜愠不
形於色務明大體悃愊無譁持論深長操守匪石其
待人御物純以至誠感發人心諄諄訓導若嚴師慈
父有銘骨不能忘者初京城厥圍友人某以罪逮捕
抵公爲舍匿之竟以獲免篤制徒單雲甫肥遯鄰邑
聞公之典衛也幡然来歸爲治堂黌極賓禮選子弟
之開敏者從而師之自是郡之文風尤爲煟興又曹
取齋通甫由趙來依疽發背自病至終公毉拯殯送
曲盡友義北渡後无遺山號稱一代士林之宗愛慕
高義乃有今而後寒士知所歸之嘆每自公退食盤
饌稍盛必撤去之曰無暴殄天物及宴樂賓客供具
豐腆(盡於)慇厚曰儉於人則不可也餘睱則閱書史接
文士晚年尤喜作詩歌詠風流不知老之將至至雄
章傑句間見層出兼善尺牘行書嘗謂下客王惲曰
吾少業儒以時艱罔卒所志然胷中緒餘之氣勃勃
然日新矣其好學又如此愛其子擇師而教之因訓
之曰我不願若富貴能儒素起家弊廬饘粥生飬死
葬足矣故於諸生獎藉作成爲尤至所交皆天下豪
傑其推賢讓能而升諸公者如中山楊西菴廬龍盧
叔賢河南鄭子周陽憂董端卿皆一時材大夫也公
之殁丞相墓祭而哭之曰昔公勤勞我家三十餘年
事無巨細咸仰决焉豈其天奪之速而至於斯俾予
煢煢然在疚至有失目折肱之喻哀號之聲感動左
右其爲賢主人所惜如此不可謂不遇也不可謂不
逹也故論者評公之惠愛類鄭子産忠貞類漢王常
智周事悉類蘇令綽權■望雅
事之其樂於爲善之心又如飢渴之於飲食
也苟推而行之天下其功烈豈止是哉夫人姓陳氏
齊■安人生子男一人韓復少負鍳裁於間母通
逹政體用丞相■廷薦宣授衛輝路同緫管事其■
綸章諭之曰故參議王顯之才行相輔政恕中行俾
治衞輝民安事辦今子復良有父風以継述之事考
之誠無媿負矣孫二人曰雪山曰鐵山女孫一人曰
幼安嗚呼公生平事業智名勇功囊括無迹恐蕪類
之辭不足發越盛德之萬一敢以區區聞見播任興
訟之實者勉爲具述託立言君子而圖其不朽焉中
綂三年秋九月廿有九日門下王某謹狀
太一二代度師贈嗣教重明真人蕭公行
狀
師諱道熙字光遠本姓韓氏其先汴州人五代祖銀
青榮禄大夫璹自唐季來隷于衛曾祖奕山舉茂材
祖渤進士第父矩隱德不仕度師其仲子也師爲人
英偉眉目疎秀豐下美鬚髯三歲識字六歲能書棲
心教法儼然注蕭門二葉之望金正隆間始祖一悟
真人以神道設教上動人主所在翕然從風韓氏舉
族清修師母閻尤極信心深入法海旣孕苦病父請
禱於真人真人曰汝韓氏素植善根當産異人且昭
陽報然將來必佐吾法門可服吾丹書以安胎息久
之母感異夢旣寤師生果禀竒相充閭之氣肅如也
纔免懷留飬道宫受度為道士復先訓也再命而受
清虚大德之號大定六年冬十有一月真人羽化於
萬壽丈室師纕絰哀慼如喪考妣於是相宅兆具葬
儀及殯整整有法綱而不紊觀者咸嗟異之時師甫
滿十祀耳旣窆師乃陳寶籙法物具香火陞堂以二
代嗣事諭衆有門弟子芋道省劉道固䓁思有以大
厭衆心稽首求頌且問師它生云何賢聖師即走筆
批曰明月清風大德頗訝愚人未識忉忉詢吾為誰
只是從來太一衆遂讋服歸心焉九年朝廷歆其行
異敕立萬壽額碑於本觀是后聲教大振門徒增盛
東漸于海矣初真人謂靈章寶籙率天神持護遺命
起臺中央上為壇屋鐵作戶牖庶幾神靈游居有以
妥安之師乃擴充真訓尊光圖籙締&KR0799;層閣制極壯
麗揭以靈章寶藴之名歲時醮祭為衆生進階之地
復建朝元觀為祖師墳原道場仍植豐碑表襮景行
不數寒暑内外修治輪奐中度師直以德教感化曾
聲色不動門人子來如趍父事十一年時師殆十有
四臘門人鉅鹿李悟真者造請何為仙道師曰做仙
佛不難只依一弱字便是爾曰弱者道之用也悟真
旣授旨辝還師曰可速還汝當遷矣明年李不疾而
逝殯七日形色如生及㼅舉棺蔑如開視之從中一
曰錫飛去餘衣衾而巳衆始悟師旨當遷者即仙也
其慧悟如此一日師曳杖逍遥謂左右曰吾旦夕𣣔
馳四方可趣治行裝已而世宗詔永海内名僧宗主
天長觀事師遂幡然應韶不閱月戶外之屨满矣師
密削䟽聚精以備儲乏旣而秋旱京師物涌貴提點
陳公者(請行)化畿内師曰君休矣吾巳辦之或者疑焉
不數日陸輦川舟坌集於門下衆服其幾沉物先德
博而化時大定十四年也明年春辝還鄕里后四年
復住趙之太清觀適境内大旱衆禱兩於師曰今藴
氣隆蟲願垂慈請命上帝師曰若等宜先竭誠徧走
羣祠不應當以吾法行之越三日不雨師乃書飛雷
捄旱符一道張淨几上復呪法水數石令州將巳下
人酌水沃符畢雨即來矣行未竟雷電雨且尺歲頼
以熟迄今趙人能道其事共二年興陵夢師冠履上
謁寤思之遂徵至内殿問以攝生之道對曰嘘噏精
氣以清虚自守此野人之事今朝廷清明
陛下當允執中道恭已無爲而巳聖躬爲之興■及
還寵錫甚渥廿六年秋師忽思棲真巖壑因密謂蕭
道宗曰吾門衆萬數試經具戒者完顔志寧王志冲
而巳然志冲特純精廉㓗可属後事遂設大醮告禰
廟卑之傳代祕籙曰君太一第三祖也及銘所付法
具云有德輔德天孰可欺慎之敬之永保教基居無
何棄几席謝去或問安所之曰吾將遍禮名山與心
君作天遊耳遂去後不知所終師風儀瀟爽德宇冲
粹傳學善文辭動輙數百言樂與四方(賢士)大夫游談
玄論道造極精妙書畫矯矯有魏晉間風格嘗自題
畫(像云)来自無中來去復空中去来去緫一般要識其
間路其明逹又如此生平好振施飬老䘏孤近百人
人以鏹伍千月給爲率死乃已貧者喪不能舉衣被
棺椁爲俱具之至於持行法籙捕逐鬼物風聲肅肅
除治戶庭間殆古之能吏然精一之誠貫逹幽顯降
度之功洋溢一世矣師之玄孫某以貞常温𥙿爲五
代人天之師服膺先訓追遠盛德心藏不忘越乙夘
春具大招之禮葬衣冠於祖塋之側今
皇帝登極之三祀光崇玄化貞常師以祖德範圍請
謚於朝追贈嗣教重明真人噫道家者流其術固以
多矣而太一之法輔行世教有不可勝言者其鴻靈
幽祕變化叵測通徹神明之功幾於上下天地把握
隂陽者矣然苟非其人道不虛行一傳而至推廣悉
備若真一人弘衍博大継志述事之善者也翰林修
撰兼國史編修官王惲狀
故金吾衛上將軍景州節度使賈公行狀
曾祖鑑祖璋
父政
公韓德字克仁姓賈氏景州蓧縣從教鄕劉卿里人
其系緒見學官王鼎所撰衍慶碑賈氏前宋時出行
管都團練使用威府君之後曾祖鑑志操高潔恥襲
廕不仕家素饒財以周急販乏爲事祖瑋性勤儉專
事農務故貲益雄鄉里父政事親孝處昆弟間無間
言宗族以純至稱生二子長曰贇早卒次即公資秀
穎在垂齠時舉止如成人禮旣冠慷慨有遠志樂施
予不屑屑拘小節嘗與鄕人處事談辯雄偉無出其
右衆属目異焉曰興賈門者必此子也自是事有疑
率質成於公貞祐初燕不能都德陵南幸汴群盗逄䖵
起河朔在冀部滋甚澒洶囂混兇熖所灼里陌爲蕭
條公慨嘆壠首曰大丈夫生世不能除暴薙亂建勲
名于時掇取冨貴戴履兩間寕無愧怍群俠少壯其
言恃其勇往往依附爲用州將材公爲且知衆素所
推服自白衣署公爲故城縣丞專徼廵事於是設方
略窮椇株破機牙擒捕招諭不數月寇難盪平尋■
國兵入中夏太師國王營屯彌亘原野聲勢火烈震
掀河岳元州將某舉城降無幾宋將李益都全乘隙
西略甲戍歲州遂爲全所取盡質官属妻子以東太
師聞變赫怒擁盛兵爲屠域之舉公白於州將曰反
復際明以力不支故至此况天道人事嚮背皦然詎
能以智計免哉不早爲所楇將噬臍願躬詣軍門請
命遂間行至深州帳下太師察公忠誠慰諭殊渥許
其請闔城頼以全活大師承
制拜公定遠大將軍賜金符提控本州兵馬事丙戍
歲大師帶孫郡王南略晉衛明年復東徇魏齊皆從
以行其破上黨馬武大名濟南及信安水柵與三齊
勁兵閧穆陵歷山下俱獲大功英威騰奕冠諸將列
益爲太師郡王所知遷鎮國上將軍節度副使兼右
副元帥仍改佩金虎符時江陵齊東寕晉與益都界
犬牙相入賊李蠻奴寗主薄者引海寇不時僈軼爲
百姓患公連戰破之東鄙遂安陞授金吾衛上將軍
景州節度使歲丙申以蓨縣東光阜城吳橋故城隷
焉歲丙申六太子復命以分地所入江陵齊東寕
晉八城俾公緫治其事公爲人恬退每物盛爲戒丁
未歲年五十有二即致政閑居日課家僮軰躬
事澤車欵叚優游田野間人不知爲故侯宿將也至
元十一年甲戍秋七月廿八日以疾終千劉卿里私
第之正寢享年八十有三公臨政剛明有断僚友間
容辭謙譲急於持吏惠以飬民卒之畏而愛威而不
猛循循然有古良吏風初州將以甫離搶攘人心轉
側頗任刑立威所犯有事重而情輕者有情連而力
嚇者公爲折理營救多所昭雪以從輕議又同列馬
侯子趙君妻男幼女彈壓宋其氏者被虜胥靡营幕
間公傾橐資購而良之其輕財重義類多此生平喪
祭爲尤重嘗謂宗属曰兵荒來上數世殯淺土德又
早失怙恃其於大葬之禮非竭力盡心罔極之恩何
所圖報遂大治塋域表叙昭穆封植林丘而安而措
禮莫不備復樹豐碑紀世德以見夫祖宗隂積所致
之厚一郡有光焉性喜修㓗裘馬鮮整自少若素䆠
然稍涉書傳善左右騎射矢不虚發時軰無與之比
公八秩時往讌從教别墅二㕙起田間飛鞚回射獲
焉其精力老不少衰蓋如此夫人高氏蘇氏魏氏劉
氏魏氏以賢配稱夫人梁氏施氏張氏馮氏王氏李
氏亦俱有淑行如夫人者三人楊氏趙氏張氏子男
一十八人曰荗宣授金虎符昭勇大將軍左翼侍衛
親軍都指揮使行淮東左副都元帥府事謨勇忠謹
以良將稱善射蓋家法云曰著前宣差景州管民長
官曰莘未仕曰芳樺車弩千戶曰蔚未仕曰英宣差
滄州節度同知性方直有從政才曰仲温前景州課
稅所長官廉能有幹局曰毅前河間路諸軍奥魯緫
管曰萍前征行千戸曰僖曰蕙未仕曰玉前征行千
戶曰芝未仕曰蒿前景州勸農提領曰彬曰仲信曰
進曰璧俱未仕女一人嫡夫人高氏所出適侍衛親
軍千戶張琬男孫四十(九人)茂之于乃满歹宣授金牌
侍衛親軍千戶重孫一十人兄贇子一人曰榮前景
州奥魯千戶榮之子三人重孫二人嗚呼盛哉十四
年丁丑春元帥嗣侯茂曁弟仲温介參謀趙君禹卿
提點李練師子玄来謁予曰先都帥祔葬墓木巳拱
比年
國朝方平一江左不肖忝居戎右用是其表見神道
者未即樹立以慰下泉霜露之愴不遑寕處今將託
立言君子圖其不朽焉敢再拜以事狀爲嘱遂勉爲
次第之
故蠡州管匠提領史府君行狀
府君諱忠字良臣姓史氏蠡州博野縣盂家里人曾
大父曁祖世在■野俱以伯仲稱父韓成継業耕稼
善因地利自高祖巳降昆弟宣多至府君凢五世同
居藹然以孝義渢一鄕君兒時日庤錢鏄爲戲及長
資純厚與人交不妄言謹身節用致桑士滋殖然慷
慨有顧慮料事多合情得宜里人推其識直凡所疑
滯必諮焉而後行貞祐初
國兵入中夏蠡被圍太守鐡哥嬰城自固民懔懔崩
角莫知所属欲鳥獸散公約衆合謀曰金駕而南委
河朔去州又自顧不暇事勢至比吾軰將安所託正
有畏天順時得全性命爲計之上不然何爲束手俟
死衆以君素有畫可仰聽焉遂率孟莊鐡千兩河夏
村䓁老稚百餘人持牛酒詣太師國王行帳投附
王矜其情許焉命公前慰諭者良久且給符約遣各
歸田里尋州破鄰鄕多被屠掠唯孟莊兩河䓁里得
按堵如故兵後歲飢疫公惻然興感曰家幸嬴餘胡
可坐視鄕人轉死溝壑即出蓋藏粟五百餘石計口
而惠之頼安活者甚衆其散而復業者往往力殫具
乏公爲假牛畜耒耜&KR2145;種有因疾田蕪不克治者公
廼侣結義社相捄助於是秋獲皆有得家具酒食勞
公以謝其德公曰患難相䘏人之常道奚謝爲苐比
年来仰荷天休稍即温飫不以禮道維持羣居雜處
未免侵犯争閱之事衆對惟君見訓俾終厥惠君雖
不經見聞遇子弟必申以孝弟父兄則勉以恩愛聞
順而善事者心需之飲食以蓄其良心彼游陏有安
狎于不順者即畏以官府使■懲戒於是田里安集
不知出喪亂之餘而有譲畔敬饁之漸每冬夏設粥
瀋於路以濟行人其周急濟物類如此聲稱傳播時
人有義門史氏之目州緫匠王公興秀賢其爲曰吾
嘗聞居家理可移治於官遂薦于行省劉公署工匠
提領府君感其見知盡心所事於是配能否均程課
革舊弊皆有條次不紊及考工器率堅良精緻且合
時度不爲巧虚積料餘徼幹局稱乂未嘗竊徒工治巳
私以自腴揔匠每稱能以勵其餘某年月日以疾終
于家享年八十有五葬孟莊北原先塋之次識者謂
公德純行美效官及物者甚廣其儲祥萃慶不在其
身而子孫將有勃然興者娶同里某氏柔順勤儉克
配公德生二子長曰伯祥次曰伯福幼承訓導俱孝
而友或以襲父職爲言伯祥曰吾家世服井畒以孝
悌相傳逮吾先人輕財重義表率一鄕雖遭罹世故
所立挺挺然大先業爲有光今于昆苐二人無所肖
似継守田廬負薪之責惟罔克是惕苐知勤敷菑修
疆畎寒耕熱耨濬源培本使先世之澤渟蓄汪&KR1070;霑
漑後人俟其可以起史氏者廼所職耳聞者歎其志
遠而有所見也及子弼長性謙謹寡言笑顔赫然軀
幹魁偉孔武有力年十六七時耕牧田間午憩桑蔭
下父往饁遥睨有玄虺穴其口父大駭趣呼之寤問
焉曰無所覺自是手力愈若神助遂精習挺槊又善
左右騎射赳赳然負干城之氣揔匠王公子前僮關
使彦弼異而妻焉舉於左丞相耶律公一見竒之得
給事省府適考工上新製鐙弩力踰十鈎近臣有言
弼材勇善挽此者即召見試有驗命列名扈從仍賜
白金御以壯其勇不一二歲譯語國字皆通習之
嘗奉
旨數軍實于邊&KR2636;岳祠於雒精簡而敝去壯麗而費
省由是廉幹之稱聞于朝
上知其可用至元巳巳命佐帥臣劉整南伐轉戰江
漢間若鏖峨眉掀松陽拔樊城下㐮陽飛渡大江併
圍維揚率内簿先登及論功每在諸將右寶鞍錦服
寵賚殊渥始自漢兵揔管授金虎符懷遠大將軍(行軍)
(萬戶)加定遠安遠陞昭勇大將軍淮東大都督改揚州
逹魯花赤今由鎮國上將軍進中奉大夫參知政事
行黃州路宣慰使旣拜命乃謀於婦翁奉直曰弼自
惟起身壠畒遭際風雲被沐恩遇以汗馬微勞不十
五年間致仕將相其於史氏其榮極矣兹蓋祖宗勤
苦純儉累積攸厚一旦發越於藐焉之躬者如是丕
顯可不(知其)所自哉欲報之德有懇求懿筆著信於後
者論述隂積表樹丘壠而傳不朽庶幾顯揚之道奉
直曰宜矣遂託樞相贊皇趙公及關使王君以事狀
求属因勉爲次第之中奉大夫之攵今年六十母夫
人某氏若干壽皆享有全福叔之子曰輔管軍千戶
次曰翊未仕中奉之于曰蠡奴女一人曰燕哥至元
戊寅三月晦日謹狀
太一五祖演化貞常眞人行狀
師姓李氏諱居壽宇伯仁道號淳然子衛之汲縣西
晉里人生有淑質沉默寡言笑自幼喜遒家之學年
十三拜太一四代祖中和仁靖真人爲師旦夕給侍
左右進退應對容度詳謹中和知其可教甚善待之
戊戍歲受戒爲道士命典符籙科式等事籙文部帙
靈章寶篆仙階顯職稱號廣博師裝繕嚴整銓次詳
明大稱所委壬子歲
聖主居潜邸駐驆嶺上以安車召中和真人於衛旣
至燕見之次薦師才識明敏志行淳和請傳嗣爲五
代祖仍從誓約昜姓爲蕭即蒙允可賜號貞常大師
仍授紫衣其年冬中和謝世中和人品道價高眎一
世師嗣挈玄綱以簡重堅㓗持守成規洞洞属属若
恐失墜及其張皇道紀醻酢事宜其應如響由是徒
衆厭服聽約束惟謹前人之光曾(不少)佚時衛大旱守
官致禱于師即書■太一靈符浸巨盎中騰呪未畢
雲葉膚合澍雨霑足致德譽日廣上聞於朝巳未春
上南廵駐驆淇右重師之請幸所居萬壽宫悵真仙
之倏去喜付卑之得人周歷殿廡詢慰者久之師敷
對誠欵允恊
睿意眷顧光寵於焉伊始明年庚申中綂建元春正
月命師即本宫設黃籙静醮冥薦江淮戰殁一切非
命者迎奏際隂風凄凛若有趍赴慘泣之狀秋九月
詔赴闕下
上親諭修祈祓金籙醮筵翼日特
賜號太一演化貞常真人二年冬
上命禜斗於厚載門親詣祝香仍賚錦紋綾帔四年
秋遣近侍護師頒香岳瀆䓁祠仍賑濟貧乏至元三
年以京師劉氏宅
賜師爲齋潔待問之所六年春
皇嗣請師禱祀上真用介繁祉受釐之餘遂賚師金
冠錦服玉佩付焉八年螟蝗爲災
命師即岱宗汾睢設驅屏法供秋乃大熟十年正月
就
上都大安閣演金籙科儀時春寒
賜黑狐裘貂帽各一冬十月奉安真武神位於昭應
新宫禮畢
中宫衣以異製綾道服
大内青宫肇造之初皆
詔師按太一符云禳鎮方所十一年特
旨於奉先坊創大一廣福萬壽宫中建齋壇継太保
劉秉忠禋六丁神將歲給道衆粟帛有差十五年奉
旨祭七元星君於西府鐘室啓告之初期以風動所
樹幡標爲神君格思之驗旣而
儲皇親臨炷香冷颼䬃至幡影飃颺從官劒佩鏗鏘
肅然爲起敬明日具陳其事
上甚喜越明年以事辭結遁壇
命昜七元斗位
聖上儲皇以師積年致禱精誠多獲靈應前後
賜與如玉尊像寶粧劒安車龍杖金銀器皿等物不
可殫紀師爰自傳嗣以来奏謚始祖曰太一一悟傳
教真人二代祖曰太一嗣教重明真人三代祖曰太
一體道虚寂真人四代祖曰太一中和仁靖真人焚
黃昭告典禮華縟存殁有榮焉至元三年以重修祖
觀殿宇告成以聞蒙
勑辭臣製碑鋪敦教基具紀本末復奏受保舉師張
善淵真靖大師教門提點監度師高昌齡保真崇德
大師高弟李全祐觀妙大師范全定希真大師及欽
承
璽書護持玄門其弘闡宗教殊爲光顯師以至元十
七年七月廿六日羽化於西堂方丈享年六十
治命令觀妙大師李全祐嗣主法席訃聞
上嗟悼久之
儲皇賵楮幣三十定仍諭中書省給威儀祖送其年
十月遣使護喪歸葬衛州汲縣四門村祖塋之次師
丰儀秀偉清修有操行謙虚篤實不事表襮混然與
物無忤而胸中風鑒殊皜皜也與人交誠欵有藴藉
所談率以忠信孝慈爲行身之本未嘗露香火餘習
生平問學不斯須離如飢渴之於飲食其易傳皇極
三式等書皆通究其理晚節德量弘衍慱大不可涯
涘宜其爲
聖皇挹真風属祕祀留宿
宫禁參預庭議師素以憂深思遠理或未暢形於顔
色故因方便而霈
德澤之厖即詢訪而禆時政之闕横覆道蔭成敷錫
之美者多矣惟其玄默不出叵得而詳論者謂師雖
方外士其至誠
上感盖有君臣慶會之契古人稱上士學道輔
世主以洽好生之德師其有焉旣窆之二年嗣教真
人將以師言行請於
朝植碑神門揄揚追報以慰華表歸來之想以不肖
惲與師義同里閈交且欵知師爲頗詳以事狀見託
謹按綱首楊■等所具行實勉爲件右庶幾太史秉
筆者得以採擇焉至元十九年十二月廿一日中議
大夫治書侍御史行御史臺事王惲謹狀
秋澗先生大全文集卷第四十七
