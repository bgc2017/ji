秋澗先生大全集卷第三十二
七言絶句
詠早梅四首招曲山同探
早梅香信臘前開竹外横斜映野臺待着一杯相慰
藉約君同往肯前來
松風亭下一樽開終日裴徊醉竹臺霑帶冷香歸去
晚夜深猶傍枕边來
花開花謝催人老花本無心人自哀折得一技香在
手且分春色入城來
梅花風韻不凢才冰雪方凝始見開任使和羹無翠
實等閑斤斧不為災
夢酒張鍊師
道人尸觧栢隂臺三尺瑶鐫卧綠苔昨夜月䆫清夢
底分明霑醉謝文來
題劉緫管宅御爱峰
太湖清潤岱宗雄金字宣和第一峰絶佀水晶官裏
看一堆寒碧玉玲瓏
詠梅
銅切塗黃點酪酥細薰婆律彂温鑪老夫鼻觀多知
見不用燈前問玉奴
一脉陽和檀獨根滿枝金蕾鎻春温惜花人老情緣
在翦断春風倩女魂
尚愛梅君佀細君題詩重過去年門経年不見春風
面為恐啼㾗似蠟㾗
梅花開在百花前苦節貞心只自怜縱使孤根有餘
暖強顔於世為誰妍
為爱梅花徹骨清冷香能幾謾含情春風果有和羹
用未害肝腸似廣平
江路吟看彂興長西湖浮重月昏黃泠香本是幽人
供枉自疎籬比玉堂
日日雙缾換水温為怜幽谷佀佳人夜來紙帳清燈
夢繞遍羅浮樹下春
蠟削䏎膚玉作顔淡粧終不入時看苦吟正有西湖
老凍繞枯枝賞歲寒
芳叢百繞問花開夢在仙人萼綠臺為報主人多置
酒臘前冬後約重來
我識西湖處士心一生梅竹是知音誰知二百餘年
後又見諸孫鶴在隂
偶題記參政飛卿語
睡起東齋日上牎醉扶頭罷炷爐香似勝東里金華
相夢繞鐘声入省堂
曲山見示古雪詩云盡道豐年瑞豐年瑞
若何長安有貧者為瑞不宜多曲山反其
意又和瑞尤多一絶云人言盡道豐年瑞
其柰無衣貧者何曷若方春發生際不愆
時雨瑞尤多予細思之古詩雖如此佀不
若少陵無食思楽土無衣思南州哀而不
怨也因継韻為觧嘲云
暑雨祁寒俱致怨化如何
雪却恐吾儕怨更多
題竹林七賢詩(并序)
竹林七賢觀今為長春别館昔誠明張真
人嘗集諸公題詠欲刊置祠下迨至元辛
卯練師刘文甫始遵命以紹宿志求詩於
予且誌其刻名本末用題于右凡得詩若
干首始於王文康公終之鄙作非敢先後
之盖因其所書之次第焉使後之觀者詠
詞懷舊得信高風絶塵之想云秋澗序
漠漠筠林指舊栖幾年於此避危機竒才最惜嵇中
散空聽鵉音月下歸
談玄高出萬物表七子風流有典刑三十年間凢五
過塵容漸愧草堂靈
竹林高卧世稱賢隱放看來未中權千古歸潜書法
在一逥来讀一翛然
作者當年亦七人粗聞名姓孰能親山王首作弹冠
舉却恐筠林是要津
嵇中散
識短材長蓄禍機放懷獨惜養生嵇後人莫坐談玄
罪秋水篇中物物齊
粉飾青黃乃木災當年中散固竒才高風不逐鸞音
去柳下奚爲打鍜來
阮步兵
口腹無嫌乞步兵虱蔵裩絮又堪憎浪爲廣武山頭
嘆尺鷃胡能况大鵬
王司徒
兩簏收來蔽以身不應顔面愧佳賓燈前手執牙籌
筭枉對河山說隱淪
山吏部
從來吏選苦紛紜過眼群材得所甄若論雅懷關得
喪山公於晉是能臣
劉參軍
荷鍤隨埋見性眞等閑談笑觧時嗔竹林七子多沉
酗醉裏乹坤獨可人
向散騎
心醉玄談外此形自知中有未忘情異時未逹堯心
對枉泥南華與理争
阮始平
禮法疎來萬事沉娛心鍾律是知音聖門論樂中和
止不佀吾威到樂淫
題范文正公真像
岳記梁碑冠古今當時文筆見忠忱細思後樂先憂
說士子今誰抱此心
題長沙醉草圖
萬有龍蛇落筆端滿堂風雨夜深寒書家最是通神
處疊指懸鋒不作難
堂堂萬里長沙陣曾與張顔角長雄信道書家同一
提鋒應解入神功
又題謝東山
江東全倚謝家安雅量形容對奕間勝負胸中
了風聲何頼八公山
題家藏顧虎頭畫謝安曳杖圖
一枰初散竹間棋杖屐歸來喜可知欲見虎頭無盡
意捷音讀罷到門時
獅猫
何年變體自條支錦爛修毛見兩耏夢裏鼠山京觀
了午欄花影淡離離
和苦齋見寄嚴韻
不才自分賦閑居薄有山田與弊廬鄭重漢庭楊得
意薦賢心也到相如
兩首詩來以動言徵車早晚出山門苦齋刊落紛華
盡獨有忠君一念存
病裏行藏未易言夢中待詔望金門回頭碌碌因
人去自笑張儀舌謾存
題日者壁
三尺神鈴手内提看來萬命幾曾齊百錢餬却談天
口一片風簾日未西
乾坤一氣本中和其柰人情六鑿何帝道巳還皆未
劫不須苦泥貴人多
當年卜隠不明誰四相行藏見側微從此閉門終寂
寞老天似厭太知機
星槎遠泛斗牛杓萬里歸來齒髮凋碌碌又教攀附
去不知何有𥙷清朝
鍜煉五行分造化斟量四柱别公卿百錢嬴得生涯
了一片風簾任晦明
喜彦祥西還故里
千里西還已五年枝巢雖在不勝寒半生歴試何清
慎依舊春風苜蓿槃
寄苦齋老友
今年一病到龍鍾遲速前驅有不同徤羡苦齋攀附
意秋風雙翮欲摩空
題何練師又玄堂
大道難名說又玄取爲堂扁示蹄筌凾關紫氣經臺
月又見先生一再傳
題眼科杜金山卷
白日青天堕晦冥百年未滿若爲生金鑱一刮神光
爛此藝争傳杜氏精
心火燔空水下濡外腴中涸已堪吁双眸眊眊青燈
底忍更看書似老奴(自戒)
過王化店
王化崗頭四望開西山吹盡凍雲埋東風借暖怜衰
老滿馬晴暉曝背鮐
群鼠盗茄圖
食飽官倉到酪蘇嗜丼不計首深濡丹青似見公
意紅女園𬞞戒併圖
題閑閑種德堂記後
轉折掉躧軒豁頓挫態度不同乃猶人面要能
自成一家為貴子扵公書亦然
香色臭味而荔實為美推類至極須以江瑶為
此者豈易牙雋永而當然之理固如是乎
斯文斯翰两翩翩與試稱量孰可肩一贊吕温真傑
作更開生面到凌烟
倦書圖
書貴凝思在筆前欲揮還止想翩翩畫師若作行雲
了妙與天機兩索然
題洛神賦畫後
凄断西陵松栢聲將身自試謾為情陳王正自無聊
頼流盻川妃欲目成
屈原卜居圖
用舍行蔵聖有餘却從詹尹卜攸居乾坤許大無容
處正在先生見道疎
山林長往眇難攀死不忘君世所難邂逅去從詹尹
卜八方歴遍果何安
遂初亭
韋杜城南尺五天眼中朝市有林泉不須苦泥興公
說絲竹何妨觧倒懸
厭喧思寂尋常事以隱為高拙䆠人出處似君應不
𡭗西池東閣見經綸
山林長往懷高致富貴逼人將柰何閑向遂初亭上
去一樽高詠採芝歌
宋太祖蹴鞠圖
凢六人對蹴者趙普傍看者太宗八
王一道士與從者
劉向别錄蹴鞠黃帝所作或曰起戰
國時蹴鞠兵勢也所以練武士知有
才也
榻邊咫尺夢金陵欲下河東勢未能畫史意傳當日
事丹青圖上見軍興
婉戀龍姿五客隨内庭深處共遊嬉筆端欲見無窮
意一點香塵欲起時
太平朝野日歡娛肯效三郎和碧梧治定不應忘武
備花間蹋鞠是雄圖
倦書圖
六朝人愛倦書圖唐閻令喜而臨之
妙在約略濃淡之間
玉堂昨夜醉厭厭格筆慵書見未忺似待指端餘力
散卧看花影轉疎簾
筆陣堂堂到倦書紫蕉欹暖錦氍毹細看三子從容
處當日安知不有吾
二美人圖(錢選筆)
春醉瓊枝意未諧行雲空瑣望仙臺九重不隔簫声
断喚得長空赤鳳來(右趙飛燕)
壁月瓊枝醉舞栶泠泠蘭舌半詞臣國亡只咎傾城
滿臙脂片底春(右張麗華)
固陵雪鴣圖
取鑒前王有覆車三韓風雪儘愁予長江飲馬年年
事筆底寒禽辨得無
韓文公重幈圖
熙載南朝亦宰臣後來狂颺欲全身比教乞食歌姬
院坐閱棋枰佀可人
名教之中樂有餘只須棋槊可歡娛晦翁微貶文昌
意正爲先生不著書
張麗華(手擎白鸚鵡自調)
雲間三閣綺成霞閣上僊人萼綠華蘭舌不應詞客
巧自調鸚羽按庭花
西施
西施爲物一何尤吳已荒亡越可憂一枕勾王春殿
夢抱冰寒苦變温柔
孤舟横笛(王晉卿筆)
秋風葉下洞庭波横吹歸時逸興多筆底分明詩外
意武昌南岸老人歌
淵明漉酒圖(趙子昂筆)
牀頭釀香奚待壓脱巾漉飲良愜人興來酣適無不
可過論緫非公所眞
雪舟夜語(刘文甫藏)
大定明昌五十年當時文物蔚中天雪蓬夜話無多
味党蔡風流堕眼前
䟦張真人雙頭蓮手卷
池面出雙蕖花本無心道自如若與主人論遠
香當到愛蓮書
有虞鼓琴(趙霖筆)
逑匹誰如帝子崇和鳴還與五絃同異時愠解吾民
阜本自君王正始功
送張鵬飛同知兩浙漕事
張侯又見走踆踆雲海相望四十春記取都城相别
處細炊香飯煑金鱗
送司毅夫之任共城
皂盖東歸五馬榮太行南下是共城春林布糓應饒
舌剰着青衫竹馬迎
司君材調號能官駿足終陪十二閑天意似教優此
任政成坐嘯看青山
中州佳麗百山門太守風流兩漢循細酌百泉亭上
酒正煩留意鑄斯民
題姬義士卷後
掩瘞無歸責巳任凱風吹棘遂初心絶交端爲西華
發較似劉摽義更深
題紀伯新詹判如溪詩意
通人無滯與溪友坎止流行到兩忘羡殺胷中瀟灑
意一横煙景夢滄浪
源源不絶産蛟鼉若論潜玲一勺多莫惜玉缾沙上
酒醉來閑聽濯纓歌
意留花不發待予㷌
題姜詩躍鯉圖
舍邊泉出躍䨥魚感自龐姬孝有餘畫史載容非小
𥙷丹青渾是蔚宗書
清泉故里兩無蹤坡老詩成竹樹風展放畫圖增永
嘅丹青於世不無功
後二句取唐張彦遠畫記序畫者掛也以彩色
掛物象也故鼎鐘刻則識魑魅而知神姦旂章
明則昭軌度而備國制以忠以孝尽在於雲臺
有烈有勲皆登於麟閣紀傳所以叙其事不能
載其容賦頌有以詠其美不能備其象圖畫之
制所以兼之也陸士衡云丹青之興比雅頌之
𫐠作宣物莫大於言存形莫善於畫此之謂也
清明日南城訪友
客裏清明散滯懷也隨游子出城來東風佀惜春光
爛柳眼雖青細細開
題嚴子陵還山圖(借其意而反之癸巳夏聽除間作)
冨春不起最爲賢星彩空輝帝座寒縦便放還江上
去已應慚見釣魚壇
䟦徽宗退朝圖
唐虞道綂不知傳師事林靈信妄言三十六宫春寂
寞玉清雲上夢朝元
謾說煙空有九霄朝元仙路碧迢迢轉頭風雪韓州
地方悞簮裳是服妖
水車圖
人定真能力勝天一車飜水溉高田漢隂機在終無
力長憶郊居值旱年
題昔刺公奉使江左圖
紫髥風采照江東馬首双旌及見公三十年來和議
裏使華當代不無功
和戰當年楚已空一丘衰草葬南鄘卷中題詠俱名
筆褒羡人言是景鍾
孫登長嘯圖
先生可想不可見秋月千山白鹿臺吹作半空鸞鳳
去公和真是不凡材
八方雲擾閧兵塵夷再清談到隕身長嘯一聲聊寓
意不妨玄髮散麒麟
不幸遭逢晉魏間先生出處兩爲難才長識寡嵇中
散只待明言覺膽寒
秋江待渡圖
兩崖鐡峽束蒼江風浪無時一葦航險阻俻嘗無太
穏臨流將渡復回徨
秋江極望圖
乹坤清氣滿詩脾望入霜空思未迷誰着畫工撗截
斷一行秋影鴈飛低
韓生寫真圖後
韓郎落筆凌煙面嘉老摛文造物權名下自來無妄
譽伯時多爲九歌傳
乙未夏重午日偶得一扇絶與吾鄕龍門
谷形勝相似因書一絶於上
太行西北是龍門便面圖看爽客魂千尺綠蘿飛瀑
底浩歌還憶醉霪樽
定羌李氏昆季三人係李遊仙之裔同歸
三教走筆為賦
德積繇來慶自賖三英同秀定羌家從今沮洳汾西
曲三教堂中看棣華
大定明昌五十年一時文物說游仙料應書案山前
月更斍秋空皓彩圓
史院即事
聖德神功浩有餘竹書何翅十三車近觀飬士
開局而來巳六旬倉皇曾不計殘身一朝汗簡
有敢說兼修爲乏人
宋徽宗石榴圖
安石赤榴自漢來千年西域武皇開寫生若論丹青
妙金馬門前待詔才
顯宗墨竹
筆藝初非羡顯宗承華主鬯兩冲容天教二十年隂
賜護飬風雷見籜龍
午䆫番盡顕皇書問寢龍樓孝有餘夢到承華欄檻
底露梢煙葉儘扶疎
題冀州趙節孝侍祖母韓詩卷
眼前諸子芝蘭秀堂上慈親九十儀若取陳情論樂
飬趙生心事勝犍爲
五福君家有自開閨門全是孝慈來異時旌表瞻榮
觀高似陳思燕處臺
野春亭(為劉仲文賦)
出仕清朝接俊游閉門閑處更風流君看綠野堂中
客未必心安勝素侯
春滿青林花滿煙風光深鎻市㕓間都城何限豪家
樂輸與劉郎未老閑
鶴閑無意上揚州果熟能勝萬戶侯近日治家尤有
法課兒書誦五更頭
韋杜城南尺五天千金不惜買林泉左山信手拈春
出一片浮光鎻翠煙
憶昔過門得故人示予亭記思清新白頭青竹題詩
客一笑揮毫到野春
沙頭乾盡玉瓶雙香冷牙籌括錦嚢長日閑庭有忙
事青衫時課讀書郎
四皓圖
尺一招來四老翁冥冥高興振孤風少微不是門人
像調護前星最有功
人慾横流不易攻留侯真是帝師雄笑將二老歸周
意翻作商顔羽翼翁
夜壑藏舟未厭深皎然松雪映高林閑雲終作從龍
雨唯有留侯識此心
蕭然亭
澄淵横壑東坡語䆫竹驚秋太白辭觧使六塵能此
淨不煩華構與新詩
坡仙信筆張園記向畫豪家隱仕情出處兩間無不
可最怜婪入吏商名
遂州張氏出家資修建學舍僧鎮公來索
詩因題其後
三關控接阨邊塵四十年來草棘春不爲兩庠燈火
事孜孜求義到斯人
太白獨酌圖
九重春色醉仙桃何佀江山照賜袍千丈氣豪天不
管青山磯上月輪高
李太初元齋(時爲濮陽主簿)
一氣中含萬善根夫何爲善即吾仁不煩力剖藩籬
破已覺軒中浩浩春
魏提學授■■路膠水令
菁莪樂育爲求賢十載京華柄學權今日二官滄海
去春風千室聽鳴絃
贈相士梅心
長嗟躍治不祥金忽漫求名竟陸沉萬事不如方寸
好愛渠開口便論心
贈相士秋巖
乹坤清氣滿秋岩頋我行藏試一談早晚得歸林下
去北山重掃讀書龕
䟦單檢校吉甫所藏江孝卿手書真草二
帖徵君諱紱曹南人
我初不識檢校面見此可嘉平昔心光景片時争屬
目獨憐遺翰是知音
有客臨風惜壯圖不從竒耦計榮枯因君憶起江卿
事閑氣銷來一點無
讀韓文外集
韓子爲書有正傳精詳無出穆脩編不應集外生浮
誕三簡誣公侫大顛
瑞鶴詩
方平家近欝蕭臺視履推祥有自開拈出扈山交感
說胎仙非止異香來
龍虎堂(甲午秋九月廿八日迎謁自懷來四過其下)
玉華行殿拂明開北狩南廵此往逥長憶
先皇重遺老玉堂今歲幾人來(長意先皇恩治切天顔喜動老臣來)
百靈拱護走風靁萬馬雲屯駐漢臺今日鼎成弓劒
遠西風吹淚不勝哀
觀光
弓劒拱重圍蕩蕩高空日月輝
先帝老臣今有幾瞻依恒勑近天威
秋迎駕走居庸一道青山返照紅新店到都才
九十坐車乘馬兩籠東
抱關休訝去翩翩霜滿征衣月滿鞍只爲
冕旒初未拜至今眠食未能安
紅雲現處拜瑶亭皂蓋歸時午夜行半醉喜乘
勸酒居庸關下聽雞聲
丼不刾川在上都西北七百里外董侯承
旨扈從北逥遇於榆林酒間因及今秋大
獮之盛書六絶以紀其事
絡野籠山捲朔陲盡隨湯祝懾天威客卿莫詫長
楊賦聽說今秋第一圍
詩詠虞官發五豵
漢家圍合萬車同料應老上龍庭北谷静川空說俊功
千里隂山騎四周休誇西伯渭濱遊今年較獵饒常
歲一色天狼四十頭
宣威見此行
君王耀德豈觀兵我詩擬配𡵨陽鼓要與
周宣作頌聲
今年大獮嵽林秋青兕黃羊以萬籌摇吻戍兒欣有
語好雲從此到南樓
今秋天餉住冬粮萬穴空來殺氣蒼渴飲馬酮飢食
肉西風低草看牛羊
隆福行宫
詩裏山河瞻象服女中堯舜宋宣仁從今
隆福宫闈月
聖夀輝煌一萬春
四海坤儀自正家垂簾休獨美瑶華側聞聖善如■
先后在昔
天皇有懿誇
賤名猥被平章奏供奉詞林舊老臣細酌金罍
宣勸出一年三荷
寵光新
題沙門宣公手卷後
海藏龍宫欝紫煙逢辰僧到赤烏年白毫千丈渠能
致何俟韓書重大顛
秋澗先生大全文集卷第三十二
