秋澗先生大全文集卷第二十五
七言絶句
五年夏四月朔日即事
朝衣絺綌暮綿裘氣運和天不自由吹損綠隂風不
定晚来庭院似深秋
贈周幹臣
槐府潭潭吏隠周青衫騎馬亦風流入門休問生涯
事讀罷離騷待菊秋
題風雨廽舟圖
江雨江煙萬里秋幾年汗澷事長遊憐君巳落風波
裏只恐廻舟不自由
題王武子觀馬圖
玉華吹散滿身雲掣電追風隠駿奔好尚秪誇毛骨
異不思戎馬在東門
題李伯時所畫開元御馬圖
閱武驪山是近游霜蹄蹴踏厭長楸料應扈從東封
了一片雲煙赤岸秋
題山堂會琴圖
静夜山堂萬籟沉抱琴來瀉古人心箇中真趣知誰
會門外松風是賞音
聖賢思治先琴事子賤為邦舜阜民莫訝松軒来會
數要從心指起經綸
寄潞尹侯伯禄
分携不及都門别情話長懷五夜灯蘭省未妨虛儉
幕郡人争喜識黃丞
太行絶頂潞州城竹馬兒童遠見迎聞說下車公事
簡不勞衙鼓報新聲
題李伯時畫支遁觀馬圖
晉人大槩尚虛談外物遷移等徇貪千丈神光渠自
有却將風駿馬中驂
金城店
麻葉翻風稲映畦道邊垂柳蔭横溪一竿青旆誰家
酒金店東頭野彴西
金城懷古
典午能延邂逅生柘弓銀研未志情較量成済揮戈
慘天道中還固未平
絳陽道中
山自南来两翼開汾崗横亘隔金臺伯宗驅傳無輕
去聽取輿人論絳災
絳州公𪠘即事
終朝㩀桉訊纍囚日暗風凄動鬼幽草暗池荒人不
見絳紗灯影看懸流
河東池館絳園優才守豪王樂讌游㒷不
見斛王祠畔暮山稠
挈鷺提鷗次第開碧圍丹障鎻重臺焦
土却似汚宫為世哀
樊守文章世已驚冨公遺愛
水假借群蛙徹夜鳴
鼓水西來竇北墉絳園形勝日增雄依稀奄盡接臺
影猶在瑶翻碧㶑中
水聲激激枕邊來卧看偪池碧鑑𨳩三尺短碑樊記
在苦無多意發雄猜
莽望黃原勢玦天驚驂南走削孤巔東臺何限消沉
意目送汾流落日邊
讀絳陽園池記
樊守文章未易窺艱深宜被後人譏一言能盡興衰
理愛煞當年李格非
周孔文章載道輈定刪元自典謨留不知魁紀操觚
意地絶天通孰與儔
題斛津王廟壁
玉璧威騰却日戈飛摇其尞伯升歌須知地下坡陀
血氣壓南山翠不磨
祝融堆廩表韓公神理雖冥正可通自愧不求來折
獄亦蒙隂相誘愚衷
過絳州北哺饑坂(蓋晉趙宣子飯靈輙處也應有祠屋今廢)
釣采華名世有人微勞高擬泰山勲此心報德誠堪
尚事了身名兩不聞
血肉&KR0729;牙白晝寒挾輪來脱趙卿艱悠悠鶴蓋隂中
子高揖清風恐厚顔
晉國平時有殍夫趙宣為政果何如哺饑坂下重回
首一飯酬恩寔豈予
題夏當務壁
村落人家&KR0808;比稠平時分水細爲籌朝来一雨郊原
足門外長溝滿意流
龍祠禱雨
中岸烏紗角半摧馬蹄泥滑晚相催郡人莫訝麻衣
濕適自龍祠禱雨廽
禱雨龍祠訪張緫判不遇因題其壁
甲第分携半月餘遠廽相過得湏臾松隂滿院溪流
碧辜負臨風一捋鬚
登白雲樓
百日區區簿領間白雲樓閣幾憑欄秋來致有西山
爽兩度還容拄笏看
山沉雲高暑退初簟文如水葛衣䟽邇來郡府無多
事卧對西山把性書
贈墨卿秦得真
壯心零落羽林槍老劑玄圭入退藏爲報鳳池池上
客不應神品擅潘張
麝團小印柳枝龍不减唐人入&KR0238;工留得玉堂揮翰
日桂香欄檻聽松風(聽一作泛)
秋望
客窗十日雨聲中雲影朝來綻碧空不上西摟能幾
日滿城黃葉動西風
題子猷山隂圖
閉門一雪天地白乘興即上山隂船愛煞此君真率
意至今人境兩脩然
自嘲
踏月聞鷄出郡齋逐撾鼓放尚來盤盤三晉河山
地兵賦民情使汝諧
自壽
二年岱頂冨竒觀今歲姑山對霧鬟笑拂巖華指歸
路黃塵深處是人間
待旦軒假寐而作
待旦軒虛曙色分瓦爐㷑煖有餘薰細思曰用無多
事一静能消萬有紛
題永安刁氏别墅壁
一川百頃數家村複嶺重崗擁澗垠樹藝自勤民自
儉勸民冠蓋不湏頻
南崖刻畫似城闉北勢耕桑聚落勻所願廟堂論至
理萬方風俗再還醇
聚遠亭(刁氏别墅)
壁間題示墨猶新聚遠軒中入幕賓還喜晉人風土
舊一村名姓似朱陳
英武王馬燧廟
西平英氣凜如生千古旌忠勒御名過客賦詩增感
激北風原上鼓&KR0911;聲
奔䲔吹浪盪蒲津堂上竒兵筭已神老賊垂降還赴
召比量先軫乃純臣
汾睢懷古三首
伸倪三面削蒼崖中擁汾睢寳氣開夾道老槐君莫
訝虬枝曾拂漢旗来
武皇誇大喜雄奇鼎出汾隂恐事爲更著壽王相嫵
媚守經深見漢儒卑
東封泰岱西汾隂始自嬴劉好侈心只爲一非無所
格儘令方士出妖淫
過聞喜縣有懷元鼎故事(秦左邑桐鄕地)
窮兵無似漢皇雄六合爲家意未充一喜政能留故
事舞干終愧有虞風
過太寧宫
披雲臺晚野煙荒宫掖坊深半夕陽獨有太寧祠畔
土碧花猶自學宫粧
安邑道中
匡墻㷑火暮微茫樂歲人家半米糠漢至孝文才四
葉便能三萬里農桑
謁司馬温公墓
河山兩界夏西分孕秀鍾靈産異人可惜秉鈞纔八
月不教仁澤浸生民
嗚條山遠聳孤墳千古嵩高仰甫申有意誕彌無實
用竟將新法遂諛臣
游棲嵓寺七絶
上盡雲間十二盤一枉松下散襟顔老僧近晚堅留
客争指西南見華山
河山形勝見栖嵓万壑秋聲度碧杉竒絶此遊還有
恨杖藜不到冷雲菴
翠嵓回抱欎蒼官絶境軒横杳靄間老矣瑞峯(寺僧名)
應健在護持長伴八龍閒
宇文周末年大禁釋教有曇延師者遯隠北山久
之有樵叟日來聽經后師道成復有七人者來師
問故曰余八人皆龍也其一已傳師教故余等亦
來受戒
一徑縈䊸入杳冥望川亭迥夕陽明欲知眼界寬多
少放出秦川似掌平
層巖重倚尚斜陽山下風煙一漫蒼恨煞愛山王老
子不來同宿贊公房
暮煙遮断嶽蓮青低壓河流一線明巳被山靈嫌俗
駕更堪留榜彦倫名
安然乘馬到煙蘿一笑山間對鳥窠詩旬滿前拈不
得風煙還比石樓多得一作出
鐘聲出谷尚依依稳送詩人帶瞑歸自笑野猿山鳥
性夜深幽夢到嵓扉
跋提刑王副使航海圖
天險無踰海與江得人一葦即能航懸知恢廓高宗
志夢繞商嵓夜月蒼
䲔翻鼉作大江流舟檝顚危咽棹謳忽展畫圖還自
悟當年風雨過封丘
遊普救寺
晚寺人歸憶會真夢雲花氣鎻窗春重簾不隔西廂
月一點香來是襪塵
讀破口先事跡
釋氏功夫向上尋一身歸寂雪山隂片言能脫盈城
命少似先公濟物心
贈船蓬姚道人
一龕塊坐巳忘身陸海舡蓬别有春却為梨花枝上
雪等閒踏破綠苔茵
臨晉道中
野靈晴消滿道泥茫茫銀海際煙霏日斜信馬中條
北愛煞山光照客衣
春雪
小雪霏微不滿空亂穿庭樹舞春風餘威似掣調元
肘不與東皇擅化工
曳龜圖
馭說闌翻已自欺更堪身世兩相遺抱麟痛為東周
泣争遣宣尼不及時
公堂午吏散一首
吏散公庭日轉西蟻旋蜂閧静無時人無定志堂居
遠悄悄孤懷抵自知
清明后一日作
里巷春遊鬨鈿車午窗睡起日西斜閒書讀罷焚香
坐淡對一枝山杏花
卧數牎櫺對日曛一簾晴影弄游塵鄰墻幾片桃花
雨點破苔階更可人
懊惱春悰困宿酲偶隨游子到溪亭多情幾行城南
柳三度春風見汝青
跋李提點和甫筠溪亭和甫開封人早年
應神童
碧鮮庭戶玉琤琮影透疎簾翠幾重中有道人高節
在青青初不易秋冬
洗耳無煩近穎川虚心獨愛此君賢何時拄杖敲門
去讀罷離騷聽夜泉
題鄠縣簿雷損之景程齋詩卷
道統幾微孰継傳景程還得此君賢湏知二帝三王
事要似仁民愛物先
理窟名言嫓典墳發源伊洛見經綸千年鄠杜遺風
在更着雷卿継後塵
題田使者王泉垂釣圖
渭畋應未兆非熊底是胷蟠萬丈虹辦與澄湖三百
頃一絲斜裊綠楊風
挽平陽教授崔君度
心醉群經四十年老成身後見波瀾蒼&KR0765;一片姑山
月空照先生首蓿盤
孟浩然灞橋圖
金鑾消息遠相招雪滿吟鞍過灞橋處士本無經世
志強將詩句枉清朝
高鳳漂麦圖
疾雷破柱雨翻盆甑墮何煩顧惜頻傥為把書都不
省先生應是太癡人
跋蘇武持節圖
使華往返見交兵老我何嘗繫重輕巳分横身膏草
野茂陵松柏夢秋声
君臣義合以忠持十九年間節可知邂逅論詩幾侮
玩區區才得典諸夷
兩行衰淚血霑襟一節醻恩北海深衛律有知慚即
死更來游說此何心
慶趙汲古八秩之壽效樂天體
人生八十今極壽况復兒孫滿眼前汲古園中趙夫
子燕京城裏地行仙
摩挲金狄門前客精健耆英會裏人坐對天津橋畔
月池塘春草幾回新
崇慶初年萦組綬至元八載享康寧人間八秩風流
事無似君家種德馨
至元辛未歲八月十二日拉馬都事才卿
遊韓氏南莊歸效樂天軆得詩十絶皆書
目前所見覺信手拈來也
開門不問主人無幽鳥飛來應竹呼僮僕也知賓客
敬與奴白飯馬青芻
吟鞭踏破綠苔階自掛幽軒數菊栽半日杖藜横膝
坐絶勝前日醉歌來
浮雲冠蓋六街塵老盡朱顔白髮新嬴得身心兩閒
在水邊林下果何人
滿庭竹影鎻秋煙倒盡池蓮細菊斑墻外綠畦澆巳
影桔橰閒
淡忘機山鳥山花笑我癡萬事看來皆偶
間休遣世人知
■臺凉吹晚留連樹繞崗回自一川野菽未霜溪柳
■煙光輝是早秋天
■園松菊餘秋色趙氏林亭滿夕霏人自晚年便静
■每來吟賞便忘歸
■雲煙樹事幽尋指點平蕪起醉吟但使眼前無俗
■一杯時與野人斟
■墨淋漓字半斜枉將霜壁亂雲遮一杯先洗黃泥
■佀我閑情遠世譁
蛙鳴水底強爲聲酒盡沙頭卧玉瓶我自近來無不
是白雲舒卷暮山青
裴晉公綠野探梅圖(息軒茟)
淮西平一兩河清綠野梅花照眼明霜鬢未容閒裏
老南枝消息要和羹
當年韓白兩辞人吟賞天教在相門邂逅有詩窮勝
事最怜疎影月黃昏
東臯八詠為趙參謀題
匏瓜亭
君家匏瓜盡罇彛金王雖良適用齊為報主人多釀
酒葫蘆從此大家題
李齋
人生知足一瓢多未老得間非幸何堪笑矯情揚子
幼嗚嗚空縱醉時歌
東臯村
陽春門外望東臯三載相邀醉濁醪早晚洄溪溪上
路桃花紅雨滿漁舠
耘軒
草盛苗稀苦見侵荷鋤歸晚月生林湏知種豆南山
意雄有渊明識此心
遐觀臺
自說無堪不出村一杯藜藿樂閒身就中不負登臨
興滿眼青山是故人
清斯池
塵冠挂後無纓濯漁父從歌濁與清待與田家占水
旱年年池上耵蛙聲
流憩園
養素丘園趣已成斜陽林影看春耕手中三尺枯藤
杖不羡人間六印榮
歸雲臺
從龍致雨固油然巖壑歸飛意本閒况是東臯巳霑
足不妨來伴宿簷間
夢中又賦開元御馬圖
毛龍天降馭龍韜歴塊過都乃爾曹安得錦韉三萬
騎冷浮秋水下江臯
予寓舍前有所謂水官珠者客曰此即意
苡也因呼兒採實作詩以識之
堂前薏苡因人悟不處嫌疑信至言豈獨菲妻成貝
錦令人還憶伏波冤
讀開元雜事
水殿涼多暑氣微薰風華萼正相輝争教明月梨花
院玉笛聲長到枕幃
興慶宫池景氣深薰然四海友于心譲皇篤愛情尤
切力爲君王辯八音
海棠紅綴棣華零樂裏西凉巳變聲㧾把大衾長枕
夢老天移魄入華清
歸志來圖
長沙勲業武侯忠劉宋規摹操懿雄虐熖儘烘寰宇
裂五株楊柳自春風
彭澤遺黎不幸何斜川魚鳥共婆娑先生踐迹高千
古不似終南捷徑多
觧紱歸來百日強東籬松菊未全荒細觀歴贊高賢
傳一出頭來恨已長
煑茶
枯腸拍塞貯春雲洗盡囂煩六府昏山木策勲存夜
氣大河流潤下崑崙
胷中宿酒閧殘兵一椀澆來陣敵平濛頂淂仙疑妄
語月波千丈與詩清
瀟瀟風雪薄虚窗細貯搶旗煑夜缸若論廓清真武
事一天幽思爲詩降
四皓圖
羽翼横飛四皓鴻楚歌悲絶趙王宫高皇英睿商顔
節俱墮留侯計畫中
萬古規摹一漢皇保全母后捨僝王商山邂逅招園
綺出自留侯畏吕強
題楊息軒盤谷圖
石峪盤盤百畒蒿野㷑秋色淡林臯雄文一出潮陽
筆頓覺山人索價高
關山秋霽圖
望京樓上晚凭欄長記居庸八月還一段紫㷑吟不
盡枉分秋色與南山
生平懷霽是初心捲盡江山萬里隂十載夕佳亭上
客卷中還對玉千岑
寗戚叩角圖
舜授堯傳老不逢商歌愁絶國門東小哉恨煞夷吾
器竟列齊桓五覇中
五王避暑圖
翠幄留香郁棣華紅雲縈暖鶺鴒沙豆萁不免陳思
嘆朱李寒泉是浪誇
蓮鳥窺魚圖
觜距初非搏擊流翠香深處樂清幽游魚何限相吞
噬秪得臨風一瞪休
門帖子
廪食京華兩見春全家飽煖荷深恩自慚𥙷報應無
地夢到青蒲白獸尊
題袁安卧雪圖
曲突無煙雪擁關引書高卧自怡顔湏知四世三公
業不在人情冷煖間
突不煙黔雪擁扉一編犠易療朝飢火城莫漢沙堤
相論士當觀未遇時
窮巷無人與叩關長安風雪一家寒挺然不為飢驅
去肯逐時人作熱官
題顯宗承華殿墨戲
大青小青兩龍種承華墨戲真天人春思欲見昇平
事立仗歸來不動塵
題東海徐白魚
點額雷燒不到渠相忘何必在江湖細吹藻荇充饑
了两頷腥涎儘自濡
酹祭宋先生子缶六首
山立楊休七十春閒中今古醉中真傷心麗澤堂前
月空照先生漉酒巾
一代波瀾獨老成百年人物見耆英茂陵身後多遺
藁一賦梅花到廣平
我識空澄海印心生平游戲在禪林寳珠儘照青藜
杖雅韻先空綠綺琴
玉堂仙去渺翩翩冷落梅花樹下禪疇昔過庭言在
耳炷香傾酒大蘇前
水暎林亭竹映山四時風景樂天閒一從零落丘山
夢頓覺風光向客慳
酒榼詩筒白玉珂春風到處是行窩百年愛仰都人
士哀比羊曇淚更多
䟦龍陽枌隱圖
學窮象數别穿深又向龍陽得洗心前日小山叢桂
客不煩春草賦歸吟
承華殿墨戲圖
天廐雲屯八尺龍緫輸神駿付青宫細看絶電流雲
筆天寳諸王恐未工
主人愛馬憐神駿一骨千金十襲藏却恐雷霆還下
取九重天上看龍&KR0750;
感寓
逢人驚問但慚然自信文渊老益堅來坐癡牀一千
日恰如無事草鞋禈
至元七年十月廿二日過順州與梁御史
話金節侯剛忠王公子明死節事馬上為
賦此詩以吊州舊治唐歸順州見大曆五
年試太子洗馬鄭宣力所撰開元寺碑
雉堞蜿蜒隠塊城剛忠於此殁天兵千年英氣如生
在草木風前動戰聲
題趙仲器銅芝蟾瓶滴
坡陀金背兩眉蘇不属官池與研居老筆策勲餘潤
在一生何啻五車書
足跡蹒跚几研間太隂何苦汝為餐寸腸不磔盧仝
鐡更吐隂寒上筆端
題張夢卿雙清圖
月影冰魂奪化工捋湏真是不煩公漫山正有閒桃
李爛漫春風幾日紅
花光品格黃華筆一段風流付後人誰為九衢塵坌
底兩枝搖蕩浙江春
淡粧疎影兩依依點綴横斜畫揔宜恰似孤山籬落
畔小溪如練月如眉
王右丞&KR2142;川圖
騷詠禪談意未央欹湖㷑月墮微茫園林鍾鼓清時
樂好箇裴公綠野堂
狀物何如及物功開元真宰說姚崇未妨僦屋招提
裏斗米三錢四海同
凝碧池邊野鹿過空垂雙泣賦悲歌論忠不到平原
列馳譽丹青未足多
文彩風流映一時丹青三昧有餘師戲將萬斛欹湖
水寫盡南山五字詩
迁張氏新居(四首)
我自三遷到巽隅市朝雖近似郊居東鄰有竇西鄰
許不羡門多長者車
院静窗虚淑景間戎葵凝笑海榴丹莫令兒軰輕傷
折爲與渠儂理一般
聽雪思堂與筆耕主人寓意強爲名錙銖得及斯民
了日出何妨事又生
羞將勲業鏡中看不爲無魚動劎彈两鬢捴隨霜簡
白寸心虚傍日華丹
題秋江月夜摘阮圖
玄璧朱絃激烈聞縱横詞舌得儀秦忘言何似陶元
亮直作羲皇向上人
易水悲風動急彈小絃鏗爾摘銅丸多應一片松梢
月併入茅亭作夜寒
闕下元日口號五首
筍班春仗簇初齊贄馬行牽望拜時臘雪未消雙鳳
瓦春風先到萬年枝
平明瑞雪滿蓬萊島樹瓊花次地開人在建章馳道
外四邊鞍馬唱歌來
建章宫樹玉嶙峋雲近蓬萊氣自春帳殿忽開齊舞
蹈紫衣獨見海東人
春前移仗島東邊大禮稱觴最重年何幸小臣陪虎
拜一杯春露共瞻天
干官錫宴瞻天喜萬里休兵立仗閒擬效堯封三獻
祝太平
天子壽南山
魏豹故城
兵涉西河豹出迎亾姬還作漢儀程事機倚伏真相
戲一笑長驅過故城
題解梁廨壁
立壠依俙井幹殘人家煙火甫兵還就中不負官曹
眼簿領當前坐看山
再過絳陽
二年三度過金臺盛暑祁寒不憚懷卧聽水聲何所
憶一軒秋兩竹間來
夜宿李氏林館
困眠欹枕未容休睡起關心事最幽鶗鴂一声窗色
曙月明滿地綠隂稠
禹廟
大地河山繡錯明野㷑孤廟枕荒城杜鵑饒舌知何
事血洒東風怨未平
路村道中
&KR1069;澤條山動寵光天書來坼紫泥香老癃扶杖欣相
告五十年來未省嘗
解州廳壁題示
至元癸酉夏五月二十三日奉宣
明詔至於解梁因得王黃州壁間所題觧
池詩序云盬池之大自唐以來凡臨&KR0681;者
無一辭以紀勝槩觀覽之際憤然成章或
継之者寔自予始僕竊有所感焉因勉成
三詩以附驥尾之末庶幾因公而使天下
知有惲云偕來者府兵曹解槙子公孺侍
行承直郎平陽緫判汲郡王惲題
物色分留付後人暗將風雅欲誰親琨珠在側知形
穢尚友何妨継後塵
日融池面爛生紅更着南山障碧空一夜高臺汗如
洗州人說是廣南風
解梁城下解塩池萬寳騰光奪日輝我欲大觀窮化
窟乳泉一賦了天機
題平正縣鋪樓壁
盤盤峻嶺上青山兩度南來點鋪翻义手老兵前致
語此回霜鬢又加繁
秋澗先生大全文集卷苐二十五
