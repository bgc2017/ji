秋澗先生大全文集卷第七十四
樂府
望海潮(乙卯歲端午賦比郊騎鞠呈節使史侯)
龍沙王氣恒山秀色德星光動南州使君高宴北城
佳處薰風紅閃旗旒雨翼擁豼貅駭鼉鳴疊鼓杖蒼
驚虬一點星飛畫柱得意過邊籌■貂蟬元自兜鍪
笑閭閻小子談笑封侯萬騎平原千艘漢水堂堂小
試青油賓從儘風流喜武同張肄書漫韓投樂事更
醻醉魂還夢菊花秋
二(爲故相雲叟公壽)
炬明珂馬戟森兵衛日長鈴閣春凝舜朝儀鳳傳巖
霖雨世傳昴宿儲精天地入經綸見東山高卧一念
蒼生談笑金華故事六合海波平一杯福壽川增
請丈人静聽賤子微誠蘇嶺雲霞西溪梅竹風煙畫
出共城羽翼漢功成儘山中名在天外鴻冥一點台
星清光長射老人明
三(爲子初緫管壽)
桐鄕遺愛于門隂積充閭氣自葱葱霜華封菊橙金
泛醁秋香吹滿簾櫳人物漢元龍喜升堂一拜今歲
相同洗盡金貂貴氣黃卷貯深功■見君雅量雍容
信男兒到此方是豪雄林下夫人膝前文度摩挲湖
玉雙峰福壽儘無窮看一家樂事五縣提封彩䄂歌
鍾年年長醉玳筵紅
水調歌頭(送王子初之太康)
將軍報書切高卧起璃蟠悲歡離合長事知已古為
難憶昔草廬人去欝欎風雲英氣千載到君還歌吹
展江底長鋏不湏彈路漫漫天渺渺興翩翩西風
鴻鵠一舉横絶碧雲端自笑鶺鴒孤影落日野煙原
上沙晚不勝寒後夜一相憶明月滿江干
二(為仲方東園賦)
野飲不稱意歸促紫游韁誰知草堂深處清賞興尤
長夢裏佳人錦瑟眼底瓦盆濁酒衣䄂醉牀浪歌罷
竹軒晚風細月波涼■為東園梅與竹足清香不湏
更栽桃李花底駐春光人道&KR0238;源家世王謝風流未
遠培取桂枝芳讀書貧亦好此語試平章
三(送王脩甫東還)
樊川吾所愛老我莫能儔二年鞍馬淇上來往更風
流夢裏池塘春草却被鳴禽呼覺柳暗水邊樓浩蕩
故園思汶水日悠悠■洛陽花梁苑月苦遲留半生
許與詞伯不負壯年游我亦布衣游子久欲觀光齊
魯羈紲在鷹鞲早晚西湖上同醉木蘭舟
四(和趙明叔韻)
西山捲殘雨天宇翠眉脩餘霞漸成綺散樓外月如
舟漾漾銀河垂地浩浩天風拂枕吹滿一簾秋覺我
清興遠歸夢到嵓幽野猿驚山鳥笑欲何求十年
一官黃散了不到封侯自有竹林佳處滿酌窪樽貯
酒一醉共浮休夔契在廊廟畎畒不湏憂
五(次前韻)
紉蘭綴芳佩遠駕振靈脩王成事海無際泛若一輕
舟誰著朱衣白簡老坐癡床十日霜鶻漫横秋落日
壯心在不負鬼神幽笑咿嚘驚骯&KR1507;竟何求丈夫
出處義在不用計行留萬事味來嚼蠟只有濟時一
念未肯死前休驅馬出東郭聊以散吾憂
六(和姚雪齋韻)
書史有真味誰遣博微官丈夫出處道在義命正湏
安浩浩都門冠蓋眼冷雞蟲得失矯首入遐觀時對
雪齋老淸議豁襟顔閱名書探理窟警銘盤自嘆
空然鼠腹過飲不知繁萬古乾坤清氣散入詩仙脾
膈撣洒有餘歡早晚付心訣風雨滿堂寒
七(夀雪齋)
高齋際晴雪萬象入遐觀文章在公餘事聞望到歐
韓千古微茫洙泗浩浩發源伊洛百折障狂瀾歌詠
武公志儆抑過銘盤濟時心調鼎手未容閑重看
印窠垂錦花底壓千官見說梅梢春信一夜蠟㾗香
滿光動夀杯寬勲業鼎鐘上留待百年看
八(壽王子壽時年八十三)
汾流浥餘潤霜菊滿秋香釀成一堂和氣來薦老人
觴七十人生稀有况復年踰八十飲啖日康強骯&KR1507;
欲誰與趙壹倚門傍頰浮丹瞳點&KR0238;鬢如霜平生
隂有神相特爲表剛腸世事語來無味只有讀書一
念老矣不能忘九老更添一圖畫見高堂
九(壽時相)
佩蘭近佳節高第照神州西山致有爽氣天際翠眉
脩釀作碧霄清露暗滿庭前細菊香淡一簾秋春酒
未容瀉壽席巳風流■鏘鳴玉香獨步鳳池頭薦賢
貢宰事業藥籠到兼收緫道生平襟量一片丹衷為
國不負幕中籌齊澣救時語持用壽君侯
十
文卿提刑自陜西按察改授河東其子
東還寄聲不肖且徵鄙作因贈樂府水
調歌頭以答雅意
一峰華不注東望雨冥冥黃雲畫角回首客舍又幽
并喜接西來佳耗聞道東山未老雙鬢為誰青經濟
有公論且莫嘆飄零杏花吟山色句儘称停平生
風味不淺聊𡭗寫襟靈步冷東垣秋水坐對汾亭夜
月兩地若為情合作碧簫曲留待醉時聽
十一(宴張右丞遂初園)
園林足佳勝鐘鼔樂時康去天尺五韋杜此日漢金
張誰侣主人好客暫趁金華少暇罇爼共徜徉三館
儘英雋簮履玉生光眺東臺登北榭讌南堂露涼
玉簪零亂竹静有深香醉聽新聲金縷愛仰東山雅
量淸賞興何長高詠遂初賦松柏欎蒼蒼
水龍吟(壽都督史侯時為東平緫管)
漢壇千古風流笑談自是詩書將兩淮草木一門忠
孝先聲遠暢奕世金貂雄邊韜略三軍獨張道十年
漢水旌旗動色春都在投壷唱■一點德星廻照光
浮動太山千丈戟門春静人安事簡提封保障漢相
規隨蓋公安靖平生心賞見壽毫不遠鳳池消息醉
仙家釀
二(賦蓮花海棠)
兩株雲錦翻空換根元有丹砂秘綉幃重繞銀缸高
照故家風味翠羽生紅霧紗肌玉風流誰比記況香
亭暖貞妃半醉雲鬢亂耽春睡■夢裏昆明灰冷怳
留在紅幢翠𬒮金盤華屋無心與並朱門桃李一醆
傷春臨軒便恐綵鸞交墜倩紫簫喚起霓裳舊曲拚
花前醉
三(送焦和之赴西夏行省)
當年紫禁煙花相逄恨不知音早秋風倦客一杯情
話為君傾倒回首燕山月明庭樹兩枝烏繞正情馳
魏闕空書怪事心膽墮傷殷浩■禍福無端倚伏問
古今幾人明了滄浪漁父歸來驚笑靈均枯槁邂逅
淇南歲寒獨在故人襟袍恨黃塵障盡西山遠目送
斜陽鳥
四(賦春雪)
空齋寂寞春寒坐來庭竹風聲悄天低雲暖冰花誰
剪須臾雲擾好是東君與時呈瑞春廽枯槁快黃塵
壓盡千林膏沐休更問青山老■我愛春來起早恍
芸䆫光摇瓊島玉華城郭炊煙巷陌酒旗風裊高興
悠然沽壚思與文園傾倒為使君預報春城燈火比
年時好
五(壽陳節齋)
倚天望漢臺高(公趙人有鄧將軍望漢臺)騫騰便到煙霄上一時
殊遇風雲儷景元龍豪爽剛断冰清風流却有東山
雅量道十年京洛棠隂遺愛人如醉春風釀■一點
德星回照光浮動太行千丈戟門春靜人安事簡功
餘保障燕寢香凝不妨時在騷壇吟賞為使君預泛
鳳池春浪壽金華相
六
日邊儷景同翻千年高際風雲會堂堂大節中流砥
柱狂瀾横制黃閤歸來英姿颯爽故家房魏甚是中
却有東山雅量經綸盡金華事■緫道丹心為國要
春滿人間桃李詩壇風月清時鐘鼓不妨遊戲一點
台星五雲縈繞鳳池佳氣為相君滿泛金盤仙露枕
秋蟾醉
七
巳未春三月同柔克濟河中流風雨大
作幾覆者再感念疇昔為賦此詞且以
經事之後重有所惜云
春流兩岸桃花驚濤極目吞天去孤舟䌫觧棹歌聲
沸漁舠掀舞雲影西來片帆吹飽滿空風雨悵淋漓
元氣江南圖畫煙霏盡汀洲樹■天地此身逆旅笑
歸來滿衣塵土功名些子就中多少艱危辛苦北去
南來風波依舊行人争渡聽滄浪一曲漁人歌罷對
夕陽暮
八
舜泉在濟南城中自壬子年水去來不
常今歲秋八月余到官兩日泉流復出
其深可厲回風瀟瀟翠萍盈沼邦人以
爲神來之兆近陪憲使展敬祠下因索
鄙作謹継丞相雙溪公懷古嚴韻用紀
其異
窈然碧玉池方綠波不見還凝佇翠萍痕在金支光
澹湘妃無語瑶瑟聲沉畫欄愁絕幾回如許甚風煙
依約魚龍黯慘空回首珠簾暮一夕翠華臨幸也
悲涼故宫塵土石根碧漲天瓢翻出黑灣雷雨思舜
亭高風漪吹散滿空秋暑欲蒼梧回呌鳳簫凄断聽
躬耕處
九(登邯鄲叢臺)
春風趙國臺荒月明幾照苕華夢從亡横破西山留
在翠鬟煙擁劒履三千平原池舘誰家耕壟甚千年
事往野花雙塔依然是騷人詠還憶張陳継起信
侯王本來無種乾坤萬里中原自古幾多麟鳳一寸
嚢錐初無銛穎也沾時用對殘缸影澹黃粮飯了聽
征車動
十
至元十七年三月廿二日余按部東行
梁門劉君仲祥自高林來餞臨歧把酒
長歌不休旣而壷傾猶不忍別復聮鑣
幾三十里踰大尹而去不知劉君得扵
余者何乃尔相爱因以水龍吟歌之
且酧雅意仍荅見徵之意云
綠楊一道飛花綉衣亂點如晴雪玉缾酒盡陽關歌
徹未容輕發綠綺論心幾人淂似劉君風節記山堂
轟醉己成塵迹今又作東城别世事悠悠誰料淡
長空孤鴻明滅老懷耿耿正湏自信堅彌百折白髮
灰心平生留在情馳丹闕悵孤雲細革東州回望悵
高城隔
十(賦秋日紅棃花)
纖苞淡貯幽香玲瓏軒瑣秋陽麗仙根借暖定應不
待荆王翠被瀟洒輕盈玉客渾是金莖露氣甚西風
宛勝東闌暮雨空點綴真妃淚誰遣司花妙手又
一畚争竒呈異使君高卧竹亭閒寂故来相慰燕几
螺屏一枝披拂綉簾風細約洗粧快瀉玉缾芳酒枕
秋蟾醉
十二
至元二十三年丙戌孟冬廿八日小雪
十月中是日雪作連明霑地而釋潤扵
春澤其應時顯瑞數年己来未之見也
實可為明時慶因作樂府水龍吟以紀
其和余平昔屢嘗賦此未免掇拾故事
張皇景氣而己兹萹之作頗體白戰抑
老懷略見樸忠之至畎畝不忘之意也
畫樓十日春隂晚風吹作水花轉初冬中候應時呈
瑞幾年未見沽酒尋梅就中此興撩人不淺更露堂
添得虚䆫夜白清於水光如練我老久諳世味最
忻然人安米賤蝗蝝入地麥旗掉壠翠翻平甸大獵
清邊為民祈榖
睿思何遠在詞臣合取元和賀例拜
明光殿
十三
郭宣徽善甫開宴娛賓命樂工郭仲禮
鳴笳佐酒思甚清暢酒闌人散餘音嫋
嫋宛猶在耳且有衰年情嚮之感明日
嵓甫修撰為求樂府賦越調以歌之■
春風綠綺堂深樽前初識龜年面煙花紫禁幾年供
奉香飄合殿悲壯凄清九天飛下鳳吟鶯轉待近前
細看品題銀字知還是紅牙管■儘著金黃玉磬泛
宫聲五音初遍明簮四合回頭聽處少陵情惋綠酒
抛春何心傾倒汾陽金盌為斯人少漏玉堂消息瀉
清商怨
十四
丙戌八月十二日宴季氏宅郡侯扎忽
䚟酒酣為予親彈琵琶勸酒明日賦此
曲以謝
相逢一醉金荷氣豪長恨歡娛少貂蟬貴侍內家聲
伎琵琶最好鐡撥鵾絲劃然中有繁音急調笑黃雲
出塞青衫拭淚恩怨事君休道■且聽新聲硬更
銀筝與相繚繞空堂雪輥玉盤珠洴清雄縹緲漢殿
承恩侯藩作牧此心未老付曲中細瀉他年事業拜
紅雲島
十五
去歲秋至今年春凢七月不雨有終風
徒曀而巳生意殊悴然也逮二月九日
雨雖以小言隨妥而釋三日方霽向來
焦枯一洗而潤且又在清明節前嘗念
一旱所繫甚重詩云舒矣冨人哀此惸
獨然衆安我乃能安不然雖屋潤者其
可能獨安乎此施旣光誠可賀也作越
調以歌之秋澗老人序
喜看春雨如膏東風吹作冰花轉海棠紅瘦梨花香
澹似嫌春晚縱使寒生猶勝空際陌塵黃捲道佳人
拾翠王孫憶草都不負尋芳眼欲見太平有象除
豐年更何可羡田家作苦老臣憂國眉頭俱展最好
知時清明前後一犁非淺笑樂天空抱元和詩律夢
金鸞殿(一作典春衫為問隣家新釀發春江面)
十六(賦筆)
故家張樂娛賓樂中無似秦筝大華筵聽處一揮銀
甲笙竽幽籟四座雄聲滿空秋雨來從天外甚脩然
思變白翎清調驚飛下金蓮塞長憶桓伊手語撫
哀絃醉歌悲慨使君元有不凢風調平生豪邁錄酒
毺堂為余翻作八鸞■海道更張正頼新聲陶寫継
中書拜
十七(送崔中丞赴上都)
綠楊一道飛花繡衣亂點如晴雪都門幾日翠鸞回
軫情馳魏闕頃不忘君時雖多暇遠猶辰說道六條
儘備諸人多樣卒難應和鸞節■物勝自餘芽枿恐
都輸豸霜摧折人無定忘事隨雲變莫捫渠舌百步
穿揚空拳搏虎豈容重發望君侯早晚去登黃閣作
調元客
十八
飛卿係出將種余官燕趙時相識讀書
尚義若不碌碌者然流離頓挫迄于今
十年其窮極矣旣為哀之且求其所以
然遂有斯作以越調水龍吟歌之庶幾
伯竒履霜自傷窮思返義俾採詩者聞
之不無當笞逐兒之感
彫零萬木叢中秋霜不隕蒼筠節十年相見燕南趙
北無根行客妻病兒殤歸來空在蒯緱彈鋏分躬耕
壠■山鵲起誰喚與將軍獵■腰下鐡絲有箭柰荒
煙泠霾虎穴見哀漂母猶勝低首看人顔色百折弥
堅一窮終泰不容終結望伯竒細瀉履霜幽怨洒西
風血
酹江月(東原寒食)
天涯寒食問東風底事■連行客千樹芳菲春不管
吹盡枝頭紅雪湖水春波佳人錦瑟腸断非離索西
來一劔不堪塵滿霜鍔憑仗誰話春愁一罇濁酒
醉了還重酌盡日西歸歸未得怨殺山中猿鶴六印
双旌两都無分此去從吾樂太行佳處布衣高卧雲
壑
平陽府倅第有來禽兩株以托根官舍
有空谷幽居之嘆逮亞尹明卿來培植
顧護始知重惜今年清明前花盛開芳
姿綽約頻增容色侯置酒高會遂極歡
賞余因念草木之微豈輕重顕晦亦有
數存其間邪乃以酹江月歌之同飲者
忽治中英甫劉提舉者哥時至元甲戌
春二月十有三日也
遺臺樹老獨畫闌春事猶未消歇好在來禽花盛發
滿意淸明時節翠䄂翻香朱顔暈酒緯約冰肌㓗幾
年空谷等閑飄墜香雪■回首綺閤東風使君情重
一顧傾城色只恐花飛春减却來約樽前歡伯起舞
山香醉歌金縷細按紅牙拍青鸞高興恍然歸夢瑶
闕
三(賦王薰爐贈數斈劉文卿)
客牎涼夕問故家何物能慰岑寂都把龍延二萬斛
滿貯宫池&KR1484;玉立瓊洲雪翻花臆夢繞春江碧看
雲失水淋漓元氣猶濕■我昨杜杖敲門主人情重
預報春消息相對掀髯談笑間一縷飛雲摇曳暖透
天心冷穿月窟好箇行窩客金盤瀉露約君同醉秋
月
四(爲友人壽中丞子初)
棲遲林壑甚雍容雅量氣横寥廓人道魁然眞宰輔
心在朝家黃閣幾卷閑書一門清樂不羡千金槖諸
郎楚楚鳳毛輝映麟角今歲錦席雲涼菊香添麝
竹樹煙霏薄風愛堂前秋氣好歌裏甘棠如昨十二
金釵百壷清酒細把紅螺酌年年此日醉看淸獻龜
鶴
五(賦雞頭)
紫荷盤若何波心濈濈鴻頭高咏滿喙明珠三百顆
一夕秋風吹落沙盎圓磋麝湯旋煑香噴佳人嚼杯
盤涼夜楚江風味依約今歲泠淡中秋空階雨濕
坐久寒生幕草草時新聊應候兒女燈前歡噱趁暖
争拈分明闘嚙翠屑紛如削老夫傍看苦吟思與韓
較(韓曷黎聮句云鳥頭刺劒石)
六(福建官舍言懷)
散材無用空擁腫豈是入時花樣白髮蒼顔官舍底
日把早衙來放主治官書隱憂民瘼擬愜澄清望簡
章霜在顧余關甚得喪藕絲能繫
况沗爲司長後擁前呵非不欲夢寐山林長往不憶
蓴鱸不懷松桂祗爲身多恙諸公垂顧免教憔悴煙
瘴
滿江紅(爲大丞相史公壽)
柱石中朝還不减汾陽勲考人盡道今年相府南衙
春早肘後不知金印大書中漸覺群疑少問南枝消
息幾多春調羹了寶竇暖香雲裊晴雪霽西山曉
見一星朝出五雲縈繞漢日舒長鈴閤静雅歌聲入
江淮渺願神長對夀眉青應難老
二
至元十七年十一月十四日夜夢丞相
忠武史公坐甲第西閤中余侍立其傍
歘急報至云有敵犯府城西面公佩櫜
鞬集將領將出余握玉魚一雙跽請從
行公曰不遲不遲因朗誦一樂府意甚
欣暇曰此徒單侍講詞也旣覺但記其
日月風雲瀟洒六字五夜枕上因足成
之覺思來甚易錄之以驗他日之祥云
雷動雲横驚颷騖北城西下人共駭赤丸夜語電光
飛射將領未承諸葛令櫜鞬已在汾陽胯笑書生思
握玉鱗符從公駕鈴索静雲麾亞追往事何多暇
道一篇樂府翰林情話日月低回黃閣夢風雲慘淡
凌煙畫儘花邊高塚卧麒麟終瀟洒
三
德元來辭求贈言爲榮且及河防利害
又聞介甫提刑捍禦衛災有功用殷卿
嚴韻聊助行色兼簡德𥙿彦隆二良直
冠劒梁園又去作厖眉書客休自嘆功名幾許一家
風雪春色似嫌鶯燕老秋霜歷試松筠節愛趙生游
刃簿書間昆刀鐵■都會地繁華歇形勝在猶堪說
更諸君表裏玉煇冰㓗水陸若論都漕計夷門忍使
黃流拆好相須着力障狂瀾休傷别
四
復用前韻有懷西溪梁園之游
書劒梁園憶曾是青&KR0865;游客宫苑廢三山依約綠雲
紅雪好在西溪王老子留連醉盡花時節記樽前金
縷唱新聲忘筝鐵■襟韻合曾衰歇消客氣歆情說
儘暮年心事風霜孤㓗一片黃流翻晚照回驚吳楚
東南拆偶追思往事嘆餘生長年别
五
不肖目疾中承都運趙侯天章漕副相
過自惟衰朽何以得此昨晚又以樂府
見示疾讀數過不覺有起予之嘆復尋
前盟略醻二公雅意
風月溪堂也曾是東州行客長記得相逢一笑羈愁
都雪又對青山談世事老懷未减元龍節恨霜蹄蹴
踏短轅間論塩鐵■官裏事何曾歇公等志吾能說
儘縱横鞭筭玉壷冰㓗爛醉春風能幾度桃花未了
楊花拆甚一城相望半年過長如别
六
廿一年二月初四日午夜枕上復継前
韻書夢中所見
秣馬膏車又去作天涯羈客明見得水雲深處萬花
如雪綠暗江城多洞府紅燒燭影翻雙節被曉風吹
散枕中春簷間鐡■塵世事無窮歇吾最愛滄浪說
恐靈均澤畔祗成孤㓗心事比量無少惡前途何必
論龜拆儻祥金陶鑄遇良工從區别
七
至元廿一年歲次甲申二月廿八日滦
口離筵送殷卿同寮西還鎮陽
一柱華峰綠翠似芙蓉金削辜負却畫舡春水一尊
同酌寒食清明都幾日征鞍遽作西歸客漫春風檣
燕語留人高城隔■春草碧楊花白粧點就行軒色
道不應霜翮能舒長策三尺青萍風義在看君冠蓋
長安陌對夕陽淡處最關情河梁别
八(夀康平章用臣)
柱石中朝人道是漢家眞相試看取鳳他高步珮聲
清響世祖功臣三十六策勲合在雲臺上欲暫分霖
雨霈秦川從時望■睿思遠誰能亮空健倒驪駒唱
撫一方何似際天夤亮肘後不知金印重玉堂正要
吾軍張向五雲深處望三台光千丈
鳳凰臺■憶吹簫(爲張孝先紫簫賦係亡金宫中物)
宫樹春空御幈香冷誰遺金盌人間愛一枝紫玉雙
鳳聲蟠秋月春花客思把幽情都付伊傳驚吹處籟
翻天吹鶴怨空山■風流貴家公子記夢裏瓊樓穏
跨蒼鵉恍露凝銀浦霜裂琅玕不見雲間弄玉餘音
散赤壁江寒秦臺曉碧雲零亂瑶天
二(贈喬媪張氏)
碧鳳翹寒玉霄宫晚雲牎誤讀黃庭恨淩波羅洛
浦塵生往事風流雲散但翠衾冷落餘馨人何在淡
粧縞𬒮幽樹柴荆■相逄一樽芳酒對夜色疎星歌
裊雲停記水南佳麗姚魏池亭夢繞芙蓉城闕歸馭
稳緱嶺風清桃花晚䓁閑休負瑶英
秋澗先生大全文集卷第七十四
