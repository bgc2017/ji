秋澗先生大全文集卷第十
七言古詩
華不注歌
齊州山水天下無濼源之峻華峰孤秦鞭有力驅不
去天遣一柱標齊墟初疑太素女媧氏𥙷天断手兹
遺餘又如翠鳳翥郊藪來應世瑞開昌圖南山連絡
雖可愛未免阿拊相承趍孤撑直上夾右碣猛視又
似天門貙慶封齊豹兩元惡哆嚙猶露雄牙須不然
齊太史冤血凝碧老不渝化成直筆插天外堂堂使
表春秋誅乾坤乃有此雄跨未許鵲藥争頭顱江山
勝槩儘軒豁遠客吟眺增躊躇李白上天不可呼雲
煙變化何須臾後人摹寫覷天巧百匝空遶青芙蕖
文章李杜光𦦨在有詩無詩將何如我思齊晉迭雄
長山靈枉被兵埃汚桓公九合猶覇事三周其下真
誇䛕會須扶策凌絶項望入蒼梧呌帝虞
趵突泉歌
沇流峻發王屋顛世以獨逹神其源不知悍駃勢所
激玉虹那待馮夷鞭洑流渴馬穿歴背海眼洞徹開
龍淵嘗聞棄糠黑湾復此出明見下與地脉相勾連
雲魚吹浪雪濤湧鱗屋擊鼓春雷翻我初來觀冬十
月隂火下煑湯池煙洪濛元氣東山作蒼江屈注倒
景懸少陵撫掌嘆竒絶未若王塔突起掀睛瀾天機
幻出此怪供欲洒飛雨清塵寰當年小白會水上春
秋見書名不刊咄哉齊晉两蠻觸千古事往風雲閑
漢家包海歸一統覇氣何有諸侯壇清泠無復歃血
汗觱沸不洗陳恒姦我讀太史書風聲氣習隨山川
齊人闊逹多匿智政恐功利爲當然安得此泉盡變
作醇酎一醉浩浩還吾天
東坡海南醉歸圖
元祐諸人等圭壁司馬之相國柱石仆碑錮黨無不
至棄若泥沙初不惜當時何有雪堂翁一斥南荒無
復比那知兹遊竒絶神所相海水天容清一色鐡杖
横秋瘴霧空新詩落筆魚龍泣楓香樹高溪雨濛醉
挽黃衫两頰紅多隨父老燕同社或喜契順來相從
一朝竟作遷客没造物未見哀龍鍾豈其中州淑氣
到尔恐終絶故令着此眉山公故令着此眉山公
河冰篇
庚申前三年予以事赴汴次中灤值雪
者三日時大河走凌因卧舡蓬間聽河
冰柆船而下其聲瑟瑟可愛嘗欲一詩
執筆輙罷今日率尔得此殊適然也時
至元廿二年秋七月廿一日也
大河凝寒冰走片岸深争逐盤渦轉沙頭卧艑凍欲
僵細戞舡舷聲自顫幽人蓬底聞河清錚錚劒佩相
磨鳴鳴如竹軒瀟洒紙半罅醉枕夢破風泠冷錢塘
水樂世所愛求音寂寞將誰聽安得湘妃鼓瑶瑟波
間細寫宫商聲朝來賦就河冰篇胷中餘韻猶翛然
浮聲切嚮何足異記我深津待渡年
短歌行(政彦村作)
君自分携今一紀疇昔四更來夢裏金鞍相值癭陶
南君亦遠回還故里酡顔喜意見眉間欲叙寒暄先
称椅(君諱也)相隨行過縣𪠘西指說民居昔何美邀臨
甲第予力辤亦為前征趣行李夢中不悟死生分别
后寄聲無棄鄙探囊傾下粔敉香送余不到河之梁
嘱余南去路亦遠持此贈君爲褁粮怳然形開無所
見落月照屋空微茫瀟瀟春草宫墻綠暮雨梨花寒
食曲樽前浩唱意何長轉首先輸光景促我思夢境
再目開君侯施施胡爲來賦詩非欲徵後事今世死
别眞堪哀因見故人雖遠猶在當時懷
荒鷄行(乙酉九月四日)
苑簷月落霜稜稜夜半起聽荒雞聲不知首唱自何
處喔喔滿城争亂鳴尔緣氣類司早晏乃今失職能
無驚淒風吹空星斗黑漫漫長夜何時明萬事紛紜
每如此不煩劒舞蹴琨興
龍在田詩
我夢長橋秋水落俯瞰澄淵見蛟鰐絳綃百尺卧彩
虹足尾鱗蒼閃煙壑我因投石起幽潜不待雷轟随
奮躍神光照野驚在田&KR0750;首徐行軒觺角野人奔看
若雲從洶洶呼聲&KR0978;寥廓余方闖視女墻間走欲攀
鱗不知却超危如坦略無難&KR1476;墮嵓梯扣丹閣寳香
佛界幾龍龕萬拱千梁金碧錯怳然夢覺聽夜漏四
鼓將闌五更作因車夢蓋此何因無乃吉徵先我覺
龍爲乾陽主善幻旣見禾田德施博乘高臨下近清
光雖險當前無所遏行穿嵓閣得金界動止其間為
善樂援毫億度兼記時仲冬辛卯之夕歲在噩
讀五代史記作古樂府五首
楊柳枝辭
唐昭宗天復三年梁王温辭歸鎮留宴
壽春殿又餞於延喜樓上臨軒泣别因
賜楊柳枝辭今亡乃爲𥙷作
楊柳枝風吹何裊裊暖煙如織綠絲柔延喜樓前春
色好臨軒奏曲送行頻梁王重有回天勲一忠之外
何復云安得高祖太宗之業如柳新
檀來歌
汎樓舡下淮浦百萬豼貅歌且舞不殺降不掠虜吾
君吊伐眞湯武爾檀來不欺汝皡皥芏風樂吾土
椒蘭怨
昭皇迫東迁望絶忠臣援堂堂鴈門兵秪足速禍變
帝酣長星杯醉魄迷椒殿神龍失水机上肉惡梟啄
門夜漏半龍興赤霧天爲紅一竁三百皆皇宗唐家
大業至此盡自古亡國未有若此之哀恫梁王歸罪
將誰紿奴軰雖誅天有在金祥殿空殺氣高賤珪白
刃專相待
汜水行
王季權在兵逆順係財賄同光當宁能幾朝牝雞司
晨傾内外添都買宴物山積盡入掖庭充内費君王
政荒優䆠狎將相無辜恣誅殺蜀資百萬賊所徼縱
有其能供近渴一夫夜呼汜水東絳霄樓頭兵反攻
雍陵竟墮所好死英武杳逐仙音空先皇有識如相
問三矢雖還未克終
劉山人歌
劉山人黃鬚糢糊衣䄂樓蓍囊藥笈手自携親詣宫
門來省女將軍物色不少差其奈后方争竉嫵被駈
吾父已兵死何物田翁來辱汚椒房恩遇望遂空破
帽東歸心痛楚長吁行念樂天歌不重生男重生女
此事到吾爲妄語嗚呼五季皆天民人倫濁亂疎反
親當時乖盭同一氣天理何有劉山人劉山人莫悲
泣伎方終老固賤貧却免誅夷爲外戚
後飼牛辭
春半我田耕未辦兒輩休稱牛力緩自冬皂飬日巳
久當用猶羸功有間吾今勖汝汝則聞朝昏飲食無
過勤兩家計口三百指一飽入手皆渠身三公投筆
尚歸畒况我本是蓬蒿人微茫煙雨孤村底思與天
隨作近隣
春寒曲
家居對病妻書空咄怪事人生百歲能幾時風雨憂
愁還半是一春寒克中傷人紅朋碧友潜酸辛今朝
晴暖烏鵲喜寒食數日無多春脫巾自漉牀頭釀待
與東皇共一橂
驅狼行
隔溪衆號呼驚視驅两狼竄伏草莾間毛色隨蒼茫
此物胡爲來顧晲何揚揚我觀五行書據理論灾祥
吏貪政暴狼囓人此說聞自蔡邕與京房近傅共縣
東殺人食路傍獸威孰擅恐自爾竿不擉刃良弓藏
又云村墟去山迩群行獵食為尋常豺狼當路古所
畏野獸走壙何庸傷君不見漢家良吏龔與黃當年
異績何章章嘉禾朱草滿郊藪麒麟鳳鳥争翺翔
寳鴨歌
天雨新晴秋氣肅(時秋霖晴霽暗用賈誼宋昌訪司馬季主事)秘書近住
城西曲入門坐定有餘清旣領玄談出竒物翩然寳
鴨立玉洲儘箸龍香貯脩腹麝煤融液須臾間藍田
春暖煙生玉引吭不惜吐氲氤要徹天心穿月窟漢
宫豈數博山高晉惔休談鵲尾秃劉著作勿輕出長
慮王孫金彈丸醉中疑以來相觸
漢宣帝幸池陽宫圖(李伯時筆)
武皇雄吞老未巳歲歲開邊兵四起嫖姚出塞屢策
&KR0564;武縶陵降終國恥騰凌蹂藉五十年饗功歸到曾
孫宣萬方解辮盡内屬龍庭南北無烽煙池陽五柞
郊歌裏五日賜酺餘燕喜呼韓稽顙謁甘泉欲示雄
誇先就邸大陳還縱萬人觀豈獨珍竒紛錦綺歡呼
歸作北庭藩萬代稱觴甥舅禮君王燕犒不知勞鸞
旗直上中渭橋茂陵王氣如水清建章宫殿春雲高
從此臨軒舒化日一聲宮漏出花遥(出花遥一作等虞宫漏一作清䠋)
入奏行送右丞史侯
十年不見汾陽面萬里朝
天來海甸神鋒照眼倚青冥黃色充庭明羽扇張燈
開宴見談噱慘澹風雲餘百戰嚮來作牧與開府緫
道臨機能制變漢家六合頓宏綱民事正煩眞空便
只緣報國忠義炯幾度恩綸回睿眷我識君侯禮數
寬德威無地不交驩此行入見想膚奏大計不出兵
民安兵民安古人念此良爲難因思先相台衡日退
食歸來事簡編
送雪堂南行
雪堂矯矯僧中英今年遠作餘杭行朅來過衛首謁
余特以贈言爲寵榮君不見韓潮陽昔交僧縱暢與
澄詠歌序别欲傾倒秪以文雅爲推稱不似阿師高
義烱要飛花雨到南溟
樂閒老人歌
奴哥緫管姓栢德名継昌以小字行蓋
㶚陵舊將軍也今閑居鄧下自號樂閑
老人聞予名甚喜詢所以襟抱有不期
同而同者千里求詩此意不可辜也因
賦是歌以贈庶幾酒酣耳熱後放聲而
歌之猶足以見故家餘習云
浮生優優駒過隙守虜抱囚眞可惜晦明光景一月
間開口笑談能幾日一閑未老方是閑已老謀閑何
所及須信閑人是貴人束縛軒裳梏亡客况復筋骸
血氣衰聖有嘉言戒貪得樂閒老人逹此理自放閒
身樂山水君侯年甫五十踰解官歸卧南陽廬風雲
窹寐鞍馬事錦鞲脫落秋鷹孤飛楊䟦扈竟何用此
身徤在間爲娛大弨掛壁龍在匣追逐弋釣須鳧魚
有時逸氣蟠不盡猶擬去射南山菟君不見邵平東
陵時何若瓜田心自如後堂種竹前圃𬞞月下自理
淵明鋤客來大笑猶有事茶鐺煑月糟立餔古人往
往以樂老此意殆與君相符我今天地亦佚老聞君
此懷良起予何當杖屦與君約江山佳處身岩居半
山喚起浮休仙窪尊一醉傾吾餘風流肯落六客後
吟嘨常作三賢圖醉中爲將桓侯鬚君其樂矣歌嗚
嗚
醉道士歌
秋九月二十四日予方曳杖出門有道
士野服揭冠倚立棖下予邀坐階戺瞪
目視予者久之曰觀君風骨蓋李唐人
也心事好但蹤跡蹉跎多失事機可惜
可惜雖然得年八十餘數八八後當有
顯擢予言可切記也飲之酒醺然而去
時至元二十四年丁亥歲也因作歌以
紀其事辝曰
門前落葉秋風哀麻衣道士從何來翛然倚立两棖
下若有所諭心悠哉我因植杖邀與坐拂拭熊韋堂
之階無言瞪目視余久徐謂風骨眞文棤前生落度
晚唐士心事最好無纖埃所嗟蹤跡多後時勃窣不
顧群兒咍雖然得儒■極廣八八而後聮星台呼兒
沽酒與之飲勸以數行浮大杯醺然徑去不少顧恍
若仙遇神爲開當生所賦諒自知過望榮顯青黃菑
書稱五福壽爲至得到八十眞洪崖生平夢異復此
遇晚節無乃其行諧吾看浮世孰不死我巳天篤培
其才濁醪麄飯有餘幸過此以往非予懷君不見通
都與大邑真仙往返時爲偕蒼蒼雲路望不及爲渠
更上凌風臺
雙峰歌
士逹察判携手植檜小山見贈願博一
詩爲信氏家傳其志殊可嘉也遂賦此
歌并以其山奉還蓋詩非山無以見狀
物之體山非詩無以表處静之用抑又
在彼猶在此之義也
金絲堂前雙檜碧氣幹凌雲三百尺蒼精久墮劫灰
寒蟠柢輪囷堅似石枝條巳蔭百王芳膏潤猶含三
代澤土花漬嚙又幾年爲像爲山豈多得君不見召
公甘棠武侯栢特以兩賢猶愛惜後人歌詠尚如此
况是東家手親植憶嘗遊魯得餘材入手摩挲三嘆
息信生爲予好竒觀携來比視吾家蟠泰山梁木萬
世仰何翅如到日觀秦觀雙峰間顧瞻巖嚴儘足楽
譬彼物有小大聖學俱能全此雖體微道則具終日
儼侍參吾前古人尚行不尚說正可安静如山然我
今木朽不可雕後來聳壑争昂霄君家兒子玉雪比
向學說是神超遥還汝山聽我謠仰止兹木思惟喬
學該本末貴通徹無使磊磊落落徒有拔俗之高標
過宋義墓
予往年東走魏過楚上將軍宋義墓欲
作詩爲吊而未暇今日與諸生講讀至
義之本未前後諸儒略不見論說因賦
此篇以發前賢之所未發者
秦兵西來勢莫當群雄假義尊懷王我雖三戶秦可
滅彼蝱可搏微者或莫傷將軍乘勢思一掃當時籌
策誠難量項家父子本強暴以謀制勝非渠長義維
去暴失之易一死竟墮貪如狼重瞳子何猖狂只知
帳中竒兵化青血不悟鉅鹿之戰開天亡風雲慘淡
蛇作龍安得即遇隆準翁使我目亂狐裘茸高陽酒
徒號狂客醉中两眼何其瞳攀鱗掉舌纔數語兩女
輟洗來趍風英雄有時利不利俛首何限甘長終楚
王店頭土一丘至今草棘荒煙愁我來吊古還一嘅
西風黃烏聲啾啾
中秋吟
中統二年予客上都館于太醫使王宜
之家中秋夜伯禄宣慰携酒相過仝會
者館主王丈洎省郎宋庭秀近人來索
舊賦乱道今亡之矣因追作是詩以寄
二年中秋客灤陽灤江陸海天中央秋風吹空一萬
里誰復斫桂增清光平分秋氣無少陂但覺霜露非
尋常玉繩滅没澹鳷鵲衆宿何有争光芒煙霄幸附
應時翼佳節共下今霄堂鳳池鳴佩有餘暇白兔搗
藥秋正香故人携酒喜見過慰我久客同一觴謫仙
杯杓思浩浩芙蓉城闕天茫茫眼中賓主侯與宋胡
牀更對墻東王九迁初不羡時貴一醉逕入無何卿
人生相逢貴適意浮世聚散真參商當時少陵客愛
國心遑遑夜深飲散卧不寐醉聽金鑰鏘倉琅夜如
何其夜未艾披衣顛倒尋封章只今潦倒百事廢感
嘆歲月徒悲傷書來索詩叙往事盛集難再須揄揚
興耒追作固狂斐念君久要曾不忘鄭重西樓花上
月金波重約醉秋凉
花工王氏歌
城南劉郎携斗酒與客来參秋澗叟當隅踧縮不敢
坐王姓珪名三十九平生有技真可人好箇春風接
花手木翁奪秀孕黃婆轉眼紅朋栖碧友劉郎秀春
趣已成往往豪家闘招誘王生本出方技家品味神
經無不有流芳轉入百花香豈止槖駝法堪取只今
家住圃田西小橋流水遮高柳會邀一醉百花堂要
藉我詩傳不朽我自東歸今五年小園栽種期幽妍
城中糞壌雜瓦礫雖有美植何由蕃結根失所固可
惜異品奚獨冰霜纏君不見芳蘭種不生惡草剪不
去此事人間自今古門園子聽予語本根或撥非所
宜一接千金戒輕與
河圖篇荅(伯明)學官
河龍負圖自崑崙包羲畫出乾與坤聖昌拘幽演餘
藴六十四卦相氤氲姬情孔思本傳註竹簡别出尊
皇墳經從東漢乱古制綴合爻象為全文韓康輔嗣
轉殽雜操以莊老何紛紜東萊探賾復古定太極旣
判二氣終然分女媧撫掌為驚絶天地再位開玄根
易包萬象無不至若以一爻為一事其道反局而不伸
考亭專以筮為主豈非天道似遠人事親當時厄火
燎九地不爾亦堕秦坑屯君緘越本遠見贈老眼一
洗空花昏細披五贊得要妙餘作孰敢光争新君不
見行逢市免具此理桶氏有見為伊訴作詩寄謝君
應聞
風字瓦研歌示陳生
平生蓄研空纍纍其名曰端猶可嗤世間萬有珉作
玉堅則墨褪軟則泥或濃或淡不成字終日與伍空
嗟咨東家瓦研面尺五其狀宛似維南箕松風小試
漲玄霧臨視黯霮羲之池朝來揮洒儘快意一筆掃
出千蛟螭東坡黼研不可見咄此朽壌争神竒君不
見莫鎁神寳不適用補履曾不如囊錐(黼渡藏商家冬敬甫坐見之)
雷將軍歌(名時舉京兆同州人)
雷舉秦人家將種不學齊高賈餘勇温然醻接縫掖
流照眼容刀輝玉琫朔風憶捲關隴破西走巴渝爲
勢擁宋人重漢不内任閫貴豪英制邊聳將軍守戍
分劒關劒門天險石巃嵸當時一軍號安靖玠去群
狺閫呼洶(俞玠字義夫官至侍郎在亡宋最善宋蜀者也)龍旂西狩萬壁
空石角此心隨北拱天顔喜動詔賜金一日康侯三
接寵盤盤大獲金湯牢雲間猛將鬚髯豪片言因壘
引降出風義不减曹王臯蜀山破碎凱歌裏六軍喜
溢秋天高破崗山頭望回旆小臣墮地空烏號櫜弓
歸來血洗箭又許拜舞趍
新朝命妻賜第恩轉渥纔得主曹浮綱艘憶昨先聲
躡鼓鼙只今騎馬似雞栖朝來携酒過予飲細話往
昔非余悲事機翻覆古如此一椽僦舍甘調飢我方
讀詩至秦仲車鄰駟鐡生光輝廼知風聲氣習遠自
文武始歌頌不到秦家非
革故謠(一作復隍謠)
南城囂囂足汚穢旣建神都風土美燕人重迁朽厥
載睿意作新思有泚一朝
詔徙殊井疆九陌香生通戚里煬城密邇不剗去適
足嚢姦養狐虺城復池隍莫歎嗟一廢一興固常理
今年戊子冬十月天氣未寒無兩雪禁軍指顧舊築
空郊遂坦夷無壅隔寂寞千門草棘荒佗年空有銅
駝說我詩雖小亦
王風庶配商盤歌
帝哲
通漕引
漢家鼎定天西北萬乘千官必共億近年職貢仰江
淮海道轉輸多覆溺東阿距泉(清泉縣)二百八瀹濟西
來與清合安流取直民力省積水浮綱纔两閴自
昔河防争横議秪辦薪芻不勝計宣防瓠子至今悲
以彼方兹功極細役徒三萬朞可畢一動雖勞終古
利褁粮荷鍤去莫遅行看連檣東過薊休說春潭得
寳歌長咲韋郎空侈麗從今粒米斗三錢狼籍
都城樂豐歲
珍珠菓詞
有菓有菓名珍珠厥苞䓤翠二寸餘絶類王瓜未變
赤紺穣滋膩甘酸俱就中結核大於指狀似萆麻色
微紫遠供來自廣南州臣子献芹心爾耳然觀夏賦
皆邦用口腹所充須錫貢若論橘柚亦常材此物胡
為勞驛送
當熊詞
戊子冬十二月廿五日聽韓陳二生讀
通鑑綱目至中山馮太后事蹟壮其貞
節感而作當熊詞馮元帝倢伃哀帝祖
母也
漢家九葉時清宴帝拱深宫樂游讌魚龍萬舞閱來
饜闘獸雄觀臨虎圈老熊駭逸突笠出被髮攀楯來
御殿昭儀散走虎士驚盛氣前當無少變大駕臨軒
問物情歛容前對香雲顫妾聞獸猛得人止萬一不
虞身殉難日華翻動喜歸来香飄合殿春風轉君不
見東西两漢五百載班馬徽音儘堪美元城投璽媛
當熊能以至柔馳至健大笑陳妃望幸心千金空買
長門怨
東征謠
海徼春㴠物生廣芽孽中
大悖先王志忠獎馳驅鱗介
■海波騰沸聚使殱怒鰐奔䲔歸
渠魁谷静川空骨如莾今年復作欲盡殪逸德
駭天吏孽餘老死黑龍東
詔勿窮追令自斃就中縱殺勢難分枲婦畊夫同
例天兵南伐六十年楚女吳兒供北婢欲知天道
覆心看取東人復爲隷
下瀨舡(交趾漢羸&KR1454;縣地戊子三月失利)
家中之木同灰槁炎海波翻震天討彼交事大天理
常歲歲卑辭掉虚表舟師陸騎問罪來力審難支施
機巧彈丸所據五郡地瘴氣爲地利我來彼遁
還則娓一弩千人不容避老天限作羈縻邦不以衣
裳介鱗易昔賢有戒是貪兵若論彼資才具翠(南越志尉)
(佗時安陽王治支趾有神人日臯通造神弩一張一放殺越軍萬人後佗子始質于安陽王切其弩毁其)
(機馳報佗佗興師擊之弩折衆散遂破之)漢家聲教初無外下瀨戈舷微
主帥一軍膽落䧟泥湖二萬選鋒同日敗褁粮載甲
力有餘正坐無人作吾氣軍聲稍振需所援春水旋
艫可弘濟古人堂上有竒兵安得營平與動輩
征士謠(巳丑正月晦)
東風連日沙塵昏兵威揜盡春氣温漢家武備遍九
有南來探騎(探一作彍)何紛紛今年十抽一推去千里起
赴和林屯御河西岸殷牧野萬甲照水光𥻘𥻘觀容
有使親閱實不許代名須正身神牙獵獵見北靡精
銳全是嫖姚軍嫖姚出塞路幾千遠戰不過封狼山
征人莫憚行役苦廟謀素具車攻篇君不聞王師有
征古無敵何况彊弩之末魯縞其能穿念渠愛惜腰
間箭會聽長歌入漢關
天星行(正月十七日)
天星蓬蓬若爲祟彗掃長空徂巽位六龍推墮日車
翻萬火分崩碎於地老天變色赤祲如西北継聞天
狗吠行人匍伏群雉驚&KR1006;&KR1006;甚於崩角畏君不見天
星懸象萬物精一物下亡一星墜春秋二百四十年
孛斗經天無此異不然大火示厥罰下熛人間爲沴
氣月寅歲丑丁酉晨東方向明時又寅老翁百歲見
未省何况地上蟻蝨臣天雖高變雖大災反爲祥果
何頼正有德修知儆戒
雨木冰
晝冥冥雲族聚和氣滿作雨
和變而凝冰著樹巧裁細剪千萬状
霧木翁縮頸凍欲僵辨着乾坤開大素其詳
三朝古說大官爲最忂曦輪過午始消釋膏
如雨泣少陽爲臣冰即兵麟史書徵臣
者互長雄此事胡爲兆今日
建春樓歌
頭春日長建春樓
與東
門香層軒高揭冨觀覽春潭照暎千帆檣吳商楚女
莫空過渠是京樣河馬西京張世間忘憂唯食飲越
羅蜀錦空千箱登臨人具醉飽去共城齊氏眞非常
共城齊氏眞非常
潜蛟行謝温將軍惠石
温郎少年姿潤秀好古探竒出予右扣門相訪得怪供
鬼刻神&KR2421;未嘗有我欣植杖三摩挲秋水潜蛟見蟠紐
何年囚鎻出禹穴不磔鬚牙驚水母毅然見贈初不惜澹
癖憐予象江守深藏夜壑空有戒當晝兒童負之走于金
求買何所得一旦携歸定非偶清泉湔祓庸玉汝屹立花
間冠吾囿蒼鱗照水勢若動口鼻唅呀欲䲔吼常疑尤
物即神物隠伏地中諒難久宣和族聚失所在却恐雷
霆下來取一春病酒日欲眠忽得此峰如至友娉婷翠
射喜欲舞復訝舞仙來勸酒君不見九成論樂一䕫足
萬石不須誇柳柳人生意氣貴相傾走筆酬酒當瓊玖
重門行
瀟條共西野有城號重門重門幽幽深幾許齊芳歸
藩何足云公卿老淚空沾巾天道好還非少恩青山
斜照自今古禪陵西望猶比隣曹暪搤吭忍不殺終
我四百爲虞賓廼云得之羣盗手吾將誰欺欺彼旻
君不見鄧城南頭漢濁漉至今草樹凄無春
唐申王盡馬歌
花萼樓前閱庭實布乘黃朱笑群辟奔虹凝露故家
物詔寫眞形出東壁申王夭矯龍一種揮灑元精固
無匹龍池十日霹靂聲房駟無光韋偃泣千年事往
失所在此紙流傳見眞跡明牎不厭百回看飛電流
雲悵猶溼當時圖畫樂昇平轉首雲屯散榛棘儲皇
纔藉河隴餘旋復廓清唐再闢物盛而衰固有時校
以倉皇易爲力漢家托地封狼北萬騎騰凌已無敵
更求駿骨張吾軍一綍風飛能事畢雖云中夏號雄
強冨不民藏孰共億聖謨經世了不刊收卷入囊三
歎息
秋澗著書圖歌贈畫工張仁卿
張生寫出秋澗圖先生胡爲此遊居知余讀書樂幽
寂况復野麋之性宜與水石俱西風蕭條秋氣餘浮
雲身世將何如江蘺託詠太哀怨老松卧壑甘扶疎
逢時不作棟樑用且須著論希潜夫盤盤澗曲深幾
許晨吞遠汎知攸徂百川横障使東往細大不擇羞
潢洿考槃有歌誰與伍山鳥山花吾友于張畫師王
宰徒雲煙落紙何舒徐吾令屏居日巳久爲我作此
眞良謨平生未常學學焉於此初古人尚友無老壯
要欲静泊志可明而遠可逾駸駸晚景幾桑榆不知
此去澹泊得似畫中無目明神王骨相&KR0751;一丘一壑
着幼輿畢此一事爲成書此外何有於余乎此外何
有於余乎(時集錄古今相業爲調元事鑑)
秋澗先生大全文集卷第十
