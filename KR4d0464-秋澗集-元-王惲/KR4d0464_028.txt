秋澗先生大全文集卷第二十八
七言絶句
故宫遺石
華陽遺宫土花碧依然萬石如林立憔悴崩雲偃月
姿留與都人作寒食
至元十六年蕤賓前二日同賈漢卿遊上
方光教寺謁相上又不遇因賈往年留題
五詩清新婉麗煩襟為灑然也亦留詩壁
間仍用其韻為鑑堂一笑
紺碧亭亭午影凉同來共坐贊公牀拖條柱杖誰家
去借問山僧有底忙
出處何心燠與凉適來真是兩繩床分司不作埋輪
去虚抱乖崖救火忙
古寺僧殘草木深寶香猶足散煩襟雪䆫不到聞猿
句幽鳥還驚恨别心謂漢卿明日北歸
萬事無端起六根蟻旋蜂閧苦紛紛間來莫厭僧䆫
話暝坐團滿到日矄
花木蟬房一徑幽生平竒勝愛窮搜入門便得清凉
界信有人間六月秋
間閒公正大二年為慈聖兩宫重修寺碑說寺蓋
夷山之地唐令狐楚愛其竒勝曾居於此塔係唐
新羅僧智照用海船運新羅琉璃甓所建
閒人愛作静中忙細和新詩步繞廊老衲向人誇水
異一甌春露雨花香
流杯池
九曲彎環碧玉圍錦香吹浪下龍池一觴脩褉宫中
舊正是梨花雪滿枝
太白捫月圖
詩中無敵飲中豪四海飄瀟一錦袍千丈醉魂無處
著青山機上月輪高
閻次于秋山圖
五年官守晉州城伐石堙山日有程展放畫圖還憶
得姑山黃葉正經行
李白醉吟圖
長庚風彩月爭輝力士傍無識子儀白璧莫嗟疑有
玷夜郎風物要新詩
題蘭廣寕望海寺詩卷後
同年樂用之為錄二詩贈仁甫縣令
金到明昌事事新粹然一氣變斯文試吟望海楼中
詠轉見飄飄思不羣
遠懷世契崈明德遹述先猷極孝心舉世泯然衰俗
裏兩家風誼見來深
紫陽觀雜詩和西溪嚴韻
䄂裏丹砂照夜紅市人爭識漢壷翁南都花木春猶
好長在先生杖屨中
心安巳契長年詵通寂能開不二門我亦静中存夜
氣此身之外欲何存
終日沉迷簿領中乘間時過紫谿翁請師莫作功名
看心似浮雲度太空
片言理到釋群疑不待諸生入𬋩窺收却藥籠無箇
事一簾春夢落花知
坐忘不戴遠遊冠是是非非了不干欲識紫陽存飬
力一簮玄髮頰浮丹
緼絪元氣化雖精起滅漚如一唾輕為問壇邊聽經
鶴人生何苦未忘情
余年齠齔出亰師想像繁華夢覺時前日石壇揮麈
處故宫真似黍離詩
昌黎一序了仙翁六絶西溪意匠雄從此夜窗虛白
滿滌除玄覧見冲融
一壺大地市朝間施藥歸来盡掩關幽睡不知紅日
晚青山誰似白雲間
壤壞槐宫蟻戰空銅駝陌上幾秋風一身歸潔何難
有人重清時濟物功
宫井七絶
團團鴛甃露盤秋玉潤砂紅湛碧流多向内家供頓
後餘甘翻麝入茶甌
野粉侵滛暗漆花玉床零亂卧泥沙羸瓶敗繘初無
擇波及都城十萬家
高梧隂羃掖庭西清比中泠甘比飴今日道傍塵穢
滿秋娘憔悴渡江時
清時瑶殿引瓶金百尺還聞墜水音想得日長宫閣
静玉盤珍果看浮沉
金屑離離泛曉光瀛池通氣濕嬰香六龍不挽清波
去忍給吹脣燕御牀
事事宫庭到可珍我因懷古故来頻一泓雖在當時
水終似上陽白髮人
行入空宫重嘆嗟倚天金碧堕塵沙景陽留在烟脂
井似與都人續夢華(後三絶和西溪韻)
武元直雪霽早行圖(謝宣慰)
亂峰疊巘玉崚嶒危棧何人趁早行似我姑山新道
就神居東崦聽鷄聲(予官平時開姑山道甫成夜雪大作明試車下故云神居)
雪擁天山六月寒冷雲西北是長安行人馬上楊鞭
喜猶勝南荒作熱官
侯敬甫四題同西溪賦
昊天報德詩人感號慕終身大舜心舉世靡然衰俗
裏一家追遠見来深
怡怡和氣滿春臺天顯曾忘鞠子哀說似升堂興起
客功夫元自孝思耒支于堂
德積于身報自豊君家培植見深功友于堂下看株
樹漸與三槐氣象同種德堂
紛紛萬變一心微止水能澄見是非客去妙觀尤有
得滿簾春日静朝暉清心堂
跋唐申王畫馬圖
内府曾觀鐵筆騘又扵此紙得真龍却疑决電奔虹
異不到少陵題品中
題劉平妻胡氏殺虎圖
獸猛其如義烈何揮刀峻絶魯陽戈哀哀哭絶東山
婦恨入秋空淚謾多
重陽前三日仝大季長畢茂先酌七賢祠
下
滿眼青山落帽風七賢祠下一樽仝雲煙頋盻來能
幾白髮相看緫老翁
蓮社圖
莫怪淵明從遠公鬢絲禪榻偶相同談空說有知多
少都在龍眠意匠中
二教玄風盛永嘉後來諸子更紛拏淵明興在東籬
菊獨泛秋香亦自佳
一誕相誇䧟洛郊流傳江左到滔滔杖藜首見淵明
■畫裏龍眠意最高
贈唐縣李縣尹
按部次堯封教官石雲卿來訪因話縣東
有前鄞尹李君年六十四雖武人性憙學
巳卯夏自浙東歸載羣書滿家將遺之子
孫以醻夙志吁可尚也余聞之喜而不寐
明日元旦躍馬來觀出經史子集及未見
書七鉅箱凢千有餘■冨覧間偶得是詩
以贈■謂十室之邑必有忠信者李君其
人諱忠字彦德縣人為蔡國公將■
事来向王充閱異書
田間炬草照西東止是農家十歲豐不為兩掾茆屋
底白頭還得愛書翁(唐之農家元旦然束草扵田間視其所偃以十秋成)
庚辰歲唐縣元日
堯封今歲遇新年欲訪遺風巳渺然願效老人三献
祝至元
天子夀如天
吾皇仁聖邁唐虞寬大恩頒歲首書正擬乘風開濁
浪忽随䟽綱漏凢魚
宣和珍禽圖
紫烟阿閣鳳連巢瑶圃飛翔下絳霄踏散木犀花上
露翠襟丹喙不勝嬌
和唐邑教官石雲卿見贈詩韻
自笑鉛刀效至剛夢中揮箠走群狼東皇若假春風
便放使諸山草木香(巳卯除夜次唐邑夢登一城有數狼前行以尺箠揮之皆四散而走)
(又見一豹無首前竄)
完州道中
使符按部喜同分首自行唐入保垠誰着分司王老
子杏花香裏過今春(是年同出廵按官韓君美梁韓二簽事大使王西溪)
過蔡國公第宅
南衙路断歸時貴東第堂空設繐惟鉅室顯知神鬼
瞰一簞顔巷未為悲
庚辰歲人日前一日書夢中所見
碧樹翻香滿洞春一聲長笛隔花聞似嫌燕語鶯吟
碎暖噴宫音遏夢雲
題木蘭廟
廟榜曰孝烈將軍在今完州城東北隅至
元庚辰正月十日来謁土人稱昔木蘭戰
此得功故廟有熙寕間知軍事河南錢景
初題記并所刻樂府古辭
春風奏凱入明光不願曹郎歸故鄕今日西山見遺
廟蕙蘭根異死猶香
迷離撲握雜雌雄萬里持戈此建功因見漢家征戌
重盡興閭左尚秦風
登完州城樓州是古北平又曰永平即漢
曲逆縣地故城在今州東廿五里即高祖
云余行天下見戶口夥繁獨此縣與洛陽
尔故城西南有大埌土俗相傳為陳平墓
(土人稱墓曰埌)
漢家山東二百州當時繁夥此為尤朝来指顧城樓
上斜日荒煙草樹椆
望郎山有懷郝陵川
太行鰲掀東入海鼓鬛高撑霄漢間一自詩仙黃壌
隔風雲空鎻碧峰間
張九元帥哀辭(并序)
不肖與公既昧平生哀誄有述似涉無從
然聞公幼敦詩禮長識風雲雄略英姿為
時名將始徇江淮厥績已著及平二王雋
功獨高壽年未遐天遽奪去故作是詩于
以為國哀而寓天下之所共惜也辭曰
瘴海波澄戰血紅歸
朝無幾病籠東異時惇史論書法當與將軍死事同
盛說將軍禮度寬訃聞中外不勝酸可能秋月臺前
詔便作悲風易水寒
英姿䬃爽戰酣来夢裏神交一噱開弓劒永隨秋草
没春風吹恨上金臺
一曲鋴歌变八哀扶桑宿霧若為開我雖不識將箄
面苦聽&KR0911;声惜將材
蔡國高勲上將壇九郎又領俊功還遽教零落蛟龍
匣千丈神光失斗間
曲中有悞時為頋特見已丘藴藉姿不似九郎橫槊
裏笑驅風月入新詩
堂堂萬里常山陣首尾横穿海道空凌屋未圖元帥
像樂歌先奏二王功
前日長歌入漢關今年埋垠九重泉應怜一段江山
秀再到人間又幾年
劒騎前頭揭認旗風飄笳鼓入雲悲眼中部曲渾依
舊不似樓舡入海時
摽柱紀功超漢將臨江觀陣惜竒材更憐一片金陵
月冷送哀声萬里来
風吹大樹日瀟瀟雄略無由覩嫖姚暴骨莽如天似
悟不容勲伐盖東遼
風飜素縵天為慘柳拂朱旗露易乾雞水不供門客
淚郎山空倚戟支寒
水邊臺榭月邊樓&KR0849;逝彪亡共一立羽扇泠随秋月
暗銘旗高颺竹煙愁
保下春夜
金臺池舘錦幈圍煙柳風荷蕩碧漪景物縱疎猶可
愛畫舡春水放燈時
諺語新年百草靈燕遺禳禬闘多能就中两地風光
盛東府風鳶保下燈
題抱陽山張燕公讀書堂(在完州東北廿里)
富貴功名恐等閑丈夫臨事節為難挺然不附姦臣
請似覺功夫出此山
書龕高倚抱陽雲萬壑天葩發異芬莫訝相君潜伏
久東封西祀要鴻文
凌閣勲名焕日星豹藏於此貯精英江山萬古風雲
筆未覺前賢畏後生
贈孤月老
明月靈臺到烱如清光元比衆里殊豈知影落千山
底以德看来本不孤
携笻偶入贊公房照眼&KR0784;珠夜有光臨水起亭他日
事為渠題作墨君堂(為觀蘇黃二公手簡真跡者數幅)
祝香保定文廟
泮宫絃誦育多才視作尋常事可哀羣吏近霑誾侃
色正緣文廟講書来
遊張將軍山林
至元十七年二月朔同苟嘉甫尚文蔚遊
保城東張將軍山林置酒松臺因話郝奉
使朱家洲亊
亭圯臺傾老樹欹夕陽淡淡鳥飛遲一樽細話朱洲
事天道幽冥未易知
䟦雪谷早行圖
壷口山深石徑開六花一夕浥浮埃披圖憶得經行
事夜半盤車下嶺來
題武遂朱君挽章後諱和字信之
簿領微勞到贊㐮改圖真見此心良更將一片西湖
水波及奎郎見不亡(吏業出身子公奎字君璋)
新安道中
長陂極目麥青青揔是當年鴈鶩汀二十四橋春水
外野人指示望鵝亭
官舍即事
酴醿點雪柳垂絲簾映虚庭叔景移八尺風漪紫藤
滑清和天氣未暄時
題節婦盧氏銘後
節婦墳臺博陸南九原不化是貞心儼然一片松隂
石只與西山共古今
祁陽道中
鶯啼花落巳無春四月田家更可人雨後老農催種
早風前紅袖採桑頻
行人不為送春忙一雨千林草木香馬上綠隂三百
里直看春種到祁陽
一春勸課歴郊墟路入祁陽氣轉愉夾道錦韉州太
守隔林紅䄂趙羅敷
題孝感聖姑廟壁
分司廵歴帶農官来禱靈壇為歲寒一炷寶烟神意
暢祥飈吹下鳳雲冠
仙去清溪事渺茫女功留在故園桑春風蘋滿汀洲
綠吹作&KR1272;波步韈香
卒歲誰能不製衣為蚕来禱聖姑祠何當雲葉翻香
雨潤入柔桑綠滿枝
題董左丞墳林
大樹瀟瀟綠滿林蒼烟埋没石麟深兔葵難道無情
物猶學將軍捧日心
南海揚旍開百越北風漏綱有奔鯢多應奪去怱怱
嘆斜日宫中聽鼓&KR0911;
董相墳林南董里九門東下槀城西千年孝継忠傳
業萬字豊碑看御題
明皇私語圖
人老逢秋百感催夜深私語自爲媒秪知海嶽情緣
在不道生離有馬嵬
盈盈一水隔双星不似行雲侍錦幈歡樂幾時憂思
集碧梧秋雨待君聽
秋滿&KR0784;山有所思海棠紅盛鬢華滋細思夜半銀幈
語揔是三郎嫵媚辭
戲題階前玉簮
露影幽香湿畫簾美人睡起未全忺只疑冷墜搔頭
玉月暗雲階欲悮拈
題郭都水若思祖行實卷後公善推步筭
數隱德君子也(邢臺)
天元章會到玄機星曆推来一理齊㐮國至今傳異
事門前鴛水亦曾西
龍崗拱木秋風老燕處猶懷隱德尊黃極不埋身後
數青雲今見起家孫
鎮陽新居
行馬門施擁豹幢德威端稱使君堂不應花影潭心
月昨夜分光照客牀(一作綠水堂前月綠水海子園堂名)
嵇侍中祠(在湯隂縣西門外二里)
八王雲優乱中華義士何辜掩戰沙懷惠懦庸猶晉
祚争教移䁀入牛家
侍中精爽有無間霜葉猶疑血點殷一節見危能授
命陸機回視恐慚顔
沙河道中
昨夜清霜比雪寒彫殘羣木柳宜先朝來信馬沙河
道一一風前翠影圓
西門豹祠(在豊樂鎮東南一里)
古人辦事笑談中長爱西門禁暴功邂逅馬遷稱善
史不應排比滑嵇雄
光武廟(在栢鄉城北十八里寰宇記云其地名壇亭乃帝即位之地也)
室袍鎧鳳花紅一體君臣祭祀同前日洛都城下
煙無地認南宫
文淵上將功雲臺英烈儘爭雄可能秖爲椒
不在龍姿婉孌中
㵚陽道中
纍纍遺塚覆圜瓴半是高齊與魏陵千古是非仝一
盡篡攘終爲路人憎
王化吕仙翁祠
猶炊一枕回繁華能幾暗興哀仙翁祠下無窮
客不道都從夢裏來
題杜郎中二子字說卷後
燕客儀容雲表鳳紹宗英秀掌中珠故家正有新詩
句不到徐卿第二雛
于公愼獄起高門積德而昌見後昆正似紫峰遺澤
遠青衫還有讀書孫
題劉大用畫草䖝手卷
■動翾飛自一天眼中風露發清寒筆端正有坡仙
樂莫作宣和藝本看
東坡墨戲出新意八詠復見河陽劉夢到草堂風露
■碧花籬落候䖝秋
格物先湏論致知古人圖史發幽竒多君夢到周南
出幽
澄洽略無私蟻聚蜂喧任一時正要至誠相■
不湏臨事涉多疑
宣和寶石圖(凢十六葉)
雲萬態煥金書染出湖光照坐隅不道漢家規制
泰山磐石是基圖
岳廟謝雪偶題(至元十六年十二月廿四日也)
岧嶤觚爵動雲霞慘淡隂靈黑帝家恒岳所臨風雨
好不湏飛石示雄誇
野老題詩語最工表余精禱與神通爐煙散處雲生
野祝板宣時雪滿空
偶得二絶寄府尹史子華
離離殘雪點山郊麦壠埋深不見苗春在草根泉脉
底淡黃先到綠楊梢
人說中山有父風久從眉宇得冲融燈前近閱虞芮
案轉見公明簿領中(謂牧羊地議劄等事)
曲陽道中
軟紅沙路柳條風雪擁陽坡見晛融細繞嘉山三面
過唐河東北望堯封
癸未年二月九日雪
東皇且莫認來眞開折花封占好春一夜雪花深數
寸肯教桃李露精神
幾日輕隂雨氣氲凍殘花柳望春温不知一夜豐隆
意散作銀沙藥麦根
■冬寒沍過常年節近春分尚凜然驀地雲開風日
好暖於南國賣餳天
大都即事
一資半級到銖分往往超遷越等倫除目豈徒傷道
念饑寒常有幾千人
薪如束桂米量珠二月中旬凍未蘇笑殺九迁金馬
客半年僵卧聽除書
創行敢效木求魚例進難於上坂車會取一陽潜九
地春來葭琯氣舒徐
燕都萬壽宫有梅一株每歲移置蔭中逮
春仲方發藏今年得花滿枝雖冰姿的皪
香色髣髴終強顔也戲題二絶以自况六
僊家有術解藏春蠟蔕雖融凍尚皴若比百門山下
見強顔還似聽除人
冰姿難倚暖回根人力封培氣始伸蓓蕾看来雖勉
強一枝猶冠漢宫春(時進献東宫)
即事
無着必湏循體例有依便指是人材區區桃李栽培
手恐負東風一例開
朝鐘暮鼓惜蹉跎有例臺除半歲過不是馬周無伎
倆翻來覆去幾常何
都尉王晉卿畫着色山齋圖
坡僊寶墨妙通神都尉丹青要儗倫欲識淡粧濃抺
意髻鬟渾似鏡中人
半生翠繞與珠圍不為槐根夢已非老去紛華心自
得筆端時到野人扉
惠崇蘆鴈圖
雪灘風竹映寒澹水宿雲飛未易雙不似鴛鴦沙渚
暖翠紅相倚睡春江
小桃
小桃開徹淡烟脂不出初春未半時二月朔風吹石
裂依然憔悴簇枯枝
梅粉飄零柳未煙一枝春色獨當軒今年盻得紅苞
拆風雪禁持第幾番
清明節近無旬日桃蕾含芳又幾朝今日簷前看春
色一枝纔見褪紅椒
題日者詩卷
侯鯖熊掌味能甜舉世看來意欲兼不似君平安素
履一爐香燼静垂簾
蔡琰歸漢圖
明妃光寵照龍沙枉說琵琶憶漢家去住兩難心最
苦就中哀怨是胡笳
和劉仲脩見示十首
今歲餘寒過往年東風無柰雪花顚幾時不禁燕臺
酒蹴踏陽春醉十千
野鶴昂藏本不羣剛同秋隼下翔雲近年轉覺謀生
拙半仰公田半賣文
舊城行出入新都驛劄堅求硬聽除馬上相逢還自
笑背行今見兩茅廬
老成生臺
■多少開花不識名
■列朝班不厭紛久疎鴛鷺入行分迫年借就袍■
笏喜向龍墀拜
聖君
滿紙新詩說遠遷淮西依例住三年若從清議先才
■恐不多時又着鞭
先聲光動弩臺春入手行司又一新長記髯兄相眄
睞一官同作兩淮人
■角霜稜兩劒寒瘴煙都上筆頭乾十年搏擊秋風
裏蜀棧盤空不覺難
月旦評中見壯圖不應齊魯揔眞儒别來又嚼冰霜
■健筆鋒銛似董狐
■屋燈清語夜闌一杯長記浣離顔朔風半夜驅車
去詩在寒雲石嶺關
東風剪剪送春寒望望田家惜雨乾無事在家貧亦
好有心行道古來難
虎豹九關圖
九重關鍵錦斑圍蟣虱微言詎可知首闢四門明四
目定書深意見宣尼
春夜獨坐
閃閃寒缸照夜昏眼中時事不容論近來鼠軰欺人
■踏碎承塵似馬奔
寒冷似深冬曉日空燒海色紅一樹
■伴人憔悴倚東風
梁園節序不相饒正月初旬凍盡消長記東墻微雨
後一枝紅豔杏花嬌
風物悽凉近禁煙敵寒無酒客衣穿楊花揔道多才
思撲乱春衫不當綿
細草根深綠自叢山桃含凍尚能紅垂楊可是寒欺
得半爲刳中半蠧虫
鞭石圖
洋海求仙已渺茫又鞭羣石駕飛梁帝功不出仁和
聖罔念元來便作狂
檀州門外觀隰河春水
西山諸水頗&KR1343;淪合入渾河不自存昨見春冰纔泮
處滿川都作濁流奔
二月廿八日端門街觀
乘輿還宫
龍煙日暖紫氤氲春水
回鑾萬馬奔纓杖遠揮清蹕後漢儀光動御天門
麗日紅翻御路沙青山回抱漢宫斜
吾皇遊豫諸侯度縱使都人看翠華(看一作望)
年年原廟薦駕鵝春水秋山例一過安得捄時姚右
■爲
面說湯羅
導鸞旂遠玉輦高■象鴐雄賜異不
賢思得
鎮國寺觀迎佛
九曜趍降世聖尊象車香滿綺羅塵人傳此技
中宫製上下雙輪轉十人
漢成帝幸張禹第宅圖
王氏當朝久惡譁幸回天鑒絶萌芽恬然不主天人
断長恨安昌負漢家(孔子曰政事惡譁而善肅出李石博物志)
與叔謙太常論書
翩翩每愛太常書姿態還同静女姝儘是淡粧宫閣
樣豈知東抹與西塗
桐過閒話味何長字字顔書入品量握手正當吾意
處畫須圓勁體須方
近年書學果誰優說道寥休有悟頭意態偶從駈字
得千金駿馬倚山丘
一段殘槍路偶逢開鑪便作鏌鎁工君看王趙凌雲
■來自浯溪慘淡中
鵬雲九萬平原筆望望蘇黃甘下風誰為南唐金剪
手敢將田舍比顔公
篆隷中追三代古風雲重策二王功遺山不見裴旻
帖枉着雲臺詫米雄
雲蛟家廟駭盤拏著作姿容隠畫沙後世若從書法
論混淪磅礴是承家
將軍愾敵銳於虎舍豈能爲必勝哉今日遺碑見■
筆英姿䬃爽漢雲臺
天山飛將指裴旻書到吾顔迥不羣不為策勲
陳至今冠劒氣凌雲
朝叙卑高倒屨冠寓書還等義方彈一緘遺草
蚓千古狐狸照膽寒
檢校秋官禄食囏顔宗收養半煢鱞當時米秉無多
悪李相因書重泰山
小楷東方出右軍丹青難寫是精神孔門弟子多才
藝有若唯能肖聖人
次山歌頌漢文章書到磨崖日並光具眼鹿菴曾有
語筆間元氣揔三蒼
蘇冤截耳殷姑節詈賊天津是夫兄断壁幾行移■
帖九泉相值死猶生
雜詩
野人家具取宫中適用都輸瓦缶功君是荆嵓瑚璉
璞得來纔待費磨礲
較量暮四與朝三初不多爭譲愧慚戀戀不成丹闕
夢劒南才了又湖南
夢歸故國蒼茫外春老風沙慘淡中辛苦西臺臺下
栢不成還作柳花空
昨日清明塵障面今朝上巳却晴明老天氣候初無
定敢倚虛名作實行
人家構室要帡幪小木枝撑易作功汝是連雲棟隆
物得來才費梓人工
萬壽宫芙蓉杏花
三粘瓊島露筆穠迸出高枝見化工不着上林春色
底粉香吹滿步虚
滿意春寒強自妍一枝無葉更瀟然莫誇百葉玲瓏
巧輸與垂楊護暖煙
活色生香貯好春横斜燈影似梅君多情唯有東墻
宋夜夜幽䆫夢彩雲
閙簇生紅滿故枝今朝看處雪離披一春幾日風光
好素影幽香只自知
徽宗畫周靈臺圖
靈沼臺高倚碧霄當時魚鳥被恩饒可能積德千年
久盛世看來僅四朝
徽廟初年布政優丹青揮灑想西周其慾横流
后花石綱船墊九州
秋澗先生大全文集卷第二十八
