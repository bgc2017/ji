石倉歴代詩選卷四百十九
明曹學佺編
明詩次集五十三
楊循吉
黃河阻風有作
風乃天之威可有不可弄如何兩晝夜赫赫操柄用小
舟亦何力乃欲當鼓動况在四野間號怒聲亦縱蓬苫
盡飜飛撈摘疲僕從客子不敢起卧久筋骨痛衾禂冷
如潑雙脚盡僵凍早炊告將及乏米自探瓮幸有文字
携曾不廢吟誦晴明坐可待日影來隙縫人居㤀道途
于兹復淹壅因憶向所經一一皆成夢
抄書
沈疾巳在躬嗜書猶不廢每聞有竒籍多方必圖致手
錄畏辛勤數紙還投弃貿人倛所好恒輟衣食費往來
遶案行點畫勞指視成編亦艱難把玩自珍貴家人怪
何用推却從散離亦蒙朋友笑既宦安用是自知身有
病不作長久計偏好固莫捐聊爾從吾意有子雖二人
未知誰可遺我但要披閱豈復思後世逢愚聚亦散賢
即能添置區區慮遠心何其錯為地不如供目前開卷
有眞味
題書厨上
吾家本市人南濠居百年自我始為士家無一簡編辛
勤十餘載購求心頗專小者雖未備大者亦略全經史
及子集無非前古傳一一紅紙&KR1019;辛苦手自穿當怒讀
則喜當病讀則痊恃此用為命縱横堆滿前當時作書
者非聖必大賢豈待開卷看撫弄亦欣然柰何家人愚
心惟財貨偏墮地不肯拾壊爛誰與憐盡吾一生已死
不畱一篇朋友有讀者悉當相奉捐勝遇不肖兒持去
將鬻錢
詠陽山雲泉菴大石奉和諸公同遊聯句之作
偉哉此陽山有石俟歌誦形將冰塊截勢與蓮花共仰
觀一何高登陟不可鞚鳥飛必迴翔雲出自騰滃孤圓
外成嶠空朗中含洞瘦如辟糓良清若食蚓仲深思殆
天設乍至令人恐濃蘿作垂隂寒泉滴為凍戴菴亦顛
危携觴更交綜耳脇或駢㩌勒拳時獨送巍巍上少並
森森平多從荒厓始誰開倒樹諒非種在兹三吳間當
以九鼎重崇巖借冠冕卑巒聽提控勞呼猿固匿被壓
松堪訟曲躬始得門側身還入衖拂苔劣容眠收乳兼
資用志猶記秦餘材遏遺禹貢立久氣濕袍嘯高聲答
瓮論年越殷周言時晦唐宋一為佛者居永作遊人奉
病宜謐著史寐稱摶飬汞四方傳不誣諸公評切中臨
谷足還酸乘巔目偏縱支頥詎厭看極目難竭諷鬼鑿
手須腁鯨負背應痛東岱徒小魯西華繆推雍懸罄風
發明香爐煙結供曝沙伏靈黿食岡停遠鳳是知隆拔
羣所貴秀合衆偷餘殿容榱就隙亭閣棟枯藤蔓穿竅
長蛇舌撩縫輕盈受指弹玲瓏脫泥壅芾拜本無黍羽
撼争得動栽培稀尺閒搆架靡寸空炎伏凉自生清秋
月堪弄林深必頼燭嵐酷能作&KR1604;星光猶立芒龍吟殊
叶&KR0008;嶺獅馴以賓阜獰敢與閧久嗟隔勝賞頻勞落清
夢即欲营終棲其柰懷微俸
靈谷會宿次韻
靈谷古名刹四圍山成翠梁人之所建唐碑猶未毁入
門青松密緣徑野花媚清居特幽深竒境自零碎無泉
不濟渴有石可眠醉兹遊時日良在會賢豪備溪漁薦
肥鮮野果羅甘脆縱横鞍在馬掩映袍明雉喧喧笑語
冷衮衮酬酢亟惟彼官坐衙有若賈居肆苟非自抽拔
終當老關閉孤忠林員外大魁儲主事周公以鄉集余
子用隣至誰知四海望乃今一日萃名為問疾病實則
尋遊戲高步履聲遲雄辯詞鋒利興寘入雲鴻才捷追
風驥天凉秋可坐月皎夜不寐主人雖好客難免紙筆
費
詠蓮房
白露褪紅衣亭亭挺寒碧汚泥乍相辭衆果何敢敵倒
持若覆杯平放如架幘折莖脆連絲啖實甘流液味帶
湖波鮮態含溪雨側蜂巢開戸牖蠶蠒謝洴澼倩兮笑
靨多駢爾釘頭積誰知心獨苦却訝紋常襞樽前憶吳
歌老去傷國色何慚登鼎爼自可利胸膈載來馬蹄圓
剜出魚眼赤謫仙號猶存濂溪愛非假奴視栗與棃句
賞主為客時新想南濠土産誇東漷水神怒擎拳溪女
采畱跡感子遺瑤瓊深情在鄉邑
石假山
何哉竒復竒聚此照眼碧玲瓏千百竅突兀八九尺中
居獨尊嚴傍擁互扶掖猊雄怒張吻馬瘦高見脊枯藤
絡巖生老檜鑽崕坼網湖水獻寶斧山雲失宅飛來鷲
峰峩推開劒門剨狎觀常解帶肅拜或呼幘勢掩肺腑
層形標拳臂隻浪淘猶見紋虎爪仍存跡朝惟講僧坐
夜乏將軍射三槎非可參一拳兹乃積風雷蓄深杳花
草栽狼籍磨堪鏡功名眠可携被席曲折畫手知巧妙
詩家得陟磴披翠篁臨池扣金鯽林泉釣初心漁樵盟
舊癖空支九節杖莫縱千仞屐忩窺雖眇小意賞同弘
碩幸忝司郡人寕愁竊中夕
都下夜集對雨
高筵啓秋雨頓爾淨餘熇階前渠澑走燈下簷花落蕭
蕭贊歸懷潺潺亂歡謔來同銜枚陣響失巡更柝積隂
已連朝浮潤先徵昨塵消目俱清風生忩盡廓卑棲雞
自鳴餓勒馬方嚼滴成旅况愁罰遺吟筆閣一笑紀新
詩趨朝明又各
送楚巖往支硎山
昔有支公者曾為此山客至今石磴上猶存馬歸迹寒
泉出傍澗散漫流不息何人作大字筆勢甚竒特巖巖
圓通殿飛構爛金碧春來香火盛傾城出遊適施錢日
滿鉢來往恒絡繹世人競刀錐于此乃不惜我當少年
時一歲嘗一即提携隨父兄娛覽常至夕别來已幾時
何啻十年隔此山是名山先從晉時闢非有高行僧何
堪主其席今師遂當往遠續前人蹟我今何以贈小謁
聊塞責切煩大士前我為啓胸臆慧眼無不觀是物皆
潤澤如何不見我困此塵俗役願垂楊枝露灑我一點
滴不願官禄高不求財寶積但願塵勞中早脫奔走厄
無災復無難居家作禪伯保此清淨心永離種種色與
師結晩交來著登山屐
淨公住東隱
山水誰不愛顧乏能遊人淛中本多勝石秀而泉淳向
者雖一到終是居官身抱官遊山水味自不相親今子
遂當往我亦解朝紳相從巖谷裏以子為依因子將舊
草履我有新葛巾滴泉與片石務搜天所珍
殘雪
殘雪經時久常聞簷澑聲謂晴階又濕疑雨日還明地
背融偏後宵寒凍復成不妨畱尺寸借爾照書楹
旦公住寶積寺
古寺石湖邊為僧今幾年開堂小遊戲出世大因緣生
死一夢耳江山常熾然遙知末句子不肯向人傳
鄂首座還山
病中承數過清話一爐香對食同甘菜㤀形不下床壁
間懸笠破門外倚藤方惆悵明朝别何人訪寂鄉
嚴長老歸寶積
黃蘆寶種寺創自鏡禪師佛殿巳百歲僧房今六枝洞
房山出牖笠澤水通池他日吾將到來題壁上詩
除夜雜咏
歲除當此夜&KR0904;掃事匆匆井上皆封草門前盡畫弓祠
堂神影挂客座佛筵崇撒豆祈兒疾存炊忌釡空辟瘟
燒木煖承俗燎柴紅啓篋新衣振除庭舊室攻買餳迎
竈帝酌水祀牀公春帖題鄉究年書誦學童插籩皆拍
葉戲火有棃筒殘歷收年盡深缸洗臘終市闤驕(闕)
隣里饋糕通未識他州節於斯異與同
元巳見過
黍作城南酒主人盤飱雖少意慇懃中年流落堪垂淚
荒里經過每借春久伏海鄉諸念息一逢朝士偶聞新
興懷及此能無感當念休嫌歎息頻
見白髮
料應白髮有來時三十登頭似未宜愁巳生根從汝摘
老先呈態要人知莫勞曉日梳千下終見秋霜起一絲
若道只因詩故白隣翁元不會吟詩
果前堂南歸
雲水飄然一老僧頭顱種種貎稜稜人間正果脩將滿
海内名山遇即登向外見來終不實從前學得是無能
此歸莫向舟中結且卧隨身七尺藤
東昌贈朝用同年
雪晴相訪滿階泥流水淙淙總入溪名黍同年雖幸甚
會從開牓巳難齊杯盤簡儉情偏厚器局深沈語益低
一夜東昌城下泊歸心非緩為君羈
寄賀故人新受河間學職
别君無幾聞君選知在河間作教官花遶郡城皆芡藕
味多鄉物是魚鰻在京故舊通書易按部台司責禮難
請得俸糧休别用多抄經籍老來看
新治小軒成
費將心力治齋居細竹移來葉尚疎雪白蠣光鋪槅眼
鴉青布色染簾裾規模别出經營外景物新呈晦沒餘
髹壁正妨童穉汚粉牆還待友朋書今宵纔是題詩起
此席方為讌客初前郭後村無曠地相過莫訝少寬舒
滴露菊
花露秋香滿紫苔芳根重見一枝開何當移取金莖去
雲表和將玉屑來
錦雲紅
僊娥雲錦織鴛機吹落花開秪欲飛畱在山家無客處
容教玉女剪春衣
賽西施
越國佳人天下竒此花尤更美丰姿當時若使吳王見
肯醉芙蓉太液池
白西施
膩粉脂容玉雪膚花神瑩白羡吳姬秋風素魄東籬下
不逐鴟夷泛五湖
醉楊妃
一枝無力倚娉婷曾記眞妃醉未醒不道沈香亭畔寵
秋風籬落易飄零
孩兒菊
軟玉肌膚膩粉姿啼㾗彷彿露香垂一枝低卧苔煙上
似向花房壓被時
勝黃金
中黃一氣禀坤宫苑北園南色更濃總使秋陽如烈火
肯隨朝露便消融
玉錢菊
不隨九府鑄青銅刻玉雕瓊巧用工憶共花鈿零落後
至今狼籍怨秋風
寒菊
金蘂熒煌翠葉圓移栽花屋最宜看一冬齋閣深深閉
畱待秋香到歲寒
黃牡丹
京洛豪華迹已陳姚家春色對何人于今寂寞東籬畔
又作黃花十度新
小金蓮
黃金小朵爛光輝曾近雕闌照繡衣幾度醉看花上月
絶勝宫燭夜深歸
白荔枝
娉得嬌如十八娘肥膚清潤雪生香阿環此日能相見
憶却金盤玉露漿
玉菡萏
分得瑤池種最竒半含香露尚開遲風清月白東籬畔
猶憶江邊欲墮時
紫丁香
番舶何人得種來紫尖香蘂果竒哉春風枝上相思恨
結到秋深尚未開
玉兔華
廣寒玉兔落隂精秀結秋風一種青却笑風霜憔悴死
虛勞搗藥濟長生
鴛鴦菊
韓朋魂魄舊風流結就花枝也並頭千載未消連理恨
尚畱殘蝶戀深秋
鶴翎白
何處仙胎脫縞衣傲霜枝上弄清輝可憐不得青田夢
幾度臨風秪欲飛
剪鵝翎
鶂鶂霜毫蛻滿池天工碎剪上花枝折來插在烏紗畔
絶勝春蛾點鬢絲
麝香黃
誰向西風剖麝香餘芳濃染露華黃秋光老圃無人識
石竹叢叢蔓草荒
鶯羽黃
流鶯春夢落東籬金縷衣裳憶舊時五柳門前飛不去
羽毛零露作花枝
疊雪羅
宫衣朝賜雪生香團扇春風日正長此際看花還舊色
重陽錯認是端陽
僧鞋菊
鳬舄當年巧製裁曾隨老衲步雲臺逃禪誤落東籬下
化作霜花九月開
銷金菊
誰抹泥金上綘綃要將花蘂鬭春嬌党家帳裏清歌歇
一點餘香尚未消
金鈴菊
黃宫小朵綴金鈴風動花枝似有聲曾憶綘羅幃幄底
飛來山鳥亦相驚
玉連環
雕瓊刻玉鬭玲瓏竒巧分明出化工都作連環鈎結相
不教花片逐春風
蠟瓣紅
煜煜丹葩滴露濃蜜脾光暖惹遊蜂花神恐怕偷香去
故把芳心綘蠟封
紫霞杯
臨風翠袖立徘徊似捧流霞㶑灔杯却憶當年陶令宅
花前幾度玉山頽
百花菴主見訪
一春高卧只垂簾說着浮名病又添聞道百花菴可往
他時容我讀華嚴
石倉歴代詩選卷四百十九
