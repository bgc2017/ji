石倉歴代詩選卷四十九
明曹學佺編
中唐三
韋應物
擬古詩
辭君遠行邁飲此長恨端已謂道里遠如何中險艱流
水赴大壑孤雲還暮山無情尚有歸行子何獨難驅車
背鄉園朔風卷行迹嚴冬霜摧肌日入不遑息憂歡容
髮變寒暑人事易中心君詎知冰玉徒貞白
其二
峩峩高山巔浼浼青川流世人不自悟馳謝如驚飇百
金非所重厚意良難得旨酒親與朋芳年樂京國京城
繁華地軒蓋凌晨出垂楊十二衢隠映金張室漢宫南
北對飛觀齊白日游泳屬芳時平生自云畢
其三
嘉樹藹初綠蘼蕪吐幽芳君子不在賞寄之雲路長路
長信難越惜此芳時歇孤鳥去不還緘情向天末
其四
月滿秋夜長驚烏號北林天河横未落斗柄當西南寒
蛩悲洞房好鳥無遺音商飇一夕至獨宿懷重衾舊交
日千里相隔為浮沈人生豈草木寒暑移此心
其五
神州高爽地遐瞰靡不通寒月野無綠寥寥天宇空隂
陽不停馭貞脆各有終汾沮何鄙儉考槃甘退窮反志
解牽跼無為尚勞躬美人奮南國一笑開芙蓉清鏡理
容髮褰簾出深重豔曲呈皓齒舞羅不堪風慊慊情有
待贈芳為我容祇嗟青樓月流影君幃中
其六
春至林木變洞房夕含清单居誰能裁好鳥對我鳴良
人久燕趙新愛移平生别時雙鴛綺留此千恨情碧草
生舊跡綠琴歇芳聲思將魂夢歡反側寐不成擥衣迷
所次起望空前庭孤影中自惻不知雙涕零
雜體
春羅雙鴛鴦出自寒夜女心精煙霧色指歴千萬緒長
安貴豪家妖豔不可數裁此百日功惟將一朝舞舞罷
復裁新豈思勞者苦
又
同聲自相應體質不必齊誰知賈人鐸能使大樂諧鏗
鏘發官徵和樂變其哀人神既昭享鳳鳥亦下來豈非
至賤物一奏升天階物情苟有合寧問玉與泥
與友生野飲效陶體
携酒花林下前有千載墳于時不共酌奈此泉下人始
自玩芳物行當念徂春聊舒遠世轍坐望還山雲且遂
一歡笑焉知賤與貧
大梁亭會李四栖梧作
梁王昔愛才千古化不冺至今蓬池上遠集八方賓車
馬平明合城郭滿埃塵逢君一相許豈要平生親入仕
三十載如何獨未伸英聲久籍籍臺閣多故人置酒發
清弹相與樂佳辰孤亭得長望白日下廣津富貴良可
取朅來西入秦秋風旦夕起安得客梁陳
移疾會詩客元生與釋子法朗因貽諸祠曹
對此嘉樹林獨有戚戚顔抱瘵知曠職淹旬非樂閒釋
子來問訊詩人亦扣關道同意暫遣客散疾徐還園徑
自幽静玄蝉噪其間高窗瞰遠郊暮色起秋山英曹幸
休暇悢悢心所攀
晦日處士叔園林燕集
遽看蓂葉盡坐闕芳年賞頼此林下期清風滌煩想始
萌動新照佳禽發幽響嵐嶺對高齋春流灌蔬壤樽酒
遺形跡道言屢開奬幸蒙終夕歡聊用税歸鞅
西郊燕集
濟濟衆君子高宴及時光羣山靄遐矚綠野布熙陽列
坐遵曲岸披襟襲蘭芳野庖薦嘉魚激澗泛羽觴衆鳥
鳴茂林綠草延高岡盛時易徂謝清思坐飃颺眷言同
心友兹遊安可忘
郡齋雨中與諸文士燕集
兵衛森畫戟宴寢凝清香海上風雨至逍遙池閣凉煩
痾近消散嘉賓復滿堂自慙居處崇未覩斯民康理會
是非遣性逹形跡忘俯飲一杯酒仰聆金玉章神歡體
自輕意欲凌風翔
城中卧疾知閻薛二子屢從邑令飲因以贈之
車馬日蕭蕭胡不枉我廬方來從令飲卧病獨何如秋
風起漢臯開戶望平蕪即此恡音素焉知中密疎渴者
不思火寒者不求水人生羈寓時去就當如此猶希心
異迹眷眷存終始
同德精舍養疾寄河南兵曹東廳掾
逍遥東城隅雙樹忽葱蒨廣庭流華月高閣凝餘霰杜
門非養素抱疾阻良讌孰謂非他人思君歲云變官曹
亮先沗陳躅慙俊彦豈知晨與夜相代不相見緘書問
所如酬藻當芬絢
寄子西
夏景已難度懷賢思方續喬樹落疎隂微風散煩燠傷
離枉芳札歡遂見心曲藍上舍己成田家雨新足託隣
素多歡殘秩猶見束日夕上高齋但望東原綠
閒居贈友
補吏多下遷罷歸聊自度園廬既蕪没煙景空澹泊閒
居養疴瘵守素甘葵藿顔鬢日衰耗冠帶亦寥落青苔
已生路綠筠始分籜夕氣下遥隂微風動疎薄草玄良
見誚杜門無請託非君好事者誰來顧寂寞
九日灃上作寄崔主簿倬二季端繫
凄凄感時節望望臨灃涘翠嶺澄明華秋高天遥滓川
寒流逾迅霜交物初委林葉索已空晨禽迎飇起時菊
乃盈泛濁醪自為美良遊雖可娱殷念在之子人生不
自省營欲無終已孰能同一酌陶然冥斯理
西郊養疾聞暢校書有新什見贈久佇不至先
寄此詩
養病愜清夏郊園敷卉木窗夕含澗凉雨餘愛筠綠披
懷始高詠對琴轉幽獨仰子遊羣英吐詞如蘭馥還聞
枉嘉藻停望延昏旭惟見草青青閉門灃水曲
善福精舍示諸生
湛湛嘉樹隂清露夜景沈悄然羣物寂高閣似隂岑方
以玄默處豈為名跡侵法妙不知歸獨此抱冲襟齋舍
無餘物陶器與单衾諸生時列坐共愛風滿林
寄柳州韓司戶郎中
逹識與昧機智殊跡同静於焉得携手屢賞清夜景瀟
灑陪高詠從容羡華省一逐風波遷南登桂陽嶺舊里
門空掩歡遊事皆屏悵望城闕遥幽居時序永春風吹
百卉和煦變閭井獨悶終日眠篇書不復省惟當望雨
露霑注荒遐境
寄大梁諸友
分竹守南譙弭節過梁池雄都衆君子出餞擁河湄燕
謔始云洽方舟已解維一為風水便但見山川馳昨日
次睢陽今夕宿苻離雲樹愴重疉煙波念還期相敦在
勤事海内方勞師
郡中對雨贈元錫兼簡楊凌
宿雨冐空山空城響秋葉沈沈暮色至凄凄凉氣入蕭
條林表散的皪荷上集夜霧著衣重新苔侵履濕遇兹
端憂日頼與嘉賓接
元日寄諸弟兼呈崔都水
一從守兹郡兩鬢生素髮新正加我年故歲去超忽淮
濱異時候了似仲秋月川谷風景溫城池草木發高齋
屬多暇惆悵臨芳物日月昧還期念君何時歇
寄皎然上人
吳興老釋子野雪蓋精廬詩名徒自振道心長晏如想
兹棲禪夜見月東峰初鳴鐘驚巖壑焚香滿空虚叨慕
端成舊未識豈為疏願以碧雲思方君怨别餘茂苑文
華地流水古僧居何當一游咏倚閣吟躊躇
送李十四山東遊
聖朝有遺逸披膽謁至尊豈是貿榮寵誓將救元元權
豪非所便書奏寢禁門高歌長安酒忠憤不可吞歘來
客河洛日與静者論濟世翻小事丹砂駐精魂東遊無
復繫梁楚多大藩高論動侯伯疎懷脱塵喧送君都門
野飲我林中樽立馬望東道白雲滿梁園踟蹰欲何贈
空是平生言
送令孤岫宰恩陽
大雪天地閉羣山夜來晴居家猶苦寒子有千里行行
行安得辭荷此蒲璧榮賢豪争追攀飲餞出西京樽酒
豈不歡暮春自有程離人起視日僕御促前征逶遲歲
已窮當造巴子城和風被草木江水日夜清從來知善
政離别慰友生
送洛陽韓丞東遊
仙鳥何飄颻綠衣翠為襟顧我差池羽交交懷好音徘
徊洛陽中游戲清川潯神交不在結歡愛自中心駕言
忽徂征雲路邈且深朝遊尚同啄夕息當異林出餞宿
東郊列筵屬城隂舉酒欲為樂憂懷方沈沈
送丘員外還山
長棲白雲表暫訪高齋宿還辭郡邑誼歸泛松江淥結
茅隠蒼嶺伐薪響深谷同是山中人不知往來躅靈芝
非庭草遼鶴委池鶩終當署里門一表高陽族
送豆盧策秀才
歲交冰未泮地卑海氣昏子有京師遊始發吳閶門新
黃含遠林微綠生陳根詩人感時節行道當憂煩古來
濩落者俱不事田園文如金石韻豈乏知音言方辭郡
齋榻為酌離亭樽無焉倦羈旅一去高飛翻
答李博士
休沐去人遠高齋出林杪晴山多碧峰顥氣凝秋曉端
居喜良友枉使千里路緘書當夏時開緘時已度簷雛
已颻颺荷露方蕭颯夢遠竹窗幽行稀蘭徑合舊居共
南北往來只如昨問君今為誰日夕度清洛
清都觀答幼遐
逍遥仙家子日夕朝玉皇興高清露没渴飲瓊華漿解
組一來欵披衣拂天香粲然顧我笑綠簡發新章泠泠
如玉音馥馥若蘭芳浩意坐盈此月華殊未央却念喧
譁日何由得清凉疎松抗高殿密竹蔭長廊榮名等糞
土携手隨風翔
答暢校書
偶然棄官去投跡在田中日出照茅屋園林養愚蒙雖
云無一資樽酌會不空且歡百榖成仰歎造化功出入
與民伍作事靡不同時伐南澗竹夜還灃水東貧蹇自
成退豈為高人蹤覽君金玉篇彩色發我容日日欲為
報方春已徂冬
答楊奉禮
多病守山郡自得接嘉賓不見三四日曠若十餘旬臨
觴獨無味對榻已生塵一詠舟中作灑雪忽驚心煙波
見棲旅景物具昭陳秋塘惟落葉野寺不逢人白事廷
吏簡閒居文墨親高天池閣静寒菊霜露頻應當整孤
棹歸來展殷勤
答董陽
省札陳往事愴憶數年中一身朝北闕家累守田農望
山亦臨水暇日每來同性情一疎散園林多清風忽復
隔淮海夢想在灃東病來經時節起見秋塘空城郭連
榛嶺鳥雀噪溝叢坐使驚霜鬢撩亂已如蓬
答河南李士巽題香山寺
洛都遊宦日少年携手行投杯起芳席總㘘振華纓關
塞有佳氣巖開伊水清攀林憩佛寺登高望都城蹉跎
二十載世務各所營兹賞長在夢故人安得并前歲守
九江恩召赴咸京因塗再登歴山河屬晴明寂寞僧侣
少蒼茫林木成墻宇或崩剝不見舊題名舊遊况存殁
獨此淚交横
逢楊開府
少事武皇帝無頼恃恩私身作里中横家藏亡命兒朝
持樗蒲局暮竊東隣姬司隸不敢捕立在白玉墀驪山
風雪夜長楊校獵時一字都不識飲酒試頑癡武皇升
仙去憔悴被人欺讀書事已晩把筆欲題詩兩府始收
跡南宫謬見推非才果不容出守撫&KR1137;嫠忽逢楊開府
論舊涕俱垂坐客何由識惟有故人知
夏夜憶盧嵩
靄靄高館暮開軒滌煩襟不知湘雨來瀟灑在幽林炎
月得凉夜芳樽誰與斟故人南北居累月間徽音人生
無閒日歡會當在今反側候天旦層城苦沈沈
池上懷王卿
山居捐世事佳雨散園芳入門靄已綠水禽鳴春塘重
雲始成夕忽霽尚殘陽輕舟因風泛郡閣望蒼蒼私燕
阻外好臨歡一停觴兹遊無時盡旭日願相將
乘月過西郊渡
遠山含紫氛春野靄云暮值此歸時月流連西澗渡謬
當文墨會得與羣英遇賞逐亂流翻心將清景悟行車
儼未轉芳草空盈步已舉候亭火猶愛村原樹還當守
故扃恨恨乖情素
授衣還田里
公門懸甲令澣濯遂其私晨起懷愴惻野田寒露時氣
收天地廣風凄草木衰山明始重疉川淺更逶迤煙火
生閭里禾黍積東菑終然可樂業時節一來斯
自蒲塘驛廻駕經歴山水
館宿風雨滯始晴行蓋轉潯陽山水多草木俱紛衍﨑
嶇緣碧澗蒼翠踐苔蘚高樹夾潺湲崩石横隂巘野杏
依寒坼餘雪冐嵐淺性愜形豈勞境殊路遺緬憶昔終
南下佳遊亦屢展時禽下流暮紛思何由遣
山行積雨歸塗始霽
攬轡窮登降隂雨遘二旬但見白雲合不覩巖中春急
澗豈易揭峻塗良難遵深林猿聲冷沮洳虎跡新始霽
升陽景山水閱清晨雜花積如霧百卉凄已陳鳴騶屢
驤首歸路自欣欣
出還
昔出喜還家今還獨傷意入室掩無光銜哀寫虚位悽
悽動幽幔寂寂驚寒吹幼女復何知時來庭下戲咨嗟
日復老錯莫身如寄家人勸我餐對桉空垂淚
端居感懷
沈沈積素抱婉婉屬之子永日獨無言忽驚振衣起方
如在幃室復悟永終已穉子傷恩絶盛時若流水暄凉
同寡趣朗晦俱無理寂性常喻人滯情今在已空房欲
云暮巢燕亦來止夏木遽成隂綠苔誰復履感至竟何
方幽獨長如此
登西南岡卜居遇雨尋竹浪至灃壖縈帶數里
清流茂樹雲物可賞
登高創危構林表見川流微雨颯已至蕭條川氣秋下
尋密竹盡忽見沙際遊紆直水分野緜延稼盈疇寒花
明廢墟樵牧笑榛丘雲水成隂澹竹樹更清幽適自戀
佳賞復兹永日留
龍門遊眺
鑿山導伊流中斷若天闢都門遥相望佳氣生朝夕素
懷出塵意適有携手客精舍繞層阿千龕隣峭壁緣雲
路猶緬憩澗鐘已寂花樹發煙華淙流散石脉長嘯招
遠風臨潭漱金碧日落望都城人間何役役
觀田家
微雨衆卉新一雷驚蟄始田家幾日閒耕種從此起丁
壮俱在野場圃亦就理歸來景常晏飲犢面澗水饑劬
不自苦膏澤且為喜倉廪無宿儲徭役猶未已方慙不
耕者祿食出閭里
遊靈巖寺
始入松路永獨欣山寺幽不知臨絶檻乃見西江流吳
岫分煙景楚甸散林丘方悟關塞渺重軫故園愁聞鐘
戒歸騎憩澗惜良遊地疎泉谷狹春深草木稠兹焉賞
未極清景期杪秋
東郊
吏舍跼終年出郊曠淸曙楊柳散和風青山澹吾慮依
叢適自憩緣澗還復去微雨靄芳原春鳩鳴何處樂幽
心屢止遵事跡猶遽終罷斯結廬慕陶真可庶
藍嶺精舍
石壁精舍高排雲聊直上佳遊愜始願忘險得前賞崕
傾景方晦谷轉川如掌綠林含蕭條飛閣起弘敞道人
上方至深夜還獨往日落羣山隂天秋百泉響所嗟累
已成安得長偃仰
任洛陽丞請告
方鑿不受圓直木不為輪揆才各有用反性生苦辛折
腰非吾事飲水非吾貧休告卧空館養病絶囂塵遊魚
自成族野鳥亦有羣家園杜陵下千歲心氛氲天晴嵩
山高雪後河洛春喬木猶未芳百草日已新著書復何
為當去東臯耘
縣齋
仲春時景好草木漸舒榮公門且無事微雨園林清泱
泱水泉動欣欣衆鳥鳴閒齋始延曯東作興庶甿即事
翫文墨抱冲披道經於焉日澹泊徒使芳樽盈
郡内閒居
棲息絶塵侣孱鈍得自怡腰懸竹使符心與廬山緇永
日一酣寢起坐兀無思長廊獨看雨衆藥發幽姿今夕
已云罷明晨復如斯何事能為累寵辱豈要辭
幽居
貴賤雖異等出門皆有營獨無外物牽遂此幽居情微
雨夜來過不知春草生青山忽已曙鳥雀繞舍鳴時與
道人偶或隨樵者行自當安蹇劣誰謂薄世榮
種藥
好讀神農書多識藥草名持縑購山客移蒔羅衆英不
改幽澗色宛如此地生汲井既蒙澤插援亦扶傾隂穎
夕房斂陽條夏花明悦玩從兹始日夕繞庭行州民自
寡訟養閒非政成
相逢行
二十登漢朝英聲邁今古適從東方來又欲謁明主猶
酣新豐酒尚帶灞陵雨邂逅兩相逢别來問寒暑寧知
白日晩暫向花間語忽聞長樂鐘走馬東西去
淮上喜會梁州故人
江淮曾為客相逢每醉還浮雲一别後流水十年間歡
笑情如舊蕭疎鬢已班何因北歸去淮上對秋山
夜偶詩客操公作
塵襟一瀟灑清夜得禅公遠自鶴林寺了知人世空驚
禽翻暗葉流水注幽叢多謝非玄度聊將詩興同
與韓庫部會王祠曹宅作
閒門隂堤柳秋渠含夕清微風送荷氣坐客散塵纓守
默共無恡抱冲俱寡營良時頗高會琴酌共開情
南塘泛舟會元六昆季
端居倦時燠輕舟泛廻塘微風飄襟散横吹繞林長雲
澹水容夕雨微荷氣凉一寫悁勤意寧用訴華觴
聽嘉陵江水聲寄深上人
鑿崕泄奔湍稱古神禹跡夜喧山門店獨宿不安席水
性自云静石中本無聲如何兩相激雷轉空山驚
贈李儋
絲桐本異質音響合自然吾觀造化意二物相因緣誤
觸龍鳳嘯静聞寒夜泉心神自安宅煩慮頓可捐何因
知久要絲白漆亦堅
初發楊子寄元大校書
悽悽去親愛泛泛入煙霧歸棹洛陽人殘鐘廣陵樹今
朝此為别何處還相遇世事波上舟沿洄安得住
淮上即事寄廣陵親故
前舟已渺渺欲渡誰相待秋山起暮鐘楚雨連滄海風
波離思滿宿昔容鬢改獨鳥下東南廣陵何處在
對雨寄韓庫部協
風至池館凉靄然和曉霧蕭條集新荷氛氲散高樹閒
居興方淡默想心已屢暫出仍濕衣况君東城住
對雪贈徐秀才
靡靡寒欲收靄靄隂還結晨起望南端千林散春雪妍
光屬瑶階亂緒凌新節無為掩扉卧獨守袁生轍
獨遊西齋寄崔主簿
同心忽已别昨事方成昔幽徑還獨尋綠苔見行跡秋
齋正蕭散煙水易昏夕憂來結幾重非君那可釋
寺居獨夜寄崔主簿
幽人寂不寐木葉紛紛落寒雨暗深更流螢度高閣坐
使青燈曉還傷夏衣薄寧知歲方晏離居更蕭索
春日郊居寄萬年吉少府中孚三原少府偉夏
侯校書審
谷鳥時一囀田園春雨餘光風動林早高窗照日初獨
飲澗中水吟詠老氏書城闕應多事誰憶此間居
秋夜南宫寄灃上弟及諸生
暝色起煙閣沈抱積離憂况兹風雨夜蕭條梧葉秋空
宇感凉至頽顔驚歲周日夕遊闕下山水憶同遊
新秋夜寄諸弟
兩地俱秋夕相望共星河高梧一葉下空齋歸思多方
用憂人瘼况自抱微疴無將别來近顔鬢已蹉跎
郊園聞蟬寄諸弟
去歲郊園别聞蝉在蘭省今歲卧南譙蟬鳴歸路永夕
響依山郭餘悲散秋景緘書報此時此衷方耿耿
社日寄崔都水及諸弟羣屬
山郡多暇日社時放吏歸坐閣獨成悶行塘閱清輝春
風動高柳芳園掩夕扉遥思里中會心緒悵微微
寄楊協律
吏散門閣掩鳥鳴山郡中遠念長江别俯覺座隅空舟
泊南池雨簟卷北樓風併罷芳樽燕為愴昨時同
郡齋贈王卿
無術謬稱簡素餐空自嗟秋齋雨成滯山藥寒始華濩
落人皆笑幽獨歲逾奢惟君出塵意賞愛似山家
寄全椒山中道士
今朝郡齋冷忽念山中客澗底束荆薪歸來煮白石欲
持一瓢酒遠慰風雨夕落葉滿空山何處尋行跡
示全真元常
余辭郡符去爾為外事牽寧知風雪夜復此對牀眠始
話南池飲更詠西樓篇無將一會易歲月坐推遷
簡盧陟
可憐白雪曲未遇知音人恓惶戎旅下蹉跎淮海濱澗
樹含朝雨山鳥哢餘春我有一瓢酒可以慰風塵
西郊即事示盧陟
寢扉臨碧澗晨起澹忘情空林細雨至圓文徧水生永
日無餘事山中伐木聲知子塵喧久暫可散煩襟
登郡寄京師諸季淮南子弟
始罷永陽守復卧潯陽樓懸檻飄寒雨危堞侵江流迨
兹聞雁夜重憶别離秋徒有盈樽酒鎮此百端憂
送顔司議使蜀訪圖書
軺駕一封急蜀門千嶺曛詎分江轉字但見路緣雲山
館夜聽雨秋猿獨呌羣無為久留滯聖主待遺文
送蘇評事
季弟仕譙都元兄坐蘭省言訪始欣欣念離當耿耿嵯
峨夏雲起迢逓山川永登高望去塵紛思終難整
送元錫楊凌
荒林翳山郭積水成秋晦端居意自違况别親與愛歡
筵慊未足離燈悄已對還當掩郡閣佇君方此會
重送丘二十二還臨平山居
歲中始再覯方來又解携纔留野艇語已憶故山棲幽
澗人夜汲深林鳥長啼還持郡齋酒慰子霜露凄
詶盧嵩秋夜見寄五韻
喬木生夜凉月華滿前墀去君咫尺地勞君千里思素
秉栖遁志况貽招隐詩坐見林木榮願赴滄洲期何能
待歲晏携手當此時
長安遇馮著
客從東方來衣上灞陵雨問客何為者采山因買斧冥
冥花正開颺颺燕新乳昨别今已春鬢絲生幾縷
將發楚州經寳應縣訪李二忽於州館相遇月
夜書事因簡李寳應
孤舟欲夜發祇為訪情人此地忽相遇留連意更新停
杯嗟别久對月言家貧一問臨卭令如何待上賓
春中憶元二
雨歇萬井春柔條已含綠徘徊洛陽陌惆悵杜陵曲游
絲高正下啼鳥斷還續有酒今不同思君瑩如玉
曉至園中憶諸弟崔都水
山郭恒悄悄林月亦娟娟景清神已澄事簡慮絶牽秋
塘徧衰草曉露洗紅蓮不見心所愛兹賞豈為妍
始夏南園思舊里
夏首雲物變雨餘草木繁池荷初帖水林花已掃園縈
叢蝶尚亂依閣鳥猶喧對此殘芳月憶在漢陵原
夕次盱眙縣
落帆逗淮鎮停舫臨孤驛浩浩風起波冥冥日沈夕人
歸山郭暗雁下蘆洲白獨夜憶秦關聽鐘未眠客
對芳樹
迢迢芳園樹列映清池曲對此傷人心還如故時綠風
條灑餘靄露葉承新旭佳人不再攀下有往來躅
閒齋對雨
幽獨自盈抱隂澹亦連朝空齋對高樹疎雨共蕭條巢
燕翻泥濕蕙花依砌消端居念往事倏忽苦驚飇
林園晩霽
雨歇見青山落日照園林山多煙鳥亂林清風景翻提
携惟子弟蕭散在琴言同遊不同意耿耿獨傷魂
秋夜二首
庭樹轉蕭蕭隂蟲還戚戚獨向高齋眠夜聞寒雨滴微
風時動牖殘燈尙留壁惆悵平生懷偏來委今夕
霜露已凄漫星漢復昭回朔風中夜起驚鴻千里來蕭
條凉葉下寂寞清砧哀歲晏仰空宇心事若寒灰
感夢
歲月轉蕪漫形影長寂寥髣髴覯微夢感歎起中宵緜
思沈流月驚魂颯廻飇誰念兹夕永坐令顔鬢凋
樓中月夜
端令倚懸檻長望抱沈憂寧知故園月今夕在兹樓衰
蓮送餘馥華露湛新秋坐見蒼林變清輝愴已休
府舍月遊
官舍耿深夜佳月喜同遊横河俱半落汎露忽驚秋散
彩疎羣樹分規澄素流心期與浩景蒼蒼殊未收
再遊西郊渡
水曲一追遊遊人重懷戀嬋娟昨夜月還向波中見驚
禽棲不定流芳寒未徧携手更何時佇看花似霰
春遊南京
川明氣已變巖寒雲尚擁南亭草心綠春塘泉脉動景
煦聽禽響雨餘看柳重逍遥池塘句益愧專城寵
遊溪
野水煙鶴唳楚天雲雨空翫舟清景晩垂釣綠蒲中落
花飄旅衣歸流澹清風緣源不可極遠樹但青葱
遊開元精舍
夏衣始輕體遊步愛僧居果園新雨後香臺照日初綠
隂生晝静孤花表春餘符竹方為累形跡一來疎
同韓郎中閒庭南望秋景
朝下抱餘素地高心本閒如何趨府客罷秩見秋山疎
樹共寒意遊禽同暮還因君悟清景西望一開顔
行寬禪師院
北望極長廊斜扉映叢竹亭午一來尋院幽僧亦獨惟
聞山鳥啼愛此林下宿
澄秀上座
繚繞西南隅鳥聲轉幽静秀公今不在獨禮高僧影林
下器未收何人適煮茗
曇智禪師院
高年不復出門徑衆草生時夏方新雨果藥發餘榮疎
澹下林景流暮幽禽情身名兩俱遣獨此野寺行
起度律師同居東齋院
釋子喜相偶幽林俱避喧安居同僧夏清夜諷道言對
閣景恒晏步庭隂始繁逍遥無一事松風入南軒
遊南齋
池上鳴佳禽僧院日幽寂高林晩露清紅藥無人摘春
水不生煙荒岡雲翳石不應朝夕遊良為蹉跎客
夏景園廬
草木晝隂静北窗凉風多閒居逾時節夏雲已嵯峨搴
葉愛繁綠緣澗弄驚波豈為論夙志對此青山阿
題鄭弘憲侍御遺愛草堂
居士近依僧青山結茅屋疎松映嵐晩春池含苔綠繁
華冒陽嶺新禽響幽谷長嘯攀喬林慕兹高世躅
題鄭拾遺草堂
借地結茅棟横竹挂朝衣秋園雨中綠幽居塵事違隂
井夕蟲亂高林霜果稀子有白雲意構此想巖扉
夜直省中
河漢有秋意南宫生早凉玉漏殊杳杳雲闕更蒼蒼華
燈發新燄輕煙浮夕香顧迹知為沗束帶愧周行
燕居即事
蕭條竹林院風雨叢蘭折幽鳥林上啼青苔人跡絶燕
居日已永夏木紛成結几閣積羣書時來北忩閱
郡中西齋
似與塵境絶蕭條齋舍秋寒花獨經雨山禽時到州清
觴養真氣玉書示道流豈將符守戀幸以棲心幽
秋夜
暗忩凉葉動秋天寝席单憂人半夜起明月在林端一
與清景遇每憶平生歡如何方惻愴披衣露更寒
雪中
空堂歲已晏密室獨安眠壓條夜偏積覆閣曉逾妍連
山暗古郡驚風散一川此時騎馬出忽憶京華年
郡齋移杉
櫂榦方數尺幽姿已蒼然結根西山寺來植郡齋前新
含野露氣稍静高忩眠雖為賞心遇豈有巖中緣
花徑
山花夾逕幽古甃生苔澀胡牀理事餘玉琴承露濕朝
與詩人賞夜携禪客入自是塵外蹤無令吏趨急
慈恩寺南池秋荷詠
對殿含凉氣裁規覆清沼衰紅受露多餘馥依人少蕭
蕭遠塵跡颯颯凌秋曉節謝客來稀廻塘方獨遶
題石橋
遠學臨海嶠横此莓苔石郡齋三四峯如有靈仙跡方
愁暮雲滑始照寒池碧自與幽人期逍遥竟朝夕
山耕叟
蕭蕭垂白髮默默詎知情獨放寒林燒多尋虎跡行暮
歸何處宿來此空山耕
上方僧
見月出東山上方高處禪空林無宿火獨夜汲寒泉不
下藍溪寺今年三十年
贈孫微時赴雲中
黃驄少年舞雙戟目視傍人皆辟易百戰曾誇隴上兒
一身復作雲中客寒風動地氣蒼茫横笛先悲出塞長
敲石軍中傳夜火斧冰河畔汲朝漿前鋒直指隂山外
虜騎紛紛遇應碎匃奴破盡看君歸金印論功如斗大
横塘行
妾家住横塘夫婿郗家郎玉盤的歴矢白魚湘簟玲瓏
透象牀象牀可寢魚可食不知郎意何南北岸上種蓮
豈得生池中種槿豈得成丈夫一去花落樹妾獨長夜
心未平
古劍行
千年土中兩刃鐵土蝕不入金星滅沈沈青脊鱗甲滿
蛟龍無足蛇尾斷忽欲動中有靈豪士得之敵國寳仇
家舉意半夜鳴小兒女子不可近龍蛟變化此中隠夏
雲奔走雷闐闐恐成霹靂飛上天
聽鶯曲
東方欲曙花冥冥啼鶯相喚亦可聽乍往乍來時遠近
纔聞南陌又東城忽似上林翻下苑緜緜蠻蠻如有情
欲囀不囀意自嬌羌兒弄笛曲未調前聲後聲不相及
秦女學筝指猶澀須臾風暖朝日暾流音變作百鳥喧
誰家懶婦驚殘夢何處愁人憶故園伯勞飛過聲跼促
戴勝下時桑田綠不及流鶯日日啼花間能使萬家春
意閒有時斷續聽不了飛去花枝猶裊裊還栖碧樹鏁
千門春漏方殘一聲曉
送褚校書歸舊山歌
握珠不反泉匣玉不歸山明皇重士亦如此忽怪褚生
何得還方稱羽獵賦未拜蘭臺職漢篋亡書巳暗傳嵩
丘遺簡還能識朝朝待詔青鎖闈中有萬年之樹蓬萊
池世人仰望棲此地生獨徘徊意何為故山可往薇可
采一自人間星歲改藏書壁中苔半侵洗藥泉中月還
在春風飲餞灞陵原莫厭歸來朝市喧不見東方朔避
世從容金馬門
揚州偶會前洛陽盧耿主簿
楚塞故人稀相逢本不期猶存袖裏字忽怪鬢中絲客
舍盈樽酒江行滿篋詩更能連騎出還似洛橋時
月夜徐十一草堂
空齋無一事岸幘故人期暫輟觀書夜還題玩月詩遠
鐘高枕後清露卷簾時暗覺新秋近殘河欲曙遲
假中對雨呈縣中僚友
却足甘為笑閒居夢杜陵殘鶯知夏淺社雨報年登流
麥非關㤀收書獨不能自然憂曠職緘此謝良朋
贈蕭河南
厭劇辭京縣褒賢待詔書酇侯方繼業潘令且閒居霽
後三川冷秋深萬木疎對琴無一事新興復何如
趨府候曉呈兩縣僚友
趨府不遑安中宵出戶看遥天星尚皎近壁燭仍殘立
馬頻驚曙垂簾却避寒可憐同事客因悟下流難
早春對雪寄前殿中元侍御
掃雪開幽徑端居望故人猶殘臘月酒更值早梅春幾
日東城陌何時曲水濱聞閒且共賞莫待繡衣新
對雨贈李主簿高秀才
&KR0146;迤曙雲薄散漫東風來青山滿春野微雨&KR0904;輕埃吏
局勞佳士賓筵得上才終朝狎文墨高興共徘徊
冬夜宿司空野店因寄酬贈
南北與山隣蓬庵庇一身繁霜疑有雪荒草似無人遂
性在耕稼所交惟賤貧何緣張掾傲每重德璋親
贈崔員外
一别十年事相逢淮海濱還思洛陽日更話府中人且
對清觴滿寧知白髮新匆匆何處去車馬冒風塵
送宣城路錄事
江上宣城郡孤舟遠到時雲林謝家宅山木敬亭祠綱
紀多閒日觀遊得賦詩都門且盡醉此别數年期
送李二歸楚州
情人南楚别復詠在原詩忽此嗟岐路還令泣素絲風
波朝夕遠音信往來遲好去扁舟客青雲何處期
送元倉曹歸廣陵
官閒得去住告別戀音徽舊國應無業他鄉到是歸楚
山明月滿淮甸夜鐘微何處孤舟廹遥遥心曲違
送唐明府赴溧水
三為百里宰已過十餘年祇歎官如舊旋聞邑屢遷魚
鹽濱海利薑蔗傍湖田到此安甿俗琴堂思晏然
賦得鼎門送盧耿赴任
名因定鼎地門對鑿龍山水北樓臺近城南車馬還稍
開芳野静欲掩暮鐘閒去此無嗟屈前賢尚抱關
賦得暮雨送李胄
楚江微雨裏建業暮鐘時漠漠帆來重冥冥鳥去遲海
門深不見浦樹遠含滋相送情無限沾襟比散絲
送榆次林明府
無嗟千里遠亦是宰王畿策馬雨中去逢人關外稀邑
傳榆石在路繞晉山微别思方蕭索新秋一葉飛
送别覃孝廉
思親自當去不第未蹉跎家住青山下門前芳草多秭
歸通遠徼巫峽注驚波州舉年年事還期復幾何
送開封盧少府
雄藩車馬地作尉有光輝滿席賓常待闐街燭夜歸關
河征旆遠煙樹夕陽微到處無留滯梁園花欲稀
送槐廣落第歸揚州
下第常稱屈少年心獨輕拜親歸海畔似舅得詩名晩
對青山别遥尋芳草行還期應不遠寒露濕蕪城
送汾城王主簿
少年初帶印汾上又經過芳草歸時徧情人故郡多禁
鐘春雨細宫樹野煙和相望東橋别微風起夕波
奉送從兄宰晉陵
東郊暮草歇千里夏雲生立馬愁將夕看山獨送行依
微吳苑樹迢逓晉陵城慰此斷行别邑人多頌聲
送五經趙隨登科授廣德尉
明經有清秩當在石渠中獨往宣城郡高齋謁謝公寒
原正蕪漫夕鳥自西東秋日不堪别淒淒多朔風
送姚孫還河中
上國旅遊罷故園生事微風塵滿路起行子何時歸留
思芳樹蔭惜别暮春暉幾日投關郡河山對掩扉
任洛陽丞答前長安田少府問
相逢且對酒相問欲何如數歲猶卑吏家人笑著書告
歸應未得榮宦又知疎日日生春草空令憶舊居
清明日憶諸弟
冷食方多病開襟一忻然終令思故郡煙火滿晴川杏
粥猶堪食榆羹已稍煎惟恨乖親燕坐度此芳年
陪元侍御春遊
何處醉春風長安西復東不因俱罷職豈得此時同貰
酒宣一平里尋芳下苑中往來楊柳陌猶避昔年驄
夜對流螢作
月暗竹亭幽螢光拂席流還思故園夜更度一年秋自
惬觀書興何慙秉燭遊府中徒冉冉明發好歸休
贈王侍御
心同野鶴與塵遠詩似冰壺見底清府縣同趨他日事
升沈不改故人情上陽秋晩蕭蕭雨洛水寒來夜夜聲
自歎猶為折腰吏可憐驄馬路傍行
自鞏洛舟行入黃河即事寄府縣僚友
落日蒼山路向東東南山豁大河通寒樹依微遠天外
夕陽明滅亂流中孤村幾歲臨伊水一雁初晴下朔風
為報洛橋遊宦旅扁舟不繫與心同
寓居灃上精舍寄于張二舍人
萬木叢雲出香閣西連碧澗竹林園高齋居宿遠山曙
微霰下庭寒雀喧道心澹泊對流水生事蕭疎空掩門
時憶故交那得見曉排閶闔奉明恩
寄答秘書王丞
相看頭白來城闕却憶漳溪舊往還今體詩中偏出格
常參官裏每同班街西借宅多臨水馬上逢人亦說山
芸閣水曹雖至冷與君常喜得身閒
寄李儋元錫
去年花裏逢君别今日花開又一年世事茫茫難自料
春愁闇闇獨成眠身多疾病思田里邑有流亡愧俸錢
聞通欲求相問訊西樓望月幾廻圓
送張八元秀才擢第往上都應制
决勝文場戰已酣行應辟命復才堪旅食不辭遊闕下
春衣未換報江南天邊宿鳥生歸思關外晴山滿夕嵐
立馬欲從何處别都門楊柳正毿毿
送常侍御却使西蕃
歸奏明君行萬里却銜天詔報蕃臣本是諸生守文墨
今將匹馬静煙塵旅宿關河逢暮雨春耕亭障識遺民
此去多應收故地寧辭沙塞往來頻
假中枉盧二十二書亦稱卧疾兼訝李二久不
訪問以詩答書因以戲李二
微官何事勞趨走服藥閒眠養不才花裏棋盤憎鳥汚
枕邊書卷訝風開故人問訊緣同病芳月相思阻一杯
應笑王戎成俗物遥持塵尾獨徘徊
送崔押衙之相州
禮樂儒家子英豪燕趙風驅雞嘗理邑走馬却從戎白
刃千夫闢黃金四海同嫖姚恩顧下諸將指麾中別路
憐芳草歸心伴塞鴻鄴城新騎滿魏帝舊臺空望闕應
懷戀遭時貴立功萬方如已静何處欲輸忠
西郊期滌武不至書示
山高鳴過雨澗樹落殘花非關春不待當由期自賒
寄璨師
林院生夜色西廊上紗燈時憶長松下獨坐一山僧
寄盧陟
柳葉徧寒塘曉霜凝高閣累日此留連別來成寂寞
宿永陽寄璨律師
遥知郡齋夜凍雪封松竹時有山僧來懸燈獨自宿
秋夜寄丘二十二員外
懷君屬秋夜散步詠凉天山空松子落幽人應未眠
聽江笛送陸侍御
遠聽江上笛臨觴一送君還愁獨宿夜更向郡齋聞
答李澣三首
孤客逢春暮緘情寄舊遊海隅人使遠書到洛陽秋
馬卿猶有壁漁父自無家想子今何處扁舟隠荻花
林中觀易罷溪上對鷗閒楚俗饒辭客何人最往還
答王卿送别
去馬嘶春草歸人立夕陽元知數日别要使兩情傷
懷琅琊深標二釋子
白雲埋大壑隂崕滴夜泉應居西石室月照山蒼然
閶門懷古
獨鳥下高樹遥知吳苑園凄凉千古事日暮倚閶門
登樓
兹樓日登眺流歲暗蹉跎生厭淮南守秋山紅樹多
善福寺閣
殘霞照高閣青山出遠林晴明一登望瀟&KR0904;此幽襟
晩登郡閣
悵然高閣望已掩東城關春風偏送柳夜景復沈山
詠聲
萬物自生聽太空恒寂寥還從静中起却向静中消
同褒子秋齋獨宿
山月皦如燭風霜時動竹夜半鳥驚栖忩問人獨宿
對殘燈
獨照碧忩久欲隨寒燼滅幽人將遽眠解帶翻成結
玩螢火
時節變衰草物色近新秋度月影纔斂繞竹光復流
夜間獨鳥啼
失侣度山覓投林舍北啼今將獨夜意偏知對影栖
聞雁
故園𦕈何處歸思方悠哉淮南秋雨夜高齋聞雁來
縣内閒居贈溫公
滿郭春風嵐已昏鵶栖吏散掩重門雖居世網常清净
夜對高僧無一言
登樓寄王卿
踏閣攀林恨不同楚雲滄海思無窮數家砧杵秋山下
一郡荆榛寒雨中
寒食寄京師諸弟
雨中禁火空齋冷江上流鶯獨坐聽把酒看花想諸弟
杜陵寒食草青青
賦得沙際路送從叔
獨樹沙邊人跡稀欲行愁遠暮鐘時野泉幾處侵應盡
不遇山僧知問誰
送王校書
同宿高齋換時節共看移石復栽杉送君江浦已惆悵
更上西樓望遠帆
答東林道士
紫閣西邊第幾峯茅齋夜雪虎行蹤遙看黛色知何處
欲出山門尋暮鐘
答鄭騎曹靑橘絶句
憐君卧病思新橘試摘猶酸亦未黃書後欲題三百顆
洞庭湏待滿林霜
休暇日訪王侍御不遇
九日驅馳一日閒尋君不遇又空還怪來詩思清人骨
門對寒流雪滿山
登寳意寺上方舊遊
翠嶺香臺出半天萬家煙樹滿晴川諸僧近住不相識
坐聽微鐘記往年
野次聽元昌奏横笛
立馬蓮塘吹横笛微風動柳生水波北人聽罷淚將落
南人曲中淚更多
九日
今朝把酒復惆悵憶在杜陵田舍時明年九日知何處
世難還家未有期
滁州西澗
獨憐幽草澗邊生上有黃鸝深樹鳴春潮帶雨晩來急
野渡無人舟自横
石倉歴代詩選卷四十九
