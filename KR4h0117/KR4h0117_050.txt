石倉歴代詩選卷五十
明曹學佺編
中唐四
韓翃(字君平南平人)
令狐員外宅宴寄中丞
寒色凝羅幕同人清夜期玉杯留醉處銀燭送歸時獨
坐隔千里空吟對雪詩
送李明府赴滑州
渭城寒食過送客歸遠道烏帽背斜暉青&KR0784;踏春草酒
醒孤燭夜衣冷千山早去事沈尚書應憐詞賦好
贈别崔司直赴江東兼簡常州獨孤使君
愛君青袍色芳草能相似官重法家流名高墨曹吏春
衣淮上宿美酒江邊醉楚酪沃雕胡湘羹糝香餌前朝
山水國舊日風流地蘇小逐青騘江家驅白鼻右軍尚
少年三領東方騎經歴古丹陽應知百城貴
送客之江寧
春流送客不應賒南入徐州見柳花朱雀橋邊看淮水
烏衣巷裏問王家千閭萬井無多事闢牖開襟向山翠
楚雲朝下石頭城江鷰雙飛瓦棺寺吳士風流甚可親
相逢嘉賞日應新從來此地夸羊酪自有蓴羹定却人
送山隂姚丞携妓之任兼寄山隂蘇少府
東風香草路南客心容與白晳吳王孫青娥柳家女都
門數騎出河口片帆舉夜簟眠橘洲春山傍楓嶼山隂
政簡甚從容到罷唯求物外蹤落日花邊剡溪水晴煙
竹裏會稽峰才子風流蘇伯玉同官曉暮應相逐加飱
共愛鱸魚肥醒酒仍憐甘蔗熟知君鍊思本清新季子
如今德有隣他日相尋始寧墅題詩早晩寄西人
和高平朱參軍思歸作
髯參軍髯參軍身為北州吏心寄東山雲坐見萋萋芳
草綠遥思往日晴江曲刺船頻向剡中回捧被曾過越
人宿花裏鶯啼白日高春樓把酒送車螯狂歌好愛陶
彭澤佳句惟稱謝法曹平生樂事多如此忍為浮名隔
千里一雁南飛動客心思歸何待秋風起
贈别成明府赴劍南
朝辭二室印晩為三蜀人遙知下車日正及己山春縣
道橘花裏驛流江水濱公門輒無事勝地能相親解衣
初醉綠芳夕應採蹲䲭薦佳客霽光遠映西川時閒望
碧雞飛古祠愛君樂事佳興發天外銅梁多夢思
送客還江東
還家不落春風後數日應沽越人酒池畔花深鬭鴨欄
橋邊雨洗藏花柳遥憐内舍着新衣復向鄰家醉落暉
把手閒歌香橘下空山一望鷓鴣飛
送李湜下第歸衛州便遊河北
莫嗟太常屈便入蘇門嘯道在應未遲勿作我身料輕
雲日下不成隂出對流芳攪别心萬雉城東春水闊千
人鄉北晩花深舊竹青青常繞宅到時疎曠應自適佳
期縱得上宫遊旅食還為北邙客路出司州勝景長西
山翠色帶清漳仙人磯近茱萸澗銅雀臺臨野馬岡屢
道主人多愛士何辭策蹇千餘里高譚魏國訪先生修
刺平原過内史一舉青雲在早秋恐君從此便淹留有
錢莫向河間用載筆湏來闕下遊
張山人草堂會王方士
嶼花晩山日長蕙帶麻襦食草堂一片水光飛入戶千
竿竹影亂登牆園梅熟家醖香新濕頭巾不復篸相看
醉倒卧藜牀
送修縣劉主簿楚
起家得事平原侯晩出都門辭舊遊草色連綿幾千里
青&KR0784;躞蹀路旁子花深近縣宿河陽竹映春舟渡淇水
鄴下淹留佳賞新羣公舊日心相親金盤曉鱠朱衣鮒
玉簟宵迎翠羽人王程書使前期促他日應知舉鞭速
寒水浮瓜五月時把君香袖長河曲
題玉山觀禅師蘭若
玉山宴坐移年月錫杖承恩諸丹闕先朝親與會龍華
紫禁鳴鐘白日斜宫女焚香把經卷天人就席禮袈裟
禅牀久卧虎溪水蘭若初聞鳳城裏不出囂塵見遠公
道成何必青蓮官朝持藥鉢千家近暮倚繩牀一室空
掖垣揮翰君稱美遠客陪遊問真理薄宦深知誤此心
回心願學雷居士
送萬巨
漢相見王陵揚州事張禹風帆木蘭栧水國蓮花府百
丈清江十月天寒城鼓角曉鐘前金鑪促膝諸曹吏玉
管繁聲美少年有時過向長千地遠對湖光近山翠好
逢南苑看人歸也向西池留客醉疎柳垂煙橘帶霜朝
遊石渚暮横塘紅牋色奪風流座白紵詞傾翰墨場夫
子前年入朝後高名籍籍時賢口共憐詩興轉清新繼
遠家聲在此身屈指待為青瑣客回頭莫羡白亭人
送巴州楊使君
白雲縣北千山口青歲欲開殘雪後前驅錦帶魚皮鞮
側佩金璋虎頭綬南鄭侯家醉落暉東關陌上着鞭歸
愁看野馬隨官騎笑取秦人帶客旗使者下車憂疾苦
家吏銷聲出公府萬里歌鐘相慶時巴童聲節渝兒舞
送王侍御赴江西兼寄李袁州
中朝理章服南國隨旌旆臘酒湘城隅春衣楚江外垂
簾白角簟下筯鱸魚鱠雄筆佐名公虚舟應時輩按俗
承流幾路濆平明山靄春江雲湓城詩贈魚司馬汝水
人逢王右軍綠蘋白芷遥相引孤興幽尋知不近井上
銅人行見無湖中石燕飛應盡禮門前直事星郎腰垂
青綬領宜陽花間五馬迎君日雨霽煙開玉女岡
留别孟都督
平蕪霽色寒城下美酒百壺争勸把連呼寳劍銳頭兒
少駐金羈大絡馬一飲留歡分有餘寸心懷思復何如
他時相憶如相問青瑣門前開素書
贈別王侍御赴上都
翩翩馬上郎執簡佩銀章西向洛陽歸鄠杜回頭結念
蓮花府朝辭芳草萬歲街暮宿春山一泉塢青青樹色
傍行衣乳燕流鶯相間飛遠過三峯臨八水幽尋佳賞
偏如此殘花片片細柳風落日疎鐘小槐雨相思掩泣
復何如公子門前人漸疎幸有心期當小暑葛衣紗帽
望回車
贈别太常李博士兼寄兩省舊遊
兩年戴武弁趨侍明光殿一朝簮惠文客事信陵君簡
異當朝執香非寓直薰差肩何記室携手李將軍玉鐙
初回酸棗館金鈿正舞石榴裙忽驚萬事隨流水不見
雙旌逐塞雲感舊撫心多寂寂與君相遇頭初白暫誇
五首軍中詩還憶萬年枝下客昨日留歡今送歸空披
秋水映斜暉閒吟佳句對孤鶴惆悵寒霜落葉稀
贈別華隂道士
紫府先生舊同學腰垂彤管貯靈藥恥論方士小還丹
好飲仙人太玄酪芙蓉山頂玉池西一室平臨萬仞溪
晝&KR0904;瑶臺五雲濕夜行金燭七星齊回身暫下青冥裏
方外相尋有知已賣鮓市中何許人釣魚座上誰家子
青青百草雲臺春煙駕霓衣白角巾露葉獨歸仙掌去
回風片雨謝時人
送崔秀才赴上元兼省叔父
寒塘斂暮雪臘鼓迎春早疋馬五城人重裘千里道淮
山輕露濕江樹狂風掃楚縣九醖醲楊州百花好練湖
東望接雲陽女市西游入建康行樂遠誇紅布旆風流
近賭紫香囊詩家行輩如君少極目苦心懷謝朓煙開
日上板橋南吳岫青青出林表
寄武陵李少府
小縣春山口公孫吏隠時楚歌催晩醉蠻語入新詩桂
水遥相憶花源暗有期郢門千里外莫訝尺書遲
送故人歸魯
魯客多歸興居人悵别情雨餘衫袖冷風急馬蹄輕秋
草靈光殿寒雲曲阜城知君親覲後少婦下機迎
送故人歸蜀
一騎西南遠翩翩入劍門客衣筒布潤山舍荔枝繁古
廟祠金馬春江帶白黿自應成旅逸愛客有王孫
酬程延秋夜即事見贈
長簟迎風早空城澹月華星河秋一雁砧杵夜千家節
候看應晩心期卧亦賒向來吟秀句不覺己鳴鴉
題龍興寺澹師房
雙林苦行人詩興轉相親竹裏經聲晩門前山色春捲
簾苔點净下筯藥苗新記取無生理歸來問此身
題蘇許公林亭
平津東閣在别是竹林期萬葉秋聲裏千家落照時門
隨深巷静窗過遠鐘遲客舍苔生處依依又賦詩
送元詵還江東
過江秋色在詩興與歸心客路隨楓岸人家掃橘林潮
聲當晝起山翠近南深幾日華陽洞寒光引獨尋
送趙評事赴洪州使幕
孤舟行近遠一路過湘東官屬張廷尉身隨杜幼公山
河映湘竹水驛帶青楓萬里思君處秋江夜雨中
送李秀才歸江南
過淮芳草歇千里乂東歸野水吳山出家村越鳥飛荷
香隨去棹梅雨點行衣無數滄江客如君達者稀
題僧房
披衣聞客至關瑣此時開鳴磬夕陽盡捲簾秋色來名
香連竹徑清梵出花臺身在心無住他方到幾回
題慈仁寺竹院
千峰對古寺何異到西林幽磬蝉聲下閒忩竹翠隂詩
人謝客興法侣遠公心寂寂爐煙裏香花欲暮深
送崔過歸緇青幕府
平陵車馬客海上見旌旗舊驛千山下殘花一路時春
衣過水冷暮雨出關遲莫道青州客迢迢在夢思
華亭夜宴庾侍御宅
世故他年別心期此夜同千峰孤竹外片雨一更中酒
客逢山簡詩人得謝公自憐驅匹馬拂樹向關東
送郢州郎使君
千人插羽迎知是范安城暮雪楚山冷春江漢水清紅
鮮供客飯翠竹引舟行一別何時見相思芳草生
送李中丞赴辰州
白羽逐青絲翩翩南下時巴人迎道路蠻塞引旌旗暮
雨山開少秋江葉落遲功成益地日應見竹郎祠
送李侍御歸宣州使幕
春草東江外翩翩北路歸官齊魏公子身逐謝玄暉山
色隨行騎鶯聲傍客衣主人池上酌携手暮花飛
送金華王明府
縣舍江雲裏心閒境復偏家貧陶令酒俸薄沈郎錢黃
蘖香山路清楓暮雨天時聞引車騎竹外向銅泉
送張渚赴越州
白面誰家郎清&KR0784;照地光桃花開綬色蘇合借衣香暮
雪蓮峰近春江海市長風流似張緒别後見垂楊
送江陵元司錄
新領州從事曾為朝大夫江城竹使待山路橘官扶片
雨三江道殘秋五葉湖能令詩思好楚色與寒蕪
題薦福寺衡嶽暕師房
春城乞食還高論此中閒僧臘階前樹禅心江上山疎
簾看雪卷深戶映花關晩送門人出鐘聲杳靄間
送客遊江南
桂水隨去遠賞心知有餘衣香楚山橘手鱠湘波魚芳
芷不共把浮雲悵離居遥思汩羅上弔屈秋風初
贈長洲何主簿
掛席逐歸流依依望虎丘殘春過楚縣夜雨宿吳洲野
寺吟詩入溪橋折筍游到官無一事清静有諸侯
送故人赴江陵尋庾牧
主人持節拜荆州走馬應從一路遊斑竹岡連山雨暗
枇杷門向楚天秋佳期笑把齋中酒遠意閒登城上樓
文體此時看又别吾知小庾甚風流
送客水路歸陜
相風竿影曉來斜渭水東流去不賒枕上未醒秦地酒
舟前已見陕人家春橋揚柳應齊葉古縣棠梨也作花
好是吾賢欣賞地行逢三月會連沙
送客歸江州
東歸復得采真遊江水迎君日夜流客舍不離青雀舫
人家多在白鷗洲風吹山帶遥知雨露濕荷裳已報秋
聞道淵明居止近籃輿相訪會淹留
題仙游觀
仙臺下見五城樓風物凄凄宿雨收山色遥連秦樹晩
砧聲近報漢宫秋疎松影落空壇静細草香閒小洞幽
何用别尋方外去人間亦自有丹丘
送冷朝陽還上元
青絲䋏引木蘭船名遂身歸拜慶年落日澄江烏榜外
秋風疎柳白門前橋通小市家林近山帶平湖野寺連
别後依依寒食裏共君携手在東田
送王光輔歸青州兼寄儲侍郎
曾聞奏事建章宫聖主偏知漢將功身着紫衣趨闕下
口銜丹詔出關東蝉聲驛路秋山裏草色河橋落照中
遠憶故人滄海别當年好躍五花騘
送長史李少府入蜀
行行獨出故關遲南望千山無盡期見舞巴童應暫笑
聞歌蜀道又堪悲孤城晩閉清江上匹馬寒嘶白露時
别後憶君君自見山中何事不相思
送李明府使蘇州便赴告期
休言水國路迢迢白馬吳門見不遥楓樹林中經楚雨
木蘭舟上蹋江潮空山古寺千年石草色寒隄百尺橋
早晩盧家蘭室在珊珊玉珮徹青霄
送田明歸終南别業
故園此日多心賞窗下泉流竹外雲近館應逢沈道士
比隣日識卞田君離宫樹影登山見上苑鐘聲過雪聞
相勸早移丹鳳闕不須長戀白鷗羣
奉送王相公赴幽州
黃閣開帷幄丹墀侍冕旒位高湯左相權總漢諸侯不
改周南化仍分趙北憂雙旌過易水千騎入幽州塞草
連天暮邊聲動地秋無因隨遠道結束倚吳鈎
漢宫曲二首
駿馬繡障泥紅塵撲四蹄歸時何太晩日照杏花西
繡幕珊瑚鈎春開翡翠樓深情不肯道嬌倚鈿箜篌
羽林騎
駿馬牽來御極中鳴鞭欲向渭橋東紅蹄亂踏春城雪
花頷驕嘶上苑風
漢宫曲
五柞宫中過臘看萬年枝上雪花殘倚窗夜閉玉堂静
素綆朝穿金井寒
送客知鄂州
江口千家帶楚雲紅花亂點雪紛紛春風落日誰相見
青翰舟中有鄂君
寒食
春城何處不飛花寒食東風御柳斜一夜漢宫傳蠟燭
青煙散入五侯家
看調馬
鴛鴦赭白齒新齊晩日花中散碧蹄玉勒斗回初噴沫
金鞭欲下不成嘶
宿石邑山中
浮雲不共此山齊山靄蒼蒼望轉迷曉月暫飛高樹裏
秋河隔在數峰西
江南曲
長樂花枝雨點銷江城日暮好相邀春樓不閉葳蕤鎖
綠水回連宛轉橋
贈張千牛
蓬萊闕下是天家上路新回白鼻騧急管畫催平樂酒
春衣夜宿杜陵花
少年行
千點斕斒玉勒騘青絲結尾繡纏騣揮鞭晩出章臺路
葉葉春衣楊柳風
題玉真觀李秘書院
白雲斜日影深松玉宇瑤壇知幾重把酒題詩人散後
華陽洞裏有疎鐘
送客泛五溪
南過猿聲一逐臣回看秋草淚沾巾寒天暮雪空山裏
幾處蠻家是主人
郎士元(字若曹中山人)
題劉相公三湘圖
昔日醉衡霍邇來憶南州今朝平津邸兼得瀟湘遊稍
辨郢門樹依然芳杜洲微明三巴峡咫尺萬里流飛鳥
不知倦遠帆生暮愁涔陽指天末此緒空悠悠枕上見
漁父坐中當狎鷗誰言魏闕下自有東山幽
宿杜判官江樓
適楚豈吾願思歸秋向深故人江樓月永夜千里心葉
落覺鄉夢鳥啼驚越吟寥寥更何有斷續空城碪
送陸員外赴潮州
含香臺上客剖竹海邊州楚地多歸信閩溪是亂流今
朝永嘉興重見謝公遊
酬二十八秀才見寄
昨夜山月好故人果相思清光到枕上嫋嫋凉風時永
意能在我憶無携手期
塞下曲
寳刀塞下兒身經百戰曾百勝壮心竟未嫖姚知白草
山頭日初没黃沙戍下悲歌發蕭條夜静邊風吹獨倚
營門望秋月
郢州西樓吟
連山盡處水縈洄山上城門臨水開朱欄直上一百丈
日煖遊鱗自相向昔人愛險閉層城今人愛閒江復清
沙洲楓岸無来客草綠花紅山鳥鳴
長安逢故人
數年音信斷不意在長安馬上相逢久人中欲認難一
官今懶道雙鬢竟羞看莫問生涯事只應持釣竿
送韋湛判官
高閣晴江上重陽古戍閒聊因送歸客更此望鄉山惜
别心能醉經秋鬢自斑臨流興不盡惆悵水雲間
送長沙韋明府
秋入長沙縣蕭條旅邸心煙波連桂水官舍映楓林雲
日楚天暮沙汀白露深遙知訟堂裏佳政在鳴琴
送林宗配雷州
昨日三峰尉今朝萬里人平生任孤直豈是不防身海
霧多為瘴山雷乍作隣遙憐北戶月與子獨相親
送洪州李别駕之任
南去秋江遠孤舟興自多能將流水引更入洞庭波夏
口帆初上潯陽雁正過知音在霄漢佐郡豈蹉跎
送李將車赴定州
雙旌漢飛將萬里授横戈春色臨邊盡黃雲出塞多鼔
鼙悲絶漠烽戍隔長河莫斷隂山路天驕已請和
送李騎之靈武寧侍
絶域歸寧遠凉天數騎行河來當塞曲山遠與沙平縱
獵旗風捲聽笳帳月生新鴻引寒色廻日滿京城
送張南史
雨餘深巷静獨酌送殘春車馬雖嫌僻鶯花不棄貧蟲
聲粘戶網鼠跡印牀塵借問山陽會如今有幾人
送奚賈歸吳
東南富春渚曾是謝公遊今日奚生去新安江正秋水
清迎過客霜葉伴行舟遙想赤亭下聞猿應夜愁
送裴補闕入河南幕
皎然青鎖客何事動行軒苦節酬知已清吟去掖坦秋
城臨海樹寒月上營門鄒魯詩書國應無鼙鼔喧
送韓司直路出延陵
遊吳還適越來往任風波復送王孫去其如春草何岸
明殘雪在潮滿夕陽多季子留遺廟停舟試一過
盩厔縣鄭礒宅送錢大
暮蝉不可聽落葉豈堪聞共是悲秋客那知别故羣荒
城背流水遠雁入寒雲陶令門前菊餘花可贈君
送元詵還丹陽别業
已知成傲吏復見解朝衣應向丹陽郭秋山獨掩扉草
堂連古寺江日動晴暉一别滄洲遠蘭橈幾歲歸
贈張伍諲歸濠州别業
常知罷官意果與世人疎復此凉風起仍聞濠上居故
山期採菊秋水憶觀魚一去蓬蒿徑羡君閒有餘
冬夕寄青龍寺源公
斂屨入寒竹安禪過漏聲高松殘子落深井凍痕生罷
磬風枝動懸燈雪屋明何當招我宿乘月上方行
春宴張舍人宅
懶尋芳草徑來接侍臣筵山色知殘雨牆隂覺暮天鶯
啼漢宫柳花隔杜陵煙地與東城接春光醉目前
赴無錫别靈一上人
高僧本姓竹開士舊名林一入春山裏千峰不可尋新
年芳草徧斜日白雲深欲問微官去懸知訝此心
送韋逸人歸鍾山
逸人歸路遠弟子出山迎服藥顔猶駐耽書癖已成柴
扉多歲月藜杖見公卿更作儒林傳應湏載姓名
送王司馬赴潤州
暫屈文為吏聊將祿代耕金陵且不遠山水復多名楚
塞因高出寒潮入夜生離心逐春草直到建康城
登丹陽北樓
寒臯那可望旅望又初還迢逓高樓上蕭條曠野閒暮
晴依遠水秋興屬連山浮客時相見霜凋動翠顔
雙林寺謁傅大士
草露經前代津梁及後人此方今示滅何國更分身月
色空知夜松隂不記春猶憐下生日應在一微塵
湘夫人
蛾眉對湘水遥哭蒼梧山萬乘既已殁孤舟誰忍還至
今楚竹上猶有淚痕斑南望涔陽路渺渺多新愁桂酒
神降時廻峰江上秋彩雲復無處碧水空安流
酬蕭二十七侍御初秋言懷
楚客秋多興江林月漸生細枝凉葉動極浦早鴻聲勝
賞暌前夕新詩報遠情曲高慙和者惆悵閉寒城
送彭偃房由赴朝因寄錢大郎中李十七舍人
衰病已經年西峯望楚天風光欺鬢髮秋色換山川寂
寞浮雲外支離漢水邊平生故人遠君去話澘然
酬王季友題半日村別業兼呈李明府
村映寒原日已斜煙生密竹早歸鴉長溪南路當羣岫
半景東鄰照數家門通小徑連芳草馬飲春泉踏淺沙
欲待主人林上月還思潘岳縣中花
春宴王補闕城東別業
柳陌乍隨洲勢轉花源忽傍竹隂開能將瀑水清人境
直取流鶯送酒杯山下古松當綺席簷前片雨滴春苔
地主同聲復同舍留歡不畏夕陽催
送盍少府新除江南尉
聞君作尉向江潭吳越風煙到自諳客路尋常隨竹影
人家大抵傍山嵐緣溪花木偏宜遠避地衣冠盡向南
惟有夜猿啼海樹應思鄉國意難堪
酬王孝友秋夜宿露臺寺見寄
石林精舍虎溪中夜扣禅扉憶遠公月在上方諸品静
心持半偈萬緣空蒼苔古道行應徧落木寒泉聽不窮
更憶雙峯最高頂此心期與故人同
送李敖湖南書記
憐君本與阮家同掌記能資亞相雄入楚豈忘看淚竹
泊舟應自愛江楓誠知客夢煙波裏肯厭猿啼夜雨中
莫信衡湘書不到年年秋雁過巴東
送崔侍御往容州宣慰
秦源獨立望湘川擊隼南飛向楚天奉詔不言空慰俗
清時應得訪遺賢荆門曉色兼梅雨桂水春風過客船
疇昔常聞陸賈說故人今日豈徒然
贈韋司直
聞君感歎二毛初舊友相依萬里餘烽火有時驚暫定
甲兵無處可安居客來吳地星霜久家在平陵音信疎
昨日風光還入戶登山臨水意何如
送粲上人兼寄梁鎮員外
季月還鄉獨未能林行溪宿厭層冰尺素欲傳三署客
雪山愁送五天僧連空朔氣横秦苑滿目寒雲隔㶚陵
借問從來香積寺何時携手更同登
留盧秦卿
知有前期在歡如此夜中無將故人酒不及石尤風
山中即事
入谷多春興乘舟棹碧潯山雲昨夜雨溪水曉來深
贈強山人
或棹輕舟與杖藜尋常適意釣前溪草堂竹逕在何處
落日孤煙寒渚西
聽鄰家吹笙
鳳吹聲如隔綵霞不知牆外是誰家重門深鎖無尋處
疑有碧桃千樹花
題尹真人
窅窅雲旗去不還隂隂祠宇閉空山我來始悟丹青妙
稽首如逢冰雪顔
柏林寺南望
溪上遙聞精舍鐘泊舟微徑度深松青山霽後雪猶在
畫出東南四五峰
送麴司直
曙雪蒼蒼兼曙雲朔風煙雁不堪聞貧交此别無他贈
惟有青山遠送君
石倉歴代詩選卷五十
