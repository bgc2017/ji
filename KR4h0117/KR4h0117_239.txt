石倉歴代詩選卷二百三十九
明曹學佺編
元詩九
吳澄
送楊志行赴閩海照磨效其體
負疴出京華息擔憩江介邂逅玉雪姿乘堎塵囂外嘉
名昔屢聞良覿今一快談諧每欣豫晨夕數期會藉此
慰羇孤明然倏離北天書下司泉海嶠備寮寀陽烏方
赫曦驛騎促徂邁去矣君弗留懷哉我奚頼
次韻楊司業
春夏華榮變衰歇穨颷刮肌山露骨騷人望秋悲泬寥
忽見小春梅蘂發頓然喜氣排寒冬不管天今巖鈇鉞
古來蹈道如蹈水與汨與齊偕出没坐中白晝對羲皇
門外黃埃自城闕只憐郭璞註蟲魚或誤蔡謨啖蜞&KR1209;
爭似冥冥雲翼遠静看滑滑霜蹄蹶公桑十畝邇洙泗
我菊一區連楚越懸知真樂在曲肱到處扁舟堪散髮
我能振袂從公遊分我南溪半風月
雪谷早行為張允中作
路絶人蹤失關隘槎枒老樹森矛介兩間寥廓淨無塵
誰剪天花徧飛灑風絮當頭零亂舞兹遊浪說平生快
蹇駑瘦骨真耐寒踏破鴻蒙新色界豈是提兵李常侍
夜發文城薄淮蔡又非直諫韓侍郎遠謫潮陽出秦塞
面棃凍帖髭綴銀何事催君早行邁君不見古昔閉門
僵卧人高似㶚橋驢背償詩債
湖口阻風登江磯山觀濤
狂風吹人渾欲倒瑟瑟寒聲動秋草捫蘿徑上磯頭山
萬頃江湖波浩渺怒鱗雲鬛奔騰來眩目快心千樣好
向曾觀海難為觀回首匡廬青未了玄雲作帽深蒙頭
五老藏昂元不老何時月夜水鏡淨漭湯澄虚納蒼昊
着我峰尖伴老人坐看海東紅日杲
題羅漢過海圖
阿誰解衣盤礴臝作此中乘第一果等閒地獄駭屠沽
如許風波無不可巨浸彌天靈怪百現前幻境元非我
騰蹈逍遙容易去只有虚空無障裹般若岸金剛山超
登只在霎時間為吾說與諸尊者更有海門關外關
張道人開華蓋山路
我家紫玄洞天前洞天仰與天相連羊腸詰曲石犖确
每欲飛上愁攀緣道人可是堅願力開闢大道何坦然
一躋從此出世外着我直透崑崙巔浮丘握手莞爾笑
與子别去何千年
過枯河
高堂出郭二舍近午憩東陽安樂鎮䨇堤對峙似城墻
中㘭一道如壕圳驅車下坂為溝塍低平盡處還復登
半㘭一門字斗大濱滄行鹽兩分界不知此是古黃河
且行且顧心疑怪前詢父老為余言河北山東此處分
古河來自白馬渡東過開州城下去遂入浮光粤魯河
入海當年猶此處
題四皓圖
皓首出山谷從容定儲宫儲皇已御極論賞將誰同飄
然拂衣去詎敢貪天功飽茹石上芝坐蔭巖下松商顔
鬱嵳峩千載餘清風
送唐教導往見鄉先達
謂余將有適暫此輟絃歌城市囂塵遠山林遺逸多樹
膏蘇隰稻凉意到庭柯為問躬耕者憂饑思若何
送隣人元德之武昌
讀律已三世能詩新有聲忽辭親舍去遠作武昌行江
漢秋風起孫曹故月明舊遊曾感慨送子倍關情
豫章貢院即事奉和雲林提舉晩春閒居舊韻
客裏秋光好歸心不厭遲牆低孤塔見院静一簾垂隔
紙聞風怒臨階看日移宛然似三逕未負菊花期
與張仲美别仍用前韻
鄉隣應怪我何事獨歸遲木末芙蓉發簾前果臝垂夜
寒知露重秋老驗星移南浦今番别重來倘可期
其二
已了公家事歸尋小洞天友吟留别句官辦送歸船夜
月各千里秋風又一年但當頻寄字悃惻問安眠
再和林提舉韻
晝日閒庭步秋雲萬里天眼前俱實際身外一隨緣得
意渾忘老論交豈問年此中真樂在不要華山眠
為舒景春賦東臯
東臯種杏者今住杏花村收榖虎衛道銜珠蛇報恩窗
紅開曉沴草碧驗春温豈待閒舒嘯柏湖真有孫
贈裴子晉
怪子抛家去歸來非故吾閱人如水鏡知已慎江湖宿
雨添新漲春風滿舊廬匆匆又言别聊為賦驪駒
題米元暉山水
一水兩山間水如練帶山如闤昔見江山似圖畫今觀
圖畫如江山米家下筆亦等閒盧家珍襲同瑶環一朝
身後落人手又為好者開歡顔
壽王講師
欲雪未雪雲黯黑不知此日神仙謫桃實今經幾度紅
梅花仍似當年白厭向閩山食茘蕉喜來江浦訪鸞簫
廣文客舍寒如許自有春風長藥苖
用贈李粲然韻述懷
故里香秔&KR0632;欲流歸田計晩愧遲留懸知海上三山客
塵視人間萬戸侯南去日尋吳市卒北來歡共李仙舟
玄翁一室渾無白誰識王龔貢鮑優
貢院中和張仲美
牆外浮屠壓古城案頭文字浩縱横不辭霜鬢年華老
又辦天朝歲貢英秋隴故園迷蝶夢曉窗客枕厭雞聲
何當孺子亭前去省想高風浣俗情
九日登樓
黃葉黃花競獻新德星來聚此相親雲烟暮色樓頭眼
風雨秋聲客裏人詩興悠悠千載事酒杯盎盎一時春
其期白首各自愛莫負乾坤七尺身
贈金精丁葬師
古哲安墳遺舊蹤後人得術紹真宗毒眸遠賽天邊鶻
徤足生拏地上龍何處無神司采擇誰家有福定遭逢
結廬亦欲娛吾老試為雲間覓一峰
送空山雷講師門人丹陵胡道士遊京師
遠遊誰為賦新篇來自丹陵小洞天拂日一鞭聊復爾
御風䨇袂已飄然快看鵬海三千里早證龍沙八百仙
莫戀射熊春夢樂贈詩人在斗牛邊
次韻胡器之問病
鶯聲睍睆燕差池春到閒中日更遲偶躡清都陪淨侣
誰知勝境即良醫屋頭月上元無夜樹杪風來似有期
坐客屢談渾忘答問余還職在何時
次韻王學士七夕新秋
煌煌桴鼓引䨇旌道是天孫大禮成金鏡南飛光欲半
銀潢西去寂無聲佳期一夕人誰見别思千年恨未平
最怪河東五星麗應嫌抱拙要中更
次韻息窩道人遠寄
飲罷金盤玉露杯和陽消息到寒梅月華夜照崑崙頂
雪浪春融灔澦堆此事一行嗟便廢迷途未遠幸歸來
高齋日久高人跡砌面重重封綠苔
次韻息窩道人
三年隻影落天涯望極南雲眼欲花道上已驚仙枕夢
河邊誤泛客星槎棗棃秋熟供新飯桃李春榮滿舊家
喜得息窩消息好黃金粲粲待披沙
客中即事次韻元復初郊行
急雨連宵井也渾城居寥落似山村停披儘看書堆案
絶飲空餘酒滿樽日有虚皇相伴侶時逄嘉客細評論
青燈一室長如晝未覺門前四野昏
客中又過二分春聞道千紅百紫新雨到庭隅長芳草
日窺窗隙弄游塵懸知萬里只如此孤坐一堂還可人
不信却須凌倒景九天樓閣倚長身
用魯山叚錄事和李僉士丁麻姑韻時叚奉憲
檄賑濟
吚軋籃輿從事衫泥途滑滑石巉巉急援野莩填溝壑
敢避行難似隴函春氣頓回萎草木長林驚見古松杉
一夫弗獲真吾愧誰道魯山非傅巖
立春日寓北方賦雪詩
臘轉洪鈞歲巳殘東風剪水下天壇賸添吳楚千江水
壓倒秦淮萬里山風竹婆娑銀鳳舞雲松偃蹇玉龍寒
不知天上誰横笛吹落瓊花滿世間
夜坐
物情堪適更誰禁草際螢飛鳥宿林魯叟邇來無夢寐
蜀莊今去只冥沈客中又見秋風起夜半初聞木葉吟
凉意逼人眠不得坐看孤月到天心
送幾泉石上人南歸
春風吹醒泉石夢一錫飛來到日邊世界空花俱幻爾
家山老木故依然飄飄去住雲歸岫處處圓明月在天
亦欲從師了耕種縣南村外有良田
九臯亭
亭臯界分與天寬小小園林望轉安門外圖書聊作府
庭前花卉静宜欄清懷不遣塵埃到好句留將久遠看
放鶴從教雲裏去也應回顧此江干
詠疊葉梅
羅浮夢斷杳無蹤冰雪仙姿兩兩逢綸袂怯单寒後襲
粉粧嫌薄曉來濃迎風一笑知顏厚隔水相看見影重
道眼只將平等視玉環飛燕總芙蓉
道山作
回環湖水帶溪灣彷彿瀛洲海島間地上雲烟接天界
壺中日月照人寰百年竹木青春在一院香風白晝閒
只怕名韁牽引出䨇成悵望幾時還
題閤皂山
漢吳仙跡兩峰齊欲拾瑶華路恐迷寶殿青紅疑地湧
林巒蒼翠接天低九重香案分雲篆八景琅函記玉題
仙鶴翔空清似水步虚聲在朵雲西
寄題無波亭
長江遠壑幾颷廻雪屋銀山巨艦摧最喜此中澄一鏡
微風不動月常來
建康西江避暑用滕王霄韻贈章如山
石頭城下看青山羨殺浮雲終日閒寄語醉中彭澤令
如何飛倦始知還
題山水手卷
家在江南山水村黃塵陌上兩眸昏偶然此景夢中見
歸路迢迢欲斷魂
題桃源春曉圖
朦朧曉色破初春一洞桃花樹樹新此景世間真箇有
只今云作捕魚人
奉題樵雲吟藁以畀其子
讀盡樵雲野叟詩樵歌猶似入雲時歌聲未共樵柯爛
底處樵家有此兒
題溪南烟雨圖
小小溪南五畝宫等閒袖手睇遥空春風楊柳梧桐月
絶似垂竿烟雨中
和逯公謹
蕭然非俗亦非僧尚被紅塵浣姓名辜負東籬今歲菊
客窗晨樹聽雞鳴
方壺圖(并序)
蒼厓周氏為其徒羅季安畫方壺圖且畀故
相信公遺墨二紙連作一軸臨川吳某賦詩
曰
信是蒼厓畫作仙等閒幻出小羅天太師鐵畫家藏舊
雲黯烟昏四十年
又
忠臣死去去成仙住在方壺大洞天此境移來落塵世
也留遺跡伴千年
贈碧溪相
溪水無心管是非臨溪照影笑山雞滿身文彩翻成誤
虚影何堪炫碧溪
彭澤遇成之之京都(有序)
余有集賢之命與脩撰虞伯生俱乘驛而北于
彭澤解后曹成之訓導將觀上國為賦此
人世茫茫名利場青年快意一觀光顧余白髮歸來晩
羞過淵明五柳庒
附楊載詩
東山詩為葉子實賦
東山高幾許上有浮空雲葉君居其間好道夙所聞窮
年絶人事矻坐攷遺文松關晝常掩石田朝自耘葆真
去汨昏養息襲氤氲軒冕有遺榮高舉謝世紛悠悠阻
林莽長與麋鹿羣由來巢許臣不事堯舜君
偶題
叢生園中草蔚蔚媚幽姿乘時各敷榮皓色被綠枝似
有微香發秋風輙吹之入人襟袖中亦復可憐兹詰朝
步荒畦莖葉稍離披飄零即已矣霜露不爾私榮悴既
有時小大何異而幸愛七尺軀天道信難欺
夏夜偕田郎中宿子元家田君有詩因韻
長日氣甚昏欲睡不可忍薄暮更飲酒趣取太白引坐
久輙醒然累語加况矧高情逸世表遂使名迹泯彼人
較是非達者但微哂交遊半天下公輩獨英敏
贈執中允上人
南山多白雲澶漫寒巖谷中有龐良叟寂寞卧林屋前
門種高松後戸植幽竹孤風相纏繞波濤驚蕩沃梵文
五千卷誦說盡精熟時時發清唱鏗鏘擊金玉伊余走
海内一見輙歎服願言從之遊淡泊心自足
靈龜篇為陳渭叟作
蒼龜生山中深阻絶中道不飲亦不食靈和内自抱姬
休凝神液岩上産芝草支干集五采相射顔色好彼遊
江海上作計苦不早一罹豫且罔性命莫能保歸遺宋
元君天意資探討築宫脩祠祭相承以為寶神者固如
斯遺骨易枯槁古聞蒙莊氏苦語欲相曉持為衛生經
千載長不老
次韻虞彦高遊陽明洞
憶昔神禹奠九州兹山會計功始休諸侯玉帛渺何許
但見萬水從東流衣冠永閉陽明洞夜聞鬼哭巖之幽
珠宫貝闕號龍瑞天造地設非人謀槎枒怪樹凍不死
化作千丈蒼玉虬丹洞呀然仙掌裂翠峰巧矣蛾眉脩
梅梁飛去鐵鎖斷往往雷雨生靈湫軒轅緱神極秘怪
海上笙鶴時相投平生閉門讀史記子乃探穴先吾遊
明當挾子騎汗漫題詩更在最上頭
次韻題慈照寺浪紋石
山前流水響急灘崖崿齟齬險且艱直上正&KR0685;梢赤水
波陁漫漫龍背起幽阻之間有竒石洶若北風吹海立
滄海飛塵事有徵遂使喧豗化冥寂開闢六萬四千歲
浩浩洋洋不休息雖有好事者為之不似大造無㾗迹
我行見之頗愕然袖觴戲欲取涓滴僧堂托宿語不眠
竟暮禮取生公禪意外竒崛當眼前䟦涉無負兩足趼
君家住時宅通鄽何如金堂友羣仙會見石髓流為泉
何事更種東臯田子能食之可長年
題華岳江城圖
華岳能詩世有名學畫丹青亦豪放此圖以寫安慶城
雉堞樓臺儼相向北風將至江面黑千艘萬艘爭避匿
滄溟涌溢水倒流南嶽動搖天柱側蛟龍戲落秋潭底
素練平鋪八千里時清好作釣魚翁閒弄輕舟烟霧裏
神馬歌次韻陳元之
神馬來日崑崙西有足未始行沙泥朝趨欲出飛鳥上
夕逝直與奔星齊綠鬃半散插䨇耳赤汗交流攢四蹄
風神秀猛陿天地豈顧燕蔡并渠黎時時牽浴臨清溪
對人誇殺黃須奚玉沙之禾中芻秣不囓堤頭枯草梯
與君側耳聽長嘶凡馬不聞生駚騠
題秋雨長吟圖
雨暗秋天黑如墨窮居茅屋無擔石終日長吟復短吟
吟罷令人轉悽惻饑猿抱樹屈䨇肘病鶴拖泥垂兩翼
何當策杖過溪頭要看南山新翠色
錢塘懷古
山廻禁籞入雲長無復陳兵衛兩廂千古金鐘埋野草
萬年珠樹落秋霜龍文不徙陽人聚鳥篆終降軹道旁
九市塵埃來衮衮一江波浪正茫茫
其二
化人宫闕被層阿棟宇高低若湧波翠石文章書日月
寶珠光燄燭山河空桑說法黃龍聽貝葉翻經白馬䭾
誰謂一無超衆有只今塵土重來過
寄劉師魯
想君遊宦處正直洞庭湖落日波濤壯晴天島嶼孤舟
航通漢沔風物覽衡巫天下文章敝非君孰起余
奉題伯父䨇峰樵隠
山出䨇峰秀溪流一𣲖清土風存禮譲人事省將迎路
逐高低過田隨早晩耕家林有如此南望每關情
其二
童稚離桑梓猶能憶故山雲峰垂白脚蘚石露蒼顔插
架詩書富應門禮義閑綠林遺我恨回首淚瓓珊
其三
草滿三春綠山留萬古青呼兒欣解意應俗惮勞形採
菌敲寒木收魚照夜汀祗應老崖谷束帶尚論經
竹樹圖
荆棘蒙籠迷竹樹亂堆古石蒼苔護縱獵青郊懷舊路
躍馬重岡追狡兔箭翎落地無尋處
石倉歴代詩選卷二百三十九
