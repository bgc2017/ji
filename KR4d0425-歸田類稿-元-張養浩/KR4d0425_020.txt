歸田類稿卷二十
元張養浩撰
七言律詩二
登歷下亭
僮年嘗記此遊遨邂逅重来感二毛翠繞軒窗山陸續
玉縈城郭水周遭風煙誰道江南好人物都傳海右高
怪底登臨詩興淺鵲華曾見謫仙豪
飲城東劉氏園亭
昨日餘酲尚未醒玉溪絲竹又尋盟爛遊償我從前債
沈醉由他已後名雨點殘紅花意動風敲疎翠竹陰清
閒来吟嘯無虛日未覺歸田負此生
哭張澹庵平章
平生許國膽囷輪諤諤危言不顧身人道龍逢非俊物
我知汲黯是忠臣轅駒仗馬寧無媿縛虎擒蛟似有神
故劍年来漸零落訃聞不覺淚沾巾
翠陰亭獨坐寄莫俊德經歷
抗俗支塵力不任故園歸卧遂初心近山障霧還疑遠
淺水涵天却訝深有幸鷗盟君與我無情鶴髮古猶今
年来酷愛香山老都把悠悠付醉吟
秋夜露坐觀月
亂雲風靡散縱横老子胡床對月明六合透光天一鏡
萬家生白夜三更露從丹桂香邊滴詩到瑶臺影裏成
安得騎鯨上寥廓細將摩撫看虧盈
趵突泉
繞欄驚視重徘徊流水緣何自作堆三尺不消平地雪
四時常吼半空雷深通滄海愁波盡怒撼秋風恐岸摧
每過塵懷為瀟洒斜陽欲沒未能回
秋郊晩眺二首
六鑿相攘久失平歸來方覺此心清湖山日與軒窗對
猿鶴時隨杖屨行隴上黃雲秋有望鏡中白雪晩無成
衰翁本自疎經濟誤得徵君一世名
恐富求歸王晉平千年心迹喜雙清天低似隔地形斷
山暗欲隨雲氣行塵外景因人更勝閒中懶與慢相成
韓康只道潛身了已被時人識姓名(宋王秀之為晉平太守期年求還人)
(問其故曰此郡沃壌珍阜日至人所昧者財財生則禍逐智者不昧財亦不禍逐吾山資已足豈宜久留以妨)
(賢路見本傳)
寄省參議王繼學諸友自和十首
曩昔塵奔為悦親而今雲卧復天真山林充隠當容我
館閣求賢豈乏人噩夢久隨風散曙衰容難與物爭春
綽然煙景無窮在莫怪沙鷗不易馴
身與功名果孰親萬鍾何似一瓢真若教宇宙無難事
未必山林有退人遺語五千方外教行窩十二洛中春
老懷久矣忘機巧猿鶴欣欣燕雀馴
木密垂枝手可親娵隅羅勒味尤真詩情滄海騎鯨客
世故青樓擲鼠人(列子)庭樹有陰僧結夏野花無語女懷
春清風一榻茅簷底六賊三尸犬許馴
鹿豕同遊木石親家山歸卧偽邪真情知五袠縣輿客
肯作千金鬻帚人往事回頭皆噩夢故園投足總陽春
麒麟掣斷黃全鎖為問羣仙孰可馴
筆硯琴書素所親利名常恐汨吾真客頻惟以病辭酒
景勝却愁詩廹人斷岸樹連衣帶水好山天展畫圖春
卜隣自得孫期氏獷俗年来喜漸馴(後漢孫期德化一方見本傳)
厥初吾與物俱親漸喜年来喻道真心至草間石作虎
魂離山上樹疑人息機反照三緘口變燧回星幾過春
從到綽然亭子上韓家五鬼亦俱馴
好爵於余豈不親思之爛熟見之真惟知徇貨攫金客
不可越鄉懷璧人莊叟濠梁魚自樂濂溪精舍草仍春
一琴一榻書千卷明哲他年庶致馴
密邇雲山欲我親高情未覺减元真不求天下號竒士
但願里中稱善人無事舉杯澆䆳古對花和露折香春
一生志義伸無屈羡殺當年漢召馴
笭箵襏襫日相親彷彿躬耕鄭子真晩節中途九十里
野航古渡兩三人愛圖山水王摩詰嬾謁公侯井大春
(見後漢井丹傳)豪氣平生六軍衂消磨今似女郎馴
諸貴葭莩蔑有親卅年孤苦幸全真膠航朽纜安能海
漆几匡牀極可人黃妳肉忘三月味華胥鏡納八荒春
刀圭自入談天口百怪千魔一向馴
山中拜除自和十首
深山傳詔自天来萬壑雲隨喜氣開仰報賜環元有志
俯思奪錦奈無才雁鴻聲斷冥霄漢麋鹿魂驚翳草莱
君聖臣賢太平日不妨重占釣魚臺
角巾憶昨故鄉来黃菊西風見六開道在去留從物議
俗殊通介豈吾才飛昇未信海無藥陶寫且歌山有莱
衰老於何息形影梅邊亭榭竹邊臺
窗下孔賓歸去来春隨三十六宫開虛言徒使燕人淚
(列子)寔用休爭楚國才(左氏)世外此心無芥蔕海中何物是
蓬莱漫郎耳順宜知止誰敢重塵視草臺
文季休歌子夜来淵明自拆瓮醅開舉觴月與春挑戰
得句人驚天假才尚友誰能追北海尋真吾欲候東莱
(見漢武求仙事)何時晤對安心竟拂落菱花不用臺
快喚青州從事来浮生能幾笑顔開吹殘池錦風無狀
洗出山屏雨有才久别故人驚夢薤倦游老子逐煙萊
少陵鬢影今如許誰更狂歌上吹臺
禍福循環互相来幾人蹴踏鬼門開劉伶度世醉還醉
莊叟處身才不才甘雨安能限苗稼春風未信略蒿莱
冥思亘古真堪笑賢否均歸一化臺(見唐姚勖傳)
雲送沙頭屬玉来風吹亭下水芝開須知問舍求田叟
那有經天緯地才我喜捲金巢飲樹誰期食菜國封䒹
若將吟醉論功賞老子宜專郭隗臺
捲簾風與月俱来滿地瓊瑶掃不開赤壁磯頭皆酒興
輞川圖上盡詩才天教疎散全山木誰識英豪死野莱
(見唐魏元忠薦王義方事)一笑煙雲生脚底只疑身到紫微臺(北岳恒山)
(一名紫微臺見李思聽淵集)
庭空有鳥去還来天遠碧雲合又開玉井睡仙今古夢
錦囊詞客鬼神才琴書有味隨烏几徑路無媒滿翠莱
趺坐遂閒香一炷何人走馬過章臺(別墅有堂曰遂閒)
不速三人自遠来雲莊莊上正花開獨憐山似營丘畫
共訝河如孝伯才(才如河注見魏崔光傳)愛惜鴛鴦休打鴨扶持
黍稷必芟莱高眠何敢輕軒冕直恐時人謗辱臺(見唐李景)
(讓傳)
雲莊遣興自和十首
投閒自笑未能閒猶有微營方寸間亂撥浮萍嫌蓋水
稀栽垂柳恐遮山萬金難買田園福一醉從教鬢髮斑
脱帽解衣磐石上和雲坐看鳥飛還
伊誰知我此時閒笑領白雲入坐間虢國門前何少我
元龍樓上儘多山向来矛戟蝸雙角此去琴書豹一斑
可是綽然風景好斜陽吟落不知還
飛黃幸爾出天閒自在忘機草野間田種有時渾藉水
村居無處不宜山半簷殘照餘金彩一徑雜花亂錦斑
三十餘年星火底豈惟倦鳥解知還
中年才過即歸閒好在河汾屋數間病裏檢書多為藥
老来忘世不因山翠翻平野禾抽穎錦委深林筍脱斑
莫恨韶光太相促若非衰莫詎能還
非是幽人酷愛閒無窮佳思水雲間兒要去鶴斜趨徑
童覓亡羊直越山坐喜簷牙搖竹影行嫌屐齒破苔斑
杜陵棗熟從人打快喚王陽去婦還
雞犬衡門竟日閒挟書移榻坐花間淡無情緒烟中柳
暴有精神雨後山便可躡雲尋李愿莫教看日後劉斑
(見宋劉湛事文帝事)忘機卻是長生訣何必滄溟訪大還
歸来心迹兩俱閒日日春生几桉間有土不多惟種秫
無人可語只觀山隔山竹韻風敲玉匝砌苔痕雨漬斑
說與王生莫相誚從今老犬不家還(見宋王僧達譏何尚之復起事)
故園輪指六年閒盡慰身心筆硯間人世虛如盧客夢
野雲竒似郭熙山羲經自契先天妙殷鼎猶存太古斑
圖史滿前琴掛壁恍疑太素為余還
半世求閒始得閒醯雞飛去瓮中間盆池游戲均滄海
塊石達觀即太山對酒便當烹郭索傷人且莫語黃斑
(虎也見隋書)風煙滿目歸来好物我從今付八還
人云五十未宜閒我道彭籛亦夢間五斗折腰慚作縣
一生開口愛談山荒村未莫門先掩老樹才秋葉已斑
只恐溪翁厭喧聒隔林遥喚野猿還
綽然亭落成自和十首
莫疑五十便懸車要讀從前未讀書野鶴孤雲天曠蕩
嶺猿明月樹蕭疎南柯國裏春無幾西塞山邊景有餘
半世紅塵今得此不妨造物巧乘除
地僻門無長者車身閒不遺子公書羣山侑坐人堪醉
萬事忘懷世自疎碧玉灧池新雨後綠雲滃徑落花餘
憑誰喚起濂溪老聽說窗前草不除
欵段閑身下澤車少游此語可紳書園花撥亂嫌春冗
窗竹芟煩愛月疎只把酒償前日欠未應詩出古人餘
東阡南陌時來往平昔私憂已盡除
淺學金銀不識車况能憑几口占書(見漢陳遵傳)一枝守分
固才拙三事力辭非計疏(於陵仲子不就三公為人灌園)稚子養雞為
鶴伴田翁飼犢與蠶餘從今蓮社從教醉百歲浮生大
半除
鳩藤鳬舄代安車踏碎沙頭鳥迹書漁父放舟迷遠近
達人觀竹略親疎水文即是風蹤迹雲影無非雨緒餘
莫笑太玄終寂寞平章花月幾新除
張弧休驚鬼一車呑爻今悟夢中書清閒豈敢班九老
燕樂未應慚二疏禪榻鬢絲衰莫際賓筵麈尾笑談餘
人間晦朔無心問誰更新詩體建除
門外紅塵幾覆車閒愁原不到琴書天何負物物天負
我不疎山山我疎歲月推移身有限乾坤呈露景無餘
只因田里堪容拙豪氣而今尚未除
緩步休乘八陣車(晉馬隆依八陣圖作偏箱車見本傳)高眠不草萬言書
但教眼底青山在誰問頭邊白髮疎悟道未能曾一唯
積功且盡董三餘(魏董遇勸學者以三餘讀書)古人倘使今留在甘
向門墻事掃除
山林六枉使星車慚愧功無一可書空使時人許高尚
那知學術本空疎任真更在嵇康右屈志誰餐穆夀餘
(夀後魏人封宜都王待諸父兄如奴隸見本傳)愛殺田家風景好杯盤妻子坐
庭除
僮挟琴尊子御車丹崖到處總堪書白雲有志尋華表
黃閣無心戀綺疎鼓舌為名憐季子舍身逐利笑陳餘
自從投紱歸来後荆棘胸中自翦除
田居自和十首
萍蓬一世百無功轉首俄成六十翁往事鍥舟求墜劔
虛名影斝悟懸弓展開明月清溪闊吹斷香風錦樹空
托意蓴鱸歸故里始知張翰是英雄
茭藁山堆畢歲功殷勤不負荷鋤翁荒村人靜泉鳴佩
遠漢雲高月掛弓鼎鑊江湖魚苦樂枕幃園圃蝶虛空
躬耕谷口君休笑自是沉溟一世雄
自媿明時無寸功歸来日作富家翁廉頗身老遺三矢
陶令田荒不數弓且喜休休閒度日何須咄咄怪書空
半窗風月山房夜卧聽松聲萬壑雄
幽居文史有新功豈止名成田舍翁六載身閒驚迅弩
百年誰謂挽強弓搗殘斜照舂聲急搖碎浮雲水影空
歲晩苕溪恣吟嘯不妨長作布衣雄
新花結子樹成功舊筍添孫竹亦翁魚泳波心深避餌
鴻飛天外遠防弓鳴琴欲使衆山響(宋宗少文善琴書好遊凡所歷山皆)
(圖於壁嘗曰鳴琴動操欲令衆山皆響見本傳)詠景須令萬象空彈壓鶯花戰
風月未應韜略下韓雄(后周名將)
桔橰抽水有餘功抱瓮區區媿老翁游女執筐行采芑
嘉賓舉爵賦彤弓溪流隔斷塵千丈雲氣遮殘樹半空
日落昏鴉成一笑紛紛誰解辨雌雄
風虎雲龍百戰功秪堪供笑綠蓑翁但能目識一丁字
(見唐書張宏靖傳)儘勝身彎兩石弓常愛德容行讓步每憐平
叔坐談空漫郎非好居田里只為人稀易長雄(漢鮑宣居長黨)
(以地宜田牧少豪俊易長雄見本傳)
閒来無過亦無功放浪山林一贅翁枕石醉眠松作蓋
題詩竒中筆為弓年隨流水歸清鏡心與閒雲澹碧
空蝸角區區渾幾許寄聲蠻觸莫爭雄
稼穡無非雨露功農家分喜到詩翁勞心漫刻七年楮
貽戚空成九載弓山展野屏隨地遠風揮天帚埽雲空
綽然到處皆佳景安得毫端句不雄(七年刻楮見列子九載修弓見淮南)
(子)
政使遭逢有底功如何只作采芝翁恥迎督郵戕軒冕
(後漢馬良為迎督郵毁裂衣冠壊車殺馬見本傳)羞拜梁奴斬馬弓(後魏乙速孤漢保為)
(漢中郡都梁奴来寇慮不敵斬馬與弓自刎)涉世始知官至苦對花方悟色
真空高眠忽聽陂塘雨一片河聲特地雄
同諭仁本登標山
香風吹袂落巖花步盡紅雲景益佳龍虎郊原山障日
鳳麟洲渚水明霞藍田有玉常春色石室無人漫歲華
從此風煙添勝概老夫絶壁醉揮鴉
歸田類稿卷二十
