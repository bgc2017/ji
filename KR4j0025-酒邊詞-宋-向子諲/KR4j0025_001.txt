酒邊詞卷上
宋向子諲撰
江南新詞
滿庭芳(巖桂風韵高古平生心醉其間昔轉漕淮南嘗手植堂下薌林此花為多戲作是詞)
(當邀徐師川諸公同賦)
月窟蟠根靈巖分種絶知不是塵凡琉璃剪葉金粟綴
花繁黃菊周旋避舍友蘭蕙羞殺山樊清香遠秋風十
里鼻觀已先參酒闌聽我語平生半是江北江南經
行處無窮綠水青山常被此花相惱思共老結屋中間
不因著薌林底事游戲到人寰
又(巖桂薌林改張元功所作)
瑟瑟金風團團玉露巖花秀發秋光水邊一笑十里得
清香疑是蕊宮仙子新粧就嬌額塗黃霜天晚妖紅麗
紫回首總堪傷中央孕正色更留明月偏照何妨便
高如蘭菊也讓芬芳輸與薌林居士微吟罷閒據胡床
須知道天教尤物相伴老江鄕
驀山溪(紹興乙夘大雪行鄱陽道中)
瑶田銀海皓色難為對琪樹照人間曉然是華嚴境界
萬年松徑一帶舊峰巒深掩覆密遮蔵三昧光無碍
金毛獅子打就休驚怪片片上紅爐且不可將情作解
有無不道低絶去來今明即暗暗還明只個長不昧
又(王明之曲薌林易置十數字歌之)
挂冠神武來作煙波主千里好江山都盡是君恩賜與
風勾月引催上泛宅時(泛宅即公所賜舟也上批云泛宅可永充子諲乘坐因名其舟)
(曰泛宅)酒傾玉鱠堆雪總道神仙侶蓑衣蒻笠更著些
兒雨横笛兩三聲晚雲中驚鷗來去欲煩妙手寫入散
人圖蝸角名蠅頭利著甚來由顧
又(老妻生日作十一月初七日)
一陽才動萬物生春意試說與宮梅到東閣花枝第幾
疎疎淡淡冷豔雪中明無俗調有真香正與人相倚
怕煙怕霧瑞色門闌喜再拜引杯長看兩頰紅潮欲起
天教難老風鬢綠如雲對玉筍與薌林歲歲花前醉
水龍吟(紹興甲子上元有懷京師)
華燈明月光中綺羅絃管春風路龍如駿馬車如流水
軟紅成霧太液池邊葆真宮裏玉樓珠樹見飛瓊伴侶
霓裳縹緲星回眼蓮微步笑入綵雲深處更冥冥一
簾花雨金鈿半落寶釵斜墜乘鸞歸去醉失桃源夢回
蓬島滿身風露到而今江上愁山萬疊鬢絲千縷
又(甲子季冬丁亥冒雪與晁叔異劉子駒兄弟皆北客同上雪臺登連輝觀梁使君遺酒仍與北)
(梨俱醉薌林堂上相與聯句云西北通無路東南偶共期穿林行鳥路踏雪噍鵝梨吴大年方)
(病起不能同此樂得大年水龍吟詞過之夜歸月色如晝亦賦一首)
夢回寒入衾裯曉驚忽墮瑶林裏穿帷透隙落花飛絮
難窮巧思著帽披裘挈壺呼友倚空臨水望瓊田不盡
銀濤無際浮皓色來天地遥想吴郎病起政冷窗微
吟擁鼻持牋贈我新詞絶唱珠零玉碎餘興追遊清芬
坐對高談傾耳晚歸來風埽停雲萬里月華如洗
八聲甘州(中秋前數夕久雨方晴)
恨中秋多雨及晴景追賞且先探縱玉鈎初上冰輪未
正無數嬋娟飲客不來自酌對影亦清妍任笑薌林老
雪鬢霜髯好在章江西畔有淩雲玉筍空翠相連嬾
﨑嶇林麓則窈窕溪邊自斷此生休問願願瓮中長有
酒如泉人世間是誰得似月下尊前
又(丙寅中秋對月)
埽長空萬里淨無雲飛鏡上天東欲騎鯨與問一株丹
桂幾度秋風取水珠宮貝闕聊為洗塵容莫放素娥去
清影方中玄魄猶餘半璧便笙簧萬籟尊俎千峰况
十分端正更鼓舞衰翁恨人生時乎不再未轉頭歡事
已沉空多酌我歲華好處浩意無窮
水調歌頭(大觀庚寅閏八月秋薌林老顧子美汪彦章蒲庭鑑時在諸公幕府間從游者)
(洪駒父徐師川蘇仰固及李商老兄弟是夕登臨賦咏樂甚俯仰三十九年所存者余與彦章)
(耳紹興戊辰再閏感時撫事為之太息因取舊詩中師川一二語作是詞)
閏餘有何好一年兩中秋補天修月人去千古想風流
少日南昌幕下更得洪徐蘇李快意作清遊送日眺西
嶺得月上東樓四十載兩人在總白頭誰知滄海成
陸萍跡落南州忍問神京何在幸有薌林秋露芳氣襲
衣裘斷送餘生事唯酒可忘憂
又(靈隠寄云與洛濱老人及筠翁過最樂堂醉中秋月用鄙韵有妙唱得賦一首庶異時不為堂)
(上生客耳)
我生六十四四度閏中秋碧天千里如水明月更如流
照我洛濱詩伯攜手仙卿㕓隠閬苑與同遊人醉玉相
倚不肯下瓊樓薌林老章江上幾回頭賸欲控鶴瀛
海聊下越王州直入白雲深處細酌仙人九醞香霧儘
侵裘共看一笑粲以寫我心憂
又(再用前䪨答任令尹)
飄飄任公子爽氣欲横秋向日攜詩過我知不是凡流
築室清江西畔巧占一川佳處勝士日追遊邀我出門
去拉月上新樓爛銀盤從樹杪出雲頭好是風流從
事同醉入青州須信人生如幻七十古來稀有銷得幾
狐裘誰似薌林老無喜亦無憂
洞仙歌(中秋)
碧天如水一洗秋容淨何處飛來大明鏡誰道斫却桂
應更光輝無遺照寫出山河倒影人猶苦餘熱肺腑
生塵移我超然到三境問姮娥緣底事有盈虧煩玉斧
運風重整教夜夜人世十分圓待拚却長年醉了還醒
滿江紅(奉酧曾端伯使君兼簡趙若虚監郡)
雁陣横空江楓戰幾番風雨天有意作新秋令欲鏖殘
暑籬菊巖花俱秀發清芬不斷來窗戶共驩然一醉得
黃昏仍叔度尊前事塵中去拈花問無人語薌林顧
靈照笑撫庭樹試舉似虎頭城太守想應會得玄玄處
老我來懶更作淵明閒情賦
虞美人(與趙正之宛丘執别俯仰十有餘年忽漫相逢又爾語别作是詞以送)
淮陽堂上曾相對笑把姚黃醉十年離亂有深憂白髮
蕭蕭同見渚江秋履聲細聽知何處欲上星辰去清
寒初溢暮雲收更看碧天如水月如流
又(明年過彭蠡遇大風行巨浪中用前韵寄趙正之及洪州李相公兼示開元栖隠二老)
銀山堆裏蘆山對舟子愁如醉笑看五老了無憂大覺
胸中雲夢氣横秋若人到得歸元處定一齊銷去直
須聞見泯然收始知大江東注不曾流
又(中秋與二三禪子方誦十玄談趙正之復以長短句見寄乃用其韵語答之)
澄江霽月秋無對龜酒何須醉人憐貧病不堪憂誰識
此心如月正含秋再三澇漉方知處試向波心去迢
迢空刧勿能收漫道從來天地與同流
又(梅花盛開走筆戲呈韓叔夏司諫)
江頭苦被梅花惱一夜霜須老誰將冰玉比精神除是
淩波却月見天真情高意遠仍多思只有人相似滿
城桃李不能春獨向雪花深處露花身
蝶戀花(和曾端伯使君用李久善韵)
洲上百花如錦繡水滿池塘更作濺濺溜斷送風光惟
有酒苦吟不怕因詩瘦尋壑經丘長是久晚晚歸來
稚子柴門候萬事付之醒夢後眉頭不為閒愁皺
又(百花洲老桂盛開張師明程德遠攜酒來醉花下有唱酧蝶戀花亦次其韵)
巖桂秋風南埭路牆外行人十里香隨步此是薌林遊
戲處誰知不向根塵住今日對花非浪語憶昨明光
早荷君王顧生怕青蠅輕點汚思鱸何似思花去
鷓鴣天(夀太夫人)
戲綵堂深翠幕張南颸特地作微凉葵花向日枝枝似
萱草忘憂日日長門有慶福無疆老人星共酒生光
慇懃更假天吴手傾瀉西江入夀觴
又(番禺齊安郡王席上贈故人)
台埭初逢兩妙年瑶林玉樹倚風前疎梅影裏春同醉
紅芰香中月一船長悵恨短姻緣空餘蝴蝶夢相連
誰知瘴雨蠻煙地重上襄王玳瑁筵
又(豫章郡王席上)
兩個鴛鴦波上來一緺楊柳掌中迴已愁共雪因風去
更著繁絃急管催含淺笑勸深杯桃花氣㬉眼邊開
司空常見風流慣輸與山翁醉玉摧
又(紹興己未歸休後賦)
露下風前處處幽宫黃如染翠如流誰將天上蟾宮樹
散作人間水國秋香郁郁思悠悠幾年魂夢繞江頭
今朝得到薌林醉白髮相看萬事休
又(舊史載白樂天歸洛陽得楊常侍舊第有林泉之致占一都之勝薌林居士卜築清江乃楊遵)
(道光祿故居也昔文安先生之所可而竹木池館亦甚似之其子孫與兩蘇公並從遊所謂百)
(花洲者因東坡而得名嘗為絶句以紀其事復戲廣其聲為是詞云)
莫問清江與洛陽山林總是一般香兩家地占西南勝
可是前人例姓楊石作枕醉為鄕藕花菱角滿池塘
雖無中島霓裳奏獨鶴随人意自長
又(有懷京師上元與韓叔夏司諫王夏卿侍郎曹仲聲少卿同賦)
紫禁煙花一萬重鼇山宮闕隠晴空玉皇端拱彤雲上
人物嬉遊陸海中星轉斗駕回龍五侯池館醉春風
而今白髮三千丈愁對寒燈數點紅
又(戲韓叔夏)
只有梅花似玉容雲窗月戶幾尊同見來照眼明如水
欲去愁眉淡遠峰山萬疊水千重一雙蝴蝶夢能通
都將淚作梅黃雨盡把情為柳絮風
又(老妻生日)
玉篆題名在九天而今且作地行仙挂冠神武歸休後
同醉薌林是幾年龜游泳鶴蹁躚疎梅修竹兩清妍
欲知福夀都多少草閣清江可比肩
又(詠紅梅)
江北江南雪未消此花獨步百花饒青枝可愛難為杏
綠葉初無不是桃多態度足風標蕊珠仙子醉紅潮
絶憐野外横斜處似與薌林慰寂寥
又(紹興壬戌中秋前數夕與楊謹仲魯子明劉曼容及子駒兄弟待月新橋)
駕月新成碧玉梁青天萬里瀉銀潢廣寒宮裏無雙樹
無熱池邊不盡香承露液釀秋光直須一舉累千觴
不知世路風波惡何似薌林氣味長
又(紹興戊辰歲閏中秋)
明月光中與客期一年秋半兩圓時姮娥得意為長計
織女歡盟可恨遲瞻玉兔倒瓊彝追懷往事記新詞
浩歌且入滄浪去醉裏歸來凝不知
又(曾端伯使君自虔守移帥荆南作是詞戲之)
贛上人人說故侯從來文采更風流題詩漫道三千號
别酒須拚一百籌乘畫鷁衣輕裘又將春色過荆州
合江遶岸垂楊柳總學歌眉葉葉愁
減字木蘭花(紹興辛未冬溫臘前梅花已謝去明日立春今夕大雪程德遠弟來自龍)
(舒張琦言寄聲相問有懷其人)
青松翠篠一夜欹傾如醉倒殘臘能佳落盡梅花見雪
花詩涯酒島何日登臨同笑傲未老還家飽歴年華
有鬢華
又(紹興壬申春薌林瑞香盛開賦此詞是年三月十有六日辛亥公下世此詞公之絶筆也)
斜紅疊翠何許花神來獻瑞粲粲裳衣割得天孫錦一
機真香妙質不耐世間風與日著意遮圍莫放春光
造次歸
阮郎歸(紹興乙夘大雪行鄱陽道中)
江南江北雪漫漫遥知易水寒同雲深處望三關斷腸
山又山天可老海能翻消除此恨難頻聞遣使問平
安幾時鑾輅還
秦樓月
芳菲歇故園目斷傷心切傷心切無邊煙水無窮山色
可堪更近乾龍節眼中淚盡空啼血空啼血子規聲
外曉風殘月
少年遊(别韓叔夏)
去年同醉酴醿下儘筆賦新詞今年君去酴醿欲破誰
與醉為期舊曲重歌傾别酒風露泣花枝章水能長
湘水遠流不盡兩相思
西江月(番禺趙立之郡王席上)
風響蕉林似雨燭生粉豔如花客星乘興泛仙槎誤到
支機石下歡喜地中取醉溫柔鄕裏為家㬉紅香霧
閙春華不道風波可怕
又(吴穆仲與法喜以禪悅為樂寄倡酧醉蓬萊示薌林居士有見處即已無心即了之句戲作是)
(詞答之)
見處莫教甚著無心慎勿沉空本無背面與初終說了
還同說夢垂欲識薌林居士真成漁父家風收絲垂釣
月明中總是神通妙用
又(紹興丁已秋徧走湖東諸郡遂作天台雁宕之遊政黃柑江鰩時足慰平生時拜詔書薌林之)
(賜因成長短句寄朱子發范元長陳去非翰林三學士以資玉堂中一笑)
得意穿雲度水及時斫玉分金兹游了却未來心怪我
歸遲一任居士何如學士翰林休笑薌林個中真味
少知音不是清狂太甚
又(政和年間卜築宛丘手植衆薌自號薌林居士建炎初解六路漕事中原俶擾故廬不得返卜)
(居清江之五柳坊紹興癸丑罷帥南海即棄官不仕乙夘起以九江郡得轉漕江東入為戶部)
(侍郎辭榮辟謗出守姑蘇到郡少日請又力焉詔可且賜舟曰泛宅送之以歸已未暮春復遂)
(舊隠時仲舅李公休亦辭舂陵郡守致仕喜賦是詞)
五柳坊中煙綠百花洲上雲紅蕭蕭白髮兩衰翁不與
時人同夢抛擲麟符虎節徜徉月下林風世間萬事
轉頭空個裏如如不動
又(山谷作酴醿詩極工所謂露濕何郎試湯餅日烘荀令炷爐香取古人語以况此花稱為著題)
(余三十年前與晁之道狄端叔諸公醉皇建院東武襄家酴醿甚盛各賦長短句獨記余浣溪)
(沙一首云翠羽衣裳白玉人不將朱粉汚天真清風為伴月為隣枕上解随良夜夢壺中别)
(是一家春同心小綰更尖新真成夢事此宅此花不殊而心情老嬾無復當時矣勉強作是詞)
(云)
紅褪小園桃杏綠生芳草池塘誰教芍藥殿春光兀似
酴醿官樣翠蓋更蒙珠幰熏爐賸熨沉香娟娟風露
滿衣裳獨步瑤臺月上
又(老妻生日因取薌林中所産異物作是詞以侑觴)
幾見芙蓉竝蒂忽生三秀靈芝千年老樹出孫枝巖桂
秋來滿地白鶴雲間翔舞綠龜葉上遊嬉齊眉偕老
更何疑個裏自非塵世
南鄕子(大雪韓叔夏坐中)
梅與雪争姝試問春風管得無除却個人多樣態誰如
細把冰姿比玉膚一面倒金壺既醉仍煩翠袖扶同
向淩風臺上看何如且與薌林作畫圖
浣溪沙(寶林山聞建蘭)
綠玉叢中紫玉條幽花疎淡更香饒不將朱粉汚高標
空谷佳人宜結伴貴游公子不能招小窗相對誦離
騷
又(漁父詞張志和之兄松巖所作也有招玄真子歸隠之意居士為姑蘇郡守浩然有歸志因廣)
(其聲為浣溪沙示姑蘇諸友)
樂在煙波釣是閒草堂松桂已勝攀梢梢新月幾回灣
一碧太湖三萬頃屹然相對洞庭山狂風浪起且須
還
又(戲呈牧菴舅)
進步須於百尺竿二邊休立莫中安要知玄露沒多般
花影鏡中拈不起蟾光空裏撮應難道人無事更參
看
又(荆公除日詩云爆竹聲中一歲除東風送㬉入屠蘇千門萬戶曈曈日争把新桃換舊符東坡)
(詩云老去怕看新歷日退歸擬學舊桃符古今絶唱也呂居仁詩有畫角聲中一歲除平明更)
(飲屠蘇酒之句政用以為故事耳薌林退居之十年戲集兩公詩輒以鄙意足成浣溪沙自書)
(以遺靈照)
爆竹聲中一歲除東風送㬉入屠蘇曈曈曉色上林廬
老去怕看新歷日退歸擬學舊桃符青春不染白髭
鬚
又(巖桂花開不數日謝去每恨不能挽留近得爐熏頗耐久)
醉裏驚從月窟來睡餘如夢蕊宮回碧雲時度小崔嵬
疑是海山憐我老不論時節遣花開從今休數返魂
梅
又(附曾端伯和)
别樣清芬撲鼻來秋香過後却追回博山輕霧鎖崔
嵬珍重香林一抹手不教一日不花開暗中錯認
是江梅(首二句或刻聽罷霓裳夢覺來天香留得袖中回)
又(老妻生日)
星斗昭回自一天疎梅池畔鬭清妍蟠桃正熟藕如船
葉上靈龜來瑞世林間白鶴舞胎仙春秋不記幾千
年
又(堂前巖桂犯雪開數枝色如杏黃適當老妻生朝作此以侑觴)
瑞氣氤氲拂水來金幢玉節下瑶臺江梅岩桂一時開
不盡秋香凝燕寢無邊春色上尊罍臨風嗅蕊共徘
徊
又(和曾吉甫韵呈宋景晉待制宋有二小姬小桃小蘭)
綠繞紅圍宋玉牆幽蘭林下正芬芳桃花氣㬉玉生香
誰道廣平心似鐵豔粧高韵兩難忘蘇州老矣不能
狂
又(再用韵寄曾吉甫運使)
靄靄停雲覆短牆夭夭臨水自然芳猗猗無處著清香
珍重驀山溪句好尊前頻舉不相忘濠梁夢蝶儘春
狂
又(簡王景源元渤伯仲)
南國風煙深更深清江相接是廬陵甘棠兩地綠成隂
九日黃花兄弟會中秋明月故人心悲歡離合古猶
今
又(紹興辛未中秋王景源使君乘流下簫灘捨舟從陸薌林老人以長短句贈行)
尊俎風流意氣傾一杯相屬忍催行離歌更作斷腸聲
滾滾大江前後浪娟娟明月短長亭水程山驛總關
情
生查子(紹興戊午姑蘇郡齋懷歸賦)
天上得靈根不是凡花數清似水沉香色染薔薇露
薌林月冷時玉筍雲深處歸夢托秋風夜夜江頭路
又(與客醉巖桂下落蕊忽堕酒杯中)
月姊倚秋風香度青林杪吹墮酒杯中笑靨撩人小
薌林萬事休獨此情未了醉裏又題詩不覺花前老
臨江仙(紹興庚申老妻生日幼女靈照生於是歲女子亦有弄璋之喜)
新月低垂簾額小梅半出檐牙高堂開燕静無譁麟孫
鳳女學語正咿啞寶鼎賸熏沉水瓊彝爛醉流霞薌
林同老此生涯一川風露總道是仙家
七娘子
山圍水繞高堂路恨密雲不下陽臺雨霧閣雲窗風亭
月戶分明攜手同行處而今不見生塵步但長江無
語東流去滿地落花漫天飛絮誰知總是離愁做
減字木蘭花
維摩住處竟日繽紛花似雨更有難忘十里清芳撲鼻
香當年疏傅借問賜金那用許何似歸艎寶墨光芒
萬丈長
又
年年巖桂恰恰中秋供我醉今日重陽百樹猶無一樹
香且傾白酒賴有茱萸枝在手可是清甘遶遍東籬
摘未堪
清平樂(薌林之居巖桂為最比得公是先生清平樂詞云小山藂桂最有留人意拂葉攀花)
(無限思露濕穠香滿袂别来過了秋光翠簾昨夜新霜多少月宮閒地姮娥與借餘芳因賦一首)
幽花無外心與薌林會綠髮相看今老矣不作淺俗氣
味露葉薿薿生光風梢泛泛飄香稱意中秋開了餘
情猶及重陽
又(韓叔夏)
秋光如水釀作鵝黃蟻散入千巖桂樹裏惟許脩門人
醉輕鈿重上風鬟不禁月冷霜寒步障深沉歸去依
然愁滿空山
又(巖桂盛開戲呈韓叔夏司諫)
吴頭楚尾踏破芒鞵底萬壑千巖秋色裏不耐惱人風
味而今老我薌林世閒百不關心獨喜愛香韓夀能
來同醉花隂
又(奉酧韓叔夏)
薄情風雨斷送花何許一夜清香無覓處却返雲窗月
戶醉鄕麯米為春荆州富貴中人肯入薌林淨社玉
山屬倒芳茵
又(贈韓叔夏)
銀鈎蠆尾一似鍾繇字吏部文章麟角起自是瑞人驚
世西垣准擬揮毫不須苦續離騷政看翻階紅藥無
忘藂桂香醪
又(答趙彦正使君)
人間塵外一種寒香蕊疑是月娥天上醉戲把黃雲挼
碎使君坐嘯清江騰芳飛譽無雙興寄小山藂桂詩
成棐几明窗
又(鄭長卿資政惠以龍焙絶品于方釀薌林春色恨不得持去戲有此贈)
薌林春色杯面雲腴白醉裏不知天地窄真是人間歡
伯風流玉友争妍酪奴可與忘年空誦少陵佳句飲
中誰是俱仙
更漏子(雪中韓叔夏席上)
小窗前疎影下鸞鏡弄粧初罷梅似雪雪如人都無一
點塵暮江寒人響絶更著䑃朧微月山似玉玉如君
相看一笑溫
點絳唇(薌林老人紹興甲寅中秋與二三禪子對月寶林山中戲作長短句俗呼點絳唇)
綠水青山一輪明月林梢過有誰同坐妙德毘盧我
石女高歌古調無人和還知麽更沒别個且莫分疏破
又(代淨□老)
此夜中秋不向光影門前過披衣得坐無佛□生我
(闕)鼓打皮借問今幾和還知麽就中兩個鼻孔誰穿破
又(代香嚴榮老)
不昧本來太虚明月流輝過同行獨坐高下多由我
玉軫無絃誰對秋風和還知麽老龐一個識得機關破
又(代栖隠曇老)
折脚鐺中二時粥飯随緣過東行西坐不識而今我
壊盡田園終日且婆和還知麽錐也無個時露衣衫破
又(復自和)
不挂一裘世閒萬事如風過忘緣兀坐皮袋非真我
随色摩尼朱碧如何和還知麽從來只個千古撲不破
又(别代淨□)
荆棘林中浪夸好手曾穿過不起千坐逼塞虚空我
問路臺山婆子随聲和還知麽石橋老個些子平窺破
又(别代香嚴)
春浪桃花禹門三尺平跳過死生不坐變化須歸我
山起南雲北雨聲相和還知麽點點真個塊土何曾破
又(别代栖隠)
脱落皮膚故人南岳峰前過只知閒坐千聖難窺我
明月澄潭誰唱復誰和還知麽錦鱗沒個莫觸清光破
又(别自和)
綠水池塘笑看野鴨雙飛過正當呆坐紐鼻須還我
畫日張弓許久無人和還知麽難得全個不免須明破
又(世傳水月觀音詞徐師川惡其鄙俗戲作一首)
冰雪肌膚靚粧喜作梅花面寄情高遠不與凡情染
玉立峰前閒把經珠轉秋風便霧收雲捲水月光中見
又(重九戲用東坡先生韵)
無熱池南歲寒亭上開新宴青山芳甸盡入真如觀
舉首高歌人在秋天半晴空遠寒江影亂何處飛來雁
又
病臥秋風嬾尋杯斝追歡宴夢遊都甸不改當年觀
故舊彫零天下今無半煙塵遠淚珠零亂怕問随陽雁
又
今日重陽強挼青蕊聊開宴我家畿甸試上連輝觀
憶著酺池古墖煙霄半愁心遠情随雲亂腸斷江城雁
又(重陽後數日菊墩始有花與諸友再登賦第四首)
莫問重陽黃花滿地須遊宴休論夷甸且作江山觀
百歲光隂屈指今過半霜天晚眼昏花亂不見書空雁
又(王景源使君寵示巖桂長短句擬和一首)
春蕙秋蘭斷崖空谷終難近何如逸韵十里香成陣
傾蓋論交白首情無盡因君問新聲玉振更覺花清潤
又(再賦示王景源使君)
璧月光輝萬山不隔蟾宮樹金風玉露水國秋無數
老子情鍾欲向香中住君王訴龍鸞飛舞送到歸休處
又(再次王景源使君韵賦第三首)
明月山頭古香吹墮青林底世情無味伴我千巖裏
詩老風流也向花留意歌新擬調高難比半坐分君醉
採桑子(薌林為牧菴舅作)
霜鬚七十期同老雲水之鄕總挂冠裳閒裏光隂一倍
長况逢(闕)靨籬邊笑風露中香報冷秋光自有仙人
九醞觴
一落索
春風吹斷前山雨行雲歸去朝來須信本無心回首了
無尋處欲問個中去路阿誰能語澄江霽月却深知
把此意都分付
如夢令(予以巖桂為爐熏雜以龍麝或謂未盡其妙有一道人授取桂花真水之法乃神仙)
(術也其香著人不減名曰薌林秋露李長吉詩亦云山頭老桂吹古香戲作二闋以貽好事者)
欲問香林秋露來自廣寒深處海上說薔薇何似桂花
風度高古高古不著世間塵汚
又
誰識薌林秋露勝却諸天花雨休更覓曹溪自有個中
去路參取參取滴滴要知落處
卜算子
臨鏡笑春風生怕梅花妬疑是西湖處士家疎影横斜
處江静竹娟娟綠遶青無數獨許幽人仔細看全勝牆
東路
又(中秋欲雨還晴惠力寺江月亭用東坡先生韵示諸禪老寄徐師川樞密)
雨意挾風回月色兼天静心與秋空一樣清萬象森如
影何處一聲鐘令我發深省獨立滄浪忘却歸不覺
霜華冷
又(重陽後數日避亂行雙源山間見菊花復用前韵時以九江郡懇辭未報)
時菊碎榛薪地僻柴門静誰道村中好客稀明月和清
影天地一蘧廬夢事慵思省若個知余嬾是真心已
如灰冷
又(督戰淝水再用前韵第三首示青草堂)
轇轇擾擾中本體元來静一段澄明絶點埃世事如泡
影歇即是菩提此語須三省古道無人著脚行禾黍
秋風冷
又(復自和賦第四首)
千古一靈根本妙無明淨道個如如已是差莫認風旛
影枯木夜堂深默坐時觀省月落烏雞出戶飛萬里
關河冷
三字令
春日盡雨餘時紅簌簌綠漪漪花滿地水平池煙光裏
雲影上畫船移文鴛並白鷗飛歌韵響酒行遲將我
意入新詩春欲去留且住莫教歸
長相思(紹興戊辰閏中秋)
年重月月重光萬瓦千林白似霜扁舟入醉鄉山蒼
蒼水茫茫嚴瀨當時不是狂高風引興長
南歌子
柳眼風前動梅心雪後寒年光渾似霧中看報答風光
無處可為歡一曲聊收淚三杯強自寬新愁不耐上
眉端怕見長安歸路嬾凭欄
減字木蘭花
無窮白水無限芰荷紅翠裏幾點青山半在雲煙晻靄
間移舟横截臥看碧天流素月此意虚徐好把薌林
入畫圖
南歌子
江左稱巖桂吴中說木犀水沉為骨鬱金衣却恨疎梅
惱我得春遲葉借山光潤花蒙水色竒年年勾引賦
新詩應笑薌林冷淡獨心知
又(紹興辛酉病起)
病著連三月誰能慰老夫蕭蕭短髮不勝梳風裏支離
欲倒要人扶秋月明如水巖花忽起予旋篘白酒入
盤盂報答風光不醉更何如
又(韓公圭近有提舉廣東市舶之命假道清江執别年餘忽爾相逢喜甚因賦是詞云)
我入三摩地人疑小有天君王送老白雲邊不用丹青
圖畫上凌煙喜攬澄清轡能同載酒船相逢忽漫别
經年好是兩身強健在尊前
桂殿秋
秋色裏月明中紅旌翠節下蓬宮蟠桃已結瑤池露桂
子初開玉殿風
朝中措(王景源使君生日坐上偶作)
滿城臘雪淨無埃觸處是花開天上瓊林珠樹誰知夜
半移來黃堂薦夀請君著意和氣潜回化作一江春
酒都將注入尊罍
菩薩蠻
天仙醉把真珠擲荷翻瀉入玻璃碧雨過酒尊凉紅蕖
冉冉香飛來雙白鷺屢作僛僛舞山烏起清歌晚來
情更多
好事近(紹興辛未病起見梅)
多病臥江干過盡春花秋葉又見横斜疎影弄階前明
月呼兒取酒據胡床尚喜知時節宜與老夫情厚有
鬢邊殘雪(又云折得一枝清瘦入鬢邊殘雪)
又(用前韵答鄧端友使君)
風勁入平林埽盡一川黃葉唯有長松千丈挂娟娟霜
月使君和氣動江城疑是芳菲節忽到小園游戲見
南枝如雪
減字木蘭花(登望韶亭)
兩峰對起象闕端門雲霧裏千嶂排空虎節龍旂指顧
中簫韶妙曲我試與聽音韵足借問誰傳松上清風
石上泉
又
翠鬟雙小綠綺朱絃心未了畫戟森閒玉子紋楸手共
談不妨扶老未說他年無限笑且要忘憂莫問今朝
勝幾籌
又(梅花盛開走筆戲呈韓叔夏)
臘前雪裏幾處梅梢初破蕊年晚江邊是處花開晚更
妍絶知春意不耐愁何心與醉更有難忘宋玉牆頭
婉婉香
又(韓叔夏席上戲作)
誰知瑩徹惟有碧天雲外月一見風流洗盡胸中萬斛
愁賸燒蜜炬只恐夜深花睡去想得横陳全是巫山
一段雲
又
千山萬水望極不知何處是小院迴廊夢去相尋未覺
長絶憐清瘦雪裏梅梢春未透常記分攜雨後梨花
曉尚啼
又
去年端午共結綵絲長命縷今日重陽同泛黃花九醞
觴經時離缺不為萊菔髭似雪一笑逢迎休覓空青
眼自明
酒邊詞卷上
