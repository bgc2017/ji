澗谷精選陸放翁詩集卷之六前集
七言八句
舟中夜賦
千里風塵季子裘五湖煙浪志和舟灯殘復吐惱孤
夢雨落还牧生旅愁城上霜笳入霄漢煙中漁火耿
汀洲牧之未極詩人趣但謂能輕万戶侯
賞花至湖上
吾國名花天下知園林尽日敞朱扉蝶穿密葉常相
失蜂恋繁香不記歸欲過每愁風蕩漾半開却要雨
霏微良辰樂事真當勉莫遣匆匆一片飛
春夏屡病至立秋而愈因自賀
良藥扶衰抵万金漸加糜粥輟呻吟溪風拂簟有秋
意山影當窗生夕隂薄俗只成驚老眼幽居正得遂
初心岸巾待月闌干曲更斍天公愛我深
卜築
放翁卜築寄江郊屋破隨時旋𥙷茅暮看白煙横水
際曉聽清露滴松梢生來不啜猩猩酒老去那營燕
燕巢目断鹿門三太息龐公千載可論交
東牎小酌
烏帽翩僊白苧裳東牎隨事具杯觴流年不貸世人
老造物能容吾輩狂藤葉成隂山鳥下檜花滿地蜜
蜂香何人畫得農家樂咿軋繅車隔短墻
歲晚
無窮世事浩難量歲晚沉緜卧草堂短褐拆圖移曲
折故書經蠧失偏傍賣刀擬買春耕犢挾策曾亡舊
牧羊點檢生涯还自笑菜畦殘葉帶新霜
冬暮
晚角昏鍾爲底忙豈容老子更禁當乘除冨貴惟身
健𥙷貼光隂有夜長臨水小軒初見月滿庭殘葉不
禁霜巴江尺素何時到剰着新詩寄断腸
題庵壁
孤村寂寂潮生浦小院昏昏雨送梅𬞞食一簞宜面
槁畏塗九折自心灰古人骨朽有書在今雨泥多无
客來散髮陽狂非寄傲世間萬事本悠哉
泛舟澤中雨夜
無窮煙浪接空濛秦望稽山醉眼中虹断巳收千嶂
雨鶴歸正駕九天風漁舟容與横沙際水鳥號呼傍
葦叢㒷尽还家忽三鼓半輪殘月斗杓東
秋懷
形骸歲歲就枯朽意氣時時猶激昂水遠浮鷗猶浩
蕩霜高殘菊更芬芳人皆有老是非在劫未成灰時
世長三百里湖行自復子孫努力事耕桑
書感
奪璧元知價不酬屠龍誰信本无求哦詩声裏歲時
速憂國淚边天地秋已欠謝安俱泛海况无王粲與
登楼此身着處憑君記万里煙波没白鷗
舟中作
三百里湖新月時放翁艇子出尋詩城頭蜃閣煙將
合波面虹橋柳未衰漁唱蒼茫連禹穴寒潮䔥瑟過
娥祠祖龍虚負求仙意身到蓬萊却不知
寓歎
俗心浪自作棼絲世事元知似弈棋舊業蕭然歸亦
樂餘年至此死何悲古人可作將誰慕造物何心豈
汝私巳决殘春故溪去短蓑垂釣月明時
村居
青藜杖出氛埃外白版扉開水竹边造物與閑仍與
健鄕人知老不知年斎居每䄂持螯手妄想寕流見
麴涎昨夜小庭風露冷菊花消息巳先傳
道室雜詠三首
舄化双鳬杖化龍雲山回首不知重薬園夜嘨丹臺
月酒市秋聽紫閣鍾豈憚煙霄隨步武故應冰雪換
形容小童開戶驚竒事野鶴來巣階下松
莫怪先生閱事多人間何處不經過天山八月霜枯
草暘谷三更日浴波酒熟春風歸掌握丹成神物共
誰何散人本帶江湖號四百年來一釣蓑
身是秋風一断蓬何曾住處限西東棋枰牎下時聞
雹丹竈岩間夜吐虹采薬不辝千里去釣鰲曾破十
年功白頭始悟頥生妙尽在黃庭兩卷中
遣㒷
聒聒鳴鳩莫笑渠百年我亦旋枝梧病知薬物難爲
驗老斍人間不足娛茅屋何妨度寒暑𬞞飡且可逐
朝脯釣船一去无尋處千頃江边一色芦
病中東仲弥性唐克明蘇訓直(三君皆有歸志)
移疾还家暫曲肱依然耐久北牎灯心如澤國春歸
鴈身是雲堂旦過僧細雨佩壺尋廢寺夕陽下馬弔
荒陵小留莫厭時追逐勝社年來冷欲冰
晚泊松滋渡口
小溪拍拍鸕鷀飛深竹蕭蕭杜宇悲看鏡不堪衰病
後繫船最好夕陽時生涯落魄惟耽酒客路蒼茫自
詠詩莫問長安在何許乱山孤店是松滋
秋日懷東湖
小閣東頭罨畫池秋來長是憶幽期身如巢燕臨歸
日心似堂僧欲動時病思羈懷惟付酒西風落日更
催詩故知歲暮常多感不獨當年宋玉悲
醉鄕
醉鄕小築亦佳哉但苦無情白髮催癡欲煎膠粘日
月狂思八海訪蓬萊辝巢歸燕先秋去泣露幽花近
社開莫惜傾家供作楽古人白骨有蒼苔
寄題陳魯山二首(時調官都下)
諸公貴人識面稀胷中璀璨漫珠璣即今舉手遮西
日應有流塵化素衣舊斈極知難少貶吾㑪持此欲
安歸夜來風雨空堂静忽憶燈前語入微
天下無虞國論深書生端合老山林平生力學所得
處政要如今不動心舊友幾年猶短褐謫官萬里少
來音願公思此寬羈旅静處炎曦豈易侵
病中作
老鶴遼天興未窮此生光景自匆匆家爲逆旅相逢
處身在嚴裝欲發中澁眼尚於書有味孤愁殊斍酒
無功揮戈草檄今誰記歲晚江邊白髮翁
燈下看梅
風雨經旬怯倚闌梅花折得就燈看有情應記去年
别無寐不禁清夜寒病起支笻幽興在春遟載酒後
期寬籬東數樹尤竒絶日遣蠻童候路乾
江楼醉中作
淋漓百榼宴江楼秉燭揮毫氣尚遒天上但聞星主
酒人間寧有地埋憂生希李廣名飛將死慕刘伶贈
醉侯戲語佳人頻一笑錦城巳是六年留(退之詩越)
(女一笑三年留)
澗谷精選陸放翁詩集卷之六前集
須溪精選陸放翁詩集卷之六後集
七言八句
恩除祕書監
群仙鶴駕去難追白首重來不自知才藝荒唐癡獨
絶功名蹭蹬老如期海邊鄭叟窮耽酒吳下韋郎晚
學詩扶上木天君莫笑衰殘不似壯遊時
醉中夜自村市歸
村市夜騎黃犢還却登小閣倚闌干銀河斜界曉天
碧璧月下入秋江寒吾軰身閑且飲酒人生事定須
闔棺元自胷中着雲夢莫驚綠鬢柰悲歡
病起
山村病起帽圍寬春盡江南尚薄寒志士淒凉閑處
老名花零落雨中看断香漠漠便支枕芳草離離獨
倚闌收拾吟牋停酒椀年來觸事動憂端
臨安雨晴
世味年來薄似紗誰令騎馬客京華小樓一夜聽春
雨深巷明朝賣杏花矮紙斜行閑作草晴牎細乳戲
分茶素衣莫起風塵歎猶及清明可到家
初寒
船尾寒風不滿旗江邊叢祠常掩扉行人畏虎少晨
出舟子捕魚多夜歸茅葉翻翻帶宿雨蘆花漠漠弄
斜暉傷心到處聞砧杵九月今年未授衣
馬上
燈前薄飯陳塩虀帶睡強出行江堤五更落月移樹
影十月清霜侵馬蹄荒陂嗈嗈巳度鴈小市喔喔初
鳴雞可憐萬里覓歸夢未到故人先自迷(語語有氣)
黃州
局促常悲類楚囚遷流還嘆學齊優江聲不盡英雄
恨天地無私草木秋萬里羈愁添白髮一帆寒日過
黃州(好)君看赤壁終陳迹生子何須萬戶侯
哀郢
荆州十月早梅春徂歲眞同下坂輪天地何心窮壯
士江湖從古着羈臣淋漓痛飲長亭暮慷慨悲歌白
髮新欲弔章臺無處問廢城霜露濕荆榛
水亭有懷
漁舟把酒對丹楓水驛憑軒送去鴻(來得是)道路半
年行不到江山萬里看無窮故人草詔九天上老子
題詩三峽中(上句太淺不尔又不得)笑語毛錐可無
恨書生處處與卿同
江上
江上霜寒透客衣閑牎羸臥不支持羈孤形影真相
弔衰颯頭顱巳可知(自在)潦縮穏經行雨峽竹疎䞉
見掛猿枝清尊可醉須勤醉莫望功名老大時
聞猿
瘦盡腰圍不爲詩良辰流落自成悲也知客裏偏多
感誰料天涯有所思漢塞角殘人不寐渭城歌罷客
將離故應未抵聞猿恨况是巫山廟裏時
南鄭馬上
南鄭春殘信馬行通都氣象尚崢嶸迷空游絮憑陵
去曳綫飛鳶跋扈鳴落日断雲唐闕廢淡煙芳草漢
壇平猶嫌未豁胷中氣目断南山天際横
夜抵葭萌惠照寺寓榻小閣
亭驛驅馳髀肉消故山歸夢愈迢迢夜行觸尉那能
避旦過逢僧不放招雨後風雲猶慘淡霜前草木巳
䔥條衰遟事事非前日醉裏題詩亦自聊(篇篇自道)
歸次漢中境上
雲棧屏山閱月游馬蹄初喜踏梁州地連秦雍川原
壯水下荆揚日夜流遺虜孱孱寕遠略孤臣耿耿獨
私憂良時恐作他時恨大散關頭又一秋
赴成都泛舟自三泉至益昌謀以明年下三峽
詩酒清狂二十年又摩病眼看西川心如老驥長千
里身似春蚕巳再眠暮雪烏奴停醉帽秋風白帝放
歸船飄零自是關天命却被人呼作地仙
七月一日夜坐舍北水涯
兀傲胡床酒半醒釣筒收盡數舟横風生細葛無三
伏月上疎林正四更北斗離離低欲盡明河脉脉去
無聲斥仙豈復塵中戀便擬騎鯨返玉京
新秋感事
江上清秋昨夜回漁扉正對荻洲開志存天下食不
足節慕古人䜛愈來風際紙鳶那觧久祭餘芻狗會
堪哀蕭然散髮聽秋雨剰領新凉入酒杯
風雨中過龍洞閣
飄然醉䄂怒人扶箇裏何曾有畏塗(寫得如此健)卷
地黑風吹慘淡半天朱閣插虚無闌邊歸鶴如争捷
雲表飛仙定可呼(語壮)莫怪衰翁心膽壯此身元是
一枯株
獨游城西諸僧舍
我是天公度外人看山看水自由身蘚岩頂上飛雙
屐雲洞前頭岸幅巾萬里欲呼牛渚月一生不受庾
公塵非無好客堪招喚獨往飄然覺更眞
過野人家
縱轡江皐送夕暉誰家井臼映荆扉隔籬犬吠窺人
過滿箔蚕飢待葉歸世態千年看爛熟家山萬里夢
依稀躬耕本是英雄事老死南陽未必非
晚興
老病愁趍畫戟門天教高卧浣花村山林獨往雜屠
釣世界皆空誰怨恩千卷蠧書忘歲月一樽濁酒信
乾坤㒷來倚杖清江上断角殘鍾正歛昏(隨意襯貼皆及本色)
芳華楼夜飲
射虎將軍老不侯尚能豪縱醉江楼笙歌雜沓娛清
夜風露高寒接素秋少日壯心輕玉塞暮年幽夢墮
滄洲人間清絶沅湘路常笑靈均如許愁
秋思
大面峯前秋笛清細腰宫畔暮灘平吳檣楚柂勒歸
思隴月巴雲空復情萬里風塵舊朝士百年鉛槧老
書生水村漁市從今始安得區區海内名
月下
黃鵠飛鳴未免飢此身自笑欲何之閉門種菜英雄
老弹鋏思魚富貴遟生擬入山隨李廣死當穿冡近
要離一樽強醉南楼月感慨長吟恐過悲
書懷
愁向東華踏軟紅暫歸舊隠樂無窮石池洗藥娟娟
水漁艇投竿嫋嫋風盡日醉醒菱唱裏鄰家來往竹
隂中何湏列戟長安第四望雲山擁此翁
舜廟懷古
雲断蒼梧竟不歸江邊古廟鎻朱扉山川不爲㒷亡
改風月應憐憾慨非孤枕有時鶯喚夢斜風無頼客
添衣千年回首消磨盡輸與漁舟送落暉
須溪精選陸放翁詩集卷之六后集
