灊山集卷三宋朱翌撰
五言排律
元宵懷都城簡胡令俊民時胡連夕在告
天豁晴光合簷收雪汁乾燈期欣在候火令不為難方
喜春風動猶憐暮色寒仙晨今夜樂帝所舊年觀郁郁
卿雲密葱葱瑞氣盤五門雙闕聳三島十洲攅風伯清
黃道鈎陳衛赤鸞聲流車水快花影燭龍蟠入望雲裳
舉低迷雜珮珊歌翻樓上下人與月團欒夜色清凝露
香風靜泛蘭陸蓮搖豔質湯鯉轉驚瀾故國雲天外家
風楚俗完良時亦競作游興頗相干諸縣豐登際元戎
禮數寬輟耕來野父沽酒辦餘歡少問飛鳬客遥知道
室安樵青能笑語太白酌瀰漫要是絃堂宓何妨花縣
潘黃庭須默課燈錄不重看羡子閉門坐嗟予脚力殫
醉歸哦五字一一待公刊
南華五十韻
鄉里黃梅接家居祖刹鄰常聞肉身佛甘作磑坊人堅
有懸腰石空無拂鏡塵已舂諸米熟自識本心真拄杖
敲頑質袈裟遶净身衣傳千古信法待五年伸撥棹煩
師送投林避衆嗔風幡俱不動金瓦定非倫汝聽宜皆
諦吾言决可遵由兹開頓教為世作良因葉墜雖歸本
烟斜不向新鈴聲鳴白塔霧氣走黃巾塑手藏衣襲閨
姝敗鉢脣全提諸佛印開盡一花春代代燈燈續塵塵
刹刹均性天南北合道德帝王親歌鼓昭陵日梯航外
國珍莊嚴及山谷賜予出金銀龍翥開飛帛春温布縯
綸鎮安清净境奔走護持神樓閣三千界香燈十二辰
蘇銘模妙墨柳記刻豐珉自昔炎荒地常容放逐臣流
人悲去越從者病居陳庚子何憂鵩春秋謾感麟足生
行路蠒眉結念親顰卜吐千瓶水官分十束薪九韶先
幸舜五嶺後通秦氣候今無瘴人情古亦惇何嘗疎北
客賸喜預嘉賓鼔角催歸夢江湖動釣緡時花開有信
山果種生仁武水長懷古曹溪每問津端居七里郭相
望一由旬抱被來投宿聞鐘起及晨自憐終北向天遣
試南詢竟日雲垂地通宵雨濺茵橋横一滴上雀見五
方馴飛錫泉香發連山寳氣振杖尋桃竹把佩采楚蘭
紉大禮行郊次洪恩浹海濱稍寬三面網歸作再生民
甫里將收栗松江細煑蓴橘懷工戲綵萱背更栽椿風
急團雲絮霜清洗月輪治行今數日問信不嫌頻三宿
真成戀諸寮且遍巡鬭茶誇顧渚羹芋說西岷寺有壇
經舊誰知祖意諄持歸化嶺北大地免沉淪
送吏部張尚書帥成都一百韻
一代亨衢上明公逸步超河東書具作圯下老相邀海
闊雲垂翼天清斗壓杓三人前鼎甲千佛仰孤飈弟子
師尊董諸儒稱述蕭西崑收俊乂東壁絶塵囂别乘將
離汴輕舟逕指苕湖山縱清美家國尚飄颻慟哭天傾
柱歸情戶見蛸奉祠投里閈招隱向山椒並海屯千衛
披榛拱百僚回鑾須故國負靮且今朝光列哀烏位星
馳封馬軺賢裾來接武陰沴自潛消香案依丹陛螭㘭
立紫霄飛鴻九天去歸鶴一聲嘹主上思圖舊王人促
見招起居還左史議論鄙南朝大呂聲揚遠元圭質匪
彫掖垣裁詔密禁路賜纓彯滅澆圖興夏巡方首從姚
自南瞻析木直北望玄枵玉海千尋浪江南五色鷂矯
如出塵隼凛若在秋鵰去國還追信刓章豈易堯光華
司馬甲整頓路車鞗國事煩參决廷詢得具條乘時笑
乾沒許國敢輕佻河洛干戈滿陵原草木焦青春深仗
節久雨更乘橇取道先轅楚揚旌轉望蕭一坏藏萬世
九廟正三昭遂使儀如漢將令樂奏韶路迷彪過迹澗
涸夜生潮去日春仍淺歸期暑正熇君王喜不寐天下
首方翹疏奏忠無隱臣生苦不聊戴天那忍共得地豈
宜驕内治今當亟高名不敢要銓衡真有託啟事復何
遼道直咸推汲謀深豈計晁定非揮扇羽寧要插蟬貂
褒貶書方舉姦諛骨合銷懷開真坦坦燕處自夭夭當
宁西南顧常懷參井迢徧詢醫國效立遣愈民痟文武
資兼稟詩書氣不恌衆皆可卻縠一以委張昭除目凌
晨下行装即日撩被攜猶刺刺涉遠乃翛翛帆影三江
水車聲萬里橋丈人峯嵂屼神女峽岧嶤石室畫闇淡
草堂人寂寥山圍玉壘峻水減石犀遥石表筍雙立銅
青栢未凋錦江喧士女藥市混仙樵劫墮乾坤壊流横
海嶽漂惟兹井絡外依舊角弓弨自昔三刀夢多傳五
袴謠威餘嚴僕射功說李文饒文定棠尤美乖崖福可
徼事今難悉數公亦豈其苗秦地新通棧瞿塘穩泛橈
虎貔環外閫耨耜得深穮正可供壺奕隨宜列鼔簫蒲
鞭束高閣竹馬戲垂髫好閱相如賦終閒李廣刁奎文
天象轉延閣士林標此去庭無愈行聞衆選陶付之樞
極運咸仰泰階霄賤子無三徑平生有一瓢老將書蠧
槁時作草蟲喓大笑玉三刖不求銀十腰古今同閱宙
南北信吹薸已類蜂粘網真成鹿覆蕉屢經多盜境幾
至獨身跳何處地堪避知誰戰敢挑月明三匝鵲巢比
一枝鷯釣瀨長烹鯉窮山飽聽鴞臨書池盡黑就局博
嫌么臂有七賢把丹亡九轉燒唯堪貫薜荔未肯摋芳
虈賣藥難爭價為農等寓僑稍能羞野葛初未識江珧
已罷尋蛩駏欣聞退猲獢誰憐人為米敢有意遷喬過
我深披藋追凉薄曳綃狐裘憐晏子縞帶與公僑挽引
煩推轂陶甄為置窑清時容潦倒策府著芻蕘憶昨西
湖上隨公羽盖飄青山迎晉履綠水泛湖&KR0657;上相尊仍
美將軍勇正驍道爭棋屢覆壺響箭呈梟茶乳晴尤發
香雲淨更翲晩花棲嫩菊近岸俯游鰷四望天連水羣
簮玉及瑶政親連榻坐倏見錫戈琱良月霜楓冷佳晴
雪霰銷留公已無策鼎食望加調
宣城書懷
高爽清凉郡登臨佳麗都上連三蜀重旁挾兩淮趨天
分光牛斗溪行走舳艫新林天際浦青草柳邊湖丁令
鶴歸晚琴高鯉疾驅高城布渠答近市表浮屠龍具深
耕雨牛車富入租鐘魚廣教飯簫鼔敬亭巫禱請俱先
詣齋修必盡愚虔恭問杯珓疇昔夢摴蒱桃李萬家邑
魚鹽百賈區棋爭三品勝錢為七郎輸湖上同皇甫樓
中記獨孤五雲裘可作天馬錦應無射的穿雲白蓮房
照水烏山精今及采鷹爪得同拘右史隸題榜太和存
漏壺劘牙虞吏像衣褐卯神圖蝎走收宵螫蜂讙保穴
雛泉甘黃蘗舊茶雋白雲腴幽寂谷留馬凌歊舟若鳬
山登天柱石沙暖句溪蒲洞啟三天祕灘愁六刺迂輕
煙藏石女微雨浴花姑半夜笛聲起臨軒桂影敷謝公
亭别范孔子井猶洙舟起鷺前導橋横龍未雩子安飛
遠近杜宇訴朝晡示爽歸田約懷冰洒篆娛白公謝霞
綺荀媪進彫胡神王能旁逹心閑免外虞白龜飛入楚
赤馬棹通吳孤枕喧鼯鼠南亭聽蟪蛄貢先紅毯貴俗
尚褐袍麤蟬蜕裴丞相聰明陸大夫劉詩送拄杖班傳
出葫蘆露柱從師指金杯受賜殊漢書國史法心要藏
經郛鮒活有竒術錦還真夢驅苦心思懿老一鉢走元
孚潛隱大中主躬行外域膜儲神天北極繫念水西隅
内屏如來地當陽造化鑪千年猶可想一絶定非諛昔
在中書省親聞大禹謨土階臨黼座文石上絲絇紅遶
當階藥陰留一院梧不才持史筆有愧但書厨卜築隨
鯤徙囚山與鵩俱忘懷從北院歸命只南盧作賦先招
隱移文卒謝逋晩歸真發覆豈意辱嘘枯黃屋南巡岳
侯圭畢會塗時持莘野鼎來采會稽菰聖主新更化羈臣
首辨誣書修天祿閣游並道山儒汨沒顔容改因循歲
月徂此生甘泛梗餘論許分符節近書雲日輪驅畫鹿
朱川華冰片合山曲卧屛紆入臘占三白登堂展七扶
人家多露積村鼔不鳴桴身奉三年最魂收一紀逾可
無人歎息粗免鬼揶揄夜引星朝斗晨瞻日出嵎兩旗
歎潦倒五馬忘﨑嶇嚴瀨猶如睦崑山恐是蘇深憐百
口逐只辦四方餬旋磨魚千里彌縫金十奴何如今守
馥猶愧舊官呼笏有看山拄歌無擊缶嗚江山真肺腑
魚鳥自葭莩正賴管城子能招墨客徒李梅詩格律斑
竹政規模事省囚寬繫年豐酒易沽近分天駟監遣牧
决波騟苖獮申軍法蕃宣奉帝俞校旗推妙手嚙鏃視
張弧杼軋絲雙繭篁包米一桴遇風專戒火聽雨甚憂
圩酒盞經旬把歌茵特地鋪賜金誇魏絳顧曲少周瑜
碩果園林密春山雨露濡木瓜紅鏤體銀杏綠勻膚栗
發風前罅柑垂霜後株蟻侵梨釀蜜盤走芡圓珠野蔌
多將&KR0034;春盤細剪蔞誰同九日菊難得一枝萸水閱尋
魚鷘沙連合陣鸕愛閑多閉閣因事或操觚敏捷慚銅
鉢工夫體轆轤僧談曾接會老境合師瞿忩月重重鏡
松風一一竽飫飡佳境蔗旋鱠早秋鱸本是烟霞痼何
疑山澤癯計難出栢馬收必在桑榆舊事論新事今吾
非故吾意中不足致身外復何須朝市安能隱田園久
已蕪斯言誠有味端不減醍醐
陪崑山邑官遊慧聚寺詩
日暗蒲鍼綠風回柳影圓好山如有舊勝事頗相牽紺
宇欣留屐炎官快著鞭神工盤岌嶪妙手活蜿蜒竒甚
梁唐迹偉哉張孟篇(皆寺中事)故人逢異縣舊話說當年留
滯江湖遠驚呼歲月遷還同一笑樂相與對牀眠筆向
晴忩落名垂漆榜鮮味腴知茗勝勢猛覺碁仙飛盖干
霄上危欄掛斗偏壓雲雲掩苒待月月嬋娟(二軒名)石鏤
珍球怪杉重翠幄妍迎風拳乳鵲盡力叫饑蟬雨脚斜
侵戸湖光遠拍天徐澆白玉釀笑折水晶蓮時節酒中
過襟懷物外緣安居豈城市避世必林泉好乞弹丸地
聊成痼疾煙山祇應許我木杪架飛椽
再次前韻
日走瞿曇宅殷勤問覺圓荷珠翻雨碎荇帶逆風牽安
步穿芒屩長驅斷蠟鞭臨深呼屬玉騎氣道蜿蜒前輩
幾人到高情五字篇翩翩遺濁世落落度長年斷石崖
蜂出喬枝谷鳥遷端為逃暑去復作拂雲眠心曠風林
豁書乾棐几鮮丞方有公事尉亦從羣仙倚玉吾何幸
棲雲志未偏久知情澹泊不夢翠連娟晚日斜吹綺新
詩欲鬭妍微行窺沼鵠孤坐蜕枝蟬俯視千章木如臨
尺五天韻高巾墊角飲痛盞垂蓮小築堅前約兹遊定
昔緣欲誇山聳髻安得思流泉却恐樽無醁羣憂㸑不
煙誰來助清興吹裂笛如椽
次呂居仁九日羣集韻
衣冠交上郡氣象有中州九日一尊酒千巖萬壑秋星
方聚吳分魚已躍王舟即事感今昔乃情無去留憂時
俱出力濟勝合先謀北望邊風凛戎衣詎敢休
七言絶句
蔡倅羔羊齋
有生不釀羔羊酒無日不誦羔羊詩賢哉蔡子勇成癖
自勵要如三代時
盡輸精白承休德政用詩書造太平略為周家推在位
太顛閎夭散宜生
題李成山水
好山誰定識真形着白山人眼最親半夜忽聞遭有力
中書君召主林神
題程幹燕公山水
電眼觀山老更真能分天造一層層直須擘華尊瀛手
始解鋪張入剡藤
石芥
古人重改陽城驛吾輩欣聞石芥名風味可人終骨鯁
罇前真見魯諸生
長安官酒甜如蜜風月雖佳嬾舉觴特送盤蔬還會否
與公新釀鬭端方
山芥
濕帶青煙古澗濱氣含石理助芳辛山中酒醒凉生腦
乞與文園渴肺人
南山觀雪
入山初與雪雲俱坐定雲收雪亦無不見舊時蒼翠色
換將粉墨作新圖
南遊客上妙高峯拄杖敲冰袖障風卷起面前簾看雪
煙鬟渾插玉瓏璁
次韻書事
西風昨夜入庭梧况味今年似舊無想見防秋有長策
幽人真欲反吾廬
聖朝始悟文章弊大霈首更詩賦科白葦黃茅供一掃
英豪人物未消磨
熙寧事作崇寧樣嘉祐政為元祐師但得至誠行號令
坐令風俗似當時
當年司馬温公力今日宣仁聖烈尊哲后在天何愠喜
要令元老雪沉冤
天申節詩
南來欣遇千秋節北向空馳萬里心永日清風吹古寺
一杯聊見祝堯深
明慶曉班催百辟鈞容仙部下層霄如今獨立薰風裏
却聽羣仙奏九韶
南華書事詩
珍重南華五色禽雲棲霧宿見無因雨中恐悮翩然出
我是閑人非貴人
萬木杉從一寸栽參天次第可推排他年空翠橋邊路
來選承天八柱材
真覺止能留一宿桐鄉今已住連宵却將膏雨下山去
聊助南溟早晚潮
火樹燒春明躑躅紫羅囊筆綴辛夷花枝照眼蒙清潤
帶雨游山亦自竒
曲江漁者得鱖魚棄之目為師婆魚
巨口細鱗初出網&KR0034;皮玳瑁乃同斑了無骨鯁人人喜
更𢷬鹽虀發笑顔
溪友漁翁忍棄捐却應游泳得長年遐方未識珍羞貴
不道楊憑已得仙
夜夢采選
榮辱悲懽反覆手競呼穴骼欲求功大開眼作人間夢
何况真成一夢中
惠崇蘆鴈
我是江湖一漫郎鴻飛鷺宿見行藏西風吹盡蘆花雪
水驛雲程未易量
謝譚南恩寄六目龜
無了禪師劚草萊清江使者六眸開我今築屋虚空裏
亦復蹣跚出海來
乞雙峰山頻婆果
我昔南遊三眼國逢人一笑啟丹唇祗今重到孤峰頂
依舊丹唇一笑新(事見華嚴三眼國比邱唇如此果)
我聞如來有佛眼結子成時速寄來從此慈悲修廣目
得爭開處便爭開(頻婆一名佛眼果)
延祥寺手植竹有甘露
聖主尊賢方側席此君凝露美如飴形容盛德書生事
請對佳祥著好詩
穰穰天酒被修篁的皪枝間日射光豈為炎荒多熱惱
故教灌頂作清凉
月下對白菊
詩人月下見梅花著力形容極口誇若使月明中見菊
欲將何語為褒嘉
飲冰嚙雪傳延年要比蟾宫桂子妍忽遇嫦娥蒙一盻
桂花未敢著鞭先
佛頭菊
我杖常扶佛面強我花今見佛頭香靈山會上曾拈出
一笑懸知是飲光
金杯玉盤菊
玉盤金盞世稱珍天酒瓊漿曉自盈天為我貧都乞我
我雖不飲亦關情
桃花菊
菊花忽作桃花面放眼難看九月黃花不見桃惟見菊
又將紅雨學啼粧
雪見羞(菊名)
白如白雪復何加豈有寒英勝六花真是嶺南稀見雪
花光勝雪喜無差
睡軒三首
意馬心猿不用忙睡鄉深處解行装華山聞有希夷子
安得斯人與對牀
諸公對奕我高眠此法非人不可傳四脚碁槃皆黑子
孝先從此便爭先
風和日永飽食已雨急天寒戸不開遇此佳時無一事
搘牀高枕聽咍㘆
謝惠楊梅
杭州金氏越州楞撒火飛星五月春百菓若重推貢士
風流應不下平津
南屏
百步階頭長進步南屛堂上立移時明明萬象森羅處
鍜鍊雕鐫費我詩
早來風定絶塵霾掃地如鏡忩盡開昏明四望移遠近
晝夜兩湖分去來
正當晝永六十刻久坐僧齋烹雨前滿園菜花開向夏
一雙蝴蝶飛上天
寄題競秀亭
吴山越嶺老於行何地誅茅寄此情直使浮雲無一點
千巖應接始分明
來往人傳客寢安問渠何事駐征鞍只應門外千山好
能使胷中百念寬
觀烏龍山瀑布
一日一夜雨如傾北山山頂垂天紳是間去海只咫尺
緩流何用走踆踆
五老峯前三峽橋不論時節聽飛潮那知冷落窮山裏
忽見晴空練一條
漱石漱流俱可意濯纓濯足且隨時到江莫作滔天浪
妨我輕舟理釣絲
題搓線圖
誰言粉白但閑居紉補尚煩金十奴治得棼絲有條理
却嫌紅女未工夫
舍後汙池有小魚數百遷之於江
一泓已脱歸涔水萬頃初驚廣莫鄉且向江湖成自在
幸因風雨得騰驤
雪霽捕魚圖
羣魚何日舉舟師玉海瑶山欲霽時正是嚴冬當設膾
老翁香飯必先炊
園中開牡丹一枝
天下花王都洛京清明寒食走香軿東君欲表南來意
一朵蔫然尚典型
詠紫荆
鶴骨龍筋結夀枝紅綃紫綺曝仙衣只應不奈麻姑爪
獨領春風住翠微
有惠新醬及酒者
拾遺久住浣花橋生理誰能濟一毫攜醬藉糟來過我
故人惟有孟倉曹
聽鴿鈴
蓬蒿門巷久張羅豈有籠坊重客過天外鴿鈴驚午枕
兒童誤起聽長呵
次韻董令升四詠
尋幽亭
帝遣銀河下太微餘波散遶野人扉此行步步有佳處
盤礴孤亭試解衣
競秀亭
山陰道士頃留連應接煙雲馬不前君說江南亦如此
我雖未到想當然
性樂堂
且置紛紛事百端從公繫馬白雲邊欲知太守樂其樂
山色溪聲得兩全
玉泉
至寳何年伏九淵飛空散作玉聲琤那知夜半騰朝采
會見長虹屬太清
詩餘
桃源憶故人(辰州泛舟送郭景文周子康赴行在)
催花一霎清明雨留得東風且住兩岸柳汀煙塢未放
行人去人如雙鳳雲間舉明夜扁舟何處只向武陵
南渡便是長安路
謁金門(道山亭餞張椿老赴行在)
風露底石上岸巾愁起月到房心天似水亂峯清影裏
此去登瀛須記今夕道山同醉春殿明年人共指玉
皇香案吏
點絳脣(梅)
流水泠泠斷橋横路梅枝亞雪花飛下渾似江南畫
白璧青錢欲買春無價歸來也西風平野一點香隨馬
(案此詞據歴代詩餘增入)
朝天措(五月菊)
玉臺金盞對炎光全似去年香有意莊嚴端午不應忘
却重陽菖蒲九葉金英滿把同泛瑶觴舊日東籬陶
令北忩正卧羲皇(案此詞據朱彝尊詞綜增入)
