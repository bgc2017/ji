







　　欽定四庫全書　　　　集部六

　　顧華玉集　　　　　　别集類五(明)

　　提要

　　(臣)等謹案顧華玉集明顧璘撰總四十五巻
璘有近言國寶新編别著録是編凡分六集
一曰浮湘藁四巻由開封府知府謫全州知
州時作二曰山中集十巻移病家居時作三
曰憑几集五巻四曰憑几續集二巻皆官湖

廣廵撫時作五曰息園存藁文九卷詩十四卷
並刻於嘉靖戊戍附録曰緩慟集一巻官工
部侍郎時傷其亡女之作朱彛尊明詩綜稱
其尚有歸田藁今未見不知其佚否也明史
文苑傳稱璘與同里陳沂王韋號金陵三傑
後寶應朱登繼起號四大家然璘與登羽翼
李夢陽而韋沂則頗持異論又稱璘詩矩矱
唐人以風調勝今觀其集逺挹晉安之波近

驂信陽之乘在正嘉間固堪以之首舉者也
乾隆四十六年十月恭校上

　　總纂官(臣)紀昀(臣)陸鍚熊(臣)孫士毅

　　總　校　官　(臣)　陸　費　墀














