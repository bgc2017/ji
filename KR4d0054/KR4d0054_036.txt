元豊類藁卷之三十六
啓狀
應舉啓
右鞏啓伏念鞏材質淺陋藝學荒蕪讀聖人之經未知
大義明當世之務多泥舊聞雖堅樹立之心豈適變通
之用矧罹福釁屡抱憂哀是以三遇文闈一踰歲紀足
跡不游扵埸屋姓名不署扵鄕閭僕僕東南有衣食婚
嫁之累拘拘蚤夜惟米鹽薪水之憂今者側听詔書講
求士類頋私恩之可念迫生理之難周義不自皇势當
強起盖以出而載質無他業之可為仕以為貧亦古人
之所處遇高明之見照殆否結之將通伏以某官梁棟
瓌材琮璜茂器發文章之素藴當仁聖之盛期忠言加
謀施之有效流風善治所至可傳喜奬士倫助成世教
况親氶扵著令方序别扵群材藐是羈孤最為滯拙仰
遵舊禮敢忘桑梓之恭輙進曼辭庶當雞鶩之贄察其
素學采以寸長盡繄及物之仁惟俟至公之賜
謝杜相公啓
伏念鞏志雖策礪性實滯頑行不足比古之人材不足
適時之用居常齟齬動輙困窮往以孤生而蒙收接又
遭大故而被救存非常之恩德所加空知感激無用之
技能素定曷有報償至扵數千里之間三四年之後去
冬之首方能属思以為書積日之勤庶或因辝而見意
不謂使者至門之日正值相君失子之初遠瀆高明巳
難期扵省覽况逢哀惻豈能必扵薦聞因此復憂懇悃
之誠無由自逹視聽之側雖推心之遠大寕責礼扵賤
微然義未足以論酬而言又不得以叙謝其爲私計豈
敢自皇伏惟相公當世表儀本朝柱石許還私第聖意
雖優扵大臣召用安車人心素望扵元老伏祈上爲邦
國善保寝興
回傅侍講啓
鞏啓伏審祗膺詔檢入奉經筵伏惟慶慰伏以某官秉
德粹冲受村閎廓遘盛辰而開迹席膴仕以陞華善政
流風以推行扵民上高文大策久聳動扵朝端果允僉
言特膺迅用徔容帝幕方演暢扵微言密勿禁林佇裁
成扵明命自聆拜寵方念騰書辱見奬扵舊遊遽先流
扵華問欣愉感幸交集悃誠
代人謝余侍郎啓
右某啓伏念某歸而閑處時所背馳分功名之無期嗟
志意之空大言當世之事懼尚口而更窮求後人之知
因著書而自見疎闊巳甚抵棄未能輙布听聞方虞訶
譴属小兒之過拜辱餘論之見存指瑾掩疵大為之地
憫窮悼屈勤出扵衷省枯槁之姿力乖報德激哀殘之
氣感𣣔忘身聸風采之夐遥役魂神而飛去尚當益壮
以塞誤知
與劉沆龍圖啓
右鞏啓伏念鞏方抱憂哀且多疾病貧不得巳則俗事
皆當自謀旅無所容則世人誰肯見恤今者伏遇知府
龍圖給事愷悌成德勸勉為懷忘後進之至微假温顔
而與接知其孤立念其數竒謂其有詩書之勤則曲加
扵奬待謂其有衣食之累則特甚扵矜憐且使受田之
獲安實由為地之至大在甘旨有毫髮之助扵子弟乃
丘山之恩况此餘庥可圴敝族雖遠台坐常注愚心復
得交游之傳愈知意爱之厚自非土石豈不激昂粗知
古今可勝感勵恨當迷塞曷用報償而方先人之葬送
未成偏親之奉飬多乏四弟懷仰哺之託九妹有待年
之期凡縻敝扵秋毫皆經營扵方寸頋惟私計當議遠
遊世俗險艱豈諳嘗之不熟性靈疎拙寔齟齬之可憂
未卜超承更增慕恋
謝解啓
伏覩解文首蒙㪯選伏念鞏才非卓越識匪該通素志
慕乎古人故時情之所背虚名聞扵當世故衆忌之所
排患難艱危流離頓挫孰有至孤之迹敢萌希進之心
頋生理之難周迫私衷之可念舉而干禄誠匪素懷仕
以為貧竊將自比是以聞詔之出負笈以耒豈意片文
首塵高選以至天倫之薄陋子黨之空疎皆自單平得
蒙收齒退惟會合亦有端原此盖伏遇某官崇奬士倫
助成世教以虹蜺之光而被飾以律呂之氣而吹嘘致
此屯窮階扵振發敢不勉增素學益勵前修庶全必勝
之名以荅至公之賜謹奉啓陳謝
回李清臣范百禄謝中賢良啓
右鞏啓竊以設科以求特起之材發策以訪可行之論
是維高選果得異能伏以賢良某官志敏以強詞嚴而
贍迹前世之事而博極群書議當今之宜而常引大体
及親氶扵聖問遂絶出扵時髦方喜聞風遽蒙枉記仰
惟謙抑之過第積感銘之深
回人謝館職啓
伏審試藝禁林陞華儒館伏惟慶慰伏以都官學士英
材傑出玉璞混成遘時運之光華奮文章之温雅第荣
科扵秘殿蚤邁䓁倫陞膴仕扵本朝荐騰譽望較雕龍
之麗藻利架鼇之秘扁果彼明緍式符輿頌方展騰書
之好遽蒙削牘之私仰服謙撝退深感戢
與北京韓侍中啓一
右鞏啓伏念鞏頋以諸生守兹劇郡撫敝封之云始望
仁境以非遥恨無羽翼之飛馳與操几杖𣣔以緘滕之
託寓聊布腹心然而治獄訟之浩煩振紀綱之弛壊斍
形勞之少暇信林短以難周致是懇誠稽扵進逹属高
秋之在序惟坐鎮之多餘必有祺祥来寕動履伏以留
守司徒太師侍中蓍亀四海柱石三朝有太平之功周
公之所以勤王室有純一之德伊尹之所以格皇天固
巳書在宗彛蔵之盟府而乃以退為進處上用謙自避
遠扵煩機久淹回扵外服宜從巖石之望趣正衮衣之
歸敢冀上為宗祊善綏寢餗
二
鞏啓伏念鞏習吏非長得州最劇耗神明扵簿領疲精
思扵追胥尚恃餘庥幸無曠亊然而塞茅心而巳甚飾
竿牘以未遑故魂爽雖騖扵門閎而候問不通扵幕府
仰繄明恕終賜矜容今者北土旦霜晏隂始粛伏惟順
天時之常序飬浩氣之至和神民所依福禄来萃恭以
司徒太師侍中股肱三世亀鑑四方勤劳著扵邦家功
德施扵社稷方且㰸嘉謀扵一面欝群望者五年郭令
之繫安危素形公論周公之為左右宜冠本朝華夏蛮
貊之傾心昆蟲草木之望賜豈伊蕞質獨注微誠伏惟
上為宗祊善調寝餗
回許安世謝舘職啓
右鞏伏審顯氶詔檢進踐書林伏惟慶慰國家聚四部
之書蔵之祕近擇一時之俊任以校讐映朝序以甚清
簡上心而滋厚恭以檢正學士學深而冨識大以明擢
平津扵廷中蔚為首選頼王祥扵海上休有治功天衢
寢亨時望攸属遂膺給扎之召来賁登瀛之遊侍從邇
班庙堂大任自兹而往計日可期氶遠貶扵&KR0903;函苐仰
懷扵謙德
賀韓相公啓
右鞏啓伏審入膺典册首秉鈞衡凢在生靈孰不慶幸
仗以史舘相公言為蓍蔡行應凖䋲仔肩一德之純弼
亮三朝之盛君牙之纉舊服世濟忠劳吉甫之憲萬邦
身兼文武果還柄用復冠中台茂惟拔出之材素藴非
常之略方且誼形王室盡邴魏之謀謨澤潤生民本蕭
曺之清静遂長生扵百姓付衆聀扵群能躋世太和與
人休息使雨腸寒燠罔不從時草木虫魚皆當蒙惠聲
教可加扵異俗功名必紀扵無窮鞏一去朝行六更歲
序頋兹舊物自慚簮屦之微保是孤生方頼陶鈞之賜
其為忻抃實倍䓁倫
㐮州與交代孫頎啓
右鞏伏念講聞譽望積有歲時歴下分符巳出吏部之
後漢南守土又居仁政之前惟事契之稠重實愚冥之
幸會比扵道路始接光儀蒙特異扵眷存仍曲加於燕
劳論情至厚曾何謝扵古人處義甚高固可敦扵薄俗
違離未允感恋交深諒惟得日之良甫及下車之始頒
條多預納福甚隆伏惟知府少卿積學内充懷材間出
久更當世之用自結明主之知高冠两梁入綴班扵九
列輕車駟馬出按部扵百城方圖間燕之宜自請蕃宣
之便佇膺䛇召不待歲成更惟上為庙朝善綏寝餗禱
頌之至序述寕殫
洪州到任謝兩府啓
伏念鞏天與朴愚衆知凡近材不堪於施設動輙乖宜
斈多失扵變通理難應用久與遊扵儒舘仍有列扵朝
紳適當千載之期曾乏一毫之祚既不能明國家遠大
之體為上建言又未知䆒鄕閭委曲之情與民興利七
移歲序四易外官坐尸禄廪之優寂無稱效幸属章程
之備得以詩循兹蒙𥙷郡之恩碑遂便親之請望故鄕
而接壌與仲弟以連城及是忝踰出扵假借此盖伏遇
某官心存博爱量極兼容簮履之微未忘扵舊物陶鈞
之大不間扵孤生曲致公言俾諧私計惟盡承流之分
庶禆造物之仁過此巳還未知所措
賀東府啓
右鞏啓伏覩十月二十三日麻制伏審史舘相公登庸
天下幸甚伏惟史舘相公言為蓍蔡行應凖䋲兼文武
之閎材冨天人之奥學神祗幽贊遭聖賢相得之時夷
夏聳觀備君臣咸有之德果繇樞軸首秉鈞衡竊惟不
世之姿深逹當今之務必且開公平之路以序進群能
銷壅蔽之萌以廣延衆論以寬大為拯救瘡痍之要以
安静為休息疲瘵之端絀聚歛之無名偃甲兵而不用
果推此道以澤吾民食味别聲之倫㪯皆受賜殊隣絶
黨之俗孰不嚮風福禄可䓁扵丘山功名必求扵金石
鞏蚤游墻屏幸遇陶鎔齟齬餘生始免㨈排之患零丁
滯跡漸期亨泰之来想望門闌以欣以躍
賀蹇周輔授舘職
右鞏啓竊審奉被詔函進登史觀伏惟慶慰竊以安撫
運使斈士材資秀特識度淹冲冨華國之懿文抱據經
之宿斈一人嗟異欲相如之同時多士推先服桓荣之
稽古果繇時望特被朝恩流焉木牛方佐中都之費金
匱石室遂窺廣内之書竊惟寵數之行兹實要塗之漸
佇躋法從用恊僉言鞏獲在下風側聞成命分符海徼
幸依德庇之餘寓直書林更託雋遊之末其為欣慶曷
可縷陳
回泉州陳都官啓
右鞏啓竊審祗奉茂恩進陞寵秩伏惟慶慰竊以知府
都官周材經務令德鎮浮席膴仕以彌優簡清衷而有
素循良之政巳洽扵民謠恬退之風足敦扵世教果膺
異數進陟名曺側聆成命之行方竊同声之喜豈期厚
眷特枉長牋載規謙抑之辭但切感銘之懇
明州到任謝两府啓
右鞏啓伏奉敕命授前件差遣巳扵正月二十五日到
任上訖伏念鞏才無遠用斈殆小知誤蒙假器之恩愧
之當官之效属時泰䂊遇上休明𣣔治之心夐追扵三
代非常之旦恃起扵千齡顧是孤生最為遠迹雖逢辰
之難得獨揣巳之無堪故群村衒鬻之初未始自陳扵
薄枝而衆論聘馳之際何嘗輒預扵半辤錙銖動謹扵
成規毫髮敢萌扵私晃以兹循分庶獲寡尤然而一去
本朝六祗外服十年荏苒未諧拱極之誠萬里周流尚
負循陔之念當至仁之平施亦微物之可衰兹者方抵
詔以在塗復析符而假守惟四明之窮裔處百奥之東
偏浮海之航䁀耒扵遠國踐山之築益起扵堅城猥出
選掄冐膺寄属此盖伏遇某官輔成世教楽育士倫隂
推覆護之私每借吹嘘之力致兹頑鈍與在甄收然而
察無他悪之腸方頼兼容之度草苑之質使遂扵向陽
菽水之歡許伸扵反哺盡待曲成之賜俯厭難止之情
誓在糜捐用酬鈞播
賀趙大資致政啓
右鞏啓竊審進秩宫朝歸榮里閈伏惟慶慰恭以致政
宫保大資言為蓍蔡行應凖䋲肩一德以在躬歴三朝
而遇主讜言大論著在朝堂善政流風被干藩服引年
求謝抗䟽彌堅屡降德音方倚老成之重難回壯節閔
有官職之劳躐陞儲宷之華退遂家居之樂門開祖帳
衆嘆大夫之賢庭列賜車自知稽古之力惟能諧扵素
志實何愧扵昔人鞏蚤荷陶鈞與游門舘觀大賢出處
之迹足勸士倫知儒者進退之宜敢忘師慕其為忻躍
倍萬䓁儔
亳州到任謝两府啓
右鞏啓蒙恩授上件差遣巳扵今月十六日到任上訖
伏念鞏少雖好斈長乏異能燭理甚疎盖聦明之難強
受材素薄顧齒髮之巳衰誤竊寵靈叨塵噐使兹者緣
避親之著令蒙易地之推恩距畿甸以非遥就庭闈而
甚便夫何蕞質廼爾冐居此盖伏遇某官以廣爱之心
而輔成世教以并容之度而奬育士倫致是顓愚及扵
推齒慰倚門之望巳出扵埏鎔謝推轂之言敢忘扵策
勵庶收薄效仰荅誤知過此以還未知所措
到亳州與南京張宣徽啓
右鞏啓蒙易近藩獲隣樂境雖未得就諸生之列請益
扵詩書然足以聞長者之風仰高扵道誼始敢通牋記
參候之禮庶幾將心誠饑渴之勤載省孤蒙實為幸會
今者抄秋伊始嚴氣將升仰惟吐納之宜無爽燕閒之
喜伏惟某官言為蓍蔡行應凖䋲茂勤烈扵三朝聳儀
刑扵四海仲山之明且哲宜保令名魯公之壽而臧永
膺全福更冀上為邦國善保寝興禱頌之誠叙陳罔既
元豊類藁卷之三十六
