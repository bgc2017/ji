元豊類藁卷之三十九
祭文
先君焚告文
鞏蒙昏不肖不能稱先君教誨飬育之意頼遺德所及
嗣有官禄以世其家今天子始見郊廟加恩朝臣以及
其先而先君先夫人咸有官封追荣之賜鞏繫官京師
謹遣弟布肇奉告第至墓次以告
皇妣仙源縣太君周氏焚黃文
鞏薄陋獲守緒業常懼失墜頼先君先夫人餘澤有列
位于朝今天子始郊加恩群臣皆得追荣其先故先君
先夫人咸被命書贈官封邑鞏伏念厥繇不任感慕隷
職京師遣弟布肇奉告第黃詣墓次以告謹焚
皇妣昌福縣太君吳氏焚告文
維先君先夫人積德累善鞏獲蒙餘澤備位于朝今天
子始郊加恩羣臣皆許追荣其先故先君先夫人咸被
贊書命官封邑而鞏方羈扵職事不得躬至墓下謹遣
弟布肇奉告第以告
戊午十月展墓文二首
鞏去春在江西蒙恩予告得省視松楸今自福州被召
還朝又得便道展拜墓下敢陳薄薦用申感慕仰惟降
鑒俾蒙福於無疆
鞏自福州被召還朝得便道展墓敢陳薄薦(以下同上)
代太平州知州謁廟文
天子不以某不敏使有兹土凡境之内鬼神能福于人
敢不恭事今得日之吉始兹薦見惟神之賜使民宜其
家及其歲事則某敢不継自今具酒醴牲牷以報于神
神其鍳之
太平州祈晴
去歲之水其為害大矣民之免扵死亡而不為盗賊亦
幸而巳矣水之既去民扵完隄防脩疆隴以從事扵田
其艱且劳亦甚矣使今歲大穣恐未足以復其力今苗
始蒔而雨不止若將又病之民有轉死之憂吏之不能
亊神治民以降兹沴不敢迯其責然沴之既降非吏之
所能扜而止也惟神舊依吾民而食于此士扜患除菑
固神之職敢不以告使雨速止而歲有成亦惟神扵此
土永有依歸惟神其圖之
泰山祈雨文
維泰山歴古至今有天下者巡狩封禅勒成告代莫不
之焉或企足動容卒莫能至實卓瑋殊尤神明之地故
天下宗焉二典所記其光靈威烈焯示萬世夫豈他山
可得而視維齊與魯獲仰而事粒食縷衣莫匪隂施今
二邦不雨自四月巳訖于兹積水之澤塵起冥冥粟將
槁死蝗亦滋生雖政或不良足以致此而百姓何罪宜
家哀矜彼撮土之山勺水之川尚能與民為福錫之有
年豈如泰山朝出一雲墓澤天下其勢之易易扵轉圜
而比近託䴡顧不能憐殆莫之或告告或不虔夭民之
生蓋亦艱矣無儲與蔵重歛煩使歲一不登多濱扵死
奸強無知或起乘時聚為盗攘以取誅夷循理安業田
間之民亦與俱亡奚可不傷鞏受命天子守藩于東敢
齋以嚴告于靈宫惟神閔人之病助歲之功霈然下雨
變沴為豊尚俾斯民以牛羊黍稷得承事于無竆
泰山謝雨文
臣愚行為時之所背言為時之所輕寡儔少和眇眇鼠
煢竒扵人而如此敢望信扵冥冥屬東轅而進謁託斯
文而薦誠眷齊魯之舊邦依大鎮之峥嶸苦旱魃之方
驕憂歲事之不登民且瘠扵溝&KR0676;或椎埋而死兵冀聦
明之響荅霈膏雨之宵零言丁寕而上訴心&KR1941;恍而潜
驚頋不能以諧世將何動夫威靈乃不知夫神與道而
為徒雖窅默而難明其虚心也物有耒而必應其公聽
也無憎爱之常情彼大雖自大小雖謂小吾與善而巳
矣常一視而持平故微衷得以上徹利澤為之旁行或
噫為風或震為霆隱然雷出靄然雲蒸洒甘霔以兼夕
威害氣扵無形盖西極于甸服東属乎滄𬈑人盈其望
物遂其生黍芃芃而擢秀粟薿薿而敷荣使時沴遂熄
年功可成人食豊乎鍾鬴神祀衍乎粢盛民相安扵田
里吏無用扵威刑信大恩之莫報而至德之難名愚所
以意激而感深者方涉世之零丁荷降鑒之不昧知忠
信之可憑敢因辤以進謝愧抽思之非精
齊州到任謁舜廟文(嶽廟云維神以豊功成德作鎮此方宜有以稱民望)
維帝側微之初躬耕此土歴數千載盛德彌新傳于無
窮享有廟食鞏受命出守敢陳薄薦維帝常垂隂施惠
此困窮庶使遺民永有依頼
齊州謁夫子廟文
惟夫子言行之所以(一作及)盖不可得而學者師仰各以
其(一無其字)材之所及而巳鞏潜心久矣兹者受命撫封進
謁廟下敢陳薄薦式遵典禮
齊州謁諸廟文
維神以功德之美列于祀典受命守土敢陳薄薦惟神
常垂隂施以惠此邦
泰山祈雨文
惟神含德體仁鎮兹東夏興雲致雨澤施八紘今此齊
邦近在山趾方夏久旱麥苗將萎吏思其繇奔走群望
而人微言賤不能上動頻隂復散忽巳兼旬念此疲民
弊扵征歛方歲之富食常不足一遇烖害必捐溝壑惟
神威烈覆被群生頋此比州宜先蒙賜豈伊靈眷獨忍
遺今是用飭遺士民布誠祠下情窮詞急冀獲哀矜使
一雨霈然則倒懸可觧尚其降鑒無作神羞
嶽廟祈雨文
去歲之旱有請于神蒙卑嘉澤田則大稔今春河役發
民二萬更迭齎送衆又倍之盖此齊人出者幾半迨其
反室維夏之功勞費既深又違穑事夫民數歲乃遇一
稔敝之如此其幾尚完今二麥方包而亢陽為雪吏任
其咎所不敢迯惟民何辜頼神終惠能致雲雨則實在
神尚其念之故敢以告
襄州謁文宣王廟文
鞏獲承餘教列職書林来守此邦敢遵常禮躬謁祠下
尚其臨之
襄州謁諸廟文
惟靈功德在人廟食兹土鞏到官之始敢脩禮謁尚期
降惠以佑吾民
襄州諸廟祈雨文
今麥苗方出而時澤尚愆冬令久行而寒氣未應嗟吏
治之不善以奸隂陽惟神理之無方能興雲雨是用兢
慚以任咎蠲祓以乞靈尚期降休以荅人望
大悲祈雨文
維歲孟冬盛陽猶亢旱䁧滋久隂寒未興吏非循良敢
不任咎佛有慈惠則宜降祥是敢躬瀝&KR0548;誠虔祈斍蔭
俾風雲之奮作致雨雪之漸&KR0636;田畆順成里閭安輯仰
期真理俯徇輿情
㐮州嶽廟祈雨文
自秋不雨方冬尚温麥田苦扵旱乾民室憂扵病癘永
惟責任内集兢慙惟神作鎮岱宗著靈南夏敢瀝由衰
之&KR0548;冀回降鑒之仁遂碑膏澤以時祈寒式序甽畮克
諧於豊冨里閭皆保扵靖康尚其垂訓副此群望
又諸廟祈雨文
去歲今冬時雪不厚今兹春晚膏澤尚微農扵稲田待
水而種苦兹旱涸人用焦然吏不能有惠扵民而惟歲
之善則刑清事簡尚有望焉是用瀝懇有禱于神惟神
依人尚其降鑒使霈然下雨以大濟于此邦則人扵事
神亦曷不盡
薤山祈雨文
自去秋之始至于今春之暮雨不霶霈今麥苗將病稻
種未布農事急矣而禱請未效惟神靈應在人是用奔
告尚其降鑒大施澤于此邦使民獲善歲而不罹于艱
不則人扵報神之賜亦曷敢不虔
邪溪祈雨文
自去秋至今雨常不足今麥苗將槁稻種未布而春既
盡矣若人不雨至扵十日則麥必盡死稻不可種民將
安所寄命平吏知其急而不知其所以爲神知其急而
力能爲雨者也其亦何惜數尺之澤救民扵無所寄命
之急平故敢以請神其鑒之
諸寺觀謝雨文
何者以大田之稼雖多而西郊之雲方密輙伸度禱盖
以為民甫及夏初霈然蒙潤兹展至誠之謝式遵舊典
之傳欽惟明神鑒此精意
邪溪謝雨文
吏能奉法令治獄訟督賦歛而巳導和氣致豊年則力
不能德不及也故一有水旱則犇禱於鬼神幸蒙降荅
則自恕以竊食此鞏之所不敢不自訟也今兹請雨不
能異此獲神之賜敢不虔報惟神之靈德既足以驚動
澤施于此民尚終卑之有年則神之依人亦有永頼
薤山謝雨文
廼故秋至今雨不霑足麥苗將槁稻不可種民將無以
為命吏不知其所為維神能出雲致雨記扵古經信扵
百姓之耳目是用犇告果蒙降荅廼戊辰雲起西北至
夕大雨逹扵甲戌四境告足麥則滋荣稻可播種民得
以託命吏得以竊食維神之威靈大顯于此土澤施大
及扵斯民敢不嚴報尚其終惠俾歲大穣則人扵爭神
永永其不敢怠
諸廟謝雨文
吏治不能順隂陽時風雨而以歲之旱犇告于神頼神
之靈時賜甘雨敢不嚴報尚其鑒之
元豊類藁卷之三十九
