元豊類藁卷之二十七
表上
謝中書舍人表
伏承制命授臣試中書舍人者甫上程篇遽塵寵任載
惟遭遇倍集兢慙(中謝)盖聖君難諭之情將𣣔施扵號
令得當世能言之士然後逹於文辭矧仐綱理四方弥
綸庶政肇惟新之王度備久簡之官儀計謀常越扵拘
挛注錯舉為(於希)闊豈伊凡庶可測高深方當斍悟邇遐
使徧知扵上意訓齊内外用丕變扵群心尤資演暢之
林曲盡丁寕之旨布為邦典兹謂人文頋在臣愚豈堪
此選伏况皇帝陛下超逾千載特起一時躬堯帝之聦
明而不忘講斈集成湯之勇智而無勸咨詢惟左右前
後之臣有耳目腹心之寄尤非淺識所可叨居如臣性
實滯蒙器非廣博知自強扵名節耻隂附扵貴權無因
緣毫髮之扳援有積累丘山之忌嫉晩逢睿聖獨賜收
憐襃加特異扵常倫進用每從扵中出猥以五朝之大
典属扵一介之孤生巳愧缺然將安稱此敢期誤寵仍
寘近班敷導訓辭懼空疎之難強追參諷議憂蹇淺之
易窮扵風波流落之餘以蒲柳衰殘之質自循涯分曷
副恩荣雖日月之光何加扵潤色而天地之德無待扵
論思然臣索堅好古之誠粗識爱君之義既抗顔而就
列敢恕巳以懷私謹當尋繹舊聞用闡揚扵名命激昂
懦志庶𥙷助扵謀猷仰荅主知誓弹臣節臣無任
齊州謝到任表
伏奉敕命就差知齊州軍州事巳仐月十六日到任上
訖顧以諸生備兹煩使㩀非其所懼不克堪(中謝)伏念
臣素乏他長偶知好學議先王之制作嘗䆒本原論夫
子之文章頗探閫奥歴事聖君扵三卋與游儒館者十
年不知苟曲以取容但信扑愚而自守比緣私計請貳
外藩嗟疾病之餘生困米塩之細務方指期扵滿歲將
垂翼扵故棲遽此外遷處之劇郡維般陽之列壌實季
崱之遺區習詐而夸著流風扵在昔多盗與訟號難治
扵當仐比試用扵此邦必咨求扵強吏蓋同能而任官
者不違其分則量力而受位者得竭其林豈伊儒儒之
資可副浩煩之用恐殚精思無𥙷毫分然而繇積累以
冐恩實飬成之有自此盖伏遇皇帝陛下智周萬物明
照四方在疎遠迂賤之中而察其所守無左右遊談之
助而知其所長故今覆露之仁及此滯蒙之質敢不無
忘夙夜勉尽疲駑行歸于周久自安扵直道老當益壮
誓無易扵初心仰望闕庭臣無任
㐮州到任表
伏奉敕命就差權知㐮州巳扵今月二十七日到任上
訖緣同氣之私恩陳便親之微志就更善郡得侍安輿
(中謝)伏念臣素堅向斈之心幸遇好文之主備名儒舘
十有三年然而三易外邦五回星歲比亦再過扵雙闕
未嘗一對扵清光常存傾藿之誠雖知向日居有戴盆
之势何以望天而臣昨治濟南最為煩劇野有群行之
盗里多武断之豪馴致肅清始熄凶殘之害自強柔懦
頗殚竭蹙之劳仐者或就安閑少休疲鈍出觀美俗尤
多漢廣之高入奉慈顔不憫汝墳之瘁兹為竊冐厥有
端原此盖伏遇皇帝陛下奬引士倫推崇世教小藝片
言之善偏長一曲之材皆欲飬成未嘗棄廢故令優佚
俯及孤蒙敢不附慰此民宣明上德永念沉碑之舊自
頋何功未忘投博之勤庶幾小𥙷臣無任
洪州謝到任表
伏承敕命就差臣權知洪州軍州事充江南西路兵馬
都鈴轄巳扵仐月二十四日到任上訖撫臨便郡獲奉
扵親闈総制属城寔兼扵故里(中謝)伏念臣志雖擇善
材不過人玩思詩書無出倫之異見遊心翰墨多涉俗
之塵言竊食累朝備官儒館智非早悟曾不習扵人情
學匪兼通固難堪扵世用兹緣私請得假善藩惟八換
扵歲㫷巳四臨扵外服幸遇非常之主未奉燕閒實當
難得之時獨無稱效儻獲伸扵肝膈冀少益扵毫分伏
惟皇帝陛下恭儉爱人聦明好古卑漢唐之近事慕堯
舜之遠圖臣敢不上体聖心勤脩民政奉行寬大方盡
瘁扵兹時𥙷助高深庶納忠扵来日仰望旒扆臣無任
福州謝到任表
伏奉敕命授臣守本官直龍圖閣就差權知福州巳扵
今月初九日到任上訖列軄内朝分符督府荷收憐之
俯及省孤陋以何堪(中謝)伏念臣蹇薄多艱戅愚少與
遇継承扵興運未進望扵清光至扵九換歲暮常從外
徙四臨州部曾未代還兹者備延閣之美名假東甌之
劇郡頋惟同氣亦預改藩但虞人品之輕莫稱主恩之
厚然臣最爲寒族實奉偏親臣弟既適扵遐陬臣愚固
難扵遠役理當懇請輙奉冐聞雖未賜扵矜從亦終寬
扵僣黷頗識事君之義敢忘奔命之恭惟皓首之慈闈
抱累年之宿疹牽衣辭訣泣涕分馳計音信之往来殆
將萬里阻晨昏之定省各在一涯足感動扵人情况親
逢扵孝治草苑弱質素依及物之仁犬馬微誠終冀因
心之恕再念臣撫臨城邑劳問士民皆狎處扵太寕但
遵行扵明詔則臣實慚尸扵廪食曷𥙷報扵寵靈皆出
誤知致思冐處伏惟皇帝陛下多能天縦盛德日新躬
神聖之姿而兼容小善履富貴之極而深逹下情在扵
隱恤之心豈間么微之跡敢不誓殚勤瘁匪懈夙宵慰
海徼之幽荒布德音之寬大承流寵寄方自效扵驅馳
反哺愚情冀尚蒙扵憫惻仰望旒扆臣不任
明州謝到任表敕
臣扵去年十二月扵江寕府准福州公文送到敕牒一
道就差臣權知明州當月十八日扵真州㩀進(奏官)伏准
中書孔目房帖子臣乞迎侍老母赴任不行巳於今年
正月二十五日到任上訖預扵分土愧在假人竊自省
循懼無報稱(中謝)伏惟皇帝陛下有聦明睿智固天縱
之高姿有恭儉慈仁不世出之琦行上嘉尭舜之際下
悼漢唐之間以超曠之迹為可追以苟簡之治為無取
甚盛德之事敏扵絶倫大有為之君審扵在巳所以更
張庶政憂憫百姓之心至扵推廣大恩鎮撫四夷之略
無忘夙夜匪懈斯湏其志之所存則有孔之卓其行之
以力則有禹之勤若夫甄序群村蒐揚衆論偏(一作寸)長
一曲之善半辭片說之工遠自巖穴之幽深旁暨草莱
之疎賤莫不從容賜對以盡其情委曲因能以收其用
可謂三代以後特起之盛時千載以来幾希之加會而
臣濫中臺之優秩玷内閣之美名然而荏苒十年周流
六郡當陛下闢四門以延天下之士而臣未得一望扵
清光遇陛下開數路以来天下之言而臣未得少陪於
末議盖兹遠跡最為多竒故雖抱扵愚忠每自安扵静
晦竊恃皇明之必照終期素蓄之獲伸昨者爰自江吳
就更閩粤唶有畏塗之阻藐無將母之因頼上威靈致
寇攘之熄滅属時休慶獲稼穡之豊登既此蒙城且將
滿歲輙露由衷之謂果紓及遠之仁召自天涯還之闕
下巳慰循陔之念更諧拱極之誠方攬轡以在行復分
符而𥙷外維鄞江之列壌寔浙右之名邦素號寬間可
容尸素尋敷陳扵奏牘冀迎奉扵輕輿&KR1210;是微情未回
洪造已宵行而祗命甫夕惕以當官眷是遐陬遘此昭
旦来廷之國實為出入之途表海之城方始經营之緒
仰荷選掄之寄敢忘策勵之勤矧皆禀扵成規庶可圖
扵薄效再念臣比更遠守久去偏親出自推恩幸兹易
地環走巳臨扵新部相望猶邇扵舊封仰晞天日之光
未親戶牗俯計晨昏之恋尚隔庭闈眇是羈单了無黨
助每益堅扵巳志獨有待扵主知自效駆馳敢廢資忠
之義庶依長育未愆致飬之私傾葵藿之一心極蓬苑
之丹懇論醻者在之死無渝仰望冕旒臣不任
亳州謝到任表
伏奉敕命就差權知亳州軍州事巳扵仐月十六日到
任上訖比從閩粤中易句章益起堅城以強表海之勢
閎開列舘以待來廷之賓皆承規畫之餘方始經营之
緒程工省費俾無靡敝之&KR2761;計力與庸俾無發召之役
以至屬材能而董事分什伍以庀從已略具扵科條可
粗施扵士吏身方督作匪懈扵服劳法有避親遽蒙扵
易地竊陪京之寵寄申將母之微情輙冐恩荣何堪報
稱(中謝)臣竊觀前籍所載千載以来大道鬱而未彰莫
承于古王者䟽而不作無甚兹時在理可推久衰必復
去五代八姓寖微之弊肇自宋興承一祖四宗丕顯之
謨實在陛下盖繇体粹精之睿質執剛徤之純誠運獨
断之明則天清水止昭不殺之武則雷厲風行故能並
起百工越熙庶績追二帝三代之甚盛行两漢有唐之
所難使天地人神莫不順序雨暘寒燠罔或違時厥戴
德者田耕井飲之倫盖游泳扵遐迩之内其蒙澤者蛰
潜嫗伏之類無殰殈扵胎卵之中寳鼎靈芝聲流扵樂
府来麰加糓實牣扵太倉至扵武庫歛蔵之兵羽林閱
習之伎匠盡其巧而工妙擅扵一時士盡其材而精銳
軼扵近代威靈所覆夷貉允懷是以扶桑戴斗之區度
索尋橦之國来扵四海之外曾無一歲之虚盖令不待
期而萬里奔走治非有跡而九域阜安可謂不世之宏
休難名之盛烈夫應之福者既極其厚則報其貺者必
盡其隆方當秘盛禮大樂之文薦諸清廟采增封廣禅
之義類乎名山扵以較著日新拔出之顯庸闡布天錫
永昌之大業臣性姿固塞人品眇微獨扵軰流素嗜文
學如得&KR0866;諸金玉述陛下赫赫之功播在筦絃紀陛下
巍巍之德措之六藝而無愧告諸百世而無疑庶幾不
後古人可以昭示来者存扵肺腑積有歲時然臣籍雖
預扵内朝身屡更扵外服巳彫零扵齒髮久轉走扵東
南曾未得厠望塵扵清蹕之間參第頌扵從官之後惟
堅悃愊欲效毫分今者獲便飬扵親闈預分憂扵輔郡
上体焦劳之意敢忘夙夜之勤宣化承流方盡駑駘之
力望雲就日但傾葵藿之心注傾冕旒臣無
賀熙寕四年明堂禮畢大赦表
今月十三日樞密院遞到赦書一道以宗祀明堂礼畢
大赦天下臣巳即時集軍州官吏將校等宣布訖代以
奉承聖考升配上天秩盛禮扵法宫推大恩於率土(中)
(賀)伏惟皇帝陛下有聦明好古之質有恭儉愛人之成
兢畏萬機仔肩一德燔柴展報既昭告扵元功嚴父致
隆又推明扵極孝越成釐事均布鴻休草木昆蟲皆令
受賜華夏蛮貊莫不歸仁臣心係北辰身縻東土永懷
故事難求汶上之圖獨遠清塵方嘆周南之滯想望旒
扆臣無任
賀熙寕十年南郊禮畢大赦表
仐月初七日遞到赦書一道以十一月二十七日南郊
禮畢大赦天下者臣巳集軍府官吏將校軍民䓁宣讀
訖伏以人之所歸者莫如德天之所享者在扵誠其惟
聖王克有全美(中賀)伏惟皇帝陛下聦明稽古承継祖
宗慈惠爱人撫臨邦國有徧覆并容之大度有防微慎
獨之小心不從遊畋不近聲色無紛華盛麗之好無便
僻側媚之私歲時吉蠲以承七廟左右順適以奉两宫
其功施扵人效見扵事則宅仁由義搢紳之徒成材扵
學校超距蹋鞠熊羆之旅飬勇扵营屯甌窭汚邪之收
充扵倉廩關通和鈞之利阜扵市㕓家有豫樂之聲人
無愁㤪之色恊氣所召休應自殊鈎陳太微星緯咸若
崑崙渤澥波濤不驚近則金石之聲(一作音)鳥獸忻蹈遠
則干羽之舞蛮夷駿奔象齒旅扵闕廷龍媒納扵閒廐
是謂六府三事皆可以謌四海九州罔不率俾盖巍巍
而特起非瑣瑣之能闚前世議泰山之封謀梁甫之禪
者度崇比大疇克登兹陛下抑而不圖謙以自牧以謂
先後(一作王)創業垂統其功莫得而名上帝隤祉發祥其
德無可以稱思所以報一本扵心故寅畏嚴恭積之有
素而齊明薰祓進而益虔在扵物者不取其煩盡諸巳
者必求其實是以蕭光之烈奏扵宗祊柴燎之蒸焜扵
郊兆幽隱昭荅神靈顧懷無疆惟休方寖昌扵萬世不
敢專享故敷錫扵群元稽參典彛定著赦令弛張從理
同異稱情蠲罪青而棄瑕疪錄劳能而縦逋負顯晦咸
暨洪纖不遺萬國之歡既交於冲漠一人之慶遂及扵
蚑蠕孚于上下之間極乎帝王之盛臣被學最舊蒙息
寖深莫侍甘泉之祠獨嘆周南之滯第從臣之加頌未
效薄材望属車之清塵但馳遠思想仰宸扆臣無任
賀元豊三年明堂禮畢大赦表
今月二十日樞密院逓到赦書一道以明堂礼畢大赦
天下者巳即時集軍州官吏軍民宣讀訖竊以昊天無
聲之載人莫能名先帝罔極之恩物何以稱維緫章之
王位秩宗祀之鴻儀可薦至誠用伸昭報(中賀)伏惟皇
帝陛下躬夙夜之聖質而博古多聞經特起之大猷而
虚心廣覽振千齡之墜緒紹三代之遐蹤霈澤之所所
&KR0636;濡太和之所煦嫗華夏蛮貊無一夫不獲其宜草木
蟲魚無一物不遂其性爰求祭典用告王功盖諸儒之
說爲不經則折衷扵孔子而近世之事爲非古則取法
於周公罷黜異端推明極孝以尊莫大於祖故郊扵吉
土以配天以本莫重扵親故享扵合宫以配帝恩義两
得其當情文皆盡其詳徹爼云初均釐甚廣君㦲皇矣
實難偶之昌期巍乎煥焉信非常之盛禮臣幸逢熙洽
未奉燕間一違前蹕之音四遇親祠之慶青雲多士皆
預橋門之聽觀黃髮孤生獨歎周南之留滯仰望旒宸
臣不任
賀克伏交阯表
伏覩進奏院報安南招討司巳克伏交阯其首領李乾
德具表乞降者蝼蟻之微自投必死乾坤之大終許更
生惟德及扵幽遐實均慶扵中外(中賀)伏惟皇帝陛下
順稽古憲叙正民彛鬯聲教扵四方壹書文扵萬國喑
海隅之昧俗肆井底之征謀聖恩所懷凶氣自失雕題
交阯心服扵威靈大賂南金歲遵扵貢職允出止戈之
武是称無敵之仁臣遠守藩維獲聞捷奏永懷竊抃實
倍常情臣伏恨職守所抣不獲称慶闕庭臣不任
慰慈聖光献皇太后上仙表
今月二十日太皇太后遺誥奄棄宫闈者承問震驚失
容號慟臣某誠悲誠感頓首頓首伏以太皇太后表儀
三世德首扵人倫保佑两朝功存扵王室遽違孝飬未
䆒遐齡無間近疎實均歉慕伏惟皇帝陛下痛貫宸極
聖情難居臣伏恨方守印章不獲躬詣關庭臣無任
謝賜唐六典表
伏蒙聖慈賜臣唐六典一部者冐貢微誠敢徼寵賚獲
盈私望特出異恩(中謝)竊以継正觀之造邦継開元之
稱治財成唐典本庶務扵尚書則象周官綴舊聞扵經
礼行之當世垂及方耒伏遇皇帝陛下接五聖之休期
振千齡之絶業號令風采卑秦漢而不言綱紀文章体
唐虞特起爰囙廣覧俯逮遺編俾加&KR0866;板之傳賜及
在廷之士顧最疎之庸下忘輙請之妾逾猥荷并容預
均蕃錫敢不自強衰退悉意闚尋竊典故之緒餘少俾
寡陋審官儀之委曲益勵疲駑臣不任
元豐類藁卷之二十七
