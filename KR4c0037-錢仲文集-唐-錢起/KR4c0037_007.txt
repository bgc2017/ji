錢考功集卷第七
五言排律
送李九歸河北
文武資人望謀猷簡聖情南州初卧鼓東土
復維城寄重分符去威仍出閫行斗牛移八
座日月送雙旌別戀瞻天起仁風應物生佇
聞收組練鏘玉會承明
送丁著作佐台郡
多年金馬客名遂動歸輪佐郡紫書下過門
朱&KR0807;新揚舲望海嶽入境背風塵水驛偏乘
月梅園别受春帶經臨府吏鱠鯉偶鄕人始
見美高士逍遥在搢紳
送王使君赴太原行營
太白明無象皇威未戢戈諸侯持節鉞千里
控山河漢驛雙旌度胡沙七騎過驚蓬連鴈
起收馬入雲多不賣雲龍塞能消澣海波須
傳出師頌莫奏式微歌
送王使君移鎮淮南
共許徐方牧能臨河内人郡移棠轉茂車至
鹿還馴吏事嘉師旅鴛行惜縉紳别心傾祖
席愁望盡征輪紫詔徵黃晚蒼生借寇頻願
言青瑣拜早及上林春
李四勸爲尉氏尉李士勉爲開封尉
美政惟兄弟時人數俊賢皇枝雙玉樹吏道
二梅仙自理堯唐俗唯將禮譲傳采蘭花萼
聚就日鴈行聮黃綬俄三載青雲未九遷廟
堂爲宰制幾日試龍泉
春夜宴任六昆季宅
際晚綠煙起入門芳樹深不才叨下客喜宴
齒諸簮夜月仍携妓清風更在林彩毫揮露
色銀燭動花隂自接通家好因知待士心向
隅逢故識茲夕願披襟
閑居酬張起居見贈
在林非避世守拙自離群弱羽謝風水窮愁
依典墳良知不遐棄新詠獨相聞能使幽興
苦坐忘清景曛前山帶喬木暮鳥聮歸雲向
夕野人思難忘騎省文
奉和王相公秋日戲贈元校書
才妙心仍遠名疎迹可追清秋聞禮暇新雨
到山時勝事唯愁盡幽尋不厭遲弄雲憐鶴
去隔水許僧期賢相敦高躅雕龍亦所思芙
蓉洗清露願比謝公詩
過楊駙馬亭子
衣冠在漢臺榭接天成彩鳳翻簫曲祥鱣
入館名歌鍾芳月暗林瘴碧雲生亂水歸潭
淨高花映竹明退朝追宴樂開閣醉簪纓長
䄂留嘉客棲烏下禁城
山下别杜少府
把手意難盡前山日漸低情人那暫别夕鳥
尚同棲寸晷戀言笑佳期欲阻睽離雲愁出
岫去水咽分溪莊叟幾虚說楊朱空自迷傷
心獨歸路秋草更萋萋
晚出青門望終南别業
能清謝眺思暫下承明廬遠水斷山下寒皋
微雨餘更憐歸鳥去宛到卧龍居笑指叢林
上閑雲自卷舒寧知鳴鳳日却憶釣鱑初處
貴有餘興伊周位不如
送嚴士良侍奉詹事南遊
䟽傳獨知止曾參善愛親江山侍行邁長幼
出囂塵握手想千古此心能幾人風光滿長
陌草色傍征輪日夕望荆楚鶯鳴芳杜新漁
煙月下淺花嶼水中春點翰遥相憶含情向
白蘋
題祕書王迪城北池亭
子喬来魏闕明主賜衣簪從宦辭人事同塵
即道心還追大隱跡寄此鳳城隂昨夜新煙
雨池臺清且深伏泉通粉壁迸筍出花林晚
沐常多暇春醪時獨斟西南漢宫月復對綠
窗琴
過王舍人宅
入門花柳暗知是近臣居大隱心何遠高風
物自疎翛然靜者事宛得上皇餘鷄犬偷仙
藥兒童授道書清吟送客後微月上城初綵
筆有新詠文星垂太虚承恩金殿宿應薦馬
相如
過瑞龍觀道士
不知誰氏子鍊魄家洞天鶴待成丹日人尋
種杏田靈山含道氣物性皆自然白鹿顧瑞
草驪龍蟠玉泉得茲象外趣便割區中緣石
竇采雲母霞堂陪列仙主人善止客柯爛忘
歸年
送沈冲
天璞非外假至人常晏如心期邈霄漢詞律
響瓊琚舉酒常歎息無人逹子虚夜光失隋
掌驥騄伏塩車考室晉山下歸田秦歲初寒
雲隨路合落照下城餘千里還同述無勞怨
索居
和韋侍御寓直對雨
名貫四科首班宜二妙齊如何厭白簡未得
步金閨寓直晦秋雨吟餘聞遠鷄漏聲過栢
冷雲色向窗低誰謂霄漢近翻嗟心事睽蘭
滋人未握霜曉鶚還栖佇見田郎字親勞御
筆題
奉和聖制登朝元閣
六合紆玄覧重軒啓上清石林飛棟出霞頂
太階平拂曙鑾輿上晞陽瑞雪晴翠微廻日
馭丹巘駐天行御氣升銀漢垂衣俯錦城山
通玉苑迥河抱紫關明感物乾文動凝神道
化成周王陟喬嶽列辟讓英聲
奉和杜相公移長興宅奉呈元相公
守貴常思儉平津此意深能卑丞相宅何謝
故人心種蕙初抽帶移篁不改隂院梅朝助
鼎池鳳夕歸林覺路經中得滄洲夢裏尋道
高仍濟代恩重豈投簪報國誰知已推賢共
作霖興來文雅振清韻擲雙金
送任先生任唐山丞
再命果良願幾年勤說詩上公頻握髮才子
共垂帷琢玉成良器出門偏愴離腰章佐墨
綬耀錦到茆茨樹老見家日潮平歸縣時衣
催蓮女織頌聽海人詞鴻鵠志應在荃蘭香
未衰金門定回首雲路有佳期
送外甥懷素上人歸鄕侍奉
釋子吾家寶神清慧有餘能翻梵王字妙盡
伯英書遠鶴無前侣孤雲寄太虚狂來輕世
界醉裏得真如飛錫離鄕久寧親喜臘初故
池&KR0714;雪滿寒柳霽煙疎夀酒還嘗藥晨餐不
薦魚遥知禪誦外徤筆賦閑居
送張中丞赴桂州
出守求人瘼推賢動聖情紫臺初下詔皂蓋
始專城寵借飛霜簡威加却月營雲衢降五
馬林水引雙旌夙仰敦詩禮嘗聞偃甲兵戍
樓雲外靜訟閣竹間清化佇還珠美心將片
玉貞寇恂朝望重計日謁承明
送王相公赴范陽
翊聖銜恩重頻年按節行安危皆報國文武
不緣名受脤仍調鼎爲霖更洗兵幕開丞相
閣旗緫貳師營料敵知無戰安邊自有征代
雲横馬首燕鴈拂笳聲去鎮關河靜歸看日
月明欲知瞻戀切遲暮一書生
送蔣尚書居守東都
鳳輦幸秦久周人傒帝情若非君敏德誰鎮
洛陽城前席命才彦舉朝推令名綸言動北
斗職事守東亰鄭履下天去&KR1355;輪滿路聲出
關秋樹直對闕遠山明肅肅保釐處水流宫
苑清長安日四笑朝夕衮衣迎
送李兵曹赴河中
能荷鍾鼎業不矜紈綺榮侯門王事後儒服
一書生昔志學文史立身爲士英驪珠難隱
耀皋鶴會長鳴體命且隨牒候時當振纓寒
蟬思關柳匹馬向蒲城秋日黯將暮黃河如
欲清黎人思坐嘯知子樹佳聲
罷官後酬元校書見贈
心期悵巳阻交道復何如自我辭丹闕唯君
到弊廬未忘金馬詔猶負茂陵書鄰犬吠初
服家人愁斗儲秋堂入閒夜雲月思離居窮
巷聞砧冷荒枝映鵲疎宦名隨落葉生事感
枯魚流水仍揮手知音未棄余
同鄔戴關中旅寓
文士皆求遇今人誰至公靈臺一寄宿楊柳
再春風更惜忘形友頻年失志同羽毛齊燕
雀心事阻鴛鴻留滯慙歸飬飛鳴恨觸籠橘
懷鄕夢裏書去客愁中殘雪迷歸鴈韶光棄
斷蓬吞悲問唐舉何路出屯蒙
新豐主人
羽代少知巳夜光頻暗投迍邅終薄命動息
盡窮愁自欲歸飛鷁當爲不繫舟雙垂素絲
淚幾弊皂貂裘暮鳥棲幽樹孤雲出舊丘蛩
悲衣褐夕雨暗轉蓬秋客裏馮諼劒歌中寗
戚牛主人能縱酒一醉且忘憂
陪郭常侍令公東亭宴集
盛業山河列重名劒履榮珥貂爲相子開閣
引時英美景池臺色佳期宴賞情詞人載筆
至仙妓出花迎暗竹朱輪轉回塘玉珮鳴舞
衫招戲蝶歌扇隔啼鶯飲德心皆醉披雲興
轉清不悲懽樂盡積慶在和羔
夕遊覆釜山道士觀因登玄元廟
冥搜過物表洞府次溪旁巳入瀛洲遠誰言
仙路長孤煙出深竹道侣正焚香鳴磬愛山
靜步虚宜夜凉仍同象帝廟更上紫霞崗霽
月懸琪樹明星映碧堂傾思丹竈術願采玉
芝房儻把浮丘𬒮乘雲别舊鄕
栢崖老人號無名先生男削髮女黃
冠自以雲泉獨樂命予賦詩
古也憂婚嫁君能樂性腸長男棲月宇少女
祇霓裳問爾飡霞處春山芝桂旁鶴前飛九
轉壼裏駐三光與我開龍嶠披雲靜藥堂胡
麻兼藻綠石髓隔花香帝力言何有椿年喜
漸長窅然高象外寧不傲羲皇
贈李十六
一面喜投分數年欽盛名常思夢顔色誰意
訪柴荆忽聽欵扉響欣然倒屣迎蓬蒿駐騶
馭鷄犬傍簪纓酌水即嘉宴新知甚故情僕
夫視日色棲鳥催車聲自爾宴言後至今門
館清何當更乘興林下巳苔生
裴僕射東亭
鳳扆任匡濟雲溪難退還致君超列辟得道
在榮班朱戟繚垣下高齋芳樹間隔花𨳩遠
水廢卷愛晴山晚沐值清興知音同解顔籍
蘭開賜酒留客下重關仙犬逐人靜朝車映
竹閒則知眞隱逸未必謝區寰軒后三朝顧
赤松何足攀
中書王舍人輞川舊居
幾年家絶壑滿徑種芳蘭帶石買松貴通溪
漲水寬誦經連谷響吹律减雲寒誰謂桃源
裏天書問考槃一從解蕙帶三入偶蟬冠今
夕復何夕歸休尋舊歡片霞隔蒼翠春雨半
林湍藤長穿松蓋花繁壓藥闌景深青眼下
興接彩毫端笑向同來客登龍此地難
送襄陽盧判官奏開河事
千里趨魏闕一言簡聖聦河流引關外國用
贍秦中有詔許其策隨山興此功連雲積石
阻計日安波通飛棹轉年糓利人勝歲豐言
歸漢陽路拜首蓬莱宫𬗋殿賜衣出青門酣
酌同晚陽過微雨秋水見新鴻坐惜去車遠
愁看離館空因思郢川守南楚滿清風
奉送戸部李郎中充晉國副節度出
塞
德位調梅用忠輸擊虜年子房推廟略漢主
記兵權受命榮中禁分麾鎮左賢風生黑山
道星下紫微天始願文經國俄看武定邊鬼
方堯日遠幕府代雲連汗馬將行矣盧龍巳
肅然關防驅使節花月卷離筵自忝知音遇
而令感義偏淚聞橫吹落心逐去旌懸常念
䕫能政時須說濟川勞還應即爾朝暮玉墀
前
奉和中書常舍人晚秋集賢院即事
文星垂太虚辭伯綜群書彩筆下鴛掖褒衣
來石渠典墳探奥旨造化覩權輿述聖魯宣
父通經漢仲舒窗明宜縹帶地肅近丹除清
晝刪詩暇高秋作賦初露盤侵漢聳宫柳度
鵶疎靜對連雲閣晴聞過闕車舊僚云出矣
晚歲復何如海嶠瞻歸路江城夢直廬含毫
思兩鳳望遠寄雙魚定笑巴歌拙還參麗曲
餘
和范郎中宿直中書暁翫新池贈南
省同僚西垣補遺
青瑣留才子春池靜禁林自矜仙島勝宛在
掖垣深引派&KR0686;庭裏含虚玉砌隂漲來知聖
澤清處見天心蘭氣飄紅岸星文動碧潯鳳
棲長近日虬卧欲爲霖席籠雖高位流謙乃
素襟焚香春漏盡假寐曉鸎吟丹地宜清切
朝陽復照臨司言兼逸趣鼓興接知音六義
驚摛藻三臺響擲金爲憐風水外落羽此漂
沉錢考功集卷第七
