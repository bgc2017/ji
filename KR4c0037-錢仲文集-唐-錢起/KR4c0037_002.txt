錢考功集卷第二
五言古詩
海畔秋思
匡濟難道合去留随興牽偶爲謝客事不顧
平子田魏闕賁翹楚此身長棄捐箕裘空在
念拙詘誰推賢無用即明代飬痾仍壯年日
夕望佳期帝鄕路幾千秋風晨夜起零落愁
芳筌
太子李舍人城東别業
南山轉群木昏暁擁山翠小澤近龍居青蒼
常雨氣君家北原上千金買勝事丹闕退朝
廻白雲迎賞至新晴村落外處處煙景異片
水明新崖餘霞入古寺東皋指歸翼月盡有
餘意
谷口新居寄同省朋故
種黍傍煙溪榛荒兼沮洳亦知生計薄所貴
隱身處橡栗石上林莓苔水中路蕭然授衣
日得此還山趣汲井愛秋泉結茆因古樹閑
雲與幽鳥對我不能去寄謝鴛鴦群狎鷗拙
所慕
亰兆尹廳前甘棠樹降甘露
内史用堯意理亰宣惠慈氣和祥則降孰謂
天難知濟旱露爲兆有如塤應箎豈無夭桃
樹灑此甘棠枝玉色與人净珠光臨筆垂恊
風與之俱物性皆熙熙何必鳳池上方看作
霖時
秋夜作
萬計各無成寸心日悠漫浮生竟何窮巧曆
不能筭流落四海間辛勤百年半商歌向秋
月哀韻兼浩嘆窹寐怨佳期美人隔霄漢寒
雲度窮水别業遶垂幔窗中問談鷄長夜何
時旦
觀村人牧山由
六府且未盈三農爭務作貧民乏井稅瘠土
皆墾鑿禾黍入寒雲茫茫半山郭秋來積霖
雨霜降方銍獲中田聚黎甿反景空村落顧
慙不耕者微禄同衛鶴庶追周任言敢負謝
生諾
裴侍郎湘川廻以青竹筒相遺因而
贈之
楚竹青玉潤從來湘水隂緘書取直節君子
知虚心入用隨憲簡積文不受金體將丹鳳
直色映清霜深寧肯假伶倫謬爲龍鳳吟唯
將翰苑客昔祕瑤華音長跪捧嘉貺歲寒慙
所欽
東城初䧟與薛員外王𥙷闕暝投南
山佛寺
日&KR0628;石門裏松聲山寺寒香雲空靜影定水
無驚湍洗足解塵纓忽覺天形寬清鍾揚虚
谷微月深重巒噫我朝露世翻浮與波瀾行
運遘憂患何緣親盤桓庶將鏡中象盡作無
生觀
奉和張荆州廵農晚望
太清霽雲雷陽春陶物象明牧行春令仁風
助昇長時和俗勤業播殖農厥壤隂隂桑陌
連漠漠水田廣郡中忽無事方外還獨往日
暮駐歸軒湖山有佳賞宣城傳逸韻千載誰
此響
送包何東遊
水國嘗獨往送君還念兹湖山遠近色昏旦
煙霞時子好謝公跡常吟孤嶼詩果乘扁舟
去若與白鷗期野趣及春好客遊欣此辭入
雲投館僻采碧過帆遲江上日廻首琴中勞
别思春鴻刷歸翼一寄杜蘅枝
酬陶六辭秩歸舊居見簡
靜節昔高尚令孫嗣清徽舊廬雲峰下獻歲
車騎歸去俗因解綬憶山得采薇田疇春事
起里巷相尋稀淵明醉乘興閒門秪掩扉花
禽驚曙月鄰女上鳴機畢娶願巳果飬恬志
寧違吾當掛朝服同爾緝荷衣
奉使採箭簳竹谷中晨興赴嶺
孤客倦夜坐聞猿乘早發背溪巳斜漢登棧
尚&KR0714;月重峰轉森爽幽步更超越雲木聳鶴
巢風蘿掃虎穴人群徒自遠世役終難歇入
山非買山采竹異采蕨誰見子牟意悁勞書
魏闕
同嚴逸人東溪泛舟
子陵江海心高跡此閒放漁舟在溪水曾是
敦夙尚朝霽收雲物垂綸獨清曠寒花古岸
傍唳鶴晴砂上紛吾好真逸不遠來相訪巳
接方外遊仍陪郢中唱歡言盡佳酌高興延
秋望日暮浩歌還紅霞亂青嶂
過沈氏山居
雞鳴孤煙起靜者能卜築喬木出雲心閑門
掩山腹貧交喜相見把臂歡不足空宴
言永日清耳目泉聲冷樽爼荷氣香童僕往
往仙犬鳴樵人度深竹酒酣出谷口世網何
羇束始願今不從區區折腰禄
贈栢巖老人
日與糜鹿群賢哉買山叟龐眉忽相見避世
一何久林栖占崖曲舒事佳春後瓠葉覆荆
扉栗苞垂甕牖獨歌還獨酌不耕亦不耦磽
田隔雲溪多雨長稂莠煙霞得情性身世同
芻狗寄謝營道人天真此翁有
送薛判官起蜀
橫吹聲轉悲羽觴酣欲别舉目叩關遠離心
不可說邊陲勞帝念日下降才傑路極巴水
長天銜劒峰缺單車動夙夜越境正炎節星
橋過客稀火片蒸雲熱隂符能制勝千里在
坐决始見儒者雄長纓繫餘孽
詔許昌崔明府拜𥙷闕
儒者久營道詔書方問賢至精一耀世高步
誰同年何樹可棲鳳高梧枝拂天脱身鳬舄
裏載筆虎圍前日月傳軒后衣冠眞列仙則
知驪龍珠不祕清泠泉才子貴難見郢歌空
復傳惜哉效嚬客心想勞嬋娟
仲春晚尋覆釜山
蝴蝶弄和風飛花不知晚王孫尋芳草步步
忘路遠况我愛青山涉趣皆遊踐縈廻必中
路隂晦陽復顯古岸生新泉霞峯映雪巘交
枝花色異竒石雲根淺碧洞志忘歸紫芝行
可搴方嗤嵇叔夜林卧方沉湎
贈鄰東鄭少府
一聞白雪唱願見清陽久誰爲結綬來得陪
趨府後小邑藍溪上卑棲愜所偶忘言復連
墻片月亦携手草色同春徑鶯聲共高柳美
景百花時平生一盞酒聖朝法天地以我爲
芻狗秩滿歸白雲期君訪谷口
謝張法曹萬頃小山暇景見憶
樂道隨去處飬和解朝簪茅堂近丹闕佳致
一何深退食不趨府忘機還在林清風亂流
上永日小山隂解籜雨中竹將雛花際禽物
華對幽寂絃酌兼詠吟自昔仰高步及兹勞
所欽郢歌叨繼組知已復知音
罷章陵令山居過中峰道者二首
寧辭園令秩不改淵明調解印無與言見山
始一笑幽人還絶境誰道苦奔峭隨雲剰渡
溪出門更垂釣吾廬青霞裏窗樹玄猿嘯微
月清風來方知散髮妙
丘壑趣如此暮年始棲偃頼遇無心雲不笑
歸來晚鳴鳩拂紅枝初服傍清畎昨日山僧
來猶嫌嘉遁淺託君紫陽家路滅心更遠睇
雲創其居抱犢上絶巘杏田溪一曲霞徑峰
幾轉跋石揖飛泉謝公應在眼願言携手去
採藥長不返
登覆釜山遇道人二首
晨策趣無涯名山深轉秀三休變覆景萬轉
迷宇宙攀崖到天窗入洞窮玉溜側逕蹲怪
石飛蘿擲驚狖花間鍊藥人鷄犬和乳竇散
髮便迎客采芝仍滿袖郭璞賦遊仙始願今
可就
眞氣重嶂裏知君嘉遁幽山階壓丹穴藥井
通洑流道者帶經出洞中擕我遊欲驂白蜺
去且爲紫芝留勿憶武陵事别家疑數秋
尋華山雲臺觀道士
秋日西山明勝趣引孤策桃源數曲盡洞口
兩岸拆還從罔象來忽得仙靈宅霓裳誰之
子霞酌能止客殘陽在翠微携手更登歴林
行拂煙雨溪望亂金碧飛鳥下天窗褭松際
雲壁稍尋玄蹤遠宛入寥天寂願言葛仙翁
終年鍊玉液
海上卧疾寄王臨
離客窮海隂蕭辰歸思結一隨浮雲滯幾怨
黃鵠别妙年即沉痾生事多所闕劒中負明
義枕上惜玄髮之子良史才華簪偶時哲相
思千里道愁望飛鳥絶歲暮冰雪寒淮湖不
可越百年去心慮孤影守薄劣獨餘慕侣情
金石無休歇
登玉山諸峯偶至悟真寺
郭南雲水佳訟簡野情發紫芝每相引黃綬
不能諜稍入石門幽始知靈境絶冥搜未寸
晷仙經俄九折蟠木蓋石梁崩崖露雲穴數
峯拔崑嶠秀色與空澈玉氣交晴虹桂花留
曙月半巖採珉者一點如片雪眞賞無前程
竒觀寧暫輟更聞東林磬可聽不可說興中
尋覺花寂爾諸象滅
長安客舍贈李行父明府
藏器偶時少知人自古難遂令丹穴鳳晚食
金琅玕誰謂兵戈際鳴琴方一彈理煩善用
簡濟猛能兼寬夙夜念黎庶寢興非宴安洪
波未靜壑何樹不驚鸞鳬舄傍亰輦甿心縣
灌壇高槐暗苦雨長劍生秋寒旅食還時客
飢年亦盡歡親勞擕斗水往往救泥蟠但恐
酬明義蹉跎芳歲闌
美楊侍御清文見示
伯牙道丧來絃絶無人續誰知絶唱後更有
難和曲層峰與清流逸勢競奔蹙清文不出
戸仿像皆在目霧雪看滿懷蘭荃坐盈掬孤
光碧潭月一片崑崙玉初見歌陽春韶光變
枯木再見吟白雪便覺雲肅肅則知造化源
方寸能展縮斯文不易遇清爽心豈足願言
書諸紳可以爲佩服
山居新種花藥與道士同遊賦詩
自樂魚鳥性寧求農牧資淺深愛巖壑䟽鑿
盡幽奇雨花相助好鶯鳴春草時種蘭入山
翠引葛上花枝風露折紅紫緣溪復映池新
泉香杜若片石隱江籬宛謂武陵洞潛應造
化移杖策擕煙客滿䄂撥芳𬎼蝴蝶舞留我
仙雞閒傍籬但令黃精熟不慮韶光遲笑指
雲蘿徑樵人那得知
初黃綬赴藍田縣作
蟠木無匠伯終年棄山樊苦心非良知安得
入君門忽忝英逹顧寧窺造化恩螢光起腐
草雲翼騰沉鯤片石世何用良工心所存一
叨尉京甸三省慙黎元賢尹止趨府僕夫儼
歸軒眼中縣胥色耳裏蒼生言居人散山水
即境真桃源鹿聚入田逕鷄鳴隔嶺村飡和
俗久清到邑政空論且嘉訟庭寂前階滿芳
蓀
歸義寺題震上人壁
入谷逢雨花香綠引幽步招提繞泉石萬轉
同一趣向背森碧峯淺深羅古樹堯皇未登
極此地曾隱霧祕䜟得神謀因高思虎路太
陽忽臨照物象俄光煦梵王宫始開長者金
先布白水入禪境碭山通覺路往往無心雲
猶起潜龍處仍聞七祖後佛子繼調御溪馬
投慧燈山蟬飽甘露不作解纓客寧知捨筏
喻身世巳悟空歸途復何去
送李四擢第歸覲省
當年貴得意文事各争名獨唱陽春曲唯君
金玉聲懸黎寶中出高價世難掩鴻羽不低
飛龍津徒自險直矜鸚鵡賦不貴芳桂枝少
俊蔡邕許長鳴唐舉知梁城下熊軾朱戟何
暐耀才子欲歸寧棠花巳含笑門高知慶大
子孝覺親榮獨攬還珠美寧唯問絹情離筵
不盡醉慘𬒮一何早馬蹄西别輕樹色東看
好行塵忽不見惆悵青門道
卧病李員外題扉而去
僻陋病者居蒿莱行徑失誰知簮&KR0807;貴能問
幽憂疾珂聲未駐門蘭氣先入室沉痾不冠
帶安得候蓬蓽清陽去莫尋離念頃來侵雀
栖高窗靜日出脩桐隂枕上憶君子悄悄唯
苦心
送李大夫赴廣州
一賢間氣生麟趾鳳凰羽何意人之望未爲
王者輔出鎮忽推才盛哉文且武南越寄維
城雄雄擁甲兵鼓門通幕府天井入軍營厥
俗多豪侈古來難致禮唯君飲冰心可酌貪
泉水忠臣感聖君徇義不邀勲龍鏡逃山魅
霜嵐破嶂雲征途凡幾轉魏闕終在眼向郡
海潮迎指鄕關樹遠按節化甌閩下車佳政
新應令尉佗俗還作上皇人支離交俊哲弱
冠至華髮昔許霄漢期今嗟鵬鷃别圖南不
可御惆悵守薄劣錢考功集卷第二
