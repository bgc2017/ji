新安文獻志先賢事略下明程敏政撰
唐
姚常侍(思廉)字簡之吴興人徙雍州萬年隋秘書丞察
之子貞觀中官至散騎常侍弘文館學士嘗奉勅撰
梁陳二史謚曰康
李北海(邕)字泰和江都人以薦入官歷北海太守為李
林甫所害後白其枉贈秘書監
韓庶子(義賓)深州人事成德軍為判官檢校太子左庶
子御史中丞即忠獻王五世祖詳見塋域記
張司議(士賓)事昌武軍為推勾官朝議郎行太子司議
郎
五代
劉譙公(昫)歸義人仕後唐歷官吏部尚書門下侍郎封
譙國公監修唐書唐亡事後晉為司空同平章事卒
宋
胡安定(瑗)字翼之海陵人以范文正公薦入官歴蘇湖
二州教授官至太子中允天章閣侍講治太學事追
謚文昭
李旴江(覯)字泰伯南城人以范文正公薦入官至太學
說書卒所著有周禮致太平論平土書禮論諸書熙
寧中門人上之朝詔官其子
張理評(式)端拱初仕為大理評事知祁門縣
宋宣獻公(綬)字公垂平棘人大中祥符元年進士歷官
參知政事贈司徒侍中謚宣獻嘗受詔撰三朝國史
傳
劉原父(敞)新喻人舉慶歷進士第二歷官集賢院學士
判南京御史臺號公是弟攽字貢父歷官中書舍人
號公非
歐陽文忠公(修)字永叔廬陵人舉進士甲科歴官參知
政事以觀文殿學士致仕贈太師追封兖國公謚文
忠號六一居士
蘇子美(舜欽)銅山人參知政事易簡孫以蔭入官歷集
賢校理監進奏院負才望中丞王拱辰等忌之諷臺
官劾除名後起為湖州長史卒
韓持國(維)雍丘人參知政事忠憲公億之子以蔭入官
歷資政殿大學士進門下侍郎以元祐黨坐謫卒年
八十二大觀初悉復其官
王岐公(珪)字汝玉華陽人徙舒舉進士甲科歴官尚書
左僕射兼門下侍郎封岐國公贈太師謚文恭嘗受
詔撰兩朝國史
蘇文忠公(軾)字子瞻眉山人老泉先生洵之子嘉祐二
年進士仍策制舉歴官翰林學士承旨禮部尚書封
武功縣伯以元祐黨坐謫赦歸卒年六十六累贈太
師謚文忠號東坡
蘇文定公(轍)字子由文忠公之弟與兄同年進士歴官
尚書右丞進門下侍郎封欒城縣伯以元祐黨坐謫
卒年七十四追復官爵謚文定號潁濱
王荆公(安石)字介甫臨川人嘉祐二年進士歴官左僕
射兼門下侍郎封荆國公罷為鎮南軍節度使同平
章事卒贈太傅謚曰文號半山
陸農師(佃)山隂人舉進士歷尚書左丞以元祐黨罷追
復資政殿學士
曾文定公(鞏)字子固南豐人嘉祐二年進士歷官中書
舍人謚文定
周都官(頌)嘉祐中以都官員外郎知婺源縣事
黃文節公(庭堅)字魯直分寧人治平四年進士官至秘
書郎兼國史編修官為章惇蔡卞等所害屢被謫卒
後贈直龍圖閣謚文節號山谷
曾文清公(幾)字吉甫贑人徙河南從學舅氏孔文仲武
仲賜上舍出身又從學劉安世胡安國歴官禮部侍
郎卒謚文清有經說二十卷茶山集三十卷
孫端明(覿)字仲益宜興人歴官兵部尚書端明殿學士
所著有鴻慶集
胡忠簡公(銓)字邦衡廬陵人建炎二年進士初為樞密
院編修官乞斬秦檜謫海外孝宗朝歴官資政殿學
士卒謚忠簡號澹菴
劉季高(岑)武進人歴官徽猷閣直學士
洪文敏公(邁)字景盧鄱陽人學士忠宣公皓之季子紹
興十五年舉博學宏詞科歴官端明殿學士謚文敏
號容齋嘗受詔撰四朝國史傳
周益公(必大)字子充廬陵人紹興二十年進士歴官少
傅左丞相封益國公後以偽學黨首坐謫卒年七十
九追贈太師謚文忠號平園
陸務觀(游)山隂人以蔭入官仕至寳章閣待制卒年八
十五號放翁
楊文節公(萬里)字廷秀吉水人紹興二十四年進士歷
官寳謨閣學士謚文節號誠齋
黃文肅公(榦)字直卿閩縣人朱文公之婿官止承議郎
主管亳州明道宫追謚文肅學者稱勉齋先生
陳北溪(淳)字安卿龍溪人師朱子以特奏恩授泉州安
溪簿未上卒學者稱北溪先生
傅忠簡公(伯成)字景初濟源人徙閩徽猷閣待制忠肅
公察之子從學朱子隆興元年進士歷官龍圖閣學
士謚忠簡
汪子穎(珙)監丞若容之子乾道八年進士歷知新建縣
事號信山
葉忠定公(適)字正則永嘉人淳熙五年進士歷官寳文
閣學士謚忠定號水心
葉茂叔(秀發)金華人師吕東萊唐說齋慶元中進士授
桐城丞禦金人有功制閫忌劾之得白擢知休寧縣
又論奪之後起知高郵軍卒
真文忠公(德秀)字景元浦城人慶元五年進士歷官參
知政事謚文忠學者稱西山先生從祀先聖廟庭追
封浦城伯
程忠文公(公許)字季與叙州人嘉定四年進士歴官龍
圖閣學士溢忠文號滄洲
李秀嵓(心傳)字微之井研人隆山先生舜臣之子用崔
與之魏了翁薦入官歴工部侍郎屢為言者所排擯
卒年七十八
章山堂(如愚)字俊卿官至史館編校兼宫講所著書曰
山堂考索
姚橘洲(希得)字逢原潼川人嘉定十七年進士歴官參
知政事以資政殿大學士致仕卒贈少保
談料院(鑰)嘉定中仕為承議郎幹辦行在諸軍糧料院
李以申(以申)四明人端平中為徽州學教授續新安志
八卷
章秘撰(琰)嘉熙中為秘閣修撰沿江制置副使兼知江
州
王伯厚(應麟)慶元人淳祐中進士歷官禮部尚書翰林
林學士卒嘗守徽州號厚齋著述最盛玉海其一也
馬碧梧(廷鸞)字翔仲樂平人淳祐七年進士歴官右丞
相兼樞密使致仕值國亡卒于家
林竹溪(希逸)字肅翁艾軒先生謙之之孫官至直寳謨
閣號鬳齋著三子口義
周溪園(應合)景定中為馬光祖所辟授江東安撫司幹
辦公事兼明道書院山長嘗請為明道先生立後及
編程子書八卷
周郡推(彦約)景定中為臨川推官編臨川志三十五卷
楊端如(本)鄱陽人嘗著本郡名臣事略三卷又編金石
錄十卷
元
胡汲仲(長孺)永康人宋進士福寧州倅入元被徵授集
賢修撰出為海寧簿所著文曰瓦缶編
戴帥初(表元)奉化人宋進士入元被薦為信州教授所
著曰剡源集
吳文正公(徵)字幼清崇仁人宋鄉貢進士入元歷官國
子司業翰林學士卒年八十五贈江西行省左丞追
封臨川郡公謚文正學者稱草廬先生從祀先聖廟
庭
鄧文肅公(文原)字善之綿州人徙錢唐宋鄉貢進士以
行省辟入仕歷官翰林侍講學士謚文肅
姚文公(燧)字端甫柳城人翰林承旨樞之姪亦官翰林
承旨謚曰文
張山長(鉉)金陵人仕為奉元路學古書院山長續金陵
志十五卷
許瑶父(瑶)樂平人程登庸先生門人
董時乂(時乂)德興人初德興傅立傳康節之學於廖應
淮立復傳於程直方直方又以授時乂今其傳泯焉
杜清碧(本)字伯原清江人隱居武夷至正初遣使聘為
翰林待制稱疾固辭所著有四書表義六書通等書
學者稱清碧先生
虞文靖公(集)字伯生青城人徙崇仁宋丞相雍國忠肅
公允文五世孫以薦入官歷奎章閣侍書學士謚文
靖號邵菴
揭文安公(徯斯)字曼碩富州人以程鉅夫盧摯薦入官
歷翰林侍講學士謚文安
貢文靖公(奎)字仲章宣城人以省檄入仕歷官集賢直
學士謚文靖
黃文獻公(搢)字晉卿義烏人延祐二年進士歷官翰林
侍講學士謚文獻
柳文肅公(貫)字道傳浦江人用察舉入仕官至翰林待
制謚文肅
歐陽文公(玄)字元功廬陵人徙瀏陽延祐二年進士歷
官翰林學士承旨謚曰文號圭齋
于壽道(文傳)平江人登延祐二年乙科歷官禮部尚書
卒嘗知婺源州還朱子故宅建祠以祀俾朱氏世守
焉
陳衆仲(旅)莆田人以馬祖常虞集薦歷官國子監丞所
著曰安雅堂集
楊志行(剛中)上元人以薦入仕官至翰林待制所著文
曰霜月齋藁子翮嘗主休寧簿
曾悔中(策)茶陵人鄉舉第一廷試第八人授同知婺源
州事
楊鐵崖(維禎)字廉夫會稽人泰定四年進士仕至江西
儒學提舉
貢泰甫(師泰)學士文靖公奎之子天歷二年進士歴官
戶部尚書行部閩中召為祕書卿值國亡卒于道
貫子素(阿思蘭海涯)畏吾人酸齋學士雲石之子至正
中為寧國等路𣙜茶都提舉
李一初(祁)茶陵人元統初進士官至江浙儒學副提舉
嘗同知婺源州
張子長(樞)東陽人以脩三史薦為翰林修撰辭不至所
著文曰敝帚編
李季和(孝光闕)人至正中以隠士徵累授秘書監丞
泰不花師之
王路總(球)從學汪太師公至正中為寧國路總管
陳子山(祖仁)汴人至正二年進士第一歴官中書參知
政事國亡死節初為太常博士時常一至新安遊黃
山趙東山軰賦詩送之
管子瑜(瑾)松江人至正中為休寧縣學教諭
國朝
危太樸(素)金溪人元中書參知政事翰林學士承旨洪
武初授翰林侍講學士兼弘文館學士謫和州卒年
七十
宋潛溪(濓)字景濂金華人元翰林國史院編修官洪武
初累授翰林學士承旨兼太子贊善大夫謫茂州卒
于道年七十二
王忠文公(禕)字子充義烏人洪武初以聘起累授翰林
待制奉使諭降雲南死節贈翰林學士謚忠文
朱備萬善豐城人洪武初以薦起為府學教授歷官文
淵閣大學士卒號一齋
劉三吾(如孫)以字行茶陵人洪武初以薦起累授翰林
學士兼左春坊左贊善號坦齋
吳國正(維新)德興人洪武中任國子學正
沈花谿(夢麟)吳興人元婺源州學正遷武康令洪武中
五考鄉試會試
胡隆成(隆成)山隂人號萍軒仕潛邸為長史
王景彰(景)松陽人洪武初鄉貢進士累授山西右參政
謫雲南洪武末授翰林侍講永樂初進學士卒號常
齋
方正學(希直)寧海人
解學士(縉)字大紳廬陵人洪武二十一年進士授監察
御史謫河州洪武末召為翰林待詔永樂初陞學士
兼左春坊大學士出為廣西布政司右參議改交趾
坐事卒
楊文貞公(士竒)名寓以字行廬陵人洪武末舉賢良方
正授吳府審理正永樂初陞編修官至少師兵部尚
書兼華蓋殿大學士贈太師謚文貞號東里
楊文敏公(榮)字勉仁建安人庚辰科進士初名子榮御
改名榮歴官少師工部尚書兼謹身殿大學士贈太
師謚文敏
楊文定公(溥)字公濟石首人庚辰科進士歴官少保禮
部尚書兼武英殿大學士贈太師謚文定號澹菴
胡頥菴(儼)字若思南昌人洪武丁卯鄉貢進士授華亭
教諭陞桐城知縣永樂初授檢討歴國子祭酒兼翰
林侍講以太子賓客致仕卒
曾西墅(棨)字子棨廬陵人永樂甲申進士第一歷官詹
事府少詹事兼翰林侍讀學士贈禮部左侍郎
王文端公(直)字行儉泰和人永樂甲申進士歷官吏部
尚書贈太保謚文端號抑菴
王文安公(英)字時彦臨川人永樂甲申進士歷官南京
禮部尚書謚文安號泉坡
趙子益(曾)縉雲人永樂二年進士改翰林庶吉士選授
周府伴讀以事改歙縣儒學訓導
鍾啟晦(亮)廬陵人永樂初歷趙府伴讀終國子學錄
魏文靖公(驥)字仲房蕭山人永樂四年會試乙榜除松
江府學訓導遷太常博士歷官南京吏部尚書壽幾
百歲謚文靖
林宫諭(誌)字尚默閩縣人永樂八年進士歷官右春坊
右諭德兼翰林侍讀號葆齋
張文僖公(益)字士謙江寧人永樂十三年進士歷官侍
讀學士死土木之難贈翰林學士謚文僖
張式之(楷)慈溪人永樂二十二年進士歷官都察院右
僉都御史
趙輔之(弼)南平人鄉貢進士為漢陽縣學教諭
江正字(秉心)開化人宣德初為司經局正字選授襄府紀
善
李文達公(賢)字原德鄧州人宣德八年進士歷官少保
吏部尚書兼華蓋殿大學士贈太師謚文達號浣齋
劉文安公(定之)字主静永新人正統元年進士歷官禮
部左侍郎兼翰林學士贈禮部尚書謚文安號呆齋
錢文通公(溥)字原博華亭人正統四年進士歷官南京
吏部尚書贈太子少保謚文通
吕文懿公(原)字逢原秀水人正統七年進士歷官翰林
學士贈禮部右侍郎謚文懿號介菴
薛兵書(遠)字季遠巢縣人正統七年進士歷官南京兵
部尚書
商文毅公(輅)字弘載淳安人正統十年進士第一歴官
少保吏部尚書兼謹身殿大學士贈太傅諡文毅號
素菴
周宫保(洪謨)字堯佐長寧人正統十年進士歷官太子
少保禮部尚書號箐齋
夏大理(時正)字季爵仁和人正統十年進士歷官南京
大理寺卿
彭文憲公(時)字純道安福人正統十三年進士第一歷
官少保吏部尚書兼文淵閣大學士贈太師謚文憲
號慎菴
劉文和公(珝)字叔温壽光人正統十三年進士歷官太
子太保戶部尚書謹身殿大學士贈太保謚文和號
古直
楊文懿公(守陳)字維新鄞縣人景泰二年進士歷官吏
部右侍郎兼詹事府丞贈禮部尚書謚文懿號鏡川
戚太史(瀾)字文湍餘姚人景泰二年進士仕終翰林編
修
徐少傅(溥)字時用宜興人景泰五年進士今少傅兼太
子太傅吏部尚書兼謹身殿大學士號謙齋
丘文莊公(濬)字仲深瓊州人景泰五年進士歷官少保
兼太子太保禮部尚書武英殿大學士贈太保謚文
莊號深菴
新安文獻志先賢事略下
