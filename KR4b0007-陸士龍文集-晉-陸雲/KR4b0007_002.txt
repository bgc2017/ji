陸士龍文集卷第二
晉清河内史陸雲士龍
詩
四言失題
征西大將軍京陵王公會射堂皇太子見
命作一首
大將軍宴會被命作一首
大尉王公以九錫命大將軍讓公將還京
邑祖餞贈一首
太安二年夏四月大將軍出祖王羊二公
於城南堂皇被命作一首
從事中郎張彦明爲中護軍一首
贈顧驃騎後二首
贈汲郡太守
四言失題(後六章前八章)
悠悠縣象昭回太素清濁迭興升降啓度遺和
既爽季春告暮朱明來思青陽受煦
其一
日征月盈天道變通大初陶物造化為功四月
惟夏南征觀方凱風有集飄颻南窗思樂萬物
觀異知同其二
有奄萋萋甘雨未播黍稷方華中田多稼庭槐
振藻園桃阿那薄言觀物在堂知化
其三
蓬戸惟清玩物一室明發有懷念昔先哲通夢
幽人彷彿遺烈清暉在天孰與永日
其四
乃啓遺籍思予大觀幽居傲物顧景怡顔况惟
解舞衡門重關思媚古人有懷良盤沉曦含輝
芳烈如蘭其五
厥初生民有物有類自古有稱大寶以位征徒
式好俊奔攸遂啓予有聞誨爾達貴
其六
達貴伊何天爵無榮渾淪大昧混其濁清毁方
遁象遺頑履貞道實藏器景以昭形
其七
芒芒陋世奚兢奚錯牧彼紛華委之沖漠漂志
垂天矯心馮閣通好莊𣆀儀形有作安得達人
顧予命薄其八
思樂芳林言采其菊衡薄遵塗中原有菽登彼
修巒在林寤宿彷彿佳人清顔如玉
其一
予美亡比誰為適道容與俟之玄髮方皓躑躅
山阿玩此芳草願飡其穎庶以遺老
其二
亹亹嘉時飄忽棄予有瞻逝深永嘆潜滸登願
扶桑仰結飛晷伊人匪存遺芳孰與
其三
精氣為物或降或升徂落攸往神竒有登死生
為徒存亡曷勝謂予不信遺籍有徵
其四
閒居外物靜言樂幽䋲樞增結甕牖綢繆和神
當春清節為秋天地則爾戸庭已悠
其五
嗟我懷人悠悠其潛念昔先烈有懷所欽駭情
玩世堂允南金瓊輝邈矣誰適為心明發興言
忼慨芳林其六
征西大將軍京陵王公會射堂皇太子
見命作此詩
芒芒大極玄化烟煴頽形成器凌象垂文大鈞
造物庶類群分先識經始實綜彛倫
其一
惟岳隆周生甫及申天監在晉祚之降神邈矣
遐風茂德有隣永言配命唯晉之鎮
其二
厥鎮伊何實幹心膂文教内輔武功外禦淮方
未靖帝曰攸序公于出征奄有南浦
其三
南海既賓爰戢干戈桃林釋駕天馬婆娑象齒
南金來格皇家絶音協徽宇宙告和
其四
玄綱峻極天罔既紘文武方升允兹兼弘峩峩
高夏有肅其涼公侯戾止騄驥龍驤善問如林
在會鏘鏘祝融銜節火正緝熙凱風徘徊萬物
欣時秩秩初筵薄言在兹嘉福介祐萬夀無期
其六
大將軍宴會被命作此詩
皇皇帝祐誕隆駿命四祖正家天禄保定叡哲
惟晉世有明聖如彼日月萬景攸正
其一
巍巍明聖道隆自天則分明喪觀象洞玄凌風
叶極絶輝照淵肅雍往播福禄來臻
其二
在晉姦臣稱亂紫微神風潜駭有赫兹威靈旗
樹旆如電斯揮致天之届于河之沂有命再集
皇輿凱歸其三
頹綱既振品物咸秩神道見素遺華反質辰晷
重光協風應律凾夏無塵海外有謐
其四
芒芒宇宙天地交泰王在華堂式宴嘉會玄輝
峻朗翠華崇藹冕弁振纓藻服垂帶
其五
祁祁臣僚有來雍雍薄言載考承顔下風俯覿
嘉客仰瞻玉容施已唯約于禮斯豐天錫難老
如岳之崇
其六
太尉王公以九錫命大將軍讓公將
還京邑祖餞贈此詩
列文辟公時惟哲王闡緃絶期平顯幽光内實
慎徽緝熙有臧出糺方慝間督不揚高山峻極
天造芒芒其一
天子念功大典光備肅肅王命宰臣莅事穆矣
淵讓遺功遂志思我遠猷徽音孰嗣
其二
后命既靈王人反旆興言出祖飲餞于邁旍旐
泱泱軺軒藹藹和風弭塵清暉映蓋
其三
思樂中陵言觀其川公王戾止有車轔轔伊誰
云饗我有嘉賓羽觴舉酬酢爾征人
其四
悠悠征人四牡騑騑發軫北京振策紫微昔乃
云來春林方輝歲亦暮止之子言歸道途興戀
伏載稱其五
聖澤既渥嘉會愔愔庭旅鍾鼓堂有瑟琴飛轡
清暉扶桑移蔭(景視)祗慕揮袂沾襟孌彼同栖悲
爾異林我有旨酒以歌以吟其六
大安二年夏四月大將軍出祖王羊二
公於城南堂皇被命作此詩
時文唯晉天祚有祥聖宰作弼受言既臧有赫
斯庸勲格昊蒼景物台暉棟隆玉堂
其一
惟常思庸大興光迪聖敬遠隮神道玄邈思媚
三靈誕膺天篤嘉命既辱王人言告
其二
翼翼主人言告惟慕公輿駕言乃眷斯顧華旂
飛藻鳴鸞振路騑騑駟牡嘘天載步
其三
我有高夏如雲斯薈彫軒戾止薄言嘉會問誰
在宴惟俊惟乂豐俎殷薦獻酬交泰
其四
攸攸昊天南正興言朱明有曄萬葉翠繁昌雲
垂天凱風熙顔王臣在此貽宴于懽
其五
懸象西頽虞淵納景嘉樂未晞嚴駕已整行矣
征人身乖路永飛驂顧懷華蟬引領遺思北京
結轡臺省其六
贈顧驃騎後二首
有皇美祈陽也祈陽秉文之士駿發其聲故能
明照有吳入顯乎晉國人美之故作是詩焉
有皇大晉時文憲章規天有光矩地無疆神篤
斯祜本顯克昌載生之雋實惟祈陽哲問宣猷
考茂其相其一
於鑠祈陽誕鍾天篤清輝龍見玄猷淵嘿沉機
響駭幽神廣覿和以同人歸物時育有大惡盈
謙以自牧思我懿範萬民來服其二
吳未喪師天秩有庸淵哉若人弱冠休風俯翼
黃門以德來忠端秀蕃后正色儲宮徵音鑠穎
邈矣遐蹤其三
皇維南終舊邦匪歆委弁釋位如龍之潛考槃
穹谷假樂豐林子雖藏器鐘鼓有音惠風往敬
慶問來尋其四
濟濟元公相惟天子明明辟王思隆多士帝曰
欽哉有命集止我咨四方令問在爾以朕大賚
乃膺嘉祉聿來胥步觀國之紀其五
惟皇建極緝熙清曜我有畯民明德來照大觀
在上主假有廟顯允顧生金聲玉振之子于升
利見大人龍輝絶跡有肅清塵其六
清塵既彰朝虚好爵敬子侯度慎徽百辟予聞
有命德禮不易嗟我懷人瞻言永錫豐祐東法
惟子之績其七
遵泫涉泗言告同征勁風宵烈湛露朝零雲垂
藹下泉冽清泠哀哉行人感物傷情從子京邑
言觀厥成天保祚德式穀以寧其八
思文美祁陽也祈陽能明其德刑于寡妻以至
于家邦無思不服亦賴賢妃貞女以成其内教
故作是詩焉
思文祁陽祁陽克畯天錫淳嘏宣兹義問德音
既烈海外有奮既奮斯音祗敬厥德照治其家
覃及邦國永肇儀刑俾民惟則其一
文王在上大姒思齊魯侯克昌亦賴令妻鍳神
有顧蘋繁在斯祁陽載天作之伉儷
其二
在虞之胄實惟有姚穎豔玉秀華茂桃夭居顯
祗明在靈格幽清塵熠爍淑心綢繆爰及祁陽
惟德之周其三
其德伊何和貞虔告師民履素言謀慮度鐘鼓
思樂靖端夙效考休攸嬪來嫁于顧
其四
羔羊執贄玉帛有輝百兩集止之子于歸宗姻
風從娣姪雲回祁陽顧之煥其盈闈
其五
既日歸止式揚好音言觀河洲有集于林思樂
葛藟薄采其蕈疾皮攸遂乃孚惠心
其六
惠心既孚有恪中饋敦此衆斯永錫嗣類載延
窈窕用和寤寐神之聽之胤祚來爾
其七
昔周之隆有姒如有内刑聖敬外崇多士今我
淑人實亮君子亹亹翼翼亦繼斯祉宜爾子孫
福禄盈止其八
從事中郎張彦明為中護軍(并敘)
奚世都爲汲郡太守客將之官大將軍崇賢之
德旣遠而厚下之恩又隆非此離析有感聖皇
旣蒙引見又宴于後園感鹿鳴之宴樂誅魚藻
之凱歌而作是詩
思文有聖叡哲配天功濟生黎道合上玄休命
發揮有集惟賢哲彼寤宿澄此在淵
其一
濟濟多士實播令聞王曰欽哉余嘉乃勲徽音
孔碩惠爾風雲穆此芳烈肇揚清芬
其二
肅肅庶僚袨服寵暉肇被桃虫假翼翻飛出撫
邦家人翔紫微有命既集願言永違
其三
思樂華堂雲構崇基公王有酒薄言饗之景曜
徽芒芳風詠時宴爾賓儐具樂于兹
其四
亹亹我王豐恩允藏我客戾止飲酒公堂自彼
下僚聿來有光悲矣永言指塗逝將形違殿闥
景附華房其五
開國承家勿用小人今我聖宰實蕃斯仁凌淵
龍躍披林鳳振正直既好嘉禮■陳振我遠德
歸于時民其六
贈汲郡太守
於穆皇晉豪彦實蕃天罔振維有聖貞觀鳴鳥
在林良駿即閑萃■俊乂時亮庶官
其一
抑抑奚生天篤其淳芳穎蘭揮瓊光玉振沉機
照物妙思考神思我善問觀德古人
其二
善問伊何惠音孔韶肇允衡門翻飛宰朝肅雍
芳林芬響凌霄穆矣和風育爾清休
其三
亦既有試出宰邦家之子于行民固謳歌風澄
俗儉化靜世波芒芒既庶且樂于和
其四
我有好爵既成爾服入贊崇華遂登帷幄時文
聖宰天祚方穀朔風徽止鴻漸雲嶽
其五
悠悠斯民三代直道我求明德惟奚攸考緝熙
暉章天禄來保惠心無兢豐化有造
其六
樂只君子茂德攸綏嗟我懷人式是言歸聿言
來集如翼斯揮日予不惠照爾清暉
其七
職思既殊亦各有司念我同僚悲爾異事之子
之遠悠悠我思雖無贈之歌以言志
其八
陸士龍集卷第二
