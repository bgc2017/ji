吴尊師傳
吴筠字貞節魯中儒士也少通經善屬文舉進士不第
性高潔不伍流俗乃入嵩山依體玄先生潘師正為道
士傳正之一法苦心鑚仰盡通其術開元中南遊金陵
訪道茅山久之東遊天台筠尤善著述在剡與越中文
士為詩酒之會所著歌篇傳於京師玄宗聞其名遣使
徵之既至與語甚悦令待詔翰林帝問以道法對曰道
法之精無如五千言其諸枝詞蔓說徒費紙劄爾又問
神仙修鍊之事對曰此野人之事當以歲月功行求之
非人主所當適意每與緇黃列坐朝臣啟奏筠之所陳
但名教世務而已間之以諷詠以達其誠玄宗深重之
天寳中李林甫楊國忠用事綱紀日紊筠知天下將亂
堅求還嵩山累表不許乃詔於嶽觀别立道院禄山將
亂求還茅山許之既而中原大亂江淮多盗乃東遊會
稽常於天台剡中往来與詩人李白孔巢父詩篇酬和
逍遙泉石人多從之竟終越中文集二十卷其玄綱三
篇神仙可學論尤為達識之士所稱凡為文詞理疎通
文彩煥發每製一篇人皆傳寫雖李白之放蕩杜甫之
壯麗能兼之者其惟筠乎唐禮部尚書權德輿撰
吴尊師傳
吴筠字貞節魯中儒士也少通經善屬文舉進士不第
性高潔不伍流俗乃入嵩山依體玄先生潘師正為道
士傳正之一法苦心鑚仰盡通其術開元中南遊金陵
訪道茅山久之東遊天台筠尤善著述在剡與越中文
士為詩酒之會所著歌篇傳於京師玄宗聞其名遣使
徵之既至與語甚悦令待詔翰林帝問以道法對曰道
法之精無如五千言其諸枝詞蔓說徒費紙劄爾又問
神仙修鍊之事對曰此野人之事當以歲月功行求之
非人主所當適意每與緇黃列坐朝臣啟奏筠之所陳
但名教世務而已間之以諷詠以達其誠玄宗深重之
天寳中李林甫楊國忠用事綱紀日紊筠知天下將亂
堅求還嵩山累表不許乃詔於嶽觀别立道院禄山將
亂求還茅山許之既而中原大亂江淮多盗乃東遊會
稽常於天台剡中往来與詩人李白孔巢父詩篇酬和
逍遙泉石人多從之竟終越中文集二十卷其玄綱三
篇神仙可學論尤為達識之士所稱凡為文詞理疎通
文彩煥發每製一篇人皆傳寫雖李白之放蕩杜甫之
壯麗能兼之者其惟筠乎唐禮部尚書權德輿撰
