皇帝聖旨裏江浙等處儒學提舉司至元二年十
二月初六日承奉
江浙等處行中書省掾史崔適承行劄
付准
中書省咨禮部呈奉省判翰林國史院
呈據待制謝端脩撰王文燁應奉黃清
老編脩吕思誠王沂楊俊民等呈竊惟
一代之興斯有一代之制作然文字雖
出於衆手而纂述當備於一家故秦漢
魏晉之文則有文選拔其萃而李唐趙
宋之作則有文粹文鑑掇其英矧在
國朝文章尤盛宜有纂述以傳於時于以敷
宣治政之宏休輔翼史官之放失其於
典冊不爲無補伏覩
奎章閣授經郞蘇天爵自爲國子諸生歷官
翰林僚屬前後蒐輯殆二十年今已成
書爲七十卷凡歌詩賦頌銘贊序記奏
議雜著書說議論銘誌碑傳其文各以
類分號曰
國朝文類雖文字固富於網羅而去取多關
於政治若於江南學校錢糧内刊板印
行豈惟四方之士廣其見聞實使一代
之文煥然可述矣具呈照詳得此本院
看詳授經郞蘇天爵所纂文類去取精
詳有裨治道如准所言移咨江南行省
於贍學錢糧内鋟梓印行相應具呈照
詳奉此本部議得翰林待制謝端等官
建言一代之興斯有一代之制作參詳
上項
國朝文類七十卷以一人之力搜訪固甚久
而天下之廣著述方無窮雖非大成可
爲張本若准所言鋟梓刊行以廣其傳
不唯黼黻太平有禆於
昭代抑亦鉛槧相繼可望於後人如蒙准呈
宜從都省移咨江浙行省於錢糧衆多
學校内委官提調刊勒流布相應具呈
照詳得此都省今將文類檢草令收管
賫咨順帶前去咨請依上施行准此省
府今將上項文類隨此發去合下仰照
驗依准
都省咨文内事理施行奉此及申奉
江南浙西道肅政廉訪司書吏馮諒承
行旨揮看詳上項文類紀錄著述實關
治體旣巳委自西湖書院山長計料工
物價錢所需贍學錢遵依
省准明文巳行分派各處除巳移牒福
建江東兩道廉訪司催促疾早支撥起
發外其於刊雕謄寫之時若有差訛恐
悞文獻之考憲司合下仰照驗委自本
司副提舉陳登仕不妨本職校勘繕寫
施行奉此又奉
省府劄付仰委自本司副提舉陳登仕
不妨本職校勘繕寫監督刊雕疾早印
造完備更爲催取各各工物價鈔就便
從實銷用具實用過數目開申奉此至
元四年八月十八日承奉
江浙等處行中書省劄付准
中書省咨禮部及太常禮儀院書籍損
缺差太祝陳承事賫咨到來於江南行
省所轄學校書院有板籍去處印造裝
禙起解以備檢尋無復闕文之意數内
坐到
國朝文類二部仰依上施行奉此照得
西湖書院申交割到
國朝文類書板於本院安頓點視得内有補
嵌板面慮恐日後板木乾燥脫落卒難
修理有妨印造況中間文字刊寫差訛
如蒙規劃刊修可以傳久不悮觀覽申
乞施行續奉
省府劄付照勘到西湖書院典故書籍
數内
國朝文類見行修補擬合委令師儒之官較
勘明白事爲便益奉此除巳委令本院
山長方員同儒士葉森將刊寫差訛字
樣比對較勘明白修理完備印造起解
外至正元年十一月二十二日准本司
提舉黃奉政關伏見仐
中書省蘇參議昨任
奎章閣授經郎編集
國朝文類一部已蒙
中書省移咨
江浙等處行中書省劄付本司刊板印
行當職近在大都於蘇參議家獲覩元
編集檢草較正得所刊板本第四十一
卷内缺少下半卷計一十八板九千三
百九十餘字不曾刊雕又於目錄及各
卷内較正得中間九十三板脫漏差誤
計一百三十餘字蓋是當間較正之際
失於鹵莾以致如此宜從本司刊𥙷改
正庶成完書今將缺少板數漏誤字樣
錄連在前闋請施行准此儒司今將上
項文類板本刊𥙷改正一切完備隨此
發去合下仰照驗收管施行須至指揮
右下杭州路西湖書院准此
至正二年二月曰
施淵
國朝文類序
庀文統事太史之職也史官放失而文學之士得
以備其辭焉古者自策書簡牘下及星曆卜祝之
事屬于太史故三墳五典八索九丘在焉書與易
皆是也而春秋出焉教于國都州里者詩禮樂而
巳矣觀民風者采詩謠以知俗觀禮樂以知政亦
集于太史後之學者攷六藝之辭發而爲文章是
故文章稱西漢記事宗左氏司馬子長與世與變
其間必有名者出焉
國初學士大夫祖述金人江左餘風車書大同風
氣爲一至元大德之間庠序興禮樂成迄于延祐
以來極盛矣大凡
國朝文類合金人江左以攷國初之作述至元大
德以觀其成定延祐以來以彰其盛斯著矣網羅
放失采拾名家最以載事爲首文章次之華習又
次之表事稱辭者則讀而知之者存焉伯脩於是
亦勤矣哉固忠厚之道也文章之體備矣因類物
以知好尚本敷麗以知倩性辭賦第一備六
百代萃稡其言樂章古今詩第二本誓命紬訓誥
申重其辭以憲式天下萬世則之
詔冊制命第三人臣告猷日月獻納有奏有諫有
慶有謝奏議表牋第四物有體體以生義以寓勸
戒褒述箴銘頌贊第五聖賢之生必有功德事業
立于天下後世法象之古今聖哲碑第六核諸實
顯諸華合斯二者不誕不俚記序第七衷藴之發
油然恢徹其辨不動者鮮矣書啓第八物觸則感
感則思思則鬱鬱則不可遏有禆于道雜說題䟦
第九有事有訓有言有假有類不名一體雜著第
十朝廷以群造士先生以導學者徵諸古策問第
十一爾雅其言燁燁然歸其辭其事宣焉諸雜文
第十二累其行事不憗遺之意其辭慤哀辭謚議
第十三其爲人也沒而不存矣備述之始終之行
狀第十四其爲人也没而不存矣志其大者遠者
將相大臣有彝鼎之銘大夫士庶人及婦人女子
亦得以沒而不朽者因其可褒而褒焉以爲戒勸
焉墓志碑碣表傳第十五緫七十卷出入名家緫
若干人是則史官之職也夫必有取於是也夫自
孔子刪定六藝書與春秋守在儒者自史官不世
其業而一代之載往往散於人間士之生有幸不
幸其學有傳不傳日遷月化簡札堙没是可歎也
伯脩三爲史氏而官守格限遂以私力爲之蘇君
天爵伯脩其字也世爲眞定人先世咸以儒名威
如先生尤邃歷學著大明歷筭法篇以稽其繆失
焉郎中府君以材顯至伯脩而益啓之伯脩博學
而文於書無所不讀討求國朝故實及近代逸事
最詳定著名臣事略若干卷遼金紀年若干卷并
爲是書書非有補益子世道者不爲也自翰林脩
撰爲南行臺御史今爲監察御史元統二年夏四
月戊午朔文林郎江南諸道行御史臺監察御史
南鄭王理序
國朝文類序
元氣流行乎宇宙之間其精華之在人有不能不
著者發而爲文章焉然則文章者固元氣之爲也
徒審前人制作之工拙而不知其出於天地氣運
之盛衰豈知言者哉蓋嘗考之三代以降惟漢唐
宋之文爲特盛就其世而論之其特盛者又何其
不能多也千數百年之久天地氣運難盛而易衰
乃若此斯人之榮悴㮣可知矣先民有言曰三光
五嶽之氣分大音不完必混一而後大振美哉乎
其言之也昔者北南斷裂之餘非無能言之人馳
騁於一時顧往往固於是氣之衰其言荒粗萎冗
無足起發人意其中有若不爲是氣所囿者則振
古之豪桀非可以世論也我國家奄有六合自
古稱混一者未有如今日之無所不一則天地氣
運之盛無有盛於今日者矣建國以來
列聖継作以忠厚之澤涵育萬物鴻生雋老出於
其間作爲文章厖蔚光杜前世陋靡之風於是乎
盡變矣孰謂斯文之興不有關於天地國家者乎
翰林待制趙郡蘇天爵伯脩慨然有志於此以爲
秦漢魏晉之文則收於文選唐宋之文則載於文
粹文鑑國家文章之盛不采而彙之將遂散軼
沉泯赫然休光弗耀於將來非當務之大缺者歟
乃蒐摭國初至今名人所作若歌詩賦頌銘贊
序記奏議雜著書說議論銘誌碑傳皆類而聚之
積二十年凡得若干首爲七十卷名曰
國朝文𢾗百年文物之英盡在是矣然所取者必
其有繫於政治有𥙷於世教或取其雅製之足以
範俗或取其論述之足以輔翼史氏凡非此者雖
好弗取也夫人莫不有所爲於世顧其用心何如
耳彼爲身謀者窮晝夜所爲將無一事出於其私
心之外至有爲人子孫於其先世所可傳者漠然
曾不加意遑及它人之文與天下之事哉覧是編
者不惟有以見斯文之所以盛亦足以見伯脩平
日之用心矣伯脩學博而識正自爲成均諸生以
至歷官翰苑凡前言往行與當世之所可述者無
不筆之簡冊有國朝名臣事略與是編並著
廷論以文類猶未流布於四方也移文江浙行省
鋟諸梓伯脩使旅書所以纂輯之意于編端庶幾
同志之士尚相與博采而嗣錄之元統二年五月
五日將仕佐郎國子助教陳旅序
國朝文類目錄上
卷第一
賦
瑟賦熊朋來
烏木杖賦姚燧
求志賦袁裒
畫枯木賦虞集
傷已賦馬祖常
感志賦李好文
騷
白雲辭劉因
悠然閣辭袁桷
垂綸亭辭袁桷
雲山辭王士熙
卷第二
樂章
郊祀樂章
太廟樂章
社稷樂章
先農樂章
釋奠樂章
四言詩
致樂堂詩虞集
萬戶張公廟堂詩虞集
卷第三
五言古詩
箕山元好問
古意劉祁
懷長源劉祁
送雷伯威劉祁
勸主人植槐李冶
南山有高樹林景熙
僊臺劉因
黃金臺劉因
馮瀛王吟詩臺劉因
西山劉因
晨起書事劉因
種松劉因
翟節婦詩劉因
寄蕭徵君惟斗盧摯
姚嗣輝南榿堂姚燧
蔚州元氏怡齋苟宗道
古風趙孟頫
逸民詩趙孟頫
有所思趙孟頫
雜詩趙孟頫
知非堂夜坐何中
擬古次韻安熙
榆林對月虞集
月出古城東虞集
寄題周氏水木清華亭虞集
趙千里出峽圖虞集
出直次韻虞集
夜直賦得金鴨燒香虞集
寄題新治亭虞集
滋溪書堂爲蘇伯脩賦虞集
讀伯庸學士上酒詩貢奎
泗濱堂爲盖善長賦王結
書上都學宫齋壁馬祖常
節婦王氏范梈
范墳詩孛水魯翀
大明宫早朝胡寬
卷第四
樂府歌行
湘夫人詠元好問
西樓曲元好問
征人怨元好問
塞上曲元好問
梁園春元好問
征夫詞劉祁
征婦詞劉祁
留春曲杜瑛
楊白花李治
空村謠楊弘道
羽林行楊果
金谷行楊奐
桃源行劉因
明妃曲劉因
塞翁行劉因
武當野老歌劉因
燕歌行劉因
白鴈行劉因
義俠行王惲
田家謠魏初
懸瓠城歌李材
水荒子歌鮮于樞
湖上曲鮮于樞
烈婦行趙孟頫
沉沉行虞集
車簇簇行馬祖常
竹枝歌馬祖常
玉環引王士熙
早朝行王士熙
畫馬歌范梈
蘇小小歌辛文房
李宫人琵琶引揭徯斯
舶上謠宋本
卷第五
七言古詩
鄧州城樓元好問
弔故宫杜瑛
巨源相過話舊有感王磐
有懷梁仲經父楊奐
金太子允恭墨竹劉因
金太子允恭唐人馬劉因
陳氏莊劉因
渡白溝劉因
宋徽宗賜周準人馬圖劉因
宋理宗書宫扇劉因
登荆軻山劉因
幼安濯足圖劉因
歸去来圖劉因
淵明歸來圖盧摯
淵明圖尚野
過黃陵廟李材
金人出塞圖虞集
董元夏景山口待渡圖虞集
送孟脩兄南歸虞集
寄鄕友馬祖常
送蘇公赴嶺北行省郎中王士熙
萬竹亭范梈
滋溪書堂謝端
雜言
觀雷溪劉因
游郎山劉因
岳陽樓張經
松澗圖鄧文原
離京李泂
先天觀范梈
雜體
安南清明集陳孚
遠游聮句袁裒
卷第六
五言律詩
春思張澄
觀物許衡
趙氏南莊許衡
晚上易臺劉因
登武陽劉因
雜詩劉因
過奉先劉因
齋居雜言何榮祖
寄暢純父治中姚燧
輿病高崖道中作姚燧
舟逹黃溪姚燧
發舟青神縣姚燧
感事姚燧
次韻書事安熙
病中齋居安熙
進詩一首李孟
岳陽樓待渡高思恭
泊舟湘岸李材
游山寺李材
送蘇子寧北行袁桷
名酒虞集
題秋山圖虞集
送國王朵而只之遼東虞集
朝廻即事虞集
石田山居馬祖常
郎中蘇公哀挽馬祖常
癸酉除夕劉汶
早春述懷劉汶
七言律詩
杏花落後元好問
長安感懷楊奐
洛陽懷古楊果
南京遇仙樓劉祁
戊辰冬赴試西京王革
題劉京叔歸潜堂薛玄
秋思杜瑛
和家弟誠之詩韻叚克已
雨後漫成段成己
七月望日思親許衡
燕城書事魏璠
送魯齊先生南歸張易
聞家大參歸林景熙
挽文丞相徐世隆
次范葯莊詩韻宋衜
過鄕縣西方古故居劉因
晚眺劉因
易臺劉因
望易京劉因
海南鳥劉因
朝回次楊司業韻吳澂
代祀南岳登祝融峯趙世延
駕畋柳林隨侍陳益稷
題許仲仁詩卷程鉅夫
岳陽樓梁曾
麻姑壇郝天挺
都門春日李材
禁城秋夕李材
元日賀裴都事朝回李材
夀牡侍御李材
和王御史春詩韻李材
送楊耀卿使雲南李材
老松怪栢圖李材
次韻荅友見贈安熙
留别都城諸公李京
卷第七
七言律詩
聞擣衣趙孟頫
溪上趙孟頫
道場山趙孟頫
蛾眉亭趙孟頫
多景樓趙孟頫
雨華臺趙孟頫
過岳三墓趙孟頫
錢唐懷古趙孟頫
海子即事趙孟頫
弁山佑聖宫趙孟頫
城南山堂趙孟頫
春日言懷趙孟頫
紀舊游趙孟頫
東陽八景樓趙孟頫
贈周景遠田師孟趙孟頫
金陵懷古趙孟頫
和周待制朝回詩韻袁桷
無題次伯庸韻袁桷
奉題延祐宸翰鄧文原
題小薛王晝鹿鄧文原
陪高彦敬游南山鄧文原
郎中蘇公哀挽鄧文原
司業李公哀挽貢奎
王内翰哀挽張養浩
送袁待制扈從上京虞集
朝回和周待制韻虞集
送朱生南歸虞集
南野亭虞集
歸蜀虞集
自仁夀回成都虞集
謝周南翁虞集
送李通甫虞集
御講詩次宋顯夫韻虞集
試院書亭馬祖常
題豳風亭馬祖常
送宋顯夫南歸馬祖常
駕發馬祖常
送袁德平歸越王士熙
送王在中王士熙
九成宫圖王士熙
驪山宫圖王士熙
題鮮于伯幾帖王士熙
寄上都分省僚友王士熙
題節婦王士熙
上京次伯庸學士韻王士熙
大都雜詩宋本
姑蘇臺劉致
綿竹縣治楊静
燕中懷古李源道
宗陽宫翫月楊載
擬去京師楊載
貢袁諸公脩史楊載
宿李陵臺周應極
睢陽懷古李鳳
周氏慈雲庵揭傒斯
卷第八
五言絶句
錄汴梁宫人語楊奐
酬昭君怨楊奐
春日劉因
石鼎聮句圖劉因
螻蛄劉因
薔薇劉因
采薇圖盧摯
題張尹書巢吳澂
江州庾樓賀復孫
錢選宫人圖安熙
市莊王結
節婦黃氏馬祖常
過李陵臺馬祖常
七言絶句
讀汝南道事楊奐
眀皇擊梧圖李俊民
過陳司諫墓劉祁
瀟湘夜雨李冶
墨海棠李冶
征南口號杜瑛
春日雜詠徒單公履
登北邙山楊果
村居楊果
峴山秋晚圖楊果
太眞教鸚鵡圖馮渭
覃懷春日趙復
春晴劉辰翁
春浦帆歸圖孟攀鱗
杭州聞角梁棟
有懷劉秉忠
風雨圖許衡
風雨回舟張孔孫
水僊花商挺
書事劉因
山寺早起劉因
讀史評劉因
山行劉因
山家劉因
寫眞詩卷劉因
己巳春往均州宋衜
觀出獵宋衜
壽陽梅粧圖王思廉
昭君出塞圖王思廉
汾亭古意圖張礎
關山風雨圖張礎
絶句四首趙孟頫
錢選畫花陳儼
題道院高克恭
無錫山中高克恭
即事高克恭
過弋陽高克恭
過信州高克恭
過京口高克恭
寄王緫管李昶
過故縣垻李昶
杏花始開小酌安熙
和郭安道治書韻周馳
遼陽高節婦王結
秋懷曹元用
贈李秘監張養浩
青山白雲圖虞集
水芙蓉虞集
木芙蓉虞集
春雲虞集
聽雨虞集
庚午廷試次韻虞集
曹將軍馬虞集
寄家書馬祖常
題柳道傳詩卷馬祖常
宫詞馬祖常
孟光舉案圖王執謙
題甄氏訪山亭陳觀
清明日游太傅林亭辛文房
玉簪張淳
過郝參政墓林鮑仲華
卷第九
詔赦
即位詔
中統建元詔王鶚
中統元年五月赦王鶚
賜高麗國王曆日詔王鶚
至元改元赦王鶚
建國號詔徒單公履
頒授時曆詔李謙
清冗職詔李謙
加封五岳四瀆四海詔閻復
興師征江南諭行省軍官詔王構
即位詔王搆
五鎮山加封詔王構
建儲詔閻復
即位詔閻復
行銅錢詔
至大三年十月赦姚燧
即位詔姚燧
行科舉詔程鉅夫
即位詔張士觀
至治改元詔元明善
命拜位爲右丞相詔袁桷
諭安南國詔曹元用
即位改元詔虞集
即位詔虞集
親祀南郊赦虞集
即位詔虞集
卷第十
冊文
皇后冊文王磐
皇太子冊文徒單公履
太祖皇帝加上尊諡冊文王構
世祖皇帝諡冊文王構
皇太后玉冊文陳儼
睿宗皇帝加上尊諡冊文劉賡
順宗皇帝諡冊文程鉅夫
皇后冊文程鉅夫
皇帝尊號玉冊文姚燧
皇太后尊號玉冊文姚燧
皇太子冊文閻復
成宗皇帝諡冊文張士觀
仁宗皇帝諡冊文張士觀
英宗皇帝諡冊文袁桷
皇后冊文袁桷
眀宗皇帝諡冊文虞集
卷第十一
制
加封孔子制閻復
加封孔子父母制謝端
追封宣聖夫人制虞集
追封孟子父母制張士觀
追封伯夷叔齊制閻復
封周子爲道國公制霍希賢
楊庸教授三氏子孫制楊果
許衡爲懷孟教官制楊果
降封宋主爲瀛國公制王磐
丞相史天澤贈諡制劉元
太保劉秉忠贈諡制李槃
左丞董文炳贈諡制李槃
丞相伯顔贈諡制閻復
丞相阿术贈諡制閻復
丞相線眞贈諡制閻復
丞相和禮霍孫贈諡制閻復
翰林承旨王磐贈官制王之綱
左丞許衡贈官制姚燧
元帥烏野而封諡制姚燧
元帥紐隣封諡制姚燧
丞相阿塔咍封諡制姚燧
妻札刺而氏封王夫人制姚燧
丞相塔刺咍追封淇陽姚燧
妻啜思蠻公主封王夫人制姚燧
耶律鈞贈官制姚燧
高麗國王封曾祖父母父母制姚燧
卷第十二
制
高麗國王封贈祖父母制王構
趙與芮降封平原郡公制王構
丞相阿里海牙贈諡制王構
丞相荅刺罕贈諡制王構
平章史弼封鄂國公制王構
翰林承旨姚樞贈諡制王構
翰林承旨姚燧父楨贈官制王構
留守叚貞贈諡制王構
播州楊邦憲贈諡制王搆
平章廉希憲封諡制元眀善
參政商挺贈諡制元眀善
樞密趙良弼贈諡制元眀善
平章董士選贈三代制元眀善
中丞于璋贈諡制元明善
中丞崔彧贈諡制張士觀
平章李庭贈諡制張士觀
丞相卜鄰吉台封河南王制程鉅夫
高麗國王昛加恩制張士觀
安南國王陳益稷加恩制程鉅夫
平章張珪封蔡國公制吳澂
許衡妻敬氏封國夫人制鄧文原
丞相拜住贈諡制袁桷
平章不忽木贈諡制盧亘
思州田晃忽而不花贈二代制馬祖常
太史令王恂贈諡制王士熙
御史觀音寶贈諡制李端
丞相伯顔祖考封諡制宋本
御史大夫相嘉碩利封諡制謝端
卷第十三
奏議
時務五事許衡
班師議郝經
卷第十四
奏議
立政議郝經
三本書陳祐
論盧世榮姦邪狀陳天祥
卷第十五
奏議
諫幸五臺䟽李元禮
建白一十五事馬祖常
建言五事許約
太廟室次議劉致
眞定玉華宫罷遣太常樂議元永貞
卷第十六
表
東昌路賀乎宋表徐世隆
車駕班師賀表李冶
賀平宋表孟祺
進授時曆經曆議表楊桓
進實錄表王惲
進三朝實錄表程鉅夫
翰林國史院陞從一品謝表程鉅夫
謝賜禮物表吳澂
進實錄表袁桷
賀登極表虞集
經筵官進職謝恩表虞集
進實錄表謝端
進經世大典表歐陽玄
卷第十七
表
賀正旦表劉敏中
賀冊后表楊文郁
賀元旦表姚登孫
賀建儲表姚登孫
賀聖節表李之紹
賀聖節表鄧文原
賀正旦表盧亘
賀親祀太廟表
賀親祀太廟表虞集
賀聖節表虞集
賀正旦表虞集
賀正旦表宋本
賀親祀南郊表謝端
牋
賀正旦牋夾谷之竒
賀千秋牋楊文郁
賀千秋牋袁桷
賀正旦牋虞集
箴
絅齋箴鄧文原
愼獨箴安熙
銘
簡儀銘姚燧
仰儀銘姚燧
漏刻鐘銘姚燧
渾象銘楊桓
玲瓏儀銘楊桓
高表銘楊桓
太史院銘楊桓
瓶城齋銘閻復
王孝女旌門銘劉因
訥齋銘吴澂
蘇氏藏書室銘袁桷
虛室銘虞集
奎章閣銘虞集
知許州劉侯民愛銘孛术魯翀
安氏尊經堂銘孛术魯翀
儼思齋銘楊剛中
卷第十八
頌
賈侯脩廟學頌吳澂
青宫受寶頌虞集
駐蹕頌孛术魯翀
馮侯去思頌顧文琛
贊
魯齋先生畫像贊王磐
書畫像自警劉因
王允中眞贊劉因
質齋贊蕭奭
晦庵先生畫像贊吳澂
臨川野老自贊吳澂
李秦公畫像贊程鉅夫
臨川吳先生畫像贊虞集
西夏相斡公畫像贊虞集
自贊畫像虞集
大象圖贊虞集
橐佗圖贊虞集
静脩劉先生畫像贊歐陽玄
默菴安先生畫像贊歐陽玄
威如蘇先生畫像贊歐陽玄
郎中蘇公畫像贊歐陽玄
潘雲谷墨贊李泂
國朝文類目錄中
卷第十九
碑文
國子學先聖廟碑程鉅夫
曲阜孔子廟碑閻復
襄陽廟學碑姚燧
大興府學孔子廟碑馬祖常
光州孔子新廟碑馬祖常
眞定路宣聖廟碑孛术魯翀
卷第二十
碑文
帝禹廟碑鄧文原
漢番君廟碑元明善
侯府君夫人李氏祠堂碑郭松年
光州固始縣南嶽廟碑馬祖常
漢濟南伏生祠堂碑張起巖
卷第二十一
碑文
中書左丞李公家廟碑姚燧
元帥張獻武王廟碑虞集
卷第二十二
碑文
長春宫碑姚燧
延釐寺碑姚燧
崇恩福元寺碑姚燧
普慶寺碑姚燧
應昌府報恩寺碑程鉅夫
上都華嚴寺碑袁桷
龍翔集慶寺碑虞集
卷第二十三
碑文
平雲南碑程鉅大
太師廣平貞憲王碑閻復
太師淇陽忠武王碑元明善
駙馬高唐忠獻王碑閻復
卷第二十四
碑文
丞相東平忠憲王碑元明善
丞相淮安忠武王碑元明善
卷第二十五
碑文
丞相順德忠獻王碑劉敏中
駙馬昌王世德碑張士觀
曹南王世德碑虞集
卷第二十六
碑文
高昌王世勲碑虞集
句容郡王世績碑虞集
太師太平王定策元勲之碑爲祖常
卷第二十七
記
崔府君廟記元好問
汴故宫記楊奐
鄆國夫人殿記楊奐
游龍山記麻革
餘于州學記李謹思
平蠻記陽恪
平江路學祭器記李淦
淮隂侯廟記楊先韓
舍奠禮器記鄭陶孫
卷第二十八
記
櫝著記劉因
高林孔子廟記劉因
退齋記劉因
鶴菴記劉因
麟齋記劉因
汴梁廟學記姚燧
澧州廟學記姚燧
千戶所廳壁姚燧
江漢堂記姚燧
遐觀堂記姚燧
卷第二十九
記
凝道山房記吳澂
檥槎亭紀元明善
順州儀門記元明善
武昌路學記元明善
虚室記元明善
萬竹亭記元明善
濟南龍洞山記張飬浩
邵菴記袁桷
董子祠堂記曹元用
卷第三十
記
克復堂記虞集
誠存堂記虞集
思學齋記虞集
舒城縣學明倫堂記虞集
孝思亭記虞集
魏宋兩文貞公祠堂記虞集
尊經堂記虞集
西山書院記虞集
鶴山書院記虞集
張氏新塋記虞集
御史臺記虞集
卷第三十一
記
石田山房記馬祖常
小圃記馬祖常
上都分院記馬祖常
績溪縣尹張公舊政記宋本
水木清華亭記宋本
湖南安撫使李公祠堂記宋本
都水監事記宋本
滋溪書堂記宋本
臨高縣龍壇記范梈
懷友軒記杜本
安先生祠堂記歐陽玄
趙忠簡公祠堂記歐陽玄
卷第三十二
序
傷寒會要序元好問
正統八例緫序楊奐
測圓海鏡序李冶
大定治績序王磐
楊紫陽文集序趙復
通鑑前編序金履祥
新注資治通鑑序胡三省
文獻通考序馬端臨
六書故序戴侗
釋奠儀注序張&KR1220;
卷第三十三
序
莊周夢蝶圖序劉因
續後漢書序郝經
胡氏律論序熊朋來
鐘鼎篆韻序熊朋來
授時曆轉神注式序楊桓
送進士梁彦中序姚登孫
送喻秀才序何中
南唐書序趙世延
卷第三十四
序
國統離合表序姚燧
序江漢先生死序姚燧
送宰先生序姚燧
送雷季正序姚燧
送暢純甫序姚燧
送李茂卿序姚燧
送姚嗣輝序姚燧
李平章畫像序姚燧
序牡丹姚燧
春秋諸國統紀序吳澂
服制考詳序吳澂
陸象山語錄序吳澂
元學士文稾序吳澂
别趙子昂序吳澂
送盧廉使還朝爲翰林學士序吳澂
送何太虚北游序吳澂
卷第三十五
序
吳幼清先生南歸序元明善
送馬翰林南歸序元明善
雲南志略序虞集
杜詩纂例序虞集
南昌劉應文文稾序虞集
安先生文集序虞集
汪氏勲德錄序虞集
羅氏族譜序虞集
蔡孝子詩序虞集
兩尹先生慶九十夀詩序虞集
送李擴序虞集
送彰德路經歷韓君序虞集
送冷敬先序虞集
卷第三十六
序
農桑輯要序蔡文淵
送王編脩代祀秦蜀山川序曹元用
風憲宏綱序馬祖常
卧雪齋文集序馬祖常
周剛善文稾序馬祖常
送簡管勾序馬祖常
大元通制序孛术魯翀
送楊仲禮序王士熙
文丞相傳序許有壬
唐律䟽義序柳貫
孔氏譜序揭傒斯
國朝名臣事略序歐陽玄
補正水經序歐陽玄
忠史序歐陽玄
送曲阜廟學管勾簡君序歐陽玄
送張文琰序謝端
太常集禮稾序李好文
卷第三十七
書
上耶律中書書元好問
與姚公茂書楊奐
與竇先生書許衡
荅耶律惟重書許衡
與楊元甫論梁寬甫病證書許衡
上宰相書劉因
與襄陽吕安撫書宋衜
與姚江村先生書盧摯
荅董中丞書吳澂
上許魯齋先生書王旭
與烏叔備書安熙
卷第三十八
說
唯諾說劉因
權說何榮祖
無極而太極說吳澂
致慤亭說吳澂
李侯諸子名字說虞集
蘇君字說虞槃
題䟦
䟦金國名公書元好問
䟦趙太常擬試賦稾後楊奐
題中州詩集後家鉉翁
䟦崔清獻公洪忠文公帖牟巘
書張侯言行錄後徒單公履
記太極圖後劉因
䟦懷素藏眞律公二帖後劉因
題党懷英八分書胡祇遹
卷第三十九
題䟦
書李伯時九歌圖後吳澂
書貢仲章文稾後吳澂
書邢氏賢行吳澂
䟦盧龍趙氏族譜後元明善
題書學纂要後袁裒
䟦歐書皇甫誕碑後袁桷
書堂邑張令去思碑後虞集
書王贊善家傳後虞集
書玄玄贅稾後虞集
書王貞言事虞集
書經筵奏議稾後虞集
題吳傅朋書及李唐山水虞集
䟦蘇氏家藏雜帖宋本
題郎中蘇公墓誌銘後柳貫
卷第四十
雜著
經世大典序錄(君事賦典治典)
卷第四十一
雜著
經世大典序錄(禮典政典)
卷第四十二
雜著
經世大典序錄(憲典工典)
卷第四十三
雜著
四經序錄(易詩書春秋)吳澂
三禮序錄(儀禮周官小戴記大戴記)吳澂
春秋諸國統紀序錄齊履謙
卷第四十四
雜著
讀易私言許衡
東西周辨吳澂
改月數議張敷言
卷第四十五
雜著
故物譜元好問
辨遼宋金正統脩端
讀藥書漫記(二條)劉因
七觀袁桷
工獄宋本
卷第四十六
策問
國學私試策問(三首)姚登孫
私試策問吳澂
廷試策問元明善
擬會試策問曹元用
廷試策問袁桷
會試策問袁桷
廷試策問袁桷
會試策問虞集
會試策問虞集
廷試策問虞集
廷試策問虞集
卷第四十七
策問
會試策問馬祖常
廷試策問王士熙
大都鄕試策問孛术魯翀
鄕試策問宋本
鄕試策問歐陽玄
會試策問歐陽玄
鄕試策問黃溍
啓
謝嚴東平賜馬啓康曄
謝解啓閻復
上梁文
廣寒殿上梁文徐世隆
太廟上梁文王磐
東宫正殿上梁文盧摯
尚書省上梁文閻復
九先生祠上梁文薛友諒
大次殿上梁文宋本
卷第四十八
祝文
江南平告太廟祝文王磐
太廟火灾告祭祝文閻復
得玉壐奏告太廟祝文王搆
加諡祖宗告祀南郊祝文姚燧
巳夘春釋菜先聖文劉因
告峨山龍湫文劉因
封龍書院釋菜先聖文安熙
祭海神文虞集
祭伍子胥文虞集
祭文
祭國信使王宣撫文楊奐
祭太保劉公文徐世隆
祭硯司業先生文滕安上
祭魯齋先生文吕端善
魯齋先生陞從祀祭文許約
祭康先生文王思廉
祭徐承旨文李之紹
祭袁學士文虞集
哀辭
平章政事廉公哀辭李元禮
林處士哀辭袁桷
丁文苑哀辭許有壬
謚議
何忠肅公諡議虞集
陳文靖公諡議虞集
姚文公諡議柳貫
蕭貞敏公諡議劉致
國朝文類目錄中
國朝文類目錄下
卷第四十九
行狀
中書左丞李忠宣公行狀姚燧
翰林學士承旨董公行狀虞集
卷第五十
行狀
知太史院事郭公行狀齊履謙
濟南路大都督張公行狀張起巖
卷第五十一
墓誌
故金漆水郡侯耶律公墓誌銘元好問
雷希顔墓誌銘元好問
孫伯英墓誌銘元好問
聶孝女墓誌銘元好問
南京度支判官楊公墓誌銘許衡
易州太守郭君墓誌銘劉因
新安王生墓誌銘劉因
湖南宣慰使趙公墓誌銘盧摯
監察御史蕭君墓誌銘程鉅夫
翰林學士趙公墓誌銘閻復
卷第五十二
墓誌銘
南京路緫管張公墓誌銘姚燧
唐州知州楊君墓誌銘姚燧
瀏陽縣尉閻君墓誌銘姚燧
薊州甲局提舉劉君墓誌銘姚燧
廣州懷集令劉君墓誌銘姚燧
故民鍾五六君墓銘姚燧
彭澤縣尹姚君墓誌銘吳澂
熊君佐墓誌銘吳澂
袁君夫人史氏墓誌銘元明善
翰林承旨王公墓誌銘袁桷
卷第五十三
墓誌銘
上都留守賀公墓誌銘虞集
平章政事張公墓誌銘虞集
卷第五十四
墓誌銘
嶺北行省郎中蘇公墓誌銘虞集
熊先生墓誌銘虞集
牟先生墓誌銘虞集
故贈瑞安知州王公墓誌銘虞集
周母李氏墓誌銘虞集
爲美縣尹王君墓誌銘李道源
安定郡夫人王氏墓誌銘馬祖常
桂陽縣尹范君墓誌銘揭傒斯
曾秀才墓誌銘歐陽玄
卷第五十五
墓碣
國子司業滕君墓碣銘姚燧
河南道勸農副使白公墓碣銘姚燧
河内李氏先德碣銘姚燧
故提刑趙公夫人楊君新阡碣銘姚燧
故金甄官署令魏府君墓碣銘姚燧
翰林脩撰致仕董先生墓碣銘元明善
監察御史韓君墓碣銘張飬浩
吏部員外郎鄭君墓碣銘虞集
國子助教李先生墓碣銘虞集
征行百戶劉君墓碣銘馬祖常
監黃池稅務王君墓碣銘馬祖常
處士甄君墓碣銘宋本
卷第五十六
墓表
錦峯王先生墓表楊奐
卓行劉先生墓表王惲
孝子田君墓表劉因
故宋兵部侍郎徐公墓表徐琰
故宋勇勝軍統制官詹侯墓表吳澂
元氏清河新阡表元明善
蘇府君墓表鄧文原
安先生墓表袁桷
王伯益墓表虞集
稷山叚氏阡表虞集
張進中墓表王士熙
張君墓表宋本
卷第五十七
神道碑
故金尚書右丞耶律公神道碑元好問
元故領中書省耶律公神道碑宋子貞
卷第五十八
神道碑
中書右丞相史公神道碑王磐
中書左丞張公神道碑李謙
翰林侍讀學士郝公神道碑盧摯
卷第五十九
神道碑
湖廣行省左丞相神道碑姚燧
平章政事忙兀公神道碑姚燧
平章政事徐國公神道碑姚燧
卷第六十
神道碑
領太史院事楊公神道碑姚燧
中書左丞姚文獻公神道碑姚燧
卷第六十一
神道碑
參知政事賈公神道碑姚燧
僉書樞密院事董公神道碑姚燧
卷第六十二
神道碑
平章政事史公神道碑姚燧
便宜副緫帥汪公神道碑姚燧
興元行省夾谷公神道碑姚燧
卷第六十三
神道碑
眞定新軍萬戶張公神道碑姚燧
潁州萬戶邸公神道碑姚燧
同知廣東宣尉司事王公神道碑姚燧
戍守鄧州千戶楊公神道碑姚燧
卷第六十四
神道碑
鄧州長官趙公神道碑姚燧
山南廉訪副使馮公神道碑姚燧
浙西廉訪副使馮公神道碑姚燧
故宋太常少卿陳公神道碑姚燧
故提舉太原鹽使司徐君神道碑姚燧
卷第六十五
神道碑
平章政事廉文正王神道碑元明善
河南行省左丞相高公神道碑元眀善
稾城令董府君神道碑元明善
集賢直學士文君神道碑元明善
卷第六十六
神道碑
福建廉訪副使仇公神道碑趙孟頫
御史中丞楊公神道碑虞集
翰林承旨劉公神道碑虞集
故知昭州秦公神道碑虞集
卷第六十七
神道碑
河東廉訪使程公神道碑王思廉
故宋文節先生謝公神道碑李源道
廣平路緫管邢公神道碑馬祖常
禮部尚書馬公神道碑馬祖常
翰林學士元公神道碑馬祖常
卷第六十八
神道碑
平章政事致仕尚公神道碑孛术魯翀
大都路都緫管姚公神道碑孛术魯翀
參知政事王公神道碑孛术魯翀
槀城董氏家傳元明善
節婦馬氏傳元明善
張淳傳元明善
國朝文類目錄下
