國朝文類卷第八
五言絶句
錄汴梁宫人語楊奐
一入深宫裏經今十五年長因批帖子呼到御床
前
歲歲逢元夜金蛾閙簇巾見人心自怯終是女兒
身
殿前輪直罷偷去賭金釵怕見黃昏月殷勤上玉
階
翠翹珠掘背小殿夜藏鈎驀地羊車至低頭笑不
休
内府頒金帛教酬賀節盤兩宫新有旨先與問孤
寒
人間多棗栗不到九重天長被黃衫吏花攤月賜
錢
仁聖生辰節君王進玉巵夀棚兼夀表留待北還
時
邊奏行臺急東華夜啓封内人催步輦不候景陽
鍾
畫燭雙雙引珠簾一一開輦前齊下拜歡飲辟寒
杯
聖躬香閤内只道下朝遲扶仗嬌無力紅綃貼玉
肌
今日天顔喜東朝内宴開外邊農事動詔遣教坊
回
駕前雙白鶴日日候朝回自送鑾輿去經年更不
來
陡覺文書靜相將立夕陽傷心寧福位無復夜薰
香
二后睢陽去潜身泣到眀却回誰敢問校似有心
情
爲道圍城久粧奩鬪犒軍入春渾斷絶飢苦不堪
聞
監國推梁邸初頭靜不知但疑墻外笑人有春宫
時
别殿弓刀響倉黃接鄭王尚愁宫正怒含淚強添
粧
一向傳宣喚誰知不復還來時舊針線記得在䆫
間
北去遷沙漠誠心畏從行不如當日死頭白若爲
生
酬昭君怨楊奐
玉貌辭金闕貂裘擁繡鞍將軍休出戰塞上雪偏寒
春日劉因
游絲困無力欲起重悠揚芳草落花滿相思春晝長
石鼎聮句圖劉因
玩世如一鼎姓名誰得聞仙翁應自笑知我有鄒訢
螻蛄劉因
後利前還澁隂陽體叚分不湏觀兔尾即此見羲文
薔薇劉因
色染女真黃露凝天水碧花間日月長朝暮閱兩國
采薇圖盧摯
服藥求長年孰與孤竹子一食西山薇萬古猶不死
題張尹書巢吳&KR0697;
食息不離書令尹非蠹魚騰身出巢外編簡不如
吾
醯雞瓮裏天露蟬殼外身此巢何處着六合一微
塵
題江州庾樓賀復孫
宿鳥歸天盡浮雲薄暮開淮山青數點不肯過江來
錢選宫人圖安熙
露冷月華白悠悠方寸心夫君渺何許悵望碧雲深
市莊王結
市莊主人蹐門徵詩短歌六章用塞雅命其卒章
之亂聊示莞爾之謔云躬畊之暇擊壤緩歌抱膝
微吟亦足以超然於天壤間也
烏府振弘規鳳閤司婉畫退食休别墅逍遥古樂
國
沃若成都桑斕斑青門瓜隠顯亮殊途高致惟一
家
晨鍾趨朝班日旰遊市莊兩兒帶經鋤弈世流芬
芳
若人孔氏徒臺閣揚清風休日植杖耘高揖荷蓧
翁
城居匪湫隘桑果連畛畦吾廬有高興何必空山
棲
老我縛塵纓山林渺遐想羡君市有莊取魚兼熊
掌
節婦黃氏馬祖常
白日松臺閟青山石椁沉千年哭夫淚下入九泉深
過李陵臺馬祖常
蹛林聞野祭漢室議門誅辛苦樓蘭將凄凉太史書
七言絶句
讀汝南遺事楊奐
軹道牽羊事巳非更堪行酒著青衣裹頭婢子那
知此爭逐君王烈熖歸
六朝江水故依然隔斷中原又百年長笑桓温無
遠略竟留王猛佐符堅
明皇擊梧圖李俊民
不使棃園弟子知太平音在鳳凰枝一朝野鹿銜
花去長恨秋風葉落時
過陳司諫墓劉祁
鸞坡烏府舊遊空三尺孤墳野寺中猶有憂時心
不死墓門昨夜起秋風
瀟湘夜雨李冶
遠寺孤舟墮渺茫雨聲一夜滿瀟湘黃陵渡口風
波暗多少征人說故鄕
墨海棠李冶
漢宫愁絶冷&KR2916;&KR2800;一醮劉郎兩鬢絲甲帳夜寒銀
燭短六銖雲帔獨來時
征南口號杜瑛
春早雲南麥巳黃瀘江烝霧水如湯馬蹄半帶隂
山雪變作人天六月凉
春日雜詠徒單公履
東風簾幕半塵埃歌舞臺空晝不開試問雙飛新
燕子今年社日爲誰來
登北邙山楊果
干戈叢裏過壬辰原上纍纍冡墓新寒食淸明幾
家哭問來都是陣亡人
魏家池舘姚家宅佳卉而今採作薪水北水南三
二月舊時多少看花人
村居楊果
草堂有燕賀新成沙渚無鷗續舊盟滿徑落紅風
掃靜一渠春碧雨添平
春波淡淡捲寒漪長日蕭蕭靜竹扉村舍𧖟催桑
葉大山田鹿食麥苗稀
峴山秋晚圖楊果
江水江花遶大堤太平歌舞習家池而今風景那
堪畫落日空城鳥雀悲
太眞教鸚鵡圖馮渭
温泉賜浴意融怡猶念寧王玉笛吹却怕能言泄
幽事丁寧愼勿語人知
覃懷春日趙復
江南江北半浮生蹤跡居然水上萍竹雞啼罷山
雨黑蠶子生時桑柘青
春晴劉辰翁
江柳長天草色齊新晴何物不芳菲無因化作千
胡蝶西蜀東吳欵欵歸
新燕池塘綠雨肥初晴未暖日光微角巾猶帶花
梢濕纔倚闌干見絮飛
春浦帆歸圖孟攀鱗
涵空水色碧於苔照眼山光翠作堆疑是桃花源
上客輕舟天外得春來
杭州聞角梁棟
聽徹哀吟獨倚樓碧天無際思悠悠誰知盡是中
原恨吹到江南第一州
有懷劉秉忠
雨過幽庭長綠苔東風時爲掃塵埃無人曾見春
來處門外桃花只自開
風雨圖許衡
南山已見霧昏昏便合潜身不出門直到半塗風
雨横倉惶何處覓前村
風雨廻舟張孔孫
風雨來時撥棹廻濟川心事有誰知停舟且做江
湖夢浪靜風恬未是遲
水仙花商挺
海上三山璧月眀人間誰識許飛瓊秋風吹上青
鸞背來散天香與素英
眀月珠衣翡翠裳冰肌玉骨自清涼不隨王母瑶
池去來侍維摩病几傍
書事劉因
當年一線魏瓠穿直到橫流破國年草滿金陵誰
種下天津橋畔聽啼鵑
卧榻而今又屬誰江南回首見旌旗路人遥指降
王道好似周家七歲兒
朱張遺學有經綸不是清談誤世人白首歸來會
同舘儒冠爭看宋師臣
風節南朝苦不伸泝流直要到崑崙世宗一死千
年欠此是黃河最上源
唱徹芙蓉花正開新聲又聽采茶哀秋風葉落踏
歌起巳覺江南席卷來
山寺早起劉因
松䆫一夜遠潮生斷送幽人睡失明夢覺不知春
巳去半簾紅雨落無聲
讀史評劉因
記錄紛紛巳失眞語言輕重在詞臣若將字字論
心術恐有無邊受屈人
山行劉因
西崦人家竹暎溪山深雨暗到來遲行窮谷口水
才見流盡巖花春不知
山家劉因
馮蹄踏水亂明霞醉䄂迎風受落花怪見溪童出
門望鵲聲先我到山家
寫眞詩卷劉因
龍祠嶽廟盡冠巾雨露何關土木身不是二程窮
物理誰從一髮辨天眞
已巳春往均州宋衜
武當却立翠屏新碧玉溶溶漠水奔如畫江山千
古在城闉幾度戰塵昏
觀出獵宋衜
金鈚染血犬銜毛倒臂蒼鷹掣錦絛紅日下山秋
塞闊齊歌野樂陣雲高
平原馬首鴈行齊狡兔深蔵鳥不飛環立傳觴人
半醉斜欹貂帽雪中歸
夀陽梅粧圖(錢選畫)王思廉
一聲白鴈度江潮便覺金陵王氣銷畫史不知亡
國恨猶將鉛粉記前朝
昭君出塞圖王思廉
黃沙堆雪暗龍庭馬上琵琶掩淚聽漢室禦戎無
上策錯教紅粉怨丹青
汾亭古意圖張礎
漢家宫闕白雲秋魏國川原過鴈愁萬古松風一
茅舍不隨華屋變山丘
關山風雨圖張礎
山氣凝寒雨不開江濤拍岸雪成堆漁翁慣識風
波惡天際孤舟巳早廻
絶句四首趙孟頫
春寒惻惻掩重門金鴨香殘火尚温燕子不來花
又落一庭風雨自黃昏
湘簾細織浪紋稀白苧新裁暑氣微庭院日長賓
客退滿池芳草燕交飛
搖落山川草樹稀白雲時逐鴈南飛苦無綠酒酬
佳日猶有黃花媚夕暉
梅花半落雪飄零楊柳青青江水生一夜東風吹
鴈過江南江北緫多情
錢選畫花陳儼
霅翁夙號老詞客亂後却工花寫生寓意豈求顔
色似錢塘風物記昇平
題道院高克恭
綠隂無際壓蒼苔爲愛幽深手自栽風月早知煩
耳目不教春筍過墻來
草色琅玕逼兩楹蚤隂才過午隂清斜陽又送西
軒影一就移床待月生
無錫山中留題高克恭
山深自昔無車馬道在何曾畏虎狼秪恐閑人來
看竹淋漓醉墨汚新墻
即事高克恭
古木隂中生白烟忽從石上見流泉閑隨屈曲尋
源去直到人家竹塢邊
過弋陽高克恭
雷聲驅雨過山西山腹雲根似削齊日暮牧兒歸
不得料應白水漲前溪
過信州高克恭
二千里地佳山水無數海棠官道傍風送落紅攙
馬過春光更比路人忙
過京口高克恭
北來朋友不如鴻幾箇西飛幾箇東多少登臨舊
臺觀闌干閑在夕陽中
寄王緫管李昶
華陽東下古梁州五馬旌旗擁上游腸斷寒江衣
帶水令人空望鎮南樓
過故縣埧李昶
憲宗皇帝射臺高氣壓蠻江萬丈濤玉輦不歸巖
樹冷白雲何處醉蟠桃
杏花始開小酌安熙
生紅和露滳胭脂又到芳春寂寞時便擬提壷花
下醉却愁羞殺背隂枝
杖藜吟遶去還來收拾春光入酒杯自是風花要
題品等閑蜂蝶莫相猜
和郭安道治書韻周馳
西風吹起白頭波半夜扁舟掠岸過不向長橋酟
一醉滿天明月奈秋何
君醉淋漓我浩歌古人爲恨復如何秋來幾日渾
無賴巳有新霜着芰荷
江間小艇數能乘活計今如船子僧近喜老妻能
斫膾欲令稚子學扳&KR0699;
久客思歸歸未能題書附與遠遊僧吳松江上鱸
魚美何處人家不下&KR0699;
遼陽高節婦王結
天東長白近蓬瀛縹緲仙人玉雪清鳳去紫簫聲
巳絶青鸞獨跨上瑶京
我懷曹元用
沙磧秋高宛馬肥哀笳一曲塞雲飛南都兒軰應
相念過盡征鴻猶未歸
贈李祕監(至治間曾畫御容)張養浩
封章曾拜殿廷間凛凜丰儀肅九關廻首橋山淚
成血逢君不忍問龍顔
青山白雲圖虞集
獨向山中訪隱君行窮千澗水沄沄仙家更在空
青外只許人間禮白雲
水夫容虞集
長洲宫沼醉西施蕩漾蘭舟不自持願奉君王千
歲樂一盤清露玉淋漓
木夫容虞集
九月襄王燕渚宫霓旌翠羽度雲中滿汀山雨衣
裳濕宋玉愁多賦未工
春雲虞集
春雲冉冉度宫城樓雪初融水半生行過御溝成
久立舉頭枝上有啼鸎
雨裛輕塵道半乾朝廻隨處借花春墻東千樹垂
楊柳飛絮時來近馬鞍
聽雨虞集
屏風圍暖鬢毶毶絳蠟搖光照暮酣京國多年情
盡改忽聽春雨憶江南
何處它年寄此生山中江上緫關情無端繞屋長
松樹盡把風聲作雨聲
庚午廷試次韻虞集
待漏宫門聽鑰開䄂中進卷緫賢才奏名殿裏千
花合傳勑階前好雨來
千花覆檻柳垂絲晝刻傳呼淑景移聖主自觀新
進策侍臣簮筆立多時
曹將軍馬虞集
高秋風起玉關西踣鐵歸朝十萬蹄貌得當時第
一疋昭陵風雨夜聞嘶
寄家書馬祖常
春雲閣雨花泥少池上波平飛白鳥薊中河外盡
天涯蓮葉圓時身到家
題柳道傳詩卷馬祖常
九曲珠穿蟻度絲雙環鏡透月輪虧人間自有鵷
鸞侣早奏簫韶見鳳儀
宫詞馬祖常
華清水殿繡芙蓉金鴨香銷寳帳重竹葉羊車來
别院何人空聽景陽鍾
銀床井冷露漙漙半臂薰衣釧辟寒不恨長門冬
夜永小奴休報韈羅單
長門月轉漏聲催自熨寒衣減帶圍休怕官家嫌
體弱細腰曾是楚王妃
合宫舟泛濯龍池端午爭懸百綵絲新賜承恩脂
粉磑上陽不敢妬蛾眉
繭舘繰絲濕翠翹夫人纖指織龍綃羅襦雙珮清
晨響只恐君王有晏朝
八姨粉翠錫千緡脂盝新粧百寳勻白髮上陽宫
女老補衣重拆繡麒麟
卯酒微微解宿酲催花羯鼓報新聲君王好錫承
恩宴&KR0605;苦邊頭百將營
露蘭研粉夀陽粧奩内新燒百刻香圓舌教成鸚
鵡語偷將玉笛送寧王
銀河七夕渡雙星桐樹逢秋葉未零萬歲君王當
宁坐妾身不願命如萍
花氣烝霞淑景眀望仙樓上看彈鸎李謩吹笛宫
墻外學得棃園第幾聲
孟光舉案圖王執謙
白髮梁鴻與世乖賴逢光也配其才五噫歌罷愁
無奈不覺春從案上來
題甄氏訪山亭陳觀
水流花落石生雲日靜風喧草欲薰老去風流猶
未减一丘一壑要平分
雨後西山翡翠堆結亭直欲近巖隈從今記取溪
頭路一日湏來一百廻
清眀日遊太傅林亭&KR0605;文房
隅水園林丞相宅路人猶記種花時可憐緫被風
吹盡不許遊人折一枝
玉簮張淳
開軒俯瞰碧雲衢白筆含香半吐鬚帶露折來何
處可膽瓶秋水澹如無
過郝參政墓林鮑仲華
茂林喬&KR0922;上千雲葉葉曾沾雨露恩萬古西山青
不斷鳥啼花落幾黃昏
國朝文類卷第八
