相山集卷十七宋王之道撰
詩餘
折丹桂(送蘧著&KR2283;三子赴省試)
照人何處雙瞳碧欲去江城北過江風順莫遲留快雁
序飛聯翼西湖花柳傳消息知是東君客家書湏辦
寫泥金報科名題淡墨
用前韻送彦開弟省試
風漪欲皺春江碧予寄江城北子今東去赴春官挽不
住摶風翼脩程應過天池息何處堪留客預知仙籍
桂香浮語祝史休占墨
又用前韻送趙彦翺省試
雪晴山色分遙碧輝映江南北君今東去步蟾宫看少
展垂天翼晩來江上西風息不是新豐客明年三月
見君時慶章綬紆銅墨
南歌子(端午)
角簟横龜枕蘭房掛艾人一尊菖歜泛清醇好在佳人
如玉映長春冰徹杯盤瑩香和笑語薰蓮花衫子入
時新掛起南窗一榻晩風清
玉斝浮菖虎金盤饋線魚研丹聊作厭兵符何必城頭
一女當千夫雨過山如洗風來草自梳佳人不慣手
談輸却道如今重賭選官圖
南歌子(趙叔全生日)
扇裏薰風細壺中化日長梅花高下照紅粧花外飛雲
芬馥水沉香新竹輕儲粉流鶯巧弄簧不知何處是
華陽應有千年白李薦霞觴
南歌子(和陳勉仲)
老懶詩才退春融醉眼昏青山終日對柴門柳外斷橋
流水幾家村桃李添新意池塘失舊痕一尊聊復為
君温傾倒來年酬唱細重論
南歌子(戊午重九)
朱實盈盈露黃華細細風龍山勝集古今同斷送一年
秋色酒杯中鴨脚供柔白雞頭薦嫩紅量呑雲夢正
能容試問具區何處浙江東
南歌子(書所見)
露竹舒新綠風荷逓暗香誰家池館睡鴛鴦還有玉人
相對坐傳觴角簟清冰滑紗厨薄霧凉晩來行雨過
巫陽彊整羅衣臨鏡學宫粧
南歌子(安豐守章彦輔生日)
玉露澄天宇金風淨月華滿庭秋色木犀花記得謫仙
初下五雲車才業追前軰人門屬當家夀觴無惜醉
流霞聞說姓名潜護有籠紗
浪淘沙(和魯如晦)
高髻墮香鬟送恨眉山老年花似夢中看厭浥一枝溥
曉露珠淚闌干巵酒發酡顔休更留殘滿城風雨麥
秋寒餘馥尚能銷酒惡誰敢包彈
好事近(彦逢弟生日詞)
秋色到東籬金散菊團香馥預借浮觴高會為作長年祝
蟹螯如臂酒如澠橙橘半黃綠唱我新詞一釂聽樽
前絲竹
好事近(何希淵生日)
春色到梅梢人在東風清嚏曾見少微初降藹龍泉佳
氣功名富貴屬多才如子世無幾造物恰同予意放
驊騮千里
好事近(程繼誠生日)
霞影入瑶觴酒與餘霞同色人共昌期方永過觥籌三
百一枝紅皺石榴裙簾捲篆煙碧約我他年湖上看
九華終日
好事近(王照美生日)
花影到酴醿風過玉巵搖碧坐上酒豪詩敵盡騎鯨仙
客主人名姓在金甌歸去定前席要見碧桃千歲看
壺中春日
好事近(董令升生日)
春色到酴醿人在酴醿花底花撲金罍香透遠勝燒沉
水一杯聊復對東風為祝千千歲作楫和羹事了歸
去騎箕尾
南鄉子(追和東坡重九)
風急斷虹收孤鶩搖搖下荻洲醉帽儘從吹落去颼颼
幸有黃花插滿頭君唱我當酬千里湖山照眼秋不
見故人思故國休休一闋清歌聽解愁
南鄉子(贈何彦道侍兒)
翠袖熨沉香黛拂修蛾淡淡粧銷得多情鍾傅粉何郎
風動珠簾月半床素手捧瑶觴誰念蘇州已斷腸夜
雨不隨歌扇歇浪浪歸去無心賦海棠
南鄉子(陳南仲生日)
遺愛滿南州千騎曾為萬里游琳館歸來無責更無憂
坐聽清歌醉玉舟香霧欝金虬春入梅花助獻酬請
祝遐年長笑挹浮丘何止莘君一百籌(有人夢莘彭年遺公九十六籌)
(故及之)
南鄉子(寄和潘教授元賓喜晴)
天際彩虹垂風起癡雲快一吹原隰畇畇春水更瀰瀰
布榖因從野鳥知初霽捲簾時巷陌泥融燕子飛午
醉醒來紅日欲平西一椀新茶乳面肥
南鄉子
春霽柳花垂嬌軟輕狂不待吹圓欲成毬還復碎誰為
習習和風即舊知深院日長時亂撲珠簾入坐飛試
問荻芽生也未偏宜出網河魨美更肥
南鄉子(和張元助通判詠雪詞)
出戶繡簾垂拂面從他細細吹乘興有誰招訪戴難為
煖帳薰爐醉不知閒看逐風時欲著梅花又却飛雅
與佳人回舞袂相宜試比冰肌可煞肥
玉樓春(和李宜仲)
少年心性銷磨盡三斗爛腸渾是悶看書聊復強尋行
屬句不妨閒趁韻此生自斷天休問富貴時來還有
分一巵芳酒送清歌樓下玉人相去近
玉樓春(和董令升正月五日會客)
年來六十增三歲却憶去年趨盛會風流人物勝斜川
灼灼有同前日事不知絃管催新水但見飄飄縈舞
袂主人情厚酒行頻酩酊莫辭今夕醉
鵲橋仙(七夕)
斷虹霽雨餘霞送日簾捲西樓月上銀河風靜夜無波
天亦為雲軿相訪蛛絲有恨鵲橋何處回首又成惆
悵長江衮衮向東流寫不盡别雜情狀
小重山(占德秀生日)
要識長生軰赤松朱顔和綠髮正丰茸當年今日墮仙
宫佳氣鬱香藹菊花風一飲判千鍾小槽新釀美玉
泉醲酒酣詩思浩無窮雲煙爛題破錦牋紅
小重山(彦逢弟生日)
花艷嫣然照坐紅池光高下見木芙蓉相從欵欵莫怱
怱新釀熟浮甕碧香濃倚檻送飛鴻登高時節近菊
披風笑談今喜一杯同揉金蘂和露入杯中
蝶戀花(和張文伯上已雨)
簷溜潺潺朝復暮燕子銜泥穿幕來還去素錦青袍知
有處花光草色迷汀渚春不負人人自負君看流觴
只凭良辰度厭浥小桃如泣訴東風莫漫飄紅雨
城上青旗催日暮柳絮沾泥花蘂隨流去記得前時行
樂處小橋新綠初平渚玉子文楸誰勝負不道光隂
暗向閒中度天若有情容我訴春來底事多隂雨
蝶戀花(和王冲之木犀)
庭院雨餘秋意晚一陣風來到處清香遍把酒對花情
不淺花前敢避金杯滿薝蔔酴醿雖慣見常恨攙先
不是君徒伴莫把龍涎輕鬭遠流芳肯逐爐煙斷
蝶戀花(和張文伯魏園行春)
春入花梢紅欲半水外綠楊掩映笙歌院霽日遲遲風
扇暖天光上下青浮岸歸去畫樓煙瞑晚自拾梅英
點綴宫粧面美目碧長眉翠淺銷魂正值廻頭看
蝶戀花(和張文伯海棠)
碧霧暗銷香篆半花影穿簾厭浥蒼苔院鸂鶒一雙塘
水暖浮沉時近垂楊岸雨過不知春事晩但怪朱唇
得酒紅潮面野䔩山殽三四盞移尊更向花前看
蝶戀花(追和東坡時留滯富池)
寒雨霏霏江上路不見書郵病目空凝注沙觜盡頭飛
白鷺篙師指似人來處自笑自憐還自語鈍滯如君
只合歸田去竹屋數間環甽畆箇中自有無窮趣
臨江仙(和陳德公)
紅樓縹緲光風裏熙熙和氣歡聲遏雲餘韻最關情春
山閒淡淡秋水正盈盈老去自憐心尚在相逢殊慰
勞生紋楸聊復戲同抨試煩歌一曲湏借酒三行
臨江仙(和劉南伯)
怪得舉頭聞鵲喜果然都騎相過柳隂乘月倒金荷疎
星明炯炯銀漢靜無波總角追隨今老矣相逢無惜
婆娑夜闌餘興到狂歌長鯨方正渴應不厭傾河
臨江仙(追和東坡送李公恕入浙)
鼓棹正逢江雪霽是行應快吳吟透雲寒日半晴隂煙
風凝翠重霜樹濺紅深案上文書閒展讀聖賢蹤跡
重尋不堪華髮故駸駸雙旌還有日萬事付無心
一剪梅(和董令升贈魏定甫侍妾)
風揭珠簾夜氣清香撲樽罍初見雲英藍橋何處舊知
名今夕相逢此恨銷停勸客嫣然一笑傾細意端詳
無限娉婷曲終猶帶遶梁聲不辭沉醉為覆金觥
漁家傲(和余子美對雪詞)
風揭珠簾寒乍透青娥不住添香獸火暖畫簷鳴綫溜
人醉後錦堂絲竹烘殘晝勢合湖山增地厚孤高但
覺脩篁瘦回策如縈全在手驕馬驟吾家金埒新編就
漁家傲(和董舍人令升三首)
繫國安危還故老鶴書赴壠行當到多謝不遺敦雅好
應信道年高德邵如公少尊酒論文聊一笑肯將苦
語誇危了落筆君房天下妙環窈窕清歌一闋漁家傲
海岱惟青遺一老禁垣清切親曾到獨直固勞非此好
誰信道才如權相從來少把酒自歌還自笑醉中萬
事都齊了絶唱清歌仍敏妙聲窈窕行雲初遏漁家傲
(禁垣清切並獨直權德輿事)
爵齒俱尊惟此老詩詞筆力誰能到竒字古文仍篤好
湏信道如公寧復憂才少剰費黃金因買笑窮通得
喪都忘了坐對瑶觴看舞妙携窈窕南窗聊繼淵明傲
漁家傲(和孔純老三首)
巖電晶熒君未老看看門外風車到一點眉間黃色好
人盡道從今次第登三少左右青娥來巧笑朱唇塗
額新粧了斜插梅花仍鬭妙歌窈窕醉來容我相嘲傲
歲月漂流人易老東郊又報春來到梅靨柳眉還鬭好
君信道衰顔得酒重年少對景邀賓同讌笑莫教虛
過芳菲了咳唾珠璣誇筆妙人窈窕新聲傾作漁家傲
燈火熙熙來穉老喜逢燈夕都齊到花市綺樓隨處好
人競道今年天氣常年少五馬行游還坐笑公堂繡
捲東風了簫鼔喧闐歌舞妙人窈窕也應引動南窗傲
感皇恩(彦逢弟生日)
宿霧霽晨霜江山明秀照眼黃花亂晴晝當年今日正
是懸弧時候一杯聊獻祝同親舊莫問窮通休論貧
富且趁良辰醉醇酎揚珠𢷬玉况值西成多收飽餐歌
至治天垂祐
青玉案(有懷軒車山舊隱)
半年不踏軒車路彷彿過長橋去貼水行雲風送度兩
行高柳一坡脩竹是我嘗游處黃鸝休歎青春暮出
谷遷喬舊家句天意從人還許許凝寒和氣沈隂霽色
大旱霶&KR0034;雨
青玉案(對雪追和謝幼樂)
金尊照坐紅裙繞怪一晌歌聲悄亂撲珠簾風絮曉香
薰笑語酒烘顔色莫逐年華老詩濤入筆懸河倒快
萬里雲天為君掃檢點春容何處早柳條青眼梅梢粉
面得恁於人好
青玉案(送無為守張文伯還朝)
逢人借問錢塘路我亦欲西湖去目送蘭橈知幾度鼇
峰浮玉鯨波飛雪正是潮來處海棠花下春將暮緩
唱新詞味佳句見說東皇曾夢許栢臺冠豸金鑾視草
更作商巖雨
