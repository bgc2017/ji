序
武進張大令式曾將重刻其曾祖王父皋文先生茗柯
文集而以寫本示余屬爲之序蓋文章之變多矣高才
者好異不已往往造爲瑰瑋奇麗之辭倣效漢人賦頌
繁聲僻字號爲復古曾無才力氣勢以驅使之有若附
贅懸癅施膠漆於深衣之上但覺其不類耳敘述朋舊
狀其事蹟動稱卓絕若合古來名德至行備於一身譬
之畫師寫眞眾美畢具偉則偉矣而於其所圖之人固
不肖也吾嘗執此以衡近世之文能免於二者之譏實
鮮蹈之者多矣皋文先生編次七十家賦評量殿最不
失銖黍自爲賦亦恢閎絕麗至其他文則空明澄澈不
復以博奥自高平生師友多超特不世之才而下筆稱
述適如其量若帝天神鬼之監臨襃譏不敢少溢何其
愼與自考據家之道旣昌說經者專宗漢儒厭薄宋世
義理心性等語甚者詆毁洛閩披索疵瑕枝之蒐而忘
其本流之逐而遺其源臨文則繁徵博引考一字辨一
物累數千萬言不能休名曰漢學前者自矜創獲後者
附和偏詖而不知返君子病之先生求陰陽消息於易
虞氏求前聖制作於禮鄭氏辨說文之諧聲剖晰豪芒
固亦循漢學之軌轍而虛衷研究絕無陵駕先賢之意
萌於至隱文詞温潤亦無考證辨駮之風盡取古人之
長而退然若無一長可恃其藴蓄者厚遏而蔽之能焉
而不伐斂焉而愈光殆天下之神勇古之所謂大雅者
與張氏之先兩世賢母撫孤課讀一日不能再食舉家
習爲故常孝友艱苦遠近歎慕自粤賊縱横東南糜爛
常潤等郡室廬蕩然張氏之窮約殆有甚於疇昔書籍
刻板皆摧燒不可復詰矣余昔讀張氏諸書旣欽其篤
行茲重覽茗柯文編樂其復顯於世也乃忘其陋而序
之同治八年十月湘鄕曾國藩
序
武進張皋文編修以經術爲古文於是求天地陰陽消
息於易虞氏求古先聖王禮樂制度於禮鄭氏豈託於
古以自尊其文歟又豈迂回其學而好爲難歟聖人之
道在六經而易究其原禮窮其變知扶陽抑陰之旨然
後交際之必辨其類議論之必防其流失也知經上下
定民志之旨然後措施必求其實有裨於治許與必衷
於彝典也下及騷選其支流也近時易學推惠氏棟禮
學推江氏永而二家之文無傳蓋義之附於經者內也
義之徵於文者外也由內及外而發揮天人之際推闡
制數之精其所藴更宏其所就更大惜乎編修之不究
其用而遽没也編修所著書元爲刊其周易虞氏義虞
氏消息儀禮圖今其友李生甫張雲藻又爲刊其編年
文集爲四卷而屬序於元因闡編修之素所持論俾後
之學爲文者決擇焉若其文之不遁於虛無不溺於華
藻不傷於支離則又知言者所其喩也嘉慶十四年夏
阮元序
茗柯文初編目錄
賜進士出身充實錄館纂修官武英殿協修官翰林院編修張惠言著
初編
自戊申至甲寅凡文十八首爲一卷
二編
丁巳戊午凡文四十三首爲二卷
右先生庚申歲自編有自序
三編
自已未改庶常至辛酉散館止凡文三十首爲
一卷
右先生辛酉歲自編
四編
自辛酉五月至壬戌五月凡文十四首爲一卷
右先生旣没士錫於遺稿中編錄者先生自
編其文几爲他人作及壽言率不錄故据爲
例所刪文則別編焉甥董士錫謹記
茗柯文初編目錄
自戊申至甲寅凡文十八首爲一卷
游黃山賦(并序)
黃山賦(并序)
寒蟬賦(并序)
秋霖賦
望江南花賦(并序)
竹樓賦(并序)
賃春賦(并序)
鄧石如篆勢賦(并序)
長平鏃箴(并序)
七十家賦鈔目錄序
莊先生遺文後序
書墨子經後
讀荀子
讀柳子厚天說
送惲子居序
送張文在序
莊君墓表
崔景偁哀辭
茗柯文二編目錄(卷上)
丁巳戊午凡文四十三首爲二卷
楊隨安漁樵問對圖賦(幷序)
周易虞氏義序
虞氏易禮序
虞氏易事序
周易鄭荀義序
周易别錄序
易緯略義序
詞選序
丁小雅鄭氏易注後定序
畢訓咸詠史詩序
南華九老會倡和詩譜序
莊達甫無名人詩序
遷改格序
茗柯文二編目錄(卷下)
贈毛洋溟序
送錢魯斯序
與左仲甫書
答莊卿&KR2182;書
鄂不草堂圖記
江氏墓圖記
周維城傳
濟南知府莊君傳
封文林郎惲君墓誌銘
楊君茹征墓誌銘
恭城知縣陸君祠版文
先府君行實
先祖妣事略
先妣事略
茗柯文三編目錄
自己未改庶常至辛酉散館凡文三十首爲一卷
蕉花賦(幷序)
館試靈臺偃伯賦
館試蜡賓說禮賦
館試匠成翹秀賦
館試天以爲正周以爲春賦
館試大愷樂賦
館試龍見而雩賦
散館大禮與天地同節賦
原治
楊雲珊覽煇閣詩序
莊達甫攝山採藥圖序
文稾自序
安甫遺學序
虞氏易變表序
記江安甫所鈔易說
送左仲甫序
送趙味辛同知靑州序
書山東河工事
書左仲甫事
記族弟平甫語呈座主阮侍郎
貤贈文林郎袁君家傳
袁太孺人傳
江安甫葬銘
祭江安甫文
告安甫文三首
祭董潯州文
爲諸生祭歐敦甫文
茗柯文四編目錄
自辛酉五月至壬戌五月凡文十四首爲一卷
詩龕賦(并序)
尙友圖銘(并序)
送福子申宰漳平序
上阮中丞書
答錢竹初大令書
嘉善陳氏祠堂記
記管貞婦
許省初家傳
承拙齋家傳
陸以甯墓誌銘
例贈文林郎許君墓誌銘
祭金先生文
