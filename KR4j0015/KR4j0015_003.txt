片玉詞補遺
十六字令(咏月餘見天機錦)
眠月影穿窗白玉錢無人弄移過枕函邊
浣溪沙(春景詩見草堂餘)
水漲魚天拍柳橋雲鳩拖雨過江臯一番春信入東郊
閒碾鳳團消短夢靜看燕子壘新巢又移日影上花
梢
又(春景永或刻歐陽叔)
小院閒窗春色深重簾未捲影沉沉倚樓無語理瑶琴
遠岫出雲催薄莫細風吹雨弄輕隂梨花欲謝恐難
禁
憶秦娥(佳人子或刻蘇瞻)
香馥馥尊前有箇人如玉人如玉翠翹金鳳内家粧束
嬌羞愛把眉兒蹙逢人只唱相思曲相思曲一聲聲
是怨紅愁綠
柳梢青(佳人詩見草堂餘)
有箇人人海棠標韻飛燕輕盈酒暈潮紅羞蛾凝綠一
笑生春為伊無限傷心㪅說甚巫山楚雲斗帳香消
紗窗月冷著意溫存
南鄉子(秋懷萬見詩林選)
夜闊夢難收宋玉多情我結儔千點漏聲萬點淚悠悠
霜月雞聲幾段愁難展皺眉頭怨句哀吟送客秋蟋
蟀床頭調夜曲啾啾又聽驚人㕍過樓
蘇幕遮(風情詩見草堂餘)
隴雲沉新月小楊柳梢頭能有春多少試著羅裳寒尚
峭簾捲青樓占得東風早翠屏深香篆裊流水落花
不管劉郎到三疊陽關聲漸杳斷雨殘雲只怕巫山曉
晝錦堂(閨情詩見草堂餘)
雨洗桃花風飄柳絮日日飛滿雕簷懊惱一春幽恨盡
屬眉尖愁聞雙飛新燕語㪅堪孤枕宿酲歡雲鬟亂獨
步畫堂輕風暗觸珠簾多厭晴晝永瓊戶悄香銷金
獸慵添自與蕭郎别後事事俱嫌短歌新曲無心理鳳
簫龍管不曾拈空惆悵常是每年三月病酒懨懨
齊天樂(端午名或刻無氏)
疎疎幾點黃梅雨佳時又逢重午角黍包金香蒲泛玉
風物依然荆楚形裁艾虎㪅釵裊朱符臂纏紅縷撲粉
香綿喚風綾扇小窗午沉湘人去已遠勸君休對景
感時懷古慢囀鸎喉輕敲象板勝讀離騷章句荷香暗
度漸引入醄醄醉鄉深處卧聽江頭畫船喧韻鼓
女冠子(雪景耆或刻柳卿)
同雲密布撤梨花柳絮飛舞樓臺悄似玉向紅爐煗閣
院宇深沉廣排筵會聽笙歌猶未徹漸覺輕寒透簾穿
戶亂飄僧舍密灑歌樓酒帘如故想樵人山徑迷蹤
路料漁父收綸罷釣歸南浦路無伴侣見孤村寂莫招
颭酒旗斜處南軒孤㕍過嚦嚦聲聲又無書度見臘梅
枝上嫩蕊兩兩三三微吐
片玉詞補遺
