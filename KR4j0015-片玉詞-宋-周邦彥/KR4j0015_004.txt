片玉詞跋
美成于徽宗時提舉大晟樂府故其詞盛傳于世余家
蔵凡三本一名清真集一名美成長短句皆不滿百闋
最後得宋刻片玉集二卷計調百八十有奇晉陽強煥
為序余見評注龐雜一一削去釐其訛謬間有兹集不
載錯見清真諸本者附補遺一卷美成庶無遺憾云若
乃諸名家之甲乙久著人間無待予備述也湖南毛晉
識
