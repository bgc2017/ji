片玉詞卷下
宋周邦彦撰
解語花(上元)
風銷絳蠟露浥紅蓮燈市光相射桂華流瓦纖雲散耿
耿素娥欲下衣裳淡雅看楚女纖腰一把簫鼓喧人影
參差滿路飄香麝因念都城放夜望千門如晝嬉笑
游冶鈿車羅帕相逢處自有暗塵隨馬年光是也唯只
見舊情衰謝清漏移飛蓋歸來從舞休歌罷
鏁陽臺(懷錢塘即清真集俱不載滿庭芳)
山崦籠春江城吹雨莫天煙淡雲昏酒旗漁市冷落杏
花村蘇小當年秀骨縈蔓草空想羅裙潮聲起高樓噴
笛五兩了無聞淒涼懷故國朝鐘莫鼓十載紅塵但
夢魂迢遞長到吳門聞道花開陌上歌舊曲愁殺王孫
何時見名娃喚酒同倒甕頭春
又
花撲鞭鞘風吹衫袖馬蹄初趁輕裝都城漸遠芳樹隱
斜陽未慣羈遊况味征鞍上滿目淒涼今宵裏三㪅皓
月愁斷九迴腸佳人何處去别時無計同引離觴但
唯有相思兩處難忘去即十分去也如何向千種思量
凝眸處黃昏畫角天遠路岐長
又
白玉樓高廣寒宫闕莫雲如幛褰開銀河一派流出碧
天來無數星躔玉李冰輪動光滿樓臺登臨處全勝瀛
海弱水&KR1171;蓬萊雲鬟香霧濕月娥韻壓雲凍江梅况
飡花飲露莫惜裵徊坐看人間如掌山河影倒入瓊杯
歸來晩笛聲吹徹九萬里塵埃
過秦樓(清真集作選冠子或作惜餘春慢)
水浴清蟾葉喧涼吹巷陌馬聲初斷閒依露井笑撲流
螢惹破畫羅輕扇人靜夜久凭闌愁不歸眠立殘㪅箭
嘆年華一瞬人今千里夢沉書遠空見說鬢怯瓊梳
容銷金鏡漸懶趁時勻染梅風地溽紅雨苔滋一架舞
紅都變誰信無聊為伊才減江淹情傷荀倩但明河影
下還看稀星數點(水浴清蟾俗本作京浴誤曹情傷荀倩一作荀令非荀奉倩妻氏有艷)
(色嘗病倩以冷身熨之後卒倩嘆曰佳人難再得人吊之不哭而傷神未幾倩亦卒)
解蹀躞(秋思)
候館丹楓吹盡面旋隨風舞夜寒霜月飛來伴孤旅還
是獨擁秋衾夢餘酒困都醒滿懷離苦甚情緒深念
凌波微步幽房暗相遇淚珠都作秋宵枕前雨此恨音
驛難通待憑征㕍歸時帶將愁去
蕙蘭芳引(秋懷)
寒瑩晩空點青鏡斷霞孤鶩對客館深扃霜草未衰㪅
綠倦遊厭旅但夢遶阿嬌金屋想故人别後盡日空疑
風竹塞北氍毹江南圖障是處溫燠㪅花管雲牋猶
寫寄情舊曲音塵迢遞但勞遠目今夜長爭奈枕單人
獨
六么令(重陽)
快風收雨亭館清殘燠池光靜橫秋影岸柳如新沐聞
道宜城酒美昨日新醅熟輕鑣相逐衝泥策馬來折東
籬半開菊華堂花艷對列一一驚郎目歌韻巧共泉
聲間雜琮琤玉惆悵周郎已老莫唱當時曲幽歡難卜
明年誰健㪅把茱萸再三囑(間襍琮琤玉清真集作間雜淙哀玉)
紅林檎近(詠雪)
高柳春纔軟凍梅寒㪅香莫雪助清峭玉塵散林塘那
堪飄風遞冷故遣度幕穿窗似欲料理新粧呵手弄絲
簧冷落詞賦客蕭索水雲鄉援毫授簡風流猶憶東
梁望虚簷徐轉迴廊未埽夜長莫惜空酒觴
又(雪晴)
風雪驚初霽水鄉增莫寒樹杪墮毛羽簷牙挂琅玕才
喜門堆巷積可惜迤邐銷殘漸看低竹翩翻清池漲微
瀾步屐晴正好宴席晩方歡梅花耐冷亭亭來入冰
盤對前山橫素愁雲變色放杯同覓高處看
滿路花(詠雪)
金花落燼燈銀礫鳴窗雪庭深微漏斷行人絶風扉不
定竹圃琅玕折玉人新間闊著這情懷㪅當恁地時節
無言欹枕帳底流清血愁如春後絮來相接知他那
裏爭信人心切除共天公說不成也還似伊無箇分别
又(冬景)
簾烘淚雨乾酒壓愁城破冰壺防飲渴焙殘火朱消粉
褪絶勝新梳裹不是寒宵短日上三竿殢人猶要同卧
如今多病寂寞章臺左黃昏風弄雪門深鎖蘭房密
愛萬種思量過也須知有我著甚情懷但你忘了人呵
氐州第一(清真集作熙州摘遍字句稍異)
波落寒汀村渡向晚遥看數點帆小亂葉飜鴉驚風破
㕍天角孤雲縹緲宫柳蕭疎甚尚挂微微殘照景物關
情川途換目頓來催老漸解狂朋歡意少奈猶被思
牽情繞座上琴心機中錦字覺最縈懷抱也知人懸望
久薔薇謝歸來一笑欲夢高唐未成眠霜空已曉
尉遲杯(離别)
隋堤路漸日晩密靄生深樹隂隂淡月籠沙還宿河橋
深處無情畫舸都不管煙波隔前浦等行人醉擁重衾
載將離恨歸去因思舊客京華長偎傍疎林小檻歡
聚冶葉倡條俱相識仍慣見珠歌翠舞如今向漁村水
驛夜如歲焚香獨自語有何人念我無聊夢魂凝想鴛
侣
塞翁吟(夏景)
暗葉啼風雨窗外曉色朧&KR0008;散水麝小池東亂一岸芙
蓉蘄州簟展雙紋浪輕帳翠縷如空夢遠别淚痕重淡
鉛臉斜紅沖沖嗟顦顇新寬帶結羞豔冶都銷鏡中
有蜀紙堪憑寄恨等今夜灑血書詞剪燭親封菖蒲漸
老早晩成花教見薰風(等今夜灑血書詞或作灑淚書詞非韓愈云刳肝以為紙灑血)
(以書詞)
遶佛閣(旅况)
暗塵四斂樓觀迥出高映孤館清漏將短厭聞夜久籤
聲動書幔桂華又滿閒步露草偏愛幽遠花氣清婉望
中迤邐城隂度河岸倦客最蕭索醉倚斜橋穿柳線
還似汴堤虹梁橫水面看浪颭春燈舟下如箭此行重
見嘆故友難逢羈思空亂兩眉愁向誰行展
慶春宫(悲秋耆或刻柳卿)
雲接平岡山圍寒野路回漸轉孤城衰柳啼鴉驚風驅
㕍動人一片秋聲倦途休駕澹煙裏微茫見星塵埃顦
顇生怕黃昏離思牽縈華堂舊日逢迎花艷參差香
霧飄零絃管當頭偏憐嬌鳳夜深簧㬉笙清眼波傳意
恨密約匆匆未成許多煩惱只為當時一餉畱情
滿江紅(春閨)
晝日移隂攬衣起春帷睡足臨寶鑑綠雲撩亂未懽裝
束蝶粉蜂黃都褪了枕痕一線紅生玉背畫欄脉脉儘
無言尋棋局重會面猶未卜無限事縈心曲想秦箏
依舊尚鳴金屋芳草連天迷遠望寶香薰被成孤宿最
苦是蝴蝶滿園飛無心撲
丁香結
蒼蘚沿階冷螢粘屋庭樹望秋先隕漸雨淒風迅澹莫
色倍覺園林清潤漢姬紈扇在重吟玩棄擲未忍登山
臨水此恨自古銷磨不盡牽引記醉酒歸時對月同
看㕍陣寶幄香纓薰爐象尺夜寒燈暈誰念畱滯故國
舊事勞方寸唯丹青相伴那㪅塵昏蠧損
三部樂(梅雪)
浮玉飛瓊向䆳館靜軒倍增清絶夜窗&KR1191;練何用交光
明月聞道官閣多梅趁暗香未遠凍蕊初發倩誰折取
持贈情人桃葉回紋近傳錦字道為君瘦損是人都
說早知染紅著手膠梳黏髮轉思量鎮長墮睫都只為
情深意切欲報信息無一句堪喻愁結
西河(金陵懷古)
佳麗地南朝盛事誰記山圍故國遶清江髻鬟對起怒
濤寂莫打孤城風檣遥度天際斷崕樹猶倒倚莫愁艇
子曾繫空餘舊迹鬱蒼蒼霧沉半壘夜深月過女牆來
賞心東望淮水酒旗戲鼓甚處是想依稀王謝鄰里
燕子不知何世向尋常巷陌人家相對如說興亡斜陽
裏(花菴詞選作三叠風檣遥望天際作一截賞心東望淮水又作一截清真集在空餘舊迹分段)
又(清真集不載)
長安道瀟灑西風時起塵埃車馬晩游行霸陵煙水亂
鴉棲鳥夕陽中參差霜樹相倚到此際愁如葦冷落關
河千里追思唐漢昔繁華斷碑殘記未央宫闕已成灰
終南依舊濃翠對此景無限愁思遶天涯秋蟾如水
轉使客情如醉想當時萬古雄名盡作往來人淒涼事
一寸金(新定詞)
州夾蒼崕下枕江山是城郭望海霞接日紅翻水面晴
風吹草青搖山腳波㬉鳬鷖作沙痕退夜潮正落疎林
外一點炊煙渡口參差正寥廓自歎勞生經年何事
京華信漂泊念渚蒲汀柳空歸閒夢風輪雨檝終辜前
約情景牽心眼流連處利名易薄迴頭謝冶葉倡條便
入漁釣樂
瑞鶴仙
悄郊原帶郭行路永客去車塵漠漠斜陽映山落斂餘
紅猶戀孤城欄角凌波步弱過短亭何用素約有流鸎
勸我重解繡鞍緩引春酌不記歸時早莫上馬誰扶
醒眠朱閣驚飈動幕扶殘醉遶紅藥嘆西園已是花深
無地東風何事又惡任流光過却猶喜洞天自樂
又(清真集不載)
㬉煙籠細柳弄萬縷千絲年年春色晴風蕩無際濃於
酒偏醉情人調客闌干倚處度花香微散酒力對重門
半掩黃昏淡月院宇深寂愁極因思前事洞房佳宴
正值寒食尋芳遍賞金谷里銅駝陌到而今魚㕍沉沉
無信息天涯常是淚滴早歸來雲館深處那人正憶
浪淘沙慢(恨别)
曉隂重霜凋岸草霧隱城堞南陌脂車待發東門悵飲
乍闋正拂面&KR1191;楊堪攬結掩紅淚玉手親折念漢浦離
鴻去何許經時信音絶情切望中地遠天闊向露冷
風清無人處耿耿寒漏咽嗟萬事難忘唯是輕别翠罇
未竭憑斷雲畱取西樓殘月羅帶光銷紋衾叠連環解
舊香頓歇怨歌永瓊壺敲盡缺恨春去不與人期弄夜
色空餘滿地梨花雪(時刻在情切分段)
又(清真集不載)
萬葉戰秋聲露結雁度砂磧細草和煙尚綠遥山向晩
㪅碧見隱隱雲邊新月白映落照簾幕千家聽數聲何
處倚樓笛裝點盡秋色脉脉旅情暗自消釋念珠玉
臨水猶悲感何况天涯客憶少年歌酒當時蹤跡歲華
易老衣帶寬懊惱心腸終窄飛散後風流人阻藍橋約
悵恨路隔馬蹄過猶嘶舊巷陌歎往事一一堪傷曠望
極凝思又把闌干拍
西平樂(元豐初予以布衣西上過天長道中後四十餘年辛丑正月二十六日避賊復遊故)
(地感歎歲月偶成此詞)
穉柳蘇晴故溪渴雨川迥未覺春賖駝褐寒侵正憐初
日輕隂抵死須遮歎事逐孤鴻去盡身與塘蒲共晩爭
知向此征途區區竚立塵沙追念朱顔翠髮曾到處
故地使人嗟道連三楚天低四野喬木依前臨路
欹斜重慕想東陵晦迹彭澤歸來左右琴書自樂松菊
相依何况風流鬢未華多謝故人親馳鄭驛時倒融尊
勸此淹留共過芳時翻令倦客思家
玉燭新(早梅)
溪源新蠟後見數朵江梅剪裁初就暈酥砌玉芳英嫩
故把春心輕漏前村昨夜想弄月黃昏時候孤岸峭疎
影橫斜濃香暗沾襟袖樽前賦與多才問嶺外風光
故人知否壽陽漫鬭終不似照水一枝清瘦風嬌雨秀
好亂插繁華盈首須信道羌筦無情看看又奏
南鄉子
晨色動粧樓短燭熒熒悄未收自在開簾風不定颼飅
池面冰澌趁水流早起怯梳頭欲綰雲鬟又却休不
會沈吟思底事凝眸兩點春山滿鏡愁
又(下四闋清真集不載)
秋氣遶城闉莫角寒鴉未掩門記得佳人衝雨别吟分
别緒多於雨後雲小棹碧溪津恰似江南第一春應
是採蓮閒伴侣相尋收取蓮心與舊人
又
寒夜夢初醒行盡江南萬里程早是愁來無會處時聽
敗葉相傳細雨聲書信也無憑萬事由他别後情誰
信歸來須及早長亭短帽輕衫走馬迎
又(詠秋夜)
戶外井桐飄淡月疎星共寂寥恐怕霜寒初索被中宵
已覺秋聲引㕍高羅帶束纖腰自剪燈花試彩毫收
起一封江北信明朝為問江頭早晚潮
又(撥燕巢)
輕軟舞時腰初學吹笙苦未調誰遣有情知事早相撩
暗舉羅巾遠見招癡騃一團嬌自折長條撥燕巢不
道有人潛看著從教掉下鬟心與鳳翹
望江南
歌席上無賴是橫波寶髻玲瓏欹玉燕繡巾柔膩掩香
羅人好自宜多無箇事因甚斂雙蛾淺淡梳粧疑見
畫惺鬆言語勝聞歌何况會婆娑
又(春遊)
遊妓散獨自遶回堤芳草懷煙迷水曲密雲銜雨暗城
西九陌未霑泥桃李下春晩自成蹊牆外見花尋路
轉柳隂行馬過鸎啼無處不悽悽
浣溪沙
不為蕭娘舊約寒何因容易别長安預愁衣上粉痕乾
幽閤深沉燈焰喜小爐隣近酒杯寬為君門外脱歸
鞍
又
翠葆參差竹徑成新荷跳雨碎珠傾曲欄斜轉小池亭
風約簾衣歸燕急水搖扇影戲魚驚柳梢殘日弄微
晴
又
寶扇輕圓淺畫繒象床平穩細穿藤飛蠅不到避壺冰
翠枕面涼偏益睡玉簫手汗錯成聲日長無力要人
凭
又
薄薄紗㡡望似空簟紋如水&KR1171;芙容起來嬌眼未惺愡
強整羅衣擡皓腕㪅將紈扇掩酥胸羞郎何事面微
紅
又
爭挽桐花兩鬢&KR1191;小粧弄影照清池珠簾踏襪趁蜂兒
跳脱添金雙腕重琵琶破撥四絃悲夜寒誰肯剪春
衣
又(或刻歐陽永叔)
雨過殘紅溼未飛疎籬一帶透斜暉遊蜂釀蜜竊香歸
金屋無人風竹亂夜篝盡日水沉微一春須有憶人
時
又
日薄塵飛官路平眼明喜見汴河傾地遥人倦莫兼程
下馬先尋題壁字出門閒記榜村名早收燈火夢傾
城
又
貪向津亭擁去車不辭泥雨濺羅襦淚多脂粉了無餘
酒釅未須令客醉路長終是少人扶早教幽夢到華
胥
又(或刻李易安)
樓上晴天碧四垂樓前芳草接天涯勸君莫上最高梯
新笋看成堂下竹落花都上燕巢泥忍聽林表杜鵑
啼
又
日射歌紅臘蒂香風乾微汗粉襟涼碧綃對捲簟紋光
自剪柳枝明畫閣戲抛蓮菂種橫塘長亭無事好思
量
浣溪沙慢(清真集不載)
水竹舊院落櫻笋新蔬果嫩英翠幄紅杏交橊火心事
暗卜葉底尋雙朵深夜歸青瑣燈盡酒醒時曉窗明釵
橫鬢嚲怎生那被間阻時多奈愁腸數疊幽恨萬端
好夢還驚破可怪近來傳語也無個莫是嗔人呵真個
若嗔人却因何逢人問我
點絳唇
孤館迢迢莫天草露霑衣潤夜來秋近月暈通風信
今日原頭黃葉飛成陣知人悶故來相趁共結臨岐恨
又
遼鶴歸來故鄉多少傷心地寸書不寄魚浪空千里
憑仗桃根說與相思意愁無際舊時衣袂猶有東風淚
又
征騎初停酒行莫放離歌舉柳汀蓮浦看盡江南路
苦恨斜陽冉冉催人去空回顧淡煙橫素不見揚鞭處
(酒行莫放離歌舉清真集作畫筵欲散離歌舉)
又
臺上披襟快風一瞬收殘雨柳絲輕舉蛛網黏飛絮
極目平蕪應是春歸處愁凝佇楚歌聲苦村落黃昏鼓
夜遊宫
客去車塵未斂古簾暗雨苔千點月皎風清在處見奈
今宵照初絃吹一箭池曲河聲轉念歸計眼迷魂亂
明日前村㪅荒遠且開罇任紅鱗生酒面
又(秋莫晩景)
葉下斜陽照水捲輕浪沉沉千里橋上酸風射眸子立
多時看黃昏燈火市古屋寒窗底聽幾片井桐飛墜
不戀單衾再三起有誰知為蕭娘書一紙
又(清真集不載)
一陣斜風橫雨薄衣潤新添金縷不謝鉛華㪅清素倚
筠窗弄么絃嬌欲語小閤橫香霧正年少小娥愁緒
莫是栽花被花妬甚春來病懨懨無會處
訴衷情(殘杏)
出林杏子落金盤齒軟怕嘗酸可惜半殘青子猶印小
唇丹南陌上落花閒雨斑斑不言不語一段傷春都
在眉間
又
堤前亭午未融霜風緊㕍無行重尋舊日岐路茸帽北
遊裝期信杳别離長遠情傷風翻酒幔寒凝茶煙又
是何鄉
又(清真集不載)
當時選舞萬人長玉帶小排方喧傳京國聲價年少最
無量花閣迥酒筵香想難忘而今何事佯向人前不
認周郎(喧傳京國聲價時刻讓與都城聲價)
一落索(清真集作洛陽春)
眉共春山爭秀可憐長皺莫將清淚濕花枝恐花也如
人瘦清潤玉簫閒久知音稀有欲知日日倚欄愁但
問取亭前柳
又
杜宇催歸聲苦和春歸去倚闌一霎酒旗風任撲面桃
花雨目斷隴雲江樹難逢尺素落霞隱隱日平西料
想是分攜處
迎春樂
清池小圃開雲屋結春伴往來熟憶年時縱酒杯行速
看月上歸禽宿牆裏修篁森似束記名字曾刊新綠
見說别來長冷翠蘚封寒玉
又
桃溪柳曲閒蹤跡俱曾是大堤客解春衣貰酒城南陌
頻醉卧胡姬側鬢點吳霜嗟早白㪅誰念玉溪消息
他日水雲身相望處無南北
又(攜妓)
人人豔色明春柳憶筵上偷攜手趁歌停舞歇來相就
醒醒箇無些酒比目香囊新刺繡連隔座一時薰透
為甚月中歸長是他隨車後
虞美人
燈前欲去仍畱戀腸斷朱扉遠不須紅雨洗香腮待得
薔薇花謝便歸來舞腰歌板閒時按一任傍人看金
爐應見舊殘煤莫遣恩情容易似寒灰
又
廉纖小雨池塘遍細點破萍面一雙燕子守朱門比似
尋常時候易黃昏宜城酒泛浮春絮細作㪅闌語相
看羇思亂如雲又是一窗燈影兩愁人
又
疎籬曲徑田家小雲樹開秋曉天寒山色有無中野外
一聲鐘起送孤篷添衣策馬尋亭堠愁抱惟宜酒菰
蒲睡鴨占陂塘縱被行人驚散又成雙
又(一本無此首)
淡雲籠月松溪路長記分攜處夢魂連夜遶松溪此夜
相逢恰似夢中時海山陡覺風光好莫惜金罇倒柳
花吹雪燕飛忙生怕扁舟歸去斷人腸
又
玉觴纔掩朱絃悄彈指壺天曉回頭猶認倚牆花只向
小橋南畔便天涯銀蟾依舊當窗滿顧影魂先斷淒
風休颭半殘燈擬倩今宵歸夢到雲屏
又
金閨平帖春雲㬉晝漏花前短玉顔酒解豔紅消一向
捧心啼困不成嬌别來新翠迷行徑窗鏁玲瓏影砑
綾小字夜來封斜倚曲闌凝睇數歸鴻(砑綾小字夜來封一作研綾非)
(王介甫詩小砑紅綾間詩句)
醉桃源(清真集作阮郎歸)
冬衣初染遠山青雙絲雲雁綾夜寒袖溼欲成冰都緣
珠淚零情黯黯悶騰騰身如秋後蠅若教隨馬逐郎
行不辭多少程
又
菖蒲葉老水平沙臨流蘇小家畫闌曲徑宛秋蛇金英
&KR1191;露華燒蜜炬引蓮娃酒香醺臉霞再來重約日西
斜倚門聽莫鴉
鳳來朝(佳人)
逗曉看嬌面小窗深弄明未辨愛殘粧宿粉雲鬟亂最
好是帳中見說夢雙蛾微斂錦衾溫獸香未斷待起
難捨拚任日炙畫樓㬉(待起難捨拚清真集作待起又如何拚)
&KR1191;絲釣
縷金翠羽粧成纔見眉嫵倦倚玉奩看舞風絮愁幾許
寄鳳絲㕍柱春將莫向層城宛路鈿車如水時時花
徑相遇舊遊伴侣還到曾來處門掩風和雨梁燕語問
那人在否
粉蝶兒慢
宿霧藏春餘寒帶雨占得羣芳開晩豔初弄秀倚東風
嬌嬾隔葉黃鸝傳好音喚入深叢中探數枝新比昨朝
又早紅稀香淺眷戀重來倚檻當韶華未可輕辜雙
眼賞心隨分樂有清樽檀板每歲嬉遊能幾日莫使一
聲歌欠忍因循片花飛又成春減
紅窗迥
幾日來真個醉不知道窗外亂紅已深半指花影被風
搖碎擁春酲乍起有個人人生得濟楚來向耳畔問
道今朝醒未情性兒慢騰騰地惱得人又醉
念奴嬌(清真集不載)
醉魂乍醒聽一聲啼鳥幽亝岑寂淡日朦朧初破曉滿
眼嬌晴天色最惜香梅凌寒偷綻漏泄春消息池塘芳
草又還淑景催逼因念舊日芳菲桃花永巷恰似初
相識荏苒時光因慣却覓雨尋雲蹤跡奈有離拆瑶臺
月下回首頻思憶重愁疊恨萬般都在胸臆
黃鸝遶碧樹
雙闕籠佳氣寒威日晩歲華將莫小院閒庭對寒梅照
雪淡煙凝素忍當迅景動無限傷春情緒猶賴是上苑
風光漸好芳容將煦草莢蘭芽漸吐且尋芳㪅休思
慮這浮世甚驅馳利祿奔競塵土縱有魏珠照乘未買
得流年住爭如&KR1233;引橊花醉偎瓊樹(爭如&KR1233;引橊花醉偎瓊樹清真集作)
(爭如盛飲流霞醉偎瓊樹)
鬢雲鬆令(送傳國華奉使三韓遮清真集不載即蘇幕)
鬢雲鬆眉葉聚一闋離歌不為行人駐檀板停時君看
取數尺鮫綃半是梨花雨鷺飛遥天尺五鳳閣鸞坡
看即飛騰去今夜長亭臨别處斷梗飛雲盡是傷情緒
芳草渡
昨夜裏又再宿桃源醉邀仙侣聽碧窗風快疎簾半卷
愁雨多少離恨苦方畱連啼訴鳳帳曉又是囱囱獨自
歸去愁顧滿懷淚粉瘦馬衝泥尋去路漫回首煙迷
望眼依稀見朱戶似癡似醉暗惱損凭闌情緒澹莫色
看盡栖鴉亂舞
歸去難(期約)
佳約人未知背地伊先變惡會稱停事看深淺如今信
我委的論長遠好彩無可怨自合教伊推些事後分散
密意都休待說先腸斷此恨除非是天相念堅心㪅
守未死終須見多少閒磨難到得其時知他做甚頭眼
燕歸梁(詠曉不清真集載)
簾底新霜一夜濃短燭散飛蟲曾經洛浦見驚鴻關山
隔夢魂通明星晃晃津回路轉榆影步花驄欲攀雲
駕倩西風吹清血寄玲瓏
南浦(清真集不載)
淺帶一帆風向晚來扁舟穩下南浦迢遞阻瀟湘衡臯
迥斜艤蕙蘭汀渚危檣影裏斷雲點點遥天莫菡萏裏
風偷送清香時時微度吾家舊有簪纓甚頓作天涯
經歲羇旅羌管怎知情煙波上黃昏萬斛愁緒無言對
月皓彩千里人何處恨無鳳翼身只待而今飛將歸去
醉落魄(清真集不載)
茸金細弱秋風嫩桂花初著蕊珠宫裏人難學花染嬌
荑羞映翠雲幄清香不與蘭蓀約一枝雲鬢巧梳掠
夜涼輕撼薔薇萼香滿衣襟月在鳳皇閣
畱客住(清真集不載)
嗟烏兔正茫茫相催無定只恁東生西没半均寒暑昨
見花紅柳綠處處林茂又覩霜前籬畔菊散餘香看看
又還秋莫忍思慮念古往賢愚終歸何處爭似高堂
日夜笙歌齊舉選甚連宵徹晝再三畱住待擬沉醉扶
上馬怎生向主人未肯交去
長相思慢(清真集不載)
夜色澄明天街如水風力微冷簾旌幽期再偶坐久相
看纔喜欲歎還驚醉眼重醒映雕欄脩竹共數流螢細
語輕輕儘銀臺挂蠟潛聽自初識伊來便惜妖嬈豔
質美眄柔情桃溪換世鸞馭凌空有願須成遊絲蕩絮
任輕狂相逐牽縈但連環不解難負深盟(時刻但連環不解下有流)
(水長東四字誤)
看花迴(詠眼)
秀色芳容明眸就中竒絶細看艷波欲澑最可惜微重
紅銷輕帖勻朱傅粉幾為嚴粧時涴睫因個甚底死嗔
人半餉斜眄費貼爕斗帳裏濃懽意愜帶困時似開
微合曾倚高樓望遠自笑指頻瞤知他誰說那日分飛
淚雨縱橫光映頰搵香羅恐揉損與他衫袖裛
又
蕙風初散輕㬉霽景澄潔秀蕊乍開乍斂帶雨態煙痕
春思紆結危絃弄響來去驚人鸎語滑無賴處麗日樓
臺亂絲岐路總竒絶何計解黏花繫月歎冷落頓辜
佳節猶有當時氣味挂一縷相思不斷如髮雲飛帝國
人在雲邊心暗折語東風共流轉漫作囱囱别(或在粘花繫月)
(下分段非)
月下笛(清真集不載)
小雨收塵涼蟾瑩徹水光浮璧誰知怨抑靜倚官橋吹
笛映宫牆風葉亂飛品高調側人未識想開元舊譜柯
亭遺韻盡傳胸臆闌干四遶聽折柳徘徊數聲終拍
寒燈陋館最感平陽孤客夜沉沉㕍啼正哀片雲盡卷
清漏滴黯凝魂但覺龍吟萬壑天籟息
片玉詞卷下
