本堂集卷三十九
宋陳著撰
詞
寶鼎現夀京尹曾留遠侍郎(淵子)
玉宸凝眷要得培根神臯根本天賦與經綸好手門外
紅塵談笑任草色遍空庭交翠月往風來自便但紙帳
時供小憩長埋燈忩公案五行俱下流光電筆如神
毫髮都見是則是霜嚴雪勁到底春風生意滿喚得應
雨和晴恰好旗舞秔艘百萬更社鼠城狐掃影鴈鶩驚
人避箭最是滿腹精神擔負處渾身是膽又誰知條
理元在規模裏面天下事又何辦待副蒼生願渺宇宙
多少關心留取功名久遠
真珠簾夀孫古巖
綸巾古貌塵寰表風流處别是英雄才調胸次著乾坤
觸景皆詩料金碧樓臺新築就傍翠麓旋添花草仙棹
更逍遥來訪十洲三島遮眼富貴人多算如公有子
人間應少看膝下功名共月林清皎(自注西倅廳堂)象簡緋袍
親待策且勝賞先旾獨笑(自注云二亭名)都道館中書就養雲
翹偕老
大酺夀江東運使陸雲西集撰
把雪冰心鈞韶手飛上青雲時早紅塵難染着十年前
曾坐鳳池鰲島暈錦鏘環重金壓帶相去能爭多少從
容何湏問到如今却領袖春花草筭耐處光陰淡中滋
味世人那曉箋天新有藁要歸去盤薄山隂道便整
頓隨琴霜鶴帶石秋蘭約松喬倚風清嘯爭奈愈音杳
明月棹又還停了但珍重經綸料時來湏做休管急流
人笑功名儘遲儘好
又夀沼江大制使觀文馬裕齋同知
問大江東長淮上緣分如何脩到輕裘還熟局第三番
又是五年春了菜飯工夫露香心事唯靠天公分曉林
泉琴書夢筭飛箋覓去不知多少奈雅卜難酬又還留
住原銜新詔都無他嗜好玉麟靜公事供談笑滿眼
是風花飄忽惟有長松雪霜裏插天蒼老休憶家山好
安樂處便成蓬島正春雨秋疇飽邊城如畫處處綠楊
芳草青溪不妨寄傲
又壽王修齋樞密
自有乾坤扶人極宗主湏還人物今為何時節滿紅塵
富貴絮花飄忽抵障狂瀾提攜正印一柱擎天突兀平
生分明處是從容處不差毫髮把朝市山林一般看了
無邊風月深衣清到骨紫樞府誰曾簮笏炊脱粟黃
鷄白補菊栽梅碧溪環遶竹籬茅屋無限輕描貌都說
道詔書催發想回首招黃鵠微微自笑惟有赤松衣鉢
相倍對門石佛
沁園春單景山雪中以學佛自誇因次韻戲抑之
瀟洒書齋香清縷直燈冷暈圓忽驚忩鳴瓦霰如篩下
裁冰剪玉片似梨鮮深怕妨梅也愁折竹纔作還休亦
偶然更深也謾題忩記瑞詩思綿綿聞君禮佛日千
浪說桃華不直錢想鴛衾底下都將命乞蒲龕裏畔未
必心安兜率天宫清涼境界總是由心不是緣雪山上
自有人坐了不到君邊
又丁未春補遊西湖
出禁城西湖光是别喚醒兩瞳有畫橋幾處通人南北
綠堤十里分水西東問柳旗亭簇山梵所空翠烟飛半
淡濃偏竒處看笙歌千舫泛綺羅宫從容莫問城中
是則是繁華九市通奈一番雨過沾衣泥黑三竿日上
撲面塵紅那壁喧囂這邊清麗咫尺中間夐不同休歸
去便艤舟荷外夢月眠風
又壽吳竹溪
瀟洒綸巾風流野服紅塵外身向南忩聽雨瀾翻墨客
北亭戀月筆走詩神倚竹聽琴逢花倒榼更得放晴游
冠春清閑好筭東洲人物難得如君華堂瑞氣似雲
西風到簾帷纔一分喜星橋鵲語佳傳依舊緱山鶴舞
仙樣翻新簫玉香中燭花影裡聽取捧觴低祝人千千
歲看功名事業都在兒孫
又壽六二叔父(德光)
月旦評中有如公者更誰與儔看紛紛仁意春風和氣
堂堂義事砥柱中流已重物輕身窮道泰却佔人間第
一籌回頭笑彼紛華名利過影浮漚夷猶處戶清
幽筭此境神仙别一洲但燒香掛畫呼童掃地對山揖
水共客登樓付與兒孫只將方寸此外無求百不憂宜
多壽自今開八袠到八千秋
又詠竹忩兄紙枕屏
小枕屏兒面兒素淨吾自愛之向春晴欲曉低斜半展
夜寒如水屈曲深圍消得題詩不湏作畫瀟洒風流未
易涯人間世但此身安處是十分竒笑他富貴家兒
這長物何為著意迷便綺羅六扇何如玉潔丹青萬狀都
是錢痴假託伊來遮闌便了免得驚風侵夢時何湏泥
要物常隨我不物之隨
又壽應葺芷參政(㒡)
運在東南温厚氣鍾吾葺芷翁羡檠忩學問迂齋正印
玉堂詞翰攻媿流風制勝樞庭參謀政府一片平心扶
大中黃扉近却翻然東顧歸晏芳蓬潘輿日奉從容
全勝貂蟬趨漢宫如名山鎮靜出雲相望大川渟蓄有
水皆宗吾道胚胎諸賢命脉陰受春風和氣濃宜多夀
與瑶圖同慶綠竹歌公
又壽竹忩兄
吾竹忩兄吾能評者只將竹看是丹山佳歲胚胎茂直
嵩溪潤脉滋養清堅雪虐霜凌風饕雨惡撼頓侵欺今
幾年元無損這虛心實節却自依然人間輸此君賢
可曾向紅塵裏着鞭稱翩翩仙鳳舞依翡翠昂昂鶵鶴
立倚瑯玕動處非情靜中自韻全得生來瀟洒天須長
在在月忩西畔石澗東邊
又壽陳菊坡樞密(卓)
吾菊坡兄細觀花品元來一般是鄮山佳氣胚胎長茂鄞
江潤脉滋養清妍移傍雲霄濃沾雨露曾亞百花頭上
班誰知道待芬香透了收斂東邊笑他紅紫紛然筭
眼底何曾長久看這秋芳自韻不爭春豔霜根難老偏
耐風寒占得清名尊為壽客晩節誰能如此全千千歲
把黃金正色照映人間
水龍吟壽江閫姚橘州學士(希得)
玉麟堂上神仙筭來便合歸廊廟天教且住堂堂裘帶
舒舒旗纛一笑談中徧江淮上太平花草待金甌揭了
黃扉坐處祗依此規模好恰似虹流節後慶生申佳
期還到乾坤開泰君臣相遇機緣恁巧誰信蒼生舉頭
凝望鋒車催召向蕪湖更有無言桃李願春風早
又壽婺州守趙巖起右撰(孟傳)
玉毫頭上蓬莱十分好處饒松壑無邊雲月隂陰喬木
重重華萼秋水門庭淡交簮履隨宜斟酌向西風回首
雙旌縹緲從天招琴鶴是則陽春有脚被金華洞天
留著相傳好雨新來初見分明鼓角田里相安袴襦歌
了却來持槖稱年年橘綠橙黃時節與松喬約
瑞鶴仙壽趙德脩檢詳(必普)
雲無心出岫游戲間聲名掀揭宇宙紅塵事看透任高
官惟有鶴隨詩瘦溪山如繡小軒亭芻新話舊想時時
夢家林但未有歸時候知否分明世界多少經綸莫
輕回首平生抱負金鑾殿有新奏便相扶君相從頭做
去他又誰能出手看明年此日傳宣賜酴醿酒
摸魚兒隨湖南安撫趙德脩自長沙回至瀂港值
其生日
碧油幢一開藩後思量早歸去工夫着緊新城好風月
萬家笙鼓遊宴處要管領春光補種花無數何湏更駐
只畫了瀟湘扁舟徑發揮手謝南楚江帆卸撑入清
溪綠樹家山三兩路程安排下馬追隨猿鶴勾引詩朋
酒侣瀟洒處是則是初心只恐難留駐忙湏着句把泉
石烟霞平章一遍回首綸舞
洞仙歌次韻花蕊夫人
冰肌玉骨自清涼無汗雲影鬅鬙翠山遠顫金蓮緩步
手托珠簾風微透扇底荷花香滿歸簷雙飛燕流盼
銷凝微帶羞紅嬌上面又還黃昏近一片間情天涯去
雲也遮闌不斷回首處沈思夢時曾對十二屏山怕拈
秦阮
又次韻蘇子瞻
冰肌玉骨自清涼無汗午夢醒來盼嬌滿扇輕拈又放
淺炷蘭薰微笑處吹着烟絲散亂涼亭還獨步曾是
憑欄擕手心盟指雲漢碧雲斜陽外信有如今音書杳
寸腸千轉謾竚立無言對荷花看轉眼秋風翠移紅換
念奴嬌詠牡丹
洛陽地脉是誰人縮到海涯天角綠樹(一作僅)成陰芳霧
㡳得見當年臺輿(一作輿臺)園林貴客海棠姬侍擁入青油
幕人間那有風流天上標格如困如懶如羞夜來應
夢入西瑤仙宅為你閒風輕過去不教妨却嬌不能行
笑還無語惟把香狼藉花花聽取年年無負旾約
又獻再一兄(大任)成室
輕衫短旆幾年來游遍江南江北擾擾浮生爭富貴金
璧樓臺滿目厦屋千間夜床八尺此理誰能燭翩然歸
去家山是事都足笑指舊隱逍遙分猿鶴地雲頂栽
花竹乘興生涯隨處好卜市心新築山色窺簾杏陰依
戶門外從塵俗朱顔雪鬢清閑十二分福
又夏夜流螢照忩
暑天向晚最相宜一簇涼生新竹瀟洒軒忩還此景此
景真非凡俗猿鶴相隨烟霞自在與我交情熟人生如
夢箇中堪把心卜休嘆烏兔如飛功名富貴有分終
湏足不管他非非是是不管他榮和辱淨几明忩殘編
斷簡且恁閒勞碌流螢過處文章如在吾目
又壽姚橘州
溪頭上立問如何猶向清溪盤礴應為春防湏熟局且
借輕裘彈壓野聚晴炊烟波暖唱盡出江南北從容歸
衮三年功滿棋拆真个福比南山誰無富貴無此團
圞樂錦瑟瑶琴清對處青紫諸郎參錯楚楚孫枝温温
壻玉簾幕歡聲拍摳衣小子壽公也趁龜鶴
本堂集卷三十九
