本堂集卷四十一
宋陳著撰
詞
水龍吟代壽賈秋壑
蓬萊風月神仙却來平地為霖雨乾坤清了如今多是
退行一步寸寸歸心輕軒娱侍竹溪花圃奈君王眷眷
蒼生戀戀那肯放錢塘渡天也知公此意問升平要
抽身去把些夏潦和些秋哨輕輕綴住一轉移來元勲
力量他誰堪付待汾陽了却中書别又商量出處
真珠簾代夀秋壑母
魚軒富貴人間少那堪更有子雍容端揆衮繡當斑衣
轉色難心小手把乾坤重整頓略微生一笑分曉是慈
闈心事如今看到簾幕早是寒生又橙黃近也菊花
香已了勸九霞觴春(一作眷)意濃於酒玉帶金魚歡舞處
更絶騎紅塵峽口知否這花添錦上年年重九
寳鼎現壽范著林
著林仙叟夢境炊得纔香還覺回首渺觚稜何處雲與
商量浮計小矮矮屋半弓來閒地也着三花兩草沸眼
㡳鞭風笠雨不滿茶邊一笑壽骨竒聳神清峭散人
裝游戲塵表簾晝永長留雅伴吟唾寬飛瀟洒料最好
是瑟和琴同調眉裏相看耐老更綠丱孫枝可意譜得
家傳較早爭指畫額兒兒歡祝處荷薰吹曉記蘭湯
初試當日風光又到拚醵飲任金樽倒醉把羲娥傲筭
萬事都是空花雪栢霜松鎮好
又懷古春詞
問今何日舊也曾尾東風鵷鷺回首念家山桃李歸去
來兮聞早賦夢境裏儘何妨疎散時趁鶯晴信步是則
是清閒自好一點心猶懷古記得平世痴兒女自燈
宵遊了三五還次第湖邊去也寒食清明炊未住是處
處是丹青圖畫隨意狂歌醉舞奈驀被烟花浪手一擲
殘陽孤注湏信樂極悲來誰道是曾歌瓊樹夕陽亭
遺涴翻得江濤似許忍望着天津路最是鵑啼苦筭世
事消把春看還有落花飛絮
真珠簾壽元春兄八十(策)
如梅在壑清標格襟懷好又是融融春拍鴛夢早驚飛
慣一忩岑寂譜曲裁詩心自任任雪月風花需索竒特
問生涯却道浮雲如得回首門外黃塵筭何如穩佔
溪光山色八百歲為期恰十分纔一弟自高歌兒自舞
簇小小榴花筵席真率鎮無妨歡醉年年今日
又四時懷古夏詞
青雲玉樹南薰扇京華地别是瀟湘圖展茉莉芰荷香
拍滿笙院雪藕盈盈歌裊處早已帶秋聲悽怨堪嘆把
時光輕靠冰山一片從古幻境如輪問銅駝應是多
番曾見誰把笛吹涼總是腔新換水枕風船空入夢但
極目波流雲遠鎻黯更華林蟬咽繫人腸斷
又壽内六十
閒居是念隨雲散琴簾㡳却自平生心滿百二十年期
笑到今纔半一味虀塩清得瘦婉娩是梅花香晩相伴
霜松寧耐溪山寒慣探惜十日前春小杯盤也做壽
筵模樣繞膝舞斑衣有酒從他勸但任真來渾是處夢
不到笙歌瑤燕雙健任傍人播盡風流眉案
金盞子四時懷古秋詞
眼㡳時光奈老來如何奈得秋何黃葉最多情天分付
涼意一聲先做是處着露莎蛩也酸吟相和新雁想飛
到故都徘徊未忍輕過往事是堪唾紅棗信𤇺拆儘
任他湖山桂香自好笙歌舫沉沉醉也誰拖可憐瘦月
悽涼把興亡看破如今但留下滿城西風悲些
玉漏遲四時懷古冬詞
故都冬亦好風光可是人間曾有問雪樓臺肉陣不教
寒透妙手攙春弄巧喚得應千花如繡燈市酒笙歌鎮
似元宵時候見說是時事都新但破凍潮聲去來依
舊老夢無情不到六橋風柳回首孤山好景倩人問梅
花安否應自瘦霜雪可能僝僽
沁園春次韻弟&KR0581;雪中見寄
天蓋西傾地軸東翻兩年以來那關中形勝已歸勃勃
江南人馬都是回回咄咄書空棲棲問路歲晚山空風
雪催如何得與渾家踏遍雪頂巖隈誰知有客敲推
把世變心煩都說開道嚴霜不殺不成葭葦沍冬慣耐
方是松梅萬事過前一場夢裏分付茅柴三兩杯猶痴
望有太平時節遊戲春臺
又
旗蓋運遷衣冠事乖豈非命來自黃粱枕覺分明看破
翠蓬舟近及早抽回誰料山深也同沸鼎步步危機忙
裏催愁無奈過青山萬叠碧水千隈此愁無計推算
何日天教眉鎖開記六朝花舫晴過訪柳孤山草酌雪
後評梅回首西湖傷心前事覆水如何收上杯東風好
問如今吹入誰處樓臺
又次韻劉改之
人生功名在醉梦中早湏掉頭自南宫一券塵泥偶脱
前程雙轂日月如流蕙帳真盟菜羹餘味江上歸舟誰
得留誰知道有邵平瓜圃何日封侯天文又不人由
奈危世山林也有憂況青岡不助晉家風鶴黑雲直捲
吴分星牛分寸殘生萬千魔障他事如今都罷休關心
處是離離禾黍故國宗周
又次韻姪演自遣
無價韶華一笑相酬青錢似苔奈東風輕劣催紅雨去
西園次第放綠陰回老後時光眉間心事恰似怕酸人
着梅須知道有誰能百歲日日開懷從教世變輪催
也莫問人間皆去來看淵明歸了有形誰役少陵醉後
無悶堪排貧賤何妨風流自别不是沈沈濁世杯層霄
上與大鵬盤礴不視浮埃
又和元春兄自壽
人生幾何如何不自珍重此生向蠧殘字上甘心抛擲
蝸尖爭處着意丁寧箭過時光劍炊世界誰帶經鋤誰
筆耕分明似滿一鍋湯沸無處清淨輸兄鍊得閒成
無憂無辱無懼驚但菜羹糲飯不求他味芒鞋竹杖足
暢幽情八十年來萬千看破胸次春風秋月明梅花帳
稱困眠醒起無打門聲
又示諸兒
信書成痴嗟到如今無生可謀奈渾家夢飯穀難虛貸
長年斷肉菜亦慳搜風雨瀟瀟江山落落死又還生春
復秋八十歲是這般多活堪弔堪羞休休盍自回頭
要鐵漢湏從窮處求那袁安閉戶恬然僵卧少陵任婦
長是貧愁一等清風千年佳話蠓蚋看他金谷樓是是
是笑出門天闊一片雲浮
水龍吟牡丹有感
好花天也多慳故遲留做殘春主豐肌弱骨晴嬌無奈
新妝相妬翠幕高張玉樓低護怕驚風雨記年時多少
詩朋酒伴逢花醉斟花舞那料無情光景到如今水
流雲去殘枝剰葉依依如夢不堪相覷心事誰知杜鵑
饒舌自能分訴日西斜烟草萋萋望斷洛陽何處
又
百花開遍園林又皆歸也誰為主深黃淺紫嬌紅膩白
他誰能妬似不勝情醉歸花月夢回雲雨又豐肌恰被
東風搖動盈盈底雲裳舞世事紛紛無據與楊花飛
來飛去當年斗大知他多少蜂窺蝶戲金谷春移玉華
人散此愁難訴謾尋思承詔沉香亭上倚闌干處
又次韻黃蘧軒虛谷詠鳳花
杜鵑啼正忙時半風半雨春慳霽酴醿未遍櫻甜初熟
梅酸微試一種紅芳九苞真色舞忩翻砌自仙樊去後
無人題鳳闌干外成孤媚誰信陽春妙手錦雲機新
番裁製東君冷看如何描模天然豔美渾欲乘風又如
羞日做雙飛體竚驂鸞稱得花前弄玉與吟簫壻
瑞鶴仙壽王之朝
對南山翠峭幾百年銀青門第轉好梅花弄旾向重重
簾暖處華筵開早斑衣簇繞舞香雲烘堂頌禱穩生涯
都是心田自有老天堪靠應道樂事難逢可輕過了
鱸肥蟹健桑落酒釀來妙稱瑤巵爭勸襟懷寬放一點
囂塵不到但從今家慶年年醉鄉裏笑
洞仙歌壽盧竹溪
清溪帶竹竹外山光抱新築渾如圖畫了稱閒心管領
昨夜天風吹送端的琅音恰到誰知青雲上鸞鳳翺
翔曾把功名試多少到如今如夢覺佩着飛霞渾家問
玉芝瑤草試看重門外如何怎得似壺中羽衣塵表
賀新郎次韻戴時芳
北馬飛江過畫圖中花城柳郭萬摧千挫羌管直驚猿
鶴夢愁得青山翠鎻有多少風飡雨卧回首西風空濺
泪醉沈沈輕擲金甌破平地浪如何軃君家志氣從
來大舞藍袍牽絲幕外肻饒他箇誰料腥埃妨闊步孤
瘦依然故我待天有情時湏可且占雪溪清絶處看精
神全是梅花做嫌煖飽耐寒餓
念奴嬌留范景山處有感
曉村深處記當年曾輕被東風吹别重得相看春雨屋
心事從頭細說深院燈寒流蘇帳煖曾夢梅花月如今
何在鎻凝分付啼鴂亭館飛入腥烟殘香惟有數朵
酴醾雪舊燕尋巢來又去也覺雙飛聲咽泛梗生涯空
花世界且做杯中活可人蘭玉風光還有舊時節
本堂集卷四十一
