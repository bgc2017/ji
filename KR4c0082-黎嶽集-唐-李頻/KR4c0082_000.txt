梨嶽詩集序
梨山詩百九十五篇唐都官員外郎建州
刺史
李王之所作也昔王刺此州有異政遺愛
廟食梨山垂五百載大赫厥靈肇啓王封
紹定間埜客過于建西山先生眞公語之
曰梨山詩人也予欲刻其集未果子盍往
謁之埜謝未暇後七年埜来守兹土記真
公語求其詩祠下不可得乃得之京城書
肆中喟然歎曰王之治建尚禮法明條教
當亂世椎&KR1025;不敢起死又能大庇其民無
水旱疫癘盗賊之菑所謂百世祀者也其
遺吟舊編騷人文士之所諷詠而流傳者
不藏之兹山非缺典歟於是命工鋟梓以
報王之德以成真公之志夫風雅莫盛於
唐王以秀悟該洽之姿發為清逸精深之
語友方干壻姚合故能名于當時傳之後
世豈偶然哉穹山深麓之中虹光夜起則
知兹詩之所在矣嘉熙三年仲春望日金
華王埜謹序
吾祖都官公於學靡所不通尤工於詩少
監姚公一見竒之盖其詩非徒炊沙鏤冰
而已可以美教移俗有益扵人國也觀其
刺建可知已近代容齋洪公紀其實于石
西山眞公潛齋王公又裒其詩而抒之非
其有關世教何諸公惓惓若此哉惜乎舊
刻置之梨山年深而詩蕩然矣邦材睦人
也學籍䴡于蘇柔兆涒灘之歲春丁前一
夕假寐郡齋夢唐其衣冠者曰若知余乎
余若祖李都官也余詩舊刻廟中散失無
存若惡得無情哉覺而白之郡博士咸從
臾使復之遂不得辭或謂都官公胡能見
夢扵子得母誕耶邦材應之曰柳侯死柳
州他日欲廟羅池夢歐陽翼而告之昌黎
豈欺我哉意者冥莫之情欲達扵人者既
如此都官靈扵建舊矣見夢其孫又何誕
耶板成遂志扵末峕元貞丁酉清明裔孫
邦材百拜敬書
詩大序曰詩者志之所之也在心為志發
言為詩是則誦人之詩可不觀人之志乎
李刺史晚唐時詩成晚唐體板行於世莫
不嘉尚然人知其詩之可嘉而不知其志
之深可嘉公之志備見扵守建之日明禮
法頒教條藹然有惠政人頼以安平生之
志扵斯而可見矣其生為牧其殁為神建
人慕之而有梨山之祠睦人慕之而有壽
昌之祠由唐而来五百餘歲而廟食如一
日益信公之有德扵人何其大人之報公
之德何其久歟余守睦幾一載適衢郡有
頑盗出没扵壽邑間同寅議余一出而捕
之及至境寇黨就擒人悉得以無恐因而
謁公之祠觀公之像而詢及公之詩或謂
歲久板廢有十七世孫號愛山者曾摹舊
本復鋟諸梓而未及見焉越一月愛山乃
䄂新刊公詩集来訪余味公之詩知公之
志而又知愛山為善継人之志者也扵是
乎書峕大德元年丁酉長至前二日壽陽
齊山吕師仲書于睦之坐歗
天地秀異之氣人得之為文章千古一致
不生存而死亡也昌黎柳州以文鳴唐其
後廟潮陽廟羅池皆此氣之不泯者
梨山李王異政遺愛與詩名並傳廟食艾
溪宜矣久矣然韓柳二集家有之人誦之
梨山詩世不多見每以為恨今南隱方君
文豹来巖翁君聖沂與予宗人大椿肖
翁及
王之靈仍邦材以好古博雅之心扳而新
之使長留天地間是可嘉尚近得斯集快
覩為之躍然夫神行萬物之上心遊宇宙
之表故其為詩薄日月决雲河妙密流動
天昭海𬈑可謂無一點煙火氣愚學詩者
也秋蛩寒蚓豈能竊觀閫奥獨嘗誦工部
詩云詩應有神助下筆如有神若隂祐潛
相以昌其詩則不無望扵明神也歟大德
己亥仲冬吉日里人邵文龍載拜謹䟦
天球河圖國之寳金石遺文家之寳神明
窟宅玉牒金章又山嶽之鎮寳唐都官員
外郎建州刺史
李王以詩鳴以禮治廟食梨山累封王爵
食五伯祀有孫會同由古睦壽昌謁祠下
訪求典故䄂詩見予曰我
先王牧建神建澤在民詩篇遺文在三舘
宋嘉熙間
西山文忠真先生始刊于廟夜起虹光惟
封碣尚岸隂廊恐後日章殘字缺能不如
嶧山碑今欲集刊冠卷不特寳鎮兹山抑
示来者㒒亦無負斯行拜請叙復聞而起
曰吾建山水千萬古閱牧如
李王澤民以澤子孫者不二三歴代誥封
率皆鎮寳王詩有謂知將何事酬公道只
飬生靈似飬身若此法言又今日士夫之
大寶後之来牧請誦斯文至元後丁丑夏
沐佛日郡進士福建漕幕佐掾張復熏沐
謹書
棃嶽詩集目錄
唐建州刺史李頻德新
湘口送友人
鄂州頭陀寺上方
寄遠
題張司馬別墅
長安即事
漢上逢同年崔八
五月一日蒙替本官不得随例入
關感懷獻送相公
春閨怨
送邊將
太和公主還宫
將赴黔州先寄本府中丞
和友人下第北遊感懷
樂遊原春望
黃雀行
長安寓居寄柏侍郎
春日思歸
朔中即事
感懷獻門下相公
贈長城庾將軍
浙東獻鄭大夫
鏡湖夜泊有懷
宣州獻從叔大夫
賀同年翰林從叔舍人知制誥
吳門別主人
自黔中歸新安
奉和鄭薰相公
及第後還家過峴嶺
春日旅舍
過長江傷賈島
自遣
寄曹鄴
述懷
客洛酬劉駕
題釣臺障子
題陽山顧鍊師草堂
聞金吾妓唱梁州
游蜀回簡友人
贈涇州王侍御
夏日宿秘書姚監宅
過嵩隂隱者
留別山家
送人遊吳
東渭橋晚眺
送延陵韋少府
淮南送人歸滄州
夏日題盩屋友人書齋
尋山
送元遂上人歸錢唐
貽友人喻坦之
送友人往振武
賦得長城斑竹杖
送德清喻明府
送薛能少府任盩厔
送許壽下第歸東山
冬夜酬范祕書
送陸肱尉江夏
漢上送人西歸
蜀中逢友人
寄范評事
南遊過湘漢即事寄友人
送許潭侍御赴潤州
喜友人厲圖南及第
送友人下第歸越
寄友人
送友人下第歸宛陵
秋夜對月寄鳳翔范書記
送孫明秀才往潘州訪韋卿
八月十五夜對月
及第後歸
過巫峽
送友人往太原
旅懷
送裴御史赴湖南
送姚郜先輩赴汝州辟
初離黔中泊江上
黔中酬同院韋判官
和范袐書襄陽舊遊
秋夜山中思歸寄友人
自黔中東歸旅次淮上
江夏春感舊
眉州別李使君
送許棠及第歸宣州
黔中罷職將泛江東
長安書事寄所知
酬姚覃
春日鄜州贈裴居言
送于生入蜀
送許棠歸涇縣作尉
友人話别
山居
寄范郎中
書懷
越中行
春日南遊寄浙東許同年
明州江亭夜别叚秀才
臨岐留别相知
鄂渚湖上即事
辭夏口崔尚書
秦原早望
送友人之揚州
過四皓廟
陜下懷歸
送徐處士歸江南
鄜州留別王從事
長安夜書懷
冬夜山中尋友
送劉山人歸洞庭
古意
避暑
送吳袐書歸杭州
中秋對月
八月上峽
送狄明府赴九江
陜下投姚諫議
關東逢薛能
冨春贈孫璐
送友人遊蜀
夏日盩厔郊居寄姚少府
送劉山人歸洞庭
送胡休處士歸湘江
峽州送清徹上人歸浙西
送僧入天台
回山後寄范酇先輩
長安送友人東歸
深秋過源宗上人房
秋日登山閣
送宋震先輩赴青州
題棲霞寺上人院
送友人入蜀
贈同官蘇明府
送厲圖南往荆州覲伯
山中夜坐
送台州唐興陳明府
夏日過友人檀溪別業
自江上入關
冬夜和范祕書宿祕省中作
送友人遊太原
江上寄山容
送張郎中赴睦州
送鄂渚韋尚書赴鎮
送崔侍御書記赴山北座主尚書招辟
入朝遇雪
勉力
郊居寄友人
送陸肱歸吳興
暮秋重過山僧院
送新安少府
送人歸吳
送姚評事
題棲雲寺立上人院
黔中罷職過峽州題田使君北樓
江上送從兄群玉校書東遊
宛陵東峰亭與友人話别
華山尋隠者
題薦福寺僧栖白上人院
游四明山劉樊二真人祠題山下孫氏居
和太學趙鴻博士歸蔡中
送壽昌曹明府
哭賈島
送薛能赴鎮徐方
送鳳翔范書記
岐山逢陜下故人
送友人陸肱往太原
贈李將軍
送友人喻坦之歸睦州
尋華陽隠者
長安即事
送友人遊塞北
陜府上姚中丞
送供奉喻鍊師歸天目山
之任建安綠溪亭偶作二首
送侯郎中任新定二首
送太學吳康仁及第南歸
陕州題河上亭
留題姚氏山齋
長安書懷投知已
送姚侍御充渭北軍書記
長安書情投知已
府試丹浦非樂戰
府試風雨聞雞
府試觀蘭亭圖
府試老人星見
省試振鷺
寄辛明府
苑中題友人林亭
投京兆府試官任文學先輩
宋少府東溪泛舟
聞北虜入靈州二首
送友人下第歸感懷
贈桂林友人
長安感懷
題長孫桐樹
渡漢江
嵩山夜還
附錄
