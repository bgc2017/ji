靑陽先生文集卷之九後學維揚張毅仲剛續輯
詩
楊平章崇德樓
重城控秋塞丹樓耀芳甸赬霞上氛氲蒼林下葱倩長河
城邊急積岨窗中見遠鴈滅㞐延行雲歸鄯善大賢謝卿
相垂幃化鄕縣春䖝觸寶瑟餘花飄玉研方從董園樂陋
彼謌梁轉伊子去山澤寒齋秋草徧載覧登樓篇益重臨
淵羡
八月十五日處州分司對月
玄武夕始正華月生秋旻金波何穆穆綠桂滿中輪俳佪
出西陸照耀此甌閩光流河宿隱氣隨商律振餘輝動軒
房紫蘭含微津皇天降嘉歲五政亦已陳樂哉一巵酒允
矣同庶人
有所思
春風起寒色春衣方重熏新装&KR1032;羅幕清唱入行雲艷色
若流月芳澤謝蘭芬嬋娟信無度我思何在君
長安陌
浩浩長安陌璚樓夾廣㕓鴛鴦御溝上芍藥吹樓前駿馬
追韓嫣金尊約鄭虔功名有時有且得樂當年
伯九德興學詩
上德撫玄運籲㑓尹神京三雍烝髦士五學訓齊氓登歌
陳羽縣鵉刀奉䴡牲優游樂清化大道嘉方行
送孫教授
皇情重聲教宵装𡭗載馳邊城南&KR1522;外礼殿左江陲楫譲
陳椰噐弦歌蔭薜帷全勝宜春郭花落閉門時
賦得君子泉送彭公權爲黃州教
君子沒已久遺井郡齋中本寓思人意兼全澤物功銀牀
駁故蘚玉甃落寒桐幾日趨官舍横經誦飬蒙
賦得春雁送司執中江西憲幕
春風起蘋末旅鴈尚回翔乳鴨嬌同啑新蒲短可蔵應懷
洞庭水非避寒垣霜客路煩懷奮題書寄帝鄕
賦得蛾眉亭送王德常御史赴南臺
江亭望華崿望望似脩眉掃黛偏能巧含顰知爲誰娟娟
微雨裏脉脉夕陽時千里乘&KR0865;去因之傷别離
南歸偶書二首
帝城南下望江城此去鄕關半月程同向春風折楊柳一
般離别两般情
二月不歸三月歸已將行篋換征衣殷勤為報家園樹緩
緩開花緩緩飛
别樊時中廉使
光禄橋西惜觧携春星𣣔傍露盤低自来宫柳多離思更
着城烏在上啼
龍丘萇吟贈程子正重出
戰龍起新室群鳥亦翩翩偉哉龍丘生抱琴歸故山仰視
天際鴻俯弄席上絃清吟發疎越逸響遺澗泉悠悠鳳翔
漢婉婉虬媚川清風自千古何用能草玄
策續輯
元統癸酉廷對策苐一甲第二名
臣聞之周武王曰惟天地萬物父母惟人萬物之靈亶聦
明作元后元后作民父母此言君天下者凢以仁而已臣
嘗思之天地生物而厚扵人矣而扵生人之中尤厚扵聖
人其所以厚扵聖人者𣣔其推生物之心以加諸民是仁
者人君臨下之大本也臣謹稽天地之驗之往古則仁之
爲道夏以之爲夏商以之爲商周以之爲周祖宗以之而
創業後聖以之而守成其理可謂至要而亦可謂至難矣
恭惟陛下有聦明睿知之姿有寬𥙿温柔之德愛民
而好士神武而不殺爰自初潜仁孝之聲固已播聞扵中
外今兹誕膺付託龍飛當天輕徭役薄賦歛罷土木之役
恤鰥寡之民而仁厚之澤果有以大被扵天下當天命眷
祐之初人心歸向之日又能不自滿假拳拳以守成之大
計下詢承學之臣頋臣庸愚無所通暁然臣觀陛下策臣
之言反復乎三代及漢守成之艱難而深&KR1258;乎今日當行
之切務自非聖心獨詣深有以考之扵古質之扵今灼知
上天作君之心與夫祖宗創業艱難之計者不能爲是言
也臣伏讀聖策曰古人有言得天下者爲難保天下爲尤
難臣以爲人之扵仁憂患而思勉者易安樂而勿失者難
夫造草昧之際英雄角逐之會而世主之心所以不敢暇
逸者鮮不如敵國之在旁嚴父之在上其思所以康濟小
民惠鮮天下者盖饋屡輟而寝屡興此其势之易然者也
天下既定方内無事兵革不動四荒向風天下之臣又曰
奏祥瑞豊年頌聖德者聲相聞扵朝歌太平者足相躡扵
道雖以創業之君尚不免扵不終之漸况其後世乎盖治
平則志易肆崇高則氣易驕志肆則敗度之心滋氣驕則
爱民之意熄如是則豈復念夫先世艱难勤苦爲何如哉
甚者至以其祖宗爲昔之人無聞知見其先世勤儉之迹
則田舍翁得此亦足矣此亦势之有必然者也陛下以保
天下爲难此臣所以踴躍忻忭而不自知陛下此言可以
承宗庙可以奉六親可以育群生可以彰洪業臣拜手稽
首而爲天下賀願陛下永永无忘此言也臣又讀聖策曰
自古持盈守成之君莫盛扵三代夏称啓能敬承継禹之
道殷称賢聖之君六七作周称成康能致形措夫以禹之
功而惟啓以文武之德而惟成康賢聖之君之衆莫若殷
亦不過六七而已其後惟漢之文景而言文景之治猶不
得此之三代善継承者何若斯之难也臣以爲惟思祖宗
得天下之难者則扵保天下也斯無难啓太丁太甲太戊
祖一盤庚成康文景之君則思祖宗創業之难而保之者
也桀紂幽厲桓靈則反是故伊尹之扵太甲則明言烈祖
之成德周公召公之扵輔相成王也亦諄諄於文王之典
武王之大烈盖知其祖宗得天下之難則必能求其所以
得之之道矣知其所以得天下之道則知所以保天下之
道矣夫祖宗得天下之道即其子孫保天下之道也孟子
曰三代之得天下也以仁此仁者祖宗得天下之道也易
曰何以守位曰仁此仁者子孫保天下之道也夫仁之难
成亦已久矣持盈守成之君若是之难得者宜哉臣又讀
聖策曰我祖宗積德累世至扵太祖肇啓土宇建帝
號又七十餘年世祖始一天下以致至元之治厥惟
艱哉頋予冲人頼天地祖宗之靈紹膺嫡綂継承之重實
在朕躬夙夜競競未獲其道臣以爲陛下此言可謂深知
祖宗創業之艱難者也當其巡天西下又詔定西夏懷高
昌北取遼金南取趙宋其經营開創之事有不待賤臣之
言而後知若夫祖宗所以淂天下之本則陛下之所當知
也臣嘗妄論之我國家之得天下與三代同自太祖
𧺫朔漠而膺帝圖世祖揮天戈以一海内不恃強一
而其仁義之師自足以服暴亂不用智力而其寬大之德
自足以結人心至扵渡江臨鄂與建元之詔觀之則我國
家得天下之本一仁而巳矣故以曹彬之事&KR1179;帥臣而革
&KR1179;之日市肆有不閈以火易之元建國號而中綂之紹天
下所歸心大祖既以七十餘年而平一之世祖又以
四十餘載而生聚之德在民心功在史策以聖継聖傳至
陛下吾祖宗所以淂天下之道是即陛下保天下之道也
然曰未云獲者是即文王望道未見之心也臣何以多言
爲臣又讀聖第曰子大夫通今學古其求啓之所以敬豕
六七君之所以称賢聖成康之所以致刑措其道安在文
景之所以不及三代其故何繇及今日之所以持盈守成
孰先孰後孰本孰末何以致刑措称賢聖継祖宗之盛悉
心以對毋有所隱臣以爲三代及漢之君其見称扵當世
者雖有不同然不過守其凡世之仁而巳矣而昑陛下之
所以持盈守城之道又何以他求也哉洪水滔天下民昏
墊而成允成功者禹之仁啓之所以敬承者此也啓網祝
征仇餉者湯之仁太甲以之處仁遷義太戊以之治民祗
懼武丁以之嘉靖殷邦祖甲以之保惠庶民盤庚以之鞠
人謀人之保㞐此所以称聖賢也以言文王之仁則無凍
綏之老以言武王之仁則行大義而平暴乱成王時制礼
樂以文之而巳耳康王物奉恤厥若而巳耳其所以教化
行刑罰措仁之浹扵民故也漢家制度視三代雖有愧然
高帝之寬仁爱人實滅秦誅項之本原文帝之務在飬民
景帝之遵用成業實卓然爲漢賢君其不及扵三代者無
太甲仁義之功無成王緝熙之學故耳以今日之道而言
臣則以爲守成之本仁也所當先務者仁也至曰功曰利
曰甲兵錢榖曰簿書期會曰禁令條教皆末而當後者也
然就仁之中而其本末先後亦不容以無序也有先王之
仁心有先王之仁政孔子之告顔子曰克已復礼爲仁此
以心言也孟子告齊梁之君所謂五畒之宅百畒之田與
夫學校庠序之類此以政言也有是心無是政則其心終
不能有治扵天下有是政無是心則其政亦不能以自行
必有内外本末交相通貫是即尭舜之近也陛下有顔淵
明睿之姿可以致脩身之功有尭舜君師之位可以推愛
民之澤不宜狃扵近功安扵卑下而不以聖賢自期也臣
頋陛下萬機之睱取孔孟之言而深䆒之体之扵身揆之
扵事求其何者爲欲何者爲理知其爲𣣔而必克之知其
爲理而必復之明以察其幾勇以致其决日日而克之亊
事而復之則自心正身脩而仁不可勝用矣或扵聽朝之
時或扵進講之際數召大臣延問故老深知咨訪某事爲
先王之仁政而未盡行某亊爲今日之弊端而未盡革某
害未去某利未興某賢未用某物失所敏以求之信以出
之時省而速行之委任責成而程督之使天下疲癃殘疾
淂其生鰥寡孤獨淂其養而無有一物之不遂其生則民
物安阜而人莫能禦矣異時陛下五刑不試如周成康聖
賢之作如商諸王夫然後可以荅上天玉成陛下之心生
民蘄望陛下之意先帝兹皇付託陛下之深計而我國家
時萬時億之綂可以傳之永世而無疆矣詩云宜民宜人
受禄于天古人有言曰愛民者必有天報陛下誠如臣之
所期則申命之休將如日之昇如月之恒矣伏愿陛下少
開天日之光淂賜鍳察則臣不勝大幸祗冐天威臨書不
勝戰慄之至
題永明智覺壽禅師唯心訣後
永明壽禅師平生著述甚多唯心訣者其猶般若之心經
也孫城祐上人頃作觀心堂扵廣福寺及見西菴遂公明
教臺淂是編即以衣資刻之甫畢工属余歸自范陽詣題
其後心者萬化之原也迷則愚悟則聖存則治亡則亂易
所謂差之毫釐繆以千里者正指是言也是編扵心之細
無不燭體用無不該三藏十二部精要之言無不在是先
民言聖賢千言萬語只是𣣔人將已放之心約之使返復
入身来自能尋向上去此又永明著書立言之心也元綂
甲戌五月謹題
憲使董公均役之記(浙江東海右道廉訪使)
古者井天下之田以授民民百畒易者倍之再易者再倍
之其養均也則九壌程九貢■㕓二十而一近郊十一遠
郊二十而三甸稍縣都皆十二其取之又均也小任以力
則上地家三人中地二家五人下地家二人大任以兵則
比為伍閭為两族為卒䣊為旅州為師鄕為軍其役之又
均也之一者正政之大端也大端具而又為之刑政以防
民情為之學校以道民性為之公卿大夫士以登民材其
制詳故不亂其本深故不拔是以商周之世皆七八百年
而後衰也自經界疲扵是田不在公而飬不均矣飬不均
則土會民數皆不可知而賦與役不均矣飬與賦與役之
不均雖周公為政不可以言治也浙東古千越之地也其
地之微無甚貧甚冨之家山谷之間有一畆居十畆之田
者祖孫相保至累世不失又其土瘠故其小人勤身而飾
力其君子尚撲儉而敦詩書非若吳人之兼并武断大家
收榖歲至數百萬斛而小民皆無益藏此固易治之地有
賢師帥爲之制而道利之其亦可以庶幾矣乎然余嘗行
郡以觀民風其庶人之役扵官者往往閭左之民也而冨
人則有田(而不)役甚者或不以征歲終保正称貸而輸之至
破産者無筭此其田雖近扵均而役則不均也至正十年
秋藁城董公来長越憲省民所疾苦乃(田井)田者吾雖不得
而行而役不可不均扵是擇其部吏之清強者委之以事
以衢州路經歴王仲謙西安縣主簿張拜住治金華青
田縣尹葉伯顔治武義永嘉縣丞林彬祖治永康而蘭溪
州逹魯花赤怯烈夫義烏縣逹魯花赤亦憐真浦江縣逹
魯花赤廉阿季八哈東陽縣丞蔣受益自治其邑義烏縣
則復以衢州路錄事范公琇爲之輔而捴管陳伯顔不華
捴領之先期一月令民及浮圖道士各以田自占其或蔽
匿及占不以實者没其田令既浃乃保以一正属民履畒
而書之具其田形疆畎主名甲乙北次以上官官按故牘
而加詳覈之曰魚鱗冊以會田别為右契予民使蔵之曰
烏由以主業其征之所會曰鼠尾冊以詔役弓兵隷卒鋪
兵為至劳坊里正主首次之館天步夫又次之凡民田多
者役其劳少者役其逸又其少而不足役者則出錢以助
竒田不助者則以待夫不虞之役其一人而有數保之田
者各役之即賣其田則買者丞其役凡一州六縣之田二
万六千四百二十四頃四十九畒役者一万二千六百六
十八名故役而今復者四千三百名所未役而今役者三
千四百六十名役而不復者休而始役之冊成一留縣一
蔵府一上憲司扵是野無倖民公無逸征強弱有倫賦役
有經上下和洽歲以有年盖公之遇人有礼故吏盡其力
其使民有義故貧者戴其德而樂其復冨者服其公而忘
其劳以故為是大制政不粛而成民不優而治也傳曰天
地飬万物聖人飬賢以及万民公之是舉兼礼与義則誠
賢者矣継今之人毋替公政或推其所未及則越之民樂
樂利利其福豈可既哉故扵終事也其下咸願刻石以示
不朽以闕嘗陪其末議而知其梗槩遂来属筆焉至正辛
邜十二月記
染習寓語為蘇友作
人若近賢良喻如紙一張以紙包蘭麝因香而得香人若
近邪友喻如一枝柳以柳穿魚鰲因臭而得臭
結交警語
君子相親姑蘭將春無夭色之媚目有清香之襲人小人
相親如桃將春有夭色之媚目無幽香之&KR0670;人
附送余廷心赴大學維揚程廷珪前壬申年作
蘆葉䔥蕭江上秋吳船三日住揚州靛花深染青綾被
雲葉新裁紫綺裘官驛馬嘶風滿樹别筵人散月當樓
明年征鴈將書去人在蓬瀛弟幾洲
两伍張氏阡表
張氏本䣜陽人其先世有諱豈者徙家淮南之两伍邨子
孫繁冨皆有美田在湖上無貧者君之祖子可始為儒教
子君父諒裔日誦書不問其家生業見異書無錢質衣買
之故君家在諸張中獨貧而教子益不怠君諱共辰字景
星少以儒薦爲與化縣教諭崇明州學錄泰州學正雲南
栢興府建康路两學教授改將仕郎主安豊霍丘縣簿而
卒弟竑字景山亦由天長泰興教諭揚州學正真州教授
以將仕郎滁州判官致仕初張氏雖盛然皆農家無聞人
自君父以耆學著称鄕校逮君兄弟登仕版有聞譽故两
伍張氏遂称江淮間君爲人寬厚不嗜利㞐貧晏如不以
動心竑性剛介好賢而疾悪此两人者所操雖異而士大
夫与之交者一爱敬之君兄弟仕時其父巳死矣君每与
人言其先世必鳴咽流曰吾先人以儒者望吾兄弟吾
兄弟今皆讀書爲儒官雖貧亦何憾哉余往吏淮南聞君
伯仲之名甚習君之孫天永遂得其先世之㮣如此
重爲慨息盖維俗之數矣來之季時其地專用武故民
多尚勇力而事格閗有號為進士登科第者往往皆武學
也混一以来其俗益降民之賢者始安於農畮其下則紛
趨於末以争夫魚塩之利其積而至大富者輿馬之華宫
廬之侈封君莫之過也故其俗益薄儒以為不足以利已
朝廷設科以誘之今三十年民亦少出應詔君父子自拔
扵衆人之中傾家以為學可不謂之豪傑之士哉天永自
樹嶄然弱冠属文敦義異時非能振其宗乎詩書之教能
淑人心學之至可以為聖賢其次不失為善人其緒餘亦
可以得禄以振耀其宗族夫孰知不足以利巳者為其家
之大利與君之於鄕可表以厲俗矣君兄弟殁两伍之墓
隘不能葬乃改卜倪邨葬焉君配陳氏子二人禎桃源縣
教諭男三人天序天庭天庸竑娶李氏子一人爕將仕佐
郎楊州教授孫男三人長天永次天竒天亨至正六年二
月述
題黃氏貞節集
皇元至正十二年余闕奉旨出守安慶時邊警事嚴日尋
干戈憫憫無湏臾得攄懷思越六年丁酉撫金谿吳級以
書抵轅門請題其母黃氏貞節集併錄其所譔祭夫文及
訓子詩三十韻讀之辭義嚴正風節凛凛令人增氣㮣所
恨行伍中筆硯廢置久安得從容諸先軰翰墨之後思發
其幽潜乎然闕也方以忠君為務而級也拳拳以孝母為
念聲相應而氣相求是可無一言以慰人子顯親之心耶
及觀黃氏年十九嬪扵吳曾未幾而夫死涕泣誓不更嫁
破衣弊屣身操井臼賣簮珥以㐮舅姑之喪日訓二子以
學夜分乃寐男長以室女長以家閨門肅雍動止無纖毫
愧悚叔德著扵鄕閭令名逹扵朝省足以表儀扵當世矣
若古之衞共姜曹大家班班經史者不是過也其同郡翰林
吳公奎章虞公皆有叙述同里危素叙其詩曰世之人不
能天其天而有愧扵黃氏者多矣嗚呼我國家以仁義肇
基朔土乾端坤倪靡不臣服列聖相承風教宏遠宜可以
登三邁五超越乎漢唐矣胡何自兵興以来州縣披靡能卓
然以正道自立者僅不一二見其餘賣降恐後不啻犬豕昂
昂丈夫真無女婦之識良不悲哉且天下有可爲之機而無
敢爲之士民情有向善之意而無激善之才遂使淳良化爲
梟惡骨肉轉爲仇讎叛潰奔離益相戕賊聞黃氏操行如
此彼獨何心朝廷百年休養之恩寧不辜矣此予讀黃氏
詩文益有感焉宜夫德人鉅卿咏贊不已盛朝所以旌其
門復其家昭名扵史冊者豈偶然哉予又聞黃氏之子級
以一介貧賤奮不顧身集鄕丁禦強暴里閈淂全非其毋
訓之素能若是耶是皆可書淮南行省參政西夏余闕識
題叚吉甫助教別野圖
玉署掛新圖如君舊隱居峰高乃霞上葉變是秋初游客
看常在溪声聽却無只此同登望豈必命柴車
青陽先生文集卷之九終
