青陽先生文集卷之一門人淮西郭奎子章輯
詩
擬古(二首)
昔在西京日縱觀質前聞皇皇九衢裏列第起朱門借問
誰所居丞相大將軍平明事遊謁車馬若雲屯芍藥調羔
鼎拂狖鑄酒尊頌聲美東魯逸奏出西秦廽風薄蘭氣十
里楊清芬東家有狂生容顔若中人謬言擬宣尼幽思切
玄文著書空自苦名宦乃不振悠悠千載下安有楊子雲
昊天轉時律大火西南馳勁商發羣籟白露降嚴威攬衣
起視夜明月鍳薄蜼翩翩征鴈翔唧唧寒蛩悲紅蘭委芳
采栢葉亦離披喬喬千丈松孤生泰山隈凝霜裂其膚層
冰断其柢摧殘若傾益蒼翠終不移草木有至性明哲宜
戒哉
白馬誰家子
白馬誰家子綠轡縵胡纓腰間双寶劒璀璨雪花明甫出
金華省還過五鳳城君王賜顔色七寶奉威聲夜入瓊樓
飲金罇滿繍楹燕姬陳屢舞楚女奏鳴筝慷慨頋賓從英
風四坐生一朝富貴盡不如秋草荣黔婁固貧賤千載有
餘名
擬古楊沛
楊生仕州縣謀國不謀身一朝觧印綬歸来但長貧茅茨
上穿漏頽垣翳綠榛空牀積風雨蝸牛止其巾辛苦豈足
念殺身旦成仁
天門山(保寕知府楊丹梓人作記)
楊子博地志名山屢出王但言隱弥匪崇冠峙嵩梁井絡
通遥甸天經列鉅障羣峰如&KR1341;蓞歴乱發金塘玉壷既嶇
愕天門迥開張宛䖝連紫蓋丹泉濺石床入門蔭脩竹中
夏若寒霜靈鳥多異色中林皆妙香耀真啓幽室積石構
瑶房萬里秘冥奥千秋阻秩望惟應學仙侣結桂共相羊
送鎦伯温之江西廉使(得雲字)
祖帳依仙舘車蓋何&KR0813;紛使君驅駟馬衣上繡成文中坐
陳綺席羽觴流薄薰情多酒行急意促歌吹殷况我同鄕
友同舘復同羣初暘麗神臯遥望澄遠氛廽鏕望双闕五
色若卿雲蒼茫歲年徂東西𡵨路分道長會曰遠何以奉
殷勤惟有凌霜栢天寒可贈君
送李好古之南臺御史
都門相送處旭日動蘭暉綺樹鸎初下金溝絮漸飛分驂
向遠道把𬒮恋音徽去去江南陌應看滿路威
送普原理之南臺御史兼東察士安
霜署起南天雲霄畫榜懸两幃猶可對二妙古難全夏木
籠彫檻風華度繡筵時應聮騎出誰謂非神仙
送霍維肅令尹
握手蘭宫外朝光滿禁塗山寒知塞近苑静斍鶯疎草草
離罇既悠悠征輛驅還應&KR0942;時念不羡执金吾
秋興亭
涉江登危榭引望二川流双城共臨水两岸起飛樓漢渚
深初綠江皐迥易秋金風揚素浪丹霞麗綵舟登高及佳
日能賦命良儔御者奉旨酒庖人供膳羞一為山水媚能
令車騎留為語同懷者有睱即来遊
安南王留宴
將命坐藩服式禮奉國賓賢王重意氣延客列華䄄肅肅
高堂上圓方饋八珍齊優襍趙女歌曲一何新遺響從風
發雕梁落素塵中觴每傳滿眷眷难具陳厚往已有愧懷
报恐無因
九日鄂渚登高
南州理秋拔嘉節恊乾陽爰與幕中友臨眺陟崇岡維時
天氣粛芬菊巳沾霜雷雷風振谷凄凄日在房高雲歛楚
岫曜景遊川漲微徑出丹林列坐泛金觴佳賓未易合良
會安可常英曹幸文雅献酬寧計行預恐还吹帽煩君戒
太康
吕公亭
鄂渚江漢會茲亭宅其幽我来窺石鏡兼得眺芳洲遠岫
雲中没春江雨外流何如乘白鶴吹笛過南楼
詠井上桃花
本是仙源種移向禁中㘽為愛妖嬈色偏臨露井開
先天觀
仙客鍊金地蒼山深幾重至今龍虎氣猶在琵琶峰峰前
石路整金澗垂楊嶺万壑閟阿宫千年奉丹鼎日日采三
秀人人吹玉笙既要王子晉復命董双成方朔金門步春
来多自豫青鳥幾時还御書寄君去北闕懷美禄南山思
遠遊劳心如御水東去復西流
黃鶴楼
嶣嶤黃鵠嶺巋巍構楚材澄江環盡楯連城抗鉛階雕衡
朱鳥峙淵井綠荷開隱見長沙渚想望陽雲臺晴霄一仰
止輪奐信美哉淮南儻好道日夕化人来
别樊時中
桃華灼灼柳絲柔立馬看君發鄂州懊惱人生是离别不
如江漢共東流
宴晴江山拱北楼
漢坻開繡閣蕭然似渚宫晴江華楯外列岫綺錢中樹色
青罇綠荷花女臉紅賢王敬愛客樂宴意何終
山亭會琴圖
連山環絶壑雲木乱紛披中有抱琴者有如荣啓期䔥然
久不去問子欲何為
絶塵軒元㒷寺二首
網軒開翠崿山水下䓗籠江中宝牀擁樹杪畫欄紅心融
二障滅境静六塵空應似青蓮葉齊開緣水中
壓雲軒
軒轅鑄鼎處仙臺成晝圖寒雲生洞渚暝色入蒼梧如霧
飄丹閣非烟起玉炉年年漫耒此無處挽龍胡
大别山栢樹
竒樹如蛟蜃盤骫上虚空孤生雖異桂半死反如桐香帶
金炉氣色暎綺錢中靈從后皇服年随天地終常瞻北枝
翠終古欝䓤葱
竹嶼
秋水鏡臺隍孤州入淼茫地如方丈好山接會稽長紫蔓
林中合紅蓮葉底香何人酒船裏似是賀知章
題虞邵菴送别圖
南州山水䴡中田歲事豊時貞文物粲道合朋軰同濟濟
衆君子班坐蔭青松廻洲環偃月丹林結綵虹翔鷗方矯
矯鳴鴈亦嗈嗈即趣情已展染翰思弥工予亦幽棲者纓
冠朝北宫披圖誦佳詠邈𡭗想高風
送危應奉分院上京
峽路傳清警金輿夾綵㫋还如向姑射詎比幸丼泉苑樹
紛成幄關榆始委錢從臣偏寵近載筆幔城邊
題叚應奉山水圖二首
水如剡溪水山似剡溪山想見魲魚美扁舟常不还花隱
玉堂署曲几對雲峰為問江南客何如九里松
嘉樹軒(為胡士恭作)
嘉植將百歲積翠廣庭間高柯出閭巷低枝蔭井乾流膏
從風颺芳氣散如蘭别有清霜節將同綺樹看
鶴齋(為薛茂弘道士賦)
葉縣飛鳬舄琴高駕赤鱗豈若青田鶴萧洒迺仙倫刷羽
琪樹側振唳華池津騫騰朢霄漢逸氣已冲天鍊液諒有
驗滅景入無垠还乘過緱嶺舉手謝鄉人
禎祥菊(為沙伽班院使賦)
舊花已萎絶新花迺再芳都緣禀金氣特觧傲司蔵旖旎
生殘馥葳蕤出故房應憐蕙草質戢穎委微霜
賦得九里松送吳元振之江浙左丞
結駟向青郊松隂九里遥言從天笁寺自度小春矯偃蹇
成芝盖蕭瑟蔭蘭橈相送將何贈期君保後凋
龍丘萇吟贈程子正
戰龍起新室羣鳥亦翩翩偉哉龍丘生抱琴歸故山仰視
天際鴻俯弄席上絃淸音發䟽越逸響遺澗泉悠悠鳳翔
漢婉婉虬媚川清風自千古何用能草玄
送觀至能赴歸德知府
善理崇富教長辟䓁烹鮮况兹久凋瘵望治功宸淵綬組
承明裏結駟双闕前燕郊芳草歇商墟大火懸高懷薄霄
漢攬轡殊慨然揆予眛時用載槖從甘泉庶聞兩歧詠為
予書汗篇
送黃紹及第歸江西
上林華落盡東門餞别初遊絲横輦道金波溢鏤渠含觴
不能飲躑躅此城隅念子正英妙丹泉媚綠蕖翻然阻山
岫邈尔問離居芸閣誰同坐蒲生孰共書時應有詞賦為
寄北飛魚
送胥式南還
孟冬寒律應原野降繁霜客子&KR0786;遊覧結笥还故鄕驅車
出城闕旭日懸晶光綺宫上爛爛翠閣後蒼蒼豈無京華
志晞景發清楊冨貴在荣遇貧賤有安行恒恐歲年迫皐
蘭凋紫芳君看沙上鴈騫翮乃隨陽
題合魯易之四明山水圖
窗中望蒼翠春木起晨霏孤嶂纔盈尺長松未合圍蕭蕭
此仙客日日候岩扉念爾空延佇王孫且未歸
題黃河清艮岑幽居
大明照四海之子乃陸沉遠絶仁義絆結宇幽藪隂薈翳
谷中路嶄崱北山岑窗鸎響初蔭隴月頽夕林時憑曲水
几蕭散發長吟委化諒為逹滯樂恐遂淫援琴鼓招隱念
子為薰心
題施氏西屿書堂
中智貴得性得性非易求羡君淠水曲松竹&KR1972;層丘春秋
當佳日兄弟各命儔捴轡凌晨術展席面綠流參差瓊峰
出泓澄綺磧周緗荷承繡宇黃鳥響䟽樓起坐玩芳帙為
樂鮮優游河陽耻巧宦建春厭旅愁安得周公瑾為舘孫
仲謀
送方以愚之嘉㒷權官
帝仁同禹泣典憲輟朝纓我友膺時選御命出承明是日
芳節屇列餞多鉅卿桃開疑組色鳥囀襍歌聲仰獻一杯
酒遠慰千里行丈夫有遠業文墨非所營勉布惟良政持
用畣皇情
玉雪坡為周伯温賦
江梅有至性能怡君子顔開花競芳節櫂秀帶春寒惟与
玉同色还嗤雪易殘芳香拂羅䄂如薰金博山置此賓席
上人人別意看
題劉氏聽雪樓
羣峰擁臨檻脩竹欎菁菁蔭向曲池好聲惟雪夜清天寒
三日卧人道是袁生
題光禄主事&KR0849;仲桓海棠圖
沉香羯鼓打春寒纔見開時又見闌爭似君家屏幛裏年
年歲人有花看
送王其用隨州省親
都門楊柳萬絲垂城下行人駟牡騑宫中近得三年謁篋
裏新裁五色衣漢皋秋晚遊娼少夢陼波寒獵火微我有
愁心似征鴈隨君日日向南飛
題合魯易之鄞江送别圖
欲去更还頋依依恋所知今朝去亰日似子渡江時
宋顯夫學士輓詩
紫陌暗蒼茫松門近太行悲笳翼唇軸素&KR0807;引魚荒故筆
誰探取神書永共蔵愁尋持槖地秋隂結女牀
馬伯庸中丞哀詩
結纓趨魏闕俛仰二十霜化途易遷逝故老今盡亡維時
遊公門時節會高堂峥嵘奉餘論炫燿晞报章制若縟繡
陳聲若宝瑟張儀若龍文鼎燁若照夜璫阡眠出工巧幻
妙極豪芒抽思究皇術振藻詠時康是時朝廷上才彦侯
有望公如逸虬出萬驥為留行念此今已矣松栢杳茫茫
驅車入珂里穹門委奮衡珠移靑淵涸桃盡故蹊荒龍火
出勁秋玉衡變春陽朝荣計巳殞夕秀豈不芳感彼椎輪
始惻惻我心傷
祝蕃遠經歴輓詩
逸軌無还轍驚川有怨思蒼苔生奮舘素簡委空帷龔勝
誰相弔虞翻少見知惟應問道者廬墓薦江蘺
顯紅梅翠竹圖
竹葉梅花一色春盈盈翠佃俺丹唇休言畫史無情思却
勝宫中剪綵人
題蛾眉亭
空亭瞰牛陼高高凌紫氛澄江萬里至華崿两眉分落日
兼霞彩流光成綺紋憑軒引蘭酌休憶謝將軍
南山贈隱者
君家南山下南山果何如開如陣雲黑向背凌空虚木客
采薜荔怨女詠蘼蕪何當牽白大見君巖下書
賦得慈恩寺塔送李惟中赴西臺侍御
祗園開塔廟遐瞰盡三秦琱玉裁文陛金銅結綺輪高摽
双闕外流影㶚陵津攬轡还登晀題名継昔人
蘭亭
奉節過東鄙揔轡臨越墟覧此崇山阿亭樹猶晉餘陽林
積珍木禊館䟽&KR0866;渠徵風旋輕瀨宛委寫成書秋抄霜露
滋清商滿縣隅紅蓮凋綺蕊微瀾見躍魚籍芳泛羽觴眡
聽良有娛消搖大化内豈必三月初
汪尚書夫人輓詩
喧喧引長紱簫鳴閭井間旌連綺霞閣路指敬亭山泉底
鵉臺掩城中翟蓋还尚書老歸國誰與襲芳蘭
贈澄上人
壊色衣裳護七條手持經卷意蕭蕭頭陀寺裏相逢後又
向天台訪石橋
贈山中道士善琴
山中道士綠荷衣新抱瑶琴出翠微巳與塵緣断来&KR0616;逢
人猶鼓雉朝飛
題紅葵蛺蝶圖
蛺蝶既無數秋花亦滿枝終焉不飛去似怨弄芳遲
自集賢嶺入大龍山
皖公標椘甸兹嶺孕竒形翠積樅江滸崇冠吕蒙城戒途
入中林平岡駐我旌延望失來術周覧多所經峩峩石窗
矗窅窅巖岫冥離離雲朝隮粲粲樹敷荣關弓射鳴鴈羣
谷振弦聲仰憐山人居俯悅洞下耕蒼龍啓春候金虎收
光精權家既非學農用或可明頋言同載者為爾鑄阿兵
安慶郡庠後亭讌董僉事(亭名天開圖畫)
鯨鯢起㐮漢郡邑盡焼殘兹城獨完好使者一開顔省風
降文囿弭節遵曲于双池夾行徑累榭在雲間天姓羣峰
出地迥滄江環霞生射蛟臺鴈沒逢龍山開罇華堂上命
酌頫危闌主人送瑶爵伹云嘉會難豈為杯酒讙樂此罷
民安魄淵無恒彩清川有急瀾明晨起驂服相望阻重關
題周伯寧畫
殺機起無象平陸忽成江蒼生既猛&KR0849;日馭經紛虹舉目
墟里間但見蒿與蓬惟有王官谷于今似畫中
九日宴盛唐門
今日良宴集玉帳設金縣賓稱此嘉辰令德應重乾凄凄
秋陽升湛湛江景鮮西馳三澨津東瞻九華山文湍帶粉
堞卿雲覆綵㫋清歌送銀爵泛此秋花妍嗟予遠征人别
家今四年采薇夜歸戍操築朝治垣微此一日歡苦辛良
可憐中觴感前諜撫運當太平燔柴盛唐郡泛舟摐江前
臨川射長蛟雄風推八埏竪儒&KR1230;從役任重力迺綿武功
既無成文德何由宣徵勲倘有済敢愧魯仲連
登太平寺次韻董憲副
蕭寺行春望下方城中雲物變凄凉野人篱落通灊口賈
客帆檣出漢陽多難漸平堪對酒一罇未盡更焚香憑將
使者陽春曲消盡征人鬢上霜
三月廿九日郡庠後亭讌盧啓先僉事
晨集欵江陼列席當蕙櫋斯亭信顯敞翠嶺帶澄川潮駕
宜城步山積司空原青松紛被徑紅桃競發園衆賓起為
夀繁轉出嬌絃中觴念遠离歲行巳再遷漂萍有時合浮
雲未見旋今朝不為樂来會知何年
寄題環秀亭五柤寺
宗老来相報黃梅盗已平傳聞一峯下还有九江横象構
誰能壊香臺積可成憑詢幾小劫又復到昆明
題溪樓
溪水綠悠悠高樓在溪上日暮望江南舟中采菱唱
奉和旨南上人喜雨之什叔良雖不作詩不妨一
觀也
出車横門道采薇皖溪水襍耕不逢年軍士常飢餒奉牲
走羣望悃迫忘汝𡭗皇皇大司命配天奠南紀方屯啓時
澤拯民出穎死雲章變膚寸雨势来不巳睇領三峰深行
阡九江起開房各菶菶擢葉方泥泥說郊君牡騑饁野田
畯喜未論車箱滿巳見沽酒旨斯民既云樂兵甲行可洗
赫靈有耿祉夀夭誠在巳淫隂無往轍薄伐有凶理撫事
非偶然涼薄那致此騁辭継周頌屢豊自天子
送康上人往三城
嘗登大龍嶺横槊視四方原野何䔥條白骨紛交横維昔
休明日兹城冠荆楊芳郊列華屋文欀被五章乘車衣螭
繡貴擬金與張此&KR0852;誰所為念之五内傷竪儒&KR0861;乘障永
賴天降康摐陽將觧甲皖邑寖開壃耕夫緣南畝士女各
在桑念子中林士振策亦有行我聞三城美龍嶺在其傍
連林積脩阻下有澄湖光明當洗甲兵從子卧石牀
七哀
殷武誦罙阻周魯歌東征聖哲則有然我何敢留行斬牲
祀怒時釁鼓起前旌野布魚䴡陣山鳴鐃吹聲凾關何用
塞受降行巳成路逢故鄕人取書寄東亰寄言東亰友勉
樹千載名一身未足惜妻子非無情
葛編脩輓歌(景光)
昔别情何樂今還語向誰幽房通貝闕空館罥蕪絲未過
徐公墓徒懷有道碑扁舟望湖曲消淚濕江蘺
&KR1272;孝女詩
王裒廢蓼莪女亦有&KR1272;娥哭漁奉慈母凄涼蔭女蘿幽叢
啼蕙露芳樹罷鸎歌迢逓城南路諸姑將謂何
賦得鉅野澤送宋顯夫僉事之山南
堤上柳沉沉春蒲汎陼禽濟田東滙闊汝水北流深落日
依中沚浮雲積太隂微茫看不盡渾似别時心
夜坐和成太常二首叔
片月生碣石微光桂玉弓秋河空窅窕遥暎建章宫哀鴻
知時節南飛正匆匆感君思親味惻惻此心中牽牛表宫
雉華星動綺錢沉沉鳷鵲觀悠悠清漏傳無才愧三益虛
食念百㕓綿思至申旦莫継瑶華篇
送張有恒赴安慶郡經歴
曉路通高嶂春城入大江草生垂釣浦人語讀書緫肅客
移茶鼎行田載酒缸幕寮誰得似高步絶紛厖
宋祭酒輓歌二首
文章知有數耆奮忽先零東井開圖晝西山閟爽靈司徒
虛執饋太史早栞銘帳望平原繍時時問客星
又
東閣哀長别南宫闕嗣音相知誰復舊為恨果如今江漢
無時返奎文永夜深凄&KR0765;釣魚地落日下遥隂
謝堯章妻輓歌
草滿章臺墓松欹石柱廬憶歸司隷里能誦伏生書夜哭
聞茅店春祠襍筍爼傷心夫與子塵簡若為舒
送李伯寔下苐遠江南已後續增
之子不得意南行無怨辭官河人杳杳客路雨絲絲古木
淮隂市春城孺子祠悽然十里别為賦小星詩
美浦江鄭氏義門復大篆浙東苐一家五字以旌之
省風浦江滸憑軾歴高門借問㞐幾何九世今不分觧驂
青松林爱此季與昆檢身事先訓禮度尤恭温生祥亦何
用有後天所敦常棣閔叔咸厲階悲婦言一朝或問念喪
敗寕具論清源無濁流芳蘭有競芬摛毫誦勿替勉哉賢
子孫
大口迎駕和觀應奉韻二首
晨光開翠崿廣路净炎氛玉䭾度流水華盖爛垂雲既御
大宛馬还朝鯷海君都人望旌纛楽哉歌采芹仗出弹筝
峽川原彀騎分天行粛大化時邁耀前聞整蹕傳清道激
吹入行雲日暮望双闕草木亦欣欣
送王關赴泗州行捕提舉
蒼茫吳楚會縱横淮坂流春冰未泮渚芳杜巳生洲揚旌
朱樓前張獵靑山幽獻功效大兕亦致公子裘消搖足為
楽何嗟晚不侯
待制張廷美姑阿慶詩
葭菼啓望國灼灼詠桃夭操觚染芳藻短髮未勝翹始聆
白雪句兼傳黃竹謠蘭萌初映砌春霜巳降霄秋榛覆故
隴驚蓬颯廻飈金尊與瑶席庶足奉仁嬌
雲松棲
初日高楼上卷幔對黃山黃山出霄漢爛漫發靑蓮參差
非一狀朝夕看屢妍九華承双舄敬亭附駢筵漫漫雲罨
嶺沉沉松覆泉清焱坐中起如聞帝女絃静有幽事楽動
無塵慮牽消搖悅心目兹道可長年
靑陽先生文集卷之一
