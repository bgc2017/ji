青陽先生文集卷之二門人淮西郭奎子章輯
碑
慈利州天門書院碑
皇上稽古明道飭躬建極孜孜扵治者十有四年慨然念
生民之未遂徽化之未洽遂詔大臣嚴守令之選更考績
之法使之務農桑興斈校以其殿最而進退之維時貫侯
阿思蘭海牙來監慈利乃均賦䟽訟剔除奸強期月之間
民志丕應州有庙學既敝且壊侯與同知州事楊君雄偉
判官李君伯顔焦君克忠勸其邑人萬文綬悉修完之天
門書院者國初時州民田公著作之山中傍隣䝤峒職教
罕至椽棟摧腐神用弗寧租入單寡士無以飬名存実廢
靡所為教於是山長張德明以請於侯侯益大愳不任以
墮教本民有田懷德詣侯言曰昔吾父荣孫嘗為州作三
皇庙鄉邦称之今仁侯幸導宣德意惠教遐壌願輸財力
遷而大之乃度地於澧水之陽天門之麓揆日程事百工
並作期月而學成宫庙閑敞階序整峻講肄厝㸑具治弗
遺稱其所謂諸侯頖官者民士懷道鼓篋而至敬業楽群
惟侯之教侯復為之拠經引史開祈疑義訴訴顒顒有如
鄹魯邑人楊侯舟張侯兊㫮以髦俊登名天府有政有文
侯又尊而礼之以表民厲俗其扵教思亦云勤矣然不自
以為功使使來鄂願有紀述曰俾吾民獲聞道德仁義之
言君之賜也昔我祖宗巳篤扵教武宗仁宗益大用勸至
於皇上同符往哲法宫之中萬幾之睱惟先王簡冊卧起
與俱以古之治德礼是首乃著吏課俾民興斈荒遐所任
非賢不使故爾民得賢侯以治以教俾𡭗游平詩書之淵
而息乎礼義之圃其小人服礼以事其上其君子力學以
待用則上之德與民之幸其眡扵古豈不侈且大哉宜有
銘詩以昭化志功章扵無窮前侯野仙海牙君之昆季世
系勲閥具見州學之碑銘曰帝䔍保惠惟守惟比詢扵台
衡命以六事貫侯振振葱利是監去其螟蟊使民耕蠶既
綱既紀扵學有事民誰子耒惟此田氏惟此田氏訾長厥
里相侯有作丕應厥志厥初玄聖越處在阿樂是侯興式
遷扵嘉嵩梁有陮井絡所委淩黔轢溆為望扵澧山有松
栢是斵是削是髹是艧為棟為桶陟其在筵龍章朱延臨
爾炳然降觀扵宇秋秋有序作配在下笙磬柷敔牲齊維
旅侯入即事其儀伊詡坎坎擊鼓有士如雨侯陳其書以
教以語以酬以酢以論以報執爵與醬以事老父理融扵
中和暢扵膚有頑弗即亦耒在隅有蕳有秩惟帝訓勑惠
扵天常扵帝之極昔弗課吏祗事以文今著孔嚴民章聿
興楚公之孫兄弟先後克廣帝心道民扵厚天門之嗟新
廟有儀侈兹侯功俾民遂歌
安慶城隍顯忠靈祐王碑
城隍祠古不經見自唐以耒始稍稍見之今自天子都邑
下逮郡縣至扵山夷海嶠荒墟左里之内無不有祠然以
余觀之民之事神與夫神之著靈扵民鮮有聞如舒者也
舒故楚壌也其俗巫鬼今乃它無所祠祀獨扵城隍出必
祈反必報水旱疾疫必禱一歲之中奉膋䔥膏鐙旛幢扵
廷者無虛日五月之望里俗相傳以神生之日也民無貧
冨男女旄倪空巷閭出樂神吹簫代鼓張百戲遊像與扵
國中如是者盡三日而後止其祠眡郡為特盛至正中頼
六(之盗)起江淮以南郡縣䧟没者十七八(及盗)之平所在為墟
舒特比盗竟大小格闘前後百餘民率咨神而後行卜朝
以戰則朝而捷卜夕以戰則夕而捷群盗未嘗一日得志
而去者故其城郭廬屋眡他郡為特完民不忘神德相率
出泉以新其廟又請扵朝乞崇其號以大報之中書下其
事太常博士議升神於王號顯忠靈祐十四年夏四月報
下帥守及民以少牢祀神扵前殿而揚言扵衆曰夫舒大
嶽之裔也非南方諸國之所能擬其神之著靈固宜且吾
舒人親上死長既義而忠神之雍休亦其宜也乃為銘詩
刻之廟門以薦道神休民德扵無窮其辭曰
岩岩大嶽時維皖潜臨此大邦為望扵南神宫扵鑠追房
綺閣玉几在中卷衣朱舄其靈有皇其聲有那使人齋明
奔走是宜彼惽不减盗兵以狂䗬屯扵疆其旆央央我民
秉義弗隨禦之殷輪鼔之褁創斧之其衷伊奭赫若皎日
神之正直宜福之錫天人之縡具曰旭卉明者眎之端若
觀火天目者人人成者大相彼草木其固可言此有荣木
蕃彼雨露彼有顛由自無承者凡今亂邦孰無神依民失
厥道胡能有右桓桓舒人為君為國先民有言自求多福
其充厥行孝父長兄弗祈扵神丕乃降祥而自不義不率
不迪來憺扵言神吐不食古師之克執律以報今我小康
敢忘厥祐嚴嚴奉常秩號有光牲幣版章升真于王禮行
既具樂奏既卒工祝致告徂頼無極其自扵今無害有年
民樂齗齗丞衎扵神
化城寺碑
小河出霍東流至六北轉南折以入扵&KR1673;河曲有洲二參
互衍迤帶之以清流被之以嘉木齊頭諸峯離列其前森
蔚峭䴡如屏如戟可指而數禅師洪聡泰定初自邢開元
寺游淮過而樂之州民闞氏為買其地乃築室前洲居焉
學佛者聞其行多往從之室隘不能容六人乃委貨利輪
材未築廣其居久而從之者益衆而人之為築者益大前
有門中有壂左右有序為穹屋壂後以&KR0869;佛(為堂)序西以棲
僧鍾魚鈴磬凡浮圖之噐皆具隄其傍聮絡二洲滙水其
中以溉田為圃以𬞞為埸以樹襍植梨栗棗柿㮤竹之属
數千本春土膏則率其從及優婆塞負耒出耕而躬為
耨衆亦勤田力作力齊而糞多凡食百餘人而稻麥麻菽
果茹不取扵人而常𥙿務閒即合其衆講其師之說囙號
其寺為化城皇孫宣譲王雅敬佛乘與為外護六人之事
佛者亦無不禮爲余聞聦嘗歴事江南名僧其才幹敏其
行敦樸而動苦其言辦慱善扵誘人平生未嘗蓄一錢有
所得悉以俾其弟子使治其居故人慕而愛之而就此易
也然余聞之古農工商士皆用世之人也浮圖後出其道
以出世為說而湏世以生故言道者病焉聦學出世之道
而不湏扵世故君子取之禅師松江人姓陸氏初事法忍
海翁師後受具扵開元明公銘曰洋洋清川藹藹蘭陼名
標化城斯實寳所芝陑井丹檻瓊戶翠嶺承牎瑶溪環
宇寳樹朝蔭水華晚妍未瞻靈鷲已肅祗園朱鳥殷宵倉
庚司序夫湏以耕閑閑扵野陽烏歛矅清鍾或夕詵詵學
徒栖禅于室練心净域結軌玄涂渡河析獸抽衣啓珠内
無佚已外弗求物以學以耕其誰之疾王侯歸依四姓效
績斵辤貞珉永告無斁
青陽先生文集卷之二
