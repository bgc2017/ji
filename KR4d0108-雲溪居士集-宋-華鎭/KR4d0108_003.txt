雲溪居士集卷三宋華鎮撰
古體詩(五言三十首)
詠古十六首
衮衣自美好無能被猿猱鶢鶋巢魯門惻愴臨九牢此
物乃異類珍華宜見逃穎陽本無人嗜好非羽毛執心
一何苦用形一何勞采薇代芻豢芻豢氣膻臊飲水寧
手掬瓢風聲怒號不慕黃屋尊遺之如秋毫道真固所
重無乃太囂囂達士各有心非志斯鬱陶飲河已盈腹
河流自滔滔一枝儻可棲雲構如蓬蒿適外皆長物逐
物非吾曹如何市朝人捐生競錐刀頽川無回波始覺
素風高
穆王有天下王綱正齊肅玉帛來萬邦明堂覆重屋珠
金嚴器皿龍章粲華服玉戚副朱干英莖薦清曲窈窕
備嬪御芳顔美如玉文章窮制作采色已繁縟晩與化
人遊清都暫經目夢回顧人世愴恨情不足九重深且
嚴視若窘羇束腐朽視玉石膻惡生膏沐倏起駕八駿
凌飛厲黃鵠遠尋西王母高宴崑山麓歸來九廟荒日
暮歌黃竹
黃河天上來一曲一千里馮夷值海若反顧忘秋水通
川不足多支流寧復紀大樸久已喪羣言亂如麻儒墨
及刑名交流自名家曲士殉所察紛紛摘其華伯陽究
宗本為言天地初蟪蛄驚春秋格言落玄虚華顛困章
句強識家人書
長劍寄寶匣往往夜鳴吼芒針補弊履雖賤不為醜藏
器貴有施斯人自吾偶汲汲出疆贄皇皇喪家狗無愧
三宿行未多沮溺耦營丘執羔客乃是射鈎手解縛履
文陛低顔亦含垢魯堂品藻中茂實帝王後君子當際
會所學問行否南陽三顧日不羨商巖叟相期等釣璜
兹為兆熊后宿將輕少年前席亦何有恢恢王景略落
落秦關右周旋二十年初心了無負何必逐桓温聯翩
東南走松栢儻莫依嵩岱皆培塿
昔在戰國時吳生固多竒弱魯偶以將彊齊不能支聿
來守西河縱横各有施黔首樂無貳財用日以滋士卒
思致命官事咸允釐韓趙既來賓秦人怯東窺魏郊昔
多壘中外安且熙當時計其功誰復相等夷盛德乃不
器中智各有宜由來秉國鈞不類提軍綏論列謾紛錯
至當難重違桓桓盖世氣低徊下卑辭
風雲起幽朔霜雪彫松桂修竹實不華猗梧慘憔悴江
漢凝以沍醴泉更蒙蔽鸞鳳何所歸增擊真良計岐山
盡禾黍九成困惉懘鳴矣後佳期來儀爽幽契烏鳶競
腐鼠仰視驚高逝衆羽亦可懷雲飛屢回睨猗嗟魯先
生生後唐虞際高華雖韡韡碩果終幽翳幅紙下聊城
片言挫秦銳銛鋩釋紛難未足論明哲(按哲讀去聲音制傅元祀景帝)
(登歌執競景皇克明克哲旁作穆穆惟祗惟畏)况復歴下談微端本柔脆時無
豪傑士横議喧鶗鴂(按鴂本音玦爾雅鴟鴞鸋鴂是也鶗鴂即鷤鴂集韻涓惠切音桂本)
(作䳏考離騷恐鶗鴂之先鳴兮王逸注一名買&KR0008;揚雄反騷恐鷤䳏之將鳴兮顔師古注鷤䳏一名買&KR0008;一名)
(子規一名杜鵑常以立夏鳴則衆芳歇而農事興此入霽韻正依集韻音桂也)春冰薄輕綃可
耐秋陽熭
黍稷無惡種方苞藉良農淳化混無外殊疆藹同風海
濱昔未洽盜弄潢池中勝殘無善政矧日勞兵戎龔叟
達事變嘉言契清衷鈇鑕何所施鉤鉏日成功鷄豚被
封域桑麻翳垣墉天子念循良召對明光宫醉客雅輕
事臨歧願追從厚意難重違歸軒相與同終藉哲人語
清風傃淵冲小人徇其末所得竟無庸君子喻其大道
義在所攻聯裾治水衡遲暮何從容
鮒魚在涸轍所志斗升水斗升不可得安望長江鯉朝
登禹門浪回首風雷起高才忽細行脱略外譏毁鄉閭
不見容縣令邈難邇悠然挹斗酒西遊咸陽市一言悟
時主傾注超園綺獻納無間言經綸有餘美平步躡雲
漢瞬息致千里賈生終如遺資用豈不偉
三聖贊拔茅拔茅有連茹四始詠鳴鹿鳴鹿嘯其類性
理儻可賞微物在所貴矧伊人倫秀德輶自勤致昔在
世宗時炎劉正昌熾蒲輪聘枚叟異人始麕至鄭生何
慷慨稱薦天下士嘉言美且閑咀之有餘味當朝尚趨
和浮沈在承意囊括未足多似忝司農位獨以推轂賢
千秋仰高義周公親吐握事與田竇異如何大將軍碌
碌無所譽功業雖可名風流固多愧
吾愛袁東陽才華自天性注射溢飛泉玲瓏韻鳴磬微
吟傍牛渚傾寫江州聽珠聯麟野韻響答臨歧贈倉卒
宣城辭顛沛長沙詠辭林騁高步聲華既明盛不為桓
公屈高風更嚴勁榮路何足論清裏自如瑩
興平昔喪亂射狼恣吞攫雄才卧南陽盤桓寄雲壑良
玉沽善價高情無適莫風雲時會合約束非纆索蕭公
鎮關中守固惟筦鑰韓彭冒鳴鏑閫内非所度成都偪
仄地草昧事參錯顧盼乾坤静談笑風霆作東連紫髯
公北設渭濱略靈源挹愈盈英風際寥廓明知不自假
高談貴無怍宿昔何所侔夷吾暨燕樂
窫窳當九門西山寶騶虞鴟鴞集上林丹穴巢鵷雛姦
雄始基搆哲人晦良圖步兵偶叔末整轡登蓬壺身世
委杯酒不以禮法拘長嘯引鳴鳳新詩綴驪珠慷慨臨
廣武感激慟窮途所志豈方外林下薄踟蹰恢恢大雅
人矯矯真龍駒寧愧蘇門士臨刑據槁梧
秋陽鑠金石康莊晝如焚乘軒及負荷累足朝市門揮
汗散凌雨騰埃播長雲隋珠彈黃雀貴賤誰復論安知
北窗下乃有羲皇人高卧挹清風翛然遠世紛綠琴寂
繁奏白醅漉綸巾井水患甘旨膏蘭困明芬何用結廬
地喧填走車輪
唐昔先天後天步復清平君王圖治定槐棘來羣英渭
水亦投竿莘原猶棄耕丈夫敦志尚不為軒冕輕矯矯
同州守素風獨崢嶸慷慨論十事激切觀王明獻納無
迕言始來歆大烹富貴豈不念直道思有行馭者信所
學不為嬖奚更况當秉國鈞見利難自傾行已或可枉
乘軒何所榮風虎既相從雲雷底光亨開元及貞觀當
日乃懸衡至今夸毗人聞風心骨驚
高柳何葱蒨嫋嫋章臺端眉葉蔭紫極條絲拂朱欄何
以謝松竹撓弱慙歲寒既乏貞固姿枝葉何足觀小人
殉利慾俛仰如轉丸苟非社稷臣禍患寧肯干蒲山已
歸覲黎陽尚盤桓當時方寸地明明赤如丹飈舉冠凌
煙騰芳臭如蘭一言失其所功名兩彫殘高帝論平陽
劉氏終以安英公負文皇武氏為世患無忌問趙相侯
嬴起長歎白首不可保知人良獨難
蘭芷生幽薄浥露搴華姿芙蓉隔秋江扁舟滿江湄丈
夫抱材用但願君王知寗生擊牛角載歌南山詞詞終
脫裋褐纓佩暮萎蕤人事非有定斯言或難持翩翩李
將軍鳴弦壓由基餘威震戎虜談笑静邊陲桃李曾無
言嘉聲滿黃扉心知堪萬戶乃謂生匪時烽火照甘泉
未能包虎皮目視漢飛將棄棄輕如遺頗牧已黃土忉
忉勤緬思如何中林士坐視青雲期
古風
瞻彼南山下溝塍蔚相續泉流既清美土壤膏且沃巖
壑雲氣多時雨常霑足苦乏知人術所寄非良淑樹藝
本未工營私一何速銚鎒(按詩周頌庤乃錢鎛傳鎛鎒也疏云或作耨字詁云頭長)
(六寸柄長一尺鎒古字也今作耨)不及時終然廢穜稑嘗恐歲云暮蟋蟀
鳴我屋良苗不可見何以望嘉穀
讀孟東野懊惱詩
東野不解事強為懊惱詞惡詩皆得官舉世不及嗤好
詩空抱山寂寞無人知詩自有好惡得官不在詩白面
無伎能青雲多路歧君無一囊錢姻婭復為誰且保珪
玉質無使傷磷緇文章古所貴恐非涉世資羽翼聖道
術收拾古佚遺此外不可倚倚文諒多竒
小院
小院無經過虚庭窈深幽高堂晝晴永朱箔上銀鈎文
砌桐花落碧瓦煙光流交疏静丹綺飛梁架青虬(原注一作)
(回風楚罷夢凝塵寂其謳)流鸎自睍睆好音暫遲留
早發蕪湖風便舟中有感
長波西南騖高風激江流掛席向浦溆凌虚駕輕舟洲
渚亂揮霍蒹葭䬃颼飀重山捷飛過疊浪紛悠悠鳬鶩
不及辨頻咤越飛鷗舟人擊鼓吹謔浪相賡酬調笑西
來人掩淚寒沙頭人聞此語樂我聞此言憂爾速非爾
巧彼淹豈其尤淹速偶所值矜笑徒自偷况余涉世途
泰稀否常稠此日雖偶駛來日恐或不駛也儻可矜留
滯還增羞天道雅無常非分非所求但願日日行行路
無阻修
汎舟
汎舟涉長川舟巨川且廣操榜無良師東西逐波蕩左
之蕉葦多右之洲渚枉中有安流道可以詣所往不習
昧其從終日勞蕩槳蕩槳勞尚可所憂波濤長黑雲蔽
白日驚颷摧五兩沈浮何足道形生在反掌豈無觴深
人疎絶不得賞
題竹軒詩
歲寒青松青落落惟修竹烟葉舒青翠風莖戞蒼玉高
標契嘉士暫挹情已足况復清隂中耽耽有華屋屋下
富經史塤篪韻方睦啄食日已肥文綵更繁縟側聆簫
韶奏聯翩赴清曲秋色正蕭疎庭宇清以肅且復遶修
林采采黃金菊莫學山陽客顛倒困醽醁
贈别新渭府機宜蔡二同年
賈生流落處寒日照山郭江湖行欲盡客意正寂寞轂
擊逢蔡侯舊交宛不若立談露底裏貞意銷垠堮握手
笑登舟杯盤已紛錯初言叙交契次問何漂泊苦道行
路長舂陵亦墝埆仲冬纔薄寒秋水雖已落湘山尚重
疊湘水亦浩漠水深莫暮止路遠宜晨作委曲話津途
纖悉指棲托前修共科名分義曾不薄此道久淪替後
生多落莫頌君古人風不為一杯酌我舟尚南邁君馬
方西躍各指天一涯何以慰離索平涼古名鎮扼控開
戎幕綠髮照青衫從容預經略從軍古所貴清世尤多
樂已見六翮修行看上遼廓
宿道林寺詩
鉦鼓遠轟填旌旗近凌亂蘭棹截波艤肩輿傍山轉白
羽映塵舉烏紗倚風岸揆才非阿都託乘陪中散暝投
蕭寺迥路入修林蒨清談曾未既長夜已踰半周旋仰
陂量眄睞慙溝斷欲倚青雲披輕歌白石爛高風生夜
壑長松響幽澗秉燭訪陳跡辭墨疊壮觀纓蕤雖未濯
心目欣已浣文竒楚招些跡異元郎漫初驚冰玉違已
見珠璣璨臨池名草聖天台得才冠兼資古所稀荐遇
世尤願琳琅鼓餘韻蛟虯走芳翰詣絶雅無倫神變敏
如幻規為到古始氣槩起消愞須知趙璧貴秪借秦人
玩吟想情有餘言終屢增歎
汲水詩
汲水苦綆短低回就清淺綆短儻有續重淵良不遠清
淺本無源其涸昜見晛重淵酌愈出流波被溝畎膏肓
苟願治會須即俞扁所之在萬里庸可策駑蹇白茅滿
原隰刈之何不勉緝索䋁乃長單極恣舒卷寄聲汲引
者功微利亦鮮
虛室
軒前列羣山軒後得虚室宛若成都居枵然惟四壁清
明照窗牖不待秋月色萬籟悄無聲終年飽岑寂
頥軒詩
土木謝琱華結構趣閑敞四座來風月中庭容几杖庭
喧海潮至窗暝山雲上蕭散寄官曹欣兹會清賞
寶墨堂(原注堂在新安縣舍後圃)
堂有顔公石辭墨真世寶圓潤屈銀鈎淳華掞春藻忠
義昔所服文藝久彌好至今有識人撫卷惜元老
廣述二首
茫茫太行道日側歗彫虎天明落檻穽迥失山林阻搖
尾仰視人意態已如鼠烏鵲竟何為俛咮噪而聚高明
人共畏鰥寡世所侮丈夫氣如霜所貴摧強禦埋輪斥
豺狼不待梁冀死長孺戒李息張湯方遇主古人恥低
徊吐茹兩不武真節一朝奮千載羞莽鹵兹人不可見
兹事乃近古三復清風詩永懷仲山甫
飄風入閶闔九陌起黃埃馺遝振鳴珂馳驅東西來側
足凑高明珠箔為褰開附會崇岳友沮譽牛李儕傾側
競姿媚談笑足詼諧朝為道旁客暮為廊廟才如何首
陽人悵望黃金臺所得竟斗筲回首良可哀安見鄭子
真谷口日徘徊嘉聲滿朝野何用苦自媒
