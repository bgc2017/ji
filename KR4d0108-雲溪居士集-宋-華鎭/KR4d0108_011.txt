雲溪居士集卷十一宋華鎮撰
今體詩(五言排律十二首)
元夕
節物隨時好元宵興味多常年苦風雨今夕偶晴和天
宇消氛翳星華浸月波六街紛合遝兩觀迥嵳峩平昔
財多裕歡心慮靡他深沈閉閬苑窈窕引巫娥百斛澄
瑶碧千枝列芰荷珠咽激清脆霓袖競婆娑頡頏將雛
態緜蠻命友歌涓涓催急箭殷殷尚鳴鼉縹緲飛華幰
丁東振寶珂東西歴登覽南北遞經過不惜雲罍罄祗
看牛影俄恨無夸父足擬擲魯陽戈出入心忘計晨昏
用有那佳時徒共樂歡事不同科牽率調絃管安排具
綺羅有虞虛腹餒那作醉顔&KR0755;不見三千履難逢十二
梭寂寥塵陌上誰問夜如何
贈越倅胡郎中
天上元宵後中階瑞氣豪乾坤扶睿哲山嶽孕英髦識
量東溟闊才華北斗高序遷登半刺清選陟諸曹慶旦
回新律邦人薦壽醪椿齡祈永固榮應吕虔刀
寄焦公澤
身世旋蓬轉年華激矢忙漂流輕楚越契闊昜參商竊
預三千日行幾二十霜金聲留逸響玉潤有餘光仕路
雖叨踐心蹊未敢荒軒昂遺俗物感激企前芳燕雀驚
鴻鵠鴟鳶嚇鳳凰傾都無孟子通國毁匡章曾席雖云
遠韓門未見忘鑠金頻減價投杼幾循牆素履微難任
流言衆覺強箴言曾展轉攻鼓或相將睠想周賓裔來
居禹計鄉一門如旅燕三世寄飛梁何地逢遺秉誰垣
有樹桑釡魚時肖范儲石每矜揚儒術資斑見鄉評假
寸長芹藜經伏臘蘋藻備烝嘗紵絮虧冬褐丹鉛薄曉
粧晚蟬無重翼瀌雪有驕陽唐彀虛曾入齊飛宛未翔
十年勞俛仰三釡足凄凉懷刺終思重車塵舊恥望有
慙猗頓富徒效老萊裝曲表求端影奔車倚怒螳力微
甘黽勉道拙分摧藏好惡鄉人僻風波世路常棘薪今
合重瓜蔓昔還傷頰舌知無補絲桐或可量未教輕割
席庶復許升堂
送湖南運判張朝散
豳野葽含秀周朝麥薦新秪園纔浴像嵩嶽復凝神鵲
印天休裔書林世貴人江山分秀氣珪璧粉天真三篋
傳遺緒前籌起逸塵人間欣得瑞席上藹為珍平步游
英彀長驅歴要津星軺聊按指元鼎佇經綸熊夢祥占
日斑衣色養辰雲鵬方萬里海鶴本千春
壽蔡大資
德緒先流慶高門早誕賢星杓方歴次羲馭欲周天博
大天殊禀高明道有傳逢原從左右中禮在周旋網轄
提攜早樞機委寄專先猷重有作廟筭遠無前避寵辭
帷幄分華出澗瀍條流圖外事談笑握中權吏膽銷精
密民心適静便旆閒清洛日牙聳碧嵩烟世路觀無跡
神機體善淵絃歌隨絳帳筆削起韋編已覺留司久彌
增注想堅鈞衡終所倚衮繡佇來還今日知祈禱靈椿
比大年
水壁
江南曹生畫壁在高郵禪居寺三壁為澄瀾
輕波二壁為驚駭之勢
畫手聞曹覇伊人豈裔孫窮神邈江海遺迹在牆垣發
地驚濤起扶椽疊浪翻來非自胥怒去不為鯨吞咫尺
重淵險尋常萬里犇氣疑烝宇宙勢欲浸乾坤但見揮
長筆誰能測巨源汪洋須駭矚窪突幾驚捫湛湛將澄
處悠悠疊細痕輕颸掠伊洛闊岸漫湘沅怒勢功尤壯
飛瀾地欲掀滄溟擁神島窮髮運游鵾槃礴應無顧安
排自有門夙成參造化無用契胚渾歲久人雖遠塵侵
墨未昏依稀逢海若髣髴吊湘魂倦客縈多累乘桴特
未援時來觀浩蕩聊用滌塵煩莫使蝸涎蠧常令墨妙
存不勞浮渤澥已似陟崑崙
送新廣西提刑曹司勲
勲業平陽重才華子建先高風延世濟大筆得家傳事
至皆游刃辭新盡應弦從容登桂籍慷慨躐英躔不下
文彌蔚曾磨質更堅鵷鴻傾義路旒扆賞辭編善誘恢
師範良圖&KR0719;幕蓮雄鳴聲闊逹高舉勢騰騫中外資裁
制交遊喜薦延入趨蘭省祕出擁繡衣鮮封域三苗舊
江山五嶺連楚風輕有素蠻俗混難銓飛輓歸豐羨經
營出静便霜威嚴不試鏡照朗無前玉石胷中判龍蛇
度外捐冥心投至理寓興起新篇不羡懷沙潔羞稱賦
鵩賢團茆方息駕隱几欲忘筌杯水澄朝彩爐香炷久
烟有餘論墨妙無問及筳篿華實湖湘外聲名日月邊
泥封俄迅激竹律未周旋畏景明流石薰飈穆汛絃星
車躔嶺徼虎節起湘川雨露恩無外乾坤施不偏遠民
傷側陋天子重生全桂水秦開郡琁璣舜繼年平反須
利器跋履屈華韉賤子曾昂首清途想側肩希聲元寂
寞坦履素蹁躚世路誰為偶臺僚竊備員機心寧及俗
直道尚侔天宜幞為郎被難加出將鞭神棲南郭隱心
醉北窗眠大匠微無棄幽芳早見搴斵輪慙妙手傾盖
勝華顛莫叱王遵馭空矜郭泰船雲移難就蔭蟻慕漫
求羶越嶠暄凉異周班旦莫聯行看踐槐棘應紀紉蘭
荃
魚戲動新荷
風日向清和游魚水面多逶迤浮巨壑搖漾動新荷密
倚纖茄(按茄爾雅釋草荷芙蕖其莖茄原本作葭誤)轉輕翻綠影俄參差吹
弱藻㶑灧起微波躍躍同盈沼洋洋類舞河因知濠上
意不羨越溪歌
嶧陽孤桐
大樂潛生氣徐方暗結融嶧陽鍾異物山木得孤桐特
榦千尋聳清隂十畆豐夜聲通渤澥午影到崆峒雨露
偏垂德隂陽曲致工和音來象外懿質孕區中不羨樗
無用常卑桂有叢人期瞻舜日自信逹堯聰動植奚難
感神明庶可通鏗鏘雖固有翦拂未曾蒙合梓纔知美
絃絲乃見功名嘗叨禹紀材實待䕫攻埋沒如邕爨栽
培異楚宫山禽曾不識丹鳳每來同沆瀣凝朝氣滄凉
汎曉曈發揚羞谷黍疎散愧江楓誓與簫韶並寧隨歷
草空儻教承搏拊焉敢避磨礲功用施清廟聲華發大
東知音何以報願為奏南風
送越州僉判徐狀元赴闕
彼美司刑士言辭越幕賓斑衣登彩舫羅袖擁雕輪重
過千年會輕捐萬壑春拂檣風習習汎楫水鱗鱗仰念
當朝律高還治古淳嘉猷皆建置弊法不因循食餅無
容畫觀龍必貴真進賢非積累懷寶免湮淪徒步升黃
閣元台出渭濱昔年書舊史今日在嚴宸志士休歌鳳
鴻儒罷泣麟不愁長待價祗恐未能仁盛世當千士明
公第一人詞場無大敵桂苑絶前塵雅譽多材藝雄居
要路津規為真大器薦擢昜常倫紺髮年方壯清光日
向親横飛朝鼎鼐跬步職絲綸學問功無愧經綸志必
伸善將兼海内澤可下天民既得風雲便應為柱石臣
已知材似杞惟貴夀如椿猥似卑凡質同居晏粲辰問
年雖魯衛語士迺齊秦敢謂苗堪揠惟知竹有筠毛公
方喜檄原憲不憂貧春至寧栽柳秋來未憶蓴况逢春
眼見何慮白頭新戮力尊賢軌虛懷慕德鄰願言登左
右無或棄輪囷
送越倅胡郎中入京
雄鎮揚州域前聞越絶靈天文直牛女地勢壓滄溟覇
業雖陳迹王圖乃舊經遺風終樸素彌世慎儀刑紆綬
皆英彀乘軒盡德馨迄今無僭濫自古底安寧碩德居
華旦清資應列星司城新進秩(原注時初改職方郎中)别乘舊揚
軨(原注公前任秦州通判)妙譽高藩翰嘉名藹闕廷自堪剖符竹
猶此駕簈篂裨替無遺恨平反得所聽威儀嚴肅穆文
雅焕青熒裁决真穿縞經綸甚建瓴屬城嘗乏守茂績
可書屏(原注公兩權潤州一至湖州皆有政聲)完士終何感丹心獨願銘
淪理脱吳阪知賞謬柯亭(原注公前秋監試鎮幸中選遂即塵忝)述業知
睎驥多聞媿識鼮成風非匠石合舞謝庖丁濫擬窺場
藿叨曾食野苹禹門俄暴鬛陶夢輒摧翎捧檄終堪喜
彈冠詎可停未能餐沆瀣安敢卧清泠山藪容樗櫟川
河納渭涇不教長在澗還許預充庭破竹期迎刃提刀
更發硎有緣重奮迅何慮復伶俜穏步封崤底長驅過
井陘旋瞻丹闕鳳密覯寶階蓂先哲猶嘲白微才乃拾
青既霑新籍桂無負故囊螢寒谷逢陽律幽姿得震霆
心誠期秉石蹤跡免如萍矩範茲親覿徽音此竊聆執
鞭欣有自整駕恨難扃杯水遮琱轡壺漿擁彩舲鳴鉦
發蘭沚疊鼓起蘋汀龐驥雖云展黃陂未昜形虔刀方
電發孔榻任塵冥佇見宵人仗行觀病者醒馳心逐旌
旆引領矚郊坰
送湖南提舉梁朝散
公族流芳遠侯門積慶長玉田收地寶蘭畹毓天香岐
嶷英姿妙魁梧德宇強嶽靈分秀氣昴宿注祥光世濟
居彌厚官成動有章題輿高右陜持節重西湘二九朝
陽永中秋夕月凉誕彌迎節至嘉慶肆筵芳檀篆金為
鼎榴花玉作觴願言齊鶴夀平步冠鵷行
