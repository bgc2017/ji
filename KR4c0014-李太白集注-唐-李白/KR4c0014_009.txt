李太白集注卷九
錢塘王𤦺撰
古近體詩共四十三首
贈孟浩然
吾愛孟夫子風流天下聞紅顔棄軒冕白首卧松雲醉
月頻中聖迷花不事君高山安可仰徒(繆本作從)此揖清芬
(唐書孟浩然襄州襄陽人少好節義喜拯人患難隱鹿門山年四十乃游京師嘗於太學賦詩一座歎服無敢)
(抗張九齡王維雅稱道之維私邀入内署俄而玄宗至浩然匿牀下維以實對帝喜曰朕聞其人而未見也何)
(懼而匿詔浩然出帝問其詩浩然再拜自誦所為至不才明主棄之句帝曰卿不求仕而朕未嘗棄卿奈何誣)
(我因放還採訪使韓朝宗約浩然偕至京師欲薦諸朝會故人至劇飲歡甚或曰君與韓公有期浩然曰業已)
(飲遑恤他卒不赴朝宗怒辭行浩然不悔也張九齡為荆州辟置於府府罷開元末病疽背卒南史眷戀松雲)
(輕迷人路三國志徐邈為尚書郎時科酒禁而邈私飲至於沉醉校事趙達問以曹事邈曰中聖人達白之太)
(祖太祖甚怒鮮于輔進曰平日醉客謂酒清者為聖人濁者為賢人邈性修慎偶醉言耳詩小雅高山仰止景)
(行行止恊中聖之中本作去聲讀音當讀平聲)
贈從兄襄陽少府皓(一作晤襄唐書地理志山南東道州有襄陽縣)
結髮未識事所交盡豪雄郤秦不受賞擊晉(一作救趙)寧為
功(繆本此下多託身白刃裏殺人紅塵中當朝揖高義舉世欽英風四句)小節豈足言退
耕舂陵東歸來無産業生事如轉蓬一朝烏(一作狐)裘敝
百鎰黃金空彈劍徒激昂出門悲路窮吾兄青雲士然
諾聞諸公所以陳片言片言貴情通棣華儻不接甘與
秋草同(漢書李廣傳結髮與匈奴戰顔師古註言始升冠即在戰陣也魯仲連不肯令趙尊秦為帝秦)
(將聞之為却軍五十里平原君欲封之魯仲連不肯受詳二卷註朱亥從魏公子無忌袖鐵錐錐殺晉鄙奪其)
(軍以救邯鄲存趙詳見三卷註晉書阮渾少慕通達不修小節元和郡縣志舂陵故城在随州棗陽縣東南三)
(十五里曹植詩吁嗟此轉蓬居世何獨然楊齊賢曰蓬花北土有之團欒如毬風起則隨地而轉不能自止戰)
(國策蘇秦說秦王書十上而說不行黑貂之裘敝黃金百斤盡韻會國語二十四兩為鎰趙岐孟康皆曰二十)
(兩鄭玄曰三十兩漢書不自激昂乃反涕泣左傳召穆公思周德之不類故糾合宗族於成周而作詩曰常棣)
(之華鄂不&KR1661;&KR1661;凡今之人莫如兄弟杜預註常棣棣也鄂鄂然花外發不&KR1661;&KR1661;言&KR1661;&KR1661;以喻兄弟和睦則強盛)
(而有光輝&KR1661;&KR1661;然)
淮海對雪贈傅靄(一作淮南對雪贈孟浩然域禹貢淮海惟揚州謂揚州之北)
(至淮東南至海也後人稱揚州曰淮海本此)
朔雪落吳(一作潮)天從風渡溟渤海(蕭本作梅)樹(一作木)成陽春
江沙皓明月(繆本下多飄颻四荒外想象千花發瑶草生階墀玉塵散庭闕四句)興從剡
溪起思繞梁園(繆本作山)發寄君郢中歌曲罷心斷絶(後四句一)
(作剡溪興空在郢路歌未歇寄君梁父吟曲盡心斷絶鮑照詩胡風吹朔雪又穿池類溟渤江總詩海樹一)
(邊出雲山四面通世說王子猷居山隂夜大雪眠覺開室命酌酒四望皎然因起彷徨咏左思招隱詩忽憶戴)
(安道時戴在剡即便夜乘小船就之經宿方至造門不前而返人問其故王曰吾本乘興而行興盡而返何必)
(見戴一統志剡溪在紹興府嵊縣治南一名戴溪即晉王徽之雪夜訪戴逵處謝惠連雪賦歲將暮時既昏寒)
(風積愁雲繁梁王不悅遊於兔園乃置旨酒命賓友召鄒生延枚叟相如末至居客之右俄而微霰零密雪下)
(王乃歌北風於衞詩咏南山於周雅授簡於司馬大夫曰抽子秘思騁子妍詞侔色揣稱為寡人賦之新序客)
(有歌於郢中者其為陽春白雪國中屬而和者數十人鮑照詩涕零心斷絶剡音閃)
贈徐安宜(唐時淮南道楚州有安宜縣上元三年以其地得定國寶十三枚因改元寶應)
(仍改安宜縣為寶應縣徐蓋為安宜令者也)
白田見楚老歌咏徐安宜製錦不擇地操刀良在兹清
風動百里惠化聞京師浮人若雲歸耕種滿郊岐川光
淨麥隴日色明桑枝訟息但長嘯賓來或解頤青橙(繆本)
(作槐)拂戸牖白(一作碧)水流園池遊子滯安邑懷恩未忍辭
翳(繆本作繄)君樹(蕭本作獨)桃李歲晚託深期(白田安宜地名楚老楚地父老也江)
(南通志白田渡在寶應縣南門外左傳子皮欲使尹何為邑子産曰少未知可否子皮曰愿吾愛之使夫往而)
(學焉夫亦愈知治矣子産曰人之愛人求利之也今吾子愛人則以政猶未能操刀而使割也其傷實多子有)
(美錦不使人學製焉大官大邑身之所庇也而使學者製焉其為美錦不亦多乎杜預註製裁也宋書劉道産)
(之在漢南歴年踰十惠化流於樊沔公羊傳京師者何天子之居也京者何大也師者何衆也天子之居必以)
(衆大之詞言之楊齊賢註浮人流人也王僧達詩麥隴多秀色鄭康成毛詩箋嘯蹙口而出聲也漢書諸儒為)
(之語曰無說詩匡鼎來匡說詩解人頤如淳註使人笑不能止也李陵詩遊子暮何之安邑即安宜也吳均詩)
(懷恩未忍去非無江海心繄惟也又發語聲左傳繄我獨無說苑陽虎得罪於魯北見簡子曰自今以後不復)
(樹人矣簡子曰夫樹桃李者夏得休息秋得其實焉樹蒺藜者夏不得休息秋得其刺焉今子之所樹蒺藜也)
(自今以來擇人而樹之毋已樹而擇之繄音伊)
贈任城盧主簿潛(蕭本少潛字任唐書地理志河南道兖州有城縣唐官制縣)
(令之佐有主簿其位在丞之下尉之上京縣二人從八品畿縣上縣者正九品中縣下縣者從八品)
(各一人)
海鳥知天風竄身魯門東臨觴不能飲矯翼思凌空鐘
鼓不為樂烟霜誰與同歸飛未忍去流淚謝鴛鴻(莊子昔者)
(海鳥止於魯郊魯侯御而觴之於廟詳見大鵬賦註揚雄解嘲矯翼厲翮李周翰註矯舉也南齊書孝感烟霜)
早秋贈裴十七仲堪
遠海動風色吹愁(一作秋)落天涯南星變大火熱氣餘丹
霞光景不可迴六龍轉天車荆人泣美玉魯叟悲匏瓜
功業若夢裏(一作中)撫(一作推)琴發長嗟裴生信(一作實)英邁
屈(繆本作崛)起多才華歴抵海岱豪結交魯朱家(一作歴遊趙魏豪結)
(交列如麻繆本下多良圖竟未展意欲飛丹砂破産且救人遺身不為家四句)復攜兩少妾(一作)
(女)艷色驚荷葩(繆本作花)雙歌入青雲但惜白日斜
窮(一作滄)溟出寶貝大澤饒龍蛇明主儻(一作必)見
收烟霄路非賒時命若不會歸應鍊丹砂(一作知飛萬里道勿使歲)
(寒嗟方南星南方之星也大火心星也初昏之時大火見南於時為夏若轉而西流則為秋矣郭璞爾雅註)
(大火心也在中最明故時候主焉江淹詩丹霞蔽陽影劉良註丹霞赤雲也曹植詩白日西南馳光景不可攀)
(六龍見三卷註天車即日車也荆人卞和泣玉事見四卷註孔子曰吾豈匏瓜也哉焉能繫而不食何晏註匏)
(瓠也言瓠瓜得繫一處者不食故也吾自食物當東西南北不得如不食之物繫滯一處王粲詩攝衣起撫琴)
(後漢書至於扶翼王運皆武人屈起章懷太子註屈起猶勃起也音其勿反禹貢海岱惟青州孔傳曰東北據)
(海西南距岱史記魯朱家者與高祖同時魯人皆以儒教而朱家用俠聞所藏活豪士以百數其餘庸人不可)
(勝言然終不伐其能歆其德諸所嘗施惟恐見之振人不贍先從貧賤始家無餘財衣不完采食不重味乘不)
(過軥牛專趨人之急甚已之私既隂脫季布之厄及布尊貴終身不見也自關以東莫不延頸願交焉鮑照詩)
(會得兩少妾說文葩花也韻會賒遠也木華海賦翔天沼戲窮溟又曰豈徒積大顛之寶貝左傳深山大澤實)
(生龍蛇平葩普巴切怕聲)
贈范金鄉(蕭本作卿)二首(唐書地理志河南道兖州有金鄉縣)
君子枉清盼不知東走迷離家未幾月絡緯鳴中閨桃
李君不言攀花願成蹊那能吐芳訊惠好相招攜我有
結綠珍久藏濁水泥時人棄此物乃與燕石(一作珉)齊摭
(繆本作拂)拭欲贈之申眉路無梯遼東慙白豕楚客羞山雞
徒有獻芹心終流泣玉(一作血)啼祇應自索漠留舌示山
妻(淮南子狂者東走逐者亦東走東走則同所以東走則異抱朴子此亦東走之迷忘葵之甘也絡緯見三)
(卷註漢書桃李不言下自成蹊顔師古註蹊謂徑道也言桃李以其花實之故非有召呼而人爭歸趨來往不)
(絶其下自然成徑以喻人懷誠信之心故能潛有所感也顔延年詩君子吐芳訊感物測子衷謝瞻詩烟煴吐)
(芳訊李周翰註芳訊芳言也詩國風惠而好我左傳招攜以禮史記周有砥砨宋有結綠梁有懸黎楚有和璞)
(此四寶者立之所生良工之所失也曹植詩妾若濁水泥燕石見二卷註說文摭拾也應瑒詩良遇不可值伸)
(眉路何階後漢書往時遼東有豕生子白頭異而獻之行至河東見羣豕皆白懷慙而還尹文子楚客擔山雉)
(路人問何鳥也擔雉者欺之曰鳳凰也路人曰我聞鳳凰今真見之汝販之乎曰然則十金勿與請加倍乃與)
(之將欲獻楚王經宿而鳥死路人不遑惜金惟恨不得以獻楚王國人傳之咸以為真鳳凰貴欲以獻之遂聞)
(楚王王感其欲獻於已召而厚賜之過於買鳥之金十倍嵇康絶交書野人有快炙背而美芹子者欲獻之至)
(尊雖有區區之意亦已疎矣卞和泣玉見四卷註文心雕龍思不環□索莫乏氣史記張儀嘗從楚相飲已而)
(楚相亡璧門下意張儀曰儀貧無行此必盗相君之璧共執張儀掠笞數百不服醳之其妻曰嘻子無讀書遊)
(說安得此辱乎張儀謂其妻曰視吾舌尚在否其妻笑曰舌在也儀曰足矣摭音炙)
其二
范宰不買名絃歌對前楹為邦默自化日覺冰壺清百
里雞犬靜千廬機杼鳴浮人少蕩析愛客多逢迎遊子
覩嘉政因之聽頌聲(淮南子絃歌鼓舞緣飾詩書以買名譽於天下老子我無為而民自)
(化鮑照詩清如玉壺冰古詩札札弄機杼機杼織具也機以轉軸杼以持緯書盤庚今我民用蕩析離居孔穎)
(達正義播蕩分析蜀志費褘傳丞相亮南征還羣寮於數十里逢迎公羊傳什一行而頌聲作矣何休註頌聲)
(者太平歌頌之聲杼音紵)
贈瑕丘王少府(唐書地理志河南道兖州有瑕丘縣)
皎皎鸞鳳姿飄飄神仙氣梅生亦何事來作南昌尉清
風佐鳴琴寂寞道為(一作為誰)貴一見過所聞操持難與羣
毫揮魯邑訟目送瀛洲雲我隱屠釣下爾當玉石分無
由接高論空此仰清芬(漢書梅福字子真九江夀春人為郡文學補南昌尉後去官歸)
(壽春至元始中王莽專政福一朝棄妻子去九江至今傳以為仙晉書梁國張偉志趣不常自隱於屠釣瀛洲)
(海中三山之一詳見四卷註)
東魯見狄博通(按唐書宰相世系表博通梁公狄仁傑之曾孫戸部郎中光濟之孫)
去年别我向何處有人傳道遊江東謂言挂席度滄海
却來應是無長風(謝靈運詩挂席拾海月宋書宗慤傳願乘長風破萬里浪)
見京兆韋參軍量移東陽二首(按唐書地理志京兆府京兆郡本雍)
(州屬關内道婺州東陽郡屬江南東道日知錄唐朝人得罪貶竄遠方遇赦改近地謂之量移舊唐)
(書玄宗紀開元二十年十一月庚午祀后土於脽上大赦天下左降官量移近處二十七年二月己)
(巳加尊號大赦天下左降官量移近處量移字始見於此)
潮水還歸海流人却到吳相逢問愁苦淚盡日南珠(莊子)
(子不聞夫越之流人乎陸德明註流人有罪自流徙者也吳都賦淵客慷慨而泣珠劉淵林註俗傳鮫人從水)
(中出曾寄寓人家積日賣綃綃者竹孚俞也鮫人臨去從主人索器泣而出珠滿盤以與主人洞冥記吠勒國)
(去長安九千里在日南人長七尺被髮至踵乘犀象之車乘象入海底取寶宿於鮫人之舍得淚珠則鮫人所)
(泣之珠也庾信擬連珠日南枯蚌猶含明月之珠)
其二
聞說金華渡東連五百灘全勝若耶好莫道此行難猿
嘯千谿合松風五月寒他年一攜手搖艇入新安(一統志五)
(百灘在金華府城西五里灘之最大者俗傳舟行挽牽五百人方可渡若耶溪在紹興府城南二十五里下與)
(鏡湖合西施採蓮歐冶鑄劍於此新安江一名青溪出徽州自歙縣經淳安縣界至嚴州府城南合婺港東入)
(浙江廣韻艇小船也艇音挺)
贈丹陽横山周處士惟長(唐書地理志潤州丹陽郡有丹陽縣本曲阿天)
(寶元年更名太平御覧山謙之丹陽記曰丹陽縣東十八里有横山連亘數十里傳云楚子重至於)
(横山是也江南通志横山在江寧府江寧縣東南一百二十里高淳縣東二十里其山四方望之皆)
(横故曰横山亦名横望山太平府志横山在當塗縣東六十里高二百丈周八十里穹窿嵁峻蒼翠)
(亘天際四望皆横故名横山與江寧溧水接壤丹陽湖在其南春秋楚子重伐吳所至之地)
周子横山隱開門臨城隅連峰入戸牖勝槩凌方壺時
枉(一作作)白紵詞放歌丹陽湖水色傲溟渤川光秀菰蒲
當其得意時心與天壤俱閒雲隨舒卷(蕭本作卷施)安識身
有無抱石恥獻玉沉泉笑探珠羽化如可作相攜上(一作)
(攜手止)清都(方壺方丈也海中三神山之一見明堂賦註白紵詞見四卷註江南通志丹陽湖在江寧)
(府高淳縣西南三十里太平府當塗縣東南七十里以湖之中流分界其源有三徽州高淳寧國廣德諸溪皆)
(匯之通為三湖一曰石臼一曰固城一曰丹陽而丹陽最大蓋總名也周圍三百餘里鮑照詩穿池類溟渤謝)
(靈運詩菰蒲冒清淺本草蘇頌曰菰根江湖陂澤中皆有之生水中葉如蒲葦刈以秣馬甚肥春末生白芽如)
(筍即菰菜也又謂之茭白生熟皆可啖甜美其中心如小兒臂者名菰手作菰首者非矣宼宗奭曰菰乃蒲類)
(河朔邊人止以飼馬作薦八月開花如葦結青子合粟為粥食甚濟飢李時珍曰蒲叢生水際似莞而褊有脊)
(而柔二三月生苗八九月收葉以為席亦可作扇軟滑而温張協詩清風激萬代名與天壤俱抱石獻玉用卞)
(和事見四卷註莊子人有見宋王者錫車十乘以其十乘驕穉莊子莊子曰河上有家貧恃緯蕭而食者其子)
(沒於淵得千金之珠其父謂其子曰取石來鍜之夫千金之珠必九重之淵而驪龍頷下子能得珠者必遭其)
(睡也使驪龍而寤子尚奚微之有哉今宋國之深非直九重之淵也宋王之猛非直驪龍也子能得車者必遭)
(其睡也使宋王而寤子為齎粉矣羽化成仙而去也清都上帝所都見二卷註)
玉真公主别館苦雨贈衞尉張卿二首(按唐書公主列傳玉)
(真公主睿宗之第十女也始封崇昌縣主太極元年出家為道士以方士史崇玄為師改稱玉真公)
(主築玉真觀於京師俄進號上清玄都大洞三景師天寶三載上言先帝許妾捨家今仍叨主第食)
(租賦願去公主號罷邑司歸之王府玄宗不許又言妾高宗之孫睿宗之女陛下之女弟於天下不)
(為賤何必名繫主號資湯沐然後為貴請入數百家之産延十年之命帝知主意乃許之薨寶應時)
(古樓觀紫雲衍慶集玉真公主與金仙公主俱入道今樓觀南山之麓有玉真公主祠堂存焉俗傳)
(其地曰邸宫以為主家别館之遺址也然碑誌湮沒圖經廢舛惟開元中戴璇樓觀碑有玉真公主)
(師心此地之語而王維儲光羲皆有玉真公主山莊山居之詩則玉真祠堂為觀之别館審矣因盡)
(錄唐人題詠刻之祠中元祐二年歲在丁卯七月望日河東薛紹彭題所謂别館疑即此地是歟埤)
(雅雨久曰苦雨唐書百官志衞尉寺卿一人從三品少卿二人從四品掌器械文物)
秋(繆本作愁)坐金張館繁陰晝不開空烟迷(繆本作送)雨色蕭颯
望中來翳翳昏墊苦沉沉憂恨催清秋何以慰白酒盈
吾杯吟詠思管樂此人已成灰獨酌聊自勉誰貴經綸
才彈劒謝公子無魚良可哀(漢書功臣之後惟有金氏張氏親近寵貴比於外戚)
(左思詩朝集金張館暮宿許史廬尚書益稷下民昏墊謝靈運詩久痗昏墊苦張銑註昏霧墊溺也言病此霖)
(雨之苦也論衡人死血脉竭竭而精氣滅滅而形體朽朽而成灰土史記馮體彈其劍而歌曰長鋏歸來乎食)
(無魚音翳音衣墊店)
其二
苦雨思白日浮雲何由卷稷卨和天人陰陽(許本作霾)乃(繆本)
(作仍)驕蹇秋霖劇倒井昏霧横絶巘欲往咫尺塗遂成山
川限潨潨奔澑聞(繆本作瀉)浩浩驚波轉泥沙塞中途牛馬
不可辨飢從漂母食閒綴羽陵(一作林)簡園家逢秋蔬藜
藿不滿眼蠨蛸結思幽蟋蟀傷褊淺廚竈無青烟刀机
生綠蘚投筯解鷫鸘換酒醉北堂丹徒布衣者慷慨未
可量何時黃金盤一斛薦㯽榔功成拂衣去搖曳(繆本作裔)
滄洲旁(卨即契字東都賦統和天人公羊傳為其驕蹇左傳凡雨自三日已往為霖楚辭皇天滛溢而)
(秋霖韻會劇尤甚也傳玄詩霖雨如倒井韻會巘山峯也駱賓王詩薄烟横絶巘輕凍澀回湍韻會潨水會也)
(鮑照詩蹀蹀寒葉離潨潨秋水積莊子秋水時至百川灌河涇流之大兩涘渚涯之間不辨牛馬陸德明註辨)
(别也言廣大故望不分别也漂母見六卷註廣韻綴連補也穆天子傳天子東遊次於雀梁蠧書於羽陵漢書)
(司馬遷傳糲梁之食藜藿之羹顔師古註藜草似蓬也藿豆葉也史記正義藜似藿而赤表本草綱目藜處處)
(有之即灰藋之紅心者莖葉稍大河朔人名落藜南人名臙脂菜亦曰鶴頂草皆因形色名也嫩時亦可食昔)
(人謂藜藿與膏梁不同老則莖可為杖詩國風蠨蛸在戸埤雅釋蟲云蠨蛸長踦蕭梢長踦之貌因以名云郭)
(璞曰今小蜘蛛長脚者俗呼喜子亦如蜘蛛布網垂絲著人衣當有親客至荆州河内之人謂之喜母陸璣詩)
(疏蟋蟀似蝗而小正黑有光澤如漆有角翅一名蛬一名蜻蛚楚人謂之王孫幽州人謂之趣織督促之言也)
(里語曰趣織鳴嬾婦驚是也太平御覧古今註曰苔蘚空室無人行則生或紫或青一名圓蘚一名綠錢一名)
(綠蘚西京雜記司馬相如以所著鷫鸘裘就市人楊昌貰酒南史劉穆之傳諸葛長人有異謀穆之厚為之備)
(謂所親曰貧賤常思富貴富貴必踐危機今日思為丹徒布衣不可得也穆之少時家貧誕節嗜酒食不修拘)
(撿好往妻兄家乞食多見辱不以為恥江氏後有慶會屬令勿來穆之猶往食畢求㯽榔江氏兄弟戲之曰㯽)
(榔消食君乃常飢何忽須此及穆之為丹陽尹將召妻兄弟妻泣而稽顙以致謝穆之曰夲不匿怨無所致憂)
(及至醉穆之乃令廚人以金盤貯㯽榔一斛音癬以進之潨音叢綴音拙又音贅蛸音梢蘚)
贈韋秘書子春(唐書百官志秘書省有監一人少監二人丞一人秘書郎三人校字)
(郎十人正字二人未詳子春為省中何職)
谷口鄭子真躬耕在巖石高名動京師天下皆籍籍斯
(繆本作其)人竟不起雲臥從所適苟無濟代心獨善亦何益
惟君家世者偃息逢休明談天信浩蕩說劍紛縱横謝
公不徒然起來為蒼生秘書何寂寂無乃羈豪英且復
歸碧山安能戀金闕舊宅樵漁地蓬蒿巳應沒却顧女
几峯胡顔見雲月徒為風塵苦一官已白髮(蕭本作鬚)氣同
萬里合訪我來瓊都披雲覩青天捫虱話良圖畱侯將
綺里(繆本作季)出處未云殊終與安社稷功成去五湖(高士傳鄭)
(樸字子真谷口人也修道靜默世服其清高成帝時大子將軍王鳳以禮聘之遂不屈揚雄盛稱其德曰谷口鄭)
(真耕於巖石之下名振京師雍錄谷口在雲陽縣西四十里鄭子真隱於此漢書國中口語籍籍顔師古註籍)
(籍喧聒之意鮑照詩雲臥恣天行三國志管寧傳環堵蓽門偃息窮巷史記齊人頌曰談天衍雕龍奭裴駰註)
(劉向别錄曰鄒衍之所言五德終始天地廣大書言天事故曰談天莊子有說劍篇世說謝公屢違朝旨高臥)
(東山諸人每相與言安石不肯出將如蒼生何元和郡縣志女几山在河南府福昌縣西南三十四里一統志)
(女几山在河南宜陽縣西九十里唐李賀集杜蘭香神女上昇遺几在焉故名曹植上詩表忍垢苟全則犯詩)
(人胡顔之譏江淹為蕭領軍拜侍中刺史章寰海順典瓊都咸光又淹齊太祖誄杳鬱遠域清麗瓊都世說衛)
(伯玉為尚書見樂廣與中朝名士談議命子弟造之曰此人人之水鏡也見之若披雲霧覩青天晉書桓温入)
(關王猛被褐詣之一面談當世之事捫虱而言旁若無人綺里季見四卷註吳越春秋范蠡乃乘扁舟出三江)
(入五湖人莫知其所適叶蕭本自徒為風塵苦以下五聯另作一首髮字作鬚下韻也今按此詩一氣貫注)
(不能斷乙通作一首為是故校從古本)
贈韋待御黃裳二首(因話錄御史臺三院一曰臺院其僚曰侍御史衆呼為端)
(公二曰殿院其僚曰殿中侍御史衆呼為侍御三曰察院其僚曰監察御史衆呼亦曰侍御)
太華生長松亭亭凌霜雪天與百尺高豈為微風折桃
李賣陽(繆本作摇)豔路人行且迷春光掃地盡碧葉成黃泥
願君學長松慎勿作桃李受屈不改心然後知君子(太華)
(即華山也王應麟詩地理考太華山在華州華陰縣南八里劉楨詩亭亭山上松吕向註亭亭高貌)
其二
見君乘驄馬知上太行(舊本皆作山今依文苑英華本校作行)道此地果
摧輪全身以為寶我如豐年玉棄置秋田草但勗冰壺
心無為歎衰老(魏武帝詩北上太行山艱哉何巍巍羊腸坂詰屈車輪為之摧後漢書桓典拜)
(侍御史是時宦官秉權典執正無所回避常乘驄馬京師畏憚為之語曰行行且止避驄馬御史說文驄馬青)
(白雜毛也世說世稱庾文康為豐年玉稚恭為荒年穀鮑照詩清如玉壺冰驄音聰)
贈薛校書(按唐書百官志弘文館有校書郎二人集賢殿書院有校書四人秘書省有校書)
(郎十人著作局有校書郎二人崇文館有校書郎二人司經局有校書四人皆九品)
我有吳越(繆本作趨)曲無人知此音姑蘇成蔓草麋鹿空悲
吟未誇觀濤作空鬱釣鼇心舉手謝東海虛行歸故林
(古今註吳趨曲吳人以歌其地也陸機詩四坐並清聽聽我歌吳趨劉良註趨步也此曲吳人歌其土風也吳)
(越春秋吳宫為墟庭生蔓草漢書伍被傳子胥諫吳王吳王不用乃曰臣今見麋鹿游姑蘇之臺也枚乘七發)
(將以八月之望與諸侯遠方交遊兄弟並往觀濤乎廣陵之曲江釣鰲見四卷註)
贈何七判官昌浩
有時忽惆悵匡坐至夜分平明空嘯咤思欲解世紛心
隨長風去吹散萬里雲羞作濟南生九十誦古文不然
拂劍起沙漠收竒勲老死阡(繆本作田)陌間何因揚清芬夫
子今管樂英才冠三軍終與同出處豈將沮溺羣(莊子匡坐)
(而絃司馬彪註匡正也後漢書清河孝王慶常夜分嚴裝衣冠待明章懷太子註分半也漢書張良傳後五日)
(平明與我期此南齊書一朝嘯咤事功可立漢書伏生濟南人也故為秦博士孝文時求能治尚書者天下無)
(有聞伏生治之欲召時伏生年九十餘老不能行於是詔太常使掌故晁錯往受之史記名冠三軍水經註南)
(陽葉方城邑西有黃城山是沮溺耦耕之所朱异詩雖有遨遊美終非沮溺羣惆音抽又音儔咤丑亞切嗏去)
(聲)
讀諸葛武侯傳書(蕭本少書字)懷贈長安崔少府叔封
昆季(按唐書地理志京兆府有長安縣)
漢道昔云季羣雄方戰爭霸圖各未立割據資豪英赤
伏起頽運臥龍得孔明當其南陽時隴畝躬自耕魚水
三顧合風雲四海生武侯立岷蜀壯志(繆本作士)吞咸京何
人先見許但有崔州平余亦草間人(一作士)頗懷拯物情
晚途值子玉華髮同衰榮託意在經濟結交為弟兄無
令管與鮑千載獨知名(李末也楊炯詩漢氏昔云季中原爭逐鹿宋書芟夷鯨鯢驅騁)
(羣雄晉書肇兹王業光啟霸圖陸機辨亡論割據山川跨制荆吳淮南子齊桓晉文五霸之豪英也後漢書光)
(武先在長安時同舍生彊華自關中奉赤伏符曰劉秀發兵捕不道四夷雲集龍鬭野四七之際火為主魏書)
(入匡頽運出勦元凶蜀志諸葛亮字孔明琅琊陽都人也躬耕隴畝好為梁父吟身長八尺每自比於管仲樂)
(毅時人莫之許也惟博陵崔州平潁川徐元直與亮友善謂為信然時先主屯新野徐庶謂先主曰諸葛孔明)
(者卧龍也將軍豈願見之乎先主曰君與俱來庶曰此人可就見不可屈致也將軍宜枉駕顧之由是先主遂)
(詣亮凡三往乃見先主於是與亮情好日密關羽張飛等不悅先主解之曰孤之有孔明猶魚之有水也願諸)
(君勿復言羽飛乃止孔明出師表臣本布衣躬耕南陽後漢書崔瑗字子玉早孤銳志好學盡能傳其父業與)
(扶風馬融南陽張衡特相友好又文苑列傳華髮舊德章懷太子註華髮白首也史記管仲少時嘗與鮑叔牙)
(游鮑叔知其賢管仲貧困嘗欺鮑叔鮑叔終善遇之不以為言已而鮑叔事齊公子小白管仲事公子糾及小)
(白立為桓公公子糾死管仲囚焉鮑叔遂進管仲以身下之)
贈郭將軍
將軍少年出武威(一作豪蕩有天威)入掌銀臺護紫微平明拂
劍朝天去薄暮垂鞭醉酒歸愛子臨風吹玉笛美人向
(一作騰一作嬌)月舞羅衣疇昔雄豪如夢裏相逢且欲醉春暉
(一作今日相逢俱失路何年灞上弄春暉殿唐時涼州亦謂之武威郡隸隴右道大明宫圖紫宸側有右銀)
(臺門左銀臺門紫微天子所居之宫也天有紫微宮王者象之故亦謂之紫微藝文類聚日將暮曰薄暮左傳)
(嚋昔之羊子為政杜預註疇昔猶前日也晉書劉琨與范陽祖納俱以雄豪著名)
駕去温泉宫(蕭本缺宮字)後贈楊山人(唐書京兆府昭應縣有宫在驪)
(山下貞觀十八年置咸亨二年始名温泉宮天寶六載更曰華清宫治湯井為池環山列宫室又築)
(羅城置百司及十宅)
少年落魄(繆本作托)楚漢間風塵蕭瑟多苦顔自言管葛(一作)
(□茧)竟誰許長吁莫錯還閉關一朝君王垂拂拭剖心輸
丹雪胷臆忽蒙白日迴景光直上青雲生羽翼幸陪鸞
輦出鴻都身騎飛龍天馬駒王公大人借(蕭本作惜)顔色金
章(蕭本作璋)紫綬來相趨當時結交何紛紛片言道合唯有
君待吾盡節報明主然後相攜(一作攜手滄洲)卧白雲(漢書酈食其家)
(貧落魄無衣食業北史楊素少落拓有大志不拘小節𤦺按揚雄解嘲何為官之拓落也顔師古曰拓落不耦)
(也落拓蓋倒用以取新耳楚戰國時楚王所據之地漢漢水之濱江淹恨賦閉關却掃塞門不仕鮑照詩白日)
(迴清景後漢書光和元年始置鴻都門學生章懷太子註鴻都門名也於内置學時其中諸生皆勅州郡三公)
(舉召能為尺牘詞賦及工書鳥篆者相課試至千人焉翰林志唐制學士初入院賜中廐馬一匹謂之長借馬)
(漁隱叢話唐學士例借飛龍廐馬唐書兵志其後禁中增置飛龍廐漢書西域傳大宛國多善馬馬汗血言其)
(先天馬子也顔師古註大宛國有高山其上有馬不可得因取五色母馬置下與集生駒皆汗血因號曰天馬)
(子云傅玄詩寄言飛龍天馬駒吕氏春秋王公大人從而禮之北山移文紐金章綰墨綬李善註金章銅印也)
(宋書太宰太傅太保丞相司徒司空大司馬大將軍太尉凡將軍位從公者驃騎車騎將軍凡諸將軍加大者)
(征鎮安平中軍鎮軍撫軍前左右後將軍征虜冠軍撫□龍驤將軍皆金章紫綬梁書蕭子恪與弟子範等嘗)
(因事入謝高祖在文德殿引見之從容謂曰望卿兄弟盡節報我耳魄音薄)
温泉侍從歸逢故人
漢帝長楊苑誇胡羽獵歸子雲叨侍從獻賦有光輝激
賞搖天筆承恩賜御衣逢君奏明主他日共翻飛(雍錄漢世)
(之謂侍從者以其職掌近君也行幸則隨從在宫則陪侍故總撮凡最而以侍從名之武帝詔嚴助曰君厭直)
(承明之廬勞侍從之事長楊羽獵子雲獻賦事詳大獵賦註庾信詩校獵長楊苑陳書後主即位雅尚文詞每)
(臣下表疏及獻上賦頌者躬自省覧其有辭工則神筆激賞加其爵位南齊書聖照玄覧斷自天筆楊齊賢曰)
(太白為宫詞明皇賞賜以宫錦袍)
贈裴十四
朝見裴叔則朗如行玉山黃河落天走東海萬里寫入
胷懷間身騎白黿不敢度金高南山買君顧徘徊六合
無相知飄若浮雲且西去(世說裴令公有儁容儀脫冠冕粗服亂頭皆好時人以為)
(玉人見者曰見裴叔則如玉山上行光映照人楊齊賢註黃河出崑崙山在唐吐蕃中隸大羊同國極西為最)
(高其流入中國勢猶從天而落也楚辭乘白黿兮逐文魚)
贈崔侍御(蕭本作郎)
黃河三(蕭本作二)尺鯉本在孟津居點額不成龍歸來伴(一作)
(作)凡魚故人東海客一見借吹噓風濤儻相因(蕭本作見)更
欲凌崑墟(繆本下多何當赤車使再往召相如二句度水經註爾雅云鱣鮪也出鞏穴三月則上)
(龍門得度則為龍矣否則點額而還白氏六帖大鯉魚登龍門化為龍不登者點額暴腮矣太平廣記龍門山)
(在河東界禹鑿山斷如門一里餘黃河自中流下兩岸不通車馬每暮春之際有黃鯉魚逆流而上得上者便)
(化為龍林登云龍門之下每歲季春有黃鯉魚自海及諸川爭來赴之一歲中登龍門者不過七十二初登龍)
(門即有雲雨隨之天火自後燒其尾乃化為龍矣其龍門水浚箭湧下流七里深三里出三秦記水經註魏土)
(地記曰梁山北有龍門山大禹所鑿通孟津河口廣八十步巖際鐫跡遺功尚存尚書正義孟津孟是地名津)
(是津處在孟地置津謂之孟津杜預云盟津河内河陽縣南孟津也在洛陽城北都道所湊古今常以為津武)
(王渡之近世以來呼為武濟盧思道孤鴻賦剪拂吹嘘長其光價山海經海内崑崙之墟在西北帝之下都崑)
(崙之墟方八百里高萬仞初學記楚國先賢傳曰神龍朝發崑崙之墟暮宿於孟諸超騰雲漢之表婉轉四瀆)
(之裏區墟音)
述德兼陳情上哥舒大夫(唐書哥舒翰其先蓋突騎施酋長哥施部之裔)
(能讀左氏春秋漢書通大義疏財多施予故士歸心為大斗軍副使遷左衞郎將吐著盗邊與翰遇)
(苦拔海吐蕃枝其軍為三行從山差池下翰持半段槍迎擊所向輒披靡名蓋軍中擢授右武衞將)
(軍副隴右節度為河源軍使翰嘗逐虜馬驚陷於河吐蕃三將欲刺翰翰大呼皆擁矛不敢動救兵)
(至追殺之拜鴻臚卿為隴右節度副大使踰年築神威軍青海上吐蕃攻破之更築於龍駒島翰相)
(其川原宜畜牧謫罪人二千戌之由是吐蕃不敢近青海天寶八載詔翰以朔方河東羣牧兵十萬)
(攻吐蕃石堡城數日未克捽其將高秀巖張守瑜將斬之秀巖請三日期如期而下遂以赤嶺為西)
(塞開屯田備軍實加特進賜賚彌渥十一載加開府儀同三司久之封涼國公兼河西節度使進封)
(西平郡王胡三省通鑑註唐中世以前率呼將帥為大夫白居易詩所謂武官稱大夫是也)
天(蕭本作人)為國家孕英才森森矛戟擁靈臺浩蕩深謀噴
江海縱横逸氣走風雷丈夫立身有如此一呼三軍皆
披靡衞青謾(繆本作漫)作大將軍白起真成一䜿子(晉書裴楷嘗目)
(鍾會如觀武庫森森伹見矛戟在前莊子不可納於靈記臺注心也晉書桓温挺雄豪之逸氣韞文武之竒才史)
(項羽紀於是項王大呼馳下漢軍皆披靡衛青傳天子使使者持大將軍印即軍中拜車騎將軍青為大將軍)
(諸將皆以兵屬大將畢白起傳白起者郿人也善用兵事秦昭王平原君傳毛遂曰白起小䜿子耳率數萬之)
(衆興師以與楚戰一戰而舉鄢郢再戰而燒夷陵三戰而辱王之先人劉世教曰按此詩述德有之而無陳)
(情之詞疑有關文胡震亨以為上大帥只此數言亦太潦草不如杜之長律為得體者非也)
雪讒詩贈友人
嗟余沉迷猖獗(繆本作蹶)已久五十知非古人常有立言補
過庶存不朽包荒匿瑕蓄此煩(繆本作頑)醜月出致譏貽媿
皓首感悟遂晚事往日遷白璧何辜青蠅屢前羣輕折
軸下沉黃泉衆毛飛骨上凌(繆本作陵)青天萋斐(繆本作菲)暗成
貝錦粲然泥沙聚埃珠玉不鮮(蕭本作憐)洪燄(繆本作炎)爍山發
自纖烟滄(蕭本作蒼)波蕩日起於(繆本作乎)微涓交亂四國播於
八埏拾塵掇蜂疑聖猜賢哀哉悲夫誰察予之貞堅(丘遲)
(與陳伯之書沉迷猖獗以至於此淮南子蘧伯玉年五次十而知四十九年非左傳太上有立德其次有立功其)
(有立言雖久不廢此之謂不朽又曰能補過者君子也周易包荒用馮河王弼註能包含荒穢受納馮河者也)
(左傳瑾瑜匿瑕杜預註匿藏也雖美玉之質亦或居藏瑕穢鄭康成禮記註瑕玉之病也說文瑕玉小赤也毛)
(萇詩傳月出刺好色也在位不好德而悅美色焉李陵詩皓首以為期埤雅青蠅糞尤能敗物雖玉猶不免所謂)
(蠅糞點玉是也蓋青蠅善亂色故詩人以刺讒爾雅翼說者以青蠅點白為黑點黑為白自昔相傳如此今青)
(蠅之行好遺矢於物上遇物之潔者則見論衡曰清受塵白受垢青蠅所汚常在練素此所謂點白為黑也漢)
(書叢輕折軸羽翮飛肉顔師古註言積載輕物物多至令車軸毀折而鳥之所以能飛翔者以羽翮扇揚之故)
(也淮南子積羽沉舟羣輕折軸詩小雅萋兮斐兮成是貝錦彼譖人者亦已太甚毛傳曰萋斐文章相錯也貝)
(錦錦文也鄭箋曰錦文者文如餘泉餘蚳之貝文也興者喻讒人集作已過以成於罪猶女工之集采色以成)
(錦文說文涓小流也詩小雅讒人罔極交亂四國封禪書下泝八埏孟康註八埏地之八際也張銧註八埏八)
(方也家語孔子厄於陳蔡從者七日不食子貢以所齎貨竊犯圍而出告糴於野人得米一石顔回仲由炊之)
(於壊屋之下有埃墨墮甑中顔回取而食之子貢自升望見之不悅以為竊食也以告孔子子曰吾信回之為)
(仁久矣雖汝有云弗以疑也其或者必有故乎吾將問之召顔回曰疇昔予夢見先人豈或啟佑我哉子炊而)
(進飯吾將進焉對曰有埃墨墮飯中欲置之則不潔欲棄之則可惜回即食之不可祭也孔子曰然乎吾亦食)
(之顔回出孔子顧二三子曰吾之信回也非特今日也二三子由此乃服之琴操尹吉甫周上卿也有子伯竒)
(伯竒母死更娶後妻生伯邦乃譖伯竒於吉甫曰見妾有美色然有欲心吉甫曰伯竒為人慈仁豈有此也後)
(妻曰試置妾空居中君登樓而察之後妻知怒竒仁孝乃取毒蜂緣衣領伯竒前掇之於是吉甫大放伯竒)
(於野宣王出遊吉甫從伯竒乃作歌感之於宣王宣王曰此放子詞吉甫乃收伯竒射殺後妻陸機詩掇蜂滅)
(天道恰塵惑孔顔鑠埃音哀爍式灼切音)彼(繆本下多一婦字)人之猖狂不如
鵲之彊彊彼婦人之淫昏不如鶉之奔奔坦蕩
(一作皎皎)君子無悦簧言擢髮續罪罪乃孔多傾海
流惡惡無以過人生實難逢此織羅積毁銷金沉憂作
歌天未喪文其如予何(詩國風鶉之奔奔鵲之彊彊鄭箋曰奔奔彊彊言其居有常匹)
(飛則相隨之貎孔穎達正義曰言鶉則鶉自相隨奔奔然鵲則鵲自相隨彊彊然各有常匹不亂其類何晏論)
(語註坦蕩蕩寬廣貌詩小雅巧言如簧孔穎達正義巧為言語結搆虛辭速相待合如笙中之簧聲相應和史)
(記須賈曰擢賈之髮以續賈之罪尚未足按續贖古通用詩小雅謀夫孔多祖君彦為李密檄洛州文罄南山)
(之竹書罪無窮次東海之波流惡難盡左傳人生實難其有不獲死乎漢書衆口鑠金積毁銷骨顔師古註美)
(金見毁衆共疑之數被燒煉以至銷鑠江淹上建平王書積毁銷金積讒磨骨吕向註言毁讒之深能銷磨金)
(石之堅劉鑠詩沉憂懷明發張銑註沉深也孔子曰天之未喪斯文也匡人其如于何何晏註如予何者猶言)
(奈我何也天之未喪斯文則我當傳之匡人欲奈我何)妲己滅紂褒女惑周天維
蕩覆職此之由漢祖吕氏食其在旁秦皇太(蕭本作成)后毐
亦滛荒螮蝀作昏遂掩太陽萬乘尚爾匹夫何傷辭殫
意窮心切理直如或妄談昊天是殛子野善聽離婁至
明神靡遁響鬼無逃形不我遐棄庶昭忠誠(史記殷本紀紂好酒)
(滛樂嬖於婦人愛妲己妲己之言是從周武王率諸侯伐紂紂兵敗走入登鹿臺衣其寶玉衣赴火而死周武)
(王遂斬紂頭懸之白旗殺妲己周本紀幽王嬖愛褒姒褒姒生子伯服幽王竟廢申后及太子以褒姒為后伯)
(服為太子褒姒不好笑幽王欲其笑萬方故不笑幽王為熢燧大鼓有寇至則舉烽火諸侯悉至而無寇褒姒)
(乃大笑幽王說之為數舉烽火其後不信諸侯亦不至申侯與繒西夷犬戎攻幽王幽王舉烽火徵兵兵莫至)
(遂殺幽王驪山下虜褒姒盡取周賂而去後漢書天維陵弛民鬼慘愴西京賦振天維薛綜註維綱也左傳蓋)
(言語漏洩則職汝之由杜預註職主也史記吕后紀吕太后稱制以辟陽侯審食其為左丞相不治事令監宫)
(中如郎中令食其故得幸太后常用事公卿皆因而决事說苑秦始皇帝太后不謹幸郎嫪毐封以為長信侯)
(為生兩子毐專國亊寖益驕與侍中左右貴臣俱博飲酒醉爭言而鬭瞋目大叱曰吾乃皇帝之假父也窶人)
(子何敢乃與我亢所與鬭者走行白皇帝皇帝大怒毐懼誅因作亂戰咸陽宫毐敗始皇乃取毐四肢車裂之)
(取其兩弟囊撲殺之取皇太后遷之於萯陽宫鄭玄禮記註螮蝀謂之虹孔穎達正義虹是陰陽交會之氣純)
(陰純陽則虹不見若雲薄漏日日照雨滴則虹生毛萇詩傳元氣廣大則稱昊天李善文選註子野師曠字曉)
(音曲者纏子董無心曰離婁之目察秋毫之末於百步之外可謂明矣詩國風旣見君子不我遐棄毛傳遐遠)
(也讀褒博毛切音包作薄侯切抔音者非食其音異基毐音靄)
贈參寥子(參寥子當時逸士其姓名無考蓋取莊子之說以為號也莊子玄冥聞之參寥)
(參寥聞之疑始崔云皆古人姓名或寓之耳無其人李云參高也高邈寥曠不可名也)
白鶴飛天書南荆訪高士五雲在峴山果得參寥子骯
髒辭故園昂藏入君門天子分玉帛百官接話言毫墨
時灑落探玄(繆本作元)有竒作著論窮天人千春秘麟閣長
揖不受官拂衣歸林巒余亦去金馬藤蘿同所攀(繆本作歡)
相思在何處桂樹青雲端(陸機演連珠南荆有寡和之歌李善註南荆謂楚也水經)
(註京房易飛候曰何以知賢人隱師曰視四方常有大雲五色具而不雨其下賢人隱矣輿地廣記襄陽縣有)
(峴山羊祜與鄒湛嘗登之今墮淚碑在焉趙臺詩骯髒倚門邊章懷太子註骯髒高亢悻直之貌陸機孝侯周)
(處碑汪洋延闕之旁昂藏寮采之上詩大雅告之話言鮑照四賢咏陵令無人事毫墨時灑落世說何平叔註)
(老子始成詣王輔嗣見王註精竒乃神服曰若斯人可與論天人之際矣因以所註為道德二論梁簡文帝詩)
(千春誰與樂三輔黃圖漢宫殿疏云麒麟閣蕭何造以藏秘書處賢才也吳均詩山中自有宅桂樹籠青雲金)
(馬門名見二卷註音骯下黨切杭上聲髒葬)
贈饒陽張司戸燧(繆本作璲河唐時深州亦謂之饒陽郡屬北道係上州上州)
(之佐有司戸參軍事二人從七品下)
朝飲蒼梧泉夕棲碧海煙寧知鸞鳳意遠託椅桐前慕
藺豈曩古攀嵇是當年媿非(蕭本作此)黃石老安識子房賢
功業嗟落日容華棄徂川一語已道意三山期著鞭蹉
跎人間世寥落壺中天獨見遊物祖探元窮化先何當
共攜手相與排冥(一作置)筌(陸璣詩疏梓實桐皮曰椅史記司馬相如少時其親名之)
(曰犬子相如既學慕藺相如之為人更名相如顔延年詩交吕既鴻軒攀嵇亦鳳舉嵇謂嵇康也黃石公見七)
(卷註三山見一卷註後漢書費長房者汝南人曾為市掾市中有老翁賣藥懸一壺於肆頭及市罷輙跳入壺)
(中市人莫之見惟長房於樓上覩之異焉因往再拜奉酒脯翁知長房之意其神也謂之曰子明日可更來長)
(房旦日復詣翁翁乃與俱入壺中唯見玉堂嚴麗旨酒甘肴盈衍其中共飲畢而出翁約不聽與人言之後乃)
(就樓上候長房曰我神仙之人以過見責今畢當去莊子浮游乎萬物之祖物物而不物於物文子虚無恬愉)
(者萬物之祖也陳子昂詩探玄觀羣化顔延年詩開冬眷徂物殘悴盈化先江淹詩一時排冥筌李善註筌捕)
(魚之器言魚之在筌猶人之處塵俗今既排而去之超在塵埃之外李周翰註冥理也筌跡也椅音衣協音)
(借讀音倚藺音吝嵇音奚筌音詮)
贈清漳明府姪聿(繆本少聿字州唐時清漳縣隸河北道之洺南濱漳水因以)
(為名賓退錄明府漢人以稱太守唐人以稱縣令)
我李百萬葉柯條布中州天開青雲器日為蒼生憂小
邑且割雞大刀佇烹牛雷聲動四境惠與清漳流絃歌
詠唐堯脫落隱簪組心和得天真風俗猶(一作獨繆本作由)太
古牛羊散阡陌夜寢不扃戸問此何以然賢人宰吾土
舉邑樹桃李垂陰亦流芬河堤繞淥(蕭本作綠)水桑柘連青
雲趙女不冶容提籠晝成羣繰絲鳴機杼百里聲相聞
訟息鳥下階高卧披道帙蒲鞭挂簷枝示恥無撲抶琴
清月當戸人寂風入室長嘯無一言陶然上皇逸白玉
壺冰水壺中見底清清光洞毫髮皎潔照羣情趙北美
嘉(繆本作佳)政燕南播高名過客覧行謠因之誦德(一作得頌繆本)
(作頌德)聲(蕭士贇曰史老子傳老子者姓李氏名耳字伯陽諡曰耼正義云玄妙内篇云李母懷胎八十)
(一載逍遥李樹下乃剖左腋而生生而指李樹因以為姓唐以老子為祖白與聿皆帝室之胄故用李樹事葉)
(世也柯條猶枝分𣲖别之義顔延年詩仲容青雲器史記子游為武城宰孔子過聞絃歌之聲莞爾而笑曰割)
(雞焉用牛刀水經清漳水出上黨沾縣西北少山大黽谷南過縣西又從縣南屈東過涉縣西屈從縣南東至)
(武安縣南黍窖邑入於濁漳嵇康琴賦雅昶唐堯終咏微子吕向註唐堯微子操名也說文組綬屬其小者以)
(為冕纓蕭士贇曰隱簪組謂隱於簪組之間即吏隱之意晉書委和履順以保天真鄭玄禮記註唐虞以上曰)
(太古宋書餘糧棲畝戸不夜扃蓋東西之極盛也說文扃外閉之關也周易冶容誨滛正義云女子妖冶其容)
(謝靈運詩虚館絶諍訟空庭來鳥雀北山移文□帙常擯說文帙書衣也後漢書劉寬遷南陽太守吏人有過)
(但用蒲鞭罸之示辱而已絶不加苦南史崔景真為平昌太守有惠政常懸一蒲鞭而未嘗用說文抶笞擊也)
(鄭玄詩譜序詩之興也諒不於上皇之世正義云上皇謂㐲羲三皇之最先者故謂之上皇鮑照詩清如玉壺)
(冰後漢書燕南垂趙北際中央不合大如礪班固幽通賦考遘愍以行謠初學記爾雅曰聲比於琴瑟曰歌徒)
(歌曰謠亦謂之咢韓詩章句曰有章曲曰歌無章曲曰謠扃音駉杼音紵帙音姪抶音叱)
贈臨洺縣令皓弟(原註時被訟停官州唐時臨洺縣隸河北道之洺以北濱洺)
(水為名)
陶令去彭澤茫然大(繆本作元)古心大音自成曲但奏無絃
琴釣水路非遠連鼇意何深終期龍伯國與爾(繆本作余)相
招尋(晉書陶潛為彭澤令素簡貴不私事上官郡遣督郵至縣吏白應束帶見之潛嘆曰我豈能為五斗)
(米折腰拳拳事鄕里小人即解印去縣乃賦歸去來性不解音而畜素琴一張絃徽不具每朋酒之會則撫而)
(和之曰但識琴中趣何勞絃上聲老子大音希聲龍伯國人一釣而連六鼇見四卷註)
贈郭季鷹
河東郭有道於世若浮雲盛德無我位淸光獨映君恥
將雞並食長與鳳為羣一擊九千仞相期凌紫氛(後漢書郭)
(太字林宗太原介休人也司徒王瓊辟太常趙典舉有道並不應卒於家同志者共刻石立碑蔡邕為文既而)
(謂盧植曰吾為碑銘多矣皆有慙德唯郭有道無媿色耳漢書莫能望陛下清光楚辭將與雞鶩爭食乎韻會)
(將與也春秋後語宋玉曰鳳凰上擊九千里翺翔乎窈冥之上劉楨詩鳳凰集南岳徘徊孤竹根於心有不厭)
(奮翅凌紫氛)
鄴中贈(蕭本缺贈字)王大勸入高鳳石門山幽居(鄴中即鄴)
(郡唐時屬河北道又謂之相州後漢書高鳳傳鳳南陽葉人後教授業於西唐山中註曰山在今唐)
(州湖陽縣下言石門山事庾信作高鳳贊有石門雲度銅梁雨來云云後人註者亦未詳其地在何)
(處豈石門山即西唐山之異名耶)
一身竟無託遠與孤蓬征千里失所依復將落葉并中
途偶良朋問我將何行欲獻濟時策此心誰見明君王
制六合海塞無交兵壯士伏草間沉憂亂縱横飄飄不
得意昨發南都城紫鷰櫪上嘶青萍匣中鳴投軀寄天
下長嘯尋豪英恥學瑯邪人龍蟠事躬耕富貴吾自取
建功及春榮我願執爾手爾方達我情相知同一已豈
唯弟與兄抱子弄白雲琴歌發清聲臨别意難盡各希
存令名(鮑照蕪城賦孤蓬自征吕向註孤蓬草也無根而隨風飄轉者賈誼過秦論履至尊而制六合)
(曹植詩四海無交兵陸機詩沉憂萃我心張銑註沉深也鄭樵通志光武以南陽為别都謂之南都沈約詩綠)
(幘文照曜柴蕪光陸離李善註尸子曰我得民而治則馬有紫燕蘭池吕延濟註紫燕良馬陳琳荅東阿王牋)
(秉青萍干將之器呂延濟註青萍劍名也北史投軀萬死之地以邀一旦之功後漢紀琅邪陽都人諸葛亮字)
(孔明躬耕隴畝好為梁父吟習鑿齒通諸葛論諸葛武侯龍蟠江南託好管樂有匡漢之望孝經士有爭友則)
(身不離於令名)
贈華州王司士(唐時華州又謂之華陰郡屬關内道係上州上州之佐有司士參軍)
(事一人從七品下)
淮水不絶波(蕭本作濤)瀾高盛德未泯生英髦知君先負廟
堂器今日還須贈寶刀(晉書王導傳初導渡淮使郭璞筮之卦成璞曰吉無不利淮水)
(絶王氏滅其後子姓繁衍竟如璞言傅亮修張良廟教盛德不泯義存祀典爾雅髦選也俊也郭璞註俊士之)
(選也士中之俊如毛中之髦也邢昺疏毛中之長毫曰髦晉書王祥傳吕虔有佩刀工相之以為必登三公可)
(服此刀虔謂祥曰苟非其人刀或為害卿有公輔之量故以相與)
贈盧徵君昆弟(後漢書黃憲初舉孝廉又辟公府友人勸其仕憲亦不拒之暫到京)
(師而還竟無所就年四十八終天下號曰徵君後世徵君名始此蕭註以盧徵君即是盧鴻考唐書)
(及他書所載鴻事都不言其有弟同隱恐此盧又是一人)
明主訪賢逸雲泉今已空二盧竟不起萬乘高其風河
上喜相得壺中趣每同滄洲即此地觀化遊無窮木落
海水清(蕭本作水落海上清)鼇背覩方蓬與君弄倒影攜手凌星
虹(神仙傳河上公者莫知其姓字漢文帝時公結草為菴於河之濱帝讀老子經頗好之有所不解數事時)
(人莫能道之聞時皆稱河上公解老子經義乃使齎所不決之事以問公曰道尊德貴非可遥問也帝即幸其)
(菴躬問之帝曰普天之下莫非王土率土之濱莫非王臣子雖有道猶朕民也公即撫掌坐躍冉冉在虚空中)
(去地數丈俛而荅曰予上不至天中不累人下不居地何臣民之有帝下車稽首公乃授素書二卷與帝曰予)
(註此經以來一千二百餘年凡傳三人連子四矣言畢失所在壺中見本卷註莊子吾與子觀化而化及我我)
(又何惡焉陳子昂詩平生倦游者觀化久無窮鼇背方蓬見四卷註倒影見二卷註星虹見七卷註)
贈新平(一作豐)少年(新平郡名即邠州也見七卷註新豐縣名隸京兆府見五卷註)
韓信在淮陰少年相欺凌屈體若無骨壯心有所憑一
遭龍顔君嘯咤從此興千金荅漂母萬古共嗟稱而我
竟何(一作胡)為寒苦坐相仍長風入短袂内(一作兩)手如懷
冰故友不相恤新交寧見矜摧殘檻中虎羈紲韝上鷹
何時騰風雲摶擊申(蕭本作中)所能(韓信為淮陰少年所辱見三卷註張纘讓尚書)
(僕射表吐言如傷屈體無骨漢書高祖為人隆準而龍顔應劭曰顔頟顙也漂母事見六卷註鮑照詩猜恨坐)
(相仍古善哉行自惜袖短内手知寒張華詩挾纊如懷冰漢書猛虎處深山百獸震恐及其在穽檻之中摇尾)
(而求食積威約之漸也鮑照詩昔如韝上鷹劉良註韝以皮蔽手而臂鷹也班固荅賓戲振拔洿塗跨騰風雲)
(音羈音雞紲屑韝音鉤)
贈崔侍御(蕭本作郎)
長劍一杯酒男兒方寸心洛陽因劇孟託(一作訪)宿話胷
襟但仰山岳秀不知江海深長安復攜手再顧重千金
君乃輶軒(蕭本作軒轅)佐余叨翰墨林高風摧秀木虚彈落
驚禽(繆本作驚彈落虚禽)不取回舟興而來命駕尋扶搖應惜力
(一作便)桃李願成陰笑吐張儀舌愁為莊舄吟誰憐明月
夜腸斷聽秋砧(漢書劇孟者洛陽人也周人以商賈為資劇孟以俠顯曹植詩一顧千金重何)
(必珠玉賤李充詩願爾降玉趾一顧重千金風俗通周秦常以歲八月遣輶軒之使求異代方言還奏籍之藏)
(於秘室按太白作崔公澤畔吟詩序有中佐憲車之語是崔嘗以事為使副故曰君乃輶軒佐作軒轅者非是)
(張協詩寄辭翰墨林張銑註翰筆也謂寄文辭於筆墨之林言林者謂多也李康運命論木秀於林風必摧之)
(李善註秀出也劉良註木高出於林上者故風吹而先折也隋袁朗詩危絃斷客心虛彈落驚禽用戰國策更)
(嬴事見四卷註回舟用王子猷訪戴安道事見本卷註世說嵇康與吕安善每一相思千里命駕莊子摶扶搖)
(而上者九萬里詳後上李邕詩註桃李用說苑趙簡子事與張儀舌俱見本卷註史記越人莊舄仕楚執珪有)
(頃而病楚王曰舄故越之鄙人也今仕楚執珪富貴矣亦思越否中謝曰凡人之思故在其病也彼思越則越)
(聲不思越則楚聲使人往聽之猶尚越聲也王粲登樓賦莊舄顯而越吟笑吐張儀舌喻談笑之美愁為莊舄)
(吟喻思家之切韻會砧擣繒石也輶音由砧音斟)
走筆贈獨孤駙馬(唐書玄宗女信成公主下嫁獨孤明初學記駙馬都尉漢武置)
(也掌御馬歴兩漢多宗室及外戚與諸公子孫任之至魏何晏以主壻拜駙馬都尉其後杜預尚晉)
(宣帝女高陸公主拜駙馬都尉王濟尚晉文帝女常山公主拜駙馬都尉後代因晉魏以為恒每尚)
(公主則拜駙馬都尉通典唐駙馬都尉從五品皆尚主者為之開元三年八月勅駙馬都尉從五品)
(階宜依令式仍借紫金魚袋天寶以前悉以儀容美麗者充選)
都尉朝天躍馬歸香風吹人花亂飛銀鞍紫鞚照雲日
左顧右盼生光輝是時僕在金門裏待詔公車謁天子
長揖蒙垂國士恩壯心剖出酬知已一别蹉跎朝市間
青雲之交不可攀儻其公子重迴顧何必侯嬴長抱關
(薛道衡詩卧馳飛玉勒立馬前銀鞍吳均詩朱輪玳瑁車紫鞚連錢馬韻會鞚馬勒也曹植與吳質書左顧右)
(盼謂若無人漢書哀帝紀待詔夏賀良等應劭註諸以才技徵召未有正官故曰待詔又東方朔傳朔上書高)
(自稱譽上侓之令待詔公車顔師古註公車令屬衞尉上書者所詣也舊唐書翰林院天子在大明宮其院在)
(右銀臺門内在興慶宮院在金明門内若在西内院在顯福門内若在東都華清宮皆有待詔之所其待詔有)
(詞學經術合鍊僧道卜祝術藝書奕各别院以廩之日晚而退其所重者詞學戰國策豫讓曰智伯以國士遇)
(臣臣故以國士報之江淹袁叔明傳友人袁炳與余有青雲之交非直銜杯酒而已史記信陵君傳魏有隱士)
(曰侯嬴年七十家貧為大梁夷門監者公子數厚遺之不肯受公子於是乃置酒大會賓客坐定公子從車騎)
(虚左自迎侯生侯生攝敝衣冠直上載公子上坐不讓又謂公子曰臣有客在市屠中願枉車騎過之公子引)
(車入市侯生下見其客朱玄睥睨故久立與其客語微察公子公子顔色愈和乃謝客就車至家公子引侯生)
(坐上坐偁贊賓客酒酣侯生謂公子曰嬴乃夷門抱關者也而公子親枉車騎自迎嬴於衆人廣坐之中不宜)
(有所過今公子故過之然嬴欲就公子之名故久立公子車騎市中過客以觀公子公子愈恭市人皆以嬴為)
(小人而以公子為長者能下士也於是罷酒侯生遂為上客鞚苦貢切空去聲)
贈嵩山焦鍊師(并序思孔帖道士修行德高精者謂之鍊師)
嵩山(繆本作丘)有神人焦(蕭本缺焦字)鍊師者不知何許婦人
也又云生於齊梁時其年貌可稱五六十常胎息絶
穀居少室廬遊行若飛倏忽萬里世或傳其入東海
登蓬萊竟莫(繆本作不)能測其往也余訪道少室盡登三
十六峰聞風有寄灑翰遥贈(漢武内傳王真字叔經上黨人習閉氣而吞之)
(名曰胎息習𠻳舌下泉而咽之名曰胎食真行之斷穀二百餘口肉色光美力並數人抱朴子得胎息者)
(能不以口鼻嘘吸如在胞胎之中則道成矣少室山有三十六峰詳見七卷註)
二室凌(一作倚)青天三花含(一作明)紫(一作綠)烟中有蓬海客
宛疑麻姑仙道在喧莫染跡高想已綿時餐金鵝蘂(一作)
(金蛾蘂繆本作金鵝藥)屢讀靑(蕭本作古)苔篇八極恣遊憩九垓長周
旋下瓢酌潁水舞鶴來伊川還歸東(繆本作空)山上獨拂秋
霞眠蘿月挂朝鏡松風鳴夜絃潛光隱嵩岳鍊魄棲雲
幄霓裳(繆本作衣)何飄颻(繆本作飄飄一作葳蕤)鳳吹(一作羽駕)轉綿邈願
同西王母下顧東方朔紫書儻可傳銘(一作冥)骨誓相學
(初學記嵩高山者五岳之中岳也戴延之西征記云其山東謂太室西謂少室相去十七里嵩其總名也謂之)
(室者以其下各有石室焉少室高八百六十丈上方十里與太室相埒但小耳述異記少室山有貝多樹與衆木)
(有異一年三放花其花白色香美俗云漢世野人將子種此麻姑已見四卷註楊升菴曰金鵝蘂桂也藝文類)
(聚臨海記曰郡東南有白石山高三百餘丈望之如雪山上有湖古老相傳云金鵝所集八桂所植陳子昂潘)
(尊師碑頌道逢真人昇玄子授以寶書靑苔紙淮南子八紘之外乃有八極初學記九天之外次有九垓垓階)
(也言其階次有九山海經潁水出少室山郭璞註今潁水出河南陽城縣乾山東南經潁川汝隂至淮南下蔡)
(入淮呂氏春秋許由遂之箕山之下潁水之陽耕而食終身無經天下之色太平御覧琴操曰許由無有杯器)
(常以手掬水人見由無器以一匏瓢遺之由操飲飲訖挂瓢於樹風吹樹瓢動歴歴有聲由以為煩擾遂取捐)
(之伊川舞鶴用王子晉事已見五卷註薛道衡詩驚鴻出洛水翔鶴下伊川左傳辛有適伊川杜預註伊川伊)
(水也北山移文春蘿罷月盧照鄰五悲文蘿月寡色風泉罷聲宋之問詩夜絃響松月朝楫弄苔泉後漢書潛)
(光隱耀世嘉其高太微靈書每月朔望晦日七魄流蕩交通鬼神制檢還魄之法當此夕仰眠伸足掌心掩兩)
(耳令指相接於項上閉息七遍叩齒七通心存鼻端白氣如小指大須臾漸大冠身上下九重氣忽變成兩靑)
(龍在兩目中兩白虎在兩鼻孔中朱雀在心上蒼龜在左足下靈蛇在右足下兩玉女著錦衣手把火光當兩)
(耳門畢咽液七過呼七魄名尸狗伏矢雀嬰天賊非毒除穢臭肺即呪曰素氣九還制魄邪奸天獸守門嬌女)
(執□鍊魄和柔與我相安不得妄動看察形源若有飢渴聽飲月黃日丹謝惠連詩寂寥雲幄空李周翰註幄)
(帳也楚辭靑雲衣兮白霓裳丘遲詩馳道聞鳳吹吕延濟註鳳吹笙也博物志漢武帝祭祀名山大澤以求神)
(仙之道時西王母遣使乘白鹿告帝當來乃供帳九華殿以待之七月七日夜漏七刻王母乘紫雲車而至於)
(殿西南面東向頭上戴七種靑氣鬱鬱如雲時東方朔竊從殿南廂朱鳥牖中窺母母顧之謂帝曰此窺牖小)
(兒嘗三來盗吾桃帝乃大怪之由此世人謂方朔神仙也漢武内傳地真素訣長生紫書真誥道有青要紫書)
(金根衆文雲笈七□紫書紫筆繕文也垓音該)
口號贈楊(繆本作陽)徵君(原註此公時被徵帝詩題有口號始於梁簡文和衛尉)
(新渝侯巡城口號庾肩吾王筠俱有此作至唐遂相襲用之即是口占之義蕭本作口號贈徵君鴻)
(而註云見前贈盧徵君題註蓋以為即盧鴻矣未詳是否註中被徵一作被召)
陶令辭彭澤梁鴻入會稽我尋高士傳君與古人齊雲
卧畱丹壑天書降紫泥不知楊伯起早晚向關西(陶令事已)
(見九卷註梁鴻事見八卷註隋書高士傳六卷皇甫謐撰又高士傳二卷虞槃佐撰冊府元龜嵇康為中散大)
(夫撰高士傳三卷鮑照詩雲卧恣天行又照詩妍客逐丹壑紫泥用以封壐書者見七卷註後漢書楊震字伯)
(起弘農華隂人少好學受歐陽尚書於太常桓郁明經博覧無不窮究諸儒為之語曰□西孔子楊伯起)
上李邕(舊唐書李邕廣陵江都人少知名開元中為陳州刺史十三年玄宗車駕東封迴邕)
(於汴州謁見累獻詞賦甚稱上旨由是頗自矜衒張說為中書令甚惡之俄而陳州贜汙事發貶為)
(欽州遵化尉累轉括淄滑三州刺史上計京師邕素負美名頻被貶斥皆以邕能文養士賈生信陵)
(之流執事忌勝剝落在外人間素有聲稱後進不謙京洛阡陌聚觀以為古人或傳眉目有異衣冠)
(望風尋訪門巷又中使臨問索其新文復為人陰中竟不得進天寶初為汲郡北海二太守嘗與左)
(驍衛兵曹柳勣馬一匹及勣下獄吉温令勣引邕議及休咎厚相賂遺詞狀連引勅就郡决殺之時)
(年七十餘)
大鵬一日同風起摶(霏玉本作扶)搖直上九萬里假令風歇
時下來猶能簸(繆本作□)却滄溟水時(繆本作世)人見我恒(蕭本作指)
殊調見(霏玉本作□)余大言皆冷笑宣父猶能畏後生丈夫
未可輕年少(莊子鵬之徙於南冥也水擊三千里摶扶摇而上者九萬里陸德明註司馬云上行)
(風謂之扶摇爾雅云扶摇謂之風郭璞云暴風從下上也唐書禮樂志貞觀十一年詔尊孔子為宣父蕭士贇)
(曰此篇似非太白之作)
贈張公洲革處士(楊齊賢曰張公洲在上元縣琦按景定建康志張公洲在城西)
(南五里周圍三里湖廣通志張公洲在武昌府城南二十里晉隱士張公灌園處因名是有二張公)
(洲觀詩中所云楚人云漢水則是謂武昌之張公洲而非在上元者矣)
列子居鄭圃不將衆庶分革侯遁南浦常恐楚人聞抱
甕灌秋蔬心閒遊天雲每將瓜田叟耕種漢水濱(一作濆)
時登張公洲入獸不亂羣井無桔橰事門絶刺繡文長
揖二千石遠辭百里君斯為真隱者吾黨慕淸芬(列子子列)
(子居鄭□四十年人無識者國君卿大夫視之猶衆庶也韻會將與也南浦即張公洲以在城之南故曰南浦)
(莊子孔子逃於大澤衣裘褐食抒栗入獸不亂羣入鳥不亂行鳥獸不惡而况人乎又莊子子貢南遊於楚反)
(於晉過漢陰見一丈人方將為囿畦鑿隧而入井抱甕而出灌搰搰然用力甚多而見功寡子貢曰有械於此)
(一日浸百畦用力甚寡而見功多夫子不欲乎為圃者仰而視之曰奈何曰鑿木為機後重前輕挈水若抽數)
(如泆湯其名曰橰為□者笑曰吾聞之吾師有機械者必有機事有機事者必有機心機心存於胷中則純白)
(不備純白不備則神生不定神生不定者道之所不載也吾非不知羞而不為也陸德明註橰桔橰也說文桔)
(橰汲水器也史記刺繡文不如倚市門二千石謂太守百里君謂縣令)
李太白集注卷九
