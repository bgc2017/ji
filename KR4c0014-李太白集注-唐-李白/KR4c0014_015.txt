李太白集注卷十五
錢塘王𤦺撰
古近體詩共三十五首
秋日魯郡堯祠亭上宴别杜補闕范侍御(唐時魯郡即兖)
(州也隸河南道元和郡縣志堯祠在兖州瑕丘縣南七里洙水之右通典武太后垂拱中置補闕拾)
(遺二官以掌供奉諷諫自開元以來尤為清選唐書百官志門下省有左補闕六人中書省有右補)
(闕六人從七品酉陽雜俎衆言李白惟戲杜考功飯顆山頭之句成式偶見李白祠亭上丘别杜考)
(功詩今錄首尾曰我覺秋興逸誰言秋興悲山將落日去水共晴空宜烟歸碧海夕雁度青天時相)
(失各萬里茫然空爾思𤦺按成式此則謂杜考功即子美也然子美未嘗為考功且與太白同游時)
(尚為布衣未登仕籍而詩題又微有不同疑成式所見另是一本)
我覺秋興逸誰云秋興悲山將落日去水與晴空宜魯
酒白玉壺送行駐金羈歇鞍憩古木解帶挂横枝歌鼓
川上亭曲度神飈吹雲歸碧海夕雁沒青天時相失各
萬里茫然空爾思(一本無歌鼓川上亭二句其下增入南歌憶郢客東囀見齊姬清波忽淡)
(蕩白雪紛逶迤一隔范杜游此歡各棄遺三韻瑟潘岳秋興賦善乎宋玉之言曰悲哉秋之為氣也蕭兮草)
(木摇落而變衰憀慄兮若在遠行登山臨水送將歸曹植詩白馬飾金羈後漢書多聚聲樂曲度比諸郊廟章)
(懷太子註曲度謂曲之節度也曹植詩神飈接丹轂李周翰註飈疾風也胡震亨曰太白愪押宜字如山將)
(落日去水與晴空宜月色不可盡空天交相宜又詭浪偏相宜置酒正相宜春風與醉客今日乃相宜凡五用)
(而前兩韻尤佳)
别魯頌(繆本題上多一留字)
誰道太山高下却魯連節誰云秦軍衆摧却魯連舌獨
立天地間清風洒蘭雪夫子還倜儻攻文繼前烈錯落
石上松無為秋霜折贈言鏤寳刀千歲庶不滅(魯連事詳見二)
(卷註書武成公劉克篤前烈江淹詩故人贈寳劔鏤以瑶華文庾信詩山精鏤寳刀)
别中都明府兄(唐時河南道有中都縣本平陸縣天寳元年更名隸兖州魯郡貞元)
(十四年改隸鄆州東平郡)
吾兄詩酒繼陶君試宰中都天下聞東樓喜奉連枝會
南陌愁(繆本作還)為落葉分城隅(一作江城)渌水明秋日海上青
山隔暮雲取醉不辭留夜月雁行中斷惜離羣(陶潛為彭澤令)
(見前註蘇武詩况我連枝樹與子同一身吕向註兄弟如木連枝而同本蕭綜詩昔朋舊愛各東西譬如落葉)
(不更齊)
夢遊天姥吟留别(一作别東魯諸公剡太平寰宇記天姥山在越州縣南八十)
(里名山志云山有楓千餘丈蕭蕭然後吳錄云剡縣有天姥山傳云登者聞天姥歌謠之響謝靈運)
(詩云暝抵剡中宿明登天姥岑高高入雲霓還期那可尋即此也一統志天姥峰在台州天台縣西)
(北與天台山相對其峰孤峭下臨嵊縣仰望如在天表姥音母)
海客談瀛洲烟濤微茫(一作瀰漫)信難求越人語(一作道)天姥
雲霞明滅或(一作安)可覩天姥連天向天横勢拔(一作枝)五
岳掩赤城天台四(當作一)萬八千丈對此欲(一作絶)倒東南
傾(十洲記瀛洲在東海中地方四十里大抵是對會稽去西岸七十萬里上生神芝仙革又有玉石高且千)
(丈出泉如酒味甘名之為玉醴飲之數升輙醉令人長生洲上多仙家風俗似吳人山川如中國也太平廣記)
(章安縣西有赤城山周三十里一峰特高可三百餘丈海錄碎事顧野王輿地志云赤城山有赤石羅列長里)
(餘遥望似赤城雲笈七籖天台山高一萬八千丈洞周圍五百里名上玉清平之天即桐柏王真人所理葛仙)
(翁鍊丹得道處上應台宿故曰天台在台州天台縣楚辭康回馮怒地何故以東南傾)我欲因之
(一作冥搜)夢吳越一夜飛渡鏡湖月湖月照我影送我至剡
溪謝公宿處今尚在渌水蕩漾清猿啼脚著謝公屐身
登青雲梯半壁見海日空中聞天雞千巖萬轉路不定
迷花倚石忽已暝熊咆龍吟殷巖泉憟深林兮驚層巔
雲(一作楓)青青兮欲雨水澹澹兮生烟列缺霹靂丘巒崩
摧洞天石扇(一作扉)訇然中(一作而)開青冥浩蕩不見底日
月照耀金銀臺霓為衣兮風(一作鳳)為馬雲之君兮紛紛
而來下虎鼔瑟兮鸞回車仙之人兮列如麻忽魂悸以
魄動怳驚起而長嗟惟覺時之枕席失向來之烟霞(薛方)
(山浙江志鑑湖又曰鏡湖在會稽縣西南三十里故南湖也圖經曰後漢馬臻為太守創立鑑湖在會稽山隂)
(二縣界元和郡縣志剡溪出越州剡縣西南北流入上虞縣界為上虞江南史謝靈運尋山陟嶺必造幽峻巖)
(嶂數十重莫不備盡登躡嘗著木屐上山則去其前齒下山去其後齒靈運詩共登青雲梯青雲梯謂山嶺高)
(峻如上入青雲故名述異記東南有桃都山上有大樹曰桃都枝相去三千里日初出照此木天雞則鳴天下)
(之雞皆隨之鳴淮南王招隠士虎豹鬭兮熊羆咆廣韻咆嘷熊虎聲高唐賦水澹澹而盤紆說文澹水摇也揚)
(雄校獵□霹靂列缺吐火施鞭應劭曰霹靂雷也列缺天隙電光也通雅列缺電光也陽氣從雲决裂而出故)
(曰列缺郭璞詩但見金銀臺傅玄吳楚歌雲為車兮風為馬西京賦總會仙倡戲豹舞羆白虎鼓瑟蒼龍吹箎)
(太平御覧太微天帝登白鸞之車上元夫人步元曲忽過紫微垣真人列如麻說文悸心動也咆音庖訇音)
(薨悸音忌)世間行樂亦如此古來萬事東流水别君去兮(蕭本)
(作時)何時還且放白鹿青崖間須行即騎訪名山安能摧
眉折腰亊權貴使我不得開心顔(楚辭騎白鹿而容與江淹詩猿嘯青崖間)
(摧眉低首也折腰曲躬也陶潛不能為五斗米折腰已見前註范德機云夢吳越以下夢之源也以次諸節)
(夢之波瀾也其間顯而晦晦而顯至失向來之烟霞夢極而與人接矣非太白之胷次筆力亦不能發此枕席)
(烟霞二句最有力結語平衍亦文勢當如此)
留别曹南羣官之江南(穀梁傳宋公曹人邾人盟於曹南范寗註曹南曹之)
(南鄙唐人謂曹州為曹南)
我昔釣白龍放龍溪水旁道成本欲去揮手凌蒼蒼時
來不關人談笑游軒皇獻納少成事歸休辭建章十年
罷西笑攬鏡如秋霜閉劔琉璃匣鍊丹紫翠房身佩豁
落圖腰垂虎鞶嚢仙人借(蕭本作駕)綵鳳志在窮遐荒戀子
四五人徘徊未翺翔東流送白日驟歌蘭蕙芳仙宫兩
無從人間久摧藏范蠡脱(簫本作說)句踐屈平去懷王飄颻
紫霞心流浪憶江鄉愁為萬里别復此一銜觴淮水帝
王州金陵繞丹陽樓臺照海色衣馬搖川光及此北望
君相思淚成行朝雲落夢渚瑶草空高唐(蕭本作堂非)帝子
隔洞庭青楓滿瀟湘懷歸(蕭本作君非)路緜邈覧古情淒涼
登岳眺百川杳然萬恨長却(蕭本作知)戀峨眉去弄景偶騎
羊(陵陽子明於旋溪釣得白龍解而放之詳見十二卷註不關人猶云不由人也兩都賦序朝夕論思日月)
(獻納韓詩外傳田子為相三年歸休三輔黃圖武帝作建章宫度為千門萬戶桓譚新論人聞長安樂則出門)
(西向而笑西京雜記雜厠五色琉璃為劔匣十洲記又有墉城金臺玉樓相鮮如流精之□光碧之堂瓊華之)
(室紫翠丹房錦雲燭日朱霞九光西王母之所治也道經凡欲修行大洞真經三十九章雌一玉檢五老寳經)
(元母簡十二上願佩神虎金虎符豁落七元流金火鈴神仙傳王遠冠遠遊冠朱衣虎頭鞶嚢五色綬帶劔通)
(典按漢代著鞶嚢者側在腰間或云鞶嚢或云綬嚢然則以此嚢□綬也或盛或散各有其時漢書撫寧遐荒)
(劉琨詩抱膝獨摧藏吕向註摧藏憂傷也范蠡屈平俱見二卷註脱句踐謂脱身辭句踐而去也魏書神與理)
(宜形隨流浪太平寰宇記淮水發源於華山在丹陽姑熟之界西北流經建康秣陵二縣之間縈紆京邑之内)
(至於石頭入江綿流三百餘里景定建康志祥符江寧圖經曰淮水去縣一里其源從宣州東南漂水縣烏刹)
(橋西入百五十里丹陽記云建康有淮源出華山入江輿地志云秦始皇巡會稽鑿山阜此淮即所鑿也亦名)
(秦淮金陵山即鍾山也在唐之昇州上元縣西北一十八里丹陽謂潤州其地即古時丹陽郡唐天寳初亦改)
(稱丹陽郡朝雲瑶草高唐見一卷註夢渚即雲夢之渚也范雲詩陽臺霧初解夢渚水裁渌山海經洞庭之山)
(帝之二女居之是常游於江湖澧沅之風交瀟湘之浦是在九江之間出入必以飄風暴雨楚辭湘夫人云帝)
(子降兮北渚目眇眇兮愁子嫋嫋兮秋風洞庭波兮木葉下招魂湛湛江水兮上有偑日極千里兮傷春心搜)
(神記葛由蜀羌人也周成王時好刻木作羊賣之一旦桑木羊入蜀中蜀中王侯貴人追之上綏山綏山多桃)
(在峨眉山西南高無極也隨之者不得還皆得仙道)
留别于十一兄逖裴十三遊塞垣(蕭穎士蓮□散序友生于逖張)
(南容在大梁唐詩紀事于逖獨孤及李白皆有詩贈之蓋天寳間詩人也)
太公渭川水李斯上蔡門釣周獵秦安黎元小魚㕙兔
何足言天張雲卷有時節吾徒莫嘆羝觸藩于公白首
大梁野使人悵望何可論既知朱亥為壯士且願束心
秋毫裏秦趙虎争血中原當去抱關救公子裴生覧千
古龍鸞炳天(蕭本作文)章悲(一作高)吟雨雪動林木放書輟劔
思(一作悲)高堂勸爾一杯酒拂爾裘上霜爾為我楚舞我
為爾楚歌且探虎穴向沙漠鳴鞭走馬凌黃河恥作易
水别臨岐淚滂沲(太公釣於渭水李斯牽黃犬出上蔡東門逐狡兔俱見一卷註封禪書以)
(浸黎元吕延濟註黎元百姓也說文㕙狡兔也周易羝羊觸藩嬴其角孔穎達正義藩藩籬也史記各興軍聚)
(衆虎争中原吳質答魏太子牋摛藻下筆鸞龍之文奮矣李善註鸞龍鱗羽之有五彩故以喻焉藝文類聚琴)
(操曰曾子耕太山之下天雨雪凍旬日不得歸思其父母作梁山歌史記為我楚舞吾為若楚歌三國志吕蒙)
(年十五六竊隨鄧當擊賊當顧見大驚歸以告蒙母母恚欲罰之蒙曰貧賤難可居脱誤有功富貴可致且不)
(探虎穴安得虎子太平御覧春秋後語曰荆軻將行太子及賓客知其事者二十餘人皆白衣冠以送之至易)
(水上既祖取道高漸離擊筑荆軻和歌為濮上聲士皆流涕詩國風涕泗滂沱㕙音俊又音逡又音詮羝音)
(低)
留别王司馬嵩(按唐書百官志王府官屬及都督都護刺史之佐職皆有司馬有從)
(四品正五品從五品正六品從六品之不同不知嵩為何官)
魯連賣談笑豈是顧千金陶朱雖相越本有五湖心余
亦南陽子時為梁甫吟蒼山容偃蹇白日惜頽侵願一
佐明主功成還舊林西來何所為孤劔託知音鳥愛碧
山遠(一作鳳集碧梧秀)魚游滄海深呼鷹過上蔡賣畚向嵩岑
他日閒相訪丘中有素琴(魯連談笑而却秦軍平原君以千金為夀魯連辭而去范)
(蠡乘扁舟以游於五湖止於陶為陶朱公諸葛亮躬耕南陽好為梁父吟俱見前註左傳彼皆偃蹇杜預註偃)
(蹇驕傲也郭璞客傲莊周偃蹇於漆園李斯臂蒼鷹出上蔡東門詳見三卷行路難註十六國春秋王猛少貧)
(賤以鬻畚為業嘗貨畚於洛陽有一人貴買其畚而云無直自言家去此無遠可隨我取直猛利其貴而從之)
(行不覺遠忽至深山其人止猛且住樹下當先啟道君來須臾猛進見一老公踞胡牀而坐鬚髮悉白侍從十)
(許人有一人引猛曰大司馬可進猛因進拜老公曰王公何緣拜也乃十倍償畚直遣人送之既出顧視乃嵩)
(高山也春秋經傳集解畚以草索為之筥屬陸雲登遐頌北食中岳鋉形嵩岑左思詩巖穴無結構丘中有鳴)
(琴本畚音)
還山留别金門知己(一本作出金門後書懷留别翰林諸公)
好古笑流俗素聞賢達風方希佐明主長揖辭成功白
日在青天迴光矚(一作照)微躬恭承鳳凰詔歘起雲(一作藤)
蘿中清切紫霄迥優游丹禁通君王賜顔色聲價凌烟
虹乘輿擁翠蓋扈從金城東寳馬驟絶景錦衣入新豐
倚巖望松雪對酒鳴絲桐方學揚子雲獻賦甘泉宫天
書美片善清芳播無窮歸來入咸陽談笑皆王公一朝
去金馬飄落成飛蓬賓友(一作從)日疎散玉樽亦(一作尋)已
空長才猶可倚不慚世上雄閒來東武吟曲盡情未終
書此謝知己扁舟(一作滄波)尋釣翁(此篇即五卷之東武吟也句字互有同異今仍)
(舊本兩存之註不重出矚音竹)
夜别張五
吾多張公子别酌酣高堂聽歌舞銀燭把酒輕羅霜横
笛弄秋月琵琶彈陌桑龍泉解錦帶為爾傾千觴(漢書諸公)
(聞之皆多袁盎顔師古註多猶重也梁元帝詩銀燭含朱火金爐對寳笙宋書傅玄琵琶賦曰漢遣烏孫公主)
(嫁昆彌念其行道思慕故使工人裁筝筑為馬上之樂欲從方俗語故曰琵琶取其易傳於外國也風俗通曰)
(以手琵琶因以為名杜摯云長城之役絃鼗而鼓之未詳孰是樂府雜錄琵琶古曲有陌上桑水經註晉太康)
(地理志曰西平縣有龍泉水可以砥礪刀劔特堅利故有堅白之論矣是以龍泉之劔為楚寳也)
魏郡别蘇明(繆本作少)府因北游(唐時魏郡即魏州屬河北道)
魏都接燕趙美女誇芙蓉淇水流碧玉舟車日奔衝青
樓夾兩岸萬室喧歌鐘天下稱豪貴遊此每相逢(一作天下)
(豪貴游此中每相逢)洛陽蘇季子劔戟森詞峰六印雖未佩(一作說秦)
(復過趙)軒車若飛龍黃金數百鎰白璧有幾雙散盡空掉
臂高歌賦還(一作臨)卭(繆本此下多合從又連横其意未可封二句)落魄(繆本作拓)
乃如此何(一作誰)人不相從遠别隔兩河雲山杳千重(一作)
(雲天滿愁容)何時更杯酒再得論心胷(西京雜記卓文君姣好眉色如望遠山臉)
(際常若芙蓉尚書正義河内共縣淇水出焉東至魏郡黎陽縣入河史記蘇秦者東周洛陽人也說趙肅侯一)
(韓魏齊楚燕趙以從親以畔秦趙王乃飾車百乘黃金千鎰白璧百雙錦繡千純以約諸侯於是六國從合而)
(并力焉蘇秦為從約長并相六國喟然嘆曰使我有洛陽負郭田二頃豈能佩六國相印乎裴駰註譙周曰蘇)
(秦字季子魯□錢神論空手掉臂何所希望謝朓詩還卭歌賦似史記司馬相如家徒四壁立與文君俱之臨)
(卭還卭盖用此事也又史記酈食其家貧落魄無以為衣食業)
留别西河劉少府(唐時西河郡即汾州屬河東道)
秋(一作我)髮已種種所為竟無成閒傾魯壺酒笑對劉公
榮謂我是方朔人間落幾星白衣千萬乘何事去天庭
君亦不得意高歌羡鴻冥世人若醯雞安可識梅生雖
為刀筆吏緬懷在赤城余亦如流萍隨波樂休明自有
兩少妾雙騎駿馬行東山春酒綠歸隠謝浮名(左傳予髮如此)
(種種予奚能為杜預註種種短也世說王戎弱冠詣阮籍時劉公榮在坐阮謂王曰偶有二斗美酒當與君共)
(飲彼公榮者無預焉二人交觴酬酢公榮遂不得一杯而言語談戲三人無異或有問之者阮答曰勝公榮者)
(不得不與飲酒不如公榮者不可不與飲酒惟公榮可不與飲酒初學記漢武帝内傳曰西王母使者至東方)
(朔死上以問使者對曰朔是木帝精為歲星下游人中以觀天下非陛下之臣法言鴻飛冥冥弋人何篡焉莊)
(子其猶醯雞與郭象註醯雞者甕中之蠓蠛梅生謂梅福福嘗為南昌尉故以比劉少府史記堯年少刀筆吏)
(耳正義曰古用簡札書有錯謬以刀削之故號曰刀筆吏漢書蕭何曹參皆起秦刀筆吏顔師古註刀所以削)
(書也古者用簡牘故吏皆以刀筆自隨也洞天福地記赤城洞周圍三百里名上玉清平之天在台州唐興縣)
(詳見七卷註)
潁陽别元丹丘之淮陽(舊唐書載初元年析河南伊闕嵩陽三縣置武臨縣)
(開元十五年改為潁陽隸河南府淮陽郡即陳州也屬河南道)
吾將元夫子異姓為天倫本無軒裳契素以烟霞親嘗
恨廹世網銘意俱未伸松柏雖寒苦羞逐桃李春悠悠
市朝間玉顔日緇磷所共(當作失)重山岳所得輕埃塵精
魄漸蕪穢漸老相憑因我有錦囊訣可以持君身當餐黃
金藥去為紫陽賓萬事難並立百年猶崇晨别爾東南
去悠悠多悲辛前志庶不易遠途期所遵已矣歸去來
白雲飛天津(韻會將與也穀梁傳兄弟天倫也范寗註兄先弟後天之倫次陸機詩世網嬰我身)
(古詩含意俱未伸漢武帝内傳帝見王母巾器中有一卷書盛以紫錦之嚢帝問此書是仙靈方耶抱朴子仙)
(藥之上者丹砂次則黃金周氏冥通記第一紫陽左真人治葛衍山周君第二紫陽右真人治嶓冢山王君崇)
(展猶詩所謂崇朝謂從旦至食時也天津橋名在河南見二卷註)
留别廣陵諸公(一作留别邯鄲故人淮唐時廣陵郡即揚州也屬南道)
憶昔作少年結交趙與燕金羈絡駿馬錦帶横龍泉寸
心無疑事所向非徒然晚節覺此疎獵精草太玄空名
束壯士薄俗棄高賢中迴聖明顧揮翰凌雲烟騎虎不
敢下攀龍忽墮天還家守清真孤潔勵秋蟬煉丹費火
石採藥窮山川卧海不關人租税遼東田乘興忽復起
棹歌(繆本作我)溪中船臨醉謝葛強山公欲倒鞭狂歌自此
别垂釣滄浪前(曹植詩白馬飾金羈龍泉劍名已見前註謝靈運詩晚節值衆賢李周翰註晚)
(節暮年也漢書揚雄傳時雄方草太玄有以自守泊如也論衡揚子雲作太玄經造於助思極杳冥之深非庶)
(幾之才不能成也蟬出自土壤升於高木之上吟風飲露不見其食故郭璞蟬贊蟲之精潔可貴惟蟬潛蜕棄)
(穢飲露恒鮮宋書或終身隠處不關人事謝朓詩言税遼東田李善註魏志曰管寧聞公孫度令行海外遂至)
(於遼東皇甫謐高士傳曰人或牛暴寧田者寧為牽牛飼之其人大慙西京賦齊栧女引棹歌晉書山簡出鎮)
(襄陽優游卒歲惟酒是耽諸習氏荆上豪族有佳園池簡每出游嬉多之池上置酒輒醉名之曰高陽池時有)
(兒童歌曰山公出何許往至高陽池日夕倒載歸酩酊無所知時時能騎馬倒著白接羅舉鞭向葛彊何如并)
(州兒彊家在并州簡愛將也)
廣陵贈别
玉瓶沽美酒數里送君還繫馬垂楊下銜杯大道間天
邊看綠水海上見青山興罷各分袂何須醉别(蕭本作别醉)
顔
感時留别從兄徐王延年(一作平)從弟延陵(按舊唐書延年)
(乃高祖第十子徐王元禮之後元禮子茂茂子璀璀之子則延年也開元二十六年封嗣徐王除員)
(外洗馬天寳初拔汗那王入朝延年將嫁女與之為右相李林甫所奏貶文安郡别駕彭城長史坐)
(贜貶永嘉司士至德初為餘杭郡司馬卒)
天籟何參差噫然大塊吹玄元包(繆本作苞)槖籥紫氣何逶
迤(一作融怡)七葉運皇化千齡光本支(繆本作枝)仙風生指樹大
雅歌螽斯諸王若鸞虬肅穆列藩維哲兄錫茅土聖代
羅(繆本作含)榮滋九卿領徐方七步繼陳思(莊子子綦曰汝聞人籟而未聞)
(地籟汝聞地籟而未聞天籟夫子游曰敢問其方子綦曰夫大塊噫氣其名為風是唯無作作則萬竅怒號通)
(典乾封元年追號老君為太上玄元皇帝老子天地之間其猶槖籥乎史記索隠列異傳老子西游關令尹喜)
(望見其上有紫氣浮關老子果乘青牛而過說文逶迤邪去貌唐自高祖至肅宗凡七帝詩大雅文王孫子本)
(支百世毛傳曰本本宗也支支子也神仙傳老子之母適至李樹下而生老子生而能言指李樹曰以此為我)
(姓詩國風螽斯羽詵詵兮宜爾子孫振振兮鄭箋曰凡物有隂陽情慾者無不妬忌惟螽斯不爾各得受氣而)
(生子故能詵詵然衆多后妃之德如是則宜然也埤雅螽斯蟲之不妬忌一母百子者也故詩以為子孫衆多)
(之况一名舂黍亦或謂之春箕草木疏云蝗類青色長角長股股鳴者也或曰似蝗而小股黑有文五月中以)
(股相切作聲聞數步者是也江東謂之蚱蜢朱子集傳螽斯一生九十九子詩紀蘇氏曰螽斯一生八十一子)
(數雖不同言其多子則均也說文虬龍子無角者爾雅穆穆肅肅敬也詩大雅价人惟藩毛傳曰藩屏也後漢)
(書諸王封者受茅土歸以立社稷禮也獨斷天子太社以五色土為壇皇子封為王者受天子之社土以所封)
(之方色東方受青南方受赤他如其方色苴以白茅授之各以其所封方之色歸國以立社故謂之受茅土後)
(漢書陶謙傳是時徐方百姓殷盛榖食甚豐胡三省通鑑註古語多謂州為方故八州八伯謂之方伯書曰惟)
(彼陶唐有此冀方詩曰徐方不庭是也世說文帝嘗令束阿王七步中作詩不成者行大法應聲便為詩曰煮)
(豆持作羹漉枝以為汁萁在釡下然豆在釡中泣本是同根生相煎何太急帝深有慚色東阿王即曹植也太)
(和三年徙封東阿王六年以陳四縣封為陳王思者其謚也噫音衣逶音威迤音夷)伊昔全盛
日雄豪動京師冠劔朝鳳闕樓船侍龍池鼔鐘出朱邸
金翠照丹墀君王一顧盼選色獻蛾眉列戟十八年未
曾輒遷移大臣小喑嗚謫竄天南垂長沙不足舞貝錦
且成詩佐郡浙江西病閒絶趨(蕭本作驅)馳階軒日苔蘚鳥
雀噪簷帷時乘平(蕭本作小)肩輿出入畏人知北宅聊偃憩
歡愉恤惸嫠差言梁苑地烜赫耀旌旗(後漢書竇融傳賞賜恩寵傾動)
(京師史記建章宫其東則鳳闕高二十餘丈索隠曰三輔黃圖云武帝營建章起鳳闕高二十五丈三輔故事)
(云北有圖闕高二十丈上有銅鳳凰故曰鳳闕也唐六典註興慶宫即今上潛龍舊宅也初上居此第其里名)
(協聖諱所居宅之東有舊井忽湧為小池周袤纔數尺常有雲氣或見黃龍出其中至景龍中潛復出水其沼)
(寖廣時即連合為一未半歲而里中人悉移居遂鴻洞為龍池馬演繁露後世諸侯王及達官所居之屋皆飾)
(以朱故曰朱門又曰朱邸西京賦青瑣丹墀李善註漢官典職曰以丹溙地故曰丹墀吕向註丹墀階也以丹)
(漆塗之太平御覧天子赤泥殿下曰丹墀唐制嗣王郡王皆列棨戟於門李涪刊誤凡戟天子二十四諸侯十)
(通典天寳六年四月敕改儀制令嗣王郡王門十六戟後漢書郡處南垂不閑典訓潘岳西征賦歷敝邑之南)
(垂劉良註南垂南界也廣韻垂疆也漢書長沙定王發以其母微無寵故王卑濕貧國應劭曰景帝後二年諸)
(王來朝有詔更前稱夀歌舞定王但張袖小舉手左右笑其拙上&KR0988;問之對曰臣國小地狹不足迴旋帝乃以)
(武陵零陵桂陽益焉詩小雅萋兮雙兮成是貝錦彼譖人者亦已太甚大臣小喑鳴謫竄天南垂言其為李林)
(甫所奏而遭貶謫也彭城在南方故曰天南垂長沙不足舞謂為長史不足展其才也貝錦且成詩謂又以贜)
(而貶永嘉也司馬為郡守之輔佐故曰佐郡餘杭郡即杭州也其地在浙江之西世說謝中郎嘗著白綸巾肩)
(輿徑至揚州南齊書豫章文獻王嶷自以地位隆重深懷退素北宅舊有田園之美乃盛修理之漢書梁孝王)
(築東苑方三百餘里廣睢陽城七十里大治宫室為複道自宫連屬於平臺三十餘里得賜天子旌旗從千乘)
(萬騎出稱警入言蹕擬於天子惸音窮嫠音離)兄弟八九人吳秦各分離大
賢達機兆豈獨慮安危小子謝麟閣雁行忝肩隨令弟
字延陵鳳毛出天姿清英神仙骨芬馥茝蘭蕤夢得春
草句將非惠連誰深心紫河車與我特相宜金膏猶罔
象玉液尚磷緇伏枕寄賓館宛同清漳湄藥物多見饋
珍羞亦兼之誰道溟渤深猶言淺恩慈(歐陽建詩古人達機兆策馬游)
(近關三輔黃圖麒麟閣蕭何造以藏秘書處賢才禮記兄之齒雁行又曰五年以長則肩隨之世說王敬倫風)
(姿似父作侍中加授桓公公服從大門入桓公望之曰大奴固自有鳳毛北齊書北平王貞武成第五子也沈)
(審寬恕帝常曰此兒得我鳳毛廣韻茝香草字林云靡蕪别名說文蕤草木花垂貌謝靈運夢見其弟惠連遂)
(得池塘生春草之句大以為工詳見十一卷註紫河車丹藥也詳見二卷註穆天子傳天子之珤玉果璿珠燭)
(銀黃金之膏郭璞註金膏亦猶玉膏皆其精汋也張衡思玄賦沛以罔象李善註罔象即彷象也楚詞吮玉液)
(兮止渴王逸註玉液瓊蘂之精氣劉楨詩予嬰沈痼疾竄身清漳濱溟渤海也見七卷註馥音伏茝音止)
鳴蟬游子意促織念歸期驕陽何火赫海水爍龍龜百
川盡凋枯舟檝閣中逵策馬搖(繆本作採)凉月通宵出郊圻
(繆本作岐)泣别目眷眷傷心步遲遲願言保明德王室佇清
夷摻袂何所道援毫投此辭(爾雅翼蟋蟀似蝗而小正黑有光澤一名蛬一名蜻)
(蛚一名促織以夏生秋初鳴其聲如急織故幽州謂之促織其時正織之候故以戒婦功春秋說題辭曰趣織)
(為言趣織也織興事遽故趣織鳴女作兼又里語曰趣織鳴嬾婦驚詩意言鳴蟬促織之候已動游子之意而)
(念歸期矣因天旱水涸舟楫阻閣故策馬於凉月之下乘夜而留别也春秋考郵異旱之為言悍也陽驕蹇所)
(致也說文赫大赤貌詩國風施於中逵毛萇傳逵九達之道也謝朓詩停琴佇凉月滅燭聽歸鴻謝靈運詩旅)
(館眺郊岐楚辭九歎志蛩蛩而懷顧兮魂眷眷而獨逝王逸註眷眷顧貌詩曰眷眷懷顧詩國風行道遲遲傅)
(咸詩王度日清夷劉良註夷平也詩國風遵大路兮摻執子之袪兮毛傳曰摻&KR1158;也袪袂也鄭箋曰欲&KR1158;持其)
(袂而留之所檝音接與楫同圻音畿摻斬切衫上聲)
别儲邕之剡中(唐時江南東道有剡縣隸越州會稽郡剡音閃)
借問剡中道東南指越鄉舟從廣陵去水入會稽長竹
色溪下綠荷花鏡裏香辭君向天姥拂石卧秋霜(太平御覧)
(郡國志曰天姥山與括蒼山相連石壁上有刊字科斗形高不可識春月樵者聞簫鼔笳吹之聲括耳元嘉中)
(遣名畫寫狀於□扇即此山也施宿會稽志天姥山在新昌縣東南五十里東接天台□頂峰西北聯沃州山)
(上有楓千餘丈□藏經云沃洲天姥福地也)
留别金陵諸公
海水昔飛動三龍紛戰争鍾山危波瀾傾側駭奔鯨黃
旗一掃蕩割壤開吳京六代更霸王遺跡見都城(一作遺都)
(見空城)至今秦淮間禮樂秀羣英地扇鄒魯學詩騰顔謝
名五月金陵西祖余白下亭欲尋廬峰頂先繞漢水行
香爐紫烟滅瀑布落太清若攀星辰去揮手緬含情(劇秦)
(□新海水羣□李善註海水喻萬民羣飛言亂三龍蜀吳魏也太平寰宇記蔣山在昇州上元縣東北十五里)
(周迴六十里面南顧東東逹青龍□門等山西臨青溪□山南面有鍾浦水流下入秦淮北連雉亭山按輿地)
(志云蔣山古曰金陵山縣之名因此而立漢輿地圖名鍾山吳大帝時有蔣子文發神騐於此封子文為蔣侯)
(改曰蔣山謝朓詩奔鯨自此曝顔延年詩襟衛徙吳京吳京金陵也以吳人所都故曰吳京景定建康志古都)
(城按官苑記□大帝所築周迴二十里一十九步在淮水北五里晉元帝過江不改其舊宋齊梁陳皆都之輿)
(地志曰晉琅邪王渡江鎮建業因吳舊都修而居之宋齊而下宫室有因冇革而都城不改東南利便書曰孫)
(權雖據石頭以扼江險然其都邑則在建業歴代所謂都城也東晉宋齊梁因之雖時有改築而其經畫皆吳)
(之舊初學記孫盛晉陽秋曰秦始皇東遊望氣者云五百年後金陵有天子氣於是始皇於方山掘流西入江)
(亦曰淮今在潤州江寧縣土俗號曰秦淮太平寰宇記丹陽記云始皇鑿金陵方山其斷處為瀆即今淮水經)
(城中入大江是曰秦淮史記鄒魯濱邾泗猶有周公遺風俗好儒備於禮漢書鄒魯守經學宋書顔延之與謝)
(靈運俱以詞采齊名自潘岳陸機之後文士莫及也江左稱顔謝焉所著並傳於世鄭玄儀禮註將行而飲酒)
(曰祖蕭士□曰圖經白下亭在上元縣西北廬峰即廬山也江西通志廬山在南康府治北二十里九江府城)
(南二十五里脈接衡陽由武功來古南障山也高三千三百六十丈或云七千三百六十丈凡有七重周迴五)
(百里山無主峰横潰四出嶤嶤嵺嵺各為尊高不相拱揖異於武當太岳諸名山出風降雨抱異懷靈道書稱)
(為第八洞天香爐峰在開先文殊寺後其形圓聳如爐山南山北皆見峰上常出雲氣有似香烟故名太平寰)
(宇記廬山瀑布在山東亦名白水源出高峰挂流三百許丈遠望如匹布故名瀑布劉琨詩揮手長相謝)
口號(口號即口占也詳九卷註)
食出野田美酒臨遠水傾東流若未盡應見别離情
金陵酒肆留别
風吹(一作白門)柳花滿(一作酒)店香吳姬壓酒喚(許本作使一本作勸)客
嘗金陵子弟來相送欲行不行各盡觴請君試問(繆本作問)
(取)東流水别意與之誰短長(漁隠叢話詩眼云好句須要好字如李太白詩吳姬)
(壓酒喚客嘗見新酒初熟江南風物之美工在壓字)
金陵白下亭留别(楊齊賢曰白下亭在今建康東門外)
驛亭三楊樹正當白下門吳烟暝長條漢水齧古根向
來送行處迴首阻笑言别後若見之為余一攀翻
别東林寺僧(一統志東林寺在廬山晉僧□遠與同門慧永居西林學徒日衆别居林)
(之東謝靈運為鑿池種蓮)
東林送客處月出白猿啼笑别廬山遠何煩過虎溪(楊齊)
(賢曰廬山在江州南三十里東林西林二寺在山之南五里許小嶺可到兩寺相鄰規制廣袤若一大縣水石)
(深怪古跡無窮東林是遠法師所居三門内有小渠名虎谿遠師送客未嘗過谿西林是永法師所居規制稍)
(不及東林蓮社高賢傳遠法師居東林其處流泉匝寺下入於谿每送客過此輒有虎號鳴因名虎谿後送客)
(木嘗過獨陶淵明陸静修至語道契合不覺過谿因相與大笑世傳為三笑圖)
竄夜郎於烏江留别宗十六璟(唐淮南道有烏江縣隸和州歴陽郡)
(按潯陽記載九江之名一曰烏白江三曰烏江張須元緣江圖載九江之名四曰烏土江六曰白烏)
(江太平寰宇記引潯陽記云九江在潯陽去州五里名曰烏江是大禹所疏知此詩所謂烏江者指)
(潯陽江耳非和州之烏江縣也胡震亨曰舊註以太白娶許相圉師女謂詩題别宗十六為誤今按)
(詩中斬鰲翼媧皇三入鳳凰池是言相武后又是入相三次者而圉師為高宗相又只入相一次與)
(此不合此正是宗楚客耳安得謂贈别其後人為誤哉白凡四娶始娶許終娶宗皆相門女見魏顥)
(白集序中舊註失考往往如是)
君家全盛日台鼎何陸離斬鼇翼媧皇鍊石補天維一
迴日月顧三入鳳凰池失勢青門旁種瓜復幾時猶會
衆(繆本作舊)賓客三千光路岐皇恩雪憤懣松柏含榮滋我
非東牀人令姊忝齊眉浪跡未出世空名動京師適遭
雲羅解翻謫(一作遣)夜郎悲拙妻莫邪劍及此二龍隨慙
君湍波苦千里遠從之白帝曉猿斷黃牛過客遲遥瞻
明月峽西去益相思(晉書三台六星三公之位也在人曰三公在天曰三台漢書鼎三足)
(三公象初學記環濟要略曰三公者象鼎三足共承其上也後漢書位登台鼎楚辭長余佩之陸離許慎云陸)
(離美好貌淮南子往古之時四極廢九州裂天不兼覆地不兼載於是女媧鍊五色石以補蒼天斷鰲足以立)
(四極高誘註三皇時天不足西北故補之師說如此鰲大龜天廢頓以鰲足柱之楚辭曰鰲戴山抃其何以安)
(之是也宋玉大言賦壯士憤兮絶天維晉書荀勖守尚書令勖久在中書專管機事及失之甚惘惘悵悵或有)
(賀之者勖曰奪我鳳凰池諸君賀我耶三輔黃圖廣陵人邵平為秦東陵侯秦破為布衣種瓜青門外世說郗)
(太傅在京口遣門生與王丞相書求女壻丞相語郗信君往東廂任意選之門生歸白郗曰王家諸郎亦皆可)
(佳聞來覓壻咸自矜持惟有一郎在東牀上坦腹卧如不聞郗公曰此正好訪之乃是逸少因嫁女與焉後漢)
(書梁鴻每歸妻為具食不敢於鴻前仰視舉業齊眉江淹詩曠哉宇宙惠雲羅更四陳吳越春秋干將者吳人)
(也與歐冶子同師俱能為劍闔閭使作二枚一曰干將一曰莫耶莫耶干將之妻也干將作劍采五山之鐡精)
(六合之金英候天伺地隂陽同光百神臨觀天氣下降而金鐵之精不銷淪流於是干將不知其由莫耶曰子)
(以善為劍聞於王使子作劍三月不成其有意乎干將曰吾不知其理也莫耶曰神物之化須人而成今夫子)
(作劍得無得其人而後成乎干將曰昔吾師作冶金鐵之類不銷夫妻俱入冶爐中然後成物至今後世即山)
(作冶麻絰葌服然後敢鑄金於山今吾作劍不變化者其若斯耶莫耶曰師知鑠身以成物吾何難哉於是干)
(將妻乃斷髮剪爪投於爐中使童男童女三百人鼓槖裝炭金鐵乃濡遂以成劍陽曰干將隂曰莫耶陽作龜)
(文隂作漫理一統志白帝山在四川䕫州府城東五里峽中視之孤特甚峭北緣馬嶺接赤甲山公孫述據蜀)
(殿前井中常有白龍出因稱白帝山亦以名水經江水又東徑黃牛山酈道元註下有灘名黃牛灘南岸重嶺)
(疊起最外高崖間有石如人負刀牽牛人黑牛黃成就分明既人跡所絶莫得究焉此巖既高加以江湍紆迴)
(雖途徑信宿猶望見此物故行者謠曰朝發黃牛暮宿黃牛水路迂深迴望如一矣太平寰宇記黃牛山在南)
(鄭縣西南五十里山有石黃色遠望如牛故曰黃牛山山下有黃牛川十道記云黃牛川有再熟之稻土人重)
(之太平御覧李&KR0574;益州記曰明月峽在巴縣東峽前南岸壁高四十丈其壁有圓孔形如滿月因以為名楊齊)
(賢曰白帝城隸䕫州黃牛峽隸峽州明月峽隸渝州人𤦺按唐書宗楚客本傳及宰相表楚客字叔敖蒲州)
(武后從姊子長六尺八寸明晳美鬚髯進士及第累遷戶部侍郎坐贜流嶺外歲餘得還神功元年六月由尚)
(方少監檢校夏官侍郎同鳳閣鸞臺平章事聖歷元年正月罷為文昌左丞為武懿宗所劾貶播州司馬稍為)
(豫州長史遷少府少監岐陜二州刺史長安四年三月復以夏官侍郎同鳳□鸞臺平章事七月坐事貶原州)
(都督神龍初為太僕卿武三思引為兵部尚書景龍元年九月同中書門下三品韋后安樂公親賴之尋遷中)
(書令韋氏敗與誅傳又言其冒於權利外附韋氏内蓄逆謀故卒以敗其行跡若此乃太白有斬鰲翼媧皇鍊)
(石補天維之褒誅後亦未聞放罪之辭贈葬之典乃太白有皇恩雪憤懣松柏含榮滋之美在詩人固多溢頌)
(之辭又為親者諱不得不然若深叙情親少序家勢更為得體矣媧音戈懣草本切門上聲)
留别龔處士
龔子棲閒地都無人世喧柳深陶令宅竹暗辟彊園我
去黃牛峽遥愁白帝猿贈君卷施草心斷竟何言(陶淵明宅)
(邊有五柳樹嘗為彭澤令詳見前註世說王子猷自會稽經吳門聞顧辟彊有名園劉孝標註顧氏譜曰辟彊)
(吳郡人歴郡功曹平北參軍范成大吳郡志辟彊園自東晉以來傳之池館林泉之勝號吳中第一辟彊姓顧)
(氏晉唐人題咏甚多陸羽詩云辟彊舊林園怪石紛相向陸龜蒙云吳之辟彊園在昔勝㮣敵皮日休云更葺)
(園中景應為顧辟彊本朝張伯玉云于公門館辟彊園放蕩襟懷水石間今莫知遺跡所在考龜蒙之詩則在)
(唐為任晦園亭今任園亦不可考矣唐詩紀事吳門有辟彊園按陸龜蒙詩吳之辟彊園在昔勝槩敵前聞富)
(修竹後說紛怪石張南史詩深竹閒園暗辟彊益其地饒修竹多怪石往往見於題咏黃牛白帝已見前首註)
(爾雅卷施草拔心不死邢昺疏卷施草一名宿葬拔其心亦不死也按離騷云朝搴毗之木蘭兮夕&KR1158;中洲之)
(宿葬王逸云草冬生不死者楚人名之曰宿葬)
贈别鄭判官
竄逐勿復哀慙君問寒灰浮雲本無(繆本作無本)意吹落章
華臺遠别淚空盡長愁心已摧二(蕭本作三)年吟澤畔顦顇
幾時迴(通典春秋時楚章華臺在復州監利城内方輿勝覧江陵府有章華臺杜預云在今南郡華容)
(城中華容即今監利楚辭卜居云屈原既放三年不得復見漁父云屈原既放游於江潭行吟澤畔顔色顦顇)
(形容枯槁)
黃鶴樓送孟浩然之廣陵
故人西辭黃鶴樓烟花三月下揚州孤帆遠影(一作映)碧
山(蕭本作空)盡唯見長江天際流(楊齊賢曰黃鶴樓以黃鶴山而名在鄂州通典廣陵)
(郡今之揚州陸放翁入蜀記太白登黃鶴樓送孟浩然詩云征帆遠映碧山盡唯見長江天際流蓋帆檣映遠)
(山尤可觀非江行久不能知也)
將遊衡岳過漢陽雙松亭留别族弟浮屠談皓(通鑑)
(地理通釋衡岳在潭州衡山縣西三十里衡州衡陽縣北七十里有五峰曰紫蓋天柱芙蓉石廩祝)
(融一統志雙松亭在湖廣漢陽府秋興亭東冊府元龜浮屠正號曰佛陀其聲相近皆西方言華言)
(譯之則謂淨覺)
秦欺趙氏璧却入邯鄲宫本是楚家玉還來荆山中符
彩照(蕭本作丹彩瀉)滄溟清(繆本作精)輝凌白虹青蠅一相點流落
此時同卓絶道門秀談玄乃支公延羅結幽居剪竹繞
芳叢凉花拂戶牖天籟(一作樂)鳴虛空憶我初來時蒲萄
開景風今兹大火落秋葉黃梧桐水色夢沅湘長沙去
何窮寄書訪衡嶠但與南飛鴻(史記趙惠文王時得楚和氏璧秦昭王聞之遺)
(趙王書願以十五城易璧趙王遣藺相如奉璧西入秦秦王坐章臺見相如相如奉璧奏秦王秦王大喜傳以)
(示美人及左右相如視秦王無意償趙城乃前曰璧有瑕請指示王王授璧相如因持璧却立椅柱怒髮上冲)
(冠謂秦王曰臣觀大王無意償趙王城邑故臣復取璧大王必欲急臣臣頭與璧俱碎於柱矣秦王恐其破璧)
(乃辭謝召有司按圖指從此以往十五都予趙相如度秦王特以詐佯為予趙城實不可得乃謂秦王曰趙王)
(送璧時齋戒五日今大王亦宜齋戒五日秦王遂許齋五日相如乃使其從者衣褐懷璧從徑道亡歸趙秦王)
(曰今殺相如終不能得璧也而絶秦趙之歡卒廷見相如□禮而歸之楚人卞和得玉璞於荆山兩獻楚王兩)
(刖其足見四卷註禮記氣如白虹天也孔穎達正義云白虹謂天之白氣言玉之白氣似天白氣也陳子昂詩)
(靑蠅一相點白璧遂成冤埤雅青蠅糞尤能敗物雖玉猶不免所謂蠅糞點玉是也三國志管寧德行車絶海)
(内無偶太平廣記支遁字道林本姓關氏陳留人或云河内林慮人年二十五出家每至講肄善標宗會而章)
(句或有所遺時為守文者所陋謝安聞而喜之曰此乃古人之相馬也略其玄黃而取其駿逸於時殷浩王羲)
(之等並一代名流皆著塵外之狎鮑照詩延蘿倚峰壁吳均詩剪竹制山扉莊子汝聞地籟而未聞天籟天籟)
(乃虚空之際自然音響易緯通卦騐夏至景風至大火心星也落猶下也心星於夏月昏時當南方之位入秋)
(則下而西流矣漢書□九疑浮沅湘顔師古註沅水出牂牁湘水出零陵二水皆入江一統志湘江至沅州與)
(沅水合曰沅湘古長沙郡秦始皇置在古荆州之域唐時之長沙已陵衡陽零陵江華桂陽邵陽連山八郡皆)
(其地也衡山及沅湘二水俱在境中蕭琛詩相思將安寄悵望南飛鴻嶠音轎沅音元又音阮)
留别賈舍人至二首(賈至見十一卷註)
大梁白雲起飄颻來南洲徘徊蒼梧野十見羅浮秋鼇
抃(蕭本作挾)山海傾四溟揚洪流意欲託孤鳳(世本作雁誤)從之
摩天遊鳳苦道路難翺翔還崑丘不肯銜我去哀鳴慙
不留(一作周)遠客謝主人明珠難暗投拂拭倚天劍西登
岳陽樓長嘯萬里風掃清胷中憂誰念劉越石化為繞
指柔(歸藏啟筮有白雲出自蒼梧入於大梁山海經南方蒼梧之丘蒼梧之淵其中有九疑山舜之所葬)
(在長沙零陵界中郭璞註山左零陵營道縣南其山九谿皆相似故云九疑古者總名其地為蒼梧也蓋古所)
(稱蒼梧之野其地甚廣凡九疑山前後數百里粤西湖南之地兼跨而有之若漢之所置蒼梧郡視古之蒼梧)
(野為狹唐之所置蒼梧郡視漢之蒼梧郡則又狹皆祇在粤西一隅而長沙零陵非其所統矣或者據史記本)
(紀舜崩於蒼梧之野葬於江南九疑是為零陵因崩葬各紀其地疑蒼梧九疑不在一處者非也舜葬於蒼梧)
(之野蓋□弓先已記之矣名山志羅浮山在廣東增城博羅二縣之境本二山也在西者為羅山在東者為浮)
(山二山合體故總稱羅浮舊記曰山高三千六百丈周圍二百七十七里舊說浮山從會稽來博於羅山故又)
(稱博羅今羅浮山上獨有東方草木或云浮山乃蓬莱之一島堯時洪水浮至依羅山而止焉二山斷處有石)
(磴相聯接狀如橋梁號曰鐡橋竒禽靈卉不可勝紀楚辭鰲戴山抃王逸註鰲大龜也擊手曰抃列仙傳曰有)
(巨靈之鰲背負蓬萊之山而抃滄海之中爾雅翼天問曰鰲戴山抃何以安之抃者兩手相擊也言鰲以首戴)
(山儻用前兩手相擊則山上之仙聖何以安乎張衡思玄賦登蓬萊而容與兮鰲雖抃而不傾吕延濟註言巨)
(鰲浮蓬萊山雖抃擊而不傾側太白引此蓋以喻禄山之亂也張協詩兩足洒四溟李善註四溟四海也王□)
(詩鸛鵠摩天游邢昺爾雅疏崑崙山記云崑崙山一名崑丘史記明月之珠夜光之璧以暗投人於道路人無)
(不按劔相眄者何則無因而至前也王褒詩白璧求善價明珠難暗投宋玉大言賦長劍耿耿倚天外岳陽風)
(土記岳陽樓城西門樓也下瞰洞庭景物寬闊唐開元四年中書令張說除守此州每與才士登樓賦詩自爾)
(名著劉越石詩何意百鍊剛化為繞指柔吕延濟註百鍊之鐡堅剛而今可繞指自喻今破敗而至柔弱也)
(𤦺按賈之謫在岳陽去羅浮甚遠而太白行跡亦未嘗至廣惠□何云徘徊蒼梧野十見羅浮秋䢸又太白旅)
(寓岳州約計只一二年而賈之謫在至德中召還故官在寳應初約計首尾亦不至十年之久所云十見更指)
(何人耶恐是他人之作而誤入集中者否則筆字之訛歟)
其二
秋風吹胡霜凋此簷下芳折芳怨歲晚離别悽以傷謬
攀青瑣賢延我於此堂君為長沙客我獨之夜郎勸此
一杯酒豈唯道路長割珠兩分贈寸心貴(蕭本作久)不忘何
必兒女仁相看淚成行(劉昭後漢書補宫閤簿青瑣門在南宫衛瓘註吳都賦曰青瑣)
(戶邊青鏤也一曰天子門内有楣格再重襄青畫曰瑣章懷太子後漢書註青瑣謂刻為瑣文而以青飾之也)
(西京賦青瑣丹墀吕向註青瑣忩也以青飾之吳都賦青瑣丹楹劉淵林註瑣戶内邊以青畫為瑣文吕延濟)
(註靑瑣門忩欒刻為瑣文染以青色割珠事無考曹植詩無乃兒女仁)
渡荆門送别(通典荆門山後漢岑彭破田戎於此公孫述又遣將任滿拒吳漢作浮橋)
(處在今峽州宜都縣西北五十里水經云江水東楚荆門虎牙之間荆門山在南上合下開若門虎)
(牙山在北石壁危江間有白文類牙故以為名荆門虎牙二山即楚之西塞)
渡遠荆門外來從楚國遊山隨平野盡江入大荒流月
下飛天鏡雲生結海樓仍憐(許本作連)故鄉水萬里送行舟
(楊齊賢曰荆門軍有山名荆門蜀之諸山至此不復見矣史記海旁蜃氣象樓臺國史補海上居人時見飛樓)
(如締構之狀甚壯麗白丁龍友曰胡元瑞謂山隨平野盡江入大荒流此太壯語也子美詩星隨平野闊江)
(入大荒流二語骨力過之予謂李是晝景杜是夜景李是行舟暫視杜是停舟細觀未可槩論)
聞李太尉大舉秦兵百萬出征東南懦夫請纓冀
申一割之用半道病還留别金陵崔侍御十九韻
(通鑑上元二年五月以李光弼為河南副元帥太尉兼侍中都統河南准南東西山南東荆南江南)
(西浙江東西八道行營節度出鎮臨淮漢書遣終軍使南越說其王欲令入朝比内諸侯軍自請願)
(受長纓必羈南越王而致之闕下軍遂往說越王越王聽許請舉國内屬後漢書班超曰昔魏絳列)
(國大夫尚能和輯諸戎況臣奉大漢之威而無鉛刀一割之用乎)
秦出天下兵蹴踏燕趙傾黃河飲馬竭赤羽連天明太
尉杖旄鉞雲騎(繆本作旗)繞彭城三軍受號令千里肅雷霆
函谷絶飛鳥武關擁連營意在斬巨鼇何論鱠長鯨(一作)
(鯢與鯨)恨無左車略多愧魯連生拂劔照嚴霜彫戈鬘(當作)
(縵)胡纓願雪會稽恥將期報恩榮半道謝病還無因(一作)
(由)東南征亞夫未見顧劇孟阻先行天奪壯士心長吁
别吳京金陵遇太守倒屣欣(一作相)逢迎羣公咸祖餞四
座羅朝英初發臨滄觀醉栖征虜亭舊國見秋月長江
流寒聲帝車(一作居誤)信迴轉河漢復縱(繆本作縱復)横孤鳳向
西海飛鴻辭北溟因之出寥廓揮手謝公卿(家語由願得白羽若)
(月赤羽若日史記師尚父左杖黃鉞右把白旄以誓謝靈運詩雲騎亂漢南吕向註雲騎言多如雲也唐之彭)
(城郡即徐州也隸河南道舊唐書李光弼拜太尉充河南淮南山南東道荆南等副元帥侍中如故出鎮臨淮)
(史朝義乘邙山之勝寇申光等十三州自領精騎圍李岑於宋州將士皆懼請南保揚州光弼徑赴徐州以鎮)
(之遣田神功擊敗之浙東賊首袁晁攻剽郡縣浙東大亂光弼分兵除討尅定江左人心乃安光弼未至河南)
(也田神功平劉展後□□於揚府尚衡殷仲卿相攻於兖鄆來瑱旅距於襄陽朝廷患之及光弼輕騎至徐州)
(史朝義退走神功遽歸河南尚□殷仲鄕來瑱皆懼其威名相繼赴闕又云光弼御軍嚴肅天下服其威名每)
(申號令諸將不敢仰視元和郡縣志函谷故城在陜州靈寳縣南十里秦函關城漢弘農縣也西征記曰函谷)
(關城路在谷中深險如函故以為名其中劣通行路東西四十里絶岸壁立巖上柏林隂映谷中殆不見日關)
(去長安四百里日入則閉雞鳴則開秦法也東自殽山西至潼津通名函谷號曰天險所謂秦得百二也史記)
(集解應劭曰武關秦南□通南陽文穎曰武關在析西百七十里弘襄界太平寰宇記武關在商州商洛縣東)
(南九十里春秋時少習也左氏傳曰將通於少習以聽命註少習商縣武關是也三國志樹柵連營七百餘里)
(史記趙王成安君陳餘聞漢且襲之也聚兵井陘口號稱二十萬廣武君李左車說成安君曰願足下&KR1421;臣竒)
(兵三萬人從間路絶其輜重足下深溝高壘堅營勿與戰不至二十日而兩將之頭可致於戲下成安君不聽)
(韓信引兵出井陘口斬成安君泜水上禽趙王歇信乃令軍中毋殺廣武君有能生得者購千金於是有縳廣)
(武君而致戲下者信乃解其縳東鄉坐西鄉對師事之魯連事見二卷註圖語穆公横雕戈出見使者韋昭註)
(雕鏤也戈戟也莊子說劔篇垂冠縵胡之纓司馬彪曰縵胡之纓謂粗纓無文理也會稽恥見十卷註亞夫劇)
(孟事見三卷註楊齊賢曰吳京建康也十六國春秋宋繇每聞儒士在門常倒屣出迎停寢政事引談經籍漢)
(書丞相為祖道顔師古註祖者送行之祭因宴飲焉左傳鄭六卿餞宣子於郊杜預註餞送行飲酒也太平寰)
(宇記臨滄觀在勞勞山上有亭七間名曰新亭吳所築宋改為臨滄觀周顗與王導等當春日登之會宴顗曰)
(風景不殊舉目有江山之異即此處也謂之勞勞亭古送别之所胡三省曰臨滄觀在江寧縣南十五里世說)
(註丹陽記曰征虜亭太安中征虜將軍謝石立此亭因以為名胡三省通鑑註征虜亭在方山南自玄武湖頭)
(大路北出至征虜亭史記斗為帝車運於中央臨制四方晉書斗為帝車取乎運動之義也魏文帝詩天漢迴)
(西流三五正縱横漢書焦明已翔於寥□顔師古註寥廓天上寬廣之處)
别韋少府
西出蒼龍門南登白鹿原欲尋商(一作南)山皓猶戀漢皇
恩水國遠行邁仙經深討論洗心句溪(蕭本作向秋)月清耳
敬亭猿築室在人境閉關無世諠多君枉高駕贈我以
微言交乃意氣合道因風雅存别離有相思瑶瑟與金
樽(史記集解關中記曰東有蒼龍闕北有玄武闕吳均詩已蔽蒼龍門元和郡縣志白鹿原在京兆府萬年)
(縣東二十里亦謂之霸上漢文帝葬其上謂之霸陵王仲宣詩曰南登霸陵岸回首望長安即此也太平寰宇)
(記白鹿原在藍田縣西六里按三秦記云周平王東遷之後有白鹿游此原是以得名長安志白鹿原在萬年)
(縣東南二十里自藍田縣界至滻水川盡東西一十五里南接終南北至灞川盡南北一十里亦謂之灞上雍)
(錄白鹿原者自南山分支而下行乎藍田縣以及漢城之東古志云原接南山西北入萬年界抵滻水其東西)
(可十五里南北可二十里也商山四皓見四卷註江南通志句溪在寧國府城東五里溪流迴曲形如句字源)
(出籠叢天目諸山東北流二百餘里合衆流入江李白詩洗心句溪月蓋謂其清也隋書宣城郡宣城縣有敬)
(亭山陶潛詩結廬在人境而無車馬喧章懷太子後漢書註多重也漢書仲尼沒而微言絶江淹詩瑤瑟詎能)
(闕)
南陵别兒童入京(一作古意)
白酒新(一作初)熟山中歸黃雞啄黍秋正肥呼童烹雞酌
白酒兒女嬉(繆本作歌)笑牽人衣高歌取醉欲自慰起舞落
日争光輝遊說萬乘苦不早著鞭跨馬涉遠道會稽愚
婦輕買臣余亦辭家西(一作方)入秦仰天大笑出門去我
輩豈是蓬蒿人(陶潛詩歸去來山中山中酒應熟詩小雅無啄我黍漢書朱買臣家貧好讀書)
(不治産業常刈薪樵賣以給食擔束薪行且誦書其妻亦負擔相隨數止買臣毋歌謳道中買臣愈益疾歌妻)
(羞之求去買臣笑曰我年五十當富貴今已四十餘矣汝苦日久待我富貴報汝功妻恚怒曰如公等終餓死)
(溝中耳何能富貴買臣不能留即聽去史記淳于髠仰天大笑冠纓索絶)
别山僧
何處名僧到水西乘舟(一作杯)弄月宿涇溪平明别我上
山去手携金策踏雲梯騰身轉覺三天近舉足迴看萬
嶺低謔浪肯居支遁下風流還與遠公齊此度别離何
日見相思一夜暝猿啼(江南通志水西山在寧國府涇縣西五里林壑邃密下臨涇溪)
(舊建寳勝崇慶白雲三寺浮屠對峙樓間參差碧山浮烟咫尺萬狀晉葛洪劉遺民唐李白杜牧之皆常游憩)
(於此寳勝寺即水西寺白雲寺即水西首寺崇慶寺即天宫水西寺也涇溪在涇縣西南一里下流至蕪湖入)
(江孫綽天台山賦振金策之鈴鈴李善註金策錫杖也雲梯謂山中磴道梯之而上如入雲中故曰雲梯法苑)
(珠林沙門支遁字道林陳留人也神宇雋發為老釋風流之宗神僧傳釋慧遠本姓賈氏雁門樓煩人也少為)
(諸生博綜六經尤善老莊性度弘偉風鑑朗拔雖宿儒英逹莫不服其深致後聞沙門釋道安講波若經豁然)
(而悟投簪落□委命受業既入乎道厲然不羣常欲總攝綱維以大法為己任唐詩品彙云七言排律唐人)
(不多見如太白别仙僧高適宿田家等作雖聯對精密而律調未純終是古詩體段)
贈别王山人歸布山
王子析道論微言破秋毫還歸布山隠興入天雲高爾
去安可遲瑶草恐衰歇我心亦懷歸屢夢松上月(許本作衣)
傲然遂獨往長嘯開巖扉林壑久已蕪石道生薔薇願
言弄笙鶴歲晚來相依(三國志註管輅别傳曰何尚書神明精微言皆巧妙巧妙之至)
(殆破秋毫孫綽太尉庾亮碑微言散於秋毫玄風暢乎德音詩小雅豈不懷歸)
江夏别宋之悌
楚水清若空遥將碧海通人分千里外興在一杯中谷
鳥吟晴日江猿嘯晚風平生不下淚於此泣無窮(劉楨)
(詩烟峯晦如晝寒水清若空陸放翁入蜀記自鸚鵡洲以南為漢水水色澄澈可鑑太白云楚水清若空蓋言)
(此也)
李太白集注卷十五
