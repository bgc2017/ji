景文集卷十一
宋宋祁撰
五言律詩
早發大偃
曉戍朧朧白春流納納深生烟纔著樹罷月稍依林野
路趨斜岸漁舠泊暗潯尚緣歸國意差足慰離襟
新竹
最愛中唐竹春來百箇鮮笋殘霞落泊梢散粉嬋娟早
葉危銜露昏枝巧住烟寧孤一日賞况在此君前
永興鄭資政鞏縣路逢雪見寄
大旆關河遠同雲天地浮凌晨逢朔雪此路向西州寒
襲生犀健光催暢轂流餘情念東郭穿履趁英游
峽中逢雪
峽内逢霏霰凌辰望已迷寒花纔集棧斜片旋沈溪戸
入垂繒壤田成種玉畦速乾殊未惜山道潤無泥
冒雪馬上作
大雪浹天畿晨驂望禁扉二儀連皓氣萬物共清輝樓
迥標銀闕臺寒壓粉圍瑞花眞有意偏著入朝衣
四望亭
秋城聊一眺物色已蒼茫爽籟風驅遠寒烟晚曳長祠
成樗作社戍罷女留墻要是凋年感能回倦客腸
秋日書懷
秋旻蕩喧濁茂宰屬高情水遶溪初浪林乾籟自聲醉
茵留剰暖歡瑟泛餘清尚念江湖守其如華髮生
送潘祕校赴潁上簿
捧檄去三銓招招客叩船倦游驚密雪離思着么絃淮
月開帆暝京塵減綬鮮枳鸞非久息刷羽竚來旋
送南頓胡簿
密雪姸辭盛垂窗怒翼開聊從百里佐初露七年材集
隼趨侯府歌驪酧客罍時年無道茀庇邑邇天臺
舟中三首
舟行不礙動縱目望聯隄稍覺前川近徐驚後樹低魚
游隨聚沬禽度帶殘啼自趣家田路春清况日携
漠漠朝烟上霏霏野氣和驚鴻自去渚戲鶩不沈波田
畯耕扶耒溪童食啄蠡維舟時一眺䍧踐損春莎
霧迥絙林趾波生齧岸沙漫紅披杏帶短碧上蒲芽鮭
菜隨宜有漿醪不用賖行行樂蕭散未覺遠京華
物外亭
飛宇冠蒼岑盤盤上百尋風含太虚爽雲作下方隂塢
桂寒仍燠岩猿暝始吟知君有高興天壤共登臨
秋日詠庭樹
庭樹報秋歸蕭然芳意衰露危隂處葉風勁暝前枝嘒
嘒蟬嘶早梢梢鵲定遲江潭正搖落司馬不無悲(枯樹賦引)
(桓司馬事云今日搖落悽愴江潭)
司徒待中宣獻公挽詞二首
斯文推舊德憂國變華顚夙夜勞三事東西止百年溫
辭聯冊祕(中宫冊文公實為之時稱名筆)良史大都傳(三朝史皆公參撰)他日
賢臣壠心知望圃田
美疢交明晦浮齡詎控摶宗盟一箇弱(公與伯氏同參宰政一時頓稱)
(兩宋)人贖百身難賜歛榮絺袞臨哀駐玉鑾欲知桃李愛
朝紱共汍瀾
送蒙城簿謝煜先軰(案謝妻即祁女弟)
曾第飄飄賦仍勞冉冉趨嘆時三嗅雉倦别一飛鳧勾
簿虚公几迎漿溢里壺異時齎閥閱明陟在丹塗
送江隂簿江楚材先軰
黌舍久過從清言服阿戎半綸人結綬一箭水分風行
稻鮮原綠攀花雜樹紅羡君談有助新論得王充
送炳宗巢簿
世德封胡後英游終賈年塵淄去郡客木落渡淮天揖
吏貪持簿勞歌勌倚弦無憂親釜薄新復古圭田
觀相國長城公留題藥師院壁
擁節趨瑶縣回輿禮梵仙望雲催覲日零雨記歸年蕙
露霏毫潤尼珠入局圓斯人具瞻地二絶賁金田
題玉溪符上人清風閣
齋橑翠霏間人高境自閒禪心溪上月佛髻檻前山晝
漏依蓮改晴雲識棟還誰持快哉意來此共躋攀
李中令挽詞二首
家賜齊侯履人推郤縠文結婚榮外館謀帥得中軍盛
集追園蓋遒章託隴雲不圖新渚畔更作死生分
贈窆充幽隧鳴簫異素輪山丘華屋遠桃李故蹊春使
幕被愁霧談犀委暗塵須知悟生滅終得法為身
龍巖寺
磴齒綠蒼巘簷牙冒紫氛樓鳴穿峽瀨堂宿抱峯雲鳥
散生臺晏僧歸浴樹曛居然化城地長與客塵分
農閣
菌閣俯江千西南蜀塞寬看雲記巫峽望日省長安鈿
崒峯頭碧霞皺荔子丹比來秋物好誰伴數憑欄
聞杜宇
傳聞帝望冤底處最堪憐蜀月將殘夜巴山欲曉天周
軍嘗化鶴齊后亦為蟬物變皆如此非君是偶然
春野觀農事
茂氣回鮮野寒姿換故林敗防溪響急新甽耒痕深乳
雉嬉原隩歌牛下浦隂吾盧堪學稼將老有初心
唐詔監簿池陽市征
五鼓歇津亭風帆去斗城美材王國秀獨木縣官征萍
蜜浮罌劑蓴絲雜釡羹袁郎秋詠去江月對盈盈
早秋夜坐
穹旻炎壒歇顥氣襲中閨倦鵲兼河轉初蟾共月西客
愁無處所世慮足端倪清客纔成泫臯禽且穏棲
秋日書懷
風頭日蕭索爽氣自西岑暝戍有傳鼓寒城無罷砧未
論鄉思苦且念歲華侵目羡高高鴈先時到上林
得伯逢書
書來何所道報我二毛生種種因年化星星著領明别
離纔幾日感慨若為情且莫悲遲暮須容四海兄(子于伯逢)
(不啻十長之年)
伯逢欲予買一田墅因成自訟
予從大夫後禄乃二千餘簪筆論何事藏山著底書病
教年事早拙使宦情疎合治莬裘未蝸牛尚有廬
西園晚眺
弱柳蒙蒙密新花袞袞繁貪尋芳蒨遠遂到落霞昏亭
橑銜山靄池波撼月㾗惜春還語客愼勿訴餘樽
李先軰昆仲見過
有客過窮巷門羅日晏開南州一榻下平轝二龍來霏
雪欣談麈炊葫乏案杯千慙隣壁焰時照不燃灰
公園
幽興足端倪危橋便見溪浪輕魚喜擲山近鳥工啼弱
葦披風漵涼蔬甲雨畦使君來已屢林下自成蹊
八月十四日夜東軒餞趙同州志元吳陜州冲卿
徐潤州君章
明月不常值中秋能暫新誰言一堂上相與異州人適
意苦難得舉杯寧厭頻清光定千里他日遠相親
訪隠者因題壁
巖徑躡雲層藤蘿失晦明青谿一道士籃轝兩門生山
溜足奔響松風無罷聲願同沮桀侶林下耦寒耕
哭郭仲微三首
倉卒聞嬰疾何辜遂沒身哭筵同產子(仲微無兒惟兩猶子義當主祀)
霜寢未亡人冢有邢山舊(仲微先塋在新鄭)天為京兆隣想君
齎志恨不使白楊春
我作魚符守君司鳳詔文(予出壽陽時仲微新掌誥)他時談笑罷今
日死生分怨涕翻滎浪悲魂引鄭雲山陽懷舊笛腸斷
不堪聞
謝氏雖多女(仲微有三女)中郎竟乏兒人生忽至此天道果
無知一代英才往千篇故稿遺生平同翰墨不及鏤豐
碑(予解郡時仲微已葬内相吳春卿作銘誌)
夕坐
岸幘坐前楹天圍極望青日華開嶺霧風影碎池星重
露驚棲鶴幽叢帶暗螢塵機心久息寧待據梧瞑(案莊子瞑)
(讀作眠但古無眠字此仍本字讀)
西樓夕望
炎氛隨日入岑寂坐遥帷倦鶩昏投浦驚蟬夜去枝桂
華兼月破槎影帶星移珍重窗風好羲人即此時
偶書
悲秋葆髮生倦客厭離身九奏莊禽眩千鈞楚俗輕媒
勞傷偃蹇歲晏恨崢嶸誰訝游都久方歸谷口耕
答書
欒欒餘病骨踽踽本孤臣夷餓懷飡粟軻居憶徙隣(予方)
(嬰内艱之痛)舊圍寬脅帶鑱刻暗書筠親見揚雄者容儀不
動人
答書牛馬走卜疏草茅人久謝輪囷器羞言阿堵神解
籠摧勁翮煦沬曝窮鱗尚欲求糟粕心知老斲輪
和朱少府苦雨
滯渰連春晦層隂接夜分驍壺惟發電愁棟但生雲里
突居無爨官蛙坐厭聞遥知霖唱罷客思轉相紛
歲除
彫節眞如借良宵此向闌家儲宿歲酒鄉送大儺寒舊
卉回新物來情續往歡匆匆餘幾刻催具五辛盤
詠酒壺
刻像小蹁躚無情是所憐客歡迎指過觴冷寄回旋屢
轉疑投節將休似取妍勞君戢深意醒者勿須傳
答書
經㰅摧無幾書刀削未休胡能反招隠更欲傍牢愁澌
硯寒餘滴窗燈明映篝子成銷骨盡何相得封侯(翟子威傳)
(小史有封侯骨)
望仙亭晚眺
日晏來憑檻要知刀筆休晚雲山曲&KR1293;麤飯客稽留未
覺清言減猶堪大白浮狂歌誰擊節只是自搖頭
明月湖
湖色淡無際月華相與閒臨波雙璧映照浦一珠還宿
火汀洲外横烟桑柘間不妨清思劇舉國盡溪山
晚眺
危欄眞可倚極目盡高原雙堠驛邊道孤烟山下村高
風生樹響寒水落溪痕坐見斜陽盡歸鴉滿翅昏
胡同年恢信州弋陽簿
籠櫻沈醵晏津鼓愴離羣道出東南水心留西北雲秫
田供醞劑練幅換書裙熛闕方呼俊歸來竚獻文
黃垍勾建昌簿
靈風徹宴巵十幅曙帆飛路入江山國人兼綵繡衣草
堂空岫幌偃室聽琴徽誰識無雙譽新從日下歸
元處宗安化簿
軍府沈千奏邊城佐一同鄉書黃耳遠客爨扊扅空怨
曙羌笳月嘶寒代馬風未應期會急平日廢談叢
同年毛洵勾簿新建
年衰冬集罷鷁首曉帆催枳棘非鸞處膏腴得父才澄
江限天闊孤鶩透霞來此地留清賞誰同耻宴罍
霜㝢
霜㝢澹秋光崢嶸歇歲芳地形侵楚庳渠尾入淮長(惠民)
(渠首嵩洛尾入淮)廥集牛初下羅稀鳥恣翔病悰多感極身託
茂陵傍
季秋十九日追還學士院回舟入都作二首
上恩留不遣仍棹越船回人忝玉堂署魚還符節臺危
心摧櫓罷病眼刮雲開讀徧淮南詔慙非視草才
得麾初出守趨召遽言旋露藿元傾日秋槎郤上天丹
塗容蹇步星弁許華顚再奏皆聞罷慙妨此路賢
古邑二首
古邑蓬池上私居市道鄰初抛三釡粟來作一廛民乞
火黔薪突繙經振隙塵何從復何去更欲問圓神
墜雨離邦遠編蓬僦廡卑人非一國敵家乏萬錢貲(貢禹)
(自云家貲不滿萬錢)江海嗟漂蕩乾坤惜變衰此時看落葉寧翅
長年悲
三封田墅
驅馬三封下還家值日西林間尋路隘霧裏入山迷僮
勌仍依樾雞閒已上棲暫來翻似客鄰酒夜過㩦
清和遷首序岑寂此憑欄澗雨虹前罷林櫻鳥後殘野
姿連草向天影入池寬日暮嚴城阻裴回惜據鞍
行藥
行藥來溪上園秋損物華漫叢繁野菊荒蔓繫寒瓜野
曠難藏樹山明即變霞病身慵事事樓鼓謾催衙
江夏黃孝恭數遺新詩因以是答
萬里江南客三年澤畔身驚弦已瘡鴈涸轍欲窮麟日
月奔騰晚烟花感慨春誰能為此曲無乃數竒人
答轉運王工部到壽陽卻乘流東下以詩見寄
聞到清淮上還乘清溜回緣持使者節難把故人杯曙
蓋星銜柳昏郵雨亞梅愴離并感昔都向句中來
答景毫宣徽吳尚書見寄短偈
玉帳論兵罷東方靜守藩有塵都是客無法可容言(以上)
(四句仰奉)海鳥逢觴怯醯雞戀甕喧(自謂)因公四句惠彌覺對
酬煩
答連生見寄兼簡同邑胡希元
京華倦遊客顧我損文鱗道覺窮方勝交緣淡更親句
成池草夕訊到隴梅春欲答雙盤恨清才彼有人
答刑部王侍郎病中見寄
請告煩開許循衰分退藏病淹三折臂愁熱九迥腸凍
酌思同釂仙丸得徧嘗深慙白雲老相憶未相忘
偈答王侍郎
遮莫傳衣去饒他舍栰回雪雖爐上見珠自髻中來劫
劫無眞諦人人止妄猜公知兜率否舉足便塵埃
觀燒
白草開平野炎暉照暮雲商原寧易嚮崑玉怯同焚田
燭宵俱遠邊烽暁不分方陽休自任阮瑀久從軍
西齋秋晚
霜華零暮節日氣淡長穹池減無留潦林寒少罷風蟲
鳴星杼促蟬起露緌空隠几無紛慮窺園嗜晚崧
西園晚秋見寄
中園秋物暁清玩日無窮暝篠深留翠寒花淺作紅鶴
鳴殘滴露蜩咽已凉風誰伴調絲管心知憶戴崇
和伯氏小疾原韻
握臂苦愔愔蒼華倦晝簪悟非蘧瑗早達想淨名深齊
鹿閑三擿仙圖戲一禽獨應吳客問眉宇識侵滛
悼祚禪師二首
兩股飛神錫千金供住園吹毛曾有問得髓更無言蘭
紫恩袍異(今宣帥副馬李公素所推重表賜紫衣)蓮香社侶繁雙林今奄
忽淚目送風幡
擊電傳心要浮漚厭世喧一牀空病室五葉讖諸孫風
慘萎花墜塵流舊鑑昏導師寧怛化錙侶自銷魂
景文集卷十一
