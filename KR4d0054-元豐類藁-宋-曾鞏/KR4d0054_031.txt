元豊類藁卷之三十一
劄子
再議經費
臣嘗言皇祐治平歲入皆一億萬以上而歲費亦略盡
之景德官一萬餘員皇祐治平皆三(二作二)萬餘員景德
郊費六百萬皇祐治平皆一千萬以上是二者費皆倍
扵景德使皇祐治平入官之門多於景德者可考而知
皇祐治平郊費之端多扵景德者可考而知然後議其
可罷者罷之可損者損之使歲入如皇祐治平而禄吏
奉郊之費同扵景德則二者所省盖半矣則又以類推
而省之以歲入一億萬計之所省者十之一則歲有餘
財一萬萬所省者十之三則歲有餘財三萬萬以三十
年之通計之當有餘財九億萬可以爲十五年之蓄自
古國家之富未有及此也陛下謂臣所言以節用爲理
財之要世之言理財者未有及此也令(一作今)付之中書
臣待罪三班按國初承舊以供奉官左右班殿直爲三
班立都知行首領之又前殿前氶旨班院别立行首領
之端拱以後分東西供奉又置左右侍禁及氶旨借職
皆領于三班三班之稱亦不改初三班吏員止扵三百
或不及之至天禧之間廼緫四千二百有餘至于今廼
揔一萬一千六百九十宗室又八百七十盖景德員數
巳十倍扵初而以今考之殆三倍扵景德略以三年出
入之籍較(一作校)之熙寧八年入籍者四百八十有七九
年五百四十有四十年六百九十而死亡退免出籍者
歲或過二百人或不及之則是歲歲有增未見其止也
臣又略考其入官之繇條扵别記以聞議其可罷者罷
之可損者損之惟陛下之所擇臣之所知者三班也吏
部東西審官與天下他費尚必有近扵此者惟陛下武
加考察以類求之盖有約扵舊而浮扵今者有約扵今
而浮扵舊者其浮者必求其所以俘之自而杜之其約
者必本其所以約之由而從之如是而力行使天下歲
入億萬而所省者什三計三十年之通當有十五年之
蓄夫財用天下之本也使國家冨盛如此則何求而不
得何為而不成以陛下之聖質而加之勵精以變因循
苟簡之敝方大脩法度之政以幸天下詒萬世故臣敢
因官守以講求其損益之數而終前日之說以献惟陛
下財擇
請改官制前預選官習行逐司事務
臣伏以陛下稽古正名脩定官制今百工庶務類别以
明其扵講求經畫皆出聖慮彌綸之體固巳詳盡然推
行之始去故取新竊恐百執事之人素未諭扵其心習
扵其耳目一日之間或未盡知其任群吏萬民聽治扵
上者或未盡知所趋待夫問而後辨推而後通則必有
煩阻之患留滯之虞若圖之扵早定之扵素則一日之
間官號法制一新扵上而彛倫庶政叙行扵下内外遠
近雖易視改聽而持循安習無異扵常此臣所以區區
之愚庶有𥙷扵萬一也今百司庶務既巳類别若以所
分之職所緫之務因今日之有司擇可属以事者使之
區處自立叙名分憲令版圖文移案牘訟訴期會総領
循行舉明鈎考有革有因有損有益有舉諸此而施諸
彼有捨諸彼而受諸此有當警扵官有當布扵衆者自
一事巳上本末次第使更制之前習勒巳定則命出之
日但在奉行而巳盖吏部扵尚書爲六官之首試即而
言之其所緫者選事也流内銓三班東西審官之任皆
常歸之誠因令日之有司擇可属以事者使之區處自
令僕射尚書侍郎郎員外郎以其位之升降爲其任之
煩簡使省書審决某當属郎員外郎其當属尚書侍郎
其當属令僕射各以其所属預爲科别如此則新命之
官不煩而知其任矣曺局吏員如三班諸房十有六諸
吏六十有四其所别之司所隷之人不必盡易惟當合
者合之當析者析之當損者損之當益者益之使諸曺
所主因其舊習如此則新𥙷之吏不諭而知其守矣憲
令版圖文移案牘訟訴期會緫領循行舉明鈎考其因
革損益之不同與有舉諸此而施諸彼有捨諸彼而受
諸此有當警扵官布扵衆者皆前事之期莫不考定如
此則新出之政不戒而知其叙矣夫新命之官不煩而
知其任新𥙷之吏不諭而知其守新出之政不戒而知
其叙則推行之始去故取新所以待之者備矣其扵選
事如此旁至扵司封司勲考功當隷之者内服外服庶
工萬事當歸之者皆推此以通彼則吏部之任(一作仕)不
待政出之日問而後辨推而後通也推吏部之事以通
扵百工庶職如此則體雖至大而操之有要事雖一變
而處之有素一日之間官號法制鼎新扵上而彛倫庶
政叙行於下内外遠近雖改視易聽而持循安習無異
扵常區區之愚庶有𥙷扵萬一者在此而臣愚淺薄不
知治體貪扵傾盡而不知其言之妄採掇增損實待聖
斷惟陛下之所財幸取進止
請改官制前預令諸司次比整齊架閣版籍䓁
事
臣伏以陛下發德音正官號法制度數皆易以新書太
平之原實在扵此今論次已定宣布有期四方顒顒跂
足而望臣切恐施行之際新舊代易之初庶工之間或
吏屬因循或簿書緣絶其扵督察漏略檢防散逸弥綸
之體不可不早有飾戒欲乞明諭有司架閣有未備者
備之版籍有未正者正之凢憲令圖牒簿書案牘皆當
次比整齊㰸蔵識别以至扵官寺什器凢物之属公上
者亦皆當鈎考詳於簿錄庶扵新舊更易之間得無漏
略散逸之敝非獨儆當令典領之懈且以絶異時追䆒
之煩耴進止
請以近更官制如周官六典為書
臣竊以周制六卿各率其属皆有分職見扵禮經至唐
自三省而下分命庶官亦各以其職事見扵六典今陛
下講求化原更定官制盖作憲垂法繇古以來其扵大
體有不可易者雖唐虞三代未嘗易也至扵緣人情因
世故斟酌損益有不可不易者故雖唐虞之際極盛之
時凡廵守四方則皆脩五禮而周人治象之法亦歲有
更革况扵時異事殊而可以膠扵一方之說泥扵一偏
之跡哉故陛下更制改作其彌綸大意則遠體周官而
近因唐制此所謂扵其大體有不可易者也至扵從宜
應變則解縱拘攣獨出聖謀不牽常筭此謂斟酌損益
有不可不易者也夫能審其不可易者而因之断其不
可不易者而更之惟當而巳然後可謂明制作之體惟
陛下聖性之卓故能處之無疑此非群臣之所能望也
今更定官制其所先者在扵使群臣庶位皆明知其職
分聀分既明然後在事者得各因其名以效其實而攷
察者𣣔覈其實則必推其名此作法之大要所謂不可
易者也今庶尹百工分位旣定宜有新書如周官六典
明白之文使内外上下曉然䆒悉以熙庶績而康萬事
臣適典明命亦得各以百執事所分之職載扵訓詞以
飾戒在列以稱陛下董正治官循名責實之意其書宜
以時頒布以幸天下如體重事鉅其不可不易者文字
論次尚有未周則百司所守小大之務亦宜先有條具
委曲章明施扵列位使人人皆知其任勸扵赴功而臣
亦得討論演暢見扵王者之訓以副聖君勵精求治為
世作則之心取進止
史館申請三
臣脩定國史止依司馬遷以下編年體式至扵書事
随便今略具條目進呈其餘文義曲折難預為之例
者湏候著撰之際徐更随宜候書成日為逐篇述傳
繫扵未卷以見論次之意盖若預為定例恐扵文義
湏至拘牽就例或有所妨其書事随便今略具條且
如左
一群臣拜罷見扵百官表
一刑法食貨五行天文災祥之類各見扵逐志
(巳士更不扵本紀載述之類)
一名位雖崇而事迹無可紀者更不立傳或善惡
有可見者則附見之
一善惡可勸戒是非後世當考者書之其細故常
行更不備書
右取進止
臣脩定五朝國史有合申請事具下項
一自宋興以来名臣良士或增有名位或素在丘
園其有嘉言善行歴官行事軍國勲勞或有貢
獻封章或有著撰文字或本家有碑誌行状紀
述之文或他人為作傳記之類今来所脩國史
湏合收採載述恐慮舊書訪尋之初有所未盡
至今歲月巳遠耳目所及者少或至漏略𣣔乞
京畿委開封知府及畿縣知縣在外委逐路監
司州縣長吏博加求訪有子孫者延致詢問諭
以朝廷之意𣣔使名臣良士言行功實傳之不
杇為人子孫者亦宜知父祖善狀合要顯揚使
得見扵國史以稱為人後嗣之義各令以其所
有事迹或文字盡因郡府納扵史局以備論次
或文字稍多其家無力繕寫即官為委官以官
用傭寫字人書寫校正其曾任两府两制臺諫
之家湏逐家一一詢訪無令漏略各限自指揮
到日一月内取到文字發送史局其逐路監司
州府逐縣長吏各具無漏略文状連申
申中書向来編集累朝文字本局不見得從初
名目及樞密院有編集機要文字并兩處有錄
得累朝御扎手詔副本文字𣣔乞令檢送本局
以備討論取進止
臣脩定五朝國史㩀舊書及更加採摭以俻紀錄外竊
慮五聖臨御之日德音行事外廷有所未聞及自来更
有紀述發明文字蔵在宫禁者𣣔乞特賜頒示以憑論
次所貴祖宗功德傳布方册得以周盡
右取進止
請訪問高驪世次
臣竊考舊史高句驪自朱蒙得紇升骨城(居焉)號曰高
句驪因以高為氏歴漢至唐高宗時其王高蔵失國内
徙聖曆中蔵子德武得為安東都督其後稍自為國元
和之未嘗献樂工自此不復見扵中國五代同光天成
之際高驪王高氏復来貢而失其名長興三年乃稱推
知國事王建遣使奉貢因以建為王建子武武子昭昭
子伷伷弟治治弟誦誦弟詢相継立盖自朱蒙至蔵可
考者一姓九百年傳二十一君而失國其後復自爲國
而各及世次興廢之本末與夫王建之所以始皆不可
考王氏自建至伷四王皆傳子自治至詢三王皆傳弟
詢自天聖八年來貢至熙寕三年今王徽来貢其不見
扵中國者盖四十有三年今陛下仁聖文武聲教之盛
東漸海外徽所遣使方集闕下盖高句驪文字之國也
其使者宜知其國之君長興壊本末名及世次𣣔乞詔
諭典客之臣問自德武之東也其後何以能復其國何
以復失之嘗傳幾君其名及世次可數否王建之所以
興者何繇其興也自建始欤抑建之先巳有興者欤自
天聖至熙寕四十三年之間而徽復見扵中國其継詢
而立者欤豈其中間復自有継詢者歟徽扵詢為何属
如其言可論次足以𥙷舊史之闕明陛下德及萬里殊
方絶域前世有不能致者慕義来庭故能䆒知四夷之
事非聲教之所被者遠不能及此取進止
貼黃𣣔乞諭畢仲衍因話從容訪問或来使未能盡
對即諭以候歸本國討尋記錄因向後别使人附來
高&KR0784;世次
高句&KR0784;其先出夫餘王得河伯女因閉於室感日而孕
生朱蒙及長夫餘之臣謀殺之朱蒙走得免至紇外骨
城居焉號高句&KR0784;因以高為氏朱蒙死子如栗立如栗
死子莫来立(漢武帝元豊四年减朝鮮置元莵郡以高句䴡為縣属七)騶立(史失其世次王)
(莾時發高䴡兵伐胡不𣣔行遂皆出塞為冠歸咎扵句騶嚴尤誘而斬之莾乃大悅更名高句䴡王為下勾䴡)
(侯)光武建武八年高句驪遣使朝貢復其王號(史不著其名)
莫来裔孫宫立(殤安之間冠遼東)宫死子遂成立(安帝建光元年也)遂
成死子伯固立(北史云宫死子伯固立)伯固死子伊夷模立伊夷
模死子位宫立位宫死元孫乙弗利立(類冠遼東)弗利死子
釗立安立(史失其世次西云以高䴡王安為平州牧晉孝武大元十年也)釗曾孫璉
立(晉太武時始遣使者詣安東奉表)璉死孫雲立(後魏孝文太和五年也南史云璉死子雲)
(立)雲死子安立(後魏宣武神亀中)安死子延立延死子成立成
死子湯立湯死子元立(隋開皇大業中皆伐之)元死弟建武立(建武)
(之立隋未也唐高祖武德中拜遼東郡王)建武死弟之子蔵立(建武為盖蘇文所死更立)
(建武弟之子蔵為王自為莫離支專國猶唐兵部尚書中書令之聀正觀十八年遣李勣伐之十九年太宗親)
(征高宗龍朔元年遣任雅相以三十六軍水陸分途觀高䴡之釁乾豊三年李勣拔扶餘城捴章元年李勣拔)
(平壤城執蔵牧其地盖朱蒙至蔵有國九百年矣)蔵子德武為安東都督(武后聖曆)
(二年也後稍自為國至元和末遣使獻楽工)同光天成間高驪國王高氏累
遣使朝貢(唐末中原多事其國遂自立君長同光後唐莊宗時天成明宗時天德元年至長㒷二年)
(二百六十四年通上九百年計一千一百六十四年)高麗國王王建立(明宗長興三年權知)
(國事王建遣使朝貢明宗拜為主)建死子武立武死子昭立(建隆三年四年開寶)
(五年来貢)昭死子伷立(開寶元年太平㒷國二年三年五年六年来貢)伷死弟治立
(太平㒷國七年九月遣使来貢制以治為王九年端拱元年来貢淳化二年遣使来印經詔賜之四年又来貢)
(五年来乞師優詔荅之)治死弟誦立(誦初立遣兵校徐遠来候朝廷德音遠久不至咸平三年)
(其臣吏部侍郎趙之遴命牙將朱仁紹至登州訪之州將以聞召見仁紹回因賜誦鈿亟詔六年来貢乞師優)
(詔荅之)誦死弟詢立(大中祥符七年天禧元年五年天聖八年来貢)
元豊類藁卷之三十一
