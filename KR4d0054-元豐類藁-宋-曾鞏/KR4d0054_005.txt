元豐類藁卷之五
古詩
送程公闢使江西
程侯昔使西山下金印出懷光滿把坐馳雷電破姦伏
力送春陽煦鰥寡袴𥜗優足徧里巷禾黍豐穣罄郊野
訟庭終日自虚曠德宇平生本蕭洒龍淵决水漲清沼
鳥背株林開廣厦蒼顔擁檻四山出翠色横櫩大江瀉
掌平百里露州郭髮密千甍&KR0742;屋瓦雲裘數曲秀蘭蕙
鳳盖相摩擢梧榎客來尚喜井投轄主禮寧論燭飛灺
三吳月出照金戟百越風來吹玉犖羽釵絶豔舞回雪
寶劒諸儒談灸輠一尊放意受天籟萬累回頭真土苴
我思飛步綴登躡又欲生綃乞圖寫身縻東觀願雖阻
目注漳門心豈捨過臨有幸破氛霧奮厲方欣入陶冶
■航又自日邊去信節初從天上假舊邦往靖寄揮塵
新榖來輸付流馬遥知素譽在民口巳有歡聲騰里社
却尋泉石引幽士想憶沙塵笑勞者何當一解豫章榻
強賦土風令中雅
遊金山寺作
候潮動鳴艣出浦縦方舟舉箔見兹山巋然峙中流朱
堂出烟霧縹渺若瀛洲十年入夢想一日恣尋遊屐履
上層閣披襟當九秌地勢巳瀟洒風颷更颼飀遠挹蜀
浪來旁臨滄海浮壷觴對京口笑語落楊州久聞神龍
伏况覩鷙鳥投行緣石徑盡却倚巖房幽頗諧雲林思
頓豁塵土憂昏鍾滿江路歸榜尚夷猶自楊子渡以兩
小舟夾引所乘舟故云方舟
荅葛藴
我初未識子巳知子能文春風吹我衣暮召入九閽衆
中得子辭默許非他人方將引飛黃使出萬馬群差之
在湏臾氣沮不復論大明臨萬物我亦傍車塵相逢扶
桑測一揖意自親屈子果由我相示以無言同行千步
廊攬轡金馬門歸來客舍中未及還往頻東舟載子去
千里不逡廵今者坐甌越相望若三辰忽有海上使問
我及牆藩得子百篇作讀之為欣忻大章巳逸發小章
更新清遠去筆墨畦徒識斧鑿㾗想當經宮初落紙有
如神勉哉不自止直可闚靈均我老未厭此持誇希代
&KR0903;朝吟忘日&KR0628;暮吟忘日曛發聲欲薦子自笑不足云
南湖行二首
二月南湖春雨多春風蕩漾吹湖波著紅少年里中出
百金市上裁輕羅插花步步行看影手中掉旗唱吳歌
放船縱櫂鼔聲促蛟龍擘水争馳逐倏親忽遠誰可追
朝在西城暮南溪奪標得儁唯恐遅雷轟電激使人迷
紅簾彩舫觀者多美人坐上揚雙蛾断瓶取酒飲如水
盤中白筍兼青螺生長江湖樂卑&KR0668;不信中州天氣和
東南溪水來何長若耶清明宜靚粧南湖一吸三百里
古人巳疑行鏡裏春風來吹不生波秀壁如奩四邊起
满芽荇蔓自相依躑躅夭姚開滿枝求群白鳥映沙去
接翼黃鸝穿樹飛我坐荒城苦卑隰春至花開曾未人
蕩漿如從武陵入千花百草使人迷山回水轉不知遠
手中紅螺豈湏勸輕舟短楫此溪人相要水上亦湔裙
家住横塘散時晚分明笑語隔溪聞
種牡丹
經冬種牡丹明年待看花春條始秀出蠧巳病其芽柯
枯葉亦落重尋但空搓朱欄猶照耀所待已泥沙本不
固其根今朝謾咨嗟
西湖一月二十日
平生拙人事出走臨東藩紛此獄訟地欣乘力筆閑漾
舟明湖上清鏡照衰顔春風随我來掃盡冰雪頑花開
滿北渚水渌到南山魚鳥自翔泳白雲時往還吾亦樂
吾樂放懷天地間願視彼誇者錙銖何足言
北湖
常時泛西湖已覺烟水永北隄復誰開喪&KR0636;一川靜久
幽繇地偏跬步人跡屏我初得之喜指顧闢棒梗種花
延妙香插柳待清影飛梁通两涯結宇臨四境包羅盡
高卑開柘極壬丙洒然塵滓消恍爾心目醒與物振滯
淹如人出竒隸日携二三子杖屦屢觀省念時方有為
衆智各馳騁獨此得逍遥固知拙者幸
百花隄
如玉水中沙誰為北湖路久翳荒草根木承青霞步我
為彂其枉脩營極幽趣髮直而砥平驊騮可馳鶩周以
百花林繁香泫清露間以綠楊隂芳風轉朝暮飛梁憑
太虚嶢榭躡煙霧直通高城顛海岱歸指顧為州乏長
村幸歲足秔稌與衆飽而嬉陶然無外慕
芙蓉臺
芙蓉花開秋水冷水面無風見花影飄香上下两婵娟
雲在巫山月在天清瀾素礫為庭戶羽盖霓裳不知數
臺上遊人下流水柱脚亭亭插花裏欄邊飲酒擢女歌
臺北臺南花正多莫笑來時常著屐綠柳墻連使君宅
秋懷二首
流水寒更澹虚&KR1141;深自明褰帷遠鍾断擁褐晨香清油
然素心適𬗟被外物輕因時固有應在理復何營隱凡
公事退卷書坐南榮以兹遠塵垢何異山中情為州詎
非沗即事亮何成幸兹桑麻熟復示倉箱盈閭里凶黨
聀階除嚚訟淸日携二三子飽食中園行念非形勢迫
免有彈戈驚幽閑固可樂勿慕高遠名
送李撰赴舉
湖水碧槐花黃山川搖落&KR1141;戶凉宿雲星稀日東出青
冥風高䧹南翔華堂昨夜讀書客匹馬今朝遊大梁風
鋩拂塵見飛影把握驚人持夜光康衢四闢通為里天
駟得地方騰&KR0750;我留東山意頗卓屏棄外慮無毫芒子
能相從味冲漠捉箠勿暫遅歸装
送韓玉汝(春日城東送韓玉汝赴两浙轉運以此塘生春草園柳變鳴禽為韻得生字)
野岸漲流水名園分雜英旭景冠盖集清談樽酒傾重
此臺省秀駕言江海行已喜懷抱粹况推材實精衆許
極高遠時方藉經營詎止富中廪固將澤東氓還當本
朝用不待芳歲更功名自兹始勿嘆華髮生
招隱寺
一徑入松下两峯横馬前攀緣綠羅磴飛步蒼崖巔昔
人此嘉遯手弄朱絲絃想當林間月獨寫山中泉此樂
非外得肯受世網牽我亦本蕭散至此更怡然偏憐最
幽處流水鳴濺濺
延慶寺會景純正仲希道介天明叟納凉同觀
建鄴宫中畫象翰林墨跡延慶寺者劉𥙿故宅
中有夀丘山
禪方夀丘山平昔宋公宅好風吹雨來暑氣一蕩滌我
與二三友歡言同几席神清軼埃壒趣合盡肝鬲嶺竹
翠尚新水花紅可摘以此侑罇酒隤然岸巾幘建鄴舊
丹青金鑾餘翰墨綽約桃李顔超遥龍虎跡緬矣覇王
業信哉文章伯感古已躊躇慕竒復嘆息泊無勢利心
自覺衿慮適起坐相扳牽遅留日將夕
送豐稷
桃華染破南山青漢江此時春水生客舟相語人夜起
勁艣亂江群鴈聲之君飄泊動歸思告我舉装千里行
閎材壮思風雨發綠鬢少年冰雪清讀書若見若經誦
下筆千言能立成精微自得有天質操行秀出存鄕評
嗟從薄禄困流滯能誘鄙俗銷紛争絃歌躬勸士強學
田里堵安人力耕嗟予據按但畫諾遇事縮手方蒙成
雖知璞玉難強獻欲挂塵榻空含情歲寒不變廼知確
物理先否終當亨維舟且盡今夕語明日帆随白鳥輕
不飲酒
不飲酒不善諧少年醒眼看花開况從多病久衰耗自
頋白髮垂毰毸縱遇花時少情思經春不曾&KR0742;酒杯布
榖但憂天雨少提壷謾聞山鳥催且坐蒲團紙窗暖兩
衙退後睡敦敦
初發㐮陽携家夜登現山置酒
維舟沔南岸置酒峴山堂入坐松雨濕吹衣水風凉烟
嶺火明滅秋湍聲激揚乍釋塵垢累况餘燈燭光羊公
昔宴客為樂未遽央而我獨今夕携家對壷觴頗適麋
鹿&KR3119;頓驚清興長歸去任酩酊詎期誇阿強
高陽池
山公昔在郡日醉高陽池歸時誇酩酊更問并州兒我
亦愛池上眼明見淸漪二年始再往一杯未嘗持念豈
公事衆又非筋力衰局束避世網低回紲塵羈獨慚曠
逹意竊禄誠巳卑
遊鹿門不果
方舟下秋瀨巳遠漢南城念昔在郡日苦為塵網嬰仾
心就薄禄實負山水情鹿門最秀發十里行松檉宿幌
白雲影入窗流水聲龐公昔抱道遯世此躬耕風雨塞
天地伺晨獨先鳴故巖但聞說巳覺醒朝酲及兹道途
出謂諧猿鶴迎顧值深濘阻獨憐幽思并不踏蘇嶺石
虚作襄陽行
漢廣亭
悠悠漢水長剡剡楚山客若與心目期争從窗戶出太
守朴鄙人迂無適時術治民務不煩得意偷暇日北城
最頻高局促皆曠逸雲根辨毫芒鳥背臨嵂崒亦以樂
賓遊豈惟慰衰疾欲寄别後情嗟無少文筆
聞喜亭
聞喜名自昔廣亭臨漢津飛甍出萬屋地絶無纖塵盤
道城堞古遠林墟曲新静斍耕釣勝幽宜鷗鷺馴頼此
荒僻郡幸容朴愚人閣鈴晝常寂齋釀寒更醇一罇且
勤設勿負頭上巾
劉景升祠
景升得二蒯坐諭勝凶殘正當喪亂時能使憔悴寬&KR0813;
紛多士至肅穆萬里安能收衆材助圖大信不難諸公
龍鳳姿有待久盤桓得一固足興致之豈無端廼獨采
樗櫟不知取椅檀盖云噐有極在理良足歎
隆中
志士固有待顯默非苟然孔明方微時息駕隆中田出
身感三顧魚水相後先開迹在庸蜀欲正九鼎遷垂成
中興業復漢臨秦川平生許與際獨北管樂賢人材品
目異自得豈虚傳
蔡州
蔡州昔人居遺堵不可尋青石久埋沒荒烟起空林昔
人依劉表意氣傳至今廣路競朱轂深蔵閟黃金&KR0799;難
琦琮間咎責積巳深終貽覆宗累苟得非所欽為惡理
當𡭗足懲誇者心
谷隱寺
峴南衆峯外窅然空谷深丹楼倚碧殿夐出道安林習
池抱鄰曲虚窗漱淸音竹静幽鳥語果熟孤猿吟故多
物外趣足慰倦客心但恨紲塵羈無繇數追尋
萬山
萬山臨漢臯峯嶺頗秀發王繁舊居處荒草久埋沒觧
佩盖巳迷沉碑終自伐最宜北城望正值氛藹歇縹緲
出煙雲清明動毛髮留連至歸時長見西林月
題張伯常漢上茅屋
遠出清漢上隱然一隄長槐柳若雲布連隂入虚堂架
險注鳴溜分畦殖群芳豈惟富桑柘蓋亦餘囷倉主人
事幽屏不願尚書郎即此徇高志風騷恣徜徉強起迫
義重還歸直明光清風凛然在素壁盈文章故栖勿回
眄黃鵠本高翔
移守江西先寄潘延之節推
憶昔江西别子時我初先腰五斗粟南北相望十八年
俯仰飛光如轉燭子遺萬事遂恬曠我繫一官常局促
早衰膽氣自然薄多病顛毛那更綠人情畦畛阻肝膈
世路風波悸心目每嗟太守两朱輪寕及田家一黃犢
幸逢懷紱入斗牛喜得披山收寶玉薄材頑鈍待磨琢
舊學搶攘期反覆雲鴻可近眼先明野鹿尚縻顔自忸
長鬚幸未阻誨存下榻應容拜臨辱
漢陽泊舟
暫泊漢陽岸不登黃鶴楼江含峩岷氣萬里正東流驚
風孤雁起蔽目寒雲浮祗役雖遠道放懷成薄游興随
滄洲發事等魚樵幽烟波一罇酒盡室載扁舟
鄖口(昔與宜興君同過此)
我行去此二十年鄖水不改流潺湲風光满眼宛如昨
故人乘鸞獨騰騫今人随我不知昔我記昔遊何處言
淚向幽襟落如瀉况聞江漢断腸猿
促促為物役
促促為物役區區追世情但嗟束縳急未斍章綬荣柰
此两鬢白頋無一㕓耕所求亦云幾脫粟與藜羹
鴻鴈
江南岸邊江水平水荇青青渚蒲綠鴻雁此時儔侣多
亂下沙汀恣棲宿群依青荇唼且鳴暖浴蒲根戲相逐
長無矰繳意自閑不飽稻粱心亦足性殊凡鳥自知時
飛不亂行聊漸陸豈同白鷺空㓗白俛啄腥汙期滿腹
喜晴
天晴萬里無纖風江平水面磨青銅光華逸發萬物上
精氣夐與扶桑通我行江漢道苦惡十步九折遺西東
况遭積雨駕高浪沙翻石走相撞舂操舟衆工立噤岸
&KR0668;櫓鑚火磨星紅荒蹊成瀦尺寸礙永日四望無人蹤
一時得意數蛙黽鳴躍振踞泥塗中隂消陽勝有先兆
宇宙丹翠含冲融今晨霾曀一掃蕩羲和徐行驅六龍
眼明意豁萬事快預喜來年麰麥豊
詶王正仲登嶽麓寺閣見寄
聞君東南使攬轡雲松間皇華照楚甸吉玉投衡山幽
尋得臨觀意豁窮躋攀頋我客牛斗三年疎往還低心
念弱志引領望衰顔未共罇酒樂良嗟人事艱叱馭犯
冰雪廻鑣馳九關何足慰離思德音鏘佩環
訪石僊巖杜法師
杜君䄂&KR0742;丹砂書一頋訶斥百怪除聲如飜河落天衢
四方争迎走高車方曈秀貌垂白髮買船東南尋舊居
石巖天開立精廬四山波瀾勢争趣君琴一張酒一壷
笑談衮衮樂有餘我今歸來尚踟蹰羡君决發真丈夫
曉出
曉出城南羅卒乘皇纛朱旗密相映貔貅距躍良家子
鵝&KR1295;彌縫司馬令奪摽一一飛步疾槃槊兩兩飜身勁
覇上今朝且兒戲衛青異日須天幸
和貢甫送元考不至
蓬山有行客欲上北城舟學問本閎博言談悲謬悠常
陳帝王略得試紫雲樓一時驚豪捷况復富春秋朋遊
所欣附争欲致綢繆承明動鄕思歲久道苦脩忽懷淄
川組夙昔願始酬出餞集儔侣青歡期少留酒闌竟不
至睠睠久臨流微我獨有咎此詩聊可求
京師觀音院新堂
九衢言語亂人耳三市塵沙眯人目猿狙未慣褁章綬
魚鳥寧忘慕谿谷悵無棲宿在清曠欲弄潺湲愈煩燠
道人誰氏斥隹境决漢披霄敞華屋駢羅嶷嶷三秀石
藂迸娟娟两脩竹雲蒸雨泄被巖&KR0676;海倒河垂動林麓
頓驚俯仰遠囂濁豈直形骸擺羈束觧衣堅坐暝忘返
飲水淸談心亦足丈夫壮志須坦蕩曲士隂機謾飜覆
青鞋赤舄偶然爾安用區區巧追逐
元豐類藁卷之五
