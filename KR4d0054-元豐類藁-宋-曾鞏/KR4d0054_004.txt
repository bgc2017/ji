元豐類藁卷之四
古詩
降龍
降龍左右施襟裾兩廊夾廟深渠渠禮下天子一等爾
衣服君處何其殊文旛列戟照私第青紫苦若官其孥
先後熒煌首珠翠侍者百十顔温瑜凝寒堕指熱侵骨
一宴百盞傾金壶窮民疾首望雨露太上欲倚攀姚虞
君胡為乎日時病槖鍼襆艾恬以愉生前赫赫浪自重
身後没没寧非愚
湘冠
衡湘有寇未誅剪殺氣&KR1006;凛圍江潯北兵居南匪便習
若以大舶乘高岑傖人操兵快如鶻千里其旅巢深林
超突溪崖出又伏勢變不易施戈鐔能者張弓入城郭
連邑累鎮遭驅侵群黨争誇殺吏士白骨棄野誰棺衾
貔貅數萬直何用月費空巳逾千金楚爲貧鄕乃其素
應此調彂寧能禁捷如馬援不得志強曳两足登嶔崟
烏蟻睢盱倚嵓險此虜難勝端非今較然大體著方冊
唯用守長懷其心祝良張僑乃真選李瑑道古徒爲擒
嗚呼廟堂不慎擇彼士齪齪何能任大中咸通乃商鑒
飬以歲月其憂深願書此語致太史獻之以𥙷丹扆箴
地動
居聞元氣判爲二升降相輔非相傷今者無端越疆畔
隂氣熖熖侵於陽陽收剛明避其勢隂負捷勝尤倡佯
地乘是氣抗於下震盪裂拆乖其常齊秦晉代及荆楚
千百其堵崩連牆隆丘桀屋不自定翩若猛吹搖旌幢
生民洶洶避其所如寄厥命於湖江有聲四出嘻可怕
誰擊萬鼓何雷硠隂為氣静乃如此天意昧密寧能詳
或去蛮夷尚侵軼已事豈必垂灾祥意者邪臣有專恣
氣象翕翕難為當㩀經若此非臆决皎如秋日浮青霜
祖宗威靈陛下聖安得直語聞明堂朝廷肅穆法度治
豈用懔懔憂胡羌
邊將
太祖太宗能得人長壘横邊遮虜塵太傳李漢超侍中
何継筠二子追接吳與孫鎮齊撫棣功業均卓哉相宗
信英特明如秋泉断如石一朝出節合二子口付心随
断纖惑靡笄之旁郡城下酒利商租若山積二子開庫
㗖戰士以屋量今剰量帛洪濤入坐行酒杯牛胾羊蒸
委若灰歲費巨萬不計籍戰士歡酣氣皆百二子按轡
行邊隅牙纛宛轉翻以舒汛掃沙磧無纖埃塞門千里
常夜開壮耕老餔安且愉桑麻蔽野華芬敷濟南遠清
書樂石百井夜出催窮廬神㦲祖宗知大体趙任李牧
真如是漢文齷齪豈足稱郎吏致激面汙騂當今差夷
久偈蹶兵如疽癰理湏决堂堂諸公把旄鉞碩策神韜
困羈細祖宗憲度存諸書炉若白日明天衢國容軍政
不可亂薦此以爲
陛下娛
多雨
嗟江之濱地多雨冬雷不收開蟄戶隂氣濁晦化爲霧
或雲於山水礎雜花萬株紅與紫臘吹風吹開不可數
入春十日寒始至春氣欲歸客格住群山巉空雪相亘
榷折草木何可禦霖傾潦洶那復止穹林大丘滅無渚
及今孟夏理宜熱重喪無温坐當午四時云然了安謂
吁吾有愁誰可語
秋日
隂氣先嬴縱秋熱時節有幾相與奪情知赫日不可久
須聽西風生木末浮雲滿天明復暗天意自然如慘怛
園林秀色已漸失次苐豈能無葉脫南山獨佳不可挫
氣象更清連日月燕飛度海向何處今去昔來真可劣
綉簾錦幕不筭重從此朱門戒霜雪誰憐丱角歌者哀
歲歲苦貧思短褐
山水屏
吳縑落寒機舒卷光亂目秋刀剪新屏尺寸随折曲
搜羅得&KR0903;匠徙倚思先屬經營頃刻内千里在一幅定
眎乃漸通紀(一作悉)數難迫促山亂若無窮負抱頗重複
高稜最當中桀大勢尤獨回環衆峯接趨向若奔伏矜
雄跨九州争險桂星宿深疑雪霜積暗覺烟霧觸泉源
出青冥漲潦兩崖束歴遠始紆徐派别輸衆谷輕舟漾
其間㳂泝無緩速微尋得脩逕側起破蒼麓遠到無限
極窮升犯雲族遊子定何之顧盻停馬足盤石長自閑
空源偶誰築塵氛見荒林物色存古俗粲粲弄幽花蒼
蒼蔭嘉木遺牛上巖顛驚鹿出槎腹鮮明極萬状指以
才一粟雖從人力爲頗類隂怪續深堂得欹眠高枕生
遠矚餘光耀衾幬清意凝幔褥愚訶世幸略慵卧嗜尤
酷因能助佳夢肯顧躋杲旭將相有時林溪嵓真我欲
儒林耻未博俗穽思自續婚嫁累苟輕耕釣吾已十圖
屏持自慰窹寐心思逐
八月二十九日小飲
隂陽在天地鼓吹猶槖籥煩蒸翕已盡灝氣乃浮薄群
山翠相抱塵靄如洗濯川源亦虚徹泒别歸衆壑囂音
滅蛙蚓勁意動雕鶚蠅蚊自不容雖有類鉗縛驅之舊
苦衆忽去寧匪樂俯仰自醒然意適忘體瘼天運雖巳
晏生物固未剥薑芋圃可掘禾黍田始穫脫苞紫栗迸
透葉紅梨渥幽花媚清景鮮藂耀新萼西風(動孤)格露曉
愈脩擢能終犯寒泫詎可忽纖弱况當九日近家釀成
巳昨温顔几杖適弱質衣冠恪閨門自可會非必千里
約筝匏出人指邐迤奮宫角初言小人獻終拜長者酢
清言喜自洽細故憂可略幸無職事顧况荷租賦薄讀
休暇得醉且吟噱
食棃
今歲天旱甚百穀病已久山棃最大樹属此亦乾朽當
春花盛時雪滿山前後常期摘秋實穰穣落吾手忽驚
冰玉敗不與膏澤偶清朝起周覧映葉才八九閖居問
時物此說得溪叟貧齋分寂絶塵抱徒噎嘔寧知蕭條
内把握忽先有食薪恐非稱分少覺已厚開苞日星動
落刃冰雪剖煙潯擇新汲遠負盈素缶英茟两相發光
彩生戶牗初嘗密經齒久嚼泉垂口蠲煩慰諸親愈渴
忻衆友肯視故畦瓜寧論濁泥藕歲晚迫風霜人飢乏
藜糗真味雖暫御未許置樽酒
追租
耕耨筋力苦收刈田野樂鄕鄰約來往樽酒追酬酢生
涯給俯仰公歛忘厚薄胡爲此歲暮老少顔色惡國用
有緩急時議廢量度内外奔氣勢上下窮割剥今歲九
夏旱赤日萬里灼陂湖蹙埃&KR1881;禾黍死燒确衆期必見
省理在非可略謂須倒廪賑詎止追租閣吾人巳迫切
此望亦迂邈柰何呻吟訴卒受鞭捶却寧論救憔悴反
與争合龠問胡應驅迫久巳罹匱涸計須賣強壮勢不
存尫弱去歲巳如此愁呼徧郊郭飢羸乞分寸斯須死
笞縳法令尚脩明此理可驚愕公卿飽天禄耳目知民
瘼忍令瘡痍內每肆誅求虐但憂值空虚寧無挺犂钁
暴吏体宜除浮費義可削吾卧避囂喧兹言偶斟酌試
起望遺材霾風振墟落
桐樹
棄地瓦礫間兹桐偶誰樹憶見擁西牆俄成劃烟霧得
時花葉鮮照影清泉助當軒蔽赤日對卧醒百慮惜哉
禀受弱妄使鸞鳳頋商聲動猶微秀色觸巳沮泫摧亂
繁條逼迫畏清露暄晴幸未闋飄落儻可拒噫號衝颷
回激射隂霰聚此勢復可言瞪視空薄暮
九月九日
凄凄風露滋靡靡塵靄屏巳忻廬舍清未苦裘褐冷眠
食味尤嘉起坐日尚永虚天照積水精鑑出幽礦石瑩
見山稜林疎覺牎囧黃花宿蕊破艷豔晨粧靚頻尋遠
逕香每舜蒼池影爲誰佳色鮮慰我貧齋静寒醅出家
法異果得他境甘腴饌新兔醜怪薦修(蒲猛反)幽閑重
時節老大珍物景獻酬興未薄比諷思猶騁况同親戚
歡詎匪田野幸俱醉任栖䳋燭炬尚可秉
路中對月
山川困遊人而不断歸夢其餘惟日月朝夕南北共日
光驅人身擾擾逐群動鄕思湏暫忘世事那止重豈如
月可喜露坐惜倥偬清明入襟懷萬里絶纖霿愛之不
能飡但以目睛送想知吾在廬皎皎上脩棟慈親坐高
堂切切兒女衆憐其到吾前不使降惟懞豈不映時節
荏苒更季仲而我去方急其能計歸鞚我非土木爲耳
目異聾瞢念之曷由安腸胃百憂中何言月下喜喜意
亦有用爲其同此時水木光可弄猶勝夢中事記之聊
一誦
聽鵲寄家人
鵲聲喳喳寧有知家人聽鵲占歸期物情固不等人事
爾意自驚思别離秋風粲粲正可愛黃菊芙蓉開滿枝
春風千樹變顔色遠水静照紅霞衣梧桐楊柳豈知數
沙走露冷銀床欹新黃暗綠各自媚爛漫末减春風時
誰言秋物不可賞人意自移随盛衰山田正冷酒味美
禾黍半收鷄鴈肥霜棃野栗處處有雪密薦口清香随
鄊園物物可想見我意柢随魂夢飛家人未用占鵲語
應到婦時眷亦歸
讀書(亦云&KR0605;卯歲讀書)
吾性雖嗜學年少不自強所至未及門安能望其堂在
苒歲云暮家事已獨當經營食衆口四方走遑遑一身
如飛雲遇風任飄揚山川浩無涯險怪靡不嘗落日號
虎豹吾未停車箱波濤動蛟龍吾方進舟航所勤半天
下所濟一毫芒最自憶往歲病軀久羸尫呻吟千里外
蒼黃值親喪母弟各在遠計歸恐驚惶凶禍甘獨任危
形載孤艎﨑驅護旅櫬𬗟邈投故鄕至今驚未定生還
乃非常憂慮心膽耗馳驅筋力傷况已近衰境而常犯
風霜驅之久如此負痾固宜長朝脯暫一飽百回步空
廊未免廢坐卧其能眎縑緗新知固云少舊學亦巳忘
百家異旨趣六經富文章其言既卓闊其義固荒茫古
人至白首搜窮敗肝腸僅名通一藝著書欲煌煌瑕庇
自掩覆後世更昭彰世久無孔子指畫随其方後生以
中才胷臆妄度量彼專猶未逹吾慵復何望端憂類童
稚習書倒偏傍况令議文物規摹詎能詳輪轅孰曉直
冠盖熟纁黃珪璋國之噐孰殺孰鋒鋩問十九未諭其
一猶面牆幾微言性命萌兆審興亡兹尤覺浩浩吾詎
免倀倀因思幸尚壮曷不自激昂前謀信已拙來效庶
云臧漸有田數畆春秌可耕桑休問就醫藥疾病可消
穣性本反澄澈情田去榛荒長編倚脩架大軸解深囊
收功畏奔景窺皇起幽房虚窗逹深瞑明膏續飛光搜
窮九雖憊磨礪志須償譬如勤種藝無憂匱囷倉又如
導㳙㳙寧難致湯湯昔廢漸開闢新輸日收蔵經營但
亹亹積累自穣穰既多又湏擇儲精棄其糠一正以孔
孟其揮乃韓莊賓朋頋空館議論㩀方床試為出其有
始如宫應商紛絃遇叩擊律吕乃交相湏臾極萬變開
闔争隂陽南山對塵按相摩露青蒼百鳥聽徘徊忽如
來鳳凰乃知千載後坐可見虞唐施行雖未果貯蓄豈
非良何殊廐中馬縱齕草滿埸形骸苟充實氣力易騰
驤此求苦未晚此志在堅剛
雜詩五首
三季巳千載古道久荒榛紛紛東漢士飛鳴不當辰經
營救氛沴此志卒埃塵士生有進退何必棄其身其道
雖𥚹迫其行絶緇磷公心不吾誑復求無此人
貧仕任固小會計未可失方今備千品內外有卑秩孰
當責在巳施設能自必拘文巳難聘避世固多屈細去
且可略於大復何實死就正如斯與古豈同術雖非萬
鍾當苟冐歸一律焉能示朋友學士空自咄
韓公綴文辭筆力天乃授並驅六經中獨立千載後謂
為學可及不覺驚縮手如天有日月厥耀無與偶當之
萬象榮所照百怪走此其自然光萬物安得有其人雖
巳殁其氣著星斗窮天破大惑更覺功業久其餘施諸
小未負風義厚當身止自善所遇時則不致官九列齊
此理嗟亦苟去就帷用捨士固無常守孔孟非其稱斗
禄應未取惜哉天下才甘受外物誘
相去幾年今與古睢陽幾人朱與紫嗟哉二子獨有名
義烈乃能長不死當時美人歡未足一日蒼皇行萬里
豈無公卿尊且寵急反與胡為眼耳丈夫感激世莫測
二子引身高下起忠驅義激鬼神動漠漠胡沙來此止
少年百事銳其謂身力孱心笑古時士樹立勢苦難差
池歲月邁自照失朱顔初心不復道齟齬常未安紛紛
憂與勞幾不傷肺肝人自省巳分静默固其端詩書可
自喜施設諒漫漫
與舍弟别舟岸間相望感嘆成詠
涕淚昨辭親酸心今别子舟陸空相望摻𬒮即千里
戲呈休文屯田
陳侯雋拔人所羡歲晩江湖初識面巳聞清論至更僕
更讀新詩欲焚硯天子無由熟姓名諸公固合思論
薦烏鞾况已踏臺省黑綬未得辞州縣落落逢人愈難
合欣欣顧我能忘倦跬步麄官别經歲角巾廣坐今相
見遶郭青山疊寒玉榮隄遠水鋪文練明紅靚白花千
樹隔葉跳枝鸎百轉佳時苦雨巳蕭索落蕊随風還面
旋縱無供帳出郊野尚有清樽就間燕脫遺拘撿任真
率放恣嘲諧較豪徤東廊觧榻不共語明日離亭空春
眷
送宣州杜都
夜聞陵陽峯上雨曉見宛溪春水平畫船不待雙櫓狹
歸客喜成千里行牧之文采宜未泯夫子風流今有聲
篇什高吟鳳凰下翰墨醉洒煙雲生撥置簿書有餘力
放意樽罍無俗情志義非徒勸風俗愷悌固可交神明
餘休比戶得&KR0636;泳嚚訟累歲皆澄清薦章交論付丞相
士行如此宜名卿江湖一見十年舊談笑相逢肝膽傾
鷦鷯一枝亦自得去矣黃鵠高飛鳴
麻姑山送南城尉羅君
麻如之路摩青天蒼笞白石松風寒峭壁直上無攀援
懸磴十步九屈盤上有錦綉百頃之平田山中遺人耕
紫烟又有白玉萬仞之飛泉噴崖直潟蛟龍淵豐堂廣
殿何言言階脚插入斗牛間樛枝古木不記年空槎呺
然卧道邊幽花自嬋娟林深為誰妍但見塵消境静翔
白鶴吟清猿鶵禽乳鹿往往嘷荒㒹却視來徑如緣絙
千重萬疊竆巖峦下有荆吳粟粒之群山又有甌閩一
髮之平川奕棋縦衡遠近布城郭魚鱗參差高下分岡
原千竒萬異可意得墨筆盡秃誰能傳丈夫舒卷要宏
逹世路俯仰多拘牽㒖耒到此醒心目便欲洗耳辭囂
喧羅天子一日遠𥙷東南官愛此層崖峻&KR0676;之秀發開
軒把酒可縦觀喜此披霄插漢之夐起出門㪯足得往
還羅夫子一尉龍蛇方屈蟠此邦人人衣食足闔境年
年枹鼓閑几桉剸裁得休暇山水登躡遺紛煩我行送
之思故園引領南望心長懸
東軒小飲呈坐中
二年委質繫官次一日偷眼看青山念随薄禄困垂首
似見故人羞滿顔及門幸得二三友把酒能共頃刻閑
海魚腥醎聊復進野果酸澁誰能刪談劇清風生塵柄
氣酣落日觧醉鐶瑰材仕志皆可喜白笑我拙何由攀
高情坐使鄙悋去病体頓斍神明還簡書皇皇奔走地
筦庫碌碌塵埃間功名難合若捕影日月遽易如循環
不如飲酒不知厭欲罷更起相牽板
明妃曲二首
明妃未出漢宫時秀色傾人人不知何况一身辭漢地
驅令萬里嫁胡兒喧喧雜虜方滿眼皎皎丹心欲語誰
延夀爾能私好惡令人不自保妍蚩丹青有迹尚如此
何况無形論是非窮通豈不各有命南北由耒非爾爲
黃雲塞路鄕國遠鴻雁在天音信稀幾成新曲無人聽
弹向東風空淚垂若道人情無感慨何故衛女苦思歸
蛾眉絶世不可尋能使花羞在上林自信無由汙白玉
向人不肯用黃金一辭椒屋風塵遠去託氊廬沙磧深漢
姬尚自有妬色胡女豈能無忌心直欲論情通漢地獨
能將恨寄胡琴但取當時能託意不論何代有知音長
安美人誇富貴未央深殿競光隂豈知泯泯沈烟霧獨
有明妃傳至今
喜二第侍親將至(京師書多言六弟為縣之美)
嗟予懷抱徒蠢蠢二第胸中何落落政如魯衛各馳騪
文似機雲飽磨琢坐曹風義動江淮為縣聲名到京洛
鴻鴈峩峩並羽儀常棣韡韡聮跗鄂我扵两處抱饑渴
恨寄一官如束縛周南留滯勿復論平陸可來無厭數
慈親况不倦行役官長幸復寬期約似聞笑語巳髣髴
想見追随先踴躍共眠布被取温暖同舉菜羹甘淡薄
山花得折随好醜村酒可醉無清濁屈伸有命更勿疑
細故偶然皆可略春風為子送帆檣速放船頭來此泊
七月一日休假作
初秋尚若暑歸沐乃君恩地閑少耒客日晏猶閉門家
乏念藜藿開顔無一樽况復辭貌拙敢随車馬奔盥濯
何所事讀書坐前軒豈堪當世用空味古人言頗喜市
朝内獨無塵土喧終年但如此真竊太官餐
秋夜
秋露随節至霄零在幽篁灝氣入我牗蕭然衾簞凉念
往不能寐枕書嗟漏長平生肺腑友一訣餘空床况有
鵲巢德顧方共糟糠偕老遂不可輔賢真淼茫家事成
濩落嬌兒亦徬徨晤言豈可接虚貌在中堂清淚昏我
眼沉憂回我腸誠知百無益恩義故難忘
七月十四日韓持國直廬同觀山海經
高閣在清禁長軒憑廣虚御幄閟啚象依然臨幸餘翠
甓布天路黃簾分直廬一雨清景早稍凉秋興初觧帶
就君坐臨床闚素書山海所錯出飛潜類紛如此語果
虚實遺編空卷舒自笑正豕亥更微注䖝魚君材合遠
用就此固巳疎如我乃斯幸地閑容誤居竹影散良席
花香浮廣裾俯仰自足適歸時更當徐
李氏素風堂
丞相事唐室獨馳三絶名家世在圖史詩書傳後生郎
位逮流澤出令儕軰驚歲暮营燕坐高居遺世情翠竹
帶書幌青山臨酒觥巳使襟韻適况聞吟誦聲自可化
鄕里豈唯門戸荣果有過庭子穎然材思精抱璞巳三
獻驚人當一鳴風義故常在兹堂非偶成
秋聲
喬柯與長谷秀色故未凂秋風耒吹之聲如振江海怒
號無晨夕唱和若有待翏翏徧拗窪豈獨緣&KR1041;嵬百川
亦相投取閙不知悔竹籬更謞然吕律焉足采蜩螿豈
知微切切如怨憝惟人亦吟哦沸若烹䁀鼐八荒同一
鳴静裏安得在獨有虚空翁恬然故無改
戲書
家貧故不用筹筭官今又能無外憂交遊断絶正當尔
眠飯安穏餘何求君不見黃金滿嬴要心計大印如斗
爲身儲妻孥意氣賓客附往往主人先白頭
李節推亭子
盱江敦東門江水湛虚碧東南望群峯連延倚天璧長
林相蔽虧蒼翠浮日夕青冥窗戸寒居者非咫尺子初
得從誰有此煙霧宅燕坐遠世喧及門無塵客築亭更
求深綏帶聊自適時花笑婀娜山鳥吟格家釀熟新
樽歡言命良席故巳輕華簮寕論珍拱璧我亦有菑田
相望在阡陌安得巾柴車過從佇三益
秋夜露坐偶作
白雲飛尚低清露泫猶早風來亦依微濁暑焉得掃客
堂虚四楹洒水悢枯槁喜茲宵漏初露坐散襟抱河明
帶飛觀月白通馳道顧眄塵慮銷瓶泉謝頻倒恨無同
聲人詩義與探討踟躇拂方床歸卧夢亦好
韓玉汝使歸
顧命逮殊隣輶軒遵北道公府戒行期禁庭須重寶積
雪正東流度河盛前導士勇踐胡塵馬驕嘶塞草玉節
所鎮臨氊廬先汛掃赫爾示威靈坦然布懷抱國倚材
實優虜得聲名早慷慨服天驕從容問遺老光華反原
隰沆碭看西顥迎勞動都門旌旗風亦好
苦熱
憶初中伏時怫欎炎氣升赫日已照灼赤雲助軒騰積
水殆將沸清風豈能興草木恐焚燎窗扉似炊蒸冰窗
氣巳奪蚊蠅勢相矜發狂憂不免暑飲詎復勝
過介甫
日暮驅馬去停鑣叩君門頗諳肺肝盡不聞可否言淡
爾非外樂恬然忘世喧况值秋節應清風蕩歊煩徘徊
至星漢更復坐前軒
過介甫歸偶成
結交謂無嫌忠告期有𥙷直道詎非難盡言竟多■知
者尚復然悠悠誰可語
合醬作
孺人捨我亡稚子未堪役家居拙經營生理見侵迫海
鹽從私求厨麵自官得揀豆連數晨汲泉候將夕調撓
遵古書煎熬需日力庶以具藜羹故將供膾食豈有寄
徑憂提瓶無所適但慙著書非覆瓿固其職
送章婺州
方擁使君節駕言自東還又聞白氶相懷紱出九關遂
縱大船去欲追詎能攀巳喜所寄徑幽尋足谿山仍誇
越西部迥在雲林間屋瓦徧高下青蒼更回環穿路竹
裊裊鳴沙水潺潺會有樽酒適每需庭訟閒况席鼓琴
舊政行故非艱歲暮當趨召馳歸復玉班
瞿祕校新授官還南豊
㧕色映馳道水聲通御溝雖喜芳物盛未同故人遊叩
門忽去我躍馬振輕裘佩印自兹始過家當少留中園
何時到薇蕨亦已柔山翠入幽屐渚香浮迥舟阡陌有
還往壺觴時獻酬應笑天禄閣寂寥誰見求
元豊類藁卷之四
