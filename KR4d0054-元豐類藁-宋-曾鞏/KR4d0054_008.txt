元豐類藁卷之八
律詩
高郵逢人約襄道之陽
一川風月高郵夜玉塵清談畫鷁舟未把迂疎笑山簡
更湏同上習池遊
彭城道中
百步洪聲潦退初白沙新岸湊舟車一時屠釣英雄盡
千載河山戰伐餘楚漢舊歌流俚耳韓彭遺璧冠荒墟
可憐馬上縱横略只在邳橋一卷書
送程殿丞還朝
如雲青髮擁朝簮佳譽喧喧動士林自重肯悲三獻玉
不欺常慎四知金芝蘭秀出清門盛鴻鷺飜飛紫殿深
别後齋中掛塵榻更將梁甫向誰吟
送高秘丞
簿書擁處精神徤風俗澆時質性淳公退種花常滿縣
政成春雉不驚人指麾細柳通河外歌詠甘棠付漢濱
惆悵不能留自助謾將樽酒駐車輪
康定軍使高秘丞自㐮陽司農寺勾業寺丞自
光化相継遷拜簽判程殿丞受代還朝預有惜
别之意輙書長句奉呈
千里分符漢上城爲僚方喜得時英已無楚澤行吟意
更有南陽坐嘯名驥力用來精爽緊鵷行歸去羽翰輕
湏知别後狂山簡夢寐清談鄙吝生
雨中王駕部席上
鳩鳴連日始成隂簿雨聊寬望歲心浴雁野塘新浪細
蔵鵶宫柳嫰條深春寒巧放花遲彂人老嗟辭酒滿斟
英雋並遊知最幸名園偷暇更追尋
贈張伯常之郢見過囙話荆楚故事仍貺佳什
一見心親十載前相望南北久茫然喜傾白髮論文酒
重訪清江下瀨船志大肯同悲抱璞識高寧許笑求田
巳闚品藻傳荆楚更味陽春白雪篇
伯常少留别業寄詩索酒因以奉報
未擁雙騶謁漢庭暫留車馬憩林坰多情置驛邀佳客
好事磨鉛勘舊經芳草連門三徑遠朝雲臨幌數峯青
春醪有禁無繇寄誰為江潭訪獨醒
贈黃降自宜城赴官許昌
所學從誰得最完豫章新出已難攀不摇聲利心能定
欲正哇淫手自删穎水珠璣來席上鄢城桃李任人間
高齋掛榻驪謌後坐守塵編少往還
招澤甫竹亭閑話
偶歸塞馬應何定粒食鷦鷯頗自安雲壓楚山春後雪
風吹㐮水坐來寒詩豪已分材難強酒聖還諳量未寬
頼有佳賓堪下榻且將清話對檀栾
和鄭微之
故人容下榻清讌得傳杯地秀偏宜竹天寒未見梅雲
林千嶂出煙艇一帆開且醉休言别歸期信召催
送陳世脩
沙渚鴻飛入楚雲遠林樵㸑宿烟昏娟娟野菊經秋淡
漠漠滄江帶雨渾歸路賞心應駐節客亭離思暫開樽
莫嗟問俗淹翔久從此頻繁不次恩
和張伯常自郢中將及敝境先寄長句
拔薤威名高外服握蘭風力冠中臺好音忽有双魚至
喜氣遥知五馬來棃顆玉腴含雨重菊房金粉傍寒開
池邊且欲留同醉思拙難酬白雪才
和張伯常峴山亭晚起元韻
揮手紅塵意浩然夙興招客與扳聮烟雲秀發春前地
草木清含雪後天已卜耕桑臨富水暫抛魚烏去伊川
更追羊杜經行樂况有風騷是謫仙
峴山亭置酒
石磴縈回入杳冥筠松高下簇虚亭春歸野路梅初白
雪盡沙田麥正青馬窟飛雲臨畫棟鳳林斜日照疎櫺
長年酒量殊山簡却上藍輿恨獨醒
韓魏公挽歌詞二首
堂堂風骨氣如春衮服貂冠社稷臣天上立談迎白日
握中随物轉洪鈞忽騎箕尾精靈遠長誓山河寵數新
萬里耕桑無一事三朝功德在生民
錙銖赤舄無驕志咳唾黃金有古風覆冐荒遐知大度
委蛇艱急見孤忠謀謨邴魏丹青力擁立昭宣柱石功
御筆新詩在新隴哀榮誰得似初終
訓吳仲庶龍啚歲春感懷
瑣闈延閣腹心臣籍甚聲華動縉紳藥石言行天下雨
袴𥜗恩逹國中春召南去後餘思在綸氏歸來壯志新
莫為流年嗟白髮濟世須仗老成人
陳君式恭軒
不要墻頭俗眼看故開蒼蘚種檀栾虚心得處從天性
勁節知來在歲寒葉飬風烟誇酒美枝留冰雪送歌殘
名郎感慕同桑&KR0922;手植依然一畆寬
僧正倚大師庵居
蘭械方袍振錫回結茅蕭寺遠塵埃五峯日破朝雲出
三谷花浮澗水來風散異香禅禢静鳥闚清唄法筵開
因過舊國枌榆地松麈高談喜暫陪
以白山茶寄吳仲庶見貺佳篇依韻和詶
山茶純白是天真筠籠封題摘尚新秀色未饒三谷雪
清香先得五峯春瓊花散漫情終蕩玉蕊蕭條跡更塵
遠寄一枝随驛使欲分芳種更無因(初惟此花與揚州后土廟瓊花天下)
(一枝近年瓊花可接遂散漫而此花為獨出也)
詶江西運使蔣穎叔
收科同日曳華裾&KR1154;劃驚聞刃有餘騘馬已騰雙闕路
木牛還實太倉儲多岐易感千名别置䄂空榮一紙書
欲佩左符甌越去更從南斗望單車
刀景純挽歌詞二章
史觀郎闈得謝歸桓桓筋力未全衰園林笑傲笙歌擁
山水追尋凢杖随尺牘百封虚有意文章十秩更傳誰
餘花自出蔵春塢一點青燈照繐帷(陳遵善書与人尺牘莫不蔵以為榮)
(又云遵日作書數百封視陳各有意義白樂天無子其詩云文章十秩官三品身位傳誰与廕誰景純善作書)
(亦無子故云蔵春塢景純自名其所居也)八十登高步更輕殷勤愛客是平
生能臨緩急敦風誼不向炎凉逐世情北岳雲烟思抗
志東門冠盖羡遺榮可憐昨日壷觴地嗚咽唯聞薤露
聲
寄留交代元子發
青雲寶構雖同直白髮魚符各未歸倚玉詎應公論許
續貂還恐邑人非莫辭海畔留連久須惜天涯故舊稀
預恐明年雙節召九霄鵬翼看横飛
遊東山示客
虞寄庵餘蘚徑通滿山臺殿出青紅難逢推案文書少
偶見凭欄笑語同梅粉巧含溪上雪柳黃微破日邊風
從今准擬頻行樂日伴罇前白髮翁
大乘寺
行春門外是東山藍轝寕辭數往還溪上鹿随人去遠
洞中花照水長閑楼臺势出塵埃外鍾磬聲来縹緲間
自笑麄官偷暇日暫携萋子一開顔
聖泉寺
笑問并兒一舉鞭亦逢佳景暫留連清冥日抱山腰閣
碧野雲含石眼泉躡屐路通林比寺落帆門繫海東船
閩王舊事今何在惟有前村供佛田
昇山靈巖寺
脩竹長松十里隂任敦燒藥洞門深獨闚金版驚人語
能到青霞出世心鷄犬亦随雲外去蓬瀛何必海中尋
丹楼碧閣唐朝寺鍾唄香花滿舊林
鳳池寺
經年聞說鳳池山蠟屐方偷半日閑笑語客随朱閣上
醉醒方在白雲間溪橋野水清猶急海岸轉寒去却還
爲郡天涯亦瀟洒莫差流落鬢毛班
上元
金鞍馳䀻屬兒曺夜半喧闐意氣豪明月滿街流水遠
華燈入望衆星高風吹玉漏穿花急人近朱闌送目勞
自笑伭心逐年少秪尋前事撚霜毛
元沙院(元字壁聖相諱)
昇山南下一峯高上盡層軒未厭勞際海煙雲常慘淡
大寒松竹更蕭騷經臺日永銷香篆談席風生落麈毛
我亦有心從自得瑠璃瓶水照秋毫
酬柳國博
行止恂恂衆所褒東南佳譽映時髦洞無畦畛心常坦
&KR1006;若冰霜節最高朱紱少留居客左白頭難敵是詩家
須知别後山城寺悵望歸艎送目勞
閠正月十一日㠯殿丞寄新茶(新最早者生處地向陽也)
徧得朝陽借力催千金一跨過溪來曾坑貢後春猶早
海上先嘗第一杯
旬休日過仁王寺
雜花飛盡綠隂成處處黃鸝百囀聲随分笙歌與樽酒
且偷閑日試閑行
亂山
亂山深處轉山多此地棲身柰遠何莫問吾親在何處
舉頭東岸是新羅(福州際海東海即新羅諸國啚經亦云長溪與外國接界)
親舊書報京師盛聞治聲
自知孤宦無材術誰道京師有政聲嘿坐海邊何計是
白頭親在鳳凰城
寄獻新茶
種處地靈偏得日摘時春早末聞雷京師萬里争先到
應得慈親手自開
方推官寄新茶
採摘東溪最上春&KR0676;源諸葉品尤新龍團貢罷争先得
肯寄人涯主諾人
嘗新茶(丁晉公比苑新茶詩序云茶芽採時如麰麥之大者)
麥粒收來品絶倫葵花製出樣争新一杯永日醒雙眼
草木英華信有神
厚卿子中使高麗
並使時推出衆材異方迎拜六城開宣封直到東西部
仗節遥臨大小梅滄海路從三島去玉山人待二星回
黃金白㲲饒君用銅噐應餘寄我來
出郊
葛葉催耕二月時斜橋曲岸馬行遅家家賣酒淸明近
紅白花開一两枝
蹇磻翁寄新茶二首
龍焙嘗茶第一人最憐溪岸两旗新肯分方跨醒衷思
應恐墉眠過一春
貢時天上雙龍去闘處人間一水争分得餘甘慰憔悴
碾嘗終夜骨毛清
城南二首
雨過横塘水滿堤亂山高下路東西一番桃李花開盡
惟有青青草色齊
水滿撗塘雨過時一番紅影雜花飛送春無限情惆悵
身在天涯未得歸
寒食
一麾飄泊在天涯寒食園林不見花唯有市亭酤酒客
俚歌聲到日西斜
夜出過利涉門
紅紗籠竹過斜橋復觀翬飛入斗杓人在畫船猶未睡
滿提明月一溪潮
夜出城南禱雨
海天重疊四山雲半出星辰亦半昏上得藍轝是中夜
雨街燈照九重門
西楼
海浪如雲去却回北風吹起數聲雷朱楼四面鈎疎箔
卧看千山急雨來
荔枝四首
剖見隋珠醉眼開丹砂緣手落塵埃誰能有力如黃犢
摘盡繁星始下來
玉潤冰淸不受塵仙衣裁剪絳紗新千門萬戸誰曾得
只有昭陽第一人
綘縠囊收白露團未曾封植向長安昭陽殿裏才聞得
巳道佳人不柰寒
金釵雙棒玉纖纖星宿光芒動宝奩觧笑詩人誇博物
秪知紅顆味酸甜(白藥天語荔枝詩云津液甘酸如醴酪杜二部詩云紅顆酣秪自知北皆)
(巴蜀荔枝而已不知閩越荔枝酸也)
玉虞部惠佳篇叙述昔與相潭亡第遊從仍以
亡第舊詩見示
溥宦紅塵常拂面早衰黃髮已盈顛棣華零落曾誰語
鴻羽蕭條秪自憐巳矣空聞懷舊賦泫然猶獲濟江篇
慇懃愛我如君少更悟之他友最賢
北歸三首(召判太常)
終日思歸今日歸着鞭鞭馬尚嫌遅曲臺殿裏官雖冷
湏勝天涯海角時
拜捧恩書喜滿顔馬蹄遥望斗杓還從今步步行平地
出得千山與萬山
江海多年似轉蓬白頭歸拜未夹宫㨋墻學士驚相問
何處塵埃瘦老翁
和酬孫少述
自信簞瓢樂寕羞猿鶴驚論高知峻節交淡見純誠自
昔心無間相逢眼更明何當薦有道坐想軟輪迎
和孫少述侯職方同燕席
两翁頭白喜追陪好事鈴齋燕席開臘在未消盈尺雪
春歸先放一枝梅况無庭下書投缿更盡筵中酒滿杯
周召二南皆絶唱抑揚賡和媿非材
寄趙宮保
銅扉得謝從今日王鉉辭榮巳十年素節讜言留簡册
高情清興入林泉海邊愛日疲人戀劒外仁風故老傳
門外最應瀟洒客喜公平地作神僊
和詶趙宫保致政言懷二首
讜論危言望素隆獨扵聲利性偏慵龍楼調護官雖寵
鳩杖躋攀興巳濃不變松篁心轉勁無邊江海量兼容
磻溪寧會爲蒼生起更重
愛國憂民有古風米鹽親省尚嫌慵衮衣天上歸何晚
霖雨人間望正濃三少官儀雖赫赫五湖心事肯容容
角巾藜杖經行處知在雲山第幾重
和趙宫保别杭州
紞鼓留公豈是催(公詩云湖過魚船疊鼓催)湖山得意且徘徊更應
准擬湏乘興范蠡扁舟去却來
過靈璧張氏園三首
棃棗纍纍正熟時粟田鶉兔亦争肥園亭盡日追尋遍
只欠厭厭醉始歸
汴水容容帶雨流黃花豔豔亦迎秋看花引水園林主
應笑行人易白頭
&KR1045;地成耒多釀酒杏林熟後亦留錢不湏置驛迎賓客
直到門前繫畫船
雪亳州
欲下蒼凉日全低黯霮天飄颻投夜急瑣琗得風儇穢
壌彌縫徧枯亥點綴妍繁英飛面旋豔舞起翩躚巳壓
穿林竹還冰落澗泉抵巇輕自肆乘隙巧争先壅隔書
郵断侵凌客履穿恐傾貧巷屋覺重泝溪船唶有顔空
姣洵無質可鐫包蔵兼海岳蒙蔽匝坤乾枚叟招何晚
袁安卧正堅會湏逢見晛萬里豁晴川
送元厚之資政致仕歸蘇
笑指家園是五湖畫船東下載圖書收功玉鉉丹青後
得老銅楼羽翼初醒醉放懷從野服登臨乘興属安車
(一作與公既謝事即田野服安與優游從適)都門飲餞光華盛不獨當年有
二䟣
夀聖院昌山主静軒
一峯蕭洒背成隂碧瓦新堂地布金花落禅衣松砌冷
日臨經秩紙窗深幽棲鳥得林中樂燕坐人存世外心
應似白蓮香火社不妨籃轝客追尋
鶴林寺(李步所謂因過竹院逢僧話又得浮生半日閑即此寺也)
音人春盡強登山只肯逢僧半日閑何似一樽乘興去
醉中騎馬月中還
送關彦遠赴河北
子明高誼衆人知苗裔清材世所推詩作士林誇刻燭
賦成天路喜同時豈當白首淹風力自合青雲縱羽儀
北部經營應不久玉階朝夕是歸期
正月十一日迎駕呈諸同舍
錦袍周衞一番新警蹕朝嚴下𬗋宸俗眼望来猶眩日
天顔回處自生春行齊鵷鷺常随仗步穏驊騮不起塵
歸路青雲喧鼓吹樂遊從此属都人(是時上服慈聖光獻皇后三年喪畢)
(始聽楽及詳然燈)
和御製上元觀燈
翠幰霓旌夾露臺夜凉宫扇月中開龍&KR0742;燭抱金門出
鰲負山超玉座來碭極戲添夷客喜(漢嚮四夷之客作海中之盛)
栢梁篇較從臣材共知天意同民樂願奏君王萬壽杯
和史舘相公上元觀燈
九衢僊仗豫游歸寶燭皇繁換夕暉傳醆未斜淸禁月
散花還拂侍臣衣天香暗度金虬暖宫扇雙開彩鳳飛
法尚世人聽未足却迎朱輦下端闈
集賢殿春燕呈諸同舍
御爐風細麝烟浮法樂聲和酒味柔冠劔九重霄漢路
鶯花三月帝王恨重廊四合盤龍幕當殿雙高彩鳳棲
歸去人人誇四露揔合歡意躍驊騮
上巳日瑞聖園錫燕呈諸同舍
北上郊原一㩀鞭華林淸集綴儒冠方塘渰渰春先渌
密竹娟娟午更寒流渚酒浮金鑿落照庭花並玉欄干
君恩倍覺丘山重長日從容笑語懽
池上即席送况之赴宣城
池上紅深綠淺時春風蕩漾水逶迤南州鼓舞歸慈惠
東觀壼觴惜别離遠岫煙雲供醉眼双谿魚鳥付新詩
陵陽豈是遅留地趣駕追鎽自有期
寄題饒君茂才葆光庵
適意藜羹與布裘結廬人境地還幽淸談汝水孤猿夜
爽氣麻源一葉秋應有風騷歸徤筆可無樽酒付扁舟
因君更起家園興夢寐思從几杖遊
朝退即事呈大尹正仲龍圖
六街塵断早凉生細葛含風體更清官府吏閑時樂易
市㕓人喜政和平揮金䔩䔩宫槐蕊鳴玉淙淙御水聲
觀闕漸迎初日上馬頭還傍綠隂行
元豐類藁卷之八
