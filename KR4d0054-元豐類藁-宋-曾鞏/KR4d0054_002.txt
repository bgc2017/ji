南豐先生元豐類藳卷之二
古詩
寄子進弟
憶子去家日南風始吹衣今來日未幾蝇蚊已群飛思
子兼晝夜何啻如渴飢喜聞遠客至手自排荆扉客送
書一紙翰墨子所揮上言山居悪夢寐接庭闈次言服
畎畆禾黍膴已肥其餘業文字頗側隱與微題詩在紙
尾語老意不非我喜何所似大似客得歸我與子事親
未飽藿與薇常若去左右辛勤治鞍鞿子行何時反我
眼日已晞應湏畢秋刈相見慰依依
喜寒
純(一作沌)陽四時行無復氣節勁日火相吐吞乾離力還
併玄冥失所安恇怯擅操柄我行東南野憒憒若酣醟
喜逢青林長葉蔓可韜映正嗟天之高玉色萬里净忽
驚西山雲毫末生一鏡湏更油然合點滴飛雨迸颼颼
漸相扶霶霈一何盛積隂類潛師形勢久已偵乘時出
幽墟奮發精爽競亘天逐炎官顓面修火令威加乾坤
從冽冽氣貌正人無焦煩憂冰釋天下病豈湏雪包林
已壓朱鳥横南方天精兵瘴&KR0668;灾可屏争難奪刀殳發
巧搜壍穽收功當在今殺伐順天正況云麰麦祥已斍
閭里慶高歌叩吾轅上頌天子聖
詠史二首
京室天下歸飛薨無餘地國士憂社稷塗人飬聲利貴
賤競一時峩冠各鱗次子龍獨幽遠聘召漠無意
子雲無由歸俛首天禄閣君乎獨西南抗顔觀廖廓無
猜到沉冥有故驚寂寞用心豈必殊拘肆事終各
江湖
江湖俗畏遠幽好自相宜論迹異驚衆辞囂如避時優
游可以斈薇蕨易為私胡然弃回櫂霜雪有驅馳
將之江淛延祖子山師柔會别飲散獨宿孤亭
遂書懷别
蜀客向何處欲觀浙江潮擬舟吳門栅况會故人招置
酒吳亭上無人吹紫簫浩觀萬物變䬃尔生凉颷遂恐
時節晚芳蘭從此凋功名竟安在冨貴空寥寥鴻鵠舉
千里鸞鳳翔九霄胡為蓬蒿下日夜悲鷦鷯車馬夕巳
還行人亦飄颻浩然滄海志寂寞守空霄
詠雪
嚴嚴層冰塞川澤洶洶北風鳴木石黃雲半夜滿千里
大雪平明深一尺两儀混合去纖間萬類韜藏絶塵迹
蛟龍岌起抱崗峦江海横奔控阡陌野林縹渺苦難狀
庭樹鮮妍疑可摘開門更覺山市静散帙偏宜紙窗白
精光蕩射徧巖谷氣象峥嶸見松栢少年登望就臺觀
壮士衡凌向沙磧飢鼯嘷卧伏牙瓜獵隼飛挐矜羽翮
茆簷客聚滿幽缶桑徑人行没雙屐高堂暖熱厭羅綺
環堵蕭條尚絺綌何當仰見白日照坐看先從沙際釋
漸涵溝畎兆豐富洗濯閭閻消瘴疫便乖東北生氣起
自駕疲牛理燒塉
荅裴煜二首
拙者羞強合因成杜門居豈知公相尊一室若有餘愛
子冨文行顧為已不如所以子之黨頻見我僕車歡誠
激孤緒合若水縦魚新詩八十言筆端産璠璵屑屑委
地蓬清風為吹嘘相期在規誨庶以輔頑疎
寥寥今非古感激事真妄曾誰省孤心祗以餌群謗參
差勢巳甚决起意猶強親朋為憂危議語數鐫蕩久之
等聾眊兀矣坐閭巷長嗟貧累心更苦病摧壮微誠豈
天與今晨子來貺頋慙小人愚未出衆夫上狂言屈子
吟浩歌仍子唱相歡匪貌濟所得實心尚時節雖已晏
梅柳幸欲放過從勿厭倦相持非欝盎
寄王介卿
憶昨走京塵衡門始相識疎簾掛秋日客庖留共食紛
紛說古今洞不置藩城有司甄棟幹度量弃樗櫟振轡
行尚早分首斈壖北初冬憩海昏夜坐探書策始得讀
君文大匠謝刀尺周孔日已遠遺經竄墻壁倡佯百&KR0988;
起冠裾稔回慝君材信魁崛議論恣排闢如川流渾渾
東海為委積如躋極高望萬物著春色寥寥孟韓後斯
文大難得嗟予見之晚反覆不能釋胡然藴環堵不收
謀者惑明朝渡江還念念非可柳如醖冐炎暑每進意
愈塞維時南風薰木葉晃繁碧頽雲走石瀨逆坂上文
艗欣聞被檄來窮閻駐鑣軾促榻叩其言咸池播純繹
行身抗淵損及物窺龍稷綢繆指疪病攻砭甚鍼石淺
沚有停沙亦可洗珠璧論憂或共嚬遇愜每同蟄(正值)祝
融横金隅未提職高楼豁可望命載屡攀陟一不羅俗
嬉怡然治紈墨露注尚忘疲更得蟾蜍昊雅愛張與余
挽之置茵席群兒困不酬吽嚬聚譏摘仁義殊齟齬昧
者尊悪(音石一作烏石跖)霧草變哀黃吟蛩閙朝夕君子畏簡
書薄言返行役商歌孺子别失淚染衣襋自從促擢去
會此隆冬逼何神鼓隂韛萬竅動謞儌城顛晲江浪蛟
怪助掀射仁賢保無恙所想桂驚惕燁燁多吏從良巳
饋藜齸迨兹尺書至疑念始冰析蘭滫沓慈祥筠梧肆
諧適&KR0813;紛衆胥土署壘各嬉息其餘書牘背栗密縷機
織卷書勞來翰寸懷良士懌野泊轉平綠梅梢弄繁白
金縮引柳荑芳氣滿原澤出門無所抵歸卧四楹寂術
學頗思講人事多可惻含意不得發百憤注微臆搖搖
詠顔色企足關途隔自慚兒女情宛轉抱妻戚吾念非
吾私何當託雲翼竒偶轉如輪終期援焦溺
上人
金節横光馬珂閙瑞鶻宫袍腰玉繞烟沙轣轆高軒過
路上千人瞻羽纛瑶魁精彩浮蒼龍江城四面生春風
城中壊屋書籖碧有客苦吟連旦夕麻衣塵暗抱書泣
歲暮黃梁不供食白日瞳矓望龍坂坐上一言寒口暖
西入天關洒霖雨須惜窮鱗在泥土
初夏有感
我從得病臥閭巷三見夏物争滋榮紅英紫萼逐風盡
高幹密葉還隂成山亭水舘處處好朱碧萬實相駢擎
林烏梁燕各生子翅羽已足争飛騰雉鷄五色繡新翮
鷕鷕慕匹相随鳴穴蜂露蝶亦有類歘往復聚何翾輕
箔蚕滿室事方盛繭綴下上如連星麥芒秧穎錯雜出
高壠大澤填黃青物從草木及虫鳥無一不自盈其情
嗟我獨病不如彼胷氣卧立常怦怦筋酸骨楚頭目眩
強食豈得飢膚盈我身今雖落衆後我志素欲希軻卿
十年萬事常坎壈奔走未足供藜羹愁勤未老鬚先白
多學只自爲身兵自然感疾憊形體後日雖復應伶俜
非同世俗頋顔色所慕少壮成功名但令命在尚可勉
屑細詎足傷吾平
送人移知賀州
溪石膠船秋瀨微南山巉空勢峩巍風露氣嚴花草緋
天色㵳㵳初鴈飛君子往守東南圻旟旝綵錯如翔暈
象西照地榮笏衣先後隷從何頎頎初君治縣參德威
吾人&KR0636;濡樂以肥念今奪去失所依出者遮行居者希
我思群公坐天圍心與星斗争光輝薦賢縮否言無違
迅若發石乘高機何此茂器時所稀噤無一語為發揮
敢作此什傳王畿旦暮璽書來勑歸
之南豐道上寄介甫
應逮冐煩暑驅馳山水間泥泉沃渴肺沙風吹汗顔疲
驂喘沬白殆僕員肩殷仰嗟早雲高俯愛芳陂潺空郵
降塵榻净舘排霞關城隍壮形勢岡谷來回環紅芰姹
相照翠樹欝可攀野苗雜青黃雨露施上慳巫覡謁群
望簫鼓鳴空山憂農非吾職望歲竊所歎憩當午日烈
行瞻月初彎星斗弄光彩羅絡亀火班跂履雖云倦桑
&KR0922;得暫還林僧授館舍田客扳鞍吾心本皎皎彼詬
徒㘖㘖方投定鑑照即使征馬班相期木蘭楫蕩漾窮
湾川
謝章伯益惠硯
人生對門東西陌口耳一間心誰傳况乃天地相去遠
一在南海一在燕古今萬世復萬世彼亦居下此在前
是非得失錯且繁以情相語何由緣造化豈不大且淵
到此縮縮智且慳聖人智出造化先始獨俯仰吾坤乾
一人詰曲意百千以文寫意意乃宣簡書軸載道相聮
馳夷走貊通百蠻羲皇向今谷屢遷言語應接旦暮問
聖人不死(一作能)術以此人與其類殊蚑蠕外之君臣内
父子仁義禮樂定筆端硯與筆墨乃舟船論功次第誰
能攀伯益於文敏且顓字向紙上生戈鋌與硯出入宜
不捐胡乃贄我璧弃泉作詩知硯功小大報不充賜心
焦然
送劉醫博
小人久病如愁感每嘆地僻無良醫窮居索寞俗事少
對坐荏苒風光移深冬山城萬木落隂氣蕩射生寒颸
東方吐日光入戶素璧閃閃含清輝臨汀劉君落落者
六伎絶偉如天資潜心密與造化會布指夐有精靈随
馬蹄所至病歴屈我於此時忻得之一來握手與我話
委曲衰旺肺與脾囊中珍丸撮星斗俾我咀嚼心顔怡
洒然沉痾一日解始免未老為枯骸越人湔腸術已緩
仲景納餅術可卑劉君與我德至大拱璧巨鼎非酬禆
我嗟劉君乃士類進退婉婉無瑕玭况又新承太守薦
羈鞅日背東門馳禁林侍從務周慎君挾所有直相宜
貴人四難真可患去此足以爲時規
送陳商學士
柳黃半出年將破溪溜浸苔強萬箇溪頭蒲葦各萌芽
山梅最繁花已堕物色撩人思易狂况躋别館清何那
城東日晚公將去纛影未離愁四座公於萬事不彫鐫
心意恢恢無坎坷來從奎壁光鋩下笑倚樽筵成郡課
嗟予齪齪才性下弃置合守丘樊餓公持姓名動人主
袚飾寧嫌筆端挫從今清夜思江路夢送公船先北過
送錢生
天下斈校廢師生無所依子來滿槖書璨璨璧與璣一
字未得讀叩言忽言歸怜子甚有志事時與子違吾無
一畆宫留子爲發揮去矣善自立母使嗣音稀
雪詠
雲花好㓗白不待詠說知區區耴相似今古同一辭薩
能比衆作小去筆墨畦誰能出千載為雪立傳碑四座
且勿歌听我白雪詩天地於降雪其功大艱難去年暖
風日冬在春已還山屏盡深碧危溜聲亦潺草萌各已
動梅花開最繁鑪火殆可謝衣絮誰復言推排臘已過
一變天更寒飄風動木石激射難出關深房擁高燎領
肘曾不温仰視雲壓疊垂欲藉屋山元氣不復呵飛鳥
折羽翰誰排河漢流欲墯莾蒼間道為黑風遮凝凍無
住著紛紛成片縷六出非刻削初時漏餘滴雜雨猶可
惡迤邐縦飛洒態状不可名或稀若有待或密似相萦
或溺久宛轉或狂自軒騰群來信汗漫孤飄亦零丁屋
角初漸班瓦溝忽皆平圽窪一巳滿茅茨壓將傾樹木
遍封裏岡山助峥嶸階除断纖穢池臺有餘清流塵寂
巳掩物象窅皆明厨煙或中鑱里表仍孤擎長街隱缺
甃荒城混孤稜沙水眇相合扁舟在啚屏啄草鳥雀蹤
篆字遺蹤横頓驚宇宙内侈麗皆天成引望誰倚楼秀
色亂自睛永懷衡門士辛苦守六經山藜不充腹笔硯
久已冰柔茵坐中堂誰問公與卿世事汨無意燭換猶
飛觥文犀壓朱箔陽春謝&KR0793;筝所處殊處所苦樂固異
情誰致此不齊上天意何營蒼蒼不可問奕奕洒未停
明晨起相處寒日已满窗井甃破圓素砌苔還故蒼萬
物去復冐顔色皆復常融爲大田水其流日滂滂方塘
接深甽澄徹碧玉光豈惟癘疫消庶驗百榖祥願彼守
經士幸可継糗粮憂民既非職空致新詩章
送僧晚容
飛光無停芳歲闌群陽不行寒氣動疎篂有韻窗含雪
重幕無温筆捿凍蕭條山草葉始枯綽約江梅蕊先弄
無人為我取酒斟有客來前乞詩送多情為客不能已
捲紙連書筆鋒縦七言百字拙且卑俗眼方憎汝休重
送叔延判官
北風吹空雪花冷平鋪雲濤冐峯頂江長水闊飛鳥絶
沙樹參差動波影君子從戎碧油下綠髮清瞳笏袍整
大馬高車府中罷一船沿流背丁丙魴魚勝銀罇酒美
物物當前若圖屏危帆徤櫓醉中去千里奔過猶一頃
明年随春到京國紅紫燒空折桃杏獻書又謁蓬萊宫
新&KR1263;豪曹試鋒穎况遇朝廷方急材驥騄騤騤足當騁
山荼花
山茶花開春未歸春歸正值花盛時蒼然老樹昔誰種
照耀萬朵紅相圍蜂蔵鳥伏不得見東風用力先吹嘘
追思前者葉盖地萬木慘慘攅空枝寒梅數綻小顔色
霰雪滿眼常相迷豈如此花開此日綘豔獨出凌朝曦
為憐勁意似松栢欲攀更惜長依依山榴淺薄豈足比
五月霧雨空芳霏
丁亥三月十五日
茫茫月色如溪沙萬里不有纖雲遮今年寒氣争春來
雪大如掌随驚雷臨川城中三月雨城東大丘汨為渚
天地慘慘無開時常恐蟄死和與羲此時謂月水中沒
溺入蛙腸那復出豈知今夜月光圓照徹萬物無遺偏
人間有人司重輕安得知汝有時明
舍弟南源刈稻
買田南山下禾黍忽巳秋糟床待此注豈止衣食謀窮
隂迫霜霰不可遅揫收吾黨二三子晨行巳寒裘久苦
城中囂至山諒優游况已除險穢新堂置嵓幽窗軒衆
峯出階墀水淙流良材未成種草樹亦巳稠寒花開照
耀谷鳥樂啾啁心與珍境接佳興固已遒而况饋朝夕
甘美日可搜黃鷄肥落爼清酤湛盈甌時鮮鱠冰鯽餘
滋折丹㨨此味何以侑文辭頗賡酬晝務誠遺滯夜工
督春諭因觀稼穡勞始覺奉養優此樂詎非幸人生復
何求送子固自起往意不可留
奉和滁州九詠九首(并序)
先生貶守滁滁小州先生為之殆無事環州多佳山水
最有名瑯瑘山近得之曰幽谷先生數遊其間又賦詩
以樂之鞏得而賡之者凡九章
瑯瑘泉石篆
陽冰絶藝天下稱瑯瑘石篆新有名初留泉涯俗誰頋
一日貴重繇先生古今書法不可數猶有字本存於經
我於八体未曾學雖得此字寧能評高文老筆又所愛
欲叙髣髴辞非精筆端應驅鬼神聚筆妙夐與隂陽争
刻雕萬象出冥昧不見刀斧曾經營竒形挻若聳崖巘
險勢直恐生風霆雨來莾蒼龍蛟起秋入寥沉星斗明
先生七言載其側爲地自與丘山平先生抱材置荒郡
有若此字存嵓扄當還先生坐廊廟悉引萬事歸䋲衡
遂收此字入秘府不使日灼毒苔縈高材重寶不失一
唐舜湯禹寧非朋
遊瑯瑘山
飛光洗積雪南山露崔嵬長淮水未綠深塢花已開遠
聞山中泉隱若冰谷摧初誰愛蒼翠排空結楼臺䡾䡾
架梁棟輝輝刻瓊瑰先生鵉鳳姿未免燕雀猜飛鳴失
其所徘徊此山隈萬事於人身九州一浮埃所要挾道
德不愧丘與回先生逐二子誰能計垠崖所懷雖未寫
所適在&KR0794;咍為語幕下士殷勤羞甕醅
歸雲洞
洞遠人言接滄海洞幽晴始見莓苔天下顒顒望霖雨
豈知雲入此中來
瑯瑘溪
野草山花夾亂流橋邊旌旆影悠悠即應要地無人見
可忍閧時不出遊
班春亭
山亭嘗自絶浮埃山路輝光五馬來春滿人間不知主
誰言鑪冶此中開
庶子亭
瑯瑘石泉清照人裏無泥沙表無塵風翻日炙夏潦盡
古練一匹常奫淪
石屏路
石屏不見刀斧㾗石下初誰得行徑千騎來時停管絃
月明更覺山中静
慧覺方丈
七言老意蒼松蟠百金古字青霞鐫儒林孟子先生是
墨者夷之後代傳
幽谷晚飲
先生卓難攀材真帝王佐皎皎衆所病蜿蜿龍方卧卷
彼天下惠赴此一郡課幕府既多暇山水乃屡過旌旗
拂蒙密車馬驚坎坷&KR0738;此谷中泉聲響遠巳播槎横勢
逾急雨點綠新破旁生竹相圍竦竦碧千箇遥源窅難
窺盤古坦如磋遊鱗戢可數飛鳥嚶相和援琴薰風後
結宇寒嵓左觥筵巳得月金紈尚圍坐心如含逍遥語
不綴招些一時聳傳觀千載激柔懦甘棠詩之懷峴首
淚嘗墯况此盛德下𥜗袴人所荷不假碑刻垂棟牖敢
墮挫當今甲兵後天地合坎坷先生席上珍豈忍溝中
餓母徐黑&KR1650;石當馳四方賀
南豐先生元豐類藁卷之二
