南豐先生元豐類藁卷之一
古詩
冬望
霜餘荆吳倚天山鐡色萬仞光鋩開麻姑最秀插東極
一峯挺立高嵬嵬我生智出豪俊下遠跡久此安蒿萊
譬如驊騮踏天路六轡豈議收駑駘巔崖初冬未冰雪
蘚花入履思莫裁長松夾樹盖十里蒼顔毅氣不可廽
浮雲柳絮誰汝礙欲往自尼誠愚哉南窗聖賢有遺文
滿簡字字傾琪瑰旁搜遠探得戶牖入見奥作何雄魁
日令我意失枯槁水之灌養源源來千年大說沒荒冗
義路寸土誰能培嗟予計真不自料欲挽白日之西頽
嘗聞古者禹稱智過門不暇慈其孩况今虺人冐狀任
力蹶豈更餘纖埃龍潭瀑布入胷臆歎息但謝宗與雷
者書豈即遽有𥙷天下自古無能才
一鶚
北風萬里開蓬蒿山木洶洶鳴波濤嘗聞一鶚今始見
眼駿骨緊精神豪天昏雪密飛轉疾暮略東海朝臨洮
社中神狐倏閃内腦尾分磔垂弓櫜巧兔獰雞失草本
勇鷙一下崩其毛窟穴&KR0687;&KR0687;哭九子帳前活送雙青猱
啁啾燕雀誰爾數駭散亦自亡其曺勢疑空山竭丸澤
殺氣巳應太白高歸來磥嵬載爼豆快飲百瓮行春醪
洒酣始聞壯士嘆丈夫試用何時遭
宿尊勝院
朝寒陟山砠宵雨集僧堂蔽衣盖苦短客卧夢不長鳴
風木間起枯槁欲僵向來雪雲端葉下百仞隍起攀
蒼崖望正受萬慮戕歲運忽當爾我顔安得芳傳聞羡
門僊飛身憩蒼蒼誰能乞其靈相與超八方
苦雨
霧圍南山欝冥冥狹谷荒風驅水聲秪疑日失黃道去
又見雨含滄海生如催病骨疼寒入似送客心衰思驚
楊州青銅不在照應有白鬢添數莖
里社
郊天社地君所重翦秸刲匏微得供秦皇漢帝陋古初
桀畤殊壇傾力奉年年属車九重出羽衞千人萬人從
黃金日搜盡崖窟飛檣走箠華夷動馬蹄(一作鳥啼)路南村
有社里老邀神迎且送荒林破屋風雨入野鼠山狐狼
籍共何言茅箸古瓦甌稻飯豚蹄人得用
南源莊
床上不廢看青山門前便踏南澗路繞牆頓失車馬喧
岸幘日得滄州趣嘗嗟秋蓬轉未有茆屋㩀對此耳目
新始覺精爽聚滄溟未可泛舟入鴈蕩誰能胝足去醫
閭在夷蠻羅浮苦煙霧子真自愛谷口家孔丘老亦洙
泗住吾能放意遊八極此興久與前賢附悄然怪我思
慮深已欲槯倒聞猿樹眼前了了破青坂屈椽小㨂随
晴具野柔川深春事來筍鞵瞑戛青雲步秫田試犢耕
早風茗圃分籃摘霄露竹林掃月散絺葛雪艇搜溪出
魴鱮帽塵便可臨水濯里闘何妨閉門拒介推母厭俗
久思顛崖住不顧梁鴻妻亦高能快穿衣與蔾茹成家
儻已嫁諸妺有立不憂吾弟孺攘攘天地間萬類殊好
惡歡合無一非暌窮有百牾吾獨安能逐毛髮飲泉食
力從所慕
論交
德操龐公林下時入門豈復知客主夷吾鮑叔貧賤間
分財亦不辞多取相傾頓使形迹空素定巳各肝膽許
世間未信亦論交得失秋毫有乖忤
南軒
木端青崖軒慘淡寒日暮鳴鳩巳安巢飛鵲尚求樹物
情限與奪兹理奚以㩀諒知巧者勞豈得違所賦久無
胷中憂頗識書上趣聖賢雖山丘相望心或庶
兵間
大義缺絶久未圖小人輕險何不至世上固自有百爲
兵間乃獨求一試趙括敢將亦巳危李平請守那復議
吁嗟忍易萬人生冀幸將徼一身利
種園
於陵爲人灌園𬞞我今園地不自種惰慵苟恃鄕井助
緩急孰與朋友共支離有疾上雖恕陳平不事家焉用
著書儻得一言利長者或許醻内訟
歎嗟
夜嘆不爲絺綌單晝嗟不爲薇蕨少天弓不肯射胡星
搀搶久已躔朱鳥徐揚復憂羽蟲孽㐮漢正病昭回杳
力能懷畏未足憂憂在此極群隂繞
寄孫之翰
孫侯腹載天下書崔嵬豈啻重百車伏羲以來可悉數
孰若自作何有餘更能議論恣傾倒萬里一瀉崑崙渠
誰爲胷中斡太極元氣浩浩隨卷舒昔來諫官對天子
何穢不欲親芟鋤不容乃獨見磊落出走並海飄長裾
孫侯風節何所似雪洗八荒看水虚親如國忠眼不顧
舊若張禹手所除歸來已絶褒貶筆進用祗調敖倉儲
合持詩書白虎論更護日月金華居萬世根深固社稷
百年舊叟休田閭素識孤生愛茆屋久將老母求山砠
秋歸願事九江穫夜出未捲安豊漁孔明苟欲性命遂
孟子豈病王公疎塵埃未得見此樂太息一付西江魚
豪傑
老哺薇蕨西山翁樂傾瓢水陋巷士不頋無復問周公
可歸乃獨知孔子自期動即重丘山所去何啻輕糠粃
耴合悠悠冨貴兒豈知豪傑心之耻
侯荆
侯嬴夷門白髮翁荆軻易水竒節士偶邀禮數車上足
暫飽腥羶館中侈師廻拔劒不頋生酒酣拂衣亦送死
磊落高賢勿笑今豢養傾人久如此
黃金
陳侯坐收百戰楚呂氏行取萬乘秦田生立頋開兩國
陸公微辞交二臣道旁白日忽再去囊中黃金如有神
何湏首陽二夫子不是丸鼎輸西鄰
楊顔
楊雄纂言准仲尼顔氏爲身慕虞舜千里常憂及門止
爲山更欲一簣進小人君子在所蹈烈士貪夫不同徇
安得蠢蠢尚自恕百年過眼猶一瞬
橙子
家林香橙有兩樹根纏鐡鈕凌坡陀鮮明百數見秋實
錯綴衆葉傾霜抲翠羽流蘇出天仗黃金戲毬相蕩摩
入苞豈數橘柚賤芼䁀始足塩梅和江湖苦遭俗眼慢
禁蘌尚覺凢木多誰能出口獻天子一致大樹凌滄波
山檻小飲
變秋長雲豪洒雨北風壯餘熇尚争威積晦頗異状山
回攢楓顛屋立懸狖上飲檻聚石爲謌筵注溪當歡言
久諠譁罷興一怊悵旅人正飄颻豈得諧放蕩
胡使
南粟鱗鱗多送北北兵林林長僃胡胡使一來太梁下
塞頭弯弓士如無折衝素恃將與相大策合副艱難須
還來里閭索窮下斗食尺衣皆北輸中厚相觀歎失色
馬騎日肥妖氣麄九州四海盡帝有何不用胡藩北隅
上翁領
放車秋崖望所得過舊聞初疑古軸畫山水秋毫分時
見崖下雨多從衣上雲濯足行上側心憂踏天文八荒
正摇落獨餘草木薰但覺耳目勝未知筋力勤顛毛巳
種種世患方紛紛何當嘯呤此日與樵蘇群
雜詩四首
張陳貧時交干戈忽相逐范蔡憎嫌人卒自歸鼎軸害
奪怨爲欣利歐愛成戮世間不可料人事常反覆
日磾断内討坐享七世榮霍光徇所愛兩亡家與名卓
闊俱抗志纖微獨紆情得失萬世視長令壮夫驚
皇皇謁荆人伈伈遵陽虎及覺一禮亡翩然遂違魯全
身有遜接直道無苟處故稱聖如龍屈伸兹可覩
揮挾謝幽側騰身集崔嵬心胎太極氣手揚斗間魁荒
荆忽成挂蟄鱗冬有雷君看九州寳自入朱門來
欲求天下友
𣣔求天下友試爲滄海行風來冥冥内擺觸怪浪生突
兀萬里怒勢疑九州傾鯨鵬不自保况此一舟輕我徒
幸來即可留石根耕日將書上客共須天地清
冬暮感懷
荒山未有雪野水不見冰一臘今已半浮陽壮猶矜柰
此一歲除未有嚴氣升坐思空峒間負雪山千層雖受
凛冽僵愈此穢濁蒸感激崑崙祗一氣吹丘陵炎埃滅
無遺古色萬里興我病一洗濯懷抱失所憎因思大羽
獵属車上崚嶒六軍騎皆駿争先雪中登天時傾人意
踴躍士氣增大義雖不殺四方懾兵&KR0994;今此效安在東
南塞猶乘將帥色淍槁蚍蜉勢趫騰慘錯天運内止戈
信誰能
寄舍弟
新霖洗窮臘東南始知寒驚我千里意覺汝征途難空
江桂風席扁舟與誰安羇旅費亦久橐衣豈無單念汝
西北去壮心始桓桓竟逄有司惑斥走懷琅玕士固有
大意秋毫豈能干所憂道里困久無一罇歡我意生惻
惻爲之却朝餐人生飄零内何處懷抱寬已期採芝藥
握手青霞端無令及門喜淹留雪霜殘
至荷湖二首
鐡色對我馬林林路南山草根巳變綠冰雪尚滿顔解
鑣蒼煙脚我栖就柴關乖時遭飄躓豈免生事艱夙意
待周孔此士豈可還濁醪且斟酌收心一缾間
悲風我眼澁酸狖我耳愁我顛水沒馬我起雪滿裘百
里不逢人豈有烟火投却倚青璧望白霧滿九州蒼蒼
運乃尔何地寬我憂夜卧夢成魘猶疑拔山秋
送徐竑著作知康州
溪蠻昔負命殺氣凌南州城郭漲烟火堂皇啸蜉蝣被
髮盡冠巾吾人反縲囚行剽至抄忽歸載越山丘駈攘
事雖定收合信瘡疣不有異澤霑何令餘患瘳寒風在
林鳴君馬不能留初佩太守章慨然任人憂問俗灰燼
餘咄唶令人謀士材爲世用因難乃知尤煩苛一蕩滌
幽遠偏懷柔四封鳴雞犬五榖被原疇里閭多娛宴歌
鼔震溟陬明義每所希古人不難侔日月有常運志士
無安輈山川自兹始努力千里遊
詠雪
北風蕭蕭鳴且歇短日悠悠生復滅朝含滄海滿天雲
暮断行人千里雪初通壑谷氣先冷漸蔽郊原路疑絶
併包華夷德豈薄改造乾坤事尤譎驅除巳與塵滓隔
濯溉終令枯槁悅相持始信竹栢勁易敗可嗟萑葦折
條垂巧綴如自愛眢井随形呀且缺飛擔䡾䡾駕長浪
巨璧林林倚精鐡弊衣或有骭猶凍荒宴誰能耳偏熱
壮夫撫劒生銳氣志士扄門養高節已開襟胷絶煩憒
更足溝塍慰空竭雖無酒醴發嘲笑亦有詩謠恣搜抉
新陽髣髴送鑱鑿舊徑參差分曲折留當屐齒印崖石
徙倚長松看&KR2665;泬
寫懷二首
群生各有趣營慮自纏結名網智巳羅利械愚所紲(古今)
遞主客真贗两興滅洗然大人意杳與能者别不必條
蔓榮中自老根節曾非故饒培獨得較霜雪蛟龍無安
舟虎兕有危轍將能此人追得匪合明哲
荒城絶所之歲暮浩多思病眼對山湖孤吟寄天地用
心長者間巳與兒女異况排千年非獨抱六經意終非
常情度豈𥙷當世治幽懷但自信盛事皆空議氣昏繁
霜多節老寒日駛局促去朋友咄唶牽夢寐將論道精
簏豈必在文字
茅亭閑坐
荆門常書掩不必雲山深豈敢尚孤絶自能收寸心草
萌被遠徑鳥語遍喬林散帙味新趣鳴絃嘆餘音脫粟
幸可飽一瓢方獨斟顔徒𬗟雖卓非此誰爲尋盛服纏
紫艾重印鑄黃金信使憂惴息詎無勤苦侵埃塵緇冠
盖霜露泫衣衿脅肩巳自昔俛首微獨今豈誰智所拙
曾是力難任為樂聊在此焉知玉山岑
靖安幽谷亭
横江捨輕楫對面見青山行盡車馬塵豁見水石寰地
氣方以㓗崖聲落潺潺誰為千家縣正在清華間風煙
凛人心世慮自可刪况無訟訴囂得有觴詠閑常疑此
中吏白首豈思還人情貴(公卿)燁燁就玉班光華雖一
時憂悸或滿顔雞鳴巳争馳驊騮振鑣鐶豈如此中吏
日高未開關一不謹所守名聲别妖姦豈如此中吏一
官老無癏愔愔謀謨消泪泪氣象孱豈如此中吏明心
懾弦頑况云此中居一亭衆峯環崖聲夢猶聞谷秀坐
可攀倚天巉巖姿青蒼露媥斕對之精神恬(一作帖〇)可謝
世網艱人生慕虚榮歛收意常慳誠思此憂愉自應喜
榛菅
青雲亭閑坐
一登此亭高夐脫藩廡擁開顔廣軒闢吹面驚飈動城
回石崖抱山亂寒湖湧谷草晚更芳沙泉細猶洶峥嶸
四封壮縹渺加氣捧連天廣衢走拂日長簷聳區區射
聲利浩浩奔蹄踵趍榮衆所便冐涉吾久恐緬想山水
宅環觀松檜拱属耳天籟樂脫身人事穴幽閑味雖薄
放蕩愚所勇窮凶勢猶競殺伐聲更詾揚揚歛臣貴燁
燁官兵寵諒知草茅微無𥙷社稷重牧放手幽鞭耕鋤
躬瘦隴尚或此心諧豈云吾道壅
南豐先生元豐類藁卷之一
