簫吟斷素牋恨切夜寒鴻起又何苦凄凉客裏負
草堂春綠竹溪空翠落葉西風吹老幾番塵世從前
諳盡江湖味聽商歌歸興千里露侵宿酒疎簾淡月
照人無寐
貂裘換酒(寓賀新郎乙未冬别馮可久)
笛喚春風起向湖邊臘前折柳問君何意孤負梅花
立晴晝一舸凄凉雪底但小閣琴棋而已佳客清朝
留不住爲康廬只在家窗裏湓浦去兩程耳草堂
舊日談經地更從容南山北水庾樓重倚萬卷心胷
幾今古牛斗多年𬗋氣正江上風寒如此且趁霜天
鱸魚好把貂裘換酒長安市明夜去月千里
惟甸春(寓念奴嬌丙申歲游高沙訪淮海事迹)
短髯懷古更文遊臺上秋生吟興聞說坡仙來把酒
月底頻留清影極目平蕪孤城四水画角西風勁曲
欄猶在十分心事誰領詞卷空落人間黃樓何處
回首愁深省斜照寒鴉知幾度夢想當年名勝只有
山川曾窺翰墨彷彿餘風韻舊遊休問柳花淮甸春
冷
如此江山(寓齊)
西風揚子江頭路扁舟雨晴呼渡岸隔瓜洲津横蒜
石搖盡波聲子古詩仙一去但對峙金焦斷磯青樹
欲下斜陽長淮渺渺正愁予中流笑與客語把貂
裘爲浣半生塵土品水烹茶看碑憶鶴恍似舊曾遊
處聊憑陸諝問八極神遊肯重來否如此江山更蒼
煙白鷺
釣船笛(寓好事近)
載酒岳陽樓秋入洞庭深碧極目水天無際正白蘋
風急月明不見宿鷗驚醉把玉欄拍誰解百年心
事恰釣船横笛
廣寒秋(寓鵲橋仙)
杯行將半月來猶未瀟洒水亭無暑清宵數客一欄
秋對冰雪荷花似語雄邊臺上文遊臺上咫尺紅
雲容與天風吹送廣寒秋正画舸湖光佳處
月當窗(寓霜天曉角)
看朱成碧曾醉梅花側相遇匆匆相别又争似不相
識南北千里隔幾時重見得最苦子規啼處一片
月當窗白
山漸青(寓長相思)
山無情水無情楊柳飛花春雨晴征衫長短亭擬
行行重行行吟到江南第幾程江南山漸青
碧雲深(寓憶秦娥)
風凄凄井欄絡緯驚秋啼驚秋啼凉侵好夢月正樓
西卷簾望月知心誰關河空隔長相思碧雲暮合
有美人兮
東仙(寓沁園春馮可迁号予爲東仙故賦)
東澤先生誰說能詩興到偶然但平生心事落花啼
鳥多年盟好白石清泉家近宫亭眼中廬阜九疊屏
開雲錦邊出門去且掀髯大笑有釣魚船一絲風
裏嬋娟愛月在滄浪上下天更叢書觀遍筆牀静晝
蓬窗睡起茶竈疎煙黃鶴來遲丹砂成未何日風流
葛稚川人間世聽江湖詩友號我東仙
南浦月(寓點絳唇賦滿湘漁父)
來剪蓴絲江頭一陣鳴蓑雨孤蓬歸路吹淂蘋風暮
短髮蕭蕭笑與沙鷗語休歸去玉龍嘶處邀月過
南浦
沙頭雨(寓點絳唇)
帶醉歸時月華猶在吹簫處曉愁情緒忘却匆匆語
客裏風霜詩鬢空如許江南去岸花迎艣遥隔沙
頭雨
花自落(寓謁金門)
春寂寞簾底蕙爐煙薄聽盡歸鴻書怎託相思天一
角象筆鵉牋閒却秀句與誰商略睡起愁懷何處
着無風花自落
垂楊碧(寓謁金門)
花半濕睡起一窗晴色千里江南真咫尺醉中歸夢
直前度蘭舟送客雙鯉沉沉消息樓外垂楊如此
碧問春來幾日
欄干萬里心(寓憶王孫)
小樓柳色未春深湘月牽情入苦吟翠袖風前冷不
禁怕登臨幾曲欄于萬里心
杏梁燕(寓解連環)
小樓春淺記鈎簾看雪袖粘芳片佀不佀柳絮因風
更細與品題屢呵冰硯宛轉吟情縱真草鳳牋都徧
到灯前笑謔酒祓峭寒移盡更箭而今柳隂滿院
却花空雪似人隔春遠歎萬事流水斜陽謾嬴淂前
詩醉汙團扇脉脉重來算唯有画欄曾見把千種舊
愁付與杏梁語燕
比梅(寓如夢令)
深夜沉沉尊酒酒醒客衾寒透城角挾霜飛吹淂月
如清晝僝僽僝僽比着梅花誰瘦
月上瓜洲(寓相見懽南徐多景楼作)
江頭又見新秋幾多愁塞草連天何處是神州英
雄恨古今淚水東流唯有漁竿明月上瓜洲
月底修簫譜(寓祝英臺近乙未之秋高郵朱)
(史君錢塘北關舟中)
客西湖聽夜雨更向别離處小小船窗香雪照尊爼
斷腸一曲秋風行雲不語揔寫入征鴻無數認眉
嫵喚醒岩壑風流丹砂有竒趣羞殺秦郎淮海謾千
古要看自作新詞雙鵉飛舞趁月底重修簫譜
一絲風(寓訴衷情泊松江作)
壺山居士未老心先懶愛學道人家辦竹凡蒲團茗
捥青山可買小結屋三間開一逕俯清溪脩竹栽教
滿客來便請隨分家常飯若肯小留連更薄酒三
杯兩琖吟詩度曲風月任招呼身外事不關心自有
天公管
沁園春(送戴石屏)
歸去來兮田園將蕪云胡不歸旣有詩千首如斯者
少行年七十從古來稀地闕東南天傾西北人事何
緣有足時江湖上轉不如前日步步危機石屏自
有柴扉占海岸潮頭岸一磯喚綵衣孫子携壺挈榼
白頭翁媪舉按齊眉身外聲名世間夢幻萬事一醒
無是非書來往都不須長語直寫心期
賀新郎(題雪堂)
喚起東坡老問雪堂幾番興廢斜陽衰草一月有錢
三十塊何苦抽身不早又底用北門摛藻儋耳蛮煙
添老色和陶詩翻被淵明惱到底是忘言好周郎
英發人間少謾依然烏鵲南飛山高月小歲月堂堂
留不住此世何時是了算不滿英雄一笑我有豊淮
千斗酒把新愁舊恨都傾倒三弄笛楚天曉
賀新郎(七夕)
靈鵲橋初就記迢迢重湖風浪去年時候歲月不留
人易老萬事茫茫宇宙但獨對西風搔首巧拙豈關
今夕事奈癡兒騃女流傳謬添話柄柳州柳道人
識破灰心久只好風凉月佳時疎狂如舊休笑雙星
經歲别人到中年已後雲雨夢可曾常有雪藕調冰
花熏茗正梧桐雨過新凉透且隨分一杯酒
滿江紅(秋感)
舉扇西風又十載重遊秋浦對舊日江山錯愕鬢絲
如許世事興亡空感慨男兒事業誰堪數被老天開
眼看人忙成今古江上路喧鼙鼓山中地紛豺虎
紅玉階前問何事翩然引去湖海上一汀鷗鷺半帆
煙雨報國無門空自怨濟時有策從誰吐過垂虹亭
下繫扁舟鱸堪煮拚一醉留君住歌一曲送君路
遍江南江北欲歸何處世事悠悠渾未了年光冉冉
今如許試舉頭一笑問青天天無語
滿江紅(齊山綉春臺)
十二年前曾上到綉春臺頂雙脚健不煩笻杖透岩
穿嶺老去漸消狂氣習重來依舊佳風景想牧之千
載尚神遊空山冷山之下江流水江之外淮山暝
望中原何處虎狼猶梗勾蠡規模非淺近石符事業
真俄頃問古今宇宙竟如何無人省
滿江紅(金陵烏衣園)
柳帶榆錢又還過清明寒食天一笑滿園羅綺滿城
簫笛花樹淂晴紅欲染遠山過雨青如滴問江南池
館有誰來江南客烏衣巷今猶昔烏衣事今難覓
但年年燕子晚煙斜日抖擻一春塵土債悲凉萬古
英雄迹且芳樽隨分趁芳時休虚擲
水調歌頭(送吳叔永文昌)
才惜季方去又更别元方驚心天上雙鳳接翅下高
岡萬里瞿塘煙浪一片昭亭雲月渺渺正相望夜雨
連風壑此意獨凄凉杜鵑聲猶不住攪離腸黃雞
白酒吾亦歸興動家鄉人事紛紛難料世事悠悠難
說何處問穹蒼肯落兒曹淚一笑付滄浪
賀新郎(送吳叔季侍郎)
說着成凄楚正塵飛岷峨灔澦兔嘷狐舞頗牧禁中
留不住彈壓征西幕府便一舸月汀煙渚四塞三關
天樣險問何人自闢鼪鼯路成敗事幾今古荼&KR1048;
芍藥春將暮最無情飄零柳絮攪人離緒屈指秋風
吹鴈訊應憶西湖夜雨謾歲月消磨如許上下四方
男子志肯臨𡵨昵昵兒曹語呼大白爲君舉
賀新郎(吳中韓氏滄浪亭和吳夢窗韻)
撲盡征衫氣小夷猶樽罍杖屨踏開花事解后山翁
行樂處何似烏衣舊里歎荒草舞臺歌地百歲光隂
如夢断算古今興廢都如此何用洒兒曹淚江南
自有漁樵隊想家山猿愁鶴怨問人歸未寄語寒梅
休放盡留取三花兩蘂待老子領些春意皎皎風流
心自許侭何妨瘦影横斜水煩翠羽伴醒醉
賀新郎(用趙用父左司韻送鄭宗丞)
又是春殘去倚東風寒雲淡日墮紅飄絮燕社鴻秋
人不問侭管吳笙越鼓但短髮星星無數萬事惟消
彭澤醉也何妨袖卷長沙舞身與世只如許闌干
拍手閑情緒便明朝蒼煙白鷺北山南浦笑指午橋
橋畔路簾幕深深院宇尚趁淂柳煙花霧我亦故山
猿鶴怨問何時歸棹雙谿渚歌一曲恨千縷
賀新郎(寄趙南仲)
煙樹瓜洲岸望旌旗獵獵遥空故人天遠不似沙鷗
飛淂渡直到彫鞍側畔但徙倚危闌目断自古鍾情
湏我軰况人間萬事思量遍濤似雪風如箭楊州
十里珠簾捲想桃根桃葉依俙舊家庭院誰把青紅
吹到眼知有醉翁局叚便回首舟移帆轉渺渺江波
愁未了正淮山日暮雲撩亂閣酒盞倚歌扇
賀新郎(春感)
笑口開能幾把年年芳情冶思緫抛閙裏桃杏枝頭
春才半寒食清明又是但歲月飈飛川逝回首秦樓
雙燕語到如今目断斜陽外將往事試重記香羅
尚有相思淚笑人生新愁易積舊歡難継水上流紅
無覓處還隔關山萬里但贏淂新來憔悴昨夜東風
顛狂後想餘芳盡是飄零底詞寫就倩誰寄
滿庭芳(春感)
漠漠春隂疎疎春雨鵓鳩喚起春眠小園人静獨自
倚秋千又見飄紅墮雪芳徑裏都是花鈿年年事閑
愁閑悶桂在綠楊邊尋思都遍了功名竹帛富貴
貂蟬但身爲利鎻心被名牽争似依山傍水數椽外
二頃良田無縈絆炊粳釀秫長是好花天
酹江月(梅花)
曉來窗外正南枝初放兩花三蘂千古春風頭上立
羞退穠桃繁李姑射神遊壽陽粧褪色界塵都洗竹
扉松戸平生所寄聊耳堪笑強說和羹此君心事
指高山流水隴驛凄凉却怕被哀角城頭吹起此處
關情爲它凝佇淡月清霜裏廵簷河事歲寒相誓而
已
酹江月(暇日登新樓望楊州於雲烟縹緲之間)
(寄趙南仲端明)
半空樓閣把江山圖画一時收拾白鳥孤飛飛盡處
最好暮天秋碧萬里西風百年人事謾倚闌干拍凝
眸何許楊州煙樹歴歴應念老子年來浮名浮利
已作虚空擲三徑才尋歸活計又是飄零爲客回首
平生驚心雙鬢容易成悽惻尊前一笑且由醉帽欹
聲聲慢(和吳夢窗賦梅)
持翠節料無時不作家山夢馳玉勒歸金鳳(金鳳池)
(乃所居也)一門朱𬗋環昆仲看階庭森森蘭玉慈
顔歡動宰相時來湏著做且舞萊衣侍奉却不信大
才難用時事多難人物少便中興誰辨浯溪頌更大
厦要梁棟
賀新郎(爲後村母夫人壽)
瓔珞珠垂縷看花冠端容麗服𥙷陀岩主只坐塵緣
蹉一念朱𬗋叢中淂度人世福夫人兼五銀鹿諸孫
來定省對金屏綉幕輝雲母人頂禮柳行路(所居地)
(名柳行)朝朝口誦琅函句斍從來壽仁福善老天
無誤消淂天恩封福國錦誥鵉翔鳳舞聽來歲日邊
佳語上殿肩輿簾蹙綉遣佳兒扶掖天應許笑陳媪
三題柱(有陳夫人者題閩帥片柱云嘗侍父從夫及)
(就養三至此廨)
賀新郎(送趙伯泳侍郎守温陵)
憶昔同時召正青山親提玉尺量材廊庿當日班行
比元祐北玉西珠照耀一轉首宫商移調君自烏臺
登騎省斍精神風采增清峭數賢者一不肖酒酣
耳熱惟長嘯便翩翩輟班荷槖一麾閩嶠堪笑狂生
無用處垂老雲耕月釣這富貴非由人要疇昔評君
如玉雪好翛然琴鶴風塵表清獻後又有趙
賀新郎(丁未守邵武宴同官)
此是河清宴斍朝來薰風滿入生綃團扇太守愁眉
才一展且喜街頭米賤也莫管官租難辦遶砌苔錢
無限數更蓮池雨過珠零亂侭買淂凌波面家山
樂事真堪羡記年時荔支新熟荷筩齊勸底事來尋
蕉鹿夢嬴淂乾忙似箭笑富貴都如郵傳做了豊年
還百姓便蓴鱸歸興催張翰看卿等上霄漢
摸魚兒(閩漕王幼學作碧湾丹嶂堂歌此詞以)
(墨本見寄依永和之)
昔元城一生清峭南都高卧堅壁留耕便是元城樣
何肯枉吾尋尺曾直筆說社稷安危屢叩龍墀額明
時逐客却惠頋丹山來持翠節對此一湾碧澄清
暇無柰登臨有癖梅山時訪仙迹神仙偏喜公心事
一見莞然前席閑不得有先見蓍龜消得君王憶天
閽不隔要濟險孤舟支傾一柱公外向誰覓
沁園春(迎方右史德潤)
首尾四年臺省好官都做一回便前頭更有合當做
底何妨且恁猛省歸來甲第新成開尊行樂脆管繁
絃十二釵回頭笑這狂生無用削盡官階狂生真
箇狂㦲潑性氣年來全未灰有龍鱗鳳翼不能攀附
牛衣漁具早已安排爛煮園𬞞熟煨山芋白髮蒼顔
窮秀才官休做莫狂無處着送去瓊崖
念奴嬌(熙春臺宴同官)
層臺雲外閱古今多少興衰成敗老木千章若箇是
南國甘棠遺愛羣籟號風繁隂蔽日有此清涼界賓
朋在坐朗然心目明快更向會景亭前登高吊古
此景何人會歲歲春來春又去獨有靈臺春在早稻
炊香晚禾摇穗管取三登泰釀成春酒把杯行樂須
再
河梁携手别臨岐語共約踏青歸自雙燕再來断無
音信海棠開了還又參差料此際笑隨花便面醉騁
錦鄣泥不憶故園粉愁香怨忍教華屋綠慘紅悲
萬家歌舞地生疎久塵暗鳳縷羅衣何限可怜心事
難訴歡期但兩點愁蛾才開重歛幾行清淚欲制還
垂争表爲郎憔悴相見方知
訴衷情(旅思)
一鈎新月淡於霜楊柳漸分行征塵厭堆襟𬒮雞唱
促晨裝淮水闊楚山長暗悲傷重陽天氣杯酒黃
花還寄他鄕
淺碧芙蓉素豔亭亭前身阿嬌記湘濱露冷酥容倍
㓗華清水滑酒暈全消瑶剪豊肥雲翻碎萼白羽鮮
明時自搖風流處是古香幽韻時度鮮颷瓊枝璧
月清標對千朵婵娟傾翠瓢况水晶臺榭低迷淨綠
冰霜詞調隱約輕橈細認金房鍾竒孕秀已斍青衿
横素腰西風晚看花開十丈玉井非遥
金菊對芙蓉(沙邑宰綰琴妓用舊韻戲之)
淺拂春山慢横秋水玉纖閑理絲桐按清泠繁露淡
竚悲風素絃瑶軫調新韻顫翠翹金簇芙蓉疊蠲重
鎻輕挑慢摘特地情濃泛商刻羽無窮似和鳴鵉
鳳律應雌雄問高山流水此意誰同箇中只許知音
聽有茂陵車馬雍容晝簾人静琴心三疊時倒金鍾
水調歌頭
殘臘捲愁去春至莫閑愁榮枯會有成說無處着機
謀身世石中敲火富貴草頭垂露何用苦貪求三尺
布衣劔千載赤松遊憶親朋方丱角揔白頭羊腸
世路巇嶮莫莫且休休選甚范矦高爵遮莫陶公鉅
産争似五湖舟萬事付蝸角止坎謾乘流
玉樓春
柳梢綠小眉如印乍暖還寒猶未定惜花長是爲花
愁殢酒却嫌添酒病蠅頭蝸角都休競萬古豪華
同一盡東君曉夜促歸期三十六番花逓信
中興以來絶妙詞選卷之九
