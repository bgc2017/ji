岸新綠生時是落紅帶愁流處記當日開掩棃花剪
灯深夜語(臨断岸以下數語最爲姜尭章稱賞)
玉樓春(社前一日)
遊人等得春晴也處處旗亭堪繫馬雨前穠杏尚秤
停風裏殘梅無頋藉忌拈針線還逢社闘草嬴多
裙欲卸明朝雙燕定歸來叮嘱重簾休放下
玉樓春(棃花)
玉容寂寞誰爲主寒食新晴愁幾許前身清淡佀梅
粧遥夜依微留月住香迷胡蝶飛時路雪在秋千
來往處黃昏着了素衣裳深閉重門聽夜雨
萬年歡(春思)
兩䄂梅風謝橋邊岸㾗猶帶隂雪過了匆匆灯市草
根青發燕子春愁未醒悞幾處芳音遼絶煙谿上采
綠人歸定應愁沁花骨非干厚情易歇柰燕臺句
老難道離别小徑吹衣曾記故里風物多少驚心舊
事第一是侵階羅襪如今但柳髮晞春夜來和露梳
月
杏花天(清明)
軟波拖碧蒲芽短画橋外花晴柳暖今年自是清明
晚便斍芳情較懶春衫瘦東風剪剪過花塢香吹
醉面歸來立馬斜陽岸隔岸歌聲一片
西江月(閨思)
西月澹窺樓角東風暗落簷牙一灯初見影窗紗又
是重簾不下幽思屢隨芳草閒愁多佀楊花楊花
芳草徧天涯綉被春寒夜夜
菩薩蛮(夜景)
梨花不礙東城月月明照見空欄雪雪底夜香微褰
簾拜月歸錦衾幽夢短明日南堂宴宴罷小樓臺
春風來不來
臨江仙(閨思)
愁與西風應有約年年同赴清秋舊游簾幕記楊州
一灯人着夢雙鴈月當樓羅帶鴛鴦塵暗澹更須
整頓風流天涯萬一見温柔瘦應緣此瘦羞亦爲郎
羞
齊天樂(秋㒷)
闌干只在鷗飛處年年怕吟秋興断浦沈雲空山挂
雨只有詩愁千頃波聲未定望舟尾拖凉渡頭籠暝
正好登臨有人歌罷翠簾冷悠然䰟墮故里柰閑
情未了還被吹醒拜月虚簷聽蛩壊砌誰復能憐嬌
俊憂心耿耿寄桐葉芳題冷楓新詠莫遣秋聲樹頭
喧夜永
齊天樂(湖上即席分韻淂羽字)
鴛鴦拂破蘋花影低低趁凉飛去画裏移舟詩邊就
夢葉葉碧雲分雨芳游自許過柳影間波水花平渚
見說西風爲人吹恨上瑶樹闌干斜照未滿杏墻
應望断春翠偷聚淺約挼香深盟搗月誰是窗間青
羽孤筝幾柱問因甚參差暫成離阻夜色空庭待歸
聽俊語
雙雙燕(詠燕形容尽矣)
過春社了度簾幕中間去年塵冷差池欲住試入舊
巢相並還相彫梁藻井又軟語商量不定飄然快拂
花梢翠尾分開紅影芳徑芹泥雨潤愛貼地爭飛
競誇輕俊紅樓歸晚看足柳昏花暝應自棲香正穏
便忘了天涯芳信愁捐翠黛雙蛾日日画欄獨凭(姜)
(堯章極称其柳昏花暝之句)
東風第一枝(春雪)
巧冰蘭心偷黏草甲東風欲障新暖謾凝碧瓦難留
信知暮寒較淺行天入鏡做弄出輕鬆纖軟料故園
不捲重簾悞了乍來雙燕青未了柳四白眼紅欲
斷杏開素面舊游憶着山隂厚盟遂妨上苑寒炉重
暖便放慢春衫針線恐鳳鞋挑菜歸來萬一㶚橋相
見(結句尤為姜堯章拈出)
東風第一枝(元夕)
酒館歌雲灯街舞綉笑聲喧似簫鼓太平京國多歡
大酺綺羅幾處東風不動照花影一天春聚耀翠光
金縷相交苒苒細吹香霧羞醉玉少年手度懷豔
雪舊家伴侣閉門明月關心倚窗小梅索句吟情欲
断念嬌俊知人無據想䄂寒珠絡藏香夜久帶愁歸
去
換巢鵉鳳(春情)
人若梅嬌正愁横断塢夢繞溪橋倚風融漢粉坐月
怨秦簫相思因甚到纖腰定知我今無䰟可銷佳期
晚謾幾度淚㾗相照人悄天渺渺花外語香時透
郎懷抱暗握荑苗乍嘗櫻顆猶恨侵階芳草天念王
昌忒多情換巢鵉鳳教偕老温柔鄕醉芙蓉一帳春
曉
過龍門(春愁)
醉月小紅樓錦瑟箜篌夜來風雨曉來收幾點落花
饒柳絮同爲春愁寄信問晴鷗誰在芳洲綠波寕
處有蘭舟獨對舊時携手地情思悠悠
瑞鶴仙(紅梅)
館娃春睡起爲發粧酒煖臉霞輕&KR1401;冰霜一生裏厭
從來冷澹粉腮重洗胭脂暗試便無限芳穠氣味向
黃昏竹外寒深醉裏爲誰偷倚嬌媚春風模樣霜
月心腸瘦來肌體孤香細細吹夢到杏花底被高樓
横筦一聲驚断却對南枝洒淚謾相思桃葉桃根舊
家姊妺
滿江紅(九月廿一日出京懷古)
緩轡西風歎三宿遟遟行客桑梓外鋤耰漸入柳坊
花陌雙闕遠騰龍鳳影九門空鎻鴛鵉翼更無人擫
帝鄕遠相對兩蒼顔玉圍腰金繫肘繡籠鞍鄕人
衮衮嚴近五馬度荆山收拾五湖氣度卷束蟠胷兵
甲春意滿人間天錫公純嘏氣象自平寬
水調歌頭(孫靖州生日)
九十九峰下百二十年州西風吹起客夢月滿驛南
楼影入天河左界辰在壽星向上還是去年秋要和
木蘭曲載酒壽君侯天邊信雲外步去難留壽觴
庭院依舊已帶别離愁離合鍾情未免富貴關人何
事浪白世間頭將相時來作身健百無憂
鷓鴣天(范靖州十月卄一日生日)
辛丑八月御筆劉某文名久著史學尤精可特
賜同進士出身
六州歌頭(牡丹)
維摩病起兀坐等枯株清晨裏誰來問是文殊遣名
姝奪盡羣芳色浴才出醒初解千萬態嬌無力困相
扶絶代佳人不入金張室却訪吾廬對茶鐺禅榻笑
殺此翁癯瑶砌金壺始消渠憶承平日繁華事修
成譜寫成圖竒絶甚歐公記蔡公書古來無一自京
華隔問姚魏竟何如多應是綵雲散劫灰餘野鹿銜
將花去空回首河洛丘墟謾傷春吊古夢遶漢唐都
歌罷欷歔
水調歌頭(和西外判宗湖楼韻)
君看郭西景渾不减孤山飛樓突兀百尺輪奐侈前
觀絶唱新詞寡和墮淚舊碑無恙往事付驚瀾不見
遼鶴返惟對水鷗閑又何必珠翠盛管絃&KR0794;唾壺
麈尾瀟洒領客上高寒丞相功存宗廟祭酒義兼家
國世事尚相關風月寓意耳莫作晉人看
沁園春(夢方孚若)
何處相逢登宝釵樓訪銅雀臺喚厨人斫就東溟鯨
鱠圉人呈罷西極龍媒天下英雄使君與操餘子誰
堪共酒杯車千乘載燕南代北劔客竒材飲酣鼻
息如雷誰信被晨雞催喚回嘆年光過盡功名未立
書生老去機會方來使李將軍遇高皇帝萬戸侯何
足道哉推衣起但悽凉感舊慷慨生哀
沁園春(送包尉)
我羡君歸一路秋風芙蓉木犀想慈顔望久靈烏乍
噪新眉画就郎馬頻嘶忙脫征衫快呼斗酒細與家
人說建谿情知道這中年懷抱生怕分携〇丈夫南
北東西應笑殺離筵粉淚啼悵佳人來未碧雲冉冉
王孫去後芳草萋萋明日相思山重水複古道人稀
茅店雞元龍老有高樓百尺誰共登梯
沁園春(寄鍾賢良)
我夢見君帶飛霞冠着宫錦袍與牧之高會齊山風
月謫仙同載采石雲濤萬卷星羅千篇電掃不學窮
兒賦楚騷掀髯處有魚龍起舞狐兔悲嘷英雄埋
没蓬蒿暗摸索當年劉與曹嘆事機易失功名難偶
誅茅西崦種秫東臯柵有雞豚庭無羔鴈不是先生
索價高人間窄待相期海上共摘蟠桃
沁園春(贈孫季蕃)
歲莫天寒一見飄然幅巾布裘侭侵雲烏道躋攀絶
頂拍天鯨浸笑傲中流疇昔期君𬗋髯鐵面生子當
如孫仲謀誰知道到中年猶未建節對侯南來萬
里何求因感慨喬公成遠遊悵名姬駿馬都如昨夢
隻雞斗酒難到新丘天地無情功名有數千古英雄
只麽休平生客獨羊曇一箇淚洒西州
沁園春(寄九華葉賢良)
一卷隂符二石硬弓百斤宝刀更玉花驄噴鳴鞭電
抹烏絲欄展醉墨龍跳牛角書生虬鬚豪客談笑皆
從折簡招依俙記曾請纓係粤草檄征遼當年目
視雲霄誰信道凄凉今折腰悵燕然未勒南歸草草
長安不見北望迢迢老去胸中有些磊塊歌罷猶湏
着酒澆休休也但帽邊鬢减鏡裏顔凋
摸魚兒(賞海棠)
甚春來冷煙凄雨朝朝遟了芳信驀然作暖晴三日
又斍萬殊嬌困天怎忍潘令老不成也没看花分才
情减尽悵玉局飛仙石湖絶筆孤負這風韻傾城
色懊惱佳人薄命墻頭岑寂誰問東風日暮無聊頼
吹淂胭脂成粉君細認花共酒古來二事天猶吝年
光去迅謾綠葉成隂蒼苔滿地做取異時恨
摸魚兒(感歎)
怪新來倚樓看鏡清狂渾不如舊莫雲千里傷心色
那更乱蝉疎柳凝望久愴故國百年漢闕誰回首功
名大謬歎采藥名山讀書精舍此計何時就封侯
事久矣輸人妙手扁舟聊作漁叟高冠長劔都閑物
世上切身惟酒千載後君試看拔山扛鼎俱烏有英
雄骨朽問頋曲周郎而今還解來聽小詞否
念奴嬌(菊花)
老夫白首尚鬼嬉廢圃一番料理飡飲落英并墜露
重把離騷枮起冷豔幽香輕黃淡白占断西風裏飛
來雙蝶遶叢欲去還止嘗試銓次羣芳梅花差可
伯仲之間耳佛說諸天金色界未必莊嚴如此尚友
靈均定交元亮結好天隨子籬邊坡下一杯聊泛霜
蘂
賀新郎(欎孤臺)
絶頂規危榭跨高寒鳥飛不過雲生其下斤斵無聲
人按堵翕忽青紅变化覽城郭山川如画閣老鳳樓
修造手笑談間突出凌雲厦臺上景買無價唾壺
麈尾登臨暇似當年文章太守歐陽公也傾倒贑江
供硯滴判断雪天月夜更喚取鄒枚司馬銅雀凌歊
歌舞罷訪殘磚断甓無存者餘翰墨被風雅
賀新郎(春景)
動地東風起画橋西繞溪桑柘漫山桃李寂寂墻隂
蒼苔路猶印前回屐齒驚歲月飈馳雲駛太息攀翻
長亭樹是先生手種今如此君不樂𣣔何俟傍人
錯會淵明意笑斯翁皇皇汲汲登山臨水佳處徑呼
藍輿去彷彿柴桑栗里從我者門生兒子嘗試平章
先賢傳屈原醒不似劉伶醉判茗艼卧花底
賀新郎(芍藥)
一夢楊州事画堂深金瓶萬朵元戎高會座上祥雲
層層起不减洛中姚魏歎别後關山迢遞國色天香
何處在想東風猶憶狂書記驚歲月一弹指數枝
清暁煩馳騎向小窗依俙重見蕪城佳麗料得花憐
儂消瘦儂亦憐花顦顇謾悵望竹西歌吹老矣應無
騎鶴日但春衫點點當時淚那更有舊情味
賀新郎(送陳子華赴真洲)
北望神州路試平章這埸公案向誰分付記得太行
兵百萬曾入宗爺駕御今把作握蛇騎虎君去東京
豪傑喜看投戈下拜真吾父談笑裏定齊魯兩淮
蕭索惟狐兔問當年祖生去後有人來否多少新亭
揮淚客不夢中原塊土這事業湏由人做堪笑書生
心膽怯向車中閉置如新㜏空目送塞鴻去
賀新郎(端午)
深院榴花吐画簾開綵衣紈扇午風清暑兒女紛紛
新結束時樣釵符艾虎早已有游人觀渡老大逢埸
慵作戲任白頭年少爭旗鼓溪雨急浪花舞靈均
標致高如許憶生平既紉蘭佩又懷椒糈誰信騷䰟
千載後波底垂涎角黍又說是蛟饞龍怒把似而今
醒到了料當年醉死差無苦聊一笑吊千古
賀新郎(九日)
湛湛長空黑更那堪斜風細雨乱山如織老眼平生
空四海頼有高樓百尺看浩蕩千崖秋色白髮書生
神州淚侭凄凉不向牛山滴追往事去無迹少時
自負凌雲筆到如今春華落尽滿懷蕭瑟常恨世人
新意少愛說南朝狂客把破帽年年拈出若對黃花
孤負酒怕黃花也笑人岑寂鴻北去日西匿
賀新郎(遊水東周家花園)
溪上收殘雨倚危欄薄綿乍脫日隂亭午閙市不知
春色處散在荒園廢墅漸小白長紅無數客子雖非
河陽令也隨緣暫作鶯花主那可負甕中醑碧雲
四合千岩暮恨匆匆余方有事子姑歸去趁取羣芳
未搖落暇日提魚就煑歎激電光隂如許回首明年
何處在問桃花尚記劉郎否公莫笑醉中語
賀新郎(郡會聞妓歌有感)
妾出扵微賤少年時朱絃弹絶玉笙吹遍粗識詩家
關雎乱羞學流鶯百囀揔不涉閨情春怨誰向西鄰
公子說要珠鞍迎入梨花院身未動意先懶主家
十二樓連苑那人人靚粧按曲綉簾初捲道是画堂
簫管唱笑殺街坊拍衮廻首望侯門天遠我有平生
離鵉操頗哀而不愠微而婉聊一奏更三歎
生查子(上元戲陳敬叟)
繁灯奪霽華戲鼓催明發風物昔時同况味中年别
淺画鏡中眉深拜樓西月人散市聲收漸人愁時
節
臨江仙(種海棠作)
落魄長官江海客少豪萬里尋春而今憔悴向溪濱
断無觴詠㒷惟有簿書塵手接海棠三百本等閑
粧點芳辰它年絳雪映紅雲丁寕風與月記取種花
人
滿江紅(送王實之)
天壌王郎數人物方今第一談笑裏風霆驚座雲煙
生筆落落元龍湖海氣琅琅董相天人策問如何十
載尚青衫諸侯客易愛底些官職難保底些名節
擬閉門投轄劇談三日疇昔評君天下宝當為天下
蒼生惜向臨分慷慨出商聲摧金石
滿江紅(飲海棠花下)
老子年來頗自許心腸鐵石尚一點消磨未尽愛花
成癖懊惱每嫌寒勒住丁寕莫被晴烘拆柰暄風烈
日太無情如何得張画燭頻頻惜憑素手輕輕摘
更一番雨過彩雲無跡今日不來花下飲明朝空向
枝頭覓對殘紅滿院杜鵑啼添愁寂
滿江紅(范尉梅谷)
赤日黃埃夢不到清溪翠麓空健羡君家别墅幾株
幽獨骨冷肌清偏要月天寒日暮尤宜竹想主人杖
屦日千回山南北寕委澗嫌金屋寕映水羞銀燭
歎出塵風韻背時粧束競愛東鄰姬傳粉誰怜空谷
人如玉笑林逋何遜謾為詩無人讀
滿江紅(夜雨凉甚忽動從戎之㒷)
金甲琱戈記當日轅門初立磨盾鼻一揮千紙龍蛇
猶濕鐡馬暁嘶營壁冷樓船夜渡風濤急有誰憐猨
臂故將軍無功級平戎策從軍什零落盡慵收拾
把茶經香傳時時温習生怕客談榆塞事且教兒誦
花間集歎臣之壮也不如人今何及
卜筭子(手植海棠盛開風雨作祟輒作小詞二首)
盡是手成持合得天饒借風雨扵花有甚讐作意相
陵藉做暖逼教開做冷催教謝不負明年花下人
只負栽花者
卜筭子
片片蝶衣輕點點猩紅小人道東君不惜花百種千
般巧朝見樹頭繁莫見枝頭少人道東君果惜花
雨打風吹了
昭君怨(牡丹)
曾看洛陽舊譜只許姚黃獨步若比廣陵花太戲它
舊日王侯園圃今日荆榛孤兔君莫說中州怕花
愁
昭君怨(瓊花)
后土祠中標韻天上人間一本道號玉真妃字瓊姬
我與花曾半面流落天涯相見莫把玉簫吹怕驚
飛
清平樂(别意)
休弹别鶴淚與絃俱落歡事中年如水薄懷抱那堪
作惡昨宵月露高樓今朝烟雨孤舟除是無身方
了有身長有閑愁
清平樂(五月十五夜翫月)
纖雲掃跡萬頃玻瓈色醉跨玉虹游八極歴歴天青
海碧水晶宫殿飄香羣仙方按霓裳消得幾多風
露变教人世清凉
清平樂
風高浪快萬里騎鯨背曾識常娥真體態素面元無
粉黛身游銀闕珠宫俯看積氣濛濛醉裏偶摇桂
樹人間喚作凉風
清平樂(頃在維楊陳師文参議家舞姬絶妙賦此)
宫腰束素只怕能輕舉好築避風臺護取莫遣驚鴻
飛去一團雪玉温柔笑顰俱有風流貪與蕭郎眉
語不知舞錯伊州
玉樓春(戲呈林節推鄕兄并下一首)
年年躍馬長安市客裏似家家似寄青錢換酒日無
何紅燭呼盧霄不寐易挑錦婦機中字難得玉人
心下事男兒西北有神州莫滴水西橋畔淚
菩薩蛮
小鬟解事高燒燭羣花圍繞樗蒱局道是五陵兒風
騷滿肚皮玉鞭鞭玉馬戲走章臺下笑殺㶚陵翁
騎驢風雪中
憶秦娥(感舊)
春酲薄夢中毬馬豪如昨豪如昨月明横笛暁寒吹
角古來成敗難描摸而今却悔當初錯當初錯鐡
衣猶在不堪重着
憶秦娥
梅謝了塞垣凍解鴻歸早鴻歸早憑伊問訊大梁遺
老浙河西面邊聲悄汴河南北炊烟少炊烟少宣
和宫殿冷烟衰草
憶秦娥
遊人絶綠隂滿野芳菲歇芳菲歇飬蚕天氣采茶時
節枝頭杜宇啼成血陌頭楊柳吹成雪吹成雪淡
烟微雨江南三月
長相思令(惜梅)
寒相催暖相催催了開時催謝時丁寕花放遟角
聲吹笛聲吹吹了南枝吹北枝明朝成雪飛
長相思令(餞别)
風蕭蕭雨蕭蕭相送津亭折柳條春愁不自聊烟
迢迢水迢迢凖擬江邊駐画撓舟人頻報潮
浪淘沙(旅况)
紙帳素屏遮全似僧家無端霜月闖窗紗喚起玉關
征戍夢幾疊寒笳歲晚客天涯鬢髮蒼華今年衰
似去年些詩酒近來都减價孤負梅花
一剪梅(中秋解宜春郡印)
陌上行行怪府公還是文窮還是詩窮下車上馬太
匆匆來是春風去是秋風階䘖免得管兵農嬉到
昏鐘睡到齋鍾不湏提岳與知宫喚作溪翁喚作山
翁
踏莎行(甲午重九牛山作)
鼓喧空鵾絃沸暁櫻梢微破想明年更好傳柑宴罷
醉扶狨座
雨中花慢(春日旅况)
縹蔕緗枝玉葉翡英百梢争趁春忙正雨後蜂粘落
絮燕撲晴香遺策誰家蕩子唾花何處新粧想流紅
有恨拾翠無心往事凄凉春愁如海客思翻空帶
圍只看東陽更那堪玉笙度曲翠羽傳觴紅淚不勝
閨怨白雲應老他鄕夢回羇枕風驚庭樹月在西廂
滿庭芳(留别)
柳裊金絲棃鋪香雪一年春事方中燭前一見花豔
斍羞紅枕臂香痕未落舟横岸作計匆匆明朝去暮
天平水雙槳碧雲東隔離歌一闋琵琶聲断燕子
樓空歎陽臺夢杳行雨無蹝後會芙蕖未老從今去
日望歸鴻愁如織断腸啼鴂饒舌訴東風
六州歌頭(上廣西張帥)
憑深負阻蠭午肆奔騰龍江上妖氛漲鯨海外白波
驚羽檄交飛急玉帳静金韜閟恢遠馭振長纓密分
兵細草黃沙渺渺西關路風裊高旌聽飛霜令肅堅
壁夜無聲鼓角何神地中鳴看追風騎攅雲槊雷
野轂激天鉦飛箭集旄頭墜長圍掩郭東傾振旅觀
旋凱笳鼓競綉旗明刀換犢戈藏革士休營黃色赤
雲交映論功何止蔡州平想環城蒼玉深刻入青冥
永詔來今
水調歌頭(中秋)
天淡四垂幕雲細不成衣西風掃盡纖翳凉我鬢邊
絲破匣菱花飛動跨海清光無際草露滴明璣杯到
莫停手何用問來期坐虚堂揩病眼泝流輝雲山
應有幽恨瑶瑟掩金徽河漢無聲自轉玉兔有情亦
者世事巧相違一寫謫仙怨雙淚滿君頤
中興以来絶妙詞選卷之七
