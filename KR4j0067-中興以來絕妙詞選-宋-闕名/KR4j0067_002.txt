盡日東風吹綠樹向晚輕寒數點催花雨年少凄凉
天賦與更堪春思縈離緒臨水高樓携酒處曾倚
哀絃歌斷黃金縷樓下水流何處去凭欄目送蒼烟
暮
點絳唇(春愁)
香冷金爐夢回鴛帳餘香嫰更無人問一枕江南恨
消瘦休文頓覺春衫褪清明近杏花吹盡薄暮東
風緊
點絳唇(惜别)
惜别傷離此生此念無重數故人何處還送春歸去
美酒一杯誰解歌金縷無情緒淡煙疎雨花落空
庭暮
賀聖朝(秋思)
斷霞收盡黃昏雨滴梧桐疎樹簾櫳不卷夜沈沈鎻
一庭風露天涯人遠心期夢悄苦長宵難度知它
窗外促織兒有許多言語
浣溪沙(美人)
豔豔春嬌入眼波勸人金盞緩聲歌不禁粉淚揾香
羅暮雨朝雲相見少落花流水别離多寸腸争奈
此情何
画堂春(春日)
空籠簾影隔垂楊夢回芳草池塘杏花枝上蝶雙雙
春晝初長強理雲鬟臨照暗彈粉淚沾裳自憐容
豔惜流光無限思量
醉桃園(春晚)
青春不與花爲主花正開時春暮花下醉眠休訴看
取春歸去鶯愁蝶怨春知否欲門春歸何處只有
一樽芳醑留得青春住
人月圓(中秋)
連環宝瑟深深願結盡一生愁人間天上佳期勝賞
今夜中秋雅歌妍態常娥見了應羡風流芳樽美
酒年年歲歲月滿高樓
怨春風(閨怨)
宝鑑凌花瑩孤鵉慵炤影魚書蝶夢兩消沈恨恨恨
結盡丁香瘦如楊柳雨疎雲冷宿醉厭厭病羅巾
空淚粉欲將遠意託湘絃悶悶悶香絮悠悠画簾悄
悄日長春困
滿江紅(丁未九月南渡泊舟儀真江口)
慘結秋隂西風送絲絲雨濕凝望眼征鴻幾字暮投
沙磧欲往鄕關何處是水雲浩蕩連南北但脩眉一
要爲天下竒坐是除名編隷辰州
感皇恩(留别)
一葉下西風寒生南浦椎鼓鳴鐃送君去長亭把酒
却倩阿誰留住樽前人似玉能留否醉中暫聽離
歌幾許聽不能終淚如雨無情江水斷送扁舟何處
歸時煙浪捲朱簾暮
點降唇(感舊)
花外紅樓當時青鬢顔如玉淡煙殘燭醉入花間宿
白髮相逢猶唱當時曲當時曲斷絃難續且盡杯
中醁
鳳棲梧(王彦恭生日)
瓊海無邊銀浪捲画戟朱樓縹緲雲間見當日使君
曾擁傳海霞光裏時開讌翠斝紅鱗吹酒面莫謂
今朝人在天涯遠彩鳳銜書應不晚願公難老身長
健
滿庭芳(戊辰上元黃子餘席上時未有月)
宿雨初收晚風微度萬家簾捲青煙暗塵隨馬人物
似神仙試問天公借月天須放明月教圓應移下廣
寒宫殿燈火接星躔盧川元古郡當時太守賓從
俱賢到如今萬井歌吹噫闐花下紅粧賣酒時相遇
柳色初勻輕寒似水纖雨如塵一陣東風縠紋微皺
碧沼鱗鱗仙娥花月精神奏鳳管鵉絲闘新萬歲
聲中九霞杯裏長醉芳春
蝶恋花(海棠)
前日海棠猶未破點點胭脂染就眞珠顆今日重來
花下坐亂鋪宫錦春無那賸摘繁枝簮幾朵痛惜
深憐只恐芳菲過醉倒何妨花底卧不須紅䄂來扶
我
臨江仙(禁中丹桂)
玉宇凉生清禁曉丹葩色照晴空珊瑚敲碎小玲瓏
人間無此種來自廣寒宫雕玉闌干深院静嫣然
凝笑西風曲屏須占一枝紅且圖欹醉枕香到夢䰟
中
臨江仙(車駕朝享景靈宫久雨一夕開霽)
聞道&KR0686;庭森宝仗霜風逐雨驅雲六龍扶輦下青冥
香隨鵉扇遠日射赭袍明簾捲天街人隘路滿城
喜望清塵歡聲催起嶺梅春欲知天意好昨夜月華
新
西江月(瑞香)
剪就碧雲閙葉刻成𬗋玉芳心淺春不怕峭寒侵暖
徹薰籠瑞錦花裏清芬獨步樽前勝韻難禁飛香
直到玉杯深消得厭厭痛飲
朝中措(夜景)
燈花挑盡夜將闌斜掩小屏山一點凉蟾窺幔釧敲
玉臂生寒起來無緒爐薰燼冷桐葉聲乾都把沈
思幽恨明朝分付眉端
燭影搖紅(上元有懷)
雙闕中天鳳樓十二春寒淺去年元夜奉宸游曾侍
瑶池宴玉殿珠簾盡捲擁羣仙蓬壷閬苑五雲深處
萬燭光中揭天絲管馳隙流年恍如一瞬星霜換
今宵誰念泣孤臣回首長安遠可是塵緣未斷謾惆
悵華胥夢短滿懷幽恨數點寒燈幾聲歸鴈
浣溪沙(和曾純甫題謝氏小閣)
築室峥嶸占宝峯退朝燕坐萬緣空出塵高志抗冥
鴻何日嘉招陪一笑看君豪飲釂千鐘試憑鄙句
作先容
霜天曉角(别恨)
曉風搖幕欹枕聞殘角霜月可窗寒影金猊冷翠衾
薄舊恨無處着新愁還又作夜夜單于聲裏燈花
共淚珠落
火一川明笳鼓悲鳴遣人驚念腰間箭匣中劔空
埃蠧竟何成時易失心徒壯歲將零渺神京干羽方
懷遠静烽燧且休兵冠盖使紛馳騖若爲情聞道中
原遺老常南望翠葆霓旌使行人到此忠憤氣填膺
有淚如傾
水調歌頭(凱歌寄湖南安撫劉舍人)
猩鬼嘯篁竹玉帳夜分弓少年荆楚劔客突騎錦䄡
紅千里風飛雷厲四校星流彗掃蕭斧挫春葱談笑
青油幕日奏捷書同詩書帥黃閣老黑頭公家傳
鴻宝秘略小試不言功聞道璽書頻下看即沙堤歸
去帷幄且從容君王自神武一舉朔庭空
水調歌頭(舟過金山寺)
江山自雄麗風露與高寒寄聲月姊借我玉鑑此中
看幽壑魚龍悲嘯倒影星辰搖動海氣夜漫漫擁起
白銀闕危駐𬗋金山表獨立飛玉佩整雲冠漱冰
濯雪眇視萬里一毫端回首三山何處聞道羣仙笑
我要我欲俱還揮手從此去翳鳳更驂鵉
水調歌頭(隱静寺觀雨寺有碧霄泉)
青嶂度雲氣幽壑舞回風江神助我雄觀喚起碧霄
龍電掣金蛇千丈雷震靈鼉萬舋洶洶欲崩空盡瀉
銀潢水散入宝蓮宫坐中客凌積翠看奔洪人間
應大匕箸唯我獨從容淨洗從來塵垢潤及無邊枯
槁造物不言功天宇忽開霽日在五雲東
滿江紅(秋懷)
秋滿灕源瘴雲淨暁山如簇動遠思空江小艇高丘
喬木策策西風雙鬢底暉暉斜日朱欄曲試側身回
首望京華迷南北思歸夢天邊鵠遊宦事蕉中鹿
想一年好處砌紅堆綠羅帕分柑霜落齒冰盤剥芡
珠盈掬借春纖縷鱠搗香韲新篘熟
念奴嬌(𣣔雪呈朱漕)
朔風吹雨送凄凉天意垂垂欲雪萬里南荒雲霧滿
弱水蓬萊相接凍合龍崗寒侵銅柱碧海冰澌結憑
高一笑問君何處炎熱家在楚尾吳頭歸期猶未
對此驚時節記得年時貂帽煖鐡馬千羣觀獵狐兔
成車歌鍾殷地歸踏層城月持杯日醉不須北望凄
切
念奴嬌(洞庭)
洞庭青草近中秋更無一點風色玉界瓊田三萬頃
着我扁舟一葉素月分輝銀河共影表裏俱澄澈怡
然心會妙處難與君說應念嶺海經年孤光自照
肝肺皆冰雪短髮蕭騷襟䄂冷穩泛滄浪空闊盡挹
西江細傾北斗萬象爲賓客扣舷一笑不知今夕何
夕
念奴嬌(離思)
星沙初下望重湖遠水長雲漠漠一葉扁舟誰念我
今日天涯飄泊平楚南來大江東去處處風波惡吳
中何地滿懷俱是離索長記送我行時綠波亭上
泣透青羅薄檣燕低飛人去後依舊湘城簾幕不盡
山川無窮烟浪辜負秦樓約漁歌聲斷爲君雙淚傾
落
木欄花(離思)
送歸雲去鴈淡寒彩滿溪樓正佩解湘腰釵孤楚鬢
鵉鑑分收凝情望行處路但疎烟遠樹織離憂只有
樓前溪水伴人清淚長流霜華夜永逼衾禂喚誰
護衣篝念粉舘重來芳塵未掃争見嬉遊情知悶來
殢酒柰回腸不醉只添愁脉脉無言竟日斷䰟雙騖
南州
木欄花(别情)
𬗋簫吹散後恨燕子只空樓念璧月長虧玉簮中折
覆水難收青鵉送碧雲句道霞扄霧鎻不堪憂情與
文梭共織怨隨宫葉同流人間天上兩悠悠暗淚
洒燈篝記谷口園林當時驛舍夢裏曾遊銀屏低聞
笑語但夢時冉冉醒時愁擬把菱花一半試尋高價
皇州
雨中花(長沙)
一葉凌波十里御風烟鬟雨鬢蕭蕭認得江臯玉珮
水舘冰綃秋淨明霞乍吐曙凉宿靄初消恨微顰不
語欲進還休凝竚超遥神交冉冉愁思盈盈斷䰟
欲遣誰招還似待青鵉傳信烏鵲成橋悵望胎仙琴
疊羞看翡翠蘭苕夢回人遠紅雲一片天際笙簫
驀山溪(春情)
雄風豪雨時節清明近簾幕起輕寒煖紅爐笑翻灰
燼隂藏遟日欲驗幾多長綉工慵圍棋倦香篆頻銷
印茂林芳徑綠变紅添潤桃杏意酣酣占前頭一
番花信華堂尊酒但作豔陽歌禽聲喜流雲盡明日
春遊俊
鷓鴣天(長沙餞劉樞密)
浴殿西頭白玉堂湘江東畔碧油幢北辰躔次瞻星
象南斗山川解印章隨步武借恩光送君先促舍
人裝他年真肯傳衣鉢今日先須釂一觴
鷓鴣天(春情)
日日青樓醉夢中不知樓外已春濃杏花未遇疎疎
雨楊柳初搖短短風扶画鷁躍花騘湧金門外小
橋東行行又入笙歌裏人在珠簾第幾重
菩薩蛮(舟中)
十年長作江南客檣竿又挂西風席白鳥去邊明楚
山無數青倒冠仍落珮我醉君同醉試問識君不
青山與白鷗
菩薩蛮(杏花)
東風約略吹羅幕一簷細雨春隂薄試把杏花看濕
紅嬌暮寒佳人雙玉枕烘醉鴛鴦錦折得最繁枝
暖香生翠幃
鵲橋仙
横波滴素遥山蹙翠江北江南腸斷不知何處御風
來雲霧裏釵横鬢亂香羅疊恨蛮牋寫意付與瑶
臺女伴醉時言語醒時愁道說與醒時休看
鵲橋仙(梅)
吹香成陣飛花如雪不那朝來風雨可憐無處避春
寒但玉立仙衣數縷清愁萬斛柔腸千結醉裏一
時分付勸君不用嘆飄零待結子成隂歸去
西江月(黃陵廟)
滿載一船明月平鋪千里秋江波神留我看斜陽喚
起鱗鱗細浪明日風回更好今朝露宿何妨水晶
宮裏奏霓裳凖擬岳陽樓上
西江月(洞庭)
問訊湖邊春色重來又是三年東風吹我過湖船楊
柳絲絲拂面世路如今已慣此心到處悠然寒光
亭下水連天飛起沙鷗一片
西江月(為劉樞密太夫人壽)
疇昔通家事契即今兩鎮交承起居樞密太夫人綠
髮斑衣相映乞得神仙九醖祝教福禄千春台星
直上壽星明長見門闌鼎盛
憶秦娥(雪)
雲垂幕隂風慘淡天花落天花落千林瓊玖滿空鵉
鶴征車渺渺穿華薄路迷迷路增離索增離索楚
溪山水碧湘樓閣
憶秦娥(梅)
梅花發寒梢挂着瑶臺月瑶臺月和羹心事履霜時
節斷橋流水聲嗚咽行人立馬空愁絶空愁絶爲
誰凝佇爲誰攀折
念奴嬌(上章乞休置戲作小詞自賀)
老夫歸去有三徑足可長拖衫䄂一道官銜清徹骨
别有監臨主守主守清風監臨明月兼管栽花柳登
山臨水作詩三首兩首休說白日昇天莫誇金印
斗大懸雙肘且說廬陵新盛事三箇閑人眉壽揀罷
軍員歸農押錄致政誠亝叟只愁醉殺螺江門外私
酒(吉有螺江門)
憶秦娥(初春)
新春早春前十日春歸了春歸了落梅如雪野桃紅
小老夫不管春催老只圖爛醉花前倒花前倒兒
曳東風無力欲皺還休
一落索(南浦舟中與江西帥漕酌别夜後忽大雪)
画戟錦車皆雅故簫鼓留連客住南浦春波暮難忘
羅韈生塵處明日船旗應不駐且唱斷腸新句捲
盡珠簾雨雪花一夜隨人去
菩薩蛮(元夕立春)
雪林一夜收寒了東風恰向灯前到今夕是何年新
春新月圓綺叢香霧隔猶記醒狂客留取縷金幡
夜蛾相並看
菩薩蛮(湘東驛)
客行忽到湘東驛明朝真是瀟湘客晴碧萬重雲幾
時逢故人江南如塞北别後書難得先自鴈來稀
那堪春半時
滿江紅(清江風帆甚快作此與客劇飲歌之)
千古東流聲捲地雲濤如屋横浩渺檣竿十丈不勝
帆腹夜雨翻江春浦漲船頭鼓急風初熟似當年呼
禹亂黃川飛梭速擊楫誓空警俗休拊髀都生肉
任炎天冰海一杯相属荻笋蔞芽新入饌鵾絃鳳吹
能翻曲笑人間何處佀尊前添銀燭
謁金門(宜春道中野塘春水可喜有懷舊隱)
酬短章大篇人争傳誦之
水龍吟(春日遊摩訶池)
摩訶池上追遊路紅綠參差春晚韶光妍媚海棠如
醉桃花欲暖挑菜初閑禁烟將近一城絲管看金鞍
争道香車飛盖争先占新亭舘惆悵年華暗換黯
銷䰟雨收雲散鏡奩掩月釵梁拆鳳秦筝斜鴈身在
天涯亂山孤壘危樓飛觀歎春來只有楊花和恨向
東風滿
沁園春(别恨)
一别秦樓轉眼新春又近放灯憶盈盈倩笑纖纖柔
握雪香花語玉暖酥凝念遠愁腸傷春病思自怪平
生殊未曾君知否漸香消蜀錦淚漬吳綾難求繫
日長繩况倦客飄零少舊朋但江郊鴈起漁村笛怨
寒缸委烬孤硯生冰水繞山圍烟昏雲慘縱有高臺
常怯登消䰟處是魚箋不到蘭夢無憑
月照梨花(閨思)
霽景風軟烟江春漲小閤無人綉簾半上花外姊妺
相呼約樗蒲脩蛾忘了章臺樣細思一餉感事添
惆悵胸酥臂玉消减擬覓雙魚倩傳書
月照梨花(閨思)
悶已縈損那堪多病幾曲屏山伴人晝静梁燕催起
猶慵換熏籠新愁舊恨何時盡漸凋綠鬢小雨知
花信芳牋寄與何處綉閣珠櫳柳隂中
夜遊宫(記夢)
雪曉清笳亂起夢遊處不知何地鐡騎無聲望似水
想關河鴈門西青海際睡斍寒灯裏漏聲斷月斜
窗紙自許封侯在萬里有誰知鬢雖殘心未死
夜遊宮(宴席)
宴罷珠簾半捲画簷外蠟香人散翠霧霏霏漏聲斷
倚香肩看中庭花影亂宛是高唐館宝奩炷麝烟
初煖璧月何妨夜夜滿擁芳柔恨今年寒尚淺
臨江仙(晚春)
鳩雨催成新綠燕泥收盡殘紅春光還與美人同論
心空眷眷分𬒮却匆匆只道真情易寫那知怨句
難工水流雲散各西東半廊花院月一帽柳橋風
釵頭鳳(閨詞)
紅酥手黃縢酒滿城春色宫墻柳東風惡歡情薄一
懷愁緒幾年離索錯錯錯春如舊人空瘦淚痕紅
浥鮫綃透桃花落閑池閣山盟雖在錦書難托莫莫
莫
浪淘沙(别恨)
綠樹暗長亭幾把離尊陽關常恨不堪聞何况今朝
秋色裏身是行人清淚浥羅巾各自消䰟一江離
恨恰平分安得千尋横鑖鑖截斷江津
南鄕子(賦歸)
歸夢寄吳檣水驛江程去路長想見芳洲初繫䌫斜
陽烟樹參差認武昌愁鬢點新霜曾是朝衣染御
香重到故鄕交舊少凄凉却恐他鄕勝故鄕
感皇恩(感懷)
小閣倚秋空下臨江渚漠漠孤雲未成雨數聲新鴈
回首杜陵何處壯心空萬里人誰許黃閤𬗋樞築
壇開府莫怕功名欠人做如今熟計只有故鄕歸路
石帆山脚下菱三畒
好事近(東歸書事)
歲晚喜東歸掃盡市朝陳迹揀得亂山環處釣一潭
澄碧賣魚沽酒醉還醒心事付横笛家在萬重雲
外有沙鷗相識
蝶恋花(寒食)
陌上簫聲寒食近雨過園林花氣浮芳潤千里斜陽
鍾欲暝憑高望斷南樓信海角天涯行略盡三十
年間無處無遺恨天若有情終欲問忍教霜點相思
鬢
蝶恋花(懷别)
水漾萍根風卷絮倩笑嬌顰忍記逢迎處只有夢魂
能再遇堪嗟夢不由人做夢若由人何處去短帽
輕衫夜夜眉州路不怕銀缸深綉戶只愁風斷青衣
渡
朝中措(閨情)
怕歌愁舞懶逢迎粧晚托春酲總是向人深處當時
枉道無情關心近日啼紅密訴剪綠深盟杏舘花
隂恨淺画堂銀燭嫌明
鵲橋仙(感舊)
華灯縱博彫鞍馳射誰記堂年豪舉酒徒一一取封
侯獨去作江邊漁父輕舟八尺低篷三扇占斷蘋
洲烟雨鏡湖元自属閑人又何必君恩賜與
破陣子(省乖)
仕至千鍾良易年過七十常稀眼底榮華元是夢身
後聲名不自知營營端爲誰幸有旗亭沽酒何妨
繭紙題詩幽谷雲蘿朝采藥静院軒窗夕對棋不歸
眞箇癡
玉胡蝶(王忠州家席上)
倦客平生行處墜鞭京洛解佩瀟湘此夕何年初賦
宋玉高唐綉簾開香塵乍起蓮步穏銀燭分行暗端
相燕羞鶯妬蝶遶蜂忙難忘芳樽頻勸峭寒新退
玉漏猶長幾許幽情只愁歌罷月侵廊欲歸時司空
笑問微近處丞相嗔狂斷人腸假饒相送上馬何妨
如夢令(閨思)
獨倚博山峯小翠霧滿身飛繞只恐學行雲去作陽
臺春曉春曉春曉滿院綠楊芳草
真珠簾(羇遊有感)
水村山館參差路感羇遊正似殘春風絮掠地復穿
簾必竟歸何處鏡裏新霜空自閔問幾時鵉臺鰲署
遟暮謾憑高竚立書空獨語自昔儒冠多誤悔當
年早不抽身歸去醉下白蘋洲看夕陽鷗鷺蓴菜鱸
魚都弃了只換得青衫塵土休頋早扁舟江上一簔
烟雨
中興以來絶妙詞選卷之二
