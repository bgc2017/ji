居尚遠擁戎軺萬騎鳴笳鼓雲正鎻汴京路
賀新郎(陳退翁分教衡湘將行酒闌索詞漫成)
桂隱傳杯處有風流千岩韻勝太丘遺緒玉季金昆
霄漢侣平步鵉坡揮麈莫便駕飛颿烟渚雲動精神
衡岳去向君山帝樂鏘韶濩蘭藝畹吊湘楚南湖
老矣無襟度但樽前踉蹡醉影帽花顛仆只恐清時
專文教猶貸隂山狂虜卧錦帳貔貅征鼓忠烈前&KR0564;
賫萬恨望神都魏闕奔狐兔呼翠䄂為君舞
夢遊仙(記夢)
飛夢去閑到玉京遊塵絶天高那得暑月明雲薄澹
扵秋宫殿鎻金虬冰佩冷風颺𬗋綃裘五色光中
瞻帝所方知碧落勝炎洲香霧濕簾鈎
木蘭花(癸丑年生日)
年年三月二是居士始生朝念綠鬢功名初心已負
難報劬勞天留帝城勝處匯平湖遠岫碧岧嶤竹色
詩書燕几柳隂桃杏橫橋西隣東舍不難招太半
是漁樵任翁媪歡呼兒孫歌笑野具村醪醉來更隨
鶴舞看清風送月過松梢百歲因何快樂尽從心地
逍遥
木蘭花(甲寅三月中澣邀樓大防陳君舉中書)
(兩舍人黃文叔待制彭子壽右史黃子由匠)
(監沈應先大著過桂隱即席作)
清明初過後正空翠靄晴鮮念水際樓臺城隅花柳
春意無邊淸時自多暇日看聮鑣飛盖擁羣賢朱邸
横經滿座𬗋微淵思如泉高情那更属雲天語笑
雜歌絃向啼鴂聲中落紅影裏忍負芳年浮生轉頭
是夢恐它時高會却難全快吐淋浪醉墨要令海内
喧傳
漁家傲(漁翁)
拂拂春風生草際新晴萬景供遊戲鷗鷺飛來斜照
裏金和翠分明画出真山水遮箇漁翁無愠喜乾
坤頓在孤篷底一曲高歌千古意閑來睡從教月到
花汀外
鵲橋仙(立秋後一夕)
暑雲猶在澄空欲变入夜徘徊庭際新秋知是昨宵
來愛殘月纖纖西墜芭蕉老大流螢衰健静裏細
觀天意輕風未有半分凉柰人道今宵好睡
柳梢青(舟泊素淮)
天遠山圍龍蟠淡靄虎踞斜暉幾度功名幾番成敗
渾似鷗飛樓臺一望凄迷筭到底空争是非今夜
潮生明朝風順且送船歸
江城子(夏夜觀月)
飛來冰雪冷無聲可中庭骨毛清卧看東南和露雨
三星驀地神遊天上去呼彩鳳駕雲軿望舒宫殿
玉峥嶸桂千層宝香凝搗藥仙童邀我論長生一笑
歸來人未睡花送影上窗櫺
昭君怨(月夜賞荷花)
月在碧虚中住人向乱荷中去花氣雜風凉滿船香
雲被歌聲搖動酒被詩情掇送醉裏卧花心擁紅
衾
八聲甘州(中秋夜作)
歎流光迅景百年間能醉幾中秋正凄蛩鳴砌驚烏
翻樹烟淡蘋洲誰喚金輪出海不帶一雲浮纔上青
林頂俄轉朱樓人老歡情宜减料素娥信我不為
閑愁念幾番清夢常是故鄕留倩風前數聲横管呌
玉鵉騎向碧空遊誰能頋黍炊榮利蟻戰怨讐
滿江紅(小圃玉照堂賞梅呈洪景盧内翰)
玉照梅開三百樹香雲同色光搖動一川銀浪九霄
珂月幸遇勛華時世好歡娛况是張灯夕更不邀名
勝賞東風真堪惜盤誥手春秋筆今内相斯文伯
肯閑迂軒盖遠過泉石竒事人生能幾見清樽花畔
湏教側到鳳池却欲醉鷗邊應難得
念奴嬌(登平江齊雲樓夜飲雙瑞堂呈雷吏部)
東吳名勝有高樓直在浮雲齊處十二闌干邀遠望
歴歴斜陽烟樹香徑人稀屧廊山遶往事今何許一
天和氣爲誰吹散疎雨知是蘭省星郎朱輪森戟與
風光爲主暇日登携多雅致容我追隨臨賦小宴重
開晚寒初勁還下危梯去燭華紅墜瑞堂猶按歌舞
燭影搖紅(灯夕玉照堂梅花正開)
宿雨初乾舞梢烟瘦金絲裊嫰雲扶日做新晴舊碧
尋芳草幽徑蘭芽尚小怪今年春歸太早柳塘花院
萬朵紅蓮一宵開了梅雪翻空忍教空對東風老
粉圍香陣擁詩仙戰退春寒峭現樂歌弹閙暁宴親
賓團欒同笑醉歸時候月過珠樓參横蓬島(柳塘花)
(院現樂皆家中堂名也)
滿庭芳(促織兒)
月洗高梧露漙幽草宝釵樓外秋深土花沿翠螢火
墜墻隂静聽寒聲断續微韻轉凄噎悲沉争求侣殷
勤勸織促破曉機心兒時曾記得呼灯灌穴歛步
隨音任滿身花影猶自追尋携向華堂戲闘亭臺小
蝶恋花(惜春)
梅子初青春已暮芳草連雲綠遍西池路小院綉垂
簾半舉銜泥𬗋燕雙飛去人在赤欄橋畔住不解
傷春還解相思否清夢欲尋猶間阻紗窗一夜蕭蕭
雨
鷓鴣天(怨别)
寬盡香羅金縷衣心情不似舊家時萬絲柳暗才飛
絮一點梅酸已着枝金底背玉東西前歡嬴得兩
相思傷心不及風前燕猶解穿簾度幕飛
鷓鴣天(春暮)
横素橋邊景最佳綠波清淺見瓊沙銜泥燕子迎風
絮得食魚兒趁浪花春已暮日初斜画船簫鼓是
誰家蘭橈欲去空留恋醉倚闌干看晚霞
驀山溪(春半)
青梅如豆断送春歸去小綠間長紅看幾處雲歌柳
舞偎花識面對月共論心携素手採香遊踏遍西池
路水邊朱戸曾記銷䰟處小立背秋千空悵望娉
婷韻度楊花撲面香糝一簾風情脉脉酒厭厭回首
斜陽暮
驀山溪(初春)
舊事劉郎去後知誰伴風前醉回首暝烟千里但
紛紛落紅如泪多情易老青鵉何許詩成誰寄斗轉
參横半簾花影一溪寒水悵飛鳬路杳行雲夢断有
三峯翠
謁金門(春雪)
春尚淺誰把玉英裁剪侭道梅梢開未遍卷簾花滿
院樓上酒融歌暖樓下水平烟遠却似湧金門外
見絮飛波影乱
水調歌頭(九日)
今日我重九莫負菊花開試尋高處携手躡屐上崔
倦情遷本無欣戚轉頭陳迹飛鳥外晚烟碧問誰憐
舊日南樓老子最愛月明吹笛到而今撲面黃塵欲
歸未得
瑞鶴仙(上洪倅壽)
黃金堆到斗怎得似長年画堂勸酒蛾眉最明秀向
水沈烟裏兩行紅䄂笙歌撋就争說道明年時候被
常娥做了殷勤仙桂一枝入手知否風流别駕近
日人呼文章太守天長地久歲歲上乃翁壽記從來
人道相門出相金印纍纍侭有但直須周公拜前魯
公拜後
滿江紅(賀王宣子平湖南寇)
笳鼓歸來舉鞭問何如諸葛人道是匆匆五月渡瀘
深入白羽風生貔虎嘯青溪路断猩鼯泣早紅塵一
騎落平崗捷書急三萬卷龍頭客渾未得文章力
把詩書馬上笑驅鋒鏑金印明年如斗大貂蝉却自
兜鍪出待刻公勲業等雲霄浯溪石
滿江紅(感㒷)
過眼溪山怪都似舊時曾識還記得夢中行遍江南
江北佳處徑須携杖去能消幾緉平生屐笑塵勞三
十九年非長爲客吳楚地東南拆英雄事曹劉敵
被西風吹盡了無陳迹樓觀才成人巳去旌旗未卷
頭先白嘆人間哀樂轉相尋今猶昔
滿江紅(送鄭舜舉赴召)
湖海平生筭不負蒼髯如戟聞道是君王着意太平
長策此老自當兵十萬長安正在天西北便鳳凰飛
詔下天來催歸急車馬路兒童泣風雨暗旌旗濕
看野梅官柳春風消息莫向蔗菴追笑語只今松竹
無顔色問人間誰管别離愁杯中物
祝英臺近(春晚)
宝釵分桃葉度烟柳暗南浦怕上層樓十日九風雨
断腸點點飛紅都無人管倩誰喚流鶯聲住鬢邊
覷試把花卜歸期才簮又重數羅帳灯昏哽咽夢中
語是他春帶愁來春歸何處又不解帶將愁去
水調歌頭(盟鷗)
帶湖吾甚愛千丈翠奩開先生無事杖屨一日走千
回凡我同盟鷗鷺今日既盟之後來往莫嫌猜白鶴
在何處嘗試與偕來破青萍排翠藻立蒼苔窺魚
笑汝癡計不解舉吾杯廢沼荒丘疇昔明月清風此
夜人世幾&KR0794;哀東岸綠隂少楊柳更湏栽
水調歌頭
折盡武昌柳挂席上瀟湘二年魚鳥江上笑我往來
忙富貴何時休問離别中年堪恨憔悴鬢成霜絲竹
陶寫耳急羽且飛觴序蘭亭歌赤壁綉衣香使君
千騎鼓吹風采漢侯王莫把離歌頻唱可惜南樓佳
處風月巳凄凉在家貧亦好此語試平章
酹江月(登賞心亭)
我來吊古上危樓嬴得閑愁千斛虎踞龍盤何處是
只有興亡滿目柳外斜陽水邊歸鳥壠上吹喬木片
帆西去一聲誰噴霜竹却憶安石風流東山歲晚
淚落哀筝曲兒軰功名都付與長日惟消棋局宝鏡
難尋碧雲將暮誰勸杯中綠江頭風怒朝來波浪翻
屋
酹江月(西湖和人韻)
晚風吹雨戰新荷聲乱明珠蒼璧誰把香奩收宝鏡
雲錦周遭紅碧飛鳥翻空游魚吹浪慣聽笙歌席坐
中豪氣看君一飲千石遥想處士風流鶴隨人去
已作飛仙客茅舍竹籬今在否松竹巳非疇昔欲說
當年望湖樓下水與雲寬窄醉中休問断腸桃葉消
息
酹江月(春恨)
野棠花落又匆匆過了清明時節剗地東風欺客夢
一枕銀屏寒怯曲岸持觴垂楊立馬此地曾經别樓
空人去舊遊飛燕能說聞道綺陌東頭行人曾見
簾底纖纖月舊恨春江流不盡新恨雲山千疊料得
明朝尊前重見鏡裏花難折也應驚問近來多少華
髮
水龍吟(賞心亭)
楚天千里清秋水隨天去秋無際遥岑遠目獻愁供
恨玉簮螺髻落日樓頭断鴻聲裏江南游子把吳鈎
看了欄干拍遍無人會登臨意休說鱸魚堪鱠侭
西風季鷹來未求田問舍怕應羞見劉郎才氣可惜
流年憂愁風雨樹猶如此倩何人喚取紅巾翠䄂揾
英雄淚
水龍吟(壽韓南澗)
渡江天馬南來幾人真是經綸手長安父老新亭風
景可憐依舊夷甫諸人神州沈陸幾曾回首筭平戎
萬里功名本是真儒事君知否况有文章山斗對
桐隂滿庭清晝當年墮地而今試看風雲奔走綠野
風烟平泉草木東山歌酒待他年整頓乾坤事了為
先生壽
水龍吟(再壽韓南澗)
玉皇金殿微凉看公一試薰風手高門画戟桐隂聞
道青青如舊蘭佩空芳蛾眉誰妬無言搔首甚年年
却有呼韓塞上人争問公安否金印明年如斗向
中州錦衣如晝依然盛事貂蟬前後鳳麟飛走富貴
浮雲我評軒冕不如杯酒待從今痛飲八千餘歲伴
松椿壽
水龍吟(題南劔双溪樓)
舉頭西北浮雲倚天萬里湏長劔人言此地夜深長
見斗牛光𦦨我斍山高潭空水冷月明星澹待然犀
下看憑欄却怕風雷怒魚龍慘峽束滄江對起過
危樓欲飛還歛元龍老矣不妨高卧冰壺凉簟千古
興亡百年悲笑一時登覽問何人又卸片帆沙際繫
斜陽䌫
木蘭花慢(送張仲固帥㒷元)
漢中開漢業問此地是耶非想劔指三秦君王得意
一戰東歸追亡事今不見但山川滿目淚沾衣落日
胡塵未断西風塞馬空肥一編書是帝王師小試
去征西更草草離筵匆匆去路愁滿旌旗君思我回
首處正江涵秋影鴈初飛安得車輪四角不堪帶减
腰圍
木蘭花慢(送滁州范倅)
老來情味减對别酒惜流年更屈指中秋十分好月
不照人圓無情水都不管共西風只等送歸船秋晚
蓴鱸江上夜深兒女灯前征衫便好去朝天王殿
正思賢想夜半恩綸留教視草却遣籌邊長安故人
問我道愁腸殢酒只依然目断秋霄落鴈醉來時響
空弦
摸魚兒(暮春)
更能消幾番風雨匆匆春又歸去惜春長怕花開早
何况落紅無數春且住見說道天涯芳草無歸路怨
春不語筭只有殷勤画簷蛛網盡日惹飛絮長門
事準擬佳期又誤娥眉曾有人妬千金縱買相如賦
脉脉此情誰訴君莫舞君不見玉環飛燕皆塵土閑
愁最苦休去倚危欄斜陽正在烟柳断腸處
最高樓(洪内翰慶七十)
金閨老眉壽正如川七十且華筵樂天詩句香山裏
杜陵酒債曲江邊問何如歌窈窕舞嬋娟更十歲
太公方出將又十歲武公才入相留盛事看明年直
湏腰下添金印莫教頭上欠貂蟬向人間長富貴地
行仙
最高樓(梅花)
花知否花一似何郎又似沈東陽瘦稜稜地天然白
冷清清地許多香笑東君還又趁北枝忙着一陣
霎時間底雪着一箇缺些兒底月山下路水邊墻清
香怕有人知處蒼松側畔竹旁相怎禁他桃與李少
年場
千秋歲(建康壽史致道)
塞垣秋草又報平安好樽爼上英雄表金湯生氣象
珠玉霏談笑春近也梅花得似人難老莫惜金樽
倒鳳詔看看到留不住江東小從容帷幄裏整頓乾
坤了千百歲從今盡是中書考
沁園春(退閒)
三逕初成鶴怨猿驚稼軒未來甚雲山自許平生意
氣衣冠人笑抵死塵埃意倦須還身閑要早豈為蓴
羹鱸鱠哉秋江上看驚弦鴈避駭浪船回東崗更
葺茅齋好都把軒窗臨水開要小舟行釣先應種柳
疎籬護竹莫礙觀梅秋菊堪餐春蘭可佩留待先生
手自栽沈吟久怕君恩未許此意徘徊
沁園春(將止酒戒酒杯)
杯汝來前老子今朝點檢形骸甚長年抱病咽如焦
釡于今喜眩氣似奔雷汝說劉伶古今達者醉後何
妨死便埋渾如此歎汝扵知巳真少恩哉更憑歌
舞為媒筭合作平居鴆毒猜况愁無小大生扵所愛
物無美惡過則為灾與汝成言勿留亟退吾力猶能
肆汝杯杯再拜道麾之即去招則須來
聲聲慢(滁州作奠枕楼)
征埃成陣行客相逢都道幻出層樓指點簷牙高處
浪湧雲浮今年太守萬里罷長淮千騎臨秋凭欄望
有東南佳氣西北神州千古懷嵩人去還笑我身
在楚尾吳頭見說弓刀陌上車馬如流從今賞心樂
事剰安排酒令詩籌華胥夢願年年人似舊遊
洞仙歌(壽葉丞相)
江頭父老說新來朝野都道今年太平也見朱顔綠
鬢玉帶金魚相公是舊日中朝司馬遥知宣勸後
東閣華灯别賜仙韶接元夜問天上幾多春只似人
間但長見精神如画好都取山河獻君王看父子貂
蟬玉京迎駕
鷓鴣天(春日即事)
春入平原薺菜花新耕雨後落羣鴉多情白髮春無
柰晚日青帘酒易賖閑意態細生涯牛欄西畔有
桑麻青裙縞𬒮誰家女去趁蚕生看外家
鷓鴣天(秋意)
枕簟溪堂冷欲秋断雲依水晚來收紅蓮相倚渾如
怨白鳥無言定自愁書咄咄且休休一丘一壑也
風流不知筋力衰多少但斍新來懶上樓
鷓鴣天(春行即事)
着意尋春懶便回何如信步兩三杯山才好處行還
倦詩未成時雨早催携竹杖更芒鞋朱朱粉粉野
蒿開誰家寒食歸寕女笑語柔桑陌上來
鷓鴣天(東陽道中)
撲面征塵去路遥香篝漸斍水沈消山無重數周遭
碧花不知名分外嬌人歷歷馬蕭蕭旌旗又過小
紅橋愁邊剰有相思句搖断吟鞭碧玉梢
鷓鴣天
陌上柔桑初破芽東隣蚕種已生些平崗細草鳴黃
犢斜日寒林點暮鴉山遠近路横斜青旗沽酒有
人家城中桃李愁風雨春在溪頭薺菜花
菩薩蛮(書江西造口壁)
鬱孤臺下清江水中間多少行人淚西北望長安可
憐無數山青山遮不住畢竟江流去江晚正愁予
山深聞鷓鴣
菩薩蛮
稼軒日向兒童說帶湖買得閑風月頭白早歸來種
花花巳開功名渾是錯更莫思量着見說小樓東
好山千萬重
鵲橋仙(和廓之弟送祐之歸浮梁)
小窗風雨從今便憶中夜笑談清軟啼鴉衰柳自無
聊更管得離人腸断詩書事業青氊猶在頭上貂
蝉會見莫貪風月卧江湖道日近長安路遠
蝶恋花(送祐之弟)
衰草殘陽三萬頃不筭飄零天外孤鴻影幾許悽凉
須痛飲行人自向江頭醒會少離多看兩鬢萬縷
千絲何况新來病不是離愁難整頓被他引惹其他
恨
蝶恋花(戊申元日立春)
誰向椒盤簮彩勝整整韶華争上春風鬢往日不堪
重記省為花長抱新春恨春未來時先借問晚恨
開遲早又飄零近今歲花期消息定只愁風雨無憑
準
蝶恋花(别意)
莫向城頭聽漏點說與行人默默情千萬揔是離愁
無近遠人間兒女空恩怨錦綉心胸冰雪面舊日
詩名曾道空梁燕傾盖未償平日願一杯早唱陽關
勸
霜天暁角(惜别)
吳頭楚尾一棹人千里休說舊愁新恨長亭樹今如
此宦游吾倦矣玉人留我醉明日落花寒食得且
住為佳耳
清平樂(村居)
茅簷低小溪上青青草醉裏蛮音相媚好白髮誰家
翁媪大兒鋤豆溪東中男正織雞籠最喜小兒無
頼溪頭卧剥蓮蓬
清平樂(為兒鐵柱作)
靈皇醮罷福禄都來也試引鵷雛花樹下断了驚驚
怕怕從今日日聦明更宜潭妺嵩兄看取辛家鐡
柱無灾無難公卿
西江月
秀骨青松不老新詞玉佩相磨靈槎凖擬泛銀河剰
摘天星幾箇奠枕樓東風月駐春亭上笙歌留君
一醉意如何金印明年斗大
喜迁鶯(荷花)
暑風凉月愛亭亭無數綠衣持節掩冉如羞參差似
妬擁出芙蓉花發步襯潘娘堪恨皃比六郎誰㓗添
白鷺晚晴時公子佳人並列休說搴木末當日靈
均恨與君王别心阻媒勞交疎怨極恩不甚兮輕絶
千古離騷文字芳至今猶未歇都休問但千杯快飲
露荷翻葉
賀新郎(自述)
甚矣吾衰矣悵平生交游零落只今餘幾白髮空垂
軰上層樓横孤笛隂晴事人難必&KR0794;樂處天常惜
幸星稀河淡雲收風息更着兩賢陪勝賞此身如與
塵寰隔笑謫仙對影足成三空孤寂
漢宫春(上元前一日立春)
暖律初回又焼灯市井賣酒樓臺誰將星移萬點月
滿千街輕車細馬隘通衢蹴起香埃今歲好土牛作
伴挽留春色同來不是天公省事要一時壯觀特
地安排何妨綵樓鼓吹綺席樽罍良宵勝景語邦人
莫惜徘徊休笑我癡頑不去年年爛醉金釵
洞仙歌(次王漕賞海棠韻)
東皇着意妙出粧春手點綴名花勝扵綉向魚鳬國
裏琴鶴堂前仍共賞蜀錦堆紅炫晝妖饒真豔麗
盡是天然莫恨無香欠檀口幸今年風雨不苦摧殘
還肯為遊人再三留否筭魏𬗋桃黃號花王若定價
收名未應居右
賀新郎(中秋)
試與常娥語問因何年年此夜月明如許萬頃鎔成
銀世界是處玉壷風露又豈比尋常三五变化乾坤
同一色斍星躔斗柄皆回互湏要我共分付平生
脚踏紅塵處謾紛紛雞蟲厚薄燕鴻來去只有婵娟
菩薩蛮(春愁)
斜陽山下明金碧画樓返照融春色睡起揭簾旌玉
人蝉鬢輕無言空佇立花落東風急燕子引愁來
眉心郍得開
菩薩蛮(别恨)
夢中不記江南路玉釵翠鬢驚春去午醉晚來醒暝
烟花上輕紅綃空浥淚錦字憑誰寄衫薄暖香銷
相思雲水遥
怨王孫(春情)
毿毿楊柳綠初低澹澹梨花開未齊樓上情人聽馬
嘶憶郎歸細雨春風濕酒旗
生查子(情景)
郎如陌上塵妾似堤邊絮相見兩悠揚蹤跡無尋處
酒面撲春風淚眼零秋雨過了别離時還解相思
否
踏莎行(秋思)
蘋葉烟深荷花露濕碧蘆紅蓼秋風急採菱渡口日
將沉飛鴻樓上人空立彩鳳難雙紅綃暗泣回紋
未剪吳刀澁夢雲歸處不留蹤厭厭一夜涼蟾入
中興以來絶沙詞選卷之三
