玉川子集卷第一
古今詩
月蝕詩
新天子即位五年歲次庚寅斗柄插子律調黃鍾森森萬木夜
殭立寒氣贔屓頑無風爛銀盤從海底出出来照我草屋東天
色紺滑凝不流冰光交貫寒朣朧初疑白蓮花浮出龍王宫八
月十五夜比並不可雙此時怪亊發有物吞食来輪如壮士斧
斫壊桂似雪山風拉摧百鍊鏡照見膽平地埋寒灰火龍珠飛
出腦却入蚌蛤胎摧環破壁眼看盡當天一搭如煤炲磨蹤滅
跡湏臾間便似萬古不可開不料至神物有此大狼狽星如撒
沙出爭頭事光大奴婢炷暗燈揜鳥感菼如玳瑁今夜吐𦦨長
如虹孔隙千道射戶外玉川子涕泗下中庭獨自行念此日月
者太隂太陽精皇天要識物日月乃化生走天汲汲劳四體與
天作眼行光明此眼不自保天公行道何由行吾見隂陽家有
說望日蝕月月光滅朔月掩日日光缺兩眼不相攻此說吾不
容又孔子師老子云五色令人目盲吾恐天似人好色即喪明
幸且非春時萬物不嬌荣青山破瓦色綠水冰峥嵘花枯無女
豔鳥死沉歌聲頑冬何所好偏使一目盲傳聞古老說蝕月蝦
蟆精徑圓千里入汝腹汝此癡骸阿誰生可從海窟来便解緣
青冥恐是眶睫間揞塞所化成黃帝有二目帝舜童瞳明二帝
懸四目四海生光輝吾不遇二帝滉&KR1071;不可知何故瞳子上坐
受蟲豸欺長嗟白兔搗靈薬恰似有意防姦非薬成滿臼不中
度委任白兔夫何為憶昔堯為天十日燒九州金爍水銀流玉
煼(音炒)丹砂焦六合烘為窯(音遥)堯心增百憂帝見尭心憂勃
然發怒决洪流立擬沃殺九日妖天高日走沃不及但見萬國
赤子&KR0766;&KR0766;生魚頭此時九御導九日争持節幡麾幢旒駕車六
九五十四頭蛟螭虬掣電九火輈汝若蝕開齱齵輪御轡執索
相&KR1057;鉤推蕩轟訇入汝喉紅鱗𦦨鳥燒口快翎鬛倒側聲醆鄒
撑腸拄肚礧傀如山丘自可飽死更不偷不獨填飢坑亦觧尭
心憂恨汝時當食藏頭㩎腦不肯食不當食張唇哆觜食不休
食天之眼飬逆命安淂上帝請汝劉嗚呼人飬乕被虎齧天媚
蟆被蟆瞎乃知恩非類一一自作孽吾見患眼人必索良工訣
想天不異人愛眼固應一安淂常娥氏来習扁鵲術手操舂喉
戈去此睛上物其初猶䑃朧既久如抹&KR0238;但恐功業成便此不
吐出玉川子又涕泗下心禱再拜額榻砂土中地上蟣虱臣仝
告愬帝天皇臣心有鐡一寸可刳妖蟆癡腸上天不爲臣立梯
蹬臣血肉身無由飛上天揚天光封詞付與小心風颰排閶闔
入紫宫密迩玉几前擘坼奏上臣仝頑愚胸敢死横干天代天
謀其長東方蒼龍角插戟尾捭風當心開明堂綂領三百六十
鱗蟲坐理東方宫月蝕不救援安用東方龍南方火鳥赤潑血
項長尾短飛䟦躠頭戴井冠高逹枿月蝕鳥宫十三度鳥爲居
停主人不覺察貪向何人家行赤口毒舌毒虫頭上喫却月不
啄殺虛眨鬼眼明突䆷鳥罪不可雪西方攫虎立踦踦斧爲牙
鑿爲齒偷犠牲食封豕大蟆一臠固當軟美見似不見是何道
理爪牙根天不念天天若准擬錯准擬北方寒亀被蛇縛藏頭
入殼如入獄蛇筋束緊束破殼寒亀夏鼈一種味且當臛其肉
一&KR1284;板没信處唯堪支牀脚不堪鑚灼與天下卜歲星主福德
官爵奉董秦忍使黔娄生覆尸無衣巾天失眼不吊歲星胡其
仁惑熒矍鑠翁執法大不中月明無罪過不糺蝕月蟲年年十
月朝太微支盧謫罰何災凶土星與土性相背反飬福德生祸
害到人頭上死破敗今夜月蝕安可會太白真將軍怒激鋒鋩
生恒州陣斬酈定進項骨脆甚春蔓青天唯兩眼失一眼將軍
何處行天兵辰星任廷尉天律自主持人命在盆底固應楽見
天盲時天若不肯信試喚臯陶鬼一問一如今日三台文昌宫
作上天紀綱環天二十八磊磊尚書郎整頓排班行劍握他人
將一四太陽側一四天市傍&KR0757;斧代大匠兩手不怕傷&KR1249;矢引
滿反射人天狼呀啄明煌煌癡牛與騃女不肯勤農桑徒劳含
淫思旦夕遥相望蚩尤簸箕弄旬朔始搥天鼓鳴璫琅枉矢能
蛇行眊目森森張天狗下䑛地血流何滂滂譎險萬萬黨架何
可當眯目舋成就害我光明王請留北斗一星相北極指麾萬
國懸中央此外盡掃除堆積如山岡贖我父母光當時常星沒
殞雨如迸漿似天會亊發叱喝誅奸強何故中道廢自遺今日
殃善善又悪悪郭公所以亡願天神聖心無信他人忠玉川子
詞訖風色緊格格近月黑暗邊有似動劍戟湏臾癡蟆精兩吻
自決拆初露半箇璧漸吐滿輪魄衆星盡原赦一蟆獨誅磔腹
肚忽脱落依旧掛穹碧光彩未蘇来慘澹一片白柰何萬里光
受此吞吐厄再淂見天眼感何天地力或問玉川子孔子脩春
秋二百四十年月蝕盡不收今子咄咄詞頗合孔意不玉川子
笑荅或請聽逗留孔子父母魯諱魯不諱周書外書大悪故月
蝕不見收予命唐天口食唐土唐禮過三唐楽過五小猶不說
大不可數灾沴無有小大瘉安引衰周研覈可否日分晝月分
夜辨寒暑一主刑二主德政乃舉孰謂人面上一目偏可去願
天完两目照下萬方土萬古更不瞽萬萬古更不瞽照萬古
哭玉碑子
山有洞左頰拾淂玉碑子其長一周尺其闊一藥匕顔色九秋
天稜角四面起輕敲吐寒流清悲動神鬼稽首置手中只似一
片水至文反無文上帝應有以予疑仙石靈碩以仙人比心期
香湯洗歸送籙堂裏頗柰窮相驢行動如跛鼈十里五里行百
蹶𣸪千蹶顔子不少夭玉碑中路折横文尋亀兆直理任瓦裂
劈竹不可合破環永離别向人如有情似痛滴無血勘闘平地
上罅折多齧缺百見百傷心不堪再提挈怪哉堅貞姿葱脆不
堅固矧曰人間人安能保常度敢問生物成敗為有真素為禀
靈異氣不淂受穢汚驢罪真不厚驢生亦錯誤更將前前行𣸪
恐山神怒白雲蓊閉嶺高松吟古墓置此忍其傷驅驢下山去
觀放魚歌
常州賢刺史從諫議大夫除天地好生物刺史性與天地俱見
山客狎魚鳥坐山客北亭湖命舟人駕舫子漾漾菰蒲酒興引
行處正見漁人魚刺史密會山客意𣸪念網羅嬰無辜忽脱身
上殷緋袍盡買罟擭盡有無鰻鱣鮎鳢鰌延悪最頑愚鱒魴見
豳風質幹稍高流時白噴雪鯽鯉此&KR1200;肥脆為絶尤老鯉變
化頗神異三十六鱗如抺朱水苞弘窟有鮫鼉餌非龍餌唯無
鱸叢雜百千頭性命懸湏臾天心應刺史刺史盡活諸一一投
深淵跳脱不𣸪拘淂水競騰突動作詭怪殊或透藻而出或破
浪而趋或掉尾孑孑或奮鬛愉愉或如或如蛇銜珠四
散漸不見島嶼徒萦紆鸂鵣鴒鷗鳧喜觀争呌呼小鰕亦相慶
遶岸摇其鬚乃知貪生不獨頑凝夫可憐百千命幾為腸中𦵔
若飬聖賢真大烹龍髄敢惜乎若痛如今人盡是魚食魚族類
恣飲噉強力無親疎明明刺史心不欲與物相欺誣岸蟲兩與
命無意殺此活彼用賊徒亦憶清江使橫遭乎余且神聖七十
鑚不及泥中鰌哀哉託非賢五臟生冤讎若當刺史時聖物保
不囚不疑且不卜二子安能䛕二子倘故䛕吾知心受誅禮重
一草木昜卦稱中孚又曰釣不綱又曰遠庖厨故仁人用心刺
史盡合符昔鲁公觀棠距箴遂被孔子貶而書今刺史好生德
洽民心誰爲刺史一褒譽刺史自上来德風如草鋪衣冠興廢
禮百姓減暴租豪&KR2069;不豪猾鰥孤不鰥孤開古孟瀆三十里四
千頃泥坈爲膏腴刺史視之總若無訟庭雀噪坐不淂湖上拔
茭植芙蕖勝業莊中二桑門時時對坐談真如因說十千天子
亊福力當與刺史俱天花曼陀羅花深沒膝四十千真珠纓絡
堆高楼此亊怪特不可會但慕刺史仁有餘刺史勑左右兼小
家奴慎勿背我沉毒鈎念魚承奉刺史仁深僻處遠遠遊刺史
官職小教化未能敷第一莫近人悪人唯口䛕第一莫出境四
境多網罟重傷刺史心喪爾微賤軀
示添丁
春風苦不仁呼逐馬蹄行人家慚愧瘴氣却憐我入我憔悴骨
中為生涯數日不食強強行何忍索我抱看滿樹花不知四体
正困&KR0629;泥人啼哭聲呀呀忽来案上翻墨汁塗抺詩書如老鵶
父憐母惜摑不淂却生癡笑令人嗟宿舂連曉不成米日高始
進一椀茶氣力龍鍾頭欲白憑仗添丁莫惱爺
寄男抱孫
别来三淂書書道違離久書處甚粗殺且喜見汝手殷十七又
報汝文頗新有别来纔經年囊盎未合斗當是汝母賢日夕加
訓誘尚書當畢工禮記速湏剖喽囉兒讀書何異摧枯朽尋義
伯作聲便可飬年夀莫學村學生粗氣強呌吼下學偷工夫新
宅鋤䔧莠乘凉勸奴婢園裏耨葱韮遠籬編榆棘近眼栽桃柳
引水灌竹中蒲池種蓮藕捞漉蛙䗫脚莫遣生科斗竹林吾最
惜新筍好看守萬籜苞龍兒攅迸溢林薮吾眼恨不見心腸痛
如搊宅錢都未還債利日日厚籜龍正稱冤莫殺入汝口丁寕
囑託汝汝活籜龍不殷十七老儒是汝父師友傳讀有疑悮輒
告諮問取兩手莫破拳一吻莫飲酒莫學捕鳩鴿莫學打雞狗
小時無大傷習性防已沒頑發苦惱人汝母必不受任汝惱弟
妹任汝惱姨舅姨舅非吾親弟妹多老醜莫惱添丁郎淚子作
面垢莫引添丁郎赫赤日裏走添丁郎小小别吾来久久脯脯
不淂喫兄兄莫撚搜他日吾歸来家人若弹糺一百放一下打
汝九十九
自詠三首
為報玉川子知君未是賢伯地雖有地仰面輙無天骨肉淸成
瘦萵蔓老覺羶家書與心亊相伴過流年
盧子龍鍾也賢愚搃莫驚蚊䗈當家口草石是親情萬卷堆胸
朽三光撮眼明翻悲廣成子閑氣說長生
物外無知已人間一癖王生涯身是夢躭楽酒為鄊日月黏髭
鬢雲山鎖肺腸愚公只公是不用謾驚張
送王儲詹亊西遊献兵書
美酒撥醅酌楊花飛盡時落日長安道方寸無人知篋中制勝
術氣雄屈指算半醉千殷勤仰天一長嘆玉匣百鍊劍亀文又
龍吼抽贈王將軍勿使虛白首
送卲兵曹歸江南
春風楊柳陌連騎醉離觴千里遠山碧一條歸路長花開愁北
渚雲去渡南湘東望濛濛處煙波是故鄕
寄外兄魏澈
何處堪惆悵情親不淂親興寕楼上月辜負酒家春
喜逄鄭三遊山
相逄之處花茸茸石壁攅峯千萬重他日期君何處好寒流石
上一株松
卓女怨
妾本懷春女春懷不自任迷魂随鳳客嬌思入琴心託援交情
重當壚酌意深誰家有夫婿作賦淂黃金
守歲二首
去年留不住来年也任他當壚一榼酒争奈兩年何
老来經節臘楽亊甚悠悠不及兒童日都盧不解愁
新月
仙宫雲箔卷露出玉簾鈎清光無所贈相憶鳳凰楼
解悶
人生都幾日一半是離憂但有尊中物從他萬亊休
楊子津
風卷魚龍暗楚關白波沉却海門山鵬騰鰲倒且快性地圻天
開搃是閑
人日立春
春度春歸無限春今朝方始覺成人從今剋已應猶及顔與梅
花俱自新
送尉遲羽之歸宣州
君歸乎君歸興不孤謝眺澄江今夜月也應憶著此山夫
悲新年
新年何事最堪悲病客遥聽百舌兒太歲只遊桃李徑春風肯
𬋩歲寒枝
憶酒寄劉侍郎
爱酒如偷蜜憎醒似見刀君為麯蘖主酒醴莫辞劳
白鷺鷥
刻成片玉白鷺鷥欲捉纖鱗心自急翹足沙頭不淂時傍人不
知謂閑立
風中琴
五音六律十三徽龍吟鶴响思庖羲一弹流水一弹月水月風
生松樹枝
感秋别怨
霜秋自断魂楚調怨離分魄散瑶臺月心随巫峡雲蛾眉誰共
畫鳳曲不同聞莫似湘妃淚斑斑點翠裙
新蝉
泉溜潜幽咽琴鳴乍往還長風剪不断還在樹枝間
題禇遂良孫庭竹
負霜停雪田根枝龍笙鳳𬋩君莫截春風一番琴上来摇碎金
罇碧天月
訪含曦上人
三入寺曦未来轆轤無䋲井百尺渴心歸去生塵埃
含曦酬
長夀寺石壁盧公一首詩渴讀即不渴飢讀即不飢鯨飲海水
盡露出珊瑚枝海神知貴不知價留向人間光照夜
客淮南病
揚州蒸毒似燂湯客病清枯鬢欲霜且喜閉門無俗物四肢安
稳一張床
村醉
昨夜村飲歸徤倒三四五摩挲青每苔莫嗔驚著汝
蕭宅二三子贈荅詩二十首并序
蕭才子修文行名聞將遷家于洛賣楊州宅未售玉川
子客楊州羇旅識蕭遂舘蕭未售之宅既而蕭有事于
歙州玉川子欲歸洛憶蕭遂與砌下二三子酬酢說相
媿意俄而二三子有憂宅售心與其他人手孰與洛客
以蕭故亦有勉強不能逆其情文以見意遂盡錄寄蕭
天知地知非苟有所欲二三子心遠訥君子蕭乎蕭乎
君歸不淂見者細長三四片者乎
客贈石
竹下青莎中細長三四片主人雖不歸長見主人面
石譲竹
自顧撥不轉何敢當主人竹弟有清風可以娱佳賓
竹答客
竹弟謝石兄清風非所任随分有蕭瑟實無堅重心
石請客
竹弟雖譲客不敢當客恩自慙埋沒久滿面蒼苔痕
客荅石
遍索天地間彼此最癡癖主人幸未来與君為莫逆
石荅竹
石報孤竹君此客甚高調共我相共癡不怕主人天下笑我非
蛱蝶兒我非桃李枝不要兒女撲不要春風吹苔蘚印我面雨
露皴我皮此故不嫌我突兀蒙相知此客即西歸我心徒依依
我欲随客去累重不觧飛知弟虚心亦待客此客何以共報之
竹請客
我夲泰山阿避地到南國主人欲移家我亦要歸北上客幸先
歸願託歸飛翼唯將翛翛風累路報恩德
客謝竹
楊州駮雜地不辨龍蜥蝪客身正乾枯行處無膏澤太山道不
遠相庇实無力君若随我行必有煎茶厄
石請客
啟母是諸母三十六峯是諸父知君家近父母家小人安淂不
懷土憐君與我金石交君歸可淂共載否小人無以報君恩使
君池亭風月古
客謝石
我有水竹莊甚近嵩之巔是君歸休處可以終天年雖有提携
劳不憂粮食錢但恐主人心疑我相釣竿
石再請客
主人若知我應喜我結淂君主人不知我我住何求于主人我
在天地間自是一片物可淂杠壓我使我頭不出
客許石
石公說道理句句出凡格相知貴知心豈恨主為客過湏歸去
来旦晚上無厄主人誠賢人多應不相責
井請客
我生天地間頗是往還數已效炊㸑劳我亦不願住君有造化
力在君一降頋我願拔黃泉輕舉随君去
客謝井
改邑不改井此是井卦辭井公莫怪驚說我成憨癡我縱有神
力争敢將公歸揚州悪百姓疑我卷地皮
馬蘭請客
蘭蘭是小草不怕郎君駡願淂随君行暫到嵩山下
客請馬蘭
嵩山未必憐蘭蘭蘭蘭已受郎君恩不湏刷帚跳蹤走只擬蘭
浪出其門
蛱蝶請客
粉末爲四体春風爲生涯願淂紛飛去與君爲眼花
客請蛱蝶
君是輕薄子莫窺君子腸且湏看雀兒雀兒銜尔將
蝦䗫請客
凡有水竹處我曺長先行願君借我一勺水與君晝夜歌德聲
客請蝦䗫
蝦䗫䗫叩頭莫語人聞聲揚州蝦蜆忽淂便腥臊臭穢逐我行
我身化作青泥坑
玉川子詩外集
古今骵
走茟追王内丘
自識夫子面便獲夫子心夫子一啟顔義重千黃金平原孟嘗
骨已土始有夫子堪知音忽然夫子不語帶蓆帽騎驢去余對
醁醽不能斟君且来余之瞻望心悠哉零雨其濛愁不散閑花
寂寂班階苔不如對此景含咲傾金罍莫問四肢暢暫取眉頭
開絃琴待夫子夫子来不来
思君吟寄生
我思君兮河之壖我為河中之泉君為河中之青天天青青泉
泠泠泉含青天天隔泉我思君兮心亦然心亦然此心復在天
之側我心為風兮淅淅君身為雲兮羃羃此風引此雲兮雲不
来此風此雲兮何悠哉與我身心雙徘徊
將歸山招冰僧
買淂一片田濟源花洞前千里石壁坼一條流泌泉青松盤樛
枝森森上插青冥天枝上有猿宿處近鶴巢清唳孤吟聲相交
月輪下射空洞响絲篁成韻風蕭蕭我心塵外心愛此塵外物
欲結塵外交苦無塵外骨泌泉有冰公心静見真佛可結塵外
交占此松與月
酬願公雪中見寄
積雪三十日車馬路不通貧病交親絶想憶唯願公春鳩報春
歸苦寒生暗風簷乳堕懸玉日脚浮輕紅梅柳意却活園圃冰
始融更侯四体好方可到寺中
苦雪寄退之
天生二月行時令白銀作雪漫天涯山人門前徧受賜平地一
尺白玉沙雲頽月壊桂英下鶴毛風剪亂参差山人屋中凍欲
死千樹萬樹飛春花菜頭出土膠入地山莊取粟埋却車冷絮
刀生削峭骨冷虀斧破慰老牙病妻烟眼淚滴滴飢嬰哭乳聲
呶呶市頭博米不用物酒店買酒不肯賖聞道西風弄劔戟長
階殺人如亂麻天眼高開欺草茅我死未肯興嘆嗟但恨口中
無酒氣劉伶見我相榆椰清風&KR2898;腸筋力絶白灰壓屋梁柱斜
聖明有道薄命漢可淂再見朝日耶柴門没胫晝不掃黃昏遶
樹棲寒鴉唯有河南韓縣令時時醉飽過貧家
寄贈含曦上人
楞伽大師兄誇曦識道理破鎖推玄關高辨果難揣論語老莊
昜搜索通神鬼起信中百門敲骨淂佛髄此外雜經律泛讀一
萬紙高殿排名僧執卷坐纍纍化物自一心三教齊發𧺫随鍾
嚼宫商滿口文字美商賈女郎軰不曾道生死縦遭強禮拜雅
語不露齒劈破天地来節義可屈指季展即此僧孤立無依倚
近来爱作詩新竒頗煩委忽忽造古格削盡俗綺靡假如慵褁
頭但勤讀書史切磋併工夫休遠不可比憐僧無遠信佛殊
未已皃古饒風情清論興舋舋訪余十數度相去三五里見時
心亦喜不見心亦喜見時談謔楽四座盡角嘴不見飬天和無
人聒人耳昨朝披雪来面色赤韡韡封灶飬黃金許割方寸匕
泥九佛教怛化莊亦恥未逹不敢嘗孔子疑季子薬成必分
余余必投泥裏不如向陽堂撥醅泛浮蟻麹米本無愆酒成是
法水行道不見心毁譽徒云爾雪晴天氣和日光弄梅李春鳥
嬌關關春風醉旎旎道上正無塵人家有花卉高僧有柱杖願
淂數覯止
聽蕭君姬人彈琴
弹琴人似膝上琴聽琴人似匣中絃二物各一處音韻何由傳
無風質氣兩相感萬般悲意方纏綿初時天山之外飛白雪漸
漸萬丈澗&KR1284;生流泉風梅花落輕揚揚十指乾淨聲㳙㳙昭君
可惜嫁单于不遠只眼前蔡琰薄命没胡虜烏梟啾唧啼
胡天關山險隔一萬里顔色錯漠生風烟形魄散逐五音盡雙
娥結草空婵娟中腹苦恨杳不極新心愁絶難𣸪傳金尊湛湛
夜沉沉餘音叠發清聫綿主人醉盈有淂色座客向隅增内然
孔子怪責顔回瑟野夫何亊蕭君筵拂衣屡命請中廢月照書
窗歸獨眠
蜻蜓歌
黃河中流日影斜水天一色無津涯處處驚波噴流飛雪花篙
工檝師力且武進寸退尺莫能度吾甚懼念汝小蟲子造化借
羽翼随風戲中流翩然有餘力吾不如汝無他無羽翼吾若有
羽翼則上叩天關為聖君請矣臣布惠化于人間然後東飛浴
東溟吸日精撼若木之英紛而零使地上學仙之子淂而食之
皆長生不學汝無端小蟲子葉葉水上無一亊忽遭風雨水中
死
出山作
出山忘掩山門路釣竿插在枯桑樹當時只有鳥窺窬更亦無
人淂知處家僮若失釣魚竿定是猿猴把將去
寄崔柳州
使者立取書叠紙生百憂使君若不信他時看白頭三百六十
州剋情唯柳州柳州蠻天末鄙夫嵩之幽花落隴水頭各自東
西流凛凛長相逐為謝池上鷗
贈稚禅師
春風滿禅院師獨生南軒萬化見中盡始覺静性尊我来契平
生目擊道自存與師不勤遊此游無迹門
送好約法師歸江南
杯度度一身法度度萬民為報江南三二日這回應見雪中人
蕭二十三赴歙州婚期二首
淮上客情殊冷落蠻方春早客何如相思莫道無来使廻㕍峯
前好寄書
南方山水生時興教有新詩淂寄余路帶長安迢逓急多應不
逐使君書
掩關銘
蛇毒毒有形藥毒毒有名人毒毒在心對面如弟兄美言不可
聽深于千丈坑不如掩關坐幽鳥時一聲
玉川子詩主于竒怪而語句渾成與唐之諸家不類其茶歌
月蝕二萹尤為世所傳誦昔之評詩者謂天地間不可無此
則玉川詩之可愛者正以其怪耳予家藏宋刻本最為完善
因夀之梓与騷壇之好竒者共
後學徐獻忠䟦
