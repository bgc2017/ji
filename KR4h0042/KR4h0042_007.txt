回文類聚卷四
宋桑世昌撰
菩薩蠻
閒情二首東坡蘇軾
落花閒院春衫薄薄衫春院閒花落遲日恨依依依依
恨日遲夢回鶯舌弄弄舌鶯回夢郵便問人羞羞人
問便郵
火雲凝汗揮珠顆顆珠揮汗凝雲火瓊暖碧紗輕輕紗
碧暖瓊暈腮嫌枕印印枕嫌腮暈寒照晚妝殘殘妝
晚照寒
咏梅
嶠南江淺紅梅小小梅紅淺江南嶠窺我向疎籬籬疎
向我窺老人行即到到即行人老離别惜殘枝枝殘
惜别離
春
翠環斜慢雲垂耳耳垂雲慢叙環翠春晚睡昏昏昏昏睡
晚春細花棃棃雪墜墜雪棃花細顰淺念誰人人誰念淺顰
夏
柳庭風静人眠晝晝眠人静風庭柳香汗薄衫涼涼衫薄汗
香手紅冰盌藕藕盌冰紅手郎笑藕絲長長絲藕笑郎
秋
井梧雙照新妝冷冷裝新照雙梧井羞對井花愁愁花井對
羞影孤憐夜永永夜憐孤影樓上不宜秋秋宜不上樓
冬
雪花飛暖融香頰頰香融暖飛花雪欺雪任單衣衣單任雪
欺别時梅子結結子梅時别歸不恨開遲遲開恨不歸
寄趙伯山四首初寮
雨零花晝春杯舉舉杯春晝花零雨詩令酒行遲遲
行酒令詩滿斟猶換醆醆換猶斟滿天轉月光圓圓光
月轉天
綠牋長寫新成曲曲成新寫長牋綠豪句逞才高高才
逞句豪美容歌皓齒齒皓歌容美蘭篆小花團團花
小篆蘭
玉纖傳酒浮香菊菊香浮酒傳纖玉絃管沸歡筵筵歡
沸管絃局簾珠袖&KR0609;&KR0609;袖珠簾局眉暈淺山低低山
淺暈眉
浦烟迷處回蓮步步蓮回處迷烟浦羅綺媚横波波横
媚綺羅細眉雙拂翠翠拂雙眉細歌意任情多多情
任意歌
四時四首伯山
春
錦如花色春殘飲飲殘春色花如錦樓上正人愁愁人
正上樓晏天横陣雁雁陣横天晏思遠寄情詞詞情
寄遠思
夏
雨荷驚起雙飛鷺鷺飛雙起驚荷雨濃醉一軒風風軒
一醉濃午隂清散暑暑散清隂午斜日轉窗紗紗忩
轉日斜
秋
斷鴻歸處飛雲亂亂雲飛處歸鴻斷風弄葉翻紅紅翻
葉弄風柳殘凋院後後院凋殘柳樓外水雲秋秋雲
水外樓
冬
月天遙照寒忩雪雪窗寒照遙天月門掩欲黃昏昏黃
欲掩門錦鵷雙並枕枕並雙鵷錦雲鬢整纖瓊瓊纖
整鬢雲
答伯山四時四首鑑堂
春
落花叢外風驚鵲鵲驚風外叢花落鄉夢困時長長時
困夢鄉暮天江口渡渡口江天暮林遠度棲禽禽棲
度遠林
夏
竹枝高暎荷池綠綠池荷暎高枝竹流水碧浮鷗鷗浮
碧水流酒樽陪舊友友舊陪樽酒吟客坐時斟斟時
坐客吟
秋
砌風鳴葉繁霜墜墜霜繁葉鳴風砌山外水潺潺潺潺
水外山冷衾愁夜永永夜愁衾冷砧響更蛩吟吟蛩
更響砧
冬
浦南回槳歸庭戶戶庭歸槳回南浦簾捲欲晴天天晴
欲捲簾月光交暎雪雪暎交光月殘漏怯宵寒寒宵
怯漏殘
即席二首鼂次膺
捲簾風入雙雙燕燕雙雙入風簾捲明月曉啼鶯鶯啼
曉月明斷腸空望遠遠望空腸斷樓上幾多愁愁多
幾上樓
遠山眉暎横波臉臉波横暎眉山遠雲鬢插花新新花
插鬢雲斷魂離思遠遠思離魂斷門掩未黃昏昏黃
未掩門
江干王公明
遠風江急潮來晚晚來潮急江風遠横岸斷山青青山
斷岸横寄書無雁繫繫雁無書寄歸夢只江西西江
只夢歸
四時四首静修劉燾
春
小紅桃臉花中笑笑中花臉桃紅小垂柳拂簾低低簾
拂柳垂裊花風鬢繞繞鬢風花裊歸路月沈西西沈
月路歸
夏
簟紋雙映冰肌艷艷肌冰暎雙紋簟窗外竹生風風生
竹外窗點紅潮醉臉臉醉潮紅點廊上月昏黃黃昏
月上廊
秋
露盤金冷初闌暑暑闌初冷金盤露風細引鳴蛩蛩鳴
引細風雨零愁遠路路遠愁零雨空醉一尊同同尊
一醉空
冬
屑瓊霏玉堆簷雪雪簷堆玉霏瓊屑山遠對眉攅攅眉
對遠山拆梅寒暎月月暎寒梅拆欄倚暫愁寬寬愁
暫倚欄
又四首
春
濕花春雨如珠泣泣珠如雨春花濕花枕並欹斜斜欹
並枕花織文回字密密字回文織嗟更數年華華年
數更嗟
夏
潤肌饒汗香紅沁沁紅香汗饒肌潤低檻小山圍圍山
小檻低枕横釵墜髩髩墜釵横枕歸梦與郎期期郎
與梦歸
秋
綠窗斜動搖風竹竹風搖動斜忩綠虚幌夕凉初初凉
夕幌虚曲眉愁翠蹙蹙翠愁眉曲回雁寄書來來書
寄雁回
冬
雪窗寒聽孤燈滅滅燈孤聽寒窗雪殘漏惜衾閒閒衾
惜漏殘說時常恨别别恨常時說還不奈宵寒寒宵
奈不還
寓意四首張安國
晚花殘雨風簾捲捲簾風雨殘花晚雙燕語虚忩忩虚
語燕雙睡醒風愜意意愜風醒睡誰與語情詩詩情
語與誰
白頭人笑花間客客間花笑人頭白年去似流川川流
似去年老羞何事好好事何羞老紅袖舞香風風香
舞袖紅
落霞殘照横西閣閣西横照殘霞落波淺戲魚多多魚
戲淺波手攜行客酒酒客行攜手腸斷九歌長長歌
九斷腸
渚蓮紅亂風翻雨雨翻風亂紅蓮渚深處宿幽禽禽幽
宿處深淡妝新水檻檻水新妝淡明月似人情情人
似月明
次圭甫韻晦菴朱熹
暮江寒碧縈長路路長縈碧寒江暮花塢夕陽斜斜陽
夕塢花客愁無勝集集勝無愁客醒似醉多情情多
醉似醒
呈秀野
晚紅飛盡春寒淺淺寒春盡飛紅晚尊酒綠隂繁繁隂
綠酒尊老仙詩句好好句詩仙老長恨送年芳芳年
送恨長
春閨梅窗
碧窗紗透春寒極極寒春透紗窗碧誰送縷金衣衣金
縷送誰玉肌生嫩粟粟嫩生肌玉温處坐香茵茵香
坐處温
咏梅
折來初步東溪月月溪東步初來折香處是瑤芳芳瑤
是處香蘚花浮暈淺淺暈浮花蘚清對一枝瓶瓶枝
一對清
題錦機小軸
淺紅綃透春裁剪剪裁春透綃紅淺機錦織情絲絲情
織綿機意深憑遠寄寄遠憑深意波渺勝愁多多愁
勝渺波
春晚二首
點點花飛春恨淺淺恨春飛花點點鶯語似多情情多
似語鶯戀春增酒勸勸酒增春戀顰損翠蛾新新蛾
翠損顰
曲屏春展山浮玉玉浮山展春屏曲香鴨瑞雲翔翔雲
瑞鴨香醉深留客意意客留深醉凉枕怯宵長長宵
怯枕凉
端午
玉釵鬆鬢凝雲綠綠雲凝鬢鬆釵玉雙翠礙枝長長枝
礙翠雙色絲添意密密意添絲色紅暎袖紗籠籠紗
袖暎紅
戲成六首王文甫
玉肌香襯冰絲縠縠絲冰襯香肌玉纖指拂眉尖尖眉
拂指纖巧裁羅襪小小襪羅裁巧移步看塵飛飛塵
看步移
吼雷催雨飛沙走走沙飛雨催雷吼波漲瀉傾河河傾
瀉漲波幌紗凉氣爽爽氣凉紗幌幽梦覺仙遊遊仙
覺夢幽
獸噴香縷飛長晝晝長飛縷香噴獸迎日喜葵傾傾葵
喜日迎卷簾雙舞燕燕舞雙簾卷清簟枕釵横横釵
枕簟清
遠香風遞蓮湖滿滿湖蓮遞風香遠光鑑試新妝妝新
試鑑光棹穿花處好好處花穿棹明月詠歌清清歌
詠月明
酒中愁說人留久久留人說愁中酒歸梦要遲遲遲遲
要梦歸舊衣香染袖袖染香衣舊封短託飛鴻鴻飛
託短封
老人愁歎驚年早早年驚歎愁人老霜點鬢蒼蒼蒼蒼
鬢點霜酒杯停欲久久欲停杯酒杯酒喚眉開開眉
喚酒杯
初夏
暑煩人困初時午午時初困人煩暑因酒得詩新新詩
得酒因縷金歌扇舉舉扇歌金縷人妬月圓頻頻圓
月妬人
西江月東坡
咏梅
馬趁香微路遠沙籠月淡烟斜渡波清徹暎妍華倒綠
枝寒鳳挂挂鳳寒枝綠倒華妍暎徹清波渡斜烟淡
月籠沙遠路微香趁馬
泛湖梅窗
過雨輕風弄柳湖東暎日春烟晴蕪平水遠連天隠隠
飛翻舞燕燕舞翻飛隠隠天連遠水平蕪晴烟春日
暎東湖柳弄風輕雨過
用僧惠洪韻山谷黃庭堅
細細風清撼竹遲遲日暖開花香幃深卧醉人家媚語
嬌聲婭姹姹婭聲嬌語媚家人醉卧深幃香花開暖
日遲遲竹撼清風細細
瑞鷓鴣
席上郭從範
傾城一笑得人留舞罷嬌娥斂黛愁明月寶鞲金絡臂
翠瓊花珥碧搔頭晴雲片雪腰肢嫋晚吹微波眼色
秋清露庭臯芳草綠輕綃軟挂玉簾鈎
阮郎歸
元夕梅窗
皇州新景媚晴春春晴媚景新萬家明月醉風清清風
醉月明人遊樂樂遊人遊人樂太平御樓神聖喜都
民民都喜聖神
虞美人
寄情王文甫
黃金柳嫩搖絲軟永日堂堂掩捲簾飛燕未歸來客去
醉眠欹枕殢殘杯眉山淺拂青螺黛整整垂雙帶水
沈香熨窄衫輕瑩玉碧溪春溜眼波横
回文類聚卷四
