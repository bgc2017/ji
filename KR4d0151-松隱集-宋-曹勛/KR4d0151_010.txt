松隠集卷十宋曹勛撰
律詩(五言)
投連泉州顯學五十韻
某也多竒蹇艱難已十年素風惟汗簡生計只韋編先
業雖殊軌時流幸比肩固窮心尚壯鼓勇氣無前念昔
時方阨居懷影自憐廟堂荓蠆毒宫闕䜟漦涎敵騎南
趨楚天皇北狩燕六龍塵黯淡二聖淚潺湲(某以幹當龍德宫扈)
(從太上皇帝北狩至燕云)故國人何在新君信未傳自陳心膽大肯
避虎狼先落日幽都路西風易水壖珥璫金不暗睿札
墨仍鮮(某到燕京被密旨晝伏夜動齎持上皇御衣御札邢后金環子投進)間道逃穹帳
開緘徹御筵苐知從聖化寧復較騰騫寵錫蒙天造兵
戎付路權危言乖上相邏職俾南泉(蒙恩錫帶增秩差福建路分以奏敵)
(營密事黃相謂警朝廷止授州都監)復記丹陽渡初移御座船孤城逃守
令衂陣擁戈鋋法駕方登頓生民豈保全嬰城因率爾
拔劒意茫然軍旅增提振囷儲不棄捐詔封霑錄用師
氣亦周旋(比權鎮江府兵官經車駕渡江南幸府中率皆逃避獨死守訓兵即日蒙奬諭遷秩)
部領終如舊奔馳信有緣萱庭方舞綵紼序忽終天
遽見炎凉變悲随節物遷故園愁緒外歸橐淚痕邊
朋舊仍稀闊饑寒念接連豈惟裘已敝政坐履長穿
塵土千山道風濤萬仞淵輿臺俱偃蹇鞍馬亦迍邅
茲幸提封肅方依刺史賢宣恩持閫寄持橐下班聯
日煖黃龍北風遲紫帽巔(黃龍紫帽山名)五兵咸内戢千雉
即中堅廡屋除餘壤榕隂上故烟既能防勇鬭誰敢
闕緡錢黠吏俱冥迹虛詞詎得專禦流先治栰發偽
不輕蠲燕寢鈴無響虛庭草有芊盡欣新政下一洗
宿疴痊皂蓋聊均佚神舟艤濟川藩維随振舉風日
遂清妍只恐三台近行看一札宣第功宜玉帶歸照
稱金蓮徑入雲臺仗宜陳述職篇泉人心戀戀閩部
思綿綿内顧茲緣病趨承失備員但能懷惠養愧不
預櫜鞬恐後瞻依便先伸梗槩虔秉鈞今有待拱手
聽陶甄
張右相生日二首
玉律歌無射金風下四蓂三台丞相位一德將臣星弼
亮時師表文章世典刑百神扶大手遠業慶千齡
氣稟無為秀鍾靈付秉鈞周南知盛德江左任斯民衮
繡東山望貂蟬綵服春帝師殊夀祉漢祚有元臣
曾端伯自承移帥川口有懷風旨無便附信忽
領教喜成小詩附便奉呈三首
好在曾夫子寧追晤語期倚毗離楚日鼔吹入䕫時赤
甲薰風近黃堂淑景遲相望邈坤軸空詠竹枝詞
衣袽先九潤此日上瞿塘風月動官柳旌旗開蜀疆詩
壇凌李杜政績過龔黃追詔知非晩肯令生智嚢
某也庵居久心形付自然山林藏老退松竹養風烟遇
物元非遠尋真自一天懷人會心處熟誦見山篇
和賀子忱喜雪
蘊玉梅初艷埋青麥自豐漸冰留水研時喜拂窗風能
賦懷王粲開樽憶孔融警寒方認鶴掃逕屢嗔童色動
書帷白寒侵蠟炬紅剡溪方逸想秀句墮春工豈意疎
慵外猶存引領中須君乘暖景一笑得相同
和泉伯幽思韻
蕭蕭雲日靜細細竹風侵窗影方虛白爐烟一没沉帝
鄉憐久客歸夢亦何心洞戸褰珠網應煩問藁砧
每惜年華易風燈與鑿光心情成老大世態只炎凉冷
入芭蕉雨烟輕薜荔墻故人愁更遠夜夜渡清湘
和子忱惠八月青梅
神仙聞水部妙物與長生鼎飪元滋味山樊好弟兄佳
音當有象短韻已馳兵試咽甘酸處行看雪裏英
和錢處和野堂
日淨嵐光上山藏野意添海潮來隠几越岫巧當簾絶
俗宜招隠論詩未屬厭居雖朝市近事事見安恬
堂隠雲將隔名高客已知半巖施匠石一室見操為鐘
鼎功方著山林興未遲蘭臺風致在更喜讀新詩
和人久雨
綠漲東籬菊桐凋古井欄雨頻傷早榖烟冷佐新寒有
木皆生耳何顔得渥丹平章濟農事清坐且團團
眩瞀知隂久茶甌不厭濃苐憂沉稼穡寧問浸芙蓉天
闊翻盆雨雲昏淡墨峯長安鼎烹者列坐正撞鐘
連朝隂未斷仰食慮尤深簷溜無窮響邨燈幾處砧吾
兒詩有債老我韻勞心屏翳安能借吹天掃積隂
和曾守有作
問俗猶秋熱移牀趁晩凉笑談懷酒伴節物念吾鄉聞
道銀槽熟思傾玉指香政須圖一醉寧復較行觴
和人見貽
某也多竒蹇當年侍玉除馳驅先輅馬扈從達幽都守
已常安分臨官歎自愚旨甘方薄宦一語冀逄途
和王應夫見貽
不見應夫久永懷清晤同名高湖海内詩在笑談中光
泛崇蘭露香傳碧桂風只應家學著更看廟堂功
况味年來薄書音寄亦稀亂離多病後人物故園非潮
揭當年會朋儕幾旐歸悲心那聽此生理念依微
和雙溪
常憶雙溪老伽陀日益多津梁今坐斷風月奈君何清
梵山藏路南薰歸滿柯何時話暌闊芒屨入雲蘿
和曾谹父見寄
活水從澆竹閑書會引眠玉溪何處所璧月共清圓詩
到惟供錄歡如不隔年何當見風度應向日華邊
小菴雲雨上朝檻俯晴雷客子得幽勝道人時往來閑
情聊自喜昔事只堪哀冲嗇從茲老何能敘玉臺
和茅山張達道
茅岫藏清隠詩仙秀格春道真淵有妙素守峻能循鶴
舉秋聲遠詩成句法新遥知游詠樂言筆更如神
好笑曹功顯山林過幾春世緣猶積壓塵網復因循踵
息綿如在顛毛雪更新歲華行八十泉石正馳神
和國器喜以事業為懷
鄭氏傳家學詩書不愧心佩刀知素業游序况同襟但
喜知難字何能識至音小軒多暇日為賦九州箴
久無軒冕意出處亦何心世味思三沐花風快一襟喜
君方礪志顧我豈知音毉手非吾事深慚不可箴
次韻呈南嘉
塞外初歸節泉南濫總戎請纓懷壯節横槊媿家風草
木年華晩關河鼓角雄何當一笑粲要賦馬羣空
用李參政游延福寺韻上之
落日泉南郡秋風嶺北城台符均庶等杖履喜幽行與
客情文重持懷事物輕致君皆典禮躋俗向丕平相業
甌名在辭華鉢韻成豈惟才廣大且復性澄泓賤子欣
承庇微官得代耕孤單常自畏比數欲誰名橐有書千
卷家無屋一楹朝廷今再造心跡漸雙清山轉客容薄
天迷海色横心期奉圯履鎔冶在高情
和同官問耳疾
行年七十化聵景亦乘時日近尤為祟雷轟尚弗知顧
多居士病頼有寧馨兒若得都無聽唯哦見贈詩
鐘鼓嗟無與衰殘亦任時歲華髭鬢上心事水雲知尚
若泠然善何能養就兒數篇存雅道三復愧新詩
牛鬭當年事何當復此時謷乎雖有象默爾類無知不
作多聞士難尤造物兒儻能三耳出更誦五言詩
慍心雖悄悄藥物亦時時半耳念非病全身聵始知三
湘懷楚些一櫂憶吳兒會見相陪處應多古錦詩
袁宏方詠史江總得随時歸興連天去文盟落筆知雨
多移蟻垤花過靜蜂兒頼有西齋友薰風正入詩
中原困戎馬久欲謁明時文軌雖非昔英雄似未知寰
中無好漢帳下得猪兒慨念燕然勒終還吉甫詩
久雨
五月正陽月何嘗與雨期浹旬簷溜注罙夕水聲馳古
屋床床漏苔墻堵堵隳子桑誰復餉勾漏政須醫
蝕餘仍苦雨猶爾晦陽暉浩浩陂三尺家家水半扉汨
陳非佛意昏墊蓋天機祈懇須冥造當仁要逹微
一旬連夜雨人物困泥中竹樹侵書暗横流趁路通竈
烟薪更濕簷溜耳難聰潤逼衣襟重何時日照東
松隠集卷十
