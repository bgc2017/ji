松隱集目錄别集類三(宋)
卷一
賦
卷二
古樂府
卷三
古樂府
卷四
古樂府
卷五
古樂府
卷六
古樂府
卷七
古詩
卷八
古詩
卷九
古詩
卷十
律詩(五言)
卷十一
律詩(五言)
卷十二
律詩(七言)
卷十三
律詩(七言)
卷十四
律詩(七言)(此卷原闕)
卷十五
律詩(七言)
卷十六
律詩(七言)
卷十七
絶句
卷十八
絶句
卷十九
絶句
卷二十
絶句
卷二十一
詩
卷二十二
詩
卷二十三
書
卷二十四
書
卷二十五
劄子
卷二十六
劄子
卷二十七
劄子
卷二十八
頌
卷二十九
贊
卷三十
記
卷三十一
記
卷三十二
題跋
卷三十三
題跋
卷三十四
祭文
卷三十五
墓銘
卷三十六
墓銘
卷三十七
襍著
卷三十八
長短句
卷三十九
長短句
卷四十
樂府句
(臣)等謹按松隱文集四十卷宋曹勛撰勛字
功顯陽翟人宣和五年進士官至昭信軍節
度使事蹟具宋史本傳是集前載正統中大
理寺正洪益中序稱為勛十世孫參所藏朱
彝尊亦嘗從其家借抄迎鑾賦七篇謂勛之
子姓保有此卷半千餘年勿失後復得文集
錄之盖止有家傳抄本從未鋟板也勛嘗從
徽宗北狩奉密詔南歸後使金迎宣仁太后
頗著勞績故其詩文多可藉以考見時事詞
筆亦清雅可誦惟上吕頥浩書欲結劉豫以
圖金則其計失之太疎然奉使之功實有未
可盡沒者正不可以是槩訾之矣集中間有
脱篇落句第十四卷已佚不存樓鑰攻媿集
有所作松隱集序一篇此本亦失載盖其後
人傳錄僅存故不免於叢殘失次今釐訂訛
舛仍其所闕著之於錄焉乾隆四十一年五
月恭校上
總纂官(臣)紀昀(臣)陸錫熊(臣)孫士毅
總校官(臣)陸費墀
松隱集原序
予在邑庠時聞先師今趙府長史木菴趙先生常云吾
鄉宋太師譙國忠靖公松隱文集盖嘗觀之心切嘉敬
其文藻華麗炳炳琅琅昭如日星豈珠玉錦繡之可比
倫矧其忠貞懿行表表於青史間又烏可企而及哉予
深紀胸臆而不及拜觀之深切自歎嗣後予膺貢至京
師厠職鳳池叨陞大理官侍從兩京者三十餘年邇因
冒感風症承恩賜歸醫治頗得清暇其十世孫曰參者
自幼情交因詣訪焉得請而拜觀之集計六冊通四十
卷字字精眀無少脱落洵能躬閟藏之不啻如拱璧而
亦不輕示於人故宛然若新噫由宋迄今歷四百餘年
然非忠靖公世有賢子孫能崇儒尚古寶愛恪守先人
之手澤於悠久寧有不失落而弊壊也哉其於尊祖敬
宗之道至深切矣抑又聞之其中葉頗衰不以金玉竒
玩為事而以斯集為至寶者可謂知所重矣誠可謂賢
子孫矣吁作之於前者固難而守於後者為尤難後之
為子孫者宜志夫忠靖公之志為可勉亦當以心夫參
之心為可勸斯不墜夫家世之所永傳予故樂識於是
集之末以堅其志云時大明正統五年歲次庚申春三
月朔旦大理寺正玉湖洪益中序
