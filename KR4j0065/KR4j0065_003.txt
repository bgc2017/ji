楽府雅詞下
陳去非十八首蘇飬直十三首
李萧遠十四首呂居仁十九首
毛澤民十二首曾公衮九首
李景元八首向伯恭十四首
謝無逸卄二首朱希真十九首
沈會宗十六首陳子高三十六首
趙子彂十首曹元寵三十一首
魏夫人十首李昜安二十三首
陳去非
世傳頃年都下市肆中有道人携烏衣椎髻女子
買㪷酒獨飲女子歌詞以侑凡九闋皆非人世語
或記之問一道士道士驚曰此赤城韓夫人所製
水府蔡真君法駕導引也烏衣女子疑龍云得其
三而亾其六擬作三闋
朝元路朝元路同駕玉華君千乘載花紅一色人間遥
指是祥雲回望海光新
東風起東風起海上百花摇十八風鬟雲半動飛花和
雨着輕綃歸路碧迢迢
簾漠漠簾漠漠天澹一簾秋自洗玉舟斟白醴月華微
映是空舟歌罷海西流
虞美人(亭下桃花盛開作長短句詠之)
十年花底承朝露看到江南樹洛陽城裏又東風未必
桃花得似舊時紅燕脂睡起春纔好應恨人空老心
情雖在只吟詩白髮劉郎孤負可憐枝
又(大老祖席醉中賦長短句)
張帆欲去仍搔首更醉君家酒吟詩日日待春風及至
桃花開後却怱怱歌聲頻為行人咽記着樽前雪明
朝酒醒大江流滿載一船離恨向衡州
又(邢子友會上)
超然堂上閑賓主不受人間暑冰&KR1083;圍坐此間無却有
一瓶和露玉芙蕖亭亭風骨凉生牗消盡樽中酒酒
闌踏(一作明)月轉城西照見紗中藜杖帶香歸
又(予甲寅歲自春官出守湖州秋杪道中荷花無復存者乙夘歲自瑣門以病淂請奉祠卜)
(居青墩鎮立秋後三日行舟之前後如明霞相映望之不斷也以長短句記之)
扁舟三日秋塘路平度荷花去病夫因病得来遊更值
滿川微雨洗新秋去年長恨挐舟晚空見殘荷滿今
年何以報君恩一路繁花相送到青墩
點絳唇
寒食今年紫陽山下蠻江左竹籬烟鎖何處求新火
不觧鄕音只怕人嫌我愁無那短歌誰和風動梨花朵
漁家傲(福建道中)
今日山頭雲欲舉青蛟素鳳移時舞行到石橋聞細雨
聽還住風吹却過溪西去我欲尋詩寬久旅桃花落
盡春無所渺渺籃輿穿翠椘悠然處高林忽送黃鸝語
浣溪沙(離杭日梁仲謀惠酒極清而美七月十二日晚卧小閣已而月上獨酌數杯)
送了棲鴉𣸪暮鐘闌干生影曲屏東卧看孤鶴駕天風
起寫一樽明月下秋空如水酒如虹謫仙己去與誰
同
木蘭花(青墩僧舍作)
山人夲合居巖嶺聊問支郎分半境殘年藜杖與綸巾
八尺庭中時弄影呼兒汲水添茶鼎甘勝吳山山下
井一甌清露一爐雲偏覺平生今日永
清平楽
黃衫相倚翠葆層層底八月江南風日美弄影山腰水
尾椘人未識孤妍離騷遺恨千年無住庵中新事一
枝喚起幽禅(椘人一作三閭)
定風波(重陽)
九日登&KR0916;有故常随晴随雨一傳觴多病題詩無好句
孤負黃花今日十分黃記淂眉山文翰老曾道四時
佳節是重陽江海滿前懷古意誰會闌干三撫獨凄凉
菩薩蠻(荷花)
南軒面對芙蓉浦宜風宜月還宜雨紅少綠多時簾前
光景竒䋲床烏木几盡日繁香裏睡起一篇新與花
為主人
南歌子(塔院僧閣)
矯矯千年鶴茫茫萬里風闌干三面看秋空背插浮屠
千尺冷烟中林塢村村暗谿流處處通此間何似玉
霄峰遥望蓬莱依約晚雲東
臨江仙(夜登小閣憶洛中舊遊)
憶昔午橋橋上飲坐中多是豪英長溝流月去無聲杏
花疎影裡吹笛到天明二十餘年如一夢此身雖在
堪驚聞登小閣看新晴古今多少亊漁唱起三更
高詠楚詞酬午日天涯節序忽怱榴花不似舞裙紅無
人知此意歌罷滿簾風萬事一身傷老矣戎葵疑笑
墻東酒杯深淺去年同試澆橋下水今夕到湘中
雙荷葉(五日移舟明山下作)
魚龍舞湘君欲下瀟湘浦興亾離合亂波平椘獨無
樽酒酬端午移舟来聽明山雨明山雨白頭孤客洞庭
懷古
蘇飬直
臨江仙(席上贈張建康)
夲是白蘋洲畔客虎符卧鎮江城歸来猶淂趁鷗盟柳
絲摇暁市杜若遍芳汀莫惜飛觴仍墮幘柳邊依約
鶯声水秋鱸熟正關情只愁宣室召未許釣船輕
又
獵獵風蒲初暑過萧然庭戶秋清野航渡口帶煙横晚
山千萬疊别鶴兩三聲秋水芙蓉聊蕩槳一樽同破
愁城藜花灘上白鷗明暮雲連極浦急雨暗長汀
如夢令(雪中作)
疊嶂暁埋煙雨忽作飛花無數整整復斜斜来伴南枝
清苦日暮日暮何許雲林煙樹
虞美人(次俞仲登韻)
軍書未息梅仍破穿市溪流過病来無處不關情一夜
鳴榔急雨雜灘聲飄零無復還山夢雲屋春寒重山
連積水水連空溪上青蒲短短柳重重
浣溪沙(書虞元翁書)
水榭風微玉枕凉牙床角簟藕花香野塘烟雨罩鴛鴦
紅蓼渡頭青嶂遠綠蘋波上白鷗雙淋浪淡墨水雲
鄉
謁金門(懷故居作)
何處所門外冷雲堆浦竹裏江梅寒未吐茅屋疎疎雨
誰遣愁来如許小立野塘官渡手種凌霄今在否柳
浪迷烟渚
又(大葉庄懷張元孺作)
楊柳渡醉着青鞋歸去點點鷗沙何處所十里菰蒲雨
抖擻向来塵土卧看碧山雲度寄語故時猿鶴侣未
見心先許
鷓鴣天
楓落河梁野水秋澹烟衰草接郊丘醉眠小塢黃茅店
夢倚高城赤葉楼天杳杳路悠悠鈿筝歌扇等閒休
覇橋楊柳年年恨鴛浦芙蕖葉葉愁
又(過湖隂席上贈妓)
梅妬晨粧雪妬輕遠山依約學眉青樽前無𣸪歌金縷
夢覺空餘月滿林魚與雁兩浮沉淺顰微笑揔關心
相思恰似江南柳一夜春風一夜深
又
秋入兼葭小鴈行参差飛墜水雲鄕直湏銀甲供春笋
且滴糟床覆羽觴風壓幕月侵廊江南江北夜茫茫
懸知上馬啼鵑夢一夜驚飛寳鴨香
訴裏情(漁父家風醉中贈韋道士)
杖頭挑淂布囊行活計有誰争不肯侯家五鼎碧澗下
杯羹谿上月嶺頭雲不劳耕甕中春色枕上華胥便
是長生
又
&KR0786;投林樾當誅茅鴻鴈響寒郊溪上晚来楊柳月露洗
烟稍霜後渚水分槽尚平橋客床歸夢何必江南門
接雲濤
阮郎歸
西園風暖落花時綠隂鶯亂啼倚闌無語惜芳菲絮飛
蝴蝶飛緣底事减腰圍遣愁愁着眉波連春渚暮天
垂燕歸人未歸
點絳唇
冰勒輕颸綠痕初漲回塘水柳洲烟際白鷺翹沙觜
篛笠青蓑未减貂蝉貴雲濤裏醉眠篷底不属人間世
菩薩鬘(宜興作)
北風振野雲平屋寒溪浙淅流冰谷落日送歸鴻夕嵐
千萬重荒坡垂斗柄直北鄕山近何必苦言歸石亭
春滿枝
又(自宜興還西岡作)
園林寂寂春歸去濛濛柳下飛香絮野水接雲横綠煙
啼暁鶯江南鵜鳺夢山色朝来重小艇小灣頭蘋花
蘋葉洲
又(再在西岡兼懷後湖作)
短船誰泊蒹葭渚夜深遠火明漁浦却憶槿花籬春聲
穿竹溪雲山如昨好人自垂垂老心事有誰知月明
霜滿枝
又(周彦逹舟中作)
眼中疊疊烟中樹晩雲點點飜荷雨鷗泛渚邊煙綠蒲
秋涉川未成江海去聊作林塘主客恨闊無津風斜
白㲲巾
又
年時憶着花前醉而今花落人憔悴麦浪卷晴川杜鵑
聲可怜有書無㕍寄初夏槐風細家在落霞邊愁逢
江月圓
又(澧陽庄)
照溪梅雪和烟堕寒林漠愁烟鎖客恨渺無涯鴈来
人憶家遠山疑帶雨一線雲間語霜月又婵娟江南
若个邊
又
春波灔灔浮春渚綠雲一徑風兼雨乂作去年時綠深
垂&KR2037;籬故山歸興動江北江南夢白髮故相欺星星
如有期
木蘭花
江雲叠叠遮鴛浦江水無情流薄暮歸帆初張葦邊風
客夢不禁篷背雨諸花不觧留人住只作深愁無盡
處白沙烟樹有無中鴈落滄洲何處所
清平楽(詠岩桂)
断崖流水香度青林&KR1284;元配騷人蘭與芷不數春風桃
李淮南叢桂小山詩翁淂攀翻身到十洲三島心
遊萬壑千巖
李萧遠
减字木蘭花
梨花院宇澹月傾雲初過雨一枕輕寒夢入西瑶小道
山花深人静簾鎖御香清晝永紅薬欄干玉桉春風
窈窕間
點絳唇
楼下清歌水流歌断春風暮夢雲烟樹依約江南路
碧水黃沙夢到尋梅處花無數問花無語明月随人去
青玉案
綠璅窗紗明月透正清夢鶯啼柳碧井銀缾鳴玉甃翔
鵉粧樣粲花衫繍分付春風手喜入秋波嬌欲溜脉
脉青山兩眉秀玉枕春寒郎知否歸来留取御香襟䄂
同飲酴醿酒
鵲橋仙
春隂淡淡春波渺渺簾&KR1032;花稍香霧小舟誰在落梅村
正夢繞清溪烟雨碧山學士雲房嬌小須要五湖同
去桃花流水鱖魚肥恰趁淂江天佳處
阮郎歸
校書學士小蓬山新參玉筍班買花歸去五湖間浣花
龍尾湾(毓修案下半阕脱秦伍兩刻亦然)
南歌子
嫋嫋秋風起萧蕭敗葉聲岳陽楼上聽哀筝楼下凄凉
江月為誰明霧雨沈雲夢烟波渺洞庭可憐無處問
湘靈只有無情江水繞孤城
醉桃源
春風碧水滿郎湖水清梅影疎渡江桃葉酒家墟髻鬟
雲樣梳吹玉蘃飲瓊腴不湏紅䄂扶少年随意數花
鬚老来心己無
探梅早春亭踰鳳栖嶺至三山閣折花而歸用
歐公朝中措腔作照江梅詞寄任藴明嘗許緣
檄載侍兒見過又于漢籍岐有自成者因以為
戲
郎官湖上探春逥初見照江梅過盡竹溪流水無人知
道花開佳人何處江南夢遠殊未歸来喚取小叢教
看隔江烟雨楼臺
西江月
拾翠亭前水滿郎官湖上春逥儀龍新碾試瓊杯更覺
春江有味拄杖行穿翠篠吹花醉繞江梅故園心事
老相催此意陶潜能會
又
雲觀三山清露長生萬鬣青松瓊璈珠珥下秋空一笑
滿天鸞鳳霧髩新梳紺綠霞衣舊佩柔紅更邀豪俊
馭南風此意平生飛動
如夢令
春水湖塘湥處竹暗沙洲無路閒伴落花来却信東風
歸去且住且住細看兩山烟雨
又
不見玉人清暁長歗一聲雲杪碧水滿闌塘竹外一枝
風裊竒妙竒妙半夜山空月皎
水龍吟
碧山横繞清湖茂林秀麓波光裏南宫老大西洲漂蕩
危亭重倚雨步行雲餌風飲霧平生遊戲笑此中空洞
都無一物有神妙浩然氣掃盡雲南夢北看三江五
湖秋水狂歌两觧清樽一舉超然千里江漢蒼茫故人
何處山川良是待白蘋露下青天月上約騎鯨起
浪淘沙
拍手趁西風驚起乖龍青山綠水古今同唯有一輪山
上月長照江中一點落金鐘渾似虛空道人不住有
雲峰但是人家清酒甕行處相逢
吕居仁
採桑子
恨君不似江楼月南北東西南北東西只有相随無别
離恨君却似江樓月暫滿還虧暫滿還虧待淂團團
是幾時
又
乱紅天綠風吹盡小市疎楼細雨輕鷗搃向離人恨裏
收年年春好年年病妾自西游水自東流不似殘花
一樣愁
西江月
渺渺風吹月上濛濛霧挟霜逥百年心事老相催人在
夕陽落外有夢常嫌去遠無書可恨来遲一杯濁酒
兩篇詩小檻黃花共醉
又(熟水詞)
酒罷悠揚醉興茶烹喚起醒䰟却嫌仙劑點甘辛衝破
龍團氣䪨金鼎清泉乍瀉香沉微惜芳薰玉人歌斷
恨輕分歡意厭厭未盡
朝中措
病香無力旁欄干風雨送春還一枕暁来清夢無人說
似西山匆匆笑語時時邂后草草杯盤莫謂雜花時
候便忘梅蘂衝寒
南歌子
驛路侵斜月溪橋度暁霜短籬殘菊一枝黃正是乱山
深處過重陽旅枕元無夢寒更每自長只言江左好
風光不道中原歸思轉凄凉
虞美人
梅花自是于春嬾不是春来晩看伊開在衆花前便道
與春無分結因緣風前月下頻相就笑我如伊廋幾
回衝雨過疎籬己見一番青子綴殘枝
又
平生臭味如君少自是君難老似儂憔悴更誰知只道
心情不似少年時春風也到江南路少檻花深處對
人不是憶姚黃寔是舊時風味老難忘
浣溪沙
㬉日温風破淺寒短青無數簇幽欄三年春在病中看
中酒心情渾似夢探花時候不曾閒幾年芳信隔秦
關
又
共飲昏昏到莫鵶不湏春日念京革迩来沉醉是生涯
不是對君猶惜醉只嫌春病却怜他願為蜂採落&KR0714;
花
長相思
要相忘不相忘玉樹郎君月豔娘幾回曾断賜欲下
床却上床上淂床来思舊鄕北風吹夢長
减字木蘭花
去年今夜同醉月明花樹下此夜江邊月暗長堤柳暗
船故人何處帶我離愁江外去来歲花前又是今年
憶去年
菩薩蠻
客愁不到西池路殘春又逐花飛去今日傍池行新荷
昨夜生故人千慮繞不道書来少去住隔關河長亭
風雨多
又
高楼只在斜陽裡春風淡蕩人聲喜携客不嫌頻使君
如酒醇花光人不會月色須君醉月色與花光共成
今夜長
又
登樓一望南山雪使君風味如新月月向雪前明主人
今夜情平生相與意老病猶堪記對酒為君歡酒杯
嫌未寬
雪似梅花梅花似雪似和不似都竒絶惱人風味阿誰
知請君問取南楼月記淂舊時探梅時節老来舊事
無人說為誰醉倒為誰醒倒今猶恨輕離别
清平楽
故人何處同在江南路百種舊愁分不去枉被落花留
住舊愁百種誰知除非是見伊時最是一春多病䓁
間過了酴醿
漁家傲
小院悠悠春未遠牡丹昨夜開猶淺珍重使君簾盡&KR1032;
風欲轉綠隂掩映闌干晚記淂舊時清夜短洛陽芳
訊時相伴一朵姚黃鬆髻滿情未展新来衰病無人𬋩
生查子
殘春霧雨餘小院黃昏後說道覓新詞把酒来相就
酴醿插髻雲歲歲長如舊不是做詞遲却怕添伊瘦
毛澤民
水調歌頭(元會曲)
九金增宋重八玉變秦餘千年清浸先淨河洛出圖書
一叚昇平光景不但五星循軌萬點共連珠垂衣本神
聖𥙷衮妙工夫朝元去鏘環珮冷雲衢芝房雅奏儀
鳳矯首聽星歌天近黃麾伏曉春早紅鵉扇㬉日遲上
金鋪萬歲南山色不老對唐虞
浣溪沙(詠梅)
月樣婵娟雪樣清索強先占百花春扵中燭&KR1284;好精神
多恨肌膚元自瘦半殘粧粉不炊勻十分全似那人
人
又(初春汎舟時北山積雪盈尺而水南梅林盛開)
水北烟寒雪似梅水南梅閙雪千堆月明南北兩瑶臺
雪近却如天上坐䰟清疑向斗邊来梅花多處載春
回
又泛舟
銀字笙箫小小童梁州吹過柳橋風阿誰勸我玉杯空
小醉徑須眠錦瑟夜歸不用簇紗籠画船簾&KR1032;月明
中
玉楼春(立春日)
小園半夜東風轉吹破冰池雲毋面暁披閭闔見朝陽
私向碧階添幾線小烟弄柳晴光㬉殘雪禁梅香尚
淺慇懃洗拂舊東君多少韶華都借看
惜分飛(冨陽水寺秋夕望月)
山轉沙回江漸小望盡冷烟衰草夢断瑶臺曉椘雲何
處英英好古寺黃皆人悄悄簾&KR1032;寒堂月到不會思
量了素光看盡桐隂少
又(冨陽僧舍代作别語)
淚濕闌干花着露秋到眉峰碧聚此恨平分取更無言
語空相覷短雨殘雲無意緒寂寞朝朝暮暮今夜山
深處斷䰟分付潮回去
西江月(縣圃小酌)
烟雨半藏楊柳風光初到桃花玉人細細酌流霞醉裡
將春留下柳畔鴛鴦作伴花邊蝴蝶為家醉翁醉裏
也随他月在柳橋花榭
又(長安秋夜與諸君飲分題作)
雨後裌衣初冷霜前細菊渾斑觚稜清月繍團環萬里
長安秋晚槽下内家玉滴盤中江國金丸春容着面
作微殷燭影紅搖醉眼
又(茶詞)
席上芙蓉待㬉花間騕&KR1153;還嘶勸君不醉且無歸歸去
因誰惜醉雪點缾心未老乳堆盞面初肥留連能淂
幾多時两腋清風喚起
青玉案(新凉)
芙蕖花上濛濛雨又冷落池塘暮何處風来摇碧戶捲
簾凝望淡烟疎雨翡翠穿花去玉京人去無由駐忍
獨在凭闌處試問綠窗秋到否可人今夜新凉一枕無
計相分付
踏莎行(臘梅)
栗玉玲瓏雍酥浮動芳跗染淂胭脂重風前蘭麝作香
寒枝頭烟雪和春凍蜂翅初開蜜房香弄佳人寒睡
愁和夢鵝黃衫子茜羅裙風流不與江梅共
曾公衮
秋霽
木落山明莫江碧楼倚太虛寥廓素手飛觴釵頭笑取
金英滿浮桑落髩雲幔約酒紅拂破香腮簿細細酌簾
外任教月轉畫闌角當年快意登&KR0916;異鄉節物難禁
離索故人遠凌波何在惟有殘英共寂寞愁到断腸無
處着寄寒香與憑渠問訊佳時弄粉吹花為誰梳掠
念奴嬌
片帆暮落正前村梅蘂愁人如雪東陌西溪長記淂疎
影横斜時節六出冰姿玉人微涉笑裏輕輕折蘭房同
醉暗香曾共私竊回頭萬水千山一枝重見處離腸
千結料想臨鵉消瘦損時把啼紅偷浥怎淂伊来許多
幽恨共撚青稍說如今千里断腸空對明月
又
江城春晩正海棠&KR0916;水嫣然幽獨秀色天姿真冨貴何
必金盤華屋月下無人雨中有淚絶豔仍清淑豊肌得
酒嫩紅微透輕縠暁日霧靄林深佳人春睡思朦朦
初足笑出疎籬端可厭桃李漫山麄俗啣子飛来鴻鵠
何在千里移西蜀明朝酒醒乱紅那忍輕觸
洞仙歌
相如當日曾奏凌雲賦落茟縦横妙風雨記揚鞭輦路
同醉金明窮勝賞不管重城已暮舊遊如夢覺零落
朋儕遺墨淋漓尚如故况神州北望今己丘墟傷白璧
久埋黃土但空似靈光巋然存悵朗月清風更無元度
&KR0916;江僊
後院短墻&KR0916;綠水春風急管繁絃問誰親按小婵娟玉
堂真學士琳舘地行仙安淂此聲来此處依稀一夢
梨園江南刺史漫垂涎據鞍腸己断何况到尊前
上林春
東里梅繁豪徤放楽醉倒花前狂客靘粧微步攀條弄
粉凌波遍尋青陌暗香堕靨更飄近霧鬟蝉額例金荷
念流光易失幽姿堪惜惜花心未甘鬢白南枝上天
見尋芳消息舊遊回首前懽如夢誰知䓁閒抛擲稠紅
乱蘂澷開遍椘江南北獨消䰟念誰寄故園春色
菩薩蠻
山光冷浸清溪底溪光直到柴門裏卧對白蘋洲欹眠
數釣舟溪山無限好恨不相逢早老病獨醒多如此
良夜何
謁金門
風淅&KR0377;簾外雪花初積夢破小窗人寂寂寒威無處敵
強起飲君㳙滳清淚醉来霑臆岐路只今多擁隔
弟兄無信息
品令
紋漪漲綠疎靄連孤鶩一年春事柳飛輕絮笋添新竹
寂寞幽花獨殿小園嫩綠登&KR0916;未足悵遊子歸期促
他年清夢千里猶到城隂溪曲應有凌波時為故人凝
目
李景元
望雲涯引
秋容江上岸花老蘋洲白露温蒹葭浦嶼漸增寒色閒
漁唱晚鶩鴈驚飛處映遠磧數點輕帆送天際歸客
鳳臺人散漫回首沉消息素鯉無憑楼上暮雲凝碧時
向西風下認遠笛宋玉悲懷未信金樽消淂
吊嚴陵
蕙蘭香泛孤嶼潮平驚鷗散雪迤邐點破澄江秋色暝
靄向歛疎雨乍收染出藍峰千尺漁舍孤烟鎖寒磧画
鷁翠帆旋觧輕&KR0712;晴霞岸側正念往悲酸懷郎慘切何
處引羌笛追惜當時富春佳地嚴光釣址空遺迹華
星沉後扁舟泛去瀟洒閑名圖籍離觴弔終寓目意日
魂消淚滳漸洞天晚逥首暮雲千古碧
夢玉人引
漸東風暖隴梅殘霽雲碧嫩草柔條又逥江城春色乍
促銀籖便篆香紋䗶有餘迹愁夢相兼儘日高無力
這些離恨依然是酒醒又如織料伊懷情也應向人端
的何故近日全然無消息問伊看伊教人到此如何休
淂
過秦楼
賣酒爐邊尋芳原上乱花飛絮悠悠己蝶稀鶯散便擬
把長䋲繫日無由謾道草忘憂也徒將酒觧閑愁正江
南春盡行人千里蘋滿汀洲有翠紅徑裏盈盈佀簇
芳茵禊飲時笑時謳當暖風遅景任相將永日爛漫從
遊誰信盛狂中有離情忽到心頭向罇前擬問雙燕来
時曾過秦樓
帝臺春
芳草碧色萋萋遍南陌暖絮乱紅也知人春愁無力憶
淂盈盈拾翠侣共携賞鳳城寒食到今来海角逢春天
涯為客愁旋釋還似織淚暗拭又偷滴謾竚立倚遍
危欄儘黃昏也只是暮雲凝碧拼則而今己拚了忘則
怎生便忘得又還問鱗鴻試重消息
擊梧桐
杳杳春江收闊細雨風蹙波聲無歇㕍去汀洲暖岸蕪
静翠染遥山一抹群鷗聚散征航来去隔水相望椘越
對此凝情久念往歲上國嬉遊時節闘草園林賣花
卷陌觸處風光竒絶正恁濃歡裏誚不意頓有天涯離
別看那梅生翠實柳飄狂絮沒个人共折把而今愁煩
滋味教向誰說
幔捲紬
絶羽沉鱗埋花葬玉杳杳悲前事對一盞寒燈數點沉
螢悄悄画屏巫山十二瞬騐星眸蕙情蘭性一旦成流
水便縱有甘泉妙手洪都方士何濟香閨寳砌&KR0916;粧
處迤邐苔痕翠更不忍看伊繍殘鴛侣而今尚有啼紅
粉漬好夢不来斷雲飛去黯黯情無際謾飲畫香醪奈
向愁腸消遣無計
望春回
霽霞散曉射水村漸明漁火方絶灘露夜潮㾗注凍瀨
凄咽征鴻来時應負書見疎柳更憶伊同折異鄉憔悴
那堪更逢歲窮時節東風暗回暖律算折遍江梅消
盡嵓雪唯有這愁腸也依舊千結私言竊語些誓約便
眠思夢想無休歇這些離恨除非對着說似明月
向伯恭
清平楽(詠木樨贈韓叔夏)
吳頭椘尾踏破&KR0621;鞋底萬壑千岩秋色裏不奈惱人風
味如今老我薌林世間有不關心獨喜爱香韓壽能
来同醉花隂
鷓鴣天
紫禁烟花一萬重鰲山宫闕倚晴空玉皇端拱彤雲上
人物嬉遊陸海中星轉斗駕廽龍五侯池舘醉春風
而今白髮三千丈愁對寒燈數點紅
虞美人(和趙正之韻時正之被召)
淮陽堂上曾相對笑把姚黃醉十年離乱有深憂白髮
萧蕭同見渚江秋履聲細聽知何處欲上星辰去清
寒初溢暮雲收更看碧天如水月如流
又(示栖隐寕老)
澄江霽月清無對魯酒何湏醉人怜貧病不堪憂誰識
此心如月正含秋再三澇漉方知處試向波心去迢
迢空劫勿能收漫道從来天地与同流
卜筭子(中秋和東坡)
雨意挾風回月色兼天静心与秋空一樣清萬象森如
影何處一聲鐘令我發深省獨立滄浪忘却歸不
耐霜華冷
又(雙原避地作)
時菊碎榛叢地僻柴門静誰道村中好客稀明月和清
影天地一蘧廬夢事慵思省若箇知余懶是真心己
如灰冷
又
竹裏一枝梅雨洗娟娟静疑是佳人日暮来綽約風前
影新恨有誰知舊事何堪省夢遶陽臺寂寞回半被
殘香冷
阮郎歸(己夘播陽道中作)
江南江北雪漫漫遥思易水寒同雲深處是三關斷腸
山又山天可老海能翻消除此恨難頻聞遣使問平
安幾時銮輅還
滿庭芳木(犀詞約去非希箕飬真同賦)
月窟蟠根雲巖分種絶知不是塵凢琉璃剪葉金粟綴
花繁黃菊周旋避舍友蘭蕙羞殺山樊清香遠秋風十
里鼻觀己先参酒闌聽我語平生半是江北江南經
行處無窮渌水山青常被此花相惱思共老結屋中間
不因爾薌林底亊游戲到人寰
西江月(游洞庭東西山將有天台㕍蕩之行獲拜御書薌林之賜呈子發元長去非翰林三學士)
得意穿雲度水及時研玉分金兹遊了却未来心怪我
歸遲一任居士何如學士翰林休笑薌林箇中真味
少知音不是清狂太甚
更漏子(題趙伯山青白軒時云)
竹孤清梅釅白更着使君清絶梅似竹竹如君須知德
有隣月同高風同調月底風前一笑翻碎影度微香
与人風味長
浣沙溪(歲除集二老句)
爆竹聲中一歲除東風送暖入屠蘇曈曈曉色上林廬
老去怕看新曆日退歸擬學舊桃符青春不染白髭
鬚
乂(木犀花開不數日謝去每恨不能挽留近淂海上方可作炉燻耐久)
醉裡驚從月窟来睡餘如夢蕊宫逥碧雲時度小崔嵬
疑是海仙憐我老不論時節遣花開從今休數返魂
梅
生查子(與客醉花下落蕊怱堕酒杯中)
月姊倚秋風香度青林杪吹堕酒杯中笑靨撩人小
薌林萬事休獨此情未了醉裏又題詩不覺花前老
謝無逸
菩薩蠻
暄風遲日春光閙蒲桃水碧摇輕棹两岸草烟低青山
啼子規歸来愁未寝黛淺眉㾗沁花影轉廊腰紅添
酒面潮
南歌子
雨洗溪光净風吹柳帶斜画橋朱戶玉人家簾外一眉
新月浸梨花金鴨香凝䄂銅荷燭映紗鳳盤宫錦〇
屏遮夜静寒生春笋理琵琶
謁金門
簾外雨洗盡椘鄕殘暑白鷺影邊霞一縷紺碧江天暮
沉水煙横香霧茗盌淺浮瓊乳卧聽鷓鴣啼竹塢竹
風清院宇
如夢令
花落鶯啼春暮陌上綠楊飛絮金鴨晩香寒人在洞房
深處無語無語葉上數聲疎雨
又
門外桃花流水日暖杜鵑聲砕蕃馬小屏風一枕華堂
春睡如醉如醉正是困人天氣
虞美人
碧梧翠竹交加影角簟紗㡡冷疎雲淡月媚横塘一陣
荷花風起入簾香㕍横天末無消息水闊吳山碧桐
花上蝶翩翩惟有夜凉清夢到郎邊
又
角聲吹散梅梢雪疎影黃昏月落英點點拂闌干風送
清香滿院作輕寒花瓷羯鼔催行酒紅䄂掺纖手曲
聲未徹寳杯空飲罷香薰翠被錦屏中
漁家傲
秋水無㾗清見底蓼花汀上西風起一葉小舟輕霧裏
蘭橈&KR0712;柳條帶雨穿雙鯉自嘆直鈎無處使笛聲吹
散雲山翠鱠落雙刀紅縷細新酒美醉来獨枕蓑衣睡
清平楽
暁風殘月角裏梅花落宿酒醒時滋味悪翠被輕寒漠
漠夢回一點相思遠山暗蹙愁眉不覺肌膚瘦玉但
知帶减腰圍
驀山溪
霜清木落深院簾櫳静池面&KR1032;烟波瑩寒冰一奩明鏡
脩雲拂檻疎翠晩婵娟水雲收山霧歛野水江天迥
紅綃醉王酒面風前醒簾幕護輕寒錦屏空燻爐燼冷
星横参昴梅徑月黃昏淺眉顰清夢覺牎外横疎影
玉楼春
弄晴數點梅梢雨門外畫橋寒食路杜鵑飛破草間烟
蛱蝶惹殘花底露臂鞲紅錦鳴腰鼓寒㕍影斜天上
柱粧成不𬋩露桃嗔舞罷從教風柳妬
武陵春茶
畫燭籠紗紅影亂門外紫騮嘶分破雲圑月影虧雪浪
皺清漪捧椀纖纖春笋瘦乳露泛冰甆兩腋風輕拂
䄂飛歸去酒醒時
浪淘沙
料峭小桃風凝澹春容寳燈山列半天中䴡服靚裘携
手處語笑怱怱酒滴小槽紅一飲千鐘金蓮擎燭絳
紗籠歸去笙歌喧院落月照簾櫳
南鄉子
淺色染春衣衣上雙雙小㕍飛丨䄂&KR1032;簾寒玉瘦弹碁
嬴得花前酒一卮冰雪染燕脂綘蠟香濃落日西唱
徹陽關人欲去依〇醉眼横波翠黛低
醉落魄
霜砧聲急萧蕭疎雨梧桐&KR0668;無言獨倚欄干立簾&KR1032;黃
昏一陣西風入年時画閣佳賓集玉人檀板當筵執
銀瓶己斷絲䋲汲莫話前歡忍對屏山泣
鵲橋仙
蝶飛烟草鶯啼雲樹滿院垂楊隂綠輕風飄盡杏花紅
更吹皺池波如縠珠簾日晩銀屏人散楼上最横雙
竹一春若道不相思緣底事紅綃褪玉
踏莎行
柳絮風輕梨花雨細春隂院落簾垂地碧溪影裏小橋
横青帘市上孤烟起鏡約關情琴心破睡輕寒漠漠
侵鴛被酒醒霞散臉邊紅夢回山蹙眉間翠
採桑子
椘山削玉雲中碧影落沙汀秋水澄凝一抺江邊㕍字
横金錢滿地西風急紅蓼烟輕簾外砧聲驚𧺫青樓
夢不成
江城子
一江秋水碧湾湾繞青山玉連環簾幕低垂人在画屏
間閒抱琵琶尋舊曲弹未了意瓓珊飛鴻數點拂雲
端倚欄看椘山寒擬倩西風吹夢到長安恰似梨花春
帶雨愁滿眼淚闌干
鷓鴣天
桐葉成隂拂画&KR0585;清風凉處&KR1032;疎簾紅綃舞䄂縈腰柳
綠玉眉心媚臉蓮愁滿眼水連天香牋小字倩誰傳
梅黃椘岸垂垂雨草碧吳江淡淡烟
浣溪沙
楼閣簾垂乳燕飛圓荷細細點清漪薰風破夢說凉時
玉軫琴邊蘭思遠霜紈扇裏翠眉低揉藍衫手閙蜂
兒
菩薩蛮
縠紋波面浮鸂鶒蒲茅聳出参差碧滿院落梅香柳梢
初弄黃衣輕紅䄂皺香困花枝瘦睡起玉釵横隔簾
聞暁鶯
朱希真
水龍吟
放船千里凌波去略為吳山留頋雲屯水府濤随神女
九江東注北客蒼然壮心偏感年華將暮念伊嵩舊隐
巢由故友南柯夢遽如許回首妖氛未掃問人間英
雄何處竒謀報国可憐無用塵昏白羽鐡鎖横江錦帆
衝浪孫郎良苦但愁&KR1201;桂櫂悲吟梁月泪流如雨
念奴嬌
見梅驚咲問經年何處收香藏白似語如愁却問我何
苦紅塵久客觀裏栽桃僊家種杏到處成疎隔千林無
伴淡然獨傲霜雪且与管領春回孤標争肯接雄蜂
雌蝶豈是無情知受了多少凄凉風月寄驛人遥和羹
心在忍使芳塵歇東風寂寞可人誰爲攀折
驀山溪
瓊𬞞玉蘂久寄清虚裡春到碧溪東下白雲尋桃問李
弹簧吹葉嬾傍少年場追椘佩覓秦箫踏破青鞋底
河傳酒熟誰觧留儂醉兩䄂拂飛花空一春凄凉憔悴
東風誤我滿帽洛陽塵喚飛鴻遮前日歸去烟霞外
清平楽(詠木犀)
人間花少菊小芙蓉老冷淡仙人偏淂道買住西風一
笑前身應是江梅黃姑點破冰肌只有暗香猶在飽
参清似南枝
憶秦娥
西江碧江亭夜燕天涯客天涯客一桮相属此夕何夕
燭殘花冷歌聲急秦關漢苑無消息無消息宫楼吹
角故人難覓
醉落托
海山翠叠夕陽殿雨雲堆雪鷓鴣聲裏蛮花發我共扁
舟江上兩萍葉東風落酒愁難說誰教春夢分胡越
碧城芳艸應銷歇曾識劉郎惟有半&KR3718;月
醜奴兒
一番海角凄凉夢却到長安翠帳犀簾依舊屏斜十二
山玉人為我調秦瑟顰黛低鬟雲散香殘風雨蛮溪
半夜寒
卜筭子
江上見新年年夜聽春雨有箇人人領略春粉淡紅輕
注深勸玉東西低唱黃金縷撚底梅花搃是愁酒盡
人歸去
採桑子
扁舟去作江南客旅鴈孤雲萬里烟塵回首中原泪滿
巾碧山相映汀洲冷楓葉蘿根日落波平愁損辞鄉
去國人
柳稍青
狂蹤怪迹誰料半老天涯爲客帆展霜風船随江月山
寒波碧如今着處添愁怎忍看魚西鴈北洛浦鶯花
伊川雲水何如歸淂
减字木蘭花
古人誤我獨舞西風雙淚堕鶴去無蹤木落西陵返照
紅人間難住擲下酒桮何處去楼鎖鐘殘山北山南
兩點烟
又
劉郎已老不管桃花依舊咲要聽琵琶重院鶯啼覓謝
家曲終人醉多似潯陽江上淚萬里東風國破山河
落照紅
鵲橋仙
嫦娥怕闈銀蟾傳令且与遮鸞翳鳳直須人睡俗塵清
放雲漢冰輪徐動山翁散髮披衣松下琴奏瑶池三
弄曲終鶴警露華寒笑濁世饒伊做夢
竹西散策花隂圍坐可恨来遅幾日披香不覺玉壺空
破酒面飛紅半&KR0668;悲歌醉舞九人而己搃是天涯&KR1032;
客東風吹泪故園春問我軰何時去淂
鷓鴣天
曾為梅花醉不歸佳人挽䄂乞新詞輕紅遍寫鴛央帶
濃碧争斟翡翠巵人己老事皆非花前不飲淚沾衣
如今但欲關門睡一任梅花作雪飛
又
唱淂梨園絶代聲前朝惟數李夫人自從驚破霓裳後
椘奏吳歌扇裏新秦嶂㕍越溪砧西風北客兩飄零
樽前忽聽當時曲側帽停杯淚滿襟
感皇恩
曾醉武陵溪竹深花好玉珮雲環共春笑主人好亊坐
客雨中風帽日斜青鵉舞金樽倒歌斷渭城月沉星
暁海上歸来故人少舊遊重到但有夕陽荒草恍然真
一夢人空老
相見歡
東風吹盡江梅橘花開舊日吳王宫殿長青苔今古
事英雄淚老相催常恨夕陽西去晚潮廽
木蘭花幔
折芙蓉弄水動玉珮起秋風正柳外閒雲溪頭淡月映
帶疎鐘人間厭謪堕久恨蜆旌未返碧楼空直與時人
度日自怜懷抱誰同當時種玉五雲東露冷夜耕龍
念瑞草成畦瓊𬞞未採人照衰容誰知素心未己望青
都綘闕有無中寂寞歸来隐處夢聽帝楽融融
沈會宗
滿庭芳
柳與堤逥橋随湖轉望中如在蓬莱水禽高下烟霧歛
還開認是仙翁住處都不見一點塵埃壺天曉清寒帶
雪光景自徘徊高才廊廟手當年平步直到尭階况
今朝調鼎尤待塩梅只恐身間不久難留戀花月樓看
新歲春風且送五馬過江来
又
雪底尋梅冰㾗觀水晩来天氣尤寒漸歌笑輕暖發
春妍賞盡十洲新景依稀見三島風烟判深夜一年月
色只是這般圓熙然千里地何妨載酒頻上湖船况
坐中高客不日朝天須勝人間好處沒箇事勝淂樽前
東風近侵尋桃李别做醉寅緣
疎木藏鐘輕烟籠角幾家簾幕砧燈光幕砧聲斷空壁
鎖寒螀入𬒮西風陣陣徹醉骨都不勝凉欄杆外依稀
嫩竹月色冷如霜仙鄕何處是雲深路杳不念劉郎
但画橋流水依舊垂楊要見時時便見一向價只作尋
常争知道愁腸泪眼獨自箇重陽
&KR0916;江仙
過盡清明三月雨東風才到溪濱画工傳淂己非真青
君處桃李未為偷倚檻盈盈如欲語就中拈足花神
自然亭舘一番新從今觀絶品不獨洛陽人
夢玉人引
舊追遊處思前事&KR0770;如昔過盡鶯花横雨暴風初息杏
花枝頭又自然别是般天色好傍垂楊繫画舡橋側
小歡幽會一霎時光景也堪惜對酒當歌故人情分難
覓山遠水長不成空相憶逗歸去重来又却是幾時来
得
驀山溪
想伊不住船在藍橋路别語未甘聽更擬問而今是去
門前楊柳幾日轉西風將行色欲留心忽忽城頭鼔
一番幽會只覺添愁緒邂逅却相逢又還有此時歡否
臨岐把酒莫惜十分斟樽前月月中人明夜知何處
漢宫春
别酒初醒似一番夢覺屈指堪驚猶疑送消寄息遇着
人聽當初喚作據眼前略看承及去了從頭想伊心
下始覺寕寕黃昏画角重城更傷高念遠懷抱何勝
良時好景筭来半為愁生幽期暫阻便就中月白風清
千萬計年年斷深不得是這些情
尋梅
今年早覺花信蹉想芳心未應誤我一月小徑幾回過
始朝来尋見雪痕微破眼前大抵情無那好景色只
消些箇春風爛漫却且可是而今枝上一朵兩朵
不見(即古憶仙姿)
日過重簾未&KR1032;裊裊欲殘香線午醉却醒来柳外一聲
鶯囀不見不見門掩落花深院
又
逥首蕪城舊院還是綠深紅淺春意己無多斜日滿簾
飛燕不見不見花上雨来風轉
訴衷情
深深院宇小池塘一徑碧梧長青春又歸何處新笋綠
成行多少事惱人腸懶思量香消一炷睡起霎時日
過東&KR1084;
菩薩鬘
相逢無處無樽酒樽前未必皆朋舊酒到任教傾莫思
今夜醒明朝相别後江上空逥首欲去不勝情爲君
歌數聲
又
春城迤邐層隂遶青梅竸弄枝頭小江色雨和煙行人
江那邊好花都過了滿地空芳艸落日醉醒間一春
無此寒
小重山
花過園林清蔭濃琅玕新脱笋綠叢叢雨聲只在小池
東閑欹枕直面芰荷風長日敞簾櫳輕城飛不到畫
堂空一樽今夜与誰同人如王相對玉明中
轉調蝶恋花
谿上清明初過雨春色無多葉底花輕煖時聞燕
双語等閒飛入誰家去短墻東畔新朱戶前日花前
把酒人何處髣髴橋邊船上路綠楊風裏黃昏鼓
又
漸近朱門香夾道一片笙歌依約楼臺杪野色和烟滿
芳草溪光曲曲山逥抱物華不逐人間老日日春風
在處花枝好莫恨雲深路難到劉郎可惜歸来卑
陳子高
&KR0916;江仙
枕帳依依殘夢齋房忽忽餘醒薄衣圑扇遶階行曲闌
幽樹看淂綠成隂&KR0585;雨為誰凝咽林花似我飄零微
吟休作断腸聲流鶯百囀觧道此時情
又
四海十年兵不觧胡塵直到江城歲華銷盡客心驚疎
髯渾似雪哀涕欲生冰送老虀塩何處是我緣應在
吳興故人相望若為情别愁深夜雨孤影小窗燈
漁家傲
寳瑟塵生郎去後綠窗閒却春風手淺色宫羅新染就
晴時侯裁縫細意花枝闘象尺熏炉移永晝粉香浥
浥薔薇透晩景看来渾似舊沉吟久箇儂争淂知人瘦
浣溪沙
淺画香膏拂紫錦牡丹花重翠雲偏手挼梅子並郎肩
病起心情終是怯困来模樣不禁憐旋移針線小窗
前
又
香霧空濛堕彩蟾傾城催映出重簾銀燭夜厭厭
何物與儂供醉眼半黃梅子帶紅塩粉融香润玉纖
纖
又
淡墨花枝掩薄羅嫩藍裙子窣湘波水晶新樣碾風荷
問着似羞還似悪惱来成咲不成歌芙蓉帳裏奈君
何
又
短燭熒熒照碧窗重重簾幕護梨霜幽歡不怕夜偏長
羅襪鈿釵紅粉醉曲屏深幔綠橙香征鴻離遠断人
腸
又
小院春来百草青拂墻桃李已飄零絶知春意捴無憑
盧女嫁時終薄命徐娘身老謾多情洗香吹粉轉娉
婷
又
窗紙幽幽不肯明寒更忍作断腸聲背人殘燭却多情
合下心期唯有夢如今魂夢也無憑幾行閑泪莫縦
横
攤破浣溪沙
總慢梳頭淺画眉乱鶯殘夢𧺫多時不道小&KR1161;花露&KR0668;
剪酴醿簾額好風低燕子窗油晴日打蜂兒翠䄂粉
牋閑弄茟寫新詩
謁金門
花滿院飛去飛来双燕紅雨入簾寒不卷曉屏山六扇
翠䄂玉笙悽断眿脉兩蛾愁淺消息不知郎近遠一
春長夢見
又
柳絲碧柳下人家寒食鶯語匆匆花寂寂玉階春蘚&KR0668;
閑凭薰籠無力心事有誰知淂檀炷繞窗燈背壁画
&KR0585;&KR0714;雨滴
又
深院静塵暗曲房凄冷黃葉滿階風不定無端吹酒醒
露&KR0668;小園幽徑悄悄啼姑相應半被餘薰殘燭影夜
長人獨冷
又
春漏促誰見兩人心曲罨畫屏風銀蠟燭泪珠紅蔌蔌
懊惱歡娱不足只許夢中相逐今夜月明何處宿畫
橋春水綠
又
春草碧憶着去年寒食白紵紅裙香折花閙調客
好在江南江北燕子不傳消息醉眼騰騰羞面赤断
腸儂記淂
又
羅帳薄縹緲綺䟽飛閣紅地圑花金觧絡香囊垂四角
盡日春風簾幕誰見綠屏纖弱雲壓枕函叙自落無
端春夢悪
又
愁脉脉目断江南江北烟樹重重芳信隔小楼山幾尺
細草孤雲斜日一向弄晴天色簾外落花飛不淂束
風無氣力
又
春寂寂綠暗溪南溪北水沉沉天一色鳥飛春樹黑
腸断小楼吹笛醉裏看朱成碧愁滿眼前遮不淂可
怜双髩白
虞美人
踏青不用青裙女日夜歌聲苦風流墨綬強躋攀喚𧺫
潜蛟飛舞破天懢公庭休更重門掩細聽催詩點一
尊已詠北窗風卧看雪兒纖手剥蓮蓬(張宰祈雨有感)
又
小山戢戢盆池淺芳樹隂隂轉(一作見)紅欄干上刺薔薇
蝴蝶飛来飛去兩三枝繍裙斜立腰肢困翠黛縈新(恨)
風流蹤跡使人猜過了闘雞時節合歸来
又
綠隂滿院簾垂地落絮縈香砌池光不定薬阑低闲並
一双鸂鶒沒人時舊歡黯黯成幽夢帳&KR1032;金泥重日
虹斜處暗塵飛脉脉小窗孤枕鏡花移
菩薩蛮
柳條窣窣閑庭院錦波繍浪春夙轉紅日上闌干晩来
花更寒綠檀金隱起翠被香烟裏幽恨有誰知空梁
落燕泥
又
赤欄橋盡香街直籠街細柳嬌無力金碧上青空花晴
簾影紅黃衫飛白馬日日青楼下醉眼不逄人午香
吹暗塵
又
池塘淡淡浮鸂鶒杏花吹盡垂楊碧天氣度清明小園
新雨晴綠窗描綉罷笑語酴醿下圍坐賭青梅困從
双臉來
又
綠蕪墻遶青苔院中&KR1161;日淡芭蕉卷蝴蝶上階飛烘簾
自在垂玉鈎双語燕寳甃楊花轉幾處簸錢聲綠窗
春睡輕
又
柳條到地鶯聲滑鴛鴦睡穏清溝闊九曲轉朱闌花深
人對閒日長刀尺罷試履櫻桃下䰉髻玉釵風雲輕
線脚紅
又
綠隂寂寂櫻桃小盆池劣照薔薇架簾影假山前映階
江葉翻芭蕉籠碧砌猧子中庭睡香徑沒人来拂墻
花又開
點綘唇
曲陌春風誰家姊妺同墻看映花烘煗困入茸茸眼
細馬輕衫倚醉偷回面垂楊轉墜鞭揮扇白地肝腸断
好事近
尋徧石亭春黯黯暮山明滅竹外小溪深處倚一枝寒
月淡雲疎雨苦無情得折便須折醉帽鳳鬟歸去有
餘香愁絶
千秋歲
柏舟高躅晚歲宜遐福門戶壮䟽湯沐青袍圍白髮端
錦縹犀軸仙桂長交柯却映蟠桃&KR0836;縹緲長江曲入
破箫逐香霧滿飛華屋玉鈎凉月掛冰麝芙蓉馥千
萬夀酒中倒卧南山綠
鷓鴣天
禁瘮餘寒酒半醒蒲萄力軟被愁侵鯉魚不寄江南信
綠盡菖蒲春水深疑夢断愴離衿重簾複幕静愔愔
赤阑干外梨花雨還是去年寒食心
又
芳樹隂隂脱晚紅餘香不断玉釵風薄情夫壻花相似
一片西飛一片東金翡翠繍芙蓉從教纖媚咲床空
操藍衫子休無頼只與離人結短封
又
小市橋穿更向東便門長記舊相逄踏青會散鞦韆下
鬢影衣香怯晚風悲往事向孤鴻断腸腸断舊時濃
梨花院落黃茅店繍被春寒此夜同
豆葉黃
粉墙丹桂柳絲中簾箔輕明花影重午醉醒来一面風
綠怱怱幾顆櫻桃葉底紅
又
樹頭初日鵓鳩鳴野店山橋新雨晴短褐無泥竹杖輕
水泠泠梅片飛時春草青
又
鞦韆人散小&KR1161;空麝冷燈昏愁殺儂獨有閑階兩䄂風
月朧朧一樹梨花細雨中
趙子發
鷓鴣天
約略應飛白玉槃明楼漸放滿輪寒天垂萬丈清光外
人在三秋爽氣間聞葉吹想風鬟浮空彷彿女乘鵉
此時不合人間有盡入嵩山静夜看
洞仙歌
荒山明月下有雲来去深夜纖毫静可數問古今底事
留此空光脩月戶猶是當年玉斧思君持羽扇来伴
微吟水珮風環飲松露待勾漏丹成約與輕飛人间世
不知歸處更長啸餘聲振林谿見乱紅驚飛半嵓花雨
桃源憶故人
芳菲巳有東風露寒着輕羅未去午夜鵉車寉馭散入
千蓮步粉香度曲嬉遊女草草相逄無㩀腸断泪零
無數洒作花稍雨
浣溪沙
疎蔭摇摇趁岸移驚鷗點點過帆飛船分水打嫩沙回
断夢不知人去處卷簾還有燕来時日斜風緊轉湾
西
南歌子
天末疑無路波飜欲御風此身忽在玉壷中醉到不知
南北與東西獵獵遥鳴草颼颼静打&KR0963;與君回櫂碧
雲濃不是思歸只為酒船空
又
人有紉蘭佩雲無出岫心扁舟来入碧濤深坐見椘咻
兒女變齊音但醉双缾玉從渠六印金此時何處可
幽尋風定津頭白月照平林
點綘唇
野岸孤舟断橋明月穿流水鴈聲嘹嚦双落行人淚
去歲吾家曾插黃花醉今那是杖藜西指看即成千里
虞美人
飛雲流水来無信花發年年恨小桃如臉柳如眉記淂
那人模樣舊家時楼高映步拖金縷香&KR0668;黃昏雨如
今不見欲憑書門外水平波煗一双魚
惜分飛
𢾗點雨聲驚殘暑簾外秋光容與重換熏炉炷漸低羅
幕香成霧今夜夜凉情幾許莫向屏山取取却咲陽
臺女椘人空高唐賦
阮郎歸
馬蹄踏月響空山梅生烟壑寒水妃去後淚痕乾天風
吹珮蘭紉香久怕花殘與君聊據鞍一枝欲寄北人
看如今行路難
曹元寵
點絳唇(詠御射)
秋動風高暗知斗力添弓面靶分筠幹月到天心滿
白羽流星飛上黃金盌胡沙鴈雲邊驚散壓盡天山箭
又
疎柳殘蝉助人離思斜陽外淡烟疎靄節物随時改
水已無情風更無情㬠蘭舟觧水流風快回首何人在
又
密炬高燒寳刀時剪金花砕照人歡醉也照人無睡
待淂灰心陪盡千行泪籠紗裏夜凉如水猶喜長成對
如夢令
門外綠隂千頃兩兩黃鸝相應睡起不勝情行到碧梧
金井人静人静風動一枝花影
撲蝴蝶
人生一世思量争甚底花開十日已随塵共水且看欲
盡花枝未厭傷多酒盞何須細推物理幸容易有人
争奈只知名與利朝朝日日忙忙劫劫地待淂一餉閑
時又却三春過了何如對花沉醉
憶少年
年時酒伴年時去處年時春色清明又近也却天涯爲
客念過眼光隂難再得想前歡盡成陳迹登&KR0916;恨無
語把闌干拍
驀山溪
護霜雲際遠日明芳樹竹外一枝斜想淂人天寒日暮
黃昏小院無處着清香風細細雪垂垂何况江頭路
月邊疎影夢到消魂處結子欲黃時又須作廉纖細雨
孤芳一世供断有情愁銷瘦損東陽也試問花知否
又
草薰風㬉楼閣籠輕霧墙短出花梢映誰家綠楊朱戶
尋芳拾翠綺陌自青春江南遠踏青時誰念方羈旅
昔遊如夢空憶横塘路羅䄂舞臺風想桃花依然舊樹
一懷離恨滿眼欲歸心山連水水連雲悵望人何處
相思會
人無百年人剛作千年調待把門關鐵鑄鬼見失笑多
愁早老惹盡閑煩恼我醒也枉劳心謾計較麄衣淡
飯嬴取㬉和飽住箇宅兒只要不大不小常教潔净不
種閒花草㩀見定楽平生便是神仙了
品令
乍寂寞簾櫳静夜久寒生羅幕窗兒外有个梧桐樹早
一葉兩葉落獨倚屏山欲寐月轉驚飛烏鵲促織兒
聲響雖不大敢教賢睡不着
小重山
簾&KR1032;東風日射窗小山庭院静接回廊疎疎晴雨弄斜
陽憑欄久墙外杏花芳時節好尋芳多情懷酒伴憶
懽狂歸鴻應已度潇湘音書杳前事忍思量
又
陌上花繁鶯乱啼驊騮金絡腦錦障泥尋芳行楽憶當
時聯鐮處飛鞚綠楊堤春物又芳菲情如風外柳只
依依空怜佳景負歸期愁心切惟有夢魂知
青玉案
碧山錦樹明秋霽路轉陡疑無地忽有人家&KR0916;曲水竹
籬茅舍酒旗沙岸一簇成村市凄凉只恐鄊心起鳳
楼遠回頭漫凝睇何處今宵孤舘裏一聲征鴈半窗殘
月搃是離人淚
鷓鴣天
輦路熏風起綠槐都人凝望滿天街雲韶杳杳鳴鞘肃
芝盖亭亭障扇開微雨過絶纖埃内家車子走輕雷
千門不敢垂簾看總上銀鈎䓁駕来
漁家傲
水上落紅時片片江頭雪絮飛繚乱渺渺碧波天漾遠
平沙㬉花風一陣蘋香滿晚来醉着無人喚殘陽巳
在青山半睡覺只覺花改岸擡頭看元来弱䌫風吹断
阮郎歸
&KR0585;頭風珮響丁東簾疎燭影紅鞦韆人散月溶溶楼臺
花氣中春酒醒夜寒濃繡衾誰與同只愁夢短不相
逄覺来羅帳空
&KR0916;江仙
青瑣窗深紅獸㬉燈前共倒金尊數枝梅浸玉壷春雪
明渾似暁香重欲成雲戶外馬嘶催客𧺫席間歡意
留人從他微霰落紛紛不妨吹酒面歸去醒餘醺
鷓鴣天
淺咲輕顰不在多遠山微黛接横波情吞&KR0812;醁千鍾酒
心醉飛瓊一曲歌人欲散奈愁何更看朱袖拂雲和
夜深醉墨淋漓處書遍香紅擁頂羅
青門飲
山静烟沉岸空潮落晴天萬里飛鴻南渡冉冉黃花翠
翹金鈿還是倚風凝露歲歲青門飲盡龍山高陽儔侣
舊賞成空回首舊游人在何處此際誰憐萍泛空自
感光隂暗傷羈旅醉裏悲歌夜多驚夢覺来情緒
孤舘昏還曉厭時聞南楼鐘鼔泪眼&KR0916;風腸断望中歸
路
青玉案
田園有計歸須早在家縱貧亦好南来北去何日了光
隂送盡可憐青髩暗逐流年老寂寥孤舘殘燈照鄊
思驚時夢初覺落月蒼蒼關河暁一聲鷄唱馬嘶人起
又上長安道
好事近
苑舍竹籬邊雀噪晚枝時節一陣暗香飄處己難禁愁
絶江南淂地故先開不待有飛雪腸断幾回山路恨
無人攀折
醉花隂
九陌寒輕春尚早燈火都門道月下步蓮人薄薄香羅
峭窄春衫小梅粧淺深風蛾裊随路聽嬉咲無限面
皮兒雖則不同各是一般好
點絳唇
小小朱橋柳邊人過横塘路細風時度浪痕痕去艸
軟沙平穏襯尋幽步吕處乱紅飛舞回首春城暮
又
雲透斜陽半楼紅影明&KR1084;戶暮山無數歸鴈愁還去
十里平蕪花遠重重樹空凝竚故人何處可惜春將暮
又
沉醉歸来洞房燈火閑相照夜寒猶峭信意和衣倒
春夢雖多好夢長長少紗窗暁鳳幃人悄花外空啼鳥
水龍吟牡丹
暁天榖雨晴時翠羅護日輕烟裏酴醿徑㬉柳花風淡
千葩濃麗三月春光上林池舘西都花市看輕盈隱約
何須觧語凝情處無窮意金殿筠籠歲貢最姚黃一
枝嬌貴東風既與花王芍薬須為近侍歌舞筵中滿装
歸帽斜簮零髻有高情燒綘蠟向阑邊醉
聲聲慢
重&KR0585;飛峻䴡綵横空繁華壮觀都城雲母屏開八面人
在青冥凭闌瑞烟深處望皇居遥識蓬瀛回環閣道五
花相閗壓盡旗亭歌酒長春不夜金翠照羅綺咲語
盈盈陸海人山輻輳萬國歡聲登&KR0916;四時搃好况花朝
月白風清豊年楽歲熙熙且醉太平
蝶恋花
簾&KR1032;真珠深院静滿地槐隂&KR0866;日如雲影午枕花前情
思凝象床冰簟光相映過面風情如酒醒沉水瓶寒
帶便来金井滌盡煩襟無睡興闌干六曲還重凭
浣溪沙
柳絮池臺淡淡風碧波花岫小橋通雲連麗宇倚晴空
芳草綠楊人去住短墙幽徑燕西東攀條弄蕊淂從
容
點絳唇(水飯)
霜落吳江萬畦香稲来埸圃夜村㫪黍草屋寒燈雨
玉粒長腰沉水温温注相留住共杪雲子更聽歌聲度
又
一片南雲定知来倣巫山雨歌纔度只向風中住惱
乱㐮王無限牽情處長天暮又還飛去目断陽臺路
魏夫人
好事近
雨後暁寒輕花外早鶯啼歇愁聽隔溪殘漏正一聲凄
咽不堪西望去程賖離賜萬回結不似海棠隂下按
凉州時節
阮郎歸
夕陽楼外落花飛晴空碧四垂去帆回首已天涯孤烟
&KR1032;翠微楼上客髩成丝歸来未有期断䰟不忍下危
梯桐隂月影移
减字木蘭花
西楼明月掩映梨花千樹雪楼上人歸愁聽孤城一雁
飛玉人何處又見江南春色暮芳信難尋去後桃花
流水深
又
落花飛絮杳杳天涯人甚處欲寄相思春盡衡陽雁漸
稀稀離腸泪眼腸断泪痕流不断明月西楼二曲欄干
一倍愁
菩薩蛮
溪山掩映斜陽裏楼臺影動夗央起隔岸兩三家出墙
紅杏花綠楊堤下路早晚溪邊去三見柳綿飛離人
猶未歸
又
東風已綠瀛洲草画楼簾&KR1032;清霜暁清絶比湖梅花開
未滿枝長天音信断又見南歸鴈何處是離愁長安
明月楼
又
紅楼斜倚連溪曲楼前溪水凝寒玉蕩颺木蘭船船中
人少年荷花嬌欲語咲入鴛鴦浦波上暝烟低菱歌
月下歸
定風波
不是無心惜落花落花無意恋春華昨日盈盈枝上咲
誰道今朝吹去落誰家把酒臨風千種恨難問夢回
雲散見無涯妙舞清歌誰是主回頋高城不見夕陽斜
點絳唇
波上清風画舡明月人歸後漸銷殘酒獨自凭闌久
聚散怱怱此恨年年有重回首淡烟疎柳隱隱蕪城漏
武陵春
小院無人簾半&KR1032;獨自倚欄時寬盡春来金縷衣憔悴
有誰知玉人近日書来少應是怨来遲夢裡長安早
晚歸和泪立斜暉
李易安
南歌子
天上星河轉人間簾幕垂凉生枕簟泪痕滋起解羅衣
聊問夜何其翠貼蓮蓬小金銷藕葉稀舊時天氣舊
時衣只有情懷不似舊家時
轉調滿庭芳
芳艸池塘綠隂庭院晩晴寒透窗紗金繅管是客
来唦寂寞樽前席上懽海角天涯能留否酴醾落盡
猶賴有當年曾勝賞生香薰䄂活文分茶
龍驕馬流水輕車不怕風狂雨驟恰才稱煮酒殘花
如今也不成懷抱淂似舊時那
漁家傲
天接雲濤連暁霧星河欲轉千帆舞髣髴夢魂歸帝所
闻天語殷勤問我歸何處我報路長嗟日暮學詩謾
有驚人句九萬里風鵰正舉風休住蓬舟吹取三山去
如夢令
常記溪亭日暮沉醉不知歸路興盡晚回舟誤入藕花
深處争渡争渡驚起一灘鷗鷺
又
昨夜雨疎風驟濃睡不消殘酒試問&KR1032;簾人却道海棠
依舊知否知否應是綠肥紅瘦
多䴡(詠白菊)
小楼寒夜長簾幕低垂葉萧蕭無情風雨夜来摻損瑤
肌也不似貴妃醉臉也不似孫夀愁眉韓令偷香徐娘
傅粉莫將比擬未新奇細看取屈平陶令風韵正相宜
酸風𧺫清芬醖藉不减酴釄漸秋闌雪清玉瘦向人
無限依依似愁凝漢臯觧佩似泪洒紈扇題詩朗月清
風濃烟暗雨天教憔悴度芳姿縱爱惜不知從此留淂
幾多時人情好何湏更憶澤畔東籬
菩薩蛮
風柔日暮春猶早夹衫乍着心情好睡起覺微寒梅花
髩上殘故鄊何處是忘了除非醉沉水卧時燒香消
酒未消
又
歸鴻聲断殘雲碧背窗雪落炉烟直燭底鳳釵明釵頭
人勝輕角聲催曉漏回牛斗春意看花難西風
留舊寒
浣溪沙
莫許杯深琥珀濃未成沉醉意先融已應晚来風
瑞腦香消魂夢断砕寒金小䯻鬟鬆醒時空對菊花
紅
又
小院閑窗春色深重簾未&KR1032;影沉沉倚樓無語理瑶琴
遠岫出山催薄暮細風吹雨弄輕隂梨花欲謝恐難
禁
又
淡蕩春光寒食天玉炉沉水裊殘烟夢回山枕隱花鈿
海燕未来人闘草江梅巳過柳生綿黃昏疎雨&KR0668;秋
千
鳳凰臺上憶吹箫
香冷金猊被翻紅浪起来人未梳頭任宝奩閒掩日上
簾鈎生怕间愁暗恨多少事欲說還休今年瘦非干病
不是悲秋明朝這回去也千萬遍陽關也即難留念
武陵春晚雲鎖重楼記取楼前綠水應念我終日凝眸
凝眸處從今更數幾叚新愁
一剪梅
紅藕香殘玉簟秋輕觧羅裳獨上蘭舟雲中誰寄錦書
来雁字回時月滿西楼花自飄零水自流一種相思
雨處閑愁此情無計可消除纔下眉頭却上心頭
蝶恋花
淚&KR0668;羅衣脂粉滿四叠陽關唱到千千遍人道山長山
又断萧蕭微雨聞孤舘惜别傷離方寸乱忘了临行
酒盞深和淺好把音書憑過鴈東萊不似蓬莱遠
又
㬉日晴風初破凍柳眼梅腮已覺春心動酒意詩情誰
與共相融殘粉花鈿重乍試夹衫金缕縫山枕斜欹
枕損釵頭鳳獨抱濃愁無好夢夜闌猶剪燈花弄
鷓鴣天
寒日萧蕭上鎻窗梧桐應恨夜来霜酒闌更喜團茶苦
夢断偏宜瑞腦香秋已盡日猶長仲宣懷遠更凄凉
不如随分尊前醉莫負東籬菊蕊黃
小重山
春到長門春艸青江梅些子破未開勻碧雲龍碾玉成
塵留曉夢驚破一鷗春花影壓重門疎簾鋪淡月好
黃昏二年三度負東君歸来也着意過今春
怨王孫
湖上風来波浩渺秋已暮紅稀少水光山色與人親說
不盡無窮好蓮子已成荷葉老清露洗蘋花汀草眠
沙鷗鷺不回頭似也恨人歸早
临江仙
庭院深深幾許雲窗霧阁常扄柳梢梅萼漸分明春歸
秣陵樹人客遠安城感月吟風多少事如今老去無
成誰憐憔悴更彫零试燈無意思踏雪沒心情
醉花隂
薄霧濃雲愁永晝瑞腦銷金獸佳節又重陽玉枕紗厨
半夜凉初透東籬把酒黃昏後有暗香盈䄂莫道不
銷魂簾&KR1032;西風人似黃花瘦
好事近
風定落花深簾外擁紅堆雪長記海棠開後正是傷春
時節酒闌歌罷玉樽空青缸暗明滅魂夢不堪幽怨
更一聲啼鴂
訴裏情
夜来沉醉卸粧遲梅萼插殘枝酒醒熏破惜春夢遠又
不成歸人悄悄月依依翠簾垂更挼殘蘂更撚餘香
更淂些時
行香子
草際鳴蛩驚落梧桐正人間天上愁濃雲階月色關鎻
千重縱浮槎来浮槎去不相逄星橋鶴駕經年纔見
想離情别恨難窮牽牛織女莫是離中甚霎兒晴霎兒
雨霎兒風
