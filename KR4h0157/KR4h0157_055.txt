宋詩鈔卷五十五
内閣中書舍人吳之振編
朱橰玉瀾詩鈔
朱橰字逢年文公之叔父也少有軼才自負其長不
肯隨俗俯仰厄窮踸踔有人所難堪而其節愈厲其
氣益高其詩閒暇略不見悲傷憔悴之態因夢名堂
曰玉瀾梁溪尤延之叙其詩
二詩寄德粲并簡内觀諸友
春風本自掣肘去那更病留過一旬滿眼山川雖不改
連天桃李己成塵銀河誰與洗兵馬寳唾安能泣鬼神
悵望故人分雪此飛雲落日在綸巾
九淵亭上二三子見說年來事事新隔水不容招手喚
曲窗已有畫眉人酴醿香好急擕酒鶗鴂聲繁催送春
笑我江南未歸客飄然天地一閒身
因蹈元看竹了軒因用去年方字韻作此
淇澳渭川那復夢而今天遣出南方要觀大節湏霜雪
莫說此君無肺腸照水形容殊不惡臨風言語一何長
山僧豈識留連意千里故人逢異鄉
三山次潘静之升書記韻
客路那知歲月長掀眉一笑苾芻房且傾徐邈聖賢酒
不問陳登上下牀雲影翻空迷海嶠秋聲隨夢到江鄉
明朝各聽船窗雨猶憶枯棋戰四郎
邈書寄出與李知哲唱和詩次韻
邂逅招提頓客輈十年塵土且休休三人月下從渠便
二老風流到我不南北只今無好語山川如許更悲秋
故應賸作鏘金句莫羡羣兒萬戶侯
老兵種菊以詩謝之
蔬畦雨徑策勲時徙種隣墻菊兩枝九日無人過朱放
十分舉酒酌王尼花裁㮚玉秋風健香近龍涎曉夢知
負口不應還負眼長鑱煩爾鎮相隨
九日與客語慨然有廬山之興
九日黃花笑白頭分將牢落付荒丘半川暝色聊償夢
别嶺秋聲旋寄愁江國經年多浪語匡廬入手是真休
未能免俗湏登陟睨視元龍白尺樓
三山次鄭德予韻
日脚微明雨脚疎誰將雲夢賦相如西南山好君知不
一見全勝讀異書
何日歸舟片葉輕白鷗相伴艣微鳴只應潮打蓬窗處
已作離騷一半清
寓居南軒
雲氣披猖月意孤冬青倒影上庭隅燈横老薺蛾方去
書掩新芸蠧已無一世盡知關魯酒十年不擬嘆齊芋
支頤坐覺疎星沒獨扣龍頭瀉酪奴
答戲昭文梅花
臘到方留此日寒雨多未覺過雲殘共驚臺柳葱葱去
獨抱園花細細看洗面不勞千點雪薰衣剰破一分檀
詩人窮苦誰料理只倚東風酒量寬
延平道中
一溪春漲午晴初日透波光綠浸裙却憶孤山山下路
石橋清澈看义魚
雲間三十六峰高北望思歸夢亦勞來客雙峰莫相笑
少低吾眼為兒曹
舟次黿湖阻水因遊董山
山雨疎疎心又驚起瞻天色斗微明他年一枕江關夢
知憶蓬窗此夜聲
一川黃濁寫崐崘苦恨南溪不盡吞三老亦知行意速
時時插竹記沙痕
拂拂朝霞到客舟苦疑雨意在鳴鳩好峰天半元相識
且作僧牀挟策遊
夢好山晴曉不知船邊今日見鬚眉向來快寫崑崙地
元有薰風綠盡時
僕自以四月十四日自延平歸所寓之南軒積雨
隂濕體中不佳二十五日夜夢至一處流水被
道色清絶若有欄檻而無屋宇有筆硯皆浸水
中予驚問何地旁有應者曰此玉瀾堂也夢中
欲取水中筆硯作詩詩未成而覺意緒蕭爽殆
不類人世鷄已一再鳴矣因賦此
蘧蘧飛夢過雲鄉物色清輝眼界長閶闔未招金馬士
蓬萊先立玉瀾堂千尋濯足衣裘冷六字哦詩筆硯香
當與瑶池作同社紅巾青鳥兩相忘
贈周功崇
閩嶺浮沉二十年歸心日夜夢江天漫題甲乙煩君看
若說功名只自憐造物小兒知薄相箇中老子已忘筌
一笻聞作東南去豈欲求人左海邊
夏夜極涼
素簡久辭夜清風先戒秋稻深羣蛤吠草暗一螢流舌
在殊無計心空尚有求按圖尋分野楚尾見吾州
六月二十日(二十一日立秋)
天涯明日見秋風錯莫誰驚碧樹空豈意楚山招隐處
盡歸蜀客廣騷中釣魚聊爾針方直乞米茫然帖自工
獨坐南軒聽南澗蠻花猶作杜鵑紅
春間小詩書趙園壁追錄之
柳態隨時秀花容近酒輕綠窗京洛語蓋抹早鶯聲
小語不知夕幽香無盡時影寒人欲醉明月照酴醿
夜坐池上用簡齋韻
落日解衣無一事移牀臨水已三回斗沉北嶺魚方樂
月過秋河雁不來疎翠庭前供答話淺紅木末勸持杯
明明獨對蒼華影莫上雎陽萬死臺
書報國壁向年寓學於此嘗見虹下飲溪中復聞
子規
昔與春風來此時擕書齪齪伴兒嬉山晴欄楯投雌霓
身病林蠻號子規短髮蕭蕭吹易盡長江滚滚去何之
欲追舊事無言說更作三生石上期
宋詩鈔卷五十五
