花間集卷二
温廷筠(二十二首)
河瀆神
河上望&KR1244;祠廟前春雨來時楚山無限
鳥飛遟蘭棹空傷别離何處杜鵑啼
不歇豔紅開盡如血蝉鬢美人愁絶百
花芳艸佳節
其二
孤廟對寒潮西陵風雨䔥蕭謝娘惆悵
倚蘭橈淚流玉筯千條暮天愁聽思
歸樂早梅香滿山郭廻首兩情䔥索離
魂何處飄泊
其三
銅鼓賽神來滿庭幡蓋徘徊水村江浦
過風雷楚山如畫烟開離别櫓聲空
䔥索玉容惆悵粧薄青麥燕飛落落捲
簾愁對珠閣
女冠子
含嬌含笑宿翠殘紅窈窕鬢如蝉寒玉
簮秋水輕紗捲碧烟雪胸鵉鏡裏琪
樹鳳楼前寄語青娥伴早求仙
其二
霞帔雲髮鈿鏡仙容似雪画愁眉遮語
廻輕扇含羞下翠幃玉楼相望久花
洞恨來遟早晚乘鸞去莫相遺
玉胡蝶
秋風凄切傷離行客未歸時塞外艸先
衰江南雁到遟芙容雕嫩臉楊柳堕
新眉搖落使人悲斷腸誰得知
清平樂
上陽春晚宫女愁蛾淺新歲清平思同
輦争奈長安路遠鳳帳鴛被徒燻寂
寞花瑣千門&KR1313;把黃金買賦為妾將上
明君
其二
洛陽愁絶楊柳花飄雪終日行人恣攀
折橋下水流嗚咽上馬争勸離觴南
浦鶯聲断腸愁殺平原年少廻首揮淚
千行
遐方怨
憑綉檻觧羅幃未得君書断腸瀟湘春
雁飛不知征馬幾時歸海棠花謝也雨
霏霏
其二
花半折雨初晴未捲珠簾夢殘惆悵聞
曉鶯宿粧眉淺粉山横約鬟鵉鏡裏繍
羅輕
訴衷情
鶯語花舞春晝午雨霏微金帶枕宫錦
鳳皇帷弱柳暗交飛依依遼陽音信稀
夢中歸
思帝鄊
花花滿枝紅似霞羅䄂画簾腸斷卓香
車廽面共人閒語戰篦金鳳斜唯有阮
郎春盡不歸家
萝江南
千萬恨恨極在天涯山月不知心裡事
水風空落眼前花搖曳碧雲斜
其二
梳洗罷獨倚望江樓過盡于帆皆不是
斜暉脉脈水悠悠腸斷白蘋洲
河傳
江畔相喚暁粧鮮&KR0726;景箇女採蓮請君
莫向那岸邊少年好花新滿船紅袖
搖曳逐風暖垂玉腕腸向柳絲斷浦南
歸浦北歸莫知晚來人已稀
其二
湖上閒望雨蕭蕭烟浦花橋路遥謝娘
翠娥愁不銷終朝夢魂迷晚潮蕩子
天涯歸棹遠春巳晚鶯語空腸斷若耶
溪溪水西柳堤不聞郎馬嘶
其三
同伴相喚杏花稀萝裡每愁依違仙客
一去燕巳飛不歸淚痕空滿衣天際
雲鳥引情遠春巳晚烟靄渡南苑雪梅
香柳帶長小娘轉令人意傷
蕃女怨
萬枝春雪開巳遍細雨雙燕鈿蝉筝金
雀扇画梁相見雁門消息不歸來又飛
廻
其二
磧南沙上驚雁趣飛雪千里玉連環金
鏃箭年年征戰画樓離恨錦屏空杏花
紅
荷葉杯
一點露珠凝冷波影滿池塘綠莖紅豔
雨相亂腸断水風凉
其二
鏡水夜來秋月如雪採蓮時小娘紅粉
對寒浪惆悵正思惟
其三
楚女欲歸南浦朝雨濕愁紅小船搖樣
入花裡波起隔西風
皇甫松(十一首)
天&KR0726;子
晴野鷺鷥飛一隻水葓花彂秋江碧劉
郎此日别天&KR0726;登綺席淚珠滴十二晚
峰高歴歴
其二
躑躅花開紅照水鷓鴣飛遶青山觜行
人經歲始歸來千萬里錯相遺懊惱天
仙應有以
浪淘沙
灘頭細艸接疎林浪悪罾船半欲沉宿
鷺眠鷗非舊浦去年沙觜是江心
其二
蠻歌豆&KR1958;北人愁蒲雨杉風野艇秋浪
𧺫鵁鶄眠不淂寒沙細細入江流
楊柳枝
春入行宫映翠微玄宗侍女舞烟絲如
今柳向空城綠玉笛何人更把吹
其二
爛漫春歸水國時吳王宫殿柳絲垂黃
鶯常呌空閨畔西子無因更得知
&KR0933;得新
酌一巵須教玉笛吹錦筵紅蠟燭莫來
遟䋣紅一夜經風雨是空枝
其二
摘得新枝枝葉葉春管絃兼美酒最關
人平生都得幾十度展香茵
夢江南
蘭燼落屏上暗紅蕉間夢江南梅熟日
夜船吹笛雨䔥蕭人語驛邊橋
其二
樓上寝殘月下簾旌夢見秣陵惆悵事
桃花柳絮滿江城雙髻坐吹笙
採蓮子
菡萏香連十頃陂(舉棹)小姑貪戲採蓮
遲(年少)晚來弄水船頭濕(舉棹)更脫紅
裙裹鴨免(年少)船頭湖色灔灔秋(舉棹)
貪看年少信船流(年少)無端隔水抛蓮
子(舉棹)遥被人知半日羞(年少)
韋莊(十首)
浣溪沙
淸暁粧成寒食天柳毬斜褭間花鈿捲
簾直出画堂前指點牡丹初綻朵日
高猶自凭朱欄含嚬不語恨春殘
其二
欲上鞦韆四體慵擬教人送又心忪画
堂簾幕月明風此夜有情誰不極隔
墻梨雪又玲瓏玉容憔悴惹微紅
其三
惆悵萝餘三月斜孤燈照壁背窗紗小
樓高閣謝娘家暗想玉容何所似一
枝春雪凍梅花滿身香霧簇朝霞
其四
綠樹藏鶯鶯正啼柳絲斜拂白銅堤弄
珠江上草萋萋日暮飲歸何處客繡
鞍騘馬一聲嘶滿身蘭麝醉如泥
其五
夜夜相思更漏殘傷心明月凭闌千想
君思我錦衾寒咫尺画堂深似海憶
來惟把舊書看幾時携手入長安
菩薩蠻
紅樓别夜堪惆悵香燈半捲流蘇帳殘
月出門時美人和淚辭琵琶金翠羽
絃上黃鶯語勸我早歸家綠窗人似花
其二
人人盡說江南好遊人只合江南老春
水碧扵天画船聽雨眠鑪邊人似月
皓腕凝雙雪未老莫還鄉還鄉湏斷腸
其三
如今却憶江南楽當時年少春衫薄騎
馬倚斜橋滿樓紅䄂招翠屏金屈曲
醉入花叢宿此度見花枝白頭誓不歸
其四
勸君今夜湏沉醉罇前莫話明朝事珍
重主人心酒深情亦深湏愁春漏短
莫訴金杯滿遇酒且呵呵人生能幾何
其五
洛陽城裡春光好洛陽才子他鄉老柳
暗魏王堤此時心轉迷桃花春水渌
水上鴛鴦浴凝恨對殘暉憶君君不知
花間集卷二
花間集𥙷卷下
白樂天(八首)
長相思
深画眉淺画眉蟬鬢鬅鬙雲滿衣陽臺
行雨廻巫山高巫山低暮雨瀟瀟郎
不歸空房獨守時
其二
汴水流泗水流流到瓜州古渡頭吳山
點點愁思悠悠恨悠悠恨到歸時方
始休月明人倚樓
憶江南
江南好風景舊曾諳日出江花勝火紅
春來江水綠如藍能不憶江南
其二
江南憶最憶是杭州山寺月中尋桂子
郡亭枕上看潮頭何日更重遊
其三
江南憶其次憶吳宮吳酒一杯春竹葉
吳娃雙舞醉芙蓉早晚復相逄
楊柳枝
依依嫋嫋復青青勾引春風無限情白
雪花蘩空撲地絲絲條弱不勝鶯
其二
紅板紅橋買酒旗舘娃宮暖日斜時可
憐雨歇東風定萬樹千條各自垂
竹枝詞
瞿塘峽口冷烟低白帝城頭月向西唱
到竹枝聲咽處寒猿晴鳥一時啼
薛能(一首)
楊柳枝
和風煙雨九重城夾路春隂十里營惟
向邊頭不堪望一株顦顇少人行
徐昌圖(一首)
木蘭花令
沉檀烟起盤紅霧一剪霜風吹繡戶漢
宫花面學梅粧謝女雪詩裁柳絮長
垂天幕孤鵉舞旋炙銀笙雙鳳語紅窗
酒病對寒冰永覺相思無夢處
伎劉燕哥(一首)
太常引
故人别我出陽關無計鎻雕鞍今古别
離難兀誰画蛾眉遠山一樽别酒一
聲杜宇寂寞又春殘明月小樓閒苐一
夜相思淚弹
無名氏(二首)
後庭宴
千里故鄕十年華屋亂魂飛過屏山簇
眼重眉褪不勝春菱花知我銷香玉
雙雙燕子歸來應觧咲人幽獨斷歌零
舞遺恨清江曲萬樹綠低迷一庭紅撲
簌
撲蝴蝶
煙條雨葉綠遍江南岸思歸&KR0786;客尋芳
來較晚岫邊紅日初斜陌上花飛正滿
凄凉數聲羌管怨春短玉人應在眀
月樓中画眉嬾蠻箋錦字多時魚雁斷
恨随去水東流事與行雲共遠羅衾舊
香猶暖
李中主(一首)
望遠行
碧砌花光照眼明朱扉長日鎮長扄餘
寒欲去夢難成爐香烟冷自亭亭遼
陽月秣陵砧不傳消息但傳情黃金臺
下忽然驚征人歸日二毛生
李後主(十四首)
搗練子
雲鬢亂晚粧殘帶恨眉兒遠岫攅斜托
杏腮春笋嫩為誰和淚倚闌干
長相思
一重山兩重山山遠天高烟水寒相思
楓葉丹菊花開菊花殘塞雁高飛人
未還一簾風月閒
烏夜啼
無言獨上西樓月如鈎寂寞梧桐深院
鎻清秋剪不斷理還亂是離愁别是
一般滋味在心頭
菩薩蠻
銅簧韻脆鏘寒竹新聲慢奏移纖玉眼
色暗相鈎秋波横欲流雨雲深綉戶
來便諧衷素宴罷又成空夢迷春睡中
浣溪沙
紅日已高三丈透金爐次苐添香獸紅
錦地衣随步皺佳人舞點金釵溜酒
悪時拈花蕊齅别殿遥聞簫鼓奏
醜奴兒令
轆轤金井梧桐晚幾樹驚秋晝雨如愁
百尺蝦須上玉鈎瓊窗春斷雙娥皺
回首邊頭欲寄鱗遊九曲寒波不泝流
阮郎歸
東風吹水日御山春來長是閒落花狼
籍酒闌珊笙歌醉夢間春睡覺晚粧
殘無人整翠鬟留連光景惜朱顔黃昏
人倚闌
山花子
&KR1341;蓞香銷翠葉殘西風愁起綠波間還
與韶光共憔悴不堪看細雨夢回雞
塞遠小樓吹徹玉笙寒多少淚珠何限
恨倚闌干
其二
手捲珠簾上玉鈎依前春恨鎻重樓風
裡落花誰似主思悠悠青鳥不傳雲
外信丁香空結雨中愁回首綠波三峽
暮接天流
浪淘沙
簾外雨潺潺春意闌珊羅衾不暖五更
寒夢裡不知身是客一餉貪歡獨自
暮凭闌無限江山别時容易見時難流
水落花歸去也天上人間
望江南
多少恨昨夜夢魂中還是舊時遊上苑
車如流水馬如龍花月正春風多少
淚断臉復横頤心事莫將和淚說鳳笙
休向淚時吹腸断更無疑
虞美人
春月秋月何時了往事知多少小樓昨
夜又東風故國不堪回首月明中雕
欄玉砌應猶在只是朱顔改問君還有
幾多愁恰似一江春水向東流
玉樓春
晩粧初了明肌雪春殿嬪娥魚貫列笙
簫吹斷水雲間重按霓裳歌遍徹臨
春誰更飄香屑醉拍闌千情未切歸時
体照燭花紅待放馬蹄清夜月
一斛珠
晩粧初過沉檀輕注些免箇向人微露
了香顆一曲清歌暫引櫻桃破羅䄂
裛殘殷色可杯深旋被香膠涴綉床斜
凭嬌無那爛嚼紅茸笑向郎唾
馮延巳(三首)
謁金門
風乍起吹皺一池春水閒引鴛鴦香徑
裏手挼紅杏蘂闘鴨闌干遍倚碧玉
搔頭斜墜終日望君君不至舉頭聞鵲
喜
更漏子
夜初長人近别夢覺一窗殘月鸚鵡卧
蟪蛄鳴西風寒未成紅蠟燭彈棋局
床上畫屏山綠褰綉幌倚瑶琴前歡泪
滴襟
花間集補卷下
