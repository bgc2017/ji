花間集卷十一
鹿虔扆
思越人
翠屏欹銀燭背漏殘清夜迢迢雙帶繍
窠盤錦薦淚侵花暗香銷珊瑚枕膩
鴉鬟乱玉纖慵整雲散苦是適来新夢
見離腸争不千断
虞美人
卷荷香澹浮煙渚綠嫩擎新雨鎖窗疎
透暁風清象床珍簟泠光輕水紋平
九疑黛色屏斜掩枕上眉心欽不堪相
望病將成鈿昏檀粉淚縦横不勝情
閻選(八首)
虞美人
粉融紅膩蓮房綻臉動雙波慢小魚銜
玉鬢釵横石榴裙染象紗輕轉娉婷
偷期錦浪荷深處一夢雲蕪雨臂留檀
印齒痕香深秋不寐漏初長儘思量
其二
椘腰蠐領團香玉鬢疊深深綠月娥星
眼笑微頻柳夭桃豔不勝春晚粧勻
水紋簟映青紗帳霧罩秋波上一枝嬌
卧醉芙蓉良宵不得與君同恨忡忡
臨江僊
雨停荷芰逗濃香岸邊蝉噪垂楊物華
空有舊池塘不逢仙子何處夢㐮王
珍簟對欹鴛枕冷此来塵暗凄凉欲憑
危檻恨偏長藕花珠綴猶似汗凝粧
其二
十二高峰天外寒竹梢輕拂仙壇寶衣
行雨在雲端画簾深殿香霧冷風殘
欲問椘王何處去翠屏犹掩金鵉猿啼
明月照空灘孤舟行客驚夢亦艱難
浣沙溪
寂寞流蘇冷綉茵倚屏山枕惹香塵小
庭花露泣濃春劉阮信非仙洞客常
娥終是月中人此生無路訪東隣
八拍蛮
雲鎖嫩黃烟柳細風吹紅蔕雪梅殘光
影不勝閨閤恨行行坐㘴黛眉攅
其二
愁鎖黛眉烟易惨淚飄紅臉粉难勻憔
悴不知緣底事遇人推道不宜春
河傳
秋雨秌雨無畫無亱滴滴霏霏暗燈凉
簟怨分離妖姬不勝悲西風稍急喧
窗竹停又續膩臉懸雙玉几廻邀約雁
来時違期㕍歸人不歸
尹鶚(六首)
臨江仙
一番荷芰生池沼槛前風送馨香昔年
於此伴蕭娘相偎竚立牽惹叙裏腸
時逞咲容無限態還如&KR1341;蓞爭芳别来
虛遣思悠颺慵窺往亊金鎖小蘭房
其二
深秋寒夜銀河静月明深院中庭西窗
鄊夢等閑成逡廵斍後特地恨難平
紅燭半消殘熖短依稀暗背銀屏枕前
何亊最傷情梧桐葉上點點露珠零
滿官花
月沉沉人悄悄一炷後庭香&KR1153;風流帝
子不歸来滿地禁花慵掃離恨多相
見少何處醉迷三島漏清宫樹子規啼
愁鎻碧窗春暁
杏園芳
嚴籹嫩臉花明教人見了關情含羞舉
步越羅輕稱娉停終朝咫尺窺香閣
迢遥似隔層城何時休遣夢相萦入雲
屏
醉公子
暮烟籠蘚砌戟門猶未閉盡日醉尋春
歸来月滿身離鞍偎繍𬒮墜巾花亂
綴何處恼佳人檀㾗衣上新
菩薩蛮
隴雲暗合秋天白俯窗獨坐窺烟陌樓
際角重吹黃昏方醉歸荒唐難共語
明日還應去上馬出門時金鞍莫與伊
毛熙震(二十一首)
浣沙溪
春暮黃鶯下砌前水晶簾影露珠懸綺
霞低映晚晴天弱柳萬條垂翠帶殘
紅滿地碎香鈿蕙風飄蕩散輕烟
其二
花謝香紅烟景迷滿庭芳草綠萋萋金
鋪閑掩繍簾低紫燕一雙嬌語碎翠
屏十二晚峰齊夢魂銷散醉空閨
其三
晚起紅房醉欲銷綠鬟雲散&KR1153;金翹雪
香花語不朦嬌好是向人柔弱處玉
纖時急繍裙腰春心牽惹轉無憀
其四
一隻横釵墜髻叢静眠珍簟起来慵繍
羅紅嫩抺酥&KR0909;羞歛細蛾魂暗斷困
迷無語思猶濃小屏香靄碧山重
其五
雲薄羅裙綬帶長滿身新裛瑞龍香翠
鈿斜映豔梅籹佯不覷人空婉約笑
和嬌語太娼狂忍教牽恨暗形相
其六
碧玉冠輕&KR1153;燕釵捧心無語步香階緩
移弓底繍羅鞋暗想歡娛何計好豈
堪期約有時乖日高深院正忘懷
其七
半醉疑情臥繍茵睡容無力卸羅裙玉
籠鸚鵡厭聽聞慵整落釵金翡翠像
梳欹鬢月生雲錦屏綃幌麝烟薰
臨江仙
南齊天子寵嬋娟六宫羅綺三千潘妃
嬌豔獨芳妍椒房蘭洞雲雨降神仙
縦態迷歡心不足風流可惜當年纖腰
婉約步金蓮妖君傾國猶自至今傳
其二
幽閨𣣔曙聞鶯囀紅窗月影微明好風
頻謝落花聲隔幃殘燭猶照綺屏筝
繍被錦茵眠玉煖炷香斜&KR1153;輕烟澹蛾
羞歛不朦情暗思閑夢何處逐雲行
更漏子
秋色清河影澹深戶燭寒光暗綃幌碧
錦衾紅博山香炷融更漏咽蛩鳴切
滿院霜華如雪新月上薄雲收映簾懸
五鈎
其二
煙月寒秋夜静漏轉金壺初永羅幕下
繡屏空燈花結碎紅人消悄愁無了
思夢不成難暁長憶淂與郎期竊香私
語時
女冠子
碧桃紅杏遲日媚籠光影綵霞深香煖
薰鶯語風清引鶴音翠鬟冠玉葉霓
䄂捧瑶琹應共吹簫侣暗相尋
其二
脩娥慢臉不語檀心一點小山粧蝉鬢
低含綠羅衣澹拂黃悶来深院裡閑
步落花傍纖手輕輕整玉爐香
清平樂
春光欲暮寂寞閒庭戶粉蝶䨇䨇穿檻
舞簾卷晚天疎雨含愁獨倚閨幃玉
罏烟斷香微正是銷魂時節東風滿樹
花飛
南歌子
遠山愁黛碧横波慢臉明膩香紅玉茜
羅輕深院晚堂人静理銀筝鬢動行
雲影裙遮點屐聲嬌羞爱問曲中名楊
柳杏花時節幾多情
其二
惹恨還添恨牽腸即断腸凝情不語一
枝芳獨映画簾閒立繡衣香暗想為
雲女應憐傅粉郎晚来輕步出閨房髻
慢釵横無力縱猖狂
河滿子
寂寞芳菲暗度歲華如箭堪驚𬗟想舊
歡夛少亊轉添春思難平曲檻絲垂金
柳小牎絃断銀筝深院空聞燕語滿
園閒落花輕一片相思休不得忍教長
日愁生誰見夕陽孤夢覺来無限傷情
其二
無語殘粧澹薄&KR0877;羞亸𬒮輕盈幾度香
閨眠過曉綺窗初日微明雲母帳中偷
惜水晶枕上初驚咲靨嫩疑花析愁
眉翠歛山横相望只教添悵恨整鬟時
見纖瓊獨倚朱扉閑立誰知别有深情
小重山
梁燕雙飛畫閣前寂寥多少恨懶孤眠
暁来閑處想君憐紅羅帳金鴨冷沉烟
誰信損嬋娟倚屏啼玉筯濕香鈿四
肢無力上鞦韆羣花謝愁對豔陽天
定西番
蒼翠濃隂滿院鶯對語蝶交飛戲薔薇
斜日倚欄風好餘香出繡衣未得玉
郎消息幾時歸
木蘭花
掩朱扉鈎翠箔滿院鶯聲春寂寞勻粉
淚恨檀郎一去不歸花又落對斜暉
臨小閣前亊豈堪重想着金帶冷画屏
幽寶帳慵薰蘭麝薄
花間集卷十一
