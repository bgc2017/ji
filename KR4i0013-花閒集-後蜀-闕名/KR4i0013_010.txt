花間集卷十
孫光憲(二十四首)
女冠子
蕙風芝露壇際殘香輕度蘂珠宫苔點
分圓碧桃花踐破紅品流巫峽外名
籍紫薇中真侣墉城會夢魂通
其二
澹花瘦玉依約神仙粧束佩瓊文瑞露
通宵貯幽香盡日焚碧烟籠絳節黃
藕冠濃雲勿以吹簫伴不同羣
風流子
茅舍槿籬溪曲雞犬自南自北菰葉長
水葓開門外春波漲渌聽織聲促軋軋
鳴梭穿屋
其二
樓倚長衢欲暮瞥見神仙伴侣微傳粉
攏梳頭隠映画簾𨳩處無語無緒慢曳
羅裙歸厺
其三
金絡玉䘖嘶馬繫向綠楊隂下朱戶掩
繡簾垂曲院水流花榭歡罷歸也猶在
九衢深疸
定西番
雞禄山前遊騎邊草白朔天明馬蹄輕
鵲面弓離短韔彎来月欲成一隻鳴
&KR1076;雲外暁鴻驚
其二
帝子枕前秋夜霜幄冷月華明正三更
何處戍樓寒笛夢殘聞一聲遥想漢
關萬里泪縱横
河滿子
冠劍不隨君厺江河還共恩深歌䄂半
遮眉黛慘淚珠旋滴衣襟惆悵雲愁雨
怨斷魂何處相尋
玉蝴蝶
春欲盡景仍長滿園花正黃粉翅兩悠
颺翩翩過短墙鮮飈暖牽遊伴飛去
立殘芳無語對簫娘舞衫沉麝香
八拍蠻
孔雀尾拖金線長怕人飛起入丁香越
女沙頭爭拾翠相呼歸去背斜陽
竹枝
門前春水(竹枝)白蘋花(女兒)岸上無人
(竹枝)小艇斜(女兒)商女經過(竹枝)江欲
暮(女兒)散抛殘食(竹枝)飼神鴉(女兒)亂
䋲千結(竹枝)絆人深(女兒)越羅萬丈(竹)
(枝)表長尋(女兒)楊柳在身(竹枝)垂意緒
(女兒)藕花落盡(竹枝)見蓮心(女兒)
思帝鄕
如何遣情情更多永日水尚簾下歛羞
蛾六幅羅裙窣地微行曳碧波看盡滿
池疎雨打圑荷
上行杯
草草離亭鞍馬從遠道此地分襟燕宋
秦吳千萬里無辭一醉野棠開江革
濕佇立沾泣征騎駸駸
其二
離棹逡廵欲動臨極浦故人相送去住
心情知不共金船滿捧綺羅愁絲管
咽廻别帆影滅江浪如雪
謁金門
留不淂留得也應無益白紵青山如雪
色揚州初厺日輕别離甘抛擲江上
滿帆風疾却羡彩鴛三十六孤鸞還一
隻
思越人
古臺平芳草遠舘娃宫外春深翠黛空
留千載恨教人何處相尋綺羅無復
當時亊露花點滳香淚惆悵遥天横綠
水鴛鴦對對飛起
其二
渚蓮枯宫樹老長洲廢苑蕭條想像玉
人空處所月明獨上溪橋経春初敗
秋風起紅蘭綠蕙愁死一片風流傷心
地魂銷目斷西子
楊柳枝
閶門風暖落花乾飛遍江城雪不寒獨
有晚来臨水驛閑人多凭赤欄干
其二
有池有榭即濛濛浸潤翻成長飬功恰
佀有人長點檢着行排立向春風
其三
根柢雖然傍濁河無妨終日近笙歌驂
驂金帶誰堪比還共黃鶯不校多
其四
萬株枯槁怨亡隋佀弔吳臺各自垂好
是淮隂明月裡酒楼横笛不勝吹
望梅花
數枝開與短墻平見雪萼紅跗相映引
起誰人邊塞情簾外欲三更吹斷離
愁月正明空聽隔江聲
漁歌子
草芊芊波漾漾湖邊艸色連波漲沿蓼
岸泊楓汀天際玉輪初上扣舷歌聮
極望漿聲伊軋知何向黃鵠叫白鷗眠
誰似儂家疎曠
其二
泛流萤明又滅夜凉水冷東灣闊風浩
浩笛寥寥萬傾金波澄澈杜若洲香
郁烈一聲宿㕍霜時節經霅水過松江
盡屬儂家日月
魏承斑(十五首)
善薩蠻
羅裾薄薄秋波染眉間画時山兩點相
見綺羅時深情暗共知翠翹雲鬢動
歛態弹金鳳宴罷入蘭房邀人觧珮璫
其二
羅衣穏約金泥画玳筵一曲當秋夜聲
顫覷人嬌雲鬟褭翠翹酒醺紅玉軟
眉翠秋山遠繍幌麝煙沉誰人知兩心
滿宫花
雪霏霏風凛凛玉郎何處狂飲醉時想
得縦風流羅帳香幃鴛寝春朝秋夜
思君甚愁見繍屏孤枕少年何亊負初
心淚滴縷金雙袵
木蘭花
小芙蓉香旖旎碧玉堂深情似水閉寶
匣掩金鋪倚屏拖䄂愁如醉遲遲好
景煙花媚曲渚鴛鴦眠錦翅凝然愁望
静相思一雙笑靨嚬香藥
玉楼春
寂寂画堂梁上燕高卷翠簾横數扇一
庭春色惱人来滿地落花紅幾片愁
倚錦屏低雪面淚滴繡羅金縷線好天
凉月盡傷心為是玉郎長不見
其二
輕歛翠蛾呈皓齒鶯囀一枝花影裏聲
聲清迥遏行雲寂寂画梁塵暗起玉
斝滿斟情未已促坐王孫公子醉春風
筵上貫珠勻豔色韶顔嬌旎旖
訴衷情
高歌宴罷月初盈詩情引恨情烟露冷
水流輕思想夢難成羅帳褭香平恨
頻生思君無計睡還醒隔層城
其二
春深花簇小楼臺風飄錦綉開新睡覺
步香階山枕印紅腮鬢亂墜金釵語
檀偎臨行執手重重囑幾千迴
其三
銀漢雲晴玉漏長蛩聲悄画堂筠簟冷
碧窗凉紅臘淚飄香皓月瀉寒光割
人腸那堪獨自步池塘對鴛鴦
其四
金風輕透碧牎紗銀缸熖影斜欹枕臥
恨何賖山掩小屏霞雲雨别吳娃想
容華夢成幾度遶天涯到君家
其五
春情滿眼臉紅銷嬌妬索人饒星靨小
玉璫摇幾共醉春朝别後憶纖腰夢
魂劳如今風葉又蕭蕭恨迢迢
生查子
煙雨晩晴天零落花無語難話此時心
梁㷼雙来去琴韻對薰風有恨和情
撫腸斷斷絃頻淚滴黃金縷
其二
寂寞画堂空深夜垂羅幕燈暗錦屏欹
風冷珠簾薄愁恨夢難成何處看歡
楽看看又春来還是長蕭索
黃鐘楽
池塘烟暖草萋萋惆悵間霄含恨愁坐
思堪迷遥想玉人情亊遠音容渾是隔
桃溪偏記同歡秋月低簾外論心花
畔和醉暗相携何亊春來君不見夢魂
長在錦江西
漁歌子
柳如眉雲似髮蛟綃霧縠籠香雪夢魂
驚鍾漏歇窗外暁鶯殘月幾多情無
處說落花飛絮清明節少年郎容易别
一去音書斷絶
&KR0951;虔戾(四首)
臨江仙
金鎻重門荒苑静綺忩愁對秋空翠華
一去寂無蹤玉楼歌吹聲斷已随風
烟月不知人亊改夜闌還照深宫藕花
相向野堂中暗傷亡國清露泣香紅
其二
無頼暁鶯驚夢断起来殘酒初醒映窗
絲柳褭烟青翠簾慵卷約砌杏花零
一自玉郎遊冶去蓮凋月慘儀形暮天
微雨洒間庭手挼裙帶無語倚雲屏
女冠子
鳳樓琪樹惆悵劉郎一去正春深洞裏
愁空結人間信莫尋竹疎齋殿迥松
密醮壇隂倚雲低首望可知心
其二
步虛壇上絳節霓旌相向引真僊玉珮
摇蟾影金爐褭麝烟露濃霜簡&KR0668;風
緊羽衣偏欲留难得住却歸天
花間集卷十
