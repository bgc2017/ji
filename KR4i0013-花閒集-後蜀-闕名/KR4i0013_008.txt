花間集卷八
顧夐(四十三首)
河傳
燕颺晴景小窗屏暖鴛鴦交頸菱花掩
却翠鬟欹慵整海棠簾外影繡幃香
斷金&KR1484;鶒無消息心事空相憶倚東風
春正濃愁紅淚班衣上重
其二
曲檻春晚碧流紋細綠楊絲軟露花鮮
杏枝繁鶯囀野蕪平似剪直是人間
到天上堪遊賞醉眼疑屏障對池塘惜
韶光斷腸為花湏盡狂
其三
棹舉舟去波光渺渺不知何處岸花汀
艸共依依雨微鷓鴣相逐飛天涯離
恨江聲咽啼猿切此意向誰說艤蘭橈
獨無憀魂銷小鑪香欲焦
甘州子
一鑪龍麝錦帷傍屏掩映燭熒煌禁樓
刁斗喜初長羅薦繡鴛鴦山枕上私語
口脂香
其二
每逢清夜與良辰多悵望定傷神雲迷
水隔意中人寂寞綉羅茵山枕上幾點
淚痕新
其三
曾如劉阮訪仙蹤深洞客此時逢綺筵
散後繡衾同欵曲見韶容山枕上長是
怯晨鍾
其四
露桃花裡小樓深持玉盞聽瑶琴醉歸
青瑣入鴛衾月色照衣襟山枕上翠鈿
鎮眉心
其五
紅爐深夜醉調笙敲拍處玉纖輕小屏
古画岸低平烟月滿間庭山枕上燈背
臉波横
玉樓春
月照玉樓春漏促颯颯風搖庭砌竹夢
驚鴛被覺來時何處管絃聲斷續惆
悵少年遊冶去枕上兩蛾攅細綠曉鶯
簾外語花枝背帳猶殘紅蠟燭
其二
柳影玉樓春日晚雨細風輕烟草軟画
堂鸚鵡語雕籠金粉小屏猶半掩香
滅繡幃人寂寂倚欄無語愁思遠恨郎
何處縱疎狂長使含啼眉不展
其三
月皎露華窗影細風送菊香粘繡𬒮博
山爐冷水沉微惆悵金閨終日閉懶
展羅衾垂玉筯羞對菱花篸寳髻良宵
好事枉教休無計那他独耍婿
其四
拂水雙飛來去燕曲檻小屛山六扇春
愁凝思結眉心綠綺嬾調紅錦薦話
别情多心欲顫玉筯恨留紅粉面鎮長
獨立到黃昏却怕良宵頻梦見
浣溪沙
春色迷人恨正賖可堪蕩子不還家細
風輕露著梨花簾外有情雙燕颺檻
前無力綠楊斜小屏狂梦極天涯
其二
紅藕香寒翠渚平月籠虚閣夜蛩清塞
鴻驚梦雨牽情寳帳玉爐殘麝冷羅
衣金縷暗塵生小牎孤燭淚縱横
其三
荷芰風輕簾幕香繡衣鸂鶒淥廻塘小
屏間掩舊瀟湘恨入空幃鸞影獨淚
凝雙臉渚蓮光薄情年少悔思量
其四
惆悵經年别謝娘月窗花院好風光此
時相望最情傷青鳥不來傅錦字瑶
姬何處瑣蘭房忍教魂梦兩茫茫
其五
庭菊飄黃玉露濃冷沙隈砌隱鳴蛩何
期良夜得相逢背帳風搖紅臘滴惹
香暖梦繡衾重覺來枕上怯晨鍾
其六
雲淡風高葉亂飛小庭寒雨綠苔微深
閨人静掩屏幃粉黛暗愁金帶枕鴛
鴦空繞画羅衣那堪辜負不思歸
其七
雁響遥天玉漏清小紗窗外月朧明翠
幃金鴨炷香平何處不歸音信断良
宵空使梦魂驚簟凉枕冷不勝情
其八
露白蟾明又到秋佳期幽會兩悠悠梦
牽情役幾時休記得䛏人微歛黛無
言斜倚小書樓暗思前事不勝愁
酒泉子
楊柳舞風輕惹春烟殘雨杏花愁鶯正
語画樓東錦屏寂寞思無窮還是不
知消息鏡塵生珠淚滴損儀容
其二
羅帶縷金蘭麝烟凝魂斷画屏欹雲鬢
亂恨難任幾廻垂淚滴鴛衾薄情何
處去月臨牎花滿樹信沉沉
其三
小檻日斜風度綠窗人悄悄翠幃閒掩
舞雙鸞舊香寒别來情緒轉難判韶
顔看却老依俙粉上有啼痕暗銷魂
其四
黛薄紅深約掠綠鬟雲膩小鴛鴦金翡
翠稱人心錦鱗無處傳幽意海燕蘭
堂春又去隔年書千點淚恨難任
其五
掩却菱花收拾翠鈿休上面金蟲玉燕
瑣香奩恨厭厭雲鬟半墜懶重篸淚
侵山枕濕銀燈背帳夢方酣雁飛南
其六
水碧風清入檻細香紅藕膩謝娘歛翠
恨無涯小屏斜堪憎蕩子不還家謾
留羅帶結帳深枕膩炷沉烟負當年
其七
黛怨紅羞掩映画堂春欲暮殘花微雨
隔青樓思悠悠芳菲時節看將度寂
寞無人還獨語画羅濡香粉汚不勝愁
楊柳枝
秋夜香閨思寂寥漏迢迢鴛幃羅幌麝
烟銷燭光搖正憶玉郎遊蕩去無尋
處更聞簾外雨蕭蕭滳芭蕉
遐方怨
簾影細簟紋平象紗籠玉指縷金羅扇
輕嫰紅雙臉似花明兩條眉黛遠山横
鳳簫歇鏡塵生遼塞音書絶梦魂長
暗驚玉郎經歲負娉婷教人争不恨無
情
獻衷心
繡鴛鴦帳暖画孔雀屏欹人悄悄月明
時想昔年懽咲恨今日分離銀缸背銅
漏永阻佳期小爐烟細虛閣簾垂幾
多心事暗地思惟被嬌娥牽役魂梦如
癡金閨裡山枕上始應知
應天長
瑟瑟羅裙金線縷輕透鵝黃香画袴垂
交帶盤鸚鵡褭褭翠翹移玉步背人
勻檀注慢轉横波偷覷歛黛春情暗許
倚屛慵不語
訴裏情
香滅簾垂春漏永整鴛衾羅帶重雙鳳
縷黃金牎外月光臨沉沉斷腸無處尋
負春心
其二
永夜抛人何處去絶來音香閣掩眉歛
月將沉争忍不相尋怨孤衾換我心為
你心始知相憶深
荷葉杯
春盡小庭花落寂寞凭檻歛雙眉忍教
成病憶佳期知摩知知摩知
其二
歌彂誰家筵上寥亮别恨正悠悠蘭缸
背帳月當樓愁摩愁愁摩愁
其三
弱柳好花盡拆晴陌陌上少年郎滿身
蘭麝撲人香狂摩狂狂摩狂
其四
記淂那時相見膽顫鬢亂四肢柔泥人
無語不擡頭羞摩羞羞摩羞
其五
夜久歌聲怨咽殘月菊冷露微微看看
濕透縷金衣歸摩歸歸摩歸
其六
我憶君詩最苦知否字字盡關心紅牋
為寄表情深吟摩吟吟摩吟
其七
金鴨香濃鴛被枕膩小䯻簇花鈿腰如
細柳臉如蓮憐摩憐憐摩憐
其八
曲砌蝶飛烟暖春半花彂㧕垂條花如
雙臉柳如腰嬌摩嬌嬌摩嬌
其九
一去又乖期信春盡滿院長莓苔手拈
裙帶獨徘徊來摩來來摩來
漁歌子
曉風清幽沼綠倚欄凝望珍禽浴画簾
垂翠屏曲滿䄂荷香馥郁好攄懷堪
寓目身閒心静平生足酒杯深光影促
名利無心較逐
花間集卷八
