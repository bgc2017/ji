花間集卷四
薛昭藴(十九首)
浣溪沙
紅蓼渡頭秋正雨印沙鷗跡自成行整
鬟飄䄂野風香不語&KR0877;嚬深浦裏幾
廻愁殺棹船郎燕歸帆盡水茫茫
其二
鈿匣菱花錦帶垂静臨蘭檻卸頭時約
鬟低珥算歸期茂苑草青湘渚闊夢
餘空有漏依依二年终日損芳菲
其三
粉上依稀有淚痕郡庭花落歛黃昏遠
情深恨與誰論記得去年寒食日延
秋門外卓金輪日斜人散暗銷魂
其四
握手河橋柳似金蜂須輕惹百花心蕙
風蘭思寄清琴意滿便同春水滿情
深還似酒杯深楚烟湘月雨沉沉
其五
簾下三間出寺墻滿階垂柳綠隂長嫩
紅輕翠間濃粧瞥地見時猶可可却
來閒處暗思量如今情事隔僊鄕
其六
江館淸秋䌫客船故人相送夜開筵麝
烟蘭𦦨簇花鈿正是斷魂迷楚雨不
堪離恨咽湘絃月高霜白水連天
其七
傾國傾城恨有餘幾多紅淚泣姑蘇倚
風凝睇雪肌膚吳主山河空落日越
王宫殿半平蕪藕花菱蔓滿重湖
其八
越女淘金春水上步搖雲鬢珮鳴璫渚
風江艸又清香不為遠山凝翠黛只
因&KR0877;恨向斜陽碧桃花謝憶劉郎
喜遷鶯
殘蟾落暁鍾鳴羽化覺身輕乍無春睡
有餘醒杏苑雪初晴𬗋陌長襟䄂冷
不是人間風景廻看塵土似前生休羡
谷中鶯
其二
金門暁玉京春駿馬驟輕塵樺烟深處
白衫新認得化龍身九陌喧千戶啟
滿袖桂香風細杏園歡宴曲江濱自此
占芳辰
其三
淸明節雨晴天得意正當年馬驕泥軟
錦連乹香袖半籠鞭花色融人競賞
盡是綉鞍米鞅日斜無計更留連歸路
艸和烟
小重山
春到長門春艸靑玉階華露滴月隴明
東風吹斷𬗋簫聲宫漏促簾外暁啼鶯
愁極梦難成紅粧流宿淚不勝情手
挼裙帶遶階行思君切羅幌暗塵生
其二
秋到長門秋草黃画梁雙燕去出宫墻
玉簫無𣸪理霓裳金蝉墜鸞鏡掩休粧
憶昔在昭陽舞衣紅綬帶繡鴛鴦至
今猶惹御罏香魂夢斷愁聽更漏長
離别難
寶馬暁鞴雕鞍羅幃乍别情難那堪春
㬌媚送君千萬里半粧珠翠落露華寒
紅蠟燭青絲曲偏能鈎引淚闌干良
夜促香塵綠魂欲迷檀眉半歛愁低未
别心先咽欲語情難說出芳艸路東西
搖袖立春風急櫻花楊柳雨萋萋
相見歡
羅𥜗繍𬒮香紅画堂中細艸平沙蕃馬
小屏風卷羅幕凭粧閤思無窮暮雨
輕烟魂斷隔簾櫳
醉公子
慢綰青絲髮光砑吳綾襪床上小燻籠
韶州新退紅叵耐無端處捻得從頭
汚惱得眼慵開問人閒事來
女冠子
求仙去也翠鈿金篦盡捨入嵒巒霧捲
黃羅帔雲彫白玉冠野烟溪洞冷林
月石橋寒静夜松風下禮天壇
其二
雲羅霧縠新授明威法籙降真函髻綰
青絲髮冠抽碧玉篸往來雲過五去
住島經三正遇劉郎使啟瑶緘
謁金門
春滿院疊損羅衣金線睡覺水精簾未
捲簷前雙語燕斜掩金鋪一扇滿地
落花十片蚤是相思腸欲斷忍交頻夢
見
牛嶠(二十六首)
柳枝
解凍風來末上靑觧垂羅䄂拜卿卿無
端裊娜臨官路舞送行人過一生
其二
吳王宫裏色偏深一簇纖條萬縷金不
憤錢塘蘇小小引郎松下結同心
其三
橋北橋南千萬條恨伊張緒不相饒金
羈白馬臨風望認得楊家静婉腰
其四
狂雪随風撲馬飛惹烟無力被春欺莫
教移入靈和殿宫女三千又妬伊
其五
褭翠籠烟拂暖波舞裙新染麴塵羅章
華臺畔隋堤上傍得春風爾許多
女冠子
綠雲高髻點翠勻紅時世月如眉淺笈
含雙靨低聲唱小詞眼看惟恐化魂
蕩欲相随玉趾廻嬌步約佳期
其二
錦江烟水卓女燒春濃美小檀霞繍帶
芙容帳金釵芍藥花額黃侵膩髮臂
釧透紅紗柳暗鶯啼處認郎家
其三
星冠霞帔住在蘂珠宫裡佩丁當明翠
搖蟬翼纖珪理宿粧醮壇春艸綠藥
院杏花香青鳥傳心事寄劉郎
其四
雙飛雙舞春晝後園鶯語卷羅幃錦字
書封了銀河雁過遟鴛鴦排寶帳豆
&KR1958;綉連枝不語勻珠淚落花時
萝江南
啣泥燕飛到画堂前占得杏梁安稳處
體輕惟有主人憐堪羡好因緣
其二
紅繡被兩兩間鴛鴦不是鳥中偏愛爾
爲緣交頸睡南塘全勝薄情郎
感恩多
兩條紅粉淚多少香閨意強攀桃李枝
歛愁眉陌上鶯啼蝶舞柳花飛柳花
飛願得郎心憶家還歸早
其二
自從南浦别愁見丁香結近來情轉深
憶鴛衾幾度將書托煙雁淚盈襟禮
月求天願君知我心
應天長
玉樓春望晴烟滅舞衫斜卷金條脫黃
鸝嬌囀聲初歇杏花飄盡龍山雪鳳
釵低赴節筵上王孫愁絶鴛鴦對啣羅
結兩情深夜月
其二
雙眉澹薄藏心事淸夜背燈嬌又醉玉
釵横山枕膩寶帳鴛鴦春睡美别經
時無限意虛道相思憔悴莫信綵箋書
裡賺人腸斷字
更漏子
星漸稀漏頻轉何處輪臺聲怨香閨掩
杏花紅月明楊柳風挑錦字記情事
惟願兩心相似收淚語背燈眠玉釵横
枕邊
其二
春夜闌更漏促金燼暗挑殘燭驚梦斷
錦屏深兩鄊明月心閨艸碧望歸客
還是不知消息辜負我悔憐君告天天
不聞
其三
南浦情紅粉淚争奈兩人深意低翠黛
卷征衣馬嘶霜葉飛招手别寸腸結
還是去年時節書託雁萝歸家覺來江
月斜
望江怨
東風急惜别花時手頻執羅幃愁獨入
馬嘶殘雨春蕪濕倚門立寄語薄情郎
粉香和淚泣
菩薩蠻
舞裙香暖金泥鳳画梁語燕驚殘梦門
外柳花飛玉郎猶未歸愁勻紅粉淚
眉剪春山翠何處是遼陽錦屏春晝長
其二
柳花飛處鶯聲急晴街春色香車立金
鳳小簾開臉波和恨來今宵求梦想
難到青樓上羸得一場愁鴛衾誰並頭
其三
玉釵風動春幡急交枝紅杏籠煙泣樓
上望卿卿䆫寒新雨晴熏爐蒙翠被
繡帳鴛鴦睡何處最相知羡他初画眉
其四
画屏重叠巫陽翠楚神尚有行雲意朝
暮幾般心向他情謾深風流今古隔
虛作瞿塘客山月照山花梦廽燈影斜
其五
風簾燕舞鶯啼柳粧臺約鬢低纖手釵
重髻盤珊一枝紅牡丹門前行樂客
白馬嘶春色故故墜金鞭廻頭應眼穿
其六
綠雲鬢上飛金雀愁眉歛翠春烟薄香
閤掩芙容画屏山幾重窗寒天欲曙
猶結同心苣啼粉汚羅衣問郎何日歸
其七
玉樓冰簟鴛鴦錦粉融香汗流山枕簾
外轆轤聲歛眉含咲驚柳隂烟漠漠
低鬢蝉釵落須作一生拚盡君今日歡
花間集卷四
