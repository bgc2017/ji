花閒集卷十二
毛熙震(八首)
後庭花
鶯啼燕語芳菲節瑞庭花發昔時歡宴
歌聲揭管弦清越自從陵谷追遊歇
画梁塵黦傷心一片如珪月閑鎻官闕
其二
輕盈舞妓&KR0877;芳豔競籹新臉步瑶珠翠
脩蛾歛膩鬟雲染歌聲慢發開檀點
繍衫斜掩時將纖手勻紅臉咲拈金靨
其三
越羅小䄂新香蒨薄籠金釧倚闌無語
摇輕扇半遮勻面春殘日暖鶯嬌懶
滿庭花片争不教人長相見画堂深院
酒泉子
閑臥繡幃慵想萬般情寵錦檀偏翅股
重翠雲欹暮天屏上春山碧映香烟
霧隔蕙蘭心魂夢役歛蛾眉
其二
鈿匣舞鵉隐映豔紅修碧月梳斜雲鬢
膩粉香寒曉花微歛輕呵展&KR1153;釵金
燕軟日初昇簾半捲對殘粧
菩薩蛮
梨花滿院飄香雪高樓夜静風箏咽斜
月照簾帷憶君和夢稀小窗燈影背
燕語驚愁態屏掩斷香飛行雲山外歸
其二
繡簾高軸臨塘看雨翻荷芰真珠散殘
暑晩初凉輕風渡水香無憀悲往事
争那牽情思光影暗相催等閑秋又来
其三
天含殘碧融春色五陵薄幸無消息盡
日掩朱門離愁暗斷魂鶯啼芳樹煖
燕拂廽塘滿寂寞對屏山相思醉夢間
李珣(三十七首)
浣沙溪
入夏偏宜淡薄粧越羅衣褪欝金黃翠
鈿檀注助容光相見無言還有恨幾
廽拚却又思量月窗香逕夢悠颺
其二
晩出閑庭看海棠風流學得内家粧小
釵横戴一枝芳鏤玉梳斜雲鬢膩縷
金衣透雪肌香暗思何事立殘陽
其三
訪舊傷離欲斷魂無因重見玉樓人六
街微雨鏤香塵早爲不逢巫峡夢那
堪虛度錦江春遇花傾酒莫辭頻
其四
紅藕花香到檻頻可堪閑憶似花人舊
歡如夢絶音塵翠叠画屏山隐隐冷
鋪紋簟水潾潾斷魂何處一蝉新
漁歌子
䠂山青湘水綠春風澹蕩看不足草芊
芊花簇簇漁艇棹歌相續信浮沉無
管束釣廽乘月歸湾曲酒盈樽雲滿屋
不見人間榮辱
其二
荻花秋瀟湘夜橘州佳景如屏画碧烟
中明月下小艇垂綸初罷水為鄊蓬
作舍魚羹稻飯常飡也酒盈杯書滿架
名利不將心挂
其三
柳垂絲花滿樹鶯啼椘岸春天暮棹輕
舟出深浦緩唱漁歌歸去罷垂綸還
酌醑孤村遥指雲遮處下長汀臨淺渡
驚起一行沙鷺
其四
九疑山三湘水蘆花時節秋風起水雲
間山月裡棹月穿雲遊戲鼓清琹傾
渌蟻扁舟自淂消遥志任東西無定止
不議人間醒醉
巫山一叚雲
有客經巫峡停橈向水湄楚王曾此夢
瑶姬一夢杳無期塵暗珠簾卷香銷
翠幄垂西風迥首不勝悲暮雨洒空祠
其二
古廟依青嶂行宫枕碧流水聲山色鎻
粧樓往事思悠悠雲雨朝還暮烟花
春復秋啼猿何必近孤舟行客自多愁
臨江仙
簾捲池心小閣虛暫凉閑步徐徐芰荷
經雨半凋疎拂堤垂柳蟬噪夕陽餘
不語低鬟幽思遠玉釵斜墜雙魚幾廻
偷看寄来書離情别恨相隔欲何如
其二
鶯報簾前煖日紅玉罏殘麝猶濃起来
閨思尚疎慵别愁春夢誰觧此情悰
強整嬌姿臨寶鏡小池一朵芙蓉舊歡
無處再尋蹤更堪回頋屏画九疑峰
南鄕子
烟漠漠雨凄凄岸花零落鷓鴣啼遠客
扁舟臨野渡思鄕處潮退水平春色暮
其二
蘭棹舉水紋開競携蕂籠採蓮来廽塘
深處遥相見邀同宴渌酒一巵紅上面
其三
歸路近扣舷歌採真珠處水風多曲岸
小橋山月過烟深鎻荳&KR1740;花垂千萬朵
其四
乘綵舫過蓮塘棹歌驚起睡鴛鴦游女
帶花偎伴咲争窈窀競折團荷遮晚照
其五
傾渌蟻泛紅螺閑邀女伴簇笙歌避暑
信船輕浪裡閑遊戲夹岸荔枝紅蘸水
其六
雲帶雨浪迎風釣翁廽棹碧湾中春酒
香熟鱸魚美誰同醉䌫却扁舟蓬底睡
其七
沙月静水烟輕芰荷香裡夜舡行綠鬟
紅臉誰家女遥相頋緩唱棹歌極浦去
其八
漁市散渡船稀越南雲樹望中微行客
待潮天欲暮送春浦愁聽猩猩啼瘴雨
其九
攏雲髻背犀梳焦紅衫映綠羅裾越王
臺下春風煖花盈岸遊賞與邀隣女伴
其十
相見處晚晴天刺桐花下越臺前暗裡
廽眸深属意遺雙翠騎象背人先過水
女冠子
星高月午丹桂青松深處醮壇開金磬
敲清露珠幢立翠苔步虛聲縹緲想
像思徘徊曉天歸去路指蓬莱
其二
春山夜静愁聞洞天疎磬玉堂虛細霧
垂珠佩輕烟曳翠裾對花情&KR0899;&KR0899;望
月步徐徐劉阮今何處絶来書
酒泉子
寂寞青樓風觸綉簾珠碎撼月朦朧花
暗澹鎖春愁尋思往事依稀夢淚臉
露桃紅色重鬢欹蟬釵堕鳳思悠悠
其二
雨漬花零紅散香凋池兩岸别情遥春
歌斷掩銀屏孤帆早晚離三䠂閑理
鈿筝愁幾許曲中情絃上語不堪聽
其三
秋雨聮緜聲散敗荷叢裡那堪深夜枕
上聽酒初醒牽愁惹思更無停燭暗
香凝天欲暁細和煙冷和雨透簾中
其四
秋月嬋娟皎潔碧紗窗外照花穿竹冷
沉沉印他心凝露滴砌蛩吟驚斍謝
娘殘夢夜深斜傍枕前来影徘徊
望遠行
春日遲遲思寂寥行客關山路遥瓊窗
時聽語鶯嬌柳絲牽恨一條條休暈
繡罷吹簫貌逐殘花暗凋同心猶結舊
裙腰忍辜風月度良宵
其二
露滴幽庭葉落時愁聚簫娘柳眉玉郎
一去負佳期水雲迢逓雁書遲屏半
掩枕斜欹蠟淚無言對垂吟蛩斷續漏
頻移入窗明月鍳空帷
菩薩蛮
廻塘風起波紋細刺桐花裡門斜閉殘
日照平蕪䨇䨇飛鷓鴣征帆何處客
相見還相隔不語𣣔魂銷望中烟水遥
其二
等閑將度三春景簾垂碧砌参差影曲
檻日初斜杜鵑啼落花恨君容易處
又話瀟湘去凝思倚屏山淚流紅臉斑
其三
隔簾微雨雙飛燕砌花零落紅深淺捻
得寶筝調心随征棹遥楚天雲外路
動便經年去香斷画屏深舊歡何處尋
西溪子
金鏤翠鈿浮動粧罷小窗圓夢日高時
春巳老人来到滿地落花慵掃無語倚
屏風泣殘紅
虞美人
金籠鶯報天將曙驚起分飛處夜来潜
與玉郎期多情不覺酒醒遲失歸期
映花避月遥相送膩髻偏垂鳳却㢠嬌
步入香閨倚屏無語撚雲篦翠眉低
河傳
去去何處迢迢巴楚山水相連朝雲暮
雨依舊十二峰前猿聲到客船愁腸
豈異丁香結因離别故國音書絶想佳
人花下對明月春風恨應同
其二
春暮微雨送君南浦愁歛雙蛾落花深
處啼鳥似逐離歌粉檀珠淚和臨流
更把同心結情哽咽後會何時節不堪
回首相望已隔汀洲櫓聲幽
花間集卷十二(終)
