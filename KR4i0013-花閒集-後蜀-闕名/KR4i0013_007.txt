花間集卷七
歐陽烱(十七首)
浣溪沙
落絮殘鶯半日天玉柔花醉只思眠惹
䆫映竹滿爐烟獨掩画屏愁不語斜
欹瑶枕髻鬟偏此時心在阿誰邊
其二
天碧羅衣拂地垂美人初着更相宜宛
風如舞透香肌獨㘴含嚬吹鳳竹園
中緩步折花枝有情無力泥人時
其三
相見休言有淚珠酒闌重得叙歡娱鳳
屏鴛枕宿金鋪蘭麝細香聞喘息綺
羅纖縷見肌膚此時還恨薄情無
三字令
春欲盡日遲遲牡丹時羅幌卷翠簾垂
彩箋書紅粉淚兩心知人不在燕空
歸負佳期香燼落枕凾欹月分明花澹
薄惹相思
南鄕子
嫰艸如烟石榴花彂海南天日暮江亭
春影淥鴛鴦浴水遠山長看不足
其二
画舸停橈槿花籬外竹横橋水上遊人
沙上女廻顧笑指芭蕉林裏住
其三
岸遠沙平日斜歸路晚霞眀孔雀自憐
金翠尾臨水認得行人驚不𧺫
其四
洞口誰家木蘭船繋木蘭花紅䄂女郎
相引去遊南浦咲倚春風相對語
其五
二八花鈿胸前如雪臉如蓮耳墜金環
穿瑟瑟霞衣窄咲倚江頭招遠客
其六
路入南中挄榔葉暗蓼花紅兩岸人家
微雨後收紅豆樹底纖纖擡素手
其七
䄂歛絞綃採香深洞咲相邀藤杖枝頭
蘆酒滳鋪葵席豆䓻花間趖晚日
其八
翡翠鵁鶄白蘋香裏小沙汀島上隂隂
秋雨色蘆花撲數隻漁船何處宿
獻衷心
見好花顔色争咲東風雙臉上晚粧同
閉小樓深閤春景重重三五夜偏有恨
月明中情未巳信曾通滿衣猶自染
檀紅恨不如雙燕飛舞簾櫳春欲暮殘
絮盡柳條空
賀明朝
憶昔花間初識面紅䄂半遮粧臉輕轉
石榴裙帶故將纖繊玉指偷撚雙鳳金
線碧梧桐瑣深深院誰料得兩情何
日教繾綣羡春来雙燕飛到玉樓朝暮
相見
其二
憶昔花間相見後只憑纖手暗抛紅豆
人前不觧巧傳心事别来依舊辜負春
晝碧羅衣上蹙金綉覩對鴛鴦空裛
淚痕透想韶顔非久終是為伊只恁偷
瘦
江城子
晚日金陵岸艸平落霞明水無情六代
繁華暗逐逝波聲空有姑蘇臺上月如
西子鏡照江城
鳳樓春
鳳髻綠雲叢深掩房櫳錦書通梦中相
見覺来慵勻面淚臉珠融因想玉郎何
處去對淑景誰同小樓中春思無窮
倚欄顒望闇牽愁緒柳花飛𧺫東風斜
日照簾羅幌香冷粉屏空海棠零落鶯
語殘紅
和凝(二十首)
小重山
春入神京萬木芳禁林鶯語滑蝶飛狂
曉花擎露妬啼粧紅日永風和百花香
煙瑣柳絲長御溝澄碧水轉池塘時
時微雨洗風光天衢遠到處引笙簧
其二
正是神京爛漫時群仙初折得㕁詵枝
烏犀白紵最相宜精神出御陌䄂鞭垂
柳色展愁眉管弦分響亮探花期光
隂占断曲江池新榜上名姓徹丹墀
臨江仙
海棠香老脊江晚小樓霧縠涳濛翠鬟
初出繡簾中麝烟鸞珮惹蘋風碾玉
釵搖&KR1484;鶒戰雪肌雲鬢將融含情遥指
碧波東越王臺殿蓼花紅
其二
披袍窣地紅宫錦鶯語時轉輕音碧羅
冠子穏犀簮鳳皇雙颭步摇金肌骨
細勻紅玉軟臉波微送春心嬌羞不肯
入鴛衾蘭膏光裡兩情深
菩薩蠻
越梅半拆輕寒裏冰清澹薄籠藍水暖
覺杏梢紅遊絲狂惹風閑階莎徑碧
遠梦猶堪惜離恨又迎春相思難重陳
山花子
鶯錦蟬縠馥麝臍輕裾花艸暁烟迷鸂
鶒顫金紅掌墜翠雲低星靨咲隈霞
臉畔蹙金開䄡襯銀泥春思半和芳艸
嫰綠萋萋
其二
銀字笙寒調正長水紋簟冷画屛凉玉
腕重金扼臂澹梳粧幾度試香纖手
暖一迴嘗酒絳脣光佯弄紅絲蝇拂子
打檀郎
河滿子
正是破瓜年幾含情慣淂人饒桃李精
神鸚鵡舌可堪虚度良宵却爱藍羅裙
子羡他長束纖腰
其二
寫得魚牋無限其如花瑣春輝目斷巫
山雲雨空教殘梦依依却愛薰香小鴨
羡他長在屛幃
薄命女
天欲暁宫漏穿花聲繚繞牎裡星光少
冷霞寒侵帳額殘月光沉樹杪夢斷錦
幃空悄悄強𧺫愁眉小
望梅花
春艸全無消息臘雪猶餘蹤跡越嶺寒
枝香自拆冷豔竒芳堪惜何事壽陽無
處覓吹入誰家横笛
天仙子
柳色披衫金縷鳳纖手輕拈紅豆弄翠
蛾雙臉正含情桃花洞瑶臺梦一片春
愁誰與共
其二
洞口春紅飛蔌蔌仙子含愁眉黛綠阮
郎何事不歸來懶燒金慵篆玉流水桃
花空斷續
春光好
紗窗暖画屏閒軃雲鬟睡𧺫四肢無力
半春間玉指剪裁羅勝金盤點綴酥
山窺宋深心無限事小眉彎
其二
蘋葉軟杏花明画船輕雙浴鴛鴦出淥
汀棹歌聲春水無風無浪春天半雨
半晴紅粉相随南浦晚幾含情
採桑子
蝤蠐領上訶梨子繡帶雙垂椒戶閑時
竟學樗蒲賭荔枝叢頭鞋子紅編細
裙窣金絲無事嚬眉春思飜教阿母疑
柳枝
軟碧摇烟似送人映花時把翠蛾嚬青
青自是風流主慢颭金絲待洛神
其二
瑟瑟羅裙金縷腰黛眉隈破未重描醉
來咬損新花子拽住仙郎盡放嬌
其三
鵲橋初就咽銀河今夜仙郎自姓和不
是昔年攀桂樹豈能月裡索嫦娥
漁父
白芷汀寒立鷺鷥蘋風輕剪浪花時煙
羃羃日遲遲香引芙蓉惹釣絲
顧夐(六首)
虞美人
曉鶯啼破相思梦簾捲金泥鳳宿粧猶
在酒初醒翠翹慵整倚雲屏轉娉婷
香檀細画侵桃臉羅𬒮輕輕歛佳期堪
恨再難尋綠蕪滿院柳成隂負春心
其二
觸簾風送景陽鍾鴛被繡花重暁幃初
卷冷煙濃翠勻粉黛好儀容思嬌慵
起來無語理朝粧寶匣鏡凝光綠荷相
倚滿池塘露清枕簟藕花香恨悠揚
其三
翠屏閒掩垂珠箔絲而籠池閣露粘紅
藕咽清香謝娘嬌㥛不成狂罷朝粧
小金&KR1484;鶒沉烟細膩枕堆雲髻淺眉微
歛注檀輕舊懽時有梦魂驚悔多情
其四
碧桐梧映紗䆫晚花謝鶯聲嬾小屏屈
曲掩青山翠幃香粉玉爐寒兩蛾攅
顛狂年少輕離别辜負春時節画羅紅
𬒮有啼㾗魂銷無語倚閨門欲黃昏
其五
深閨春色勞思想恨共春蕪長黃鸝嬌
囀䛏芳妍杏枝如画倚輕烟瑣窗前
凭欄愁立雙蛾細桺影斜搖砌玉郎還
是不還家教人魂梦逐楊花繞天涯
其六
少年豔質勝瓊英早晚别三清蓮冠穏
篸鈿篦横飄飄羅䄂碧雲輕画難成
遲遲少轉腰身褭翠靨眉心小醮壇風
急杏枝香此時恨不駕鵉皇訪劉郎
花間集卷七
