花間集卷一
唐衛尉少卿趙崇祚集
温廷筠(四十四首)
菩薩蠻
小山重叠金明滅鬢雲欲度香顋雪懶
𧺫画蛾眉弄粧梳洗遟照花前後鏡
花面交相映新帖繡羅𥜗雙雙金鹧鴣
其二
水精簾裡頗黎枕暖香惹夢鴛鴦錦江
上柳如烟雁飛殘月天藕絲秋色淺
人勝參差剪雙鬢隔香紅玉釵頭上風
其三
蘂黃無限當山額宿粧隱咲紗窗隔相
見牡丹時暫來還别離翠釵金作股
釵上蝶雙舞心事竟誰知月明花滿枝
其四
翠翹金鏤雙鸂鶒水紋細𧺫春池碧池
上海棠梨雨晴紅滿枝繡衫遮笑靨
烟草粘飛蝶青瑣對芳菲玉關音信稀
其五
杏花含露團香雪綠楊陌上多離别燈
在月隴明覺來聞暁鶯玉鈎褰翠幕
粧淺舊眉薄春夢正關情鏡中蟬鬢輕
其六
玉樓明月長相憶柳絲裊娜春無力門
外草萋萋送君聞馬嘶画羅金翡翠
香燭消成淚花落子規啼綠窗殘夢迷
其七
鳳皇相對盤金縷牡丹一夜經微雨明
鏡照新粧鬢輕雙臉長画樓相望久
欄外垂絲柳音信不歸來社前雙燕迥
其八
牡丹花謝鶯聲歇綠楊滿院中庭月相
憶夢難成背窗燈半明翠鈿金壓臉
寂寞香閨掩人遠淚闌干燕飛春又殘
其九
滿宫明月梨花白故人萬里關山隔金
雁一䨥飛淚痕沾綉衣小園芳艸綠
家住越溪曲楊柳色依依燕歸君不歸
其十
寶函鈿雀金&KR1484;䳵沉香關上吳山碧楊
柳又如絲驛橋春雨時画樓音信斷
芳艸江南岸鸞鏡與花枝此情誰淂知
其十一
南園滿地堆輕絮愁聞一霎清明雨雨
後却斜陽杏花零落香無言勻睡臉
枕上屏山掩時節欲黃昏無憀獨倚門
其十二
夜來皓月纔當午重簾悄悄無人語深
處麝烟長臥時留薄粧當年還自惜
往事那堪憶花露月明殘錦衾知暁寒
其十三
雨睛夜合玲瓏日萬枝香褭紅絲拂間
夢憶金堂滿庭萱草長繡簾垂&KR2014;
眉黛遠山綠春水渡溪橋凭欄魂欲消
其十四
竹風輕動庭除冷珠簾月上玲瓏影山
枕隱穠粧綠檀金鳳皇兩蛾愁黛淺
故國吳宫遠春恨正關情画樓殘點聲
更漏子
柳絲長春雨細花外漏聲迢遞驚塞鴈
𧺫城鳥画屏金鷓鴣香霧薄透簾幕
惆悵謝家池閣紅燭背綉簾垂夢殘君
不知
其二
星斗稀鍾鼓歇簾外暁鶯殘月蘭露重
柳風斜滿庭堆落花虛閣上倚欄望
還似去年惆悵春欲暮思無窮舊歡如
夢中
其三
金雀釵紅粉面花裡暫時相見知我意
感君憐此情須問天香作穗蠟成淚
還似兩人心意山枕膩錦衾寒覺來更
漏殘
其四
相見稀相憶久眉淺澹烟如柳垂翠幕
結同心待郎燻綉衾城上月白如雪
蝉鬢美人愁絶宫樹暗鵲橋橫玉籖初
報明
其五
背江樓臨海月城上角聲嗚咽堤柳動
島烟昏兩行征雁分京口路歸帆渡
正是芳菲欲度銀燭盡玉繩低一聲村
落雞
其六
玉罏香紅蠟淚偏照画堂秋思眉翠薄
鬢雲殘夜長衾枕寒梧桐樹三更雨
不道離情正苦一葉葉一聲聲空階滴
到明
歸國遥
香玉翠鳳寶釵垂&KR2014;鈿交勝金粟
越羅春水渌画堂照簾殘燭萝餘更
漏促謝娘無限心曲曉屏山斷續
其二
雙臉小鳳戰篦金颭豔舞衣無力風欽
藕絲秋色染錦帳繍幃斜掩露珠清
曉簟粉心黃蘂花靨黛眉山兩點
酒泉子
花映柳條閒向綠萍池上凭欄干窺細
浪雨瀟瀟近來音信兩疎索洞房空
寂寞掩銀屏垂翠箔度春宵
其二
日映紗牎金鴨小屏山碧故鄉春烟藹
隔背蘭缸宿粧惆悵倚高閣千里雲
影薄草初齊花又落燕雙雙
其三
楚女不歸樓枕小河春水月孤明風又
𧺫杏花飛玉釵斜篸雲鬟髻裙上金
縷鳳八行書千里夢雁南飛
其四
羅帶惹香猶繋别時紅豆淚痕新金縷
舊斷離腸一雙嬌燕語雕梁還是去
年時節綠隂濃芳草歇柳花狂
定西番
漢使昔年離别攀弱柳折寒梅上高臺
千里玉關春雪雁來人不來羌笛一
聲愁絶月徘徊
其二
海燕欲飛調羽萱艸綠杏花紅隔簾攏
雙鬢翠霞金縷一枝春豔濃樓上月
明三五瑣牎中
其三
細雨暁鶯春晚人似玉柳如眉正相思
羅幕翠簾初&KR1032;鏡中花一枝腸斷塞
門消&KR1178;雁來稀
楊柳枝
宜春苑外最長條閒褭春風伴舞腰正
是玉人腸斷處一渠春水赤欄橋
其二
南内墻東御路傍湏知春色柳絲黃杏
花未肯無情思何事行人最斷腸
其三
蘇小門前柳萬條毵毿金線拂平槗黃
鶯不語東風𧺫深閉朱門伴舞腰
其四
金縷毵毿碧瓦溝六宮眉黛惹香愁晚
來更帶龍池雨半拂欄于半入樓
其五
舘娃宫外鄴城西遠映征帆近拂堤繫
得王孫歸意切不關芳艸綠萋萋
其六
兩兩黃鸝色似金褭枝啼露動芳音春
來幸自長如線可惜牽纏蕩子心
其七
御柳如絲映九重鳳皇牎映繍芙蓉景
陽樓畔千條路一面新粧待暁風
其八
織錦機邊鶯語頻停梭垂淚憶征人塞
門三月猶蕭索縦有垂楊未覺春
南歌子
手裏金鸚鵡胸前繍鳳皇偷眼暗形相
不如從嫁與作鴛鴦
其二
似帶如絲柳團酥握雪花簾捲玉鈎斜
九衢塵欲暮逐香車
其三
撲蕊添黃子呵花滿翠鬟鴛枕映屏山
月明三五夜對芳顔
其六
轉盻如波眼娉婷似柳腰花裡暗相招
憶君腸欲断恨春宵
其七
懶拂鴛鴦枕休逢翡翠裙羅帳罷罏燻
近來心更切為思君
花間集卷一
花間集𥙷卷上
西吳温博編次
李白(七首)
菩薩蠻
平林漠漠烟如織寒山一帶傷心碧暝
色入高樓有人樓上愁闌干空佇立
宿鳥歸飛急何處是歸程長亭更短亭
憶秦娥
簫聲咽秦娥夢斷秦樓月秦樓月年年
柳色覇陵傷别樂遊原上清秋節咸
陽古道音塵絶音塵絶西風殘照漢家
陵闕
清平樂令
禁庭春晝鶯羽披新繍百草巧求花下
閗只賭珠璣滿斗日晚却理殘粧御
前閑舞霓裳誰道腰支窈窕折旋消得
君王
其二
禁闈秋夜月探金忩罅玉帳鴛鴦噴沉
麝時落銀燈香灺女伴莫話孤眠六
宮羅綺三千一笑皆生百媚宸遊教在
誰邊
清平調辭
名花傾國兩相歡長得君王帶笑看解
釋春風無限意沉香亭北倚闌干
其二
一枝紅豔露凝香雲雨巫山枉斷腸借
問漢宮誰得似可憐飛燕倚新粧
其三
雲想衣裳花想容春風拂檻露華濃若
非群玉山頭見定向瑶臺月下逢
張志和(五首)
漁歌子
西塞山前白鷺飛桃花流水鱖魚肥青
篛笠綠蓑衣斜風細雨不須歸
其二
青草湖中月正圓巴陵漁父棹歌連釣
車子橛頭船樂在風波不用&KR0726;
其三
松江蟹舍主人歡菰飯&KR1052;羔亦共飡楓
葉落荻花乾醉宿漁舟不覺寒
其四
霅溪灣裏釣魚翁舴艋爲家西復東江
上雪浦邊風咲着荷衣不嘆窮
其五
釣臺漁父褐爲裘兩兩三三舴艋舟能
縦棹慣乘流長江白浪不湏憂
元結(四首)
欸乃曲
千里楓林烟雨深無朝無暮有猿吟停
橈静聽曲中意好似雲山韶&KR4100;音
其二
零陵郡北湘水東浯溪形勝滿湘中溪
口石顛堪自逸誰人能伴作漁翁
其三
湘江二月春水平滿月和風宜夜行唱
橈欲過平陽戍守吏相呼問姓名
其四
下瀧船似入深淵上瀧船似欲升天瀧
南始到九嶷郡應絶高人乘興船
安陌上無窮樹惟有垂楊管别離
其三
楊子江頭烟景迷隋家宮樹拂金堤嵯
峨猶有當時色半蘸波中水鳥棲
其四
花萼樓前初種時美人樓上闘腰肢如
今抛擲長街裏露葉如啼欲恨誰
其五
和風煙雨九重城夾路春隂十里營惟
向邊頭不堪望一株顦顇少人行
竹枝詞
白帝城頭春草生白鹽山下蜀江清南
人上來歌一曲北人莫上動鄕情
其二
山桃紅花滿上頭蜀江春水拍山流花
紅易衰似郎意水流無限似儂愁
其三
江上朱樓新雨晴瀼西春水縠紋生橋
東橋西好楊柳人来人去唱歌行
其四
日出三竿春霧消江頭蜀客駐蘭橈憑
寄狂夫書一紙家住成都萬里橋
其五
兩岸山花似雪開家家春酒滿銀杯昭
君坊中多女伴永安宮外踏青來
其六
瞿塘嘈嘈十二灘此中道路古來難長
恨人心不如水等閒平地𧺫波瀾
其七
巫峽蒼蒼烟雨時清猿啼在最高枝個
裏愁人腸自斷由來不是此聲悲
其八
城西門前灔澦堆年年波浪不能摧懊
惱人心不如石少時東去復西來
其九
山上層層桃李花雲間煙火是人家銀
釧金釵來負水長刀短笠去燒畬
其十
楊柳青青江水平聞郎江上唱歌聲東
邊日出西邊雨道是無情還有情
李涉(三首)
竹枝詞
十二峰頭月欲低空舲灘上子規啼孤
舟一夜東歸客泣向東風憶建溪
其二
荆門灘急水潺潺兩岸猿啼煙滿山渡
頭年少應官去月落西陵望不還
其三
石壁千重樹萬重白雲斜掩碧芙蓉昭
君溪上年年月獨自嬋娟色最濃
王建(六首)
古調咲
團扇團扇美人並來遮面玉顔顦顇三
年誰復商量管絃絃管絃管春艸昭陽
路斷
其二
胡蝶胡蝶飛上金花枝葉君前對舞春
風百葉桃花樹紅紅樹紅樹燕語鶯啼
日暮
其三
羅䄂羅䄂暗舞春風已舊遥看歌舞玉
樓好日新粧㘴愁愁㘴愁坐一世虛生
虚過
其四
楊柳楊柳日暮白沙渡口船頭江水茫
茫商人少婦斷腸腸斷腸斷鷓鴣夜来
失伴
三臺令
池北池南草綠殿前殿後花紅天子千
秋萬歲未央明月清風
其二
魚藻池邊射鴨芙蓉苑裡看花日色赭
黃相似不着紅鸞扇遮
花間集𥙷卷上
