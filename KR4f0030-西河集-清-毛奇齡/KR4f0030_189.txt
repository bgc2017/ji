西河集卷一百八十九
翰林院檢討毛竒齡撰
五言格詩(五)
重汎宫亭湖效劉楨體奉貽周副使三首
汎汎宫亭湖沿洄出彭蠡山川互盤紆雲霞散成綺念
君蓬瀛姿滄波浩無紀豈無鴻濛期流濫自茲始
二
蒼鶂翔湖濱不與湖雁羣徘徊下洲渚藻荇相繽紛方
其睇滄流豈不念青雲摩天厲秋節唼&KR0689;非所聞
三
熒熒陵上苕灌灌丘中樹苕花豈無姿纍纍且縈佇陵
苕亦有姿樛木亦有枝願言保層柯眷此纖蔓施
周括州南昌寓亭贈瞿生
括蒼賢太守有友名瞿硎相將泛海嶠掇食瑤華英春
風拂行斿秋水揚歸舲朅來度五嶺遘我南昌城太守
指之言是將饗豐齡百歲方半逮一采榖石成方還平
原里高眺雲間星與之佇匡廬延此天半青
於臨川江上灘作
杪秋廻迅商戚戚泝江湍江水激如筈挽舟上重灘深
淺清見底宛然還新安粼粼水中石可以滌尠歡修林
蔽圻岸雰霧相鬱盤雰解霧亦歛傾景浮清瀾短候苦
修涉佳盼良亦難況兼凜飈落隂蟬徹鳴寒瘁葉愛華
蒨枯流恧潺湲疇謂南中榮我獨懷癉殘寓物未更素
中志隨節闌誰當假寒葭目以蕙與蘭
詠史
良夜不能寐起視星辰稀四顧何蕭條孤雁當南飛寒
輝耀層林團露野草腓俯首思古人兩志胡相違柳惠
事汙君三黜為世譏周武稱聖明西林採其薇
二
四海既混一六國咸歸秦不虞漢代儒猶自著美新草
澤甫竊發郡國先埃塵三川既淪亡軹道冤不伸人生
有義分各自為主臣季布哭項羽王蠋悲齊湣烏鵲自
有侣毛髮亦有倫不觀山谷間尙有秦遺民
施湖西白鷺洲講席贈蕭孟昉
清霜肅羣木麗景廻芳洲開軒抽衆奥講藝延八丘揚
鑣輯遐土抗旌逐良游先哲久云逝紹聖良獨憂湖西
早毓德尙席來躬修賢智效麕發激爽同川流璠璵既
奠陳笙磬將考求徒然昭俎實誰與羅饌羞彼美起伃
負秩秩揚牲卣執經數千人驩讌咸孔周澄波挹源會
叩鐸袪紛紏晨暮獲芳訊擬議開爰諏遂令鷺渚側絶
勝鹿洞幽西江有謐學孑孑無前儔宣城嗣徽躅大義
盜討蒐吾鄉連舜水溯泳靡自繇遷延奉筵几臬兀若
贅&KR0146;緬彼素心士方合兼志侔發憤獨勷受豈不成千
秋鴻筵罕時覿嘉會難再酧投分託謠詠聊以播令猶
酬别徐二十二嗣定原韻
熙飈廻寒原零雨載修塗西游阻長薄逝將復改徂振
策厲隰草抽纓結江蒲山川浩茫茫念子情鬱紆迢遙
故鄉陌各以貧賤驅殊方幸連軌登陟延須臾如何又
越服惻惻臨路隅程生惄征縣孫子嘆遷衢行雖異豕
鹿往與涕泗俱嗟君千尋姿譽我徑寸株垂天茂文羽
謬許同鵷鶵何當把腹毳附汝南溟圖層柯蔭崇岡覆
此下土荼
平年伯壽詩
泰山何盤盤海水何湯湯鳳凰棲梧桐鸑鷟鳴山岡伊
予汝南叟起家承韓疆名閥共韋許奕葉垂憲章中朝
歴南渡萃族移東揚翁本廊廟才委擇任紀綱&KR0802;名邁
孫劭辟事同范滂在庭嗣賢哲入室成琳瑯陸暐見雙
璧陳氏推二方迄今視鳩玉眺望龍山陽徘徊共賓朋
羅列紛酒漿祈年重古稀鄉老尊三光況公攬德輝貽
此世澤芳蓬萊接良會水淺三為桑何如捧流霞一顧
海水長
將雛篇為陳庶常母太君壽
秦稽接天姥遠在東南隅君子善養親顏色方令愉每
云母聖善少小曾茹荼負土越三世持戶無一夫辛壬
鮮良日在襁恒呱呱㸐脂課完讀母口真卒瘏幸當項
領成驅騁追皇途如何對揚切翻令温凊疎今値設帨
日遠道承歡娛遙持一觴獻重以萬感俱東山有棲禽
其名曰孝烏嗷嗷反哺乳將使尾畢逋一朝翔青雲借
宿上苑株縱或報育遠敢謂羽翼孤不聞丹山凰五采
備德符產子游四海所羡能棲梧滄波正清淺山谷仍
鬱紆他時返丹林百歲猶將雛
奉贈徐春坊先軰兼祝初度一十五韻
海嶽不易生鸞龍與杞梓況秉參鉉姿出入世所倚維
昔仰蓬觀格澤曜衆美陟驚瓊玉暉君家好兄弟孰悟
金馬廬偃蹇作後起豈有白髮翁而辱青雲友乃蒙鎔
造舒謙順及庶士軒宇開上靈泰道方下濟投贈饒案
玉斟酌逮酒醴高義薄矞雲崇情式波靡餘思發文藻
掞天一何綺自昔抱圭璧瞻彼誦有斐矧當皇路清周
道正如砥君子重所生願言毖攸始載詠崧高篇清風
拂蘭芷
送吳道賢南還
大雅久不作下里笑折楊秋秋雙鳳同變作釜與&KR0008;夫
子懷儻哲特逹如珪璋氣雄闢雲海胷豁羅星房幽情
本詰曲露技鮮蓋藏有時起吟嘯觸節成文章劈流試
劍影徹札洞箭鋩獨是鐘律減學者眯羽商聽聲略沙
識造管用黍量豈協朱孔絃徒厠黃門倡君來唱樂府
古調追虞唐情文接師䕫譜數註令羊拍散有刌度契
注生豪芒鄭玄迷七均荀勖罷四廂何況元音乖但截
中指僵念君季英裔生在周侯鄉高門久擴大駿烈時
誦揚四世嬗清德五畝餘甘棠賜書簡增汗予杖衣裹
瘡諸子列上舍羣從饒中郎四游及京圻一顧誇驌驦
公卿争逢迎流俗罕頡頏其如薑桂性所至愁羶薌以
茲幡然去有似鶴羽翔當其乘風行引吭鳴高岡倏然
返遙海仍伏芝田傍長途絶篝笯濩澤無稻梁緬此凌
霄姿一望猶倘佯
何使君歸第詩
霜鞠被平野秋蘭蔽江臯吾師本金閨攬轡渡浙橋文
章布遙海意氣凌青霄五馬蒼梧行撫此僰與苗相如
久馳檄馬援增銅標角巾返東第卧轍環西郊何當散
珠光白日還海潮
題水閣觀蓮圖(為查又微作)
敞閣臨廣陂倚柱薰風生襟同碧梧爽氣與流水清傍
江有荷花呼童鼓兩槳採之欲貽誰獨立結遐想
紀恩詩(有序)
康熙二十八年二月
皇上以觀河南巡(臣竒齡)初迎之嘉興城北既而
軫念河患
躬禱禹陵十三日渡江夜雪著曙滿江口趨走不及徬徨
跪道左侍衞馳詢銜名去既則
皇上勒御馬遣侍衛馳至跪所傳
皇上問毛竒齡你病已好否對未好侍衛回奏
皇上顧之去暨十五日還渡(竒齡)復送之望京門外
皇上望見復勒御馬回向親問毛竒齡你病已大好否
對尙未好又
問是如何病對是雙足風痺不能站立之症又
問如何不調理對調理不能好及又
問則
天語過高艱于卑聽侍衛呼答應乃對曰小臣毫末何
足當
皇上垂問
聖恩浩大(小臣)何敢當(臣)叩首謝
恩遂首地三至訖然後控
御馬復
顧之去竊思(臣)濫叨
主知侍從七載曾無杪忽有所補裨即請急以來又及
三稔日為二豎所苦報稱無地深用抑損雖心懸
魏闕而駑戀未遂何幸
聖恩惓惓垂眷再三即大臣親切未易叨此異數么小
病廢何以得此犬馬齒雖衰欲不鞭策僵足捐糜殘
踵不得矣因為紀
恩詩一章以誌感激匪敢誦揚
聖德亦以攄(小臣)幸遇之私云爾
生平苦椎㥶輯足東山阿何期
天門開垂老應制科(天子親試者名制科)丞相上墨業擇菜分侯
莎
至尊秉皓鑑指事斥女媧(時鍊石上親閱予卷獨指摘語有御批票)遂
爾官親近日侍丹㰚欏槖筆紀鴻要作史愼細苛逡巡
七載還日影甎邊過中間荷
帝眷曾賜雕錦䋪
瀛臺饗親臣座末猶張羅于時最堪念三省校士多即
就部宴時
宣予
殿東坡閣臣相迎言所進書蚪蝌
親攜至海淀歴歴經
聖睋
天語道才士
褒詞勝温鍋(時滿中堂傳予至閣門宣學上旨謂所著通韻好有才)小臣感腸
肉老淚如逝波不幸五父殯告歸筮陂陀翕倏遘風厲
三歲成巨疴迄今踞里門有鬼在膝䯊徒然仰
天闕何由侍
鸞和
聖人省方俗南下將觀河愁聞沂沐濫厭聽宣房歌歛
圭向苗山埋璧祀窆窩(禹陵有窆石相傳藏衣冠處)迎
鑾樟亭東始得攀
御騧
皇恩尙垂恤駐蹕宣玉瑳平沙㙲寒雪驟覺光風和
天顏咫尺間軫是何病魔拜手復稽首小臣患跛跎伊
昔授筆札日夕傍玉珂東廳抱襆被蟠戀如蜒蝸相隔
僅三稔棄置同敗蓑巍巍
萬乘尊猶認道上㹻土芥等手足温言重挪挱分卑尙
如此情深可奈何所喜
聖人出甘露垂青稞大禹所巡地夜半來神鱓況復麒
麟生正在舜水渦則是一遊豫四靈紛㜑娑豈有扶輿
升不即蘇廢瘸東南感
皇澤擊壤遍稚妸何為卧蓬門啟口時呿呿
集南湖即事
揚舲出乍浦高會南湖濱春流漲前溪朝日吐遠津結
歡共遐邇慕類忘新陳臨江接輕航大道馳廣輪平居
既修逖積歲多風塵何期愬難遘兼得叙所親高筵倚
長薄妙伎聯芳茵但憎酒車緩勿愁日馭湮遲之見没
月將欲留經旬離懷未全抒良遇當再伸嘗恐歲時邁
對客為懽忻況兼道路難避人多苦辛清明斷霜雪裹
帽如綸巾早行尙蒙頭雙髩已若銀
秋日集城東何氏山庄
積雨散伏熱新晴動秋陽涼風接單衣亭午到草堂疏
沼澹雲影層樓翳山光分黃野禾熟帶綠江橘香蓮枯
露錦鴨桑落餐綿羊魚笆截長陂蟲繭絡敗牆佳客授
素簡主人持清觴談議得快節投擲當樂方良時有代
遞高會非尋常況丁物變衰野行多悲傷人生苦離索
逝者如滄浪好樂曾幾何蟋蟀又在牀
泛舟
泛舟來南湖日没夜氣侵北山有明月南山尙隂隂微
風盪湖波躍躍如散金我欲看明月月在山樹隙上山
看移時滿袖畫山葉虛聞水聲動獨坐心自恐下山問
前舟露滿舟上頭
送姜黃門赴都
紫微曜層清列宿明天階興雲鬱文昌閶闔一以開君
子秉亮節振藻揚九垓託身蒞華要握筆相徘徊藻合
識魚在梧菶知鳳喈乍轉青𤨏闥復入銅龍隈暫言隔
通軌遂得聯清裁敷文播朝列將以躋上台璠璵炤日
月亮能積中懷明堂貯鴻寶秘此鼎與鼒祗念幽壑侣
徒抱中林材出處既已異去就臨當乖結轡淩滄洲安
能與之偕行將攀修衢與之詠康哉
答張生見詒
文鳥負翠羽揚輝集高丘東飛覓琅玕暫向洲渚遊清
河有佳士意氣凌朋儔英年發鴻譽典籍披已優作賦
類平子方略追千秋聞聲願瞻依常恐道阻修一朝整
崇駕縱轡臨荒陬相從挹言議宛與江海流明姿映寒
日高興乘清秋禪關誦曇摩長嘯居上頭顧予贈佳什
遠勝英玉投結軆近南雅敷文並商謳大道久不作盛
誼今難求殷勤諷來章聊以當泳游
雙壽詩(為徐克家兩尊人也)
高天敷崇文厚載揚丕熙膚華孰為材淑德不可儀君
子啓壽域逹人為邦基流徽及中閨壽母與令妻我欲
溯自始因之風來茲南州本名胄北海垂華綏前喬鬱
根株歴植蕃溉滋加以兩無慙克大卿長軌毗厥四有
德畢潤鍾郝姿偶當元會開周此星辰馳兩紀競緯絡
二離爭融輝何用紱麟角孔庭饒青絲何用組鳳毛謝
氏多彩&KR2878;東公授文章西母貽瑤琪南箕輸酒肴北斗
吹塤篪三君羅門廡八龍侍階墀平生稱俊及登堂拜
賢懿亦有顧廚彥醬酳工走趨我來扶玉杖玉杖修難
持更為捧珠髲珠髲煩寶璣但進難老觴誦此無疆詩
蠡城公讌詩(有序)
姜侍御東游蠡城同人公讌于張春坊故宅酒半侍
御出所擕伎童三人登場㸑演皆殊姿妙藝相遞為
旦色歌扇招風舞裙曳地坐客皆心醉如是三日徐
二十二朱三各起為倡韻屬予和詩
清風起長林高樹環深堂君子懷素心佳晤合兩鄉前
屏列丹青下坐陪綺黃進此芳筵珍間以華燭光名優
越數隊别部皆成行急管凌繁絃嘈襍踰衆常中酒出
三姣繡帕朱裲襠千盤舞皆廻四目瞪若僵倚徙玉抛
撇盼睇珠熒煌頰鮮勝鄭桃喉轉過謝楊鷄嘂換罏炭
鴨睡添衣香侍御雖見慣亦復神思揚一日舘易設再
日筵改張三日衆心醉瞀瞀都猖狂古稱殊絶伎間代
始一章歌有緜子駒舞乃公孫娘今茲盛繁會曭㬒羅
百昌良辰遘神觀過此安可忘兔園集時彥驄馬逢秋
霜願言保修期歡樂應未央
恭祝張母王太夫人壽詩
海上鳳九羽庭前樹三珠方泉與圜流所蓄應有殊我
友踵名胄伯仲同衾居微文成圭璋細行皆楷模在堂
有老母本是烏衣姝其弟正義公(夫人弟三元趾于甲申之變自沈柳橋謚)
(正義先生)湛身從靈胥䫲頷辭秭歸博謇慰女嬃季子遠從
王(季子張楞揭竿從王蹈海死)荷戈走荒塗未聞行絶袂但見望倚
閭只今孔巢子(謂木弟南士也)猶結匡山廬持畚偕隱淪負米
為歡娛南弧星當明北陸景未徂歲寒辨松高風勁知
草枯從來祝千春但得誦九如惟有母德宏俯仰思踟
蹰
初入史館作
昭代重文治翹車遞相因
聖教開中天皎若星日陳
詔令下郡國薦逹如崔駰策對賜著作不止能親民所
念勝國史是非方未伸館錄既漸缺册府亦已湮因命
合繩纂衆腋同補紉載事在集意辨誤需求眞記疎陋
歐宋識弇誚向歆嘗恐大政略要使陳編新誰謂石室
藏便若海谷珍代易少忌諱辭一均見聞野稗過苛激
翻足傷人倫靖難詬聖祖易嗣憎忠臣幾有祕閣裁下
與穢史鄰生平負末學往欲追龍門何幸紹前修濫把
拙匠斤内府給筆札下使供柴薪當此委藉重敢不刪
述勤從來尙記善所傚惟獲麟如何紊褒譏遺論徒千
春
蔡子伯庭前藝蘭忽一莖兩花過之有作
三陽扇融和百草盡疏布庭前有幽蘭輝輝總銜露一
苞發雙莖比莖坼兩跗翹然孤高姿團欒自相附初生
本空谷不與凡草伍芳蕤托櫩楹雅意重回互春風發
新榮階草展故素顧茲埤麗情相期詠修姱
二
猗猗庭前蘭日出汎景光沙石蒔有時湯茗沃已長誰
言擁孤標所見非同方至德必有隣草野應共藏古稱
君子佩不以幽不芳樹蕙既百畮搴蘺亦三湘相將得
儔侣勿道殊衆常不見蘭澤間新花滿東堂
答吳生
方泉藴良玉圜流産明珠藏弆既已深表見良獨殊跂
予薄蘭渚睠念菰城隅五湖&KR1353;龍盤八彩看鳳雛文囿挺
珪璧德器揚璠璵于焉景遐標所在饒令譽違時變涼
燠溷俗忘哀愉懷哉進退艱徂矣歲月除碧葉被叢薄
彤雲轉林閭庭昏接新隂春豔還舊居高調不可和佳
步難為趨何當挹流波再鱠雙鯉魚
西河集卷一百八十九
