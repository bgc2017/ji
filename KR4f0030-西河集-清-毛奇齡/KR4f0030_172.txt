西河集卷一百七十二
翰林院檢討毛竒齡撰
五言律詩(五)
北征二首
南浦歌難斷東山望轉親素絲方薦璧斑髩已如銀據
地憑方朔(東方朔有據地歌)將車共買臣誰憐千里驥垂老入
風塵
二
乞病書誰上登車路自分驊騮難作隊羔雁枉成羣小
草經霜出枯蘭藉火焚周顒歸計在休作北山文
題陳節婦卷子
東海波難逝南山烏自翔嫁衣長在桁婺緯不盈筐玉
樹當階綠金釵墮井黃羅敷年五十無復採春桑
清明日彰義門送客
丹禁分題罷青門送客行鄉程悲阻隔佳節遇清明帳
飲風前緩車塵雨外輕鳳城新柳色欲折不勝情
傳臚侍班
景運開科舊
天門放榜新
九重忻得士三唱換臚人
陛仗排雲曉
宫花照地春慶雲成五色喜氣徹
楓宸
送單贊府之任休寧
姑理松間詠無卑柳下官青袍還舊服白舫上新安霜
後民田熟雲來鳥道寬黟山千萬戶總作洞天看
二
玉闕依連歲金風送及秋簽書憑贊府宦跡羡徽州亭
敞堪棲鳳刀懸俟觧牛鄉心和婺水同向浙江流
同諸公集家明府會侯邸舍分韻得花字
禁苑度歸鴉開罇對燭花羊羔烹芍藥龍劍合鏌鋣書
辦三墳博歌看兩髩華陶家有宗誼相顧感長沙
集家明府同諸公賦鹿脯分韻
野脡分難得仙厨劈最宜盤空方決齒裘暖不須皮得
草呼朋急包茅誘女遲平原遺帖在誰與共臨池
集韻牌即事
高會開三雅裁詩抗五都分題標綠字就坐擁丹罏狎
雀遷林牗看蟲結井梧他鄉相對晩那惜歲將徂
喜梅庚至同施侍講韻
客館綠草發酒市青帘開春色幾時到故人千里來公
儀有儒術梅福本仙才駿骨當時重黃金更築臺
再用前韻贈梅庚
上國逢春至横門喜旦開花看酈亭發人自北湖來遠
興同仙尉高科却茂才帝鄉能攬勝一眺華陽臺
送汪令之任淄川
為邑當齊地之官到祝其山環羊叔里花發鄭生祠玉
匣開丹篆金堂展素絲陶潛行縣去剛及早春時
二
歴下初為政陽坡舊有名綬花隨鷊轉書薤近庭生目
送雲山遠心同海嶽清興來能種秫不礙魯田耕
長安春雪初霽飲閣學李夫子宅分詩牌集字
同顧二舉人魏大員外
禁曙初融凍城春已放妍堆山斜作練着檻細流鉛獸
撤含灰凹鵶翻落糝圓南隣追勝屐望盡白毫顛
奉和高陽相公除夕入閣草制即事原韻
制為專簾草車從過闕停曉含樺燭彩春入柳條青册
府迎三朔台階轉六星東風方及物論燮本無形
二
餞臘金門外封函玉案前椒盤兼饌美桃板綴花妍幕
北来王日荆南收盗年彌綸終歲意應向此宵傳
謬和高陽夫子除夕草制原韻辱蒙賜詩仍用
前韻詞過奬誘因復依韻奉呈二首時己未
臘月三十日
翠柏傳方始寒蓬轉未停送年憑酒綠垂老脫衫青北
闕迴陽景東方愧歲星四時看再造草木自含形
二
日次行將盡天階望不前松盆驚歲晩花餤待春妍運
際風雲會恩深戊巳年昌黎安蹇劣敢藉上書傳
贈䢴上巴君
曉樹能棲鳳秋河看上魚人垂高士傳家有太常書鄉
酒隋宫遠林花
帝里疎隔江如有贈吾欲採芙蕖
金黃門五十
張湛馳嶤闕王褒使故鄉蒼龍環北斗鳴鳳在朝陽婺
水呈丹籙秋花映皂囊黑頭看入相五十省中郎
晩宿傳是齋贈駱佳采作(即徐昭華外人也)
開卷烟雲集當軒花樹明贅為齊地客少擅義烏名永
夜看揮麈掄年及請纓閨中有徐淑莫忘述昏情
贈禾中盧使君
南服諸侯在東方千騎臨楷模需子幹經術重盧欽德
比崑山玉清辭昌邑金伯牙臺畔過誰與道知音
盆桂和韻
顥氣三秋爽丹葩四蔕含幽香聞月下佳賦詠淮南屏
隘襟逾擴盆低手可探不須分作釀待飲幾回酣
同枚典簿集梧隂草堂
梁苑論文候西園對酒時朱櫻堆似火碧鯉鱠成絲雨
過收雷遠雲開度日遲據梧看病減枚叔有新辭
送陶丞之官
試仕趨伊洛之官入澗瀍雲山開縣道河水灌鄉田朝
雨催行&KR1707;秋花點贈鞭驛亭無酒𣙜留醉便門前
蒙隂道中
城隱斜陽裏旌連古驛中林霏開北道山勢萃東蒙草
閣侵雲綠氊車度野紅因思作藝日羽畎舊能同
殿試和李中允作
制策恢鴻典臨軒展
睿裁天人齊奏對雲漢自昭回綵筆爭花發罏香引篆
開封題
天語近不藉鳳啣来
元日同諸公集曹舍人宅限韻
上日尋良宴高軒集勝亭歲筵籠暮靄天闕聚春星缾
汎椒花赤詩題柿葉青獨慙元旦會未設戴憑經
二
帝里人俱集春杯客共銜相逢稱夀履雜坐間朝衫麗
賦推曹植新聲度阮咸五辛盤正美勿復嗜酸醎
奉和
聖製閱河隄作
天子念河決親詣龍淵宫隄與江流接源從漢使窮東
漸咨伯禹南徙笑咸通
聖藻方貽誦誰能掩大功
二
覆鬴初成道宣房早築宫白魚圖自獻鼯鼠飲俱窮竹
石分菑楗芻漕輓會通河平膺爵賞看比徹侯功
看菊夜飲
别館丹霄近閒堂綺席開星辰天上合車馬日邊來絳
樹迴歌扇黃花汎酒杯東籬遺興在宫漏莫相催
答寄梅東渚二首
盡日懷東渚因風想北樓書来燕市暮人坐敬亭秋九
市驚三絶雙金起四愁思心逐河水直溯大江流
二
春到宣州麗花開宛水寒游仙真漢尉良友是都官雁
度忻留字鴻飛感漸磐草堂寄傲久猶肯憶長安
北行入兖州界同王明府作
城僻人烟少山行客路幽晩天低魯地秋色遍徐州峻
嶺盤蹊度清泉夾谷流同行王别駕不為海沂留
詠菊四首(陳中丞席上作)
紫袖西施
繡頰凌丹閣蛾眉掩絳紗粧遲當晩日袖薄翳朝霞翦
帔分仙侣和衣入館娃東窗頻倚笑尚見一枝斜(崧曰時座)
(客十三人五人為詩初傳是作至和衣句座客皆失色及畢主人命優人捧觴代花謝兼折花四枝插車後歸)
鶯語黃
籬&KR0034;金衣散玲瓏寶樹齊窺人同葚熟密葉隔枝低織
素還穿影㩦柑當聽啼秋霜砧杵後恰有憶遼西
金穿宫
本是瓊臺種還疑上苑分銅鋪啣殿月金椀貯宫雲共
輦雙絲轡穿針五組文平陽歌舞在閣道正斜曛
蜜輪
油壁驅来近羊車望轉迂傍㰚遮蝶翅隔&KR1707;落花鬚漆
扇迴轅下黃支蔽道隅夕飡同墜露一樣釀蜂酥
送劉勃安還淮隂
不見劉真長于今二十春酒披燕市月衣落御街塵家
室真堪戀音書莫厭頻眼前相送者豈是盛年人
二
未遂東山志還為南浦歌高情薄俗少良友舊鄉多懷
璧驚投店堅冰好渡河淮隂城下柳長記聽&KR0911;婆(崧曰搜神)
(記以琵琶為&KR0911;婆)
寄何毅庵有感(時避人之長沙未歸)
驃騎聲名在廬江譽望賖南臺餘柏葉東閣有梅花庭
下趨三俊屏深萃五車楚人謠諑巧切勿滯長沙
任黃門舊宅齋前新産芝草同友賦贈
綠野臨流遠丹芝繞砌開風為三秀發雲護九莖來攬
珮商山聘賡歌漢殿才鶴啣新簡至五色詎須裁
二
舊里藏書處忻看瑞草生華文如霧合煜質本星精籞
苑應同産仙禽可代耕高門餘慶在長見玉田榮
赴臥龍山堂觀燈宴作(和姜太翁韻)
星橋環曲幛火樹敞高筵一任連宵雨長如不夜天酒
深看鳳舞山靜似龍眠幸捧仙翁杖閒堂景倍偏
貽縣令
江縣桑枝秀山城柳色新賈彪真似父鄴令宛如神俸
薄稀隨吏庭閒少訟人置身琴鶴侣早晩得相親
二
十載忘兵革今來烽火傳戢奸嘗秉鑑調戍自揮絃操
比横江石貧無綰綬錢閭閻凋敝久端藉宓生賢
北行即事
客病愁來劇徵書老去多扳鱗瞻紫闕載馬渡黃河魯
殿雲中出郯城雨後過公孫方應詔其奈兩生何
客福州訪許不棄郡丞園居蒙留飲數日即事
書壁
閩嶠三千里師恩四十秋(蘇子瞻憶歐陽守潁日約客賦詩嘆曰師亡後四十春秋)
(無繼此矣予少受知郡丞大父平遠夫子故云)通門傳北海舊路感西州好客
罇還滿文孫硯獨留到來清興發倚徙聽鳴鳩
二
名高嘗集履巷隘不容車近榻花千朵當階水一渠鳴
榔呼土附(池上擊板聲則魚集)結袵採軒于海上烽連後猶餘萬
卷書
三
敞閣山頻入閒園春易過樹深時鳥變草暗晝蚊多鮮
膾調紅粉香羔煑白螺座多名下士相顧一高歌(時鄭宫坊)
(高徵士陳孝廉蔡進士藍山人諸公在座)
四
海畔探金鎻階前倒玉缸卷蕉深當杓(次日摘蕉花片作巵侑酒)臥
樹老横窗壁幔晴猶濕鄉音醉更哤(座上多操閩音)閩南饒勝
事思煞釣龍江
客寓南園答曹明府見貽原韻
春風吹滬上春思復如何雲牗通蓬海花階似馺娑道
書愁後解佳氣晩來多千里相依者桐江舊釣蓑(明府曾宰)
(桐廬故云)
過沂州作兼寄州守邵君
纔入沂州境清思滿客懷周官通浸沭禹貢並徐淮秋
雨行彌促春風志未諧封軺無意度不欲近官齋
送林戸部使學河南
使帟東封轉星曹北斗懸名高班鷺日文變景龍年雲
路瞻司命天書奬進賢中原推轂重應贈繞朝鞭
二
授簡搜儒術驅車出帝鄉九徵剛矢效一顧鮮留良客
盡誇梁苑文曾貴洛陽三花開少室倍覺掞天長
夜飲家萇倫宅
畫檻臨秋爽丹花滴露濃泉明懷舊族杜位感吾宗庭
樹年前種家書醉後封夜闌方秉燭月色正溶溶
福州訪陳紫巖舉人西園亭子即和其初還故
廬原韻二首
東越名賢繼西亭别宅居傍櫩留綺石隙地種嘉蔬客
屐穿林迥園花着樹疎長春宫未廢游讌近何如
二
華闥名猶舊朱門望總非隔橋通水罩入座負垣衣津
繞龍還合倉空雀苦飢雨餘天一碧為看藥苗肥
高固齋徵士陳紫巖招予西園亭子雅集仍用
前韻同鄭幾庭宫坊前軰蔡思齋進士暨陳
越山許不棄藍公漪諸子
邀賓季倫澗載酒子雲居煎餅堆銀線淘羔攪露蔬談
深意氣浹醉後禮文疎應念東安客松齋定不如(唐秦系予)
(郡人曾寓此地東安種萬松自居故云)
二
論世分今昔繙書騐是非花光明入牗海氣濕侵衣香
爇思俱冥膏饒腹易飢南閩春又盡何處逐輕肥
飲陳越山齋有贈同鄭宫坊高徵士諸公限韻
勝友連辰集高齋委巷通魚梁雙甃碧鸎粟一枝紅削
脯加春膳炊彫愛晩春道山亭下路總在醉鄉中
二
螺水環晴郭鸞臺接故居(其尊人舊官省中)進蒸和稻屑帶釀
濾花鬚(特覓佳酒以蓮鬚為釀)歌動窗前鳥談贏海外書穉兒能
下食誰謂鳳毛疎
和韻錢徐生克堅之益州幕
尚有涪江興毋嗟蜀道難家因啣蕨苦溪近浣花寒途
記緣愁作鄉書帶醉看慈闈春漸轉何以慰晨餐
二
名重游梁賦装摇入幕情戍樓依晩泊江水向春生高
會偕賓主他鄉有弟兄益州橋畔月萬里一相迎
送曼殊(有序)
曼殊病中每夢阿母促之歸乃貎以木衣装送奶奶
廟
且送青娥去言隨阿母歸荷花開作面菊葉翦為衣泪
盡中途别魂離何處依他時香案下相待莫相違
二
豈有登車意原無唾井情因身長有病阿母鎮相迎寶
髻山桃插香骸土木成傷心未開閣生放小蠻行
秋杪陪羣公集同年馮太史宅觀菊分賦得潛
字
秋日照高檐秋花帶露拈官貧門自掩客至酒頻添軟
菜經宵凍疎衣減夏炎故園三徑在何處覓陶潛
二
清興招同舘晴窗對曲㡘篋中三豕渡花底一蜂潛下
食飢逾美深談慣不嫌滿頭思插去搔首白彡彡
題何毅庵宅
碧帙晴還展青山老更親春迴龍澗櫂晩着鹿皮巾結
珮常遺客分門在證人(劉蕺山作證人社以毅庵為都講)詩書饒萬卷
庭下有珣珉
紺上人赴崑山葉太史繭園請席聯句時宛陵
施少參臨安丁禮部䢴上吳刺史吳門錢明
府尤司理蔡茂才俱有和詩
金谷龍鱗澗(張杉)珠林燕子龕中軍新見請(甡)高坐舊能
參解筏當杯渡(杉)投詩滿藏函臨岐餘眷戀(甡)相顧把優
曇(杉)
二
送汝歸崑阜(甡)看君繫草鞋法傳迦葉玅(杉)詩比惠休
佳初地從招手(甡)三江宛入懷朱門曾遍歴(杉)可似住
茅齋(甡)
雪中集詩牌飲李閣學宅
翠嶂雲俱合平橋路未乾鶴歸棲院靜客至換衣寒翦
毳凌晨散涵暉向夜殘坐看東閣啓同厭大官餐
葉公子守備清源
公子飽文史剖竹出東齊天際掣鷹隼腰間瑩鸊鵜陶
山雲欲滿濮上柳初低長嘯清泉上風流似鎮西
二
書生投筆早驃騎奉恩初鉅鹿方開壁聊城有射書春
風餞行幕遲日發輕車自笑頭將白無能佩玉魚
曼殊病
汝本雙成質秋來一病深燈前衣戀影身後語傷心惜
誓留金合延醫賣鈿簪北南歸未定魂去那能尋
二
但厭心長捧誰知病不甦無兒年頓盡恨母日來呼(初娶)
(時夢大士取盎中花見與故同館陳太史贈名曼殊及病則曼殊自夢一嫗携兒至曰汝本吾家物我擠眼汝)
(當隨我去其兒曰家去罷不去阿母么喝)黛椀誰書刺(予乏書記每晨必寫刺數板)銀牀
想挈壺曼陀花一朵看向日邊枯
奉和杜相公元日即事原韻二首
輯瑞朝正後端圭祝
聖餘陽回鄒氏谷春滿叚干閭荆楚調兵檄貞觀奏治
書蓂階方啓莢誰謂禁花疎(貞觀唐年號出易繫有平去二音)
二
王春瞻首服相業繼當陽柏子懷貞切椒花引興長祈
年如召奭作歴授張蒼苐與朝元宴何須引奉常
益都夫子賜示閏中秋詩屬和依韻二首
三五今宵月曾從秋半開彩鸞驚又至顧莵喜重來桂
樹長臨鏡萸花待舉杯齊紈將棄置皦皦似新裁
二
西風吹未斷南吕琯猶開疊詠袁宏在聯槎海客來雲
留天柱月酒宿幔亭杯誰使瀛洲老還將水調裁
徐通政贈公生日
綠錡垂弧日彤庭賜杖年賓筵張座右朋酒醉花前石
匱天邊字荆溪雪後船
恩綸方累錫應有鳳書傳
二
東國誇遺耉南州隱少微内臺銀作構上柱玉為扉海
鶴鳴瑶席山龍畫舞衣一陽吹律後漸見綵雲飛
集同年米贊善宅和韻
逼檻拔山雲幽花入徑分亭虚巖作幛石罅水生紋秘
笈閒中發清譚靜後聞隣園延眺晩高樹掛斜曛
西河集卷一百七十二
