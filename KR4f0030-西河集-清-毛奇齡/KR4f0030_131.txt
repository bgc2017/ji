西河集卷一百三十一
翰林院檢討毛竒齡撰
填詞(一)
原調(本稿雜列今照詞例列小令中調長調因析隋唐題特作一卷名原調其中菩薩蠻小重山等)
(徵近宋調者悉分列之)
南歌子
鐵鑊生梁子銅樞種棗花楊柳正藏鴉閉門春晝静是
誰家
前調
茜染墻頭草烏飛陌上桑三十侍中郎自矜拖紫綬茜
花香
前調
蕙幌春前雨花竿晩後虹解珥墜青蟲去年曾借宿宋
家東
前調
蕊撲鴉頭淺鬟梳蠆尾輕鏡裏未分明勻殘紅粉絮掛
簾釘
前調
高屧宜墻窄長裙愛襇多風起動江波隔江風更急奈
裙何
前調
舊苑羅羅在新教略略成殿上暗呼名鍍金黃甲子墮
銀筝
荷葉杯
䨇槳紅船欲度荷路向前溪葉摇傾下露珠子菱刺又
牽衣
其二
五月南塘水滿吹斷鯉魚風小娘停櫂濯纖指水底見
花紅
章臺柳
楊柳枝莫教折留綰衫前散巾結袛恐飛花上紫綸認
作摇郎髩邊雪
前調
花漏深春睡醒二五窺蟾半邊影燒殘蠟淚泛銅盤一
尺珊瑚沁心冷
南歌子
燕尾捎輕霧花柎涌落潮朝鮮計吏附書遥三月隋堤
楊柳暗河橋
前調
驅馬東郊道提筐南陌頭桑枝欲盡且移鈎日暮蠶饑
歸去好難留
前調
蠟暈眉間粉裙縈履上珠陽雲樓上教歌殊吹煖鳳梢
䨇籥卸脣朱
前調
澁杼嫌經密殘絲畏鑷欹織縑織素總難期獨對支機
彩石有誰知
前調
溘匝箱金斷青紅鈿暈殘狂夫塞下幾時還時見𤨏窗
蜿蜿墜䨇鐶
前調
掬溜愁蘋捲投竿喜藻開蓮舟櫂女夜歸來争照水中
髻子落金釵
漁父詞
籊籊銀鈎掛竹竿珊瑚車子鐵連鐶蓮葉渡蓼花灘烟
波淼淼幾時還
其二
菰葉菱根罥網絲曲榔單板立鸕鷀前浦約隔江期江
長浦闊暝歸遲
摘得新
河沒時霜繁月已低錯驚銀槅曙起來遲扶上髩梢隨
意綰亂絲絲
其二
日滿檐蟲飛逐檻邊紅衫腰後結洗粧鉛指拂額黃時
轉側鏡臺前
其三
欲上牀卸頭留半粧殘膏銜獸頸且縫裳晶環繞指先
知冷偎誰傍
其四
漏盡移還將繡譜披碧窗連鎖下響朝雞坐得畫裾千
百褶夜何其
瀟湘神
湘渚頭水北流麥天風雨綠崖秋蕉葉緝紗仍染綠荆
門紅樹好生愁
其二
卭竹枝生古祠叢叢峭壁鷓鴣啼朝雨過來還暮雨不
知神女幾時歸
蕃女怨
吳娥窈窕初拂舞堂下春雨柳垂鋋花轉轂煖翻紅燭
只憐却舞汗衣乾又春寒
前調
胡騰起作石國語愁殺蕃女罽鞾尖銅帶軟蹵踏宛轉
廻頭忽憶舊安西兩眉低
憶江南
江上路横曼小長干日炙水花紅灔㶑烟浮堤草綠綿
蠻高閣尚春寒
其二
江路遠草際暗塵消紅藥園深朝墜露白蘋渚淺夜添
潮人醉畫欄橋
其三
堪憶處曲巷試單衫菱井啄泥懸社燕桃根熨火種春
蠶風景是江南
其四
風景好菰葉滿横塘碧帶帩頭騎馬客紅釘屐子攏船
娘兩兩見鴛鴦
其五
臨大道金碧遶天涯出郭危樓雲作埒抱江小檻幔垂
沙記得那人家
其六
前浦去何處最能留黃鳥換枝啼不歇落花細逐往來
舟微月上汀洲
其七
粧褁淡時世在江淮裙襵緩韜䨇籠襪髻根鬆貼兩梁
釵驅鴨去還來
其八
頻悵望耶水與梧宫誰浣素紗窺越女因歌白苧號吳
儂總在石蓮東
其九
歸去好長聽子規啼紅藕城橋風脈脈黃梅江閣雨凄
凄愁思望中迷
其十
江上市帆落度橋來兩岸娼樓懸水栅平船擊板暝烟
開漁火夜相猜
其十一
芳草軟朝暮藉車輪鸜鵒蚤寒調婢子琵琶夜雨賽姑
神愁殺浪遊人
西溪子(二首稿中低一字列或疑非河右作俟攷)
襡襣對襠一抺帕&KR0008;兩頭八撮抱腰身牽帶孔持帶孔
卸到燭光浮動煖烟濃瀉輕紅
其二
碁底紅編履子低&KR0008;砑羅如水夜填時重解祙重束祙
坐久欲填還脫忽見月如鈎使人愁
思帝鄉
撥捩遲歌挑舞又催半折紅衫遮柱柱初移慢揳銀彄
絃急恐難支不念中宵起上絃時
其二
紅帉紫帉藍綠帉翠帽玉鈴珠串壓金裙垂手正巾徐
步毯毛深未分倏見煖風吹繞一堂雲
其三
霓裳羽衣譜未詳玉貎何人無力繞珠璫曳得鈿纓纍
纍履蹺裙自揚猶自曲終徐立聽聲長
浪淘沙
仙橘山前看橘花單衫裁就橘山蔴春江空作揉藍色
浪裏淘來那得紗
其二
杉木為&KR1097;竹作檐江潮能苦雨能甜連朝只飲檐頭雨
翻道江潮錯著鹽
南鄉子
蕉葉領橘花翹紅藤篾子束裙腰私念鵕雞顔色好從
誰道裁作大郎頭上帽
其二
藤菜煖荔枝乾青蛉河畔碧魚餐願絞桄榔皮裏肉炊
烏木暫與小郎充晩腹
前調(埈曰此前後句調各異然不分二體見歐陽舍人李珣諸作)
賽起祠叢木棉花發野椒紅記得丁郎山下路敲銅鼓
九孔紅螺扇遮舞
前調
盧橘催酸風生蔞葉瘴烟寒自賣明珠歸極浦心苦白
氎單衫著秋雨
甘州子
銀牀金井曉啼鴉簾額上襯紅霞同心梔子夜開花和
露折來斜無好意送與謝娘家
其二
織金衫重懶提筝䨇扼臂卸來輕平頭吹蠟炙銅笙葉
底弄鶯聲無好意喚與順郎聽
江城子
赭門東上海潮青古西陵雨冥冥越王宫女著履在樟
亭亭下教兵遺竹矢秋日晩墮鴉翎
前調
日出城頭雞子黃照紅粧動江光采蓮江畔錦䌫藕絲
長欲問小姑愁隔浦長獨處久無郎
前調
江深不畜伺潮雞春和出戶遲浣紗稀䨇橋釵子瑱粟
綴紅泥裁得荷花新樣好羞比著嫁時衣
楊柳枝
花萼樓前楊柳枝美人翦綵自尋思千絲萬絲誰作樣
翦來總似一條眉
其二
白蝶愛翻輕粉絮黃鸝偏上縷金條䨇眉葉葉憑君看
無奈低邊是細腰
踏歌詞
園裏花成子梁間絮作泥風鳶移柱線雲母貼窗衣漫
摘髩邊篦上有閙蛾兒
其二
網戶粘蟲翅簾旌壓柳條整釵時對鏡結襻屢廻縧漫
折井邊桃上有合歡梢
天仙子
蠟炬乍開紅芍藥枝頭又噪星橋鵲還疑蕩子蚤歸來
蛛網錯勾眼角昨晩下階裙帶落
前調
玉繭牽絲纏寳帔當胸繡出承恩字朝朝獨自捲衣裳
蜥蜴尾長繞臂誰識牀頭有龍子
前調
珠雀五層宫髻直紅縧盤委花磚級太平天子用恩多
草露潗裙褁濕猶許蜻蜓上裙立
前調
墻裏花枝墻外影嘶騧緩踏飛花冷隔墻見得不分明
金甃井銀絡綆井面看身見斜領
前調
新殿前頭騎馬去射生籍裏名初註紅襠垂鐙手垂絲
廻盼處風繞絮羞抱夾金鞍子住
前調(此下舊有賦題今缺)
魚網劈來螺粉滑臂痕細壓金條脫背人寫就兩行欹
花勝纈銀縷結纖指斜封惹脂沫
前調(蠡城為王郎記事)
城上春雲城下雨倩人留壻傾春醑偷將壻祫障春寒
烹雪黍炊玉杵調壻鄉音隔窗語
前調
鍼管紅抽丹鳳鋟螭頭金錯裁䨇枕誰家白苧夜歌來
人未寢霜又凜誤翦葡萄紫絲錦
前調
斑簟紋生䨇腕纈夢中欲笑開嬌靨醒來記得許多情
檀獸爇釵燕熱侍婢相看那能說
長相思
長相思在春晩朝日曈曈熨花煖黃鳥飛綠波滿雀粟
銜素璫蛛絲斷金翦欲著别時衣開箱自展轉
其二
長相思在秋節複斗垂垂怨蜻蛚錦紋砧素絲鑷夢苦
見參星關深落榆葉欲識夫壻寒花階映微雪
遇陳王
枇杷花裏誰家院近叢壇青漆左廂開繡戸坐䨇鬟著
地畫簾飛燕燕當階碧草映蘭蘭車輪未必成三角扠
住門邊那得還
其二
阿侯十六南隣女對門居相視欲申無限意口中朱朝
起青烟縈獸爪晩來紅燭透蝦鬚牙箱實褁冰蠶繭骨
裏相思豈是虛
其三
金斗熨開魚子襭襯紅裳銅瓶注煖獅頭炭理黃粧頻
呼小玉因聲巧欲寫泥金恐恨長那見瑶臺成粉幛果
然銀漢是紅墻
酒泉子
風攪紅簾愁損隔簾人影倩秦娥纏越檾唱吳鹽黃
鋪白鎖春相望高閣魂驚難上那更堪花滿桁柳垂檐
其二
可惜春歸換得好花成葉啟金箱疊絮褶熨單衣銀
鈎翠籠南隣女日暮採桑西去怕秋胡回道路返遲遲
其三
寧掃空牀怕見滿欄月色寫金鍼縈象尺坐燈涼屏
欹漏月燈猶悄坐遠影兒較小為孤單長伴曉似䨇䨇
嬾䣃頭
糺糺珠臂繩宛轉轆轤上那知䨇穗條夜夜空垂帳
楚雀緣釵橋胡蜂咂衣桁製得嬾䣃頭殷勤與誰唱
定西番
校尉新開疎勒旋右地返輪臺未歸來奪得燕支萬
里草青春已廻誰道于闐還有野花開
其二
月落武陽碑下控鵲血挽牛螉看烽紅夜半軍中女
子鼓聲寒不雄恰是深閨人去夢魂中
醉公子
是誰過上苑試馬歸來晩䨇鐙武威銅櫻桃馬頰紅
百枝燈並起解馬歸花裏花底碎金篦珊瑚錯燕泥
其二
杏園初試酒挾彈遮楊柳醉裏困金吾教姬倒玉壺
綬絲如鷊子翠帢團團刺花片綴衣巾衣花看轉新
生查子
綠㮈匝茱㡡皂角穿蘿屋犀槅釘明螺眼底分朝旭
沅浦長淇水曲處處難追逐欲見有何由簳蠟成紅燭
西河集卷一百三十一
