西河集卷一百三十四
翰林院檢討毛竒齡撰
填詞(四)
青玉案(渡江有感)
夕陽江上丹楓暮看車馬紛無數當日西施從此去城
山出海樓船近岸中有更衣處平沙十里長亭路空
留得花如霧最恨江流流不住暮潮初下午潮還上今
古西陵渡
其二
片帆絓處蘆花白痛年少經兵革庾信江陵歸未得教
兵城下高遷屯畔一夜寒濤坼東來西往看如織問
誰是當時客睹此芒芒百思集素車何在烏鳶散盡猶
有人霑臆
瑞鷓鴣(和姪阿蓮)
梨花嚲鵲驚春雪柳曲迎車怯曉風檻外蝶衣籠畫粉
樓頭鳳蠟瀉珠紅燻迷銀葉憐粧坼露壓金槽滴睡
濃無奈景陽鐘隠隠數聲和月到簾櫳
其二
春還繡陌桃初落日映璚綃幕半遮黃點額頭花勝結
紅抽靴子蒯繩芽妬蛾筝合矜秦趙細犢車香繞狹
斜空有侍中誇易識難忘一笑在東家
其三
吳娃窈窕裁芳紵楚竹參差聚列星歌扇影廻屏半褶
舞裙絲挂箔頭釘觴迎水曲翻龍㔶車轉花梢動鴿
鈴天上舊曾聽鼓瑟歸來幾度暮山青
其四
董賢館外驕騧騁班氏門前冷鳥啼湘浦芰裳迷蔡北
秦臺蘇合出烏西鍼縈鸞縷愁丹纏燈滿蠶塸怨赤
蹏難與故夫擕束素重逢但唱杞梁妻
踏莎行(題梅市香奩集後)
寶扇横時玉堂深處開奩齊唱金鍼句漢陽少婦解璇
璣孝標令妹工詞賦鬱艸名金柳花成絮滿闌種就
珍珠樹欲聽緱氏海西謠須尋仙尉江南路
小重山
麥壠青青菜壠黃野棠花滿路日初長誰家女伴鬭新
粧蜂來往刺得口脂香三五暎垂楊見人還却步背
方塘小姑不解斷人腸看花落又看浴鴛鴦
前調(鞦韆詞)
繡柱紅繩曳彩雲雙雙懸畫板對斜曛風吹襪子小鴉
分重扶下低繫水羅裙天際映虹紋抛來香帶薄繞
氤氲空園人散欲黃昏驚鴻墮花落自紛紛
前調(尋鎦氏姬人彈琴時正學織縑催促始出坐後彈幽蘭操指弱苦絃逼又私顧坐人)
(每彈多誤頻視指爪云為翦鑷所傷賦小令即事讀示之)
花裏重尋趙璧彈流黃朝日映織初殘停機暗下理雙
鬟調絃請莫是喜幽蘭絃澁苦難安機絲曾裂指沁
心寒思繁錯記寫離鸞彈多誤頻脫指環看
前調
青鳥銜來雙錦鱗背人佯撇下小重茵口脂紅淺浥香
津緘題處印得指螺新素字小泥銀簮花新樣巧衛
夫人鴛鴦格子剪江蘋波紋細恍見淚粼粼
前調
一過東湖深又深石橋啼不斷午時禽柳黃曾壓絞兒
金雙朱戸流水晝沉沉有女暗相尋紅衣羞淚濕洗
前襟東風吹放小桃心吹難住吹落滿庭隂
調笑令(馮二)
蘭陵酒壚江縣前壚頭小妓名阿絃粧成好咏晩桃
曲手持雙帶黃金錢金錢綰帶隨手斷願絓銀牀幔
頭蒜桃枝本是紅紫枝翻作當年柳枝怨
怨怨柳如線青漆鴉頭紅脰燕背人偷弄金條釧一曲
桃枝相戀落花飛滿春江面飛過春江何限
前調(胥苓弟)
張玄小妺閨房姿傾城能作顧兔詞孤鴛文彩本相
惜只憐花鴨難求雌幨㡡熊熊燭光動悞泛桃花到
花洞天青地白何所關愁煞江郎對牀夢
夢夢晩花涷小妺閨房原解誦窺㡘偏愛求凰弄恰是
琴心難動琴心裊裊春風送豈是琴心難動
前調
真珠洛下排銀觴停絃暗呼紗帽郎金鈿花合入侯
幕重逢仍在光延坊光延坊南泰娘路别住街頭有
樗樹傾觴一顧十載心化作片雲無覓處
處處繞飛絮紗帽郎今何處去章臺折盡長條樹樗子
街頭重遇玉缾金琖燈前注愁煞夜烏啼曙
臨江仙(沈康臣生日席上作)
五月海榴紅照眼美人初佩丹砂金堂綺席啟朝霞
暑衣裁葛葉冰椀浸菖花賦就子虛將入奏漢庭
狗監先誇秋風錦石動星槎但懸金似斗那羡棗如
瓜
其二
細結五絲仙勝縷屏間艾虎交懸願郎如虎復如仙山
公曾典簿四十正當年男子生難誇萬乘也應日數
官錢他時花拂錦連乾欲看三島雪更泛五湖船
前調(送董琴菴司馬之任汾州)
紅旆遠迎汾上路樓船還賦秋風兒童騎就竹蘢䓗塞
烟含柳碧關雨墜楓紅漢相江都三策貴勿需司馬
軍容琴臺撤幕敞芙蓉高山千萬疊流水兩三重
前調(贈任石友初度)
記得蜀葵花發後一樽長對花前鳴鳩初拂杖鄉年紫
&KR2625;開碧篠丹竈有青蓮十畝綺園還自賦彦升當日
詩篇玉鉤金犗釣魚船枕來滄海外潄向赤城邊
蝶戀花
蠟子櫻兒飛綠鵲午睡裁醒倚遍雕紅藥青映遠山迴
雨脚殘虹幾暈臙脂削滿院繁花看漸落日暮風生
片片吹來薄粘得斷絲絲又弱重重絆住鞦韆索
前調
日暖穠桃紅照水粉蝶飛來水上銜香蕊映水雙雙低
復起影皃也在花窩裏(後缺)
唐多令(嘲柳皃)
隋苑覆依依行人迷又迷風前空惜好腰肢待得長條
堪作線蠶箔下又繰絲折盡渭亭枝年年送别離滿
欄空自撲人衣待得飛花堪作絮交領下煖風吹
江神子(送柳兒)
紅亭細柳碧條條解輕舠渡春潮沽酒簾低春色滿河
橋送得柳枝南浦去人漸遠楚天遥臨行重繫綠絲
絛拂花梢望迢迢柳絮飛飛偏惹柘黃袍春去那堪還
積雪點點下未曾消
前調
花銜日色柳銜烟畫樓前水連天緩㯭輕歌鴨嘴小娘
船新載摇郎湖曲裏不願取渡頭錢前山深樹有啼
鵑恨年年未歸旋紅板人家猶自掛鞦韆日薄餘寒春
又晩溪路遠艸芊芊
祝英臺近
畫欄低斜日暮睡起甚無緒蛺蝶游絲陣陣惹飛絮是
他梅子生心櫻桃辭蒂著甚箇五風三雨隔墻樹聽
葉底鵑兒不住呌誰去看又黃昏寂寂閉朱戸夜來明
月何如幾時回顧記不出初三十五
滿江紅(商兩臣彈琴作)
猊火初紅抱綠綺夜堂三弄漸秋老亭臯木落晩雲流
涷紫稗霜田翔寡鵠碧梧凉葉棲雛鳳似蘭娘峽裏聽
流泉當時夢幾曾是商陵痛何須作雍門慟但前軒
月下手揮目送三尺冰絃看似雪有新聲迸入鴛鴦綜
恰七條總似一條絲絲絲動
前調(施愚山憲長招仝韋劍威六匠陳集生張南士徐伯調平載問過岳王祠觀宋高宗)
(手勑用文待詔王弇州韵)
第六橋頭四望裏水青山綠柳隂下幔舟艤岸管笙低
蹙過雨晩移東嶺盡清鐘午度西林曲趁紅裙同拜岳
王祠閒追逐雙熊仗排花谷交螭字横荒麓啟玉函
珠璽鳳鸞飛簇漫道明湖春去久聽子規尚呌南枝木
痛玉毫散寫作南枝枝枝矗
玉漏遲(白門張修崖京口吕錫馨遊越仝人公讌于右軍祠下即事)
右軍祠下路勝友高朋一時雲集修竹崇嵓遥想蘭亭
當日車轂驟如流水交履舄滿堂笙瑟何處覓華鐙影
裏管兒歌澁蚤是千里相思更命駕能來四愁都釋
南國佳人邂逅相逢車笠梁苑鄴宫難再金樽滿倒傾
安惜漏轉急今夕不知何夕
滿庭芳(公望遺甡以潞國之琴)
漢室淮南藩封澤潞紅絃久擅空桑㩦來海甸寶匣散
珠光碧軫瑶徽璣額龍門樹斵羽鏤商人傳是乾清供
奉曾遣賜諸王崇禎題歲月横紋印綠蘇帶流黃自
王孫散去淪落江湘故國軒懸何處燒桐好付與中郎
誰知得紅絲繫足還是舊宫粧
前調
海燕争春城烏啼曙叢叢花滿闌干虹梁日照碧葉露
初乾昨夜新衣裁就薰籠煖翠簇紅攅頻提視羞人難
著只說曉粧寒長干西去路春江鴨綠新水漫漫蚤
青牛朱轂駵馬金鞍江畔垂楊萬樹風吹繞貝帶斒斕
粧樓望翩躚水底疑向鏡中看
前調(夀諸耿衣五十)
紫嶠鸞飛銀河鵲去南園長抱金巵蓮塘晝煖花影散
紅衣種得兔頭新熟閒唫望繡滿町畦扶瑶瑟佳人醉
擁日照畫欄西回思當日事雞壇會鼓鶴市吹篪難
蹉跎隔歲屈指俱非但對百城圖畫家瀕海有友安期
憑酣飲朱顔未老翹首絳雲低
前調(聽商生徵說彈琴永思樓)
微雨凉收風翻橡葉女墻斜點三星永恩樓上躡履暗
中聽何處瑶琴初發珠簾外流水泠泠停聲久千崖忽
墮元鶴舞青冥汾亭遥奏後簫憐秦女瑟怨湘靈奈
晩風吹角秋雨淋鈴此際琴心到處東家女誰在銀屏
屏中睡今宵無夢有夢也應醒
前調(沙綠妓一名沙六商氏姬也度曲稱妙一時既乃為尼于果園名谷虚矣亡友)
(祁兵憲姬弱雲初北里有名兵憲亡後從六云甡飲桐音齋詢其事賦得長調金秉)
(叔和歌焉)
石氏懸樓王郎開閣傷心睹此芒芒上宫碧玉本是舊
名倡繐帳空懸日暮西陵下幾曲滄浪如何地漳臺望
久回首見空王雙雙尋侣伴幽唫梵磬彷彿伊凉把
楊枝滴露暗洗朝粧滿目天花散盡雲牀冷夢斷高唐
褰㡘坐水田衫子不疊舊衣箱
倦尋芳(寄駱叔夜明府)
渭南萬里三載㩦琴人誦廉潔為葬慈親歸卧溪山别
業道遠勿辭高士弔哀來時涌丹徒血苦思君又蹉跎
相失暮秋時節游望冷薔薇洞口絲竹蕭條遠過前
哲兔苑雞場還攬舊時英傑艸煖唫成樊水調花飛夢
散華池雪聽西堂幾何時又鳴蜻蛚
桂枝香(姜桐音芳樹齋留别)
去冬冬至剛雪霽梅花山樓殘醉兒女燈前感歎宛如
夢寐春來重訂王孫約竟淹留又攀叢桂青陽下榻玄
霜解䌫頃刻間事念晨夕盤餐並對更寒雨雞鳴煖
風花墜巴里聯唫古調遜君佳細雲門舊誓尋難度頓
陽關衰柳摇曳幾時還看賓鴻萬里碧天留字
喜遷鶯(祝贈)
錦堂清晝恰瑶琖傳來玉荷開後齊岱基祥甫侯嗣懿
盛世相君遺胄皇覧揆予初度看綵鳳翔雲岫况世載
有千金一字國門之購前侑歌緩處脆板清絲花下
排紅豆竹秀聯唫波流送羽觴詠蘭亭依舊當日醉鄉
何在教好女揄長袖恐有客飲淳于一石與君為夀
長亭怨慢(賦得春日凝粧上翠樓和葉蕃觧)
春已暮畫奩頻啟朝日穿來又在眉際&KR2800;粉將施彈綿
先拂鏡兒裏木瓜漬了又添上新紅子為要好情多還
則向傍人問箇勻未晝長繡褶煖換却簁羅淺綺薰
嫌石葉疊下鬱金細細臨行道履線將殘踏不得樓頭
新&KR1455;誰曾顧樓前樓外暮春餘幾
念奴嬌(集張登子南華山館)
蘭亭秋暮眺晴原竝到南華山墅畫檻横塘看兩岸多
少斷紅殘紫鼇禁當年鷺車昔日休沐時來此蒼梧穎
嗣至今長讀秋水閒備彩䌫青絲玉壺㩦酒處錦鱗
鮮美吳下阿蒙何日至相對鄴宫才子舞鳳雄圖放龜
遺跡衰柳頻低起耶溪相望不知去幾何里
前調(示姜芑貽留别)
謝庭玉樹乍臨風摇曳烏衣巷裏何處羊車還洛市皎
皎雙瞳如水洗馬清神黃門雋格少小能文史玄亭問
字慨然逢故人子相對芳樹高軒青鐙殘夜淺流螢
娓娓轉盼河橋解䌫去搴盡江皋蘭芷燕翼堪憐鳳毛
有待西水浮新芑春陽努力眼中吾且老矣
前調(為白孟新仲調母夫人夀)
(闕)白下嘆何人不識白家兄弟長者賢良方就辟仲
舉孝廉相繼有母年高北堂娛養蘐樹長芬斐及時捧
檄如君孝弟能幾幸遇八十華辰稱觴遠近各具登
堂禮曾讀前朝黨錮傳二白齊名杜李滂母賢哉從容
告誡籍籍盈人耳風流無恙百年今且伊始
春從天上來(擬昭君詞送友出塞)
河水東流看萬里寒風塞外驚秋誰遣傾國遠嫁邊頭
辭鳳輦下龍樓記臨行上馬賜與錦帶共箜篌卸宫粧
向深深毳幕徐換貂裘平沙那堪曉發似露下長門
月墮金溝滿地燕支萎紅枯紫巧勝畫筆塗勾羡年年
塞㕍歸渡海岸與沙洲願仍還上林舊宿同呌更籌
花心動(寄大敬)
蝶裹花幱微雨後深苑荆桃如菽紅粉堆邊露琯冰筝
並起是誰華屋楝花風發前村暮空巖畔有人如玉牽
蘿罷天寒倚遍一庭修竹私唱開元舊曲見林外春
紅暗翻秋綠昨夜驚烏夢裏還啼向日對筵蕉燭玉猧
盤地銀絲繞吹松粉墜來金粟那須聽黃公鳥聲斷續
西河
春後雪衫兒因甚難熱綠叢啼鳥聽吹來嫩簧小舌可
憐榖雨是明朝又當花謝時節翠蛾子誰與貼雀花
鏡裏誰折珠娘西去唱楊枝怨歌幾闋長干斷處苦相
迎桃根桃樹桃葉枕屏疊下三四褶攬流蘇帶子雙
結枉對金釭明滅但轆轤井上咿啞相接恰夜烏城頭
啼歇
望海潮(越中懷古仝秦淮海韵)
東南都會會稽形勝居然晉代風流宛委赤書蓬萊紫
氣天連星宿牽牛佳境任優游向山隂道上秦望峰頭
萬壑千巖當時曾此鎮揚州依稀舊蹟還留悵蘭亭
人散蕺里歌遒九曲風光五湖烟雨望中處處生愁時
泛小犀舟看西施西去花謝粧樓猶見若耶春漲綠草
遍芳洲
金縷曲(夀商樞部)
正小春花煖繡屏開碧觴乍舉黃眉初展玄扈干雲太
宰後猶見征南季簡且載酒閒聽絲管綠野蚤成江上
宅况採芝舊日商山遠問海水幾回淺古來七十原
希罕更菁蔥滿庭玉樹琱盂金版荀氏八龍齊下食不
羡瑶臺瓊花是何處馳歸輕&KR1707;大婦流黃中婦錦最可
憐小婦調笙緩榆歷歷棗纂纂
蘭陵王
想前此閣下薇花乍紫横欄曲半臂荔紅鬈髮新梳理
黃子按鵾絃第四忽地吳頭楚尾看看遠海㕍又來眼
底空留數行字思量那年事不合啟廂東夜雨燈暗
桃花悞賺劉郎至奈三載寒食一朝歡聚手把窄襪弄
花綺那知夢兒裏倚徙病初起况翠帳寒生晩秋天
氣暮暮朝朝向誰是縱迢遞關山夢魂堪寄知他去處
是百里是千里
西河集卷一百三十四
