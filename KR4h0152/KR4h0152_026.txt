明文海卷二十六餘姚黃宗羲編
賦二十六
述懷四
大遊賦(祝允明)
允明以宇宙之道於我而止矣渾鴻包之萬象條之三
五肇構於其先宣尼總齊於其後君建為極臣成為業
士治為學民遵為世隨其時也易曰拘係之乃從維之
王用亨于西山允明時不自立身名隨人拘維將老而
神明中亮問學外廣有無之際三五宣尼之所營蓋嘗
冥訪其間焉斯用亨之利也暇日叙之為大游賦可以
垂語千載焉爾夫何恢慮之大人兮羌縱觀於域中柯
柘檍以為車兮畢妙制於輪工建六等以道遠兮職三
材以行空既軒之以華轛兮又積中以堅&KR2343;招鈴且使
附輿兮&KR0034;□鞭而右從帀九圉而窮轅兮矤章亥之有
終跨四渤以修征兮隃華封以臨戎左賓暘於二桑兮
右嚮晦於三春前炎洲以玩鳥兮朔幽紘之夢夢耳鞮
象其支朱兮胡旅鎻於蟲封惿皇盤之下繼兮中六圍
而作宫命旋轅而内歸兮攬覆載之所有薉蕭稂之被
壤兮葾芳蘭之不茂喬隰榛與山樗兮斤文梓令速朽
獷貙豹之犇犇兮藐麟虞之在囿吅鵂鵬之啾啁兮梧
不集其鳳鳥夷高岸為深谷兮堀墣礫以為阜翦珞壆
以圊椁兮童丘隅俾不&KR1732;睨洪河之橫怒兮恒襄陵而
汩宇洶漫漶以突徙兮數失邑而病漕懷神功之難纉
兮惋夏蹟之非舊帶衡江而修截兮判二戒於左右聯
南濱之百巒兮蜚千泉而下湊亡晝夜而建瓴兮濜交
注於揚藪漭散衍於三江兮赴伯若而為湫□始湀而
繼湮兮濆汜濫以妄走蹇重咽之中楗兮焉執咎於授
受嘅𤯝灾之歲成兮&KR0008;殫虐於吳畆&KR0008;沮洳而莫遣兮
抎十千之維耦驅玄黃以高驤兮循中原之舊服畫州
邑以星敶兮敝曠土之沃沃邈山川之遐隔兮空千里
於一矚憶先王之位天兮經九井以為國掌地政於司
馬兮詳同成而澮洫樹萬里之基槙兮厚蒸人之安宅
固君民之比輔兮食無為之帝力厪諸聖之造述兮與
世期而亡斁何秦孝之顛暴兮益衛鞅之薄刻始必墾
以阡陌兮繼稅人而蕩潏垝坤元之綱紀兮勢一剝而
弗復艾因時以苟為兮僾彌古而偕極&KR1320;蒼黎之增增
兮揉千百其品倫伊四業其各守兮劙百役以駿奔恫
窮煢之顛隕兮懀惰游之獧嚚&KR0008;戕之以宄賊兮樓豺
贙而食人痡九夫以征榖兮餉凶餘俾悍淫捐田事而
不男兮競逐末於錢刀集千姦以為利兮網無恤於戚
曹攟泉布而操壅兮靳濟物於一毛鄙逡縮於狡窟兮
酋驕戾於王侯工不度而作淫兮聊須庸於斤陶皇天
生此元元兮惠司牧以大君建萬邦以諸侯兮賦官士
而臣鄰寧一夫而非農兮而戴履於乾坤怵兹辰其何
時兮農八一而僅存(八民一農)飱饛簋罔稽田兮畯曾弗得
以食新均含氣於化育兮哀細人之特勤予既未榖於
道邦兮吁釋錢鎛而被此鞸紳氣紆蔚而不解兮意周
章以交馳違巖野而即市兮求化理於官司闚訟堂之
佻佻兮匐萬子而榜笞大夫□騁而蕉萃兮不得知其
所為輿胥五百柙千&KR0008;兮引羔豚而飤之檄氄磔而□
運兮格辰道而申齊士呻癉於饟輓兮伍病空於陴垂
悁四方以謈嗸兮甫焉得而驩熙操艅艎之蒙衝兮晨
橫江而西㴑扣曾城之九重兮闢臯應而疊五卬天京
之鼎立兮頲綘闕以崇騖欽萬域之攸則兮拱北極之
星附&KR0034;三殿以中嚴兮(奉天華盖謹身)矗雙樓之夾輔(文樓武樓)閟
椒闈之沈肅兮峻丹陛之複護列八屯以周廬兮離千
曹而張署啓巖閣以弘文兮宅大訓而稽古坐耉成以
寅亮兮諧密勿以釐務蕆法筵以尊師兮訪道揆於墳
素倣明堂之法象兮裁靡代之踰矩近堯階之三尺兮
削漢宇之萬戶廟四親以致享兮宫崢嶸於左祖右駢
祠維太社兮同先稷而為伍毓儲聖於青禁兮昭英華
於文武(文華武英二翼殿)觀靡究於中秘兮規載考於庶府張
五督以詰兵兮昈六官而開部廣通政而給諫兮謹臺
察與大理太常典厥禋杓兮宗人掌其圖譜謐翰苑之
閑清兮都成均之綽膴守信玉於符臺兮顓筆削於史
注欽天審其歷象兮大鴻傳其臚句光祿精夫玉食兮
僕馬備其徒御條萬幾以緄襄兮錯羣工而牙布沛周
詳而章徹兮互責稽而棐俌奕神祖之開業兮濯神宗
而善遷為王賓以觀光兮遵大路而北轅歷揚徐而齊
魯兮趨豐鎬於幽燕瞻帝居之際天兮服王心之所甄
葵啓承之有道兮盖同經而異權屹高皇之奠鼎兮介
哉格乎淵算承乾休之凝注兮憮坤輿之饒贍執天德
以守國兮豈徒防於天塹來百蠻之賓王兮會諸侯之
覲獻岠文宗而上徙兮扼荒&KR1967;之突踐居高屋以尊臨
兮繞衆星而北面提四外於有截兮晅奉時之英見亶
鴻仁之積洽兮熠光重而絫宣鱗百揆以具張兮轂皇
極之中懸&KR0766;工僚其偁偁兮稟成憲而周旋惟張弛之
殊科兮深㤖惑而眩悗殆愚固之莫憭兮縡有幾於攸
先山臣銓草樹而牧麋鸐兮焉能覘其韋弦匪余位之
所謀兮嘖奚煩於蕘言思沉潜而内求兮憺將歸乎故
苑縶佚足於菅限兮㩱鴻芬於楛簡䀨萬夫之交鳴兮
佩六編之神典探經邦之遠猶兮察庶政之竒變逮長
古而周歴兮該千岐而綜練勴勵迹於㴞天兮抽幽緒
於獨繭殫精誠於至思兮肩旡象而諧劵情□&KR0034;以倏
怳兮志強毅而逾練遄上升於至陽兮曮皇人之垂見
發柲鑰以授余兮叕炙筠之玄篆吟微辭以啓悱兮歎
樞栝之精雋忽不悟其所如兮屑儃佪而徯旦宓閉關
而函光兮幸韜聞而滅見散神明於空靈兮泳皇冲而
敖衍兼萬化於芒機兮統三極於一貫識天人之燮成
兮假幽明之互贊寤道器之相咸兮歸有亡於亡辨嶃
歴聖之繼天兮討千文而同鍵杲曜靈於永宵兮齊受
法於皇旻承皇命者犧兮始拜受此玄文九穹無言不
愛道兮勅地寶以龍呈栝五十而有五兮峙大道之靈
根五相得而有合兮成變化以行鬼神觀穹文而祗理
兮載取物與諸身爰立卦以生爻兮用四尚而成萬營
居觀玩以既得兮動假筮以質成橐萬化以鼓舞兮漱
千妙之幽源崇守位以財成兮纖出入之紜員洞生死
於原返兮了情狀於游魂冒承燾以彌綸兮貫異同於
千門逮農軒而顓嚳兮迭奉帝而詔人因龍鳥與草木
兮依水火而風雲備物象以周世兮抪養本於生民代
泰穹之何言兮晫神心於三墳司重黎於二正兮構貞
歷之四分唐欽昊以授時兮宗歷象而三辰虞絜齊彼
七政兮在璿璣而玉衡原欽明而被格兮址時雍於睦
親粲重華之協帝兮終命位以升聞恭垂裳以無為兮
巍成功而莫名扈文命之神靈兮默取道於清玄奠山
河而再造兮相天地於成平帝重錫用玄範兮誥龍龜
而眎敶舒九章以列對兮姒乃第之以類成遰殷周而
密畀兮令箕武以載申揭建極之元則兮握天人之關
鉗援神器以設教兮假泰卜於歸連眷岐封以下鳳兮
勅尼泗而來麟三聖演翼夫羲畫兮(文王周公孔子)旦䟽官而
盡君(周官)亶羣經之自聖兮以時差而錯出孔完天以總
聖兮萃整齊而立極道有本末而著微兮本微既其在
易張末著以長世兮諗禮樂之為急誠修身以御家兮
弘治平於邦國作人備乎儀文兮宣和興於樂律稽典
疇而作榘兮耿二史之布策(左右)放墳丘之𦕈綿兮縱唐
文而姬歷昞嘉謨與大猷兮心偕事而錄實閎刪述以
詔來兮立型模為永式體二篇以樹本兮用四典以示
則(二篇者易四典禮樂詩書)張人綱以持世兮參成位而撰畢世惟
遵而勿渝兮釂天心與聖職冥弗由以顛隮兮教乃廢
而代汩聖何道而援若兮懣不位以敷德掇侯史以衛
經兮剏予奪而作格尹天明與王憲兮凖賞刑於霜筆
三代絶而世變究兮六册具乃聖功訖理與事而偕著
兮勸交懲焉縣植以為治以位天地兮違斯亂而乾坤
熄孔既翦齊乎千牘兮攣綱要而綴集愾漢武之中興
兮業躅孔而均績蒐獲僅於百篇兮訓終代而已給云
理道其亡垠兮亦庸傷於多逸(書)枿缺落於完籍兮咨
三簡之不没(儀周小戴三禮)何長息於逝者兮摩存緒而弗繹
抒人情以合化兮亮聲詩之為特蕜忽亡以永昧兮聠
天聰於瑱塞昄律天而襲地兮眰憲章而祖述(此下還謂今五)
(經)維天地之為大兮代天言而不息蒙遑克以辭贊兮
代奔走而靡斁迒作息而微顯兮咸由戶而出入考羣
聖之攸作兮罔非天而自隲縒顯微之㪉庸兮覆相質
而弗忒普含生於兩間兮誰違天而已立感微賦之有
聞兮懼白棼其髦習拊修辰而暫寄兮矢乾乾以永訖
臮千氏之攅叢兮助馳蹏而翔翼覽諸師之襲述兮披
衆聖之膺臆苞鴻纖以條䟽兮丳衷表而協一遹㴑漢
以游唐兮惠畀受以綿密考靈奐示乎度躔兮瞍焉察
夫天日被賢恩如面命兮等父仁而焉域咻後者之剽
贅以沿兹兮吾將暴諸同心而未覿彼固自為至一兮
謂精義之我集冺前修之夏業兮迹深扄而固匿何斯
今之膚獵兮愗捐甲而逐乙熲高皇之垂誥兮酌交以
而無僻(詔士治經用古注䟽與某傳說云云)羣生曷靡靡乎顛視以奔時
兮敢背祖而妄執寘聖謨賢教於公擯兮趯胡悍而胡
逆疇鳴閽以一&KR0146;兮攑千載之流溺歲悠悠以隤頃兮
洪章殆終乎聲滅聖乘時以施化兮賢隨時而成謀諟
憂樂以行違兮肆有用而亡求賤將五十而服政兮憮
往日之藏修辰其息而亡悶兮&KR2850;將放乎大游擁良謨
以匵韞兮弁消搖以夷由揫千業於一函兮諒奚之而
不優出遵宇而遵塗兮邁九躔以環流駿一日以千里
兮快崇朝而九縣指河冀之上領兮&KR3426;嵩洛之中壂&KR1210;
三五之更都兮應玄樞而流建則乾元之用九兮&KR0008;海
㝢之疆甸大畫圻於方州兮細規土於井田烝哉先王
之宅中兮憲井牧之攸便悼荒泯於周榘兮流一潰而
亡返沈余慮以構植兮摭餘規於漢彦籍民品以有定
兮括肥壤而制限定永業於口授兮分授薪以購羡縣
百級以酌授兮人無食而不佃(井田不可復請為均田盡地平賦三道立田制)
(為三科每科為三限五十等百級自五十畆至五千畆也凡一民不得過一科先過制者籍之禁毋得更市田)
(以其羨為待分平易二法待分者分其羨於餘口及通籍凡官民無田及少者酌授之而歲收其入之半為價)
(償故主足則已或能頓償者聽自籍民品以至此言均田也)析嬴田之南民兮易中
原之隙衍每縮析而羨授兮足牛粒與舍广稽十秋而
合貞兮廿有一而始斷(平易者取其十則易償以中原西北隙土十有五并牛粒廬舍)
(凢二十乃分其口令往懇歴二十年而其稅足然後征其十一永不加益自析嬴至此言盡地也)既均
田而盡地兮乃平賦之有漸都一郡之税額兮總重輕
之原版駕履畆以周旬兮核腴墝之實算各斟勺以損
益兮為新條而升殿第融紐以少均兮總無減於舊貫
既不縮夫邦計兮庶重負之微嘽自理郡及通藩兮究
海内而普徧若明后之牧宇兮更審地而制典租必當
於壤力兮居中正而永奠(此言平賦天下賦半東南今賦特蘇郡極重民皆痛賦不)
(當田又偏重緣以王制不敢易請融紐之如一郡之賦四重而六輕并為十分乃覈其田腴幾何瘠幾何隨以)
(定賦損之益之以總足於舊制之十則不縮國資而賦無偏重又以是廣於他郡又廣於藩省以通於天下然)
(少平爾不當地之輕重若能請上更隨土以定額始為中正以上三法具見祝子通此所陳乃其粗略爾)急
東南之倚重兮最水利之難善偉高平之所列兮足紀
綱夫羣辨(范公劄吕中丞)滌宣歙之上流兮□百瀆之垔涮宣
三江之故道兮堅圍垾之防堰癙白茒之海咽兮趡百
川而呑嚥病雄潮之日至兮挾塗沙而壅填非時抉而
歲剔兮道奚出而不汧逖民勞而費穰兮役頻興而婁
罥顧蘄疴以有瘳兮而却藥之瞑眩兹譚固諧理叶務
兮又焉睹夫物狀之繁變盤盂之有稱兮道中卑而表
淺(謂吳地與江平其間田又有更下於外水者)沮洳已膏腴兮欲夷之而且
戀(戀猶惜潮淀為田者亦利官民是亦一理然猶害多益少)撤梁而斬荻兮揆亦非
潦疴之專騐(如撤長橋刈茭葑至欲廢吳江縣恐上流非盡緣此而阻若阻此獨病橋上田幾何)
(許耳水既出橋雖少緩茭不全阻安得專尤之)循諸貎以發救兮又豈一端之
已辨救術獨統夫宣防之二歸兮在交施而各殉穰衆
瘽以叢軀兮翳曷弗周詳而異按長河滔滔而東駛兮
歘怒嘯而橫濫夏跡漠其非故兮洸亦不恒於一薦術
固率彼其二歸兮亦與徙不超於三撰相時宜以各庸
兮厥亦斯其樞楗&KR0146;征輸與兌漕兮擬重陳而歎倦(征餫)
(雖敝在隨時酌究此不詳既奠北都此不可易)官歛民以藝賦兮傷哉冗或踰
時(踰禮謂名不正者)慽牛毛於先王兮又安能一切而屏置率
土殫供正之願兮誰將不恭以沽戾憾綿肌之殄瘏兮
而剔刲以無已嗟五材之給世兮出與没宜相視彼濫
耗而潜匱兮顧不與司存之計(謂不經之費戶部不得知之為行止)傷財
既莫由斯兮責求之而獨委(傷財不全由養兵及土木等事必自有在)版十
稔而審易兮徭一霜而均制呬法良而情隱兮職競人
以舉替業春陵而秋谷兮能錙察而銖諦切考心以仁
公兮子殆少於偏蔽悃存用於智數兮神鉤察於聰慧
拱默化以望孚兮蔑兹途之攸貴齊民生生大校兮凡
農商之歸二丁不足凖兮田亦多昧(丁或少而雄多而弱昧言難的)田
多聲而鮮實兮商態錯於内外(田有瘠肥稅復偏重商有肆華實薄或本假貸)
(或閉戶而盌箱或豐貨外行類)惻賦與工之加患兮從或董之王吏征
余駕而流觀兮覯懷生之遑遑明王厚下安宅兮類四
族以為邦搴冠領於士儒兮曳尾禸於末商雖撙撙其
異等兮貞萌萌之天良&KR2079;異世而殊道兮薦多門而分
張繁胥徒之蝟蒸兮裂兵農而别行悵庸主之失馭兮
魚不麗於王綱&KR0008;邦本之逾寡兮縱冗雜而日昌閔四
窮之無告兮懥三游之陸梁棼汩蠧之旭旭兮鼠化虎
而羊狼忮乖絶於人道兮曾何有於天常余蒿目而傍
睨兮孰同淚之淋浪認同類之乳育兮寄食貨以為生
古君王之子民兮廓一視而均情制生食與裒散兮撢
羣柄而不頃自彼君之繆術兮務姑息而倒衡算工車
以為利兮崇婦臺之懷清商交農而雙厲兮末顛本於
不平悲歴國之臨財兮每剥下以踰贏賊哉安石之聚
歛兮詭士術於王經(謂周官)蔑均田以建本兮僥垢源於
流澂匹公姬於仲鞅兮企仁周於暴嬴侜后民曰均利
兮實胥戕以互蘦歔既無克於迷復兮盍先取於無名
走中原為治亂兮信珠玉之不脛持大道以生財兮晧
千古之聖程憡氓斯之已悈兮日盝氣而涸精弗少拚
以㕟齂兮任噊酋以無生彼多逐於商末兮呰拸之以
豢兵或徒食於釋老兮武餼賚於來庭&KR1818;何有於二教
兮肶頑冠與穢髠惟玉食而海富兮烏有尚夫並耕鉅
創至濫以冥輸兮時有在而靡懲(所在見後)慒疒孑之乞人
兮彛有政於周矜𦕈窶甲之微限兮如來者之日增一
是蓄之為養兮俾溝&KR0676;之不盈簡大夫少強力兮荓關
柝而牽征資官飱以免丐兮婦給衣以妻軍(取丐不廢者什伍之)
(代挽縴率婦可與人處者補戍妻以購貲半治衣衾半給之詳子通)泪流莩之瘝積兮勿
客視而庀營至即團以為戶兮給廩飼以為恒移土邑
以財輸兮吾特為之鼎鎗(移文流莩本貫令以財來廩)緌漸運以交
抍兮一仁視而不病苟客者之過繁兮著吾廛為土氓
懠汩治而戕天兮所鉅□惟民螟攘哺嬰之微餐兮饁
&KR0034;夫之已膯禽郊牲之肥腯兮餥羣逸之蒼鷹委精純
於塗泥兮虹邦産於一甹沓伾伾之蝮虺兮吾何舌以
指稱(此子通所謂汩蠧之民前言賦財二端故及所在即斯耳)皇威無崇而必&KR0034;兮
震乾剛之匉訇凜岳壓以霜殺兮烈鈇鏚之馮陵慄神
令之赫迅兮驚歘電而轟霆薈寇賊而姦宄兮迨汩蠧
之伯洶孰承天而法祖兮屠羣豕於一鋒瞴萑苻之日
繁兮欲屏戢之焉從聖訓止於不欲兮賢獄市以屏容
予其懲而猶異兮有殊初而同終矜狗鼠之偪餒兮怒
獍梟之鞠凶先釋苛於歛徭兮遂嚴致於搜窮毖宥過
以刑故兮兹刑罰之為中坦大沛於潜竊兮劉姦殺之
惡雄勿參差乃絶判兮皎冰凜而曦融省潢池之披猖
兮舉兩初以為萌懇原情以審勢兮慎蔽法而即戎戢
反側於招綏兮肩凶渠於大蒙報怙虐以洪威兮與捐
苖而芘螽須慎察而痛劖兮禆皇穹之仁公古王者之
保邦兮作師旅於地水茹容民以畜衆兮田偕武而興
制垂列國以交更兮之秦鞅而大戾后厥時以逾遠兮
&KR0008;摫裂而為二醴頽波以下注兮寧能返乎涓澨謖譚
計之諸諸兮僉傷養於大費亮先作之叵復兮棼後述
以多貳怛熙寧之保甲兮校拓䟦而猶疐微因損益以
張規兮亦善謀之亞䛋采材官於漢矩兮擥府兵於唐
載韙長源之嘉尚兮擷稚圭之美議(唐宋李韓二公)重時募而
精教兮乃要切之至最竊虞夫謫戍之永終兮拱甲令
而文致法常隓於滋久兮即三五而須異(異者改)蠢匹夫
之麗辟兮將不宥於十世(遂至無窮)豐廩養之長麋兮且望
深而感細况懷土而迫窶兮由竄迸以川潰遂益之用
核追兮煩鉤攝而部遞紛張官役徒以擾擾兮日馳驅
於四海實惟益薄而損厚兮宜亦矢謨而請裁萬幾數
求言以罷行兮曾不狂夫之為&KR1412;非犯忌而亂成兮謂
效忠而襄治既未薦乎野謀兮敷公仁而從事軫鄉思
而甲蟣兮懲抽力而誅賄完家室而固志兮周粟帛以
強體時番土以休容兮辟賂免之姦怠拔私徭之長痗
兮襄侵掊之積穢故雖小而必刑兮兵無伍而不次挽
千漏於逸罘兮剔百門之宿滯力訓閱於往圖兮帶財
蒐於儒吏揆張皇之弘要兮知亡踰乎簡帥祖仁義以
為質兮厥楨之以勇智律經籍之典訓兮研歴史之成
敗厲瞿瞿之廉節兮仡矯矯之直氣勤步伐於苖獮兮
豈臨機而尋藝推請論於司馬兮命畀簡於宸扆論必
斷於援賕兮斥浮聲與柔葸耆授鉞而推轂兮勿參之
以弟子軍容何為往監厠兮嗟乎李趙之階厲將携壹
而僨克兮夫焉有於此係覈諏研於績敗兮畛賞罰之
昭㫼彼屠降與殪良兮兼粥級之作偽(偽多報級數)毅戎昭
而不弛兮飛蕭斧於誅刈母徇免於援議兮必姦絶而
而良勵銷枉毁於貝錦兮破滔謗於珠苡熊虎毅其六
師兮魚鶴輯其七萃務貌識而音别兮暋閑練而衷義
㥄強足與密代兮直寄命於童戱(謂臨事募不精實苟用充數與私倩代行)
膢姦宄於中邦兮衛天險於荒裔林建國而所民兮虔
有整於職方藩周飭於隍陴兮垂堅密於關梁崇函夏
以立道兮陗百代之大防訐天王之集統兮越歴古以
包桑樊封昄之峻截兮戒勤遠之否藏頻迴譯於異貢
兮只收誠於來王(事見祖訓)肯包羞以餽女兮焉自殘而割
疆無歲賂之坐凋兮有互市之交償鑠皇代之神聖兮跨
振古而無雙偉神祖之清漠兮恢王威而四張熯簡任
於干城兮專權力於鷹揚弗牽肘於彼夫兮譴賧得而
姦防為恤士之無實兮猶餔饑而搤吭䀠衡瞦以八燭
兮迴浩劫而未央惄遐萌之繹繹兮附九埏之芒芒徂
日用而莫已兮串出入以隨陽悹亂衆而治寡兮唈樂
矩而憂長念蚩蚩之錯産兮不越兹以成邦愴美惡之
必兼兮諶獨藉乎四良嘳兹良之自植兮䇐素履以獨
守每自彼以戕陵兮巋帝彛之固有相斯辰之攸頼兮
秪俊髦而畯叟甿既&KR1248;夫不井兮睎三法之或救(三法即井)
(田盡地平賦)尚稽實於征輸兮還微息於頻㱙恐二子之終
夢兮虞和緩之懷手蔚大氣之紆蟠兮壬胚靈而降秀
顥蒼惠錫夫后王兮君成之乎黌校詳養射於夏殷兮
具司徒於周教帝首出以廣運兮幾新邦之綱要舍賢
能而安藉兮投碩材其安構渡長江以整旅兮倚干戈
而詢道築禮賢以館傑兮聘名悊而探討及鴻圖之懋
建兮夙教士以有造漻辟雍之湯湯兮溥侯頖之浩浩
範端嚴以恢緻兮思周微而懇到曰成賢以為期兮憶
羅才而畢考藹思皇之濟濟兮聳周楨之廣效其在今
之司存兮澌郵委而同眇眺儒堂而閴其兮凝沈沈之
半沼籍束閣以停披兮琴絶絃而歇操填胄省之青衿
兮日聚散而三造俾庠黌而率由兮亦胡辨於土偶之
淫廟獨糜財以備聲兮疇蔀牖之為了漮法意於餼羊
兮名將實而枘鑿崇術四而尤餘兮僅偏誦其邇小辨
曾患乎先藝兮兹并藝而草草幸王國之克生兮士不
乏於覆幬業每樹於高遐兮履亦周乎末杪䯂騋牝而
如雲兮夫奚失得於櫪皂嗟嗟吾黨之徒兮要賢聖以
為期放四科而八行兮舉六藝而百家究學問以思辨
兮劭仁行而寬居行成物以博濟兮卷善道而遯肥通
天地人以稱儒兮贊化育於玄微國縣斯以求媾兮士
執應而登之學由循以成士兮教率章以為師時與道
有違行兮臺詎隨以推移咿蜎蝡以自細兮胡不輪冶
而駔奚初既育乃后舉兮儴科條於隋唐務拔萃於大
公兮倍駿立其周防索理性於經術兮攷全略於文章
方政事之需試兮策時宜以多方為程寧弗良盡度兮
逐有司而淑涼來薄海之彦異兮危尺罭之莫當予歴
觸於禹穴兮胡鼓尤於鰷鱨(余有貢舉議大旨若此)迅賢豪之絶
羣兮挺堂堂之贊皇麾時科而弗即兮喻龍媒之越行
洵覂駕之不種兮聳萬夫之攸望鄙負羞於大人兮空
趾壯而心長進而逡而前郤兮澹胡為乎皇皇矚時髦
之升庸兮燿勲華而頡頑□霜蹄之超驤兮徯何有於
王良羅目千以得一兮先民所為悲傷(羅以多目故一目得禽今為一)
(目羅則安得士本古語王通亦稱之)睿謨固經於神運兮勿拘梏於尋常
彙小大以兼收兮悉側陋而明揚廥百材於場師兮共
京構於明堂掄梲楔以畢良兮粹豈獨於柱梁以周完
而大壯兮㢋備具而豈康害超等以異懸兮擢萬羽之
孤凰或科存而弗舉兮徒惋遺於衆芳為國惜才何人
斯兮謨罄畢於鴛鴦鱗甲乙於一班兮可百年之短長
何斯據以卒躬兮信輊軒而弛張上既馮以升沉兮下
亦自為摧抗坐弊日以淪胥兮叢倖望而縈妨(望怨也)尋
世科之有無兮與第差之低昂鑒才出之先後兮及卷
舒之靜庸孰失得以饒不足兮孰隆汙之存亡(隆汙謂美劣存)
(亡猶有無也)爾其鋪觀而平角兮成效不其已彰繚庶位之
崇卑兮環中外而周設尸修政以立事兮並陳力而就
列今視昔以異宜兮沿與易而殊節祖建典以官士兮
掄時宜而章别多率舊以監成兮掖無期之皇業劼兼
山之止位兮臣何知而嘖喋想拱職以綢繆兮熙庶績
以咸凝唐虞和於朝兮賡元首而股肱昔秦人之憍亢
兮儕百辟於倌伻後秦胥以沿洄兮且肅體而諧情貌
隆坐接兮呼莊君卿塗黃還命(塗勅繳詞頭)兮席前目征(目送)
崇庳必詞兮揚抑告行皇王建設兮簡要以□(殷中)譆守
官而罔道兮愚深眯於兹評王用道以命官兮官將道
而為命蒙夫昧體而守支兮直置道以徇名逾追勢以
滋顛兮偭疈坼而拒撑交隔盭以無通兮不相謀以相
能臣殊僚而一政兮肢連體而析形咸左趾以將東兮
引右夅而西脛各稱官而罔道兮烏不病殘以殞生宰
萃士而一命兮粗因科而下上既蒞政以稽績兮復何
初以為量年疇力於良庸兮才奚由於耆壯木不谷栠
而郊韡兮材將鳴冤於族匠非祖宗之盛心兮䠞後時
之膠狀假三五㨀斯方以舉錯兮當亦迷八四之直枉
(八凱四凶)何莫峻登其異傑兮年序以餞夫尋丈儇筆工以
醫傭兮濁銅駔而榖養汙王章以螘緣兮誨邪陵而貞
障猥膏紈之流蔭兮偉漢疏之直諒(王吉請除任子法)縱故襲
之未革兮又何弗涯於漭沆凡斯亦不局之貴兮非清
波之都喪(非盡無清流也)聲復侵夫無擇而無止兮益皇涂之
泱□聞方人之不暇兮識野求之無讓將循位以求理
兮匪稱人為標榜㮣焉名襲而任别兮姑試徵二三之
改尚公孤寵貴以年登兮未或倚其燮亮(用為九卿資深之寵)寄
甄鎔於中相兮獨調衆而拯病天曹天下之才庾兮無
暇遺而倖誷懸鴻鑑以八照兮能薄號之故妄惎邦本
艱固而易蹷兮盱司徒之斯仗黨耗國之職思兮拱三
緘而不創(懲創)非䏁䏄於竭澤兮哀株守以循罔祖議禮
以作制兮綱維誕其貞廣豈科條之無俟兮虛百年而
亡訪僤哉今之為政兮執邦刑以不爽&KR0579;死法不死情
兮殱十九之國命抗儒抑法誰為異家兮腐生迷而弗
講豈三尺難求於六籍兮對刻木而惝怳世生才以為
士兮才弼辟以親民顯利用以成務兮幽履道以媞身
靜庸兼維天之命兮士也允三才之珍偏有才而善用
兮聊銷慚於宦塵守罷駑或不肖兮世何罹而尊親彼
斗筲仕以為已兮用以學而為人(已富寵人求知)民何仗以為
長兮后何藉而為臣嚱予固艱夫谹議以畢偁兮亦&KR0008;
此不尊而弗諒忥心亨而道塞兮旦綿綿而斯往庖人
不越乎尊俎兮陶師握其范模作者慹其亡為兮藏山
澤而為癯余懷靡得於斯兮求兹人以為徒去城郭之
垢氛兮嫁岩谷之鬱紆漫陁靡以豁廓兮蒨芊綿而周
遮岑崟嶔而譎鬼兮流滮&KR0008;以趨瀦儔㕙麚而騰伏兮
連庚乙而几几絢時榮以繪繡兮戞鶴狖之笙竽閴無
人乎崖竇兮鞫幽求而單居末寢食於皇區兮安平康
而樂分綴聲籍於士舉兮足瀕申而猶遯懷君恩以無
酧兮慚魯子之葵悶抽長沙之太息兮夢宣室之宵問
敷前聞於沈臆兮嘏婉約而莫盡功必一於天人兮理
不隔於顯隱通千期以一契兮右皇靈於無冺奭明王
之天造兮蒞日中之豐運塞王猷以登咸兮丕重堯而
襲舜學無恥於不榖兮尚席珍而玉韞若木不示乎世
標兮神鳳無諧於塵韻天錦莫覓其機杼兮媵三籟而
微引先素王之昭誨兮盖二方以容世謂初道而繼齊
兮有政刑而德禮上焉恥且格兮亞且免而無恥明良
誕務其至兮烝率次以佌佌并殄㱪以誖捐兮&KR1027;人洼
而時否政刑洵異夫今古兮緒言無庸以究齒德如毛
而鮮舉兮禮司存其議擬俶鴻濛之已渙兮佑作聖以
君鄙大人後天而奉時兮惇五典以為紀搤三百以為
經兮&KR0008;三千而曲致摯元功於贊化兮全備體於唾涕
措萬品之手足兮秩其紛而壹貳衆高沈而彊燮兮參
(音森)嵒砥而柴虒竇一抉而橫趨兮倏滔天而洸潰非因
情以植則兮溘焉一而焉濟唏失德而信薄兮忍謝嘅
於周史荒哉厖訏逷乎標枝之不還兮將非禮而奚以
禮陰作與生俱兮樂陽來而儼啓聲容達而生神兮體
音澌而死鬼肆犧媧迨姚姒兮極陰陽之文理裁衣裳
以吹匏竹兮熙殊造而均旨柯出梯以為華兮毛傅皮
而成美奏至治於雲池兮盡物性於宫徵遾盛皇之厭
世兮寓大柄於遞位雜狡童與昏夫兮隤王彛於裘委
姡何别於芻靈兮冠裾具而亡裏維禮綱於五端兮吉
無先乎郊類莽欺天而侮聖兮軾輩申以傅會唐既蕪
以並配兮宋逾淫於赦賚設有妄於祠衣兮位有汩於
祧祪(以上言前代郊廟之誤)家庸行而不知兮曾無違之能幾猥
趙氏(武靈)與北代(拓䟦魏高齊宇文周)洊變通於遐裔底蒙古之寖
熾兮羌增廓於九圍非穹皇之命聖兮疇能擅此勇智
祖一匡以再造兮駕百王而絶儷篤父子以孝慈兮協
周文之敬止董百官以為朝兮截冠舄於首址肅大别
於掖壼兮斬收承之顛穢冏前星之繼明兮郁青坊於
繼體羅九服以樹屏兮藩不億之其麗釐羣神之淫號
兮叙百辟之規第推文質以四達兮布方策而漸被蓋
郊廟之大儀兮時乃定於睿志馮三重而建制兮曰非
君其不議倘時命以下詢兮嚴丘澤而敬事象雷豫以
張樂兮薦祖考而配帝侂權輿以成德兮善武周之斯
徯□昌期而隋愒兮抑將順之能怠較民用於兹辰兮
纔一合而百戾胥濫越以敗矩兮淪逐欲而鄰戲誺輕
重之不權兮&KR0008;僣陋以交昧委筋力於無情兮擿貨財
於空棄儼衣冠以臨莊兮况大君之斯侍端章甫如會
同兮可非喪而去佩詎公廷之為燕兮䙝長裘而蒞視
噫人服之不衷兮&KR0034;孽孽於卉毳玩好奇之盈冠兮惡
衣妖之怪忌殽室舍以什皿兮等衆歎於一蔽余既未
聘乎上國兮望王懸而不耳過閭陌而或聆兮閧緇黃
而倡伎亂一雅以萬鄭兮喿四戎而錯厠日作息以震
驚兮駭律吕之焉寄嗌六合以恒瘖兮䁎九陔而悉瞶
八門張而何風兮四時行而何氣雅烏噪於晝日兮鸑
鷟翥而不睨頠穹輿之定位兮磤風雷之鼓吹廡草木
以有條兮噰䖵蟲之吟唳僑仲佐伯以尊王兮使其民
而有義臣何望於今堯兮不觀興於兹禩王乘龍以中
立兮治六有於鑪&KR0008;根人綱而植初兮落有家以俶載
簡姬姜之世貴兮愛任姒之徽嗣逑關雎之窕窈兮論
鐘鼓而樂只貽銑鍰以前却兮暢迭御於朓朏親郊禖
以降乙兮儀姜嫄而茀子擇周宗之妊傅兮拜后䕫而
教肄密緝熙於光明兮斮刁牙之侵嬖扞千邪而勿接
兮賦萬幾而歷試(太祖故事)隆親親於九族兮剏章條而登
殺鏡前塵而邁拔兮羞田恒之惏纇&KR0008;實産以隸國兮
歲坐觀其銍艾保堯睦於不竦兮供虞接於無匱弸支
蕃而土限兮司存寧能以無槩維天王廟世以七兮實
殷周之弘制茫皇古之靡究兮二代亦復宗異(上古未審夏五)
(宗商六宗然七世之文本商書)如姬周之二室兮固不祧而非次(文武二世)
(室不祧其後王時七世固在二室之外二室非七數)别太祖以特立兮三昭穆以
對蒞乃一祖而二宗兮與四親而共備迨後王之復宗
兮猶文武之不替迺七世以為恒兮確古今之通誼於
皇明之握符兮羕天涯而地際暀既廟於有七兮那千
萬而莫計皇高文之巍巍兮擥百世之永繼丕承烈於
歴葉兮列諸宗而裸餟撫大典以徐謨兮意冲襟之不
易纉昭穆以無紊兮乃傳世之常系或頡頏而高卑兮
儀馮從以位置匪今晨之攸聞兮法周知以為貴曩聖
祖之丕訓兮定儒臣之請褅(御史達魯特與權請立禘祭上命儒臣議議者以始祖)
(所出未明而寢)矎趙氏之禘祖兮亦時棼於僖藝侯王儀之不
襲兮曷由疑而永廢當肇統而慎始兮固宜存而不遂
(始謂始祖所出)累重光以欽承兮將神靈之有俟盍懋建於崇
典兮偁宏義而時起(高帝時固宜存疑未立今七廟已備已立禘祫以義起高帝正東向)
(之位又今位與古昭穆亦異)地時正而道合兮從心究於内外罊孝
順而諲潔兮悃皇彛之極至洎儀章與物數兮比聲詩
而容綴載采采於羣神兮莫不審於享祀開明堂以嚴
父兮汗大號以施治隆法宫之九成兮翼前朝而後市
晝三接於康侯兮旦五徹於弼士(請舉祖宗日三朝故事)更叔孫
之蕝貌兮整鉤陳之法衛幄明王之采章兮柬鹵蹕於
羣代被黃虞之法服兮禕日火於繡會貞輿旂而籩簋
兮盡生用之百器蒐古今以分宜兮區雅俗之殊裁革
淫巧之哤靡兮絶羌戎之陋悖后模臣以逮民兮宫刑
廷而御海王有三以寡過兮果風草之相逮常經總乎
嘉吉兮與賓軍而喪祭周上下以用施兮惟日見之為
帛爛揖讓於交際兮彧玄黃而牢醴纚目縷以條支兮
陳更僕其焉既雖殊王之更轍兮儒亦紛其輈轊㧬往
辟之故秩兮窈三典之略在(儀周戴氏三禮)辭有單而已蔽兮
道有一而知二迪在者以推施兮僅含氣而亡愧徽列
君之有作兮荷羣政之勤惠諦繩矩於銖權兮研節度
於旒繫覓迷途於擿埴兮興證辨於張蝟署根枝以交
參兮部優劣而互採鑠開元暨君卿兮亦司馬而無晦
頫今昔而時措兮斯數家之為懿按三經以疏繪兮又
莫茂於先輩(前後議禮作述者浩不可數互相得失得之多宜於今者大帥開元禮杜氏通典及)
(司馬光高閎朱熹數氏其為三禮注疏若圖譜如馬融三鄭偉昭王肅虞翻張融賈公彦孔穎達聶崇義陸佃)
(等皆經師啓述之功尤大先輩謂此)煥堯文於神祖兮大集成而班賜茁
楨柢於恒性兮順條柯於日履申邦教之森矈兮補未
充之俴細鋪遐邇以折裁兮要覸時以為揆剗昏狂之
僣濫兮俌眇忽之不暨匡以居正之名兮章以昭明之
軌來九苞以均係兮誃相鼠之遄死遵王度於截防兮
允蒲盧之可企觀天文以察時兮賁順叙而貞明昊穹
牽而西股兮儀娥錯以東行訂俱右之臆談兮淵鑒破
乎迂冥(太祖詔改朱熹日月俱左行之說)檢班陳之分土兮何壤局而
霄弘(班固陳卓星士之說天大地小不為允審)嘗有貳於分星兮亦未究其
諦精夏曷不中近天心兮三隅偏闊而空宏經舍輹以
環轂兮二十有八而咸趨中謂地雖曠而邊遠兮分厠
占於規零豈理果能御器兮器乃因理而不通測遲留
於伏逆兮校容留與無名綜天官於靈顯兮冏休咎之
分徵珠璧信其有期兮同上下而清平氣多符而罕戾
兮翼儆修之有行(天文祥異應不應者以氣理事人四者參錯不齊非可以類必膠師執用)
(類索不視三端不應正宜爾乘除消息又本各不一如日月五緯合聚以算本有常期期届是氣之元亨世當)
(常治斯自然之符或世不應氣此他戾也故王者當儆心修其行以應氣耳)矧氣否以變沴
兮漠不省其遑寧暟歷代之悊臣兮遝治歴以齊政遡
都閎而下之兮孔難剸於一定監往故而聿造兮大統
於斯而為令彙羣造以折衷兮改月令以守敬免久紐
之必譌兮徵良師以時訂曩授時之可採兮祀四十而
已病(元用授時法上尋千載不繆而下以推來纔四十年已差一度)嚴緹室以候氣兮
莊脩表以測景於製律以治物兮鍾一正而萬應既禮
達而政修兮馴刑清而世康愷人蕃而物條兮曼至和
以充盈王中正以居心兮氣驩通於蒼黃玉燭炘熹乎
泰宇兮員嘉來而八風平禔仁浹而功振兮鳥没世而
不忘騰風詩以交宣兮鏗作樂而薦享本吹筩以造律
兮擢五要以為綱(劉歆奏備數和聲審度嘉量權衡五者五者為樂之要衆言不齊不復能)
(易此)緒審黍以立管兮正九寸之黃鐘各三分以損益兮
於相生以旋宫均七始以為調兮八十四而成章間者
闊焉䕫曠之無作兮術布策而炳明(三禮國語吕覽漢隋史)渺杜
荀之神解兮代已希而非亡(京房杜䕫荀勖阮咸萬寶常張文收輩)讙述
者之悟諝兮議驤烟以誩攘(自漢以來張光嚴宣錢樂之祖瑩梁武帝信都芳陳)
(仲儒鄭譯蘇祗婆祖孝孫王朴和峴竇儀阮逸胡瑗劉几房庶范鎮司馬光沈括蔡元定等尤難偏舉如何妥)
(牛弘軰無可言至魏漢津蔡京等益繆爾)遴執隨而成渝兮非數詞之已彰
肇和聲以製器兮倚度曲而綴行摘窈𦕈於純和兮援
絲密於腐常衎歆神而賓德兮戡哇鄭之猥厖彼金元
之系統兮聲後國而猶荒沸俗躁而胡疾兮且將裁而
未遑(躁令人輕輕則多犯疾急也急令人憍憍則多畔)唍斯音之么末兮爾猶
昧其條章(今北曲出金元固非雅製十七宫調今但十一而律又過高全失中和病本由絲音肉音)
囅杭歌其何響兮鬼啼嘯於晝梁(謂今所謂戲文南曲本出南宋温州全無)
(絲髮可成音律略不足接耳目)鏜吾聲之有作兮融噍殺而鏗鏘頌皇
烈於神明兮適今時之豫昌(假令今製樂大略律宜大下於今俗倍而微高於古)
(律緣古者氣大和今氣大戾更化之若從大戾驟返大和亦恐未遽得或漸次徐變俟少久人與天地氣應乃)
(更歸純古可爾)延鴻碩以倡構兮逝效工於更張即二代(金元)之
俗譜兮鑄昌詞以雄莊給比閭之小奏兮嫴備部於下
堂猗帝德之夏殷兮般穆穆而鍠鍠誕光天之下兮至
海隅之蒼生吊幽明以效答兮郃六幕而同風遐休嘉
之弗呈兮抑玄文之或爽五曜潤於乾垣兮五財理於
坤軫河岳位而澂靜兮四類效其靈命萬祗嚴以衛釐
兮䰡鬽伏而不眚民於變以時雍兮同虞方而風動蓐
王區之棫樸兮天命生於熙朝皇契道以盡受兮非行
違之異標器必藴於徵庸兮志須亢於沖遼愚幸賦此
玄玄兮愕夫人之它操潛兹未之或悶兮令達又胡以
宣驕已焉哉俗以勢而成世兮勢以時而自然淈時勢
以太順兮存兹道以為楗森三端而翕張兮亘宇宙而
推遷仰惠啣生於黔雷兮肯棄受於崇圜飛元靈於泰
虛兮收萬實於甫田控太乙以貫之兮艐有無於齊詮
撫羣有於日用兮秉神根之淵淵羡諸子之敏修兮㗊
交通而互全兆流歸而皆海兮億管瞰而均天微無拂
於風鳥兮碎或攝於筳篿躡太乙於九宫兮丙離章於
太玄機條條於木獸兮數斤斤於銅丸灼莘降之非異
兮易菽兵之戔戔(上四事謂諸葛公木牛馬張平子地動儀神降莘郭景純事舉四以例餘)
抱鴻通以欵塞兮疾細滯而浮漫悉蟲沙而願遂兮當
貅猰而不戁惟無欺與至慈兮所不負於高旻坦詔鬼
而交神兮直衣&KR1754;而踐川譩凡夫之妄顛兮北二子以
睽分謂殊儒而端異兮繆世教而為三昔柱下用表而
存中兮師友於我文宣竺尊儲性道之本兮其何事於
嚚讕千門萬室横六内兮朝蜚波而夕烟卬既尚此皇
符兮炬百幽於一焱戚城隍之湫仄兮赦羣蟲之所廬
解故蹝於黟垢兮翺洪翼於蒼墟櫋修雲以為輈兮結
浩氣以為輿並三辰以循紀兮極八遐而同區晙晞髮
於若榑兮夕留軿乎融都蓐收道以前轅兮誥玄冥使
迎余召飛廉以興飈兮翬屏翳而滌塗氛侵伏而淑朗
兮恣余襟之所如玩羣生之起滅兮觀兩儀之渙儲朋
山河以結解兮賓曜宿而盈虛銜紫皇之默詔兮偕金
女而同趨統父母於元氣兮或天神而一衢問日月其
何紀兮咍死生而焉殊真一性以長覺兮去六凡而不
居大哉余游奚適而奚來兮㗨焉往而不歸與
明文海卷二十六
謹案卷二十六第二十九頁前一行逹魯特舊作答
禄今改
