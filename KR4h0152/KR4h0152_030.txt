明文海卷三十餘姚黃宗羲編
賦三十
居處二
山居賦(有序)(李裕)
辛丑之冬十月乙邜是日天宇瑩净朝暾曈曨明霞
絢綵於平林晨雞亂號於隣屋予乃命僕夙駕整衣
就車渡鄭溪之瀎㴽踰文岡之﨑嶇過&KR0008;塘之仁里
訪故人之山居於時山明野&KR3035;風清日温主人歡迎
童稚候門延予入室坐以氍毹鼎爇檀箋地席籧篨
奉匜進悦者蹌蹌躋躋操巵執觚者周旋進趨獻我
以大宛之葡萄飲我以顧渚之紫筍豆實南海金虀
之鱠杯分東坡玉糝之羹□醢䈚葅之是將糗餌粉
餈之送進山肴野䔩靡不備具酬酢既畢予亦醉焉
乃與主人退坐於庭軒之下乘鮮颷之飂&KR0008;覩白雲
之悠悠白鶴飛舞鳥鳴嘲啾遂使予懷抱頓豁神思
飄逍乃喟然嘆曰僻哉幽哉真隠者之居也故為賦
之隠者為誰故人范君至祥也其辭曰
夫何一佳士兮獨煢煢而寡儔蹈先哲之軌轍兮寄書
圃以遨遊絶紛華以潔内兮惟德業乎好修匪仁宅而
弗居兮匪義路而弗由懷良玉之璀璨兮被美服之陸
離紉芳蘭以為佩兮又纗之以江蘺假高衢以騁力兮
何遭際之不時譬濟渡而無航兮心惝怳而猶疑抨巫
咸以兆禎兮蓍飛遯以為吉遂隠曜而&KR0802;幽兮求黃綺
以為匹厭囂氛之淟涊兮意翩翩乎遠徂擇山水佳麗
之地兮葺茅茨以為廬背珠峯之千仞兮面膏壤之百
區道林&KR0008;屼而西峙兮超嶺嶻嶭而東趨纏縈迂之小
徑兮挾潎洌之清渠閴庭軒之明敞兮素窗楹而不艧
闢閒田以開圃兮插木槿以為籬落既琴瑟之在壁兮
又圖書之盈閣森長松古檜於遠阜兮鬱華楓翠栢於
前岡蔭楸梧緣舍以凝綠兮間槐楊被路以搖黃含丹
芍藥襲紫薔薇争妍而獻秀兮㤀憂之萱愈疾之菊挺
生而薦芳茂蕙芷芃芃以繞砌兮崇蘅藒馥馥以當窗
若乃橙橘蒙金梅柰曜白丹杏朱櫻兮羅生石榴胡桃
兮亟列大谷之梨烏椑之柿飛英而同榮弱枝之棗房
陵之李騰實而甲宅茖藿含滋兮葑荽流澤豐茙連蘤
兮薤韭代殖菘芥帶露而暢茂兮蕓藜沾雨而肥茁瓜
匏緣隂以延蔓兮葵藿傾陽而可摘况夫蚕桑動而翎
(闕)始降農務興而鷤䳏有聲鷦鷯鴝鵒兮棲深叢而嘲
嘲哳哳鶬鶊杜宇兮轉高樹而喈喈嚶嚶巨石□奰而
磈礧兮繜□甝而虓嘯深谷谽谺而窈窕兮藏猿猱之
哀鳴洞雲出岫兮影悠揚而點綴溪流激石兮勢滂湃
而砰訇類終南之深僻兮宛豹林之(闕)曠同子真之高
致兮有稚圭之氣象絶㕓間之嘲&KR0008;兮超域中之塵坱
擷羣芳以玩蕤兮倒接籬而曳杖追樵牧以抱犢兮醉
隣翁而擊盎暫棲遲以養天真兮聊相羊以釋情怳而
又系之以歌曰春陽煦兮山花馥夏風暢兮山樹綠凉
月皎兮山鳥號朔霰飛兮山峰秃山居山居真僻哉四
面無隣秪深竹池有魚兮塒有雞圃有蔬兮廪有粟朝
犁鋤兮暮經書酒一瓢兮棋一局俯首石兮盝清流坐
明月兮賦新曲放情物外總無羈世事紛紜任榮辱
竹溝泉賦(楊循吉)
時雨晝零至夜不休集我屋上仰瓦承流乃所積之既
多遂衝奔於竹溝爰有筠管立於其下中節既去洞乎
空者溝唇來接其水倒瀉鏜鏜竒響相擊而鳴應空答
韻如谷中之聲觀其滴瀝傾注九止一作譬銅盆之在
地而墮淙之投落楊子讀書既困安就床簀目合神定
泉聲時得若雅樂之作自有奏節忽寤而知又寐而失
以為彈絲品竹敲金擊石千吕萬律皆出人力然又非
貴介公子莫得而常接也而此泉聲特借於雨其音自
然若虚堂築杵乍歇乍有錚乎答語又復助以嘈雜之
細韻集階除而戰簷廡蓋貧居之士可以寄聽於厭沃
焉不必解衣輟食呼工召伶而為一日歡樂之舉也楊
子於是心納耳受怡然自適起而賦之書之於策
淳菴賦(李承箕)
太虚之惟一兮曠乎其混茫其來無體兮其去無方故
無始於存兮亦何終於亡風雷以變動兮日月以為明
鬼神以屈伸兮寒暑以更相物萬回薄兮曰惟其常所
謂伊人兮空悵望而難見釋宇宙同大通兮亦何有於
關鍵山河惟形兮春風惟面雲霓惟衣兮風月惟緣裳
集落葉兮隕籜其弁酥芳華以朝渴兮月以夕嚥枕絶
壑流兮雲根為薦古今兮蜂紛而蟻争死生兮浮雲而
過電一視兮無榮枯夷屹兮胡利便魚兔得兮㤀筌蹄
鋪張墳素兮棄紛華之箋傳抱甕兮無機真珉兮何瑑
鳬短兮鶴長木雞兮何變紛渾元其忽恍兮俯千春而
浩歎因事物以隨變兮形既妄而影誕噓萬竅不足激
乾坤兮墜終古於虚幻慨前路之悠悠兮一寄身於鵬
鷃若乃軒輊於進熟兮齒修齊而獻粲落日迷丹唇暖
兮七盤妍迹其雲散鄭紫衞紅浮而艷兮棄霓裳於萎
爛雕輪畫轂兮渾堅其盡鏟翠羽纖揚兮綠波射意而
爛瀾圓丘瓶罌而登薦兮彛尊龍杓其誰盻循荆棘之
狹斜兮舍周行之坦坦厭麒麟之仁軌兮(闕)於
(闕)之翰仰冥冥於無際兮况
沙虫其何但我思古人兮無方我見古貌兮胡僎
登樓賦(有序)(桑悦)
學舍中有小樓予名之曰乾坤一寄時登覽以寄遐
情予懼兹樓之易毁也爰作賦以傳不朽云
予少期摶於九萬&KR3445;薄風而禔禔占師儒之末席抱圓
材而應規然戚戚興戀主之念悄悄動懷親之悲幸兹
樓之高明跳虚空而自怡曷消遣乎世慮揖雲霞而賦
詩(一滚說下未生波濤)恨市㕓之伊邇乏盪目之崛竒(貶樓之乏偉觀此第)
(一叚意)然開窗延四海之明月啓戶納八方之凉颸匪堯
夫之傑閣饒廣大之若斯(取古今大家景象以為樓之所有蓋救所貶之詞曰堯夫)
(之傑閣則樓又非所登之樓矣文章能虚處取用方能入神此第二段意)年時遊乎南康(此以)
(下又别生議論如連山絡嶺雖不相接而骨脉如一)見樵於匡廬之顛釣於彭蠡
之湄者意甚歆焉然察其轢芳洲之宿莽伐空谷之桂
枝形蠢蠢而意嗤嗤則又安知水石之多姿信造化之
光景為吾軰而設施(前因言樓之乏佳景至此又言非其人雖得佳景亦不知好矣此第)
(三叚意)兹樓雖限吾之偉觀不限吾之遐思(此又出一竒從心上說去)
登臨之際試心存乎瀟湘洞庭雁蕩峨眉反視霛府之
耽耽覺水繞而山圍儼環樓之多景兮供吟眺於不貲
(此言環樓皆市㕓惟胸藏丘壑則乂皆化為佳景矣又非無蕩耳目之崛竒也此第四叚意)彼登岳
陽與黃鶴者心又或繫於菑畬見塵外之草木兮化禾
黍之菲菲併人樓而相凖兮造化又焉肯以彼而易兹
(因上文言胷藏丘壑則市㕓皆化為佳景此又言主非人則佳景反化為塵俗矣此第五叚意)嗚呼噫
嘻(此以下平收拾到樓上)乾坤浩浩熟吾一炊明日之事隂晴未
期汎飄飄之萍梗兮寓兹樓而幾時惟修道德為樑棟
兮吐文章為桷榱庶樓名之羽化兮不成敗於氣機
黃金臺賦(桑悦)
嗟予生之好遊兮擬放浪乎九垓入燕都而暫憩兮逝
將去而徘徊寄身世於一哂兮獨眷戀乎茲臺胡置金
之故地兮積千古之塵埃悵遺址之莽莽兮愁鬱結而
未開有地硜硜兮獨不産乎蒿萊鳥將下而躑躅兮雲
欲度而邅廽觀雲鳥之敬護兮識真址之所在(叶才)昔昭
王之初政兮受強齊之控扼勢有輕而可助兮力有寡
而可益侵雲漢而築臺兮招竒賢以為國置千金於臺
端兮心貫金而赤色拜郭隗以為師兮忽毅辛之繼迹
士不輕於一感兮感精誠以來格走湣王於臨淄兮重
揚威於莒墨雪先王之遺恥兮成霸強之偉績匪吾前
身之故巢兮胡念此而不忍釋也重遺址而莫踐兮念
昭王之貴德也風蕭蕭而吹衣兮雲隂隂以將莫乘返
照以旋歸兮神愴怳乎中路顧所乘之駘駑兮越臺前
而縱步使瀏瀏之竒姿兮騫將行而淚墮嗚呼噫嘻沉
英鏟光匪士之祥簡才棄能乃國之殃屈原悲憤以投
湘祖逖慷慨以渡江困賈誼於長沙竄李白於夜郎寄
遊魂之無地兮或兹臺以徜徉易水為酒兮碣石為觴
招諸賢兮共酌昭王天與久兮地與長臺肉可朽兮臺
骨不亡
明文海卷三十
