明文海卷十七餘姚黃宗羲編
賦十七
山川九
遊峨賦(來知德)
春到草堂陽回瓦屋玉壘之積雪方消灧澦之孤根漸沒
客有紉五芝之秀纕九畹之英傲墳素之邃圃飫往獻之
清芬識風雲之變態詠雅頌之徽音暀蓬壺之岑寂嫪日
月之颷奔乃拗枯桐戒力從遂奮袂於蟠龍更馳突於銕
鳳&KR2740;扁舟而逆水兮歷忠涪而平都恁宣公之忠懇兮靈
丘空嶕嶢而榛蕪入釣深而仰止兮卓承學之刑模羌妖
廟之誘民兮走九坑之芃狐跇塗山之嶕崝兮䀡賈辨於
斯須涉凡水之㴸泊兮驚清夜之將但望寶峰之巃嵸兮
哀履霜之伯奇彼先童之克勵兮終劉仙之可疑迺緬
避世之楚狂兮甘捽茹於落莫豈知鳳德之未哀兮斯
道萬年而振鐸憩大峨之卧石兮㪺玉液而小酌披古
字之苔蘚兮蟠蛇蚓於雲壑及臸三望更歴雙飛奔雪
濤而磢錯兮掛銀冰於十圍□滉㵷於巉&KR0008;兮惢與塵
世而相違倞思邈之虛牝兮啟憮㠑之重扉智欲圓而
行方兮吾非斯人而誰歸乃尋天柱深䟏翠微藟&KR4288;&KR3317;
&KR3317;而失路兮&KR3523;樵徑之斜暉臨雲表之&KR0146;瓽兮囦泫瀴
㵾而欷歔尋九老以澶漫兮不火食而長□搪㝩㝗以
永年兮鐲石芝而自肥約秋深以獨&KR0008;兮共趺跏而㤀
機我飢調矣我僕痡矣乃眕八音於陂池兮□萬松於
峛崺大雲小雲黑水白水□碋磫&KR2957;磛礹碽&KR0008;碨&KR0008;碌
䃚硱磳□䃊磼礏磞&KR2981;䂢□䃳□銜瘤戴癭篆蝸踥螘
既胡孫之有梯兮豈蚺□之能止屴龕殷殷之雷䰤石
䶞㔗㔗之兕忌□㕦於傖伹兮勥越嶔嵌之梅子唹天
上之重來兮洵鬷邁之錯喜八十四盤袖潲雲蘨更有
□路沿彼䠓䜮捫豐草而擿上指雪嶂而隒高入獦狚
之厹穴□□鷞之阽巢壑雰霏而起霧樹布濩而垂條
厓未傾而似墮石已裂而猶交流雲䨢䨴而成水枯杉
&KR0008;&KR0008;而如魈骨驚心悸意奪神逃俯仰䚔&KR3315;去住&KR1626;瞧
爾其雞園插碧鷲館㭿霄飛簷啄雉疊桷盤蛟或支蝸
石或就䶱橋或依䝦穴或枕螭坳憑太清以飛構越埃
壒以騰捎莫不凝魂幽礒委骨荒椒窮年累歲茹草吞
蕭快蒲根之漸老&KR0034;松子之方彫㗿耆域之榮樹&KR0008;佛
調之眠彪革嚢來天女之試紅芙縱烈火之燒海水可
竭須彌可搖大半秦人而越客間有投冠而棄貂乃度
天門之閌閬兮登光相之削硌撫杪欏而四望兮信蜀
道之登天向沆瀣以縱觀兮識坤靈之磅礴指點巴字
之縈紆遥對大荒之寥廓崌崍晒經巫陽劍閣三江五
溪周廽聯絡衆水&KR4014;其蹄涔諸山&KR0008;其揢撮或虎變而
龍馴或&KR0008;麟而翥鸑或牻䍽偃蹇而蹩&KR0887;或駧&KR0008;髬鬡
以號欔或蜾嬴而螐蠋或蠛蠓而螫&KR3039;或灌叢而茂悦
或宿莽而沃若或怪兮三足六眸或竒兮九頭一角或
連兮淵客榜人之歌淮南風波相隨或斷兮匏爪牽牛
之處河漢東西相却或覆兮孤臣逐客匑□譏讒悁悁
之有懷或舒兮酒侣詩儔嘲風弄月㗨㗨之長噱扗兮
力士之干戈烈兮忠臣之謇諤高兮千年萬世挺秀於
魯丘鄒軻之間卑兮朝再暮三投足於秦關燕市之末
同兮依形附勢而奔趨異兮樹黨立朋而相割南威青
琴兮煥其美寗成犨麋兮呈其惡狀别形众糾纆赮駁
本物態之變幻類人事之紛錯亦令人喜亦令人愕乃
拂吟袖於高寒振塵衣於碧落浩浩乎不知所乘兮登
閬風而絏馬翩翩乎隨其所適兮濟神水而駕鶴乃若
連氛累靄揜日韜霞崩雲屑雨或近或賖浟湙㶑灔吼
雹揚沙四塞籠煙似公超之有術單衣索纊嘆遷客之
無家及爾長風擁篲盡掃浮隂雲驅萬壑日入千林爾
其白毫挺出恍若玉玦之蟠空疎霧平鋪宛如野馬之
撲面俄而蝃蝀亘於厓牙鳥語鳴其佛現豈大士之弄
丸兮以有為為露電或䃱質之欝英兮乘㬫輝而流絢
方施鞭而吐火兮成纓就而規練乃若斗杓既仄啟明
尚杳午夜風微寒霜&KR1821;窅少焉暝色曈曨爝光縹緲始
而散出幽&KR0034;繼而遥分雲表厓依乍吐若藜杖之生花
過嶂愈明如星珠之泛島一往一來或巨或小熠燿宵
流火泉夜曉將落霞而齊飛值雄飈而更燎好事者謂
之聖燈窮理者莫之探討意者山&KR0146;木累蜃樓海市之
類經之所謂見怪物則祀之者也因勝槩之偶來念此
日之難得水嶈嶈以浩溔山矗矗而&KR1005;嶫足踟蹰而九
廻心惆悵而百折瞻上林而盼望兮驚題柱之竒才對
春樹以遥思兮傷騎鯨之可哀嗟知己之幾何慨遭逢
之不偶每景短而思長或輪平而路陡使桓譚之鑑别
少差兮文章幾於覆瓿彼李定之萋菲既售兮甲兵起
於臂肘以夫子之忠懇兮宜鼎司而台斗何此理之不
然兮竟東擯而西走故是非蓋棺而後定毁譽何世而
不有遠眺長思感今追古孰嫮孰媨孰賓孰主孰懷瑜
兮孰握瑕孰飫甘兮孰攻苦彼鷦螟之較鵬鶚兮固殊
形骸而蟪蛄之與螉䗥兮同歸塵土是以至人握金鏡
達士坐兜玄脩身兮其&KR0008;在我鎔鑄兮其默在天默我
窮兮則蠖屈默我達兮則鳳鶱或可以肆我之志兮羌
賣卜以何嫌如俯仰之無愧兮篾翁亦至今而猶傳苟
棲不擇木翔非日邊投彼琳鎏負此龍淵雖有賢臣之
頌兮亦明月無因而至前故寧陳情而冺冺看霧市以
嫣嫣繄此夕其何夕兮余何為而山㟽俯仰古今於一
望兮渺天地之何小何芝蕙之不焚何松栢之不&KR1181;嗟
買䤥之長鳴兮欻西昏而東曉方見紫而成綠亦視丹
而為皜信陵谷之盤渦終舜英之難保登九疑兮隔洞
庭望滄海兮迷蓬島既達觀於真宰兮胡脱跡之不早
曷不齊萬物於一致兮委彭殤於夀夭歌在陸以弗告
兮與兹山而並老招浮伯以容與兮巢雲窩於雲表擁
香國之崇蘭兮樹空谷以自好搴薜荔以自娛兮時濯
纓乎幽沼雲無心兮洞門鳥長鳴兮木杪已矣乎吾將
反觀乎太初兮求自得以為寳奚囁嚅趦趄乎浮名兮
坐令朱顔白足彫&KR0008;紅塵道
聖泉賦(馮惟健)
泉在貴竹城西北十里其泉倏盈忽虛莫測其機因
謂之聖觀者異焉馮子為作賦以觧其惑其辭曰
執徼子從玄化子飄飄玩世遨遊四極雄覽八埏至乎
祝融少皥之虛憩乎卭笮蒼梧之間傍皇相羊息徒觧
裝言往觀乎聖泉於是披雲霞啟蕙路乘清風騁輕御
振衣乎高岡馳情乎太素爾乃遥望其地則東接銅鼓
西眺木菁南迤芳洲北拱翠屏近察其勢則繚以重阜
經以長川覆以華棟甃以石淵承曲池而構閣䟽龍首
以揚涓其樹則儲楓楨欀杶櫚檰杬其草則葴韭菥莎
蓀芝&KR0581;蘭阿那被麗翍風凝煙黃鳥好音鷓鴣翩翩其
陂阤則参差刻鏤塍疇龍鱗農民荷鍤將有事乎春田
唯涓涓之不竭故比澤於玄雲爾乃覽其風氣之所藂
萃景物之所披敷如遊方丈與蓬壺欝乎西南之奥區
於是相與造於泉上凭石欄而觀之沕兮其流之自滿
也儵兮其源之自返也洞澋瑩澈滀洩潝㵝延佇有頃
蓋五六而至焉執徼子眙然駭曰異哉豈人為之機械
抑天地之自然何顧盼之須臾邈消長之無端玄化子
莞爾而笑曰子何異兹邪夫大鈞播物隂陽陶蒸萬變
錯詭不可殫形世乃有隂火不爇沸潭無冰趵突騰珠
火井飛熒抑孰使之邪吾且語子以天地之大怪終古
之常然變子之疑冰宏子以達觀且渾沌之初寧有天
地暨鴻濛之剖判劃黃承而玄芘伊方員之始凝羌川
湧而嶽峙何浮沉之殊裁而剛柔之異濟時迤邐而稱
今忽渺茫而云古四時分糾以交化歘燥濕而寒暑既
融朗以開曉復黯黕而淪夜何日月之雙懸逓靈曜乎
天㝢蚌蛤形於晦朔潮汐應乎旦暮坤北遊而上浮日
北陸而下地觸膚寸以興雲沛虛空以流雨紛雷颮而
電熛亦寂然其何處斯天下之至神羌誰為之使者大
哉消息乎一隂一陽一闔一闢萬有之妙窮之此域吾
方有感於斯泉也無徼於有兮有玅於無無用之極兮
有利之腴天地之化兮周流六虛於穆還轉兮宛單相
扶盎兮瀁兮衆變不居坎兮蹇兮烏識其趨虛兮盈之
宇盈兮虛之廬復姤共軸兮屈伸同區鼓予身之槖籥
順鄞鄂以呼吸既因往以息來亦上下其相須草無秋
而違霜桃李粲其春敷物欣欣於所遇時冉冉而遂徂
繄陳迹之可懷煥日新而如初玩尺蠖之為利探野馬
之玄樞推通變以隨時固聖哲之所圖苟非兩以裁化
縱一神之焉如蓋乾坤毁則無以見易易不可見則乾
坤之理或幾乎息矣子徒異泉流之無端而不睹天地
之變態效罔兩之責影而不知操持之有待也不亦惑
乎子諦觀焉爾其出也浸淫淅瀝咉呻披離沛轇轕兮
其四施也爾其入也&KR2187;谺踧蹜唈嚈搞&KR0008;洞潚漻兮其
寂寥也渾渾沌沌放乎無垠杳杳冥冥歸乎至真降以
胎升動以涵静滿而不溢縮而不窘動兮為乾靜兮為
坤大以乾生廣以坤存易簡理得為易之門其源滴瀝
中涵太極其池方文渾合萬象莫知其端莫究其状觀
之者妄競之心平躁侈之欲降坎坷之氣舒跼促之情
暢不窺河洛而圖書之理章不濯滄浪而清濁之有量
此伏羲氏所以玩於環中尼父所為嘆於川上也且夫
天地一水兮太虛一源古今一瞬兮萬有一涓巨細殊
形兮理安有異久暫異時兮安有二致知來藏往羲軒
得之以神德兮翕受敷施堯舜得之而為治出日入月
彭老得之以養生兮流行坎止孔顔得之而處世微玅
通玄合體自然夫是之謂聖泉執徼子蹶爾而興曰達
人之言哉吾於是乎喻道焉曩予有蒙固之疾幸見藥
於吾子乃今脱然愈矣蓋俯仰無傫洋然而退
天馬山賦(朱淛)
壺公莆鎮山也東分一枝屏翰海上列為五侯半落
天表復折而西行隱見起伏且數十里結為文峰端
偉秀拔飛動不居有天馬行空之勢而首足尾鬛色
色完具不可縶維余為之定名天馬山居暇日因為
之賦世有九方臯者索諸牝牡驪黃之外當自得之
何是物之神雋羌捷業而騰凌離埃壒之混濁憑豐隆
而上征遡金天之浩蕩篸玉宇之峥嶸按圖經而索故
吾不知其所以為名而其為物也氣吐青煙目懸皎日
尾掃攢林足蹋磻石以鉤陳為韁維雷霆為鞭策雲霞
為鞍韉江海為槽櫪動隨氣機行無轍跡投足而安唯
意所適廼者從天而下既佶且閑騰逹乎象外蹤浪乎
人間爛神光之炯炯灑汗血之斑斑朝發崑崙之巔暮
抵祝融之境浮巨浸之渺瀰驀遐陬之修永閃走電之
遺光歘狂飈而先逞孰氣力之可任夙造化之所乘行
若委蛇進不暴猛越嶺徼破閩荒望莆口過遊洋擘八
壺之右派簉五候於上蒼翳若木映扶桑凌溟海而飛
渡觀初曜之景光爾乃駐金驂停玉步靡然東馳忽焉
西顧行行且止遲遲不去挹榖城之仙風愛沙堤之煙
樹擷錦園之芳蕤濯銀塘之横素島嶼明沒滄桑朝暮
爾來八萬六千歲於兹矣纏井絡殿坤維仰抹晴昊炙
背冬曦吸寥天之爽氣饜九土之華滋矯矯雲龍之勢
濯濯君子之儀使仰之者起敬而翫之者忘疲至若廣
壑噓煙朔野振吹天地倏起風雨驟至爾乃奮迅踴躍
怒張噴嚏喋毛渭興嘶鳴海沸虎豹望之辟易鯨鯢聞
之震悸居人為之迷方行者不敢仰視昔者河圖示兆
候日開祥庖羲作易伊祈開唐運丁熙皥之會位恊東
南之陽宜其鍾為人物洩為文章珠璣璀璨金薤琳琅
掉&KR0008;乎詞苑振步乎周行藻繪殷冔黼黻舜裳其靈異
徵應有如此者若夫驊騮紫燕騕褭騄駬來月氏之重
譯産渥洼之淵水圖畫傳觀歌聲載起顧盼光榮服御
華侈豈徒慕夫名高亦有稱於德美然而道非無方日
惟千里而其名係於天者顧若是而已乎若夫雲閑之
駿天駟之駒毓於無極産於太初亘萬古而不息行六
合而有餘將以殖琬琰載璠璵負金匱之璽發玉檢之
書服太乙之葆輅駕上帝之采輿乘風馭氣周流於&KR1043;
洞廣莫之野吾又安知其所如也
懷故園賦(并序)(顧大典)
昔庾信賦小園眷長林而偃息陸機賦懷土撫征轡以
躊躇雖寄興不同而抒情則一余也家世東吳園依北
郭迴溪石瀨雖非靈運之新營芳樹清流敢擬僧淵
之精舍曾下帷於綺歲宜養拙於閒居緬自釋褐明
光以至服官郎署薄遊數載衣緇京洛之塵閱歲丹
齡鬢染河陽之色嶺上白雲誰侣山中叢桂堪招帝
里雖榮慈闈日遠况夙抱幽憂之疾久違寥廓之思
觸緒興懷感時增恨式抽短思爰賦兹篇其辭曰
承明時之嘉惠彯玉署之華纓眷白雲而延佇移仕版
於陪京仰舊宫之宏麗倚天闕之峥嶸攬三山之夕秀
慨六代之朝榮陟層臺以騁望悵懷土而靡寧江淼淼其無
際雲冉冉其遐征懼匏瓜之徒繫嗟萍梗之飄零愴鍾儀
之楚奏悲莊舄之越吟心肫肫而軫憂思縈縈而如酲睇
征鴻之遵渚感倦鳥之長鳴永濡迹於京邑困組緤以自
嬰况廼歲晏多懷羈人易感密霰凝愁同雲結惨青鬢
兮蕭疎白日兮晼晚年荏苒兮飈逝跡悠揚兮蓬轉行
彌久而情深途非遥而望遠積思成慺積慺成悲魂何
寢而不夢夢何夕而不歸自筮仕而再遷兮屢逐食而
推移展四體而率職兮逾一紀而迄兹詎飾擢之匪榮
嘆微尚之日違撫南枝以彳亍盼北郭而踟蹰戒膏秣
以肅駕願言返乎故墟廼若爰居爰處句吳之里潘岳
面城晏嬰近市環雉堞以縈紆接虹臯而迤邐松落落
兮垂隂石纍纍兮﨑嶬草靃靃兮蒙茸鹿飈飈兮騰倚
抗舟檻兮臨渠列芳園兮雜綺復有清音之閣舒嘯之
臺素琴之室玄覽之齋幽軒窈窕密樾交加枝翻鳥去
沼溢鷗來屋覆王猷之竹几飄何遜之梅館熟潘尼之
果庭森玄盛之槐一壑風煙半頃莓苔笑彼買山聊同
鑿坯若夫旭日始暖和風載揚遊絲罥樹舞燕窺梁傷
紫陌之春度對紅芳而斷腸至如羲輪揚烈祝馭當衡
朱華逞艷碧樹舒榮蜩蟬鳴而晝永熠燿飛而夜清及
其金&KR1195;屇節冰簟生凉玉䋲湛色珪月流光雁初飛兮
木欲落露將溥兮夜未央又若急景凋年窮隂促節野
惨繁雲庭含積雪愁僵卧於衡門聊擁衾於邃閤悠然
四序眷此一丘從吾所好樂以忘憂覺身聖於宇宙毒
塵慮之紛糺遯世無悶賁園今有睠北山之草堂懷潯
陽之舊友闢蔣詡之三徑植陶潛之五柳蚤脱迹兮簮
纓永屏居兮林藪寧耕負郭之田詎羨步兵之酒於是
謝華紱曳輕裾結霞思振煙衢遠喧囂以成趣繄逍遥
以自娛或擁膝而嘯或垂竿而漁或携笻而眺或負鍤
而鋤或潄流而枕石或種藥而蒔蔬或寄賞於絲竹或
樂志於琴書或奉輕軒以獻夀或席長筵以怡愉歸與
歸與吾將覓蓴鱸於江滸蓻花竹於郊居非敢忘情於
魏闕聊以保已於斑廬系曰歌藂桂兮山之隈維吾廬
兮江之湄閱山中兮四時結區外兮遐思賦歸來兮秩
滿以為期
遊羅浮山賦(湯顯祖)
夫星圖粤地引潮汐於玄紐日次周天晷晝夜於陽
陸然則南嶺之南北戶之北固以輿象之所偏龐燭
龍之所長寤矣而廬嶽天子之障衡山祝融之㟽樞
軸雖連於西極經絡未窮於南紀高融奥博是在羅
浮羅山上直百粤之精旁羅赤溟之氣軒轅以䧏隆
為粤嶽矣而浮山者是惟蓬萊神山浮自會稽靈海
斷鰲不足比其波蕩操蛇不足異其轉徙蓋流睒絶
橋佇胎分嶴飛峰息壤神理自然所悵欝者名迹蕪
藹采真莫續湧塔暗朝花之影沉湖銷夜樂之音每
與友人祁衍曾曾人蒨歎恨其竒大有終焉之意而
束官陵祀升踐靡由辛卯冬十月始以出尉徐聞速
令尹崔子玉於南海遲文學翟從先於東莞枻川墟
履原隰宿朱明曜真之館候晴霏焉蓋晦夕也詰朝
朔微雨襲梅墟經白門聽泉於葉大夫春及之廊阿
明日觀大簾泉避雨厥朏弔湛公於黃龍講堂道甚
窄硌夜光青霞洞中有湛公樓七楹仙鼠居之此盡
下界三矣明日起青霞至巔際觀日出為中上六界
美人峰殊好䄂如道人時時出雲其下千仞葉大夫
石館處也日始華露欲晞見城廓者四五前立石雙
如蛾翅堅又立石翥為燕子門一名彈子門為美人
障其前蟾蜍峰也同人不前獨往彌勝從數羽衣人
芟藴而上馬道二十餘里廻翔眩視草樹飛走光氣
有異非所經識意謂靈境阻欝剨然一岡平曼修婉
名以子午正其昏朝登頓再舍圭隂未禺遂躡飛雲
凌日觀惟見香爐一具白水一巵祀羅浮君焉望天
池以陽星沙而隂東連扶津之藹西盡崦嵫之色靡
不區封有畛眳藐無倪者矣可謂恢魁乎大觀淵綿
其神致也哉枕石起卧欣言賦之儗於謝靈運想似
浮寫差為飛愜云爾
極廬衡之經首暐赤嶽於賁禺略招搖之桂樹望雲氣
於蒼梧問津途於莞城釋泛舟於源墟灧林霏之窈窕
漠巖戶之紆徐晨光飛而首路夕影流而載驅倒煙容
於衿帶睇朱明於隙餘磴環頳于莽蒼林織密以扶疎
策孤征而晻影鳥群歸而沸呼傍靈池以涉趾歴廻梁
而聳軀鍾鼓鳴於林間香氣騰於路隅是為帝軒轅之
所履神赤熛之所廬坐參正而披衣閱柳中而定居何
遷人之鞅掌得借一於冲虛靈想接而心歡營宅清而
寐除慨衣冠其委土想丹竈之流珠問洗藥於真人發靈
簫於聖姑守瑶光之玉虎戴碧斗之銅魚恨天華之宫
不存怨明月之壇久蕪斷冥心其莫引翳神光其忽諸
徒使來粤都者走明珠於合浦浮毳衣於賈胡彼臯壤
與山林非天性其焉如將縱觀其窟宅恣風雲之襲余
度石關之穹窿接新構之離婁泉淙淙而夜鳴雲英英
而晝敷清不可以久畱澹容與以踟蹰山帶氲而翠積
水簾波而素紆營磐砥兮偃仰䠞葩華兮噴噓避雨蝴
蝶之洞睨梁天漢之虛拂金沙兮夜語蹍青霞兮旦發
&KR0146;威夷而宛轉望敦龐而坱軋澹孤青於氣表漏陽華
於空閱砉崖隒於川渠錯璁瓏於樓閣雖道絶於登降
亦臨觀其曲折緬增城其在兹逓仙風而岅&KR2083;俯龍門
而直上有流光之彯撇澂上界之精華照下方之明滅
何峰容之偉竒漾真人之秀烈偶儷石之前臨露參差
而障列如倚翅以斯冲似懸帆之次揭映神姬之出雲
美朝暾而暮晰轉靈蝸而下視象寒津之潄齧始神山
其浮來自會稽而涌垤覽至今其草木有東方之種别
泯合際於羅丘度鐡橋而綴缺豈華靈之遠擘非秦皇
之近設抵半舍而泉分宿煙炊而飯潔䪺金策之拳竒
步羽人之勃窣上登&KR1415;其若梯進孱顔其若闑陗壁虛
而溜浮積泐欹而苔滑寄掌股於旁陘托跟趾乎冒橛
蓋起瑶池而躡飛雲周三十里之靈樾象耕之所絶蹊
雉樵之所迷術肆竒樹之葱蘢并異卉兮冥密紺蒼
凝而互隂碧鮮流而競發固風霞之所藹薱亦丹膏之
所淫欝有一花而四照有五色而一節或建日而無影
或嵌空而有雪青珠冷風其欲亂珊瑚叢生而逾活神
䴥倚其雍容仙鼯彯而撇拂木客離簁而似語山魈隱
映而倏忽别有朝菌若雲夜芝如月翠羽攢菁金粉浮
馥曩得一而為艷此成林而不掇固靈境其常然歎人
生之覯絶謂林封而徑窮忽岡巒之秀闊儗撐距而不
前乃按衍而條達曉發足於青霞午凌岡而戴苃候鷄
鳴於上霄降兹巒而子末正子午之嘉名定昏曉之相
割念人間之急晷劣放車而已瞥矧山行之阻迂慮峰
攢而影咽竟凌霄而未禺何鄧林之蚤渴豈日氣之偏
延非海音之所遏遂徑度其造天極空䆡而戴日屬相
嶷於壘碓辨交廉之隴埒𦕈蒨木於河林認扶桑於渤
碣掞瓊州而地矯引長星而天豁布肸蠁之芒芒衆每
生而忽忽偶旦宅以推排糅山川與名物昔冥丘而去
燕今南池而徙越為情多其苦悲亦心淺而易悦塵影
含而志虧年路深而意没夜樂何時而遇仙花首何因
而禮佛忖凡情於聖真若闚觀與窮髮將無始之趣未
融令有終之相難閱朱鳳沬而潭氛碧雞殷而石裂覽
異鳥其參差意靈禽之彷彿宫觀巋而如在丘壑虛而
豈屈吾將洗浮氲於自然悟空明於一切朱陵之(闕)靡
(闕)曜真之氣長結耀光景兮夐不知乎天之所窮靚凌
兢兮吾以觀乎日之所出
明文海卷十七
