補注杜詩卷六宋黃希原本
黃鶴補注
别贊上人(乾元二年作)
補注(鶴曰公以關輔飢乃赴成州遂以乾元二年十月去秦州此詩云歲暮飢餒迫野風)
(吹征衣當是其時作)
百川日東流客去亦不息(洙曰謝玄暉詩大江流日夜客心悲未央)我生苦
漂蕩何時有終極(修可曰曹子建詩相思旡終極)贊公釋門老放逐來
上國(師曰贊公與房琯遊從琯既待罪贊公亦被謫上國京師也)還為世塵嬰(洙曰陸士)
(衡牽世嬰時網又世網嬰我身師曰贊公本脱俗人今反為世塵所累嬰累也)頗帶憔悴色楊
枝晨在手(定功曰佛經云手把青楊枝徧洒甘露之水)豆子兩巳熟(蘇曰崔玄見習)
(鑿齒曰豆子熟矣張亘曰豆子眼中黑精也言無邪視也趙曰今取楊枝字以見贊當春方為寺主來秦州而)
(巳見豆子熟之際矣)補注(希曰梵綱經若佛子常應二時頭陀冬夏坐禪結夏安居常用楊枝而菩薩行)
(頭陀時及遊方時行百里千里此常隨其身任淵云詩言贊公道力深妙楊枝揮洒便能致雨以熟豆田或然)
是身如浮雲(君平曰維摩經是身如響屬諸因緣是身如浮雲須臾變滅是身如電念念不在)
安可限南北(竦曰蔡謨初渡江曰此天所以限南北也)異縣逢舊友初欣寫
胷臆天長關塞寒歲暮飢凍逼(洙曰一云長天關塞遠歲暮飢寒迫趙曰當作)
(飢寒字别劉詩在十月而此云歲暮者以見將為歲暮之計以救飢寒也)野風吹征衣欲别
向曛黑(洙曰鮑明遠詩野風吹秋木謝靈運詩朝遊窮曛黑)馬嘶思故櫪(洙曰嘶一作鳴)
歸鳥盡歛翼(洙曰陶潛詩歸鳥趍林鳴)古來聚散地(蘇曰長安乃古今聚散榮辱之)
(地崇山遠水惟與騷客作愁具)宿昔長荆棘(洙曰姑蘇臺詩荆棘霜露沾人衣)相看俱
衰年出處各努力(蘇曰王導别阮彦曰宜努力為主古詩云明時各努力師曰此蓋嘆兩都)
(之地昔與贊公或聚或散扵此今經祿山之亂盡長荆棘况二人俱當衰年出處之迹可不勉乎)
萬丈潭(乾元二年夏作)
(洙曰同谷縣作)補注(鶴曰梁權道以為乾元二年自秦之同谷作然公以二年十月之同)
(谷而此詩乃云何事炎天遇快意風雨會其年夏在秦按公有寄贊上人詩云徘徊虎穴上面)
(勢龍泓頭兹乃云龍依積水蟠窟壓萬丈内殆是在秦州作又嘗以此詩參西枝村尋草堂地)
(詩大概相類)
青溪合冥寞神物有顯晦龍依積水蟠窟壓(洙曰一作厭)萬
丈内(洙曰天台賦臨萬丈之絶冥)跼步凌垠堮(洙曰西京賦靈囿之中前後元有垠堮跼)
(渠六切堮逆各切)側身下煙靄前臨洪濤寬却立蒼石大山危
一徑盡岸絶兩壁對削成根虛無(洙曰顔延年詩踐華因削成)倒影
垂澹瀩(洙曰一作賴天台賦序或倒影扵重溟鄭曰瀩徒對切猶澹沲也水帶沙往來貌如淳曰在日)
(月之上反從下照故其影倒)黑知(一作又如)灣澴底清見光炯碎孤雲倒
來深飛鳥不在外高蘿成帷(洙曰一作帳)幄寒木曡旌旆(修可)
(曰康協終南行楓丹杉碧疊旌立旆)遠川曲通流嵌竇潛洩瀨造幽無人
境(洙曰天台賦卒踐無人之境)發興自我輩告歸遺恨多將老斯遊
最閉蔵脩鱗蟄出入巨石礙何當炎天過快意風雨會
(洙曰雨一作雲)
兩當縣吳十侍御江上宅(乾元二年十月作)
(俯曰按地理志鳳州兩當縣州西八十五里漢故道縣後魏置兩當以大散關與嘉陵地勢險)
(隘相當故云兩當)補注(鶴曰江即嘉陵江乾元二年秦州作九域志秦州西南至成州)
(二百六十里兩當縣在鳳州城西鳳州亦西至成州二百七十里殆是公自秦西至同谷時道)
(經兩當故作此詩乾元二年十月也圖經云古者相傳嘉陵江與朱沮水相會於縣界故云兩當又)
(云東京西蜀至此三十程故名兩當本朝趙抃自成都被召還朝宿廣鄉驛有詩云被召趍都)
(景物疏兩當中夜宿中途註云圖經云東京西蜀至此道里均焉驛在縣中)
寒城朝煙淡(洙曰謝玄暉詩寒城一凝眺平楚正蒼然)山谷落葉赤補注(鶴曰)
(鳳州有嘉谷即嘉陵江所出)隂風千里來吹汝江上宅(趙曰詳味詩意吳侍御遷)
(謫之因為辨論良民不是姦細以此忤權貴而得罪耳首四句以秦地之時候景物言其宅在兩當縣之江上)
(所以為之感激也兩當枕嘉陵江上)鵾鷄號枉渚(洙曰王徽之詩窈靄瀟湘空歘吸鵾鷄悲謝靈)
(運詩弭楫薄枉渚楚辭朝發枉渚夕宿辰陽沈曰相如上林賦云藺玄鶴亂鵾鷄張楫曰鵾雞似鸖黃白色張)
(無盡武陵圖經糾繆云武陵之東口二山一曰枉山吳均宋地居注云宋元嘉七年五月大水武陵枉山陷為)
(枉渚大平御覽載湘州記云枉山在郡東十七里有枉焉山西溪口有小灣謂之枉渚革曰謹按兩當縣隸鳳)
(州乃古雍州之地子美是詩云枉渚乃渚之斜曲而不直者非武陵湘潭之枉渚也敏功曰陸云答張士然詩)
(曰通波激枉渚注云枉渚曲渚也亦以斜曲為義田曰鵾鷄楚地有之楚辭曰鵾鷄啁唽)日色傍阡
陌補注(希曰漢成帝紀出入阡陌師古曰秦時商鞅所開也)借問持斧翁幾年長
沙客(洙曰武帝末暴勝之為直指使者衣繡衣持斧逐盜長沙長沙湖廣地名趙曰持斧御史事指言吳)
(侍御也長沙即潭州賈誼所謫之地)哀哀失木狖(洙曰西都賦猿狖失木淮南子猿狖顛墜而失)
(木)矯矯避弓翮(趙曰淮南子雁銜蘆而翔以避弋繳以比吳之失所也)亦知故鄉
樂未敢思宿昔昔在鳳翔都共通金閨籍(洙曰謝玄暉詩既通金閨)
(籍趙曰金閨金馬門也共通者公為左拾遺與吳共通籍也)補注(希曰寳應元年建夘月復以鳳翔為)
(西都)天子猶蒙塵(洙曰僖二十四年傳臧文仲曰天子蒙塵于外敢不奔問官守)東郊暗
長戟(洙曰書秦誓東郊不開晁錯曰勁弩長戟射疏及遠)兵家忌間諜(洙曰李牧為雁門謹)
(烽火多為間諜)此輩常接跡臺中領舉劾(端本曰舉善劾有罪御史職也)補注
(希曰按百官志治書侍御史掌舉劾百寮又後漢百官志侍御史十五人注掌察舉非法受公卿郡吏奏事有)
(違失舉劾之吳既振職而忤宰相意是明年宰相裴冕苗晉卿張鎬未知忤誰)君必慎剖析不
忍殺無辜(洙曰書與其殺不辜寧失不經)所以分黑白上官權許與失
意見遷斥(洙曰謝靈運詩遭物悼遷斥師曰肅宗時祿山未平賊遣謀者行反間之言以中傷朝臣)
(吳侍御作臺官正領舉劾之職每得罪者必為之分剖曲直是非之理不忍濫殺無罪由是失宰相意遂見斥)
(逐於兩當上官宰相也吳侍御雖有所辨明宰相雖權時從之必竟不悦以此故黜之)仲尼甘旅
人(洙曰王弼仲尼旅人則國可知矣)向子識損益(修可曰後漢向長字子平潛隠於家讀易)
(至損益卦喟然歎曰吾知富不如貧貴不如賤未知死何如生耳)朝廷非不知閉口休
歎息(洙曰張厚曰此事巳知閉口何勞歎息)余時忝諍臣(趙曰時為拾遺也)丹陛
實咫尺(洙曰僖九年傳天威不違顔咫尺)相看受狼狽至死難塞責(蘇曰)
(吕産罪雖至死亦難塞責)補注(鶴曰肅宗即位次彭原詔御史論事勿先曰大夫宰相似有意於聽言矣)
(而吳侍御以論良民不是姦細忤權臣而見斥杜公亦以論房琯而見疎今觀相看受狼狽之句可以覘其求)
(言之非誠也)行邁心多違(洙曰詩行邁靡靡沈休文詩江海事多違)出門無與適
於公負明義惆悵頭更白(趙曰落句見公之恨深矣師曰甫時為拾遺其去天子不)
(遠可以諫矣坐看吳公之狼狽雖死不足責吳公之責盖甫自知扵吳公有負是以惆悵自刻責其非義也故)
(云於公負明義惆悵頭更白)補注(鶴曰吳公以諫而黜杜公同在言路不能辨其屈徒作詩以自責異)
(乎范文正公以讜直去國而余襄公上疏論救亦貶尹師魯歐陽公相繼論說又皆貶降扵此亦見本朝養成)
(士氣可使沈默偷安者為之愧死也)
發秦州(乾元二年作)
(洙曰乾元二年自秦州赴同谷縣紀行十二首)補注(鶴曰按九域志秦州西南至成州二)
(百六十五里同谷乃附邑當是乾元二年赴同谷時舊註是矣)
我衰更懶拙生事不自謀無食問樂土(洙曰詩適彼樂土師曰同谷在)
(京之南不經殘破故云樂土)無衣思南州(彦輔曰楚辭嘉南州之炎德南州氣暖故思南州)
漢源十月交(鮑曰唐志漢源屬同谷郡大槩美同谷風土多暄利於貧士非九月十月之交去秦)
(也)補注(希曰漢源同谷郡之中下縣近蜀故多暖)天氣涼如秋草木未黃落
(蘇曰賈誼長沙十月草木尚未黃落加之蒸濕此人甚不宜風土)况聞山水幽(洙曰水一作東)
栗亭名更佳(鄭曰今成州栗亭縣)補注(希曰九域志栗亭在成州東五十里亦縣名而唐志)
(不言)下有良田疇充腸多薯蕷(洙曰永和初有採藥於衡山者道迷糧盡過息嵓下)
(見一老公告之以飢與之食物如薯蕷後不復飢田曰陶隠居云薯蕷處處有之掘取食之以充糧圖經云胡)
(閩中出一種根如芋而皮紫色煎煑食之俱美彼土人呼曰藷音殊山海經云景山北望沙澤多藷藇言與薯)
(蕷同)崖蜜亦易求(蘇曰崖蜜乃櫻桃也陸機詩崖蜜珠蒲藍王子敬帖云山隂崖蜜珠甘嘉得多)
(尤妙本草戴石蜜陶隠居云即崖蜜也高山嵓石間作之色青赤味小噞食之心煩其蜂黑色似䖟劉禹錫云)
(崖蜜則是一蜂如陶所說出南方嵓嶺間生懸崖上蜂大如䖟房著崖窟以長竿刺令蜜出承取之多至三四)
(石入藥用勝於凡蜜鬼谷子曰百花醴蜜也崖蜜櫻桃也以子美此詩觀之十月間恐無櫻桃則崖蜜更無異)
(議也)補注(希曰崖蜜則蜂扵崖石上所作之蜜成州多産此故貢以蠟燭李義山蜂詩云紅壁寂寥崖蜜)
(盡碧簾迢逓霧巢空唐人大抵稱蜜為崖蜜也)密竹復冬笋清池可方舟(趙曰謝靈)
(運登石門最高頂詩密竹使徑迷方舟並兩船)雖傷旅寓遠庶遂平生遊(傷一作云)
此邦俯要衝實恐人事稠補注(希曰此邦指秦州而言也)應接非本
性(蘇曰阮嗣宗頗倦人事應接進退非吾本性趙曰王子敬過越州見潭壑澄澈清流瀉注云山川之美使)
(人應接不暇)登臨未銷憂(洙曰王仲宣登樓賦登兹樓以四望聊暇日以銷憂)谿谷無
異石塞田始微收豈復慰老夫惘然難久留日色隠孤
戍(洙曰惘一作焹謝玄暉詩曰隠澗疑空)烏啼滿城頭(趙曰何遜詩團團頭日隠州烏啼滿城)
中宵驅車去飲馬寒塘流(洙曰古詩飲馬長城窟)磊落星月高(趙曰)
(古詩兩頭纖纖新月生磊磊落落向曙星)蒼茫雲霧浮(修可曰庾信詩蒼茫雲貌同)大哉
乾坤内吾道長悠悠(師曰言天地雖寬而吾道凋喪若無所容亦終於此而巳矣故曰吾)
(道長悠悠)
赤谷(乾元二年作)
補注(鶴曰以晨發赤谷亭又前有赤谷西崦則此亭在秦州近境乾元二年作)
天寒霜雪繁(洙曰詩正月繁霜趙曰孔子曰天寒既至霜雪既降)遊子有所之(洙曰)
(李陵詩遊子暮何之)豈但歲月暮(洙曰古詩淒涼歲云暮又歲月忽巳晩)重來未有
期(洙曰蘇武詩相見未有期)晨發赤谷亭險艱方自兹(洙曰任彦昇詩晨發富春)
(渚又云艱險方自知)亂石無改轍(洙曰曹子建詩中塗絶無軌改轍登高岡)我車巳載
脂(洙曰泉水詩載脂載轄還車言邁)山深苦多風(洙曰魏文帝苦戰行谿谷多風霜雪沾衣)
落日童稚飢(洙曰苦寒行行行日巳遠人馬同時飢)悄然村墟迥煙火何
由追(趙曰四望無煙火公詩言童稚苦飢而村墟尚遠煙火無所追求以造飯也師曰按地理志秦州隴)
(城縣有大隴山亦曰隴首山三秦記云其坂九回上者七日乃越上有清水四注下俗歌曰隴頭流水鳴聲幽)
(咽遥見秦川肝腸斷絶甫盖上大隴山故云云謂其坂九回故也)補注(鶴曰按新舊史地理志隴城縣)
(下不言有大隴師所注其殆本九域志而言與)貧病轉零落(洙曰一云飄零曹子建零落歸山&KR0588;)
(謝靈運詩萬事俱零落)故鄉不可思(洙曰鬱鬱多愁思綿綿思故鄉魏文帝苦哉行還望故鄉)
(鬱何壘壘)常恐死道路(洙曰論語寧死扵道路乎)永為高人嗤(洙曰古詩但為後世)
(嗤)
鐡堂峽(乾元二年作)
補注(鶴曰乾元二年三峽當是尚屬秦境詳見注)
山風吹遊子縹緲乘險絶(逢元曰縹緲衣裳飛揚貌)峽形藏堂隍(立之)
(曰山臺如堂隍峽蔵扵兩山之間)補注(鶴曰九域志秦州西北有上峽下峽峽口壁其此峽之分與又)
(唐志成紀有鐵峽)壁色立積鐵徑摩穹蒼蟠(洙曰魏文帝修條摩蒼天常道立深)
(谷下無底高岩暨穹蒼趙曰徑之屈蟠而摩天以言高也)石與厚地裂脩纖無垠竹
嵌空太始雪(限一作垠空一作孔)威遲哀壑底(洙曰殷仲文詩哀壑叩虛無)徒
旅慘不悦(洙曰謝靈運詩徒旅苦奔峭顔延年詩改服飾徒旅又𨼆閔徒御悲威遲良馬煩)水
寒長冰横(魯曰謝靈運詩石横水分流)我馬骨正折(旨熱切洙曰詩我馬瘏矣荀子)
(折筋絶骨)生涯抵弧矢盜賊殊未滅飄蓬踰三年(趙曰飄蓬出商君書)
(曰夫飛蓬遇飄風而行千里乘風之勢也古詩云轉蓬離本根飄飄畏長風)迴首肝腸熱(師曰)
(弧矢言盜賊興也自盜賊竊發以來生涯抵弃不成家計抵弃也肝腸熱言憂則内熱也)
鹽井(乾元二年作)
(彦輔曰蜀都賦家有鹽泉之井)補注(鶴曰唐食貨志云唐有鹽井六百四十而黔州有井)
(四十一成州巂州井各一果閬開通井百二十三功眉嘉州井十三梓遂綿合昌渝瀘資榮陵)
(簡井四百六十以井指成州之井而言也雖地理志言秦州長道縣有鹽而食貨志所載鹽井)
(則無故以為是成州之井且長道本隸成州又唐地理志成州有靜戎軍寳應元年徙馬邑州)
(於鹽井城置)
鹵中草木白(洙曰地舄鹵者生鹽修可曰許慎說文曰鹵鹽池也東方謂之斥西方謂之鹵又漢)
(宣帝常困扵蓮勺鹵中注蓮勺縣有鹽池廣十餘里其鄉人名鹵中師古曰今在櫟陽縣)青者官鹽
煙(蘇曰郭思瑶溪詩話作直者青鹽煙)官作既有程(洙曰程限也趙曰陳琳詩官作自有程)
煑鹽煙在川(洙曰前漢吳王東煑海為鹽)汲井歲搰搰(鄭曰古忽切子木名洙曰莊)
(天地篇子貢見漢隂丈人方將為圃畦鑿隧而入井抱甕而出灌搰搰然用力甚多而見功寡)出車日
連連(洙曰莊駢拇篇又奚連連如膠漆纏紏連結也天啟曰連連言運載不輟也)自公斗三
百轉致斛六千(洙曰轉致言貿易也斗三百斛六千言其利相倍什)補注(希曰唐志云天)
(寳至德間鹽每斗十錢乾元元年第五琦為諸州權鹽鐵使盡摧天下鹽斗加時價百錢而出之為錢二百一)
(十此詩作扵乾元二年何以乃云斗三百當是天下艱危因民所急而稅之劉晏之策行而愈昂矣)君子
慎止足(修可曰張景陽詠史詩達人知止足)小人苦喧闐我何良歎嗟物
理固自然(洙曰一云亦固然魯曰物有利則人爭取之此理之自然何可歎嗟乎)
寒峽(乾元二年作)
(魯曰寒峽雲門皆秦地名)補注(鶴曰乾元二年作秦成大抵多峽然秦至成之界垂二百)
(里又七十里至成今公自十月去秦而至至此巳仲冬之交則此峽當在秦州之境)
行邁日悄悄(洙曰詩行邁靡靡又憂心悄悄黃曰遠行曰邁)山谷勢多端雲門
轉絶岸積阻霾天寒(洙曰爾雅釋天風而雨土為霾)寒峽不可度我實
(一作貧)衣裳單况當仲冬交(師曰甫自秦至此巳十一月故云仲冬交甫於詩皆以年)
(月紀欲後世有所考其行止也不然何以謂之詩史乎)泝㳂增波瀾野人尋煙語
行子旁水餐此生免荷殳(鄭曰荷何佐切負也洙曰候人詩荷戈與殳蘇曰劉肅退)
(居嵩嶺恬然自樂謂兒侄曰爾輩當勉力井春此生何望青雲致身儻免荷戈執殳其幸亦非細)未敢
辭路難
法鏡寺(乾元二年作)
補注(鶴曰同上是乾元二年作詩云愁破崖寺古意尚在秦州也)
身危適他州(黃曰身危謂避關輔之飢也)勉強終勞苦(蘇曰陶侃勉強仕宦終亦)
(勞心苦力但歸老田園養此疲薾可矣)神傷山行深(秦曰山行深謂經九曲坂頗令人傷神)
補注(希曰荀粲妻亡不哭而神傷)愁破崖寺古嬋娟碧鮮淨(洙曰吳都賦檀)
(欒嬋娟玉潤碧鮮謂竹趙曰碧鮮言竹也竹謂之嬋娟唐孟郊有三嬋娟詩曰竹嬋娟月嬋娟人嬋娟也)補
注(希曰竹謂之嬋娟盖起扵楚辭初放云便娟之脩竹兮寄生扵江潭注便娟好貌)蕭摵寒籜
聚(鄭曰摵子六切又所隔切洙曰謝靈運詩初篁苞綠籜盧子諒詩摵摵芳葉零)回回山根水
(洙曰山一作石劉公榦詩回回自昏亂)冉冉松上雨洩雲蒙清晨(洙曰魏都賦窮)
(岫泄雲日月恒翳顔延年詩泄雲巳漫漫多雨亦淒淒田曰洩與泄同泄猶出也)初日翳復吐
(洙曰曹子建詩微隂翳陽景)朱甍半光炯(鄭曰甍謨耕切炯古迥切光也)戶牖粲可
數(色主切)拄策忘前期出(一作高)蘿巳亭午(洙曰天台賦羲和亭午定功日)
(廣雅日在午)冥冥子規呌(洙曰子規一名杜宇蜀人以為望帝魂趙曰谷說云望帝化為子規)
補注(希曰子規春鳥也春深乃嗚今仲冬之交而其聲已聞地氣之暖使然也公去秦以赴南州之暖可)
(見矣)微徑不復取(師曰甫欲少憩此寺奈聞子規聲起人思鄉况徑陌微窄難以取就一遊扵是)
(前邁故云云)
青陽峽(乾元二年作)
補注(鶴曰詩謂之塞外又謂東笑蓮花卑則非秦地矣又云作憶踰隴阪當是乾元二年)
(作)
塞外苦厭山南行道彌惡(師曰天下山惟南最多甫自秦適同谷是自北之南也)
岡巒相經亘(洙曰盧子諒詩岡巒挺茂樹)雲水氣參錯(洙曰謝靈運詩遡流觸驚)
(急臨坼阻參錯)林迥峽角來天窄(一作穿)壁面削磎西五里石(鄭曰)
(磎苦奚反今作溪)奮怒向我落仰看日車側(洙曰後漢李尤九曲歌安得力士翻)
(日車)俯恐坤軸弱(蘇曰張化曰日車轉側羲和無功趙曰淮南子注曰乘車駕以六龍坤軸即地)
(軸也此言落石之聲勢以其聲震天而日車為之側其勢可以壓地而坤軸為之弱也)魑魅嘯有
風(魑丑知切魅明袐切洙曰天台賦始經魑魅之塗鮑明遠蕪城賦水魅山鬼野鼠城狐風嘷雨嘯昏見晨)
(趨蘇曰何遜詩林間夕風生隔水魑魅嘯工部言亂世無正人使魑魅向風而嘯)霜霰浩漠漠
昨憶踰龍坂(洙曰四愁詩欲往促之龍坂長趙曰漢書天水郡注有大坂名曰龍坂偶曰秦州記)
(曰隴坂九曲不知高幾里)高秋視吳岳(泰伯曰周禮雍州其鎮曰嶽山注云吳岳也漢志吳山在)
(汧縣西彭曰國語謂之西吳秦都咸陽以為西岳)東笑蓮花卑(見蓮峰望忽開注)北知
崆峒薄(見聊欲倚崆峒注)補注(希曰吳岳在隴州廣雅曰岳謂吳岳也頂五峯周禮職方氏雍)
(州山曰岳漢書地理志吳岳在汧縣西古文謂之州秦都咸陽以為西岳此公自華之秦時所見也吳岳之高)
(東卑蓮峰北薄崆峒今之青陽峽猶見其突兀趁人也蓮峯在泰山崆峒在岷州)超然侔壯觀
(古亂切洙曰景福殿雖咸池之壯觀夫何足以比讎趙曰言青陽峽山超峙而起可侔吳岳之壯觀)已謂
殷寥廓(殷音隠洙曰天台賦太虛寥廓而無閡)突兀猶趁人及兹嘆冥寞
(嘆一作欲趙曰謂至其趁人之際嘆神造之冥寞而不可測也)
龍門鎮(乾元二年作)
補注(鶴曰龍門鎮在河南縣然非秦州往成州之路詩又云沮洳棧道濕殆是成州亦有)
(鎮與之同名又詩云防虞此何及嚴礪元和中嘉陵江二百里通漕以饋成州戍兵其在此與)
細泉兼輕冰沮洳棧道濕(洙曰魏汾沮洳潤濕之處故為沮洳漢高紀燒絶棧道師)
(古曰棧即閣也今謂之閣道)不辭辛苦行迫此短景急(洙曰舞鶴賦急景凋年歐)
(曰短景急言日短急扵奔程也)石門雲雷(一云雪雲)隘(一作溢)古鎮峯巒集旌
竿暮慘澹風水白刃澁胡馬屯成皋(趙曰成皋鞏落之地意言安史之兵)
(耳舊以回紇非也是時乾元二年之冬回紇未反不可妄引也)補注(鶴曰胡馬指史思明按史乾元二年)
(九月庚寅思明陷東京及齊汝鄭滑四州)防虞此何及(洙曰言已後時矣)嗟爾遠戍
人山寒夜中泣(洙曰陸士衡詩苦哉遠征人拊心悲何如)
石龕(乾元二年作)
補注(鶴曰石龕在成州近境同是乾元二年作)
熊羆咆我東(咆蒲交切)虎豹號我西(洙曰魏武帝苦寒行熊羆對我蹲虎豹夾路啼)
(號胡刀切)補注(希曰楚辭招隠士虎豹鬭兮熊羆咆又九思將升兮高山上有兮猿㺅將入兮深谷下有)
(兮虺蛇左見兮鳴鵙右覩兮呼梟爾雅曰熊羆醜又羆如熊黃白文)我後鬼長嘯我前狨
又啼(鄭曰狨而中切獸也山鬼雨嘯見前蘇曰楊大年云狨之形似鼠而大尾長作金色生川峽深山中)
(人以藥矢射殺之取其尾為卧褥鞍被坐氊之用狨甚愛惜其尾既中毒即囓斷其尾以擲之惡其為身害也)
(盖輕捷善緣木猿之類趙曰四我乃公之新格劉琨扶風歌止曰鹿遊我前猿戲我側兩句而已)天寒
昏無日山遠道路迷(蘇曰梁諤入黔中山遠林茂鳥道欹危煙霧冥暗咫尺路迷)驅
車石龕下仲冬見虹霓(蘇曰惠帝時仲冬虹霓晝見三日國政頽圮節令不時諸侯弄)
(權師曰虹隂氣也孟冬三月虹不見今見扵仲冬謂隂勝扵陽有臣侵君之象)伐竹者誰子(竹一)
(作木)補注(鶴曰黃庭經問誰家子在我身)悲謌上(一作抱)雲梯(趙曰雲梯字起扵墨子曰)
(公輸班為雲梯)為官采美箭五歲供梁齊(趙曰爾雅東南之美者有會稽之竹箭也)
(梁謂汴州齊謂今之山東皆安史之兵所在也故采箭以供官用矣)補注(希曰本禹貢注箘簵美竹云可)
(以為箭自天寳十四載至今乾元二年為五年)苦云直簳盡(鄭曰簳口旱切亦作笴)無(一作)
(應)以充提攜(洙曰仲冬之月日短至則言伐木取竹箭堅成極時蘇曰郭璞秋日攜杞菊親與大)
(鮑曰貧者無以献聊不空手充提携故也)奈何漁陽騎颯颯驚蒸黎(趙曰漁陽騎指)
(言安慶緒之兵也禄山反長驅陷兩京天下震駭故云颯颯如風之疾也)
積草嶺(乾元二年作)
補注(鶴曰詩云卜居尚百里休駕投諸彦邑有佳主人情如已會面則積草嶺在同谷縣)
(邊境公將到縣得縣令書故云)
連峯積長隂(詠曰謂草木隂翳也)白日遞隱見(鄭曰遞待禮切更也見形甸切詠曰)
(言日光映射一有一無也)颼颼林響交慘慘石狀變山分積草嶺路
異明水縣(蘇曰劉安微時為明水縣吏)旅泊吾道窮(希聲曰仲尼曰吾道窮矣王弼)
(曰仲尼旅人)衰年歲時倦卜居尚百里休駕投諸彦(洙曰江淹云金)
(閨諸彦蘇曰季尤休駕沐浴投諸英彦趙曰屈原有卜居篇諸彦出謝靈運擬鄴中詩序有云二三諸彦舊注)
(所引在後矣)邑有佳主人情如巳會面(趙曰古詩古稱會面難)來書語
絶妙(蘇曰沈約得來書詞語絶妙筆墨遒勁無一糝塵俗氣味可愛)遠客驚深眷食蕨
不願餘茅茨眼中見(洙曰陸士衡詩彷彿眼中人趙曰左太冲詠史詩飲河期滿腹貴足)
(不願餘)補注(希曰南史王彧字景文袁粲見之稱其風流或云景文比謝叔原猶為野父粲惆悵良久)
(曰但眼中不見此人)
泥功山(乾元二年作)
補注(鶴曰唐去云成州寳應元年設吐蕃貞元五年於同谷縣之西境泥功山置行州自)
(秦至成不滿三百里涉兩月乃至為詩十有二備言辛苦飢寒之狀觀其詩想其時為長太息)
(也)
朝行青泥上暮在青泥中泥濘非一時(濘乃定切)版築勞人
功不畏道路(一作途)遠反將(一云乃將一云及此)汩没同(趙曰公言反同版築)
(之人同汩没於泥中也)白馬為鐵驪(洙曰馬青色曰驪)小兒成老翁哀猿
(一作猱)透却墜死鹿力所窮(趙曰詩野有死鹿故用之鹿之所以死以力窮扵泥中走)
(困也)寄語北來人後來莫怱怱
鳳凰臺(乾元二年作)
(魯曰此詩思見太平之君子也鄭曰酈道元水經注水南逕槃頭郡東而南合鳳溪水水上乘)
(蜀水扵廣業郡南涇鳳溪中有二石雙高其形若闕漢時有鳳凰止其上故謂之鳳凰臺北去)
(郡三里)補注(鶴曰乾元二年赴同谷時作)
亭亭鳳凰臺(洙曰謝惠連詩亭亭映江月西京賦干雲霧以上達狀亭亭以迢迢師曰乃秦弄玉)
(與蕭史吹簫扵此所謂鳳凰臺上憶吹簫是也端木曰亭亭高貌)北對西康州(鄭曰地理志河)
(北郡後周改曰鳳州領同谷舊曰白石置廣業郡西魏改曰同谷後周置康州大業初廢唐地理成州同谷郡)
(武德元年以同谷置西康州貞觀元年州廢西魏槃頭郡亦唐興州之長舉縣也)西伯今寂寞
鳳聲亦悠悠(洙曰西伯文王也西伯時鳳鳴扵岐陽師曰文王七年受天命鳳鳴於岐岳而興王)
(道自文王既没鳳聲亦息而不聞是詩寓意傷當世賢者不進盖鳳之為物有道則見無道則隠喻賢者出處)
(之道)山峻路絶蹤石林氣高浮安得萬丈梯為君上上頭
恐有無母鶵飢寒日啾啾我能剖心出飲啄慰孤愁心
以當竹實炯然忘外求血以當醴泉豈徒比清流所重
王者瑞敢辭微命休(夢符曰春秋元命苞周成王時大治鳳凰來舞扵庭成王乃援琴而)
(歌鳳凰翔兮于紫庭余何德兮以感靈又瑞應圖曰鳳王者之嘉瑞)補注(希曰爾雅釋鳳郭云瑞應鳥鷄)
(頭蛇頸燕頷龜背魚尾五彩色天老曰出扵東方君子之國翺翔四海之外見則天下大安寧)坐看綵
翮長舉意八極周自天銜瑞圖(一云圖䜟)飛下十二樓(洙曰十洲)
(記曰崑崙山有十二玉樓)圖以奉(一作獻)至尊(修可曰春秋元命苞黃帝遊元扈洛水之上注)
(元扈石室也與大司馬容光等臨觀鳳銜圖置帝前帝冄拜受圖)鳳以垂鴻猷(薖曰鴻猷大道)
(也鳳乘鴻猷所以表大道)再光中興業一洗蒼生憂深衷正為此羣
盜何淹留(師曰此甫所以感鳳而思見賢人以致治平之效也)
乾元中寓居同谷縣作七首(乾元二年作)
(魯曰同州縣名)補注(鶴曰公乾元二年十二月至同谷以十二月入蜀寓居同谷才一月)
(耳)
有客有客字子美(洙曰以其寓居故自稱有客子美甫字也)白頭亂髮(一云短髮)
垂過耳歲拾橡栗隨狙公(洙曰按新史言甫居同谷縣拾梠以自給皃女有至餓殍)
(者夢符曰右按列子宋有狙公愛狙而養之先誑之曰與若芧朝三而暮四足乎衆狙皆起而怒俄而曰與若)
(芧朝四而暮三足乎衆狙皆伏而喜注芧栗也)補注(鶴曰莊子狙公賦芧曰朝三暮四衆狙皆怒疏曰芧)
(橡子也似栗而小史謂云客秦州負薪采橡栗自給豈獨在秦然也今殆至成亦然)天寒日暮山
谷裏中原無書歸不得手脚凍皴皮肉死(鄭曰皴七倫切皮細起也)
(師曰甫自傷饑寒不得歸鄉悲風為生天為之與動况人乎)嗚呼一歌兮歌巳哀悲
風為我從天(一作東)來
其二
長鑱長鑱白木柄(鄭曰鑱鋤銜切吳人云犁鐡說文銳也)我生託子以為
命黃精(一作黃獨)無苗山雪盛(蘇曰木栩貧居嘉陽常負鑱采黃獨一日雪盛不獲黃精)
(當作黃獨往時儒者不解黃獨改作黃精魯直云以予攷之黃獨是也本草赭魁注肉白皮黃也漢人蒸食之)
(山東人呼為土芋江西人呼為土邜蒸食之類芋魁)補注(希曰諸本皆作黃精一本作黃獨王内翰故云)
(一作黃獨本草芋條下云芋魁一名黃獨山雪一本作山日芋得日㬠則其苗損而下實故公云無苗山日盛)
(鶴曰本草云黃精久食輕身延年故河南歲貢今公寓同谷巳是仲冬則山日無應云盛芋又巳收意只是採)
(黃精亦猶拾橡栗也黃精是時無苗又值山雪之盛所以有子空歸來之句若芋則種有定所不勞負鑱入山)
(矣)短衣數挽不掩脛(鄭曰胡定切脚脛也洙曰寗戚叩角歌曰短布單衣不及其肘)此
時與子空(一作同)歸來男呻女吟四壁靜(洙曰相如家居徒四壁立)嗚
呼二歌兮歌始放閭(一作鄰)里為我色惆悵(洙曰首章天哀其窮次章)
(人亦哀其窮矣師曰閭里尚為之惆悵况親戚舊故乎)
其三
有弟有弟在遠方(一作各一方)三人各瘦何人強(洙曰後漢趙孝弟禮)
(為賊所得將食之孝自縛請賊曰禮瘦不如孝肥賊感其意俱舍之)生别展轉不相見(洙曰)
(樂府他鄉各異縣展轉不相見)胡塵暗天道路長(洙曰詩阻且長)道東飛駕鵝
後&KR1175;鶬(鄭曰駕古牙切鳥名&KR1175;七由切鶬七剛切洙曰揚雄傳豈駕鵝之能捷&KR1175;鶬惡禽也鶬九頭詩)
(有&KR1175;在梁)補注(鶴曰楚辭謬諫畜鳬駕鵝雞鶩滿堂壇兮注畜養鵝鶩親近小人滿扵堂壇又大招鵾鴻)
(羣晨雜&KR1175;鶬今公云喻史思明據東都也)安得送我置汝傍嗚呼三歌兮歌
三發汝歸何處收兄骨(洙曰收一作取僖三十二年殽有二陵必死是間余收爾骨非)
(時巳窮而巳而兄弟之親亦莫知其存云)
其四
有妹有妹在鍾離(魯曰地理志濠州鍾離郡)良人早殁諸孤癡長淮
浪高蛟龍怒十年不見來何時(一作遲)扁舟欲往箭滿眼
杳杳南國多旌旗嗚呼四歌兮歌四奏林猿(一作竹林)為我啼
清晝(洙曰猿非有情者而亦為之啼則窮可知矣蘇曰舊作竹林後人改為林猿今本皆因之蔡絛云崇)
(寧間有貢士同州來籠一禽大如雀色正青善鳴問其名此竹林鳥也少陵扵詩必紀其處以明風俗方物詔)
(扵後人豈易改也師曰猿乃無知之物今為我啼盖哀傷之至也)
其五
四山多風溪水急寒雨颯颯枯樹濕(一云樹枝濕)黃蒿古城
雲不開白狐(一云玄狐)跳梁黃狐立(鄭曰跳徒聊切躍也)我生胡為在
窮谷中夜起坐萬感集(洙曰謝靈運詩千念集日夜萬感盈朝昏王康琚詩哀風中夜)
(起)補注(希曰書中夜以興陸士衡中夜嘆息)嗚呼五歌兮歌正長魂招不
來歸故鄉(洙曰招魂曰魂兮歸來師曰甫身雖寓同谷而魂夢未嘗忘故鄉可謂思鄉之甚也)
其六
(蘇曰六謌一篇為明皇作也明皇以至德二年至自蜀居興慶宮謂之南内明年改元乾元時)
(持盈公主往來宫中李輔國常隂候其隙間之故上元二年常遷西内)
南有龍兮在山湫(逸曰湫龍潭也)古木巃嵸枝相樛(鄭曰巃盧紅切嵸子)
(紅切洙曰劉安招隠士桂樹生叢兮山之幽偃蹇連卷兮枝相樛山氣巃嵸兮石嵳峩敏功曰樛乃枝曲下垂)
(貌)木葉黃落龍正蟄(洙曰秋風辭草木黃落鴈南飛)蝮蛇東來水上遊
(蝮芳福切洙曰招魂曰蝮蛇蓁蓁敏修曰龍蟄喻天子失勢蝮蛇東來喻祿山從山東來)補注(希曰南有)
(龍喻玄宗在南内木葉黃落龍正蟄喻玄宗蒙塵蝮蛇東來謂史思明陷魏州非喻祿山從山東來是時祿山)
(死久矣)我行怪此安敢出拔劍欲斬且復休嗚呼六歌兮
歌思遲(思相吏切洙曰一作怨遲)溪壑為我回春姿(洙曰鄒衍被䜛仰天而泣五月)
(為之降霜則士之怨憤足以感通扵造物而然矣)
其七
男兒生不成名身已老三(一作十)年飢走荒山道補注(希曰)
(三年飢走謂自天寳十五載避亂至今也)長安卿相多少年富貴應須致身
早(師曰肅宗中興所用皆後生晩進元勲舊德如郭子儀尚見齟齬它可知也故云云)山中儒生
舊相識但話㝛昔傷懷抱嗚呼七歌兮悄終曲仰視皇
天白日速(洙曰江文通詩青春速天機素秋馳白日傷時不我留也師曰云白日速盖傷日月逝矣)
(歲不我與所謂富貴不來年少去是也)
發同谷縣(乾元二年作)
(鄭曰同州縣名師曰乾元二年甫寓同谷屬同谷饑歉又自同谷入蜀此詩以下皆㳂道紀行)
補注(鶴曰為同谷郡治同谷公以乾元二年十一月至不盈月遂行趙許成都府詩云公)
(嘗自注此詩云乾元二年十二月一日自隴右赴劒南不知據何本而云然水會渡詩云微月)
(已没久則發扵一日或是)
賢有不黔突聖有不暖席(洙曰文子曰墨子無黔突孔子無暖席)補注(希曰)
(淮南子務脩訓曰孔子無黔席班固答賓戲曰孔席不暖墨突不黔二書雖異文而意皆聖賢之不安逸也)
况我饑愚人焉能尚安宅(洙曰聖賢尚不免此吾豈能安宅乎)始來兹山
中休駕喜(一作嘉)地僻奈何迫物累一歲四行役(大臨曰詩父曰)
(嗟于季行役師曰一歲之中凡四行役夏發華州十一月離秦州故詩云漢源十月交十一月至成州故云仲)
(冬見虹霓十二月發同谷故云云)忡忡去絶境杳杳更遠適停慘(一作驂)
龍潭雲迴首白崖石(一作虎崖)臨岐别數子握手淚再滴(洙曰)
(江淹詩罇酒送征人握手淚如霰)雖舊情深知(洙曰一云交情無舊深趙曰公扵同谷寓居未)
(久蓋多新交而惜别之情則如故舊之深遠)窮老多慘戚平生懶拙意偶值
棲遁跡(洙曰郭景純詩京華游俠客山林隠遁棲)去住與願違(趙曰嵇康云事與願違)
却慙林間翮(洙曰陶潛遲遲出林翮蘇曰裴嚀法注不能如願四海干戈未息出門無食仰見飛)
(鳥顧子曰吾弗如此物羽翮飲棲出入自得長嘆久之孝祥曰林間鳥尚得林憩而甫奔走無定居反有媿扵)
(林間之翮乎)
木皮嶺(乾元二年作)
補注(鶴曰嶺在成州之西境入蜀忙道經此詩云季冬攜童稚辛苦赴蜀門當是乾元二)
(年十二月作)
首路栗亭西(洙曰首音狩謂命車向西行也)尚想鳳皇村(馬曰依悒不忍去之意)
補注(鶴曰栗亭鳳皇村皆在成州公嘗賦鳳皇臺詩云亭亭鳳皇臺北對西康州地理志云同谷縣置西)
(康州則臺與村在成州之北而栗亭在州東也)季冬攜童(一作幼)稚辛苦赴蜀門
(魯曰即劍門也)南登木皮嶺艱險不易論補注(鶴曰蜀在成州之南故曰南登)
汗流被我體(洙曰喻蜀檄流汗相屬大觀曰漢史汗流洽背)祁寒為之暄(洙曰書冬)
(祁寒)遠岫爭輔佐千巖自崩奔(洙曰雪賦瞻山則千巖俱白謝靈運詩坼岸屢崩奔)
始知五岳外别有(一作見)他山尊(趙曰張昶華山碑云山莫尊扵岳)仰干
(一作看)塞大明俯入裂厚坤(師曰自遠岫爭輔佐以下託意譏祿山不知君臣之義岫)
(尚左右輔佐此山之尊千嵓為之崩奔如千官奔走以趨王事者也别有他山尊喻祿山僭稱帝號大明君道)
(也仰干塞大明言祿山自高大干犯國紀而掩蔽扵君俯入裂厚坤言郡縣之地為祿山所割據也)再聞
虎豹鬭(洙曰劉安招隠士虎豹鬭兮熊羆咆蘇曰徐庶見孔明曰虎豹再鬭必有一傷先生何法以格)
(之孔明曰使三分即無鬭矣)屢跼風水昏高有廢閣道(洙曰棧道也)摧折
如短轅(短斷云)下有冬青林(洙曰今之梗柟也鮑曰木名經冬不凋今所在多有之)
石上走長根西崖特秀發煥若靈芝繁潤聚金碧氣(洙曰)
(蜀都賦金馬馳光而絶影碧雞倏忽而曜儀連珠金碧之嵓必辱鳳舞之使)清無沙土痕憶
觀崑崙圖(一作墟)目擊玄圃存(洙曰玄圃凉風在崑崙中見淮南子炎曰莊子目擊)
(而道存南史梁簡文自扵玄圃講老莊)補注(希曰崑崙第二級名曰玄圃周穆王駕八駿之乘升崑崙)
(之&KR0588;賓扵西王母觴扵瑶池之上又神仙傳曰崑崙一名玄圃一名積石瑶房一曰閬風室一曰華蓋一曰天)
(柱又楚辭天問崑崙縣圃其尻安在注崑崙山名在西北元氣所出其巔曰縣圃縣圃乃上通於天也)對
此欲何適默傷垂老魂
白沙渡(乾元二年作)
補注(鶴曰渡之水逕槃頭郡東南合鳳溪水水上乘蜀水扵廣業郡者也又唐志云元和)
(中節度使嚴礪自興州長舉縣西流嘉陵江二百里通曹以饋成州戍兵詩作扵乾元二年十)
(二月)
畏途隨長江(洙曰莊子畏途者十殺一人則父子兄弟相戒芻曰釋文云險阻道可畏懼者也)
渡口下絶岸(趙曰海賦絶岸千丈)差池上舟楫(差初加切)杳窕入雲漢
天寒荒野外日暮中流半我馬向北嘶(洙曰古詩胡馬嘶北風)山猿
飲相喚水清石礧礧(魯水切)沙白灘漫漫(洙曰沈休文歸海水漫漫)迥
(一作倏)然洗愁辛(蘇曰王夷甫得書洗我愁辛)多病一疏散(蘇曰嚴助遊陸渾山)
(歎曰多病無聊來此疏散以釋沈鬱之興)高壁抵嶔崟(洙曰一作岑嶔去金切崟鋤針切)洪
濤越凌亂(洙曰曹植泛舟越洪濤惠連清波時凌亂)臨風獨回首(蘇曰王筠臨風長想)
(英猷時復回首東望)攬轡復三歎(朋曰范滂攬轡慨然有澄清天下之志趙曰左傳置食三歎禮)
(記一唱三歎師曰甫遭亂離故㤀於奔走羇旅是以有范滂澄清之志奈何時不見用亦止扵再三咨嗟傷不)
(得其志也)
水會渡(乾元二年作)
(魯曰一云水回渡)補注(鶴曰渡名水會即前所謂合鳳溪也詩云微月没巳久當是乾)
(元二年十二月初至此)
山行有常程中夜尚未安(蘇曰寇恂中夜悲愁不得安寢)微月没巳久
崖傾路何難(洙曰謝靈運詩崖傾光難留蘇曰程煜傾崖斷路人馬不通如逢泥木去住多難趙)
(曰丘希範云崖傾嶼難傍)大江動我前(洙曰謝玄暉詩大江流日夜)洶若溟渤寬
(洙曰鮑明遠詩穿池類溟渤)篙師暗理楫(洙曰謝靈運詩理棹遄還期夢符曰右按左太沖吳)
(都賦篙工檝師選自閩禺習御長風狎玩靈胥責千里於寸隂聊先期而須臾)謌笑輕波瀾(蘇曰)
(謝眺新城路上詩吳兒未習水謌笑欺波瀾)霜濃木石滑風急(一作烈)手足寒
入舟巳千憂(洙曰謝靈運詩入舟陽巳微)陟巘仍萬盤(洙曰詩陟則在巘趙曰倣)
(陸士衡詩仰陟高山盤)迴眺(一作出)積水(一作石)外補注(鶴曰常是作積石蓋積石)
(山在河州而成與岷河鳳三州不遠河州又有鳳林縣疑是鳳溪鳳州鳳皇村同得名)始知衆星
乾遠遊令人瘦衰疾慙加餐(洙曰古詩思君令人老又努力加餐飯謝靈運衰疾)
(當在斯揚曰曹子建沈憂令人老又吾得行遠遊遠遊欲何之)
飛仙閣(乾元二年作)
補注(鶴曰自此上棧道矣飛仙以言其高乾元二年作)
土門山行窄(土一作出)微徑緣秋毫(洙曰一云徑微上秋毫蘇曰張儀過太行曰微)
(逕穿雲仰視緣雲若秋毫蟠折)棧雲闌干峻梯石結構牢(洙曰見新亭結構罷注)
萬壑欹疏林(一作竹趙曰顧愷之萬壑爭流)積隂帶奔濤寒日外淡泊
長風中怒號(洙曰莊子風作則萬竅怒號)歇鞍在地底始覺所歷高
往來雜坐卧人馬同疲勞(蘇曰李陵人疲馬勞一日三戰)浮生有定分
饑飽豈可逃(蘇曰吳律飢飽榮瘁人之定分非所苟欲可得也)歎息謂妻子我
何隨汝曹(洙曰馬援傳吾欲使汝曹聞人過失如聞父母之名)
五盤(乾元二年作)
(魯曰謂棧道盤曲有五重)補注(鶴曰在漢中郡之境乾元二年作)
五盤雖云險山色佳有餘(洙曰陶潛詩山氣日夕佳)仰凌棧道細(洙曰)
(道一作閣漢祖入漢中燒絶棧道)俯映江木疏地僻無網罟(蘇曰宋玉出遊見山)
(鳥自得玉歎曰此中林幽地僻無網罟彈射宐爾盡其天年也)水清反多魚(趙曰楊雄云水至清)
(則無魚公據所見而反用之也)好鳥不妄飛(師曰淵明云鳥倦飛而知還甫自傷奔走曾好鳥之)
(不若也)野人半巢居(洙曰禮運冬居槽巢王康琚皆在太平時亦有巢居子選巢居知天寒)
喜見淳樸俗(天啓曰莊子澆淳散樸)坦然心神舒東郊尚格鬭(蘇曰)
(范曾東郊金革不息尚思格鬭戰壘滿目政散民流田畆蕪没寧不心痛)巨猾何時除(洙曰東京)
(賦巨猾間亹)故鄉有弟妹流落隨丘墟(洙曰曹子建詩零落隨丘山)成都
萬事好豈若歸吾廬(洙曰古詩行客雖云樂不如早旋歸李白詩錦城雖云樂不如早還)
(家)
龍門閣(乾元二年作)
補注(洙曰前詩云高有廢閣道道即棧也或云棧或云閣非樓閣也乾元二年作)
清江下龍門(魯曰按地理志施州青江郡)補注(鶴曰水經云水色清照十丈故名龍門即)
(龍門鎮所謂沮洳棧道濕兹云閣者在山巔彼所謂沮洳港水之下流蓋龍門之山盤紆連亘為廣所以名列)
(數郡)絶壁無尺土(趙曰謝靈運云晨策尋絶壁)長風駕高(一作白)浪(洙曰郭景)
(純詩吞舟浮海底高浪駕蓬萊)浩浩自太古(洙曰古詩浩浩陰陽移)危途中縈盤
(洙曰一云縈盤道)仰望垂線縷滑石欹誰鑿浮梁裊相柱(洙曰西京)
(賦峙遊極於浮柱趙曰滑石自是石之滑浮梁自是梁之浮舊注所引雖傍見而其義非也)目眩隕
雜花頭風吹過雨(洙曰一云過飛雨趙曰滑石之欹浮梁之裊皆難行之地故目生眩頭生)
(風矣目眩出史心亂目眩目昏眩如見雜花之隕落頭風出魏太祖讀陳琳檄草頭風自愈頭或生風如過雨)
(之吹皆言其地險絶而然也)百年不敢料(洙曰潘安仁詩人生天地間百年孰能要)補注
(希曰諸葛亮死軍中人為之語死諸葛亮走生仲逹宣王曰吾便料生不料死也)一隊(洙曰隊與墜同)
乃得取飽聞(一作知)經瞿塘(洙曰瞿塘峽名)足見渡大庾(洙曰大庾嶺名)
(趙曰以龍門閣之險峻推言而比之也瞿塘峽在巫山之下大庾嶺在虔州之前)終身歴艱險
恐懼從此數(師曰瞿塘大庾不若此閣道為險之至甫至此恐懼若屈指數險阻之處當從此為)
(始也)
石櫃閣(乾元二年作)
補注(鶴曰詩云季冬日巳長當是乾元二年十二月初澣之後也自此方入蜀故曰蜀道)
(多草花)
季冬日巳長(唐曰日自至節後旋長宫中以紅線量日影長至日添一線)山晩半天
赤(何曰謂反照也)蜀道多草花江間饒奇石(洙曰江淹詩崦山多靈草海濱饒奇)
(石)石櫃曾波上臨虛蕩高壁(夢符曰郭璞江賦迅雖臨虛以騁巧孤玃登危而雍)
(容)清暉回羣鷗(洙曰謝靈運詩山水含清暉)暝色帶遠客(洙曰謝靈運林壑歛)
(暝色)羇栖負幽意感歎向絶跡信甘孱懦嬰(鄭曰孱鋤山切懦奴卧切)
(弱也)不獨凍餒迫優游謝康樂(洙曰晉謝玄暉也修可曰謝玄暉封康樂公孫靈運)
(襲其封與何長瑜等以文章賞會共為山澤之遊詩家稱康樂乃靈運非玄暉也以南史考之謝密傳云謝渾)
(為韻語奬勸靈運等曰康樂誕通度實有名家韻因是詩注以康樂為謝玄暉故詳辨之云)放浪陶
彭澤(洙曰陶潛為彭澤令)吾衰未自由謝爾性有適(洙曰有一作所師曰謝陶)
(輩優游放浪無所繫滯令甫未能自由於二子適性之樂頗有感焉)
桔柏渡(乾元二年作)
(鄭曰桔居屑切)補注(鶴曰當是蜀之衆水於此會而下荆南故詩云東逝不可要高通荆)
(門路闊會滄海潮又峽程記云瀘合遂蜀四州皆峽之郡自巒江桔柏池導等渡至此二百八)
(十江會于峽前云云則桔柏乃江之名)
青冥寒江渡(趙曰楚辭據青溟而攄虹青青冥冥高遠之貌)駕竹為長橋竿濕
煙漠漠(洙曰一云竹竿濕漠漠謝靈運詩生煙紛漠漠)江水風蕭蕭(洙曰水一作永荆軻)
(餞易水風蕭蕭兮易水寒)連笮動嫋娜(鄭曰笮側柏切嫋乃了切娜奴可切洙曰連竹索而為梁)
(謂之笮前漢卭笮之君)補注(鶴曰成都之窄橋即此類也)征衣颯飄颻急流鴇
鷁散(鴇博好切鷁五歴切洙曰西都蒼鴰鷁鶂趙曰郭璞上林賦注曰似鴈旡後趾也)絶岸黿
鼉驕(魯曰鴇鷁喻舟船也黿鼉喻橋梁也驕壯也)西轅自兹異東逝不可要
高通荆門路闊會滄海潮孤光隠顧眄遊子悵寂寥無
以洗心胷前登但山椒(洙曰桔柏乃文州嘉陵二江合流處也東下入渝合通荆門矣)
(蒼舒曰右按廣韻椒山頂文選稅鑾登山椒十朋曰謝惠連詩悲猿響山椒漢武帝李夫人賦釋馬山椒廣雅)
(曰土高四墮曰山椒謝莊月賦菊散芳於山椒)
劒門(乾元二年作)
(魯曰自蜀出漢中皆自是故以門名背有閣道在梓潼郡東北蜀之險會)補注(鶴曰按唐)
(志劒門縣在劒州乾元二年作文選張孟陽劒閣銘惟蜀之門作固作鎮是曰劒閣壁立萬仞)
惟天有設險(洙曰北有劒門天設之險蘇曰許㐮關河阻絶乃天設險以全其封疆孝祥曰易天)
(險不可升地險山川丘陵王公設險以守其國)劒閣(一作門)天下壯(蘇曰嚴助至蜀見劒門關)
(乃嘆曰天下壯險扼隘喉衿莫過此關也)連山抱西南石角皆北向(洙曰劒山土石)
(皆北向如拜伏状趙曰此言盖謂地形勢雖險而趨中原自然之勢觀劒門山雖抱西南而石角北向則有面)
(内之義)兩崖崇墉倚(趙曰詩其崇如墉張協玄武館賦云崇墉四匝)刻畫城郭狀
(洙曰蜀都賦金城石郭兼匝中區既麗且崇實號成都)一夫怒臨關(一作門)百萬未
可傍(洙曰蜀都賦一人守隘萬夫莫向張孟陽劒閣銘一人荷戟萬夫趑趄傍一作仰)珠玉走
中原(蘇曰陳陟珠玉无脛遍走中原何也)岷峨氣悽愴(洙曰岷青城山峨峨眉山也趙曰珠)
(玉之於中原必著走字者或曰古之言珠玉曰无翼而飛无脛而行非謂人之所攜持若飛走也岷山在成都)
(之西青城山是也峩山在成都之西南峩眉山是也遠人困於誅求而悽愴之氣見於岷峨以二山無情之物)
(猶且悽愴則有情之民可知矣)三皇五帝前(蘇曰王子淵三皇五帝前事臣不可知盖無書可考)
(也)雞犬各相放(洙曰相一云自蜀至秦方與中國通)後王尚柔遠(洙曰書柔遠能)
(邇)職貢道已喪(田曰朱雲諸侯分權擅據割地土不復有職貢之道)至今英雄人
(蘇曰章邯遂使英雄之輩逓相睚眦)高視見霸王(于况切)并吞與割據(洙曰李特)
(送流人至劒門箕踞四顧太息曰劉禪有此形勢而東手於人乎遂潜謀割據)極力不相譲吾
將罪真宰(趙曰莊子若有真宰存焉而不得其朕)意欲鏟叠嶂(鏟楚産切蘇曰袁盎)
(曰諸公欲鏟連叠嶂而造物復如何)恐此復偶然臨風默惆悵(趙曰末四句則公忠)
(憤之辭矣師曰恐當肅宗中原未平之日偶復有為割據之禍者是以臨風惆悵而為國家默為之慮也)
鹿頭山(乾元二年作)
(彦輔曰按地理志漢州德陽縣有鹿頭山)補注(鶴曰唐志德陽縣有鹿頭關必以山而得)
(名乾元二年作)
鹿頭何亭亭補注(鶴曰九域志鹿頭關唐高崇文陷劉闢於此寰宇記曰自綿州羅江縣界)
(迤邐入漢州德陽縣界古老云昔有張鹿頭於此造因以為名)是日慰飢渴(趙曰西都賦之言宫)
(室曰状迢迢以亭亭陸士衡詩願保金石軀慰妾常飢渴)連山西南斷俯見千里豁
(洙曰自秦入蜀川嶺重複極為險阻及下鹿頭關東望成都沃野千里葱鬱之氣乃若煙霞靄然)游子
出京華劒門不可越(洙曰京華一云咸京蒼舒曰張孟陽劒閣銘曰惟蜀之門作固作鎮)
(是曰劒閣壁立萬仞酈道元水經注曰劒戍北去大劒三十里連山絶險飛閣相連故謂之劒閣田曰鍾會平)
(蜀至綿谷語左校曰山川懸遠巳盡咫尺劒門不可開越何計入蜀公可籌度)及兹阻險盡
始喜原野闊殊方昔三分霸氣曾間發(間居莧切師曰天昔魏吴蜀三分)
(下劉備據此一方以建霸王之業)天下今一家(韓曰今肅宗中興天下已一家矣)雲端失
雙闕(夢符曰古樂府仙人篇閶闔正嵯峨雙闕萬丈餘又天台賦雙闕雲竦以夾路趙曰雲端祖出枚乘)
(樂府曰美人在雲端天路隔無期雙闕祖於元聖本紀曰許申欲觀帝意曰帝坐華堂面雙闕君之榮願得矣)
(公詩言失雙闕者以天下既一家皆為臣属故所僣擬天子之闕不復見矣)悠然想楊馬繼
起名硉兀(鄭曰硉兀危石也洙曰左太沖蜀都賦江漢炳靈世載其英鬱若相如灂若君平王褒暉)
(暐而秀發揚雄含章而挺生)有文(一作才)令人傷(師曰揚馬二子皆蜀人有文章皆不顯用)
(於漢甫至此追思二子亦若已之不遭其時也)何處埋爾骨紆餘脂膏地(高曰紆餘)
(廣遠貌脂膏地言其肥沃也)惨澹豪俠窟(洙曰蜀都賦外負銅梁於岩渠内函要害以膏腴趙)
(曰成都富饒之地故公指為脂膏也豪俠窟見郭璞云京華遊俠窟公變其字爾)杖鉞非老臣
宣風豈專逹冀公柱石姿論道邦國活斯人亦何幸公
鎮踰歲月(趙曰公謂僕射裴冀公冕也言裴公為尹尚有歲月之期此斯人之所以幸也此句可以)
(見杜公初來成都非為嚴武而來也)補注(希曰按舊史裴日冕傳肅宗移幸鳳翔罷冕知政事遷右僕射)
(兩京平以功封冀國公尋加御史大夫充劒南西川節度使又入為右僕射)
成都府(乾元二年作)
(修可曰是詩子美寓意深矣淮南子曰西垂景在樹端謂之桑榆也說曰桑榆之景理無遠照)
(今也日薄桑榆而其光翳翳止足照我衣裳則不能遠照矣以喻明皇以太上皇居西内也初)
(月不高出衆星尚争光而喻肅宗即位未久而史思明之徒尚在也盖肅宗立於天寳之丁酉)
(而子美乾元庚子至成都以其時考之故知其寓意如此也鄭曰劒南西路蜀州也)補注
(鶴曰公以乾元二年十二月至成都而玄宗以上元元年七月遷于西内今詩云季冬樹木蒼)
(則是初到成都時作先明皇遷西内半年修可謂託意明皇遷西内肅宗即位未久而安史之)
(徒尚在恐未必然)
翳翳桑榆日(洙曰歸去來景翳翳以將入東觀記收之桑榆江淹曾是迫桑榆歲暮從所東趙曰)
(桑榆晩日也)照我征衣裳(蘇曰團團江上月照我征衣裳趙曰阮嗣宗詠懷詩曰灼灼西隤日)
(餘光照我衣)我行山川異忽在天一方(蘇曰曹植與陳琳疏曰昔與子西園聯鑣)
(游泳語笑嚮今忽暌别在天一方後會邈然莫可得也古詩各在天一方劉云成都偏在西故云天一方)但
逄新人民(洙曰曹子建不見舊耆老但覩新少年山川阻遠别後會日月長)未卜見故
鄉大江東流去(洙曰謝玄暉大江流日夜)遊子去日長(洙曰短歌行去日苦多)
曾城填華屋(鄭曰填陟刃切定也趙曰曾城層起之城淮南子云崑崙山上有曾城九重華屋)
季冬樹木蒼(洙曰西都賦靈草冬榮趙曰前於發同谷縣題下公自注云乾元二年十二月一日)
(自隴右赴劒南紀行而今詩云季冬樹木蒼則至成都乃是月也)喧然名都會吹簫間
笙簧(洙曰曹子建名都多妖女京洛出少年詩吹笙鼓簧)信美無與適(洙曰王仲宣登樓賦)
(雖信美而非吾土兮曾何足以少留)側身望川梁(洙曰四愁詩側身西望涕沾裳魏文帝詩欲濟)
(河無梁)鳥雀夜各歸中原杳茫茫(趙曰觀衆鳥識巢而夜歸乃思其中原故鄉之)
(地而不得返)初月出不高衆星尚争光(師曰初月喻肅宗初即位衆星喻安史之)
(徒與天子抗衡)自古有羇旅我何苦哀傷(師曰此乃甫自窮之辭)
補注杜詩卷六
