補注杜詩卷三十五宋黃希原本
黃鶴補注
曉發公安數月憩息此縣(大歷三年作)
補注(鶴曰大歷三年秋公移居公安冬深入岳陽此詩作於其時詩云北城擊柝復欲罷)
(謂九月吐蕃入寇京城戒嚴今巳罷矣)
北城擊柝復欲罷(洙曰易重門擊柝哀七年傳魯擊柝聞於邾)東方明星亦
不遲(洙曰晉傳云東方大明星光影照千里詩東有啓明西有長庚註曰旦出謂明星為啟明日既入謂)
(明星為長庚庚續也箋云啟明長庚皆有助日之名而無實光孫炎曰明星太白也出東方高三舍而曰太白)
(矣長庚不知是何星也或一星出在東西而異名或二者别星未能審也)鄰雞野哭如昨日
(蘇曰張禹鄰雞哭野廐馬嘶風超坐拊髀望鄕長嘆)物色生態(洙曰一作生生)能幾時(洙曰)
(顔延年日暮行樂歸物色桑榆時)舟楫眇然自此去(蘇曰鍾繇駕松舟檜楫眇然下驚波)
(而去)江湖遠適無前期(洙曰沈休文别范安咸平生少年分手易前期趙曰無前期謂不知)
(所止)出門轉盼巳陳迹(洙曰王羲之俛仰之間巳為陳迹)藥餌扶吾隨所
之(洙曰謝靈運游南亭詩藥餌情所止衰疾忽在期)
泊岳陽城下(大歷三年作)
補注(鶴曰詩云舟雪洒寒燈當是大歷三年冬深作)
江國踰千里山城僅百層(洙曰顔延年賦臨廣望坐百層)岸風翻夕浪
舟雪灑寒燈留滯才難盡(洙曰管輅曰酒不可極盡吾欲持酒以禮持財以愚何患)
(之有也史太史公自序太史公留滯周南)艱危氣益增(洙曰馬援曰大丈夫窮當益堅老當益壮)
(趙曰史云懦夫增氣)圖南未可料變化有鯤鵬(洙曰莊子北溟有魚其名為鯤鯤之)
(大不知其幾千里也化而為鳥其名為鵬鵬之背不知幾千里也又云背負青天而莫之夭閼焉而後乃今將)
(圖南也)
䌫船苦風戲題四韻奉簡鄭十三判官泛
補注(鶴曰詩云漲沙霾草樹舞雪渡江湖當是大歷三年在岳陽時作)
楚岸朔風疾天寒鶬鴰呼(洙曰西都賦鳥則鶬鴰汎浮往來)漲沙霾草
樹(洙曰丘希範詩森森荒樹齊析析寒沙漲)舞雪渡江湖(洙曰古詩扁舟載風雪半夜渡江湖)
(定功曰鮑照學劉公幹體云胡風吹朔雪千里渡龍山集君瑶臺上飛舞兩楹間)吹帽時時落
(洙曰孟嘉傳嘉為桓温参軍既和而正温重之九月九日温遊龍山参僚畢集時佐吏並著戎服有風吹嘉帽)
(落墮桓謂左右及賓客勿言且以觀其舉止)維舟日日孤(洙曰詩汎汎楊舟紼纚維之)因
聲置驛外(趙曰題云簡鄭十三判官故使鄭莊置驛事)為覓酒家壚(洙曰司馬相如)
(傳文君當壚郭璞曰壚酒壚師古曰賣酒之處累土為壚以居酒瓮四邊隆起其一面高形如鍜壚故名壚耳)
登岳陽樓(大歷三年作)
補注(鶴曰唐子西云過岳陽樓觀子美詩不過四十字耳氣象閎放涵蓄深遠殆與洞庭)
(争雄所謂富哉言乎者余謂一詩之中如吳楚東南拆乾坤日夜浮一聯尤為雄偉雖不到洞)
(庭者讀之可使胷次豁逹當是大歷三年作)
昔聞洞庭水(鄭曰在岳州)今上岳陽樓(洙曰風土記曰陽羡縣東有太湖中有包)
(山山下有洞穴潜行地中無所不通謂洞庭地脉)吳楚東南坼(趙曰吳與楚地相接此實道洞)
(庭闊遠之状)乾坤日夜浮(趙曰言在乾坤之内其水日夜浮也語既高妙有力而言洞庭之光)
(大過如此)補注(希曰渾天儀天如雞子地如雞子中黃孤居天内天大地小表裏有水四海之水浮於元)
(氣之上天地各乘氣而立載水而行又水衡記天下之至多者水焉浮天而載地也)親朋無一字
老病有孤舟(蘇曰孔伋友人見訪問先生何之伋搖溪上孤舟曰有此足以養老病復何愁焉)
戎馬關山北憑軒涕泗流(洙曰老子戎馬出郊張景陽登臺詩遠望涕泗流趙曰王)
(仲宣登樓賦云憑軒檻以遠望向北風而開襟)
陪裴使君登岳陽樓(大歷四年作)
補注(鶴曰詩云雪岸叢梅發春泥百草生當是大歷四年初春作裴使君必岳守故用陳)
(蕃事詩云禮加徐孺子)
湖闊兼雲霧樓孤屬晚晴禮加徐孺子(洙曰後漢徐孺子豫章南昌人)
(時陳蕃為太守以禮請署功曹穉不免之郡既謁而退蕃在郡不接賓客惟穉來時設一榻去則懸之後舉有)
(道定功曰徐孺子公自比也)詩接謝宣城(洙曰謝玄暉為宣城郡太守時之宣城出新林浦向)
(板橋有云江路西來永歸流東北騖天際識歸舟雲中辨江樹)雪岸叢梅發春泥百草
生敢違漁父問從此更南征(洙曰史記屈原傳令尹子蘭怒屈原使上官大夫短)
(原於楚㐮王怒而遷之原至江濱被髮行吟澤畔漁父見而問之曰子非三閭大夫歟何故至此原曰舉世混)
(濁而我獨清衆人皆醉而我獨醒是以見放宋王作招魂辭曰獻歲發春兮汩吾南征些)
過南嶽入洞庭湖(大歷四年作)
補注(鶴曰題云過南嶽入洞庭湖則當是自潭州回岳陽作而詩云欹側風帆滿微冥水)
(驛孤又云翠牙穿裛槳碧節吐寒蒲正大歷四年正月自岳陽之潭州時作殆謂自岳陽過南)
(嶽而入洞庭也梁權道亦編在其年赴湖南詩内)
洪波忽争道岸轉異江湖鄂渚分雲樹衡山引舳艫(洙曰)
(屈原九章乘鄂渚而返顧漢武紀舳艫千里師古曰舳音軸艫音盧鄭曰說文云舳舟尾艫舟前也)翠牙
穿裛蔣碧節吐寒蒲(趙曰槳字在韻書音奬云所以隐船曰槳今詳其義乃菰蒋之蒋耳)
(盖蒲有節而蒋有牙也)補注(希曰淮南子原道訓篇浸潭苽蒋許氏註云浸潭之間以生苽蒋實苽者)
(蒋實也苽讀觚哉之觚蒋讀水漿之漿今公乃作側聲用何也本草蒲有九節者為貴)病渴身何
去春生力更無壤童犁雨雪漁屋架泥塗欹側風帆滿
微冥水驛孤悠悠迴赤壁(趙曰赤壁在夏口之東武昌之西鄭曰盛弘之荆州記曰)
(薄沂縣㳂江一百里南岸名赤壁周瑜破魏武於赤壁東西一百六十里)浩浩略蒼梧(趙曰蒼梧)
(在洞庭西南之地乃永州也)補注(希曰九域志載蒼梧山在道州)帝子留遺恨曹公
屈壮圖(洙曰屈平九歌湘君云帝子降兮北渚目眇眇兮愁予史記舜南巡狩崩於蒼梧之野禮記曰)
(舜葬蒼梧二妃不從後漢獻帝紀建安十三年曹操自為丞相南征劉表表卒少子琮立以荆州降操以舟師)
(伐孫權權將周瑜敗之於烏林赤壁周瑜傳曹公入荆州劉琮舉衆降權延見羣下問以計策瑜曰操雖託名)
(漢相其實漢賊也操自送死而可迎之乎瑜請得精兵三萬人進往夏口為將軍破之權曰老賊欲廢漢自立)
(久矣徒忌二袁吕布劉表與孤耳今數雄巳滅惟孤尚存與老賊勢不兩立君言當擊甚與孤合此天以授孤)
(也遂共圖計逆曹公遇於赤壁破之)聖朝光御極殘孽駐艱虞才淑隨厮
養(洙曰蒯通傳隨厮養之役者失萬乘之權守儋石之禄者闕卿相之位)名賢隐鍜鑪(鄭曰)
(鍜鑪小冶也趙曰此言上雖復長安而吐蕃猶未息是為駐艱虞才淑之人有隨厮養者名士之賢有隐鍜鑪)
(者嵇康初居貧與向秀共鍜於支樹之下以自贍給)邵平元入漢(洙曰蕭何傳陳豨反高祖自將)
(至邯郸而韓信謀反關中吕后用何計誅信上聞誅信使使拜何為相國益封五千戸衛諸君皆賀卲平者故)
(秦東陵侯謂何曰禍自此始矣上暴怒於外而居守於内非被矢石之難而益君封置衛者以今者淮隂新反)
(於中有疑君心夫置衛衛君非所以寵君願君謝封勿受悉以家財佐軍何從其計上大悦)張翰後
歸吳(洙曰晉文苑傳張翰吳人齊王冏辟為大司馬東曹掾翰因見秋風起乃思吳中菰米蒪菜鱸魚歎)
(曰人生貴得適志何能羈宦數千里以要名爵乎遂命駕而歸)莫怪啼痕數危檣逐夜
烏(洙曰檣掛帆木也趙曰檣上刻烏以候風隂鏗詩檣轉向風烏)
宿青草湖(大歷四年作)
補注(鶴曰青草湖在岳州與洞庭湖相連當是大歷四年赴湖南時宿此)
洞庭猶在目青草續為名(夢符曰按岳州圖經洞庭湖在縣西南一里荆州記云巴)
(陵南有青草湖與洞庭湖相連周迴數百里日月出沒其中鄭曰十道志在岳州荆州記因青草山為名周回)
(八百里吳錄地志巴陵有青草湖盖洞庭本指吳縣南所謂太湖是也)宿槳依農事(趙曰楚人)
(於湖中種田故宿槳依之也)郵籖報水程(趙曰舟中所用以知時也漏籌謂之郵籖古詩雞人)
(司漏轉更籖)寒冰争倚薄雲月逓微明湖鴈雙雙起人來故
北征(洙曰九歌云駕飛龍兮北征邅吾道兮洞庭)
宿白沙驛(洙曰初過湖南五里大歷四年作)
補注(鶴曰詩云湖外草新青又云萬象皆春氣當是大歷四年春赴湖南時經此)
水宿仍餘照(洙曰謝靈運入彭蠡湖日作客游倦水宿風湖難自論)人烟復此亭
驛邊沙舊白湖外草新青萬象皆春氣孤槎自客星(洙曰)
(博物志曰仙查犯牛斗客星於蜀郡問嚴君平)隨波無限月(蘇曰景差湘江辭云隨波無限月愁)
(殺獨醒人望月莫蘭酌流泪沾衣巾)的的近南溟(洙曰莊子鵬鳥海運則將徙於南溟南溟天池)
(也)
湘夫人祠(大歷四年作)
(洙曰屈原九歌有湘夫人韓愈黃陵廟碑云湘旁有廟曰黃陵自前古立以祠堯之二女舜二)
(妃者庭有古碑斷裂分散在地其文剥缺考圖記言漢荆州牧劉表兄立題碑曰湘夫人今騐)
(其文乃晉太康九年又題其額虞帝二妃之碑非劉之立者秦博士對始皇帝云湘君者堯之)
(二女舜妃者也劉向鄭玄亦皆以二妃為湘君離騷九歌既有湘君又有湘夫人王逸之解以)
(為湘君者自為水神而謂湘夫人乃二妃也從舜南征三苗不返道死沅湘之間山海經曰洞)
(庭之山帝之二女居之郭璞疑二女者帝舜之后不當降小君為其夫人因以二女為天帝之)
(女以余考之璞與王逸俱失也堯之長女娥皇為舜正妃故曰君其二女英自宜降曰夫人也)
(故九歌辭謂娥皇為君謂女英為帝子各以其盛者言之也禮有小君明其正者得稱君也書)
(曰舜陟方乃死傳謂舜升道南方以死或曰舜死葬蒼梧二妃從之不及溺沅湘之間余謂竹)
(書紀年帝王之沒皆曰陟陟昇也謂昇天也書殷禮陟配天言以道終其德協天也書紀舜之)
(没云陟與竹書同文也其下言陟方乃死者所以釋陟為死也地之勢東南下如言舜南巡而)
(死宜言下方不得言陟方也以此謂舜死葬蒼梧之野於時二妃從之不及而溺者皆不可信)
補注(鶴曰按九域志二妃廟在全州而全在唐為永州故今全有零陵郡古城又灌陽縣)
(舊屬永公自岳之潭不應舟出此當是别有祠在洞庭之上流山海經云洞庭之山帝之二女)
(居之宜有祠也詩云晩泊登汀樹微馨借渚蘋後篇祠南夕望云百丈牽江色孤舟汎日斜皆)
(謂舟之所經則祠在洞庭之上長沙之下無疑故韓愈黃陵廟碑云以私錢十萬抵岳州願易)
(廟之圯桷腐瓦於刺史王堪之此詩當是大歷四年春作)
肅肅湘妃廟(洙曰肅肅敬也詩思齊肅肅在廟)空墻碧水春蟲書玉佩
蘚燕舞翠帷塵晩泊登汀樹微馨借渚蘋蒼梧恨不淺
染淚在叢筠(洙曰湘妃涕泣以淚揮竹染竹成斑趙曰張華博物志云舜死二妃淚下染竹即斑)
補注(鶴曰竹紀云湘竹亦曰湘妃竹生瀟湘亦引博物志云舜南巡死於蒼梧二妃淚下染竹成斑二妃)
(為湘神故曰湘妃)
祠南夕望
補注(鶴曰與前篇同一時作)
百丈牽江色(洙曰海賦揭百丈所以牽船也連竹為之)孤舟汎日斜興來猶
杖屨目斷更雲沙山鬼迷春竹(洙曰屈原九歌有山鬼祠余處幽篁兮終不見)
(天路險厄兮獨後來)湘娥倚暮花(洙曰湘娥屈平所謂湘君也郭璞江賦協靈運於湘娥)湖
南清絶地萬古一長嗟(蘇曰徐元詩萬古長安景搔頭一嘆嗟)
發白馬潭(大歷四年作)
補注(鶴曰詩云水生春䌫沒又云南征且未迴舊次在祠南夕望之後當是大歷四年赴)
(湖南時作)
水生春䌫沒(洙曰吳志孫權傳註權為牋與曹公說春水方生公宜速去)日出野船
開宿烏行猶去花叢笑不來人人傷白首處處接金杯
莫道新知要(趙曰楚詞云樂莫樂於新相知)南征且未迴(洙曰屈平離騷濟沅湘以)
(南征)
歸鴈(大歷四年作)
補注(鶴曰詩云是物關兵氣何時免客愁當是大歷四年春赴湖南時作時吐蕃未寕)
聞道今春鴈南歸自廣州見花辭漲海(趙曰漲海海名也)避雪
到羅浮是物關兵氣何時免客愁年年霜露隔不過五
湖秋
野望(大歷四年作)
補注(鶴曰詩云雲山兼五嶺風壌帶三苗野樹侵江闊春蒲長雪消當是大歷四年春作)
納納乾坤大行行郡國遥(洙曰古樂府行行重行行)補注(希曰楚辭衣納納而)
(掩露魏武帝詩行行日巳遠人馬同時飢)雲山兼五嶺(魯曰陸機贈頋交阯詩伐鼔五嶺表蒼舒)
(曰按秦始皇略定揚越調戍五方南守五嶺塞上嶺一也騎歸嶺二也都龐嶺三也略緒嶺四也越城嶺五也)
(自北徂南入越之道必由嶺焉黃曰裴氏廣州記曰大庾始安臨賀桂陽揭陽是五嶺何曰鄧德明南康記曰)
(大庾嶺一桂陽甲騎嶺二九真郡龐嶺三臨賀萌緒嶺四始安越嶺五)風壤帶三苗(洙曰舜典)
(竄三苗於三危註云苗國名縉雲氏之後為諸侯饕餮三危西裔昭元年說自古諸侯不用王命者虞有三苗)
(夏有觀扈)補注(希曰書註三苗之國左洞庭右彭蠡此詩乃自岳之潭舟經洞庭故云謂之兼五嶺者亦)
(以其地連臨賀始安也)野樹侵江闊春蒲長雪消扁舟空老去無
補聖明朝
入喬口(大歷四年春作)
(魯曰長沙北界)補注(鶴曰唐志潭州有喬口鎮兵九域志喬口鎮在長沙縣當是大歷四)
(年春作)
漠漠舊京遠(洙曰陸機樂府街巷紛漠漠盧諶詩南望舊京路)遲遲歸路賖殘
年傍水國(洙曰周禮水國用龍節顔延年詩水國周地險)落日對春華樹蜜早
蜂亂(田曰樹蜜棋也崔豹古今註曰棋一名樹蜜一名木餳實形拳曲核在實外荆湘多此師曰樹蜜棋)
(也或作拘高大似白楊多枝而曲飛鳥喜巢其上所謂止椇來巢是也而說者謂蜜當作密非也若望兜率寺)
(詩云樹蜜當山徑江深隔寺門自當作密)補注(希曰本草石蜜陶隐居云即崖蜜也又有木蜜呼為食蜜)
(懸樹枝作之木蜜即樹蜜自不必别求况言輕鷰而及江泥言早蜂而及樹蜜皆其類也)江泥輕鷰
斜賈生骨巳朽悽惻近長沙(洙曰前賈誼傳天子議以誼在公卿之位絳灌之屬)
(盡害之迺毁誼曰雒陽之人年少初學專欲擅權紛亂諸事於是天子役亦疎之以誼為長沙王傅誼既謫去)
(意不自得渡湘為賦弔屈原後梁王勝墮馬死誼自傷為傅亡状常哭泣後歲餘亦死老子曰其人與骨巳皆)
(朽矣)
銅官渚守風(大歷四年春作)
(趙曰潭州長沙有銅官山云楚鑄錢處則此渚乃以是得名乎鄭曰寰宇記銅官山在湘縣南)
(一百一十八里與長沙分縣界)補注(鶴曰按寰宇記梓州銅山縣西南五十八里亦有銅)
(官山又李膺蜀記云梓州玄武縣簡州金水縣競銅官坑則梓州亦自有銅官山公又嘗至梓)
(然此詩不夜楚帆落避風湘渚間則在潭州明矣當是大歷四年春作)
不夜楚帆落避風湘渚間水耕先浸草春火更燒山補
注(希曰三秦記趙高燒山山雞飛走)早泊雲物晦逆行波浪慳飛來雙
白鶴過去杳難攀(洙曰漢武詔火耕水耨應邵曰燒草下水種稻草生高七八寸因悉芟去)
(復下水灌之草死獨稻長所謂水耕歐曰古樂府虞世南飛來雙白鶴奮翼遠凌煙俱棲集紫蓋一舉背青田)
(師曰古調云飛來雙白鶴乃從西南來又古樂府載飛來雙白鶴三篇梁元帝云時從洛北渡飛向遼東來皆)
(過去難攀之意也)
北風(大歷四年春作)
(洙曰新康江口信宿方行)補注(鶴曰詩云春生南國瘴氣待北風蘇當是大歷四年春暖)
(喜得北風而作也回棹詩云衡岳江湖大蒸池疫癘偏盖其時也)
春生南國瘴氣待北風蘇向晚霾殘日(洙曰詩終風且霾趙曰爾雅云)
(風而雨土為霾實言昏曀之状也)初宵鼔大鑪(洙曰莊子大宗師以天地為大鑪王粲師傳鼔)
(洪鑪以燎毛髮)爽攜卑濕地(洙曰賈誼傳誼既以謫居長沙卑濕誼自傷悼乃為賦)聲拔
洞庭湖萬里魚龍伏三更鳥獸呼(趙曰魚龍懼而藏伏鳥獸驚而呼鳴)滌
除貪破浪(趙曰南史宗慤云願乘長風破萬里浪)愁絶付摧枯執熱沉沉
在(洙曰桑柔詩誰能執熱逝不以濯)凌寒往往須且知寬病肺不敢恨
危塗再宿煩舟子(洙曰莊三年傳再宿為信趙曰詩招招舟子)衰容問僕夫
(黃曰邵平衰容忘事時復問僕夫南北)今晨非盛怒(趙曰宋玉風賦盛怒於土囊之口)便
道即長驅隐几看帆席(洙曰海賦挂帆席莊子南郭子綦隐几而坐隐憑也)雲山
湧坐隅
發潭州(大歷四年春作)
補注(鶴曰詩云曉行湘水春當是大歷四年春自潭之衡時作明年雖亦嘗去潭之衡然)
(是時巳夏故知其為今年作)
夜醉長沙酒(洙曰謝惠連雪賦酌湘吳之醇酎)曉行湘水春岸花飛送
客檣燕語留人賈傅才何有(洙曰賈誼為長沙王太傅)褚公書絶倫
(洙曰按唐書禇遂良博涉文史尤工隸書父友歐陽詢甚重之太宗嘗謂侍中魏徵曰虞世南死後無人可論)
(書徵曰遂良下筆遒甚得王羲之體太宗即日召令侍書太宗嘗出御府金帛購求羲之書迹天下争齎古書)
(詣闕以獻當是莫能辨其真偽遂良備論所出一無舛誤永徽元年高宗將廢皇后王氏立昭儀武氏為后遂)
(良極諫以為不可致笏於殿陛曰還陛下此笏仍解巾叩頭流血帝怒令引出翌日李勣奏曰此乃陛下家事)
(不合問外人帝乃立武昭儀為皇后左遷遂良潭州都督顯慶三年為密中刺史桓譚以揚雄為絶倫)補
注(鶴曰一本注云禇永徽末放此禇公置笏解巾極諫王后不宜廢高宗若聽其言安得有武氏之禍其忠)
(操可謂絶倫矣書特其小耳)名高前後事回首一傷神
雙楓浦(大歷四年作)
補注(鶴曰大歷四年去潭州時作詩云自驚衰謝力不道棟梁材盖因楓而自傷也)
輟棹青楓浦雙楓舊巳摧(洙曰阮籍詩云湛湛長江水下有楓樹林)自驚衰
謝力不道棟梁材浪足浮紗帽皮須截錦苔江邊地有
主暫借上天迴(趙曰此用乘槎事也)
迴棹(大歷四年作)
(趙曰此公厭衡山之熱憶峴山之凉欲迴棹而往盖公本襄陽人也)補注(鶴曰魯謂是大)
(歷五年作然詩不言臧玠之變當止是大歷四年至衡州畏熱欲歸襄陽而卒留於潭)
宿昔試安命(趙曰莊子云知其不可奈何而安之若命)自私猶畏天勞生繫
一物(趙曰人之勞生不免繫著一物若名若利皆是矣)為客費多年衡岳江湖
大(鄭曰荆州記衡州南岳也周旋數百里高四千一十丈)蒸池疫癘偏(鄭曰寰宇記衡州衡)
(陽縣蒸水源出縣西名蒸水者其氣如蒸也山水經云蒸水出重安縣南又東北至臨蒸至湘渭之蒸口)散
才嬰薄俗有跡負前賢(趙曰賢者每以跡為累故以絶迹為貴今有留滯之迹以為負)
(愧於前賢矣)巾拂那關眼(趙曰巾拂所以莊肅形容之物)瓶罍易滿船(蘇曰)
(洪嶠解官去長沙臨行嘆曰兒女滿眼歸無負郭滿船瓶罍復何益於吾哉)火雲滋垢膩
(洙曰淮南子曰早雲煙火)涷雨裛沉(洙曰一作塵)綿(洙曰思玄賦凍雨霈兮洒途注暴雨也)
補註(鶴曰爾雅云凍雨乃夏月暴雨離騷今飄風兮先驅使凍雨兮灑塵)強飯蓴添滑
(強其亮初洙曰蓴見張翰後歸吳注)端居茗續煎(夢符曰按茶錄潭邵之間渠江中有茶鄉)
(人每年採擷其色如鐵芳草異常)補註(希曰余嘗官郴見其土風唯尚煎茶客至繼以六七則知)
(茗續煎者湖南多如此)清思漢水上凉憶峴山巔(趙曰湘潭之地最為卑濕)
(䒱鬱之處於此豈非懷鄉之語)順浪飜堪倚(洙曰江賦馮夷倚浪以傲晲)迴帆又
省牽吾家碑不昧(洙曰杜預沉碑峴山之下)王氏井依然(洙曰王粲宅有)
(井)几杖將衰齒茅茨寄短椽灌園曾取適遊寺可終
焉遂性同漁父(洙曰屈原莊子皆有漁父篇)成名異魯連(洙曰史記田單屠聊)
(城歸而言魯連欲爵之魯連逃隱於海上曰吾與冨貴而詘於人寧貧賤而輕世肆志焉趙曰如滄浪之漁父)
(不求名聞飜異魯仲連盖仲連却秦軍下燕城雖不受封猶為取名也)篙師煩爾送朱夏
及寒泉(趙曰語篙師云煩爾送我一去猶於朱夏之際趁及寒泉之為可挹也)
奉送王信州崟北歸(大歷四年夏作)
補注(鶴曰詩云太史尚南留公自謂也當是在湖南作又云林熱鳥開口江渾魚掉頭大)
(歷四年夏作)
朝廷防盜賊供給愍誅求下詔遷郎署傳聲典信(洙曰一作)
(能典)州(趙曰信州乃夔州見唐志)補注(鶴曰唐州固以䕫州為本信州而亦云穎州汶隂郡本信州今)
(詩有壤歌唯海甸又用陳蕃下榻事云穎川何以酬當是王得穎)蒼生今日困天子嚮
時憂井屋有烟起瘡痍無血流(趙曰追言天子前時以蒼生之困而選王君為)
(守其效至於井屋有烟則逃亡復業矣瘡痍無血則誅求不再矣)壤歌唯海甸(趙曰擊壤之歌)
(也唯海甸則時淮海無虞也)畫角自山樓白髮寐常早(趙曰公自言也)荒榛
農復秋(趙曰言荒年之後又復有秋矣)解龜踰卧轍(謝靈運初去郡牽絲及元興解龜在)
(景平侯霸為臨淮太守被徵百姓攀轅卧轍不許去趙曰以徐孺子自比而指王崟為陳蕃也言岑相待如陳)
(蕃之見孺子則穎川將何以酬之乎穎川陳氏郡號也)遣騎覓扁舟(洙曰劉真長遣騎覓張孝)
(廉船見晉書扁舟小舟也)徐榻不知倦(洙曰陳蕃為徐孺子下榻去則懸之)穎川何以
酬塵生(洙曰一作老塵)彤管筆(詩彤管有煒)寒膩黑貂裘(洙曰蘇秦有黑貂裘)
高義終焉在斯文去矣休别離同雨散(洙曰曹子建風流雲散一别如)
(雨劉孝標烟飛雨散)行止各雲浮(劉越石詩功業未及建夕陽忽西流時哉不我與去矣若雲浮)
林熱鳥開口江渾魚掉頭(趙云此言離别之景)尉佗雖北拜(陸賈傳時)
(中國初定尉佗平南越因王之高祖使賈賜佗印為南越王尉佗魋髻箕倨見賈賈因說佗君王宜郊迎北面)
(稱臣於是佗迺蹶然起坐謝賈卒拜佗南越王令稱臣奉漢約歸報高祖大悦拜賈為太中大夫)太史
尚南留(見周南太史公註)軍旅應都息寰區要盡收九重思諫
諍八極念懷柔徙倚瞻主室從容仰廟謀故人持雅論
絶塞豁窮愁(趙曰故人指王信州也言聞王信州之論則可以豁旅寓之愁也)復見陶
唐理甘為汗漫遊(洙曰淮南子神仙傳盧敖見一士曰吾與汗漫期於九垓之外趙曰言既)
(復唐堯之化則無心從官而甘為方外之士也)
江閣卧病走筆寄呈崔盧兩侍御(大歷四年秋作)
補注(鶴曰後有江閣對雨懷行營裴端公大歷五年平蔵玠在潭州而公巳去潭則江閣)
(不在潭州也此詩云長夏想為情又云滑憶彫胡飯則是四年秋作意江閣在潭州之近境故)
(四年之秋五年之初夏皆在焉)
客子庖厨薄江樓枕席清衰年病秪瘦長夏想為情滑
憶(洙曰一作喜)彫胡飯(洙曰沈休文彫胡方自炊又會稽人顧翺少失父事母至孝母好食彫胡)
(飯常躬自採擷家近太湖湖中後自生彫胡)香聞錦帶羔(夢符曰按荆湘有錦帶春末開花紅)
(白如錦其苗亦嫩脆可食師曰王彦輔云錦帶吐綬雞也其肉脆美堪作臛錦帶花則予親見之謂吐綬雞為)
(錦帶則傳記所不載彦輔博學而文恐其言亦有所據)補注(鶴曰既以錦帶花為春生而詩云長夏若)
(為情又云滑憶彫胡飯當是秋作則非錦帶花明矣謂之吐綬雞固未知所據不然亦烏獸中物如今人稱一)
(種禽為練帶繡帶是也下云溜匙兼暖腹則溜匙指飯暖腹指羔又未必是花也)溜匙兼暖腹
誰欲致杯&KR1125;
潭州送韋員外牧韶州(大歷四年秋作)
(洙曰迢或云韋適)補注(鶴曰詩云秋天昨夜涼當是大歷四年秋作韶屬嶺南道)
炎海韶州牧風流漢署郎分符先令望(洙曰鮑明遠將以分符竹)同
舍有輝光(洙曰直不疑為郎為同舍郎疑取金趙曰公亦是員外郎故於韋員外可謂之同舍矣)
白首多年疾秋天昨夜涼洞庭無過鴈書䟽莫相忘(趙曰)
(言自洞庭而往彼雖無過鴈以寄書去而彼中書信却不可忘也)
潭州留别杜員外院長(韶州刺史韋迢)
江畔長沙澤(洙曰一作驛)相逢䌫客船大名詩獨步小郡海
西偏(趙曰言子美獨步曹子建與楊德祖書曰仲宣獨步於漢南小郡者韋君自謂韶州也)地濕
愁飛鵩(洙曰賈誼為長沙王太傅長沙卑濕但自傷悼以為壽不得長迺為鵩賊有鵩飛入誼舍止於)
(坐隅鵩似鴞不祥鳥)天炎畏跕鳶(馬援曰吾在浪泊西里聞虜未滅時下潦上霧毒氣薰蒸仰視)
(飛鳶跕跕墮水中)去留俱失意把臂共澘然(蘇曰徐璿至固陵下馬把臂兩意澘然久)
(之乃揮淚分首)
江閣對雨有懷行營裴二端公(大歷五年作)
補注(鶴曰端公謂裴虬即道州刺史同平臧玠之亂者當是大歷五年作按通典唐侍御)
(史凡四員内供二員號為臺端他人稱之曰端公虬嘗為御史故云行營正為平臧玠而言舒)
(元輿作御史記以中丞為端長謂中丞為臺端之長也)
南極(一云南紀)風濤壯(田曰詩曰滔滔江漢南國之紀說者援是詩以江漢為南紀非也盖南紀)
(乃分野名廣天文志云是循嶺徼逹甌閩中是謂南紀所以限蠻夷也趙曰顔延年春江壮風濤)隂晴
屢不分野流行地日江入度山雲層閣憑雷殷長空水
面(洙曰一作面水)文雨來銅柱北應洗伏波軍(洙曰伏波馬援也嘗征武陵蠻)
(立銅柱以勒功趙曰銅柱在驩州洗軍字昔武王伐紂大雨太公謂之洗兵雨今因雨自銅柱而來引起馬援)
(則遂有洗伏波軍之句)
早發湘潭寄杜員外院長(韋迢作)
補注(鶴曰此詩語意與前篇送韋員外牧韶州詩多同又同韻疑是韋酬杜之詩前所謂)
(留别杜員外者當移在此覧者合以語意求之况和押一凉字)
北風昨夜雨江上早來涼楚岫千峯翠(蘇曰景差蘭臺春望千峯楚岫)
(碧萬木郢城隂)湘潭一葉黃故人湖外客白首尚為郎(趙曰杜公晚為)
(員外郎馮唐顔駟白首為郎)相憶無南鴈何時有報章(薛云按文選顔延年和謝)
(監詩盡言非報章聊用市所懷)
酬韋韶州見寄(大歷四年秋作)
補注(鶴曰韋詩云江上早來涼又云湘潭一葉黃當是大歷四年秋作湘潭屬潭州舊史)
(云後漢湘南縣地吳分湘南立衡陽屬衡陽郡隋廢郡縣屬潭州天寳八年移治於洛口因改)
(為湘潭今韋發湘潭而公酬於潭州也)
養拙江湖外朝廷記憶疎深慙長者轍(洙曰長者轍見陳平傳趙曰言)
(見過之無人也)重得故人書(洙曰古詩客從遠方來遺我一札書又相去萬餘里故人心尚爾趙)
(曰言書問之不至也)白髮絲難理(蘇曰張企素髮如絲無計料理幾煩梳鏡時起咨嗟)新詩
錦不如雖無南過鴈(蘇曰見書成無過鴈註)補注(希曰衡陽有回鴈峯相傳鴈自)
(此而回雖無此理而詩人屢用之是時公在潭故云)看取北來魚(洙曰古詩呼童烹鯉魚中有尺)
(素書)
千秋節有感二首(大歷四年作)
補注(鶴曰大歷四年潭州作詳見註)
自罷千秋節頻傷八月來先朝常宴會壯觀巳塵埃(洙曰)
(唐玄宗紀上以降誕日讌百寮於花萼樓下百寮表請以每年八月五日為千秋節三公以下獻鏡及承露囊)
補注(鶴曰開元十七年八月五日左相源乾曜右相張說請以是日為千秋節羣臣因獻甘露萬歲壽酒)
(又水泰元年獨孤及上表玄宗生日以飲酒宴樂布慶萬方)鳳紀編生日龍池塹劫
灰(趙曰唐六典註興慶宫池即玄宗龍潜舊宅所居此宅東有舊井忽湧為小池常有雲氣或黃龍見其中)
(至景龍中其池浸廣遂鴻洞為龍池焉饒曰漢武帝穿昆明池悉是灰墨有外國胡道人云此是天地劫灰之)
(餘)湘川新涕淚(洙曰二妃涕淚灑竹成班趙曰公自言其身之所在而感泣者也舊所引謬矣)
秦樹遠樓臺(洙曰謝玄暉銅雀詩縹帷飄井幹樽酒若平生欎欎西陵樹詎聞歌吹聲井幹樓也)
(趙曰公言去長安之遠遥望其樹與樓臺俱不見也舊所引非是)寳鏡羣臣得金吾萬
國迴(逸曰金吾將軍掌禁衛者)補注(希曰寳鏡謂王公戚里進金鏡綬帶百官表中尉更名執金吾)
(師古曰金吾鳥名也主辟不祥故執此鳥之象因以名官)衢樽不重飲白首獨餘哀
(蘇曰沈炯漂泊未歸搔首歎曰今天下戈兵洶洶弟妹分散唯獨哀白首餘生恐投死無地趙曰淮南子曰聖人之)
(道其猶中衢而致樽邪今公所言則謂當時賜宴之酒羣臣皆得霑飲正如衢樽也)
御氣雲樓敞含風綵仗高仙人張内樂(定功曰宣室志云唐玄宗夢仙)
(子十餘軰御雲而下各執樂器而奏之其度曲清越殆非人世也趙曰鄭棨開天傳紀云云玄宗謂高力士曰)
(吾昨夜夢遊月宫月宫諸仙娛予以上清之樂寥亮清越之音非人間所聞也吾歸其曲凄楚動人杳杳在耳)
(力士請名曰紫雲曲)王母獻宫桃(洙曰見九重春色醉仙桃註)羅韈紅蕖豔(趙曰)
(言樂人也洛神賦凌波微步羅韈生塵又迫而察之若芙蕖出綠波)金羈白雪毛(洙曰曹子建白)
(馬飾金羈連翩西北馳)舞階銜壽酒(洙曰舜舞干羽于兩階劉伶銜杯潄醪詩為此春酒以介)
(眉壽)補注(鶴曰即是日羣臣所獻萬歲壽酒及王洙所謂羣臣獻甘露酎酒上從而讌百僚於花萼樓下)
(也)走索背秋毫(洙曰西京賦跳丸劔之揮霍走止索而相逢鄭曰索昔各切繩也)聖主
他年貴(趙曰追念明皇之昔日也)邊心此日勞(趙曰言今在邊遠之地而感望也)桂
江流向北滿眼送波濤(趙曰以見公北望長安之切矣)補注(鶴曰明皇以寳應元)
(年建巳月崩千秋節由是而罷是時公在成都今在潭州距罷節巳八年故首有頻傷八月來之句前篇云湘)
(州新涕淚後篇云桂江流向北盖以湘水之源自桂州離江而下經零陵以至於潭今公在潭作此故云)
晩秋長沙蔡五侍御飲筵送殷六參軍歸澧州覲
省詩
補注(鶴曰詩云湖南冬不雪吾病得淹留當是大歷四年冬作)
佳士欣相識(蘇曰祖逖遇梁劭曰久聞佳士聲名今日欣識風采)慈顔望遠遊(洙曰)
(潘安賦壽觴舉慈顔和論語父母在不遠遊趙曰佳士指殷六也慈顔則殷之母也言望其遠遊而歸也)甘
從投轄飲(洙曰陳遵嗜酒每大飲賓客滿座輒關門取客車轄投井中雖有急終不得去師古曰坐)
(閣閉門又投車轄於井中也趙曰言甘從蔡五之飲也)肯作致書郵(洙曰殷羡洪喬為豫章太)
(守都下士人因羡致書者百餘函行次石頭皆棄水中曰沉者自沉浮者自浮殷羡不為致書郵趙曰言殷不)
(苟為人攜書也)高鳥黃雲暮(蘇曰古樂府云黃雲暮四合高鳥各分飛客語遠遊子月圓胡不歸)
寒蟬碧樹秋(趙曰江淹碧樹先秋落)湖南冬不雪吾病得淹留
湖中送敬十使君適廣陵(人歷四年秋作)
補注(鶴曰詩云秋晚岳增翠風高湖湧波當是大歷四年秋公在潭州作廣陵乃揚州故)
(末有淮海莫蹉跎之句)
相見各頭白其如離别何幾年一會面今日復悲歌少
壯樂難得(蘇曰梁瑝在囚歎曰少壯唯難得樂事坡又云此言真可書紳)歲寒心匪他
氣纏霜匣滿(趙曰言在匣中而氣騰矣)冰置玉壺多(洙曰樂府清如玉壺冰趙曰言)
(心之清也)遭亂實漂泊濟時曾琢磨形容吾校老膽力爾誰
過秋晚岳增翠風高湖湧波(趙曰魏文帝浮淮賦云驚風泛湧波)騫騰訪
知巳淮海莫蹉跎
長沙送李十一銜(大歷五年作)
補注(鶴曰詩云與子避地西康州洞庭相逢十二秋今計其年當是大歷五年作未幾公)
(即世矣)
與子避地西康州洞庭相逢十二秋(趙曰初同避地於西康州凡十二年)
(秋而復相逢於洞庭)補注(鶴曰西康州乃同谷縣按志武德元年以縣置西康州貞觀元年州廢縣屬成)
(州咸通十三年復置公以乾元二年巳亥冬至同谷今詩云洞庭相逢十二秋當是在大歷五年秋作盖公是)
(年夏自潭之衡復欲歸襄陽故下岳陽復次潭也)遠愧尚方曾賜履(趙曰公嘗為左拾遺)
(則蒙尚方賜履矣)竟非吾土倦登樓(洙曰王粲登樓賦雖信美而非吾土兮曾何足以少)
(留)久存膠漆應難並(趙曰言雖有膠漆之好而才器相遠為難比盖公自謙也)一辱
泥塗遂晚收(趙曰言流落而汩沒也左傳使吾子辱在泥塗)李杜齊名真忝竊
(洙曰後漢杜密傳黨事既起密免歸本郡與李膺俱坐而名行相次故時人稱李杜焉前有李固杜喬故亦言)
(也范滂傳滂詣獄與母訣母曰汝今得與李杜齊名死亦何恨謂李膺與杜密)朔雲寒菊倍離
憂
補注杜詩卷三十五
