范德機詩集卷之七
七言律詩
正月節日上寶曆寺行礼退述事
朝參不見承明廬夢想三更尚是初窅窅重山遮列
炬泠泠流水逐行車柴關響接羣僧磬草澤心馳上
帝居聖壽延長天廣大固應涵飬及樵漁
晚經皮使君江居不見賦簡
使君直節更無雙又拜濃恩出海邦絶域朱旛兼皂
蓋名園碧樹倚清江山明殘雪當松隖岸斷斜暉射
石矼愧殺會稽王子敬過門未遂此心降
憶得去年尋藥圃甚怜此日負花時挐舟况說看燈
及叩閣應煩把酒思浩浩古今奚我獨悠悠江海足
吾師西墻倘遂殘年願来往風流或可期
松湖渡亭子夕眺懷西山朱鍊師
不觧無愁秪遣愁憑高試看水東流一天鷺影摩仙
闕两岸蝉聲送客舟肯信先生居錦里不將夫子敬
丹&KR0588;如聞舊按蓬莱節松下時時省釣游
題阮茂材詩卷
炳炳人間阮嗣宗能詩化動每愁儂九霄䴡日開鳴
鳳六月深淵起卧龍前軰文章工祖述後生師友係
遭逢一編欲反明珠寄寶匣看君不敢封
贈熊處士還山房
廬山中有山房宋季尚書公擇藏書處今
廢矣海昏李氏為其先作書堂扵建昌州
亦曰山房并記尚書焉蓋有慕廬山者矣
聞熊脩業是間故作此記之
尚書舊隱在匡廬亂後傳聞宅已墟祠宇秪今誰薦
鞠鬼神猶自護遺書石泉宛宛輸池細川樹芒芒映
日疎不識海昏熊處士冥棲消息近何如
贈傅汝礪北游
十年身不到瀛洲江上逢君又素秋行李秪今何處
在看花湏及俊年游滄波遠去浮三隖白日高縣照
九州大旱若將敷說命賢良記取舊弓裘
贈熊文學
江東閥閱冠羣倫多士如君𣸪幾人庠序弦歌時雨
潤廟堂爼豆德風淳嘗因矯舉思鴻鵠何幸升平覩
鳳麟黃葉薊門寒色早佇看天上紫泥新
送馬掾遷湖南
聞君暫與故交違去逐西風落葉飛看劍未成今夕
會挐舟定復幾時歸雲開帝子黃陵廟月過將軍赤
壁磯事業還湏各努力收名即用繡為衣
八月二十日晩試院得雨次時作
彤庭下詔蕳賢良大府新開藝戰場一道風雷嚴號
令九霄星斗煥文章求材正合隆天爵發策應當急
歲荒昨夜雨聲傳數點争燒銀燭待新凉
贈李宣使
故園雲卧四三年府署依然念子賢莫為馳驅傷遠
道但將忠孝感皇天湖南政譽聞争薦日下絲綸竚
近傳為報津頭黃鞠蘂明當照我上江船
大明殿退朝
曉星寥落動晴霄雙闕香雲近眼飄警蹕西来天影
近衣冠北上海光搖閒因正笏知春漏忽報簘聲押
晝朝忝後詞人雖寡陋極知聖主體軒堯
清讌奉教
日上高城烟霧多玉簫前路散鳴珂開筵迥出清川
上對酒其如綠樹何南極有星朝玉闕中天佳氣掖
鑾坡長年不負經綸寄願及昌時飬太和
四月十六日指東華門奉迎香輿
天香曉報出宫城已辨隅頭合樂迎黃鳥低斜衝隊
過紫騮疎蕩著班行百王盛祀無遺典萬乘深居有
至情失喜快傳湯沐賜礼官識姓未知名
禮成還齊宮
九重雅有舜儀刑猶遣精神接杳冥朱戶瞻星扶帝
坐清天分月下齊庭周旋宛若羹墻見薦裸徒聞黍
稷馨掃舍何人彂新詠卻兼鳴珮雨邊聽
至夏庄懷平坡舊游
平坡谷前桃杏花年時著屐到君家秪今可買惟村
酒無復能来試石茶簾幕高高通紫燕溪潭欵欵伏
青蛇同游昨有虞公子卻為盧郎得浪誇
贈王主事如上都
天官幕府盛諸卿又從皇輿赴上京觧后同為遠道
客比鄰猶有故鄊情秋風響近弹琴峽夜月懸當直
斗城湏記今年上馬日麟蒲杯裏試長生
長春瓢奉同夏楊二編脩為九宫道人作
妙絶新亭九宫下似杯非杓異山罍昔從樹杪冷風
去今向天邊洒雨来芥子量應容宇宙黍珠境不外
楼臺從師斟酌行藏事小閱冥靈一萬廻
送梁知事之婺州
皓月青雲若箇邊送行恨不共吳船新官浙下皆名
郡舊宅山東有賜田禮樂固應張盛代簿書勿用嘆
流年經時不見曺員外今日因君重惘然
追和盧脩撰張平章園亭觀花飲
白藕花邊香已秋西郊風物野亭幽未湏短杖扶持
病且遣孤尊斷送愁紫氣近連飛鳳闕青山遥隔釣
魚舟勝游縦在招要外猶觧因詩頌醉侯
秋日集詠奉和潘李二使君浦編修諸公
十韻
古薊城邊白露零秋聲不任旅人聽差差乳燕朝辭
舍嚦嚦高鴻暮過庭以病酬閒翻自惡將愁抵醉秪
難醒何人觧擬匡廬賦千仞岡頭瀑瀉鈴
將身跳出市間壺美賈由来不用沽大地騎鵬湏共
化中宵上鸐倩誰扶庶幾未老投簮去尚可長生折
簡呼此軰終非塵土物明朝種橘學諸蘇
生也無涯死有涯抛書幾擬問南華要知立志非多
事但使成言自一家寒樹接天霜映鶻&KR0668;蕪滿地雨
生蛙相過倘遂携尊酒檢按墻東野菊花
迥無江左管夷吾誰𣸪能稱晉宋書運本關天聊尔
耳力能蓋世復奚歟百年草草雲龍地四海悠悠法
象廬曾向鐘山酹芳草至今心死及菑畬
流落移家白帝都低頭魏盡馬相如題橋一字終何
益賣賦千金竟或無風月長留前輩詠塵沙滿載古
人書此身汎寄空江上已異當時舊鬢鬚
浮世有由虚尺寸明時無伎畣㳙埃偶随青瑣湏高
步欲綴丹書甚寡才斷壁雲過溪笛逝虚林映雨寺
鐘来幾年閒卻持鰲手強為清秋送酒杯
潘公墻角樹連亭曾是笙簧晝夜聽門巷秪今埋糞
壌輪蹄自昔走雷霆長因午睡思茶竈卻為朝吟欵
竹扄若續濟南名士錄莫令憔悴鵲湖亭
李侯高朗若空晴論議詩書滿腹撑期接仙舟應少
便偶分宫硯亦多情蠻荒異俗中年歴河漢頻秋向
夕傾此去暫煩南郡守旗旄勿用野人驚
浦君高價本璠璵多幸蒹葭得所扵學道初輕千里
驥收功直到九州魚詩探飯顆尤難測賦疑蘭陵定
不虚月月西垣更夜直還應共我惜居諸
秋入江山錦繍開白雪紅葉盡詩才句成秪用三年
得槎在應湏八月回自是每為浮客累非關不受故
人催憑將寄語詞林老風雨重陽又近来
送白無咎太守之郡
瀟洒中書舊省郎排雲曾攬舜衣裳一麾况𣸪守名
郡萬事不如歸故鄊馬首漸違燕闕雨鴈聲欲度晉
城霜漢廷擇相皆良吏蚤奉潘輿謁建章
奉同陳應奉訪友人不遇
翰林小暇出西城京國餘秋晚更明鷗度折磯心已
熟馬逢危石眼偏生疾風稍定楼臺色微照猶含鼓
角聲會合何因得惆悵潜夫秪愧未潜名
夜坐有懷舍弟在江右别来凡閱九冬(至矣)
天邊此夜逢冬至江表頻年望客還謬戴詞林深雨
露卻怜棣萼遠河山周流本已違長策趋走那堪益
厚顔何日求田歸計定一尊松下詠間關
寄别倪大同
知君久住玉真壇日與飛仙弄紫環從此便令行地
縮逢誰不說上天難鶴邊紅日浮觴送馬首青山抱
檄看相好何因不相别寄詩應到暮雲端
將赴雷陽送羅提舉之任廣東
松滋暫泊薊門船復指番路幾千茉莉香深和酒
露桄榔葉暗煑塩烟齊人舊算無遺策漢史新藏有
剰錢莫為遐荒心力怠朱崕更在海南邊
休日出郊三首
上方鐘鼓晝依稀出定諸僧綰法衣迎客猶能下殿
走訪人更有待尋歸秃鶖近水行仍啄危燕當梁乳
更飛自古旅懷煩尉藉並游萬事莫相違
承相祠西椰子園新開湖舘見遥邨風含碎羽珊珊
過浪湧長干剡剡翻止息幸然無鶴爵去来應或有
鵾鵬江邊柳樹晴相倚秪爲行人作斷魂
歇馬高林烟霧開感今傷古獨登臺遷臣逐客皆前
輩幕長郎官盡上才放浪已聞竆九域飛騰終合近
三台謝公自有青雲屐且與從容步紫苔
寄友人
繍衣行部直南州幕府英名蚤歲收如此一臺兼二
妙令人萬里破千愁桄榔葉暗潮聲暮薜荔花懸岳
影秋此去三湘寕九住近天湏應蠒書求
題燕山僉事綵繡堂
海康城下白雲飛南部觀風使者歸督郡湏持直指
斧歴階尚掛老莱衣高堂見月思丹檄遠路逢春憶
翠微賴有勝流詞翰在定随華榜照林扉
贈余使君致仕還江東
九華山下女羅衣使者旌旗發粤中昔至本膺丹詔
重今歸唯頌白頭公百年自喜行藏定千里何當語
笑同門口侍船應有待大江西即大江東
焚楼鎮志曰漢大將焚船處也今為文昌
縣懷古奉蕳邑文學
龍節迢迢去不歸漢家將軍建國威當時曾見楼櫓
集異代空聞塵土飛風&KR1062;春潮吞亂嶼岸分古木轉
斜暉旁人猶觧祠神女何故功臣廟䫉稀
立春日
今辰春節喜新晴况是山堂此日成畦菜撥餘傳葉
美迳桃留在著花明雲開葛井蛟龍動雪盡蕭巖&KR1295;
鶴鳴失喜浪傳京邑信未閒鄰舍識高情
寄題何處士竹閣
吳漢仙翁丹井西君家高閣俯清溪泠泠脩竹鶯時
到井井空烟&KR1295;晝啼觧帶欲圍蒼雪遠敲門待看綠
隂齊何當試畣登臨願繋馬宅前楊柳枝
屈原廟前觀雨雨止渡口觀魚
乍来倏去峰前雨半落未開沙際花春遠客懷淹燕
雀年荒民命&KR4395;魚蝦徒聞黃霸能為郡豈識張騫苦
泛查早謂仙人無世慮山深往往飯胡麻
送毛練師奉祠礼成還京
仙官持節下青冥海瀆嚴祠衞百靈行為治平循禹
服礼從禋祠想虞廷東風到處随神雨南極歸来奏
壽星致福要當宣室問鶴書先報白雲扄
黿潭墋
征夫魚貫涉秋㫳樹底照見石磷磷攀緣唯有千古
意搖落獨如三月春天清過澗猿飲子日晏嘇林鷄
警人七曲櫂歌誰按得它年重問墋頭津
題黃隐君秋江釣月圖
舊識先生隐者流倘因圖畫想滄洲斷雲滿路碧窗
晚明月何年青嶂秋世故風塵雙短屐生涯天地一
扁舟何由白石空磯畔招得人間萬戶侯
寄上甘粛吳右承三首
要使唐虞化遠覃玉門關下屈征驂多憂總爲民心
苦有喜唯聞郡姓甘日晚邊沙黃浼浼天晴隴樹碧
毶毶國風不繋秦州外自此西人識召南
歴數先朝輔弼賢如公孰可語同年二童一馬臨荒
鎮百感千憂倚上天深厚已聞鸞詔趣平安不用鴈
書傳别来濯濯春城柳誰信秋風慰目前
塞上孤鷹白雪毛塞門風物静䔥騷黃河西去從天
下秦華東来拔地高枸杞莫將如薏苡醍醐足飲勝
蒲萄遥瞻圭衮還舟日正属江湖心緒勞
郭茂才要飲舍下忽報董中丞靈柩自上
都至出城迎之遂負此約戲題奉謝
相期把酒對秋暉忽報中丞旅櫬歸遂逐城東朝騎
發遥怜江口夕鴻飛陶潜宅隐波吞石謝傅山寒雨
打扉人事雖殊風物在笑談豈可眼中稀
九月十九日京東門與董右軍諸公别至
通州還寄在京朋游
臨分強顔作笑言上馬慟哭投烟村十年緫仗舊交
力萬里獨懷明主恩南極下頭星象少東風近便柳
梅緐時人秪怪丹砂令曾以虚名細討論
山齋二首
山齋朝雨竹光勻茶竈催添石火新對語黃鸝真不
俗飛来無鷺淨無鄰辭榮豈敢要時論賞静猶應愧
古人報道林河春漲起少湏重理舊絲綸
幽栖自是少經過藥裹書嚢奈癖何仙井朝来雲氣
重洞房夜盡雨聲多江湖耆舊深思憶臺舘風威尚
琢磨自爾索居增固陋負苓誰問首陽阿
送陳從事歸江東二首
長年京下送人歸初及扁舟指翠微豈意遂聞鴻鵠
操卻湏同製芰荷衣清江碧樹重重見紫燕黃鸝處
處飛如此交游二三軰何因中歲每相違
吳儂呼劍每通神鑄作由来極苦辛天下縦無增價
士夜中湏有識光人即今况躡青雲地何日重翻紫
陌塵令弟两街清顯甚定應携手接星辰
傅之經歴謁告還湘中未語别而宵征翌
日與俺友追送生居亭中
美人歸思落滄波昨者論心肯重過寒盡極知春意
在夜深無奈月明何海隅雖暫違霜幕天上應湏接
玉珂如此才賢移病去瘴烟端的為誰多
北風盡日破南溟行客經年倚壽星子有全家依翠
岳我猶萬里隔青冥山田鹿下投書去水舘猿啼却
坐聽王事馳驅知有素何由重見此郵亭
十月九日詣天光門上進三朝寔錄
儀鸞簇仗滿雲端玉鑰初開衆樂攅三后龍光周典
冊羣臣鵠立漢衣冠爐香著日浮晴靄宮樹班香試
曉寒千騎前頭都不避秪傳學士拜金鑾
畫馬
一自房星下渥洼龍媒多在玉皇家赤毛洒血微生
汗黑暈搏雲整作花不待老能知失道固應来是涉
流沙如今豈少真神駿猶有丹青紙上誇
石氏壽母
鶴髮西風尚健身綵衣天上四麒麟爾門皆可二千
石此母何妨五百春露下齊山紅樹曉雨生灤浦綠
波勻勝筵偶覩諸賢詠盡敬東州學士醇
歸来
十載歸来問草堂入門喜見葛山蒼慈親已尉占烏
鵲稚子行看詠鳳凰新理園池幾瓶物小移松柏且
分行卜居未是居難卜為恐傍人議楚狂
和柳提學贈危太檏
伐木丁丁秋滿山詩筒忽到與開顔當時有客諳花
洞此地經年上竹關絶域尚懷身倚劍深居曾夢手
持環文章政類龍多變識察能通豹幾班
題新喻吳氏浩然堂遺事
釣磯西畔問宜州回首空山又數秋曾見龍蛇飛敗
壁每疑魚鳥逐扁舟風雲一變衣冠地城郭重来水
石幽傳得眉山遺記在吳家子弟更風流
過鄰人園林
隐者園林晝不譁冠山楼閣護青霞平安日上琅玕
竹富貴春行錦綉花高鳥時排朱檻過遠溪正帶白
雲斜江城只觧聽絲管何處能来玉女車
金鳳
金鳳階前只漫生移栽行列甚方平新来两本當軒
出各吐幽花照眼明夏雨要將蘇衆槁朝陽端已瑞
先鳴勿云小草精神短每論韶簫記爾名
贈楊茂才
西風淅淅風雨生南塘䔥䔥楼觀清玄蝉抱樹一時
息老鶴懷山終夜鳴放形海岳䓁雲水託好音書猶
弟兄未知此别會何日為子商歌無限情
贈王文學
法樂洞天曾一游君家聞在水西頭石潭密映藤蘿
月山葉深藏乕豹秋豈意吳城祠下路共尋楊子崕
邊舟胸中富有天官學莫為東南久滯留
到京之七日親祀礼成聞喜有作蕳曹(奉常)
南征被命過柴荆瘴土歸来濕病嬰行撥烟霞歸上
界卧聽風雪打長更侍祠想重鳴珂密出次知先警
鼓清拂曉齋宮聞好語誰人不賀泰階平
辛酉歲元日
西山千仞欎崔嵬山下楼臺紫翠開玉帛會同来萬
國璣衡縣運属三台嘗聞海客談金鼎更見祠官進
玉杯慙愧辭臣今白首久無賦頌獻蓬莱
次韻送人之五羊
豫章遠接五羊城白鳥飛還道路明昔我乘桴游汗
漫今君攬轡度峥嶸湖堧夕下潮聲轉斗角寒深寶
氣横總為觀風揚職業有時才不負兹行
七月一日度毛竹山
毛竹山高風物幽夜宿白雲新雨收沿溪而上鐘鼓
導自昔以来仙聖游久知地迥飛猿黠新喜天空鳴
鳥稠折嶮縈危盡吾力此行聊不負司秋
曾教授趨韶州
荔子紅邊五月初廣文去住定何如報恩豈戀將軍
馬治盜聊迂太守車多近藤蘿安吏舍少憑椒葛附
音書到官定有佳聲薦瘴雨蠻烟細祓除
獲鹿西郊在樵舍下十里鹿脫穽走山麓
余驅騎者踣之以縛自随時藩兵方燎原
靡得觀者傳訝
獵人大火布江磯凖備平章旦出闈麀鹿齊看赤手
獲鷙鷹猶傍碧雲飛&KR0687;&KR0687;尚想山居縦麌麌寕忘野
食肥天上神仙不得力心安束縛從吾歸
靖海縣
海縣春深沙氣暄居人生事不離邨上梯取斧料桑
尾抽橛移舟繋柳根已過清明違帝里不妨紅白遍
江園持杯試與酬風物深媿樊遅學圃言
百丈春日紀懷三首
江墅羣芳手自栽春前相次&KR1263;蒼苔鄰僧昨許山蘭
送社嫗新分圃藥来本為聖情思共濟更饒生事得
相催粤王溪畔韶光好誰想經年逝不回
東風久不到新堂生意雖微未卒荒草上葫荽偏挺
特花間蘆菔故高長時来豈盡栽培力物化湏知長
飬方葵藿有心終莫奪每間支笏照滄浪
飛飛燕子守繩樞爱爾由来似鳳雛肯謂撩人嗔坐
對向曾去我憶巢孤塗泥湏責經營苦爪觜無供啄
哺娛春社風光時有再天生品彙各應殊
太檏緘至君静清詩讀之尉快斯又凋弊
之餘安得見二桀然者敬嘆敬嘆一詩寄
謝并蕳君瑞要知扵二賢傾倒之至也
元豐宗匠是吾師幽夢江湖每見之在昔才名真盖
代秪今子弟好能詩六經更待黃麻擬雙劍終因紫
氣知衰疾連秋猶長物扁舟未到謝相思
吊張鍊師
名家接武依丹陛壮歲招魂入翠微遂使老聃成自
吊不知丁令竟何歸蛇蝉豈戀尋山蛻雞犬曾聞挾
日飛獨有皇恩無以報昨傳天語慰松扉
李原李翁
魯國先生九十餘百年消息定何如世情看作東流
水天地留恩下澤車隴西供奉豈無酒河上丈人空
有書見說鄊鄰問何事扣門語及莫鐘初
寄題集賢周司直悠然閣
番陽東下萬山圍魁閣峥嶸面翠微雲接大荒廻古
色波涵落水動晴暉䆠情静與遊魚逝詩思長随夕
鳥飛久待倚闌成獨酌癡兒了事各湏歸
徐聞縣懷京下舊游
平生不識張廷尉中歲方逢馬伏波昨見山川皆膽
落稍侵霜露始心和皇恩遠荷優隆至旅况深慚慨
惜多天上故人安好在西風遲暮意如何
泰定二年丙寅歲元日
閩藩傑構入青雲簫鼓聲高萬壑聞甌粤誰存封建
業唐虞真是聖明君蓬莱瑞氣皇居正太液恩波御
席分身遠秪懷歸委珮絲綸閣近最&KR0813;紛
自戎府出還珠門晚歸𪠘舍
光迎署府千花樹秀入河橋萬柳梢春日楼臺圍翠
巘夜晴燈火接青郊升平舊俗今猶在浩蕩流年又
過交董奉接官何處宅相依願與結衡茅
閩山神光寺西厓上觀唐李陽冰篆篆為
山僧架屋掩所壞居始二十二字云
城西有寺忽如林伏地印霄苔蘚侵古人題字看欲
遍今我杖藜来相尋潜蛟在&KR0676;不多見飛鳥過巖時
一吟斫破荒祠山鬼怪秪饒游覧重千金
游南澗寺寺乃唐節度使王審知所建
閩山東面啓松門梯石層層見梵尊題表尚存唐節
鎮地圖渾似洛林園亭因聚遠開幽逕棧至臨危出
小軒最是躋攀宜健步病身無羽亦飛騫
伏覩中書以内郡飢遍行拯捄新令感激
有作
江南往歲旱連州河北今年水逆流恭體朝廷寬大
意少紓田里散離憂表章有道誠長策衣食無功本
拙謀國制由来重農畆太平政不在他求
憲司雙榕輪囷數十圍其芘數畆雨止觀
白鷺
榕樹庭中翠欲曛飛来白鷺動如雲每當弹射思傷
物忽到裵徊感離羣護子烏鴉來辟易附人&KR1295;鵲漫
&KR0813;紛要知得失都何與含育無由報聖君
歸思
陶公歸思定如何山郭春風長薜蘿直道當官唯任
拙庸才負祿秪慙多江山實自辭家隔日月虚随閉
戶過點點飛鴻向天末憂端不類澤中歌
到官
陶公到官八十日今我到官踰半朞勸農省俗了何
補暖衣飽食將何爲常思在山深乕豹幾曾當道假
狐狸英雄見義尤飢渴可使文人有愧辭
風止聞鵲
荒山遠水放輕刀頓雨㒹風戒弊袍五六月餘鄊問
絶二千里外客心勞樹間烏鵲聲頻好天上麒麟格
自高獨有武夷看未了野人寄語&KR1062;香醪
奉和吳宗師退朝
柳外朝冠古進賢雲間觀戶舊通仙蓬莱豈隔三千
里華頌宜過一萬年香並衮龍浮瑞日聲随簫鳳下
晴天文臣不願金莖賜但想黃封到竹邊
奉觀郊廟禮成蕳曹禮部(元用)
西山半壁影鈎陳晴雪新銷路馬塵兩歲通行三大
禮千官中稱一閑身伊臯事業何當下管樂才名不
用真遥憶南宫舊詞伯退歌清廟属生民
和馬貢士元夕同觀鐙之作
已戒金吾夜不譁西山又被雪微遮飢年禁釀知誰
力到處看鐙佀我家旅夢比嘗經赤甲病身尤欲戀
黃芽雲端此日煙霏暖遥想仙人立露華
答李泂
客居離索感芳晨頗耐物色惱詩人花心盡逐陽和
動柳眼宜於故舊新萬里清江家共遠九春皓雪夢
兼頻鹿門自有龐夫子長往煙林秋復春
調馬君
平時有酒不觧醉愁至方知酒道尊一萬里程兼雪
霰三千年事隔朝昏何因洗盡花間屿更与停鞭柳
下墩寄語東鄰馬貢士今㫳琴筑好温存
獨立
能詩不得靜中師又是天涯獨立時高帝夕陽人影
亂曲河新水棹聲遟一身慷慨家仍遠十口凄凉歲
荐飢偶爾凭闌感風物臨流先被白鷗知
張留公母
山風遥引紫雲車樓閣春深阿母家更五十周重甲
子後三千歲一桃華綵衣故綰封留印白璧新随蜀
使查見說麻姑舊行處至今源上有丹沙
奉和王繼學懷濟南舊遊
前輩風流逐斷澌濟南舊錄故人詩遥知靈運初遊
日正是元方後載時青社寥寥成異物丹丘皛皛属
遐思壮年易動離居感繾綣花前金屈巵
樓上看山翠黛浮樓前沽酒錦纏頭登臨試與詢湖
雁豪傑親曾侶海鷗沙領曉晴雲散出野亭春盡水
交流意中故舊那能得強擬偷生賦遠遊
每愁大手不如燕多見公侯勝昔年計拙欲求千戶
等心勞政類十洲仙幾回見月思歸去暫到臨風復
惘然剪盡綠楊三萬樹多應無處著啼鵑
手接新詞絶底清一雙白眼為君青寰區政待新年
穀江漢徒傳赤日萍斷雨潜蛟虚水榭遠波廽鷺寔
雲汀此情可在齊州外不觧無人問獨醒
和田師孟郎中寒夕西曹即事
正是西曹遣翰初落花寒食柳微舒每因作者留心
苦多恨時人守法疎詩思偶關緜上史刑脩正在腹
中書平生萬卷蘇居士皓首東坡雪不如
上真應寺觀寺後龍湫湫在厓上盖由寺
北下馬並高數十折得之又數步許得巨
石有僧龕其中云即唐盧叟所隐成道處
時日斜方焚香誦經間聞客至乃能輟誦
相迎作茶去
憑高窈窕辨精籃濯佩還思訪古潭字貶孟家題處
碣洞留盧叟去時龕近人野鳥如曾識問客山精不
敢談聞說平坡猶在上登臨雖倦且停驂
雨後坐郝大參亭子
每見人来問草堂偶從燕坐憶滄浪地形遠競朝霞
爽林氣清分宿雨香移石旋成行藥迳障泉思引釣
魚航它年紫綬歸黃閣几杖苔生儘不妨
雨後過王長史
省郎近佐三公府想得深懷似故山風急游絲當院
静雨餘芳草閉門閒未離塵土長思蜕已近江湖不
論還自爾相看慰岑寂不聞朝署有新班
挽劉提舉
逝川無力可能攀又送先生葬碧山化鶴不歸華表
上鳴雞倘在白雲間空歌楚水巫陽些不見蓬洲使
福還畢竟修文隂有待玉楼何許淚潸潸
范德機詩集卷之七
