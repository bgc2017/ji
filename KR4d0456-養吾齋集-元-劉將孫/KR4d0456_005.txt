養吾齋集卷五元劉將孫撰
五言律詩
默坐
焚香聽春雨默坐不觀書千古如昨日一心遊太初山
寒鳥語寂葉落晚忩虛受用償今我平生不願餘
歲初
新歲已復舊雨深無客來疎疎青入柳淡淡綠肥梅世
慮随年倦天機借物催計迂託蕭散不厭小徘徊
春雪
一夜東北風三千世界陳眀眀不羞晝白白欲爭春河
煖澌殘凍天清壓色塵今番化工别又是一洪鈞
凍木堅猶折輕花忍獨難何期逢臘後未可怨春寒欲
鬭粧逾澤將晞泣待乾由來頃刻玩賸得一番看
寄窗選授教導大慰公評輙賦二詩叙賀
府檄從公論鄉黌致碩師校官得眀復(原注孫眀復從范文正公於睢)
(陽范公薦之為學教導)弟子待千之(原注焦千之善教開館洛學吕申公使子弟從之稱焦先)
(生)虎帥憑君重臯比樂我儀從今不落寞三歲共襟期
每歎君房拙仍嗤學究村居多平丈我(原注放翁詩都都平丈我謂村)
(校誤讀郁郁乎文哉)更笑釜金坤(原注宣和間有出問題云乾為金坤又為金何也乃書坊本誤)
(刊坤為釜作坤為金學徒以監本示之乃悟)本色傳都授(原注唐書都授者學長也)當家
潤討論(原注近年教導為教官掌代文翰之職)君來一洗濯湯便試黃昏
七日散藏經齋罷獨留南巖
齋散我自住雨閑雲共棲留行木上座送盡飯闍梨共
客梯雲洞随僧屐水蹊慙無大椽筆空負石巖題
酒闌
對酒不成興聞歌早斷腸天懸萬戶水月浸一庭霜翻
覺閑為病誰傳醉是方深村逢長老何事鬢蒼蒼
洗硯
洗硯得新雨題詩聊紀年山川存筆墨歲月祇雲煙花
事紅塵外春風白髮前一溪清漲滿江海意悠然
日出巖
恰值佛生日遊於夢境回望雲穿石去帶雨出山來中
野疑何暝前峯望或開午晴吾亦憩新綠對池臺
巖遊
遊子瀟湘倦歸心逐翠蘿谷深纔有寺江遠不聞歌禪
夢世還小羈懷愁更多有情巖畔月待我一婆娑
調劉虚舟
一語不可得可憐相見難未應懷錦字要似問金丹世
路秋同老心期歲未寒塗窮思度世俛仰絶堪歎
過樵徑
歴歴昔所見悠悠今復經愁能添髮白塵不到山青斜
月遲歸燕微風起腐螢人生會行役可復恨飄零
欲行
役役長千里番番是莫春自憐蠶作繭豈有燕留人回
薄何關命迂疎更坐貧吾生等無擇石上問來因
槐城王國正挽詩
涉跡收三館題棺號一麾斯文空日色吾道并天疑家
慶生榮備耆英死傳悲一為當世慟更使後人思
論事心如血憐才眼最青山河向寂寞鄉國遡儀刑盛
德何人記佳城萬古扄通家最承盼攬淚寄山靈
十日宿曲江上
别久望江路行遲翫歲華嫩晴雲剪葉新水浪翻花古
岸劖成壁枯洲淺帶沙悠然又成賦不省墮天涯
中秋月圓
富貴南樓燕風流赤壁舟若為千里客又負一年秋豈
不團圓許終無晤賞休酒酣如此夕君莫唱汀洲
宿石岐鋪
曾此僧同宿歸歟影自擕歲年慙種柳勲業媿聞雞旅
店多相識山溪漸不迷村酤聊濕口眀日是江西
正月晦
貧豈文能遣花知信又寒東風天地闊久客歲年寬壮
志空留劍閒情莫倚闌栖遲兼落落俯仰付漫漫
别敖幼邁
相望只同雲兹行及故新江空憐久客年近看歸人歲
月堂堂老乾坤草草春共留今夜話更覺别情真
語别
中路親知别三年遠客心語長愁燭短酒淺釀情深落
月山兼水荒塗古又今殊時得同宦特用慰浮沈
宿鷺洲樓上
新月不滿樹滄洲無限秋何須主下榻不是客登樓别
久更相問宵殘語未休披衣聽曉角此日得吾州
答彭巽吾見憶
未必片雲遠能令故意疎第憐相爾汝頗費問何如顧
我俱為客輸君自結廬又聞蒔花竹安得共樵漁
哭長舅斯濟蕭國諭
一日不能待百身何可追飄颻寧識我變化復為誰一
世来因淺三年到處悲千行如血淚并入五言詩
無復来相過何繇更嗣音山林空好在詩酒莫重尋天
遠鳥雛力春歸燕子心高堂煢白髮一望淚盈襟
參政徐忠肅公(宗仁)挽詩
從橐頻憂治(原注咸淳左史)鋒車急濟時猶傳相韓偓竟莫返
家羈歌斷龍蛇盡天長猿鶴衰并無一哀處空復百年
期
逃山或行遯蹈海亦言然灰冷身為腊湖平月尚懸(原注)
(死於水火)有冤蔵極浦無地禁新煙遠媿生蜍志歸榮魯仲
連
往往嫌迂闊悠悠共亂亡忠公忠是譜(原注忠公楳埜元杰其叔皆廣)
(信人)節惠節相望玉表千人見丹心百奏長翹材記覘矕
歲晏撫蒼茫
過章山携表弟蕭朝陽之子謁先姑周氏墓因
為之立後割已田與之使歲時祭周氏
宿志如今契天知貴我希非關大業卜自念若敖饑瓜
蔓人猶摘蘆灰獨為飛百年通一念持用答春暉
意樂
欲睡鶯起我閑行鵲導吾山川奉佳致煙雨畫新圖風
日催暄早闌干入倦扶隔溪數聲笛可愛不能呼
宿齋
宿齋似禪觀細語透邊中何必三家異將無一笑同茫
茫癡證夢擾擾實談空嘗試觀川上江流萬古東
狠石在鎮江甘露寺云孔眀仲謀坐處
促膝何知語當時汝共謀得非談赤壁焉得借荆州地
得羣雄重名餘一世羞三分成底事不似此猶留
和永興院題壁韻
古寺如松老危巢寄塔顛悲風來獨樹急雨失鳴蟬鼓
角傳天下旌旗擁日邊亂離談笑重日晏且留連
鳳山寺
小步散微酒斜陽投古禪地偏苔帶露山暮樹浮烟壁
畫評新意梁題愴廢年興衰增眼底於意失蕭然
江春(原注庚子三月三日赴臨汀)
佳節減凋零人間萬不平富兒儗金谷俗士品蘭亭歌
舞慳風致山林羡腐腥随時雙眼孔亦復懶為眀
又出杉關
寥廓增屢顧四年能遽忘何來嘗畏壘一笑亦桐鄊二
水循流盡千山隔路長有懷初過日竚立咏蒼茫
候舟
蕭然無可事投枕賞新凉為客當中路憑闌又夕陽夷
猶雖足樂展轉亦何長到得延平日依然是望鄊
三日微晴臨川發舟
三日逢壬吉中塗發軔初西流添雨漲午日澹郊墟忽
忽鄊心近悠悠宦蹟疎看人作太守同樂是歸歟(原注是日)
(有撫州贍都丁同知赴衢州治中同時發)
東關發舟
一棹欲安之微官未了癡可憐為客日又是落花時迂
與閒身稱貧非遠宦宜乾坤真莽蒼坐失素心期
舟行
蕭然無可念欹枕聽江聲上水如此雨北風真復情四
山天欲束萬古石難平獨有幽禽語時時入耳清
訪完顔慎獨副使
曠世不一見居今有是公神眀天子後剛正古人中霜
氣千官肅春陽萬里同三年香一瓣此日到南豐
淹滯當前日哀憐有大功鳳能知汝屈麟不恨吾窮盛
德枯魚泣深仁密網通東風桃李列亦是一枝紅
少日慙流俗周旋頗異聞劒遲寧可學硯在不堪焚世
已無吾黨公猶念此文長懷談孔孟何地得云云
别李政卿副使不及歸乃得其留别數字
送行得寄聲中路見多情微雨適來集獨歸殊未平相
知在傾盖何用說平生拄頰西山上悠然目若營
旴江小樓
遠役寧辭暑留行去且徐一凉思客館三月夢家書高
枕餘閒足清談百念疎憑闌終有興眀月照踟蹰
示趙青山
連床聽夜雨推枕話平生此世無賓主窮途自弟兄向
來何許志亂後且為情士雅何當奮還令越石驚
留建昌
煙城澹塔竿縮水抱洲寬客路幾行役故人誰歲寒孤
舟中道感三日兩年殘無復遮留者悠然撫夜闌(原注往年)
(過此趙定宇每以不及為恨今亡矣)
與頼愛山别
吾歸君更老此路豈重來難說别遠近祗應書往回江
湖耆舊少歲月道途催古樹滄洲晚徘徊一棹開
與熊天慵自三山同歸天慵出江西
我又送一客何時我亦歸不妨身少住但使願無違白
鴈仍南北青山孰是非徘徊立江上雲影記秋暉
候趙弘道僉事移江西
冷官候歸客俯仰意蕭然往復同千里蒼茫記一年寒
雲亂鴉後野日落鷗前獨坐孤亭久悠悠極自憐
七哀
死乃尚可忍哀哉何可甘風塵起燕趙海角䧟東南機
會渾難信功名勿漫談從今收百念改面事黃曇
望望乃大謬云云信有諸誰能收玉體寧復歛金魚有
髮難歸婦無兒可守廬斯人乃如此憤憤欲投車
斯人尚如土我輩合為泥英氣寒燕北餘羞洗隴西孔
眀難尚可越石恨應齊從此江南樹羣烏得意啼
三山初歸
欲脫如驚兔一行真悔來不能鳳翔仞更遣鴆為媒久
客愁煩役閒情總冷灰寄聲謝風伯好送一帆回
清江江上
新月帶雨濕頽雲如陳殘細談不可了欲睡更重看静
聽江鳴櫓誰知客倚欄更同一夜話轉覺别時難(原注時蕭)
(高風同宿)
客夜有懷
夜雨如流水春寒滿小牎孤燈立四壁倦夢渡西江山
氣侵詩骨簷花和角腔何人有忘疾此處此心降
六日出閩界
度關猶借問真箇是江西便覺安心竟今非作夢迷出
山輕可悔隨世久俱低婚嫁何當畢閭閻亦定棲
出關
旗鼓喧重騎郊關駐别杯仍煩厚相送猶記悔初來無
德誰將戀多情亦甚推不惟載家去更喜抱孫回
連作三山書問倦極有賦
人事須來往寒暄托故新昔為嬾叔夜今作倒陳遵世
路方苛責客心長畏人何時深却掃筆硯付生塵
