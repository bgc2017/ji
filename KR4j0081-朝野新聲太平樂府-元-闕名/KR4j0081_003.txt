朝野新聲太平樂府卷之三小令三
雙調類三
景元啓
歡會梅月小窗横斗帳惜娉婷未語情先透春嬌酒半醒書
生称了風流㒷卿卿愿今宵閏一更孤另雨溜和風鈴客舘
最難听枕冷夗衾剰心焦睡不成離情閃得人孤另山城愿今
宵只四更
帶鄧玉賓子
過
閑適窮通一日恩好弱十年運身閑道義尊心遠山林近
塵世不同群惟與道相親一鉢千家飯双鳬萬里雲經綸斗許黃
金印逡巡回頭不見人乾坤一轉丸日月双飛箭浮生夢一
場世事雲千變萬里玉門關七里釣魚灘曉日長安近秋風
蜀道難休干誤殺英雄漢看看星星兩鬢斑晴風雨氣收滿
眼山光秀尋苗枸𣏌香曳杖桄榔瘦識破抱官囚誰更事王
矦甲子无拘繫乾坤只自由无憂醉了还依旧歸休湖天風月
秋
杜善夫
美色他生得柳似眉蓮似腮櫻桃口芙蓉額不將朱粉施自
有天然態半折慢弓鞋一搦俏形骸粉腕黃金釧烏雲白玉
釵歡諧笑觧香羅帶疑猜莫不是陽臺夢裡来
張雲莊
退隱雲来山更佳雲去山如畫山因雲晦明雲共山高下
倚杖立雲沙回首見山家野鹿眠山草山猿戲野花雲霞我愛
山无價看時行踏雲山也愛咱自高懸神武冠身无事心无
患對風花雪月吟有筆硯琴書伴夢境也清安势利不相關
傀儡棚頭閙崑崙頂上看雲山隔斷紅塵岸遊觀壷中天地寬
劉逋齋
送别和風閙燕鶯麗日明桃杏長江一線平暮雨千山靜
載酒送君行折柳繫离情夢裡思梁苑花時别渭城長亭咫尺
人孤另愁听陽關苐四声東山仰謝安秋水思張翰長沙屈賈
諠落日悲王燦坐上酒初殘灯下劍空弹馬援摽銅桂班超
指玉關遥看明月錢塘岸雲間山頭更有山題和靖墓西湖避
世乘東閤償詩債遨遊天地間放浪江湖外讀易坐書齋策
仗步蒼苔酒飲方拚醉詩成且放懷漸漸梅開獨立黃昏待暗
暗香来清閑處士宅
喬夢符
自適黃花開數朵翠竹栽些箇農桑事上熟名利埸中將
禾黍小庄科篱落棱雞鵝五畝清閑地一枚安樂窩行呵官大
憂愁大藏呵田多差役多憶別慇懃紅葉詩冷淡黃花市清江
天水箋白鴈雲烟字遊子去何之無處寄新詞酒醒燈昏夜窗
寒夢斍時尋思談笑十年事嗟咨風流兩鬢絲戲題喜蛛絲漫
占靈鵲声難驗秋奩粧不炊夜烛花無豔愁月淡窺簷淚雨冷
侵簾冉冉香消漸纖纖玉减尖&KR2406;&KR2406;念念心常玷厭厭漸漸病越
添回省身离丹鳳闕夢入黃鷄社桔槹地面寬傀儡排埸热
名利酒吞蛇富貴夢迷蝶蚁陣攻城破蜂衙振日斜豪傑幾度
花開謝癡呆三分春去也
吳西逸
春遊人銜白玉杯馬縦黃金轡簾櫳燕影閑院落鶯声碎酒
甕浸波璃睡帳揭金泥醉寫評花句夢随芳草池别离天遠書
難寄芳菲紅殘春又歸題情春閑芍藥瓶塵淡菱花鏡香消翡
翠炉扇冷犀紅柄終日倚山屏無意塵銀筝獨坐愁侷甚孤
眠睡不成長更月冷鴛衾剰愁凝最無情窗下灯嘆世高陽酒
更酡栗里詩難和風清絃管声月淡珠璣青鏡苦消磨白
髮侭婆娑門外桑榆景庭前荆棘科蹉跎白日空閑過風波浮
生無柰何春花聞杜鵑秋月看歸燕人情簿似雲風景疾如
箭留下買花錢䟎入種桑園茅店三間厦秧肥數頃田床邊
放一冊冷淡淵明傳窗前抄幾聮清新杜甫篇
澹齋
落花惜殘紅惜嫩紅如曉夢如春夢寂寞了金谷園冷落了
桃源洞錯怨五更風蜂蝶去無蹤一&KR0985;胭脂重千機錦綉空
西東魂返丹山鳳嬌容馬嵬坡塵土中
宋方壷
閑居功名夢不成富貴心勾罷青山綠水間茅舍疎篱下
廣種邵平瓜細焙玉川茶遍插渊明柳多㘽潘令花清佳尋方
外清幽話懽拾與親朋閑戲耍
帶
過
趙天錫
美河南王厭市朝車馬多羡凌烟閣功勞大盖村居綠野堂闌
省紅蓮幕清江引濁酒一壷天地闊世態都参閱悶携梨杖行
醉向花隂卧老官人閑快活碧玉簫北鎮沙陀千里暮雲合南
接黃河一線衮金波賽渊明五柳在勝堯夫安樂窩紅粉歌笙
簫齊和他訪謝安在東山卧秉乾坤秀氣清凛冰雪丹心正
奉朝中天子宣領閫外將軍令戰馬遠嘶邊月冷捲地旌旗
影風生虎寒筆掃狼烟靜咫尺問領三公判内省滿腹才能
幕府夜談兵唾手功名麟閤要啚形諸葛亮八陣啚周亞夫細
柳营羡此行南蛮平定听和凱歌回敲金鐙
帶
過
無名氏
詠時吉登登金鞍玉勒馬寶蹬斜蹅急颩颩三簷傘下擺列
着两行價頭踏使婢驅奴坐罷衙闌逐東風紛飛看落花明
明的立賞罰暗暗的体察居民百姓誇私心無半搯策馬还家
銀灯射綘紗象板琵琶開懷飛玉斝双姬珍珠包髻翡翠花一
佀現世的菩薩綉襖兒齊腰撒跨小名兒喚做茶茶對月臨
風想念着它想着它淺畫蛾眉烏雲軃鬢鴉仙肌香勝雪嬌容
美賽花時時將簡帖暗暗寄與咱拘束得人怕章臺曾繫馬更
敢胡踏茶房酒肆家翠䄂慇懃棒玉觴淺斟低唱便是箇惱
乱殺蘇州小樣小名兒喚做當當弄粉調朱拭罷曉粧瀟洒
佀江梅妖嬈盛海棠風光滿畫堂肌膚白雪香穿針刺綉床時
聞金釧響春笋纖長題詩寫樂章真謹成行是它功名紙半張
關漢卿
四時春富貴萬物酒風流澄澄水如藍灼灼花如綉花邊停
駿馬柳外䌫輕舟湖内畫船交湖上驊驑驟鳥啼花影里人
立粉墻頭春意两絲牽秋水双波溜香焚金鴨鼎閑傍小紅
楼月在柳稍頭人約黃昏後
越調類
酸齋
題情花債萦牽酒病魔誰唱相思腸断歌旧愁没柰何更添
新恨多昨日歡娱今日别滿腹离愁何處說一声長嘆嗟凭
闌人去也冷落桃花扇影歌羞對青銅掃翠蛾風流情减多
未知是若何情淚新痕壓旧痕心事相關誰共論黃昏深閉
門被獨自温懶對菱花不欲拈愁理晨粧不甚忺玉纖春
笋尖倦將脂粉添紅葉傳情着意拈書遍相思若未忺訢愁
班管尖旋將心事添夢里相逢情倍加夢断香閨愁恨多夢
它憔悴它争如休夢它
甜齋
香印烟裊蟠龍花上枝火引冰蚕蠒内絲燒殘錦字詩似人腸
断時春情髻擁春雲鬆玉釵眉淡秋山羞鏡臺海棠開未開粉
郎来未来江行鷗鷺江臯千萬湾鷄犬人家三四間逆流灘
上灘乱雲山外山春愁前日春從愁裏得今日春從愁裏歸避
愁愁不離問春春不知清江九殿春風鴣鵲楼千里离宮龍鳳
舟始為天下憂後為天下羞春怨遥盻春来啚見春及至春
來還怨春自憐多病身為它千里人
王元鼎
閨怨垂柳依依惹暮烟素魄娟娟當綉軒妾身獨自眠月員人
未員啼得花殘声更悲呌得春歸郎未知杜鵑奴情伊問郎
何日歸
吳西逸
題情翰墨空題鵉鳳箋雲水虚劳魚鴈傳此情鉄石堅鉄石知
幾年棲燕楼臺詩恩迷睡鴨池塘春漏遲滿身花影移曉窗
香夢随鬢軃烏雲簮翠翹衣淡紅綃&KR2379;玉腰美人苍月妖比
花人更嬌
姚牧菴
寄征衣欲寄君衣君不還不寄君衣君又寒寄與下寄間妾身
千萬難
喬夢符
香一點彫盤螢度秋半縷宫奩雲弄愁情緣不到頭寸心灰
未休金陵道中瘦馬䭾詩天一涯倦鳥呼愁村數家撲頭飛柳
華與人添鬢華春思淡月梨花曲檻傍清露蒼苔羅襪凉恨它
愁断腸爲它燒夜香小姬手撚紅牙花滿頭愛唱春詞不觧
愁一声出昼楼曉鶯無柰羞
張小山
暮春萬朵青山生暮雲數點紅香留晚春凭闌愁玉人對花寬
翠裙小玉闌干月半搯嫩綠池塘春幾家鳥啼芳樹了燕㗸
黃柳花即事一曲琵琶江上舟十二闌干天外楼粉香蝶也愁
玉容花見羞和秋思一寸冰蟾明翠廊萬里青天書鴈行碧梧
敲晚凉玉人燒夜香和白玉真人寶劍英䧺血巳乾玉府神仙
心自閑鍊霞成大丹䄂雲歸故山玉手携香羅帕乾粉面粘
花粧鏡寒對楼千萬山倚雲十二鬟湖上醉歸明月中流歌扣
舷柔雪双娃同采蓮小詞玉翼蝉醉書金粉牋〇屏外氤氲闌
麝飄簾底星松鸚鵡嬌暖香綉玉腰小花金步搖席上分題粧
淡亭亭堆䯻螺歌緩盈盈停眼波念奴留意多使君如醉何
吕止庵
為里針姑作夜深時独綉羅鞋不言語倒在人裏做意兒將人
不採甚娘作怪綉針兒簽着敲才海棠輕染胭脂綠楊乱撒
青絲對對鶯兒燕子傷心獨自綉針兒停待多時玉纖屈損
春䓗遠山壓損眉峯早是閑愁萬種忽听得賣花声送綉針兒
不待穿絨冷清清独守蘭房悶懨懨倚定紗窗呆荅孩塔伏
定綉床一會家神魂飄蕩綉針兒簽這梅香
甜齋
探梅昨朝深雪前村今宵淡月黃昏春到南枝幾分水香冰暈
喚回逋老詩魂矦席上素波笑淺流花輕衫舞急飄霞席上
司空鬢華酒闌歌罷不知春在誰家别高宰青山遠遠天台白
雲隱隱蕭臺回首江南倦客西湖詩債梅花等我歸来春情双
双翠舞珠歌卿卿酒病花魔為問風流玉蛾海棠開過牡丹消
息如何漁父忘形雨笠烟蓑知心牧唱樵歌明月清風共我
閑人三箇從它今古消磨秋江夜泊斜陽萬點昏鴉西風两岸
芦花舡繫潯陽酒家多情司馬青衫夢裏琵琶題情多才
惹得多愁多情便有多憂不重不輕証候甘心消受誰教你
會風流
西逸
閑題長江萬里歸帆西風幾度陽關依旧紅塵滿眼夕陽新鴈
此情時拍闌干楚雲飛滿長空湘江不断流東何事离多恨
冗夕陽低送小樓數點殘鴻數声短笛滄州半江遠水孤舟
愁更濃如病酒夕陽時候断腸人倚西樓江亭遠樹殘霞淡
烟芳草平沙綠柳隂中繫馬夕陽西下水村山郭人家
小山
孤山雪夜淡粧人在羅浮黃昏月上西湖翠䄂翩翩起舞倚闌
索句雪夜樹老人孤晚步吟詩人老天涯閉門春在誰家破帽
深衣瘦馬晚来堪昼小橋風雪梅花憶西湖燈寒夜雪孤蓬山
空曉霧疎鍾花暖春風瘦笻六橋香夢景題留與吟翁
馬齋園亭簮纓席上團栾杖蔾松下盤桓噴玉西風脆嘗雪
芳亭畔秋香一樹金丸雪中和酬瑶園樹老瓊枝玉奴酒捧金
巵十二闌干倚徙探梅人至灞橋詩等多時春情一言半句
恩情三番两次丁寧萬劫千生誓盟柳衰花病春風何處鶯鶯
明月楼有贈意中千里婵娟楼頭幾度團員灯下些兒空便柳
驚花顫何時長在尊前由道院来杭丹炉好養朱砂洞門長掩
青霞又上西湖去馬放心不下桃源亭上梅花寒夜月移影落
冰池烟消香護簾衣枕上桂人未知雪篝重被小梅招得春歸
桃源洞蒼雲朵朵竒峯翠蓬隱隱仙宫醉眼簾花幾重小桃溪
洞劉郎不信秋風春晚翠簾不捲鈎閑華堂長見門關血指
頻將淚弹玉人愁慣杏花楼上春殘秋感翠萍波底遊魚碧梧
井上啼烏独立西風院字相思何處芭蕉一卷愁書懷香
奩名滿青楼羽衣人在黃州羅帕春寒素手壮懷依旧水声淘
尽詩愁魯卿庵中青苔古木蕭蕭蒼雲秋水迢迢紅葉山齋小
小有誰曾到探梅人過溪橋
朱庭玉
春暖風遲日春天朱顔綠鬢芳年挈榼携童跨蹇溪山佳處
好將春事留連夏參差竹笋抽簮纍垂梅子攅金旋趁庭槐
翠隂南風觧愠快哉消我煩襟秋庭前落尽梧桐水邊開徹
芙蓉觧與詩人意同辞柯霜葉飛来就我題紅冬門前六出狂
飛樽前萬事休提為問東君信息急交人探小梅江上先知
王和卿
詠秃笠兒深掩過双肩頭巾牢抺到眉邊欵欵的把笠簷兒試
掀連荒道一句君子人不見頭面
喬夢符
即事筆尖掃尽痴雲歌声喚醒芳春花担安排酒樽海棠風信
明朝陌上吹塵一從鞍馬西東幾番衾枕朦朣薄倖雖來夢
正值着明月洞庭秋進西施一捻風流起吴越两處冤讎趁西
風閑䄂手重整理釣魚鈎看一江春水向東流子陵逹聖顔布
衣間中㒷暗宣三四番列在朝班故友相看他道是名利不如
閑脫烏靴弃却羅襴披羊裘執定綸竿釣蒼烟七里灘畊白雲
富春山強如宰相五更寒李白捧硯底嬌脫靴的焦調羔的帝
王空懊惱玉帶金貂宫錦仙袍常則是春色宴蟠桃赫蛮書醉
墨雲飄秦楼月詩酒風騷鮑參軍般俊逸庾開府似清高沉醉
也把明月水中勞
風月擔倚仗它性兒謙鮑兒甜曲弓弓半弯羅襪纖統鏝情忺
愛錢娘嚴少不得即里漸里病厭厭後來肉膘膠大䖝翼難粘
䗶釣子野味兒難簽火燒殘桑木劍水湿破紙糊杴自砍得風
月擔兒尖駝漢精䧟人坑紙湯瓶撞着空藏瓶可怜蘇卿不
識双生把泰行山錯認做豫章城謊郎君引着火窮兵呆賤人
劫着空营逹逹搜无四两翅赤零丁捨性命將風月擔兒
争李亞仙鄭元和風流的古今誰似它相會情多一見脾和
却撞着个能狡獪的母閻羅倒施計搬尽它家火後来陂田院
乞化為活轝車前唱挽歌凍的来打孩歌再誰將風月擔兒拖
花月粧綺羅香思量到頭都是謊多病㐮王窈窕情娘如今
烟水两茫茫分飛了錦帳鵉鳳折散了金殿夗央不是咱情分
寡說着它話兒長我磨擦的條風月擔兒光花共酒幾時休
惜花人近新来權䄂手舞態歌喉燕侣鶯儔我無語懶凝眸勤
兒每正鼓腦争頭閗喧呼謝舘秦楼保兒心䧺紏紏憠丁臉冷
搊颼且將我這風月擔兒收沉默默泠丁丁綠豆石磨兒不
甚輕自巳曾評秤兒上曾称端旳一分鈔一分情䴡春園慣戰的
双生豫章城豹子蘇卿新油来的紅悶棍恰掘下的䧟人坑誰
將這風月擔兒争桃臉艷柳腰纖窄弓弓半弯羅襪尖眼角
眉尖意順情忺且是可意烺鮑兒甜虚飄飄胡厮揪撏實丕丕
響鈔精蟾罷字兒心上有嫁字兒口頭&KR2406;再誰將風月擔兒拈
馬謙齋
太平即事親鳳塔住龍沙天下太平無事也辞却公衙别了京
華甘分老農家傲河陽潘岳栽花效東門邵平種瓜庄前栽果
木山下種桑麻度歲華活計老生涯古曾窨約細評薄將
業兵功非小可生死存活成敗消磨戰策属誰多破西川平定
下戈下南交威鎮山河守玉關班定遠標銅柱馬伏波那两箇
今日待如何楚漢遺事楚覇王漢高皇龍争虎閗幾戰埸争
弱争強天喪天亡成敗豈尋常一个福相催先到咸陽一箇命
將衰自刎烏江江山空寂寞宫殿久荒凉君試詳都一枕夢黃
粮嘆世手自搓劍頻磨古来丈夫天下多青鏡摩挲白首蹉
跎失志困衡窩有声名誰識廉頗廣才學不用蕭何忙忙的逃
海濱急急的隱山阿今日箇平地起風波
甜齋
和聽雪酒半醒月三更怪梅花喚回鶴夢驚蚕葉縦横龍甲
琮琤寒粟玉樓生灞陵橋人有詩成剡溪中誰駕舟行光涵虚
室明寒撲小窗輕柳絮冷無声春情投木桃報瓊瑶風流爲
聽𬗋鳳簫雲挽金翹香沁鮫綃春在两眉稍帶明月門扇抵敲
近秋千花影輕搖妳娘還問着小玉會搬挑教推道把夜香燒
西逸
賞春花艷冶柳欹斜粉墻低畫楼人困也庭院星列羅綺雲
疊簇簇閙蜂蝶𬗋霞杯我軰豪侠綠雲鬟仕女竒絶烏絲襴
看醉草紅牙板唱声揭别同載七香車避暑偶成共翠娥酌
金波湖上晚風搖芰荷絲管情多簾幕凉過暑氣盡消磨扇
停風幾縷柔歌襪凌波一掬香羅醉魂偏浩蕩詩㒷費吟哦睃
老子正婆娑秋閨籠玉纖拜銀蟾恰團員幾時雲又掩塵淡
粧奩風透朱簾無語望雕簷博山爐香冷慵添陽春曲唱和難
忺新凉開扇影清恨蹙眉尖嫌何處可消淹
小山
九日過柳洲喚蘭舟長空鴈声題暮愁樽爼風流笑語温柔
乘興两三甌帶黃花人倚紅樓整烏紗自咲白頭歸期何太晚
醉舞老來羞幽誰唱楚天秋遊春蔌絳紗按紅牙金鞍半欹
玉面馬仙洞青霞老樹烏鴉山一點暮天涯交加夾竹桃花
錦糢糊照水山茶閙竿兒喬傀儡檻船上小琵琶他醉卧美人
家錦水牋綉鞍韉曲江醉題三墜鞭簾底婵娟月下因緣此
地遇神仙有花有酒梁園無風無雨春天盈盈小玉梅穏穩戧
金船偏收向叚橋邊湖上春行桃雨晴柳風輕西湖六橋如
畫屏岩冷冷樵斧丁丁松下倚山僧陳朝老檜重榮蘇堤漁
唱新声竹闌金鎻碎花貌玉娉婷行同上冷泉亭晚涼玳瑁
筵鷓鴣天一篇六么十四絃石漱冰泉月滿瓊田歌舞閗婵娟
並頭湖上白蓮双飛花下紅鵷盡啚金地山粉黛玉天仙船移
向柳隂邊春晚次韻紅漸稀綠將肥一声杜鵑殘夢里踏雪
尋梅看到荼䕷猶自怨春遟錦雲中翠遶珠圍碧天邊玉走
金飛安樂窩人未醒森羅殿鬼相随催唱不迭醉扶歸題情
綠柳隂翠簾深美人啚畫中不似您當日相尋出語知音想像
到如今墜烏雲席上瓊簮動清風花下瑶琴珮環声真洛浦水
月面活觀音心寄一曲白頭吟春愁軃鳳翹泣鮫綃一圑愁
吃汫在心上了烟冷香銷月悴花憔難度可人宵想合歡綉扇
新描記同心羅帕輕揪塵生白象板声断𬗋鵉簫焦無夢到藍
橋席上呆荅孩守書齋小冤家約定窮秀才踏遍蒼苔湿透
羅鞋不見角門開碧桃香春滿天台綵雲深人在陽臺漏声催
禁鼓月影轉瑶階猜燒罷夜香来歛翠娥揾香羅病懨懨為
誰憔悴我啞謎猜破冷句調唆便知道待如何阻牛郎萬古銀
河渰藍橋千丈風波偷工夫來覷你說破綻侭由它奇越閒阻
越情多釣臺紅紫揚名利鄕望高臺倚空烟樹蒼不恋朝章
歸釣夕陽白眼傲君王客星犯半夜龍床清風占七里魚邦荒
烟閑草堂秋月浸桐江光千古照滄浪明月楼玉斧磨錦雲
無語似痴憨姨夫每坐守行監妻兒又面北眉南家私兒零落
了名分兒被人攙再休將風月擔兒擔妓怨洛浦仙䴡春園
不知音此身誰可怜大姆埋冤孛老熬煎子為養家錢哆着口
不断頑涎腆着臉待喫癡拳禁持向歌扇底僝僽在綉床前天
只不上貶茶船緣分薄是非多展旗幡硬併倒十數合赤緊
地板障婆婆水性嬌娥愛它推磨小哥哥腆着臉不怕風波睜
着眼撞入天羅䧺紏紏持劍戟碜可可下鍬钁情願將風月檐
兒那影外人怕風声望天長地久博箇志誠柳下私情月底
深盟一步步棤惺惺崔夫人嬿殺張生馮員外買断蘇卿他山
障它短命您窑變您薄情听休想有前程閨怨燒好香告穹
蒼行行步步只念想淚眼汪汪烟水茫茫芳草帶夕陽彫鞍去
了才郎画堂別是風光八的頓開金鳳凰的扯破錦夗央吉
丁當損玉螳螂錦綉園翠紅堆當初有心直到底双宿双
飛無是無非不許外人知眼睁睁指甚為題意懸懸為您着迷
有情窺宋玉没興撞王魁呸罵你箇負心賊〇泪愛怜悪因緣
雲迷武陵仙路遠塵暗朱絃墨淡銀牋青草曲江邊俏元和花
了閑錢病相如潮過頑涎梅窗宜靜坐紙帳称孤眠天休放月
圑員秋千住管絃打秋千花開美人啚畫展翠髻微偏錦䄂
輕揎羅帶起翩翩釧鈴瓏響亜紅綿汗糢糊温褪花鈿綠烟濃
春樹底綵雲散夕陽邊天吹下肉飛仙感舊曾此中記行蹤
桃花去年人面紅門閉重重春去匆匆何日再相逢眉尖誰畫
晴峯唾痕猶點香絨狻猊金落索鵉鳳玉丁東空塵滿綉簾櫳
宫詞添晚粧過回廊吉丁一声環珮響泛羽流商走斝飛觴
笑語間笙簧廣寒宫舞罷霓裳博山炉薰透龍香碧梧枝白鳳
凰翠荷葉錦夗央凉人倚月昏黃吴山塔寺詩眼明暮山青
倚高寒滿身風露冷月輦聞筝水殿鳴笙想像御街行寶光圓
白傘珠瓔玉花寒碧盌酥灯西天佛富貴南國樹凋零僧同上
望江亭嘉和道中白鷺鴛黑鸕鷀晴烟遠山横暮𬗋消得新
人功名壮懷猶未神夜雨論文明月傷神秋色淡离樽离東君
桃李矦門遇西風楊柳漁村酒船同棹月詩擔自挑雲君孤鴈
不堪听有所思燕子来海棠開西廂尚愁音信乖問柳章臺
採藥天台歸去却傷懷恰嗔人踏破蒼苔不知它行出瑶階見
剛剛三寸跡想窄窄一双鞋猜多早晚到書齋
喬夢符
有感薄命妾重离别長吁声腸断也悶弓兒難&KR1957;愁窖兒
新掘花担兒怕擔折蘭舟夢水遶雲結香閨恨烛滅烟絶鳳凰
衾人哽咽鴛鴦枕淚重疊㖿寒似夜来些
查德鄕
金陵故址臨故國認殘碑傷心六朝如逝水物換星移城是
人非今古一枰棋南柯夢一斍初回北邙墳三尺荒堆四圍山
護遶幾處樹高低推曾賦黍离离江上烟艇閑雨蓑乾漁翁
醉醒江上晚啼鳥關關流水潺潺樂似冨春山微声柔櫓江湾
一鈎香餌波寒回頭貪兔魄失意放漁竿看流下蓼花灘
雲莊
閑適春水遶門樹圍村雨初晴滿川花草新雞犬欣欣鷗鷺
絲絲古断玉溪春愛龐公不入城圖喜陳搏高臥烟雲陸亀蒙
長散誕陶元亮自耕耘這幾君都不是等閑人夏愛綽然靠林
泉正當門滿地千葉蓮一帶山川萬頃風烟都在几席邊壓枝
低金杏如拳客来時尊酒留連按新声歌樂府分韻賦詩篇
見雲仙飛下九重天秋水影寒藕花殘被西風有人独倚闌醉
眼遥觀北渚南山照映錦爛班利名塵不到柴關綽然亭倒大
幽閑共三閭歌楚些同四皓訪商顔咲人間無處不邯鄲冬
天欲明斍寒生打書窗只聞風有声步出柴荆遥望郊堈瀼瀼
勢如頃四圍山岩壑都平道途間無个人行愛園林春浩蕩喜
天地氣澄清巧丹青怎画綽然亭
亦名採蓮曲
西菴
採蓮女採蓮湖上採蓮嬌新月&KR1272;波小記得相逢對花酌那
妖嬈殢人一咲千金少羞花閉月沉魚落鴈不恁也䰟消採
蓮人唱採蓮詞洛浦神仙似若比蓮花更強佀那些兒多情觧
怕風流事淡粧濃抺輕顰微笑端的勝西施採蓮湖上採蓮
人悶倚蘭舟問此去長安路相近恨劉晨自從别後無音信人
間好處詩籌酒令不𬋩翠眉顰
盍西村
臨川八景東城早春暮雲樓閤畫橋東漸斍花心動蘭麝香
中着鵉鳳笑融融半醒不醉相倍奉佳賓㒷濃主人情重合和
小桃紅西園秋暮玉簮金菊露凝秋釀出西園秀烟柳新来
為誰瘦暢風流醉歸不記黃昏後小糟細酒錦堂晴晝㭓却再
枎頭紅岸水月萬家燈火閙春橋十里光相照舞鳳翔鵉勢
絶妙可怜宵波間湧出蓬莱島香烟乱飄笙歌喧閑飛上玉樓
腰金堤風柳落花飛絮舞晴沙不似都門下暮折朝攀夢中
怕最堪誇牧童漁叟偏宜夏清風睡煞淡烟難画掩映两三家
客紅晚期綠雲冉冉鎻清湾香徹東西岸客課今年九分辨
厮追攀渡頭買得新魚鴈杯盤不乾歡欣無限忘了大家難
戍樓殘霞戍楼殘照断霞紅只有青山送梨葉新来帶霜重望歸
鴻歸鴻也被西風弄閑愁萬種旧遊雲夢回首明月中市橋
月色玉龍高臥一天秋宝鏡青光透星斗闌干雨晴後綠悠悠
軟風吹動玻璃玻烟波順流乾坤如昼半夜有行舟蓮兩
声急聞䜹雨打新荷有夢都驚破頭上閑雲片時過泛清波蘭
舟飽載風流貨諸般小可齊声高和唱徹採蓮歌
李伯瑜
磕瓜木胎毡觀要柔和用最軟的皮兒褁手内無它煞難過
得来呵普天下好净也應難&KR1876;瓦的般砌未守着箇粉臉兒色
未諢廣笑声多
王和卿
胖奴夜深交頸效鴛鴦錦被番紅浪雨雲收那情况難當一
番番在人身上偌長偌大偌粗偌胖壓匾沈東陽
愛山
消遣一溪流水水溪雲雨霽山光潤野鳥山花破愁悶樂閑
身施條蔾杖家家問問誰家有酒見青帘高挂高挂在楊柳岸
杏花村世間惟有酒忘憂酒况誰參透酒觧愁腸破僝僽到
心頭三杯觧尽匈中垢和顔潤色延年益夀一醉觧千愁
甜齋
花藍髻東風濽簇一筐春吹在秋蝉鬢玉露凝香宝釵潤
綠无塵同心双挽蜂蝶陣群芳頂上連環枝下分断楚山雲
喬夢符
贈劉牙兒瓠犀微露玉參差偏称烏金漬斜抵春纖記前事
試尋思風流慢惹閑唇齒含宫泛徵咬文嚼字誰敢嗑牙兒
立春遣興土牛泥軟潤滋滋香寫宜春字散作芳塵滿街市
洒吟髭老天也管閑公事春風告示梅花資次攅到北邊枝
紙鴈兒漢宫秋信落雲箋行断鴛鴦剪寫不成書寄幽怨鏡
臺邊𥙷粧羞對双金鈿清愁一點有誰曾見和影過遠山前
扇兒一聲誰剪楚江雲秋色輕羅襯休寫班姬六官恨淚成痕
半枝汗湿香生暈蒲葵策勲桃花風韻凉滲小烏巾
小山
淮安道中一篙新水綠於藍柳岸漁灯暗橋畔尋詩駐時暫散
晴歲依微半幅雲烟淡楊花乱糁扁舟初䌫風景似江南夜景
錦鴛偷占藕花汀花影涵秋鏡人倚闌干歎孤令掩圍屏傷心
眼見秋成病月明吊影風清遣㒷玉手寄銀筝愁宵滿庭落
葉響哀蝉秋入生綃扇池上芙蓉錦成片雨餘天倚闌只欠如
花面詩題翠牋香消金串羅帳又孤眠遊仙夢白雲堆里听
松声一枕遊仙夢相伴瓊姬玉華洞錦重重斍来香露吟衣重
長橋綵虹空臺丹鳳花影月明中秋感錦書紅淚两三行血點
花稍上小字平安寄无恙鴈成双玉奴更上西楼望月明綉窗
灯昏羅帳今夜夢才郎寄王千戶𬗋簫声冷彩雲空十載楊
州夢一點紅香錦湖洞倚東風嬌花寵柳春權重鞭催玉&KR0865;酒
携金鳳半醉月明中春深一江烟柳索春愁添得楊花閙盻煞
歸舟木蘭棹水迢迢畫楼明月空相照今番瘦了多情知道寬
盡翠裙腰秋江晚興錦夗涼羽翠蓮香船艤秋江上别後佳
人想無恙暮雲長鴈歸曾倚西楼望紅衫旧腔花鈿新樣封寄
柳枝娘湖上和劉時中一声嬌燕綠楊枝滿眼尋芳事塔影
雷峯水邊寺夕陽時画船無數蘭花市三絃玉脂双鈎草字題
贈粉團兒棹歌驚起錦夗央開宴新亭上詩有新題酒無量
醉何方長吟咲倚闌千望西湖夜凉吴姬低唱畫舫宿荷香
贈琵琶妓王氏舞腰回雪臉舒霞席上人如畫壓柳欺梅旧声
儥弄琵琶風流不似明妃嫁金樽翠&KR1356;玉纖羅帕同醉鳳城花
憶疎郊行飛梅和雪洒林稍花落春顛倒馿背敲詩暮寒峭
路迢迢相逢不滿疎翁笑寒郊瘦鳥塵衣風帽詩在㶚陵橋
王和卿
春寒春風料峭透香閨柳眼開還閉南陌蓑針不全翠眼芳菲
上林花瘦鶯声未雲兜香冷烏衣何處寒勒海棠遅
帶
過
顧君澤
御水流紅葉步秋香&KR0985;晚怨翠閤衾寒咲把霜楓葉棟寫罷衷
情㒷懶幾年月冷倚闌干半生花落盻天顔九重雲鎻隔巫
山休看作等閑好去到人間又正觀光上國近守御宫闈霜染
丹楓散綺葉墜金溝泛水鳳城春色醉玻瓈龍香墨蹟燦珠
璣鵉交天配選簮笄宫妃直恁痴題怨寄它誰
朝野新聲太平樂府卷之三
