朝野新聲太平樂府卷之二小令二
青城澹齋楊朝英集
双調類二
即落梅風
疎齋
别珠薕秀纔歡悅早間别痛煞煞好难割捨畫舡兒載將春去
也空留下半江明月
珠簾秀歌者
荅前曲山無數烟万縷憔悴煞玉堂人物倚蓬窗一身兒活受
苦恨不得随大江東去
吳西逸
四時傳心素托簡書問春歸欲歸何處送春詞不題風共雨止
埋怨落花飛絮貪新釀趁晚凉笑相呼凭肩歌唱最多情女
郎心外想打夗央採蓮湖上縈心事惹恨詞更那堪動人秋
思畫楼邊幾聲新鴈兒不傳書擺成箇愁字年華盡臘味醇
睡不温曉寒成陣折梅花不傳心上人村煞我隴頭春信詠所
見人如玉鬢似雲動春心半含嬌梭近粧奩懶將花貌勻旋窩
兒粉香成暈酒散旗亭散歌韻歇暖風輕柳搖臺榭杏花墻夕
陽春去也馬蹄香寳鞍敲月效香惚蝉鬢怯鏡鵉鴈声寒不
禁腸断碧紗窗夜長鴛夢短怕黃昏一燈相伴
李愛山
厭紛离京邑出鳳城山林中隠名埋姓亂紛紛世事不欲聽倒
大来耳根清净懷古項羽爭雄霸劉邦起戰伐白奪成四百年
漢朝天下世衰也漢家属了晉家則落的漁樵人一場閑話飲
興玉液殷勤勸金杯莫断絶拚了玉山低趄弹者舞者唱者只
喫到楊柳岸曉風殘月風情半擁凌波被微金縷衣軃金翹乱
堆著雲髻托香腮醉眠在錦帳裡嬌滴滴海棠春睡
甜齋
梅影枝横水花未雪鏡中春玉痕明滅梨雲夢殘人瘦也弄黃
昏半囱明月手帕香多處情万縷織春愁一方柔玉寄多才怕
不知心内苦漬胭脂淚痕將去春情心疼事腸断詞背秋千泪
痕紅漬剔春纖碎橊花瓣兒就窗紗砌成愁字昨宵是你自
說許着咱這般時節到西廂䓁的人靜也又不成再推明夜
閑情緒深院宇正東風滿簾飛絮怕梨花不禁三月雨是誰教
燕銜春去醉姬緋霞佩金縷衣枕東風美人深醉便休將玉簫
花下吹怕驚回海棠春睡柳腰連環玉一搦酥舞春風柳絲相
妬沈東陽帶紅香双抱住怕随着綵雲飛去
張小山
春晚東風景西子湖&KR0668;冥冥柳烟花霧黃鶯乱啼胡蝶舞幾秋
千打將春去月明歸松梢月桂子香又詩成冷泉亭上醉歸耒
寒霜降繞維摩萬八千佛供床噴清香九重天上
酸齋
田家綠隂茅屋兩三間院後溪流門外山山桃野杏開無限怕
春光虚过眼得浮生半日清閑&KR0829;隣翁為伴使家僮过盞直吃
的老瓦盆乾滿林紅葉亂翩翻醉盡秋霜錦樹殘蒼苔靜拂題
詩看酒微温石鼎寒瓦杯深洗盡愁煩衣寬解事不關直吃的
老瓦盆乾田翁無夢到長安婢織奴耕儘我閑蚕收稻熟今
秋辦可无飢不受寒楽豊年暢飲開顔喚稚子篘新釀靠蓬囱
對客弹直吃得瓦盆乾布袍草履柰風寒茅舍疎籬三兩間
荣華富貴皆虚幻覷功名如䓁閑任逍遥綠水青山尋幾箇知
心伴釀村醪飲數椀直吃的老瓦盆乾
無名氏
雜詠麗春園蘇氏棄了双生海神庿王魁負了桂英薄倖的自
古逢着薄倖志誠的逢着志誠把志誠薄倖来評志誠底合天意薄倖
的逢着鬼兵志誠的到底有箇前程遺懷百年三万六千場風
雨憂愁一半妨眼兒裡覷心兒上想教我鬢边絲怎地當把流
年子細推詳一日一箇淺斟低唱一夜一箇花燭洞房能有得
多少時光
甜齋
夜雨一聲梧葉一聲秋一點芭蕉一點愁三更歸夢三更後落
燈花棋未收嘆新豊孤舘人留枕上十年事江南二老憂都到
心頭彈唱佳人玉纖流恨出冰絲瓠齒和春吐怨辞秋波送巧
傳心事似隣舡初聽時問江州司馬何之青衫泪錦字詩摠是
相思紅指甲落花飛上笋牙尖宫葉猶將冰筯粘抵牙關越顕
得櫻唇豔怕傷春不捲簾捧菱花香印粧奩雪藕絲霞十縷&KR0866;
棗班血半點搯刘郎春在纖纖佳人釘履金蓮脫瓣載云輕紅
葉浮香帶雨行漬春泥印在蒼苔徑三寸中數點星玉玲瓏環
佩交鳴濺越女紅裙&KR0668;沁湘妃罗襪冷點寒波小小蜻蜓春情
九分恩愛九分憂两處相思两處愁十年迤逗十年受幾徧成幾遍休半點
事半點慚羞三秋恨三秋感旧三春怨三春病酒一世害一世風流
青玉花筒蜂房分蜜人鳥雲营觜流金拂翠顰鵉釵嵌玉浮紅
暈似蕊珠宫内人虛心腹𬋩束東君兩朵兒瑶花弄色半縷兒
香綿沁粉一泓兒碧露涵春重九東篱重賦紫萸詩北海深傾
白玉巵西風了却黃花事是淵明酒醉時笑人間名利孜孜鑚
醯甕檢故紙再誰題歸去来兮馬嵬坡翠華香冷夢初醒黃壤
春深草自青羽林兵拱聽將軍令擁鵉輿蜀道行妾雖亡天子
還京昭陽殿梨花月建章宫梧桐雨聲馬嵬坡塵土虛名
惠山泉自天飛下九龍涎走地流為一股泉帶風吹作千尋練
問山僧不記年任松梢鶴避青烟&KR0668;雲亭上涵碧洞前自採茶
煎
馬謙齋
雪夜一天雲暗玉樓臺萬頃光搖銀世界捲簾初見闌干外似
梅花滿樹開想幽人凍守書齋孫康朱顔變袁安綠鬢改看青
山一夜頭白别情紫鵉簫吹徹鳳凰鳴金縷詞歌水調聲餞行
詩訴不盡臨岐興唱陽關忍泪聽笑談間席上風生楊柳堤边
怨河梁别後情再和誰步月閑行賀文卿觱篥薛陽霜夜楚江
秋太乙西風蓮葉舟賀郎近日都參透占中原苐一流儘壓絶
前代箜篌起赤壁磯边眼感銅駝上愁名滿皇州燕山話别
滿斟芳醑别長亭相送王孫出上亰玉驄且莫敲金鐙聽陽關
苐四声臨岐执手論情千古思前訓一心懷志誠休擔閤半紙
功名詠竹貞姿不受雪霜侵直節亭亭易見心渭川風雨清吟
枕花開時有鳳尋文湖州是箇知音春日臨風醉秋宵對月吟
舞閑階碎影篩金贈刘聖奴搊筝蛾眉掃黛鬢堆蝉鳳髻盤鴉
臉襯蓮粉香初拭銀筝面把鵉膠整旧絃玳莚前兩件兒依然
崔懷寳酬了心愿薛瓊瓊得了赦免舊風流尚在樽前
宋方壷
隐者青山綠水好從容將富貴榮華撇過夢中尋着箇安樂窩
勝神仙洞繁華景不同忒快活別是箇家風飲數杯酒對千竿
竹烹七椀茶靠半畝松都強如相府王官青山綠水暮雲邊
堪画堪描若輞川閑歌閑酒閑詩卷山林中且過遣簏衣淡飯
随緣誰待望彭祖千年夀也不戀鄧通數貫錢身外事頼了蒼
天居庸關中秋對月一天蟾影映婆娑萬古誰將此鏡磨年年
不缺些兒箇廣寒宫好快活碧天遥難問姮娥我獨對清光坐
閑將白雪歌月兒你團員我却如何嘆世時人箇箇望高官位
至三公不若閑老妻頑子無憂患一家兔得自安破柴門對綠
水青山沽村酒三杯醉理瑶琴數曲弹都回避了膽戰心寒
澹齋
自凡杏花村里旧生涯瘦竹疎梅處士家深耕淺種收成罷酒
新篘魚旋打有雞豚竹笋藤花客到家常飯僧来谷雨茶閑時
節自煉丹砂東湖所見東風深處有嬌娃杏臉桃腮鬢似鴉見
人羞行入花隂下笑吟吟回頋咱惹詩人縦步随他見軟地兒
把金蓮印唐土鬼將綉底鬼踏恨不得双手忙拿
孫周卿
日邊曉開閶闔慶天申九五龍飛第一春星圍殿繞天威迎肅
朝班對紫宸嵩呼舞蹈揚塵和氣融三鳥懽声沸五雲洪福齊
瑧舟中孤舟夜泊洞庭烟灯火青熒對客船朔風吹老梅花片
推開篷雪淵天詩毫與風雪争先雪片與風鏖戰詩和雪繳繮一
笑琅然山居自樂西風萬菊燦秋花落日楓林噪晚鴉數掾茅
屋青山下是山中宰相家教兒孫自種桑麻親眷至煨香竽賓
明来煮嫰茶富貴休誇小齋容膝窄如舟苔&KR0985;無煤翠欲流
衡門半掩黃花瘦属東篱冨貴秋藥炉經卷香篝野菜炊香飯
雲膄漲雪甌傲煞王侯功名場上事多般成敗如茶不待觀
山林尋箇好知心伴要常教心地寬笑平生不解眉攅土坑上
蒲席厚砂鍋裏酒盪暖妻子團圞朝吟暮醉两相宜花落花
開總不知虚名嚼破無滋味比閑人惹是非淡家私付與山妻
水碓裏春来米山庄上線了雞事事休提贈舞女趙楊花霓裳
一曲錦纏頭楊柳樓心月半鈎玉纖雙撮泥金䄂称珍珠絡臂
韝翠盤中一榻温柔秋水雙波溜春山八字愁殢殺温柔
王愛山(字敬甫長安人)
怨别离鳳凰臺上月兒弯燭滅銀河錦被寒謾傷心空把佳期
盻知他是甚日還悔當時不鎖彫鞍我則道别离時易誰承望
相見呵難两泪闌干鳳凰臺月兒偏和汨和愁聞杜鵑恨平
生不遂于飛願盼佳期天樣遠月華凉風露㳙㳙欹单枕難成
夢擁孤衾怎地眠而泪漣漣鳳凰臺上月兒斜春恨春愁何
日徹桃花零落胭脂謝倏忽地春去也舞翩翩忙煞蜂蝶人去
了無消息鴈回時音信絶感嘆傷嗟鳳凰臺上月兒低香燼
金炉空嘆息悶厭厭怎不添憔悴夜迢迢更漏遲冷清清獨守
香閨急煎煎愁如醉恨綿綿意似痴泪眼愁眉鳳凰臺上月
兒高何處何人品玉簫眼睁睁盻不得它来到陳摶也睡不着
空教人穣穰勞勞銀臺上燈將滅玉炉中香漸消業眼難交
鳳凰臺上月兒孤倒鳳顛鵉謾嘆吁盻行雲鎻西樓暮似闌干
十二曲鴈耒也還又無書情脉脉空惆悵意懸懸無是處恨滿
天隅鳳凰臺上月兒明短嘆長吁千萬声香閨寂寞人孤另
枕消香寒漸生碧熒熒一點殘灯别离是尋常事凄凉可慣經
冷冷清清鳳凰臺上月兒昏忽地風生一片雲浙零零夜雨
更初盡打梨花深閉門冷清清沒箇温存它去了無消息枉教
人空断䰟瘦臉啼痕鳳凰臺上月兒沉一樣相思两處心今
宵愁恨更比昨宵甚對孤灯無意寢泪和愁付輿瑶琴离恨向
絃中訴凄&KR0765;在指下吟少一箇知音鳳凰臺月兒圓月上紗
窗人未視故人来人月皆如愿月澄清人笑喧訴别离在月下
星前火滿中秋月月婵娟良夜天人月團圓
喬夢符
為人所奪豫章城錦片鳳凰交臨川縣花枝翡翠果販
茶船鐡板鴉青鈔問婆婆那件高柴鏵鍬一下掘着村馮魁沾
的上俏蘇卿隨順了雙漸眊眊朝楚順毛兒撲撤翠鵉鶵暖
水兒温存比目魚醉磚兒壘就陽臺路望朝雲思暮雨楚巫娥
倫取些工夫殢酒人歸未停歌月上初今夜何如樂臺枕
蒼龍雲臥品青簫跨白鹿春配醉碧桃喚靑猿夜拆燒丹竈二
千年瓊樹老飛来海上仙鶴紗巾岸天風細玉笙吹山月高誰
識王喬
吳西逸
思情海棠露冷濕胭脂楊柳風寒裊綠絲寄来書剛寫个夗央
字墨痕湮透紙吟不成幾句新詩心間事口內詞多少尋思
玉鈎簾控昼堂空寳篆香消錦被重無人温暖羅幃夢夢中尋
可意種碧紗窗忽地相逢舌尖恨心上恐驚斍辰鍾芰荷泛
月小粧梳昼舸搖風醉玉壺一杯酒盡青山暮促歸期雲共雨
逞疎狂噀玉噴珠詩中句灯下書此意何如
小山
湖上晚歸桃花馬上石榴裙竹葉樽前玉樹春荔枝香裏江栴
勻風流比太真索新詞纏住詩人醉眼空銀漢歌声度錦雲凉
月黃昏佳人微醉脫金釵惡客佯狂飲綉鞋小鬟催去褰羅
帶花寒月滿街蕩湖光影轉楼臺未了鴛鴦債枉教鷗鷺猜明
日重来清明小集紅香繚繞柳圍花翠䄂殷勤酒當茶遊春三
月清明假香塵隨去馬小簾櫳綠水人家弹仙吕六么遍笑女
童雙髻了纖手琵琶堤晚景翠簾隄土小肩與烏帽風前醉
老夫浸水壷雲錦高低樹笑王維作畫圖步夌波紅粉相扶羅
裙酒汚蘭舟棹舉月上西湖小隠夢随流水過前灘喜共閑雲
歸故山倚笻和靖墳前看把梅花多處㨂盖深深茅屋三間歌
白石爛賦行路難緊閉柴關春行綠箋香露洒蕉花翠線晴風
綻柳芽遊人三月湖山下六橋邊争繫馬江南第一所繁華金
碧王維畫管絃蘇小家酒船回落日歸鴉梅邊好花多向雨中
開佳客新從雲外来詩情木了年前債相逢且放懷曲闌干碾
玉亭臺小樹紛蝶翅蒼苔點鹿胎踏碎青鞋山齋小集玉笙吹
老碧桃花石鼎烹来紫筍芽山齋看了黃荃畫荼&KR1048;香滿把自
然不尚奢華醉李白名千載冨陶朱能幾家貧不了詩酒生涯
山莊郎事清泉翠椀茯苓香煖霧晴絲楊柳莊微風小扇芭蕉
樣㒷不到名利場將息它九十韶光夜雨花無恙隣墻蝶自忙
笑我疎狂別懷飛花和雨送蘭舟細柳垂烟掩畫樓啼痕帶酒
淹羅䄂換金杯勞玉手大江流不盡詩愁象牙床上鮫消枕頭
夢到并州和逍遥勻新詩装卷東牛腰大字抄書損兔毫遠紅
塵自有閑中樂樂淸閑須到老近芭蕉一座團瓢槲葉袍笻枝
杖松花釀癭木瓢散誕消遥春愁落花燕口點香泥飛絮蜂房
惹蜜脾殘粧鳳枕流清淡景中情誰喚起听西園恰恰鶯啼萬
里書難到三春人未歸此恨誰知春晚情牽柳下燕鶯期醉倒
花前鸚鵡杯香留帳里鴛鴦被日高時初睡起掃殘紅怨煞風
姨學曉霧輕籠鬢妬晴山遠画眉只怕春歸樂閑鐡衣披雪紫
金關綵筆題花白玉闌漁舟棹月黃芦岸幾般兒君試㨂立功
名子不如閑李翰林身何在許將軍血未翰播高風千古嚴灘
歸淡文章不到紫薇郎小根脚難登白土堂遠功名却怕黃
茅瘴老来也思故鄉想途中夢感魂傷雲菴菴馮公嶺浪淘淘
楊子江水遠山長天宝補遺寳筝珠殿荔芰香玉珮瓊琚窈窕
娘雲屏月椀芙蓉帳夜如何樂未央碎霓裳擊鼓漁陽蛾眉棧睛
山翠馬嵬坡落日黃憔悴三即三婆院断橋楊柳卧枯槎秋
水芙蕖着晚花蹇馿過三溪汊訪白雲居士家拂藤床两袖烟
霞道童能唱村醪當茶仙棗如瓜閑樂竿頭爭把錦標奪石上
閑將寳劔磨朝中熬得羅襴破不歸来等甚麽問閑中樂事如
何嵩山樵唱武夷棹歌湘水漁簔維陽遇雪芦汀浙浙蠏行
沙梅月昏昏鶴到家梨雲冉冉蝶初化透朱簾敲翠瓦莫吹簫
不必烹茶玉蓑衣人堪畫金盤露酒旋打預賞瓊花道院即事
爐中真汞長黃芽亭上仙桃綻碧花吟邊苦茗延清詁是玄玄
仙子家小舟横淺水平沙芳草眠馴兔綠楊啼乳鴉門掩青霞
小園春晚愁風怨雨過三旬病酒眠花過一春飛烏走兔催
雙鬢東君應笑人何如䄂拂風塵醒眼看松間月吟䰟随溪上
雲小桃源别是乾
無名氏
行樂一春長費買花錢每日花邊一醉眠喜春来百花都開
遍任簪花壓帽偏花間士女鞦韆紅相映桃花面人更比花少
年来尋陌上花鈿来尋陌上花鈿正是那玉樓人醉杏花天
常言道惜花早起愛月夜眠花底相逢少年赴佳期梨花深院
約定在花架傍邊柳影花隂(兀的是)月下星前飲㒷小糟新
酒滴珍珠醉倒黃公旧酒罏酒旗兒飄颭在垂楊樹常想着花
間酒一壷酒中多少名儒漉酒的陶元亮當酒的唐杜甫更有
箇滌酒噐的司馬相如滌酒噐的是司馬相如伴着箇俊俏
文君賣酒當罏有的是當酒環絛換酒金魚酒館中有神伴侣
酒楼上紅粉嬌姝常揣着買酒青蚨不喫酒的愚夫敢参不透這
野花村務秋景一川紅葉火龍鱗滿地黃花錦獸睛驀聽得
山寺鍾声動騎驛馬的不暫停連雲棧山路難行頭直上浙零
浙零雨半空里赤溜束刺風風吹得敗葉兒飄零風吹得敗
葉飄零則見老樹蒼烟遠水寒汀怎得箇妙手丹青却與我畫
作幃帡正撞着客侣中三秋暮景天涯千里途程衰草長亭流
水孤村問甚麽枕剰衾餘酒冷灯昏
元遺山
綠葉隂濃遍池塘水閣偏趁凉多海榴初綻妖豔噴香羅老燕
携雏弄語有高柳鳴蟬相和驟雨過珍珠乱糝打遍新荷人
生有幾念良辰美景一夢初過窮通前定何用苦張羅命友邀
賓翫賞對芳樽淺酌低歌且酩酊任它两輪日月来往如梭
無名氏
雙鳳頭金釵一虎口羅鞋天然海棠顔色宜唱那阿納忽修来
人立在廳階馬控在瑶臺嬌滴滴玉人扶策宜唱那阿納忽
修来逢好花簮帶遇美酒開懷休問是非成敗宜唱那阿納
忽修来花正開風篩月正圓雲埋花開月圓人在宜唱那阿
夭秋好追遊龍山風物全依舊破帽多情却戀頭白衣有意能
携酒好風流重九雪漫漫擁藍關長安遠客心偏憚瀹玉甌
中雪冰寒銷金帳裏羊羔鏇這两任㨂
馬東籬
布衣中問英雄圖王覇業成何用禾黍高低六代宫楸梧遠近
千官塜一場惡夢競江山爲長安張良放火連雲棧韓信獨
登拜將壇覇王自刎烏江岸再誰分楚漢子房鞋買臣柴屠
沽乞食爲僚宰版築躬耕有將才古人尚自把天時待只不如
且酩子里胡捱莫獨狂禍難防尋思樂毅非良將直待齊邦
掃地亡火牛一戰幾乎喪趕人休趕上
王和卿
魚勝神鰲劵風濤脊梁上輕負着蓬莱島萬里夕陽錦背
高番身猶恨東洋小太公怎釣綠毛亀綠毛稠遶池遊口中
氣吐香烟透賣卦的先生把你脊骨颩十長生裏伴定箇仙鶴
走白大夫的行頭長毛小狗醜如馿小如蕏山海經檢遍了
無尋處遍体渾身都是毛我道你有箇成精物咬人的苕菷
自嘆恰春朝入秋宵春花秋月何時了花到三春顔色消月
過十五光明少月殘花落王大姐浴房内契打假胡伶騁聦
明你本待洗腌&KR2512;到惹得不乾净精尻上勻排七道青扇圈大
膏藥剛糊定早難道外宣無病胖妻夫一箇胖双郎就了箇
胖蘇娘两口兒便佀熊模樣成就了風流喘豫章綉幃中一對
兒鴛鴦象交肚皮厮撞
小山
小集立金梯却瑶杯两行紅袖君休醉萬里黃沙客未歸一
天白月秋無際有書難寄琵琶姬坐离船促哀絃紅粧新畫
昭君面玉手輕彈秋水篇青樓老淚湓江怨幾時重見客懷抖
征衫望江南曉奩開月衰容鑑恨墨拈雲遠信緘凍河膠雪扁
舟纜利名全淡會稽道中墓田鴉故宫花盤烟恨水丹青画
峻字雕墻宰相家夕陽芳草漁樵話百年之下
小山
春思一架殘紅褪舞裙總是傷春不似年時鏡中人瘦損瘦
損瘦損病起燕懶鶯慵春幾何風雨蹉跎柳眼花心尚情多病可
病可十二珠簾不上鈎懶倚粧樓歛翠啼紅爲誰羞問口問
口燕子来時人未歸肯悞佳期一對灯花玉蛾飛報喜報喜
四壁青燈酒半酣病骨岩岩無斤兩腌&KR2512;擔兒擔自攬自攬
毛氏池亭雲影天光乍有無老樹扶疎萬柄高荷小西湖聽
雨聽雨賦情柳陣花圍雲錦窩一見情多恨雨愁雲病如何
爲我爲我歌者花花蜂蝶紛紛鶯燕猜喧滿香街一朵妖紅
爲誰開闘買闘買
馬九臯
西皐亭適㒷曉雨登高驟西風落帽羞蟹肥時管甚黃花瘦
紅裙謾怒青樽有酒白髮無愁晩節傲清霜老圃香初透㒷
爲催租敗歡因送酒来酒醒時詩㒷依然在黃花又開朱顔未
衰正好忘懷管甚有監州不可無螃蟹秋霽黃花噴霜明紅
葉新錦橙香紫蟹添風韵斜依翠屏重鋪繡茵間坐紅裙老遇
太平時不到風流運青鏡看勲業黃金買笑談錦衣荣休笑
明珠暗調羹鼎醎攅韲甕甘世味都諳少室價空高老圃秋容
澹韓巳挂了齊王印不撑開范蠡舡子房公身退何曾纏
不思保全不防未然剗地據位專權豈不聞自古太平時不許
將軍見自笑邵圃無荒地嚴陵有順流向終南捷徑争馳驟
老来自羞學人種柳笑殺沙鷗從此便休官巳落淵明後
馬東籬
嘆世拔山力舉鼎威喑鳴叱咤千人廢隂陵道北烏江岸西
休了衣錦東歸不如醉還醒醒而醉明月閑旌旆秋風助鼓
鼙帳前滴盡英雄淚楚歌四起烏騅漫嘶虞美人兮不如醉還
醒醒而醉三頋茅廬問高才天下知笑當時諸葛成何計出
師未回長星墜地蜀國空悲不如醉還醒醒而醉誇才智曹
孟德分香賈履純狐媚奸雄那里平生落的只两字征西不如
醉還醒醒而醉畫籌計堕淚碑兩賢才德誰相配一箇力扶
漢基一箇恢張晉室可惜都夀與心違不如醉還醒醒而醉
珊瑚樹高數尺珍竒合在誰家内便認做我的豈不知才多害
已直到東市方知則不如醉還醒醒而醉
張雲莊
鶴立花邊玉鶯鳴樹抄絃喜沙鷗也觧相留戀一箇衝開錦川
一箇啼殘翠烟一箇飛上青天詩句𣣔成時滿地雲撩乱
劉時中
題情雲輕散月易殘女蕭何成敗了些風流漢馮魁硬鏟雙
漸緊趕小姐先赸今夜惜花心明日傷春嘆
查德卿
逹時務薄利名秋風吹動田園興鉏瓜劭平思蓴季鷹採菊淵
明清淡老生涯進退知天命
小山
春日鶯啼昼人倚樓酒痕淹透香羅袖薔薇水蘸手荔芰漿
爽口瓊花露扶頭有意送春歸無奈傷春瘦
疎齋
秋景挂絶壁松枯倒倚落殘霞孤鶩齊飛四圍不盡山一望
無窮水散西風滿天秋意夜靜雲帆月影低載我在瀟湘畫裏
對酒對酒問人生幾何被無情日月消磨煉成腹内丹潑煞
心頭火葫芦提醉中閑過萬里雲山入浩歌一任傍人笑我
避暑避炎君頻移竹榻趁新凉懶褁烏紗柳影中槐隂下旋
敲冰沉李浮瓜會受用文章處士家午夢醒披襟散髮舉子
辤辛苦桑樞瓮牗誇榮華鳳閣龍樓脫布衣披羅綬跳龍門獨
占鰲頭今日男兒得志秋會受用宫花御酒嘆世拂塵上麻
絛布袍助江山酒聖詩豪乾坤水上萍日月籠中鳥嘆浮生幾
回年少破屋春深雪未消白髮催人易者適㒷舞低簇春風
絳紗歌輕敲夜月紅牙金橙泛綠醽銀鴨燒紅䗶煞強如冷齋
閑話沉醉也更深恰到家不計的誰扶上馬七夕銀燭冷秋
光畫屏碧天晴夜静閑亭蛛絲度綉針龍麝焚金鼎度人間佳
令卧看牽牛織女星月轉過梧桐樹影重九題紅葉清流御
溝賞黃花人醉歌樓天長鴈影稀月落山容瘦冷清清暮秋時
候衰柳寒蟬一片愁誰肯教白衣送酒退步南柯夢清香畫
戟北邙山壊塜殘碑風雲變古今日月搬㒷廢為功名枉争閑
氣相位顯官高待則甚底也不入麒麟画裏閑居雨過分畦
種瓜旱時引水澆麻共幾箇田舍翁說幾句庒家話瓦盆邊濁
酒生涯醉裏乾坤大任他高柳清風睡煞恰离了綠水青山
那荅早耒到竹篱茅舍人家野花路畔開村酒槽頭榨直喫的
欠欠荅荅醉了山童不勸咱白髮上黃花乱插學邵平坡前
種瓜斈淵明籬下栽花旋鑿開&KR1341;蓞池高堅起荼&KR1048;架悶来時
石鼎烹茶無是無非快活煞鎻住了心猿意馬春情殘花釀
蜂兒蜜脾細雨和燕子香泥白雪柳絮飛紅雨桃花墜杜鵑声
又是春歸縦有新詩贈别離毉不可相思病軆
周德清
有所感流水桃花鱖美秋風蓴菜魲肥不共時皆佳味幾箇
人知記得荆公舊日題何處無魚羔飯喫羊續高高桂起馮
驩苦苦傷悲大海邊長江内多少漁磯記得荆公旧日題何處
無魚羹飯喫鯤化鵬飛未必鯉從龍去安知漏網難吞鈎易
莫過前溪記得荆公(云云)藏劒心腸利已吞舟度量容誰棹月
歸邀雲醉縮項鯿肥記得荆公(云云)
孫周卿
宫詞雙拂黛停分翠羽一窩雲半吐犀梳宝厭面香羅襦素
海棠嬌睡起誰扶腸断春風倦綉圖生怕見紗囱唾縷花月
下温柔醉人錦堂中笑語生春眼底情心間恨到多如楚雨巫
雲門掩黃昏月半㾗手抵着牙兒自哂
馬謙齋
嘲妓好睡搖不醒鵉交鳳友搬不回燕侣鶯儔莫不是宰予
妻陳摶友百忙裏蝶夢莊周衲被蒙頭萬事休真乃是眠花卧
柳自悟甆甌内㶑灔莫掩瓦盆中漸淺重添線雞肥新篘釅
不須典琴留劒二頃桑麻足養廉歸去来長安路險取冨貴
青蠅競血進功名白蟻争穴虎狼叢甚日休是非海可時徹人
我場慢争優劣免使傍人做話說咫尺韶華去也
甜齋
息齋畫竹葛陂裏神龍蛻形丹山中彩鳳棲庭風吹粉籜香
雨洗蒼苔冷老仙翁筆底春生明月闌千酒半醒對一片兒瀟
湘翠影春情一自多才闊幾時盻得成合今日箇猛見它門
前過待喚着怕人瞧科我這裏高唱當時水調歌要識得声音是
我紅灼灼花明翠牗翠絲絲柳拂青樓錦谷春銀瓶酒玉天
仙燕体鶯喉不向樽前醉後休枉笑煞花間四友
小山
湖上晚眺林君復先生故居蘇子瞻斈士西湖六月天孤山
路載笙歌畫船無數萬項玻瓈浸玉壼夕陽外荷花帶雨瓊花
蝶粉霜勻王蕊鵝黃雪點冰肌衣冠后土祠瓔珞神仙佩倚闌
人且賞芳菲煬帝驕奢自喪了國休對我花前嘆息史楚甫
錦被堆春寬夢窄画樓空燕去愁来芳草邊夕陽外怕清明幾
度傷懷關節得荼&KR1048;自慢開春巳听榆錢断買夀樓春夜
狂客簮花起舞佳人秉燭樗蒲小樹風香階露醉鄊中不知春
去更尽荼&KR1048;酒一壷強似听西園夜雨九月日桃花前
度刘郎老矣去年崔護来遅紅雨飛西風起望白衣可怜憔悴節去
蜂愁蝶未知冷落似天台洞裏静香堂看雨乘落日村翁捕
魚感西風倦客思魲倒翠壼歌金縷靜香来隔水芙蕖綠柳紅
橋入畫圖人正在溪亭看雨夜景雲母屏花前月明雪兒歌
席上風生象板敲螺鬟整殢人嬌体態娉婷萬卷堂深一盞灯
看不上梅囱瘦影秋夜旅思二十五點秋更鼔声千三百里
水舘郵程青山去路長紅樹西風冷百年人半紙虚名得似璩
源閣上僧午睡足梅囱日影氣毬元氣初包混沌皮嚢自喜
囫圇閑田地着此身絶世慮縈方寸圓滿也不必煩人一脚騰
空上紫雲強似向紅塵乱滚瓊珠臺琪樹暖青山鷓鴣石床
平紅錦氍毹雲間萼綠華松下蓬莱屨倚高寒滿身香露相半人
倒玉壼月明夜瑶琴一曲
即昇平樂
甜齋
雪兒嬌小歌金縷老子婆娑倒玉壷滿身花影倩人扶昨宵
不記彫鞍歸去問今朝酒醒何處碧桃紅杏桃源路綠水青
山水墨圖杖頭挑着酒胡芦行行覰着山童分付問前村酒家
何處紅羅佩吐獅頭玉碧珥香啣鳳口珠風流相遇恨須臾
梨花淡月楼臺如故教吹簫玉人何處雲深不見南来羽水
遠難尋北去魚兩年不寄半行書危樓目断雲山無數望天涯
故人何處
喬夢符
香茶細研片腦梅花粉新剥珍珠荳䓻仁依方脩合鳳團春
醉魂清爽舌尖香嫰這孩兒那些風韵
小山
席上半泓秋水金星硯一幅寒雲玉版牋美人索賦鷓鴣天
墁杯争勸珠簾高捲燕歸来海棠庭院偶題落花露冷蒼苔
逕纖手風生白玉箏夜香誰立𬗋雲亭知音誰訴彫闌獨凭柳
隂中月明人靜懷古阿房舞殿翻羅䄂金谷名園起玉樓隋
堤古柳䌫龍舟不堪回首東風還又野花間暮春時侯美人
自刎烏江岸戰火曾燒赤壁山將軍空老玉門關傷心秦漢生
民塗炭讀書人一声長嘆四時樂㒷鼕鼕簫鼓東風暖是処
園林景物妍一春常費買花錢東郊遊翫西湖筵賞樂陶陶滿
斟頻勸澄澄碧照添波浪青杏園林煑酒香浮瓜況李雪冰
凉紗厨籐簟旋篘新釀樂陶陶淺斟低唱瀟瀟鞍馬秋雲冷
一帶西山錦画屏功名兩字幾飄零東篱瀟洒淵明歸去樂陶
陶故園三徑隂雲四野彤雲密繚繞長空瑞雪飛銷金帳裏笑
相偎毡簾低放滿斟瓊液樂陶陶醉了還醉客况綠波南浦
人懷旧黃葉西風染鬢秋暮雲歸㒷仲宣楼天南地北塵衣風
帽漫無成數年馳驟十年落魄江濱客幾度雷轟蔗福碑男
兒未遇氣傷懷憶淮隂年少滅楚爲帥氣昂昂漢壇三拜
即江兒水
酸齋
詠梅南枝夜来先破蘂泄漏春消息偏宜雪月交不惹蜂蝶
戲有時節暗香来夢裏冰姿迥然天賦竒獨占陽和地未曾着
子時先釀調羔味休教畫楼三弄笛芳心對人嬌欲說不忍
輕輕折溪僑淡淡烟茅舍澄澄月包蔵幾多春意也玉肌素
潔香自生休說精神瑩風来小院時月華人初靜横窗好看清
瘦影惜别主人泣别声漸杳無語傷懷抱寂寞武陵源細雨
連芳草都被他帶將春去了知足画堂不如安樂窩儘了吾
儕坐閑来偃仰歌醉後&KR3709;跧卧侭教利名人笑我榮枯自天
休覬啚且進杯中物莫言李白仙醉說刘伶墓酒不到它墳上土
燒香掃地門半掩幾冊閑書卷識破幼泡身絶却功名念高
竿上弄不看人弄險野花滿園春昼永客来相陪奉草堂書
千卷月下琴三弄子落得這些兒閑受用惜别囱間月娥風
韵煞良夜千金價一掬可怜情幾句臨明話小書生這歇兒難
立馬玉人泣别声漸唖久立凉生襪無処托春心背立秋千
下被梨花月兒逃逗煞湘雲楚雨歸路沓總是傷懷抱江声
攪暮濤樹影留殘照蘭舟把愁都載了若還與他相見時道
个真傳示不是不修書不是無才思遶清江買不得天樣紙
東篱
野㒷樵夫斍来山月底釣叟来尋覓你把柴斧抛我把魚船
弃尋取个稳便処閑坐地綠蓑衣紫羅袍誰是主兩件兒都
無濟便作釣魚人也在風波裏則不如尋个(云云同前)山禽
曉来窗外啼喚起山翁睡恰道不如歸又呌行不得則不如尋
个(云云)天之美祿誰不喜偏則說刘伶醉畢卓縳瓮邊李白
況江底則不如尋个(云云)楚覇王火燒了秦宫室盖世英雄
氣隂陵迷路時船渡烏江際則不如尋个(云云)林泉隠居誰
到此有客清風至會作山中相不𬋩人間事争甚麽半張名利
紙西村日長人事少一箇新蝉噪恰待葵花開又早蜂兒間
高枕上夢随蝶去了東篱本是風月主晚節園林趣二枕葫
芦架幾行垂楊樹是塔兒快活閑住處
刘時中
春光荏苒如夢蝶春去繁華歇風雨两無情庭院三更夜明
日落紅多去也
趙㫫宏
少年身正值着春暮月宴賞無明夜一任錦嚢空不放金杯
歇明日落紅多去也紗窗外杜鵑声更切啼滿枝頭血禹人哽
咽時風雨凄凉夜明日落紅多去也
楊澹齋
秋深最好是楓樹葉染透猩猩血風釀楚天秋霜浸吴江月明
日落紅多去也
甜齋
苕溪駞鳳两橋分燕尾人物風流地白雲四面山明月双溪
水身在董元啚畫裏盤龍寺山僧定回月半吐叱咤神龍處
空廊旧瓜狼古殿新盤路&KR1032;起講華臺下雨春夜雲問玉簫
三四声人倚闌干听風生翡翠櫺露滴梧桐井明月半簾花弄
影私歡梧桐畫闌明月斜酒散笙歌歇梅香走將来耳畔低
低說後堂中正夫人沉醉也笑靨兒東風不知何處来吹動
胭脂色旋成一點春添上十分態有千金俏人兒誰共買相思
相思有如少債的每日相催逼常挑着一擔愁准不了三分利
這太錢見它時才筭得
西逸
茅屋秋風被山村小過活老硯閑工課疎篱外玉梅三四朵
湖上离愁困人簾未捲上下飛双燕孤雲帶雨痕暗水流花
片湖邊日長春去遠洞泊山中松風小樓香縹緲一曲尋仙
操秋風玉兔寒野樹金猿嘯白雲半天山月小湖山避暑好
山盡將圖畫寫詩會白雲社桃星捲浪花茶乳翻冰葉荷香月
明人散也獨酌玉笛一声天地愁便覺梅花瘦寒流清淺時
明月黃昏后獨醉一撙桑落酒夜景醺醺綺羅歡笑徹檀板
歌声歇寳鼎串香絶銀燭燈花謝玳筵前酒闌人散也題情
描金翠鈿侵鬢貼滿口兒噴蘭麝檀板撒紅牙皓齒歌白雪定
不定百般嬌又怯春思黃鶯亂啼門外柳雨細清明后能消
幾日春又是相思瘦梨花小窗人病酒夏夜即事醉来晚風
生畫堂不記樽前唱冰壷荔子漿月枕蓉花帳酒醒玉人環佩
響春懷水邊粉墻生翠蘚緊閉秋千院銀驄暖玉鞍綵鳳泥
金扇那人着花歸路遠草菴午睡先生華山高處隠自有青
貧分華堂碧玉簫紫綬黃金印不如草菴春睡稳秋思孤眠
夜寒䰟夢怯月暗紗燈滅靑蘋泣露花白柳吟風葉南楼鴈来書
到也草堂夜坐三間草堂何所有月色黃昏又鶴依松樹凉
人伴梅花瘦客来不湏茶當酒丹房早起翠蓬一壷天地小
又是邯郸道尋真客到来夢草人驚斍冷冷玉笙松月曉閑樂
去来去来歸去来菊老青松怪生前酒一杯死後名千載淮隂
矦不如彭澤宰雲岩隐居安樂窩盡把陶詩和村醪密樣甜
山栗拳来大梅窗一炉松葉火
宋方壺
分為雀月英東山湧起玉兔穴宇宙光相射二八風流人三
五圍圓夜廣寒宫第一枝折去也花詠剔秃圍一輪天外月
拜了低低說是必常團員休着些兒缺碩天下有情底都似你者
朝野新聲太平樂府卷之二
