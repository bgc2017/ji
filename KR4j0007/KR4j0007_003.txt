山谷琴趣外篇卷之三
鷓鴣天(重九)
萬事令人心骨寒故人墳上土新乾淫坊酒肆
狂居士李下何妨也整冠
金作鼎玉爲飡老來亦失少時歡茱萸菊蘂年
年事十日還將九日看
又
黃菊枝頭生暁寒人生莫放酒杯乾風前横笛
斜吹雨醉裏簮花倒着冠
身健在且加飡舞裙歌板尽淸歡黃花白髮相
牽挽付與時人冷眼看
又
紫菊黃花風露寒平沙戲馬雨新乾且看欲盡
花經眼休說彈冠與挂冠
甘酒病廢朝飡何鄕得似醉鄕寬十年一覺楊
州夢爲報時人洗眼看
又(續成李如箎云玄真子漁父語之意)
西塞山邊白鷺飛桃花流水鱖魚肥朝庭尚覓
玄眞子何處如今更有詩
靑箬笠綠蓑衣斜風細雨不湏歸人間底是無
波處一日風波十二時
醉落魄(醉醒醒醉一曲詞意雖美而語高下不甚入律因戲作二篇)
陶陶兀兀樽前是我華胥國争名争利休休莫
雪月風花不醉怎生得
邯鄲一枕誰憂樂新詩因事因閑適東山小妓
携絲竹家裏樂天村裏謝安石(石曼卿云村裏黃番綽家中白侍郎)
又
陶陶兀兀人生無累何由得杯中三萬六千日
悶損旁觀自我解落魄
扶頭不起還頽玉日高春睡平生足誰門可欵
新芻熟安樂春泉玉醴荔枝醁
又
陶陶兀兀人生夢裏槐安國教公休醉但莫盞
倒垂蓮一笑是羸得
街頭酒賤民声樂尋常行處尋歡樂適醉看簷
雨森銀竹我欲憂民渠有二千石
又
陶陶兀兀醉鄕路遠歸不得心情那似當年日
割愛金荷一椀淡莫托
異鄕新桂炊蒼玉摩挲經笥湏知足明年細麥
能黃熟不管輕霜點盡鬢邊綠
南鄕子(知命弟去年重九日在涪陵作此曲)
落帽晚風回又報黃花一番開扶杖老人心未
老堪咍謾有才情付與誰
芳意正徘徊傳語西風且慢吹明日餘樽還共
倒重來未必秋香一夜衰
又(今年重九知命巳向成都感之次韻)
招喚欲千回暫得尊前笑口開萬水千山還麽
去悠哉酒面黃花欲醉誰
頋影又徘徊立到斜風細雨吹見我未衰容易
去還來不道年年即漸衰
又
未報賈船回三逕荒鋤菊卧開想得鄰&KR0657;霜笛
罷沾衣不爲涪公更爲誰
風力嫋萸枝酒面紅鱗愜細吹莫笑插花何事
老摧頽却向人間耐盛衰
又
黃菊滿東籬與客携壷上翠微巳是有花兼有
酒良期不用(登臨)恨落睴
满酌不湏辭莫待無花空折枝寂寞酒醒人散
後堪悲節去蜂愁蝶不知
又(重九寄懷永康彭使君用彼舊韻)
卧稻雨餘收處處遊人簇遠洲白髮又扶紅䄂
醉戎州亂折黃花插满頭
靑眼想風流畫出西樓一幀秋還把去年歡意
舞梁州塞鴈西來特地愁
點絳唇(重九寄嗣直弟)
濁酒黃花畫簷十日無秋燕夢中相見起作南
柯觀
鏡裏朱顔又減年時半江山遠登高人健應問
西來鴈
謁金門(戲贈知命)
山又水行盡吳頭楚尾兄弟燈前家萬里相看
如夢寐
君似成蹊桃李入我草堂松桂莫厭歲寒無氣
味餘生今巳矣
採桑子(贈黃中行)
宗盟有妓能歌舞宜醉樽罍待約新醅車上危
坡儘要推
西鄰三弄争秋月邀勑春回个裏声催鐡樹枝
頭花也開
又(送彭道微)
荔枝灘上留千騎桃李隂繁宴寢香殘畫戟森
森鎮八蠻
永康又得風流守管領江山少訟多閑煙靄樓
臺舞翠鬟
又
馬湖來舞釵初賜笳鼔声繁賢將開關威竦西
山八詔蠻
南溪地逐名賢重深鎻群山燕喜公閑一斛明
珠兩小鬟
西江月(茶)
龍焙頭綱春早谷簾第一泉香巳醺浮蟻嫰鵝
黃想見翻成雪浪
兔揭金絲寳盌松風蟹眼新湯無因更發次公
狂甘露來從仙掌
鷓鴣天(茶)
湯泛冰甆一坐春長松林下得靈根吉祥老子
親拈出个个教成百歲人
燈熖熖酒醺醺壑源曾未醒酲魂與君更把長
生盌聊爲清歌駐白雲
漁家傲(戲效通禪作頌)
萬水千山來此土夲提心印傳梁武對朕者誰
渾不頋成死語江頭暗折長蘆渡
面壁九年看二祖一花五葉親分付隻履西歸
怱嶺去君知不分明忘却來時路
又
三十年來無孔竅幾回得眼還迷照一見桃花
參斈了呈法要無絃琴上彈丁調
摘葉尋枝虚半老看花特地重年少今後水雲
無欲暁非玄妙靈雲合被夭桃笑
又
憶得藥山生一虎華亭船上尋人渡散却夾山
拈坐具呈見處繫驢撅上合頭語
千尺垂絲君看取離鈎三寸無生路驀尸一饒
親子父猶回頋軸轤載我兒孫去
又
百丈峯頭開古鏡馬鉤踏破重蘇醒接得古靈
心眼淚光迥迥歸來藏在袈裟影
好个佛堂佛不聖老師沉醉猶看鏡却与斬新
提祖令方猛省無声三昩天皇餅
又(同前)
踏破草鞋參到了等閑拾得衣中寳遇酒逢花
湏一笑長年少俗人不用嗔貧道
何處青旗誇酒好醉鄕路上多芳草提着葫廬
猶未倒風落帽葫廬却纏葫蘆倒
撥掉子(退居)
歸去來歸去來携手舊山歸去來有人共月對
樽罍横一琴甚處不逍遥自在
閑世界無利害何必向世間甘幻愛與君釣晚
煙寒瀨蒸白魚稻飯溪童供筍菜
訴衷情(漁父)
一波纔動萬波隨簔笠一鈎絲錦鱗正在深處
千尺也湏垂
吞又吐信還疑上鈎遲水寒江静滿目靑山載
月明歸
浣溪沙
新婦灘頭眉黛愁女兒浦口眼波秋驚魚錯認
月沉鈎
靑箬笠前無限事綠蓑衣底一時休斜風吹雨
轉船頭
菩薩蠻(漁父)
半煙半雨溪橋畔漁翁醉着無人喚疎懶意何
長春風花木香
江山如有待此意陶潜解問我去何之君行到
自知
調笑歌詩曰
海上神仙字太眞昭陽殿裏稱人心猶思一曲
霓裳舞散作中原胡馬塵方士歸來說風度梨
花一枝春帶雨分花半鈿愁殺人上皇倚欄獨
無語
無語恨如許方士歸時腸断處梨花一枝春帶
雨半鈿分釵親付天長地久相思苦渺渺鯨波
無路
步蟾宫(妓女)
虫兒眞个忒靈利惱亂得道人眼起醉歸來恰
似桃源但目送落花流水
何妨隨我歸雲際共做个住山活計照清溪勻
粉面插山花也湏勝風塵氣味
南柯子(次東坡携妓見法通韻)
夜來酒醒淸無夢愁倚欄干露滴輕寒雨打芙
蓉淚不乾
佳人别後音塵悄消瘦難拚明月無端巳過紅
樓十二間
西江月
断近一生唯有破除萬事無過遠山横黛蘸秋
波不飲傍人笑我
花病等閑瘦弱春愁没處遮欄杯行到手莫留
殘不道月斜人散
山谷琴趣外篇卷之三
