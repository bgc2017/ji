曝書亭集卷第十八
秀水朱彝尊錫鬯
古今詩(十七)
著雍攝提格
偕查孝廉入閩初發江干
淸江自西來海水逆流合我帆挂東風遥指冨春塔
自漁浦挂席至冨陽二首
艑郎唱櫓雨初消查愼行突起東風送客&KR0657;百里晴山低似屋
彝尊一江新水健於潮(舟人謂江暴漲時海潮不得上)得攜老伴無拘束愼行縱
是貧游未寂寥況有月波春罋在彝尊隔船不乏酒人招愼
行
江山小船急浪衝彝尊疾若鷙鳥凌霜冬愼行灣環忽轉赤
亭岸彝尊俄頃不見南高峰愼行鰣魚出網白尾尾彝尊烏
桕夾路靑茸茸愼行井西道人畫不得彝尊暖翠浮嵐如此
濃愼行
桐廬雨泊
桐江生薄寒急雨晚淋漉炊煙起山家化作雲覆屋居人寂
無喧一氣沉嶺腹白鷺忽飛翻讓我沙際宿
七里瀨
七里瀨急鳴哀湍嚴陵於此留釣壇兩崖怪石靑攅攅雨來
欲上不得上竹篙撐過鸕鷀灘
瀧中吟
瀧中行不知遠雨初消雲乍卷藥苗長蒲葉短一夫牽船九
折坂䌫逾急舟逾緩前峰合後峰開一曲轉一曲迴密樹重
重暗飛泉處處來人家三五居瀧裏半是樵夫半漁子叉白
魚捕烏鬼釣車釣輪滿沙觜黃白花開照瀧水未必他鄕能
有此瀧中吟子歌不足我嗣音
晚次汝步乘月抵蘭溪城下
松科萬樹落花天擘岸江風晩䬃然直到蘭溪看明月浮橋
不鎻待吟船
雨發東峰亭和查孝廉
巖巖東峰亭其下百尺潭我來凡五泊未果游精藍兹晨復
前路解纜亭西南溪雲散成雨水木紛參覃平生嬾馳騖進
拙退所甘惟有利涉心翻較估客貪一帆飽風力並坐篷底
譚夫君有高唱令我歎息三
水碓四十韻
百灘趨漸江昏旦鳴不息彝尊大波恣奔放小波迴汨&KR2806;查愼行
居人擅水利審曲引使直彝尊其長走蛟蛇其廣納溝淢愼行
遏防激之怒徑隘流轉急彝尊夫豈水性然適來遭勢逼愼行
于焉扼其吭壘石添橛杙彝尊椽茅架小屋度地隨偃仄愼行
斵木爲巨輪當衝立樞極彝尊旁安三十輻輻輻輳斤墨愼行
龜文交兩兆鼈甲支九肋彝尊括張等虞機璇運就圜則愼行
江心鏡欲躍海底月半蝕彝尊滅頂泅人騰升陑壯士踣愼行
凥高首或下後湧前乃匿彝尊團團牛旋磨匝匝鴉翻翼愼行
棗軸貫中央有如蓍在扐彝尊循環觸牙動揚者必先抑愼行
石臼質本頑甘爲杵所賊彝尊昂然馬騰槽俛若鶴啄食愼行
砯砰應關棙次第符漏刻彝尊擣紙十萬箋取禾三百億愼行
穅秕除未盡藤竹需孔急彝尊一爲機事牽焉得休汝力愼行
先王昔制器取象配卦德彝尊舟楫涉大川耒耜徂畛域愼行
養生務佃漁分壤別動植彝尊鄰歌荅舂相作苦爰稼穡愼行
俾習四體勤羣黎無懈忒彝尊後世技巧繁淫奇難忖測愼行
桔槹轆轤作便利成典式彝尊紛紛鑿渾沌二逞胸臆愼行
能令蠢者靈通者忽以塞彝尊即此水碓論用意略可識愼行
居然役造化安坐無怍色彝尊乃知天生民若苗之有螣愼行
夜來山雨驟䞟漲澷澤國彝尊沙崩岸漂沉有械施不得愼行
物成久則毁兹理復何惑彝尊逸豫安可貪民勞宜率職愼行
篁步(去衢州二十里地産柑橘)
江皐有篁步地似果園坊漸遠魚鰕市眞成橘柚鄕株株當
暑綠顆顆入秋黃輸與村夫子經冬自在嘗
常山山行
常山玉山相去百里許山行十人九商賈肩輿步擔走不休
四月温風汗如雨勸客何不安坐湖口船船容萬斛穩晝眠
苔云此間苦亦樂且免關吏横索錢
入舟
水窮甫登山山盡復入舟漸老惜筋力得安且同偷查愼行舠
子(船名)五尺狹三槳劃兩頭來朝放溜去勝坐靑竹兜彝尊
沙谿舖紀所見
十丈椶繩夜截流朝來漁子掌中收不知方法何從得三寸
白魚齊上鈎(玉山村人施數十鈎於椶繩之上曉起收之鈞必有魚)
自焦石塘抵鉛山河口兩岸石山獰劣上無寸土尺
木查孝廉作詩嘲之賦以解嘲
鉛山山肩排二赴湖口鶻圇象覆釜巨石堅不剖躋攀斷
僧蹊左右絶林藪豈惟質鈍悶兼亦狀麁醜畫師皴法窮相
對俱束手道書紀名山藏之大小酉每因洞壑深必使列仙
守兹爲百靈棄動植無一有乃知造化心下視等芻狗宜取
見者憎獻嘲自我友吾試爲解嘲賦形良亦偶美石多自殘
斧斤或先受高者礱作碑下者窪作臼汝以頑得全庸庸福
反厚喻物材不材此理本莊叟
鉛山城中有古樟三每歲四月白鷺來巢其間伏雛
乃去亦一異也
縣樓高樹半空腔宿鷺飛來什佰雙說與画師翻舊譜不須
横幅寫秋江
發鉛山
昨憎山石鈍今愛山石靈譬若漢宮女去尹來者邢譬若秦
地水汲渭汰者涇何期百里内巒壑殊姿形古樟百圍綠幽
桂十丈靑東西喚野渡長短羅溪亭沄沄舄下水浴鳥梳其
翎人語山響荅忽焉淸泠巖花名莫辨一一抽釵葶我欲
躡飛梁深入紫翠屏僕夫不解事舍車邑外坰前塗定勝
絶明發宜侵星
紫溪道中二首
筍皮蓋屋類團焦留客依然酒旆招只恐夜來風雨至杖藜
扶過紫溪橋
新添十畝種荷田也向山根吐細泉料得村娃無櫂曲秋來
不用采香船
度紫溪嶺
征夫就炊煙我亦治草具一飯免飢劬亭午復前路隔溪辨
微徑千年樹根渡不知身漸高下視千年樹我行方霽心我
僕已窘步登頓力苦疲巖椒且小駐開襟納凉風植杖一反
顧却指來處村茫茫墮雲霧
車盤驛題逆旅主人壁
曲澗層層響叢篁个个齊前山行更好不信鷓鴣啼
觀造竹紙五十韻
信州入建州篁竹冗於篠彝尊居人取作紙用穉不用老查愼行
遑惜簫笛材緣坡一例倒彝尊束縛沉淸淵殺靑特存縞愼行
五行遞相賊伐性力揉矯彝尊出諸鼎鑊中復受杵臼擣愼行
不辭身糜爛素質終自保彝尊汲井加汰淘盈箱費旋攪愼行
層層細簾揭燄燄活火彝尊舍麁乃得精去濕忽就燥愼行
擘來風舒舒暴之日杲杲彝尊箬籠走南北適用各言好愼行
𬗟維邃古初書契始蒼皡彝尊自從史記煩方策布豐鎬愼行
中經祖龍燔孰敢撲原燎彝尊漆簡及韋編殘灰跡同埽愼行
當時禍得脫賴爾生不早彝尊漢代崇師儒家各一經抱愼行
截緝蒲柳姿刀削詎云巧彝尊如何刱物智乃出寺人造愼行
麻頭魚網布棄物收豈少彝尊後來逾爭奇新製越意表愼行
山苗割藤芨水澨采苔藻彝尊桑根斧以斯蠶繭機不絞愼行
澄心光緻緻鏡面波皛皛彝尊砑宜金粉膏繪作龍鸞爪愼行
桃花注輕紅松花染深縹彝尊鴉靑密香色一一隨浣澡愼行
十樣益部箋萬番傳癖稾彝尊紛然輸舘閣逖矣來海島愼行
要爲日用需若黍稷粱稻彝尊惜哉俗暴殄塗抹太草草愼行
俗詩鼃蟈鳴俗書蛇蚓繞彝尊俗學調必俳俗文說多勦愼行
流傳人有集刷印方未了彝尊積穢堆土苴餘殃毒棃棗愼行
或汙瓜牛涎或供蠧魚飽彝尊或爲肉馬踏或被飢鼠齩愼行
黏牎信兒童覆瓿付翁媪彝尊遭逢幸不幸所繫豈纖杪愼行
平生嗜奇古卷帙事研討彝尊祕笈藉爾鈔籯金匪我寶愼行
響搨溯籀斯斷碑拓洪趙彝尊提攜白刺史著錄庶可考愼行
由拳法失傳將樂槽苦小彝尊楚産肌理疎晉産膚澤槁愼行
物情相倍蓰美惡心洞曉彝尊非無雲霞膩愛此霜雪皎愼行
小疊熨帖平捆載赴逵道彝尊預恐壓歸裝又滋征榷擾愼行
烏石村
烏石村深一水灣家家吠蛤閉柴關此時惜少洋州筆恣寫
風篁十里山
分水關
關門一道石參差三戸人家兩戍旗此去都籃休便棄頭綱
正及貢茶時
崇安孔明府招飲縣齋池上賦贈二首
宛轉橋當戸玲瓏竹引泉官齋如此少地主況能賢白鳥巢
琴閣紅鱗動酒船盡驅胥史往淸話得纏緜
一縣皆山水尤奇是幔亭從君乞小艇導我入迴汀羽蛻黃
心木苔皴白石銘遺文當不少歸日補圖經
武夷沖祐宮
武夷君異哉世所傳或云錢之二子或云是魏王子騫當
時結侶高宴幔亭前此挹衣袖彼拍肩坎鈴鼓急管絃賓雲
妙曲左右仙一從彩雲散虹橋斷絶上無緣琳宮建何時傳
是天寶年後王因之禱水旱金龍玉簡投深淵我來謁祠下
取徑芝朮田入門高樹雄且妍藤蔓曲似蛟龍纏殿古石罅
仙鼠穿陳丹暗粉蝸吐涎十二栗主配君像中間名字或已
湮乾魚祭後祀典歇但有村翁膢臘率社錢縛草爲輪翦紙
爲船不知仙人倏而來子忽而逝雲車風馬電作鞭胡用是
物東西懸長廊曲曲通迴旋旁有道士舘房房戸戶相錯連
甘蕉綠搖漾修竹靑便娟竹雞聲中摘茶葉石榴樹底交茶
煙吾思此地洵勝絶道書名之曰洞天阿誰屈置一十六何
山可以居其先昔年禹平水土名山川至今岳瀆垂虞編不
聞議者糾其偏若兹次第逞胸臆毋乃僞託非眞詮試質武
夷君吾言然不然
宿虞道士山房
老樹藏雲壑閒房割洞天茶烘丹竈火鹿飲鑑池泉藥酒供
人醉繩牀借客眠山深風候早四月已聞蟬
幔亭
白石留遺板紅雲失舊裀要知幔亭會亦是避秦人
坐竹&KR1097;入九曲
連峰六六收蒼霾查愼行雨餘滑澾碎石街彝尊挈我栗杖
椶毛鞵愼行蘭湯渡口上竹&KR1097;彝尊篙工指點一曲涯愼行題
名幾處爭磨崖彝尊娉婷玉女峰最佳愼行野花簇髻松
搖釵彝尊當年武夷集神媧愼行歌絃鼓板金管龤彝尊高
張雅奏無淫哇愼行子禽小娥定爾儕彝尊羣仙一散後會乖
愼行黃心老木委蛻薶彝尊爾獨對鏡留形骸愼行千尋鐵障
鎔頑鍇彝尊大藏小藏肩背挨愼行山魈一脚帝所差彝尊洞
門石扇呀然䦱愼行壑舟力負何劥㔞彝尊其中瑰木如積
稭愼行又類羽鏃抽鞞靫彝尊水光汃汃聲湝湝愼行冥冥微
徑不可階彝尊欲往金井迷鬼芆愼行深潭龍臥波溛瀤彝尊
誰歟釣者貪鮞鮭愼行茶園新芽茁舊荄彝尊僧籃道笈采
摘皆愼行可惜不逢紅粉娃彝尊題詩古巖平不㰪愼行精廬
小於負㱿蝸彝尊豈若大隱屏之厓愼行祠宇百世人模楷
彝尊大書照耀銀泥牌愼行學達性天聖德諧彝尊屹然
天柱高崴㠢愼行勢如拱揖趨庭階彝尊須臾路迴仙掌排
愼行神皐下上車輫彝尊竹窠桃磵雜樹槐愼行龜浮獺
控形䐯催彝尊白雲葊前雙眼揩愼行俯視九曲瀠靑緺彝尊
星村村落尤可懷愼行新苗活水通荆柴彝尊穀犬跳聒雞
膠喈愼行況無蛇虎猨猱豺彝尊何時買地營茅齋愼行耕
䎫漁弋與子偕彝尊
虹橋板歌(板爲崇安潘秀才在東所贈)
虹橋板可望不可即絶壁深藏太古色日炙不黃雨淋不黑
洪流不漂土不蝕百蟲將軍焚不得吾欲梯長林梢恐墮鸛
鶴巢吾欲駕澄潭拗恐拔千歲蛟鼪鼯倒懸蝙蝠墜惟有怪
鳥獨立時爬抓潘郎嗜奇每置靑玉案鋸贈一條長尺半爲
言曩者避兵接筍峰一夕急雨飛寒空雨狂更起攧鷂風虹
橋板自天半落斜拖下壓黃冠宮爾時靑童白叟悚息不出
戸亟持此板歸山中吾聞兹言吁可怪石泐金銷此不壞旣
非桐與橿又非楩楠𣏌梓楓豫章縠紋水波蹙中央沈思是
物豈無用何況獲自仙居洵堪重當時宣和好古祕殿無爾
曹吾今藏弆足以豪試令刻作黃神越章印山行蛇虎應潛
逃
仙蛻巖
魚家姊妹趙家兒雜坐歌師間板師莫唱人間可哀曲山阿
遺蛻也堪悲
御茶園歌
御茶園在武夷第四曲元於此刱焙局安茶槽五亭參差一
井洌中央臺殿結構牢每當啓蟄百夫山下喊(事見武夷志)樅金
伐鼓聲喧嘈歲簽二百五十戸須知一路皆驛騷山靈丁此
亦太苦又豈有意貪牲醪封題貢入紫檀殿角盤癭枕怯薛
操小團硬餅擣爲雪牛潼馬乳傾成膏君臣第取一時快詎
知山農摘此田不毛先春一聞省帖下樵丁蕘豎紛逋逃入
明官場始盡革厚利特許民搜掏殘碑斷臼滿林麓西皐茅
屋連東皐自來物性各有殊佳者必先占地高雲窩竹窠擅
絶品其居大抵皆巖嶅兹園卑下乃在隰安得奇茗生周遭
但令廢置無足惜留待過客閒游遨古人試茶昧方法椎鈐
羅磨何其勞誤疑爽味碾乃出眞氣巳耗若醴餔其糟沙溪
松黃建蠟面楚蜀投以薑鹽熬雜之沉腦尤可憾陸羽見此
笑且咷前丁後蔡雖著錄未免得失存譏襃我今攜鎗石上
坐箬籠一一解繩縚冰芽雨甲恣品第務與粟粒分錙毫
仙掌峰瀑布
仰瞻兮山陘懸瀑布兮翠屏忽循兮山後泉涓涓兮鳴石竇
石竇兮中開激衝風兮轟豗一丘兮一憩忘吾道兮邅迴菖
蒲葅兮烏麻飯靑松陰兮白日緩思移家兮駐顔年七十兮
未晚
天游觀萬峰亭
大山相排連小山補其闕羣峰罕異向危亭乃孤揭適當地
敞閒不在勢突兀虚明徹戸牖豁達埽煙㶿盪空激飇輪照
夜湧日軏有時霧著巾忽焉雲觸韤憑欄恣眺聽靈境信超
越儼同喬嶽尊遠邇盡朝謁紛紛揚旌旜穆穆秉圭笏又疑
三海圖神物互出沒足或蹺䕫魑背或負蛩蟨前平訝象耕
後陷類狐搰隱屏翕而張接筍斷不蹶長松偃薺菜細竹披
苗髮溪流乍隱見祠屋半彫歇巋然此獨存坐久興逾發雖
云冠山椒何異在巖窟石房一道士淸癯老鶴骨延我崎嶇
丘靜埽苔徑滑苦無靑精飯力爲煮葵蕨高田歲未荒四月
草先垡分種及胡麻安碓響深樾相對生隱心欲歸恨倉卒
何當裹餱糧留住一百月
樟灘
建溪饒驚潨樟灘最巉險顚波勢欲下亂石故磨颭窪坳碾
作渦刻露圭就琰我衰憂患多過此容色斂篙師凝睛立尺
水巧迴閃鏗然矢投壺狎恰不誤點輕舟恣一擲縱若鳥脫
罨以兹推物理遇境適夷險人或發禍機忌者思盡掩揚瀾
沸平地鑿空架崖厂由來人背噂未必鬼神貶濟盈軌易濡
忠信幸無忝習坎入坎凶旣出夫何玷浮海桴可乘舟楫況
刳剡
建陽
徽公舊是建陽居竹樹淸疎畫不如講席至今留未改人情
大抵好相於得觀雲谷山頭水恣讀麻沙里下書此意殘年
仍莫遂扁舟欲去轉躊躇
延平晚宿
兩兩浮橋趁浦斜居人分占白鷗沙瓜瓤豆莢迎船賣只欠
南鄕澤瀉花(建寧産澤瀉花可噉昨過未及買南鄕橋名)
雨中過黯淡灘
灘光黯淡雨連坑一笑船師勸客行三疊跳波兩搖手櫂歌
十里下延平
水口
岸闊灘平漾白沙船人出險鼓停撾爲貪放溜風頭坐不覺
蜻蜓上槳牙
竹崎關
溪漁樹底輸稅關吏津頭算緡縱有僧樓藥院日長吟眺何
人
食茘支寄查上舍弟(嗣瑮)時在秦中
茘子漿酸價未高風前試解絳羅袍當筵忽憶西征客馬乳
涼州也自豪
噉福州茘
噉茘如噉蔗佳境須漸入必待藍紅江綠熟始嘗何異渴人
禁之飲米汁粤洲火山四月丹也勝盧橘楊梅酸我來福州
日北至投我只合齊堆盤端明譜中三十有二品大槩綃衣
雪作衽粤人誇粤閩誇閩次第胸中我能審
林叟(偉)攜二子載酒過
釀比官醪釅肴看水族分老年思舊雨深話到斜曛契獨存
僑札交須合紀羣不妨留秉燭作賦共誅蟁
甘泉漢瓦歌爲候官林(侗)賦
西京無書家但有急就凡將篇其後闕里闢乃得五鳳二年
甎滕公石室閉巳久文體倜詭乖自然芝英鶴頭書歲遠俱
沉堙孰能抉淵奥冥索崔張先候官林侗媕蒼雅袖中忽出
甘泉瓦長生未央字當中逸態横生恣塗寫定州漢廟不足
珍銅雀香姜盡流亞吾聞甘泉本是祖龍之所遺武帝因而
恢拓之非無益壽延壽字今巳蕩盡蠲錙釐金銅仙人去渭
水椽桷自毁化作龍鱗而當知是瓦定有鬼神護不然安得
團圞如鏡勿使纖毫虧伊誰擅此隸法古毋乃史邈丞相斯
下至元封人物能爾爲侗也耽奇莫與並手搨硬黃墨一挺
裝池作冊索客題重之不異焦山鼎吾生亦好金石文南踰
五嶺西三雲手披叢篁斬榛棘殘碑斷碣搜秋墳攜歸蓬屋
少香芸壁魚散走飢鼠嚙蟲涎粉蛀徒紛紛侗子侗子眞好
事殿闕遺墟靡不至短衣匹馬尋昭陵陪葬諸臣表銜位旁
及降王一十四右先咄毖左什毖殿以那順范頭利舊史缺
漏新史刪侗也爲之考其次試入儲藏蘭話堂長物何論僉
一笥君家嚴君政不苛至今秦地猶謳歌年過八十尚健飯
丹砂不餌朱顔酡兼珍之養樂事多長生瓦兆本爲此請君
一日三摩挲
長慶寺噉茘支二首
長慶古僧寺獨公新道場重來疑夢寐六月轉淸凉老喻苦
瓜苦(曩客廣州訪獨禪師於海幢寺饌進苦瓜子不食師言居士少年不耐苦也)渴思香茘香七星空
有井不用汲寒漿
魚網船船漉(土人伐茘子木浸水以漉魚網)樵柯歲歲殘連根移上苑重馬走
麁官再至雙林少(寺中茘子舊有五百株今只百餘)他時一飽難山僧會客意
臨别更堆盤
又聮句
熱客辭三伏精廬訪一龕園開小暑後徑盡側生南彝尊僧
臘嗟頻改禪房亦舊諳茶瓜宜屏却梯閣緩登探石門吳震方幼超
劇喜靑猿捷先除石貝貪(茘蠧也)層層堆玉案各各滿筠籃查
愼行露比三霄冷漿同十酒甘倒嚢元止渴勿藥定祛痰彝尊
譜就全勝畫評時恣倚擔瀘川知不敵珠海較無慚震方鎔蠟
思封蔕磨鉛欲代甔載歸鄕曲好終賽一筒柑愼行
汪學使(薇)餉楓亭茘
香茘誇奇絶楓亭古驛中色雖殊挂綠品巳壓輕紅一種生
偏側千房味不同重煩故人意分減及衰翁
林封君招飲榕菴
細泉危石響崢潺避暑筵開接款顔祖竹杖多供客借佛桑
花放許吾攀入門愛坐千年樹對酒平臨一朵山珍重主人
投轄意留看七塔夜燈還
龔運使招飲園亭
烏衣子弟列通官逸興東山老謝安六月開筵花事好百分
勸客酒杯寬閒輸沼上鯈魚樂醉任階前海鶴看已是晚凉
收羽扇更排高棟俯層欄
飲張舍人(巖)齋
門才風貌阮何間官簿重題右史班三伏尚能留客坐一瓻
相勸借書還濃陰古壁垂镺蔓驟雨新苔滑小山我醉已拚
逃席去更煩香甕出屏彎
江瑶柱
異味傳方域嘉名注食經連江誰布網獨漉忽登鉶遞自三
山速風來五月腥羚羊羸見角蟙䘃斂同形銳比盆花鍤圓
同鈿帶鞓(粤呼爲角帶子)探腸先去甲刮膜止存丁淨洗膏猶沃新
烹火莫停冰檐初挂鐸雪菌乍抽釘白嚼河豚乳紅餐茘子
廳誰言分鼎足試倚竈觚聽
閩中海物雜詠七首
西施舌(一名沙蛤俗呼西施舌)
吳人輸一錢思覩西子頰何如得網中宵分齧其舌
香螺
鰒魚雖言美祗供漢賊餐(莽操俱嗜此)詎若香螺潔日上先生盤
蟳(閩小記一名蝤蛑)
綠蒲包海蟳味勝蟹胥滑一笑過江人嘔心爲蜞蚏
鱟魚(腹下有十一足雌雄常相負取之輒作雙)
尾插茨菇葉臍攢螃蟹箝南庖驚束手非止北人嫌
花蛤
略識味似螯寧知化非雀誰加水族恩特與繡衣著
黃螺
肉縮等蝸角涎腥過蠣房憐渠一破㱿也有九迴腸
珠蚶
海物多充庖珠蚶亦配酒取禍自有胎不在深閉口
題讓竹亭修禊圖卷
今年禊飲負花時讓竹亭前到恨遲比似永和應更勝坐無
一客不成詩
飲陳孝廉(學洙)烏石山房
旅舘苦毒熱若鳥困樊&KR1237;忽聆折簡招柅車道山阿此身離
沃焦冰雪投岷峩主人頗善病賓至移藥籮預儲楚筍鞵易
客深雍鞾巖壑不在僻位置因坡陀層欄萬井上三面雲遮
羅俄看魚鱗收一峰靑一螺日永風舒舒卷㡢吹漸多亭幽
倚翠壁曲磴交荆莎㳙㳙細泉流石注陽坡誰滋徑寸泥
乃吐雙莖荷木桃綴華實扶茘撈鮮波瀏覽隨所欣樂飲日
巳趖旣無形骸拘且免監史苛杯闌見題句小陸此寤歌髣
髴書策存(陳子出雅坪之門)豈忍輕堊磨吾䣊物外心從兹數娑拖
肯於三伏時禮法繩愆訛作詩繼小陸觀者任諧訶
題汪方伯小像三首
滮湖小别五年餘消息頻傳過嶺書一笑相逢還看画故人
瀟灑只如初
薇堂綳子出花前野老來逢湯餅筵料得牽衣添阿囝肯容
郎罷賦林泉
乳毛五鬛拂龍鱗瘦石多成雨點皴此景并爲君占取更留
何地屬閒人
壽山石歌
無諸城北山靑嶄近郊一舍無楓杉中間韞石美如玉南渡
以後長封緘(方輿勝覽於福州土産首載壽山石)是誰巧搰蛙蚓窟中田忽發蛟
龍函剖之斑璘具五色他山之石皆卑凡我昔南游翫塘市
對此不覺潛妗㰹是時楊老善雕琢(楊字玉璿)紐壓羊馬麏䴥麙
兼金易置白藤笈不使花乳求休攙今來賈索尚三倍未免
瑕漬同梅黬其初産自稷下里後乃深入芙蓉巖菁華巳竭
采未歇惜也大洞成空嵌非無桃紅艾葉綠安得好手來鐫
劖桂孫見之不忍釋裹以黃葛白蕉衫伏波車中載薏苡徒
令昧者生譏讒況今關吏猛于虎江漲橋近須抽帆巳忍輸
錢爲頑石愼勿輕露條冰銜(近凡朝士過關者苛索必數倍)
高(斯億)爲余畫竹以三絶句報之
故人有才子(斯億爲老友雲客之子)爲我埽叢筠長帽眉山老看來足
亂眞
細似楊无咎疎於顧定之淸風愛相對赤日最高時
舊種南垞竹圖中勝百分歸裝無長物得此即封君
以蜜漬生茘支戲成一律
省得紅塵一騎忙輕郵試驗指迷方亟教爐火煎鉛液更犯
巢蜂割蜜房沃水預愁擔僕困開筵試共酒人嘗到家翻惹
兒童笑那不圓籠寄海航
曝書亭集卷第十八
