笛漁小稾卷第四
秀水朱昆田西畯
杏花用昌黎韻
游絲百尺飛晴空杏花向日舒小紅生香活色自絶代嫣然
一笑當春風歷下亭邊花信早氣候頗與江南同玉船百柁
恣意倒醉鄕好去尋無功絳帬仙子苦幽獨忽然邀我紅雲
中須臾化作兩蝴蝶隨蜂逐燕停芳業夢回酒醒良快意不
羨聽漏趨丹楓名園芳菲正未歇官齋唱和還無窮穿池種
蕅不數日早有魚戲蓮西東興來每跨果下馬葛疆到處尋
山翁
叠前韻
羅浮山下曉夢空武陵溪頭樹未紅杏花獨占二月尾妖姿
一一迎春風不施朱粉色自絶名花原與傾城同我聞三郎
打羯鼓樹頭迸發誇神功又聞仙人好種之神洲遠在南海
中何時移根植小圃牆角爛漫開春業有如斷霞遮晚日又
若野火燒霜楓十分琥珀鬭酒琖我公好客情無窮長安幾
輩馬蹏疾而我二載留齊東對花但碩醉兀兀少壯未幾成
衰翁
丹徒公于濋源堂後穿池種荷賦詩四章敬次原韻
數弓營隙地百指鑿清泉春漲鴨頭水光搖魚尾天鏡中千
嶂入花外一亭圓擬傍官園住來耕舜子田
放鴨沙叢裏招鷗水葉間移花連熟土翦樹出晴山似燕年
年客如僧處處閒紅塵飛不到白版晝常關
愛酒公山簡隨行我葛彊池頭看種蕅水面想吹香試以松
爲彴何須石作梁官齋無一事終日醉淋浪
草書蟠詰曲妙語吐滂葩復見長牋劈爭看小字斜閒時惟
領客連月早休衙他日來銷夏千頭出水華
春日珍珠泉雜興五首
插柳尋花匠穿池喚蕅夫枯松横略彴新葉長菰蒲到處泉
爭瀉無名鳥自呼誰知官舍裏宛似水村圖
雨洗春山活池添野水肥孤亭收列岫小舫泊平磯卷幔移
時坐垂竿向夕歸此間多樂事不歎故園違
拂水長條舞穿林小&KR0985;斜幾番風擘絮連日雨催花樹樹開
紅杏絲絲映白沙更教移菊地宛轉結籬笆
水北方疏沼花南擬結亭數科評蕅樣一卷借魚經爲想風
攲柱生憎絮作萍新來有吟課得句即書屏
簇簇蘆抽筍茸茸藥綻苞鵝兒浮水面鳳子撲花梢北酒開
春瓮南烹薦客庖相期十日後同醉海棠巢
海棠半開小雨初過醵飲花下醉賦二十韻
西園經旬罷扃鑰海棠已吐燕支萼綠房亂點沙斑斑檀口
乍施朱薄薄玉環中酒自嫵媚飛燕臨風原綽約紅珠斗帳
睡未足午夢方回旋掠削絳紗衫子輕若霧半掩玉肌通體
弱花雖無言殊有意似伴詩人春寂寞画叉各下青銅錢樹
底結巢來酺醵豈知天公敗人興每遇花開風雨作漠漠初
昏楊柳枝霏霏漸灑秋千索趁香花下蝶翅重濕觜梁間燕
泥落飛牋乞放十日晴天公憐我一笑諾麴塵壓住卷風幔
雲葉埽空露晴崿垂垂絲軟色欲滴翦翦風輕態逾嬳丹青
豈能傳画手愛惜且教張錦幕半開長是近寒食上頓還須
傾大杓湖魚一尾新柳貫乳酒幾缾靑篾絡茶苓蜜荔快初
嘗燕菌雞葼還小嚼興酣日落客未散促席分曹相獻酢對
花不飲豈得計無異黃金鑄大錯須臾圓月生天東更洗花
瓷夜深酌
九日對菊和丹徒公
去年花前作重九沉吟直至雞三號今年花前作重九但思
痛飲瓊千艘詩當大敵久袖手酒遇強戸恒分曹朝來滿城
風雨橫佛山無計同登高霜𬎼百本移小檻朱朱白白圍周
遭滿頭插如浣花杜盈把摘比柴桑陶官齋對此足快意況
逢四野豐田毛先時天公久不雨蝗蟲生蝻蝻生蜪銅錢五
百買一石連車擫擔填空壕頓令東土絶遺孽如雲秋稼輸
官厫今兹二麥盡入土憂心軋軋停抽繰掀&KR1730;一笑命治具
沉沉夜酌凉葡萄披緜黃雀越糟浥團臍𬗋蠏宣薑芼絳羅
縫囊佩萸糝彩貓將子蹲花糕興酣盤空出硬語飽霜一試
秋毚毫句奇字險朱易和蛟螭蛙蚓形難逃文章政事公兩
擅餘子焉敢連脽凥一鼓新懦作長句孟酸豈足當韓豪
和止淵瓶菊
秋花開徧濋源堂一束無妨手自將重節豈須排日飲六時
惟覺和詩忙煩君後圃栽花鍤伴我空齋夢蝶牀試向銅缾
添活水折枝也解十分黃
樓桑謁劉先主廟二十韻
系出中山舊名從下密通艱難權席履濬哲自兒童身手由
来好聲聞豈不聦樓桑枝挺拔羽葆舍南東果應中興兆徐
看大業崇平原迴客刺新野脫途窮結紹非長策依劉亦小
忠幸逃繻葛矢翻射越人弓謀主來麾下眞王拜漢中緯書
符曜度炎運復昭融吳魏三分並關張一氣同惟因收國士
足以壓羣雄頋命雖傳蜀遺孤詎放桐關山徒設險曆數乃
先終墓閉黃腸遠魂歸玉座空虚檐藏凍雀壞壁響隂蟲只
有樹黃落曾無花白紅邨巫懸社鼓鬼馬戀神叢正統存良
史編年允至公古祠丹粉在想見永安宫
爲樗菴題水村圖二首
垂虹亭長好画手戲作水村第二圖何日閒田買千稜濃花
淡柳占分湖
菰邨蔆蕩蕅花灘鵝柵雞栖鬭鴨闌料得苑堂無熱客許儂
雙槳劃湖干
和宋牧仲先生西陂雜咏六首
渌波村
沙觜小槗獨木柳梢虚閣三間溪翁弄船歸去日日日斜掩
關
釣家
釣筒釣車釣艇魚竿魚網魚叉夕陽幾樹紅葉中有魚師釣
家
和松菴
主人有琴百衲松下一彈再彈彈罷松間月上長廊五月生
寒
緯蕭艸堂
橋東橋西蟹火舍南舍北漁磯豆葉黃聽蟲語蓑衣綠見人
歸
芰梁
鴈齒橋迴幾曲貍頭筍長一園到得秋來更好烏蔆白芡堆
盆
放鴨亭
青竹竿搖白水繡鴨翎分翠萍添箇橛頭艇子便如第四橋
亭
我所思三章送虹亭先生歸吳江
我所思兮鱸魚鄕烏桕赤兮鴨脚黃三高祠兮洲曲斲青杉
為柱兮縛香苑以爲屋君歸兮雪灘見白鷺兮飛翻飛翻兮
忽下兩忘機兮成保社
我所思兮垂虹亭二月三月兮花冥冥鴨頭兮水綠螺髻兮
山青君歸兮放櫂蓴菜黏篙兮斑魚墜釣尋君兮水涯把細
槳兮撶通波夜凉兮月上差並宿兮雲沙
我所思兮鸎脰湖漾寸寸兮白魚白魚兮紅目在水兮一角
弸輕紗兮夾細竹泝淸流兮獨䍡君歸兮湖漘調瓦釡兮留
賓勝鹿尾兮猩脣平波臺兮騁望欲濯纓兮無塵
田綸霞先生許惠羅酒久之不至以詩索之
淶酒常苦烈雪酒常苦甜房酒清香薄東酒濁者黏何況棃
花春味惡脣難沾燕市多酒家家家颺靑帘釀法爭相誇小
印泥頭鈐飲者雖有曹我心終不忺先生家德水屋接羅氏
檐依方寅合麴漬米夜覆苫紅槽一以注臘甕排長櫩往年
過漪亭留醉十日淹酌以定州瓷有若冰在匳神人下姑射
朱粉皆嫫鹽昨冬来薊丘雨雪涴韡幨相見話契闊憐我塵
容黔張筵所居堂盡下堂中簾檠跋燭一寸爐簇火一杴羔
以杏酪灌羹以梅漿酟我非高陽徒茗艼意易厭先生頋之
笑却詫酒戶添連瓶肯見遺許我固不廉别來倏經月出戸
頻窺覘未為卧瓮卓翻作止酒潛春風逼上已河柳垂纖纖
斜街盛花事雜卉羅勾尖思攜雙魚榼泥飲朋游兼投詩一
相索伸紙毋譏嫌
無功招集一峰草堂學香山體
杜陵未老歸苑屋覓句攤書驥子存三徑割來花隔舍一峰
留得翠當門試將新水添春沼不異金釵澗畔村
次樗菴韻夀菊隱徵君
先生昔應詔兀兀乘柴車自投直言社惟碩深山居來若入
籠鳥去若縱壑魚經旬面不洗累月頭不梳四百廿甲子日
日惟著書寬衫袖秃筆濃墨涴長裾羣書恙抄撮百事咸芟
除下至啓禎末上至羲皇初長安何所戀三載辭林閭所戀
書船來往借盈箯輿如賈㒺市利如農勤菑畬只愁歲月邁
豈問升斗儲遂令白鶴江寂寞瓜牛廬先生今七十貌似生
芙蕖醵錢買春酒酒伴猶未疎一聞妙義陳使我心顔舒立
言去枝葉衆說徒紛挐人方比匡鼎自謂同莊樗經生多長
年此語誠不虚作詩頌先生轅固張蒼如
題禹尚基並頭茉莉扇二首
細細香風入綺櫳柰花並綴玉玲瓏夜凉未伴釵頭燕先絡
紅珠斗帳中
寫生自昔數崔徐茉莉雙頭譜未書解作花枝帶風露禹鴻
臚画有誰如
客子入都出扇索書率賦二絶
我方觸熱欲南去君又衝塵向北來行遍天涯知己少不如
茆屋掩蒼苔
餘子紛紛未足論對君每欲把降旛九條陌上三年别袖裏
書成又万言
張大司宼生日
張夫子家京口灣千秋之槗萬歲山下有江水流潺潺天生
人傑自有地宜在蒜嶺金焦間高門峩峩列五戟年始十六
登賢關紅綾餅宴曲江後二十載侍蛾眉班憶昔柔兆敦牂
秋使車遠自吳會還盡收桃李遺榛菅五色不眩黃朱斑千
門曉入鳴獸鐶詞頭草罷貂裘頒有時散直宮月彎史家直
筆得南董作者意匠歸輸般容臺典禮手自刪金鑑之籙垂
人寰年來里居三改火主恩未許林泉閒官同宣尼掌司宼
刑鑄子産潛神姦式敬庶獄心痌瘝十囊視等土苴錢一飯
不忘民生艱燕京六月荷花殷南城綠樹高回環柳弧懸處
將進酒把杯一笑舒丹顔黑頭入相本常事今我夫子髮未
䰉
送吕伸之山右二首
吕郎秋卷最清雄還往無人遇未通(唐時士子互相標榜謂之還往見王定保摭言)雪後太
行山色好蹇驢馱入画圖中
楓涇水接朱涇水小舫輕帆恣意行鱸白蜆黃蓴菜𬗋者番
輸我促歸程
送吳上舍歸鹽官
出門無路孟東野送客還山高逹夫自入清秋同寂寞遥憐
旅況轉羈孤霜黃橘柚千重樹月白鸕鷀一片湖到及寅前
封臘甕花時容我醉春壺
雨稼止酒經年冬夜過予以詩勸之
儀狄一婦人造酒功則大伯禹獨惡之是亦聖人過周公執
羣飲沉湎罪斯坐衞武賦賓筵但立監史佐厥後漸踰閑意
態恣沓拖簡著䍦而倒卓抱甕而卧載劉畚鍤埋吐丙車茵
涴於時口號呶於時足㝿㝾所以柴桑翁止酒詩乃作當其
東籬秋黃金花箇箇南山色娟秀翠壓髻婀媠白衣荷擔至
一笑械終破昔我遊五茸小舟泊江邏畢子江滸住邀我洗
寒餓村沽清若空中有黃蘖剉大小戸不均一醉混強懦去
冬入國門河沿卸鈴馱我往子亦來相遇塵堀堁春秋換鶊
蟀愁悱擬騷些飲子子不飲急歸勤夜課今秋仍不遇有酒
止則那終年賃僧廬兀兀守茶磨酒星安可囚酒泉豈可唾
不如踞壚頭歌哭荆高和布囊乏麄錢尚有裘可貨或貰尋
陽昌或沽訪劉墮一瓻齊得喪三爵消坎坷且拚日酕醄莫
憚時詆挫歲宴吾將行櫪馬嚙豆莝逝肯偕我還買田種黃
穤
雨稼飲二十杯而腹痛竟夕委頓復欲止酒再以詩
勸之
子飲可百觚兹盡二十鍾方思同旅話已似垂頭龍呼之瞠
不語耳熱面發赨腰如小錘墜腦若亂杵舂隱隱雷鳴腸汩
汩水盪胸敗眠百起倒氣轖神恎㤏告我繼自今決計仍緘
封毁榼壺巵罍挨排過窮冬翻因一沉頓用博長惺忪子言
未脫口四座交相哄一誤已不堪再誤毋乃憃我今為子譬
勿謂言多噥人生若草木所貴勤培壅及時為灌漑枝葉靑
玲瓏水泉一以涸安望花茸茸酒以滌蔵府洵足媚子容有
湎則觀禮為德豈必凶躭米汁者佛作鯖鮓者宗日月在醉
鄕不見皇甫松嗟子抱渴久飲伴無留蹤迹来沉憂積腹有
如肝赨非酒破除之藥石不可攻中宵起如厠還坐不復疼
披絮圍甎爐相對多歡悰檐外風獵獵城頭鼓鼕鼕重開臘
甕泥細細傾醇醲羅列杯小大楷竹匏髹彤俄焉寒更殺遠
寺撞初鐘辭我出門去見者訝所從昔顔枯槁木今顔生芙
蓉
德尹表叔偕耑木過宿古藤書屋次韻奉荅二首
憔悴京華又隔年舊冬衣冷未裝緜人來巷北明燈裏夢遶
溪南老屋邊秋晚分(扶問切)收秔稻熟夜凉貪伴鷺鷥眠何時得
遂比鄰約同上斜塘放鴨船
湖上荒凉舊釣壇今番作客最無端文章未必輸餘子還往
何緣有熱官万里尋來詩卷重六街難得酒升寬欲同旅話
宵連榻遲我驢車趁曉寒
題客子茜莊圖二首
草色分帬衩湖光濕鏡匳白榆飄莢旋(去聲)黑蝶趁花黏伐竹
䉔蔆港攤書卷荻簾楊梅園最近曾憶漉晶鹽
九派東湖水層軒一望收花南沽酒市竈北賣魚舟客饌秋
墳鳥鄰租夜碓牛下洄餘隙地須爲故人謀
題夏重表叔抱膝圖
士生各有志何必慕管樂今人愛古人古人何所學當年南
陽翁時數值昏椓一爲梁父吟託意在蕭邈豈有王佐姿甘
與霸才較乃知史傳文往往可評駮先生我父行風骨洵秀
濯下馬賦清詩上馬橫大槊出門一十年足迹遍南朔荆方
犯烽燧蠻府贊帷幄及歸煮海村苑屋風雨剥吾鄕老画師
張遠品尤卓邀之寫成圖粉墨洗垢濁一老樹槎枒一卷石
&KR3780;确先生坐其間麈尾嬾不捉抱膝偶然耳此意人鮮覺奈
何詩人詞比擬盡乖角去年來燕市酒地手重握春藤陰並
坐秋棗晚同撲曰歸歸未遂枉訂歸期數鳦南雁北向歲歲
占候確知來不知往乃類長尾鷽首春誓偕還驢劵巳在搦
莊窠住匪遠門許交剥啄租田插露苗釣水背煙㱿魚鰕午
罩汕芋栗夜煨爆得酒互招尋得句互磋琢斯圖須更寫何
處訪虔岳
笛漁小稾卷第四
