曝書亭集卷第三十
秀水朱彝尊錫鬯
詞(七)
蕃錦集
十六字令(春暮)
愁(魏扶)别後花時獨上樓(魚玄機)風吹雨(李賀)春肯爲人留(白居易)
南歌子(早秋西湖)
桂楫中流望(丁仙芝)荷花鏡裏香(李白)無數紫鴛鴦(余延壽)嬋娟江
上月(劉長卿)拂羅裳(閻朝隱)
摘得新(伎席)
歌有聲(李白)朱絃繁復輕(温庭筠)碧桐風嫋嫋(陸龜蒙)月初生(王建)嬋
娟花豔無人及(畢耀)早傳名(長孫無忌)
桂殿秋(剡城客夜)
月漉漉(李賀)雨微微(張泌)故鄕山水路依稀(羅鄴)近來欲睡兼難睡
(劉寫)正是歸時底不歸(葛鵶兒)
搗練子(吳興感舊)
春雨灑(馮著)滴檀欒(陸羽)獨宿江城蠟炬殘(杜甫)正是花時堪下淚
(張隱)更無人倚玉欄杆(崔魯)
又(同前)
無處覓(吳融)不須留(劉言史)遲日園林悲昔游(杜審言)惟有别時今
不忘(顧況)滿天風雨下西樓(許渾)
江南好(同周靑士過沈山子村居)
三春暮(郞大家)看竹到貧家(王維)高樹夕陽連古巷(盧綸)小橋流水
接平沙(劉兼)把酒話桑麻(孟浩然)
又(曉起商氏園亭)
更五點(韓愈)珠箔卷輕寒(薛奇童)金谷風光依舊在(白居易)紅泥亭
子赤闌干(李白)迷路出花難(宋之問)
又(過柯翰周書屋)
披磵戸(盧照鄰)疎快頗宜人(杜甫)家醖滿缾書滿架(白居易)山花如
繡草如茵(許渾)獨坐一園春(盧照鄰)
又(詠燕)
銜泥燕(韋應物)最在美人家(芮挺章)盡日聽彈無限曲(元稹)等閒飛
上別枝花(李商隱)一種逐風斜(楊希道)
南鄉子(珠江春思)
日隱輕霞(王維)紅紅綠綠苑中花(王建)何處更添詩境好(司空圖)聽
春鳥(顧況)飛去花枝猶裊裊(韋應物)
又(度甓社湖)
柳拂浮橋(韓偓)靑山隱隱水迢迢(杜牧)行盡江南數千里(岑參)蓮風
起(李賀)羅袖動香香不已(楊太眞)
又(上谷觀伎)
躡珠履(楊衡)舞羅衣(李白)淸歌寶瑟自相依(駱賓王)此夜不堪腸斷
絶(權德輿)紅燭滅(李頎)歸去豈知還向月(李商隱)
憶王孫(湯公枚鄭文谿柯翰周飲酒肆)
花南水北雨濛濛(盧綸)十里鶯啼綠映紅(杜牧)葉葉春衣楊柳風
(韓翃)出城東(王維)笑入吳姬酒肆中(李白)
又(春游)
淸江一曲柳千條(劉禹錫)日出三竿春霧消(同上)上苑梅香雪裏
飄(崔日用)馬蕭蕭(杜甫)渌水斜通宛轉橋(韓翃)
又(後游)
平田渺渺獨傷春(李嘉祜)兩岸桃花夾去津(王維)一種佳游事也
均(張諤)草如茵(李賀)不見當時勸酒人(曹唐)
又(歌席)
嬌歌急管雜靑絲(岑參)燭暗香殘坐不辭(陸龜蒙)細雨春風花落
時(李白)暗相思(白居易)若問旁人那得知(崔顥)
又(探梅)
一株斜映竹籬門(薛能)磵戸芳煙接水村(司空圖)搖蕩春心似夢
魂(皎然)水雲昏(顔眞卿)靜愛寒香撲酒樽(羅隱)
又(題沈式功雙谿草堂)
浴鳬飛鷺晚悠悠(杜甫)堤下連檣堤上樓(劉禹錫)紅蓼花疎水國
秋(杜荀鶴)采蓮舟(閻朝隱)直到門前溪水流(常建)
又(鏡湖秋思)
越山重疊越溪斜(羅虬)竹浦風迴雁弄沙(鮑溶)幾箇輕舟在若邪
(王翰)摘蓮花(王勃)江月相隨直到家(李頻)
又(濟南元夕)
今年春色勝常年(崔液)遥望笙歌隔水煙(王建)何處風光不眼前
(王表)月如弦(李叔卿)從未團圓直到圓(王建)
江神子(題畫竹)
萬條寒玉一溪煙(李賀)泛春泉(孟郊)映秋天(任華)曾憶湘妃廟裏雨
中看(白居易)閒對數竿心自足(張南史)滄海上白雲間(令狐楚)
春光好(春恨)
花嬋娟(孟郊)月嬋娟(同上)早是傷春夢雨天(韋莊)思緜緜(盧仝)梁間
燕子聞長歎(李商隱)春將半(劉禹錫)舊事思量在眼前(白居易)一年
年(同上)
長相思(歌席)
歌淫淫(李賀)管愔愔(同上)花煖江城斜日陰(宋濟)情多酒不禁(白居易)
爲君吟(李白)動君心(同上)雲母屏風燭影深(李商隱)銷魂況在今
(錢起)
昭君怨(題畫)
危石纔通鳥道(劉長卿)山色東西多少(皇甫冉)石上幾年松(顧況)碧
叢叢(李賀)斷岸沉魚(陸龜蒙)霜葉無風自落(盧綸)月照一孤
舟(孟浩然)去悠悠(韓愈)
生查子(别思)
楊柳映春江(崔國輔)露葉凝愁黛(盧照鄰)獨立俯閒階(韓偓)離别人
誰在(杜甫)千里夢難尋(温庭筠)恨極同填海(吳融)本是細腰人(陸龜)
(蒙)數急芙蓉帶(李商隱)
楊柳枝(會稽春游)
渠柳條長水而齊(王建)燕銜泥(韋應物)花潭竹嶼傍幽蹊(儲光羲)草
萋萋(岑參)油壁車輕蘇小小(羅隱)向君笑(李白)玉壺春酒正堪攜
(岑參)若邪溪(杜甫)
玉蝴蝶(同沈覃九再登平山)
秋雲不雨長陰(盧綸)積翠靄沉沉(王維)繫馬又登臨(朱灣)風吹秋更
深(周朴)暗蛩生暮色(無可)寒磬滿空林(劉長卿)沈約瘦愔愔(李商隱)
憑高獨苦吟(韋莊)
浣溪沙(同柯寓匏春望)
煙柳風絲拂岸斜(雍陶)遠山終日送餘露(陸龜蒙)碧池新漲浴嬌
鴉(杜牧)閬苑有書多附鶴(李商隱)春城無處不飛花(韓翃)馬啼今
去入誰家(張籍)
又(西湖早春)
雪帶東風洗畫屏(許渾)便教鶯語太丁寧(杜甫)看花多上水心亭
(張籍)隔岸春雲邀翰墨(高適)傍簷煙雨濕巖扃(韋莊)瓦甌斟酒暮
山靑(崔道融)
又(虎丘)
高閣晴軒對一峯(許渾)泊舟微徑度深松(郎士元)水天春暗暮雲
濃(鄭谷)歌酒家家花處處(白居易)羅衫葉葉繡重重(王建)一杯可
易得相逢(白居易)
又(山塘夜泊)
月挂西弓藹藹明(陸龜蒙)春風倚櫂闔閭城(李嘉祐)酒旗歌扇正
相迎(陶峴)碧幌靑燈風豔豔(元稹)𬗋槽紅撥夜丁丁(許渾)一更更
盡到三更(杜荀鶴)
又(小孤山)
四面無塵輟櫂過(羅隱)秋來江靜鏡新磨(杜牧)碧雲高髻綰婆娑
(曹唐)深洞長松何所有(王維)曉煙淸露暗相和(陸龜蒙)白銀盤裏
一靑螺(劉禹錫)
又(天津道中)
海燕西飛白日斜(許渾)津橋春水浸紅霞(雍陶)鵁鶄鸂鶒滿晴沙
(杜甫)樹色到京三百里(殷堯藩)柳條垂岸一千家(劉商)櫂聲煙裏
獨嘔啞(韋莊)
又(夜泊無錫聞鄰舟歌者)
雲鬢新梳薄似蟬(白居易)江頭暫駐木蘭船(張蟾)水寒煙澹落花
前(譚用之)五夜淸歌敲玉樹(曹唐)一雙纖手語香絃(李羣玉)坐來
雖近遠於天(吳融)
又(惜别)
惜别愁窺玉女牎(李白)遥知不語淚雙雙(權德輿)綺羅分處下秋
江(許渾)暮雨自歸山悄悄(李商隱)殘燈無燄影幢幢(元稹)仍斟昨
夜未開缸(李商隱)
又(春閨)
出意挑鬟一尺長(段成式)巧勻輕黛約殘妝(施肩吾)黃昏獨自立
重廊(柯宗)蠟照半籠金翡翠(李商隱)羅裙宜著繡鴛鴦(章孝標)不
因風起也聞香(羅虬)
又(同前)
十二層樓敞畫檐(杜牧)偶然樓上卷珠簾(司空圖)金爐檀炷冷慵
添(劉兼)小院迴廊春寂寂(杜甫)朱欄芳草綠纖纖(劉兼)年年三月
病懨懨(韓偓)
減蘭(憶别)
我行自北(顧況)薄暮欲歸仍佇立(李建勲)言告離衿(宋華)一寸迴腸
百慮侵(唐彦謙)吁嗟萬里(歐陽詹)回首可憐歌舞地(杜甫)風雨蕭
蕭(韓偓)二十年前舊板橋(劉禹錫)
又(鴛鴦)
荷塘倚扇(李賀)動處水紋開豔豔(張籍)五色氤氲(陳子昂)鏤羽雕毛
迥出羣(皮日休)浮湍戲渚(蕭穎士)看處便須終日住(吳融)折彼荷
花(王勃)相趁鳬雛入蔣牙(杜甫)
又(落花)
叢芳爛漫(陳子昂)庭影離離正堪翫(儲光羲)碧樹溟濛(上官昭容)一片西
飛一片東(王建)絲纏露泣(韓偓)惟有春風最相惜(楊巨源)灞岸分
筵(徐堅)觸忤愁人到酒邊(杜甫)
又(落葉)
蕭其森矣(蕭穎士)客舍秋風今又起(岑參)千樹山家(王起)村映寒原
日已斜(郎士元)客無所託(李白)五夜颼飀枕前覺(劉禹錫)覺坐而
思(韓愈)不爲愁人住少時(戴叔倫)
采桑子(秋日度穆陵關)
穆陵關上秋雲起(郞士元)習習凉風(蕭穎士)於彼疎桐(宋華)摵摵淒
淒葉葉同(吳融)平沙渺渺行人度(劉長卿)垂雨濛濛(元結)此去何
從(宋之問)一路寒山萬木中(韓偓)
菩薩蠻(秋日陪劉增美中丞飲冶源亭子愛其山水竹樹之勝題壁四首)
遥看一處攅雲樹(王維)秋花錦石誰能數(杜甫)犬吠水聲中(李白)回
流映似空(盧照鄰)綠陰生晝靜(韋應物)亂竹開三徑(王勃)未惜馬
蹄遥(杜甫)看余渡石橋(宋之問)
又
幽栖地僻經過少(杜甫)沙頭雨染斑斑草(白居易)隨意坐莓苔(杜甫)
淸風松下來(孟浩然)鍊金歐冶子(杜甫)但有寒泉水(王維)臨眺獨
鑄躇(杜甫)當看越絶書(高適相傳歐冶鑄劒於此)
又
數株門柳低衣桁(岑參)隔牎雲霧生衣上(王維)森木亂鳴蟬(杜甫)溪
風爲颯然(同上)吏人橋外少(同上)處處聞啼鳥(孟浩然)何必武陵
源(高適)都無人世喧(李白)
又
山公醉後能騎馬(李白)銀鞍却覆香羅帕(杜甫)回首白雲多(同上)依
依奈别何(獨孤及)可憐游賞地(姚合)寂寂深煙裏(司空文明)只想竹
林眠(杜甫)逍遥不計年(李白)
又(題画)
柴門流水依然在(韓翃)更看絶頂煙霞外(薛逢)路盡有平沙(于鵠)無
村不是花(張蠙)身心塵外遠(崔峒)蕭散林亭晚(弓嗣初)一到且淹
留(李白)自由中自由(貫休)
又(題孫武光山南讀書圖)
每嗟塵世長多事(羅鄴)终須揀取幽栖地(陸龜蒙)只在此山中(賈島)
由來趣不同(殷益)地寒松影裏(張喬)種竹交加翠(杜甫)遠遠出人
羣(權德輿)朝朝見白雲(姚合)
卜算子(夜過高漢思書屋)
深柳讀書堂(劉春虚)暗水流花徑(杜甫)愛向沙頭把釣竿(嚴武)荷葉
藏魚艇(岑參)雜樹晚相迷(杜甫)煙鳥栖初定(孟浩然)認得詩人在
此間(劉禹錫)醉月頻中聖(李白)
又(泛舟横塘)
春恨幾徘徊(楊炯)無限靑靑草(皇甫冉)莫爲輕陰便擬歸(張旭)輾轉
傷懷抱(孟雲卿)野渡亂花飛(司馬禮)風煖聞啼鳥(高弁)多少樓臺
煙雨中(杜牧)看竹誰家好(劉長卿)
又(早春閨思)
羅袖拂寒輕(崔液)玉管朝朝弄(張祜)一樹寒梅白玉條(張謂)逐吹香
微動(吳武陵)明月坐來生(顧在鎔)遠岫凝氛重(楊思玄)樓上花枝
笑獨眠(劉長卿)好作鴛鴦夢(李賀)
巫山一段雲(湞江道中)
曉鷺棲危石(鄭巢)風榆落小錢(張仲素)綠楊如髮雨如烟(崔魯)兩岸
子規天(梄蟾)浦樹遥如待(張九齡)雲沙靜渺然(杜甫)落霞紅襯賈
人船(韋莊)風正一帆懸(王灣)
又(題毛子霞小像)
賦料揚雄敵(杜甫)詩傳謝朓淸(李白)凌雲筆札意縱橫(杜甫)到處有
逢迎(王維)老得滄洲趣(劉長卿)歸來物外情(宋之問)儼然天竺古
先生(王維)圖畫表沖盈(孫逖)
好事近(飲蓮子湖)
春氣滿林香(王翰)水泮寒塘始綠(韋應物)目送迴汀隱隱(陸龜蒙)十
餘竿野竹(方干)衞娘淸轉遏雲歌(羅隱)山月皎如燭(韋應物)若向
陽臺薦枕(王勃)得明珠十斛(李賀)
柳含煙(春游憶靑士天自)
船緩進(白居易)就花枝(同上)别路靑靑柳發(周賀)千條金縷萬條絲
(劉禹錫)復參差(盧綸)兩見棃花歸不得(趙嘏)昨日老於前日(白居易)
人兮不見(陳子昂)抱琴好倚長松(王維)
又(維揚春暮)
春融豔豔(韓偓)燕外晴絲卷(杜甫)回首夕嵐山翠遠(李紳)芳草落花
無限(丘丹)比來寒食佳期(鮑防)風臺水榭逶迤(鄭槩)楊子津頭月
下(白居易)游人處處歸隨(陳元初)
又(同程穆倩孫無言泛舟紅橋)
鶯和蝶到(張南史)秀發王孫草(陳祐)借問春風何處好(杜牧)乍逐東
西傾倒(張南史)曲水竟日題詩(杜奕)槐陰柳色通逵(嚴維)且願相
留歡洽(張籍)欲去不去遲遲(子蘭)
又(送李天生還關中)
環山繞野(白居易)驛路飛泉灑(王維)還把玉鞭鞭白馬(張籍)取酒蝦
蟇陵下(謝良輔)渭水處處流澌(同上)登高望見昆池(范燈)更愛終
南灞上(呂渭)五陵共獵秦祠(樊珣)
秦樓月(春思)
風颸颸(温庭筠)桃紅李白花參差花參差(蘇頲)枝條鬱鬱(上官昭容)淑
景遲遲(樂章)靑樓珠箔天之涯(盧仝)淸風明月遥相思遥相思
(王勃)重吁累歎(王維)識者其誰(韓愈)
更漏子(京口晚望)
秋風淸(李白)秋色白(李賀)瓜步寒潮送客(劉長卿)望極浦(王維)度飛梁
(盧照鄰)吟詩秋葉黃(杜甫)幽蘭露(李賀)香楓樹(皇甫冉)吠犬鳴雞幾
處(同上)蒼翠晩(劉長卿)染羅衣(李賀)鳥還人亦稀(李白)
阮郞歸(春閨)
南園春色正相宜(張謂)蜂雄粉蝶雌(李商隱)水邊楊柳綠煙絲(楊巨)
(源)長條踠地垂(沈佺期)草淺淺(温庭筠)雨離離(同上)花開花落時
(薛濤)收將鳳紙寫相思(李商隱)雙蛾顰翠眉(武平一)
河瀆神(大孤山神祠)
川上晩蕭蕭(張諤)楚地連山寂寥(李嘉祐)女蘿山鬼語相邀(李商隱)
靑山暮暮朝朝(劉長卿)樵子罛師幾家住(皇甫冉)鴛鴦一處兩
處(皮日休)潮至潯陽回去(張繼)風淒淒子夜雨(王維)
又(妒女祠)
山木女郎祠(王維)西路翩翩去時(韓翃)綵旛新翦綠楊絲(韋莊)槐花
點散罘罳(陳元初)練帶平鋪吹不起(李賀)漠漠黃花覆水(朱放)繡
領任垂蓬髻(杜牧)含情咫尺千里(魚玄機)
又(長水三姑廟)
花下蝶微飄(陳頗)江皐綠草迢迢(杜牧)一渠春水赤闌橋(温庭筠)空
餘淚滴寒潮(劉長卿)野廟向江春寂寂(李羣玉)淸川永路何極
(劉長卿)望盡靑山獨立(盧綸)紅桃處處春色(魚玄機)
又(雨度石湖)
漠漠復霏霏(李得)楊花暮雨霑衣(劉長卿)雨凉頻見鷺鷥飛(鄭谷)采
蓮艇子撐歸(皮日休)嵐翠暗來空覺潤(温庭筠)鳥向平蕪遠近
(劉長卿)綠倒紅飄欲盡(陸龜蒙)傷心朝恨暮恨(竇弘餘)
風蝶令(送别)
北斗分征路(徐彦伯)南橋列祖筵(徐知仁)生憎柳絮白於緜(杜甫)明
日行人已遠(劉長卿)騎連連(王維)詩憶傷心處(杜甫)杯銜欲别前
(韓愈)好花爭奈夕陽天(張泌)惆悵靑山渌水(韓翃)急回船(李康成)
賣花聲(紅橋後游寄懷柯翰周)
雁齒小紅橋(白居易)惟以招邀(蕭穎士)一渠春水柳千條(白居易)正
是江南好風景(杜甫)煙月迢迢(韓偓)孤夢楚山遥(許渾)各自無聊
(韓偓)玉人何處教吹簫(杜牧)客路不歸秋又晚(張喬)木落蕭蕭(貫休)
鷓鴣天(燕臺送陳左源還吳)
與客提壺上翠微(杜甫)薊庭蕭瑟故人稀(王之渙)扁舟不獨如張
翰(杜甫)先達誰當薦陸機(劉長卿)相勸酒(李賀)遠將歸(王建)重嗟筋
力故山違(杜甫)那堪回首長洲苑(李嘉祐)惟有年年秋鴈飛(李嶠)
又(嶧山)
天半羣山孤草亭(杜甫)下方雲雨上方晴(馬戴)笑拈霜管題詩句
(郎士元)閒向春風倒酒缾(張籍)喜嘉客(顔眞卿)展幽情(上官昭容)縈迴
樹石罅中行(方干)他鄉就我生春色(杜甫)此地纔應聚德星(薛能)
又(鏡湖舟中)
南國佳人字莫愁(韋莊)步搖金翠玉搔頭(武元衡)平鋪風簟尋琴
譜(皮日休)醉折花枝作酒籌(白居易)日已暮(郎大家)水平流(白居易)
亭亭新月照行舟(張祜)桃花臉薄難藏淚(韓偓)桐樹心孤易感秋
(曹鄴)
又(訪舊)
一丈紅薔擁翠筠(李商隱)晚來林鳥語殷勤(白居易)松間明月長
如此(宋之問)石上靑苔思殺人(樓熲)章臺柳(韓翃)鬱氛氲(李舒)濕雲
如夢雨如塵(崔魯)紅箋漫有千行字(裴說)秖是相思秋復春(李白)
河傳(聽鶯)
花片(張南史)深淺(同上)半山晴(皎然)落月殷勤早鶯(周賀)楚歌吳語嬌
不成(李白)多情(劉長卿)時時聽一聲(白居易)偶值門開暫相逐(元稹)
聲斷續(盧仝)過盡重重屋(白居易)臨高臺(王勃)重徘徊(淸晝)酌來(無名氏)
留君醉一杯(戴叔倫)
玉樓春(簾内美人)
江煙濕雨鮫綃軟(羅隱)勻粉時交合歡扇(權德輿)千回相見不分
明(王建)乍去乍來時近遠(韋應物)石家蠟燭何曾翦(李商隱)五夜
漏聲催曉箭(社甫)不如眠去夢中看(徐安貞)誰爲含愁獨不見(沈佺)
(期)
又(燭下)
雨滋苔蘚侵階綠(岑參)風動落花紅蔌蔌(元稹)愛君簾下唱歌人
(白居易)初卷珠簾看不足(權德輿)何當共翦西牎燭(李商隱)美酒
一杯聲一曲(李頎)不知含淚怨何人(張賁)料得也應憐宋玉(李商隱)
又(小樓)
小樓深巷敲方響(錢起)兩兩紅妝笑相向(崔顥)本來銀漠是紅牆
(李商隱)欲上仙城無路上(顧況)年光到處皆堪賞(張仲素)南陌東城
詎來往(權德輿)更無消息到今朝(劉禹錫)秋思冬愁春悵望(白居易)
又(画圖)
劉郎已恨蓬山遠(李商隱)金谷佳期重游衍(駱賓王)傾城消息隔
重簾(李商隱)自恨身輕不如燕(孟遲)畫圖省識春風面(杜甫)比目
鴛鴦眞可羨(盧照鄰)一生一代一雙人(駱賓王)相望相思不相見(王勃)
瑞鷓鴣(春思)
尋春何事却悲涼(王建)半掩朱門白日長(韋莊)巳恨流鶯欺謝客
(温庭筠)不令仙犬吠劉郎(曹唐)女蘿力弱難逢地(曹鄴)戲蝶飛高
始過牆(姚合)誰與王昌報消息(李商隱)銀釭斜背解明璫(裴思謙)
又(别思)
春橋南望水溶溶(韋莊)半壁天台巳萬重(許渾)心寄碧沉空婉孌
(劉滄)語來靑鳥許從容(曹唐)更爲後會知何地(杜甫)難道今生不
再逢(韓偓)最憶當時留讌處(吕温)桐花暗澹柳惺忪(元稹)
又(感舊)
謝家輕絮沈郎錢(李商隱)風景依稀似去年(趙嘏)石瀨雲溪深寂
寂(權德輿)綠牎紅淚冷涓涓(李郢)落花不語空辭樹(白居易)明月
無情却上天(薛逢)還有些些惆悵事(白居易)而今重說恨緜緜(張籍)
虞美人(雲中送俞右吉之鄴下)
來時萬里同爲客(司空文明)廣武原西北(張祜)看看北鴈又南飛(施肩)
(吾)愼莫愁思顦顇捐容輝(王維)無端更渡桑乾水(賈島)行路難
如此(杜甫)蕭蕭羸馬正塵埃(羅隱)煙裏歌聲隱隱(魚玄機)入叢臺(上官儀)
南鄉子(舊游)
川闊遠天低(戎昱)垂柳陰中白馬嘶(秦韜玉)君過午橋回首望(劉禹)
(錫)東西(鮑防)依舊煙籠十里隄(韋莊)北渚對芳蹊(姚崇)自在嬌鶯
恰恰啼(杜甫)腸斷舊游從一别(沈彬)尋溪(嚴維)不是花迷客自迷(李商)
(隱)
踏莎行(中秋席上送吳孝廉南還)
積水深沉(盧綸)平原廣潔(張南史)夕陽照箇新紅葉(司空圖)秋風滿
樹鵲南飛(儲嗣宗)不寒不暖看明月(徐凝)風月相知(上官昭容)故人
離别(顧況)世間惟有情難說(同上)百壺那送酒如泉(杜甫)但須茗艼
酬佳節(杜牧)
臨江仙(客東甌懷歸)
何處春風吹曉幕(顧況)蠻江豆&KR1958;連生(韓偓)故鄕七十五長亭(杜牧)
欲尋芳草去(孟浩然)不遣柳條靑(李白)自是不歸歸便得(崔塗)津
頭日日人行(皇甫冉)可憐寒食與淸明(明皇)落花相與恨(韋承慶)江
樹遠含情(宋之問)
又(峽中望飛來寺)
兩岸靑山相對出(李白)至深至淺淸溪(李冶)寒猿晴鳥一時啼(白居)
(易)泉聲咽危石(王維)草色引長隄(皇甫冉)乘興輕舟無近遠(賈至)
人隨流水東西(劉長卿)夜深臺殿月高低(杜牧)橋回忽不見(岑參)山
木萬株齊(劉長卿)
又(寄題澹公丹霞精舍)
蘭若去天三百尺(岑參)生涯一片靑山(顧況)朝看飛鳥暮飛還(李頎)
愛兹山水趣(閻防)還肯到人間(張謂)風景蒼蒼多少恨(劉凔)猿聲
南接荆蠻(令狐楚)樹深藤老竹迴環(白居易)何時一茅屋(杜甫)吾黨
共追攀(賈島)
又(汾陽客感)
無限塞鴻飛不度(李益)太行山礙幷州(白居易)白雲一片去悠悠
(張若虚)飢烏啼舊壘(沈佺期)古木帶高秋(劉長卿)永夜角聲悲自
語(杜甫)思鄉望月登樓(魏扶)離腸百結解無由(魚玄機)詩題靑玉案
(高適)淚滿黑貂裘(李白)
又(胡天岫移居審山寄之)
新買雙溪定何似(王維)條桑種杏何人(皇甫冉)園收芋栗未全貧
(杜甫)水迴靑嶂合(孟浩然)山逼畫屏新(李白)詩酒尚堪驅使在(杜甫)
經過北里南鄰(王維)性情嬾慢好相親(白居易)遠尋留藥價(杜甫)小
睡凭藤輪(同上)
又(懷歸寄周靑士繆天自)
流落天涯誰見問(韋莊)一生判却歸休(柳宗元)漁竿消日酒消愁
(高駢)黍苗侵野徑(虚中)竹樹繞春流(張謂)想得故園今夜月(錢翊)還
應先照西樓(韓偓)挐煙閒弄箇漁舟(陵龜蒙)名山思徧往(賈島)作意
共君游(張籍)
南樓令
香萼媚紅滋(徐彦伯)微芳不自持(張九齡)陟秦臺(上官昭容)俯盼喬枝
(同上)獨倚闌干正惆悵(張蠙)三月盡草靑時(韓偓)揮手碧雲期(楊諫)
空歌悲莫悲(閻寬)落花飛(王勃)遠近凉颸(宋華)别恨最深何處寫(李端)
兩不見但相思(李白)
又(春愁)
細草綠汀洲(李嘉祐)斜陽下小樓(杜牧)一回來(白居易)使我生憂(韓愈)
記得玉人春病後(薛能)生枕上起眉頭(魏扶)此意重悠悠(楊巨源)
此情非自由(戴司顔)笑春風(李白)胡不爲留(韓愈)欲寄相思千里月
(杜牧)君不見曲如鈎(齊已)
蝶戀花(春暮)
滿眼流光隨日度(元稹)晨往東皐(王維)花雜重重樹(杜甫)最是一年
春好處(韓愈)王孫不耐如絲雨(高蟾)欲訪桃源入溪路(王昌齡)臨
水鳴琴(宋華)不覺芳洲暮(鄭愔)落日已將春色去(李昌符)生憎燕子
千般語(駱賓王)
又(錢塘觀潮)
楓浦客來煙未散(許渾)如訴如言(羅隱)漸落分行鴈(李嶼)解道澄江
淨如練(李白)風翻白浪花千片(白居易)細雨濕衣看不見(劉長卿)
浩汗連緜(張希復)地闊平沙岸(杜甫)信宿漁人還汎汎(同上)冨陽山
底樟亭畔(白居易)
又(閒適)
帳裏爐香春夢曉(韓翃)雀噪荒村(王維)花落知多少(孟浩然)寂寞柴
門人不到(王維)橋邊日日看芳草(皇甫冉)小舫一艘新造了(白居)
(易)有竹千竿(同上)水葉分蓮沼(高正臣)行處便吟君莫笑(薛能)一生
上苑離離鶯度(劉方平)前溪漠漠花生(周賀)溪畔數鷗閒不起(殷文)
(圭)馬上吟詩卷已成(法振)千山冰雪晴(盧綸)魚網平鋪荇葉(李嘉)
(祐)板橋人渡泉聲(顧況)行殿有基荒薺合(許渾)竹塢無塵水檻淸
(李商隱)偏傷遠客情(陶翰)
天仙子(惜春)
何許相逢綠楊路(劉禹錫)萬曡春波起南浦(張泌)碧雲芳草兩依
依(韋莊)君莫訴(無名氏)相思苦(王勃)況是靑春日將暮(李賀)昨夜東
風還入戸(郎士元)燕子不歸花著雨(韓偓)今朝誰是拗花人(李賀)春
已去(王建)留不住(李萼)此地獨來空繞樹(張籍)
又(喬柱史壽詞)
秋水纔深四五尺(杜甫)湖舘翛然無俗客(裴夷直)種松皆老作龍
鱗(王維)䑳一隻(白居易)鶴一隻(吳融)周步一池消半日(皮日休)顔貌只
如三二十(徐凝)年來漸覺頾䰅黑(劉商)人間豈不是神仙(劉眞)𬗋毫
筆(白居易)珊瑚席(顧況)滴露研朱點周易(高駢)
風入松(憶别)
楚腰纖細掌中輕(杜牧)出水舊知名(李商隱)數聲風笛離亭晚(鄭谷)
猶宛轉(陸士修)久住雲駢(樂章)獨望天邊初月(竇弘餘)殷勤遠别深
情(嚴維)流年堪惜又堪驚(趙嘏)秋水綠痕生(楊巨源)魂銷事去無
尋處(李中)西陵下(李賀)蕭颯松聲(上官昭容)惆悵空教夢見(韓偓)如何作
得雙成(魚玄機)
滿江紅(春日懷歸)
燕燕于巢(顧況)卷翠幕(李萼)花張錦織(鮑溶)芳菲節(柳姬)光風轉蕙(樂章)
漏添遲日(韓偓)世事浮雲何足問(王維)簾前春色應須惜(岑參)勸少
年(李紳)放意且狂歌(翁承贊)陳瑶席(王維)春向晚(劉禹錫)日西夕(李白)
閒徙倚(吳融)長思憶(韓偓)只將琴作伴(白居易)東西南北(貫休)鄕信漸
稀人漸老(許渾)流光易去歡難得(鮑防)早歸來(杜甫)已是十年游(張喬)
江南客(鮑溶)
水調歌頭(暮春山居)
返景照疎雨(李白)層閣有餘淸(蘇頲)浮雲卷靄(盧照鄰)獨樹花發自
分明(杜甫)池北池南草錄(王建)共握手而相顧(徐堅)遠近聽泉聲(王勃)
野果新成子(岑參)山鳥自呼名(宋之問)人寂寞(盧仝)山坱圠(盧照鄰)
水澄泓(顧況)有竿斯竹(蕭穎士)無數春筍滿林生(杜甫)酌酒會臨泉
水(王維)求壽藤與蟠木(元結)扶汝醉初醒(杜甫)宛是野人也(王維)無事
亦無營(張九齡)
又(送孫無言歸黃山)
溪水碧於草(岑參)輕枻理還&KR1956;(賀知章)故山南望何處(李嘉祜)三十
二蓮峰(李白)懷宇宙以傷遠(陳子昂)送飛鳥以極目(李白)長揖古人
風(駱賓王)意氣百年内(賀遂亮)心事一杯中(高適)碧煙上(沈佺期)觀
瀑布(任華)舞蛟龍(李賀)白雲千里萬里(劉長卿)日色冷靑松(王維)攀石
壁而無據(盧照鄰)撫桂枝以凝想(徐賢妃)魚鳥去來逢(李嶠)誰識巢
居子(陳子昂)但訝鹿皮翁(杜甫)
滿庭芳(春暮入雲門山贈月公)
迸筍穿溪(成用)陰槐翳柳(蕭穎士)年華近過淸明(韓翃)蒿深葉暖(貫休)
路入亂山行(劉長卿)天下只應我愛(白居易)雲門寺(杜甫)薄地躬耕
(王維)杳容與(顧況)深林倚策(耿湋)高興小蓬瀛(姚崇)吾師無一事(李頎)
松門石磴(白居易)繡澀苔生(李白)喜無多屋宇(杜甫)自足怡情(上官昭容)
夜後邀陪明月(元稹)龕燈斂(段成式)印火熒熒(張希復)閒中好(鄭符)綠
樽翠杓(夷陵女子)何忍獨爲醒(王續)
付小胥(杜甫)任頭生白髮(白居易)物兮無累(羅隱)歌齊曲韻(王勃)道著
淸虚(范堯佐)松桂爲鄰(上官昭容)煙霞問訊(同上)聲利從來解破除(陸龜)
(蒙)鸕鷀杓(李白)儻有人送否(王維)每駐行車(張籍)
曝書亭集卷第三十
