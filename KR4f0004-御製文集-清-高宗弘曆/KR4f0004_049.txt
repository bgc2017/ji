御製文二集卷十五
記
五福五代堂記
五福堂者
皇祖御筆賜
皇考之匾額也我
皇考敬謹摹泐
奎章於雍和宫圓明園胥用此顔堂以垂永世丙申年
予葺寧夀宫内之景福宫以待歸政後宴息娱老景福
者
皇祖所定名以侍養
孝惠皇太后之所也予曾為五福頌以書屏而未以五
福名堂者盖引而未發抑亦有待也兹蒙
天貺予得元孫五代同堂為今古希有之吉瑞古之獲
此瑞者或名其堂以薌其事則予之所以名堂正宜用
此五福之名且即景福宫之地不必別有搆作而重熙
累慶仍即
皇祖
皇考垂裕後昆貽萬世無疆之庥也若夫獲福必歸於
好德而好德尤在好其善以歛錫厥庶民五章之中三
致意焉兹不複贅予子孫曾元讀是記及堂中五福頌
者應敬思
皇祖
皇考所以承
天之福必在於敬
天愛民勤政親賢毋忘舊章予之所以心
皇祖
皇考之心朝乾夕愓不敢暇逸以幸獲五代同堂之慶
於萬斯年恒保此福奕葉雲仍可不勉乎可不慎乎
三老記
予既為三老五更之說以闢諸家之謬然以三老之稱
數典於左氏其何以稱三老則求其解而終不得其辭
兹以三餘之暇書辟雍詩冊有三老之語臨池下愰然
悟曰三老之言實出孟子所謂老而無妻老而無夫老
而無子此非三老而何孟子雖出左氏後而此語自由
古以傳故即繼之曰文王發政施仁必先斯四者可知
文王時即有三老之稱左氏提其綱孟子晰其目耳且
晏子對叔向歎齊之將為陳氏所云棄其民三老凍餒
乃指一國鰥寡獨窮之民之無恤者設以上夀中夀下
夀論之豈八十以下之老即可以弗恤乎其餘傳會之
論愈說愈遠然總於辟雍養老興賢有何涉乎自是而
三老之稱徧於鄉閭所謂三老董公壺關三老之類不
一而足盖耆艾而長於鄉者即可稱三老而非定三人
也夫予三老五更之說成於戊戌逮今又六年求其說
而不得而筆下偶得之是不可以不記且此六年中何
嘗不讀孟子而未有會兹偶會之益見理不可不日窮
書不可不日讀寧渠呈已之是顯人之非以為博聞廣
識而已哉
祭
歷代帝王廟禮成恭記
予小子既敬遵
皇祖聖訓增祀
歷代帝王以今年二月春祭之吉奉
神主入廟禮以克成祭不欲數於是退而恭記曰
皇祖之聖允符我
皇考所尊稱大成有類
先師孔子而無以復加也即此增入之
旨實出大公至明乃稱歷代之名議而非有意於其間
也夫歷代者自開闢以來君王者之通稱非如配享
先師孔子有所旌别彰癉於其問也夫有所旌别彰癉
於其間則必有所進退而是非好惡紛然起矣入者主
之出者奴之將無所底止且以旌别彰癉言之湯武即
有慙德則歷代開創之君湯武且不若審如是
三皇五帝之外其宜入廟者有幾是非祭
歷代帝王之義也故我
皇祖謂非無道亡國被弑之君皆宜入廟者義在此但
引而未發子小子敢不敬申其義乎盖自洪武建廟南
京以來北京祖之所祀者寥寥(明洪武六年始建京崇歷代帝王廟於南)
(祀者三皇五帝夏禹王商湯王周文王武王漢高祖光武帝隋高祖唐高祖太宗宋太祖元世祖十九帝已而)
(罷周文王隋高祖唐高祖之祀嘉靖九年罷南京廟祀建歷代帝王廟於北京二十四年又罷元世祖之)
(祀)及我
世祖定鼎燕京
幼齡即位百度畢舉爾時議禮之臣於議
歷代帝王廟位次亦頗有所出入(我因明世祖定鼎燕京代祀典順治)
(二年增祀遼太祖金太祖金世宗元太宗明太祖凡五帝)而我
皇祖之諭亦因近
大事之際在康熙六十一年十一月諸臣未能仰遵
聖意其出入亦頗不倫(會典載康熙六十一年無道皇祖諭旨凡帝王在位除被)
(弑亡國之主外盡宜入廟崇祀爾時廷臣不能仰體日聖意詳細討論且疏奏在十一月大事前數)
(所議增祀夏商以來帝王一百四十三位并漢之桓靈皆入之實不倫矣)予小子於昨歲閱
大清通禮始悉其事因命大學士九卿更議增祀而以
仲春躬祀入所增
神主於廟(昨歲因閱大清通禮見崇祀闌入歷代帝王位次有不愜於懷者如漢之桓靈而於)
(前後五代全未議及因勅大學士九卿等更議增祀晉元帝以來二十五帝而於極靈則撤出之以昭公論今)
(歲仲春入禮成神主於廟躬禮致祭詳見述事詩并序)予嘗論之洪武之去遼
金而祀元世祖猶有一統帝繋之公至嘉靖之去元世
祖則是狃於中外之見而置一統帝繋於不問矣若
順治初之入遼金而去前五代則爾時議禮諸臣亦未
免有左袒之意孰若我
皇祖之大公至正昭示千古為一定不易之善舉哉夫
天下者天下人之天下也非南北中外所得私舜東夷
文王西夷豈可以東西別之乎正統必有所繋故予於
通鑑輯覽之書大書特書一遵春秋不敢有所軒輊於
其間(予於歷代通鑑輯覽一書自隆古以至本朝四千五百餘年於南北朝及宋元遼金正統偏安)
(天命人心繋属存亡之際大書特書必公必平如南宋句德祐以前尚有疆域可憑至臨安既破帝㬎見俘宋)
(統始絶故自丙子三月以前為宋帝㬎德祐二年三月以後為元世祖至元十三年至於元順帝北遷沙漠委)
(棄中原則自至正二十八年八月以後正統乃歸之明為洪武元年至我朝世祖定鼎京師在甲申五月)
(惟時明福王尚監國南京故通鑑輯覽仍書明以別之直至乙酉五月大清兵下江南福王就執始書明亡折)
(衷義例惟嚴惟謹一遵春秋之法無所容心曲徇於其間也)以為一時之議雖權萬
古之論不可欺也然則
歷代帝王之祀果即非如配享
先師孔子漠無旌别彰癉於其間乎曰不然也
歷代帝王胥祀於景德之殿其有德無德若南若北曰
中曰外是一家非一家章章如昭昭如孰可以為法孰
可以為戒萬世之後入廟而祀者孰不憬然而思愓然
而懼耶是即不明示旌别彰癉而已寓旌别彰癉於無
窮矣其有不憬然思愓然懼者則是無道之倫必不能
入此
廟矣嗚呼可不懼哉可不懼哉雖然予更有後言焉盖
宜入
廟與不宜入誠昭然應知懼而我大清國子子孫孫祈
天永命所以綿萬禩無疆之庥者更當以不入斯
廟為棘安不忘危治不忘亂用慎苞桑之固思及此有
不忍言而又有不忍不言者世世子孫其尚凛難諶之
戒乎
淮源記
今歲豫旱於春夏荆歙旱於夏秋因循淮水弱而清口
淤既而豫得雨於夏末則更黃水盛而清口有倒灌之
患其間晝夜卜度往來疇咨盖不可屈指數矣(今歲春夏以來)
(東南雨澤愆期淮水微弱以致清口淤淺無錫一帶河水乾涸粮船挽運維艱河漕諸臣辦理竭蹶再四馳詢)
(旋命大學士阿桂前往會勘並諭引黃水以送今歲重運及回空之船蓄清水以俟明春開放濟運北上晝夜)
(懸厪申諭不避辭多矣)因思淮之弱必其源之微或有沙石壅塞
以致遏其流乎其時撫臣畢沅以辦理賑恤事宜不能
分身往則命布政使江蘭往致禱淮瀆祠且相其源之
形勢既而江蘭奏淮瀆故有祠更有禹廟並得三大井
於禹廟東引歸正河遂成具川因具圖貼說呈覽(江蘭奏查)
(勘淮源至桐栢山下據鄉耆稱禹廟前有井乃淮源所出因履勘至廟東里許沙土壅起微露砌石基址試挖)
(至三尺許有三大泉湧出當即淘濬引歸河身下流旋即加長復沿流下勘至信陽正陽等各州縣扺江南境)
(長五百八十餘里寬二三十丈深三四尺不等與一統志稱淮水伏流數里湧起三泉濬為井之語相合云云)
(朕批摺云按其圖上疑更有源汝何未至其處並於圖中點出更馳諭畢沅前往詳悉履勘)朕觀其
圖溪磵縈繆山林深秀所謂三泉者未必即真源也其
時賑恤章程已定廼命撫臣畢沅親往以窮其實兹畢
沅親至胎簮山山頂遂得真淮源具圖以來(據畢沅奏胎簮山乃)
(桐栢之中峯循山麓南上約十六七里見水一泓土人指為淮水之源稱曰淮池恐初源尚不在此因延緣細)
(徑而上道路益險十餘里始至山頂有大石盤陀廣十餘畆石旁凹處成潭徑文許泉從石間出深尺餘遂飭)
(從人汲乾積水旋涸旋盈其為淮瀆真源似無疑義等語)於是導淮自桐栢之言始
信盖胎簮即桐栢之中峯桑欽水經非誣也酈道元注
以為淮澧同源西流為澧東流為淮則今之分水嶺實
在胎簮峯下按圖可求淮澧分流此又一證也夫天下
之理豈易窮哉若據江蘭之奏定三井為淮源則胎簮
之真源湮矣然弗湮也桑欽酈道元之語固在也今偶
湮之而後世必有執水經注以笑我君臣之不讀書矣
兹不惟喜瀆源之得真更以佳古人之用心勤而千載
之下必有相知之人也江蘭向在部中為能馳馬耐辛
苦之能員是以屢陞用之今職而於登峯造極䟦涉以
求得其源乃讓身軀孱弱佔畢之儒臣斯則在立心之
堅定與不堅定及讀書與不讀書之分耳既記其顛末
並以嘉畢沅也沅其勉之
御製文二集卷十五
