御製文初集卷二十九
贊
貫休畫十六應真像贊
第一阿(迎阿)機達尊者
衣披百衲杖扶一笻梵書貝帙注目横胷阿唎吒迦(此云)
(數珠)若有所記記則不無而非文字
第二阿資答尊者
抱□獨坐嗒然若忘心是菩薩貌是鬼王左栴檀塗右
利刀割何怨何恩平等解脱
第三拔納拔西尊者
閉目巖中入無生忍流水行雲事理俱泯聊復爾爾起
心則那威音賢劫一瞬而過
第四嘎禮嘎尊者
𢷾石側□於焉以息惟是上人非語非默眉毛拖地以
手挽之詎云揀擇示此絲絲
第五拔雜哩逋荅荅喇尊者
顤顟其面㱥殑其身中有相好孰識此因以經擲地參
學事訖佛尚不居而況非佛
第六拔哈逹喇尊者
灌頂豐頤著水田衣七佛說偈都得聞之目窮色空任
其蚌鷸趺坐盤陀行腳事畢
第七嘎納嘎巴薩尊者
前身飲光後身慧理西竺靈鷲識飛來此芒鞵幾兩竹
杖一根可放下著永住聖因
第八嘎納嘎拔哈喇錣雜尊者
五藴六識真幻異同竪此一指非彼天龍與木石居毛
生手足何不翦之誰翦豕鹿
第九拔哈沽拉尊者
軒鼻呴口數珠在手萬法皈一一法不受娑羅樹下兀
然忘形演無聲偈有童子聽
第十喇乎拉尊者
亢眉瞪目若有所怒借問佛子怒生何處喜為怒對怒
亦喜因畫師著筆任其傳神
第十一租查巴納荅嘎尊者
倚槎枒樹憩傴僂身誰為觸背誰為主賓示其兩指以
扇拂之捉摸不得擬議即非
第十二畢那楂拉拔哈喇錣雜尊者
有台其背有龐其眉經横於□無慮無思稽首尊者夀
復何若侍燃燈筵待彌勒閣
第十三巴那塔嘎尊者
了一切法參如是經水流石冷風過花馨示囫圇地示
光明蔵立意掃除是謂理障
第十四納阿噶塞納尊者
䁱目突額若鬼臾區見者莫怖大慈真如呿&KR0008;偃仰合
掌雙手不聖不凡非無非有
第十五鍋巴嘎尊者
扇取袪熱衣取蔽寒云無寒熱是外道禪熱即熱中寒
離寒裏金不復礦冰仍是水
第十六阿必達尊者
以沈水香炷折腳鼎三藏靈文轉彈指頃法尚不住何
像可留問誰多事曰此貫休
唐貫休羅漢贊
□上横經略觀如是閒置草鞵事畢行履貫休作像稽
首應真像及所像孰疎孰親尊者注目不加一語如人
飲水冷暖自取
趙孟頫畫第一祖贊
巍巍相好坦坦跏趺西來北渡何同何殊受七佛偈開
五祖傳芒鞵擲地袈裟在肩拂子絲絲䜿者何限是塗
毒鼓是正法眼
蘇漢臣古佛贊
偏袒右肩坐嵌巖裏示有為相示無生理若菩提樹若
青蓮華頂肉髻光燭恒河沙是古燃燈是釋迦文均名
字耳稱謂由人
趙孟頫羅漢贊
四大假名三身何有兀坐樹下示人以手背觸不得能
所胥忘頂後圓相具足真常畫馬則非畫佛則是水晶
道人猶著些子大士不言廣長無量稽首掌中如是供
養
丁觀鵬摹貫休十六應真像贊
第一阿(迎阿)機達尊者
兀坐磐石赤腳披緇横經於胷若有所思思則不無能
思者孰作如是觀觀此尊宿
第二阿資荅尊者
□&KR0034;其面吧呀其口龍準鳶肩抱厀露肘亟貌之猛亟
心之慈慈猛胥忘合十皈依
第三拔納拔西尊者
於嵌崖中入大禪定一切佛魔弗著本性驀問大士何
不示人無可示者不如不言
第四嘎禮嘎尊者
昨日過去明日未來孰是現在拖眉而咍亦水田衣亦
著於體冷暖已知權護惜此
第五拔&KR0034;逋荅荅喇尊者
貝帙且置用觀則那袒裼裸裎焉能浼我是曰相好是
曰威儀言同不可何況於異(叶)
第六拔哈逹喇尊者
以恒七寳滿佈大千不如金剛能悟四言眉横鼻直注
目而視作麽作麽如是如是
第七嘎納嘎巴薩尊者
敷席坐石不蹙以嚬亭亭竹杖却具三身日面月面一
吸一呼了本性空不離幻軀
第八嘎納嘎拔哈喇錣雜尊者
胮肛䩈□扶杖合掌箇坐具地極樂安養示其雙足一
跣一鞾設生分别未識禪那
第九拔嘎沽拉尊者
有樹槎枒束經置孔倚之小憩非静非動静為動母動
亦静因童子不荅乃得其真
第十喇乎拉尊者
具大雄力坐不目逃於示怒中隨喜逍遥喜固春温怒
赤秋肅試觀代謝意於何屬
第十一租查巴納荅嘎尊者
聃耳澤鼻其貌殊特仙乎鬼乎不離不即一身一樹示
以二指於法華經我聞如是
第十二畢那楂拉拔哈喇錣雜尊者
在古九頭夀萬八千於此綺眉如嬰兒年若如是云綺
眉何往水在缾中月在天上
第十三巴那塔嘎尊者
展卷而觀乃無一字不禁囅然是真了義廓然無聖何
有於凡於功德海亦不唐捐
第十四納阿噶塞納尊者
魌頭吐舌貌可怖人皎皎滿月蓬蓬遠春火劫非久刹
那非暫擎金剛拳無分别念
第十五鍋巴嘎尊者
有扇不扇有衣還衣豈其捨求不可思議捨魔求佛佛
即是魔了心如幻行六波羅
第十六阿必達尊者
擎經炷香供養如是能所兩忘於一彈指貫休作像觀
鵬摹真黃花翠竹萬億化身
唐貫休十八羅漢贊
第一阿(迎阿)機達尊者
履杖飛行非空非地作不二觀示第一諦雪山證道首
聞雷音作麽生會如風竹吟
第二阿資荅尊者
枯槎貫月負鬼臾區尊者抱□不動如如圓相一筆傳
吳道子問誰師承貫休作此
第三拔納拔西尊者
嵌巖宴坐似水中月是世二相是恒沙劫曰嘎禮嘎尊
者比肩光光相映萬法如然
第四嘎禮嘎尊者
開眼見明閉眼見暗咨是上座於何置念學人稽首侍
者擊磬曰如不覺其見墮聖
第五拔&KR0034;逋荅荅喇尊者
袒胷赤腳不著雙屐撫掌啞然一闔一闢秃髮龐眉面
若凍梨喜少惡老非惑其誰
第六拔哈逹喇尊者
合掌詢法示之隻手曰再請益問汝會否如是說法豈
不甚易本來不難汝自倒置
第七嘎納嘎巴薩尊者
眉目清揚示少年相曾見威音其夀無量手托鍵&KR0008;(此云)
(淺鐵鉢)盛食及水渴飲飢餐不異人耳
第八嘎納嘎拔哈喇錣雜尊者
拄杖過橋拊侍者背無畏上人乃若有惴貯琴於囊急
緩都忘我聞如是四十二章
第九拔嘎沽拉尊者
盤□扁石非默非語著敝衲衣破則自補猴子&KR3130;齗蹲
眩於旁金鍼度彼正自不妨
第十喇乎拉尊者
傴僂台背瘦如柴枯雖事爬搔不倩麻姑痛癢自如誰
痛癢者局局解頤南無般若
第十一租查巴納荅嘎尊者
怪石長松於焉小憩展卷而觀亦無文字五藴皆妄四
大本空咨憩觀者曾何異同
第十二畢那楂拉拔哈喇錣襍尊者
念珠在手誦佛於口是一是二曰楊即柳聞法最初亦
不執法賓頭盧是(梵云畢&KR0034;拉&KR0008;喇錣襍華言切音為賓頭盧)阿育設榻
第十三巴納塔嘎尊者
如意拄厀睟面盎背藴玉山輝涵珠川媚綠芭幾葉覓
心則空設云即法墮異道中
第十四納阿噶塞納尊者
手擎窣堵高不滿尺三千大千納之無迹諸佛開塔法
華所云奚童烹茶乃如不聞
第十五鍋巴嘎尊者
注目於鼻叉手於胷息踵達臚内空外空身既如幻護
惜作麽示大圓鏡行六波羅
第十六阿必達尊者
偏袒右肩合十雙手即佛即魔非空非有波斯長跪獻
甘露漿受觸辭背真妄幻常
第十七嘎&KR0034;巴逹喇瑪尊者
手撫牛哀如愛花貍童子怖覻不知所為變相十八貫
休所傳相即非相朵朵青蓮
第十八納納荅密荅荅喇尊者
淨缾貯水中育龍子獰龍欲取怒目以視爾慈用猛我
猛用慈慈猛俱幻皈依導師
震旦所稱阿羅漢之號十六十八傳聞異辭曩咨之
章嘉國師而得其說因證以法住記及納納達答喇傳定
為十六應真而以同文韻統合音字正其名命丁觀
鵬視西湖貫休畫本一再仿之而再製贊焉今重閱
秘殿珠林貫休羅漢像十幀其八並列二像與前所
定數悉合其二像各一則世所為降龍伏虎者也始
覽而疑之復詢諸章嘉則一為嘎沙鴉巴逹喇瑪尊者一
為納納荅密答荅喇尊者乃知西域十六應真之外原别
有降龍伏虎二尊者以具大神通法力故亦得阿羅漢名夫
佛初出家時阿難迦葉為佛二大弟子已復合舍利
弗以下八人有十大弟子之號而俱鄰婆敷二比丘
亦隨佛修道為大弟子乃不列於十者之數則二尊
者之於阿羅漢或分或合亦如是而已矣況乎得阿
羅漢果者梵力圓成不復有我人衆生夀者相若五
百若五千乃至二萬五千如恒河沙算數譬喻所不
能盡皆可作平等觀顧於十六十八生分别想耶向
嘗正蘇軾十八羅漢贊重出之訛今復取其文而讀
之其於羅怙羅尊者則曰龍象之姿魚鳥所驚於伐
那婆斯尊者則曰逐獸於原得箭忘弓非即降龍伏
虎乎盖既誤以慶友賓頭名複見而所云羅怙羅即
喇乎拉尊者伐那婆斯即拔納拔西尊者賓度羅跋
羅墮闍即畢那楂拉拔哈喇錣雜尊者盖以唐音切梵音
故舛訛至此不如同文韻統合音之為得正也軾又
有蜀金水張氏畫十八大阿羅漢頌其標題有曰正
坐入定大蟒出其下者有曰有虎過前童子怖匿竊
窺者而其序若跋多引十六羅漢神變事則以軾之
頌印軾之贊可以軾之頌贊印西僧之說亦無不可
若夫羅漢顯示圓通不可究竟讃歎亦不可究竟一
偈一句具大因緣瓶水雲天隨指應現佛聞如是或
亦拈花一囅然乎系以華梵合音從其類押以珠林
繼鑑璽者自今以後凡有重題將胥以此識之
丁觀鵬畫初祖贊
一花五葉前三後三西土震旦彈指華嚴露頂赤脚具
大人相謂傳法來則墮語妄妄即非真真即妄也合十
圖中觀如是者
趙孟頫羅漢像贊
抱厀搘頤嗒然若啞科頭赤脚徹上徹下是迦葉佛是
達摩尊是即相好作麽見聞心本無生因境而有松雪
仰像妙喜陶手
姚文瀚畫羅漢贊
翠巖袖手缾鉢不持神通變化無所之施開眼見明閉
眼見暗何處徵心本來弗欠了心如幻見身無實畫師
寫照不殊面壁
丁觀鵬畫大士贊
具大人相坐青蓮華如水中月如蕉中芽空是性空色
是性色性不自性相於何得調御丈夫妙觀察智救苦
解灾乃其餘事真即是幻幻豈非真如是法燄稽首普
門
金廷標羅漢贊
手持青蓮欲供金鉢需水沃之澗泉飛沬曰水有與是
謂邪見曰鉢有取是何神變取與胥幻水鉢非二諮諸
應真善哉遊戲
趙孟頫達摩贊
頂上肉髻膚已生毛長松盤石宴坐逍遥手中無花面
前無壁會麽會麽是真花壁圖梁初祖是宋王孫曰宋
梁幻已落聲聞
李公麟十四羅漢贊
我聞如是古德諸公渡海何往是異是同騎鯨踏犀曰
何神通如彼香象踏地若空十六十八曾考厥宗入海
算妙笑我猶蓬此則十四理又難窮應真大笑水月松
風
右李公麟渡海應真卷自龍神侍者而外其阿羅漢
數祇十四而程嘉燧跋尾乃稱十六嚮命畫史仿貫
休舊本曾參考梵典詳列位號十六尊者始有定名
若世所傳十八羅漢特援羅怙羅伐那婆斯兩尊者
增之耳今卷中已繪降龍伏虎二像則當是十八嘉
燧跋尾時僅見十六則亦云十六及&KR1019;潢屢易較嘉
燧時又遺脱其二耳抑或公麟未諳釋理且别有所
本耶佛子無分别相是半是滿是滅是集一切種智
不可思議余既贊之如是則亦誌之如是云爾
趙孟頫達摩像贊
一片彩雲幻住虚空稽首法相是異是同異即非同同
即是異一彈指頃去來今世得無生忍燃慧命燈向壁
九載半語何曾披七條衣露頂赤脚地祇迎拜了覓不
著法傳慧可履付宋雲多事圖像乃秀王孫
盧楞伽阿羅漢像贊
水月道場盤厀合手聞法最初得法則否十六十八其
數異如考歸一是算沙嗤余鏡裏魔軍夢中佛事禮佛
降魔兩皆兒戲楞伽作像證者瘦金大士默坐如獅吼
音
御製文初集卷二十九
