御製文初集序
于敏中排次數年來所為御製文初集成而以序為請
夫序者所以叙陳經旨故孔子作書序子夏作詩序未
聞自序其文也自序其文蓋漢唐以後之事乎為天子
者所以修巳治人必當以三代以上自勗豈可以漢唐
以後自畫此正務也至於文乃其餘事耳然亦豈可以
漢唐以後為法哉如是則敏中之請序可以不允既而
思之向之樂善堂全集及御製詩初集不既有序乎於
凡惕已敬
天本身徵民憫農桑驗今昔蓋已言之悉矣例以向不
可以不序而以向之言之悉則又可以不必序矣雖然
不欲與文人學士争長亦向之本意也則今之裒然成
集者與向之言為合乎為否乎以之自問抑又不能措
一辭云
乾隆甲申嘉平御製
經筵講官戶部左侍郎(臣)于敏中謹
奏為
聖文日富
鉅製宜宣恭請編刻以昭化成事欽惟我
皇上濬哲天成緝熙時懋每當
勅幾勤政之暇尤著立言載道之功經緯為章積盈
卷冊(臣)伏見
御製詩篇前蒙
俞付剞劂
初集二集燦若珠聯凡薄海操觚之士得共仰矚
光華詠歌抃舞惟是
御製文集未經宣示書林喁望積久彌殷(臣)愚竊念
鴻篇美富自
臨御以迄於今多至五百餘首囊括古今苞涵鈞軸
賅六籍之奥旨集羣言之大成上而揚
謨訓以欽燕貽奉
慈寧以申祝嘏大而策勲紀績以慶武成導河觀海以
勤民事
誠格
天而應禱雨告風之版
德孚遠而訂同文輿地之編紬繹
聖言則跋為君難而書屏扆剏制
國篆則記傳寶譜而慎典司闡治要而衡創業守成
備制作而釐鐘懸禮器溯
肇造之規模
盛京賦所以述懿美晰撻伐之事理
開惑論所以迪凡蒙
禔躬而箴銘勒諸
官殿牖世而經史頒在學官
講筵闢道藴之精
臨軒發策科之問以至會心體物考古訂譌紀勝鐫
珉弁詞選要或因器以形道或程藝以喻言或
識縑素而寓鑑甄或贊圖像而通微妙莫不元
元本本炳炳麟麟理實兼乎内聖外王言有禆
於人心世道文成而規矩準繩斯立氣盛而短
長高下皆宜散行則漢唐諸家所不能窺韻語
則卿雲流輩所不能逮(臣)日侍
禁近先覩為榮謂宜並夀棗梨垂光宇宙區區愚
悃蓄有歲年為此繕摺瀆陳仰懇
皇上俯允(臣)請俾(臣)以次盥錄排類成編上呈
乙覽恭候
訓定仍乞
賜製序文敬謹刊刻冀縹函緗帙與
詩集同布藝林以式楷模而垂悠久(臣)曷勝顒企踴
躍之至謹
奏於乾隆二十八年正月二十五日
奏奉
旨如所請行欽此
一恭按
樂善堂全集十有四門以論為首誠以闡發精微彰
明道法不獨賅六藝之大成實可垂萬古之經
訓兹編次
御製文集恭載
經筵御論為冠以見
君師統合文德光華為從來藝林集部未有之盛自
論以下復依次排類為十有八門先散行次韻
語並按歲月前後敬謹編列
一恭按
聖祖仁皇帝御製文集内有
勅諭一門伏見我
皇上御極以來
絲綸渙汙記載浩富自應另俟
宣付史館專刻成編頒示天下若於
文集節錄轉虞掛漏未敢一體編載
一
聖祖御製文集内又有
奏書一門仰惟
皇上孝思誠篤流為至文每逢
聖母萬夀大慶
親製賦頌諸體
鴻篇美盛備登
集内至每次恭上
皇太后徽號奏書及慶賀
令節箋表例由閣臣撰擬不敢贅錄
一恭繹
御製樂善堂全集序文有云自今以後雖有所著述
或出詞臣之手真贗各半此蓋
謙尊之德因時立言(臣)忝列
禁近伏見我
皇上典學幾餘研朱濡翰刻晷成文數百千言不加
點乙皆在
廷諸臣管蠡所不能窺涓壤所莫能贊若前
序所云或指尋常碑文序記循例撰擬者而言兹集
編載並
親御丹素所成向登
文本者其臣下代言諸作概未敢附列以紀徵實
一敬編
御製文集計自
臨御以來至今積五百餘篇輝煌灝瀚足煥縹緗謹
擬列為前集自後日益歲增積盈卷帙俟與現
在排類篇冊相埓即續請恭刊以次分集傳示
無窮
御製文初集目錄一别集類六(國朝)
卷一
經筵御論
道之以德齊之以禮有恥且格
咨十有二牧曰食哉惟時
寬則得衆信則民任焉敏則有功公則說
兢兢業業一日二日萬幾
聖人治天下使有菽粟如水火菽粟如水火而
民焉有不仁者乎
象曰天行健君子以自彊不息
唯仁者能好人能惡人
德唯善政政在養民
執其兩端用其中于民
以義制事以禮制心
凡為天下國家有九經所以行之者一也
罔違道以干百姓之譽㒺咈百姓以從已之欲
詩云樂只君子民之父母民之所好好之民之
所惡惡之此之謂民之父母
元者善之長也亨者嘉之會也利者義之和也
貞者事之幹也
一日克已復禮天下歸仁焉
天地之道恒久而不已也
子曰性相近也習相遠也
天地養萬物聖人養賢以及萬民
子曰古之學者為已今之學者為人
天地之大德曰生
居之無倦行之以忠
天地感而萬物化生聖人感人心而天下和平
子路問政子曰先之勞之請益曰無倦
脩辭立其誠
卷二
經筵御論
致中和天地位焉萬物育焉
闢四門明四目達四聰
自天子以至於庶人壹是皆以脩身為本
天施地生其益无方
樊遲問仁子曰愛人問知子曰知人
君子以教思无窮容保民无疆
夫子之道忠恕而已矣
上下交而其志同也
君子之於天下也無適也無莫也義之與比
知人則哲能官人安民則惠黎民懷之
視其所以觀其所由察其所安人焉廋哉人焉
廋哉
君子體仁足以長人
自誠明謂之性自明誠謂之教
勅天之命惟時惟幾
博學而篤志切問而近思仁在其中矣
思其艱以圖其易民乃寧
成已仁也成物知也
易簡而天下之理得矣
四時行焉百物生焉
其難其慎惟和惟一
舜明於庶物察於人倫由仁義行非行仁義也
益動而巽日進无疆
如保赤子心誠求之雖不中不遠矣
咸速也恒久也
卷三
論
黃鍾為萬事根本論
漢光武論
開惑論
說
創業守成難易說
古長城說
穿楊說
祝文
告風神文
社稷壇禱雨祝文
大雩祝文
卷四
記
皇考世宗憲皇帝恩賜御書記
圓明園後記
遊盤山記
三希堂記
國朝傳寶記
静宜園記
静寄山莊十六景記
麥莊橋記
南薰殿奉藏圖像記
卷五
記
登開化寺六和塔記
皇太后駕臨金山記
萬夀山昆明湖記
玉泉山天下第一泉記
虎神鎗記
盤山千尺雪記
玉泉山竹鑪山房記
玉杯記
永安寺古井記
石舫記
鐵章記
卷六
記
萬夀山五百羅漢堂記
卷七
記
春耦齋記
討源書屋記
小有天園記
樂善堂記
寶月樓記
韻古堂記
鹿角記
閱海塘記
卷八
序
執中成憲序
日知薈說序
太祖高皇帝聖訓序
太祖高皇帝實錄序
太宗文皇帝聖訓序
太宗文皇帝實錄序
世祖章皇帝聖訓序
世祖章皇帝實錄序
卷九
序
聖祖仁皇帝聖訓序
聖祖仁皇帝實錄序
世宗憲皇帝聖訓序
世宗憲皇帝實錄序
日講春秋解義序
樂善堂全集序
栢梁體詩序
授時通考序
卷十
序
大清律例序
御選唐宋文醇序
協紀辨方書序
大清一統志序
八旗姓氏通譜序
明史綱目序
律吕正義後編序
新刻稽古齋文集序
惇叙殿栢梁體聯句詩序
瀛臺賜宴聯句詩序
卷十一
序
重刻十三經序
重刻二十一史序
日講禮記解義序
欽定三禮義疏序
皇清文穎序
重刻通典序
詞林典故序
重刻文獻通考序
初集詩小序
毛詩全圖小序
重刻通志序
叶韻彙輯序
御選唐宋詩醇序
沈德潛歸愚集序
卷十二
序
盤山誌序
儀象考成序
印譜序
春秋直解序
皇朝禮器圖式序
大清通禮序
沈德潛選國朝詩别裁集序
皇輿西域圖志序
西域同文志序
翻譯四體楞嚴經序
卷十三
後序
世宗憲皇帝硃批諭旨後序
跋
恭跋
世宗憲皇帝御書法帖
為君難跋
書後
毛詩圖題後
書唐太宗懷鷂事後
題趙孟頫十札後
書漢文帝除肉刑詔後
卷十四
問
經解問
史論問
乾隆四年三月廷試貢士策問
乾隆七年三月廷試貢士策問
乾隆十年四月廷試貢士策問
考辨
黃子久富春山居圖真偽辨
西域地名考證叙概
茅山正譌
古泮池證疑
御製文初集目錄二
卷十五
碑文
聖德神功碑
卷十六
碑文
文廟碑文
重建泰山神廟碑文
安佑官碑文
雍和宫碑文
闡福寺碑文
重脩大覺寺碑文
卷十七
碑文
重建鐘樓碑記
闕里
孔廟碑文
菩薩頂碑文
殊像寺碑文
演教寺碑文
望海寺碑文
普濟寺碑文
法雷寺碑文
靈應寺碑文
平定金川告成太學碑文
卷十八
碑文
實勝寺碑記
重建
夀皇殿碑記
碧雲寺碑文
金剛寶座塔碑文
香界寺碑文
梵香寺碑文
重脩惠濟祠碑
萬夀山大報恩延夀寺碑記
卷十九
碑文
平定準噶爾告成太學碑文
平定準噶爾勒銘伊犁之碑
平定準噶爾勒銘格登山之碑
普寧寺碑文
玉泉山東嶽廟碑文
浙海神廟碑文
卷二十
碑文
中州治河碑
平定準噶爾後勒銘伊犁之碑
重脩栢林寺碑文
平定回部告成太學碑文
平定回部勒銘葉爾竒木之碑
平定回部勒銘伊西洱庫爾淖兒之碑
卷二十一
碑文
重脩弘仁寺碑文
重脩涿州石橋記
重脩涿州佑濟龍神祠碑文
實勝寺後記
重脩朝陽門石道碑文
重脩廣寧門石道碑文
重脩萬夀寺碑文
楊橋河神祠碑記
卷二十二
雜著
擬九歌十二首題莊子故事圖
讀宋史徐積傳
漢玉斧欵識
讀公羊
讀荀彧傳
讀唐太宗集
讀邶風匏有苦葉第二章
記載
準噶爾全部紀略
卷二十三
賦
五六天地之中合賦
恭祝
聖母皇太后萬夀無疆賦(有序)
建福宫賦
盛京賦(有序)
卷二十四
賦
冰嬉賦(有序)
述悲賦(有序)
哨鹿賦(有序)
靈珀賦
夜亮木賦
南苑雙柳樹賦
後哨鹿賦
神樹賦(有序)
樹根山子賦
歎夷齊松賦(有序)
卷二十五
連珠
恭祝
聖母皇太后七旬萬夀連珠
卷二十六
頌
老人星頌
慈聖萬夀九如頌(有序)
掖
輦紀慶頌(有序)
箴
七情箴
五事箴
養心殿四箴(有序)
卷二十七
銘
多福硯銘
硯銘
座右銘
負扆銘
嘉量銘
刻漏銘
帶銘
未央宫瓦硯銘
銅雀臺瓦硯銘
座右銘
漢玉秘閣銘
漢玉璧銘
古研銘(有序)
養心殿銘
漢玉墨牀銘
董其昌硯銘
吴鎮硯銘
竹根筆筒銘
黃楊木界尺銘
金牛銘
宫殿四銘(有序)
鎛鐘銘
特磬銘
夀安宫銘
和闐玉龍馬負書銘
漢玉半截觚銘效梁邱遲體
卷二十八
贊
列代賢明妃后垂稱奕世者取繪十二繫以贊
闕里十贊(有序)
漢柏贊
慈竹贊
十六羅漢贊
釋迦牟尼文佛贊
趙脩禄羅漢贊
丁觀鵬摹丁雲鵬羅漢贊
丁觀鵬摹丁雲鵬十八羅漢贊
福禄夀三星贊
丁觀鵬畫不二圖贊
姚文瀚掃象圖贊
卷二十九
贊
貫休畫十六應真像贊
唐貫休羅漢贊
趙孟頫畫第一祖贊
蘇漢臣古佛贊
趙孟頫羅漢贊
丁觀鵬摹貫休十六應真像贊
唐貫休十八羅漢贊
丁觀鵬畫初祖贊
趙孟頫羅漢像贊
姚文瀚畫羅漢贊
丁觀鵬畫大士贊
金廷標羅漢贊
趙孟頫達摩贊
李公麟十四羅漢贊
趙孟頫達摩像贊
盧楞伽阿羅漢像贊
卷三十
贊
紫光閣五十功臣像贊(有序)
趙孟頫浴象圖贊
趙孟頫畫達摩像贊
玉鏤達摩面壁贊
元人寒山拾得像贊
木刻文殊像贊
木刻觀音像贊
仿蘇漢臣古佛贊
寫五臺殊像寺文殊像成並贊
南極夀星贊
宋人觀音大士像贊
丁雲鵬装嚴大士相贊
鄭重装嚴釋迦牟尼佛贊
玉觀音贊
唐人羅漢贊
黃龍古佛贊
仿蘇漢臣古佛像贊
宋人維摩授經圖贊
徐揚伏獅羅漢像贊
丁觀鵬降龍羅漢像贊
貫休羅漢像贊
盧楞伽無量夀佛贊
仿趙孟頫古羅漢贊
丁觀鵬畫釋迦牟尼佛贊
丁觀鵬畫十六應真贊
金廷標畫古佛贊
貫休臨吳道子古佛像贊
(臣)等謹案
御製文初集三十卷凡五百七十餘篇先散行次
韻語為十有九門門各以歲月為次皆
萬幾之餘
親御丹素所成其尋常碑文序記之屬臣下恭擬
代言者不與焉伏覩
聖文之富亘古未有且兹
集特為初基繼是而
日新月盛源源刊布以嘉惠無窮洵為薄海儒林
之厚慶至於
載道修辭盡善盡美之極則如
星雲輝縵有目咸覩且具見於諸臣後跋(臣)等無
能複贊一詞矣乾隆四十六年十月恭校上
總纂官(臣)紀昀(臣)陸錫熊(臣)孫士毅
總校官(臣)陸費墀
