嘉慶五年夏
上恭輯
高宗䋲皇帝聖製詩文自再丙辰暨己未正月之作敬
遵
先志編為
御製詩文餘集越秋告成
親系跋語於是
高宗純皇帝之文章廣大配天地照臨若日月昭垂於
億萬世者
詩五集
文三集聲之以
樂善堂全集定本兹振之以
餘集而十全具足允集大成矣(臣)等竊惟三極彝訓莫
大乎書而斷自唐虞以二典三謨冠首所紀者
授受之盛封山濬川之功命官敷政之績敬時
齊政之規巡狩觀象之制武則征苗振旅之化
文則明良喜起之歌猗歟顯鑠懿美矣而其開
簡曰若稽古帝堯曰若稽古帝舜帝以表尊古
以誌代左氏傳於地平天成賦納明試戒休董
威失不經邁種德成允成功念茲出茲等語引
典謨者凡九見皆謂之夏書雖伏生以為唐傳
鄭康成以為虞書而左氏在三代時舊說如此
然則典謨雖堯舜之言堯舜之事而其成書則
後之人仰思追慕繼序不忘之所纂述也我
高宗純皇帝貫道成化立
聖人之言載前
八集者已為生民以来所未有茲
餘集更有不可階者自
傳寶以来三年有竒殷殷
訓政即亹亹敶詞凡
勅幾主敬實晨昏而
體驗之
誨吏型民實
綸綍而奉行之致宫中之
齋肅則
承祭必達恪誠侍
蹕路之詠吟則
按轡先窺
色笑至於
對時育物考古證今皆趨
庭之立禮言詩
聰聽
彝訓也抑更有盛者恭讀
聖製詩中有
合
帝鑒沐德馨斟福酒發御論諳凊温兼愛敬君難父難
子福予福之句
至愛深仁情肫言藹又敬讀
恭跋中名集述
鑑始之詩絶筆愴
望捷之作捧
爵隨
鑾昕朝叢積凛
心傳而懷
手澤紹聞衣德慤著愛存盛矣大矣孟子謂聖人人倫
之至而道法乎堯舜倫盡乎君臣猶未足以稱
道我
聖
聖相承止慈止孝之郅隆也(臣)等檮昧墟拘幸親見
編輯之成
頒行海宇傳諸宙合俾咸誦
聖謨明訓仰瞻
至德要道謹以管窺錐指之見綴言簡末(臣)朱珪(臣)
彭元瑞(臣)戴衢亨(臣)周興岱(臣)趙秉沖拜手稽
首恭識
