御製文二集卷三十八
賦
鬭鹿賦(有序)
或問哨鹿之義已具於前後二賦若夫鹿之所以
致哨其義亦得聞乎曰善哉問蘇子不云乎物必
先腐也而後蟲生之人必先疑也而後䜛入之鹿
不相哨何以致人之哨哉而其相哨也以鬭作鬭
鹿賦其辭曰
有八义之角獸當五月而解舊既新茸之漸生至仲秋
而始就其角之未就也牡自牡而牝自牝其角之既就
也牝隨牡而牡相鬭其牡自牡而牝自牝也有男女異
路之風其牝隨牡而牡相鬭也有夫妻相庇之救雖或
以豪相&KR1987;以力相寇諒其事則無曲故其義有可究然
鹿之相鬭也不於九衢之市不於百畝之田必其深深
林裏迥迥山巔車馬之所不至虎豹之所遠遷於是呼
羣别隊防後突前互争雄而較力不略遜而頓旋雖獵
騎亦罕遇則文士固無從而見焉吾嘗從山莊而遊矣
是地也雖避暑之離宫實絶塵之仙境外遮邏以延城
中聳峙以峻嶺陡澗冷而泉清虚谷深而林静於是麌
麌之族祁祁之等既日孳而日繁迺時背而時並夫其
寥寥秋令霅霅金颸景清兮氣霽巖額兮峯眉值萬幾
之餘暇擕數騎而相隨或捨馬以更進豈由鹿之為欺
則見兩雄賈勇誇匹敵強角如戈利目似電光蹏卓立
以擇勝胷憑怒以當場奎踽則林壑為之摇蕩嚶咿則
風露為之飛揚竦體則高膺鶚厲待觸則強項蝟張九
天九地之機莫窮其壯三出三入之態愈奮其剛吾因
之思其神趣觀其猛勢而從禽之意有時而相忘雖然
鹿之鬭也可見人之鬭也難知彼其牟然相鳴悍然相
持是即鬭而已矣亦易得而窺之若乃機械巧搆城府
深為笑中之刀莫測暗裏之穽不期翻手雲而覆手雨
谷可陵而岸可池其鬭也固不若鹿之聲色相陵而吾
實有感於斯
芝屏賦
我聞芝之種類甚繁抱朴論之最精具五色而表瑞得
千歲以延齡光可照夜洞若堅冰朱柯翠羽三秀九莖
乘車覆雲返矢辟兵若是者不可更僕而數而非所論
於吾之芝屏夫其生於千仞之岡長自十圍之木君遷
古度之倫平露賓連之屬元氣之所絪緼甘雨之所滲
漉遯世無悶猶輕漢代之歌升仙亦虛豈作松子之服
徒觀其面也層層蟠錯縷縷蟬聯撐如盖而團如盤焉
繼觀其背也既玲瓏而又相附雖妥帖而實便嬛香似
桂而燦似蓮焉伊何人之選質乍我座而為屏既切清
防之義匪誇延夀之名吾獨怪其挾不老之姿而岸然
辭故土以成器也靈乎不靈
人字柳賦(有序)
西苑南液池北岸有人字柳者數百年以上物也
今秋仆於風命補種之因成是賦
憶行春於癸酉賦南苑之雙柳歎賓主其莫恒感新舊
為非偶歸而禁籞偶臨池岸閒走若人字者有言寓以
意而非口曰樹有菀枯奚與人世彼補植者已是贋鼎
則體物者寧非多事爾時雖心知其非而莫能與之為
議也逮今秋之孟月忽終風之落天乍似轟雷耾耾而
有如熛怒弗止振蘀蓬蓬而遇輒摧堅葱菁者亦莫不
偃婆娑者安望其全然而葱菁者暫偃而其身復起如
故婆娑者難全而連根遂以仆焉爰命奉宸例視海子
種仍各根培植而冀其生成合為一樹絞縛而無分彼
此靈和殿前何異張緒當年上林苑中慢稱公孫病已
於是兩足分立一項挺成俯液池以寫影望趯臺而馳
情則何異樓閣東風聽歌舞於宣德荆凡南國閱紀載
於春明者哉乃對人字而歌曰昔議雙柳今何若兮使
無補種終寂寞兮實固非久名可托兮人字若荅而歌
曰名實胥幻誰恒在兮成則有壊匪愛實害兮一之為
甚豈可再兮
西番蓮賦
考花譜則類屬之荷非水植而名乃曰蓮弗經見於中
國誰與號謂西番昔詞臣曾寫質亦點筆以稱妍(羣芳譜載)
(有西番蓮僅言其花淡雅而不詳其跗萼若何又載有鐵線蓮云花葉俱似西番蓮心黑如鐵線山莊舊藏錢)
(維城花卉冊有花一種稱西番蓮但其色淡碧而兼微紺與今所見西番蓮不甚似或鐵線蓮也曾題詩云種)
(自西番一線分訝曾拈起悟聲聞白華却是心如鐵不解其他祗淨芬觀此詩可以知二花之同不同矣)又
不同乎斯卉訝孰果其真詮斯卉也扶架用長施蔓以
延向日旉榮傍晚收娟一莖一朵有葉擎焉其朵則綠
跗五出白華五仚細蕊紛敷中碧外藍近心紫簇心湧
青拳横吐五鬚結如意團頂作三珠綘色呈鮮葉亦無
瓣紺絲引牽竒形異種絶等超凡雖圖書之集成未麗
譜而芳傳余因思之初祖有一花五葉之偈或即指此
而標禪不然何五敷之盡同而三珠在其頂也豈非具
三乘之義元爰設色以傳形笑積習之未蠲
銘
乾清宫五屏風銘(有序)
予年十二時始解文義每侍
皇祖於乾清宫得瞻御座後屏風集諸經銘語即知綜
括治道無遺而為君者必如是然後可謂盡君道
也踐阼後益用以自勵思欲衍繹諸句各為一銘
而理精義博日引月長三十六年於兹予亦六旬
有一矣昔衛武公作抑戒老而自警也予侍
聖母不宜言老而自警之意則不可無夫此集諸經語
誰不能成誦然言之易而行之難語云適百里者
半九十里苟所行不符乎所言予愧不滋甚哉
正中四則
自我民聽
天以為聰自我民視
天以為明叶無曰高高在上惟
命不于常奈何弗敬夙夜不遑純佑惟休惟恤亦無疆
右帷
天聰明
粤我
列祖憲
天惟聖宅中圖治敬勝義勝允兹克明佛時仔肩以似
以續惟曰欲至于萬年
右惟
聖時憲
予有股肱予有心膂恤小民之依帷予與汝曰惟欽哉
厥欽匪從陳善弼邪無私則公
右惟臣欽若
至弱而不可勝至愚而不可欺心焉懷保庶其從治厥
類有四厥數無萬暑雨祁寒曰咨曰怨思艱圖易遹求
厥寧用顧畏于民碞遹觀厥成
右惟民從乂
左次二則
百姓注耳目一人孩之萬幾凛旦明一人裁之惡乎危
于不知惡乎失于好逸惡乎損招于矜驕
右首出庶物
人莫不衣食也足之則寧民猶水也澄之則清使菽粟
布帛如水火亦其難矣豈可虚詡昇平
右萬國咸寧
右次二則
和樂且湛君子之愷(叶)平易近民君子之悌君子終日
乾乾體仁長人大都為為君者而言
右愷悌君子
譬如北辰居其所而衆星拱之德斯要矣為則者心誠
奉之苟失其德孰與為則戒之慎之斯焉愓息
右四方為則
左末二則
在昔文王即康功田功志厪惠鮮受命帷崇詰戎固要
黷武非賢以是為功失之天淵
右功崇帷志
曰宵衣豈誠宵衣乎曰旰食豈誠旰食(叶)乎即誠宵旰
而心不在焉亦得謂之真勤(叶)乎君者臣之師乎將以
督人而已固可遺乎
右業廣惟勤
右末二則
為君奚難難於知人唐虞已然而况而今(叶)忠邪莫辨
善惡紛陳藐不易察心更難諶(叶)量材授職各有分司
廣諮博訪或稱不知在彼則可在我則遲蒿目焦心分
憂其誰
右知人則&KR0034;
三代以下治世常稀其故云何安民莫為安民若何莫
如惠施惠心勿問元吉易辭
右安民則惠
交泰殿銘
乾清宫後坤寧宫前殿名交泰象取地
天丕顯
祖
宗奉兹宫殿居正臨民曰明曰旦始惟宫壼逮及臣鄰
以御家邦必本修身匪祗循名亦欽責實健順協中所
其無逸財成輔相小往大来(叶)
無為以治(殿楹額無為二大字皇祖御筆也)
聖訓昭垂小人道消君子道長以左右民尚慎无往持
盈保泰勿恤其孚於萬斯年凛懷永圖
寧夀宫銘
寧咸萬國夀先五福宫用題額文叶義淑於赫
皇祖奉養
慈闈
孝惠爰居愛日延暉小子踐阼兹歴&KR1852;年設復廿歲八
旬五臻敬思
仁皇卜號康熙六十一載今古誠稀同以為艱敢期過
益况值耄耋歸政理得遹新是宫以待
天庥企予望之願可如不授終奉
懿其禮自殊斟酌損益匪曰侈圖殿稱皇極重簷建前
宫仍其舊為後室焉(我朝規制宫為奉養)(寧夀宫所是慈寧東朝之以前)
(殿即以宫名並皆不施重簷有深意也恭遇簷以聖母八旬萬夀朕始於慈寧宫增加前殿重崇尊)
(養兹新葺寧夀宫待予歸政後居處則為太上皇臨御之所宜有前殿受賀因題額曰皇極殿制用重簷而寧)
(夀宫之榜則移於後殿云)執豕敬
神我朝舊制異日遷居禮弗敢廢
清寧
坤寧
祖宗所奉(盛京大政殿後曰神之所祭畢)(清寧宫大臣祖宗時祀召王公進内食肉)
(神國初定鼎燕京則扵乾清宫後殿章坤寧宫行祀時禮一如清寧之制至今遵循舊余將来歸政)
(自當移夀坤寧宫所奉之竿扵寧宫仍依現在祀)(神位禮神神之)朔吉修祀寧夀
斯踵雖謝萬幾寧期九畿始予一人夀同黔黎告我子
孫毋逾敬勝是繼是繩永膺福慶
璧背銘
綘雲璘玢素月隐現閱幾滄桑無虧一片
御製文二集卷三十八
