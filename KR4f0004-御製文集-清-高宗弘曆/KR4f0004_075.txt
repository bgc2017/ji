御製文二集卷四十一
贊
徐揚倣貫休羅漢贊
第一阿□達尊者
星景雲慶海闊天空履杖御虚如騎茅龍尊者遊戲何
不棄仗有阿資答笑而相向
第二阿資答尊者
伯既行空仲即渡海閃多負槎横亂渤澥香象渡河脚
踏實地視此桴浮曰同曰異
第三拔納拔西尊者
伽棃在身軍持在几本來不隔誰分彼此銅磬置前擊
之有聲雨隨雲落水逐波生
第四嘎禮嘎尊者
閉目盤膝置履於前行脚事畢有似止觀觀空亦病說
悟即迷居士胡跪請質所疑
第五拔&KR0034;&KR0034;荅喇尊者
鮐背而坐手拖其眉接引婆心示此絲絲後五百年曰
有翠巖重舉公案益覺不堪
第六&KR0034;達喇尊者
學人諮啟應真顧答試問芥子須彌奚納落落松撐磊
磊石蹲作麽生會此皆戲論
第七嘎納嘎巴薩尊者
含珠川媚藴玉山輝堂堂殊相世間導師比肩屧步托
鉢橋頭何不浮渡猶恐驚鷗
第八嘎納嘎&KR0034;喇錣雜尊者
右手拄杖左拊侍者珍重應真是何般若囊琴未鼓橋
下水流山河大地亦作聲不
第九&KR0034;沽拉尊者
海闊魚躍天空鳥飛七尺之軀亦可著衣鍼線相隨褸
裂縫補王孫相助何不可伍
第十喇乎拉尊者
戍削瘦骨其腰半駝嗑然隠背藉此養和忍痛實易忍
癢則難水流石上風過花間
第十一租查巴納荅嘎尊者
注目於經不見文字童子爇香聞之以鼻鼻直目横如
淨琉璃内外交徹夫何然疑
第十二畢那楂拉拔哈喇錣雜尊者
手搯念珠立倚古樹有鬼㱥殑來求濟度瘁肌砭髓是
誰所為度在汝邊汝自不知
第十三巴那塔嘎尊者
睟面盎背趺坐以居内空外空表裏一如指揮如意天
花自落非維摩室而亦不著
第十四納阿噶塞納尊者
坐崖垂足示彌勒相去來現在於何置想雁塔手擎將
以供佛佛在塔中華藏轉訖
第十五鍋巴嘎尊者
笠子不戴奚奴手持稜稜露頂圓相圍之相即非相何
有於圓如栗棘蓬如金剛圈
第十六阿必達尊者
顤顟其面慈悲其心現身說法波斯獻琛貫休寫相傳
吳道子摹者徐揚月不在指
和闐玉古佛相贊
假借四大心本無生堂堂調御是孰所成既三十二復
八十種月印空明風過水動威音那畔彌勒未來刹那
不住曰有是哉兒童遊嬉瓦礫作像視此球琳非一非
兩
和闐玉文殊像贊
前身妙光後身德雲隨緣利物師利童真觀佛如來無
取不取發大莊嚴甚為希有闡義菴提示蹟清涼善財
無著未識行蔵
和闐玉觀音像贊
普門普度大慈大悲諸佛衆生同一皈依以大圓覺行
六波羅返聞寂照應感隨他燃智慧燈成妙勝果如是
玉像夫何不可
玉蓮瓣觀音贊
以恒河沙磨塵下點佛土難盡隨聲赴感善財稽首是
何神通宴坐撫膝海闊天空琢玉為蓮瓣瓣現相彼叟
橘中竊此影響與物同悲與佛同慈徹上徹下無止無
為
和闐玉伏虎羅漢贊
空洞窿起坐其厜㕒於菟卧側如撫花貍試問應真具
何威德山峙川流眉横鼻直馮婦攘臂仲由攬尾彼何
人哉亦復爾爾弭毛馴狎袒裼盤陀偶相伴耳非我非
他
摹貫休古佛像贊
威音那畔周穆王時孰今孰古不即不離偶然示現丈
六金身朗朗滿月藹藹光春衣水紋衣無言袖手試問
三乘能外此否吳門高弟曰惟貫休重摹真蹟法喜隨
流
文殊像贊
把卷執劍袪魔度生是法王子無慮無營不生何度不
魔何袪設曰精進視此如如
觀音像贊
水在瓶中風還柳上風水相遭如是現相兜羅帕手端
坐佛陀不可思議合掌摩呵
盧楞伽畫六尊者像贊
嘎納嘎&KR0034;喇錣雜尊者
發願度人繼佛出世相示傴僂風清月霽波斯長跪獻
寶於前金剛四句却在汝邊
拔納拔西尊者
趺坐竹牀南無雙手語乎默乎學人稽首僧雛擊磬聲
徹大千三蔵轉畢法爾如然
&KR0034;答密&KR0034;喇尊者
缾不滿尺倒則瀉水獰龍逾丈躍出其裏是何遊戲是
何神通尊者按杖内空外空
嘎&KR0034;巴達喇瑪尊者
入山則猛入禪則伏嗟爾牛哀倍三即六或謂上座有
大威神話成兩橛未識應真
鍋巴嘎尊者
有僧擎前寶像金蓮化身千億如拂絲然億亦非多一
亦非少以拂拂之如如了了
租查巴納荅嘎尊者
苾芻炷香篆成卍字與佛胸前無同無異慧緣淨業薰
習法華問誰作此盧氏楞伽
盧楞伽畫冊六頁相好各具初未祥其名目因詢之
章嘉則首頁為十八應真中第八嘎納嘎&KR0034;喇錣雜
尊者次為第三拔納拔西尊者三為第十七納納荅&KR0034;荅
喇尊者四為第十八嘎&KR0034;巴達喇瑪尊者五為第十
五鍋巴嘎尊者六為第十一租查巴納荅嘎尊者復證
以貫休十八應真畫軸不但降龍伏虎適肖神通即
其餘結相供具亦髣髴印合盖畫本十八兹僅存其
三之一既已失去大半則装裱時前後次第顛倒亦
理所必有然楞伽至今千餘年尺素流傳雖蠧剥尚
足寶貴矧此縑墨完好握算而計已得六度圓成耶
夫阿羅漢果本無我相人相而一葉一佛各有因緣
合之千億不為多分之一亦不為少更何必於全提
半提間生分别想耶昔西湖烟霞洞有石刻羅漢六
尊吳越王時因夢訪求為别刻十二以符靈跡神物
所在合有天龍護持他日或為煙霞之合亦未可知
也因標其名各系以贊而識其梗槩如此
陳士俊畫觀音贊
觀音觀世世音普觀一刹那頃三千大千大慈大悲不
離本座度盡衆生而實無作
金廷標畫羅漢贊
大澤深山宴坐平石童子炷香各適其適如意在手非
有非無意亦強名如何為乎
李公麟畫大士像贊
坐青蓮花披白水田頂後燄輪徧燭大千無處不慈無
物不悲聞聲普度而實無為堂堂月相皎皎冰光具佛
四德淨樂我常
繡線釋迦牟尼佛贊
堂堂趺坐寶蓮華心豎窮横徧度與金鍼相三十二好
八十種過去來今如如不動一絲一縷三千大千默然
無語教乘演全曰空不空謂有何有大圓鏡前禮無量
夀
貫休極樂圖贊
西方極樂兜率陀天琉璃界道梵網層懸寶樹七種仙
禽十二匪啻莊嚴各具深義圓覺倒退菩薩聲聞無央
數衆瞻兩足尊堂堂彌陀侍法王子左右以居觀音大
勢(叶)池茁蓮花跽聽法人以清淨緣為安養因貫休作
圖示往生者一步不移又何謂也
李遹羅漢贊
脚踏獰龍浩浩雲水手持淨瓶傾出龍子猛則不無慈
亦可喜豈曰神通遊戲而已
玉真武贊
靖樂王宫徇齊剛勇修煉武當斡静運動飛昇白日作
鎮北方元武七宿衛聖效祥玉寫神儀星瞳月表須彌
非大芥子非小雨晹時若佑我蒸民朔望瞻祈不為已
身
丁觀鵬畫十六應真贊
第一(迎阿)機達尊者
生王舍城居士之子富貴浮雲捨如敝屣皈依導師具
戒定慧能令衆生見如來義
第二阿資答尊者
所住何山曰阿斯仙惡鬼猛獸馴伏敬虔盤膝無語默
演大乘證阿羅漢得何相應
第三拔納拔西尊者
羽扇在手寂無所思真諦俗諦證以靡遺有鬼前來支
跽其足授之梵筴度為眷屬
第四嘎禮嘎尊者
住僧伽洲親近世尊一聞說法遂證應真說亦何竒證
亦何速淡月碧水清風綠木
第五拔襍哩逋荅荅喇尊者
瞿沙帝子遯世出家豎拂静坐天女獻花陡峽流水作
雲飛騰前三後三頓悟無生
第六拔哈達喇尊者
迦毘羅國瞿曇種姓一彈指間六度萬行珍寶堆前學
人目視曰可惜許爾尚有此
第七嘎納嘎巴薩尊者
摩伽陀國金牛恒隨棄之學道調御皈依棄亦無捨學
亦無得金鎖垂垂縛脫離即
第八嘎納嘎&KR0034;喇錣雜尊者
降生伽毘性樂施捨金錢在手何不放下從幻修真度
惡入善如來轉物衆生物轉
第九拔嘎沽拉尊者
一鼠持手兩猿跪足曰三即一猶為塗毒夀緣最高髮
無霜毫何必彭籛曲錄其腰
第十喇乎拉尊者
如來有子喇乎拉是隨佛出家願樂法喜於天人中說
法第一了義不了半得半失
第十一租查巴納荅嘎尊者
婆羅門子始則愚蒙七徵八辨五衍六通既悟楞嚴萬
法靡遺有如曾參以魯得之
第十二畢那楂拉拔哈喇錣雜尊者
見食如石訖不能食豈不腹枵意度(入聲)則惑池出蓮花
供養具足二鬼負花怒&KR0008;其目
第十三巴那塔嘎尊者
如水中月如空際風嚴淨毘尼是謂律宗所度眷屬其
數九百皆證羅漢鹿苑上席
第十四納阿噶塞納尊者
五藴非真六根胥幻如彼蓮花不染而燦於清淨地種
福德田圍繞伽棃作歡喜緣
第十五鍋巴嘎尊者
梵帙在左右持其絛不識上座為展為韜四教三乘於
是乎備侍者傾心求演袐義
第十六阿必達尊者
手擎寶塔中有如來如法華經因緣所開帝釋獻巾欲
以除垢淨亦不存垢復何有
