御製文初集卷二十五
連珠
恭祝
聖母皇太后七旬萬夀連珠
(臣)聞山川納禄厥彰祥源苞符延洪斯引福紀是以泰
筴執契推貞恒於
璇庭洛文則書敷元吉於
瑶戺
(臣)聞壬以任養乎物坤珍既闡申以重巽乎命天庥是
滋是以璿流毓慶歲陽聿徵
大德金根兆祉支位用輯
繁禧
(臣)聞子半肇統斯天地見於復律元正候則鍾吕還為
宫是以迎長日之至履端撓甲求中聲之先萌柢伶筩
(臣)聞軒瑟調徽帝絃暢其醳攫羲畫觀象天數諧乎掛
揲是以上
瓊褘之曼夀探萬萬以介
大年溯錦帨之誕祥合五五乃叶
令節
(臣)聞一六乘數七得相生之始萬億基算十為遞成之
積是以
寳籙駢羡而凝祚譬諸章啟蔀元璣籥撙總以迓釐時
其圖衍疇策
(臣)聞四府統元蠉蠕懷而喣嫗五德盛木勾萌鬱以䓲
茂是以
承天育物則啿啿登春安土長人乃穰穰
綏夀
(臣)聞鴻化烟煴亭育博其愛醇意彌浹恩勤大其慈是
以合萬國之歡惟殷祈頌依
三春之暉敢曰報施
(臣)聞融風翕習八紘欨於大順協氣氾濩六幕蒸為太
和是以挹
祥輝者式金玉之度誦
德音者譜韶韺之歌
(臣)聞燠沐垂温布德孔時徽柔𨗳訢孚心有惠是以
恩紀渥洽邇澤懷其子良慶駢豐施逖光函其愷悌
(臣)聞居敬直内允儷乎方儀作肅秉心載錫之純佑是
以盤盂之琢由
戢孔訓而安珩璜之型惟
服周銘則夀
(臣)聞通復有源含萬而立幬載所積得一以凝是以德
淵懇欵為
聖人之本景撰悠遠惟
至誠之徵
(臣)聞符乾嫓昊乃以時行齊日得天曰惟久照是以華
鐘景興
躬表矱於求衣銅漏課勩先劬心於問燎
(臣)聞示本於俗太素扶其質崇儉於上皇風播其徽是
以
訓垂國闈不侈罽軿之御道端
宸掖維曳繻練之衣
(臣)聞霄雯佑德厖褫洽於化光虹樞迪熙醰粹孚乎旭
卉是以篤
昊縡之祐静言申虔禀
淵謐之榘□惟寅畏
(臣)聞有邰詒慶厥初顯昭周原建家克昌基本是以
思齊式禮嗣音於徽牒懷福履綏纘順於
懿壼
(臣)聞坤輿厚載廣輪資其大生箕範敷錫繇條用以蕃
廡是以
泰元富釐德亨乎品物圓舒麗象好從乎風雨
(臣)聞澍潤般裔鳴鼓時應甘滋震灑滿缶有吉是以撤
琱御而節步速委雲於靊霳降釦砌以達忱大嘉貺於
太乙
(臣)聞三盆效功美利其溥六騩興事前典斯劭是以鞠
衣時薦分繭練以令辰桑壇歲臨濯龍宣夫
徽詔
(臣)聞星軒承曜順彰皇闈蘭掖景化職懋彤史是以
母範作則四教迪穆雍之祥内政式序九御憲令善之
軌
(臣)聞文母貽緒麟振其趾豳室衍支瓜緜其瓞是以
含長樂之飴兆千億以蕃盛環
大安之輿裕雲礽而愉悅
(臣)聞族雲垂於霄堮蔭匝磐石榮光燭於宿海潤盈玉
潢是以為善之樂甄埴乎
誼美展親之隆泳翺乎
德洋
(臣)聞蘋澗淑化漸訖九服雁塞熙度靖共六珈是以油
軿朝正拜
堯舜於宫椒殿燕喜合中外為家
(臣)聞鞮譯萬里宣徽則通淵竁億臣慕義斯至是以干
吕入律占
慈仁而奉琛航澥梯嶂聞
錫類而獻贄
(臣)聞卭籠雖嶛稜武可讋槃木雖獷嘉信所懷是以鑱
碉櫓而鞠旅威暢筰徼傃
琁略而底績格先干階
(臣)聞来庭肇功常武昔譜於乙亥欵關拓疆都護初置
以戊巳是以掃伊犁之穴竹書紀而符吉銘格登之崖
鴻稱熙而歸美
(臣)聞蒲類以西鑿空所未度蒙氾之濱仰流則偕徕是
以櫜弓定勲版圖既綜隸屬國磨盾告捷雲物乃象
禧觀臺
(臣)聞瑶池彈璈必陳充庭之樂蘭陛協律廣集介雅之
章是以鞮鞻新歌貢音於僸裔花門小部列伎於舞場
(臣)聞寳盈丹邱露甕琢瓊珍薈若水桂實纂棗是以于
闐繅英三采則擢蘂碧樹筠沖匭甘四核則扇芬萐草
(臣)聞金萱榮庭億葉煌扈星筠周阿貫時旉與是以敞
高闈而翼祺則篤其慶鞏
慈宫以斂福有那其居
(臣)聞閬風暢於崐崚九光爥彩恒春藹於巒雉四序佇
馥是以
西那所都松竹秩其芋寧
南陔載循堂室劑以凉燠
(臣)聞虞㲈九成儀足節以樂心菜綵五色舞斕斒以隆
養是以
鈞庭辬華進
千萬夀而燕衎曾城苕亭奏十二安而音鬯
(臣)聞履安之吉静而充符恒固之應動若操券是以
頤性時泰備庥徵以用康
禔躬日強叶亨衢以行健
(臣)聞萬八千歲之朔攝提貞孟三百六旬之首羲和授
圖是以朝元
長信率臣寀而拜閶闔上夀
慈寧具家慶而飴&KR0146;蘇
(臣)聞榑桑曣温候晷知贏昭華棣通龡琯依永是以揣
稱愛日駐輪於鼂陽怡
顔獻春調饍於初景
(臣)聞農祥慶其豐鳧藻翔洽夫億兆泰簇鳴其豫鳳噦
雝喈乎二六是以洞庭斯張𨗳龢軒樞豳堂用躋羾情
文囿
(臣)聞鼇炬冠山爛若霞電龍燭煇夜爚如星虹是以月
宇
嘉娱燄鶴騰上而扈扈霄峥麗賞火蛾綴空其熊熊
(臣)聞蕤賓亭午引年以昌陽九節長贏殷仲延籙以雜
組萬縷是以迴嶼艤鷁玉鱠羅於蓬池撇波躍龍金支
颺於
華渚
(臣)聞洞淵之蘤蓲蘛瑛琢其鄂昆流之苓窋䆛珠垂其
房是以
丈䟽引薰澤芝馡於五沃芳盌調露冰蕅侑以千常
(臣)聞三五而盈璧爓朗乎澄顥八千為秋桂窅窊其古
柯是以
慶霄延望舒之規琅磬鏘韻修齡酌臯塗之液金罌穆
波
(臣)聞菊潭滲甘滋其永年萸林綴朱佩以陽日是以芳
醴鬯節則九英載馨粉餈飫豐則萬寳咸實
(臣)聞玉積縣圃不若北陸沍澤鴻戲鏡海奚翅南溟培
風是以太液磑即國俗循而習武嘉平儲與
慈幰莅而旌功
(臣)聞繚垣規圜惟南乃以建其極襟苑宅奥非海莫能
喻其大是以飲池鹿馴扈
斑麟之車比屋鱗次翼
儀鸞之盖
(臣)聞高山天作度其隰原豐水東注自彼沮漆是以掖
輦長白則駢苞之樹森遡澗混同則圓折之珠出
(臣)聞霞砂毖泉温池濎濙雲根呀谷古嵐霮䨴是以氣
霽波籞
葆生之汞既長翠積巗館
都福之庭斯在
(臣)聞修序沖景暄凊所以均節秀臯清區爽塏所以承
豫是以錘峯嘉凉升眺昭其宜鏡波澄華
憩遊得其助
(臣)聞懷瓊之獸呦而林衡告獮籋雲之駟同則圉奚載
鑾是以
鏤象𨗳夫金郊邁彼甫草珍庖尚以馨饍藐乎上蘭
(臣)聞填星貫於中央標建珠緯崈門詄乎太室簡儲石
函是以胥庭俶瑞啟洞天之六
交路展衞呼曼齡者三
(臣)聞東為羣物之始虞狩肆覲岱惟方嶽之長魯瞻奄
有是以青社班春詡蒼祗之榮滋日觀賓暘睎若華之
曜久
(臣)聞岷江𨗳源川增其長勾吴茂俗富煴於地是以藻
舟翼泛櫂鼓奉
安悆之祺鱗隰穱秀簷茨拜温給之賜
(臣)聞東南之美竹箭橚矗斗牛之野桑麻鋪棻是以陟
虎林而繢湖則八繭摛錦臨樟亭而祝海則千巗蔚雲
(臣)聞臺懷懸居妙持清凉之宇室利演乘普現吉祥之
雲是以曇霏金花最上應瑞乎香界鬘涌寳卍無量同
夀乎秘文
(臣)聞一和扶榦階符繁其蔭三雍育才黌市榮其枝是
以嘉植承楙乎絳旬協洽
開秩喬柯兆菀於豐雅棫樸誦詩
(臣)聞金方致環伻来琳館梁鄒即鹿祝敶畆邱是以
甲子周綺稱兕麇至於象譯庚辛嫓純靈麅馴伏於塞
秋
(臣)聞鈎鈐之潤可以在玉衡之平旗翼之夀可以窺瑶
光之正是以溟嶽和晏筦運乎
璇極盖輿清怡囊括乎金鏡
(臣)聞豐融昷於穹宰而農扈告稔盈沖芔於柔祇而富
媪披英是以隂陽蓲敷則調燭布其大洽柯穗&KR1372;㙷則
普淖誦其宗生
(臣)聞錫羡阜運則衢多期頤之嬉含淳敦風則居有萃
睦之協是以閩耆牉樂皆
熙光所陶陕閭烝義實訢藹所浃
(臣)聞重光協乎鳳紀次先甲之三已盛苞乎星序際正
陽之四是以嶠西
介景百昌若時而悉新弧南表瑞萬物成章以方熾
(臣)聞軒闈祚緜萬區陶珍於朐鼎祁幄祉錫九寰㪺醲
乎衢尊是以景飈融貺
鏐檢躋而流慶
湛瀣覃澤鵠書翔而逮恩
(臣)聞霱蔭之垂不遺被褐祥風所灑暨乎窐衡是以作
人左右倬為章於夀考宣譽先後篤惟
德於周京
(臣)聞萬年賡庥拜嘉於召虎三夀頌眉延喜於子魚是
以
茀禄引康翽羽集彼藹吉熾昌式燕黃髮宜茲樂胥
(臣)聞以天下養者膺禔孔厚惟庶民從者欨愉大同是
以臺莱統
尊&KR0957;稱闐夫蒼赤川阜增嘏臚懽訖於瀛濛
(臣)聞大圜彪列蘿圖輯於堯紀泰鴻環均藻華昌乎姬
籙是以三光同衡以肈祚覘祥
袠增七政比躔以摛耀儷緯詞屬
(臣)聞象載炘炘九垓均禧偉兆郁郁億齡展盛是以洊
申無疆
慈善膺洪算之茂誕畀多益保佑錫
純嘏之慶
御製文初集卷二十五
