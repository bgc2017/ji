石初集别集類四(元)
提要
(臣)等謹按石初集十卷元周霆震撰霆震
字亨遠安成人以先世居石門田西自號石
田子初省其文則曰石初早年刻意學問多
從宋諸遺老遊得其緒論延祐中行科舉法
再試不售遂杜門專意詩古文是集為廬陵
晏璧所編集後行狀誌銘之屬亦璧所附也
霆震生於前至正二十九年壬辰卒於明洪
武二十年己未年八十有八親見元代之盛
又親見元代之亡故其詩憂時傷亂感憤至
深如二月十六日青兵逼城古金城謠李潯
陽死節歌兵前鼓農謠杜鵑行過玉城砦城
關西郡城高人食人延平龍劍歌寇至雜咏
寇自北來軍中苦樂謠宿州歌諸篇並叙述
亂離沈痛酸楚使異代尚如見其情狀昔汪
元量水雲集論者謂宋末之詩史霆震此集
其亦元末之詩史歟乾隆四十一年十月恭
校上
總纂官(臣)紀昀(臣)陸錫熊(臣)孫士毅
總校官(臣)陸費墀
石初集目錄别集類四(元)
卷一
五言古詩
卷二
七言古詩上
卷三
七言古詩下
卷四
五言律詩
卷五
五言絶句
七言絶句
卷六
序
卷七
記
卷八
志
銘
卷九
傳
說
題跋上
卷十
題跋下
贊
祭文
