許白雲先生文集卷之一金臺李伸編集
四言古詩
白鳥(甲辰六月十一日)
僕屏居陋巷一旦棟撓讀鴟鴞二章而有感因賦
白鳥以自况
有白斯鳥生于林皋&KR0994;&KR0994;骨格翯翯羽毛毋兮天方匪鸇
伊鵰含哺忘恃哀鳴嗸嗸
嗸嗸哀鳴遷于壤木豈無好逑敦彼獨宿渴飲而泉飢啄
而粟聊樂我冥亦曷云足
飄風自南霖雨既淫蟒斷山拔龍興海吟堕卵覆巢林莫
我深翅翕罔舉口禁若瘖
熒熒明星上麗于漢泛泛行舟亦達于岸維此好鳥所止
泮渙控地决飛鷦鷯斥鷃
鴻鴈在渚鶄鴒在原物以羣兮維性是便尔鳴雝雝尔懷
急難無胥遠矣今亶其然
朝陽爰飛夕月唳止嗟彼燕雀厥志爲擬何天之衢側目
萬里扶榣一冲時之俟矣
欝松贈陶思齊任通波驛長
欝欝喬松在彼中林斵之礱之以榱以㨕我材既良胡寧
靡成日居月諸亦迭而逝謀猶孔臧庶拔斯萃奮然于懷
耿耿窹寐泛彼柏舟集于西㳅征夫遑遑予取予求尔言
毋暴我心則休遥遥道途跬步斯舉悠悠天衢始振其羽
聿其問津雲漢之渚
松澗(頌趙治書自號)
挺挺長松色正氣䧺風雨霜露無能動容直幹摩空雲中
之龍汵泠幽澗泉流石粲甘則可掬寒不可玩孰云在山
為江為漢維松之貞倚澗之清維德維用相湏以成君子
似之克彰厥名豈維棟梁苓珀千歲豈維澄源潤物平施
盡其大全始出乎類秉心塞淵有緝其光本源之盛枝派
乃長子孫繩繩既夀且昌
五言古詩
王申伯和此詩不會予意其言甚悲余心少之又作
以終其說
夀夭齊彭殤逍遥等鵬鷃心窒理未融役役空瞶眩得志
鄙榱題窮簷樂原憲道在軆自胖奚必萬間羡天地一穹
廬何適非所便廓然居安宅怡然觀物幻老聃亦達人以
身為大患誰謂杜陵翁乃有茅屋嘆
上李照磨四首
道原出扵天合變無終窮群經載道噐言異理則同民生
有物則所要求厥中先幾在知止實踐乃聖功心廣軆自
胖萬象皆春融寕為四寸學坐想成玄空
濂溪振遺響伊洛探玄旨龜山載道南江漢隔萬里乾淳
號鄒魯三子森鼎峙皇圖啓昌運寰海共文軌得人道乃
弘今古無不在殊途固同歸遐邇均一視
中原清淑氣世代生偉人伯陽孔子師千載今雲孫窮經
入閫奥探道提綱綸襟懷洒秋月論議開愚昏大材古難
用暫屈寕久伸要當推所學利澤均斯民
東南互鄕子古道昔所慕悠悠二十年所向皆&KR0861;誤私淑
得碩師引發使自趨鞭䋲屢提製遠道迷蹇步緬懷天下
士一覩快披霧摳衣登公堂隅坐視朝莫
酬潘明之
鴻鵠凌青霄燕萑巢白屋凌霄志寥廓巢屋亦云足故人
眇天涯歲月如轉燭昔為交手歡今成斷賜曲嵩華日以
高江漢日以卑道異謀不同何日傷別離書成情未盡路
遠夢更迷相思溪水頭猶如送君時
贈禽演周梅鼎
星翁術多岐禽學出最晚舊云南陽公格物明萬變天經
環陬維隠見易昏旦大化運甄陶衆彙歸冶鍜人生囿炁
中安能外長算周生儒家流心學理巳貫羅縷角與根捷
若緒抽繭謂我四十年始晦終且顯我生逢百憂子語堪
一莞聖賢不言命言命固巳淺富貴安可求有義當自勉
子今方壮年所志在高遠挟此任所之俟門有青眼
觀水
江源可濫觴萬里會流派海鉅莫能量有容德乃大
寺中有蔣身卿索詩即席贈
豫章吟悲風古刹響哀𣑽空谷厭劫塵涅滅成一浣平生
友于情一夕嗟夢幻升堂哭遺像退坐起長嘆誰歟身卿
翁儒雅閭里冠屢出文字語聊復解悲惋對床聽風雨咄
咄夜達旦月落雞三號誰歌白石爛
題曹提領湘靈廟聞樂見燈詩卷
重華陟遐方馬斃車折軸娥英失所天往殉行且哭聲疑
衡山雲淚染湘江竹夫君不可見異穴歎同殼廟食三千
一莞聖賢不言命言命固巳淺富貴安可求有義當自勉
子今方壮年所志在高遠挟此任所之俟門有青眼
觀水
江源可濫觴萬里會流派海鉅莫能量有容德乃大
寺中有蔣身卿索詩即席贈
豫章吟悲風古刹響哀𣑽空谷厭劫塵涅滅成一浣平生
友于情一夕嗟夢幻升堂哭遺像退坐起長嘆誰歟身卿
翁儒雅閭里冠屢出文字語聊復解悲惋對床聽風雨咄
咄夜達旦月落雞三號誰歌白石爛
題曹提領湘靈廟聞樂見燈詩卷
重華陟遐方馬斃車折軸娥英失所天往殉行且哭聲疑
衡山雲淚染湘江竹夫君不可見異穴歎同殼廟食三千
年境上惠徼福事久竟忘哀幻化驚耳目音響鈞天和光
景清夜燭曹公駭聞見三月食忘肉簫韶久巳絶豈假湘
靈續誰能寫新聲如彼㳙在濮尚憶開元君能傳羽衣曲
遣興十首
光景何匆匆志意空曼曼百年能幾滿歲月倏將半起坐
夜嚮晨何由夢公旦中流樹砥石湍激從汗漫未廽南楚
轅徒起北門嘆
秋日常苦短秋夜不可闌葉鳴迅風晚䖝怨零露寒月白
天烱烱振夜起盤桓山川出浮滓翳彼明不完幽興中道
絶百感來無端何當誅豐隆致身無羽翰清光亦何私不
照方寸丹
少年學老農旦莫言耘耔種深本難拔糞力生易滋良苗
勿揠長惡草煩芟夷天時互豐歉人事更扶持功備待日
至厚歛非所期豈必務廣得地力窮鎡基惜哉無負郭稼
穡寕不知
猗猗澧有蘭馥馥沅有芷獵獵石上蒲泛泛水中芰鮮鮮
三徑菊旊旎百畮蕙采掇集衆芳粲爛成雜佩佩服何所
從將以待君子
東家有處子二十不踰閾婉娩聽姆言將欲備四德錦機
織回文字古人莫識蘭麝熏衣裳閨闥謹容飾良人仰終
身寕不慎所適膏沭豈為人自脩女子軄
蓬生衆麻中不扶能自直寒窗效蠅鑚孤陋寡聞識古来
貴尚友萬善在熏炙古人不可見今人豈易得千載遥相
思空使我心惻相思吟人瘦相思呤人老人瘦尚可肥老
大徒自悲
淵明千載人犖犖瑚璉器世醉不可醒杯杓聊卒歲高風
起廉隅終古誰足岐聖人道中庸用舍由禮義甘心事麯
蘖沈涸祗自穢樂生亦知言名教有樂地
拾金復擲金争如鉏不頋子魚悪能廉強制情巳露向非
迫畏友晝攫亦何懼平生有心事狼藉見遲莫經德安可
回所履在平素
春風榮衆芳秋露悴百艸羲和策日月疾急兩飛鳥枯桑
號天風俛仰波浩渺氣流物随化金石不自保人生寄蜉
蝣時邁胡不老天地有終窮微眇何足道
乾坤無停運清氣日夜生人居覆載間所息能不萌握機
養天和持守如奉盈得喪固有命寵辱奚足驚一身盤石
重萬鍾浮雲輕丈夫有志碩誰謂吾無成
送蕭仲堅随伯兄赴江隂
朔風集飛霰歲月倏云巳芸芸萬物機亦各復根柢胡為
北征鴈一舉成千里澄川稻梁肥雲水渺難涘静集鳴相
和允為得所止
紫陽有遺書秘啓天地根描摸失真趣議論徒紜紜仁翁
繼的緒夢奠嗟不存臯比淑至道與子昔屢聞要在足目
到言語何足云
交際湏得人市道亦何益張陳古英士豈不重金石一為
利所移德怨易旦夕輔仁可無友獨學終固僻唯應鮑叔
賢俛仰嘆陳迹
次韻丙午
朔風漠沙白瘴日越荔丹出門萬里道爭似二頃田拜塵
素所薄知命復何言鄙夫競聲利石火寒無烟清風桐江
水捷徑終南山丈夫時用舍所貴無泚顔得喪固一瞬芳
臭俱百年坦途有覆轍窮哭誰復憐乾坤渺無際我身蝨
其間浩氣貫元化漸著豈不關見可乃合道行險秪自殘
平生作霖志詎肯懷土安風雲有嘉會時至庸何難君看
激海鵬振羽青霄端
次韻木冰正月
尭甸九載水商郊七年晴灾祥氣所致治世何重輕方春
時始和嘉樹條垂冰霰飛集𣏌柳雨溜凝松楯脩銀奮龍
爪圓玉刳蛟睛怪招越犬吠寒起巴猿憎交薄粲精瑩瞇
目一色盈虚牝激爽籟木杪■琳琅聲上天命靡諶怨咨
非由人餘寒自凝沍生意中敷榮殷雷發丙夜羣蟄豈不
伸渾淪斡大化徼妙未易明允矣理昭昭誰歟視昏昏元
元繼無息乃見天地心運行炁適迕變見成祲氛勾芒軄
木正歷日甫及旬聖人體天道尚德不尚刑木冰紀麟筆
竹帛垂魯庭王正今再書徵古聊慰心咎䕫集天衢秉令
如雷霆仁風勁六合趨走星火奔支離可攘臂暖日脂車
輪東郊滿芳艸載驅適我情胸中勿芥蔕官府如冰清
次韻景文杭州見寄
窮通豈入為有命在彼蒼索居際良會晴日消寒霜内求
德乃備粹玉先光芒古友安可尚千載空相望
茂陵智哲翁多欲不自知少君與五利荒誕夫何疑大藥
可立成篤信猶兒癡屢失求愈切至今令人嗤神方苟可
得我軰何憚為
我生逢不辰知學况遲莫猥器抱謏聞逹者肯一傾揄隂
得先覺知我乃有素冠佩𠫭翺翔鞭策多警悟孤山友寒
梅清質不受汙遺我長相思誠以風昔故久交敬不忘相
勖言愈苦自憐春絮狂風雨漬泥土
自卑志易荒勇鼓氣乃倍富貴倘固有鼎味終染指盖棺
事方定禍福可預計譬彼隂陽流屈伸理相繼豈不為身
謀風波有危事安能鑿三窟詭道收薛貴
贈金月華
歲丁亢偏陽祅魃肆大厲不雨更八旬赤地且千里卧龍
樂寒淵雷電駈不起泉枯土山焦地墳名木死頋兹咫尺
苗秀實何所恃豈惟生怨咨溝壑有老穉月華探道窟暘
雨能力致從人預為期膏澤應時至人心與禾稼蘇息兆
生意胡為天瓢慳長風捲晴齊碩君再作霖歲事斯可濟
贈江行父
有朋遠方来傾盖語已契紛紛燕雀間聽此孤鶴唳中扄
湛淵水窺測渺無際接人氣雖和自律言頗厲為言君子
交相與期晚歲珠玉生光輝頋我形愈穢
康莊多風塵窮巷絶車轍慷慨感前脩探索心屢竭干將
鼓洪鑪不化凡冶鐵泰山萬仞高企足籍丘垤意長時苦
短回首莫光滅
海為百川歸流派各有源清濁豈不異皆可觀其瀾威儀
動三千意象非一端要知霄壤隔乃在毫髮間畢公勤小
物垂訓古不刊
子抱經濟具我有丘壑情半生猶滔滔兩鬢俄星星林間
十畝地坐嘯觀枯榮白雲與流水無心誰能争君看岐路
多執轡慎勿輕奮策當坦途母使侵榛荆
送高經歷
清風振千古警省懦與頑犖犖柱石器盍置廊廟間江南
山水窟適意聊盤桓故園松菊思轅駕孰可攀鳳池有所
待驥足郍得閑
世南行秘書孝先五經笥上下千載間罔羅無遺事高談
驚座客揮塵彂精義囦泉浩晝夜混混達源委鯫生時摳
衣一見心巳醉
美蓉泛綠水優游東海瀕天風一披拂七郡涵餘芬行人
畏驄馬辟易清路塵魑魅凛千霜民物熙陽春甘棠有仁
蔭雙檜長輪囷
膺門賢可登融座客常滿文章有小技揚善弃所短何地
不生材文木雜櫟散免為㸑下薪匠石曾一莞匪謂成棟
梁時人己青眼
少年苦䟦涉中歲頗悅道秋霜苗未實播植恨不早乾坤
眇無際至理日探討蒙頭媿種種羲娥復佻巧誰能分刀
圭使我長不老
昔年黃叔度量若千頃陂一時英俊人郍敢輕牛醫終南
多隠士捷徑肆罔欺承&KR0876;亦高識至今人所嗤君子病無
能何患不巳知
簡珠混泥沙賢否未易別𬗟懷貞白姿飾外祗自潔蹄涔
生寸波一勺固巳竭燕石擅美名和璧正遼絶每聆許與
辭媿汗幾耳熱
綱紀需碩材曹掾非冗食胡為鄕校選乃及山林迹蠅營
非素碩蝟縮巳成癖南州徐孺子不愛公府辟亦感際會
息終身以為德
孔衍聖幼年能書大字以女妻之
玉樹生階庭英材挺天秀九齡書大字學業日巳富東床
有妙選嘉耦聖人胄洙泗後囦源力積乃能究勉㦲南宫
容白日不可又
趙天樂見示所著詩歌因賦短句奉贈
神人栖三山嘘吸備六氣表裏冰雪清欬唾珠玉瑞先生
天下士逸氣欲盖世糠粃玄端衣珍重𬗋霞帔手抉雲漢
章道啓天地秘喬期眇何許心遠神與會脱略塵俗語寕
識烟火味大篇富而温短什清且麗瞥見眼為明三復心
巳醉大道貴玄默名教資論議損之至無為立言無乃累
緬懷赤松遊泉石形夢寐窮巷守環堵扣戸時問字直欲
外形軀烟嵐挹空翠三寳勿彂揚固塞歸一致胡為尚呶
呶彛典敢無畏
遊山二首
九月十八日訪疎寮于盤溪偕趙肅夫及其子璉
何仲英先行遯山策蹇馬追及拜北山遺像夜宴
座中揚舜舉善滑稽與遯山應酬不倦夜半羅蘭
似辭歸
霜風搖疎林木葉翳荒徑烟開山色明日出天宇淨行同
二三友緩步入幽夐亦有童冠從彷彿春服盛後期策駑
駘蹇足心還濘峰回路幾折脫轡逢石磴主人雅敬客一
咲出相迎門庭對虚廓彴略壓澄瑩𬗟懷百年人嘉遯樂
天命盤溪異莘野玉帛謝三聘升堂拜遺像生氣凛可敬
睥睨神𣣔交鑚仰心不兢猶餘滿案書鉛槧精考訂昌哉
賢子孫對客且涵泳湏臾肆莞筵列坐以齒定肴核豐豆
籩魚肉富盤飣勸酬逾十觴罍滿鉼肯罄劇談屢絶倒隠
語若響應醉客騎馬閑夜久奎巳正鋪牀對窗月樹近影
交映見聞絶囂塵夢境亦清興暁起還看雲此樂殊未竟
穎川趙璉從予遊途二載復同夜坐草亭考索理
義始至大&KR0605;亥十月癸未至皇慶壬子五月癸丑
而止誦講之餘時相與步武庭中倚樹凝立仰觀
俯察莫匪佳趣間以所見輯成韻語得十餘篇扵
璉之行書以贈之
明星懸樹端白月在戶外坐覺群響空默與萬象對化流
滿寥廓境寂得清粹凉風颯然来動物各有態人涵天地
心此意有誰會
鴻鴈西南翔清呌哀夜月長風吹羽翰日短孤影滅美人
眇天涯恩書中道絶欲成新合歡豈碩長契闊有力日可
追有志山可移所思勿棄置亦有相逢時
北風吹庭樹顔色日慘烈豈必驗枝條根株意寕絶粲然
作春榮所養在消歇苟非中夜存膏盡火随滅
風霜門外多爐炭室中暖欣此清夜永任彼寒日短浮塵
自憧憧五色紛過眼静極樂則生窮隂見剛反
雨来鳴四簷擊柝聲忽五捲書成燕坐繼燭且晤語誰能
理枕衾聊復議今古彼㦲心不存清響乃愁緒
寒梅五樹花粲粲仙子魂昆吾切玉刀鏤刻無纖㾗㓗脩
最所敬况復揚清芬窮隂塞宇宙微陽抱孤根群林正僵
立生氣獨若神後塵殿兒女朱𬗋何紛紜勁草居疾風下
偃非可倫人能我則效尋丈徒云云
浚深及寒泉圓甃涵老瓦泓然出清泠脩綆木巽下未能
極甘冽聊亦濟九夏渫泥窮根源引汲復誰捨
角尾備龍形奎參陳虎迹玄龜東矯首赤鳥南奮翼垣墻
限異居列守各有職昏晦明冬夜赫烈乃夏日紛張若無
序四向皆拱極錯綜固萬殊至理本歸一
朔風厲中宵洒牖聲瑟瑟推簾有竒觀上下銀一色秉燭
處虚簷呈巧猶六出春回日未多到地亦瑞物鏤玉不受
塵貞質天下白碩言潔其身視此以為雪
營營晝隂遄膏火繼不足研磨豈苟苟厭此春漏促彂端
未終竟落日亦巳速更宜坐湏臾無負數寸燭
晨雞催我眠春鳥呼我起無端促更籌酣寢非所喜古道
迷荆榛本来直如矢剪除湏累工寕可旦夕俟百草生階
庭蕪穢苦不治紛拏亂人思日夕事媷雞或云勿剪除交
翠總生意物具理即存觀者安敢泥苟能探中和所在違
源委
好鳥鳴春林出入百如意入能脫卑汙卓爾忘物累盤錯
雖紛綸百慮歸一致萬變攻我心所秉元有義
宵漏四十餘疾急不可駐役夫昧晨夜戍柝迷夙莫商頌
歌悠揚未足彂歸趣竹徑流疎螢蕉葉瀉清露咿咿遠雞
鳴蠅聲無乃誤
雲行竟太虚澍雨溉下土豈惟稻與粱餘潤及草莽一物
失沾濡厥施猶未溥大鈞陶萬彙寕復間爾汝用之盡吾
仁先後宜有序
美材非不多礱斵有所待尔生得清淑如白可受采靈明
螢照夜汙滓波翻海精探復力脩歲月德可改罔念固作
狂勉勉敬與怠
朋從固有道聚散亦有期不遠千里来荏苒踰再朞豈惟
窮訓故亦復語顯微愛子量可容愧我無所施大逹雖九逹
捷徑嫌多岐剛明履中正君子貴自持我𣣔觀爾成豈忍
言別離尚湏勤寄書慰我旦莫思
送李榮甫知事遷淮西
長松生岡陵質與風木異春和猶凛然况處風霜地塵埃
飛六月豈足為我穢一雨洗蒼蒼凌空氣尤厲
峩峩惠文冠所任在鷹擊立仗或不鳴首尾較得失民風
巳澆漓得情良可測尚湏一分寬但勿踰限閾
淮水出桐柏浙江彂東陽期會至滄海千里遥相望源澄
撓不濁水得固可量碩將此清泠溥施彼一方
送姜君澤赴浦江縣教
儒生解明經地芥拾青𬗋今古不同途進取頗殊軌尚餘
庠序師亦藉文學士彬彬渭川人自誠聊復尔時猶困積
薪世乃收苦李浦陽隔山雲相望踰百里苜蓿富朝盤芹
藻動秋水振鐸揚教聲衿佩若歸市買骨天馬来寕假終
日俟倘遇玄英翁問訊今何似
牧牛圖
木葉紅𣣔落野草青未枯徤犢喜跳踉脫梏行江隅牧人
善防閑為擇牧與芻母牛徐掉尾喣嫗鳴相呼阿童得所
托静中樂華胥豈惟置蓑笠乾坤一籧篨苟能物付物拱
默堪如愚
孔濤巨源携八世祖中丞擊蛇槐笏求詩
芒芒宇宙間一氣陶庶彙流行有天常偏駮乃為沴惟人
萬物靈順正𥙷其弊所以致中和能使天地位中州際明
時和氣興善治偏方或湮欝逖彼西北裔神人糅雜居詛
盟成蠱媚怪虺據琳宫奔走傳詭異潔牲祀朝夕牧守率
羣吏孔公聖人胄天質抱剛毅直養氣巳充平素有集義
憐彼鰥人愚惡此醜物厲抽笏奮而前一擊首随碎壯心
發陽剛排斥隂險類諒兹咫尺簡寕比劒戟利敬存勝百
邪妖孽何所避遂能格君心謇謇居諫議君家愛甘棠什
襲傳八世豈惟子孫珍觀者咸起畏勿徒寳此傳肖德惟
尚志
酬石㧣州判
㷱耳在長源逹河入于海滔滔窮晝夜浩浩潤千載游滓
泥不行感嘆歲月改洒然見清泠流派知有在
舉目泰華高足疲苦難到剛毅久不渝白刃斯可蹈君能
握要機一蹴巳深造振衣千仞岡何適非笑敖
核中自懷仁日夕長根榦扶疎茂枝條本一末盈萬一葉
異顔色元氣巳不貫是中豪釐差遽爾生死判簣虧不成
山敬勉何敢玩
太道固如矢多𡵨亦生疑登天雖無階累土當有基得才
為我才所貴不自欺茫茫萬里途脫轡空騖馳
&KR3840;黎多昏蚩無情尚竒詭片言未易直前角後或掎紛拏
雖百端折衷固有理彼有虞芮田荒蕪白雲裏
平生鑄干將未得歐冶訣脊臘形粗成一割刃巳缺安得
百煉剛發硎光電徹就君乞刀圭為我點凡鐵
送何雲巘
采米泮水芹握手同遊遨重来二十年相對嗟二毛丈夫
當自強終肯埋蓬蒿子今誠壮遊快楫乘飛濤神州集英
俊諒亦容吾曹良璞宜待賈日夕慎所橾是耿耿自
晦不可韜飲子白玉巵左手持蟹螯天風吹黃鶴佇聽鳴
九臯
石門洞
清溪護連山雙璧鎻幽洞初登憂徑險小入喜境空木落
猱玃驚叢卑禽鳥弄嶝行幾盤折彷彿天籟動蒼崖倚空
碧仰睇石流潼分張山霧輕翕聚魯縞重變化態萬千蔽
地風雷閧粤從混沌鑿天造景巳貢仙靈擅虚寂緘閟未
忍送賢哉康樂翁為洗塵俗夢胡為百年後樂與老者共
我来属久晴泉瀉澁如凍巒氣噴林薄眯目作寒霿舟子
招我行風疾纜𣣔縱後期當何時坐對玉螮蝀
思遠樓
玄樓矗城端&KR0585;影堕水涯憑闌對堤草鳴櫓飛浪花舊聞
會昌湖一望十里賖藩籬孰定地相入如犬牙河間尋大
波僅可通行艖芙蕖巳銷落寒水浮枯葭佳景不及遠興
思重咨嗟夫人各有思所異正與邪潮汐蕩漓薄鄭衞生
淫哇君子善彂慮身邇心則遐徘徊興未巳古木啼昏鴉
華盖山
群山如斗形華盖氣獨壮奮身地勢高極目天宇曠周回
萬象澄一一来獻狀中江漾孤嶼瀕海横疊嶂樓臺市中
居棋列相背向烈風攪蒼林落日鳴白浪蜃氣薄浮雲𬈑
濛杳東望長濠浸寒水短楫起漁唱同遊豈特逹竟爾志
得喪山下出蒙泉夷坐待清漲一掬襟抱空自謂羲皇上
中川龍翔興慶寺
孤嶼浮中川晝夜汨潮汐何年地維裂中斷州渚失兩峯
峙東西蔽影互朝夕浮屠據&KR0994;層𣑽宇絢金碧飛龍迫風
雷曾此一憩息昔時梐枑居今作大士室了師擇靈地為
假蛟鼉窟聚沙合舊港連亘如片石山扉夜無關神物便
入出亂流携故老一一訪陳迹軒亭倚葭葦濤浪倚几席
豫章號凄風篠蕩翳寒日憑高慨今古天海相蕩激景在
人易非悠悠意何極
暮過東津舘
薄暮下東津灘急舟劇箭漁燈互明滅隴月時隱見清颸
從東来凉氣襲我面目送兩山青天長淨如練
遊鍾山至八功德水
悠悠鍾山雲朝夕碍我目褰衣拭一往行與雲相逐駈馬
出東門十里至山麓幽人昔巳亡誰能繼芳躅猿鶴棄故
林鼪鼯嘯深木彼㦲西方人胡為擅斯谷豈云事幽棲政
爾眩華屋泓泉抱何德濁熱供一沃巖回屐𣣔倦小憩倚
脩竹凉颸自披襟佳興亦云足
酬胡古愚
扁舟下吴會来看鍾山雲文名久藉藉千里期遇君笑談
屢欵暱所見副所聞襟懷秋水淨氣宇春日温試看一鶚
舉肯與几鳥羣瀛洲豈云遠薄言采其芹
乾坤自闔闢文章乃經緯郁郁稱宗周趍下日以弊風氣
有淳漓恒性固無異盡心全此天言語亦餘事脩辭擬盤
誥微理猶恐泥羡君嗜古學摛筆發清麗源浚流且長唐
虞力能致
秋風迫歸燕宵露泫衰草我留清溪曲君望雙溪道會合
巳恨遲暌離奚遽早論心議千古何時一傾倒為我謝白
雲猿鶴故應好
題蔣廟
乾坤孕羣象形鉅氣乃異蒼龍蟠艮維雲雨為物利因神
姓此山依馮兩相濟豈惟托幽靈固亦秉忠義死分在一
時廟食終百世英風久逾彰邦邑共徼惠豐碑樹松隂圓
鮮護新翠已逼吹帽節来此宜小憩山光倚空碧耿與秋
色對黃花雖未多聊復成一醉
舟中雜興
冉冉江上蘆離離路傍草霜露侵衣裳何用涉遠道鴻鴈
方有序孤飛在林表豈不碩其羣長風翮難矯
琥珀能拾芥頑鐵亦戀磁人生志氣合寕獨不似兹道義
固可久世情終易移感應理有常君看雲雨施寸心諒匪
石懼彼不我知
亭亭嶺上雲玄鶴相與飛俛啄戀故巢不得從雲歸秋風
颺黃葉飄颻各何之籯粮事遠遊在昔聞斷機栖鳥辭茂
林徘徊更依違悠悠兩江水共此明月輝
昆侖萬仞高我欲遊其顛有道固坦蕩茅塞誰使然駕車
審中路力策宜可前子今行幾何進退日月旋上可顧八
表手援咫尺天實理乃真見仿像誠虚言
嵐烟𬗋崔嵬波月光滉瀁星宿懸虚篷雲雨暗逸槳震澤
商氣深䧺風駕濤浪白鷗與蒼鴈来往同簸蕩吴潮海門
闊飛雪噴秋響重重越山迎汩汩溪流上舟行歷旬日佳
景閱萬状孤征抱結思所感動悽愴安得同心人詠歌共
清賞
釣臺詩(并序)
子陵先生抱超世絶俗之姿穅秕世事視萬乘如
一介富貴尚安能淫之乎候司從乃欲日莫自屈
語言誠癡語也雖與之素舊豈足窺其際㦲知先
生者光武一人耳三聘而起論道故舊言不及政
自儗巢㕮以明素心光武固怏怏不能終屈先生
則遂其志矣世之論者謂先生以風節自高而厲
當世愚未嘗不以為過也若是則有為而為之耳
夫天之賦扵人者有分自聖人能全其天下是則
以其得數之多寡而成性雖問學漸磨去其泰甚
猶不能反扵全先生得天之清淳澹泊而成性者
也鱗潜深囦鳳鳴高岡安其所遇紛紛游塵誠不
足以凂之不然則光武賢君也少與共學以光武
知先生之明先生豈不知光武之可與有為乎以
賢人之招而不屈可與有為而不為是矯世立名
者豈先生之心哉在廷俊乂各司其局可以守成
際時清明足遂高蹈羊裘耕釣樂我天真奚必以
汨汨以易所性所以縦言不屈率意放禮正欲示
不臣之意也至扵廉厲漢末興起節義固其高風
有以動之此則仁人利益後世自然之效非先生
素期其如此也某嘗七過釣臺之下而不獲登皇
慶二年十月六日歸自金陵始獲瞻先生之像扵
堂因追論先生之志而系以詩
盗莽絶炎運虐熖煽方熾英䧺各懷忠韜匿有所遲真人
一呼間風雲浩無際浮埃掃妖孽盤石奠神噐先生澹無
𣣔耕釣聊避地俯首千仞岡一莞羣士戲故人正九五樂
與共天位棟梁及枅桷堂構亦粗備龍遊白雲鄊美豢寕
受繫事君當盡禮豈不熟兹義胡為夜牀足加腹罔敬忌
羊裘有何樂若是志乃遂高節全一時善利自百世桐江
眇舊游山水貯清氣升堂挹餘風塵心等蟬蛻
送胡秋白衢州學正
東陽有佳士簮盍鍾山下變文摛風雲論事共樽斝為言
諸孫行二妙皆作者有懷不可見情若江流瀉今此逢少
君秋月澄霽野儒術久不振屏棄如土苴泮林雖儲材樲
棘亂梧檟固當詎詖行扶植歸大雅大末古名邦生才今
豈寡善性水同趨範模待良冶
送敬參政
大行亘中州上有千丈松&KR0994;&KR0994;歲寒節豈惟動春風力可
回萬牛材大古所庸為國作柱石矻矻扶棟隆
秋霜凛清寒忽化作霖雨悠悠潮嶺間草木得其所上天
仁萬物寕猶覆南土旦夕均四方雲行施斯晉
環堵陳簞瓢頗亦厲清節皇皇駟馬車時委窮巷轍勤渠
義方教誤立門外雪一目冀北空報德惟自潔
旂旄樹朔風祖道車百兩衆賓對膺舟帆舉纜巳放今宵
使星出耿耿魁柄上鵬翼若垂雲楚天眇四望
山中次韻酬馬生
學道如登途進進不可止轍迹每多歧驅策宜審是古来
爲已學不怨人不以理義丈夫心聲利兒女喜賦質雖人
殊秉彛固天啓彂蒙自得師乃可聞義徙時時受提命旦
旦易聽視不見䧺雞冠亦有犁牛子所以先覺言取友尚
論世老魚怯龍門終在萬壑底平生若臨川無楫莫知濟
知濟&KR0861;悠身俯仰袛自愧馬生勲業胄所禀當有異青春
且努力白日不足恃要湏積厚風堪負大鵬翅我来為山
色涉澗漱屐齒歸休旬日間頗奪塵俗氣胡為浪驚喜松
下擁車騎此中無捷徑寕以是心至學士希聖賢如晦徯
晴霽碩子方望洋渺焉莫窺際擿埴難索途因親宜慎始
採藥
亭亭北山松宿靄蔭深碧蒼根走虬龍巨榦蟠鐡石平生
棟梁具不受霜雪厄兔絲得所附裊䙚掛千尺流肪入九
地千歲化琥珀我𣣔掇其英俯仰費搜摘紅罏轉舟砂石
髄變金液但恐茫昧間圖驥不可索意長時苦促雙髩日
夜白刀圭或可試習習在兩腋蓬莱三萬里詎謂弱水隔
他時来山中故老應不識
贈相士蔣竹山
我昔河内家舊有知人名遺書滿天下誰能得其精蔣叟
從何来自托老門生知我三十年久晦今當明燕頷侯萬
里鳶肩列蓬瀛世無貪賤人安別貴與榮我分巳無聞子
言良可驚何以贈子歸妙諭不在形
城東南有虎群行有司命獵者捕其二以獻
隂風曀晴空羣虎不畏逐豈惟牛與羊亦有山婦哭昨日
當道行今作机上肉羣兇未盡去何以慰荼毒
長林肉醉後怒目方負隅何人奮強弩一矢糜其軀舊聞
裴將軍日斃三十餘何如弘農郡負子不待驅
市人何喧喧縛虎入闤闠前驅挾弓矢炳蔚尚光彩操刀
競屠割童穉亦稱快平生百步威狼藉今何在世事無不
然聞者足以戒
種松
青松如秩針植在山之磎豈惟娱心目歲寒以為期未飽
雨露恩那識棟梁姿蓬蒿塞三徑埋没誰復知秋風隕百
草秀色不少衰雖然咫尺根已見佳種竒君看二十年腰
大數十圍雪霜挺堅操雲漢擎高枝時有白鶴来凡鳥那
敢棲兔絲與凌霄冉冉相附依青松本貞固不逐衆物移
大器固晚歲何用嫌莫遟碩言堅汝節黽勉待歲時
對竹
主人樹脩竹近在桃李場賦性雖不同相友庸何傷陽春
破桃李紅白争低昂無言自成蹊相媚色與香何心伴幽
獨徒引蜂蝶忙此君心本虚寕逐春風狂咄嗟桃與李開
落那能常林間有寒梅可與傲雪霜
寄友人
舟鳳止高岡衆鳥甘戢羽昂昂九皐鶴下上得所附江南
竹實多朝陽自軒翥延頸戞然鳴四顧失其侶豈不念相
從天闊無處所鳳兮歸何時耻與鴻雀伍
主人厭城市愛此林泉居下有石一拳上有松數株念兹
冷澹物可伴憔悴軀所期在晚節俯仰足與娱我心不可
轉比石堅有餘峯頭問長松歲寒知何如
用潘明之韻贈陶思齊
黃花狎秋霜正色凌寒柯淵明千載士風流今幾何雲仍
踵芳躅餘子不足多若魚在澗谷尺水無巨波遠游有壮
志拂劒鍾山阿何當快翶翔為子擊筑歌
又用韻遣興
秋山撼虚林秋水楊素波緩衣踞蟠石怡盻庭樹柯方景
良可惜去日亦巳多天寒道路遠柰此兩髩何興来勿引
酒醉飲空悲歌丈夫志有適慷慨捫太阿
遊里城栖霞寺衆將遷書塾
世途眩聲利倀倀畢昏曉平生嗜岑寂夙昔事幽討束書
扣禪扄問字来鳥道豈期猿鶴驚可厭鼪鼯嘯避險辭窮
林搜竒得遥島巖巒互起伏郛郭若環抱泉深源乃長山
静色更好路窮佳境出人遠塵跡掃木杪栖莫霞雲根被
秋草𣑽宫消歇餘別室結構巧道人謂余言寥閴非所寳
我忻得所止彼此尚奚校本心若囦水澄湛勿敢撓旣放
豈易求唯静乃能保耳目各有官外亂中必擾所接絶紛
華高明宜可造至虚養吾全有動中其要學在謹操存寕
復藴神妙此山如有待屐齒今始到歸来二三子不樂空
自悼
蔣聲父和前韻後衆不果遷再用韻
山虚風擅秋林静露涵曉樓居樂清淨簡冊肆探討豈云
尚幽栖盍亦庶聞道跫然空谷音為彂蘇門嘯黃花成久
要紛披樹烟島落英入齒頬清氣溢襟抱石間漬芳泉可
使顔色好南山有畸人閑戶獨却掃中車招我来雲邊弄
瑶草我將飛佩游誰搆如簧巧争夸魏有珠不悟楚無寳
子輿昔尚友從事犯不校一勺覆易空千頃濁難撓是中
存幾何胡乃不自保潤澤普沾濡小草自膠擾君看擊海
鵬霄壤随所造車中有幾馬御者握機要事如樞得環闔
闢用皆妙頋兹天衢遥非可一蹴到甚矣猶自欺卑哉亦
堪悼
酬吴正傳
瀫江揚清波秀氣産佳士學優言更卑神峻志無涘求道
本五經尚友論千禩文詞珠玉價璀璀光𦦨起焉能遂倒
瀾枹璞良有俟咸韶亂桑濮盆盎喜罍洗大道無晦明斯
人有臧否乾坤斡元化晝夜川逝水總總散萬殊昭昭歸
一揆巨細含分差毫釐辨疑似是中有卓然可變非至理從
容適中和極樂烏可以要湏齊足目豈必務口耳真積乃
有功兩馬却成軌某也獨何人佔畢聊復爾&KR0617;&KR0617;&KR0861;黑白
前却昧所止輕塵栖弱羽簸蕩天萬里日莫途且長心遠
迹自邇佳篇出壮語三復興愧耻古人吝許可名實貴相
擬汝南月旦評一言定非是頋兹藐末材譽論何過侈神
交居匪遥千里如一跬意篤故不忘時能致雙鯉
五言律詩
莫春郊外
行行多勝事石竇濺流泉白鳥浮雲外青山落日邊風平
花委地野迥草連天春事成牢落人生一夢然
遯山先生挽詩
天假文章手家傳道義心錦標雲外夢𬗋綬日邊音玉樹
留春色甘棠鎻莫隂曾分上池水遺愛在人心
遊智者寺
風日景颼颼松隂繫𬗋騮白雲千載寺黃葉四山秋地勝
樓臺接林深虎豹遊人生自可樂此外復何求
梁朝舊蘭若䧺據北山南衲子分諸榻詩翁老一龕登臺
生遠興引酒縦清談更有黃冠叟玄玄得共參(坐中有趙石泉)
贈閑雲屋
聦明大顛老儒行墨其名傳道千燈續論文四座驚雲和
虚室白山與此心清禪味真堪悅何煩酒更傾
戲題智者法師所浴瓶(玻璃瓶也)
膽瓶容七尺恍愡事非真至道元無相法身那有塵擊牙
知是妄題木即為神此老如堪起予言試一詢
次韻潘明之見勉之作
道邇師何在才疎學未傳白駒空永日華髮巳流年彭澤
陶元亮南山孟浩然行蔵無芥蔕秋水碧虚烟
蕭兄臨行索詩即席賦贈
相逢嗟久別歸路復匆匆我愧今原憲君非舊阿蒙山風
驚落木江日數飛鴻舟颺西流水明朝定向東
次韻丘㠯道
善人不可見弊帚直千金往聖囦源在遺經旨趣深青燈
供夜讀黃卷對朝吟至道非難致危微在此心
久懷聲藉甚千里致雙魚宦路終推轂親闈且著書才名
賈太傅文學馬相如轍迹東循海何時適我閭
汲汲時能幾蘧蘧夢未醒自憐頭染白誰解眼垂青心事
沾泥絮生涯逐浪萍何人可私淑諸老漸凋零
金先生挽辭
德粹身常潤時艱志莫舒治安曾獻策私淑幸遺書方寸
涵千古襟懷湛太虚哲人今巳矣吾道竟何如
綂緒傳朱子囦源繼魯翁誨人沛時雨對客藹春風志立
脩身本誠存作聖功遺言猶在耳一慟閟幽宫
鄭夫人挽辭
早歲勤蘋藻中年賦柏舟諸孫昌義族一子袝靈丘真德
晴空日浮生遊水漚白楊滿虚墓風動葉䬒䬒
巳酉余年四十
白髮三千丈青春四十年兩牙搖欲落雙膝痺如攣強仕
非時彦無聞愧昔賢自期終見惡未忍捨遺編
花溪道中
板橋横古渡村野帶平林野鴨寒塘静山禽暁樹深雨微
風栗烈雲暗雪侵尋安道門前水清游豈獨吟
天寒道路遠此去復何求適意真為樂浮生底用憂雲容
低野樹風力逆溪流喜見梅花咲相迎傍驛樓
浦川方仲觀入城從學繼入公門今歸侍親求詩
百里来為學違親半載餘莫雲飛故里秋露浥行車紅葉
蟬聲老黃花鴈影疎漢朝尊吏事何必業詩書
秋夜巳酉
月落窗仍暗燈殘卷未收家人催杼柚穉子問更籌冷露
䖝專夜悽風樹怯秋百年一瞬目萬慮幾搔頭
志大空懷璧交疎少斷金半生成白首十載對青衿朝市
灰心久山林托興深紅塵多汨没清夜幾沉吟
過太湖
周廽萬水入遠近數州環南極疑無地西浮直際山三江
歸海表一徑界河間白浪秋風疾漁舟意尚閑
偕璉南城晚望
落日山川迥凄風鼓角收故携童冠出来傍女墻遊橋柱
鰲頭起沙汀燕尾流雲烟孤寺塔燈火萬家樓荒草仍嘶
馬微湍莫載舟目存皆絶景心遠豈窮幽北頋思皇起南
瞻憶沈侯會湏擊刀斗踏月竟歸休
七言古詩
次韻鄭性之遊多寳寺
瞿曇雪山身幾年智慧兩足言因緣東周伯陽談道德鉤
竒探隱文五千江源濫觴委成海溉灌九土流潺湲名山
佳水占幾盡金碧突兀凌霞烟元和貞士掃穅秕生辰月
界箕斗躔口箝吭扼氣莫吐退則㚄後行䟦前天文將喪
鵬乃賦唐風竟靡鳳不翩北山雲仍嗜墳典時被羽服還
逃禪寳山多寳信有得徐卿唱和佳篇連空雲悠悠露山
迥片石鑿鑿分泉㳙畸人見詩思涉地雜沓蠅紙相縈纏
浮生每嘆虚過隙困學未足追逝川臥遊倏歘盡裨海長
嘯白眼瞻青天
題延月樓
唵嗞稅駕紅塵息玉鏡飛空天地白婵娟先得何處多齊
雲翬翥高百尺清光無私照寰海舉頭千里明長在主人
𣣔擅四時秋夜夜掀簾爲延待人生見月幾圓缺今昔人
殊同此月人迷夢覺月晦明終古相磨寕暫歇倚闌清嘯
酒莫遲銅壷摧暁輪易欹
酬潘明之(在嘉興来相招)
華亭谷深𬗋烟濕老鶴唳空眼垂碧功名千歲衣染墨遼
陽骨換今幾日華表時来語消息九臯胎化頂未丹海門
雲冷高飛難嘎然長鳴飲清湍何當天何吹羽翰方壷圓
嶠同盤桓
聞潘明之来錢唐因何先生行聊用寄懷丁未
君不見絳侯木強尸相位問以錢數莫知對絜提綱維振
領要語言呐呐時稱治又不見弘羊平凖容均輸秋毫析
判供主需當年英氣亦盖世遺名身後今何如君方小試
居管庫褰衣始躡青雲路謹司出納人難能談笑麾之有
餘𥙿斧斤刀鋸各有執梓人中立一指頋道傍腐鼠鳴鴟
鶚原上荒叢走狐兔蠅頭微腥任逐逐石峻泉清豈能汙
仕優爲學心更勤五車文字晨莫親置身道義中尚友古
天民志昂跡■濡滯獨鶴游雞羣湖光可人春事早六橋
風暖多芳草馬蹄此日復追遊日際白雲天尚杳輒憑故
人問音信努力加飡爲君道
題金月華藥物火侯二圖
道涵萬物窮古今冲虚無象那可尋得之扵心應扵手大
地可使成黃金隂符立言始三百伯陽繼踵明至賾千篇
萬論從此興直指真機二三策汞鉛龍虎皆假類道妙先
天本非器兔魚来得籍筌蹄圖上豈堪真索驥赤城山人
探天根微辭奥旨將淑人兩圖先後互軆用守中謂可存
元神西南地暖生𬗋芝陽精夜夜臨虚危相時發機奪天
巧太阿凛凛宜埾持自昔聞之將脫屣遽置彛倫恐非義
羡君𠫭透此玄關片言已泄師傳秘湏信天涯岐路多三
千六百争相訛
贈滕玄一庚戌
玄珠恍愡生秋水善守谷神寕不死虚中抱一求諸巳道
不遠人應在迩負笈擔簦空萬里先生年来髩已斑對客
時復談九還刀圭謂可回朱顔行縢纏足環塵闤神仙豈
必居三山
再贈江行父
予少多艱晚始知學獲登仁翁先生之門雖諄
諄提耳而資品凡下放心莫閑年来多病志氣衰
落無復世慮逌然有山林遁迹之興當代君子人
自爲學求其趍同意合者盖鮮行父此来言論數
日令人聳然豈惟趍同意合起我衰落之志氣者
多矣緬想先師澘焉出涕故扵行父之行再歌以
贈之仲兄進脩精恪可以想見其人亦以此為贄
行父過蘭江遇舊友吴正傳試一歌之正傳其為
我有感
春風吹林兮集衆芳英華發兮朝生光元氣浩博兮不可
控博觀有迹兮求無端八荒無垠兮同此天水之涘兮山
之顛貫金石兮遊魚鳶楫操舟兮輪行車事有幹兮物有
初泝流尋源兮合大同頑堅藴璧兮琢與礱蘭臯幽人兮
芙蓉衣擿抉闒茸兮握要機交撞互擊兮聲琅琅為我起
舞兮毛髮張望吾師兮白雲鄕人其逝兮涕泗滂有美人
兮在天方羽翼短兮途路長胡不念我兮歌斷腸
酬趙玉相併寄意方存雅
嬴坑尺簡飛劫塵升堂絲竹故可温前脩垂訓淑後昆歲
月幾何浩無垠四列三條肇崑崙斬絶枝葉求本根勿縦
老眼迷紛紜榮觀燕處静為君灌溉方寸融陽春操&KR1152;染
墨如有神洪流出峽萬里奔采掇竒巧務掇文惟勤割穫
慵耕耘荼蓼未薅空倉囷浦陽山人嗜典墳絶利應可求
一源高談驚座雄波翻作詩来為洗睡昏字字圓潔磨瑶琨
平居却掃自掩門夜對膏火朝清暾未契妙理泥語言雛
鶴心遠身雞羣四十巳矣真無聞羡君仁里有隱淪清時
尚復魚渭濱文詞落筆四千鈞直與元氣相吐吞我鄕諸
老名日湮巋然獨覩靈光存如川趍海知所尊北頋每䧚
長山雲我有蘭艾沐且熏何時一瓣志可伸憑君為我言
殷勤
遊龍回寺碧雲堂有何無適草書
蒼鱗作霖回壑裏竟化長岡飛不起何年老僧飛錫来強
架擔楹萬山底碧雲石梯如登天俯視竹樹行其顛巖巒
起伏呈怪状壮若羣馬奔吾前仙仙去不復返滿壁龍
蛇驚醉眼可憐一半委塗泥沈復阽危混苔蘚山翁摸搨
妙入神永和&KR1472;紙且逼真勸君勿辭一日力為我留為百
世珍君不見二王舊帖皆殘編至今不惜千金傳
次韻方存雅登八詠樓感舊
巧智相資外馳騖内殙為惑黃金注靈明汗滓互翕張地
厚天高幾易處紫陽麗澤輝一時浙源遠合江東婺回翔
八表掃秕糠昭融千載披雲霧直從頷下得明珠驪龍睡
目郋能護鞭笞鸞鶴仙巳歸步武室堂人亦去先生聞道
舊典刑筆下縦横五花吐山林嘉遁名自随富貴浮塵行
所素摛辭𣣔短子建墻博物猶窮陸機䟽来凭玄暢恍舊
遊慨憶前題誰贊助平生喜識龐德公况復長哦落霞句
巳降既見傾盖新何用咨嗟歲年莫簡編疑缺焅千萬憑
藉先知為温故微辭正𣣔辨白馬古調寕惟聽朱鷺嶔崎
小徑勿敢遊且向康莊問人路
立秋日寄趙璉
蘭臯慘碧烟萋萋徘徊不忍竟與魔𣣔窮目力望江水江
風故挟雙舟飛歸来復對呶呶者思才俯首西窗下廐中
駿足遂春風執策臨之盡凡馬拂硯挑燈披竹素朝昏緫
是懷人處有時獨倚南面樓不見冥鴻北征路
題趙氏復墳詩卷
高岡擇地尋牛眠北山鑿石椁巳堅百年丘壠豈易保子
孫為主湏親賢眩人無父那知義族属昏愚同罔利大明
疑有玉為魚祗樹何辭金布地聞孫投牒情哀傷青氊既
復氣乃揚羡門荆棘為剪伐宰上拱木重生光吁嗟長陵
一坏土䰟消骨化今何所寒食誰將飯一孟栝柏蕭蕭泣
愁雨
送方存雅遊永嘉(吴公父任永嘉文學約與同往未幾公父殁今自為此行)
思遠樓前會昌湖花開十里紅䒨蕖香消色盡水㾗落秋
氣颯爽涵冰壷巨鰲戴山兩岐出中江屹立雙浮屠潮聲
来往撞晝夜惴惴不敢鳴鍾魚鴈峯南北插雲漢千尺亂
削青珊瑚靈巖怪壑山鬼秘木屐齒弊終迷途(三蕩靈運所末見)
先生卧遊亦巳久日擊自勝遥披圖芹宫博士舊膠漆待
瓜未孰行與俱絶絃掛劔歲月改春風夢遠意竟孤朅来
清興復未罷束書負笈爰載驅永嘉奥學有祖述伊洛餘
澤猶沾濡水心百年仰文獻心齋一世稱範模詞章問學
各有得耿耿軰出今豈無搜羅人物覽世㮣收拾佳趣歸
奚奴平生遠游有志碩局束不得為君徒待君稠載珠玉
富敬誦想像聊為娱
送諸暨俞州判
北風蕭蕭吹江蘆清霜載道冰在湏奚奴束書催上車政
成卷旆歸京都暨陽眇處天一隅里閭凋瘵煩&KR1057;梳負戈
攘臂衆暴寡探囊胠篋争捐軀天民秉&KR0595;同好德帶牛端
為飢寒驅倅州寬惠別淑慝瘅惡豈必連妻拏甘棠蔽芾
有餘蔭百里寕謐無援枹存心忠孝本天性為政固與常
人殊夀中自樂歸河中希文隱憂居江湖白雲舍近畢志
碩青霄路迥寕躊躇前年螟旱遍八區一丈不獲今豈無
願君易地盡仁愛返淳敦俗需吾儒
馮公嶺
層巒疊嶂危相倚亂若飄風湧秋水寒松荒草間蒼黃照
眼峥嶸三十里初如井底觀空虚一峯巍然中獨尊縈回
百折至絶頂俯視衆嶺来兒孫人言此山插霄漢馬不容
鞭僕夫嘆攀援何異蜀道難氣竭神疲背流汘&KR0827;視徐行
路覺平心寬意適步更輕志湏預定自遠到世事豈得終
無成我来正值窮冬月倚秋巖前嚼松雪午店烟生野飯
香陽坡日近梅花發寄語悠悠行路人乾珅設險君勿嗔
胸中芥蔕未盡去湏信坦道多荆榛
題姑蘇臺
姑蘇城上姑蘇臺青山百里峨眉開平郊如掌思清遠昔
人樂極曾生哀大讐未復敵不死壮志消磨侈心起會稽
捷甲功自多種蠡深謀誠未巳不知佳冶能傾國莫莫朝
朝醉春色勲臣抉眼視東門越女還為越人得只今興廢
總成空唯餘碧草搖凄風可憐千古臺前水不洗當年甬
東耻
雨華臺
大江斷後誰絶前右踞蒼虎龍左蟠英䧺角逐三百載庭
花玉樹歌聲殘玉氣消磨城郭改荒村古木棲寒烟我来
兩月不出戸登臺始覺天宇寬城中樓觀在井底環視百
里皆峰巒烈風拔樹雲蔽野飛電霹靂駈蜿蜒虚亭坐視
河海湧平地立見波濤翻天開翳掃群響息空翠削出滁
和山隂陽反覆手向来喜懼誠無端興亡世事亦如
此俯仰千歲湏臾間
春城晚步分我字
紅樓鼔歇烏輪堕淺水横舟弄漁火春風生草雉堞青随
處軟茵供小坐斷烟飛鳥入杳冥問市行人競么麽溪城
斗大無遠趣目礙雲山壊瑣瑣驊騮騁駕路或迷蜩鷽槍
枋非左歸同三子歌考槃茫茫宇宙誰知我
友人招飲榴花下
獰風惡雨消餘春春歸到處成清隂萬枝濃綠幻春色絳
葩舟蕊俄森森祝融行部過九地誤縦炬火堯園林豔粧
炙日色更好冷冷着兩紅尤深浩歌相對作痛飲有花爲
伴非孤斟支頥半醉不成夢恍愡錯錯供微吟只愁明日
便搖落徘徊欲去還重臨會湏秋風拆珠實當載樽酒相
追尋
七言律詩
送焦逹夫戊申
宦遊南土侍親闈此日還鄕被綵衣幾度論文方契合一
言話別忍相違長風送棹江聲急落日横雲鴈影微水際
梅花如舊識冷容對客共依依
贈王斗山
骨肉斯文氣味投春風芹藻憶同遊故人别後無青眼此
日相逢咲白頭匣劒光横南斗夜鳳梧隂冷峴山秋唯應
且試連鰲手未許江干下直鈎
謝趙肅甫遺蓍
天産瑰竒淮蔡鄊發揮倚數肇羲皇靈龜入地千年考神
艾當陽十尺長遠寄江湖憑驛騎喜歸篷蓽對書牀玩占
從此無疑事感物思人意不忘
次韻潘明之易巾(巾陶思齊所製并戲之)
漉酒當年制巧縫雲孫此日藝仍工接䍦倒着情猶適章
甫從宜志未窮西漢神仙新事業前唐進士舊家風自憐
短帽無心整鏡裏愁看兩髩髼
三月十五夜登迎華觀
夜深来此倚闌干十里樓臺俯首看月到中天花影正露
零平地草光寒氣清更覺山川近意遠從知宇宙寬長嘯
一聲雲外落幾家兒女夢初殘
青田大鶴洞(有藥法善試劒石䓠有玄鶴巢于上復有青牛在下)
榕影扶疎路九回仙家那復着塵埃山間田在牛終隱石
上巢空鶴下来舟竈無灰惟白草劒鋒有迹自蒼苔洞中
道士今何處三扣雲關杳莫開
放棹行
安溪潮平行棹多黃頭竪兒倚棹歌梅花照眼送寒色酒
暈着臉生春和炎凉世態翻覆手江水長静風吹波出門
一笑天萬里白鷗浩蕩如吾何
自飛霞觀登積榖山癸丑
磨崖字古翳苔㾗敗葉垂蘿徑可捫靈運詩存池尚草劉
郎仙去洞無門潮来江闊山風急日落雲横海氣昏𣣔望
城中登絶頂腥羶觸目不堪論
自江心回復遊西山
才返中川一棹雲西巖無負此良辰紫芝峰下長松晚綠
野橋邊流水春竹杖持身行樂客桃花映臉醉歸人道傍
孝子何年墓宿草蕭蕭暗莫塵
西山萬象亭
乱峯盡處接浮雲東望悠悠萬事陳百里江流縈縞帶滿
城居室比魚鱗野僧倚竹咲留客山鳥穿林啼喚人落日
亭中一杯酒何年復此對晴春
故宫
六朝城郭渺茫間南國重来築九關空恨赤龍潜越水柢
餘蒼隴對鍾山茂禾夾道秋風疾枯柳依墻落日閑西闕
巋然尋丈地宫溝偃月共潺湲
九月十七日登清凉寺翠微亭故址
𣑽宇峥嶸枕石頭倚風極目立荒丘黃花覆地初經雨白
鴈横雲帶遠秋城郭巳非山故在江淮失險水空流衲僧
八十仍多病抆淚殷勤說故矦(材梓菴焉𥙿齊門僧)
春夜次韻
飢烏驚鵲起南枝夢入槐柯覺亦悲花裏樓臺春到早竹
間囱戶月来遟篝熏翠被爐存火燈落紅星硯汙池可惜
風光半塵土明朝火急報君知
兩部蛙聲似打衙披衣清坐厭紛譁門同靖節日長閉家
近相如意可賖低幕風生翻宿燕小簷雨歇落輕花玉琴
聲斷尋幽夢回首西窗月未斜
送余之問赴烏臺
江南佳麗萃金陵早歲遊觀壮氣伸月旦當年曾許子平
原今日正湏人鷹鸇得志三秋翮鴻鴈随陽萬里身入手
功名便回首白雲深處有鱸蓴
次韻子昭
經德無回貴自持人心未信肯天欺終期辭貨規楊震未
必償金汙不疑弱卉霜零知勁草徤翎風薄寄深枝公庭
事簡多休沐舉案同吟四牡詩
次韻王中齊登拱翠樓
曾醉危樓坐石坡彈筝擊缶醉婆娑蓬飛巳改流年髩术
老猶存舊日柯紅樹参差秋水遠碧山高下夕陽多此時
還縦西風眼共倚閳干起浩歌
秋莫有懷
十二闌干倚翠微露華寒重逼羅衣碧天連水思空遠衰
草滿庭人未歸秋雨樓臺幾寂寞春風院落自芳菲冥鴻
應有青霄侶為隔閑雲尚獨飛
次韻王景元春莫
茂林隂裏據胡床賸喜天然密幄張水覆落花紅浪遠壟
翻秀麥翠雲長春塘絮盡風無力曉樹枝明露有光随分
眼前生意足對窗野草發幽香
寄許克勤
小窗燈火對絃歌探賾鉤玄義不頗有志定湏搏北海離
羣應是老西河雲翻雨覆交情薄瀾靡波頽未學多清夜
沉吟正相憶柯山月落碧嵳峩
七言絶句
即席用蘇世賢韻送郭子昭
攬轡春風入駿蹄兩堤烟柳護晴溪黃鶯自有留人意相
對殘紅不忍啼
數載燈窗筆硯親往来問字不辭頻于今便有雲泥隔折
柳亭前又送人
落花高下弄菲菲多少離愁付笛吹別後故人休忘却與
君重賦渭城詩
社日
秋豚巳腯野雞肥咲對西風挹酒巵有耳厭聽塵裏事任
教聾瞶不湏治
哭空谷師
甘棠遺裔繼高陽衣染緇塵樂法王四十七年成大夢那
知今度夢尤長
玄鴈離群得意飛稻梁秋静羽毛微不知何處逢繒繳雲
冷空江夜不歸
霜入楓林葉巳丹風鳴籟動助悲酸山人歸去鶴空怨清
夜月高榕影寒
次韻潘明之秋思
西風冉冉髩毛侵鳳老梧衰鎻夕隂倚遍闌干重回首斷
鴻千里莫雲深
靈槎夢徹漏聲殘河漢無雲動碧瀾閶闔班齊香案近天
衢月白露華寒
舟中贈璉
行人流水共悠悠雨洒溪風萬點愁别棹不来天𣣔暮倚
舷無語看浮漚
過西湖
不見湖光十五年滿堤烟兩復乘舡蕩荷岸柳渾依舊髩
上星星只自憐
夜過黃泥渡
夜深風息水安流白鴈黃蘆滿眼秋行李蕭蕭官棹穏卧
看明月過真州
