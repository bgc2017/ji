桂苑茟耕集卷之十三舉牒卄五首内行墨敕牒詞五百
授都將右散騎常侍
授盱眙鎮將鄒唐兼御史中丞
授椘州刺史張雄將軍授高霸權知江州軍州事
許勍妻劉氏封彭城郡君請節度判官李琯充副使
請副使李大夫知留後請高彦休少府充鹽鐡廵官
請泗州千濤尚書充都指揮使王棨端公攝右司馬
右司馬王棨攝鹽鐡出使廵官
前邵州錄亊參軍頋玄夫攝桐城縣令
海陵縣令鄭𣏌
前宣州當塗縣令王翶攝揚子縣令
柳孝讓攝滁州清流縣令
前浙西館驛廵官鄕貢三傳張咸又攝山陽縣丞
前㜈州金華縣尉李涵攝天長縣尉
前穎上縣主簿鄭綬攝盛唐縣丞
諸葛殷知榷酒務李昭望充奉國廵官
柴嚴充洪澤雨塘廵官許權攝觀察衙推充洪澤廵官
王棨端公知丹陽監事臧澣知鹽城監事
趙詞攝和州刺史
行墨敕授散騎常侍牒詞
敕淮南節度鹽鐡轉運䓁使東面都統兼指揮京西
京北神策諸道節度兵馬制置等使牒某官乞右可
檢校右散騎常侍餘如故如將軍須言員外置同正
員牒准今年二月九日詔應諸州有功刺史及大將
軍等如要勸奬者從監察御史至常侍便可墨敕授
訖分折聞奏者大君降命元帥從權但云能立勤勞
特許先申奬勸漢祖則手無刓印不阻論功武侯則
心若懸衡必能舉職用示軍中之賞式資闕下之恩
前件官夙藴壮圖久從戎事將救奔沉之患固憑擒
縦之能桓榮祖之馳名不唯馬矟周盤龍之受爵允
稱貂冠事須准詔授檢校右散騎常侍仍具申奏并
牒如者故牒
廣明二年六月十二日使兼都統檢校大尉平
章事燕國公授盱胎鎮將鄒唐御史中丞
牒准詔云云將軍分間大夫出疆可&KR0825;未請之權况
奉已成之命高懸懋賞用報竒功前件官術繼白猿
名齊赤免夙歸信義僃察忠良雖遷柱下之官尚慊
軍中之望宜昇&KR0825;席更勵枕戈爾其心保清廉好對
暎淮之月力誇驍銳無慙破浪之風事須准詔行墨
敕授御史中丞
椘州刺史張雄將軍
牒准詔云云見功必賞漢高祖之殊恩承制無疑鄧
司空之故事前件官材標落落韻禀錚錚自假使符
已揚政績理股胘之名郡登耳目之高官信義相從
功名愈振佇擅外臺之寄宜昇大樹之資爾其益勵
忠規仰䘖成命用副劉弘之善舉無嗟李廣之難封
事須准詔行墨敕轉授右武衛將軍員外置同政
授高霸權知江州軍州事
牒准詔應諸州刺史如有軍功卿量加爵賞如有罪
犯卿宜書罰别差人知州具状申奏者大元帥之權
既資成命古諸侯之任宜選良才前件官蛟躍池中
虎蹲岸上用軍以義守節唯忠不辭白刃之危累挫
黃巾之衆或短兵闘勇或圓陣呈竒動有所成往無
不利今以九江闕牧一郡思春將活疲甿固憑幹吏
爾其遏強撫弱削弊蠲苛無登庾亮之樓空知翫月
好把袁宏之扇且學移風稍展政聲佇沾恩命事須
准詔行墨敕差知江州軍州事仍具事由申奏并牒
知者
許勍妻劉氏封彭城郡君
牒奉處分古者官至大夫室稱命婦遂有從夫之貴
乃爲處世之榮而况静則能慎内言動則克從外役
躬擐甲胄志凌雪霜功名既異扵常流封拜豈拘扵
成命以滁州刺史許勍妻劉氏英才天授貞節日彰
平欺後魏將軍洛陽失行仰慕聖朝公主司竹興兵
一昨&KR0825;命良夫討除叛䘚遽陳丹赤固碩同征手驅
組練之羣遠攻城壘身脫綺羅之色久犯氛埃四德
有餘六韜可試豈獨家之肥也實謂邦之媛亐夫既
冠其銀鐺婦宜榮扵石窌豈可使松標峻影早致凌
雲蘿抱柔姿猶嗟委地先行茂賞用報前功軍中之
舍爵策勲與人從欲天上之錦牋鈿軸待鳳䘖来事
須准詔行墨敕封彭城郡君仍表次錄奏并牒知者
請節度判官李綰大夫充副使
牒大夫天芝禀秀霜桂含貞蔚爾芳猷每見用和爲
貴凛然直氣終能嫉惡如讎信知賢良實救凋弊頃
者再握一同之政曾標三異之名既發縣花佇分郡
竹而乃鵾鵬自滯羔鴈相從鉅野卑栖劒川遠役察
俗而唯資婉畫犒師而不乏豐儲果得入奏玉墀出
懸金印洎某暫臨江陸旋鎮海門永言移節之難咸
假運籌之妙一来淮甸四換星霜判官德以潤身固
為已任恩能濟物不欲人知莅事實繁在公匪懈筆
直而吏多畏色鞭輊而獄絶冤聲見君子之盡心實
古人之用意十二年之弘益久而彌芳千萬里之追
從永以爲好雖將徐榻别致猶恐燕臺未高今已假
小秩宗兼大司憲不遷職位何稱官榮幸屈跡扵副
車冀揚威扵戎幕陳寵宣詔條無失嘗賴功曺吕虔
致郡俗永安亦憑别駕若言今日彼在下風事須請
攝節度副使表次錄奏
請副使李大夫知留後
牒大夫劒横天外珠媚水中雄&KR0994;則仰决浮雲温潤
則㫄無枯草深蔵利哭久佐遠藩每施婉婉之謀共
化蚩蚩之俗五鎮相倚一紀于茲嘗扵折獄按刑唯
遵直道縦至旬休節假不離公門敢言知已之難實
荷成人之美今已三年翫冠尚恣侜張十道徵師遞
相逼撓若不&KR0825;征鈇銊何因倒載干戈遂驅飬勇之
鋒佇破稔奸之窟代行拙政留託長才慰八郡之疲
羸察四鄰之劻勷冀使袁宏黎庶粗識詠謌無令陶
侃賓傄只耽閑戲數年卧理今日出行皆資裨助之
功聿保始終之惠事須請知觀察留後
請高彦休少府充䀋鐡廵官
牒少府學麟成角詞鳳傳毛偶輕桂客之遊暫樂梅
仙之白鶴唳而月籠寒野萬里清音鵬飛而雲簸長
天九霄高躅幸聮宗黨得接徽猷敢興念扵維駒無
見辭扵絆驥稍假縦横之術終匡幹運之權雖慙燕
國之金臺碩接謝家之玉樹同姓必親扵異姓今人
何讓扵古人事須請攝鹽鐡廵官表次錄奏
請泗州于尚書充都指揮使
牒尚書洞究儒經㫄探武緯指清途扵萬里牧遠羣
扵三年旟看隼飛輈待鹿挾慰疲甿以仁政捍寇盗
以智謀克歸合浦之珍曾散曲堤之衆今者徐戎遺
燼敢恣侵凌椘䘚精鋒佇期掃蕩終免致包胥之哭
况非奪晉鄙之軍但以鷹犬呈功㷱羆就列須俟指
揮之命仍申搏噬之能實託威權遠希統攝俾瞻馬
首皆知進退之宜永滅梟聲用審否臧之律事湏充
都指揮使其應援諸都及寧淮盱胎淮隂䓁三鎮將
士悉受指揮
王棨端公攝右司馬
牒端公烏衣茂族鶴氅清流早列官榮頗精吏術口
中金石常聆直韻之高手下銅鹽曾展長才之妙事
既同扵外舉理無愧扵㫄求今則秩挂方書職參典
午雖云承乏且欲試能憲府威&KR0994;他日見豺狼懾伏
郡庭閑散此時樂魚鳥留連事須差攝右司馬
右司馬王棨端公攝鹽鐡出使廵官
牒奉處分且權筦之設也本資戎事將贍軍須既當
薄伐之期實藉均輸之利能成重務固選良才端公
韻振維山慶流淮水静處五常之域勤尋六義之門
每覧緣情俻知守節繼委當仁之任皆傳幹吏之名
已爲㦄試諸難可謂多能鄙事今以仰裨國用㫄濟
兵儲權課方殷句稽匪易官居典午既已優閑志在
推公無辭冗屑佇糜幕職立展籌謀雖見王晞長寄
心扵方外何妨裴楷暫勞力扵俗中事須請攝䀋鐡
出使廵官句勘當司錢物
前邵州錄事參軍頋玄夫攝桐城縣令
牒前件官善水無壅謙山自高腹飽詩書口含鋒刃
厚利唯勤扵耕道閑情素懶扵釣名爲疎奔竸之門
尚處卑栖之地既能㓗已何惜愛人州主簿之提綱
昔嘗留意邑大夫之製錦今可呈功永言不憚勤勞
方謂克承闕乏稍念時危而慎守勿云俗弊而難除
一門多詠雪之才衆推儒慶百里渴象雷之理勉振
政聲事須差攝舒州桐城縣令
海陵縣令鄭𣏌
牒奉處分字人之政爲吏所難欲俟三年有成同須
一日必葺永言委任實籍賢能前件官深扵詩敏扵
行不近劉與脂膩唯資謝朏膏腴累假一同俻彰三
善睠彼東吳之近境實為南兖之奥區昔也承乏多
勤去思猶在今可以舉舊令尹之政修眞君子之誠
均調政刑遍慰黎庶展驥終希扵得路割雞無憚扵
發硎行乎敬哉勿墮乃力事須請攝海陵縣令
前宣州當塗縣令王翺攝楊子
牒奉處分宰字之術若驅羣雞緩之則散急之則亂
此言雖小其理甚中知者非難行之不易况乃隋城
近邑楚岸通津螟蝗則久待消除鱦魠則每思飬肴
前件官相門積慶儒室推賢早登廉孝之科嘗歷句
稽之任雖棲下位不墜令名果逢連師之知再假字
人之秩雉誰忍捕鵲自停喧陶潜之腰腹暫孔奮
之膏腴下潤今以楊子一同繁劇四逹要衝每當使
命交馳實託宰傄勤幹遂重責成之寄况逢多事之
秋而乃有令患風請告踰月若言考秩亦合替移固
選長才俾修闕政其在上贍夏日下視春水宜無憚
扵徒勞佇有成扵歷試苟有經年沉醉必虧莅事之
能如將終夕清談亦失相時之理勉扵二說慎自三
思事須差攝揚子縣令
柳孝讓攝滁州清流縣令
牒奉處分今世之奬邑大夫也多以河陽花彭澤柳
爲美士永言至理我則不然唯某在其視人如傷㓗
已以仕能懷冰蘗之操迥掩花柳之名實難其才得
副吾意前件官展禽苗裔言偃政能曾宰濟隂克安
屬邑久依江徼静守窮居數年而雖甚食貧直道而
未嘗改節今將歷試俾假缺員無興喧鵲之譏勉致
驅雞之術事須差攝滁州清流縣令
前浙西舘驛廵官鄕貢三傳張咸又攝山陽縣丞
牒奉處分前件官族資鵲印業練麟經未躬壮圖嘗
從碎職既精簡牘之事寧辭州縣之勞習傳之體有
三能詳正義在公之心無二宜慎爾官往矣敬哉賞
罰斯在事須差攝山陽縣令
前婺州金華縣尉李涵攝天長縣尉
牒奉處分夫縣尉之設也其官雖卑其務甚重動則
推詳滯獄静則慰撫疲甿是以佐傄能無其直聲宰
尹亦懷其畏色永言至理實繋長才前件官性習五
常身資一命嘗佐金華劇色頗傳玉㓗高名久見退
修誠思進取俾助養鱦之政且昇化鮪之資其在蘗
作朝飡冰爲夕飲高懸曺捧静和宓琴譽能息扵鵲
喧勢必登扵鴻漸云云
前穎上縣主簿鄭綬攝盛唐縣丞勇韋緘評事薦
牒奉處分凡城一邑皆列六曺雖云具體而微豈可
從心所欲况縣丞之佐理也令長憚其糺摘猾吏禀
其規程苟能自強何患不立前件官康成求已季智
奉公曾申穎上之勤勞遂見渭陽之論舉桓譚貳政
且宜肅彼奸豪殷浩吟詩無用傷其貧賤事須差攝
夀州盛唐縣丞
諸葛殷知㩁酒務
牒奉處分搉酤之權起扵漢代會訃之利著在周經
既當預僃闕懸難可不從改作將成重務固選良才
前件官隱豹含章卧龍襲慶㓗已則隋珠無類在公
則庖刃有餘昨分孔僅之重司已成歷試今躡魯匡
之良策何憚&KR0825;勤無辭鄭驛之卑棲早致卓爐之餘
利能資美禄必贍雄師所期百姓無譁非阻三軍告
醉事須差攝舘驛廵官&KR0825;知㩁酒務
李昭望充奉國廵官
牒奉處分昔孔子誡伯魚學曰其先祖不足稱其族
姓不足道然而大以流聲後裔者豈非學之所致乎
若然則先祖之與族姓也不唯時世所榮亦乃聖人
所重前件官搢紳上品結綬中朝方襲芸香遽飄蓬
跡遠逃虎口猶絆驥蹄今以一言爲賢三代可數但
渭陽之族坐振重名漂流淮徼之居来永碎職遂茲
響應用試才能既知各有司存唯在聿修厥德事須
𥙷充椘州營田奉國廵官
柴巖充洪澤雨塘廵官椘州榮田
牒奉處分三農就稔一溉推功苟非降雨之渠何
以致如雲之稼俾無墮惰固藉&KR0825;勤前件官壮志不
渝公才可任承乏而善參軍事慎終而益見吏能今
以洪澤近封雨塘美號徵小喻大昇高自卑爾其静
勖冰心潜窺水脉勉禀龔黃之令遠繼田曺無慙鄭
白之名有虧地利高懸賞罰用試否臧事須差充椘
州營田院洪澤雨塘&KR0825;知官
許權攝觀察衙推充洪澤廵官
牒奉處分撫俗所先勸農爲最是以鄭渾則奪其獵
具温嶠則請置田曺仰順天時俯徵日力俾督耕夫
之業須憑幹吏之才前件官歷試已多忠勤可奬令
尹之功成製錦督郵之政克提綱但承闕乏之時皆
有緝綏之譽今以山陽沃壤淮畔奥區地占三巡田
逾萬頃非乏决渠爲雨尚虧多稼如雲盖為編甿不
勤功扵藨蓘縦當稔歲皆失利扵稲粱知爾奉公勸
民務本若使耰而不輟必期敏則有功委以農時假
之使職永言從政實可與權無取潤扵膏腴苟徇私
扵毫髮勉施乃力廣諭衆心事須差攝觀察衙推充
洪澤廵官兼都廵勘指揮奉國謝陽䓁廵務者
王棨端公知丹陽監事
牒前件官蹈冰守節飲冰安貧静吟而篋有新詩寂
坐而門無雜客卓爾君子宛然古人今以將濟軍須
誠資吏術少輟琢磨之業俾&KR0825;鼓鑄之權想夷甫之
不言無虧祖德思仲宣之未遇勉俟官榮事須差知
丹陽監事
臧澣知鹽城監事
牒奉處分若官無直道則利有多門凡歷任扵牢盆
或成資扵潤屋而乃就此繁劇守其㓗廉心誅則不
惹脂膏智刃則能分髖髀嘗聆斯語罕覩其人前件
官雅淡装懷清勤綰務嘗握由拳之榷課唯遵止足
之規模休替末遥功勞可驗更資歷試必濟重難展
才扵近監之鄕守節扵作鹹之地不須對雪空中吟
謝朗之詩只在熬波言下見張融之事須補充權
糶使廵官知䀋城監事
趙詞攝和州刺史
牒奉處分昔張緒子充少好遊獵右臂鷹左牽犬緒
見而謂曰一身两役無乃勞乎充跪荅曰丈夫三十
而立今二十九矣請至来歲緒曰過而能改顔氏子
焉其後折節修身終爲賢達則古之豪俊今可規模
前件官脫跡迷途投身義永除惑志可奬悛容既
能資父事君是得居官理務俾參上佐用試忠誠况
當榮之時好縱安居之樂詞其勉輸後效善補前
愆已銷九族之憂無起一朝之忿事須差攝和州刺
