桂苑茟耕集卷之七别紙二十首
滑州都統令公三首鄭畋相公二首
史館蕭遘相公一首度攴裴澈相公一首
租庸王徽相公一首太原鄭從讜尚書一首
禮部夏侯潭一首吏部裴瓉尚書二首
宣歙裴尚書二首鹽鐡李都相公二首
盧紹給事一首壁州鄭尚書一首
泗州庾常侍一首湖州杜孺休常侍一首
滑州都統王令公
状見制書伏承榮加内史之任暫執元戎之權往鎮
雄藩誓殱窮寇佇復宫闕則歸廟堂九重之倚頼如
山八表之歡呼動地而况令公志勤捧日力贍𥙷天
三秉台衡兩分戎律八則建蕭何之功業出則振黃
覇之恩威此皆群議稱揚不假拙辞贊詠今者聖上
以叛徒乘便尚敢侜張諸道徵師互相逗撓蠢彼之
姦兇未弭赫斯之憤怒良深遂輟股肱遠資心膂爲
敖宰椘設前茅後勁之規管仲相齊致九合一匡之
譽是以榮轉西臺左相請為東道主人儒武全材古
今罕遇伏想近承&KR0790;略嚴令諸侯誠知白馬封疆幸
而獲頼必料蒼鵝群黨困不能飛即當立剗梟巢去
迎銮駕海晏而永興龍德池清而再睹鳳儀凢在含
靈皆增係望某静思奮擊動見悔尤四隣多是異心
十道竟誰同力今所以自賀者得逢知已親捴貞師
巧脣無所&KR0799;之端壯膽有可傾之處唯冀遥禀大將
軍之命用勵驍雄仰憑真宰相之威永除妖孽末由
陳賀下情不任欣慰瞻攀&KR1050;祝云云
第二
伏睹制書伏承榮膺寵命正鎮雄藩伏惟感慰竊以
動惟佐聖静乃優賢百糓垂成則暫停霖雨八綋向
泰則貴息兵戈詎勞有道之入久練不祥之器群情
既欝帝命斯行令公獨竭忠誠克扶厄運當六師扈
從司南之制度無虧及十乘啓行逐北之威稜有𥙿
但屬王事靡塩人心不同祖䂊州志在誓江佇申壯
節蕭相國力謀佐漢或致游詞今以小寇必殱大臣
于後慮失華夷之望倍興宵旰之憂遂乃鳳紙傳恩
遠離西蜀蜂旗卷影却到南燕指蹤既禀於成謀搏
噬佇著於衆旅㘴駈十道卧理百城顯爲出入之寵
榮保就始終之勲業某夙銜深奬繼奉好音覧古人
賀满之言睹君子持盈之節抃慰攀戀不任下情伏
惟云云
第三
伏承㫌憧已到鎮上訖伏惟感慰令公手傾霖雨身
耀福星三入廟堂巳超仲父一匡寰宇更屬何人昨
者十乘啓行九重軫慮以為螢不勞海濯卵何假山
摧遂請元臣却臨重鎮今則徐迴龍節静撫雄師下
車而恩澤均沾舉扇而仁風廣振南燕受賜北極紓
憂某早荷奬知倍增欣慰云云
鄭畋相公二首
伏見二月六日制書伏承相公正居宏父光弼聖君
兼捴蘭臺再調梅鼎凡云遠者近者莫不舞之蹈之
伏以相公碩德茂勲雄才奥學播在四方之口沃於
萬乘之心固絶贊揚但增瞻仰况自關中聚寇歧下
屯兵率先諸侯累展竒略是以才趍鳳輦便陟鵉臺
遠涉山川行就九天之寵克平水土㘴升百日之榮
竹宫既託於清規芸舘更歸於雅望則乃孫叔敖之
慎守愈貴愈恭胡伯始之累遷有倫有要永憑上德
佇賀中興使仲父執鞭鄼侯捧轡驅蠢動入華胥之
域格蛮夷歸虞舜之風某早沐深知遠聆殊拜末由
陳賀抃聳倍深云云
第二
伏承太保相公累陳章表懇譲鈞衡暫輟任於股肱
果優賢於羽翼緇衣纉美青綬加榮守難進易退之
規叶居安慮危之道莫不宸扆欽矚搢紳詠歌而况
相公比者統冠甸侯深攻國賊唱義聲而飛羽檄官
爵賞而練甲兵方驅破浪之風佇滅燎原之火而乃
腹心有疾牙瓜無功何君子之見欺實小人之難養
然而灾爲福始小往大米再秉洪鈞遠安仙蹕調鼎
中之實味運堂上之竒謀决勝漢籌弭灾魏闕皆憑
蕭承相指蹤之力豈假鮑尚書統集之兵咸推第一
之功能贊登三之業今則奉身有𥙿止足無虧捋尋
䟽傳之高蹤乃訪留侯之故事用黃石公之妙略蔚
爲帝師從赤松子之勝遊别作仙侣雖云獨樂其奈
衆情氛曀餘妖方願静銷於天下陶鎔重望豈宜久
滯於山中必計才返鵉㫌請歸鳳闕永使蜩螳罷噪
仍令鹿馬分形深荷眷私况聮親懿依攀禱望可鍳
遠誠拜賀末由悚戀增切云云
史館蕭遘相公
昨睹制書恭氶高辞大計正陟中台兼升史館之榮
實副儒門之望竊以冊書所重茟削為難别成一代
之楷模夐掩百王之規矩是得宸衷妙選朝列具瞻
而况相公真君子孺老成人德允釐百揆顯贊萬機
今者邦計既豊國經斯整東西臺之極位揚歷無遺
左右史之直言裁成有類莫不勛華表德游夏緘詞
能施𥙷衮之功偹載垂衣之化必使褒真貶偽彰發
傳之體有三激濁揚清勵事君之心無二古今盛美
遐邇欽依某遠守藩維忝資陶冶每慎六條之理敢
希一字之褒抃躍所多啓陳無及伏惟俯賜念察
度支裴徹相公
伏睹除書伏承相公再履台席榮均賦輿凡在生靈
莫非欣躍某今之所賀者真以天上之福與大國之
幸不欲更牽俗禮強餙繁詞然而歡心有餘祝史無
愧敢陳贊詠冀豁懇誠伏以相公德襲清通道資恭
儉歷遊華貫高陟台衡當聖君廵幸之初見賢相爕
諧之業而乃鴒原䧟難鳳閣辞榮暫屈跡於外藩尋
秉權於大計今者天將悔禍日待升平果請英才却
歸舊位躡周司馬統兵之秩聘晉尚書較運之謀四
方所傳一意相賀某每慙薄伎偏荷殊私再逢調鼎
之期實切彈冠之望末由陳賀但增攀戀聳抃之至
云云
租庸王徽相公
伏睹制書伏承榮膺寵命伏惟感慰伏以萬乘廵遊
最難留事百官毗倚允屬持綱况當返駕之時㔫重
清宫之禮膺兹寵寄實在賢能司空相公静抱長材
動施餘刃報主安人之業早冠鼎司束姦芟弊之名
已諧輿輪今者隝鳩命氏鷹隼揚威内清輦轂之塵
外肅𨳩畿之地聖君新命永託中庸司隷舊章佇觀
大禮某忝承春奬欣抃實深云云
前太原鄭從讜尚書
得河中王相國書報伏承相公榮膺寵命將赴京國
伏惟感慰伏以宸遊既遠居守是難須倚元臣方安
聖慮是故昔漢帝曰吾與㒒射何異則知重寄别表
顯恩而况相公岳立儒宗川流相業頃辞鳳閣遠耀
龍旌郭伋示信之鄕廣沾恩化周舉移書之地遍活
疲羸肅軍令於貔貅振兵威於玁狁求安邊境胡雛
不敢南侵遽值妖氛周馭久勞西狩今以玉京雖復
鑾輅未迴輟戎略於藩垣託繁機於宫關必計中和
樂職已繼雅音司隷舊章即興盛禮然後重調梅鼎
永對蓂階贊成天下之春固是彀中之事凡云品彙
莫不欣歡某早忝恩知倍增抃慰末由陳賀但切依
攀云云
禮部夏侯潭侍郎
伏承榮膺寵命伏惟感慰侍郎泰初朗鍳日月難踰
孝若美恣風塵莫染儒室别開其戶牖相門必繼其
弓裘是以始於憲府宣威便見儀曺主貢履歴而皆
遵仙路操持而永振貞風栢列朝霜昨日揖登臺御
史桂開夜月今朝選入室生徒採珠而蓬島待空搜
玉而藍峯寡色副天下正人之顒望息場中藝士之
屈聲某早沐春私不任欣抃云云
吏部裴瓉尚書二首
伏承榮膺寵命伏惟感慰竊以勛華聖代唯務舉能
邵泰賢流共推取實用捨既歸於重柄古今皆託於
長材人望所諧主恩斯在尚書情疎䆠路性悅道風
月高而霜鶴數聲雲卷而蓮峯萬仞早知厄運久避
囂氛洋川之瑞草仙花幾牽蝶夢閬苑之朝嵐暮靄
深潤豹姿然而陶鈞難住於山中塗炭待平於天下
遂辞肥遁来謁宸遊果登銓管之司允洽簮纓之望
昔年掌貢搜海嶽以皆空今日掄材酌淄澠而不混
清通所莅淆乱必除歷居六郡之峻資終𥙷三台之
缺位遠祈邇禱匪夕伊朝某早仰仙標遥欽懿範抃
慰瞻望不任下情云云
第二
伏以禮稱選士實資秀孝之科書貴知人允屬銓衡
之職君命既將歴試物情固得僉諧而况侍郎雲鶴
性情天驥行止璅窗近日高批帝語於筆端絳帳生
風妙選群才於門下洎湖湘察俗瀍洛尹都便宜入
秉化權㘴匡聖略直以手能持满心切避榮唯永勇
退之謀久阻急徵之詔萬乘夢惠於隱霧四方渴望
於為霖今者移黜陟之司託清通之鍳何假山濤之
密啓能遵李重之良箴永期涇渭分流必使輪轅適
用某每思玉昆金季皆辱眷知松茂竹苍深敦交契
禱祝瞻戀並同衆誠伏惟云云
宣歙裴&KR1050;餘尚書二首
伏承榮奉徵詔將赴闕庭伏惟感慶兼極今者妖氛
向息聖運重興諸葛亮之用兵已非急務叔孫通之
制禮方籍賢才以尚書望積臯䕫政成宛句三年察
俗以仁義爲先四境懷恩俾寇戎自戢是得傳巖結
夢宣室飛書黎庶傾心莫遂攀轅之懇君王聳耳待
聽曳履之聲况乃親侍安輿榮趍帝輦佇聆調鼎永
使建櫜豈獨關中乂安實為天下幸甚某久隣仁境
深飽德風抃慰瞻攀不任誠懇云云
第二
特垂手茟榮凾兼示陳情表藁捧尋無斁欣賀有餘
且近者時風僅訛孝道多缺事親則薄奉巳為先只
將奔竸榮身不以違離介意今睹尚書遠辞徵詔懇
致奏章叙向来爲國分憂不矝茂績請從此於家就
養實禀格言况尚書若赴行朝必登相位而乃不親
梅鼎願奉板輿是逃台衮之榮唯戀班衣之樂永使
李&KR1050;之表萬古齊名仍令束晢之詩千秋長價有以
見聿修令問撗勵時流豈唯上德之美譚實乃中興
之盛事拜賀末由但切攀依之至云云
鹽鐡李都相公二首
伏承榮膺寵命兼掌漕運伏惟感慰伏以鑄山熬海
既摽冨國之權紫帳皀䄡固是安邦之彦况從多事
諒託全才相公中庸日彰大任天降舟楫暫妨於援
溺棟梁必俟於扶危今者三年禮成萬乘恩至假途
端揆正位司元憑孔僅之智謀繼齊桓之覇業必也
廣施竒計遍致豊資荅上帝之殊恩振中興之盛事
凡云品彙孰不欣歡某每慙糠粃居前久阻塩梅入
用主張多失固難稱老成人交代叨榮無以告新令
尹抃慰兢惕不任下情拜賀末由攀戀空切云云
第二
每辱榮緘即垂虛譽周顗齊名於樂廣固是懷慙韓
非接傳於老聃實爲過望荷戴增切兢惶益深伏以
相公宋劒倚天魯戈駐日再居重任大洽群情必計
海若傾心廣潤煎熬之利山靈效力助成鎔鑄之功
便令流馬飛牛終得踰千越萬國用則立期饒羡廣
謨則㘴致昇平勤王之誠在我而已伏惟遵護用慰
禱祠其他下誠巳具前狀云云
盧紹給事
近睹除書恭承賢兄左丞榮膺寵命伏惟感慰竊以
國有司直野無遺賢盖前代之所難實我朝之獨盛
况乃上可以糺彈八座下可以整肅百官永言其才
固屬全德賢兄左丞中庸處厚大雅含清柱晴空而
嶽頂無雲瑩秋色而潭心有月是得歷游華貫輝綽
令猷頃遇分憂暫作甘棠太守尋聆徵詔請為仙桂
主人此時也歡聲則風振儒林喜氣則雲鋪筆陣有
口皆賀無心不歸蓬島靈珠想離頷下荆山瑞玉待
入掌中而属鶯谷蔵春鳳城䧟寇不見孔門盛事唯
傷魏闕餘史今者遠從行朝久臨憲府既躡清資於
侍極榮升重位於肅機傳咸之畏慎無虧鄭晉之矜
莊有𥙿正當今日必繼芳塵給事避地經時陟崗勞
念今聆美拜稍慰遠思然每於絳帳馳心共懷遺恨
須到洪鈞入手方洽群情高接鴈行佇迎鳳詔&KR1050;禱
瞻戀無以披陳云
壁州鄭凝績尚書
伏承自小司馬假大宗伯出刺始寕伏惟慶慰竊以
進有致君之志共託阿衡仕無擇祿之言常聆季路
綽然遺範宛若合符尚書玉樹一枝金山萬仞雅望
全騰於八海華資緩步於五雲漢丞相之傳經永光
儒室周司徒之善職固屬高門况乃於國於家曰忠
曰孝比者黃巾犯闕翠輦省方尚書暫别鯉庭遠趍
鳳扆高提夢茟仰贊宸猷禀大聖之指歸立中朝之
張本此實爲人臣之忠於國也今以聖主優賢嚴君
遜位尚書固辞武部峻陟儀曺榮掛莱衣俾歌廉袴
毛義之喜難自已胡威之清必衆知又爲人子之孝
於家也莫不事摽雙美譽冠一時今彼郡而昔彼州
豈能較盛出傳舍而入官舍未足齊榮佇見風扇揚
名雲屏隔位隼旟高建免勞陟岵之詩龍鼎待調即
展濟川之業某早銜眷奬常忉禱祠拜賀未期瞻攀
無極云云
泗州鄭庾常侍
伏承已到貴鎮上訖伏惟感慰昔鄭弘爲臨淮太守
熊初架軾鹿乃挾輈既傳一郡之政聲終陟三公之
寵秩果符瑞應永振美譚今則常侍族茂山東威臨
泗上實繼巨君之芳跡足分聖主之遠憂况乃沛師
戢兵淮民復業懸一城之愛日振四境之和風群情
允諧新命非遠某近封斯接殊眷先垂抃慰瞻攀但
切誠抱云云
湖州杜孺休常侍
昨睹除書伏承榮膺寵命再理吴興伏惟感慰常侍
比臨霅水大振袁風適聆高握新蘭又見重分舊竹
實謂政聲日洽人欲天從徵黃太守之書却随鳳去
借寇使君之衆迎得春来自此煙封茗畦月挂蘋渚
不詠洞庭歸客即吟金谷主人再樂三年終蘇一境
然後入居青璅㘴演紫泥福庶品而既多掌陶鈞而
不晚某早銜殊眷抃慰實深拜賀末由瞻馳倍切云
云
桂苑茟耕集卷之七
