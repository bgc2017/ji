拙齋文集目錄别集類三(宋)
卷一
記聞上
卷二
記聞下
卷三
五言古詩
七言古詩
卷四
表
卷五
奏議
卷六
劄
卷七
書
卷八
書
卷九
書
卷十
啓
卷十一
啓
卷十二
史論
卷十三
史論
卷十四
策問
卷十五
記
卷十六
序
卷十七
箴
銘
卷十八
行狀
卷十九
祭文
卷二十
雜著
拾遺
(臣)等謹案拙齋文集二十卷宋林之奇撰之
奇字少穎侯官人紹興二十一年進士歷官
宗正丞提舉閩舶參帥議以祠禄家居卒拙
齋其自號也事蹟具宋史儒林傳集凡二十
卷與藝文志合首為記聞二卷蓋即本傳所
謂道山記聞也次詩一卷襍文十七卷末附
吕祖謙祭文及李橺所為哀辭姚同所為行
寔之奇之學得於吕本中吕氏頗尚佛學故
之奇所論往往襍有儒釋之義其記聞内稱
少蓬及吕紫微者皆謂本中也其後吕祖謙
又受學於之奇祖謙祭文云昔我伯父西垣
公躬受中原文獻之傳載而之南先生與二
李伯仲寔来定師生之分西垣公者亦謂本
中也按祖謙之祖駕部弸中乃本中之弟本
中寔祖謙之從祖而祭文稱伯父者用左傳
昔我皇祖伯父昆吾語也二李伯仲者李葵
之子李柟李樗也之奇講經於尚書最精所
作全解頗為後人所取重其文章亦明白顯
達不事鈎棘蓋疏通致遠所得於書教者為
多焉乾隆四十三年三月恭校上
總纂官(臣)紀昀(臣)陸錫熊(臣)孫士毅
總校官(臣)陸費墀
