自堂存藁卷四宋陳杰撰
五言絶句
春風
著柳成新綠吹花作故紅衰顔與華髮不敢怨春風
浙江潮
只道潮聲落潮來復有聲何當機事息暫遣海門平
試問
試問屋藏書何如斛貯珠奄奄投閣老凛凛墜樓姝
萱徑携笻
松下無喝道言樹聊蠲憂誰知赤藤杖獨倚萬古愁
菊畹秋香
金莖餘孤標青女滿殺氣隨地堪百畦流芳亦千歲
昭君
千古和戎恨塚青今尚聞漢朝三尺草埋沒幾昭君
琴窗夜雪
寒更洞書幌几上眀素絃滿意宇宙曙霏霏正漫天
讀書三首
畫前逃弧馬井法開賦役聖人本仁民何意重利跖
書初說包貢禮有獻民虜末流尚忍聞作俑呌千古
汝以為多學吾猶及闕文憂端己秦誓糟粕尚三墳
老米暮景
承平米家船遺我獨凄然此豈有愁地不能無暝天
博奕觀人二首
西軍嚴駕後北府捷書前勝負豈人與兩公天己全
等閒移作塞鄭重喝成盧莫看文懷瘦胸吞幾寄奴
題子胥廟
吳以讓長國讓亡吳亦隨(公亦隨之亡)屬鏤天討賦魚劒禍
階誰
六言絶句
題江山煙水圖
疊疊雲山過盡茫茫煙水安歸還君此畫三嘆閒殺江
南釣磯
述往二首
阿六生活大可滕叔經紀自能申生死為恭子寧哥墓
曰惠陵
貞惠文子升士睿聖武公好賢晏平仲狐裘一齊景公
駟馬千
題石泉漁歌
渭川其釣莫釣濠上知魚非魚幾曲清泠寄耳一聲欸
乃歸歟
與伯文同作生朝林母在閩
翠竹西江我屋白雲南粤君家當日設陳弧矢今朝相
對天涯
贈雪篷相士
寒江獨釣焉往剡溪高興久空欲識梅花自色小須雪
霽開篷
七言絶句
小桂二首
樹小都來三尺長撩人那得許生香隔窗只道花如簇
纔是梢頭一粟黃
甲第人家萬木犀著忙曾看盛開時日長小院差深静
時遣輕風破一枝
篤志齋前新竹
暈消舊習風前籜怒長新功雨後竿頭角嶄然真小友
雪霜歲晩更相觀
題和靖祠(淳祐庚戍)
欲將心事梅邊說放鶴經年去不還寒日碧雲無限意
却成喑啞對湖山
貴要之客來
幽居日對野人多滿耳桑麻不及他驚怪朝來富新事
徑容貴客偶相過
聞須溪坐午謝客用所寄絶句韻葉宋英先容
日晏來門三斗塵隔簾午暝託朝真乘肩鼻涕關何事
試看斤風向郢人
龍灣野店同軍校舉杯
飲邊聊復得元子坐上安非類蔡邕袖取清談鐵如意
茫茫世事正蛇龍
和落梅
離離玉立己無多顔色相於冷不阿一種東風自根極
銅鞮最後謫仙歌
柴桑圖
消磨甲子門前柳傲晲羲皇膝上桐晉宋一杯無認處
先生萬古此山中
和雷侍郎省身湖上遇雪
回舟望見雪來時此興山隂不與知天上白衣殊變化
人間臭腐正神竒
題湯雋溪留遠法師蓮社圖
無復斯人過虎溪溪上朝朝新虎蹄江左風流却回首
幾曾極樂在天西
題老杜廵簷索笑圖
茫端寒燠關生物一粲疎花可得禁香影天機行世淺
風騷古思不言深
賈鹿泉屢約一出小詩代行十首
故家文獻世公台直為遺黎萬里來應念顛崖最辛苦
更移鄂省近南開
河洛聲眀莽舊墟百年消息孕真儒南方只道足文史
今見北方行秘書
悃愊無華憂世深十詩直寫古人心也教窮谷敲推士
一識中原正大音
兵前創建教條新鞍馬叢中玉雪身揭起先牌一廉字
十州草木亦回春
世變峥嶸可奈何魚龍雜襲故應多風休雲定須臾事
惟有高賢炯不磨
上都仁問遠如天人望公來望歲然正有郇模三十字
含毫欲愬復難宣
南北風殊久未諳亂離更值旱如惔斗升試酌西江水
應有湯年一溉甘
詔旨丁寧畫一頒盡驅黠吏革貪官若行兩事無他事
民命那無一綫寬
釋老新來各有宗四民最惜一民窮挽回世道能無在
主張斯文盡屬公
故園三畆淡生涯雨横風狂縮似蝸從此亦稱蕭相客
合無稳種邵平瓜
送林一甫試浙漕二首
關防秋暑雙蕉葉商略時宜十兔毫贈别不須嗔語淺
如君正復坐名高
偶題熟紙光浮桂漫遣生綃色染藍入手功名如此耳
人間看北會成南
伯文送海紅柑及橄㰖
外大如壺内不麄閩山風物楚山無后皇等是栽培力
消得千頭與作奴
微苦何妨著舌尖就中永味己相兼平生冰檗東坡老
直為羣兒說蜜甜
燈夕解嘲和同官二首
年光冉冉東流水客恨怱怱旦過僧門插一枝荆楚柳
夢回十里廣陵燈
同上南樓看月去莫嫌官舍冷如僧一株西北平安火
萬里東南無盡燈
春事
陽坡春事己全動隂谷餘寒容未收花雨一番成蝶夢
柳風十日看鶯流
贈熊易課
宿雨初收水滿村斷橋千事不相聞隔籬試寫流年影
手種山田熟幾分
紅梅
千樹江頭雪作裳一枝故欲犯時粧分眀瑩薄裁瓊玉
不比臙脂抹海棠
古道
殺鷄季偉蔬留客列鼎孫弘外一肴古道無存幾夫子
令人何限不全交
故人家
蓬頭歴齒王覇子葛帔練裙任昉兒世緒何妨有凋落
若敖羊舌正堪悲
除夕對梅花燭花二首
花與先生共歲寒坐來不管漏聲殘移瓶更轉横枝影
貼在窗扉作畫看
頃刻開花剪復成大如菡蓞小朱櫻一年歲事占來日
知為先生報曉晴
小春桃李俱花
陽林小春醉風日老面得酒須臾歡不妨桃李妍冬谷
正要松篁用歲寒
贈玉壺相士
黃金取印斗來大白玉作壺冰樣寒子號甚清堪自照
吾詩愈淡欲誰看
月窗相士
眀月誰令作鑑寒紙窗何日透蠅鑚人間萬事秋毫細
跳出須彌頂上看
贈冰月相士
十年己往如冰冷千載方來似月眀唐許何嘗關世事
人間正有一書生
和葉宋英三絶句
千里論詩半語無出門濠上子知魚寒潭潦盡水歸壑
落日山眀人荷鋤
大范寄詩題八十龍韜照夜白虹寒重紆剡雪歸時棹
問訊磻璜釣處灘
昌谷鯨蛇供誕幻玉川騄駬玩虚空獨無桃實三千歲
更有鵬扶九萬風(宋英學長吉體)
和張純父霜月三首
洞庭高秋乃無事洞庭主人獨多才滿天如水烏啼夜
寫出寒蟬濕兔來
茅店板橋天落趣素娥青女洗長新昔人己與不傳死
千古誰憐老斵輪
天公戲劇高寒上豈識人間有凛秋八萬四千揮斧手
閒抛玉屑下瓊樓
和州秋陽
雨風睡過一年春破悶無茶可策勲失笑起來聞玉笛
嬾晴吹漲滿空雲
和成脩堂見寄吟槀韻二首
吟屋青山萬壘間割來風月少陵壇可憐雲樹相望地
今作江東渭北看
猶憶朝天曉漏遲龍蛇暖日動旌旂此生那復賡酬樂
風雪天涯各鍜詩
和友人生香四和
水仙盆間瑞香盆著一枝梅一榦蓀箇是山中生四和
麝沈棗甲更須論
破屋
江頭風雨連年惡破屋驚秋復惜春天上金甌足時棟
人間白髮是閒身
挽周溪園國史三首
壮歲高科晩一麾江濤如此幅巾歸書生何限經綸意
曾共危闌送落暉
一瞬風雲宇宙新一家中外幾朱輪歸來却就千鍾養
贏得深衣處士身(省授洪崖處士)
鉅筆曾編兩大藩(金陵荆南圖經)江山如畫朔風酸如何地下
修文手還要南朝舊史官
勸農同幕皆預即事四絶
鐵騎琱戈夾道馳元戎小隊出郊時白袍容與其間者
莫是參謀老拾遺(謂鮮于國丞)
妥貼輕輿我自便更施小帳暖如氊前山一陣東風雨
馬上諸郎陛楯然
風捲岡頭似怒雷曉來驅我上崔嵬斗牛儘是登臨處
到得晴明却不來
烏帽持觴鬢似銀近前不怕相公嗔未知此日殷勤意
曾到深村作苦人
見諸君感事之作
鼎湖不挾宇宙去驪墓曾包山海來教兒倒誦阿房賦
一與張陽洗七哀
題李生煙江萬里圖
白鷗飛來類從汝寒鴈瞥起幾導吾未覺咫間能萬里
曲肱殘夢落東湖
贈徐先輩星命課
三命横鋪下點星風雷歘起斗牛靈正堪持獻雲霄士
不中山間倦客聽
閉門
閉門風雨九十日生物趨新曾未休適見桃枝暗眀月
漸聞楊花逐江流
東湖晩步洪恩橋海棠洞三首
城裏北風連夜號平湖捲綠上枯壕不知江水長多少
檣尾過城三丈高
雪前一枝玉出墻獨立小橋風信香爛霞晴日炙蔫錦
十里軟紅人若狂
百花洲前萬柳隄一川紅綠醉春時樓臺忽斷見西爽
鶯燕正深聞子規
詠歸晩步
風流頓盡萬花浦俛仰己陳雙桂亭黃華鞠差強人意
紅拒霜猶有典刑
書生舊夢二解皆因榜過作
長憶西風翠袖單暮簷修玉倚初寒一回得嫁平生足
更用花枝插白看
一著當機己百全落枰忽誤豈非天空函堕甑都休惋
赤壁淮淝本偶然
和徐子蒼揚州夢梅
林昏月落淮南夜還憶江清水見沙冰雪為魂玉在側
了知不是夢梨花
寒夢
寒夢初回斗帳深清輝忽破小窗隂若為推上松蘿月
展盡梅花一寸心
題驛壁
驊騮捕鼠不如狸鏌干綴履不如錐過都歴塊成何事
剸虎裁蛟彼一時
六朝
正朔奄奄一脉垂不多文物迭興衰菰蘆等是偏方士
爾尚生逢六季時
詠涂璋家屏風上題宣和壬寅季夏
玉芝隨手燕堂空翠幰宸遊黍滿宫一片宣和殘歲月
百年田舍古屏風
詠史
蜀相猶雄懿己王江東逮見魏先亡山陽更在江東後
如此三分未用傷
題梅壇毛慶甫道士雲悦樓
白衣蒼狗無情物翻手悲歡變古今輸與道人長快活
看渠起滅不關心
答李道士
老子廢吟恐妨道道人學詩如學僊探藏不惜藏諸密
試換黃庭内景篇
題傳道士鶴泉鳴
夢回華表千年遠思入廬山三疊寒綠髮道人知許事
山中自寫鶴泉看
酬别孫道人存心歸上饒二首
消得剛風三日夜吹開正色泬寥天蘇門月朗君長嘯
太華雲高我晝眠
短些幾廻無寄處一聲歸鶴落江東兩行老淚千年恨
問訊騎鯨太白翁
和諸公瓊花二首
艷不山礬瘦不梅全身奪得八仙胎揚州怕有歸來鶴
曾見無雙檻裏開
淡日微雲燕麥斜江思笋蕨客思家是非欲共東風語
一曲欄干眼自花
題宣和御畫蘆禽
蘆邊晩吹冷颼颼背立孤禽有許愁可是殿庭無事筆
己含原野十分秋
男竹枝歌
東園一株千葉茶阿翁手栽紅錦花今年團欒且同看
眀年大哥天一涯
女竹枝歌
南園一株雨前茶阿婆手種黃玉芽今年團欒且同摘
眀年大姊阿誰家
賦
閒艤賦(池上小閣)
融火向中余方慎夏接葉罷亭依山忘榭麗草長林未
卜與夜臨池映水不怡隂厦伊清池之蹇淺兮覺水氣
之己多蔭諼草而翳蘭兮結斯構之峩峩䟽堂屬其南
垂清隂生其四阿杜余門而却掃兮日長往乎滄波招
月緒風持雲沐露窮夜為日迄于闌暑余凌波而雅步
兮魚鱗鱗其在下若停橈之萬斛當步仞之秋浦朱塵
倒景若閭而飛䟽箔懸繪五兩萎蕤燕循檣而失據鳬
就槳而無依不䌫而繼不枻而安承艫絶後接舳無前
四載不服萬夫莫先亡余檝之蘭桂廢余橈之芳荃又
若委陋舟而弗御猶誕寘之河陾也蔭斯亭以宴處兮
瞻浮榮之翔翥文榭杏梁珍窗桂戶藻離棟而成妍題
去榱而加昈銀榜昭其碧鏤皓壁煜以振素波塵屬䟦
雲松薦礎澤葵生閣蘋花照籞浮萍附躓雕胡承梠愛
芙蓉之婉婉兮藉初日之眀輝色㶑灧於顔間蔚藻繪
之備施傾盖成蔭聯袂成帷含芳揚烈茹華吐竒當筵
薦綺在檻成綈映白鷺之芳翰增翠羽之綠姿鶯鶯在
柳媚蝶時來爾乃御緅絺攬蕉荃肆莞蒻燎芳蘭緝靈
草以為蹻緯楚竹以為冠白紈微舉芳風可握或進壺
援矢投瓊擊博或從横竹素佃漁六渚或左設鴟夷右
操釣具蓑笠長抛笭箵不御屑桂垂芳聚粒為茹投八
絲之翠綸沉百囊之緵罟於是丹鯉含腴蓮菂豐耳葵
葉初肥闌干映杞山膚陸芼華菓具翳觴政在前張飲
命客蕉葉無竒金風猶窄折葉薦芳引筒分碧挹三春
之蘭英釀五薤之芳液洗慮延歡祗以永日雅歌清吹
與舟俱浮合樽促席敷袵綢繆今夕何夕與子同舟抱
月坐花藉以蘋葯視夜參半衡漢廻薄情盤景遽賓客
益落乃起而為扣舷之歌歌曰世冥冥兮蹙汚人慕貞
烈兮凌青雲食有魚兮蔌有蓴願投老兮守丘林座客
聞之又稱歌曰卉服兮舟居荷為屋兮荷為袪宿沙子
之徒歟江上丈人之徒歟
記
閒艤記
閒艤主人少往來吳楚間家居多暇而有江湖舟檝之
思作室池水上&KR1102;然如空舟焉曰閒艤居其中盖垂釣
于枕濯足于床蓮與汎而水與依也嘗酒酣仰卧舟中
使左右為越人擁檝之歌自為小海以和之為舉足扣
舷之聲以節之水光月景飛動几席真以為艤舟江上
在吳思越時也舟之不進則欲解衣挽舟以佐舟子而
舟無其具冷而醒則自吳歸越盖四十餘年矣客或聞
而詫之曰先生誤耶室耶舟耶以欺人乎抑自欺也以
欺己而己信之兹非惑耶不然則長乘舴艋將安之耶
主人瀏然而笑曰夫舟人之居水也舟之所艤而家在
焉為行者乎則未嘗去家也為居者乎則舟有行色盖
朝齊民而暮楚戶者也而吾甚愛之太公之居海也五
十年於屠釣之間吾甚慕之雖然太公嘗以漁釣欺天
下矣而卒用於世种司諫又嘗以樵欺天下矣而天下
旋知之盖放之拜太公之舍魚欲盖焉而彰之者也嗟
夫謂太公非漁耶則持釣五十年矣以為漁也則五十年
未嘗得一魚也以五十年而不得魚是猶標表以來知
者之為也而放也逡廵而拜甚似而幾矣風期一接己
莫之掩然則荷蓧植杖葦間拏舟之子不旋去之亦將
得其人矣避世之士不亦勞乎士之避世夫若是其勞
也而走也一前一却無以自附於屠釣之間煙波之興
無所於托則作室為舟臨風把釣而舟中之樂己不减
五湖非真為戲焉耳也客曰先生誠戲之耳夫葦間之
去善矣而有避世之迹焉無他我未忘也不然則出没
於煙波漁釣中而莫求其迹箬笠之前皆漁樵推駕之
地安事一室乎夫挾是以往吾不知其有我矣人孰從
而求我哉主人&KR0008;然而笑使其子樵書而刻之舟中延
祐二年七月十一日記
