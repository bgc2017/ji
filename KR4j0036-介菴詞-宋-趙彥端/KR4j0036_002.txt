跋
德莊名噪乾淳間官至朝請大夫直寶文閣知建寧府
軍府事賜紫金魚袋恩遇甚隆而度量宏博常戒趙忠
定公曰謹勿以一魁先置胸中可想見其大槩矣余家
舊藏介庵詞一卷板甚精良惜未得其佳集又有文寶
雅詞四卷中誤入孫夫人咏雪詞又曾見琹趣外篇六
卷章次顛倒舊作頗多不能悉舉至如席上贈人清平
樂昔人稱為集中之寇反逸去可恨坊本之亂真也湖
南毛晉識
