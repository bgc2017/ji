曝書亭集卷第九
秀水朱彝尊錫鬯
古今詩(八)
閼逢攝提格
春雪二首
臘去初無雪春來盡日飄披離侵柳陌取次及花朝入夜飛
何急因風卷未消攜錢思縱飲不用酒旗招
客久催蒼鬢師行冷鐵衣漸看迴鴈近只共早梅飛關塞愁
無極鄕園信轉稀空憐兒女在遥計放船歸
送龔大之淮陽
潞河遲日送征驂禁雪初晴柳尚舍一路靑山到淮浦照人
明月已江南
汪舍人(懋麟)以丁娘子布見贈賦寄
丁娘子爾何人織成細布光如銀舍人笥中剛一疋贈我爲
衣禦冬日感君戀戀情莫踰重之不異貂襜䄖攜歸量幅二
尺闊未數星紈與荃葛曬却渾如飛瀑懸看來只訝神雲活
爲想鳴梭傍碧窗摻摻女手定無雙浣時應值湔裙水漂處
除非濯錦江長安城中盛衣馬此物沉思六街寡裁作輕衫
春更宜期君再醉天壇下天壇三月踏靑時領邊短鬢風吹
絲試尋油壁香車路追逐紅褌錦髻兒
寄高(層雲)
萬里歸舟興有餘蜀薑召客鱠鱸魚酒邊可憶朱齡石深夜
明燈勘羽書
王尚書(崇簡)招同錢(澄之)毛(會建)陸(元輔)陳(祚明)嚴
(繩孫)計(車)讌集豐臺藥圃四首
上苑尋幽少東山載酒行發函初病起出郭始心淸一老風
流獨羣賢少長幷甘從布衣飲真得古人情
水淺孤村外亭開萬柳中流觴過上巳卷幔巳南風旅話江
湖别幽期出處同接䍦拚共倒舉手對山公
山田圍輞水左右出豐臺是日孤亭坐繁花四面開蟻浮傾
更滿蝶舞去翻來即事多高詠天涯不易哉
麗草攅緗蕊晴風卷絳雲井華宜近汲衣桁忽斜曛興自抽
簪發人因賭墅分重過知不厭歸騎且紛紛
送鄭(培)南還
長安似爾客最久自别舊鄕今八年五里亭邊傾薊酒一帆
風末挂吳船承顔正好趨庭日生計須謀負郭田莫以故人
歸未遂卜居不與竹垞連
鴛鴦湖櫂歌一百首(有序)
甲寅歲暮旅食潞河言歸未遂爰憶土風成絶句百首語無
詮次以其多言舟楫之事題曰鴛鴦湖櫂歌聊比竹枝浪淘
沙之調冀同里諸君子見而和之云爾
蟹舍漁村兩岸平蔆花十里櫂歌聲儂家放鶴洲前水夜半
眞如塔火明(宋朱希真避地嘉禾放鶴洲其園亭遺址也余伯貴陽守治别業於上眞如塔峙其西)
沙頭宿鷺傍船棲柳外驚烏隔岸啼爲愛秋來好明月湖東
不住住湖西
春城處處起吳歌夾岸疎簾影翠蛾一葉舟穿妝閣底傾脂
河畔落花多(傾脂河在楞嚴寺東人家多跨水爲閣)
寶帶河連錦帶斜精嚴寺古黯金沙牆陰一逕游人少開遍
年年梓樹花(寶帶錦帶俱水名精嚴寺多梓樹)
西埏里接韭谿流一簣缾山古木秋慣是爭枝烏未宿夜深
啼上月波樓(西埏里載干寶搜神記在嘉興縣治西韭谿之水經其下缾山宋時酒務月波秀州酒名載張能臣天下名酒記樓)
(係令狐挺所建宋人集題詠詩詞甚多)
和韻(嘉興)譚吉璁(舟石)
蘇小墳前水北流苕花梧葉滿園秋月華不與高城隔飛
上星湖第一樓
檇李亭荒蔓草存金陀坊冷寺鐘昏湖天夜上高樓望月出
東南白苧村(檇李亭址在金銘寺北宋岳珂爲勸農使居金陀坊著金陀粹編寺南有樓名湖天海月)
和韻譚吉璁
胥江不遠小山存猶有遺祠翠木昏挂席西風乘興去白
蓮秋水夕陽村
百尺紅樓四面牎石梁一道鎖晴江自從湖有鴛鴦目水鳥
飛來定自雙
和韻譚吉璁
水市花船一樣牎龍淵學繍一條江憑誰移箇龍淵塔學
繍村邊也作雙
倅廨偏宜置酒過亭前花月至今多不知三影吟成後可載
兜娘此地歌(陸游入蜀日記倅廨花月亭有小碑乃張先雲破月來花弄影樂章云得句於此亭也張子野云往歲吴興守)
(滕子京席上見小伎兜娘後十年再見於京口)
女牆官柳遍啼鴉小閣臨風卷幔斜笑指孩兒橋下水雨晴
漂出滿城花(孩兒橋在天寧寺東石闌盡刻作孩兒載魯應龍括異志)
檣燕檣烏繞楫師樹頭樹底挽船絲村邊處處圍桑葉水上
家家飬鴨兒(樂府阿子歌注嘉興人飬鴨兒作此歌)
桃花新水湧吳艚十五漁娃櫓自操網得錢塘一雙鯉不知
魚腹有瓜刀(錢塘杜子恭就人借瓜刀其主求之曰當即相還耳旣而刀主行至嘉興有魚躍入船中破魚腹得瓜刀見搜)
(神後記)
穆湖蓮葉小於錢臥柳雖多不礙船兩岸新苗纔過雨夕陽
溝水響谿田
和韻譚吉璁
春來河蜆不論錢竹扇茶爐載滿船沽得梅花三白酒輕
衫醉卧𬗋荷田
金衣楚雀白&KR1860;雞不住裴公島上啼白馬未嘶雲屋外紅船
先度板橋西(裴島即放鶴洲相傳裴休别業)
隄外湖光隄内池露荷珠綴夜凉時阿誰月底修簫譜更按
東堂舊日詞(毛滂在秀州賦月波樓中秋詞云露荷珠綴照見鴛鴦睡月底修簫譜樂府調名東堂滂集名也)
鴨餛飩小漉微鹽雪後壚頭酒價廉聽說河魨新入市蔞蒿
荻筍急須拈(方回題竹杖詩跳上岸頭須記取秀州門外鴨餛飩)
城北城南盡水鄕紅薇徑外是回塘千家曉閣紗窗拓二月
東風蕙草香
和韻譚吉璁
江村復禮舊名鄕竹作笆籬石作塘到處十家三酒店春
波繋纜岸花香
西水驛前津鼓聲原田角角野雞鳴薹心菜甲桃花里未到
天明櫂入城(西水驛在城西桃花里人多種菜爲業)
和韻譚吉璁
棟子花疎過雨聲紮山看火樹頭鳴鄰船兩槳買桑葉南
抵餘城北渚城
姑惡飛鳴觸曉煙紅蠶四月巳三眠白花滿把蒸成露紫葚
盈筐不取錢(姑惡鳥名蠶月最多野薔薇開白花田家籬落間處處有之蒸成香露可以澤髮)
村中桑斧響初停溪上叢麻色漸靑郡閣南風纔幾日荷花
開滿鏡香亭(府城西北有麻溪鏡香亭在慈恩寺南今廢)
徐園靑李核何纖未比僧廬味更甜聽說西施曾一掐至今
顆顆爪痕添(徐園李核小如豆絲懸其中僧廬謂淨相寺産檇李每顆有西施爪痕)
藉袈橋上水松牌白石登登鴈齒階曾記小時明月夜踏歌
連臂竹鄰街(竹鄰里元陳秀民所居藉袈橋在其東北)
谷水由來出小湖渚城辟塞緫春蕪戰場吳楚看猶在折戟
沙中定有無(水經注引吳記谷水出吳小湖逕由拳縣渚城在今城北十五里水經注又云浙江又東逕柴辟南舊吳楚戰地備)
(候於此故謂之辟塞)
金魚院外即通津轉粟千艘壓水濱年少女牆隨意望縫衣
恰對柁樓人(輿地紀勝金魚院在嘉興縣西北)
懷家亭館相家湖雪艇風闌近巳蕪猶有白蘋香十里生來
黃蜆蛤蜊麁(懷悅居相湖南闢柳莊有水亭名雪艇湖中産蜆甚肥)
學繍女兒行水潯遥看三塔小如鍼並頭菡萏雙飛翼記取
挑絲色淺深(城西學繡里俗傳西子入吳刺繍於此三塔龍淵寺前塔也)
梅花小閣兩重階屈戍屛風六扇排不及張銅爐在地三冬
長煖牡丹鞵(里有張鳴岐製銅爲薰爐聞於時)
鶴湖東去水茫茫一面風涇接魏塘看取松江布帆至鱸魚
切玉勸郎嘗(鶴湖在魏塘淸風涇即白牛涇)
蓮花細步散香塵金粟山門禮佛頻一種少年齊目斷不知
誰是比肩人(金粟寺在海鹽西南林坤誠齋雜記海鹽陸東美妻有容止夫婦相重寸步不離時號比肩人孫權封其里)
織成錦衾碧間紅繚以吳緜四五通錦上鴛鴦三十六雙棲
夜夜水紋中(里出善錦)
和韻譚吉璁
巷西古塔畫闌紅閣老廳門一徑通猶記北樓驂篠地薔
薇一丈曉庭中
天寧佛閣早春開鳥語風鈴次第催怪道回船濕羅韤嚴將
軍墓踏靑來(天寧寺在秀水縣治東北後有嚴助墓)
和韻(秀水)陳忱(用亶)
東林禪宇白蓮開魚版纔停午復催坐久雙谿明夕照布
帆一半鵡湖來
長水風荷葉葉香斜塘慣宿野鴛鴦郎舟愛向斜塘去妾意
終憐長水長(長水秦時所鑿斜塘地名)
踠地垂楊絮未飄蘭舟上巳祓除遥射襄城北南風起直到
吳江第四橋(城北王江涇有射襄橋俗譌爲壽香橋即射襄城故址)
宣公橋南畫鼓撾酒船風幔拄鴉叉碧山銀盌勸郎醉櫂入
南湖秋月斜(陸宣公橋在城東朱碧山元時嘉禾銀工宋聞人滋南湖草堂記檇李澤國也東南皆陂湖而南湖尤大)
木樨花落擣成泥霜後新橙配作韲猶恐夜深妨酒渴教添
玉乳禦兒棃(禦兒玉乳棃見漢書注)
畫眉墨是沈珪丸水滴蟾蜍硯未乾休恨圖經山色少與郎
終日遠峰看(沈珪禾人善製墨諺云沈珪對膠十年如石載何薳春渚紀聞郡城四望無山宋鄭毅夫月波樓詩野色更無山隔)
(斷是也)
和韻譚吉璁
碧瓦珠光火一丸綠楊絲挂綵幡乾泥孩緃說鄜延好不
及曹王廟上看
三姑廟南豆葉黃馬王塘北稻花香秋衣薄處宜思妾春酒
熟時須餉郎(三姑事見括異志今長水有廟馬王塘在其北)
小婦春風樓下眠與論家計最堪憐勸移百福坊南住多買
千金圩上田(石門有春風樓錢塘應才爲嘉興學正婢曰陸小蓮百福坊人貝瓊元末避地干金圩)
小舫中流播燕梢一螺靑水練塘坳隨郎盡日鹽官去莫漫
將儂半邏抛(燕梢小船名長水東有練浦一螺青浦水名劉長卿詩半邏鶯滿樹今譌爲半路)
鎗金硯匣衍波牋日坐春風小閣前鏤管簪花書小字把郎
詩學魯訔編(鎗去聲斜塘楊匯髹工鎗金鎗銀法以黑漆爲地鍼刻山水樹石花竹翎毛亭臺屋宇人物調雌黃韶粉以金銀箔)
(傅之見陶宗儀輟耕錄杜詩編年自禾人魯訔始)
雨近黃梅動浹旬舟回顧渚鬭茶新問郎紫筍誰家焙莫是
前溪讀曲人
秋燈無燄剪刀停冷露濃濃桂樹青怕解羅衣種鸎粟月明
如水浸中庭(禾中産鸎粟相傳八月十五夜俾女郎解衣播種則花倍䋣)
繍綫圖存陸晃遥唐家花鳥棘鍼描只愁玉面無人畫須是
傳神盛子昭(陸晃禾人有繡綫圖載宣和畫譜唐希雅及孫宿皆善畫花鳥墨作棘鍼子昭魏塘人嘗畫崔鶯鶯像)
去郭西南桂樹林五畝之園一半陰笑插枝頭最深蕊兩鬟
如粟辟寒金(城西屠氏園有桂二本垂蔭逾畝每歲兩樹迭開金蕊一枝)
榆錢陣陣麥纖纖野菜花黃蝶易黏記送郎船溪水曲平蕪
一點甑山尖(甑山在桐鄕今爲錢大理貢墓)
比翼鴛鴦舉櫂迴雙飛蝴蝶遇風開生憎湖上鸕鷀鳥百遍
魚梁曬翅來(鸕鷀湖在海鹽縣西南)
龍香小柄琵琶彎切玉&KR0785;瓏約指環試按花深深一曲海棠
開後望郞還(南宋太學服&KR0574;齋上舍鄭文秀州人妻孫氏寄秦樓月詞一時傳播酒樓伎館皆歌之載吉杭雜記花深深海棠開)
(後詞中語也琵字唐人多作仄音讀)
酒市茶寮緫看場金風亭子入春凉俊游改作烏篷小蔡十
郎橋低不妨(晏殊類要嘉興縣有金風亭蔡十郎橋載至元嘉禾志)
落花三月葬西施寂寞城隅范蠡祠水底盡傳螺五色湖邊
空挂網千絲(城西南金銘寺有范蠡祠舊并塑西子像湖中産螺皆五色)
蘇小墓前秋草平蘇小墓上秋瓜生同心綰結不知處日暮
野塘空水聲(唐徐凝嘉興逢寒食詩惟有縣前蘇小墓王禹偁詩縣前蘇小有荒墳今縣南有賢倡巷)
和韻譚吉璁
參旗横照郡樓平塔火初沉漁火生郭外城中十三寺一
時落月盡鐘聲
風檣水檻盡飛花一曲春波瀲灩斜北斗闌干郎記取七星
橋下是兒家(春波七星二橋名)
天星湖口好花枝便過三春采未遲蝴蝶雙飛如可遂教郎
乞夢冷仙祠(天星湖在嘉興縣治東湖北有協律郎冷謙祠禱夢者有奇驗)
江樓人日酒初濃一一紅妝水面逢不待上元燈火夜徐王
廟下鼓鼕鼕(徐王廟在府城東北每歲人日穀日挐舟擊鼓士女往觀)
河頭時有浣衣人處處春流漾白蘋橋下輕舟來往疾南經
娛老北蹲賓(娛老橋在城南蹲賓橋在府治西)
芳草城隅綠映衫鳳池坊北好抽帆徐恬舊宅芹泥煖過雨
斜陽燕子銜(鳳池坊婁機故宅今郡學之前徐恬宅見陸廣微吳地記)
秋涇極望水平隄歷歷杉青古閘西夜半嘔啞柔櫓撥亭前
燈火落帆齊(秋涇橋在城北杉青閘名落帆亭名)
和韻譚吉璁
靑&KR1860;白鷺浴湖隄飛向羅潭廟口西竹傘椶鞵塵不到秋
風且看稻花齊
屋上鳩鳴穀雨開橫塘游女蕩舟回桃花落後蠶齊浴竹筍
抽時燕便來(横塘在城東俗名筍之早者曰燕來)
漏澤寺西估客多樓前官道後官河正值喧闐日中市楊花
小伎抱筝過(吳船女郎入市唱曲號唱楊花)
五月新絲滿市㕓繰車鳴徹斗門邊沿流直下羔羊堰雙櫓
迎來販客船(羔羊堰在石門縣斗門在石門北)
魚梁沙淺鷺爭淘處處村田響桔槔一夜城西苕水下酒船
直並小樓高
和韻譚吉璁
槐葉靑時和冷淘槐葉濃時轉桔槹槐葉黃時香稻熟登
場禾稼比牆高
九里橋西落照銜櫻桃初熟鳥爭鵮須知美酒烏程到遥見
新塍一片帆(宋曾魯公監秀州新塍酒稅今作新城誤)
馬場漁漵幾沙汀宿雨初消樹更靑最好南園叢桂發畫橈
長泊煮茶亭(彪湖一名馬場湖宋潘師旦以南塢漁漵水十一處會於春波門外建會景亭南園余叔宜春令别業有桂樹四本高俱)
(五丈蘇子瞻煮茶亭在水北)
靑粉牆低望裏遥紅泥亭子柳千條郎船但逐東流水西麗
橋來北麗橋
伍胥山頭花滿林石佛寺下水深深妾似胥山長在眼郎如
石佛本無心(胥山在城東十八里石佛寺唐刹)
花船新造水中央曉發當湖泝漢塘聽盡鐘聲十八里平林
小市入新坊(甪里東爲漢魏二塘德藏寺鐘初成工戒以勿擊俟行百里擊之工行至新坊十八里遽擊之由是不能遠聞載括異志)
蒲山草與薺山齊澉浦潮來乍浦西白沃廟南看白馬巫言
風雨夜長嘶(蒲山菜薺山俱在平湖白沃廟祀漢史君)
綠煙初洗兔華秋片片魚雲靜不流山月池邊看未足移船
買酒弄珠樓(山月池在平湖德藏寺城東有弄珠樓)
鸚鵡湖流碧幾灣白龍湫水落陳山游人秦小孃祠過社鼓
聲邊醉酒還(鸚鵡湖即柘湖陳山上有白龍湫見括異志秦小孃晉時人祠在平湖縣東南二十里)
阿儂家住秦溪頭日長愛櫂横湖舟霑雲寺東花巳放義婦
堰南春可遊(横湖霑雲寺俱在半邏東義婦堰漢許昇妻呂榮冢死黃巾之難糜府君斂錢葬之今譌爲吕蒙冢)
巫子峰晴返景開傳聞秦女葬山隈閒聽野老沙中語曾有
毛民海上來(樂資九州志鹽官縣有秦駐山始皇逕此美人死葬於山下山之東海口有巫子山水經注光熙元年有毛民三人集於)
(縣蓋汎於風也)
横浦東連白塔雲下方鐘鼓落潮聞結成海氣樓相似煮就
吳鹽雪不分(白塔山在海中鹽官亦有蜃市)
勸郎莫飲黃支犀勸郎莫聽花冠雞聞琴橋東海月上烏夜
村邊烏未啼(聞琴橋在海鹽城東烏夜村何準宅舊址)
和韻譚吉璁
三條玉帶兩條犀爭訪金雞夢白雞高冡纍纍羊虎盡塘
南塘北亂烏啼
鷹窠絶頂海風晴烏兔秋殘夜並生鐵鎻石塘三百里驚濤
齧盡寄奴城(鷹窠頂在澉浦山椒每十月朔日月並出海中晉安帝隆安五年孫恩犯海鹽劉裕拒之築城於海鹽故治)
招寶塘傾水淺深會骸山古冡銷沉都緣世上錢神貴地下
劉伶改姓金(招寶塘在海鹽西南九州要記古有金牛入山臯伯通兄弟鑿山取牛山崩二人同死穴中因曰會骸山郡有劉伶墓土人)
(避錢鏐諱改呼金伶墓)
曲律崑山最後時海鹽高調教坊知至今十棒元宵鼓絶倒
棃園弟子師
春絹秋羅軟勝緜折枝花小樣爭傳舟移濮九娘橋宿夜半
鳴梭攪客眠(濮院元濮樂閒所居濮九孃橋在焉)
郎牽百丈上官塘客倚篷牎晩飯香黃口近前休賣眼船頭
已入語兒鄕
輕船三板過南亭蠶女提籠兩岸經曲罷殘陽人不見陰陰
桑柘石門靑(崇德古南亭石門春秋時吳壘石以拒越)
和韻譚吉璁
宅西狷石舊名亭曾侍先人說五經夢想故園猶在眼椶
櫚一樹假山靑
走馬岡長夕照中塘連沙渚路西東不知吳會誰分地生遍
茱萸一色紅(走馬岡在石門永新鄕地有官窯相傳吳越分疆處語兒中涇一名沙渚塘吳會分地紀書名見太平御覽吳茱萸)
(禾郡土産)
移家只合甓川居釀就新漿雪不如留客最憐鄕味好屠墳
秋鳥馬嘷魚(閩人卓成大元末僑居甓川馬嘷城殆即水經注所云馬睪城也魚可爲腊)
郎家湖北妾湖南兩槳緣流路舊諳却似釣鼇磯畔鷺往來
凉月影毿毿(釣鼇磯在南湖中龔太守勉所築)
野王臺廢只空墩翁子墳荒有墓門舍宅尚傳裴相國移家
曾住趙王孫(白蓮寺隔水有顧野王讀書臺址朱買臣墓在甪里街北眞如寺相傳裴休宅趙王孫謂孟堅也居廣陳里)
秋晚東林落木疎白蓮僧寺水中居昏鐘不隔漁莊火古殿
猶存日本書(白蓮寺即東林施水院漁莊在其北寺壁有日本國人題名二處)
蘄王戰艦巳無蹤婁相高墳啓舊封曾見朋游南渡日北山
堂外九株松(縣東三十里一冢甚高傳是婁機墓中有石室爲盜所發北山草堂沈氏宅其石壘自南宋)
仲圭舊里足淹徊曲徑横橋一水隈小榼春風誰酹酒佛香
長和墓門梅(吳鎮墓在嘉善縣治北梅花菴)
懷蘇亭子草成蹊六鶴空堂舊蹟迷惟有清香樓上月夜深
長照子城西(懷蘇亭在府治六鶴堂宋知州鄧根建府廨有清香樓見異聞緫錄子城載閒牎括異志今目爲子牆脚)
稗花楓葉宋坡湖路轉潮鳴山翠無百里鹽田相望白至今
人說小長蘆(宋坡湖即賁湖吳郡記海濱廣斥鹽田相望檇李舊號小長蘆見周必大吴郡諸山錄)
桑邊禾黍水重圍時有秋蟲上客衣三過堂東開夕照滿村
黃葉一僧歸(三過堂蘇子曕遺跡黃葉菴釋智舷所築)
百花莊口水沄沄中是吾家太傅墳當暑黃鸝鳴灌木經冬
紅葉映斜曛(百花莊在城北十五里先文恪公賜塋在焉)
鴨觜小船淺水通荻花門巷蕭蕭風荆南豫北鬭新釀不比
吾鄕淸若空(淸若空亦秀州酒名見武林遺事)
秋水尋常没釣磯秋林隨意敞柴扉八月田中黃雀啅九月
盤中黃雀肥(黃雀味甚腴産陶莊馬疃)
和韻譚吉璁
菜花涇上半漁磯簷蔔林中盡竹扉寒水看同春水闊高
田比似下田肥
江市魚同海市鮮南湖蔆勝北湖偏四更枕上歌聲起泊遍
冬瓜堰外船(唐張祜曾領嘉興冬瓜堰稅)
妾家城南望虎墩郎家城北白牛村白牛不見郎騎至望虎
何由過郭門(陳舜俞居秀州嘗跨白牛往來自號白牛居士)
百步橋南解纜初香醪五木隔年儲不須合路尋魚鮓但向
分湖問蟹胥(去郡城東北三里有百步橋馬永卿嬾眞子蘇秀道中有地名五木出佳酒陸游日記合路賣鮓者甚衆一統志分)
(湖産蟹)
石尤風急駐蘇灣逢著鄰船販橘還祗道夜過平望驛不知
朝發洞庭山(蘇灣近吳江境上陳舜俞墓在焉)
父老禾興舊館前香秔熟後話豐年樓頭沽酒樓外泊半是
江淮販米船(望雲門北舊有禾興館唐李澣嘉興屯田政績記嘉禾一穰江淮爲之康嘉禾一歉江淮爲之儉)
茅屋東谿興可乘竹籬隨意挂魚&KR0699;三冬雪壓千年樹四月
花繁百尺藤(東谿從叔子蓉别業)
舍南舍北遶春流花外初鶯囀未休畢竟林塘輸甪里愛攜
賓客醉山樓(山樓從叔子葆所居四方賓客至者必集於此)
谿上梅花舍後開市南新酒醱新醅尋山近有殳基宅看雪
遥登顧況臺(余近移家長水之梅谿殳山在其西横山在其南皆可望見顧況讀書臺在横山頂)
和韻譚吉璁
木樨開後菊花開黃雀霜螯載酒醅九日登高東塔寺風
沙終勝赫連臺
歸人萬里望丘爲白酒黃壺瓠作巵來往櫂歌無不可西溪
東泖任吾之(丘爲郡人王維送之詩云五湖三畞宅萬里一歸人里中黃元吉冶錫爲壺極精緻近日鄕人多用匏樽西溪在府城西三里)
(鮑恂所居東泖在平湖)
檻邊花外盡重湖到處杯觴興不孤安得家家尋畫手谿堂
遍寫讀書圖(黃子久有由拳讀書圖)
和韻譚吉璁
櫂歌欸乃勝西湖風景尊前調不孤只少松陵朱處士屏
風八尺寫新圖
旃蒙單閼
題畫竹二首
疎筠个个倚風輕忽憶鄕園宿雨晴三畞宅西桐樹北此時
新筍又應生
雪禽未染唐希雅怪石須添趙大年興發欲尋潭柘寺春流
決決響山泉(燕京無竹惟潭柘寺東院一林)
懷上方山二首
不到上方三歲久茅茨長想結山隈盡移細石教泉下亂插
繁花把徑開倦客春深歸未得故人書寄約重來水筒雲碓
安排易只欠江南遶屋梅
百丈霞梯澗戸扃層崖依舊入天靑花源未有秦人住屐齒
曾同謝客經殷地昏鐘催夜月過橋春水續寒汀精藍近結
支纖侶準擬松根煮茯苓
送顧(乃西)還楓涇
客游五載莫淒然元夕天涯我十年爲羡王孫歸去路岸花
江草送吳船
嚴侍郎招同吳明府(山濤)龔觀察(佳育)陳處士(晉明)
高上舍(層雲)集吳氏園亭時公子(曾𣙗)在坐
八騶曉出郭門東避暑閒園河朔同山簡賓寮攜沼上謝家
裠屐滿亭中微凉高柳虚檐日過雨新苗隔岸風四坐傳杯
那不醉主人先巳百分空
贈吴明府(山濤)
詩人吾愛塞翁好風格西陵别擅場嗜酒肯淹千里駕罷官
爲起七歌堂雲山畫出無前輩暑雨燈殘話故鄕甪里菜畦
猶未賣歸時休只戀餘杭
潞河遥送湯(駉)南還四首
惜别無從倒玉壺俶裝遥發短亭孤荆高舊侶分攜盡燕市
何人送酒徒
靑齊南下即扁舟一片雲帆故國樓此去向平婚娶了明年
五岳試同遊
生計歸時且掩門還憐舊業巳無存全家欲傍西溪住最愛
梅花第幾村
竹垞三徑也蕭然歸夢天涯又隔年儻肯結鄰長水市開門
同對小池蓮
懷鄕口號八首
醧舫西偏盡竹梧紫微山石儘教鋪兒孫鄕里堪娛日不用
千金買佛奴(醧舫余齋名元濮樂閒以中統鈔一千錠買歌兒汪佛奴)
先人舊宅北門棲舍後斜陽塔影低門逕傷心難再問夢魂
猶繞舊沙隄
碧漪坊裏譚公宅鴨脚淸陰半畞餘最憶兒時好兄弟樹根
同讀五車書(五經進士譚公宅在府治東北碧漪坊舟石郡丞左羽孝廉孝山太守次友典籍及亡兄舍人夏士皆讀書於是余亦與焉庭)
(有鴨脚樹三本)
舊日園林半巳荒惟餘曲水繞芳塘少年最憶春游好曾向
顔家看海棠(顔家園海棠花最盛今巳摧折)
墨林遺宅道南存詞客留題尚在門天籟圖書今巳盡紫茄
白莧種諸孫(項處士元抃有天籟閣蓄古書畫甲天下其閣下有皇甫子循屠緯眞諸公題詩尚存)
舊游俞繆日過從三李銜杯興最濃明月綠牎期沈約白鹽
赤米問周顒(憶右吉天自斯年武曾分虎山子青士也)
司農泉石向來耽徐穉同遊飲必酣夢想谿山眞意好戛天
修竹水亭南(曹侍郎秋岳倦圃有谿山眞意軒徐穉指敬可也)
方外能詩數復公結茅初地虎谿同詞人寂寞宜過此一舸
月明湖水東(復公字文可住初地菴詩格最老)
曝書亭集卷第九
