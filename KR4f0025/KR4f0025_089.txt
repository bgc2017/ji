笛漁小稾卷第七
秀水朱昆田西畯
題秋原放牛卷二首
觠角常懸一縹壷花村草市酒堪沽每思細雨溟濛裏寫作
騎牛第二圖
最憶秋田秔稻香催租吏不到村莊閒跨烏牸尋鄰叟横笛
歸来已夕陽
七月十四夜立秋二首
我本悲秋客天涯怯素秋吳根縈夢寐海角又勾留暗砌風
梧脫凉蟲露草幽一丸明月上隔座好探鈎
未得消摩力(杜蘭香謂丸藥為消摩)俄驚節序催&KR0765;蟾明夕滿新鴈一繩
來促織繅愁緒流螢撲老苔不須燒樺燭共倒白瓷杯
題天女𣪚花圖
尺三汗脚踏紅埃夢裏難逢優鉢開我亦年時頻示疾只無
天女散花来
題水墨羅漢卷
龍眠遺跡總茫然意態看來似老蓮如此阿羅生面好擬礬
束絹乞君傳
題四時寫生折枝圖四首
嫩蕊緐香煙霧團黃蜂白蝶繞雕闌自憐一别三三徑花朵
經年畫裏看
嶺外常留倦客居海花蠻草最愁予筆頭能帶江南色大小
三黃也未如
折枝叢艷寫新圖試看南唐有此無勾染儘教誇院體懶勻
朱粉再三塗(南唐画院有折枝叢艷圖但工勾染而少氣韻謂之院體)
小白長紅風露零好呼花匠蒔閒庭何時一縷茶烟外拗取
鮮枝插膽缾
閏七夕
又趁秋宵月一弦停梭搖珮踏&KR0765;烟新愁暗數三千刻良會
難逢十九年(自壬子閏七夕至今已十九年矣)莫管黃楊經厄減儘教烏鵲把河
填曆家七夕如頻閏拚與支機作贈錢
佛手柑
彈指無心學趙州越娘纖手摘来柔腕邊乍脫珍珠釧掌上
堪懸茉莉毬(粤中每茉莉開時摘取其花以&KR0655;縷縈結成毬或挂釵頭或懸帳底焉)天女散花因問疾(時予疾猶)
(未平)麻始搔背恰逢秋武皇内傳留遺事也擬良宵剖玉鈎
五色鸚鵡三首
奇姿惜未載禽經番舶凌濤度𬗋溟麝坐護寒遮蜑兩玉籠
流影入倭屏九苞丹穴雛分羽五色羅浮蝶借翎(羅浮山有蝴蝶洞洞中産五色)
(蝴蝶其翎大如扇)休說綠朝雲語巧(採蘭志載河間王琛有妓朝雲善歌有綠鸚鵡善語朝雲每歌則鸚鵡和之遂呼鸚鵡為綠朝雲)
未如時樂鳥偏靈(酉陽雜俎載唐明皇時有吾色鸚鵡性最靈張燕公表賀稱時樂鳥)
孔翠應慚品格低獨憐万里只單栖梧桐葉底輸幺鳳豆蔻
江頭妒錦雞金縷含愁歌夜月綵衫凝恨舞晴霓秋凉莫道
思歸字(貞觀時林邑進五色鸚鵡每言苦宾思歸其聲淸怨)才子爭拈翠管題
妙舞蹁蹮似麗娟縈絲吸蕊綺&KR1440;前(越巂有吸華絲凡華著之不即墮落用以織錦入貢漢武以賜麗娟)
(作舞衣春暮舞于花下落蕊滿身謂為百花之舞)啄殘紅豆愁無語按罷霓裳態可憐神女
韤羅三素繞仙姝帬褶百華全天生艷質須珍重野騖家雞
莫鬭妍
嶺南述懷寄澗芳四十韻
失意三秋後沉憂百疾攻由来多毷&KR2765;只為遇冬烘衫色猶
青草霜威逼𬗋濛藥方終日檢酒債幾時空漸獲蓡苓效麄
收麴糱功新黏&KR1084;紙密深築地爐烿矮炕温黁火羸軀血脈
融瓦甌糜夜煮髹椀乳朝挏稍稍交游集欣欣意氣通旅顔
從此豁酒聖有時中越嶠書初到燕臺歲已終&KR0724;須重摒
擋行怪太倥偬遠别親朋惜離懷父子同自非貧次骨安用
走如蓬腸斷三叉路神飛一畝宮遷延過上已筆墨戰羣雄
莫訝人皆醉渾疑世盡聾腰圍原似沈鬢髮巳悲逢覽鏡愁
無極當筵恨亦充我嘗嗟計拙君又歎塗窮遂結悽惶伴低
&KR1587;蹇嵼&KR1042;杪春辭冀北十宿抵齊東塵拂齋前榻韉披廏上
&KR0865;䧿華雲滃滃趵突雪潨潨壠上罝山雉湖邊擷水葓井梧
光黯淡堤柳影蘢葱小墢栽亭菊&KR0765;棚縛海椶丁香開瑣細
翠尾茁蘴藂鶯粟花千瓣雞頭竹數叢院心碁腷膊簷底鳥
惺愡競把長箋擘爭誇句子工杯傾金鑿落曲奏玉玲瓏絳
蠟燈猶焰驪駒轡又攏村醪嘗棗麥土銼苦惛懵驛路黃梅
雨江程白蔣風泝灘驚退鷁踰嶺怯啼狨夹岸榕陰綠連村
荔子紅五羊仍作客四度月呈弓才子頻搖管新詩寄滿筒
天涯思聚𣪚吟和絡絲蟲
汲古堂前紅梅秋日吐花和青叔韻
三八瑶姬酒興闌臨風醉倚玉欄干霞痕入曉光欺杏脂氣
迎&KR0765;韻勝蘭不逐冷香春日夢愛分秋夜露珠團絳紗衫裏
肌如雪莫作濃花豔蕊看
滄浪予看桂
盡捲湘簾十二行閒園日似小年長青瑶枝綴金鵝碎紅木
枰敲玉子&KR0765;竹下酒杯思舊侶(謂澗芳&KR0865;叔也)亭前粉蝶撲緐香南湖
此際笙歌沸暗想儂家綠兩莊(綠而莊在南湖上有桂四株大皆合抱開時游人最盛)
貍奴歎
我讀貍奴歎不獨歎貍奴芸生自茫昧遂謂天地無孰知有
定分冥冥衡毫銖嗜欲焉可縱口腹焉可逾先正誕告誡一
一存盤盂昔者帝縉雲有子雄牙䰅每食恣饕餮竄逐不與
俱至今敦鼎上鎔寫留形模殱物充肥腸適足戕爾軀奈何
後来者對案猶睢盱貍奴扵毛羣顔狀如於菟捕鼠乃專責
報蜡紛神巫倘年不順成牲酒徹柈壷空餐尸厥職誰容逃
其辜苟為肆偷竊罪大誅難逋官園廳宇曠貍實緐有徒銜
蟬上樹枝探雀蹲棱柧藥闌撲蝴蝶蕙墢擒螻蛄巧伺綠鸚
鵡亂踏紅氍毹搖尾翻盌碟潛身入庖廚夏踞光滑簟冬偎
温燉爐叫呶夜逐隊跳擲晨引雛飽即占藤墪倦即眠花塢
一任鼠陸梁齩文籍衣襦青箬裹晶鹽聘爾何爲乎買魚穿
細柳因歎涪翁愚我亦致其一欲保殘書圖昏黃每逸去飢
則不待呼稍稍加束縛縛急聲豪麄終宵攪客枕鼠輩爭擨
&KR2952;比聞東齋北玉缸水瀊盓小魚數十頭白碧青黃朱三尾
短顋頬銀沫相吹喣炎方足蚊蚋更畜四靈夫翠茸將𬗋鬛
其樂眞于于忽遭老貍虐食肉先食腴磨牙澤口吻惡嚼園
南隅嗗嗗意未厭旦旦猶窺覦往往騎牆頭自朝至日晡急
思乘間躍將躍偏跔跔人前故回翔反若無所須昨日日午
時一線注清曥偶噉菝&KR4043;葉味勝濃屠蘇興酣遂高眠禍機
動須臾詩人惡之甚趫結不受拘爰張牙弰弓爰抽金僕鍏
壹發洞胷臆垂斃還奔趨快事洩衆憤有笑無嗟吁貍固不
足惜但惜孤矢汀有虎伏林莽有蛟蟠江湖有鼷嚙禾苗有
貙啖雞豬亦有跋扈狼亦有大觜烏亦有兩頭虺亦有九尾
狐由来剪貪殘貴在窮根株
中秋前一日飲東園桂花樹下即事
三載不到此景物忽改觀霜風披炎州秋半暑已殫亭前桂
花發一榻亭中安綠鬟綴金粟意態何珊珊糚臨渌水鏡袖
倚翠竹竿紅蕉亦嫵媚開傍卍字闌檉柳姿嬝娜栟櫚影團
圝弄晨光熹微搖暮烟霏漙橙移細雨後枝綴黃木難茭雞
啼池葓穀犬嘷沙層層粤王臺飛閣晴流丹名園割勝地
暇日陪清歡醖傾倭漆盝鱠叠哥窯盤枸櫞指信屈郭索臍
尖團匕抄蒟葉醬匙舀桃花酸轟飲不知醉為樂非一端較
戶戰兩軍鬭句登高壇伯仲二叔氏朗朗雙明玕書羊眞孔
草詩孟澹李寬弱毫握玳瑁古墨磨躬桓每當文字飲不畏
觥籌攅香蠃鯨吸呷粉紙蛇糾蟠矯矯天馬駒逸足難遮攔
半酣氣磅礴競脫蕉紗幱玉籠飤言鳥銀鏑追翔翰汲泉洗
雲根乳竇探&KR1998;㨏開櫳放孔雀珠尾搖媻跚行疲蒼苔滑坐
怯石磴寒靜聆山水音有似湘瑟彈改席賭圍棋屢敗醆屢
乾巢邊鳥漸歸墻角日已曫青蘋發凉颸戛戛吹箖&KR3173;遥天
鋪藍羅飛上白玉丸還期續雅集趁此桂未殘
蘅圃車駕視榷粤海久之不至昨聞已抵三水喜賦
二律
黃塵六月去京師万里蠻江得到遲天末故人凝望眼箧中
幾卷續新詩鷓鴣聲裏山如画橄欖村邊雨似絲可惜使車
来較晚未逢荔子出園時
自别君来入瘴天天邊月子六回圓吳魚嶺鳥沉鄉信藥裹
繩牀送好年笠澤草荒垂釣碣浣花詩乞築堂錢須知不負
當時約一笑狂奴又放顚
寄宋山言
歸心久逐㯽榔水客淚新濺蒗蕩花開篋看酬東浦句(謂悔人兄也)
尋僧知鬭北藍茶詩圖筆陣逢今雨畫棟珠簾賦落霞剩有
梅根坑石好異時携贈注蟲鰕
題洋畫二絶句
樺皮盖屋島中間水面鸕鷀挂小鐶蔗酒滿螺人醉後蹋歌
騎膊&KR1313;登山
海外山川入画圖笑他潑墨緫糢糊筆蹤纖細渾如髮宋織
看來得似無
中秋東園宴集分韻得弓字
節物珠江揔不同四時花發一園中桂枝尚未飄黃雪荷葉
猶堪飲翠筩棋譜細翻蝴蝶局射堋小試鳳凰弓(是日於園中弈射山賭酒)秋
来最數斯游樂坐看蟾光上碧空
又得河字
不用香茵蹙舞羅清沽如濟濁如河衝薕歸燕飛雙剪裂藻
游魚擲亂梭粤秀山頭雲玉葉滄浪亭外月金波世間兒女
團圞日客裏淒涼醉裏過
英石硯山歌
英州之石最巉巧大逾數丈小一拳園亭几案入淸矚爭購
豈復論金錢于中小者更難得其值往往同珠璿土人潛行
恣劚掘泝錦流水投靈泉(放翁老學菴筆記英州自鍾山涉錦溪至靈泉乃出石處)上中二品盡蔵
匿惟將下品充門廛我游南粤已三載遍買不獲心悁悁平
生託志在巖穴所嗟二頃無良田小山湖石漸頽落亂草沒
徑苔封峑歸未終月出累歲回思故岫胸煩煎廿年行役似
萍梗推篷委轡看山川高峰巨嶺不暇上深澗絶島何由沿
力微況乏濟勝具每遇登涉翻遷延九州先後踏其六更歷
河濟江淮壖經由名勝指可屈雲烟過眼恒流連向&KR0685;㛰嫁
尚未畢安得洞府追潛仙三神五岳料無分一丘一壑還思
專耳聞目見亦已夥試隸石事書長牋到公奇礓石丈六當
時輸送華林前歐公菱溪有石二至今屹立梅花邊(菱溪石在滁州醉翁)
(亭梅花側其梅則歐公手植也)錢唐龔氏舫齋畔玉玲瓏刻宣和年(玉玲瓏宋花綱石也上刻宣和年月)
(并進石人姓名今在龔蘅圃主事家)書家北米劇好事良鄉巨石留荒阡(房山有奇石立巖麓米仲詔欲)
(致之勺園中重輪十駟百大曳之凡十二日始達只鄉力竭而止因卧之田中繚以周垣覆以葭屋)凡此數石我盡覩筆不能画
言能傳其餘一一有載記更為具述辭囉嗹奇章一品衆客
詫有道二字良工鐫玉清昭應發磈礧文饒詩句&KR2421;蒼堅壷
中九華在湖口百金歸買留詩篇(東坡題壺中九華有百金歸買小玲瓏之句)屏風三叠
号肘後二者謂可齊跟肩(湖口鄒生以三石折叠為屏風山谷題為肘後屏風以配壷中九華焉)涪翁此語
定不謬所惜奇物終沈湮仇池雙石尢足寶韓幹二馬差相
權蹲師子與睡鸂鷘仲恭堂外曾羅駢襄陽袖中次公攫自
後不笑元章顚東京苑内叠艮岳花石綱運行連連險怪萬
状割羣玉竒詭百態縴洄漩奔馳惟恐稜角損孔洞&KR0662;用黃
泥填更和膠土裹其外烈日曝令乾而圓麻筋百道細束縛
千夫喘汗紛扛牽李曹百絶咏初就(艮岳初成徽宗自作記命李質曹組各為賦一篇并咏百絶句事載揮)
(麈錄)金人裝載歸幽燕(今京師瓊華島石皆宋之艮岳石也)更有筆山亦神品白石一
點眀峰巔銘裁赤壁賦中句御書小字形遒妍(宋廣濟庫有靈壁石筆架徽宗御書)
(山高月小水落石出八小字於背)武林故事雨奇石南極北斗分星躔(武林故觀堂内漆廚中龕石)
(有星似南極一有星似北斗)公謹小有洞窈窕遜叔平遠巒迴旋
(錢遜叔家所蔵小山平遠石)黃州怪石堪作供前蘇後宋為收甄
(以形象名之而繫以贊文筆詭麗未見其石也)詩人到處手摩弄廉吏歸去帆飄翩文紀
取壓鬱林舫休映搬入西陵船中丞粤装誓不治清德洵足
逾前賢邇来有客贈一石自云得自鍾山谸胡桃㱿皺紋理
蹙彈子窩小繩絲穿水痕帬褶秀莫比聳身拽脚平無偏首
尾向背盡合法嵌空峭拔由天然㘭窪未須瓷末刷纖細何
用魚膠聮形模雖微氣勢闊衆峰朵朵芙蓉鮮凌晨霏霏帶
峡霧際晚裊裊飛江煙磬山田採合退後林慮坑産慚居先
羅浮匡廬妙比擬詩成日未移三甎七言五字各據勝篪吹
塤和聲相宣我家舊蓄寶晉石一峰華盖如撐天翠巒玉笥
鬭崒屴月巖一片光嬋娟方壇妥帖若棋局龍池津潤疑珠
淵下洞三折通上洞水注成瀑空中懸(寶晉齋研山圖說詳載陶九成輟耕錄中)常時
匣之甸漆合數兩裹以吳蠶綿百年累葉遞相保珍重不頋
黃金千按圖來索靳勿與寧使玉碎無瓦全豈知收蔵稍未
密和璧終為秦人揵研山一旦不復見室中故物惟青氈當
年此石去海嶽蟾蜍清淚流㳙㳙(米南宮有硯山不復見哦詩徒歎息惟有玉蟾蜍向余清泪滴一絶)兹
来英石且難得令我萬里長思愆君子寓意不留意此語能
使痼疾痊太湖山石搃蚛蛀(宋時一武臣申牒論太湖石云此件石蚛蛀不堪用)亦可一結瀟
灑緣搜奇抉異興已懶人生所貴無拘攣巧偷豪奪請勿慮
比來我意同枯禪
對雨遣懷和韻二首
風雨蕭蕭打翠櫺梧殘蕉敗不堪聽心存千里驥伏櫪恨隔
層霄鶴剪翎倦客愁拚雙鬢白空齋魂怯一燈青何時斫竹
支層架枯蚌然油照小舲
溪南茅屋掩荒苔有夢恒從熱處回經歲故園無信到一筝
新鴈送愁来驅寒夜進蕉三葉&KR1062;藥晨傾粥半杯天末多情
惟措措似憐憔悴爲頻開
晚秋雜感四首
定武蘭亭墨搨輕學書愛就紙&KR1440;明龍頭鎗内酒初熟鵲尾
爐中灰漸平歸羨斷雲排鴈字愁聽落葉攪螿聲燕吳兩地
無消息旅況今番已飽更
漸噉紅蓮飯半升夹衫初試鵠紋綾吟邊落日山一桁客裏
望鄉樓五層事逐江波流浩浩病如僧骨瘦稜&KR0994;手中書卷
全抛棄小幟無煩障蠟燈
晩来仙鼠撲虚簷香噴戧金嚙鎖蟾冬冷驅寒須𬗋桂夜凉
遮霧下黃簾依茶經次看魚眼抄藥方多秃兔尖恨殺年華
如逝水頷間已白數茎&KR1730;
短髮新来不滿簪官齋景物我能諳迎冬葉脫羣山出向夕
風收丂籟含朱橘分瓤香細細綠蘿裊月影毿毶醉鄉不用
尋王績一枕還家夢最酣
六言絶句十六首送青叔北歸
楊柳青歸沙岸葡萄綠漲珠江畫鷁漫催叠鼓鬪雞且倒深
缸
惜别江淹作賦思歸王粲凭樓剛剰一分春色又添兩地離
愁
三日水邊多麗翠葉斜侵髩脣江上晚来風起遶檣燕燕留
人
烟瞑鵓鴣聲忽雨昏豆蔲花開船似畫中行去酒從村尾沽
来
蜑子舟輕似葉細鱗網得香鱸搖櫓粤娘問客可有桃花米
無
鳥語軥輈格磔蠻詞欸猥阿那翻就竹枝短調試教持檝人
歌
舟行十里五里岸上千山萬山峡雨峡雲陣陣江花江草斑
斑
水驛鴛鴦波暖山程躑躅花紅江口尚拖靑雀嶺頭先驟香
&KR0865;
塵外亭前灘密鬱孤臺下江清試看長年捩柁眞如老將行
兵(用夢村詩中語)
三月尾多烏信算程已至南昌怕有抛車雲起須尋余大娘
航(唐時西江客船惟余大娘航最大)
官亭乞得如願安穏分風渡湖向晚雨香雲膩留客大姑小
姑
江魚日夜西上江水日夜東流七十二鱗無恙十三行字緘
愁
皖口波連浦口東梁山對西梁曾記昔年歸路蕨肥筍美魚
香
十二紅樓佳麗淒迷斷草荒烟獨有秦淮湖上至今猶放燈
船
良夜二分明月香風十里珠簾杜牧正當年少揚州好夢厭
厭
到日鵲華槗畔一家游比烏衣更喚酒邊舊侶藕花深處籌
飛
讀青叔北歸集戲書一絶
小長干畔小停舟江上多惜是石尢見說春光在桃葉自無
好夢到揚州
魚梁晚望
風卷濃雲送雨還陰崖豚柵已先關行人歇馬魚梁店斜日
尚留山外山
經嚴陵釣臺下作
未信綸竿天半垂高風自足動人思娶妻難得梅福女求友
悔結劉欽兒(光武為南頓令欽之子)七里山花眀躑躅一灘烟水沒鸕鷀臺
西誰擊竹如意問著土人都不知
笛漁小稾卷第七
