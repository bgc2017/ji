欽定四庫全書
御定歴代賦彙外集卷十八
情感
望賦(唐)劉禹錫
邈不語兮臨風境自外兮感從中明晦轉續兮八極鴻
蒙上下交氣兮羣生異容發孤照於寸眸驚遐情乎太
空物乘化兮多象人遇時兮不同嗟乎有目者必騁望
以盡意當望者必緣情而感時有待者瞿瞿忘懷者熙
熙慮深者瞠然若喪樂極者沖然無違外徙倚其如一
中糺紛兮若斯望如何其望最樂睎慶霄兮遡阿閣如
雲兮天顔咫尺如草兮臣心踴躍扇交翟兮葳蕤旗升
龍兮蠖略日轉黃道天開碧落凝瑞景於庭樹掬非煙
於殿幕望如何其望且歡登灞岸兮見長安紛擾擾兮
紅塵合鬱葱葱兮佳氣盤池象漢兮昭回城依斗兮闌
干避御史之驄馬逐倖臣之金丸望如何其望攸好宗
萬靈兮越四隩漢帝仙臺兮秦皇海嶠霓裳踊於河上
馬跡窮乎越徼紫氣度關而斐亹神光屬天而照耀晥
眷眷以馳精聳專專而觀妙望如何其望有形視蠢蠢
兮窮冥冥楚塞氛惡兮蕭關燧明暈籠孤月兮角奮長
庚沙長似雪磧有疑城煙雲非女子之氣草木盡王者
之兵深曳柴之虚警破來騎之先聲信有得於風鳥亦
無言於旆旌望如何其望且慕恩意隔兮年光度雕輦
已辭兮金屋何處長信草生兮長門日慕候翠華之儻
來仰玄天以自訴况復湘水無還漳河空注淚染枝葉
香餘紈素風蕭蕭兮北渚波煙漠漠兮西陵樹夫不歸
兮江上石子可見兮秦原墓拊琴翻朔塞之思挾瑟指
邯鄲之路望如何其望最傷俟環玦兮思帝鄉龍門不
見兮雲霧蒼蒼喬木何許兮山高水長春之氣兮悦萬
族獨含嚬兮千里目秋之景兮懸清光偏結憤兮九迴
腸羨環拱於白榆惜馳暉於落棠諒衝斗兮誰見伊戴
盆兮何望豈止蘇武在胡管寧浮海送飛鴻之滅沒附
隂火之光彩鶴頸長引烏頭未改恨已極兮平原空起
何時兮東山在永望如何傷懷孔多降將有依風之感
宫人成憶月之歌歌曰張衡側身愁思久王粲登樓日
迴首不作渭濱垂釣臣差隨洛陽拜塵友
歸魂賦(有序)(梁)沈炯
古語稱遊魂升極周易有歸魂卦屈原著招魂篇故知
魂之可歸其日已久余自長安反乃作歸魂賦辭曰
伊吾人之陋宗資玄聖而云始肇邰閟之靈源分昌發
之世祀實聞之乎家記又孚之於惇史亢宗貴而博古
四史成乎一身怪日月之遼遠而承襲之相因豈少賤
之能察非末學之知津也若夫風流退讓在秦作相越
江以東惟戎及酆出忠出孝且卿且公世歴十五爰逮
余躬值天地之幅裂遭日月之雰虹去父母之邦國埋
形影於胡戎絶君臣而辭骨肉蹐厚地而跼蒼穹抱北
嘶之胡馬望南飛之夕鴻泣沾襟而雜露悲微吟而帶
風昔休明之云始余播棄於天地自太學而遊承明出
書生而從下吏身豫封禪之官名入南宫之記登玉墀
之深渺出金門之崇邃受北狄之奉書禮東夷之獻使
(原本闕一字)實不嘗至屈膝遜言以殊方降意嗟五十之踰
年忽流離於凶忒值中軍之失權而大盜之移國何赤
沴之四起豈黃霧之云塞祈瘦弟於赤眉乞老親於劇
賊免伏鑕以解衣遂窘身而就勒既而天道禍淫否終
斯泰靈聖奮發風雲響會埽欃槍之星斬蚩尤之旆余
攀逆而效從遂妻誅而子害雖分珪而胙土迄長河之
如帶肌膚之痛何泯潛翳之悲無狀我國家之沸騰我
天下之匡復我何辜於上玄我何負於鄰睦背盟書而
我欺圖信神而我戮彼孟冬之云季總官司而就紲託
馬首之西暮隨檻車而迴轍履峩峩之層冰面飀飀之
巖雪去莫敖之所縊過臨江之軌折矧今古之悲凉並
攢心而霑袂渡狹石之敧危跨清津之幽咽鳥虚弓而
自隕猿號子而腹裂歴沔漢之逶迤及楚郡之參差望
隆中之大宅映峴首之沈碑既縲然而就鞅非造次之
能窺至若高祖武皇帝之基天下也岐周景毫之地龜
圖雀書之秘醒醉之歌味絶讓畔之田鱗次余既長於
克民覺何從而掩泗洧水兮深且清宛水兮澄復明昔
南陽之穰縣今百雉之都城我太宗之威武遏宛洧而
陳兵百萬之虜俄成魚鱉千仞之阜倏似滄瀛雖德刑
成於赦服故蠻裔震乎雄名乃尋浙而歴商遂經秦而
至洛覺高蹈之清遠具風雲之倏爍其山也則嶔岑㠑
嵬巖㟬婆陁或孤峯而秀聚或逸出而横羅千歲之木
半嶺表百丈之石枕溪阿其水則砰訇瀄汨或寬或疾
擊萬瀨而相奔聚千流而同出何武關之狹隘而漢祖
之英雄山萬里而仰雲霧水百仞而瀉蜿虹若一夫而
守隘豈萬衆之能攻去青泥而踰白鹿越渥水而到青
門長卿之賦可想邵平之跡不存咄嗟驪山之阜惆悵
灞陵之園文恭儉而無隙嬴發掘其何言訪軹道之長
組舍藍田之璵璠無故老之可訊並膴膴之空原登未
央之北闕望長樂之基趾伊太后之所居築旗亭而成
市槐路鬱以三條方塗坦而九軌觀阡陌之遺蹤實不
乖乎前史傍直城而北轉臨横門而左趨南則董卓之
鄔北則苻堅所居即二賊之墟壘為彼主之庭除終南
巃嵸太一嵯峨九嵏崛起八壘連河汨涇泥之混濁灌
渭渚之清波指咸陽而長望何趙李而經過息甘泉而
避暑猶爽塏而清和爾乃背長夏涉素秋卧寒夜坐林
陬霜微凝而侵骨樹裁動而風道思我親戚之顔貌寄
夢寐而魂求察故鄉之安否但望斗而觀牛稚子夭於
鄭谷勉勵媿乎延州聞愛妾之長叫引寒風而入楸何
精靈以堪此乃縱酒以陶憂至誠可以感鬼秉信可以
祈天何精隕而魄散忽魂歸而氣旋解龍驂而見送走
郵驛於亭傳出向來之大道反初入之山川受繞朝之
贈策報李陵之别篇淚未悲而自墮語有咽而無宣於
時和風四起百物初榮草極野而舒翠花分叢而落英
魚則潛波渙濯烏則應嶺俱鳴隨六合之開朗與風雲
而自輕其所涉也州則二雍三荆昌歡江并唐安淛洛
巴郢雲平其水則淮江漢洧隨浩汗灃潦滻潏河涇渭
相亂或浮深而揭淺或淩波而沿岸每日夕而靡依常
一步而三歎蠻蜑之與荆吳元裔之與猺獞言語之所
不通嗜欲之所不同莫不疊足斂手低眉曲躬豈論生
平與意氣止望首丘於南風悲城邑之毁撤憙風水之渺
揚既畫地而謁帝乃懷橘而升堂何神仙之足學此即
雲衣而虹裳也
不寐賦(宋)劉攽
忳鬱邑其馮中兮何鑒寐其弗夷方永夜之未艾兮廓
静處而長思悼既往之弗及兮慨來今之曷知緒將絶
而復續兮精發越而淫移倏四海其再撫兮泯萬朞乎
須臾武勝商而歸周兮天保定其千億叔旦兼乎三王
兮仰勤思而有獲孔潛精於好學兮致憤懣於無益樂
好善而用魯兮孟見喜乎顔色仁弗遇於衛頃兮願奮
飛而不得翟相氣而見祥兮獻肇謀乎虞虢彼遠慮之
與近思兮智與愚皆從其職嗟民生之多艱兮嗟以心
為形役君子有不安其命兮小民有不度其力非螡蝱
之噆膚兮曾内懷夫大棘惟昔夢之蘧蘧兮既悵然而
獨寐亮伐柯之不遠兮何内韄而罙固晞聖人之大覺
兮緜萬世而不遇幸曲肱而自怡兮庶無迷於初度
夢賦(有序)(漢)王延夀
臣弱冠嘗夜寢見鬼物與臣戰臣遂得東方朔與臣作
罵鬼之書臣遂作賦一篇敘夢後人夢者讀誦數數有
騐臣不敢蔽其辭曰
余宵夜寢息忽則有非常之夢其為夢也悉覩鬼物之
變怪則有蛇頭而四角魚首而鳥身或三足而六眼或
龍形而似人羣行而奮搖忽來到吾前伸臂而舞手意
欲相引牽於是夢中聲怒腷臆紛紜吾含天地之淳和
何妖孽之敢臻爾乃揮手振拳雷發電舒斮游光斬猛
豬批鱟毅斫魅魖捎魍魎拂諸渠撞從目打三顱撲苕
蕘扶䕫&KR3705;搏晛睆蹴睢旴剖裂蹷掣羯孽劓尖鼻踏赤
舌拏傖㲰揮髯&KR0034;於是手足俱中捷獵摧拉澎濞跌抗
揩倒批笞彊梁捶捊&KR0008;捘僚余摠㩢黠拖頹瞶抨撜軋
於是羣衺聚魅駭擾遑遽煥衍叛散乍留乍去變形瞪
眄顧望猶豫吾今於是更奮竒譎捧擭噴扼嶤&KR1160;撻拉
咿嚘批擾於是三三四四相隨跟䠙而歴僻礲礲磕磕
精氣充布輷輷㺒㺒鬼驚魅怖或盤跚而欲走或拘攣
而不能步或中瘡而宛轉或捧痛而號呼奄霧消而光
散寂不知其何故嗟妖衺之怪物敢干真人之正度耳
唧嘈而外朗忽屈信而覺悟於是雞知天曙而奮羽忽
嘈然而自鳴鬼聞之以迸走心慴怖而皆驚亂曰齊桓
夢物而以霸兮武丁夜感得賢佐兮周夢九齡年百慶
兮晉文盬腦國以競兮老子役鬼以神將兮轉禍為福
永無恙兮
夢賦(唐)杜頠
夫人者何乾坤之至精夫夢者何精爽之所成及乎羣
動息閑宇清澹爾安寢儼乎無營亦或不意而得亦或
因感而生明休咎之先兆通喜怒之深情其為吉也懸
三刀以作郡凌八門而上征或生松以表秩或贈蘭以
為名盬腦審其戰勝鑿心啓其才英其為凶也晉侯彌
留作疾於二豎孔公將歿觀奠於兩楹雖否臧之殊感
諒希微之難明是以太古無夢以絶欲聖人肇夢以治
想隨事而生觸類而長或含悲以憎暢或當歡而契賞
曾有慕而忽來屬所思而必往雖遼萬里遽諧疇昔之
遊縱冥九泉亦覯平生之像鬼出神入惟惚惟怳則有
睽間庭闈煙霜歲暮常馳戀於定省忽飛魂於寤寐撩
軒幌而無隔邈山河之徑度常倏忽而往來竟不由於
道路獨有遭遇明時羇遊上國才譽不振命途仍塞仰
軒后之通感慕殷宗而見刻當捧日而披誠庶明君之
夢得
夢捧日賦(以神遇輝燭兆發嘉祥為韻)(唐)蔣防
靈降嘉夢天垂至陽誠發身之兆朕符翊聖之禎祥所
謂神而遇闇而章息沖澹之居于于而自得見貞明之
質曖曖而彌光倏爾疑升瞰兮下燭曈曨甘寢之所怳
惚曾泉之曲撫金烏之翼匪隔雲霄駐羲和之車乍迴
昏旭想夫卑高莫鄰授受何因忽煌煌而委照值默默
而凝神寂其神乃無間而通碧落上其手自有昊而得
紅輪縹緲魂交光茫景附肘腋輝爍襟懷煦嫗類銜規
於遠山同抱璧於中路在忘形之際用示無私當向晦
之時將祛未寤豈不以精誠可託光隂可駐從九霄之
降祉表千載之嘉遇者也故曰道契幽微天且不違肸
蠁隂隲指掌揚輝載營魄而虚無默住荷靈貺而照燭
潛依至若冥蒙上越埃壒中歇始悠悠以神契俄赫赫
而明發騐扶桑之際其往阻修偶支枕之時其來倏忽
是知天無親降靈而非遐神不昧燭幽而不賖不然何
虚徐衽席承奉光華高眠而不驚不悚見瑞而可仰可
嘉然則苟令之談足徵程昱之榮有兆常眷眷於天路
每拳拳於雲表周旋寤寐偃仰昏曉庶照臨之理感通
知葵藿之誠不小
莊周夢為蝴蝶賦(以昔者莊周夢為蝴蝶為韻)
(唐)賈餗
窮萬化之指歸得七篇於往昔何真人之形氣以異類
而遷易將以明道之樞喻心之適徐徐在寐忽羽化於
他方栩栩既遊忘魂交於此夕是知溥天之下萬物一
也雖飛走之或殊何生成之為假形隨夢改豈必大人
占之心與物遷孰云夫子聖者澹然休息怳爾飛揚闇
出蠨蛸之戸潛辭蟋蟀之堂風景熙熙但娛情於胡蝶
是非草草巳委蛻於蒙莊既而忽忽悠悠東西泛浮動
皆造適止必忘憂草上翩翻與百花而共媚林間搖曳
似一葉之先秋彼賢愚波注禍福環周信乃人間之累
非同域外之遊且夫浩浩隂陽茫茫羣衆紛胷襟之憂
患勞日夜而迎送是以至人因兹託諷為魚而江湖可
入為鳥而風雲可控飄然而往安知棄我如遺倏爾復
來又疑與爾俱夢故得弔詭之理明懸解之規方形神
之寂寞有變化之云為夢也者不期而會飛也者以息
相吹豈銜髮之能診蓋忘蹄之可知至乎往復須臾與
化為徒寤與覺而未辨蝶將周而已殊是以大同而言
萬物為肝為膽小異而說一身為越為胡苟愚智而自
得實聖靈之軌模客有志業未如居多不愜六夢紛其
夜動七情忘於晝接乃陳古以况今賦莊周之夢蝶
莊周夢蝴蝶賦(以題為韻)(唐)張隨
伊漆園之傲吏談玄默以和光表人生之自得繄萬化
之可量萬靈齊乎一指異術脗乎通莊忘言息躬輒造
逍遥之境静寤成夢旋臻罔象之鄉於以遷神於以化
蝶樂彼形之蠢類忘我目之交睫於是飄粉羽揚翠鬛
始飛飛而稍進俄栩栩而自愜煙中蕩漾媚春景之殘
花林際徘徊舞秋風之一葉於戲變化悠悠人生若浮
希微兮其狀方異怳惚兮其神遂收雖蘧蘧而復體尚
悄悄以在眸我豈彼類彼寧我儔苟夢非而覺是誠虚
往而實留且玄蹤莫覿真理難求莊周之夢蝶而胡蝶
之夢周歟迺知元氣混然感通斯衆為生死之異分量
寤寐而適中形因静息符大辨之不言神以化遷異至
人之無夢若夫氣為質本夢與道俱以我之有化彼之
無固假寐而倏忽越百齡以須臾其在周也不知蝶之
於彼矣其在蝶也不知周之於此乎若然者萬物各得
其性一體或殊其途有徐徐而龜曳其尾有察察而狼
跋其胡智者所以自智愚者所以自愚則孰能間其巨
細孰能别其榮枯欲窮莊生夢蝶之理走將一問於洪
鑪
夢舞鍾馗賦(以德至前王始觀神跡為韻)(唐)周繇
皇躬抱疾佳夢通神見番綽兮上言丹陛引鍾馗兮來
舞華茵寢酣方悦於宸扆不知為異覺後全銷於美疢
始訝非真開元中撫念齊民憂勤大國萬機親決於宸
斷微瘧遂沾於聖德金丹術士殊乖九轉之功桐籙醫
師又寡十全之力爰感神物來康哲王於是漏滴長樂
鍾敲建章扃禁闥兮閑羽衞虚寢殿兮闃嬪嬙虎魄枕
攲象榻透熒熒之影鰕䰅簾捲魚燈搖閃閃之光聖魂
惝怳以方寐怪狀朦朧而遽至硉矹標衆䫜類特異奮
長髯於闊臆斜領全開搔短髮於圓顱危冠欲墜顧視
纔定趨蹌忽前不待乎調鳳管撥鸞絃曳藍衫而颯纚
揮竹簡以蹁躚頓趾而虎跳幽谷昂頭而龍躍深淵或
啞口而揚音或蹲身而節拍震雕栱以將落躍瑶階而
欲折萬靈沮氣以慞惶一鬼傍隨而奮躑煙雲忽起難
留舞罷之姿雨雹交馳旋失去來之跡睿想纔悟清宵
已闌祛沈疴而頓愈痒御體以猶寒對真妃言寤寐之
祥六宫皆賀詔道子寫婆娑之狀百辟咸觀彼號伊祁
亦名鬱壘儺祅於凝沍之末驅厲於發生之始豈如呈
妙舞兮薦夢明君康寧兮福履
夢歸賦(唐)柳宗元
罹擯斥以窘束兮余惟夢之為歸精氣注以凝沍兮循
舊鄉而顧懷夕余寤於荒陬兮心慊慊而莫違質舒解
以自姿兮息愔翳而愈微歘騰湧而上浮兮俄滉瀁之
無依圓方混而不形兮顥醇白之霏霏上茫茫而無星
辰兮下不見夫水陸若有鉥余以往路兮馭儗儗以回
復浮雲縱以直度兮去濟余乎西北風纚纚以經耳兮
類行舟迅而不息洞然於以彌漫兮虹蜺羅列而傾側
橫衝飈以盪擊兮忽中斷而迷惑靈幽漠以瀄汨兮進
怊悵而不得白日邈其中出兮隂霾披離以泮釋施嶽
瀆以定位兮互參差之白黑忽崩騫上下兮聊按行而
自抑指故都以委墜兮瞰鄉閭之修直原田蕪穢兮崢
嶸榛棘喬木摧解兮垣廬不飾山嵎嵎以嵓立兮水汨
汨以漂激魂怳惘若有亡兮涕汪浪以隕軾類曛黃之
黭漠兮欲周流而無所極紛若喜而佁儗兮心回互以
壅塞鐘鼔喤以戒旦兮陶去幽而開寤罾罻蒙其復體
兮孰云桎梏之不固精神之不可再兮余無蹈夫歸路
偉仲尼之聖德兮謂九夷之可居惟道大而無所入兮
猶流游乎曠野老聃遁而適戎兮指淳茫以縱步蒙莊
之恢怪兮寓大鵬之遠去苟遠適之若兹兮胡為故國
之為慕首丘之仁類兮斯君子之所譽鳥獸之鳴號兮
有動心而曲顧膠余衷之莫能舍兮雖判拆而不悟列
兹夢以三復兮極明昏而告愬
夢覿賦(宋)晁補之
歲閼逢之涒灘兮前日至而匪思夢啾耳之薨薨兮蓊
青蠅其羾楣咸南徙而未逝兮遺其矢如散絲余俛避
而不汙兮一媪背之淋漓脗不知其可穢兮偶並趨於
西帷媪左目之宂枯兮蓱四五其萃之旁兩媪之無言
兮亦依帷而靡期朝怛寤而自診兮營營發詩而可知
蹇俱翔而遺矢兮技止此其奚為惟一盲而兩默兮與
目蓱為何禨豈眇視不足與明兮蓱非寄而終離羌何
為而朕此兮神無心而罔私拜受神祥兮編之冊詞文
女三之為姦兮比匪人而惡之微夫周公之為見兮迕
若此其余衰欲徼福則安敢兮問故老其增疑苟不汙
為巳免兮謝三媪之難知
述夢賦(宋)歐陽修
夫君去我而何之乎時節逝兮如波昔共處兮堂上忽
獨棄兮山阿鳴呼人羨久生生不可久死其奈何死不
可復惟可以哭病余喉使不得哭兮况欲施乎其他憤
既不得與聲而俱發兮獨飲恨而悲歌歌不成兮斷絶
淚疾下兮滂沱行求兮不可過坐思兮不知處可見惟
夢兮奈寢少而寤多或十寐而一見兮又若有而若無
乍若去而若來忽若親而若疎杳兮倏兮猶勝於不見
兮願此夢之須臾尺蠖憐余兮為之不動飛蠅閔余兮
為之無聲冀駐君兮可訴怳余夢之先驚夢一斷兮魂
立斷空堂耿耿兮華燈世之言曰死者澌也今之來兮
是也非也又曰覺之所得者為實夢之所得者為想苟
一慰乎余心又何較乎真妄綠髮兮思君而白豐肌兮
以君而瘠君之意兮不可忘何憔悴而云惜願日之疾
兮願月之遲夜長於晝兮無有四時雖音容之遠矣於
恍惚以求之
述夢賦(明)胡儼
登高樓之崔嵬兮軼氛埃於層霄天宇廓其洞虚兮際
空明於泬寥綺窗朱綴紛玲瓏兮風蕭蕭而下飄覩真
人於玉臺兮乘彩鳳而逍遥披太虚而進謁兮蹙然閔
余之瘠磽啓靈文而欲授兮顧塵昏之未銷既食余以
麟脯兮又飲之以醇醪琴高鼔以清瑟兮飛瓊汎其雲
璈邀王喬而宿之兮吹參差於鳳匏何處子之綽約兮
姱修眉而峨翠翹肅斂容而不敢訊兮歘凌風而高超
余徜怳莫知所之兮王子導余以遊遨挾光景以凌厲
兮薄星辰而上朝撫扶桑之東枝兮擥若木之高標駭
神鼇之贔屓兮天吳出而舞潮方遊鵾之擊水兮儵鵬
翼而扶搖振余袂於千仞兮晞余髮乎陽喬升崑崙而
餐玉英兮渺瑶水之蕩潏金堂闃其無人兮悲蟠桃之
不實駕青虯而高駝兮過方諸而一息珠宮貝闕嵯峨
兮蔭玉樹而蕭瑟接飛仙之冉冉兮嘅弱流之無極盧
生去而不返兮海若誇於河伯陋夸父之不知止兮哀
愚公之人惑召荼壘於杜索兮截雄虺之九首擲封狐
於萬里兮顧䕫魈乎何有命庚辰於淮涘兮紲支祁於
龜山猰㺄殪於青丘兮檮杌逐乎荆蠻豺虎深蔵而遯
跡兮蛟螭匿蟠乎重淵檻余轡以儃徊兮飄然遊乎瑶
之圃步春臺以夷猶兮覩鈞天之萬舞幸余逢此休嘉
兮内欣欣而和煦羌回車以復路兮順凱風而曾舉山
窅窅而雲冥冥兮佳木秀而承宇紛紅蘭於廣術兮喜
芳菲其襲予恍然乎歸來兮惟覺時之寢處寄遐思於
寥廓兮玩孤芳而容與
夢遊山賦(明)楊爵
時和煦以轉泰兮歲惟丁夫壬寅余髣髴於夢中兮夢
歸游於咸秦歴韓魏之故疆兮汎柏舟於渭濱浮䫻&KR0146;
以遠覽兮暫憩夫山之危岑乃吳嶽之崔嵬而秀麗兮
古號曰西雍之鎮峰突屼以峻出兮勢若連乎霄辰石
巉巖以崚增兮百壑谺其嶙峋風習習以清和兮迹迥
脱於世塵草與木森森而夭喬兮秀雲邊其苯䔿鳥與
獸蹌蹌而頡頏兮若解意以相馴余乃采芝蘭以聊茹
兮氣和煦而苾芬挹清泉以時酌兮蕩吾夙昔之塵襟
忽四顧以寥廓兮百峰羅翼其共臨俯仰余長嘯而朗
吟兮高胷次以樂真山有廟焉迤邐其麓之東南兮以
時妥侑乎嶽神棟宇苞翬其壯固兮丹青煥乎其維新
背&KR1132;嵼而面涇渭兮延廣袤其幽沈古取夫萃與渙之
大義兮儷嶽像以獨尊予乃肅容儀以瞻拜兮心慄祗
其快覩復長跪而祝之曰唯明神其鑒觀於下土以大
義而降禎祥與妖孽兮斯固無幽而不燭夫何世事之
紛紛乃有稽典訓而不類兮固予中心其眩瞀予敢筮
游衍而不予隱兮願得夫予奪之微故惟予小子之有
生兮何不辰而遭世風波洒憂時之血忱而貞志於孚
先兮固久罹於窞坷時省愆而思咎兮求不忝其屋漏
於歲月之陽春兮今已兩過念余總角而志學兮每矢
心以克邁嚴步履以出戸兮敢斯須而或怠景先哲以
周旋而與歸兮忽凶害焉其顯祟固予小子反覆思之
而莫知其謂也語畢悽慘流淚潸然傴僂俯伏聽神所
言惟神囅爾而有聲兮復喟然而長歎曰嗚呼來汝小
子兮是爾之愆爾不聞曲其躬而圓其行兮取封侯以
相先或有貞直方而未少回兮死固不免於道邊當行
而吾行之兮當止而即止斯先達之明訓而可敬服兮
胡不珍身而量處道固不能無消息兮應斯有常而有
否苟相幾而或少戾兮夫孰非以災而自取惟明哲之
見高一世兮動自遠於坎坷燭隱機而尚肥遯兮泛長
江之一舸乃有迷檢括而未諧兮拂潛晦以自頤衒崑
山之良璧兮人共惜夫楚和履大閑而不苟措兮固自
謂世所尚也當枘鑿之不類而欲強置兮孰不指身心
以為訛嗚呼小子而今後其尚亹亹焉以克勵未可以
一蹷而遽挫思福堂之玉汝於成兮方一念之偏頗惟
古良士之堅志於患難兮日尚友以切磋寧雉介之耿
於羅網兮勿狡兔其爰爰寧松柏挺挺於歲寒兮勿桃
李其灼灼何所往而非吾可安之地兮慎無惕中而懷
憂彼皇矣之全賦於有生之初兮惟反身而是求聽吾
誨爾之諄諄兮尚不忝於前後苟迷途其終不悟兮乃
脂韋以自羞予乃再拜稽首而起應噍噍其未已將周
旋以出戸忽驚愕以覺悟時東方之既晨媿絲粟於枕
衾嗚呼天邪神邪教戒懇切誠可信而可遵大道坦坦
而無曲兮固不越乎吾之心
夢洲賦(明)盧柟
趙王遣使幣聘盧柟往就見之王命坐諸客上曰蕞爾
小國屈先生以言竊聞先生遨遊大都薦紳之士往往
購先生賦有之乎對曰然有之王曰奚賦邪柟曰鄙人
樸質蒙侍君子於羅太公為雲濱賦王别駕龍池賦董
封君邃養賦李郡伯滄溟賦張戸部㠠山賦陸大夫作
夢洲賦既成大夫亟有所稱賞而王未見焉王曰可得
聞乎曰歲重光赤奮若之夕中州大夫晞嵩高俯河隂
坐述玄之堂感牛女之故精神恍忽如將飄舉青揚微
婉黃氣四湊乍若有喜不可究攄少焉就寢夢見二客
造焉襃衣偉冠粲目貝齒進退尺度貌甚閑雅翦刈藉
草坐棗樹下擢素手弄瑶芳㪺饒碧飲寒漿極妙思樂
無方爾乃乘鳴鶴之舟遊赤岸之浦超凌虚之樓憩飛
雲之櫓髣髴杳冥若出神怪修容長髯見一道士延予
升堂禮貌備至言笑甚驩殆昧平生詢之氏姓彊曰伯
靈舍舟而塗㮣三百步石壁巨閽輝搖光爥扁稱瀛洲
實多仙駕爾其為勢也擬其為大也磅磄轇轕磓&KR0008;千
仞&KR3887;峛㟋&KR2162;脇施邐倚緼隆豐柴㒴&KR0008;虧負遠而視之
渾渾焉胚胚焉氲氲焉阽巖巖焉崇岳岳焉煙煴濛澒
浮乎漢表迫而察之㟋&KR0008;離纚反在水底蓬萊峙其左
方丈&KR3856;其右員嶠陁乎水涯方壺覂而不收其陽則朱
羲清華盛夏凱焉其隂則玄靈温風隆冬燠焉是以山
峪魑魅之所水府龜龍之磧夏后方貢之未通大章神
度之尚沫爰有瓊璑赤瑕藍田江珠琪珣琅玕之寶綠
碧璀瑍蔭乎玄濤草則石蘭木芝荃茝江蘺蒲荇菱藻
虉綬綠莎木則建木若華榙櫖豫樟枌梓柙青椶櫚沙
棠扶疎櫹槮被乎西東於是珍異之禽神怪之獸則有
鳳凰鸑鷟鷦明鷫鷞鴰䇶鵕䴊飛鳴翶翔戸豹咆黃能
騖&KR0034;&KR2738;羣蜼玃顧其水濱則有獱獺水豹蛟蛇石鯿黿
鼉蜆蠯䱀䰲鯖鰱莫不噞喁滛溶咂喋菱藕閎汜幼靡
或左或右於是徑挂猿之巖涉通靈之滸跨文石之橋
謁玉虚之府長髯舉方師會命童子設饌具乃有苦醢
之羹勺藥之醬滌菽肥腯九醖鬱鬯炮鼈寒蠵爚雞酸
&KR0008;山麕豼豹之胎水蟄鱅鱸之腴腥菜錯異豐融苾蠁
千態萬殊凡所以滋神魄養血䐈者充乎四隅乃使師
涓鄒子之徒截孤竹制鳳尾控素頸流纖指吸朱脣離
皓齒玉叫發龍吟起激清商靡流徵泣嫠婦慕放子開
九隂除積匯大音未希列絃奮蝟拍&KR1290;逸響小大互比
武毅揚北音滯蜚廉馳泰一嘅聲盤姍以隱約勢迅突
而爭鎩歎壯士之不返信猛厲之可喝招屈原於江潭
起隋武於湮隧雖慷慨而莫覿其人徒心神為之搖旆
忽東方之既白覺精魄之未沬一歎而寤筆之載記趙
王曰善賜之絹百匹玉二瑴文馬一乘盧柟攜之歸衛
土
御定歴代賦彙外集卷十八
