欽定四庫全書
御定歴代賦彙補遺卷二
地理
砥柱賦(明)夏良勝
稽古先生方與中州君論砥柱為天下奇勝東觀子西
遊子挾所見而造焉稽古先生謂中州君曰夫二子以
遊觀名何大觀乎何遠遊乎試叩其素於砥柱何如東
觀子曰余嘗慕渤海之勝也而往觀之刳桂為舟剡蘭
為楫放乎中流與風疾徐隨波上下惟適所如四顧無
垠萬象入目水蒸釀魄天光倒浸蛟妖蜃怪鰲測鯨驗
為洞為崖為樓為臺若鈞天王都宛然在眉睫而不可
以階雖膽掉神癉瞑目尸坐中望隠隠蟻浮杯停梗泛
槎休一揖可到是曰三島方丈瀛洲蓬萊未掃曰井曰
竈丹汞未老琪樹交花䠞爾瑶草有鹿斯迎有猿斯導
玉簫寶瑟惟鳴所好童服清爽鵠侍有道鬚髮如畫顔
渥如赭羽衣霓裳燕越黛冶鳬舄鳳騎雲車鶴駕安期
羨門王喬赤松不約而來錯雜廡下於是知神仙果出
於塵想而秦皇漢武所以慕而求之也西遊子曰子之
觀其盡是也蹈危犯險以究荒忽茫昧吾弗為者而敢
望於砥柱也耶吾嘗以山自西來天地有判恣一蹇之力
一僕之幹是陟太華而俯視於長安終南為表牛首在
冠控桃林扼藍田漆經於東沮纏於西千里沃野陸海
奚疑周卜協吉鎬都曰宜歴秦與漢自唐及隋相禪於
兹獸壙鳥棲惟智攸塈狂或舍之廟曰既黍社曰既屋
搖搖遠思動罔不觸而遺構故築遺風餘俗紛華競奢
猶有存者有蘭其皋有椒其丘披香蕙草噴氣芷洲明
庭深宫别殿離寝翼亭崇階楩柟其材丹堊其顔紋縠
疏綺金玉其班曲閣迴廊飛甍雕闌周遭其間絶壁粉
光殘流膩杳荷屋葯房繚以芬芳朝可遏日夕可延明
冬毳爾温夏浴其冰因人之勝而奪天之靈彼甘泉建
章長樂未央翠微大明阿房華清與夫石渠金馬天禄
麒麟之名入烟光而麗繁星每怪夫班生未辨張子短
才相如杜牧不足以盡上林之奇哉吾思得周遊其間
將置海島於度外矣中州君曰神仙有無愚者惑焉富
貴餘粕知者不道二子將不能上下矣顧予不翺遊
不騁觀舉目而望真意在顙是砥柱之壮將呑二子所
見於胸中而不妄二子曰有是哉藐躬之降在洛之陽
天地所會隂陽所藏嵩丘隆居伊瀍中貫百爾鳩孕莫
之具狀試舉巨麗之殊絶而與子講夫柱之在中流也
廣非逾渤高不逮華以為金耶火不可冶以為石耶溜
不可瀉惟孤撐於寰穹而混碧於長空想像其巔摩天
之連繽錯其趾奠河之底岍岐持之太行比之雷首壺
口析城王屋以輔以翼以引以縮若振業驅馳御主於
僕遠應近瞻頤氣使虜可怒可訾而莫違其所至若揮
雲遯雨掔霧祛霞宿月落星風飇號下晴空濛濛帷幕
可架朝隮未斷削出嵯岈欺雪山眇冰谷下視巫峽之
非險而鐵崖之在陸其所足多尤據黃河駕山轟豗翻
海蕩波躍躍金璧澄澄綺羅擊射撼震齦嚙伊郍欲究
其源之出也亦不知其幾何吐蕃有泉殆百餘泓火敦
腦兒水母乃生是星宿海自天而受隴西出塞弱不負
芥悶磨黎屺崑崙突起中高四下東北潰邐而與積石
相比葱嶺于闐菖蒲海徙潛行地中濁流伊始龍門湮
淪流沙孟津華隂洛汭涇渭並濟九河分合緜亘萬億
而柱之屹然適要其會亦有巖崖傾敧磵硲逶迤崚嶒
呀欱隨所附麗然而望之不可登濟之不可繫故禽獸
是厇萬翼千蹄射彈奚驚而畢羅不至又安得供三豆
而獮薙以至浮鷗浴鷸濯鵁吐鸕落鴈漂鳬輸芒有蟹
孕珠有蠃文身跛足毒螭靈鼉鱮鰥&KR2087;魴鮪鱧鱔鰕之
類一有負固則若水府所畜天吳所妒大罟絶網䍡罣
鈎餌亦何所措釣徒漁人垂涎朵頤安能致之膏潟鹵
就臠切而厭飫於口脂若夫夏木蔽光殆不可章苟命
以延若倚若眠若犇若騫根絞枝壓若龍虎之鬭風霆
之顛帝王屈力匠氏黜巧終不得以斧斤而尋焉是所
託也猶然固宜歴古今窮造化無尺寸之推遷是故大
人君子忠臣義士振爾頽波奮激陳義不知刀鋸鼎鑊
之在前而任天下之重足以扶危而持顛將舉是而名
旃爾二子之所見者視此為何如焉稽古先生喟然歎
曰余東西南北人也固知中州君探禹穴者言大而非
夸夫二子真未逮也耶嗚呼噫嘻流俗滔滔莫知所裁
擬斯柱者幾何人哉中州君無較也無較也益以傷余
之懷
遊峨賦(明)來知德
春到草堂陽回瓦屋玉壘之積雪方消灩澦之孤根漸
沒客有紉五芝之秀纕九畹之英遨墳素之邃圃䀖往
獻之清芬識風雲之變態詠雅頌之徽音暀蓬壺之岑
家嫪日月之飇奔乃拗枯桐戒力從遂奮袂於蟠龍更
馳突於鐵鳳&KR2740;扁舟而逆水兮歴忠涪而平都恁宣公
之忠懇兮靈丘空嶕嶢而榛蕪入鈎深而仰止兮卓承
學之刑模羌妖廟之誘民兮走九坑之芄狐跇塗山之
嶕崝兮聒賈辨於斯須涉几水之㴸泊兮驚清夜之將
徂望寶峰之巃嵸兮哀履霜之伯奇彼先童之克勵兮
終劉仙之可疑迺弭節於叙犍兮盼越巂之䓤蒨閣鎖
鐵於青虯兮江澄金於素練紛我既離鄉土兮登凌雲
而相羊覽長公之遺墨兮哀金奴之可傷望嵋麓而奔
涉兮暶婩黛之蔥蒼躋瓊樓之真境兮跨虹橋之解脱
俯玉女之雙峰兮呼歸雲而入閣古洞窐窐而爛柯龍
髯&KR0008;&KR0008;而流沫剛風□□而吹衣䶥石&KR0008;&KR0008;而斷屩&KR0008;避世
之楚狂兮甘捽茹於落莫豈知鳳德之未衰兮斯道萬年
而振鐸憩大峨之臥石兮㪺玉液而小酌披古字之苔
蘚兮蟠蛇蚓於雲壑及臻三望更歴雙飛奔雪濤而
磢錯兮挂銀冰於十圍□□辨於巉&KR0008;兮惢與塵世而
相違倞思邈之虛牝兮啓憮㠑之重扉智欲圓而行方
兮吾非斯人而誰歸乃尋天柱深䟏翠微藟&KR4288;&KR3317;&KR3317;
而失路兮&KR3523;樵徑之斜暉臨靈表之&KR0146;瓽兮囦泫瀴
㵾而欷歔尋九老以澶漫兮不火食而長媐搪㝩㝗以
永年兮&KR1882;石芝而自肥約秋深以獨往兮共趺跏而忘
機我飢調矣我僕痡矣乃眕八音於陂池兮□萬松於
峛崺大雲小雲黑水白水&KR0008;碋磫&KR2957;&KR0008;礹碽&KR0008;碨&KR0008;碌
䃚硱磳&KR0008;䃊磼礏磞&KR2981;䂢&KR0146;&KR0008;&KR0034;銜瘤戴癭篆蝸踥螘
既猢猻之有梯兮豈蚦&KR0008;之能止屴穴龕殷殷之雷䰤
石䶞㔗㔗之兕忌&KR0034;笑於傖伹兮勥越嶔嵌之梅子唹
天上之重來兮洵鬷邁之錯喜八十四盤袖潲雲蘨更
有&KR0034;路沿彼䠓䜮捫豐草而擿上指雪嶂而隒高入獦
狚之厹穴□□鷞之阽巢壑雰霏而起霧樹布濩而垂
條崖未傾而似墮石已裂而猶交流雲霮䨴而成水枯
杉&KR0008;&KR0008;而如魈骨驚心悸意奪神逃俯仰䚔&KR3315;去住&KR1626;
瞧爾其雞園插碧鷲館㭿霄飛簷啄雉疊桷盤蛟或支
蝸石或就䶱橋或依䝦穴或杭螭蚴憑太清以飛搆越
埃壒以騰梢莫不凝魂幽礒委骨荒椒窮年累歲茹草
呑蕭快蒲根之漸老&KR0034;松子之方彫㗿耆域之榮樹&KR0008;
拂調之眠彪苹囊來天女之試紅芙縱烈火之燒海水
可竭須彌可摇大半秦人而越客間有投冠而棄貂乃
度天門之䦎閬兮登光相之削硌撫桫欏而四望兮信
蜀道之登天向沆瀣以縱觀兮識坤靈之磅礴指點巴
字之縈紆遥對大荒之寥廓崌崍晒經巫陽劒閣三江
五溪週迴聯絡衆水□其蹄涔諸山&KR0008;其揢撮或虎變
而龍馴或&KR0008;麟而翥鸑或牻䍽偃蹇而蹩&KR0887;或駉&KR0008;髬
鬡以虓攫或蜾蠃而螐蠋或蠛蠓而螫&KR3039;或灌叢而茂
悦或宿莽而沃若或怪兮三足六眸或奇兮九頭一角
或連兮淵客榜人之歌准南風波相隨或斷兮匏瓜牽
牛之處河漢東西相却或覆兮孤臣逐客匑匑譏讒悁
悁之有懷或舒兮酒侣詩儔嘲弄風月㗨㗨之長噱壮
兮力士之干戈烈兮忠臣之謇諤高兮千年萬世挺秀
於魯丘鄒軻之間卑兮朝再暮三投足於秦關燕市之
末同兮依形附勢而奔趨異兮樹黨立朋而相割南威
青琴兮煥其美寗成犨麋兮呈其惡状别形□糾纏赮
駁本物態之變幻類人事之紛錯亦令人喜亦令人愕
乃拂吟袖於高寒振塵衣於碧落浩浩乎不知所乘兮
登閬風而絏馬翩翩乎隨其所適兮濟神水而駕鶴乃
若連氛累靄揜日韜霞崩雲泄雨或近或賒浟湙瀲灩
吼雹揚沙四塞籠煙似公超之有術單衣索纊歎遷客
之無家及爾長風擁篲盡掃浮隂雲驅萬壑日入千林
爾其白毫挺出恍若玉玦之蟠空疎霧平鋪宛如野馬
之撲面俄而蝃蝀亘於厓牙鳥語鳴其佛現豈大士之
弄丸兮以有為為露電或䃸質之鬱英兮乘㬫輝而流
絢方施鞭而吐火兮成纓就而規練乃若斗杓既仄啓明
尚杳午夜風微寒霜家窅少焉暝色曈曨爝光縹緲始
而散出幽邃繼而遙分雲表依厓乍吐若藜杖之生花
過嶂愈明如星珠之泛島一往一來或巨或小熠燿宵
流火泉夜曉將落霞而齊飛值雄飇而更燎好事者謂
之聖燈窮理者莫之探討意者山&KR0146;木㫤蜃樓海市之
類經之所謂見怪物則祀之者也因勝槩之偶來念此
日之難得水嶈嶈以浩溔山矗矗而嶻嶪足踟蹰而九
迴心惆悵而百折瞻上林而盼望兮驚題柱之奇才對
春樹以遥思兮傷騎鯨之可哀嗟知已之幾何慨遭
逢之不偶每景短而思長或輪平而路陡使桓譚之鑑
别少差兮文章幾於覆瓿彼李定之萋菲既售兮甲兵
起於臂肘以夫子之忠懇兮宜鼎司而台斗何此理之
不然兮竟東擯而西走故是非蓋棺而後定毁譽何世
而不有遠眺長思感今追古孰嫮孰媨孰賓孰主孰懷
瑜兮孰握瑕孰飫甘兮孰攻苦彼鷦螟之較鵬鶚兮固
殊形骸而蟪蛄之與翁䗥兮同歸塵土是以至人鑑金
鏡達士坐兜玄修身兮其&KR0008;在我鎔鑄兮其默在天默
我窮兮則蠖屈默我達兮則鳳鶱或可以肆我之志兮
羌賣卜以何嫌如俯仰之無愧兮蔑翁亦至今而猶傳
苟棲不擇木翔非日邊投彼琳鎏負此龍淵雖有賢臣
之頌兮亦明月無因而至前故寧陳情而冺冺看霧市
以嫣嫣繄此夕其何夕兮余何為而山㟽俯仰古今於
一望兮𦕈天地之何小何芝蕙之不焚何松柏之不草
嗟買䤥之長鳴兮歘西昏而東曉方見紫而成綠亦視
丹而為皜信陵谷之盤渦終舜英之難保登九疑兮隔
洞庭望滄海兮迷蓬島既達觀於真宰兮胡脱跡之不
蚤曷不齊萬物於一致兮委彭殤於夀夭歌在陸以弗
告兮與兹山而並老招浮伯以容與兮巢雲窩於霞表
擁香國之崇蘭兮樹空谷以自好搴薛荔以自娱兮時
濯纓乎幽沼雲無心兮洞門鳥長鳴兮木杪已矣乎吾
將反觀乎太初兮求自得以為寶奚囁嚅趦趄乎浮名
兮坐令朱顔白足彫&KR0008;紅塵道
齊雲山賦(有序)(明)劉鳳
齊雲山宫者北帝之所寵靈東南之喬嶽也爰自前代
式廓基兆肆規棟構累有飭崇越休顯我大神威神光
禧斯亦靈德丕祐山川孚貺表祥垂祺聲炎之赩赫者
也逮世宗肅皇帝肇命憲繹夙感淵心迪隆天造恭用
吉玉格於昭壇俞乎懿哉遐不煜煜煌煌鬯於純精哉
猶以宫殿之制未極雍備非所以奉虔祀極閟嚴垂永
久祗肅將也爰發太府錢幣鳩繕庀緝益藻煥儼翼弘
於前勩矣余營糧千里企踵祠下遂獲瞻禮仰而歎曰
吁何異哉天人之際玄感眇微嚮格幽邈非可得而云
也睋&KR0008;既夕股震毛栗徘徊而不能去爰嗣言於風人
用掇述其梗概賦曰
粤惟浩㶀融絡川瀆峙為列嶽鬱澹濧之爽精域上方
而磅礴戒祝融以作鎮奠坤后之廓劐□皇輿以雄矯
廆寧一而錯愕於是封以崇山帶以巨壑爰次泰圻正
位乎灼爚惇明耀於星紀應中候而有作乃直斗分以
開嶺址齊雲而上拓緬休陽之經維埒辟王以疏爵偉
九野之瓌麗何兹嶽之鑿落瞻彼崖巘之為状也則靡
迤延亘㞦&KR1976;踦踞嶨躨跜乎嶟嶟也駭碭崒崨寷攄䆓
寪博儻㝗乎韞藩也屬鴻紛以復義兮隴振轔而扈蔚
坉砫峵埤以踒&KR2604;兮奮㑌攘乎㝏原發軔砊硠度峐㕈
而躋嵭㟿兮崺䦺陲之夭嫪昈涆涆以沄沄其襲霫
兮捎遹皇偨傂以踸踔峿嶇㠓巄之&KR3852;繞兮撆離右轉
曶往而横趭霍&KR0008;芬披漫羨流爛兮合還膠轕以叫窱
於是躧步蹴躤絶&KR3215;翔兮歴浚隍而憩深&KR0008;湔湔兮石
磑磑虯屈蠖約㟹嶕嶔崟陘遂紆縈降而復登淩嵽嵲
而道嵰嶮兮夫何霒霼揭旎之浸淫也亭&KR1894;蟉以疏隧
兮敞嶒&KR1478;之曾岑跨迴峪以並方梁兮薄磨硌之千尋
劃崇墉徑袱之埓嶁兮宕重闉以衽襟&KR0034;巖突之葺
屋㝯儗兮窶磽确之依青灊襞若龍鱗吷何靜窅兮晻
曖霃悠而曀霠於時未臻夫天門也迺微睇夫駘蕩之
無垠固已仰踐飛鵾而軼遊禽儲與怳恫以慡慡兮倏
騰蹻鏗暝而摩灝清乘浮氣之搏摶兮康梁桀蘖而蹀
澄滓之謍謍礯苔洞之折入兮䬀以案衍而隱砰岭藂篇
薄之與新雉兮雨君砐硪而&KR0008;渟泓石室&KR0616;&KR0616;而&KR0008;側
兮堪巖封闕連翩以&KR0008;&KR0008;斒斕青蔥靚何耽耽兮竇倔詭
叢倚而瀉津䁝於是危石嵌&KR3855;巉峭落勢蜿蜒而飛空
瀝液琤淙之□颾兮翳雰霿之濛濛&KR0034;瀏濫以&KR0034;䨛兮
注懸瀑飄飄以灃灃玓瓅珠綴晃綃帷兮褕㟽巘之穹
窿&KR3977;漼粲納霞月兮曳柔橈嫳屑之環虹霏㩋摝而架
&KR1361;兮若秋葯靡靡之從風横澗跰走其隃絶杪顛兮離
樓相撐以互經撟仰睨窈窈而莫覩兮下踉䠙昫而不
暫停長電背秋涉冬之&KR0146;&KR0146;兮暝㶁&KR0008;涖涖而馳迅霆
灠幡幡崩漈之斐亹兮又浛涯奔湊其泌渤獑胡玃㶒
而失措兮觸&KR2060;岫以遠遷之剨剨摽撇決裂拉隤唐兮
素雌哀號於束阸雵㠎岌聊戾蛟龍澹兮訇勿律吸洪
河之倒躃跐蹈皓皜攄夫景煬兮徑閶闔而高蹠於是
傴樓傾霄而心悸兮竊䚅三階之將將儼神居恍忽若
有臨兮曾不可得而名状鞅五車連蜷於馳道兮抗營
室之嶷岠而作閬黝糾勾陳瞿為衞兮儷璿極之寥廓
以相望惟九宫之貴神握四七之旋布兮被萬象之曈
曨而紘天綱彷彿坎烻之隂墟兮葳綏隗乎華蓋之亢承
黑帝之行德兮序列宿以昱於其方晞虛危煜以炳明
兮蕩芬茀泰元之皇皇從天乙而下羣靈兮奕奕指
玉横而猋欃槍爾其恢典度以考宫兮球琳瓴甋珉璞
埴壚瓌材林積珍奇委輸菑栗闢創倨直構模依井結
阿厥礱斲塗落以棍成駢田扶疎洞淹地軸要紹清都
離婁眇睇以&KR0008;倚兮班爾心駴而不敢施其雕鏤經日
月於戶牖以為朝夕兮黔雷驤陵於軒除璇題搪㧙夫
北河兮麗慶雲之灼爍乎金鋪掬若木之菁英於納陛
兮抶虞淵之莘莘以層櫨桂椒歕涌而承榱兮&KR0008;沈水
之儵&KR0008;乎蕭跗菡萏垂菂而將旉兮間壁釭之明珠梟
窂柍桭之櫛比兮張廉瑕之強幹而薄其蔽䟫緩荼之
宛而不邪迤兮極剞劂之工巧而暳暳督修峻之中繩
兮陳勾楯之捷㯿乎朝螮何錯紾之澤若流水兮棼穏
檹椸以孑偈飛廉衙衙而通視兮睢盱上榮之不可隮
竝進馮夷玄螭&KR0008;翠楹兮包六漠之無際信神明之所
廬兮陋林光與枍栺於世皇之降假兮陟皓庭而覽兹
淵懿繢昌飾而有所增加兮暾出日之蓊薆以□□測
置槷正緯經兮步軌繫八神之從眡昒&KR4464;䚉之比絶寒
門兮晳暗昧而罔不四施匡衞□紅暘之酷烈兮殷紫
微之翠氣以諉諈魁低昂而衡泰宫兮肹蠁喡玄冥以
昭類遊神北落之挈天紀兮戚玉瓚之淑郁而颺景熹
肆宗禋何不顯潔蠲兮穆恭默之承釐儲精白日貫三
五兮諒貺隆之在兹於是徒觀其後負&KR1132;嵼之丹障兮
矗屏扆之扶樹中特高而造天兮廗㟸&KR0008;之危柱刊陗
戍削列帷帳兮韡曄襄乎平圃䃗棧齴而重倚兮辨壘
壁竦峙以扈扈巨門嶤擢之顯闓兮基弘敷而狹乎百
堵於是接以文昌之帝座兮殿虛無之寥陽歘雲旗桂
軨之&KR1953;㴸兮播灑東井而&KR3940;玉房嵱岫&KR0008;狋狋以翛翛
兮&KR0008;左屆乎堂壇翼長離之翬飛兮曲枅横出乎宫之
鬱單櫺檻鶱翥之翺翺兮珍館隂淫而彌乎巑岏覛遊
欒之標陭隒兮干青雲而未半右經三元之閟殿兮陓
庨豁以凝寒燕靈圉於東廂兮井公戲廡之西端徑緣
奥以邃&KR0034;兮何&KR0008;閾之不可殫蔓筵扶臺袩迤邐兮阧
發䧯阻櫼栭㮌閈閎寷陖隌無疇兮&KR0008;&KR0034;鳥舉㯿□猭
澧泉涌溢貫中唐兮䧡隅陽馬枊夷衍於是振溪通谷
□&KR2463;&KR0008;縬閨闥坂&KR0008;堂奥䧗陸碭&KR0008;文砥雜&KR0008;礹澳洞
室閒榭宴清玄邈因方就圓不待改築落彩制究華縟
䎕林麓流盪鋈奇葩&KR2438;鞢被以修竹其巔&KR2418;嶚翍離文
木松杞棽儷欞&KR0008;芊萰苯䔿峰冠廣瀁石院䧛欲墮
兮遺光曜忽奮飛兮突若幬懸萬仞兮庭隈隩仰岞峈兮
遥相勞附&KR0008;隵兮薄陲陮綴阽危兮䠊不任踦窕窵隙
䆷兮&KR0008;陁陊隕之齟齬㩻㵗潎之驚流兮暴灑晴空以
颯澍雨渱溟㴐以&KR0008;嶻兮瀎漫漫之漊漊陟叢灌距山
之岐兮䦎縹碧之嶾嶙然翕欱而不徹兮又嵁隁而㪌㰮
節天梁之自然兮𡻭崆峒沃若於河津岟嵒嵒之崱嵀
兮&KR0008;峮鄰於青旻翹香爐之峻峰兮羌秀出之逡巡滊
呼吸而上通兮風漎漎而下淪固彊㯺之宅靈兮吐含
化育而乘象辰雲烟盪沃霈霈兮見怪物之蝹蜦䨢蒸
潤以薛越兮憤盈混澣以陶冶乎兆人浥濡沆瀣之餥
餥兮嗽嚥霞液之飶氛䝯貞翼憲勞謙兮鞏兢業而
賓筵萬神貶思抑慮之奉欽若兮何勖戒誓之能流廷
臣蟠七宿瞻玄武之分兮感皇心之精禋蓋况榮顯尊
之召嘉號兮何殊祥之不臻荅恢崇而鑠懿和兮庸膺
保我乂民禪云亭兮封梁山天顧懷兮盛德躬合靈符
兮瑞便蕃漸萬世兮滋永年極古之休則兮豈七十二
后之足云頌曰&KR1934;飉黳黶溟涬[黑敢]黭瀇瀇汗汗兮欻&KR0034;
配黎槱&KR0034;爂姚懿濞渙渙兮奫濚淴泱精瘞迉迡孰知
其朕兮禬禜照照號戒招摇於嗟旅兮喬嶽憰&KR0008;玄瓚
楑杼洪鬯秬兮馨惟馛芬穰穰降福百物宣序兮
九龍山賦(有序)(明)鄒迪光
夫懸圃具茨姑射灊霍不周疎屬方壺員嶠之類胥神
仙玄堀靈怪幽墟標名域内托跡象外武踄不及評隲
何繇若乃終南太一天孫酉陽宛委仇池媧宫祝融二
華之屬秩視三公號崇萬禩庋懸事備禜望數殊自昔
炳烺無煩揚詡至於從都作鎮循邑為表合符受瑞毓
異鍾英要屐勝流賈藻藝苑其在域中靡可殫悉然或
疆里夐而眳藐無倪或載籍缺而詢咨失覈或名存而
實左或曩著而今湮其於頌紀將非實錄惟我九龍山
者為觀一邑擅勝三吳瑞氣日以暀禕人文藉而毗輔
圖牒具在故老聞知遊目有餘寄心無盡備在操觚能
乏稱引云爾賦曰
夫何兹山之離奇窈糾兮簪芙蓉而有九屹㠥&KR1976;崛岉
撐日月而蹠星斗兮冠諸峘岋嶕嶢以為首遠則禹祁
鄧尉夫椒金庭穹窿玄墓天平支硎香蘭唐貢離墨甄
荆輸衷茵伏若&KR0146;若蹲近則月脾石盆西顧南横路耿
㠏&KR2278;白檐黃文雞坑鹿頂五浪七雲屈體列侍若兒若
孫故能翕欱旬始拂䠯氛祲播莫浮歊斂扱倒景仛彼
赤霄槩乎泰清跐厥白榆弼於紫冥甗譠繟而弇冒嶠
獝&KR1953;而夭矯㟠䙰褷以㮚屬岑□䓲以區眇礐何劖&KR3955;
屴崱阽㱞崢嶸磈礧碪碣硉矹若虓虎贙&KR0034;奮距&KR0146;擊
朋毖而&KR0616;誰不怵惕每石堯堯紛乎岨峿糅&KR0008;怓猾賓
陳雜置若斧若鐮若筥若鑴若簣若籯若敦若盂盩蹠
枳足不可以趨即&KR0008;□以謀勇實彳亍而躊蹰吐氣為
雲五色繽紛㽎㽎□□□□&KR1415;&KR1415;靄靄鑣鑣晰晰&KR2965;&KR2965;
或襲霞而旖旎或貫月而嫵娙或含水而澂㵧或抱石
而絪緼莫不覃爍藴茂蕭索輪囷冠珥干吕如緌如纓
為矞為卿而迉迡於檐鈎白石之塢瀰濩於梁谿蠡澤
之濱時或谽谺澒洞劃然中枵箕伯扇之萬籟齊號䬃
䬃飋飋調調刁刁若叱若吸若激若謞若怨若訴若怒
若叫小者筊篞鉅者鼖毊大陸捲浪修岊鼔濤夔跂奮
亹而起舞雲陽竦臂以招搖爾其山脈寫遠有漼者泉
仄沸而氿隠現而瀸合出而瀵噴瀑而懸濆淪滲淫輸
而匯焉托於一潭評水方域此為二泉覈實定品殆莫
之先夫其囦泫汪洸澹洌澄鮮若秋雲之在天其混瀚
灦渙流映揚光若西子之臨妆其泓沄泂澋漸濂汜寖
若冰綃之曳影其幽馨清馥襲肌撲鼻若天花之馝馞
雖大浸稽天而不濫即焦烟爍石而不涸又若恒河之
繩繩如昨而銀漢之盈盈自若於是陸羽杜育盧仝王
肅之倫周顒阮籍劉伶孔顗之列㪺彼瓊滋戽此玉液
用以煑月團烹雀舌釀麯生汎竹葉磁甌傾乳銀釭漬
雪歠之而塵慮惺飲既而愁城滅又若帝臺之漿三危
之瀝可以蠲疾延齡而消煩解渴其餘若寒乳松苓滌
硯惺惺龍鳳滴露慧照若冰皆二泉之别派將一本而
支分縱同出而異號亦避潔而遜清遂使西隃白下東
越闔閭南浮江界北軼海虞人飲之甘家計而儲莫不
小舠峨艑且載且馳千夫擔荷前唱後喁若褭蹄之貢
少府黍米之税天廚而盡日夜以委輸若乃廣衍延袤
旁闊素慮包絡&KR4127;隥囊括䧅阻㽥[田耎]塿壚□㘲陬隈仍
仍櫌袷&KR2226;&KR2226;搑&KR1912;康莊相錯崇期交會屋室隠賑羅肆
列隊亦有貿賈墆鬻駢坒䤨槻兼呈喤呷鼎沸野橋白
板朱樓對踞官道綠槐青旆敧翥有河間之數錢多臨
邛之滌器負巒而處爰有良田香塍畇畇繡坂漫漫源
泉潗㵫灌注陌阡隂不虞伏陽不慮愆青陽聿□臯陸
土埏畚鍤雲集饁餉星連以藨以蓘載芟載翦維彼山
農少習不遷及菑畬熟穜稑滋場既滌穫已秷錄社長
集閭師雞豚時薦壺觴横至定一為十拘五作二讙譊
藪澤唏欯壁塢夕陽在麓傞傞而舞若其瞿曇金舍薄
迦琳宫鳳刹瑰瑋龍池玲瓏健陀熣燦阿蘭蒙茸栴檀
百尺盤蓋千重層欒相承浮棟交蠓精籃郺□儼若附
庸皆踦靈鷟以駊騀轢仙鷲而竦踊中間紺園發燄金
像騰光薝蔔菴羅吐葩垂芒迦陵頻伽韻竹喭簧赤髭
踉蹌白毫焜煌踏杯合沓杖錫忽怳白日雨花青山蓮
掌珊瑚舌動而經韻海潮珠火眉高而人欽寶相當夫
佛日營齋僧辰布法則有優婆婆羅門之輩纍息股弁
肩摩趾囓離離魚貫儽儽猱攝蹀㩻㩉㨡盤跚勃窣揮
汗霪淋舉袂風揭相與穿軋芴破蒙密蹍金繩羾鴈塔
搏清鐘擊寶鐸千炬烜蔥菁衆香熏碧落信慈氏之兜
率而如來之極樂也兼有洞玄内觀上清邃宇列仙攸
館明神所處檐葩偨傂棟蕊襂纚五題金榜鱗次櫛比
旟旐長懸郅偈不徙青鳥翔集白鳳戾止恍閶闔之可
叩覩玉女之㗨嘘薌呹肸乎九天步虛聞於百里彼謝
羅之羽室三千白岳之玄廬百二兹焉亦足以比儗至
於數里之内不乏名園依巒倚阜背壑面樊凉臺借石
水榭通川檀欒茂樹蕙畹芝原左鄰佛苑右&KR2079;仙壇隂
磴無地修廊迄天重櫨妖嬝黝洞蛇蜒石苔駁蝕竇溜
時泫濃翠妒日深碧吐烟不風木鼓未雨條眠橘柚垂
實桃李不言或藉資荆牧而河陽館築或肥橐使越而
好畤居遷或類陶公解綬而園開三徑或學支遁買山
而家無一錢此其人雖異而皆有平泉之綺麗辟疆之
精妍可以當山林之樂事而畢考槃之餘年巖巒路盡
陿谷已窮杳然太古絶無人蹤古蘚如石千年一封白
雲自在碧澗淙淙桃花流水宛然可通誅茆其間數椽
以容植石為牀架壑而屋鹿麋與友雞豚自牧不知晦
朔罔識寒燠龐眉皓首雖野不俗鼔腹而嬉山涯水澳
日遲颸颺臯隴初沐放杖相遭邂逅匪速偶與之徘徊
焉瞻矚焉歎城郭之回換悲陵谷之反覆數人物之興
替較年歲之凶熟曲瓢承漿瓦盆置菽藉草蔭樹折荆
代燭鞠巹不設禮數甚朴又何啻宅華胥畏壘而家太
蒙栗陸也祗洹之旁清都之隙附以佳城牛眠馬鬛金
鳬内躍石鯨外踢草木象山魚膏為澤黃泉之下亦有
白日自謂千秋永不磨泐誰知青草迷離白楊蕭瑟山
䴥夜啼燐火晝出荆棘參霄芻蕘競入狐兔竊伺膢臘
不食信人代之有盡而山川之無極既速朽而易化即
厚葬其焉益將不免於牛山之淚而雍門之泣木則松
柏栟櫚常棣甘棠含桃來禽栘櫪槐楊楸梧棘棗枇杷
柘桑楩楠榛栗澤蒲天香族延曲阜宗孕山岡結本屈
詰挺柯高張閜砢杈枒蓲蘛嬋媛&KR1372;㙷綢繆攢立偃仰
崔錯癹骪縝分沆浪餐霜飽雪千齡而往披雲霧以舒
蔭合颼飀而振響即斧斤之暫入胡槎枿之不長草則
葴莎菅蒯菩□卷施戎葵苘臺䓘蘇茈藄囊荷射干游
冬攣夷王芻女蘿拘蒻茱萸芣苡茹藘蘼蕪蔞藜彌原
匝阜隂薆陽愉菲菲入鼻郁郁薰褵醲鱻用糅藿食所
須中間茵陳萆薢地榆天粉兔絲菖陽防已寄屏又能
殪羣魖驅二豎扶痿痺澤憔悴沃肉翅欲飛煉朱顔久
駐此皆山祇之所默相而滋培與嶽靈之所隂施而溉
注竹則篻簩由吾射筒林於篔簹箘簬䈽篾箛箠籦籠
孤管篬筤孫枝淇澳之種渭川所移節挺青琳筍抽碧
玉婀娜蓊茸澶漫肅穆從風傾攲捎雲上矗能使貞士
比節而友酒人摘葉而釀山客裁籜而冠林叟劚竿而
杖此君可對素封不讓鳥則鵁鶄鸀鳿鷽斯鳬鷗佳其
倉庚鳺䲹鶻鵃鴐鵝煩鶩戴鵀鳲鳩鶺鴒&KR0008;鷯鴻鵠鵱
鷜嚶嚶喈喈關關啾啾營巢拮据啄食軥輈集若星聚
散若雲收瞬視軀翅便儇自由朝遊岬岫夕反河洲獸
則麎&KR0008;麌麜麛麕麚麏狐兔狼獐貙䝢䝐豶牛羊之
屬鼷鼬之羣蹢踣角掎狉狉獉獉眠雲石路齥草松根夕
曛共下朝霞與屯填岡盈麓或娭或犇雖則毛羣之穢
質亦助山澤而成文於是青祇屆白藏交條風媚湛露
高日景麗月貌嬌氣駘蕩時闃寥温凉適人意調則有
顧陸右族猗頓富人游冶少年貴介王孫竦龍劔服魚
文趿珠履振華纓乘駿馭駕琱輪擁翠袖挾朱脣車□
□人殷殷□象管叫鵝笙歌白苧理陽春落木葉動梁
塵畫地分曹因阿作屏泉為酒池山乃肉林陂陁上下
方圓雜并男女狎坐于陵于京幕丹崖兮紫絲障飾翠
微兮石榴裙傲山色兮笑靨答谷響兮懽聲念爽鳩之
無此何余樂之可經亦有名流逸侣騷人墨客搴引藜
笻踸踔蠟屐提攜友生擔舉歡伯佩有錦囊亦懷不律
對山月而抽黃撥嶺嵐兮浮白宛伊人兮山阿信薜茘之
可宅亦有姬姜妙質陽蔡名姝娥眉曼睩膩理柔靡
香車歴逯露紒葳蕤暫而流步嬄㜧差池綦履不任轉
益其儀語笑花間從空霏微蘭膏漨浡於巑峭香氣靃
靡於嶮嶬實為泉石點染而生色非土風淫泆而貽譏
亦有九州四海八方六合之内如湘潭逐臣皇華重使巴
蜀名賈江湖蕩子燕趙俠遊吳楚奇士或淩風駐檝或
奔星挽轡慕勝而來戀奇忘去甘泉一歃萬慮滌矣亦
有獠人獵徒袒裼馳騁狂趭猤獷儇佻坌並布罠施罻
設機置阱青骹志厲韓盧力勁飍矞翊□離合不定於
以突棘藩扢叢薄掩廣澤轔長壑鳥不及避獸盡駭
愕膏血汚毛羽落不獨攙必雙捔豜豵盡鷇卵竭即鹿
無虞從禽而轉剛鏃既潤霜刀以染稱技勇弱較獲多
鮮列鮮野酌舉爵沈湎餘勇未渫既反盤桓他他藉藉
老穉聚看此雖里閭侈鄙之風倘亦山川壮盛之觀乎
嗟乎人物挺秀維山之靈效珍獻瑞自昔而徵故長康
才致擅三絶仲卿拒莽表奇節安道抗疏詆新法日休
扁舟弄水月元鎮褊心好淨潔焚香攤書清祕閤此皆
千祀流芳清修卓犖前既不誣後豈無作意者必有心
跡雙恬衾枕弗怍以詠以歌一丘一壑為之砥狂瀾而振
寥廓者矣亂曰岞岞&KR2819;&KR2819;表巘崿兮沈沈窈窈藏䆗窱
兮緜緜聮聮極廣衍兮茀茀&KR0034;&KR0034;繁草木兮&KR0008;&KR0008;驫
驫育鳥獸兮□□版版備遊覽兮濟濟鏘鏘出高良兮
龐龐隠隠保蕃盛兮符今援昔永不失兮
金山賦(明)潘一桂
岷源斥玉輪剨涪汶匯沅湘闢千流既同百谷來宅滮
滮焉灝灝焉委蛇於后土運元氣而不息焉其邇滄瀛
而趨於京口也則浩溔潢漾滂潬漻濊湁潗澎濞奔訇
漰湃稽天絶漢苞巒襄埭馳波跳沫怒薄天外於是天
紀蕩地維隕靈氣渙神化隠上帝東顧爰咨而軫閔焉
乃命媧積葭燼鯀竊息壤神禹操鐸巨靈伐掌驅懸圃
之秀㟧割太華之奇㟐躨跜&KR2029;崒虯據鰲峙而立乎泱
漭爾其峰巒之為状也則巋嶷崱屴&KR4492;&KR2444;崚嵴嶄嶄焉
其陗孑也斧脊劒鍔霞駁雲彧嫵嫵焉其韞煜也排駭
浪以卓矗兮絶遊氛而負青天劈淫濤以隤怒兮殺萬
里之驕瀾基以蛟宫隍以鯨波兮廓遥岸而衢崩流苞
牛曜以肇胎兮奠朱方之上遊負&KR0008;&KR0008;以碣起兮絶氛
坱而不留仰夭嫪若龍遊兮俯蹲踒如伏牛肇孕金而
浮玉兮錫嘉名於六朝爾其靈脈之四協也則肱焦股
玉引峴控雩爾汝北顧襟帶南圌石簿揚袂盤陀曳裾
發蒨貢妍跂踵頫軀若朋眤以相勞亦綽約以共娛蒼
然鱗次稱附庸之國琛獻而賨輸爾其灑睇之遥含也
則溟渤呼吸暘谷曈曨朝日夕月互經西東五州蔀天
高驪刺穹龐巖封闕&KR0008;&KR0008;而襲觀兮霒靉揭旎繁亂而
洶洶郃雲吐雨靚何嬽姍兮蓊然賓然開陸海之芙蓉
千甍百雉擁天塹以對峙兮囂囂訔訔烝以鬱蔥邇封
逖域限南北界吳楚而分邦焉至若林開波府浪蹴香
城考險列搆循危載甍龍蟠繡栱鶴矯雕楹珍臺彌乎
巑岏嶢榭抗乎崢嶸檻騫翥以翬翔亭夐奕以鸞擎梁
要眇以霓起鈴答蠟以檐鳴塔尋雲以上出幢干烟以
孤停廊四闢以納爽洞玄邈以延清乃有瓀珉承陛琅
玕綷楯玉版分輝金繩對整瓊函芝檢鳬梲藻井熛碧
鎏黃爭煴競耿五色相耀虛外含影日月熒其晶瑩星
辰襲其彪炳飛廉衙衙而斂轡馮夷輯輯而延頸迓景
純於雲墟禮頭陀於烟嶺大徹標頓悟之門玉帶落箭
鋒之穎處士擅響於絶唱蘄王失敵於速騁遊魂依法
以脱波神龍夢遊而鑿井信神明之所廬而棲心之靜
境若夫餞寒迎和淑氣初敷夭桃揚赬豔杏挺柎柔藍
淨綠貼霄而鋪輕颸微瀾若有如無於是陶嘉月藉芳
辰賓從鼎來羣楫競臻銀鰣刀鱭銜鮮漱新既乃釋舲
辭羽躧步巖嶠攀躡顥氣登軀林杪蹻駘蕩躡窈窕踐
飛鯤軼遊鳥奇撫雲上異拔霄表㟽突兮遠岫之隠嶙
而縹緲也浟瀚兮洪波之嘘虹磷日浩漻而瀰淼也織
繹兮吳帆楚纜鳬飛電寫乘波途而踐雲道也爾乃經
慮滌煩憂捐漱&KR2560;液招遊仙弔梁衍悲吳權睨蓬壺睇
蕊淵惝怳自顧其樂忘年爾其娛樂未終流光將夕綠
霞盡滅絳雲微集瑶海上月下蕩秋汐搖瓊曳玖渙汗
瀠湱若金在鎔飛躍注射餘絢隠見覽不可悉起淒響
於江澨泣鮫珠於崖隙鐘霏微以烟度鶻驚棲而不息
於是為之歌曰翔天波兮擁明月與至清兮並遊歇安
得沖舉兮恣超忽若夫長離南邁融風扇氛爽榭鬱燆
里閈如焚更簟驟盥揚炎益煴爾乃逃暑山館招涼江
谷風穴凝寒隂巖却燠移高蔭之蕭森蔽琪枝與珍木
漸水氣之浥泫落飛飇之穆謖汲虛無之青熒斯骨凛
而神肅結幽夢於華胥與仙者而為族若乃濃雲威㠢
猛吹欻侈波如活山乍伏乍起霆崩箭疾嶽穨電駛散
類天裂合疑地圯飛沫搖岺潎洚刷屺攲檣側帆倏忽
生死乃有怒龍憨蜃水馬闖犀陽侯海若雲君霓師揚
鬛鼓浪掉尾卷澌友風子雨妖譎多奇駭心眩目悚息
而崩摧信兹山之雄快兮變昏旦以展媚隔視聽於域
表兮棲神明於天際雖靈跡之冥昧兮猶夜浮乎金氣
願違世以税駕兮脱人羣之戰兢向白雲以獨耽兮濯
靈腑於中&KR2560;
黃山賦(元)趙純翁
混沌判極品物流形安邑有山以黃得名偉矣哉黃山
之為山也雄據一方壮觀千古黃壤載於書為地道之
博厚黃鍾見諸易為坤道之利貞磅礴兮不知其幾尋
地出甘泉兮有脈天降時雨兮有雲三十二峰兮圖畫
百千萬態兮丹青上有虎嘯下有龍吟東西南北兮且
瞻且仰春夏秋冬兮無古無今望之者如嵩如岱如華
如衡登之者載行載憩載喜載驚方其春且夏也黃鵠
巢樹黃鶯囀林黃荼䕷兮似蠟黃躑躅兮如金梅黃兮
調宰相之鼎槐黃兮驚舉子之心斯蓋一年富貴王孫
公子孰不欣欣及其秋且冬也黃桂其馨黃菊其清黃
雲兮有時靄靄黃霧兮有時冥冥風起兮黃沙晦明霜
殞兮黃葉飄零是亦四時之代謝達人之大觀亦何有
於傷情是故上有靈神祈雨而雨祈晴而晴祈安而災
眚不作祈稼而百穀皆成下有隠君子非比干之子孫
則留侯之末裔非潘河陽之宗派則車武子之雲仍金
刹兮山之陽琳宫兮山之隂晨香夕燈兮濟濟緇黃之
輩夙興夜寐兮鏘鏘鐘磬之聲有客謂余曰有山如許
是固一美青山綠水富貴二并余應之曰是山也東瞰
長江南接洞庭二水渺茫兮煙波萬頃一峰突兀兮風
月雙清余將依山兮築醉翁之亭汲水兮濯孺子之纓
朝於斯夕於斯饑則食渴則飲枕石漱流以終吾身客
曰是志也子先得我心之同然耳遂喜而為之同盟
玉笥山賦(明)金幼孜
鰲宫散兮彩雲鯨海飛兮黃塵銅山眇兮寂寞玉峰美
兮嶙峋占西江之上郡表南紀之孤青攬神秀於磅礴
通仙靈於杳冥割晨昏而軼雲雨薄光景而生風霆登
之者若廣寒百萬戶之玉㝢望之者恍巫山十二峰之
翠屏余嘗攀蘿絶澗繫馬西風斷蒼崖之秋骨舒一笑
於奇逢攀危巢於棲鶻附垂翅於冥鴻發孤嘯於巖端
振萬籟於笙鏞但覩夫華蓋倚天芙蓉削玉清霜利鍔
劒插秋寒初月修眉黛横空綠其瑰瑋萬状而東連者
非臨川諸山列於前者乎重灘來遠千里如瀉烟消雨
浹隠若垂虹雪立風濤疾如走馬行祠候龍女之暮歸
别路泣驪駒之曉駕其蜿蜒百折而南委者非章貢之
經流繞其下者乎西連石霜百文之奇北挹閤皂寶金
之秀或寬而坡陀或卑而培塿莫不瞻仰乎後先羅列
乎左右則諸山聳處之尊真足以配南山不崩之夀也
方將臨飛梁凌絶頂窮玄微入溟涬紬石室之藏書校
黃庭之内景俄遇鴻蒙先生虛無誕叟身珮蒼精手捫
落斗或處靜而守默或談空而說有相與吐羅宿之奇
胸騁懸河之辯口候紫氣於青牛歎浮雲於蒼狗誕叟
起揖於先生曰子亦通玄者也獨不聞清江玉笥之山
乎夫洞之名天者三十有六而法樂固為第一福之稱
地者七十有二而郁木固為無匹蓋天作而地藏宜鬼
沒而神出今子以憑虚弔古之才拔俗出塵之質不遊
於玄都千樹之時而訪於昆明劫灰之日何其異哉僕
固鄙人請告山川風物之美宫室羽儀之麗悉耳目之
所及庶幾發吾子之蒙而祛吾子之蔽也在昔此山卓
卓太古究其根盤罔知幾許錫以大白雲臺之名雜以
羣玉秦望之所崟岑岪鬱岭嶸險阻嵸&KR4119;嵲岋㟏岈岣
嶁蟠者如龍踞者如虎方者如屏圓者如筥斷者如臼
續者如組高者如立下者如俯呀者如呑突者如吐平
者如削起者如舞向者如鬭回者如顧千奇萬状不可
遽數其上則小山叢桂漆園大椿松檜栝柏椅桐栗榛
大餘連抱深踞重坤夸條幡纚布葉鋪棻昂霄聳壑霧
合雲屯白日而蛟虯動微風而笙吹繁禽則出穴雛鵷
銜書神雀黃鵠白鷴金雞玄鶴旋日鴐鵝鴰鶬鳷鵲呈
其吐綬名之搗藥雲彩星馳風毛雪落或翔而集或俛
而啄是皆踰岷越嶂離瀛度弱不遠伊邇於焉兹托其
下則玉芝葳蕤瑶草綠縟葭若麝香荃蘭甘菊芎藭鶴
化金鈴櫻粟抗紫莖揚清馥耀羣芳駭衆目被幽崖施
中谷灼灼猗猗青青郁郁獸則馴虎飛猱麝香麀鹿或
獻果而攀蘿或賣杏而收穀或食乎野萍或眠乎石竹
餘則五色之毛千里之足茂先亦不能知爾雅所不及
錄莫不肥大蕃息絡繹馳逐以寝以吪不瘰不瘯水則
三溪八池七潭六源丹砂之井玉醲之泉服之可以永
夀飲之可以成仙潏潏滈滈澄澄涓涓光涵曉鏡聲彈
夜絃練横瓴瀉枝分蔓延決而為雨積而為淵溉田百
頃衣食之源然後觸穹石赴奔川東匯彭蠡同歸海門
其中則蛟龍龜貝鰋鯉鱅鰱比目之魼縮項之鯿沙蛤
海蚌明珠出焉亦有羣飛屬玉並浴文鴛雙鳬乘鴈鳴
翠舞鵾蒼鱗繡羽舉一漏千莫不集於淺瀨浮於清漣唼
嚼乎菰蒲菁藻棲息乎菱芡藕蓮建宫室則度其隰
原拔斯柞棫爰命工垂乃程匠石巧者獻能勇者效力
千夫雲從萬斧雷擊鑿石而龍門空斬木而虎穴赤發
嶺表之瑰材集江南之佳植倏鬼設而神運不一朝而
山積於是寶圖呈於坤靈玉梁降乎天寵倣配極之玄
都列飛霞之畫棟翬翼宇而欲飛螭負楹而不動華榱
引明月於璇題藻梲綴浮雲於朱栱露闕角之蒼龍啄
檐牙之丹鳳表以承天大秀之崇侈以天德乘光之竦
參錯乎萬像之鱗次彷彿乎九重之星拱觀其重觀疊
樓右坪左墄飛甍驚海色之搖紅鉛砌鏤琅玕之連白
窗綺疏而結錢帶金釭而銜璧聚天上之星辰隔人間
之風日周河漢之昭回順隂陽而闔闢宜上帝之高居
近天顔之咫尺至若黃道雨晴瑶階塵輭翠蕤下玄武
之旌魚鑰起寥陽之殿羽衣翻仙子之霓裳雉尾擁宫
人之彩扇耀孤鶴於金莖鳴八鸞於翠輦魚龍舞九奏
於鈞天鵷鷺肅羣真於旒冕濟濟乎山澤之癯昂昂乎
珪璋之彦降笙鶴於緱山來舄鳬於葉縣無非講道德
於玄文呪長生之祕典玄霜杵月臼帶香殘丹氣成虹
爐存火煉進麐脯之新奇集龍根之宛轉冰桃鬭瓜棗
之筵銀瓮錫葡萄之燕又何必慕弱水之二神此塵世
之所常羨也鍾其精英發為人傑其方平重厚故為人
也沈毅而富才峭直孤高故為人也磊落而多節遠而
九仙曄爾之名近則八祖森乎其列故孔梅沈謝之羣
流歴秦漢唐宋而烜赫訪遺跡則魏氏之瑶臺何君之
石竅臺聳東華亦谷之奇谷隠彤霞丹陽之奥箱峰蔓
草之似袍墨沼寒藤之學草劉通慕仙籙於徒聞夏禹
惜神樏之未造涪翁僅吟於彷彿叔夜敢侔於醉倒逮
及累朝舉由其道銀鈎賜金榜之鏤題寶篆降御爐於
恩詔信為古今之名山非遯世延年者莫能到也言未
卒先生乃欣然而笑曰子誠知管晏之齊人識昭襄之
秦客但誇夫山川之為美而不知河山之帶礪也覩宫
室之為盛而不知兩都之舊制也羨木石鳥獸之同羣
而不知斯人之為貴也慕辟穀延年之可尚而不知所
惡有甚於死也夫達人之大觀曾何足以芥蔕雖殺身
以成仁真不亡而曰在且夫大人物我本同橐籥聚則
成形散歸寥廓高為星辰低為河嶽故箕尾墜而傅說
亡尼山禱而聖人作二伯生而崧嶽降其神靈三蘇出
而眉山為之蕭索相業應乎旁求王迹寓乎筆削為藩
翰於西周著文章於東洛是皆保海内之安危兼天下
之憂樂豈效乎没世無聞但忘情於丘壑且子不聞蓬
萊方壺遠則遠矣而樓船之藥未返滈池之璧已遺莖
臺井榦高則高矣而茂陵之石馬無聲柏梁之金人有
烈是二君者今安在哉今欲與子窺九嶷登太行上會
稽探禹穴泝崑崙觀澥渤追太史之奇蹤繼前人之遺
烈挽壮士之天河洗中原之戰血然後對禮樂於丹墀
進輿圖於金闕則下視玉笥之山者曾何足比於一髮
也哉誕叟聞斯言也狼顧鼠拱莫知所措夕陽兮在山
碧雲兮欲暮余乃拾銅雀於殘烟分玉蟾於墜露倚桂
樹之秋香遂登高而作賦
茶山賦(有序)(明)梁亭表
茶山埔陽之鎮也余以甲戌秋浪跡於兹讀書山麓生
事磊砢客况蕭條骨肉遠離親友契闊居平悒悒不得
志又為衿履牽人不獲遽引去每於淒雨寒霜之候春
回臘盡之交環視此山溟濛軋沕抑鬱而誰與語假寐
而悵寤言倉兄填兮顧而自憐遂為之賦以寫其懷辭
曰
邇迤峻嶺高跨屬城接陵巒於閩嶠連島嶼於韓亭隂
那峙其雄鎮九峻固其關扃瞰靖漳之通浦列廛肆於
郊坰削芙蓉兮岞&KR2664;環樾廕兮鬱青磴&KR0008;礨兮崴魁野
萷蔘兮清泠間登躡而睇望兮慨愁抱之叢生當其閉
閣炊藜下帷掞藻竚玄覽於縹緗頤情志於講討抽汲
冢之秘笈叩酉巖之鴻寶巳乃覿岫幌之騷屑望雲關
之槁䕩雜松濤於散樗混瀑布於流潦淒鵑泣於叢枝
哀猿嘯於豐草莫不令人慨虞卿之窮愁歎馮唐之衰
老顧我心以憂傷胡惄焉其如𢷬若夫潘江研想陸海
抽思層雲聯翩於浮藻重淵怫悦於沈辭始燥吻而躑
躅或濡翰之遲疑亦復苦蟼蟆之嘈雜溷魑魍之號悲
草妖木怪兮淅瀝牛神蛇鬼兮紛披或獑猢之飍矞或
雷雨之飇&KR2621;心荆榛以歴亂筆苦澀而離岐矧挈瓶之
小器患仰屋於落暉或有載酒憑高班利布席選茵草
以趺坐望坁崿而杖策蔭偃蓋兮飛觴挂疎篁兮岸幘
乃有偨傂砰磷跮踱前却牽蘿蔦之羃䍥叢棘榛而
布刺破履霜之芒鞵敝拾級之蠟屐顧徑馗之嵒齬若
歸途之躑躃怪哉兹山恍惚萬状從麓陟巔窮形盡相
憑楹軒而騁目兮塵冥雝而頻憂病莊舄之唫越兮悵
王粲之登樓聽鳴林之瀏飇兮嗟蟲鷇之喧啾煦繁節
之蒸浥兮痛搖落於蓐收苦長嬴之蒸伏兮歎窮隂之
慘愁惟四氣之弗燮兮胡荏苒而淹留懷故土之修迥兮
洵顯敞而寡仇披墳衍之廣路兮臨臯隰之長洲陟雲
山之嶻嶭兮據嶺嶠之上游萃冠珮於韋曲兮服庤鎛
於西疇繄余生之愚矇兮幼翺翔於崑圃步薰賈之芳
塵兮望騷雅之鉦鼓綴下里而濟偉兮敢希蹤於繡虎
廢車廏於屈氂兮類陶器之苦窳馳燕越之函鎛兮枳
棘鎩其儀羽黃鵠俟其逑耦兮鬲實資其釜庾洵僻土
之難淹兮慚闒茸之比數步棲遲以徙倚兮望逶迤於
南浦情眷眷而北征兮將驅車而出祖悵盤桓於胸臆
兮假高衢於兹土
御定歴代賦彙補遺卷二
