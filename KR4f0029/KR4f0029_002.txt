文端集卷二
大學士張英撰
存誠堂應
制詩集二
内庭應
制詩一百首
懋勤殿盆中古梅一株雙幹花分紅白恭賦應
制
上苑羣葩未放時春風先已到
彤墀交柯碧樹參差影雙萼琪花冷艷姿野質乍驚
仙閣暖歲寒深賴
主恩知
天階雨露寬如許日送微香點硯池
天府寶翰篇
康熙十六年十二月二十一日蒙
賜觀
内府所藏王羲之懷素顔真卿蔡襄蘇軾黃庭堅米黻
朱熹趙孟頫及董其昌真蹟共十六軸宋初搨淳
化閣帖臣不勝欣幸恭賦斯篇
秘閣西頭古錦囊時時寶鴨薰天香雕圅什襲虬龍抱
玉匣標題翡翠装
君王清燕常留翫不寶珠璣寶書翰往代名箋色尚瑩
千秋遺墨光猶燦學書無過王右軍天門鳳闕迥無羣
蕭疎内景神仙字娟秀曹江孝女文(昔人謂右軍書黃庭經飄逸有神仙)
(之槩曹娥碑婉順有孝女之儀今内景經曹娥碑真蹟皆存内府)懷素上人筆如鐵
漏痕釵脚皆竒絶藤影盤時鶴欲棲劍鋩舞處蛟堪截
平原雄勁若有神内制猶存寶篆新(顔真卿書朱巨川誥勅有唐宋璽)
晉唐墨跡人間少由來一字堪千緡端明學士黃州客
作字還如畫竒石山谷偏餘瀟洒姿南宫獨創嶔㟢格
骨氣蒼嚴數晦翁偶然藻翰皆能工始信真儒自淹貫
臨池原不比雕蟲子昂雅得蘭亭意江左宗風猶未墜
近代華亭說劍篇落筆輕圓饒逸致(周文矩畫說劒圖董其昌書說劒篇)
閣帖初年搨本竒玉堂手記拜恩時(宋畢士安為學士淳化初年賜此帖)
(士安自䟦于後)澄心舊紙廷珪墨海内流傳第一碑古人真蹟
良難遇一片精英凝尺素鴻寶常騰奎壁光靈物從來
鬼神護
聖主典學開承明旁搜文翰佐昇平譬彼珍竒貢川嶽
沐日浴月光華生累朝墨妙藏
天府
聖情如歴瓊瑶圃温室臨摹敲硯冰風亭展對飛檐雨
侍從詞臣許縱看驚心駭目誇雄觀泰山俯視皆雲氣
滄海平臨盡紫瀾先教拂拭青玉案捧持須用薔薇盥
書家今得見山隂如遡河源入星漢再拜稽首
恩無疆晴窗寓目神飛揚天球河圖世世寶上與景慶
同輝光
雪中直
南書房恭紀六首
臘盡春前雪正宜天街飄灑晩烟時如霜漸滿黃金瓦
似絮濃沾白玉墀
其二
凝輝積素影蹁躚
宸藻新題五色牋今日
聖情偏豫悅普天來歲是豐年
其三
瓊林萬樹鬭芳菲瑶島諸峰隠翠微
上苑光輝開輦路
六龍行處六花飛
其四
水晶簾捲雪漫漫坐擁圖書向晩看新露研朱還校閱
親拈玉管不知寒
其五
爐煙暖散墨池冰滿苑瑶華夜色澄秘閣小臣沾
聖澤梅花香裡讀書燈
其六
平明走馬石橋頭銀海光摇碧殿浮雪後曉寒都不覺
尚方新
賜翠雲裘
除夕
養心殿侍
宴應
制
深殿宵沈寶炬然歲除欣侍五雲邊步隨仙仗陪鵷鷺
坐近
天香聽管絃柏葉分行傳玉琖椒花送暖入瓊筵漸知
溫律陽春早拜手
君恩又一年
元日
養心殿侍
宴應
制
暖日和風漾鳳城履端清讌在承明樓前晴雪消金掌
璣上春星轉玉衡三殿班聯同愷樂萬方歌舞祝昇平
欣沾元日
恩輝早聽奏鈞天第一聲
上元
賜宴恭紀
龍墀春早至鳳歷月初圓紫閣銀花麗天街玉鏡懸笙
歌連綺陌宴賞入華年令節叨
恩重調蘭出
御筵
養心殿看鼇山燈恭賦
琉璃宵映蘂珠宫絳蠟分行皎月同山似蓬萊移海上
人疑鸞鶴戲雲中當筵自舞呈天巧弄影無心奪化功
漫說魚龍誇往代神竒不數偃師工
其二
綵山燈燦若流霞
黼席高張倚碧紗萬壑烟雲千樹月一樓簫管四時花
青驄解向平橋轉畫舫能隨石岸斜此夕看從深殿裏
竒觀何異泛仙槎
恭覩
御製詩十章敬賦四首
睿詞天藻日光輝手捧
鸞書在
禁闈獻賦侍臣慙珥筆賡歌
聖帝正垂衣
其二
萬幾暇日偶怡情玉韻金聲震八紘圅蓋古今誰得似
海濤千頃日華生
其三
豈羨唐宗吟爽氣漫誇漢武賦秋風九霄明月千峰雪
盡入
君王藻翰中
其四
五字高吟豈漫然還同六義與流傳崇高在德真
天語不是尋常月露篇(德壯聖製有崇高原在麗豈為威之句)
南書房盆中白梅盛作花恭賦
一樹梅從
上苑移頻勞中使護重帷花迎暖日香侵席人對春風
雪滿枝疎影夜添燒燭後清芬朝撲捲簾時野橋絶磵
尋常見幾到
君王白玉墀
月下出自西掖
太液波涵
禁苑西
君恩分與一枝栖長堤路指紅牆近古殿隂連碧樹低
曉度石橋看馬跡晩隨金鑰聽烏啼慙無經術酬知遇
高閣空然照夜藜
恭賦
孝昭皇后輓詩四首
華閥鍾祥久椒塗叶瑞宜六宫型
后德萬國仰
坤儀地坼珠沈日天驚月墜時敬颺彤管盛冀慰
紫宸思
其二
徽音騰桂苑
寶冊正瑶宫練服先羣御宵衣佐
聖躬薦馨
宗廟肅視膳
寢門同一自雲軿杳凄凄玉殿風
其三
懿恭標壼則雍肅範人倫家國沾淳化
宫闈洽至仁褘衣新耀綵寶鏡忽承塵
聖主頻揮淚哀思感侍臣
其四
素翣移郊甸孤城寢殿開悲看丹旐過泣送寶衣來執
紼千官擁隨車萬姓哀小臣垂涕日作誄愧非才
閏三月二十一日五臺山新貢天花至
特頒手勑分賜恭賦應
制
靈嶽珍蔬貢尚方欣從
紫禁沐
恩光清芬遠帶山嵐色鮮潔猶含石髓香
聖藻温綸深雨露仙厨異味重琳瑯同時寵賚成佳事
千禩流輝照玉堂
閏三月二十二日蒙賜
上所御凉帽鞾襪及羅紵表裏恭賦
六年講席慙無補自天
錫賚邀便蕃内織新裁稱長短香羅綺紵隨寒暄紫毳
豐貂白狐腋嚴風積雪資竒温身著
賜衣拜
天子一時光彩生庭軒補衮何能贊
文治書紳常恐孤
殊恩服之不衷古所誡寸心感惕恒自捫顧瞻已足耀
蓬戸况乃推解勞
至尊華冠曾經服
元首明珠的爍如瑶琨黼黻裁成錦蔽膝赤芾金舄奚
足論
頒自尚衣最親切龍香繚繞今常存書生微躬焉敢近
空懷慙汗驚心魂錦箱珍重黃封密留與貧家示子孫
世祖皇帝御書正大光明大字
今上御製題跋勒石告成蒙
恩賜觀恭紀
聖祖宸章日月昭傳心精義接唐堯典謨四字垂千古
藻翰重華見
兩朝如覩揮毫臨墨沼欣看勒石炳丹霄吾
君孝德兼文德作述同光萬禩遥
四月十七日
賜觀盆植人葠賦此時同說巖阮亭澹人近公
椵樹隂中荷鍤尋孤莖五葉翠雲深由來靈草生豐沛
喜見移根到
上林
四月二十六日蒙
賜新貢龍井天池珍茗二瓶恭紀四首
春山雷莢綠參差驛使南來貢
御時千片月團天上味清芬先許侍臣知
其二
瑞草榮
頒向直廬捧持驚喜拜
恩初錦圅自啟窺新綠不覺蘭香滿石渠
其三
披雲和露出層巒雀舌名芽欲購難家住江南渾未識
得分珍味在長安
其四
晩窗自煑石泉清静聽松風第一聲喜沐
君恩分玉液不將仙露羨金莖
四月二十八日蒙
賜高麗人葠一函恭賦
紫團名重舊
神京(紫團參名東坡有紫團參詩)瓊液金枝色最瑩山澤常看雲氣
護海天朝映日華生俯憐弱質宜仙草
特賜靈芽荷
聖情時飫甘香同湛露勝含雞舌在西清
恭和
聖製喜雨詩
靈雨東來滿
帝城和烟霑灑
玉階輕捲簾笑指雲生處稼穡深縈
聖主情
五月初八日
賜五臺山新貢香菌恭賦二首
包貢西來入
九重石英遥自白雲封
君恩分得名山味身到清涼第一峰
其二
香菌離竒細石紋紫芝瑶草鬭清芬祗因野性甘藜藿
最愛山蔬帶水雲
恭和
御製郊外偶作
郊圻一道鶯花晩禾黍千村雨露深不獨詩情窮物態
由來
睿藻叶天心
恭和
御製夜静讀書
御牀繚繞一簾香午夜觀書燭影長
聖度此時天際滿遥同明月照要荒
恭和
御製郊外即事
風過凉生樹雲來雨濯枝三農耕稼苦常藉
豫遊知
恭和
御製複道口占
晩凉遊上苑扶輦見園官為報榴花豔紅侵碧玉闌
恩賜紫禁城騎馬恭賦二首
詔許垂鞭入
禁林天街蹀躞紫雲深書生自愧駑駘力難報孫陽感
遇心
其二
珥筆承
恩禁掖西曉聽宫漏夜烏啼從兹芳草長楸道青瑣沈
沈送馬蹄
四月十八日蒙賜
御筆臨蘇軾詩一卷草書唐詩二幅恭賦二首
君王清燕侍臣知棐几常臨白玉墀披卷愛當明月夜
揮毫多在晩凉時湘簾香繞書千帙春殿雲生墨一池
地近九霄饒雨露名牋新
賜曲江詩(有曲御筆書唐詩江烟柳之句)
其二
坡仙楷法今猶在草聖新題墨未乾秀色松筠千嶺上
竒姿鸞鶴五雲端臣叨
寶翰重頒渥人比瑶光一見難自幸此身依日月拂牋
常奉萬年歡
侍從登景山恭賦六首
追隨登陟翠微峰馬首雲生石上松俯視萬家圖畫裡
祗因身得近
飛龍
其二
上苑平蕪校射宜雕弓羽箭晩凉時
聖人神武真天授命中争誇百步竒
其三
初從
清蹕虎城來猛獸珍禽總異材不獨熊羆同渭水還看
麀鹿似靈臺
其四
漫誇繡嶺長楊館豈羨甘泉五柞宫身到華林最深處
蓬萊指點絳雲中
其五
古槐垂地晩隂疎雨過凉生滿玉除遙隔珠簾窺紫閣
君王親玩總圖書
其六
羽衛羣趨進玉鞭書生分跨紫連錢
君恩欲試馳驅力攬轡常教近
御前
恭覩
御製夏日登景山詩敬賦二首
載筆隨車陟閬風小臣詞句愧雕蟲
皇情歡豫抒天藻氣蓋山河百二中(翰林御製詩中有隨輦進詞章)
(之句)
其二
碧落雲生夕照西千山送雨晩烟低微材欣際賡颺盛
名姓驚看入
御題
五月十五日黑龍潭扈
蹕恭紀
俯瞰龍湫碧瓦亭中涵雲氣比滄溟一泓澄澗浮文藻萬
叠蒼山列畫屏喜雨曾經
宸翰賜祈年常見
翠華停今從
清蹕時巡處禾黍臨風夾道青
碧雲寺扈
蹕恭紀
衆峰環翠與雲平勝地幽竒愜
聖情石路隂隂籠樹色僧房處處聽泉聲
行宫朝對靈巗敞
御榻宵移竹院清
睿賞坐來吟咏久隔林山月晩凉生
扈
蹕至法海寺瞻仰
世祖皇帝御筆敬佛大字石碣奉
勅恭紀
巖壑蒼深佛寺宜
先皇曾駐翠雲旗鼎湖弓劒存遺蹟山殿松筠覆古碑
千載
宸章看勒石
兩朝家學重臨池
聖心瞻眺停輿衛指點香臺下馬時
石景山扈
蹕恭紀
羽衛連朝作勝遊還從石景駐鳴騶懸巖飛閣松隂合
古洞藏經蘚壁幽遠樹平臨開冀野羣峰西繞送河流
六龍更渡横橋外萬壑遥看紫氣浮(病不駕度潭河英能從遂留石)
(景)
和龍湫壁上韻應
制
碧澗穿雲落閒階曲曲流
聖情怡皎潔
仙蹕助清幽片石凉宜夏空山響帶秋名泉經
睿藻敷澤滿
皇州
題臥佛寺殿前大樹應
制
古樹參雲佛閣前
聖心留賞拂華牋夕陽恰在香林外一片清隂落
御筵
盤磴應
制(洪光寺有盤磴九折柏隂蔽日)
古柏隂中石磴盤如虹迢逓跨層巒
翠華迴歴烟霄外山半紅雲駐馬看
奉
勅題贈聖感寺僧海岫(僧以苦行受知因賜名聖感寺)
碧水蓮花清淨身香臺施食道心真荒山布衲安禪處
戒律精嚴感
聖人
恭覩
御製遊覽諸詩敬賦
帳殿瑶函載錦牋登臨處處有詩篇朝吟麗句龍驤擁
夜落仙毫寶炬然瑞彩常教籠古寺翰香分賜與流泉
小臣忝附清塵外時聽南風入五絃
扈
蹕西山至南苑紀事詩四十首
野色蒼茫隔柳堤名山多在
帝城西青郊緩引黃金勒白馬輕翻碧玉蹄(初出西直門茂林曲)
(徑最為幽勝)
其二
遥望飛塵一綫輕平郊歴歴引雙旌
皇情最愛田疇好萬騎傳呼逐隊行(踐民上諭衛士勿田令魚貫單)
(行)
其三
擊壤歌衢樂自如不教雞犬避
乘輿山僧出定閒披衲野老來看勌倚鋤(寺僧不擾觀者不令迴避)
其四
四民獨苦是耘耔
君相同心軫念時不待豳風歌七月
聖人親製憫農詩(龍潭御製冋大學士及侍衞等幸黑途中詩念農民暑中荷鍤之苦)
其五
古潭石碣蘚痕斑常迓
鑾輿到碧山只為蛟龍留窟宅能將霖雨遍人間(扈蹕)
(幸黑龍潭)
其六
盤紆峻嶺白雲封今日新看
幸六龍指顧河山襟帶裏鸞旂遥駐最高峰(自黑龍潭度嶺至五)
(華閣)
其七
蕭蕭野寺入雲根徑轉峰迴始到門石色溪聲如太古
閒花幽草似仙源(從廣泉寺至臥佛寺溪山最幽)
其八
隂崖盡日掩芳叢退谷亭幽曲徑通單騎不教傳
警蹕山泉聲繞玉花驄(退谷曲徑清流與御驄相繞)
其九
干雲秀色比祗林斑駁莓苔歲月深嘉樹幸邀
天子顧教依玉几詠清隂(上親製臥佛寺大樹詩命臣英臣士竒于)
(御前同詠)
其十
霽顔不覺堂廉遠軫念恒如父子親馬首備聞
天語切本朝家法重臣鄰(臣英上于馬上顧大學士及等論君臣一體之誼)
其十一
激湍
書就字如椽筆底蕭蕭響澗泉莫訝小臣還氣索塗鴉
敢向墨池前(然)(上于龍湫亭書激湍二大字落筆天命臣英書聽泉臣士竒書枕流臣)
(等仰瞻能措御筆在前不手)
其十二
滿地松隂碧澗流昔年曾宿寺西樓書生仍是看山客
得扈
君王萬乘遊(碧雲寺憶舊遊)
其十三
驊騮豈獨羨騰驤德冠金臺選駿場試落雕鞍渾不覺
始知天驥重調良(然不上所乘駿馬最良左右試之屹動命從臣駐觀亦稱驥以)
(德之意也)
其十四
聖主尋幽載筆隨常披蒼蘚看殘碑幾年
翠輦曾遊處猶記山亭壁上詩(龍湫亭及來青軒壁上詩有佳者上曾遊)
(處猶記憶之)
其十五
御書蒼勁迥無儔懸向千峰最上頭奎曜常同雲漢麗
日華高映海天秋(來青軒瞻紀御筆恭)
其十六
空濛雲氣生虚壁遠近嵐光入小亭幾度凭闌看不厭
山容野色總青冥(來青軒高敞最宜遠眺)
其十七
古洞嶙峋飛閣繞侍臣登躡藉垂藤
鳴鑾偶憩青蓮社敝衲常憐白髮僧(上幸寶珠泂御製詩賜僧)
(海岫并詩贈命臣英等作之)
其十八
攬勝歌風同過沛時巡觀俗陋横汾千村蔀屋瞻
龍氣萬幕平郊散馬羣(石景山駐布山蹕衛士皆羅下)
其十九
憑虚高閣俯松端千頃平疇入望寬山色自青雲自白
河流蒼莽古桑乾(石景山晩眺)
其二十
靈境無如潭柘杳幽栖真見古瞿曇慙無濟勝登臨具
咫尺名山不易探(于登上幸戒壇潭柘念臣英偶病艱陟命暫留石景山昔許詢)
(善登山人謂其有濟勝之其臣愧不能也)
其二十一
巖壑紆迴入渺茫鳥啼花落總天香渾河西畔山逾秀
福地珠林紀晉唐(戒壇潭柘山更幽竒佛刹乃晉唐之遺)
其二十二
翠竹烟梢碧玉姿傍崖臨水綠差池
皇心珍重凌霜節題作篔簹第一枝(潭柘有竹最茂御製詩詠之)
其二十三
深山民俗自羲皇婦子提攜
輦路傍豈是房陵朱仲李也同芹曝獻
君王(時道傍村民有獻鮮李者上笑而容之)
其二十四
寶翰偏宜洞壑藏山光雲影入
天章一經洗筆溪頭水清澗常流
御墨香(西山諸勝地詠上皆有題)
其二十五
天閑晩向柳隂開鐵駟花驄盡上材牽向
御前都記憶何年貢自渥洼來(御上幸南苑閱馬一廄良馬甚多一)
(記其所貢之人)
其二十六
凉風習習捲龍旂碧草叢中獸正肥
親挽琱弓頻射得千聲虎拜頌
天威(南苑合圍必中上親射每發)
其二十七
豹尾龍驤若布棋放麛傳語六軍知書生新扈長楊獵
親見
皇仁解網時(合圍時凡不成禽者命開一面放之)
其二十八
聰慧天潢少有名九齡初入
御圍行自乘果下隨
龍馭萬騎叢中學射生(時有郡王九齡隨圍騎射)
其二十九
上林迴繞是清渠北渡平橋映碧虚
聖澤常同靈沼樂柳風生處看游魚(流看上臨魚)
其三十
落照西山獵騎催長風駕雨自東來玉鞭動處雲隨馬
十里離宫頃刻回(獵回遇風雨)
其三十一
宫使頻看驛騎催遥從長樂問
安回寶弓
親射林中鹿為進
慈寧御饌來(上親射鹿進太皇太后)
其三十二
昔扈行宫入
講筵陳詩獻賦綠槐邊今看
黼座牙籖處得奉
恩波已六年(思初上駐蹕南苑猶日在離御講筵臣英承命進講正宫今已六年)
其三十三
殿角鐘鳴佛寺幽重來金地幾經秋薰風兩度過蘭若
總是
君恩許賜遊(臣于康熙十二年五月曾過德夀寺今得再往皆奉命許遊)
其三十四
靈境招提御柳邊紫金爐製本天然細看翡翠龍紋裡
猶記
先皇鑄鼎年(德夀寺有寶鼎乃異常世祖時所鑄工巧)
其三十五
横空十里陣如雲
御蓋飄摇指六軍喜見騶虞
王澤盛馬前麋鹿自成羣(南苑禽獸蕃息真見騶虞之盛)
其三十六
偶臨曲水翫淪漪宛轉溪流碧草湄隔岸游鱗隨手得
英風漢武射蛟時(看射游魚皆應手而得)
其三十七
六轡學調
天廄馬一鞭遙傍屬車塵慙無羽獵長楊筆為寫軍容
奉
紫宸(扈從二臣皆馬命乘内廄)
其三十八
敢言託乘比枚臯駑鈍無能逐綵旄駐馬松間頻
賜問
恩深時荷
聖衷勞(臣等未習馳驅蒙賜問上命近侍同行復時時脊顧優異)
其三十九
别殿長廊映綠苔槐鋪深院晩蟬來
君恩常恐疲驅策
詔許行宫待獵回(于行上常命臣英宫候駕)
其四十
天漿飽飫牙盤美仙饌常分玉箸偏此日獵回還拜
賜恩教稚子共烹鮮(回宫日一兔賜臣英等麞二)
文端集卷二
