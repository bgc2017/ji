跋
先君太史晩自號曰放翁紹興辛巳間及事高宗皇
帝累遷樞密院編修官孝宗皇帝嗣位之初召對便
殿賜進士第時始置編類太上皇帝聖政所妙東時
髦先君首預其選擢撿討官久之以忤貴倖自免去
五爲州别駕西泝𤏡道樂其風土有終焉之志蜀之
名卿巨儒皆傾心下之爭先挽留眺公子止侍郎欲
捐其别墅以舍之先君諾焉而未之决也嘗爲子虡
等言蜀風俗厚古今類多名人苟居之後世子孫宜
有興者宿留殆十載戊戌春正月孝宗念其久外趣
召東下然心固未嘗一日忘蜀也其形於歌詩盖可
考矣是以題其平生所爲詩卷曰劔南詩槀以見其
志焉盖不獨謂蜀道所賦詩也後守新定門人請以
鋟梓遂行於世其戊申已酉後詩先君自大蓬謝事
歸山隂故廬命子虡編㳄爲四十卷復題其籖曰劔
南詩續槀而親加校定朱黃塗攛手澤存焉自此至
捐舘舍通前槀凢爲詩八十五卷子虡假守九江刊
之郡志遂名曰劒南詩槀所以述先志也其佗襍文
論著季弟子遹亦已刊之漂陽會子虡上乞&KR0008;之請
旦草且去故有所未暇初先君在新定時所編前槀
於舊詩多所去取其所遺詩存者尚七卷念先君之
遺之也意或有在且前槀行已久不敢復雜之卷首
故别其名曰遺槀云嘉定十三年十二月既望男朝
請大夫知江州軍州事借紫子虡謹識
