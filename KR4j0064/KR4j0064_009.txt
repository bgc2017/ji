梅苑卷九
宋黃大輿編
減字木蘭花歐陽永叔
去年殘臘曾折梅花相對插人面而今空有花開無處
尋夭夭不遠把酒拈花須發願願得和伊偎雪眠香
似舊時
又
庭梅初綻風遞幽香清更遠别有孤根不待陽和一點
恩雪中風韻皓質冰姿真瑩静月下精神來到窗前
疑是君
又
前村夜半每爲江梅腸欲斷淺紫深紅惟信漫天雪裏
逄醉頭扶起宿酒闌干猶困倚便莫催殘明日東風
爲掃看
又
疎梅風韻不許遊蜂飛蝶近要識芳容除向瑶臺月下
逄尊前一見換盡平生桃李眼却笑襄王楚夢無蹤
空斷腸
又
山城驛近又報寒梅傳驛信遠水孤村月下何人與斷
魂幽芳在手花木無情那得瘦似此天真好贈東陽
姓沈人
又張文潛
箇人風味只有江梅些子似每到開時滿眼清愁只自
知霞裾仙珮姑射神仙風露態蜂蝶休忙不與春風
一點香
又
香肌清瘦淚濕輕紅疎雨後笑靨微開宿雨微醺越女
腮多情無奈玉管休吹簾影外薄晩池臺惆悵繁華
夢裏來
又
東君有待留得一枝香雪在晚日融融只恐輕酥暖漸
鎔歌催管送芳酒一尊誰與共寂寞牆東瀟灑黃昏
滿院風
又(蠟梅)
鵝黃初吐無數蜂兒飛不去别有香風不與南枝鬭淺
紅憑誰折取擬把玉人分付與碧玉搔頭淡淡霓裳
人倚樓
又
園林衰槁一品梅花開太早紫蘂檀心獨占中央色似
金幽香清遠對景開尊同賞翫雅稱仙姿莫是多情
染相思
臨江仙曾夫人(子宣妻)
庭院深深深幾許雲窗霧閣春遲爲誰憔悴損芳姿夜
來清夢好應是發南枝玉瘦檀輕無限恨南樓羌管
休吹儂香吹盡有誰知暖風遲日也别到杏花肥
又
漏出春光三四朵冰肌玉骨偏宜乍開應笑百花遲將
軍曾止渴畫角巳先知素豔不容蜂蝶採清香自有
人知而今雖被雪霜欺和羹終待手金鼎自逄時
又
隴首雲收天色暮寒光射月初開崑荆山玉莫疑猜琳
琅疑此地仙子不紅腮麗質霜裾真性雅餘香暗送
人來亂將碎玉綴枝排雪中尋不見青萼辨竒才
又葉少藴
聞道今年春信旱梅花不怕餘寒憑君先向近南看香
苞開也未莫待北枝殘腸斷隴頭他日恨江南幾驛
征鞍一杯聊與盡餘歡風情何似有老去未應閒
又
不與羣芳争絶豔化工自許寒梅一枝臨晚照歌臺眼
明渾未見弦管莫驚催記取劉郎歸去路他年應話
天台酒闌不惜更重陪夜寒衣袂薄猶有暗香回
又(成都西園)范夢龍
試問前村深雪裏小梅未放雲英陽和先到錦官城南
枝初破粉東閣有餘清人在高樓横怨管寄將隴客
新聲西園下晚看飛瓊春風催結子金鼎待調羹
又
昨夜新陽回候館芳菲正滿霜林此時珍重重千金誰
知紅粉豔還有歲寒心風動霞衣香散漫酒醺丹臉
深沈妖嬈偏稱美人簪一枝無處贈折得自孤吟
又
愛日新添春一線化工先到寒梅不隨桃李傍熙臺前
村深雪裏昨夜一枝開姑射仙人標格韻凝妝粉謝
香腮數家清弄笛聲哀愁人不怨聽自向枕邊來
又
玉貎香腮天賦與清姿不假鉛華素芳尋在五陵家欲
知春信息庾嶺一枝斜别有玲瓏瀟灑處月梢淡影
籠遮休教羌笛一聲嗟宮妝猶未似留取意無涯
踏莎行張尚書(子功)
陽復寒根氣回枯桿前村昨夜梅初綻誰言造化沒偏
頗半開何獨南枝暖素豔幽輕清香遠散雪中豈恨
和羹晚不知何處誤東君至今不使春拘管
又
映竹幽妍臨池娟靚芳苞先暖香初娠南枝微弄雪精
神東君早寄春音信奔月仙標乘煙遠韻玉臺粉點
和酥凝從來清瘦可禁寒爲誰早把霞衣損
又(正月十五日觀梅)
景伴冰簷情回瑶草甫能定得春來到管曾獨自索春
憐而今覷著東風笑粉凝酥寒雲房睡覺胭脂也不
添些少天真要與此花争是伊占得春光早
又
枝綠初勻萼紅猶淺化工妝點年華晚暗香疎影水亭
邊黃昏月下依稀見十二危樓誰人倚遍只愁羌笛
聲幽怨少留情意待春來東君准擬長拘管
又
萼破前村枝横江路鐵心應也頻凝竚怕愁惟恐不禁
愁寕教雪月相分付不測春來難追香去無人知我
心先誤多情總道是東君東君也有無情處
又
點點瓊酥初寒乍結看來未忍輕輕折園林正告久蕭
條春工著意饒先發眼底不凡枝頭自别也知徹苦
宜霜雪這般風味恁馨香怎教桃李能同節
又
王母池邊曾記舊識玉京仙苑新移得素娥青女好精
神比看終是無顔色傳入漢宫偷擬妝飾壽陽空恁
勞心力寒香都不爲春來莫將遠寄春消息
又趙温之
妖豔相偎清香交噴花王尤喜來親迎有如二女事唐
虞羣芳休更誇相竝小雨資嬌輕風借潤天應知我
憐孤韻莫驚歲歲有雙葩儀真自古風流郡
又(蠟梅)毛澤民
粟玉玲瓏甕酥浮動芳跗染得胭脂重風前蘭麝作香
寒枝頭煙雪和春凍蜂翅初開蜜房香弄佳人寒睡
愁如夢鵝黃衫子茜羅裙風流不與紅梅共
漁家傲
蕙死蘭枯籬菊槁返魂香入江南早竹外一枝斜更好
誰解道只今惟有東坡老去歲花前人醉倒酒醒花
落嫌人掃人去不來春又到愁滿抱青山一帶連芳草
又李易安
雪裏巳知春信至寒梅點綴瓊枝膩香臉半開嬌旖旎
當庭際玉人浴出新妝洗造化可能偏有意故教明
月玲瓏地共賞金尊沈綠蟻莫辭醉此花不與羣花比
又毛澤氏
恰到小菴貪睡著不知風撼梅花落一點兒春吹去却
香約略黃蜂猶抱紅酥萼遶徧寒枝添寂寞却穿行
逕隨孤鶴守定微官真箇錯從今莫從今莫負雲山約
又
雪點江梅纔可可梅心暗弄纖纖朵疑是月娥庭下過
仙翹嚲雲衫密綴真珠顆玉斝金甌連臂坐芳辰莫
把離魂挫一曲繡筵嬌婀娜情無那陽關聲裏櫻桃破
又(梅影)薛幾聖
雪月照梅溪畔路幽姿背立無言語冷浸瘦枝清淺處
香時度妝成處士横斜句渾似玉人常淡竚菱花相
對成清楚誰解小圖先畫取天欲曙恐隨月色雲間去
胡擣練
小春花信雪中來隴上小梅先拆今歲東君消息還自
南枝得素衣洗盡九天香玉酒添成國色一自故園
疎隔腸斷長相憶
又
小亭初破一枝梅惹起江南歸興遥想玉溪風景水漾
横斜影異香直到醉鄉中醉後還因香醒好是玉容
相竝人與花争瑩
又
夜來江上見寒梅自逞芳姸標格爲甚東風先拆分付
春消息美人釵上玉尊前朵朵濃香堪惜誰把彩毫
描得免恁輕抛擲
定風波
好睡慵開莫厭遲自憐冰臉不宜時偶作小紅桃杏色
閒雅尚餘孤瘦雪霜姿休把閒心隨物態何事酒生
微暈沁瑶肌詩老不知梅格在吟咏更看綠葉與青枝
又
又是春歸煙雨村一枝香雪度黃昏竹外雲低疎影亞
瀟灑水清沙淺見天真瘦玉欺寒香不暖堪羡冰姿
照夜月無㾗樓上笛聲休取取說與江南人遠易銷魂
又
一樹寒梅傍小溪夜來陡覺綻南枝冷豔冰姿金蘂淺
堪羡凝明因與雪霜欺折贈美人臨寶鑑雲臉鬢邊
斜插最相宜憑仗高樓頻祝付說與馬融羌管且停吹
鵲踏枝
南國寒輕山自碧庭際梅花先報春消息綺萼玉英何
忽摘真堪樹下陳瑶席旋嗅清香消酒力翦採無功
粉筆争描得一曲新歡須共惜等閒零落隨羌笛
又
斜日平山寒巳薄雪過松梢猶有殘英落晚色際天天
似幕一尊先與東風約邀得紅梅同宴樂酒面融春
春滿纖纖萼客意爲伊渾忘却歸船且傍花陰泊
又
故里山遥春靄碧爲想繁枝清夢何曾息縲帶霜英人
不摘紛紛日暮飄茵席休抱離腸憑酒力只有輕紈
依約應傳得白髮未歸空自惜柔腸寄盡平陽笛
清平樂李易安
年年雪裏常插梅花醉挼盡梅花無好意贏得滿衣清
淚今年海角天涯蕭蕭兩鬢生華看取晚來風勢故
應難看梅花
又
寒溪過雪梅蘂春前發照影弄姿香苒苒臨水一枝風
月夢遊髣髴仙鄉綠窗曾見幽芳事往無人共說愁
聞玉笛聲長
春光好
看看臘盡春回消息到江南早梅昨夜前村深雪裏一
朵花開盈盈玉蘂如裁更風細清香暗來空使行人
腸欲斷駐馬裵回
殢人嬌(後亭梅花開有感)
玉瘦香濃檀深雪散今年恨探梅較晚江樓楚館雲閒
水遠清晝永凭闌翠簾低捲坐上客來尊中酒滿歌聲
共水流雲斷南枝可插便須頻翦莫直待西樓數聲羌
管
二色宮桃
鏤玉香苞酥點萼正萬木園林蕭索惟有一枝雪裏開
江南有信憑誰托前年記賞登高閣歎年來舊歡如
昨聽取樂天一句云花開處且須行樂
河傳
香苞素質天賦與傾城標格應是曉來暗傳東君消息
把孤芳回暖律壽陽粉面增妝飾說與高樓休更吹
羌笛花下醉賞留取時倚闌干鬭清香添酒力
七孃子
清香浮動到黃昏向水邊疎影梅開盡溪邊畔清蘂有
如淺杏一枝喜得東君信風吹只怕霜侵損更新來
插向多情鬢壽陽妝鑑雪肌玉瑩嶺頭别微添粉
憶少年
疎疎整整斜斜淡淡盈盈脈脈徒憐暗香句笑梨花顔
色羈馬蕭蕭行又急空回首水寒沙白天涯倦牢落
忍一聲羌笛
烏夜啼權無染
洗淨鉛華汚玉顔自發輕紅無言雪月黃昏後别是箇
丰容骨瘦難禁消瘦香蒙不竝芳穠與君高却花眼
紅紫謾春風
浪淘沙
春色入横塘變盡淒凉青梢弄粉雪溪傍疑是化工偏
著意欲試新妝玉蓓鎖春藏占斷寒芳他時鼎鼐不
須忙洩漏清香方有思别是春光
又
雪裏暗香濃乍吐瓊英横斜疎影月明中學傅胭脂桃
與杏虛廢春工素豔有誰同不竝夭紅應如褒姒笑
時容絶勝梨花春帶雨旖旎春風
又
村左小溪傍粉黛宜芳寒添瀟灑冷添霜清瘦幾枝堪
入畫竹映苔牆疎影浸横塘月暗浮香當時會伴壽
陽妝不似東君先倚檻洩漏春光
又(楊梅)王逐客
素手水晶盤壘起仙丸紅綃翦碎却成團逗得安排金
粟遍何似雞冠味勝玉漿寒只被宜酸莫將荔子一
般看色淡香消僝僽損才到長安
梅苑卷九
