文苑英華卷一百八十四宋李昉等編
省試五
釋奠日國學觀禮聞雅頌二首
貢舉人謁先師聞雅樂二首
太常寺觀舞聖壽樂一首
冊上公太常奏雅樂一首
曉過南宫聞太常清樂二首
太常觀閱驃國新樂一首
郊壇聽雅樂一首舞干羽兩階一首
朱絲絃一首夫子鼓琴得其人一首
夜聞洛濱吹笙一首
緱山月夜聞王子普吹笙二首
湘靈鼓瑟五首霓裳羽衣曲一首
寒夜聞霜鐘二首曉聞長樂鐘聲一首
聽霜鐘二首律中應鐘一首
笙磬同音一首范成君擊洞隂磬一首
終南精舍月中聞磬二首
泗濱得石磬一首風箏一首
聽郢客歌陽春白雪一首
尚書郎上直聞春漏三首
雪後觀象闕待漏一首太清宫聞滴漏一首
百官乘月早朝聽殘漏一首
春臺晴望三首
釋奠日國學觀禮聞雅頌滕珦
太學時觀禮東方曉色分威儀何棣棣環珮又紛紛古
樂從空盡清歌幾處聞六和成遠吹九奏動行雲聖上
尊儒樂春秋奠茂勲幸因陪齒列聊以頌斯文
同前令狐&KR0008;
肅肅先師廟依依胄子羣滿庭陳舊禮開戶拜清芬萬
舞當華燭簫韶入翠雲頌歌侵曉聽雅吹度風聞澹泊
調元氣中和美聖君惟餘東魯客蹈舞向南薰
貢舉人謁先師聞雅樂吕炅
禮聖來羣彦觀光在此時聞歌音乍遠合樂和還遲調
朗能諧竹聲微又契絲輕泠流簨虡繚繞動纓緌九變
將隨節三終必盡儀國風由是正王化自雍熙
同前王起
藹藹觀光士來同鵠鷺羣鞠躬遺像在稽首雅歌聞度
曲飄清漢餘音遏曉雲雨楹凄已合九仞杳難分斷續
同清吹洪纖入紫氛長言聽已罷千載仰斯文
太常寺觀舞聖壽樂徐元弼
舞字傳新慶人文邁舊章冲融和氣洽悠遠聖功長盛
德流無外明時樂未央日華增顧盼風物助低昂翥鳳
方齊首高鴻忽斷行雲門與兹曲同是奉陶唐
册上公太常奏雅樂前人
司樂陳金石逶迤引上公奏音人語絶清韻珮聲通應
律烟雲改來儀鳥獸同得賢因舉頌脩禮便觀風聖壽
三稱内天歡九奏中寂寥高曲盡猶自滿宸聰
曉過南宫聞太常清樂陸贄
南宮聞古樂拂曙聽初驚烟靄遙迷處絲桐暗辨名節
隨新律改聲𢃄緒風輕合雅將移俗同和自感情遠音
兼曉漏餘響過春城九奏明初日寥寥天地清
同前張濛
玉珂經禮寺金奏過南宫雅調乘清曉飛聲向遠空漫
隨飄去雪輕逐度來風迥出重城裏旁聞九陌中應將
肆夏比更與五英同一聽南薰曲因知大舜功
太常觀閱驃國新樂胡直鈞
異音來驃國初被奉常人纔可宫商辨殊驚節奏新轉
規廻繡面曲折度文身舒散隨鸞吹喧呼雜鳥春襟衽
懷舊識絲竹變恆陳何事留中夏長令表化淳
郊壇聽雅樂前人
泰壇恭祀事彩仗下寒坰展禮陳嘉樂齊心動衆靈韻
長飄更遠曲度静宜聽泛響何清越隨風散杳冥微懸
和氣聚旋退曉山青本自鈞天降還疑列洞庭
舞干羽兩階石倚
干羽能柔遠前階舞正陳欲稱文德盛先表樂聲新肅
肅行初列森森氣益振動容和律吕變曲静風塵化美
超千古恩波及七旬已知天下服不獨有苗人
朱絲絃楊衡
寂寞瑤琴上深知直者情幸傳朱鷺曲那止素絲名瑞
草人空仰王言世久行大方聞正位樂府動清聲文武
音初合宫商調屢更誰能向機杼終日泣無成
夫子鼓琴得其人白行簡
宣父窮玄奥師襄授素琴稍殊流水引全辨聖人心慕
德聲逾感懷人意自深泠泠傳妙手摵摵振空林促調
清風至操絃白日沉曲終情不盡千古仰知音
夜聞洛濱吹笙張仲素
王子千年後笙音五夜聞逶迤繞清洛斷續下仙雲泄
泄飄難定啾啾曲未分松風助幽律波月動輕文鳳管
聽何遠鸞聲若在羣暗空思羽盖餘氣自氛氲
緱山月夜聞王子普吹笙厲玄
緱山明月夜岑寂隔塵氛紫府參差曲清宵次第聞韻
流多入洞聲度半和雲拂竹鸞驚侣經松鶴舞羣蟾光
聽處合仙路望中分坐惜千嵒曙遺音過汝墳
同前鍾輅
月滿緱山夜風傳子普笙初聞盈谷遠漸聽入雲清杳
異人間曲遥分鶴上情孤鸞驚欲舞萬籟寂無聲此夕
留烟駕何時返玉京唯愁音響絕曉色出都城
湘靈鼓瑟魏璀
瑶瑟多哀怨朱絃且莫聽扁舟三楚客藂竹二妃靈淅
瀝聞餘響依稀欲辨形柱間寒水碧曲裏暮山青良馬
悲銜草遊魚思繞萍知音若相遇終不滯南溟
同前錢起(天寶十載)
善撫(一作鼓)雲和瑟常聞帝子靈馮夷空自舞楚客不堪
聽逸韻諧(一作若調淒)金石清音發(一作入)杳冥蒼梧來(一作成)
怨慕白芷動芳馨流水傳湘浦悲風過洞庭曲終人不
見江上數峯青
同前陳季
神女泛瑶瑟古祠嚴野亭楚雲來泱&KR1071;湘水助清泠妙
指微幽契繁聲入杳冥一彈新月(一作斜日)白數曲暮山青
調苦荆人怨時遥帝子靈遺音如可賞試奏為君聽
同前莊若訥
帝子鳴金瑟餘聲自抑揚悲風絲上斷流水曲中長出
没遊魚聽逶迤彩鳳翔微音時扣徵雅韻乍含商神理
誠難測幽情詎可量至今聞古調應恨滯三湘
同前王邕
寶瑟和琴韻靈妃應樂章依俙聞促柱髣髴夢新粧波
外聲初發風前曲正長淒清和萬籟斷續繞三湘轉覺
雲山迥空懷杜若芳誰能傳此意雅會在宫商
霓裳羽衣曲李肱
開元太平時萬國賀豐歲梨園獻(文粹作厭)舊曲玉座流新
製鳳管遞參差霞衣競摇曳宴罷水殿空輦餘春草細
蓬壺事已久仙樂功無替誰(文粹作詎)肯聽遺音聖明知善
繼
寒夜聞霜鐘鄭絪
霜鐘初應律寂寂出重林拂水宜清聽凌空散迥音舂
容時未歇摇曳夜方深月下和虚籟風前聞(疑作間)遠砧
淨兼寒漏徹閒畏曙更侵遥想千山外泠泠何處尋
同前盧景亮
洪鐘發長夜清響出層岑暗入繁霜切遥傳古木深何
城亂遠漏幾處雜疎砧已警離人夢仍知旅客襟待時
當命侣抱器本無心儻若無知者誰能設此音
曉聞長樂鐘聲戴叔倫
漢苑鐘聲早秦郊曙色分霜凌萬戶徹風散一城聞已
啓蓬萊殿初朝鴛鷺羣虚心方應物大扣欲干雲近雜
鷄人唱新傳鳬氏文能令翰苑客流聽思氛氲
聽霜鐘失名
渺渺飛霜夜寥寥遠岫鐘出雲疑斷續入戶乍舂容度
枕頻驚夢隨風幾韻松悠揚來不已杳靄去何從髣髴
煙嵐隔依俙巖嶠重此時聊一聽餘響繞千峯
同前失名
寥亮來豐嶺分明辨古鐘應霜如自擊中節每相從静
聽非閒扣潜應藴聖蹤風間時斷續雲外更舂容虛警
和清籟雄鳴隔亂峯因知(一作之)諭知已(一作者)感激更難
逢
律中應鍾裴元
律窮方數寸室暗在三重伶管灰先動秦正節已逢商
聲辭玉笛羽調入金鍾密葉翻霜彩輕冰歛水容望鴻
南去絶迎氣北來濃願託無凋性寒林自比松
笙磬同音失名
笙磬聞何處淒鏘宛在東激揚音自徹高下曲宜同歴
歴俱盈耳泠泠遞散空獸因繁奏舞人感至和通詎間
洪纖韻能齊搏拊功四懸今盡美一聽辨移風
范成君擊洞隂磬范傳正
歴歴聞金奏微微下玉京為詳家牒久偏識洞隂名澹
佇人間聽鏗鏘古曲成何湏百獸舞自暢九天情注目
看無見留心記未精雲霄如可託借鶴向層城
終南精舍月中聞磬吕温
月中(一作峯)禪室掩幽徑(一作磬)淨昏氛思入空門妙聲從
覺路聞泠泠流衆(一作滿虚)壑杳杳出重(一作寒)雲天籟疑難
辨霜鐘詎可分偶來依(一作遊)法界便欲謝人羣竟夕聽
眞響荷花積露文(一作塵心自觧紛)
同前獨孤申叔
精廬慙(疑)夜景天宇滅埃氛幽磬此時擊餘音幾處聞
隨風樹杪去支策月中分斷絶如殘漏淒清不隔雲羈
人方罷夢獨鴈忽迷羣響盡河漢落千山空紏紛
泗濱得石磬李勲
浮磬潜清深依依呈碧潯出水見貞質在懸含玉音對
此喜還歎幾秋還到今器古契良覿韻和諧宿心何為
值明鑒適得離幽沉自兹入清廟無復泥沙侵
風筝鮑溶
何響與天通瑶筝挂望中彩絃非觸指錦調忽聞風鴈
柱虚連勢鸞歌且墜空夜和霜擊磬晴引鳳歸桐幽咽
誰生怨清泠自匪躬秦姬收寶匣搔首不成功
聽郢客歌陽春白雪歐陽衮
寂聽郢中人高歌已絶倫臨風飄白雪向日奏陽春調
雅偏盈耳聲長杳入神連連貫珠並褭褭遏雲頻度曲
知難和凝情想任眞周郎如賞善莫使滯芳晨
尚書郎上直聞春漏張少博
建禮含香處重城待漏辰徐聲傳鳳闕曉唱辨雞人銀
箭聽將盡銅壺滳更新催籌當五夜移刻及三春杳杳
從天遠泠泠出禁頻直廬殘響曙肅穆對鈎陳
同前周徹
建禮通華省含香直紫宸静聞銅史漏暗識桂宫春滴
瀝疑將絶清泠發更新寒聲臨鴈沼疎韻應雞人廻入
千門徹行催五夜頻高臺閒自聽非是駐征輪
同前失名
地即尚書省人惟鴛鷺行審時傳玉漏直夜遞星郎歴
歴聞仙署泠泠出建章自空來斷續隨穴散凄鏘物静
知聲近寒輕覺夜長聽餘殘月落曙色滿東方
雪夜觀象闕待漏張少博
殘雪初晴後鳴珂奉闕庭九門傳曉漏五夜候晨扄北
斗横斜漢東方落曙星烟氛初動色簮珮未分形雪重
猶垂白山遥不辨青雞人更唱處偏入此時聽
太清宫聞滴漏嚴巨川
玉漏移中禁齊車入太清漸知催辨色復聽續餘聲乍
逐微風轉時因雜珮輕青樓人罷夢紫陌騎將行殘魄
棲初盡餘寒滴更生慙非朝謁客空有振衣情
百官乘月早朝聽殘漏莫宣卿
建禮儼朝冠重門耿夜闌碧空蟾魄度清禁漏聲殘候
曉車輿合凌霜劔珮寒星河猶皎皎銀箭尚珊珊杳靄
祥光起霏微瑞氣攅忻逢聖明代長願接鴛鸞
春臺晴望李程
曲臺送春日景物麗新晴靄靄煙收翠忻忻木向榮静
看遲日上閒愛野雲平風慢遊絲轉天開遠水明登高
塵慮息觀徼道心清更有遷喬意翩翩出谷鸎
同前鄭蕡
追賞層臺迥登臨四望頻熙熙山雨霽處處柳條新草
長秦城夕花宜漢苑春晴林翻度鳥紫陌閱行人旅客
風塵厭山家夢寐親遷鸎思出谷騫翥待芳辰
同前喬弁
層臺聊一望遍賞帝城春風暖聞啼鳥冰開見躍鱗晴
山煙外翠香蘂日邊新已變青門柳初銷紫陌塵金湯
千里國車騎萬方人此處雲霄近憑高願致身
文苑英華卷一百八十四
