文苑英華卷二百十三宋李昉等編
音樂二(歌舞附)
歌二十二首舞七首
歌妓四十三首
歌
歌李嶠
漢帝臨汾水周仙去洛濱郢中吟白雪梁上繞飛塵響
發行雲駐聲隨(一作嬌)子夜新願君聽扣角當自識賢臣
口號踏歌詞張說
花萼樓前雨露新長安城裏太平人龍銜火樹千重(集作)
(燈)焰雞踏(集作上)蓮花萬夀(集作萬歲)春
聽楊氏歌杜甫
佳人絶代歌獨立發皓齒滿堂慘不樂響下清虚(一作浮雲)
裏江城帶素月况乃清夜起老夫悲暮年壯士淚如水
玉盆久寂寞金管迷宮徵勿云聽者疲愚智心盡死古
来傑出士豈待一知已吾聞西秦音(集作聲)傾側天下耳
夜上西城聽梁州二首李益
行人夜上西城宿聽唱梁州雙管逐此時秋月滿關山
何處關山無此曲
二
鴻鴈新從北地来聞聲一半却飛回金河戍客(集作卒)腸
應斷更在秋風百尺臺
聽赤白桃李花前人
赤白桃李花先皇在時曲欲向西宮唱西宮宮樹綠
聽樂悵然自述韓滉
萬事傷心對管絃一身含淚向春煙黃金用盡教歌舞
留與他人樂少年
與歌者何戡劉禹錫
二十餘年别帝京重聞天樂不勝情舊人唯有何戡在
更與殷勤唱渭城
聽舊宮中樂人穆氏唱歌前人
曾隨織女渡天河記得雲間第一歌休唱貞元供奉曲
如今(一作當時)朝士已無多
與歌者米嘉榮前人
唱得梁州意外聲舊人唯數米嘉榮近来時世輕先輩
好染髭鬚事後生
與歌童田順郎前人
天上能歌御史娘花前月底奉君王九重深處無人見
分付新聲與順郎
夜聞歌者(鄂州)白居易
夜泊鸚鵡洲秋江月(一作江月秋)澄澈鄰船有歌者發調堪
愁絶歌罷繼以泣泣聲通復咽尋聲見其人有婦顔如
雪獨倚帆檣立娉婷十七八夜淚似真珠雙雙墮明月
借問誰家婦歌泣何悽切一問一沾巾(集作襟)低眉竟(集作)
(終)不說
臨卧聽法曲霓裳前人
金磬玉笙調己久空(集作牙)牀角枕睡常遲蒙籠閒夢初
成後宛轉柔聲入破時樂可理心應不謬酒能陶性定
(集作信)無疑起嘗殘酌聽餘曲斜背銀釭半下帷
聽歌前人
管妙絃清歌入雲老人合眼醉醺醺誠知不及當年聽
猶覺聞時勝不聞
王將軍宅夜聽歌于武陵
朱檻滿(一作鋪)明月美人歌落梅忽驚塵起處疑有鳳飛
来一曲聽初徹幾年愁暫開東南正雲雨不得見陽臺
聞歌李商隐
歛笑凝眸意欲歌高雲不動碧嵯峩銅臺罷望歸何處
玉輦忘還事幾多青塜路邊南鴈盡細腰宮裏北人過
此聲腸斷非今日香灺燈光奈爾何
醉間聞甘州薛逢
老聽笙歌亦解愁醉中因遣合甘州行追赤嶺千山外
坐想黃河一曲流日暮豈堪征婦怨路旁能結旅人愁
左綿刺史心先死淚滿朱絃催白頭
贈歌者薛能
一字新聲一顆珠囀喉疑是擊珊瑚聽時坐部音中有
唱後瓔花葉裏無漢浦蔑聞虚解珮臨卭焉用枉當壚
誰人得向清樓宿便是仙郎不是虚
席上贈歌者鄭谷
花木(集作月)樓臺近九衢清歌一曲倒金壺座中亦有(一作)
(半是)江南客莫向清風(集作清風又作樽前)唱鷓鴣
歌二首司空圖
處處亭臺只壊墻軍營人學内人粧太平故事因君唱
馬上曾聽隔教坊
二
經亂年年厭别離歌聲無似太平時詞臣更有中興頌
磨取蓮峰便作碑
同前王貞白
誰唱關西曲寂寞(一作寥寥)夜景深一聲長在耳萬恨重經
心調古清風起曲終凉月沉却應筵上客未必是知音
舞
舞梁簡文帝
戚里多妖麗重娉蔑(一作夢)燕餘逐節工新舞嬌態似陵
虚納花承襵&KR0008;垂翠逐璫舒扇開衫影亂巾度履行疎
徒勞交甫憶自有專城居
同前
可憐二八物(初學記作二八初類聚作稱二八)逐節似飛鴻懸勝河陽
妓闇與淮南同入行看復進轉面望鬟空腕動昭華玉
衫隨如意風上客何須起啼烏曲未終
同前應令劉遵
倡女多嬌色入選盡華年舉腕嫌衫重廻腰覺態妍情
繞陽春吹影逐相思絃履度開裙&KR1645;(一作襵)鬟轉匝花鈿
所愁餘曲罷為欲在君前
同前王訓
新粧本絶世妙舞亦如仙傾腰逐韻管斂色聽張絃袖
輕風易入釵重步難前笑態千金動衣香十里傳持此
雙(類聚作將比)飛鷰定當誰可憐
同前楊皦
紅顔自燕趙妙妓邁陽阿就行齊逐唱赴節闇相和折
腰送餘曲斂袖待新歌嚬容生翠羽慢(類聚作曼)睇出横波
雖稱趙飛燕比此詎成多
同前徐陵
十五屬平陽因来入建章主家能教舞城中巧畫粧低
鬟向綺席舉袖拂花黃燭送空邊影衫傳鉿(公合集作鈴)裏
香當筵好留客故作舞衣長(集作裳)
同前庾信
洞房花燭明燕餘雙舞輕頓履隨疎節低鬟逐上聲伴
(類聚作步)轉行初進衫飄曲未成鸞廻鏡欲滿鶴顧市應傾
已曾天上學詎見(類聚作是)地中生
歌妓
夕出通波閣下觀妓梁孝元帝
娥月漸成光燕姬戲小堂胡舞間齊閣(類聚作湖舞開春閣)鈴盤
出步廊起龍調節鼔却鳳點笙簧樹交臨舞席荷生夹
妓航竹密無分影花疎有異香提(初學記作投)杯時笑語歡
兹樂未央
和林下詠妓應令梁孝元帝
日斜下北閣高宴出南榮歌清隨澗響舞影向池生輕
花亂粉色風篠雜絃聲獨念陽臺下願待洛川笙
同前梁昭明太子
炎光向夕斂徙宴臨前池泉將影相得花與面相宜箎
聲如鳥哢舞袖寫風枝歡樂不知醉千秋長若斯
武陵殿下看妓劉孝綽
燕姬奏妙舞鄭女發清歌廻羞出慢臉送態表顰娥寧
殊遇行雨詎減見凌波想君愁日落(集作落日)應羡魯陽戈
冬夜對妓蕭放(見初學記)
佳麗盡時年合瞑不能眠銀龍銜燭畏金鳳起爐煙吹
箎先弄曲調筝更撮絃歌還團扇後舞出妓行前絶代
終難及誰復數神仙
夜出妓沈君攸
簾間月色度燭定妓成行廻身釧玉動頓履佩珠鳴低
衫拂鬟影舉扇起歌聲匣中曲猶奏掌上體應輕
和趙王看妓二首庾信
綠珠歌扇薄飛燕舞衫長琴曲隨流水簫聲逐鳳凰細
縷纏鐘格(類聚作細苣纏鍾扳)圓花釘鼔床懸知曲不誤無事畏
周郎
二
長思浣沙(疑作紗)石定憶𢷬衣砧臨卭若有便(一作使)為說
解琴心
奉和趙王美人春日庾信
直將劉碧玉来過隂麗華秪言滿屋裏併作一園花新
藤亂上格春水漫吹沙步摇釵梁動紅綸帔角斜今年
逐春處先向石崇家
侯司空宅詠妓隂鏗
佳人遍綺席妙曲動鵾絃樓似陽臺上池如洛浦邊鸎
啼歌扇後花落舞衫前翠柳將斜日偏是(類聚作俱照)晩粧
鮮
同前劉刪
石家金谷妓粧罷出蘭閨看花只欲笑聞瑟不勝啼山
邊歌落日池上舞前溪將人當桃李何處不成蹊
酬蕭侍中春園聽妓李元操
微雨散芳菲中園照落暉紅樹摇歌扇綠珠佩(初學記作飄)
舞衣繁絃調對酒雜引動思歸愁人當此夕羞見落花
飛
和衡陽殿下高樓看妓江總
綺樓侵碧漢初日照紅粧絃心艷卓女曲調動周郎並
歌時轉黛息舞暫分香挂纓銀燭下莫笑玉釵長
夜聞鄰妓盧思道
倡樓對三道吹臺臨九重笙隨山上鶴笛奏水中龍怨
歌聲不斷妙舞態難逢(初學記作雙)誰能暫留客解佩一相
從
衡陽王齋閣奏妓虞茂
金溝低御道玉管正吟風拾翠天津上廻鸞鳥道中鏡
前看月近歌處覺塵空今宵織女見言是望仙宮
和許給事善心戲場轉韻薛道衡
京洛重新年復屬月輪圓雲間璧獨轉空裏鏡孤懸萬
方皆集會百戲盡来前臨衢車不絶夹道閣相連驚鴻
出洛水翔鶴下伊川艷質回風雪笙歌韻管絃佳麗儼
成行相携入戲場衣類何平叔人同張子房高高城裏
髻峩峩樓上粧羅裙飛孔雀綺帶垂鴛鴦月映班姬扇
風飄韓夀香竟夕漁父(初學記作魚負)燈徹夜龍銜燭歡(初學記作)
(戲)笑無窮已歌吹還相續羌笛隴頭吟胡舞龜兹曲假
面飾金銀盛服摇珠玉宵深戲未闌競為人所讙卧馳
飛玉勒立騎前銀鞍縱横既躍劍揮霍復跳丸抑揚百
獸舞盤跚五禽戲狻猊弄斑足巨象垂長鼻青羊跪復
跳白馬回旋駛忽見羅浮起俄看欝島至峯嶺既崔嵬
林叢亦青翠麏䴥下騰倚猴猿或蹲跂金徒列舊刻玉
律動新灰甲荑垂陌柳殘花散苑梅繁星漸寥落斜月
尚徘徊王孫猶勞戲公子未歸來共酌瓊蘇酒同傾鸚
鵡杯普天逢盛日兆庶喜康哉
詠妓陳子良
金谷多歡宴佳麗正(一作盡)芳菲流霞席上滿廻雪掌中
飛明月臨歌扇行雲接舞衣何必桃將李别有待春暉
和平凉公觀趙郡王妓弘執恭
小堂羅薦陳妙妓命燕秦蛾(初學記作翠)眉凝假黛紅臉自
含春合舞俱廻雪分歌共落塵齊竽不可厠空願上龍津
詠妓王勣
妖姬飾净粧窈窕出蘭房日照當軒影風吹滿路香早
時歌扇薄今日舞衫長不應令曲誤持此試周郎
益州城西張超亭觀妓前人
落日明歌席行雲逐舞人江前飛暮雨梁上下輕塵冶
服看疑畫粧臺望似春高車勿遽返長袖欲相親
辛司法宅觀妓前人
南國佳人至北堂羅薦開長裙隨鳳管促柱送鸞杯雲
光身後落雪態掌中回到愁金谷晩不怪玉山頽
天津橋上美人駱賓王
美女出東鄰容豫上(集作與在)天津整(集作動)衣香滿路移步
襪生塵水下看粧影眉頭畫月新寄言曹子建箇是洛
川神
戲贈趙使君美人杜審言
紅粉青娥映楚雲桃花馬上石榴裙羅敷獨向東方去
謾學他家作使君
觀妓詠和舞張諤(一作鶚)
半額畫雙蛾盈盈燭下歌玉杯寒意少金屋冶情多香
艷王分帖裙嬌勑賜羅平陽莫相妬喚出不如他
五日觀妓萬楚
西施謾道浣春沙(疑作紗)碧玉今時鬭麗華眉黛奪將萱
草色紅裙妬殺石榴花新歌一曲令人艷醉舞雙眸斂
鬢斜誰道五絲能續命却知今日死君家
在水軍宴韋司馬樓船觀妓李白
搖曳帆在空清流順歸風詩因鼓吹發酒為歛歌雄對
舞青樓妓雙鬟白玉童行雲且莫去留醉楚王宮
邯鄲南亭觀妓前人
歌妓(集作鼔)燕趙叟(集作兒)魏妹(集作姝)弄鳴絲粉艷爍月彩
(集作粉色日彩)舞衫拂花枝把酒顧美人請歌邯鄲詞净(集作清)
筝何繚繞度曲綠雲垂平原君安在科斗生古池座客
三千人于今知有誰我輩不作樂但為後代悲
擕妓登梁王栖霞山盖(集作孟)氏桃園中
前人
碧草已滿地柳與梅争春謝公自有東山妓金屏笑坐
如花人今日非昨日明日還復来白髮對綠酒強歌心
自(集作已)摧君不見梁王池上月昔照梁王罇酒中梁王
已去明月在黃鸝愁醉啼春風分明感激眼前事莫惜
醉臥桃園東
出妓金陵子呈盧六前人
安石東山三十春傲然携妓出風塵樓中見我金陵子
何似陽臺雲雨人
同前
南園新豐酒東山小妓歌對君君不樂花月奈愁何
詠歌容娘常非月
舉手整花鈿翻身舞錦筵馬圍行處匝人簇看場圓歌
索齊聲和情教細語傳不知心大小容得許多憐
王家小婦崔顥
十五嫁王昌盈盈入畫堂自矜年最小復倚壻為郎舞
愛前溪綠歌憐子夜長閒来鬭百草度日不成粧
岐王席觀妓前人
二月春来半王家日漸長柳垂金屋暖花發玉樓香拂
匣先臨鏡調笙更炙黃長將欲舞態只擬奉君王
陪辛大夫西亭宴觀妓劉長卿
歌舞憐(集作連)遲日旌麾(集作旗)映早春鶯窺隴西將花對
洛陽人醉罷知何事恩深㤀此身任他行雨去歸路裛
輕塵
揚州雨中張十七宅觀妓張謂
夜色帶春煙燈花拂更然殘粧添石黛絶(一作艷)舞落金
鈿掩笑頻欹扇迎歌乍動絃不知巫峡雨何事海西邊
開府席上賦得詠美人名解愁盧綸
不敢苦相留明知不自由顰眉乍欲語歛笑又低頭舞
態兼&KR1963;醉歌聲似帶羞今朝總見地只守觧人愁
和王秀才傷歌妓(見詩三百五卷)温庭筠
周員外出雙舞柘枝妓張祐
畫鼓拖環錦臂攘小娥雙換舞衣裳金絲蹙霧紅衫薄
銀蔓垂花紫帶長鸞影乍迴頭並(集作對)舉鳳聲初歇翅
齊張一時折腕招殘拍斜斂輕身拜玉郎
文苑英華卷二百十三
