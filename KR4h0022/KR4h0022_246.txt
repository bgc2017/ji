文苑英華卷二百四十六宋李昉等編
酬和七
劉得仁三首周賀一首
温庭筠二首張祜一首
杜牧三首許渾三首
雍陶一首薛逢二首
李商隠三首姚鵠三首
項斯二首趙嘏四首
馬戴三首李洞一首
薛能二首喻坦之一首
季頻六首皮日休三首
陸龜蒙三首鄭谷三首
羅隠五首
春日酬韋先輩雨後見寄劉得仁
風散五更雨鳥啼三月春軒忩透初日硯席斷纖塵箇
箇峰頭出家家樹色新憐君高且静有句寄閒人
夏日通濟里居酬諸輩見訪(二字集作寄訪之什)
劉得仁
君子遠相尋聯鑣到弊林有詩難疾和無酒可徐(一作賒)
斟門列(集對)作晴峰色堂開古木隂何因駐清聽唯恐日
西沉
通濟里居酬盧肇見尋不遇前人
衡門掩綠苔樹下絶塵埃偶赴高僧約旋知長者來雲
山堪眺望車馬必徘徊問以何為待(集作何以為相得)慙無酒
一杯
酬朱慶餘(已見二百三十一卷)周賀
和段少常柯古温庭筠(見集本)
稱觴慙座客懷刺即門人素尚寧知貴清談不厭貧野
梅江上晩堤柳雨中春未報淮南詔何勞問白蘋
和友人題壁前人
冲尚猶來出範圍肯將經濟(一作世)作風徽三台位缺嚴
陵卧百戰功高范蠡歸剩欲一名添(集作自欲一鳴驚)鶴寢不
應孤憤學牛衣西州未有看碁暇澗戶何因(集作由)得掩
扉
酬鄭模(一作樸)司直見寄張祐
故人滄海曲聊復話平生喜是狂奴態羞為老婢聲官
途終日薄身事(一作計)長年輕猶頼書千卷長隨一棹行
奉和門下相公送西川相公兼領相印出鎮全
蜀詩十八韻杜牧
盛業冠伊唐台階翊戴光無私天雨露有截舜衣裳蜀
輟新衡鏡池留舊鳳凰同心真石友寫恨蔑(一作夢)河梁
虎騎摇風旆貂冠韻水蒼彤弓隨武庫金印逐文房棧
壓嘉陵咽峰横劔閣長前驅二星去開險五丁忙廻首
峥嶸盡連天草樹芳丹心懸魏闕往事愴甘棠治化輕
諸葛威聲懾夜郎君平教說卦犬子召升堂塞接西川
(一作山)雪橋維萬里檣奪霞江錦爛撲地酒爐香忝逐三
千客曾依數仞牆滯頑堪白首(集作屋)攀附亦周行肉管
伶倫曲簫韶清廟章唱高知寡和小子斐然狂
奉和僕射相公聖德和平致茲休運歲終功就
合詠盛明謹呈三相公(已見一百六十一卷)
杜牧
酬張祜處士見寄前人
七子論詩誰似公曹劉須在指揮中薦衡昔日知文舉
乞火何人作蒯通北極樓臺長挂夢西江波浪遠吞空
可憐故國三千里虛唱歌詞滿六宫
酬杜甫補闕初春雨中泛舟次横江喜裴郎中
相迎見寄許渾
江館維舟為庾公暖波微漾(集作渌)雨濛濛紅橋(集作牆)迤
邐春巖下朱旆聮翩曉樹中柳滴圓紋生細浪梅含香
艷吐輕風郢歌莫問青山吏魚在深池鳥在籠
和常秀才寄簡歸州鄭使君借猿
前人
謝守攜猿東路長褭藤穿竹似瀟湘碧山初暝嘯秋月
紅樹生寒啼曉霜陌上楚人皆駐馬里中巴客半歸鄉
心知欲借南遊侣未到三聲恐斷腸
奉酬郭二十三(六字集作酬少府)先輩奉使延勞(集作廵勞)
見寄兼呈長官之什(四字集作裴明府)
前人
載書攜酒(集作榼)别池籠十幅輕帆處處通謝朓宅深(集作)
(荒)山翠裏王敦城古月明中江村夜漲浮天水澤國秋
生動地風飽食鱸魚歸榜棹(集作榜歸揖)待君琴酒醉陶公
酬祕書王丞見寄雍陶
朝下有閒思南溝邊水行因來見寥落轉自歎平生白
首丈夫氣赤心知已情留詩本相慰却憶苦吟聲
奉和僕射相公送東川李支使歸使府夏侯相
公薛逢
兩地交通布政和上台深喜使星過歡留白日千鍾酒
調入青雲一曲歌寒柳翠添微雨重臘梅香綻細枝多
平津萬一言卑散莫忘高松寄女蘿
席上酧東川嚴中丞叙舊見贈
前人
昔記披雲日今逾二十年聲名俱是夢恩舊半歸泉朱
紱慙衰齒紅粧惨别筵離歌正凄切休更促危絃
酧别令狐八補闕李商隠(見集本)
惜别夏仍半廻塗秋已期那修直諫草更賦贈行詩錦
段知無報青萍肯見疑人(一作吾)生有通塞公等繫安危
警露鶴辭侣吸風蟬抱枝彈冠如不問又到掃門時
和令狐八綯戱題(集作和友人戱贈)二首
前人
東望華樓事(集作花樓會)不同西來雙燕信休通仙人掌冷
三霄露玉女窗虚午(集作五)夜風翠袖自隨廻雪駐(集作轉)
獨房尋類外庭空慇懃莫使清香透牢合金魚鏁桂叢
二
迢逓清(一作春)門有幾關柳梢樓閣見南山明珠可貫須
為珮白璧堪裁且作環子夜休歌團扇掩新正未破剪
刀閒猿啼鶴望(集作怨)終年事未抵爐香(集作熏爐)一夕間
奉和祕監從翁夏日陜州河亭晩望
姚鵠
洪河何處望一境在孤煙極野如藍日長波似鏡年捲
簾花影裏倚檻鶴巢邊霞焰侵旌旆灘聲雜管絃鐘微
來疊岫帆遠落遥天過客多相指應疑會水仙
和陜州參軍李通微首夏書懷呈同寮張裳段
羣二先輩前人
公門何事更相牽邵伯憂賢任養閒滿院落花從覆地
半簷初日未開關尋仙鄭谷煙霞遠避暑何亭樹石間
獨為高懷誰繼和掾曹同處桂同攀
和工部楊尚書重送約句前人
桂枝攀得獻庭闈何似空懷楚客(集作橘)歸控翮(集作好控)扶
摇早廻首人人思看大鵬飛
和李中丞醉中期王徵君月夜同遊滻水舊居
項斯
醉後情俱遠難忘素滻間照花深處月當戶舊時山事
想同清話歡期一破顔風流還愛竹此夜尚思閒
酬從叔聽夜泉見寄前人
夢罷更開戶寒泉聲隔雲共誰尋最遠獨自坐偏聞巖
際和風滴溪中泛月分豈知當此夜流念到江濆
陪崔璞侍御和崔㻂春日有懷
趙嘏
詩家本多感况值廣陵春暖駐含窗日香餘醉袖塵浮
名皆有分一笑最關身自此容依託清才兩故人
和令狐補闕春日獨遊西街前人
左掖初辭近侍班馬嘶尋得過街閒映鞭柳色微遮水
隨(一作迎)步花枝欲礙山暖泛鳥聲來席上醉從詩句落
人間此時失意哀吟客更覺風流不可攀
廣陵答崔琛前人
棹倚隋家舊院墻柳金梅雪撲簷香朱樓映日重重晩
碧水含光灧灧長八斗已聞傳姓字一枝何足計行藏
聲名官職應前定且把旌麾(一作紅旌)入醉鄉
答友人前人
詩家才子酒家仙遊宦曾依積水邊窗戶動摇三島樹
琴樽安穏五湖船羅浮道士分瓊液錦席佳人艷楚蓮
今日相逢朗吟罷滿城砧杵一燈前
答光州王使君馬戴
信來淮上郡楚岫(一作紵)入秦雲自顧為儒者何由答使
君蛻風蟬乍失阻雨鴈頻聞欲識平生分他時别紀勲
酬太原從事楊郎中見寄(集作贈别)
前人
君將(集作若枉)海月珮贈之光我行見知言不淺懷報意非
輕反照臨岐思中年未達情河梁人送别秋漢鴈相鳴
衰柳摇邊吹寒雲冒古城西遊還獻賦應許託平生
酬李景章先輩前人
平生詩句忝多同不得陪君奉至公金鏑自宜先中鵠
鉛刀甘且學雕蟲鸎啼細柳臨關路燕接飛花遶漢宫
九陌芳菲人競賞此時心在别離中
和兵部永崇侍郎勾筵茶席李洞
落葉濺唫身會棋雲雪(一作外)人海枯搜不盡天在下長
新月上分題徧鍾殘布子勻忘機二高客絶意任陶鈞
郊居答客薛能
傍舍蟲聲滿殘秋宿雨村遠勞之子騎先顧野人門敗
藥盤空蔓彫藂露暗根相攜語未盡川月照黃昏
酬泗州韋中丞埇上日寄贈兼次本韻
前人
魯儒相悟欲成空學盡文章不見功官自掖垣飄海上
鎮從隋岸入山中嘗遭火發瞿曇宅争得天如老氏弓
何意杜陵懷寳客也隨迷路出關東
和范祕書宿省中作喻坦之
清省宜寒夜仙才稱獨吟鍾來宫轉漏月過閤移隂鶴
避燈前静芸高幄外深想知因此興暫動憶山心
和苑(一作范)鄼先輩話襄陽遊李頻
聽說揚帆曲初從峴首還高吟入白浪遥坐出青山古
木猿啼爽空汀鶴立閒秋來南去夢幾夜過商關
酬姚覃前人
不見又相招何曾許寂寥醉眠春草長閒坐夜燈銷淚
墮思山切身歸轉海遥年年送别處楊柳少長條
九衢春日酬范祕書前人
九衢行一匝不敢入他門累日非無事通宵得盡言命
嗟清世蹇春覺閏冬温反覆吟佳句何酧國士恩
黔中酬同院韋判官前人
平生同所為相識偶然遲冬著青袍後無歸白社期江
流來絶域府地管諸夷聖代都無事從公但賦詩
長安僻居酬人前人
豈得有詩名徒為老帝京關中秋氣早雨後夜凉生滄
海身終汎青門路已行吟君一句意又見故人情
答韓中丞容不飲酒前人
老大成名仍足病強聽絲竹亦無歡高情太守容閒坐
借與青山盡日看
江南道中酬茅山廣文南陽博士三首
皮日休
寒嵐依約認華陽遥想高人卧草堂半日始齋青䭀飯
移時空印白檀香鶴雛入夜歸雲屋乳管逢春落石床
誰道夫君無伴侣不離窗下見羲皇(以下六篇並見松陵集)
二
住在華陽第八天望君惟欲結良緣堂扄洞裏千秋鴈
(集作燕)厨盖巖根數井(一作斗)泉壇上古松疑度世觀中幽
鳥恐成仙不知何事迎新歲烏衲裘中一覺眠
三
五色香煙惹内文(許遠遊燒香煙五色)石飴初熟酒微(集作初)醺將
開丹竈那妨(集作防)鶴欲算棋圖却望雲海氣半生當洞
見暴冰初坼隔山聞如何世外無交者(許遠遊與王羲之父子為世外)
(之交)一卧金壇秪有君
依韻和三首(集作奉和次韻)陸龜蒙
一片輕帆佩(集作背)夕陽望三峰拜七真堂天寒夜潄雲
牙淨雪壤(集作壊)晴梳石髮香自拂煙霞安筆格獨開封
檢試砂床莫言洞府能招隠會輾飈輪見玉皇
二
壺中行坐可攜天何况林間息萬緣組綬任垂三品石
珮環從落四公泉丹臺已運隂陽氣(集作火)碧簡須調(集作)
(雕)次第仙(廣陽集作文王季猶在場中)想得雷平春色動玉(集作五)芝
煙草(集作甲)又芊眠
三
良常應不動移文金醴從酸亦自醺(蓬萊公洛廣休以金醴四升待主簿)
(主簿恨其味酸也)桂父舊歌飛絳雪桐孫遺韻倚玄雲春臨柳
谷鸎先覺曙醮靈蕪(集作蕪香)鶴共聞珍重雙雙玉條脫盡
憑三島寄羊君
酬王駕校書山居忽聞結綬見寄之什
鄭谷
直應歸諫署方肯别山村勤苦常同業孤單共感恩醉
披仙鶴氅唫扣野僧門夢見君高趣天凉自灌園
次韻和禮部盧郎中極江上秋夕寓懷
前人
望郎到處覺風生蜀郡留連亞相情亂後江山悲庾信
夜來煙月屬袁宏夢歸蘭省寒星動吟向莎州宿鷺(集作)
(鳥)驚未脫白衣頭半白叨陪屬和倍為榮
寄前(集作前寄)左省張起居一百言尋蒙唱酬見譽
過實却用舊韻重答前人
減瘦經多難憂傷集晩年吟高風過樹坐久夜凉天旅
退慙隨衆孤飛怯向前釣朋蓑叟在藥術衲僧傳鬢秃
趨榮路腸焦鄙盜泉品徒誠有隔酬唱意何堅寒地殊
知感秋燈最不眠從來甘默爾自此倍怡然蘭為官須
握蒲因學更編豫愁摇落後子美笑無氊(杜工部贈鄭廣文詩云科)
(名四十年坐客寒無氊)
酧高崇節羅隠
舊遊雖一夢别緒忽千般敗草湯陵晩衰槐楚寺寒數
竒常自愧時薄欲何干猶頼君相勉慇懃貢禹冠
廣陵秋日酬進士臧濆見寄前人
驛西斜日滿窗前獨凭秋窗(集作欄)思渺綿(集作然)數尺斷
蓬慙故國一輪清鏡泣流年已知世亊真徒爾縱有心
期亦偶然(集作焉)空媿荀家好兄弟鴈來魚去是因緣
秋日汴州(集作河)客舍有酬(二字集作酬友人)
前人
梁宋追遊早歲同偶然為(集作違)别事皆空年如流水催
何急道似危途動即窮醉舞且欣連夜月狂唫還聚一
(集作上)樓風煩君更枉騷人句白鳳靈蛇滿篋(集作袖)中
縣齋秋晩酬友人朱瓉見寄前人
中秋節後捧瓊瑰坐讀行吟數月來只歎雕龍方擅價
不知頳鯉竟空廻千枝白露陶潜柳百尺黃金郭隗臺
惆悵報君無玉案水天東望一徘徊
酬丘光庭前人
正月十一日書札五月十六日到來柳吟秦望咫尺地
鯉魚何處閒徘徊故人情意未疎索次第序述眉眼開
上言二年隔煙水下有數幅真瓊瑰行吟坐讀口不倦
瀑泉激射琅玕摧壁池蘭蕙日已老村酒蘸甲時幾杯
鶴齡鴻算(一作浙)不復見雨後蓑笠空莓苔自從黃寇擾
中土人心波蕩猶未廻道殷合眼拜九列張濬掉舌升
三台朝廷濟濟百揆序寧將對面容姦回禍生有基妖
有漸翠華西幸蒙塵埃三川梗塞兩河關大明宫殿生
蒿萊懦夫早歲不量力策蹇仰北高崔嵬千門萬戶扄
鏁密良匠不肯雕散材君今得意尚如此况我麋鹿悠
悠哉榮衰貴賤目所覩莫嫌頭白黃金臺
文苑英華卷二百四十六
