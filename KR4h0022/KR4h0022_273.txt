文苑英華卷二百七十三宋李昉等編
送行八
嚴維五首盧綸二十三首
戴叔倫十三首張萬頃一首
魏兼恕一首周瑀一首
權德輿十一首戎昱五首
送薛尚書入朝嚴維
卑情不敢論拜首(一作手)立轅門列郡諸侯長登朝八座
尊凝笳臨水發行旆向風翻幾許遺黎泣同懷父母恩
送李秘書往儋州前人
魑魅曾為伍蓬萊近拜郎臣心瞻北闕家事在南荒沙
草山城小毛洲海驛長元成知必大寧是泛滄浪
送人入金華前人
明月雙溪水清(一作春)風八詠樓昔(詩選作少)年為客處今日
送君遊
送崔峒使往睦州寄薛司戶前人
如今相府用(一作重)英髦獨往南州肯告勞水木近開漁
浦出雪雲初卷定山高木奴花發(一作映)桐廬縣青雀舟
随白鷺濤使者應須訪廉吏府中惟有范功曹
送房元直赴北京前人
猶道樓蘭十萬師書生疋馬去何之臨岐未斷還家日
望月空吟出塞詩常欲激昂論上策不應憔悴老明時
遥知到日逢寒食彩筆長裾會晉祠
送鮑中丞赴太原盧綸
分路引鳴騶喧喧似隴頭暫移西掖望全解北門憂專
幕臨都護親(一作分)曹制督郵積冰營不下盛雪獵方休
白草連胡帳黃雲擁戍樓今朝送旌旆一減魯儒羞
送䕫州班使君前人
曉日照樓船三軍拜峡前白雲随浪散青壁與城連萬
嶺岷峨雪千家橘柚川還如赴河内天子許經年
送信州姚使君前人
朱幡徐轉擁羣官猿鳥無聲郡宇寬楚國上腴收賦重
漢家良牧得人難銅鉛滿穴山能富鴻鴈連羣地亦寒
幾日政聲聞(集作關)外戶九江行旅得相歡
送郎士元使君赴郢州前人
賜衣兼授節行日郢中聞花發登山廟天晴(集作清)閱水
軍漁商三楚接郡邑九江分高興應難遂元戎有大勲
送陜府王法司前人
東門雪復(一作覆)塵出送陜城人粉郭朝喧市朱橋夜掩
津上寮應重學小吏已甘貧謝朓曾為掾希君一比鄰
送萬巨(六言)前人
把酒留君聽琴難堪歲暮離心霜葉無風自落秋雲不
雨空隂人愁荒落(集作村)路遠(集作細)馬怯寒溪水深望斷
(集作盡)青山獨立更知何處相尋
送李校書赴京川幕前人
泥坂望青城浮雲與棧平字形知國號眉勢識山名編
簡塵封國戈鋋雪照營男兒須聘用莫信筆堪耕
送王錄事赴任蘇州前人
古堤迎驛路萬室一帆前潮作澆田雨雲成煮海煙吏
閑惟重法俗泰不憂邊西掖今宵詠還應寄阿連
送菊潭王明府前人
組綬掩衰顔輝光里閈(集作第)間晩凉(一作凉宵)經㶚水清晝
入商山行境逢花發彈琴見鶴還惟應理農後鄉老賀
君閑
送宛邱任少府前人
帶綬别鄉親東為千里人俗訛唯競祭地古不留春野
戍雲藏火軍城樹擁塵少年何所重才子又清貧
送顔推官遊銀夏謁韓大夫前人
叢杯呌寒笛滿眼(一作銀滿)塞山青才子罇前畫將軍石上
銘獵聲雲外響戰血雨中腥苦樂從来事因君一涕零
送朝邑縣張少府(少府善琴)前人
千室暮山西浮煙與樹齊剖辭花落紙擁史雪成泥野
火蘆千頃河田水萬畦不知琴月夜誰得聽烏啼
送宋校書赴宣州幕前人
南想宣城郡江清野戍閑艨艟高映浦睥睨曲随山名
寄圖書内威生將吏間行春板橋幕應伴庾公還
送元昱尉義興前人
欲成雲海别一夜夢天涯白浪緣江雨青山繞縣花風
標當劇部冠帶稱儒家去矣謝親愛知余髮已華
送永陽崔明府前人
鶴唳蒹葭曉(一作岸)中流見楚城浪清風乍息山白月猶
明廢路開荒木歸人種古營懸聞正訛俗邴曼最知名
送李端(闕)路出(又玄集作路入)相問(又玄集作相見)
前人
故關衰草遍離别自(一作正)堪悲路出寒雲外人歸暮雪
時少孤為客早多難識君遲掩泣空相問風塵何所(一作)
(處)期
送寧國夏侯丞前人
楚國青蕪上秋雲似白波五湖長路少九𣲖斷山多謝
守通詩宴陶公許醉過憮然餞離阻年鬢兩蹉跎
送袁偁前人
諫獵名空久多因病與貧買書行幾市帶雪别何人客
路山連水軍州日映塵凄凉一分手懼怕老相親
送何召下第後歸蜀前人
褒斜行客過棧道響危空路濕雲初上山暄日正中水
程通海貨地利雜吳風一别金門遠何人復薦䧺
送崔琦赴宣州幕前人
五馬臨流待幕賓羡君談笑出風塵身閑就養寧辭遠
世難移家不厭貧天際曉山三峡路津頭臘市九江人
何處遥知最惆悵滿湖青草鴈聲春
送楊皡東歸前人
登樓掩泣話歸期楚樹荆雲發遠思日裏揚帆聞戍鼔
舟中酹酒見山祠西江風浪何時盡北客音書欲寄誰
若說湓城魯司馬知君望國有新詩
送史兵曹判官赴樓煩前人
渥洼龍種散雲時千里繁華作合離中有重臣承霈澤
外無輕虜犯旌旗山川自與郊坰合帳幕時因水草移
敢謝親賢得瓊玉仲宣能賦亦能詩
送吉中孚校書歸楚州舊山(中孚自仙官入仕)
前人
青袍芸閣郎談笑揖侯王舊籙藏雲穴新詩滿帝鄉名
高閑不得到處人争識誰知冰雪顔已雜風塵色此去
復如何東臯岐路多藉茅臨紫陌回首憶(一作望)滄波年
来倦蕭索但說淮南樂並檝湖上遊連檣月中泊沿流
入閶門千燈夜市喧喜逢隣舍伴遥語問鄉園下淮風
自急樹杪分郊邑送客随岸行離人出帆立漁村遶水
田澹浦隔晴烟欲就林中醉先期石上眠林昏天未曙
但向雲邊去暗入無路山心知有花處登高日轉明下
望見春城洞裏草空長塜邊人自耕寥寥行異境過盡
千峯影雲色凝古壇泉聲落寒井仙成不可期多别自
堪悲為問桃源客何人見亂時
京口送皇甫司馬副端曾舒州辭滿歸去東都
戴叔倫
潮水忽復過雲帆儼欲(詩選作若)飛故園雙闕下左宦十年
歸晩景照華髮凉風吹繡(詩選作别)衣淹留更一醉老去莫
相違
送李審之桂州謁中丞叔前人
知音不可遇才過向天涯遠水下山急孤舟上路賒亂
雲收暮雨雜樹落疎(集作秋)花到日應文會風流勝阮家
送王翁信及第後歸江東舊隠
前人
南行無俗侣秋鴈與寒(集作閑)雲野趣自多(本集作心自方干集作自)
(心)惬名香日摠聞(本集作名香人共聞方干集作鄉名人共聞)吳山中路斷
浙水半江分此地登臨慣含情一送君
送李明府之任前人
身為百里長家寵五諸侯含笑聽猿狖摇鞭望斗牛梅
花堪比雪芳草不知秋别後南風起相思夢嶺頭
送郭大祝中孚歸江東
鄉人去欲盡北鴈又南飛京洛風塵久江湖(集作淮)音信
稀舊山知獨往一醉莫相違未得辭羈旅無勞問是非
送車參軍江陵(一作送韋參軍)前人
槐花落盡柳隂清蕭索凉天楚客情海上舊山無的信
東門(一作汴東)歸路不堪行身随幻境勞(一作無)多事跡學禪
心厭有名公子道存知不棄𣣔依劉表住南荆
清明日送友(集作鄧苪)還鄉前人
鐘鼔喧離日(集作室)車徒促夜裝曉厨新變(集作出)火輕柳
暗翻(集作飛)霜傳(方干集作轉)鏡看華髮持(方干集作傳)杯話故鄉
每嫌兒女淚今日自沾裳
送謝夷甫宰餘姚縣前人
君去方為宰干(一作兵)戈尚未銷邑中殘老少亂後少官
僚廨宇經兵(一作𤇺)火公田沒海潮到時應(一作因)變俗新
政(一作譽)滿餘姚
送柳道時余北還前人
征役各異路(詩選作行役各遠路)煙波同旅愁輕橈上桂水大艑
下揚州何處成後會今朝分舊遊離心比楊柳蕭颯不
勝秋
送萬戶曹之任揚州便歸舊隠
前人
擬歸雲壑去聊寄宦名中俸禄資生事文章實(集作詩篇記)
國風聽潮回(集作翻)楚浪看月照隋宫倘有登樓望(集作夜)
還應伴庾公
送李長史縱之任常州前人
不與名利隔且為江漢遊吳山本佳麗謝客舊淹留狹
道(集作路)通陵口貧家住蔣州思歸復怨别寥落詎關秋
南賓送蔡侍御遊蜀前人
巴江秋欲盡遠别更凄然月照高唐(一作堂)峽人随賈客
船積雲藏(集作横)嶮路流水促(集作送)行年不料相逢日空
悲罇酒前
送崔拾遺峒江淮(集作東)訪圖書
前人
九門思(集作九重辭)諫議萬里採風謠關外逢秋月天涯過
晚潮鴈来(集作飛)雲杳杳水落浦蕭蕭空怨他鄉别廻舟
暮寂寥
送裴少府張萬頃
夕膳望東周晨裝不少留酒中同樂事關外起離憂座
濕秦山雨庭寒渭水秋何當鷹隼擊来拂故林遊
送張兵曹赴營田魏兼恕
河曲今無戰王師每務農選才當重委足食乃深功草
色孤城外雲隂絶漢中(疑作漠)蕭關休(一作雖)歎别歸望在
乘騘
送潘三入京周瑀
故人嗟此别相送出烟坰柳色分官路荷香入水亭離
歌未盡曲酌酒共忘形把手河橋上孤山日暮青
送裴秀才貢(一作赴)舉權德輿
儒衣風貌清去抵漢公卿賓貢年猶少篇章藝已成臨
流惜暮景話别憶鄉情離酌不辭醉西江春草生
送謝孝廉移家越州前人
家承晉太傅身慕魯諸生又見一帆去共愁千里程沙
平煙(集作古)樹&KR1199;潮滿曉江晴從此幽深去無妨隠姓名
送郭秀才貢舉前人
西笑意如何方(集作知)随貢士(集作舉)科吟詩向月露驅馬
出烟蘿晚色寒(集作平)蕪遠秋聲候鴈多自憐歸未得相
送一勞歌
送張周二秀才謁宣州薛侍郎
前人
儒衣兩少年春棹穀溪船湖月供詩興烟嵐費酒錢上
帆投極浦欹枕傲晴天不用愁羈旅宣城太守賢
送李城門罷官歸嵩陽(城門院在遺補院東)
前人
與君相識處吏隠在牆東啟閉千門静逢迎兩掖通罷
官多暇日肄業有儒風歸去塵寰外春山蘭桂藂
送上虞丞前人
越部(集作郡)佳山水清江接上虞計程帆一葦試吏佐雙
鳬雲壑歸(集作窺)仙籍風謠騐地圖因尋黃絹字為我弔
曹旴
送孔江州前人
九𣲖潯陽郡分明似畫圖秋光連瀑布晴翠辨香爐才
子厭蘭省邦君榮竹符江城多暇日能寄八行無
送商州杜中丞赴任前人
安康地里接商於帝命專城摠賦輿夕拜忽辭青瑣闥
晨装獨捧紫泥書深山古驛分騶騎芳草閑雲逐隼旟
綺皓清風千古在因君一為謝巖居
送韋行軍員外赴河陽前人
五年武弁侍明光輟佐中權拜外郎記事還同楚倚相
傳經遠自漢扶陽離堂處處羅簪組東望河橋壯&KR0911;鼓
三城曉角啟轅門一縣繁花照蓮府上略儒風並者稀
翻翻(集作翩翩)騶騎有光輝只今有職多虚位應待他時杖
節歸
送崔諭德致仕東歸前人
天子坐法宫詔書下江東懿此嘉遯士蒲車起邱中褐
衣入承明朴略多古風直道侍太子昌言沃宸聦巖居
四十年心與鷗鳥同一朝受恩澤自說如池龍乞骸歸
故土累䟽明深衷大君不奪志命錫忽以崇旭旦出東
(集作國)門輕裝若秋蓬家依白雲嶠手植丹桂藂竹齋引
寒泉霞月相玲瓏曠然觧赤黻(集作綬)去逐冥冥鴻
送信安劉少府(自常州參軍選授)前人
相看一離念盡此杯中醁夷代輕遠遊上才随薄祿參
卿滯孫楚隠市同梅福吏散時泛絃賓来閑覆局襟情
無俗慮談笑成逸躅此路灘聲急羡君多水宿
送新州鄭使君戎昱
誰人不譴謫君去獨堪傷長子家無第慈親老在堂驚
魂随驛吏冒暑向炎方未到猿啼處參差已斷腸
送嚴十五之長安前人
送客身為客思家愴到家暫收雙眼淚遥想五陵花路
遠征車迥山廻劒閣斜長安君到日春色未應賒
送張秀才之長沙前人
君向長沙去長沙僕舊諳雖云桂嶺北終是洞庭南山
靄生朝雨江烟乍夕嵐松醪能醉客慎勿滯湘潭
成都送嚴十五之江東前人
江東萬里外别後幾悽悽峽路花應發津亭柳正齊酒
傾遲日暮川闊遠天低心繫征帆上随君到剡溪
送李參軍前人
好住好住王司戶珍重珍重李參軍一東一西如别鶴
一南一北似浮雲月照疎林千片影風吹寒水萬里紋
别易會難今古事非是余今獨與君
文苑英華卷二百七十三
