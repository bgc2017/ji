文苑英華卷二百七十七宋李昉等編
送行十二
劉禹錫二十七首張籍二十五首
元稹四首
送令狐相公自僕射出鎮南陽梁
劉禹錫
夏木正隂成戎裝出帝京沾襟辭闕淚廻首别鄉情雲
樹褒中路風煙漢上城前旌轉谷去後騎踏橋聲久領
鵷行重無嫌虎節(集作綬)輕終當持一筆再入福蒼生
以下二十七篇並見集本
奉送裴司徒令公自東都留守再命太原(本封晉國)
(公兩任相去十六年)前人
星使出關東兵符賜上公山河歸舊國管籥換離宫行
色旌旗動軍聲鼓角䧺愛棠餘故吏騎竹見新童漢壘
三秋静胡沙萬里空其如天下望旦夕詠清風
早秋送臺院楊侍御歸朝
仙署棣華春當時已絶倫今朝丹闕下更入白雲人重
振高陽族分居要路津一門科第足五府辟書頻鷙鳥
得秋氣法星懸火旻聖朝寰海静所至不埋輪
送陸侍御歸淮南使府五韻(用年字韻)
前人
江左重詩篇陸生名久傳鳳城来已熟羊酪不嫌羶歸
路芙蓉府離堂玳瑁筵秦山呈臘雪隋柳布新年曾忝
揚州薦因君達短牋(時段丞相鎮揚嘗辱表薦)
送太常蕭博士棄官歸養赴東都(時元兄罷相為少師仲兄)
(為郎官並分司洛邑)前人
兄弟盡鴛鸞歸心切問安貪榮五綵服遂掛兩梁冠侍
膳曾調鼎循陔更握蘭從今别君後長向德星看
奉送家兄歸王屋山隠居(㩀道書王屋山一名洛陽山)
前人
陽落天壇上依稀似玉京夜分先見日月静忽(集作静遠)聞
笙雲路將鷄犬丹臺有姓名古来成道者兄弟亦同行
送趙中丞自司直郎轉官參山南令狐僕射幕
府(趙氏兄弟皆僕射門客)前人
綠樹滿褒斜西南蜀路賒驛門經赤縣(集作臨白草)道路(集作)
(縣道)過黃花相府開油幕門生逐絳紗行看布政後還從
入京華
送河南皇甫少尹赴絳州
祖帳臨周道前旌指晉城午橋羣吏散亥宇老人迎詩
酒每同樂别離方見情從兹洛陽社吟詠欠書生
送王師魯協律赴湖南使幕(即永穆公之孫)
前人
翩翩馬上郎驅傳渡三湘橘樹沙洲暗松醪酒肆香素
風傳竹帛高價騁琳琅楚水多蘭若何人事搴芳
送浙江李相公重赴舊鎮加旌節
前人
江北萬人看玉節江南千騎引金鐃鳳從池上遊滄海
鶴到遼東識舊巢城下清波含百谷窗中遠岫列三茅
碧鷄白馬徊翔久却擁(集作憶)朱方(集作幢)是樂郊
奉送浙江李僕射赴鎮前人
建節東行是舊遊歡聲喜氣滿吳州郡人重得黃丞相
童子争迎郭細侯詔下初辭温室樹夢中先到景陽樓
自憐不識平津閤遥望旌旗汝水頭
送李尚書鎮滑州(自浙西觀察使拜兵部侍郎月餘有此拜也)
前人
南徐報政入文昌東郡須才别建章視草名高同蜀客
擁旄年少勝荀郎黃河一曲東城下緹綺千重照路傍
自古相門還出相如今人望在巖廊
送渾大夫赴豐州(自大鴻臚拜家集作家丞舊勲)
前人
鳳啣新詔降恩華又見旌旗出漢(集作渾)家故吏来辭辛
屬國精兵願逐李輕車氊裘君長迎風懼錦領酋豪踏
雪衙其奈明年好春日無人喚看牡丹花
送戶部李侍郎自河南尹再除本官歸闕
前人
昔年内史振䧺詞今日東都結去思宫女猶傳洞簫賦
國人先詠衮衣詩華星却復文昌位别鶴重歸太乙池
想到金門待稱籍一時驚喜見鳳儀
送河南尹馮學士赴任前人
可憐玉馬風流地暫輟金貂侍從才閣上掩書劉向去
門前修刺孔融来崤陵路静寒無雨洛下(集作水)橋長晝
起雷却(集作共)羡府中棠棣好先於城外百花開(時公伯仲四人)
(並以顯官居洛士宗榮之)
送李庚先輩赴選前人
一家何啻十朱輪諸父雙飛秉大鈞曾脱素衣參幕客
却為精舍讀書人離筵洛水侵杯色征路函關向晚塵
今日山公舊賓主知君不負帝城春
送李二十九兄員外赴邠寧使幕
前人
家襲韋平身業文素風清白至今貧南宫通籍新郎吏
西候從戎舊主人城外草黃秋有雪峰頭煙静虜無塵
鼎門為别霜天晚剰把離觴三五廵
送唐舍人出鎮閩川(集作中)前人
暫辭鵷鷺出蓬瀛忽擁貔貅鎮粤城閩嶺夏雲迎皂盖
遠溪秋樹映紅旌山川遠地由来好富貴當年别有情
了却人間婚嫁事復歸朝右作公卿
送王司馬之陜州(自太常丞授工為詩)前人
暫綴清齋出太常空携詩卷赴甘棠府公既有朝中畫
(集作舊)司馬應容醉(集作酒)後狂按牘来時惟署事風煙入
興便成章兩京大道多遊客每遇詞人戰一場
洛中送楊處厚入關便遊蜀前人
洛陽秋日正凄凄君去西秦便向西舊學三冬今轉富
曾傷六翮養初齊王城曉入窺丹鳳蜀路晴来見碧鷄
早識卧龍應有分不妨從此躡丹梯
送周使君罷渝州歸郢州别墅
前人
君思郢上吟歸去故自渝南擲郡章野戍岸邊留畫舸
綠蘿隂下有山莊池荷雨後衣香老(集作起)庭草春深綬
帶長只恐鳴騶催上道不容待得晚菘香
送蘄州李郎中赴任前人
楚關蘄水路非賒東望雲山日夕佳薤葉照人呈夏簟
松花滿椀試新茶樓中飲興(集作酒興)因明月江上詩情為
晚霞北地交親長引領早將玄鬢到京華
洛中逢韓中丞之吳興前人
今朝無意訴離杯何况清絃急筦催本欲醉中輕遠别
不知翻引酒悲来
送張輿(集作與下同)赴舉輿即同年之子(有序不錄)
前人
爾生始懸弧我作座上賓引箸舉湯餅祝辭天麒麟今
成一丈夫坎坷愁風塵長裾来謁我自號廬山人道舊
與撫孤悄然傷我神依依見眉睫嘿嘿含悲辛永懷同
年友追想出谷晨三十二君子齊飛凌烟旻曲江一會
時後會已凋淪况今三十載閱世難重陳盛時一已過
来者日日新不如摇落樹重有明年春火後見琮璜霜
餘識松筠肅機乃獨秀武抱亦絶倫爾今持我詩西見
一重臣成賢必念舊保節在安貧清時為丞郎氣力侔
陶鈞乞取斗升水因之雲漢津
送韋道冲秀才赴制舉前人
驚禽一辭巢栖息無少安秋扇一離手流塵蔽霜紈故
侣不可追凉風日已寒遠逢杜陵士别盡平生歡逐客
無印綬楚江多芷蘭因君時暇遊長鋏不復彈閱書南
軒霽絙瑟清夜闌萬境身外寂一杯腹中寬伊昔玄宗
朝冬鄉冠鷺鸞肅穆升内殿從容頂高(集作領儒)冠游夏無
措詞陽秋垂不刊至今羣玉府學者空縱觀世人希德
門揭若攀峰巒之子尚(集作向)明訓鏘如振琅玕一旦西
上書班裳拂行(集作征)鞍荆臺宿暮雨漢水浮春瀾君門
起天中多士如星攅煙霞覆雙闕忭舞羅千官清漏滴
銅壺仙厨下雕盤熒煌仰金牓錯落飛濡翰古来長策
人所嘆遭時難一鳴從此始相望青雲端
送湘陽熊判官孺登府罷歸鍾陵因寄呈江西
裴中丞二十三兄前人
射策志未就從事府云除箧留馬卿賦袖有劉宏書忽
見夏木深悵然憶吾廬復持州民刺歸謁專城居君家
誠易知勝絶傾里閭人言北郭生門有卿相輿鍾陵藹
千里帶郭西江水朱檻照河宫旗亭緣雲裏前年初缺
守慎簡由宸扆臨軒弄郡章得人方付此是時左馮翊
天下第一理貴臣持牙璋優詔發青紙迎風奸(集作行)吏
免先令疲人喜何武劾腐儒陳蕃禮高士昔升君子堂
腰下綬猶黃(中丞時為萬年尉)汾隂有寶氣赤葦多竒鋩束簡
下曲臺佩鞬来歷陽綺筵陪一笑蘭室襲餘芳(集作蘭堂襲芳)
(香)風水忽異勢江湖遂相忘因君忽(集作儻)借問為話老
滄浪
送華隂張苕赴邕府使幕(張即燕公之孫頃坐事除名)
前人
昔忝南宫郎往来東觀頻嘗披燕文傳聳若窺三辰翊
聖崇國本保賢正朝倫高視緬今古清風夐無鄰蘭綺
照通衢一家十朱輪鄼國嗣侯絶蒍鄉貴業貧夫子成
(集作承)大名少年振芳塵青袍仙掌下矯首陵煙旻公冶
本非罪潘郎一為民風霜苦摇落堅白無緇磷一旦逢
良時天光燭幽淪重為長裾客佐彼觀風臣分野窮禹
畫人烟過虞廵不言此行遠所樂相知新雨起巫山陽
鳥鳴湘水濱離筵出蒼莾别曲多怨辛今朝一柸酒明
日千里人從此孤舟去悠悠天海春
送鄭尚書出鎮南海張籍
遠鎮承新命王程不假催班行争路送恩賜一(集作併)時
来牙旆從城展兵符到府開蠻聲(集作流)喧夜市海色潤
朝(集作南)臺殘角天邊月寒關嶺上梅共知公望重多是
隔年廻
送嚴大夫之桂州
旌旆過湘潭幽竒得遍探莎城百越北行路九嶷南有
地多生桂無時不養蠶聽歌疑似(集作難辨)曲風俗自相諳
送蠻客前人
借問炎州客天南幾日行江連惡谿路山遶夜郎城柳
葉瘴雲濕桂林蠻鳥驚(集作桂叢蠻鳥聲)知君却廻日記得梅
花名
送遠人(集作薊北旅思)前人
日日望鄉國空歌白紵詞常(集作長)因送人處憶得别家
時失意還獨語多愁自不(集作祇自)知客亭門外柳折盡向
南枝
送遠客前人
南原相送處秋草水邊生同作一(集作憶)鄉客今知(集作如今)
分路行因誰寄廻(集作歸)信漸遠向(集作問)前程明日重陽
節無人上古城
送海南客歸舊島前人
海上歸(集作去)應遠蠻家雲島孤竹船来桂浦山地(集作市)
賣魚鬚入國自獻錦(集作寶)逢人多贈珠却廻(集作歸)春洞
口斬象祭天吳
送人往濟南前人
黃綬在腰下知君非旅行將書報舊里留褐與諸生贈
别盡沽酒惜歡多出城春風濟水上候吏聽車聲
送越客前人
見說孤帆去東南到會稽春雲剡溪口殘月鏡湖西水
鶴沙邊宿(集作立)山鼯竹裏啼謝家曾住處煙洞入應迷
送韓(集作韋)評事歸華隂前人
蓮花峰下住(集作三峰西面住)出見世人希白髮(集作老大)誰相識
青山(集作恓惶)又獨歸拂牎秋菌落開箧蟄蛾飛若訪雲中
伴還應着褐衣
送南客前人
行路雨脩脩青山盡海頭天涯人去遠嶺北水廻(集作南)
流夜市連銅柱巢居属象州来時舊相識誰向日邊(集作)
(南)遊
送朱慶餘及第歸越前人
東南歸路遠幾日到鄉中有寺山皆遍無家水不通湖
聲蓮葉雨野色(集作氣)稻花風州縣知名久争邀與客同
送從弟戴元之蘇州前人
楊柳閶門外(集作路)悠悠水岸斜乘船(集作舟)向山寺着屐
(集作履)到人(集作漁)家夜月紅柑樹秋風白藕花江天詩境
(集作景)好廻日莫令賒
送友人歸山前人
出山成白首重去結茅廬移石修廢井掃龕陳舊書開
田留杏樹分洞與僧居長在幽峰裏樵人見亦疎(集作初)
送李評事遊越前人
未習風塵事初為吳越遊露沾湖草晚(集作濕)日照海山
秋梅市門何在蘭亭水尚流西陵待潮處知汝不勝愁
送李騎曹靈川歸覲前人
翩翩出上京幾日到邊城漸覺風沙處還將弓箭行席
箕侵路暗野馬見人驚軍府知歸慶應教數騎迎
送裴相公赴鎮太原前人
盛德䧺名遠近知功高先乞守藩維啣恩乍(集作暫)遣分
龍節署勑還同在鳳池天子親臨樓上送朝官齊出道
傍(集作邊)辭明年塞北諸藩守(集作落)應起生祠請立碑
送李司空赴鎮襄陽前人
中外兼權社稷臣千官齊出拜行塵再調公鼎勛庸盛
三受兵符寵命新商路雪開旌旆遠(集作展)楚堤梅發驛
亭春襄陽風景由来好重與江山作主人
送南海鄭尚書前人
聖朝選將持符節内制宣時百辟聽海北蠻夷来蹈舞
嶺南封舘送圖經白鷴飛遶迎官舫紅槿開當宴客亭
此處莫言多瘴癘天邊看取老人星
送侯判官赴廣州從事(集作軍)前人
年少多才求自展將身萬里赴軍門辟書遠至(集作到)開
呈客公服新成着謝恩驛舫過江分白候戍樓(集作亭)當
嶺見紅旛海花巒草連冬有行處無家不滿園
送楊少尹赴蒲(集作浦)城前人
官為本府當身榮因得還鄉任野情自廢田園今作主
每逢耆老不呼名舊遊寺裏僧應識新别橋邊樹亦(集作)
(巳)成公事多閑詩更好將誰相送(集作逐)上山行
送枝江劉明府前人
老着青衫為楚宰平生志業有誰知家僮從去愁行遠
縣吏迎来怪到遲定訪玉泉幽院宿應過碧澗早茶時
向南漸漸雲山好一路遥聞唱竹枝
送浙東(集作西)周阮範判官前人
由来身(集作自)是煙霞客早已聞名詩酒間天闕因將賀
表至江城應(集作家鄉新)着賜衣還常吟卷裏新(集作相)酬句
自話湖中(集作邊)舊住山吳越主人皆(集作遍)愛重多應不
肯放君閑
送友人盧處士遊吳越前人
羡君東去見殘梅唯有王孫獨未回吳苑夕陽明古堞
越宫春草上高臺波生遠(一作野)水鴈初下風滿驛樓潮
欲来試問(一作逐)漁舟看雪浪幾多江燕荇花開
送蜀客前人
蜀客南行過碧溪木綿花發錦江西山橋日落人来(集作)
(晩行人)少時見猩猩上樹(一作樹上)啼
送入蜀客張籍
行盡青山見益州錦城樓下二江流杜家曾向此中住
為到浣花溪上(集作水)頭
送東川馬逢侍御使廻十韻元稹
風水荆門闊文章蜀地豪眼青禮賓重眉白衆情高思
湧曾吞筆投虚慣用刀詞鋒倚天劒學海駕雲濤南郡
傳紗帳東方讓錦袍旋吟新樂府便續古離騷雪岸猶
封草春江欲滿槽餞筵君置醴随俗我餔糟莫歎巴三
峽休驚鬢二毛流年等閑過人世各勞勞
送崔侍御之嶺南二十韻元稹
漢法戎施幕秦官郡置監蕭何歸舊印(自江陵曹拜)鮑永授
新銜幣聘雖盈篋泥章未破緘蛛懸絲繚繞鵲報語詀
諵再礪神羊角重開憲簡函(崔君前任已為御史)鞶纓驄赳赳緌
珮綉縿縿(音衫)逸翮憐鴻翥離心覺刃劖聯遊虧片玉洞
照失明鑒遥想車登嶺那無淚滿衫茅蒸連蠎氣衣漬
度梅黬象鬪緣溪竹猿啼帶雨杉颶風狂浩浩韶石峻
嶃嶃宿浦宜深泊祈瀧在至諴瘴江期(集作乘)早渡毒草
莫親芟試蠱看銀黑排腥貴食鹹菌湏蟲已蠧果重鳥
先&KR2154;冰瑩懷貪水霜清頭痛巖珠璣當盡擲薏苡詎能
讒荆俗期王粲吾生問季咸遠書多不達勤為枉㩥㩥
送王協律遊杭越十韻前人
去去莫悽悽餘杭接會稽松門天竺寺花洞若耶溪浣
渚逢新豔蘭亭識舊題山經秦帝葬壘辨越王棲(一作堤)
江樹春常早城頭月易低鏡呈(作澄)湖面出(集作滯)雲疉海
潮齊章甫官人戴蓴絲姹女提長竿(集作干)迎客閙小市
隔煙迷紙亂紅藍壓甌凝碧玉泥荆南無底物来日為
儂携
送王十一南行前人
夏水漾天末晚𤾉依岸村風調烏尾勁眷戀餘芳罇觧
袂方瞬息征帆已翩飜江豚涌高浪楓樹摇去魂遠戍
宗侣泊暮烟洲渚昏離心詎幾許驟若移寒温此别信
非久胡為坐憂煩我留石難轉君泛雲無根萬里湖南
月三聲山上猿從兹耿幽夢夜夜湘與沅
文苑英華卷二百七十七
