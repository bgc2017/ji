文苑英華卷二百九十三宋李昉等編
行邁五
盧綸五首戴叔倫六首
嚴維一首孟雲卿一首
權德輿三首朱放一首
賈宗一首衛葉一首
余延夀一首竇叔向一首
閭丘曉一首柳仲庸二首
胡浩一首劉復二首
釋清江一首釋靈一一首
李益一首李端二首
章八元一首歐陽詹四首
韓愈四首劉禹錫四首
李宣遠一首孟郊四首
吕温二首張籍四首
白居易六首
江行次武昌縣盧綸
客寄五湖間扁舟往復還年年生白髮處處上青山去
國空知遠安身竟不閑更悲江畔柳長是北人攀
夜泊金陵前人
圓月出高城蒼蒼照水營江中正吹笛樓上又無更洛
下仍傳箭關西欲進兵誰知五湖外將吏更爭名(集作諸將)
(但爭名)
泊揚子江岸(見一百六十四卷)前人
山映(前篇作山影)鏡催(前篇作鏡悲)沙草(前篇作芳草)
晩㳄鄂州(至德中作)前人
雲開遠見漢陽城猶是孤帆一日程估客晝眠知浪靜
舟人夜語覺潮生三湘愁鬢逢秋色萬里歸心對月明
舊業已隨征戰盡更堪江上鼓鼙聲
至德中途中即事寄李僴前人
亂離無處不傷情况復看碑對古城路遠寒山人獨去
月臨秋浦鴈空驚顔衰重喜歸鄉國身賤多慙問姓名
今日主人還共醉應憐世故一儒生
過柳州戴叔倫
地盡江南戍山分桂北林火雲三月合石路九疑深暗
谷隨風過危橋共鳥尋羈魂愁似(詩選作以愁)絶不復待猿
吟
經巴東嶺前人
巴山不可上徒馭亦徘徊舊棧欹難度朝雲濕未開瀑
泉飛雪雨驚獸走風雷此去無停候征人幾日回
過中州前人
萬人曾戰死幾處見休兵井邑初安堵兒童未長成凉
風吹古木野火入殘營牢落千餘里山空水復清
次下牢韻前人
獨立荒亭上蕭蕭對晩風天高吳塞闊日落楚山空猿
呌三聲斷江流一水通前程千萬里一夕宿巴東
夜發烏(詩選作猿)江作前人
半夜回舟入楚鄉月明山色共蒼蒼孤猿更發(詩選作叫)秋
風裏不是愁人也斷腸
宿灌陽灘前人
十月江邊蘆葉飛灌陽灘冷上舟遲今朝未遇高風便
還與沙鷗宿水湄
自雲陽歸晩泊陸澧宅嚴維
天隂行易晩前路故人居孤棹所思久冐寒相見初閑
燈忘夜永清漏任更疎明發還須去離家幾歲除
汴河阻風(已見一百五十六卷)孟雲卿
新安江路前人
深潭與淺灘萬轉出新安人遠禽魚靜山深水木寒嘯
起青蘋末吟矚白雲端即事遂幽賞何必掛儒冠(次下三篇)
(竝見集本)
夜月江行前人
扣船(文粹作舷)不能(集作得)寢浩露清衣襟彌傷孤舟夜遠結
萬里心幽興惜瑶草素懷寄鳴琴三奏月初上寂寥(文粹)
(作寞)寒江深
奉使宜春夜度新淦江陵路至黃蘖館路上遇
風雨作前人
草草理夜裝涉江又登陸望路殊未窮指期今已促傳
呼戒徒馭振轡轉林麓隂雲擁巖端霈(集作𩃱)雨當山腹
震雷如在耳飛電來照目獸跡不敢窺馬蹄惟務速虔
心若齋禱濡體如沐浴萬竅相怒號百泉暗奔瀑危梁
慮足跌峻坂憂車覆問我何以然前日受微禄轉知人
代事纓組乃徽束向若家居時安枕春夢熟遵途稍已
近候吏來相續曉霽心始安林端見初旭
亂後經淮隂岸朱放
荒村古岸誰家在野水溪雲處處愁唯有河邊衰柳樹
蟬聲相送到揚州
旅泊江津言懷賈宗
征途幾迢逓客子倦西東乘流如泛梗逐吹似驚蓬飄
颻萬里外辛苦百年中異縣心期阻他鄉風月同雲歸
全嶺暗日落半江紅自然堪併淚非是泣途窮
晚投南村衛葉
客行逢日暮原野散秋暉南陌人初斷西林鳥盡歸暗
蓬沙上轉寒葉月中飛村落無多在聲聲近𢷬衣
南州行余延夀
摇艇至南國國門連大江中州兩邊岸數步一垂楊金
釧越溪女羅衣胡粉香織縑春捲縵採蕨瞑提筐弄琴
嬌垂幌迎人笑下堂河頭浣衣處無數紫鴛鴦
過擔石湖竇叔向
曉發漁門戍晴看擔石湖日銜高浪出天入四空無尺
寸分州島纖毫指舳艫渺然從此去誰念客帆孤
夜渡淮閭丘曉
舟人自相報落日下芳潭夜火連河市春風滿客帆水
窮滄海畔路盡小山南且喜鄉國近言榮意未甘
揚子途中柳仲庸
楚塞望蒼然寒林古戍邊秋風人渡水落日鴈飛天
江行前人
繁隂乍隱洲落葉初飛浦瀟湘(集作瀟瀟)楚客帆日暮秋江
雨
山峽胡浩
巴東三峽盡曠望九江開楚塞雲中出荆門水上來魚
龍潛嘯雨鳬鴈動成雷南國秋風晩客思幾悠哉
出東城劉復
步步東城門獨行已徬徨伊洛泛清流密林含朝陽芳
景雖可矚懷憂在中腸人生幾何時苒苒隨流光願得
心所親樽酒坐高堂一為浮沉隔會合殊未央雙戱水
中鳬和鳴自翺翔我無此羽翼安可以比方
經楚城前人
日没路且長遊子欲涕零荒城無人路秋草飛寒螢東
南古邱墟莾蒼馳郊坰黃雲晦斷岸枯井臨崩亭昔人
竟何之窮泉獨冥冥蒼苔沒碑板朽骨無精靈俛仰寄
世間忽如流波萍金石非汝夀浮生等臊腥不如學神
仙服食(一作藥)求丹經
夕次襄邑釋清江
何處成吾道經年遠路中客心猶向北河水自歸東古
戍鳴寒角疎林振夕風輕舟難載月那與古人同
自清山詣於潜道中作呈元八居士(已見二百三十卷)
釋靈一
早發破訥砂(見二百九十九卷)李益
晚次巴陵招水(集作邀水)客李端
雪後柳條新巴陵城下人烹魚招水客載酒奠山神雲
去低斑竹風來動白蘋不堪逢楚老日暮正江春
晩(疑作曉)發瓜洲前人
曉發悲行客橈停獨未前寒江半有月野戍漸無船棹
唱離南岸鴻嘶發遠田誰知避徒御對酒一澘然
新安江行(後篇作亭)章八元
江源南去野永飯暫維梢古戍懸魚網空林露鳥巢雪
晴山脊見沙淺浪痕交自笑無媒者逢人作解嘲
益昌行(并序)歐陽詹
貞元中天子以工部郎中興元少尹吳興陸(集作次)公長
源牧利州其為政五年予旅遊于利覩人安俗阜欽所
以美作詩一章利故益昌郡也目之曰益昌行
驅馬至益昌倍驚風俗和耕夫隴上謠負者途中歌處
處川復原重重山與河人煙遍餘田時稼無閑坡問業
一何脩太守德化加問身一何安太守恩懷多贒哉我
太守在古無以過愛人堪愛身(集作子)治郡如治家(集作理邦)
(如理家)雲雷既奮騰草木遂萌芽乃知良二千足德(集作得足)
為國華今時故(集作固)精求漢帝非徒嗟四氣有青春衆
植佇揚葩期當作說霖天下同霶𩃱(以下三篇竝見集本)
自淮中却赴洛途中作前人
惆悵策疲馬孤蓬被風吹昨東今又(集作與)西冉冉長路
岐歲晚樹無葉夜寒霜滿枝(集作衣)旅人恒辛苦冥寞天
何知
晨装行前人
村店月西出(集作入)山枝鴨鵊聲永(疑)燈徹夜席束囊事
晨征寂寂人常眠悠悠天未明豈無偃息心所務前有
程
新都行前人
縹緲空中絲蒙籠道傍樹翻兹葉間吹惹破花上露悠
揚絲意去苒蒻花枝住何計脱纏綿天長春日暮
晩泊江口韓愈
郡城朝觧纜江岸暮依村二女竹上淚孤臣水底魂雙
雙歸蟄鷰一一呌羣猿廻首那聞語空看别袖翻(以下四篇)
(並見集本)
次弄(集作巫)冠峽韓愈
今日是何朝天晴物色饒落英千尺堕遊絲百丈飄泄
乳交巖脉懸流揭浪標無心思嶺北猿鳥莫相撩
同李二十八夜次襄城前人
周楚仍連接川原乍屈盤雲垂天不暖塵漲雪猶乾印
綬歸台室旌旗别將壇欲知迎候盛騎火萬星攅
次峽石前人
數日方離雪今朝又出山試憑高處望隱約見潼關
晚泊牛渚劉禹錫
蘆葦晚風起秋江鱗甲生殘霞忽改色遠鴈有餘聲戍
鼓音響絶漁家燈火明無人能詠史獨自月中行
途中早發前人
中庭望啟明促促事晨征寒樹鳥初動霜橋人未行水
流白煙起日上綵霞生隱士應高枕無人問姓名
初至長安時自在外郡授郎官
劉禹錫
左遷凡二紀重見帝城春老大歸朝客平安出嶺人每
行經舊處却思似前身不改南山色其餘事事新
秋江早發前人
輕隂迎曉日霞霽秋江明草樹含遠思襟懷有餘清凝
睇萬象起朗吟孤憤平渚鴻未矯翼而我已遐征因思
市朝人方聽晨雞鳴昏昏戀衾枕安身元氣英納爽耳
目變翫竒筋骨輕滄洲有竒趣浩蕩吾將行
并州路作李宣遠
秋日并州道黃榆落故關孤城吹角罷數騎射鵰還帳
幕遥臨水牛羊自傍山行人正垂淚𤇺火起雲間
遠遊孟郊
慈烏不遠飛孝子念先歸而我獨何事四時心有違江
海戀空積波濤信來稀長為路旁客(集作食)着盡家中衣别
劔不割物離人難作威遠行少僮僕驅使無是非為長
(集作性)玩好盡積愁心緒微始知時節駛有夏(集作愛)日長暉
夢澤中行前人
楚山爭蔽虧白日無全輝楚路多(集作饒)違感旅人有迷
歸騏驥思北首鷓鴣願南飛我懷京洛遊未厭風塵衣
渭上思歸前人
獨訪千里信廻臨千里河家在吳楚鄉淚寄東南坡
過分水東嶺前人
山壯馬力短馬(集作路)行石齒中十步九舉轡廻還失西
東溪水變為雨綠(集作懸)岸隂濛濛客衣飄颻秋葛花零
落風白日捨我役征途忽然窮
道州途中即事吕温
零桂佳山水營陽舊日同經途看不暇遇境說難窮疊
嶂青時合澄湘漫處空舟移明鏡裏路入畫屏中巖壑
千家接松蘿一逕通漁燈(集作煙)生縹緲犬吠隔葱籠戱
鳥留餘翠幽花悦晚紅光翻沙瀨日香散橘園風信美
非吾土分憂屬賤躬守愚資地僻䘏隱望年豐且保心
能靜那求政必工課終如免戾歸養洛城東
經河源軍漢村作前人
行行忽到舊河源城外千家作漢村樵採未侵征虜墓
耕耘猶就破羌屯金湯天險長全設伏臘華風亦暗存
暫駐單車空下淚有心無力復無(集作何)言
江行夜投漁家(已見二百十七卷)張籍
路遠(前篇作路暗)
薊北春思(集作懷)前人
渺渺水雲外望來鄉(集作别來音)信稀因逢過江使却寄在
家衣問路更愁遠送人空說歸今朝薊城北又見塞鴻
飛
舟行重寄李湖州(已見二百九十五卷)前人
宿江店前人
野店臨寒(集作西)浦門前有橘花停燈待賈客賣酒與漁
家夜靜江水白路廻山月斜閑尋舟泊(集作船泊)處潮落見
平沙
夜入瞿塘峽白居易
瞿塘天下險夜上信艱哉峯似雙屏合天如疋練開逆
風驚浪起拔&KR1850;暗船來欲識愁多少高於灔澦堆
途中感秋前人
節物行摇落年顔坐變衰樹初黃葉日人欲白頭時鄉
國程途遠親朋處處辭唯殘病與老一步不相離
途中作前人
早起上肩&KR1053;一杯平旦醉晚憩下肩&KR1053;一覺殘春睡身
不經營物心不思量事但恐綺與紈只如吾氣味
臼口阻風十日前人
洪濤波(集作白)浪塞江津處處邅廻事事迍世上方為失
途客江頭又作阻風人魚鰕遇雨腥盈鼻蚊蚋和煙癢
滿身老大光隂能幾日等閑臼口坐經旬
九江北岸遇風雨(已見一百六十二卷)前人
初出藍田路前人
停驂問前路路指(集作在)秋雲裏蒼蒼縣南山(集作道)險(集作)
(去)途從此始絶頂忽上盤衆山皆下視下視千萬峯峯
頭如浪起朝經韓公坂夕次藍橋水潯陽近(集作僅)四千
始行七十里人煩馬蹄阻勞苦又如此(集作已)
文苑英華卷二百九十三
