古樂苑卷九
明梅鼎祚編
鼓吹曲辭(二)
擬漢鐃歌
朱鷺梁王僧孺
因風弄玉水映日上金堤猶持畏羅繳未得異鳬鷖聞
君愛白雉兼因重碧雞未能聲似鳳聊變色如珪願識
昆明路乘流飲復棲
同前裴憲伯
秋來懼寒勁歲去畏冰堅羣飛向葭下奮羽欲南遷暫
戲龍池側時往鳳樓前所歎恩光歇不得久聯翩
同前陳後主
參差蒲未齊沈漾若浮綠朱鷺戲蘋藻徘徊流澗曲澗
曲多巖樹逶迤復斷續振振雖以明湯湯今又矚
同前陳張正見
金堤有朱鷺刷羽望滄瀛周詩振雅曲漢鼓發竒聲時
將赤鴈竝乍逐彩鸞行别有翻潮處異色不相驚
同前陳蘇子卿
玉山一朱鷺容與入王畿欲向天池飲還遶上林飛金
堤曬羽翮丹水浴毛衣非貪葭下食懷恩自遠歸
艾如張蘇子卿
誰在閑門外羅家諸少年張機蓬艾側結網槿籬邊若
能飛自勉豈爲繒所纏黃雀儻爲誡朱絲猶可延
上之回梁簡文帝
前旆拂回中後車隅桂宫輕絲臨雲罕春色繞川風桃
林方灼灼柳路日曈曈笳聲駭胡騎清磬讋山戎微臣
今拜手願帝永無窮
同前陳張正見
林光稱避暑回中乃吉行龍媒躡影駛玉輦御雲輕風
烏繞鳷鵲綵鷁照昆明欲知鍾箭遠遥聽寶雞聲
同前(選詩拾遺題云廵省)北齊蕭慤
發軔城西畤回輿事北遊山寒石道凍葉下故宫秋朔
路傳清景邊風卷畫旒歲餘廵省畢擁仗返皇州(擁㐲一作)
(按節)
同前隋陳子良
承平重遊樂詔蹕上之回屬車響流水清笳轉落梅嶺
雲蓋道轉巖花映綬開下輦便高宴何如在瑤臺
戰城南(三首後二首藝文失題列戰城南後英華從之陌上一首六朝詩作胡無人行)
梁吳均
躞蹀青驪馬往戰城南畿五歴魚麗陣三入九重圍名
慴武安將血汙秦王衣爲君意氣重無功終不歸
前有濁樽酒憂思亂紛紛小來重意氣學劍不學文忽
値胡關靜匈奴遂兩分天山巳半出龍城無片雲漢世
平如此何用李將軍(樽酒一作酒尊小來一作少年)
陌上何喧喧匈奴圍塞垣黑雲藏趙樹黃塵埋隴垠天
子羽書勞將軍在玉門(闕)
同前陳張正見
薊北馳胡騎城南接短兵雲屯兩陣合劒聚七星明旗
交無復影角憤有餘聲戰罷披軍策還嗟李少卿
巫山高齊虞羲
南國多竒山荆巫獨靈異雲雨麗以佳陽臺千里思勿
言可再得特美君王意高唐一斷絶光隂不可遲
同前王融
想像巫山高薄暮陽臺曲煙華乍卷舒行芳時斷續彼
美如可期寤言紛在矚憮然坐相思秋風下庭綠(想像一作)
(髣髴煙華一作煙雲卷舒一作舒卷行芳一作猨鳥又作蘅芳思一作望)
同前劉繪
高唐與巫山參差鬱相望灼爍在雲間氛氲出霞上散
雨收夕臺行雲卷晨障出沒不易期嬋娟似惆悵(霞一作雲)
(似一作以)
同前梁元帝
巫山高不窮迥出荆門中灘聲下濺石猿鳴土逐風樹
雜山如畫林暗澗疑空無因謝神女一爲出房櫳
同前范雲
巫山高不極白日隱光輝靄靄朝雲去冥冥暮雨歸巖
懸獸無跡林暗鳥疑飛枕席竟誰薦相望空依依(空一作徒)
同前費昶
巫山光欲晩陽臺色依依彼美巖之曲寧知心是非朝
雲觸石起暮雨潤羅衣願解千金佩請逐大王歸(晩一作曉)
同前王泰
迢逓巫山竦遠天新霽時樹交凉去遠草合影開遲谷
深流響咽峽近猿聲悲只言雲雨狀自有神仙期
同前陳後主
巫山巫峽深峭壁聳春林風巖朝蕊落霧嶺晩猿吟雲
來足薦枕雨過非感琴仙姬將夜月度影自浮沈
同前蕭詮
巫山映巫峽高高殊未窮猿聲不辨處雨色詎分空懸
崖下桂月深澗響松風别有仙雲起時向楚王宫
同前隋李孝貞
荆門對巫峽雲夢邇陽臺燎火如奔電墜石似驚雷天
寒秋水急風靜夜猿哀枕席無由薦朝雲徒去來
同前凌敬
巫岫鬱岧嶤高高入紫霄白雲間危石玄猿挂迥條懸
崖激巨浪脆葉殞驚飈别有陽臺處風雨共飄颻(危一作抱)
(挂迥一作迥挂)
將進酒梁昭明太子統
洛陽輕薄子長安遊俠兒宜城溢渠盌中山浮羽巵
君馬黃陳蔡君知
君馬徑西極臣馬出東方足策浮雲影珂連明月光水
凍恒傷骨蹄寒爲踐霜躊躇嗟伏櫪空想欲從良
同前(二首)張正見
幽并重騎射征馬正盤桓風去長嘶遠冰堅度足寒出
關聊變色上坂屢停鞍即今隨御史非復在樓蘭
五色乘馬黃追風時滅沒血汗染龍花胡鞍抱秋月唯
騰渥洼水不飲長城窟詎待燕昭王千金市駿骨
芳樹(同沈約王融范雲劉繪賦)齊謝脁
早翫華池隂復鼓滄洲枻椅柅芳若斯葳蕤紛可結霜
下桂枝銷怨與飛蓬折不厠玉盤滋誰憐終委絶(鼓一作影)
同前王融
相望早春日煙華襍如霧復比佳麗人含情結芳樹綺
羅巳自憐萱風多有趣去來徘徊者佳人不可遇
同前梁武帝
綠樹始搖芳芳生非一葉一葉度春風芳芳自相接色
襍亂参差衆花終重疊重疉不可思思此誰能愜
同前元帝
芬芳君子樹交柯御宿園桂影含秋月桃花染春源落
英逐風聚輕香帶蕊翻叢枝臨北閣灌木隱南軒交讓
良宜重成蹊何用言(月一作色)
同前費昶
幸被夕風吹屢得朝光照枝偃疑欲舞花開似含笑長
夜路悠悠所思不可召行人早旋返賤妾猶年少(偃一作低)
(猶年少一作年猶少)
同前沈約
發萼九華隈開跗寒路側氤氲非一香參差多異色宿
昔寒飈舉摧殘不可識霜雪交横至對之長歎息(路一作露)
同前丘遲
芳葉巳漠漠嘉實復離離發景傍雲屋凝暉覆華池輕
蜂掇浮&KR0008;弱鳥隱深枝一朝容色茂千春長不移
同前陳李爽
芳樹千株發搖蕩三陽時氣軟風來易枝繁度鳥遲春
至花如錦夏近葉成帷欲寄邊城客路遠詎能持(詎一作誰)
同前顧野王
上林通建章襍樹遍林芳日影桃蹊色風吹梅逕香幽
山桂葉落馳道柳條長折榮疑路遠用表莫相忘
同前張正見
竒樹舒春苑流芳入綺錢合歡分四照同心影萬年香
浮佳氣裏葉映彩雲前欲識揚雄賦金玉滿甘泉(影一作彰)
同前江總
朝霞映日殊未妍珊瑚照水定非鮮千葉芙蓉詎相似
百枝燈花復羞然暫欲寄根對滄海大願移華側綺錢
井上桃蟲誰可襍庭中桂蠧豈見憐
有所思齊劉繪
别離安可再而我更重之佳人不相見明月空在帷共
銜滿堂酌獨歛向隅眉中心亂如雪寧知有所思
同前(集云同王主簿有所思)謝脁
佳期期未歸望望下鳴機徘徊東陌上月出行人稀
同前梁武帝
誰言生離久適意與君别衣上芳猶在握裏書未滅腰
中雙綺帶夢爲同心結常恐所思露瑶華未忍折
同前(四首)簡文帝
昔未離長信金翠奉乘輿何言人事異夙昔故恩疎寂
寞錦筵靜玲瓏玉殿虛掩閨泣團扇羅幌詠䕷蕪
可歎不可思可思不可見餘絃斷瑟柱殘朱染歌扇
寂寂暮檐響黯黯垂簾色唯有瓴甋苔如見蜘蛛織
入林看碚&KR1235;春至定無賖何時一可見更得似梅花
同前(玉臺庾肩吾)昭明太子統
公子遠于隔乃在天一方望望江山阻悠悠道路長别
前秋葉落别後春花芳雷嘆一聲響雨淚忽成行悵望
情無極傾心還自傷(公子一作佳人)
同前(郭本作王融誤)范雲
如何有所思而無相見時宿昔夢顔色階庭尋履綦高
張更何巳引滿終自持欲知憂能老爲視鏡中絲
同前(五言律祖作吳均)王筠
丹墀生細草紫殿納輕隂曖曖巫山遠悠悠湘水深徒
歌鹿盧劒空貽玳瑁簪望君終不見屑淚且長吟(長一作微)
同前庾肩吾
佳期竟不歸春日坐芳菲拂匣看離鏡開箱見别衣井
梧生未合宮槐卷復稀不及銜泥燕從來相逐飛(鏡一作扇)
同前(題云鼓瑟曲有所思)王僧孺
夜風吹熠燿朝光照昔邪幾銷䕷蕪葉空落蒲桃花不
堪長織素誰能獨浣紗光隂復何極望促反成賖知君
自蕩子奈妾亦倡家(昔邪一作辟邪桃一作萄)
同前吳均
薄暮有所思終持淚煎骨春風驚我心秋露傷君髮
同前沈約
西征登隴首東望不見家關樹抽紫葉塞草發青芽昆
明當欲滿蒲萄應作花垂淚對漢使因書寄狹邪
同前費昶
上林烏欲栖長門日行暮所思鬱不見空想丹墀步簾
動意君來雷聲似車度北方佳麗子窈窕能回顧夫君
自迷惑非爲妾心妬(烏欲栖一作烏欲飛行一作將)
同前(三首一題云望遠)陳後主
蕩子好蘭期留人獨自思落花同淚臉初月似愁眉階
前看草蔓窗中對網絲不言千里望復是三春時(望一作别)
杳杳與人期遥遥有所思山川千里間風月兩邊時相
待春那劇相望景偏遲當由分别久夢來還自疑
佳人在北燕相望渭橋邊團團落日樹耿耿曙河天愁
多明月下淚盡鴈行前别心不可寄唯餘琴上弦
同前顧野王
賤妾有所思良人久征戍笳鳴塞城表花開落芳樹白
登澄月色黃龍起煙霧還聞雉子班非復長征賦(笳鳴塞城)
(表一作笳鳴胡塞表)
同前張正見
深閨久離别積怨轉生愁徒思裂帛鴈空上望歸樓看
花憶塞草對月想邊秋相思日日暮淚臉年年流(暮一作度)
同前陸系
别念限城闉還思樓上人淚想離前落愁聞别後新月
來疑舞扇花度憶歌塵只看今夜裏那似隔河津
同前北齊裴讓之
夢中雖暫見及覺始知非展轉不能寐徙倚獨披衣悽
悽曉風急晻晻月光微室空常達旦所思終不歸
同前隋盧思道
長門與長信憂思竝難任洞房明月下空庭綠草深怨
歌裁潔素能賦受黃金復聞隔湘水猶言限桂林悽悽
日巳暮誰見此時心(潔一作紈)
雉子班(古今樂錄曰梁三朝樂第四十一設辟雅伎鼓吹作雉子班引去來)
梁吳均
可憐雉子班羣飛集野甸文章始陸離意氣巳驚狷幽
并遊俠子直心亦如箭生死報君恩誰能孤恩盻(生死報君)
(恩一作以死報君恩又一作死節)
同前陳後主
四野秋原暗十步啄方前雊聲風處遠翅影雲間連箭
射妖姬笑裘値盛明然巳足南皮賞復會北宮篇
同前張正見
陳倉雉未飛歛翮依芳甸朱冠色尚淺錦臆毛初變雊
麥且專場排花聊勇戰唯當渡弱水不怯如臯箭
同前毛處約
春物始芳菲春雉正相追澗響連朝雊花光帶錦衣竄
跡時移影驚媒或亂飛能使如臯路相逢巧笑歸
同前江總
麥壟新秋來澤雉屢徘徊依花似協妬拂草乍驚媒三
春桃照李二月柳爭梅暫往如臯路當令巧笑開
臨高臺魏文帝
臨臺行高高以軒下有水清且寒中有黃鵠往且翻行
為臣當盡忠願令皇帝陛下三千歲宜居此宮鵠欲南
遊雌不能隨我欲躬銜汝口噤不能開欲負之毛衣摧
頽五里一顧六里徘徊(詩紀云此曲三叚辭不相屬鵠欲南遊以下乃古辭飛鵠行也)
同前齊謝脁
千里常思歸登臺臨綺翼纔見孤鳥還未辨連山極四
面動春風朝夜起寒色誰知倦遊者嗟此故鄉憶(春一作清)
同前王融
遊人欲騁望積步上高臺井蓮當夏吐窗桂逐秋開花
飛低不入鳥散遠時來還看雲棟影含月共徘徊(棟一作陣)
同前(郭本作簡文帝今從玉臺)梁武帝
高臺半行雲望望高不極草樹無參差山河同一色髣
髴洛陽道道遠難别識玉階故情人情來共相憶
同前沈約
高臺不可望望遠使人愁連山無斷續河水復悠悠所
思曖何在洛陽南陌頭可望不可至何用解人憂
同前陳後主
晚景登高臺迥望春光來霧濃山後暗日落雲傍開煙
裏看鴻小風來望葉回臨窗巳響吹極眺且傾杯(迥一作迴)
同前張正見
曾臺邇清漢出迥架重棼飛棟臨黃鶴高窗度白雲風
前朱幌色霞處綺疎分此中多怨曲地遠詎能聞(幌一作幔)
同前北齊蕭慤
崇臺高百尺迥出望仙宮畫栱浮朝氣飛梁照晩虹小
衫飄霧縠豔粉拂輕紅笙吹汶陽篠琴奏嶧山桐舞逐
飛龍引花隨少女風臨春今若此極燕豈無窮(朝一作雲)
遠期梁張率
遠期終不歸節物坐將變白露愴單衫秋風息團扇誰
能久離别他鄉且異縣浮雲蔽重山相望何時見寄言
遠期者空閨淚如霰(將一作遷)
同前庾成師
憶别春花飛巳見秋葉稀淚粉羞明鏡愁帶減寬衣得
書言未反夢見道應歸坐使紅顔歇獨掩青樓扉
玄雲梁張率
壞陣壓峨壟遮窗暗思扉映日斜生海跨樹似鵬飛夢
山妾巳去落靨何由歸
釣竿(崔豹古今注云釣竿者伯常子避仇河濱為漁者其妻思之而作也每至河側輙歌)
(之後司馬相如作釣竿詩遂傳為樂曲其辭今亡)魏文帝
東越河濟水遥望大海涯釣竿何珊珊魚尾何簁簁行
路之好者芳餌欲何為
同前梁沈約
桂舟既容與綠浦復回紆輕絲動弱芰微楫起單鳬叩
舷急日暮卒歲以為娛
同前戴暠
試持玄渚釣暫罷池陽獵翠羽飾長綸蕖花装小緤鈎
利斷蓴絲汎舉牽菱葉聊載前魚童還看後舟妾
同前(一作劉孝威)劉孝綽
釣舟畫采鷁魚子服冰紈金轄茱萸網銀鈎翡翠竿歛
橈隨水脉急槳渡江湍湍長自不辭前浦有佳期船交
棹影合浦深魚出遲荷根時觸餌菱芒乍罥絲蓮渡江
南手衣渝京兆眉垂竿自來樂誰能為太師
釣竿篇陳張正見
結宇長江側垂釣廣川潯竹竿横翡翠桂髓擲黃金人
來水鳥沒檝渡岸花沈蓮搖見魚近綸盡覺潭深渭水
終須卜滄浪徒自吟空嗟芳餌下獨見有貪心
同前隋李巨仁
潺湲面江海滉漾矚波瀾不惜黃金餌唯憐翡翠竿斜
綸控急水定檝下飛湍潭迥風來易川長霧歇難寄言
朝市客滄浪余自安
佳期竟不歸(庾肩吾有所思曰佳期竟不歸因以為題)
陳張正見
良人萬里向河源娼婦三秋思柳園路遠寄詩空織錦
宵長夢返欲驚魂飛蛾屢繞帷前燭衰草還侵階上玉
銜啼拂鏡不成粧促柱繁弦還亂曲時分年移竟不歸
偏憎寒急夜縫衣流螢映月明空帳疎葉從風入斷機
自對孤鸞向影絶終無一雁帶書回
古樂苑卷九
