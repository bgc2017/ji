松桂堂全集卷二十四(甲子)
吏部侍郎彭孫遹撰
暮春病起得退菴兄信陽來札
閒抽幽思託瑤琴辨指尋聲是越吟老覺故鄉真可戀
病驚白髮陡相侵落花欲盡憐春事殘帙重開惜晩陰
不是瑤華頻見摘清愁日夕杳難禁
頌嘉齋中賞芍藥
漫說玄暉絶代才輕將紅藥厠蒼苔豈知國色多嬌貴
不與春工競剪裁瓶浸芳雲歕麝液衣沾仙霧減蘭煤
明朝檢點餘香在知到荀家坐上來
送廷表典試貴州
竹王水色潑新醅髻子山光碧玉堆五尺道中亭徼迥
七千里外傳車來口銜仙藻騰騰去手頓天紘殷殷開
三十三人齊北面受經誰是尹珍才
沅江西上是牂牁路入炎荒奈遠何稍喜關河無斥候
已銷兵甲有絃歌人行箐閣秋陰靜雨灑盤江瘴氣和
歸到楚南重弭節湘中風物未蹉跎
秋夜聞鄰家琵琶聲
清秋夜色落銀灣一曲哀彈月滿山㡳是當年查八十
流傳法樂到人間
與渭清季貞方寅雪崕公凱遊憫忠寺
步屧城南路寒沙一徑微還尋黃葉寺同叩白雲扉斜
日行將盡孤蓬坐自飛數行棲暝色林鳥亦知歸
題東川讀書秋樹根圖
讀書秋樹根聲出秋樹杪秋樹高無枝森疎不知老
秋山無行跡秋葉紅鱗鱗微吟散林樾此中知有人
嗒焉坐日夕林氣何清微時時落空翠濕我芙蓉衣
落落一邱壑悠悠與世疎此境有時有斯人天下無
送錢越江典試江西
日月麗乎天山川鬱以阻一氣無淳漓猶然此終古散
而為人文精英之所聚前者既比肩於後或接武胡為
嘆乏人晉材必用楚三代不㳂法求賢各自輔曠典亮
難追里選而鄉舉今之進士科其來千年許勦說互牽
綴市心類商賈雖然多雅辭聖道益榛莽利一害反百
為效略可覩何以救其失道在慎所取苟得良有司拔
十猶得五兹焉歲甲子興賢上天府
勅旨遣詞臣君當往江右江右於前朝士之淵與藪名
卿才大夫姓字照官簿節義與文章累詞不勝數兵戈
比瀕轉流離去鄉土諸生頗輟業風氣頗呰寙君既才
且賢時名播寰宇藻鑑洞精微冰雪澡肺腑此行勉自
植素藴期一吐摭華食其實毋徒事含咀庶搜天下才
持之報
聖主我忝同官寮因之色飛舞為國賀得人不用相勞
苦臨岐寄斯篇聊以代出祖
懷李天生
清渭日悠悠金天嶽色浮青雲懷舊好白首悵同遊盛
世甘偕隠斯人實莫儔漫將詩筆較一疏自千秋
送沈客子下第歸當湖
聊揀秋來白袷衣柘湖重問舊漁磯江鄉此日饒風物
只為鱸魚也合歸
歸去東臯又一時翠漪紅纈影參差從今莫賦連蜷霓
此字人間總未知
初冬篇
初冬届嚴律玉衡指北維切切霜氣肅曖曖白日低朔
風無停號萬竅多悲噫坐見庭際樹黃落成枯枝伊昔
妍華節四顧揚芳蕤盛衰本殊絶相去曾幾時盛亦勿
自恃衰亦勿自悲物理有消息天地豈我私所恨無貞
心靃靡不自持矯然松栢性歲寒終不移
寒夜聞柝聲
風緊霜嚴夜鄉晨最難禁是苦寒人赭衣不遇張京兆
辛苦長安聚柝人
同年馮方寅徒步入閩迎其尊府君之喪險阻
艱難嘗歷殆遍吳中好事者繪之為圖因系以
詩
仙霞關外路漫漫危棧連峰四百盤誰識孤兒心獨苦
羊腸只作九逵看
暮冬偕同郡諸朋好集大司空杜遇徐先生齋
風檠夜靜燭花深清景迢迢漏水沉厭腹難消千品富
酡顔不怕一寒侵人同鄉郡操吳語詩有南音抵會吟
身是樊川舊賓客春來還擬數追尋
歲暮雜感
落落存孤抱栖栖負夙心誰云樽五石自笑帚千金月
俸慚尸素年資媿滯淫汗青何日事垂老待抽簮
日上芸臺直悠悠歲月遒冰霜雙繭足風雪一羊裘白
首如新識青雲感舊遊忩前理殘易灑淚說施讐
全家四十口茅屋兩三楹燈火寒相共忩扉曉暫明身
如疣有贅官似指無名不及嚴夫子蕭然襆被行
殘年心賞薄百感髩絲生豈戀三升醖猶依二尺檠執
經須碩彦齒胄有儒英自合安衰劣非高拙宦名
作苦山妻健勝衣稚子長未嫌鮭菜惡祇覺麥魚香物
理由來定人生底事忙家家燒爆竹竟夕祀黃羊
十二月四日過李惺菴宅見庭菊未殘賦之
客意不自憀搖落愴心目移屧過南鄰微吟憺相屬草
堂幽以閒傍有數叢菊疎花耿餘香殘枝淨寒綠餐英
感楚騷酌水想酈谷要子以歲寒保此顔如玉
十二月五日大雪用東坡星聚堂韻仍效歐陽
公體
三年刻楮成一葉五色玲瓏粲干雪豈知雪態更姣好
天巧人工迥懸絶曉來忩紙&KR0609;&KR0609;鳴冷壓屋梁凍䲭折
起行庭際没䨇踝屐齒稜稜半明滅閉門高詠坡仙詩
爽氣摩空霜影掣詩家體物好形似有類隋宫剪綵纈
醉翁舊令禁不為未許眼中著金屑聚星堂上客星散
六百餘年一轉瞥恨不同時厠賓從徒慕昔賢守遺說
詩成擱筆起三嘆卧聽霜飈響簷鐡
十二月廿五日又大雪再拈前韻
瓦爐吹火爇枯葉仰視寒空又飛雪忽斜忽整疎又密
弄姿作態俱妍絶柴門無路人跡斷躑躅渾如阪九折
摛毫往往憂手龜曳履時時悲趾滅穴鼠不容晝自嘯
韝鷹無食飢欲掣故作凄寒壓酒盞時有餘妍點衣纈
閉門僵卧一無事思向雲中擣雲屑十年羇旅興欲盡
萬事空華眼一瞥易衣併日亦何憂湯餅牢丸儘堪說
更從古人隸僻事大樹聞前笑殷鐡
除夜寄寓庸
南忩清話撥爐烟殘雪餘寒夜陡然酒怯愁濃為味減
燈知春近作花妍宦情本淡甘人後詩格爭新怵我先
報塞有時歸有日汗青端的是明年
松桂堂全集卷二十四
