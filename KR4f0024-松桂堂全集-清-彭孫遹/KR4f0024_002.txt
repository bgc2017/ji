松桂堂全集卷二
吏部侍郎彭孫遹撰
御試省耕(限二十韻)
青陽臨左个
皇路慶由庚綺陌韶華徧丹霄麗旭晴九斿清蹕影
萬乘屬車聲蘭圃吹塵盡芝田拂蓋輕春光三月好仙
仗五雲迎輦道遥相峙鈎陳静不驚林花飄鳳幰隄柳
擁霓旌幽薄芳堪擷寒塘漲已平泠風勤問俗靈雨待
銷兵為念民依切頻勞
法駕行人皆忘
帝力
后自重農情畿甸恩膏沃郊原淑氣盈千村修黛軛一
墢涖朱紘草煖深蔵雉桑濃細囀鶯懿筐來獻繭良耜
去催畊終畝登周頌蠲租陋漢京嘉禾同穎秀瑞麥兩
岐呈地迥
宸遊暢時和
睿賞并負暄迎婦子擊壤應簫笙
聖治先崇本長春玉燭明
日長至(二十韻)
四序屬元英三階燦玉衡綘杓方北指金翼正南行晃
朗孤輪湧迴環九道平乍臨牛斗度遥暎鳳皇城祥靄
開瑶甸澄輝散綺甍山河彌廣大霄漢轉高明繡線絲
初永葭灰氣已盈靈臺雲物麗銅掌露華清柔荔争含
秀芳芸競向榮歷元千歲合化籥一陽萌是節乾苞啟
中天曜景呈踐長迎寶筴會極拱神京蒼璧修殷薦黃
鍾辨雅聲百僚趨劍佩六變奏韶韺縹緲疏龍殿棽離
析翠旌上觴皆碩輔獻履亦名卿珍貺凝軒鼎仙音律
舜笙呼嵩知
帝眷祝華見輿情瑞旭重光現
皇衢萬象亨小臣欣就日葵藿願同傾
中秋應制(二十韻)
素律迎西顥丹霄逼上清虹橋舒夕霽虬箭報新晴薄
暮祥光合當空麗景呈金波初皎皎銀漢已盈盈彌覺
凉宵永還能徹夜明雲消鳷鵲觀秋滿鳳皇城庭鶴寒
相警林烏暗自驚液池霜練淨黼帳獸煙輕樓閣堆琳
碧軒楹縷水晶地疑蓬島接人在閬風行勝境芳時會
宸襟爽氣生推遷觀節候流覽擷菁英紫萼湘蘭秀丹
葩嶺桂榮天香衣上落仙吹月中鳴彷彿聆三籟依稀
奏五莖賦吟冰雪句曲按羽霓聲龍鼎調堯膳鵝簧叶
舜笙
九重留睿賞四美暢
皇情遊豫知同樂謳歌見太平小臣摛短翰長願頌由
庚
南苑講武(二十韻)
垂衣文教洽偃革武功成帝業雖無外王師尚有征岐
陽傳茂烈淮浦著英聲並自高千古誰能去五兵鸞旂
清道啟鳳盖屬車行
宸蹕今南苑神畿舊北平丹山遥拱護碧澗競趨迎太
閱乘冬令中權授夏卿魚麗環黼帳鶴列辨銀鉦蓮鍔
流虹疾霜蹄逐電輕何煩歌甫草殊勝鑿昆明挾纊
君恩渥同袍士氣盈騶虞歌並叶虎旅技同呈盡合三
驅禮齊稱萬壽觥長楊朝弭節細柳暮歸營隠隠聞笳
吹悠悠見旆旌指麾由
睿略撻伐軫
皇情𤏡道剸修兕衡湘剪巨鯨寰瀛調玉燭符瑞集銀
甖更舉登封典芝泥勒令名
西域獻獅子(二十韻)
化浹寰瀛泰時和㝢縣康勲華高曩烈符瑞集今
皇玉帛綏羣服梯航萃萬方珍毛來上苑竒獸出西洋
白澤標名古金精稟質良爪牙堪服猛圖牒久呈祥重
譯山川遠彌年歲月長端由文德洽坐使
國威揚效順同軒帝稱兵異穆王章和徒紀漢貞觀漫
推唐我
后仁風被中天景命彰騶虞方在囿鸑鷟更鳴陽萋菶
梧初引繽紛草競芳啣書騰赤雀抗陛立神羊並已登
靈囿何須問越裳遠人修土貢
聖主戒禽荒異物原非寶
宸衷自有常義林時攬擷學圃日翺翔螭筆歌宛馬
鸞車屏翠黃小臣瞻舜治拜舞共蹌蹌
温泉(二十韻)
璇圖開永命寶歷卜遐昌河洛爭凝瑞山川競效祥乾
符呈德水坤軸湧温湯迴帶神京北斜縈紫塞傍醴泉
隨地出靈液溯流長噴薄還終古瀠洄此濫觴上疑星
漢接下有燭龍蔵媚澤珠為燧尋源谷是暘焦溪遥合
泒鄒律迥回陽沍節無停雪嚴寒不受霜琉璃分皎潔
珠貝瀉淋浪寶幄通馳道金隄擁繚牆薰風時拂拂旭
日轉滄滄直訝炎洲近終嫌沸井凉涵濡皆
聖澤吐納亦榮光濯垢神清霽蠲煩思發揚何須黃
竹詠殊勝白雲鄉浩蕩恩波闊端能及萬方
中秋經筵(二十韻)
邃古苞符闢中天歷數昌山雲初啟瑞河洛更凝祥授
簡神龍出銜書寶雀翔羲軒垂統遠洙泗濬源長道法
貽
昭代心傳屬
聖王講筵勤學問祕閣盛文章辨色臨軒蚤諏辰撰日
良桂宫秋薦爽蘭殿曉生凉繖扇迎
鸞馭簪裾引鷺行執經皆碩輔列陛盡仙郎縹笈黃金
軸瑶函白玉裝一元包象繋半部致平康奥義徐紬繹
微言細闡揚詎能增海岳已若見羔牆璿度存淵穆葵
忱喜拜颺地如游策府人似訪汾陽餘潤波瀾闊流徽
翰墨香琳琅紛入抱月露漫盈箱偃羽呈堯舞揮絃繪
舜裳寸蠡將弱管何以測汪洋
賦得月宇臨丹地(二十韻)
月宇鬱峥嶸迢迢逼太清青霄緣直上丹地此高擎燕
雀窺珠網星河接繡甍金樞懸自轉玉斧琢還成屏障
吹雲母罘罳漾水晶元霜流皎潔顥氣挹鮮英宛向虛
無出真從廣漠生花林春冉冉香霧曉盈盈絶漢離宫
度因山閣道輕陂陁承畫棟縹緲架雕楹已似臨瓊島
何須問赤城霞蒸光並絢虹亘色逾明徙倚舒遐眺留
連愜勝情川原何曠邈樓觀更紛縈桂醑仙杯渥霓裳
妙舞呈殿仍甘露號人作閬風行宴鎬揚周雅歌汾陋
漢京浮橋斜過騎落照晩銜晴遊豫當年盛君臣一德
賡開元遺詠在千載想昇平
春雪(二十韻)
春滿九重天花飛六出妍彤雲迎曙色瑞雪入新年淅
瀝交蘭沼繽紛拂蕙&KR0008;曉凝銅掌露煖逼玉爐烟蝶徑
梅沾粉鶯林柳著綿瓊枝還旖旎瑶草正芊眠澄景開
遥岫清暉散廣川因風疎更密罥樹斷仍連樓閣虛無
裏河山眺望前嵐光深峭蒨波影靜㛹娟郢調雙聲合
梁園一賦傳至今猶宛在懷古轉悠然顥氣
宸襟集佳辰
睿賞偏登臨元圃宴拱揖藐姑仙地接三神勝心存萬
物先祁寒頻念切遠戍幾人還有歲占禾麥無衣恤井
㕓陽和迴禹甸温律動虞絃喜見
皇仁被忻逢惠澤鮮不須黃竹詠歌頌遍垓埏
賦得雨中春樹萬人家(二十四韻)
春樹雨中妍人家萬井烟韶華明綺甸淑景媚芳年點
綴皇州麗參差紫陌聯雪銷金掌外冰坼玉河前細纈
鋪銅沼輕塵散錦韀泥融知燕喜谷暖見鶯遷卉物看
如此河山思渺然遠心紛入抱逸興邈孤騫嵐翠濃堪
摘林光淨可憐樓臺寒漠漠水木静娟娟雞犬新豐市
桑麻下杜田地仍三輔舊俗向五陵傳賜酪分槐火疏
渠試石泉清暉遥映帶佳氣靄葱芊相對
宸襟暢來遊
睿賞偏離宫通漢塞複道俯秦川稍出青門曲還過素
滻邊溪莎迎羽葆隄柳拂旌㫋一税星言駕重修月令
篇杏花紅旖旎菖葉碧連蜷籍有朱紘在居無黛耜懸
峰陰摇晩色鳥語叶繁絃問俗泠風至乘時惠澤鮮不
須郇伯詠霑灑自雲天
賦得天地一家春(二十韻)
春迴天地泰淑氣滿寰瀛有道君王象無私覆載情一
元資茂育萬彙達勾萌小暖融冰鑑微寒散玉霙蒼龍
扶寶輦綵燕起雕楹藹藹陽初煦欣欣物向榮丹霄雙
闕迥綺日九衢明宫柳銷煙潤林梅卷霧輕桑麻同暢
遂鳥雀自生成禁籞皆靈沼嚶鳴盡友聲如薰風轉蕙
似醴露承莖卉木祥光溢河山瑞靄呈
皇仁深共被
帝力蕩難名解澤將行惠甘霖為洗兵八荒歸戶闥六
合荷昇平已見人和洽還看土脉盈懿筐來獻繭良耜
去催畊
聖壽陳堯酒仙韶奏舜笙律應吹太簇詩欲頌由庚治
世餘音在今朝喜再賡
賦得春雪映早梅(二十韻)
春雪舞雕霙春梅照綺甍雪遲如有待梅早似相迎銀
海千層合琳枝幾樹明乍飛猶弄態交映倍多情錯落
開池籞繽紛拂戶楹臨風争婀娜得月並縈盈露篠遥
分影霜禽暗辨聲夕霏綃袂濕曉夢蝶魂輕冉冉花兼
絮冥冥雨更晴郢歌傳玉笛隴信報瓊英薄暝依微見
餘輝㶑灩生色香空不染臭味淡相成東閣耽幽寂西
州抱潔貞縱因時序轉未改歲寒盟皓質卑桃李靈區
匹閬瀛人無黃竹怨仙是綠華名覽物心彌曠澄懷境
至清芳流梁苑簡瑞貺傅巖羔御陌瑶光遍天葩淑景
呈浩然窺太素淳化復何營
太液晴波(二十韻)
太液繞宫城春波入望平滄池傳舊蹟瑞靄敞新晴翠
縠籠煙淺青蘋卷霧輕斜從金闕度遥向玉泉生空水
餘霞映寒暉竟日明百川來作&KR1672;千頃挹逾清縹緲飛
銀蝀嵯峨跨石鯨鳬鷖紛唼喋蘭&KR0581;淡縈盈魚藻游相
樂鷗沙夢不驚静含樓閣影細戛珮環聲仙境鄰三島
靈臺接九成文漪何瀲灩薄暮更琤泓色淨澄江練光
涵若水英虹梁花外轉鳳舸鏡中行徙倚舒幽眺留連
愜勝情搜竒羅玳瑁弋遠下鵁鶄何事登濠濮真如上
閬瀛宴觴周大雅風咏漢西京地迥宸居壯年芳
睿賞并臨流思欲濟還擬濯塵纓
賦得龍池柳色雨中深(二十韻)
龍池春水生曲曲抱瑶京柳暗拖新雨花濃失舊晴緣
溪枝婀娜疊浪色晶瑩點鏡青蛾濕窺人翠黛明一泓
波自照二月草初萌裊裊吹魚藻萋萋傲野苹林陰深
欲暝嵐氣静如迎影淨湘紋縠光流楚竹笙攬遊吟白
傅感物賦蘭成泥潤頻巢燕簧寒未囀鶯拂堤千萬樹
映水兩三莖濯月姿逾皎因風態倍清烟籠偏嫵媚霧
鎖轉葱菁濃綠低簾幕空蒼漾檻楹蓬萊仍
帝里興慶即仙瀛蕙沼鋪澄練蓀橈擊素瓊上林眠乍
起太液拂還輕天近偏多澤恩深獨向榮
宸遊迴鳳輦
睿賞引霓旌留待朝來霽追歡會玉纓
春雲(二十韻)
淑氣報新年靈臺測候先瑞雲何縹緲仙靄並清妍乍
浥金莖露長含寶鼎煙象呈丹極迥望入絳河連旂影
雙龍度珠光九曲穿七襄成帝子五色補媧天屏翳驂
湘渚豐隆駕洛川巫陽峯十二瑶島路三千擘絮垂楊
外吹鱗綺浪前風恬澄碧海日暖護藍田不辨公超市
頻低子野絃閒因依野鶴低或拂鳴鳶曉逐銅池畔春
留綵仗邊太虛仍廓爾出岫亦翛然山暝孤飛翼江晴
十樣箋暮凝人不見夕斂月長圓玉葉紛堪擷瓊英静
可搴挹來霞作瀣洒去醴成泉華蓋隨雕輦霓裳照舞
筵還思紀官日盛治接黃軒
又(二十韻)
玉琯動韶年春回萬象先星河多氣色雲物最鮮妍靉
靆非關雨霏微乍似煙絳霄舒更卷翠纈斷仍連黛影
雙尖瘦霞痕一縷穿寒銷七里霧潤挹九重天瑞靄開
芳甸澄暉被廣川蜃隂吞八九鵬翼擊三千仙路蓬山
外神光楚峽前琳枝披蕙圃瓊葉蔭芝田展處偏承蓋
停時為撥絃低空依翥鳳望遠没飛鳶去自棲巖際來
應捧日邊虹明還綺合風静轉娟然錦杼留裁翰金膏
待染箋凝條花並豔觸石璧同圓擢秀堪分潔餐英好
共搴
宸章垂宇宙需澤洒林泉糺縵呈珍貺繽紛拂御筵行
看歌復旦縕瑟有新篇
擬春日應制
紫禁清嚴複道通絪緼佳氣在
宸楓五雲仙仗羅三殿九醞霞觴壽
兩宫盡闢銅龍迎瑞日先懸綵燕待和風應知天上春
光早玉樹菁葱曙色中
青瑣彤闈赤玉墀寒銷蘭路雪初披竹宫雲麗齋壇夕
蕙沼風恬袚褉時芳草無根迎候早春暉有意為人遲
太平
天子勤民隠宣室何勞更祝釐
五柞宫中淑氣回萬年枝上好風催消除寒色看垂柳
斟酌春光到早梅垂露臨池龍躍起擁雲染翰鳳啣來
懸知
睿照三辰麗不數鄒枚侍從才
鳳闕嵯峨倚碧雯瀛臺仙境氣氤氲重輪暁湧扶桑日
五色晴含太液雲玉螮光寒凝絳幄紫猊穗煖爇芳芸
牙籖錦軸分明在
聖主當今正右文
芳林幽薄帶長川南苑今當校獵年聚燕臺前沙似錦
射熊館外草如煙風迴自引清笳動雲起争看綵仗懸
莫以從禽窺
廟略為乘春令習蒐田
惠澤頻年洒八紘陽和早已遍寰瀛釀花雨潤枝枝玉
轉蕙風輕樹樹鶯幡上金鷄仍渙號樽中白獸豈求名
招賢更有猗蘭操不盡虞絃解慍情
六合恩波自一家
聖心猶欲念幽遐露盤拂處螭頭濕月扇迴時雉尾斜
灩灩爐煙飄蕙燼依依花氣浥蘭芽宫中玉漏休頻滴
乙夜搜書遍五車
奕葉承平起頌歌况逢海内正韜戈由來望澤寰區徧
占得韶光
帝里多珠綴花明香作霧玉溝風煖綠生波大酺不待
君王賜處處春風飲太和
春祭社稷(二十韻)
春滿鳳皇城中天瑞靄呈
鑾輿嚴夙駕吉禮慶初成首舉句龍秩兼崇后稷名方
州尊土德原隰重農情辨色彤霞曉諏辰麗旭晴韶光
二月早仙仗五雲迎蘭路銷塵盡松隂拂籟輕九斿飄
羽蓋萬乘引霓旌柳外銅蠡静花間玉佩鳴奉璋多俊
士陪位有名卿遥見
鑾旂轉迴看雉闕平壇壝皆北向輦道更西行舞帗咸
池節歌鐘太簇聲靈鼗清管合絺冕繡綖明報本三
時薦祈年百室盈氣先通雨露物自潔粢盛祝號還陳
信
宸衷獨秉誠果然邀肹蠁遂此致豐亨歲穰嘉祥集椒
香淑景并重賡良耜詠擊壤在寰瀛
上已(二十韻)
曖曖曙光明泠泠暁籟聲花風春有信蘭節禊為名煖
應雲門律寒銷露掌莖韶陽三月候遲日九衢晴麗景
開瑶甸澄暉散繡甍紅簾深見燕綠樹暗聞鶯垂柳眠
煙重濃桃靧雪輕樓臺何縹緲卉物益葱菁靈沼遥通
漢滄池曲抱城蜿蜒飄翠蝀飛動躡蒼鯨玉澗芳堪擷
銀塘漲已平龍旂隄外轉鳳艒鏡中行羽爵隨波去金
人捧劍迎祓河傳勝事宴鎬洽
皇情疏圃詩偏好華林賦並成何如披
睿藻還此上仙瀛地曠
宸襟暢時和豫賞并堯樽初獻酒舜琯更調笙暮景催
清漏歸橈擊素瓊不須留落照桂魄一鈎生
松桂堂全集卷二
