公是集卷二十二
宋劉敞撰
五言律詩
銅陵阻風
驚浪乘風疾浮雲映水低卷帆高卧熟看鷁退飛迷山
遠微分樹村深略辨雞蒹葭縈客恨極望正萋萋
螳蜋
玄蟬無所營風露正淒清執翳機何密當車勇自輕將
迷黃雀患已變玉琴聲得喪還相召南華所以驚
雨中入省
簡書無暇日風雨送殘秋車馬常侵旦泥塗空自愁平
生本迂拙歲暮強淹留會將投劾去偃息謝交游
旅居雨中
塵垢厭淟涊風雨為驅除稍稍煩襟盡蕭蕭秋氣初堪
憂忘陋巷匡坐讀羣書半夜梁山操悲歌問起予
雨中
蕭蕭過軒雨物色送春歸樹綠初成蓋垣青半長衣吟
懷空擾擾愁思動依依想似江南景草長鶯亂飛
北窗聞雨
泄雲霏棟宇危葉墮霜枝忽忽時空晩蕭蕭坐自悲竟
無高枕興還有閉關宜生事安蓬藋商歌恣所為
送因甫宰湘鄉
相思恨不見今子去長沙幸有國百里可憐天一涯春
風洞庭水殊俗楚人家回首傷卑濕知君髮易華
挽仁宗皇帝歌四首
漢恩隆四世商歴盛三宗與子孫能繼寧民戸可封雲
歸疑厭代鼎就莫攀龍廟樂兼韶武應傳盛德容
措刑文武後四十有餘年幾與華胥比寧知帝力然占
齡無協夢棄躧趣登山後世稱稽古應參堯舜篇
不陣威逾遠無為俗自柔詩書通月窟簫勺靖炎陬畢
陌宫車晩蒼梧草露秋定知千歲後民尚是軒邱
謳歌歸命啟遏密罄宗堯陵寝略依漢衣冠深葬橋空
看同軌至非復總章朝西望新宫柏悲風亦後凋
太一齋居
適野性所喜采真今更諳地偏塵土少人遠井泉甘長
日眠高枕微風酒半酣從來天尺五信有此城南
城南晩歸
高秋變搖落遠水露澄明飛鳥江中墮孤帆木末征逆
風吹帽側疎雨逐雲行興盡聊當反塗窮眼自驚
獨酌憶和甫
開窗一杯酒獨酌靜無言明蟾不可駐流水自東奔野
犬迎虛吠舟人爭渡喧悵然此時意不醉已消魂
履冰
昔聞小旻戒今踐薄冰行涌水怒愁裂寒蛟蟠畏驚遲
遲但覺遠戰戰尚思輕誰斷孤疑志窮源更北征
燒殘樹
古樹荒祠側他年雷震餘蛟龍從此逝螻蟻至今居錯
節摧犀甲燒㾗蠧漆書會看妨要路終勝斷溝渠
䨇樹
吾廬雙好樹簇簇近浮烟急雨仍堪倚斜陽不廢眠山
童勤掃葉稚子莫驚蟬俗態輕幽寂柴門賴素偏
題巷北桃花
深巷山桃樹無人亦自芳青苔何限地紅萼可憐香俗
眼輕幽僻隂天逼豔陽殷勤謀一醉容易送春光
杜祁公挽詞二首
天下蒼生望朝端百辟師辭榮如棄躧得道去乘箕無
復臨雍問空餘罷市悲會書廊廟語世世奉蕭規
第五廉莫比留侯功不居遺風何峻極雅尚得冲虚平
昔常開閤深慙晩曳裾千金論一字永慨䄂中書(某去年方)
(與公相識後累得公書皆草書親筆勁媚可愛)
送人之洛
逢人問嵩少千里駕征軒倦馬夜未寝鳴蟬秋尚煩風
煙新洛邑冠蓋上東門合有西賓問歸時許共論
聖俞墜馬傷臂以其好言兵調之
知兵心自許見謂百夫雄上馬常慷慨墮車寧困窮誠
非代大匠疑欲作三公匹似陳湯病猶成絶域功
烽火(壬午歲自關中河北至青州皆設之于是烽火通齊秦矣)
齊秦誰謂遠烽火自相通消息雌雄國關防百二同流
光下滄海飛㷔避驚鴻不及承平日空悲垂白翁
得貢甫巢縣書云阻風
别離常作惡衰老異他時望望風波苦悠悠見女悲江
空人迹絶天迥鳥飛遲若復無雙鯉何由慰我思
曬書(先祖賜書法帖甚多)
藏書不滿萬幽蠧亦時除上有朝廷副多從秦漢餘山
川迷禹穴雲海隔崐墟持此遺清白歸來林下居
卲少卿挽詞二首
湖海青雲噐朝廷白首郎蹉跎遇已晩零落意仍傷屢
擁行臺節頻腰太守章東南滿遺愛不獨一桐鄉
廣柳非高蓋空山異昔歸善人天不與行道涕交揮髣
髴音容在留連義故違安居自傳世閭里尚光輝(君為三轉)
(運又累典大藩致仕而終)
鎮潼觀察留後贈侍中李君挽詞(君讓節旄守澶淵其先人亦嘗)
(守澶淵)
築壇辭將鉞分土繼緇衣忌滿名猶誤宜年報尚非離
鴻哀斷續埋玉想光輝冥漠金貂贈空看鹵簿歸
侍讀右丞贈尚書李公挽詞
扶陽詩禮學世世有知名玉樹芳榮早金華地望清川
沈終合劍風折欲分荆蕭瑟烏衣巷偏傷道路情
再見禁卒住桂陽二首
古亦苗民患今仍禁旅過祅氛半翼軫殺氣覆山河御
史暴公子將軍馬伏波不應淹日月頻獻凱旋歌
肅肅卷征甲蕭蕭出郢門蛟螭雄步驟鷹隼急飛翻數
有蠻夷警遥憐賦税煩唐虞兩階舞帝肯用昌言
丁右丞挽詞二首
再歴三公府終崇萬乘師優游邇臣表簡淡古人為愛
士常推轂傳家不遺危平生赤松願猶復白駒悲
司籍歸良史調鐘待一䕫遽聞麟掩袂猶觖鳳來儀絶
筆流風在遺音後世知春原國人送黃鳥寄哀詩
國殤
屢聞戎馬入輒有國殤詩多壘非吾責亡民痛爾為請
纓慙肉食無敵怪王師聞道臨洮野天隂戰骨悲
暮角
落日孤城閉高風暮角愁邊聲亂歸馬物色向新秋尚
有單于怨仍傳出塞憂時平翻感激不語看層樓
題天池館二首
誰人畫素屏中座對滄溟雲氣隨蛟蜃波濤湧戸庭風
高鵬解羽天近客浮星會有湯湯意無琴亦自聽
粉墨勢回環滄波入座間溟茫朝百谷迢遞隔三山怪
獸有時化孤槎何日還乘桴古人勇向壁每慙顔
自長平至陳州河水絶清
清川百里餘淨淥照空虚落日金波蕩微風霧縠舒塋
心看白石明目數游魚洗耳非吾事兹身與世疎
金山館
出塞二千里荒亭無四鄰貪烏飢攫肉狡兔急投人短
短西隅日冥冥北路塵腰間丈二組空愧漢廷臣
庶幾堂雨夜偃几作
短夜催微月流雲濕太空瀟瀟鳴竹雨颯颯舞松風形
影明燈裏歡娛隠几中吾衰儻未甚正復夢周公
春晩
芳菲不少住白日定空長庭樹暗新綠春衣生晩凉悠
悠向時節細細到壼觴誰使風前絮來參醉後狂
鐡漿館
稍出盧龍塞回看萬壑青曠原開磧口别道入松亭(此館)
(以南屬奚山溪深險以北屬契丹稍平衍漸近磧矣别一道自松亭關入幽州甚徑易敵常祕不欲使漢知)
敵馬寒隨草奚車夕戴星(奚人以車帳為生晝夜移徙)忽悲田子泰
寂寞向千齡
凉雨
晩雨蕭蕭急秋隂處處高風雲愁宇宙淮海怒波濤貧
有匣中劒飢餘井上桃誰能散積靄萬里度鴻毛
風雨寄張野人
天地初開泰雲雷未厭屯泥深長閉戸謀拙苦憂貧狼
籍千株雪空亡一半春仍愁三徑裏草色斷幽人(張好周易)
(隂陽之說故詩有泰屯狼藉空亡之語)
孤壘二首
孤壘敞新觀層軒臨暮霞分明魚意樂徙倚客愁賖遠
近見百里高低有萬家春風甚不遠更種滿城花
落日含古意高臺多遠心魚龍潛凍水蟋蟀有哀音江
漢南浮遠關山北望深張衡四愁意歴歴起登臨
連日西南風戲作
連日風且曀端居突不黔西南人殆絶甲子雨還兼巫
峽雲屢起洞庭波正添誰能誅屏翳試使後飛廉(離騷日後)
(飛廉使奔屬)
雨中送孜入京兼呈諸親舊
江外五年别齋中三日留何能慰衰疾正足亂羇愁澤
國瓜時雨淮山桂樹秋思歸欲招隠一一謝交遊
對雪
朔雪似迎春霏霏散玉塵稍看人迹絶坐對物華新地
暖消還疾風高舞正頻郊扉聊自卧誤怪洛城人
對雪憶隠直
淅淅度窗竹紛紛綴館梅怕消愁寂寞看舞愛徘徊寡
和思吾友相望共酒杯時披白鶴&KR0769;西北上高臺
八月十六日夜月
不减冰輪滿微增玉漏長過雲收薄潤重露濕清光歴
歴素娥影菲菲丹桂芳枯槎容客載醉過羽人傍
秋霽望月
明蟾此夜新竚立爽精神幾夕隔霖雨相看如故人風
生疑折桂雲過欲埋輪應有關山客長歌淚滿巾
送張噐著作
昔年聞子虚上國重相如老厭諸侯客晩陪東觀書絃
歌魯儒習風俗楚人餘感激青雲氣功名亦未疎
江行寄隠直
自念復遠適與君仍解攜天文鶉首尾地勢陜東西江
漢饒風雨關山盛鼓鼙離憂各易老秋意欲悽悽
新梅寄春卿給事
徂歲嗟無奈新花笑自如雪&KR0008;消去未春色復歸初欲
折意空遠少留香有餘一枝寄驛使浪語故愁予
禦冬
漂泊愁多病差池歲復闌老驚時月疾貧畏雪霜寒外
物關身足空堂寓膝寬敢希王佐略聊取一枝安
春日小園憶張六
不見張公子春遊分寂寥獨行愁楚澤何處榜吳橈芳
樹皆宜笑垂楊總細腰一樽成強醉四望欲魂銷
雪後遊小園
園林過新雪草木散芳華物色皆疑似春歸亦有涯逕
泥生沮洳凍乳滴楂枒所適從吾樂淹留見暮霞
納凉明教臺呈太守
榻移隨樹影杯側見山岑白鳥渴求水玄蟬清噪林道
書無近語天籟有遺音向北新開逕行苔過竹隂
臨淵亭寄輦下親舊
蠶魚山迤邐(比有蠶尾山又有魚山)濟汶水交流信美終非土思
鄉更倚樓露滋黃菊晩風起白雲秋長嘯澄潭上誰憐
公子牟
丁酉五月郭守恩戰殁武戡走入壁守恩勇將有
智略
敵兵得漢巧五月戰西河壮士平原死孤城殺氣多猶
聞疏勒守無復魯陽戈不反東流水㴞㴞奈爾何
聞舅氏以祕書監致政謹獻拙詩為賀
今日王朝士多稱賢大夫恩榮隨几杖官職上蓬壼行
路歎或泣都城畫有圖他時辟雍問惇史記訏謨
得和書自越入京時寓商丘
遥想行舟處春江花正繁殊方更回首不語獨銷魂寡
和愁郢客雅遊思兔園吾能事應聘見爾大梁門
送杜横州
小郡横山外居民半島夷路偏逢客少地濕見秋遲銅
鼓侵城角蠻旌接使麾平生聞義勇好祭伏波祠
送余江州
潮汐通城下東南仍上游懷章趨便道疊鼓送華舟卷
旆鷹隼急落帆江漢秋心知戀魏闕頻上庾家樓
冬至卽事
南極日差永幽人喜不勝陽生漸堙鬱隂老尚憑陵風
解吳山雪江流蜀地冰衝寒彊乘興屣履過鄰僧
晏公挽詞三首
望苑牧英雋巖廊奉德音功如四支重化以二南深安
仰嗟維石能傳賴碎金浮雲送哀挽慘澹更為霖
簡易能容士精誠樂與賢如何五湖上非復赤松年几
几空遺舄悠悠不問天獨應春輟相令望故依然
衮韍三司舊笳簫一品榮獨傷去國意仍以撫封行落
日白駒影空林黃鳥聲公歸那不復悽愴國人情
鄰幾挽詞二首(其叔為之主)
那知一樽酒流涕寝門前非復平生日空看東逝川詩
書遺素業山水閟空弦人物陳留古當憑耆舊傳
忘年一傾蓋適意兩虚舟老去翻相失人生固若浮蕭
條蒿里餞零落竹林游知與不知者同時俱涕流
聖俞挽詞
孤宦衆人後空名三十年交游一時絶詩筆四方傳歸
旐江湖永藏書日月邊應封史通子他日慰窮泉(聖俞預修)
(唐書書成未上而亡議者欲請于朝賜一子官以追寵之)
洗竹
舍側萬竿綠蕭蕭終歲佳翠深疑魍魎根老畏龍蛇翦
剔扶霜節分張及馬撾世無嵇阮輩竟負野人家
爆竹
節物隨時俗端憂見旅情土風猶記楚辭賦謾譏傖烈
火琅玕碎深堂霹靂鳴但令休鬼瞰非敢願高明
歲暮憶隠直
歲窮浩長歎心事如波瀾高卧老將至相思天正寒浮
雲紛霰雪陋巷獨瓢簞裏飯非無意悠悠行路難
雪中與長文景仁會西閣
梁山風與雪歲暮自崢嶸誤逐滄浪叟飛來白玉京屯
雲紫微閣疊壁九重城更挹浮丘袂端令俗眼驚
梅
澤國春還早山梅臘競花繽紛迷雪意浩蕩逼年華驛
使紅塵遠江風短日斜芳菲恐易失愁思亂悲笳
立春日雪中遊蒙谷
冰解泉應動雲寒雪更飛谷中知律變林下覺春歸風
物如游蜀衣冠似浴沂瑶林與碧樹處處競芳菲
墨竹
羇游念此君子墨慰幽人洒落不經思蒼筤如出塵交
加月下影濃澹霧中筠試作吳山想蕭蕭意亦真
夕陽
過雨風景好斜陽林下明倦游宜几杖卻埽稱柴荆宿
蝶依花靜歸禽觸葉驚逍遥共兹世聊復得吾生
寄題歙州流杯池
公子愛客意高山流水間清波無斷續翠斝自廻還野
興四時得棠隂終日間何當竹林賞醉耳聽潺潺
答張給事途中微雪見寄四韻
空行萬里塞不見六花飛(自比庭回三十餘程未嘗見雪)今日傳清唱
端來點客衣度關迷馬色拂樹散春暉不减山隂興從
軍中夜歸
雪後
飛塵暫消凍春意亦冲融野水涓涓綠林梢靡靡紅躍
魚輕泮凍鳴鶴舞和風出處驚時節悠悠看歲窮
古北口對月
萬古關山月遥憐此夜看蛾眉空自嫵叢桂不勝寒他
日刀頭問何時客寝安因之千里夢共下白雲端
新月
花外驚新月春殘復滿弓餘香輕墜露疎影細寒風火
禁通方俗年華思老翁清光堪半夜稍醉玉壼空
雪後病愈至射堂作
病失千峯雪晴開萬影新鴈飛天欲暖風起野無塵弱
柳悲羌笛辛夷思楚人攀條復顧影頗似去年春
目疾呈深甫
久思廢耳目乃復困觀瞻默坐但憑几幽居長下簾玄
黃迷宇宙明晦錯烏蟾萬事形骸外人將不汝嫌
新晴二首
雨餘春更好日出望還新暄鳥啼驚客林花笑向人年
華如過鴈世事劇飛塵置酒陶嘉月㴞㴞醉任真
薄雲開早景宿潤减飛塵好在松筠色依然鳥雀馴避
人深卻埽炙背暖生春未得獻天子潛書報近鄰
秦淮對月
舊熟秦淮水今浮萬里船泬寥明月夜淡泊始秋天靜
境他時絶清光度曉圓無人漫詠史回首憶先賢
晩泊對月
川光晩都白岸色遠全青明月隨孤劒浮槎送客星南
飛鵲擾擾北鴈嚮冥冥誰謂悲歌短能吟酒易醒
欲雪寄貢甫
欲雪天地閉積雲江海昏著書成寂寞玩歲覺崩奔鴻
鴈自嘯侣&KR1799;□常在原離憂紛滿眼浪作種庭萱
初雪
三日風振海中宵雪覆城已看秋落漠更逼歲崢嶸原
隰龍沙磧樓臺白玉京知誰錯吹律物物驟堪驚
殘雪
積素不可卷潛陽方未蘇勁風吹強起明月照全無封
蟄龍蛇病傷根竹栢枯誰能開白日后土正泥塗
望雪山
朔風何處雪徑度江南山半出青天外猶臨庭戶間崔
嵬海潮湧泱漭暮雲還壮觀感人意長謠如可攀
戲賀叚生
驃騎門下士蹉跎已白頭知人家監誤彈劒起吹愁忽
逐侏儒飽遥聞祿仕優還鄉問耆舊當憶負薪謳(生夲會稽)
(人娶妻上國居李師門下十年得官)
公是集卷二十二
