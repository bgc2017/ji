滎陽外史集卷六十三
明鄭真撰
表
懷遠衛親軍指揮使司賀正旦表箋三道(洪武六年閏十)
(一月三日承本縣牒丈)
皇帝表
上言三陽之月天地開泰上聖在御萬方來賀(中賀)欽
惟皇帝陛下盛德難名仁恩廣被普天率土㒺不臣服
肇協寅正之序永臻萬夀之期伏念臣某等奮自行伍
職居列衛嘉與三軍同深祝頌欣抃之私倍萬倫品
中宫箋
上言月謹寅正天地合德禮正東朝萬邦展賀(中賀)敬
惟皇后殿下中宫正位聖哲同尊肅雝之德助成内治
履端謹始海㝢咸春臣某等忝荷深恩職列環衛報效
之心未及萬一惟與僚屬上祝億萬齊年為宗社之福
東宫箋
上言行夏之時萬代常法東宫展禮福履攸宜(中賀)敬惟
皇太子殿下温文肅恭仁慈敏哲謹三朝之問禮參九重
之政治宗社基本海宇屬心而臣某等忝荷深恩職司
環列不能效重暉之頌惟與軍士同增鼓舞
留守指揮司正旦表箋三道(洪武六年閏十一月三日本縣牒文)
上位表
上言獻歲發春王正謹始聖人南面朝貢會同凡在宇
内莫不稱頌(中賀)欽惟皇帝陛下道本生知性由天縱
沛江海之量合天地之德自北自南無思不服而臣某
等遭逢盛代與司留鑰不能報效萬一惟與僚屬仰祝
明聖萬夀與天地海岳相為永久
中宫箋
上言月謹王正天開一統博厚配地萬夀齊年(中賀)敬
惟皇后殿下表正柔儀輔成内治玉冊金相增輝椒殿
翬衣䄖翟介祉蘿圖際此履端之月用展宫闈之禮
某等忝荷盛恩職掌留鑰謬承靖綏之略實深祝頌之
誠瞻戀廷階喜倍常品
東宫箋
上言泰來集吉震長是宜瑶歷增華青宫展賀(中賀)敬
惟皇太子殿下賢居儲嫡望崇主器溫文恭敬本自天成
禮樂詩書日敏于學際此三陽之月永增福履之新而
臣某等自愧非才忝司留鑰瞻仰前星謳歌祝頌為宗
社生民之福
濠梁洪塘湖屯田千戶所正旦表箋三道(洪武六年閏月)
(廿四日)
上位表
上言春王正月麟經謹始三朝嘉會萬福來同凡在宇
内莫不稱賀(中賀)欽惟皇帝陛下堯仁天縱湯德日新敷治
象於多方播仁聲於庶類宇宙兩間嘉應備至所謂先
天而天弗違者矣臣某等忝戍屯田不能布宣德意惟
與耕稼之民載歌豳風以祝億萬年之夀
中宫箋
上言月在三陽道隨泰長宫闈展禮福履攸宜(中賀)敬
惟皇后殿下性禀儉慈躬行柔順體家人之正位成關
雎之美化肇臨盛旦修列多儀臣某等忝戍屯田慙無
寸效惟與畆畆之民及時耕稼上祝億萬齊年之夀
東宫箋
上言月謹天正履端維始東宫展禮萬邦来賀(中賀)敬
惟皇太子殿下賢居嫡長望崇主鬯鶴駕撫軍暢威聲於遠邇
龍棲問寢謹孝敬於朝夕肇臨吉旦倍膺多福而臣某
忝戍屯田不及躬諸廷階惟與耕農瞻仰前星為儲闈
之喜
濠梁左衛指揮使司正旦表箋三道(洪武六年十二月臨淮縣)
(牒文)
上位表
伏以月正上日鳳歷頌春四海一家會同展賀(中賀)欽
惟皇帝陛下治定功成禮興樂作宇宙之内咸囿泰和
是以上受天命基盛業於萬年也臣某等忝戍中都備
員左衛茂際明時敬傚嵩呼之三祝
中宫箋
上言三陽交泰厚德承乾禮正宫闈萬方来賀(中賀)敬
惟皇后殿下恭儉慈仁齊莊柔淑施政教於閨門肅母
儀於天下肇臨正旦品物皆春臣某等忝居左衛茂際
熙辰敢竭微誠祝億萬年之夀
東宫箋
止言天開泰運夏正建寅禮正東宫履端展賀(中賀)敬
惟皇太子殿下温文肅恭仁慈勤儉謹三朝之盛禮係
四海之歡心届此熙辰永膺多福臣某叨職左衛無補
㳙埃惟與僚屬同深祝頌
鳳陽左衛親軍指揮使司正旦表箋三道(洪武七年六)
(年冬十一月承臨淮縣牒文預撰)
上位表
上言王正書春肇新治象聖神左御臣庶同懽(中賀)欽
惟皇帝陛下啓運法天生知盛德文教武功高冠前古
際此三陽之月茂膺吉履之綏宇宙泰開諸福畢至臣
等備員左衛莫綴班聯夀考萬年維深祝頌
中宫箋
上言天開泰運歷象維新椒殿正儀萬年齊夀(中賀)敬惟
皇后殿下性全徽懿德茂儉慈中壼母儀助成内化際
此三陽永膺福履臣某等備員左衛莫補事功瞻仰宫
闈實深祝頌
東宫箋
上言春正王月敬授人時位正儲宫萬邦同賀(中賀)敬
惟皇太子殿下溫文肅恭禮成主鬯問安侍膳敬謹惟時
好道崇儒日新講學億兆衆庶歌頌攸歸旦告三朝茂
膺福履臣某等忝居左衛莫任撫綏瞻仰前星千秋祝
頌
留守指揮使司正旦表箋三道
上位表
上言春秋書春王正月孔聖論行夏之時皆所以正一
統之義也(中賀)欽惟皇帝陛下受天明命撫御華夏敷
治象於内廷播仁聲於廣㝢際此三陽茂膺福禄臣某
等忝司留鑰莫綴班聯萬夀維祺實深祝頌
中宫箋
上言歷象維新九㝢一統内廷受賀嘉禮攸宜(中賀)敬惟皇后
殿下淑德徽慈中宫正位表萬邦之淑儀助億年之至治
際兹盛旦福履其綏臣某忝司留鑰莫補事功仰瞻廣
内上祝齊年之夀
東宫箋
上言宇宙春開璿璣示歷儲宫受賀嘉禮攸宜(中賀)敬
惟皇太子殿下溫文肅恭禮成主鬯左右輔翼莫匪正人
故能衍本支於萬禩永福禄於千秋某備員留鑰茂對
重暉瞻仰前星惟深祝頌
洪塘湖屯田千戶所正旦進賀表箋三道
上位表
上言獻位發春肇新治象萬方来賀臣子之至情(中賀)
欽惟皇帝陛下文武聖神撫膺景運天之所覆莫不臣
服盛德鴻業與天地永久際兹盛旦福履咸綏臣某等
忝職屯田莫補寸功仰廷陛于九重祝萬年之眉夀
中宫箋
上言正月上日治象維新厚德承乾萬邦来賀(中賀)敬
惟皇后殿下正位宫闈母儀天下輔九重之盛治成億
載之弘基際此三朝茂膺福禄臣某等忝職屯田莫聯
班綴升瞻椒殿夀祝齊年
東宫箋
上言四海會同萬年景運青宫正位福履維宜(中賀)敬
惟皇太子殿下德盛温文位崇震器人心允叶歌頌攸宜
際此三陽茂膺吉履某忝職屯田仰瞻鶴禁千秋祝頌
用表寸忱
懷遠衛親軍指揮使司正旦進賀表箋三道
上位表
上言聖人法天道以授人時所以正一綂之義也獻歲
敷春萬方來賀(中賀)欽惟皇帝陛下天統生知聖神文
武際天所覆㒺不臣服制禮作樂高冠前古際此三陽
開泰茂膺福禄之宜臣某等備員列衛莫補事功惟與
僚屬上祝億萬年之夀
中宫箋
伏以春回椒掖厚德承乾禮謹三朝内廷受賀(中賀)敬
惟皇后殿下正位宫闈助成内治萬方四海咸仰母儀
際此三陽萬福具臻臣某等忝職中都莫陪班綴仰天
闕之九重祝齊年之萬夀
東宫牋
上言正月上日敬授人時禮正儲宫萬方贊頌(中賀)敬
惟皇太子殿下恭敬溫文以賢以長庶務參决深知治體
燕翼延裕衍本支於萬禩某忝職中都欣逢盛旦瞻仰
前星上千秋之祝
懷遠衛親軍指揮使司正旦進賀表箋三道(洪武九年)
(正月臨洪武八年冬准淮縣公文)
上位表
上言正月所加同乎遠邇龍墀受賀聖夀萬年(中賀)欽
惟皇帝陛下聖知武文君臨海㝢法堯舜之盛治廣陽
德以如春届此王正永膺福禄臣某忝荷殊恩職司列
位瞻仰九重之䆳共陳祝頌之誠
中宫箋
上言正月上日鳳歷授時椒殿受朝懽同海㝢(中賀)敬
惟皇后殿下德盛齊家助成内治懋著二南之教盛陳
廣内之儀臣某等忝司列衛何能報效惟與僚屬祝萬
年之齊夀
東宫牋
上言夏正建寅四時合序春宫盛禮中外均懽(中賀)敬惟
皇太子殿下天禀英姿以賢以長謀貽燕翼祚衍本
支禮謹問朝德新講學際此會同盛旦肇開鶴籞之華
某忝司列衛莫報忠勤敬歌漢頌之重暉永祝千秋之
福禄
留守指揮使司正旦表箋三道
上位表
上言治歷明時聖人所以敬天勤民也陽日維春萬方
來賀(中賀)欽惟皇帝陛下受天明命德盛君臨武功告
成文教廣被制禮作樂永為後代法唐虞三代何以加
焉臣某等忝司留鑰深荷鴻恩祝聖夀之萬年與天地
其永久
中宫箋
上言正月朔旦泰運天開椒殿受朝萬年齊夀(中賀)欽
惟皇后殿下正位中宫母儀天下關雎葛覃之詩見諸
詠歌届此三陽永膺吉履臣某等留鑰所司實承重寄
敬瞻廣内致臣子祝頌之誠焉
東宫箋
上言聖門論治行夏之時萬國會同青宫獻夀(中賀)欽
惟皇太子殿下位崇主器盛德日新視膳備尊親之禮
問學得治平之要三陽開泰吉履其綏某忝司留鑰何
補事功仰日月之重暉祝千秋之福禄
鳳陽左衛正旦表箋三道
上位表
上言璿璣示歷寰宇皆春萬邦皆賀臣子之禮也(中賀)
欽惟皇帝陛下上聖生知華夏一統際天蟠地海涵春
育届此三陽萬福其臻矣臣某等忝居左衛莫效撫綏
惟與軍民同祝萬年之夀
中宫箋
上言三陽之月道長泰亨椒殿受朝共陳祝頌(中賀)敬
惟皇后殿下仁厚淑慈與天合德葛覃美教及乎萬方
届此正旦福禄同臻臣某忝居左衛食禄靡功嘉與軍
民同祝齊年之夀
東宫箋
上言正月履端維新治政東宫受賀福履攸宜(中賀)敬
惟皇太子殿下位尊主鬯以賢以長人心所係歌頌攸
同際此春正星暉海潤嘉貺備至海㝢臣子咸願致其
誠悃某備員左衛何補寸功千秋之夀共伸美祝
長淮衛指揮使司正旦表牋三道
上位表
上言堯典敬授人時孔子書春王正月所以示一統之
義也海㝢咸春萬邦来賀(中賀)欽惟皇帝陛下文武聖
神治教廣被制禮作樂為後代法唐虞之盛於今見之
際此青陽萬年眉夀臣某等忝司列衛仰荷殊榮抃舞
之誠倍萬倫品
中宫箋
上言天開月吉歷象維新盛會同之禮儀仰中宫而獻頌
(中賀)敬惟皇后殿下慈懿淑柔助成内治懋著葛覃之
教用貽燕翼之謀際此春陽永膺福履臣某等忝司列
衛重任曷勝祝萬夀之齊年與邦家而同永
東宫箋
上言鳳歷授時春開萬象青宫受賀主器同尊(中賀)敬
惟皇太子殿下英禀天成賢居嫡長侍從輔翼實惟正
人禮樂詩書日新講學共際會同之旦永膺吉履之成
某等忝荷殊榮職司列衛仰前星之美彩祝福夀之千
秋
洪塘湖屯田千戶所正旦表箋三道
上位表
上言春王正月聖夀萬年玉帛會同邦家之盛禮臣子
之至誠也(中賀)欽惟皇帝陛下法天啓運君臨萬方廣
鴻恩於海宇詠安樂於太平獻歲發春倍膺福禄臣某
等忝職屯田曷勤報效嘉與兵農同陳祝頌
中宫箋
上言天正授歷萬象維新内殿受朝萬年齊夀(中賀)敬
惟皇后殿下德盛淑慈中宫正位輔成治政與日月而
同輝届此三陽懋膺百福臣某忝寄屯田兵農事重共
伸祝頌實倍至誠
東宫牋
上言獻歲發春青宫受賀邦家盛禮主器同尊(中賀)敬
惟皇太子殿下恭敬温文日新講學臣民頌美海内屬
心際此三陽倍膺吉履某屯田忝職事重兵農祝福禄
於千秋與前星而齊夀
長淮衛指揮使司正旦進賀表箋三道(洪武十年正月上進)
(洪武九年冬十一月准臨淮縣牒文)
上位表
上言天開盛旦萬象咸春請祝聖人萬年福夀(中賀)
欽惟皇帝陛下神聖文武應運龍興正天下之常經立
百王之大法衣冠禮樂海㝢同懽臣某等忝衛長淮莫
思報效瞻仰九重之上實深抃舞之誠
中宫箋
上言青陽獻歲天地皆春肇新内殿之華永集邦家之
福(中賀)欽惟皇后殿下正位中宫母儀天下周南美教
詠關雎之歌際兹泰長之辰永介齊年之夀臣某等忝
司列衛莫報恩榮抃舞之誠倍萬倫品
東宫箋
上言春開泰運歷象新頒禮正青宫輿情咸悦(中賀)敬
惟皇太子殿下温恭端厚主器攸尊侍膳問安尊師重
傳祗承聖訓問學維勤際兹獻歲之初爰受自天之祐
某等忝司列衛莫效忠誠祝福夀之千秋上重暉之美
頌
鳳陽左衛指揮使司正旦進賀表牋三道
上位表
上言玉衡示歷海宇皆春禮樂會朝萬方一統之日也
(中賀)欽惟皇帝陛下文治武功法天啓運恩波遍乎遠
邇謀猷協乎臣工唐虞三代之盛於今見之臣某等忝
居列衛莫效忠勤祝萬夀以維祺與軍民而忭舞
中宫箋
上言天開泰運歲紀肇新仰瞻椒殿之華盛展會朝之
禮(中賀)敬惟皇后殿下徽柔恭儉正位中宫内教允修
禆宏聖治葛覃之詩見諸詠歌届青陽之令辰集邦家
之福禄臣某等忝司列衛莫效忠勤祝萬夀之齊年致
履端之善頌
東宫箋
上言王正肇建歲序維新禮盛東宫臣民懽忭(中賀)敬
惟皇太子殿下天禀英姿位尊主鬯凡而修齊治平之
要得諸問安侍膳之餘履端令辰重暉善頌某忝司左
衛莫綴班聯仰瞻鶴籞之華共祝千秋之夀
留守司正旦進賀表牋三道
上位表
上言鳳歷新頒春為歲首華夏咸同於一統臣民共祝
於萬年(中賀)欽惟皇帝陛下濬哲溫文應期撫運武功
以成洪業文治以開太平宇宙涵生永成樂育際春陽
之澤物協海内之懽心臣某忝司留守何補事功嘉與
軍民惟深贊頌
中宫箋
上言青陽獻歲宇宙春和陳内殿之盛儀祝齊年之上
夀(中賀)敬惟皇后殿下位合乾綱母儀天下周南關雎
之美教密贊謀猷際此春正倍膺福禄臣某等忝司留
鑰莫效忠勤幸同海宇之懽願與天地同永
東宫箋
上言陽和布令物象皆春嘉禮重於東宫懽賀周乎寰海
(中賀)敬惟皇太子殿下日新盛德主器攸尊侍膳問安
敬恭惟謹尊師重傅問學尤勤當鳳歷之授時介千秋
之福禄某忝司留鑰何補事功仰鶴籞於九重陳重暉
之美頌
洪塘千戶所正旦進賀表牋三道
上位表
上言青陽應候物象咸春仰殿陛之九重祝聖人之上
夀(中賀)欽惟皇帝陛下受天成命撫育萬方偉禮樂之
成功混車書之一統梯山航海莫不來賓屬兹泰長之
辰永集邦家之福臣某忝司屯所事重農功盛衣冠之
會朝致華嵩之永祝
中宫箋
上言鳳歷肇頒春開萬象中宫盛禮福履攸宜(中賀)敬
惟皇后殿下位並至尊柔嘉維則示母儀於天下成美
教於宫闈密贊皇猷禆輔聖治有永怡愉之燕肇新内
殿之華臣某忝職屯田莫思報效上齊年之美頌盡臣
子之至誠
東宫箋
上言天開黃道鳳歷授時盛衣冠之會朝仰東宫之獻
夀(中賀)敬惟皇太子殿下禮尊主鬯位正前星龍樓庶
務之參聞深知政體人心允協大本尊崇式觀福履之
成永介千秋之夀某忝司屯所農事維勤協豐年之雅
歌致重暉之美頌
懷遠衛指揮使司正旦進賀表箋三道
上位表
上言宇宙春開人時敬授聖夀萬年臣子祝頌之誠也
(中賀)欽惟皇帝陛下武功文治混一車書協虞夏之謀
猷合殷周之制作恩波遠洽詠歌太平際茲令旦之
華茂時對陽之盛臣某等忝司列衛守禦中都敢效華
嵩之呼願與天地共大
中宫箋
上言天有四時春為歲首盛衣冠之朝會祝多福之中
宫(中賀)敬惟皇后殿下温柔肅恭母儀天下成周南之
美教嗣太姒之徽音際此履端維深贊頌臣某等忝司
列衛莫致忠勤敢陳向日之誠共祝齊天之夀
東宫牋
上言宇宙回春肇開夀域華夏混同於一統人臣共祝
於千秋(中賀)敬惟皇太子殿下恭敬温文位尊主鬯允
協燕謀之永肇新鶴籞之華問寢承顔尊儒講學人心
所屬歌誦允諧際此令辰倍膺多福某等忝居列衛莫
致忠勤效漢頌之重暉與軍民而舞忭
六安州守禦千戶所正旦表牋三道
上位表
上言月正上日泰象天開盛禮會朝臣子之至情(中賀)
欽惟皇帝陛下上聖生知聰明睿哲武功文治輯寧海
宇禮樂制度垂法萬代二帝三王何以過之届此春陽
倍膺福禄臣某等忝守州邑深荷鴻恩嘉與軍民同祝
萬年之壽
中宫表
上言春王正月禮盛中宫萬夀齊年懽同海㝢(中賀)敬
惟皇后殿下温恭徽柔母儀天下肅雝美教關雎葛覃
何以及之際此青陽永安吉履臣某等忝司行伍莫報
寵恩仰内殿之尊嚴與軍民而祝頌
東宫牋
上言三陽開泰萬方一統青宫受賀方今之盛典(中賀)
敬惟皇太子殿下天禀英姿温恭敏哲德尊主鬯位映
前星四海謳歌人心仰戴際兹盛旦而福禄其臻矣某
等忝司守禦任寄軍民獻夀千秋喜踰常品
皇陵衛正旦進賀表箋三道
上位表
上言天開黃道鳳歷頒春四海會同萬年祝夀(中賀)欽
惟皇帝陛下應乾承運大闡皇猷禮制樂興遠人賓服
是以百榖用成四時順序嘉祥咸至率普均懽際兹盛
旦之華永集泰亨之告臣某等職衛皇陵莫聯班綴敢
同葵藿之誠上致華封之祝
中宫箋
上言正月書春青陽布政萬方玉帛内殿受朝(中賀)敬
惟皇后殿下徽柔懿恭齊莊中正教本關雎式同周姒
示母儀於天下輔王道於宫闈際此令辰齊天介夀臣
某荷承恩寵忝衛皇陵敢伸祝頌之忱用致履端之賀
東宫箋
上言青陽布令萬物皆春肇開鶴籞之華上祝千齡之
夀(中賀)敬惟皇太子殿下聰明天禀位正前星問道尊
師契修齊治平之要人心允協大本攸尊適兹泰長之
辰永集邦家之福某等忝荷洪恩何由補報瞻山陵之
松栢與日月以常新嘉與軍民重暉祝頌
鳳陽衛指揮使司正旦進賀表箋三道
上位表
上言天開泰運鳳歷頒春民物阜安庶民咸賀(中賀)欽
惟皇帝陛下武功既定文教廣敷修法度正紀綱所以
肇建宏規而衍億萬年之盛業也兹逢令旦茂介洪禧
臣某等忝司列衛莫綴班聯瞻望九重恭祝萬夀
中宫表
上言家人正始王業所基春滿宫闈中外同賀(中賀)敬
惟皇后殿下柔順承天恭勤治内助成洪業母儀天下
衍宗社萬年之永久兹逢正旦福禄是臻臣某等祗奉
慈恩忝司列衛惟瞻望九重祝齊天之夀
東宫箋
上言春頒鳳歷喜溢青宫宗社安寧臣民相悅(中賀)欽
惟皇太子殿下天縱英姿帝命是式承顔實謹於敬恭
親傅益勤於問學是以德業日新令聞日廣而萬方所
曕仰也兹逢泰運福禄攸宜某等忝居列衛職守維勤
莫勤趨賀之班仰祝千齡之夀
滎陽外史集卷六十三
