滎陽外史集卷六十六
明鄭真撰
表
鳳陽衛指揮使司九月十八日天夀聖節賀表(洪武)
(十四年)
上言聖主當陽祥開虹渚集廷墀之玉帛會海宇之衣
冠嘉與民生懽同忭舞(中賀)欽惟皇帝陛下恩涵率普
德盛君臨創業傳統之功制禮興樂之治仰逢華旦福
履其成矣臣某等荷承明命忝衛鳳陽報效莫致於忠
勤祝頌願致於上夀
鳳陽右衛指揮使司天夀聖節賀表
上言天生聖人以君主華夏者所以開盛代之太平也
虹渚迎祥玉帛來賀(中賀)欽惟皇帝陛下聰明文武位
正乾剛遂成混一之功普致雍熙之治綸言廣被春育
海涵際兹華旦之臨適届秋成之月禮成樂備福履其
宜臣某等忝職鳳陽實司右衛與軍民而忭舞祝聖夀
之萬年
懷遠衛親軍指揮使司天夀聖節賀表
上言天眷皇明聖人在位祥開虹渚月届秋陽盛玉帛
之會朝合邦家而同賀(中賀)欽惟皇帝陛下文武英姿
應期撫運禮教集才賢之盛治政資輔弼之良生物順
成嘉祥協應際兹華旦萬壽維祺臣某等忝衛懷遠莫
報洪恩共伸周雅之忱敬上尭年之祝
鳳陽左衛指揮使司天夀聖節賀表
上聖君臨受天眷命玉歷届秋成之月彤廷迎虹渚之
祥萬方來同盛時禮樂(中賀)欽惟皇帝陛下性本生知
恩涵廣宇啓邦家之景運體天地以同仁華旦恭逢永
安福禄臣某等忝司左衛莫報恩榮祝萬夀之齊天上
周詩之雅頌
鳳陽中衛指揮使司天夀聖節賀表
上言祥虹在渚景運天開會禮樂於大廷協秋陽之令
月凡居覆載忭舞同懽(中賀)欽惟皇帝陛下德為聖人
尊為天子海宇之内涵育仁恩恭逢華旦之臨共覩治
平之盛嘉祥協應多福駢臻某忝職鳳陽實司中衛效
華封之三祝頌聖夀之萬年
長淮衛指揮使司天夀聖節賀表
上言華渚祥虹金行協應萬年福夀請祝聖人仰玉殿
之天開集四方之玉帛(中賀)欽惟皇帝陛下天地共德
日月同明撫景運之雍熙致昇平之盛治欣逢吉旦億兆
同懽臣某等忝衛長淮恭承恩命願效忠勤之報惟深
頌美之誠
留守左衛指揮使司天夀聖節賀表
上言聖人臨御海宇昇平仰祥虹在渚之辰正生物遂
成之日衣冠禮盛廷陛會朝(中賀)欽惟皇帝陛下受命
龍興功成混一定邦家之大本立天下之常經吉旦天
開茂膺福禄臣某等恭際盛時忝司留衛共祝萬年
之夀同伸報上之誠
留守中衛指揮使司天夀聖節賀表
上言祥虹在渚禮盛明廷致頌美之忱辭祝聖人而曰
夀海宇之内忭舞同懽(中賀)欽惟皇帝陛下治定功成
禮興樂備合天地生成之德同日月照臨之明吉旦天
開嵩呼三祝臣某等忝司留衛職效中都願福禄之来
同萬斯年而永久
皇陵衛指揮使司天夀聖節賀表
上言聖人受命以君萬方所以上契天心下協人心者也
當祥虹在渚之辰獻聖夀萬年之頌(中賀)欽惟皇帝陛
下英姿文武治定功成同日月以常明與春秋而俱富
斂時百福以錫兆民臣某等忝衛皇陵欽逢華旦仰鈞
奏之九成同嵩呼之三祝
洪塘湖屯田千戶所天夀聖節賀表
上言龍御當陽祥虹在渚恭仰會朝之旦謹伸報上之
誠海宇同懽昇平盛典(中賀)欽惟皇帝陛下聖德神功
受天眷命定邦家之大典致天下之文明一統車書梯
航奉貢維兹華旦福禄其臻矣臣某等荷承委任事重
屯田豐登適際於秋成頌美共歌於萬壽
鳳陽衛指揮使司冬至進賀表箋三道
上位表
上言易卦著復亨之吉聖人所以見天地之心也適際
履長之吉盛陳朝會之儀(中賀)欽惟皇帝陛下應運撫
期武功文德廣禮樂詩書之教輯紀綱法度之傳年榖
順成恩涵樂育際兹長至福禄其臻矣臣某等忝衛鳳
陽上承明命效周詩之善頌祝萬夀之維祺
中宫箋
上言月應黃鍾復亨協吉奉慈顔而獻頌與海宇以同
懽(中賀)敬惟皇后殿下德盛徽柔教行勤儉輔成天地
之功式衍邦家之福肇當至日吉履攸宜臣某忝衛鳳
陽莫聫班綴上履長之善頌致報上之忠忱
東宫箋
上言天近龍樓前星有耀值新陽之來復集衣冠之會
朝(中賀)欽惟皇太子殿下位尊主鬯德順承顔安邦本
以係人心輔皇猷而成至治是以海宇之内咸安樂育
福禄之盛與物俱春某忝衛鳳陽莫伸報效際迎長之
景運效歌頌於重暉
鳳陽右衛指揮使司冬至進賀表箋三道
上位表
上言陽生於子至日斯臨仰玉陛之九重集會朝之玉
帛凡居率普忭舞同懽(中賀)欽惟皇帝陛下聰明文武
位正乾綱同日月之明協天地之德制禮興樂致治昇
平適亨復之維時介萬年之景福臣某等效職鳳陽忝
司右衛恭上履長之頌用陳祝夀之誠
中宫箋
上言玉歷順時天正紀旦瞻仰宫廷之盛共修臣職之
恭玉帛會同履長獻頌(中賀)敬惟皇后殿下柔惠仁慈
母儀天下助皇猷之黼黻輔聖治之清平至日肇臨倍
膺福禄臣某等忝司右衛莫綴朝班祝上夀之齊年與
軍民而忭舞
東宫箋
上言月應黃鍾日書南至敬瞻主鬯之尊同祝千秋之夀
(中賀)敬惟皇太子殿下天禀英姿金相玉裕於問安視
膳之餘契修齊治平之要是以人心允協大本攸尊嘉
與含生同其福禄矣某等忝沐洪恩職司右衛對履長
之景運上歌頌之重暉
鳳陽中衛指揮使司冬至表箋三道
上位表
上言月應黃鍾陽生玉琯獻履長之善頌仰盛治之文
明凡在照臨懽同舞忭(中賀)欽惟皇帝陛下聰明神武
上聖之姿膺天命以順人心廣才賢而成至治恩波所
及與日俱春盛福禄以騈臻際書雲之吉旦臣某等署事
鳳陽實為中衛同上萬年之夀維深報效之誠
中宫箋
上言至日迎長復亨協吉盛著會朝之典同瞻母教之
尊(中賀)敬惟皇后殿下徽柔慈淑正位宫廷式資黼黻
之功永輔衣裳之治本支百代燕翼貽謀肇迎長至之
祥益衍邦家之福臣某署事鳳陽祗承恩命際文明之
景運祝聖夀之齊年
東宫箋
上言新陽初復位應前星集萬方之會同祝東宫之多
福(中賀)敬惟皇太子殿下位尊主鬯德盛承顔成尊賢
講學之功得修已安民之要是以上贊聖明本支百代
為宗社久長之福某效職鳳陽忝為署事敬上千秋之
夀普同海宇之懽
留守中衛指揮使司冬至進賀表箋三道
上位表
上言日書南至治歷者所以明天運之常示人時之正
也廷陛受朝太平禮樂(中賀)欽惟皇帝陛下至聖至誠
允文允武爰啓雍熙之運遂成政教之功四海一家恩
涵樂育際此書雲令旦永歌福履其成臣某等留司中
衛祗荷恩榮祝福夀之萬年協周詩之美頌
中宫箋
上言子為天統至日迎長同海宇之懽心介中宫之多
福(中賀)敬惟皇后殿下慈惠温恭與天協德式示母儀
之正用成内教之尊贊輔皇猷清平致治際兹令旦仁
夀其躋臣某等忝衛留司實為中衛恭上齊年之夀共
伸向日之忠
東宫箋
上言陽生於子上奉天時集衣冠之會同恊重暉而致
頌(中賀)敬惟皇太子殿下德冠金枝位尊主鬯為邦家
之大本係海宇之人心視膳問安敬遵聖訓際此履長
令旦倍膺福禄其臻與率普以同懽祝千齡之上夀
留守左衛指揮使司冬至進賀表箋三道
上位表
上言子為天統至日迎長聖人所以謹時也盛禮樂於
宸廷集玉帛以来賀(中賀)欽惟皇帝陛下文德武功萬
方一統成修齊治平之效著禮樂法制之傳嘉與民生
海涵春育際此新陽来復永膺福履之臻臣某等忝職
留司實為中衛效周詩之美頌祝聖夀之萬年
中宫箋
上言玉歷明時日書南至集衣冠於内殿奉母教之尊嚴
(中賀)敬惟皇后殿下位正宫廷徽柔慈淑示易象順承
之義成周詩勤儉之功上贊聖明本支百代際兹令旦
福履攸宜臣某等祗受明恩忝司留衛上履長之善頌
致報上之忠忱
東宫箋
上言鶴籞天開前星正位協重暉之善頌仰青殿以覲
朝(中賀)敬惟皇太子殿下英姿濬哲禀性温恭得聖學
之心傳贊文明之盛治問安侍膳禮謹承顔大本尊安
人心允協履長之吉亨復維時某忝司留衛莫報洪恩
介福夀之千秋與兆民而祝頌
長淮衛指揮使司冬至進賀表箋三道
上位表
上言治歷明時聖人所謹天正長至福履維宜集玉帛
之會同實朝廷之盛典(中賀)欽惟皇帝陛下上聖生知
聰明濬哲武功以開景運文教以淑人心是以四海之
内恩涵樂育福禄之盛與天地同大日月同明矣臣某
等忝衛長淮莫聫班綴嘉與民人上祝聖壽萬年以致
臣子之情焉
中宫箋
上言玉歷順時日書南至會同玉帛内教同尊(中賀)敬
惟皇后殿下德盛徽柔躬行慈儉輔文明之盛治著詩
雅之徽音際此迎長普躋仁夀臣某等忝衛長淮祗承
恩命祝齊年之福夀歌景運之雍熙
東宫箋
上言月正仲冬陽生于子龍樓天近位正前星致勤報
效之誠仰際會同之旦(中賀)敬惟皇太子殿下恭敬温
文日新盛德富日就月將之學謹問安侍膳之誠上恊
宸心遂成至治際此復亨之吉倍膺福履之臻某幸生
盛時職司列衛效重暉而獻頌衍福禄之千秋
六安州冬至進賀表箋三道
上位表
上言春秋傳書日南至所以謹天運之常也仰盛代之
昇平合會朝之禮樂凡居海宇莫不懽心(中賀)欽惟皇
帝陛下上聖生知聰明神武撫有華夷之盛遂成平治
之功際此新陽萬年福禄臣某忝職州司祗承明命願
上履長之夀頌同伸祝夀之誠心
中宫箋
上言月應黃鍾天正紀旦盛宫廷之禮樂際聖代之文
明凡在照臨玉帛来賀(中賀)敬惟皇后殿下位正柔儀
輔成至治式著修齊之效永歌福履之成吉旦適臨恩
涵海㝢臣某等職列州司莫聫班綴敬上齊年之夀同
伸就日之誠
東宫箋
上言天開於子陽復維時集四海之會同盛龍樓之禮
樂(中賀)敬惟皇太子殿下尊居嫡長性禀生知於問安
侍膳之時得修齊治平之要履兹長至茂集繁禧某荷
承恩命任寄州司願同億兆之懽心敬上重暉之善頌
六安州守禦千戶所冬至進賀表箋三道
上位表
上言日書南至禮盛會朝仰聖治之文明集四方之玉
帛凡居率普忭舞同懽(中賀)欽惟皇帝陛下文武聰明
應期撫運車書成一統之功禮樂合百王之制洪恩所
被春育海涵適兹陽復之臨永介履長之吉臣某等職
司守禦喜際明時祝聖夀之維祺萬斯年而永久
中宫箋
上言子為天統月正仲冬集内殿之衣冠上履長之善
頌(中賀)敬惟皇后殿下盛德恭勤聖心慈惠示母教以
居尊輔皇猷而致治届兹吉旦福禄來同臣某等祗奉
明恩職司守禦祝齊年之上夀效臣子之忠勤
東宫箋
上言月應新陽復亨恊吉祝東宫之上夀際聖代之昇
平(中賀)敬惟皇太子殿下德茂重暉禮崇主鬯式廣儒
宗之輔上遵宸訓之嚴是以大本尊安天人協順際會
同之盛旦宜多福之駢臻某茂對良辰莫聫班綴瞻龍
樓之日近歌重潤以重暉
皇陵指揮使司正旦進賀表箋三道(洪武十五年正月初一日)
上位表
上言歷象授時聖人所以敬天而勤民也當陽明之令
旦協海㝢之懽心丹陛會朝玉帛來賀(中賀)欽惟皇帝
陛下文德武功應期啓運著修齊治平之效明紀綱法
度之傳海宇安寧恩涵生育際兹獻歲與物俱春臣某
等忝衛皇陵恭承寵命敬祝萬年之夀同伸報上之誠
中宫箋
上言歷頒大統治教維新仰日月之同明盛宫廷之禮
樂(中賀)敬惟皇后殿下内教居尊母儀天下示易象順
承之義成周詩勤儉之功贊輔聖明太平盛治際此會
朝令旦永歌福履其成臣某等祗承慈命忝衛皇陵同
伸就日之誠恭上齊年之夀
東宫箋
上言月正上日治象陽明仰龍樓於九重盛會朝之玉
帛(中賀)敬惟皇太子殿下位崇主鬯德茂重華侍膳問
安參聞政治崇儒講學允協人心是宜大本尊安與宗
社同其長久矣某忝衛山陵願勤報效上千秋之善頌
祝福夀之維祺
懷遠衛親軍指揮使司正旦進賀表箋三道
上位表
上言春王正月物象維新聖夀萬年誠深祝頌仰九重
之廷陛集玉帛以覲朝(中賀)欽惟皇帝陛下允文允
武上聖生知膺天眷以順人心撫四方而成一統恩覃
化育德合生成適正旦之云初宜倍膺於福禄臣某等
忝衛懷遠莫致忠勤效三祝之微忱與軍民而忭舞
中宫箋
上言景運文明王正肇序盛中宫之禮樂伸祝頌之忠
忱(中賀)敬惟皇后殿下位正柔儀恩覃慈惠輔聖明而
致治著母教以居尊燕翼詒謀本支百代際兹獻歲福
履其成臣某忝衛懷遠何補事功祝上夀之齊年同家
邦之永久
東宫箋
上言陽德維新春為歲首盛會同之令典仰主鬯以同
尊(中賀)敬惟皇太子殿下英資天禀玉裕金冲侍膳問
安集邦家之景福際兹吉旦樂育清平某忝司守禦莫
綴班行上福夀之千秋效履端之善頌
長淮衛指揮使司正旦進賀表箋三道
上位表
上言天時正則歲功以成肇當獻歲之初吉恊亨嘉之
會凡在海宇莫不懽心(中賀)敬惟皇帝陛下居位至尊
聰明聖武正紀綱而政治制禮樂以興文航海梯山萬
方玉帛際兹正旦共樂清平臣某等祗承恩命忝衛長
淮願福禄之來同萬斯年而永久
中宫箋
上言玉歷之頒肇當獻歲衣冠玉帛内教同尊敢陳祝
頌之誠欣際會朝之旦(中賀)欽惟皇后殿下正位宫廷
母儀天下式著肅雍之德用成勤儉之功贊輔皇猷本
支百代對時育物吉履其宜臣某等幸逢景運職寄長
淮祝聖夀之齊年協徽音而獻頌
東宫箋
上言聖運天開前星示象際一統車書之盛合衣冠禮
樂之朝福集東宫懽同海宇(中賀)敬惟皇太子殿下英
姿天禀盛德日新安邦本以係人心輔皇猷而遵聖訓
太平盛治與物為春某等忝衛長淮幸逢吉旦祝千秋
之上夀歌漢頌之重暉
鳳陽衛指揮使司正旦進賀表箋三道
上位表
上言春為歲首聖人頒歷象於天下所以明政教也玉殿聫
班萬方玉帛(中賀)欽惟皇帝陛下文武聖神撫期應運恭勤
修治肇新制作致太平之盛成樂育之功際兹正旦禮
樂會朝同億兆之懽心矣臣某等忝衛鳳陽祗承恩命
上億萬斯年之夀效周詩祝頌之忱
中宫箋
上言聖人撫運玉歷新頒集禮樂於中宫乃朝廷之盛
典(中賀)敬惟皇后殿下徽柔慈儉内教宫廷而上贊皇
猷致修齊治平之效是以四海之内咸歸正朔帛璧奉
貢莫不懽心致兹獻歲之初共樂雍熙之盛臣某等祗
奉恩榮忝司列衛上祝齊年之夀用歌福履之成
東宫箋
上言龍樓天近位正前星欣逢正旦之開恭上履端之
頌(中賀)敬惟皇太子殿下禮成主鬯德茂重暉懋明講
學之功式謹躬朝之禮燕謀貽永大本尊崇際陽德
之亨嘉宜倍膺於福禄某忝衛鳳陽莫伸報效千秋祝
頌同海宇之懽心焉
鳳陽中衛指揮使司正旦進賀表箋三道
上位表
上言尭典之稱上日春秋之紀王正所以示政教于天
下也仰景運之雍熙進萬方之朝貢(中賀)欽惟皇帝陛
下生知上聖位配乾綱天命人心之歸武功文德之盛
是以海宇之内恩深樂育當春陽發育而福禄之駢集
矣臣某等職為署事祗荷明恩仰九奏之鈞韶祝萬年
之上夀
中宫箋
上言歲功之成由乎内治際文明之景運盛祝樂于中
宫(中賀)敬惟皇后殿下徽柔懿恭母儀天下式贊衣裳
之治遂成黼黻之功是以四海一家咸安樂育太平之
象正在今日矣臣某等生逢聖明恭為署事上齊天之
萬夀與億兆以同懽
東宫箋
上言玉陛天開前星示象仰青宫而獻夀歌福禄以來
同(中賀)敬惟皇太子殿下天縱英姿日新聖學式謹問
安之禮輔成至治之功海宇同尊邦家大本際兹獻歲
福復攸宜某效職鳳陽署司中衛上千秋之美頌與陽
日以同明
鳳陽右衛指揮使司正旦表箋三道
上位表
上言歷頒大統所以奉若天運而敬授人時也禮盛彤
廷玉帛朝貢(中賀)欽惟皇帝陛下生知上聖盛德君臨
制禮樂以啓文明廣才賢而敷政教海宇之内安樂太
平倍膺福禄之臻適際會同之旦臣某等忝職鳳陽實
為右衛恭上萬年之頌同陳三祝之誠
中宫箋
上言聖人臨御歲序肇新内教同尊中宫盛禮(中賀)敬
惟皇后殿下德盛徽柔恩覃慈惠而贊輔皇猷本支百
代致宗社之尊安與邦家而同久際兹獻歲福夀齊年臣
某等祗荷明恩留司右衛欣際會同之旦實深祝頌之
誠
東宫箋
上言玉宇春開前星正位幸際清平之運詠歌主鬯之
尊(中賀)敬惟皇太子殿下天禀英姿日新盛德式謹躬
朝之禮上承治統之傳大本尊崇人心欣悦際兹吉旦
福履攸宜某祗承恩命列衛鳳陽伸報效之忠忱效履
端之善頌
留守中衛指揮使司正旦進賀表箋三道
上位表
上言春王正月景運維新集玉帛之會同乃朝廷之盛
典(中賀)欽惟皇帝陛下聰明濬哲上聖之姿成車書一
統之功著修齊治平之效是以年榖豐登民安物阜與
天地同其長久也臣某等留衛中都欣逢吉旦效周詩
之美頌上聖夀之萬年
中宫箋
上言大統承天寅正授歷盛禮樂於中宫集衣冠而稱
賀(中賀)敬惟皇后殿下位正宫庭與天同大輔聖明而
致治著内教之徽柔是以宗社尊安邦家同永躋斯民
於仁夀際獻歲之維新臣某等上逢盛時留司中衛莫
聫内殿之班惟上齊年之夀
東宫箋
上言春生萬象鶴籞天開集玉帛以會朝瞻前星而示
象(中賀)敬惟皇太子殿下英姿天禀講學高明懋明治
綂之傳允協人心之要宗社尊安本支以永際兹盛旦
福履其宜某忝司中衛何補事功願同九㝢之懽敬上
千秋之頌
留守左衛指揮使司正旦進賀表箋三道
上位表
上言聖人示正朔於天下所以明政教也當陽春獻歲
之初正車書一統之盛凡居率普忭舞同懽(中賀)欽惟
皇帝陛下位正乾綱應時撫運廣賢材以資輔佐制禮
樂以闡人文福禄來同亨嘉協吉萬年之夀與宗社同
其永久臣某等生逢盛時留司左衛莫致忠勤之報惟
深祝頌之誠
中宫箋
上言聖明盛治上謹天時内壼同尊中宫盛禮集邦家
之景福合海㝢之懽心(中賀)敬惟皇后殿下與日月同
比天為大著母教之儉勤輔聖猷之黼黻際兹獻歲仁
壽其躋臣某忝司留衛莫綴班行祝上夀以齊年協周
詩之雅頌
東宫箋
上言天開玉陛春滿青宫集玉帛以覲朝乃邦家之大
典(中賀)欽惟皇太子殿下英姿天禀恭敬温文講學崇
儒上承治統問安侍膳日謹躬朝際獻歲之云初集邦
家之福禄某忝居左衛願效忠勤際景運之清平頌重
暉而獻壽
六安州正旦進賀表箋三道
上位表
上言春王正月聖人所以明一統之義玉陛班聫四方
來賀(中賀)欽惟皇帝陛下至聖之資允文允武而上承
景命下悅衆心航海梯山咸歸職貢福祥之集與宗社
同其永久矣臣某等幸生盛代任列州司共伸三祝之
誠敬上萬年之夀
中宫箋
上言歷頒大統萬象維新會玉帛以覲朝盛中宫之禮
樂(中賀)欽惟皇后殿下徽柔肅恭與天同大允著修齊
之效助成政教之功際此履端永臻多福(以下闕)
東宫箋(原闕)
滎陽外史集卷六十六
