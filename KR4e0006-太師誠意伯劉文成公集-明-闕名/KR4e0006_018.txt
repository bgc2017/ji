太師誠意伯劉文成公集卷之十八
後學䴡水何鏜編校
詩餘
河傳(江上作)
江上風過水生紋煙裏斜陽半曛雨聲不堪客耳聞紛紛夢
魂迷斷雲夢斷天涯歸路杳天欲曉殘月窺窗小木蘭舟
蘆葦秋汀洲藕花相伴愁
滿庭芳(詠荷花)
楊柳煙銷梨花雲散瑶臺别是風光翠霞深處誰舞白霓裳
三十六宮向曉鳳綃擁紅粉成行珠簾外風翻瑞葆驚起紫
鴛鴦含情空悵望衾寒鄂渚佩冷瀟湘怨凌波塵襪不度
銀潢只恐靑娥嬌妬相將見葦白芹黃凄凉也一天墜露明
月在池塘
玲瓏四犯(台州作)
白露點珠明河生浪秋光看又一半翠衾知夜永淸夢冷孤
舘南樓數聲過㕍西池桂花零亂歲序如何江山若此贏得
鬢霜滿傷心謾回愁眼見蛩吟蔓草螢度荒疃淚隨黃葉
下事逐浮雲散滄波袞袞東流去問誰是登樓王粲菊綻籬
邊賦歸來恐晩
江神子
霏霏輕雨弄秋光野煙蒼晚風揚征㕍將愁分付與寒螿窗
外聲聲啼到曉人不寐夜何長滄江波浪去茫茫莫思量
使心傷籬外黃花只作舊時香歌罷歸來深對酒今古事總
凄凉
浪淘沙(秋感)
江上晚來風煙藹濛濛白蘋吹盡到丹楓流水落霞衰草外
離恨無窮極目楚雲東愁見歸鴻拒霜相倚夕陽中露重
月寒芳意歇知爲誰紅
浪淘沙(感事)
天際草離離鴻鴈南歸冷煙凝恨鎖斜暉胡蝶不知身是夢
飛上寒枝惆悵倚闌時總是傷悲絶憐紅葉似芳菲淸露
自凋楓自落沒個人知
淡黃柳(台城秋夜)
江城夜寂何處吹羌笛城上月高風淅淅翻動林梢敗葉一
片琅玕下空碧倦遊客鄕關暮雲隔謾回首盻歸翼想柴
門流水依然在白髮參軍靑衫司馬休向天涯淚滴
調笑令四首
秋雨秋雨窗外白楊自語夢回月在空廊燈影朦朧夜凉凉
夜凉夜露冷芙蓉花謝
沙燕沙燕别去幾時重見汀洲芳草纖纖細雨微風捲簾簾
捲簾捲人與碧梧俱晚
白露白露點我庭前芳樹樹中有箇棲鴉啼到銀蟾影斜斜
影斜影照見羅幃夢冷
紅樹紅樹粧點天涯秋暮淡烟衰草黃昏露冷啼螿斷魂魂
斷魂斷明日玉臺霜滿
菩薩蠻(越城晚眺)
西風吹散雲頭雨斜陽却照天邊樹樹色蕩湖波波光豔綺
羅征鴻何處起點點殘赮裏月上海門山山河莾蒼間
漁家傲
江上秋來惟有雨江城九月猶炎暑泉湧中庭苔上柱深閉
戸莎雞露泣寒螿語征戌誅求空軸杼千村萬落無砧杵
玉帳悠悠閑白羽愁正聚亂鴉啼破樓頭鼓
小重山
城上高樓接海赮疎林藏不盡欲棲鴉回廊曲檻别人家征
鴻外風冷夕陽斜燈暗鼓三撾望中煙隠樹月籠莎白雲
如夢繞天涯梧桐雨和淚滴寒沙
虞美人(有感)
秋來日日煙含雨不肯收殘暑小桃錯認是春回盡把枝頭
紅綠向人開白雲流水靑山遠門掩蒼苔晚草間蜂蝶未
湏忙後夜雲英和月結成霜
喜遷鶯(殘夜)
畫角斷篆香淸斜月淡疎櫺露寒霜冷鵲頻驚歸夢不曾成
湖上數聲沙鳥河漢漸低木杪起看北斗待天明雲白日
華生
水龍吟(次韻和陳均從吹簫曲)
秦臺人去無蹤空餘綠樹連天表瑤京路遠緱山夜永離愁
縈繞露咽玄蟬霜棲白鶴月寒煙裊想孤鸞舞罷碧桃花盡
長是怨多歡少夢裏軿車過處見蒼梧九峯靑小脩篁染
淚滄江流恨年年不了廣莫風悲昭華玉冷聲沉雲杪又扶
桑日上靡蓱光散蓬池春暁
水龍吟
雞鳴風雨瀟瀟側身天地無劉表啼鵑迸淚落花飄恨斷魂
飛繞月暗雲霄星沉煙水角聲淸裊問登樓王粲鏡中白髮
今宵又添多少極目鄕關何處渺靑山䯻螺低小幾回好
夢隨風歸去被渠遮了寶瑟絃僵玉笙簧冷冥鴻天杪但侵
階莎草滿庭綠樹不知昏暁
浣溪沙(處州葉叔安溪南草堂)
細草垂楊村巷幽白沙素石引溪流靑苔磯上有扁舟門
外好山開&KR3650;畫屋頭新月學簾鈎窗風一榻似淸秋
長相思(晚興)
晚風淸晚雲輕雨意將成又不成斷赮天際明舊恨盈新
恨生立到樓頭河漢傾無人知此情
踏莎行
瓶水知秋池荷怨晚有人樓上吹淸管月明夜寂却堪聽可
憐剛被風驚斷楚澤吟悲槐根夢短江山處處傷愁眼欲
憑靑鳥寄殷勤波濤無地蓬萊遠
江神子
西風吹樹簟凉初露如珠月如梳鴻雁無情不帶半行書謾
倚闌干成小立人老也倩誰扶中庭梧葉待霜疎有棲烏
夜相呼門外一池寒水落芙蕖爲問閑愁還幾許多似草不
勝鋤
靑杏兒
獨自倚闌干西風起玉宇淸寒夜深月轉長河曲疎螢度竹
啼螿依草凉露溥溥莫把素琴彈冰弦上商冷宫殘萬牛
不挽東流水悠悠碧落茫茫雲海疊疊憂端
摸魚兒(傷春)
問春光尚餘幾許傷心前夜風雨夭挑豔杏都吹盡蘭茞變
成荒楚春欲去但渺渺靑煙白水迷津渚多情杜宇有恨血
滋宵哀音破暁千呌一延佇蓬萊路還是鯨濤間阻神仙
縹緲何處瓊樓玉殿深留景不見下方塵土誰最苦瞑色滯
雙飛燕子歸無主那堪訴與又暗壁殘燈重門轉漏嗚咽夢
中語
虞美人
桃花半折臙脂蕊鶯語東風裏坐來簷日轉墻隂時見黃蜂
帶粉出花心長煙不散萋萋草人與春俱老知人老去願
春遲無柰滿庭風絮促春歸
沁園春
白芷生香綠萍抽葉還是淸明有殘絲絆雨危芳怯露梨雲
困蝶絮雪迷鶯髮短心長時殊事異覩物如何不動情愁來
也怕東風無頼鶗鴂先鳴莫思身外虚名綿綿荒田草樹
平任龍蛇歌怨桑榆煙盡山枯石死畢竟何成富貴浮雲窮
通定命守分安常百慮輕和誰說又鴉棲高柳月照層城
惜分飛
蝶醉蜂迷鶯不語門掩一庭花雨春事無多許野雲江樹誰
爲主縱有垂楊千萬縷難綰教春莫去愁到傷心處數聲
杜宇靑山暮
沁園春(和鄭德章暮春感懷呈石末元帥)
萬里封侯八珍鼎食何如故鄕奈狐狸夜嘯腥風滿地蛟螭
晝舞平陸成江中澤號鴻苞荆集鴇輭盡平生鐵石腸凭闌
看但雲霓明滅煙草蒼茫不湏踽踽凉凉盖世功名百戰
場笑楊雄寂寞劉伶沈湎嵇生縱誕賀老淸狂江左夷吾關
中宰相濟弱扶傾計甚長桑榆外有輕隂乍起未是斜陽
憶秦娥(次石末公韻)
陽春月蜂喧蝶競芳菲節芳菲節風狂雨橫魂消心折鳳
凰臺上簫聲絶長洲苑裏光隂别有人愁歎淚珠成血
驀山溪(晚春)
淸明過了簾幕餘寒淺芳樹不勝風任流水飄紅去遠煙昏
雨暝天襯海雲低鸎意懶蝶魂銷花盡成秋苑遊絲落絮
特地相縈絆無計網春暉漫贏得遮人望眼登高凝睇欲寄
一封書鴻路阻豹關深日暮空腸斷
憶秦娥
春雨歇庭花撩亂飄紅雪飄紅雪一川芳草數聲鶗鴂長
煙渺渺青冥闊江湖波浪行人絶行人絶雲山迢逓夢魂飛
越
念奴嬌(詠蛙)
池塘過雨有許多蛙黽為誰彊聒乍寂還喧如聚訟覼縷宮
商爭發嘔啞蠻歌兜離鞮唱頰齒相敲齕可人幽夢驚回天
水空闊最好白石清泉被渠翻倒作蹄涔丘垤蚯蚓螻蛄
無智識相趁草根嘈噆坐井持頥當車怒目幾欲吞明月子
陽安在至今莫辨優劣
八聲丼州(詠蛙)
問靑蛙有底不平鳴真个為公私向汚泥曳足蹄涔接腋缺
甃持頥斷續儀同歌吹羔沸綠萍池鐘鼓難成響而況塤箎
曾記江湖煙雨被枕邊讙噪刺耳如錐擁輕衾孤坐愁到
曉雞時道巴猨聲聲是淚細看來不似此聲悲應知得灑灰
著令千載無疑
倦尋芳慢(詠雨)
翠霞暎日柱礎生雲衣𬒮先冷石燕飛時天與亂山俱暝稍
見如絲隨風細漸看密灑滄江迥倚闌干恁昏昏過了淸和
光景小樓外榴花間竹可恨紅英飄墜苔徑霧罩陽臺悽
惻夢魂難醒階下决明憂爛死草根得意惟蛙黽正蕭條又
沉沉戌鼓夜凉人静
渡江雲(初夏即景)
麥秋晨氣潤嫩凉院落細雨乍晴時定巢新燕子睡起雕梁
對立整烏衣庭空晝寂但盡日簾幕低垂歸去來不堪重賦
兩鬢漫成絲傷悲斜陽難繋逝水無回想佳期應未愁正
濃如何消遣惟有心知瑶琴調苦弦先絶任冷落玉軫金徽
凝望處啼鴉飛上高枝
阮郎歸
曉寒楊柳綠如濡園林新雨餘紫苔成暈上階除日高庭院
虚官况懶世情疎斷腸芳歲徂暮雲不見北飛魚路遥難
寄書
蘇幕遮(次韻和劉宗保)
日斜時山盡處綠水朱霞隱映雲間樹鴻鵠冥冥烏鵲暮海
闊天高翼短迷征路路多岐情没緒想極生悲欲語難成
句忽憶登樓懷土賦愁着心頭淚落如零雨
八六子(晚思)
到黃昏悄無情緒凄凉又掩重門盼草際殘陽易盡雲中征
鴈難憑漫勞夢魂淵明三徑猶存白鶴不歸華表烏鴉自
滿荒村念過眼芳菲總埋泥土縱然回首可堪凝睇傷心處
處蓬蒿廢井時時煙雨啼猨更何言蒼苔漸深淚㾗
攤破浣溪沙(次劉宗保韻)
燕子巢成倦不飛綠隂鳴&KR1578;靜頻嘶拄杖獨穿芳草徑立多
時池面紫錢荷點點枝頭靑彈杏離離更愛葵花紅粉豔
似崔徽
江神子(同前)
沅湘煙雨夏生寒怕江干有離魂蕙圃蘅蘭蕪穢有誰看愁
絶洞庭雙帝子風颯颯珮珊珊鈞天虎豹守重關隔人間
寄音難腸斷春光正美却凋殘聞說桃源今不見何處好把
漁竿
燭影搖紅(重五)
筠粉初銷海榴花外絲絲雨靑槐綠柳又新蟬凄咽黃鸝語
煙草蒼茫何處想當年三閭故楚蕙蘭蕭艾蘅茞蓬蒿菉葹
無數細葛香羅有人衣𬒮隨風舉游梟不作太官羹玉燕
空雕虎永晝庭隂自午一時間愁情萬緒寸腸柔脆末了傷
今那堪懷古
生查子
槐雲軃墜鬟柳露酣啼眼深院有佳人坐惜芳菲晚素手理
瑤琴曲罷空長歎佇立望靑霄愁永靑霄短
長相思
山悠悠水悠悠水遠山長處處愁那堪獨倚樓憶歸休怎
歸休細雨微風冷似秋綠隂啼栗留
驀山溪(詠螢)
晚晴池館月淡煙籠水草際却熺微漸游揚隨風四起拂雲
穿霧摇亂玉繩光高又下滅還明點綴林梢蘃漢宮遥夜
鐙影深羅綺莫近繡簾飛滿階苔無人有淚蓬牎凄冷留取
照韋編天禄閣校書時藜杖淸暉似
滿江紅(次韻和石末元帥)
華表孤雲還應是當初相識回望處煙塵滿地燕鴻南北過
眼浮滎胡蝶夢縈身薄宦猩猩屐笑村童不認主人翁呼爲
客鯨鯢起滄溟拆藩籬外生仇敵帳高門廣厦鹿場麋跡
大澤猶纏蛇豕氣暘烏未放乾坤白細看來還自有靑山長
如昔
阮郎歸(題畫扇)
白蘋風起夕陽微小舟衝浪歸江潮却落釣魚磯天寒紅葉
飛彭澤菊首陽薇不知今是非山林朝市事相違紫芝彊
肉肥
怨王孫
漏悄人静星稀雲淡煙柳成眠露蓮半頷何處月色飛來滿
樓臺微風入𬒮仍吹領愁都醒好个淸凉境紅塵自迥河
漢應有仙槎待還家
鷓鴣天(題梅花圖)
玉骨冰肌萼綠華騎龍飛下太淸家衣飄碧落星芒動珮拂
玄冥月影斜江水闊嶺雲奢香魂散作歲寒葩畫圖驚見
春風面陡覺精神冷不邪
醉花隂(夏日)
溽暑炊人肌骨軟夢繞南柯遠驚起却依然碧樹連天風雨
溪山晚人閑巳自成疎懶事往誰能挽去去紫芝翁白石
淸泉日夜靑苔滿
滿庭芳(二月十一日壽石末公)
嶽氣鍾嵩星精&KR1113;昴五雲光暎麟書綠明紅媚風暖日長初
金翿斜開洞府群仙擁翠佩瓊裾收拾盡乾坤淸淑爲瑞在
扶輿文韜兼武略南陽諸葛東海穰苴有貔虎龍蛇深護
儲胥制勝不妨談笑鶯聲裏旗影徐徐行看取非熊應兆沙
路輾高車
醉花隂
樓外斜陽低半樹雖好難留住樹裏有鳴蟬似訴中情哽咽
風前語碧雲不見蓬萊路靑鳥今何處莫更倚闌干愁上
心頭無計推他去
如夢令(題畫)
草際斜陽紅委林表晴嵐綠靡何許一漁舟搖動半江秋水
風起風起擢入白蘋花裏
南鄕子(八詠樓作)
鳴雨過庭除病骨崚嶒不自扶強倚闌干成小立蕭疎立困
依然作宰予驚覺失華胥樓外靑山落照餘誰似莊周能
化蝶蘧蘧心上閑愁一點無
踏莎行
冷雨籠晨凄風催晚杜鵑哀怨黃鶯懶蛛絲柳絮總輕狂可
憐春去無人管碧草連天靑山遮眼側身四望腸千斷愁
如溪水暫時平雨聲一夜依然滿
摸魚兒(金陵秋夜)
正凄凉月明孤舘那堪征鴈嘹唳不知衰鬢能多少還共柳
絲同膬朱戸閉有瑟瑟蕭蕭落葉鳴莎砌斷魂不繫又何必
殷勤啼螿絡緯相伴夜迢遞樵漁事天也和人較計虚名
枉誤身世流年衮衮長江逝回首碧雲無際空引睇但滿眼
芙蓉黃菊傷心麗風吹露洗寂寞舊南朝憑闌懷古零淚在
衣𬒮
點絳唇
雲淡秋霄夜寒月過軒窗冏㕍聲相應人語長廊靜欲寄離
情夢短天涯永休臨鏡舞鸞孤影怕見菱花冷
眼兒媚
烟草萋萋小樓西雲壓鴈聲低兩行疎柳一絲殘照數點鴉
棲春山碧樹秋重綠人在武陵溪無情明月有情歸夢同
到幽閨
更漏子(詠㕍)
塞門雲湘浦樹畢竟故鄕何處楓葉渚蓼花磯水深矰繳稀
蓬萊闕扶桑島極目茫茫烟草蘆荻老稻粱空月明江上
風
怨王孫
翠被夜冷碧梧風勁蛩語將闌鴉棲不定開戸月在枝頭恰
如鉤煙波縹緲瑶臺路人何處黃葉連天雨夢魂此際繞
盡越水吳山白雲間
謁金門
風嫋嫋吹線一庭秋草天際夕陽無限好斷腸芳樹老塵
世茫茫難料有酒便湏傾倒落葉滿階從不掃醒來新月皎
鷓鴣天(冬煖)
窗外群蛙久不鳴夜來忽聽滿池聲客心且喜逢冬暖天意
猶當放晚晴塵勞事莫關情淸風皓月共忘形夭桃應妬
芙蓉色故發鮮花照眼明
驀山溪
簷鈴風過昵昵閨中語月上海東峰冷光浸澄淸玉宇幽人
此際輕步繞回廊蛙鳴沼鴉翻樹露滴松梢雨蘆花粗老
也學楊花絮衮衮趁流塵半沾泥半飄陌路不湏看覷且自
買芳尊巴覦曲婆娑舞醉飲朝還暮
長相思
霜華淸月華淸淸逼衾禂冷似冰那堪砧杵聲雞巳鳴鐘
又鳴天若於人還有情如何不肯明
長相思
鴈南歸人未歸寒信先來家信遲容顔只鏡知曉風微曉
星稀正是愁闌欲睡時隣雞莫要啼
臨江仙
予在江西時與李爟以莊善以莊嘗賦詩有曰淚如霜
後葉摵摵下庭柯鄭君希道深愛賞之今鄭君巳卒以
莊與予别亦二十年夢中相見道舊好覺而憶其人不
知今存與亡因記其詩屬為詞以寫其悲焉
街鼓無聲更漏咽不知殘夜如何玉䋲歷落耿銀河鵲驚穿
暗樹露墜滴寒莎夢裏相逢還共說五湖烟水漁蓑鏡中
綠髮漸無多淚如霜後葉摵摵下庭柯
憶秦娥
風淅淅月明何處吹長笛吹長笛拂雲來鴈連天蘆荻繁
華過眼成今昔滄波浩渺空潮汐空潮汐淡煙衰草六朝陳
迹
蘇幕遮
白雲山紅葉樹閱盡興亡一似朝還暮多事夕陽芳草渡潮
落潮生還送人來去阮公途楊子路九折羊腸曾把車輪
誤記得寒蕪嘶馬處翠管銀筝夜夜歌樓曙
蝶戀花(蔣山寺十月桃花)
度朔移來天上種絳蕊丹跗王母親曾弄靑女素娥為侍從
嬋娟獨擅三千寵回首歡娛誰與共荒草殘烟冷落秦源
洞閬苑風高迷彩鳳斷魂飛入韓憑夢
過秦樓
暖日蒸紅濃煙烘黛又過一年春半鸞啼鏡掩桂老蟾孤芳
草為誰如剪何處燕子飛來入幕穿簾似曾相見問前朝王
謝風流安在雪消冰泮還記得翠幄籠花瓊闌搭柳鳴佩
響和淸管圓光易缺急景難追回首夢迷天遠綠蔣靑蘋是
他玉樹亭臺金蓮宫苑且高歌對酒趁取韶華未晩
踏莎行
雨過山明煙生川媚佳人初把羅衫試玉驄嘶入柳隂中濛
濛淡日蒸花氣簾幕低垂闌干獨倚一池春浪魚鱗起暮
寒寂寞掩重門怕人問道歸期未
隔浦蓮
朱簾不捲晝雨弱柳愁千縷事與孤鴻去空相憶同誰語雲
水迷翠羽人何許玉佩沉湘浦悄凝竚春風到處白蘋香
滿洲渚淚篁自老目盡野田平楚未用天涯悵間阻回頋斜
陽猶在高樹
生查子(惜花)
東風為愛花着意吹原野穠豔正堪憐何忍輕吹謝悶損玉
樓人獨立花枝下微睇歛雙蛾紅淚和花灑
江神子
春晴楊柳欝金絲有黃鸝在高枝正是佳人無語倚闌時不
理雲鬟尋斷夢消瘦損雪膚肌海棠飄玉燕交飛草芳菲
水淪漪怕見輕蜂小尾撲香歸滿鏡容顔憑酒染還惨淡對
斜暉
滿江紅
風淡寒輕又還是淸明時節幾處處莓苔鋪繡碎紅堆纈滿
樹綠隂堪止渴漫山黃霧松花發背畫闌獨立檢韶華聞啼
鳺懷往事空凄切思不斷腸千結想繁華一瞬夕陽明滅
玄武湖邊楊柳月雞鳴埭上棠梨雪到如今何處覓遺蹤泉
聲咽
江神子
絲絲纖雨織黃昏掩衡門黯消魂贏得滿碩華髮照乾坤天
上神仙三島外空虎豹守重閽河林落日隠崑崙望中原
杳漫漫白葦靑蒿無處着啼㣪鳳去不來簫管咽心裏事共
誰論
長相思
桃花開李花開小白長紅越女腮春風巧剪裁蜂徘徊蝶
徘徊飲遍淸香末肯回莫教飄綠苔
憶王孫十二首(集句)
花明柳暗繞天愁趙女乘春上畫樓樓上黃昏欲望休月如
鉤檻外長江空自流
亂山凝黛色高低江雨霏霏江草齊三戸無人自鳥啼綠楊
堤笑殺山翁醉似泥
遠書歸夢兩悠悠閑倚南窗盡日愁手捲蝦須上玉鈎淚難
收紅葉相隨何處流
盧家少婦欝金堂日日春光闘日光勾引花枝笑凭墻暎垂
楊不是愁人亦斷腸
當時我醉美人家肯信流年鬢有華海燕西飛白日斜對殘
花莫怨春風當自嗟
情愁無意整花鈿萬事傷心在目前錦瑟無端五十絃月明
天繡被焚香獨自眠
濕雲如夢雨如塵客舍靑靑柳色新一片花飛減却春勸行
人莫向天涯金繞身
郎心如妾妾如郎一度相思一斷腸塵滿金爐不炷香向斜
陽離恨空隨江水長
爲誰零落爲誰開小白長紅越女腮漸老逢春能幾廻看花
回一日湏傾三百杯
水紋如縠燕差池斜日悠掦在柳絲故國平居有所思倚闌
時却是同袍不得知
欝金蘇合及都梁不是金爐舊日香懶對菱花暈曉粧細思
量欲話因緣恐斷腸
滿庭芳草易黃昏摘索花枝料峭寒坐見新池落舊痕憶王
孫深院無人獨倚門
浣溪沙(集句)
花壓闌干春晝長碧樓紅樹倚斜陽入門惟覺一庭香絶
壁過雲開錦繡冰絲彈月夢淸凉鸞歌鳳舞斷人腸
浣溪沙(集句)
沙渚煙銷翠羽空楚歌重疊怨蘭叢樹碩樹底覓殘紅三
百年間同曉夢幾家臺榭鳳城東露桃猶自笑春風
靑玉案(春思)
昨朝出日今朝雨望不見愁來路徑滑泥深妨縱步美人何
處花謝誰爲主離絃不繋鳴筝拄但滿眼相思淚如縷關
塞迢迢音信阻千重雲水萬重煙樹心逐征鴻去
長相思
煙茫茫草茫茫人去人來來去忙滄江空夕陽鳬飛翔鴈
飛翔天路冥冥川路長月明蘆葦凉
生查子(集句)
他鄕别故人拭淚攀楊柳此物最相思皎皎當窗牗留取作
秋香出入君懷䄂萬里故園心天地同長久
生查子(集句)
靑山欲暮時暝色生寒樹不那客愁多復送王孫去澗戸寂
無人暗谷疑風雨耿耿夜何長月落聞津鼓
生查子(集句)
開簾滿地花風起春城暮悲妾似花身暫向花間語落葉不
歸林驚鳥從横去獨立傍銀床點點回塘雨
生查子(集句)
春風能幾時柳色看猶淺胡蝶夢中飛跡與孤雲遠明月照
花枝入夜愁難遣形影自相憐不及銜泥燕
生查子(集句)
新年舊燕歸似與羈魂語不見帳中人空見相思樹水上覓
紅雲片片隨風去薄暮欲如何背泣西窗雨
生查子(集句)
思君君未歸向夕千愁起两淚忽成行滴滴空階裏垂柳覆
金堤蕙草生閑地少壯莫輕年白日如流水
生查子(集句)
愁多夢不成坐對銀釭暁輕袖拂花粧驚起雙棲鳥出戸獨
彷徨煙裏看鴻小日下四山隂轉轉傷懷抱
浣溪沙(即景)
語燕鳴鳩白晝長黃蜂紫蝶草花香滄江依舊繞斜陽泛
水浮萍隨處滿舞風輕絮霎時狂淸和院宇麥秋凉
靑門引(晚春)
數點松梢雨還被晚風吹住兔葵燕麥幾家春殘花斷柳難
記舊游處斜陽滿目空凝竚鬢影三千縷是他枝上蜂蝶
紛紛帶取韶華去
漁父詞五首
采石磯頭煑酒香長干橋畔柳隂凉歌欸乃濯滄浪來往煙
波送夕陽
自鷺洲邊好月明賞心亭下暮潮平紅米飯紫蓴羔自是無
愁過一生
江花江草兩悠悠隨意東西懶即休黃犬恨綠珠愁定應不
上釣魚舟
釣得鯿魚不賣錢甆甌引滿看靑天芳樹下夕陽邊睡覺蘆
花雪滿船
朝辭蓼渚暮蘆汀自有沙鷗伴醉醒塵世裏一浮萍不着羊
裘動客星
賀新郎(愁思)
碧秀天涯草怨王孫雕輪去遠玉驄嘶老風雨餘春無尋處
絮亂花飛夢杳斷魂與行雲縈繞赤水珠沉迷象罔暗塵深
不見長安道今夜月爲誰好他鄕事事傷懷抱更那堪荒
煙暝靄晚虹斜照千里關山勞回首苔徑殘紅未掃又恐怕
梧桐秋早王母宫中靑鳥使想歸來巳近蓬萊島竹葉酒且
傾倒
如夢令
鶯啄垂圓黃透蜂抱碎芳紅皺睡起北窗風濃綠滿庭如酒
回首回首想見那人消瘦
眼兒媚
芳草簾櫳夕陽紅鶯語綠隂中王孫何處碧雲千里靑鳥無
蹤玉笙吹落天邊月離恨滿西風忍將淸淚化爲零雨滴
在蘭叢
虞美人
紅榴花下宜男草色與人俱好佳人重色愛新花只恐東風
漸急夕陽斜豈知浮豔難長久看見花枝瘦瑣牎晨啓怨
花空不覺玉顔憔悴減春紅
玉漏遲(初夏)
海榴花似火看看又見麥秋時候枝上鳴蜩斷續一庭金奏
翠沼風漪未定看葉底明珠圓溜苔徑黝蝦須掛處有人消
瘦緬想那日歡娛是鴻鴈來初芙蓉開後蔓草靑蕪但覺
暗愁依舊欲把相思寄與霧煙慘不堪回首凝望久寒鴉自
啼疎柳
踏莎行
破暖輕風做寒細雨冥冥飛過空江去客中無物可消愁綠
隂滿院黃鶯語琴斷朱絃香銷翠縷連天碧草人何處欲
乘斜日望長安傷心煙浪迷南浦
菩薩蠻七首(集句)
洞房昨夜秋風起江淸露白芙蓉死豈是遠行時與君生别
離千山鳥飛絶隆想彌年月思婦夜鳴砧君聽空外音
東風吹綠瀛洲草去年人到今年老老去願春遲凋傷感所
思攀枝長太息倚樹疑無力正是憶山時愁容鏡獨知
文牎繡戸垂羅幕江南綠水通朱閣花髻玉瓏璁单衫杏子
紅高楼悲獨守日色濃扵酒不敢怨春風屏幃向月空
珠簾暮捲西山雨離魂不散煙郊樹暝色赴春愁行藏獨倚
樓玉繩廻斷絶卧見雲間月悄悄夜寒生月高風滿城
東流江水西飛燕黃姑織女時相見見少别離多浮生能幾
何梧桐相待老常恐秋風早萬恨在蛾眉傍人那得知
東邊日出西邊雨孤帆夜發瀟湘渚雨浪細無聲烟斜月轉
明淸猿不可聽楓落吳江冷更欲向芳洲水深難急流
孤雲目断蒼梧野無邊落木蕭蕭下玆歲巳蹉跎其如芳草
何玉階生白露病骨傷幽素夢好更尋難相思錦帳寒
浣溪沙(即景)
雲壓斜暉照樹黃風生水榭綠隂凉渴蛙得雨閙池塘紅
熖射人榴火炫靑絲窣地柳條長捲簾明月滿廻廊
菩薩蠻(集句贈野人)
林中獨酌鄰家酒門前學種先生柳灌木自悲吟風泉淸道
心獨行潭底影蟬噪林逾靜渡口欲黃昏殘陽歸掩門
浣溪沙
布谷催耕最可憐聲聲只在綠楊邊夕陽江上雨餘天滿
地蓬蒿無舊陌幾家桑柘有新煙戰場開盡是何年
卜筭子
春去蝶先知花落蜂難綴草綠庭空不見人愁共天無際
鑿沼種荷看水淺荷錢細惟有靑苔最可憐欲上人衣𬒮
金錢子(五月五日作)
雲淡風微江雨欲來還去倚闌干鬢霜千縷白水靑蕪是征
鴻歸處望盡天涯夕陽猶在深深樹艾葉榴花又上阿誰
門戸悄空梁燕雛自語王謝亭臺杳不知何許獨立蒼茫亂
鴉啼滿城鐘鼓
梁州令
雨過羣山翠楊柳含烟如醉畫簷雙燕引雛飛風動榴花點
點猩紅碎對花莫把闌干倚心亂難為理夕陽江上滿眼
淸波總是愁人淚
最高楼
今宵月還照别離愁愁上最高楼九霄無路靑冥闊玉京風
露冷扵秋寶刀裁不斷水東流誰知道黃梁炊未熟早過
了洞天三十六塵土事幾時休廣寒桂樹淸香好圓光恰滿
又成鈎笑階前萱草浪語忘憂
花犯(秋夜)
夜何其星移漏轉凉蟾照無睡寶筝絃斷金鴈與靑釭相對
憔悴塞鴻過盡人千里餘香怨繡被但滿眼碧雲紅樹闌干
空自倚階前暗蛩最殷勤悽悽似向我說他情意莎露冷
相將到曉霜開蕊惟應有素娥末老曾幾見桑田成海水任
浪語愁來堪遣君看明鏡裏
西江月
紅葉無風自落黃花過雨猶香床頭塵甕耻空觴添了愁城
萬丈閱世身如萍梗懷人夢繞瀟湘應知此恨不尋常豈
在眉間目上
卜筭子(詠雨)
摵槭度蓮池漠漠昏松隴却過西園拂紫塵柳媚花矜寵
泥潤燕衣沾粉膩蜂湏重極目滄江不見人波浪兼天湧
蝶戀花
春夢岑岑呼不起草綠庭空日抱嬌鶯睡暖吹飄香三萬里
殘絲骨斷天沉水寶瑟絃僵誰復理梅子靑靑苦在心兒
裏滿徑蒼苔花糝地杜鵑口血閨中淚
摸魚兒(晚春)
悄寒生沉沉院宇不知春在何處逢春漸老能多少惟有暗
愁無數春又暮但碧草和煙綠葉漫飛絮畫梁燕語還是舊
音聲烏衣巷陌轉盻幾今古天涯路流水靑山如故離魂
長在郊樹夜深月暗蒼梧遠化作杜鵑歸去人不見桃花自
落空階上東風未許吹夢過藍橋關河滿目波浪渺南浦
玉楼春
春來觸處花成綺春去可憐花委地催耕布榖彊知時去國
杜鵑空有淚雙魚不見人千里落絮牽愁和夢起芭蕉多
事惹東風故作雨聲驚客耳
惜餘春慢(詠子規)
隴水沉沙巴猿咽雨淚盡瀟湘竹死多情怨魄何處飛來聲
在萬重雲裏腸断行吟放臣去國佳人地遥天邇悄空山月
冷風淸惟見野棠如綺記向日瓊戸珠簾櫻唇簧舌吹商
呵徵朱顔尚在十二闌干回首不堪重倚滄海桑田有時海
若未枯愁應無巳到明朝贏得浮花滿樹錦&KR0907;霞碎
金人捧露盤
水如藍山如黛草如絲正去年雙燕來時衡門晝掩日長惟
有睡相宜午風吹破北窗夢簷影參差李花開梅花謝榴
花放杏花稀枉教人兩鬢霜垂憑闌竚立空將愁眼盻斜暉
斷雲迢遞趁征鴈直到天涯
水調歌頭
雨過百花盡綠葉自成帷翛然驚破殘夢何許一黃鸝獨上
高樓凝望不見陽春去處惟見草離離且喜畫梁燕還傍舊
巢歸理紈扇淸竹簟試單衣莫思身外閑事有酒便須揮
螻蟻王侯同盡何用名摽竹帛留與後人疑坐久暮天碧月
在綠楊枝
玉樓春
江城雨熟黃梅後樓閣淸高虚永晝階前夕露寶珠呈葉底
夜蟬金石奏蒼苔不受殘紅覆市徑沿墻欺組綬老來於
物總忘情漫爲靑山開北牗
歸朝歡
紫燕成雛辭舊宇紅日滿庭雞唱午披襟起遡北窗風綠楊
葉底聞鶯語故人音信阻白蘋吹盡滄江雨倚闌干悠然獨
笑暝色下平楚浮生百歲眞羈旅富貴繁華萍梗聚重瞳
隆凖等丘墟紫髯桑盖俱塵上坐來天欲暮鳥鴉立遍城頭
樹看雲頭金盤湧出身在廣寒府
傳言玉女(詠蝶)
爲問韓憑何事化為胡蝶妬風羞雨一身輕似葉園苑晝末
麗日晴烟相接舞回柳眼拍翻花頰殢粉迷香困酣猶自
未愜錦雲深處更愁濃露浥何况素秋枝上暁霜披鬛秖應
無柰翠銷紅厭
好事近
雨過却斜陽虹外遠山猶濕獨據槁梧高坐待北窗風入
可人嘉樹有淸隂蟬噪一何急倦暑盼秋來又恐芳時輕戢
虞美人
東風過了南風起節去如流水日長門掩燕交加可惜紅葵
落盡雨中花人閑只願花長好花謝人催老老來空有愛
花心無柰斜陽不爲駐光隂
訴衷情
相思日日上高樓還是去年秋無情梁上雙燕棄我怱如讐
蟲嘖嘖葉颼颼夜悠悠闌干謾倚塞北江南何地無愁
御街行(秋夕)
捂桐滴露鳴金井夜耿耿如年永月明棲鳥數移柯有似佳
期不定華年迅速碧霄迢逓别恨空心領靑鸞怕見單棲
影任網遍盤龍鏡盈盈一水隔雙星腸斷羽迷鱗暝消愁憑
酒惟應無柰酒與愁同醒
浣溪沙(槿花)
可怪西園木槿花強將孤豔闘輕霞不知門外夕陽斜應
有斷魂隨蛺蝶豈無悠恨寄寒鴉那堪横被綠苔遮
玉漏遲(詠鴈)
渺長空萬里西風動地鴈來無數早發榆關暮入楚江煙雨
逝水浮花去遠但滿眼黃蘆飛絮腸斷處雲深夢澤月寒湘
浦樓上有个佳人悶倚遍闌干翠眉雙聚淚濕鴉鬟化成
素絲千縷一望一回惆悵又燈暗網蟲垂戸天路阻誰知此
情愁苦
滿庭芳(重九)
雨歇凉生天高氣爽又是一歲重陽鴈聲來處雲白草茫茫
黃菊知人無酒也不惜椷死幽芳龍山上西風瞑靄落日下
牛羊登樓何限興一齊分付絡緯寒螿把古今閑事莫更
思量坐到銀河案戸城角盡月轉空墻凝眸久驚烏蜚起零
露濕衣裳
花心動
墻下紅葵向斜陽猶開那時顔色半捲繡簾獨倚雕闌淚眼
爲誰長滴九疑煙霧連蓬島蜚魚去渾無蹤跡舊游處空餘
滿地綠苔堆積百歲眞如過客待落蕊重榮不知何夕鏡
掩素塵香歇羅衣此恨怎生消得夜凉月轉梧桐影靑燈共
疎螢寥寂正憔悴饑蟲又啼暗壁
小重山(詠月)
始暎西軒似玉鈎想應容不得一些愁娟娟斜倚鳳凰樓窺
朱戸應自半含羞今夜正悠悠玉池金岸總是瀛洲人間
天上一般秋銀潢水何事獨西流
一剪梅
機杼無聲絡緯多天淨雲收月在銀河相思迢逓隔關山㕍
短人遥可柰何身世悠悠似逝波夢裏嗟咨鏡裏婆娑欲
回西日掛扶桑惆悵陽公不解揮戈
南柯子(詠蓼花)
汀荇靑絲盡江蓮白羽空翠蕤丹粟炫芳叢總把秋光管領
屬西風豔敵秦川錦鮮欺楚岸楓鯉魚却下水仙宫肯放
斜陽更向若華東
如夢令
昨夜五更風雨吹盡一汀紅樹矌野寂無人漠漠淡煙荒楚
日暮日暮誰與暝鴉爲主
六么令(詠露)
淡雲收盡月在蒼龍角霏霏似煙非霧空裏無聲落漢殿仙
人掌冷桂影篩高閣玄蟬皓鶴相呼相喚嗽嚥華滋笑丹藥
寒螿不分命薄永夜驚離索絡緯也共莎雞吟盡傷心曲
只恐韶年昜晚辜負蓬萊約秋容寂寞憑君着意染取楓林
賽紅萼
憶舊遊(詠燈花)
正良宵過雨玉漏傳聲羅幌無風夢覺靑釭裏有金葩璀璨
瓊蕊瓏璁翠翹隱䁐丹鳳搖曳碧雲中似瑞靄含星輕霞暈
月霽景摛虹離人最多感况四壁蕭條惟有吟蟲想像長
門殿怨佳期冰泮芳意煙空強將片影相對淸淚濕鉛紅但
暗自灰心朱顔判却成老翁
聲聲慢(詠愁)
無蹤無跡難語難言依依只在心曲雨冷雲昏日暮海涯天
角輕衾夢回酒醒夜悠悠蟲響燈綠事去也縱相憐不是那
時金屋鏡裏淸揚婉娩凭朱檻知他爲誰顰蹙鳳老桐枯
慘淡九峯靑矗湘江淚痕未盡有哀猿相伴幽獨向此際更
那堪懷古送目
念奴嬌(紅樹)
霜風弄巧把秋林一夜吹成春苑炎帝騎龍來絳闕紫鳳三
千乘輦電幟揮雲火旗熱雨赮佩隨瓊幰碧山流水窅然迷
却劉阮堪笑舊日隋園綺羅虚剪蝶與蜂俱怨對此令人
心耿耿如在欝華宫殿若木重暉靡蓱四照日漾驪珠暖憑
高凝睇赤城相去不遠
採桑子
鴈來不帶天邊信莫上高樓新月如鈎一度看來一度愁
人間無限傷心事覆水難收風葉颼颼只是商量斷送秋
夜飛鵲
中天舊時月還照元宵山疊疊水遥遥碧雲日暮去無際玉
人何處吹簫東風尚憐故苑儘鶯含脆管柳舞纖腰憑高望
斷旋添清淚作春潮欲問廣寒音信鯨浪湧魚蜚不到層
霄芳徑蒼苔漸滿瓊軒珠綴空掩蠨蛸幾時再得海棠花底
候鳴鏕但長煙綠樹靑蕪暝靄相對魂消
賣花聲
門外綠楊堤有个鶯啼聲聲傳恨入幽閨閨裏佳人驚睡起
淚濕眉低莫把此情題天也悲悽滄江東下夕陽西華髮
不知人别苦隨意萋萋
阮郎歸(怨情)
河梁携手愴離分悲嘶聲入雲長門疎雨滴黃昏昭陽歌吹
聞懷故國呌愁魂淚花紅欲焚蒼梧苦霧壓湘筠猿啼不
見君
搗練子
煙漠漠日隂隂山色蒼茫草色深客裏不知春又半倚闌無
語聽鳴禽
阮郎歸
寥寥庭舘暮寒時四簷鳴雨垂慱山沉水吐遊絲玉釭花燼
微蟾影淺漏聲遲愁多成夢稀客行雖好不如歸有懷當
語誰
賣花聲
樓上倚闌干月在雲端輕煙蜚盡碧綃寒腸斷夕陽芳草外
山海漫漫柳嫩不堪攀欲寄應難盤龍塵匣怨孤鸞可惜
嬋娟今夜月好共誰看
長相思
風颼颼雨颼颼風雨凄寒似九秋釀成千斛愁花事休春
事休漫把花枝插滿頭勸春湏少留
玉樓春
東風白下橋邊道不見百花惟見草隂雲結暝燕來難宿雨
留寒春去早渚蒲汀荇無煩惱舞葉吹香隨處好相思一
夜楚江空滿地綠苔蜂蝶老
醉落魄
東風太惡夜來盡把花吹落餘寒燕子烏衣薄對語空梁似
歎人離索江山滿眼今非昨無情芳草年年綠霧雲不見
遼東鶴野鳥聲聲只呌思歸樂
解語花(詠柳)
依依旎旎嫋嫋娟娟生態眞無比細腰宫裏和煙重組繪滿
園桃李佳人睡起畫未了橫雲嫵媚輕步還憐掌中身不自
勝紈綺長想渭城雨後恨繁絲難綰陌上征騎陽關歌罷
香塵遠枉把翠柔折寄鴉啼向晚羅幕掩數行淸淚一任他
化作浮萍漂蕩隨流水
驀山溪(詠簷鐸)
夜闌人靜鳴玉傳聲小歷歷透紗窗悄空閨衾寒夢杳凄凄
切切如共旅魂言流水咽過雲停一日腸千繞金莖月轉
烏尾訛將暁欲斷又還連渺烟霄羇鴻相吊憑誰細寫此意
入朱絲呼郢客招湘靈添作江南調
梅花引
晚雲凝晚煙橫煙草茫茫雲樹平杜鵑聲不堪聽别淚暗傾
良宵空月明冰𧖟絲斷琅玕折湘妃竹死靑寞裂短長亭
幾千程歸計未成愁隨江水生
浣溪沙(秋思)
細雨斜風拂面來草黃雲白鴈聲哀滄江東去幾時回楓
葉有霜纔可愛菊花無酒不湏開百年多病莫登臺
憶舊遊(聞砧)
掩重門夜静庭戸幽幽驀地聞砧杳不知何處是雲間過響
空外傳音故鄕未卜歸日棲薄愧飛沉漫對月興懷臨風起
歎惻愴傷心登高盼來鴈想此際孤幃幾度停針想帶圍
寬減向誰人借問無計追尋但將數點淸淚滴在紫羅襟更
倚遍朱闌滿頭素絲應自今
浪淘沙(閨怨)
白日墮林端庭宇生寒黃蘆風急鴈來難階下露珠眉下淚
相賽汍瀾寂寞掩重關坐到更闌月華雖好不堪看舊恨
新愁都有幾地窄天寬
望江南
黃昏雨滴瀝四簷聲陡爲衾裯添宿潤都來肺腑作愁城惟
覺寐難成單棲鳥幾度繞枝鳴金獸有烟飛不起玉蟲無
燄翳還明誰識此時情
擣練子
人寂寂夜沉沉風滿中庭月滿林欲挽銀河湔淚眼銀河清
淺淚痕深
臨江仙(閨怨)
織女機邊如鏡月夜深長照空幃玉笙簧冷鳳孤飛苔階行
遍霜露剥裳衣華表柱頭雙白鶴不知何日來歸故山今
在故人稀沉思似夢垂涕掩朱扉
尉遲杯(水仙花)
凌波步怨赤鯉不與傳椷素空將淚滴珠璣&KR0890;&KR0890;含情無語
瑶臺路永環佩冷江臯荻花雨把淸魂化作孤英滿懷幽恨
誰訴長夜送月迎風多應被&KR0686;闈紫殿人妬三島鯨濤迷
天地歡會處都成間阻凄凉對冰壺玉井又還怕祁寒凋翠
羽盼瀟湘鳳杳篁枯賞心惟有靑女
滿路花
山煙掠草低江月披雲濕聲宵未了鍾聲急寒鴉何事獨
在枝頭立老來諸病集客裏光隂駛如馳馬難縶懷新思
故記一長遺十頽墉圍廢宇憑誰葺階前冷露似向離人泣
歲暮蛟龍蟄干將掛壁任他苔鏽生澀
喜遷鶯(梅花)
凍雲初啓看的皪梅花俯窺淸泚膏澤無加鉛華不御應與
素娥争麗豔浥蘃宫露冷香引瑶池風細夜耿耿想飛瓊欲
下縞衣搖曳驚慨猶記得月榭春宵錦障開芳砌倚樹聮
詩擷英浮酒左右翠翹珠帨今日故人何在腸斷白波東逝
向此際但含情獨立爲伊凝睇
水龍吟(夜聞銅缾湯響作)
玉釭開盡丹葩畫簷深宿蟾蜍影門掩淸宵聲來何處堂空
人靜如竹梳風如荷過雨如泉發井向羅幃細細如歌如語
還如暗蟲相命繡被沉薰正暖夢雲車紫鵷雙竝洞庭矌
野九韶齊奏殷天笙磬别有蛾眉鼓琴彈瑟江鳴山應待翛
然睡覺爐存餘灺雞啼窗冏
雨中花
月入疎松光的皪淡炳瑣江城夜寂問何處無愁人間今古
莫作他鄕客月裏靑鸞空有翼杳不見姐娥消息但北斗
從横銀河淸淺重露成涓滴
菩薩蠻
冰澌着樹成雲朵林稍白月欹將墮戶下有啼烏如悲良夜
徂蘭芳銷翠被凄惻驚眠起起坐待天明飛霜入鬢淸
怨王孫
鱗羽路阻佳人何處木落山寒江空歲暮明鏡飛上靑天照
無眠海風裂地鯨魚死三萬里水擊蓬萊徙不禁淸淚暗
裏灑向孤燈結成冰
錦堂春
墻角含霜樹靜樓頭作雪雲垂鈎簾鵲噪空庭晚坐看月來
時異域書迷雁足幽閨鏡掩蟲絲一宵兩地腸千轉惟有
夢魂知
浣溪沙
煙惨雲黃天雨沙葉疎枝冷呌棲鴉峭風凝霧作琪花澧
浦空捐遊子佩河源不返客星槎夜冷坐聽鼓三撾
玉燭新夢歸
羇魂悲别久但悶暁憂昏感新懷舊任他萬&KR0676;千峯阻徑度
不勞回首樓臺側畔記向日新栽花柳斜照裏一帶靑山山
前翠浮瓊溜佳人倩笑來迎有野舞村歌齓童鮐叟故池
半甃風葉動攪亂數升科斗周章未了早畫角吹殘更漏翻
惹起無限愁端中心自受
臨江僊
樓外西風將雨過重門又掩黃昏金鳬香息被無温繁思牽
宿恨愕夢愴離魂往事都隨流水去傷心欲共誰論故家
耆舊幾人存相思芳歲盡霜雪滿乾坤
淸平樂
春風欲到小草先知道黃入新荑顔色好圖遣王孫歸早
興來策杖微行枝間布榖初鳴喜見兒童相報墻根薺菜先
生
錦堂春
鵲噪輕隂乍霽鳩嗚冷雨還來不知春到多時了渾未見花
開老景夕陽有限華年逝水無回相思一夜蘭膏歇淸淚
滴瓊瑰
蘇幕遮
雨瀟瀟風嫋嫋柔夢相牽不覺春窗暁鴈到衡陽回去了鏡
裏離鸞獨對琴臺老楚天長秦樹杳山蹙愁眉江學回腸
繞滿地蒼煙連碧草弱水三千人隔蓬萊島
蝶戀花
白水茫茫煙渺渺原野高低觸處生芳草草綠花紅人自老
有情爭似無情好喪亂餘身歡意少腸斷江山不肯留殘
照門掩黃昏寒料峭角聲吹起雙棲鳥
洞仙歌(春夢)
濛濛漠漠杳不知根蔕蕩漾春光去無際盼神仙縹緲烟藹
蒼茫身到處惟有天風引袂故人千萬里驀地相逢忘了
關山路迢逓聚散未分明雨眩雲酣空回首巳迷塵世但擁
被追尋恍如遺㦧不覺雞鳴若華東啓
風入松
一天煙靄醖愁隂庭宇沉沉畫梁燕子來何晚薄寒猶戀羅
衾但道靑春未謝不知芳徑苔深少年歡笑夢中尋落得
傷心蒼梧鳳去幽篁死斷絃空繫瑶琴莫更登高望遠杜鵑
聲在雲林
祝英臺近
問靑靑河畔草能得幾時好春去難留鏡掩鸞空老凄凉深
院黃昏新愁陳恨趁風雨一齊來到霧雲杳漫有千丈遊
絲那堪繋殘照羅幕寒生哽咽子規呌斷腸只是緣愁柔腸
數寸怎禁得許多煩惱
摸魚兒
斷腸花巳隨流水靑苔空鎖深院知人不似花重好莫怪爲
花留戀花不管任啼鳩悲鳴霞錦成霜霰水遥山遠淚滴翠
綃寒滿天風雨寂寞送書鴈傷心事縱是生來見慣那堪
芳歲先晚孤雲目盡蒼梧野留得竹枝歌怨簾莫捲斜照裏
荒烟白草愁何限情長意短蟲響又黃昏沈沈夜永惟有月
華滿
小重山
月滿江城秋夜長西風吹不斷桂花香碧天如水露華凉人
不見有淚在羅裳何許鴈南翔堪憐一片影落孤房百年
浮世事難量空回首天闊海茫茫
點絳唇
昨夜三更井梧葉上聞鳴雨夢魂空去不到思量處爲問燈
花底向愁人吐花無語星河滿樹白髮三千縷
菩薩蠻
月華泛灎秋塘草羇蟲露泣芙蓉老空舘夜聞砧難爲客子
心故鄕何處在雲白天黏海天海共蒼茫何時還故鄕
一萼紅(送别)
白蘋洲有蘆花似雪人在木蘭舟祖帳方開驪歌未闋斜照
半入江樓話不了纏綿意緒早歸鴻相喚落沙頭紅蓼丹楓
靑煙碧草總爲供愁此去幾時重見悵穠華易謝零雨難
收落浦波空渭城柳盡欲飲還又回眸恨只恨無情海水趁
歸風輙向西流畢竟難留一宵長似三秋
生查子
蜘蛛網畫簷一日絲千轉紅燼落寒釭心死無由見湖上采
蓮歸苦意知何限引領望佳期征旆天邊遠
霜葉飛
簟凉宵永紗窗外琅玕飄墜金井欲眠深恐寐難成彊起看
星影悄不覺天回斗柄封狼弧矢相輝暎對此默消魂又露
落靑冥漸漸濕透衣領河漢有客乘槎淸都非遠可惜魚
羽無定桂花吹散廣寒風兔老蟾蜍冷但唧唧飢蟲啼暝中
心撩亂誰能整坐待雄雞三唱颯颯霜髭怕臨靑鏡
浣溪沙
半畝荒園自看鋤雨中時復擷新𬞞不湏彈鋏歎無魚早
息機心勞役少懶聞世事往來疎淸風明月總贏餘
擣練子
雲淡淡月娟娟雲月朦朧照不眠寧是不眠休作夢夢時歡
喜覺時憐
擣練子
吴苑樹楚江楓一樣秋光兩不同莫道衰榮長定在落花終
古怨東風
江神子
城頭吹角夜沉沉有棲禽出疎林衝落滿庭珠露滴衣襟身
在吴江家在越南北事兩關心人生莫遣二毛侵病相尋
老駸駸謾好靑山綠水懶登臨千古鍾期今巳矣空慘愴對
瑶琴
南柯子(送别)
送別滄江永傷心落日曛寶筝絃斷鴈離群最苦愁濃酒淡
不成醺黃葉凄凉月丹楓索漠雲重來此地却思君但覺
驪歌猶在耳中聞
桃源憶故人
淵明籬下黃金蕊還共空尊憔悴今古這般滋味想得都相
似牛山落日悲風起回首舊歡無幾長夜清凉如水獨立
在吴江家在越南北事兩關心人生莫遣二毛侵病相尋
老駸駸謾好靑山綠水懶登臨千古鍾期今巳矣空慘愴對
瑶琴
南柯子(送别)
送別滄江永傷心落日曛寶筝絃斷鴈離群最苦愁濃酒淡
不成醺黃葉凄凉月丹楓索漠雲重來此地却思君但覺
驪歌猶在耳中聞
桃源憶故人
淵明籬下黃金蕊還共空尊憔悴今古這般滋味想得都相
似牛山落日悲風起回首舊歡無幾長夜清凉如水獨立
星河裏
六么令
杪秋遥夜人卧群喧息明河漸低庭戸戸有蠨蛸織何許飛
來鴈陣衝入寒煙碧相思何急悲來空自目斷雲霄羡歸翼
青鐙獨照暗壁&KR0890;&KR0890;羈魂寂堪恨冷夢難長欲見無由得
年少不知過了老去徒嗟惜追尋疇昔愁如流水渺渺茫茫
趁潮汐
一剪梅
征鴈來時木葉紅淡淡秋光嫋嫋西風江南江北短長亭煙
草低迷落照中浮世生涯一轉蓬今日韶顔明日衰翁五
丁難挽逝川回千古英雄此恨都同
蝶戀花
冷雨凄風昏白晝庭院幽幽秋草沿墻秀何處無愁仍有酒
可憐彭澤門前柳老去情懷難似舊貌殊言異轉使人看
醜漫摘黃金花在手寒煙滿眼空回首
浣溪沙(詠雞冠花)
絳幘雞人紫綺裘彤墀欲報五更籌不勝嬌冶立淸秋日
影却穿雲氣入虹光猶帶露華流三千紅粉總凝眸
風流子(詠草)
雪盡水平津萋萋處風景最愁人想金勒未歸繡幃深閉玉
顔自老芳意徒新送日挽煙千萬里迤邐際蒼旻蜀魄呌迷
楚魂思殢碧雲如夢眉黛空颦凄凉長門殿飛花與淸淚
共滴華茵惟有亂螢時來夕砌相親恨此身不化柔條弱蔓
暗隨靈雨得到楓宸窗掩黃昏一生幾度靑春
蘭陵王
問明月何苦纔圓便缺靑冥裏風慘露凄長向人間照離别
玄隂凋暮節瑶井冰澌暗結闌干外河漢漸低星影輝輝動
城闕重裘冷如鐵看頭上春雲都作飛雪銀釭花落銅壺
咽傷懷巳無柰暝鴉多事啼遍寒枝未肯歇寸心自摧折
忉怛望天末恨正抵滄江煙浪空闊文魚翼短沉書札淚滴
在衣袂盡成淸血羈愁恰似庭草枯了又更茁
踏莎行(詠遊絲)
弱不勝煙嬌難着雨如何綰得春光住甫能振迅入雲霄又
還旖旎隨風去高拂樓臺低黏花絮如狂似醉無歸處黃
蜂粉蝶漫輕盈也應未敢窺芳樹
靑門引
采采黃金蘃遥見晚山横翠重門深掩一庭風沽來淡酒能
得幾回醉草黃雲白鴻千里落日寒煙起相憐自有明月
照人肺腑淸如水
浣溪沙
不寐凄寒剥瘦肌聞鐘驚起攬裳衣恰如久戌得歸時斜
漢隔山牽月落小禽出樹掠霜飛濛濛輕藹暈朝暉
浪淘沙
門外幾多春特地愁人紅英都作馬蹄塵只有靑靑河畔草
一似相親極目楚江濱流水無津野猿山鳥怨芳辰呌雨
呼雲昏復暁天也傷神
疎影(分韻詠荷花得實字)
琴薰應律有細煙罥雨濃露晞日洛浦波生湘渚風交霓裳
水珮爭出姮娥欲共靑鸞舞颺錦幕香霏紈質喚海童齊捧
驪珠豔色蕩搖鮫室遥想麻姑壇上翠霞與縞㭈相伴蕭
瑟妖冶珊瑚柔媚昌宗敢汚天然清謐西峯玉井秋河近看
葉底蜂房成蜜爲君摘向金尊壓倒楚江萍實
花心動
煙雨池塘盻花枝垂垂向人如泣燕子乍歸簾幕餘寒語困
盡梁雙立暁光摇帳驚眠起鶯簧猶澁斷腸處絲繁絮亂子
規聲急只恐芳時易戢便不待秋風粉銷香浥半掩綺窗
深鎖重門天靜月華將入素琴彈盡離鳳調凄風與愁雲交
集夜迢逓羅襟舊痕又濕
卜筭子
白日下層岑青靄生寒水水遠山長不見人月上風微起
何許一孤鴻飛去瀟湘沚欲採蘋花寄所思無處尋雙鯉
瑞龍吟
秋光好無奈錦帳香銷綉幃寒早鈎簾人立西風送書過鴈
依然又到故鄕杳空把淚隨江水夢縈池草何時賦得歸
來倚松對柳開尊醉倒衰鬢不堪臨鏡鏡中愁見蓬飛絲
繞門外遠山青青長帶斜照石泉澗月辜負夜猿嘯傷心處
楓凋露渚荷枯烟沼燕去玄蟬老滿天細雨鳴羈鳥花蔓當
簷裊庭院靜遥聞清砧聲擣擁衾背壁一燈紅小
渡江雲
西風吹楚甸四山淨綠萬籟起秋聲捲簾當晚霽倚遍闌干
慘惻望鄕情柴桑舊菊爲誰猶擢金英愁對他一江流水衮
衮向東傾凄清天邊孤鴈甚處飛來到中庭落影雲路遥
歸程難計離恨空縈斜陽冉冉低喬木但暝色搖動簷楹還
又見花間露滴瑶瓊
帝臺春
凉雨新沐秋花遍墻角門對遠山山帶斜陽葱蘢相屬明月
今宵巳自滿又争柰素娥幽獨向天涯望月興懷愁多如簇
年歲促歡去速意易足事難續鏡掩懶重開縱春風也不
觧染黃成綠隴首孤雲去無際草上露華白如玉且深下紅
簾倒金樽醽醁
浣溪沙
嫋嫋西風吹草黃疎疎零雨泫花粧驚寒鸚鵡喚人忙鴈
影兩行衝月落蟲聲一部和更長慱山煙冷思茫茫
千秋歲(送别)
淡烟平楚又送王孫去花有淚鸎無語芭蕉心一寸揚柳絲
千縷今夜雨定應化作相思樹憶昔歡游處觸目成前古
良會知何許百杯桑落酒三疊陽關句情未了月明潮上迷
津渚
驀山溪
三更鳴雨濕透桃花臉珠箔未登鈎早飄落猩紅數點碧雲
如夢人去巳無蹤金泥鳳玉蟠龍寂寞蛛絲撿玄華柔軟
摠被秋霜染夜擁寒衾耿青鐙膏凝暈閃銅壼漏水應是接
天河一聲去一聲來空把重門掩
長相思(嘉興道中)
草青青麥青青草穗高低麥穗平黃花相間明山禽鳴水
禽鳴禽鳥與人同有情不堪聞此聲
浣溪沙
春半江城不見花也無楊柳可藏鴉青煙碧草到天涯過
雨郊原啼布榖始雷池沼出鳴蛙清明寒食客思家
摸魚兒
洒軒窗數聲疎雨霎時驅退殘暑碧江風過龍鱗起天際白
雲如絮人老去但說道秋來先自傷心緒故鄕何處望不見
淵明菊荒三徑盡日漫凝佇新凉夜兔影澄清漢渚寥寥
鴻鴈飛度莎雞絡緯閑相妬催得鬢絲千縷芳草渡還又是
蒼煙綠水連紅樹滎名幾許隨分莫求多五湖有路波浪未
應阻
祝英臺近
翠烟收珠露下星漢共瀟洒桂影徘徊白雪粲簷瓦故鄕渺
渺青山茫茫綠水又争奈流年如瀉嫩凉夜尚有萱草餘
花芳菲臺榭銅篆香殘絳蠟散輕灺謾說花解忘憂憂多花
少更不分被風吹謝
怨王孫
兔魄又滿天長鴈短露槿驚寒夜蟬怨晚知有多少閑愁在
心頭白雲飛盡秋無際花滿砌鐘鼓重門閉前年舊事轉
盻巳逐東流水悠悠
二郎神
捲簾邀月漸夜永凉生珍簟看露出青莎煙凝碧樹的皪殘
螢數點老景逢秋兼多病怎免得長懷短念辜負却故園千
山松桂一池菱芡門掩寂寥滿地餘花紅糝睠翠被香收
玉觴塵涴背壁蘭缸自閃馬角不生烏頭難素心似風旌長
颭休怪他敗葉寒螿相應替人悽惨
霜葉飛(七夕)
鯉魚風起津梁斷盈盈一水難渡藕花相向自成蓮誰道中
心苦又不覺明星在戸鵲橋横跨黃姑渚怕喜極悲生似那
日匆匆再把歡笑辜負堪恨桂闕姮娥乘雲驂霧便踏龍
尾先去碧雞啼罷鳳樓寒早漏聲催鼓盻油壁香車駕了踟
蹰欲上頻回頋但暗滴真珠教向人間散成飛雨
少年遊
清風收雨輕雲漏月凉氣入幽窗亂葉吟朝飢蟲啼夜各自
奏新腔孤鴻又向天邊落歸夢阻蒼江百結愁腸雨行絲
颭休怪他敗葉寒螿相應替人悽惨
霜葉飛(七夕)
鯉魚風起津梁斷盈盈一水難渡藕花相向自成蓮誰道中
心苦又不覺明星在戸鵲橋横跨黃姑渚怕喜極悲生似那
日匆匆再把歡笑辜負堪恨桂闕姮娥乘雲驂霧便踏龍
尾先去碧雞啼罷鳳樓寒早漏聲催鼓盻油壁香車駕了踟
蹰欲上頻回頋但暗滴真珠教向人間散成飛雨
少年遊
清風收雨輕雲漏月凉氣入幽窗亂葉吟朝飢蟲啼夜各自
奏新腔孤鴻又向天邊落歸夢阻蒼江百結愁腸雨行絲
鬢寂寞對清缸
小重山
說道多憂解瘦人眼中雙别淚怕沾巾白蘋紅蓼滿江濱空
搔首何處是歸津感舊却憐新情懷都不似少年春野花
園柳共埃塵盈尊酒取醉莫辭頻
漁歌子(趙德懷賦)
麥秀蔪蔪野雉飛沙頭新柳葉如眉風澹蕩水漣漪正是溪
魚上釣時
二月桃花紫錦香一聲啼鴂萬蜂忙歌欸乃濯滄浪有酒無
愁醉不妨
煙雨樓前溪水生少微山下雜花明楊柳岸小舟横綠隂如
幄聽啼鶯
漠漠風花撲面飛萋萋烟草送人歸彭澤菊首陽薇白酒蒼
苔獨掩扉
雨聲一夜水漫沙垤鸛長鳴蟻出窠汀荇葉石楠花隨意漂
流擁釣槎
蒼嶺松花結子成南明山色翠相迎游客思故人情不是陽
關墮淚聲
三寸時魚碧玉鱗一汀芳草綠羅茵楓葉渚荻花津笑殺黃
埃馬上人
滿庭芳(清明)
積雨沉春昏烟酣晝不知還又淸明榆錢柳絮相逐闘輕盈
芳徑莓苔漸滿靑蘋與白芷俱生疎籬畔海棠間竹有个鵓
鳩鳴寬心應是酒酒衝愁陣彊似竒兵愛星星白髮知我
生平底用登樓看鏡誤身世只是虚名空凝佇落花如雪雲
霧瑣高城
太師誠意伯劉文成公集卷之十八終
