重刻誠意伯劉公文集後序
誠意伯劉公文集固栝一方文獻實
為
明百代文章勛業之宗儒先理學之統
也刻自永樂初王太史景後凡三易
梓矣歲久寖堙論次或盭海内學士
大夫誦說睹慕公者每嗟咨焉嘉靖
巳未公鄕逹斗山樊侍御嘗刻扵北
畿廵院東南脩辭士人尠得覯覩且
經義刪遺似非全集隆慶壬申春豫
章虬峯謝公持斧按兩浙丕崇正學
風厲人文竹部至栝握劉公簡籍惻
然曰集殘缺矣士君子有志用世明
道舍是何所法程哉廼檄烈搜討遺
文重手校而鋟焉公諸遠爾意甚渥
也刻成授烈序諸末簡序曰烈自撮
髮讀書即跂嚮公勛業文章為古今
殊絶人物恨不一至其地為之藻蓻
奮感依馮兹猥以謭薄承乏公郡獲
瞻儀刑章典復辱掛名文字中以自
託扵尚友豈非疇昔之碩哉夫天將
開一代文明之治則必䔍生名世之
臣以應昌期遘會風雲翊主佐命贊
謨决策撥亂攘夷輔成皇王之化未
始不本之扵道德文章道德文章精
神心術之微也古之君子若伊尹扵
商吕望扵周其阿衡鷹揚事業巳定
扵莘野渭濱之時子房始遇沛公運
籌决策以成帝業亡一不酬孔明卧
草廬與先主商㩁孫曹因蜀之資以
圖天下終身不易其言公天挺人豪
鍾禀特異固伊吕之亞子房孔明之
儔也生丁元季阨塞抗憤則巳有憂
天下致太平之賁故撰著郁離覆瓿
諸篇章言雖雄渾奥密閎辨激壮體
裁殊而攄忠闡性則皆所以鋪擷其
拯世救民之心釀醖夫禮樂法制之
教出入造化機變鬼神卒澤扵道德
仁義之懿久其明炳物先克識
真主起從而受心膂之寄柄帷幄之籌殄
漢殱吳驅夷奠夏指授諸虓虎熊貔
柱石之臣以成
高皇帝大一統之業滌穢湔羶復還三代
之華何其偉歟嗟嗟樹𨳩國之勛猷
昭傳世之文章與古先豪傑兼休並
顯扵千百世之後公盖出有所爲而
生非無意者矣豈章句之儒虛誦讃
守空文罔效尺寸巳哉是固烈之依
憑嚮慕之私也謹序
重編大師誠意伯劉文成公集目錄
第一卷
誠意伯像贊行狀
卷之一
御書(七篇)
御製慰書
御名書又帖
又御名書御寶詔書
皇帝手書御製平西蜀文
誥詔(六道)附欽降祭文禮部會議制誥(五道)
御史中丞誥弘文舘學士誥
誠意伯誥御賜歸老靑田詔書
襲封誠意伯誥劵贈謚太師文成誥
頌表(六道)附謝恩表長史傳
瑞麥頌祀方丘頌
平西蜀頌丼露頌
謝恩表閤門使劉仲璟遇恩錄
第二卷
郁離子(十八篇)
千里馬魯般
玄豹靈丘丈人
瞽瞶枸櫞
螇螰天地之盗
省敵虞孚
天道牧豭
公孫無人蛇蝎
神仙麋虎
羔藿九難
第三卷
序(四十一篇)
送高生序雙淸詩序
郭子明詩集序送别燈和尚還鄉序(并詩)
贈奕棋相子先序海寧州賈希賢義塾詩序
沙班子中興義塾詩序
送月忽難明德江浙府總管去官序
章秀才觀海集序
送海寧張知州滿任去官序
槐隂讀書圖序送海寧尹知州之官序
送柯上人遠遊詩序竹川上人集韻序
全嬰堂序鄭士亨東遊集序
照玄上人詩集序送熊文彦歸江西序
悦茂堂詩序送張山長序
牡丹會詩序
送道士張玄中歸桐柏觀詩序(并詩)
贈醫學錄江仲謙序贈徐仲遠序
王原章詩集序送余希賢歸江東序
送章三益之龍泉序贈陳伯光詩序(并詩)
季山甫文集序項伯高詩序
吕周臣詩集送宋仲珩還金華序(并詩)
送黃叔暘歸金華序(并詩)蘇平仲文集序
送謝教授序送錢士能之建昌序
送順師住持瑞巖寺序喜雨詩序
唱和集序靈棋經觧序
宋景濂學士文集序
記(三十四篇)
季氏湖山義塾記尚友齋記
友梅軒記海寧應氏墓菴記
杭州實菴和尚福嚴寺記飲泉亭記
遊雲門記出越城至平水記
活水源記
自靈峰適深居過普濟寺淸遠樓記
發普濟過明覺寺至深居記
深居精舍記松風閣記前後
横碧樓記孝友堂記
白雲山舍記怡怡山堂記
棣萼軒記魚樂軒記
飬志齋記𥙿軒記
尚節亭記
前江淮都轉運鹽使宋公政績記
夀萱堂記諸暨州重修州學記
紹興崇福寺記賈性之市隱齋記
浙東處州分府元帥石末公德政記
浙東肅政廉訪司處州分司題名記
苦齋記淸齋記
少微山眉巖神仙宅記大勇齊記
獨冷先生傳
第四卷
䟦(九篇)
書蘇伯脩御史斷獄記後
書劉禹疇行孝傳後書善最堂卷後
題醫者王飬蒙詩卷後書爲善堂卷後
書紹興府逹魯花赤九十子陽德政詩後
題劉商觀奕圖
書申屠子迪毀杌木廟曹操像文後
題王右軍蘭亭帖
說(七篇)
天說上下雷說上下
醫說贈馬復初獅子圖說
菜窩說(并序)
問答語(四篇)
賣柑者言樵漁子對
答鄭子享問齒愁鬼言
觧(四章)
拙逸解雜解附辨三章
文(二篇)
送窮文諭甌栝父老文
銘頌箴贊(十七篇)
尊聞堂銘敬齋銘(并序)
奎上人耘杖銘朱伯言硯銘
紹興能仁寺鍾銘(并序)醒齋銘(并序)
玉兔泉銘(并序)王原實裕齋銘
梅頌(并序)順齋箴爲夏仲珍作
守口如瓶箴敬齋箴(并序)
官箴三篇靈峰寺植木贊
晝龍贊
碑銘(二篇)
北嶺將軍廟碑
嘉興路重脩陸宣公書院碑銘
墓誌銘(九篇)
劉顯仁墓誌銘海寧應和卿墓誌銘
紫虚觀道士吳梅澗墓誌銘
吳孟思墓誌銘王子明墓誌銘
處州路教授吳府君夫人梁氏墓誌銘
陳處士墓誌銘陳恩戶墓誌銘
處州分元帥府同知副都元帥石末公德政碑頌
連珠(六十八首)
擬連珠(六十八首)
第五卷
賦(八篇)
述志賦弔諸葛武侯賦
弔祖豫州賦弔岳將軍賦
弔泰不華元帥賦伐寄生賦(并序)
通天臺賦(并序)龍虎臺賦(并序)
騷(十五篇)
九嘆九首秋日慘淡
思歸引松筠軒歌
漁父歌麥舟圖歌
山隂王景回友樵齋辭
柳橋漁唱二首爲黃中立作
獲麟操在陳操
白雲歌爲良上人作秋山圖歌
梁孝子廬墓詞(并序)
送龍門子入仙華山辭(并序)
王彦中哀辭
古樂府(一百七十九篇)
艾如張芳樹
上陵將進酒
上之回朱鷺
巫山高戰城南
君馬黃思悲翁
聖人出釣竿
思美人關山月
楚妃歎上淸詞三首
漢宫曲江上曲八首
寒夜謠二首夜夜曲
秋夜曲長歌續短歌
墻頭花望行人
長松稍折楊柳
王子喬走馬引
結交行梁甫吟
春日行墻上難爲趍行
少年行獨漉篇
懊憹歌王昭君
塘上行君子有所思
上山采蘼蕪雙桐生空井
美女篇玉階怨
秋思長門怨
宛轉歌長相思
雉子班朗月行
大墻上蒿行鷄鳴曲
邯郸才人嫁爲厮養卒婦出塞
入塞孤兒行
病婦行淮南王
蜀國弦昔昔鹽
東飛伯勞歌雙燕離
烏棲曲三洲曲
武陵深行遠如期
大堤曲明月子
短歌行長安道
隴頭水秋宵吟
車遥遥陽春歌
鳴鴈行獨不見
梅花落折楊柳
秋夜月棗下何纂纂行
白苧詞二首蛺蝶行
釣天樂周小史
結襪子拔蒲三首
從軍五更轉前有尊酒行
公無渡河隔谷歌
步虚詞五首氣出唱
班婕妤神絃曲
短歌行長歌行
燕歌行江南弄七首
步出夏門行丹霞蔽日行
烏生八九子猛乕行
行路難二首野田黃雀行
何當行射虎詞
苦哉行起夜來
長相思無愁果有愁曲
妾安所居放歌行
鴈門太守行豔歌行
門有車馬客行煌煌京洛行
升天行長安有狹邪行
飛龍引春思
静夜思華山畿
冬暖行節婦吟
登高丘而望遠海江上曲
北風行銅爵臺
薤露歌沐浴子
秋閨曲蓮塘曲
蒿里曲三首促織詞
銜泥燕秋思二首
寒夜曲古鏡詞并序
琅琊王歌四首長相思四首
殘絲曲拜新月
自君之出矣美人燒香詞
築城詞畦桑詞
買馬詞神祠曲
雨雪曲苦寒行
遠客歎雨久别離
苦熱行二首梁甫吟送鄭希道入京
望遠行俟後舟不至作女兒割股詞爲徐勉之作
巴陵女子行秦女休行
蠻中歌二首閨詞六首
烏啼曲五雜爼
春江曲
公子行仙人詞三首
黃鵠曲吳歌五首
采蓮歌六首竹枝歌十二首
江南曲七首前溪曲
長門怨山鷓鴣六首
浣紗女二首雙帶子四首
鷄鳴曲二首塞姑三首
春曲二首楊柳枝詞九首
宫怨二首女兒子
歌行五十(四篇)
送陳庭學之成都衛照磨任
爲王輔卿郎中題雪漢寒鴈圖
漁樵問答題王元章梅花圖
琴歌贈劉元明二鬼
寄江西黃伯善兄弟題安仁余氏留餘堂
送胡季瑊平江監倉弋陽方氏夀康堂
為杭州鄭善止題蓬萊山圖
夀山福海圖歌送人分題得鶴山
寄宋景濂四首題謝臯羽傳後
松陽周處士冰壼歌寶林同講師渴馬圖歌
靑羅山房歌寄宋景濂題仲山和尚群魚圖
爲本大師題唐臨晉帖題老翁騎牛圖
題也先進德祖母徐氏節義傳後
題金谷園圖初夏即景
畫竹歌爲道士詹明德賦題蘭花圖
送葛元哲歸江西題釋驂圖
題錢舜舉馬圖題王元章梅花圖
題縣崕蘭花圖題雪汀圖
爲董楚芳題山水圖
寄陶中立郭秉心叙舊言懷
和吳以時秋夜長篇潜溪圖歌爲宋景濂賦
題陸放翁賣花叟詩後題柯敬仲墨竹花石
爲包與直題太一真人圖爲戴起之題猿鳥圖
題界畫金山圖題界畫卧龍山樓閣圖
陳彦德以畫見贈歌以酬之
長平戈頭歌涇縣柬宋二編脩長歌
爲張生題趙仲穆畫馬
爲詹同文題浙江月夜觀潮圖
戲爲雪雞篇寄詹同文題米元暉瀟湘圖
題趙學士色竹圖
送黃巖林生伯雲還鄉覲省
送姚伯淵之清溪河泊所任
雙鯉堂歌爲唐侍儀賦爲冷起敬賦泉石歌
第六卷
四言古詩(二十二首)
有泉在山一首東園之柳一首
維澤有蒲一首鷄鳴一首贈宗文姪
送季德大之文登稅務官任
有栢一章爲吳太常作
黃華一首送葉師仁省兄還栝蒼
春夜一首青陽一首
春日一首送吳浩叔大之饒州府通判任
條風一首題蘭雀圖
秋懷八首山有喬水一首贈王子章
有鳥一首贈袁尚志擢彼喬松一首
五言古詩(三百三十七首)
感懷三十一首詠史二十一首
游仙九首感寓六首
招隱五首雜詩四十一首
感懷
自都回至通州寄普逹世理原理二首
晚至草平驛
送僧家奴參政赴河東宣慰使
發安谿至青田戎事急不得留有感
天夀節同諸寓臣拜于寶林教寺登槃翠軒分韻
題蘭花圖正月一日公宴分韻得恩字
種蘹香北上感懷
送普顔子夀赴廣西憲幕過東昌有感
南陵崔氏思梅詩晨詣祥符寺
送鄭希道行省掾滿之泉州錄事
寄題偰世本東溪漁唱亭發安仁驛
發龍游早行衢州道中
鉛山龍泉初食㯽榔
望武夷山作發白沙至水口
早發建寧至興田驛題武夷圖
孔子充相送至鵝湖自衢州至蘭溪
九日舟行至桐廬
從軍詩五首送高則誠南征
蛟谿詩題林以仁平反詩卷
送偰世南參政分題得虎林
題山水小畫送田生歸鄉
題李伯時畫淵明歸來圖
題朱孟章虞學士送别圖後
題老翁騎馬圖明齋詩爲湖廣陳進士賦
寄題江東蘭逸監司瑶芳亭
題揭伯洪山居圖會稽張氏春暉堂
張子英閑止齋三首耕雲詩三首爲堵無傲作
壬辰歲八月自台州之永嘉度蒼嶺
梦草堂遣懷在永嘉作
蟾室詩爲台州棲霞觀道士作
癸巳正月在杭州作登卧龍山寫懷二十八韻
立夏日有感贈柯遂卿一首(并序)
贈周宗道六十四韻遣懷
三月八日偕徐成中諸君遊南鎮得禽字
送馬生遊京師
别峯和尚方丈題唐子華山隂圖
送孔世川赴江西儒學題舉
爲竺西和尚題谿山茅屋圖
春谷詩爲竺西和尚賦
四月二十二日郊外遊得水字
題枯木圖
五月三日會王氏南樓得激字
題西旅獻&KR0729;圖題錢舜舉折枝山茶
遣興六首
久雨壊墻園𬞞盡壓悵然成詩
題鮮于伯機書杜工部詩後
次韻和脫因宗道感興三首
題春江送别圖琴淸堂詩
田家渡江遣懷
題山水圖若耶溪杳郭深居精舍
大熱遣懷
六月十八日自天章入城作
晚同方舟上人登師子巖作
七月四日自深谷之靈峰作
清脩院良上人浸月軒普濟寺用恭行巳上人韻
題陸放翁晚興詩後題商學士寒林圖
題雜畫卷子
題宋子章效米元暉山水圖
爲賈性之賦松石有客來欵我
題趙文敏公畫松題三香圖
感時述事十首丙申二月别紹興諸公
雨中雜詩四首次胡元望郊行詩韻
秋夜感懷東石末公申之
次韻和石末公用元望韻遣興見寄
以野狸餉右末公因侑以詩
和石末公種棘用胡元望韻
得令字
正月廿三日得台州黃元徽書有感三首
次韻和石末公春雨見寄
次韻和石末公春日感懷
元帥石末公復令紫虚周道士歸觀就飬
偶興雜感
黃慎之自閩見訪夜坐對酌悵然有感
鄭同夫餞别圖詩
旅興五十首感春六首
遠游篇
秋夜聽冷恊律弹琴分韻得夜字
雜詩七首旅夜四首
遣興
送葉景龍之通州同知任分韻得勲字
送張孟兼之山西按察司僉事任
送胡生之定遠教諭任送駱起原之新城知縣任
連江陳子晟師古齊詩二首
題李太白觀瀑圖劉宗文菜窩遣興
新春送醫戴原禮歸金華
怨詩秋懷八首
七言古詩(四十一首)
爲祝彦中題山水圖徐資深華山圖
永康胡元鼎白雲樓贈醫士黃元之
中峰永先和尚醉墨圖夜聽張道士弹琴
辛卯仲冬雨中作二首悲杭城
夏夜台州城中作老病歎
題松下道士携琴圖錢王箭頭篇
次韻和石末公七月十五夜月蝕詩
再用前韻聽蛙
贈道士蒋玉壼長歌古歌三首
道士周玄初鶴林行
送李叔允脩撰致仕歸鈞州
松葉酒歌寄梁安宅枯樹圖
正月十五日夜燈花大開作
爲韓克銘題畫石鼎聮句圖
寄贈懷渭上人金碧山水圖
雪晴偶興因以成篇題群龍圖
爲丘彦良題牧谿和尚千鴈圖
雨中寄用章上人玉澗和尚西湖圖
顧周道山水圖題富好禮所畜村樂圖
題湘湖圖爲啓初門和尚題山水圖
題趙學士松圖題李陵見蘇武圖
雪鶴篇贈詹同文贈杜安道
第七卷
五言律詩(四十六首)
旱天多雨意五首呈石末公
次韻和石末公旱天多雨意五首
憂懷感嘆
題鑑湖送別圖
次韻和王文明雨中雜興四首
題太公釣渭圖稽句嶺
淳安舟中遇雨遣悶
丙戌歲將赴京師途中送徐明德歸鎮江
過南望時守閘不得行發景州
泛海詠霧殺氣
遣興二首四月十二日發楊州
濟州太白樓
送僧家奴參政赴河東宣慰使二首
送人赴德淸稅題釣雪圖
將暁不寐
秋感一首秋興
晚思望孤山作
靑絲馬十二月一日
古戍客路
逢熊文彦二首附五言長律一首
七言律詩二百四十二首
寄題昇元觀綠筠軒送李子庚之金陵
欣懷亭二首爲脫因宗道賦
送趙元舉之奉化州學正次韻追和音上人
題王起宗御史江山烟靄圖
二月二日登樓作感興
發嵊縣至上虞道中作次韻和謙上人秋興一首
聞高郵納欵漫成口號春興
再用韻答嚴衍二上人六用韻答嚴上人
次韻和孟伯真感興詩
妙成觀用何逸林通判韻
得胡仲淵書歡喜成詩奉呈石末公兼簡三益軍諮
次韻和石末公秋日感懷見寄二首
重陽日使者持詔用韻東石末公
夜坐有懷呈石末公
次韻答石末公傷用三苗之作
石末公家人自台州來以詩問之
次韻歲菊
次韻和石末公歲除送窮之作
次韻和石末公春晴詩次韻石末公題桃源卷
再次韻時閏九月九日菊再用前韻頌菊
次韻和石末公聞有詔使不至
和石末公冬暖望江亭
發紹興至蕭山宿蠟燭菴俊上人房
二月七日夜泊許村遇雨嘉興寄王昌言學正
感懷二首寄臺郎張質夫
水西寺東樓暁起聞鶯茶園别朱伯言郭公葵
二月二十三日自黃岡還杭途中作
晚泊海寧州舟中作憂懷
春興七首雨中遣懷
送岳季堅入計籌山爲賈性之題山水圖
題雪竹圖題修竹圖
題畫蒲萄卷子蕭山山行
蕭山任氏山堂
以紈扇贈奎上人并寄以詩
靈峰寺棲雲樓題瑞上人山水圖
普濟寺遣懷崇福寺儔上人看山樓
宗上人溪山亭題水墨蓼花草蟲
題山水圖爲寶林衍上人作
次韻和新羅嚴上人秋日見寄二首
重用韻答嚴上人再用韻答嚴衍二上人
復用韻答嚴上人仍用韻酬衍上人
又用前韻題寒林圖
題訪隱圖宿賈性之市隠
題陸放翁湖上詩後次韻和孟伯真感興四首
次韻張德平見寄題承天觀
感興三首可歎
柯橋靈秘寺即景貽基上人
次韻和石末元帥見贈二首
雨中寄季山甫二首
五月二十九日喜雨奉賀石末元帥
用前喜雨韻寄呈石末元帥
題紫虚觀用周伯温韻題紫虚道士晚翠樓
葉叔安南溪草堂即事
妙成觀北亭用何逸林韻
以梨餉石末公侑之以詩
遣悶柬石末公
次韻和石末公中秋不見月詩
次韻和石末公七夕詩再和倒用前韻
病足戲呈石末公遣悶呈石末公
庭前萱草至秋復開感而作詩柬石末公
次韻和石末公閔雨詩再用韻
妙成觀道士劉雲心挽詩
次韻和石末公聞海上使命之作因念西州愴然
有感二首
驛傳杭台消息石末公有詩見寄次韻奉和并寓
悲感二首
再次韻二首次韻和石末公感興見寄
次韻和石末公無題之作次韻和石末公九日見寄
陳太初充兵應點作詩戲之
次韻和石末公開讀有感秋夕有感柬石末公
次韻和石末公自訟之作立冬日作
丙申歲十月還鄉作七首冬至日泊舟戈溪
次韻和石末公紅樹詩次韻和石末公元夜之作
石末公再賦元夕見寄用韻酬之
丁酉七月十四夜望月仍蝕且旣司天報不至因
感作寄石末公
題烟波泛舟圖
爲王彦和賦槐堂社日偶成奉呈石末公
次韻和林彦文劉山驛作詩
次韻和余嘉賓御史見寄
次韻和石末公月蝕見寄
即事有感呈石末公次韻和石末公感懷之作
聞盜過界首季君山甫亦蒙訪及以詩唁之
次韻和石末公中秋翫月次韻和十六夜月
再次韻次韻和劉宗保秋懷二首
次韻和石末公九日無菊詩
野行偶見紅樹悵然有感呈石末公
次韻和石末公紅樹詩
次韻和石末公悲紅樹二首
詔書到日喜雨呈石末公感事呈石末公
贈西岩道元和尚題王伯衡縣尹桑隂圖
次韻和石末公漫興見寄二首
聞鳩鳴有感呈石末公
戲和石末公催太初畫山水之作
和石末公冬煖雨中呈石末公
和石末公見示肓字韻次李子庚韻
早春遣懷雨中遣悶
聞猿有感漫成
感興夜坐
蔣山寺十月桃花寒夜
漫成題秋江獨釣圖
題墨竹
雪中有懷章三益葉景淵
白髮愁感代哭
冬至黃州團湖董氏鏡心樓
寄黃仲美春城
舟中
至婺州聞官軍自温處之江東所過皆空遂從間
道還鄕
遣興摇落
秋夕感興七首
越山亭晚望謁夏王廟有感
寒夜有懷周紫巖先生遂成口號奉寄
冬煖漫成
夏日雜興七首夏日訪王友文留飲贈詩
題江村風雨圖次韻和岳季堅見寄
次韻和天童良上人見寄
靈峰寺松風閣次韻高則誠雨中三首
次韻和謙上人秋興七首
法華山弘上人自天衣還城贈伯言
爲黃元徽題畫松秋感一首
悼廢圃殘菊侍宴鍾山應制
題李息齋墨竹雲門寺作
次韻和朱伯言自雲門之天衣途中作
送陳子晟省親歸連江送黃生涖祀福建
即事遣興
乙卯歲首早朝元夜
附七言長律二首
第八卷
五言絶句十七首
題梅屏二絶題小畫
春晚遣興
歲晏途中見去鴈
漫成九首題墨竹
附六言絶句三首
七言絶句(二百四十六首)
題畫梅讀史有感
分贓臺漫成
春雨三絶句秋興二首
題梧桐折枝翎毛圖題竹根小禽圖
題畫猫過閩關
題竹木石圖二首題蟹二首
題枯木圖題陳太初畫扇
詠史遣興
題明皇幸蜀圖題柯敬仲墨竹
移梅亭題趙仲穆畫眉圖
題畫山水
題石末元帥扇上有陳太初畫松
題渭橋圖皆春亭
題小景題梅花小禽圖
題湖山烟雨圖
次韻和王文明絶句漫興十八首
題美人書紅葉圖送鮑生之閩中
題米氏小景二首題安石蒲葵圖
題滄江獨釣圖題二喬圖
題小畫惆悵二首
次韻和石末公見寄五絶
過蘇州九首題盡菜戲呈石末公
漢世祖凉夜
五月十九日大雨次韻和石末公二絶
白塔寺題風中水仙花圖
送醫士賈思誠還浙東二首
絶句漫興七首憶昔二首
呼燈磨石岡作
夜坐二首送别
無寐棲烏
羲和䊵扇
漫成二首詠史
有感七首
送金華何生還鄕覲省五首
春日雜興八首題陳太初畫扇二絶
七月七日夜泊桐江驛
即景二首御柳二首
苕溪皇甫秀才幽居二首
遣興梅花七絶句
雪中三首雪後遣興
絶句二首立春夜聞蛙鳴作
絶句九首半山寺二首
絶句漫興十一首漫成三首
不雨遣悶二首雨餘
無題絶句二首春蠶
晚興睡起
喜雨寄夏允中五絶無題
將曉江行雜詩九首
鍾山作十二首有感
題畫魚二首無題三首
題墨菊題沙溪驛
過閩關九首題畫紅梅
題扇面牡丹花題扇面荷花
秋日即事十五首題水墨海棠鸚鵡
詩餘二百三十三首
河傳滿庭芳
玲瓏四犯江神子
浪淘沙二首淡黃柳
調笑令四首菩薩蠻
漁家傲小重山
虞美人喜遷鶯
水龍吟二闋浣溪沙
長相思踏莎行
江神子靑杏兒
摸魚兒虞美人
沁園春惜分飛
沁園春憶秦娥
驀山溪憶秦娥
念奴嬌八聲丼州
倦尋芳漫渡江雲
阮郎歸蘇幕遮
八六子攤破浣溪沙
江神子燭影搖紅
生查子長相思
驀山溪滿江紅
阮郎歸怨王孫
鷓鴣天醉花隂
滿庭芳醉花隂
如夢令南鄉子
踏莎行摸魚兒
點綘唇眼兒媚
更漏子怨王孫
謁金門鷓鴣天
驀山溪長相思二闋
臨江仙憶秦娥
蘇幕遮蝶戀花蔣山寺十月桃花
過秦樓踏莎行
隔浦蓮生查子惜花
江神子滿江紅
江神子長相思
憶王孫十二首集句浣溪沙集句二關
青玉案春思長相思
生查子集句七闋浣溪沙
青門引漁父詞五首
賀新郎如夢令
眼兒媚虞美人
玉漏遲踏莎行
菩薩蠻七首浣溪沙
菩薩蠻浣溪沙
卜筭子金錢子
梁州令最高樓
花犯西江月
卜筭子蝶戀花
摸魚兒玉樓春
惜餘春慢金人捧露盤
水調歌頭玉樓春
歸朝歡傳言玉女
好事近虞美人
訴衷情御街行
浣溪沙玉漏遲
滿庭芳花心動
小重山一剪梅
南柯子如夢令
六么令憶舊遊
聲聲慢念奴嬌
採桑子夜飛鵲
賣花聲阮郎歸
搗練子阮郎歸
賣花聲長相思
玉樓春醉落魄
解語花驀山溪
梅花引浣溪沙
憶舊遊浪淘沙
望江南檮練子
臨江仙尉遲杯
滿路花喜遷鶯
水龍吟雨中花
菩薩蠻怨王孫
錦堂春浣溪沙
玉燭新臨江僊
淸平樂錦堂春
蘇幕遮蝶戀花
洞仙歌風入松
祝英臺近摸魚兒
小重山點綘唇
菩薩蠻一萼紅
生查子霜葉飛
浣溪沙擣練子二闋
江神子南柯子
桃源憶故人六么令
一剪梅蝶戀花
浣溪沙風流子
蘭陵王踏莎行
青門引浣溪沙
浪淘沙疎影
花心動卜筭子
瑞龍吟渡江雲
帝臺春浣溪沙
千秋歲驀山溪
長相思浣溪沙
摸魚兒祝英臺近
怨王孫二郎神
霜葉飛少年遊
小重山漁歌子
滿庭芳
太師誠意伯劉文成公集目錄終
誠意伯劉先生文集春秋明經目錄
卷之十九
公朝于王所仲孫羯會晉韓不信(云云)城成周
築郿大無麥禾臧孫辰告糴于齊新延廐
初稅𤱔蝝生饑大有年
晉郤缺帥師伐蔡戊申入蔡諸侯盟于扈
考仲子之宫初獻六羽一取郜大鼎于宋戊申納
于太廟
公會齊侯伐莱公至自伐莱大旱
鄭伐許鄭伯伐許
陳侯使袁僑如會陳人圍頓陳侯逃歸
城費叔弓帥師圍費
公至自晉晉侯使士匄来聘𣏌伯来朝邾子来朝
築郎囿
蔡侯鄭伯會于鄧公及戎盟于唐公至自唐
鄭人侵宋宋人齊人衞人伐鄭荆伐鄭會齊侯宋
公(云云)同盟于幽
齊仲孫来齊高子来盟
莒人伐我東鄙圍台季孫宿帥師救台遂入鄆
晉人執虞公
衞人立晉
三月癸酉大雨震電庚辰大雨雪
公子結媵陳人之歸于鄄遂及齊侯宋公盟
公會齊侯(云云)盟于牡丘宋人伐曹楚人敗徐于婁
林
齊侯襲莒
卷之二十
築臺于郎築臺于薛築臺于秦冬不雨
齊侯衞侯鄭伯来戰于郎齊人衛人鄭人盟于惡
曹
季孫宿會晉士匄宋華閱衛孫林父(云云)于戚晉人
執衞行人石買
吉禘于莊公作僖公主
曹公孫會自鄸出奔宋
秦伐晉狄侵宋楚子蔡侯次于厥貉
宋人衞人入鄭宋人蔡人衞人伐戴鄭伯伐取之
齊人鄭人入郕蔡人衛人陳人從王伐鄭
𣏌子来朝公子遂帥師入杞
及晉處父盟公孫敖會宋公(云云)晉士縠盟于垂隴
楚人伐鄭公子遂會晉人(云云)救鄭楚子使椒来聘
齊侯使其弟年来聘有年
考仲子之宫築王姬之舘于外
會于蕭魚秦人伐晉莒人伐我東鄙圍台
宋皇瑗帥師取鄭師于雍丘鄭罕逹帥師取宋師
于嵒
仲孫羯會晉苟盈(云云)城𣏌晉侯使士鞅来聘𣏌子
来盟
楚人伐黃楚人伐徐公至自會
吳入郢扵越入吳公會晉侯及吳子于黃池扵越
入吳
公子結媵陳人之婦于鄄遂及齊侯宋公盟齊
人陳人伐我西鄙
公圍成公至自圍成築蛇淵囿
取汶陽田公會楚公子嬰齊于蜀
贊
虬髯電目探天根兮斡地軸扶龍興雲四
方以肅以生民休戚為憂喜以大道晦
明為榮辱武功既成而文治不盡其用
者蓋天也耶抑人也耶
孤子仲璟拜贊
華淪於夷曷仕于時夷歸於夏仕止廼
宜就桀就湯節義奚虧大哉王佐察物
炳幾運籌決勝翊
龍以飛昭回制作文章是咨允爲宗臣爾
爵爾祠
工部侍郎莆田彭韶拜贊
同郡王公景曰先生沉幾先物獨識真主遂委身而服事焉
太祖敬而信之用其宏謀西平江漢東定吳會天下大勢巳定于是席
捲中原群雄歸命混一四海大抵皆先生之策也今觀御書詔
誥之推奬國計事幾之商搉詞命往復彌縫參贊千載一遇雖伊
摰呂望張良之卓越亦不過於先生矣先生真豪傑之士哉年愈
高智愈明功愈大德愈邵遂分爵土終始榮顯殷周以來一人而巳
金陵李公時勉曰公之出處進退比之子房明白正大偉然大丈夫
之所爲非惟勛業冠絶前古而文章亦足以垂世而莫之與並也
其氣壮故其辭雄渾而敦厚其學博故其辭深宏而奥密其志忠
故其辭感激而切直其行廉故其辭蠲潔而清勁吁古今之能以
勛業文章並顯於當時而垂耀於後世若先生者幾何人哉
誠意伯劉公行狀
公諱基字伯温世為處州青田人年十四入郡庠從師受春
秋經人未嘗見其執經讀誦而默識無遺習舉業為文有竒
氣决疑義皆出人意表凡天文兵法諸書過目洞識其要講
理性於復初鄭先生聞濂洛心法即得其旨歸先生大器之
乃謂公父曰吾將以天道無報於善人此子必高公之門矣
後應進士舉授江西高安縣丞揭文安公曼碩見公謂人曰
此魏徵之流而英特過之將來濟時器也公在燕京時間閱
書肆有天文書一帙因閱之翊曰即背誦如流其人大驚欲
以書授公公曰巳在吾胸中矣無事於書也之官以廉節著
名發姦擿伏不避強禦為政嚴而有惠愛小民自以為得慈
父而豪右數欲䧟之時上下咸知其廉平卒莫能害也新昌
州有人命獄府委公覆檢案覈得其故殺狀初檢官得罷職
罪其家衆倚蒙古根脚欲害公以復讐江西行省大臣素知
公遂辟為職官掾史以讜直聞後與幕官議事不合遂投劾
去隱居力學至是而道益明後為江浙儒學副提舉為行省
考試官頃之建言監察御史失職事為臺憲所沮遂移文决
去嘗遊西湖有異雲起西北光映湖水中時魯道原宇文公
諒諸同遊者皆以為慶雲將分韻賦詩公獨縱飲不顧乃大
言曰此天子氣也應在金陵十年後有王者起其下我當輔
之時杭城猶全盛諸老大駭以為狂且曰欲累我族滅乎悉
去之公獨呼門人沈與京置酒亭上放歌極醉而罷時無能
知者惟西蜀趙天澤知公才器以為諸葛孔明之流方谷珍
反海上省憲復舉公為浙東元帥府都事公即與元帥納隣
哈刺謀築慶元等城賊不敢犯及帖里帖木耳左丞招諭方
寇復辟公為行省都事議收復公建議招捕以為方氏首亂
掠平民殺官吏是兄弟宜捕而斬之餘黨脅從詿誤宜從招
安議方氏兄弟聞之懼請重賂公公悉却不受執前議益堅
帖里帖木耳左丞使其兄省都鎮撫以公所議請于朝方氏
乃悉其賄使人浮海至燕京省院臺俱納之准招安授谷珍
以官乃駁公所議以爲傷朝廷好生之仁且擅作威福罷帖
里帖木耳左丞軰羈管公于紹興是後方氏遂横莫能制山
穴皆從亂如歸公在紹興放浪山水以詩文自娱時與好事
者遊雲門諸山皆有記行省復以都事起公招安山寇吳成
七等使自募義兵賊拒命不服者輙擒誅之略定其地復以
爲行樞密院經歷與行院判石末宜孫守處州安集本郡後
授行省郎中經略使李谷鳳廵撫江南諸道採守臣功績奏
于朝時執政者皆右方氏遂置公軍功不錄乃棄官歸田里
時義從者俱畏方氏殘虐遂從公居青田山中乃著郁離子
客或說公曰今天下擾擾以公才略據栝蒼併金華明越可
折簡而定方氏將浮海避公矣因畫江守之此勾踐之業也
舍此不為欲悠悠安之乎公笑曰吾平生忿方谷珍張士誠
軰所為今用子計與彼何殊耶且天命將有歸子姑待之會
上下金華定栝蒼公乃大置酒指乾象謂所親曰此天命也
豈人力能之耶客聞之遂亡去公决計趨金陵衆疑未决母
夫人富氏曰自古衰亂之世不輔真主詎能獲萬全計哉衆
乃定或請以兵從公曰天下之事在吾與所輔者爾奚以衆
為乃悉以衆付其弟陞俾家人葉性朱佑等參掌之且曰善
守境土毋為方氏所得也勿憂我適總制官孫炎以
上命遣使來聘公遂由間道詣金陵陳時務一十八欵
上從之會陳氏入寇獻計者或謀以城降或以鍾山有王氣
欲奔據之或欲决死一戰不勝而走未晩也公獨張目不言
上召公入内公奮曰先斬主降議及奔鍾山者乃可破賊爾
上曰先生計將安出公曰如臣之計莫若傾府庫開至誠以
固士心且天道後舉者勝宜伏兵伺隙擊之取威制敵以成
王業者在此時也
上遂用公策乘東風發伏擊之斬獲凡若干萬
上以克敵之賞賞公公悉辭不受中書省設御座將奉小明
王以正月朔旦行慶賀禮公大怒罵曰彼牧竪爾奉之何為
遂不拜適
上召公公遂陳天命所在
上大感悟乃定征伐之計遂攻皖城自昏逹旦不拔公以為
宜逕拔江州
上遂悉軍西上陳氏率其屬走湖廣江州平
上使都督馮勝將兵攻某城命公授方略公書紙授之使夜
半出兵云至某所見某方青雲起即伏兵頃有黑雲起者是
賊伏也慎勿妄動日中後黑雲漸薄回與青雲接者此賊歸
也即銜枚躡其後擊之可盡擒也衆初莫肯信至夜半詣所
指地果有雲起如公言衆以為神莫敢違竟拔城擒賊而還
王漢一以饒信降
上命公撫之陳氏洪都守將胡均美使其子約降請禁止若
干事
上初有難色公自後踢所坐胡床
上意悟許之均美遂以城降初公聞母富氏喪悲慟欲即歸
上以書慰留之期以成功公不得巳遂從征伐至是辭歸
上遣禮官伴送累使弔祭
恩禮甚厚時苗軍反金華栝蒼殺守將胡大海耿某孫炎等
衢州或謀翻城應之守將夏毅懼無所措會公至即迎入城
一夕定之公即發書金處屬縣諭以固守所部遂同邵平章
諸軍克復處城擒苗帥賀某李某處州平公至家營葬事時
語所親以
上必當有天下之状於是鄉里及隣附郡縣翕然心服方氏
雖據温台明三郡其士大夫皆仰公如景星慶雲其小民亦
未嘗不懷公之舊德也方氏素畏公名時遣人致書奉禮公
不敢受使人白于
上上因令公與通問公因宣
國家威德方氏遂納土入貢
上時使人以書訪軍國事公即條答悉合機宜某年月日公
赴京道經建德今嚴州也適張氏入寇時曹國公守建德欲
奮擊之公乃使勿擊曰不出三日賊當自走追而擊之此成
擒也比三日黧明公登城望之曰賊走矣衆見其壁壘旗幟
皆如故且聞嚴鼓聲疑莫敢輕動公趣使疾進兵至則皆空
壘擊鼓者乃所掠老弱耳遂窮追賊迸走至東陽悉擒之以
還公遂至京時陳友諒據湖廣張士誠據浙西皆未下衆以
為蘇湖地肥饒欲先取之公曰張士誠自守虜耳陳友諒居
上流且名號不正宜先伐之陳氏既滅取張氏如囊中物耳
會陳氏復攻洪都
上遂伐陳氏因大戰于彭蠡湖勝負未决公密言干
上移軍湖口期以金木相犯日决勝
上皆從之陳氏遂平
上還京定計取張士誠因定中原拓土西北公密謀居多
上或時至公所屏人語移時乃去雖至親密莫知其由以公
為太史令一日公見日中有黑子奏曰東南當失一大將時
參軍胡琛伐福建果敗沒他日公見
上上方欲刑人公曰何為
上語公以所夢公曰是衆字頭上有血以土傅之得土得衆
之象應在得夢時三日當有報至
上遂留所欲刑之人以待之三日後海寕以城降果如公言
捷至
上大喜悉以所留人俾公縱之某年月日熒惑守心羣臣皆
震懼公密奏
上宜罪巳以回天意次日
上臨朝即以公語諭羣臣衆心始安後大旱
上命公諗滯獄凡平反出若干人天應時雨
上大喜公因奏請宜立法定制
上從之張士誠平後張昶欲亂政乃使人上書稱頌功德勸
上宜及時為娛樂
上以示公公曰是欲為趙高也
上頷之昶色動知公得其情也乃使齊翼巖等伺察公隂事
欲䧟之未及發而昶先事受誅及司天臺災翼巖因為書言
之於
上其事多公平日密聞於
上或
上使爲之者翼巖未之知也書奏
上切責翼巖斬之遂治黨與盡得其與昶通謀状
上適以事責丞相李善長憲使凌悅因弹之公爲
上言李公舊勲且能輯和諸將
上曰是數欲害汝汝乃爲之地耶汝之忠勲足以任此公叩
頭曰是如易柱必湏得大木然後可若束小木爲之將速顛
覆以天下之廣宜求大才勝彼者如臣駑鈍尤不可爾
上怒遂解洪武元年正月
上登大寶于南郊公密奏立軍衛法外人無知者拜御史臺
中丞適中丞章公溢奏定處州七縣稅糧比宋制畝悉加五
合
上特命青田縣糧止作五合起科餘准所擬且曰使劉伯温
鄉里子孫世世為美談也或言有殺運三十年公慨然曰使
我任其責者掃除弊俗一二年後寬政可復也
上幸鳳陽使公居守公志在澄清天下乃言於
上曰宋元以來寬縱日久當使紀綱振肅而後惠政可施也
乃命憲司紏察諸道弹劾無所避公案劾中書省都事李彬
侮法等事罪當死丞相李善長素愛彬乃請緩其事公不聽
遣官賚奏詣行在
上從公議處彬死刑公承
旨即斬之由是與李公大忤比
上回京李公愬之公乃求退
上命歸鄉里公奏曰鳳陽雖帝鄉然非置都之地王保保雖
可取然未易輕也願
聖明留意焉遂辭歸後定西失利王保保竟走沙漠
上手詔叙公勲伐且召公赴京師同盟勲冊公至京師
上賚賜甚厚追贈公祖父爵皆永嘉郡公累欲進公爵公曰
陛下乃天授臣何敢貪天之功
聖恩深厚榮顯先人足矣遂固辭不敢當
上知其至誠不強也
上欲相楊憲公與憲素厚以為不可
上怪之公曰憲有相才無相器夫宰相者持心如水以義理
為權衡而巳無與焉者也今憲不然能無敗乎
上曰汪廣洋何如公曰此𥚹淺觀其人可知曰胡惟庸何如
公曰此小犢將僨轅而破犁矣
上曰吾之相無逾於先生公曰臣非不自知但臣疾悪大深
又不耐繁劇為之且孤
大恩天下何患無才碩
明主悉心求之如目前諸人臣誠未見其可也三年七月授
弘文舘學士十一月進封誠意伯四年正月賜歸老鄉里二
月至家遣長子璉捧表詣闕謝
恩某年某月復遣璉進賀平西蜀表頌
上仍以文答之八月
上使尅期以手書問天象事公悉條答其大意以為霜雪之
後必有陽春今國威已立自宜少濟以寬書奏
上悉以付史舘其書藁并巳前奏請諸藁公皆焚之莫能得
其詳也初公言於
上甌栝間有隙地曰談洋及抵福建界曰三魁元末頑民負
販私塩因挾方寇以致亂累年民受其害遺俗猶未革宜設
廵檢司守之
上從之及設司頑民以其地係私産且屬温州界抗拒不服
適茗洋迯軍周廣三反温處舊吏持府縣事匿不以聞公令
長子璉赴京奏其事逕詣上前而不先白中書省時胡惟
庸為左丞掌省事因挾舊忿欲搆䧟公乃使刑部尚書吳雲
訹老吏訐公乃謀以公欲求談洋為墓地民弗與則建立司
之策以逐其家庶幾可動
上聽遂為成案以奏賴
上素知公置不問省部又欲逮公長子獄
上時巳勑璉歸及奏
上曰既歸矣免之公入朝惟引咎自責而巳先是楊憲敗後
汪廣洋為丞相未幾而貶廣東乃相惟庸公乃大慼嘗謂人
曰使吾言不驗蒼生之福也言而驗者其如蒼生何遂憂憤
而舊疾愈增洪武八年正月胡丞相以醫來視疾飲其藥二
服有物積腹中如卷石公遂白于
上上亦未之省也自是疾遂篤三月
上以公久不出遣使問之知其不能起也特
御製為文一通遣使馳驛送公還鄕里居家一月而薨公生
於至大辛亥六月十五日薨於洪武乙邜四月十六日享年
六十五歲公之子璉仲璟以是年六月某日葬公於其鄉夏
山之原禮也遺文郁離子十卷覆瓿集二十四卷寫情集四
卷長子璉又集所遺文藁五卷名曰犁眉公集娶富氏封永
嘉郡夫人繼室陳氏章氏子男二人長璉由考功監丞任江
西參政卒于官次仲璟皆陳氏出也女二人長適吳彪次適
沈安皆章氏出也孫男三人廌虒貊孫女三人幼未適也公
未薨前數日乃以天文書授璉使伺服闋進且戒之曰勿令
後人習也復命次子仲璟曰胡惟庸必敗我欲奉遺表無益
也日後
上必思我待有問當密為我奏其略以為修德省刑祈天永
命且為政寬猛如循環耳諸形勝要害之地宜與京師聲勢
連絡幸
聖主留意公生平剛毅慷慨有大節每論天下安危則義形
于色然與人交游開心見誠坦然無間阻至於義所不直無
少假借雖親之者以此而忌之者亦以此惟
上察其至誠任以心膂公亦以為不世之遇知無不言每遇
急難勇氣奮發計畫立就外人莫能測其機累贊
上成大功
上嘗臨朝稱之公輙逡廵不敢當家居惟飲酒奕棋未嘗自
言其功每天象有大變則累日不樂凡公以天下蒼生休戚
爲憂喜者即此可知矣
上天威嚴重惟公抗言直議不以利害怵其中
上亦甚禮公常稱爲老先生而不名又曰吾子房也廷臣或
有過失得譴者公密爲救解而免其人或知而詣公謝者則
拒不納其人不知亦未嘗爲人言也其居鄉里守禮義尚節
儉多隂德不以富貴驕人公初與同郡葉公景淵胡公仲淵
章公三益金華宋公景濂同出處有通家之好至於居官任
政則各行其志俱以功名顯於世而公與宋公又以文章爲
當代首稱云伯生辱在同郡預諸生列與公子璉仲璟相知
最深今公薨而璉沒仲璟與璉之子廌請錄公遺事因輯乎
昔所聞大略為行状至於
皇上知人之明倚注之重公之遭遇感激以天下公議輔人
主者觀綸綍之文考成效之績可見矣其籌策帷幄有不能
盡詳者亦不敢強質也
明開國翊運守正文臣資善大夫贈太師謚文成護軍
誠意伯劉公神道碑銘
賜進士出身資政大夫前奉
勑參贊機務南京兵部尚書四明張時徹撰
賜進士及第嘉議大夫南京吏部右侍郎前太常卿𬋩南京
國子監祭酒事翰林院侍讀學士掌院事太典總校官常
熟瞿景淳篆
文成劉公其先豊沛人也後徒鄜延名延慶者宋宣撫都統
少保厥子光世以平方臘功爲兵馬緫𬋩高宗南渡部兵以
從累官開府儀同三司錄尚書事進太師楊國公因家臨安
子尭仁過麗水而樂之遂徒其邑之竹洲四傳至集又卜居
青田之武陽去縣治者百五十里世所稱南田福地也俗尚
儉朴有唐風之遺焉遂世定厥居兢兢於仁義之訓五傳而
至濠宋翰林掌書益慈惠好施每淫雨積雪登高而望里中
有不舉火者即分廪賑之會宋亡乃荒遯自適時有林融者
徵聚義旅興復宋室元討平之逮融至京世祖義而弗殺也
融歸而至甌越之間地名牙陽四谿者而復嘯其徒元乃馳
驛使簿錄其脅從將盡殱之而鄕豪因以仇怨相傾引盖善
良鮮有脫者使者返夜次武陽會天大雪與居民百錢市酒
而市者則至濠家具語之故濠即間行謁使者得所簿錄數
而深心惻焉時孫爚侍年方十齡隂為策計濠則大喜輙盛
供具以逆使者醉而寝之樓乃探篋啓牘錄其渠魁二百人
巳乃遂火其居熖灼于樓倉皇掖使者跣而走詰旦大恚曰
將何籍以復闕下殆誅死不赦矣濠辟之曰濠不幸灾于居
室震驚使者濠誠死罪意者簿錄有冤天欲生之乎使者事
竟不復可至濠幸有密親於彼度往返者四日可以相報使
者曰幸甚但半之亦可矣巳而以前所錄二百人者授之得
命誅死諸所全活無筭濠即文成公之王大父也祖孫同心
破家以沾萬命篤生文成為一代元勲子孫千百世食其報
豈倖然哉濠生庭槐博洽墳籍為太學上舍槐生爚通經術
元遂昌教諭是爲公祖公父後皆以公貴封永嘉郡公祖母
梁氏母冨氏皆封永嘉郡夫人公諱基字伯温神知迥絶讀
書能七行俱下年十四入郡膠師受春秋未嘗執經誦讀而
默識無遺辯决疑義出人意表爲文輙有竒氣諸家百氏過
目即洞其旨嘗遊燕京間閱書肆天文書翊日背誦如流其
人大驚欲以書授公公曰此巳在吾胸中矣時從鄭復初先
生遊講濂洛之學先生大噐異之語公父曰吾將以天道不
報善人此子必高公之門矣揭文安公曼碩見公輙曰此魏
徵之流而英特過之將来濟時噐也西蜀趙天澤亦以爲諸
葛孔明之儔盖雖未試於用亦巳穎露囊中矣甫弱冠舉元
進士授江西高安縣丞以廉節著名發姦摘伏不避強禦爲
政嚴而有惠小民咸慈父戴之而豪右數欲䧟焉時上下信
其廉平卒莫能害也新昌州有殺人者獄公覆案得實而初
檢官以不實當罪乃其家欲甘心於公江西行省大臣辟公
爲掾史舒解之巳而與幕官議事不合遂投劾去後爲江浙
儒學副提舉行省考試官頃之建言監察御史失職事爲憲
臺所沮則又投劾去嘗遊西湖有異雲起西北時同遊者魯
道原宇文公諒&KR1200;皆以爲慶雲將分韻賦詩公獨縦飲不顧
大言曰此天子氣也應在金陵十年後有王者起其下我當
輔之時元方全盛諸同遊大駴以爲狂也而悉去之公益呼
酒放歌極醉而罷方國珍反海上省憲復舉公為浙東元帥
府都事公即建議城慶元等路賊不敢犯及左丞帖里帖木
耳招諭方寇復辟公行省都事公議方氏首亂罪不可赦宜
捕誅其兄弟而招安諸脅從者方氏大懼行重賂求解而公
峻却之執前議請于朝方氏乃走賂闕下而省院臺則胥甘
焉降詔招安授國珍官駁公議以為傷朝廷好生之仁且擅
作威福則罷左丞軰而羇𬋩公于紹興自是方氏遂横莫可
制山穴皆從亂如歸公在紹興則放浪山水以詩文自娛於
當途盖篾如也乃行省復以都事起公招安山寇使自募義
兵賊拒命不服者輙禽誅之略定其地巳復以為行樞密院
經歷與行院判石末宜孫守處州安集之後受行省郎中時
經略使李谷鳳奏守臣功績而執政者皆右方氏遂抑公功
僅由儒學副提舉格授處州路總𬋩府判諸將莫不解體公
拜勑曰臣不敢負國今無所宣力矣遂棄官歸時義從者俱
畏方氏殘虐從公居青田山中乃著郁離子客或說曰今天
下優優以公才略據栝蒼併金華明越可折簡而定方氏將
浮海避公矣因畫江守之此勾踐之業也公咲曰吾平生忿
方國珍張士誠軰徒狗鼠耳而柰何效之且天命有歸子姑
待焉會
高皇帝下金華定栝蒼公指乾象謂客曰此非向所云天命
者乎客遂亡去公决計趋金陵悉以衆付其弟陞併家人參
掌之曰善守境土母為方氏得也適總制孫炎以上命来
聘公遂由間道詣焉陳時務一十八策上悉從之會陳氏
入寇或謀以城降或以鍾山有王氣宜奔據之或欲决死一
戰不勝而走未晚也公獨張目不言上召公入内計之公
奮曰先斬主降議及奔鍾山者乃可破賊耳上曰計將安
出公曰如臣之計莫若傾府庫開至誠以固士心且天道後
舉者勝宜伏兵伺隙擊之取威制敵以成王業在此舉也
上遂用公策斬獲凡若干萬巳而頒賞則力辭不受中書省
設御座將奉小明王以正月朔旦行禮公大怒詬曰彼牧竪
爾奉之何為遂不拜巳而見
上陳天命所在
上大感悟遂定征伐之計兵攻晥城自昏逹旦不拔公謂宜
舍堅城而逕拔江州遂平江州
上嘗使都督馮勝攻敵城命公授方略以雲物為驗及克敵
一一如旨陳氏洪都守將胡均美使子約降請禁止若干事
上初有難色公自後踢所坐胡床上意悟許之均美遂以
城降時苗軍反金華栝蒼殺守將胡大海等衢州亦謀翻城
應之守將夏毅計無所出適公以憂歸道其地入城一夕而
定公即遺書金處属邑諭以固守所部遂同郡平章諸軍克
復處城苗帥就禽公時語所親上必有天下衆心翕然方
氏勢日沮喪數遣人奉欵于公不納而白于
上上因令公與之通問公乃宣國家威德而方氏遂納土
入貢矣上時使人以書訪軍國事公條答悉合機宜會公
赴京經建德適張氏入寇守將曺國公欲奮擊之公止之曰
不出三日賊當自走追而擊之此成禽耳巳而果然時陳友
諒據湖廣張士誠據浙西衆謂蘇湖富饒宜先取之公曰仕
誠自守虜耳友諒居上流且名號不正宜先焉陳氏既滅取
張氏如探囊中物耳會陳氏復攻洪都上遂伐陳氏大戰
彭蠡湖公密啓移軍湖口以避難星期以金木相犯日决勝
上從之遂殱友諒次取張仕誠次定中原蕩群雄逐胡狄再
造區夏凡皆公之密謀也上時至公所屏人而語率至移
時雖至親密莫知其端公爲太史令一日見日中有黑子奏
曰東南當失一大將時參軍胡深伐福建果敗沒又見熒惑
守心群臣皆震懼公密奏謂宜罪巳以回天意次日上以
公語諭群臣衆心始安後大旱上命公諗滯獄凡平反若
干人雨即随澍公因奏請立法定制以止濫殺
上方欲刑人公請其故上語公以所夢云云公曰是衆字
頭上有血以土傅之得土得衆之象計得夢後三日當有報
至上遂停刑以待如期報海寧果以城降上大喜悉以
欲刑之人俾公縦之張仕誠平後有張㫤者欲亂政上書稱
頌功德勸上宜及時為樂上以示公公曰是欲為趙高也
上頷之㫤以為發其奸也而怨之使齊翼巖等詷公隂事欲
䧟焉未及發而㫤先事受誅會司天臺灾翼巖上書言事欲
以中公而上洞其奸切責翼巖斬之窮治黨與盡得其與
㫤通謀狀上不慊於丞相李善長而憲使凌悅因弹之公
為營救上曰是數欲害汝汝乃為之地耶汝之忠勲足以
任此矣公首觸地曰是如易柱湏得大木若束小木為之將
速顛覆如臣駑鈍尤非所堪上怒乃解洪武改元上登
大寶拜公御史中丞時定處州七縣䅋額計臣謂比宋制畆
加五合上特命青田縣粮畆止五合曰使劉伯温鄕里子
孫世世為美談也上幸鳳陽使公居守公志在澄清天下
上言宋元以來寬縦日久當使紀綱振肅而後惠政可施也
乃命憲司紏劾無所避公因案中書省都事李彬不法事罪
當死而李善長素善彬請緩其事公竟奏誅彬由是與善長
大忤力請歸鄊里臨行奏鳳陽雖帝鄕非建都之地王保保
雖可取然未易輕舉也巳而定西失利王保保竟走沙漠
上益思公言手詔叙公勲伐召赴京師同盟勲冊公至賜賚
甚厚贈公祖公父爵皆永嘉郡公累欲晉公爵而公固辭不
拜上知其至誠不強也時上謀所相首楊憲次汪廣洋
次胡惟庸公皆謂不可
上乃曰是無逾先生矣公曰臣豈不自知况臣疾惡太深又
不耐繁劇爲之秪孤大恩耳天下何患無才願明主悉心求
之如目前諸人臣誠未見其可也三年七月授弘文舘學士
十一月進封誠意伯四年正月賜歸老于鄊八月
上手書剋期問天象亊公條具以奏大意謂霜雪之後必有
陽春今國威巳立自宜少濟以寬
上嘉納之以付史舘公所奏記諸如此類率焚其草人莫得
其詳也初甌栝間有隙地曰談洋界于福建之三魁元末頑
民鬻販私塩因挾方寇爲亂久之不靖公言于上設廵檢
司控之而頑民猶復逆命適茗洋逃軍周廣三反吏匿不以
聞公令長子璉赴京奏之不先白中書省而逕詣上前時
胡惟庸主省事怒其不白也而重以舊怨惎刑部尚書吳雲
訹老吏訐公謂謀談洋為墓地而弗得也而建議立司以播
遷居氓激之為變上素知公置不問又請逮璉置獄復不
許于時非得上渥眷公且族矣比公入朝惟引咎自責先
是楊憲敗而相汪廣洋未幾貶廣東乃相惟庸公大慼曰使
吾言不驗蒼生之福也言而驗者其如蒼生何遂憂憤增疾
盖八年正月云惟庸以醫來飲其藥至再有物積腹中彭彭
如拳石公遽白上而疾遂益篤三月上知公且不起御
製文遣使馳驛送之歸歸一月而薨公生至大辛亥六月十
五日薨於洪武乙卯四月十六日享年六十有五以是年六
月葬於夏山之原所著有郁離子十卷覆瓿集二十四卷寫
情集四卷犂眉公集五卷皆傳於代公初與同郡葉景淵胡
仲淵章三益金華宋景濓以德蓻相慕尚至居官任政則各
行其志俱以功名顯於世而公與宋公又以文章為當代稱
首云公生乎剛毅慷慨有大節每論天下安危則義形於色
與人交洞見肝腑至義所不直無少假借雖親之者以此而
忌之者亦以此惟上察其至誠任以心膂公以為不世之
遇知無不言每遇急難勇氣奮發計畫立就儔&KR1200;莫能測也
累贊大功上嘗臨朝稱之公輙逡廵遜謝家居惟飲酒奕
棋未嘗一齒前亊每天象有變則累日不懌盖志念深矣
上天威嚴重惟公抗言直議不以利害自怵上亦甚禮之
常稱為老先生而不名時曰吾子房也又曰居則每匡治道
動則仰觀乾象以至讞獄審刑罰之中議禮新國朝之制運
籌决勝功寔茂焉又曰每扵閑暇之時數以孔子之言道予
是以頗知古意此其知遇之隆世寕有&KR1275;哉廷臣以過被譴
公密為救觧其人知而謝之輙拒不納其人不知卒亦未嘗
言也公之將薨也以天書授璉使服闋奏進且戒之曰勿令
後人習也復命仲璟曰胡惟庸在位欲奉遺表無益也敗後
上必思我倘有問以遺䟽密奏之其略以修德省刑祈天永
命且爲政寬猛如循環耳諸形勝要害之地宜與京師聲勢
連絡惟
聖明留意上益念之公初娶富氏封永嘉郡夫人繼陳氏
賜章氏陳生子男二長璉由考功監丞任江西參政卒于官
次仲璟授閤門使
賜除奸敵佞鉄簡侍朝尋陞谷府左長史提督肅遼慶
寕代谷六王府軍務成祖時死亊别有傳公以中毒死
上深閔其冤乃命長孫廌世襲伯爵給之金書鉄劵後文
皇帝北征沙漠定鼎燕都而廌子幼弱不能赴闕遂停禄
爵至景泰間七世孫劉禄始授翰林院世襲五經博士弘治
間九世孫劉瑜授處州衛世襲指揮使立祠本郡盖數用言
者所請云至嘉靖間後納郎中李瑜下禮兵二部義大略曰
基當草昧之初首識真主金陵謁帝動中機宜觀其陳天
命之有在斥偽主為不足事舍安慶而徑拔九江𣢾仕誠而
急攻友諒江南大勢巳定于此其後屡從征伐觀天察象設
策運籌知無不言言無不驗仰副順天應人之舉翊成用夏
滅夷之功我
高皇帝延攬豪俊創造丕圖雖一時佐命之臣並軌宣翼而
贊畫帷幄之竒謀恢復中原之大計往往属之基故在軍有
子房之稱剖符發孔明之喻功臣廟廡既圖其跡青田邑租
復减其科推基之功扵國家豈有量哉盖思創造之難則
當隆佐命之恩修社稷之功則當篤延世之賞况翊運開基
勲業炳烈如基者哉奏上報允遂進公配享扵太廟乃復
瑜伯爵世世承襲焉公臨終戒子孫母仕且不利九世方興
至今若合左劵云徹鄊里後進伏讀功臣翊運諸錄而景公
之勲烈讀郁離子諸集而慕公之文章夜旦皇皇恒思執鞭
而不可得兹其孫世延䔍厲操尚䋲其祖武恐芳懿之不彰
也而繆以隧道之碑見属即不文庸何敢辭銘曰扵惟掌書
樂善好施雨雪分餉閭閈稱慈無辜被錄百千其徒何以拯
之爰火其居我也無棲人則釋誅䔍生孫子為時鉅儒武緼
韜鈐文富詩書璣衡洞燭囊括寰區元失其馭四國卒瘏如
鼎斯沸莫赤匪狐廼有真主應天受符間關草昧翼龍以
飛運籌帷幄以張以弛天牗其衷人罔攸窺群雄竊據次第
芟除大命既集戎胡卒逋
帝曰汝功汝侯汝公公曰天眷微臣曷庸功成身退從遊赤
松帝寵其直人嫉其忠奄殞非命實恫帝衷丹書錫爵
賞延不窮厥惟㣧子忠考彌崇均輸大節益闡丕風嗣傳式
微謂天瞢瞢爰有封章頻籲九重哲后攷德宗工記功廼
集廷議報稱宜隆侑享太廟爼豆春容君臣一體祀典攸
同於萬斯載嗣續公封百爾圭裳胥慶厥逄公文日星公烈
華嵩既載旂常亦銘鼎鍾孰是不師孰是不共况也梓里奕
世其風渺予小子夙夜欽崇不腆者詞曷賁玄宮庶托貞珉
光昭罔終
皇明隆慶元年歲次丁卯春二月望日
