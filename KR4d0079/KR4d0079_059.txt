經進東坡文集事略卷第五十九
迪功郎新紹興府嵊縣主簿臣郎曄上進
銘
漢鼎銘三槐堂銘
德威堂銘六一泉銘
洗玉池銘
贊
孔北海贊王元之畫像贊
王仲儀眞贊李西平畫贊
李端叔眞贊參寥子眞贊
秦少游眞贊王定國眞贊
漢鼎銘(并叙)
禹鑄九鼎用噐也初不以爲寳象物以飾之非所以使
民遠不若也(左傳宣公三年楚子伐陸渾之戎遂至於雒觀兵于周彊定王使王孫滿勞楚子楚)
(子問鼎之大小輕重焉對曰在德不在鼎昔夏之方有德也遠方圖物貢金九牧鑄鼎象物百物而為之備使)
(民知神姦故民入川澤山林不逢不若螭魅罔兩莫能逢之桀有昏德鼎迁于商商紂暴虐鼎迁于周成王定)
(鼎于郟鄏卜世三十卜年七百天所命也周德雖衰天命未改鼎之輕重未可問也杜預云若順也)武王
遷之洛邑蓋已見笑於伯夷叔齊矣(左傳威公二年取郜大鼎于宋臧衰)
(伯諫曰武王克商迁九鼎于雒邑義士猶或非之杜預云蓋伯夷之属)方周之盛也鼎爲
宗廟之觀美而巳及其衰也爲周之患有不可勝言者
匹夫無罪懷璧其罪(左傳威公十年初虞叔有玉虞公求旃弗献既而悔之曰周諺有之)
(匹夫無罪懷璧其罪吾焉用此其以賈害也乃献之)周之衰也與匹夫何異嗟夫
孰知九鼎之爲周之角齒也哉自春秋時楚莊王始問
其輕重大小而戰國之際秦與齊楚皆欲之(左傳昭公十二年楚)
(子次於乾谿謂右尹子革曰四國皆有分噐我獨无有今吾使人於周求鼎以為分噐王其与我乎對曰今周)
(將唯命是听豈其爱鼎戰國策曰秦㒷师於周求九鼎顔率謂斉王曰周之君臣内自畫計与秦不若歸之大)
(國斉王遂發师救周秦兵罷率至斉曰頋献九鼎不識何塗之從而致之斉王曰寡人將寄塗於梁對曰梁之)
(君臣欲得九鼎謀之久矣)周人惴惴焉視三虎之垂涎而睨巳也絶
周之祀不足以致寇裂周之地不足以肥國然三國之
君未嘗一日而忘周者以寳在焉故也三國爭之周人
莫知所適與得鼎者未必能存周而不得者必砕之此
九鼎之所以亡也周顯王之四十二年宋太丘社亡而
鼎没於泗水(史記封禅書并前漢郊祀志云周赧王卒九鼎入于秦或曰周顕王之四十二年宋)
(太丘社亡而鼎淪没於泗水彭城下)此周人毀鼎以緩禍而假之神妖以
爲之說也秦始皇漢武帝乃始萬方以出鼎(秦始皇紀始皇二十)
(八年過彭城斎戒禱祠欲出周鼎使千人没水求之勿得封禅書云汾隂巫見地如鈎狀掊視得鼎鼎大異於)
(衆鼎武帝乃以礼祠迎鼎至甘泉從行)此與兒童之見無異善夫吾丘壽
王之說也曰汾隂之鼎漢鼎也非周鼎夫周有鼎漢亦
有鼎此易所謂正位凝命者豈三趾兩耳之謂哉(汾陰得周)
(鼎羣臣皆上壽賀曰陛下得周鼎吾丘壽王獨曰非周上召問之壽王對曰昔秦始皇親出鼎於彭城而不能)
(得天祚有德而宝鼎自出此天之与漢乃漢宝非周宝也上曰善說文云鼎三足兩耳和五味之宝噐也)恨
壽王小子方以䛕進不能䆒其義予故作漢鼎銘以遺
後世君子其詞曰
惟五帝三代及秦漢以來受命之君靡不有兹鼎鼎存
而昌鼎亡而亡蓋鼎必先壞而國隨之豈有易姓而猶
傳者乎不寳此噐而拳拳於一物孺子之智婦人之仁
嗚呼悲夫
三槐堂銘(并叙)
天可必乎賢者不必壽天不可必乎仁者必有後二者
將安取衷哉吾聞之申包胥曰人衆者勝天天定亦能
勝人(史記五子胥傳云子胥旣鞭平王尸申包胥使人謂子胥曰子之報讎其巳望乎吾聞之人衆者勝)
(天天定亦能勝人今子故平王之臣親北面而事之今至於僇死人此豈无天道之極乎)世之論天
者皆不待其定而求之故以天爲茫茫善者以怠惡者
以恣盗跖之壽孔顔之厄此皆天之未定者也松栢生
於山林其始也困於蓬蒿厄於牛羊而其終也貫四時
閱千歲而不改者其天定也善惡之報至於子孫而其
定也久矣吾以所見所聞所傳聞考之而其可必也審
矣國之將興必有世禄之臣厚施而不食其報然後其
子孫能與守文太平之主共天下之福故兵部侍郎晉
國王公顯於漢周之際歷事太祖太宗文武忠孝
天下望以爲相而公卒以直道不容於時蓋嘗手植三
槐於庭曰吾子孫必有爲三公者巳而其子魏國文正
公相眞宗皇帝於景德祥符之間朝廷清明天下无
事之時享其福禄榮名者十有八年(邵氏聞見錄云王晉公祐亊太祖)
(爲知制誥太祖遣使魏州以便宜付之告曰使還与卿王溥官聀时溥為相也蓋魏州節度使符彦卿太)
(宗夫人之父有飛語聞于上祐至魏得彦卿家僮一人挾勢恣横以便宜决配而巳及還朝太祖問曰汝)
(敢保符彦卿无異意乎祐曰臣与符彦卿家名有百口願以臣之家保符彦卿又曰五代之君多因猜忌殺无)
(辜故享國不長願陛下以爲戒帝怒其語直貶護國軍行軍司馬華州安置七年不召太宗即位以兵)
(部侍郎召不及見而薨初祜赴貶时親賓送於都門外謂祜曰意公作王溥官聀矣祐笑曰祐不做兒子二郎)
(必做二郎者文正公旦也祜素知其必貴手植三槐于庭曰吾子孫必有為三公者巳而果然天下謂之三槐)
(王氏云)今夫寓物於人明日而取之有得有否而晉公修
德於身責报於天取必於數十年之後如持左契交手
相付吾是以知天之果可必也吾不及見魏公而見其
子懿敏公(公名素字仲仪以父旦遺恩授太祝召試賜出身終扵工部尚書謚懿敏)以直諫
事仁宗皇帝(王禹玉撰公墓誌云仁宗御筆親除諫官而歐陽脩蔡襄余靖与公相次進)
(因公起少年遇事感發其所論列皆人所難言者)出入侍從將帥三十餘年(公常)
(擢天章閣待制端明殿㪯士又乞換武聀改澶州觀察使事見本傳)位不滿其德天將復
興王氏也歟何其子孫之多賢也世有以晉公比李栖
筠者其雄才直氣真不相上下而栖筠之子吉甫其孫
德𥙿功名冨貴略與王氏等而忠信仁厚不及魏公父
子(元載當國久益恣横代宗隂引剛鯁大臣自助乃拜栖筠爲御史大夫栖筠素方挺无屈多所𥙷助其子)
(吉甫孫德𥙿相継爲相皆以功業顯然吉甫德𥙿頗挾私修怨卒成朋黨之禍故不及魏公父子事見本傳)
由此觀之王氏之福蓋未艾也懿敏公之子鞏與吾雖
(鞏字定國)好德而文以世其家吾以是銘之銘曰
嗚呼休哉魏公之業與槐俱萌封植之勤必世乃成旣
相眞宗四方砥平歸視其家槐隂滿庭吾儕小人朝
不及夕(左傳昭公元年趙孟曰吾㑪偷食朝不謀夕)相時射利皇䘏厥德庶
幾僥倖不種而穫不有君子其何能國(左傳文公十二年秋秦伯使西)
(乞術來聘襄仲辝玉對曰不腆敝噐不足辝也主人三辝賓荅曰寡人頋徼福于周公魯公以事君不腆先君)
(之敝噐使下臣致諸執事以為瑞節要結好命是以敢致之襄仲曰不有君子其能國乎辱賄之)王城
之東晉公所廬鬱鬱三槐惟德之符嗚呼休哉
德威堂銘
元祐之初詔起太師潞公於洛命以重事公惟仁宗
英宗神考三聖委倚之重不敢以旣老爲辭杖而造
朝期年乃求去詔曰昔西伯養老而太公自至魯穆公
無人子思之側則長者去之公自爲謀則善矣獨不爲
朝廷惜乎又曰唐太宗以干戈之事尚能起李靖於旣
老(唐史本傳云吐谷渾寇边帝謂待臣曰靖能復起為帥乎靖見房元齡曰吾虽老尚堪一行帝喜以為西)
(海道行軍大揔管)而穆宗文宗以燕安之際不能用裴度於未
病(度本傳時閹孺擅權天子擁虚噐缙紳道喪不復有經済意乃作別墅号綠野堂度野服萧散不問人间)
(事文宗知度年虽及神明不衰每大臣自洛來必問安否)治亂之效於斯可見(公集中嘗)
(有陽太師文彦博乞致仕不允批荅即此是也)公讀詔聳然不敢言去蓋復留
四年天下無事朝廷尊安乃力請而歸公之在朝也契
丹使耶律永昌劉霄來聘軾奉詔館客與使者入覲望
見公殿門外却立改容曰此潞公也耶所謂以德服人
者問其年曰何壯也軾曰使者見其容未聞其語其綜
理庶務酬酢事物雖精練少年有不如貫穿古今洽聞
強記雖專門名家有不逮使者拱手曰天下異人也公
旣歸洛西羌首領有温溪心者(乃董氊部曲)請於邊吏願獻
良馬於公邊吏以聞詔聽之公心服天下至于四夷書
曰德威惟畏德明惟明世所以守伯夷之典用皐陶之
刑者以其德也若夫非德之威雖猛而人不畏非德之
明雖察而人不服公修德於几席之上而其威折衝於
萬里之外退居於家而人望之如在廊廟可不謂德威
乎公之子及爲河陽守公將往臨之吏民喜甚自洛至
三城歡呼之聲相属及作堂以待公而請銘於軾乃榜
之曰德威而銘之曰德威惟畏德明惟明惟師潞公展
也大成公在洛師崧洛有光駕言三城河流不揚願公
百年子孫千億家于兩河日見顔色西戎來朝祗慄公
門豈惟兩河四方其訓之
六一泉銘
歐陽文忠公將老自謂六一居士(巳見上注)予昔通守錢塘
見公於汝隂而南公曰西湖僧惠勤甚文而畏於詩吾
昔爲山中樂三章以贈之(山中楽序云佛者惠勤餘杭人也往來京師二十年今其)
(南歸遂將穷極吴越甌閩江湖海上諸山以肆其所適予嘉其嘗有聞於吾人也於其行也為作山中之楽三)
(章極道山林間事以動蕩其心意而卒反之於正)子間於民事求人於湖山間
而不可得則盍往從勤乎予到官三日訪勤於孤山之
下扺掌而論人物曰公天人也人見其暫寓人間而不
知其乘雲馭風歷五嶽而跨滄海也此邦之人以公不
一來爲恨公麾斥八極何所不至雖江山之勝莫適爲
主而竒麗秀絶之氣帝爲能文者用故吾以謂西湖蓋
公几案間一物爾勤語雖幻怪而理有實然者明年公
薨予哭於勤舍又十八年予爲錢唐守則勤亦化去久
矣訪其舊居則弟子二仲在焉畫公與勤之像事之如
生舍下舊無泉予未至數月泉出講堂之後孤山之趾
汪然溢流甚白而甘即其地鑿巖架石爲室二仲謂予
師聞公來出泉以相勞苦公可無言乎乃取勤舊語推
本其意名之曰六一泉且銘之曰
泉之出也去公數千里後公之没十有八年而名之曰
六一不幾於誕乎曰君子之澤豈獨五世而巳蓋得其
人則可至於百傳嘗試與子登孤山而望吴越歌山中
之樂而飲此水則公之遺風餘烈亦或見於斯泉也(此泉)
(舊属孤山智果寺自紹㒷間始歸四聖觀)
洗玉池銘
世忽不踐以用爲急秦漢以還龜玉道熄六噐僅存(周官)
(大宗伯以玉作六噐以礼天地四方如蒼璧黃琮青圭赤璋白琥元璜是也)五瑞莫輯(孔安國云)
(謂公侯伯子男之瑞瑞乃圭璧也)趙璧婦翫(史記藺相如傳趙王遺相如奉璧入秦秦王大喜乃)
(傳示諸美人及左右)魯璜盗竊(左傳定公八年經書盗竊宝玉大弓謂陽虎也杜預云宝玉乃夏后)
(氏之璜)鼠亂鄭璞(戰國策應㑦曰鄭人謂玉未理者爲璞周人謂鼠未腊者爲朴周人懷朴過鄭)
(賈曰欲買朴乎鄭賈曰欲之出其朴視之乃鼠也因謝不取)鵲抵晉棘(塩鐡論崇礼篇云昆山之)
(旁以玉扺烏鵲抵擲也言玉之多晉棘即垂棘之璧)維伯時父吊古啜泣道逢玉
人解驂推食劒璏鏚柲錯落其室旣獲拱寳遂空四壁
哀此命世久就淪蟄時節沭浴以幸斯石(復斎謾錄云洗玉池銘始)
(予讀之皆不得其說其後得李伯时石刻叙跋乃能明其意蓋元祐八年伯时仕京师居紅橋子弟得陳峽)
(与臺石爱而置之山中一日東坡過而謂曰斵石為以所藏玉时出而浴之且刻其形於四旁予為子)
(其唇而号曰洗玉池而所謂王者凢一十有六年雙鹿盧帶鈎琫珌璊瑑杯水蒼佩螳蜋帶鈎)
廣訖無成功(此語見融本傳)此蓋當時奴婢小人論公之語公
之無成天也使天未欲亡漢公誅操如殺狐兔何足道
哉世之議公者才氣各有高卑然皆以臨難不懼談笑
就死爲雄(融傳云融領青州刺史爲袁譚所攻自春至夏戰士所餘裁數百人流矢雨集戈矛内接)
(融隠几讀書談笑自若後与曹操既積嫌怨遂令祭酒路粹枉狀奏融竟下獄弃市)操以病亡子
孫滿前而吚嚶涕泣留連妾婦分香賣履區處衣物(操遺)
(令云操特姬女而指季豹以示四子曰以累汝因泣下又云餘香可分与諸夫人諸舍中无所爲斈作履組賣)
(也吾歷官所得綬皆着藏中吾餘衣裘可別爲一藏不能者兄弟可共分之)平生姦僞死見
真性世以成敗論人物故操得在英雄之列而公且謂
才疎意廣豈不悲哉操平生畏劉備(蜀先主傳云曹公從容謂先主曰今)
(天下英雄惟使君与操耳本初之徒不足數也袁紹字本初)而備以公知天下有巳
爲喜(融傳云时黃巾復来侵暴融乃出屯都昌爲賊管亥所圍融逼急乃遺東莱太史慈求救於平原相)
(劉備備驚曰孔北海乃復知天下有劉備耶即遺兵三千救之賊乃散楚)天若胙漢公使備
備誅操無難也予觀公所作楊四公贊(楊震子秉孫賜曾孫彪自震至)
(彪四世爲太尉故謂之四公)歎曰方操害公復有魯國一男子慨然
爭之(後漢揚彪傳云曹操收彪下獄孔融聞之不及朝服往見操曰楊公四世清德海内所瞻今横殺无)
(辜孰不解体孔融魯國男子明日便當拂衣而去不復朝矣操不得已遂理出彪)公庶幾不死
乃作孔北海贊曰晉有匈奴盗賊之靡欺孤如操又羯
所恥(晉史載記石勒傳云勒上黨武鄕羯人也其先乃匈奴别部羌渠之胄勒酒酣謂徐光曰大丈夫行)
(事當礌礌落落如日月皎然終不能如曹孟德司馬仲逹父子欺他孤兒寡婦狐媚以取天下也)我書
春秋與齊豹齒(春秋昭公二十年經書秋盗殺衛侯之兄縶傳云衛公孟縶狎斉豹奪之司宼)
(与鄄有役則反之无則取之故斉豹与北宮喜䓁作乱至三十一年傳又云君子曰斉豹爲衛司寇守嗣大夫)
(作而不義其書爲盗)文舉在天雖亡不死我宗若人尚友千祀視
公如龍視操如鬼
維昔聖賢患莫巳知公遇太宗允也其時帝欲用
公公不少貶三黜窮山雖死靡憾咸平以來獨爲名臣
一時之屈萬世之伸紛紛鄙夫亦拜公像何以占之有
泚其顙公能泚之不能已之茫茫九原爱莫起之
王仲儀真贊(名素文正公之子也)
孟子曰所謂故國者非有喬木之謂也有世臣之謂也
又曰爲政不難不得罪於巨室巨室之所慕一國慕之
一國之所慕天下慕之夫所謂世臣者豈特世禄之人
而巨室者豈特侈冨之家也哉蓋功烈巳著於時德望
巳信於人譬之喬木封殖愛養自拱把以至於合抱者
非一日之故也平居無事商功利課殿最誠不如新進
之士至於緩急之際決大策安大衆呼之則來揮之則
散者惟世臣巨室爲能余嘉祐中始識懿敏王公於成
都(素自定州以翰林侍讀斈士知成都府)其後從事於歧(公嘗為鳳翔府簽判)而公
自許州移鎮平凉方是時虜大舉犯邊轉運使攝帥事
與副緫管議不合軍無紀律邊人大恐声搖三輔及聞
公來吏士踴躍傳呼旗旆精明鼓角讙亮虜即日解去
公至燕勞將佐而巳(素知許州會夏人宼边察圍童家堡轉運使陳述古与緫管刘几異)
(議朝廷以素習知边事改知渭州英廟劳遺之甚渥比素至州虜圍已觧矣亊見本傳)余然後知
老臣宿將其功用蓋如此使新進之士當之雖有韓白
之勇良平之竒豈能坐勝默成如此之捷乎熙寧四年
秋余將往錢塘(公时將赴杭倅)見公於私第佚老堂飲酒至暮
論及當世事曰吾老矣恐不復見子厚自愛無忘吾言
旣去三年而公薨又六年乃作公之真贊以遺其子鞏
散者惟世臣巨室爲能余嘉祐中始識懿敏王公於成
都(素自定州以翰林侍讀斈士知成都府)其後從事於歧(公嘗為鳳翔府簽判)而公
自許州移鎮平凉方是時虜大舉犯邊轉運使攝帥事
與副緫管議不合軍無紀律邊人大恐声搖三輔及聞
公來吏士踴躍傳呼旗旆精明鼓角讙亮虜即日解去
公至燕勞將佐而巳(素知許州會夏人宼边察圍童家堡轉運使陳述古与緫管刘几異)
(議朝廷以素習知边事改知渭州英廟劳遺之甚渥比素至州虜圍已觧矣亊見本傳)余然後知
老臣宿將其功用蓋如此使新進之士當之雖有韓白
之勇良平之竒豈能坐勝默成如此之捷乎熙寧四年
秋余將往錢塘(公时將赴杭倅)見公於私第佚老堂飲酒至暮
論及當世事曰吾老矣恐不復見子厚自愛無忘吾言
旣去三年而公薨又六年乃作公之真贊以遺其子鞏
詞曰
堂堂魏公(即文正公旦也)配命仁祖顯允懿敏維周之虎魏
公在朝百度維正懿敏在外有聞無聲高明廣大宜公
宜相如木百圍宜宫宜堂天旣厚之又貴冨之如山如
河維安宥之彼窶人子旣陋且寒終勞永憂莫知其賢
曷不觀此佩玉劒履晉公之孫(晉公即仲仪之祖名祐字景叔)魏公之
子
李西平畫贊(唐李晟嘗封西平王)
以吾觀西平王提孤軍自北方赴行在走懷光斬朱泚
如反掌(朱泚反德宗出狩奉天晟自河北提孤軍以赴難會叛將李懷光与泚通晟進屯渭橋力抗懷)
(光懷光畏爲晟襲乃奔河中朱泚亦西走爲左右所殺京師遂平事見本傳)及其後帥鳳翔
與隴右瞰河湟兵益振謀旣臧終不能取尋常墮賊計
困平凉卒罷兵仆三將誰之咎在廟堂斬馬劍誅延賞
爲菹醢不足償(涇州倚边數戕其帥晟請治不龔命者帝乃拜晟鳳翔隴右涇原節度使晟)
(圖復河隴因悉家貲懷輯降附吐蕃謀臣尚結贊乃日唐名將特李晟馬燧渾瑊𡭗不去之必爲吾患即遺使)
(委辝請和於燧且求盟謀執瑊以賣燧會晟朝京師奏言戎狄无信不可許时張延賞當國与晟有隙密言晟)
(不可久持兵帝惑其言詔拜晟太尉中書罷其兵是歲瑊与吐蕃盟平凉虜劫之瑊挺身免詔罷燧河東皆如)
(結贊計云)覽遺像涕泗滂
李端叔真贊(名之儀)
龍眠居士畫李端叔(龍眠居士姓李名公麟字伯时中熙寕三年弟積官至朝奉郎公麟)
(善昼尤工人物其爲文清婉嘗作龍眠山莊圖爲世所宝藏)東坡老人贊之曰
鬚髮之拳然眉宇之淵然披胷腹之掀然以爲可得而
見歟則漠乎其無言以爲不可得而見歟則巳見畫於
龍眠矣嗚呼其將爲不雨之雲以抱其全乎其將爲旣
琢之玉以役其天乎抑將游戲此世而時出於兩者之
間也
參寥子真贊(冷斎夜話云東吴僧道潜有標致嘗自姑蘇歸湖上經臨平作詩云)
(風蒲獵獵弄輕柔欲立蜻蜓不自山五月臨平山下路藕花无數蒲汀洲東坡赴官)
(錢塘過而見之大称賞已而相尋於西湖一見如舊及坡移守東徐潜往訪之舘於)
(逍遥堂士大夫争欲識面東坡饌客遣一妓前乞詩潜援筆而成曰寄語巫山窈窕)
(娘好將魂夢惱襄王禅心巳作沾泥絮不逐春風上下狂一座大驚自是名闻海内)
(又東坡在黃日或因書訪問曰聞有詩僧在彼得非隔林髣髴聞機杼和尚耶東坡)
(笑謂潜曰此公七字師号也潜杭州於潜人自号参寥子)
東坡居士曰維參寥子身貧而道冨辯於文而訥於口
外尫柔而中徤武與人無競而好刺譏朋友之過枯形
灰心而喜爲感時玩物不能忘情之語此予所謂參寥
子有不可曉者五也
秦少游眞贊(名觀一字太虚高郵人公少游少游知其將復過維楊作)
(筆語題壁於一山寺中公果不能辨大驚及見孫莘老出少游詩詞數百篇讀之乃)
(歎曰向書壁者定此郎也)
以君爲將仕也其服野其行方以君爲將隱也其言文
其神昌置而不求君不即即而求之君不藏以爲將仕
將隱者皆不知君者也蓋將挈所有而乘所遇以游於
世而卒反於其鄕者乎
王定國眞贊
温然而澤者道人之腴也凛然而清者詩人之癯也雍
容委蛇者貴介之公子而短小精悍者游俠之徒也人
何足以知之此皆其膚也若人者泰不驕困不(撓而老不枯也)
