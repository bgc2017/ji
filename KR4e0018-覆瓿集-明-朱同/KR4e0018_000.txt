







　　欽定四庫全書　　　　　集部六

　　覆瓿集目録　　　　　　别集類五(明)

　　巻一

　　五言古詩

　　七言古詩

　　巻二

　　五言律詩

　　七言律詩


　　巻三

　　七言律詩

　　五言絶句

　　六言絶句

　　七言絶句

　　巻四

　　序

　　巻五


　　記

　　巻六

　　記

　　説

　　銘

　　跋

　　巻七

　　賦


　　書啟

　　傳

　　墓誌銘

　　祭文

　　巻八

　　附録

　　(臣)等謹按覆瓿集七巻明朱同撰同字大同
休寧人洪武中翰林學士升之子也承其家

學自號紫陽山樵明史附見升傳中所紀官
履甚畧范檁跋稱洪武中以人材舉為東宫
官尋進禮部侍郎而同時范準作雲溪歸隠
圖跋則云由吏部員外郎陞禮部侍郎準字
平仲嘗受業于升與同交至契所記宜得其
寔又明史載同坐事死不詳其由蔣一葵堯
山堂外紀乃云同以詞翰受知宫人多乞書
便面一日御溝有浮尸帝疑之遂賜死其説

頗荒唐未可信也集凡詩三巻多元末之作
爽朗有格文四巻議論純粹不愧儒者之言
惟以七言古體之八句者列為律詩則編者
之悞耳乾隆四十三年五月恭校上

　　總纂官(臣)紀昀(臣)陸錫熊(臣)孫士毅

　　總　校　官　(臣)　陸　費　墀




　　覆瓿集原序

　　嘗讀吾鄉汪公仁峯文集内有新安師友序專述理學
諸儒稱許簡嚴而楓林學士之後繼以禮侍朱先生同
大同先生字也學士之胄也是父是子家學相承即宦
業亦自表表後以遭誣䝉難未竟厥施而懿行遺編則
揭日月而行者矣淶以訪古仰止鄉先達曽跋渉至其
仁里瞻謁先生遺像㑹其裔孫時新茂才問有無文集
知乆失咨嗟者乆之逾月茂才搜録先生覆瓿稿詩文

各數巻余斂容讀之文則羽翼六經詩則盛唐風致猶
可想見國初渾渾噩噩之景象焉又何其幸也雖篇章散
落十不存二三而得窺一斑亦可測其全體矣遡洙泗
而嗣徽音是在箕裘與私淑之君子後學范淶書





