梅溪先生後集卷苐二十七
雜文
游天衣詩序
紹㒷戊寅冬十有一月己邜日南至後二日游天衣者
八人皆前進士宦游于越者黎明戒装集于賀監之故
居天氣既佳愛日初長籃輿出蠡城之南道乎稽山之
隂徉徜乎秦望鑑湖千岩万壑之間有松隂十里林麓
静深山轉径迂烟藹出沒初行若迷俄有鍾罄声出乎
翠微之端盖天衣寺也十峯堆秀双澗涵碧朝陽法華
二峯尤蒼然蔪絶乎其中寺有唐人李泰和徐季海元
微之白樂天李公垂諸作者詩文其碑刻尚無恙有化
身普賢飛耒銅像蕭梁衣鉢双烏故事緇徒頗能道之
方杖屨尋幽有府吏將使君之命餉以百榼既拜賜有
㪯杯而言者曰今日之集盖不偶然也昔王謝蘭亭之
遊群賢少長畢集可謂雅會矣然賦詩不就者十有六
人豈若吾㑪臭味之同游從之勝乎白衣之来非王洪
之酒乃楚元之醴也歡其可以不記扵是㪯白飛觴唱
酬交作雜以諧笑咸有餘適僧有勸游雲門者夕陽薄
山遂不果往乃舍車聮騎探梅而還晚集于泮宫飲文
字也初登山某首賦一章同行即席而和既而吟詠者
多不記萹目遂列書于招提諸公命某序之
送喻叔竒尉廣德序
韓退之之留孟東野也其詩有曰昔年因讀李白杜甫
詩長恨二人不相從吾與東野生並世如何復躡二子
蹤某初疑退之言為夸及觀城南諸聮句豪徤險怪其
筆力略相當使李杜復生未必不引避路鞭也然後知
復躡之語為非過又讀其末章有曰吾願身為雲東野
变為龍四方上下逐東野雖有别離無由逢扵是又知
二公心相如氣味相得至欲相與為雲龍而不忍有離
别真可謂古之善交者某丙子冬與繡川喻叔竒同舍
上庠一見如故明年同登太常苐又明年贊幕會稽叔
竒耒游大帥王公嘉其為人屈以攝職予遂獲朝夕焉
論文賦詩相得愈厚盍簮纔百日唱和無慮百數萹叔
竒之詩清新雅徤有晉宋風味得韓公之豪無東野之
寒予不逮遠甚然予二人者有唱必酬殆亡虚日樽酒
細論文之外語不及他亦庶幾復躡古作者蹤矣會叔
竒赴官桐川行甚遽予惘然惜別行觴既開&KR0784;駒在門
扵是誦醉留之萹歌雲龍之句㠯贈之至若清白㠯處
已忠勤以蒞事不枉道苟合以干進兹固叔竒素斈而
優為者亦某之所素期而深望者姑小試扵筮仕之初
奉㠯周旋扵終身出處行蔵之際其為復躡古人之蹤
又不止乎絺章繪句間也叔竒勉之紹㒷戊寅吉日東
嘉王某序
送葉秀才序
吾鄊誼理之斈甲扵東南先生長者聞道扵前以其師
友之淵源見扵言語文字間無非本乎子思之中庸孟
子之自得以詔後斈士子群居斈校戰藝場屋筆横渠
而口伊洛者紛如也取科第登仕籍冨貴其身光大其
門者往往多自此塗出可謂盛矣然君子之斈為道小
人之斈為利談誼理而媒青𬗋果為道乎為利乎吾聞
洙泗之徒有堂堂乎張者欲斈干禄夫子不以其禄之
不可干而闢之也而告之曰言寡尤行寡悔禄在其中
矣古人之斈也謹言行而禄自至修天爵而人爵自從
所謂誼理者在是予假守楚東鄊人葉生處和者亦客
游是邦每暇日過予扵郡齋音琅然而可聽議論粲然
而成文仰其所藴皆吾鄊師友淵源之斈也處和早喪
二親能刻苦自立友愛諸弟急難之念不頃刻忘懷其
扵所斈豈口耳云者今將之武林就秋賦求贈言以行
吾謂生之斈問議論文采取一苐不足道贈人以言而
勉之科苐是亦利而巳矣何異市井相與言耶若夫謹
言行而禄在其中脩天爵而人爵從孔孟所謂義理者
在是慁子之苐雖不足道亦不能外是而得之也敢不
以告乾道乙酉五月二十二日永嘉王某序
蔡端明文集序
文以氣為主非天下之剛者莫能之古今能文之士非
不多而能傑然自名扵世者亡幾非文不足也無剛氣
以主之也孟子以浩然充塞天地之氣而發為七萹仁
義之書韓子以忠犯逆鱗勇叱三軍之氣而發為日光
玉㓗表裏六經之文故孟子闢楊墨之功不在禹下而
韓子觝排異端攘斥佛老之功又不在孟子下皆氣使
之然也若二子者非天下之至剛者欤國朝四葉文
章尤盛歐陽文忠公徂徕先生石守道河南尹公師魯
莆陽蔡公君謨皆所謂傑然者文忠之文追配韓子其
剛氣所激尤見扵責高司諫書徂徕之氣則見扵慶曆
聖德頌師魯則見扵願與范文正同貶之書君謨則見
扵四賢一不肖詩嗚呼使四君子者生扵吾夫子時則
必無未見剛之歎而乃同出扵吾
仁祖治平醇厚之世何其盛欤夫以㙜諫之風采朝士
莫不畏其筆端自侍從而下奔走伺候其門者紛然也
文政鄱陽之貶余尹歐既與之同罪矣蔡公乃扵四賢
相継黜謫之後形扵歌詩而斥為不肖羞其見搢紳之
面而辱甚市朝之撻則公之剛又可知也某初見其詩
扵張唐英所撰
仁宗政要甚歆慕之其後見公文集乃沒而不載竊以
為恨乾道四年冬得郡温陵道出莆田望公故居裵回
顧嘆而不忍去入境訪公遺迹則首見所謂萬安橋者
與大書深刻之記争雄且深惜其有済川之才而不至
扵大用登愛松堂九日山則又見公之詩與其真蹟猶
在凛然有生意如見其正顔色坐黃堂時也盖公至和
嘉祐間嘗兩守是邦至今泉人稱太守之賢者必以公
為首求其遺文則郡與斈皆無之可謂缺典矣於是移
書㒷化守鍾離君松傳君自得訪扵故家而得其善本
教授蔣君雝與公同邑而深慕其為人手校正之鋟板
扵郡庠得古律詩三百七十奏議六十四雜文五百八
十四而以四賢一不肖詩置諸卷首與奏議之切直舊
所不載者悉編之比他集為最全且属予序之子曰端
明公文章文忠公嘗称其清道粹美後雖有善文詞好
議論者莫能改是評也予復何云然竊謂文以氣為主
而公之詩文實出扵氣之剛入則為謇諤之臣出則為
神明之政無非是氣之所寓斈之者宜先涵養吾胷中
之浩然則彂而為文章事業庶幾無媿扵公云五年十
月永嘉王某叙
䟦陳忠肅公手帖
忠肅公心畫勁徤類其為人公孫德齡予同年也文翰
有家法他日必能嗣其風烈紹㒷辛巳孟冬
䟦季仲默詩
仲默予姑之子也與予同年生少予二十日自総角同
筆硯相得最甚弱冠從林先生師禹扵金谿時大梁孫
皜子尚游吾鄊年少有俊才能歌詩予二人辱與之交
遂各出所作詩編為集閱歲既久謂以失之至隆㒷甲
申夏四月壬戌予兒聞詩暴蠧書得舊稿遺墨如故而
子尚在鬼錄巳二十餘年仲默化去亦一星終矣予流
涕讀之仲默詩雖不多然皆憂國傷時慷慨竒男子語
使天假之年有禄位于朝攄其素藴决不為脂韋軟孰
軰也舊游從者八人有八叟之號仲默號劲叟其後劉
銓全之鎮長方毛宏叔度與予皆相継塵忝仲默才氣
不在人下獨不霑一命而死悲夫予因錄其詩詞凢二
十六首及予和仲默與孫子尚姜渭叟二詩于後示其
子徽俾家蔵之以貽後人
䟦温公帖
温公盛德大業非東坡大手筆不能形容措国扵太山
之安今扵流水之原後人欲識元祐之治其大要如此
乾道乙酉後重陽六日
又
孟子曰欲為君尽君道欲為臣尽臣道觀宣仁所問
温公所對可謂各尽要道真尭舜君臣也乾道改元後
重陽一日
䟦二劉帖
二劉先生直諒多聞如西京子政歆軰不足多也敬觀
心畫如見偉人丁亥十二月書
䟦王僉判植詩
秦氏以國事讎非和也三綱五常之道滅矣何足以語
春秋當時士大夫能力争者無幾惟胡君邦衡慨上請
劍之書至今讀之令人增氣且令後世不謂我宋無人
可謂有功扵名教矣王君十詩引春秋尊王以譏切時
事韙矣然扵邦衡詆為小吏寡謀豈詩人之語固自有
深意耶乾道三年七月十四日書
䟦余㐮公帖
某自幼知慕四賢之為人頃守番陽祠范文正公而記
之過夷陵謁歐陽文忠公祠而賦詩有慶曆四賢今見
兩之句兹至鄂渚又獲觀余㐮公之勁畫如見其風采
動朝端時亦足以慰平生之所慕矣
䟦馮員仲帖
員仲天下士也負有用之才懷許國之忠而不獲究其
萬一命矣夫雖困扵讒而死扵不幸然知已數公皆一
代之傑亦可以無憾矣其徒陳君季習出示詩文手帖
流涕讀之乾道三年六月
䟦霍懷州傳
予每嘆金虜之禍中原比唐安史之乱為甚唐守土之
臣死事者頗多靖康間独寂寥無聞何耶今始見何子
應作霍懷州傳捨生取義名節凛然可與睢陽二公同
称烈丈夫矣丁卯四月
䟦王夷仲送行詩軸
夷仲校書予同年兄也政事文章皆過人一等三年間
兩見之于双溪慷慨論世事相勉必以名節予守䕫子
夷仲游道山同年梁介子紹過䕫得其書梁論舘閣人
才以夷仲為称首既而以勇退聞夷仲之退豈果為病
邪嗚呼萬里面目書墨猶未乾而夷仲死矣其子過霅
川出舘中送㣔詩讀之流涕端人不易得非區區交友
之私也乾道三年十月十日書
䟦杜祁公帖
杜正献公號清白宰相見其心畫令人起敬如見其正
色立朝時也乾道戊子孟夏書
䟦蔣元肅夢仙賦
樸鄊子作夢仙賦詞新意古超出翰墨蹊徑外盖司馬
長卿賦大人李太白大鵬之類可謂飄飄有凌雲氣宜
與神游扵八極之表也然予鄙陋之文何足以當之其
乱日讀故書期以十年乃敢請所未見非樸卿自謂也
盖勉予所未至抑亦詞人勸百諷一之旨耶乾道己丑
八月二十二日
䟦張侍郎帖
張公子韶一代儒宗斈者所共尊仰某恨不識之吾鄊
陳君開祖以斈問文采受知扵公為最厚其子出示手
帖二十紙凛然正直之氣見扵詞翰間愛其人敬其書
携以適閩久而後歸之乾道巳丑十月二日
䟦嚴伯威墨蹟
僧嚴公字伯威温州樂清人予祖母賈氏兄也性敏悟
道行孤潔斈兼禅教為緇林所推重州郡迫以住持終
身不就博通儒斈尤工詩文識者謂不减惠勤道潜之
流苐無知巳如歐蘇二鉅公耳游戲翰墨亦極其妙每
片紙出入爭宝之有集曰潜澗卒于政和壬辰至乾道
己丑五十有八年矣有横陽章彬秀才得其所書唐宋
詩八幅至泉南以献予郡博士蔣君雍見而竒之請刊
于泮宫以廣其傳陳教授登予同年進士最善書亦謂
近世所無也冬十一月戊午書
䟦孫尚書張𬗋微帖
孫公尚書四朝文傑張公𬗋微當代才子孫尤長扵簡
尺張翰墨妙天下某晚軰恨不識尚書公比守霅川得
公二書時年幾九十而詞源筆力不衰如此張帥長沙
某移書求貢院字笔畫雄徤用扵湖泉二州觀者壮之
其所荅書詞翰俱絶明年二公皆在鬼錄其既不獲瞻
尚書之履又嗟𬗋微郎之不永世見其蹟思其人軸而
蔵之欲刻未果石似之察判見而喜之假之以歸刊於
其家以廣其傳可謂樂善好事矣乾道六年三月庚午
書于泉南郡齋
曰義堂銘
郎莫君子蒙將漕湖北永堂名扵過客王某以曰義名
之銘曰
部使者之職莫重扵計㙜居是職者以桑大夫之心計
劉士安之鞭筭為善理財一於財而不以義特聚歛之
臣尔非特為民之蠧是亦為身之災易曰理財正辞禁
民為非曰義居是職坐是堂而無媿是名者其賢矣哉
鑑湖說上
東坡先生嘗謂杭之有西湖如人之有目某亦謂越之
有鑑湖如人之有腸胄目瞖則不可以視腸冑秘則不
可以生二湖之在東南皆不可以不治而鑑湖之利害
為尤重昔東漢太守馬臻之開是湖也在會稽山隂二
縣界中周回三百五十餘里溉田九千餘頃湖高田丈
餘田又高海丈餘水少則泄湖歸田水多則泄田歸海
故會稽山隂無荒廢之田無水旱之患者以此自漢水
和以来更六朝之有江東西晉隋唐之有天下與夫五
代錢氏之為國有而治之莫敢廢也千有餘年之間民
受其利博矣久矣至國朝之㒷始有盗湖為田者然
其害猶微盗扵祥符者纔一十七戶至慶曆間為田四
頃而巳當是時三司轉運司猶切貴州縣使復田為湖
自是而後官吏因循禁防不謹姦弊日起侵盗愈多至
于治平熙寕間盗而田之者凢八千餘戶為田盖七百
餘頃而湖侵廢矣然官亦未嘗不禁而民亦未敢公然
盗之也政和未有小人為州内交權幸專務為應奉之
計遂建議廢湖為田而歲輸其所入于京師自是姦民
豪族公侵強據無復忌惮所謂鑑湖者僅存其名而水
旱災傷之患無歲無之矣今占湖為田盖二千三百餘
頃歲得租来六萬餘石為官吏者徒見夫六萬石之利
扵公家也而不知九千頃之被其害也知九千頃之歲
被其害而巳而不知廢湖為田其害不止扵九千頃而
巳也盖鑑湖之開有三大利廢湖為田有三大害山隂
會稽昔無水旱之患者鑑湖之利也今則無歲無灾傷
盖天之大水旱不常有也至若小水旱何歲無之自廢
湖而為田每歲雨稍多則田巳淹沒晴未久而湖已枯
竭矣說者以為水旱之患雖及扵九千頃之田而公家
實受湖田六萬石之入嗚呼其亦未之思也夫災必訴
訴必檢檢必放得湖田之租失常賦之入所得所失相
去幾何官失常賦而以湖田𥙷折之猶可也九千頃之
民田其所失者不可計其何以𥙷折之耶王者以天下
爲家其常賦所入亦廣矣豈利夫六萬石之入而以病
民耶况湖田之入在今日雖饒而他日亦將同九千頃
而病矣使湖尽廢而爲田則湖之爲田者其可耕乎今
之告水旱之病者不獨九千頃之田也雖湖田亦告病
也况他無鑑湖則九千頃之膏腴與六萬石所入之湖
田皆化爲黃茅白葦之場矣越人何以爲生耶此其爲
大害一也鑑湖三百五十八里之中蓄諸山三十六源
之水歲雖大涝而水不能病越者以湖能受之也今湖
廢而爲田三十六源之水無吞納之地萬一遇積雨浸
淫平原出水洪流滔天之歲湖不能納水無所歸則必
有漂庐舍敗城郭魚人民之患嘗聞紹㒷十有八年越
大水五雲門都泗堰水高一丈城之不壊者幸也假令
他日湖廢不止扵今而大水甚扵往歲則其爲害當如
何此廢湖爲田其爲大害二也自越之有鑑湖也歲無
水旱而民足扵衣食故其俗號爲易治何以知其然也
以守令而知之也自東都以来守會稽令山隂者多以
循吏称見扵史傳者不可一二㪯也非昔之守令皆賢
也盖民居樂歲之中室家温飽民之爲善也易𡭗比年
以来獄訟繁㒷人民流亡盗賊多有皆起扵無年去秋
災傷之訟山隂會稽為尤多非昔之民皆善良今之民
皆頑鄙也盖礼義生扵生扵飽煖盗賊起扵飢寒其勢
不得不然耳此廢湖為田不獨九千頃受其病獄訟之
所以㒷人民之所以流盗賊之所以生皆此之由其為
大害三也自祥符慶曆至今建復湖之義者多矣而湖
卒不能復非湖之不可復也盖異議者有以搖之也異
議得以搖之者盖亦建議者之未能深究夫利害焉耳
建議者曰廢湖為田則九千頃被水旱之害湖不可以
不復異議者曰九千頃雖被水旱之害而常賦不尽失
以湖為田而官又得湖田之利為多湖雖廢而何害且
多為異說以搖之此建議者之言卒奪夫浮議者之口
使建議者灼然知夫三大利害之所在以折夫異議者
之云云則復田為湖有不可得而巳也
鑑湖說下
夫廢湖為田有三大害復田為湖有三大利湖固不可
以不復也然亦有三難搖扵異議一難也工多費廣二
難也郡守數易三難也今之占湖為田者皆權势之家
豪強之族也侵耕盗種為日巳久一旦欲奪而復之彼
必游談聚議妄陳利害曰劳民也費財也失官租也有
科率之優也無積土之地也爭為異說以沮害之官吏
方堕於因循苟且之習復為氣力多口舌者之所動移
而欲冀成功扵歲月之久可乎此搖扵異議一難也昔
人常計濬湖之工矣日役五千人濬至五尺當十五歲
而畢至三尺當九歲而畢(張伯玉之說)夫用工如此之多歴
年如此之久其為費如何今越不濬湖而財用猶不給
况㒷至大之役有不貲之廢耶此工多用廣二難也守
令之扵郡邑久任則可以立事數易則不能成功况鑑
湖之開非一歲一時之所能畢今之為守者或一歲而
遂迁或半歲而遽易湖之利害不暇問焉能知不能知
遑暇治其間慨然有志扵開復者功未及施而去計巳
迫矣後来者所見不同復变前議以數易之守而欲㒷
浩大悠久之役可乎此郡數易三難也湖有三不可不
開而厄扵三難開是終無策以開之耶某切謂欲遏浮
議則不可不白利害扵朝廷主之雖異議紛然但莫之
䘏可也如向者經界之行扵天下固有不樂其事而欲
動搖之者多矣然經界卒行而民受其利盖朝廷主之
則事無不可成者况一鑑湖耶彼異議者不過曰劳民
費財耳夫劳民費財㒷無用不急之務則不可如鑑湖
之利害如此謂之無用不急可乎自湖之廢也歲多災
傷細民艱食今扵農事之隙慕民濬治官出財民出力
兩有所利民雖劳而不惮財雖廢而不虚矣彼不過曰
官失湖田之租民有科率之優夫鑑湖之開千有餘歲
矣昔無湖田之租有國者不以不足爲病豈今日獨少
此耶况湖既復而民利㒷災傷不作而常賦不失民無
凶荒之訴官無檢放之患較其所得與今孰多至若錢
米之費當一出扵官而不取扵民竹木之具雖資之扵
民而尽酬其直胥吏都有從而優民者則嚴法令以治
之尚何科率之憂耶越人多謂湖可開也而土無所歸
是不難積其泥塗以為丘阜昔吳長文常論之矣今湖
之側曠地固多擇其利便随其遠近而丘阜之土非所
患也欲沮濬湖之計者不過數者之說而皆有以取之
尚何浮議之䘏耶謂日役五千人濬至五尺十五歲而
畢者盖通三百五十里之間而計之也某謂今之濬湖
固未能㪯三百五十里之内而尽復之也湖自熙寕以
来建議者立两存之說有牌内牌外之限今牌尚存而
牌内亦盗而為田矣為今日計者當先復牌内之湖其
用工固有間自牌之外當以漸治之可也所費之財自
本府經畫外又當請扵朝乞每歲湖田所入之米以為
雇工㒷役之費朝廷捐六萬石之米不足以為多寡越
得此以辦事則沛然有餘矣欲復田為湖必當遅以歲
月之久有久㒷之役無久任之守以主之則異議一搖
而事必中輟是又當請扵朝置開湖一司扵越命守倅
帶提㪯主管之職如勸農斈事之類又命二知縣分董
之(舊日會稽山隂知縣皆帶提㪯鑑湖事)守既職其事則必任其責雖迁
易不常而後来者不得不継非正術同也盖職使然也
又有倅終任以管其事令終任以董其役則責有所歸
又命監司督察賞罰之俟湖成之日凢主其事董其役
者皆次苐加賞如是則湖不患其不復也昔論復湖之
利害者多矣莫如曾子固子固之言曰謂湖不必復者
曰湖田之入固饒矣此游談之士為利扵侵耕者言之
也使湖尽廢則湖田亦旱矣謂湖不必濬者曰益隄壅
水而巳此好辨之士為樂聞苟簡者言之也以地勢較
之壅水使高必敗城郭矣二者既不可用而欲禁侵耕
開告者則有賞罰之法矣(蔣堂)欲謹水之蓄泄則有閉
縦之法(杜𣏌)欲痛絶敢田者則拔其苟責其力以復湖
而重其罰又有法矣(杜𣏌)或欲任其責扵州縣與轉運
使與提點刑獄(吴奎)或欲以每歲農隙濬湖(吴奎)或欲
禁田石柱之内者又皆有法矣(張伯玉)欲知濬湖之淺深
用工幾何為日幾何欲知增隄竹木之費幾何使之安
出(張伯玉)欲知濬湖之塗泥積之何所(吴奎)又以計之矣
欲知工起之日或浮議或搖役夫内潰則不可以必其
成(張伯玉)又已論之矣(子固)誠能收衆說而考其可否
用其可者而以在我者潤澤之令言必行法必㪯則何
功之不可成何利之不可復哉子固昔嘗倅越知鑑湖
之利害為詳而其言有足取者故并記其略有能㪯行
子固之言而不棄某之兩則湖庶乎其可復不然姑存
其說以俟馬太守再生可也
別院省試策問二首
問自古帝王圖天下之大業必貴乎好謀而能断謀固
不易而断爲尤難謀之扵新固不若謀扵舊也然孫權
之拒曺操吴人以衆寡不敵爲憂張昭爲定策舊臣乃
勸權迎之果從其謀其能成赤壁之功建鼎峙之國乎
謀之扵寡固不若謀扵衆也然憲宗之伐淮蔡卿士莫
随扵議伐之初小大並疑扵既伐之後使帝惑群議而
不任忠臣其能成破賊之功振唐室之威令乎謀之扵
少固不若謀之扵老也然世宗欲親征劉旻馮道以四
代之老力諫其行果從其謀其能成高平之捷而北取
三關乎謀之扵下固不若謀之扵左右大臣也然澶淵
之役大臣有欲避其鋒而勸幸吴蜀者當時苟從其謀
天下幾乎其不分裂乎夫國有大疑謀之扵舊謀之扵
衆謀之扵老謀之扵大臣可也彼三
章聖皇帝乃違其所宜從之謀而以之取勝何耶豈群
謀有不足取而断之以獨見之明耶抑當時運籌幃幄
之臣固有出人意表者耶共惟
主上以聖德受禅天下同心戴之蠢兹醜虜尚敢不恭
天地神人罔不憤怒疆埸之事上貽宵旰之憂議者謂
欲㒷師以拒之命將以伐之耶則有以力非其敵如吴
人之惧魏唐人之慮淮蔡者謂宜親屈萬乘以征之耶
則又慮策非萬全必有異議如顯德景德之臣者彼其
心皆出扵憂國特其所見有不同持不同之論而紛然
扵人主之前則謀將孰從而断將安出耶諸君抱甽畝
惓惓之患久矣必有竒策可以済世群試春官盖得言
之秋也願詳論前古好謀能断之君其事孰可行於今
者有司將采而獻焉以贊雄断
問非建功立名之士無以排禍乱而闢土疆非守節死
義之士又無以折姦邪而扶持宗社二者皆有國之所
急不可不兼崇而並尚也議者謂西漢有功名而無節
義東漢有節義而無功名兼之者其三國人才乎抑嘗
即固曄夀之史而攷之三者之說似非至論西京有折
而不撓號近古社稷臣者有寝淮南之謀懷甽畝之志
者非節義與東都有感會風雲上應列宿者有舉空朝
廷投筆取封侯者非功名與三國人才固多矣傑然乎
其間者殆不過數子蜀諸葛亮固天下竒才也然史氏
謂其連年動衆未能成功兵機將略非其所長功名亦
少貶矣魏荀或固有王佐風也然論者譏其恊規曺氏
氏以傾漢祚機鍳先識未充其志節義亦少貶矣吴周
瑜魯肅建獨断之明出衆人之表智略俱可称也然或
謂赤壁之役瑜獲虚名荆州之借乃肅之短功名節義
又果能兼之否謂西漢無節義東漢無功名非厚誣與
謂三國兼兩漢所長非溢美與我祖宗之世人才軰
出功名節義爲兩全視兩漢三國爲遠過自艱難以来
不惟兼全者無能以所長見称亦亡幾視兩漢三國爲
有媿主上側席求賢昔回恢復正有志之士建功立
節之秋也敢問何以排禍乱而復土疆何以折姦謀而
扶宗社死者可作其誰與歸願摭前史并
國朝人才而併論之將以觀諸君筮仕之志
經筵故事
唐書魏證傳太宗問證爲君者何道而明何失而暗證
曰君所以明兼聽也所以暗偏信也堯舜氏闢四門明
四目逹四聡雖有共鯀不能塞也靖言庸違不能惑也
秦二世隱蔵其身以信趙高天下潰叛而不得聞梁武
帝信朱异侯景向關而不得聞隋煬帝信虞世基賊徧
天下而不得聞故曰君能兼聽則姦人不得壅蔽而下
情通矣
臣曰善哉太宗之問魏徵之對也人君以一人之聦
明接衆多之臣下共鯀趙高朱异虞世基之徒世未
嘗無然靜言庸違不能惑堯舜之君壅閉不聞乃能
乱秦梁隋之國者豈不在乎兼聽偏信之殊耶人君
初未嘗不好治而惡乱亦未嘗不𣣔用君子而去小
人然君子卒不能用小人卒不能去者盖君子獨立
而無助小人植黨以自私人君將一用君子群小人
懼其不便扵巳也必巧為飛謗以中傷之將去一小
人群小人懼其失所依也必巧為遊言而隂為之地
人君將訪之左右之人耶左右之人未必不如齊人
之毁即墨而譽阿大夫也將訪之百官耶百官之中
未必不如八司馬之譽王叔文也將訪之耳目之臣
耶耳目之臣又未必不有額叩龍墀如劉栖楚之黨
李逢吉也將訪之元老大臣耶元老大臣又未必不
隂有所畏私𣣔納交如張禹之黨王鳳也遂使人君
聰明惑亂心無所主君子將用而復舍小人將舍而
反用小人之黨日熾君子之勢益孤卒至扵在位皆
小人而空國無君子人主孤立而不自知天下未有
不為秦為梁為隋者其始起扵偏信之私其終至扵
禍乱危亡而不可救可不戒哉此四門不可以不闢
四目不可以不明四聡不可以不逹心術不可以不
正君子小人不可以不擇也
唐書李絳傳憲宗嘗對絳稱太宗明皇之盛朕欲庶幾
二祖之道德風烈無媿謚號不為宗廟羞何行而至此
乎絳曰陛下誠能正身勵已尊道德遠邪佞進忠直與
大臣言欽而信無使小人參焉與賢者游親而禮無使
不肖與焉去官無益扵治者則材能出斥宫女之希御
者則怨曠消將帥擇士卒勇矣官司公吏治輯矣法令
行而下不違教化篤而俗必遷如是可與祖宗合德號
稱中興夫何遠之有言之不行無益也行之不至無益
也帝曰美哉斯言朕將書諸紳耶詔絳與崔群䓁搜次
君臣成敗五十種為連屏張便坐
臣曰有賢君無賢臣不可以致治有賢臣無賢君亦
不可以致治惟臣主俱賢然後可以相與大有為觀
憲宗所問與李絳所對可謂臣主俱賢矣帝承肅代
德順頽弊委靡之餘慨然有意正觀開元之盛絳所
陳皆切一時終戒之曰言之不行無益也行之不至
無益也帝夫資英武推誠聽諫聞絳之言而𣣔書紳
非飾虚詞以面褒之而巳退能断然而力行之内任
忠賢外誅僣叛唐之威令至扵復振皆絳言有以啓
之嘗欲相絳官者世突承璀寵方盛忌其進隂有毀
短帝遂出璀而用絳不疑嘗威夏對延英帝汙浃衣
絳故趨出帝曰朕宫中所對唯宦官女子𣣔與卿講
天下事乃其樂也又嘗對左右稱絳言骨鯁為真宰
相非絳之忠讜不能盡言以啓沃非帝剛明果断亦
豈能受盡言而用之凡絳所言無一不行卒能與太
宗明皇號為唐室三宗盛哉使帝能終始行絳言不
以小人而參君子不與不肖而與賢不退絳而進承
璀不罷裴度而用皇甫鏄中興之業寧有不終耶(臣)
竊謂致治之君不可不聽諫不可不用賢尤不可不
力行又不可不始終如一也
經筵講義
春秋
僖公
(臣)聞僖公名申莊公之子閔公庶兄也莊公既没魯
有内難子般閔公相継遇禍季友以僖公適邾遂入
而立之僖公即位首能遵伯禽之法儉以足用寬以
愛民史克作駉詩以頌之能用賢相君臣有道史克
作有駜以頌之能修泮宫以服淮夷作泮水以頌之
能復周公之七宇作門宫以頌之僖在春秋十二公
中最為有道而享國亦長(臣)竊謂魯之有僖公猶周
之有宣王也宣王能復文武之境土中興周室見扵
大小雅僖公能復周公伯禽之業中興魯國見扵臼
頌仲尼刪詩而有取焉者盖以宣王僖公之事有可
以為法扵後世也然許頌僖公如此為春秋猶不免
乎譏何耶春秋之法責賢者備
元年春王正月
隠公不書即位継故也春秋之法継正而書即位者
正也継正而不書即位是不自正也隠公是也継故
而不書即位者亦正也継故而書即位必有大惡也
威公宣公是也僖公継閔公之難故不書即位以見
正人君能正其始斯能正其終正始之道必先正其
心念慮云為不可以不正視聽言動不可以不正出
入起居不可以不正左右前後不可以不正以之正
朝廷正百官正萬民正四方其身既正㒺敢不正
齊師宋師曹師次于聶北救邢
莊三十二年冬狄伐邢管仲言扵齊侯曰戎狄豺狼
不可厭也諸夏親暱不可弃也宴安耽毒不可懷也
請救邢威公從管仲之言扵閔元年救之今又救之
春秋悪用兵至書救則善之也悪中國相侵伐至攘
夷狄則與之也齊侯往年雖救邢而不能卻狄者田
齊侯不親往也故書曰齊人救邢今三國皆稱師者
非將尊師衆也必三國之君在焉然不曰齊侯宋公
曹伯者不以救邢之師與齊侯也救者善也其曰不
以救邢之師與齊侯何也狄人伐邢閱三歲矣往雖
救之而不親往今雖親往又不急造其國以救之方
且次于聶北有逗留觀望之意致邢為狄所逐遷于
夷儀齊侯雖有救患之仁心而無急義之大勇故春
秋雖書救以善之又書次以譏之由是見聖人之心
急扵攘夷狄而救中國也
小學講
論語
昔孔子以天縦之聖講道洙泗之間群天下英才而
教育之盖三千人弟子記其善言善行謂之論語垂
諸後世與六經並傳欲修身者不可不知是書欲事
親者不可不知是書欲事君者不可不知是書欲治
天下國家者不可不知是書是書者造道入德之門
戸窮理盡性之本原也學是書者當自正心誠意始
學而第一
子曰學而時習之不亦說乎有朋自遠方来不亦樂乎
人不知而不愠不亦君子乎
人不可以不學故論語二十篇以學爲首時過而後
學則勤苦而難成故弟子首記夫子之言曰學而時
習之時者何人生十年曰幼學夫子年一有五而志
扵學自十歲以上學之時也十五以上尤不可不志
扵學也學以時而習則積不以時而習則荒學而時
習之則理有所明而心有所見故說說者自内言之
也獨學而無友則孤陋而寡聞今有朋焉来自遠方
相與講習有直諒多聞之益故樂樂者自外言之也
故學以時則心志通朋来自遠則名譽彰宜為人所
知也而有不知者焉在常人之情知則喜不知則愠
喜愠生扵知不知其為人也亦少矣君子學足乎已
而所樂在内初不恤乎人之知不知此人不知而不
愠所以為君子
有子曰其為人也孝弟而好犯上者鮮矣不好犯上而
好作亂者未之有也
有子者孔子弟子有若也孔子没弟子思之以有若
貌類聖人嘗以事孔子之禮事之矣故有若亦以子
稱扵論語善事親為孝善事兄為弟孝弟者闔門之
懿百行之先也事親孝故忠可移扵君事兄弟故順
可移扵長擴而充之至扵格上下通神明凖四海未
有不本扵此者堯舜古之盛帝其道至大也孟子稱
之曰孝弟而巳矣堯舜之道不止扵孝弟然其所以
巍巍蕩蕩後世莫及者盖由其以孝弟擴而充之也
夫理一而已舉斯心而加諸彼則孝弟者為臣必忠
為子必順小則必不好犯上大則必不至作亂盖理
之必然所謂犯上者如少凌長小加大之類是也兹
固孝弟者之所不為然臣之事君有犯無隠君或有
過不得不犯顔而諫則所謂犯上者固亦有之是盖
出扵不得巳非其心之所好故曰好犯上者鮮矣至
若好作亂則必無之理故曰未之有也所謂作亂者
非必稱兵畔逆然後謂之作亂也凡事君不忠者皆
可謂之作乱朋姦㒺上謂之作乱可也蠧國害民謂
之作乱可也盗國家之名器者謂之作乱可也竊人
主之福威者謂之作乱可也作者盖厲階巳生而有
必乱之理在家則為賊子在國則為乱臣此固孝弟
者之大罪人其心必不好之亦理之必然也
為政第二
子曰為政以德譬如北辰居其所而衆星共之
古之學者為巳非止乎為巳也學既足乎巳行其所
學斯可以為人故先之以學次之以為政學與政非
二物顧所學者如何爾學帝王仁義之術則為德政
學覇者刑名之術則為刑政幼之所學壯之所行一
也為政以德是帝王仁義之學也非修德扵為政之
時行所學扵為政之時耳正其身而天下自歸故譬
之北辰北辰嘗居其所而衆人咸拱人君以德為政
無為而治而天下共尊古之人有行之者堯舜禹湯
文武是也尔雅曰北極謂之北辰郭璞釋之曰北極
天之中以正四時以其居天之中故曰極以其能正
四時故曰辰漢書天文志曰中宫太極星其一明者
太一之常居也是之謂北辰或以北斗為北辰非矣
梅溪先生後集第二十七
