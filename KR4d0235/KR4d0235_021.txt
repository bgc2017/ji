梅溪先生後集卷第二十一
表状笏記䟽文附
饒州到任謝表
時遇主恊五百世之昌期共理分符叨二千石之重
寄試之民事簡在帝心中謝伏念臣奮身諸生隷業太
斈上皇親策擢居多士之先陛下誤知眷出群臣之
右方御天之十日卑近地之一麾旋蒙召還屡辱賜對
魏證之藴幾展尽賈誼之言略施行曾未閱扵三時巳
徧更扵數聀遽從憲府擢貳天官人言遭際之非常臣
惧寵荣之過分力辝成命果獲俞音荣聮書殿之名假
守便藩之郡身獲全於進退恩不替扵初終况此楚東
之故邦實爲江左之奥壌顔真卿英風如在范仲淹遺
爱猶存仁實何人可預茲選兹盖伏遇皇帝陛下法
舜受禅体尭宅天廣收衆正而首及滯淹楽聽讜言而
不罪狂直遴選朝廷之七疇咨岳牧之臣雖地分内外
之殊而心蔑輕重之異知臣本出乎白屋謂臣可牧夫
細民札命十行憂分千里臣敢不仰奉德意刀宣教條
雖才非太公不能五月報政然忠猶杜甫未嘗一飰忘
君
䕫州到任謝表
地易夔門難敢辭於蜀道心傾尭日遠尤甚於長安祗
拜訓詞惟深感涕(中謝)臣煩由御史出守番昜任甫及
於期年報蔑聞扵五月慕言言之烈扵顔魯國斈優優
之治扵范仲淹優切戒扵庸人第務近民之易罪或得
扵巨室方知為政之难比因有疾而丐祠不謂誤恩而
分閫况魚復素称岩邑在坤維實為要衝苟非文武之
長才曷副蕃宣之重寄豈臣庸繆可称使令兹盖伏遇
皇帝陛下德方日新仁若天覆憫鳥道烏蛮之險有刀
耕火種之劳非善治不可以懷柔謂微臣或勤扵撫字
錄其寸效畀以雄藩臣敢不究疾苦扵閭閻布教條扵
州郡觀武侯八陣居安未免扵憂邊誦杜甫百篇有志
不忘扵爱主
除敷文閣待制謝表
官自外迁既濫中權之寄恩由上出復叨次對之除抗
章弗俞拜命增惕(中謝)竊念臣才惟摴檪業本韲塩偶
逢神聖之作興妄意風雲之際會立螭簮筆方近清光
冠豸乘&KR1301;遽違丹闕俯悵忠懷之莫尽仰知天眷之未
衰繇列郡而擢居帥垣自集英而超躋華閣易任誤蒙
扵增秩撫躬深愧扵罔功清議靡容牢辝不獲兹盖伏
遇皇帝陛下至仁接下大度包荒謂臣如汲長孺之
愚言多妄發知臣有蘇世長之短心不敢邪榮卑重藩
許連從橐臣敢不益堅素守誓竭孤忠共理分符何以
副西清之選拾遺𥙷過可能無北闕之書
湖州到任謝表
遠障承流乏循良之善政近藩改命仰覆載之隆私祗
服訓詞弥增感涕伏念臣五年去國兩地分符饒俗浩
穣有难調之巨室䕫疆瘠鹵介絶險之烏蛮但思治己
以先人豈忍奪民而生事故田里安其不優而獄訟由
之稍稀敢曰懷歸實緣多病輒控祠庭之請屡干旒扆
之嚴既寬斧鉞之重誅復卑股肱之佳郡瞻清光扵便
殿展素藴之忠言謂能䘏民蒙天語之見奬徙以自
近佩聖恩其敢忘豈期衰遲有此遭際兹盖伏遇皇
帝陛下至仁兼被大智难名憐臣守志弗欺共理猶知
扵惠養憫臣奉躬匪懈事君或尽扵勤劳故此異除華
扵朽質臣敢不持循憲度效法京師詠靈沼扵真卿深
体好生之德恢儒宫扵安定益陶善教之風
泉州到任謝表
五年三郡蔑酬天覆之恩一扎十行又拜春温之詔方
奉祠而竊禄遽共理以分符隆睠不忘孤忠益勵(中謝)
竊念臣少不斈古晚方入官論事則意廣而才疎為郡
則心劳而政拙惟民是䘏雖誤蒙金口之褒其毁乃来
終莫奪簧言之巧松菊方尋於三徑江湖復把扵一麾
非神聖素察其裏豈臣下可得而薦辝避不獲顛躋是
憂况閩為負山帶海遐僻之鄕而泉乃冨商大賈往来
之會詎容庸繆可俻使令兹盖伏遇皇帝陛下尭仁
宅天舜智察物知臣無剥下益上之罪恕臣有抑強扶
弱之偏悟即墨之浮言卑清源之善地臣敢不清白奉
巳循良牧民冨而可求第守不貪之實老之將至尚懷
有犯之忠
除敷文閣直斈士謝表
任南國守臣之寄治效蔑聞綴西清斈士之班聖恩誤
及牢辝弗獲下拜有慙(中謝)竊念臣斈術空疎性&KR1269;愚
惷蚤躬耕飬妄懷干禄之心晚竊科名誓竭事君之節
許身自比扵稷契得時况過扵唐虞上皇親擢之
於布韋陛下又置之扵臺省徒屡膺扵任使竟莫報
於㳙埃去國八年分符四郡斍年齡之云暮致疾病之
交攻薬百試而莫痊祠三乞而不允心劳政拙僅同下
考之陽城金賜秩增有愧能名之黃覇揣分宜黜蒙恩
若驚兹盖伏遇皇帝陛下仁覆迩遐賞從忠厚與人
不求其備嘉善而矝不能謂臣雖不逹於時宜知臣或
稍諳於民事庬㫒侯藩之重超陞庭閣之荣臣敢不仰
務分憂俯當尽瘁拾遺𥙷過雖良臣之碩莫詶宣化承
流庶循吏之風可継
除太子詹事賜衣帶謝表
歸依故里首叨宫尹之除趍對便朝猥被身章之錫省
循何幸俯僂难勝伏念臣有不移之忠無適用之噐襲
布韋而自薦綉鞶帨以奚為分三服之珍方曳裾而自
媿拜九環之重斍委佩之有光夫何衰病之軀仰冐便
蕃之寵兹盖伏遇皇帝陛下教子以義方之訓好賢
如緇衣之詩借以光華欲其贊翼惟少成若往但知歛
袵之恭而非礼勿言敢後書紳之戒誓殚綿力少荅殊
私
慰皇后上仙表
坤元資万物之生贊成乾道慈毋棄敷天之養痛摧子
心仙馭益遐宸裏尤切恭以大行安恭皇后樛木逮
下葛覃儉躬嬪外邸以称賢位中宫而配聖數豈有定
年胡不長恭惟皇帝陛下道尽人倫治贊隂教諒聖
情之攸繫眷懿範以难忘功配九人迹可稽扵&KR0686;管神
游八極燕永阻扵瑶池然而上奉兩宮下臨九有碩上
寬於悲悼庶無爽扵和寕
賀皇太子牋
廷揚大號位正前星肆赦以重承祧臨軒而俻典礼慶
延宗社歡洽華夷恭惟皇太子殿下挺岐嶷之姿藴
寬大之德佩礼楽詩書之丕訓明君臣父子之大綱孝
友行乎宫中仁智聞乎天下睿主義方而能教法不抏
於伯禽嗣君嫡長而又賢護奚煩於四皓某官守巴徼
神馳帝鄊仰日月山海之攸重喜七鬯粢盛之有守愚
裏敢献碩日近於正人聖斈益修當愈明於上性
慰皇太子表
人心所繫方聞出震之音天道难知遽隕前星之耀訃
聞率土痛切輿情恭以皇太子殿下挺岐嶷之姿秉
温恭之德喜愠不形於色其心有容仁誼以飭其躬有
儀可象護不煩於四皓断自出於一人福善难憑降年
何促恭惟皇帝陛下爱鍾子聖仁䔍父慈澤雖沛於
金雞薬不灵於扁鵲諒旰食宵衣之際㒷問安視膳之
思然修短皆繫乎天雖聖賢莫迯扵數昭明有斈宜為
梁室之儲子晉巳仙碩釋周王之念
辝起居舍人状
竊以起居之聀言動是司君無㪯而不書事有聞而必
奏於清光為最近在直筆而尤难非得名儒曷称妙選
臣斈術淺陋性資狂愚上皇策之於布衣誤被親擢
陛下識之於潜邸首膺召除方居列宿之聮輒貳司成
之教紬書史舘進說經筵皆斈者之至荣豈臣愚之敢
望蔑有寸效遽叨峻迁必致可畏之言以速不才之咎
仰祈睿眷追寝異恩俾愚分之獲安庶輿論之惟允所
有恩命未敢祗受謹錄奏聞伏候敕旨
辝免兼侍講
臣伏准敕旨除臣兼侍講者臣聞命驚震罔知所措
竊以歲輒屡迁者古人之所深戒身兼數聀者通才猶
不克堪臣近被召還濫官執秩與史館編摩之選叨露
門講說之聮每拜命而若驚嘗力辝而不獲辰未再浹
而遽貳左斈朔纔五易而躐陞右螭惧弗称於一官可
更兼於兩聀况講讀方執經而入侍而記注常執筆而
在旁各有攸司若何可攝將物議之不免謂聖恩之或
私敢望睿慈追寝成命遴選碩斈講聖人所親作之經
庶俾愚臣專天子不自觀之史
辝免侍御史状(亡)
辝免第二狀(亡)
辝免權吏部侍郎状
(臣)今月十二日伏准省劄奉聖旨除臣權吏部侍郎
日下供聀者臣緣今早上殿自劾不合力贊陛下恢
復及委任張浚事乞罷(臣)侍御史之聀仍賜竄謫今来
得旨除(臣)上件聀是求罪而得迁何以塞群議(臣)不敢
供聀所是省劄巳繳納尚書省(臣)今居家待罪欲乞睿
断降出(臣)自劾之章使中外曉然咸知(臣)罪速正典刑
以為臣子之戒
辝免第二状(亡)
辝免除集英殿修撰状(亡)
饒州乞祠状(亡)
辝免知䕫州状(亡)
