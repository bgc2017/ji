庾子山集卷首上
錢塘倪璠編
年譜
梁武帝
(梁書本紀曰帝諱衍字叔達小字練兒姓蕭氏與齊同承淮隂令整之後齊明帝崩遺詔以帝為都督雍)
(州刺史永元三年二月帝發襄陽十二月斬東昏南康王即帝位進帝位相國總百揆封十郡為梁公備)
(九錫之禮進爵為王齊帝下詔禪位天監元年夏四月即位於南郊在位曰十九年崩尊為武帝廟曰高)
(祖葬於修陵)
天監十二年癸巳
(武帝即位之十二年也陸倕新刻漏銘曰天監六年大歲丁亥哀江南賦稱大清二年為戊辰知是)
(年歲在癸巳又以滕王逌序已亥年六十七歲逆數之信當以是年生)
天監十三年甲午
(秋七月立皇子綸為邵陵王繹為湘東王紀為武陵王隋書地理志梁武帝除暴寧亂奄有舊吳)
(天監十三年有州十三郡三百五十縣千二百二十二其後務恢境宇多有析置至大同中州一百)
(七郡縣亦稱於此)
天監十四年乙未
天監十五年丙申
(是歲魏明帝詡熙平元年)
天監十六年丁酉
(春詔織錦者不得為仙人鳥獸之形以其裁翦有乖仁恕宗廟牲牢皆代以麫薦用蔬果朝野喧囂)
(以為宗廟去牲乃是不復血食帝終不從按武帝溺情釋教實起於此)
天監十七年戊戌
天監十八年巳亥
(夏帝於無碍殿受佛戒)
普通元年庚子
(是歲魏正光元年)
普通二年辛丑
普通三年壬寅
普通四年癸卯
(是年簡文帝以晉安王為雍州刺史信父肩吾為晉安王國常侍王每徙鎮肩吾常隨府在雍州被)
(命與劉孝威等十人抄撰衆籍豐其果饌號高齋學士)
普通五年甲辰
普通六年乙巳
(是歲魏孝昌元年)
普通七年丙午
大通元年丁未
(本紀云初帝創同泰寺至是開通大門以對寺之南門取反語以協同泰自是晨夕講義多由此門)
(三月辛未幸寺捨身甲成還宫大赦改元大通以符寺及門名及簡文帝為太子時有望同泰寺浮)
(圖詩子山集中奉和同泰寺浮屠即此寺也王信時年十有五歲侍梁眧明太子東宫講讀滕逌)
(序信年十五侍梁東宫講讀賦云蘭成射策之年是也按天監元年立皇子統為皇太子至中大通)
(三年薨知為梁昭明太子時也)
大通二年戊申
(是年春魏明帝崩夏魏大都督爾朱榮推奉孝莊帝是為永安元年)
中大通元年巳酉
(六月都下疫甚帝於重雲殿為百姓救苦設齋以身為禱按賦云設重雲之講即此殿也秋九月)
(朱雀航華表灾按朱雀航即後太清二年庾信屯兵處九月帝捨身同泰寺羣臣以錢一億萬奉)
(贖皇帝三請乃許)
中大通二年庚戌
(夏四月幸同泰寺設平等會朱是歲魏莊帝永安三年秋魏莊帝殺其權臣爾榮僕射爾朱世隆)
(奔高都奉長廣王曄為主而弑孝莊帝年號建明集中碑誌所稱永安以來魏室大壞又云洛邑亂)
(離當塗危遏蓋指是事)
中大通三年辛亥
(夏四月皇太子薨六月立昭明太子子歡為豫章郡王譽為河東郡王詧為岳陽郡王秋七月立)
(晉安王綱為皇太子信父肩吾為梁太子中庶子掌管記東海徐摛為右衛率摛子陵及信並為抄)
(撰學士文並綺豔世號徐庾體時信為湘東國常侍轉安南府參軍年十九歲十月上幸同泰寺)
(升法座為四部衆說湼槃經十一月微幸說般若經自後每歲幸焉是歲魏爾朱兆又廢其主曄)
(而奉節閔皇帝為普泰元年又魏渤海王高歡舉兵信都别奉渤海太守朗為主改普泰為中興)
中大通四年壬子
(春立臨川王宏子正德為臨賀郡王為嫡皇孫大器為宣城郡王邵陵王綸有罪免庶人是)
(歲魏高歡平爾朱氏廢節閔帝及自所奉渤海故王朗而奉平陽王修是為孝武帝永熙元年)
中大通五年癸丑
(是歲魏孝武用侍中斛斯椿之言疑忌高歡殺其黨司空高乾始與歡有隙)
中大通六年甲寅
(是年春魏秦州刺史侯莫陳悅殺關西大行臺賀拔岳夏夏州刺史宇文泰收岳擊悅斬之孝武以)
(泰為關西大行臺奔秋魏孝武帝出屯河橋高歡將兵淮河孝武西長安以宇文泰為丞相秉政)
(歡追至華隂而還别奉清河王庶子善見為主徙都鄴魏於是始分為兩孝武既至關中又與泰不)
(合未幾遇鴆而崩)
大同元年乙卯
(是歲西魏文帝寶炬大統元年宇文泰封安定郡公)
大同二年丙辰
(冬十二月與東魏通和)
大同三年丁巳
(秋東魏人來聘使兼散騎常侍張臯聘於東魏關是年高歡自蒲津伐西魏使大都督竇泰攻潼)
(春宇文泰擊竇秦斬之歡走秋宇文泰攻東魏弘農拔之冬高歡自蒲津擊西魏泰與戰於沙苑大)
(破之俘斬七萬歡走泰遂濟河擊蒲坂汾絳皆下之還屯馮翊又使開府獨孤信攻洛陽拔之梁陳)
(以西多降西魏集中諸碑誌所稱戰河橋復弘農解華山圍平沙苑陣皆是年事魏之大統三年也)
大同四年戊午
(夏東魏人來聘秋使兼散騎常侍劉孝義聘於東魏)
大同五年巳未
(冬東魏人來聘使兼散騎常侍柳豹聘於東魏)
大同六年庚申
(秋東魏人來聘遣散騎常侍陸晏子報聘)
大同七年辛酉
(夏東魏人來聘遣兼散騎常侍明少遐報聘冬東魏人來聘遣兼散騎常侍袁狎報聘十二月於)
(宫城西立士林館延集學者賦云開士林之學即是館也)
大同八年壬戌
(春安成郡人劉敬躬挾左道以及江州刺史湘東王繹遣中兵曹子郢討擒之送於都斬之建康市)
(按滕王逌序信時為郢州别駕使與湘東王論中流水戰事醜徒聞其名德遂即散奔賦云論兵於)
(江漢之君在是年也時年三十)
大同九年癸亥
(冬益州刺史武陵王紀進號征西將軍開府儀同三司)
大同十年甲子
(三月幸京口城北固樓因改名北顧南史梁宗室傳云蔡謨起樓其上以置軍實是後崩壊項猶有)
(小亭又云武帝登北顧亭曰江右有反氣骨肉為戎有賦云遭東南之反氣按太清亂後諸鎮猜嫌)
(骨肉屠害武帝之言竟為騐矣)
大同十一年乙丑
(夏東魏人來聘南史紀年不載聘魏本傳累遣通直散騎常侍聘於東魏文章辭令盛為鄴下所稱)
(滕王逌序使魏在湘東水戰之後又以魏書考之當在是年集中有將命至鄴詩又有將命至鄴酬)
(祖正員詩北齊書云祖珽弟孝隱魏末為散騎常侍迎梁使時徐君房庾信來聘名譽甚高魏朝聞)
(而重之按魏書武定三年梁遣散騎常侍徐君房通直常侍庾信十月遣中書舍人魏瑾使梁滕逌)
(序稱還本國為正員郎雜俎稱信對宴魏使東信時年三十有三以上大同三年至十一年魏)
(未聘及梁朝報聘賦所謂王歙為和親之侯班超為定遠之使是也及侯景内附而東魏絶與東魏)
(通和而侯景反矣)
中大同元年丙寅
(夏四月同泰寺灾本紀云始天監中沙門釋寶誌為詩曰昔年三十八今年八十三四中復有四城)
(北火酣酣帝使周捨封記之及灾帝啓封見捨手迹為之流涕帝生於甲辰三十八尅建業之年也)
(遇灾歲實丙寅八十三矣四月十四日實起火之始遂至喪亂云按武帝天監元年至明年太凊元)
(年凡四十七年是梁朝承平之世賦云五十年中冮表無事是也太清二年遂有侯景之亂矣時)
(信為東宫學士領建康令年三十有四)
太清元年丁卯
(正月東魏相渤海王高歡薨二月已卯句虹貫日庚辰東魏司徒侯景求以河南十三州内属壬午)
(以景為大將軍封河南王大行臺承制如鄧禹故事賦云漁陽有閣左戍卒離石有將兵都尉又云)
(飲其瑠璃之潤賞其虎豹之皮是也行三月幸同泰寺設無遮大會上釋御服服法衣清淨大捨)
(名曰羯磨帝升尤嚴殿講堂坐師子講金字三慧經捨身羣臣以錢一億萬奉贖皇帝賦云談劫燼)
(之灰飛辨長罜之夜落是也景東魏高澄嗣事為渤海王遣其將慕容紹宗圍於長社景急乃求)
(割魯陽長社東荆北兖請救於西魏方解圍八月諸軍北征以南豫州刺史簫明為大都督以大將)
(軍侯景錄行臺尚書事十一月慕容紹宗大敗蕭明於寒山明被俘執是侯景内附而東魏絶也)
太清二年戊辰
(賦云戊辰之年是也春春侯景與慕容紹宗戰於渦陽景大敗走保夀河南地復入東魏秋七月)
(使兼散騎常侍謝斑聘於東魏通和八月戊戌侯景舉兵反是與東魏通和而侯景反也甲辰使)
(開府儀同三司邵陵王綸都督衆軍討景江冬十月侯景襲譙州進攻陷歷陽已酉景自横濟采)
(石辛亥至建鄴故賦云建亥之月建鄴梁之所都本故金陵故賦云大盗移國金陵瓦解及傷心賦)
(所謂二男一女並得勝衣金陵喪亂相繼亡沒皆指是年之亂景反以臨賀王正僡為平北將軍)
(都督京師諸軍屯丹陽郡正德辛衆附賊十二月已木景立蕭正德為天子於南關前賦云王子召)
(戎姦臣介冑謂正德也績庚辰邵陵王綸等入援進軍胡頭與賊戟賊敗賦云鎮北之負譽矜前)
(風飈㓗然者也粲十二月丙辰司州刺史柳仲禮前衡州刺史韋等並帥軍入援推柳仲禮為大)
(都督即賦申子是是信時年三十六歲賦云信年始二毛即逢喪亂遇亂之年三十有六也本)
(傳時為東宫學士領建康令侯景作亂簡文命信率宫中文武千餘人營於朱雀航北及景至徹航)
(始除一舶見賊軍皆著鐡面遂棄軍走南塘游軍復閉航渡景皇太子以所乘馬授王質配精兵三)
(千使援庾信質至領軍府與賊遇未陣便奔景乘勝至闕下按退後即潜跡西奔滕王逌序所謂出)
(往上流者也)
太清三年巳巳
(正月柳仲禮帥衆分據南岸賊濟軍於青塘襲破韋粲營粲拒戰死賦所謂護軍慷慨忠能死節者)
(也景庚申白虹貫日三重賦云白虹貫日計二月侯遣使求和盟於西華門下時景奸既成)
(乃表陳帝失復舉兵向闕時四方征鎮入援者三十餘萬莫有闕志自相抄奪而已賦云官守無奔)
(問之人于戚非平戎之戰又云晉鄭靡依魯衛不睦謂諸援軍也丁卯賊攻䧟宫城縱兵大掠巳)
(亥賊矯詔遣石城公大欵解外援軍庚午侯景自為都督中外諸軍事大丞相錄行臺事辛未援軍)
(各散年四月帝憂憤寢疾五月丙辰帝崩於淨居殿時八十六帝為景所制御膳亦被裁抑疾久)
(口告索蜜不得再曰荷荷遂崩賦云探雀鷇而未飽待熊蟠而詎熟是也辛巳太子即皇帝位立宣)
(城王大器為皇太子立當陽大心為尋陽郡王簡文即位以信父肩吾為度支尚書)
簡文帝
(梁書本紀曰帝諱綱字世績小字六通武帝第三子昭明太子母弟也天監五年封晉安王大通三年昭)
(明太子薨立為皇太子太清三年臺城陷皇太子坐永福省見侯景神色自若無懼容武帝崩即皇帝位)
(在位二年崩承聖元年尊為簡文帝廟號太宗葬莊陵)
大寶元年庚午
(正月朔火赦改太清四年為大寶元年西魏尅安陸執司州刺史柳仲禮盡有漢東地按侯景攻城)
(仲禮開門降賊至是復屈西魏賦云功業天枉身名埋沒矣二月侯景攻下廣陵景逼帝幸西州)
(岳夏湘東王使將軍王僧辨攻殺河東王譽譽弟陽王詧以雍州入西魏秋七月賊行臺任約)
(寇冮州刺史尋陽王大心以州降之按梁書及南史庾肩吾傳肩吾為度支尚書時上流諸蕃並據)
(州拒侯景景矯詔遣肩吾喻當陽公大心大心尋舉州降賊肩吾因逃入東後臧帥宋子仙破會稽)
(購得肩吾欲殺之尋釋以為建昌令仍間道奔江陵賦云既姦回之奰逆終不悅於仁人是也八)
(月相東王繹遣領軍將軍王僧辨逼郢州邵陵王綸棄郢州走九月乙亥侯景自進位相國封二)
(十郡為漢王十月乙未景又逼帝幸西州曲宴自加宇宙大將軍都督六合諸軍事是歲夏五月)
(丙辰東魏静帝遜位於齊)
大寶二年辛未
(二月邵陵王綸走至安陸董城為魏所攻見殺為王僧辨逼之軍潰故賦云才子併命俱非百年又)
(云夏口濫逵泉之誅是也國三月侯景悉兵西上於大&KR2008;跨水築城名曰捍四月景遣宋子仙襲)
(陷郢州乘勝西上號二十萬聯旗千里按本傳臺城陷後信奔江陵時侯景悉兵西上信方在道途)
(遇景襲郢之兵故賦云吹落葉之扁舟飄長風於上游彼鋸牙而鈎爪又偱江而習流閏四月侯)
(景園巴陵六月乙巳解圍宵遁秋七月景還至建業按景軍敗信得度郢州賦云落帆黃鶴之浦蔵)
(船鸚鵡之洲蓋江夏地也又按王僧辨平郢之後湘東王封蕭韶為長沙王郢州刺史南史梁宗室)
(傳云韶昔為幼童庾信愛之有斷袖之歡衣食所資皆信所給遇客韶亦為信傳酒後為郢州信西)
(上江陵途經江夏韶接信甚薄坐青油幕下引信入宴坐信别㯮有自矜色信稍不堪因酒酣乃徑)
(上韶床踐蹋肴饌直視韶面謂曰官今日形容大異近日時賓客滿坐韶甚慙恥知是時信在郢州)
(年三十九歲皇八月戊午侯景廢帝為晉安王幽於永福省害太子大器等冬十月王偉等進觴)
(於帝既醉寢偉雋進土囊王修纂坐上帝崩於永福省時年四十九偉徹戶扉為棺遷殯於城北酒)
(庫中賦云車側郭門筋縣廟屋又與諸子大器大心大□大球大昕及尋陽王諸子二十人俱見害)
(故云更不遇於浮邱遂無言於師曠以愛子而託人知西陵而誰望皆哀簡文帝也景迎豫章王)
(棟即皇帝位改元天正又矯蕭棟詔禪位偽號太始元年侯景傳云臺城既陷武帝嘗語人曰侯景)
(必為帝但不久耳破侯景宇成小人百口天子為帝景以辛未年十一月十九日篡位壬申三月十)
(九日敗得一百二十日而景以三月一日便往姑熟計在宫殿足滿十旬其言竟騐信奔冮陵元)
(帝承制除御史中丞賦云悞尸承於御史按王僧辨平郢信至郢州奔江陵當在七月後元帝承制)
(時也滔信至江陵居城北三里宋玉舊宅即八世祖庾故居賦云誅茅宋玉之宅是也時信父肩)
(吾亦奔江陵歷江州刺史領義陽大守封武原縣侯卒梁書云肩吾逃入建昌久之方得赴江陵未)
(幾卒賦云信生世等於龍門辭親冋於河洛用太史公事漢書遷生龍門天子始建漢家之封太史)
(公留滯周南不得與從事發憤辛子遷適及見父於河洛之間按明年元帝即位肩吾已卒是亦不)
(得與從事也時信適奔江陵始一見父遂爾遭喪事同河&KR0982;至承聖元年十一月帝即位時巳近小)
(祥襲父爵為武康縣侯明肩吾之卒在是年也)
元帝
(梁書本紀曰帝諱繹字世誠小字七符武帝第七子也天監十三年封湘東王侯景陷建鄴王冲等請為)
(太尉都督中外諸軍事不許又請為司空以主諸侯亦弗聽及簡文帝即位改元大寶帝以簡大制於賊)
(臣卒不遵用簡文帝崩王僧辨等奉表勸進帝不許時巨寇尚存帝木欲即位乃下令斷表明年平景乃)
(即位於江陵在位三年紹泰元年尊為孝元皇帝廟號世祖)
承聖元年壬申
(二月玉僧辨衆軍發自尋陽帝馳檄四方購獲景及逆者封萬戶開國公絹布五萬疋賦云西楚霸)
(王劍及繁陽謂元帝討景之師也三月僧辨等平景傳首江陵元帝命梟於市三日然後煮而漆之)
(以付武庫賦云剖巢燃穴奔魆走魅埋長狄於駒門斬蚩尤於中冀燃腹為燈飲頭為器四月乙)
(巳益州刺史武陵王紀僣位於蜀年號天正為五月甲申以開府儀同三司江州刺史王僧辨司)
(徒賦云司徒之表裏經綸謂僧辨也刺以陳霸先為佂北大將軍開府儀同三司徐州史齊人)
(賀平侯景和八月武陵王紀率巴蜀之衆東下遣護軍陸法屯巴峽以拒之賦云營軍梁溠蒐乘)
(巴渝聖十一月丙子帝即位於江陵改太清六年為承元年賦云中宗之夷凶靖亂大雪冤恥去)
(代邸而承基遷唐郊而纂祀謂元帝也帝即位信轉右衛將軍封武康縣侯加散騎侍郎賦云謬掌)
(衛於中軍時年四十是歲魏廢帝欽元年)
承聖二年癸酉
(正月以史部尚書王褒為尚書僕射史五月甲申魏大將尉遲迥進兵逼巴西潼州刺楊乾運以)
(城納迥巳丑武陵王紀軍至西陵七月武陵王紀衆人潰帝命樊猛斬紀賦云荆門遣廪延之戮是)
(也八月戊戌尉遲迥平蜀於僕射王褒等請徙都建鄴帝不從賦云既無謀肉食非所望於論都)
(東九月齊遣郭元建及將邢果遠步陸汙薩方老帥衆頓合肥賦所謂齊交北絶也)
承聖三年甲戌
(賦云窮于甲戌謂承聖三年甲戌也内是歲魏廢帝三年春正月始作九命之典以敘外官爵以)
(第一品為九命第九品為一命改流外品為九秩亦以九為上人改置州郡及縣改東雍為華州北)
(雍為宜州南雍為蔡州華州為同州北華為鄜州東秦為隴州南秦為成州北秦為友州東荆為淮)
(州南荆為昌州東夏為延州南夏為長州東梁為金州南梁為隆州北梁為静州陽都為汾州南汾)
(為勲州汾州為丹州南豳為寧州南岐為鳳州肉洛為上州南廣為淯州南襄為湖州西凉為甘州)
(西郢為鴻州西益為利州東巴為集州北應為輔州怛州為均州沙州為深州寧州為麓州義州為)
(巖州新州為温州江州為沔州西安為鹽州安州為始州并州為随州肆州為塘州冀州為順州淮)
(州為純州楊州為潁州司州為憲州南平為昇州南郢為歸州青州為眉州凡改州四十六置州一)
(改郡一百六改縣二百三十集中碑誌歷稱諸州故備錄於此餘同此例是月魏帝為相安定公)
(所廢而立齊王廓是為恭帝元年魏相安定公即周太祖宇文泰也先使魏使宇大仁恕來聘齊使)
(又至江陵帝接仁恕有闕魏相安定公憾焉七月安定公至原州帝追使請據舊圖以定疆界又連)
(結于齊言辭悖慢泰口古人有言天之所棄誰能與之其蕭繹之謂乎九月乙巳使柱國萬紐于謹)
(來攻賦所謂秦患西起也十月丙寅魏軍至襄陽梁王蕭詧率衆會之賦云雖借人之外力實蕭牆)
(之内起又云積天下之一家遭東内之反氣謂蕭詧也十一月丁亥魏軍至柵下是日帝猶賦詩不)
(廢戊申胡僧祐朱買臣等出戰買臣敗繢僧祐中流矢□賦云鬼火亂於平林殤魂遊於新市蓋偒)
(中與之臣戰闕而死也辛亥魏軍大攻帝親臨陣督戰軍敗帝見執如梁王蕭詧營甚見詰辱十二)
(月辛未魏人戕帝賦云中興道鎖窮于甲戌即是年也帝崩時年四十七愍懷太子元艮及始安王)
(方略等皆見害賦云撿亂之主忽焉中興之宗不祀伯兮叔兮冋見戮於猶子言皆為蕭詧所害也)
(地魏人立蕭詧為梁王居冮陵城東資以一州之其㐮陽所統盡歸於周賦云以鶉首而晹秦天)
(何為而此醉為江陵陷汝南王大封尚書左僕射王褒以下並俘以歸長安乃選百姓男女數萬)
(口分為奴婢小弱者皆殺之本傳聘於東魏屬大軍南討遂留長安是江陵未陷之先信已至長安)
(賦云提挈老幼關河累牟滕土逌序㩦老入關蒸蒸色養然子山出聘不得老幼並擕明是江陵獻)
(俘之日信本江陵名士特為太祖所知推恩禮送故信老幼皆在長安又小園賦云薄晚聞□老幼)
(相㩦蓬頭王霸之子椎髻梁鴻之妻光江陵䧟信仕西魏拜使持節撫軍將軍右金紫禄大夫大)
(都督尋進車騎大將軍儀同三司時年四十有二)
敬帝
(梁書本紀曰帝諱方智字慧相小字法真世祖第九子也承聖三年十一月冮陵陷王僧辨陳霸先以帝)
(為太宰承制奉迎還京師四年七月以帝為皇太子九月即帝位改元泰紹在位三年遜位於陳帝為江)
(隂王薨於外邸時年十六追謚敬皇帝)
泰紹元年乙亥
(即承聖四年也三月齊送貞陽侯蕭明來主梁嗣至東關遣吳興太守裴之横拒之七月僧辨納貞)
(陽侯蕭明入建鄴即偽位年號天成以帝為皇太子司空陳霸先襲殺王僧辨黜蕭明而奉帝焉賦)
(云南陽較書去之已遠上蔡逐獵知之何晚擬連珠云劉琨之英略典知自免皆傷僧辨也九月)
(丙午帝即位十月巳巳大赦改元壬子加司空陳霸先尚書令都督中外諸軍事震州刺史)
太平元年丙子
(九月大赦改元司徒陳霸先進位丞相錄尚書事是歲魏恭帝三年春魏依周禮立六官十月)
(乙亥魏相安定公宇文泰薨遺令兄子護輔世子覺以為政魏帝詔以岐陽之地封覺為周公十二)
(月庚子禪位即周孝閔帝是也周閔帝踐阼信封臨凊縣子邑五百戶除司水下大夫出為弘農守)
(賦云譨東海之濱遂餐周粟集中有忝在司水看治渭橋詩王褒集有和庾司水治渭橋詩弘農有)
(五張寺冇温湯集中弘農郡五張寺碑温&KR2266;碑皆是時作也時年四十有四)
太平二年丁丑
(冬十月辛未帝遜位於陳陳受命奉帝為江隂王改為永定元年賦云有媯之後將育於姜輸我神)
(噐居為讓王又云用無頼之子弟舉江東而全棄謂陳霸先也按建鄴既非梁有信遂無所可歸擬)
(連珠云烏江艤檝知無路可歸白雁抱書定無家可寄雖極思念鄉關實無歸陳之志矣是歲周閔)
(帝元年及九月周冡宰宇文護殺閔帝而奉明帝又為明帝元年)
周明帝
(周書本紀曰帝諱毓小名統萬突火祖長子也大統十四年封寧都郡公孝閔帝踐阼進位柱國岐州刺)
(史及閔帝廢晉公護遣使迎帝於岐州九月癸亥即天王位在位四年崩謚曰明廟號世宗)
二年戊寅
(明帝即位之二年也故正月乙未以大冢宰晉公護為太師是月梁觀寧侯蕭永卒信著思舊)
(銘銘云歲在攝提呈居監德知是年正月也一作鶉首在是年五月正月丁巳雍州置十二郡又)
(於河東置蒲州河北置虞州弘農置陜州正平置絳州宜陽置熊州邵郡置邵州按弘農置陜州時)
(信為弘農守是其治也尹三月改雍州刺史為雍州牧京兆郡守為京兆以廣業修城二郡置康)
(州葭盧郡置文州庶六月戊子大雨霖詔公卿大夫士爰及牧守黎等各上封事讜言極諫無有)
(所諱城分長安為萬年縣並治京是歲陳永定二年)
武成元年巳卯
(明帝改天王稱皇帝復建年號曰武成機正月已酉太師晉公護上表歸政帝始親覽萬軍旅之)
(事護猶總馬祀閔帝歌辭云升輿芒刺動入位據關寒謂晉公護也初改都督諸州軍事為總管)
(三月癸巳陳六軍帝親擐甲胄迎太白於東方八月以大將軍安城公憲為益州總管九月憲)
(為齊國公趙大將軍天水公廣為梁州總管輕正平公招為國公招好屬文學庾信體詞多艷)
(為皇弟儉為譙國公達逌為滕國公公天水公廣蔡國公高陽公奚武為鄭國武陽公)
(豆盧寧為楚國公)
武成二年庚辰
(正月癸丑朔火會羣臣於紫極殿始用百戲焉本傳遷驃騎大將軍開府儀同三司司憲中大夫進)
(爵義城縣侯滕王適序云入為司憲中大夫嘗正旦賦詩云云其王事之中優游如此集中有正旦)
(上司憲府詩未詳何年正旦按子山出守弘農例必三年報最是歲為麟趾學士得預校書當在入)
(為司憲之後故附錄於此北史庾李才傳云武成二年與庾信王褎並為麟趾學士集中有預麟趾)
(殿校書和劉儀同並二月雙白鶴飛集上林園大將鄭偉布弋設置皆禽獲信作鶴讚序稱武成)
(二年春二月天子愍焉信奏亊階墀立使為讚知信時在長安為司憲中大夫時也三月辛酉重)
(陽閣成會羣公列將卿大夫及突厥使者於芳林園賜錢帛各有差夏四月帝因食遇毒遂崩集中)
(和宇文内史入重陽閣悼明帝也是歲陳文帝天嘉元年)
武帝
(周書本紀曰帝諱邕字禰羅突太祖第四子也母曰吒奴太后大統九年生於同州孝閔踐阼拜大將軍)
(出鎮同州世宗即位進柱國蒲州刺史武成元年封魯公領宗師二年世宗崩遺詔傳位於帝在位七年)
(崩謚曰武廟號高祖)
保定元年辛巳
(正月以大冢宰告國公護為都督中外諸軍事令五府總於天官庚成祠圓丘壬子祠方丘甲寅)
(祠盛生帝於南郊乙卯祠太社按後周憲章周禮圓丘宜在冬至方丘宜在夏至南郊祠感生帝宜)
(在正月上辛今並在正月未冾古制時帝即位未久雖行周禮未臻雅正天和元年初造山雲舞以)
(備六代至建德三年樂成始有可觀隋志後周圓丘及南郊並正月上辛此用庚戌甲寅時武帝初)
(立其制未足憑也於已巳祠太廟班太祖所述六官焉景子大射正武殿賜百官各有差二)
(月于洮陽置洮州歲甲午朝日於東郊三按是年為辛巳馬射賦云在昭陽蓋辛年也月三日)
(華林園馬射擬在是年賦無歲支周史不載難以詳攷武帝時惟是年辛巳及天和四年辛卯有兩)
(辛年是年武帝初立正月大射於正武殿是月景寅改八丁兵為十二丁兵時方示武之日華林馬)
(射在是年者為長史或缺文也斗五月景午封皇子贇為魯國公晉公護獲五以獻集中有為)
(晉陽公進玉律秤尺升斗表北六月乙酉遣治郤正殷不害等使于陳本傳南通好之時惟放王)
(克殷不害等即是人也廣十一月陳遣使來聘帝是月齊孝昭帝薨弟長王湛代立是為武成)
保定二年壬午
(正月丁未以陳主弟頊為柱國送還江南按陳尚書周弘正自周還弘正以陳天嘉元年往長安迎)
(宣帝明帝之武成二年也天嘉三年自周還武帝之保定二年也集中有别周尚書弘正詩又有送)
(周尚書弘正二首重别周尚書二首皆是時作夫閏月已丑詔柱國以下帥都督以上母妻授太)
(人夫人郡君縣君各有差集中譙國夫人步陸孤氏以下諸篇稱夫人郡君縣君皆此例矣二月)
(癸丑以久不雨降宥罪人京城三十里内禁酒管梁主蕭詧薨以大將軍蔡國公廣為秦州總)
(國四月已未於伏流城置和州山六月已亥以柱蜀國公尉遲迥為大司馬分南荆州安州襄)
(州江陵為四州總管銘七月晉國公命鑿石闕之谷信著終南山義谷銘序曰周保定二年歲次)
(壬午七月云云射九月陳遣使來聘午十月辛亥帝御大武殿大公卿列將皆會戊講武於少)
(陵原分南軍州置恭州集中有從駕觀講武詩招十一月丁卯以大將軍趙國公招為柱國又以)
(為益州總管集中上益州上柱國趙王二首奉報趙王出師在道賜詩和趙王送峽中軍和趙王途)
(中五韻皆是時作)
保定三年癸未
(正月辛未改光遷國為遷州壬辰乞銀城置銀州四月乙未以柱國鄭國公逹奚武為太保按公)
(夫人即鄭氏見墓誌子壬戌詔百官及民庶上封事極言得失五月甲朔避正寢不受朝旱故也)
(甲戌雨州七月庚午陳遣使來聘封九月巳丑初令世襲郡縣者改為五等爵州伯郡封子縣)
(封男州十月乙巳以開府杞國公亮為梁總管庚戌陳遣使來聘)
保定四年甲申
(五月丁亥改禮部為司宗大司禮為禮部大司樂為樂部按信後為司宗中大夫之職司宗大夫即)
(古宗伯禮官後周依周禮建六官故改禮部為司宗矣六月庚寅改御伯為納言八月丁亥以)
(柱國齊公憲為雍州牧下九月若干鳳為徐國公集中有侍從徐國公殿軍行陳遣使來聘)
(閏月巳亥以大將軍長孫儉為柱國即十月癸亥大將軍陸通蔡國公廣並為柱國通譙國夫人)
(步陸氏之父也大甲子詔大將軍大冢宰晉國公護率軍伐齊總軍出潼關賀婁公碑文云大冡)
(宰任總機衡是勤王略是也柱十一月甲午柱國蜀國公尉遲迥率師圍洛陽國齊國公憲營於)
(邙山晉公護次於陜州齊王憲碑文云保定四年與大司馬蜀國公圍金墉城師臨洛浦則廣武營)
(奔兵上邙山則河橋路斷是也十二月壬戌齊師渡河晨至洛陽諸軍驚散至夜引還賀婁公碑文)
(云中途甚雨未獲圍原軍師聞喪不成侵宋亦言是戰無功矣)
保定五年乙酉
(正月庚子令荆州安州江陵等總管並隸襄州總管府以柱國大司空衛國公直為襄州總管二)
(月詔陳國公純等如突厥逆女辛威碑文云被使領命出西凉州奉迎突厥皇后又宇文廣墓誌云)
(奉詔向甘州迎皇后即其事也成三月戊子柱國楚國公豆盧寧薨四月齊武禪位於其太子)
(緯自稱太上皇帝婢六月辛未詔曰江陵人年六十五以上為官奴者已令放免其公私奴婢有)
(年至七十以外者所在官司宜贖為庶人柱十月辛亥改函谷關城為通洛防是月庚申國楚)
(國公岐州刺史慕容寧葬信著碑文石十一月丁未陳遣使來聘周冠軍公夫人烏蘭氏以是)
(年葬信作墓誌)
天和元年丙戌
(正月辛巳露寢成幸之令羣臣賦古詩京邑耆老並預會焉頒賜各有差癸未大赦改元百官普加)
(四級為丁未於宕昌置宕州師以柱國昌寧公長孫儉陜州總管遣小載杜果使於陳二)
(月戊申以開府中山公訓為蒲州總管集中就蒲州使君乞酒蒲州刺史中山公許乞酒一車未送)
(即是人也碑二月六日周隴右總管長史豆盧永恩葬信著文三月景午祠南郊四月陳文)
(帝葬子伯宗嗣立是為天康元年渾五月庚辰帝御正武殿集羣臣親講禮記吐谷龍潤王莫昌)
(率戶内附以其地為扶州月六月景午以大將軍抱罕公辛威為柱國九乙亥信州蠻冉令賢)
(向五子王反詔開府陸騰討平之樂十月甲子初造山雲儛以備六代之)
天和二年丁亥
(正月丁亥初立郊丘壇壝制度其制注詳第六卷歌辭四月乙已省東南諸州以潁州歸州溳州)
(均州入唐州油州入純州鴻州入淮州洞州入湖州睢州入襄州憲州入昌州六月辛亥尊所生)
(母叱奴氏為皇太后戊寅陳湘州刺史華皎率衆來附遣襄州總管衛國公直等將兵援之因而南)
(伐集中有送衛王南征詩公壬辰以大將軍譙國公儉為柱國九月衛國直等與陳將淳于量)
(吳明徹戰於沌口王師失利元定以步騎數千先渡遂投江南是歲陳廢帝光大元年)
天和三年戊子
(正月辛丑祠南郊按南郊用正月上辛此時始正所謂夏正郊夭祀感精帝靈威仰之神也後周以)
(始祖獻侯莫那配之如古后稷配天之義禘其祖之所自出以其祖配之者也注詳第六卷歌辭)
(三月癸卯皇后阿史那氏至自突厥周甲寅以蔡國公廣為陜州總管是月二十日太傅鄭國)
(公夫人鄭氏薨於某月葬信作墓誌太四月辛巳齊國公憲為大司馬五月庚戌祠廟八月)
(齊請和親遣使來聘詔軍司馬陸逗兵部尹公正報聘焉步陸碑云齊國通和封人受使以公有出)
(境之才見命張&KR0950;之禮是其事也禮癸酉帝御大德殿集百寮及沙門道士等親講記十月癸)
(亥祠太廟足十一月陳安成王頊廢其主伯宗而自立為宣帝十二月齊武成帝薨)
天和四年己丑
(正月辛卯遣司會河陽公李綸等會葬於濟仍弔賻焉集中有司會河陽公新造山池寓日詩河陽)
(公即綸也薨二月八日周大都督楊林伯長孫暇夫人羅氏以某年葬信作墓誌二月癸亥以)
(柱國昌寧公長孫儉為□州總管老戊辰帝御大德殿集百寮道士沙門等討論釋義集中有奉)
(和闡弘二教應詔詩人三月二十日後魏驃騎將軍荆州刺史賀拔夫元氏葬信作墓誌四月)
(齊遣使來聘二十七日信代陜西總管作移齊河陽執事文五月已丑帝制象經成集百寮講說)
(集中有象戲賦進象經賦表城六月築原州及涇州東城八月庚辰盗殺孔防主以其地入齊)
(德九月辛卯遣柱國齊國公憲辛衆於宜陽築崇等城十一月十日復作移齊河陽執事文)
(是月辛亥柱國昌寧公長孫儉薨以某年葬信作碑文是歲陳宣帝太建元年)
天和五年庚寅
(七月以柱國譙國公儉為益州總管墓十月周驃騎大將軍開府侯莫陳道生葬信作誌銘十)
(一月五日周柱國大將軍大都督冋州刺史爾錦永葬有碑文是月梁故郢州刺史周大將軍義)
(興公蕭世怡葬信作墓誌銘月十二月平越巂置西寧州是冬濟將斛作明寇邊於汾北築城)
(自華谷至于龍門)
天和六年辛卯
(正月詔柱國齊國公憲率師禦斛律明月律田弘為柱國三月齊國公憲自龍門渡河斛明月)
(退保華谷憲攻拔其新築五城門甲午大將軍杞國公亮為秦州總管庚子鴈公田弘率師取)
(齊宜陽等九城即太安公閻慶南陽公叱羅恊等並為柱國按廢集中抗表致仕者也恊即長孫)
(夫人羅氏之父為五月景辰中山公訓為柱國按訓晉公護世子蒲州刺史至建德元年從蒲州)
(徵赴京師子山就蒲州使君乞酒許乞酒一車未送者也六月周大將軍趙公宇文廣葬信著墓)
(誌銘人八月癸酉省掖庭郡樂後官羅綺工人五百餘十月十日隴東公侯莫陳君夫人竇)
(氏葬信作墓誌銘誌十一月六日周大將軍襄城公鄭偉葬信作墓銘是月十六日周安昌公)
(夫人鄭氏葬信作墓誌某又大將軍聞嘉公柳遐葬信作墓誌銘稱天和年附錄於此是年齊)
(王憲伐齊信同盧愷並從軍行有同盧記室從軍詩)
建德元年壬辰
(春正月帝幸玄都觀親御法座講說公卿道俗論難事畢還宫集中有奉和法筵應詔詩二月趙)
(國公夫人紇豆陵氏葬信作墓誌誌稱天和七年三月景辰誅大冢宰晉國公護癸亥以太傅)
(蜀國公尉遲迥為太師松滋公夫人尉遲氏墓誌云父太師柱國公是也柱國鄧國公竇熾為太)
(傅按熾為趙國夫人紇竇陵氏之父見墓誌王齊國公憲為大冢宰碑文云建德元年進爵為仍)
(拜大冢宰是也為柱國枹罕公辛威為大司寇碑文作天和元年異四月甲戌以滕國公逌為)
(柱國詔荆州安州江陵等總管停隸襄州公庚寅追尊略陽公為孝閔皇帝癸巳立魯國贇為)
(皇太子卿五月壬戌帝以大䍐集百官於庭詔求直言公各引咎自責其夜澍雨八月十二)
(周大將軍司馬裔葬信著碑文又作墓誌銘民十月庚午詔冮陵所獲俘虜充官口者悉免為)
(十一月二十二日譙國夫人步陸孤氏葬信作墓誌)
建德二年癸巳
(春正月辛丑祠南郊年乙巳以柱國鴈門公田弘為大司空碑文作元大將軍徐國公若干鳳)
(為柱國集中侍從徐國公殿下軍行即若干鳳也乙卯祠太廟是月周柱國大將軍大都督同)
(州刺史爾綿永夫人赫連氏合葬信著碑文騎閏月已巳陳遣使來聘二月二十三日周車大)
(將軍贈小司空宇文顯葬信作墓誌銘等是月省雍州内八郡併入京兆馮翊扶風咸陽郡三)
(月癸巳省六府諸司中大夫以下官府置四司以下大夫為之官長上士貳之夏四月巳亥祠太)
(廟葬五月十一日周太子少保陸逞薨以明年正月信步步陸碑文六月庚子省六府員外諸官)
(皆為丞申秋七月已巳祠太廟自春末不雨至於是月壬集百寮於大德殿帝責罪己問以治)
(政得失戊子雨來九月乙丑陳遣使來聘御冬十月癸卯齊遣使聘甲辰六代樂成帝崇信)
(殿集百官以觀之按天和元年冬十月甲子初建山雲儛以備六代之樂至是乃成武帝造山雲儛)
(其辭多出于子山之手集中郊廟燕社歌是也其圓丘方澤五帝歌辭采入隋志冬陳拔夀陽斬)
(王琳按王琳不受陳命實梁室之忠臣軍敗為吳明徹所殺子山嘗寄詩云獨下千行淚聞君萬里)
(書其見重如此有周大將軍閻慶以是年抗表致仕集中為閻大將軍乞致仕表)
建德三年甲午
(正月壬戌冊柱國齊國公憲衛國公直趙國公招譙國公儉滕國公逌並進爵為王巳巳祠太廟)
(一三月癸酉皇太后叱奴氏崩帝居倚廬朝夕共□米羣臣表請累旬乃止詔皇太子贇總釐庶)
(政所五月庚申葬文宣皇后於永固陵帝徒跣至陵辛酉詔行三年之喪縗麻之節苫廬之禮率)
(遵前典以申㒺極公卿上表固請俯就權制過葬即吉帝不許引古禮答之羣臣乃止於是遂申三)
(年之制五服之内亦令依禮按復周憲章周禮復行三年之喪其制最為盡善叱奴氏有廟集中有)
(獻文宣皇太后歌辭詩十月景申御正楊尚希禮部盧愷使於陳愷即集盧記室也戊辰雍州)
(獻蒼鳥集中有齊王進蒼烏表時齊王為雍州牧矣是月十五日周儀同松滋公夫人尉遲氏葬)
(信作墓誌庸十一月戊午以柱國大司空上公陸騰為涇州總管)
建德四年乙未
(正月戊辰以柱國枹罕公辛威為寧州總管碑文云授寧州總管都督七州諸軍事即為河州大中)
(正三二月二十四日周大將軍崔說葬信著碑文月景辰遣小司寇淮南公元倬等使於齊按)
(是秋高祖親戎東討偉遂為齊人所執至六年齊平偉方見釋集中有贈司寇淮南公詩和淮南公)
(聽琴聞弦斷淮南公即元偉也大甲戌以柱國趙王招為雍州牧是月周車騎將軍張慈葬信)
(著賀婁公碑文碑四月二十五日周柱國大將軍紇于弘葬信著文紇干弘即田弘也七月下)
(詔伐齊趙王招為後三軍總管答趙王啓云張幕全韓連營上地是也時趙王為雍州收濟王憲)
(率衆二萬趣黎陽拔壬午上親率六軍衆六萬直指河隂八月丁未之進攻子城未充上有疾還)
(降拔三十餘城皆棄而不守作是月周驃騎大將軍冠軍伯柴烈李夫人葬信墓誌閏十月以)
(柱國齊王憲為上柱國通信時為洛州刺史為政清淨夷人安之時陳氏好南北流寓之士各許)
(還其舊國陳氏乃請王褒及信等十數人高祖惟放王克殷不害等信及褒並留而不還按南史殷)
(不害傳太建七年自周還陳是歲陳太建七年陳氏請褒及信周朝惜而不遣即是年也時年六十)
(有四)
建德五年丙申
(二月辛酉遣皇太子斌巡撫西土仍討吐谷渾戎事節度並宜隨禨專决三月壬寅至自同州文宣)
(皇后服再朞戊申祥集中移虜留使文入境以來國祥甫邇按武帝服三月祥二月太子巡撫西土)
(知虜謂吐谷渾渾王遣使入境以來國祥甫邇也六月辛亥祠太廟九月已酉帝總戎癸亥帝)
(至晉州遣齊王憲率精騎二萬守雀鼠谷齊王碑文云又加王精兵六萬長圍晉州自爾即為前鋒)
(横行入鄴是也而齊衆潰遂克晉州齊主留安德王延宗守晉陽奔鄴延宗自稱帝遂攻拔之)
建德六年丁酉
(正月乙亥齊王傳位於其太子恒改元承光自號為太上皇壬辰帝至鄴齊王先於城外掘塹豎柵)
(癸已帝率諸軍圍之齊人拒守諸軍奮擊大破之遂平鄴集中有奉和平鄴應詔詩賀平鄴都表表)
(云蒞政東藩不獲躬到關庭遣主簿陪臣曹敏奉表以聞是信時為洛州刺史在洛州為長安之東)
(故云東藩某是月遣吐谷渾使信作移虜留使文按移文云入境以來國祥甫邇自秋迄冬未申)
(𣢾接又云時當獻歲惟新三元告慶陽和既動澤漸萬邦便當遣使相隨永敷隣睦故移知渾王遣)
(使在建德五年二月留至是年正月發遣歸國故作移文也六月癸亥於河州雞鳴防置旭州甘)
(松防置芳州廣州防置弘州望七月景戌行幸洛州巳丑詔山東諸州舉有才者赴行在所共論)
(政事得失信時為洛州刺史有奉報寄洛州詩憲尋微為司宗中大夫十一月稽胡反遣齊王)
(率軍討平之齊王碑文亦序其事免詔自永熙已來冮陵良人沒為奴婢者並宜放所在附籍一)
(同民伍)
宣政元年戊戌
(正月壬午行幸鄴宫分湘州廣平郡置洺州清河郡置貝州黎陽郡置黎州汲郡置衛州分定州常)
(山郡置怛州分并州上黨郡置路州辛卯行幸懷州癸巳幸洛州詔於懷州置宫三月戊午於蒲)
(州置宫廢同州及長春二宫大將軍王軏破陳師於吕梁擒其將吳明徹等俘斬三萬餘人明徹誌)
(銘亦稱其事周封徹為懷德郡公云六月丁酉帝崩甲于誅上柱國齊王憲碑文二十八日齊)
(王憲薨)
宣帝
(周書本紀曰帝諱贇字乾伯高祖長子也建德元年立為皇太子宣政元年六月高祖崩即皇帝位在位)
(二年傳位於太子衍自稱為天元皇帝大象二年崩謚曰宣葬定陵)
大象元年巳亥
(按滕王逌序歲在屠維龍居淵獻春秋六十有七知是年已亥子山年六十七也正月癸巳改元)
(大成子癸卯封皇子衍為魯王戊午立魯王衍為皇太二月辛巳傳位於皇太子衍改大成元年)
(為大象元年帝於是自稱天元皇帝所居稱天臺冕有二十四旒車服旗鼓皆以二十四為節皇帝)
(衍稱正陽宫集中有賀傳位於皇太子表為四月乙巳祠太廟五月辛亥以洺州㐮國郡趙國)
(以荆州新野郡為滕國令趙王招滕王逌等並之國按滕王以是年撰庾開府集二十卷在新野製)
(序寄至長安子山作啓謝之遥寄於彼故云至鄴可期從梁有日又云魚腸尺素鴈足數行書此謝)
(辭終知不盡皆遥寄之文也是年信以疾去職)
大象二年庚子
(四月已已祠太廟悉巳卯詔死罪並降從流流罪從徒五歲刑已下皆原宥壬午幸中山祈雨至)
(咸陽宫雨降按集中有喜晴應詔詩同顔大夫初晴和趙王喜雨和李司錄喜雨諸篇自明帝二年)
(保定三年建德元年二年並冇祈雨喜雨之事子山諸詩以英華類聚一處未詳何年所作故備錄)
(焉追五月乙未宣帝寢疾詔隋國公楊堅入侍丁未趙陳越代滕五王入朝巳酉帝崩矯制以隋)
(國公堅受遺輔政七月丁未隋公楊堅為都督内外諸軍亊趙王招以謀執政被誅是月二十八)
(日陳將吳明徹卒於長安至八月十九日寄葬京兆信作墓誌八月丁卯封上柱國抱罕公辛威)
(為宿國公移相州於安陽分相州陽平郡置毛州昌黎郡置魏州九月辛丑分潼州管内新遂)
(普合及盧州管内瀘戎六州並隸信州總管府於壬子陏公楊堅為大丞相尋加大冢宰五府總)
(天官姓十一月十日周兖州刺史廣饒公鄭常葬常賜宇文集中有宇文公神道碑又著鄭常墓)
(誌銘十十二月甲子大丞相隋國公楊堅進爵為王以郡為國丁未滕王逌以謀執政被誅)
靜帝
(周書本紀曰帝諱衍後改為闡宣帝長子也大象元年正月封魯王立為皇太子二月宣帝於鄴宮傳位)
(授命居正陽公二年宣帝崩帝入居天臺廢正陽宫大定元年二月禪位於隋五月壬申崩謚曰静葬恭)
(陵)
大定元年辛丑
隋開皇元年
(正月壬午改大象三年為大定元年禮二月庚申隋王楊堅為相國總百揆偵九錫之甲子隋王)
(楊堅稱尊號改為開皇元年按北史隋開皇元年庾信卒滕王序已亥為六十七歲知子山卒時年)
(六十九歲也又按辛咸碑文開皇元年七月某日反葬河州碑銘猶出信手子山之歿當在秋冬矣)
璠按庾子山以梁武帝天監十二年癸巳某月日生大
通元年丁未十有五歲侍梁東宫講讀起家湘東王國
常侍轉安南府參軍中大通三年辛亥年十九歲晉安
王為皇太子與父肩吾及東海徐摛摛子陵並為抄撰
學士宫中號徐庾體大同六年壬戌三十歲為郢州別
駕時安城郡人劉敬躬反信與湘東王論中流水戰事
深為武帝所賞遂擒敬躬斬之都市大同十一年乙丑
三十三歲為通直散騎常侍與徐君房聘于東魏中大
同元年丙寅三十四歲為東宫學士領建康令太清二
年戊辰年三十有六遇侯景之亂簡文帝命以本官率
宫中文武千人營朱雀航北景至以衆先退遂爾西奔
至大寶三年辛未三十九歲夏四月途遇侯景襲郢之
兵潛跡江夏景退至郢州時刺史蕭韶昔爲幼童與信
有斷袖之歡信至接信甚薄是年秋奔江陵元帝承制
除御史中丞遂遭父喪時年四十承聖元年壬申四十
一歲轉右衞將軍襲爵武康縣侯加散騎常侍承聖三
年甲戌四十二歲聘于西魏屬大軍南討遂留長安是
年魏師來伐岳陽王率衆會之江陵陷魏人戕帝立蕭
詧為梁王都江陵獻俘長安信為魏相安定公所知其
老幼入關特蒙禮送由是烝烝色養矣即以是年仕魏
拜持節撫軍將軍右金紫光禄大夫都督尋進車騎大
將軍儀同三司敬帝太平元年魏恭帝之三年也魏禪
周二年梁亦禪陳於是陳氏王江表矣周孝閔帝踐阼
時年四十有五封臨清縣子邑五百戶除司水下大夫
出為弘農守遷驃騎大將軍開府儀同三司司憲中大
夫進爵義城縣侯周閔帝即位明帝立帝好文學深加
優禮武成二年四十七歲與王褒庾季才等並為麟趾
學士得預校書俄拜洛州刺史明帝崩武帝立亦復好
之如眀帝焉建德四年陳之太監七年也南北通好陳
氏乃請王褒及信十數人高祖惟放王克殷不害等信
及褒並惜而不遣時年已六十四矣建德六年猶治洛
州尋徵為司宗中大夫宣帝大象元年已亥六十七歲
以疾去職是年滕王逌撰集二十卷靜帝大定元年即
隋開皇元年辛丑六十有九卒自梁武帝天監十二年
至隋開皇元年凡六十九年謹纂年譜四十五歲敬帝
太平二年以上梁未亡時皆取南朝舊朔每年附錄東
西二魏及岳陽西附江陵立故主之仇陳氏南遷建鄴
蹈讓王之轍子山既餐周粟此二十三年用後周年號
末附梁陳二主猶魏志也信仕周位望通顯凡歷二十
八年以夀終信事母以孝聞惟丁母憂未詳何年其孝
情毁至曾為晉公所嘆當在獲誅之前建德以上事也
餘備列年譜南北二史凡于子山集中有相發明者亦
兼及之昔漢有二帝魏稱三祖求之異代且曰才難信
在江南則有梁武帝二子簡文元帝及過江北則有周
太祖二子世宗高祖並新情艷發雅辭雲委又得滕趙
諸王周旋款至皆一時之俊君臣酬唱之際文人遇合
可謂至矣
庾子山集卷首上
