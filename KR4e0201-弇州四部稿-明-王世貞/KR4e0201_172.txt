弇州四部稿卷一百七十二
明王世貞撰
說部
宛委餘編十七
仙道鬼神姓名有可考者元始天尊姓樂名静信見度
人經玉門子姓王名剛九靈子姓皇名化北極子姓隂
名恒絶洞子姓李名脩太陽子姓離名明太陽女姓朱
名翼太隂女姓盧名全太玄女姓顓名和南極子姓柳
名融黃盧子姓葛名起馬名生姓和名君賢張道陵名
輔劉根字君安尹軌字公度介象字元則見葛翁神仙
傳河伯姓馮名夷字公子見聖賢塚墓記秦宗新祠頌
又姓吕名公子夫人姓馮名夷見龍魚河圖太真夫人
姓王名婉羅見真仙通鑑介子推姓王名光范蠡字少
伯鬼谷子姓王名誗見神仙傳毛女字玉姜見神仙傳
醫王子姓古名老師見本草序浮邱公姓李見列仙傳
壺公姓施名存孔子弟子見真誥又姓謝名玄見丹臺
錄武當戴將軍姓燕名濟洪崕先生姓張後洪崕先
生亦姓張名氲俱見真仙通鑑東王公名倪字君明西
王母姓楊名回天翁姓張字刺渴竈神名隗又姓張名
卓字子郭井鬼名瓊厠鬼名頊又姓郭名登見酉陽雜
俎
李耳在母胎八十年耳有聃故一名老聃脇尊者在母
胎六十歲故號難生
日姓張名表字長史日中青帝名圓常元字照龍韜
赤帝名丹靈峙字綠虹映白帝名皓鬱將字廻金霞黑
帝名澄漕渟字玄綠炎黃帝名夀逸阜字飆暉像月姓
文名申字子光月中青帝夫人名娥隠珠字芬艷嬰赤
帝夫人名翳逸寥字婉延虚白帝夫人名弄素蘭字鬱
蓮花黑帝夫人名結蓮翹字渟屬金黃帝夫人名青營
襟字炅定容東嶽姓玄丘名目陸南嶽姓爛名洋光西
嶽姓浩名元倉北嶽姓伏名通萌中嶽姓角名普生東
海姓閧名内靈西海姓導名洞清北海姓喻名淵元又
東海姓何名歸君南海姓劉名囂君西海姓劉名潄君
北海姓吳名禽強君歲星姓碧空名澄瀾字青凝夫人
姓涵常名寶容字飛雲熒惑星姓渙空名維渟字散融
夫人姓陽常名華瓶字玄羅太白星姓寥靈名振尋夫
人姓明常名飆英字靈思辰星姓肇咺名精源夫人姓
淵常名玄華字龍娥鎮星姓藏睦名躭延夫人姓康常
名空瑶字非賢雷公江赫沖電母秀文英風伯方道彰
雨師陳華夫俱見道經閻羅王名閃多見佛經
酉陽雜爼云二十八宿昴為首姓鞞耶尼形如剃刀屬
火畢姓頗羅墮形如笠屬木觜姓毗梨佉耶尼形如鹿
頭屬日又月之子參姓天婆斯失絺形如婦人黶屬日
井姓參形如足跡屬日鬼姓炮波羅毗形如佛胷屬木
柳姓同參形如蛇亦屬日星姓賓伽耶尼形如河岸屬
火張姓瞿曇形同井屬福德天翼姓憍陳如形同井屬
林天軫姓迦遮延形如人手屬毗婆梨帝角姓貨多羅
形同軫屬喜樂天亢姓迦㫋延氐姓多羅尼(二星不載形屬)房
姓阿藍婆形如瓔珞屬慈氏天心姓迦羅延形如大麥
屬忉利天尾姓遮耶尼形如蝎尾屬臘師天箕姓持父
迦形如牛角屬清淨天斗姓莫迦還形如人拓石(屬不載)
牛姓梵嵐摩形如牛頭屬梵天女姓帝利迦形同心屬
毗紐天虚姓同翼形如鳥危姓單羅尼形同參(屬俱不載)室
姓閻浮都迦屬蛇頭天(蝎天之子形不載)壁姓陁難闍奎姓阿
瑟吒(形屬不載)婁姓阿含婆形如馬頭胃姓䭾伽毗形如鼎
足(屬不載)按此稱貝編當是佛書耳而藏經不載又有祭
昴用乳畢用鹿肉觜用果參柳牛用醍醐井鬼張斗用
粳米和蜜星用烏麻翼用黑豆軫用莠稗角氐用花亢
用菉豆房用酒肉心危用粳米尾用果根女用鳥肉虛用
烏豆汁室用血奎用酪婁用大麥之說必非佛語也
北斗魁星名第一執隂第二叶詣第三視金第四拒理
第五防仵第六開寶第七招搖
太乙君名臘天翁姓張名堅前天翁姓劉西王母又名
婉衿甲子神名弓隆呼之入水不溺甲戌神名執明
呼之入火不燒
太真科經鬼仙名丙戌日&KR0034;生丙午日挻&KR0008;乙卯日矢
隋戊午日耳述壬戌日遼辛丑日&KR0146;乙酉日聶左丙寅
日天&KR0146;辛卯日&KR0034;酉又虫鬼名髮廷廷馬鬼賜蛇鬼&KR0008;
石圭
舊儺詞食蛇鬼者申食虎者彿胃食魃者雄伯食祥者
騰蘭食咎者攪諸食夢者伯倚食礫者強梁祖(二名)食蟲
者死寄生窮竒騰根(三名)王延夀所夢有游光□毅諸
渠印堯䕫瞿將劇摘胍堯&KR1160;(二字句雜並見酉陽俎)
鍾山神鼓崑崙山陸吾泑山蓐收日光山計蒙岐山涉
鼉夫夫山于兒海北鍾山燭隂差丘北曰奢比尸大人
北曰肝榆尸朝陽谷曰天旻巴神曰孟涂東海渚偶䝞
子偶京湯谷奢比尸西海渚弇兹月山曰嘘南海渚不
返胡余(一名)北海渚禺強櫃海九鳳又強梁(見山海經)五嶽真
形圖東嶽歲崇西嶽善□南嶽崇□北嶽晨□中嶽惲
□龍魚圖泰山姓圓名常龍衡山姓丹名靈峙華山姓
浩名鬱狩恒山姓澄名漕渟嵩山姓夀名逸羣呼之令
人不病東海神姓馮名脩青又名阿明夫人姓朱名隠
娥一又名阿明南海姓祝名赤夫人姓翳名逸寥一又
名祝融西海姓勾大名丘伯夫人姓靈名素蘭一又名
巨乘北海姓是名禹帳里夫人姓結名連翹一又名禺
疆又河圖東方蒼帝神名靈威仰南方赤帝神名赤熛
怒中央黃帝神名含樞紐西方白帝神名白招拒北方
黑帝神名叶光記與道經所載俱不同恐俱未可信也
龍魚圖又有泰山將軍唐臣霍山將軍朱丹華山將軍
鄒尚恒山將軍莫惠嵩山將軍石玄太公金匱南海
神曰祝融東海神曰勾芒北海神曰玄冥西海神曰蓐
收又不同
鄭君云五兵皆有名誦之亦有驗刀名大房虚星主之
弓名曲張氐星主之矢名彷徨熒惑星主之劒名失傷
角星主之弩名遠望張星主之戟名大將軍參星主之
弓神名曲張見龍魚河圖箭神名續長弩神名遠望刀
神名脱光劒神名飛揚俱見太公兵法船神名馮耳見
梁簡文記衣服鬼名甚遼見酉陽雜爼
山精名䕫水精名罔象山水間精名必方故水精名慶
忌故池精名意左右有石水生其間其精名喜水有金
者其精名侯伯一足鼈池精名髮頊三軍之精名賓滿
木精名彭侯千載木有蟲名賈朏狀如豚玉精名岱委
金精名石&KR0008;故宅精名輝文又名山冕可呼使金銀故
臺屋精名兩貴故市精名毛門室精名傒龍丘墓精名
狼鬼廢丘墓之精名元故道徑精名忌又名作器故井
精名觀絶厠精名依倚故溷精名卑俱見白澤圖語忘
敬遺治産鬼名臨産呼之佳□毅傖儜亦鬼名見東方
朔罵鬼書
山中之精如小兒頭者其名跂又名熱内如鼓赤色亦
一足者其名暉如人長九尺衣裘戴笠者其名金累如
龍而五色赤角者其名飛飛呼之不為害大樹精名雲
陽山水精如吏人者名四徼大蛇著冠幘者名升卿呼
之吉
百歲狼為女人名知狐為女人名紫
髮神蒼華字大元腦神精根字泥丸眼神明上字英元
鼻神王壟字靈堅耳神空閑字幽田舌神通明字正倫
齒神咢鋒字羅千心神丹元字守靈肺神皓華字虚成肝
神龍烟字含明腎神玄冥字育嬰脾神常在字夢停膽
神龍曜字威明見黃庭内景經
釋氏有姓名可考者阿彌陀佛姓憍尸迦毗婆尸佛尸
棄佛毗舍佛俱姓拘若利拘留孫佛拘那含牟尼佛迦
葉佛俱姓迦葉釋迦文佛姓刹利又瞿曇氏小字頓吉
訛為悉達彌勒佛姓慈氏名阿逸多一祖摩訶迦葉姓
婆羅門大目犍連名胡豆一名萊服根須菩提名鳩留
産二祖阿難姓刹利三祖商那和脩姓昆舍多名舍那
婆斯四祖優波麯多姓首陀七祖婆須密姓頗羅墮八
祖佛陀難提姓瞿曇九祖伏䭾密多姓毗舍羅十一祖
富那夜奢姓瞿曇十二祖馬鳴大士名功勝十五祖迦
那提婆姓毗舍羅十八祖迦耶舍多姓蔚頭藍十九祖
鳩摩羅多姓婆羅門二十一祖婆脩盤頭姓毗舍佉二
十三祖鶴勒那姓婆羅門二十四祖師子二十五祖婆
舍斯多姓俱同中國初祖達摩姓刹利帝本名菩提多
羅二祖慧可姓姬四祖道信姓司馬五祖弘忍姓周六
祖慧能姓盧名能僧伽大士姓何高坐道人名吉友牛
頭一祖姓韋二祖智巖姓華鳥窠禪師姓吳名元卿大
慧姓馮南嶽懷讓姓杜永嘉玄覺姓戴石頭姓陳徑山
大覺姓朱馬祖道一姓馬二祖慧海姓朱南泉姓王龐
居士名藴神會姓高仰山慧寂姓葉潙山靈祐姓趙黃
蘗姓邢北宗神秀姓李嵩嶽慧安姓衛支遁姓關佛圖
澄姓帛邢州寺碑則云姓濕竺道潛姓王竺僧度姓王
名晞道安姓衛一云姓帛慧遠姓賈寶誌姓朱玄奘姓
陳名禕慧賾姓李萬廻一行俱姓張梁四公一蜀闖一
䨲杰一䴰䵎一仉䏿慧永姓鄱曇邕姓楊僧䂮姓傅竺
道生姓魏慧觀姓崔慧義姓梁道淵姓寇慧琳姓劉玄
暢姓趙僧遠姓皇僧慧姓皇甫寶亮姓徐法通姓禇單
道開姓孟白足和尚名曇始玄高姓魏僧旻姓孫法雲
姓周智藏姓顧慧超姓廉慧約姓婁僧稠姓孫僧達姓
李三車法師姓尉遲忠國師姓冉圭峯姓何宣律師姓
錢釋智永姓王智果同懷素姓錢齊已姓胡貫休姓姜
辨才姓袁見佛經典傳燈錄高僧傳法書要錄等書
自古文章之士稱以仙去者理或有之蓋天地冲美秀
特之氣見予獨多生有所自出有所為則去有所歸固
其宜耳淮南王與八公上昇東方朔為華陽洞主司馬
季主委羽托化南華冲虚各備仙職嵇康郭璞並著兵
觧曹植為遮須國王蔡邕為修文郎劉楨徐幹王粲俱
為侍中王茂弘為尚書令陶隠居為蓬萊都水大監魏
鄭公為太陽都錄太監李長吉召賦玉樓記杜佑馬總
為六押大都統白居易為海山院主韓退之為真官寇
萊公蔡忠惠俱為閻浮提王龐籍為王屋山君韓魏公
為紫府真人石曼卿為芙蓉城主王平甫為靈芝館仙
官蘇子瞻為奎宿一云紫府押衙劉景文為雷部掌事
沈文通為地下曹司杜少陵生前為文星典吏及其殁
也又與李青蓮輩俱優游江湖稱散僊近顧太保鼎臣
嘗三夢徐昌穀任第二殿帝君後陸詹事深將終之夕
亦預夢之其事尤竒怪予别有紀
又覽真誥諸書按孔子為太極上真公治九嶷山一云
廣桑山真君顔回為明晨侍郎後為三天司直一云與
卜商俱修文郎召公為南明公張良為門下侍中張衡
揚子雲為北方鬼帝治羅鄷山周公為北帝師莊周為
太玄博士嵇康為中央鬼帝治抱犢山屈原為海伯統
八海王弼為丘監嚴君平尚在峨眉山鬼谷子為太玄
師治青城山墨翟為太極仙卿郭景純為都錄司命治
雲臺山周顗為鬼官司命季札為北明公賈誼為西明
都禁郎以治馬融事不當謫遷太山司馬郗鑒為南門
亭長臧洪為北斗天門亭長紀瞻為北天修門郎與虞
譚更直守天門顧和為執蓋郎温太真為監海伯杜預
為長史王嘉徐庶何晏殷浩俱侍帝晨庾亮為北太常
前中衛大將軍孔融為後中衛大將軍陶侃為西河侯
蔡謨為長史荀彧為北明公賓友謝幼輿為左副監
鬼神中聖者梁成賢者吳季子顔淵卜商為修文郎
十方三世所有一切世界皆悉具四種相劫謂成住壊
空成而即住住而續壊壊而復空空而又成連環無端
都將成住壊空八十轆轤結算一十三萬四千四百萬
年為始終之極數所謂一大劫也一日月周行四天下
光明所照是為一世界如是千世界中有千日月千須
彌山王四千天下四千大海四千惡道千閻羅王千四
天王千忉利天至千梵天是為小千世界爾所小千千
世界是為中千世界爾所中千千世界是為三千大千
世界如是世界周匝成壊衆生所居名一佛刹
四果預流即須陀洹為初果一來即斯陀含為二果不
來即阿那含為三果無生即阿羅漢為四果自此以上
獨覺菩提為辟支佛自覺覺他為一切菩薩摩訶薩行
因果圓滿為諸佛無上正等菩提
佛經如觀音大勢至文殊普賢皆久已造佛境而不肯
成佛普賢則廣大脩習圓滿未退名未息願文殊則深
入善權廣化衆生故未取道觀世音於阿彌陀佛滅後
成等正覺號普光功德山王如來彼佛國土曰衆寶善
集莊嚴大勢至繼觀音成佛號善住功德寶王如來至
文殊為七佛導師又云過去無鞅數佛皆其弟子成佛
之時以恒沙諸佛世界為一佛刹其佛刹裝嚴比阿彌
陀佛猶大海水比一滴水則諸佛功德未有如文殊者
也
釋迦於諸弟子授記後當成佛至云彌勒發意先我之
前四十二劫我於其後乃發道意於此賢劫以大精進
超越九劫得於無上正真之道則授記先後又有不可
定者釋迦雖先成佛於五濁惡世人夀百歲時彌勒成
佛當人夀八萬歲時初會度人九十六億第二會九十
四億第三會九十二億爾後度人無數蓋佛無高下功
德有大小緣與願力所成耳
釋氏謂太昊即應聲大士孔子即儒童菩薩顔子即光
淨菩薩老子即摩訶迦葉道家謂尹喜為釋迦佛老子
遣化蓋其徒相傾之談耳
老子在天皇時為通玄天師地皇時為有古先生人皇
時為盤古先生伏羲時為鬱華子神農時為大成子祝
融時為廣夀子黃帝時為廣成子帝嚳時為錄圖子帝
堯時為務成子帝舜時為尹夀子夏禹時為真行子商
湯時為錫則子後以商王陽甲十八年降胎至武丁九
年生在周西伯時為藏史號爕邑子武王時為柱下史
號育成子成王時為經成子康王時為郭叔子西出關
自流沙還授禮於孔子在天以玉晨大道君為師在人
間以常樅為師老子生登行九步步生蓮花左手指天
右手指地曰天上地下唯道為尊釋迦生時登行七步
一手指天一手指地曰天上地下唯我為尊不應相同
如此
老子一名李耳字伯陽二名雅字伯宗三名忠字伯光
四名石字孟公五名重字子文六名定字元陽七名元
字伯始八名顯字元生九名德字伯文老子身九變有
七十二相八十一好七十二相者頭圓為天伏晨蟠起
玉枕穹窿皓髮如鶴長七尺餘眉有北斗其色翠綠其
間紫毛長五寸餘虎髭龍髯素潔如絲耳無輪郭中有
三漏高平於頂厚而且堅兩目日光方瞳綠筋鼻有雙
柱形如截筒口方如海唇赤如丹氣有紫色其香如蘭
齒如編貝其堅如銀數有六八上下均平舌長且廣形
如錦文玉泉充溢其味甘香每發妙言聲如金玉顴高
而起頥方若矩日角月圓金容玉姿龍顔肅肅鳳視閑
閑額有兑象參午上達天庭平坦金匱充盈腹有白痣
頥有玉丸項有三約鶴素昂昂垂臂過膝手握十文其
指纖長爪有玉甲身有綠毛胸有偃骨背負河魁臍深
寸餘腹軟如綿心有錢文腹有玄痣眼有輪文足蹈二
卍指有乾坤身長丈二徧體芳香面方而澤上下三停
身如金剛貌若琉璃行如虎步動若龍趨此其相也左
扶青龍右據白虎前導朱雀後從玄武頭蔭紫文足履
蓮花頂負兩景五明曜日身有圓象洞照九天兼前仙
相光色竒妍總八十一謂之好也見法輪經老子史略
般若經如來三十二相足下有平滿相猶如奩底地雖
高下隨足所蹈坦然等觸第一足下千輻輪文輞縠衆
相無不圓滿第二手足竝皆柔軟如兜羅綿第三兩足
一一指間猶如鴈王鞔網交絡文同綺畫第四手足諸
指圓滿纖長可愛第五足跟廣長圓滿與趺相稱第六
足趺脩高光滿與跟相稱第七雙腨漸次纖圓如鹿王
腨第八雙臂平立摩膝如象王鼻第九隂相勢鋒藏密
猶龍馬第十毛孔各一毛生紺青宛轉第十一髮毛端
皆上靡右旋宛轉第十二身皮細薄滑潤垢水不住第
十三身皮金色晃耀諸寶莊嚴第十四兩足兩掌中頸
雙肩七處充滿第十五肩項圓滿殊妙第十六膊腋悉
皆充實第十七容儀洪滿端直第十八身相脩廣端嚴
第十九體相量等圓滿如諾瞿陀第二十頷臆并身上
半威容廣大如師子王第二十一常光面各一尋二十
二齒相四十齊平淨密根深白逾珂雪二十三四牙鮮
白鋒利二十四常得味中上味二十五舌相薄淨廣長
能覆面輪至耳髮際二十六梵音詞韻和雅隨衆多少
無不等分二十七眼睫猶若牛王紺青齊整二十八眼
睛紺青鮮白紅環間節皎潔分明二十九面輪猶滿月
眉相皎淨如天帝弓第三十眉間有白毫相柔輭如絲
白逾珂雪三十一頂上烏瑟膩沙高顯隆圓猶如天蓋
三十二
祖庭廣記曰先聖生有異質凡四十九表反目洼面月
角日凖河目海口斗唇昌顔均頥輔喉駢齒龍形龜脊
虎掌駢脇參膺圩頂山臍林胔翼臂注頭阜脥堤眉地
足谷竅雷聲澤面如蒙倛(兩目方相也)手垂過膝眉一十二
彩目六十四理立如鳳峙坐如龍蹲手握天文足履度
字望之如仆就之如升脩上趨下末僂後耳視若營四
海耳垂珠庭胷有文曰制作定世符身長九尺六寸腰
大十圍
人鳥山經云佛經稱須彌山即人鳥山又名玄圃山或
名大地金根山本無妙玄山元氣寶洞山神玄七轉觀
天山綦布三百六十億萬里自然七寶宫殿為元始天
尊治按佛經稱須彌山頂為帝釋天所居山頂四面峯
挺出各高七百由旬金銀琉璃玻璃真珠車渠碼碯之
所莊校然其上復有諸天道經所稱人鳥山在諸天最
尊處似不同也
須彌山半四萬二千由旬有四天王天須彌山頂為帝
釋天上一倍為夜摩天上為兜率陀天化樂天他化自
在天梵衆天梵輔天大梵天少光天無量光天光音天
少淨天無量淨天徧淨天福生天福夀天廣果天無想
天無煩天無熱天善見天善現天色究竟天無邊空處
天無邊識處天無所有處天非想非非想處天凡二十
八天四天以下又有日月星宿天常憍天持鬘天堅首
天凡三十二種所謂三十三天者即帝釋天宫也見因
本經與阿含經又不盡同(闕)
玉皇上帝初劫為光嚴妙樂國淨德王太子捨位脩道
八百劫捨位復行忍辱三千二百劫始證金仙為清淨
自然覺王如來又經億劫始證玉帝位見本行經
大黃皇曾天大明玉完天清明何童天玄胎平育天元
明文舉天七耀摩夷天名六天欲界夀萬歲虛無越衡
天太極濛翳天赤明和陽天玄明恭華天曜明宗飄天
竺落皇笳天虚明堂曜天觀明端靖天玄明恭慶天太
煥極瑶天元載孔昇天太安皇崖天顯定極風天始皇
孝芒天太皇翁重天無思江由天上揲阮樂天無極曇
誓天名十八天色界積億歲皓庭霄度天淵通元洞天
翰寵妙成天秀樂禁上天右四天無色界積年萬劫無
上常融天玉隆騰勝天龍變梵度天名四梵天夀命無
有大期為三十二天合清微天禹餘天大赤天及無上
大羅天為三十六天見靈寶本元經
第一無景無色鬱單無量天第二無形清微天第三無
精波羅摩褥天第四入色水無量億羅天第五無極洞
清上上禪善無量夀天第六玄微自然上虚禹餘天第
七玄清上炁那首約淨天第八梵行上清炁稽那遏淨
天第九無窮洞虚極上須延天第十玄梵玉虚無精無
羅迦淨明天第十一無玄元達上靈赤天第十二大梵
元炁離和天第十三無極上虛玉空玄洞寂然天第十
四梵無色上真炁潘羅玄妙天第十五飛梵行真上玄
芩謾福德天第十六雲梵流精中元近&KR0034;&KR0034;渟天第十
七玄上洞極無崖不驕樂天第十八大梵玄天元精答
惒近蒢天第十九行梵紫虚上元首帶快見天第二十
虚梵上清化靈須陀結愛天第二十一上極無景洞微
化應聲天第二十二大梵九玄中元阿給道德天第二
十三行梵元清下靈炁須遠天第二十四極梵洞微九
靈炁須帶阿那天第二十五無名至極洞微梵寶天第
二十六微梵玄天炁帶扇給道德天第二十七虛梵天
炁蟬然識慧天第二十八空梵中天續元伊擅天第二
十九太極無崖紫虛洞幽梵迦摩夷天第三十錄梵自
然識慧入天第三十一玄梵大行無景無所念慧天第
三十二雲梵上行維先何擅天第三十三無色玄清洞
微波黎答惒天第三十四洞微玄上梵炁阿竭含那天
第三十五玄上禄梵滅然天第三十六極色上行梵泥
維先若那天亦見道經與琅函經所載又各不同
東方極豪林之墟名呵羅提國人夀四百歲南方極洞
陽之野其國人夀三百六十歲西方極浩素之壟其國
人夀六百歲北方極朔隂之庭名旬羅之國人夀三百
歲上方上清陽灰空之内其國人高上玉皇萬聖帝真
惟劫為年直下極大風澤名寶真無量國人夀一千二
百歲見放品經
龍漢之後天地破壊逮至赤明開光天地復位一劫周
又復破壊逮至開皇天地復位出洞玄靈書又五劫龍
漢為木劫赤明為火劫延康為土劫開皇為金劫上皇
為水劫一起一伏周而復始見猶龍傳識者非之以為
漢武帝時始建有年號何得於窮劫之前預有之乎
九天上第一天名鬱單無量天人夀九百萬歲歲如世
間五百歲第二天名上上禪善無量夀天人夀三千六
百萬歲歲如世間一千歲第三天名梵監天人夀一億
五千二百萬歲歲如世間二千歲第四天名兜術天人
夀六億八百萬歲歲如世間四千歲第五天名不驕樂
天人夀二十三億四千萬歲歲如世間八千歲第六天
名化應聲天人夀九十二萬億一千六百萬歲歲如世
間六千歲第七天名梵寶天人夀七劫歲如世間五千
歲第八天名梵摩迦夷天人夀二劫歲如世間千五百
歲第九天名波黎答恕天人夀四劫歲如世間二千五
百歲其一天俱别置三天合三十六天見太霄琅書
四天王天夀五百歲以人間五十歲為一日忉利天夀
千歲以人間百歲為一日燄摩天夀二千歲以人間二
百歲為一日兜率天夀四千歲以人間四百歲為一日
化樂天夀八千歲以人間八百歲為一日他化自在天
夀一萬六千歲以人間一千六百歲為一日摩身天夀
三萬二千歲以人間三千二百歲為一日梵迦三天夀
一劫光音二天夀二劫遍淨三天夀三劫果實三天夀
四劫無想天夀五百劫無造天夀千劫無熱天夀二千
劫善見天夀三千劫大善天夀四千劫色究竟天夀五
千劫空處天夀一萬劫識處天夀二萬一千劫不用處
天夀四萬二千劫有想無想天夀八萬四千劫見阿含
經按佛道二經雖不同大抵言天夀噫夀則夀矣亦終
有盡也
玄都玉京山前為元京山峨眉山右為廣霞山左為紅
映山紫空山五間山皆在玉清上大羅下又三秀山在
玉京前金華山寒童靈山秀華山俱在玉京右三寶山
飛霞山在玉京後浮絶空山在太清中皆真氣所化上
有宫闕
東嶽廣桑山在東海中南嶽長離山在南海中西嶽麗
農山在西海中北嶽廣野山在北海中中嶽崑崙山在
九海中為天地心此大五嶽也方壺山在北海扶桑山
蓬萊山沃焦山在東海連石山在東南鍾山在北海方
丈山員嶠山岱輿山俱在大海中鄷都山在九壘之下
玄洲在北海中瀛洲穆洲祖洲俱在東海中鳳麟洲聚
窟洲生洲俱在西海中炎洲在南海中又元洲長洲俱
在大海中滄海島在大海中高五萬里皆神仙所居五
帝所理中國五嶽東嶽泰山羅浮括蒼為佐命蒙山東
山為佐理南嶽衡山霍山潛山為儲副天台句曲為佐
理中嶽嵩山少室武當為佐命太和陸渾為佐理西嶽
華山地肺女几為佐命西城青城峨眉嶓冡西玄戎山
吳山為佐理北嶽恒山河逢抱犢為佐命玄隴崆峒陽
洛為佐理又三佐命山青城山天柱山廬山又有十大
洞天則王屋委羽西城西玄青城赤城羅浮句曲林屋
括蒼三十六洞天則霍林蓬玄朱陵總真總玄司真虛
陵大妙洞虚詠真丹山赤水極玄陽明德玄天寶極玄
好生上元天柱司玄昇真化玄貴玄司真容城太玉太
秀法樂長耀寶光太上寶玄秀樂長真玉闕寶圭湘真
太虚洞陽隠觀玄真太元大酉華妙金庭崇妙丹霞仙
都祈仙青田大鶴太滌玄蓋朱湖太生良常方會白馬
玄光金華洞光紫玄洞盟皆有真仙主之七十二福地
則地肺仙源玉瑠青嶼崆峒郁木坑武當君山桂源靈
墟沃洲天姥岑若耶溪巫山清遠東白安山馬嶺鵝羊
洞真壇洞宫玉清壇靈源陶山爛柯龍虎勒溪靈應白
水源金精閤皂始豊逍遥東白源鉢池論山毛公壇九
華桐栢平都綠蘿章觀抱犢大面虎溪元晨德山鷄籠
玉峯(在藍田)商谷張公洞長白中條霍山雲山四明(在棃州)
緱氏臨卭少室翠微大隠白鹿天柱大若巖&KR0008;山西白
天印金城三皇井沃壤三十六靖廬綿竹紫蓋瀘水丹
陵守玄靈淨送仙契静凌虛鳳凰子真玄性契玄啓玄
出谷君平斗山光天眼德尋玄得一啓靈宗華朝真黃
堂迎真招隠紫虚啓聖啓靈鳳臺東華祈仙元陽東蒙
貞陽右皆有仙真修煉之跡按記事者可謂詳悉矣然
滇詔之地碧鷄金馬蒼山洱水勝甲天下又自廣而西
山皆聳秀黛碧洞多深窈宏靚寧無仙真總理蓋記者
當其時中國版圖未偹無所考證耳四海之外九天之
表乃能懸立五嶽羣山之名耶
仙人有赤松子神農時為雨師赤將子輿黃帝時人仕
堯為火正赤須子秦穆公時為主魚吏張子房欲從赤
松子游張君房迎赤須子而師之其相類乃爾
弇州四部稿卷一百七十二
