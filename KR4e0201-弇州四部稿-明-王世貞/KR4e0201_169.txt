弇州四部稿卷一百六十九
明王世貞撰
說部
宛委餘編十四
儒者讀左史兩漢文選莊列諸書往往涉獵不究訓詁
以故有日用而不知亦有臆記而誤用者聊為摘其一
二筆之以俟續考
慮囚即錄囚也雋永雋肥肉也受釐受僖也椎
埋椎殺人而埋之也搏掩搏而取人財也皸坼裂
瘃寒創也絫息絫即累懼而喘息也醖藉如醖有
味及有薦藉也肺附如肺之附肝也睚眦睚舉眼
眦目匡也伏質質鍖也奏厠奏向也淮南王熒
惑百姓熒迴繞也校獵以木相貫為闌校遮獸也
扈從言跋扈從恣也見相如賦與扈從人主二義卞
射又試卞角力也腐刑腐木不生實也媒蘖媒酒
教也蘖酒麴也齊人名麴餅曰媒伐閱謂功伐閱歴
也李陵傳張空拳馬遷傳作空弮弮弩也空弮無契
之弩也戰國策控拳興拳同拳攘臂䋲也籍甚狼籍
甚盛相駮執意不同如馬駁色按堵按次苐堵墻
壁不動也鈎距鈎致其情距閉之不能去也漿酒
霍肉視酒如漿視肉如霍霍豆葉也鈎盾弄田宴游
之田天子所弄也城旦舂旦起行治城舂鬼薪取
薪給宗廟為鬼薪白粲擇米使白酎金八月嘗酎
諸侯出助祭金三重醇釀為酎以薦廟弃繻繻帛邊
關出入裂繻頭以為合符也搤掔掔古手腕字虎
落外蕃若今時竹虎也擘張手張弩也蹶張足踏弩
也尺籍伍符伍符五五相保之符也原廟者再作
廟也訾筭限訾十筭乃得為吏筭十萬也卒更者
正卒役一月一更踐更者出錢雇貧者役月二千曰踐
更過更者例人各三日戌邊出錢三百入官官為給戌
是為過更暴室掖庭之室取曝曬衣也薄室同張
飲供帳也贏糧擔糧也頭會箕歛從人頭數出糓
以箕歛之同産子養昆弟之子為子者流庸流民
出外為傭也緡錢武帝時計人貲千錢出二十也
撟虔矯托上命而固為邪也泛駕猶覆駕緩頰徐
言也較然昭然也濯歌櫂歌也期門微行與期
於門下也執金吾金吾鳥名主辟不祥戊巳校尉
諸干皆有正位唯戊巳寄治言其於西域無定居也
五兵矛戟弓劍戈也舳艫舳船尾持舵處艫船頭刺
棹處也闒茸闒下也茸細毛也少從進孰者少
年從使之人空進成孰之言積竹杖合竹作杖也
畔換反易也又強恣之貌蘧蒢觀人顔色而為佞也
閹人精氣奄閉也周阹遮禽獸圍陣也短長術
趣彼為短歸此為長褎然進也又盛服貌緜蕞立
竹及茅索管之習禮也感槩感而立節槩也門牡
所以下閉者也以鉄為之雉經俛頸閉氣而死若雉
劍琢當作&KR0008;劍鼻玉也首鼠兩端鼠首一前一却
也涓人潔也人主潔除之人張湯治方中掘地為
阬一方曰方爰書爰換也以文書換口辭也乾沒
豫居物以待之得利為乾失利為沒琅璫長鎻也
安息國横行為書記横行者西域胡書體也尉薦謂
安尉而薦逹之也犀利堅利也股弁股戰若弁弁
謂撫手也馬復令養馬免徭賦也子午道謂南北
道也缿筩缿如缾筩即竹筩投書可入而不可出也
&KR0008;刑去頰旁毛也葭莩之親蘆筩中白皮至薄者
也甲令謂首篇也陵夷言如丘陵之下平也譙
樓樓名一名譙又為巢樓亦有巢車俱言其高也豬
其宫室豬謂畜水汙下也盱衡眉上曰衡謂舉揚目
也趙后自繆繆絞也居虬反清狂者脉不濁不狂
似狂也樵蘇樵取薪蘇取草也榜掠榜一曰篣格
擊也請室請罪之室也下走僕役也顧山錢如
犯徒不能入山伐木聽月出錢三日也齧□之馬良
馬低頭口至䣛故云牛衣編亂麻為之文無害言
無比也一曰害勝也無能傷害之也後說近似然吾以
為無咎無罪之類乃當耳後世疇爵邑疇者等也言
不復減也胥靡胥相也靡随也聯綴之使服役也
禖祝禖求子之神也藏錢之府天子曰少府諸侯曰
私府先容出鄒陽傳言蟠木得為天子器以左右先
為之容容雕飾也不得要領衣要及領也凡持衣者
先執之羽檄重迹押至押至言相因而至也侵牟
言如牟賊之食苗也罘罳謂連闕曲閣也以覆重刻
垣墉之處又闕之屏也赤仄錢子紺錢也以赤銅為
其郭筴錢如榆筴也李陵令軍持一半冰讀曰判大
片也百金祝贈終者衣被也紫泥天子六璽皆以
武都紫泥封趙憙傳鹿車風俗通曰車窄小裁容一
鹿回穴紆曲也白越越布也姑息姑且也息安
也稽故謂稽留以事故伍伯一曰五百五當也百
道也使之當道驅除也烽燧燧烟也夜望烽晝望燧
苛政苛小草也言其繁細投繯以䋲為繯胡丈反
敗北北方幽隠之地故軍敗者曰北匈奴徑路刀
金留犁撓酒徑路匈奴寳刀留黎飯匕也撓攪也牢
盆牢價值也盆鬻鹽盆也伏臘秦德公始為伏祠曰
伏者金氣伏藏之日也臘說文云冬至後祀百神曰臘
尚書機衡北斗魁星第三為機第五為衡於天文喉
舌也水牌激水以鼓之當作囊熊經熊身不動而
迴顧學其法巫覡男曰覡女曰巫結恨三泉三泉
者小數之終言深也極深為九泉毾㲪毛席也投
蜺霓之散亂者也主天下怨欽頥曲頷也折頞折鼻
莖也鉆鑚說文曰鉆鋷也蓋椎鑿之類酷刑也貫
行謂一皆遵奉也欵段馬欵緩也馬形叚遲緩也
都布答布也即白疊偃伯靈臺偃伯休師也柧稜
殿堂最高處也柧一名觚又八觚有稜者也仞積又
充仞仞滿也露紒音即露髻也陽月十月也以其
無陽故反言之露橈謂檝在外人在中侲子逐疫
之人也三互法婚姻之家兩州之人不得交互為官
也搜牢謂牢固藏貨者皆搜取之叟兵蜀兵也
伊優屈曲佞媚之狀彈碁兩人對局白黑碁各六先
列碁相當更先彈也格五簺也簺有四采塞四乘五至
五即格不行故謂之格六博用十二碁白黑相等所擲
頭謂之瓊瓊有五采意錢一曰詭億一曰射意即攤錢
也和帝詔有景風紹封語春秋考異郵夏至四十五
日景風至即封有神封宴娭言宴戱也焚巫尫謂
瘠巫禱雨鼻孔向上天哀之故下雨玉燭四氣和也
休嘉砰隠砰隠盛意沈菑洪水曰沈菑古灾也
太折方澤之形四曲折也&KR0008;食接續而祭也獝狂
狂鬼也族人炊古主炊母神也膋蕭脂及香草也
鬼趡鬼走也蹛林匈奴會祭所也馬步害馬神
也妭禜淫祀也&KR0008;俎温祭物也眢井無水井也
偃豬下濕地也弇中狹路之中也閭左之戌初
發罪人贅壻之類後間發其閭左之人似欠明輿地
輿取盡載也要害於我為要於敵為害也督亢膏
腴也余以為地名莊馗大道也潟鹵鹽地也纇
絇織不堪也横洿停水也石菑菑臿也句廉水
岸曲而有廉稜也蔬鱻江河人食也委禽即奠雁
也彌甥對父舅言也無噍類青州語無孑遺也
耳孫玄孫之子但耳聞也尊章舅姑也兟兄也
乘龍得賢壻也出楚國先賢傳門子卿大夫之嫡子
也警蹕警戒也蹕止行人也倢伃倢接也伃美也
娙娥亦美貌也蹵&KR2610;即蹴鞠也又書名踞轉轉衣
裝也窕槬窕纖細不滿也槬宏大不入也離局
遠部曲也馬弩關馬弩二石平弩十石以上皆不得
出關烏號楚柘桑之□烏棲而枝堕地不得上故號
也夏服夏后之盛箭器也檿弧山桑之有文者以
為弓也箕服草似荻而細織之以盛箭也鞮鞪兜
鍪也革笥皮鎧也木薦木楯也渠荅蒺藜也
大黃&KR0146;弩也負籣籣盛弩矢者也一曰䪍排擏正
弓弩器也絭弩發箭處也黃間射雉弩也剛挂
射雉弩矢也臘劍兩刃也簫弓末也弣弓中央
把也淵弓閃面也菴廬軍行宿室也&KR1385;蠡虜軍
行乾酪也稱娖整飭也烈卒廵人也衷師伏兵
衝擊其中也闕剪公室闕掘剪斷也吾以為闕當言
虧損虔劉虔殺僇也搟邑搟手擬之也轒輼匈
奴車也横草之功言行草中使草偃卧也吾以為草
宿故曰横言勞苦也武螽精兵也疏捕搜捕也又
本作跡尋跡捕之也臂摋側手敺人也狙擊密伺擊
人也乳藥飲鴆也摮而殺之摮擊殺也鞮鞻氏
夷樂官也賧蠻贖罪貨也嘍南夷音也象胥譯
語人也戎索夷法也騂旄之盟牛也言大盟也
虉綬小草色似綬也卷施宿莽也昌歜昌蒲葅也
是穮是蓘穮耘也蓘壅苗也牝荆荆之有子者也
雕胡菰米也新雉香草也跤鴟即蹲鴟也荅
遝離支荅遝似李離支即荔枝也槐生五日曰兔目
十日曰鼠耳慈&KR0008;母鷄也肅爽良馬也燧象即
火牛法春秋時已象戰也昆蹏好馬名注蹄研善升
甗研平也甗山如甑者也挏馬取馬乳挏治之可食
也徼郄取倦劇也踤阹足蹴之也角搶題注以
角搶地以額注地也遥噱噱口之上下也蹏噭馬
蹄與口也譙呵誰何也愚以為誰何譙訶也乃明
䐨之䐨嘔吐也庶有豸乎豸解也直是反旁午一
從一衡也又曰分布也蠭午猶雜沓也鄭重信頻煩
也鄭字義無解遁廵疑懼却退也薄遽迫速也
優繇謂寬容也優游同慹服畏服也翔實詳實也
嘸然不精明貌攝然安也較然昭然也塊然
如土塊也逌爾古悠字笑貌也馬不適亡關西音
以適為補也地忍之地即苐也長物賸物也幅
利利有節也惎間謂毒亂也解未明褢誠懷誠也
縮朒不任事貌屈強不服貌二語今鄉音尚存啙窳
短弱也譥詐也工釣反鈎鈲鈲破也普革反么
䯢䯢即麽小也□詬無志分也□胡結反不譓譓
順也騫汙損辱也健羡健壯也僕遫凡短貌
選耎怯不前也無俚無聊也奥渫幽汙也離疏
釋蹻去蔬食釋䋲屩也壙僚無官也誰差人問擇
人也拓落不偶也落魄同交關交通也重膇豆
尰也窀穸窀厚也穸夜也猶長夜謂葬也楄柎棺
中靈床也瘲瘛小兒病也鴻寳苑秘苑秘猶秘書
之苑也蓬顆言蓬土也窽木空木也輼輬車取
温凉義也蹎仆顛仆也&KR0864;嚏鼻窒也&KR0008;身亡也
麇至羣至也頌禁公禁也引䋲排根引䋲以彈
排擯根格也輘轢蹂踐之也愚謂當增以車蹂之始
切詆娸毁醜也提衡提使平也居間居中間為
道地也連拄連刺也觖望愚以為即缺望也孫寳
傳擿觖以揚我惡甚明注非繜絀屈也接武堂上
禮也布武堂下禮也内謁主通名者也又曰典謁素
官有典客今官有主客侘傺失志也點灼讒也
坐行膝行也愚以為古人膝坐故云愒日貪也愚以
為狎玩意猋泣音立風疾貌蛾伏與蟻同波謚
言變態也鳥䀪頡伉之伉也熛起飛火也雲撓
雲屈曲也麻沸麻亂波沸也綴斿言随風動搖也
齮齕側嚙為齮咬為齕也狧穅&KR1851;穅也糾纆絞
索也盤互盤結交互也蕭杋疎放不勤事也落
薄落魄也方洋常洋俱徜徉也骫骳屈曲也骫古
委字間編謂相間也亂也書槴盛書夾也藁書
半真草也繆篆印中篆也盬其腦謂以口唼也
視流視不端也目留以目留也目成以目成也搏膺
椎胷也噢咻痛念聲也宵貌肖貌也心儀心向
也壯髮當額前髮侵下而生也洿沬言洣淚汙集
垂下也清盧盧目童子也面之不正視也意烏
怒聲也面擁樹馳夏侯嬰車中抱惠帝公主以面擁
立而馳也魋結堆髻也頥指以面授意也指摘
摘動而痛也&KR0979;盭足蹠戾不可行也謼服即呼瓝
關西人以得杖呼為呼瓝平卓反又呼謈義同步高反
捽胡摔頸也逷墜失據而倒也上僂肩傴也
磬折曲躬如磬也絆孌婦人有汗也甚口有口辯
也躗言過言也譴何責詞也墜言失言也不
誰何不惜詞也無誰諾無可諾也宛舌屈舌也
關說因之而納說如行有關也漂說浮言也食言不信
前言如食而盡也風指以指風之也龐服雜色服
也衵服女人内衣也韎韋之跗注戎服若袴而屬
於跗與袴連弁髦童子垂髦加冠必以弁既冠棄之
復陶裘也衣製雨衣也纂組赤組絨縧也弋
綈黑繒也窮袴有前後襠不得通也諸于大掖衣
也襐飾盛飾也側注冠側立而下注也阿錫細繒
細布也跕躧輕躡無根小履也戴勝婦人首飾也
革鞜皮履也履綦履下飾也都布即荅布白疊
也一曰荅布麄厚皮也裋褐裋布長襦也童豎所著
荃細布也厠牏近身小衫也偏諸織成腰襻縹
領也苴履履中藉也飛翮纓以鳥尾作纓也冠
禪纚織絲為之即方目紗也以輕故步搖禪衣朝服
中單也交輸割正幅使一頭狹將燕尾垂之兩傍見
於後蓋裁衣法也襜褕直裾襌衣也綢繆衣裏結
束也按二字從衣借以比膠結之意耳鎧扞臂
衣也大袑大袴也戴徙徙即縱韜髮者禇衣以綿
裝曰禇繡帢無絮衣繡為表綺為裏也袿婦人上
服也□服微服也弋綈黑色粗帛也袪袖口也
筭幐筭袋也緳&KR0008;帶也革鞜皮履也屝履草
履也陪鼎加鼎也受鬻受粥也酺聚飲食也
腊毒食久而毒也攻苦食啖啖作淡具器食一盤
食也麮煑麥飯也肴昲食久不上也庮肉壊也
翠鵝鳬尾肉也胖鳥脅側肉也奥鴇脾&KR0008;也醜鼈竅
也酎左氏為再釀漢為三重釀也挏酒以馬乳為
酒撞挏乃成也舉白白見驗乾也大白大爵也罰
用之酳少飲酒薄食口也食酒能多飲費盡之也
按蘇子赤壁賦真本書末用食字韻出此歡伯酒也
酒吏酒糾也䣱即酗也收介特䘏单身民也登
下開收民版也䰻者温者也折閱所閱貿價折也
辜𣙜占市易也方罫棋局間目也進賭債也
贔屓作力貌汁叶也見方言筍業虡傍立木直曰
筍横木曰業都盧合浦南國名其人善緣木蘭錡
兵架也&KR0772;窱徑廷過度也玄弋北斗第八星名矛
頭招搖第九星名盾華蓋星覆北斗俱畫於旗也揘
畢又撞㧙皆撞而倒也攙捔貫而刺之也獑猢猿
類而白腰以前黑互挂肉者罜䍡小網也音獨鹿
方釳轅旁以五寸鐵貫中以翟尾著之轅兩邊恐馬
相突也左纛以旄牛尾置騑馬頭上以亂馬目不令
相見也迤戞斜拄長矛也&KR1352;弩車闌間皮筐以安
弩者也珂珬寳名出日南都罠蹄罠即羅也暘
夷甲名勃盧矛名沈虎虎頭魚也潜鹿鹿頭魚
也剞劂曲刀也韰惈狹勇也神蘂形茹蘂垂屈也
茹臭敗也又物自死曰茹柍桭中央屋&KR2722;也褕
&KR2177;衣輕長貌閻易行迴轉貌䘏削伎人如刻畫作
洪頥旌名梐枑行馬也沛艾馬行貌騰遠射
干皆猿類交睛似鳬而脚高辟火屬玉辟水旋目亦
鳥名青雲為紛紛旗旒也虹霓為繯繯旗上幡也
烈缺閃電也獱似狐青色居水中食魚今世多獺
而無獱羂鳴陽羂擊也鳴陽即狒也青鞦鞦雉夾
尾間也啄卵生也乳胎生也見子繒綾不平貌要紹
曲貌窋䆛皆物在宂也躨跜動貌孑蜺延首也窶
數栭四股如䖝狀也&KR2216;&KR2160;峻波也潜鵠似鵠而大
魚牛狀如牛陵居蛇尾有翼徘徊房露房露古曲
名谿子蠻中柘弩也巨黍古良弓也岨峿鉏鋙
齟齬同一不合義也㖤㗅㖤頷也㗅咽下垂也
麕至麇至皆羣至也蹇脩古賢媒也上尊稲米一
斗得酒一斗也偏提酒注子也婪尾酒廵匝且盡
也卷白波言快飲而盡如卷白波賊也滑稽酒器
也轉注吐酒終日不已今借以擬人之善言也沬
餑湯細花也祖道祭黃帝子纍祖也瀼山間不可
涉者也鐎宫湯所受命宫也駘蕩宫名言春時景
物滿也馺娑亦宫名馬行迅疾貌言宫之深大迅行乃
徧也枵詣亦宫名言美木盛也蜻蛚蟋蟀也忘
歸箭也郁穆和美貌紫[車犬]車輪也韓魏間方言
括揭括至也揭雞棲木孟陬始正月也筳篿筳小
破竹也折草卜曰篿珵美玉也靈氛善卜人也巫
咸古神巫也參差洞簫也坎壈身困窮也失職
亡財物遇寇也愚以為王逸此解誤猶言失所也敦
脄血拇背厚而拇指有血也突夏複屋也盛鬋盛
鬢也曼睩潤澤其視也鵠酸以酢治鵠&KR0034;鳬小腊
也露鷄露棲鷄也菎蔽菎玉也蔽博箸也晉制
犀比比集也言晉工作簿綦箸比集犀角為飾也揳
瑟撫瑟也孤子之鈎以為隠九寡之珥以為約隠琴
隠長四十五分約即明琴徽也九寡九子之寡母并孤
子取其聲哀也甚杜撰少趣山膚一曰熊白一曰山
禾安胡疑即雕胡也鍾岱近北胡地齒至之車言
馬齒齊也杜連一曰田連善鼓琴者徼墨墨燒田
也青篾地名庢沓庢礙止也沓釡沸出也便蜎
一曰蜎蠉一曰蜎淵辨士也霜蓄霜時菜名寒龜
寒&KR1648;宍也屈轂人名見韓子齀以鼻搖扣䟦擊獵
也甝白虎也□黑虎也支離善屠出莊子昆吾
之鼎齊太公所銘功鼎也陽盱禹所禱河也嬲奴
了反擿嬈也渠搜在金城西陶塗在漁陽北窔奥
東南隅為窔西南隅為奥雙觡共柢言兩角而一本
也大茀大彗星也玄秬黃&KR1279;黍與麥也倭傀醜
女也沮顔燋齒梟&KR0008;俱四夷之狀也雞鹿山也
昭華之玉堯贈舜者也冥靈一曰木也一曰玄龜也
姑射海外山名龜拘拆也洴澼絖者漂絮也
天籟地籟天簫地簫也前者唱于隨者唱禺于小聲
禺大聲調調風緩貌刁刁草木動搖貌枝策舉杖擊節
也據梧據梧木几也宗膾胥敖叢枝堯時二國也
獦牂猵狙同義與猴交也孟浪不精要也今猶有
之弔謚至怪也蛇蚹腹下齟齬所以行者砉然
皮骨相離聲騞然刀聲肯骨間肉也大窽空處大郤
有際之處大軱大骨也介刖一足也軸解木轉心
者杙栖戱猿猴者禪傍棺全一邊者繲浣衣也
鼓筴播精鼓簸也筴小箕也精簡米也迷陽亡陽
任獨也愚按迷陽乃棘之類見騷注哀駘醜貌兀者
則足人也闉跂偃人也支離偃人也堪坏神也攖
寧逆而後安也言仙道句贅項椎也跰&KR1271;曳疾也
編曲即喪家織薄曲也畸人畸於人而侔於天者
也彳亍音躑躅也亍又音住步止也金&KR1195;&KR1195;揫同
秋也雯華文花也吳泉虞淵也飛谷日所行入
道也庖風暴風也梁元賦神囂囂山之凸者也仙
的峯之尖射者也按地志自有射的山篸嶺武當也
天谷青城也影國附庸也仙陀佛寺也岳珂金陀
出此疁田燒田而種也埵防埵水埒也防土刑也
檽棗軟棗也一名丁香柿澁勒竹之有芒者也一
名&KR1217;簩夾纈綿别名也雞菌即今雞堫也桐乳
致巢青桐有子如乳也壬夫玄冥之子也丁芋祝融
之女也鹵莽耕不善也滅裂芸不善也偏&KR0034;&KR0034;莫
交切髮覆眉也躤柳端午走馬射柳也形婯骨蔅
婯麗也蔅奸也氀毼夷服其音兜逹也練&KR1806;羽衣
半臂也露夘屐齒逹褊上也青頓青絲作頓也&KR0034;
毲今紫毾羊腹今羊皮臂飾也&KR0008;㲜毛布也&KR3674;巾綸
巾也采醴雀餳似甘露而非如何九百歲一實形
如棗長五尺而甘栫澱取魚具也臯比虎皮也
蛟韅馬服革以鮫皮為之函道道如封函也虎門
周師氏居漢祭酒第也䆖䆵屋深響也㭼頭屋護
杇也蕊榜以天榜在蕊珠宫故也白打宫中鬭戱
也潑寒胡以水潑人效寒胡戱也鈲槻裁木為器
裂帛為衣也錦麝㡠繡佛也唐梯弄梯戱也今有
之追人今分支截首戱也竒䖝即魚龍戱也星
施旌也類庫露玲瓏空虛也拔河分明對挽競勝
戱也山都形如崑崙體生毛人與獸鬼類也荼首
兩頭鹿也孌童崽子皆美童也絆變月事也齼
齒怯也蹶船艐也舟着沙不行受欪欪與出同言
受呵也皜日光白也皎月光白也晳男子白也皉
女人白也皤老人髮白葩草花白也皚雪霜白也霍鳥
羽白也鱗眴嶙峋也千眠谸緜即芊綿也塖水
埓也&KR0008;壊㘱水衝岸壊也俗作坍娉緩容也婷和
色也噤齘忍口怒齒也樾兩樹交隂也筧以竹
通水也䊲㫪而復㫪也罨畫籠色畫也揎捋衣
也區蓋之間藏覆物處也杜治謝靈運生於杜治
養之注治奉道家淨室也六峜六計也㗨噓天笑
開翕也義甲假爪甲也毗劉㬥樂也㬥樂缺落也
覭䰒茀離也茀離叢翳也須再解乃明&KR0972;然勁忿貌
也鮮扁輕疾貌鴻絧直馳貌緁獵相差次也
章皇周流也聿皇疾貌陸梁跳也蟬嫣聯也
綷縩衣聲也婉瘱順静也跆籍蹈籍也紛員紛
紜也放&KR1820;彷彿也騷殺飄颺貌狂趭獷猤趭獷
不可附也猤壯禽貌揚袘戍削舉袖有裁制貌余
以為衣聲也馺遝壯貌獑猭密而相連也挹抐
㩎㩶善註中制也韓註手執貌吾以為無實據&KR0008;一
作&KR0008;憂貌逫律馳貌一曰和貌㘊霵衆聲也鍖
銋舒緩貌愺恅即&KR0008;□寂静也憚漫衍凱和樂貌
阿□腲腇舒遲貌頽唐隕墜貌恢炱廣大貌
殟歿舒緩貌&KR0008;&KR3418;斂容也㟺行&KR2361;險峻貌庨&KR1038;
巧老深空貌𣙗刖危貌運裛廻旋相纏也窏洝
卑下也硐磨也劫□擊觸也縱纏引持也佁
儗寬容貌窳圔聲下貌寘&KR0008;聲緩也笢笏抑隠
手循笛孔也絞槩汨湟音相切磨也挼拏捘藏挼
摧也拏索持也捘推也藏抑也皆以手上下笛孔也
𠢐櫟銚&KR0008;分别節制貌僬眇睢維目開合也樓&KR1290;
櫟捋手撫絃貌虺&KR0034;盛貌憿糴疾貌浪孟失志
貌又大聲也今孟浪非此解也汜豔放縱貌霅熚
急疾貌瞋菌碨柍聲鬱結不散貌鄷琅磊落駢田
磅唐皆聲四布而多貌和囉聲相雜貌嘉肴充圓
方圓方俎也憬集遠行而集也悄蒨青葱茂盛貌
又峭蒨鮮明貌萷櫹槮花葉落貌漮䆡空貌□
□即颼颼也
弇州四部稿卷一百六十九
