弇州四部稿卷一百六十七
明王世貞撰
說部
宛委餘編十二
姓有百家有千家若千家則姓苑所不載者多今據古
人所有而頗僻者記之
東舜七友東不訾冬燕司馬冬夀同前涼將同善
桐桐君僮漢交阯刺史僮尹彤周彤伯佟(音同)
北燕佟萬蓬北海蓬球鬷鄭大夫鬷蔑叢南唐
叢鐇從漢將軍從成公據史記摐公也鴻左傳衞
大夫鴻聊魋風黃帝時風后酆狄相酆舒逢齊
將逢丑父松隋松贇嵩史記嵩極玄子充孟子
弟子充虞中秦辨士中期終漢謁者終軍茙姓
苑茙律戎漢柳丘侯戎賜蟲漢曲成侯蟲進种
(音䖝)後漢司徒种暠庸漢將庸光容徐大夫容居
公漢主爵都尉公儉功晉功景宫虞大夫宫之竒
弓唐狀元弓嗣業卭周封人卭疏崇唐進士崇
潁儂宋賊儂智高雄舜友雄陶脂中大夫脂習
菑漢北海菑莊詩後漢徵側夫詩朱鳶尸齊相
尸臣漢又商鞅師尸佼師漢善書師宜官耏宋人
耏班斯吳剡縣吏斯從兹魯大夫兹無還茨晉
人茨芘又漢桂陽太守茨先遲古賢者遲任卑漢
北平大守卑躬又後漢太傅掾卑整裨鄭大夫裨諶
麋蜀將軍麋竺儀齊大夫儀楚宜左傳陳大夫
宜咎移漢弘農太守移良怡周人怡峰本姓默改
為怡其漢陽阿侯其石旗漢九江太守旗光岐
黃帝時岐伯綦漢將軍綦雋亓(音其)宋三司使亓贇
僖曹大夫僖負羈希三輔决獄希海猗秦猗頓
惟後魏桓皇后惟氏肥趙相國肥義賁(音肥)期思
侯賁赫飛商臣飛廉非風俗通非子猆(音非)晉人
猆豹犀魏相犀武提晉臣提彌明兒漢御史大
夫兒寬釐後秦釐豔離離晏刕(音黎)刁逵之後避
難改幾韓大夫幾瑟箕晉大夫箕鄭稽秦人稽
黃彌魯大夫彌牟餘晉人餘領盂晉人盂丙
邘漢上谷太守邘侯臾晉大夫臾駢輿後魏輿珍
紆後秦始平侯紆邈盱集仙傳盱烈俱鎮北將
軍俱起延駒漢騏侯駒幾渠左傳御人渠孔璩
唐進士璩抱朴絇宋進士絇紡蘧衞賢大夫蘧瑗
須魏大夫須賈苴漢貨殖傳平陵苴氏沮黃帝
史官沮誦殳舜時殳斨(音鏘)洙(音殊)宋進士洙頏如
魏陳郡丞如淳絮(女居切)漢捕賊掾絮舜鉏晉人鉏
麑塗漢諫議大夫塗禪壺漢上大夫壺遂神仙傳
壺公狐晉大夫狐偃辜宋進士辜甫呼漢仙人
呼子先吾漢廣陵令吾扈烏齊大夫烏枚鳴初
宋賢良初房芻牛哀病而化虎其後改為芻氏疏
漢太子太傅疏廣少傅疏受扶漢廷尉扶嘉苻秦
主苻洪巫漢冀州刺史巫捷毋唐右補闕毋煛(音炯)
懷漢尚書郎懷叙開齊大夫開府哀新國將哀
章臺漢侍中臺崇萊晉將萊駒來後漢功臣來
歙媯(音圭)文士傳媯覽邽孔子弟子邽巽洼(音圭)漢
大鴻臚洼丹危唐刺史危仔昌纍晉七輿大夫纍
虎邳漢將軍邳彤丕晉大夫丕鄭枚漢大夫枚
乘騅晉大夫騅歂(音船)眭(音雖)漢人睦夸為漢南郡
太守為昆夔石燕太保夔騰棓(音裴)漢卜者棓塑
真漢太尉長史真祐神漢騎都尉神曜仁漢彭城
仁氏賓齊大夫賓須無又賓媚人頻漢酒泉太守
頻暢鱗宋大夫鱗朱芸晉大夫芸賢云漢諫議
大夫云敞鈞漢侍中鈞喜勤魯大夫勤戍誾廣
平誾氏忻五代進士忻彪郇王莽時郇越綸魏
臣綸魚芬晉大夫芬質渾鄭大夫渾罕昆齊辨
士昆詳賁(音奔)魯有賁浦漢有賁光盆齊大夫盆成
括門後魏門文愛屯蜀法部尚書屯度敦衞醜
人敦洽恩慕容燕東庠祭酒恩茂根六國時根牟
子寒後漢博士寒朗干宋大夫干犨瞞左傳司
徒瞞成&KR0008;(音鑚)漁陽賢&KR0008;授欒晉卿欒書環楚賢
士環淵漢河東太守環饒郇(音環)唐男子郇模菅(音奸)
唐河東節度使菅崇蕑(音奸)漢淮南王將蕑忌蘭漢
武陵太守蘭廣瞯(音閑)史記濟南豪滑瞯氏丹晉大
夫丹本但(音壇)漢濟隂太守但巴先晉大夫先軫
鮮蜀司空鮮思明吞(音天)漢臣吞景雲籛(音箋)商大夫
籛鏗緜齊歌者緜駒顛晉將顛頡堅漢揚化將
軍堅鐔牽晉將軍牽秀騫吐谷渾博士金城騫包
弦鄭商人弦高延漢京兆尹延篤言孔子弟子
言偃涓列仙傳涓子縣吳中書令縣點淵齊大
夫淵湫然鄭大夫然明纏漢纏子軒漢諫議大
夫軒和虔莊子有虔天根便漢少府便樂成還
(音旋)左傳還無社泉唐右衛大將軍泉獻誠專齊卿
專諸(專一作鱄)轅陳大夫轅濤塗爰(音袁)漢爰盎榬漢
語兒侯榬終古原孔子弟子原憲源魏司空源賀
垣漢西河太守垣恭拳衞大夫拳彌權唐權德
輿蛸南齊武帝改巴東王子嚮為蛸氏雕漢列侯
雕延年貂齊臣貂勃條冉閔司空條攸僚晉大
夫僚安聊漢侍中聊倉要吳要離漢河南令要競
鄡(音蹺)孔子弟子鄡單椒楚大夫椒舉超漢太僕
超喜招漢大鴻臚招猛昭楚大夫昭奚恤朝唐
拾遺朝衞堯後漢大司農堯暄搖漢海陽侯搖毋
餘銚(音姚)後漢衞尉銚期膠商相膠鬲麃(音庖)秦將
軍麃玉漢麃宣巢楚大夫巢牛臣臯越大夫臯如
桃石趙將桃豹勞漢瑯耶勞丙牢漢石顯黨牢
梁娥後魏將軍娥清&KR0034;(音多)漢&KR0034;宗佗(音他)漢游俠
傳佗羽那西魏刺史那椿過漢兗州刺史過栩
繁(音皤)漢御史大夫繁延壽巴後漢揚州刺史巴祇
把(音爬)西魏梁州刺史把秀挐衞臣挐錯瑕周大夫
瑕禽嘉周大夫嘉父衙晉督護衙傅望花唐員
外郎花季睦余唐博士余欽蛇後秦姚萇后南安
蛇氏芳漢幽州刺史芳垂敷襄後漢刺史襄楷
槍趙歌者槍石將後趙常山太守將容商孔子弟
子商瞿宋進士商夷簡昌漢將軍昌狶穰齊大司
馬穰苴雙後魏將軍雙仕洛萇周大夫萇弘羌
晉將軍羌廸棠齊大夫棠無咎郎唐霍王參軍郎
餘令狼晉大夫狼瞫琅齊大夫琅愛囊左傳楚
令尹囊瓦傍唐初有羌豪傍企逄(音旁)古善射逄蒙
芒魏相芒卯倉黃帝史官倉頡蒼漢江夏太守
蒼英卬漢御史大夫卬祇鄺(音荒)廬江人今臨淮有
此姓(又音曠)皇魏善書皇象神仙傳皇初平庚唐太
常博士庚季良更魏臣更嬴恒楚大夫恒思公
衡唐金部郎中衡守直弘衞大夫弘演閎漢幸臣
閎孺傰(音朋)漢南山盜傰宗瓶漢太子少傅瓶守
明宋祭酒明山賓鳴晉大夫鳴犢冥漢丞相史冥
都經晉人經曠營周卿士營伯漢京兆尹營邰
訇(音轟)關中流人訇琦青趙義士青䒪(豫讓友)聲左傳
蔡大夫聲歸生征宋進士征復徵吳太子率更令
徵崇承漢侍中承宫城戰國臣城渾稱漢新山
侯稱忠泠韓大夫泠向漢四望侯泠廣靈晉餓人
靈輒漢功臣靈常嬴秦姓也後漢有嬴公治星羊
續妻星重女登後漢左馮翊登道望騰梁孝行騰
曇恭繒漢列侯繒賀郵漢郵長倩由秦大夫由
余猷衞臣猷康摎(音鳩)漢功臣摎廣德求漢隠士
求仲攸燕尚書攸邁舟晉大夫舟之僑婤衞嬖
人婤姶州衞大夫州吁晉大夫州綽脩漢屯騎校
尉脩炳秋宋中書舍人秋當不(音浮)晉汲郡人不凖
彪衞大夫彪夫區(音甌)漢中郎區博句(音鉤)史記句
彊緱陳留緱氏女投漢光祿勲投調䨲(奴侯切)梁
四公䨲杰侵漢扶風太守侵恭尋晉人尋曾鄩
周大夫鄩盻鐔(音尋)蜀太常鐔丞箴衞大夫箴莊子
諶陶侃母諶氏參唐進士參開郴(音琛)晉江夏郴
寶臨趙秦州刺史臨深琴魯人琴張禽禽滑釐
墨翟弟子𥅆宋臣𥅆啓嵐梁四公嵐闖(嵐一作&KR1978;音擕闖琛)
(去聲)郯春秋郯子儋周大夫儋翩藍中山大夫藍
諸函漢豫章太守函熙氾(音帆)漢氾勝之晉氾毓
鹽北海相鹽津潛宋進士潛有成苫魯家臣苫夷
黔古黔敖鍼(音箝)秦大夫鍼虎鞏晉大夫鞏朔
子魯叔孫車士子鉏商梓魯大夫梓慎訾漢樓虚
侯訾順始秦軍侯始成市漢淮南中郎市佩氏
五代梁將氏延賞是吳是儀蛾(音蟻)晉大夫蛾析
錡(音擬)漢錡華後漢錡嵩倚楚史倚相被戰國大夫
被瞻姒新章功侯姒豐俟古賢人俟子尾戰國
信士尾生洗隋譙國夫人洗氏邸漢上郡太守邸
社禮衞大夫禮孔理殷大夫理徵里晉大夫里
克彌(尼上聲)後漢禰衡已漢太常卿已茂杞齊杞
植啓燕將軍啓倫弭王莽時弭彊芉(音米)秦襄王
母芉太后圉春秋大夫圉公陽禹齊禹氏女羽
鄭大夫羽頡栩先賢傳栩氏莒漢緱氏令莒誦
萭(音矩)漢游俠萭章巨漢荆州刺史巨武豎鄭大夫
豎拊主主父偃柱列子有柱厲叔處漢北海太
守處興旅漢昌平侯旅卿汝晉大夫汝寬序後
漢序淵莽(音母)漢重合侯莽何羅堵鄭人堵敖叔
虎漢合浦太守虎旗苦漢會稽太守苦灼古蜀功
曹古牧戶漢有男子戶尊即扈趙將軍扈輒所
漢大夫所忠楚宋上將軍楚昭輔府漢司徒掾府
悝輔晉大夫輔躒改秦大夫改産亥晉賢人亥
唐藹齊南海太守藹煥采漢將軍采晧委漢太
原太守委進寪(音委)魯大夫寪氏䦱(音委)國語䦱大夫
蔿(音委)晉大夫蔿伯韋薳(音委)楚大夫薳子馮隗(危上聲)
漢西州上將隗囂壘趙將壘澄鬼五帝相鬼臾區
隠漢河間太守隠翁忖魯臣忖已罕鄭卿罕虎
㬊(音緩)晉西中郎將㬊清滿魏滿寵棧(潺上聲)魏任
城棧潛簡魯大夫簡叔亶後漢謁者亶誦散周
大夫散宜生扁(便上聲)神醫扁鵲勉漢上郡太守勉
昂免衞大夫免餘典魏校尉典韋顯周卿士顯
甫雋(全上聲)漢京兆尹雋不疑善唐博士善興望
展魯大夫展禽蹇秦大夫蹇叔寋宋進士寋綬
圈秦圈稱卷陳留太守卷基蜎(音苑)老子弟子蜎淵
菀齊大夫菀何忌偃漢偃恭匽漢匽皇后矯
晉大夫矯文居蟜(音矯)漢人蟜慎繞秦大夫繞朝
肁(音肇)趙大夫肁賈佼後漢山陽盜佼強保周文王
傅保申棗後漢學士棗據老宋臣老佐道楚大
夫道朔我六國時處士我子假漢假倉冶衞大
夫冶廑養楚廐尹養由基又孝子養奮彊後漢諸
生彊華掌涼將軍掌據仉(音掌)梁四公仉䁈(音啓)又孟
母壤孔子弟子壤駟赤蕩宋大夫蕩意諸黨魯
大夫黨氏党宋太尉党進猛晉大夫猛獲冷徐
州刺史冷道丙漢丞相丙吉邴晉大夫邴預潁
鄭大夫潁考叔永列仙傳永石公幸晉術士幸靈
省宋大夫省臧井周大夫井利有孔子門人有
若友後漢美人友通期酉衞人酉牧醜後漢醜
長鈕晉人鈕滔(其母有文)糗漢嬴長糗宗臼宋家人
臼任鈄(偷上聲)五代處州刺史鈄滔后漢少府后蒼
郈魯大夫郈昭伯後五代飛龍使後贊苟衞將
苟變耦後漢侍中耦嘉審漢歴陽侯審食其昝
宋宣徽使昝居潤啖苻秦將軍啖鐵減漢司隸校
尉減宣湛漢司農湛重奄秦大夫奄息冉孔子
弟子冉耕染石勒將染閔歛姚秦將軍歛憲檢
漢句章尉檢其鳳僊人鳳綱貢漢貢禹用漢高
唐令用虯痛周改盛姬族曰痛衆魯大夫衆仲
摯後漢貨殖傳摯綱士秦大夫士會貳後秦平陽
太守貳塵肆漢漁陽太守肆敏駟漢列侯駟鈞
智漢零陵太守智嗣義漢内史義縱刈宋人刈懷
騎燕將軍騎刧祕秦僕射祕宣&KR1955;(鄪同)漢九江太
守&KR1955;脩敝齊人敝無存次春秋勇士次非亦曰佽
飛懿秦吏部郎懿横世秦大夫世鈞棣新司馬
棣竝利漢列侯利幾厲漢魏郡太守厲温薊後
漢山人薊子訓計越相計倪既漢安南長史既諒
冀晉大夫冀芮御魯大夫御叔遇漢河内大守
遇冲豫晉義士豫讓譽晉平原太守譽粹諭東
晉人諭歸(今改喻)孺魯孺悲具漢中山太守具褒
樹宋諸司使樹滋鑢楚大夫鑢金布晉江夏布興
步吳承相步隲晉步揚捕漢廣宗人捕巡錯宋
太宰錯居度後漢荆州刺史度尚露漢上黨都尉
露平瓠古琴師瓠巴庫漢輔義侯庫鈞附唐侍
御史附得意務堯臣務成子代漢京兆尹代武
頼漢交阯太守賴先能(音奈)唐京兆尹能延壽佴(音奈)
晉人佴湛介晉臣介之推噲孝子噲鵠䠠(音帶)新
中常侍䠠惲帶戰國帶佗祭(音債)後漢二十八將祭
遵類宋寧德尉類演貝晉術士貝靈該翠漢人
翠鴛鴦銳燕御史中丞銳管鄶宋進士鄶士隆
貴漢廬江太守貴遷桂炅昋炔後漢城陽炅横四子
分姓皆音桂晉昋道元蕢孔子弟子蕢晴會漢武
陽令會栩謂宋進士謂凖稅宋進士稅挺印鄭
大夫印段慎韓大夫慎到進漢小黃門進儉藺
趙卿藺相如論秦將軍論叔達奮楚司馬奮揚
員(音運)唐刺史員半千頓漢人頓肅翰晉大夫翰胡
汗楚客汗明馯(音汗)孔子弟子馯臂杆漢瓡(執同)讘
侯杆勝犴(音岸)漢睢陽人犴反貫漢趙相貫高觀
(去聲)楚大夫觀起灌漢丞相灌嬰爨蜀交州刺史爨
琛諫漢治書侍御史諫忠炭漢西京炭虯蔓楚
臣蔓成然賤漢北平太守賤瓊練宋進士練定
&KR1163;(音戀)漢南郡太守&KR1163;祕獻秦大夫獻淵建趙幽王
臣建德戰漢諫議大夫戰兢照周臣照煎召(音邵)
漢南陽太守召信臣校(音效)唐河南士曹校傑貌齊
臣貌辨淖楚將淖齒郜晉高昌長郜玖暴漢御
史大夫暴勝之操隋大盜操天成漕漢任俠漕仲
叔到後漢東平太守到質嫪秦幸臣嫪毐磨子
思出母磨化霸益部耆舊傳霸栩射漢大鴻臚射
服望宋進士望儼相後漢馮翊相雲暢唐詩人
暢當諒漢洛陽令諒輔瓽姚秦將軍瓽耐虎浪
晉青州將浪逢伉漢中大夫伉喜亢宋亢軫慶
齊大夫慶封姓漢富人姓偉昔人有以姓姓對星星
者靖唐陳留八俊靖君亮乘漢儒林乘弘正魯
上卿正考父又魏永昌太守正帛令漢中大夫令免
甯衞大夫甯武子救漢諫議大夫救仁繡漢游
俠繡君賞壽新兖州牧壽良又吳大夫壽越鬭楚
大夫鬭伯比豆後魏將軍豆代田句(音覯)蜀左將軍
句扶闞齊大夫闞止監宋進士監長世念西魏
太傅念賢玉(音肅與寶玉字不同)後漢大司徒玉况肅梁西
豐侯肅正德粟後漢魏郡太守粟舉僕後漢渾渠
侯僕朋沐漢東平太守沐寵牧漢越嶲太守牧稂
木晉文人木華秃祝融後諸侯秃氏鹿漢太守
鹿旗渌顓頊師淥圖逯漢大司馬逯竝束晉束
晳腹趙武靈王臣腹擊虙孔子門人虙不齊服
後漢九江太守服虔澓漢宣帝師澓仲翁鞠漢太
傅鞠武觸趙左師觸龍鄐(音旭)漢東海太守鄐熙
燭秦大夫燭之武竹漢下邳相竹曾竺後漢擬陽
侯竺晏鬻周文王師鬻熊縮魏安陵義士縮高
麴晉司空麴允督漢五原太守督瓊續舜友續牙
漢承父侯續相如郅漢中尉郅都質漢貨殖傳質
氏室宋諸衞將軍室种帥(音率)晉尚書郎帥昺悉
神農師悉清漆宋郎中令漆凱之佛(音弼)魯中牟大
夫佛肸密漢尚書密忠栗漢景帝栗夫人乙燕
護軍乙逸漢南郡太守乙世姞后稷元妃姞氏恤
魯大夫恤由尉(音鬱)秦國尉尉繚勃梁改豫章王為
勃氏骨隋京兆丞骨儀薩元學士薩天錫笪宋
進士笪深滑衞大夫滑羅漢詹事滑典髮漢東海
髮福洩鄭大夫洩駕渫古賢士渫子齧堯時賢
人齧缺揭元學士揭傒斯闕漢荆州刺史闕翊
别宋京兆别仝列周列禦寇悅慕容燕將軍悅綰
謁漢汝南太守謁渙桀論語桀溺漢襄城侯桀龍
鐵隋將軍鐵士雄厥漢宫人厥氏折宋學士折
彦質舌越大夫舌庸頡古賢頡衞藥後漢南陽
太守藥崧樂燕將樂毅約古賢人約續索晉尚
書索靖作漢涿郡太守作顯恪晉郎中令恪啓
角後漢角善叔矍唐黃州刺史矍璋閣唐潭州鎮
將閣輔奴洛魏宦官洛齊博古相馬博勞鐸晉
大夫鐸遏寇鄂漢安平侯鄂千秋卓漢太傅卓茂
蜀卓王孫濁貨殖傳濁氏濯古賢人濯輯伯孔
子弟子伯虔帛漢將軍帛敞格漢東平相格班
革漢煮棗侯革朱虢晉大夫虢射國宋進士國宗
元笮漢廣陵笮融昔漢烏傷令昔登析(音昔)齊大
夫析歸父錫漢交阯太守錫光夕蜀尚書令夕斌
奭(音釋)漢北海太守盛偉姓也避諱改盛職漢山陽
令職洪食漢博士食于公射(音石)吳中郎射慈直
漢御史大夫直不疑易齊臣易牙䴬(音亦)梁四公䴬
䵎(音湍)弋宋進士弋子元翼漢諫議大夫翼奉勅
後燕合浦公勅勤辟(音璧)漢富人辟子方激漢淮南
激章棘衞大夫棘子成劇燕大夫劇辛郤晉大
夫郤克糴晉大夫糴茷力黃帝相力牧即漢單
父令即費特晉大夫特宫勒晉騎督勒滿墨孤
竹君墨允宋賢人墨翟習晉中郎習鑿齒襲晉隠
士襲玄之隰齊大夫隰朋集漢外黃令集一合
宋合左師即向戌也合諸侯故以氏焉蓋(音蛤)漢司隸
校尉蓋寬饒甲鄭大夫甲石甫郟鄭大夫郟張
接漢賢人接昕捷漢藝文志有捷子涉晉大夫涉
佗莢晉大夫莢成僖子鄴漢梁令鄴鳳
明興起科甲或顯位而姓稍僻者東御史郊(族甚盛)
佟知府應龍又都督登叢尚書蘭衷副使貞吉(本姓)
(哀賜改衷)師尚書逵飛郎中瀑居同知守塗中丞
澤民凃布政觀屠太保滽勲(族甚盛)吾侍郎紳
危推官嶽眭給事煜葵同知璧門錦衣達干
進士有年軒尚書輗鄢侍郎懋卿勞進士遜志
過進士鶴戈尚書瑄花編脩綸東丘侯雲佘
按察敬中(族頗盛)昌郎中應時雙進士鳳鳴裘參
政壤御史仕濓區參政越藍御史田潛副使溟
拱進士廷臣水進士桓洗侍郎光底中丞蘊
主給事理汝知府泰土進士良卿虎太學臣
古知府文炳戶部之賢鄔駙馬景和憲副紳仵
主事瑜海中丞瑞惲(藴上聲)副使巍參議紹芳冼
主事桂竒蹇少師義苑郎中囿火同安侯真(山後)
(姓本火里)仰布政昇党中丞以平冷太僕起元鈕
副使清後經歴鎧苟御史汝安昝御史如思
湛尚書若水甕知府蕙秘知縣自謙世尚書家
寶計郎中宗道冀郎中國頼憲使巽柰通政
使亨介副使一清貝進士秉彝貴進士仁順
進士境頓主事銳郜中丞光先暴尚書昭操
給事守經鈔知府介夜光禄珠况僉事照參政
叔祺闞知府繼羽福都督時漆進士汝翼蔚
尚書綬(族頗衆)忽大城鳴笪給事東光達副使其
道偰(音屑)尚書斯揭侍郎稽闕禮部成章鐵尚
書鉉黑運判禧墨侍郎麟戢少參汝止及侍
郎宦郟副使鼎此外又有南陽慶又地又植又駢
又賽又圓六安奴穀城係鄖陽樹宜興堵浙川多平利
淡山陽拜均州萇廣西老竹溪皎耀州茶如臯冒南昌
鎦杭州耳蘄州戰南昌辜保康緩鄧州帥又歲麻城誾
商州荔尉氏腰信陽&KR2966;洛南騫均州彪唐縣喜杞縣閃
内鄉閏新鄭無松滋鎮又粟襄陽生松滋夐宜都覃裕
州練又剛荆州祥沔陽曠褒城但忠州伯寧羌凡又位
白河普黃縣呼城固邸南召鵝唐縣靄鄖西庫晉州秘
葉縣保安塞野萬全亢鎮平仵陜西倚廬陵維内鄉盈
鎮平重高安洛江都喜寶豐完夷陵望又稅唐縣興公
安咼懷慶反祥符念解州介和順可大召靖鎮安乙又
草翼城續大約與古姓不能相當至於古帝王后妃公
侯之族如子嬀汭姒姞嬴已秃妘斟芊亦鮮存者
堯姓祁其後為唐為劉為韋為范為士為伊祁豕韋唐
杜舜姓姚其後為媯又為陳為田為穰為威為法為王
為袁為轅為占為息為陸為司馬為胡毋為顓孫子獻
子鞅子芒子尚子禽子輿子寤子沮子夏子宋第二第
五第八禹姓姒其後為夏為啓又為杞為嵇為夏侯為
於越為獯鬻湯姓子其後為商為殷為湯為甲為沃為
槐又為宋為箕為正為祿為乙為奂為微為衍為華為
孔為靈為邊為向為合為牛為樂為皇甫為事父武王
姓姬其先為稷為鞠其後為管為周為林為忌為祭為
謀為毛為邢為胙為茅為樊為甘為王為原為郕為霍
為朝為狐為謝為丘為𥅆為郜為雍又為魯為臧為郈
為孟為叔為季為展為柳為施為為為衆為家為士為
孟孫為叔孫為季孫為臧孫為瑕丘為公父為公之為
公石為少施為子服為子陽為子家為王父為子揚為
子孟為子我為子仲為意如為南又為晉為邘為應為
韓為欒為郤為苦為溫為祁為犨為曲為步為荀别為
中行為智為輔為續為羊舌為叔向為樓季為大戊為
大㹞為梁其為夷吾又為衞為甯為元為常為汲為孫
為彌為柝為右為南為輒為兼為子郢為王孫為賈孫
為公析又為畢為原為酆為郇為馮為魏又為蔡又為
吳為壽為季為慶忌為延陵又為鄭為段為游為國為
駟為印為罕為良為羽為豐為蘭為然為伯有為子豐
為子然為去疾為東里又為虞又為曹又為滕又為虢
又為召為燕又為韓為横為藺為龐為閻為梁垣為董
為明為子臧
齊姜姓亦吕其後為隰為望為尚為桓為懿為厲為孝
為崔為慶為賀為盧為棠為檀為丘為高為柴為駱為
左為將具為子旗為子乾為子工為子泉為子襄為子
雅為子尾為大陸為雍門為東郭為於陵又為許為三
苗
楚芈姓其後為鬻為熊為成為鬭為班為潘為囊為孫
為昭為屈為景為俞豆為若敖為伯比為子西為子庚
為子趙為子期
秦嬴姓其後為衙為李為裴為桑為繆為樗里為飛廉
為高陵其别為莒為葛為趙為馬為主父為叔帶此僅
二帝三王五伯之後其他可以類推矣後世之議婚者
寧能不相犯也
世之改姓氏如莊為嚴殷為戴恒為元奭為盛以義改
也理為李求為仇舅為咎籍為席弘為洪朝為晁以音
改也棘為棗疎為束仲為种槩為暨熊為能鄫為曾慎
為真劉為金胙為作敬為文為苟以字改也蔓落姒莘
橋邾郳鄶鄣鄁郕邵隨藤為萬洛似辛喬朱兒會章背
成召隋滕合音與字而改也亦有因一事為萬世不易
之姓田千秋乘小車改為車謝服出征改射氏儀以民
無上改為是劉遵考以忠諫比伍員改為員猶有源流
可攷逃難山谷強氏曰潛遂失本姓一姓改為數姓者
如炅横四子守墳墓者為炅居徐者為昋居幽者為桂
居華隂者為炔此四姓同一炅也勾姓本避高宗諱勾
濤則仍字更音鈎光祖則加金絇紡則加絲苟諶則加
草句思則易字勾龍如淵則加龍此六姓同一勾也後
世婚姻何自而辯又有因二音而訛者員音運俞勅救
反葉音攝今從正音甄音堅宣和唱名以堅呼之不應
訛為真矣繆或為穆遂成二姓豈源流之固異耶複姓
多北人而中國望族不可以義通者乃因所居而增諸
葛則諸縣之葛申屠則屠原之申毋胡則毌丘之胡閭
丘則頓丘之閭所謂同門而異戶也
江左門高故稱王謝其次則顧陸朱張梁武以此速侯
景之叛淮北則推崔盧李鄭崔浩宗雖滅而貴不衰隴
西之李居次唐文皇以人主之勢發忿而望不益江左
見併於隋故王謝小減瑯琊之王初在太原上而隋唐
之際太原漸貴至宋益貴是亦乘除之數也雖然謝那
得比王王自瑯琊太原為周靈王太子後北海陳留為
齊王田和後東海亦自姬姓天水九姓為王子比干後
高平京兆為信陵君後又有出自楚威王後者而謝無
聞也王於義大也君也天地人一貫三為王而謝義辭
謝也又凋謝也王氏二十一望而謝二望王氏母論漢
即未渡江以前而為公卿著名者十餘人謝固寥寥也
始興篳路之勲與廬陵雍容之業又倍屣也謝安得比
王
張王李趙皆黃帝所賜姓也元丞相巴延請殺張王劉
李趙五姓漢人不許盖亦以其多耳王氏二十一望最
貴者瑯琊太原也謝二望會稽為貴崔二望清河博陵
俱貴清河遭崔浩禍者也盧氏一望范陽李氏十一望
趙郡最貴隴西次之唐即隴西望鄭五望滎陽為貴顧
一望吳郡陸二望朱四望張十四望梁氏所重三姓皆
吳郡耳十姓之外當為劉二十五望而彭城最貴其先
陶唐氏也蕭二望蘭陵最貴趙五望天水最貴(上聲也今鮮知)
(之)楊二望弘農為貴周八望陳徐皆六望唐五望
複姓以官名其著者司馬司空司城司徒司寇司功宗
伯宗正太師少師將軍冠軍太史南史内史左師右師
太祝樂正宗正少正禇師連尹清尹占尹尚方將軍右
行右宰
複姓之異者有彊梁(會)同蹄(氏)終利(恭)終葵(氏)茙眷(氏)
熊率(且比)空桐(氏)空相(氏)公肩(定)公玉(帶)公扈(滿意)公
輸(班)公牛(哀)支離(益)彌且(婆觸)墨夷(須)默台(峯)涉其(帑)
祝其(承盛)傳其(義)行其(氏)長魚(矯)脩魚(氏)林閭(翁孺)將
閭(氏)辟閭(彬)無鉤(氏)兹毋(還)綦毋(張巨)毋(霸)多于(氏)闘
于(氏)須遂(氏)朱泙(漫)胡毋(氏)胡非(氏)肩吾(子)北人(氏)屋
廬(子)盧蒲(弊)豆盧(革)宥連(氏)闕門(氏)闕門(慶)忌刺門(氏)
魚孫(瑋)經孫(氏)干巳(衍)端木(賜)車遽(大夫)瓜田(儀)茄羅
(氏)夙沙(衞)昭沙(掉尾)鮭陽(鴻)羊角(哀)強梁(臯)卜梁(猗)盆
成(括)苦成(郤犨後)老成(方)鉛陵(卓子)勝屠(公)周生(烈)狐丘
(子林)曼丘(不擇)壯丘(勝)蛇丘(惑)章仇(大翼)彌平(氏)䇺侯
(儒)白侯(子安)栢侯(焦)工婁(洒)贛婁(子)精婁(氏)邾婁(氏)沈
(平聲)猶(氏)金留(氏)三烏(大夫)二州(氏)函冶(子覺)青史(氏)侯
史(光)武安(恭)武強(氏)古冶(氏)古口引(氏)五鹿(充宗)五鳩
(盧)䍐开(氏)浩星(公)浩生(不害)左行(恢臧)馬矢(官即太師馬官)馬
適(育)乘馬(延年)巫馬(期)壤駟(赤)長兒魯右行(綽)右扈(氏)
九百(里)九方(臯)醜門(于第)義渠(安國)邯鄲(淳)中行(說)季
瓜(忽)第五(倫)第八(氏)大狐(氏)大心(子成)大羅(洪)空相(機)
慶忌(氏)沐簡(氏)漆雕(開)密茅(氏)羊舌(肸)斫胥(氏)落姑(仲)
(異)洛下(閎)伯夫(氏)赤張(枝)石牛(氏)即墨(成)北人(無擇)邑
田(氏)若外國所不暇載也
漢有成功恢禹因禹治水成功而少子遂以為姓有投
壺氏因中行穆子相晉侯投壺而生子因以為姓因子
産稱鄉校為師遂曰校師氏以趙衰冬日可愛曰冬日
氏伊尹生空桑曰空桑氏微子乘白馬入周曰白馬氏
三飯氏三飯繚之後大可笑也梁伯鸞自改為運期氏
後人以伯鸞為先者非真梁也
大約得姓之貴者毋過於我朱及劉李趙也明朱姓自
高祖於今十三帝矣真王代傳前後不下四百郡王將
二十倍之矣又有閠帝二則梁太祖父子也劉氏四百
餘年至昭烈父子二十二帝其間真王代傳以千計列
侯以萬計南宋九帝五代漢二帝北漢三帝南漢三帝
劉淵劉曜弗論也李氏自唐高祖以至末帝凡十八帝
南唐後二帝一國主趙與嬴同姓嬴三帝三王宋十七
帝中間親王將相各以百千計其次則蕭氏齊梁一族
前後凡十帝親王將相亦各百餘人及唐而宰相至八
葉故非他姓可擬也
梁時朝士有姓吉者謁尚書令何敬容卒問曰君於丙
吉幾世矣答曰如明公之於蕭何一時傳以為笑愚以
為未可非也韓退之作諱辨以騏期杜度嫌名為辨愚
以為不必辨也如夏啓之後曰啓帝沃丁之後曰沃黃
帝相力牧之後曰牧相倉頡之後曰頡泠倫之後曰倫
八元伯奮之後曰奮仲堪之後曰堪叔豹之後曰豹顓
帝子老童之後曰童八凱隤敳之後曰敳叔達之後曰
達大臨之後曰臨虞相龍之後曰龍殷相巫咸之後曰
咸傅說之後曰說周内史服之後曰服后稷孫鞠之後
曰鞠周大夫史篇之後曰篇卿士樊皮之後曰皮王子
朝之後曰朝王子狐之後曰狐大夫封昔之後曰昔魯
公子展之後曰展公孫兹之後曰兹季孫夙之後曰夙
大夫端木賜之後曰賜費宰南遺之後曰遺大夫伸述
之後曰述孔門琴牢之後曰牢晉大夫郤犨之後曰犨
虢射之後曰射傳槐之後曰槐先且居之後曰居畢萬
之後曰萬狼曋之後曰曋師曠之後曰曠匠麗之後曰
麗鄭穆公蘭之後曰蘭公孫印段之後曰段公子豐之
後曰豐公子然之後曰然衞出公輒之後曰輒公子郢
之後曰郢齊太公望之後曰望太史激之後曰激公子
駱之後曰駱大夫童刁之後曰刁楚子鬻熊之後曰熊
太子建之後曰建大夫封渦之後曰渦叔山冉之後曰
冉屈到之後曰到鬻拳之後曰拳宜僚之後曰僚宋微
仲衍之後曰衍公子樂父之後曰樂大夫猛獲之後曰
獲華耦之後曰耦吳相伍員之後曰員趙相虞卿之後
曰卿以至倉頡勾龍陸終飛廉季隨季騧意如夷吾慶
忌將具嬰齊棄疾目夷庶其祝其偃師之類直取其名
為氏此皆三代之人將何所諱耶然則敬容殊不難答
但初問為可笑耳
魏孝文下詔謂北人謂土為拓后為拔魏之先出於黃
帝以土德王故為拓拔氏土者黃中之色萬物之元也
宜改姓元諸功臣舊族自代來者拔拔為長孫達奚為
奚乙旃為叔孫賀魯為周賀葛為葛是婁為高叱盧為
祝口引為冠如稽為緩去斤為艾是賁為封叱奴為狼
吐難為山古引為侯出連為畢乞扶為扶那婁為婁是
連為連俟畿為俟又為畿可單為單紇骨為骨沓盧為
沓莫千為郃屈突為屈俟亥為亥賀兒為兒叱利為利
叱李為李柯拔為柯叱羅為羅那莫為莫莫輿為輿費
連為費費羽為羽黜弗為弗莫盧為盧爾綿為綿解毗
為毗奇斤為斤綂萬為萬綂嵇為嵇安遲為安輾遲為
展馝邘為邘若干為苟昝盧為昝姒先為姒渴侯為紙
拔略為蘇紇干為干乙弗為乙步弗為步屋引為房車
焜為車普周為周高護為李薄奚為古吐移亦為古(係前)
(賜)茂眷為茂又為眷莫蘆為蘆又為盧丘林為林又為
丘丘敦亦為丘副吕為副又為吕叱丘亦為吕叱賴菟
賴俱為就温狐温盆俱為温阿伏阿賀俱為阿紇單紇
奚俱為紇利真楚婁俱為高是云是奴俱為是盖婁疋
婁俱為婁俟力與俟力代俱為鮑又俟力代為俟烏丸
與阿鹿桓俱為桓可地與可地延俱為延俟奴與俟伏
斤俱為俟又俟伏斤為斤費羽弗羽俱為羽黜弗燕弗
鐵弗俱為弗吐門叱門庫門俱為門阿單渴單俱為單
悉雲宥連俱為雲賀蘭賴氏俱為賀吐谷渾為渾俟吕
隣為吕步六孤為陸丘穆陵為穆阿伏干為阿普陋茹
為茹拔烈蘭為梁烏落蘭為蘭宿六斤為宿庫若干為
干扈地干為扈地駱拔為駱郁原甄為甄若口引為寇
破多羅為潘破落那為那步鹿如為鹿阿史那為史沒
路真為路譬歴辰為辰紇突隣為隣骨咄禄為禄大利
稽為郃大洛稽為稽俟伏斤為伏壹㪷眷為明步鹿斤
為步獨孤渾為杜庫傉官為庫奚什盧為盧渴燭渾為
朱莫胡盧為陽温石蘭為石烏石蘭亦為石又為烏萬
鈕于與勿忸于俱為于沒鹿回與紇豆陵俱為竇獨元
既為帝姓而紇骨與是云及景氏俱為元所不可曉
帝雅重門族以范陽盧敏清河崔宗伯滎陽鄭羲太原
王瓊四姓衣冠所推咸納其女以充後宫隴西李沖女
亦為夫人詔司徒左長史宋弁定諸州士族多所升降
又詔以代人穆陸賀劉樓于嵇尉八姓自太祖以降勲
著當世位盡王公者且下司州吏部勿充猥官一同四
姓自此以外應班士流者尋續别敕其舊為部落大人
而皇始已來三世官在給事以上及品登王公者若本
非大人而皇始已來三世官在尚書已上及品登王公
者俱為姓其大人之後而官不顯者本非大人而官顯
者俱為族令司空穆亮尚書陸琇等詳定務令平允因
下詔為六弟聘室前者所納可謂妾媵咸陽王禧聘故
隴西李輔女河南王幹聘故郡穆明樂女廣陵王羽聘
滎陽鄭平城女穎川王雄聘故范陽盧神寶女始平王
勰聘隴西李沖女北海王祥聘滎陽鄭懿女衆議以薛
氏為河東茂族帝曰薛氏蜀也豈可入郡姓直閤薛宗
起執戟在殿下出次對曰臣之先人漢末仕蜀二世復
歸河東今六世相襲非蜀人也陛下黃帝之胤受封北
土豈可亦謂匃奴邪今不預郡姓何以生為乃碎戟於
地帝徐曰然則朕甲卿乙乎乃入郡姓仍曰卿非宗起
乃起宗也唐貞觀中上命吏部尚書高士廉黃門侍郎
韋挺禮部侍郎令狐德芬中書侍郎岑文本撰氏族志
上之先是山東人士崔盧李鄭諸族好自矜地望雖累
葉陵替苟它族欲為婚姻必多責財幣或捨其鄉里而
妄稱名族或兄弟齊列而更以妻族相陵上惡之命士
廉等徧責天下譜牒質諸史籍考其真偽辨其昭穆第
其甲乙襃忠進賢貶退姦逆分為九等士廉等以黃門
侍郎崔民幹為第一上曰漢高祖與蕭曹樊灌皆起閭
閻布衣至今推仰以為英賢豈在世禄高氏偏據山東
梁陳僻在江南雖有人物盖何足言况其子孫才行衰
薄官爵陵替而猶卬然以門地自負販鬻松檟依托富
貴棄廉忘恥不知世人何為貴之今三品以上或以德
行勲勞文學致位貴顯彼衰世舊門誠何足慕而求與
為昏多輸金帛為彼偃蹇我不知其解何也今欲釐正
差訛捨名取實而卿曹猶以崔民幹為第一是輕我官
爵而徇流俗之情也乃更命刊定專以今朝品秩為高
下於是以皇族為首外戚次之降崔民幹為第三凡二
百九十三姓千六百五十一家頒於天下高宗顯慶四
年改氏族志為姓氏錄許敬宗等以其書不叙武氏本
望奏遣禮部郎中孔志約等比類升降以后族為第一
等其餘悉以官品高下為凖凡九等士卒以軍功致位
五品豫士流時人謂之勲格初太宗脩氏族志山東著
姓例降一等王妃主壻皆取勲臣家不議其族而魏徵
房玄齡李勣皆盛與為昏左右之由是舊望不減或一
姓之中更分某房某眷高下懸隔李義府為其子求昏
不獲恨之故以先帝之旨勸上矯其弊壬戌詔後魏隴
西李寶太原王瓊滎陽鄭温范陽盧子遷盧渾盧輔清
河崔宗伯崔元孫前燕博陵崔懿晉趙郡李楷等子孫
不得自昏姻仍定天下嫁女受財數然族望為時所尚
終不能禁或載女竊送夫家或女老不嫁終不與異姓
為昏其衰宗落譜昭穆所不齒者往往返自稱禁昏家
益增厚價
北史長孫嵩傳止言父仁為南部大人初名沙莫雄號
拔拔氏而不言與魏同族無忌傳亦不載及考唐世系
表乃知仁即鬱律長子什翼犍之兄而珪之伯父也按
魏與功臣世世為婚而嵩及道生為道武三代功臣之
首無通姻皇族者亦可推矣第宗室傳凡神元昭穆之
後即陳留衞王其裔皆疎於嵩而嵩獨别賜氏不隸屬
籍何耶又考本紀但言什翼犍為鬱律次子不言沙莫
雄而世系所傳必有據今世長孫與元氏婚恐不能免
不避宗之譏也
宰相系又言道武時以嵩宗室之長故曰長孫氏孝文
以獻帝長兄為紇骨氏次兄普氏為周氏又次兄為達
奚氏又次兄伊婁氏改婁氏又次兄為達奚氏又次兄
敦丘氏為丘氏又次兄俟氏為万俟氏叔父之後乙旃
氏為叔孫氏疏族車焜氏為車氏曰十姓不知何緣不
稱拓拔及改丘氏及據孝文改達奚氏為奚氏不應又
有達奚皆不可曉
周文賜功臣姓氏寇洛若口引李弼徒何趙貴乙弗楊
忠普六茹辛威普屯王盟柘王李虎大野王雄可頻陸
通步六孤劉亮侯莫陳王勇庫汗楊&KR0034;莫北人楊紹叱
利王傑李和俱宇文耿豪和稽侯植賀屯竇熾紇豆陵
王軌烏丸樊深萬紐于段永爾綿韓褒侯吕陵田威紇
干蔡祐大利稽隂氏丘目陵張氏叱羅周氏車非按周
文用蘇綽改建六官而反孝文之所改姓仍如舊大可
笑也
南史俞姓在江東最為寒族梁武欲加俞藥以口為喻
力辭而止且曰江東俞錢無君子姓不可不改也大抵
六代重門第故以蔭叙為崇唐宋重學業故以科第為
重
魯昭公娶吳同姓謂之吳孟子貽譏千古劉聰雖淫慝
其取劉殷女本非同姓也若劉孝武納叔父義宣之女
而改姓殷尤可恥矣宋志高麗王女下嫁必歸之兄弟
宗族至其王徽尚仁恕讀書好士而不肯改其俗怒其
次子運諫謫之今不知何如也
楊萬里談晉于寶一吏取禮部韻書下注晉有干寶以
進曰乃干寶非于也楊大喜以為一字師然余家所藏
宋板晉書文選俱作于寶于令升及搜神記周禮注亦
俱作于無有稱干者胡承之以為字畫相沿之訛而取
干子書為證按春秋有干犨後漢有干吉寶豈其後耶
然漢亦自有于定國焉知寶之不為其後也陸法言廣
韻止引干犨而不及寶何法盛晉書稱寶撰晉紀及搜
神記而不及干子恐未可據
惲紆憤切上聲也吾同年惲少參光世往往呼作運音
然姓苑所不載必當作上聲又淩氏今俱作凌按廣韻
凌冰凌也姓苑不載於淩韻註曰歴也水名出臨淮又
為姓引吳將淩綂然則今當作淩不宜作凌也姓苑廣
韻皆宋板可據而三國志凌統傳又作凌俟更詳之蹇
不載姓苑而下有寋字音義同註曰姓也蜀人有之然
則自蹇忠定而後皆當作寋春秋蹇叔亦應作寋傳寫
之誤耳
有以罪改姓加以醜惡者漢馬何羅作逆馬后改為莽
氏南齊巴陵王子響抗命改蛸氏梁豫章世子直以父
綜逃魏改悖氏武陵王紀以僭改饕餮氏隋楊玄感以
反改梟氏唐越王貞紀王慎以不從武后改虺氏武后
復改王皇后蟒氏蕭淑妃梟氏武惟良蝮氏中睿朝成
王千里蝮氏竇懷貞毒氏新興王晉厲氏
古者六畜不以名隠疾不以名而亦有不盡然者今聊
記於後如晉侯魯侯俱姬牛衞史狗司馬狗漢列侯劉
狗魏樂羊鄭伯姬䘍又公孫䘍楚將昭鼠宛射犬榮駕
鵝齊張狗(敬兒初名)魏皮豹子唐李猪兒北齊趙野叉元魏
元野叉即元叉弟羅刹周公姬黑肩晉侯姬黑臋衞公
子姬黑背魯侯姬黑肱楚襄尹子黑腰列子記黑卵元
魏將軍楊大眼傳䜿眼術士顔惡疾此外又有名不善
者周公忌父周侯毁隃差弗天王泄心齊侯不辰越王
不壽鄭伯髠頑曹伯射姑楚王棄疾晉侯詭諸潞子嬰
兒齊侯無知又魏無知邾子蘧除齊侯杵臼曹伯負芻
羊食我魏醜夫(宣太后所愛也尤可笑)丁外人(盖公主所愛)單愆期蘇
忿生舞陽侯樊市人武強侯嚴不職乘丘侯劉將夜深
澤侯趙將夕閼氏侯馮解散共侯依罷師成侯董罷軍
新市侯王弃之棓侯陽城戎奴將軍仕農夫單名晉侯
姬仇姬驕衞侯姬惡卿石惡魯侯姬讎蔡伯姬荒大夫公
孫痤秦相樗里疾卿狐毛卿晏弱又離侯鄧弱参戶侯
劉免郁垠侯劉驕山原侯劉弃距陽侯劉丐東陽侯劉
縱高苑侯丙猜又嚴侯許猜平侯工師奴又黎侯召奴
子侯潰&KR0008;侯温疥又高安侯酈疥宋子侯許瘛(音熾)桀溺
盧醜郄疵趙奢鄒忌
灌夫之祖姓張衛青之父姓鄭胡廣之父姓黃嵇康
之父姓奚文彦博之祖姓敬本非僻史然問之人不能
知也
匈奴單于姓攣鞮氏其大臣曰呼衍氏蘭氏須卜氏其
後冐漢姓為劉氏又為赫連氏遠屬為羯曰石氏俱稱
帝在漠北塞外為宇文氏(後周太祖出此)在北涼為沮渠氏鮮
卑其先有熊氏後最盛其在燕為慕容氏在魏為拓拔
氏皆稱帝在隴西為乞伏氏河西為秃髮氏皆稱王慕
容之先吐谷渾蠕蠕郁久閭托䟦氏高車一云匈奴種
有狄氏袁氏斛律氏解批氏異氏竒斤氏其族有十二
姓泣伏利氏叱盧氏乙旃氏阿崘氏莫允氏俟分氏副
伏羅氏乞表氏右外沛氏突厥阿史那氏薛延陀壹利
吐氏契丹世里氏(華言耶律)回紇一云匈奴種藥羅葛氏沙
陀初無氏後冒李為後唐蒙古為怯特氏帝中國曰元
此北邊之盛者也女真為完顔氏稱帝曰金此東人之
盛者也羌種為姚氏帝後秦楊氏王仇池氐種為蒲氏
又為苻氏王秦吐蕃宰㪍野氏此西域之盛者也
匈奴之先稱夏后氏鮮卑慕容索虜拓拔之先稱軒轅
氏氐苻氏之先稱有扈羌姚氏之先稱有虞女直之先
稱肅慎或傳或真未可必也
蒙古七十二種
阿爾拉扎拉爾岱庫克新莽固岱翁吉喇特
鴻和坦雲吉喇實烏楞烏郭爾羅斯必嚕岱
齊哩克岱圖卜岱巴哩勒呼奇哩婁伊勒
齊勤扎拉濟蘭圖嚕卜岱塔塔爾哈塔錦
薩里岱濟雅岱婁珠克岱雅克布哈岱塔拉
爾約蘇森濟烏克岱默勒吉岱阿達里吉達
烏魯岱拜托里岱瑪勒岱伊克穆爾哈喇納
顔濟達阿達里吉達伊奇爾岱和塔奇爾岱
摩哩齊諤爾古岱鄂摩克岱阿喇勒岱巴雅
爾岱丹濟岱烏拉岱摩哩奇爾岱碩岱岱
鴻和坦伯蘇岱伊伯格勒岱穆爾温塔岱莽
固岱塔塔爾岱納顔濟達阿達里濟達庫克
新塔尼勒烏嚕克岱森濟岱默勒吉阿古
拉里達札瑪勒岱烏嚕勒岱布德吉鼐滿岱
塔塔爾岱伊克埒哈喇昂吉岱卓羅岱蒙固
岱鄂摩克岱圖魯卜岱巴琳徹爾濟達巴
爾固岱哈達岱衛喇特
色目三十一種
哈喇婁欽察唐古阿克蘇圖巴喀爾科
爾羅拉察岱竒徹勒岱輝和爾回回鼐滿
岱阿勒呼木哈魯岱和爾拉薩拉噶圖卜
岱永和爾岱密持斯哈哩科爾羅丹珪齊
實喇婁圖爾哈哈喇濟達岱卓爾齊岱圖
魯卜岱和爾拉噶瑪拉齊勒格爾克實密爾
金人姓氏
完顔漢姓曰王烏庫哩曰商赫舍哩曰高圖克
坦曰杜紐祜禄曰郎烏雅曰朱富察曰李延
扎曰張温特赫曰温舒穆嚕曰蕭鄂屯曰曹
富珠哩曰魯伊喇曰劉沃哷曰石納喇曰康
瓜爾佳曰仝費摩曰麻尼瑪哈曰魚威準曰趙
阿克占曰雷阿里罕曰何温騰曰空烏嚕曰惠
穆延曰孟都哷曰強薩塔曰駱阿布哈曰田
烏凌噶曰蔡布薩曰林珠格曰董瓜爾佳曰
汪
弇州四部稿卷一百六十七
