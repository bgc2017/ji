御製題袁燮絜齋集六韻
學為君子儒體用亦相符性悟雖宗陸身名未異朱(燮師)
(事陸九淵得其指授具有原本又少以名節自期立朝屢進讜言所至政績皆可紀在南宋諸儒中可謂學有)
(體用者具詳宋史本傳)邊情言頗悉民務政多殊(集中劄子幾及三十首其料敵)
(論邊深得要領而陳民務述治要亦切實可見施行向惟散見永樂大典中今為裒輯得廿四卷雖未必能盡)
(還原書之舊亦可存十之六七因命刊刻以廣流傳)大典昔割玉裒編今合珠虛
車祛藻繪實地有功夫傳世因在此詩文餘事乎
絜齋集目錄别集類三(宋)
卷一
奏疏八首
卷二
奏疏十一首
卷三
奏疏五首
卷四
奏疏四首
卷五
奏狀二十首
卷六
策問十八首
卷七
論十四首
雜著九首
卷八
序四首
題跋四十七首
卷九
記十一首
卷十
記二十一首
卷十一
行狀一首
卷十二
行狀一首
卷十三
行狀一首
卷十四
行狀二首
卷十五
行狀二首
卷十六
行狀五首
卷十七
墓表四首
誌銘三首
卷十八
誌銘五首
卷十九
誌銘九首
卷二十
誌銘十三首
卷二十一
誌銘七首
卷二十二
廟碑一首
祭文十三首
卷二十三
古體詩五十七首
卷二十四
近體詩一百二十首
(附)絜齋集書後一首
(臣)等謹案絜齋集宋袁燮撰燮字和叔鄞縣
人登進士第歴官禮部侍郎寶文閣直學士
追諡正獻學者稱絜齋先生事蹟詳宋史本
傳燮初與同里沈煥楊簡舒璘以道義相切
磋後師事陸九淵得其指授具有原本又少
以名節自期立朝屢進讜言所至政績皆可
紀在南宋諸儒中可謂學有體用者生平著
述有絜齋集二十六卷後集十二卷其目見
于馬氏經籍攷久佚不傳厲鶚撰宋詩紀事
搜討未獲遂并其人而沒之今獨散見于永
樂大典中者裒集編次得文二百三十九首
詩一百七十七首雖未必盡合原目之數而
所存亦云富矣燮詩文淳樸質直不事粉繪
而眞氣流溢頗近自然其剖析義理敷陳政
事亦極剴切詳明足稱詞達理舉盖儒者之
言語無枝葉固未可槩以平近忽之也惟永
樂大典内于前後二集標識未明無可辨别
謹以類排纂釐為二十四卷而以燮子甫所
作後序一篇附之用存其舊甫舉嘉定七年
進士第一官至兵部尚書以才略顯亦有傳
在宋史中盖能承其家學者云乾隆四十五
年六月恭校上
總纂官(臣)紀昀(臣)陸錫熊(臣)孫士毅
總校官(臣)陸費墀
