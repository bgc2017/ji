迦陵詞全集卷十六
宜興陳維崧其年著
溧陽史䕫胄司維岳緯雲
長洲尤侗悔庵宗石子萬
江都吳綺薗次男履端
桐城弟堂謀大匡姪賜薛
瑶臺第一層
秦園月夜聽泉聲用藝香詞韻
月影水痕都化碧如游不夜城恰驚飛澗陡然劈峽濺沫
難平陰森鱗鬛還似玉龍怒吼崚嶒眞幽絕添幾聲鐵笛
一點茅亭憑陵狂歌一曲夜深難得此空靑姮娥未睡
馮彛欲舞宫殿俱晴乘風吾欲去但神仙何必東瀛洗銀
觥笑醉看瀑布認作霜藤
黃河淸慢
淸江浦渡黃河
蒼莾河聲衝古驛黃沙濁浪同色斜日誰來問渡江南狂
客醉倚柁樓吹笛初入破魚龍悲咽古今多少英豪最堪
笑南奔袁術幾時瓠子功成歎薪楗空勞宣房難塞長
嘯憂時自把寶刀閑拍且任短&KR0963;掀舞不須怨中原蕭瑟
城名下相極望處暮烟殘荻
倦尋芳
早春偶過農部伯父廢園感賦
敗屋東頭偶然行散十分情重滿地苔錢雨榭烟廊都空
蘸水燕雛晴故掠蔭街絲柳風偏弄傷情處是舊家年少
登山一慟記當日孝標姊妹僧綽兒郞嬉遊曾共多少
春衫斜著金鞭閒控一自攀髯人去早江南鶯燕成何用
&KR0838;此生繡戸珠簾付之一夢
竹逸堂紫牡丹一樹戊申年曾一見之纔一二朵
耳今年花放竹逸復邀同人過賞而濃香紫豔
已滿畫闌矣感而賦之
畫堂左側綉檻東偏朵朵輕俊歐碧姚黃總是讓他風韻
紫府家鄕原不遠紅樓伴侣休相混記當時恰一枝初顫
便曾厮認詎料是六年一别今日人歸倍添春暈滿院
濃香砌就閒愁成陣雨後喜看嬌態足朝來怕見殘粧褪
這情懷沉醉醒時細將花問
月下笛
本意
今夕何年滿天皓魄一輪圓碧露橋水驛誰向風前噴笛
趁關山河漢夜凉故將鳳竹悽倦客正寒潭峭岸離鄉年
少凭江船側當初曾記趁寒食棃花醉平陽宅念奴璚
管碎把畫梁塵劈到如今漂流路岐西風落葉無相識月
生煙生怕鐵龍歸海何處覓
孤鸞
賦得石亭梅花落如雪
昨來時節記花倚晴闌牽衣話别生怕重逄未必有花堪
折如今小樓仍上果隔林盡情飄瞥亂捲一天晴絮映水
半明滅正春陰暗把碧空黦似愁覩粉娥臨去凄咽誰
唱陽關曲仗數聲啼鴂日斜游蹤欲散倩春衫蘸些香雪
圖得盈盈歸晩有惜花人說
三部樂
題王瑁湖新詩卷首次田髴淵韻
滿幅淸新好譜上香絃恨無纖手珊瑚七尺石尉筵前儘
有憶天上幾度花開悔玉淸輕别鳳儕鸞偶短拍長謠迸
碎鮫盤珠走御河連宵秋雨換十畝殘荷一灣疎柳潛
來擫笛宫墻月明感舊墨蹟離奇似斗半倒薤半成急就
餘興淋漓拚涴徧舞巾歌袖
長亭怨
送徐郿伯還西泠倚玉田詞韻同桐初京少蕺山
次山賦(此闋與十五卷內吳門寄內詞句同後半闋多一字原本繫長亭怨故仍之)
有墻外紫丁香樹簸影鈎簾牽畱數數可記年時鳳城燈
市夜遊否黃金臺古招手喚燕昭共語霎地秋來便去也
匆匆如許雖去暫盟鷗狎鷺奈肝膽酒邊還露烹羔酌
苦歸及見江潮堆絮看萬陣犀弩張時正百丈銀瀧喧處
意氣儘昂藏肯只鳴榔漁浦
應天長
紅友約余軰重游石亭以陰雨辭之不允復偕雲
臣竹逸放庵上人飲高士吳具茨墓下落梅盈
把游情甚適詞以紀之
寺橋閣雨山舘弄陰重游向時陂澤聯袂行歌依舊名僧
與詞客花妨帽泥印屐便濕了春衫奚惜疎圃外映水一
枝舊曾相識對景且疎狂莫負紅缾㶑灧傾春碧不見
樽前無數飢鴉作寒食庾家墓王氏宅(具茨就宅爲墓故云)糝一片
落英堆積怕來歲載酒城南又是陳蹟
揚州慢
送蘧庵先生之廣陵并示宗定九孫無言汪蛟門
舟次諸子
十里珠簾半城畫艇百年花月維揚有君家丞相梅嶺舊
祠堂每年到淸明賽社傾城士女愁弄絲簧只無情堤柳
舞腰還鬭宫粧扁舟上冢聽隣船重話興亡奈石馬嘶
風銀𧖟弔月往蹟全荒我亦當年薄倖曾吹過一帽紅香
問桃花認否風前前度劉郞
珍珠簾
咏雪珠
瑶妃争取明珠揀誤觸金盤傾瀉萬顆玉勻圓向小墀抛
打淅浙泠泠敲不了似閬苑梨花都謝寒乍迸零釵碎珮
跳偏鴛瓦漸覺暗入瓊肌做紅酥細粟不禁春夜鄰女
慣嬌憨戲掬來盈把萬斛鮫啼盛不定只逗入玉娥簾下
輕灑怕一色難尋粉裙綃&KR1651;
題宋牧仲楓香詞次曹實庵韻
當時紅杏尙書句宋玉今朝風賦螢火柳綿詞鬭陽阿激
楚(牧仲咏螢咏絮二詞尤爲絕調)五色蠻箋螺子墨渲染彀微雲疎雨凄
苦滿歌坊粉璧舞巾紈素一曲减字偷聲聽小屏風後
玉簫潛度低囀隔林鶯碎一庭花露鵾鷄又&KR1154;關山調似
萬馬憑秋而怒相訴我中年以後冰弦怕鼓
月華淸
讀芙蓉齋集有懷宗子梅岑并憶廣陵舊游
漠漠閒愁濛濛往事勝似柳絲盈把記解春衣曾宿揚州
城下粉墻畔謝女紅衫菱塘上蕭郞白馬月夜正游船争
取綠紗窗挂如今光景難尋似晴絲偏脆水烟終化碧
浪朱欄愁殺隔江如畫將半帙南國香詞做一夕西窗閒
話吟寫被淚痕占滿銀箋桃帕
十三夜舟泊望亭對月有作
寂歷烟汀微茫水驛尙隔吳山半舍懶慢長年何不使船
如馬搗香虀紅糯微斟靠錦樹綠帆初卸吟寫聽吳娘水
調舊愁重惹惆悵歡娛難借似漂泊江天客舟閒話冰
彩無情偏向愁邊亂瀉想連天楓葉蘆花問何處蟬鈿羅
帕今夜料王珣宅畔風光如畫
爲蔣元膚催粧
犀盒偷春鵝笙沸夜曲欄花睡初醒荀鴨微紅不許晚寒
猶賸看門外絳燭雙籠正樓上麝巾低凭紅定筭全然不
似舊時三徑寄語酒徒蔣濟總北釀淸芬休教酩酊漸
覺帝城王漏隔花催瞑怪何處北阮疎狂約來朝西山尋
勝誰應只推言且待雪殘冰淨(時京少約日內游西由故戲及之)
病榻閒情爲閻牛叟賦(牛叟兌閣遺徽曰妻一生鮮惰客雖疾疢亦淡粧讀)
(史予調之提學未至女秀才矻矻何爲每憩耳天閣日課童奴茀濯余以丈夫當掃除天下爲)
(言妻笑日請從一室始)
畫尺吟瓢笛床茗椀屏當娟楚如昨記得前秋滿院西風
斜削綻三朵五朵疎花映一層兩層簾閣墻角課獠奴㯶
帚桐陰閒縳慣剪殘燈讀史惹淸狂夫婿聊蕭相謔今
古千卿底事祗須燒却便塵世小住爲佳奈心情年來偏
惡黃鶴竟騎他奔入月中偷藥
玉蝴蝶
山游席上書所見
十載髩絲禪板東風又起吹到閒情誰遣枇把花下驀遇
卿卿綠水曉滿眶嬌瀉垂楊軟一捻身輕鬭傾城金丸綠
幘分外盈盈回程蘭舟同上如規月白似簟波平羞暈
微紅半腮香玉臉潮生燕聲鬆解調閩語鶯喉脆宛弄秦
筝酒微酲小樓今夜春夢難成
垂楊
上已萬柳堂雨中卽事用竹山詞韻
花間微雨響蘇蘇幾點乍聽還小徑冷泥香鳳城佳節游
蹤悄記曾騎馬横門道有夾路紅深翠窈甚前番社鼓餳
簫到今來偏少拚把春光濕了枉靑粉墻西酒旗斜裊
撲蝶湔裠夢華遺事何人曉落紅旋被東風掃掃不去間
愁縹緲縱然晴也奈濃春漸老
無悶
益都馮相國夫子飲我以太和春賦此奉謝
履道坊西獨樂園中朝散沙堤似水擁絳帳生徒靑州從
事喚取鸕鷀杓到付侍立淸淸小童洗咬春說餅滿船藥
玉幾甌冰蟻風味倩誰擬似梅瘦春湖茶香官焙儘濡
甲郫筒遜伊淸綺麯部休嘲戸小也浮白卷波如渴驥看
瀉向粉盎霜甆一色白泱泱地
閨怨無悶
春日見城上遊女甚盛戲作此詞
綺陌眠芊上日妖冶彌望玉樓金埒正挑菜年光湔裙時
節陣陣內家車子漾綃幃吹亂千堆雪無人處悄把春纖
小揭都無分别絡繹碾香塵鋪玉席總向子城斜處女
墻彎裡惹人憐惜此際春心愁絕愁九十春光如過隙那
堪輕暝輕寒朝來想作寒食
醉後排悶作
長此安窮定復不急世事紛紛虎鼠笑狐盡帶鈴荷偏成
柱終日屋粱仰面便著書萬卷誰憐汝休自喜當日馬中
赤兔人中㠯布無補莫相疑徒自苦今日一錢不值李
蔡下中曾何足數且作槃中快舞更單絞岑牟禰生鼓戲
問君得哀梨定當蒸食與否(叶府)
燕山亭
和韻送魏禹平同京少蕺山次山賦
爲送人行馬上遠山也把晴蛾淡掃惜别情悰中酒心期
自已殊難分曉一路相隨總輸與道旁春草來早怕夢裡
花多意中人少計日迤邐吳關和燕子楊花一群齊到
翠&KR0963;推處白舫搖時兩岸露桃紅小半幅蒲帆渾疑是掠
波沙鳥尤好京口驛鮆魚上了
催雪
秋日過城南顯親寺
潭北新秋城南古寺亂壑喧豗激瀨愛虎落三間漁蠻一
帶林際紺殿銀墻綉經幡風定天花灑時來樵語遥粘僧
磬暗添幽籟門外愁如海有野蔓荒榛叢祠破冡閃石
竹羅裙多年色壊砌就蒼凉景色到路黑燈靑啼百怪只
靜侶掩住禪關日看國山螺黛
大有
春閨和片玉詞
亞字墻邊楝花風大小樓中簾捲人瘦滿園林參差綠草
誰鬭屏山水鳥背人數也何曾愛單嫌偶惱恨柳色空濛
和烟鎻畫欄口燈前懴花底咒小鴨戀紅衾淸淸坐守
好夢瞢騰愁到醒時依舊自謝了丁香後受無限蜂僝蝶
僽十年事疑想如無閒思恰有
新鴈過粧樓
虎丘感舊
紺殿雕軒干人石夜深曾記同遊一天皓月和烟罨住長
洲誰奏定風波一曲玉簪輕卸節秦謳蘸霜毫題名偏向
靑粉墻頭重來莓苔蝕遍更風吹雨打往事都休廻廊
坼盡數行難覓銀鈎池邊重窺絕壑只老樹斜眠壓酒樓
廻船好趁笛聲未緊歸伴沙鷗
再咏糊窗
幾扇疎櫺玲瓏處檀箋粉繭糊成夜來微雪掩映更覺晶
瑩做就貯愁凾夢地生疎踏月拗花情恁遮藏偏被嚴颷
送到殘更生平虀鹽井臼記欣然同聽敗紙齊鳴今番
燠舘無奈一倍凄淸無聊拈毫弄墨倩小字斜行春蚓縈
閒題詠把雪窗涴徧何用通明
圍爐(金陵臬署作)
昨夢偷歸闌干外雪花吹滿簾衣門庭蕭寂綠窗景未全
非榾柮乍紅苶半熟山妻繞膝小牢之(謂蘭甥)劇喧闐競詢
狂客江畔歸期檻前小梅映水被誰彈香粉淺着横枝
佛燈儺鼓想應歲序旋移景陽鐘聲暗動又官燭更深欲
滅時蘧然醒笑紅爐縱好却不成圍
丁香結
咏竹菇(竹菇竹間蕈也小如錢色如臙脂雨後叢生離離可愛惟陽羡山中有之他處所無)
碎錦成斑餘霞弄點小圃臙脂隱隱正叢篁搖粉桃花靨
偷把烟梢扶襯竹郞門第好姑年小卯酒添暈瀟湘二女
去遠積下啼紅盈寸淹潤被雨後鶯啼喚出滿林芳嫰
櫻笋年光餳簫節候做他輕俊小巷筠籃提入帶笑争相
認似開元錢樣一縷嬌痕巧印
瑣窗寒
昔年樓上
此地當年蕭娘粧閣綠窗幽靚傷春情思正日煖人微病
撚花枝悄近羅衣眉峯送語烟難定掩屏風六幅看他縆
額安黃端正那更人别後冷落舊粧樓温家玉鏡無端
又上銀蒜零星還剩只從前簫局桃笙看來不似今朝景
便化爲玉剪重來還認紅香徑
初春和雲臣韻
雪灑紅窗雨敲碧瓦曉寒偏緊鶯簧生澁不似舊時淹潤
記前春城南水邊內家車子綃成陣只新年節候連陰做
暝悞他花信點盡安仁髩拚滿幅春詞秦灰同燼縱然
墨淡還有啼紅堪認况如今苔花小箋誓成烏鰂猶隱隱
最難忘梅月朦朧不耐施脂粉
乙卯元夕柬雲臣竹逸竹虛
今歲元宵禁晴架雨裝陰做靄嫦娥何處盻斷一天冰彩
徧春城街泥未消蕙花梅萼徒瀟灑筭六街寂靜火蛾罷
閙紫姑停賽窗外閒愁大笑冷淡光陰歲華虛賣愔愔
坊曲殘雪懨懨還在記當初小市夜橋月明笑語春如海
歎如今只有東風乍小吹燈帶
本意閨情
蠻字墻兒冰紋槅子謝娘三徑烏龍怕睡吠煞翠梧桐影
蔚藍天一派鴈程年年躭悞蕭關信又棲鴉閙過誰家玉
笛呌西樓瞑愁聽商颷勁便黑了一燈喚人誰譍銀鴨
嬌憨還泥薰籠偎並卸蜜簪劃月闌干峭寒陡覺秋夜丙
伴黃花且熨紅綿冬釭應倍冷
雪(金陵作)
瑟瑟泠泠漫天攪地洒窗淋戸旅情難妥理煞也無頭緒
拚和他瓊瑶亂抛風前都學棃花舞筭侯門戚里酡酥獸
炭幾家笑語知否此間路是金粉關河最消魂處幾多
舊事總被六花飄去想外邊白徧長干依然玉做南朝樹
惹江船商婦琵琶水上訴愁苦
金菊對芙蓉
禹州使院作
雍氏亭空大騩山老一鞭裊盡斜暉正荒城苔繡古驛花
欹行人說是王孫第悵金牀玉几都非廵簷背手誰人憐
我情緒如絲此意枕簟應知共殘釭靑穗伴我題詩歎
星移物換種種淒其不如且向東門外好悲歌聶政墳西
明當竟去頻斟濁酒細拂横碑(禹州城東門外三里有聶政墓)
姜學在自宛陵掃墓歸停舟過訪卽送其返吳門
語響潭烟櫓鳴溪翠他鄕上冢人歸恰停橈枉叩竹下雙
扉相逄暗惹平生恨西州路事與心違羊曇巳老數行情
淚彈上君衣(追感尊公如農先生也)此去帆影霏霏正茂苑蓮紅
笠澤魚肥歎吳中今歲刈穫全稀賃舂薄俗防人面梁木
萎門戸凋微憐君歸去乳魚軒下悵煞斜暉
送楊亭玉學博之任江浦和梁棠村先生韻
棠邑名城秣陵劇縣鱣堂坐對晴秋正人家夾岸雲物當
樓扶風絳帳生徒盛環講舍錦瑟紅篝圖書四部才華六
代冠冕南州罨畫暫爾淹畱恰曲唱樽前纜繫沙頭盻
離亭霜葉黃重丹稠之官一水携家便喜烟江乍穩陽侯
别來錦字好尋雙鯉頻泝中流
訪單縣琴臺(邑爲宓子賤巫馬期舊治臺有二賢祠)
古樹雲平荒臺湍激兩賢留下祠堂見蛛絲網院馬莧圍
墻承塵畫壁昏於夢千年事陳蹟蒼凉江南游子無聊側
帽有恨循廊迤邐漸下牛羊響落木西風颯沓層岡悵
琴聲未杳蘋藻誰將擬尋北地韓陵石呼來語相伴他鄉
那堪斷碣摩挲巳徧一笑斜陽
九日牧仲招同山蔚振衣樓登高填詞惜别卽次
來韻奉酬
楚客有言悲哉氣也君家原不宜秋况帆停江上人倚樓
頭菊英亦管人離别賽柳綿打塊成毬那堪筵畔輕敲檀
板緩節秦謳歎昔幕府風流羡落帽中原戲馬高丘更
一時參佐千載英游吾衰詎有風雲想筭不如巖岫淸幽
從茲歸去筆床茶竈到處淹留
又次前韻酬别山蔚
鬱鬱中原蕭蕭老髩不如歸弄晴秋記數間茅屋罨畫東
頭每當月吐長溪口水明夜雪鏡冰毬幾村風葉半灣烟
渚牧唱樵謳好趁淰淰寒流去窈窕崎嶇歷壑經丘只
離情還戀梁苑朋游他鄉老軰如君少新詩句兀奡空幽
一樽尙煖片帆聊䣃暫爲君留
舟行遇大風仍用前韻
雪浪鼉吟布帆鴟呌西風削碎晴秋看綠平楚尾翠入吳
頭盤渦急洑孤光䧟鑄一點暘谷金毬柁樓長嘯汜人侑
舞海若供謳十載萍梗飄流只賃廡臯橋賣餅安丘喜
今朝尻馬彷彿天游水雲混混粘無極眞欲犯碧落空幽
只憐今夜瓊官高處淸冷難留
舟中有示仍用前韻
泛泛淸娛迢迢樊素相隨單舸高秋學水雲一色浮渲梳
頭包山此去千峯橘高低綴耀日霜毬三更水面吳娘櫓
響一片淸謳聊復映月乘流休袖倚滄江回望商丘認
烟&KR0963;雨篛故國淸游簟紋雙穩鵁鶄睡君莫管夜色幽幽
祗愁商婦隔船低唱玉樹鸝留
過侯敷文村居留贈仍用前韻
紫豔牽裾紅香撲帽手編花鳥陽秋有佳兒膝下少婦樓
頭紅欄粉壁吳船樣明欞外蜂蝶成毬有時月上前墟送
到牧笛樵謳一任金犢如流笑昔日金張一半荒丘且
&KR0621;鞋野服散誕優游栽花曬藥攤書外無剝啄人境雙幽
但逄酒熟恰當花放我到還留
舟次漸近江南仍用前韻
或抱琴書或擕粉鏡平分畫舫淸秋過女兒浦口新婦磯
頭秋光澄湛明於雪映水上茜帳銀毬敲針稚子臨風把
釣學唱吳謳依舊滚滚江流還半下吳門半繞巴丘只
江東麋鹿幾度來游遲歸沙鳥應相笑他鄕景有甚淸幽
黃花開過紫螯賣過誰把君留
南歸前一日侯氏堂中觀演西廂記七年前余初
至梁園仲衡爲我張筵合樂卽此地也撫今追
昔不禁人琴之感詞以寄懷兼呈叔岱仍用前
韻
繡轂鈿車酒旗戲鼓月明初浸延秋喚教坊全部雜㸑高
頭一聲南內消魂曲風乍定燈裊紅毬幾層簾幕一群鶯
燕妙舞嬌謳可惜四節如流背畫檻低吟華屋山丘悵
朱門舊宅紅粉前游光陰負我堂堂去空遺下庭砌淸幽
闌千醉拍鴻飛雪瓜往事難留
惠山夜飲坐有姬人同園次仍用蝶庵詞韻(姬姓趙嚴)
(州人)
人比花嬌姓堪絲繡問名云杜家秋且餅煎寒具鱠切槎
頭相逄滿酌梨花凍歡場閙打馬抛毬忘憂舘後水眀樓
上妙囀輕謳酒罷暗訴飄流說家本嚴灘門枕丹丘奈
兵來鴈蕩𤇺接龍游琵琶彈入思歸調助空山落葉聲幽
江山如許吳雄難覓舊日婆留
花犯(又一體)
咏浩然堂後池上白山茶用周美成梅花韻
對西風亭亭一樹箇儂好風味和烟和月也無人憐惜不
勝淸麗水晶簾額深深倚天寒私自喜似小玉夜長無伴
上床鋪粉被珠窗一層障疎花似無還似有共人憔悴
愁殺是靑霜輕墜記一種紅顔窈窕曾開在三春臺榭裏
只薄命年年流落秋天凉著水
迦陵詞全集卷十六終
