序
吾友陳其年旣殁之三月其弟子萬自黎城來乃搜其遺
稿編次成帙時子萬方需次未補住京師甚久數過予謀
付梓或謂其年平生工儷體又詩餘獨多他非專長可無
梓予謂子萬阿兄文散體固少然瓊林之枝恐未可盡棄
也至於詩尤豪放感激當不在儷體下子萬韙予言因盡
收以去丁卯夏以書抵予曰日者先兄遺文辱君不鄙棄
其餘予得盡載以去敬付梓人儷體巳告竣矣尚有散體
在君其一言誌首簡以告世之不盡知先兄者予憮然太
息曰嗟乎子萬可謂不死其兄者矣其年少與陳臥子李
舒章遊其持論多祖述歷下中年始竆極變化復以專攻
徐庾駢麗之文其於古作者之旨未竟所能至而止然其
天才高逸每序一事委曲詳盡鉅細畢臻疑近於煩碎者
之所爲不知其原本史漢蓋得物之情而肆之於心者也
雖片語單詞不乏麗藻大抵長卿喻蜀諫獵之遺耳烏足
爲其年病哉獨是子萬於人琴旣兦之後務傳其兄而後
巳故於其兼至之文亦不使輕雨陳根同其蕪没古所稱
死者復生而生者不愧殆子萬之謂乎其年可以不死矣
世之君子績學没世以夙昔珍惜之詩若文付諸後人而
家無賢子弟或以覆醬瓿者比比也其亦聞子萬之風而
知愧哉東武年弟李澄中頓首拜撰
序
先是蔣子京少集陳檢討儷體文行世謂其散體古文在
季弟子萬所而無其副余企慕久之今年六月子萬自安
平來保陽手一册示余余讀之而歎曰才人之文無所不
可其至此極乎夫子雲沉博絕麗敷陳藻繢而尤根柢於
法言淵明天懷冲澹發爲古詩而亦間形于詞賦所云元
元本本灑灑洋洋固未有不同條而共貫者也詩以六義
擅勝而未嘗不原於理要書以渾噩道事而未嘗或遺乎
𢋫歌易理奇奥而彖繫文言其中每多韻語左氏淹博而
排比簡練其言多屬疏通固知六經之文體製不一而竆
源溯流修詞立誠總歸一致而巳矣今其年先生之儷體
旣巳上掩徐庾遠軼王駱而其散體古文亦且方軌韓歐
蔑視王李殆春華秋實兼有其長玉質金相俱臻其勝者
乎夫古文之難言也貌秦漢而竊其離奇旣不免有生吞
活剝之誚效唐宋而流於枯淡又不免有蠅鳴蚓竅之譏
二者互相詬詈逓爲消長學者將何所適從歟先生獨能
以風人之旨發抒性情縱筆所之紓徐百折卒不詭於正
以自成一家之言則亦近古之最勝者巳蓋先生素淵源
於家學而復取資於師友故在當時若黃門太史中舍曁
次尾朝宗諸君子旣相與稱譽於前在近日則合淝長洲
大冶曁阮亭愼齋諸名公尤相與推許于後學必有本名
副其實而先生之文于是乎必傳矣夫萬籟齊鳴總原于
太虛衆音俱舉不易乎鍾律先生之文屢變而不離其宗
逓出而同底于妙亦若是而巳顧余於此獨有感焉憶昔
平遠追陪卽席分賦京華晤對握手言歡夫何執鞭之慕
同變幻於廿年挂劒之悲徒縈懷于身後安能不撫遺編
而三歎也哉幸有緯雲子萬爲之弟京小南耕爲之友庶
幾香山百卷不憂付託之無人子美多才不致荒&KR0714;之抱
痛則先生爲不朽耳顧先生之不朽者自在而余特低徊
今昔爲牽連書之者如此武陵胡獻徵撰
陳迦陵文集目次
卷一
宋楚鴻古文詩歌序
王西樵十笏草堂辛甲集序
王阮亭詩集序
孫豹人詩集序
俞右吉詩集序
劉沛玄詩古文序
陶冰修詩集序
葉九來詩集序
許潄石詩集序
許九日詩集序
方田伯詩序
侯碩膚詩序
李延公詩序
石㓅子詩序
張孺子詩序
徐唐山詩序
蔣冷生詩序
水繪園修褉詩序
四弟子萬詩序
小三吾倡和詩序
杜輟耕哭弟詩序
王懌民北游草序
卷二
董文友文集序
蔣愼齋文集序
朱幼安集序
王西樵炊聞巵語序
蝶庵詞序
靑堂詞序
任植齋詞序
詞選序
周文夏稿序
路進士詩經稿序
陳石書姜子嘉制藝合刻序
卷三
吳子班讀史漫衡序
錢礎日史論序
毛馳黃韻學通指序
皇士卧遊記序
金陵遊記序
歷陽遺音序
百愚禪師語錄序
寒松禪師指迷錄序
贈周櫟園先生序
贈邑侯李蔚宗序
贈徐渭文序
邵潛夫先生八十夀序
贈蔡孟昭序
卷四
與張芭山先生書
答康小范書
與蔣大鴻書
上龔芝麓先生書
與宋尚木論詩書
與方與三敦四書
與侯彦窒書
答湯静文書
上棠村梁大司農書
上宋蓼天總憲書
與王阮亭先生書
與王阮亭先生書
與田梁紫書
卷五
敕贈徵仕郞翰林院檢討先府君行略
敕贈時太孺人先庶母行略
吳湛傳
許肇箎傳
馬羽長先生傳
邵山人潛夫傳
吳姬扣扣小傳
中憲大夫嵩少冐公墓誌銘
新安戴處土曁配吳孺人合葬墓表
卷六
樂章議
文杏齋記
依園遊記
重修芙蓉寺碑記
醴泉記
戴務㫋歲寒三友畫記
祭姜如須文
祭王西樵先生文
周壽王俞恭藻二子咏懷詩䟦
東溪修褉卷䟦
補(附一卷末)
和松庵稿序
筠廊偶筆序
留都見聞錄序
序
竊聞三江雄闊勢接荆溪九龍嶒峻氣通善卷大藥得張
公之洞飛仙留玉女之潭陽羡之城巋然任公之臺無恙
美哉鍾靈於斯尚巳其中篤生陳子其年焉源本太昊之
墟支分穎川之派金張七葉貂珥盈門謝氏一家烏衣各
巷其年夙挺雋才體周大雅顧長康之三絶乃去其癡劉
子翼之獨行世高其德尤躭儷體獨冠當時原夫太極是
生兩儀由茲而來物非無耦日星則珠聯而璧合華木亦
並蒂而同枝關關鏘鏘鳴必相和儦儦俟俟聚斯爲友物
類且爾況於人文者哉是皆天壤自然之妙非強比合而
成之也昔者黃門夫子振起吳松四六之工語妙天下余
與其年皆及師事悠悠擺落僕復何言乃其年則羣推領
袖直接宗風旣吐納乎百川亦磬控乎六馬觀其整肅則
垂紳搢笏雄毅則劍拔弩張綺麗則步障十層遙裔則平
楚千里或徘徊如堕明月或夭矯如曳晴虹或如天姬楊
袂而望所思或如秋士餐英而思所托余每覽之唱嘆彌
日循環在手低徊在心或謂三古六經氣留淳朴先秦西
京體並高古焉用駢組聿開浮華豈知萬邦九族之語巳
見諸虺誥水濕火燥之句亦載於文言嚆矢權輿引厥端
矣至若武靈王之論騎射丞相斯之諫逐客往覆欲引排
比頗多戰國龍門云何損格且夫其年之手弄丸有餘能
於屬詞隷事之中極其開閤不外紬靑嫓白之法自行跌
蕩政如山隂楷書而具龍跳虎卧之竒杜陵排律乃得歌
行頓挫之致蔚乎神筆詎不然歟今也華亭唳鶴聲旣邈
然楚些驚蛇歌之如昨覩此鸞龍之新作轉抗俯仰之幽
情天地何寬不覺百端交集文章未墜益信千秋在茲云
爾錢塘毛先舒譔
序
余素不&KR0570;駢體之文以爲文者性情之所發雕刻愈工則
性情愈漓嘗見某公贈廣陵遊子序炳曜鏗鏘美言可市
適余友有西陵之行遂戲易廣陵爲西陵并稍更其竹西
歌吹等語則全篇皆可移贈因嘆此道雷同倚附蓋千手
如一律也至若七啟七命古人巳踞其勝乃復取宫室遊
獵聲色之盛以相踵襲毋論其不似古人卽似古人矣古
人巳往亦何必復有我耶遂絶筆不爲者十年歲戊午
國家以博學宏詞徵召天下士其文尚臺閣或者以爲非
駢體不爲功輦轂之間名流雲集皆意氣自豪而余內顧
胸中索然一無足恃旁人咸咎余嚮者持論之過余亦笑
而不顧也居久之陳子其年訪余邸舍出其全集見示自
賦騷書啟以及序記銘誄皆以四六成文余偶披篇首巳
見其稜稜露爽繼諷詠纏綿窮宵逹晝言情則歌泣忽生
叙事則本末皆見至於路盡思窮忽開一境如鑿山如墜
壑如驚兕乍起鷙鳥復擊而神龍天矯於雨雹交集之中
也爲之舌撟而不能下始悟文之有駢體猶詩之有排律
也昔杜少陵爲長律其對句必伸縮變化出人意表雖俳
比千百言而與北征諸作一意單行者無毛髮異推此意
以爲文是駢體中原有眞古文辭行乎其間陳子巳先我
而擅場惜余向者之貿貿不察也嗟乎陳子世其家學少
負重名今始膺不世之遇然視其鬢間亦蒼蒼欲改矣若
余年甫逾強仕從此學陳子之學更復閱十年亦庶幾可
希一日之遇而已緩不及待也陳子將何以策我哉嚴江
弟毛際可撰
序
揚雄有言雕蟲篆刻壯夫不爲朱子亦曰東漢文章漸趨
對偶其氣日卑此昌黎譏其衰颯子厚以爲駢牳者也然
高文大册代有偉人而折柳寄梅不無逸致聲偶之學又
何可少也今觀家兄其年所著錦心繡口玉佩瓊琚思若
湧泉辭如注水心手之調詞意之屬一字一句皆别開生
面使人讀之覺齒頰香而心目豁者此集出凡辭人才子
駢黃儷綠曳玉&KR1201;金人握靈蛇之珠家抱荆山之玉皆當
焚筆硯矣豈非絕技也哉因信文不論大小惟有一叚眞
精神透映紙上便是慧業皆足以發奎璧之光而傳之千
百世也嗟乎其年明德之後淸白傳家晚拜一官淹忽棄
世生平遺書正恐無人無力捃摭維艱將與秋草落花隨
風飄没幸四弟子萬令尹博陵公餘刻燭分類彙緝又出
其淸俸梓之以傳然後其人其文得以不朽詩曰凡今之
人莫如兄弟如子萬者亦可謂難矣
康熙二十七年歲在著雍執徐之仲冬上浣愚弟僖謹撰
陳迦陵儷體文集目次
卷一(賦十首)
璿璣玉衡賦
滕王閣賦
述祖德賦
憺園賦
銅雀瓦賦
半繭園賦
看奕軒賦
瑞木賦
白秋海棠賦
白丁香花賦
卷二(頌二首書十一首)
平滇頌
醴泉頌
與吳駿公書
與芝麓先生書
上芝麓先生書
與葛瑞五書
與周子俶書
答冐辟疆先生書
與周櫟園書
與吳漢槎書
答毘陵友人書
答周壽王書
與陳際叔書
卷三(啟十五首)
李映碧先生八十徵詩文啟
徵浙江總督李鄴園先生夀言啟
徵淮安張鞠存年伯䨇夀詩文啟
徵毛太母黃太孺人八十壽言啟
爲丁太公徵八十壽言啟
徵田太翁八袠壽言啟
爲溧陽彭太翁太母七十䨇夀徵詩啟
徵沈韓倬太史母周太孺人八十詩啟
徵松陵潘母六十壽言啟
徵大銀臺柯素培先生六十壽言啟
儲太翁九十徵詩啟
任丘龐年伯七十徵詩文啟
徵吳老年伯母六袠詩文啟
徵盂太母王太夫人六十壽言啟
徵李母董太宜人六十壽言啟
卷四(啟十四首)
刻周鹿溪先生遺集啟
徵贖十三經十七史毛氏書板啟
徵刻吳園次宋元詩選啟
徵萬桺堂詩文啟
請周翼微篆刻圖章啟
徵刻今文選今文鈔啟
公請靈機和尚住善權啟
謝柯翰周惠爐扇啟
代友人謝送湖綿花褐選穎燈檠啟
謝友人賚安石榴啟
謝園次賚衣啟
謝劉王孫示西洋諸器詩啟
謝吳伯成明府賚酒米并炭啟
戲與李渭清索餅啟
卷五(序二十七首)
瀛臺賜宴詩序
九日黑窑厰登高詩序
萬桺堂修褉倡和詩序
鄧孝威詩集序
冐無譽詩集序
龔介眉湘笙閣詩集序
董少楹詩集序
周鷹垂詩集序
佳山堂詩集序
林玉巖詩集序
錢寶汾詩集序
董蒼水詩集序
龐霽公詩集序
婁東顧商尹詩集序
徐昭華詩集序
孫赤崖瀋西草堂詩序
余鴻客金陵詠古詩序
藝圃詩序
汪季靑詩橋序
戴無忝詩序
魏禹平詩序
胡智修詩序
方渭仁都門懷古詩序
家子厚關中紀游詩序
門人陳集生影樹樓詩序
宫紫玄先生春雨草堂詩序
歸田倡和詩序
卷六(序二十三首)
周櫟園先生尺牘新鈔序
吳園次林蕙堂全集序
三芝集序
續臞菴集序
胡黃門其章先生葵錦堂集序
黃雲孫詩古文凾靑集序
方素伯集序
董得仲集序
吳天章蓮洋集序
陸懸圃文集序
宋楚鴻文集序
陸麗京文集序
謝别駕景韓醉白堂集序
太史五叔祖集唐序
椒峯弟詩經稿序
劉逸民學經章堂制藝序
儲雪持文集序
吳天篆賦稿序
毛貞女堕樓詩序
閨秀商嗣音詩序
葉井叔悼亡詩序
琴怨詩序
茹蕙集序
卷七(序二十四首)
家皇士望遠曲序
亦山草堂南曲序
余澹心鴛鴦湖傳竒序
曹實庵咏物詞序
錢寶汾詞序
觀槿堂詞集序
黃編修庭表官詞序
米紫來始存詞集序
莊澹菴先生長安春詞序
徐竹逸詞序
蒼梧詞序
浙西六家詞序
王良輔百首宫詞序
葉桐初詞序
金天石吳日千二子詞稿序
閻牛叟貫花詞序
蔣京少梧月詞序
吳初明雪篷詞序
楊聖期竹西詞序
吳曹三子叠韻詞序
今詞選序
歲寒詞小序
胡二齋擬古樂府序
樂府補題序
卷八(序十七首)
夀季太翁八十序
崑山盛逸齋六十壽序
夀徐健庵先生序
壽閻再彭先生六十一序
贈閻梓勤二十初度序
徐母顧太夫人六十壽序
壽劉太母韓恭人九十序
葉母李太夫人六十夀序
賀徐立齋先生新陞總憲序
賀周櫟園先生南還廣陵序
送汪考功鍾如給假省親序
送汪存庵廣文出都序
南耕席上送潘蓴菴入都序
贈陸翼王序
賀毛大可新納姬人序
顧亓山印譜序
卷九(碑文一首記一首䟽二首誌銘一首䟦一首題後一首)
靈巖寺重建大殿碑
遂安方氏健松齋記
爲嘉禾闔郡士民募建羅天大醮疏
相國寺重建藏經閣募疏
王母張宜人墓誌銘
益都馮相國壽詩䟦
題余淡心所藏龔端毅公詩卷後
卷十(祭文九首誄四首哀辭二首像贊三首)
祭王敬哉先生文
祭同學董文友文
公祭大司空在調周公文
祭侯仲衡先生文
公祭封侍御王太翁文
公祭同年陳子遜文
祭徐母顧太夫人文
公祭梁老師母吳夫人文
祭周侍御母夫人文
楊俊三誄
宣城文學施公誄
嘉定侯掌亭先生誄
尤母曹孺人誄
顧夫人哀辭
王母張孺人哀辭
楊忠烈像贊
郜方壺像贊
胡牧長像贊
序
陳其年先生詩文流傳海內余所企慕久矣間從諸選家
集中得讀其雜咏數首輙歎跌蕩雄渾如盛唐人心益復
嚮往之薄宦山左十六年滕薛濟泗間不乏嗜古能文之
士偶一論詩都無不屈指其年先生者而吾友孫子豹人
鄧子孝威軰尤推服先生不置嘗許其年文字之妙直追
秦漢駢儷之工可凌鮑庾詩則軼少陵而駕沈宋元和以
下諸公不逮也余旣熟耳先生名苐未睹厥容貌與之上
下論議一探其胸中之奇以爲恨丁卯冬司鹺津門僕僕
于魚肆鹽市日與十三賈人子咄咄誶語殊不自聊頼一
日聞安平令君賢聲心異之詢知爲先生難弟子萬則大
喜過望因索其家刻詩文貽余若干卷發椷而風雨争飛
珠玉錯落益信往昔海內所以争傅先生者良有不虛再
四循諷覺斯集眞可不朽先生也昔長卿富于辭子虛賦
就得給尚書筆札以郞顯後世文士罔不歎羡其事其年
遭遇不啻過之矣世有懷瑾握瑜曾不得一逢際會而抱
影蓬窗者比比也如先生者可不謂幸哉今讀其詩想見
其爲人旣作誦讀尚友之資復增中郞虎賁之想爲報子
萬當盡搜其篋中所藏勿令他人取去盡以貽予予當付
梓而廣布之以慰夙昔饑渴可也涇陽弟任璣拜題
序
康熙己已秋余校天雄士道出安平秋原獨穰田家熙熙
然甚可觀也且稔知邑令陳子萬雅志興教化時與諸生
誦說不倦有潘懷縣之風焉心竊韙之比與子萬晤間爲
道其家世遺書而出其年先生湖海樓詩示余余乃惝怳
太息曰此陳氏所以難爲兄難爲弟也其年先生崛起西
江蜚名東觀鑽研六籍含茹於子史百家之學凡騷人所
歌吟墨卿所譔述無不抽而思之摽而引之以求得其解
不苐如韓退之所云非三代兩漢之書不敢觀巳也余不
敏辱與同官卽一言一字雅好讀之忽焉不知十年中其
書在其人往矣不禁悵然有停雲落月之感是役也雖僕
僕於趙魏中山大陸之區而肩輿傳舍中旣得讀先生詩
不翅復見先生焉顧且得交子萬則疇昔之懷又灑然爲
之一快夫海內之所驚豔而樂道之者皆曰檢討善屬詩
若文其駢儷之雅變幻之奇人巧極天工錯卽庾鮑沈宋
可作當與抗禮焉不知此猶先生之餘也假令年稱其才
使得歌咏
廟堂以垂爲雅頌其功業何可勝道又豈但花晨月夕之下
遊名山巨川賦物言志悲歌慷慨也哉嗚乎先生爲不朽
矣昔謝康樂每夢惠連輙得佳句千載下習爲美談今先
生之詩得無夢令尹君乎請以問之子萬海曲年家弟李
應廌題
序
其年檢討陽羡貴公子自其童子卽沾濡家學習聞中朝
故事落筆賦詩才名籍甚江表與余相識在戌亥之間中
更變故家計益落非復昔時豪舉矣薄游大梁訪舊雉臯
多故人寂莫之游所至輙徙倚窮年少亦累月當花對酒
感慨悲凉一以文章自遣世所豔稱者其麗體填辭二種
然其沈思怫鬱尤一往全注於詩近體似玉川歌行之運
筆頓挫婉轉豐縟前少陵而後眉山不足多也然詩益工
窮益甚晩歲遭逄幾酬夙志未幾捐舘無當室之孤無負
郭之産竊念造物之於斯人其奢於降才儉於取遇如此
計其所留於身後者幾何假令此卷復就零落則其年竟
爲虛生此世矣昔王右丞没無子代宗命取其遺集其弟
相國縉編得四百餘篇上之帝優詔褒美今安平作吏甚
淸苦迺能捐俸剞劂爲其兄計所以不朽者比之前人爲
尤難也集分年自辛丑編至壬戌歲止共得七百七十八
首其文與填辭另有集
康熙二十八年冬十二月崑山同學弟徐乾學謹序
湖海樓詩目
辛丑
二十九首
壬寅
三十一首
癸卯
三十六首
甲辰
四十六首
乙巳
五十二首
丙午
三十九首
丁未
三十八首
戊申
八十三首
己酉
三十首
庚戌
七十三首
辛亥
四十五首
壬子
三十四首
丙辰
十二首
丁巳
一首
戊午
二十六首
己未
六十八首
庚申
七十三首
辛酉
五十九首
壬戌
三首
共七百七十八首
序
予固不知填詞間嘗從先子坐隅竊聞春波詞人錢而介
先生之緒論矣詞始於唐衍於五代盛於宋沿於元而榛
蕪於明明詞佳者不數家餘悉踵草堂之習鄙俚䙝狎風
雅蕩然矣文章氣運有剥必復吾友朱子錫鬯出而振興
斯道俞子右吉周子靑士彭子羡門沈子山子融谷摶九
李子武曾分虎共闡宗風陳子其年起陽羡與吾里旗鼓
相當海內始知詞之爲道非淺學率意所能操管者也其
年王父少保左都御史中湛先生爲東林領袖嘗令吾邑
多惠政與先祖訂交特厚以故先子與定生先生昆仲世
講不衰云憶癸未歲先子以寶坻固守全城功當超擢忤
權貴聽調赴京師而少保叔子戶部主事則兼先生亦以
忤時左遷順天府知事盱衡時務握手太息共抱𣏌人憂
甲申三月則兼先生殉國難是歲先子繇涇縣令遷南工
部見馬阮執國命遂奉大母歸隱以殁時定生先生亦日
在風波震盪中幾爲阮懷寧所殺滄桑之後予始得見其
年及其三弟緯雲因盡讀其先世遺書辛酉九月予從京
師南還其年尚賦詩二章贈别迨壬戍之夏而屋梁落月
之思遽變作人琴之感矣今年春予歸自河東適家弟六
謙爲深澤令遂憩裝焉其年季弟子萬時令安平安平與
深澤接壤子萬以公事至上谷紆道訪予兄弟一相見卽
言及其年詩古文巳刻成二十四卷詞則海内尚未覩全
本方彙輯迦陵詞全集三十卷授梓單行屬矛爲之序予
旣不知詞而其年之詞世巳推重又何用予序哉予間至
京師偶與友人顧咸三共讀其年之詞合小令中調長調
計四百一十六調得詞一千六百二十九闋咸三謂宋名
家詞最盛體非一格辛蘇之雄放豪宕秦柳之嫵媚風流
判然分途各極其妙而姜白石張叔夏軰以冲澹秀潔得
詞之中正至其年先生縱橫變化無美不臻銅軍鐡板殘
月曉風兼長並擅其新警處往往爲古人所不經道是爲
詞學中絶唱予聞其言而益信其年之詞之必宜單行也
夫其年與錫鬯並負軼羣才同舉博學宏詞入爲翰林院
檢討交又最深其爲詞工力悉敵錫鬯江湖載酒集爲友
人選刻巳久今方高視詞壇著作且日新其年詞雖富而
今巳矣子萬梓成後錫鬯必竭力爲之表章又何用予序
哉特以子萬惓惓爲其兄身後名計友于之誼足以風世
不敢以不文辭向者新城王阮亭先生梓其令兄西樵東
亭兩先生遺集海內重之子萬遊先生之門而亦不忍忘
其兄是刻也又何淵源之無沗乎以子萬之孝弟與其吏
治學問行且敡歷中外致君澤民以繩其祖武豈僅僅以
詞章爲其兄不朽計者獨予以長貧餬口四方祖父遺詩
略巳問世而古文詞未能授梓以竟後人之事則見子萬
梓其年詞屬爲之序而不忍固辭者亦用以自志吾媿云
爾
康熙二十九年秋七月秀水同學弟高佑釲謹序
序
自昔風雲之什最數六朝由來騷雅之遺原非一格故輪
袍製曲文人大抵風流而玉宇關心學士率多忠愛南國
隕江山之涕樓上笙寒東風牽離別之絲橋邊柳暗靑衣
小婢藉翻紅豆之詞彩筆名流慣著金荃之集寄歌思于
玉樹韻咽千秋傳節奏于霓裳魂銷一曲凢屬有情之語
多爲見道之言况乎萬斛流泉噴處卽成珠顆千端豔錦
着來盡是霞紋者乎迦陵陳太史先生世擅淸華頲係蘇
瓌之子門盈簪笏玠爲衛瓘之孫鍾靈氣于玉女潭邊著
義聲于孝侯祠畔英年吐鳳九苞栖食于桐花晩歲佩魚
六絶繽紛其藻彩詩則三百篇而下未是葩經十九首以
還都非作者文則叱訶徐庾靈𧖟之冰繭能繅凌轢謝顔
赤水之珊瑚可碎固巳蝨吟阿賦鬼哭蒼書矣然且擲地
鴻篇兼工鏤雪屠龍巨手亦事雕蟲則有春閨懊惱之辭
子夜相思之曲陌頭凝望悔教夫壻封侯洛下看花爲問
良人得意泣秋風于揚子未寄魚書驚殘夢于遼西生憎
鶯閙又有送君南浦別客西江渺渺春帆綠遍王孫之草
匆匆曉騎靑廻酒市之旗能不握手贈言攀條增感若乃
登臨山水憑吊興亾嗟仙掌之消沉露零鄴下歎銅駝之
湮没棘滿華園西京之禾黍芄然東洛之衣冠邈矣於斯
時也不亦悲乎至于江上琵琶靑衫淚濕樓頭珠斛紅粉
塵埋僵碧玉于甃泉啼采蘋于翠竹馬嵬土澁只剩香囊
銅雀臺空不聞歌吹斯又寫牢騷于落日抒哀怨于愁雲
者矣君爲才子僕亦恨人身似隴禽出潼關而未返夢成
莊蝶依吳樹以常飛曾叨縞紵之投久抱人琴之痛西州
門外傷心不但羊曇北海樽前把袂更無文舉劇憐香令
爲述難兄出遺藁于縹&KR0809;聚廻文于斷錦一聲河滿老淚
橫流三疊陽關仙蹤竟去試訪紅牙按拍當年可有何戡
若令鐡撥調絃今日難爲賀老一言弁首萬緒填膺
康熙二十九年庚午仲冬長至前十日涇陽任璣題於上
谷衙齋
女冠子(二首)中興樂(一首)
紗窗恨(一首)浣溪沙(十六首)
酒泉子(一首)天門謠(一首)
添字昭君怨(二首)菩薩蠻(二十五首)
卜算子(一首)采桑子(二十八首)
減字木蘭花(二十首)柳&KR0877;烟(一首)
散餘霞(一首)好事近(六首又𥙷遺一首)
漁父家風(一首)荆州亭(一首)
眉峯碧(一首)琴調相思引(一首)
誤佳期(一首)憶秦娥(一首)
淸平樂(五首)憶少年(一首)
阮郞歸(一首)畫堂春(二首)
武陵春(第一體一首)鬲溪梅令(一首)
海棠春(九首)桃源憶故人(四首)
攤破浣溪沙(一首)山花子(一首)
眼兒媚(二首)朝中措(十一首)
三字令(一首)太常引(第一體一首)
歸去來(一首)河凟神(二首)
醉鄕春(二首)茶瓶兒(一首)
極相思(二首)西江月(十一首)
畱春令(一首)少年游(一首)
怨三三(一首)偷聲木蘭花(六首)
城頭月(二首)河傳(第一體二首)
河傳(第二體一首)秋夜雨(一首)
醉紅粧(一首)玉團兒(一首)
探春令(三首)南柯子(三首)
迎春樂(四首)憶餘杭(一首)
醉花陰(五首)紅窗睡(二首)
河傳(第三體一首)河傳(第四體一首)
河傳(第五體一首)河傳(第六體一首)
怨王孫(二首)徵招調中腔(一首)
雨中花(三首)杏花天(二首)
浪淘沙(六首)戀繡衾(二首)
月照梨花(一首)河傳(第七體一首)
河傳(第八體一首)河傳(第九體一首)
摘紅英(一首)鷓鴣天(十五首)
金鳳鈎(一首)河傳(第十體一首)
河傳(第十一體一首)河傳(第十二體一首)
鵲橋仙(三首)廳前柳(一首)
玉樓春(二首)南鄕子(七首)
虞美人(十六首)夜行船(一首)
醉落魄(二首)夜游宫(四首)
踏莎行(六首)虞美人(第二體一首)
惜分釵(一首)臨江仙(一首)
七娘子(一首)花間虞美人(一首)
小重山(一首)
以上小令一百一十一調共三百九十首
中調
臨江仙(八首)七娘子(又一體一首)
蝶戀花(四十首)後庭宴(一首)
一剪梅(二首)釵頭鳳(二首)
朝玉階(一首)唐多令(六首)
攤破醜奴兒(一首)擊裙腰(一首)
明月逐人來(一首)贊成功(一首)
似娘兒(一首)靑杏兒(一首)
定風波(六首)蘇幕遮(一首)
漁家傲(七首)破陣子(二首)
落燈風(一首)鳳啣杯(二首)
喝火令(一首)醉春風(四首)
麥秀兩岐(一首)侍香金童(一首)
獻衷心(一首)芭蕉雨(三首)
輥繡毬(一首)品令(一首)
酷相思(一首)淡黃柳(一首)
玉梅令(二首)錦纏道(二首)
厭金杯(一首)垂絲釣(一首)
行香子(三首)靑玉案(六首)
鳳凰閣(三首)感皇恩(六首)
天仙子(二首)殢人嬌(四首)
佳人醉(一首)江城子(九首)
小桃紅(一首)月上海棠(一首)
歸田樂引(二首)西施(二首)
千秋歲(五首)離亭燕(一首)
于飛樂(一首)隔簾聽(一首)
師師令(二首)隔浦蓮近拍(五首)
傳言玉女(二首)百媚娘(二首)
剔銀燈(三首)解蹀躞(二首)
下水船(一首)碧牡丹(一首)
風入松(四首)婆羅門引(二首)
荔枝香(一首)拍闌干(一首)
祝英臺近(十首)四園竹(二首)
撲蝴蝶(一首)側犯(二首)
送入我門來(二首)一叢花(三首)
玉女度千秋(一首)過澗歇(三首)
側犯(第二體一首)紅林擒近(三首)
小鎮西(一首)皂羅特髻(一首)
有有令(一首)最高樓(一首)
驀山溪(七首)新荷葉(四首)
早梅芳近(一首)柳腰輕(一首)
千秋歲引(一首)拂霓裳(一首)
爪茉莉(二首)滿路花(三首)
洞仙歌(十七首)黃鶴引(一首)
秋夜月(一首)蕙蘭芳引(三首)
簇水(三首)華胥引(一首)
促拍滿路花(一首)鶴冲天(二首)
步月(一首)玉人歌(一首)
八六字(一首)勸金船(一首)
惜紅衣(一首)石湖仙(一首)
魚遊春水(四首)雪獅兒(一首)
愁春未醒(四首)謝池春慢(一首)
鵲踏花翻(三首)宣淸(二首)
薄媚摘遍(一首)凄凉犯(二首)
雪獅兒(二首)轆轤金井(一首)
法曲獻仙音(二首)塞翁吟(一首)
東風齊着力(二首)絳都春(第一體一首)
以上中調一百一十二調共二百九十五首
長調
滿江紅(九十六首)梅子黃時雨(一首)
雪梅香(一首)埽花游(一首)
紅情(一首)滿庭芳(三十一首)
徵招(三首)水調歌頭(三十九首)
鳳凰臺上憶吹簫(七首)夢揚州(一首)
塞孤(二首)金浮圖(一首)
八節長歡(二首)卓牌兒(二首)
天香(三首)漢宫春(五首)
雨中花慢(一首)燭影搖紅(二首)
帝臺春(一首)暗香(三首)
八聲甘州(五首)夏初臨(五首)
夢芙蓉(一首)月邊嬌(一首)
醉蓬萊(六首)玉簟涼(二首)
黃鸝遶碧樹(一首)慶淸朝慢(一首)
西子粧慢(一首)長亭怨慢(五首)
瑶臺第一層(一首)黃河淸慢(一首)
倦尋芳(二首)月下笛(一首)
孤鸞(一首)三部樂(一首)
長亭怨(一首)應天長(一首)
揚州慢(一首)珍珠簾(二首)
月華淸(四首)玉蝴蝶(一首)
垂楊(一首)無悶(一首)
閨怨無悶(一首)燕山亭(一丨)
催雪(二首)大有(一首)
新鴈過粧樓(三首)丁香結(一首)
瑣窗寒(五首)金菊對芙蓉(十二首)
花犯(又一體一首)三姝媚(二首)
萬年歡(二首)解語花(四首)
渡江雲(五首)絳都春(一首)
念奴嬌(一名百字令共一百零八首)無愁可解(一首)
彩雲歸(一首)春夏兩相期(二首)
遶佛閣(四首)東風第一枝(六首)
玉燭新(一首)琵琶仙(三首)
四代好(一首)雙頭蓮(二首)
龍山會(一首)五福降中天(三首)
燕歸慢(二首)夜合花(二首)
慶春澤(一首)換巢鸞鳳(三首)
高陽臺(二首)壽樓春(二首)
木蘭花慢(八首)翠樓吟(四首)
曲游春(二首)映山紅慢(一首)
看花廻(一首)月當廳(一首)
桂枝香(三首)玲瓏四犯(三首)
大江乘(一首)霓裳中序第一(一首)
憶舊游(一首)水龍吟(二十一首)
慶春宫(一首)氐州第一(三首)
拜星月慢(一首)花犯(又一體四首)
齊天樂(十二首)晝錦堂(二首)
石州慢(四首)南浦(二首)
宴淸都(二首)倒犯(一首)
莊椿歲(二首)瑞鶴仙(四首)
瑶花(三首)春從天上來(三首)
金盞子(一首)安平樂慢(一首)
雨淋鈴(一首)還京樂(二首)
春雲怨(一首)喜遷鶯(七首)
探春慢(二首)綺羅香(九首)
眉嫵(一首)花心動(一首)
瀟湘逄故人慢(四首)二郞神(第一體二首)
月中桂(一首)永遇樂(七首)
歸朝懽(一首)霜花腴(一首)
送入我門來(二首)尉遲杯(三首)
合歡帶(一首)花發沁園春(一首)
二郞神(第二體一首)春霽(一首)
秋霽(二首)西河(三首)
解連環(五首)望明河(一首)
飛雪滿群山(三首)淸江裂石(一首)
泛淸波摘遍(五首)望梅(一首)
傾杯樂(三首)望湘人(三首)
夜飛鵲(一首)望海潮(二首)
擊梧桐(二首)一萼紅(三首)
薄倖(四首)惜黃花慢(一首)
一寸金(二首)慢卷紬(一首)
八寶粧(一首)疎影(六首)
風流子(七首)大聖樂(一首)
高山流水(一首)江南春(一首)
霜葉飛(二首)過秦樓(一首)
五綵結同心(三首)女冠子(第四體二首)
小梅花(二首)蘇武慢(三首)
惜餘春慢(二首)玉山枕(二首)
宣淸(一首)洞庭春色(二首)
沁園春(七十三首)丹鳳吟(一首)
輪臺子(一首)八歸(四首)
賀新郞(一百三十五首)摸魚兒(十首)
蓮陂塘(二首)夏雲峯(第二體一首)
金明池(六首)綠頭鴨(一首)
笛家(三首)畫屏秋色(一首)
白苧(一首)春風裊娜(二首)
引駕行(一首)十二時(二首)
蘭陵王(三首)大酺(三首)
瑞龍吟(三首)西平樂(二首)
玉女搖仙佩(三首)多麗(六首)
箇儂(三首)夜半樂(一首)
六州歌頭(三首)小諾臯(一首)
寶鼎現(二首)怨朱絃(一首)
穆護沙(一首)三臺(一首)
抛毬樂(一首)稍遍(四首)
戚氏(一首)鶯啼序(二首)
豐樂樓(一首)
以上長調一百九十三調共九百四十四首
