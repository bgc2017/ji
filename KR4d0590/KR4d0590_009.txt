夷白齋藁卷之九
臨海陳基著
金華戴良編
律詩七言
次韻高元善郎中見寄律詩二首
憶昔同參㕐鶩群每將騷雅佐人文詩成嶰谷鳴風竹琴罷瀟
湘夢水雲南浦離情波浩渺北山歸思日紛紜可憐滿地秋如
錦只有黃花好寄君
詩酒相從歲已賖幽居人擬地仙家別来九陌風塵外望斷五
湖烟水涯書&KR0556;蜀牋文勝錦宴歸漢署帽簮花它年或遂投竿
志著我穐江倚釣槎
元善嘗俾余記其所居松雲巢繼辱以詩為謝囙次韵
荅之
蕭蕭素髮魯東家豈有文章競綵霞高世羡君期太白寓言容
我詫南華神栖五老仙為侣夢繞三珠玉作葩為問松雲在何
許此中非近亦非賖
舟中讀漢武帝紀
高皇馬上争天下丞相飬民方致賢帝業不曾階尺土兒孫何
以筭緡錢長生始誤神僊術巫蠱終虧父子天可惜春秋二三
策獨留龜鑑後人傳
次韵葉德新江上觀兵
一水朝宗控百川著鞭此日許誰先手麾貔虎風生海膽落鯨
鯢劒倚天潮汐怒随龍變化雲山高作鳳飛騫元戎一鼓收南
服持奉吾
君億萬年
三塔寺
江湖四月半隂雨山寺今朝方喜晴杖錫入城非避客琅玕繞
屋正啼鸎寳樹著花當座落蒼龍分水入厨清為留一榻雲深
處共話三生石上盟
過夲覺寺懷欲了庵長老
三過堂前歲屢過阿師行道近如何僧中此日如公少方外向
来名軰多一室寳烟飄艾納六時花雨落芬陀寺門晝掩如廷
尉滿地松隂覆雀羅
寄頋高士
每憶吳門頋辟彊舊開池舘帶滄浪綠波芳草盟鷗鷺錦瑟玉
笙悲鳳凰座客詩成誰最好故人酒後我多狂扁舟来往鵷湖
上老倒猶能賦草堂
寄鄭明德
牢落乾坤獨鄭虔丘園風雨故依然腹蔵元晏書千卷身受滕
君宅一[門@里]雲卧蝶迷遺世夢林居鶴避煮茶烟楊雄自昔多竒
字老我猶乘載酒船
過三塔湾留題
綠水灣頭維畫舫白雲堆裏訪禪林上方樓閣丹青古下界蛟
龍窟宅深五月鸎聲山寂寂一簾雨氣竹森森地靈不受昆眀
劫留得長松捴十尋
再用韵荅鄭先生
鍊石無心𥙷漏天幽栖環堵獨蕭然松蘿雨後生朝菌藜藿年
深沒故[門@里]足濯滄浪池上水衣薰豕蝨竇中烟林居似厭城南
淺重擬歸乘谷口船
用韵荅沈仲說
結客東吴憶盛年多君燕處每超然千金昔棄朱公産一畞今
無許子[門@里]濯足洞庭天拍水掛帆笠澤柳含烟相逢一咲榮枯
外猶勝虚乘訪戴船
寄錢成夫員外
千里從軍客䠂州故人吴下獨維舟關山别後鄕書少淮海平
来相業優龍虎帳中勞遠望鳳凰池上莫多留平生愛殺韓司
馬老我何妨譲一頭
寄蔡彦文都事
蔡子才多病亦多尺書千里慰蹉跎同遊暫阻紅蓮幕相寄慚
無𬗋玉珂交義人人推管鮑新詩字字擬隂何淮南賓客如君
少未許淹留桂樹謌
九日
百年鼎鼎成何事九日匆匆不在家莫遣秋風吹短帽羞將白
髮對黃花詩囙排悶聊時賦酒為銷愁尔謾賖欲向䠂城高處
望不堪離思滿天涯
九日簡同幕諸公兼寄吳中兄弟
官舍蕭條淮水濱一樽九日謾相親那知黃菊籬邊客不咲𬗋
薇花下人秋鬢白嗔烏帽側衰顔紅愛綠醅新中吳兄弟應相
憶悵倚秋風北望頻
阻風仲舉舟中小酌
千里旌旗暎日紅一天秋雨忽濛濛鄕書未有東南信客路不
堪西北風泛水芙蓉依繡幕背人鴻㕐避雕弓淮南酒薄猶堪
飲時𣸪相從共一中
墻角種菊三四夲頗可觀
一官迢逓客天涯頗覺穐来興味佳有菊便同陶令宅無錢誰
咲杜陵家幽叢密護霜前葉嫰蘂輕含雨後花頼有新詩相料
理淮南酒薄不堪賖
淮隂雜詩五首
千里相逢淮海濱一枝誰寄嶺梅春老来易感山陽笛年少休
輕跨下人失侣㕐如秦逐客畏寒花似䠂遺民每過百戰瘡痍
地立馬西風為損神
疋馬淮隂秋𣸪冬每尋陳跡不匆匆下鄕賓客貧無行南郭先
生老病聾漢室功高羞絳灌射陽門貴擬騫弓至今七尺城東
墓一酌寒泉感慨中
落木蕭蕭鴈度河西風嫋嫋水增波甘羅營裏秋聲急韓信城
頭月色多淮市有魚聊可食䠂山無桂不湏謌古今無限關心
事付與當年春夢婆
江左妖氛掃未清山東豺虎又縦横欲令斥堠收烽火湏挽天
河洗甲兵老馬獨嘶時北望賓鴻相喚盡南征腐儒媿乏匡時
術搔首風前百感生
兵火燒殘百草根人烟無𣸪萬家村黃金莫鑄忠臣骨白馬空
招帝子䰟易水有情人巳逝睢陽無援事難論何當親斬樓蘭
首仗節歸朝報
至尊
寄吴中分幕諸同志
故人入幕蘇臺上老我從軍䠂澤隈江海十年同聽雨關山千
里獨持杯邊書到日多憑鴈驛使来時好寄梅慙愧𬗋薇花畔
侣却依南斗望三台
寒菊遍開可喜
謾向隣翁覓菊栽晚花疎蘂一時開寒欺䠂澤三秋露暖透山
陽十月雷多事狂蜂忙采去惱人輕蝶競飛来蕭齋對此渾無
頼莫怪頻傾濁酒杯
寄唐伯剛斷事官
寒菊花開照眼新客窗風物未全貧旋賖陶令樽中酒敢比羲
皇世上人官事有程仍咲傲鄕書無便任囙循故人十月錢塘
路誰謂城西探小春
寄陳庶子參軍兼簡饒介之郎中
䠂天漠漠水迢迢千里懷人不自聊帷幄喜聞延曲&KR0647;行間竊
恭事嫖姚江空不采芙蓉寄歲暮唯謌桂樹招華盖仙翁如見
問為言髀肉近都銷
寄謝從義參軍兼簡唐伯剛斷事
江左風流謝使君賦詩渾似鮑參軍一麾舊作錢塘守萬里新
空冀北群官柳枝枝垂䠂岸賓鴻箇箇入吳雲題書為報西樞
彦十月山陽尚有蚊
寄周信夫王叔眀二長史
帷幄賢勞夙夜賓古今儒律兩彬彬漢庭重厚唯斯老江左寧
馨尚幾人霜落吳門天接水雷鳴䠂澤雨連旬黃梁酒熟淮魚
白南國穐風不愛&KR1052;
寄錢伯行檢校葉德新掾史
少日錢君同汗漫中年葉掾共翶翔北窗坐傲羲皇世南省行
陪漢署郎笠澤芙蓉秋萬頃䠂天鴻鴈日千行幼輿若許歸巖
壑便結茅齋野水傍
寄沈逹卿陳子方二理問
二妙相看如弟兄白鷗波上忝同盟老来轉覺襟期好别後令
人鄙吝生萬里貔貅方北戍九秋鴻鴈盡南征洞庭橘熟香醪
嫰心渴應憐阮步兵
和周太常寄貢祕卿詩五首
兩翁臺閣廽翔日千載文章全盛時太史世家羣彦服中郎筆
法九重知西清近識天顔喜南海遥分漢節持經幄論思深有
待未容采藥訪安期
二老故鄕江漢東两家文獻夙相同吴關望闕聮歸轡閩海勤
王謝轉蓬禮秩漢郊脩雍畤道宗魯國仰亀蒙共將千古文章
印力障狂瀾洗陋風
世路閒關嘆百離斯文誰與挈綱維近聞東觀除書下未覺南
冠寵數卑政倚叔孫興禮譲終知汲黯繫安危漢廷獻納湏公
䓁一代儀刑奕世垂
詞源變化共神謀一洗人間蚍與蜉老来頗厭干戈盛此去定
分宵旰憂舘閣經傳劉向業關河人望李膺舟白首自慚無寸
𥙷謾随行伍事防秋
平生筆諫柳公權鶴髮還朝各皓然榱桷棟梁收恐後麒麟鸞
鳳覩争先太常議禮推王肅金匱紬書待馬遷慚愧當年秦逐
客只憑魂夢到鈞天
夷白齋藳卷之九
