夷白齋藁卷之二
臨海陳基著
金華戴良編
古詩四言
九月夀沈母也
十年九月廿有九日沈氏大母為歲九十歲事告成登黍與稷
孫進裳衣婦具酒食母衣維何
天子賜帛母食維何伊
帝之力母陞于堂朝日有光崇殽于爼實酒于觴孫拜𧺫舞婦
與在行酒旨殽嘉母樂且康中堂何有有絲有竹琴瑟管䈁繁
音妙曲間以金石鏘之佩玉黃苟鮐背維母是祝載彈載詠再
謌載弦母醉且飽母咲且言母曰孫孝母曰婦賢宜𡭗蠶于室
梧桐堕金井寒螿栖露叢離居在萬里一夕生秋風秋風忽巳
暮離居邈何處獨寐在重幃相從乃中路
秋夜何迢迢迢迢不能寐𧺫坐彈孤琴寫此千古意鳴鳳久寂
寥猗蘭亦顦顇注聖既莫作後賢孰當繼獨憐商山翁去去𣸪
遐逝空谷亦何有紫芝聊可餌如何末路中亦堕留侯計羽翼
倘不成鴻鵠將垂趐苟可利生民寧辭暫紆轡區區後世名扵
翁胡足記
秋水不可&KR0881;美人安得從眷彼芙蓉花盈盈秋水中非無舟與
檝所畏蛟與龍臨流不能采零落委芳叢
群動夜已息秋聲適何從仰視天宇高微雲浩無蹤眀月在庭
戶河漢上横從既莫知所始何由䆒其終我獨弦我琴微風入
疎桐寫作清商調感激意無竆
昨日苦炎暑端居厭煩渴手短河漢高井深轆轤折此夕秋已
清一洗塵世熱紈扇委深笥輕羅换䟽葛天運無停機人生自
悲悅急景一以遷流芳遂衰歇洞庭生微波眀河湛初月落葉
辭故枝驚鴻亦飄忽爲謝同心友胡爲久離别
我有一樽酒獨飲不成歡豈無骨肉親悠悠隔河山亦有平生
友合併良獨難古人千載上世遠不能舉何如與明月徘徊松
桂間月既知愛我流輝照衰顔我亦知愛月託心同歲寒長碩
玉宇净河漢生微瀾四海仰餘照親友各平安夜夜見明月人
人無苦艱此月不可負此樽不可乾天地䓁&KR0647;旅流年劇驚湍
古人雖云遠其言若芝蘭舉觴以和之對月更盤桓
讀國語二首
成周昔重幣欲以母權子用此實王府爲計無乃鄙塞川以爲
潢川竭潢亦毀至㦲單穆公論列一何偉當世不見用後王宜
鍳此厲王怒聞謗乃使衞巫監欲逞一已欲冀彼萬口箝防民
甚防川川壅宜蚤决民言苟不宣禍至無乃烈先王置謗木政
恐有闕遺瞽史與矇䏂賦誦左右規百工及庶人人賤言不廢
聖亦擇芻蕘賢當受耆艾
詠史三首
百金購馬首為計良已疎如何不歲間一至三馬俱燕昭亦中
主謀國乃不愚一聽郭隗言虚心闡良圖黃金築高臺束帛走
中區瑶房間曲舘窈窕貯名姝五鼎列珍饌駟馬駕高車今年
迎樂毅明年迓由余秦恃百二險六國日丘墟燕小獨後亡得
士諒非虚昔者智㐮子獨擅六晉強一舉滅范氏再舉圍晉陽
韓魏為執轡意氣何揚揚以水灌人邑自負力莫當誰知躡踵
間身死國亦亡恃力不務德覆滅乃其常
吾憐晉陽圖沉竈且産鼃不沒僅三板民志卒無它乃知蘭絲
利不如保障多邯郸非不實民膏欝峩峩走遠不趋近君子意
則那先王有所属尹鐸與民和智氏不好德獨柰晉陽何
懷美人次韵荅友人
出門日初昕入門日已隂懷彼千載人勞我一寸心歲月忽云
邁江湖一何深北度限太行南遊阻桂林既負慷慨懷肯羡詭
遇禽感此獨繭絲中有太古音寫作梁甫調歎息淚沾襟
待王子充未至
屏跡去城闕幽栖向林阿永懷同心友褰衣𧺫婆娑憶昨走亰
邑弥年阻關河結客燕趙間頗𣸪許悲謌逸驥謝羈紲冥鴻辞
網羅所念聖哲遠中心良匪它夏屋廕嘉木芳池彂新荷湏君
此弭節日夕共委他
夏日喜友見訪
兀兀少寤語悠悠多遠懷歛迹&KR0881;僧夏凝神企心齋美人忽至
止良友與之偕閴然類逃虚跫𡭗覯所諧跡迩志弥惬情敦禮
無乖衣褐貴懷璧屬辞慚類俳積雨霽初夕清飈掃餘霾碩言
念幽獨日此憩高&KR3877;
投贈同志
仲夏暑氣溽平居愛高明柰此西日炎四壁欝如蒸鳥雀亦苦
熱群飛繞簷楹念彼縞衣侣引吭一長鳴諒匪丘樊姿𬗟懷霄
漢情高槐欝成幄稍稍清風生嘉卉亦自媚為我顏色頳攬物
感時序興言劇心旌美人一水間累日廢逢迎投此以贈之聊
𣸪慰屏營
次韻吕彦貞
衛國不好士養鶴皆乘軒夏禹后之聖匍匐拜昌言峨峩十二
樓上有孤鳳鶱覧德一下之頋肯栖扵樊世無倜儻人嗟此復
誰論洪河西北来萬里日崩奔學海有源委黽勉宜自敦况有
典刑在共此北海尊
分省興同幕諸君小集
日出詣公舘眷言𣣔何為名法非素習吏櫝漫紛披况當兵戈
際生民属瘡痍媿匪適時器徒蒙君子知今夕復何夕群彦辱
追随繫馬及亭午開軒納涼颸湏臾急雨至四座却蒲葵呼吸
異舒慘俛仰閱盈虧開尊酌芳酒聊此慰衰遲知已諒難酬厚
顔祗忸怩
梅南書隐為上虞俞氏賦
草木本何心人情殊所託豈伊同臭味政𡭗高風格眷彼東山
陲貞葩爛林壑攬此亦奚為幽棲遠城郭玉立衆芳先氣壓群
卉弱詒謀豈無意迓續斯有覺圖書日前陳琴瑟時間作窹寐
賢聖俱𧺫坐塵坌却故俗仰尭封名山餘禹鑿擬赴歲寒期莫
負東家約
夏日齋居用蔡都事彦文韵
徽生一世間俛仰異今昨嘯傲羲軒際慷慨孫吳略趣舍雖㦯
殊浮湛得無怍含靈属顦顇畏途乃盤錯仰天河漢高涉海蛟
黿惡三&KR0985;日蕭蕭五湖烟漠漠浩蕩魚鳥性偃蹇麒麟縛衆卉
萋更碧孤芳紛已落動植迭榮疩崇深互飛躍回觀静中趣却
慕方外樂况非軒冕姿誤嬰葑菲託已與向平期終赴名山約
分省早集懷錢員外蔡都事湯𬋩勾
間歲&KR0881;戎旅終年廢丘壑一爲塵網嬰竟負烟霞約今晨適公
署時暑秋巳薄山翠落簷楹湖光映簾幕同袌二三侶分携異
今昨畏途属賢勞端居念離索蹉跎媿衰暮僶俛參畫諾臨事
每參差憂時空謇誇覧此山水勝寫我情慮惡遲子早還歸開
樽共斟酌
樓居
樓居属朱夏宴寢宜清晝微雨散空靄遥峰獻餘秀深巷頗紆
轍良朋亦時覯尚論黃虞前足以彂蒙陋何當稅塵鞅遠跡栖
雲岫爲謝荷鋤翁遲種南山豆
彦文點兵餘杭冨陽新城道上賦詩見示因次其韵
四首
出門難行路四郊人跡䟽畏&KR0849;如畏賊飡米如飡珠驅車候眀
彂點兵歴邊隅誓將剪妖虜聞者喜𣸪歔誰能行伍間奮身先
萬夫使者有所適陸行復乘流迢迢餘杭道泛泛富陽舟盡瘁
乃明訓宴安匪良謀不貴徇名禄所期無悔尤自古君臣際同
樂必同憂天高河漢秋月白風露涼引弓激長矢願言射天狼
仰視叱熒惑却立麾攙搶誓此七尺軀為彼百夫防孤忠一以
奮萬死庸何傷生人属塗炭群妖方弄兵大將肅旗鼓三軍嚴
視聽所重致天討慎勿妨農畊鯨鯢塗兩觀虎羆行四征弩力
平南服持之奉
聖明
分署望鳳凰山
秋氣日以佳微雲不成雨青山天際来與我為賓主飛龍及舞
凰突兀在庭戶湏臾霧靄收草樹粲堪數謇予麋鹿姿詎意嬰
圭組蹙縮匪天真驅駝漫塵土偶坐属無喧晴容湛空宇𣣔去
𣸪踟蹰此意當誰與
次韵彦文古詩三首
西齋對雨
江雨水雲國隂晴無定期靡靡歲將晏悠悠夜何其驚飈一以
劲落葉漫紛披人情異舒慘物運互推移君子懷端居玄覧久
忘疲客至即共飲酒行勿停巵奕勝不計速句巧寧厭遲霜橙
眩餘綠秋菊含晩姿豈不念儔侶日夕共委蛇所覬葆冲默勿
𣸪費煩思
池上
空池納光景皎皎無緇𥻘性潔不容滓體虚能照人古人以水
鑑鑑心不遺身所以觧纓侶亦𣣔濯其塵纓觧復可結塵汙不
可親凝觀池上者當知清濁囙
對菊
我有舊㘽菊蕪穢北山隅朅来三十載誰𣸪護根株非但歲月
久况兹川路殊憶昔少壮時親愛日歡娛每逢佳節至掇英汎
尊壷持觴送飛鳥飲畢卧蘧蒢今辰属遲暮目断歸雲孤終然
嗜真賞時復過君廬
送邵同知分韵得来字
我折錢塘柳君上越王臺越臺今寂寞昔人安在哉空餘鏡湖
水蕩漾小蓬莱千巖雨新霽萬壑净氛埃山色時時好荷花面
面開流芳殊未歇爛漫待君来
次韵沈仲說荅蔣子中遺山水便面詩
端居宴脩景尚論天人際紈扇遠寄將咫尺山水麗出入懷䄂
中盈盈落空翠樂此虞舜琴傲彼羲皇世穆穆来清風妙與天
者契
夷白齋藁卷之二
