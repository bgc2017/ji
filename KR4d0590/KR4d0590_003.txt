夷白齋藁卷之三
臨海陳基著
金華戴良編
古詩五言
彂吳門
少壮不觧武衰老却從軍將相北出師部伍各駿奔伐鼓震城
闕樹羽隐秋旻水師歘龍驤銕騎紛雲屯軍容亦已肅士氣悉
欲伸載詠東山什感激為逡廵頋余麋鹿姿辱參羆虎群頽然
介胄間見此逢掖臣微禄不逮養匪材胡足珍驅馳寵辱途俯
仰媿君親秋風吹海濤落木滿江津去去勿踟蹰浩謌天宇
新
大江
夏后道九川江源𧺫西極想當䟽鑿際毫髮無遺力奔流赴東
海吐納潮與汐萬古天塹雄洶湧限南北時秋八月望烟霧四
開闢皓月麗中天華星列東壁俯擊亂流檝仰送搏風翮眼空
牛渚舟氣傲南樓席平生臨深戒所至每兢惕此夕獨疎狂四
頋無與敵風伯引輕帆百怪皆辟易前瞻狼五山亭亭倚秋碧
狼山
狼山一何竒崛𧺫大江滸横截捍奔濤離列成四五人言秦皇
帝鞭石走中土意𣣔跨東溟候彼神僊侣此石乃其遺為山&KR0770;
狼頋斯事雖云誕傳說自前古我疑融結初磅薄元氣聚地脉
引東南歘吸不可覩層顛屹浮屠下瞰吳岫雨行行入淮甸此
勝無與伍
通州
渡江潮始平入港濤巳落泊舟狼山下遠望通州郭前行二舍
餘四野何漠漠近郭三五家慘澹帶藜藿到州日停午餘暑秋
更虐市井復喧囂民風雜南朔地雖江海裔俗有魚塩樂如何
墟里間生事𣸪蕭索原隰廢不治城邑斳可託良由兵興久羽
檄日交錯水陸飛芻粟舟車互聮絡生者負戈矛死者棄溝壑
雖有老弱存不足躬錢鏄我軍寔
王師畊戰宜並作惟仁能養民惟善能去惡上官非不明下吏
㦯㒺覺每觀理亂原媿乏匡濟略撫事一興慨悲風&KR0978;寥廓
如臯縣
曉行過如臯草露凄已白井邑無人烟原野有秋色緇褐兩三
人牢落徒四壁侣訝官軍至拱立衢路側伊昔淮海陬土俗勤
稼穡潟滷盡桑麻閭閻皆貨殖及兹值兵燹道路紛荆棘十室
九逃亡一頋三嘆息
王師重拯亂主將加隐惻戒吏剪蒿菜分曺理塩䇲眷眷恤瘡
痍遲遲歴阡陌上天合助順九土期載闢白首忝戎行臨風增
感激
海安
淮海水為利轉運有常程積渠如積金守防如守城近聞渠堤
壊水决劇建瓴我軍頼神速&KR1229;力障頽傾舊防幸已復新備亦
宜興古人重舉衆日費千金并剋敵務囙糧足邊資力畊矧兹
淮甸間沃野冨吴荆草菜日加闢餽饟歲弥增勿使土遺利坐
令儲偫贏東南力可舒根夲計非輕𣣔弘中興業新事力當行
陋儒無長筭觸物有深情冉冉趋畏塗戚戚慎宵证
爛泥洪
猛虎尚可摶蛟龍亦易屠惟有爛泥洪蟁蝱天下無蟁觜甚蠍
螫蝱聲殷雷如壮士不敢觸觸者無完膚一齧使筋露載齧令
骨枯牛馬齧盡死矧兹甿者軀造物仁萬類稔此獨奚需得非
庶草蕃變化劇蚍蜉譬如蟣與虱所貴日&KR1057;梳否則必滋蔓蔓
草古難圖我𣣔訴真宰憤切擬&KR0694;胥
上帝必震怒下令致天誅蓐收將中軍風伯為前驅一鼓清八
極斯醜諒安逋𡭗蝱法必殱𡭗洪理難瀦聽甿秉耒耨庶草悉
誅鋤要令衆蜹都化為秔稻區作貢奉明祀庶足報錙銖
泰州
吳陵古名邦利盡揚州域奮城雖丘墟新城如銕石昔為魚塩
聚今為用武國地經百戰餘士耻一夫敵征人還舊鄕下馬問
親戚蹢躅慨蒿藜徘徊認阡陌桓桓霍將軍出入光百辟位重
言益卑功高志彌抑誓𣣔報仇讎不肯懷第宅人羡過家榮驚
喜争太息白日照旌旗閭里有顔色皓首太玄經雖勤竟何益
上樂
夕次泰州郭朝行上樂里密雨灑兼葭秋風落菰米頣聞承平
際魚塩賤如水簫鼓樂叢祠謳謌動成市中原正格闘擊柝聞
四鄙官道日榛蕪生人䓁螻蟻依依烟際舟两两舟中子来注
賣魚蝦出入官軍裹生長離亂間不識紈與綺失喜見
王師被服多華靡買物不論錢僕僕更拜𧺫何當罷戰伐萬國
收戎壘山河歸帶礪車書復文軌有地盡蚕桑無人不冠履腐
儒亦何需歸山守松梓擊壌盡餘年此樂無竆已
令丁鎮
水路轉下樂遠赴令丁鎮落日淡平蕪荒村帶寒燐平時冨魚
稲稅薄民不困蓮芡亦時豐足以禦饑饉江湖歲或艱老弱行
蠢蠢相携&KR0556;淮食不得辞遠近四野今盡荒百畒無一墾鞠為
鳬鴈區無復限封畛師行輜重随士飽筋力奮經費固有常變
通亦宜論吾聞古賢將羊陸開吳晉食足邊備多高標邈千仞
務子角
頻歲事行邁敢辞筋力衰官軍渡淮海父老迓旌旗騎士盡貙
&KR0849;舟師皆水犀踴躍趋敵埸謳謌雜華夷行行務子角所過悉
瘡痍草木未黃落風露已凄其僕夫跽謂我歲暮寒無衣故鄕
日以遠道路日崎嶇我方戒徒侣師行有程期貴賤皆形役遑
敢恤其私頼有同袍彦議論各瓌竒有酒即共飲聊𣸪慰羈離
高郵
秦郵水為國層城高欝欝三面阻重湖深湟中蕩潏常憐秦太
虚材兼文武術慷慨談孫吳議論每竒崛遨遊二蘇間文采尤
駿彂平生英邁風想像見彷彿頋余亦何知僶俛從戰伐歲晚
過其鄕徘徊為終日憶昔元祐際中國久寧謐二虜獨猖狂公
心常憤切中原属塗炭四野多白骨使公當此時豈惜焦毛髮
秋風次淮甸征騎四馳突九原不可作悲謌暮蕭瑟
寳應縣
秋風日蕭颼百草各顦顇零露泣寒螿客子心𣣔碎寳應古名
邑丧亂生聚廢市井皆官軍道路盡蕭艾主將行邊鄙遺民望
旌旆共碩早休兵還鄕供負米
述老嫗語
歲暮&KR0881;淮海不辭行路難從軍豈不樂即事每長嘆老嫗八十
餘日晡未朝湌自云遭亂離零落途路間豈無子與孫充軍皆
不還男戰䧟賊壘孫存隔河山數月無消息安能頋飢寒語畢
雙淚垂使我心悲酸上天未悔祻豺&KR0849;方搆患近聞山東變世
路𣸪多端悠悠顛沛人何時即平安
淮安
此邦惟椘州水陸居四逹囙淮以爲塹天險不可忽昔聞里中
人功盖天下傑能受市見辱羞與絳灌列常憐躡足際事與追
亡别走鹿既已擒狡兔安足恤疾風吹空郊露下芳草歇行過
寄食地尚想還鄕日王孫迹已陳漂母名未滅遥望濟岱間風
塵正騷屑
九日從陳醫師所寓得甘井課童子分汲
世亂遠爲客迢迢淮海濱空城百戰餘多非舊人民十井無一
甘憂心渴生塵蕭條值九日無酒亦無親偶過同宗友欵咲意
何真為我脩茗事芳㓗無與隣一啜喉吻潤再啜肺腑新三啜
衆體平四啜百慮伸連啜至五六高談如有神吾宗和緩流豈
遇蘇耽倫得非上池水沾丐及時人呼童抱瓶盎走汲勿辭勤
飢飡及渴飲它井棄勿論澤我枯槁容滋我衰病身沃我冰炭
腸餘潤及朋賓古人飲菊水其夀及千春今余遇菊日飲此樂
欣欣裁詩謝宗友勿以饕見嗔
傷菊
終歲事行役所歴厭蒿蓬偶過衛子廬庭有幽菊叢淮海風日
高秋葩粲黃中擺落凡近態綽有靖者風自負文人行肯為兒
女容卓然搖落際見兹群卉雄是時歲將晏不意有此逢繾綣
去復廽眷若情愛鍾衛子属它適我亦闕過從屋廬既易主庭
菊廢無蹤鞠為雞豕區腥穢産蛆蠱我聞長太息扼腕為忡忡
𡭗菊雖植物正色映霜空氣含逸世韵力著扶衰功託根君子
庭誓言期始終中道或改度殘賊遘貞凶物理有屈伸世故無
终窮悲傷亦何益極目送飛鴻
夷白齋藁卷之三
