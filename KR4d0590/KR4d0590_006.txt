夷白齋藁卷之六
臨海陳基著
金華戴良編
古詩雜言
沈孝子行送醫師沈伯新
吳淞江来自天目山奔流倒海無時窮川原藪澤佀棋布鷄鳴
犬吠俗與太古同郡人沈孝子築室居其中辛勤自食己之力
仰事祖母年九十黃髮兒齒顔如童日出適田省畊作日入歸
家奉温凊一室之内慈孝敬愛宛有齊魯風暇日閉戶讀書史
閨門上下皆肅雍省身齋戒喜且懼飲膳湯藥必先嘗此心謂
可對昊穹至正十年夏六月祖母遘疾在床蓐涕泣側息憂忡
忡再拜躬迎伯新甫醫貴三世術乃攻伯也切脉不用藥急進
臘黍甘如餳以意取效超庸工𧺫居食飲𣸪如故妙術隂與孝
感通夀為五福首孝乃百行宗醫師掌百藥為人恤&KR1539;痌吾聞
孝子世積德慈愛固應天所鍾如何俞扁去己久世上𣸪有太
倉公我謌孝子行送君勿怱怱但願人皆躋夀域樂有孝子心
融融嗚呼樂有孝子心融融
煑雪窩為玉山作
草堂之仙人隐居玉山陲平生盗泉不肯飲惡木不肻栖&KR0556;山
為窩煑山雪雪勝玉泉茶勝芝煑以&KR0818;蠢彭亨之石鼎然以蹙
縮擁腫之樹枝恍聞松風洶湧出澗壑化作雲氣爛漫干虹蜺
匡廬道士来會稽嬉咲怒罵皆成詩尋常一飲即一石蹋破甕
中天地皆醯鷄不厭陶家滋咮薄却愛玉川文字竒舉椀猛吸
如鯨鯢悠然相對孰賓主窩中自来無町畦乃知渾沌鑿不破
縱使先天之子亦莫窺端倪逍遥咲殺南華老夢與胡蝶随春
迷
我今有所思寄于山人
我今有所思乃在越山陲越山遥遥青入海秦望特𧺫上與浮
雲齊客有匡廬虛白子昔如吳門歸會稽口誦黃庭經頭戴白
接䍦往来倏忽不可知上下風雨騎虹蜆仰參赤松子俯接青
牛師左手揖廬敖古手招安期醉援北斗酌滄海長嘯濯足脫
巾掛在扶桑枝我嘗遇之玉山下要我八極同遊嬉塵緣未割
妻子累一去不得相追随天台僊人馬子徵陽明洞天曾見之
遺書遠報雪巢子烟波萬里来無時扁舟我𣣔東南歸鑑湖之
水清漣漪授予玉匱書茹子苗山芝逍遥廣莫超希夷翩然却
咲賀狂客為誰白首居鴻禧
空眀山人謌
丹丘子空明生結髮為吏千公卿懸河之辨從𣸪衡法家之書
刑與名少年騎馬入公府白首尋真歸赤城赤城僊人下青冥
手奉寳籙遥相迎虚皇勑住委羽洞服事劉郎為弟兄劉郎乘
風朝紫清雲為旗兮霓為旌盡留瓊田教種玉約以不死三千
齡三千齡在何許来往東吳𣸪西椘看成珠樹著三花笞鳳鞭
鸞却輕舉
烏夜啼引
閩人王㽘為淮東元帥府奏差被誣繫獄部使者使
泰州尹趙子威讞之平反其冤
烏夜啼在庭樹烏啼啞啞天欲曙阿兒被誣身繫獄盡室煩冤
受茶毒烏啼胡為繞吾屋下堂喚婦𧺫聽烏忽喜淮南兒有書
書中報道兒罪說此樂欣欣天下無兒歸拜母為母說泰州使
君當世傑執法霜臺舊司臬眀如青天皎如月冤獄平反觧縲
紲已死得生誣得雪海可枯山可裂使君之德不可滅烏啼愛
我庭樹枝我愛使君君不知使君歸朝奉
天子日日聽烏為君喜
玉笙引
金華僊人周子竒能吹三十六琯之參差䟽音間節傳自女媧
氏上引浮丘公下接王子晉来往伊水之濱雒水湄緱氏山頭
雜宫徵龍唫鳳噭能使鬼神上下莫得窺端倪昔年西王母翩
翩會瑶池親遣侍女董雙成學得妙曲崑丘歸至今縹渺十二
之玉城餘音長繞蟠桃琪樹枝請君休汗漫我欲與𡭗期若非
鈞天即洞庭仰參軒轅帝俯友虞庭䕫後天而老不死長追随
周子竒此曲莫向人間吹
律詩五言
興福院會秦文仲學古二首
蘭若臨江次層城壮海壖地通重譯貢門泊孝廉船人事桑田
後春光榖雨前未忘栖遯跡来此𣣔逃禪
兵革艱虞際思君减帶圍折衝存爼豆贊畫忝樞機交義陳雷
古功名管晏微江城花爛漫莫惜典春衣
送謝參軍
參軍趋府日父老借恂時重爲蒼生𧺫當酬國士知功名君不
沗筋力我將衰送别春城暮深杯莫厭持
次韵荅高元善
跡忝芙蓉幕心依虎豹關老驚詩鬢短貧覺酒尊慳特逹高書
記清新庾子山多情憑塞鴈時寄一書還
送鎦治中
椘楚平津彦翩翩千里駒𧺫家參上郡振轡騁康衢别駕恩非
沗巖君德不孤青雲有知已寧許戀南湖
癸丣二月十二日常熟阻雨寄吳門兮省同官
一棹琹川路頻年此往還海風寒挟雨戍火夜連山澤國龍分
節邊城&KR0849;㩀關故人南省幕退食佩珊珊
琴川懷古
揖譲思虞仲弦謌憶子游學文湏到魯議禮必宗周爼豆今如
此干戈苦未休慚非割鷄子安敢話屠牛
十六日開船值北風大作𣸪泊北門
風急江難渡春寒雪更飄濟川雖有檝跨海恨無橋使節辞吳
近官軍去椘遥北門仍繫䌫山雨夜蕭
二十一日渡江
渡江風日好掛席近扶桑萬古天為塹中流葦可航導川思夏
后跨海詫秦皇跋&KR0881;艱危地低頭媿孟光
三塔寺訪寬老禅
人世難行路禪房獨掩扉鶴飛知客至雨歇見龍歸天地干戈
满江湖故舊稀愧非韓刺史臨别更留衣
訪夲覺欲長老不遇時𣣔公在南堂退居
来訪南堂老扁舟興盡還耳聾猶說法地僻謾投閑掃竹逢春
雨開門見遠山題詩託端叟為報鬢毛班
留别仲銘二首
南國新開士前身休上人賦詩追鮑謝揮翰擬梁陳雨歇水西
寺花飛劫外春相逢又相别離思满江津
方外碧雲句人間白雪謌江湖相見少塵世别離多水宿随鳬
鴈岩栖憶薜蘿何當謀一壑老我共婆娑
送姪譲從軍武安
送𡭗徐州去秋風幾日程水通彭子國山擁椘王城虎帳氍毹
暖犀船五兩輕從軍古云樂今我不勝情
世亂難為别他鄕𣸪暮秋媿余叨入幕念𡭗獨登舟季子裘空
弊班生筆誤投恨無田二頃歸老石湖頭
夷白齋藁卷之六
