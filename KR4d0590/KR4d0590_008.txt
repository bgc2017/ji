夷白齋藁卷之八
臨海陳基著
金華戴良編
律詩七言
次韵鄭有道喜王季野府判南歸二首
故人日下拜官歸河水南来佀帶圍策馬遠游天府勝食魚偏
愛錦江肥蠶叢故國山猶在望帝荒祠鳥自飛萬里欲將慈母
線芙蓉城裏製春衣
海榴花放客南歸喬木參雲揔十圍綠蟻奉親浮臘味黃羊充
饌割秋肥恩承閩國榮三釡心切灤都望六飛錦里它年湏報
政中天風露&KR0668;朝衣
次韵伯行投贈存齋
風捲浮雲雨滅埃柳隂池舘白蓮開放舟有客尋源至問字何
人載酒来剡曲願從安道隐茂陵空歎長卿才角巾歲晚東林
下短策逍遙步𬗋苔
三用韵喜季野歸
手攬繁弱接忘歸燕山射獵雪打圍駞鳴關口曉風急馬牧原
頭春草肥鄕樹喜瞻親舍近蜀人争候使皇飛慷慨平生王子
贛奮身叱馭肯沾衣
寄季野
積雨東臯如早秋公子不来令我愁題詩每憶許玄度賣藥敢
期韓伯休柳隂繫䌫水數尺竹裏讀書風滿樓長夏林塘何所
佀浣花溪上瀼西頭
次韵劉德方經歴
綺席無塵宴景光佳人宫樣學時粧座傳白雪高難和澗采香
芹净可湘綠水紅蓮新漕幕𬗋薇青瑣舊朝郎鳳凰城裏曾聮
騎一路看花到上陽
送徐勉之慈湖書院山長
兩度秋風刷羽儀一官江海尚棲遲簿書舊屈諸侯掾經術今
為學者師天上文章回北斗人間聲教極東夷慇懃束帶叔堂
日絶學憑將已易推
送錢士能建昌知州
建昌使君能且賢青春結客五雲邊致身得近二千石事主巳
垂三十年天削匡廬開菡蓞月明彭蠡浸婵娟行春處處花如
錦𥜗袴謌中咽管弦
送王夀翁歸閩
十日輕飈送海舟七閩南去近東甌掉頭欲學孔巢父飬子不
慚陳太丘蠣房石暖随時采崖蜜風酣帶露收故園歸老平生
願殊勝官封萬戶侯
次韵荅秦文仲二首
艤舟復向三江口載酒欣逢二仲来丘園束帛已加璧將相求
賢無棄才柳色綠欺頭上雪桃花紅映掌中杯也應别後無知
已從此柴門不浪開
婁江繋䌫巳十日故舊獨逢秦與文氣壓元龍餘子服賦高司
馬九重聞西山拄笏聊容我東閤招賢欲待君觧却金貂換官
酒賞花時節正春分
婁江雜詩二首
畫鷁東来肅旆旌郊原十日喜春晴彎弓看堕雲边翮騎馬同
登海上城欲向草莱詢隐德每囙稼穡見民情自慚肉食還無
𥙷慟哭空悲漢賈生
百雉堅城鎮海頭霜風中夜肅貔貅乾坤浩蕩鯨波息井邑蒼
茫蜃氣浮民瘼東来皆可念妖氛西望未全收將軍莫負黃金
印一鼓歸封萬戶侯
與文學古秦文仲遊至正觀
西郭維舟水滿津從容鄭圃得尋真蓬莱路隔人間世桃李花
開劫後春風雨或聞蛟杼響弦謌曾與草堂隣交游不沗羊求
軰歲晚相期跡未泯
次韵荅秦文仲郭羲仲聮句見寄
客路尋常江海上春光強半雨聲中習池無酒醉山簡蓮社有
心期遠公香燼旋温婆律火茶烟輕颺石楠風不囙二仲聯詩
至安得從容一咲同
次韵錢都事誠夫海上書事
左掖郎官漢客卿樓船頻&KR0881;海濤平夢騎鸞鵠三山近膽落鯨
鯢一劒横南斗星移天使下東吳兵振島夷驚湏君早决平妖
策仗節歸朝奉
聖明
送誠夫使吳門督漕事蒹寄分院同幕諸公
掛帆南斗略扶桑奉使寕辞道路長轉漕𣸪輸滄海粟勤王争
羡𬗋藢郎風生漢節蛟龍避花繞吴宫雨露香同幕故人如見
問為言相憶鬢毛蒼
春日邵氏園池
寂寞園林帶夕暉昔年曾此戀芳菲柳塘水暖鴛鴦浴花徑風
酣蛱蝶飛蔓草拂衣人不翦畫梁無主燕空歸洛陽池舘關興
廢我欲春山賦采薇
送胡宣使赴都進表
使者樓船上九天鯨波不動一帆懸表章入奏三千里海宇中
興億萬年夏后山川仍職貢漢家勲業重安邊遥知此去多恩
澤帽壓宫花錫讌還
送高𧺫文歸越兼簡陳伯昂王彦強
昔年同客百花洲繡幕朱簾暎綺樓歲月幾何成契闊兵戈相
見獨綢繆開樽坐對吳山雨掛席行歸禹穴秋最憶吾宗陳伯
子咲談真有晉風流
甫里祠前憶舊盟朝湌把菊暮&KR1052;羔忘形直到葛天氏共飲况
有申屠生古来結交貴知已亂後離别難為情西風又鼓濤江
柂王衍為君雙眼明
寄楊文舉經歴
會稽從事獨逶迤拄笏西山秀入眉欲振家聲遵伯𧺫不將文
法泥宗師風塵此日淹騏驥霄漢它年見羽儀一曲桓伊江上
笛夜深應有老龍知
寄頋仲贅
為問平生頋文學離居近日𣸪如何秋高禹穴䆠情薄雨過越
山詩興多久客念君髭未白從君老我鬢先皤鑑湖一曲元無
恙歲晚相期載酒過
次韵謝捴管送梅州判還崑山
畫船檛鼓待潮回山色留人不受催官酒醉淹羅䄂&KR0668;離筵愁
聽竹枝哀秋風老憶淮南桂暑雨晴收海上埃莫學君家子真
叟變稱名姓不歸来
次韵謝侯寄梅州判
昔日吾宗陳太丘為言梅福政偏優(陳都事元禮嘗權知崑山州事)魚塩争集
海市曉鷄犬不驚田社秋奕世羡君仍吏隠一㕓老我欲歸休
裁書更謝錢塘守佳句難將雜佩酬
次韵謝侯書懷
使君五馬早承恩𥜗袴聲傳遠近村可為長生居鄭圃每囙清
嘯過蘇門香凝燕寝秋將肅露浥銀床井不渾同樂堂中賓客
盛旋烹新茗當開尊
十一月晦與同幕諸公登南高峯囙過湖上小集二首
共上南屏第一層海風吹鬢雪鬅鬙山盤地脉来天目城抱江
流佀蔣陵近郭晝行多畏&KR0849;並湖寒盡未收冰倚闌閑說承平
事知是昆明劫外僧
落日湖頭艤畫船買魚沽酒不論錢共過天下登臨地却憶國
家全盛年緣水暎霞紅勝錦遠山凝黛澹如烟相携此夕干戈
際一聽笙謌一慨然
正月五日省院諸公飲吳南城
每囙公事少從容今日傳杯興頗濃飲散城南催畫鷁夢回江
上聽疎鐘長風萬里飄歸鴈疊浪千層駭蛰龍同幕故人期不
至曉山回首欝巃嵸
泊舟垂虹橋訪南北兩山寺候蔡都事彦文
泰伯城中不少留垂虹橋畔却維舟佛灯下照蛟龍宅蓮社平
分㕐鶩洲王事有程塵没馬僧心無垢月涵秋多情為待同袍
者遍倚闌干不下樓
次韵彦文寄謝省院諸公二首
西山雪後色愈妍拄笏相看每自憐豈有異才參廟略謾陪時
俊列賓筵玉笙錦瑟留人醉翠葉銀花壓帽偏却咲當年潘騎
省為誰雙鬢早皤然
此日東吳接勝遊風流欲與古人儔城南官酒春初熟湖上魚
罾晚未收才媿機雲還入洛切高絳灌重安劉謀參帷幄輸公
軰巢父歸歟盍掉頭
次韻孟天偉郎中看潮十首
海上初看一線低湏臾排突與山齊平吞百粤天為塹雄障全
吴石作堤浩浩鯨波流佀帶紛紛蝸角闘如鷄世間别有風濤
險莫向平途信杖藜
天風吹海恣崩奔一擲坤維势欲翻正𡭗断鼇安地軸可容持
鼓過雷門驚濤怒激英靈氣斜日潜銷壮士䰟却咲故都閑士
女治遊歸去近黃昏
江源来自歙山幽潮势憑陵江上頭𬗋盖黃旗收王氣素車白
馬踏清秋至今故老猶興慨自古忠臣不自謀渺渺雲邊孤鳥
沒豈知人世有恩讎
八月十八怒潮生猛扵突騎白於繒風掀雲島神龍化雷吼天
門赤鯉騰樓船入海仙難問䲭革浮江史可徵揚旗勇踏濤頭
去除却吴兒世不能
千古英雄恨未銷海風吹上浙江潮怒驅貔&KR0849;誰能敵雄壓鯤
鯢不敢驕踏浪掀旗空遠迓臨流捐𬒮若為招扁舟浩蕩身先
退輸與陶漁共采樵
雪湧潮頭萬疊多秋風奰贔吼靈鼉直疑碧海金鼇擲𣸪恐隂
山銕騎過勾踐功名今寂寞麻姑消息近如何憑君更闡神明
力翻却蓬莱弱水波
秋風釃酒待潮生渾似羅江吊屈平地下有靈驅海若人間無
主聽阿衡恩讐莫辨君親分忠倿難逃今古評寂寞長洲走麋
鹿不堪眀月櫂歌聲
千古東南詫海潮摩挲強弩未全銷氣乘日月分盈縮聲振山
河欲動搖擊楫中流謌慷慨倚闌斜日鬢飄蕭錢塘官酒秋仍
綠更與靈胥酹一瓢
風𧺫城南思慘悽獨携長劒倚長堤未談秋水驚河伯先跨濤
江掣海鯢力障狂瀾扶砥柱手揮妖祲豁坤倪東流不盡凭闌
意長咲歸来日已西
每囙潮候卜災祥今歲潮頭百尺強千犀弩彂鯨鯢吼兩乳峯
開龍鳳翔乘槎直欲訪河鼔懸水不湏誇吕梁徙倚江亭吾已
老海風吹面髮蒼浪
夷白齋藁卷之八
