檜亭集卷二元丁復撰
古體(五言)
瀛海篇贈吕鍊師(前集)
我本瀛海人瓠落九州土三山不得歸六鼇竟何所凝
精耿宵寐往往呼安期跂予紫霞想感此白日馳客有
金陵仙玉霄住雲月近從爵溪來霜紈卷溟渤搴衣拂
天姥跣踞青芙蓉羲和擢僵指夜寒笞六龍金烏飛上
天露草忽已晞奈何秘靈境忍使人民非朝搴四明霞
夕涉會稽道鄭弘招不來賀監亦已老胥濤吼奔雷逆
折生回風鸞乘仙子府鶴語梅花宫清湖自歌舞顔髮
凋青紅壺丹碧光瀉劔影洞庭水霜落山橘寒還過吳
王里吳王湎不醒館娃骨已冰廼爾憶張果亦復尋茅
盈玉妃發春哂手折雙瓊花寄贈两女兄相逢學丹砂
翩然不肯留浪迹金陵市長歌六帝秋嫋嫋開夢耳青
裾曳明月問我丹井南揮手綠雲表語别愁何堪往年
去天台藥草逕香滿彼之溪上人泣向西風斷瓊臺天
上遥銀橋霧中没葛陂一丈竹鱗鬛生倏忽颷車劃雷
逝輪轅不相將尺地不可縮况兹道路長故人衡湖居
舊約赤城下緣厓履靈迹弄瀑潄清瀉今聞綰漢綬好
作常州牧興公賦金聲名山阻高躅東行即相討自稱
回道人榴皮醉香墨曉過東林春海圖慎勿視但恐馳
其神
甘雨昨日足
甘雨昨日足今日豈不游文漪散清沼綠樹未驚秋步
出西郭門浩浩江漢流危檣隘川浦乃有遠人舟江浪
赴海潮驚沙無定漚號呼走羣吏肉食懷鄙謀及時不
歸耕卒歲何用周悄悄綠髮子還家多白頭為農極凋
瘁猶用苦誅求
東海有蟠桃
東海有蟠桃結根何歲年花開不關春霜露不繫天仙
種詫靈異未知樹所緣我欲往問之代無絶世賢適來
王母至遂奉武皇筵驕主好自誕後來信謂然愚者諒
多惑知者當不傳
題小兒高馬圖
綠衫良家子文鱗宛國駒神宇擢秀彩駿骨蓄英腴妙
齡從兹啟遐陟邇云初迅發逞窮邈若視無寰區嬰之
尺鞅御加以寸箠驅百年雖瞬息萬里亦湏臾朝晞若
木津夕秣崐崘虚往駕諒可追至者吾其徒勿云視華
翫市里周盤娛時去壯齒謝日暮我馬瘏終慚作圖意
攬此徒永吁
送趙有章教諭滿還郎步
昔在秋浦還我行凌浩渺尋君郎川宅相逢武林道君
顔日方滋我髮初未皓及兹凌陽見顔髮非昔好故心
無淺交論詩有深造良意正云云遠别何草草長恐重
見日復此同衰老相知在久要各用豁中抱中抱何以
豁志士懷其衷文興諒斯際道在詎無庸雍雍麟虞化
泱泱鄒魯風菁莪歌樂育芹采有遺功持兹從所際誰
謂行未通我生胡不遇亦云適其逢顔稷千載人趨異
心乃同勖哉戒修德庶言玉爾躬
竹山
離離鳳食幹緜互亘修巒君子懷靜儀虚貞媚蒼寒靈
厓發潛穎崇苞閟幽盤筮隣從蔣詡永結羊裘歡
同縣尹張志道徵士黃觀復隂秀才燕集六縣
校官葉仲庸池上分韵已而互相為和
分得碧字
江水秋未清林暉午能碧相忘散亂坐幸老談笑劇以
君久寒氊且爾暫暖席同心勿辭飲况有陶彭澤
次韵殿字
堂堂瓊林客籍籍金鑾殿一官巖州最再調淮縣見(謂張)
(也張以丙科授黃巖州判再授淮東六合縣尹)人生逐日老世事浮雲變亦有
古宫臺凄凉入荒甸
次韵下字
王日不注官從天得長假年衰豈能高老坐不許下新
秋席為展欲夕尊未罷誰揮魯陽戈請駐羲和駕
次韵秋字
白簡剡霜雪黃郎富春秋(時黃以茂才受羣御史薦)竒才不世用高
韵失時流卞璞一就琢荆臺安得留應懷鷗鷺侣猶憶
鳳凰樓
次韵隂字
喜把手中酒醉捫頭上簮題詩共五客擊節得諸隂(謂隂)
(秀也)綺席紫霞散銀缾黃玉斟相看十年面應見故交心
小集江東精舍(闕)園遂劇飲至醉明日次韵呈
晉仲教授子(闕)蕃遠二學正
良會靡云屢芳辰歘如流餘英謝丹敷新柯揚綠柔吾
儕阻飛騫此復同淹留書期命求羊更序迨融收羅墉
閟堂邃繡鐍啟園幽矩甃循方折壺構憩(闕)隂曀蕩
遐薄皓景舒明修酌秩亂前次談緒繹中(闕)缾虚綴斷
獻爵遍反初酧壇雉感時伏城烏瞻暝投今懽不可永
後集重為謀天地苟有盡樂爾竟何愁
次韻鄭復初錄事秋夜三首
漫漫秋夜長時蟲號四壁出視天宇高仰見河漢白在
世亦有道胡乃自偪側寸心寧中居萬物絡我役雞鳴
夢茫茫不知誰舜跖
凉涼秋夜深白露沾重衣志士不在飽詎復懷饉饑啼
蛄怨衰藂煥景凄以微屈父從遺則宋玉有餘悲馴致
諒以道爾亦安爾為
寥寥秋夜高時物得其心榮華無終玩衰悴逓相尋微
月流西極東暝足幽隂客為哀商奏弦促憂思深揮置
各就寐已亡人與琴
董貞婦
靈鳳懷遠音梧枝傷早枯孤鳳栖故林哀鳴哺其雛妾
身固有死豈不有舅姑朝采陌上桑暮辟閨中纑蠶繅
雜絲纊紡織充裙襦家尊足纖温妾衣自粗疎怡問審
寒燠敬進備鱻腴生事一以盡葬祭無違踰桓桓樹董
宗黽黽鞠子劬諄諄賢者從臻臻聖人徒不幸妾有身
不幸妾有夫有夫不終老有身徒區區所幸妾有子不
願表門閭膏沐不為施素髮今被(闕)妾身亦有死妾今
知免夫
送蒙古學正朱伯新
國朝右字學海字同書文渙渙播綸綍皇皇樹典墳玉
堂列高署金閨集名羣炳蔚出豹霧雜沓從龍雲駸駸
隮上爵班班著竒勲朱君海邦彦貳教秦淮濆訛刊盡
榘矱譯辨劇毫分民務每(闕)使軺亦屢勤將命在不
辱治絲貴無棼馳驅易險遠剸割輕紛紜寘之州郡間
詎能案牘殷况近風紀崇兼有霜雪聞長兄已騰譽次
公亦揚芬雁行在霄漢鶴髮感榆枌倚門念切切謁府
語云云戍瓜已過期行李不待曛為友諒兹久飲醇方
自醺執手遽將别中心第如焚醑我金陵酒采彼青渚
芹彼芹既芳㓗我酒復氤氲與子共斟酌用爾達慇勤
予生同里閈獨學愧河汾少小強解事動輙期致君道
源窮夕汲藝圃肆朝耘應將延郭隗不願學終軍纍纍
一韋布溷溷衆羶軍區區阻墀闥汨汨走埃氛御史才
見舉相臣勢方薰不視禁内草空愧篋中芸况復正端
委奄忽就鋸釿玄紞須在冠黃縑不為裙翩然轉雲夢
謝彼雨雪雰萍浮乃楚實桃夭遂周蕡潦倒歲兹履垢
穢日自帉秋蒲感衰質凍梨悲積紋戰兢懷俯仰黽勉
踐穹垠鄉評抱素譽塵拜望朱幩不知飾簠簋方期聘
玄纁哀號疲鴻雁噆食毒蝱蟁膚及且竟髓宵念每達
昕永願來麟鳳長當友糜&KR0874;
贈危觀
凍雨洗餘雪值别龍河上借酒操公房持觴竟蔬餉龍
河水南注西逐秦淮流海潮却南上送客有行舟向來
撫州門永懷臨川彦大兄金陵游市西忽相見聞名未
識面各復十五年為懽兩何如綠髮漸華顛前年水門
餞金臺煩寄詩遥希九成奏長憶五彩儀周旋子長志
浩蕩太史筆召對會有時歸來定何日令弟惠連行客
食曹公魚既領臺官薦還持府掾書時年不相持日夕
輙屢過政如見阿兄每得慰老我庭樹長年青池草亦
春碧自可緩羈悰胡然動離色在古有貧仕居卑且娛
親不聞刀筆起竟是廟堂人徇道獨所期徇時衆不可
老夫終荷鋤下車灌園左
題洪範圖(續集)
洪範世逾遠混沌日以鑿皇天若有憂聖人兹乃作貽
訓本無言靈物惟所托龍馬既出河神龜復于洛天道
諒繇布人文遂斯灼羲圖闢深閟禹書啟重籥八卦木
維條九疇綠在絡彛倫攸秩序後繼實矩矱殷后有衰
德箕父且狂奴朝歌一倒戈鎬京已旋車宗噐效微子
祀事綿宗都而此繫者天顧可冺然歟是以洪範陳固
與正義俱□懷皇極建永為萬世圖亦于仁之行曷敢
議其餘吳興念先軌亳社愾新墟秪今翰墨珍豈止觀
覽娛惟應玩意表政在援毫初
贈縫人
九官各讓德不聞陶虞時稼穡命后稷典樂客伯䕫掌
教固在契職工乃為垂益使掌山澤讓朱虎熊羆咎繇
慎恤刑所以佐治之禹獨明五服采色在彰施山龍七
政繪藻火粉米絺由之自軒轅製用易卉皮窮亘億兆
歲所以資禮儀衮旒正斧扆垂拱安無為天下盛觀感
於變風乃丕周官備縫人至意良在茲玄紞與紘綖王
后夫人宜自命婦以下朝祭逓參差後夫以藝專而乃
冠賤卑國初具六官百工相師師金玉雖異局御秩
並三司子孫世其官庭階足蘭芝彬彬臺省中頗愧老
書詩書詩豈不好錯置行與知我知爾不能爾行我乃
竒嗟哉聖人學而肆巧與欺士行苟蔑裂我且謂士蚩
士蚩工乃慧曷敢賤視其早信遠珪幣孰忍棄弓箕客
冠不勝簮我髮短于絲
送索都事調浙東僉憲
老客浙東民喜聞浙東使浙東山海區七郡疏星置石
田墾磽确積疊登棧庋編屋困貧瘠頗復崇禮義然松
夜讀書賣薪給朝饋婦女供蠶績租税庶用備衣裳太
麄疎顔色甚憔悴淡食鬻溪泉匏蔔足滋味兒童知畏
官長老怕逢吏養兒充門戸生女早捐棄辛苦力田農
不必了生事縣令無魯恭郡守非龔遂犁鉏遭賤辱刀
筆致贏利况從官賣鹽十室九空匱彊黠騁譁嚚寡弱
甘殽胾噬嚙罄遺骼椎剥方縱恣每年八九月傒我使
者至望望焦釜沃往往烈火熾伏地靡號訴仰天但悲
喟明公禀至仁夙負經濟志淵源鄒魯學肺腑唐虞治
彤庭二三策至言答天意瓊林預高宴玉堂資小試股
肱將邇延耳目先遠暨往年冠堯豸江山發新麗冰霜
含春陽嫗煦畜凌厲漸階繡斧持仍專紀綱地果然新
詔下趣整東南騎白髮海濆生喜語連夢寐亦知吾父
兄迤及弟子類遂痊瘡痍膚頓伸湮鬱氣排閽出幽閉
郤枕起痿痺歡聲召太和福物下祥瑞英才不徒生生
則必名世由來文儒用豈但黼黻謂匪幸一道私四海
悉漸被微羽慕靈鳳蹇足羡良驥栖身市巷陋揣分天
壤異雖後門屏謁自識廊廟器新詩猥垂錄知己每懷
愧蕪辭莫殚陳包荒尚無薙
快翁上人還吳中將歴游粤甌閩南
秋江夕雨霽微凉生綌衣雲滅青宇空北鴻衆已飛鴻
飛向南去而我獨不歸我歸復何所長蛟卧寒浦將擾
東海龍且騎南山虎南山虎白額具區濤可驀題詩悼
夫差具禮謁太伯麋鹿猶故臺草青霜未白亦知舊鄉
好奈何懷(闕)適佛國煙霞深錢塘早晚到靈鷲天竺來虚
壤閣飛嶠藤樹各無根窈入蒼厓竅白猿宅幽深秪許
胡僧叫馮君唁許由楮策北峰頭月中下桂子脚底天
香浮忽然望凌霄餘杭第幾橋休尋大滌洞九鎻舞翠
蛟神仙固荒芴婦女太嬌嬈松嶺行得得抵掌俱胝石
天霄佛殿高霧雨僧廊黑曇芳蔣山去法住甚願力長
堂粥飯爛大杓喚人喫含暉五鳳前綿雲尤可惜却到
天目峰有徑近能通著市據師子開山自妙公本也亦
竒士說法如建水長恨不見渠白髮客如此衣具㙮拜
骨崕棲翔老鶻向來經行處菅草復已没灊山千頃潭
古刹臨﨑嵌長魚一丈五吐氣濕成嵐東蹋青浪堆江
流萬折回湏興大禹問無為句踐哀西施浣紗處行行
過日鑄茶生如榖芽細摘為之住山庵老布衲解道喫
茶去樗蒲與黃沙溪山轉復嘉天開四明洞頗多蓮社
家大士翁為姓齋餽盡禮敬釋包天姥雲結履采藥逕
蒼顛即仰上滕&KR1375;築頷項朝彩發春好春香擢浩蕩徑
二三五宿直萬八千丈劉阮桃如瓜溪飯熟胡麻石橋羅
漢菓晨供退靈蛇金地况不遥定光摇手招最上是華
頂夜半見海潮海潮何由見日浴金幢見日中雞一鳴
天下聽雞聲人間何萬衆昏夢一齊驚屠販襍輿馬同
是起交征山高夏重褐山半蛭綴蠛不如山下人徵繇
啼餓殺迤邐下赤城倉茫丹鳳鳴昔年騎虎人饒舌說
两生至今閭丘守合掌跽岩扄鳴巖聲在足寒巖石為
屋古(闕)縣古丹石鐘巢宿蝠神僧踞蛇口野媪脱魚腹
水落空石灘(闕)猶在陸桃花入百步且過仙人渡張
公一匊水黥去面如故天台仙佛窟鄉夢何超忽白玉
未歸人黃金果何物嘔血賦長詩搔頭惜斷絲還知雁
蕩去重有龍河期東甌地接連南閩道逶蛇古師雪峰
老請客木丸兒萬里倘可遣題書慰相思
鳳瑞送楊筦勾赴西臺御史
鳳瑞下平世豈必一樹栖朝鳴江梧東夕語隴竹西伶
倫奉軒后截管相與齊和音諧鈞天衆聲次昂低黃鐘
肇大律四序乃不迷天地一以凖造物窺先倪丹山久
寂寥楚狂歌德衰寧知仲尼後百世聞喈喈(闕)千仞
姿翽翽五采儀羣羽相從之效職各參差(闕)因農勸
鈎輈緣客悲風俗或有間道路相是非(闕)君關西胄清
白振前遺官居掃一室蔬茹備晨炊(闕)交蓬堵捫蝨
親布衣布衣無所言清時願有為新春刷驄馬况今當
遠違揮策長江澨振轡清渭湄載歌周雅篇復詠召南
詩
題馬圖
羣馬共一槽一馬獨不食騏驎在羈束萬里未盡力豈
不念一飽俛首悲向櫪奚官倚修柳面目好顔色瑤池
定何許天高莫雲碧
題鏡開亭
方池開淨境湛水涵虛象空光納朝陽承塵淡清漾豈
以感物故至静含動狀還將觀物心宴坐池亭上
題蜂雀圖巖釣隠所畫
我觀蜂雀圖盖取封爵喻雀噤據高枝蜂閒緩飛去矧
茲風日佳忽若歲年莫摇落漸復稀榮華豈如故所以
嚴灘人千載保清素
次韻鎦伯善康克正新春游冶城謁卞壼墓
青陽啟初歲朱旭煥微暄緬懷東晉國漸及西州門宫
庭今始敞林墓古所存新萌集朝露古樹酣春雲乃瞻
傑棟起恍若高羽翻忠精諒斯在族緒尚滋蕃獨慙數
友陪再拜千載墳自從司馬帝誰似卞將軍寧辭下屈
膝且欲歌招䰟皇皇晉南渡往往齊東昏蕃維每輕視
叛亂不可言朝臣徒偃武隠士且移文國事既擾擾兵
書謾紜紜位忘天寶定勢欲雲夢吞謀謨失上策板蕩
幾中原雲黑垂天鵬濤白横海鯤星妖未隕夕日馭將
及曛地軸換坱圠天柱撑崑崙孤臣衛兼霍二子育與
賁早知盡忠事亦懷罔極恩將貽百世勸豈念一朝勲
當時遽爾否此道定諸坤手足衛心腹柯葉蔭本根脱
生愧人世寧死萬鬼隣少小史書見始終父老聞情至
劇造次物變恒糾紛幾萌一毫間差遠千里分可憐甘
瓦礫直欲譏璵璠食蘗乃知苦食桂乃知辛遐哉志士
心可與俗夫論
贈耕民樊秀才
溪南得新雨微萌浮綠埛晨及聊負耒初旭破高冥慈
㹀遲鳴犢小策揮柔青角端帶春泥亦復掛一經廻緣
即竟畆取讀輙為停池塘稻白芽感時含帝靈嘉種在
良播樊生安得寧苖長重耘耨况恐生蟊螟
送張志可侍父之奉化幕官二十首用杜少陵
萬壑樹聲滿千崖秋氣高浮舟出郡郭别酒
寄江濤為韻
張生抱天秀少小從親宦夙慕東魯生歴事南邦彥暇
力旣昏晨讀書忘夜旦茫茫天壤間碌碌兒子萬
凉日在原野西風動林壑州城界溟渤崦溆互參錯良
牧徵自今窮俗慮非昨采采老萊衣婉婉芙蓉幕
靈飈散餘暑夕氣澹空素征車戒初晨行道畏多露英
英紫騮駒矯矯青雲步往哲良可期脩名庶茲樹
燈火近在水樓臺高出城人家文作俗官府政加清靜
晝下山氣寒空浮海聲長裾曳戶限日日見諸生
遐邦榑桑澨往往仙所館海近天易寒山多日如短度
巷青霧深開軒白雲滿故家富積書往借手自纂
新州涉湖江所歴道里千綠樹被山路白華生鹵田鹽
徒盜兵器竈戶苦笞鞭鎦濞始專利而今甚可憐
山中士有道置屋上縣崖坐嘯鍾竽合行隨鹿豕偕葺
衣牽葛藟煑飯拾松釵見說幕官好問郎時出街
遠郭人烟曉寒江魚蟹秋黃柑金箇重白稻玉精流輟
誦臨虚市親調進膳羞亦知官幕府有子復何憂
高月滿席光多露襲裳氣采船蓮葉芳赤纜柳根曁起
為清夜吟遠有太古意南飛雙白翎沙頭故無睡
羣公集清滸出祖發江艘碧色瀉空宇望來秋氣高為
子諒有道在世豈徒勞尊親况未艾微霜瞻二毛
生人俱幬載舉世異沉浮客厭翟公第妻憎季子裘割
席有高義多金無鄙謀如逢魯連子一笑璧空投
亦聞東海上登望見瀛洲雲開遠仙宅風却近人舟珠
樹夜色滿藥山春薌留倘値徐生輩為訪始皇游
涯底而沮洳瀕路轉磽□巖精徹夜語海怪有時出塗
人相如鬼天使香禮佛陶公五十畝便可盡種秫
四明古名區天台接旁郡幽居無俗家靈苗長仙菌海
底日見浴峰頭天可問有方即請游山輿窄如畚
谿橋長入村海舶不到郭山菌香滿籠江蜬脆堪斫朝
登白玉盤莫獻黃金杓取釀石中寒水甘酒不惡
山中官久居水上子當别固欲船少淹數遣酒更熱去
里顔如脂還家頭滿雪還過賢父子我行亦惙惙
仙翁日採山長生視能久松根茯有神蜂盤蜜如酒仙
人來海上寶訣綴肘後老君拔宅上墮地徒井臼
平生江海徧及老乃兹寄灌畦給蔬食養子昧書義親
交如里人見客不忍棄攜家甬東州或久甘海味
民厚靜開戶官清深見江酒行山客幾花發野鶯雙冷
署霜生座高眠月滿窗而翁在城府自謂鹿門龐
雲樓朝吐蜃雪屋夜翻濤蕩薄淵人怒憑陵海客豪盛
時瞻北闕往事感東曹喜有鱸魚鱠朝朝出網艚
題句容趙氏松磵堂
愛客趙公子春登松磵堂展席翳長蔭臨流進餘觴陽
漪動五色天聲散幽篁無謂山笛詠此樂殊未央
題秋江晚渡圖
白雲在青山紅葉爛無數亦有冬青枝長松共如故茅
堂當樹間江光澹凝素扁舟不可呼誰令汝來暮
同永嘉李季和(孝光)望鍾山聯句
鍾山日在望匏繫未成往我本忘世人(孝光)誰能久塵
鞅窮猨苟擇木(復)冥鴻不離網蕞爾升斗縻(孝光)乃此
尋尺枉川江互迢遞(復)天地一莽㝗霸氣遂終陳(孝光)
山名猶姓蔣策羸結幽躋(復)拔茹傾勝賞踡林萬虬伏
(孝光)獰石羣獸仰雨晴虹霓裂(復)雲熱鸛鶴響靈骨瘞
浮屠(孝光)癯趺踞方丈陟閣鷹巢危(復)闚戶蜂房敞禪
林舊稱一(孝光)梵刹新闡兩苾芻化城喻(復)獬豸嚴駕
上一人㪺小月(孝光)七佛築峻壤狻猊睥玉除(復)蝌斗
罥銀牓庸超謝羶葷(孝光)媚禱懷肸蠁俗子空卑栖(復)
至人廓遐想相期訪龍蟠(孝光)何如游雁蕩窗明誦楞
嚴(復)林昏過魍魎終然千仞巔(孝光)極彼九州廣圓龕
坐覓心(復)方具跪合掌攬秀目顒顒(孝光)討幽心養養
沈綿阻客游(復)爽塏聆人奬境虚雲壓闌(孝光)江遠浪
浮槳揮清宜麈尾(復)翳靜便鶴氅城分三國鼎(孝光)淮
凑百川輞喜彈青綺冠(復)倦曳綠玉杖朝晴竟﨑嶔(孝)
(光)夜夢猶髴髣祝酒遣詩魔(復)搜句搔技癢深推衆壑
宗(孝光)雄據諸峯長眼碧覽益遠(復)髥白聯苦強地籟
息箕簸(孝光)天絲遺女紡金聲調危鐸(復)石華繡卑磉
騎驢約兹後(孝光)驚猿記疇曩貲罄怨支離(復)腹果歸
莽蒼間休(闕)席(孝光)敏奪雲門棒竹露曉衾濕(復)松
飈秋髮爽玉樹異風標(孝光)珠林(闕)星朗躡屐去後齒
(復)早炊囊宿滰弔古重追尋(孝光)披荒增慨慷(復)
檜亭集卷二
