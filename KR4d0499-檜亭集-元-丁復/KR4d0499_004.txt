檜亭集卷四元丁復撰
近體(五言長律)
金陵奉餞趙公子去疾理問侍平章魯公世平
入蜀歸秦次韻龍翔太中二十韻(前集)
平章向三峽公子奉雙親祖帳聯裾盛官船發櫂新屋
墩誰較謝宫井自餘陳劔閣當西極刀州遠北辰魯公
加上爵趙氏洊名臣死節褒賢嗣生榮溢老身朝廷懷
蹇蹇韋布佩諄諄及(闕)違後其(闕)接見頻渚風開鷁
尾江日湧龍鱗夾岸觀如堵中流望若神埋金陵樹遠
濯錦水花勻前纛仍踰隴先墳宛在秦布颿知到日繡
斧拜新春亦有羅貔虎無非聚鳳麟川將天作限山入
海為濱從騎遥思棧安車緩度輪晨調珍翠釡夕侍妥
文茵雛弄娛依坐雞鳴服伺隣所期長壽考莫或後嘉
賓倘有星回使惟應日問人
次夏允中禁體雪詩六十韻(續集)
衾夜生孤擁樓更死屢撾墨雲常黯淡絲雨先鬖髿半
醒身何所全迷意罔涯露眠當莽蒼風泊在兼葭(闕)起
平行地訛聽亂撒沙羣憨摇始覺衆怪語(闕)幔卷爭
成片裳沾秪見些尺深良可待寸測即頻(闕)熾炭肌還
木張燈眼暈花闖明和月淡學舞逐風斜在臘時能應
祈年歲必嘉競投窗外隙密糝砌旁窪尾亞攅鎗竹肪
分破刃瓜恍疑行朔幕只訝失胡笳賸有開甖貯渾無
樹屏遮廊飄黏畫翠庖焮泣吹赮靜凝檐頭髓清垂瓦
口牙廻溝填小曲側巷積微衺夕氣干牛斗酆城瘞鏌
鎁暖融團腐草晴綴嵌空沙易化行人路偏多隠者家
池心堅暮日山脊晃晨霞馬齒沈虛屐羊腸阻峻車荒
藂喧餓雀垂蔓抱僵蛇縮頸牛如蝟拳毛馬盡騧自湏
(闕)潔淨誰敢訾疵瑕公子添重錦夫人儗副珈聚(闕)
簇雁作隊野屯鴉鬢縷搔驚似髯珠貫暫訝淵宫裁斷
織閨服帽初髽晉女吟稱謝唐人賦憶乂大田將有榖
沃壤早宜麻久睨隈墻色寧論在土芽舞娥臨月桂才
士縱天葩朽壓傷頽架長支惜偃笆梅封新蓓蕾薪㸑
濕杈枒京洛多豪富長安有狹邪掃開交擁篲戲聚互
推爬帶沍張魚笱淩晨没兔罝卧來窮就捉跳出捷從
杈籺食何煎廹萍虀漫咄嗟跣趨哀䠥&KR0887;志肆咲矜夸
數戰肩踰竦頻呵指更挼唇呼吟蟋蟀足趺伏蝦蟆懶
出從嘲鼈甘貧任處蝸市舂窮也糴隣酤薄猶賖(闕)
罍貳守何能爾明公特異哉蜚聲驚大府報最達重臺
政洽邦千里心清水一杯威名動草木頌語出(闕)儒
術行中道文光炳上台菁莪思樂育徵粟可遲迴飛檄
如星急連檣駕浪來輪囷登廪庾精㓗粲珠(闕)炊㸑迷
深竹摳趨失故苔馨香通肸蠁勲業此胚胎統宇弘無
際顛厓政可哀箕疇先食貨商鼎頼塩梅峻陛高班入
彤庭紫詔裁咨詢周遠迹答問徹(闕)盛德乾坤報危
言山嶽摧田疇無失業府庫孰非財燮理隂陽事消沈
水旱菑虞謨恒贊贊漢網願恢恢澤沛弘羊雨霾空野
馬埃常令見白日終老北山隈
檜亭集卷四
