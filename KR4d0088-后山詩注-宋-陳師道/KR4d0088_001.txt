后山詩註卷第一
天社任淵
妾薄命二首(后山自注曰爲曾南豐作)
(按漢書許后傳曰柰何妾薄命端遇竟寧前故曹植樂府有妾薄命)
(篇)
主家十二樓(鮑照煌煌京洛行曰鳳樓十二重按漢書雖有五城十二)
(樓事與此意不同故不援引後倣此)一身當三千(白樂天詩曰漢宫佳)
(麗三千人三千寵愛在一身后山以五字導之語簡而意盡集中如此甚衆)古
来妾薄命事主不盡年起舞為主壽相送
南陽阡(言樂未畢而哀繼之也劉禹錫詩向來行哭里門道昨夜畫堂歌舞)
(人后山蓋用此意莊子曰可以盡年漢書帝紀曰項伯亦起舞劉禹錫紇那歌曰願)
(郎千萬壽長作主人翁陶淵眀挽歌向來相送人各已歸其家漢書原涉傳涉父爲)
(南陽大守父死涉大治起塜舍買地開道立表署曰南陽阡)忍着主衣
裳為人作春妍(此句及下篇向来一瓣香敬爲曾南豐之句皆以自)
(表見其不忍更名他師也樂天燕子樓詩曰鈿暈羅衫色似煙一回看著一潜然自)
(從不舞霓裳曲疊在空箱得幾年后山蓋用此意而語尤高古東坡詩云爲人作容)
(姿)有聲當徹天有淚當徹泉(劉子玄史通載温子昇永)
(安故事曰怨痛之響上徹青天韓退之詩上呼無時聞滴地淚到泉漢書賈山傳曰)
(下徹三泉)死者恐無知(家語子貢問孔子曰死者有知乎將無知乎)
妾身長自憐(謝靈運銅雀臺詩曰况乃妾身輕楚詞九辯曰惆悵兮而)
(私自憐李太白去婦詞曰孤妾長自憐世或苦后山之詩非一過可了近於枯淡彼)
(其用意直追騷雅不求合於世俗亦惟恃有東坡山谷之知也自此两公外政使舉)
(世無領解者渠亦安暇恤哉)
又
葉落風不起山空花自紅(两句曲盡丘原淒慘意象文選)
(潘安仁悼亡詩落葉委埏側枯荄帶墳隅南史謝貞詩風定花猶落)捐世不
待老惠妾無其終(左傳曰抑君賜不終注云惠賜不終也)一
死尚可忍百歲何當窮(忍死尚可所死實難詩意謂安得速)
(死以從其主也晉宣帝紀魏明帝曰死乃復可忍吾忍死待君退之詩百年未老不)
(得死)天地豈不寬妾身自不容(孟郊詩出門即有礙誰謂)
(天地寬莊子云不容身於天下)死者如有知殺身以相從
向来歌舞地夜雨鳴寒蛬(師死而遂背之讀此詩亦少知)
(愧矣南史范縝曰王子知其祖先神靈所在而不能殺身以從之淵明詩向來相送)
(人老杜詩回首可憐歌舞地爾雅曰蟋蟀蛬)
送外舅郭大夫槩西川提刑
丈人東南来復作西南去(風俗通曰易云師貞丈人吉非)
(徒取尊老亦須德行先人也左傳曰杖莫如信言其德可信杖也)連年萬
里别更覺貧賤苦(老杜詩復爲萬里别又云乃知貧賤别更苦)
王事有期程親年當喜懼(上句謂郭以之官不得留下句)
(自謂老母不得去也詩云王事靡盬老杜詩公家有期程喜懼見魯論)畏與
妻子别已復迫曛暮(時后山妻子皆隨郭行迫曛暮謂明日遂)
(當作别老杜詩欲别向曛黑)何者最可憐兒生未知父
(史記孔子世家曰骨何者最大此用其句法)盗賊非人情蠻夷
正狼顧功名何用多莫作分外慮(郭槩爲人頗喜)
(功利二蘇章䟽皆嘗論列故后山每詩多有諷戒盗賊本非人所樂爲必在位者有)
(以致之蠻夷方懷貳而不以無事鎮之則邊隙開矣前漢食貨志失時不雨民且狼)
(顧注去狼性怯走且還顧晉書王羲之傳遺殷浩書曰若猶以前事爲未工故復求)
(之於分外宇宙雖廣自容何所)萬里早歸来九折慎馳騖
(九折坂雖用前漢王吉事實戒其行險也老杜詩云早歸來黃土汚衣眼易眯又詩)
(游子慎馳騖)嫁女不離家生男已當戶曲逆老
不侯知人公豈誤(后山以貧故妻子常寄食㮣家異乎張負所以)
(期陳平者矣故有曲逆不侯之歎傳玄豫章行云男兒當門戶墮地自生神)
送内
麀麌顧其子(爾雅鹿牝曰麀其子麛麕牝曰麌其子麆韓非子曰孟孫)
(獵得麑其母隨之而啼)燕雀各有随(禮記三年問曰今是大鳥獸則)
(失喪其羣疋越月踰時焉則必反廵過其故鄕翔回焉鳴號焉躑躅焉踟蹰焉然後)
(乃能去之小者至於燕雀猶有啁噍之頃焉禮記又曰行則有隨立則有序退之詩)
(禍福各有隨)與子爲夫婦五年三别離兒女豈
不懷母老妹已笄父子各從母可喜亦可
悲(此語悽然可念後篇又曰吾母亦念我與爾寧相望誦之使人孝愛之心油然)
(而生所謂發乎情止乎禮義者也)關河萬里道子去何當
歸(後漢鄧禹傳論曰關河響動此借用其字老杜詩黃塵翳沙漠念子何當歸)
三歲不可道白首以爲期(選詩弩力崇明德皓首以爲期)
百畒未為多數口可無飢吞聲不敢盡欲
怨當歸誰(莊子太宗師篇子桑曰吾思夫使我至此極者而弗得也父母)
(豈欲吾貧哉天地豈私貧我哉求其爲之而不得也百畒數口用孟子意文選江淹)
(恨賦曰莫不飲恨而吞聲老杜詩吞聲勿復道真宰意茫茫退之薛君墓銘曰身不)
(得年又將尤誰)
别三子
夫婦死同穴(大車詩曰穀則異室死則同穴后山雖用此語而其意則)
(謂夫婦生常别離至死方獲同穴此所以可悲也世說郗嘉賓姝曰生縱不得與郗)
(郎同室死寧不同穴)父子貧賤離(晉書殷浩傳詠曹顔遠詩曰富貴他)
(人合貧賤親戚離)天下寧有此昔聞今見之(後漢伏后)
(傳曹操逼帝廢后獻帝謂郗慮曰郗公天下寧有是耶此事亦夫婦不相保者故后)
(山取其語用之雖使事而無迹餘多倣此)母前三子後熟視不
得追(莊子曰熟視狀皃宵然空然)嗟乎胡不仁使我至
於斯(與上篇欲怨當歸誰同意漢書溝洫志曰皇謂河公兮胡不仁孟子亦曰)
(夫何使我至於此極也)有女初束髮(韓詩外傳曰夫人爲婦者必全)
(其身體及其束髮屬授明師以成其材)已知生離悲(家語曰孔子晨)
(興顔回侍側聞哭者之聲甚哀曰此聲非伹爲死者而已又爲生别離者子曰回善)
(於知音楚辭曰悲莫悲兮生别離)枕我不肯起畏我從此
辭(老杜詩嬌兒不離膝畏我却復去)大兒學語言拜揖未
勝衣(老杜詩驥子好男兒前年學語時史記三王世家曰皇子頼天能勝衣趨)
(拜)喚爺我欲去此語那可思(元稹詩小女呼爺血垂淚)
(南史何點哀樂過人嘗行逢葬者歎曰此哭者之懷豈可思耶悲慟不能禁)小
兒襁褓間抱負有母慈(漢書衛青傳臣青子在襁褓中按宣)
(帝紀注云襁即今之小兒綳也褓小兒被也禮記内則曰子生三日始負子注云負)
(之謂抱之而使鄕前老杜詩家貧仰母慈)汝哭猶在耳我懷人
得知(左氏曰言猶在耳退之詩嬌女未絶乳念之不能忘忽如在我前耳若聞)
(啼聲人得知猶言人那得知也老杜詩彼蒼回斡人得知)
寄外舅郭大夫
巴蜀通歸使妻孥且舊居(詩曰樂爾妻孥注云孥子也老)
(杜得家書詩曰今目得消息他鄕且舊居)深知報消息不忍問
何如(老杜詩反畏消息來寸心亦何有又云道甫問訊今何如字本出禮記文)
(王世子)身健何妨遠(樂天詩且到來歲期不知身健否)情親
未肯疎(表記曰情䟽而貌親在小人則穿窬之盗也歟老柱詩情親獨有君)
功名欺老病淚盡數行書(魯直詩淚盡才難日韓非子曰)
(卞和泣盡繼之以血)
城南寓居二首
游子莫何歸(文選李少卿詩携手上河梁游子暮何之)韋杜城
南村(韋曲杜曲皆在長安之南老杜所謂城南韋杜去天尺五者也)秋水
深可測挽衣踏行雲(老杜詩短衣數挽不掩脛踏行雲謂踏水)
(中雲影猶賈島船壓水中天之句)道暗失歸處棲鳥故不
喧(因棲鳥之喧庶可物色歸路今特不喧似欲相撩此句殊有味選詩路暗光已)
(夕退之詩從此識歸處老杜詩已添無數鳥爭浴故相喧又云鷗輕故不還)牛
羊閉籬落稚子猶在門(黃魯直詩牛羊卧籬落按君子于役)
(詩曰日之夕矣牛羊下來陶淵明歸去來辭云稚子候門)
又
潭潭光明殿稽首西方僊(華嚴十定品離世間品皆云佛)
(在摩竭提國菩提埸中始成正覺普光明殿入刹那際三昧李長者謂是如來大智)
(自果所居之報宅退之詩潭潭府中居)平生脩何行步有黃
金蓮(大論云佛足行時去地四指蓮花捧足傳燈錄云佛初生地涌金蓮華自)
(然捧佛足)我豈昔好徑報以履下穿(老子曰大道甚夷而)
(民好徑莊子曰衣敝履穿)洗足坐道場卒卒此何緣(金剛)
(經曰洗足已敷座而座法華經曰大通智勝佛十劫坐道埸漢書司馬迁書曰卒卒)
(無湏臾之間)
憶少子
端也早豐下歲晚未可量(左氏傳曰穀也食子難也收子)
(穀也豐下必有後於魯國注云食子奉祭祀共飬者也豐下蓋面方)我老不
自食安得如我長(漢書韓信傳漂母曰丈夫不能自食吾哀王孫)
(而進食豈望報乎老杜示宗武詩曰假日從時飲明年共我長玉臺新詠焦仲卿妻)
(詩曰新婦初來時小姑如我長)&KR0561;&KR0561;棄不子退省未始忘
(上句見書益稷退省其私用後漢第五倫私其子之意退之詩嬌兒未絶乳念之不)
(能忘)吾母亦念我與爾寧相望(唐書肅宗張后傳曰端午)
(日肅宗召見山人李唐帝方擁幼女顧唐曰我念之無怪也唐曰太上皇今日亦當)
(念陛下此詩暗用其意相望言各在天一方也老杜詩人事多錯迕與君永相望)
絶句
翼翼陳州門萬里遷人道昔人死别處一
笑欲絶倒(此篇與前篇蓮字韻按舊本乃秋懷十首之二其後刪去而僅)
(存耳此篇全章云翼翼陳州門萬里遷人道雨淚落成血著木木立槁今年蘇禮部)
(馬跡猶未掃昔人死别處一笑欲絶倒元祐初后山來京師寓居陳州門故秋懷詩)
(又有朝暮陳州門悠悠此何爲之句時東坡新自登州召爲禮部郎中復入帝城此)
(后山所喜也老杜云孰知是死别且復傷其寒晉書衛玠談道平子絶倒)
寄外舅郭大夫
丈人魯諸生明刑如臯陶(漢書叔孫通曰臣願徵魯諸生)
(泮水詩曰淑問如臯陶)幸寬右顧憂(後漢書寇恂傳鄧禹曰昔高祖)
(任蕭何於關中無復西顧之憂)未惜一身遥(文選歐陽堅石詩不惜一)
(身死老杜詩天涯涕淚一身遥)西南萬里行可以斷繩橋
(意欲其不勤遠略也老杜詩蜀嶺防秋急繩橋戰勝遲)慎勿冠惠文
神母仁如堯(王子年拾遺記曰有青虹繞神母即覺有娠而生庖犠此)
(引用比宣仁高太后時太后臨朝專務以德化民女主之堯舜也漢書張敞傳張)
(武曰梁國大都吏民彫敞且尚以柱後惠文彈治之耳秦時獄法吏冠柱後惠文武)
(意欲以刑法治梁故云)
贈二蘇公
岷峩之山中巴江(老杜詩中巴之東巴東山天地開闢流其間)
桂椒柟櫨楓柞樟青金黃玉丹砂良獸皮
鳥羽不足當(退之送廖道士歸衡山序曰其水土之所生神氣之所感)
(白金水銀丹砂石英鍾乳橘柚之包竹箭之美千尋之名材不能獨當竒也意必有)
(魁竒忠信材德之民生其間此篇蓋用此意而句法則退之陸渾山火詩也左太冲)
(蜀都賦曰楩楠幽藹於谷底吳都賦曰木則楓柞豫樟)異人間出駭
四方(南史蕭子顯傳曰嘗聞異人間出今日始見知是蕭尚書)嚴王陳
李司馬楊(嚴君平王褒陳子昂李太白司馬相如楊雄皆蜀人王羲之與)
(蜀太守帖云嚴君平司馬相如楊雄皆有後否)一翁二季對相望
(謂三蘇也言與諸人相望於千載)竒寳横道驥服箱(退之薦樊)
(宗師書曰誠不忍竒寳横棄道側驥服箱用戰國策驥服鹽車事張平子思玄賦曰)
(縶騕褭以服箱)誰其識者有歐陽(退之琴操曰巫咸上天兮識者)
(其誰歐公作老蘇墓表曰當至和嘉祐之間與其二子軾轍皆至京師翰林學士歐)
(陽脩得其所著書二十二篇獻諸朝旣出而公卿士大夫爭傳之其二子舉進士皆)
(在高等亦以文學稱於時眉山在西南數千里外一日父子隱然名動京師而蘇氏)
(文章遂擅天下)太科異等固其常(東坡兄弟皆應賢良科東坡策)
(入三等謝啓曰誤中久虚之等老杜詩自適固其常)小却盛之白玉
堂(晉人帖中往往用小却字其意猶言少退也南史宋武帝紀帝疾甚召太子戒)
(之曰謝晦數從征伐頗識機變若有同異必此人也小却可以會稽江州處之楚詞)
(劉向九諫曰紫貝闕而白玉堂按翰林志曰時以登翰苑者謂登玉署玉堂焉詩意)
(謂縱未大用尚當以詞禁處之)典謨雅頌用所長度越周
漢登虞唐(漢書楊雄傳論曰則必度越諸子矣注云度過也司馬相如難)
(蜀父老辭曰上咸五下登三注云言漢德與五帝皆盛而登於三王之上也選詩亦)
(曰仁固開周義高登漢)千載之下有素王(杜預左傳序曰說者)
(以爲仲尼自衛反魯修春秋立素王又按漢書董仲舒策曰孔子作春秋先正王而)
(繫以萬事見素王之文焉)平陳鄭毛視荒荒(言先儒所見之不明)
(也平陳書學鄭毛詩學以終上句典謨雅頌之意前漢書儒林傳曰林尊事歐陽高)
(爲博士授平當陳翁生由是歐陽尚書有平陳之學又曰毛公治詩爲河間獻王博)
(士後漢鄭玄傳曰玄注易尚書毛詩老杜詩野日荒荒白退之祭文云而視荒荒而)
(髮蒼蒼俗本荒荒作茫茫非是)後生不作諸老亡文體變
化未可量(謂熙豐間新學之弊沈約宋書謝靈運傳論曰自漢至魏四百)
(餘年辭人才子文體三變老杜詩字體變化如浮雲)萬口一律如吃
羌(退之平淮西碑曰萬口和附并爲一談又樊宗師銘曰惟古於詞必已出降而)
(不能乃剽脫後皆指前公相襲由漢迄今用二律)妖狐幻人大陸
梁(說文曰狐妖獸鬼所乘郭氏玄中記曰千歲之狐爲淫婦百歲之狐爲美女張)
(平子西京賦曰怪獸陸梁甘泉賦注云陸梁跳也)虎豹却走逢牛
羊(虎豹牛羊用魯論何以文爲之意韓詩外傳曰却走而求逮於前人)上帝
惠顧祓不祥(楊雄長楊賦曰上帝眷顧左傳曰君若不忘先君之好惠)
(顧寡人韓詩外傳曰鄭國之俗三月上巳秉蘭草祓除不祥)天門夜下
龍虎章(真誥有八龍雲篆眀光章又有玉清神虎章又按黃庭内景經曰黃)
(衣紫帶龍虎章意與真誥異然此詩特取其語爾)前驅吳回後炎
皇(詩曰伯也執殳爲前生驅史記楚世家帝嚳以吳回爲重黎後復居火正爲祝)
(融帝王世記曰炎帝長於姜水以火承木位在南方主夏故謂之炎帝)絳旂
丹轂朱冠裳從以甲胄萬鬼行(楊雄傳曰朱丹其轂)
乘風縱燎無留蔵(吳志吕蒙傳取闘艦實以薪草灌油其中乘風)
(縱之同時發火悉延燒曹公岸上營)天高地下日月光(禮記樂記)
(曰天高地下萬物散殊)授公以柄扶病傷(漢書梅福日倒持太)
(阿授楚其柄李廣傳救死扶傷不暇)士如稻苗待公秧(老杜𥙷稻)
(畦水詩云插秧適云已)臨流不度公為航(用傳說作舟楫之意)
(張平子思玄賦曰譬臨河而無航)如大醫王治膏肓(金光明經)
(曰流水長者能益衆生無量壽命汝今真是大醫之王善治衆生無量重病維摩經)
(亦云爲大醫王善療衆病左氏傳晉侯夢疾爲二竪子其一曰居膏之上肓之下若)
(我何注云肓鬲也心下爲膏)外證已觧中尚強(外證巳解之語)
(張仲景方書中多有之左氏傳云外強中乾此反而用之)探囊一試黃
昏湯(一夲云願借上古黃昏湯按圖經本草曰合歡夜合也一名合昏韋宙獨)
(行方胷心甲錯是爲肺癕黃昏湯治之取夜合皮掌大一枚水煑服之探嚢借用莊)
(子語)一洗十年新學腸(新學謂王介甫經學也史記扁鵲傳曰湔)
(浣湯胃)老生塞口不敢嘗(漢書朱博傳曰贛老生不習吏禮侯)
(喜石鼎聮句曰塞口且吞聲魯論曰丘未達不敢嘗)向来狂殺今尚
狂請公别試囊中方(難經曰狂癲之病自高賢也自辯智也故)
(此詩引用黃魯直詩亦云醫得書生自聖顛老杜詩未試嚢中飡玉法又云嚢中藥)
(未陳)
南豐先生挽詞二首
早棄人間事(漢書張良傳願棄人間事欲從赤松子遊耳)真從
地下遊(漢書朱雲傳臣得下從龍逄比干遊於地下足矣故白樂天哭劉夢)
(得詩曰賢豪雖殁精靈在應共從之地下遊)丘原無起日(禮記檀公)
(趙文子與叔譽觀乎九原文子曰死者如可作也吾誰與歸注云作起也老杜詩多)
(病馬卿無日起)江漢有東流(此言九原雖不可作而文章之令名常與)
(江漢俱存老杜所謂𡭗曹身與名俱滅不廢江河萬古流王介甫贈南豐詩曰曾子)
(文章世無有水之江漢星之斗故此引用)身世從違裏(選詩曰身世两)
(相棄又淵眀歸去來詞曰世與我而相違退之詩觀以彛訓或從違南豐仕宦不偶)
(晚得掌誥以憂去遂死蓋從違各半也)功言取次休(左傳穆叔曰太)
(上有立德其次有立功其次有立言晉書杜預傳預常言德不可以企及立功立言)
(可庶幾也)不應須禮樂始作後程仇(后山自謂也文中子)
(卷末載魏徵曰大業之際徵也嘗與諸賢侍文中子謂徵及房杜曰先軰雖聦眀特)
(逹然非董薛程仇之比雖逢眀主必愧禮樂按程元仇璋皆文中予高弟后山自謂)
(其材本自不及程仇不得議禮樂而判優劣也)
又
精爽回長夜(左傳曰心之精爽是謂魂魄王仲宣詩長夜何冥冥)衣
冠出廣庭(謂喪事陳衣也)勲庸留琬琰形像付丹
青(周禮王功曰勲民功曰庸明皇孝經序曰寫之琬琰庶有𥙷於將來老杜詩形)
(像丹青逼主介甫作蘇才翁挽詞曰音容歸繪畫才業付兒孫)道喪餘篇
翰人亡更典刑(老杜詩磨滅余篇翰詩云人之云亡邦國殄瘁又曰)
(雖無老成人尚有典刑)侯芭才一足白首太玄經(亦后)
(山自謂也楊雄傳鉅鹿侯芭常從雄居受其太玄法言吕氏春秋魯哀公問於孔子)
(曰樂正䕫一足矣李太白詩誰能書閤下白首太玄經)
暑雨
密雨吹不斷貧居常閉門東溟容有限西
極更能存(言積雨之甚西極往往漂蕩不能自存西極謂天柱也老杜詩)
(西極柱亦傾按列子湯問曰共工氏與顓頊爭爲帝怒而觸不周之山折天柱絶地)
(維故天傾西北地不滿東南注云不周山在西北之極老杜建都詩曰其如西極存)
(又詩移柳更能存)束濕炊懸釜(漢書寗成傳操下急如束濕謂濕薪)
(也韓非子曰智伯圍晉陽城襄子決晉水灌之懸釜而炊)翻床補壞垣
(左傳子産壊晉館垣唐人詩穴垣𥙷墻隙)倒身無着處(此老杜床床屋)
(漏無乾處之意退之簟詩倒身甘寢百疾愈東坡詩冗士無處著)呵手不
成温(言爲積隂所侵也王維詩旋呵凍手暖髭鬚)
送江楚州
濠梁初得意(言有所悟入也晉書王坦之傳謝安曰常謂君粗得鄙趣)
(者猶未悟之濠上邪莊子與惠子游於濠梁之上莊子曰儵魚出遊從容是魚樂也)
(惠子曰子非魚安知魚之樂莊子云子非我安知我不知魚之樂云云莊子又曰筌)
(者所以在魚得魚而忘筌言者所以在意得意而忘言)闕里舊論詩
(闕里在今兖州仙源縣漢晉春秋曰闕里者仲尼之故宅也孔子嘗許商賜可與言)
(詩此借用豈后山與楚州皆出南豐之門耶老杜云疇借論詩早)晚歲何
多難(老杜云胡羯何多難)經年始一辭(表記云君子三揖而進一)
(辭而退老杜云青瑣陪雙入銅梁阻一辭)淮人飢饉後(王介甫送吳仲)
(純詩久爲漢吏知文法當使淮人服教條)良吏拊循時(前漢循吏傳序)
(曰漢世良吏於是爲盛蕭何傳曰拊循勉百姓)欲託山陽簿翁歸
不受私(后山自注云南豐之子綰爲山陽簿前漢尹翁歸拜東海太守過辭)
(廷尉于定國定國欲屬託邑子两人終日不敢見曰此賢將汝不任事也又不可干)
(以私爰盎傳申屠嘉曰使君所言公事吾且奏之則私吾不受私語)
送江端禮(季共)
(魯直跋后山刀工詩曰陳留江季共言行中規矩極似孫辛老少)
(時)
正學元非世(漢書轅固謂公孫弘曰公孫子務正學以言無曲學以阿)
(世)能詩新有聲(退之石鼎聮句詩序曰侯喜新有能詩聲)諸公
交鄭泰(後漢鄭泰少有才略交結豪傑名聞山東三國志泰作太)多士
閉何生(退之傳何蕃云蕃閔親之老一日揖諸生歸飬于和州諸生不能止)
(乃閉蕃空舍中)汎愛經過數(汎愛字見魯論選詩趙李相經過)移
書底裏傾(前漢龔遂傳云移書屬縣後漢竇融傅云自以底裏上露)又
爲淮海别病眼向誰明(張籍詩三年病眼今年校)
晁無咎張文潜見過
白社雙林去(此句后山自言其偶出晉書董京傳常宿白社中傳燈錄)
(傅大士致書于梁高祖曰雙林樹下當來觧脫善慧大士後捨宅於松下建寺因雙)
(檮樹名曰雙林后山學佛故以大士自况)高軒二妙来(此句言晁張見)
(過李賀傳賀七歲能辭章韓愈皇甫湜過其家使賀賦詩援筆輙就自目曰高軒過)
(晉衛瓘傳瓘與索靖俱善草書人號爲二妙老杜詩暫往比鄰去空聞二妙歸)排
門衝鳥雀(排門用樊噲排闥字韓偓詩船衝水鳥飛還往袖拂楊花去又)
(來老杜詩柴門鳥雀噪)揮壁帶塵埃(吳融贈辯光草書歌曰人家好)
(壁試揮拂瞬目己留三两行)不憚除堂費(左傳曰將爲子除館于西)
(河前漢孫寳傳張忠欲令寳授子經更爲除舍注云除謂修飾掃除也)深愁
載酒回(漢書楊雄傳時有好事者載酒肴從游學太白詩稽山無賀老空掉)
(酒舡回)功名付公等(老杜詩致君堯舜付公等)歸路在蓬
莱(晁張時在館中故也後漢鄧訓傳學者稱東觀爲道家蓬萊山老杜詩指點虚)
(無引歸路)
次韻答邢居實二首(居實字敦夫邢恕和叔子少有)
(俊聲)
漢庭用少公何在(樂天詩曰漢庭重少公何在按漢武故事顔駟)
(曰文帝好文而臣好武景帝好老而臣尚少陛下好少而臣已老是以三世不遇也)
不使群飛接羽翰(退之祭柳子厚文云羣飛刺天歐公詩晚得飛)
(翔接羽翰)今代貴人湏白髮掛冠高處未宜彈
(邢詩云微意平生在江海塵冠今日爲君彈王立之詩話云元祐初多用老成故后)
(山有此句掛冠見後漢逄萌傳彈冠見前漢王吉傳)
又
秋來為客意何如千里河山信不疎(老杜詩秋)
(來爲客情李商隱詩比來秋興復何如戰國策吳起曰河山之險信不足保也此言)
(信不疎謂心意相許與不以遠而疎也)昔日老人今則少(戲謂)
(若比當代貴人文吕諸公猶爲少年也樂天詩云猶有誇張少年處時呼張文喚殷)
(兄)不妨紅葉閉門書(尚書故實曰鄭虔學書而病無紙知慈恩)
(寺有杮葉數屋遂借僧房居止日取紅葉學書李商隱詩守道清秋還寂寞葉丹苔)
(碧閉門時)
丞相温公挽詞三首
恭默思良弼(尚書說命恭默思道夢帝賚予良弼哲廟諒闇中以温)
(公爲相故用此事)詩書正百工(言以經術師表百僚也堯典曰允釐)
(百工)事多違謝傅(晉書謝安出鎮新城疾篤還都自以本志不遂深自)
(慨失旣薨贈太傅)天遽奪楊公(唐書楊綰傳綰薨肅宗詔羣臣曰天)
(不使朕致太平何奪綰之速耶)一代風流盡(南史張融哭張緒曰阿兄)
(風流頓盡老杜哭李常侍詩一代風流盡用此事也)三師禮數崇(司馬)
(公薨二聖哭之甚哀贈大師温國公選詩任昉哭范雲曰平生禮數絶李善注引)
(左氏名位不同禮亦異數劉禹錫詩魏闕新知禮數崇)若無天下議
美惡併成空(敺公詩云後世苟不公至今無賢聖)
又
百姓歸周老(孟子曰伯夷太公聞文王作興曰盍歸乎來吾聞西伯善)
(養老者二老者天下之大老也而歸之是天下之父歸之也天下之父歸之其子焉)
(往東坡作温公行狀曰神宗崩公赴闕臨民遮道呼曰公無歸洛留相天子活百)
(姓所在數千人聚觀之)三年待魯儒(魯論子曰如有用我者朞月而)
(巳可也三年有成魯儒見莊子)時方随日化身已要人扶
(黃魯直見此句歎曰陳三真不可及蓋天不憗遺之悲盡於此矣前漢許后傳曰世)
(俗歲殊時變日化老杜詩此生已愧湏人扶樂天詩登山與臨水猶未要人扶㩀行)
(狀哲宗初公爲門下侍郎元祐元年正月公始得疾甚上詔公肩輿至内東門子)
(康扶入對小殿九月薨于西府銘詩亦曰爲政一年疾病半之功則多矣百年之思)
玉几雖来晚明堂訖授圖(言温公雖不預顧命而竟輔幼)
(主也尚書顧命皇后憑玉儿導揚末命禮記曰昔者周公朝諸侯于明堂之位史記)
(外戚世家曰武帝召畫工圖畫周公負成王以賜霍光)心知死諸葛
(吕不韋傳子楚心知所謂漢晉春秋云死諸葛走生仲達事見蜀志諸葛亮傳注及)
(晉書宣帝紀)終不羨曹蜍(世說庾道季曰廉頗藺相如雖千載尚凛)
(凛恒有生氣曹蜍李志雖見在厭厭如九泉下人两句合二事用之如老杜淮王門)
(下客終不愧孫登是也)
又
少學真成已(禮記中庸誠者非自成巳而已也所以成物也成已仁也)
(成物智也温公平日之學以誠爲本)中年託著書(英宗命公爲編年一)
(書神宗賜其書名資治通鑑公與王介甫論政不合出知永興軍乞判西京留同)
(御史臺以歸居洛十五年皆以書局自隨史記曰虞卿非窮愁亦不能著書)輟
耕扶日月(此莘野之事也宋王九辯曰農夫輟耕而容與王介甫作韓魏)
(公挽詩云親扶日轂上天衢)起廢極吹嘘(公旣執政士大夫得罪於)
(熙豐者極力薦引而用之日月吹嘘字雖不對而事勢氣象實相等此詩人之妙也)
(柳子厚文有起廢荅按漢書司馬迁傳曰𥙷弊起廢魏志鄭渾日孔公緒能清談高)
(論嘘枯吹生老杜詩唯待吹嘘送上天)得志寧論晚成功不
願餘(行狀又曰公自以遭遇聖明言听計從欲以身徇天下躬親庶務病革不)
(復自覺諄諄然皆朝廷天下大事也以此觀之其汲汲於功業豈肯遺餘力哉文選)
(左太冲詠史詩曰貴足不願餘此借用)一為天下慟不敢愛
吾廬(東坡祭歐公文曰蓋上爲天下慟而下以哭其私此反而用之言不復哭)
(吾之私也淵明詩曰吾亦愛吾廬此借用其字廬謂吾所芘託焉耳老杜詩安得廣)
(廈千萬間大芘天下寒士俱歡顔風雨不動安如山嗚呼何時眼前突兀見此屋吾)
(廬獨破受凍死亦足蓋以天下爲憂而忘其私也後山用此意)
次韻荅學者四首(后山自注云黃州何郎兄弟曾慥)
(詩選云何頡字斯舉黃岡人嘗從蘇黃問學)
津津爽氣貫眉目十五男兒萬里身(莊子庚桑)
(楚篇老子謂南榮趎曰然而其中津津乎猶有惡也此借用其字)筆下倒
傾三峽水(老杜詩曰詞源倒流三峽水)胷中别作一家
春(傳燈錄僧問崇信曰翠微迎羅漢意作麽生師曰别是一家春樂天詩云盤下)
(中分两州界燈前合作一家春)
又
黃塵投老得何郎(王介甫詩黃塵投老倦怱怱)准擬明
年共我長(老杜詩春來准擬開懷久又示宗武詩曰明年共我長)熏
沐不為杯酒汚(欲其脩㓗不作少年熊也國語曰三亹三沐注云亹)
(一作熏漢書司馬遷書曰未嘗銜杯酒接殷勤之歡)飛揚未許老夫
量(老杜贈李太白云飛揚跋扈爲誰雄本借用北史帝紀齊高勸語文選任彦昇)
(作王文憲集序載袁粲與詩云老夫亦何寄之子照清襟)
又
暗中摸索不難知(國史纂異許敬宗性輕見人多忘之或謂其不)
(聦乃曰卿自難記若遇曹劉沈謝暗中摸索著亦可識)眼裏輪囷却
見稀(前漢鄒陽傳蟠木根抵輪囷離竒而爲萬乘器者以左右先爲之容也注)
(輪囷離竒委曲盤戾也)行地徑湏先八駿(易坤卦曰牝馬地類)
(行地無疆八駿見穆天子傳)刺天終不羨群飛(退之祭柳子厚)
(文曰子之視人自以無前一斥不復羣飛刺天)
又
太阿無前鋒不缺(越絶書楚王召風湖子令之吳越見歐冶子使)
(爲鐡劒三枚一曰龍泉二曰太阿三曰工市莊子說劒曰此劒直之無前漢書賈誼)
(傳曰釋介斧之用而欲嬰以芒刃臣以爲不缺則折)鉛刀不堪供一
切(後漢班固賓戲曰鉛刀皆能一斷十洲記曰昆吾割王刀切玉如切土)至
柔繞指剛則折(文選劉琨詩曰何意百煉剛化爲繞指柔老子曰太)
(剛則折)善而蔵之光奪月(莊子庖丁善刀而藏之酉陽雜爼曰)
(李廣琛有劒或風雨夜迸光出室環照方丈李白上李長史書曰明奪秋月)
次韻秦覯聽雞聞鴈二首
行斷哀多影不留(老杜歸鴈詩行斷不堪聞又孤鴈詩哀多如更)
(聞文選江文通詩寒郊無留影)有人中夜攪衣裘(選詩憂愁不能)
(寐攬衣起徘徊)筆頭細字真堪恨眼裏長檠不觧
愁(哀樂無定隨境而變此寒士貴人同聞而異趣也退之短檠歌曰太學儒生東)
(魯客二十辭親來射策夜書細字綴語言两目眵昏頭雪白此時提携當案前看書)
(到曉那能眠一朝富貴還自恣長檠高張照珠翠吁嗟世事無不然墻角君看短檠)
(棄)
又
立馬階除待一鳴何如春夢不聞聲(言朝士汲)
(汲不如閑居之適也)固知鷄口羞牛後不待鳴群已
可驚(史記蘇秦傳寧爲鷄口無爲牛後楚世家曰有鳥在於阜三年不鳴鳴必)
(驚人僧祇律曰天地釋化爲羔子鳴羣喚母)
嘲秦覯
(覯字少章秦觀少游之弟按王立之詩話少章登第後方娶后山作)
(此詩時猶未娶也故多戲句)
長鋏歸来夜帳空(史記孟嘗君傳馮驩彈劒而歌曰長鋏歸來乎)
(無以爲家文選孔稚圭北山移文曰蕙帳空兮夜鶴怨)衡陽回鴈耳
偏聦(戲其獨宿無寐也衡山有回鴈峯耳聦用晉書殷仲堪父聞蟻闘事)若
為借與春風看無限珠璣咳唾中(杜牧之送李羣)
(玉詩曰玉白花紅三百首五陵誰唱與春風後漢趙壹傳咳唾自成珠)
和豫章公黃梅二首
(豫章公謂黃魯直魯直蓋豫章人)
寒裏一枝春白間千點黃(荆州記陸凱寄范曄梅花詩曰)
(江南無所有聊贈一枝春)道人不好色行處若為香(梁書)
(蕭察不好色惡見婦人相去數丈猶聞其臭此句暗用其意豫章戒律甚嚴故有道)
(人之語花香惱人政由愛着愛旣忘矣香復奚爲)
又
色輕花更豔體弱香自永(樂天詩貴妃宛轉侍君側體弱)
(不勝珠翠繁東坡茶䕷詩不糚豔已絶無風香自遠)玉質金作裳(棫樸)
(詩金玉其相注相質也文選劉越石表曰玉質幼彰西京雜記上作黃鵠歌曰金爲)
(衣兮菊爲裳)山明風弄影(選詩山明望松雪王介甫詩陂梅弄影爭)
(先舞按文選舞鶴賦疊霜毛而弄影)
荅張文潜(后山自注曰來詩云欲餉于桑掃問婦食簞過午尚)
(懸墻)
我貧無一錐(傳燈錄潙山傳香嚴頌曰去年貧未是貧今年貧始是貧)
(去年貧尚有卓錐之地今年錐也無)所向皆四壁(漢書司馬相如傳家)
(徒四壁立)瀛洲足風露胡不减飢色(唐書禇亮傳弘文館)
(學士十八人天下所慕向謂登瀛洲文潛時在館中故用此事列子曰列姑射山在)
(海河洲中山上有神人焉吸風飲露不食五谷又曰子列子窮容皃有飢色老杜詩)
(蓬萊足雲氣)昔聞杜氏子翦䯻事尊客(杜氏子唐王珪)
(母也老杜送王評事詩云我之曾老姑𡭗之高祖母𡭗祖未顯時歸爲尚書婦隋朝)
(大業末房杜俱交友長者來在門荒年自糊口家貧無供給客位但箕帚俄頃羞頗)
(珍寂寥人散後入怪鬢髮空吁嗟爲之久自陳剪䯻鬟鬻市充杯酒按新唐王珪傳)
(云珪母李氏與杜詩不同或云李杜同出故子美謂李爲姑尊客出曲禮)君婦
定不然三梳奉巾&KR0808;(左氏傳嬴氏謂晉太子圉曰寡君使婢子)
(侍執巾櫛以固子也)后山詩註卷第一
