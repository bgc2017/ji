后山詩註卷第十二
除官(十一月除祕書省正字)
扶老趨嚴召徐行及聖時端能幾字正(漢書)
(地理志曰幼者扶老而代其任明皇雜錄劉晏以神童爲祕書正字上問曰爲正字)
(正得幾字對曰餘字皆正惟朋字未正)敢恨十年遲(樂天初除知制)
(誥與三舍人中書同宿詩云莫怪不如君氣味此中來校十年遲)肯着金
根&KR0861;(尚書故實曰韓昶退之子也性闇劣爲集賢校理史傳有金根車昶以誤)
(悉改根爲銀字)寧辭乳媪譏(南史何承天除著作佐郎年巳老而諸佐)
(郎並名家年少荀伯子嘲之呼爲媪母此用其事金樓子曰梁人呼書卷爲黃媪言)
(其怡神養性如乳媪也此借用其字)向來憂畏斷不盡鹿門
期(老杜詩鹿門携不遂又云空有鹿門期鹿門在襄陽杜鄕里也后山此句言雖)
(免黨錮之憂而失其高隱本趣)
題王平甫帖
早聞英氣擅家聲晩得諸郎識老成(漢書司馬)
(遷云李陵旣生降隤其家聲諸郎謂二子瓬斿)可恨治朝無此老
却嫌晚進不同生(晉書謝混傳混爲劉𥙿所誅宋受禪謝晦謂𥙿)
(曰恨不得謝益壽奉壐紱𥙿曰吾亦恨之使後生不得見其風流)足知落
筆千言疾(謂作文老杜詩集賢學士如堵墻觀我落筆中書堂按曾子固)
(祭平甫文云操紙爲文落筆千字)尚想揮毫一坐傾(謂作字老)
(杜詩張旭三杯草聖傳揮毫落紙如雲煙)未信哲人窮五字(謂詩)
(不能窮人檀弓曰哲人其萎乎)二難還復以詩鳴(世說陳太丘論)
(其二子曰元方難爲兄季方難爲弟退之送孟東野序曰東野始以其詩鳴)
和李文叔退朝
朝流駭汗蒸雙猊(退之聖德詩曰駭汗如雨此借用淮南子曰山)
(雲蒸柱楚潤東坡苔西掖諸公詩曰雙猊蟠礎龍纏棟)風捲屯雲散
萬蹄(陸機詩胡馬如雲屯此借用以言朝士之歸)任使輕衫汚
嬌色可令纖手洗春泥(東坡詩分無纖手裁春勝王介甫詩)
(春泥滿眼路嶇嶔)
和謝公定雨行逢賣花
逢花駐馬尚多情天不違人旋作晴(開元天寳)
(遺事曰長安俠少每至春時飾矮馬於花下往來遇好花則駐馬而飲王仲宣詩人)
(欲天不違何惧不合并)不使近詩增紙價得知春入
鳳凰城(郭受與老杜詩春興不知凡幾首衡陽紙價頓能高劉禹錫詩南山)
(宿雨晴春入鳳凰城)
酬王立之二首
(王直方字立之名姓頗見於魯直集中魯直嘗有寄立之問梅花詩)
頓有亭前玉色梅情知不肯破寒開(謝無逸溪)
(堂集有題王立之頓有亭詩曰蘇黃两玉人落筆傳九州按南史謝晦傳時謝混風)
(流爲江左第一宋武帝曰一時頓有两玉人耳王立之家有蘇東坡黃䂊章元祐中)
(所題字因取宋武帝語以名亭云)似憐憔悴兩公客獨倚
東風遣信来(两公謂蘇黃也后山蓋蘇黃之客魏志曰馬超遣信請和)
(又世說林公詣謝東陽朗時新病起體未堪勞母王夫人在壁後遣信令還)
又
重梅雙杏巧相將不為遊人只自芳(家語曰蘭)
(生深林不以無人而不芳)應怪詩翁非老手相逢不作
舊時香(詩翁后山自謂老手謂蘇黃歐公詩老手尚能工剪裁范諷詩云惟)
(有南山與君眼相逢不改舊時青)
送謝朝請赴蘇幕
好合同黃卷(詩云妻子好合此借用文選陸士衡贈曹文熊亦云疇昔)
(之遊好合纏綿)情親湏白頭(老杜詩童稚情親四十年湏白頭謂不待)
(白頭而情已親)胡然落丹墨不坐致公侯(丹墨謂簿領北)
(史蘇綽始制文案程式朱出墨入及計帳戶籍之法退之詩符師弄刀筆丹墨交横)
(揮此借用)山合遮西顧(一作沙軟留徐步魏本云丙藁塗上四字不注)
潮回趁急流平生胡海興日夜逐行舟(老杜)
(詩平生湖海心宿昔具扁舟)
和謝公定觀秘閣文與可枯木
斯人不復有累世或可期每於丹青裏一
見如平時壞障塵得入慘淡令人悲墨客
落欲盡嚴顔終不移(老杜詩慘淡壁飛動到今色未填又云畫)
(色久欲盡蒼然猶出塵文選傅毅舞賦曰嚴顔和而怡懌世說桓公曰萬石橈弱常)
(才有何嚴顔難犯)朽老莫使年(朽老見上注左傳曰絳縣老人有與)
(疑年使之年)石心烏銅皮(晉書夏統傳賈充曰此吳兒木人石心也)
念此猶少作未盡冰霰姿(文選楊修荅臨淄王牋云修家)
(子雲老不曉事強著一書悔其少作)北枝把異鵲(老杜詩棲枝把翠梧)
(莊子曰莊周遊乎雕陵之樊覩一異鵲)意定了不疑(言無繞樹未安)
(之態東坡畫鴈詩野鶩見人時未起意先改君於何處看得此無人態)惜哉
不得語胷次幾興衰(用賈誼服不能言之意文選王仲宣詩惜)
(哉空爾爲其字本出史記宓不齊傳莊子曰喜怒哀樂不入于胷次)一爲要
貴役可復辭畫師(唐書閻立本傳閤外傳呼畫師閻立本羞悵汗)
(流)隠奥雖可惜塗抺復見遺(言與可不爲要貴所役聊)
(自寄其意爾畫在祕閣世固不多見而亦免塗抺之汚文選七命曰吞響乎幽山之)
(窮奥李善注曰奥隱處也盧仝示添丁曰怱來案上翻墨汁塗㭑詩書如老鵶)謝
侯名家子感慨形苦詞(庾信哀江南賦云不無危苦之詞)
豈惟語畫工勁特頗似之何當𥙷諫列一
吐胷中竒(退之代張籍書曰何由致其身於其人之側一吐出胷中竒乎)
和饒節詠周昉畫李白真
君不見浣花老翁醉騎驢熊兒捉轡驥子
扶金華仙伯哦七字好事不復千金模(成都)
(浣花溪老杜入蜀所居熊驥杜之二子也嘗有詩云熊兒幸無恙驥子最怜渠魯直)
(有老杜浣花醉圖詩云浣花酒舡散車騎野墻無主看桃李宗文捉轡宗武扶落日)
(蹇驢䭾醉起后山謂魯直詩語已自寫生不湏捐金模畫也金華見上注老杜詩云)
(諸公乃仙伯)青蓮居士亦其亞斗酒百篇天所
借(李太白荅湖州迦葉司馬問白是何人詩曰青蓮居士謫仙人酒肆藏名三十)
(春老杜詩李白一斗詩百篇又詩天廐真龍此其亞)英姿秀骨尚可
似逸氣高懷那得畫(後漢二十八將論曰英姿茂績老杜八哀)
(詩曰復見秀骨清逸氣見上注)周郎韻勝筆有神(畫斷云周昉窮)
(丹青之妙畫美人子女爲古今冠絶張彦遠畫記云張懷素每云吳道玄之畫下筆)
(有神)觧衣槃礴未必真(莊子曰宋元君將畫圖衆史皆至䑛筆和)
(墨在外者半有一史後至者儃儃然不趨受揖不立因之舍公使人視之則解衣槃)
(礴嬴君曰可矣是真畫者也)一朝寫此英妙質似悔只
識如花人(太白詩金屏笑坐如花人)醉色欲盡玉色起
分明尚帶金井水(摭言曰太白在翰林應詔草白蓮花序及宫詞)
(十首時方大醉中貴人以水沃之稍醒白於御前索筆一揮文不加點玉色見禮記)
(玉藻老杜詩硯寒金井水按荊州記益陽有金井)烏紗白紵真天
人不用更着山巖裏(晉書顧愷之爲謝鯤像在石巖裏云此子)
(宜置丘壑中)平生潦倒飽丘園禁省不識將軍
尊袖手猶懷脫靴氣豈是從来骨相屯(文選)
(西征賦曰禁省鞠爲茂草唐書李白傳曰白嘗侍帝醉使高力士脫韡力士素恥之)
(擿其詩以激楊貴妃帝欲官白妃輙沮止退之詩自歎虞翻骨相屯)仰視雲
空鴻鵠舉眼前紛紛那得顧(用嵇康詩目送歸鴻之意)
(韓詩外傳曰黃鵠一舉千里老杜詩紛紛輕薄何須數)是非榮辱不
到處正恐朝来有新句(魯直浣花醉圖詩曰兒呼不蘇驢失)
(脚猶恐朝來有新作)勿言身後不要名尚得吳侯費
百金(身後名見上注晉書謝安傳曰餚饌亦屢費百金)江西勝士
與長吟(饒節字德操江西人後爲僧名如璧法嗣穎州薦福月晉書羊祜登)
(峴山曰由來賢達勝士登此多矣)後來不憂身陸沉(莊子曰方)
(且與世違而心不屑與之俱是陸沉者也是其市南宜僚耶注云人中隱者是無水)
(而沉也)
謝王立之送花
過雨生泥風作塵馬蹄聲裏度芳辰城南
居士風流在時送名花與報春(時送一作尤遣一作)
(時遣老杜詩頭風吹過雨又詩百舌來何處重重只報春此借用李白詩名花傾國)
(两相歡)
和參寥明彂覓隣家花二首
短墻春色過隣家行不逢人只見花(唐人王駕)
(詩曰蛱蝶飛來過墻去應疑春色在隣家下句用崔護事見上注)新綠葱
葱紅蔌蔌(魯直詩黃鸝惟見綠葱葱元稹連昌宫詞曰風動落花紅蔌蔌)
却成粧面映青紗(太白烏夜啼曰機中織錦秦川女碧紗如煙隔)
(䆫語)
又
滿城桃李一番新深院繁枝别得春從此
詩翁有新語不湏紅濕少城闉(老杜詩曉看紅濕處)
(花重錦宫城又云更歷少城闉)
和張奉議贈舅氏龐大夫
朝下公門不曳裾(晉書龔玄之未曾至公門曳裾見上注)身
寬心遠等林居(淵明詩心遠地自偏)傳家聲烈三公
後(三公謂龐相國籍退之詩不見三公後)貯腹平生萬卷餘
(北史崔悛傳胷中貯千卷書老杜詩年少方萬卷餘)藤架倚春聽
語鳥(老杜詩露裛思藤架顧悲歌云臨春風聽春鳥别時多見時少)石
池迎日數遊魚(柳子厚石潭記曰潭中魚可百許頭皆若空遊無所)
(依日光下徹影布石上王介甫詩行數魚儵賓共樂)人言酷類牢之
舅(晉書何無忌傳桓玄曰何無忌劉牢之甥酷似其舅)未有新詩錦
不如(老杜詩白髮絲難理新詩錦不如)
和舅氏公退言懷
追陪強韻愧難過應接前聞覺未多(南史王筠)
(傳能用強韻前聞見上注老杜詩衰慙應接多)盛禮每虚摩詰席
(唐書王維字摩詰名盛於開元間豪英貴人虚左以迎)舊詞猶可雪
兒歌(北夢瑣言韓定辭詩云麗詞堪與雪兒歌馬式問其事對曰雪兒李密愛)
(姬每賓朋文章有竒麗者付雪兒恊律歌之)手開新徑延徐步
眼趁高梧上碧蘿風雨入懷泥滿眼時湏
好語滌煩痾(王介甫詩春泥滿眼路嶇嶔)
欽聖憲肅皇后挽詞二首
(神宗后向氏建中靖國元年正月崩三月加謚五月葬永裕陵)
二妃端恊帝(神宗在穎邸治平三年納后爲妃魏收後魏書曰二妃嬪)
(媯虞道克昌任姒配周周室用光二妃謂堯女娥皇女英也恊帝借用舜典字)三
后共興周(三后謂太姜太任大姒以比國朝慈聖曹后宣仁高后)
(及欽聖皆嘗臨朝有聖德)决策天同力收功語不流
(元符三年正月哲宗上僊太后夜半定策翌日召徽考自端邸入立廷臣皆)
(不預焉蘇子由作宣仁謚冊文曰大策中定與天爲謀羅隱詩曰時來天地皆同)
(力語不流謂大臣帖服無敢流言如誣謗宣仁時也)權宜從殺禮(太后)
(不敢當山陵之禮止稱山園詩曰殺禮而多昏此借用老杜詩權宜借宼頻)末
命尚深憂(書曰皇后憑玉几導揚末命深憂謂以天下爲憂)欝欝
佳城閉終天配壽丘(佳城見上注文選顔延年宋元后哀策文)
(曰夷體壽原注漢景帝作壽陵云云此借用以指𥙿陵)
又
復辟先元約(元符三年正月太后權同處分軍國事候祔廟禮畢還政)
(至七月一日手書可不候祔廟止俟靈駕發引罷同聽斷書白朕復子明辟)長
年損積憂(文選陸士衡歎逝賦曰嗟人生之短期孰長年之能執禮記文)
(王世子注云文王以憂勤而損壽此借用傳曰積憂薰心)春移栢城仗
(樂天陵園妾詩曰栢城盡日風蕭瑟)仙去帝鄕遊(莊子曰乘彼白雲至)
(於帝鄕)德並塗莘敏(退之王用誌銘曰蜀塗莘摯正妃之門謝承三)
(夫人箴曰塗山翼夏有莘翼殷蓋謂禹娶塗山氏女湯娶有莘氏女老杜詩學並盧)
(王敏)功臨馬鄧優(後漢明德馬后肅宗尊爲太后常與帝旦夕言道政)
(事和熹鄧后迎立殤帝太后臨朝又定策立安帝)千秋修故事車
馬戒如流(後漢馬后紀太后語曰前過濯龍門上見外家問起居者車如)
(流水馬如游龍但絶歲用以默愧其心文選樂府曰車馬若川流)
欽慈皇后挽詞二首(欽慈皇后陳氏徽宗之母元祐)
(四年六月崩建中靖國元年正月追尊爲皇太后三月謚曰欽慈)
(五月陪葬永裕陵祔太廟神宗室奉安神御于景靈西宫坤元)
(殿)
二桃從孝祀(禮記注二祧謂文武廟也文武俱在應遷之例特爲功德)
(而留此借用以比神宗)五典載虞嬪(堯典曰釐降二女於媯汭嬪于)
(虞堯典即五典之一)顯號追先志(建中靖國元年正月欽聖太后崩)
(遺詔追尊皇太妃陳氏爲皇太后)隂功見後人(后蓋京兆人贈太保)
(祁王懷德之女懷德沉勇有功於國後漢鄧后傳曰叔父陔言常聞活千人者子孫)
(有封凢訓修石河歲活數千人天道可信家必蒙福)承顔親不待
(魯論色難注曰承順父母顔色爲難韓詩外傳曾子曰子欲養而親不待)罔極
痛如新(詩曰欲報之德昊天罔極)未有如椽筆光容可
得陳(晉書王恂夢人以大筆如椽與之云此當有大手筆事俄而孝武崩哀冊)
(謚議皆珣所草)
又
靈岳占佳氣琳宫閟寳衣膺期符寳曆錫
號煥皇扉(靈岳謂嵩山事具徽宗御製西京崇福宫記大抵謂后被遇)
(神宗有禱于嵩山崇福遂生徽宗乃詔洛師侈宫楹而大之真誥恊昌期曰登玉)
(霄琳房皇扉謂堯毋門)日月堯同數(后以元豐五年十月十日誕生)
(徽宗皇帝漢書武帝鉤弋夫人傳任身十四月生昭帝上曰昔堯十四月而生命其)
(門曰堯母門)謳歌啓與歸(事見孟子)傷心五雲去不
見六龍飛(孝經援神契曰德至山陵則景雲出景雲五色雲也老杜重經)
(昭陵詩云再窺松栢路還見五雲飛六龍見易乾卦謂徽宗登極)
大行皇太后挽祠二首(代人作欽聖太后)
德名三后並(曹后高后并后爲三皆有聖德)母道兩朝尊
(兩朝謂哲廟徽廟)勇决高千古危疑定一言(謂定)
(策之謀出於獨斷章惇異議竟不得行老杜詩勇决冠垂成文選王元長策秀才文)
(曰餘烈千古)先期還政事隆禮改山園(并見上注)哀
挽西郊道雲愁晝亦昏(西郊道謂往西京祔葬周以洛爲東)
(郊於宋朝則國西)
又
扶日行黃道(扶日見上注晉志云黃道日之所行也魯直王文恭挽詩)
(云賓日行黃道)乘雲上紫微(莊子曰乘彼白雲至于帝鄕晉志云紫微)
(大帝之坐天子之常居也)憂勞形末命(末命見上注)恭儉見
陳衣(周禮春官司服曰大喪廞衣服注廞陳也禮記喪大記曰凢陳衣者實之)
(篋)布德開刑網(禮記月令云命相布德和令漢書刑罰志云禁網疎)
(闊)和戎戢武威(左傳魏絳謂和戎有五利老杜詩丕承戢武威)要
知懷惠處行路涕交揮(懷惠見魯論家語敬姜曰二三子無)
(揮涕)
追尊皇太后挽詞二首(代人作欽慈太后)
彤管書隂教(靜女詩傳云古者后夫人必有女史彤管之法箋云彤管)
(筆赤管也禮記曰后修女順母道也注云母者施隂教於婦)黃圖載德
容(黃圖天子之圖籍如三輔黃圖是也周禮九嬪掌教九御婦德婦言婦容婦功)
漢宫先夢日(漢書景帝王后傳武帝方在身時后夢日入其懷)代
邸近乘龍(謂徽宗自端邸即位漢書薄姬傳高祖召欲幸之對曰昨暮夢)
(龍㩀妾胷上曰是貴徵也吾爲汝成之遂生文帝初封代王文帝紀曰奉天子法駕)
(迎代邸易乾卦曰時乘六龍以御天也)喬岳蔵遺服(謂嵩山崇福宫)
(見上注)青門啓故封(后以元祐九年葬於開封縣多慶院之東至是)
(改葬老杜詩哀挽青門去按三輔黃圖曰長安城東出南頭第一門曰覇城門或曰)
(青門此借用退之大行皇后挽詞曰因山託故封)從今祠百世(東坡)
(高太后挽詩云原廟故應祠百世先王何止活千人)清廟配商宗
(周頌注曰清廟者祭有清明者之德之宫也商宗謂神宗商頌曰烈文祀中宗玄)
(鳥祀高宗)
又
典冊尊徽號欽慈煥德名(徽號字見禮記後人借用楊子)
(曰君子德名爲幾)終身聞舜慕(孟子曰大孝終身慕父母五十而慕)
(者予於大舜見之矣)歷月見堯生(見上注世說外國貢竒香一著人則)
(數月不歇)兵衛嚴天仗車輿轉帝城故奩脂澤
在哀感倍皇情(後漢光烈隂后紀明帝夢先帝太后如平生歡明旦)
(上探視太后鏡奩中物感動悲涕令易脂澤装具左右皆泣莫能仰視)
王察院挽詞二首(監察御史王回也)
施報終何在窮通共一空(史記伯夷傳曰天之報施善人)
(其何如哉)兩言成益友(左傳鄭子太叔卒晉趙簡子哭甚哀曰黃父之)
(會夫子語我九言云云此用其意管輅别傳曰諸葛樂與輅别戒以二事言卿性樂)
(酒雖温克然不可保寧當節之卿有水鏡之才所見者妙禍如膏火不可不慎此借)
(用其事史記平原君傳毛遂曰從之利害两言而决魯論曰益者三友)百代
仰高風(孟子曰百世之下聞者莫不興起文選陸機漢功臣贊曰悠悠遐風)
(千載是仰夏侯湛東方朔畫贊曰想先王之高風)終始無遺恨(老杜)
(詩毫髮無遺恨)恩榮託至公(建中靖國元年正月王覿曾肇等奏故監)
(察御史王回學術深醇氣守剛毅臺官言回交結浩遂除名勒停送本鄕居住陛)
(下嗣位命爲監察御史方始供職得病而亡不得攄發素藴以報陛下眷遇之意云)
(云詔𥙷一子太廟齋郎老杜詩恩榮同拜手)不應埋直氣會見
吐長虹(曹子建七啓曰慷慨則氣成虹蜺)
又
良貴官何與(孟子曰人之所貴者非良貴也趙孟之所貴趙孟能賤之)
長年死不亡(老子曰死而不亡曰壽)身湏禦魑魅(左傳)
(曰投之四裔以禦魑魅老杜詩從來禦魑魅多爲才名誤)氣已懾豺狼
(後漢張綱傳豺狼當道安問狐狸)不盡胷中藴猶堪地下
郎(地下郎見上注)豈惟吾道慶編簡亦輝光(編簡謂史)
(策)
贈吳氏兄弟三首
一長未可衆人師(柳子厚荅韋中立書曰假令有取爲衆人師且)
(不敢况敢爲吾子師乎)萬里元随八馬蹄(列子曰周穆王肆意)
(遠遊命駕八駿之乘升崐崙之丘賓于西王毋老杜詩崐崙虞泉入馬蹄)不觧
征西諸子弟却憐野鶩厭家雞(南史王僧虔傳庾征)
(西翼書少時與右軍齊名右軍後進庾猶不分在荊州與都下人書云小兒軰賤家)
(雞皆學逸少書野鶩見上注)
又
才随年盡不重竒每愧諸郎索近詩旋作
七言供一笑自癡那得使人癡(才盡見上注歐公詩)
(云詩篇自覺隨年老玉臺新詠明月篇曰秀色隨年衰)
又
得失虽妍只自知略容千載有心期(老杜詩文)
(章千古事得失寸心知文選陸機文賦序曰妍虽好惡可得而言退之詩開卷讀且)
(想千載若相期選詩中道遇心期后山此意謂世無知音特與古人相期於千載之)
(上耳)恨君不見金華伯(金華伯謂魯直見上注東坡詩恨君不識)
(顔平原)何處如今更有詩(退之詩風霜滿面無人識何處如今)
(更有詩)
和吴子副智海齋集
法筵應供頼三車(文殊云法筵龍象衆三車謂羊鹿牛以比三乘)
(事見蓮經)堆案抽身輟筭沙(嵆康書曰人間多事堆案盈几樂天)
(詩抽身去得無東坡詩笙歌叢裏抽身出永嘉證道歌云入海筭沙徒自困)度
暑好風開樂國(淵明詩微雨從東來好風與之俱樂國謂西方極樂)
(國)脫塵新句散餘霞(謝玄暉詩餘霞散成綺)僧奩手
汗空留迹佛几堆紅拂委花(蓮經曰香風時來吹去委)
(花更雨新者趙師民詩委地露花啼暁恨)客舍黃粱應未熟且
容秋蝶夢南華(黃粱見上注莊子曰昔者莊周夢爲蝴蝶挧挧然胡)
(蝶也按通典唐天寳元年封莊子號南華真人)
舅氏新齋
堂因竹栢有花與歲時闌欲作中年計長
留别眼看(管子曰百年之計種之以木别眼謂不以凡花視之也)色
侵杯酒重(老杜竹詩色侵書帙晩又詩重碧拈春酒)子熟落聲
乾(李商隱詩霜野物聲乾)只有林園主相期耐歲寒
(退之詩山翁自是園林主)
上晁主客(后山自註云時與無咎對酒及門而閽者辭焉)
两䟽父子共含香不獨家榮國有光(两䟽見上)
(注應劭漢宫曰尚書郎含雞舌香)䞉欲展懷因問疾(老杜詩展)
(懷詩誦魯問疾見上注)孰知相對只銜觴(此句蓋用竹林阮籍)
(院咸事以比二晁晉書阮咸傳云諸阮皆能飲太白詩無由共銜觴)年侵身
要兼人徤節近花須滿意黃(老杜詩年侵腰脚衰漢書)
(韓信傳身辱於跨下無兼人之勇)從昔竹林須小阮只今
未可棄山王(小院謂阮咸籍之兄子以比無咎山王謂山濤王戎后山)
(以自比沈約宋書曰顔延之作五君詠以述竹林七賢山濤王戎以貴顯被黜東坡)
(詩他年五君詠山王一時數)
和鮮于大受崇先觀餞别曾元忠
此别未爲遠兩都東西州情親有乖隔江
湖成阻脩(两都謂東汴西洛班固有两都賦退之序曰人之於南海者若)
(東西州焉詩云道阻且脩后山意謂相去雖近而别意則遠世說袁彦伯爲謝安南)
(司馬旣自悽惘歎曰江山遼落居然有萬里之勢)脫塵度翠密徐
行當尋幽各有惜别懷共此一日留(退之詩此)
(日足可惜此酒不可嘗捨酒去相語共分一日光)意合豈待約酒
盡不更求闕詞固未可忍手亦何猶(后山自注)
(云是日題壁)坐有黃冠師未觧逍遥遊(退之送張道士)
(詩云臣非黃冠師南史劉歆年十二讀莊子逍遥篇曰此可解耳客問之隨問而荅)
(皆有條理)興來我與共醉罷君當休(南史陶潜傳若先醉)
(便語客我醉欲眠卿可去)僧房火可親此樂行且謀(老杜)
(詩隨意宿僧房退之詩燈火稍可親)萬事自紏紛高懷元一
丘(老杜詩萬事糾紛猶絶粒)
答王立之
每逢無可語暫阻即相求(前軰詩相見又無事不來還憶)
(君晉書阮修意有所思率爾蹇裳不避晨夕至或無言但欣然相對)解卷初
增氣開懷得寫憂(詩云以寫我憂)昏煙宜帶雨風
樹更添秋絶唱猶多和先衰却後酬(文選宋玉)
(對楚王問曰客有歌於郢中者其曲彌高其和彌寡)
又和過田承君
寺古專宜僻居深自作幽(退之詩僻寺境還幽)興來
寧憚遠句苦不緣愁(太白詩白髮三千丈緣愁似箇長)逸
氣無前足(此以馬爲喻老杜馬詩云所向無空闊無前見上注)虚懷
不繋舟(老杜詩虚懷任屈伸莊子曰泛若不繋之舟虚而遨遊者也)逢
人難晤語冒雨亦相求
贈石先生
多方作計老如期(魯直詩萬端作計身愁苦劉禹錫詩與老無期)
(約到來如等閑)百疾交攻遽得衰(嵆叔夜養生論曰積損成衰從)
(衰得白)晚有勝緣逢異士(勝緣見上注後漢种暠傳山澤不必)
(有異士異士不必在山澤)生湏快意闕前知(謂丈夫生當快意恨)
(知之晚也晉書周勰曰人生幾時但當快意耳)迫人鬢頷紛紛白
(樂天詩滿頷白髭鬚)臨事迴迃種種遲(漢書翟方進号遲頓不及)
(事)分我刀圭容不死(退之詩金丹别後知傳得乞取刀圭救病)
(身)他年鶴馭得追随(江文通别賦曰駕鶴上漢驂鸞騰天)
送晁無咎守蒲中
一麾出守自多竒(顔延之五君詠阮咸詩云屢薦不入官一麾乃)
(出守)四十專城古亦稀(古樂府曰四十專城居老杜詩人生七十)
(古來稀)觧榻坐談無我軰(用徐穉事見上注老杜詩高人屢解)
(陳蕃榻魏志郭嘉說太祖曰劉表坐談客耳晉書劉惔傳桓温問惔會稽王談更進)
(耶惔曰極進然第三流耳温曰第一復誰惔曰故在我軰)鋪筵踏舞欠
崔徽(元稹崔徽歌序曰蒲女崔徽善舞有容豔崔敬中嘗使蒲徽一見爲動敬)
(中使罷言旋徽不得從狂累月樂天詩妓筵勉力爲君鋪又曰只是堂前欠一人退)
(之詩豔姬踏筵舞)的桃作劇聊同俗(的桃當是河中故事樂天)
(詩吳兒多白晳好爲蕩舟劇)遇事當前莫後幾(定命錄魏元忠)
(有善相者謂之曰公當位極人臣然命多蹇剥時有憂惧不足爲虞但可當事便行)
(聞言則應元忠累遭譴責憶相者之言言事未嘗屈其志文選嵆康書曰遇事便發)
(魏志荀彧傳曰袁紹失在後機無咎起於謫籍自吏部郎中出守故以魏元忠事勸)
(之)聖世急才常患少(后山自云神宗御筆曰治世常患難得人)
(才)棧羊篩酒待公歸(棧羊本俗間語東京記曰普寧坊有棧羊)
(務毛詩釃酒有藇注以筐曰釃以藪曰湑)
題明彂高軒過圖(高軒過李賀所作見上注宗室士陳)
(字明發)
滕王蛺蝶江都馬(王建宫詞曰内中數日無呼喚傳得滕王蛺蝶)
(圖按畫斷云嗣滕王湛然畫蛺蝶雀兒曲盡精理歐公歸田錄以爲滕王元嬰誤矣)
(老杜詩國朝以來畫鞍馬神妙獨數江都王按名畫記江都王緒霍王元軌之子善)
(書畫鞍馬擅名)一紙千金不當價(老杜詩未覺千金滿高價尹文)
(子曰魏王得玉召王工問其價玉工曰此無價以當之)異才天縱非
力能畫工不是甘為下(南史王僧虔論書曰孔琳之書天然)
(縱放唐書王維善畫繪工以爲天機所到學者不及也老杜詩畫師不是無心學)
今代風流數大年含毫落筆開山川(朱芾畫史)
(曰宗室令穰字大年作小軸甚清麗文選陸士衡文賦曰或含毫而邈然)忽忘
朽老壓塵底却怪鳬鴻堕目前(朽老謂木石見上注)
(老杜畫障歌堂上不合生楓樹怪底江山起煙霧此用其意)爾来八二
復秀出(八二當是明彂行第李涉詩云唐氏一門今五龍聲華殷殷皆如鍾)
(就中十一最年少别有俊氣横心胷后山云八二亦十一之比也)萬里河
山才咫尺(見上注)眼前安得有突兀復似天
地初開闢(老杜畫鶻行初驚無拘攣何得立突兀尚書考靈耀曰天地開)
(闢耀滿舒光)明䆫寫出高軒過便逐愈湜聞吟
哦晚知書畫真有益却悔歲月来無多(世說)
(戴安道好畫范宣子以爲無用戴爲范畫南都賦圖范看畢咨嗟以爲有益然始重)
(畫退之詩來日苦无多)官禁脩嚴斷過訪時於僻寺
逢稅鞅(周禮士師之職二曰官禁李商隱詩嚴城清夜斷經過僻寺見上注)
(老杜詩野稅林下鞅)秀潤如行琮璧間(世說曰裴叔則如玉山上)
(行光映照人周禮太宗伯以蒼璧禮天以黃琮禮地)清明似引星辰
上(禮記曰清明在躬曾南豐作老蘇哀辭曰其輝光明白若引星辰而上也按法)
(言曰眀星皓皓者已也引而高之者天也)憂悲愉怢百不平(退之)
(送高閑序曰往時張旭善草書不治它技喜怒窘窮憂悲愉怢怨恨思慕酣醉無聊)
(不平有動於心必於草書發之)河擘太華東南傾(此句言攄寫之)
(俊快也郭緣生述征記曰華山與首陽本同一山河神巨靈擘開太華以通河流)
平生秀句寰區滿掇拾餘棄成丹青(王立之詩)
(話載張嘉甫晁無咎高軒過圖題䟦頗言明發兼詩畫之工老杜作王維詩云最傳)
(秀句寰區滿)平湖遠嶺開精神斗覺文字生清
新(退之詩斗覺霜毛一半加機雲别傳曰雲善屬文清新不及機)未許二
豪今角立(二豪謂滕王江都劉伶酒德頌曰二豪在側焉如蜾臝之與螟)
(蛉後漢徐穉傳曰角立傑出)要知旁有衛夫人(衛夫人蓋尚書)
(郎李充母以夫姓自稱李衛王羲之嘗從學書或云明發之妻亦能畫故以衛夫人)
(比之二豪謂大年明發)
送歐陽叔弼知蔡州
穎隂為别悔怱怱十載相望信不通(老杜詩所)
(思礙行潦九里信不通)晚遇聖朝收放逸旋遭官禁
限西東(法華經曰汝是放逸之人此借用其字官禁見上注老杜詩岸高瀼)
(滑限西東)又為太守專淮右䞉喜郎君類若翁
(若翁猶言乃翁謂六一居士亦嘗知蔡州蔡州在淮西)梅柳作新詩
興動(老杜詩天邊梅柳樹相見幾回新又云東閣官梅動詩興)可令千
里不同風(語林曰陳元方云周公孔子異代而出周旋動靜萬里同風傳)
(燈錄玄沙傳雪峯曰君子千里同風)
送晁堯民守徐
中年為别不堪憂束髮登門到白頭南省
望郎仍國士(漢建尚書百官府名曰南宫蓋取天上南宫太微之象退)
(之孔戣墓誌曰臣與孔戣同在南省李商隱詩望郎臨古郡孫樵高郎中誌銘曰鴛)
(行望郎錦川星使史記豫讓傳曰智伯以國士待我)東方千騎更吾
州(古樂府曰出東南隅行曰東方千餘騎夫壻居上頭東坡守徐和范祖禹詩云)
(吾州下邑生劉季誰數區區張與李后山徐人故云吾州)彭翁老壽終
遺骨(徐州彭城縣故大彭國彭祖所封也彭門記曰殷之賢臣彭祖顓頊之玄)
(孫至殷末壽及七百歲今墓猶存)燕子飛來只故樓(燕子樓見)
(上注)知已難逢身易老頌公置醴我歸休(置醴)
(見上注莊子許由曰歸休乎君子無所用天下爲)
送王定國通判河南
孤身十載客都城(退之詩孤身無所齎此句后山自述言十年前)
(未得官時)白社雙林諱姓名(白社雙林見上注諱姓名用後漢書)
(韓伯休意)授館不為他日計(國語曰司里授館此借用退之鄭羣)
(墓誌曰俸禄入門與其所過逢飲酒舞歌連日夜不厭或分絜以去一無所愛惜不)
(爲後日毫髮計留也)觧衣真出故人情(用須賈綈袍事見上注韓)
(信曰漢王解衣衣我)翹材必定延枚叟(言爲相君所知西京雜記)
(公孫弘開東閣分三館一曰欽賢次日翹材次曰接士文選謝惠連雪賦曰召鄒生)
(延枚叟)宣室終湏記賈生(言爲人主所知事見上注)萬里
歸来髮如漆(定國編置全州元符三年得歸老杜詩汝伯何由髮如漆)
了知句畫更新清(年顔不衰詩句字畫當亦稱是老杜詩更得新)
(清否還知對屬忙)
后山詩註卷第十二(終)
