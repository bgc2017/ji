后山詩註卷第四
送趙承議(令畤令畤爲穎州簽判受代而去)
先王隠德世難名晚見諸孫也自成(趙令畤字)
(德麟藝祖之後也故以吳大伯比其先王晉書王湛有隱德人莫能知)穎水
向来須好句(東坡穎州謝上表曰文獻相續有晏殊歐陽修之風)道
山今日有宗英(後漢書學者謂東觀爲道家蓬萊山漢書景十三王)
(叙傳曰四國絶祀河間賢眀禮樂是修爲漢宗英)林湖更覺追随
盡(曹子建詩清夜游西園冠蓋相追隨老杜詩秋覺追隨盡此引用言無復游從)
(之侣)巾帽猶堪語笑傾(老杜詩羞將短髮還吹帽笑倩傍人爲正)
(冠此反而用之自言其尚未老也老杜集中李之芳詩數語欹紗帽)勤苦讀
書終不𥙷未須墻角棄長檠(神仙傳有年少與蘇子訓)
(鄰居爲太學生諸貴人作計共呼生謂曰子勤苦讀書欲規富貴但召子訓來可不)
(勞而得矣長檠見上注德麟蓋王孫而有儒素風味云)
寄李學士(格非格非字文叔)
眼看游舊半東都五歲曾無一紙書(晉書劉弘)
(傳云得劉公一紙賢於十部從事老杜詩厚禄故人書斷絶)平日齊名
多早逹莫年同國未情疎(老杜詩時來如宦達歲晚莫情)
(疎)稍尋東刹論兹事(東刹當在穎州前有東刹贈仁公詩玆事)
(謂一大事因緣)頼有西方託後車(託後車見上注李君當是西方)
(社中人)說與杜郎須着便不應濠上始知魚
(勸其早歸依佛祖也傳燈錄雲門大師云觸目承當得猶是不着便東坡觀魚臺詩)
(曰若信萬殊歸一理子今知我即知魚晉書王坦之傳謝安曰常謂君粗得鄙趣者)
(猶未悟之濠上邪)
雪
初雪已覆地(老杜詩秪應踏初雪又詩茅簷花覆地)晚風仍
積威(漢書司馬遷書曰積威約之漸也)木鳴端自語鳥起
不成飛(王介甫詩卧聽窽木鳴相挨樂府神弦歌道君曲曰中庭有樹自語)
(梧桐推枝布葉孫子曰鳥起者伏也文選鴈詩曰亂起未成行)寒巷聞驚
犬鄰家有夜歸(王維與裴迪書曰寒生野火明滅林外深巷寒犬吠)
(聲如豹)不無慙敗絮(陶淵明與子儼等䟽曰余嘗感仲孺賢妻之言)
(敗絮自擁何慙兒子按後漢列女傳王霸字仲孺與同郡令狐子伯爲友後子伯爲)
(楚相而其子爲郡功曹令奉書於覇車馬服從雍容如也霸子方耕於野聞客至投)
(耒而歸見令孤子沮怍不能仰視覇目之有愧容客去而久卧不起霸妻曰君少脩)
(清節奈何忘宿心而慚兒女子乎)未易泣牛衣(言不爲兒女悲也漢)
(書王章傳疾病無被卧牛衣中與妻訣涕泣)
晚出
應俗敢辭疾衝風寧小驅(范曄後漢書王充等傳論曰應)
(俗適事難以常條退之詩不衝風雨即衝埃)聊為一日役不憚
百金軀(鮑昭行路難曰非我昔時千金軀)雪路無行迹(汝南)
(先賢傳曰時大雪洛陽令至袁安門無行路又闕史載皇甫湜嘗因積雪門無行迹)
冰枝有落烏(樂天烏夜啼曰霜滑有風枝)寒門閉蕭瑟
窮里聽&KR1077;吁(寒門亦用袁安事漢書趙廣漢傳長安少年會窮里空舍)
竒晁載之兄弟
人言婚宦情欲夲(后山自注古語曰人不婚宦情欲失半)我
始求脫君已半(按列子云語有之曰人不婚宦情欲失半人不衣食)
(君臣道息)孰知一世如一夢在夢而覺寧待旦
(退之祭文曰人之生世如夢一覺)寒簷凍雨作秋聲(凍音東暴)
(雨也楚詞九歌曰使凍雨苟洒塵老杜詩南風作秋聲)冷屋風燈挑
不明(老杜風燈照夜欲三更)樽前已作十年語後會
未期吾屢驚(孟浩然詩平生復能幾一别十餘春)一聞七字
心已識鉤章棘句天與力(退之記夢詩云壯非少者哦七)
(言六字常語一字難又孟郊墓誌云其爲詩鉤章棘句搯擢胃腎老杜詩溟漲與筆)
(力)念子方壯我已衰不見參天二千尺(老杜)
(古栢行黛色參天二千尺)季也亦有詩百篇叔子擬度
驊騮前(曾慥詩選云晁仲之字叔用少受知於陳無已無已贈其兄詩云駸)
(駸擬度驊騮前謂叔用也按善本駸駸作叔子當是叔與季兼指两人但未知叔用)
(爲叔爲季而曾氏誤以爲一人遂改作駸駸非是南史王僧虔曰弟書如騎騾駸駸)
(常欲度驊騮前鍾嶸詩品亦曰征虜卓卓殆欲度驊騮前)端能過我三
冬學(漢書東方朔曰學三冬文史足用)可復參儂一味禪
(勸其廣學也廣語有僧辭歸宗云諸方學五味禪去宗云我這裏有一味襌爲甚不)
(學僧云如何是一味襌宗便打)
寄答王直方
人情校往復屢勉終不近(晉嵆康絶交書曰不喜作書而)
(人間多事堆案盈几不相酬荅則犯教傷義欲自勉強則不能久東坡亦云人情重)
(往返不報生禍根)新詩已經年知子不我怨(退之詩元)
(日新詩已去年)生世餘幾何尺箠日取寸(莊子曰一尺之)
(箠日取其半萬世不竭)懷禄有遐心(漢書楊惲傳曰懷禄貪勢不能)
(自退詩云母金玉爾音而有遐心)從俗無遠韻(楚詞曰將從俗富貴)
(以偷生乎按曲禮曰禮從宜使從俗晉書庾凱雅有遠韻)時從府中歸
數過林下飯(漢書鮑宣傳曰俱過宣一飯去後漢書第五倫傳光武曰)
(聞卿爲吏不過從兄飯老杜詩僧飯屢過門雲溪友議僧靈澈詩曰林下何曾見一)
(人)平生功名意回作香火願(北史陸法和曰但從空王)
(佛所與主上有香火因緣)三年不舉觴吻頻煙火焮(左傳)
(曰鄭火司馬司寇列居火道行火所焮注灸也)豈無兩蒼龍霑我
一雨潤(蒼龍謂團茶法華經言雖一地所生一雨所潤而諸草木各有差别)
官麄詩未工猛乞無小靳(官麄見上注後漢崔烈入錢爲)
(司徒及拜帝曰悔不小靳)人生如此耳文字已其閠(退之)
(詩人生但如此朱紫安足僣閏謂餘事也下句蓋足此意)是身雖臭腐
(維摩經曰是身不淨穢惡充滿莊子曰神竒化爲臭腐)寧作青紫楦
(朝野僉載唐楊炯常呼朝士爲麒麟楦或問之曰今假弄麒麟者修飾其形覆之驢)
(上宛然異物及去其皮還是驢耳無德而朱紫何以異是)永懷忘年友
死矣餘令聞(后山自注云忘年友邢居實也南史江揔傳張纉等呼)
(爲忘年友詩云令聞令望邢居實死於元祐一三年間年二十七)念子頗
似之老我何所恨(筆談曰歐公詩老我倦鞍馬誰能事吟哦王介)
(甫詩老我孤主恩結草以爲期此文章佳語也)
寄侍讀蘇尚書
六月西湖早得秋二年歸思與遲留(老杜詩陂)
(唐五月秋選詩遲留法豈輕)一時賓客餘枚叟(枚叟謂枚乘后)
(山取以自比也謝惠連雪賦曰梁王不悅遊於兔園乃置旨酒命賓友召鄒生延枚)
(叟老杜詩空餘枚叟在應念早升堂)在處兒童說細侯(此句屬蘇)
(公後漢郭伋字細侯爲并州牧素結恩德及後行部有兒童數百各騎竹馬道次迎)
(拜)經國向来須老手(晉書石苞傳景帝曰苞有經國才猷東坡)
(詩老手便劇郡)有懷何必到壷頭(後漢馬援南擊交趾軍至浪上)
(與賊戰破之從容謂官屬曰吾從弟少游常哀吾慷慨多大志曰士生一世但取衣)
(食裁足致求盈餘但自苦耳當吾在浪泊西里間下潦上霧毒氣熏蒸仰視飛鳶跕)
(跕墮水中卧念少游平生時語何可得也其後年六十二自請征五溪進營壷頭暑)
(甚中病卒)遥知丹地開黃卷(謂蘇公在經筵也北史周紀曰椒房)
(丹地有衆如雲老杜詩閣道通丹地按漢書梅福傳注曰以丹淹泥塗殿上地晉書)
(禇陶曰聖賢備在黃卷中)解記清波沒白鷗(此篇又勸蘇公高退)
(蘇公在穎和子由詩有明年兼與士龍去萬頃滄波没两鷗之句)
寄亳州林待制(希)
湖海相望闕寄聲雲林過雨未全晴(劉禹錫竹)
(枝歌曰東邊日出西邊雨道是無晴却有晴后山反其意而用之言聲問闕然近於)
(寡情也文選枚乘七發曰游涉乎雲林杜牧之詩自古雲林遠市朝)青衫作
吏非前日(晉書嵇康曰聞道士遺言餌术黃精令人久壽意甚信之游山)
(澤觀魚鳥心甚樂之一行作吏此事便廢)白首論文笑後生(言見)
(笑於後生也老杜詩晚將末契託年少當面論心背面笑又云更覺前賢畏後生)
似聽兒童迎五馬(古樂府陌上桑曰使君從南來五馬立踟蹰此)
(五馬本事所出也後人臆說妄矣兒童用後漢郭伋事)稍修書札問
專城(書札見上注陌上桑又曰四十專城居)一聞苦李蒙莊
句(史記老子楚苦縣人莊子蒙人按亳州衛真縣本苦縣城東有頼鄕祠老子所)
(生之地亳州雖有蒙城縣然莊子爲蒙漆園吏當在今曹之宛朐云)不復人
間世後名(晉書張翰傳曰使我有身後名不如即時一杯酒)
卧疾絶句
老裏何堪病再来愁邊不復酒相開(老杜詩愁)
(邊有江水又云何以開我愁)一生也作千年調(此句未分其遂)
(死也寒山子詩云人是黑頭䖝剛作千年調鑄鐡作門限鬼見拍手笑)兩脚
猶須萬里回(老杜詩两脚但如舊開天傳信記萬回師之兄戍安西萬)
(回覲之朝往夕返以其萬里而廽故謂之萬廽也)
南軒絶句
少日書林頗著勲(揚雄長楊賦曰并苞書林退之復志賦朝馳騖)
(乎書林魯直詩四會有黃令學古著勲多按曹子建書曰豈徒以翰墨爲勲績哉風)
(俗通曰蓋嚴楊惲勲著王室蜀志杜微傳曰著勲於竹帛)莫年貪佛替
論文(老杜詩老夫貪佛日又詩故着浮查替入舟王介甫詩乞得膠膠擾擾身)
(江湖波浪替埃塵)銅鑪瓦枕芒鞋裏此外惟湏對
此君(老杜詩多病所湏惟藥物微軀此外更何求晉書王徽之指竹曰何可一)
(日無此君)
獨坐
文章平日事風竹暮年須(老杜詩文章千古事又詩嗜酒)
(愛風竹)衰疾懸知此(老杜詩時應念衰疾懸謂遥度也退之詩後日)
(懸知漸齒莽)霜毛不更除(退之詩斗覺霜毛一半加玉臺新詠寶月)
(詩曰情人爲君除白髮老杜詩紅顔愁落盡白髮不能除)一丘吾欲往
(一丘見上注)百畒有如無(言不足爲養也魯論曰有若無荀子曰有)
(之不如無之)魑魅須游子(老杜懷李白詩曰魑魅喜人過)乾坤
着腐儒(老杜江漢詩乾坤一腐儒)扣門聞啄木(退之詩丁丁扣)
(門疑啄木)喚酒有提壷(歐公詩獨有花上提葫蘆勸公沽酒花前傾蓋)
(鳥名也)門逕無行迹秋来不遣鋤(逸史皇甫湜常因積)
(雪門無行迹三輔决錄張仲蔚所居蓬蒿没人老杜詩草茅無徑欲教鋤此反而用)
(之)
寄送定州蘇尚書(元祐八年九月蘇公知定州於時)
(宣仁聖烈太后上昇時事漸變故此詩意勸公省事高退)
初聞簡策侍前旒(簡策謂作侍讀時淮南子曰王者冕而前旒所)
(以蔽明)又見衣冠送作舟(世說羅友荅桓温曰旦出門逢一鬼)
(大揶揄云我秪見汝送人作郡何以不見人送汝作郡)北府時清惟
可飲(晉書郗愔在北府徐州人勁悍桓温云京口酒可飲兵可用深不欲愔居)
(之此借用以言定武在河北也齊書謝朏爲吳興與弟瀹於征虜亭别指瀹口曰此)
(中惟宜飲酒老杜詩時清猶茹芝)西山氣爽更宜秋(晉書王徽)
(之爲桓冲騎兵參軍冲曰卿在府日久比當相料理徽之不荅直高視以手版柱頰)
(云西山朝來致有爽氣耳此借用以言太行李商隱詩故鄕雲水地歸夢不宜秋)
功名不朽聊通袖海道無違具一舟(此两句皆)
(拈出東坡語以勸之意謂功成名遂自足不朽政可縮手袖間而遂湖海之本志也)
(東坡沁園春詞有云用舍有時行藏在我袖手何妨閑處看八聲甘州詞有云約他)
(年東還海道願謝公雅志莫相違按晉書謝安雖受朝寄東山之志始末不變反鎮)
(新城造汎海之裝欲須經略粗定自江道還東遂遇疾篤自以本志不遂深自慨失)
(老杜詩平生江海心宿昔具扁舟)枉讀平生三萬卷貂蟬
當復自兜牟(退之詩鄴侯家多書插架三萬軸南史周盤龍爲散騎常)
(侍齊武帝戲之曰貂蟬何如兜牟對曰貂蟬出於兜牟)
寄答李方叔(豸)
平生經世策寄食不資身(言其謀策可以經綸當世而反)
(不能資一身也莊子曰其不可經於世亦遠矣漢書韓信傳寄食於漂母無資身之)
(策)孰使文章著(老杜云名豈文章著)能辭轍跡頻(意謂)
(有文如此安能免棲棲旅人哉退之進學解云孟軻好辯孔道以明轍環天下卒老)
(于行左傳曰周行天下將皆必有車轍馬跡焉)帝城分不入(漢書陳咸)
(傳咸滯於郡守時王音輔政信用陳湯咸數賂遺湯子書曰即蒙子公力得入帝城)
(死不恨分謂隔絶也老杜詩闕庭分未到舟楫有光輝)書札詗何人
(此句蓋終上意漢書淮南王安傳曰爲中詗長安注偵伺也)子未知吾
懶吾寧覺子貧(此反濠上知魚之意而用之文選嵆康書曰人之相)
(知貴識其天性老杜詩近有峩眉客知予懶是真)
智寶院後樓懷胡元茂(前有胡士彦挽詞即元茂)
(也)
晚渡呼舟疾(杜牧之杜秋詩云却喚松江渡)寒城着霧深
(老杜野望詩孤城隱霧深)昏鷗明鳥道(老杜雨詩云白鳥去邊明南中)
(八志云交趾郡治龍編縣自興古鳥道四百里)風葉亂霜林(李商隱詩)
(風葉共成喧)久客登樓目(文選王粲登樓賦曰情眷眷而懷歸兮孰)
(憂思之可任平原遠而目極兮蔽荆山之高岑老杜詩天畔登樓眼)中年懷
舊心(晉書王羲之傳謝安曰中年以來傷於哀樂與親友别輙作數日惡文選)
(向秀思舊賦序云經嵆康舊廬鄰人有吹笛者發聲寥亮追思曩昔遊宴之好感音)
(而歎故作賦云)猶湏一長笛領覽自霑襟(終上句未盡之)
(意謂夲自悲愴尚何湏聞笛耶老杜云不須吹急管衰老易悲傷)
元日
老境難為節寒梢未得春(曲禮六十曰耆指使䟽引賀瑒)
(云耆至也至老之境也又曰六十至老境而未全老老杜詩爲冬不亦難杜牧之詩)
(丁香閑結春梢)一官兼利害百慮孰疎親(老杜詩時危關)
(百慮按易係辭曰一致而百慮老子曰名與身孰親)積雪無歸路扶
行有醉人望鄕仍受歲回首望松筠(謝玄暉詩)
(有情知望鄕老杜詩望鄕應未已李嘉祐詩白頭空受歲丹陛不朝天松筠猶松楸)
(意謂丘墓也老杜詩窮秋正搖落回首望松筠此借用)
放懷
施食烏鳶喜(金光明經云施食之緣獲長壽報長安志云興善寺素和)
(尚齋時烏鵲就掌中取食老杜詩得食階除鳥雀馴)持經鳥鼠聽(戒殺)
(文載郭氏新說曰柘臯永寧之雀立化於松枝東城郭氏之鼠坐化於蓮葉豈非乘)
(誦經功德自有所解悟而然歟)杖藜矝矍鑠(後漢馬援自請擊五溪蠻)
(夷帝愍其老援㩀鞍顧盻以示可用帝笑曰矍鑠哉是翁也)顧影怪伶
俜(魏志何晏行步顧影文選潘岳寡婦賦曰少伶俜而偏孤注單孑貌)門静
行随月䆫虚卧見星擁衾眼未穩艱阻飽
曾經(老杜詩平生耽勝事吁駭始曾經)
絶句
此生精力盡於詩末歲心存力已疲(淮南子曰)
(宋景公時造弓人九年乃成而進之弓人歸家三日而卒蓋匠者心力盡於此弓矣)
(故温公通鑑序云臣之精力盡於此書)不共盧王争出手(盧王)
(謂盧照隣王勃東坡詩云詩句對君難出手)却思陶謝與同時
(陶謝謂淵明靈運老杜詩焉得思如陶謝手令渠述作與同遊又曰楊馬宜同時)
送伯兄赴吏部改官
先子初增秩年侵鬢已皤(漢書循吏傳序增秩賜金)念
兄今善繼此别喜如何(以其善繼先子之志故以别爲喜也)
親老家仍困門衰仕未多(家語子路曰家貧親老不擇禄)
(而仕晉書李密表云門衰祚薄)猶湏教兒子早要中交科
寄張文潜舍人
今代張平子(後漢書張衡字平子善屬文)雄深次子長
(劉禹錫序柳子厚集曰韓退之評其文雄深雅徤似司馬子長)名高三俊
上(翰林志曰李紳李德𥙿元稹同在禁署時號三俊此借用以指蘇公客黃秦晁)
(也)官立右螭傍(唐書張次宗傳文宗詔左右史立螭頭下記宰相奏)
(對按實錄文潜元祐八年冬自著作佐郎除起居舍人即右史也紹聖元年四月以)
(直龍圖閣知潤州此詩蓋春時所作)車笠吾何恨(北戶錄載風王記越)
(人結交盟曰卿乘車我戴笠後日相逢下車揖我步行卿乘馬後日相逢卿當下)
飛騰子莫量(老杜贈高適詩飛騰無那故人何)時平身早
逹未用夢凝香(后山自注曰來書云𥙷郡之樂發於夢寐晉書張)
(載曰時平則才伏世亂則竒用退之詩太平時節身難遇此反其意而用之韋應物)
(刺蘇州有詩曰兵衛森畫戟燕寢凝清香)
後湖晚坐
水淨偏明眼(老杜詩水淨樓隂直又云吾與汝曹俱眼明)城荒
可當山(樂天詩亭眷太高君莫折東家留取當西山)青林無限
意白鳥有餘閑身致江湖上(王介甫與執政書曰及今)
(愈思自致江湖之上又有詩曰委質山林如許國后山謂身致亦介甫委質之意)
名成伯季間(伯季似指二蘇門下諸君后山嘗作佛指記曰予以文義)
(名次四君蓋謂此也魏文帝典論曰傅毅之於班固伯仲之間耳晉書王湛傳王濟)
(對武帝曰臣叔殊不癡山濤以下魏舒以上湛曰欲處我於季孟之間乎)目随
歸鴈盡(嵆康詩曰手揮五絃目送歸鴈)坐待莫鵶還(老杜詩有)
(待至昏鵶)
春興
東風作惡不成寒野水穿沙自作灘(王介甫詩)
(睡過東風作惡時)細草無端留客卧(文選丘希範詩細草藉龍)
(騎老杜詩邂逅無端出餞遲鄭谷曲江春草詩云香輪莫輾青青破留與遊人一醉)
(眠)繁枝有意待人看(退之詩春風也是多才思故揀繁枝折贈)
(君又云榴花不發待郎歸老杜詩寒江流甚細有意待人歸)
次韻回山人贈沈東老二首(前篇屬回山人)
一杯領意不須沽(老杜詩領客珍重意)六字持身已
有餘(導引有六字氣謂嘻吁哂嘘呵呼也黃庭經曰至道不煩司馬相如過宜)
(春宫賦曰持身不謹按列子曰子知持後則可言持身矣)癡子未知天
上樂(法華經曰癡子捨我五十餘年庫蔵諸物當如之何神仙傳彭祖問石生)
(曰何不服藥仙去對曰天上多有至尊相奉甚難更苦人耳李商隱作李賀小傳曰)
(賀將死有緋衣人持二板書召賀曰帝城白玉樓立召爲記天上差樂不苦也)先
生今觧世間書(退之石鼎聮句詩序曰彌眀謂劉師服曰吾不解世)
(俗書弟子爲書吾句)
又(後篇屬沈東老)
随世功名非所望稱家豐儉不求餘(老杜詩稱)
(家隨豐儉按禮記檀弓曰稱家之有無後漢馬援傳曰士生一世但求衣食裁足致)
(求盈餘但自苦耳)青衫出指論竒字(漢書楊雄贊劉棻嘗從雄)
(學作竒字)白髮挑燈寫細書(言其高年而眼能明也退之短檠歌)
(曰夜書細字綴語言)
送孝忠二首(當是其兄傳道之子)
老眼元多淚春風見此行又爲貧賤别(老眼)
(固自多淚况重以别離之感耶貧賤别見上注)更覺急難情(常棣詩脊)
(鴒在原兄弟急難)斗食吾堪老(漢書百官表百石以下有十食佐史)
(之秩注云斗食月奉十一斛一說日食一斗二升)詞場爾向榮(老杜)
(詩詞埸繼國陶淵明歸去來辭曰木欣欣以向榮借此用)未須憐野
鶩(法書苑曰庾翼善草隷少與王羲之齊名弟子皆效之羲之後進内外宗尚翼)
(甚不平在荆州與都下人書云兒軰乃輕家雞愛野雉皆學逸少東坡詩野鶩家雞)
(定誰美)家法付宣城(齊書謝眺爲宣城太守善詩家法謂靈運惠連)
(皆眺之族父以詩知名後漢儒林傳序各以家法教授)
又
經史三年學(楊子曰古之學者三年通一經)聦明一旦開
(楊子曰天降生民倥侗顓蒙恣于情性聦眀不開老杜詩大兒聦明到能添老樹巔)
(崖裏小兒心孔開貌得山僧及童子)把文甘潦倒(老杜詩把文驚小陸)
(此用小陸以比孝忠也晉嵆康與山濤書曰足下素知吾潦倒麄疎不切事情此借)
(用以自况也)數日待歸来(左傳曰行則數日而反退之詩屈指數日)
(憐嬰孩數字作上聲讀)士患聲名早(東坡和仲子迨詩曰飬氣勿吟)
(哦聲名忌太早)官今歲月催(自言老於微官也)有親湏薄
禄臨路尚徘徊(言惜别眷眷之意以親養故不能與之俱去也鮑照)
(放歌行曰今君有何疾臨路獨遲迴)
以柱杖供仁山主二首
錯節孤根勁有餘坐床須按起須扶(後漢虞詡)
(傳不逢盤根錯節何以知利器選詩石梁有餘勁)一生用底令相
贈更問林間有此無(趙州臨遷化以拂子送與王鎔曰此是老)
(僧一生用不盡底事見趙州語錄)
又
洗足投筇只坐襌厭尋歧路費行纏(金剛經云)
(洗足已敷坐而坐東坡詩已辦布襪費行纏)老来不復人間事
不用山公更削圓(桂苑叢談曰潤州甘露寺有僧道行孤高李德)
(裕廉問日以方竹杖一贈焉方竹出大宛國堅實而方正節根鬚牙四面對出及再)
(鎮浙右其僧尚在問曰前所奉竹杖無恙否僧喜對曰已規圓而漆之矣公嗟倇彌)
(日前軰詩曰削圓方竹杖漆却斷紋琴)
項城道中寄劉令使修溪橋(項城屬陳州)
老怯危橋泥沒膝(老杜詩虚疑皓首衝泥怯盧仝放魚歌曰天雨)
(曼陁羅花深没膝)喜聞吾黨政如春(謝承後漢書李爕拜京兆)
(民謠曰我府君道教舉恩如春威如虎)須君不惜千金費(孫子)
(曰興師十萬日費千金文選古詩曰愚者愛惜費但爲後世嗤)此後寧無
我軰人(言必有好事者繼之晉書石苞傳許允曰卿是我軰人)
碓磨寨(唐書黃巢圍陳州人大飢倚死墻塹賊俘以食日數十人)
(乃列百巨碓麋皮骨於臼并啖之)
以人為食殺為戲自昔無聞尔所先信有
忘身一言盡獨能遺臭萬人傳(東坡富公碑銘曰以)
(殺爲嬉漢書五被傳吳王曰男子之所死者一言耳劉原甫說云此言所死雖不同)
(等是死耳晉書桓温傳温曰旣不能流芳後世不足復遺臭萬載耶老杜詩將詩不)
(必萬人傳)
寄張宣州(耒)
與世情將盡懷仁老未忘(書云懷于有仁此借用言獨於)
(仁賢未能忘情)故人今五馬(見上注)高處謾三長(唐書)
(孟郊傳李觀論其詩曰高處在古無上平處下顧二謝又劉子玄言作史有三長謂)
(才學識)詩豈江山助(言宣州詩本天成不用借助唐書張說傳說謫)
(岳州而詩亦悽惋人謂江山助云)名成沈鮑行(老杜詩沈鮑得同行)
(謂沈約鮑照)肯為文俗事(後漢陳忠上䟽曰諸郎多文俗事又隗囂)
(傳論曰徒以文俗自喜)打鴨起鴛鴦(此用宣州故事魏泰詩話吕士)
(隆知宣州好笞官妓官妓皆欲逃去會杭州一妓到士隆喜之留不使去一日郡妓)
(復犯小過士隆欲笞之妓訴曰某不敢辭罪但妓不能安也士隆愍而捨之梅聖俞)
(作莫打鴨篇曰莫打鴨打鴨驚鴛鴦鴛鴦新向池西落不比孤洲老秃鶬秃鶬而欲)
(遠飛去又況鴛鴦羽翼長杜牧之詩驚夢起鴛鴦然此詩意不特爲妓女發)
送倫化主
赤髭白足可憐生(高僧傳佛陁耶舍爲人赤髭善解毗婆沙時人)
(號曰赤髭毗耶沙又云釋曇始足白於面雖跣涉泥水未嘗沾濕天下咸稱白足和)
(尚劉禹錫送僧序曰備將迎者皆赤髭白足之侣傳燈錄忠國師曰幸自可憐生須)
(要个護身符子作麽)躡蹻擔囊壯此行(史記虞卿傳躡蹻擔簦)
要致雪峯千五百(傳燈錄雪峯義存襌師學者冬夏不减千五百)
(人)不妨兼識謝宣城(以比張宣州也齊書謝眺爲宣城郡太守)
(杜詩云詩接謝宣城)
西湖
小徑才容足(列子曰泰豆乃立木爲塗僅可容足張湛注云纔得安脚)
寒花知自香(老杜詩寒花只暫香)官池下鳬鴈(老杜有官)
(池春鴈詩漢昭帝紀黃鵠下建章宫太液池中文選劉公幹詩曰方塘含白水中有)
(鳬與鴈)荒塜上牛羊(古樂府曰今日牛羊上丘壠)有子吾
甘老(東坡詩有子萬事足老杜詩吾老甘貧病)無家去未量(老杜)
(詩無家問消息作客信乾坤)三年哦五字草木借輝光
(老杜詩擁别借輝光)
别月華嚴
寓世生同里随方去有情(漢書盧綰傳與高祖同里生后)
(山借用其意)来為百年别不惜片時程(老杜詩繋帆何)
(惜片時程)齋鉢須勤供經鍾莫倦鳴(勸其接物利生也)
當來第三會此界却逢迎(釋氏書彌勒當來下生於龍華)
(樹下三會說法度人三水小牘云東都僧從練臨終呼門人戒曰人生難得惡道易)
(淪惟有歸命釋尊勵精梵行龍華會上當復相逢戰國策曰燕太子逢迎却行)
送吳先生謁惠州蘇副使
(吳先生當是吳遠游蘇公嘗有書與之)
聞名欣識面(言吳君欲識東坡也老杜詩李邕求識面傳燈錄夾山惟)
(儼傳李翺曰見面不如聞名此反而用之)異好有同功(吳君方外之士)
(與后山異趣而好賢之意則同故云同功記曰與仁同功其仁未可知也此用其字)
我亦慙吾子(后山不能往見蘇公此所以有愧於吳君也)人誰
恕此公(老杜寄李太白詩衆人皆欲殺吾意獨憐才東坡詩平生我亦輕餘)
(子晚歲人誰念此公)百年雙白鬢(時東坡年五十九老杜詩百年雙白)
(鬢一别五秋螢)萬里一秋風(言神交心契與風無間也老杜詩瞿塘峽)
(口曲江頭萬里風煙接素秋蓋亦此意按通鑑秦使閻負謂張瓘曰晉王與君鄰藩)
(雖山河阻絶風通道會)爲說任安在依然一秃翁(漢書)
(霍去病傳衛青日衰而去病日益貴故人門下多去事去病輙得官爵惟獨任安不)
(肯去又灌夫傳與長孺共一秃翁注言無官位版綬也末句后山自謂不負蘇公之)
(門時亦坐黨事廢錮故云秃翁)
别圓澄禪師
法施老人卧不出呼我取别行問疾(十二國史)
(曰魯宓子賤爲單父宰行過楊晝取别維摩經云汝行詣維摩詰問疾)磨盤
拭筯勸一飽少待湏臾莫倉卒(磨盤拭筯蓋俗間語)
(老杜詩低頭拭小盤維摩經香積品云若欲食者且待湏臾當令汝得未曾有食老)
(杜詩忍待明年莫倉卒)早年着眼覷文字(退之詩不如覷文字)
(丹鉛事點勘)萬卷初無一言契(傳燈錄香嚴依潙山祐和尚和)
(尚曰汝未出胞胎時本分事道將一句來師徧檢所集諸方語句無一言可將酧對)
(又五洩山靈默禪師謁石頭和尚先自約曰若一言相契我即住不然便去)多
生綺語未經懺(樂天香山寺白氏洛中集記曰願以今生世俗文字)
(之業狂言綺語之過轉爲將來世世讃佛乘之因轉法輪之緣按釋氏書綺語蓋口)
(中四業之一謂綺飾文詞過有增華也)半世虚名足為累(退之)
(詩士生爲名累)此去他来尚有緣頭童齒豁恐無
年(退之進學解頭童齒豁竟死何禆世說王珣歎曰人固不可以無年)慇懃
三請久住世(法華經曰世尊告舍利佛汝已慇懃三請豈得不說華嚴)
(經普賢行願品曰七者請佛住世)弊惡可念未可捐(華嚴經十)
(迴向品曰菩薩不以衆生其性弊惡邪見瞋濁難可調伏便即棄捨不脩廽向)平
生准擬西行計老着人間此何意(西行謂願生極)
(樂國高僧傳慧持謂慧遠曰若滯情愛聚者本不應出家今既割欲求道正以西方)
(爲期耳)他年佛會見頭陁知是當年老居士
(傳燈錄傅大士傳曰有天竺僧嵩頭陁謂曰我與婆尸棄佛所發誓今兜率衣)
(鉢見在因命臨水觀其影見大士圓光實蓋此詩以嵩頭陁比圓澄以傅大士自况)
别觀音山主
離合應生理(文選陸士衡詩離合非有常譬彼弦與括老杜詩人生有)
(離合豈擇衰老端文選袁宏三國名臣序贊曰生理不可不全李善注引鷦鷯賦曰)
(生生之理足矣此借用言人生之常理)過逢豈近緣(老杜詩數爲姻)
(婭過逢地)情親見今日語妙記當年(情親語妙並見上注)
閉戶安禪主衝風逆水船(两句言行藏勞逸各異也法華)
(經偈曰安襌合掌老杜詩蕭洒共安襌又詩春多逆水風)不應清夜月
故作别時圓(老杜宿贊公房詩云相逢成夜宿隴月向人圓而東坡水)
(調詞云不應有限何事長向别時圓)
離穎
河市千人聚(長安萬年縣有千人聚關中記曰宣帝以倡優雜伎千人)
(樂思后園今所謂千人鄕者是也此詩借用)寒江百丈牽(老杜詩寒)
(江動夜扉又詩百丈牽江色)吾生能幾日此地費三年
(後周蕭撝勞歌曰百年能幾許公事罷平生老杜詩爲客費多年東坡詩人生不滿)
(百一别費三年)叢竹防供㸑池魚已割鮮(當是東坡去穎)
(後代者韓川變其舊政向也徒魚今乃割鮮行將及竹矣后山所歎意蓋不止此也)
(東坡有請罷學士劄子曰及蒙擢爲學士便爲韓川等攻擊不已以至羅織語言謂)
(之誹謗西都賦曰割鮮野食)拙勤終不𥙷他日愧無傳
(樂天詩救煩莫如靜𥙷拙莫如勤孟子曰是以後世無傳焉)
湖上
湖上難為别梅梢已着春林喧鳥啄啄(退之)
(詩剥剥啄啄有客至門)風過水鱗鱗(樂天詩小橋裝鴈齒輕浪甃魚)
(鱗楚詞曰魚鱗鱗兮媵予)緣有三年盡(釋氏云諸法從緣生緣離法即)
(滅)情無一日親(言情之相親生於久也此浮屠所以不三宿桑下)
白頭厭奔走何地與為鄰(莊子曰吾誰與爲鄰)
舟中二首
惡風横江江卷浪黃流湍猛風用壯(退之感二)
(鳥賦云窺黃流之奔猛老杜詩初聞龍用壯字本出易大壯卦)疾如萬騎
千里來(歐公秋聲賦曰又如赴敵之兵銜枚疾走不聞号令但聞人馬之行)
(聲)氣壓三江五湖上(東坡詩氣壓鄴侯三萬籖周禮曰其川三)
(江其浸五湖)岸上空荒火夜明舟中坐起待殘
更(老杜詩空荒咆熊羆又詩江舡火獨明此借用以言燐火)少年行路
今頭白不盡還家去國情(言行蔵進退其皆有所迫非本)
(志也)
又
野火燒原雉昏雊(退之詩原頭火燒靜兀兀野雉畏鷹出復没詩)
(云雉之朝雊)黃塵漲天牛亂闘(蜀都賦曰黃塵漲天)江間
無日不風波老去何時脫奔走(老杜詩江間雖炎瘴)
(又云舟中無日不沙塵)詩書滿腹不及口(後漢書趙壹詩云文)
(來宫殿隨身如意而有事見正法念處經等蓋皆持戒作福者生於此天因以比規)
(禪也法華經亦曰一時五百萬億國士諸梵天王與宫殿俱)少仕老不
歸重門閉榛棘(自歎其無淨居之福緣也)道人秀叢林
(大論云譬如大樹叢聚是名爲林二樹不名爲林如一一比丘不名僧僧聚處得名)
(叢林)妙語出襌寂(老杜詩身猶縛禪寂)是身如浮雲随
處同建立(維摩經是身如浮雲湏臾變滅故老杜如浮)
(雲安可限南北圓覺經偈曰皆從立華嚴經曰譬如三千大千世)
(界建立一切處所)平生與二子嗜好用一律(二子必皆)
(詩僧一律見上注)我此復助緣語綺已多責(語綺見上)
(注)何年一把茅㩀坐孤崒嵂呵佛罵祖師
(傳燈錄德山宣鑒禪師抵潙山潙日是伊將來有把茅蓋頭罵佛罵祖去在又龍潭)
(曰可中有一个漢他時向孤峯頂上立吾道在老杜詩好鳥啼巖扄高岳前崒嵂)
塗糊千五百(傳燈錄三聖荅雪峯云一千五百善知識話頭也不識古)
(寺和尚曰淨地上不要點汚人家男女后山所謂塗糊蓋此意也)
后山詩註卷第四
