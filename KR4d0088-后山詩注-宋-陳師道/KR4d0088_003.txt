后山詩註卷第三
觀兖文忠公家六一堂圖書
(國)
生世何用早我已後此翁(柳子厚荅袁饒州論陸先生春)
(秋書曰若吾生前距此數十年則不得是學矣今適後之不爲不遇也此句頗用其)
(意且爲下句張本曹子建求自試表曰士之生世入則事父出則事君)頗識
門下士(南豐東坡皆六一門下士東坡送曾子固詩曰醉翁門下士雜沓難)
(爲賢)略已聞其風(莊子雜篇曰墨翟禽滑釐聞其風而悅之)中年
見二子(晉書王羲之傳謝安曰中年以來傷於哀樂二子謂棐與辯棐字叔)
(弼辯字季默)已復歲一終(左傳晉侯曰十二年是謂一終一星終也)
呼我過其廬所得非所蒙(漢書禹貢傳誠非草茅愚臣所)
(宜蒙也)先朝群玉殿(范蜀公東齋記嘉祐七年十二月二十三日召)
(近臣天章閣下觀書閱瑞物上親作飛白書令左右搢笏以觀又令王禹玉䟦尾人)
(賜一紙旣而置酒羣玉殿云云歐公有謝賜飛白書詩并序其遊其事長編丙申庚)
(子凢两宴羣玉殿賜書在丙申)冠佩環群公(雲漢詩羣公先正)神
文燠王度(仁宗謚號神文聖武眀孝皇帝左傳曰思我王度式如玉式如)
(金)喜色見天容(老杜詩天顔有喜近臣知東坡詩天容玉色誰敢畫)
御榻誰復登(法書要錄曰唐太宗宴玄武門作飛白書衆臣乘酒就太)
(宗手中相競散騎常侍劉泊登御床引手然後得之)帝書元自工(此言)
(仁宗之書元自工非因揣而大也下句蓋終此意南史劉穆之傳宋武帝書素拙穆)
(之曰公但縱筆爲大字一字徑尺無嫌大旣是有所包其勢亦美帝從之一紙不過)
(六七字便滿故東坡謝賜御書表曰筆縱字大笑宋武之未工)黃絹兩大
字(老杜詩欝欝三大字蛟龍岌相纏)一覽涕無從(世說王東亭曰)
(一覽而盡禮記孔子曰予惡夫涕之無從)似欲託其子天意人
與同(謂英廟曰孟子曰天與子則與子韓魏公作仁宗哀冊叙羣玉賜書事云)
(因疑前會之非常似與羣玉之叙訣意當時必有顧託之語也七年八月英宗立爲)
(皇子十二月宴羣玉皇子與宴又召韓琦至御榻前賜酒一巵明年三月仁宗崩)
歷數况有歸(尚書舜命禹曰天之歷數在汝躬)敢有貪天
功(左傳晉侯賞從亡者介之推不言禄曰天未絶晉必將有主主晉祀者非君而)
(誰天實置之而二三子以爲已力不亦誣乎竊人之財猶謂之盗况貪天之功以爲)
(已力乎初元豐三年王堯臣之子同老上書言其父定策之功詔贈太師元祐五年)
(殿中侍御史賈易言堯臣揜韓琦之大勲故此句指其事)集古一千句
明明並群雄(集古目錄䟦見居士集)誰為第一手未
有百世公(百世公謂公論也與上羣公韻不相妨南史齊高帝嘗與王僧)
(虔賭書筆帝曰誰爲第一僧虔對曰臣書臣中第一陛下當帝中第一)廟器
刻科斗寳樽播華蟲(尚書序䟽曰科斗書古文也所謂蒼頡本)
(體尚書注華蟲雉也宗廟彛樽亦以山龍華蟲爲飾此言集古鍾鼎書)緬懷
弁服士酬獻鳴瑽瑢(弁服士謂陪祭諸臣韻書曰瑽瑢佩聲也)
(文選潘岳西征賦曰想佩聲之遺響若鏗鏘之在耳)插架一萬軸(退之)
(詩鄴侯家多書插架三萬軸)遺子以固窮(前漢韋賢傳遺子黃金滿)
(籝不如教子通一經固窮見魯論)素琴久絶絃(晉書陶潜傳蓄素琴)
(一張弦徽不具韓詩外傳鍾子期死伯牙擗琴絶弦)棋酒頗闕供(自集)
(古一千卷以下至此已見前卷贈叔弼詩春明退朝錄曰宗衮嘗言律云可從而違)
(堪供而闕亞六經之文明皇幸蜀記韋諤曰先無闕擬又恐闕供此借用)向来
一瓣香敬為曾南豐世雖嫡孫行(向來見上注諸)
(方開堂至第三瓣香推本其得法所自則云此一瓣香敬爲某人云云曾鞏子固建)
(昌南豐人於歐公猶宗門中嫡子而后山又師南豐乃其孫也后山以東坡薦得官)
(作此詩時東坡政爲郡守終無少貶阿附之意可謂特立之士矣然亦知東坡之大)
(必能受之也)名在惡子中(此后山自貶損也前漢尹賞傳賞爲長安)
(令舉長安中輕薄少年惡子悉籍記之)斯人日已遠千歲幸
一逢(老杜詩古人日已遠青史字不泯東坡答舒煥書云歐陽公天人也天之)
(生斯人意其甚難非且使之休息千百年恐未能復生斯人也)吾老不可
待草露濕寒蛬(草露濕寒蛬自言哀傷之意寄於詩什如秋䖝之悲)
(鳴也歐公詩蓋云堪笑區區郊與島螢飛濕露吟秋草老杜詩草露亦多濕)
送蘇迨
胷中歷歷着千年(北史崔㥄傳鄭伯猷歎曰胷中貯千卷書使人)
(邦得不畏服老杜詩歷歴開元事分眀在目前傳燈錄智常禪師謂李渤曰使君摩)
(頂放踵如椰葉大萬卷書在何處着此詩用着字甚佳)筆下源源赴
百川(唐蔣渙送魏淄州序云筆海納流於百川詞峯削成於二華孟子注云源)
(源如流水與源通筍子宥坐篇論水曰其赴千仞之谷不惧似勇謝靈運擬魏太子)
(詩曰百川赴巨海)真字飄揚今有種(真字多患窘束惟東坡筆)
(墨超然於楷法之外退之雪詩波濤何飄揚漢書陳勝傳侯王將相寧有種耶)清
談絶倒古無傳(絶倒見上注孟子曰是以後世無傳焉)出塵
觧悟多為路(傳燈錄譲禪師曰汝等六人同證吾身各契一路此言多)
(爲路言當開廣不着一邊也)随世功名小着鞭(言不用汲汲於)
(功名也着鞭見上注樂天詩青雲上了無多路却要徐驅穏着鞭)白首相
逢恐無日幾時書扎到林泉(選詩客從遠方來惠我一)
(書扎老杜詩時應問衰病書䟽及滄浪)
送黃生兼寄二謝二首
南第諸兄蚤相見(南第猶言南宅也南史元凶劭傳有此字)别
時託子以無倦(南史謝弘微傳叔父混爲韻語以奬勸靈運等並有)
(戒厲之言唯弘微獨盡褒美曰微子基微尚無倦由慕䉮勿輕一簣少進往必千仞)
(后山詩意謂黃生諸兄以其弟託之爲其好學蓋知所慕向也)百年論交
見子知(老杜詩論交翻恨晚百歲言其久要也左傳曰他日吾見子面而已)
(今吾見子之心矣)一朝取别寧吾願(老杜詩取别何草草按十)
(二國史云宓子賤爲單父宰行過楊晝取别淵明歸去來辭曰富貴非吾願)妙
歲遠遊真所難(言其不懷安也)肯爲得官近長安
(唐人語曰欲得官近長安)聖作詩書端有意猶須用心
科舉外(意譏王氏經術其送邢居實序論之詳矣)
又
城西兩謝俱能文穰丞精悍吾所聞(謝景初字)
(師厚二子悰愔皆知名穰縣今屬鄧州漢書嚴延年爲人短小精悍)每讀吾
詩得人意(南史何遜傳沈約曰吾每讀卿詩一日三復猶不能巳後漢禰)
(衡爲黃祖作書記輕重疎密各得其體祖曰處士正得祖意如祖腹中之所欲言也)
使不能文巳可人(世說謝安少時請阮光禄道白馬于時謝不即)
(解阮語重相諮盡阮乃歎曰非但能言人不可得正索解人亦不可得禮記雜記曰)
(管仲遇盗取二人焉上以爲公臣曰所與遊辟也可人也)我昔謝公門
下士早年妄作功名意如今老寄穎河東
九泉雖深愧此公(謝公即師厚退之送陸暢詩我實門下士力薄)
(蜹與蚊受恩不即報永負相中墳暢蓋長源之子也此詩略采其意)
次韻蘇公西湖徙魚三首
窮秋積雨不破塊霜落西湖露沙背(退之詩嗷)
(嗷鳴鴈鳴且飛窮秋南去春北歸又詩時秋積雨霽西京雜記董仲舒曰太平之時)
(雨不破塊)大魚泥蟠小魚樂(楊子曰龍蟠於泥蚢其肆矣莊子曰)
(儵魚出遊從容是魚樂也老杜詩小魚脫漏不可紀半死半生猶戢戢大魚傷損皆)
(垂頭屈強泥沙有時立)高丘覆杯水如帶(言水淺而丘露其狀)
(如此爾雅釋丘曰如覆敦者敦丘注云敦盂也何遜雜詩湓水縈如帶)魚窮
不作搖尾憐(退之與韋舍人書若俛首帖耳搖尾而乞憐者非我之志)
(也)公寧忍口不忍鱠(樂天詩忍心两三日莫作破齋人東坡元)
(韻云老守縱饞那忍鱠)脩鱗失水玉參差(柳子厚鏡歌曲曰手)
(援天矛截脩鱗莊子曰吞舟之魚湯而失水)晚日搖光金破碎
(退之詩竹影金瑣碎此借用以言鱗鬛映日而光也)咫尺波濤有生
死安知平陸無灘瀨(老杜觀打魚歌云咫尺波濤永相失又詩)
(終然减灘瀨)此身寧供刀几用着意更須風雨
外(御史言蘇公舊詩有聞諱而喜之語公遂其外𥙷得穎州后山詩意或謂此後)
(篇又云防有任公釣江海亦此意也史記樊噲曰人方爲刀爼我爲魚肉續世說曰)
(周玄豹有袁許之術見王都曰形若鯉魚難免刀杌都竟被殺東坡詩天公自着意)
是間相忘不為小(左傳蹇叔曰必死是間莊子曰魚相忘於江湖)
濠上之意誰得會(莊子與惠子遊於濠梁之上莊子曰鯈魚出遊)
(從容是魚樂也惠子曰子非魚安知魚之樂莊子曰子非我安知我不知魚之樂)
枯魚雖泣悔可及(古樂府曰枯魚過河泣何時復還入作書與魴)
(鱮相教慎出入)莫待西江與東海(以上四句皆終前意言外郡亦)
(足爲樂優游卒歲可以避禍也莊子曰周顧視車轍中有鮒魚問之對曰我東海之)
(波臣也君豈有斗升之水而活我哉周曰我且南遊吳越之王激西江之水而迎子)
(可乎鮒魚奮然曰君言此曾不如索我於枯魚之肆)
又
赤手取魚如拾塊(孫樵與王霖書曰如赤手捕長蛇又李商隱詩)
(曰洞庭魚可拾不用更垂&KR0699;)布網鳴舷攻腹背(後趙王泰諫冉)
(閔曰若我出戰必腹背受敵)豈知激濁與清流(唐書王珪傳曰)
(激濁揚清吳志賀劭傳曰遂使清流變濁北夢瑣言朱全忠賜舊相裴樞等自盡李)
(振曰此軰正謂清流宜投黃河永爲濁流魯直詩我亦洗湔與清流)恐懼駢
頭牽翠帶(易曰貫魚以宫人寵王弼注云駢頭相次似貫魚也老杜詩水)
(荇牽風翠帶長)居士仁心到魚鳥(此句法用行葦詩仁及草木之)
(意文選四子講德論曰恩及飛鳥列子曰天之於民厚矣植五榖生魚鳥以爲之用)
會有微生化餘鱠(左思吳都賦曰雙則比目片則王餘注云越王)
(鱠魚未盡因以其半棄之爲魚遂無一面)寧容網目漏吞舟(晉書)
(顧和荅王導曰明公作輔寧使網漏吞舟何緣採聽風聞以察察爲政世說劉文幹)
(荅魏文帝曰亦由陛下網目不疎)誰能烹鮮作苛碎(老子曰治)
(大國若烹小鮮)我亦江湖釣竿手(杜牧之詩惆悵江湖釣竿手却)
(遮西日向長安)悮逐輕車從下瀨(漢武帝紀公孫賀爲輕車將軍)
(甲爲下瀨將軍鮑明遠詩後逐李輕車)生當得意落鷗邊(後漢)
(梁竦曰生當封侯死當血食后山反而用之故下句云云列子曰海上之人從鷗鳥)
(遊漚鳥之名者百數而不止其父曰汝取來吾玩之眀日之海上漚鳥舞而不下文)
(選子虛賦云雙鶬下李善注引爾雅曰下落也談苑載鄭文寳詩云雙溪時落海邊)
(鷗)何用封侯墮鳶外(後漢馬援傳援擊交趾破之封新息侯從)
(容謂官屬曰吾從弟少游當哀吾慷慨多大志當吾在浪泊西里間虜未滅之時仰)
(視飛烏站站墮水中卧念小游平生時語何可得也)不如此意今得
所(用孟子校人事得其所哉之意)置身暗與神明會(退之贈李)
(觀詩曰北極有羈羽南溟有潛鱗川原浩浩隔影響两無因風雲一朝會變化成一)
(身誰言道里遠感激疾如神世說謂晉武帝山濤不學孫吳而暗與之會)徑須
作記戒鯨鯢(太白枯魚過河泣曰作書報鯨鯢勿恃風濤勢)防有
任公釣東海(莊子曰任公子有大鉤巨緇五十犗以爲餌投竿東海已)
(而大魚牽巨鈎而下任公子得若魚離而腊之)
又
詩成落筆驥歷塊不用安西題紙背(此两句指)
(東坡詩語俊快書復雄竒也漢書王褒傳曰駕齧勑驂乘旦過都越國蹶如歷塊柳)
(子厚詩云書成欲寄&KR0763;安西紙背應勞手自題注云家有右軍書每紙背庾翼題云)
(王右軍六紙)小家厚歛四壁立拆東𥙷西裳作
帶(此两句自言窘於屬和也後漢陳蕃曰小家畜産百萬之資寒山子詩與道殊)
(懸遠拆東𥙷西爾左傳曰樂桓子請帶於叔孫豹豹召使者裂裳帛而與之曰帶其)
(𥚹矣)堂下觳觫牛何罪(見孟子)太山之陽人作
膾(莊子曰盗跖膾人肝而餔之)同生異趣有如此缾懸
瓽間終一碎(史記李斯傳曰異趣以爲高退之送惠師詩云去矣各異)
(趣何爲浪占巾漢書陳遵傳楊雄作酒箴曰觀鉼之居居井之眉處高臨深動常近)
(危一旦遇礙爲瓽所轠身提黃泉骨肉爲泥自用如此不如鴟夷云云此詩言仁與)
(不仁趨向各異而不仁者鮮有不及如鉼與鴟夷所居不同要之鴟夷保全而缾終)
(不免也瓽音丁浪反井以磚爲甃者也)流水長者今公是雨
花散亂投金瀨(金光明經曰流水長者自在光王之子也見有一池)
(其水枯涸於其池中有十千魚遂將二十大象載皮囊盛河水瀉至池中水遂彌滿)
(又爲施食解說十二因緣并稱說寳勝佛名後十千魚同日命終生忉利天是諸天)
(子復至夲處空澤池所復雨天華便從此没還忉利宫法華經曰彌勒當知爾時彌)
(勒菩薩豈異人乎我身是也求名菩薩汝身是也吳越春秋曰伍子胥伐楚還栗陽)
(瀨水上欲報自殺婦人以百金不知其家投金瀨水中而去)人言充庖
須此軰(老杜鷄詩充庖爾軰堪盧仝放魚歌曰此軰肥脆爲絶尤)慈觀
更須容度外(法華經揭曰悲觀及慈觀此引用當作去聲讀南史謝朏)
(傳曰殺之則成其名正應容之度外)賜墻及肩人得視(此后山自)
(言其詩淺近也下有荅魏衍詩亦云我詩淺短子貢墻衆目俯視無留蔵按魯論賜)
(之墻也及肩窺見室家之好)公才槃槃一都會(晉陽秋云諺曰)
(大才槃槃謝家安漢書地理志勃碣間一都會)有憐其窮與不朽
我亦牽聮書玉海(意謂好事者或以此詩附見東坡集中是與之)
(以不朽之名也不朽字見左傳退之張法曹墓碣曰若爾吾束必求夫子銘是爾與)
(吾不杇也又荅元稹書曰足下與甄濟父子俱宜牽聮得書南史張融自名其集爲)
(玉海今以比東坡集)
次韻蘇公西湖觀月聽琴
清湖納明月遠覽無留雲(選詩璇題納明月嵆康琴賦曰)
(情舒放而遠覽退之詩何限青天無片雲)人生亦何須(東坡詩我生亦)
(何須一飽方想滅按蕭子顯齊書裴昭明曰人生一身之外亦復向須)有酒
與桐君(陶隱居本草序有桐君藥錄此借用意謂琴也)自醉寧問
客(用陶淵明意見下注)一杯復一杯(太白詩一杯一杯復一杯)平
生今不飲意得同酣醺(后山以戒律止酒高僧白密傳云神)
(領意得頓盡言前)清言冰玉質(劉禹錫聮句云清言如冰玉逸韻貫)
(珠璣)壊衲山水紋(東坡嘗被衲衣蓋金山了元師所贈也)殫精
有後悟(自言根領會之不早故殫竭其精思也)畜耳無前聞
(言聞所未聞也老杜曰畜眼未見有禮記檀弓曰何居我未之前聞也)潜魚
避流光(水至清則無魚蓋此意也文選袁宏三國名臣序贊曰潜魚擇淵上)
(林賦曰擊流光曹子建詩明月照高樓流光正徘徊)歸鳥投重昏(老杜)
(詩仰羡黃昏鳥投林羽翮輕文選頭陀寺碑曰曜慧日於康衢則重昏夜曉)信
有千丈清不如一尺渾(四句皆勸蘇公含垢納汚之意涉穎)
(詩亦云至潔而納汙此水真吾師蘇公送魯元翰詩云皎皎千丈清不如尺水渾故)
(后山言印有以印之老杜詩信有人間行路難)
次韻蘇公涉穎
衝風不成寒(楚辭衝風至兮揚波注衝隧也)脫木還自竒
(文選謝莊月賦曰洞庭始波木葉微脫)坐看白日晚起行清
穎湄(楚辭九歌曰白日晼冕其將入兮文選虞陽子詩曰飛狐白日晚)三
穴未為得(馮諼曰狡兔三窟僅得免死晉書王衍謂弟澄敦曰卿二人在)
(外而吾留此足以爲三窟矣司馬相如傳楚亦未爲得也)一舟不作癡
(二句似託意以坡避謗請郡爲得策晉傅咸傳楊濟與咸書曰生子癡了官事官事)
(未易了也了事正作癡復爲快耳詩意謂放情物外非俗吏所爲)路暗鳥
遺音(周易小過飛鳥遺之音)江清魚弄姿(後漢李固傳搔頭弄)
(姿老杜林熱鳥開口江渾魚掉頭)宇定怪物變(莊子曰宇泰定者發)
(乎天光)意行覺舟遲(列子管夷吾曰姿意之所欲行劉禹錫蠻子歌)
(曰腰斧上高山意行無舊路此借用其字謂神遊八表非楫櫂所及)公與兩
公子妙語含風漪(两公子謂两歐陽也漢書賈捐之傳曰君房下)
(筆言語妙天下退之簟詩曰卷送八尺含風漪此借用以言風行水上自然成文也)
但怪笑談劇(漢書楊雄口吃不能劇談)莫知賓主誰(後漢)
(書龐德公傳注曰司馬德操嘗詣德公值其渡沔上先人墓德操徑入其堂呼德公)
(妻子使速作黍須臾德公還直入相就不知何者是客也東坡詩明日德公當上冡)
(不知誰主復誰賓)得句未肯吐欝欝見睫眉(魯直詩李)
(侯有句不肯吐又云眉間欝欝似隂功劉禹錫詩依依見眉睫按莊子曰向吾見若)
(眉睫之間因以得汝矣)相從能幾何行樂當及兹(漢書)
(楊惲傳人生行樂耳古詩曰爲樂當及時何能待來兹)生忍自作難
(自作難猶言徒自苦也太白詩迴山轉海不作難)百憂間一嬉(詩云)
(我生百憂莊子盗跖篇曰人上壽百歲中壽八十下壽六十餘病瘦死喪憂患其中)
(開口而笑者一月之中不過四五日而已耳)時尋赤眼老(傳燈錄廬)
(山歸宗寺智常襌師以目有重瞳遂將藥手按摩目眥俱赤世號赤眼歸宗東坡喜)
(從僧遊故有此句)不探黃口兒(晉書王澄脫衣上樹探鵲鷇而弄之)
(劉琨謂澄外雖散朗而内實動俠以此處世難得其死家語曰孔子見羅雀者所得)
(皆黃口小雀曰大雀善驚而難得小雀貪食而易得北史崔悛傳崔暹啓悛竊言文)
(襄帝爲黃口小兒)解公頭上巾一洗七年錙(昭明太子)
(作陶淵明傳曰取頭上葛巾漉酒李太白詩豈負頭上巾沈休文新安江水詩曰紛)
(吾隔泥滓豈假濯衣巾願以潺湲水沾吾纓上塵選詩京洛多風塵素衣化成緇緇)
(黑色也蘇公謫居黃州凢七年爲庾塵所汚多矣)至潔而納汚(左傳)
(曰川澤納汚)此水真吾師(老杜詩痛飲真吾師)須公曉二
子(列子曰因往曉之司馬遷書曰以曉左右)人自窮非詩(歐公作梅)
(聖俞詩集序曰非詩之能窮人殆窮者而後工也兩歐陽不肯作詩故欲以此曉之)
再次韻蘇公示两歐陽
公詩周魯後(謂歐公詩可繼周詩魯頌也)曳曳垂天雲
(壯子曰鵬怒而飛其翼若垂天之雲)府中顧長康(晉書顧愷之字長康)
(桓温引爲參軍甚見親昵詩意以比趙德麟德麟時簽判穎州按東坡泛穎詩亦曰)
(趙陳两歐陽同參天人師觀妙各有得共賦涉穎詩)風味如麴君(開天)
(傳信記曰葉法善與朝士數人會元真觀有人請麴秀才突入坐中少年秀美語論)
(不凡葉疑其非人潜飛小劒擊之應手墮地乃一酒榼中有美醖共飲之皆曰麴生)
(風味不可忘也)非公無此客(晉書謝安見桓温旣出温問左右頗嘗見)
(我有如此客否)請壽兩山樽(漢書樓護傳王邑居樽下稱賤子上壽周)
(禮司尊彛曰其再獻用两山樽)叔季大儒後(謂叔弼季默两歐陽也荀)
(子曰大儒可爲三公)偏醒亦同醺(言其清而不隘老杜詩漁父忌偏醒)
(南史羊侃傳不飲酒而好賓游終日獻酬同其醉醒)心與栢石堅(退之)
(詩栢生两石間)章成綺繡文(老杜詩揮翰綺繡揚歐公詩亦云東家太)
(守詩尤美組織文章爛如綺按漢哀帝紀止織綺繡)多難獨不補少
戇今無聞(两句后山自謂也老杜詩多難身何𥙷漢高帝紀曰王陵小戇)
(魯論曰四十五十而無聞)時無古今異智有功名昏(史記)
(平原君贊曰利令智昏後漢馬援傳論曰援戒人之禍智矣而不能自勉於讒隙豈)
(功名之際理固然乎夫利不在身以之謀事則智慮不私已以之斷義必厲云云)
可使百尺底不作數斗渾(四句皆勸公㓗身高退之意前)
(漢溝洫志曰涇水一石其泥數斗詩意謂功名之昏人猶泥之濁水)
次韻蘇公勸酒與詩
五士三不同煩公以詩訴(東坡守穎時趙德麟作簽判后)
(山爲學官其兄傳道來過而歐陽叔弼季默家居於穎東坡送傳道詩所謂五君從)
(我遊是也两歐陽以新免母喪不肯作詩后山以持律不飲酒故云三不同)強
酒古所辭(孔䕺子曰平原君強子高酒曰堯舜千鍾孔子百觚古之聖賢)
(無不能飲也吾子何辭焉子高曰聖賢以道德燕人未聞以飲也后山此句自解其)
(不飲)妙語神其吐(謂詩可以感鬼神也左傳曰神其吐之乎此句勸兩)
(歐陽作詩也)自念每累人舉扇無我汚(两歐陽以后山)
(不飲酒故不作詩因有累人之句晉書王導傳導不平庾亮常遇西風塵起舉扇自)
(蔽曰元規塵汚人)復使兩歐陽縮手不分付(退之祭柳)
(子厚文曰大匠旁勸縮手袖間)平生西方社(此以下后山自述高僧慧)
(遠傳劉遺民雷次宗等依遠游止乃於精舍無量壽像前建齋立誓共期西方樂天)
(詩曰南祖心應學西方社可投)努力須自度(古詩努力加餐飯遺教經)
(曰當念無常之火燒諸世間常求自度)不憂龜九頭(法苑珠林云唐)
(趙文信暴死三日復蘇自說閻羅王令引出&KR0763;信乃見一大龜身一頭九作人語云)
(我爲生時好作文章妄引佛經雜揉俗書又誹謗佛法故受此苦)肯為語
一誤(此句本用百丈野狐話而借用謝安傳中語按僧問前百丈云大修行人)
(還落因果無文曰不落因果以語謬故墮野狐趣後百丈爲更之曰不昧因果晉書)
(謝安語安語未嘗誤而忽一誤衆異之尋薨)頓悟而漸修(修一作進)
從此辭世故(楞嚴經曰理則頓悟乘悟併銷事非頓除因次苐進傳燈)
(錄圭峯禪師傳曰顯頓悟資於漸修陶淵明詩終身與世辭文選嵆康書曰世故蘩)
(其慮七不堪也)公看萬金産寧能一朝具(言證果位亦因)
(進修之漸也退之詩指渠相告言此是萬金産)兩生文章家(此以後屬)
(两歐陽柳子厚於楊憑書曰丈人以文律通流當世鼎列天下號爲文章家)夙
紀鳴蟬賦(歐公有鳴蟬賦又有䟦云予因學書起作賦草它兒一視而過)
(獨小子棐守之不去此兒必能爲吾此賦也因以予之)請公堅城壘
(世說謝胡兒語庾道季曰諸人暮當就卿談可堅城壘)兵来後無數
(前漢閩粤王傳曰漢兵衆強即幸勝之後來益多禮記聘義曰燕與時賜無數)
次韻蘇公督兩歐陽詩
吟聲正可候蟲鳴(柳子厚詩門掩候䖝秋東坡詩云欲遣何人賡)
(絶唱滿階桐葉候䖝吟)酒面猶須作老兵(言二君自可作詩尚)
(何湏待我飲邪晉書謝奕嘗逼桓温飲温走避之奕遂引温不真帥共飲曰失一老)
(兵得一老兵)豈有文章妨要務(文選楊修荅臨淄侯牋曰若乃)
(銘功景鍾書名竹帛斯自雅量所畜也豈與文章相妨害哉晉書謝安傳王羲之曰)
(虚談廢務浮文妨要吳志陸抗傳曰無用兵馬以妨要務)孰知詩律自
前生(孰與熟同后山多用孰知字按資治通鑑慕容翰曰且吾孰知步夜干之)
(爲人老杜詩曰詩律羣公問王維詩曰宿世謬辭客前生應畫詩)向来懷
璧真成罪(左傳曰匹夫無罪懷璧其罪此句夲用懷寳迷邦之意而借用)
(此語以譬二子不肯出詩未免爲累也)未必含光不屢驚(此言)
(雖欲自晦而固已駭世矣文選崔子玉座右銘曰曖曖内含光莊子曰列禦寇遇伯)
(昏瞀人伯昏瞀人曰奚方而反曰吾驚馬曰惡乎驚曰吾食於十漿而五漿先饋夫)
(内誠不觧形諜成光以外鎮人心使人輕乎貴老而&KR1366;其所患)血指汗顔
終縮手(退之有祭柳子厚文曰不善爲斵血指汗顔巧匠傍觀縮手袖間)
此懷端復向誰傾(老杜詩曰一生衿抱向誰開太白詩曰君心不)
(肯向人傾)
次韻蘇公題歐陽叔弼息齋
行者悲故里(漢書高祖紀遊子悲故鄕)居者愛吾廬(陶淵)
(眀詩吾亦愛吾廬)生須着錐地(莊子曰堯舜有天下子孫無置錐之)
(地)何頼汗牛書(柳子厚陸文通墓表曰其爲書處則充棟宇出則汗)
(牛馬)丈室八尺床稱子閉門居(唐顯慶中王玄策使西域)
(至毗耶離城維摩居士石室以手板縱横量之得十笏故名方丈維摩經云即以神)
(力空其室内唯置一床以疾而卧樂天閒居自題詩曰此是白家翁閉門終老處)
百為會有還(龐德公所謂趣舍行止亦人之窠穴也且各得其栖宿而)
(已)一足不願餘(一足字見上注左太冲詠史詩曰飲河期滿腹貴足)
(不願餘)紛紛老幼間失得了懸虛(人生自幼迨老或得)
(或去得失皆歸於一空也)客在醉則眠聽我莫問渠(南史)
(陶淵明傳淵明嘗曰我醉欲眠卿可去東坡有詩及是曰醉中有客眠何害湏信陶)
(潛未苦賢)論勝巳絶倒(絶倒見上注)句妙方愁予(楚辭)
(目眇眇兮愁予此借用自恨其詩之不如也)竹几無留塵(選詩巢幕)
(無留燕此用其語律)霜畦有餘𬞞(老杜詩霜中登故畦莊子曰鼠壤有)
(餘𬞞)相從十五年不為食有餘(用史記馮讙事退之招楊)
(之罘詩曰前陳百家書食有肉與魚)時須一俛仰君可待蘧
蒢(說文曰蘧蒢粗竹席也王介甫詩云䆫明两不借榻靜一蘧蒢)
次韻蘇公竹間亭絶句(后山自注云是夕公畫枯)
(木)
竹裏高亭燈燭光(老杜詩竹裏行厨洗玉盤又詩今夕復何夕共)
(此燈燭光)今年復得杜襄陽(晉杜預嘗鎮襄陽今以比蘇公)倏
看老蓋千年後(謂畫枯木老杜覓松栽詩曰欲存老蓋千年意爲覓)
(霜根數寸栽)更想霜林百尺強(因以屬蘇公南史王規傳曰王)
(威明千里絶足百尺無技真俊人也老杜詩四松初栽時大抵三尺強算家以有餘)
(爲強)
寄參寥(吳中詩僧道潜自號參寥子)
平生西方願(西方社見上注)擺落區中緣(淵明詩曰擺落)
(悠悠談謝靈運詩曰緬邈區中緣)惟於世外人相從可忘
年(南史江揔傳張纉等與爲忘年交)道人䝺公徒相識幾
生前(老杜詩贊公湯休徒)早作步兵語(晉阮籍爲步兵校尉鍾榮)
(詩品曰籍時雖無雕琢之巧而詠懷之作以陶冶性靈幽致言在耳目之内情寄八)
(荒之表洋洋乎會於風雅矣)晚參雲門禪(雲門大師文偃見傳燈錄)
拾策孤山下一室頗蕭然(孤山在錢塘昭明太子陶潜傳)
(曰環堵蕭然)林昏出幽磬竹杪横疎煙(老杜詩林昏罷)
(幽磬孫何詩秋磬出疎林)昨曰寄書至坐想參寥泉(東坡)
(嘗作參寥泉銘序曰予出守錢塘參寥子在焉卜智果精舍居之鑿石得泉加洌乃)
(名之參寥泉)此泉如此公遇物作清妍(退之月池詩若)
(不妬清妍却成相映燭)一别今幾時綠首成白顛(後漢)
(蔡邕傳曰華顛胡老)子亦憐我老我豈要子憐(老杜詩不)
(聞八尺常衆目憐)會逢萬里風一繋五湖船(老杜)
(詩安得萬里風又詩永繋五湖舟按南史宗慤曰願乘長風破萬里浪國語曰范蠡)
(遂乘輕舟以浮於五湖)酌我巖下水咽子山中篇(東坡)
(詩云吾詩堪咀嚼聊送别酒燕)
北渚
南蕩不可度北渚風浪生(老杜詩春江不可度二月已風)
(濤又詩牛女年年渡何曾風浪生)向來狐兔迹已復蛟鼉
鳴(文選張孟陽詩云狐兔窟其中宋書五行志曰吳孫亮初公安有白鼉鳴)
東襌
東阡急雨不成泥(老杜詩急雨梢溪足又詩山雨不作泥)度
密穿青取徑微(歐公詩一徑入蒙密已聞流水聲行穿翠篠盡忽見)
(青山横老杜詩微徑不復取)邂逅無人成獨往(詩曰邂逅相遇)
(適我願兮莊子德充符注曰夫心之全也遺身形忘五蔵忽然獨往而天下莫能離)
慇懃有月與同歸(老杜詩昨夜月同行)
八月十日二首
一夢人間四十年只應炊竈固依然(異聞集云)
(道士吕翁經邯鄲道士邸舍中有少年盧生自歎其貧困言訖即思寐時主人方蒸)
(黃粱爲饌翁乃探嚢中枕以授之生夢自枕竅入其家見其身富貴五十年老病而)
(卒欠伸而悟吕翁在傍主人炊黃粱尚未熟又退之詩云閭里故依然)兩官
不辦一丘費(言俸薄不辦買山錢也時后山再爲學官班固叙傳班嗣)
(曰棲遲於一丘則天子不易其樂)五字虚随萬里船(言空有詩)
(名播於異域也北夢瑣言杜荀鶴詩只將五字句用破一生心賈島哭孟東野詩云)
(塜近登山道詩隨過海船老杜詩下臨不測江中有萬里船)
又
人生七十今強半老去光隂已後身(老杜詩人)
(生七十古來稀)更欲置身須世外世間元自不關
人(樂天詩應湏繩墨機關外安置疎愚鈍滯身又云置心世事外無喜亦無憂)
迎新將至漕城莫歸遇雨
早投林野違風雨晚傍塵沙飽送迎(言出處勞)
(逸之異也張華鷦鷯賦曰違鍾岱之林野老杜詩塵沙傍蜂蠆又詩徵君晚節傍風)
(塵又詩萬里巴渝曲三年實飽聞前漢韓信傳趨拜送迎)却愧兩街屠
販子卧聽車馬過橋聲(從俗疲苦反不如市人之安逸也東)
(坡詩識君拄杖過橋聲)
即事
老覺山林可避人(魯論曰與其從避人之士也豈若從避世之士)
(哉)正須麋鹿與同群(潘岳關中記曰辛孟年七十與麋鹿同羣)
(游世謂之鹿仙老杜云全生麋鹿羣)却嫌鳥語猶多事強營
隂晴報客聞(此句必有所指北史高阿那肱曰漢兒多事強知星宿東)
(坡詩不會人間閑草木豫人何事管興亡魯直詩竹山虫鳥朋友語討論隂晴怕風)
(雨)
齋居
青奴白牯静相宜(黃魯直云趙子充示竹夫人詩蓋涼寢竹器憩)
(臂休膝似非夫人之職爲名曰青奴傳燈錄長沙岑和尚曰貍奴白牿却知有蓋謂)
(水牯牛也此詩借用似言白角簟)老罷形骸不自持(南史蔡興)
(宗傳沈慶之曰加老罷私門兵力頓闕老杜詩白頭老罷舞猶歌漢書楊王孫傳願)
(進醫藥厚自持)一枕西䆫深閉閣(漢書韓延壽傳入卧傳舍閉閣)
(思過)卧聽叢竹雨来時(賈島詩宿客未眠過半夜獨聞山雨到來)
(時)
中秋夜東刹贈仁公
盈盈秋月不餘分(東坡樂府云三五盈盈還二八漢書律曆志曰)
(商十二月甲申朔旦冬至無餘分)葉露懸光可數塵(老杜對月)
(詩此時瞻白兔直欲數秋毫)此地正須煩一笑要令排
戶問東隣(柳子厚曰填門排戶)
十五夜月
向老逢清節歸懷託素暉(文選樂府云昭昭素月明暉光)
(燭我床)飛螢元失照(老杜詩暗飛螢自照傳燈錄鹽官和尚曰日下)
(孤燈果然失照)重露已霑衣(老杜詩重露成㳙滴謝莊月賦佳期可以)
(還微露霑人衣)稍稍孤光動沉沉萬籟微(文選鴈詩單汎)
(逐孤光此借用莊子顔成子游曰敢問天籟南郭子綦曰夫吹萬不同而使其自巳)
(也)不應明白髮似欲勸人歸(老杜月詩能添白髮眀詩)
(意謂頭顱如許尚復俯仰世間爲明月所照破也)
胡士彦挽詞二首(元茂)
晚進違前軰(後漢孔融論盛孝章書曰今之少年喜謗前軰)平生
闕異聞(魯論曰子亦有異聞乎)吾猶識此老天豈喪
斯文(魯論曰天之將喪斯文也後死者不得與於斯文也)善學家傳
業(退之詩中郎有女能傳業)英詞世不群(沈約宋書謝靈運傳論曰)
(英詞動金石老杜詩白也詩無敵飄然思不羣)固應譏尚白官序
見楊雲(漢書楊雄傳雄字子雲或嘲雄以玄尚白而雄解之號曰解嘲注云)
(玄黑色也言雄作玄不成其色猶白故無禄位也老杜詩官序潘生拙后山以楊子)
(云爲楊雲亦猶老杜以司馬長卿爲馬卿也杜詩嘗云多病馬卿無日起)
又
此地来何晚經年見未頻(老杜詩此地生涯晚又云卷軸)
(來何晚)薦賢仍睹命有道可辭貧(上句言其材雖爲當)
(世所知而達不逹則係於命太白詩丈夫睹命報天子當斬胡頭衣錦還列子曰客)
(有言之鄭子陽者曰列禦寇有道之士也居君之國而窮君無乃爲不好士乎)徒
弟三千子(史記孔子世家教弟子蓋三千焉)聲名四十春
(老杜詩才名四十年又詩龍飛四十春)襄陽耆舊内無復姓
龐人(晉習鑿齒作襄陽耆舊傳老杜詩爲於耆舊内試覓姓龐人謂龐德公也)
后山詩註卷第三
