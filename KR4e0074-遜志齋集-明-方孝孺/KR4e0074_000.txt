重刊遜志齋集凡例
一是集先生殁後六十年臨海趙學諭始得散落
詩文三百一十四篇梓于蜀者爲蜀本又二十
年太平謝文肅公黃巖黃文毅公徧輯四方所
蔵得四十卷郭令尹梓于寧海者爲邑本又四
十年郡守姑蘇顧公梓于郡齋者爲郡本今據
三本而參酌之
一集中諸論舊多遺闕近時丘文莊公稍加𥙷正
名爲論淵梓行于世今據論淵以𥙷其闕他所
訛誤若讀尉繚子之類考諸經史子氏及正韻
玉篇等書正之其無考者仍存疑
一宋學士文粹序貞義處士鄭公墓表
皇明文衡爲金華樓公璉作然邑本郡本皆有疑先
生與樓同門同官而代筆者仍存之
一勉學詩二十四首文章辨體刻爲吳人陳子平
作而蜀本邑本皆有赤城集亦載爲先生詩懷
麓堂詩話惟云未考識者謂子平未嘗至蜀而
初本得自蜀中當爲先生作無疑故仍收之
一蔣伯孚字說蔣氏異瓜辨贈雷峯樵叟送平元
亮等序復齋梅所等記溪漁子大笑生等傳關
王廟碑樓君墓銘俱載邑本而關王廟碑又載
寧海志及三先生文稡今悉𥙷入
一送李參政王文烱李生及方氏族譜序越國公
神道碑雖皆見潜溪集而邑本各題下有代太
史公作字則實爲先生筆故收之
一遊峨眉及歌風臺詩俱載蜀本而峨眉篇又載
四川志皆𥙷入
一遺安堂記載三先生文稡巾山晨望及閒居詩
舊傳民間併見吳越錢氏家乘謝文肅公嘗有
不及早見之歎故特收之
一慥慥齋記雖邑本郡本皆有然嘗刻于黃文獻
公集内而續文章正宗亦属黃作且輯正宗者
乃先生友人鄭栢門人王稌也决知非先生筆
故去之與木綿花歌舊載邑本亦以正宗爲熊
磵谷作而郡本去之者同耳
一原本所載如送趙教諭及族譜序告佑順侯文
等作於先生文頗不類以無據不敢刪去又如
覈咎閔知静學齋等賦上蘇范二先生等書皆
闕誤不可讀然實先生筆仍存之以竢知者
一附錄原止錄蜀獻王及同時名公贈遺諸作
今以傅状祠記及吊祭詩文而續附者存始末
也若愚菴公墓文孝聞孝友二先生暨二烈女
詩傳此先生一門道德節義不容冺者亦併附
焉
重刻遜志齋集序
往予在亰師淂遜志先生方公集讀之
既卒業數手其書不能釋去夫先生道
德士也其所操志皆三代聖賢軌業豈
暇韓柳諸家學哉或稱先生文似蘇長
公非知先生深者先生嘗奏記太史潜
溪公自謂大者宏廓敷揚其所傳於世
其次整齊周公孔子之成法為来令凖
下此猶當著一書攄所藴蓄續斯道於
無極嗟乎斯豈謾言哉乃令考其時去
關洛漸遠學無所從受先生獨奮然起
身任之以遜志名其齋學者遂稱為遜
志先生云今按集五卷以前多微言篤
論誠有冥契神解於其間而遠謨石畫
又時時扵深慮論諸篇發之以紓其憂
患之思至論正統變統之辨則自左史
以来所未見道乃先生又豈徒言者以
今究觀其行已立朝本末所謂始終典
學死而後已者非邪論者謂先生行嚴
言峻激亢過烈未逹從容之域予以為
先生在聖門盖孔子所碩見之剛者跡
其所存立已足暴於世而垂教無窮矣
奚過言之云歲庚申予行縣由永嘉造
赤城見諸山遵海壁立森聳峭厲如端
人介士整襟正色廪廪不可犯而顥氣
飛越雲霞之上有終古常存者乃知先
生嶽降其地寔靈異所獨鍾慨然想見
其人為之低徊不去久之已𣸪延問長
老考其俗進諸生與之論德校藝察眡
其性術大抵疆執陗直砥厲䋲檢猶存
先生之風焉郡有遜志齋集故刑書東
橋顧公為守時所刻予取讀焉見其編
漸漫漶因謀諸兵道唐君及新守王君
重刻之二君躍然敬諾越數月報訖工
予乃僣叙次所論以識景行之私云唐
名尭臣南昌人顧名璘王名可大皆予
同郡人
嘉靖辛酉夏五月望日
賜進士出身中憲大夫浙江按察司提督
學校副使吳郡范惟一撰
叙刻遜志齋集
君子脩辤立誠可與居業殆未睹其業而
人已試其誠矣惟誠故逹逹故利於用也
方先生之學一本於誠發而爲文鑿鑿皆
實理是故其大者麗玄黃而細不遺於蚊
蚋之微眀與日月争光而幽贊默成若或
授之乎造化之柄近而家庭孝弟雍叙所
横被者放之四海而皆凖也夫其爲志專
故詞無枝葉其行直故義存而不變其弘
毅故膚鬯凝厚亦惟仁以爲已任者能自
淂之譬則水之爲物緣理而行不廢小間
動之而下蹈深而不疑障防則清歷遠則
致䘚成而不毁以生羣物成天能人槩有
未睹已而獨見其觸砥石撼頽波必决而
之海乃稱之曰水哉水哉云是集今昔具
有評近又折衷於范王二君子隱有定衡
予焉用𣸪贅其詞第為寶斯文者付囑之
曰請志之湏與宵壌俱敝焉可也亦竊附
志於二君子云是歲閠月三日後學南昌
唐尭臣書
重刻正學方先生文集叙
明賜進士出身中憲大夫贊治尹浙江台州府知府吳郡王可大撰
文不足以語先生而先生之藴蓄底裡操
履經略寔因文以見當元之季紀綱禮教
淪蕩澌盡
國朝受天明命誠意景濂諸君子起而倡率之
禮法聿興文命肆布先生歸依諸君子以
講明道學為已任以振作綱常為已責以
繼往緒開来學為已事以輔君德起民瘼
為已業養植既粹文彩自沃以故緒言餘
論見重當時而二百年来不問賢不肖皆
知有先生皆知有先生之文先生為郡寧
海人奮有刻在郡久而杇弊
督學中方范公謂
兵憲貞山唐公曰予司文養士而正學先
生寔公分地也曷相與以新之秋九月
中方公校士於台則命可大校梓而叙之
夫寧海自天姥迤邐而東土根靈遠扶輿
清淑之氣已萃於卧龍諸山而桐栢蓋蒼
又環其左右滄𬈑之溪瀚海之浩渺三面
入之其産有異才也固宜且先生自童稚
時即歷齊魯之墟登周孔之廟慨然有意
於顔閔之學明粹毅直豈襲取者哉有伊
尹畢公之志而尤不滿於伯夷叔齊之死
有緹索孔褒之孝而尤大其親濟寧公之
學有董仲舒王仲淹起遺經於絶學之功
而尤不雜以賈誼公孫弘之疵駁然則先
生之文其有禆於世教名義寧不重且偉
歟使其繼誠意景濂諸公立在
朝廷考故典敷文教薦
宗廟勒為一代之言以澤
國家之盛則豈使後之人悲先生之心而益有
感先生之文耶先生之文醇正如紫陽朱
子理學如濂溪周子兩程子叙事如司馬
子長論議如陸宣公而精神縝密則與昌
黎韓子相上下耳讀其文想見其人後生
末學不𣸪見先生者當於文而考之
嘉靖辛酉夏五月至日
遜志齋集序
流而不可止者勢也習而不可變者俗也與勢俱往
與俗同波者衆人也知勢俗之所趨而能確然以聖
賢自守不浸滛於其中者君子也非惟不爲勢俗之
所浸滛而吾一言一行之所達天下之勢皆隨以定
天下之俗皆隨以化譬若烈風震雷鼓撼上下無大
不摧無幽不入雖有強梗自撓亦妥焉委靡於其下
此非聖賢豪傑之士不能當周之末孔子之徒巳沒
楊墨之說盛行於天下孟子慨然於布衣中修明仁
義之道而楊墨之說以廢孟子以來更歴秦漢既遭
坑焚之禍天下學者不見全經而老佛之徒唱爲私
說鼓舞天下天下之人皆相與師而尊之曰此當今
之聖人也使三綱淪而九法斁其害有甚於楊墨者
雖以韓文公之雄才竟不能爲天下變至宋程朱諸
子者出一掃陋習頓回天下於大道之中天下之人
幡然而改曰吾道固在是也然後老佛之說爲無用
嗚呼當其肆爲邪說乘吾道之無人戕賊其間根蟠
枝散固植人心漫不可拔天不生程朱於天下則天
下之人終日昧昧如瞽者之宵行何由暏青天而見
白日也哉故曰能定天下之勢化天下之俗非聖賢
豪傑之士不能也有如雲之舟方能適無涯之海有
烏獲之力方能負千鈞之重有天下之才方能剖天
下之事才不足於天下而欲剖天下之事猶乘小舟
以適海驅孱夫以負重不待識者皆知其不可也是
故不患天下之勢不我定天下之俗不我化惟患我
無盖天下之學耳彼郭林宗王導之徒屑屑衣冠之
間猶能使天下之人效之况吾佩服聖賢之學而謂
天下之勢不我定天下之俗不我變哉惜乎當今之
學者則異於是况聞前朝之故習竊成說爲文辭雜
老佛爲博學志氣汙下議論卑淺齪齪然無復有大
人君子之態吾友方君希直奮然而起曰是豈足以
爲學不以伊周之心事其君賊其君者也不以孔孟
之學爲學賊其身者也發言持論一本於至理合乎
天道自程朱以來未始見也天下有志之士莫不高
其言論將盡棄其所學而從之嗚呼豈非豪傑之所
用心也哉常士世生豪傑之士不多見而於吾希直
見之又豈非吾之愿也哉希直之文吾評之矣譬若
春氣方至真液之色充滿廣宇飛潜動植之物各有
生意天下之人莫不信之此特其一事耳要其大者
不在此也雖然文所以逹志也不觀其文何以知其
遜志齋集序
天之生斯民也又必生聖賢爲之依歸以裁其有餘
以𥙷其不足必使闇者資之明懦者藉之強然後天
地位而萬物育也然而伊周孔孟之徒不世出者非
天之惡生聖賢也盖聖賢者靈和純粹之氣之所鍾
實未易逄也苟生矣則將行道於當世垂訓於方來
雖其一身之微其功巳被萬世之遠矣夫當世之後
有讀伊周孔孟之書而慕效之者可不謂之豪傑之
士乎雖然聖賢任道之心雖一而行道之勢則不同
伊尹周公得志而見於功業孔子孟子不得時而托
於空言其事雖殊要其歸則一也後之學者不察其
心而離於二端專功業者則詆立言者爲空文務立
言者則謂必藉是以明道傳習之久而弊愈甚於乎
世有不惑於衆人而致力行之功者其殆有志於聖
賢者歟天台方君希直負精純之資修端㓗之行考
其學術皆非流俗所可及其言功業則以伊周爲凖
語道德則以孔孟爲宗會其通而不泥於一志乎大
而不局於小實有志於聖賢者也嗟乎聖賢之不作
久矣斯道之微若晨星之在太空光彩不耀者數千
百年至宋諸大儒出始續其不傳之緒而繼之然後
學者有所宗師今去宋又二三百年矣斯道之晦亦
久矣天之閔斯民而望後人者亦甚矣方君以出類
之才如此其意必有在矣而君又烏可自不力也紳
不敏幸忝同門之列於君之志竊有與聞焉故特著
其說於文稿之首
洪武三十年冬十一月金華王紳仲縉序
蜀王賜方教授像贊
綠鬢紅顔金精玉粹聘束帛於山林膺綸言於
殿陛身遊乎蓬島方壼之間道泝乎伊洛洙泗
之澨潛溪之後學名聞九重玄英之雲孫華間
奕世是所謂孝于父母友于兄弟者也
又贊太平謝鐸
我台之學考亭是師逮于愚菴實聞而知愚菴
之子是曰遜學益擴而弘上泝伊洛如麐在藪
如星在晨旁觀一世絶類離倫潜溪之門盡天
下士驚咤起立謂莫敢比心實希聖自視欿然
銘盤書紳雜誡惓惓家人有箴宗儀有紀謂道
之行莫先於此學以氣充磅礴四行孰顧孰忌
禍福死生迄宋歴元士氣益下有復古初不在
作者
遜志齋集目錄
卷之一雜著
幼儀雜箴二十首雜銘
雜誡三十八章學箴九首
四憂箴箴四首
克畏箴勵志箴
毁譽箴擇交箴
家人箴十五首四箴
九箴慎齋箴
宗儀九首
卷之二雜著
釋統三首後正統論(跋附)
深慮論十首
卷之三雜著
君學二首君量
君職治要
官政民政
成化明教
正俗重爵禄
正服
卷之四雜著
周官二首周禮辨疑四首
西伯伐崇武王誅紂
畢命檀弓
讀三墳讀夏小正
讀汲冡周書讀司馬法
讀三略讀子華子
讀曾子讀荀子
讀孫子讀吳子
讀慎子讀公孫龍子
讀尹文子讀鄧析子
讀尉繚子讀戰國策
讀吕氏春秋讀法言
讀風俗通義讀鹽鐡論
讀荀悅申監讀崔豹古今注
讀博物志讀聱隅子
讀朱子感興詩
讀陳同甫上宋孝宗四書
卷之五雜著
夷齊有子
鬻拳鄭靈公二首
豫譲樂毅
曹參婁敬
條侯傳霍光
丙吉黃覇
東漢漢章帝
嚴光竇武
崔寔馬融
趙苞許劭
華歆諸葛孔明
龐統諸葛誕
晉二首司馬孚
殷浩郭巨
王彪之梁武帝
魏孝文崔浩
蕭懿甄琛
沈約袁粲
周齊之事隋文帝
蘇威唐
唐高祖唐文宗
張九齡郭子儀
唐莊宗
卷之六雜著
毀譽鄉原
閔俗斥妄
啓惑言命
越巫吳士
明辨學辨
指喻溪喻
越車公子對
蚊對鼻對
醫原雜問
策問十二首
卷之七雜著
靈芝甘露論郊祀頌
凝命神寶頌省躬殿銘
慎獨齋銘謹節堂銘
喜友堂銘友于堂銘
慎思堂銘寧野軒銘
双柱軒銘五雲山房銘
林泉讀書齋銘研銘
扇銘王待制私謚議
試筆說畏說
習菴說王温子栗字說
鄭叔度字說王氏兄弟字說
戴樂和之字說傅氏字說
東野翁字說王子文字解
黃仲晦字說劉士安字說
蔣伯孚字說蔣氏異瓜辨
卷之八雜著
考祥文誡妖文
誚伯牙文弔茂陵文
籲天文告風伯文
里社祈晴文告佑順侯文
覈咎賦静學齋
憫知賦友筠軒賦
鄭氏四子加冠祝辭釋思辭
文會䟽建祖祠移族人䟽
卷之九表箋啓書
代董學士謝表上蜀府箋啓十七首
謝太史公書上胡先生書二首
與蘇先生書三首上范先生書
與朱伯清長史書寄徐教授先生書
與王先生書與葉夷仲先生書
與潘擇可先生書荅林公輔書
與士修書二首寄士修修德書
荅陳元采與王修德書八首
荅上清張真人
卷之十書
與采苓先生書二首與訥齋先生書
荅鄭仲辨書二首與鄭叔度書八首
荅劉養浩書二首荅王仲搢書五首
與邵真齋書九首
卷之十一書
復鄭好義書三首與童伯禮書
與趙伯欽書三首荅王氏交幣書
荅張廷璧書與友人論井田書
與黃希范書荅閿鄉葉教諭書
荅劉子傅書荅許廷慎書
與王微仲書奉俞大有先生書
荅林子山書荅胡懷秀才書
荅王秀才書荅錢羅二秀才書
與俞教諭書荅俞敬德書二首
荅俞景文書荅俞子嚴書二首
與友人書荅金景文書
荅林嘉猷書與陳敬齋書
與樓希仁書與盧編脩書
與陳用中書與郭士淵書
與舒君書與錢克温
卷之十二序
周禮考次目錄序武王戒書序
篆書考正辨僞序基命錄序
蜀鑑序蜀漢本末序
自警編序仕學規範序
宗忠簡公奏䟽序壽親養老新書序
蒲鞭詩序宋學士續文粹序
劉樗園先生文集序先太守文集後序
華川集後序蘇太史文集序
觀樂生詩集序張彦輝文集序
鄭貞孝先生文集序劉氏詩序
時習齋詩集序白鹿子文集序
非非子醫書序癸酉應天府小錄序
丙子京闈小錄後序巳邜京闈小錄後序
卷之十三序
宋氏世譜序謝氏族譜序
童氏族譜序葛氏族譜序
范氏族譜序徐氏譜序
吳氏宗譜序樓氏宗譜序
丁氏復姓序族譜序
方氏譜序溪上會飲詩序
溪亭聮句序梅隱詩序
迎養詩序鄭氏春夜賞花詩後序
義門詩序王氏深深集後序
御賜方指揮明謙五花名馬詩序
衞氏紫薇詩序豐湖書室序
雷峯樵隱序望雲詩序
張氏思親圖詩序趙彦殊字序
鄭允充字序黃仲儀仲顔字序
卷之十四序
贈林公輔序贈鄭顯則序
送石永常僉事序贈周履素序
贈王仲搢序贈郭士淵序
贈趙教諭序贈王生序
送湯僉事序贈王僉事序
送徐思勉僉事詩序送朱伴讀序
送陳逹莊序送祝彦芳致仕序
送葉知縣還任序送劉侯序
送李宗魯序贈黃叔暘主簿序
贈金溪吳仲實序送平元亮序
送龔彦佐員外序送盧尚毅序
贈劉君序送宣尉楊鏗詩序
送樓士連謁選序送解元振還廬陵序
送周宗傅省親序送趙孝先從軍詩序
送危泰生序送凌君入太學序
送金文舉歸省序送梁宏還廣東序
贈盧信道序送周景琰入試序
贈林士恭序贈劉文仲序
贈王時中序贈邵真齋序
送李生序送李參政之官廣西序
送王文冏序送浮圖景曄序
贈瑄藴中序
卷之十五記
艾菴記益齋記
學士亭記宋氏爲善堂記
畸亭記希董堂記
借竹軒記綠疇軒記
時敬菴記慈竹軒記
企高軒記息耕亭記
艤航軒記巾山草堂記
藏噐軒記草心堂記
茹荼齋記
卷之十六記
傳經齋記貧樂窩記
樂壽堂記問月樓記
味菜軒記存養齋記
南齋記懶齋記
默菴記靜齋記
石鏡精舍記天台陳氏先祠記
遊清泉山記集義齋記
藏用齋記適意齋記
餘慶堂記仙溪霞隱記
思孝堂記思親堂記
求古齋記壽善堂記
卧雲樓記心遠軒記
戅窩記任重齋記
養素齋記二首守素齋記
復齋記遺安堂記
存耕軒記娛静樓記
觀海樓記貯清軒記
菊趣軒記
卷之十七記
柳氏譜記龜巖隱居記
宜隱軒記默山精舍記
直内齋記君子齋記
尚志齋記尚友齋記
省菴記御賜訓辭記
學孔齋記身脩思永堂記
御史府記春風和氣堂記
蘿月山房記後樂堂記
後樂齋記孝思堂記
全樂齋記好古齋記
種學齋記訥齋記
尊聞齋記棠溪書舍記
來鷗亭記讀書齋記
默齋記見山堂記
孝友菴記望雲堂記
梅所記
卷之十八題䟦
題大學篆書正文後書漢三王策文後
題神異經題受禪碑後
題右軍遊目帖題觀鵝圖
題蕭翼賺蘭亭圖書蘭亭墨本後
題禇遂良書唐文皇哀冊墨蹟
題歸幹馬圖書黃鶴樓卷後
題顔魯公放生池石刻
題宋孝宗橙花詩後題米氏山水圖
題朱子手帖題子昂千字文帖
題靈隱寺碑題桐廬孫先生墓文
題元諸儒帖題賜宋懌顔魯公多寶塔碑
題賜王訓導詩後題醫說後
題太史公手帖題楊先生墓銘
題太素子墓銘題礲硿子墓碣
題濟寧張氏墓銘題韓復陽墓銘
跋劉府君墓碣後題會稽張處士墓銘
題溪漁子傳題陳節婦傳
題鄭叔致字辭題宋舍人篆書
題宋舍人草書千字文後
題仲珩草書自作詩題周氏文後
題王氏述訓後題養浩製本朝鐃歌
題黃東谷詩後書夷山稿序後
書浦江二義門倡和詩後
贈樓君詩卷題辭書學齋佔畢後
題聽琴軒記後題積善堂記後
題來鷗亭詩後題許士脩詩集後
題劉氏家藏誥命題湯氏家藏賜笏記
題李質夫字序後
卷之十九贊
春秋諸君子贊蜀三守贊
三賢贊尚友五贊
云敞贊楊喬贊
田疇贊李太白贊
孔璋贊袁安卧雪圖贊
蕭僕贊杜士賢贊
南稜王先生贊吳學士像贊
御書贊潜溪先生像贊二首
華川王先生像序贊空同外史贊
楊先生像贊宋仲珩像贊
王仲搢像贊鄭仲釋像贊
朱方中像序贊葉友直像贊
劉廷脩先生像贊南齋像贊
葉用賓贊王中夫先生像贊
劉養浩像贊陳希古像贊
澹如居士贊王藴德像贊
友鹿翁像贊俞博士像贊
黃氏三壽圖贊杜推官贊
張文敏像贊姚貞婦贊
老人星贊二首赤壁圖贊
白鹿洞規贊歸田圖贊
畫梅贊馬圖贊
樛木圖贊
卷之二十祭文誄哀辭
祭太史公八首祭太史公遷葬文
祭胡仲申先生重告胡先生墓
祭戴先生祭王文節公
祭鄭仲舒太常祭吳樗菴先生
祭葉夷仲主事祭郭士淵
祭許士脩祭宋仲珩
祭王博士祭鄒博士
祭趙希顔祭童伯禮
祭外舅鄭公祭從兄希聲
東陽葛府君誄鄭府君哀辭
鄭生祐哀辭吳氏二賢母哀辭
卷之二十一行状傳
先府君行状常山教諭王府君行状
象山王府君行状員外郎瞿府君行状
大司農張公行状孫伯融傳
觀樂生傳王進德傳
詹鼎傳葉伯巨鄭士利傳
張孟兼傳芒芴公傳
菜根居士傳友鹿翁傳
大笑生傳溪漁子傳
魏節婦傳童賢母傳
二賢婦傳
卷之二十二碑表誌
關王廟碑梅長者祠堂碑
成都社先生草堂碑信國公神道碑銘
越國公新廟碑宋處士碑隂銘
俞先生墓表林君墓表
盧處士墓表楊處士墓誌銘
王處士墓表陳先生墓碣
侍讀唐君墓誌銘曹處士墓碣銘
吳處士墓表鄭處士墓石表辭
采苓子鄭處士墓碣參議鄭公墓表
貞義處士鄭君墓表鄭處士墓碣銘
王君國祥墓碣許士脩墓銘
仙居張處士墓誌銘陳仲昭墓銘
王處士墓誌銘曹府君墓誌銘
宋仲珪墓誌銘宋仲珩壙誌
宋子畏壙誌郭君壙誌
駙馬都尉郭公壙誌處士鄭公壙誌
樓君墓銘嚴夫人鄭氏墓銘
胡夫人范氏墓碣銘楊夫人墓誌銘
金君妻董氏墓銘黃處士妻鄭氏墓銘
鄭君妻洪氏墓銘
卷之二十三古詩
蜀府敬慎齋讀書齋
蜀王賜宴浣花草堂感恩懷古
蜀王賜讀基命錄詩依韻奉謝
齋殿觀書賜文嘉勞奉謝
次淵明詩韻謝蜀王
京府徵考試繼奉蜀王命述事
陪蜀府諸公宴集遇夏教諭次韻
閒居感懷十七首次仲縉感懷韻十首
追次朱子春懷韻舟中呈同召諸君
上巳約友登南樓次登南樓韻二首
送鄭叔貞之成都再送鄭叔貞之成都
偶爾遣意送謝生因寄岐陽公
宿獨架橋閣上過濚陽
過寧陵縣學葺書齋舊門扇
感橙樹栽栢
新栢爲瓠蔓所纏脩德汝噐嘉猷至二首
次鄭好義見貽韻五首
在石鏡次家兄會飲韻題山水
楊柳渡宿夾江寺
二䖝吟郭西精舍士友同宿
追次文公歲暮韻二首
歲除祭先奉懷家兄次文公韻
石鏡會集諸公再次石鏡會集韻二首
病眼喜郡守見過題信經歴熨帛圖
奉懷太史公用盡字鄰父携酒相飲
二禽咏次張南軒韻送董公
題童賢母卷後静妙軒
宋五公訊&KR1211;
次脩德雜詩韻三首初冬雨中獨坐
雜詩四首贈林嘉猷次韻贈國亮經歴
雜詩四首脩德以詩寄次韻
再和并簡林嘉猷次蜀王韻送一宗和尚
家兄寄中秋詩分韻以荅
寄好義送友人之雲南教官
巾山晨望東錢克温閒居偶題
勉學詩二十四首
卷之二十四律詩絶句
蜀王賜酒膳奉謝歌風臺
潼關准隂
題嚴子陵赤壁
吊李白題李白觀瀑布圖
題李白對月飲圖徽宗花鳥圖
錢氏家山圖題南屏對雪圖
江山萬里圖題王叔明墨竹
失硯嘆扇
紅酒歌食羊虎肉
蕨箕行海米行
遊峨眉山題萬間堂
滄洲趣爲趙孝禮題許氏龜巖行
蜀道易爲玉泉山人題
次河南府梅花堂韻東河值雪
愛日堂寄貧
和東坡喜雨韻渡淮寄宗文先軰
次鄭好義紀夢韻寄脩德
送劉士端歸括蒼題許節婦傳
寫懷聞鵑
懿文太子輓詩十章大行皇帝輓詩
謝蜀王撫問賜藥六首
應召道上有作三首病中述懷二首
送盧信道點兵題萬間室
題曲徑次韻寄好義四首
歲暮寄脩德二首别宜隱友兄五首
次韻荅錢文學二首題畫二首
寄童伯禮二首催菊
代菊荅過北山翁
送鄭履順二首峨眉縣暁發次韻
謝羣公送别道中遇盧先生
春和五首寄蘇平仲先生四首
二十九日三首遣病十首
童景純來三首贈鮑民瞻
哭吳樗菴先生五十韻
次危紀善五十韻倍成千字獻蜀王
從蜀王登萬歲山宿峯頂次濟定韻
登歸雲寺閣木皮嶺
山中對景書懷宿新津寶花寺
送吳主簿次韻贈方圓巖山人
次兄調弟希政韻二首
輓徐節婦贈韓敏道赴召
次韻留别陳季明枯木圖寄士修
虎圖題山水二首
題曹娥江竹月圖送人歸省
病中除夕四首題畫
牧牛圖奉試靈芝甘露論
書事二月十四日書事二首
試院偶題三首次韻謝蜀王六首
侍世子奉獻蜀王十首
謝蜀王賜果十首無題三首
遠違闕庭二首遊峨眉山十首
入山後次韻述事言懷十首
次韻寫懷會送叔貞之成都十七首
感舊九首别母舅哭外舅鄭公
中秋對月二首題漢中三寺佛
蜀相像買臣妻墓
二喬觀書王節婦
鄭義門彭山道中
夜度桑洲驛客至
喜盧原質中探花郎送龔給事歸省二首
談詩五首覽陳先生和諸詩戲題
道者扇題山水隱者
題山水修德惠枯木圖次韻
見梅畫梅
竹題東坡畫竹
斑竹圖墨菊二首
題菊馬
聞燕百雀圖
羲之籠鵝圖荷花渚禽
鸚鵡立春偶題二首
附錄
蜀王賜方漢中書二首
蜀王送希直先生還漢中詩
蜀王賜方教授詩三首
蜀王送胡志高赴漢中兼東方希直二首
蜀王讀基命錄送方生還天台詩
送希直歸寧海五十四韻
跋太史公送希直詩後三首
染說古詩贈希直
送希直遊金華荅希直
送希直應聘赴京聞希直自京還
寄方正學内翰正學齋記
荅方希直先生書上侯城先生書二首
與童景庸書方先生小傳
正學先生事状成都府祠堂記
祭文貞公文過侯城里有感
謁侯城里有感三首謁正學祠堂
愚菴先生墓文方希學傳
方孝友詩二烈女傳
刻正學文集序刻遜志齋集後序二首
書重刻遜志齋後
遜志齋集目錄終
