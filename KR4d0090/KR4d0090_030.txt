張右史文集卷第三十
七言絶白
題西園酴醿
風霜老枿蹙龍蛇中有青春白玉葩要使根
深生意遂不妨秋雨卧泥沙
西軒
出架蔷薇秀晚枝雨餘屋角理蛛絲可憐一
曲秋風地萬思千情闘入詩
九月十日菊花爛開
䔥條秋圃風飛葉却有黃花照眼明已過重
陽慵采擷自嫌亦作世人情
讀除目有感
禍福茫茫不可猜可能憑世即無災相君西
闥揮毫日豈料方還此地来
效吳融詠情
依依漠漠復紛紛觸處相隨過曉昏知是妄
緣除不盡更教風月助吟魂
竟陵酒官舍北有𢾗步草歲寒霜落
猶鬱然也余為障其風霜暮冬尚自
如一日大火焚舍無遺復往尋草不
復有矣
為爱墙隅芳草色故遮霜霰待新春火燒雨
洗尋無處祗有東風吹舊塵
臘日步西園
三𤱔寒園春欲回淺池低樹忽飄梅楚鄕萬
里霜雲盡歸雁行行斜日来
夏日七首
兩架酴醿側覆&KR0585;夏條交映漸多添春歸花
落君無恨一架清隂恰滿簾
野水灣環夏木森青蝉晚噪碧雲深扁舟兩
槳誰家子萬里江湖此日心
蘄簟紗厨與夏宜法曹腰腹大何爲重雲到
地翻盆雨却是幽人睡稳時
千蛙鳴噪汙池水萬螘奔馳一腐䖝得丧世
間能幾許冥冥高處有飛鴻
凉風一掃宿雲輕隐隐收雷不復驚試决小
池疏積潦誰教蛙吻頓無殾
風轉翻翻梧葉驚入簷白雨打窗鳴應將清
絶酬無睡稳聽空階半夜殾
女几山前官舍清遶堂鳴澗夜冷冷塵埃别
後何由見簷雨三更𧺫坐聽
晝卧口占五首(七言三首五言二首)
康濟朝飢進湯餅誰何午睡属新茶讀書隐
几聊復爾謝客扃門豈不佳
甘風遠集聞朝嘒怨月深棲有夜鳴凉牖疎
明稀老翠雨畦幽獨立新青
學道窮年要有得強顔干世欲何求病栽薏
苡無劳謗&KR0668;要鞫藭不待搜
人事日益遠秋居何颯然苔隨墙半雨葉放
樹中天
優優終何得䔥蕭亦自如將求觧牛道要觧
斵輪書
贈无咎
欺馬街泥未肯乾重城含霧曉漫漫誰令萬
屋淋漓雪猶作長安半夜寒
晚春四首
楊柳藏鴉笋作竿曉風吹雨作輕寒清隂一
片收春去留得蔷薇數點殷
蔷薇倒架笋過隣夢澤茫茫欲晚春綠暗紅
稀君莫嘆滿枝梅杏欲嘗新
洗雨吹風送晚春盡收紅紫布青雲眼前消
長諳已久清坐不妨長閉門
荒畦零亂滿蕪菁春事收功欲老成鵲噪鳩
鳴莫無賴曉枝十囀有雛鶯
懷金陵三首
此君堂後青蒼玉别後何曾寄一殾想見秦
淮月堂下西風吹浪拍堤平
璧月瓊枝不復論秦淮半已掠清溪天
水相澄映便是臨春閣上魂
曾作金陵爛漫遊北歸塵土變衣裘芰荷殾
裏孤舟雨卧入江南第一州
水閣二首
積雨荒池水欲平軒窗長夏有餘清公餘一
枕滄浪夢卧聽風荷受雨殾
池水亭亭如有光曉風清露點新粧翠帷自
障非游女多謝經营白鷺郎
出京寄无咎二首
不許多聞長樂鐘打包旦遇又匆匆長安城
裏誰相識只有周南太史公
老去相看情益親河梁分手欲沾巾祗應誦
得離騷賦長作行吟去國人
讀史二首
區區姦智終何𥙷不悟身由弄伎兒蛇断椘
郊秦未覺鬼謀曹社夢先知
嬴秦餘祚已蛇車府凶高尚畏人安有區
區猶指鹿從来菽麥不曾分
韓信祠史稱信之族誅予嘗疑之其
謂陳豨曰王至上必自將予從中𧺫
夫使高帝將精兵于外而信欲詐驅
徒奴烏合之衆于京師雖太公穣苴
不能以成事此猶炰烋于猛虎之穴
虎歸則無事矣信謀無遺策豈肯為
計若是之疎哉况䔥相國在長安信
獨不畏之耶此殆以高帝出征以信
失職畏其亂于内亦若彭越使人告
之而傅致其詞如此耳不然信不忘
漂母一飯之恩信遇高帝恩亦厚矣
一旦背之豈人情哉
千金一飯恩猶報南面稱孤豈遽忘何待陳
侯乃中𧺫不思䔥相在咸陽
題淮隂侯廟吕太后勸高祖誅彭越
使舍人告其反而越固未嘗反也特
以為名耳高祖將兵居外而太后在
長安太子仁弱不知兵而韓信方失
職在京師吕畏其乘時為亂而不可
制使人誣告其反詐召而誅之耳方
是時䔥相國居中而信欲以烏合不
教之兵欲從中𧺫以圖帝業使雖甚
愚必知其無成以信之雄才謀無遺
策肯出此哉太史公記陳豨反事言
豨居代多致賓客周昌畏其不軌而
奏召之不至豨因自疑而其後通曼
丘臣王黃遂反此司馬遷所謂邪人
進說遂䧟不義者也遷載豨反事未
嘗一言及信于此遷欲見誅信之冤
也
雲夢何湏偽出遊遭讒猶得故鄕侯平生䔥
相真知己何事還同女子謀(何不爲信辨其枉也)
偃王城
逃戰彭城似去邠興王可即廢爲臣中原多
少堪憂事劳苦君王八馬奔
挂劍臺
上國歸来歲月深悲嗟脱劍挂高林欲知不
負徐君意便是當年譲國心
古意
楼上珠簾拂疎網却勻愁黛對凌波也知新
舊争多少敢話機頭織素多
道彭澤
姓陶令尹今何在空𥙷陳編歸去来安得春
江作春酒百年長與子銜杯
柳
永豐坊裏舊腰肢曾見青青初種時看盡道
邊離别恨争教風絮不狂飛
題宣州後堂壁四首
過雨山亭署氣微老人猶未試生衣滿園閒
綠無人到春日南風燕子飛
我欲留春情不淺青春别我苦無情敬亭山
下紅千樹日日南風綠滿城
翠樹隂隂晚雨回江山清潤絶纖埃軍厨煮
酒香初熟更釣溪魚斫鱠来
流落天涯一病身簿書叢裏費精神殷勤照
水窺華髮黃鳥殾中丈一春
宋景平命賦隔窗花影
午睡簾櫳春日長半消金鴨水沉香隔窗花
影時来去疑有東隣覘宋郎
晚春初夏八首
隂隂夏景變餘春清曉園林未有塵日日東
風欺弱柳鵝黃吹盡作青雲
少室山前日日風望嵩楼下水溶溶卷將春
色歸何處盡在車前榆荚中
吹盡成蹊桃李塵兔葵燕麥一翻新只應觧
籜抽青玉霜節稜稜尚可人
古柳参天鳴啄木青蕪覆地下鳴鳩白頭懶
計留春計睡𧺫移時獨倚楼
睡足高簷春日斜碾殾初破小龍茶楼邊綠
樹飛紅盡春色墙隂老薺花
青春已属明年事晝漏初知夏景長日日南
風笋成竹殘紅雖有不成妆
春歸草木漫青紅半委塵埃半逐風誰似長
楸百餘尺高張錦繍照青空
酴醿&KR1062;架不勝繁洗雨吹風更可憐姑射仙
人本仙骨百花凋盡獨婵娟
梅花十首
月落嚴霜自理妆北風工爲發清香曉英𢾗
點辭人去幽獨無人爲断腸
幽恨清愁幾萬端故將巧笑破霜寒落英收
拾供騷客秋菊從来不足飡
姑射仙姿不畏寒謝家風格鄙鉛丹誰知檀
萼香鬚裡已有調羹一點酸(杜詩有花鬚)
林外啼禽自往還風前詩客倚欄干小園門
鎻黃昏月耿耿幽姿伴歲寒
玉粟勻圓官樣黃領巾借典十分香衝寒不
為生春物自要晨霜為洗妆
清寒池舘静無塵歲歲相逄似故人任遣墙
頭疑是雪欲教圓木早知春
脉脉無言亦有期雪中狂殺羽林兒可憐多
少幽竒事都是東風總不知
任教雪&KR1062;色終勝却要風嚴香更聞江雨細
時青子熟聞名猶救渴將軍
𢾗點深藏碧玉枝翠峰十二擁瑶姬憑君說
與凡桃李徹骨清寒争觧肥
三𤱔荒園草棘荒可堪終夜北風狂瑶環瑜
珥誰將去嘖嘖幽禽啄蕊黃
張右史文集卷第三十
