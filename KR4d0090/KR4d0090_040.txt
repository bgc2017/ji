張右史文集卷第四十
同文唱和
初伏大雨戲呈无咎耒
初伏炎炎坐湯釡長安行人汗沾土誰傾江
海作清凉玄雲駕風横白雨普陀真人甘露
手能使渴乏厭膏乳且𣣔當風展簟眠敢辭
避漏移牀苦清貧學士卧陶齋壁工墨君淡
無語翰林但觧嘲苜蓿彭宣不得窺歌舞聫
詩得句笑出看策馬涉泥歸閉戶牀頭金榼
定何嫌窗外石榴堪薦爼
𥙷之
蓬山西鄰九軌路三月街晴葉吹土直廬鑿
牖面宫垣青壁嶄嶄看垂雨殿角風斜碧瓦
寒翅&KR0668;蒼鳶不能乳却思窮巷亦可憐一掃
蚊䖟通昔苦鬱蒸書課未湏怕午漏客休聽
天語平生豪氣對尊酒山雞見鏡猶能舞城
南寺近曉堪行笙歌凉月聞千戶但憂伏日
細君湏割肉無緣俟歸爼
火焚真金融作暑南風無殾蒸厚土省門下
馬不讀書急掃藤牀卧聽雨朝凉已覺飯有
味𬗋盌新茶如潑乳天工未費一杯水已變
炎凉異甘苦晁侯笑頋北窗竹知君吟詩得
佳語忽驚秋近梧桐落未厭野潤商羊舞快
洗晚空作晴碧三更月華清萬戶不怕泥深
滑馬蹄更自無金謀燕爼
忠臣
大明放朝官避暑長廊翛翛絶塵土漢家宫
殿敞千門𬗋閣拖雲洒甘雨雷忻電笑洗蒸
鬱蕩蕩青天滑流乳憶昨三年田舍中六月
正服農家苦豈望生還直舊廬得見張晁說
新語初聽鈞天驟窃忭正似殾聞躩𧺫舞喜
乘初凉與晤歌不憂庭潦墊垣戶徑携斗酒
相就醉更置雙鯉充君爼
汗流亀趺如吹釜蜉蝣飛空蟻運土眼看纖
雲上太清曾不崇朝八荒雨金柔火老旱太
甚咀嚼冰雪如餳乳豐隆列缺及時来蒼生
觧除焦焚苦張侯不辭茅屋漏倚柱長吟可
人語爱君豪猛為君和初撫劍歌終𧺫舞城
南酒壚醅新潑不獨黃公當門戶滿酤鴟夷
極歓酌抽摘園𬞞供鼎爼
突冷塵魚坐甑釜十年都城因風土不辭揮
汗過三伏敗屋怯聽滂沱雨張侯作詩召清
風渴讀如飲雪山乳笑我形容太瘦生我亦
悔前用心苦晁子迭唱亦𧺫予两人終日同
堂語奈何拘學技藝窮跛鼈𣣔趁驌驦舞魁
然圍腹貯文史朝来氣爽寬酒戶為君急置
槎頭鯿縷翠霖江落雕爼
神亀不識烹魚釜生潜深淵長黃土誰令誤
落魚網中白晝冥冥作雷雨嗟予幡然别舊
隐空岩無人滴鍾乳松菊滿山胡不歸頋同
妻子忍攻苦長歌漫漫何時旦𧺫坐終夜私
自語茅&KR1492;十九漏如澠誰知華堂醉歌舞山
中吾廬歸去来峰插翠玉朝高戶注目&KR0894;刀
必割時尸祝何煩越尊爼
肇
城中鼎食排翠釡羊胛駞峰賤如土青衫學
士家故貧斗米束薪炊&KR0668;雨縦横圖史照屋
壁呫囁詩騷從稚乳省中無事騎馬歸雨殾
一洗茅簷苦急呼南巷同舍郎聽我臨風有
清語且貪青簡事文章未有黃金買歌舞往
来詩卷牛腰許太羹玄酒並在戶吾詩老澁
邀使前政坐可口收艱爼
肇
張侯胸中包覆釡百里奔流無寸土玄蛟白
鼉有時作一洗乾坤三日雨詩雄變怪有如
此震勲猶能止啼乳己傾太白酒船空更&KR1062;
少陵飯山苦昨朝東門同拜勅玉齒猶殘道
中語閉門十日無一事坐對空庭秋葉舞何
時御史出霜臺便假前騶辭棘戶城南邀我
倒餘尊𬗋栗黃橙已登爼
荅天啟耒
黃鐘無殾登瓦釜蔡子青衫在塵土逼人爽
氣百步寒知子胸中有風雨三年河東走胡
馬絶口魚蝦便酪乳歸来萬卷付一讀不覺
兒曹用心苦周瑜陸遜久寂寞千年北客嘲
吳語莫徒彩筆雲錦張要是寳劍蛟龍舞天
兵百萬老西北快馬如飛不出戶看公大纛
出麒麟走取单于置刀爼
和天啟贈文潜𥙷之
蔡侯飽學困千釜濯足清江𧺫南土放談頗
似燕客雄快奪范睢如墜雨東城擒羽未足
論栢直何為口方乳蔣侯山中伴香火三年
不厭長齋苦平生豪偉有誰同要得張侯三
日語晝閒那自運甓忙時清不用聞雞舞栢
荣&KR0794;喜見車馬書冊辛懃立門戶要當食肉
似班超猛虎何嘗窺案爼
再荅肇
羌兵昔出蘭臯路欲鏟新城無聚土烟峰照
夜氣如霞鐵馬連群歕成雨東西两關同日
破股掌嬰兒絶哺乳鼓殾十日拔帳歸至今
猶說防城苦當時諸將無竒功不敢弯弓向
胡語槖駞西来金帛去孽狐小鼠猶跳舞王
師八月盡防秋惴惴軍興恐編戶腐儒不用
輙憂邊廟堂有人制尊爼
呈鄧張晁蔡輔
都城薄禄才三釡白髮朱衫汚黃土九人同
日鎻重闈一夜濤殾卷秋雨投身雖喜豪俊
窟刺手如逄虎方乳鄧侯相逄十載後清骨
巉岩詩思苦張晁自是天下才黃卷那同聖
賢語蔡子彎弓𣣔射胡拔劍酒酣時𧺫舞何
當連𬒮上霄垠速致時康門外戶病夫行炙
老江湖尸枕安能越庖爼
幹
可畏日輪如赤釡賴有群仙司下土稍從寥
廓踊濃雲旋向塵埃洒甘雨松蘿既女更施
澤山木𣣔童俄得乳馬牛暫息要途劳魚鼈
頓舒炎海若野鶴那虚屋上鳴穴狸不繆山
中語清風豈假白羽搖輕汗寕沾翠綃舞已
憐爽氣滿襟䄂更喜余霞照庭戶後朝便是
閱英才為指帡幪設千爼
次韻呈文潜學士同年
才堪斗量君獨釜年少登瀛脱塵土重闈幾
日鎻清秋酬唱新篇亂如雨讀書相逄十載
前君家酥酪和腐乳
苦晚將哀颯奉英游漫記雪窗邀
夜語平生意氣杯酒間我醉狂歌君𧺫舞即
令頭白老青衫但期教子應門戶燕頷從来
骨相殊看君鼎食羅五爼
用爼字韻呈樗年肇
墮竈一言能破釜魔界掃空成佛土鍾山道
場天所開萬&KR0676;千岩沒華雨白衣居士演真
諦江海㴞㴞流法乳自從玉髻飛上天妙緣
誰救諸有苦我若南行入定林水鳥松風能
妙語六時天楽綵雲飛百丈寒江翠綃舞此
地知君能著力雷作弹指開蟄戶空山蕙帳
盍思歸秋末晚菘行可爼
次韻天啟戲為禅句之作
幹
一片木柴投向釡不是知音色如土道途謾
用運三車根性終然資一雨相逄倘獲個中
人涓滳何辭北驢乳善才童子天質竒抛官
遠遁修行苦果向北山曾遇人便觧捐書尋
一語而今脱却七斤衫相見山山惟作舞秋
闈何幸相握手未厭夜深来叩戶莫愁客至
將何待卧有眠牀飢有爼
上呈子方鄕丈天啟
西方殘虜魚游釡往歲天兵收境土軍行旱
海口生烟沙井無泉天不雨將軍意氣吞八
荒𣣔入凉州傾馬乳堅城不下河未水幕中
稍覺從軍苦曹侯献計取東關帳下選鋒同
此語歸来寒色侵鬢毛聫翩始閱交衢舞不
學行間妄校尉盡斬孫歆封萬戶人生富貴
有危機彘肩不碩加雕爼
次韻荅天啟子方
天兵連營十萬釡烈烈威殾震西土崑崙月
窟掃𣣔空豈止斯民被時雨賀蘭狡兔遁三
穴黃口嬌雏未離乳臨機一失挫銛鋒誰碩
忠言如藥苦吾鄕蔡子喜談兵早歲曾過阿
戎語逸才自擅鸚鵡賦高韻仍爲鸜鵒舞方
略應湏敵萬夫徒擊韓嫣笑富戶政宜弱冠
請長纓係取单于置高爼
曹子方用釡爼字韻賦詩見遺予洎
張文潜眺无咎蔡天啟因以奉酬并
示四友忠臣
長爱陳思詠箕釡幾年不見徂南土朅来相
逄翰墨場夜窗共聽空階雨躍馬蔡卿能齧
肥好書張侯期飲乳眺令知從博士遷智嚢
不厭傳經苦于兹邂逅如夙契睠我劬劳懃
晤語詩成乍變龍虎文筆落更驚鵉凰舞我
將隐遁山林姿公䓁整頓乾坤戶分同尺鷃
搶榆枋難伸犧牛登鼎爼
張右史文集卷第四十
