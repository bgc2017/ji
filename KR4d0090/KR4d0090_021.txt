張右史文集卷第二十一
五言律詩
之天長會宿僧院
蕭條林下寺客至觧塵鞍雨過月逾白夜深
秋向寒老僧無俗累爱客故盤桓何人夜相
對古松青闌干
宿銅陵
山色日已遠問人歸路長碧天凉夜闊秋物
雨餘荒人静路傍寺鳥啼林下房銅陵竟何
就空死漢吴王
漣水
孤舟逆水上野静聞水殾鷗飛不遠水寒浪
濺霜翎夜氣岸兼木夕光潭照星長吟弄雙
槳知有睡龍驚
夜書
黯黯夜烟青寥寥秋漢迥海月出天高霜雲
泊天静鶴鳴知露寒樹影當軒正幽客獨未
眠
索莫
索莫歸未得閒雲還滿空愁吟對寒月不睡
到晨鐘衣喜初冬寄書憐手自封何當聽夜
雪暖酒夜爐紅
上方僧
不下上方地夜禅心慮真三更風雪暗一點
佛龕燈持鉢呪潭水鬼神拳跪聽(原本缺)
冬夜
山静寒雲薄天空孤月明霜桐占階影風葉
繞廊殾經濟心難就蹉跎歲屡更冥鴻本清
遠何事亦宵征
和得故人書
来書纔一紙離别意何長應為相思苦還能
細作行水浮新恨闊花想舊容芳欲問人何
處青楼在帝鄕
和西齋
山色共開鏡溪北照掩扉暗䖝先夜響萎葉
近秋飛灌壠晴𬞞出閒籠暮鶴歸鳴琴坐朗
月輕露點秋衣
和北寺
寺倚蒼崖古僧閒晝掩扉曉雲辭嶺去夕鳥
占林歸悟理觀旛動臨風想錫飛寄懷玄觀
外更覺此生微
食薇
歲窮隂不觧短日過墙微幽鳥穿林小寒烏
啄樹飢冰霜崖嶺壮烟火井閭稀老拙安閒
僻無心厭食薇
春寒
客舍逄桃李清尊聊自懽夢中經夜雨醉裏
度春寒草色遠還綠鳥殾晴更繁預期多病
眼花發更辭看
遣悶
為問庭前鹊歸期何太遲舊傳能報喜東去
是何時黃葉西風急幽花白露滋朝朝清洛
水坎坎只東馳
歲暮書事十二首
歲晏北風疾山空萬谷號木枯隨意折鴻断
不成高深屋支蓬戶温爐暖緼袍老夫原不
寐鳴竹鼓䔥騷
清洛魚梁淺霜鱗素鯽肥供厨調鼎快充腹
此羹稀老去只便飽年来甘息機寒江鱸鱠
美悵望未成歸
風&KR1032;塵沙白雲垂雪意凝夜山時呌虎晚市
早收燈園栗炮還美村醪醉不能三年官况
味真是冷于冰
牛羊己歸去殘照滿山陂霜雁田中静風鳶
木杪悲川原今自若龍虎昔交馳丘隴耕桑
盡千年不復知
原廟依崗𧺫傳聞世祖营南陽無雊雉熊耳
合投兵霜日蓬原路天風栢殿殾山川英氣
在不負昔聞名
北風吹馬疾石徑上危基野爼飽貆脯山罏
煮橡麋寒耕敲凍石獵火上風枝留滯親麋
鹿多慙髮欲絲
壮心常許國平日討論兵天地身將老山河
意欲驚病多緣痛飲吟苦更傷情斗酒新豐
市何人問馬生
自昔周人俗貪庸巧治生千金不冠帶一飲
𧺫紛争佩犢攻攘臂通書爲姓名二南分陕
化寂寞久無殾
千載傷頑俗遺風耿未忘陳荒兵擊鼓魏𥚹
女縫裳遠客防猜嫉官居偹寇攘妻兒怪多
喜清洛有歸艎
陳葉不肯墮凍醪凝未融寒林晴有影霜日
冷無風許國片心壮劳生雙鬢蓬功名愚
智萬事古今同
日落擎明燭一杯千里心驕兒驚醉舞山僕
怪悲吟谷冷水流急天昏雲𧺫隂三更何處
雁急急尚哀音
雲去暮天迥雁飛寒夜長姮娥守孤月青女
恨連霜不寐看銀燭長吟送羽觴山爐與石
鼎伴我老他鄕
次韻和王彦昭九日湖園會飲
故人憐寂寞九日共登臨天地客行遠山河
秋已深狂来能醉舞興罷獨悲吟莫怪凄凉
甚多憂損壮心
暮春三首
還將多病眼冉冉對殘春啼鳥日求侣晚花
如向人物情懶着竟杯酒最關身亦有功名
志吾生付大鈞
應接非吾事深幽興有餘筍深鳴鳥下花薄
午風疎草淺見飛雉溪清生細魚端居亦多
趣不用席門車
紅點蔷薇架綠深桃李蹊語鶯知果熟忙燕
聚新泥節物有常態羈游無定栖寕湏說鵬
鷃物理固應齊
題譙東魏武帝廟
草昧群龍闘英雄接上游吳卑青盖伏蜀陋
葆車留挟漢臨諸夏中原半九州人驚吕布
縳誰信本初憂天作西南限時方割據秋力
終回赤壁功止覇諸侯曆𢾗知歸禹乾坤正
造周事商完夙志傳子豈人謀銅雀佳人恨
西陵拱木愁千年故鄕廟歌舞薦牢羞
過衛真太清宫追懷章聖皇帝遊
幸之盛小臣斐然成詠
鳳曆開三葉中原正偃兵端居思道妙順動
展精神函谷傳經後渦陽舊宅清龍蟠泉不
竭丹飬檜長生鸞鶴迎黃屋烟霞避翠旌琳
瑯千珮玉貔虎萬屯營邃殿仙容&KR0770;靈庭盛
禮行書留河上語碑勒大夫銘歌罷秋風晚
弓遺藥鼎成句陳嚴舊寝輦道接新耕日落
重楼影天寒暮鳥殾異時懷往事千古有餘
情
宿東魯父居二首
夕陽低欲盡春淺色䔥然暝色催歸牧炊烟
向晚樵疎星臨水際遠火隔村橋黯黯柴門
夜栖鴉對寂寥
郡國何時極羈愁觸處生望隨天不盡春共
野兼平烟樹淮南闊漁塩椘俗輕飄零五年
别歎息鬢毛更
淮上夜風
縣郭初傳柝船窗已閉&KR0963;星低春野路月淡
夜淮風烟水東南闊漁塩吳椘同久遊諳里
社賖酒問鄰翁
春望
鳥去暗雲外帆歸芳草邊平淮分野綠春樹
接低天殘枿寒餘燒新青雨後田年来千里
目容昜淚雙懸
村晚
深塢繁花䴡晴田細&KR0985;分孤舟春水路芳草
夕陽村暗雀投&KR0585;静昏鴉集樹喧牛羊自歸
去燈火掩衡門
夜意
荒城轉五更北斗向誰傾穴闘時争齒林棲
或自驚老来神慮淡睡足骨毛輕石磬催僧
粥低窗枕畔鳴
春望
暖日晴薰草清淮闊浸天地卑連遠水城廢
入春田目極風燈外愁懸淚臉邊人生苦多
感花柳自年年
同七兄及崧上人自墳庒還寺
和風快人意岸幘晚衿凉日落野痕碧月生
淮際光論詩得靈運静語属支郎不是躭閒
散從来懶性長
蔡河漲二首
長河秋雨漲極目漫難分潢潦雖無日亀魚
恐有神天寬垂鍳影風細𧺫龍鱗老去扁舟
興臨流欲問津
渾渾雖未已浩浩竟東歸闊處長天近澄邊
一鳥飛西風疎葦亂斜日遠村微淹泊從吾
道扁舟伴釣磯
初秋對雨
閉戶理殘編疎慵得自便朝凉清病思秋雨
對高眠屋冷深藏燕槐疎&KR0668;抱蝉所忻堂下
菊芳意已鮮鮮
泊長平晚望
川稳夷猶棹春歸杳靄天翠深交岸樹綠遠
望川田漁酒𢾗家市帆樯何處船登臨一回
首無恨亦依然
發長平
歸牛川上渡去翼望中迷野水侵官道春蕪
没断堤川平雙槳上天闊一帆西無酒消羈
恨詩成獨自題
離建雄塗中
遠水悠悠静孤樯裊裊遲草深春已後麥秀
日長時聚語條桑婦行歌拾穗兒年豐隨處
樂飄泊我何為
夏日十二首
過雨芰荷亂繁隂竹樹多雛殾知鳥哺萍動
見魚過細&KR0985;饒苔蘚隂墙引薜蘿角巾從倒
側疎懶欲如何
蚓壌排晴圃蝸蜒印雨階花鬚嬌帶粉樹角
老封苔問字病多忘過隣慵却回晚凉還盥
&KR0808;對竹引清杯
山雨晴来暑溪雲暗復興林塘隂不觧巾几
潤還蒸書帙慵披蠧盤飡厭撲蝇老来疲薾
甚多病日侵陵
朝雨来還密村墟一望間遠殾唯野竹潤色
但青山書史供高卧莓苔即閉關䔥蕭覺秋
興飄颯近衰顔
細&KR0985;依原僻茒蓬四五家山田来雉兔溪雨
熟桑麻竹籠辰收果茒庵夜守瓜頗知農事
樂彼此問生涯
飬拙貪無事深幽樂更真簷巢偷哺子樹啄
巧藏身窃果鶯知主移居蟻過鄰老夫朝食
美荐爼有溪鱗
謝守常搜句陶潜亦效官傍溪分水細過巘
得天寬布種随𬞞隴尋香到藥欄野装兒稚
笑䋲屨鹿衣冠
久與山川約那無風月情經营原闊略疎放
自平生山友招相見鄕書向遠征殷勤語歸
計貧苦病難成
種藥幽人事還披本草經出山抛舊翠過雨
有深青術受壺中秘方傳肘後靈不辭勤服
餌為變髮星
陶令抛官昜龐公去隐深由来浮世事可見
昔人心卜築閒多思奔馳病不禁簷楹来燕
雀鸞鶴自山林
蛩怨青莎老萤飛秋水深庭除延夜色砧杵
發秋心雄劍鳴初匣寒衣𥙷硬針老来詞賦
懶從使二毛侵
夜色川原合秋殾草木催星辰隨地闊河漢
寫山来栖鶴凉先警飢烏夕未廽高楼對斜
月鳴笛正清哀
宿故濟陽城
夜寂䔥條寺天寒老病身空村唯有雪遠道
更無人不寐依爐火多愁賴酒醇遥思雙鳳
闕雨露已先春
早秋感懷二首(内附七言一首)
永日付悠悠年華遊不留風殾送殘暑雲色
淡新秋吾道倘有待窮通寕遽憂朝来望清
潁一雁下汀洲
一行為吏百事廢幸此村州終日閒莫疑虎
兕率曠野正見虎豹守天閑櫳簾晝静燕已
去陂澤風高雁欲還老見功名真戲事惱人
何若鬢毛斑
庚辰臘八日大雪二首
平生臘八日借鉢受齋糜客路歲將晚旅庖
晨不炊持杯從破律遣興自吟詩何日依禅
宿鐘魚自有時
東州逄臘雪却憶竟陵梅客路人自遠天涯
雁欲回遥憐&KR0585;外白還點砌邊苔又是無人
頋誰知照酒杯
蒙恩除奉常有感
平生秉周禮投老奉龍旂斥逐偶不死歸来
敢恨遲門闌走賓客行李飾妻兒又踏長安
道多慚鬢有絲
雜詩
獨居無興往况此隂雨天𧺫来復何有詩書
散我前偃卧一榻上讀書疲未眠經綸負宿
志跌蕩窮吾年
冬日雜興六首
小園晴自掃曝日坐前軒野鼠穿山葉寒烏
啄草根短籬籓隙地别&KR0985;入孤村幽趣供岑
寂淹留不復論
水落橋痕在沙乾岸草枯霜餘槐老壮風際
竹清疎啄木高逾響鶺鴒飛且呼二年親友
絶唯有對禽魚
池舘留餘雪西山照夕曛臘催梅蕊近春向
鳥詩新愁思仍當病風光欲近人年年桃李
樹相對只傷神
空山身欲老徂歲臘還来愁怯年年柳傷心
處處梅綠𬞞桃甲短紅蠟點花開冰雪如何
有東風日夜回
南壁蒼崖壮窮冬井落閒風聲先老樹日色
避諸山落雁飢相向啼烏夕自還微微寒月
影蓬戶已深關
擊柝山城閉疎燈野店扃疾風鳴夜谷晴水
動浮星霜翼歸何晚鄰機織未停短歌時自
和愁絶更誰聽
建平途次
野橋田徑滑官路柳條新流水伴䴡日野花
留晚春點空知去翼衝綠有歸人自笑諳岐
路無劳更問津
白沙阻風
春江風昜悪故作客行難晴日開野色朝寒
醒醉顔歸人出断岸去翼復前山淹泊無誰
語村翁亦往還
張右史文集卷二十一
