張右史文集卷第二十六
七言律詩
和陳噐之謝王澠池牡丹
十首新詩換牡丹故邀春色入深山御袍黃
粉天然薄醉臉胭脂分外殷(所得牡丹有御袍黃添色紅二)
(種)開晚東君晉意厚(竒者開常晚)落遲晴晝伴春
閒(洛人以幕蔭花可留半月)狂来滿插烏紗帽未擬尊前
感鬢斑
和聞鶯
冉冉東風萬柳絲啼鶯常自與春期粧殘玉
枕朝醒後繍&KR0786;紗窗晝夢時文羽自竒非谷
隐好音應合有人知風流潘令多才思爲爾
春来幾首詩
同噐之游大宋陂值雨
微雲護日曉隂隂春去餘芳尚可尋詩倚醉
豪連卷寫酒逄勍敵百分斟山光左右雙屏
画雨脚峥嵘萬羽林沙路晚晴歸馬疾一梳
新月上烟岑
和陳噐之苦雨
急雨凄風未肯歸三川烟樹遠凄迷瀉山漲
潦千霆怒到地重雲萬幕低優優泥塗同野
騖䔥蕭昏曉聽鄰雞為君一借扶摇便静掃
平郊散馬蹄
依韻和眺十七見招之什
断送春光酒萬壺敢辭羸馬為君驅桑田日
暖鳩呼婦楊柳葉深鶯哺雛詩冷有情尋水
石年豐無盗𧺫&KR0841;蒲河陽潘令風騷客醉倒
尊前許我無
鹿仙山
溪清山秀隐神仙乘鹿真人去幾年天地壺
中無客到方書肘後有誰傳秦皇採藥迷蓬
梟漢武燒金得紫烟真境寥寥在何處未容
塵世妄攀緣
寄眺應之二首
強讀詩書歎白頭一官飄泊寄東周匏瓜有
繋身難去人足無音境更幽晚接賢豪寬病
思老將文字寫離憂相思一夕親談笑夢断
雲山相對愁
瑜珥瑶環豁眼明碧梧翠竹照人清同車汲
黯今難忮挟弹潘郎舊有名自是風流襲家
世行看談笑取公卿塵埃落魄誰如我一事
無成白髮生
喬木
舍北参天喬木長依憑清蔭護高堂鳥啼杳
杳重隂合風到翩翩翠葉凉已許孤高凌夏
日不妨堅老要秋霜投身麋鹿無人地非爾
煩憂未昜忘
竹堂
誰道清貧守冷官遶家十萬翠琅玕直應流
水深相與不待清風已自寒學得鳳鳴直自
許化成龍去不終蟠知君何世無来者可是
王郎獨與歡
夏日二首
詩書老去信無功偷得閒官許飬慵山影當
庭初轉日水殾穿竹自来風晚催萱蘂昏還
歛日射榴房午更紅覧物賦詩成底事䔥蕭
雙鬢欲衰翁
重雲卷雨過山来遍洒中田到曉廻錯落晴
山移斗極隂森暗峡宿風雷佳人夜夜齊紈
恨騷客年年鵯鵊哀欲見清秋近消息月明
白露&KR0668;蒼苔
至日有感二首
兩逄至日驚身老遠寄周南覧物悲佳節風
烟長惨惨他鄕人物自熙熙&KR0878;榛崤混秦關
破草樹芳華隋苑隳(隋有芳華苑在邑東)悵望高歌一
四首兹辰樽酒莫相違
一卧孤村兩見冬獨搔華髮思無窮荒山極
目漫汗雪老樹當庭晝夜風佳節妻兒具尊
酒茅齋斟酌慰愁翁未央曉賀瞻天冕正在
爐烟縹緲中
歲暮福昌懷古四首
榖州故城
原北荒城舊榖州文皇功業莾悠悠天戈揮
去開東夏金甲歸来献二囚想像英姿輝日
月蒼茫故國委林丘山川惨惨空回首落日
悲風蔓草秋
張子房
謀臣何世不知名誰與留侯敢抗衡籌下興
亾分椘漢幄中談笑走韓彭懼誅老將争梟
首高卧成功更飬生戡亂直湏希世哲乘時
兒女漫縦横
李賀宅
少年詞筆動時人末俗文章久失真獨爱詩
篇超物象祗應山水與精神清溪水拱荒凉
宅幽谷花開寂寞春天上玉楼終恍惚人間
遺事已埃塵
連昌宫
欲問興亾已惨顔桑田滄海變人間無情野
水青春在不動南山白日閒伐木清溪寒剥
啄鳴禽高柳曉緡蠻蛾眉皓齒終黃土誰道
仙宫有使還
以病在告寄楊噐之
飲冷寒中不自支故應病骨昜尫羸老人素
懶何妨病太守兼容得自私雨汗欺風元自
&KR0668;火雲挟日故行遲江楼清絶真辜負正是
齋居禁酒時
余元豐戊午歲自楚至宋由柘城至
福昌年二十有五後十年當元祐二
年再過宋都追感存殁悵然有懷
宋玉臺前官樹林十年孤客獨沾衿白頭青
鬢隔存没落日断霞無古今暮雲梁苑雁鶩
暗久泛吴船江海深閱世悲歡嗟老眼呼兒
取酒十分斟
宿馬庄寺
衝泥我馬僵欲仆空村落日不逄人開門野
寺净如掃迎客老僧閒更真佛案青黃園果
細齋厨汲洗野蔬頻年来到處無餘念静對
同龕金色身
永城道中
東行十日何所有衰草白茅梁宋陂大風官
樹吹半折欲雨野雲垂不飛十年所遇半陳
迹千里獨愁懷所思他日江湖片帆去白頭
青鏡久相期
贈柘城簿王微之
青衫得禄苦不足白髮生頭頗有餘賦就相
如猶滌噐(王作宋都賦)詩成賈島獨騎驢先生五
斗不挂眼漫郎一官聊讀書自古好賢慚好
色何人朝夕駕于株
夜泊泗上阻風雨
雨昏古岸断人跡天黑孤城閉水關燈火樽
前初擁膝風雲淮上欲移山避人魚鳥那足
怪吹浪蛟龍不自閒便使乘桴亦何事蒼波
歲晚合知還
喜七兄疾愈二首
净名居士本非病五禽先生能飬身家人但
訝少林觀鄕里不知顔子貧身内固知精是
藥人間惟有道通神喜聞漸離烏皮几花氣
晴来欲逼人
南鄰隐士龍虎鼎(陸先生平叔有道之士)東寺比丘堅
密身(圓明師戒行無玷)欲知十室有信處頋此两賢
非世人戰勝天魔初𧺫定(七兄已断世緣)寳成丹灶
不妨貧(兄新悟道秘)何時共此閒居士紫領長衫
樂社神
送曹子方赴福建運判
平生節下曹公子家世風流合有文横槊尚
傳瞞相國紫髯不是画將軍詔書寬大民何
怨刺史威嚴吏合勤好作椘詞更下俚雲中
一降武夷君
次韻盛居中夜飲
吳衣厭拂洛陽塵夢寐一樽淮海濱每願托
車嘗貯酒况逄投轄苦留賓蒼龍挂斗寒垂
夜翡翠浮花暖作春上界高真足官府追隨
却属散仙人
送麻田吳子野還山
麻田老仙身馭風萬里一息如飛蓬行窮山
川出天外閱盡世界歸壺中經過賣藥勾漏
客鄕里高年南極翁我亦有心遊八極從公
一借葛陂龍
和元咎二首
年芳經雨能幾許客愁得暖不肯融眼看乳
燕行已哺手種小桃隨分紅世情付睡莫泾
渭物態逄春無異同清時頼是未禁酒湏惜
紅紫轉頭空
爱酒苦無阿堵物尋春奈有主人家未容黃
蜂釀成蜜已怕悪雨不容花雲間明月誰可
攬海中蟠桃良未涯浮名誤人不得脱黑髮
减来那復加
和門下相公從駕幸學
継聖文明舉舊章儒宫傳蹕駐膠庠地疑闕
里絃歌宅經奏周書隷古行遣子東夷思入
學受成西旅佇来王魯侯在泮猶歌誦盛事
湏刊孔子堂
效白體二首
功名富貴付悠悠高卧山城又過秋燕坐香
燈為静侣閒行麋鹿是同游青黃草木新霜
過瀟洒溪山夜雨收回首十年梁苑客枉教
白却少年頭
州貧湏惜尊罍費俗陋兼無妓樂名幸有蒲
團供燕坐不妨藜杖助閒行看炊香稲供齋
飯自採寒𬞞試野羹身外無营内無事近来
心氣儘和平
效白體贈楊𥙷之
青衫居士断葷血一榻䔥然如在山堂下黃
花驚歲晚尊中綠酒覺官閒胸中已了一事
大鏡裏莫驚雙鬢斑我亦久懷伊洛興煩君
先為卜禅關
雙槐晚秀三月一日初見新葉
東皇無處着繁華亦復分張到我家他日老
蒼悲敗枿今晨嫰綠出新芽秃翁承弁纖纖
髮村婦萦鬟草草花桃李蹊中人跡絶綠隂
門巷正藏鴉
休日不出聞西池游人之盛
三日春風塵漲天溝泥愁汙破鞍韀掃門静
閉無来客隐几深居學坐禅薄雨掠塵時點
點細蟾窺夜獨娟娟都人觧與殘春競半在
西池聽管絃
送李公輔赴宣城
與君騎竹即同游抱子相看髮已秋莫惜往
来勤馬足未湏容昜轉&KR0657;頭君方搜句窗間
岫我已懸情天際舟抱槧石渠無所欲勞君
時致管城侯
休日不出
久厭衣冠塵土侵賜休何苦馬駸駸窮冬積
雪春不雨昨日殘紅今綠隂却掃不知門外
事安禅深得静中心讀書陶令非求觧禁酒
楊雄不得箴
次韻王敏仲至西池會飲
聖朝無復用舟師戲遣艨艟插戟枝沸浪有
殾黃帽動春風無力彩旗垂不勝杯杓寕辭
醉傳語風光共此嬉遠比永和真継軌臨模
蠒紙看他時
次韻王敏仲池上
春晚餘芳尚可尋晴雷沙岸走車音苑分廣
樂和殾度池受晴天倒影深席上宫花輝御
醴坐中瓊樹間瑶林歸人自畏嚴城鼓却望
橋西日未沉
題外甥楊克一詩篇末
十年不復上天津閒却西都幾度春里巷夢
中迷向背山河句裏見精神藝成斧鑿真湏
棄學富篇章自不貧莫倚詠兒兼贈婦湏知
漸與老為鄰(耒寓洛時吉子十餘歲耳)
題李方叔文卷末
他日東坡譽子文瀾翻健筆欲凌雲决科正
爾真餘事射策如何但報聞詭御獲禽雖可
鄙挽弓射葉亦徒勤莫辭更擬相如作寂寞
思玄未放君
劉景文許惠氊裘未至督之
氊毛葉于春絮膩于膏虀塩&KR0786;
客愁無褐贈袍雅服何妨冠蘇
帽瘦腰兼稱束郿絛想公封寄應多恨不挂
長身襯佩刀
耒嘗病痺親友以酒為戒作小詩戲
荅
離騷僅得比痛飲旨酒何曾廢善言因病細
斟尤有味無人獨酌亦成歡何煩巾漉醅浮
螘不待杯邀月入樽但看井眉瓶作土鴟夷
仍自稳隨軒
和吕與叔秘書省觀蘭
千里猗猗誰取將忽驚顔色照文房每憐墜
露時施澤更許光風為汎香獨秀已先梁苑
草託根寕復椘天霜坐令黃菊羞粗俗只合
䔥條籬下芳
次韻秦七寄道潜
衰疲久厭五更朝每愧冥鴻在泬寥頋我塵
冠彫舊鬢爱君山桂長新條文詞画虎工逾
拙世味春冰老益消只欲歸依香火社高堂
時聽法音潮
和宋二上元迎駕
拜揖清光咫尺間雕輿欲動更移斑蓬莱不
動鰲頭稳閶闔未開天上閒老去一官羞簡
策春来歸夢滿堆山自慙衰病獨隨俗醉逐
遊人月下還
和張提舉
國東自慚多病幸優容喜来文
室談何妙莫從宛水春生初縐
縠鍾山雪盡見蟠龍新年強𧺫尋芳物零落
官梅白一重
書壁
晴窗浴罷試春衣芳草江南三月時隂合園
林禽語樂風和庭院絮飛蓬漫郎官事只畫
諾騷客生涯惟賦詩極目江天已多恨何湏
木落長年悲
和上維道祈雨有應
江鄕長夏亢陽驕太息秋原稲穗焦暑氣暮
收秦地火(項羽火咸陽三月不息)雨聲秋響浙江潮(五月)
(雨勢甚大)夜齋凉送簷間滳曉枕清聞竹上飄椒
糈禮神慙德薄聖朝當宁四時調
張右史文集卷第二十六
