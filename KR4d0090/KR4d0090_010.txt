張右史文集卷第十
古詩
鄙性嗜酒親友所知也紹聖丙子得
官明道寓居宛丘職閒無事終日杜
門人知其好飲也或饋之酒不問寒
暑日轍𢾗酌飲雖不多而樂則有餘
因讀淵明飲酒詩窃爱其詞文而慕
其放逹因次其韻嗟余與淵明神交
于千載之上豈敢論詩哉直好飲者
庶幾耳得詩一十九首(缺一首)
我𣣔常飲酒俗事若奪之飲酒不得醉何如
未飲時顛倒衆譏笑佳處正在兹念此雖杜
門濁醪日常持
出門禅應接俗士不多情對酒轍拜詞好禮
以求名嗟嗟名幾何曷足善爾生共處一泡
中倏忽風濤驚好飲信無𥙷不飲亦何成
我久喜文詞思與鴻鵠飛老来覺非是念昔
正可悲買金鑄杜康百拜誓歸依晉陶與康
伯九原吾與歸涉世苦不諳多病身早衰惟
有尊中酒不與我心違
處樂非縦情處静非避喧豪夸與枯槁彼各
據一偏悠然獨樂處在我不在山羲皇迹已
遠三酌呼可還一尊每獨睡不待賓客言
所嗜人不得一物百非是猶有尊中酒道勝
無敢毁彼哉譏謗者讎口而信耳當憂十八
隔罸此繆語綺
自庇無一椽道人分半宅屋西羅古殯寒草
無人跡纍纍長與少豈復待年百鴉飛朝樹
疎䖝弔宵月白平生或不飲至此方知惜
曹參漢賢相椽吏亦豪英四海付醇酒乃真
知物情亾秦餘毒烈一洗百壺傾和氣薰醉
人金華乃不鳴卑卑談治道陋矣洛陽生
種樹東簷下雨来發幽姿微陽動九地光彩
變新枝荣衰一以異枯槁異神竒消息天使
然人工徒爾為杜門沽酒飲高梁吾焉羈
里有好事者我往尊輙開我亦為之盡每往
亦開懷尚慮𢾗見厭動作旬月乖今晨𧺫苦
晚獨坐見烏棲冬温雪作雨里巷苦多泥且
復閉門坐開卷理多諧誰知無言中獨性不
自迷得意復終日弭車不復回
弱歲慕無名中年頗探道世間無非苦病死
與生老相尋無窮已逓代作荣槁竒哉竺乾
書百遍愈讀好寳酒
雖破净律吾事在律表
昔嘗罹厄疾一卧輙踰時念無所歸咎乃誓
與酒辭那知偶不死持杯復飲兹既欲輙為
盡快哉復何疑神暢病自失此說信不欺藥
石傷天和此方吾笑之
與潘仲逹二首
東風沛甘雨百物一時好江南桃李盡紅紫
到百草道傍負擔子寒食歸祭禱念我淮上
丘三年不躬掃
淮陽牡丹花盛不如京洛姚黃一枝開衆豔
氣如削亭亭風塵裏獨立朝百萼誰知臨老
眼得到美葵藿
莎雞
金風透殘伏玉樹先秋凉喓喓草間蟲感時
振衣裳楚客萬里思夜吟怨藜床劳劳終夕
語共此簷月光孤輪曳獨蠒折管韻哀傷辛
苦幽父兄無衣畏風霜
宦游
宦游吾漫爾本慕致身早秋来憶山苦遥夜
夢顛倒鳴蟲待誰聽落葉煩我掃誰復省劳
人吾生常草草
次韻秦観
琬琰非世珍昔以羊皮換嗟君復何来衆棄
乃所玩十年少游兄閉口受客難二毛才一
第俗子猶憤惋人間異巧拙善琢貴顔汗婵
娟守重閨倚市争倩盻君胡寳滯貨屡辱彷
衰愞譬猶仆卧塗更侑觥與然瑚璉質
磨琢争璀璨遲君三年鳴更用驚我慢
阿几
小兒名阿几眉目頗疎明日来書案傍學我
讀書聲男兒事業多何必學讀書自古竒男
子往往羞為儒阿几笑謂爺薄雲無密雨看
爺飢寒姿兒豈合貴富翁家破箧中惟有書
與史教兒不讀書更𣣔作何事
宿虹縣驛
長隄隘舟車上下無暫歇煎熬古驛門聒
争瑣屑東南淮浙富輸餽日填咽楚風習喧
卑吳舌動嘲&KR1116;平生耽静意投閙劇含噦况
兹道路勤強食慰飢渴年来嵩洛興久與泉
石結終當卜吾廬雲山對華髮
有感三首
一春苦多風桃李見無幾良遊時已失忽忽
三月尾中間亦何有徒自亂心耳所嗟違所
娱坐費良日晷堂北千葉桃微本混榛枳居
然未之省一日燦相視零下不忍摘攀玩聊
自慰乃知物雖微未易即疎棄從今至零落
猶足伴尊胾仍煩芊綿草藉我花前醉
昨日鴉作巢今者鴉哺兒念知三月闌春物
行已稀晚風颯不收殘紅怨餘姿回風𧺫輕
寒擁爐火重吹燈明夜齋静目澁臨書遲病
齒不飲酒持杯勧妻兒豈無兒女心惆悵桃
李蹊彼昏安目前丈夫方有思
古今不殊途掩卷獨長想炎爐與死灰相去
如反掌彼昏誠不知一醉富莫量那知道傍
殍曾是厭杯盎一念短販兒豈暇議得喪但
憐反覆間観者為惆悵聖賢蹈大方不苟目
前妄寄身爱憎間得失真一餉
食菜
大雨困淋漓小雨傷霡霂哀哉南𤱔人日夜
塗手足入倉無一粒敢望祈報福餘功歸老
圃畦菜青滿目長官却野饋性禽赦雞鶩何
湏問清白荐德芻一束歸来輟食嘆每悔釡
炊玉青衫尚如此何况膏梁腹願君少自寬
謀遠湏食肉
王子開朝散早年以疾病謝事還江
隂求詩為别三首
濟物昔所務捨耕還自非駸駸老將至忽忽
意多違門有王夫子柴車謝事歸令人三歎
息羞澁向塵衣
田園何日到水國先秋寒興来出飲酒興罷
歸杜門漫郎游已&KR0786;老眼亂丹鉛扁舟肯載
我共看雪濤翻
避禄免危疾棄鉛得黃金鬚眉藹如&KR0238;便覺
老難侵江湖足幽遁市卒或可尋莫思芙蓉
子丹田亂君心
暮春奉女兄弟集宴堂
晨暉飛花柳流水灔池塘暮春漸暄燠華構
肅朝凉使君簿領暇亦復陳壺觴班坐豈異
人骨肉皆歓康遥山出遠翠遠水明斜陽歓
言不期醉淡泊味何長
窺園
吾老懶讀書得閒嘗窺園爱此千樹雪高低
不勝繁衝風掠之去頗已隨沙塵感之可奈
何我豈土木人畏病不飲酒已慚嵇阮真淡
泊味何長自娱親及賓獨遊還獨吟魚鳥與
我親悠窺園林趣媿此簮纓身
馬巨濟董役魏王墳作詩寄之
城北牛牌山千丘&KR1062;其麓事皆有司辨聖世
𢾗厚族園林迫復土百役興甚速煩我别駕
公侵星次空谷郵亭舊客去(二刷錢官皆去)閒日睡
頗足聞鶯有佳興徙倚近喬木櫻笋味鼎来
管絃調漸熟期歸酌燒酒及此未炎燠
出伏後風雨頓凉有感三首
秋風振秋曉萬境一凄清幽草蟲響息高葉
露華凝戢翼烏尚宿引吭雞屡鳴奄留度華
歲悵然難為情
三伏如湯釡熏煮理亦足西風半夜雨窗戶
一清肅那能惜摇落共喜過炎燠老人亦晨
𧺫稍進杯中綠
殘暑扇中盡新凉枕上歸微雲𧺫平遠空碧
上朝曦
太寕庭栢
微風𧺫清籟烈日文翠隂蔭兹金仙居楼殿
鬱沉沉永日燕雀下有時鐘𣑽音誰能悟斯
道来此契無心
暇日步西園為詩得七篇
酴醿
𣣔知此園古請視酴醿蒼孫枝已輪囷走蔓
龍蛇長春風一吹嘘灼灼發竒光仙姝不可
挹順風飲其香
秋圃
秋圃寂無有蕭條殘菊枝老蛩依日呌暗蝶
傍人飛鎻澁門開少莎長人到稀舊游渾記
得到處即如歸
菊叢
下根盤秋泥上葉披宿雨唯餘黃金蕊秀色
日夜吐寕湏薦九日但惜歲行暮吾將屑落
英持芝蘭臯路
芙蓉
清霜厲嚴殺松栢氣不振芙蓉乃微木脱豔
獨嬌春穠粹覺蘭疲芬敷知菊貧𣣔攀無所
贈聊復插吾巾
橘
竒林藴貞粹健葉圓青鮮中有碧瑶實正味
百菓先貢包得堯爼頌德列騷篇李衡空庸
林徒列木奴千
斑竹
重瞳陟方時二妃盖老人安肯泣路傍洒淚
留叢筠頗疑葛陂化點點留斑鱗慎勿脱水
去入世多埃塵
種𬞞
貧舍無旨蓄種圃治寒𬞞縦横𢾗席間潅溉
亦勤劬積雨有新甲時摘付中厨何劳樊遲
學當問漢隂夫
張右史文集卷第十
