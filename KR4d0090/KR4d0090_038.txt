張右史文集卷第三十八
同文唱和
初八試院鄧忠臣
東門&KR1301;馬止行行被詔秋闈閱俊英三島隔
雲天北極萬燈明路國西城人閒聊假詩書
楽地遠還聞市井殾一夜凉風𧺫閶闔月中
應有桂枝生
孔仲武
十載江湖萬里行偶来西館閱豪英雲龍九
闕晨書詔燈火千門夜出城瀟洒庭除當月
色稠重幕帟断人殾年家兄弟今同舍曾見
河南𧺫賈生
眺𥙷之
官局悠悠共此行来時庭菊未含英五更脱
葉驚書几一夜寒砧滿禁城詩似凉風凄有
興酒如清露浥無殾何時&KR1301;馬催歸去更看
林端魄一生
莫嘆怱忽襆被行賴逄𢾗子美如英已看明
月同為客應犯初寒復入城白日有書追睡
思青燈無夢聽秋殾直無剔甲逍遥地幾日
疑公太瘦生
子文
跫然誰復喜斯行開豁拘懷賴俊英上國擢
材初改轍衆心督戰亦乘城何時奏籍瞻霜
簡且復安眠聽雨殾異日倘容休沐會未慙
相約太癯生
公麟
勅使書嚢間隊行聚星深舘粲諸英雲隨襟
䄂来蓬島香散房櫳宿化城振鷺充庭天有
幕珊瑚入網海無殾範模一世尊先覺况此
提平慰後生
倚
承詔掄材敢&KR0786;行廣庭深鎻待群英分場自
敵三千客决勝誰降七十城夜案尚聞塗卷
筆曉星方聽讀書殾(每早嘗聞无咎諸公讀書)歸時還有
黃花否已覺秋風滿䄂生
幹
江南嘗應檄書行多向西風拂露英薄暮觧
装融祖寺(去年八月檢潦嘗宿牛頭山祖堂寺法融禅師坐禅處也)侵晨
揮策椘王城(在宣州東先前年歙州考試時曾過)明蟾又見中
秋色哀雁仍聞半夜聲懷舊感新搔短髮歸
時應有二毛生
南仲
昭回雲漢九天横冠帶祁祁盡俊英梁國有
珠光照乘趙人懷璧價連城道山邃處分群
彦文律持来考正殾秋晚定知誰入彀叔通
還進魯諸生
肇
千門鑰入断人行禁漏稀微出邇英齊拜勅
書期老伏並驅騮御出西城諠譁燈火看如
夢關鎻官曺祗寄殾聊付能詩破羈旅詩成
冉冉又還生
試院即事呈諸公幹
去家策馬上長河逆旅光隂忽忽過陳迹不
堪追放浪新才仍復委搜羅雅談幸有青雲
士佳句寕無白雪歌此興非憑吟笑遣未應
能奈客愁何
武仲
衡門咫尺限關河此地平時疋馬過𣣔把塵
埃𥙷山岳寕辭羽翮寄罝羅華堂翠帟供閒
燕明月清風伴歗歌擬寫秋容湏筆力新詩
句句似隂何
𥙷之
天街初月映天河拜勅東華走馬過觧榻暫
如亀遇木閉簾還似雉嬰羅&KR0786;依書册工催
睡悶倚詩篇足當歌可待紛紛厭朱墨晝閒
唯有飲無何
耒
天街落日走鳴珂咫尺衡門不許過催去據
鞍猶鶴望争観夹道已雲羅奏篇定有凌雲
賦招隐今無扣角歌最若清秋辜美睡通宵
三問夜如何
子文
高談初喜聽懸河未厭鄰房日夕過蝴蝶乍
廻塵外梦蜘蛛看結雨中羅銀袍較藝観勍
敵玉帳收功聽凱歌共是當年廷試客鎻闈
今日合如何
公麟
盍簮聞善若江河簾幕疎閒笑語過月照飛
牋穿戶綺風生揮麈動衣羅已張英彀收三
俊更賦離騷續九歌凉夜沉沉清不寐空庭
無奈葉殾何
忠臣
俊遊常恨邈山河邂逅文闈喜屡過朱簿分
明俱鼎立墨圖伻位看星羅人閒戶牖還相
近朝得英材信可歌雙鑰重關非不密只應
無奈夢魂何
南仲
重門鍵鑰阻山河頋有良朋不厭過唾落如
珠傾巨斛𬒮揮成幕散輕羅慙分處士吹竽
俸謾學東人掩鼻歌笑語哄堂俄又夜客愁
還奈我曹何
倚
風生簾幕撼層波况值清秋一半過堂上簮
裾方鷺集案間國史己星羅東籬採菊朝嘗
酒北里吹竽夜聽歌早晚奏名聞黼坐望中
無奈白雲何
再呈慎思諸公兼以言懷
倚
南窗寂若隐山河時枉金門步見過談笑且
看揮麈玉篇章寕惜洒牋羅已羞軒冕嬰身
住更問功名撫劍歌賖得凉秋好風月不成
吟醉奈愁何
忠臣
秋闈深鎻覺愁多賴有英遊玉趾過日望高
楼吟椘月夢隨明月到湘羅(湘羅予家所在)南宫曾
看揮華藻西舘還来共笑歌六稔飛花如過
隙人生誰奈老催何(君平宣義登科六年矣)
試場未動文書静官舍相聫步履過千丈蒼
波争倚薄十圍便腹有森羅登臨已結騷人
恨填委終翻劳者歌後夜中庭佳月色惟予
不飲奈明何
重九考罷試卷書呈同院諸公
忠臣
題遍朱籖棟宇充燈窗長聽景陽鐘昏眵直
要金篦刮黎瘦都如飯顆逄文律自隨星斗
變月評應合士人從了無一事猶深鎻辜負
東籬菊品濃
𥙷之
周行&KR0808;比未應充薦廟方求古鼎鐘經眼乍
愁千紙積觧頥聊喜一言逄黃花庭檻時雖
過白酒鄰槽碩可從更促寄衣真似旅曉堂
初怯露寒濃
南仲
貢珍己選茂良充猶被拘縻類縳鍾渌酒強
陪高館飲黃花不似故園逄棋枰苦戰挑燈
坐蘚壁閒題捧硯從風葉滿庭秋索寞更籌
向盡睡方濃
幹
庭實方期國士充知音湏辨鐸符鍾孔融爱
客尊常滿摩詰思親節又逄烏飬任真終自
適彘謀傷性竟誰從開門預計無多日猶𧺫
清愁暮靄濃
忠臣
屡見高文試澤宫長年參校愧龍鍾懸瓈待
價由来久綠綺知音不易逄吉語乍聞隨鵲
喜歸期專𣣔問亀從到家莫負如泥約光禄
供醪味正濃
肇
清秋官舍酒瓶空滿䄂黃花情所鍾忽聽𢾗
篇吟可老絶知開口笑難逄浮舟有底不歸
去戲馬猶能限莫從江上鱸魚三尺許西風
欹枕夢魂濃
耒
回首登高行復冬後時只合歎龍鍾愁湏白
酒来酣戰詩為黃花弔不逄十日飛騰過眼
疾萬籖甲乙定誰從共應静掃氍毹榻深炷
爐香午睡濃(時去開院十日)
子文
侵尋節物過秋風何處鈞天燕鼓鐘九日菊
花聊一醉五湖佳士偶相逄挑燈欵語時供
笑借紙聫詩且漫從待得出闈應放意百杯
追逐興方濃(慎思有如泥之約)
公麟
籲俊天畿合辟雍愧將瓦釡綴黃鐘聽窮一
一竽無濫撥遍磷磷玉似逄亀列春庭先壌
奠龍飛天路得雲從吾曺莫念拘萦久求稱
公朝慶賞濃
鞅掌棲遲一𤱔宫慣聽更柝及晨鐘黃華慰
眼祗爾許綠&KR4025;于人亦漫逄幾日嚢篇𢋫不
逮一時庭步笑相從近来尋却家山夢投枕
和衣睡更濃
夜聽无咎文潜對榻誦詩響應逹旦
欽服雄俊輙用九日詩韻奉貽
忠臣
連牀交語響舂容激椘評騷徹曉鐘繞宅金
絲神共聽滿潭雷雨劍初逄信知自有江山
助便欲長&KR0894;几枤從俱是年家情不淺依蘭
應許丐香濃
依韻奉酬慎思兄夜聽誦詩見詠之
作耒
昔遇眺公淮水東士衡已聽語如鐘五車講
學知無敵十載論文喜再逄匣古劍光疑鬼
泣夜天虎嘨有風從許侯破的由来事(三句皆属)
(眺子)杜老裁詩曉墨濃
與文潜誦詩逹旦慎思有作次韻呈
二公𥙷之
神交千古聖賢中尚想銅山應洛鐘傾盖十
年唯子舊知音一世更誰逄天如蟻磨駸駸
旦談似繰車亹亹從鄰榻鄧俱那不共擁衾
百首興方濃
次韻重九之作倚
英豪献策廣庭中問辨紛紛似叩鐘名奏九
重書密上士欣千載運親逄鶯鳴定獲喬林
楽鳳舉應容衆羽從盛世文章由此變坐看
風俗反醇濃
昔年此曰故園東爛醉牛山到暮鐘(牛山在萬州城)
(東二十餘里)已往光隂那再得如今羈旅又重逄
淵明把菊情雖厚子美登臺碩莫從(杜甫九日詩云)
(抱病𧺫登江上臺)且看群書欹枕卧病多仍負酒林
濃
次韻慎思貽二公誦詩肇
卧聽高齋落葉風清詩交詠想晨鐘故人厚
意論千載正始遺音僅一逄膠添初期在俄
頃雲龍莫恨不相從芸房深鎻秋香冷鬱鬱
怱忽佳氣濃
耒
西城永夜靈鼉鼓北寺五更青石鐘九牧何
時官事了三英聊喜故人逄甲庚定處君無
譲躞蹀歸時我請從𣣔却睡魔通夕語明窗
茗粥不辭濃
八弟預薦慎思兄以詩為復次韻并
寄八弟𥙷之
吾弟平生辛苦同匹雏志舉百鈞鐘自慚&KR0894;
瑟向不斥勸使力田終有逄青眼故人欣捷
報白頭老母喜占從書林倘預西城集釂子
酣酣杏正濃
九日考試罷聞无咎天啟二弟荐名
因用前韻以紓同慶之懷
朱墨沉迷萬卷中斗筲那得变千鍾風流不
似臺南戲牢落政如江上逄閣筆文書聊撥
棄到家車馬𢾗過從阿連已與甘泉奏歸拜
萱堂喜更濃
慎思兄别墅在長沙白鶴山晉陶談
舊居事見本傳今其居有大杉可十
𢾗圍蕃茂特異世傳談藏丹其中用
前韻謹賦耒
千年騎鶴老仙翁固是山川秀氣鍾桃洞自
宜無客到吴門應合有人逄岩前舊隐孤杉
老壺裏真游白鹿從近有蓬莱讀書客卜居
還占翠嵐濃
家弟别試預荐特蒙慎思學士贈詩
致慶感荷不已次韻酬謝
肇
我家書冊代耕農尚祝甌蒌取一鍾再築金
臺端不昧高懸水鏡亦難逄親闈動喜欣欣
色士論推公趯趯從好在黃花薦歸夀秋堂
&KR0794;笑变春濃
同舍問及故山景物用鐘字韻賦詩
以荅忠臣
吾廬高對玉池峰日聽諸天奏鼓鐘海外鶴
歸青嶂覺洞中花落碧溪逄翻經夜對高弹
講採薬晨邀老圃從說與群仙如画出紛然
歸思亂雲濃
肇
白鹿真人歘御風青杉手種大如鐘還丹未
化神應護道骨相期子合逄萬里且看騰踏
去一尊聊喜笑言從攅峰列&KR0676;休南望曉榻
秋隂分外濃
𥙷之
玉泉飛落白霞峰散入山田𤱔十鍾鄧子結
廬真世外陶公脱屣更誰逄鶯啼春竹風烟
近龍𧺫秋堂雨雹從誰使山人空蕙帳蓬莱
金殿興方濃
輔
洞庭湖外白雲峰醉卧虚堂聽曉鐘澗草岩
花無日歇仙人玉女有時逄脂車石路君能
去蠟屐秋風我碩從𣣔藉神方變華髮黃菁
苗盛菊香濃
幹
烟霞曾是踏諸峰翻作清歌笑玉鐘幾代孫
經桃塢隔千年壇憶華山逄美才方赴鳴騶
召逸興何由税駕從我亦江鄕成阻闊西風
歸意浩然濃
倚
先生家住翠微峰萬卷詩書酒一鍾壁挂葛
巾無客到雲藏古洞有仙逄溪邊晚釣呼鷗
伴花底春吟引鶴從只恐舊山歸未得帝恩
朝夕露濃濃
南仲
草廬高卧對千峰白眼誰能頋萬鍾仄席不
因天子䛇藏詩未許世人逄他年社稷勲如
立歸老煙霞志會從五柳一松應好在月明
空自結隂濃
感興復用鐘字韻呈同舍
忠臣
五年湘水聽霜風長楽初聞此夜鐘遼鶴亦
知華表在仙碁猶許爛柯逄蓬山道藏聊為
戲石室真游久𣣔從便擬作歌招隐去人間
得意不湏濃
慎思屡以佳篇見貽且俾属和而衰
老困于強敵輙為詩以謝之兼簡无
咎文潜天啟輔
鄧侯清骨如冰瘦少日文章若用心賦罷吹
嘘囙狗監詩成傳誦到鷄林陽春白雪無凡
曲流水高山有至音更唱自存三益友老来
衰病廢長吟
漫興成章屡蒙子方寵和更辱贈句
忠臣
殾名詞藻競駸駸不負平生許與心鳴鳳自
湏諧玉磬野䴢祗合戀雲林清新每喜年何
和冥默初聞雅頌音不是南冠厭拘縶椘人
元爱椘風吟
肇
曹公長劍一杯酒鄧子孤雲萬里心神駿莫
辭観馬廐深沉久合寄書林禮闈聫事幾三
月詞客悲秋共一音獨有何郎詩思苦空階
點滳伴清吟
奉報子方佳句𥙷之
曹子金門等陸沉壮年裘馬四方心檄傳白
羽從沙井詩寫紅巾遍武林兵甲胸中無敵
國絲桐世外有知音相逄不飲何為者祗作
寒廳擁鼻吟
張右史文集卷第三十八
