張右史文集卷第二十八
七言絶句
吹角
断霞歸鳥隔山鐘日過西山轉海空長恨南
城催曉急五更吹角怨秋風
登乘槎亭
海天秋霧暗乘槎風響空山浪卷沙杳杳艣
殾何處客一帆衝雨暗天涯
臘
荒秋野水間榛&KR0878;惟有青山日對門草木向
隂猶帶雪風光近臘已如春
題宅後井(泉色正白)
清泉十丈白如漿甘似醍醐透椀凉君欲道
中無渴死百尋操綆莫辭長
和房日嚴換武詩
青衫厭著待封侯慷慨知君定遠流莫歎書
生長齷齪元戎曾與報更籌
春
磔牛門外色初分共喜釵頭彩勝新花萼怯
寒猶積雪鳥殾催報已知春
感春三首
日長殘雪滳高簷院静人閒風度簾可是歲
華隨日好故應愁恨逐春添
冰消水面波光動日暖樹梢花意歸世上繁
花昜零落却應春淺勝芳菲
梅梢柳眼弄春嬌雲暖南山臘雪消近郭樵
漁成野市遠村䔥鼓隔溪橋
荒園
荒園午日照青蕪樹罅鳴鳩相應呼一片隂
雲送山兩漸漸新麥地親鋤
范增
君王不觧據南陽亞父徒誇計策長畢竟亾
秦安用楚區區猶勸立懷王
東方曼倩
軒冕功名何足爲先生聊作昜農資漢庭誅
死皆卿相猶說才能勝滑稽
小雨
䔥蕭小雨不能收一霎西風便似秋枕席夜
凉燈火暗丁丁更漏隔南楼
孔光
鄕原世盡謂夏儒漢室傾危孰與扶試問不
言温室木何如休望董賢車
趙飛燕
苦心膏沐不論貲富貴人生各有時直使中
流畏仙去君王何啻似嬰兒
看花
風暖日高花氣動鳴鳩乳燕自求群經营美
景還詩匠傾掃頑愁頼酒軍
題唐宋輔城上小楼二首
沙田小雨不成泥一帶溪光照翠微遠目直
隨殘日盡晚雲還望故山歸
近郊小径絶人行水滿菰蒲取次生沙岸雨
来長集燕桑田深處忽聞鶯
晚歸
學省歸来門巷秋伴眠書史滿牀頭低雲漠
漠梧桐晚屏上江山亦觧愁
秋
日落星稀河漢微清秋一點水萤飛凉風白
露愁先覺可待梧桐報即知
調全玉病二首
維摩丈室自䔥然病𧺫新凉得恣眠我愧殾
聞難問疾想君獨對散花天
詩將收功久戢戈羸師再鼓奈疲何想君無
物驚禆定獨未能除是此魔
䔥何
䔥公俯仰繋安危功業君王心獨知猶道邵
平能緩頬君臣從古固多疑
項羽
沛公百萬保咸陽自古柔仁伏暴強慷慨悲
歌君勿恨拔山盖世故應亾
李廣
李廣才非衛霍儔孝文能鍳不能收君王未
是忘征戰何待高皇萬戶侯
朱雲
直言請劍軒安昌勿謂朱游只素狂君看漢
家文景業張侯能以一言亾
韓信
登壇一日冠群雄鍾室倉皇念蒯通能用能
誅誰計策嗟君終日愧䔥公
賈誼
賈生未免孝文疑自古功名嘆數竒逐得洛
陽年少去白頭絳灌亦何為
椘王(效李商隐)
十二巫山聳翠巒椘王宫殿玉㠝岏定知為
雨為雲處不似當初夢裡看
梁冀
力回漢鼎未收功又道將軍世上雄不悟折
腰同齲齒百般装束為秦宫
宋玉
雲雨朝朝峡裏興可能無復夢中情巫娥若
問誰為賦敢乞君王道宋生
成帝
百華衣上清餘香夜照猶煩蚌有光觧道温
柔勝武帝不知壮髮似元皇
女几山
不復當年端正楼多情猶問故宫遊山川不
改繁華盡湏信人生一世浮
昏昏
昏昏落日下墙東歴歴晴雲送去鴻歲晚蒼
槐甘老大盡將黃葉付秋風
謝仲閔惠友于泉(泉上多紫竹)
地吉泉甘慶所鍾直疑遥與惠山通曲肱煩
暑都消盡如卧䔥蕭紫竹風
貧病投效乞𥙷外官親友問者以詩
答之
卑好楊子官執戟貧似玉川居洛陽不敢彎
弓輕妄射争如覆被逐山郎
殷浩
田野高風過有薰廟堂經畫竟無聞固應竹
馬思元子江左興亾不在君
偶成
低雲着地曉悠悠雨&KR0668;簾旌不上鈎江北江
南千萬里年年長向此時愁
傷春
浮雲冉冉送春華怯見春寒日欲斜一夜雨
殾能幾許曉来落盡一城花
七月六日二首
月落暗䖝啼不休五更白露曉悠悠西風是
處將摇落可但梧桐獨報秋
積雨空階生綠衣幽幽點點弄秋姿黃昏楼
角看新月還是去年牛女時
元忠學士八兄耒離京師遠蒙追送
許惠服丹法託故竟未惠及賦五絶
句
身逐孤舟似断雲故人追送尚殷勤秋城夜
泊西風岸落葉悲䖝獨自聞
衰折苦催空壁月悲䖝真弔短檠光無情少
壮抛人去只有窮愁氣味長
欲盗羲和一點春五更注想隔重雲如何但
欲獨不死分我刀圭未費君
昔見將軍破虎韀玉堂曾共掃千言功名老
去皆蹉跌相見諄諄勸學仙
無復顛狂似少時逄君猶自說蛾眉玉堂舊
事君休念兩䄂啼痕又送誰
閒步
枝上啼鴉巢欲成晴簷向日乳鳩鳴可憐霜
雪餘威盡春草無名著處生
寓椘題楊𥙷之官舍
一辭螭陛走天涯客路悠悠老歲華住久不
知身是客自来堂下採黃花
傷春四首
曉雨催春不惜花亂紅飄泊委泥沙傷心憶
得年時事白髮風前只嘆嗟
紅杏墙頭最可憐膩紅嬌粉兩娟娟曉来併
逐東風盡容昜分飛又一年
嫩紫妖紅惜不得亂隨風雨點蓬蒿荒田野
草花開晚主管春光輸爾曹
高楼春晝獨驚心白日閒雲亦自隂風雨催
花花已盡滿城新綠亂鳴禽
三鄕道中遇雨
䔥蕭古道西風雨惨惨黃昏匹馬行未遇功
名莫嗟嘆逄時更自憶平生
題南禅院壁二首
乞食高僧午未歸秋庭落葉日暉暉䔥條古
寺松隂下簷鐸風中乳鴿飛
秋林落葉已斑斑秋日當庭尚掩關掃榻晝
眠聽鳥語可憐身世此時閒
次韻王彦昭感秋三首
木落風高秋雁歸初晴野水漲清伊東流會
向淮南去憑寄秋来無限悲
年来詩酒最關身滿酌休論薄與醇愁見洛
陽秋夜月無情偏照不眠人
塵埃容昜點吳衣澤國秋来信息稀想見淮
南初木落秋雲秋水雁初飛
絶句三首
藹藹晴郊花氣浮午窗晝睡擁駝裘覺来鳥
雀茅簷静屋角春風怒未休
照水輕明楊柳芽隔林相映占巢鴉東風香
草城邊路到處人家盡是花
淮上春風萬鼓鼙落帆舟泊岸邊磯喧喧野
市殘陽裡酤酒携魚客散歸
雨後遊朱園
綠葉隂隂護翠枝晚花雖小亦應稀東風不
惜殘桃李吹作春愁處處飛
酒病中寄李十二招飲二首
班郎握筆未封侯嗜酒楊雄欲白頭寂寞著
書誰作伴兩枝風葉碧梧秋
酒病岑岑更怯寒一窗疎雨擁衾眠西風一
入庭前樹便有秋殾到枕邊
乍晴二首
洗来桐葉晚青青積雨欄于暗菌生墙角半
傾苔暈合䔥蕭風草一蛩鳴
虹長飲雨川無滴蘋末生風沼有波一掃烟
雲不知處夜天如水瀉銀河
雜題二首
寒雨䔥蕭桐葉驚浪浪還作夜階殾西風忽
𧺫幽人覺枕簟凉時向五更
蒼蒼落月井梧西睡覺幽人自卷帷只有林
鶯知夢断曉庭人静語移時
徐園閒步二首
平田小雨潤新耕曉日園林信脚行襯步野
蕪吹面柳可憐春物總多情
動地春風晚未休吹花折柳却成愁塵埃不
用頻車馬獨卧氍毹正擁裘
雜詩二首
邾城山下梅花樹臘月江風好在無争似姑
山尋綽約四時長見雪肌膚
病腹難禁七椀茶小窗睡𧺫日西斜貧無隙
地栽桃李日日門前自買花
張右史文集卷第二十八
