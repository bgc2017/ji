張右史文集卷第十四
古詩
沈丘道中
霜霧沈遠星芳林語春鳥客眸帶餘睡馬力
健清曉凝烟披草際初日動林表心隨和風
快興與飛雲杳芬菲悵已晚夏隂生桑棗慷
慨一據鞍此懷殊未了
和楊念三自武昌至京師
三年别我客&KR0878;州一日長安從我遊爱君詩
有春草句使我神遊黃鶴楼江山望爾欲穿
眼見我驚嗟秋鬢短扁舟可辨吾欲東年来
五湖魂夢中
贈蔡彦規
我不見蔡子杜門十日餘今日叩我門滿手
携瓊琚鏗鏘寫我前雜以貝與珠我愕不知
報低頭驚且吁讀畢致于懷餘光溢衿裾坐
令簞瓢室磊犖堆璠璵我拙寡所合甘為不
才樗嗟君何所聞屡枉長者車我来淮南遊
藹藹子之譽驊騮走千里凡馬安能逾奈余
不自量痛鞭而疾驅常憂過所往疲&KR0629;傷吾
驅願君少待我且欲休吾駒跳奔舍其群子
樂誰與俱俯身援其類是亦仁之徒不然但
用我畏甚將逃逋何如少貸之效技供子娱
我無功名願與世日益疎反慕古沮溺窮年
事耕鉏皇皇吾夫子憂世亦勤渠雖然竟何
就孰若安以居人生各有懷未用相賢愚得
樂願即止安能較錙銖又疑異所任劳逸事
亦殊作歌以訊之子意當何如
寄劉聲(在海州作)
别君幾何時人事浩千萬身如張射侯憂患
劇強箭﨑嶇走窮縣艱苦君所見未知水菽
豐己感霜露變羈孤寄窮海親友誰弔唁析
圖𥙷冬裘乞米煮朝飯無聊猶自悪援溺固
誰願人生不終否此語非我分英雄伏泥塗
暫晦久必現如子百不能理自合貧賤豈當
議隐顯而有不遇歎但思竄山林遠脱人世
患有田足耕耘有水足罩汕蕭然便終老到
死百不問平生泥佛祖久已師壁観况將無
生禅下視有為幻吾子出群材千牛有餘刃
行當脱塵埃鳴佩待清燕高卑各有得願勿
譏尺鷃不有行道人誰當佐堯舜時哉勿自
滯功業在力勧握手不可期此計吾行辦
寄陳九
别来常思君無異飢待哺如何偶相逄握手
復告去念初别子時芳草纔及屨天時不可
留再見歲云暮出門怪子瘦告我困道路飄
飄千餘里陸走復水沂古来黃金盡壮士色
亦沮斯人獨何少乃有衣食慮才高窮不怨
文字工綵繡可観不可用章甫冠土偶子能
獨不然渾樸謝雕&KR0866;寕為目前玩功見施設
後知心古所難形兀實難售嗟君聽者寡風
雨但孤雊又思理難常功業亦邂逅豈令匠
運斤常縮䄂間乎無為扣角歌且進滿尊酎
但非遽可令有所待而偶干將伏黃土氣乃
在牛斗頋君久自安蔽抑寕復又
贈江瞻道
我行于四方其所急者友嗚呼得之難百不
一邂逅人心不可齊若十指于手隨其短與
長亦各有所取剛或硬而折柔有弱而仆質
良文不揚中美外莫副寬壺泛以&KR1102;狭盎迫
而陋此猶其大㮣瑣瑣難悉䆒譬如選長材
棄百不一有其間雖得之猶或煩矯揉我友
居淮濱飲德悉自幼豈期羈旅間乃獲聞謦
欬嗟君如美玉外徹中乃厚埋藏困塵埃要
以不可垢他人十不一子乃得八九餘虧能
幾何不待勉而就乃知昔求艱特以見未久
志大貧若富吾將告君理子其
聽我佈人生不終窮否泰亦有𢾗子其保所
有錐穎嚢必露古来立功名其始不無忤得
難失自寡進銳退亦遽念君歸海瀕誰與朝
夕聚我方困而學每冀朋友助一從城北歸
夢魂見已屡願因南来者時以尺書寓
呈徐仲章
朝日照高簷夜霜猶在瓦纖纖墙邊柳春色
已可把殘年能幾何奔駛劇湍瀉雖無功名
求衰暮亦悲吒出門問徐子两計决取舍為
當勉自修汲汲不可暇為當飲美酒送老在
杯斝子當指我途我即策其馬但恐懶拙姿
終非服勤者
正月望夜示童子
呼童致明燭展我窗前書頋謂爾童子此豈
不足欤得真自忘偽観一知其餘爾観千萬
燈豈與一燭殊爾豈不欲醉舉杯傾我壺爾
豈不欲飽搆火烹我魚人生貪外物要以樂
其軀吾求曷不足安用劳馳驅
贈敦復
敦復想為詩目見無全牛天工忌其才小邑
使拘囚漫塗以塵埃訟訊群啾啾尚于紛紜
中逸興時奔流不知誰使之瞥爾為南遊驊
騮觧其縶鷹隼脱于鞲山川困搜羅風月遭
嘲咻舉手聊探之縦横爛琳璆不有同行人
更歌而迭酬天應憫予劳久苦暫使休奈何
少縦之一放不可收歸来見我喜逸氣凌高
秋我竊不自量妄將覧其輈心知不可追子
幸為我留君方嚴旗幢我亦戒戈矛將圖詰
朝見百敗非予羞
讀戚公恕進卷
世方尚纖柔子獨不可揉人皆喜呶呶子語
不出口巉然即之高俗子競嘲詬我嘗要之
難快使暴其有乃知謗之非更覺所得厚由
来難小知此固可大受讀書常辛勤世務飽
經&KR0799;琅琅滿編文一一可推䆒俗儒昧事實
但憂奔莫及敢惮喘而走我心
子所知濩豁無所囿是以行于世往往得嘲
詬人才如其面不自知好醜立之明鑑前乃
見其可否子于我無嫌告我當苦口我惟于
改過竊不敢自後嗟予迫飢寒子亦仰五斗
何當兩有歸投老作鄰叟
與友人論文因以詩投之
我雖不知文嘗聞于逹者文以意為車意以
文為馬理強意乃勝氣盛文如駕理維當即
止妄說即虚假氣如决江河勢盛乃傾瀉文
莫如六經此道亦不舍但于文最高窺不見
隙罅故令後世儒其能及者寡文章古亦衆
其道則一也譬如張衆樂要以歸之雅區區
為對偶此格最汙下求之古無有欲學固未
暇君為時俊髦我老安苟且聊献師所傳無
以吾言野
寄参寥
春風入椘鄕與子别經歲有客過我門携君
尺書至昔我出京師倉皇省家事遂令千里
别不一執君𬒮又聞子亦行杖履若飄駛雖
成相思詩欲寫不可寄飄飄山水夢時與飛
錫值乃能以書来知子猶我記浮雲隨高風
聚散未可計遲君冰雪詩濯我塵埃思
送胡考甫
胡公精悍姿勇氣如秋鷹兵書百萬言揮塵
談如傾羞戴文吏冠慨然喜功名願得丈二
殳爲國作長城朝廷士力盛戰馬如雲騰貔
貅飽肉食武庫森神兵此豈不足用麾之若
雷霆如何彼黠虜坐敢邀金繒由来在得將
選擇當至精譬如飬麒驥有御乃能行安得
偉丈夫長驅两隅清淮南聽公語乃是衛霍
朋終軍白面兒尚欲請長纓縦横老將手出
䄂盍一呈策馬勿自滯我將観厥成一奮庸
將驕汛潅出精英立功報天子執節擁旗旌
男兒當封侯寕為老書生
旦𧺫
漫漫東牖白開帷納晨光欠伸推夜枕叩齒
披朝裳瓦盎汲石泉漱濯齒頬凉維兹孟夏
初宿雨清高堂栖鳥𧺫且啅露鶯鳴更藏悠
悠曉花殷落落古柳蒼西舍初鳴㫪東隣出
求粮客馬已别櫪商車欲踰崗羲和一陽輝
群動皆優攘有生無不求誰得偃于牀人生
但如此勤苦亦可傷况我病&KR0786;翮飄飄信風
翔永懷中林士栖志烟霞鄕願言寄旅跡相
託以徜徉
庭草
冉冉朝雨霽欣欣禽哺雛鮮鮮中庭草佳色
日己敷童子悪其蕃謁我盡掃除我為再三
擷爱之不能鉏人生群動中一氣本不殊奈
何欲自私害彼安其軀况我麋鹿性得此亦
可娱延蔓藩籬間常若田野居亭亭濯露曉
偃偃披風餘所嗜乃若此我生合樵漁
寄荅参寥五首
昔我初見子子時客京師聞名久不獲既得
過所知示我一卷書大小百首詩我嗜不可
輟熊蹯薦朝飢約子彭城游念當行有期中
間忽倉卒决去不子辭子後来高郵我居淮
之湄中間無百里詩句屡交馳客来得子書
云子久南歸投書不能讀恨我聞之遲使我
早知此扁舟尚能追遠别不執手近居不相
携每念念恨者耿耿中腸悲子行日已南我
去日已西音書不可頻何以慰我思
蘇公守吳興水山方有主子兮從之游挂錫
當可駐塵埃困孤鶴念子久失所秋風展其
翼道使萬里去青雲引高唳爽絶誰敢伍余
駒欲西秣東我江海艣平生二三子往往在
南土子才得所樂我拙日益魯拳拳相思心
契闊不得語
秦子我所爱詞若秋風清䔥蕭吹毛髮粛肅
&KR1065;我情精工造奥妙寳鐵&KR0866;瑶瓊我雖見之
晚披豁盡平生又聞與蘇公復與子同行更
酬而迭唱鐘磬日撞鳴東吴富山水草木餘
春荣悲余獨契闊不得陪酬𢋫
我生為文章與衆常不偶出其所為詩不笑
即嘲詬少年勇自辨盛氣争可否年来知所
避不敢出諸口時時未免作包以千襲厚低
心譲兒曺默默衆人後見君不能已頗亦陳
所有君豈少取之時以佳句授幽絃喜有聽
清唱慰孤奏如何瞥然去使我不得友
蕭蕭江湖客疎瘦若秋竹苦心為詩草日夜
撓心腹清絃無浮殾促柱有哀曲湔湔幽岩
泉一一清可掬人生于文章初苦力不足及
其成欲售又困瞽者目子從吴興公乃獨獲
所欲得意有知賞幽懷免窮獨嗟予失所投
痛學自藏覆子當慰我窮時寄書𢾗幅
夏日雜感四首
我前十日至柳葉不蔽日我後十日来芳條
如紺室枝間有好鳥鳴和若琴瑟渠渠哺其
雛啄我園中實梢梢筍成竹濯濯草過尺心
驚歲已半念此日月疾朝来𢾗葉墮盛夏有
萎色悲哉一隂生長飬從此極
士而懷其居孔子亦云非賢臣事晉侯夜載
使逃齊酖毒比晏安君子不可怡樂小必害
大安近遠之迷野芻飬騏驥當念和銮馳一
飽願即止幾何非犬雞高賢意有在汲汲不
敢遲安能守槽櫪長伴兒曺嬉
群動入夜息我歸亦安眠脱我身上衣援枕
體晏然朝日常营营有生不可閒羲和戢其
光幸此湏臾間人生一世中大小無百年胡
為不自暇長抱勤苦歎才者勇設施誕者夸
死権彼有驅其心欲休諒無緣我本與世疎
少慵老成頑何為不引去坎坷行所艱
娟娟簷前月雖缺自媚好團團理絲䖝飬身
恃其巧無能老蝙蝠乘夜出堂奥那能捕飛
蚊未觧聒耳閙悲歌草間蚓辛苦自鳴噪爾
生可以默何所欲而&KR0997;鳴蛙訴其渴謂若天
可禱瘖蝉死不鳴豈以訴無效悠悠群動情
誰得辨醜好我歌豈徒然亦用自警告
和周椘望
宿雨生曉潤繁雲滋暑隂我居廢不葺常苦
積雨侵果墜厭風悪草沉知潦深拳拳抱幽
歎耿耿嬰煩襟吾子久不来幽居誰見臨飄
然得秀句生我江湖心一官亦漫爾勤苦安
能任何當舍之去拂我塵埃琴飢寒仰五斗
求尺而忘尋悲我復契闊誰復知吾音
秋日農興寄楚望
夜雨霽清曉浮雲散凉川幽人理青髮汲彼
石井泉焚香展素帙持珠諷妙言晨暉淡悠
揚秋霞䴡紺天萎花開露餘孤葉零風前感
此芳節晚長嘯心悠然傾觴散滯念飱菊留
華年牢落歲暮心非君誰與宣
感秋呈宏父兼呈周椘望三首
西風吹我舟繋䌫岸邊柳蕭蕭落船葉日夕
煩我箒心驚芳歲晚日月去如走搔我鬢邊
髮少壮寕復久平生拙謀身辛苦為五斗苟
逃飢寒憂不敢擇所受心因摧折低面苦塵
埃垢蹮蹮警前勇俛俛蹈新功名委之命
寕足計薄厚獨携古人書千古相献侑我烹
亦有魚我酌亦有酒非求與俗違聊以安吾
守
西風中夜来飛雨隨以至攬衣不能眠𧺫坐
為涕泗炎蒸雖云酷香草猶可佩清商来無
情凋我蘭與蕙吚吚草䖝悲裊裊露蝉嘒高
梁燕如客鎩翮鷹方鷙乾坤本無心萬物隨
一氣如何于其間感愴坐自累置之勿復道
得酒但知醉陶然杯杓間蕭洒無餘事
浮雲無停隂急雨来清秋颯颯水上風吹我
千里舟二年客淮椘乞米充飢喉空堂堆詩
書冷落妻子羞&KR0894;舟將何之漫浪為西遊豈
不厭奔走貧賤無良謀人生天地間如萍水
中浮安得必所往南北但隨流逹者知其然
委己任去留止若寄渚雁行如浮海桴萬物
本無事百年漫多憂冥懷付造物俯仰余何
求
和登城依子由韻
步登高城望望望殊未已惟時歲將窮冬孟
月魄死紛吾方有懷一坐爲三𧺫悲歌擊枯
枿殾與淚俱至人生隨大釣命不貸君子付
之無如何外垢資内洗前知賤終吉外頗與
愚似開門張瓊瑶誰者目不寄支離冐多福
婵娟畏獨美舉頭蒼天高歎此青雲士酌公
芳尊酒願公百憂止履善神所劳委置目前
事
西華道中
我行陳許郊千里平若掌居民雜&KR0878;榛耕少
地多曠野兔乍跳奔驚鳶或高颺喬林多疾
風寒澗有餘漲棘籬蔽茅屋雞犬入村巷主
人掃土塌秣馬具朝餉童兒汲土井敗飯堆
瓦盎勿悲為生陋自足無他望嗟余走薄宦
奔走年將壮長抱羈旅愁何時税歸鞅
泊南京登岸有作呈子由子中子敏
逸民
客行歲云暮孤舟衝北風出門何䔥條驚沙
吹走&KR0963;北涉濉河水南望宋王臺落葉舞我
前鳴鳥一何哀重城何諠諠車馬溢四郭朱
門列大第高甍䴡飛閣湯湯長河水赴海無
還期蒼蒼栢與松崗原常不移覧物若有歎
誰者知我心口吟新詩章手撫白玉琴鳴琴
感我情一奏涕淚零子期久已死何人為我
聽推琴置之去酌我黃金罍幽憂捐華姿流
景良頽易
宿合溜驛
空庭野雀噪客至休我駒盡日衝塵沙觧裘
振裳裾熒熒青燈光夜永寒堂虚破窗見星
斗明月照廣除搆火旋烹煎妻兒具盤盂強
飯一為飽困眠體微舒嗟我山野姿懶拙與
世疎如何強所難妄躡仕進途已習未易舍
欲行&KR0786;馳驅悲哉不早計既晚空嗟吁
至日離許州
先王重至日静息資微陽閉關絶商旅后爲
不省方我獨何爲者古寺嚴晨装酌酒飲僮
僕披裘冐朝霜眷彼道路人熙然樂而康尊
酒迭爲壽華衣冐鮮粧懷居固非士遠客亦
可傷悠哉任行止且復傾吾觴
張右史文集卷第十四
