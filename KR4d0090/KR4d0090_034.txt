張右史文集卷第三十四
七言絶句
初夏謁告家居值風雨偶作二絶
春愁己逐鶯花盡野果垂簷綠葉稠天上幾
回飛破鏡端居未折大刀頭
高堂終日雨潺潺却着重裘尚薄寒風雨似
秋君莫怪客愁天色两相關
西窗雜咏三首
翠蔓垂簷筍過籬幽禽終日傍窗啼山林勝
處平生事他日何妨動我思
穿籬两竹是龍孫風葉䔥䔥便有聞却到葛
陂心未已更將甘雨&KR0904;川原
稲畦新插綠雲齊雨過溝畻水接溪到舍妻
兒劳勤苦白醪缸畔醉如泥
别齊安税務窗竹二絶
何獨王郎與爾歡二年慙愧碧琅玕葛陂一
别知何處見盡人間行路難
隨流泛梗雖無定别渚棲鴻亦有情為問竹
窗清夜月從今誰觧聽秋聲
四月二十三日晝睡𧺫
幽人睡足芭蕉雨獨岸綸巾几案凉誰和薰
風来殿閣不知陋巷有羲皇
渡江
白髮人驚老阿童横江聊借半帆風却嗟縳
得窮孫皓未似高歌醉閉&KR0963;
吳王郊臺
異時隨舉孝廉郎旂盖相承據一方腸繞閶
門祥己定將君必竟是吳王
題寒溪長老方丈
滿坐䋲床百事貧荒溪古屋四無隣為生易
足君無笑渠是人間得計人
早𧺫二首
滄江初夜雨翻盆將曉風聲戰亂雲籬下寒
雞鳴曉苦老人先𧺫自開門
風鳴稿葉未辭枝雨&KR0668;疎梅𣣔弄姿地下一
陽應蹀躞世間渾未有人知
冬至贈潘郎二首
荻籬茅屋柯山下賣餅歸来也做冬不見長
安競時節車如流水馬如龍
五更人語𧺫江城歌笑喧喧天𣣔明酌酒夀
君但一醉百年珍重是人情
發孝感
裊裊樯烏轉晚空娟娟窗月入窗櫳岸頭楊
柳如憐客猶舞䔥䔥五兩風
柯山雜詩四首
幽人睡足帶綸巾策杖開門邜酒醺黃葉滿
山烏鵲噪江城秋日少行人
䔥䔥茅屋土山前翁媪關門去穫田朝日滿
簷雞犬静荻籬深處有炊烟
断澗横橋卧古槎晚雞鳴處有人家山頭月
出疎鐘断江上風高落雁斜
九月江城霜氣清旅人寒事略經营隔窗便
是山前樹永夜葉聲如雨聲
絶句九首
天高列岫出林外霜落大江流地中晚日橋
邊𢾗歸牧牛羊部分聽兒童
樹頭三唱雞賓日門外斜行㕍寄書十月江
城霜霰薄滿山林葉亂藍朱
曉𧺫山鴉噪作團西園霜木倚空寒風高斷
雁呼前伴雨止歸雲赴舊山
千林黃葉搃飛霜寂歴疎梅未肯粧誰信輪
困卧山木心知九地有微陽
空山風雨冷蓬茒晨𧺫幽人理緼袍深閉衡
門且無出&KR0668;雲如墨怒江號
老去不禁茶力悍两甌破盡五更眠月團三
百真魔物欲乞當罏當酒錢
讀書老眼苦眠昏茗飲無端遣夢魂到處相
逄真可喜祗應酒是好知聞
黃葉桑林赤土崗蓬茅小&KR0985;度牛羊似聞流
乞之唐汝歎息何人為發倉(黃累年旱饑流民就食唐汝)
歲弊寒驕風落山卧聽園木怒濤翻去年慈
德門東雪永夜宫廊喝探喧(去年春大雪中予以禮官奉欽)
(聖丧事入宿内東門凡𢾗十舖直廬官吏逹旦不能寐)
讀周本紀
周公七百年禮楽箕箙桑弧盡破除空使遺
臣經故國徘徊禾黍歎丘墟
齊中列酒𢾗壺皆齊安村醪也今旦
亦強飲數杯戲成呈邠老昆仲二首
曾嘗玉皇碧琳腴不醉長安市上酤(作史官時歲六)
(節賜御醪)飲&KR0668;先生今己矣啜醨留得與門徒(東坡)
(云三年黃州城飲酒但飲&KR0668;)
放逐江邊長苦飲壺漿尚敢較醇醨中都光
禄多新釀不觧隨人得一巵
卧聞風聲
卧聞風聲吹屋角應掃積雨隂漫漫千山黑
月烏飛絶一江星斗魚龍寒
臘月下旬偶作
歲暮烟霜澤國寒曉鴉鳴處是柯山地罏有
火尊餘酒自𧺫焚香深掩關
春日懷臨汝園
西江逆上通情汝憑仗雙魚致我辭若向池
邊見鴻雁為言春至苦相思
柯山春望
先教一雨净江山便放千林春意還何事東
風吹客雁便教無意戀汀湾
正月十八日四首
幽人睡足聞春鳥共喜暉暉日滿籬里巷收
燈人寂寞鄰家夫婦賃㫪歸
收燈城市接荒村翁媪耽眠日己暾何事牧
兒能早𧺫緩驅白牯出柴門
道傍蘭若冷于秋迎客開門一比丘夜久無
人風露冷空廊飢鼠窃膏油
山下書生業讀書荻籬葛蔓避人居最憐無
奈窮躭酒時遣羸童致一壺
二十八日
憶昨秋風吹馬蹄瓦關分𬒮涕交揮淮陽春
物應如錦猶在柯山送雁歸
雨中
庭院輕寒新雨過江城寒食野花飛故園北
望一千里極目江楓客未歸
二月二日挑菜節大雨不能出
久將菘芥芼南羹佳節泥深人未行想見故
園𬞞甲好一畦春水轉轤聲(北方治菜畦如棋枰土極細勻)
(汲井灌之次第相及殊可觀也)
二月五日折梅時經雨梅謝矣
江雲霮䨴未全開東嶺微茫日色来獨犯輕
寒踏春曉殷勤更折雨中梅
十八日
寒食清明人意閒春城士女出班班柳黃花
白楼臺外𬗋翠江南𢾗疊山
僧允懷惠紫竹杖
輕堅滑澤節仍勻上下柯山助老身他日天
恩許歸去提擕同踏故園春
寒食日作二首
荒山野水非吾土寒食清明似去年楊柳插
門人競笑吳夷不信子推賢(黃岡有官人效北方以麪作子)
(推貫柳插門上者邦人怪之)
朝寒却覺春衣薄禅誦還將酒醆疎落盡江
城千樹雪門前楊柳己藏烏
牡丹
天女竒姿雲錦裳故應聽法傍禅床静中獨
有維摩覺觸鼻惟聞净戒香
雨霽望樊山
金碧江南𢾗疊山雨餘秀色直堪飡仙娥俀
墮青雲髻照我衰遲澤畔顔
三月二十五日聞鵯鵊
雲夢澤南春欲還柯山鵯鵊曉關關幽人夢
覺殷勤聽落月江風尚薄寒
絶句二首
翠潤園林草木長春歸積雨滿芳塘更無一
點殷紅色葉底青梅己可嘗
晴江水滿長菰蒲野鵯鵁鶄欲哺雛誰為寄
聲沙塞雁春来朔野定何如
新堂望樊山
幽人井血兩山間鄰里樵漁盡往還興發登
臨窮眼界江南秀色碧雲鬟
東堂四首
主人憐客置東堂爲致炎天十步凉勝事自
来非力致江南山色巧相望
老翁還作小兒情手種芭蕉爲雨聲便有微
泉出堂下一泓清徹照軒楹(堂下種芭蕉數本遂得一泉泓)
(然盈尺殊清徹)
居止年来如傳舍構堂珍重主人情浮生行
止誰能計苟合真湏學子&KR0878;
烏衣更士能呼旦金縷嬌娘觧唱歌天與出
人供一笑不然奈此寂寞何
末伏日五更小凉
幽人短夢不終宵𧺫步星河望泬寥缺月低
簷雞一唱露華秋色滿芭蕉
秋日二首
一庭秋色清如水籬落䔥條日脚殘忽憶淮
陽舊庭院出隣高葉翠梧寒
黃簾朱戶狭洞房何事易知獨難忘相思故
人雲間月凉夜皎皎出東廂
樊山
黃葉疎林江上洲西風角怨夕陽楼陽天紫
翠凌空闊只有樊山取意秋
月季
月季祗應天上物四時榮謝色常同可憐搖
落西風裏又放寒枝𢾗點紅
卧病晝眠秋風作悪
東堂岑寂似僧居年老身閒不讀書病卧空
牀雞唱曉窗前飢雀啄寒𬞞
東堂初寒創意作竹屏障門屏脚偶
得朽梅枝截用之完固質野可喜二
首
丈室新屏用此君(如用鄫子之用)碧琅玕插古槎根
白雲一片當空下護此寒堂宴坐人
簡冊林中老蠧魚年来窮謪尚耽書竹屏風
下憑烏几画作柯山居士圖
二絶句
幽窗老客寒無睡長聽城楼曉角悲萬里滄
𬈑初浴日暗雞先向草間知
歲隂慘澹不可出竹榻地罏聊自安黃葉滿
山籬落晚北風吹雨&KR0668;荒寒
朝寒
朝寒邜飲己戰勝煮餅一甌充午飢便是衰
翁一日了夜壚茗果亦隨宜
臘初小雪後圃梅開二首
風格孤高又國香故教小雪發新粧修行嗟
我無功用却使天魔入道場
晨𧺫千林臘雪新𢾗枝雲夢澤南春一塵不
染香到骨姑射仙人風露身
蒼浪
蒼浪鬢髮一衰翁何事年来到骨窮魑魅何
嘗居四裔自憐放逐尚無功
西江
拂瓦輕霜鉛粉輕東南日出竹窗明小楼下
見西江水日日風光無限情
二月二十一日東園桃李未開有感
二首
日惨東風正怒號小園寂寂閉蓬蒿可能春
色如人事獨發玄都觀裏桃
寄語玄都觀裏花饒君繁䴡奪朝霞劉郎想
到長安日葵麥風前一歎嗟
自二月末苦雨寒食前一日始晴視
園中花乃殊不敗
春雲霮䨴弄朝暉清峭餘寒透裌衣最喜園
花渾似舊十分春色一分歸
微雲
微雲霮䨴弄餘春清曉微雲尚着人重理裌
衣温卯酒綠隂啼鳥閉衡門
絶句二首
風掉浮烟匝地回雨將濃翠撲山来晚凉楼
角三吹罷夕照江天萬里開
荒山岑寂晚雞號獨閉衡門守一瓢風雨似
秋君莫怪客愁逄處易䔥條
鵯鵊
整刷衣裾𬗋翠新曉天風露&KR1062;雞晨應知不
置蓮花漏長喚林中宴坐人
久雨
欹簷積雨苔生瓦陋巷人稀泥及門坡下牛
羊来遠墅舍旁麻檾接荒村
張右史文集卷第三十四
