張右史文集卷第十八
古詩
小雨
梢梢隂靄集肅肅春寒生窗燈耿初照小雨
細無聲還来就温爐依然有故情燕坐悄無
語軍城遞遠更
月夜懷陳永源
衆喧息遥夜&KR1065;氣清煩襟殷勤低簷月入幌
来相尋平生學虚静每為多病侵卧想陳夫
子幅巾修竹林
冬日放言二十一首
清冬萬境粛墙戶益䔥然薄寒唯可飲短景
不容眠貧厨烟火暖塵釡亦烹鮮且復飬口
體何劳更問天
湯餅慰朝餒三杯澆旦寒醉飽外何欲昏然
宵就眠幽通梦有告默存神自全䔥蕭松竹
舍歲暮聊盤桓
風雨連江氣十月如深冬坐曹日暮歸密室
温爐紅慘慘庭下日騷騷窗外風三杯容我
醉萬事聽天工
小兒喜學書滿紙如栖鴉老婦寒不績當戶
理琵琶樽中有神物快寫如流霞三杯任兀
兀凍臉生春華
邜飲終日醉萬事付悠悠醺然據榻瞑簷雨
方颼颼吾事幸無急不醉欲何求頋謂婦與
子酒盡為我謀
寒羊肉如膏江魚如切玉肥兔與奔鶉日夕
懸庖屋嬉嬉頋妻孥滋味喉可欲謪官但強
名比者何不足
酒聖邜時懽此語聞樂天安用苦了了白日
供愁煎浮世本幻妄空花電露然人間無實
事唯醉庶幾焉
愈老愈嗜酒益醉益自然兩人同墜車醉者
乃得全我不但醉酒天和醉心源當其醉甚
時更類痴與頑
至道與物反夫豈會俗心聖處有閫域扃鑰
一何深時時資美酒可得及其門送君者既
及君駕胡可尋
清晨坐官舍官舍後何有離披經兩菊䔥疎
委風柳飽食或至睡涉筆無可否由然有好
懷日暮歸飲酒
日暮歸飲酒兒女戲我前湏臾徑三酌據榻
已醺然老妻坐我傍餚胾屡炮煎大勝劉伶
婦區區為酒錢
我初謫官時帝問司酒神曰此好飲徒聊給
酒飬真去國一千里齊安酒最醇失火而遇
雨仰戴天公仁
吾腹如鴟夷但滿貯醇酒外圓故不滯中静
一無有紛紛千百軰納若一塵垢下而至真
源保之故難朽
淮陽名都會&KR1065;塏太昊墟最爱西城道汪汪
𢾗頃湖古木巢翠鳥清濠見游魚幽居多不
愜懷我平生娱
靈通古叢林他日休吾車出門循古城荒圃
畦寒𬞞手種堂下花頗已𢾗尺餘何時攬其
華故人應念余
塞向久室處帟幕亦復周温爐熾薪炭永夜
炎光流五更屋霜重重衾如無裘興懷無衣
子卒歲聊優游
陶潜經世才齟齬不得肆彼寕徒嗜飲有藴
託諸醉時時吐高詞頗復見一二義熙書甲
子此意有泾渭
葛公盖世才功業亦云偶世無左將軍老作
躬耕叟皇天挺竒産必使有所受珠玉在山
淵終為王府有
秦人焚詩書意欲遂絶滅六經至今存何曾
損毫髮興衰有天理人力自淺拙不憂&KR0784;山
墓回首遭發掘
元子本豪&KR1065;頗復有俗氣孟嘉亦可人乃與
較權勢崛強盡百年䆒竟成何事江左無英
雄汝得免徒隷
淵明非無心似以酒忘憂如以藥愈疾未佳
寕免憂我直好飲耳與世本悠悠人間有何
事奚足煩杯甌
無題
蔌蔌鳴葉下初無風過之流年一如此慷慨
使心悲平日談堯舜立朝羞自私温爐暖老
客聊復此棲遲
秋日
隕葉鳥不頋枯莖䖝暮吟野荒田已穫江晴
夕還隂夜語聞山雨無眠聽椘碪弊裘還𥙷
綻披拂動歸心
謫官
謫官成吏隐古寺度高秋寒燈明夜室清坐
聞更籌裘葛屡往還感被歲月道吾意方有
會誰能賦離憂
十月二十二日晚作三首
黯黯東牖闇寂寂吾廬閒麄糲飽婦子苜蓿
無餘盤雁急天欲雨雞栖夕已寒老人䄂手
坐一杯聊自寬
天寒聊飲酒再酌已停觴豈不欲酣暢要使
夜腹康竟得樂有餘偶惟不必長寄身造化
中勿使天和傷
蓬蓽無奥處北風利戈鋌空爐有微火且復
與周旋酒隐柴桑叟醉吟渭上賢二士忽已
遠遺風載陳編
題壁
命駕欲詣客欲去復遲遲事幸無甚急何用
劳驅馳家貧幸有酒亦略具鮮肥且復東窗
下高歌醉而嬉
夜坐
萬籟殾久寂三更霜已寒老人䄂手坐一氣
中自存自得此中趣不與兒曹論但有老孟
光相對亦無言
任仲微閱世亭
志士抱竒策常苦不得伸及其利害出倏已
亾其人今古同此恨愚智竟誰分哀哉老任
公英魄久已淪惟餘亭下栢閱世盤深根紛
紛亢草木幾變秋與春朝菌與蟪蛄盡死我
獨存任公不及見見其賢子孫請君利斯竒
仍復大其門
感懷
枯樹桓司馬五柳陶徵君微木不足道所歎
此两人一理柴桑骨一為九錫臣荣辱俱已
矣芳穢萬世聞
次韻題李援舫子
紫髯不復見故宫無入門元子亦寂寞一丘
弔遺魂興亾两夢幻今古一朝昏念當置是
事盡此舟中撙
過孝感縣十里所望一土山下有漁
舟呼之不来委舟負魚徑去不頋俄
有一舟不待呼自拏舟直前取舟中
美魚致之求價甚賤余倍與之值卒
辭倍值而去余語之曰爾不待招而
赴人之求仁也售不求厚價廉也子
豈有道者乎兹椘境也昔有勸屈大
夫以餔糟啜醴者豈非子耶為作一
篇
有道隐屠釣仁廉非偶然傾筐出紫鱖揮手
謝青錢昔有離騷客名高椘國賢獨醒遭爾
笑吾幸醉終年
夜思
江邊鸕鷀鳴栖我屋南樹夜深風霜寒呼鳴
自相語樹頭鴉翼動樹杪雁行度朦朧見江
山一一飜飛去
嘲南商
两䄂全疋帛望知江淮客深藏計算苦好闘
意氣窄愁逄湯餅盌遇鮓論甕咋市南沽茅
柴歸店兩顴赤
種芭蕉
幽居玩芳物自種两芭蕉空山夜雨至滳滴
復䔥蕭凉葉泛朝露芳心展夕颷東堂日虚
静秀色慰無聊
一日復一日
一日復一日炎凉行一周異鄕猶在望白髮
久生頭且看尋撞枝休懷失馬憂天公有至
信萬古一春秋
大雨十日不止五月十八日晚始霽
昊穹忽悔禍滛雨霽今夕峯嶺紓紫翠雲天
䴡金碧深蛙鳴遠注凉葉墜餘滳漏屋百不
憂宵眠始安席
天運
天運不暫止何啻過隙駒向来簷間日忽已
墙東隅樂者苦其疾憂者怨其紓由来盛與
衰變滅皆湏臾
張右史文集卷第十八
