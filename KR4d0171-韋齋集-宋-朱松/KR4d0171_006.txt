韋齋集卷之六
新安朱松喬年
絶句
宿靈感院二首
現身猶有宰官緣且作吳門忍辱仙欲以詩書為佛
事利生一念幾生前
淨掃雲房借客眠折鐺煮粥勸加飡道人更有超然
處柿落霜前擘鳥殘
遊南峯贈長老
欲問春歸只意行亂紅吹盡綠冥冥道人那管芳菲
過沙劫成灰睡未醒
小偈呈元聲求博山鑪
爐峯落日紫烟孤江上扁舟失夢餘乞我博山修淨
供要知觸處是匡廬
徐彦猷寄示詩數章皆隱約世外語詩律深
妙豈勝歎仰輙次韻和呈彦猷素富學未壯
而棄場屋故詩中極道江湖放浪之樂以動
蕩其心志而卒反之以古人出處之義當有
隱君子弄舟烟雨之外倚其聲而歌之亦可
以一笑也
幽人世路無轍迹抱此耿耿將安歸機心一寸焦穀
稿丹頰不為千鍾肥
頗憐胸次抱經緯半縷不上山龍衣誰知烟雨暗青
笠得意雲水春霏微
詩逼長江世已稀滄州未覺此心違平生却笑陶彭
澤今昔紛紛強是非
江湖魏闕已一視孰與蓑笠無危機遙知避世客相
對落日一談能解圍
談笑百篇無俗韻榮枯半世掩衡扉古人禄隱或金
馬那用故山甘蕨薇
送求道人永福謁同參二首
枯木巖頭鴻鴈行十年離别話偏長歸時裹裏日溪
橘應作雪峯薝蔔香
拄藤峯頂一長嘯贈子西行風半帆想見月生潮上
處新詩歴歴在千巖
絶句
一笑相從欠我曹日疲浮禮只徒勞紛紛閱世真難
記莫是先生眼太高
懷劉園作
一與劉園别春風到海隅墻隂草爭綠留得屐痕無
和求道人
海角西風撼客牀熟衣已試九秋凉同根兄弟久南
北他日燈前話更長(聞大年歸)
衲子詩工骨轉寒折鐺全勝斗升慳恐君愛我長沙
舞且復閑中䄂手看
風波舉世正同舟聊戲乘桴從我由閉戶有時非得
已馮河無𥙷却堪羞
徐侯寄示古風為别作三絶句往資一笑
胷中戈甲一敵國筆下篇章萬戸侯龍門隱吏絶人
處百事随緣莫莫休
求田莫問湖海士得志付與閭閻兒黃花滿把一尊
酒欲話此意非君誰
久憶瓊糜薦一杯玉延猶費著詩催筠籃不送今年
供應待毗耶遣化来
某與徐侯有卜居村落之約每誦杜子美白
沙翠竹江村路相送柴門月色新之句必相
勸亟歸同饗此樂侯今已遷居浮流僕亦尋
屋一區冀必得之庶幾遂踐舊約之言乎因
作二詩以廣子美之意庚戌六月廿八日
午鳩呼夢覺徐徐細讀牀頭種樹書自教兒童事農
圃更尋何處欲歸愚
莫嘆天涯流落身只今同是耦耕人江村無物相迎
送一味柴門月色新
次韻團練君侯新居二首
江村結屋老垂垂詩乞榿栽手自移他日南樓看鴟
集莫忘烟雨狎鷗時
一錢未辦買雲山突兀何時屋萬間歲晩投簪来卜
築柴門分占碧孱顔
題蛟彎小庵二絶
浮塵不到客眉開乞食幽人晚未回相對西山全體
現逢人莫道只空来
鑿破蒼崖俯碧流石碕竹筏艤行舟已邀明月來同
宿下數層瀾寸寸秋
次雪峯二小詩韻
麗日疎烟破小春雙峯秀色一番新要銜天上金雞
粟莫問人間白眼人
同參卷祴卧雲根倒屣相迎月下門大耳識君遊戲
處不應覓酒向前村
宣和乙巳題野人陳氏之館
長安調鼎黑頭公一旦覆餗腰領紅飰稻羔𬞞三萬
日爭如且作多田翁
書永和寺壁
胷中一壑本超然投跡塵埃只可憐斗粟累人腰自
折不緣身在督郵前
來解征衣日未斜小軒泉竹兩淸華道人法力真無
礙解遣龍孫吐浪花
示僧
清溪淨寫碧㠝岏雨後相携石路乾認取此山絶
影他年何處鉢中看
九日送僧歸龍山
九日相携積翠中勝遊兼有道林同枯顱一任君披
拂寄語龍山落帽風
牛尾貍二首
壓糟玉面天涯見琢雪庖霜照眼明投筯羞顔如甲
厚南山白額正横行
物生甚美世所忌吹息雪中成禍胎湯帆卯杯頻下
筯江南歸夢打圍來
牡丹花二首
餘芳卷地還春去誰送洛花供眼青沉香亭北真一
夢今見宗支亦典刑
鶴林閬苑兩蕭瑟付與大千沙劫灰尺五城南花濺
淚詩成看鏡覺摧頽
種竹報恩院示僧二首
兩翁来往亦風流還擁紅爐說舊遊夜半南枝三轉
鵲相看更覺此生浮
遶屋風篁夢寐淸住山活計幾時成雲根試手聊親
斸安否他年數寄聲
洗兒二首
行年已合識頭顱舊學屠龍意轉疎有子添丁助征
戌肯令辛苦更冠儒
舉子三朝夀一壺百年歌好笑掀鬚厭兵已識天公
意不忍回頭更指渠
五言小詩三首
一雨緣南浦波明柳蔭門遙知湔裾處為我一攀翻
又
散策橋南路春容最好時夢回花滿眼猶恐是辛夷
又
牛歸玻草煖船繫岸花零白堕尊同卧黃昏月照醒
梅花三首
怕見繁枝不忍攀風巵綠浪雪斕斑多情一醉年年
事須及疎英的皪間
江梅凌厲千花上一笑春風我有詩白鶴老仙三疊
曲何人得法是横枝
孤山居士玉梅句醉客強呼桃杏詩刻畫無塩凂西
子法當試我古藤枝
芍藥二首
露壓珍叢粉自勻日欹蔫萼態殊真未成跨鶴腰金
去先醉揚州十里春
已分春光冉冉過竒葩好在奈愁何誰令玉頰紅成
點如意痕深琥珀多
春日二首
一雷驚起籜龍兒&KR0766;&KR0766;滿山人未知急喚蒼頭斸烟
雨明朝吹作碧參差
夢和殘月兩朦朧饒舌幽禽苦喚儂若說五更春睡
好絶勝騎馬火城中
夏夜夢中作
萬頃銀河太極舟卧吹横笛漾中流瓊樓玉宇生寒
骨不信人間有喘牛
雜小詩八首
身將雙影背閩山伴我江南去又還欲寄道人簷下
宿此身都未以雲閑
俗學回頭笑畫脂我今羞悔子何疑恐輸靈運先成
佛莫學湯休苦覓詩
松風十里客襟凉路入江南選佛埸欲問道人三世
事樓鐘重聽未應忘
江南風物略知津便覺詩成筆有神不向九江看五
老故應猶未是詩人
紛紛褦襶久相忘只憶僧齋晝夢長珍重道人留客
語君家無此北窗凉
門外山光萬里濃且將寥落共淸風箇中自有濠梁
意不用磨刀斫眼紅
道人鈯斧得從誰無復當年隻影随笑我不求千戸
郡坐知成佛更難期
避世山中秪樹亭綠隂遶舍忽靑靑抛書自笑爬沙
手要挽天河洗甲兵
立春日雷
陌上冬乾泣老農天留甘雨付春工阿香急試雷霆
手莫放人間有卧龍
次韻江謝送花倡酬三首
幽樹團團謝傅家凌寒方澤共驚嗟要知折寄殷勤
意鶗鴂那能病物華
娟娟花竹淨名家閱世夸毗浪怨嗟願挈衆生辭熱
惱知君久學妙蓮華
乘桴何計去浮家學舞空餘短䄂嗟自笑繽紛蘭佩
老欲將心迹問重華
寄吴大卿二首
謝公擁鼻憂不免笑閔乞燔東郭顔問訊䄂中醫國
手不應長與一笻閑
江村小築興不淺奈有靈山香火緣經世心知焦穀
穎歸耕猶恐度公前
吳山道中三首
滿拂春光一番雨閙花如海麥搖波靜觀物化知如
幻奈此撩人風物何
春工試手雨初晴遙見莓莓曲埭青間道東陂新漲
好來將衰髮照星星
仙人不奈笑憑愚來讀萬籖東老書勸作南&KR1440;傍脩
竹時來借榻卧虛除
三峯康道人墨梅三首
一枝春曉破霜烟影寫淸陂最可憐衲被犯寒歸吮
墨也知無地着朱鉛
冰盤青子渴爭嘗怪有横枝着意芳等是豪端幻三
昧更煩覓句為摹香
緗囊墨本入宣和林下霜晨手自呵不學霜臺要全
樹動人春色一枝多(勔畫全樹帳極精康畫嘗投進又為朱)
溪上
攀緣雲水試青鞋待得輕隂漠漠開興在海山孤絶
處溪邊更復幾回来(子春聞建寇未平將携家之福辛亥歲避寇寓長溪龜靈寺壬)
(桐江因有此句州度雞嶼洋寓)
送輝雲際二首
三日雨行来欵關篝燈相語雪霾山低回俗裏未能
免只有對君非強顔
認取芝峯鉢中影要君歸去首重回相思手折寄千
里想有南枝迎臘開
九日
點點吳霜入鬢毛長安落葉又秋高世間俯仰終難
強歸與兒曹且漱醪
夜坐
九秋風露浩難平伍子祠南鶴唳淸坐聽兒曹談往
事世間更覺捴忘情
蓼花
長年心事只悠悠衰鬢難禁歲月流紅蓼垂垂烟雨
裏不應搖落始知秋
桃花
核裹黃泥灑石崖今年繁蕊便爭開遊人要識春多
處但覓紅雲逐水来
漁父用兒甥韻
綠蓑青篛一身輕卧看行雲舟自横米賤魚肥美無
度不知東海正掀鯨
送山老住三峯寺
未辦同穿犖确行西風揮手最關情只應勃窣喧卑
裏認得峯頭嘯月聲
鉢中忽見三峯影便覺市㕓塵涴人寄語階前石池
水老夫衰髮已盈巾
戲代作送住郎
同攀梅蕊便分携回鴈峯前試綵衣學就浯溪崖上
字鴈回莫遣信音稀
寄范伯逹
名籍丹丘號散人何時香火共朝真只應經世平生
意未合歸愚便問津
試筆
老來詩思如焦穀自愧霜毫来故鄉乞與楊家棗心
樣要將掣管試諸郎
篁竹筍
梅雨冥冥稲已齊連雲篁竹暗蠻谿短萌解籜登雕
俎錯落黃金騕裊蹄
冬日桃李華
北風日日卷塵沙桃李凌寒強自葩莫作春光流轉
想要知枯枿是狂華
題范才元湘江喚舟圖用李居仁韻
天涯投老鬢驚秋夢想長江碧玉流忽對畫圖揩病
眼失聲便欲喚歸舟
題趙守中江行初雪圖
江闊雲垂滿䄂風急須下馬一尊同正應無奈催詩
雪句在渠儂擁鼻中
韋齋集卷之六
