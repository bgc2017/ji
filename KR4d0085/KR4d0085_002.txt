山谷内集詩注卷二宋黃庭堅撰
任淵注
寄裴仲謨
交游二十年義等親骨肉(禮記曰交游稱其信也退之詩譬如親骨肉寧免相可否)
(按吕氏春秋曰父母之于子也此之謂骨肉之親老杜詩義均骨肉地)風雨漂我巢公亦
未有屋(䲭鴞詩子室翹翹風雨所漂摇箋云巢之翹翹而危其以所杖條條弱也)寄聲來問
安足音到空谷(漢書趙廣漢傳曰寄聲謝我禮記文王世子問内豎之御者曰今日安否何如)
(莊子曰逃虚空者聞人足音跫然而喜詩曰在彼空谷)我家輦轂下薪桂炊白玉
(司馬遷曰侍罪輦轂下戰國策蘇秦曰使臣食玉炊桂張志和曰樵青□薪蘭蘇□竹裏煎茶)在官與
影俱衣綻髮曲局(曹子建上責躬詩哀曰形影相弔綻音犬莧切衣縫解也采綠詩曰予髮)
(曲局)天機行日月春事勤草木(文選潘安仁詩曰曜靈速天機四節代逐浙注云曜)
(靈曰也故莊子曰天其運乎地其處乎日月其爭于所乎孰主張是孰維綱是孰居無事而推行是意者有機)
(緘而不得巳耶意者其運轉而不能自止耶老杜詩溪邊春事幽)念公駕行李野飯中
道宿(說文云□馬行頓遲左傳曰亦不使一介行李告于寡君注云行李行人也又曰行李之往來供其)
(乏困)驚沙卷旍旗烏尾城角謖(一作烏尾訛蜮角文選王子淵四子講德論曰甲士)
(寢而旍旗仆又魏都賦曰旍旗□莖按旍輿旍同後漢靈帝紀注云恒帝之初京都童謠曰城上烏尾畢逋儀)
(禮士虞□曰祝入口殺注云□起也音□老杜詩城頭烏尾訛)騷騷家治具夫子且歸
沐(言治□之勿□也禮記檀弓曰□騷□則□注謂太疾漢書灌夫傳曰魏其夫妻治具注謂辨具酒食萬)
(石君傳曰□五曰洗木歸□□)作書寄後乘為我遣臣僕(孟子曰後車數千乘書曰)
(我罔為臣僕)起居太夫人并問相與睦(元注云相睦兒女名老杜詩起居八座)
(太夫人按後漢書岑彭傳曰大長稱以朔望問太夫人起居漢書文帝紀注云列侯妻稱夫人列侯死子復為)
(列侯乃得稱太夫人相字□然小字小□睦行第三十三後嫁舒城李□□文伯)
寄黃幾復(元注云乙丑年德平鎮作)
我居北海君南海寄鴈傳書謝不能(山谷嘗有跋云幾復在廣州四會子)
(在德州□平鎮皆海濱也按輿地廣記四會□屬廣州熙寧六年割隷端州此詩元豐末所作猶云廣州□欲)
(表見南海之意爾山谷古詩亦云四會有黃今左傳曰君處北海寡人處南海惟此風馬牛不相及也劉禹錫)
(詩謫在三湘最遠州邊鴻不到水南流按楚辭招鬼巫陽曰謝不能王逸注頗失其義若漢書項籍傳陳嬰謝)
(不能則此詩所用之意)桃李春風一杯酒江湖夜雨十年燈(兩句皆記)
(憶往時游居之樂今既十年矣晉書張翰傳曰使我有身後名不如即時一杯酒)持家但有四
立壁治病不鄿三折肱(漢書司馬相如傳曰家徒四壁立左傳齊高疆日三折肱知為)
(良醫此□用言其□諫世故不待困而後知也)想得讀書頭已白隔溪猿哭瘴
溪藤(東坡詩讀書頭欲白相對眼終青老杜詩殊方日□玄猿哭故國霜前白鴈來四會在廣東故云瘴)
(溪)
神宗皇帝挽詞三首
文思昭日月神武用雷霆(堯典曰欽明文思易曰神武而不殺)制作深垂
統憂勤減夢齡(禮記曰周公制禮作樂孟子曰君子創業垂統為可繼也禮記文王世子篇武)
(王曰夢帝與我九齡文王曰我百爾九十吾與爾三馬注云文王以憂勤損毒)孫謀問二聖末
命對三靈(詩曰詒厥孫謀以燕翼子二聖謂宣仁太后哲宗皇啼无結中興頌曰二聖重歡書顧命)
(日導揚木命文選班固典引日答三靈之□社李善注三靈謂天地人出春秋元命苞)今代誰班
馬能書漢簡青(班馬謂遷固樂天行韓愈制曰立詞□□有班馬之風後漢吳祐傳注曰殺青)
(者以火炙簡令汗取其青易書後不蠧謂之殺青亦謂之汗簡)
釣築收賢輔天人與聖能(釣築謂起王介甫于金陵如得吕望傅說杜收華清宫詩)
(臼□築乘時用易曰人詘鬼謀百姓與能釣築用太公釣□傅說築傅巖事蓋言帝用人如商高宗周文王也)
輝光唐六典度越漢中興百世神宗廟千秋永裕陵(元豐)
(三年初改官制至五年頒行上句謂官制一新有光于唐之六典下句言政事法度過于漢宜帝中興也大典)
(唐明皇時所撰李林甫等所注蓋一代官制也書酋載明皇敕曰法以周令作為唐典取諸簡昜所貴易後漢)
(書宣帝贊曰功光袓宗業垂後嗣可謂中興侔德商宗周宣矣揚雄傳贊曰則必度起諸子矣永裕神宗陵名)
帝鄉無馬跡空望白雲乘(左傳曰周穆王周行天下將必有車轍馬跡莊子曰千歲)
(厭世去而上僊乘彼白雪至于帝鄕)
昔在基皇極師臣論九疇(師臣亦謂王介甫以武王訪箕子比之也洪範曰皇建其)
(有極又曰天乃鍚禹洪範九疇)丘陵忽為谷天地不蔵舟(上句言丘山之頽人將安)
(仰下句言大化推移有形者所不得遯然聖人末嘗□其存也詩曰高岸為谷深谷為陵莊子曰蔵舟于壑蔵)
(山于澤謂之固矣然而夜□有力者負子而走昧者不知也蔵小大有宜猶有所遯若夫蔵天下于天下而不)
(得所遯是恒物之大□也故聖人將遊于物之所不得遯而皆存)河洛功無憾幽燕策
末收(神廟元豐二年四月命宋用臣導洛通汴以代河渠謂之清汴漕輓遂無畱滯嘗有敢復幽燕之謀)
(既開端緒而未收功也張舜民小說云神廟于崇政殿後說二十四庫以儲金帛諸路分將置都作院河北設)
(五都倉講好高麗然功未施而上賓是天未欲幽薊之民歸中國乎)嗣皇朝萬國任姒正
興周(嗣皇謂哲宗初立任姒謂宣仁太后垂簾聽政思齊詩曰思齊太任文王之母思媚周姜京室之婦)
(太如嗣徽音則百斯男)
王文恭公挽詞二首(王珪字□玉實錄有傳)
先皇憑玉几末命寄元勲(謂神廟顧託書顧命曰皇后憑玉几導揚末命後漢書陳)
(俊傳注賜□壐書曰將軍元勳大著元豐八年春神廟寢疾二月珪于御榻前請建東宫三月甲午立哲宗為)
(皇太子戊戌珪宣遺制皇太子郎皇帝位事具實錄)賓日行黃道攀髯上白雲(上句)
(謂策立哲宗下句謂未幾而公亦薨也克典曰□賓出日注云賓道也晉天文志曰黃道日之所行王介甫作)
(□□公晚詩云□扶曰轂上天衢漢郊祀志曰黃帝鑄鼎于荆山下既成有龍垂胡髯下迎黃帝黃帝上騎羣)
(臣後宫後上龍七十餘人小臣不得上乃思持龍髯白雲見前注)四時成歲律五色補
天文(上句書蔵用下句言補衮莊子曰四時殊氣天不私故歲成五官殊職君不私故國治此備用列子)
(曰女媧鍊五色石以補其闕)不謂堂堂去今為馬鬛墳(堂堂見魯論薛能詩靑春)
(背我堂堂去禮記檀弓曰從若斧者焉馬鬛封之謂也注云封築土為壟)
宥密深黃閣光輝極上台(昊天有成命詩曰夙夜基命宥密注云宥寬密寧也行寬)
(仁安靜之政然前華多作機密用之沈約宋書曰朱門洞啟當陽之正色三公與天子禮秩相亞故黃閣以示)
(謙晉書天文志西近文昌三星曰上台)蔵舟移夜壑華屋落泉臺(舟見注曹)
(子建詩生存華屋處零落歸山丘劉禹錫酬樂天詩曰華屋坐來能幾日夜臺歸去便千秋李臺祐哭韋給事)
(詩仁兄與思舊想爾泣泉臺)雨紼誰為挽寒笳故作哀(儀禮曰弔于葬者必執引)
(若從柩及□皆執□注云廟中曰紼在塗曰引庾中丞昭君詞曰朔障裂□笳韓退之詩逾染下坂笳鼔咽老)
(杜吹笛詩故作發聲微)傷心具瞻地無復衮衣來(節南山詩赫赫師尹民其爾瞻)
(九□詩曰是以有衮衣兮無以我公歸兮注云謂成王所□來衮衣)
謝送碾壑源揀芽
矞雲從龍小蒼璧元豐至今人未識(西京雜記曰雲外赤内青謂之矞雲)
(雲二色曰矞亦瑞雲也矞音以律反易曰雲從龍按張舜民小說云熙寧末神廟有旨下建州製密雲龍其品)
(又高于小圑)壑源包貢第一春緗奩碾香供玉食(第一春謂元豐元年)
(建州茶以北苑壑源為上沙溪為下書曰厥色橘柚錫貢洪範惟碎玉食)睿思殿東金井欄
甘露薦椀天開顔(睿思蓋神宗便殿有垂拱殿後太白詩絡緯秋啼金井欄按載延之西征)
(記曰太極殿上有金井欄金博山鹿廬蛟龍負山于井上陸羽顧眉山記載王智深宋錄曰□□王子尚訪曇)
(濟道人于八公山道人授茶茗子尚味之曰此甘露也何言茶茗曰老杜詩天顔有喜近臣知選詩開顔披心)
(胷)橋山事嚴庀百局補袞諸公省中宿(史記黃帝葬橋山注曰橋山在)
(上郡此句謂作神宗裕陵也孟子注曰事嚴喪事急左傳曰官它其司補袞見前注老杜詩諸公衮衮登臺省)
(魏都賦曰禁臺省中連闥對廊)中人傳賜夜未央雨露恩光照宫燭(庭燎)
(詩曰夜如何其夜未央蓼蕭箋曰露者天所以潤萬物喻王者恩澤不為遠則不及也老杜詩氣得神仙迥恩)
(承雨露低退之詩宫燭驪山醒按周禮官正日宫中廟中則執燭)右丞似是李元禮好
事風流有涇渭(右丞謂李浦臣後漢書黨錮傳序學中語曰天下模楷李元禮元禮名膺事具)
(本傳畱書王微之傳曰似是馬曹老杜詩偶坐似是商山翁好事見孟子及漢書掦雄傳風流謂得前賢之流)
(風遣俗故前漢書趙充爾傳贊曰風聲氣俗自古而然今之歌謠慷慨風流猶存耳嵇康琴賦亦曰體制風流)
(莫不相襲而李善注引淮南子及仲長統昌言似非佳語善又注沈休文所作謝靈運傳論曰在下祖習如風)
(之散如水之流盡此兩字或美或惡隨所用之意何如耳任彦昇詩伊人有涇非余揚濁清按谷風風谷注曰)
(涇渭相入而清濁異)肯憐天禄校書郎親敕家庭遣分似(漢書揚雄傳校)
(書天䘵閣上敕□武敕也退之詩曰寫吾此詩持送似)春風飽識大官羊不慣鷹
儒湯餅腸(春風謂茶團史職官志大官令屬光䘵寺掌膳羞割烹之事老杜詩百年麤糲腐儒餐又)
(云老樹飽經霜漢紀高祖曰腐儒幾敗乃公事)搜攪十年燈火讀令我胷中書
傳香(盧仝茶歌曰三椀搜枯腸惟有文字五千卷退之詩曰炎風曰搜攪南史沈攸之傳曰早知窮達有)
(命恨不十年讀書退之詩燈火稍可親簡編可卷舒北史崔㥄傳鄭伯猷歎曰芻中貯千卷書使人那得不畏)
(服史記趙奢傳曰括徒能讀其父書傳)巳戒應門老馬走客來問字莫載
酒(莊子曰杖藜而應門晉李密陳情表曰内無應門五尺之童文選司馬遷書曰太史公牛馬走李善浊曰)
(走猶僕也言為太史公掌牛馬之僕漢書揚雄傳劉□嘗從雄學作竒字又曰時有好事者載酒肴從游斈業)
以小團龍及半挺贈无咎并詩用前韻為戲(談苑曰建)
(州茶氏氏别令取其乳作片或别曰□挺)
我持玄圭與蒼璧以暗投人渠不識(書日禹錫玄圭周禮日以蒼壁禮天)
(柳子原新茶詩圓方麗竒色圭壁無□瑕暗投見鄒陽傳具前注渠猶胥人言供蕪梁陳以來語庾信時有無)
(事教渠更相失之句老杜憶弟詩亦云吟詩正□渠)城南窮巷有佳人不索賓郎
常晏食(佳人謂无咎山谷後詩有云城南晁正字南史劉穆之少貧好往妻兄江氏家乞食食卑求賓)
(郎江氏戲之曰賓郎消食君乃常飢何忽須此穆之為丹陽令乃令厨人以金拌貯賓郎一斛以進妻兄弟戰)
(國策顔斶曰晚食以當肉)赤銅茗椀雨班班銀栗翎光解破顔(韓孟聯句)
(曰茗椀纖纖捧歐陽公詩輕寒漠漠侵駝褐小雨斑斑作燕泥銀栗謂苕花老杜詩將軍且莫破愁顔樂天詩)
(一放狂歌一破顔)上有龍文下碁局探囊贈君諾已宿(碁局謂團茶下)
(隠隠有此文蓋篾痕也莊子曰肱篋探橐此借用其字魯論曰子路無宿諾)此物已是元豐
春先皇聖功調玉燭(易蒙卦曰蒙以養正聖功也爾雅曰四時和謂之玉燭注云道光照)
晁子胷中開典禮平生自期莘與渭(易繫辭曰觀其會通以行其典禮此)
(借用言典章文物開陳于胸次也孟子日伊尹耕于有莘之野史記齊世家西伯遇太公于渭之陽老杜詩自)
(比稷與輿)故用澆君磊隗胸莫令鬢毛雪相似(澆胷見前注老杜詩更憶)
(鬢毛斑退之詩兩鬢白趨埃塵割鬢禹錫詩今宵帝城月一望雪相似)曲几團蒲聽煮湯
煎成車聲繞羊腸(柳子厚有斬曲几文王介甫詩獨坐隠團蒲文選魏武苦寒行曰羊腸阪)
(詰曲車輪為之摧注引吕氏春秋九山曰太行羊腸其山盤紆如羊腸在太原晉陽北樂天詩夢尋來路繞羊)
(腸王立之詩話曰東放見山谷此句云黃九恁地怎得不窮故晁无咎復和云車聲出鼎統九盤如此佳句誰)
(能識)鷄蘇胡麻留渴羌不應亂我官焙香(本草水蘇一名鷄蘇胡麻一名)
(巨勝東坡云即今油麻也俗人煮茶多以此二物雜之拾遺記曰晉有羌人姚馥但言渴于酒羣軰呼為渴冕)
肥如瓠壺鼻雷吼幸君飲此勿飲酒(蜀志張裔傳雍聞假鬼教曰張府君)
(如瓠壺外雖澤而内實麤退之石鼎聯句序曰道士倚牆鼻息如雷鳴元稹詩鼻息吼春雷)
和答外舅孫莘老
西風挽不來殘暑推不去(晉書鄧攸傳吳人歌曰紞如打五鼓鷄鳴夭欲睹鄧侯挽)
(不留謝令推不去)出門厭鞾帽税駕喜巾履(史記李斯曰吾未知所税駕方言曰)
(倉車曰税老松詩松下丈人巾履閒偶坐似是商山翁柳子厚詩室空無侍者巾履喜掛壁)道山鄰
日月清樾深牖戶(道山見前注鄰日月謂在天上字林曰樾樹陰也淮南子曰盥汗交流喘)
(息薄喉當此之時休樾下則脱然而喜矣注云楚人樹上大本上如車蓋狀為樾言多蔭也詩曰綢繆牖戸)
同舍多望郎間官無窘步(漢書直不疑傳誤持同舍郎金去□□作康郎中誌曰鴛)
(行望郎錦川星使離□日何桀紂之披褐兮夫唯捷經以窘步注云窘急也劉禹錫詩悠悠關塞内來往無間)
(步此反而用之)少監巖壑姿宿昔廊廟具(晉書謝緄傳曰或問論者以君方庾亮何)
(如答曰端委廟堂使百僚凖則緄不如亮一丘一壑自謂過之謝靈運詩巖壑㝢耳目阮嗣宗詩宿昔同衣裳)
(老杜詩當今廊廟具創夏豈云缺)行趨補衮職黼黻我王度(補衮見後注謂作諫)
(議黼黻蓋衮衣之章王度亦見後注)歸休飲熱客觴豆愆調護(莊子許由曰歸休乎)
(君子無所用天下為此借用以言休假啓顔錄程季明有嘲熱客詩曰今代癡隠子觸熱到人家禮記曰七十)
(觴酒豆肉漢書張良傳曰煩公幸卒調護太子此亦借用)浩然養靈根勿藥有神助
(孟子臼我善養吾浩然之氣太玄經日蔵心于淵□厥靈恨易曰无妄之疾勿藥有喜老杜詩詩應有神助)
寄聲舊僚屬訓詁及七箸(如古詩上有加餐食之意漢書趙廣漢傳曰界上亭長寄)
(聲謝我蜀志先主傳曰先主方食失匕箸)尚憐費諫紙玉唾灑新句(樂天詩月慙諫)
(紙二百張歲愧俸錢三十萬玉唾見前注)北焙碾玄璧谷簾煮甘露(北焙即建溪高)
(品文選劉越石詩握中有玄璧乃自荆山璆張又新煎茶水記云陸羽以廬山康王谷水第一陳舜俞廬山記)
(曰康王谷有水簾飛泉被巖而下甘露見前注)何時臨書几剝芡談至暮(韓信傳大)
(王乃肯臨臣退之詩水果剝菱芡東觀漢記曰尹敏輿班彪相厚每相與談常晏暮不食晝即至冥夜徹旦世)
(說孫安國往殷中軍許共論往反精苦賓主遂至暮忘食)
次韻定國聞子由卧病績溪
炎洲冬無冰十月雷虺虺(東方朔十洲記曰炎洲在南海中此借用績溪隸歙州蓋)
(江南之地左傳襄公二十八年春無冰梓慎曰今兹宋鄭其饑乎終風詩曰虺虺其雷注曰暴若震雷之聲虺)
(虺然)及春瘧癘行用人祭非鬼(老杜詩瘧癘三秋孰可忍按周禮疾醫曰四時皆有)
(癘疾注謂氣不和之疾用人蓋楚俗如此左傳所謂宋公使邾文公用&KR2306;子于次睢之社注謂殺人而用祭也)
(魯論曰非其鬼而祭之諂也)巫師司民命藥石不入市(退之遣瘧鬼詩詛師毒口)
(牙古作霹靂飛符師弄刀筆丹墨交横揮史記扁鵲傳曰其在骨髓雖司命無奈之何此借用周禮曰髻墾薛)
(暴不入市)溪弩潛發機土風甚不美(博物志曰江南山谿水中有射工蟲長一二寸)
(口中有弩形氣射人影不治則殺人傳曰千鈞之弩不為鼷鼠而發機左傳鍾儀樂操土風荀子曰人情甚不)
(美)蘇子卧江南感歎中夜起聞道病在牀食魚不知旨
(陸士衡詩中夜起歎息老杜詩中夜起坐萬感集又詩身欲奮飛病在牀按李令伯表曰劉夙嬰疾病常在牀)
(蓐劉子曰人之將疾者必不甘魚肉之味學記曰雖有嘉肴弗食不知其旨也)寒暑戰胷中士
窮有如此(老杜詩寒熱百日相交戰韓非子喻老篇子夏曰兩者戰于胷中未知勝負故臞此借用)
(禮記儒行曰其特立有如此者)此公天機深爵禄心已死(莊子曰嗜欲深者天機淺)
(此反而用之列子曰黃帝與容成子居空桐之上同齋三月心死形廢)養生遺形骸觀妙
得骨髄(莊子曰外其形骸文選何敬祖詩曰奚用遺形骸忘筌在得魚老子曰常無欲以觀其妙傳燈)
(錄逹磨傳謂門人道育得吾骨慧可得吾髓)后皇蒔嘉橘中歲多成枳(士不變于)
(熙豐者鮮矣楚辭橘頌曰后皇嘉樹橘徠服兮受命不遷生南國兮注言橘受命于江南不可移徙種于北地)
(則化而為枳也考工記曰橘踰淮而北為枳東京賦曰蓂莢為難蒔也故曠世而不覿)佳人何時
來為天啟玉齒(楚辭曰聞佳人兮召予神異經日玉女投壺天為之笑則電故老杜詩曰每蒙)
(天一笑長使物皆春郭璞游仙詩曰靈妃顧我笑粲然啟玉齒)湔祓瘴霧姿朝趨去天
咫(戰國策汗明說春申君曰今僕居鄙俗之日久矣君獨無湔祓僕也退之詩纔開還落瘴霧中左傳曰天)
(威不違顔咫尺唐書城南韋杜去天尺五)諸公轉洪鈞國器方薦砥(老杜謂八荒開)
(壽域一氣轉洪鈞漢書王褒頌曰賢者國家之器用也所任賢則趨舍省而功施普器用利則用力少而就效)
(衆故工人之用鈍器也勞筋苦骨終日矻矻及至巧冶鑄干將之樸清水淬其鋒越砥歛其鍔水斷蛟龍陸剸)
(犀革忽若&KR2892;汜畫塗)矢詩寫予心莊語不加綺(詩云矢詩不多維以遂歌文選張茂)
(先詩寫心出中誠莊子曰以天下謂沈濁不可與莊語佛氏口之四業有所謂妄言綺語退之城南聫句亦云)
(綺語洗晴雪)
次韻子由績溪病起被召寄王定國(蘇子由樂城集中有答王)
(定國問疾詩云五年竄南荒頑質不伏病即此韻也)
種萱盈九畹蘇子憂國病(嵇叔夜養生論曰合歡蠲忿萱草忘憂離騷曰予既滋蘭)
(之九畹注云十二畆為畹此句言種萱雖不多足以解蘇子之憂蓋所憂在天下也文選江淹擬潘岳詩曰消)
(憂非萱草永懷寧夢寐)炎蒸卧百戰山立有餘勁(老杜詩吾曰抱疾病家貧卧炎)
(蒸又詩瘧癘三秋孰可忍寒熱百日相交戰孫子曰百戰百勝非善之善者也禮記玉藻曰山立時行選詩曰)
(石梁有餘勁)斯人廊廟器不合從遠屏(蜀志許靖傳評日蔣濟以為大較廊廟器)
(也禮記曰屛之遠方毆陽公表曰亂國之䜛已蒙于遠屏)江湖搖歸心毛鬢侵老境
(左傳曰三國敗諸侯之師乃摇心矣又史記蘇秦傳曰心摇摇然如縣旌而無所終薄禮記曰六十耆指使疏)
(引賀埸云耆至也至老之境也杜詩人生五馬貴莫受二毛侵)艱難喜歸來如晴月生
嶺(春秋閣公元年書季子來歸公羊傳云其曰來歸何喜之也初晴之月人所喜見淵明詩素月出東嶺禮)
(記日月生于西)仍懷阻歸舟風水蛟鰐横(選詩天際識歸舟老杜詩云蛟横出清泚)
(又詩蛟蠄深作横)補衮諫官能用儒吾道盛(詩曰衮職有闕維仲山甫補之唐垂)
(拱二年置補衮二員掌供奉諷揀揚子曰如用真儒無敵于天下論語曰參乎吾道一以貫之)上書詆
平津蠧藁初記省(漢書汲黯傳面觸公孫弘徒懷詐&KR0918;智以阿人主取容按弘封平津侯又)
(息夫躬傳上疏歷詆公卿大臣王介甫執政領三司條例上以子由為之屬介甫欲遣八使子由以書抵介甫)
(及陳楊叔指陳其决不可者且請補外介甫大怒將加以罪陽叔止之奏除河南推官會張文定知淮陽以學)
(官辟云事見穎濱遺老傳)至今民社計非事頰舌競(魯論曰有民人焉有社稷焉易)
(咸卦之上六曰咸其輔頰舌象曰滕口說也漢書張良傳曰此難以口舌争)方來立本朝獻
納繼晨暝(易困卦曰朱紱方來注謂能招異方此用其字言自遠方來也孟子曰立乎人之本朝班)
(固兩都賦序曰日月獻納)人材包新舊王度濟寬猛(新舊謂欲兼用熙豐人材也嘉)
(祐治平之政近于寬熙寧元豐之政近於猛要當相濟易泰卦曰包荒用馮河左傳曰思我王度式如玉式如)
(金又曰寬以濟猛猛以濟寬政是以和王直方詩話云先生嘗有詩云人材包新舊王度濟寬猛建中初又曰)
(閉姦有要道新舊隨宜收又云不須要出我門下實用人材是至公大抵言朝廷用人也)必開曲突
謀滿慰傾耳聽(漢書霍光傳人為徐生上書曰客有過主人者見其竈直突傍有積薪客謂主)
(人更為曲突遠徙其薪不者且有火患漢書伍被傳曰天下引領而望傾耳而聽)斯文呂與張
泉下亦蘇醒(吕謂中丞吕誨獻可張謂監察御史裏行張戬天祺按實錄王安石傳吕誨劉述劉)
(琦錢顓孫昌齡范純仁吕公著孫覺李常胡宗愈張戬王子韻陳㐮程顥皆論列變法非是以次罷去山谷詩)
(意謂元祐初召用諸人而獻可天祺皆前死矣然朝廷選用諫官時政一新亦可伸其憤懣之氣于泉下也獻)
(可熙寧四年五月卒天祺亦相繼亡老杜詩斯文崔魏徒以我似班揚淮南子注云泉下有黃壚山退之作王)
(適墓誌曰櫛垢爬痒民穫蘇醒)天聰四門闢國勢九鼎定(書說命曰惟天聰明惟聖)
(時憲舜典曰闢四門逹四聰史記周紀太史公曰武王營洛邑成王使召公卜居居九鼎焉左傳曰武王定鼎)
(于洛邑)身得遭太平分甘守閒冷(山谷自記也退之詩太平時節身難遇孟子曰)
(分定故也晉書謝道輼曰為天分有恨耶分字蓋如此)天津十年面想見頎而整
(謂子由也劇談錄裴晉公度微時羇寓洛中嘗乘蹇驢入皇城方上天津橋時淮西不庭已數年矣有二老人)
(傍橋柱而立云適憂蔡州未平湏待此人為將僕者聞之具述其事裴公曰見我龍鍾相戲耳其後竟平淮西)
(詩曰猗嗟昌兮頎而長兮注云頎長貌整謂秀整見後注)何時及國門休暇過&KR0034;茗
(屈原九章哀郢曰出國門而軫懷其字本出周禮元結醉歌序曰因休暇則載酒于湖上)燒燈留夜
語鴻鴈看對影(對影謂東坡老杜詩鴻鴈影來連峽内太白詩對影成三人此借用)但恐
張羅地頗復多造請(漢書鄭當時傳曰先是下邽翟公為廷尉賓客亦填門及廢門外可)
(設雀羅張湯傳造請諸公不避寒暑)維此禮部公寒泉甃舊井謫去久羸
瓶召還汲修綆(東坡元豐八年秋召為禮部郎中易井卦曰汔至亦未繘井羸其瓶凶初六曰)
(井泥不食舊井無禽九五曰井冽寒泉食太史公屈原傳亦引此說退之詩曰汲古得修緶)太任决
齋宫陛下天統慶(太任謂宣仁思齊詩曰思齊太任文王之母漢書刑法志曰宣帝常幸宣)
(室齋居而决亊陛下謂哲廟漢書高帝紀贊曰協于火德自然之應得天統矣蔡邕曰羣臣與天子言不敢指)
(斥呼陛下者言因卑逹尊之息也)日月進亨衢經緯寒耿耿(日月以言二聖易曰)
(何天之衢亨老杜詩曰日月繼高衢單襄公曰經緯不爽文之象也選詩云秋河曙耿耿)西走巳和
戎南遷無哀郢(和戎謂不用兵于西夏左傳魏綘曰和戎有五利無哀郢謂遷客皆還也楚辭)
(屈原九章有哀郢曰去故鄉而孰遠兮遵江夏以流亡又曰楫齊掦以容與兮哀見君而不再得郢蓋楚所都)
(也)誰言兩逐臣朝轡天街並(文選君子行曰逐臣尚何有字本出法言晉書天文)
(志曰昴曅之間為天街按實錄元豐八年子由自績溪召還為右司諫而東坡亦以是時被召此句蓋喜二年)
(得還朝)王子竄炎洲萬死保軀命(王子謂定國炎洲謂嶺表東方朔十洲記曰炎)
(洲在南海中此借用言定國嘗謫賓州柳子厚詩萬死投荒十二年)還家頰故紅信亦抱
淵靜(東坡與定國書曰君實嘗云王定國瘴烟窟裏五年面如紅玉不知道能如此乎山谷後詩有遙憐)
(䰅鬢綠之句亦同此意文選謝靈運詩曰兼抱濟物性莊子曰抱神以靜形將自正又曰其居也淵而静)稅
屋待車音掃門親帚柄(文選曹子建應詔書曰爰暨帝室税此西墉李善注曰税猶舍)
(也孟子曰百姓聞王車馬之音掃門用漢書魏勃事淮南子曰慧出而授殷人其柄)行當懷書傳
載酒求是正(載酒見前注後漢安帝紀詔五經博士是正文字)端如嘗橄欖苦
過味方永(毆陽公詩又如食橄欖眞味久愈在王立之詩話曰毆陽公謂梅聖俞詩始讀之則嘆莫)
(能及後數日乃漸有味何止橄欖回味久方覺永按陸羽茶經注曰味長謂之雋永雋味也永長也)
次韻李之純少監惠硯
黃公山下黃雞秋持節恤刑會少休(寰宇記曰汝州葉縣有黃公山太白)
(詩黃雞啄黍秋正肥書曰惟刑之恤哉)小人負弩得開道掃葉張飲林巖
幽(山谷熙寧間嘗為葉縣尉漢書司馬相如傳縣令負弩矢先驅又曹參傳曰乃取酒張坐飲)相傳
有石非地產列仙持來自羅浮(周禮曰以地產作隂德此借用漢書司馬相如)
(傳曰列仙之儒羅浮山記曰羅浮二山合體在增盛博羅二縣之境茅君内傳曰羅浮山之洞周迴五里名曰)
(朱明曜眞天)酒酣步出雲雨上南撫方城西嵩丘(史記藺相如傳秦王)
(飲酒酒酣孟郊遊終南龍池寺詩曰步出白日上坐依清溪邊列子曰化人之宫出雲雨之上而不知下之據)
(寰宇記葉縣有山城山左傳所謂楚國方城以為城即此也嵩山在西京與汝州西北之境相連)林端
乃見石空洞猛獸贔屭踞上頭(晉書周顗傳曰此中空洞無物吴都賦曰巨鼇)
(贔屭首冠靈山此借用以言石之狀古樂府陌上桑曰東方千餘騎夫壻居上頭老杜詩云東山氣濛鴻宫殿)
(居上頭)鳥道兔迒謀挽致萬牛不動五丁愁(南中八志云交趾郡治龍)
(編縣自興古烏道四百里李白蜀道難日西當太白有烏道爾雅曰兔子嬎其跡迒迒音罔兔跡也萬牛見前)
(注蜀王本紀曰秦王欲伐蜀以路不通乃刻五石牛置金其後蜀人以為便金使五丁力士拖牛成道)道
家蓬萊見仙伯我亦洗湔與清流(蓬萊見前注仙伯謂之鈍老杜詩諸公乃)
(仙伯漢書昌邑王賀傳曰以湔洒大王退之詩懼終莫洗湔吳志賀卲傳曰遂使清流變濁北夢瑣言朱全忠)
(賜裴樞等自盡李振曰此輩自謂清流宜投黃河永為濁流)探囊贈研頗宜墨近出
黃山非遠求乃知此山自才美物欲致用當窮搜(魯論曰如)
(有周公之才之美易曰備物致用立成器以為天下利莫大乎聖人)迷邦故令成器晚不
琢元非匠石羞(魯論曰懷其寶而迷其邦老子曰大器晚成莊子曰匠石之齊至乎曲轉)
送舅氏野夫之宣城二首
藉甚宣城郡風流數貢老(寰宇記曰宣城本漢舊縣漢順帝立宣城郡即今宣州漢)
(書陸賈傳名聲藉甚注云狼藉甚盛左傳芉尹無宇曰食土之毛謂非君臣)霜林收鴨脚春
綱薦琴高(毆陽公有謝梅聖俞寄銀杏詩曰鴨脚雖百箇得之城可珍又云霜野摘林實京師寄時)
(新聖俞即宣州人琴高鯉魚也列山傳琴高為宋舍人後乘出鯉見其弟子毆陽公亦有琴高魚詩後山嘗有)
(句云霜林堆鴨脚春味薦貓頭今山谷乃有此句雖各極其妙豈非效此耶)其理湏良守今
年輟省曹(漢書循吏傳宣帝曰庶民所以安其田里而亡嘆息愁恨之心者政平訟理也與我共此)
(者其唯良二千石乎後漢志曰世祖分尚書凡六曹)平生割雞手聊試發硎刀(魯論)
(曰割雞焉用牛刀莊子曰刀刃若新發于硎)
試說宣城郡亭杯且細聽晚楼明宛水春騎簇昭亭(寰宇)
(記宣州漢為宛陵縣按地理今有宛溪水)𥝧稏豐圩戸桁楊臥訟庭(杜牧之詩罷亞)
(百傾稻西風吹半黃自注云罷亞稻名按切韻兩字皆從禾東坡錄奏單鍔吴中水利狀曰諸縣高原陸野之)
(鄉皆有塘㘧或三百畝五百畝為一㘧蓋古人停蓄水以灌民田按今宣州有化或惠民㘧等人戸莊子曰桁)
(楊接槢音義云械夾頸及脛者謝靈運詩虚館絶諍訟空庭來鳥雀謝朓詩高閣常晝掩荒階少諍詞按朓嘗)
(守宣城故山谷用此事)謝公歌舞處時對換鵝經(言以燕處易榮觀之樂齊書謝)
(朓為宣城郡太守太白廬山謠曰謝公行處蒼苔没老杜詩回首可憐歌舞地秦中自古帝王州按文選鮑照)
(燕城賦曰歌堂舞閣之基晉書王羲之傳山隂有道士好養鵝云為寫道德經當舉羣相贈耳)
送范德孺知慶州
乃翁知國如知兵塞垣草木識威名(乃翁見漢書頃羽傳謂文正公仲淹)
(仁廟時趙元昊反公自請守鄜延徒知慶州又為環慶路經略安撫使决策取横山彼靈武而元昊稱臣請和)
(慶歴中為參知政事楊子法言曰使知國如知葬則吾以樗里疾為蓍龜漢書陳勝傳曰今假王驕不知兵權)
(老杜詩一寄塞垣深唐書張萬福傳德宗曰朕謂江淹草木亦知爾威名)敵人開戸玩處女
掩耳不及雷驚霆(孫子曰始如處女敵人開戸後如脱兔敵不及拒唐書李靖傳兵機事以)
(速為神雷霆不及掩耳)平生端有活國計百不一試薶九京(文選孫楚)
(與孫皓書曰愛民活國俗作多作治國非是又按南史王廣之子珍國為南譙太守高宗手敕云卿愛人活國)
(甚副吾意柳子原作吕衡州誄曰萬不試而一出焉猶為當世甚重禮記晉獻文子曰從先大夫于九京注謂)
(晉卿大夫之墓地在九京京蓋字之誤)阿兄兩持慶州節十年騏驎地上
行(阿兄謂文正仲子宣忠公也忠宣名純仁字堯夫神宗熙寧七年十月知慶州元豐八年哲宗即位又自)
(河中徙慶州事具實錄及會子開所作公墓誌南史張融哭張緒曰阿兄風流頓盡老杜詩近聞下詔喧都邑)
(肯使麒麟地上行)潭潭大度如臥虎邊頭耕桑長兒女(後漢書鄧禹傳)
(沈深有大度退之詩潭潭府中居此借用臥虎言不動聲色為敵人所畏如此北史王羆傳所為老羆當道臥)
(貂子安得過者也後漢書董宣傳曰京師號為臥虎此借用老杜詩邊頭公卿仍獨驕尺詩别家長兒女前漢)
(書藝文志曰勸耕桑以足衣食食貨志曰為吏者長子孫高帝紀吕公曰此非兒女子所知)折衝千
里雖有餘論道經邦正要渠(晏子春秋范昭謂晉平公曰齊未可并吾欲試其君)
(晏子知之吾欲犯其樂太師知之於是輟伐齊謀孔子聞之曰不出樽爼之間而折衝千里之外晏子之謂也)
(書曰兹惟三公論道經邦老杜憶弟詩吟詩正憶渠)妙年出𥙷父兄處公自才力
應時湏(後漢朱穆傳更選海内清淳之士明達國體者以補其處文選曹植求自試表曰終軍以妙年)
(使越楞嚴經彌勒菩薩言今得授記次補佛處漢書司馬遷傳曰願竭其不肖之才力老杜詩竇氏檢察應時)
(湏)春風旍旗擁萬夫幕下諸將思草枯(旍與旌同文選王子淵四子講)
(德論曰甲士寢而冷旗仆文選李陵書曰凉秋九月塞外草衰王維詩草枯鷹眼疾按禮記月令孟夏行冬令)
(則草木早枯)智名勇功不入眼可用折箠笞羌胡(孫子曰善戰者無智)
(名無勇功世說謝安問殷浩眼往屬萬形萬形入眼否後漢書鄧禹傳光武曰赤眉来東吾折箠笞之竇融傳)
(曰河西斗絶在羌胡中)
題王黃州墨蹟後(王禹偁字元之咸平中自西掖謫知黃州)
掘地與斷木智不如機春聖人懷餘巧故為萬物宗(易繫)
(詞曰斷木為杵掘地為臼臼杵之利萬民以濟傅暢晉諸公贊曰杜預作連機水磑由此洛中榖米豐賤孟郊)
(城南聯句曰機春潺湲力考工記曰智者創物巧者述之老子曰淵乎以萬物之宗)世有斵泥手
或不待郢工(言匠手雖巧亦必待能受之質也莊子曰莊子過惠子之墓謂從者曰郢人堊漫其)
(鼻端若蠅翼使匠石斵之匠石運斤成風聽而斵之盡堊而傷郢人立不失容宋元君聞之召匠石匠石曰嘗)
(試為我為之匠石曰臣則嘗能斵之雖然臣之質死久矣自夫子之死也吾無以為質矣吾無與言之矣此篇)
(上六句蓋言黃州鋒穎太甚惜其不能蔵用也郢人漢書音義作懮人服虔云懮人占之善塗暨者)往時
王黃州謀國極匪躬朝聞不及夕百壬避其鋒(漢書昭帝紀詔)
(日往時令民共出焉禮記四郊多壘注日辱其謀人之國不能安也易曰王臣蹇蹇匪躬之故晉書傅休奕天)
(性峻急每有奏劾或値日暮捧白簡整𢃄竦踊不寐坐而待旦于是貴游懾氣臺閣生風此句頗采其意書曰)
(何畏乎巧言令色孔壬注謂甚佞也漢書王商傳張匡曰百姦之路塞梅福傳曰莫敢觸其鋒)九鼎定
盤石一身轉孤蓬(謂國安而身危九鼎見前注荀子富國篇曰國安于盤石夀于箕翼注云)
(盤石盤薄大石也文選曹子建詩轉蓬離本根飄飄隨長風又鮑照蕪城賦曰孤蓬自振元之嘗作三黜賦謂)
(貶商滁黃也在黃州作竹楼記曰四年之間奔走不暇未知明年又在何處東坡作元之豐像贊亦曰元之以)
(雄文直道獨立當世方是時朝廷清明無大姦慝然公猶不容于中耿然如秋霜夏日不可玩狎至于三黜以)
(死蓋元之初為司諫知制誥疏雪徐鉉貶商州副團召歸為翰林學士孝章后崩不成服元之以為非坐訕謗)
(出守滁州召還知制誥撰太祖徽號玉冊語涉輕詆時相不悦奏黜黃州未幾徙□州遂卒)浮雲當
日月白髮昭秋空(淮南子曰日月欲明而浮雲蓋之蘭芝欲修而秋風敗之文選古詩浮雲)
(蔽曰日遊子不顧反)諸君發蒙耳汲直與臣同(漢書汲黯傳淮南王謀反憚黯曰黯)
(好直諫守節死義至說公孫弘等如發蒙耳賈捐之傳曰置之争臣則汲直注云汲黯方直故世謂之汲直東)
(坡畫贊亦引汲黯公孫弘事太宗嘗面戒元之曰卿文章不下韓柳但剛不容物人多沮卿使朕難芘)
題王仲弓兄弟巽亭
大隗七聖迷(莊子曰黃帝將見大隗乎具茨之山方明為御昌寓驂乘張若謵朋前馬昆闇滑稽)
(後車至于襄城之野七聖皆迷無所問途䟽云大隗至人也按寰宇記隗山在許州長社縣具茨山在許宇州)
(陽翟縣北仲弓蓋許州)許田連城皇(春秋鄭伯以璧假許田文選魏文帝與鐘大理送玉玦書)
(曰價越萬金貴重連城寰宇記魯城在許州長社縣鄭伯請以太山之祊易許田即此城也)里中多
佳樹與世作梁棟(漢書陳平傳曰里中社平為宰左傳曰季孫氏有嘉樹老杜古柏行大厦)
(如傾要梁棟)市門行清渠潩水可抱甕(史記貨殖傳刺繡文不如倚市門老杜詩)
(清渠一邑傳按文選蜀都賦曰哢吭清渠水經曰潩水出河南密縣大騩山東南入于潁說文注潩音與職反)
(玉篇潩音夷記反莊子曰漢隂文人抱甕灌畦)翬飛城東南隠几撫羣動(斯干詩如)
(翬斯飛莊子曰南郭子綦隠几而坐又曰俛仰之間而再撫宇宙淵明詩曰入羣動息)人境要俱
爾我乃得大用(傳燈錄涿州紙衣和尚問臨濟如何是人境俱不奪曰王登寳殿野老唱歌師)
(曰如何是人境俱奪曰井□已信獨處一方師于言下領旨深入三玄三要之門又仰山云百文得大用黃蘖)
(得大機)烏衣之雲孫昆弟不好弄(世說王導曰元規若来魯角巾還烏衣注引丹)
(陽記曰烏衣之起吴時烏衣營處所也江左初立琅邪諸王所住按寰記烏衣巷在今建康上元縣爾雅宇日)
(仍孫之子為雲孫注云言輕遠如浮雲左傳曰夷吾弱不好弄)木末風雨来卷箔醉賓
從(離騷曰塞芙蓉于木末王勃滕王閣序珠簾暮捲兩山而)事常超然觀樂與賢者
共(老子曰雖有榮觀燕處超然南有嘉魚詩序曰太平之君子至誠樂與賢者共之此借用)人登斷
龍求我自歸鴻送(孟子曰有賤大夫焉必求龍斷而登之以左右望而罔市利注云龍斷謂)
(堁斷而高者也文選嵇康詩曰目送歸鴻手揮五絃)溪毛亂錦纈候蟲響機綜(左傳)
(曰澗溪沼沚之毛退之詩風蟬碎錦纈鮑照白紵曲曰寒光瀟條候蟲急劉禹錫秋聲賦曰夜蟲鳴兮機杼促)
(韻書曰綜機縷也)世紛甚峥嶸胸次欲空洞(文選顔延年作陶淵明誄云遂乃解)
(體世紛結志區外李善注引嵇康詩曰世務紛紜廣雅曰峥嶸高貎楚詞曰下峥嶸兮無地莊子曰喜怒哀樂)
(不入于胷次晉書周顗傳王導嘗枕顗膝而指其腹曰卿此中何所有也答曰此中空洞無物然足容卿輩數)
(百人)讀書開萬卷謀國妙百中(老杜詩讀書破萬卷史記養由基射楊葉百發百中)
儻無斲鼻工聊付曲肱夢(斲鼻工見前注魯論曰曲肱而枕之樂亦在其中矣)
寄尉氏倉官王仲弓
嘯臺有佳人玄髮鑑笄珥(寰宇記阮籍臺在開封陳畱縣東南籍每追名賢擕酌長)
(嘯登此左傳曰昔有仍氏女生鬒黑而甚美光可以鑑名曰玄妻樂正后䕫取之列子曰正蛾眉設笄珥)登
高歌一曲聽者傾城市(漢書李夫人傳李延年歌北方有佳人絶世而獨立一顧傾人)
(城再顧傾人國)門無行媒迹草木倚憔悴(禮曰男女非有行媒不相知名老杜詩絶)
(代有佳人幽居在空谷自云良家子零落依草木又云天寒翠䄂薄曰暮倚修竹史記屈原傳顔色憔悴)人
物方眇然誰能委圭幣(王羲之帖云蔡公遂委篤深可憂當今人物眇然而艱疾若此)
(令人短氣左傳曰鄭徐吾犯之妹美公孫楚聘之矣公孫黑又使強委禽焉晉禮志太康八年有司奏大婚古)
(者以皮馬為庭實天子加以轂圭諸候加大璋漢書文帝詔曰朕獲執犧牲圭幣此借用其字)
山谷内集詩注卷二
