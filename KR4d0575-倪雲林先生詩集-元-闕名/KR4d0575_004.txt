倪雲林先生詩集卷之四
荆溪蹇曦朝陽編集
七言律詩
北里
舍北舍南来往少自無人覓野夫家鳩鳴桑上还催
種人語烟中始焙茶池水雲籠芳草氣井床露净碧
桐花綀衣挂石生幽夢睡起行吟到日斜
山園
春水鳬鷖野外堂山園細路橘花香栖栖身世書盈
篋漠漠風烟酒一觴豈謂任真無礼法也湏從俗着
冠裳不營産業人應咲竹本桃栽已就行
林下
林深何處尋行逕披草時過野老家練練澄波晴偃
月蜿蜿小塢曲蔵蛇孤帆賣藥来勾曲独木為橋似
若耶高卧閉門成懶癖蒼苔從滿石樽窪
林下遣興
眼見藤梢已過墻手拈書卷復堆床閑臨水檻親魚
鳥欲出柴門畏虎狼冠製不嫌亀殼小衣裾新剪鶴
翎長從来任拙唯疎懶一月秋隂不下堂
春日
閉門積雨生幽草歎息櫻桃爛漫開春淺不知寒食
近水深唯有白鷗来即看垂柳侵磯石已有飛花拂
酒杯今日新晴見山色还湏挂杖踏青苔
二月十日玄文舘聽雨
卧聽夜雨鳴高屋忽憶陂塘春水生何意遠林飢獨
鶴若為幽谷滯流鶯成叢枸杷還堪采滿樹櫻桃空
復情二月江頭風浪急無機鷗鳥亦頻驚
對雨寄張伯雨
把酒独臨溪上雨林深地僻少相過忽興天際真人
想欲乞山隂道士鵝坐久研苔侵䄂碧書成簷&KR1543;没
階多悠然静寄東軒下日莫徘徊聊短歌
雪後過陳子貞隱居
陶公卜宅南村裏快雪初晴思一遊樹辨微茫来独
鶴櫓摇欹側散輕鷗墨池繞&KR1543;春冰滿塵榻繙書夕
照收相見惘然如有失掉頭吟咏出林丘
吴門賦謝陸継之黃柑紫蟹之貺
闔閭城外皆春水斜日維舟方醉眠携手故人驚夢
裏送書飛鴈落尊前黃柑開褁煩相贈紫蟹傾筐也
可憐憶𡭗独居湖上(宅晴)窗竒石翠生烟
送甘允從
来尋墨沼雲林下共愛女蘿懸石床喚人鸚鵡語猶
澁當戶枇杷子半黃奉橘定應題百顆籠鵝即欲寫
千行蘭亭書法人間少好去山隂覓野航
送徐元度
荷&KR1257;空林春雨餘艤舟江岸燕飛初去尋天上仙人
珮肯頋山中隱者居霜月四更提劍舞田園二頃帶
經鋤蘭荣柳密南檐下佇子雲間枉尺書
寄鄭徵士
谷口子真今最賢久别欝欝夢相牽好營秫田多釀
酒欲買茅屋尚無錢兄病每書賖藥券客来唯候煮
茶烟闔閭城東有艇子憶𡭗青灯相對眠
荆溪即事
銅官之山溪水南周處庙前多夕嵐看卷雲帆歌白
紵勸嘗春酒破黃柑長林独往誰能覓幽事相關性
所躭苦欲避喧那畏虎倘從地主結松龕
奉懷張外史
隂壑慘慘綠苔生碧雲亭亭多遠情松杉鶴去轉蕭
瑟洲渚花落自蹤横從君下榻住十日看我鼓枻出
層城洞口&KR0818;巢無恙否定應閉閣著書成
次韻薩天錫寄張外史
谷口路微山木合濕衣空翠不曾晴飢猿扳檻爲人
立寒犬號林如豹声小閣秋清聽雨卧長空日出採
芝行道心得失已無夢沐髮朝真候五更
送張外史還山
道士朝乘白鶴還楼臺金碧鎻空山半天花雨飛幢
節萬壑松風雜珮環丹井夜寒光剡剡石壇春静蘚
斑斑飄然便擬從君隱分我玄洲一半間
次韻陳子貞見示
漠漠寒烟墟落際猶餘凍雪鎻荒榛行随雲谷采樵
者飯供松龕學道人未必杜陵渾懶慢可忴逸少轉
清真酒船好䌫溪頭石花鳥相娱行及春
寄郯九成
芙蓉洲渚暎江波落日維舟發棹歌坐久不知初月
墮居謀何處白雲多粃糠富貴知吾否簿領風埃柰
子何几格香材倘持寄熏炉茶鼎樂漁蓑
頋仲贄来聞徐生病差
室裏維摩病已瘳竹炉藥鼎雨声秋一畦𣏌菊為供
具滿壁江山入卧遊舟外鷗波情浩蕩窗間蝶夢思
綢繆虎頭癡絶從談謔煮茗聊為半日留
雨後
雨後循除泉乱流落花時節綠隂稠石尊貯酒供杯
飲素壁圖書入卧遊翳日長林蔵伏虎際天春水若
輕鷗幽居四月饒櫻笋醉裏題詩一散愁
以龍尾硯寄錢徵士
龍尾誰磋古硯池庚庚玄璧隱風漪知君筆力能扛
鼎愛我雲腴欲産芝投贈寕論百金直咏懷更賦五
言詩唯應洗濯寒泉㓗静試松煤独下帷
鶴溪為張天民賦
溪西松影高千尺白鶴時時眠上頭風雨不驚鷗鷺
宿雲霄應与鳳鵉遊明窗筆格珊瑚樹新釀松花
瑪瑙甌露下鳴臯声聞遠幽人空谷独相求
聽秋軒
聽秋軒裏聽秋雨定起山僧坐翠微隱隱烟濤摇夜
席濛濛花雨着人衣驟如崖瀑衝雲落婉似湘靈鼓
瑟希六用根塵今巳净松篁隂下共香霏
次韻重居寺壁間柯博士舊題
初月五日春意動遠水蕩漾情如何鏡中羞見白髮
短柳上愁看青眼多起拂綠琴歌楚調為留明月挂
松蘿弭棹溪南一杯酒它年浪迹倘重過
初書記以詩来别且諄諄開諭深見方外之情
因走筆次韻奉謝併期面别
從知四大皆假合順境&KR0647;途非樂憂夢中妄想驚得
鹿海上忘機思狎鷗舉世何人到彼岸独君知我似
虚舟詩来說法能開諭頑礦無情也點頭
鄭明德新居
僦居吴市仍栽竹挂榻高齋独待余風引香烟金鵲
尾雨添書水玉蟾蜍仲舉未應治一室更生何用博
群書繞床阿堵那嫌俗每罄金錢一飯餘
悼頂山清上人
杯渡前溪見水源偶来佩芷服蘭蓀香臺猶帶山窗
影經卷長依松樹根雲起晴峯還有觸雪消春野不
留㾗翛然我巳忘言說翠竹黃花自滿園
晨起一首寄丹丘
竹窗晨起聞幽鳥深巷絶無車馬喧多病馬卿非不
遇歸田陶令自忘言墻隂薯蕷苗方茁雨裏櫻桃花
正繁二月隂寒少晴日坐看春水上柴門
寄張貞居
不但入城蹤迹少南隣野老見猶稀狂歌鳴鳳聊自
慰舊學屠龍良巳非蒼蘚渾封麋鹿逕白雲新𥙷薜
蘿衣羊君筆札誰能寄欲讀靈文一扣扉
送貞居還山
日暮書傳青鳥使華林瑶草待君歸挟舟婉婉雙龍
出背雨寥寥一鶴飛秋水琢成蒼玉珮朝霞𥙷作紫
烟衣山中長史来相覓應借窗間白羽揮
再用韻寄貞居及柳太常鄭有道
華陽外史從幽討谷口高人亦賦歸遥憶愚溪對山
坐何時&KR0818;閣看鴻飛荒荒旭日晞玄髮潏潏流泉浣
素衣寂寞松窗懸榻處塵生麈尾不堪揮
次韻郯九成見寄
郭外青山田結廬微茫野逕望中無殘生竟抱烟霞
癖好事猶傳海岳圖夜壁松風懸雅樂秋池菊水酌
商觚倘從世外求玄賞好趁輕升看浴鳬
題米南宫石刻遺像
米公遺像刻堅珉猶在荒烟野水濱絶歎莓苔迷惨
淡細看風骨尚嶙峋山中仙塜芝應長海内清詩語
最新地僻無人打碑賣每懷英爽一傷神
賦居延王孫德新小隱軒
志隱寕湏分小大不論㕓市与山林橘中之樂固不
淺壷裏有春蔵更深奕戲自能忘世事酒尊聊用散
冲襟莘耕岩築苟無遇豈有朝堂論道心
送浙憲掾劉彦文并簡張貞居
落日采薲溪水綠目追帆影先飛鴻寄書為覓仙人
隱種杏今居丹井東遠道悠悠宵入夢晴波泃洶畫
多風鳴珂使者清無事尔得瀀游羣掾中
寄吴孟思并懷貞居
江海風流吴孟思十年不見鬢成絲旧同野老松花
供今寄仙君石室碑秋日滿船初晒藥晴雲浮水独
臨池南山樹裏孤栖鶴𡭗去何當一問之
寄王叔明
幾夢山隂王右軍筆精墨妙最能文每將竹影橅秋
月更愛山居寫白雲秘笈封題饒古迹雅懷蕭散逸
人羣今年七夕聞多事曝畫繙書到夕曛
戲題嚴錄事所集書畫薮
雨舘晝逢嚴錄事手持書畫索題詩金題玉躞齊梁
迹墓刻厓鐫秦漢碑把玩始驚繁卷軸品量还愧拙
言詞古人冷淡今誰尚謾葺殘編慰所思
薩仲明為丞相府掾時僦居亰師名其軒曰半
野後買宅延陵亦揭是名扵軒因雨宿其下遂
為賦此
何意開軒名半野身存魏闕思江湖斜侵瓜圃通花
藥稍傍薇垣近竹梧干里秋風催斫鱠九霄晨露浥
飛鳬如今别買荒城宅自掃風林候野夫
次韻和德原率性所賦十二月四日雪
海宇希微隱一毫行舟冰膠夕停篙愁看寂寂双峯
並細數林林乱石高豈有風塵勞白羽謾思文采照
宫袍雪融二月溪流合洞口誰尋千樹桃
贈葛子熙
打碑直入長安道養毋还歸白馬峯聞道隂厓留積
雪將尋隱地看長松晴窗弄翰山僧對寒澗行樵野
鹿逢為問山中危太朴到州應与子相逢
題荆南精舍圖
誰畫荆南精舍圖烟霏嵐翠墨模糊林間野鹿時相
逐詷口山猿不受呼尚有流泉悲夜雨巳迷幽逕入
寒蕪痴人莫彈西飛鶴雲外仙君恐姓蘇
賦德機荆南精舍圖
溪上田園定有無愁將歸思畫成圖春林寂寂花開
落風牖泠泠鬼嘯呼尚有流泉悲夜雨巳荒幽逕八
寒蕪何當一舉同黃鵠未覺山川路欝紆
贈别益以道書記
一咲相逢豈有期因懷西崦話移時李公祠畔空餘
月陸子泉頭旧有詩旅思悽悽非中酒人情落落似
殘棋雲濤眼底三生夢鷗影秋汀又語離
&KR0605;亥六月三日寓实性源禪房為寫竹梢因賦
開門便肯留人宿不夜長然礼佛灯君已風流如惠
遠我聊吟嘯荅孫登来依長夏安居者莫厭無家有
髮僧清夜哦詩江月白琅玕節下影鬅鬙
此身巳悟幻泡影净性元如日月灯衣裏繫珠非不
淂波間有筏要人登狂馳尚覓安心法玄觧寕為縛
律僧曲几蒲團無病惱松蘿垂戶綠鬅鬙
殘生已薄崦嵫景猶護餘光似暁灯縣圃雨雲元不
隔華嚴楼閣也湏登夢歸金&KR0818;山前路飯仰白雲窗
裏僧独鶴步庭閑頋影西風吹鬢雪鬅鬙
送寳南琛往住荆溪碧雲寺兼柬方厓
碧雲林壑杳重重此去風流似簡公㫪藥碓閑湍激
下空山蛩響月明中結茅擬候芝三秀眠鹿應遺地
一弓聞道重居開竹牖待予艇子過溪東
八月三日与劉道益連床夜話風雨凄然五日
開霽道益賦詩見貽次韻一首
扁舟小泊菰蒲雨玄論都消身意塵空寂室中無侍
者䔥條雲外不羈人酒杯畏病不復舉灯火新涼差
可親嫋嫋秋風振庭樹綠波芳草似初春
俊仲明以詩見示次韻
南湖流水綠泱泱野鶴同栖秋夜長短世應湏幾緉
屐懷人可但九廽腸驚風零乱芭蕉影冷雨凄迷&KR1341;
蓞香高尚劉君此栖遁凝之百世有餘光
别彦貞
空齋風雨話連宵歸夢不知山水遥鶴遠城荒嗟寂
寂香霏鬢影共蕭蕭市中乳虎人三語灯下寒𦵔酒
一瓢無念百年聊樂𡭗海鷗飛去定難招
留别王叔明
秋蛩唧唧雨䔥蕭楮穎陶泓伴泬寥此去不能期後
會清言聊以永今朝濕雲窗裏初温酒白鳥汀前又
晚潮故國何人賦招隱桂花零落更停橈
别張玄度
歸去荆溪丘壑多松陵浦口𣸪来過清風明月許玄
度泛宅浮家張志和夜雨灯檠歌陸續秋林樹子落
桫欏相逢相别嗟遅莫人事多乖柰若何
挽鶴溪張先生
子述孫承久熾昌荐飢多施活人方句金壇下良常
洞白鶴溪邊世夀堂孔壁遺書覘古學祗園法蔵溢
神光乘雲咲謝人間世九秩逍遥返帝鄕
送張以中由宜興歸金壇
乱後歸来事事非子長遊歷壮心違陶公舘裏懷仙
友杜牧堤邊恋落暉松下白雲初起石草間夕露巳
沾衣君今尚有歸耕地頋我將從何處歸
西野對雨清坐有懷明本彦凖并呈道益
怪雨顛風裂芰荷鷗飛歷乱水驚波便湏掃地焚香
坐豈有高人載酒過笠澤至今能養鴨山隂何處覓
籠鵝重隂忽霽猶斜日惆悵思君柰若何
過蘭陵留宿蔣逹善家
蔣翊初開竹下逕野夫聊乘溪上舟珍簟敷床夏冰
薄緗簾受風春浪浮圍棋終日對急雨觧帶六月如
高秋可忴相見便傾倒就宿為君少淹留
甘允從来過溪上將还汝寕賦此奉送
野夫住近青山郭左右雲林無市声忽有故人騎馬
至即呼稚子出門迎虚窗圖史少開笈細雨滄浪同
濯纓乍别林居無所頼裁詩相憶字欹傾
送盛道士遊浙東
浙東山水隔層雲雪霽千峯曉不分䔥瑟松林疑鶴
語縦橫苔石見羊群昔聞陽洞啓神秘中有仙人留
玉文羡𡭗尋真不辞遠好随烟霧把飛裙
送倪中愷入都
酌酒送君遊上亰風帆回首闔閭城烟消南國梅花
發水泮長河春水生太史奏雲龍五色伶倫吹律鳳
双鳴仰觀礼樂䕫龍盛好播声詩頌治平
春日送别余一秀才
翼翼高帆開遠天綠波芳草随烟綿春林風雨集憂
思茅屋琴書移晝眠文采由来庾信少草聖近誇張
旭顛百年聚散如落葉行客居人俱可憐
賦王真人胎仙楼
紫閣岧嶤秘玉文攝衣迎日礼神君河汾鳳吹来未
泯城郭鶴歸今𣸪聞貪看飛裙舞綷縩遥忴風馭散
&KR0813;紛世人政苦塵眯目指點虚無疑白雲
奉和虞學士寄張外史
華陽上舘誰曾到知有高人避世深當戶春雲團紫
盖洗空花雨散青林丹臺篆迹龍蛇動經閣松声鵉
鶴吟念子離居消息遠幾將書札寄遥岑
奉和苦雨
冥冥秋雨溺田禾日日奔雷吼怒鼍十里荒涼黃犢
草五湖浩蕩白鷗波直應天地移龍穴未覺階除失
蟻窠君子憂民重㒷感吁嗟天意欲如何
奉和虞學士賦上清劉真人畫像
君向積金峯頂住長年高卧聽松風蓬莱雲近瞻天
闕劍珮春明下漠宫歸去長謠紫芝曲翩然遠挹黃
眉翁摽名合在諸天上何事置身岩壑中
再和前韻
焚香坐石孤峯月飛珮朝天万壑風邈𡭗空歌傳碧
落飄然流響振金宫神君教服玄霜剤聖主能延綠
髮翁共道乘鵉去無迹祥雲繚繞畫啚中
寄曺德昭
苦憶建謑人姓曹五湖春水雲山高丹厓青林紫步
障蜀錦越羅金錯刀巳知雅頌播庙瑟無復謳吟悲
楚騷伏生衰朽見鵬化願同斥鷃巢蓬蒿
再寄
荆溪山水最清遠結屋溪邊住幾年澗底松栖何處
鶴山中茶焙隔林烟清談况有王戎勝閉戶仍聞孫
敬賢詩卷何當時寄我長篇短句使人傳
春日試筆
喜看新酒似鵝黃已有春風拂草堂二月江南初破
柳扁舟晚下独鳴榔苔生不碍山人屐花發應連野
老墙美酒已拚千日醉莫將時事攪愁腸
送簡禅師易道
蓮花峰下簡禅師半醉狂吟索賦詩榻上諸僧禅定
後水邊高閣莫鍾時不堪雨柳縈春夢且着書灯照
夜棋苦羡雲栖松上鶴吾生漂泊竟何之
題曺伯高為曺尚書之子卜居詩卷
清貧我早識尚書身没韓公為結廬可但家声今不
替也趍禁直未金疎窗臨墨沼楊雄宅郭暎雲林謝
眺居共愛諸郎遊息地風雩閑咏莫春初
雲泉小隱為張德機賦
朝夕輕鷗傍釣磯好山自不与人違琴尊花圃春酣
後童冠風雩晚咏歸清卧半間僧入定流侵三&KR0985;客
来稀却忴服食清虚甚黃獨松花煑療飢
送盧錄判之建寕
清溪九曲遊人少想見官河一水分理楫初辞季子
邑到州好訪考亭文簿書閑睱對春雨齋舍䔥條栖
白雲洗我明年塵土足扁舟亦覓武夷君
寄張天民
清溪演漾綠生蘋溪上軒楹發㒷新只欠竹隂垂北
牖儘多山色近南津湖魚入饌長留客沙鳥緣階不
畏人媿我萍蹤此淹泊片雲回首一傷神
贈張景昭
張卿自道古遺民世外尋真狎隱淪虚閣松声荅笙
磬小山桂樹絶風塵晨朝絳闕存三景夜掃青壇礼
七真木俗頑仙非所取清才如子不多人
寄陸静遠
積雨雲林生薜蘿墨池新漲浴群鵝每懷笠澤從漁
釣更擬滄浪聽棹歌蓮葉滿湖雲掩冉橘花垂戶雪
婆娑布帆十幅秋風裏即買吴船載酒過
題趙榮禄墨竹
緣江脩竹巧臨模惨淡松烟忽若無乱葉寫空分向
背寒流篆石共縈紆春渚雲迷思鼓瑟青厓月落聽
啼烏誰憐文采風流意謾賞丹青没骨圖
李文遠製墨次吴寅夫韻
潘衡墨法老坡傳承晏昆仍又幾年独依山室焼桐
子贈与仙人寫内篇石竈霞光存活火夜帷雲影炫
晴烟要知文字遺不朽猶向詩中咏墨仙
張貞居有詩柬梁鴻山楊君次韻
鴻山一向受朝暾戸牖嵐光晝吐吞梁婦終甘隱吴
市戴琴遂不過王門弦歌寂寂虚千載井臼依依自
一村掃雪独尋楊處士蕭條古道与誰論
用王叔明韻題畫
王郎筆力追前軰海岳新圖入卧遊独鶴眠松猶警
露孤猿挂樹忽驚秋陶潜宅畔五株柳范蠡湖中一
葉舟同煑茯苓期歲莫殘生此外更何求
居竹軒
翠竹如雲江水春結茅依竹住江濱階前迸笋從侵
逕雨後垂隂欲覆隣映葉黃鸝还自語傍人白鶴亦
能馴遥知静者忘聲色滿屋清風未覺貧
送芳祖二上人参礼育王寺光公
四明之山林麓幽育王塔前神光流湯休賦詩歎寂
寞遠公結社憶風流貝葉經文白業進曇花楼閣青
春幽易屦上堂礼足巳香烟雲烟共悠悠
宴吴氏楼居
雲松之楼高入雲松頂風声十里聞瓊杯綺食行春
雨翠幔朱簾捲夕曛宴遊適當山擁榻醉卧莫遣人
書裙西飛白鶴東歸去回首巢居謝俗氛
岳王墓
奸任忠誅轉繆悠鄂王功業浩難收出師未久班師
急相國翻為敵國謀癈壘河山猶帶憤悲風蘭蕙㧾
驚秋異代行人一洒淚荒墳落日重回頭
九日
自嘆不能孤九日一壷濁酒對西山遥憐玉樹秋風
裏静看冥鴻落日間草木蕭蕭雲更碧山川漠漠鳥
飛睘長途誰是陶彭澤被褐行吟意自閑
送張鍊師遊七閩
高士不羈如野鶴忽思閩海重經過舟前春水它鄕
遠雪後晴山何處多觳觫卧雲芳草細鈎輈啼樹野
烟和武陵九曲最清絶落日采蘋聞棹歌
首夏即興呈貞居
鵝鴨如雲散碧陂来禽青李壓枝低深林汲澗常聞
虎清晝焚香独下帷路出城東無十里燕来堂上不
多時可忴稚笋都成竹忽見春蚕巳吐絲
杭人有傳余死者貞居聞之愴然因賦此以寄
果園橘熟誰分餉茅屋詩成嬾寄將衰謝皆傳余巳
死迂疎真与世相忘夜分風雨雞鳴急天闊江湖鴈
影長寥落百年能幾面論文猶及重㗸觴
霧隱空山秋已深茅齋酒熟向誰斟菊花楓葉愁相
並澗水松風伴独吟洗耳不堪聞俗語醉眠且復罷
清琴遥知對月深予憶忍不題詩慰子心
奉次張伯雨潘子素酧唱韻
團團桂樹覆岩阿茅屋歸来雪一窩高卧丘園竒氣
在倦遊江海故人多楚山白鴈遵寒渚練水長魚出
素波去去南州書問少寂寥誰和紫芝歌
再和
至元三年丁丑歲十一月廿日子素徵君与允從
郎官共載過元度許泊舟新塘之上寄示去年子
素徵君与僕酬倡詩去年二君留林下实長至日
也而明日亦適長至忽然隔歲感之興懷貞居在
餘杭北郭結楼居之号茅嶺行窩余久欲往觀而
未能也且貞居復有来此之約因走筆重次韻一
首
已向雲林開别墅兼聞茅嶺有行窩提魚就煮興不
淺看竹頻来意更多梅隖雪晴紅綴萼墨池水暖綠
生波懸知潘令閑居賦不比隂山勅勒歌
送盛高霞
霜髮飄飄鶴上仙相逢遼海幾何年種桃遂有劉郎
賦鼓瑟寕知曾點賢華表不歸塵汨吹簫何處月娟
娟嗟余百歲強過半欲借玄窗静學禅
寄高霞
不見情親踰一載素書到手淚滂沱仙人蛻骨煩重
瘞去鶴思歸忍再過墓左碑随烟燼冷手栽松断斧
斤多知君欲話悲&KR0605;意慟哭争如後會何
宿清流堂
衍慶院中無市声清流堂上晚風清一派濁涇從汚
染百灘白月見空明我性非澄本𡭗净外塵徒擾元
不驚恒公宴坐清涼海還許遊人来濯纓
贈君震
遠愛尋山𣸪好仙鶴歸城郭幾何年靈芝每掇岩前
秀祕訣还從肘後懸松月半空垂羽盖風湍一壑寫
鵾絃擬開精舍當懸&KR1543;唯与丹陽許叔玄
贈張楨
憶昨州民饋餫初兵戈阻絶飽艱虞忽驚歸路千荆
㯤莫致南溪双鯉魚别浦秋蓮明泛泛寒廰夜雨落
疎疎青衫從事將軍慔巳斍門多長者車
題畫貽王光大
荆南山色隱晴湖暖翠當窗不用圖避世移家今十
載盛書連舸泊三吴可忴畫卷撩歸夢依舊香奩傍
藥炉珍重故人王架閣筆能扛鼎要人扶
荆南山色青如染卜築正當溪水南浪舞漁舟鷗泛
泛雪消沙渚柳毶毶涼軒楓葉晴雲綴秋浦荷花落
日酣舊宅不歸幽夢遠吴松聊結小禪龕
寄白石
僦屋渝盟也任渠争巢野鵲厭鳩居人情轉劇空懷
圡家具無多莫借車踽踽獨行良不易紛紛薄俗竟
何如波瀾翻覆從千變道眼遐觀热惱除
寄張德常
身世蕭蕭一羽輕白螺杯裏酌滄瀛逍遥自足忘鵬
鷃漫浪何湏記姓名石鼎煮雲聽澗雨玉笙吹月和
松声憑君爲問張公子曾到良常夢亦清
送德常同知
聞道之官嘉定去載書連舸泊江濆城楼近瞰吴松
月堠舘微霑滄海雲宓子風流常宰邑張翰識達更
能文亦欲東觀釣鯨手棹歌秋趁白鷗羣
次韻奉荅德常别駕初夏見懷一首
隔浦鼍鳴似打衙雲濤城郭夕陽斜汀前露冷魚鱗
屋窗裏烟輕蝉&KR1786;紗沛澤風雷時遶几談空衣祴不
沾花欲分香飯能来否菩薩如今只在家
題張以中野亭
人境曠無車馬雜軒楹只在茅三橋開門草色侵書
幌隔水松声和玉簫一榻雲山供夏簟滿江烟雨看
春潮君能擷取飛霞珮天際真人近可招
贈惟寅
陳君惟寅天倪先生令子也天倪爲黃清榷高士
之甥清介孤峭甚似其舅讀書鼓琴不慕榮進澹
泊無欲以終其身惟寅能守其家法者也世故險
巇安貧自樂窮經學古教授鄕里色養得親之懽
心友愛尽弟妹之和樂綴葺詩文于以自娱余嘗
愛其藻麗不群蕭然有出塵之想聊摛鄙語用歎
才華莫春之辰忽過江渚復示新製相与諷詠囙
成長句似歸美焉
不見陳君動隔年莫春孤坐此江邊政憂江闊多風
雨失喜君来共簡編諷咏新詩非偶𡭗艱虞遠别更
凄然看花相約重相過已放柳條維酒船
題孫氏雪林小隱
天地飄摇一短篷小窗虚白地炉紅翛然忽起梨雲
夢不定仍囙柳絮風鶴影離蓰簷上下鹿迒散漫屋
西東杜門我自無干請閑寫芭蕉入畫中
陽春堂
陽春堂下春波綠臘雪初消蕙草青未覺避喧離世
俗也知習静愛郊埛欲為野逕孤琴約尽醉華筵双
玉瓶見說陶朱有遠趣長松傾盖碧亭亭
送杭州謝㧾管
南省迢遥阻北亰張公開府任豪英守臣視爵䓁侯
伯僕射親民如父兄錢庙有碑刓夜雨岳墳無樹着
秋声好將飲食濡飢渴何待三年报政成
上巳日感懷
石梁破屋路欹斜僻似華陽道士家漠漠春雲飛別
鶴潺潺夜雨雜鳴蛙閑看稚子翻書葉時有隣翁汲
井花日莫傷心江水綠共舟人已躡飛霞
䔥從善集其師張外史詩為賦一首
葛翁臺上繙經處陸子泉頭試茗時石記只留金&KR0818;
閣宫銘猶樹玉津池晚探風雅还心醉謾說曺刘是
我師麟角鳳毛勤採拾却愁雷電取無遺
贈張玄度時方喪内
吴松江水似荆溪九點烟嵐落日西寂寂郊園寒食
過䔥蕭風雨竹鷄啼蕙花委砌心應折芳草歸途意
轉迷曾得魯連消息否春潮随雨到長堤
三月廿二日雨懷荆溪勝遊寄原道
我昔繫舟尋杜牧荆溪流水落山光春茶巴放仙人
掌露蘚渾侵玉女床酒闌更踏花間月舞罷猶彈陌
上桑此日㹥遊忘旦暮十年回首意茫茫
二月晦日聽劉伯容彈琴
遠思翩翩属五湖一杯濁酒咏唐虞清琴忽作金石
弄佳士今猶山澤臞飛絮游絲颺風日瀑流松吹洒
巾𥜗群龍汨溺淫哇久古樂蕭條古道迀
次韻送梁生讀書沈庄
上蔡梁君譜系蕃凌烟勛業奮諸孫庐山傍斗可攬
秀大江自岷初發源夜誦庭柯雜琴響春羔汀藻帶
潮㾗休文旧宅宜終隱歸近南湖祗樹園
酬友生
&KR0873;水山光照屋廬每思潘令賦閑居客愁不觧連三
月詩贈全勝枉尺書醉墨不妨拈秃筆狂吟時復近
前除乱離自歎摧頽甚晝寝母嗔老宰子
次韻思𣸪送元白上人往中竺
求法高僧何處去向中天竺最高峯飛鳶欲没天低
樹杖錫應投湖外鍾半席白雲臨碧澗四更落月挂
長松定回依約三千歲若見拈花紹遠宗
寄錢伯行
班斑苔砌蕙花消怱忽美人山水遥夢得池塘春草
句望殘烟日晚江潮汀雲沙鳥時同宿野飯芹羔或
見招洒掃南湖石上月為留清影醉吹簫
次韻張榮禄追和楊别駕賦王番陽東湖勝遊
四首用呈雲浦耕雲二明公
祗今誰是番陽守别駕題詩凡幾春僚属得才青瑣
舊兒童騎竹白頭新當筵意欲凌雲外今日人誰問
水濱陳迹寥寥風景切桃源何處覓遺民
賓客從遊逸興多雨深春渚綠增波笙簫載月廽鵉
鶴雲錦飛裙織芰荷短世悠悠大棿國餘哀嫋嫋竹
杖歌湖山寥落行人老翠影蒼烟寒蕩磨
散乱鳬鷖發棹謳波明雲净宛如秋酒杯青落垂楊
影麈尾風生杜若洲匣裏鳴琴俄復掩杯中覆水竟
難收白頭聞說開元盛双淚滂沱似瀑流
湖上晚風明綺霞春雲覆竹影交加歌喉圓滑吟山
鳥舞䄂低逥乱渚花綠净碧虚寕敢唾星垂河注欲
乘槎玉堂坐想當時勝榮禄詩成謾自誇
桑柘
桑柘䔥條半草莱百年人事哽悲摧沙丘漂毋寕𣸪
有故國王孫誰見哀歌吹凄涼銅雀妓世途荏苒覇
城灾遥知敕勒穹廬野日夕牛羊欲下来
謝伯理東還訪之不遇次韻因賦
謝眺宅前山黛濃山雲飛墮墨池中携家又作它鄕
夢歸棹還随落葉風鶴入暝烟愁浩渺鷗浮遠水思
清空尋君不遇成惆悵江草青青岸蓼紅
喜謝仲野見過
階下櫻桃巳着花窗前野客独思家故人携手踏江
路拄杖敲門驚夢華藉草悲歌声激烈停杯寫竹字
欹斜新蒲細柳依依綠西北浮雲望眼遮
丙午十一月十九日避&KR0873;上丁未十二月十六
日始去此至陳溪分湖間矣
&KR0873;渚淹留再燠寒移居何處卜林峦可忴産不能恒
業聊復心随所遇安船底流澌微淅淅葦間初日巳
團團故人存没應難訪愁裏題詩強自寬
寄錢伯行
春雨斑斑長菊苗坐忴依砌蕙花消此時行逕泉侵
濕閉戶哦詩江動搖政𡭗清虚忘世傲不妨貧賤使
人驕下帷寂寞錢徵士艇子看花許我邀
寄王成夫
茂深閉閣独焚香那識窮愁客異鄕坐拂朱絃弹綠
水㹥携紅䄂浃清觴春池雨後泉應漢庭樹雲移影
更長月烛露帷非子樂五湖烟景属漁郎
寄陸明本索酒
楊柳低昂蕙草青西庄風景似華亭日修長史登真
訣夜誦虚皇内景經玉籍初標紫臺籍石苔應長新
宫銘自慙服食清虚甚為覓松肪釀百瓶
乙未歲余年適五十幼志于學皓首無成因誦
昔人知非之言慨然永歎謾賦長句
隂風二月柳依依隱暎湖南白板扉旅泊無成還自
咲吾生如寄欲何歸美人竟与春鴻遠短髮忽如霜
藻稀五十知非良有以重嗟學与寸心違
贈王文静
静寄軒中酒一尊陶然醉裏别乾坤碧桃花只當窗
發翠竹隂湏暎戶繁荏冉春光逐風雨婆娑歲晚樂
丘園詵詵更祝螽斯羽若欲宜男䞉種萱
在同里懷元用
一水東西雲窈窕幾家楊柳木芙蓉齋居幽聞無人
到屐齒經行破蘚封密竹窗虚秋半雨楓林寺遠日
沉鍾寄詩爲道長相憶想亦依依念去蹤
次韻荅元用
野水浮鷗不世情烟濤漂泊羽毛輕雲移短棹無機
久雪點青山照眼明甫里宅邊逢酒熟吴松江上看
潮生夫君為話征途苦惆悵令人意不平
次朱秉中韻
鳥啼花落水西潯幾日門前春水深丈室自寬千戶
邑一經已富滿籝金樗散餘年猶嗜酒夢回遠道独
驚心桃源亦有秦人在落日漁舟何處尋
贈張玄度
一年不見張玄度秋後吴城忽𡭗逢清似石湖梅上
月瘦扵廬阜瀑邊松白冠緇布前朝服短髮長齋旧
日容昔者交用淪落盡埋憂為樂且遊從
題本中峯觀蓮像
東南唱道據禅林諷咏蓮心契本心善矣不塵仍不
染美哉如玉復如金三周妙法耆闍崛十丈開花玉
井岑今日仰師猶古佛風波回首一長吟
寄熙本明
在山無事入城中每問歸樵得信通松室夜灯禅影
瘦石潭秋水道心空幽扉独掩林間雨疎磬遥傳谷
口風幾度行吟欲相覓乱流深澗隔西東
白首遥知得道餘不聞詩思近何如高齋夜雪同誰
話古木寒山独自居夢裏只尋行去路愁時聊讀寄
来書夕陽溪上多飛鳥若箇能看影是虚
用王子明韻
從俗浮沉多厚顔醉筵舞䄂作弓弯雉羅孰是逃三
窟豹管能窺見一斑縦酒巳拚時共弃歌詩猶与世
相關采薇岩穴聊終隱林下閑雲自往還
寄盧士行
闔閭浦口路依微笠澤汀邊白板扉照夜風灯人独
宿打窗江雨鶴相依畏途豈有新知樂老境空思故
里歸擬問桃花泛春水船頭浪暖鱖魚肥
送徐子素
山舘留君才一月梅花無數倚霜晴垂簾幽閣團雲
影貯火茶炉作雨声深竹每容馴鹿卧青山時与道
人行歸舟載得梁溪雪惆悵隣鷄月四更
題畫送僧
不到荆溪三十秋南津溪水亦東流用公住近金鵝
嶺魏族猶隣白虎丘楓葉斕斑霜落後竹枝䔥瑟渚
邊頭歸逢古德方厓叟為話談玄旧日遊
用大機吴人也住宜㒷保安寺壬子九月十九日
將還山戲寫秋樹筠石并詩以贈之且以呈方厓
禅伯云
綠波軒
綠波佳思復如何階下清隂芳草多爛醉哦詩絃寳
瑟閑眠欹枕幔烟蘿莫將華髮臨明鏡還寫黃庭換
白鵝剪取吴松雲錦䴡天孫機杼隔明河
又題
旅况㳂洄似夢中孤舟江上白蘋風䔥條病起三家
墅憔悴天涯一秃翁藋底鷦鷯歎鵬&KR2181;雷鳴瓦缶弃
黃鍾憂来直欲窮牛渚河漢迢迢碧漢通
次韻寓齋秋懷
渚蒲岸柳望秋零桂樹懸香月影清埜水浮舟歸未
得酒杯到手句還成雲松眠鶴夢方遠露草寒螿鳴
不平南郭先生玄默久猶將諷咏寄閑情
問我歸期未有程秋光羈思共凄清雪留鴻迹應如
幻氊仰亀毛豈有成破屋逃亡寒燐起故宫基搆綠
蕪平試聽嗚咽長溝水水本無情似有情
思歸江漢濯塵纓况乃秋高氣廪清滿壁山啚初睡
起一簾烟雨又詩成遠樹阡阡烟鶴唳飛鳶帖帖暮
潮平屏風九疊淙松瀑擬畢餘生栖遁情
追和虞道園送張伯雨入茅山詩韻
外史栖真何處尋桐花源上草苔深星壇醮後雲封
徑仙驥歸来風滿林丹䆴石幢遺往迹寒松流水續
幽吟虞書傳寳人間世為有清詩寄碧岑
東林隱所次韻
寝扉桃李晝隂隂耕鑿居人有遠心一夜池塘春草
綠孤村風雨落花深不嗔遊老群争席時有遊魚出
聽琴白髮多情陸徵士松間石上續幽吟
寄張府判
德常明公舊有良常草堂在金壇華陽之天良常
亦華陽洞名揭㬅碩張仲舉諸學士嘗賦詩紀勝
其後德常宦遊無定居政績彰彰顯著今為松江
府判官因士友潘㠯仁之便輒賦七言一首奉寄
隂陽冥騭宜少留意閑居尚可為之况身有軄任
而值飢者易為食之時乎仙官分置洞宫亦如世
間局任者矣吾德常兄固知之也詩中囙寓斯意
云鉄崖翁見之必大咲也令英似来侍併為致意
樗散張侯意久疎齋厨服食轉清虚童初府署標名
後碧落仙官校籙餘海上空濛歸化鶴人間繁劇臭
如鴽吴松江水浮青玉聊此飡霞駐羽車
夜宿張判府環綠軒贈玄度
戊申十月十八夜環綠軒中借榻眠舞影霜筠風細
細縈窗素練月娟娟此生寄迹鴈遵渚何處窮源漁
刺船染筆題詩更秉烛語深香冷思凄然
呈良常安遇賢伯仲
無家巳老復何歸碧樹團團尚夕暉清越風湍帝子
瑟縦横隴畞僧伽衣世波汨溺毋溷我節序炎涼且
息機白鳥汀前坐来久泉侵野逕暮依微
松陵竟失五車書梅里焼焚舊屋廬衰季悲吟歎羅
隱盛時作賦羡相如伊優骯髒復何似臃腫支離聊
与居日日秋風白蘋老門前江水接空虚
三月一日自松陵過華亭
竹西鶯語太丁寕斜日山光澹翠屏春与繁花俱欲
謝愁如中酒不能醒鷗明野水孤帆影鶻没長天遠
樹青舟楫何堪更留滯更窮幽賞過華亭
再用前韻呈錢思復
霞飡雲卧養黃寕玉笈幽文護石屏一榻松濤金石
弄半鐺茶雪夢魂醒瓏玲泰室生虚白縹緲空歌自
始青不見仙風雲上過羽車芝盖曉亭亭
再用韻呈諸公
北窗高卧自清寕烟霧衣裳雲錦屏舉世無知心自
得衆人皆醉我何醒黃熊號野兵埃黑白骨生苔鬼
燐青田宅荒蕪時入夢墨池誰訪子雲亭
贈劉伯庸
前朝丞相劉忠肅尚有雲仍能鼓琴聽者三沐以三
釁善哉如玉復如金久淫鄭衛乱吾耳忽復古初之
雅音我思古人禁忿欲用此養正而鈎深
贈别姚子章都事
不見高人十五年相看两鬢各皤然酒温鶯語煩三
請椹熟蚕筐已四眠舞䄂醉僛明月下歸心飛度白
鷗前練溪倘見韓徵士好示新啚竹色娟
四月廿八日蓬屋題
江湖風雨夢頻驚舟楫沿洄莫計程不幸乃今成大
幸有生真亦似無生郗生自足賢賓主岑氏誰言好
弟兄世故愛憎從毀譽一杯聊復暢幽情
子章號夢庵走筆題
夢庵春夢幾時醒隱約江湖且寓形愁見乱離心忽
忽迹疎親友淚熒熒松陵遇我才經宿浙水歸舟且
暫停蕉鹿紛紛何得失眼明烟外數峯青
贈友生
江頭二月雨垂垂起濯塵纓水滿池賀監宅前重載
酒辟彊園裏更題詩川塗幽邈鴻歸遠窗戶虚寒燕
到遅忽見故人王架閣夜闌秉烛話余思
次韻荅王彛齋見贈
客居北渚静窺臨霜藻䔥蕭雪滿簮玉石在山聊混
璞金蘭惟子久同心每懷往事悲今事莫弃分隂惜
寸隂自咲蝸庐無長物窗前陶噐与单衾
寄朱府判
明月娟娟夜二更桃灯孤坐不勝情尊前旧恨多年
積枕上新愁何處生巳作閑雲孤鶴去不堪随柳傍
花行使君為省春田出可念憂時老釣畊
和朱秉中二首
僦居茅屋碧江潯花落空階一尺深山簡由来狂愛
酒管寕不復頋鉏金長鯨馺浪成何事老鶴鳴臯見
遠心中歲畏從親友别自忴華髮巳侵尋
白板扉𨳩江水潯雨餘階下綠苔深愚人自寳應非
石同舍緣知不盗金天地瘡痍誰𣸪憫江湖羈旅我
同心故山日日生歸夢翠竹青松自百尋
題王敬之屋壁
我来陸庄如故鄕故鄉風景日凄涼觧憂幸有盈
樽酒慰眼新栽百畞秧蒲葉清波閑濯足荷花斜日
起鳴榔當年李白成何事白髮緣愁万文長
贈周校書
中年習静松江渚回首塵埃多厚顔富貴不如長處
賤奔馳何似淂心閑叁天竹樹存貞碧動地波瀾任
往還輸与荆溪周處士避人探道掩松關
過桐里
依微同里接松陵綠玉青瑶繚復縈為咏江城秋草
色独行烟渚暮鍾声黃香宅裏留三宿甫里門前過
幾程借書市藥時来往不向居人道姓名
寄陳余二校書
吴松江水碧沄沄忽憶陳余两隱君酒艇時摇夜濤
月書幃影乱晴窗雲一貧老我長爲客二陸英賢已
著文何事两君唯寂寞清言况不使予聞
贈别榮子仁
退食從容下玉除當年史舘燦成書藝場馳騁荅賓
戲筆陣縦橫賦子虚松水娱情經乱後圖書連舸度
江初君来愧我無供給一勺寒泉薦菊𦵔
次韻邵生
巳從鷗鳥狎雲深老我無機似漢隂采采菊花猶滿
地䔥蕭霜髮不勝簮南遊阻絶傷多壘北望艱危折
寸心好在吴松江水上青猿啼處有楓林
贈姚掾史
相府共推三語掾卜居曾占九龍峯美髯不独如靈
運佳句仍兼似鮑溶我有茅齋當絶壁時看晴雪落
長松因君喚起故園夢彷彿三生石上逢
别章鍊師
方舟共濟春江闊訪我寒烟菰葦中鼓柂斜衝薲葉
雨鈎簾半怯杏花風仙人壇上芝應碧玉女窗中桃
未紅擬趁輕帆數来往縹壷不惜酒如空
寄養正
淂君佳句清如玉秋色驚人換物華老境侵尋真有
感故園隔絶更興嗟女蘿綠遍牽茅屋烏桕紅明暎
落霞欲酌一尊澆磊塊幾時邀子過田家
贈岳松澗
曾訪神仙五粒松澗泉流潤白雲封林間蘿蔦交青
影石上菖蒲開紫茸煮石有方留秘訣采苓何處覓
行蹤岳君别我三千歲晚戲滄洲又汝逢
次韻屋漏
寂寞江天暮色懸重隂愁絶卷塵編走看破壁雨沉
竈思卧芦花雪滿船風捲高堤高樹拔泉翻野援藥
苗延青山天矯浮雲外自愛新秋爽氣鮮
送張貞居遊靈常洞兼簡王晉齋
荆溪山水閟靈宫子晉笙鵉駐碧峯午夜月明風滿
帳千厓人静鶴眠松緣知瑶草春来長應有仙人洞
口逢莫為青螺翁久住歸時騎取葛陂龍
陸文玉見過
荆溪二月春風悪燈火論交夜對床白鶴遶壇初露
下碧梧滿地忽霜黃卜商失子人誰吊阮籍窮途只
自傷政使陸郎能慰藉賦詩懷舊更淒涼
送■從事之越中
郡廰草色暎青衫從事風流雪滿簮最愛長官能化
俗也知僚佐願停驂右軍宅裏尋苔石賀監湖邊咏
夕嵐它日從君覓佳果来禽青李不湏凾
送僧遊天台次張外史韻
四明山水名天下師去那知客路遥雪霁驚&KR0874;騰宿
莾月明寒鵲集疎條坐尋雲頂千峯石歸趁江頭八
月潮說与住山光老子送賓也合過溪橋
過許生茅屋看竹
舟過山西巳夕曛許生茅屋遠人群鑿池數尺通野
水開牖一規留白雲煮藥烟輕衝䆴出碓茶声遠隔
溪聞可怜也有王猷興階下新移共此君
送葉道士東歸分得懸字韻
憶𡭗心如旌旆懸相逢&KR0873;渚欲華顛窮冬風景吾衰
矣落日烟濤思渺然八咏楼前思舊宅三高祠下覓
歸船棲幽定洗塵喧耳剰吸東陽一斛泉
送柳道傳東歸
賦詩南澗寫烏絲靄靄停雲去後思鄕國動成經歲
别江湖復與故人辞溪船斫膾雲生柁松室聞猿月
滿杖他日重尋言子宅咏歌唯許暮春時
寄開元長老兼呈鄭明德
已公令我詩興生堂下綠苔無俗情天女下試寳花
墜曲生相逢青眼横布金巳住長老宅乞食應怜王
舍城何當棹歌一来過同載唯許鄭康成
贈道士李嘯虚
龍虎岩前李鍊師幾時飛舄洞庭陲晴天白鶴興閑
遠秋水蒼龍光陸離山中杏熟從收糓階下芝生看
奕棋邂逅楼船海上便還應与𡭗道相期
失鶴
啄粟巢松泰華峯直將天地作樊籠不聞丁令歸華
表應馭王喬入太空行迹縦横苔石上寒棲依舊竹
林中清齋我亦厭腥腐長嗼思乘萬里風
送章鍊師入亰
五鶴翩翩朝帝亰青童遥侍玉皇君倚天楼觀金銀
氣蔽日旌旗錦綉文夜礼洞庭薦明水春陪遊輦望
祥雲何人淂似愚溪子高舉凌風思不羣
贈楊大同
石魚峯下子危子出有楊羲陪勝遊斜日碧山梁苑
暮清風白拂冶亭秋松肪和飲三危露桂棹同乘萬
里流擬酌春醪相慰藉梅花欲發聽鳴騶
江上遇楊德用
吴淞江上米家船邂逅亀蒙舊宅前政似燕鴻交泛
泛聊憑楮穎度年年糟床滴雨誰沽酒破衲蒙頭独
坐禅莫學山僧空載月主人情重更留連
寄德朋
故人欲問梁鴻宅遺迹猶應杵臼存楓葉菊花秋瑟
瑟荒園癈圃雨昏昏農人掩舍春明墅縣吏催租夜
打門唯有德朋多遠思賦詩刻烛酒重温
寄友
幽窗談咲話平生三十年前幾變更白髮滿頭今已
老青山排闥故多情桃花灼灼應無語春雨䔥蕭尚
未晴明日扁舟携好酒南山笋蕨正堪烹
馬國瑞東臯軒
未羡勳名馬伏波少游鄕里樂婆娑輕舟陌上山堪
數細雨籬邊菊未莎浩蕩五湖鷗夢遠䔥寥萬里鶚
情多寒廰時有幽人宿月烛高張幔綠蘿
次韻通書記同過鄭先生舊宅
女蘿垂綠翳衡門野水通池没舊㾗有道忘情觀物
化清言如在相人存凄涼江海空茅宇惨淡烟埃委
石尊一奠山泉薦芹藻古心寂寞竟誰論
清明
江雲籠雨白烟生愁眼看花淚濕纓可惜紅英滿芳
草又經上已復清明漂漂羈旅燕鴻迹眤眤怨恩兒
女情老鶴莫教塵圡涴碧岩松下紫芝榮
溪山勝㮣楼
楼下清溪夏亦寒溪頭箇箇白鷗閑風回綠卷平堤
水林缺青分隔岸山若士振衣千仞表何人泛宅五
湖間絶憐与子同清賞定向雲霄共往還
和華以愚韻兼題所畫春山高士圖
扁舟溪上數来過白髮殘春柰我何柳絮如烟迷暁
浦杏花飛雪點春波林扉有客圖丘壑石室何人帶
女蘿欲和華山高隱曲羈愁悽断不成歌
寄王明卿
不見孝廉踰十年高人風節自居然數間茅屋無人
𥙷一榻寒雲只獨眠酒榼時湏栗里菊茶爐還煮惠
山泉衡門不出棲遅久坐有孫登彈一絃
送霞外師過磧沙寺因寄鄭博士毅長老
湖水東邊磧砂寺繙經室裏看争棋食馴沙鳥巢當
戸坐愛汀雲影入帷惠遠何脩為律縛康成終老只
書痴寄語山靈莫疑怪松隂好護中興碑
次韻錢思復見貽
文章傳法似傳灯治病宜求三折肱退食君休大槐
國安居我學小乘僧業勤已有朋耒樂步闊能無祖
武縄欲挈一壷相慰藉春船月色待君乘
贈墨生吴善
吴生製墨變潘法住近義興山郭中洗玉巧當前澗
水采花還覓古時桐照夜虹光灯隱壁拂雲鵉尾谷
生風長年圭璧富潤屋我善養生那有窮
風雨
風雨䔥條歌慨慷忽思往事巳微茫山人酒勸花間
月秦女筝彈陌上桑灯影半窗千里夢泥塗一日九
回腸此生傳舍無非寓謾認他鄕是故鄕
宿普度僧舍
悲涼華屋捴荒墟人事乖張已久如两部草池蛙鼓
吹一襟桐露鶴階除狂遊且盡餘生酒宿習猶存半
舸書初日輕烟櫂歌去江潭柳影亦蕭疎
寄周履道
兼旬不見周徵士落月空梁夢見之久狎海鷗聊避
俗虚言市虎竟成疑尊前節序梅將玉鏡裏形容鬢
已絲日暮烟濤隔城郭䔥條南渚一吟詩
曲彦遠寄茗褁賦此道謝且求致梨栗木瓜
遶屋青山謝眺居木瓜梨栗種扶疎不妨睱日騎官
馬自喜清時少簿書九月授衣霜欲落百年回首鴈
飛初猶憐踽踽空山客茗褁封題遠慰予
寄徐季明
海虞山下徐公宅脩竹長松左右栽陳榻待君時一
下頋園有客莫驅回至今清夢依依在欲寄新詩草
草裁自是漫郎嫌俗子也應魚石有蒼苔
三月廿二日雨懷荆溪舊遊寄原道
憶昔荆溪棹酒船綠波搖蕩女蘿烟春茶未放仙人
掌雨蕨先舒稚子拳岩間石上尋遺迹作賦題詩多
昔賢今日空齋獨對雨幽懷猶夢白雲邊
乙巳三月七日清明風雨憒憒囙成長句
春風多雨少曾晴愁眼看花淚欲傾抱膝長吟酬短
世傷心上巳復清明乱離漂泊竟終老去住彼此難
為情孤生吊影吾与我遠水滄浪堪濯纓
次韻贈林泉民張孟辰
三逕誰尋二仲蹤一丘之木紫溪翁思&KR1052;張翰有清
識閉閤茂深多祖風午夢池塘春草綠輕隂窗戶落
花紅應懷錫谷林泉勝山色依微在望中
故吾一首
縹緲青山日欲晡㳽漫秋水興何孤鶴歸城郭生新
夢塵掩圖書尚故吾南畞藝苗傷碩鼠北窗臨㵎聽
啼烏醉歸倘乞封侯地便復移家傍酒壚
寄顧仲瑛
江海秋風日夜涼䖝鳴絡緯尚綀裳民生惴惴瘡痍
甚旅泛依依道路長衰柳半欹湖水碧濁醪猶趁菊
花黃知君習静觀諸妄林下清齋理藥囊
病中懷先友華陽外史用韻一首
憶昔時雍四海寕華陽外史住南屏春愁黯黯懷仙
卧幽鳥關關喚夢醒塞鴈歸時鶯出谷園花落盡柳
縈青傷心南北數千里無𣸪沙墩長短亭
子章號夢庵走筆謾題
夢庵春夢幾時醒隱約江湖且寓形愁見乱離心忽
忽跡疎親友淚熒熒松陵遇我才經宿浙水歸舟且
暫停蕉鹿紛紛何得失眼明烟外數峯青
雨中在林氏賦贈徐生
終朝風雨洗炎歊隱几無言思泬寥巳絶鳴蟬咽衰
柳空吟翡翠集蘭茗嘉魚坊裏多名酒碧鳳橋邊欲
晚潮二子林徐有高致為陳筆墨遠相招
寄陳庶子
高行昔聞陳太丘雲行好在思遠遊丹砂擬訪葛洪
井湖水堪乘范蠡舟炉銀欲變頭先白田&KR1045;可釀行
歸休且排憂憤澄神慮奏刀巳覺無全牛
歸錫麓
未訪西岩墨沼泉東家兒女笑相牽莫話艱難長旅
食敦忌蕭散送餘年䆉稏雲黃秋雨後芙蓉霜落渚
鷗邊歸来何異遼東鶴荒塜纍纍思惘然
送葉道士再用懸字韻二首
愁心黯對夕陽懸忽見高標喜欲顛似与人民千歲
隔更詢耆舊一悽然青灯綠酒看成醉秘篋珍啚自
滿船歸去還臨劍池月定應歌此酌山泉
君到茅簷雨&KR1543;懸采芝期我碧山顛掀髯一咲非徒
𡭗隔世重逢豈偶然沙渚屐声歸&KR0873;客晚潮帆影下
江船為予一話艱危際双淚沽衣似迸泉
學書
幾叢枸𣏌護藩籬一逕莓苔卧鹿麋独許陶泓為
友更呼毛穎伴幽栖野鶩家雞成品茅来禽青李入
書題臨池自歎清狂甚直好還同鎩柳稽
贈范壻
范公文杏園西宅喧寂一塵渾異宜鼓琴深林調清
越讀書稚子声吾伊簾旌不動香如霧硯席生涼雨
散絲欲飲寒泉錫麓洞暫違清賞一題詩
題鄧氏扇上
鄧家層軒留十日陸郎酒船来百回&KR1052;羔魲膾亦巳
甚冰甌雪碗何爲哉江雲飄飄委坐席岸柳垂垂落
酒杯飲酣戲寫齊紈扇山河微影月裵徊
二月二十日大風
南渚春風二月狂住船濯足聽鳴榔烟邊去鳥暮山
碧衣上飛花春雨香
遠懷不作悠悠語忍躡飛鳬返故鄕
寫畫贈潘仁仲醫師
屋角東風多杏花小軒容膝度年華金梭躍水池魚
戲彩鳳棲林澗竹斜亹亹清談霏玉屑蕭蕭白髮岸
烏紗千今不二韓康價市上懸壷未足誇
贈沈生賣墨
沈學翁隱居吴市燒墨以自給所謂不汲汲扵貴
富不戚戚扵貧賤者也烟細而膠清黑若點漆近
世不易得矣因賦贈焉
桐烟墨法後松烟妙賞坡翁巳久傳麋角膠清瑩玄
玉龍文刀利淬寒泉山廨唯珍白鵝帖雲窗誰錄古
苔篇愛𡭗治工吳市隱收煤一室數灯然
