倪雲林先生詩集卷之六
荆溪蹇曦朝陽編集
七言絶句
村居
疎疎梅雨橘花香寂寂桐隂研席涼怪底林間金弹
子枇杷都熟不知嘗
絶句四首次九成韻
我别故人無十日衝烟艇子又重来門前積雨生幽
草墙上春雲覆綠苔
断送一生棋局裏破除万事酒杯中清虚事業無人
觧聽雨移時又聽風
沒&KR0985;春泥不出門山烟江霧晝長昏槽床声雜茅&KR0585;
雨破却隂寒酒自温
郯子論詩冀北空晤言千里意常同待晴𬗋陌堪縈
手行咏山光水影中
至正十四年二月廿五日雨郯君九成賦絶句四
首云杏花簾幕看春雨深巷無人騎馬來獨有倪
寬能憶(我黃)昏躡屐到蒼苔春色三分都有幾二分
巳在雨声中墙東两箇桃花樹恨殺朝来一番風
十日春寒早閉門風風雨雨怕黃昏小齋坐對黃
金鴨寂寞沉香火自温春寒(時節)病頭風惆悵年華逝
水同世亊緫如春夢裏雨声渾在杏花中俛瓉畱
宿高齋篝灯爲寫春林遠岫圖并次韻四詩題昼
上時夜漏下三刻矣佩韋齋中書
絶句三首
秋水清空似汎搓此生汨沒似無涯䔥閑堂上收書
坐八月芙蓉始着花
芙蓉花下坐鳴琴疑在湘江斑竹林翠節霓旌烟雨
濕秋来江水不知深
岳生孫子最清顛袁老弹琴和澗泉一簀松肪初釀
淂䞉將醉𡭗竹林前
畫贈馮文仲
知君近住西湖曲湖水淪漣似輞川窗下青松高百
尺時時落雪滿琴絃
寄安遇
隣家借淂酒盈&KR0902;薄飯留君午不羔僧夏安居餘半
月重来相与說無生
題玄會庵壁間
風雨縈愁夢不醒𬗋薇花發渚南亭望中迢逓孤烟
起白鳥飛来菰蔣青
追和戎昱寄許鍊師
雲霧軒窗倚半空少霞銘處識新宫遥看一片秋山
色鶴影裵徊明月中
双井院前小立
山色微范好放船秋蕖野水夕陽邊西風更洒菰蒲
雨羡𡭗沙鷗自在眠
雨晴
江上白薲風起波冷紋縈碧莫烟和織成一幅鴛鴦
錦零落紅衣遠恨多
王季野示余米元章詩卷因次韻
喟然點也宜吾与不利虞兮柰若何鴻鴈不来風嫋
嫋庭前樹子落桫欏
吴松江只蒲萄綠金井峯仍縹緲青說与弋人何慕
我高飛鴻鵠杳冥冥
大姚湖水白生烟長物都除絶世緣笙鶴不為歸鶴
怨王生真是勝丁仙
題竹樹圖
海中鉄網珊瑚樹石上銀鈎翡翠梢烏夜乱啼江月
白檀栾飛影下窗拗
江邊樹影墨模糊江上青山日欲晡野思悵然無晤
語時来臨水照眉鬚
次韻曺都水
水品茶經手自箋夜燒綠竹煮山泉莫留樵客看棋
局持斧歸来幾歲年
蕭閑舘裏挑灯宿山罽重敷六尺床隱几蕭條聽夜
雨竹林烟羃煮茶香
惠麓小隱
錫麓洞前開竹扉孟公舊築草堂基巳倩王維圖别
業更從裴迪賦新詩
次韻春雨
鸎啼花落罷琴尊山郭鳴鍾靄巳昏莫嗔野鹿當蘿
逕只有春風到蓽門
青林微雨見東臯桑柘隂隂飛百勞可怜柳絮浮春
水無𣸪縈空百尺高
黯黯春雲暎戸輕綠蕪斜日忽開晴依微野逕泉侵
盡風落桐花遠思生
桐葉題詩憶君處望春惆悵夕陽沈憂来蝶夢飛烟
草黃髮蕭蕭曾不簮
水仙花
曉夢盈盈湘水春翠虬白鳳照江濱香魂莫逐泠風
散儗學黃初賦洛神
絶句
醉喚吴姬舞踏筵風欄花陣亦回旋愁生細雨寒烟
外詩在青蘋白鳥邊
拜石圖
未章愛硯𣸪愛石探瑰抉竒久為癖石兄足拜自寫
圖乃知顛名不虚淂
賦宜遠楼
宜遠楼前春可憐數峯依約乱流邊若為倚劍崆峒
外回望齊州九點烟
别潘先軰
君来烟草正凄迷君去溪頭柳葉齊挂席中流竟東
上莫重回首向荆溪
懷曺都水
荊蛮野褐最清癡怕与高人話别離記淂觧携双樹
下風帆目短淚垂垂
橧墨生吴善
銅官山下白雲亭澗底長松長茯苓傳淂潘生燒墨
法墨成持贈寫丹經
宿玄文舘
玄舘清虚五月秋疎簾珍簟看瀛洲窗前種淂青桐
樹時有鳳凰栖上頭
奉荅范徵君雲林見懷
想見雨池春澑滿唯應閒院綠苔生落盡櫻桃杏花
發輕舟歸去看春耕
三月五日為吴溥泉昼窠石平遠并詩
地僻林深無過客松門元自不曾關展將一幅溪藤
滑寫淂溪隂數點山
為原道題昼
二月東風溪水綠幽林脩竹影叁差杖藜日日溪西
路魚鳥相娱只自知
題張以中畫
密雪初晴僧舍深地炉活火酒時斟張家公子清狂
甚冐冷看山意不禁
今日披圖感慨深与君對酒若為斟重居寺裏松杉
合劫火兵灰巳不禁
吴采鵉像
誰見文簫逐采鵉碧山蘿月五更寒猶遺寫韻軒中
迹留淂風流後世看
用陳子貞韻題畫
仙居乃在惠山東悟者方知色是空却坐西岩双樹
下玉笙雲裏度泠風
舟過梁溪
蕩槳清溪欲盡頭乱山出沒暮雲稠便當濯足聊停
棹何處飛来双白鷗
宿義興先太初上人房
初公楼上雨蕭蕭楊柳垂烟隔岸搖何處舟人棹歌
發山長水遠望蘭橈
周將軍祠隔水近岳鄂五庙亦東隣百年故事誰記
憶風雨清明愁殺人
雪中折枇杷花寄吴寅夫
雪中自折枇杷花走寄城南處士家明日雪晴定相
過两株松下煮春茶
雪不止重寄
清夜焚香生遠心空齋對雪独鳴琴數日雪消寒巳
過一壷花裏聽春禽
為吳處士畫喬林磵石
山家曰出無行蹤雪樹烟蘿遠且重不見鹿眠盤石
上提壷自挂一長松
張外史素不善畫醉墨戲寫張洞竒石頗一種
逸韻德明装潢成卷走筆為賦
書畫不論工与拙顔公米帖豈圖傳君看外史寫竒
石醉墨依稀似米顛
重送初上人參札光公二首
西崦欣逢初上人妙年藻思如春雲育王塔前礼佛
竟應脩白業益精勤
阿育王塔舍利存山氣無雪春冬温蓮花臺近多羅
樹中有人談不二門
對雨遣懷
數日枇杷花落盡可忴春事到櫻桃聽風聽雨眠三
日排遣新愁付濁醪
寄友
二月江水青接天楊柳隔江搖綠烟一夜愁心佀春
雪随風舞影落君前
次韻題高房山畫卷
屋邊昨夜春風起蔣芽荇葉生春水睡醒獨坐無人
声歷歷青山水光裏
題趙榮禄揩痒馬圖次陳先生韻
韓幹真龍下筆肥銀鞍羅帕絡青絲春風碧野和烟
放誰見林間揩痒時
竹枝詞
會稽楊廉夫邀余同賦西湖竹枝歌余嘗莫春登
瀕湖諸山而眺覧見其浦溆㳂洄雲氣出沒慨然
有感于中欲托之音調以声其悲歎久未能成章
也囙覩斯作為之心動言宣為詞凡八首皆道眼
前不求工也
錢王墓田松栢稀岳王祠堂在湖西西泠橋邊草春
綠飛来峯頭烏夜啼
湖邊女兒十五餘烏紗約髮淺粧梳却怪爺娘作蛮
語能唱新声獨當爐
湖邊女兒紅粉粧不學羅敷春采桑學成飛燕春風
舞嫁與燕山遊冶即
心許嫁郎郎不歸不及江潮不失期踏盡白蓮根無
藕打破蜘蛛網費絲
阿翁聞說國興亡記淂錢王与岳王日暮狂風吹柳
折滿湖烟雨綠茫茫
春愁如雪不能消又見清明賣柳條傷心玉照堂前
月空照錢唐夜夜潮
嗈嗈歸鴈度春江明月清波鴈影双化作斜行筝上
字長彈幽恨隔紗窗
辮髮女兒住湖邊能唱胡歌舞踏筵羅綺薰香回紇
語白㲲蒙頭如白烟
題雲林小㬌圖
赤城霞㬉神芝秀洞裏桃花不記春何事却將山水
脚鍾陵中上踏紅塵
後數年𣸪用韻題
憶昔舟歸雪浦濱松林瑶草欲生春閑拈逸筆啚清
思今日披啚似隔塵
題畫
青山矗矗水舒舒相見郊原霽雨初絶佀三高亭上
望人家依約樹扶疎
題㯤禽筠石啚送高霞還玄元舘
烟雨蕭蕭墨未乾幽禽杖上語春寒玄元舘裏多筠
石飯飽臨池自在看
寄德常别駕(三首)
長洲東去有僧居狂士来遊密雪初欲覓故人張别
駕清貧猶苦出無車
愛𡭗作官清海濱海濤嶺雪爛如銀巳占麰麦明年
喜漸有衣檽富昔民
廩食精豊養士多村童野老亦謳歌可無振厲新科
格選試能平定不頗
題畫
楼閣叁差霞綺開峯峦重複水縈廻赤欄橋外垂楊
下步月吹笙向此来
題陳仲美畫次張貞居韻
杜老茅堂倚石根往来西瀼与東屯一庭秋雨青苔
色自起鈎簾尽綠尊
斜日西風吹鬢絲披啚弄翰學兒嬉釣竿拂着珊瑚
樹張祐題詩我所師
連雨
三月雨声連子月五湖舟楫住南湖春愁黯黯如中
酒捲地狂風撼不蘇
吴中
望中烟草古長洲不見當時麋鹿遊滿目越来溪上
水流將春夢過杭州
為蹇原道題竹木啚
疎篁古木都成老石澗莓苔亦有花排悶不湏千日
酒聊將小筆昼龍蛇
九日登華氏溪亭
茱萸黃菊稍斑斑野水蒼烟草莾間送客歸来逢九
日華家亭上獨看山
寄曺都水
溪南山影碧叢叢水閣風林處處同周處庙前新漲
闊數声柔艣月明中
三月廿日題所寓屋壁
&KR0922;樹花開破屋東隣墙花信幾番風閉門睡過兼旬
雨春事依依是夢中
隣墙桂花盛開
扶疎桂樹隔隣墙時有飛花到石床起近南&KR0585;看月
色不湏更炷水沈香
六月五日偶成
坐看青苔欲上衣一池春水靄餘暉荒村盡日無車
馬時有殘雲伴鶴歸
題寂照蔣君遺像(二首)
幻形夢境是耶非縹緲風鬟雲霧衣一片松間秋月
色夜深惟有鶴来歸
梅花夜月耿冰魂江竹秋風洒淚痕天外飛鵉惟見
影忍教埋玉在荒村
君姓蔣氏諱圓明字寂照暨陽人也年二十一歸
于我勤儉睦雍鄕里称其孝敬歲癸巳奉姑挈家
避地江渚又一年不事膏沐游心恬淡時年四十
有七矣如是者十一年癸夘九月十五日微示疾
十八日清晨翛然而逝甲辰正月廿四日題
正月廿六日謾題
&KR0873;雲汀樹晚離離飲罷人歸野渡遅睡起香銷金鵲
尾独聽疎雨打窗時
二月十五日雨作
風軒紅杏散餘霞堤草青青桃欲花寒食清明看又
近滿川烟雨乱鳴蛙
雅宜山詩
雅宜山奮名娜如山盖虞道園所命名然未若娜
如之名近古也施君宜之先隴在其處索余賦詩
國為竹枝歌二首遺之以𣸪其舊焉
娜如山頭松栢青闔閭城外短長亭来山未久入城
去駐馬回看雲錦屏
娜如山頭日欲西採香&KR0985;裏竹鷄啼南朝千古繁華
地麋鹿蒿莱望眼迷
送徐仲清還毘陵
昔年守義抗天兵季子遺風尚足徵牧守荒淫嗟末
代荒墟榛棘竟誰懲
有道楊公此駐車遺言百世惑能祛道鄕忠義埋黃
壌牛斗龍光尚燁如
六月一日吉祥庵題
僧夏安居我息機清風日為掃柴扉身形巳似松梢
鶴還有悲歌續令威
二日又題
随宜喧寂了殘生飯飽悠悠曳履行日落吴松半江
影莫將欣厭惱閑情
十三日雨窗排悶
俗患不侵忍辱鎧道力可勝紛華兵明月無心含萬
象浮雲初不汚圓澄
雨声蕭瑟似秋塘淡泊紅蕖滿意香火宅任渠生熱
惱汪汪法海自清涼
十六日雨晴
道畊豈患粥材罄德獵何憂肉食無底事甘飡希厚
味曲肱飲水色敷腴
七月二十八日過丘氏林居秋風騷騷然至暮
大作終夜不息囙成小詩
西風楊柳暮騷騷零落江雲起怒濤坐看荷花都落
盡倚窗孤咏楚天高
松陵一首
松陵原上望長洲綠玉平鋪江水流好取釀為千日
酒大瓢酌月散煩憂
二月六日南園四首
雨裏櫻桃两樹開北風吹盡臘前梅荒筠隅隩無多
柳細草汀洲併是苔
正月已闌烟雨寒泊舟東渚聽風湍山長水遠鳥飛
急不是離人也鼻酸
春月寒逾臘月寒盲風怪雨泊江干天工自不為人
料一種春光有幾般
有子政如無子同異居邈若馬牛風人閒何物為真
实身世悠悠泡影中
秋客軒
乍見芙蓉開滿樹更憐楊柳綠含風秋容好處無人
會都在溟濛烟雨中
碧花翠蔓引牽牛叢竹黃葵意更幽不用田疇三日
雨巳輸䆉稏十分秋
霊璧欹危四五峯枇杷細弱未成叢槿籬西面雲千
畞牛背時聞一笛風
村氓报本妙蓮華供佛燒香汲井花独有橋東白石
叟依然傾酒食蝦䗫
松雪馬啚為原道題
渥洼龍種思翩翩来自元貞大德年今日鷗波遺墨
在展圖題咏一悽然
題墨萱
落盡幽花出一枝愛宜男草近清池水仙唯數彛齋
趙夏卉芳妍𡭗更竒
二月十九日夜風雨凄然南渚旅寓篝灯与端
叔共坐因念兵戈滿地深動故山之思遂賦
春雨春風滿眼花夢中千里客還家白鷗飛去江波
綠誰採西園糓雨茶
題曺雲西畫
吴松江水碧扵藍怪石喬柯在渚南鼓柁長吟採蘋
去新晴風日更清酣
鵝次韻題
泛雪翻雲未足佳棲萍唼荇戲江沙舉群此日籠歸
去識淂能書内史家
草青莎軟暮烟和點綴春江愛白鵝不似貪饕誇
厭飫萬錢日食未嫌多
真迹黃庭世所珍當時聊𣸪送鵝群寕知雪後攻城
者使乱軍声用進軍
雜賦絶句
恢公妙淂華光法月影縦横白尚玄留取禅門三昧
法松滋楮穎過年年
空江水冷珮珊珊去國千年始一還身似吹笙王子
晉夜騎白鶴過緱山
一色清江四面同楼居如在畫圖中主人欲刻皆山
記湏淂環滁老醉翁
曾傍江流築釣磯朱門華屋亊都非身如王謝堂前
燕歲歲猶過白板扉
痛飲酣歌未是狂有岐何處覓亡羊芹羔术煎茅君
酒更醉人間一萬場
贈通上人
惠遠深心白蓮社湯休麗句碧雲篇懴摩不懈香灯
供般若仍通文字禅
雨後春池芹細細月明寒渚竹娟娟東林門外聞鍾
返只有陶公妙入玄
題畫竹
本朝昼竹高趙李慙愧後来無寸長下筆能形䔥散
趣要湏胸次有篔簹
題李光禄墨竹
雲氣翛翛青鳳翎湘江鼓瑟倩湘靈壁張此畫驚竒
絶醉倒茅君双玉瓶
題宋仲温竹杖
畫竹清修數宋君春風春雨洗黃塵小窗夜月留清
影想見虚心不俗人
荅陳謝二叁軍王長史
世故紛紜自糾纏南山脩竹老風烟陳公懷抱政如
此清影蕭蕭月滿川
謝公好義今猶初不可親褻不能疎松陵父老猶德
𡭗援溺功多自不居
經年不見王内史秋夜有懷如此何澄不為清橈不
濁汪汪万頃玉湖波
蕭蕭短髮不湏冠何處繫舟雲水寬西塞山前夕陽
裏青芙蓉墮水精盤
百年苦樂孰深知何可旬月無我詩從渠推罵与争
席不癈鷦鷯巢一枝
題畫与強仲端
日暮移舟何處泊強家亭子水西頭惠山只在緗簾
外雨後幽泉想乱流
題靈岩寺壁
我到靈岩古寺中雲烟楼閣欝重重今朝醉倒山前
石留取綸中挂偃松
船中
野水荒寒寂寞濱萋萋芳草也知春五湖雲浪浮天
白好遣輕鷗狎隱淪
題墨竹
燈下蕭蕭玉一枝吴松欲雪暮寒時憑君為把青鵉
尾大掃隂雲息怨咨
為德常寫竹枝
張公宅裏挑灯話對影依依夢寐同坐到夜深喧境
寂庭前疎竹起秋風
拜石圖為王文静題
米顛嗜古命宜輕玄寶厓珍禍患并盥沐閱書私太
尉可怜謟侫小人情
清文絶俗盛名譽不記坡翁奬拔初淂筆無如蔡元
度却言蘇軾劣扵書
畫竹与張元實
髯翁中歲淂麟兒&KR0238;點双朣玉作頥可惜空齋無楮
穎為拈秃筆掃風枝
寄張德常
聞道淮安之任去尊君今住叔兮家来城又鼓吴松
柁好過苔磯弄釣車
吴仲圭山水
道人家住梅花村窗下松醪滿石尊醉後揮毫寫山
色嵐霏雲氣淡無㾗
題畫贈崔子文
性癖居幽每起遅一来溪口竟凄迷林亭曉色蒼茫
裏自送風帆過水西
睡起
睡起晴雲滿澗阿牛羊日夕下南坡浮生富貴真無
用政似紛紛蟻一柯
戲贈大雲
不問羊車与鹿車無三無二一乘耶何勞贊歎并言
說心悟方能轉法華
題畫竹
嫋嫋風枝墨未乾美人湘水逐笙鵉恍然一枕遊仙
夢清影縦横山月寒
王叔明畫
筆精墨妙王右軍澄懷卧遊宗少文王侯筆力能扛
鼎五百年来無此君
因盧山甫便寄曺德
使者停車溪水西借栽綠竹僦幽棲玉川野客尋津
去悵望孤帆意轉迷
李伯時畫
飛仙遊騎龍眠畫㒵淂形模也自竒句曲真人親鍳
定不湏言下更題詩
畫竹
蟠虬舞鳳寒雲冷挟以明蟾光烱烱世人只觧說洋
州小坡筆力能扛鼎
商學士畫次張外史韻
独棹扁舟引興長疎林遠岫見微茫商侯畫筆張仙
句可比豊城寶劍光
贈金嬾翁製爪篱
聞君有漏与無漏木杓爪篱都一般欲覓嬾翁安樂
法無生話子說團栾
環綠軒
環綠軒中古逸民瑟琴圖史硯為隣欲知此地多生
意試看窗前草色新
題畫贈原道
雪後園林梅巳花西風吹起鴈行斜溪山寂寂無人
迹好問林逋處士家
与錢伯行宿栖雲堂
小龍江上栖雲室望見石湖湖盡山来与錢翁住三
日白雲妍㬉滿中間
人以秋毫軒輕我我心澹然如碧淵何期失脚墮塵
網談笑區中飽世緣
人我共上二首
醉中了了夢中醒好語狂言不用聽莫起黑風飄鬼
國長教明月照中庭
為仲章寫竹石
沈君好古嗜尤淡竒石幽篁心所欣為寫雲林齋下
景月明春露濕衣巾
次張師道韻
我愛張君真樂易樵談農語接&KR0794;欣每思灵石山前
住六尺藤床一幅巾
題畫
南望銅官曉色新三株松下一茅亭何當濯足臨前
澗坐石閑書相鶴經
坦腹江亭枕束書澄清江水自空虚脩篁古木悠悠
思何處青山可卜居
怪石足當米老拜脩竹定是王猷栽磊落瓊瑰雨洗
出團栾清影月移来
怪石雨餘苔蘚滋月明鵉尾影参差春風忽過庭前
樹會見清隂覆墨池
柯丹丘梅竹
竹裏梅花淡泊香暎空流水断人腸春風夜月無蹤
迹化鶴誰教返故鄕
用潘子素韻題柯敬仲墨竹
古木幽篁春淡淡斜風細雨石蒼蒼何人識淂黃花
老弄翰同歸粉墨嚢
吴松江水似荆溪只欠山光落酒巵古木幽篁無限
思西風吹鬢影絲絲
題畫
琅玕節下起秋風寒葉蕭蕭烟雨中贈子仙壇翠鵉
帚杏林春掃落花紅
逸筆縦横意到成燒香弄翰了餘生窗前竹樹依苔
石寒雨蕭條待晚晴
野店枯槎何處園千花羞澁不成妍竹枝嫋嫋春石
悪卧看歸鴻水拍天
落落長松生夏寒莓苔樗散共盤桓王謝家庭多玉
樹依然猶是晉衣冠
雨後池塘竹色新鈎簾翠霧濕衣巾為君寫出團栾
影喜比他鄕見似人
斑斑石上蘚紋新隂落先生烏角巾㒵淂两枝初雨
後可憐清興属幽人
為寫新梢十丈長空庭落月影蒼蒼王君胸次冰霜
凛剪燭談詩夜未央
舟過松陵甫里邊幽篁古木尚蒼然何人淂似王徵
士静看輕鷗渚際眠
逢着鄕人朱伯亮朱絃披拂共南薰研池雨過添新
漲特爲濡豪寫墨君
右臨青嶂左澄江未覺羲皇遠北窗安淂茅君酒斟
酌幽人許致玉瓶双
喬木叢篁倚苔石故家遺業捴成灰二喬憶嫁周公
瑾尚有枝孫氣不衰
寄陸鍊師
忽憶南湖陸鍊師若爲湖上住多時明朝擬望仙帆
至好買松魲作膾絲
寄張處士
江邊楊柳綠絲烟影落清波万里天處士時時驚曉
夢門前椎鼓發塩船
題幽篁古木啚爲文静徵君賦
環慶堂前翠竹多雨苔侵石樹交柯不遊罨畫溪頭
路柰此春宵月色何
題李遵道枯木竹石
我識黃嵓李使君墨池詞氣靄如雲莫言但淂丹青
譽曾有人書白練裙
寄人
無室無家老更顛草衣木食度年年開春若問桃花
宿先到俞君舊宅前
題畫竹贈西溪處士
雪葉霜枝耐歲寒櫛風沐雨不成歡百年強健且行
樂留取清溪作釣竿
贈曺德昭
谷口桐林落絳霞仙帆初泊野人家蕭閒館裏青苔
合看到階前芍藥花
題畫贈單君
单君子達荆溪往不到荆溪巳十秋古木幽篁苔石
路每經行處思悠悠
贈沈掾
蕭蕭白髮沈休文問舍求田江水濆此夕一杯成酩
酊淋漓醉墨氣如雲
寄王簿
客愁醉似未招魂老去情懷孰与論詩寄句容王主
簿憶從白璧逹天門
太白嘗從金陵泝流過白璧山翫月逹天門賦詩
寄句容王主簿
順逆
順逆推移莫愛嗔白雲終不染緇塵世情如火心如
水屋裏湏教有主人
次韻題黃子久畫
白鷗飛處碧山明思入雲松苐幾層能畫大痴黃老
子与人無愛亦無憎
烟鶴軒二首
烟鶴軒前枕石眠一声清唳落江烟攬衣起望行雲
急遠思憑虚忽欲仙
楓落吴江雲雨空戞然鳴鶴𬗋烟中坐看雪影横江
去明滅寒流夕照紅
林宗道新闢小軒南望平蕪烟樹眇然有千里之
意囙名之曰烟鶴盖取韋刺史遠水烟鶴唳詩語
爲賦二小詩著軒中
贈張德常
老疾吟哦張判官僦居江海覺心寬好乘黃鵠風埃
表萬里雲霄一羽翰
齷齪疲駑飲齕餘鞭笞喘汗駕塩車騏驎已老終超
逸不受金羈去玉除
客舍詠牽牛花
小盤承露净鉛華玉雪依稀染碧霞弱質幽姿娱我
老傍人籬落&KR2037;秋花
調玄度
江渚荷花落日紅昼&KR0585;欄檻納涼風何人淂似張公
子詩在烟波眺望中
清明後題
野棠花落又清明楊柳青青人耦耕春物闌珊成底
事半江疎雨暮潮平
再用前韻呈錢思𣸪
目断青山白鳥明姑蘇城下有人耕越来溪水流遺
恨嗚咽声中似不平
再用韻
春泥滑滑暮霞明苔滿石田那可耕眼底紛拏詩可
遣胸中崒嵂酒能平
寉盈軒西芍藥欲紅矣戲成絶句奉呈雪林隱
君求折二枝
階前紅藥無人摘彩翠籠烟溪水南為折一枝和瑞
露小窗巵酒咏春酣
聞鴨鵊
林影曨曨鴨鵊声歐陽詩句最關情昼&KR0585;宮烛朝儀
早欹枕船窗憶太平
四月七日雨
水宿風行冬𣸪春汀花汀草思紛紛泊舟無頼終宵
雨夢入蒼梧萬里雲
追和蘇文忠墨蹟卷中詩韻(八首)
脉脉遠山螺翠横盈盈秋水眼波明西北風帆江路
永片雲不度若為情
雨挟江潮来浦口霜凋木葉見山尖寒波曾照飛鴻
影髭雪朝朝与恨添
風雨翻江夢裏驚忽思風馼綘霄翎世間那淂麻姑
爪痒處爬搔憶蔡經
湖邊窗戶倚青紅此日應非舊日同太守与賓行樂
地断碑荒蘚卧秋風
奎章閤下掌經綸清淺蓬莱又幾春三十六宮秋寂
寂金盤泠露泣仙人
蔡公閩嶠双龍璧蘇子儋州萬里船何似歸田虞閣
老醉吟清浦月娟娟
嗜酒狂吟秃鬢翁華陽壇舘百花風晚年傳淂登真
訣歸卧南山澗谷中
窗裏晚山眉翠重汀前秋水眼波明白鷗飛處循歸
路眇眇新愁故國情
别陸氏女
去住情悰两可哀天公与我巳安排前途恐有寬閑
地未信狂夫事事乖
題畫
海鷗何事更相疑野老如今久息機旅泊一篷南渚
上雲濤烟樹影依微
六月九日過以中野亭賦
豆苗引蔓巳過&KR0585;荇葉團團菱葉尖野亭中間坐至
晚窗前竹影月纖纖
雨後
雨後空林生白烟山中處處有流泉因尋陸羽幽棲
處獨聽鍾声思惘然
題畫贈王允同(二首)
湛湛綠波春雨裏娟娟翠竹曉風前此中著淂玄真
子一棹夷猶獨醉眠
桐露軒前月滿窗竹聲樹影落春江青苔石&KR0985;無人
迹坐待歸来白鶴双
江上
石侵春雨林間蘚竹帶沙汀日暮烟江上清隂随月
落船頭白鳥傍人眠
二王遊騎啚
每憶開元全盛時五王遊騎日追随鶺鴒原上雙兄
弟挟彈荒郊想鳳池
謝筆
陶泓思渴待陳玄對楮先生意未宣何似中書二君
至明窗脫帽一欣然
聞竹枝歌因效其声
鈿山湖影接松江橘葉青青柿葉黃要寫新詩寄音
信西風断鴈不成行
江流不住楚山青船到潯陽幾日程不忍寄將双淚
去門前潮落又潮生
高尚書畫竹
石室風流継老蘇黃華父子亦敷腴吴興筆法鍾山
裔只有高髥不譲渠
看花仕女圖
畫圖常識春風面雲霧衣裳楚楚裁爲問人間春幾
許石欄西畔牡丹開
剖瓜士女圖
月弯削破翠團團六月人間風露寒誰覓東陵故侯
去但知華屋薦金盤
王都事家聽周子竒吹笙
隔水吹笙引鳳鳴十三聲外柳風清風流自有王子
晉留取清樽吸月明
趙魏公蘭
天上宣和落墨花彛齋松雪擅名家遥看苕霅山如
玉雪後春風自茁芽
管夫人畫竹
夫人香骨爲黃圡紙上蕭蕭墨色新悽断鷗波亭子
上鏡臺鵉影暗凝塵
樹石小㬌
嘉樹幽篁澗石隈當年曾此好懷開如今寂寞空山
裏誰復緘情折野梅
墨梅
幽蘭芳蕙相伯仲江梅山礬難弟兄室裏上人初定
起静看明月寫敷榮
題雜畫
白雲孤鶴莫知還船泊錢塘看越山珍重今朝重展
卷吟詩作賦北窗間
新柳春柯未著鴉短籬茅屋野僧家放舟不怕歸程
晚白水田畦巳有蛙
小坡曾寫鷄栖石猶在荆溪山寺中幾欲規摹渾忘
却可怜零落墜秋風
松瀑飛流到枕邊道人清坐不湏弦王君筆力能杠
鼎用意何曾譲鄭虔
庭樹霜黃尚有隂午窗危坐自鳴琴問誰淂似沈夫
子北牖羲皇見此心
題畫
荷葉田田柳弄隂菰蒲短短&KR0985;苔深鳥飛魚躍皆天
趣静裏游觀一賞心
一代舒王不數人曾哦雪竹与霜筠雲林野思生幽
夢睡起濡豪一寫真
寄人
楊柳春風未放黃晴天孤鴈不成行忽思小謝生幽
夢芳草池塘路亦荒
懷吕君
三年不見吕高士清夜時時夢見之安淂長風生羽
&KR2181;与君濯髮向咸池
寄人
秋光明可截并刀一隼横空厲羽毛猶憶南汀縈手
處断雲殘日下亭臯
烟雨
烟雨空濛遠樹齊人家樹底自成蹊只應三月吳松
尾渚際維舟聽竹鷄
仲穆馬圖
花門舊進青騘馬天水王孫皃淂真溪上猶遺光禄
宅海寕何以久風塵
墨水仙
宋諸王孫釋大雲清詩多為雪精神誰言一點金壷
墨觧寄湘江萬里春
絶句
要識清虚甘寂寞何如快活地中仙千岩万壑松窗
裏爛醉吟哦石上眠
睡起晴雲滿澗阿牛羊向夕下平坡浮雲富貴真何
用政似紛紛蟻一柯
十月
十月江南未隕霜青楓欲赤碧梧黃停橈坐對西山
晚新鴈題書巳著行
贈玄容
枯柳疎條栖鳥稀歸人稚子候&KR0585;扉政如十月江南
岸落日西山翠影微
松澗啚
青松磵底結凄隂老大還無用世心張洞西偏煮藥
竈山靈虚閉白雲深
寄友生
周君讀書離墨山山中卧看白雲閒翻然遂逐雲歸
去松下草堂深閉關
題陳惟允畫
韓公曾聽穎師琴山水蕭條太古音不作王門操瑟
立溪山高隱竟何心
春雨
春雨蕭條獨掩扉庭柯&KR0985;篠碧依依莫思南渚停舟
處烟柳垂隂滿釣磯
寄王叔明
野飯魚羹何處無不將身作係官奴陶朱范蠡逃名
姓那似烟波一釣徒
寄韓伯清
何處田廬業可租金堂玉室夢全無為謀𬞞藥樵漁
地好在何山碧落湖
題趙承旨墨竹用張外史韻
籊籊生綃寫竹竿愁看春雨滿空壇風流誰識當時
意萬里鷗波烟㬌寒
晚照軒偶題
南湖春水碧扵天夢作沙鷗狎釣船綠樹拂&KR0585;風雨
急覺来依舊北窗眠
&KR0585;前幽鳥自相呼池上紅蕖暎綠蒲五月夜涼如八
月一窗風雨夢南湖
醉後贈張德機
允同日夕能求畫靳酒蔵茶更惜香獨有舘中張博
士誇余弄翰不尋常
博士今宵不用誇竹枝嫋嫋趁風斜莫煩更把官奴
燭且与狂吟野老家
西家飲酒不盡歡東家燈下坐團栾我儂自有一壷
酒不怕先生酒量寬
空折花枝插滿盆清吟清坐想盤飱主人欲勸松肪
釀謾道糟床尚苦渾
誰醒宜城竹葉春竹枝空畫損精神詩成不壓乾喉
吻誰道傷多酒入唇
贈僧
清流堂上無塵事竒石脩篁暎𣑽書長日粥魚齋鼔
罷竹窗虚寂坐如如
題張元播扇
聽雨楼中也自涼閑停筆硯静焚香君来爲煮稽山
茗自洗冰甌仔細嘗
題畫
湖水清空好放船青山依約白鷗邊忽思周處祠前
路古木荒烟一惘然
畫竹贈申彦學
吴松江水似清湘烟雨孤篷道路長寫出無声断腸
句鷓鴣啼處竹蒼蒼
阿儂渡江畏風波聽渠声唱竹枝歌淇園青青淇水
綠不似瀟湘烟雨多
青山
夕陽渡口見青山誰識其中有此閑我本為樵北山
北賣薪持斧到人間
原上人
上人住近西山麓左右泉声喬木深拄杖逍遥扣門
去臨池濡墨寫春隂
林亭曉色圖題贈西溪處士
性僻居幽起每遅一来溪口意凄迷林亭曉色蒼茫
外目送征帆過水西
題木石贈丘志
古木幽篁丘氏宅江波落日妙蓮庄泊舟風雨留三
月卧看鳬鷖十里塘
贈伯清
市上休疑張伯清藥無二價制頽齡何當掃雪居幽
谷与我松根採茯苓
竹枝詞題昼竹上二首
阿儂渡紅畏風波望渠江上竹枝謌淇園青青淇水
綠不似瀟湘春雨多
吴松江水似清湘烟雨孤篷道路長寫出無声断腸
句竹雞啼處竹蒼蒼
題畫
長江秋色渺無邊鴻鴈来時水拍天七十二湾明月
夜荻花楓葉覆漁船
偶成
𬗋燕低飛不動塵黃鸝嬌小未勝春東風綠遍門前
草暮雨寒烟愁殺人
荆溪秋色啚為卜震亨題
罨畫溪頭秋水明上人逸筆思縦横雲山多少玄暉
句不道毫端昼淂成
為潘仁仲寫梧竹草亭
翠竹蕭蕭倚碧梧一亭聊以賦閑居浮杯樂飲思潘
岳藻思春江濯錦如
羔羊一首
羔羊跪乳猶有别林烏返哺能無違彼哉微物具至
理感𡭗太息淚沾衣
巳酉元日題徐氏南園壁
九日塵汚一日清南園池水濯冠纓卑卑燕雀難喻
大自展培風九萬程
六日題
寄居丘氏小偷閑盡室逃亡夜向闌縣吏捉人空里
巷挈家如出鬼門關
韋差草堂啚
韋羌山中草堂静白日讀書還打眠買船欲歸不可
去飛鴻渺渺碧雲邊
題彦貞屋壁
王子五月廿七日呂君隱所余又来輕舟短棹向何
處只傍清波不染埃
絶句
枕幃椰席使安舒借我飛裙意有餘更借裙拖三百
日高秋還子■佳書
題畫次韻
羲献才情似水清暑窗葵扇与桃笙中州父子黃華
老信是前賢畏後生
中州人物獨黃華父子詩畫逸出氊裘之表為可
尚也觀澹游此卷筆意蕭然有蔡天啓風流盖高
尚書之所祖述而能冰寒扵水者與卷後有歐陽
承旨所賦詩不揆因次苐其韻丙午六月晦日
偶寓姚城江上村木如蛟舞石如黿清風明月許元
度為余傾倒綠波軒
後二十三年為戍申歲元度張君淂此持以示僕
披卷如夢寐間也因援筆次外史詩韻詩巳為之
泫然外史巳仙去張榮禄鑑禪師不見數十年存
亡不能知尤令人悽断也九月十一日題
正月八日宿禪悅僧舍題趙榮禄馬圖
山僧院裏無塵事夜雨灯前興不孤寥寥說竟無生
話更覧王孫駿馬圖
畫贈王生
白沙岸下幽人宅翠竹林中賣酒家好事江千王處
士客来為黍酒仍賖
題畫
笠澤依稀雪意寒澄懷軒裏酒杯乾篝灯染筆三更
後遠岫疎林亦耐看
題畫贈盧山甫
盧君絶似米顛子品畫評詩也自佳我畫亦憎肩汗
汚手為装緝挂高齋
白石先生古貌古心輕財而重義寔生于吾後
之師令人晤寐不能忘但幽居默如潜逃則殊
令人憒憒耳昨暮辱醉中詞翰讀之洒然也因
次韻希一咲
深感分嘗酒數罌醋雞聞勝駝蹄羔轟轟烈烈男兒
事莫使磨拖過此生
空宇寥寥秋燕巢咲談誰与共遊遨南隣雖有幽貞
士默默深潜如避逃
柯丹丘梅竹
山川搖落夜漫漫老木幽篁巧耐寒畫裏陳侯有佳
句皎如明月暎琅玕
絶句
七月三日快哉風野亭不厭酒杯空况有樽前沈腰
瘦何妨醉倒田家翁
密雪時晴照日初東窗竹影寫扶疎也知江渚張高
士衲被敦敦偃仰餘
七月九日一杯酒吾友王君將遠遊况有吕徍張處
士消搖江沙狎輕鷗
題畫
絶憶丹陽蔡天啓秋林淡墨意縦横陳君筆力能扛
鼎可見前賢畏後生
湖水清空好放船青山依約白鷗邊忽思周處祠前
路古木荒烟一惘然
松雪馬圖
田寫天閑八尺龍鷗波濡墨水晶宮紛紛世俗争模
倣兒子門生亦秃翁
贈潘仁仲
良相良醫意活人淂仁要亦在求仁能調脾肺心肝
腎不出酸醎甘苦&KR0605;
題昼竹
三家市上沽村酒亥夜明灯初自酉官奴把烛我所
無幽篁乱寫非風柳
