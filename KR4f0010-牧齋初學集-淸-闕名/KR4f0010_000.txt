牧齋先生初學集序
歲癸未冬海虞瞿稼軒刻其師牧齋先生初學
集一百卷既成先是先生再寓書於余寄示近
所著嚮言及高陽行狀屬余序其文甚切而余
方退讓未遑盖先生身雖退處其文章爲海内
所推服崇尚翕然如泰山北斗雖鷄林蛋戶有
能知愛之者顧欲俾鄉里窮僻衰耄之夫嗷然
弁其首有不譁而笑其妄且誕乎此余之所為
不敢也古人有言文章千古事得失寸心知先
生之文惟先生自知之又曰人之相知貴相知
心以余相從之久相得之深而先生虛巳下問
晨夕不厭凡一詩之成一文之搆無不哆口抵
掌祛形骸忘嫌忌所謂以仁心說以公心辨以
虚心聽當其上下千古直舉李杜而下三唐詩
名家傑作一一矢口品隲商榷論次之而今廼
曰不敢序先生之文又不呀然相視而失笑者
乎盖余識先生于未第時一見而莫逆于心且
三十年矣始同飬疴于拂水辛酉先生淛闈反
命相會于京師時方在史局分撰神廟實錄
兼典制誥杜門注籍不泛為詩文及再出而巨
璫專恣正人摧䧟先生且削籍歸矣戊辰今
上登極召起田間方且柄用而僉倖力齮齕之
旋復放歸遂招余耦耕湖山之間若將終身焉
者已而横被誣奏權奸下石身禁囹圄命如懸
髮而先生嗜學益力覃思逾深嘉定施孟翔除
武昌推官歸語余云曾兩候見獄中憫其圜戶
湫隘暑雨跼蹐殆非人所居而先生朝吟夕諷
探賾洞微孜孜不厭一如平日方與其徒瞿生
友人劉敬仲談藝和詩余時心甚危之恐為讒
夫媒孽以為謗訕先生聞之初不以余爲過慮
也凢自天啟甲子削籍出都門及今上召對
免歸各有七言律詩二三十篇頌繫雜詩多至
數百首其所遭罹禍患愈迫切而其文章光𦦨
愈昌大宏肆竒怪險絕變幻愈不可測又且怨
而不懟憂而不懾淂風人諷諭之致而不失温
柔忠厚之意自非具大根有定識真能信前因
通宿命何繇捐人我遺得喪怛然浩然一至是
哉余觀先生早荷神廟登進在承明著作之
廷回翔禁林親侍熹廟講幄雖其屏棄明時
未獲大用今上臨軒側席每為再三嘆咨其
文章不可不謂顯逹矣晩而以其忠猷嘉謀無
由入告左右著為嚮言三十首以垂于後不惟
其愛君之深憂國之切隱然溢于言表而救時
匡世之略亦已見其一斑藉令不遭齮齕不罹
謗讟日畫詔于密勿之地視師于戎馬之間何
以老而能學窮而益工使文章必傳無疑若今
曰哉昔白香山不序元微之集而悉見干所寄
通州論文書以余衰病不復能東下就見終老
聊叙平昔以當一夕之談而已不可謂序也
冬月長至後新安布衣友人程嘉燧述于松圓
山居
吳郡門人徐增敬書
錢受之先生集序
愚聞諸子之言曰聖人將動必有愚色又云君子有竒志而
天下不親焉顧予與海虞先生未之親暱也覿面之何曾而矢
志之不二其所親更有甚于此者噫亦稱竒矣㫺之君子先憂
而後樂今之君子先樂而後憂夫憂樂無常亦惟其世耳處今
之世憂人之憂曰甚于一曰不得不以㫺之無憂者爲足樂也
周元公曰學者須尋顔子樂趣夫顔氏之樂豈不在于簞瓢陋
巷哉至于爲邦之問則吾夫子以四代之禮樂制度相與傳授
非羣弟子所敢望也而末復諄諄以放鄭聲遠侫人爲致嚴乃
今之卋則爲淫靡之習傾危之人者比比矣顔子平生之經濟
在于畏匡子在回何敢死之一言雖聖人無死地但不知當時
夫子何以過宋而宋人不知顔回何以在後而不死子氏曰
禹稷顔回同道似又以民溺民飢之憂與簞瓢陋巷之樂其致
一也故曰憂樂無常論其卋而已予與海虞先生之閱卋亦屢
更與當其可樂有有憂者存焉當其可憂則巳亦難于獨樂矣
樂行憂違君子未嘗以隠居爲樂也確乎其不可予與先生
當共勉之庶天下後世知吾受之之詩與文如嚴君平不作苟
見而已若謂動之必固靜之若謂曉之必固愚之則又非予與
受之非有意于持世者也惟無心于世者而卋數又足以局
之者哉時崇禎甲申中龢節友弟曹學佺能始識伍柳書
讀牧翁集七則
錢牧翁集成以余能讀其文索余叙之每吮毫
和墨神氣輒索因思蘇黃同世山谷終身服膺
坡老之文然未嘗爲叙其見於題跋者往往有
之余亦竊附於此爲題數則以告世能讀牧老
之文者
流俗之文每變愈下良以志趣凡近了無拔俗
之韵不思力與古人作敵耳間以私智舞文古
法益復蕩然故世所競尚之文余鮮有讀至終
篇者蓋繩以我法至十數行未有不敗矣獨至
虞山文見輒神思清發宿累都捐久而酣暢益
深懷古之思歐陽率更見索靖碑寝臥其下三
宿不能去此觧故須旦莫遇之未易與近人道
也
文之有法如松直棘曲鵠白烏玄眼橫鼻豎夫
苟因其固然天地萬物俱爲玅道之行也然嬰
兒自旋見屋廬轉以正告之爾自眩鶩屋實不
轉彼必不信蓋未能立於不傾之地耳近時惟
虞山文尺寸必謹於成法至委折竒致不煩繩
削而自合如駭雞枕四面視之皆正豈若院體
書以無復增損爲法耶
桓宣武入蜀有老吏曾供事武侯者宣武詢之
云諸葛公定以何爲長吏對以未見其長但每
事停當耳近人詩文間亦有長處恨苦不停當
故不能欺余老吏也余所服牧齋詩文特以其
停當耳
錢牧老語余言每詩文成擧以示柳夫人當得
意處夫人輒凝睇注視賞咏終日其于寸心得
失之際銖兩不失毫髮余當以李易安同趙德
甫每飯罷坐歸來堂烹茶指堆積書史言某事
在某書某卷第幾葉第幾行以中否勝負爲飲
茶先後中則擧桮大笑或至茶覆懷中不得飲
而起每思閨閣之内安得有此快友而夫人文
心慧目玅有識鑒似此易安猶當讓出一頭地
惟朝雲謂子瞻一肚皮不合時宜此語真爲知
己然則公與柳夫人故當相視而笑也
悲傷忠憤之志盤屈紏纏而無以自遂其於政
事之得失邪正之消長不以一身禍福易其憂
國之思含悲負痛殷然而無以自解故奮葦於
楮端鋒銛芒豎感慨淋漓刺人於眉睫之間而
怵人於志氣之微一篇亦見數行亦見如獅子
殺物若大若小一付以不欺之力以此知文須
有爲而作若其無謂可以不作也
歐公云花之絶爲牡丹然而不實果之絕爲荔
枝然而非名花雖然二物者惟不兼物之美故
能各極其精眺無咎以爲詩文難兼亦自如此
余固未以爲然余讀牧翁文體氣高玅以爲至
矣而詩波瀾老成亦極其玅庖丁奏刃衆虚合
於桑林之舞以無厚而入有間故可通之養生
也
西昌蕭士瑋書
牧齋初學集目錄上
第一卷還朝詩集上
神宗顯皇帝挽詞四首
泰昌皇帝挽詞四首
歸女詞四首寄陸大參
渡江二首題褚家堡公館
淸流關和尹員外滁州懷李長蘅
滁陽王廟臨淮田舍題壁
彭城次坡韻四首徐州雜題五首
滕縣寄長蘅鄒縣謁孟廟
大風發穀城山發茌平
河閒柳二首刁酒二首
和范致能燕山道中絶句八首
(白溝河良鄉范陽驛盧溝琉璃河蹋鴟巾灰洞會同館)
附錄舊詩
送福淸公八首繡斧西巡歌四首
滸墅寄董崇相四首
疉韻答季穆四首再疉韻四首
第二卷還朝詩集下
入朝呈同館送宣大董侍郎二首
送劉編修頒詔朝鮮十首
昌平州陪祀定陵二首
恭謁長陵西山道中二首
碧雲寺香山寺二首
經筵記事十首寄東江毛總戎
過易水宿汶上
渡淮寄里中游好四首
北上懷吳中故人六首
(王孟夙文文起李長蘅周景文王淑士鄭謙止)
寄嚴太守二首書徐州官舫二絶句
河決彭城方議改築賦詩一章
驛壁代書次陶路叔韻
雨中過淸流關夜過磨盤嶺
王師二十四韻趙滕縣祠堂
新嘉驛和袁小修題會稽女子詩三首
初祖折蘆圖
第三卷歸田詩集上
乙丑五月削籍南還十首
哭何季穆九百二十字
答徐大謝餉參贈星士
答李貫之投老
惆悵詞三首蛺蝶詞四首
小至夜泥飲宼白
程將軍挽詞瞿五丈挽詞四首
玉川子歌休休歌示漢月
蠟梅六首饋魚二首
寒夜聞姬人語丙寅除夕
第四卷歸田詩集下
丁卯元日元日自和前韻
書石屋語錄元夜點燈小飲
雨中邀諸人看燈次韻徐于有憶
徐于原倡(附見)冉和前韻
柳絮詞六首次韻徐于故妓二首
題畫寄王侍御五言十韻二首
(雀羅蝶夢)
寄張吏部四十韻苦雨歎
雨不止二首張季挽詞
邵叟謝于潤甫送酒
酒垂盡而孟陽至報顧秀才索飲
與秀才飲酒以頂骨飲器勸酒
短歌答韓孟郁次韻答文啓美二首
代鶴答贈竹深堂鶴(徐于詩附見)
和徐于悼松二首孟陽載酒勸飲
答孟陽慰失子亡兒後坼所築月臺
登茅山三首爲亡兒設醮
茅山懷古六首謝于昭遠寄茶
丁卯孟秋聞享太廟作
八月十四夜十五夜
十七夜答徐于見懷
續彭仙翁登高詩九日答徐于
謝徐二餉餻蟹
聞大行皇帝遺詔二首
聞登極恩詔有述二首
答徐于聞詔二首丁卯十月書事四首
羣狐行舟師歎
第五卷崇禎詩集一
元日立春繇橫山抵光福
夜步虎丘橋阻雨光福
冒雨游玄墓紅梅
折梅看梅登茶山歴銅井
衆香庵歸舟卽事四首
虎丘秋月圖悼鶴二首
得鶴二首依韻徐于喜見
和花朝仙山樓閣圖
花朝排韻二首春雨
春雪春雲
春晴仲雪折梨花見贈
雪裏桃花飲海棠下
寒食集津逮軒代徐于贈伎
看徐于别妓二首復官誥贈內二首
三月三日十二韻送張老
第六卷崇禎詩集二
戊辰應召十首見方孩未題壁
十一月初十日召對感恩述事二十首
夀房海客十四韻次韻示張藐姑
疉韻藐姑送酒戊辰除夕
第七卷崇禎詩集三
贈書贈硯
代書硯答答書硯
飲酒七首三疊韻送稼軒
立春覓春
春風送郭中書
鸚鵡鵲巢行
題畫竹二首寒食
寒食後一首無花
贈郭太保送于鏘
左耳病冷飲
酬督師袁公二首贈林將軍
送劉起追和朽庵十咏
附朽庵詩七首得許同生書
和王元之芍藥詩三首
寄題蕭伯玉春浮園十四首
(柳溪嬋娟逕公安亭柸山金粟堂聽鶯弄芙蓉池宜月橋)
(宿雲墩蕭齋愚山鳬閣浮山秋聲閣)
答楊補二首送房海客赴南吏部
萝中作對簿三絶句
次韻張藐姑送别二髥篇
第八卷崇禎詩集四
出都寄伯玉潞河别劉咸仲
答茅止生寄中朝諸公四首
中條行鼈虱
滄酒歌七夕四絶句
臨淸追昔游二首長干行(附見)
記尹孔昭詩語舟行四首
阻舟安山閘團扇篇
濟上逢李侍郞書西涯仲家淺詩後
牐吏舟發泇溝
臥起阻風滿家灣
題淮隂侯廟淮上二絶句
後飲酒七首渡淮
淮屋露筋廟
寄顧所建
第九卷崇禎詩集五
寄南都諸公四首反東坡洗兒詩
别宋比玉六絶句答比玉留别六首
再送比玉六首次韻何慈公四首
野老讀史
憨大師入塔四首知微長老
沈老拂水築臺歌
次朱子暇韻三首干將行
張五雎陽五老圖次韻
八月十二夜十三夜
十四夜十五夜不見月
十七日卽事次韻答李茂初三首
眼鏡篇送張異度紅葉
寶嚴灣楓林登南巖抵破山卽事
題長蘅畫冬夜觀劇歌
徐于挽詞二首贈汪景謨二首
除夕次孟陽韻辛未元日
新歲次韻二首人日次韻
言樹堂詩感秋二首
送侯主事人賀讀汪三詩
戲題鍾伯敬茶訊詩
星士生子送人之廣東
王德操小像四首辛未除夕
第十卷崇禎詩集六
壬申元日人日寄張藐姑
卜肆行汪烈婦歌
寄答孫功甫仲夏觀劇四首
負郭得萊城解圍報
贈萬尊師
石田翁畫奚川八景圖歌二首
東臯種菊詩四首
送座主王文肅公子淑抃歸秦一百韻
壬申除夕癸酉元日
乙亥中秋祥琴次韻四首
閒坐北客
仙壇唱和詩十首答白叔德操
送陸孟鳬答越卓凡
陸宣公墓道行張明府小像四首
贈翁朔州二首送華山道者
陳氏壽燕四首游虎丘諸山四首
上茂苑相公二首寄謝曹能始
次劉漁仲韻二首葛將軍歌
張老二首贈王二溟方伯二首
贈倪太公十四韻識字行
第十一卷桑林詩集
淸江浦遙寄漂母祠
黃河徘體示士龍
答士龍二首淸河三首
宿遷郯城二首
示士龍費縣三首
泉林泗水二首
早發二首登岱五十韻
春盡日遣問盧德水
齊河懷古四首
(耿濟鎮高唐城晏城定慧寺)
禹城道上德水送芍藥
東璧樓懷德水次韻德水見贈
德水贈詩(附見)張太守送酒
張太公壽讌詩代贈十六韻
柳枝十首荷花辭十首
别王鹿年贈程魯瞻
題畫二首
(美人調鸚鵡圖山隂返棹圖)
欲别東樓去四首雄縣次稼軒韻二首
第十二卷霖雨詩集
姚方伯復官洮河石硯歌
送丘俞二將軍贈鄭仰田高士
獄中雜詩三十首送馬巽倩
杏花宮人圖題畫二首(牧馬圖射虎圖)
李將軍挽詞二首咏雪三十韻
贈孫道人次韻劉敬仲六首
再次十二首續次四首
生日詩三首(孫吏部劉司空倪戶部)
送何士龍南歸一百韻
梁生寫眞二絶句趙璧
送陳崑良寄許文玉
寄侯豫瞻提學郭胤伯過訪
五芳井歌張將軍挽詞二首
萬戸部小像若活一百年
如此過兩年昔我年十七
答潘朗士二首
新阡八景詩(有序)
(拂水回龍箭闕朝宗湖田舞鶴沓石參天石城開障曾湖浴日)
(團桂天香紫藤衣錦)
山莊八景詩(有序)
(錦峯晴暁秋原耦耕香山晚翠水閣雲嵐春流觀瀑月隄煙柳)
(梅圃谿堂酒樓花信)
歲暮懷孟陽除夕示楊之易
第十三卷試拈詩集上
元日讀史記六首華山廟碑歌
松談閣印史歌人日
次吳德輿韻六首何處生春早二十首
書四靈詩書梅花集句
讀漢書寄陳侍郎題王孟端畫
上元後二首送傅給事
送劉宮諭端哥
反風行送僧游峩眉
過應侍御小飲贈胡泌水
送路侍御二首題杏花邨圖
萝與長蘅談詩徐孃歌
寄侯繕部題大鳥圖
送南臺侍御二首平臺行
次韻答項宮諭玉堂雙燕行
姬太僕墓道歌送楊侍御二首
送任侍御二首王郎行
題劉宮諭畫三首
(春山觀瀑秋山讀書墨梅)
次韻答王岕庵文啓美入直二首
登封行
第十四卷試拈詩集下
中秋餞馮爾𢋫使君八首
題張于度屋壁
謁高陽少師公於里第感舊述懷十首
王師二首苦憶東樓上四首
贈别謝太宰汶上道中
曲阜道中二首
恭謁孔林先聖廟一百韻
濟上逄項仲展淮上舟中
家人拏舟相迎廣陵二首
硯山詩送蕭季公歸泰和
次韻于惠生二首除夕偕孟陽守歲
第十五卷丙舍詩集上
己卯元日次韻簡蕭伯玉
東鄰喜季公却廻
疉前韻有寄題滄桑對奕圖
歸來泉歌徐興公過訪
示張元岵曲江歌十絶句
寄張御史二首送别蕭伯玉十首
羽林僧春夜
上巳日寒食山行
上冡呈陽羡相公四首
寄范司馬二首四月初六日送春
拂水競渡曲十首顧侍郎過訪
二哀詩(劉敬仲傅右君)次韻無題二首
荷葉鼎詩中秋五首
重題斷句八首聽靑琴理絃子
瑤臺歌寄郭胤伯
長筵歌于廣文挽詞
送黃子羽二首陳眉公挽詞
歲暮雜懷八首除夕
第十六卷丙舍詩集下
庚長元日次韻次韻答曹能始二首
觀美人手跡七首題長蘅畫冊
小築詩十章和徐二遣歌兒二首
寄李次公迎春曲
雪中楊伯祥過訪寄尹子求二首
寄尹西有題女郎畫二首
送曾霖寰二首送張王笥中丞四首
送林自名二首春夜聽歌十首
乞蘭詩黃牡丹四首
次韻茅孝若五首有客
第十七卷移居詩集
移居八首雜憶詩十首
夜汎西湖得盧德水書却寄
寄德水孫光甫再守泉州
答陳先輩二首哭魏叔子二首
鄭節母詩四首茅止生挽詞十首
次韻七夕二首題畫寄香山
與姚叔祥論詩戲題十六首
中秋大雨(永遇樂)次韻三首
九日宴集短歌送林銓
次黃石齋見懷四首
嘉禾舟中二首宿鴛湖
吊李玄白題南湖勺園
第十八卷東山詩集一
半野堂答河東君見贈
初贈詩(附見)孟陽次韻(附見)
冬日泛舟有贈疉韻再贈
次韻奉答(以後詩竝附見)孟陽次韻(附見)
寒夕文讌疉韻孟陽次韻惜別(附見)
冬至日感述示孫愛
迎春日泛舟和春日詩
春日我聞室作除夕山莊探梅
庚辰守歲次韻
辛巳元日次韻
新正過山莊元夜虎丘西溪
次韻次韻示河東
有美一百韻鴛湖送牧翁之新安
栖水訪卓去病夜集胡休復故第
西溪看綠萼梅題仲芳畫冊
西溪鄭庵看梅贈吳仁和
横山江氏書樓春分日橫山晚歸
題江道闇蝶庵望天目山
簡方昌化和陌上花三首
奉和三首響雪閣
登齊雲巖四首
(抵天門宿榔梅庵文昌閣謁玄天太素宫桃源洞天)
第十九卷東山詩集二
發灊口徑楊千抵祥符寺
浴湯池留題四絶奉和四首
宿桃源庵作短歌夜雨
雨不止題壁小樓看天都峯瀑布
天都瀑布歌登硃砂庵登老人峯
憩文殊庵文殊院夜起看月
下雲梯逕蓮華峯登始信峯上石筍矼
逕天平矼登煉丹臺
飯慈光寺抵湯口出湯寺抵灊口
湯池天都峯
蓬華峯石筍矼
鍊丹臺慈光寺
宿方方石書館過方司馬故第
題孟陽長翰山居過釣臺
第二十卷東山詩集三
合歡詩四首催糚詞四首
贈田國戚燕譽堂秋夕
秋夕話舊事中秋出游二首
依韻奉和二首高中丞乘城詩八首
長干行寄鄭應尼贈痔醫
聞梅長公計二首小至日京口舟中
奉和寄杜總戎
冬至後京江感懷八首
孫太守得子四首雪中次坡韻二首
次戈三自壽二首辛巳除夕
次晏元獻公壬午歲元日雪詩
次前韻獻歲書懷二首
留惠香代惠香答
代惠香别别惠香
仲春和合歡詩韻四首
春游二首宿繆西溪從野堂
送凃秀才戍辰州將相談兵圖
效歐陽詹翫月詩贈劉大將軍
駕鵝行黃長公壽歌
送程九屛二首壬午除夕
第二十卷下東山詩集四
癸未元日元日雜題八首
陳鴻節過訪留鴻節
馮猶龍壽詩鄭將軍生日
魯孔孫畫竹歌
蟲詩十二章(有序)
(蜘蛛螢燈蛾蒼蠅蟬蚊蜜蜂蛔蟯蛺蝶蟻)
(米蟲蟋蟀)
禾髥餉醉李二絶句
謝輦下知己及二三及門四首
恭聞天語賦十四韻
次韻徐叟自壽四首
城北二絶句輓尹西有二首
答夏雪子二首
中秋得鳳督馬公書報師期
燈下看內人插缾花四絶句
三良詩三首(有序)
(叚賢良含素高侍郎平仲汪中丞歲星)
綘雲樓上梁以詩代文八首
癸未除夕
牧齋初學集目錄上
牧齋初學集目錄下
第二十一卷雜文一
春秋論五首(跋尾)
第二十二卷雜文二
雞鳴山功臣廟考上下
致身錄考書致身錄考後
書金姬傳後書建玉皇閣疏後
第二十三卷雜文三
嚮言上十五首幷序
第二十四卷雜文四
嚮言下十五首
第二十五卷雜文五
書瀛國公事實書沈伯和逸事
書盧孔禮事書鄭仰田事
丁丑獄志徽士錄
東征二士錄
第二十六卷雜文六
書錢塘大慈山甘露院二牒後
再書二牒後記司馬温公神道碑
龍川二書後題孝譽先生私謚議
顧孝廉請贈議吳中名賢續議
放生說袁祈年字說
陸符字說
第二十七卷雜文七
富責主人文楚女對
書武林禳夷事節婦文氏旌門頌
節婦韓氏旌門銘節婦金氏旌門銘
新安呂氏節孝銘雙節堂銘
義塚碑銘第五公畫像贊
駝基硯銘琴銘
杖銘二首滸墅關關壯繆廟銘
第二十八卷序一
開國功臣事略序開國羣雄事略序
重輯桑海遺錄序國史名山藏序
新刻十三經注疏序
蘇州府學志序鄕約序
取節錄序建文忠編序
南昌趙氏族譜序雙鳳顧氏族譜序
宋文憲護法錄序陽明近溪語要序
華嚴懺法序蕭伯王解起信論序
心城全集序
第二十九卷序二
方正學文集序蘇門六君子文粹序
本草單方序編次諸家文集序
兵略序參籌祕書序
春秋匡解序左匯序
說文長箋序洪武正韻箋序
鄭氏淸言序宋氏誠意錄序
于氏日鈔序姚黃集序
瑤華集序破山寺志序
沒寧錄序麟旨明微序
第三十卷序三
少師高陽公奏議序
侯榮康公奏疏序梁少保䘏忠錄序
鄒忠介公奏議序范司馬參機奏疏序
趙文毅公文集序耀州王文肅公集序
顧端文公文集序顧宮諭文集序
徐司宼畫溪集序何香山文集序
第三十一卷序四
湯義仍文集序李君實文集序
劉司空詩集序劉咸仲初藁序
范異羽詩集序黃鶴嶺游恒山詩序
孫楚惟詩序孫紫冶詩序
孫幼度詩序孫靖自文序
楊澹如詩稿序陶不退閒園集序
陶仲璞遯園集序劉將軍詩集序
第三十二卷序五
嘉定四君集序虞山詩約序
除元歎詩序黃子羽詩序
華聞修詩草序越東游草序
曾房仲詩序鄭孔肩文集序
王元昌北游詩序王元昭集序
黃孝翼蟫窠集序邵幼靑詩序
邵梁卿詩序朱雲子小集序
張孟恭江南草序馮班詩序
陳遯詩集序徐子能詩序
黃藴生經義序
第三十三卷序六
一樹齋集序張益之存笥集序
黃德操詩集序徐仲昭詩序
蔣仲雄詩序張異度文集序
嚴印持詩稿序琴述序
三嚴作朋集序來氏伯仲詩序
秦槎路史序玉署初編序
賀中冷淨香稿序瑞芝山房初集序
南游草序林六長虞山詩序
戴初士集序秋懷唱和詩序
東壁遺稿序錢集之遺稿序
鄭聖允詩集序士女黃皆令集序
第三十四卷序七
兵使馮公督學福建序
大司馬李公參贊機務序
宮傅黃公奉詔存問序
錦衣吳公進秩一品序
贈左君擢西臺序贈涇陽張儀昭序
送叚含素辟召還商城序
兵使高君留任序何推官考績序
趙靖江考績序楊縣丞歸雲南序
第三十五卷序八
送瞿起田令永豐序
張處士赴遼東序賀朱進士序
贈别方子玄序龔崇德考滿序
定海范氏雙節序汪母節壽序
李祥符考績序賀文推官詩序
瞿少潛字序贈侯朝宗序
第三十六卷序九
壽福淸公六十序文文起六十序
李本寧七十序史太嘗六十序
鄒彦吉七十序畢封君八十序
江侍御六十序黃憲使八十序
侍御汝瞻八十序陳中丞六十序
謝象三五十序宋太公七十序
水豐程翁七十序范太公八十序
沈翁八十序
第三十七卷序十
李貫之七十序于潤甫七十序
于潤甫八十序康文初六十序
贈汪君序溧陽彭翁序
陳孟孺十十序周翁八十序
壽何嶧縣序趙敘州六十序
鄒孟陽六十序嘉禾黃君序
聞谷禪師七十序
第三十八卷序十一
侯母叚宜人序顧母王夫人序
畢母孫太夫人序林母吳太夫人序
馬母李太孺人序吳母程孺人序
黃母張夫人序益都任氏雙壽序
角東陸氏壽讌序
第三十九卷序十二
方太夫人鄭氏序姚母文夫人序
楊母侯孺人序周忠介夫人序
太倉張氏壽燕序何母丘太孺人序
松陵張氏壽燕序凃母王夫人序
潘母湯節婦序手母戈孺人序
第四十卷序十三
胙非庵日纂序時子求期思集序
石田詩鈔序歸文休七十序
陳孺人七十序寶應李侯壽燕序
吳白雪遺集引陸鯤庭集引
袁伯應南征詩引純師集序
孫子長詩引馮已蒼詩序
第四十一卷記一
高陽孫氏闔門死節記
應天軍門軍器庫記
福建布政司修造記
蘇州府修學記景寧縣改建儒學記
憺歸閣記徐州保我亭記
錢湛如祠堂記復介石書院記
第四十二卷記二
重建靑蓮寺碑龍樹庵記
瑞光寺興造記黃鶴山永慶寺記
武林報國院記資慶院重修記
徑山種樹記
第四十三卷記三
重修素心堂記頤志堂記
蓼庵記聊且園記
保硯齋記白教諭遺愛記
儀孟劉母銘旌記泐法師靈異記
兵忠武畫像記
第四十四卷記四
重修維揚書院記鄭氏復祭田記
虎丘雲巖寺重修大殿記
萊陽姜氏一門忠孝記
韓蘄王墓碑記
第四十五卷記五
耦耕堂記朝陽榭記
秋水閣記明發堂記
花信樓記留仙館記
玉繠軒記匪齋記
第四十六卷記六
游黃山記九首幷序
第四十七卷上行狀一
特進光祿大夫左柱國少師兼太子太師
兵部尚書中極殿大學士孫公行状上
第四十七卷下行狀一
孫公行状下
第四十八卷行狀二
太子太保禮部尚書王文肅公行狀
左諭德贈詹事繆公行狀
第四十九卷行狀三
朝列大夫管公行狀
第五十卷墓誌銘一
楊忠烈公墓誌銘
贈大理寺卿鹿公墓誌銘
贈太僕寺卿黃公墓誌銘
贈太僕寺少卿顧公墓誌銘
第五十一卷墓誌銘二
郭文毅公墓誌銘
贈太子少保李公墓誌銘
祭酒馮公墓誌銘
贈兵部尚書徐公墓誌銘
張評事墓誌銘
第五十二卷墓誌銘三
兵部侍郎孫公墓誌銘
南京工部侍郎葉公墓誌銘
贈太僕寺少卿姬公墓誌銘
御史李君墓誌銘給事侯君墓誌銘
劉訓導墓誌銘郝延長墓誌銘
齊孝廉墓誌銘王秀才墓誌銘
第五十三卷墓誌銘
譚太僕墓誌銘許府君墓誌銘
左扶溝墓誌銘郭平樂墓誌銘
錢鞏昌墓誌銘謝府君墓誌銘
曹府君墓誌銘徐府君墓誌銘
劉府君墓誌銘張君墓誌銘
第五十四卷墓誌銘五
李長蘅墓誌銘王淑士墓誌銘
沈無回墓誌銘李玄白墓誌銘
張元長墓誌銘金子魚墓誌銘
張異度墓誌銘徐元修墓誌銘
聞子將墓誌銘周府君墓誌銘
第五十五卷墓誌銘六
徐元晦墓誌銘邵茂齊墓誌銘
瞿元初墓誌銘何季穆墓誌銘
王季和墓誌銘馮嗣宗墓誌銘
李緝夫墓誌銘繆采璧墓誌銘
趙靈均墓誌銘張孟舒墓誌銘
張叔子墓誌銘何仲容墓誌銘
第五十六卷墓誌銘七
按察蕭公墓誌銘參政陳公墓誌銘
長史何公墓誌銘按察徐公墓誌銘
徐沔陽墓誌銘陸朝列墓誌銘
陸平陽墓誌銘孫府君墓誌銘
王通判墓誌銘天河公生壙志
第五十七卷墓誌銘八
浦君鎔墓誌銘張義卿墓誌銘
夏君墓誌銘龔府君墓誌銘
龔府君墓誌銘陳則輿墓誌銘
陳府君墓誌銘繆君墓誌銘
王府君墓誌銘
第五十八卷墓誌銘九
陳母張氏墓誌銘錢太宜人墓誌銘
宜人陸氏墓誌銘趙太孺人墓誌銘
黃孺人墓誌銘吳安人墓誌銘
顧恭人墓誌銘徐孺人墓誌銘
第五十九卷墓誌銘十
秀才孫鋡妻王氏墓誌銘
金孺人墓誌銘張太宜人墓誌銘
趙孺人墓誌銘黃孺人墓誌銘
湯孺人墓誌銘張母黃孺人墓誌銘
第六十卷墓誌銘十一
贈太僕少卿徐君墓誌銘
張昭子墓誌銘鄒孟陽墓誌銘
姚君墓誌銘金文學墓誌銘
朱府君墓誌銘
第六十一卷墓誌銘十二
顧端文公淑人朱氏墓誌銘
沈節婦墓誌銘唐君平墓誌銘
趙敘州墓誌銘蔣斷事墓誌銘
毛君墓誌銘
第六十二卷神道碑銘一
趙文毅公神道碑
左都御史曹公神道碑
高忠憲公神道碑
贈太僕寺卿周公神道碑
第六十三卷神道碑銘二
傅文恪公神道碑
禮部尚書蕭公神道碑
慈谿馮氏先塋節孝碑
封兵部尚書李公神道碑
左布政王公墓碑
第六十四卷神道碑銘三
兵部右侍郎梅公神道碑
第六十五卷神道碑銘四
兵部尚書申公神道碑
南京刑部尚書沈公神道碑
右副都御史錢公神道碑
徐氏先塋神道碑
第六十六卷墓表一
臨安王給事墓表王季木墓表
宋比玉墓表琅邪王府君墓表
參政沈公墓表副使張君墓表
趙郎中墓表顧勲衞墓表
張益之墓表姚處士墓表
李德遠墓表吳君兪墓表
張季公墓表
第六十七卷墓表二
南海黃夫人墓表澤州王氏阡表
丁氏墳前石表辭孫安人墓碑
房母太宜人墓表劉氏二節婦墓表
瞿太公墓版文
第六十八卷塔銘一
憨山大師廬山五乳峯塔銘
聞谷禪師塔銘洞聞禪師塔銘
鶴林法師塔銘
第六十九卷塔銘二
雪浪大師塔銘一雨法師塔銘
汰如法師塔銘竺璠禪師塔銘
第七十卷傳一
呂講經傳程尚書傳
雷孝子傳吳孝子傳
丁節婦傳孝女荆觀傳
楊烈婦傳顧節婦傳
第七十一卷傳二
朱鷺傳徐霞客傳
萬尊師傳玉淵生小傳
第七十二卷傳三
瞿元立傳顧仲恭傳
第七十三卷傳四
梅長公傳張進諫傳
紫髥將軍傳
第七十四卷譜牒一
請誥命事略
刻先君子古史談菀目錄後序
先太淑人述外庶王母壙銘
亡兒壽耉壙誌亡妹合葬誌
第七十五卷譜牒二
春池府君行狀忠甫令甫壙誌
令甫錢君墓表節婦徐氏墓誌銘
陳孺人墓誌
第七十六卷譜牒三
御史錢府君墓表鄭令人墓誌銘
純中秀才墓誌銘觀伯墓誌銘
何嶧縣合葬誌陳府君合葬誌
第七十七卷祭文
祭于忠肅公文祭趙端肅公文
祭傅文恪公文祭高陽公文
再祭高陽公文祭安邑曹公文
祭南昌相公文祭孫文介公文
祭唐太嘗文祭翁太嘗文
祭王方伯文祭于惠生文
祭徐元晦母文
第七十八卷哀詞
潘僉事哀詞石義士哀詞
姚孝子哀詞尹長思哀詞
翁太常哀詞瞿少潛哀詞
宋稽勲哀詞
第七十九卷啟帳詞書
賀福清公啟答方長治啟
賀任侍御帳詞上高陽師相書
答唐訓導論文書與京口老僧書
與卓去病論經學書(稼軒䟦附見)
第八十卷書帳詞
復陽羡相公書報長安諸公書
答鳳督馬公書上應撫鄭公書
回金正希館丈書
永豐詹京兆七十帳詞
第八十一卷疏
五臺山藏經塔疏西方蓮社疏
化城寺大殿疏一樹庵佛殿疏
徑山大悲閣疏天峰寺修造疏
華山寺募緣疏虎丘修造募緣疏
開元寺萬佛閣疏北禪寺興造疏
嘗熟縣募建聚奎塔疏
書西溪長老册追薦謝耳伯疏
爲卓去病募飯疏
第八十二卷贊偈
佛母大凖提王菩薩贊
關壯繆畫像贊憨山大師眞贊
淸源何氏圖譜贊王氏世德贊
仰田高氏眞贊張元長眞贊
張異度贊劉西佩僧相贊
御史汝瞻畫像贊瞿元立畫像贊
宋主事畫像贊五老石贊
題滕公遜像張李二生小像贊
張中吳眞贊大悲觀音像贊
畫阿彌陀佛偈慈門書華嚴經偈
第八十三卷題跋一
跋淳熙九經二則讀左傳隨筆五則
書史記項羽高祖本紀後二則
跋季氏春秋私考跋禹貢解
跋王右丞集讀南豐集
讀蘇長公文題中州集鈔
題懷麓堂詩鈔書李文正東祀錄
題歸太僕文集
第八十四卷題跋二
記北盟會編鈔本記月泉吟社
跋汪水雲詩跋王逢梧溪集
跋朱長文琴史題續吳都文粹
跋趙忠毅集跋傅文恪集
書王損仲詩文題王和仲手簡
跋董侍郎文集書賀府君墓碑
跋同年會卷書姚母旌門頌
跋高存之邨居詩書行林畫卷
題張天如立嗣議書宼徐記事
題孟陽贈汪生序題張子鵠行卷
書嘯道人自敘書于廣文崇祀錄
第八十五卷題跋三
跋宋版左傳跋前後漢書二則
跋坡書陶淵明集跋張司業詩集
跋東坡志林跋東坡詩注
跋渭南文集書東都事略
跋宋版文苑英華跋草窗東谷二集
跋顔魯公誥記淸明上河圖
題楷書千文題中書科書卷
跋董玄宰赤牘跋玄宰書杜詩
題長蘅畫題劉媛畫大士
跋一笑散題徐生小令
題程孝直印譜題誥命墨刻
書黃中允劉招題練中丞詩
題張子建詩題鴈字詩二則
題張日永詩題長蘅書劉賓客詩
第八十六卷題跋四
書法寶三書後跋傅文恪大事狂言
跋雪浪書黃庭經跋憨山大師大學解
書壁峯禪師塔銘跋血書華嚴經後
跋淸教錄二則石刻楞嚴緣起
跋老米記魯公事記峨眉仙人詩
題放生閣賦書放生池册
題佛海卷二則題同學會言
題獨寐寤言題顧與治詩
題胡白叔六言詩書吳太雍文
第八十七卷奏疏議
己巳勘明謝恩疏丁丑就繫訟冤疏
剖明科場始末疏戊寅放歸謝恩疏
辛巳遵旨回話疏輸丁議
編審議優免議
調用鄭帥議
第八十八卷制科一
萬曆庚戌廷試策一道
第八十九卷制科二
會試論一首表一首
策五道
第九十卷制科三
天啓元年浙江鄕試錄序
論一首策三道
第九十一卷外制一
外制集序
皇后册文一首
内閣十九道詹事四道
宮坊翰林十二道
第九十二卷外制二
都察院二十四道大理寺十道
太嘗寺四道
第九十三卷外制三
太僕寺三十五道尚寶司十道
贈官誥命五道(跋尾)
(馮有經贈禮部右侍郞下葬文一道附諭祭文一道)
(石茂華追贈資德大夫洪文衡贈工部右侍郎)
(安希范贈光祿寺少卿張振德贈光祿寺卿)
第九十四卷外制四
給事中二十五道御史二十七道
第九十五卷外制五
吏部八道戸部七道
禮部九道兵部二道
刑部八道工部一道
大理寺四道中書舍人一道
恩蔭官六道兩殿中書八道
第九十六卷外制六
南吏部侍郎六道南通政八道
南光祿十一道南御史十道
第九十七卷外制七
南吏部一道南戸部九道
南禮部八道南兵部五道
南刑部五道南工部二道
第九十八卷外制八
布政司一十一道按察司三十二道
第九十九卷外制九
知府三道同知通判七道
推官三道知州八道
第一百卷外制十
知縣二十五道
第一百一卷太祖實錄辨證一
(太祖降誕上入濠城皇覺寺禱神滁陽次夫人)
(彭趙稱王徐達爲鎮撫李善長掌書記馮國用典親兵)
(太平城下之戰汪同來降禽張九六胡深不叛石抹)
(太祖爲吳國公)
第一百二卷太祖實錄辨證二
(劉基至建康陶安知黃州康茂才遺書曹良臣來附)
(李察罕遣使中書省御座明玉眞破嘉定鄱陽洪都死事)
(韓成戰死楊山之戰御舟膠淺追封胡大海)
(陳友定不屈)
第一百三卷太祖實錄辨證三
(陶安追封僧使日本楊曅伏誅汪興祖封侯鐡劵)
(廖永忠沈小明王吳楨子襲封薛顯復祿黃彬不書卒)
(廢汪廣洋勑雲奇考誤胡陳謀反事蹟)
第一百四卷太祖實錄辨證四
(昭示奸黨三錄辨李善長獄詞)
第一百五卷太祖實錄辨證五
(朱亮祖杖死鄭遇春復爵胡美伏誅顧敬襲爵)
(曹國公恩典梁國公胡顯考誤封征南十二侯嘗昇伏法)
(吉安三侯伏誅周德興伏誅胡海坐黨鄭曉好引稗史)
(宋潁二公伏法)
第一百六卷讀杜小箋上
讀杜詩寄盧小箋序
游龍門奉先寺至洗兵馬十七則
第一百七卷讀杜小箋中
晚出左掖至張舍人遺織成二十三則
第一百八卷讀杜小箋下
諸將至收京二十四則
第一百九卷讀杜二箋上
讀杜二箋序
行次昭陵至戲爲六絕句二十一則
第一百十卷讀杜二箋下
收京至聶耒陽書致酒肉十則
注杜詩略例
牧齋初學集目錄下
牧齋先生初學集目錄後序
吾師牧齋先生以命世異才蚤登上第入承明
著作之庭高文典册炤燿四裔小言長語殘膏
賸馥猶足以衣被海內沾丐作者年及強仕道
明德立閱天人之變通性命之理鑽研經史沈
浸載籍古今學術之降升文章之流别皆一一
究其源委擊其蒙蔀一旦摒擋箱篋胥二十餘
年之詩文舉而付之一炬自時厥俊凡有撰述
師友千古與世抹摋不復以譁耳目膏唇舌爲
能事久之聲光鬱郁學者望走歙集若百川之
赴海相率購求其全集以爲師資先生每引歐
陽公譏和凝之言以拒之先生爲文每削藁式
耜輙手鈔而藏之先生不能禁也乃固請於先
生出其所繕寫釐爲一百卷鍥梓以公之當世
先生力禁之不得復手削其什之四五命其名
曰初學集而俾式耜敘其後式耜嘗聞先生之
言曰六經文之祖也班馬禰也昌黎河東廬陵
南豐眉山繼别之宗子也昌黎不師班馬廬陵
不師昌黎眉山不師廬陵精神血脉亘千古而
行乎其間者皆其冡適也有宋淳熙以後以腐
爛爲理學其失也陋夲朝弘正以後以剽賊爲
古學其失也倍揚扢今古别裁譌僞討論先正
之緒言追考六經班馬之譜諜其在玆乎其在
玆乎吾壯而失學今老矣雖稍識其塗徑而力
已不逮也蓋先生之自誦如此旋觀先生之文
初變於曆啓之交規摹經營不失絫黍其規矩
繩尺猶可尋也巳而學益博思益深氣益厚自
唐宋以迄金元精醟營魄攝合於尺幅之上方
軌橫&KR1405;而未知孰爲後先修詞持論崇尚體要
金科玉條凛不可易至於諷諭時政磨切當世
或正而若反或戒而若頌微詞譎諫層見側出
擬譏變化雖作者亦或不知其所以然此亦古
人所未有也癸酉居太夫人喪讀華嚴經益嘆
服子瞻之文以爲從華嚴法界中流出戊寅春
踰冬頌繋卒業三史反復封禪平凖諸篇恍然
悟華嚴樓閣於世諦文字中子繇之稱子瞻曰
讀釋氏書深悟實相博辨無礙浩然不見其涯
也先生其幾矣乎先生之詩以杜韓爲宗而出
入于香山樊川松陵以迨東坡放翁遺山諸家
才氣橫放無所不有忠君憂國感時嘆世采苓
之懷美人風雨之思君子飲食燕樂風懷謔浪
未嘗不三致意焉太史公之論離騷也必原本
國風小雅其斯爲先生之詩已矣嗚呼先生之
文其亦可謂至於斯極者矣欿然不自有退而
以初學自命楊子謂壯夫不爲曹公稱老而好
學先生之所存豈猶夫文人才子飾鞶帨而矜
名譽沾沾自喜者可同日道哉式耜東髮負笈
先生之門三十餘年晚而共刊章之禍效古人
請室受書所謂知我於桑落之下者也承先生
之命不辭固陋輙書其所聞於先生者如此學
者讀先生之集熟闚其著述之指要因是而進
於古人遡其源流啓其關鍵庶幾六經班馬之
學昌明於末世而先生之苦心於斯文者其不
徒矣乎如其不然以是爲謏聞動衆猥與流俗
之文尋行數墨比長挈短則作者之志隱矣雖
庋置斯集束而弗觀可也崇禎癸未九月朔日
門人瞿式耜再拜謹述
