雪坡集卷十六
宋姚勉撰
詩(五言絶句)(五言八句)
梅境
僊家瑶林天移來在江國誰歟境中人山立而玉色
桂莊
不求田二頃只種桂為莊秋滿黃金粟飽餐風露香
仁山
山為仁者樂况復字為仁坐與兹山對静中天地春
題月磯詩藁
古苔磯上立釣為月明垂夜半清歌起無魚釣得詩
湖上釣者
荷風湖面曉垂釣柳隂中何日能蓑笠扁舟此興同
題雪竹扇
此君腰不折玉立有餘清曉窗擁鼻吟聽渠落冰聲
王君猷花圃八絶
海棠城
家住山水國種花以為城詩將日登陴圍春驅酒兵
薇香洞
密粟出濃紫幽花間深黃有誰吟其間含香一薇郎
若春
静中見萬物各各有春意收拾入襟懷陽和散天地
花谷
羣花各嬌春粲若錦繡谷於焉日逍遥中有人如玉
橘隠
商山不茹芝對奕寄此橘巴人忽招隠似為子房出
臨清橋
通渠入小池循除㶁㶁鳴羣魚忽悠然過橋聞屐聲
山扉
一逕綠隂去隠隠花竹幽主人地行仙終日杖屨遊
鑑池
春風鑑池水長年弄清暉仙翁晩歸來子孫笑牽衣
感山十詠(書于雲卧菴壁間)
松關
舍舟上招提遥入松林間(缺二字)俗塵網是名第一關
翠鎻
濃綠滴濕衣煙嵐翠交鎻名韁莫能縶方此不失我
感山
山以感為名可見天地情萬籟恬不作風來自松聲
石橋
石梁平砥似池水明鏡如晩凉散步穏凭欄此觀魚
華嚴堂
寂寂華嚴堂富貴佛境界何湏九九編吾有艮一卦
旃檀林
心清聞妙香宴坐㫋檀林坐香元不斷莫作死灰心
慈航
佛手撑慈航尚欲濟我人寄語作舟者江濤渺無津
甘露臺
有唐太和年宫中亦甘露曾不如此臺空山白甘霔
雪窗
地爐宿松火紙帳横梅枝春蟲撲蔌蔌惟有蒲團知
雲卧菴
動静貴一如妙處非塊坐高人定不死枕此白雲卧
先賢八詠
三閭紉蘭
三閭紉佩秋志在公子蘭荃不察予衷江干淚潺湲
濂溪愛蓮
斯蓮君子花幾為佛所汙先生獨拈出萬世知向慕
靖節採菊
腰不為米折頭獨採菊低晚節名元亮思與隆中齊
和靖探梅
孤山養孤鶴宜與梅為隣處士若輕出梅花應笑人
嵇康撫琴
先生人中豪志不肯司馬一曲廣陵散絶世不可寫
謝安圍碁
安石廊廟姿豈不嫻將略氐奴驚偉人良已先得着
杜甫吟詩
平生忠義心一飯不少忘臣甫寧餓死願君堯舜唐
李白醉酒
殿前伸脚時奴視高力士羣閹旁吐舌翰林醒不醉
雪景四畫
剡溪乘興
山骨凍&KR0994;稜溪色清練練溪山中雪月如對故人面門
扄隠廬深舟捩征拖轉勿云興已盡不見方真見
寒江獨釣
殘蘆颯欲乾枯柳漸已集彼舟者誰子被此玉蓑笠寒
鱗正依藻垂餌安可及此興不在魚攜竿雪中立
㶚橋騎驢
飄飄風中雪瀝瀝橋下水雪寒換清骨水淺潄塵耳詩
情散天壤妙處乃在此得句欲似誰岸梅是知已
藍關擁馬
雪擁尚秦嶺天盡為潮陽吾馬不能前吾骨凍不殭崪
屼雪中峯萬仞摩蒼蒼非馬度藍關騎龍白雲鄉
謝久軒蔡先生惠墨九首(墨以傳千古文章之印為韻)
孔鐸經百年誣世有楊墨天生子輿氏邪說一以息紫
陽曾未遠人復詆無極先生嚴衛道功比異端闢
使從武夷來惠我墨長咫黝然禹玄圭上有久軒字他
珍不余畀遺此良有以天未喪斯文誓將立人紀
孔學授顔曾有孫復能傳道脉萃一家壽此嘻其天西
山宗紫陽妙會衆理全先生嗣派嫡再演中庸篇
軒冕儻來物豈足羈聖賢素王萬世功杏壇誨三千管
晏流雜霸事功止當年六經發蒙蔀今古日在天
巍巍無極翁昌代正學祖生從道州地如孔出姬魯西
山道州派上接濂溪武天意豈偶然真傳紹先古
科目動榮想葩華競浮文既獲釣名位鄙夫豈知君愚
生不此志願策克復勲蕞軀夕可死但欲朝有聞
寥寥六經餘天下無文章揚韓特近似班馬熏何香道
至文亦精萬世朱紫陽願言楫洋海安敢航絶潢
世路既如此皇皇欲何之閉門事古學妙處倘可窺欣
然或會心俯仰得自怡先生惠終教勿作門墻麾
摳衣憶初時謹獨拜明訓冥途方擿埴夷軌忽發軔始
知顔四勿於此道有進敢云聖賢遠二字古心印
和楊鐡菴送子監鎮之任韻五首
關西夫子家清白乃世傳傳授已到君此脉要渾全青
雲開亨衢况及此妙年願言植名節照映東西川
君家遺子籯只在一卷書四世續科第積善慶有餘乃
翁一片心秋月行太虛宜哉有是子大似回不愚
去年唱第時文陣見整齊萬花迎歸來白馬黃金羈及
今催戍瓜步武青雲低風埃溘上征飄飄乘白鷖
初仕謂之筮已是行道時為官要自強謹勿事詭隨一
命可及民官正不論卑當今淮堧清犬眠足生氂
文章世家難有子夫何憂吾亦有青氊未作莵裘謀駑
鞭不及驥汗喘徒呀齁願随君後塵擊楫江中流
番陽張君叔振觀予以其家雙瑞圖俾詩之叔
振大參忠定公諸孫也惟忠定公政和八年
魁天下某先世實隸其榜今某於叔振令子
若鳳為同年生世科之契也又何辭雖不能
詩謹課二首
望月犀角明涵星蚌胎聚斯石卧龍枕宜有蜿蜒具龍
頭君家舊有子踵高步層雲觸石出四海望甘霔
堂堂忠定家三世蘭為祥父子繼科第菲菲姓名香雙
英今復然階庭煜生光願言紉佩之百世當流芳
贈星學彭砥齋
彭君妙星數為人說窮通爵祿特磨鈍是名砥齋翁我
鈍不可磨礲礪煩良工寸鐡足刳蟇遥遥廣寒宫
贈月堂徐相士
衡門選龍首摸索未容易龍首許黃扉却亦非難事濟
物乃素心好爵豈予志時來亦不辭焉用早諛媚
人皆以貧憂
人皆以貧憂君子獨能樂中心賤榮利外物甘寂寞富
貴如春花時去易凋落不如一簞瓢可以長處約
雪坡集卷十六
