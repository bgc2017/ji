杜詩詳註卷十
翰林院編修仇兆鰲撰
漫成二首(黃鶴從舊編在上元二年成杜臆二詩格調疎散非經營結構而故云漫成)
野日(一作月)荒荒(一作茫茫)白春(一作江)流泯泯清渚蒲隨地有
邨徑逐門成只作披衣慣常從漉酒生眼邊無俗物多
病也(去聲)身輕(首章對景怡情有超然避俗之想地洪注荒荒不甚白泯泯不甚清蒲隨生意)
(可觀徑逐門往來自如披衣習慣言疎放已久漉酒為生見醉鄉可樂眼無俗物得以獨適已性矣江淹詩)
(野日燒中昏朱莊子日月之光益以荒矣字何遜詩共見春流瀰注張有復古編云湣古活泯泯是活)
(活之誤不知泯泯活活意象各不侔陶梁昭明太子詩渚蒲變新節披衣出莊子漉酒本潛據陶詩云相)
(思則披衣言笑無已時此兼舉之蓋欲與淵明同調不屑與俗客為伍也世說嵇阮山濤竹林酣飲王戎後往)
(阮曰俗物已復來敗人意)
(申㴠光曰杜詩善用疊字如野日荒荒白宿鷺娟娟淨江市戎戎暗山雲淰淰寒之類皆非意想所及)
江臯已仲春花下復(扶又切)清晨仰面貪看(平聲)鳥回頭錯
應人讀書難字過對酒滿壺頻近識峨嵋老(原注東山隱者)知
余懶是真(次章隨時適興申前章未盡之意草前章上四句說花溪外景此章上四句說堂内景)
(前章披衣漉酒樂在身閒此章讀書對酒樂在心得末云懶是真總不欲與俗物為緣楚辭秣余馬兮江臯)
(師氏曰臯緩也江岸土性緩故曰江臯意劉琨詩回頭已百萬看鳥錯應寫出應接不暇之朱子或問引)
(謂心不在焉之證亦斷章取義耳里水經注益州記云峨嵋山在南安縣界去成都南千然秋日清澄望見)
(兩山相峙如峨嵋焉峨列仙傳陸通者楚狂接輿也好養生遊諸名山在蜀嵋山上世世見之庾信詩知)
(余是執珪)
(讀書難於字過老年眼鈍也對酒不覺頻傾借酒怡情也舊注謂難識之字任其讀過不復考索視讀破)
(萬卷者竟作粗心涉獵之人豈不枉屈少陵胡夏客又謂經眼之字難於輕過正是從容探討善讀書處)
(然於本章大意亦不相符)
春夜喜雨(黃鶴編在上元二年春在成都作)
好雨知時節當春乃(一作及)發生隨風潛入夜潤物細無
聲野徑雲俱黑江船火獨明曉看紅濕處花重錦官城
(潛入細潤正狀好雨發生雲黑火明雨中夜景紅濕花重雨後曉景應時而雨如知時節者雨驟風狂亦足)
(損物曰潛曰細寫得脉脉綿綿於造化發生之機最為密切三四屬聞五六屬見申㴠光曰好雨知時節此)
(毛詩所謂靈雨也子周王褒詩時節無春冬隨抱樸子藏華於當春莊春氣發而百草生易風㢲)
(鹽鐵論周公太平之時旬而一雨雨必以夜鐵吳志臧均曰繼之以雲雨因以潤物細無聲即鹽論所謂)
(雨不破塊也文沈約詩野徑既盤紆經何遜詩澄江照遠火梁簡帝詩漬花枝覺重言雨紅濕花枝若)
(重也杜臆重字無人能下)
春水(同上年水江淹别賦春綠波)
三月桃花浪(一作水)江流復舊㾗朝來没沙尾(一作岸)碧色
動柴門接縷垂芳餌連筒灌小園已添無數鳥爭浴故
相喧(英華作不知無數鳥何意更相喧故上四春江水漲下四春江景事水深則線短釣須接縷水)
(高則近岸故車可連筒鳥浴聲喧得水為樂也桃漢溝洫志來春桃花水盛注月令仲春之月始雨水始華)
(蓋桃方華時既有雨水川谷冰泮衆流猥集波瀾盛長故謂之桃花水桃花水又見杜欽傳趙曰韓詩於溱與)
(洧方渙渙兮注云謂三月桃花水下時也尾王粲詩率彼江流爰逝靡期曹毗賦飛鷺下乎沙别賦春)
(草碧色如黃石公記芳餌之下必有懸魚以李實曰川中水車紡車以細竹為之車骨之末縳竹筒旋轉)
(時低則舀水高則瀉水故曰連筒灌小園若夔州府修水筒則引山泉者舀以沼切挹水也杜臆昔在蜀見水)
(車連綴竹筒於轉輪上以灌田園其來久矣會庾信有小園賦朱超獨棲鳥詩寄語故林無數鳥入羣裏)
(比毛衣)
江亭(從舊次編在上元二年)
坦腹江亭暖長吟野望時水流心不競雲在(胡夏客云在疑作住)
意俱遲寂寂春將晚欣欣物自私故林歸未得排悶強
(區兩切)裁詩(草堂本云江東猶苦戰回首一顰眉滯上四江亭之景下乃對景感懷水流不心亦)
(從此無競閒雲自在意亦與之俱遲二句有淡然物外優游觀化意春暮之時物各得所獨羇旅無歸故裁)
(詩以排悶末句應上長吟腹字應瑒詩永思長吟)(坦腹借用王羲之東床坦陰鏗詩王城野望通易)
(水流而不盈出左傳心則不競暮西王母白雲謠白雲在天山林自何遜詩沙汀寂寂歸去來辭木)
(欣欣以向榮思黃生謂結語宜從草堂本當此春光和煦物各得所及人猶苦戰不禁傷心蹙額矣今按此)
(時惟河北未平耳江東却無所指)
(張九成子韶曰陶淵明云雲無心以出岫鳥倦飛而知還杜子美云水流心不競雲在意俱遲若淵明與)
(于美相易其語則識者必謂子美不及淵明矣觀雲無心鳥倦飛則可知其本意至於水流而心不競雲)
(在而意俱遲則與物初無間斷氣更渾淪難輕議也王嗣奭曰中四居然有道之言公性稟高明當閒)
(適時道機自露故寫得通透如此覺雲淡風輕無此深趣按此章云欣欣物自私有物各得所之意前)
(詩云花柳更無私有與物同春之意分明是沂水春風氣象)
早起(依舊次在上元二年内經早卧早起)
春來常早起幽事頗相關帖石防隤(徒回切)岸開林出遠
山一邱藏曲折緩步有躋攀童僕來城市瓶中得酒還
(惟幽事關心故春常早起次聯幽事之在外者三聯幽事之在内者童僕携酒可以遂此幽興矣吳論江岸)
(將隤故貼石以防之遠山蒙翳故薙林以出之班隤下墜也隋煬帝詩雲散遠山空一邱指草堂固書)
(嚴子棲遲一邱之中不易其樂張纘啟至於一邱一壑自謂出處無辯王褒四子講德論曲折不失節戰)
(國策緩步以當車)
(方虚谷曰杜此等詩乃晚唐之祖千鍛百鍊似此者極多尾句别換意亦晚唐所必然者)
落日(此及下章大抵皆上寳間作姑依蔡氏附在據上元二年之春黃鶴編在寶應元年亦無確)
落日在簾鈎溪邊春事幽芳菲緣岸圃樵㸑倚灘舟啅
雀爭枝墜飛蟲滿院遊濁醪誰造汝一酌(一云酌罷)散千愁
(一云一酌罷人憂事此詠春日暮景春事幽領起中四芳菲樵㸑溪前幽啅雀飛蟲堂前幽事皆承落日言)
(公趙汸注首句天然晚景得句在此故以命題歸杜臆見此幽事情與景會不自知其樂之所自而功於)
(酒曰是誰造汝一酌而千憂俱散乎然亦由胸無宿物故能對景忘憂耳庾信詩簾鈎銀蒜條楚辭芳菲)
(滿堂庾信詩園苑足芳菲朔史記樵蘇後㸑趙曰樵㸑之舟倚灘而泊東方曰積憂者得酒而解)
(謝茂秦曰五律首句用韻宜突然而起如落日在簾鈎是也趙汸曰唐詩鬭雀翻簷散驚蟬出樹飛宋)
(梅聖俞詩懸蟲低復上鬭雀墮還飛俱本此詩)
可惜
花飛有底急老去願春遲可惜歡娛地都非少(去聲)壯時
寬心應(平聲)是酒遣興(去聲)莫過(平聲)詩此意陶潛解吾生後
汝期(年老逢春上四自惜寄情詩酒下四自遣老起二已領全意言花有何事而急飛去乎我衰之人)
(願春色少留也時杜臆三四正發願春遲到此歡娛之地惜非少壯之不復能有為矣今惟借詩酒以寬心)
(遣興此意惟陶潛能解而恨予生之晚也蓋陶雖隱約於柴桑粟里間觀其美三良之殉主羡荆軻之報仇慕)
(田疇之節義知其非忘世者但不逢時耳公亦有志濟世而厄於窮愁故託之以自况歟通首逐句流對似)
(古詩却是律體清灑逸宕)
(申㴠光曰可惜歡娛地都非少壯時是歡娛恨白頭註脚下云寬心應是酒遣興莫過詩語近淺率矣如)
(定官後詩老夫怕趨走率府且逍遙詞亦近俚此皆開長慶一派非盛唐氣象也)
獨酌(黃鶴編在上元二年作周王褒詩獨酌止輕瓢)
步屧(一作步履一作倚杖)深林晚開樽獨酌遲仰蜂粘落絮(趙作蘂)
行(戶郎切一作倒)蟻上(上聲)枯梨薄劣慙真隱幽偏得自怡本無
軒冕意不是傲當時(上四獨酌之景下四獨酌之情物步林向晚獨酌從容故得詳玩)
(情此時逸興自娛可以忘情榮禄矣說行行列也或作倒蟻便與仰蜂同意下四句輾轉來有自憐自慰)
(意言才劣見棄非同真隱但對此幽勝聊以自怡耳才薄劣故無軒冕之志非真隱又何敢笑傲當時乎淮)
(南子深林叢薄致謝靈運詩彼美邱園道喟然傷薄劣南史何尚之仕方山著退居賦以明所守後還攝)
(職袁淑錄古隱士有蹤無名者為真隱傳以嗤焉堪陶弘景詩山中何所有嶺上多白雲只可自怡悦不持)
(贈君謂莊子今之所謂得志者軒冕之也謝朓詩志狹輕軒冕)
徐步(黃鶴從舊次在上元二年春作曇瑗詩徐步寡逢迎)
整履(一作屐一作屣)步青蕪荒庭日欲晡芹泥隨燕觜蘂粉(龔芥)
(隱筆記作蘂粉一作花蘂)上(上聲)蜂鬚把酒從衣濕吟詩信杖扶敢論
(平聲)才見忌實有醉如愚(上四徐步景物下四徐步情事此庭内徐步也燕銜泥而至)
(蜂採蘂而回皆在日晡以後步而把酒故至傾衣步而吟詩故猶擕杖才見忌承詩醉如愚承酒曰從曰信猶)
(云憑他任他須整履而起)(杜臆公閒暇疎懶卧時多而行時少故張協詩荒庭寂以間列子日至於悲)
(谷是謂晡時鬚論語不違如愚詩補註埤雅云蜂蝶醜皆以鬚嗅蓋其鼻也故杜云花蘂上蜂鬚)
(懶真子曰古人吟詩絶不草草至於命題各有深意老杜獨酌詩云步屧深林晚開樽獨酌遲仰蜂粘落)
(絮行蟻上枯梨徐步詩云整履步青蕪荒庭日欲晡芹泥隨燕觜花蘂上蜂鬚且獨酌則無獻酬也徐步)
(則非奔走也以故蜂蟻之類細微之物皆能見之若與客對談或急趨而過則何暇致詳至是嘗以此問)
(諸舅氏舅氏曰東山之詩蓋嘗言之伊咸在室蠨蛸在戶町疃鹿場熠熠宵行此物尋常亦有之但人獨)
(居閒處時乃見得親切耳杜詩之原出於此)
寒食(黃鶴從舊編在上元二年浣花溪作之歲時記去冬至一百五日有疾風甚雨謂寒食)
(據歷在清明前二日)
寒食江邨路(一作樹)風花高下飛汀烟輕冉冉竹日淨暉
暉田父(一作舍)要(平聲)皆去隣家問(一作閙)不違地偏相識(一作)
(失)盡雞犬亦忘歸(一作機接上四寒食所見之景下四寒食所之人招要則赴饋問不)
(辭人情既相親狎至於雞犬忘歸物性亦與之相忘矣江總詩風花拂舞衣陶潛詩冉冉星氣流何遜)
(詩暉暉視落日隣家未為通計)(陶詩田父有好懷問劉向新序出訟詩雜佩以問之注遺也漢書高)
(帝作新豐一如豐沛道路人家雞犬放之皆識其家遠注江邨止八九家故盡相識)
石鏡(石鏡琴臺二詩黃鶴編在上元二年成都内顧注公詩有云石鏡通幽魄琴臺點綘唇乃)
(後來復遊者山華陽國志武都有一丈夫化為女子美而豔蓋精也蜀王納為妃無幾物故蜀王)
(遣五丁之武都擔土作冡蓋地數畆高七丈上有石鏡表其門今成都北角武擔是也後王悲悼作)
(曳邪之歌龍歸之曲寰宇記冡上有一石厚五寸徑五尺瑩徹號曰石鏡楊德周曰路史開明妃墓)
(今武擔山也有二石闕武陵王蕭紀掘之得玉石棺棺中美女顔色如生體如冰掩之而寺其上鏡)
(周三丈五尺)
蜀王將此鏡送死置空山冥寞憐香骨提擕近玉顔衆
妃無復(扶又切)嘆千騎(去聲)亦虛還獨有傷心石埋輪月(黃作)
(玉)宇間(上四叙石鏡之由下則覩鏡而生感也及當時留石表墓為憐香骨故擕鏡以對玉顔送葬)
(之後衆妃既去千騎亦歸獨有山留片石長映月光而已傷心石謂哀思寄於此石嘆謂送葬哀聲他注謂)
(衆妃妬寵美人亡而無復歎恨語意太曲冥易林悲哀哭泣送死離鄉謝惠連祭古冡文號為寞君張)
(華詩死聞俠骨香都神女賦苞温潤之玉顔詩輪指圓鏡後漢張綱埋輪亭此借用其字江總月宇照)
(方疏宋之問詩賓至星槎落仙來月宇空)
(兩詩譏古人之好色也一則死後猶憐一則病中尚愛當時眷戀若此豈知美人黃土鏡前無色臺畔無)
(聲則痴情皆屬幻相矣)
琴臺(寰宇記益部耆舊傳相如宅在州西笮橋北百許步有琴臺在焉成都記琴臺院以相)
(如琴臺得名而非其舊舊臺在城外浣花溪之海安寺南今為金花寺元魏伐蜀下營於此掘塹得)
(大甕二十餘口蓋所以響琴也隋蜀王秀更增五臺并舊為六)
茂陵多病後尚愛卓文君酒肆人間世琴臺日暮雲野
花留寶靨(益涉切)蔓草見(音現)羅裙歸鳳求凰意寥寥不復
(扶又切)聞(上四遡琴臺遺事下則登臺而弔古也前病後猶愛言鍾情獨至酒肆二句寫茂陵生之事)
(是昔日琴臺野花二句想文君殁後之容是今日琴臺歸鳳求凰乃當時琴心所託末故用此作結史記司)
(馬相如蜀郡成都人字長卿以貲為郎因病免歸而家貧時卓王孫有女新寡好音相如以琴心挑之文君夜)
(亡奔相如與俱之臨卭盡賣其車騎買一酒舍酤酒而令文君當壚相如自滌器於市中又曰相如常有消渴)
(病既病免家居茂陵庾信詩茂陵怱多病淹漢書韋昭注壚酒肆也莊子内篇有人間世江詩日暮碧)
(雲合佳人殊未來鈿江總詩野花不識采籹說文靨頰輔也趙曰寶靨花也酉陽雜爼近代尚靨如射)
(月曰黃星靨靨鈿之名蓋自孫和鄧夫人始朱注唐時婦女多貼花鈿於面謂之靨飾李賀詩花合靨朱紅是)
(也妻詩野有蔓草過班婕妤擣素賦曳羅裙之綺靡江總賦庭草詩雨草芊芊連雲鎻南陌門前君試看)
(似妾羅裙色宇左思詩寥寥空内)
(按趙汸注云玩人世於酒肆之中思暮雲於琴臺之上狀其不羈而多情此說得之他家謂酒肆徒傳人)
(世琴臺空映暮雲與下截混同故不必從道黃生曰作此題者有二種語輕薄之士慕其風流學之儒)
(譏其淫佚慕者徒騁艷詞譏者動多腐句均去風雅遠矣此詩低徊想像若美之不容口者其實譏世俗)
(之好德不如好色耳清辭麗句攀屈宋而軼齊梁豈後世文士老儒所能望其後塵哉)
(玉臺新咏相如琴歌曰鳳兮鳳兮歸故鄉遨遊四海求其凰時未遇兮無所將何悟今日登斯堂有豔淑)
(女在閨房室邇人遐愁我腸何緣交頸為鴛鴦又歌曰凰兮凰兮從我棲得托孽尾永為妃交情通體心)
(相怡中夜相從知者誰雙羽俱起翻高飛無感我心使予悲)
春水生二絶(鶴注此當是上元二年春作詩云小難渾欲平則在浣花溪矣)
二月六夜春水生門前小灘(一云籬)渾(平聲)欲平鸕鷀鸂鶒
莫漫喜吾與汝曹俱眼明(此章見春水而喜與趙曰玩末二句意公可謂物委蛇)
(而同其波矣鸂吳志孫權傳春水方生淮賦鶒尋邪而逐害)
一夜水高二尺(杜臆作文)強數日不可更禁(平聲)當南市津頭
有船賣無錢即買繫(音計)籬旁(此章見水至而憂錢強多也禁當禁止也無買船)
(誠恐水没草堂耳害羅大經曰少陵詩有全篇用常俗語而不其為超脱如此章是也)
江上值(一作置)水如海𫝑聊短述(此當是上元二年作吳論江上值)
(水勢如海公見此竒景偶無竒句故不能長吟聊為短述耳題意在下三字故通篇皆作自謙之詞)
(檻詩云春來花鳥又言新添水蓋草堂成後又逢春水也)
為人性僻耽佳句語不驚人死不休老去詩篇渾漫與
(從黃鶴本别作興)春來花鳥莫深愁新添水檻供垂釣故著(涉略)
(切)浮槎朁入舟焉(於虔切)得思(去聲)如陶謝手令(平聲)渠述作
與同遊(此一時拙於詩思而作也少年刻意求工老則詩境漸熟但隨意付與不須對花鳥而苦吟愁)
(思矣檻外浮槎代作釣舟此水勢之盛也才非陶謝無此述作聊為短述而已杜臆玩末二句公蓋以陶謝詩)
(為驚人語也此惟深於詩者知之人雖死不休甚言求工趙注將愁字屬花鳥說蓋詩形容刻露花鳥亦)
(應愁怕猶崔日用詩朝來花鳥若有情也桴說文檻櫳也軒窗之下為&KR0905;曰欄以板曰檻槎木也楊師道)
(詩卧柳礙浮槎連渾皆也漫徒也朁代也作陶謝謂淵明惠抱樸子徒疲勞於述)
(吕氏童蒙訓曰陸士衡文賦立片言以居要乃一篇之警策此要論也文章無警策則不足以傳世盖不)
(能竦動世人如杜子美及唐人諸詩無不如此但晉宋間人專致力於此故失於綺靡而無高古氣味杜)
(詩云語不驚人死不休所謂驚人語即警策也擱朱瀚曰少陵對錦江水而袖手青蓮對黃鶴樓而筆)
(其警悟後學不淺然玩頷聯亦有漸老漸熟之意故字用借對法今按作詩機神偶有敏鈍忽然機到)
(則曰詩應有神助忽然機澀則曰老去詩篇渾漫與若云公自五十後年衰才盡何以又曰晚節漸於詩)
(律細乎今考䕫詩如秋興八首諸將五首詠懷古跡諸作皆極精彩未可謂皆率意漫與也)
(黃鶴本及趙次公註皆作漫與韻府羣玉引此詩亦作漫與王介甫詩粉墨空多真漫與蘇子瞻詩袖手)
(焚筆硯清篇真漫與皆可相証諸家因前題漫興九首遂并此亦作漫興按上聯有句字次聯又用興字)
(不宜疊見去聲)
水檻遣心(一作興)二首(邵注草堂水亭之檻言憑檻眺望以遣心也)
去郭軒楹敞無邨(草堂本作林)眺望賖澄江平少岸幽樹晚
多花細雨魚兒出微風燕子斜城中十萬戶此地兩三
家(此章詠雨後晚景情在景中居中四皆水檻前所眺望者末聯遙應郭邨以見郊之清曠八句排對各)
(含遣心九梁簡文帝詩細而階前入雖黃希曰成都戶十六萬百五十此云城中十萬戶未必及其數亦)
(夸其盛耳)
(葉石林曰詩語忌過巧然緣情體物自有天然之妙如老杜細雨魚兒出微風燕子斜此十字殆無一字)
(虛設細雨著水面為漚魚常上浮而淰若大雨則伏而不出矣燕體輕弱風猛則不勝惟微風乃受以為)
(勢故又有輕燕受風斜之句)
蜀天常夜雨江檻已朝晴葉潤林塘密衣乾(音干)枕席清
不堪秪(音支)老病何得尚(一作向)浮名淺把涓涓酒深憑送
此生(次章說初晴晚景下四言情景葉潤承雨衣乾頂晴老病忘名酒送餘生此對而遣懷也蜀中)
(雅州常多隂雨號曰漏天遠陶潛詩夜中枕席冷送杜臆曰淺把見無奢願也注公詩喜用送字如老)
(送此生之類然亦有本謝朓詩遠近送春日沈約詩送日隱高閣亦曾用之矣)(補注王勃詩林塘花月下)
(别是一番春)
江漲(梁氏編在上元二年起杜臆時必蜀中有兵亂感江漲而興故有末句)
江發蠻夷漲山添雨雪流大聲吹地轉高浪蹴天浮魚
鼈為人得蛟龍不自謀輕帆好去便吾道付滄洲(雨降雪融)
(江漲之由地轉天浮江漲之勢魚龍失所江漲所驅輕帆浮海江漲有感也次聯句意警拔全在吹蹴兩字)
(下得竒雋近岸故為人得窟移故不自謀雪洙曰蜀水之源皆出夷地鶴曰蜀山高而陰經年不消今惟)
(水勢之盛衝之而流也字海賦似地軸拔挺而爭迴又浮天無岸地轉天浮四本此郭璞詩高浪駕蓬萊)
(家新序魚鼈之居也厭深而之淺故得遜史記孔下子世蛟龍不合隂陽滄洲神仙境也何詩獨宿滄洲)
朝雨(當是上元二年秋作)
涼氣曉(一作晚非)蕭蕭江雲亂眼飄風鳶(一作鴛)藏近渚雨燕
集深條黃綺終辭(一作投)漢巢由不見堯草堂樽酒在幸
得過清朝(一作宵雲上四朝雨之景下四對雨感懷也涼氣江雨勢驟來鳶藏燕集禽鳥避雨)
(又以古人自况盖將託草堂於世外歟光庾肩吾詩北園涼氣高庾信詩驚花亂眼飄又雲偏亂眼四)
(皓避秦入商洛山漢高帝召之不至夏黃公綺里季四皓之二人也庾闡閒居賦黃綺結其雲樓漢書王莽)
(以安車迎薛方方辭謝曰堯舜在上下有巢由逸士傳巢父聞許由之為堯所讓也曰汝何不隱汝形藏汝光)
(由悵然不自得乃過清冷之水洗其耳陶潛詩清朝起南颸)
晚晴(杜臆朝雨而晚晴乃同日所作何遜詩褰裳對晚晴)
邨晚驚風度庭幽過雨霑夕陽薰細草江色映疎簾書
亂誰能帙杯乾(音干)自可添時聞有餘論未怪老夫潛(薰草)
(映簾晚晴之景整書酌酒晚晴之事末有與俗相安之意言時聞蜀人之論未嘗怪此一潛夫也本傳謂公)
(在成都與田夫野老相狎蕩盖能親厚於人而人共悦之故有後二句洪注老夫潛只是說老潛夫特倒拈以)
(協韻耳舊注因後漢王符有潛夫論遂將論字屬自已其說難通曹植詩驚風飄白日怱然歸西山陸瓊)
(詩庭幽花似雪詩北園有細草)(詩度其夕陽映别賦陌上草薰鮑照黃生注江色簾夕陽返照故也)
(梁元帝詩疎簾度晚光子虛賦願聞先生之餘論孔融書乃使餘論遠聞宋書江夏王傳如聞外論不以為非)
高柟(從舊次在上元二年有爾雅梅柟注似杏實酸俗作楠鶴曰公柟樹為風雨所拔歌)
(云倚天柟樹草堂前此云接葉製茅亭歌云浦上童童一盖青此云江邊一盖青故知即此柟樹也)
柟樹色冥冥江邊一盖青近根開藥圃接葉製茅亭落
景(音影)陰猶合微風韻可聽(平聲)尋常絶醉困卧此片時醒
(中四皆屬叙景但近根接葉連上柟樹落景微風起下醉卧仍在上下四句分截開墾土也謝朓詩落景)
(皎晚陰微風遠)(蕭子範詩試逐醉困即酒困也)
惡樹(黃鶴編在上元二年)
獨遶虛齋徑常持小斧柯幽陰成頗雜惡木剪還多枸
杞因(一作固)吾有雞棲奈汝(一作爾)何方知不材者(一云木)生
長(丁丈切)漫婆娑(上四厭惡木難除下嘆其徒生無益若惡木剪還多起下四句言枸杞延年)
(因吾而有者雞棲賤樹奈何其復叢耶可見不材漫生物類亦有然者古銘毫末不斬將尋斧柯何遜詩)
(惡木寧無幹子道書千年枸杞其形似犬故以枸名高隱外書朱孺居大若巖食枸杞根身輕朱注急就)
(篇注皂筴樹一名雞棲魏志劉放孫資久典樞要夏侯獻曹肇心不平殿有雞棲樹二人相謂此亦久矣其能)
(復幾殷莊子此木以不材得終天年曰詩注婆娑舞貌世說仲文與衆在聽視槐良久嘆此樹婆娑無復)
(生意)
江畔(一作上)獨步尋花七絶句(鶴曰詩云東望少城花滿烟當是在浣花)
(溪作本舊編在寶應元年朱編在上元二年)
江上被花惱不徹無處告訴只顛狂走覓南隣愛酒伴
(原注斛斯融吾酒徒)經旬出飲獨空床(首章乃尋花獨步之由之杜臆顛狂二字乃七絶)
(綱盡不逢酒伴故獨步花前耳訴徹也晉陽秋謝尚收涕告)
稠花亂蘂裹(舊作畏正異定作裹)江濱行步欹危實(一云獨)怕春詩
酒尚堪驅使在未須料理白頭人(遠注此初至江邊而作行步欹危老年)
(之狀詩酒堪使不須慮死也前二自悲後二自慰頭杜臆前云花惱此云怕春皆用反語詩酒曰驅使白曰)
(料理出語皆竒兩淮南子包裹於天地之間此裹字所本趙曰裹江濱岸俱有花也司空圖詩千英萬萼裹)
(枝紅即此意語王粲詩率彼江濱當世說韓康伯母聞二吳哭母哀子曰汝若為選官先料理此人又王)
(子猷作桓車騎參軍桓謂王曰卿在府久比當相料理)
江深竹靜兩三家多事紅花映白花報答春光知有處
應(平聲)須美酒送生涯(吳論此過臨江數家而作曰兩三家家之少紅白花花之繁多事)
(亦有惱花意酒送餘生不孤春色便是報答處花多事就花開言遠注謂種花者多事非李白詩桃能紅)
(李能白曹梁元帝詩徒望春光新植詩美酒斗十千)
東望少(去聲)城花滿烟百花高樓更可憐誰能載酒開金
盞(一作鎻)喚取佳人舞繡筵(吳論此回望城中而作飲少城居密故烟氣蒙花招無)
(人所以望樓興歎以杜臆變烟花為花滿烟化腐為新左思蜀都賦亞少城接乎其西市㕓所舍賈商之)
(淵注少城小城也在城西市在其中元和郡國志少城在成都縣西南一里黃生以百花樓為少城酒樓希)
(謂在百花潭上未合)
黃師墖前江水東春光懶困倚微風桃花一簇開無主
可愛深紅愛(晉作映一作愛一作與)淺紅(吳論此至黃師墖前而作春時懶倦故倚風)
(少憩師亡無主則深淺紅花亦任人自賞而已接朱注疊用愛字言愛深紅乎抑愛淺紅乎有令人應不暇)
(意此陸游老學菴記余以事至犀浦過松林甚茂問馭卒何處答曰師墖也蜀人呼僧為師葬所為墖乃悟)
(少陵黃師墖前之句蘭庾信詩深紅蓮子豔朱超道詩心帶淺紅)
黃四娘家花滿蹊千朵萬朵壓枝低留連戲蝶時時舞
自在嬌鶯恰恰啼(吳論此至黃四娘家而作度師墖黃家殁存雖異但看春光易同歸零)
(落耳故復有花盡老催之感此三章聯絡意也飲梁元帝詩戲蝶時飄粉風花乍落香古樂府澤雉啄常)
(自在王陳後主詩嬌鶯含響偶駱賓詩分念嬌鶯一種啼)
不是愛花即欲(一作肯)死(一作看花即索死)只恐花盡老相催繁
枝容易(去聲)紛紛落嫩蘂(一作葉)商量(平聲)細細開(遠注末章總結乃惜)
(花之詞過愛花欲死少年之情花盡老催暮年之感繁枝易落時者將謝嫩蘂細開方來者有待亦寓悲老)
(惜少之意往鍾惺云前二語即惱花怕春意商量細開不欲其一而盡也遠注每首尋花章法各能變化)
進艇(鶴注詩云南京久客當是上元二年作)
南京久客耕南畆北望傷神坐(一作卧)北窗晝引老妻乘
小艇晴看(平聲)稚子浴清江俱飛蛺蝶元相逐並蒂芙蓉
本自雙茗飲蔗漿擕所有瓷甖無謝玉為缸(此公卜居後乘舟以)
(遣興也中四喜妻子相聚賦而兼比末則隨寓而安聊以自慰耳南京謂成都北望指長安花蝶舟中所見)
(者茗漿舟中所擕者相逐比子並蒂比妻我杜臆讀起語知非真快心之作所謂駕言出遊以寫憂者公艱)
(難入蜀得擕妻子此不幸中之幸也故形之於詠歌無明皇幸蜀號成都為南京置尹比兩都易林久客)
(林而詩俶載南畆而庾信詩薊門還北望北别賦造手分銜涕感寂寞傷神陶潛傳高卧窗淮南)
(子越舲蜀艇庾信詩小艇釣蓮溪船小而長者為艇蛺牟子深不絶涓流稚子浴其淵梁武帝詩飛飛雙)
(蝶低低兩差池花初學記宋有天淵池華林池池有雙蓮同幹芙蓉異並蒂爾雅荷芙蕖注别名芙蓉江)
(東呼為荷漿洛陽伽藍記北魏侍中楊元慎曰菰稗為飯茗飲作招魂濡鼈炮羔有柘漿些注柘謂蔗也)
(取諸蔗之汁以為漿飲齊鄒陽酒賦醪釀既成綠瓷既啟瓷不讓玉言貴賤視也抱樸子日月無謝於精)
(明鮑照詩無謝堯為君何用知柏皇無謝皆作不讓解)
(葛常之曰北征詩云經年至茅屋妻子衣百結慟哭松聲迴悲泉共幽咽是時方脱身於萬死一生以得)
(見妻兒為幸至秦州則有曬藥能無婦應門亦有兒之句已非北征時矣及成都卜居後江邨詩云老妻)
(畫紙為棋局稚子敲針作釣鈎進艇詩云晝引老妻乘小艇晴看稚子浴清江其優游愉悦之情見於嬉)
(戲之際則又異於客秦時矣北申㴠光曰南京久客耕南畆北望傷神坐北窗南字疊用對映杜詩每)
(戲為之如舊日重陽日傳杯不放杯桃花細逐楊花落即從巴峽穿巫峽之類後人效之易入惡道)
一室(一室即草堂此當是上元二年作若在元年方構草堂豈遂欲舍蜀而去荆蠻乎舊編非)
(是當後漢陳蕃曰大丈夫處世掃除天下安事一室乎)
一室他鄉遠(一作老)空林暮景懸正愁聞塞笛獨立見江
船巴蜀來多病荆蠻去幾年(一作千)應(平聲)同王粲宅留井
峴山前(公在蜀而懷楚也正愁二句承上暮景亦起下意聞笛而愁以留蜀多病故也獨立見船適荆)
(將在何年乎襄陽本公祖居故欲留跡其地舊注謂留井於蜀者非峴山遺井在荆不在蜀也遠注巴蜀來)
(荆蠻去各三字一讀記張載詩鳴鶴聒空林曰秦國策西有巴蜀洙注成都其西即隴之南首故隴蜀以)
(與巴接復曰巴蜀襄荆蠻楚地詩蠢爾蠻荆王粲七哀詩遠身適荆蠻沔記王粲宅在襄陽縣西二十里)
(峴山坡下宅前有井人呼為仲宣井)
(趙汸曰此詩三四景在情中客寓無聊之感也句法與鈎簾宿鷺起丸藥流鶯囀同如卷簾黃葉落鎻印)
(子規啼又其苖裔也但此猶出闈見二字為稍異耳)
所思(鶴注編在上元二年也蔡夢弼曰崔漪盖自吏部而謫荆州司馬唐書杜鴻漸傳禄)
(山亂肅宗至平涼鴻漸與節度判官崔漪定議興復謝朓詩開襟望所思)
苦憶荆州醉司馬(原注崔吏部漪)謫官(一作居)樽酒(一作爼)定常開
九江日落醒何處一柱觀(去聲)頭眠幾回可憐懷抱向人
盡欲問平安無使(去聲)來故憑錦水將雙淚好過瞿唐灔
澦堆(上四懷崔司馬下傷音書闊絶也苦憶二字直貫通章杜臆官雖謫酒常開便見司馬胸次或醒)
(或眠顛狂落拓真得酒中趣者此為醉司馬傳神而相憶已在其中五六彼此互言更見兩情遙企在已則有)
(懷欲罄在彼則信使莫通此所以苦憶淚零而欲憑江水以達之也此詩備寫苦衷語語足泣鬼神朱瀚曰)
(九江一柱荆州謫居之地崔顧注懷抱懷崔之意向人逢人問訊也舊以懷抱屬者非易樽酒簋貳禹)
(貢九江孔殷蔡傳九江即今之洞庭也沅水漸水元水辰水叙水酉水灃水資水湘水皆合於洞庭是名九江)
(楊德周曰此九江斷主蔡傳若潯陽之九江乃揚州境與一柱觀不合矣渚宫故事宋臨川王義慶鎮江陵)
(於羅公洲立觀甚大而惟一柱一統志在松滋縣東邱家湖中劉孝綽詩經過一柱觀出入三休臺古詩臨)
(風送懷抱州古樂府問客平安不下烏鳶歌淚泫泫兮雙懸荆記灔澦如馬瞿唐莫灧澦如象瞿唐莫)
(上瞿唐峽在夔州峽口有灧澦石)
(王嗣奭曰此詩觀頭借對日落五六接上失嚴此不縛於律所謂不繩削而自合也不知者以為隤然自)
(放矣句洪邁容齋隨筆云七言律大抵多引韻起若以側入尤峻如杜幽棲地僻經過少是也然猶是)
(對偶若以散句起又佳如苦憶荆州醉司馬是也葉晦叔昔贈予詩此地相從驚歲晚登臨况是客歸時)
(却將襟抱向誰可正爾艱難惟子知情到中年工作惡别於生處易為悲梅花盡落清江上黯淡西風凍)
(雨垂正用此體)
聞斛斯六官未歸(舊次在上元二年成都作愛斛斯複姓名融公所謂南隣酒)
(伴者)
故人南郡去去索(蘇則切)作碑錢本賣文為活翻令(平聲)室
倒懸荆扉深蔓草土銼(粗卧切)冷疎烟老罷休無頼歸來
省醉眠(此為斛斯耽酒而諷之也賣文得金李北海亦嘗為之若索錢則不雅矣得錢即飲飲醉即眠)
(少年有此亦近無頼况老尋醉鄉不顧其家故囑其早歸以為善後之計朋友相規之義也鶴曰南郡江陵)
(府也吳志南郡在荆州南野王隱君歌前度相逢正賣文左傳室如懸磬詩有蔓草御覽說文云銼)
(&KR1995;鍑也纂文云鍑音副釡大者曰鍑困學記聞土銼乃黔蜀人語黃鶴云銼瓦鍋也陶潛詩窺竈不見烟)
(老罷言老則百事皆罷矣南史蔡興宗傳太尉沈慶之曰加老罷私門兵力頓闕無頼無所倚頼而為不肖)
(也詳見三卷按晉書阮籍傳籍方據醉眠)
赴青城縣出成都寄陶王二少(去聲)尹(朱注依草堂草本編在上)
(元二年此盖出郭後寄二尹者廢唐書青城縣屬蜀州因山為名全蜀統志青城縣在灌縣南四)
(十里元和郡國志青城縣垂拱二年改為蜀州開元十八年仍為青城今按唐書青城乃蜀州之屬)
(邑據元和志青城與蜀州是一地而兩名也杜詩既有青城又有寄高蜀州詩當如唐書之說鶴)
(注青城乃蜀州外邑在成都之西事唐書京兆河南等府有少府二人掌貳府州之時成都稱南)
(京故置少尹)
老被樊籠役(一作老恥妻孥笑)貧嗟出入勞客情投異縣詩態
憶吾(一作君)曹東郭滄江(一作浪)合西山白雪高文章差(楚懈)
(切)底病回首興(去聲)滔滔(首聯往青城之故異縣指青城吾曹指二尹五六申投異縣七)
(八申憶吾曹入鳥在樊籠不能奮飛嘆已之羈旅跼蹐也樊籠與出相關别本作妻孥笑語稍直率下截)
(大意言江山跋涉如此則文章何救於貧乎惟回首故人詩興猶覺滔滔耳趙次公註差病除也言雖有文)
(章差得何病乎正與章首相應朱注云差是差錯之差病如聲病之病言文章之不利差在何病乎回首二子)
(興自滔滔盖以詩道自信之詞二句不同今從趙注王陶潛詩久在樊籠裏蔡邕詩他鄉各異縣晉書)
(衍曰吾曹雖不如古人今括地志李冰穿郫江撿江來自西北合於郡之東南有合江亭洙曰蜀城之東)
(二水合流而南下土人謂之合水西山近接維松上有積雪經夏不銷寰宇志傍便山在縣西與青城山連接)
(谿谷深䆳夏積冰雪俗世說殷顗曰我病自當差正憂汝患耳匡謬正俗謂何物為底此本言何等物其)
(後遂省何但直云等物耳底音丁兒反淮南子日滔滔以自新)
野望因過常少(去聲)仙(草堂本編在上元二年青城詩内洪容齋隨筆杜詩過)
(常少仙蜀本注云應是言縣尉也縣尉謂之少府昔梅福為尉有神仙之稱少仙者猶今俗呼為仙)
(尉朱注詩末幽人指常少仙也黃鶴云少仙當是常徵君公後有寄常徵君詩徵君晚節傍風塵)
野橋齊渡馬秋望轉悠哉竹覆青城合江從灌口來入
邨樵徑引嘗果栗皺(一作圓)開落盡高天日幽人未遣回
(上四野望之景下四過常情事未青城灌口野望所見入邨訪常也常果留公也日盡遣見其欵洽多情)
(方云野外之橋可連騎者少齊渡馬三字寫景特佳望杜臆少府稱幽人知非在任者沈佺期詩野橋疑)
(日國鶴曰蜀州青城縣有青城山州内又有灌口元和郡志灌口山在彭州導江縣西北二十六里蜀州東)
(北至彭州一百二十里漢文翁穿湔江灌漑故以灌口名洙曰秦守李冰疏鑿離堆以灌蜀土因得名范成)
(大吳船錄將至青城當再渡繩橋橋長百二十丈分為五架橋之廣十二繩排連之元和郡國志大江經青)
(城縣北去縣二里栗宋祁益部方物贊天師栗生青城山中他處無有似味美以獨房為貴久食已風攣)
(西溪叢語集韻皺側尤切革文蹙也漢上題襟周繇詩開栗弋之紫皺貫休云新蟬避栗皺又云栗不和皺落)
(即栗蓬也蔡曰皺當作皴皮裂也易利幽人之貞)
丈人山(御覽王匱經云黃帝遍歷五嶽封青城山為五嶽丈人一名赤城一名青城都一名)
(天國山為第五大洞寳仙九室之天對郡西北在岷山南連峯掩映互相連接靈仙所宅神異甚多)
(寰宇記山在青城縣西北三十二里)
自為青城客不唾青城地為(去聲)愛丈人山丹梯近幽意
(首記登山覽勝寺魏文帝雜詩千里不唾井况乃昔所奉智度論若入時當歌唄讚嘆不唾僧地青城山)
(記寗封先生棲於北巖之上黃帝築壇拜為五嶽丈人晉代置觀謝朓敬亭山詩即此凌丹梯注丹梯山也)
丈人祠西佳氣濃緣雲擬住最高峰掃除白髮黃精在
君看他時冰雪容(此欲託迹幽棲也結遠注山屬仙境故以遊仙之意作此章五七言)
(各半盖唐人七古長短參用如李頎送劉昱詩亦然上陶潛詩山氣日夕佳魯靈光殿賦飛陛揭孽緣雲)
(征髮謝靈運詩迢遞瞰高峰精釋寳月詩倩人為我除白敬元子詩我欲將黃流丹在眼前莊子藐)
(姑射之山有神人馬肌膚若冰雪綽約若處子)
寄杜位(朱注位為李林甫壻天寶十一載十一月林甫卒位之貶官必在十二載自十二載)
(癸巳至上元二年辛丑為九年詩舉成數故云十年流也邵注公有送柏别駕赴江陵詩題知位以)
(行軍司馬移在江陵矣一統志玉壘在灌縣西北二十九里灌縣乃唐之導江青城二縣地盖其山)
(自導江而接青城界也詩云玉壘題書心緒亂又知在青城所作草堂本與青城諸詩同編入上元)
(二年得之)
近聞寬法離(去聲一作别)新州想見歸懷尚百憂逐客雖皆
萬里去悲君已是十年流干戈况復(扶又切)塵(一云行)隨眼
鬢髮還應(平聲)雪(一云白)滿頭玉壘題書心緒亂何時更得
曲江遊(此為杜位移州而作也離新州叙事尚百憂推心逐客二句承新州言流竄之久干戈二句承)
(百憂言離亂堪傷末述寄詩之意猶恐後會難必也輕顧注同是貶竄於鄭虔曰嚴譴於杜位曰寬法以見)
(重失宜此老杜春秋之筆澤州陳冡宰曰鄭初貶官故用嚴譴位離貶所故用寬法非欲以此翻兩人罪案也)
(叚位從新州移江陵尚未還家故云懷歸時有史朝義子璋之亂故曰塵隨眼唐書新州新昌郡屬嶺南)
(道至京師五千五十二里宇詩豈不懷歸名又離此百憂蜀都賦包玉壘而為劉注玉壘山湔水出焉)
(在成都西北左峴曰玉壘有二一在威州一在灌縣此指灌縣之玉壘孫萬壽詩心緒亂如絲原注位京)
(中宅近西曲江)
(顧宸曰是一紙家書率直攄寫不待致飾曰近聞曰想見曰雖皆曰已是曰况復曰還應曰何時更得只)
(此數虚字中情文歷亂俱寫出心亂之故骨肉真情溢於言表矣盧世㴶曰字字排空却字字蹠實妙)
(不可名狀)
送裴五赴東川(鶴注此當是上元二年在成都作時史朝義未平故云何日通燕塞)
(蜀東川屬潼川)
故人亦流落高義動乾坤何日通燕(平聲)塞相看(平聲)老蜀
門東行應(平聲)暫别北望苦銷魂凛凜悲秋意非君誰與
論(平聲之從在蜀說向東川四句分截匡時志者故以高義動乾坤稱之)(顧注裴必負何日得通燕)
(塞乎無使同老蜀門也東行承蜀北望承燕重張遠注悲秋之意非君莫可與論今復從此而去盖傷之也)
(高宋孔欣詩流落尚風波淚孔叢子羈旅之臣慕君之義張衡詩側身北望霑巾别賦黯然銷魂者)
(惟别而已凛楚辭竊獨悲此秋)
送韓十四江東省覲(鶴從舊次編在上元二年成都詩内江淮吳會皆稱江)
(東也)
兵戈不見老萊衣嘆息人間萬事非我已無家尋弟妹
君今何處訪庭闈黃牛峽靜灘聲轉(一作急)白馬江寒樹
影稀此别應(平聲)須各努力故鄉猶恐未同(一作能一作堪)歸(此送)
(别韓君而作也上四江東省覲有喪亂之感下四蜀江送别有故鄉之思張綖注韓盖公同鄉人必其父母)
(避亂江東而往省之玩次聯及結可見此亂後不能養親則萬事之失所可知矣骨肉飄零彼同憾正嘆兵)
(戈之害黃牛白馬出峽所經兼寫冬日之景各努力謂句俱訪天倫未同歸謂猶阻兵革朱瀚曰灘聲樹影二)
(在韓是一片歸思在杜是一片離情氣韻淋漓滿紙猶濕杜臆故鄉指洛陽蔡琰胡笳兩國交歡兮罷兵)
(戈之列女傳老萊子老奉二親行年七十身著五色斑斕衣作嬰兒戲於親側欲親之喜束晢補亡詩眷)
(戀庭闈心不遑安注庭闌親之所居岸水經江水又東逕黃牛山注下有灘名曰黃牛灘南重嶺疊起最外)
(高崖間有石如人負刀牽牛人黑牛黃成就分明行者謠曰朝發黃牛暮宿黃牛言水路紆深迴望如一矣一)
(統志黃牛山在夷陵州西九十里白馬在崇慶州東北十里朱云唐蜀州今為崇慶州他注引九域志江陵白)
(馬洲者非作薛道衡詩征途非白馬水勢類黃牛亦以白馬黃牛對梁元帝詩灘聲下濺石陳後主詩)
(樹影帶江沈故魏文帝樂府男女居世各當努力交蘇武詩遊子戀鄉補注王勃詩堰絶灘聲隱峰樹)
(影深亦連用作對)
(謝榛曰凡七言八句起承轉合具有四聲歌則揚之抑之靡不盡其妙如此詩首聯以平聲揚之也次聯)
(以上聲抑之也三聯以去聲揚之也四聯以入聲抑之也平仄以成句抑揚以合調揚多抑少則調勻抑)
(多揚少則調促)
柟(一作高)樹為風雨所拔歎(朱注考草堂本此與茅屋歌俱編入上元二年)
(成都詩内今從之黃鶴據史永泰元年三月大風拔木謂此詩作於其時太泥)
倚江柟樹草堂前古(一作故)老相傳二百年誅茅卜居總
為(去聲)此五月髣髴聞寒蟬(堂依柟樹此卜居之由蟬五月寒蟬是咏樹不是咏樹)
(高則響細陰多則氣涼故髣髴如聽寒蟬首二似七律起語鮑照詩哀哀古老容)(申㴠光曰哀江南賦)
(誅茅宋玉之宅以楚辭卜居者屈原之所作也號長門賦時髣髴物類兮江逌詩寒蟬向夕)東南
飄風動地至江翻石走流雲氣幹(晉作斡)排雷雨猶力爭
根斷泉源豈天意(風雲雷雨一時並作乃樹所由拔也杜臆天意二字宜玩恐草堂終非)
(吾有也盖以柟樹卜之族詩飄風自南莊子雲氣不待而雨)滄波(一作蒼茫)老樹性所
愛浦上童童(一作亭亭)一青(一作車)蓋野客頻留懼雪霜行人
不過聽(平聲)竽籟(追叙未拔之先佳景堪玩雪樹映江波尤為可愛且垂蔭足避霜迎風如聽)
(竽籟故客行至此頻留而不過賦劉删詩孤石滄波裏陶潛詩事勝感行人高唐纖條悲鳴聲似竽籟)
虎倒龍顛委榛(一作荆)棘淚㾗血點垂胸臆我有新詩何
處吟草堂自此無顔色(柟樹既拔倍增旅况淒涼矣正與首叚誅茅卜居相應虎倒)
(龍顛言仆踣之狀即病柏詩偃蹙龍虎姿意帝此章四叚各四句王粲詩城郭生榛棘梁簡文詩淚㾗)
(未燥詎終朝潛吳質書憤積於胸臆陶詩貽爾新詩)
茅屋為秋風所破歌
八月秋高風怒號(平聲)卷我屋上三重(平聲)茅茅飛渡江灑
(一作滿)江郊高者挂罥(古犬切)長林梢下者飄轉沈塘(一作堂)
坳(於交切萬此記風狂而屋破也兮楚辭秋高而氣清莊子竅怒號楚辭鳥次屋上李善選注)
(罥結也水塘坳水塘作坳垤形也莊子覆杯於坳堂之上則芥為之舟)南邨羣童欺我老
無力忍能對面為盜賊公然抱茅入竹去脣焦口燥呼
不得歸來倚杖自歎息(此歎惡少陵侮之狀祭王勃詩對面即飛花後漢彤傳盜)
(賊公行日淮南子唇焦肝沸有今無儲曹操樂府來大難口燥喉乾此盖參用之也)俄頃風定
雲墨色秋天漠漠向昏黑布衾多年冷似(一作象)鐵嬌兒
惡(如字蔡讀烏卧切)卧踏裏裂牀頭(從郭知達一作牀牀)屋漏無乾(音干)處
雨脚如麻未斷絶自經喪(去聲)亂少睡眠長夜沾濕何由
徹(此傷夜雨侵廹之苦術在第三句換韻脚庾信詩書卷滿牀頭齊民要方言種麻截雨新序原)
(憲蓬戶甕牖上漏下濕即秦嘉詩長夜不能眠徹乃徹曉逹旦意)安得廣厦千萬間
大庇天下寒士俱歡顔風雨不動安如山嗚呼何時眼
前突兀見此屋吾廬獨破(一作壞)受凍死(一作意)亦足(末從安居)
(推及人情大有民胞物與之意章前後三叚各五句中叚八句)(此亦兩韻轉換其此列子北宫子庇蓬)
(室若廣厦之蔭見嚴助傳天下之安猶太山而四維之也朱注突兀此屋即廣厦千萬間也白樂天詩安)
(得布裘長萬丈與君都盖洛陽城即祖此意)
石笋行(趙注謂詩作於上元元年今按此下三首詞格相同恐俱是上元二年所作鶴注通)
(鑑上元元年七月李輔國矯稱上語迎上皇於西内此詩云好蒙蔽媚至尊其事隱而彰終云安得)
(壯士擲天外使人不疑見本根盖恨去輔國輩之不速也華陽國志蜀五丁力士能移山舉萬鈞)
(每王薨輙立大石長三丈重千鈞為墓誌今石笋是也號曰笋里杜田曰石笋在西門外二株雙蹲)
(一南一北北笋長一丈六尺圍九尺五寸南笋長一丈三尺圍一丈二尺南笋盖公孫述時折故長)
(不逮北笋)
君不見益州城西門陌(一作街)上石笋雙高蹲古來(一作老又)
(作遠)相傳是海眼苔蘚蝕(英華作蝕舊作食)盡波濤㾗雨多(一作來)
往往得(一作有)瑟瑟此事恍惚難明論(平聲)恐是昔時卿相
(去聲)冡(一作墓)立石為表今仍存(石笋行諷奸臣之壅蔽也首叚斥世俗之傳訛世)
(以石笋為海眼遂云雨後有珠此語恍惚不足憑也墓前石表乃公之獨斷水經注地里風俗記漢武帝元)
(朔二年改梁州曰益州以新啟犍為牂牁巂州之疆壤益廣故稱益云成都記距石笋二三尺每夏六月大)
(雨往往䧟作土穴泓水湛然以竹測之深不可及以繩繫石而投其下愈投而愈無窮凡三五日忽然不見嘉)
(祐春牛車碾地忽䧟亦測而不能逹父老甚異故有海眼之說又風俗記蜀人曰我州之西有石笋焉天地之)
(堆以鎮海眼動則洪濤大濫薄博雅瑟瑟碧珠也杜陽雜編有瑟瑟幕其色輕明虚無與比成都記石笋之)
(地雨過必有小珠或青黃如粟亦有細孔可以貫絲高彪詩恍愡中有物希微無端形)惜哉俗態
好(去聲)蒙蔽亦如小臣媚至尊政化錯迕失大體坐看傾
危受厚恩嗟爾石笋擅虚名後來未識猶駿奔安得壯
士擲天外使人不疑見本根(此惡其惑人而當去說俗好神竒造為不經之以)
(蒙蔽人聽猶小臣蠱惑君心以致政舛國危此痛言附會之誤人也擲去此石使根底立見則人心不疑矣此)
(破前恍惚蒙蔽之意奔此章二叚各八句謂張衡温泉賦殊方跋涉駿來臻莊子此之本根)
(趙彦材曰上元元年李輔國離間兩宫擅權蒙蔽故賦石笋以譏之盧元昌曰輔國本飛龍廐小兒官)
(判元帥朝廷呼尚父如石笋擅虚名忘本根也決事銀臺關白承旨可謂乖迕失政體矣宰相率子弟禮)
(節度皆門下士可謂後生皆駿奔矣與張良姊表裏禁中其媚至尊直侍帷幄專事蒙蔽也自靈武給事)
(銀璫疊膺寵秩其受厚恩適足摇動東宫傾危社稷耳)
石犀行(鶴注李冰作石犀以厭水災上元二年秋八月灌口損戶口故作是詩然意亦有所)
(寓也溪華陽國志李冰作石犀五頭以厭水精穿石犀於江南命曰犀牛里後轉置犀牛二頭一)
(在府中市橋門一在淵中陸游筆記石犀在李太守廟内東階下亦麄似一犀正如陜之鐵牛一足)
(不備以他石續之氣象甚古全蜀總志李冰五石犀在成都府城南三十五里今一在府治西南聖)
(壽寺佛殿前寺有龍淵以此鎮之一在府城中衛金花橋即古市橋也)
君不見秦時蜀太守(去聲)刻石立作五(舊本作三蔡云當作五後同)犀
牛自古雖有厭(乙甲切)勝法天生江水向(一作須)東流蜀人
矜誇一千載(上聲)泛溢不近張儀樓今日灌口(一作注)損戶
口此事或恐為神羞(石犀行諷廟堂無匡救之人也首叚譏厭勝之謬江水東流非關)
(厭勝目擊灌口衝決則知神不能為力矣蜀人向誇此犀盡誕妄耳華陽國志秦孝文王以李冰為蜀郡太)
(守稽漢高帝紀蕭何立未央宫以厭勝之術郭璞傳贊雖象或通而厭勝難恃莫愁歌河中之水向東流)
(旋華陽國志張儀築成都城屢頽不立忽有大龜周行走巫言依龜行處築之遂得堅立城西南樓百有餘)
(尺名張儀樓臨山瞰江成都志李冰為蜀郡守化為牛形入水戮蛟故冬春設鬭牛之戲祠南數千家邊江低)
(圯雖甚秋潦亦不移和李膺益州記清水路西七里灌口古所謂天彭關元郡國志灌口山在彭州導江縣)
(西北二十六里文翁穿湔江灌溉故以灌口名山舊書上元二年七月霖雨至八月方止灌口損戶口或是此)
(時軍書無作神羞上范成大吳船錄崇德廟在永康城西門外山秦太守李冰父子廟食處也)修築
(吳作終藉)隄防出衆力高擁木石當清秋先王作法皆正道
詭怪何得參人謀嗟爾五犀不經濟缺訛只與長川逝
但見元氣常(一作相)調和自免洪(一作波)濤恣凋瘵(側界切叶音祭)
安得壯士(一云作者)提天綱再平水土犀奔(一作蒼)茫(此欲扶正道以)
(杜神怪水築堤乃正道厭勝乃詭怪朝有良相以調元氣自然不為災彼缺訛之物非關經濟何不提去以)
(滅其迹乎修築在官而調和在朝此推本之論也以此章亦八句分叚月令季秋之月完隄防謹壅塞備)
(水潦譚左傳作法於涼其弊猶貪以通鑑光武信用䜟文桓諫曰觀先王之所記述咸仁義正道為本非)
(有竒怪虚誕之事注邱遲詩詭怪石異象水易人謀鬼謀百姓與能朱蜀王本紀華陽國志經注成都)
(記皆云李冰作犀牛五頭後來止二犀可見其三頭已不存所謂缺訛只與長川逝缺損其數訛易其處也)
(祖孫登詩長川照落日代論衡天稟元氣人受元精瀾海賦昔在帝媯巨唐之天綱浡潏為凋為瘵洪濤)
(汗萬里無際傳志清天綱)(沈約詩安得壯士駐奔羲國後漢陳蕃杜臆壯士謂才相天綱謂柄舜典)
(咨汝禹平水土)
(乾元元年九月置道場於三殿以宫人為佛菩薩北門武士為金剛神王召大臣膜拜圍繞當時黷禮不)
(經甚矣故有厭勝詭怪等語且自李峴貶斥朝無正人故有調和元氣之說此詩寓言亦確有所指矣)
杜鵑行(李輔國劫遷上皇乃上元元年七月事此詩借物傷感當屬上元二年作鶴曰觀其)
(詩意乃感明皇失位而作)
君不見昔日蜀天子化為(一云作)杜鵑似老烏寄巢生子
不自啄羣鳥至今為(去聲一作與)哺雛(杜鵑行傷舊主之孤危也起含寓意蜀)
(天子化杜鵑憐之也寄子代哺蜀帝之分猶存焉子華陽風俗錄杜鵑大如鵲而羽烏博物志杜鵑生寄)
(之他巢羣鳥為飼之)雖同君臣有舊禮骨肉滿眼身羇孤業工竄
伏深樹裏(英華作頭)四月五月偏號(平聲)呼其聲哀痛口流血
所訴何事常區區爾豈(郭作惟)摧殘始(去聲晉作如)發憤羞帶
羽翮傷形愚(此憫其形聲之哀慘也君臣舊禮承哺雛伏樹號呼自傷孤立哀聲流血承號呼)
(含憤包羞備言失所也骨杜臆傷形愚哀其有情而不能自逹曹植詩倉卒肉情陶潛祭妹文遺孤滿)
(眼棲)(謝莊月賦羇孤遞進阮瑀詩深樹猶霑裳)(曹植白鶴賦恒竄伏以窮吕氏春秋號呼而走之)
(風俗錄杜鵑聲哀而吻有血母辛延年詩一心抱區區西京賦樸叢為之摧殘邱儉詩但當養羽翮)
蒼天變化誰料(平聲)得萬事反覆(芳服切下同)何所無萬事反
覆何所無(一本無此重句)豈憶當殿羣臣趨(末致感慨悲痛之意當殿羣趨遥)
(應蜀天子思此章中間八句首尾各四句顧朱注鮑照行路難愁忽而至跨馬出國門舉頭四望但見松)
(柏荆棘鬱蹲蹲中有一鳥名杜鵑言是古時蜀帝魂聲音哀苦鳴不息羽毛憔悴似人髠飛走樹間逐蟲蟻豈)
(憶往日天子尊念此死生變化非常理中心惻愴不能言此詩意所本也)
(洪邁隨筆云明皇為輔國劫遷西内肅宗不復定省子美作杜鵑行以傷之黃鶴曰上元元年七月李)
(輔國遷上皇高力士及舊宫人皆不得留尋置如仙媛於歸州出玉真公主居玉真觀上皇不懌成疾詩)
(曰雖同君臣有舊禮骨肉滿眼身羇孤盖謂此也位盧元昌曰蜀天子雖指望帝實言明皇幸蜀也禪)
(以後身等寄巢矣劫遷之時輔國執鞚將士拜呼雖存君臣舊禮而如仙玉真一時並斥滿眼骨肉俱散)
(矣移居西内父子暌離羇孤深樹也罷元禮流力士徹衛兵此摧殘羽翮也上皇不茹葷致辟穀成疾即)
(哀痛發憤也當殿羣趨至此不復可見矣此詩託諷顯然鶴注援事証詩確乎有據張綖疑羞帶羽翮傷)
(形愚句謂非所以喻君父亦太泥矣盖託物寓言正在隱躍離合間所謂言之者無罪也或疑劫遷西)
(内宫禁秘密于美遠遊西蜀何從遽知之曰蜀有節鎮國家大事豈有不知者故曰朝廷問府主其以杜)
(鵑比君本緣望帝而寓言非擅喻禽鳥也)
逢唐興劉主簿弟(鶴注唐莫州台州道州遂州四州皆有唐興此云劍外宫人冷)
(是指遂州自天寳元年八月二十四日已改為蓬溪而公於上元二年為邑宰王潛作唐興縣客館)
(記及此詩題俱云唐興乃因舊名耳當是上元二年作)
分手開元末連年絶尺書江山且相見戎馬未安居劍
外官人冷關中驛騎(去聲)疎輕舟下(去聲)吳會(音桂)主簿意何
如(上四叙知交離合之情下則自嘆羇旅飄零也騎暫逢而又值戎馬含無限悲傷官冷則無可憑藉疎)
(則遥隔音書所以有輕舟東下之慨詩何遜詩分手清江上裴子野詩連年被甲兵古中有尺素書)
(莊子道遠而險又有江山外司馬遷報任少卿書深踐戎馬之地沈佺期詩劍懸銷骨左傳官人肅給)
(杜詩博議官人乃隋唐間語北史梁彦光傳初齊亡後人情險詖妄起風謠訴訟官人千變萬化舊唐書高祖)
(紀高祖即位官人百姓賜爵一級武宗紀中書奏赴選官人多京債到任填還致其貪求則官人者乃州縣令)
(佐之稱也北項羽傳關中阻山河四塞歸東凾谷南武關西散關蕭關崔湜詩邊書驛騎阮藉詩乘)
(流泛輕舟魏文帝詩吹我東南行行行至吳會指吳門會稽也陳書高祖謂蔡凝曰卿意何如末問主簿)
(之意謂我何如也)
敬簡王明府(鶴注上元二年公嘗為唐興縣宰王潛作客館記當即其人此殆因詩而)
(簡之詩云鷹秋怕苦籠必是年秋作)
葉(音爕)縣郎官宰周南太史公神仙才有數流落意無窮
驥病思偏秣鷹秋(一作愁)怕苦籠看君用高義恥與萬人
同(此章賓主疊叙致簡之意在末聯窮葉縣仙才稱明府周南流落公自謂病驥饑鷹歎途流落秣芻脱)
(籠望高義一援也高大抵慷慨仗義者見漢視交情之人深以為恥恥從義推出後漢書湖陽公主為子)
(求郎明帝曰郎官上應列宿出宰百里不司馬遷傳天子始建漢家之封而太史公留滯周南得與從事張)
(晏曰自陜以東皆周南之地也後漢方術傳王喬為葉令有神術即古仙人王子喬漢武内傳西王母曰)
(形慢神穢雖當語之以至道殆恐非仙才也法阮瑀詩流落恒苦心思偏秣猶言偏思秣乃倒字夏侯)
(湛獵免賦息徒門關秣驥華田幸秋鷹思擊故怕在籠王融詩高義知遊)
重(平聲)簡王明府(鶴注詩云冬來只薄寒當是上元二年冬作)
甲子西南異冬來只薄寒江雲何夜盡(一作靜)蜀雨幾時
乾(音干)行李須相問窮愁豈有(一作自)寬君聽(平聲)鴻雁響恐
致稻梁難(此章重簡以望王猶前章驥病思秣之意寬冬而雲雨蜀候異也王今問我行李豈有)
(解窮愁之法乎鴻雁哀鳴各求稻梁君聽其音得無憐謀食之艱難耶甲子謂歲序晉程曉詩龍集甲子四)
(時成歲卷楚辭泥汚后土兮何時乾著行李注見四司馬遷曰非窮愁不能書)
(葛常之曰子美避亂秦蜀衣食不足不免求給於人如贈高彭州客夜狂夫簡王明府簡韋十諸篇亦見)
(其艱窘中有望於朋友故舊也然當時能賙之者幾人哉)
百憂集行(鶴注詩云只今焂忽已五十當是上元二年辛丑作公生於壬子至是年恰五)
(十為又云公於乾元二年十二月至成都是時裴冕尹上元元年三月以京兆尹李若幽尹成都)
(若幽後賜名國禎二年三月以崔光遠尹成都與高適共討叚子璋時花敬定大掠東蜀天子怒以)
(高適代光遠是年十一月光遠卒十二月除嚴武成都尹則適代光遠在成都才一二月耳意止是)
(攝尹也公素與適善豈強供笑語者主人當指光遠史云光遠無學任氣宜與公不相合也王筠)
(行路難百憂俱集斷人腸)
憶年(一作昔)十五心尚孩健如黃犢走復來庭前八月梨
棗熟一日上(上聲)樹能千迴(首叙少年得意之狀有左傳魯昭公年十九而猶童心)
(晉寗戚飯牛歌黃犢上坂且休息樹書王澄見樹上鵲巢便脱衣上)即今倏忽已五十
(一作即今年纔五六十)坐卧只多少行立強(區兩切)將笑語供主人
悲見生涯百憂集(此歎身老拙於逢世苦笑語供主人說窮途作客之態最蔡琰胡笳)
(人生倏忽兮如白駒之過隙語劉孝綽詩坐卧猶懷想詩燕笑兮)入門依舊四壁空
老妻覩我顔色同癡兒不知父子禮呌怒索(先則切)飯啼
門東(此歎貧窶不能顧家韻索飯啼門東說饑不擇食之情最慘此章三分三叚司馬相如傳家)
(徒四壁立門顔色同各帶憂色也強漫叟詩話記庖厨之在東故曰啼門東非趁韻也)
徐卿二子歌(鶴注舊編在上元二年時徐知道為西川兵馬使徐卿或即其人猶荆南)
(兵馬使太常趙卿之類也)
君不見徐卿二子生絶竒感應吉夢相追隨孔子釋氏
親抱送並是天上麒麟兒(首叙生子竒兆釋相追隨連有吉夢也孔子氏正述其)
(夢色詩吉夢維何維熊維羆而陳書徐陵母臧氏常夢五雲化為鳳集左肩上已誕陵焉年數歲家人擕)
(候寳誌上人寳誌摩其頂曰天上石麒麟也)大兒九齡色清徹秋水為神玉
為骨小兒五歲氣食牛滿堂賓客皆回頭(此記生相之竒禰衡傳)
(大兒孔文舉小兒楊德祖雖揚子吾家之童九歲而與我元文尸子虎豹之駒未成文已有食牛之氣)
(謝莊月賦滿堂賓客迴遑如失)吾知徐公百不憂積善衮衮生公侯丈
夫生兒有如此二雛者異時(一無異時)名位豈肯卑微休(末乃)
(歸美徐卿也韻此章畫然三叚第七八句本與五六相應却另一轉直連至末杜詩歌行有韻換而意不換)
(者如中四句是也有意換而韻不換者如末四句是也易積善之家必有餘慶庾信詩謂言君積善還得嗣)
(前賢文衮衮多貌釋愁眩惑名位)(左傳公侯子孫必復其始離曹植王充論衡位雖卑微行苟俗必)
(與之友)
(申涵光曰此等題雖老杜亦不能佳今人刻詩集生子祝夀套數滿紙豈不可厭)
戲作花卿歌(鶴注此當是上元二年作戲盧注公為此歌本稱述花卿題曰作有諷)
(意焉璋舊唐書肅宗紀上元二年四月梓州刺史叚子反襲東川節度使李奐於綿州自稱梁王)
(改元黃龍以綿州為黃龍府置百官五月成都尹崔光遠率將花敬定攻拔綿州斬子璋高適傳西)
(川牙將花敬定恃勇既誅子璋大掠東蜀天子怒光遠不能戢軍乃罷之)
成都猛將(去聲)有花卿學語小兒知姓名用如快鶻風火
生見賊惟多身始(去聲)輕綿州副使(去聲)著(陟略切)柘(趙曰當作赭)
黃我卿掃(去聲)除即日平(此言勇猛剽悍所以平賊有功抱樸子猛將難禦而可以折)
(衝拓境過南史齊桓康王隨武帝起兵摧堅䧟陣膂力絶人所村邑恣行暴害江南人畏之以其名怖小兒)
(弦世說曹景宗謂所親曰君在鄉里騎快馬如龍拓弓作霹靂聲箭如餓鴟呌平澤中逐麞數肋射之覺耳)
(後風生鼻頭火出此樂使人忘死史朱注子璋新書作節度兵馬使舊書通鑑作梓州刺此詩又云綿州副)
(使益以梓州刺史領副使時據綿州反遂稱綿州副使耳唐書綿州巴西郡屬劍南東道本金山郡天寳元)
(年更名一唐六典諸軍各置節度使一人五千人以上置副使人又隋文帝著柘黃袍巾帶聽朝漢陳)
(蕃曰大丈夫處世當掃除天下)子璋(一作章)髑髏血糢糊手提擲還崔大
夫李侯重(平聲)有此節度人道(去聲)我卿絶世(一作代)無既稱
絶世無天子何不喚取守東都(此見平賊之後不當留蜀滋亂梓州作亂者)
(叚子璋也綿州奔竄者李奐也成都舉兵者崔光遠也斬叚授崔而安李者花敬定也一事而三善備故曰絶)
(世無獨居)(此詩兩韻分截謂曹植髑髏說顧見髑髏塊然王洙曰崔大夫光遠手提擲還謂歸功於主)
(將度朱注李奐初出奔成都後復鎮東川故曰重有此節晉白石郎曲郎豔獨絶世無上元二年史思)
(明方據東都)(補注前叚庚陽通協本於古韻)
(據崔光遠傳花敬定將士肆其剽掠婦女有金銀釧者多斷腕以取之蜀人之受毒甚矣詩云何不喚取)
(守東都此馭將之善術也盖以東都之命見召則敬定既不疑懼而蜀中可免其患且東方諸鎮屯聚花)
(卿必不敢專行跋扈朱注謂刺其一將之雄不能掃除大宼此語猶覺未盡子璋髑髏血糢糊手提擲)
(還崔大夫寫得壯氣勃勃明人沈明臣詩狹巷短兵相接處殺人如草不聞聲可與此詩並樹旗鼓)
(唐詩紀事有病瘧者子美曰吾詩可以療之夜闌更秉燭相對如夢寐其人誦之未愈曰更誦吾詩子璋)
(髑髏血糢糊手提擲還崔大夫誦之果愈)
(謝率羽花卿冡行云濕雲糢糊秋草空雨青沙白丹陵東莓苔隂隂草茸茸云是花卿古來冡花卿舊事)
(人所知花卿古冡知者誰精靈未歸白日西廟鴉啄肉枝上啼綿州柘黃魂正飛按杜詩以柘黃為衣色)
(謝詩以柘黃為樹色意各有所指英黃山谷詩話花卿冡在丹陵縣之東館鎮至今有氣血食其鄉)
贈花卿(單復編在上元二年成都詩内也舊注公有戲作花卿歌此花卿即敬定朱注唐)
(曲水調歌後六疊入破第二即此詩見郭茂倩樂府詩集)
錦城絲管日(樂府作曉)紛紛半入江風半入雲此曲秪應(平聲)
天上有(樂府作去)人間能得幾回聞(江風言音之清入雲言聲之高天上形容歌舞)
(之妙歌杜臆胡元瑞因李羣玉有贈歌妓相同因以花卿為妓竊謂此詩非歌妓所能當其為花敬定無疑)
(其人恃功驕恣故語含諷刺能得幾回聞言其必不能久也漢靈帝歌清絲流管歌玉鳬曹植詩齊謳楚)
(舞紛紛入梁元帝詩江風當夏清風悲歌雲古詩誰能為此曲)(曹植七啟長裾隨宣室志玄宗夢仙)
(子十輩御雲而下列於庭各執樂器而奏之其度曲清越殆非人世也及樂闋有一仙子前曰此神仙紫雲之)
(曲也耳樂府隴西行天上何所有列子目所觀聽皆非人間之有)
(焦竑曰花卿恃功驕恣杜公譏之而含蓄不露有風人言之無罪聞者足戒之旨公之絶句百餘首此為)
(之冠而楊慎曰花卿在蜀頗用天子禮樂子美作此諷之意在言外最得詩人之旨當時錦城妓女獨)
(以此詩入歌亦有見哉)
(此詩風華流麗頓挫抑揚雖太白少伯無以過之其首句點題而下作承轉乃絶句正法也李白蘇臺覧)
(古云舊苑荒臺楊柳新菱歌清唱不勝春只今惟有西江月曾照吳王宫裏人亦首句點題也有在次句)
(點題者如杜常華清宫云行盡江南數十程曉風殘月入華清朝元閣上西風急都入長楊作雨聲是也)
(有在三句點題者如儲光羲寄孫山人云新林二月孤舟還水滿清江花滿山借問故園隱君子時時來)
(往住人問是也有在四句點題者如韓愈楚昭王廟云邱墳滿目衣冠盡城闕連雲草樹荒猶有國人懷)
(舊德一間茅屋祭昭王是也有一句二句點題者如李白秋下荆門云霜落荆門江樹空布帆無恙掛秋)
(風此行不為鱸魚鱠自愛名山入剡中是也有一句三句點題者如李白與史欽聽黃鶴樓吹笛云一為)
(遷客去長沙西望長安不見家黃鶴樓中吹玉笛江城五月落梅花是也有一句四句點題者如皇甫冉)
(送魏十六還蘇州云秋夜沈沈此送君陰蟲切切不堪聞歸舟明日毘陵道回首姑蘇是白雲是也有二)
(句三句點題者如常建三日尋李九庄云雨歇楊林東渡頭永和三日盪輕舟故人家在桃花岸直到門)
(前溪水流是也有二句四句點題者如孟浩然濟江問舟子云潮落江平未有風輕舠共濟與君同時時)
(引領望天末何處青山是越中是也有三句四句點題者如王維送元二使安西云渭城朝雨浥輕塵客)
(舍青青柳色新勸君更盡一杯酒西出陽關無故人是也又有兩扇立格對起分承者如少陵存殁口號)
(云席謙不見近彈棋畢曜仍傳舊小詩玉局他年無限事白楊今日幾人悲是也)
少(去聲)年行二首(鶴注此上元二年夏在成都作)
莫笑田家老瓦盆自從盛(平聲)酒長(子兩切一作養)兒孫傾銀注
玉(英華作玉舊作瓦)驚人眼共醉終同卧竹根(首章有逹觀齊物意乃曉悟少)
(年之詞彼盧注瓦盆與金玉雖異若論盛酒而飲及其醉時則此共卧於竹根又何貴賤之别乎後漢逢)
(萌傳首戴瓦盆玉阮籍傳不復用杯觴斟酌以大盆盛酒吳越春秋杯銀樽公詩只想竹林眠即卧竹)
(根之意又詩鳥下竹根行亦㮣言竹傍也按杜田補遺酒譜云老杜共醉終同卧竹根盖以竹根為飲器也庾)
(信謝趙王賜酒詩野爐然樹葉山杯捧竹根趙次公曰卧竹根謂同醉卧竹根之傍選詩徘徊孤竹根可證若)
(如杜田說飲器豈可謂之卧乎漢高帝紀時飲醉卧)
(羅大經曰瓦盆金玉同博一醉尚何分别之有由是推之蹇驢布韉與駿馬金鞍同一遊也松床筦席與)
(繡幃玉枕同一寢也知此則貧富貴賤皆可以一視矣)
巢燕引(西溪叢語作引一作飬)雛(英華作兒)渾(平聲)去盡江花結子也(去聲)
(一作已)無多黃衫年少(去聲)來宜(叢語作宜來)數(先角切杜臆音所主切)不
見堂前東逝波(次章有及時行樂意乃鼓舞少年之詞春光已去時不可返故宜頻數來遊)
(黃北史麥鐡杖傳將度遼呼其三子曰阿奴當備淺色衫我得被殺爾當富貴唐書禮樂志樂工少年姿)
(秀者十數人衣黃衫文玉帶立左右每千秋節舞於勤政樓下)
贈虞十五司馬(鶴注梁氏編在大歷三年時公年是五十七歲矣當如暮歸詩年過)
(半百不稱意不應云百年嗟已半當是上元寳應間在成都作故云沙岸風吹葉雲江月上軒若在)
(公安則公未嘗舍舟不應有此語也)
遠師虞秘監今喜識玄孫形象丹青逼家聲器宇存淒
涼憐筆勢浩蕩問詞源爽氣金天豁清談玉露繁佇鳴
南嶽鳳欲化北溟鯤(上叙虞氏淵源齡盧注師秘監師其書法也公九作大字平日能)
(書可知勢形象逼丹青以孫比祖家聲存器宇自祖及孫也筆詞源追懷秘監爽氣以下稱美司馬金天)
(玉露借秋景為喻南鳳北鯤言能變化飛騰唐書虞世南餘姚人太宗踐阼遷太子右庶子固辭改為秘書監)
(封永興縣子世南殁太宗勅圖其像於凌烟閣論唐書時稱世南五絶四曰文詞五曰書翰王僧虔書崔)
(瑗筆勢甚快而結字小疎衡浩蕩曠遠也天隋藝文傳筆有餘力詞無竭源張思玄賦顧金而歎息兮)
(露周祗箴清談輟響集江淹賦玉露曖天董仲舒有繁篇劉楨詩鳳凰南嶽徘徊孤竹根莊子北海)
(有魚名曰鯤化為大鵬)交態知浮俗儒流不異門過(平聲)逢連客位
日夜倒芳樽沙岸風吹葉雲江月上(上聲一作在)軒百年嗟
已半四座敢辭喧書籍終相與青山隔故園(下叙彼此交情儒)
(門不異虞杜皆舊家過逢連客位虞為主人也岸風江月乃成都晚景四座敢辭喧同飲興豪也贈書於故園)
(言兩人相期北歸與或特過或偶逢皆與諸客連位而飲正見司馬好客俗交有别杜臆謂虞杜作客而飲)
(他人者非是之此章兩叚各十句約前漢藝文志儒家者流顔延詩家崇儒門沈詩客位紫苔生)
(晉史論劉畢芳樽之交府鮑照詩野曠沙岸靜蔡别賦月上軒而飛光古樂四座樂且康魏志邕聞)
(王粲在門倒屣迎之謂座客曰此王公孫也有異才吾家書籍文章盡當與之)
病柏(此下四章梁權道及黃鶴俱編在上元二年之秋今並依舊次)
有柏生崇岡童童狀車(一作青)蓋偃蹇(一作蹙)龍虎姿主(邵本)
(作正)當風雲會神明依正直故老多再拜豈知千年根中
路顔色壞(病柏傷直節之見摧者此從盛時叙起雲崇岡勢尊嚴車蓋狀聳翠龍虎幹竒古風氣)
(陰森神依樹故人致敬根内撥故色外枯舍琴賦惟椅梧之所生兮託峻嶽之崇岡蜀志先主東南角籬)
(上有桑樹高五丈遥望見童童如小車蓋耿司馬相如大人賦綢繆偃蹇偃蹇夭矯也後漢純傳純說)
(李軼曰大王以龍虎之姿遭風雲之會生左傳史囂曰神聰明正直而一者也莊子松柏其也正宋書)
(魯郡孔子廟柏舊有二十四株其二株先折倒土人崇敬江夏王義恭悉遣伐取父老莫不歎息長楊賦中)
(路而後馳)出非不得地蟠據亦高大歲寒忽無憑(一作用)日夜
柯葉改(去聲一作碎)丹鳳領九雛哀鳴翔其外鴟號志意滿
養子穿穴(一作窟)内(此形容衰時之柏顔得地盤據承千年根歲寒改柯承色壞鳳去鴟巢)
(則神人失所憑依矣忽無憑翻論語歲寒後凋柯葉改翻禮記不改柯易葉歐陽建詩松柏隆冬瘁然後知)
(歲寒改古詩枝葉日夜零凰記如松柏之有心貫四時而不柯易葉樂府鳳鳴啾啾一母將九雛詩)
(鴟鴞鴟鴞既取我子無毁我室後漢北海靖王傳志意衰惰)客從何鄉來佇立久吁
怪靜求元精(一云無根)理浩蕩難倚頼(末以感慨之意作結觀盛衰倏異知造)
(化為難憑矣孔此章前二叚各八句末叚四句收書詩佇立以泣安國尚書傳吁疑怪之詞後漢元)
(精所生王之佐臣論衡天稟元氣人受元精浩蕩猶言渺茫)
(王嗣奭曰此章有託而發神明依正直故老多再拜一木之微崇重至此丹鳳鴟鴞喻正人摧折則善類)
(傷心而小人快意結語尤悲如范滂語子云使汝為惡則惡不可為使汝為善則我不為惡意正相似)
(師氏謂此詩為郭英乂而作英乂鎮成都為人端直蜀人重之永泰元年崔旰反英乂為韓澄所殺諸孤)
(哀苦莫訴故有鳳雛哀鳴之句崔旰竊據成都故有鴟鴞穿穴之句盖隱其詞以託諷也今按崔郭事在)
(去成都後時地未合匡黃生曰此喻宗社欹傾之時君子廢斥在外無從救而宵小根據於内恣為姦)
(私此真天理之不可問者)
病橘(鶴注唐十道志蜀有橘柚之園)
羣(一作伊)橘少生意雖多亦奚為惜哉結實小(一作少)酸澀
如棠梨剖(一作割)之盡蠧蝕(一作蟲)采掇爽所(一作其)宜紛然
不適口豈只(一作止)存其皮蕭蕭半死葉未忍(一作怱怱)别故
枝玄冬霜雪積况乃迴風吹(病橘傷貢獻之勞民也首叙橘病堪憐少生意故)
(其實酸澀而蠧其葉半死易凋殷杜臆未忍别故枝偏於無知之物寫得有情晉書仲文傳無復生意)
(爾雅注棠今之杜梨陸曰其子有赤白美惡白色為甘棠赤色者澀而酢詩薄言采之薄言掇之莊子柦)
(梨橘柚皆可於口梁元帝書適口充腸無索弗獲詩七發其根半生半死劉楨詩自夏涉玄冬庾信迴)
(風即送師)嘗聞蓬萊殿羅列瀟湘姿此物歲不稔玉食失(一作)
(少)光輝寇盜尚憑陵當君減膳時汝病是天意吾愁(舊作)
(諗趙定作愁荆作敢)罪有司憶昔南(一作聞)海使(去聲)奔騰獻荔支(一作)
(枝)百馬死山谷到今耆舊悲(此借橘以慨時事時病橘不供適當減膳之疑是)
(天意使然但恐責有司而疲民力故引獻荔事為證節節推開意多曲折此章兩叚各十二句鮑照詩橘)
(生瀟湘側真山海經洞庭之山其木多橘唐書潭州有橘洲太外傳開元末江陵進乳柑橘上以十枝種)
(於蓬萊宫天寶十載秋結實於是宣命賜及宰臣故古詩此物何須用朱注橘結實一年多必一年少曰)
(歲不稔國語不稔於歲玉尚書惟辟玉食漢陳咸傳泰侈玉食注玉食美食如也左傳憑陵我城郭漢)
(書國有大災則減膳撤樂示自責也海又息夫躬傳民心悦而天意得矣後漢和帝紀南獻龍眼荔支十)
(里一置五里一候奔騰險阻死者繼路唐羌為臨武長上書言狀和帝罷之唐國史補貴妃生於蜀好食荔支)
(南海所生尤勝蜀者每歲飛馳以進唐書楊貴妃嗜荔支必欲生致之乃置馳傳送走數千里其味未變已至)
(於京師杜修可曰唐所貢乃涪州荔支由子午道而往非南海也此特借漢事以譏之魏明帝詩百馬齊轡)
(舊曹植詩但見者老不覩新少年)
枯㯶(鶴曰上元二年蜀有叚子璋之變故詩云傷時苦軍乏廣志㯶一名栟櫚狀如蒲葵有)
(葉無枝陳藏器本草其皮作繩入水千年不爛)
蜀門多㯶(一作栟)櫚高者十八九其皮割剥甚雖衆亦易
(音異)朽徒布(一作有)如雲葉青青歲寒後交横集斧斤凋喪
(去聲)先蒲柳(枯㯶傷民困於重歛也首叙㯶枯之故零㯶本耐寒但為斧斤所剥故先蒲柳而凋耳)
(割南都賦其木則栟櫚結根竦本垂條嬋媛抱陳琳檄剥元元盧諶云葉不雲布華不星燭樸子揚)
(青於歲寒之後曰韓安國几賦荷斧斤援葛虆梧北史韋世康與子書耄雖未及壯年已謝霜早楸風先)
(蒲柳世說顧悦之髮早白帝問其故對曰松柏之姿經霜猶茂蒲柳之質望秋先零說文楊柳即蒲)傷
時苦軍乏一物官盡取(此苟切)嗟爾江漢人生成復(扶又切)
何有有同枯㯶木使我沈嘆久死者即已休生者何(一作)
(能)自守(此見枯㯶而念生民指軍興賦重剝民等於剥㯶此嗟嘆本意江漢巴蜀生成謂物生死比)
(人闕齊高帝紀時軍容寡乃編㯶皮為馬具)啾啾黃雀啄(一作啅)側見寒蓬走
念爾形影乾(音干一作枯形影)摧殘没藜莠(一結語多感慨蓬雀啄㯶毛飄如)
(走究竟形銷影滅埋没藜莠耳捕此章前二叚各八句末叚四句收吳越春秋螳螂蟬不知黃雀之在其)
(後弔)(何遜詩嚴野散寒蓬生李密陳情表形影相前漢郊祀志嘉禾不而蓬蒿藜莠茂焉)
(盧元昌曰公為王閬州進論一表其中云勅天下徵收赦文減省軍用外諸色雜賦名目損之又損劍南)
(諸州困而復振矣枯㯶一章即是此意借詩中咏物之作有就本題作結者如此章是也有客意作結)
(者如病橘枯柟是也可悟詩家擒縱之法)
枯柟
楩柟枯崢嶸鄉黨皆莫記不知幾百歲慘慘無生意(枯柟)
(傷大材之見棄也首叙老幹孤立陶蜀都賦楩楠幽藹於谷底子虚賦刻削崢嶸潛詩慘慘寒日)上
枝摩蒼(一作皇)天下根蟠厚地巨圍雷霆拆(一作坼)萬孔蟲
蟻萃涷(朱注音東)雨落流膠衝風奪佳(一作嘉)氣白鵠遂不來
天雞為(去聲)愁思(去聲久此言其憔悴失所蟲枝根雖具生意亡故造物日侵而鳥見傷)
(魏文帝詩修幹摩蒼天湅楚辭使涑雨兮灑塵落爾雅注江東呼夏月暴雨為雨庾信詩枯楓乍膠朱)
(注流膠樹中膠液流出也修楚辭衝風至兮水揚波注衝風隧風也宋江夏王鋒柏賦衝風不能摧其枝)
(吳邁遠詩可憐雙白鵠也謝靈運詩天雞弄和風爾雅鶾一名天雞赤羽之鳥注逸周書文鶾若彩雞成王)
(時蜀人獻之按汲冢周書王會篇云蜀人以文鶾文鶾者若翬雉)猶含棟梁具無復(扶又)
(切)霄漢(一作雲霄)志良工古昔少識者出涕淚種榆水中央
成長(子兩切)何容易(音異)截承金露盤裊裊不自畏(末用比喻作結)
(慨用舍之失宜句棟梁傷大才莫用種榆比力小任重此章首叚四下兩叚各八句王命論粢梲之材)
(不荷棟梁之任賦仲長統樂志論可以凌霄漢出宇宙之外矣東都眇古昔而論功蔡琰笳曲涕淚交)
(垂者詩東門之枌毛氏注枌白榆也爾雅釋榆之皮色白名枌齊民要術榆性軟弱久無不曲例非佳好之)
(木仙詩宛在水中央立西都賦抗掌以承露擢雙之金莖)
(葉石林曰此詩猶含棟梁具無復霄漢志當是為房次律而作自漢魏以來詩人用意深遠不失古風惟)
(此公為然不特語言之工也皆黃生曰病橘一章賦也病柏枯柟二章比也三詩得漢魏之髓不在皮)
(毛上論)
不見(原注近無李白消息後鶴注詩云世人皆欲殺當是白流夜郎之蓋上元二年也梁氏)
(編在寳應元年梓州作不知是年白已卒矣至曾鞏序乾元元年長流夜郎遂汎洞庭上峽江巫)
(山以赦得釋憩岳陽江夏久之復如潯陽過金陵徘徊於歷陽宣城二郡間其族人陽冰為當塗令)
(白過之以病卒年六十有四是時寳應元年也詩愛而不見)
不見李生久佯狂真可哀世人皆欲殺吾意獨憐才敏
捷詩千首飄零酒一杯匡山讀書處頭白好(一云始)歸來
(此懷李白而作也敏捷千篇見才可憐飄零縱酒見狂可哀歸老匡山蓋憫其放逐而望其生還始終是哀憐)
(意書箕子被髮佯狂白之縱酒豪放亦不得已而然人漢儒林傳魯榮廣高材敏捷劉向新序聰明敏捷)
(之美材人雪賦從風飄零云薛道衡詩陶然寄一杯縣太白蜀而公亦在蜀故歸來丹鉛錄謂指彰明)
(南之匡山若以為匡廬太白非九江人何得言歸來乎楚辭王孫兮歸來)
(顧宸曰公與白同遊齊魯在天寳四載白有魯郡石門之懷詩自此以後公屢形懷憶竟不得再見冬日)
(春日之懷及夢白二首白在夜郎公在秦州此云不見李生久白在浪遊公在成都公與白最稱交好考)
(其相從歲月僅在遊齊魯時前乎此後乎此俱未相見也)
(附考洪容齋三筆曰杜詩匡山讀書處頭白好歸來說者以為即廬山也吳曾能改齋漫錄辯誤一卷正)
(辯是事引杜田杜詩補遺云范傳正李白新墓碑云白本宗室子厥先避仇客蜀居蜀之彰明太白生焉)
(彰明綿州之屬邑有大小匡山白讀書於大匡山有讀書堂尚存其宅在清廉鄉後廢為僧房稱隴西院)
(盖以太白得名院有太白像吳君以是證杜句知匡山在蜀非廬山也予按當塗所刊太白集其首載新)
(墓碑宣歙池等州觀察使范傳正撰凡千五百餘字但云自國朝以來編於屬籍神龍初潛還廣漢因僑)
(為郡人初無補遺所紀七十餘言豈非好事者偽為此書如開元遺事之類以附會杜詩耶歐陽志輿地)
(廣記云彰明有李白碑白生於此縣盖亦傳說之誤當以范碑為正朱注杜田之說本於楊天惠彰明)
(逸事杜臆太白系出隴西後遂誤傳為隴西成紀人所云清廉鄉亦必青蓮之訛黃鶴曰李集有望廬)
(山五老詩云九江秀色可攬結吾將此地巢雲松又望廬山瀑布云而我遊名山對之心益閒且諧宿所)
(好永願辭人間又南康軍圖經云白性喜名山飄然有物外志以廬阜水石佳處遂往遊焉至五老峰愛)
(其險峭竒勝曰天下之壯觀也卜築於此吾將老焉今峯下有書堂舊基自後北歸猶不忍去乃指廬山)
(曰與君再會不敢寒盟丹崕綠壑神其鑒之又白送姪嵩遊廬山序慚未歸於名山然則匡山斷指潯陽)
(匡廬山西今按全蜀總志龍安府江油縣有大匡山在縣治三十里山勢高聳狀如匡字唐李白讀書)
(處豈修志者亦因彰明逸事而附會歟又考水經注遠法師廬山志曰殷周之際匡俗先生遊此山時人)
(謂其所止為神仙之廬因以名山然則廬山亦稱匡山盖以姓得名耶)
草堂即事(詩云建子月是上元二年十一月在草堂作)
荒邨建子月獨樹老夫家雪(一作霧)裏江船渡風前竹徑
斜寒魚依密藻宿雁聚(從杜臆作雁聚舊作鷺起誤)圓沙蜀酒禁(平聲)
愁得無錢何處賖(首叙冬日草堂中四寫景末二述情合之皆所謂即事也荒邨獨樹淒)
(涼之况建子老夫用假對法寒魚宿雁兼自喻窮冬旅泊故落句有賖酒銷愁之慨杜臆春秋變古則書詩)
(云建子月盖史法也肅宗紀上元二年九月詔去上元號稱元年以十一月為歲首建子月壬午朔上受朝賀)
(如正旦儀馬融曰周正建子為天統詩陶潛詩獨樹衆乃竒庾信詩俱來雪裏看劉憲風前雪裏覓芳)
(菲昉梁元帝詩竹逕露初圓王庾信詩寒魚抱凍沈臆薛詩細藻欲藏魚駱賓詩宿雁下廬洲杜)
(宿鷺當作宿雁冬寒但有雁耳鷺畏露白露降便飛去矣物類志人養鷺於池塘馴若家禽每至白露即飛騰)
(而去)
徐九少(去聲)尹見過(平聲冬作)(鶴注此當是上元二年又曰少尹與行軍自不)
(同西都東都北都鳳翔成都河中江陵興元興德府尹各一人少尹二人初不言以少尹為行軍長)
(史但云永徽中改尹為長史又云天下兵馬元帥府有行軍長史行軍司馬今題云少尹而詩云行)
(軍徐當是成都尹兼節制兵馬以時亂故少尹兼稱行軍也)
晚景孤邨僻行軍數騎(去聲)來交新徒有喜禮厚愧無才
賞靜憐雲竹忘歸步月臺何當看(平聲)花蘂欲發照江梅
(上四叙事見自謙意下四叙景見喜客意晚景謂日暮之時少尹何時當再來乎梅將發而照江矣期之也)
(張正見詩翠竹梢雲而結叢繞謝靈運詩游目倦忘歸梁武帝秋笛曲紅梁流月臺)
范二員外邈吳十侍御郁特枉駕闕展待聊寄此
作(鶴注當是上元二年浣花時作還過江卜宅時郁尚謫楚中是年盖放矣)
暫往比(音皮)隣去(晉作至)空聞二妙歸幽棲誠簡略衰白已
光輝野外貧家遠邨中好客稀論(平聲)文或不媿重(平聲)肯
欵柴扉(簡略承比隣句闕展待也光輝承二妙句特枉駕也下四因失欵而冀其重來曹植詩天涯)
(若比隣為晉書尚書令衛瓘與尚書郎索靖俱善草書時人號一臺二妙陶潛詩野外罕人事范雲詩)
(還聞稚子說有客欵柴扉)
(趙汸曰前後詩中每以無俗物絶交游門徑榛塞為喜獨於范吳之來闕於展待委曲盡情如此則平日)
(稱懶者果真懶乎於王嗣與曰公素以文自負如文章千古事則内信心斯文憂患餘則竊比於聖故)
(亦不輕與人論文重與細論文則須李白佳句法如何則詢高適二人皆高品也如吳侍御辯釋無辜寧)
(拂上官而甘遷斥者乃公心契論文不愧豈泛言者哉)
(羅大經鶴林玉露曰范員外吳侍御訪少陵於草堂杜偶出不及接見因謝之以詩陳後山在京師張文)
(潛晁無咎為舘職聯騎過之後山偶出蕭寺二君題壁而去後山亦謝之以詩云白社雙林去高軒二妙)
(來排門衝鳥雀揮壁帶塵埃不憚升堂費深愁載酒回功名付公等歸路在蓬萊杜陳一時之事相類二)
(詩藴藉風流未易優劣)
王十七侍御掄許擕酒至草堂奉寄此詩便請邀
高三十五使(去聲)君同到(鶴注編在上元二年冬成都作是時高適刺蜀以攝)
(尹事至成都也考舊書高適傳崔光遠不能攝軍天子罷之以適代為成都尹西川節度然此詩不)
(曰高尹而仍謂高使君且是年十一月光遠卒十二月旋以嚴武為成都尹則適實未嘗代光遠也)
(及嚴武於寳應元年召歸後却不聞成都别除尹史云代宗即位吐蕃䧟松維保諸州節度使高適)
(不能救以嚴武代還必寳應元年七月至廣德元年十二月乃適尹成都也但此時公無一詩與高)
(盖適為尹時公同在東川及嚴武再鎮蜀方歸草堂也王掄終於彭州刺史後有哭王彭州掄詩)
老夫卧穩朝慵起白屋寒多暖始開江鸛(一作鶴)巧當幽
徑浴隣雞還過短墻來繡衣屢許擕家醖皂蓋能忘拆
(音節)野梅戲假霜威促山簡須成一醉(一作醉裏)習池迴(上四草堂)
(閴寂之景下欲王擕酒邀高同至也皂鸛浴雞飛晴暖景象即開門所見者繡衣霜威指王盖山簡指高習)
(池借比草堂堂有野梅故以折梅招之鳥抱樸子公旦執贄於白屋白屋白茅覆屋也鸛水形似鶴庾)
(信詩幽徑忽春臨二洙曰漢侍御有繡衣直指出討奸猾治大獄績漢志千石皂盖朱兩幡陸凱詩折梅)
(逢驛使寄與隴頭人始趙曰霜威御史有風霜之任也崔篆御史箴今鷹隼擊以成嚴霜之威諸葛潁詩葉)
(落霜威重嬉晉書習氏荆土豪族有佳園池山簡每出遊多之池上名之曰高陽池)
(朱瀚曰作詩代書促侍御踐約并邀高來同飲真率如話而矩度謹嚴仍有惜墨如金之意今按隣雞)
(過墻語近淺易繡衣皂盖又近拙鈍恐非少陵匠意之作也)
王竟擕酒高亦同過(共用寒字)
卧病荒郊遠通行小徑難故人能領客擕酒重(義從平聲讀用)
(去聲)相看(平聲)自愧無鮭(音骸一作蝦)菜空煩卸馬鞍移樽(一作時)
勸山簡頭白恐風寒(亦從草堂叙起王果擕酒而至喜之也勸高醉飲禦寒戲之也原)
(注高每云汝年幾小且不必小於我故此句戲之下謝靈運詩卧病同淮陽前漢書陳恢見沛公曰足通)
(行無所累有集韻鮭吳人魚菜總稱齊書庾杲之清貧自業食惟韭葅瀹韭生韭雜菜任昉戲之曰誰謂庾)
(郎貧食鮭嘗有二十七種二十七言三九也顔延之詩嚴駕越風寒)
陪李七司馬皂江上觀造竹橋即日成往來之人
免冬寒入水聊題短作簡李公(鶴注此當上元二年冬在蜀州作)
(元和郡國志鄩江一名皂江經蜀州唐興縣東三里任慥渠堰志九昇口堰其源出於皂江至郫之)
(柵頭别流為温江口曰九昇口者實兩江之&KR1672;也晏公類要鄩江一名皂里水今在新津昇音躬)
伐竹(黃作伐木朱瀚作代木)為橋結構同褰裳不涉往來通天寒
白鶴歸華表日落青龍見(音現)水中顧我老非題柱客知
君才是濟川功合歡(正異作觀)却笑千年事驅石何時到海
東(上四觀竹橋下四簡李公可結構同等於木橋往來通駕竹而渡鶴歸華表柱棲鶴龍見水中橋影若)
(龍也題柱客公自謙濟川功頌司馬勞趙次公曰合歡橋落成而聚客歡飲笑者笑前人之而無成雷次)
(宗豫章記伐竹為筏任魯靈光殿賦觀其結構叔詩褰裳涉洧褰裳涉溱昉詩江湖忽往來劉敬異)
(苑晉太康二年冬大雪南洲人見二白鶴語於橋下曰今兹寒不減堯崩年也於是飛去白鶴事當主異苑舊)
(引丁令威化鶴歸集城門華表柱者誤此華表指橋柱李義山詩㶚水橋邊倚華表亦可證又梁昭明太子啟)
(虹入漢而藏形鶴臨橋而送語澗朝野僉載趙州石橋甚工望之如初月出雲長虹飲天后時默啜欲南過)
(橋馬跪地不進但見青龍卧橋上奮迅而怒賊乃遁去今按青龍用費長房竹杖事切竹橋也楚辭麾蛟龍以)
(津梁知橋可稱龍觀顧念也如華陽國志蜀城北八十里有昇仙橋送客司馬相初入長安題其柱曰大)
(丈夫不乘赤車駟馬不過汝下歡說命若濟巨川用汝作舟楫樂記酒食者所以合也淮南詮言今有美)
(酒合歡以相饗卑禮婉辭以接之驅齊地記秦始皇作石橋欲過海觀日出處有神人能石下海石去不速)
(神輙鞭之石皆流血)
觀作橋成月夜舟中有述還呈李司馬(草堂本有此題諸本)
(通上章為二首中連日觀橋舟皆設酒觀詩屢字可見)
把燭橋成(一作成橋)夜迴舟客坐(一作坐客)時天高雲去盡江迥
月來遲衰謝多扶病招邀屢有期異方成此興(去聲)樂(音洛)
罷不無悲(上章題橋成此章述已意夜把燭橋成言刻日完功雲去月來記舟前景悲有三意衰)
(年多病而又在異方故悲不自勝梁武帝紀把燭看事)
李司馬橋成(一作了)承(一無承字)高使(去聲)君自成都回(王洙)
(曰時高適守蜀州而攝成都故題云自成都回九域志蜀州東至成都一百里故詩云橋東待使君)
(又知是詩在蜀中作)
向來江上手紛紛三日功成事出羣已傳童子騎青竹
(一作馬)總擬橋東待使(去聲)君(上二司馬橋成下二使君回蜀手紛紛經營者衆也)
(後漢書郭伋為并州牧始至行部到河西美稷有童兒數百騎竹馬迎之曰聞使君到喜故來迎)
入奏行贈西山檢察使(去聲)竇侍御(黃鶴編在寳應元年夢弼曰)
(時吐蕃分三道入寇欲取成都為東府竇公以御史出檢校諸州軍儲器械得以便宜入奏公作是)
(詩以贈之觀鶴曰考新舊史會要諸書無檢察使唯有巡察察按察之名然歐陽詹集有送韋檢)
(察詩又似史失書云朱注會要有西山運糧使檢校戶部員外郎詩運糧繩橋壯士喜疑即此官)
(竇盖以侍御出耳又曰詩云八州刺史思一戰三城守邊却可圖是西山未沒吐蕃時作)
竇侍御驥之子鳳之雛年未三十忠義俱骨鯁絶代無
炯如一叚清冰出萬壑置在迎風露寒(一作寒露)之玉壺蔗
漿歸厨金盌凍洗滌煩熱足以寧君軀政(一作整)用疎通
合典則戚聯豪貴躭文儒(此叙竇之履歷四首四記其美質忠心清冰句喻其廉)
(操清望政用二句稱其法古崇儒理杜臆起叚如雷轟電閃風雨驟至長短錯綜似無條而所注意在骨鯁)
(絶代無足以寧君軀至襯語則極形容其清冷盖必清心冷面人方能直言時事足以制強寇而釋主憂玉)
(壺清冰金盌蔗漿欲滌君王之煩熱竇行盖在夏時故借喻及此竇侍御為一句驥子鳳雛為一句北齊)
(書裴景鸞景鴻並有逸才河東呼景鸞為驥子景鴻為龍文蜀志龐統德公之從子德公謂統為鳳雛晉書)
(陸雲幼時吳尚書閔鴻竒之曰此兒若非龍駒當是鳳雛華陽國志漢旌表忠義荀子君有忠臣謂之骨)
(鯁寒鮑照詩清如玉壺冰書西京賦既新作於迎風增露與儲胥注皆舘名漢武帝元封二年因秦林光)
(宫復增通天迎風儲胥露寒趙曰露寒舊本作寒露盖傳寫之誤公槐葉冷陶詩萬里露寒殿開冰清玉壺則)
(用字初未嘗倒以前漢禮樂志景星歌秦尊柘漿析朝酲注取柘漿汁為飲可解酲也禮經解疎通知遠)
(書教也進書有典有則之後漢輿服志賢冠文儒者服)兵革(英華作甲兵)未息人未
蘇天子亦念西南隅吐蕃憑陵氣頗麤竇氏檢察應時
須(樊作才能俱)運糧繩橋壯士喜斬木火井窮(英華作寒)猿呼八
州刺史思一戰三城守邊却可圖此行入奏計未小密
奉聖旨恩宜(一作應)殊(此送侍御入覲運西山密邇吐蕃竇公檢察其地糧斬木則軍儲)
(足而運道通故乘此可議戰守今回京入奏必能上合帝心也盧注檢校責在輸糧糧足始可戰守故公上)
(嚴武兩川說云頃者三城失守非兵之過也糧不足也陸機思歸賦兵革未息宿願有違初學記自劍閣)
(西南為益州可依故猿呼)(斬木於火井之地言除道以通運無木鶴曰寰宇記水涸時以火投井中即熖)
(出移時方滅今在蓬州此詩指蓬州火井言蜀都賦注火井欲出其火先以家火投之須臾熖出通天以竹筒)
(盛之接其光而無炭取井火還煮井水一斛得四五斗鹽家火煮之不過二三斗鹽耳晉書李充為記室參)
(軍家貧求補外楚裒問之曰窮猿投林何暇擇木結舊書地理志劍南節度使西抗吐蕃南撫蠻獠統圍營)
(及松維恭蓬雅黎姚悉八州兵馬公東西兩川說八州素歸心於其世襲刺史朱注高適傳自卭關黎雅以)
(抵南蠻由茂而西經羌中平戎等城界吐蕃瀕邊諸城皆仰給劍南唐書彭州有羊灌田朋笮繩橋三守捉)
(城又有七盤安遠龍溪三城皆界茂州汶山三朱又云公西山詩有繩橋戰勝遲之句則此三城乃城捉手)
(也蔡注指姚維松三州非上晉羣臣立廟奏聖旨弘深遠跡世)繡衣春當(一作飄飄)霄漢
立綵服日向(一作粲粲)庭闈趨(樊本此下有開濟人所仰飛騰時正須二句)省郎
京尹必俯拾(一作相付)江花未落還成都(此言侍御省親庭霄漢立得近君)
(闈趨得侍親省郎京尹冀其增秩江花未落仲夏去而初秋回也繡衣御史之服漢有繡衣直指使老萊)
(子綵服以娛親經庭闈注見本卷如前漢書夏侯勝曰士病不明經術術苟明取青紫俯地拾芥耳江)
(花指荷後到村詩蛟龍引子過荷芰逐花低可證)江花未落還成都(吳本重出此句)肯
訪浣花老翁無(一云公來肯訪浣花老)為(去聲)君酤(吳作酣)酒滿眼酤
(二句英華作擕酒肯訪浣花老為君著衫捋髭鬚)與奴白飯馬青芻(英華無此句此望)
(侍御還蜀韻杜臆末叚承上須有疊句而通篇一韻到底每用疊妙協音節極起伏頓挫之妙此章前二)
(叚各十句後二叚各四句注滿眼酤謂滿前皆酒酤也即公詩濁醪必在眼意舊謂蜀人以竹筒沽酒酒滿)
(筒眼似近於俚上酤字買酒也小雅無酒酤我下酤字一宿酒也商頌既載清酤世說鮑照答顔延之曰君)
(詩若舒錦列繡亦雕績滿眼酒林時對曰傳玄盤中詩何惜馬蹄歸不數羊肉千斤百斛令君馬肥麥與菽)
(此詩結句所祖王建詩云人客少能留我屋客有新漿馬有粟句法與杜相合)
(朱鶴齡曰是西吐蕃窺西山三城西川八州刺史合兵禦之故竇侍御以戰守機宜入奏朝廷申㴠光)
(曰入奏行是集中變體長短縱横太白所長正爾不必效之失其故步)
得廣州張判官叔卿書使(去聲)還以詩代意(詩云蜀城當是)
(在成都時作黃鶴編在梓州誤李朱注張叔卿魯人見公雜述及舊唐書白傳)
鄉關胡騎(去聲)滿(一作遠)宇宙蜀城偏忽得炎州信遥從月
峽傳雲深驃騎(音票忌)幕夜隔孝廉船却寄雙愁眼相思
(一作望)淚點懸(上四得叔卿書下四以詩代意月杜臆胡騎滿言居蜀之故炎州來信從峽遙傳)
(正見蜀城之偏也雲深夜闊總傷其遠隔驃騎幕判官所居孝廉船因張憑同姓而借用之公所寄者詩而云)
(却寄雙眼出語甚竒盖寫詩時淚點沾紙則淚眼與詩同去矣此十字句法隋孫萬夀詩鄉關不再見悵望)
(窮此晨之楚辭嘉南州之炎德霍十道志渝州有明月峽三峽始漢書元狩二年去病為驃騎將軍)
(世說張憑嘗謁丹陽尹劉惔惔留宿明日乃還船須臾惔遣傳教覓張孝廉船召與同載時人榮之吳越春)
(秋王夫人歌淚泫泫兮雙懸)
魏十四侍御就敝廬相别(鶴注詩云江邊問草堂當是寳應元年在草堂)
(時作)
有客騎驄馬江邊問草堂遠尋留藥價惜别倒(或作到)文
場入幕旌旗動歸軒錦繡香時應(平聲)念衰疾書疏(去聲一作)
(迹)及滄浪(上四侍御就别下四送别侍御草倒文場意氣傾倒於文場若作到字與問堂重複矣)
(行幕軒車魏之行色滄浪即指浣溪所謂百花潭北即滄浪也驄馬用漢桓典事高士傳韓康常遊名山)
(採藥賣於長安市中口不二價號為武庫東都賦旌旗拂天)(杜預傳贊元凱文場劉繪詩交錯錦繡陳)
(呵王羲之帖不得君家書疏晉那灘詩書疏數知聞莫令信使斷)
贈别何邕(鶴注寶應元年公送嚴武至綿州其别何邕當在此時詩云綿谷元通漢何盖)
(為綿谷尉也又云傳語故鄉春何盖京兆人而赴長安也邕即前所云何十一少府耶)
生死論(平聲)交地何由見一人悲君隨燕雀薄宦走風塵
綿谷元通漢沱江不向秦五陵花滿眼傳與故鄉春(上四)
(送别何邕下四别後情緒寂生死交情既難多得何又隨燕雀而走風塵更覺孤矣綿谷通漢邕可至京沱)
(江背秦已猶滯蜀也長安不見而欲傳語春光公思鄉之意切矣悲君二字貫下此十字為句翟方進傳)
(一死一生乃見交情東公孫弘傳贊以鴻漸之翼困於燕雀任昉表薄宦朝唐書綿谷縣屬利州利與)
(劍為隣劍州至綿不遠三百里禹貢注漢出為潛史記正義潛水出利州綿谷縣東龍門山大石穴下朱注綿)
(谷即蜀漢之漢壽今保寧府廣元縣是綿谷元通漢謂綿谷潛水本上合於沔陽之漢水也漢中北直長安故)
(云汶漢書地理志沱水在蜀郡郫縣西東入大江其一在江縣西南東入江郭璞爾雅注沱水自蜀郡都安)
(縣湔山與江别而更流金履祥曰江至永康軍導江縣諸源既盛遂分為沱東至眉州彭山縣復合於江朱注)
(沱江蜀志謂一在灌縣一在新繁灌縣之沱一名郫江即郭注所云别江於湔山者溝洫志謂李冰所穿恐亦)
(因禹故跡而疏之耳五陵見秋興詩注)
絶句(趙次公謂江邊踏青乃成都事盖因前詩有草見踏青心句也是年西山有吐蕃之警)
(故云旌旗鼓角成依趙氏編在寳應元年春都詩内)
江邊踏青罷回首見旌旗風起春城暮高樓鼓角悲(此春)
(日傷亂之作旌旗日所見鼓角夕所聞盧杜氏壺中贅錄蜀中風俗舊以二月二日為踏青節公範饋餉儀)
(三月三日上踏青鞋隋煬帝詩踏青鬭草事青春李綽歲時紀上已賜宴曲江都人於江頭禊飲踐踏青草曰)
(踏青劉禹錫竹枝詞昭君坊中多女伴永安宮外踏青來)
(高棟曰五言絶句作自古也漢魏樂府古詞則有白頭吟出塞曲桃葉歌歡問歌長干曲團扇郎等篇下)
(及六代述作漸繁唐初工之者衆四傑尤多宋之問韋承慶之流相與繼出可謂盛矣開元後獨李白王)
(維尤勝諸人次則崔國輔孟浩然可以並駕若儲光羲王昌齡裴廸崔顥高適等數篇辭簡而意長與前)
(數公實相羽翼中唐雖聲律稍變而作者接迹之盛過於天寳元和以後不可得矣嚴羽曰絶句難於)
(律詩五言絶句難於七言促周敬曰五言絶難於七言絶者以語短而氣苦於字少而意忌於露格似)
(拙而辭易流於俗也衆唐人一樣宋人又是一樣當以摩詰青蓮為法茅一相曰絶句固難五言尤難)
(離首即尾離尾即首而腹亦不可少妙在愈小而愈大愈促而愈緩顧璘曰五言絶句以調古為上以)
(情真為得體)
贈别鄭鍊赴襄陽(鶴注此寳應元年在浣花溪作故云柴門老病身其年史朝義)
(䧟營州羌渾奴剌䧟梁州且河東河中軍皆亂故首言戎馬交馳際)
戎馬交馳際柴門老病身把君詩過日(俗本作目)念此别驚
神(一云念别意驚神)地闊峨眉晚(一作曉或作遠)天高峴首春為(去聲)於
耆舊内試覓姓龐人(上四惜鄭之别下四贈赴襄陽門杜臆當戎馬交馳之際有此柴)
(老病之身無可銷愁惟把君詩以過日耳今又遠去能不念此别而神驚乎自兹一别我在峨眉君在峴首地)
(闊天高何由會面所以驚神也倘耆舊中有如龐德公覓以相報吾亦將與之偕隱襄陽矣把君詩念此别)
(各三字另讀二臨别躊蹰故日色將晚歸覽景物適春意已生晚春字俱不空下吳質書羽檄交馳陳)
(書隋文帝使後主節飲既而曰任其性不爾何以過日庾信詩眷然惟此别蔡琰笳曲山高地闊兮見汝)
(無期郡記天高地下襄陳後主歸魂賦映峴首之沈碑元和國志峴山在陽縣東南九里東臨漢水古今)
(大路陽襄陽耆舊傳晉習鑿齒作遠龐德公隱鹿門山在襄補生注地闊天高即水山長意變詞以避)
(熟闊貼眉高貼首各見匠心公詩狼籍畫眉闊)
重(平聲)贈鄭鍊絶句(與上章先後同時作)
鄭子將行罷使(去聲)臣囊無一物獻尊親江山路遠羇離
日裘馬誰為感激人(上章叙惜别之情此章憐其清况也師氏曰鄭鍊出為使臣其罷)
(歸也囊無一物廉潔如此彼乘肥衣輕之人誰感動激發而周旋之耶楚辭歷吉日兮吾將行詩小序皇)
(皇者華君遣使臣也拜後漢范式傳式謂元伯曰後二年當尊親見孺子馬)
江頭五咏(鶴注江頭即前江畔獨步尋花處五詩據所見入咏皆有寓意舊次編在寳應元年)
丁香(圖經本草丁香木類桂高丈餘葉似櫟凌冬不凋花圓細黃色齊民要術雞舌香世)
(以其似丁子故一名丁子香即今丁香是也日華子云丁香治口氣所以郎官含之碎錄丁香一名)
(百結子出枝葉上如釘長三四分有粗大如山茱萸者名母丁香)
丁香體柔弱亂結枝猶墊(都念切)細葉帶浮毛疎花披素
豔深栽小齋後庶使(一作近)幽人占(去聲)晚墮蘭麝中休懷
粉身念(盧注此喻柔弱者當知自守幽丁香體弱而枝墜其花葉植於小齋止堪與人作緣若使墮)
(入蘭麝將粉身而不保矣身名墮於晚節大槩如此詩朱注陳藏器云丁香擊之則順理而解為兩向義山)
(本是丁香樹春條結始生其合則為結也數說文墊下也凡物之下墮皆可云墊石崇傳婢妾十人皆藴)
(蘭麝被羅糓抱撲子耳疲乎鄭衛鼻饜乎蘭麝)
麗春(圖經本草麗春草一名仙女蒿格物論麗春一云長春花)
百草競春華麗春應(平聲)最勝少須(一作頃)顔色好(一作好顔色)
多漫枝條賸(俗作剰)紛紛桃李姿(舊作枝疑誤)處處總能移如
何此貴重(正異作如何貴此種晉作稀如此貴重)却怕有人知(盧注此比人以知希)
(者為貴彼花少則顔色鮮好花多則枝頭餘剩此麗春之勝也桃李凡姿隨移隨活獨麗舂性異移之即槁)
(却似怕人知者所以可貴也云少字多字略讀句意自明須應須也漫徒然也顧羣芳譜麗春罌粟别種)
(也根苖一類而數色咸具此其顔色之好也寧陶潛詩枝條始欲茂北史賈思伯傳客曰公合貴重能不驕)
梔子(圖經本草梔子南方及西蜀州郡皆有之木高七八尺二三月生白花花皆六出甚芬香)
(夏秋結實如訶子狀生青熟黃中仁深紅)
梔子比衆木人間誠未多於身色有用與道氣相(一作傷)
和紅取風霜實青看(平聲)雨露柯無情移得汝貴在映江
波(遠注此有孤芳自賞之意堪此章全屬自寓人間未多種特異矣色有用比才濟時氣相和比性不戾)
(俗青紅點景自嘆歷經霜露色映江波故鍾情在此舍汝之外别無可移情矣顧注酉陽雜爼諸花少六出)
(者惟梔子花六出此正衆木中未有也陶貞白云梔子剪花六出剖房七道其花甚香即西域薝蔔花也名山)
(志樓石山多梔子色可染帛即所云色有用也其性極冷即所云氣傷和也其實經霜則紅即所云紅取風霜)
(實也葉似兔耳厚而深綠春榮秋瘁即所云青看雨露柯也趙注本草稱梔子治五内邪氣胃中熱氣其能)
(理氣明矣此頌梔子之功也作氣相和亦是照謝朓牆北梔子樹詩有美當階樹霜露未能移還思綠水君)
(家無曲池末二句本此遺黃鶴云公自喻飽經風霜而獨見於物外也)
鸂鶒(陳藏器本草鸂鶒水鳥形小如鴨毛有五采)
故使籠寬織須知動損毛看(平聲)雲猶(一作莫)悵望失水任
呼號(平聲)六翮曾(音層)經剪孤飛卒(一作只)未高且無鷹隼慮
留滯莫辭勞(盧注此章意在安於義命剪鳥在籠中不兔悵望呼號上四憐之也翮難飛留此)
(可免摶擊下四慰之也鸂竹籠寬織者恐其損羽毛也下句申明上句遠注鶒本水鳥而受樊籠故有看)
(雲失水之狀呼謝惠連鸂鶒賦宛羈畜於樊籠片前漢游俠傳晝夜號顧注凡鳥之勁羽止於六韓宣)
(外傳鴻飛千里特六翮耳陶潛詩望雲慚高鳥)
花鴨
花鴨無泥滓階前(一作中庭)每緩行羽毛知獨立黑白太分
明不覺羣心妬休牽衆眼驚稻粱霑(一作知)汝在作意莫
先鳴(盧注此章即漁父獨醒之意羣獨立分明是花鴨之皭然自異處然惟獨立故心妬惟分明故衆)
(眼驚且既霑足稻粱又何須先鳴以取忌乎上四作稱羡之詞下四作警戒之詞羽毛知獨立謂羣羽之中)
(知其獨立羣心衆眼指諸鴨言花鴨當食必鳴但戒其毋先耳鶴云公自喻以直言受妬出居於外雖有一)
(飽之適猶以先鳴為戒賦抱樸子虛談則口吐冰霜行已則守汚泥滓鸚鵡雖同族於羽毛固殊智而異)
(心典朱超詩獨立不成羣曰漢書薛宣傳黑白分明會稽錄張温死諸葛武侯其人於清濁太明善惡太)
(分鷄尸子戰如鬭勝者先鳴)
(顧宸曰丁香立晚節也麗春守堅操也梔子適幽性耳也鸂鶒遣留滯也花鴨戒多言也此雖咏物實自詠)
野望(鶴注此當是寳應元年成都作)
西山白雪三城(一作竒一作年)戍南浦清江萬里橋海内風塵
諸弟隔天涯涕淚一身遥惟將遲暮供多病未有涓埃
(一作涘誤)答聖朝(音潮)跨馬出郊時極目不堪人事日(一作自)蕭
條(此因野望而寄慨也上四野望感懷思家之念下四野望撫時憂國之情臨橋而望三城近慮吐蕃天)
(涯而望海内遠愁河北也五六屬自慨末句乃慨世出郊極目點醒本題朱瀚曰國步多艱皆由人事所致)
(結句感慨深長堡唐氏注西山在成都府西一名雪嶺三城戍即松維三城唐志注唐興有羊灌田朋笮繩)
(橋三城大困學記聞唐地理志彭州導江縣有三竒戍韋臯傳將陳垍等出三竒西南備邊錄所謂三竒營)
(也志謝朓詩悵望南浦時和楚辭隱玫山以清江境一統萬里橋在成都府中門外漢終軍傳邊時)
(有風塵之警涯漢宗室傳王睦悉推財物與諸弟安古詩各在天一蔡琰胡笳涕淚交垂孔融詩能)
(苦一身者楚辭恐美人之遲暮忘史記留侯性多病出漢書使謂龔勝曰聖朝未嘗君鮑照詩跨馬)
(北門進世說王東亭嘗春月乘馬出郊時彦同遊者連鑣俱王景興書想亦極目而迴望嵇康詩何為)
(人事間自令心不夷楚辭山蕭條而無獸)
(朱鶴齡曰按史是時分劍南為兩節度而西山三城列戍百姓疲於調役高適嘗上疏論之不納公詩當)
(為此作故有人事蕭條之歎)
畏人(詩成後拈畏人二字為題非專用畏人也蔡氏編在寳應元年曹植詩客子常畏人)
早花隨處發(一作發處)春鳥異方啼萬里清江上三年(一作峯)
落日低畏人成小築褊性合幽棲門逕(一作逕没)從榛草(趙汸)
(作塞)無心待(一作走)馬蹄(此詩歎羇旅寂寥也上四言景有故鄉故國之思下四叙情有避世)
(避人之意棲杜臆離家萬里寄迹三年身世孤危所以畏人而幽也胡夏客曰萬里二語十字只如一句)
(橋孔稚圭詩孤征越清江都三年舊作三峯謂登萬里而望三峯此說非也成無山安有三峯趙注公自)
(乾元二年入成都至寳應元年春為三年矣)
屏跡三首(依蔡氏梁氏編在寳應元年詩按詩中景物乃是春夏之候黃鶴因有年荒)
(酒價乏句遂引永泰元年京師斗未千錢為證又引廣德二年定京城上下酤戶以收月税為證顧)
(氏謂史書所記乃長安事不涉成都黃氏次在永泰元年者非是鮑照詩屏跡勤躬稼)
衰年(一作顔)甘屏(音丙)跡幽事供高卧鳥下(去聲)竹根行龜開
萍葉過年荒酒價乏日併園蔬課獨(一作猶)酌甘泉歌(一云)
(獨酌酣且歌一云獨酌飲甘泉)歌長擊樽破(首章言屏跡景事在四句分截鳥下竹根龜開萍)
(葉偶然所見皆屬幽事日併賣蔬課錢以充沽酒之價然猶苦不繼故止酌飲甘泉耳顧云酌而歌歌而長)
(長而至於擊樽擊樽而至於破公之狂態俱見無聊之態亦見矣選詩徘徊孤竹根薛道衡詩勝龜蓮葉)
(開空記儒有併日而食酒後庾信詩拂雪就園蔬皇趙曰擊樽暗使王大將軍擊缺唾壺事秦始作驪)
(山陵諸民怨之作甘泉之歌此詩則言酌甘泉而歌也)
(此以屏跡領起自屬首章他本編在末者非顧云此首雖屬古體而無一句失拈無一字失對自是仄韻)
(之律)
用拙存(一作誠)吾道幽居近物情桑麻深雨露燕雀半生
成邨鼓時時急漁舟箇箇輕杖藜從白首心跡喜雙清
(次章申言屏跡之志下六分應一二動拙者心靜故能存道幽居身暇故近物情桑麻燕雀植對言村鼓漁)
(舟耕漁對言皆物情之相近者對此而心迹兩清吾道得以常存矣趙汸注雨露生成句中自對語意深厚)
(老成識得生物氣象迹杜臆半生成謂生者已成成者又生半字最佳心二字乃三首之眼公在草堂地)
(僻可以屏迹而性懶亦宜於屏迹也靈江淹詩物情棄疵賤莊子原憲杖藜而應門謝運詩心迹雙寂)
(寞清楊守阯曰心迹雙言無塵俗氣也)
(羅大經曰杜詩桑麻深雨露燕雀半生成陳後山詩輟耕扶日月起廢極吹嘘或疑虚實不類不知生為)
(造成為化吹為陰嘘為陽氣勢力量與雨露日月正相配也)
晚起家何事無營地轉幽竹光團(一作圍)野色舍(一作山)影
漾江流失學從兒懶長貧任婦愁百年渾(平聲)得醉一月
不梳頭(三章又申用拙幽居意下六分應次句拙洪仲注首聯乃一問一答杜臆無營根用地幽)
(根幽居竹光二句申地幽以補幽居佳景失學四句申無營以發用拙餘意洪注謂末聯以放逹寓悲涼是)
(也不然百年常醉懶不梳頭成何人品乎詞上有年荒之酒價句則知百年渾得醉尚屬期望之謝朓詩)
(月陰洞野色五絶交書頭面常一月十日不洗)
少(去聲)年行(鶴依舊編在寳應元年)
馬上(龔芥隱作騎馬)誰家白面(一作薄媚非)郎臨階(英華作軒)下(去聲)馬坐
(一作踏)人牀不通姓氏麤豪(龔作疎)甚指點銀瓶索(先側切)酒
嘗(一云酒味嘗旁此摹少年意氣色色逼真下馬坐牀指瓶索酒有若無人之狀其寫生之妙尤在不通)
(姓氏一句玉南史童謠云不見馬上郎但見黃塵起南楚辭厭白之面兮懷琬琰以為心牀胡牀也)
(史袁粲率爾步往亦不通主人此吳志孫皎傳孫權曰卿與甘興霸飲因酒發作侵陵人雖麤豪有不如人)
(意時然其較略大丈夫也輙南史顔延之好騎馬邀遊里巷遇知舊據鞍索酒)
(胡夏客曰此盖貴介子弟恃其家世而恣情放蕩者既非才流又非俠士徒供少陵詩料留千古一噱耳)
(酒此說少年意態神情躍躍欲動王維詩云新豐美斗十千咸陽遊俠多少年相逢意氣為君飲繫馬)
(高樓垂柳邊吳象之云承恩借獵小平津使氣常遊中貴人一擲千金渾是膽家無四壁不知貧皆善於)
(寫生者)
即事(黃鶴依舊次編在寳應元年盧注此為舞妓作)
百寶裝腰帶真珠絡臂鞲(同韝)笑時花近眼舞罷錦纏頭
(百寶真珠舞者之飾花近眼比笑容可掬錦纏頭舞畢而贈綵也淳于髠傳帣鞲鞠&KR0957;通鑑注鞲臂捍也漢)
(書馬后傳蒼頭衣綠韝注臂衣以縛左右手於事便也通鑑注舊俗賞歌舞人以錦綵置之頭上謂之錦纏頭)
寄題杜二錦江野亭(附嚴武詩)
漫向江頭把釣竿懶眠沙草愛風湍莫倚善(去聲)題鸚鵡
賦何須不著(陟略切)鵕(音峻)䴊(音儀)冠腹中書籍幽時曬肘後
醫方靜處看(平聲)興(去聲)發會能馳駿(一云五)馬終當(一作須)直
(一作重)到使(去聲)君灘(上二題杜公草堂三四諷其躭詩而不仕五六憐其好學而多病末致欲)
(過草堂之意為杜臆以結語為招公往見盖泥在使君二字耳此詩寄題草堂而作自應聞合草堂堂在江)
(干故借用使君灘耳運此詩第三句失拈鸚漫徒也禰說文湍急瀨也謝景詩枕底失風湍鵡賦以)
(衡之才比少陵非刺其恃才傲物舊注誤解守曹操送禰衡於江夏太守黃祖祖長子射為章陵太大會賓)
(客人有獻鸚鵡者衡攬筆而作詞采甚麗羽漢書孝惠時郎侍中皆冠鵕䴊音義鵕䴊鳥名以其飾冠南越)
(志鵕䴊山鷄也其色鮮明五采炫燿中世說郝隆七月七日日中仰卧人問其故曰我曬腹書也葛洪傳)
(洪抄金匱藥方一百卷肘後急要方四卷為荆州刺史時人為之歌曰復能乘駿馬)(世說山簡盛弘之荆)
(州記魚復縣界有羊腸虎臂灘楊亮為益州至此舟覆至今名為使君灘九域志使君灘在萬州沈佺期過巫)
(峽詩使君灘上草神女廟前雲亦指此)
(洪容齋續筆新唐書嚴武傳云房琯以故宰相為廵内刺史武慢倨不為禮最厚杜甫然欲殺甫數矣李)
(白蜀道難為房杜危之也甫傳云甫嘗醉登武牀瞪視曰嚴挺之乃有此兒武銜之一日欲殺甫冠鈎於)
(簾者三左右白其母奔救得止舊史但云甫性褊躁嘗憑醉登武牀斥其父名武不以為忤初無欲殺之)
(說盖唐小說所載而新書信以為然按太白蜀道難本譏章仇兼瓊前人嘗論之矣子美集中詩凡為武)
(者幾三十篇送還朝曰江邨獨歸處寂寞養殘生喜再鎮曰得歸茅屋赴成都真為文翁再剖符此猶武)
(在時語至哭歸櫬云一哀三峽暮遺後見君情八哀詩云空餘老賓客身上愧簪纓若果有欲殺之怨不)
(應眷眷如此好事者但以武詩有莫倚善題鸚鵡賦之句故用證前說引黃祖殺禰衡為喻是殆痴人面)
(前不得說夢也武肯以黃祖自比乎)
奉酬嚴公寄題野亭之作(鶴注此當是寳應元年作)
拾遺曾(音層)奏數行(音杭)書懶性從來水竹居奉引濫騎沙
苑馬幽棲真釣錦江魚謝安不倦登臨費(一作賞)阮籍焉
(於虔切)知禮法疎枉沐(一作何日)旌旗出城府草茅無(一作蕪一作荒)
徑欲教(平聲)鋤(上四答嚴詩前四句下四答嚴詩後四句嚴曰何須不著鵕䴊冠盖勸之仕也公)
(答曰拾遺奏書奉引騎馬見斥官之後無復此興矣嚴曰漫把釣竿懶眠沙草謂不當隱也公答曰懶性從來)
(幽棲真釣見托跡此堂習而安之矣嚴曰興發公答曰登臨不倦嚴曰馳馬公答曰枉沐旌旄皆喜之也禮法)
(疎先致謙詞徑欲鋤急待其至矣在嚴詩固欵曲而殷勤在公詩亦和平而委婉解者指嚴為語多刺譏指公)
(為始終傲岸兩失作者之意須孔毅父續世說武過草堂公有時不冠故嚴詩云何不著鵕䴊冠而公答曰)
(阮籍馬知禮法疎以解嘲也杜臆此因後人誤讀杜句遂有不冠之誣而欲殺之誣亦從此起矣遠注拾遺)
(貶官從此水竹居矣松趙注拾遺掌供奉則騎馬以奉引後漢劉聖公傳李奉引馬驚唐於沙苑置坊監)
(養馬集謝安傳安於東山營墅樓館林竹甚盛子姪往來遊肴膳亦屢費百金阮籍傳籍性疎懶禮法之)
(士疾之如讐力卜居寧誅鋤草茅以耕乎)
杜詩詳註卷十
