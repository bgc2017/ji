古懽堂集别集類六(國朝)
提要
(臣)等謹案古懽堂集三十六卷附黔書二卷
長河志籍考十卷
國朝田雯撰雯字子綸一字綸霞號山䕬德州
人康熙甲辰進士授中書舍人官至戶部侍
郎是集凡文二十二卷詩十四卷當康熙中
年王士禎負海内重名文士無不依附門牆
求假借其餘論惟雯與任邱龐塏不相辯難
亦不相結納塏叢碧山房集格律謹嚴而才
地稍弱雯則天姿高邁記誦亦博負其縱横
排奡之氣欲以竒麗駕士禎上故詩文皆組
織繁富鍜鍊刻苦不肯規規作常語趙執信
作談龍錄常議其詩中無人然偏師馳突終
能自成一隊談藝者弗能廢也附載黔書二
卷其為貴州巡撫時作又長河志籍考十卷
德州古廣川地隋書避煬帝煒改長河也王
士禎居易錄嘗稱黔書篇不一格有似考工
記者有似公榖檀弓者有似越絶書者如觀
偃師化人之戲然與長河志籍考實皆祖郭
憲洞冥記王嘉拾遺記之體是亦好竒之一
證存備文章之别格云爾乾隆四十三年七
月恭校上
總纂官(臣)紀昀(臣)陸錫熊(臣)孫士毅
總校官(臣)陸費墀
古歡堂集總目錄别集類六(國朝)
卷一
古雜體
卷二
五言古
卷三
五言古
卷四
五言古
卷五
七言古
卷六
七言古
卷七
七言古
卷八
五言律
卷九
五言律
卷十
五言排律
卷十一
七言律
卷十二
七言律
卷十三
五七言絶句
卷十四
五七言絶句
卷十五
五七言絶句
卷十六
雜著
卷十七
雜著
卷十八
雜著
卷十九
雜著
卷二十
雜著
卷二十一
雜著
卷二十二
雜著
卷二十三
雜著
卷二十四
序
卷二十五
序
卷二十六
序
卷二十七
序
卷二十八
題詞
卷二十九
記
卷三十
記
卷三十一
銘表
卷三十二
銘表
卷三十三
傳
卷三十四
䟦
卷三十五
雜文
卷三十六
雜文
卷三十七
雜文
卷三十八
黔書上
卷三十九
黔書下
卷四十
長河志籍考
卷四十一
長河志籍考
卷四十二
長河志籍考
卷四十三
長河志籍考
卷四十四
長河志籍考
卷四十五
長河志籍考
卷四十六
長河志籍考
卷四十七
長河志籍考
卷四十八
長河志籍考
卷四十九
長河志籍考
