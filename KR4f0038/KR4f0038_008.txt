古歡堂集卷八戸部侍郎田雯撰
五言律詩
野行
流水村村淺斜陽樹樹生花飛雙屐合雨過一蟬鳴市
遠無簫筑人閒狎釣耕桃源如有路雞犬倍含情
送友還蜀
酒壚連客巷匹馬向天涯驛路秦川雨春風蜀道花行
藏憐郭隗書劍老侯巴但看黃梅熟知君已到家
錦官城外路山色待人歸春柳搖新水鳴禽背落暉干
戈巫峽舊風雨草堂非獨酌郫筒酒長吟賦采薇
翠微寺
幽僻非人境招提在此峯垂巖千尺瀑對岸二株松直
入烟霞窟言尋麋鹿蹤攀蘿方可到車馬不能從
退谷亭子
苔淨水增綠雨晴山更青何人來退谷石上結閒亭草
没陵原碣風鳴佛閣鈴此中棲隱者吟嘯戸當扄
碧雲寺
半里山腰寺層層到上方漸聞僧磬響不辨藥苖香鳥
道千林寂龍湫萬壑長行行筋力倦小憩贊公房
來青軒
歴歴峯相抱憑闌翠靄收晩嵐浮墖動新月墮溪流四
面白雲起萬山紅葉秋題名有遺跡墨瀋至今留
松磴
亂石通樵徑雲深第幾重潺潺流水外林黑下高舂無
數飛鴉集長鳴澗上松歸途遇老衲拄杖且相從
七夕
官冷如招隱空齋但醉眠異鄕逢七夕客路又三年别
淚瀟瀟雨秋聲嘒嘒蟬鵲橋那可渡悵望女牛邊
聞周屺公在真定賦寄
挾瑟新聲少平原舊客多可曾逢趙勝幾日渡滹沱歲
月悲楊柳衣衫老芰荷賣漿有隱者相見意如何
送屺公南還
鴻影秋無恙青楓入棹歌涼雲截江浦落日渡黃河身
在妻孥怪時艱涕淚多扁舟鑑湖去家信近如何
舍弟歸里
柳碧如醅色蟬鳴似棹歌只今秋色裏其奈别離何官
稅憑新稼庭花護舊柯翻嫌杜陵老鵝鴨話偏多
偶出西郊阻風邨店
十月陰霾起天空野日昏朔風來雁塞疲馬自山村沙
路斜通郭人家晝閉門停鞭投野屋烟火一消魂
悶
命屐衝泥怯銜杯但醉眠只今躭寂寞不異住林泉小
草違初志名山誤壯年一燈百感集掉首欲逃禪
豐臺觀芍藥晩歸
忽漫花驚眼迎人片片飛蘂殘弄日蝶香散上風衣地
闊山光入歌停酒力微如泥齊拍手醉後竟忘歸
陽丘术石髮來都門
著書長白麓高枕繡江樓正可成真隱如何賦遠遊新
詩傳後悔短褐敝堪憂勸爾還山去明珠莫暗投
送宋荔裳先生之蜀
燕市閒裁賦梁園晩暫棲每携青竹杖時到翠微西飲
逐荆高醉名原李杜齊翩翩駟馬客又下浣花溪
黃氏山莊
並馬青郊路看山何所之名園依谷口流水出村籬鳥
亂驚人過藤深當戸垂濠梁足幽興獨與野人期
山中贈黃中丞
華髮輕朱紱虛堂放白鷴烟霞今輞口節鉞昔秦關雁
柱箏聲合匏尊酒器斑我來訪遺老空翠滿山顔
黑窰厰晩步
一望翠微西平林落照低鴉鳴風入樹波動月吞溪土
屋藏烟火青山送馬蹄習家池上客一路醉如泥
嬾
蒼山西郭外衰柳玉溝濱終日驅疲馬何時把釣綸病
深思入道交久漸知人不為躭高臥年來嬾是真
偶登潞河城樓
晩唱村邊笛高巢墖頂鴉日黃莎草短樹綠酒旗斜畫
戟將軍幕風颿使者槎津門三百里潮上湧晴霞
撥悶
京雒門常閉田園興已違欲眠聞雁過獨坐見花飛却
病閒丸藥謀炊自典衣官貧人事減僮僕亦應稀
僧房二首
虎頭傳畫壁宣鼎爇沉香幽意今能愜高吟但不妨來
尋支遁侣還宿贊公房向晩蓮花淨鐘聲到石牀
杖錫何年至安禪住翠微諸天花雨界老衲水田衣鉢
粒喧簷雀茶烟雜落暉乘閒常造汝切莫掩山扉
得龐潛之書兼懷李賓王
知爾眠餐穏歸家兩月餘迢遙春日雁老病故人書微
祿難耽酒長河且釣魚徉狂有李子消息近何如
送客
送客春城路因看郭外山遠峯青可數飛鳥倦知還雪
積官橋下霞明野寺間五陵遇年少裘馬正酡顔
花朝别友人
鎮日陰霾起蹉跎向柳條黯然當此夕不辨是花朝小
院飛寒雨迴風下怒鵰天涯春草色重惜故人遙
祖家園看芍藥分體六首
羃羃花隨屐行行客墊巾烟村澄樹色溪路淨衣塵細
雨鞭絲重斜風鳥語頻漫愁天漸熱不少賣餳人
沙徑名園近柴門古寺西數行垂柳密幾處亂鶯啼閣
勢憑風動花陰傍午齊到來爭繋馬步屧蹋香泥
小憩孤亭上藤花四面垂埜塘深幾尺老鶴立多時竹
箔收蠶子風巢護燕兒納凉新月上樹影亦離披
抱水長隄好垂簾小肆幽黃鸝雙入樹白雨一登樓花
落輕難下池平靜不流何人牽犢過扣角發清謳
貪行過寺北回首已村東橋斷隨溪轉林深借鳥通針
明秧刺水浪煖麥吹風花意還相引畦邊有落紅
理策前峯杳開襟午氣清井深轉石出徑窄逐籬行俛
仰此何地園林空復情蒼涼一水閣濠濮舊題名
飲申叔旆寓齋
籬下多殘菊天邊一雁聲酒杯消短燭官况話深更失
路嗟何益癡懷老漸平思歸笑張翰何必待秋清
花朝懷友人
春遲新水漲河上柳如烟去馬東陵外懷人燕社前暮
雲投大壑遠樹界青天二月多風雨花朝最可憐
大佛寺
歇馬城西寺空林野鳥呼萬峯圍閣小一徑立僧孤雪
没蕭梁碣燈懸象㒺珠侍中遺像在香火護龍符
柬北山先生
我負登山約君尋到幾峯一枝葛陂杖何處翠微鐘鳥
怪名難識花繁徑自封不知巖下寺二遠可曾逢
城西溪上
郭外風光好偶然騎馬來最宜溪水漲相映野花開一
路鶯同蝶千株柳間槐西山望不見行轉小橋隈
贈徐勝力
榻是何人下行歌入翠微貧甘投刺少嬾惜舊遊非風
雨穿秋屋干戈老布衣借書常夜讀委巷掩荆扉
三月三十日
此夕成娛賞當杯戀落暉醉仍留客坐老畏送春歸撲
樹雙烏至迎風一蝶飛明宵即入夏遲暮惜芳菲
再過城西溪上
郭外重遊地溪邊眺望賒鳴蟬迎客沸隄柳受風斜野
架垂瓜蔓疎籬落豆花老農如舊識為我話桑麻
寓園雜詩同龐舍人
閒坐偏宜雨空齋嘉樹多酒杯當此夕烽火正如何欹
架藤花重低簾燕子過荆高逢舊侶停筑莫狂歌
細雨朱魚上迴欄碧蘚滋蟻行穿樹腹蛛靜理簷絲不
醉眠難穏長吟病莫辭閉門巾幘嬾只似住山時
修竹風頻入叢花蔓不分亭中微雨後池上一蟬聞出
谷非栖鳥歸峯是倦雲鄉心生感慨獨立向斜曛
莫謂頭銜好官閒只閉門鴟&KR0642;藏越蠡贅壻類齊髠試
茗藥欄下移牀松樹根高飛看老鶴豈戀大夫軒
題新居壁
卜宅依深巷秋風客意新少嫌沽酒遠不厭灌花頻寒
葉將辭樹飛鴻欲避人亂書十數卷莫笑阮家貧
比隣單行人招飲述官粤時龍脊之戰賦贈
白版三間屋同君僦舍時短牆聞擊缶獨樹怪題詩小
部凉州曲寒鐘太乙祠巷南與巷北舍爾復何之
靈川天末縣官罷抱琴來瘴癘三苖地鬚眉百戰才缺
刀鑿壠脊苦酒撥椰杯&KR0616;事還堪憶曾經射虎迴
劉富川殉節詩(名欽鄰儀真人辛丑進士)
危語妖芒折靈旗奮臂呼舌堪收盗賊血已碧蒼梧日
暗羣蠻泣風寒一劍孤巖疆諸將吏曾識杲卿無
典禮官常備詩書士氣伸
九重昨日詔灑淚念孤臣秀實庭前笏睢陽戰後塵腐
儒無寸補誓死定何人
慶豐閘閒步
村口人家淺為園傍野塘疏泉畦水細鋪地芥花香斜
䌫穿堤柳饑烏上釣牀燕寒宜種秫亦插稻田秧
五里沙村路漁莊帶濕烟小橋垂柳下古廟野花邊風
過鵰翎落山昏雨脚懸披襟入城去野興劇流連
山行先至廣惠寺
馬首春風引山腰細路懸夕舂千嶂叠平圃一松圓白
墖如孤鶴高騫野寺邊僧堂鐘磬發坐聽已悠然
回至八里莊
林深人不見谷口鳥同歸迴望村西路巖花高下飛何
時青竹杖還訪釣魚磯暮雨投空寺山僧莫掩扉
雨後出右安門自祖園至豐臺看花
五里村烟北一灣春水西乍晴雲不斷頻到路還迷乞
火尋漁舍聞鶯上柳堤風柔沙徑軟花妥不沾泥
傍樹帘翻屋賣漿人過橋葚垂桑刺眼穗直麥齊腰鳩
婦呼殘雨魚兒種細苖野行天漸熱團扇著絺蕉
不分豐臺地村村花幛圍欹籬編木槿短屋架薔薇林
靜嫌禽噪人行礙蝶飛那知倦游客白首惜芳菲
橋下行相映溪光倒景間摩挲吾病眼罨靄夕陽山回
首看林杪飛鴉已暮還騎驢入城去吹角不曾關
贈比鄰姚岱麓黃門峕予將歸里
僻地臨南陌因來僦舍居貪眠過客少褊性避人疎冰
雪三條巷鸎花四庫書偏憐姚給事蠟屐到庭除
坐談依&KR0870;樹斜日泛新醅屋破秋螢入山昏暮雨來隔
牆聞鶴嘯分俸買花栽寂寞安時命愁登郭隗臺
涿州城南
揖别西山去南歸近故鄉白溝寒淰淰獨鹿勢蒼蒼敗
葉埋村碣饑鷹撲獵場塞雲西北起偃蓋似樓桑
抵里後追憶在都&KR0616;事感述成詩得五首
自整還鄉旆新銜罷左司郤緣乞歸日飜憶入燕時遭
際傷胸臆年華換鬢髭舊林望飛鳥棲息已高枝
温室名何樹追趨笑腐儒薄材慙鍜鍊削跡混泥塗鴻
寶書全秘西清鳥自呼可憐丞相掾只媿阮元瑜
谷樹紅櫻密溪花黑丑緐蝦墓没山徑裂帛訪河源細
雨圍千章來青俛一軒不禁濠濮意逸興足飛翻
高會娛文酒招尋聽馬嘶幾番鐙火夜不惜醉如泥屋
上參横落花間鳥怪啼同遊憶陶謝芳草正萋萋
未肯抛書卷何妨挂酒瓢虚名防俗忌冷面避人驕僦
水來春燕分錢買藥苗韤材長自惜瑟縮更無聊
拜李于鱗墓
下馬拜滄溟荒山亂石横炎天無白雪遠樹有泉聲邊
許才相映㟙華峯正晴弇州今已矣誰重濟南生
過獻縣
小縣人烟少曾傳漢獻王秋清經此地雨過荳花香斷
碣尋遺跡停車大道傍滹沱漲寒水一雁下斜陽
良鄉道中見西山
杳靄遠山色别來經一年酒旗官柳下梵寺石橋邊花
放迎人至鴻飛過馬前何勞又西笑吟望翠微巔
勝水庵遠眺
野外多秋色邨居數日閒出門方二里便入翠微山寺
在蟬聲裏人行樹杪間路逢支遁侣邀我到禪關
風來吹柿樹片片下庭柯不到山深處那知紅葉多厨
幽烟出竹簾靜戸垂蘿小憩僧房靜其如啼鳥何
叠嶂一千尺層樓懸在兹遠看秋雁下况是夕陽時風
落澗邊石鶴巢松頂枝渾河三十里斜遶督亢陂
我欲隨山鳥高飛第一峯振衣千澗壑回首萬芙蓉霜
後餐丹實林邊聽暮鐘野雲自來往何處訪幽蹤
寒食郊行風日甚佳
城外春光好清明更不同柳烟蘸水面杏酪賣村中樓
上吹簫客花邊舞蝶風香塵十餘里步屧任西東
螞蟻墳邊路蝦蟇陌上泉新泥銜燕子小雨濕鞦韆村
舍紅纏酒遊人白打錢家家知禁火一望少炊烟
減衣天漸暖賖酒僕還能樹向谿邊密山從雨後登冶
遊春窈窕小困醉瞢騰聞說豐臺近桃花開未曾
到寺陪僧話當杯岸野巾放鳶風有力下馬杖隨人社
日愁無賴花朝病浹旬清明今又過空負一年春
古歡堂集卷八
