古歡堂集卷一戸部侍郎田雯撰
古雜體
古意
高山何峩峩河漢衡其上漫歌行路難手中九節杖
日車
日車不轉力士則那八變九曲嗚嗚云何
竹吟
青青竹叢中庭朝有鳳皇來夕弄琅玕聲南窗下風泠
泠
古釵歎
匣中蘭膏乾古釵泣復歌將釵入懷袖一日三摹挲
酒神
今番祀酒神豚蹄誓不用大呼老劉伶來作酒德頌
詠古四首效西厓體
畫壁
一畫壁伶人驚再畫壁伶人笑摒擋汝輩莫顛夸偶爾
闌入宫商調吁嗟乎詩名千載落人間惜少旗亭一
小鬟
牛渚
采石江上一虎吟長吟短吟江水深牛渚浦秋鐙夜
估客船艤其下詠史臨汝郎汎月謝鎮西江鼉鼓鬛
風淒淒温嶠當年曾然犀
廓落帶
廓落帶腰下垂賜公幹工文辭太子一朝借帶去賤
者之手尊不御答書藻采真絶倫何妨平視甄夫人
雕龍
雕龍成五十篇騶奭輩多堪憐雲錦張立車下步兵
尉非鬻者佛子拂拭文章塵定林慧地作禪人少
小時夢尼父區區沈尚書何須邀一顧
少年行
珊瑚寳玦錦氍毺十五男兒美丈夫宣武門前調鷂子
西勾橋外走韓廬
悲霛武詠史
大角横空羽書走斜谷之左褒谷右笳鼓無聲燐火青
黑雲壓城白日瘦馬箠一揮雪紛紛鵝鴨池上垂功勲
蔡州未捷元衡死空聞三十六將軍
秋原落日霛武魂狐鼠晝啼鬼夜奔太白窟寒飲戰馬
袁盎身沒安陵門十郡義軍勢破竹卧内兵符何太速
細柳風動鈴旗明行笳一聲徧山谷
大雨行咏古
閏五月雨霹靂飛將軍戰縳蠻王歸于闐之玉大宛馬
十路降旗城皆下班師吹角青海東飲至解甲清晝同
逆浪風翎雕鶚白歇鞍汗血驊騮紅天狗堕地新鬼哭
送喜轅門樹大纛是時四郊盡用兵無如此戰兵神速
將軍意氣不可當天書冊功神揚揚荆㐮都護好結束
彎弓射虎南山旁嗚呼彎弓射虎南山旁安得手挽天
河洗兵馬萬靈雷雨連扶桑
送馬吟詠古
桑乾道滹沱野羽箭材官南送馬太僕火印何權奇
瘴鄉不産龍媒姿一行五百匹日馳百里農夫剉草
婦子汲水健兒來何方官帖十行鞭箠在手戟髯怒
張芻豆供給苦不足獵犬鞲鷹飽餘肉送馬者去吏
索錢農夫鬻牛婦子哭
繰車辭
朝飼𧖟暮飼蠶桑樹葉大蠶眠三初長如蟻今成蠒乙
乙上簇黃白滿繰車咿軋風中轉女十五當戶織桃夭
期聞消息簾幕半垂燕雙飛打叠新縑作嫁衣
烏衣辭
紅襟燕子來海隅不羡王謝依枌榆梁間舊壘營巢居
雙尾掠水連花鬚雌䧺匝月生四雛長齊毛羽烏衣殊
學避戊巳燕不愚銜泥偏沾案上書敗我狐駘曰朱儒
牛宫辭
日將夕牛來歸水莎飯牛牛不饑黃昏牛卧蝙蝠飛雨
濕牛欄生䇹衣新築牛宫添兩扉丈十加五土墻圍老
牸秃速小犢肥浮鼻過溪鴉鳴柳挂書牛角一癯叟
麥&KR2145;辭
大麥黃小麥黃罷亞麥穗牛尾長連朝刈麥麥上&KR2145;較
量一麥三秋彊天無雨麥入倉留燕麥充餘糧餉麥&KR2145;
刲一羊
菽乳辭
菽乳白河之湄菽乳熟然豆萁肉食者鄙聊復爾爾老
饕云何佳哉鹽豉飽糠籺略相當萬錢厨嘲何郎誰道
黎祁美不及大官羊
餅師辭
一日三牢丸餅師住東隣老何戡歌聲頻摩詰詩息夫
人左氏公羊餅肆塵
炙輠辭
智不若樗里子才不如淳于髠炙輠乾我何云
欸乃辭
欸乃情漁父行漁父有䱷器罛&KR2320;非一名蒼茫烟水間
為此欸乃聲我歌來羅歌何己蛙黽之鳴塞兩耳試聽
雲山韶濩音欵欵雨櫂篷窗底
淘井辭
汲少井水清汲多井水渾我欲汲之愁空眢井師立脱
犢鼻褌鉄鍤竹戽手自捫朝煮豆粥夕灌園老農汲長
恥綆短荷蓑獨立井欄晩斜陽在樹一鴻遠
種瓜辭
種麥麥兩岐種瓜瓜五色大斑小青莫輕擲不比苦李
不可食一摘使瓜稀冄摘抱蔓歸露翻雨打風淒淒百
觚十榼長在手空羨萍實大如斗東陵之瓜美無儔邵
平元來是故侯
賽神辭
鳳尾槽細腰鼓大巫謌小巫舞婦子跽致祝釐詞豐稔
勝似上年時一生彘肩酒百壺汙邪甌窭連篝車吁嗟
鄭俠忽上流民圖十家九家澤中魚
籠蜂辭
屋後白榆風雨響野鸛瓦雀紛來往蜜蜂無數匝枝柯
兒童貪蜂張網羅黃篾織籠紅羃舉鳬葵遍地花如許
爾蜂爾蜂釀蜜好嗟乎蜜成蜂己老
采砂謠
大如斗赤如日官府學神仙取砂何太急囊有砂釜
無粟奈何地不愛寶産此荼毒砂盡山空而今烏有
皂衣夜捉人如牽雞狗匍匐訟堂堂上大呼弗己誤
我學仙不長生爾當鞭笞至死
淘金謠
淘金戶戸戶無寧居背上都盧西走巴渝巴渝田可
耕依山蓋屋孲&KR3045;兩兒女秃速一黃犢苛政十倍横
索官錢先賣黃犢後鬻兒女不如巫州歸去涕淚漣漣
踉蹌入籍淘金猶故楚山高兮沅江深猺村無路
槐花驛火災謠
半夜梟鳴一朝鬼哭神鴉銜火來不知止於誰屋九
巷十陌杳無一存遑問焦頭爛額何如曲突徙薪吹
簫打鼓殺雞屠羊不祀祝融古廟但祀凌霄女郎父
老前致詞槐花日暮生聚方幾時咸陽付一炬天意茫
茫那知其故(俗祀凌霄神女一不虔則立遣火鴉銜火丸置茅屋之上兩翮扇風發火故多火災)
㵲溪水災謠
一横木兩白鶴黃平水怪十丈強風駭浪作伐茅編
屋斤竹架樓婦子睡未醒載沉載浮東家無歸魂西
家一丁存昨日派夫催租官牒勾去老蛟不得吞婦
子訴耶河伯怒耶使君來斗米千錢呼籲不足何能
斤竹架重樓暫爾伐茅編矮屋(前三句志怪)
相見坡蠻謠四首
上山牢角西復東下山花開一箐紅半滑半乾石當路
乍晴乍雨笠摇風
干□纏腰布裹頭猨啼鷓呌四山秋下來千尺商訛(放牛)
(也)道固麥(啖飰)呵交(飲酒)好自由
奈此翻漿白汗何趕場大弄(日午)不停梭歹雞(坐也)後嶺望
前嶺雅務(不好難行)小坡愁大坡
胥下蘆鳴月下跳摇鈴一隊女妖嬈阿蒙(父)阿孛(母)門
前立果瓮(行役)人來路不遥
赭克兒謌
赤罽纏頭赭克兒睅目皤腹花覆眉呼之來前雙淚垂
彘肩斗酒安足辭封豕長蛇噬人者飛土逐宍今在埜
袖藏匕首口不言漆身為癩吞炭啞
大聲如雷堕天狗匿草澤中那敢後南山有鳥北山羅
六尺呱呱負之走璧谷雲弄江水濱盲風怪雨泣孤臣
我事誠難子事易公孫杵臼更何人
詠古五首效李西厓體
女兄嬃涕淚垂曰弟曰弟無太癡好修姱節空爾為佞
臣百椒蘭小人一張儀入宫遭妬蛾眉悲寕甘寗武愚
勿學史魚直事已如此將安之江上有宅可安棲園中
有葵可樂饑侘傺鬱邑弟來思盲風怪雨呌姊歸女兄
嬃涕淚垂
霍霍鼓刀軹井里一上韓庭韓傀死市人不識烈士誰
自屠出腸無面皮何來一巾幗長帬雙髩綠大呼天者
三遶市吞聲哭丈夫重意氣性命鴻毛輕妾在何足惜
忍使吾弟沒令名死政旁女兄嫈
讀書聲在隣舍阿弟來立籬下爾其聽之暗誦者問事
不休賈長頭淹貫六經恣冥摉倜儻大節無匹儔為通
儒稱經師女兄教五歲時
進姊粥燎弟鬚少小同乳今俱老堂上對泣聲烏烏弟
曰姊疾何時瘳姊曰弟鬚良可惜崦嵫短景時巳失雖
欲長進此粥無多日吁嗟乎勣有女兄兄事之何人曾
讀鶺鴒詩
旌旗雲擁金川門江沉鐵鎖白日昏帷幄竒謀冠佐命
桑門上首何須論出家鮮有終薙髮仍披緇一朝歸里
閈女兄羞見之弟再拜汗浹背王賓來遭詬誶配享祖
廟事有無報功瀆禮胡為乎未知佛國優曇鉢何似天
家金唾盂噫嘻姚家女兄真丈夫
留春曲
老柳無力綿飛下鶯坐綠陰如僦舍百勞饒舌春相嘲
何人可駐流年者桃脂杏粉餘殘粧蝶翅蜂鬚誰主張
箕畢不靈少風雨甲子再周花命長
宫詞十二首
海曲巫山夢未醒花飛蝶舞敞雲屏依稀濃綠蕉林下
猶是當時扇子亭
不須紅豔羡竒葩鳳尾香羅寳髻斜最是淡粧多冶態
宫人學插素馨花
傾城顔色産波斯大體雙陳秘戲時賈女應聞成一笑
世間還有媚豬兒
曼聲一曲恨來遲(曲名)夜請君王起舞時手劈花牋紅燭
下雪酣春宴譜新詞
檀槽金屑枉嗟吁斗帳濃香夢欲無天寳霓裳音調絶
才人更進一流珠
衩襪金鞵句巳傳紅羅羃下玳牙懸主香宫女焚香夜
三小神山鳳口烟
窅娘秋水兩宫娃細帶風摇纓絡斜昨夜歌痕新月上
凌波素韈蹋蓮花
月華如水錦江春宫體初裁樂府新本是碧雞坊下女
同時重見李夫人
丈人觀裏劇留連山半雲霞作畫仙杜宇亂啼絲管沸
唐師一隊入秦川
摩訶池上晩風吹雪扇塗香空自持蝶病花殘千載恨
青城妃子是男兒
淚損花鈿落照時白楊風起不勝悲生神九卷香魂散
何處曾來李鍊師
金鳳陪遊複道中九龍帳底醉春風蓮花山下鴛鴦樹
不分胭脂濕墓紅
題洪澤湖圖效李賀體
吁嚱四海復四海九州又九州胎簪一拳石鴻陂一浮
漚胡為乎狂蹋三楚驅使百靈滙此洪澤之怒流雙懸
于上日月死鼔鬛于下黿鼉遊水府猙獰産水怪自言
貌醜逢人羞秦皇不敢圖温嶠不敢照圖之照之不死
不休假面妖狸立波上盱睢五酉若有求巫支一鏁千
年萬年淮井底夀陽可灌上格下格潼沱溝誰其云者
兩黃鵠芋羹豆飯謠且謳鋙鋤鬲釜鐵可用看來築室
無良謀當今神禹在位&KR1964;橇並駕大復桐柏之神搢笏
伏地臣職修吁嚱蒼水使者心&KR0642;猶
放歌效鐵厓體(癸未生日)
吁嚱己矣人生不必萬戶侯又焉用識韓荆州手種山
䕬八百夲成都之桑那足數栗里之菊誠堪羞盤皇破
殼八十一紀水清淺兩丸跳擲簸弄春復秋罡風送我
落天外瓊田三萬六千頃君房曼倩羣來遊吳剛厠名
作小戶女媧驅使為輿騶琵琶亂撥雙成戲滄嶼支拄
崑崙愁騎茅龍佩吳鈎肩拍洪厓褏揖浮丘星精織女
天上牽牛把任公之釣竿披五月之羊裘效孟郊之寒
蟲啼號聒兩耳笑屈原之餟糟啜醨茗艼休暮唶朝唉
太多事宿酲舊㽽從今瘳同峪作歌杜亦苦雌霓有賦
沈何求徐于欠伸夢忽醒綘人甲子真蜉蝣問天搔首
掘地埋憂青驢箱貯肥豕瓶收金粟小于粒蓮葉大如
舟我將蹋崆峒學長生呼鴟&KR0642;狎陽侯軒轅之子彌明
癲且老與爾試看榑桑紅日海西流不則吹笙跨鶴緱
山頭
呼天行
龜兆坼蟹螺高懸崖百尺屋宇牢八口安堵無飄颻
其雨淫淫河水㴞滔田廬汨沒將焉逃儵儵者魚烏鵲
巢哭聲一路干雲霄母未飯兒索乳黃口呱呱不如
擲之東流適彼樂土雛逝川媪投淵賈船坎坎鳴鼉
鼓白榆白榆呼蒼天
太倉行
太倉飽鼠無一存一旦圖繪安上門㪺斞糠覈愁空眢
樗里子少年場官為二千石不如陛楯郎剜甲肉
醫乙瘡張旗吹螺官道旁刲羊無益徒堪傷吁嗟乎
往歌來哭夕陽野孤雲兩角何為者
古歡堂集卷一
