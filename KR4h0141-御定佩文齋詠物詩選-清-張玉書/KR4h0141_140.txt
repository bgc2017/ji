欽定四庫全書
御定佩文齋詠物詩選卷一百四十
箭類
四言古
弧矢銘(漢)李尤
弦木為弧剡木為矢弧矢協并八極同紀
弓矢贊(梁)蕭統
弓用筋角矢製良工亦以觀德非止臨戎楊葉命中猨
墮長空
五言律
箭(唐)李嶠
漢甸初收羽燕城忽解圍影隨流水急光帶落星飛夏
列三成範堯沈九日輝斷蛟雲夢澤希為識忘歸
五言排律
御箭連中雙兔(唐)闕名
宸遊經上苑羽獵向閒田狡兔初迷窟纖驪詎著鞭三
驅仍百步一發遂雙連影謝含霜草魂消向月弦歡聲
動寒木喜氣滿晴天那似陳王意空垂樂府篇
御定佩文齋詠物詩選卷一百四十
