欽定四庫全書
御定佩文齋詠物詩選卷四百五十七
白鳥類
五言律
送陳偃賦得白鳥翔翠微(唐)朱灣
不知鷗與鶴天畔弄晴暉背日分明見臨川相暎微淨
中雲一點迴處雪孤飛正好高枝立翩翩何處歸
五言絶句
登白樓見白鳥席上命鷓鴣辭
(唐)李益
一鳥如霜雪飛向白樓前問君何以至天子太平年
七言絶句
河梁晩望(唐)僧子蘭
水勢滔滔不可量漁舟容易泛滄浪連山翠靄籠沙溆
白鳥翩翩下夕陽
青田同七五兄作(宋)薛季宣
烏雲送雨過前山白鳥將雛向遠灣獨立谿亭無箇事
湍流瀧石鎮潺潺
御定佩文齋詠物詩選卷四百五十七
