欽定四庫全書
御定佩文齋詠物詩選卷三百十
核桃類
七言古
送鶴林長老胡桃一裹茶三角
(元)薩都拉
胡桃殼堅乳肉肥香茶雀舌細葉竒枯腸無物不可用
寄與說法談禪師竹龍吐雪澗水活茅屋煙炊樹雲薄
竹院深沈有客過碎桃點茶亦不惡
七言律
胡桃(宋)楊萬里
三韓萬里半天松方丈蓬萊東復東珠玉鎖成千歲實
冰霜吹落九秋風酒邊腷膞牙車響座上須臾㯃櫑空
新果新嘗正新暑繡衣使者念山翁
七言絶句
對客(元)薩都拉
石橊花開光照屋胡桃葉大陰滿簾焚香終日對客坐
時有白雲來纖纖
御定佩文齋詠物詩選卷三百十
