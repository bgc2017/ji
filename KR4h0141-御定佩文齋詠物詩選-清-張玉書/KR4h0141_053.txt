欽定四庫全書
御定佩文齋詠物詩選卷五十三
恒山類
四言古
恒山(晉)傅咸
奕奕恒山作鎮冀方伊趙建國在嶽之陽
五言古
此嶽(唐)賈島
天地有五嶽恒嶽居其北巖巒疉萬重詭怪浩難測人
来不敢入祠宇白日黑有時起霖雨一灑天地德神兮
安在哉永康我王國
五言排律
北嶽(明)馬汝驥
代郡高誰闢恒山鬱自盤頂浮天地闊傍掩日星殘形
勢并門扼威靈冀宅安省方元帝始分野紫垣端錦繡
虛無出銀鏐縹緲看寶符傳七聖玉檢奉千官爼豆行
冬殿旌旗駐曉鑾觀碑垂歲月窟石鎮林巒百里烟霞
秀三時雨雹寒穴風生虎吼巖瀑注龍蟠鐘乳猶懸穗
金芝即捧槃薜蘿翻翠壁松柏護瑶壇雲步名仙會脂
圖大隠歡障開峰繞碧社入竈還丹拄杖思黃鵠飛車
問赤鸞真源何窈窕不獲挂纓冠
御定佩文齋詠物詩選卷五十三
