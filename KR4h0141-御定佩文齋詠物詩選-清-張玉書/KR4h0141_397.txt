欽定四庫全書
御定佩文齋詠物詩選卷三百九十八
騶虞類
四言古
五靈頌(漢)蔡邕
大梁乘精白虎用生思叡信立繞于垣坰
騶虞頌(吴)薛綜
婉婉白虎優仁是崇飢不侵暴困不改容歛威揚德愷
悌之風聖德極盛騶虞乃彰
騶虞贊(晉)郭璞
怪獸五采尾參于身矯足千里儵忽若神是謂騶虞詩
歎其仁
長短句
騶虞畫贊(唐)白居易
孟山有獸仁心毛質不踐生芻不食生物有道則見非
時不出三季巳還退藏于密我聞其名徵之于書不識
其形得之於圖白質黑文猊首虎軀是耶非耶孰知之
乎巳矣夫巳矣夫前不見往者後不見來者吁嗟乎騶
虞
御定佩文齋詠物詩選卷三百九十八
