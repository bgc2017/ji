欽定四庫全書
御定佩文齋詠物詩選卷一百四十三
旌旗類
五言古
揚旗(唐)杜甫
江雨颯長夏府中有餘清我公會賓客肅肅有異聲初
筵閱軍裝羅列照廣庭庭空六馬入駊騀揚旗旌回回
偃飛盖熠熠迸流星來纏風飇急去擘山嶽傾材歸俯
身盡妙取略地平虹蜺就掌握舒卷随人輕三州逼宼
戎但見西嶺青公來練猛士欲奪天邊城此堂不易升
庸蜀日已寧吾徒且加餐休適蠻與荆
五言律
旌(唐)李嶠
告善康莊側求賢市肆中擁麾分彩雉持節曳丹虹影
麗天山雪光搖朔塞風方知美周政抗旆賦車攻
旗李嶠
桂影承宵月虹輝接曙雲縱横齊八陣舒卷引三軍日
薄蛟龍影風翻鳥隼文誰知懷勇志蟠地幾繽紛
五言絶句
麾
彩帛曳長虹悠悠捲塞風三軍齊陷陣應在一揮中
御定佩文齋詠物詩選卷一百四十三
