欽定四庫全書
御定佩文齋詠物詩選卷四百七十九
蜂類
五言古
蜂(梁)簡文帝
逐風從泛漾照日乍依微知君不留眄銜花空自飛
五言律
蜂(明)俞允文
春晴逢榖雨汎濫繞林篁逐醉縈輕袂纏花獵異香叢
棲懸玉宇疊構隠金房靈化知何術神功寄藥王
七言律
蜂房(明)瞿佑
牖戶誰教各自開花間衙内海潮来分門豈慮添丁惱
釀蜜應防閘課催蟻穴尚能藏郡國龍宫亦自有樓臺
書生苦欠立錐地憑仗東風為作媒
五言絶句
春曉(唐)陸龜蒙
春庭曉景列清露花邐迤黃蜂一過慵夜夜棲香蘂
蜂(金)李俊民
弄晴沾落絮帶雨護園花有課常輸蜜無春不到衙
六言絶句
夏氏池亭(明)唐時升
長鑱雷後尋笋短笠雨餘種&KR1000;乳雀欲棲畫竹游蜂頻
採瓶花
七言絶句
蜂(唐)羅隠
不論平地與山尖無限春光盡被占采得百花成蜜後
不知辛苦為誰甜
南谿山居秋日睡起(宋)楊萬里
客至從嗔不著冠起来信手攬書看小蜂得計欺儂睡
偷飲晴窗硯滴乾
蜂(明)郭登
蘤蘤華華競採花蜜房收課作生涯知他有甚經綸處
也向潮時報兩衙
宫詞(明)仲春龍
曉来别院遞笙歌百子池頭長綠荷睡起無聊庭下立
笑拈竿子打蜂窠
御定佩文齋詠物詩選卷四百七十九
