欽定四庫全書
御定佩文齋詠物詩選卷二百五十
饌類
五言律
慕容承攜素饌見過(唐)王維
紗帽烏皮几間居懶賦詩門看五柳識年算六身知靈
夀君王賜彫胡弟子炊空勞酒食饌持底解人頤
七言律
丁丑五月大旱雩禱上齋居御講頒賜素蔬一
盒(明)于慎行
雲漢憂歌歲事艱桑林虔禱聖心殫祈年不輟金華講
減膳猶分玉筯餐始見仙盤疑汎露却嘗寶饌是調蘭
崇朝膚寸紆宸想霖雨應騰四野歡
五言絶句
中書送敕賜齋饌戲酬内(唐)權德輿
常日每齊眉今朝共解頤遥知大官膳應與衆雛嬉
七言絶句
灤京雜詠(元)楊允孚
御饌官厨不較餘金門掌膳意勤如更分光禄缾中酒
爛醉歸時月上初
御定佩文齋詠物詩選卷二百五十
