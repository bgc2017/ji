欽定四庫全書
御定佩文齋詠物詩選卷一
天類
四言古
八伯歌古逸詩
明明上天爛然星陳日月光華宏予一人
釋天地圖贊(晉)郭璞
祭地肆瘞郊天致禋氣升太乙精渙九淵至敬不文明
德惟虔
天贊(宋)何承天
軒轅改物以經天人容成造歷大撓創辰龍集有次星
紀乃分
五言古
升天行(魏)曹植
乘蹻追術士遠之蓬萊山靈液飛素波蘭桂上參天玄
豹遊其下翔鵾戲其顚乘風忽登舉彷彿見衆仙
天行篇(晉)傅玄
天行一何健日月無停蹤百川皆赴海三辰回泰蒙
七言古(附長短句)
皇娥歌古逸詩
天清地曠浩茫茫萬象廻薄化無方浛天蕩蕩望滄滄
乘桴輕漾著日旁當期何所至窮桑心知和樂悦未央
祭天辭(周)闕名
皇皇上天昭臨下土集地之靈降甘風雨庶物羣生各
得其所靡今靡古惟予一人某敬拜皇天之祜
兩儀詩(晉)傅玄
兩儀始分元氣清列宿垂象六位成日月西流景東征
悠悠萬物殊品名聖人憂世念羣生
天行歌傳玄
天時泰兮昭以陽清風起兮景雲翔仰觀兮辰象日月
兮運周俯視兮河海百川兮東流
御定佩文齋詠物詩選卷一
