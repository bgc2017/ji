欽定四庫全書
御定佩文齋詠物詩選卷三百七十八
茯苓類
五言律
路逢襄陽楊少府入城戲呈楊員外綰
(唐)杜甫
寄語楊員外山寒少茯苓歸来稍暄暖當為劚青冥翻
動神仙窟封題鳥獸形兼將老藤杖扶汝醉初醒
七言律
病中宜茯苓寄李諫議(唐)吳融
千年茯菟帶龍鱗太華峰頭得最珍金鼎曉煎雲漾粉
玉甌寒貯露含津南宫巳借徵詩客内署今還托諫臣
飛檄愈風知妙手也須分藥救漳濱
七言絶句
贈鶴林上人(唐)戴叔倫
日日澗邊尋茯苓巖扉常掩鳳山青歸来挂衲高林下
自剪芭蕉寫佛經
送阿龜歸華陽(唐)李商隐
草堂歸意背煙蘿黃綬垂腰不奈何因汝華陽求藥物
碧松根下茯苓多
游仙詞(元)張雨
應見霓裳舞廣庭罷看三十九章經道人腰著金鴉嘴
自向松根洗茯苓
贈伯清(元)倪瓚
市上休疑張伯清藥無二價制頽齡何當掃雪居幽谷
與我松根採茯苓
御定佩文齋詠物詩選卷三百七十八
