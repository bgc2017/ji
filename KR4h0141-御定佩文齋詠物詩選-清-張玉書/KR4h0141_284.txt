欽定四庫全書
御定佩文齋詠物詩選卷二百八十四
榕類
五言律
南峯庵庵徑有古榕樹懸枝對峙宛若關門
(明)傅汝舟
古樹上危根依天巧作門雲飛不在外虎過定消魂野
客逢迎少山僧出入尊朋遊坐不厭葉落滿金樽
七言絶句
柳州二月榕葉落盡偶題(唐)柳宗元
宦情羈思共凄凄春半如秋意轉迷山城過雨百花盡
榕葉滿庭鶯亂啼
榕谿閣(山谷南遷維舟榕下)(宋)劉克莊
榕聲竹影一谿風遷客曾來繫短蓬我與竹君俱晚出
兩榕猶及識涪翁
御定佩文齋詠物詩選卷二百八十四
