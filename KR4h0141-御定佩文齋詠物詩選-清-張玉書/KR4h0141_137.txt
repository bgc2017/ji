欽定四庫全書
御定佩文齋詠物詩選卷一百三十七
陣圖類
五言古
八陣圖(晉)桓温
望古識其眞臨源愛往跡恐君遺事節聊下南山石
五言律
觀八陣圖(唐)劉禹錫
軒皇傳上略蜀相運神機水落龍蛇出沙平鵝鸛飛波
濤無動勢麟介避餘威會有知兵者臨岐指是非
五言絶句
八陣圖(唐)杜甫
功蓋三分國名成八陣圖江流石不轉遺恨失吞吳
御定佩文齋詠物詩選卷一百三十七
