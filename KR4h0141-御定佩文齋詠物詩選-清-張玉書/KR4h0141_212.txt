欽定四庫全書
御定佩文齋詠物詩選卷二百十二
玩具類
五言律
鏤雞子(唐)駱賓王
幸遇清明節欣逢舊練人刻花爭臉態寫月競眉新暈
罷空餘月詩成併道春誰知懷玉者含響未吟晨
七言律
觀琉璃瓶中游魚(唐)徐夤
寳器一泓銀漢水錦鱗纔動即先知似涵明月波寧隔
欲上輕冰律未移薄霧罩来分咫尺碧綃籠處較毫釐
文翁未得沈香餌擬置金盤召左慈
七言絶句
玉龍子(唐)陸龜蒙
何代竒工碾玉英細髯纖角盡雕成煙乾霧悄君心苦
風雨長隨一擲聲
御定佩文齋詠物詩選卷二百十二
