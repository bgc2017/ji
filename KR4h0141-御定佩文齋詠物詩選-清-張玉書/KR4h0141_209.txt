欽定四庫全書
御定佩文齋詠物詩選卷二百九
投壺類
七言律
郡閣閱書投壺和呈相國晏公
(宋)梅堯臣
較量人世無窮樂羅列平生未見書聊奉投壺祭征虜
休言擊劒馬相如畫樓晩去聞寒角縹帙看來落蠧魚
日獲誨言皆舊學不愁貧賤帶經鋤
時雨用東圃韻寫懷兼惠柳木壺矢
(明)顧清
束矢形裁出薊方幾陪陳榻署東廊爭梟解奪由基巧
失笑曾聞玉女忙分遺却隨詩併至試投誰合酒先嘗
春風有約應非遠拍甕新醅夜已香
七言絶句
小遊仙詩(唐)曹唐
彤閣鐘鳴碧鷺飛皇君催熨紫霞衣丹房玉女心慵甚
貪看投壺不肯歸
其二
北斗西風吹白榆木公相笑夜投壺花前玉女來相問
賭得青龍許贖無
御定佩文齋詠物詩選卷二百九
