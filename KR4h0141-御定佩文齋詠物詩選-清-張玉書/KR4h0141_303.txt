欽定四庫全書
御定佩文齋詠物詩選卷三百三
柰類
五言古
詠柰(梁)禇澐
成都貴素質酒泉稱白麗紅紫奪夏藻芬芳掩春蕙映
日照新芳叢林抽晚蒂誰謂重三珠終焉競八桂不讓
圜丘中粲潔華庭際
和蕭國子詠柰花(梁)謝&KR1456;
俱榮上節初獨秀高秋晚吐綠變衰園舒紅搖落苑不
逐竒幻生寧從吹律暖幸同瑤華折為君聊贈遠
五言律
䜿子至(唐)杜甫
樝梨且綴碧梅杏半傳黃小子幽園至輕籠熟柰香山
風猶滿把野露及新嘗欲寄江湖客提携日月長
七言絶句
撥悶(眀)朱多炡
雨暗春城十萬家強搘髹几到棲鴉峭風欲閣遊人屐
吹盡牆頭柰子花
御定佩文齋詠物詩選卷三百三
