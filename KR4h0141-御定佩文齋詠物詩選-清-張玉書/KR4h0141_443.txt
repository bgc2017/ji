欽定四庫全書
御定佩文齋詠物詩選卷四百四十四
戴勝類
七言古
戴勝詞(唐)王建
戴勝誰與爾為名木中作窠牆上鳴聲聲催我急種榖
人家向田不歸宿紫冠綵綵褐羽斑銜得蜻蜓飛過屋
可憐白鷺滿綠池不如戴勝知天時
五言排律
織鳥(唐)張何
季春三月裏戴勝下桑来暎日華冠動迎風繡羽開候
驚蠶事晩織向女工裁旅宿依花定輕飛遶樹廽欲過
高閣柳更拂小庭梅所寄一枝在寧憂弋者猜
七言絶句
題載勝(唐)賈島
星點花冠道士衣紫陽宫女化身飛能傳上界春消息
若到蓬山莫放歸
春日田家(明)朱真淤
屋後青山門外谿小橋遥接稲秧畦人家遠近蒼烟裏
桑柘隂隂戴勝啼
戴勝(明)僧守仁
青林煖雨飽桑蟲勝羽離披濕翠紅亦有春思禁不得
蕣花枝上訴東風
御定佩文齋詠物詩選卷四百四十四
