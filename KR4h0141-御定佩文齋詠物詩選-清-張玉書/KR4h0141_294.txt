欽定四庫全書卷
御定佩文齋詠物詩選卷二百九十四
木瓜類
七言古
瓜洲謝李德載寄蜂兒木瓜筆
(宋)張耒
瓜洲蕭索秋江渚西風江岸殘紅舞津亭永夜守青燈
客睡朦朧聽江雨清樽暁酌遣懷抱但恨鬱鬱將誰語
敲門忽得故人書洗手開緘見眉宇蜂兒肥膩愈風痺
木瓜甘酸輕病股銛鋒皓管見還媿老去筆硯生塵土
北歸飄泊亦何事篙工已束横江櫓天寒應客太昊墟
當遣何人具雞黍
五言律
木瓜園(宋)文同
驅馬下高岡吟鞭只自揚谿山過新霽草木發清香浩
蕩来江闊縈紆去棧長春風吹欲盡樽酒歎何嘗
七言絶句
宫詞(元)張昱
宫羅支請銀霜褐徹夜房中自剪裁明日看花西内去
牡丹臺畔木瓜開
御定佩文齋詠物詩選卷二百九十四
