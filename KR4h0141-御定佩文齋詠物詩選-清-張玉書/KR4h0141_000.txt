御製佩文齋詠物詩選序
昔者子夏序詩謂正得失動天地感鬼神莫近於詩先
王以是經夫婦成孝敬厚人倫美教化移風俗若是乎
詩之道大矣哉而周公纉述唐虞宗翼文武制禮以𨗳
天下著爾雅一篇後之序之者謂爾雅所以通詁訓之
指歸叙詩人之興詠疏之者曰爾雅所釋徧解六經而
獨云叙詩人之興詠者以爾雅之作多為釋詩是則一
物多名片言殊訓凡以蟲魚草木之微發揮天地萬物
之理而六義四始之道由是以明焉故夫詩者極其至
足以通天地類萬物而不越乎蟲魚草木之微詩之詠
物自三百篇而已然矣孔子曰邇之事父遠之事君多
識於鳥獸草木之名夫事父事君忠孝大節也鳥獸草
木至微也吾夫子並舉而極言之然則詩之道其稱名
也小其取類也大即一物之情而關乎忠孝之旨繼自
騷賦以來未之有易也此昔人詠物之詩所由作也歟
朕自經帷進御覃精六籍至於燕暇未嘗廢書於詩之
道時盡心焉爰自古昔逸詩漢魏六朝洎夫有唐訖於
宋元明之作博觀耽味搴其蕭稂掇其菁英命大學士
陳廷敬尚書王鴻緒校理之翰林蔡升元楊瑄陳元龍
查昇陳壯履勵廷儀張廷玉錢名世汪灝查慎行蔣廷
錫編錄之名曰佩文齋詠物詩蓋蒐采既多義類咸備
又不僅如向者所云蟲魚鳥獸草木之屬而已也若天
經地志人事之可以物名者㒺弗列焉於是鏤板行世
與天下學文之士共之將使之由名物度數之中求合
乎温柔敦厚之指充詩之量如卜商氏之所言而不負
古聖諄復詁訓之心其於詩教有禆益也夫
康熙四十五年六月二十一日
御定佩文齋詠物詩選告成進
呈表
翰林院編修臣高輿恭承
聖諭校刻
佩文齋詠物詩選今已成書謹奉
表上
進者臣輿誠惶誠恐稽首頓首
上言伏以詠歌言志詩教因以諧音品類殊名風人
託以寄興綜古今之論述四始宏該極功德之
形容五常具備屬辭選義既興觀羣怨之咸宜
寓物抒情亦鳥獸蟲魚之兼及自時厥後為體
滋繁歷數千載之謳吟妍媸匪一合三百篇之
旨趣雅俗或乖故篇什必藉夫搜羅而鑒擇尤
期於精當務臻備美乃愜編摩恭惟
皇帝陛下
道協天人
功參化育
典謨訓誥心傳在精一之微
韶濩咸英聲律究中和之本
奎章巍煥麗雲漢以昭回
睿藻光華並日星而朗耀奚翅一辭莫贊允為百代觀
型而猶
雅意掄文
虚懷體物於
敕幾之餘暇事
弘覽之精勤謂歌詩原本於性情而名物悉關乎義
理若不廣為采擷曷以萃厥菁英屢經乙夜之
親裁
申命諸臣而彙輯於是燃藜芸閣給札薇垣上自古初
下訖勝國詩從物類若五色之相宣選以體分
猶四時之成序大則觀文察理取象高深細則
喙息跂行肖形毫末其間包羅衆品薈蕞羣材
服食器用之需皆歸逸響律吕權衡之事並入
妍辭農牧樵漁恍見野人之趣圖書藥物足抒
大雅之襟以及仙釋之遐蹤將帥之行陣異卉
名花之悦性纖鱗弱羽之遂生莫不次第臚陳
後先區别夜光觸目荆山無韞玉之嫌明月入
懷滄海寡遺珠之歎既潄芳而傾液復按部而
就班羣服
宸衷藻鑑之精亦見作者經營之善彙成卷帙繕寫進
呈
臨黼座以開編
命鸞牋而製序冠諸簡首益增璀璨之觀秘在枕中競
奉縹緗之襲雞林是寶虎觀同珍臣夙愧顓愚
早承
殊渥竊叨珥筆趨中禁以驚心願學操觚望西清而厲
志乃者荷
九重之綸綍
畀全部以雕鐫拜
命悚惶捧圅戒謹訂魯魚之異字尚懼承訛正朋鳳之
同文惟求無舛爰遴剞劂再付裝潢用尅日以
竣工恐蕆事之或後伏願
賜留玉案
分識牙籖
頒示寰區資博物洽聞之益流傳久遠弘歌衢詠巷之
風洵六儀之芳規為千秋之盛事謹校定六十
四冊為類四百八十有六計古今各體詩一萬
四千五百九十首刊刻告成臣輿無任瞻
天仰
聖激切屏營之至謹奉
表隨
進以
聞
康熙四十六年三月初一日翰林院編修臣高
輿謹上表
御定佩文齋詠物詩選
彙閱
文華殿大學士兼戶部尚書(臣)張玉書
經筵講官文淵閣大學士兼吏部尚書(臣)陳廷敬
經筵講官戶部尚書(臣)王鴻緒
編輯官
經筵講官戶部右侍郎兼管詹事府詹事事(臣)汪霦
經筵講官内閣學士兼禮部侍郎(臣)蔡升元
經筵講官内閣學士兼禮部侍郎兼管詹事府詹事事(臣)楊瑄
經筵講官起居注翰林院掌院學士兼禮部侍郎教習庶吉士(臣)陳元龍
日講官起居注詹事府少詹事兼翰林院侍講學士(臣)查昇
日講官起居注翰林院侍讀學士今任編修(臣)陳壯履
日講官起居注翰林院侍講學士(臣)勵廷儀
日講官起居注翰林院侍講(臣)錢名世
日講官起居注左春坊左贊善兼翰林院檢討(臣)蔣廷錫
日講官起居注翰林院檢討(臣)張廷玉
皇太子講官翰林院編修(臣)汪灝
翰林院編修(臣)查慎行
欽定四庫全書集部八
御定佩文齋詠物詩選總目總集類
卷一天
卷二日
卷三月
卷四星
卷五河漢
卷六風
卷七雷電(附雹)
卷八雲
卷九霞
卷十雨
卷十一霧
卷十二露
卷十三霜
卷十四雪
卷十五冰
卷十六虹霓
卷十七瑞氣
卷十八晴
卷十九曉
卷二十夜
卷二十一寒
卷二十二暑
卷二十三凉
卷二十四春
卷二十五立春
卷二十六夏
卷二十七立夏
卷二十八秋
卷二十九立秋
卷三十冬
卷三十一立冬
卷三十二冬至
卷三十三元旦
卷三十四人日
卷三十五上元
卷三十六花朝
卷三十七社日
卷三十八寒食
卷三十九清明
卷四十上已
卷四十一佛日
卷四十二午日
卷四十三七夕
卷四十四中元
卷四十五中秋
卷四十六九日
卷四十七臘日
卷四十八除夕
卷四十九山總類
卷五十泰山
卷五十一華山
卷五十二衡山
卷五十三恒山
卷五十四嵩山
卷五十五西山
卷五十六盤山
卷五十七鍾山
卷五十八金山(附焦山)
卷五十九茅山
卷六十武夷山
卷六十一廬山
卷六十二九華山
卷六十三小孤山
卷六十四天臺山
卷六十五普陀山
卷六十六羅浮山
卷六十七惠山
卷六十八虎丘山
卷六十九巫山
卷七十太行山
卷七十一王屋山
卷七十二終南山
卷七十三龍門山
卷七十四峰
卷七十五嶺
卷七十六巖
卷七十七洞
卷七十八谷
卷七十九島嶼
卷八十石
卷八十一石壁
卷八十二假山
卷八十三衆山
卷八十四水總類
卷八十五海
卷八十六江
卷八十七曲江
卷八十八淮水
卷八十九河
卷九十漢水
卷九十一洛水
卷九十二湘水
卷九十三湖
卷九十四川
卷九十五渚
卷九十六浦
卷九十七谿
卷九十八澗
卷九十九潭
卷一百洲
卷一百一渡
卷一百二潮
卷一百三池(附沼)
卷一百四溝
卷一百五灘瀨
卷一百六井
卷一百七泉
卷一百八温泉
卷一百九瀑布(附水簾)
卷一百十衆水
卷一百十一宫殿
卷一百十二門闕
卷一百十三省掖
卷一百十四館閣
卷一百十五院
卷一百十六苑
卷一百十七臺榭
卷一百十八亭
卷一百十九樓
卷一百二十閣
卷一百二十一莊(附山房)
卷一百二十二園林
卷一百二十三别業
卷一百二十四城郭
卷一百二十五橋梁
卷一百二十六隄岸
卷一百二十七舟
卷一百二十八車
卷一百二十九簡閱
卷一百三十狩獵
卷一百三十一征伐
卷一百三十二從軍
卷一百三十三出塞
卷一百三十四告捷
卷一百三十五凱旋
卷一百三十六行營
卷一百三十七陣圖
卷一百三十八射
卷一百三十九弓
卷一百四十箭
卷一百四十一刀
卷一百四十二劍
卷一百四十三旌旗
卷一百四十四戰袍
卷一百四十五彈
卷一百四十六鞭
卷一百四十七武備雜類
卷一百四十八鹵簿
卷一百四十九儀器
卷一百五十權衡度量
卷一百五十一寶玉
卷一百五十二珠
卷一百五十三金(附銀)
卷一百五十四錢
卷一百五十五錦綺
卷一百五十六布帛
卷一百五十七苧葛
卷一百五十八氊罽
卷一百五十九印笏
卷一百六十冠簪
卷一百六十一衣(附帕)
卷一百六十二帶佩
卷一百六十三履舄
卷一百六十四屏障
卷一百六十五簾幕
卷一百六十六如意麈拂
卷一百六十七砧杵
卷一百六十八書籍
卷一百六十九五經
卷一百七十史
卷一百七十一讀書
卷一百七十二書法總類
卷一百七十三御書
卷一百七十四篆書
卷一百七十五真書
卷一百七十六草書
卷一百七十七書札
卷一百七十八碑
卷一百七十九筆
卷一百八十墨
卷一百八十一硯(附硯山)
卷一百八十二紙
卷一百八十三箋
卷一百八十四畫
卷一百八十五樂律
卷一百八十六鐘
卷一百八十七鼓
卷一百八十八磬
卷一百八十九簫
卷一百九十管
卷一百九十一笙
卷一百九十二笛
卷一百九十三琴(附風琴)
卷一百九十四琴石
卷一百九十五瑟
卷一百九十六箏
卷一百九十七琵琶
卷一百九十八箜篌
卷一百九十九笳
卷二百角
卷二百一觱篥
卷二百二方響
卷二百三雜樂器
卷二百四鼎彝
卷二百五爐(附火籠)
卷二百六鏡
卷二百七扇
卷二百八棋(附彈棋)
卷二百九投壺
卷二百九杖
卷二百十一文具
卷二百十二玩具
卷二百十三飲具
卷二百十四釀具
卷二百十五茶具
卷二百十六食具
卷二百十七坐具
卷二百十八寢具
卷二百十九雜器
卷二百二十香
卷二百二十一燈燭(附煙火)
卷二百二十二火
卷二百二十三煙
卷二百二十四薪炭
卷二百二十五農
卷二百二十六圃
卷二百二十七樵
卷二百二十八漁
卷二百二十九牧
卷二百三十織
卷二百三十一女紅
卷二百三十二佛寺
卷二百三十三佛
卷二百三十四僧
卷二百三十五浮圖
卷二百三十六僧家雜類
卷二百三十七仙觀
卷二百三十八仙
卷二百三十九道士
卷二百四十步虛詞
卷二百四十一道家雜類
卷二百四十二食物總類
卷二百四十三酒
卷二百四十四茶
卷二百四十五飯
卷二百四十六粥
卷二百四十七麪
卷二百四十八糕
卷二百四十九餅
卷二百五十饌
卷二百五十一酥
卷二百五十二乳
卷二百五十三羹
卷二百五十四湯
卷二百五十五糖霜
卷二百五十六食物雜類
卷二百五十七榖
卷二百五十八麥
卷二百五十九蔬菜
卷二百六十雜蔬
卷二百六十一瓜
卷二百六十二豆花
卷二百六十三蒪菜
卷二百六十四菌(附石耳)
卷二百六十五瓠
卷二百六十六韭薤(附蔥)
卷二百六十七山藥
卷二百六十八芋
卷二百六十九蔊菜
卷二百七十蘆菔
卷二百七十一蕨
卷二百七十二椒薑
卷二百七十三薺
卷二百七十四菱芡
卷二百七十五總樹類
卷二百七十六總花類
卷二百七十七松
卷二百七十八柏
卷二百七十九檜
卷二百八十杉
卷二百八十一榆
卷二百八十二槐
卷二百八十三梧桐
卷二百八十四榕
卷二百八十五椿
卷二百八十六楠
卷二百八十七桑
卷二百八十八楸
卷二百八十九楊柳
卷二百九十檉
卷二百九十一烏桕
卷二百九十二冬青
卷二百九十三銀杏
卷二百九十四木瓜
卷二百九十五木槿花
卷二百九十六桃花
卷二百九十七梅花(附紅梅)(梅子)
卷二百九十八李花
卷二百九十九杏花
卷三百梨花
卷三百一栗
卷三百二棗
卷三百三柰
卷三百四柑
卷三百五橘(附金橘)
卷三百六橙
卷三百七榴花
卷三百八柿
卷三百九楊梅
卷三百十核桃
卷三百十一枇杷
卷三百十二櫻桃
卷三百十三林檎
卷三百十四茘枝
卷三百十五龍眼
卷三百十六橄欖
卷三百十七葡萄
卷三百十八海棠(附秋海棠)
卷三百十九桂花
卷三百二十玉蘭
卷三百二十一丁香
卷三百二十二夜合
卷三百二十三紫薇
卷三百二十四木蘭
卷三百二十五蠟梅
卷三百二十六山茶
卷三百二十七梔子
卷三百二十八辛夷
卷三百二十九繡毬
卷三百三十棠梨
卷三百三十一玉蘂花
卷三百三十二山礬
卷三百三十三楝花
卷三百三十四木棉花(附橦花)
卷三百三十五竹
卷三百三十六笋
卷三百三十七牡丹
卷三百三十八芍藥
卷三百三十九瑞香
卷三百四十木芙蓉
卷三百四十一茉莉
卷三百四十二夾竹桃
卷三百四十三薔薇
卷三百四十四月季
卷三百四十五刺桐
卷三百四十六荼䕷
卷三百四十七凌霄
卷三百四十八藤花
卷三百四十九山丹
卷三百五十素馨
卷三百五十一玉瓏鬆
卷三百五十二瓊花(附瑶花)(琪花)
卷三百五十三蘭
卷三百五十四蕙
卷三百五十五芝
卷三百五十六萱
卷三百五十七菊
卷三百五十八荷
卷三百五十九葵
卷三百六十杜鵑花
卷三百六十一水仙
卷三百六十二金沙花
卷三百六十三金錢花
卷三百六十四罌粟
卷三百六十五玉簪花
卷三百六十六鳳仙
卷三百六十七雞冠
卷三百六十八牽牛
卷三百六十九杜若
卷三百七十菖蒲
卷三百七十一芭蕉(附美人蕉)
卷三百七十二石竹
卷三百七十三葉
卷三百七十四雜樹類
卷三百七十五雜花類
卷三百七十六藥類
卷三百七十七人參
卷三百七十八茯苓
卷三百七十九黃精
卷三百八十山茱萸
卷三百八十一檳榔
卷三百八十二枳殼
卷三百八十三枸杞
卷三百八十四決明
卷三百八十五藥名詩
卷三百八十六雜藥類
卷三百八十七蘆葦(附蒹葭)(葑)
卷三百八十八荻花
卷三百八十九荇花(附葓)
卷三百九十蓼花
卷三百九十一蘋花
卷三百九十二苔蘚
卷三百九十三萍花
卷三百九十四薜蘿
卷三百九十五菰蒲
卷三百九十六草(附莎蓂)(蕪葵蓬瓦茅鳬松)(蓍)
卷三百九十七麟
卷三百九十八騶虞
卷三百九十九獅子
卷四百象
卷四百一虎
卷四百二豹
卷四百三熊羆
卷四百四駱駝
卷四百五馬
卷四百六驢(附騾)
卷四百七牛(附犀牛)
卷四百八羊
卷四百九犬
卷四百十豕
卷四百十一鹿
卷四百十二狐
卷四百十三猿(附獼猴)
卷四百十四狼
卷四百十五貍
卷四百十六兔
卷四百十七貓
卷四百十八鼠
卷四百十九猩猩(附&KR0859;&KR0859;)
卷四百二十雜獸
卷四百二十一總禽鳥類
卷四百二十二鳳(附鸞)
卷四百二十三孔雀
卷四百二十四鶴
卷四百二十五錦雞
卷四百二十六雁
卷四百二十七鷹(附隼)(海青)
卷四百二十八鶻
卷四百二十九鵰鶚
卷四百三十白翎雀
卷四百三十一鳶
卷四百三十二雉
卷四百三十三鷓鴣
卷四百三十四烏(鴉同)
卷四百三十五鵲
卷四百三十六鳩
卷四百三十七鶯
卷四百三十八燕
卷四百三十九白鷴
卷四百四十鸚鵡
卷四百四十一鸜鵒
卷四百四十二雀(附黃雀)
卷四百四十三畫眉
卷四百四十四戴勝
卷四百四十五布榖(報谷郭公同)
卷四百四十六提壺
卷四百四十七啄木
卷四百四十八鴛鴦
卷四百四十九鸂鶒
卷四百五十鵁鶄
卷四百五十一鷗
卷四百五十二鷺
卷四百五十三百舌
卷四百五十四杜鵑
卷四百五十五鶗鴂(伯勞同)
卷四百五十六白頭公
卷四百五十七白鳥
卷四百五十八翠鳥
卷四百五十九鸕鷀
卷四百六十䳺鶉
卷四百六十一天鵝
卷四百六十二鳬
卷四百六十三竹鷄(泥滑滑同)
卷四百六十四鵝
卷四百六十五鴨
卷四百六十六鷄
卷四百六十七雜鳥
卷四百六十八龍(附蛟虬)
卷四百六十九魚(附蝦)(海蜇)
卷四百七十蠏
卷四百七十一龜
卷四百七十二車螯
卷四百七十三蚌蛤(附蠣蚶)(蠔蟶)
卷四百七十四蛙
卷四百七十五總蟲類
卷四百七十六蠶
卷四百七十七蟬
卷四百七十八蝶
卷四百七十九蜂
卷四百八十蜻蜓
卷四百八十一蜘蛛
卷四百八十二螢
卷四百八十三促織(絡緯同)
卷四百八十四蠧魚
卷四百八十五蚊蠅
卷四百八十六雜蟲
(臣)等謹案
御定佩文齋詠物詩選四百八十二卷康熙四十五
年
聖祖仁皇帝御定自萟文類聚初學記始以詠物之
詩分隸各類後宋綬蒲積中有歲時雜詠專
收節序之篇陳敬沂有全芳備俎惟採草木
之什未有蒐合遺篇包括歷代分門列目共
為一總集者明華亭張之象始有古詩類苑
唐詩類苑兩集然亦多以人事分編不專于
詠物其全輯詠物之詩者實始自是編所錄
上起古初下訖明代凡四百八十類又附見
者四十九類諸體咸備庶彙畢陳洋洋乎詞
苑之大觀也夫鳥獸草木學詩者資其多識
孔門之訓也郭璞作山海經贊戴凱之作竹
譜宋祁作益部方物略記並以韻語叙物産
豈非以諧諸聲律易于記誦歟學者坐諷一
編而周知萬品是以摛文而兼博物之功也
至于借題以託比觸目以起興美刺法戒繼
軌風人又不止爾雅之注蟲魚矣知
聖人隨事寓教嘉惠藝林者深也原本未標卷第惟
分六十四冊篇頁稍繁今依類分析編為四
百八十六卷乾隆四十六年三月恭校上
總纂官(臣)紀昀(臣)陸錫熊(臣)孫士毅
總校官(臣)陸費墀
