欽定四庫全書
御定佩文齋詠物詩選卷二百七十三
薺類
五言古
薺菜(宋)陸游
舍東種早韭生計如庾郎舍西種小果戲學蠶叢鄉惟
薺天所賜青青被陵岡珍美屏鹽酪耿介凌雪霜采擷
無闕日烹飪有秘方候火地爐煖加糝砂鉢香尚嫌雜
筍蕨而况汙膏粱炊稈及鬻䴵得此生輝光吾饞實易
足捫腹喜欲狂一掃萬錢食終老稽山旁
七言絶句
晚春初夏絶句(宋)張耒
睡足高簷春日斜碾聲初破小龍茶樓邊綠樹飛紅盡
春色牆隂老薺花
御定佩文齋詠物詩選卷二百七十三
