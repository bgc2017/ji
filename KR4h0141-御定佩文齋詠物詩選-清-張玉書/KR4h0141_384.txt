欽定四庫全書
御定佩文齋詠物詩選卷三百八十五
藥名詩類
五言古
藥名(齊)王融
重臺信嚴敞陵澤乃閒荒石蠶終未蠒垣衣不可裳秦
芎留近詠楚蘅搢遠翔韓原結神艸隨庭銜夜光
五言律
山家小憩即景效藥名體(宋)戴昺
柴門通艸徑茅屋桂枝間修竹連翹木高松續斷山仰
空青蔭密掃石綠花斑傍澗牽牛飲白頭翁自閑
五言排律
藥名聯句(唐)皮日休
為待防風餅須參薏苡杯(張賁)香燃柏子後樽泛菊花来
(皮日休)石耳泉能洗垣衣雨為裁(陸龜蒙)從容犀局静續斷
玉琴哀(賁)白芷寒猶採青葙醉尚開(日休)馬銜衰艸卧烏
啄蠧根廻(龜蒙)雨過蘭芳好霜多桂末摧(賁)朱兒應作粉
雲母詎成灰(日休)藝可屠龍膽家曾近鷰胎(龜蒙)牆高牽薜
茘障軟撼玫瑰(賁)鸓鼠啼書戶蝸牛上硯臺(日休)誰能將
藁本封與玉泉才(龜蒙)
五言絶句
藥名詩(元)陳高
丈夫懷遠志兒女苦參商過海防風浪何當歸故鄉
七言絶句
藥名詩(唐)權德輿
七澤蘭芳千里春瀟瀟花落石磷磷有時浪白微風起
坐釣藤隂不見人
答鄱陽客藥名詩(唐)張籍
江臯歲暮相逄地黃葉霜前半夏枝子夜吟詩向松桂
心中萬事喜君知
御定佩文齋詠物詩選卷三百八十五
