欽定四庫全書
御定佩文齋詠物詩選卷三百八十四
決明類
五言古
種決明(宋)黃庭堅
后皇富嘉種決明注方術耘耡一席地時至觀茂密縹
葉資芼羹緗花馬蹄實霜叢風雨餘簸簸場功畢枕囊
代曲肱甘寢聽芬苾老眼願力餘讀書真成癖
決明(明)吳寬
黃花隠綠葉雨過仍離披不為杜老歎未是凉風時服
食治目𤯝吾將採掇之不須更買藥園丁是醫師
七言律
次韻濟之謝送決明(明)吳寬
畦間香露正氤氳童子清晨荷鍤勤不惜離披垂翠羽
端愁搖動落黃雲藥名再得宣公註書帶休從鄭老分
病目向來俱有頼凉風吹汝莫紛紛
御定佩文齋詠物詩選卷三百八十四
