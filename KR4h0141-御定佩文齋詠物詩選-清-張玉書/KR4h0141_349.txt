欽定四庫全書
御定佩文齋詠物詩選卷三百四十九
山丹花類
五言古
次韻子由所居(宋)蘇軾
堂前種山丹錯落馬腦盤堂後種秋菊碎金收辟寒草
木如有情慰此芳歲闌幽人正獨樂不知行路難
山丹(宋)朱子
昔遊嶺海間幾見蠻卉拆素英溥夕露朱蘤爛晴日歸
来今幾年晤對秪寒碧因君賦山丹悅復見顔色
七言律
山丹花(宋)楊萬里
春去無芳可得尋山丹最晚出雲林柿紅一色眀羅袖
金粉羣蟲集寳簮花似鹿葱還耐久葉如芍藥不多深
青泥瓦斛移山蘤聊著書窗伴小吟
御定佩文齋詠物詩選卷三百四十九
