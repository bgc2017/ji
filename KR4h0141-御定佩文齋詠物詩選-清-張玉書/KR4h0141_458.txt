欽定四庫全書
御定佩文齋詠物詩選卷四百五十九
鸕鷀類
五言古
武陵精舍(明)岳岱
白石何纍纍流水亦復急茅茨對夕暉敝笱待鮮食曬
翅滿魚梁鸕鷀與鸂鶒
五言絶句
鸕鷀堰(唐)王維
乍向紅蓮没復出青蒲颺獨立何䙰褷銜魚古查上
七言絶句
春水生(唐)杜甫
二月六夜春水生門前小灘渾欲平鸕鷀鸂鶒莫漫喜
吾與汝曹俱眼明
絶句杜甫
門外鸕鷀去不來沙頭忽見眼相猜自今已後知人意
一日須來一百廻
鸕鷀(唐)杜荀鶴
一般毛羽結羣飛雨岸烟汀好景時深水有魚銜得出
看來却是鷺鷥飢
過寶應新開河(宋)楊萬里
雨裏樓船即釣磯碧雲便是綠蓑衣滄波萬頃平如鏡
一隻鸕鷀貼水飛
柳塘春口占(元)顧瑛
二月看看已過半春風尚爾不放晴楊柳長堤飛鳥過
鸕鷀新水没灘平
田家即事(明)唐時升
横塘潮急進船遲菱荇纏綿罥釣絲荷葉覆魚先入市
青楓渡口曬鸕鷀
寶泉灘即事(明)李淑媛
桃花高浪幾尺許銀石没項不知處兩兩鸕鷀失舊磯
銜魚飛入菰蒲去
御定佩文齋詠物詩選卷四百五十九
