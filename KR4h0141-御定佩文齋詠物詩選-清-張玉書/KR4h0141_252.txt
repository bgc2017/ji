欽定四庫全書
御定佩文齋詠物詩選卷二百五十二
乳類
五言古
詠有人乞牛舌乳不付因餉檳榔詩
(梁)劉孝綽
陳乳何能貴爛舌不成珍空持渝皓齒非但汙丹唇别
有無枝實曾要湛上人羞比朱櫻熟詎易紫梨津莫言
蔕中久當看心裏新微芳雖不足含咀願相親
七言律
寄賈摶霄乞馬乳(元)耶律楚材
天馬西來釀玉漿革囊傾處酒微香長沙莫吝西江水
文舉休空北海觴淺白痛思瓊液冷微甘酷愛蔗漿凉
茂陵要灑塵心渴願得朝朝賜我嘗
五言絶句
乳餅(宋)朱子
清朝薦疏盤乳鉢有真味不用精瓊糜無勞爛羊胃
御定佩文齋詠物詩選卷二百五十二
