清容居士集卷第十二
律詩(七言)
送喻道士歸蜀(公為布衣交舊與内相)
鶴骨輕輕碧眼鮮五千言裏契重玄定知
德𥙿曾傳道久與長源共學仙金籙夜調
丹井汞紫衣春染御爐煙掉頭不說人間
事指點白雲尋醉眠
趙郡眭孝子真逸堂
青松手植已成雲盡日庵廬不出門屋角
慈烏議晴雨階前馴鹿候晨昏清秋釀黍
脩鄉約深夜篝燈課魯論明世詎堪成隠
癖舉頭束帛起丘園
五老堂
鬢眉雪色古儀容五老雍雍氣象同菊水
定知延上夀桃源今觧識高風弟兄黃卷
傳儒素娣姒青燈教女紅慣說前朝征戰
事醉拖笻竹數歸鴻
送河中段惟德應奉除西臺御史
千年青簡正紛如還著鐵冠歸故居妙筆
醉欺紅芍藥丰姿鮮暎玉芙蕖過家上塜
争驚喜拄笏看山任卷舒試上樂遊原上
望綠隂芳草正扶疎
韓參議家慶圖(各九十叔祖暨父)
丹泉為醴菊為葅的的厖眉佀畫圖萬石
齒高勤澣洗二疏年並得歡娱兵前父老
難尋伴眼底孫曾緫業儒欲向碧桃花下
醉斑衣紫綬兩相扶
吳成季父母夀八十
延陵季子古高賢雲耳于今夀種傳有道
定知真有子齊眉更喜復齊年蒼龍雙擁
宫醪湛白鶴重歸丹井鮮自是君家多孝
感玉杯甘露會羣仙(有玉杯甘露之感吳猛事父母至孝後)
白雲平章致仕
曉看明鏡欲休休萬里功名陋虎頭絳闕
直辭黃鼐貴白雲終伴赤松游侍臣傳醴
真殊遇退傅揮金得自由盛代東封催告
禮更湏元老侍垂旒
寄題成都李御史萬竹亭
亭亭萬竹封侯貴聞說西州植此人風送
笙竽聯雅奏月留鸞鵠寫清真山頭密護
千年雪地脉潜行八月春(八月西行舊譜言竹鞭)欲
上岷峨探游事煩君指點浣花津
送鄧君用教授歸廣信山
光隂那俟日懸車抛却荷衣即故吾置對
直如朱伯&KR0779;退休還佀邵堯夫白鷗遠水
清秋鏡紅葉前峯落照圖耆舊即今同逝
水早將鴻筆為傳模(黨下獄以謝疊山)
夀李承旨二首
兩曜迎陽合璧時卯君乘瑞佐昌期閣中
像有功臣贊圯上書為帝者師碧眼閱人
如水鑑丹心許國有天知歲周甲子今重
轉消息梅花第一枝
清時得意恣逍遥雪色䰅眉兩鬢饒棋局
春風深閉戸酒樽涼月獨吹簫豹韜䄂手
終傳采鳩杖無心強造朝門外種松今百
尺它年為我掛山瓢
安西老人
方瞳如漆耳輪高喜見曾孫守碧桃鳩杖
月明尋枸𣏌鳳簫春暖醉蒲萄故人天上
方蟬冕老子山中但豹韜欲問汝南耆舊
事且乘龜殼把雙螯
早朝
興聖宫次韻
萬馬東西甬路斜銀河初曙起宫鴉天香
随輦凝三素風絮沾袍點六花銅史漏浮
催卓午玉奴聲轉進流霞詞臣點綴瑶池
事底用秋風海上查
次韻周南翁退朝三首
蹕道聲廻覲后皇霞旌雙引拂朱光龜臺
新按霓裳曲獸鼎重然甲煎香歌板遏雲
穿泱&KR1071;酒車流水度汪洋重輪瑞世思齊
聖傳信應湏屬子長
雉尾高張擁玉皇彤庭金榜粲明光舞階
飛絮傳滕六執衛傳臚轉阿香珠帽簫聲
雙窈窕翠旌雲影互方洋侍臣誰近前螭
立願紀堯年化日長
蛾眉斑立肅皇皇帢匝松隂陋午光舞翿
當軒初進酒表函登陛促傳香六龍捧御
雲中日三象輸琛嶺外洋欲識兩宫清淨
理薰風殿閣漏初長
和游岡子原韻
棠花淡淡柳花濃岡子原頭立晚風三月
雨聲人共喜一樽春色我難同麒麟臥草
青山外騕&KR1153;穿雲綠樹中晚歲滄江情不
盡想看清淺數鳬翁
用早朝韻酬伯生試院見懷
玉署松深月半斜研朱和露勘塗鴉射熊
心苦穿楊葉吐鳳聲清飽竹花過眼佀迷
三里霧騰身誰上九層霞故人掉首南山
去應釣秋風漢水槎
酬周南翁子二首
小榻燈殘鴈影斜詩成重點墨如鴉臯禽
警露呈三疊天馬追風剪五花郢客有才
歌白雪湘纍無計佩飛霞璿源自是天邊
路不用贏粮學泛槎
碧箋長短闘車斜玉雪青春䯻佀鴉博物
已知窮海棗苦心端欲鏤冰花山中伐木
鳴搏黍馬上看塵起落霞健羨雲䆫無限
好慈烏雅雅鵲槎槎
送儒醫何大方歸信州
雙櫓鵝鳴野水高天風落葉響林臯空堂
桂露流金乳舊鼎鉛霜長玉膏丹府久虚
存夜氣上池新飲察秋毫山中猿鶴驚相
問肯為緇塵染素袍
次韻周南翁拜孔林二首
陵廟隂森佳氣蟠湯湯洙泗接淵源硯傳
昔日王官得履憶當年漢庫存手板文裁
楷舊植髮冠香守檜殘根(楷木裁手板賜唐文皇以孔林)
(亡檜焚士大夫斸檜根為韜髮冠十八學士鄉中張參政家猶存金)羣經日
月行天地萬古韋紳沐聖恩
山蔟平林野水清整冠下馬得徐行壇空
尚憶風雩樂宅近惟聞金石聲環珮齊趨
文有度豆籩初秩禮為程百年雨露同車
軌郡國千官奠帛生
贈豫章蔡黻歸里(中来亰師以鄉舉不)
抵掌彈冠謝未能立談白璧且擔簦厭聽
長衢三尺雨愁飲深冬半片冰冠盖情傾
年運往簡編心苦歲華增去来聞見冥鴻
迹岸幘雲峯撫大鵬
次韻院長題趙崇德脩撰玉簮集
誦君家世倚樓句不佀玉簮留詠深鳳髄
獨傳天外寶&KR1153;蹄端出水中金停杯蘸甲
難陪和對鏡搔頭敢擬尋可是因花攪情
思相君題品的知音
送朱本初住玉隆萬夀宫
聲華文采動公卿忽綰烏絛出帝城眯目
簿書空汗漫飛空樓閣正峥嶸浮雲變態
西山盡往事灰心北斗驚肯作蕉池談笑
住瑶壇笙鶴夜深清
寄城南友人
三入承明願已酬蓬瀛又復接清流碧牋
時寫飛花恨寶瑟曾傳細雨愁夢繞故園
追過鴈眼穿鄉樹認歸舟荼䕷落盡啼鵑
急慙愧羣公得縱游
寄史允叟
故國王孫佩碧蘭春雲凉月倚朱欄玉簫
曲趁鶯聲轉金鼎香随蝶夢殘碧沚波清
堪把釣黃塵風急倦彈冠外家文采唯君
在笑我冰髭跨曉鞍
寄陳文卿
䆫對平湖柳對門隔鄰鍾磬送昏昕水煎
菊本傳家舊醅壓桃花勸客醺擬向蠻溪
誇矍鑠争如月窟飬絪緼通家欲說先賢
事兩岸書燈點點分
寄蔣遠静
金紫家氈五百年城南喬木儼蒼然久知
華屋慙卿長肯向深杯品聖賢虚白夜䆫
刊墨譜硬黃冰硯𥙷瓊篇年開六衺未云
老桂斧重脩月定圓
寄鄭景尹
太傅東山臥白雲經籯勤拾付諸孫玉堂
舊制毫芒見黃闥深功百一存(玉堂槀唯舊見中興)
(一篇傳位詔)金盌宅深春雨暗烏衣巷静夜潮
喧佳花竒竹勤題品莫學儒酸老瓦盆
寄𨳩元恩禪師
恩公遯跡閶門寺欲下繩牀謝不能露滴
花光珠五采月涵江影塔千層石榴紅帽
明如火海艾青氈冷佀冰俛首西山人物
論獨聽孤鴈對殘燈
寄本中峯
天目峯前萬石蹲坐看晴晝白雲昏山河
有象百神泣鍾磬無聲兩足尊古澗老猿
啼子母荒林野葛斷兒孫空王法蔵誰傳
得不展袈娑不出門
題郝伯常鴈足詩
深羈孤館鬢毛斑猛虎摇䰅障海寰玉樹
已歌歸逝水羽書難射隔平山不須羝乳
終回漢肯學雞鳴詐度關一寸蠟丸憑鴈
寄明年春盡竟生還(月放還乙亥四)
(林天子援弓繳窮海纍臣有帛書中統霜落風高恣所如歸期回首是春初上)
(大使郝經書于真州忠勇軍營新館十五年九月一日放鴈獲者勿殺國信)
(十一年明年奉使還中統十五年乃至元)
送王景先赴燕南僉事
一疏朝天罷柄臣河南井邑萬花新繡衣
暫着明銀漢青鎖初辭戀紫宸朝膳平反
娱夀母露囷直指活飢民清時經濟湏公
等佇見鋒車入覲頻
小院四月十二日牡丹始開乃單
臺花也余將上開平作詩示瑾
暖風吹雨佐花𨳩送我灤陽第四廻内苑
賜曾傳側帶(側帶小側帶舊賞花宴有大)江南畫不數
重臺(之重臺婢之下者見常談云耳徐熙牡丹無重辨者至崇嗣始有)廻
黃抱紫傳真訣嫓白抽青陋小才自是妖
紅居第一它年折桂莫驚猜(詩自慙折桂韓魏公牡丹)
(魏公第三王堯臣第一輸先手羞殺妖紅作扙元)
初夏即事
斜暉庭院樹隂移翠蔓交加静對宜幸有
花王能引酒慙無草聖助題詩鴈随雲影
還鄉近燕惜春光築壘遲蓴滿東湖嘗不
得笑看羊酪寫相思
夀椿堂(臣作為王正)
嘉樹婆娑十畆勻笑扶靈夀日千廵風廻
空籟笙竽轉雪壓長柯鐵石新欲從六龍
遮赫日佇看五鳳舞長春銖衣拂石方成
刧佀笑莊生說未真
送湖廣萬戸
壮歲軒騰碧海鯤英姿玉立暎朝暾昔司
魚鑰曾通籍今佩麟符暫偃藩渚對紅蓮
便羽扇岸臨朱橘傲清尊郢宫疑在平蕪
際為瀹蘭湯些楚魂
次韻宋誠夫二首
風雨寒簷雞報晨書聲盡歲徹比鄰食貧
不作三千客射策端為第一人吴郡壯游
追子美楚宫陳迹酹春申少年覧歴真竒
絶佀勝宣尼厄在陳
蹇驢入局走寅晨落月相随擬結鄰鴻蹟
鉅編侔古帝虬髯英貌想天人亥書深恐
經三寫乙令何妨著五申明世經綸湏國
士它年宣室願前陳
高内宰母漁陽郡夫人李氏表門
高門槐柳綠隂勻鶴髮浮光飣坐新繡出
人間金孔雀孕成天上玉麒麟萱花北戸
丹心烱竹葉初筵素臉真曾向瑶池侍清
讌碧桃傳種六千春
夀劉彦良宣慰母夫人九十五
英英夀母步蹁蹮疑是瑶臺堕地仙眼見
九朝全盛事身經三世有餘年百壷傳賜
黃封濕束帛加恩繡段鮮指點斑衣聽訓
語清忠報國紹家氈
送湛師校經回杭
寒峯雲聳翠霏凝暫着青鞋侍帝庭貝
葉頻刊塵几淨天花新墜寶臺馨雨翻荷
露閑鷗立風攪松濤睡鶴醒絶世樞機真
止水從今掩息晝堂扃
送雪竇長老校經回里
翠鎖松關疊疊高坐看明月負金鼇已將
禪板傳心印暫下繩床披毳袍聖諦無聲
機獨露經筌有誤目難逃塵中白髮誰消
得歸掩山寮聽雪濤
送董教授之淮南主簿(授多善績為上都教)
五月寒深冰滿鬚碧天雲冷竟何如聽駝
度磧心彌折随鴈還家計未疎禮殿競傳
周簠簋論堂新整魯詩書明年又作淮南
客蘆荻叢深看捕魚
寄上都子貞伯庸繼學三學士
侍臣親切見銀河不用虚無八月槎蟬報
早秋歸木未龍拖殘雪度山阿琵琶雲冷
相思切蹀躞泥深獨立多今歲同行詩壘
壮飛觥擊鉢正横戈
遠客三年親友簡絶獨開元鄰僧
以書茗相寄
廿載神亰汗漫游玉堂深處得無愁随龍
北上迷三伏送鴈南歸憶九秋親友共嫌
疎問信律師屢約勸歸休南湖出日西湖
月應許明年共泛舟
進史眀仁殿書事
大帝仁功徧八寰敢將鉛筆強脩删寶輿
花覆簫聲趁黃道松分佩影環仗蔟金吾
開雉尾香浮黼坐仰
龍顔還家陡覺詞臣貴獨恨年深鬢已斑
寄開元奎律師
雙塔亭亭透夕陽芭蕉深處碧䆫&KR0765;江神
夜聽光明偈天女朝分觧脫香齋鉢午空
烏守樹經臺雲冷鶴歸房平生欲結西方
社佀怪淵眀作吏忙
伯庸開平書事次韻七首
沉沉椶殿内門西曲宴名王舞馬低桂蠧
除煩来五嶺冰蠶却暑貢三齊金&KR1125;醅重
凝花露翠釡膏浮透杏泥最愛禁城千樹
柳歸鴉揀盡不曾棲
尚方新製玉東西一曲生香舞䄂低閬苑
春濃巾角濕巫山雲冷帽簷齊前行按曲
停檀板内直催宣印紫泥可是年深慵應
詔道人自愛碧山栖
身如病鶴倦梳翎往事猶存舊汗青伏日
賜冰来上苑晚風傳竹度疎櫺承恩裁詔
心抽繭落筆誅姦眼拔釘惆悵當今人物
論披衣危坐望晨星
客子光隂疾箭翎徘徊玉署愧紆青當階
翠影翻紅藥連瑣回紋認綠櫺賦擬卿雲
羞軋茁文追班馬黜灰釘北門英彦珪璋
重朝論詮量比秤星
的的新愁漲碧波可堪跋馬上危坡明知
風伯秋當路更候天孫夜度河沙磧共傳
歌敕勒隂山那復見延陀周廷王會湏椽
筆慙愧陳人柰老何
馬足曾窮五色河更將舌本品浮槎新聲
促軫傳三疊寶構懸鈴鎮四阿短榻鴈来
愁不柰小䆫人去酌毋多白頭慵作東封
頌願效諸生賦止戈
侍臣底用賦明河西海曾看貫月槎向矣
伏蒲移塞外終然加璧耀山阿羨君一鶚
孤難並愧我雙鳧數佀多舊讀韜鈐工七
縱裹瘡從此願投戈
送梅叔章官東流簿
江水東流八百里縣市南遷五十家寒蘆
捲風散晴雪野燐照川成暮霞眼看平楚
堪舉酒睡足高舂方打衙都官之孫詩有
種玉板日給飛龍蛇
次韻景尹觀菊
輪郭團團漢五銖身輕疑食碧雲腴翠蕤
建纛煙凝紫金粟搔頭露迸珠初日正宜
催玉立清霜那使作銀鋪城南兄弟空相
憶插盡黃花更插萸
託根不復辨殊方朵朵參差列鴈行暎日
巧心端𥙷衮迎霜生面佀含香飛英獨佩
疑湘浦笑靨初鈿陋夀陽惆悵千林正寥
落故將清冷闘秋光
送杜輝卿還蜀
浣花溪上水𥻘𥻘化治能為五色春竒錦
鶯穿金婀娜粉箋花印玉精神百年文物
毛錐舊萬里車書馬足新仁夀堂前乾鵲
喜綵衣歌舞動比鄰
送石上人還江西
圓帽方袍入帝都秋風惘惘意何如雪
飛北口蘆花絮鴈落南空貝葉書聞見迥
忘雙艋行蔵無住一籧篨南泉安衆千
五百從此跏趺滅太虚
送李巖夫四川譯史
玉雪精神暎彩霞清秋馳坂忽還家心聲
珠貫通三象目力機深洞五豝青簡世傳
端合繼黑頭早貴實堪誇子雲猶有江邊
宅好續方言振國華
紀生書經罷歸還里
烏帽椶鞋四十程壮懷鵬翼决南溟定須
金匱題銀管不羨鴻都寫石經落葉行階
疑急霰流螢穿樹佀疎星白頭病客思歸
切欲别無言酒易醒
示皇甫生
矻矻窮年皇甫生眼瞳如漆暎書明神清
古鑑金莖露佩雜寒英玉井璜晹谷久知
螢爝陋丹山深愛鳳雛清玉堂老叟端歸
去龍榜蜚聲遲子成
再送紀生
荆國書臺有紀生眼穿紙背倍分眀聲音
雜比昭華琯跬步周旋夏后璜賦律意深
慙篆刻詞華情近忌輕清老来贈語多&KR0861;
誤歲晚相期玉汝成
鄉友南歸客舍凄然再次韻
雙槳廻波没復生人随帆影去邊明愁雲
亂疊敷重席寒月初弦掛半璜漁泊汶橋
煙樹瞑賈團淮浦海潮清方牀獨坐愁無
着萬籟笙竽奏九成
睡覺東西書燈猶明喜勉元達兼
示瑾子
兩家聞見參臺閣諸老論思聳廟堂莫畏
大名辭繼紹願超凢子脫輕揚文章正始
師先漢格律黃初謝晚唐師友淵源端有
緒老夫推枕起論量
省中議事回元達有詩次韻
烏帽黃塵久帝城紫薇深處得陪行擬
將直筆酬延閣欲抱遺經進邇英老去病
多傳桂酒秋来情重憶蓴羹蕭蕭易水聲
悲壯不盡襟期白髮生
馬伯庸以詩餽兔次韻
閉門滕六散銀星對坐罘罳白玉屏琴匣
冷光棲綠綺壁騰寒𦦨起青萍凍雲縹緲
迷圓嶠小酌無何入大庭知我年来雙眼
眊特分眀視了殘經
十一月十四日駕至亰城楊仲禮
有詩次韻
金輿清蹕發龍城乾雪坡陀甬道晴師起
晉陽戈盡倒令傳代邸轡徐行鸞皇合奏
雲光遏龍虎交章曙色眀欲認雞翹新法
從駝車深處聽鈴聲
題馬氏先塋記後(崇寧傳至今曺子貞求作自)
衣冠異代劫灰平眼見佳城歴變更曲水
護田成委佩纖峯當戸佀疑兵玉蠶零落
威王塚石馬縱横晁氏塋盛德獨傳三百
載好將遺事述新銘
甲子立春
泰定元年新甲子天門
上聖啓瑶圖日融凍樹青煙蔟土坼&KR3402;𬞞
碧雪鋪五鳳彩樓催羯鼓雙龍綘闕勘魚
符侍臣廿載題春帖從此歸休拾澗蒲
瑾次韻復成為隠居計
亰塵二紀榻&KR1355;篨近喜家兒報宅圖移石
近堂雲亂擁栽梅當徑蘚重鋪留春定合
箋花譜品水應湏置竹符皛皛南山看積
雪青青古澗玩新蒲
病中玩易復次韻
丙寅老人五十九猶是先天第二圖桃竹
杖輕藤杖換蘆花絮冷柳花鋪當陽山立
随羲御後夜尸居奪晉符巳識羲皇真太
極不須黃獨與蒼蒲
三次韻
濟勝閑身倩給扶家林應許畫為圖空巖
有象飛泉舞古徑無蹤落葉鋪壮歲思僊
尋火記暮年制氣習隂符松花一匕能消
得猶憶南州笋及蒲
武氏母八十
玄髮離離聳黑鵶桑田滄海事如麻魚穿
冰腹宜供饌泉躍江心可煑茶烏繞楔門
爭玉樹鸞𨳩錦誥印金花閑居欲效潘郎
賦凖擬家園製小車
安山曉泊
兩䄂飛仙舞玉龍曉来朝嶽日華東門當
楊柳灣灣碧水貼芙蕖岸岸紅隔艇茶香
知楚客連&KR0699;魚熟緫吴儂白頭已忘干戈
事不用乘軒問土風
發御河
一棹黃流去復回飛沙積岸雪皚皚梨花
亂逐沙鷗起燕子深随野馬来晚歲宦情
初岸幘暮雲鄉思獨停杯荼䕷滿架留春
住知我將歸為緩開
次韻砥平石
金門吏隱愧相如歲月逡廵翰墨疎拄笏
有時看白鴈濯纓無復戀金魚倦游築室
成真隱作意還山了舊書更與老禪深結
社平生黑業緫消除
次韻謝定水
禪板蒲團振祖風故將妙語起衰翁青氈
舊學慙多缺玉佩清朝愧罔功直以簡編
窺往聖敢將翰墨擬宗工壮年永感辭庭
訓晚歲何由繼五公
次韻昌國宗聖上人
海上秋潮候月生島中瑶草不知名每思
大士超禪觀獨恨秦王苦望瀛龍吐戒珠
殘照影鴈横𣑽字故鄉情妙年碧眼才翻
錦為念衰翁強入城
贈徐秀才還里
西風擁騎出前郊紅葉玲瓏透遠拗家近
不湏傳鴈帛縣閑曾是用牛刀蜚聲展綵
春眠柳文思裁珠夜泣鮫師友淵源吾豈
敢會看翡翠聳林梢
送劉明叟治鹽事還省
海上銀沙百鍊成年年飛騎走縱横人傳
一馬二童至春在十洲三島生烏帽多情
簮菊蘂瑶琴有意送潮聲經綸滿腹湏時
用早上嚢封致太平
次韻荅西山道逢原
招提遠在岧嶤上曾有耆龐說法来㶁㶁
玉泉澄戒鉢團團翠柏護經臺平疇隔水
横棋局遠嶂飛空擲酒杯聞道幽人經論
罷支頤掩息獨徘徊
送章仲和教授之官池陽
亭亭秋浦玉芙蓉無限樓臺落照中定見
揮毫題妙句更湏拄笏繼高風當年故壘
遺金鏃此日清溪漾碧筩人世機心何日
了持觴為酹九華公
梅隱齋
萬蘂疎明鐵石堅肯同餘卉闘芳妍青雲
覆幕冰承柱白玉為堂雪作氈橘叟不知
身外事壷公唯識洞中天何人欲問調羹
法一榻蒙頭謝醉眠
次韻鄭景尹重九四首
年年京國度重陽禁路風高徹骨凉坐覺
衣寬蔵宿土行疑靴冷怯新霜紫萸曾憶
童時佩黃菊湏看歲晚香惆悵東山在何
許挑燈無寐坐方牀
無復金狨與覆韀屢看秋月缺還圓風塵
自覺真衰矣勲業深思盍舍&KR0999;烏帽塵荒
憐遠客白衣酒熟慰癯仙深慙涉世脂韋
久強項何能效董宣
還家兩歲見重陽過鴈横空拂曉&KR0765;尚憶
傾心朝午日欲將勁節拒朝霜禽魚有樂
随天性蜂蝶無知戀晚香從此林間端見
一不妨枕易睡匡牀
久矣懸車徹坐韀天機渾沌黜方圓披沙
經窟知非矣秉燭書林尚勉&KR0999;愧我詞華
端近俗愛君詩律已通僊門前種菊高如
許亦欲紛披五采宣
齋前海棠秋日着數花瓘首賦詩
次韻
四山紅葉報秋殘駐目家林認未端螢點
流星驚乍曉鳳銜初日怯輕寒鮮鮮敏手
攅新錦烱烱芳心吐故丹西帝已能回藻
景為言莫作杏花看
金祇當御衆芳殘忽見竒葩表樹端霞臉
已拚千日醉絳唇自怯五更寒燈籠錦就
霞衣帔箭鏃砂成寶鼎丹致此凄清端慰
藉停杯擬作百回看
次韻吴門聲上人
翠樾經院多高人(翠樾方丈景德寺有)碧䆫點翰五
采新天機不受梁燕語逸興直與江鷗親
羨君觧衣浣流水愧我束帶陪禁宸屈指
當今人物論從此有約同垂綸
至人天隠樂有餘良玉不願為雕璵昂昂
盤石大坐相杳杳歸鴈旁行書白蓮觧結
碧雲座綠蕉不羨青葱裾道人繙經悟空
假始信塵世非真如
憶雙溪
清溪明處水交流萬井鱗鱗冠盖稠杯凝
玉光明月入幕遮翠影落花留雲生古洞
千山雨風送層樓萬壑秋麗澤祠前家佳
絶藕花零亂勝滄洲
寄張希孟内翰
君方習隠食翠柏我亦採真歌白蘋千嶂
遶樓堪岸幘百泉當戸足垂綸蓴鱸水闊
滄洲晚稻蟹田肥澤國春日夕相思看過
鴈客来無惜寄書頻
清容居士集卷第十二
