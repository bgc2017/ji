清容居士集卷第十
律詩(七言)
廉右丞園號為亰城第一名花幾
萬本右丞有詩次韻
閉戶春深詩&KR1090;侵卷簾新燕掠清陰亭亭
梅月能消酒肅肅松風獨和琴新筍未容
穿石徑落花時許𥙷雲林主人妙手隨機
轉萬本姚黃磨紫金
禊日與剛中待制至廉園閉門不
納駐馬久之復次韻
雲鏁亭臺煙霧侵難將禊迹擬山陰花飛
竹外疑紅䄂水度松間自玉琴駐馬客迴
迷遠路倚闌人在隔清林誰言洞口無消
息一見應湏直萬金
送孫道士歸杭
送鴈南飛十五年朔風吹雪上華顛梨花
的的疑蝴蝶燕子深深佀杜鵑東野先生
愁外句西湖處士夢中緣抱琴獨去知無
奈一棹春江水拍天
次韻王寅甫侍讀莅醮長春宫
飄飄笙鶴雨絲輕聽徹靈璈曲再成玉案
香分花有影瑶階松瞑露無聲九枝燈裏
開真景三素雲中賀太平莫怪錦袍衣袖
冷還家從此羡長生
蛻骨稜稜佀鶴輕觚壇危處玉為成天街
正候三能色雲所疑呼萬歲聲氣篆通靈
歸廓落心章祈歲報清平金穰上瑞吾皇
意不用神芝朵朵生
題張宗魯編脩詩集
鴈落峯寒晝飲冰碧雲為構玉為稜已除
白髮三千丈疑上瑶臺第幾層松頂露凉
旋整鶴原頭火淨撇游鷹何人妙解精新
句剔盡風簷一寸燈
送李伯英秀才歸廬陵
黑頭徒步謁神州䔩䔩飛塵鬢已秋日暮
競傳鸚鵡賦天寒誰觧驌驦裘鴈聲未歇
砧聲續燈影初銷月影流可是親知留不
得故園清興起滄洲
次韻答周秀才
湛湛玄雲起研山桃花為色玉為顔溟鵬
水擊三千里天馬風生十二閑芳草春濃
堪試筆長空秋盡獨憑闌松階翠影流如
滴遲子擕書共往還
次韻成季灤陽見寄
客思如癡日佀年晚風投幘思悠然看山
不逐馬蹄去得句時從鴈足傳紅綠芰荷
秋岸岸青黃蒲稗雨田田蒪鱸有興愁無
奈欲問渾河下水船
次韻陳又新
登臺底用惜春菲平楚微茫落照時燒後
斷碑遺鳥跡耕餘殘璧隠蠶眉泉分去路
蕭蕭玉山聳歸雲蔟蔟旗駐馬應湏更搔
首遠煙迴鴈不勝詩
西湖空濛圖
舊隠湖山筆底收相從京洛意中游昏昏
車馬飛花雨寂寂鍾魚落葉秋千古登臨
翻作夢百年歌舞漾清愁何當化鶴看滄
海不用呼猿汲澗流
次韻張秋泉盆梅三首
萬里南來帶白雲低徊猶作自由身孤根
齧雪疑無伴冷蘂餐霞别有春頗憶西湖
頻入夢不煩東井與生神相看歲晚真清
絶疑是瑶臺第一人
深明閤裏江南樹老鶴翹翎似病身紙屋
蔵雲團白雪丹臺朝日𥙷青春蒼苔有恨
悲山鬼翠䄂無言倚洛神回首空林歸未
得凄&KR0765;相對獨關人
華頂空餘萬疊雲獨將清影伴吟身虬枝
欲抉窗前月驛信能通塞外春底用施鉛
鄰越女從教剪水恣波神碧虚僊客清無
柰留作新詩故惱人
次韻仲章游南城二首
瑶閣雲深野馬昏分明日月引天門峯廻
九鎖疑無路水過三叉别有村頗怪鶯花
春不負却嫌雞黍約誰存山童閉戶茶煙
暝客至從渠未許論
側身千仞苦不早愛此春從天際浮北雪
西山憐我瘦黃塵白日送君游翩翩目送
雲中鴈杳杳機忘海上鷗今古登臨緫陳
迹倚闌何事起清愁
贈王君佐
精神映日碧芙蕖直節昂昂衆不如十載
長安心似水一官淮海食無魚少年已擬
治安策晚歲肯為封禪書聞道功名湏皓
首鐵冠簪髮莫嫌疎
送蕭立道歸天台
華頂雲寒人不到煩君為上最高層天雞
正呌三更日海鶴曾餐六月冰客路微茫
同脫木鄕情依約近歸僧還家莫作採芝
叟背負青天傲大鵬
送李景山使交趾
萬里雲南把一麾日南重見使車馳思家
不作玉門表得句擬題銅柱碑象譯舊傳
周禮樂馬人遺俗漢威儀桄榔溪驛疑飛
雪樹樹梅花九月時
九日書懷
烏帽衝塵鬢漸皤黃花慵插獨婆娑新霜
去鴈天機少落日歸雲雨意多拄笏看山
真我事持螯把酒為君歌登臺欲盡鄕關
望一徑松陰長薜蘿
慰曾道士
積構層巔聳玉臺松花浮翠雪皚皚終然
一笑騎鯨去可是長眠化蝶來身外乾坤
憐納芥壺中日月隘浮杯何人欲問先天
事隠几蒼髯換不迴
抵滄州先簡善之應奉
黃金臺上英賢滿白玉堂中步武新愧我
青塵暗顔色羡君碧眼暎精神春風未信
看花少午夜應知視草頻北望五雲開曉
霽相思那得勝相親
送李彦謙赴西臺御史
百二山河驄馬游西風渭水思悠悠鶴翻
古栢千年雪鶻擊平蕪九月秋拄笏漢陵
尋玉鴈解鞍蜀道問金牛官曹朱墨何時
了一榻清吟是勝流
張虚靖圜菴扁曰歸鶴次韻
招僊游館構亭亭萬疊松寒曉日青玉局
謙殘春換刧石臺丹在草通靈紅羊赤馬
悲滄海白虎蒼龍儼大庭為愛子喬笙鶴
美月&KR0765;時許夜深聽
送華道士䧏香武當山
神君夀與玉皇同歲歲香傳第一峯龍虎
使來紅日擁龜蛇靈在碧苔封萬年松子
天風奏九節蒲根澗水舂博士文工成故
事石牀為採玉芙蓉
送虞伯生䧏香還蜀省墓
玉雪祠官貂帽低笑乘飛燕上天梯寶幡
繡重團金粟鈿合香嚴印紫泥官饌每供
千歲鹿驛程深聽五更雞流沙可是河源
地搖首揚鞭更欲西
丞相墳前雙闕摧泉聲隠隠栢崔嵬金牛
已向秦中去銅馬空傳渭上來叢竹雨留
銀燭淚落花風颺楮錢灰百年華表塵千
刧聞道曾孫始一回
再次韻
振衣千仞笑雲低捫歷星辰復劒梯度坂
政湏三尺箠入關應笑一丸泥神君祭重
祠青馬墨客才工頌碧雞萬里遨頭端不
負花開緩醉玉東西
閣道新平舊石摧望鄕使客意嵬嵬犀牛
坐見降王去杜宇聲隨望帝來三卯錄成
䰟有燐五丁神泣刧揚灰推釃欲作鄕鄰
會揮手先催弩矢回
三次韻
觸石危藤壓路低哀猿送客上丹梯一百
八盤雲亦雨二十四番花佀泥觧珮浮游
憐野馬振衣亭育聽天雞拾遺已去武侯
遠空戀祠堂與瀼西
時平弔古莫心摧去驛斜陽指馬嵬曲曲
松陰隨帽轉層層山影入杯來草玄有意
池留墨觀象無心筯畫灰為問丈人今在
否青牛穿嶺日千回
送王繼學脩撰馬伯庸應奉分院
上都二首
玉亰高處雪流脂連插雞翹綠鬢垂蹀躞
有泥歌獨漉琵琶無夢說相思黑河舊樂
催填譜白海名花擬進詞羽獵上林俱罷
賦卿雲何以報眀時
淺坡平疊磧漫漫拂嶺青帘罨畫看氈屋
起營羊胛熟土房催頓馬通乾挏官走驛
傳金椀冰正分奩貯玉盤莫上鄕臺望南
北白雲微處是槍竿
寄王儀伯太守
維揚太守文章伯故疊荒煙取次題逆浪
風高淮白上寒沙雲落海青低極知后土
花如雪不惜平山醉佀泥䟦馬使君官驛
畔揚鞭却在夕陽西
夀劉承旨
兹審齡開希有文潤太平玉杖造
朝樂堯階之化日銖衣拂石歌舜
殿之薰風夀擁靈椿歡傳故梓敢
陳善頌庸贊令辰
稜稜鶴髮暎方瞳玉帶桓圭一品崇禁署
清名行世久高門盛德與天通升堂衣並
老菜子儆國詩傳衛武公共道榴花宜結
實綠陰濃淡駐杯中
孟習卿都事母八十歸省關中其
家四世科第祖十五當金三時舉
進士終待制
鶴髮初開九九年東西雙鳳集庭前(官燉乃兄)
(夀母煌亦歸)篋藏龍榜金花淡案捧鸞書鈿軸
鮮竹筍清甘宜夕饌萱花芳遠傲春妍風
流文物關中舊點檢諸孫射策編
送李元章宰陜縣
稅冕觚壇匹馬歸冥鴻斜日悟天機眀時
法律心常鄙小邑弦歌願豈違潁水初霜
黃葉下華山新雨碧雲飛當今人物湏公
䓁行見鋒車入帝畿
次韻李伯宗苦熱
庭院無眠夜氣深繁星閃閃漏沉沉祝融
焮火翻初刧姑射疑冰易舊心角枕雲蒸
紋欲斷蠟燈煙暖淚難禁蕭騷忽作還家
夢翠木扶疎萬竹森
次韻程士安睡鶴
疏翎慵受朔風侵谷口雲歸自在心蝶化
不知人事改蟻酣空憶世塵深珠宫胎息
天濤靜寶所神游斗柄沉何事驚烏繞林
樹月殘衝曉議晴陰
次韻陳海陰
三月雪花飛作氈春風佀欲駐新年夢當
好處成烏有歌到狂時近自然村樹綠齊
黃烏界海山青盡白鷗天何人會得龐公
意布領長披不上船
次韻院長退朝書懷兼送李元章
廟令三首
踐阼篇陳夙致齋明良慶會叶榮懷南山
豹聳文章潤嶰谷凰鳴律吕諧黃閤規模
深倚注金鑾人物費推排夜光照坐羣傾
動誰道驪龍左耳乖
朝迴深坐碧雲齋無限家林入素懷整頓
乾坤新禹貢剪裁冰雪舊齊諧觚稜望日
紅蓮擁蹀&KR1923;看山玉筍排魚水政親那棄
得白鷗相對莫相乖
曾着蟬冠會宿齋陽春玉雪映澄懷黑頭
瑞世湏竒遇白眼論交自寡諧騕褭當階
身獨障(門者叱出之有乘馬入廟)含桃薦廟手親排蕭
蕭匹馬投山縣人事相催佀好乖
題鯫齋
蒙蒙眇眇傲滄溟羞殺任公夢未醒寄館
蠅鬚猶綺靡深蔵黍粒獨清寧掌中旋舞
憐飛燕案上能行笑巨靈惆悵九衢長劒
客駢肩堂下慕遺腥
送東平程太守
泰嶽巖巖鄆水清分符投老得安榮百年
禮樂維時舉比屋衣冠合早評馬鬛舊封
蒼檜老龍鱗古殿綠蕪平高唐路近羊生
泣東望憑公為寫情
送周南翁分刺池陽
柳亭松露十分甜秋浦天青鴈拂簷黃葉
滿庭君吏隠白頭掩卷我郎潛風催帆影
迷紅蓼江送歌聲入畫簾惆悵九華金碧
洞謫僊人遠月纖纖
次韻雙頭菊三首
袖舞西風大小垂駢頭顒立傲霜姿步搖
高擁車同入笑靨初鈿坐共移素質斷金
疑並蔕閑情餐玉喜浮眉蓮池睡冷鴛鴦
起佀怨秋聲有恨離
碧雲低壓玉繩垂鸞鵠交翔表異姿白帝
司秋金已肅黃人捧日馭初移蘂宫罷講
扶雙髻桂館霜餘却十眉剰掃雕搜兒女
態象中眀兩見黃離
空庭雲盡露珠垂翠羽交分大雅姿氣服
中黃心獨苦光浮大白眼争移智瓊有約
徒誇額亰兆多情却畫眉桃李争妍真不
遜故留雙玉伴支離
閤皂山青玉軒晦庵容齋諸賢觴
詠之地虞伯生作記吳成季令賦
詩
江南琳館蕭閑地一一新文付集賢真誥
緫傳天外語禁經未數酒中僊步虚巖近
琅玕響禮斗壇空薜荔緣諸老會文題詠
絶誰將鳳觜續離弦
題揭曼碩詩卷
深湛妙思筆鋒收的的冥鴻楚岸秋直以
紫芝招綺夏擬將白羽定曹劉松濤夜漲
驚金谷花雨春濃爛錦洲此意徊徨人未
識期君翫月上南樓
送衛大隠回錢塘(曾孫衞清叔)
諤諤中丞骨已僊滄洲漁火起寒煙魏公
賜宅猶傳笏元子磨崖可賣錢夜雨鼠鬚
編素業春風麈尾話行年西湖雲鎖梅花
凍休浪狂歌酌酒船
送華道士住宗陽宫
黑髮祠官佩水蒼萬松深處對虚皇黃柑
有法能為酒紫术無飢可當粮招鶴舞虚
山月冷檄龍吹雨海天&KR0765;瑶池欲問長生
事汲澗研朱寫綠章
剪刀草
手截溪流護翠苗層陰淡蕩碧雲嬌秋風
玉殿釵留股晴日朱筵舞折腰眉缺可能
分燕尾頂荒猶觧插雞翹翻思往歲南方
厄羣釆空陂恨未銷(燕尾𡭗雅芍是也南鳬茈一名剪刀一名)
(採食方饑歲)
馬伯庸擬李商隠無題次韻四首
金縷歌殘月滿江玉顔曾憶侍油幢象牀
雲重恩專壹鯨錦波翻賜疊雙春淺正宜
氈作幕夜&KR0765;深恨魫為窗浣沙可是無靈
匹側足寒溪濺石淙
翠簾匝匝護朱光千葉宫桃滿院香閬苑
有鸞通尺素靈橋無鵲寄流黃上林賦罷
歸巴蜀興慶詞工謫夜郎不是月中親度
曲世人那觧聽霓裳
相期心佀石城潮日望晴虹結彩橋却月
眉愁歌漸遠凌波步近意非遙抽琴有恨
迴清角疊䄂無塵轉綠腰弄玉最憐随鳳
去秋來誰與伴吹簫
白髮詞臣兩耳垂華䛕堆笏陋牛醫宫娥
引燭催麻日院吏傳更寫制時蠟撚化生
秋夕賜翠標疊勝歲華移低頭欲說唐朝
舊願侍虚皇進玉巵
送浦如淵辭官南歸
厭聽朝雞擁被吟吳船水滑碧千尋平洲
種橘清霜重小墅栽花綠霧深瞿鵲真能
談孟浪鴟夷端自愛浮湛因君摇蕩還家
思燭影秋房恨不禁
送李公敏薊州之官
幼着儒官佩楚蘭文章元不給飢寒風前
野馬停杯却天際冥鴻拄笏看作計政湏
千樹栗養生那用九還丹偏州事簡登臨
足花下題詩更倚闌
劉婦表門(丞妹王中)
空林露下菊無馨玉雪深闈飬暮齡河水
汎舟雲耿耿湘潭鼓瑟雨冥冥夜燈孤鴈
鳴何切古鏡離鸞舞已停晚歲不湏多感
慨雙楹高亞柳枝青
永新(闕)氏義門
銀髮稜稜鶴骨尊舊傳庭誥付諸孫要同
公藝書芸館還擬自倫標楔門春酒緩歌
常棣雅夜燈深候鶺鴒原他年欲向廬陵
客詢是龍岡第幾村
送柳唐佐出守懷孟
甬道塵深曉倦趨河山環挹暫分符花開
屬縣詩頻賦竹暗名園酒易酤積雪翠峯
通小有祥雲朱邸接虚無寇恂可是專河
内入覲應湏馬疾驅
次韻大亨待制賦院中御馬纓花
華林清切謝塵繮坐閱朱英不下堂九就
當胷猩血淺六騶飛翮鴈行長擎天力重
朝承露向日心專夜歛香清蔭政湏容小
草肯同羣卉闘妍芳
賦文子方篔簹亭竹影五首
篔簹亭裏畫天然穠淡疎明筆有玄水底
青蘋羞宛轉月中丹桂妬嬋娟錯刀側布
難為贈鈎鎖横陳不受填午夜碧䆫人獨
坐分眀清派出丹淵(丹淵集文與可號)
鎖䆫午色墨花鎔側側低低隔面濃日映
黃離金瑣碎雲開白賁玉瓏鬆蕭疎忽印
青禽獨旖旎疑分翠羽重二子定知忘食
色高齋今喜見遺蹤
霧縠禪衣綗翠裳倚風蕭瑟轉琳琅縱横
直欲攻堅白濃淡渾疑榻硬黃劒氣低昂
動天地神光離合幼陰陽陶生久矣知形
累歲晚沉冥託贈章(影形贈)
玄覽功深萬化遺一窗光透白差差梳風
櫛雨呈千手却月横雲闘十眉形蛻已忘
身有累神交應許我相知暗中摸索誰消
得阮籍途窮眼未眵
朔吹南塵久避招閉門白醉獨逍遥玉淵
龍起鬚騰擲銀箔蠶登繭動摇露井珠輝
湘女淚雲屏翠暈沈郎腰象中直欲窺叄
伍肯學紛紛个字嬌(忌个字畫竹家)
栗氏玩芳亭
納納羣芳入小亭嵐光霧彩思沉冥飛花
成列粘棋局高樹參前列畫屏鶴避晚煙
茶半熟鶯啼午日酒初醒春風可是饒紅
紫一片蒼痕眼倍青
送牟景陽信州監征二首
風帽霜鞍絳闕邊晚隨陽鴈度新年榻前
諫笏家猶寶架上經箱客總傳世事不知
蒼狗變機心端與白鷗眠冰天車碾淮南
路痛嚼梅花一惘然
上饒山蔟水精屏江左諸賢冡樹零鬼谷
橋寒松化珀僊巖土暖草通靈丹鉛有法
供烹煮筍蕨無租給使令盡道中年多作
惡相看鬢影各星星
送巨德新四川省郎中
金鑾清密簿曺稀拄笏看雲數鴈飛蜀省
地尊卿月重漢江家近使星歸草堂舊詠
迷陳迹石室殘經卧落暉戰壘已從芳草
換未妨晴雨眺摩圍
退食公庭日未西浣溪清雨換障泥籌邊
舊式傳銅馬弔古新詩問石犀荔子綠陰
鸚鵡過杏花紅影秭歸啼遨頭雅集湏頻
領不惜郫筒取次擕
送樂德敬甘肅儒學提舉二首
磅礴坤輿揔帝圖手提文印化沮渠旋宫
更問&KR0765;州譜尚右時通𣑽國書枸𣏌夜號
端入驛蒲萄秋落易盈車飛沙斜日頻回
首歸鴈相迎亦惘如
月支城下泉如酒祁連山前雪佀花虎頭
萬里飛驛堠蝶夢五更驚塞笳范老籌邊
心磊嵬李王堅壁骨槎牙白頭太史欲歸
去時立東城數暮鴉
示從子瑛
聞子欲通靈寶祕天台洞客眼深青弄丸
底問月消丙服食那能老復丁隔竹引龜
心有想按圖索驥術難靈吾衰端有先天
易不用山中採茯苓
送玉笥山聶道士
五月凌風龜殼船梁山深濼白鷗鮮神清
佀飲金莖露病已何湏玉井蓮墨閤小春
刊畫錄碧䆫新月𥙷瓊篇相親每憶相忘
處北望歸鴻倍惘然
人日立春子昂承旨賦詩次韻
鳳曆調元二節并泥牛華勝得相迎剪花
欲擬丹心巧縷菜深憐白髮生日轉扶桑
瀛海曙陽迴祈木歲華明登高可是無芳
思歸鴈南來倍客情
帝京節物喜相并挾日晴暄淑景迎鳳輦
雲開人共仰烏輪海轉子初生(立春明日是夜兵正)
(子甲)岸容梅柳風光動澤腹魚龍水氣明誰
惜玉堂春晝永汗青無補若為情
書懷寄從子瑛二首
越公舊築鄞江宅風捲飛花刧火新子竟
尋真餐白石我方作史玩青春金張螭綬
本欺世王謝烏衣亦可人誓墓政湏堅晚
歲雙峰擁髻碧嶙峋
當年羣從玉參差炙轂談天不數竒剪葉
舞空山鬼泣唱籌量日曆人疑深春柳下
爭飛騎小雨花前闘奕棋我最少年准閉
戶篝燈煮藥學題詩
送李仲囦雲南憲使
鋒車春倚少城邊上冡還家思惘然就日
雲低天尺五圖南路近里三千相如作使
文如綺諸葛籌邊筆佀椽自是蓬壺舊僊
客望瀛新曲鴈飛傳
送馮士啓淮東憲司幕長
遠涉江湖奉板輿離亭柳色易枝梧英標
共擬崑山玉符釆堪鄰甓社珠土竈煙高
濕黃葦沙溝水淺漲青蒲煩君敏手湏朞
月天際回朝認舄鳧
送李仁父歸高安
枝藤雙屐玩青春廾載登臨筆有神東海
競傳垂釣客南山曾耻上書人觧凌水滑
千帆直禁火煙消萬柳新從此閉門聞見
絶高齋顔樂養天真
送王繼學御史分司汴省
松階並對影參差君竟乘驄佐聖時每恨
同情不同調可堪相送復相思楚山春夢
行雲識汴水秋聲落葉知我老江湖盍歸
去少留定刷錦囊詩
院長有子在外從許州募得之院
中率賦詩
衮繡門楣五色新明珠還浦竟相親月中
顧兔分傳的天上麒麟抱送真僊李蟠根
元指姓露桃食實始知春青箱萬卷能傳
業佇看它年演世綸
題東平張善父野堂
泰嶽當軒積翠環野堂高築稱身間深春
藤榼花溪醉小雨芒鞋藥市還九老尋盟
歌窈窕諸孫勸夀舞斑斕客来欲說人間
事松滿疎簾月滿關
贈姑蘇陳生(渡避水者二千得官繇東昌遇大水買舟)
清秋水落渺無津河伯登林竈有鱗用力
定知非一日論功何止活千人放龜晚歲
川如掌渡蟻當年筆有神堪笑乘輿溱洧
者孤舟空艤竟摧輪
送鄭景尹游麗水
冰雪長身暎&KR0238;瞳岧嶤深處珮青葱碧窗
讀易猿啼樹石洞題詩鶴舞空強項政湏
消世慮折腰元不為身窮玉堂倚馬湏英
俊佇看鵬程振祖風
次韻院長新製安車
禁路縈迂雪護沙老來丞相許乘車向推
紅日頭如葆今看青天眼未花馬識輪聲
嘶外廐鶴追轍迹過僊家佀聞相杵新堤
曲歷錄催朝扈翠華
送張道士降香龍虎山
天香歲歲下名山雪浦春融作使還鶴引
老樵渾碧眼燕迎舊主的朱顔雲浮玉佩
身疑舉霧結層樓手可攀暇日湏回侍郎
宅好題脩竹聽潺潺(制之族孫饒州張待)
寄貫酸齋侍讀
解珮瀟湘已廣騷因風更望子胥濤身輕
舊食青精飯思遠新貽金錯刀紅蓼秋清
堪數鴈黃橙霜熟且持螯龜趺林立嚴題
品得意那無一字褒
次韻蓬萊暢師
西山秋冷雪皤皤駐馬頻聽出塞歌短艇
水生歸鴈急故園春盡落花多登山見月
雲光淡坐石臨溪樹影峩海上故人機事
息詩来勸我老漁簔
次韻天童岫禪師
太白峯高積翠明老禪的的寄深情相思
沙礫准懷璉獨立鄕臺近子卿舊業久荒
松露立浮名空眩槿朝榮定湏結社脩真
隠寒月深燈了𣑽經
吳門潁上人年甚少訪余田舍且
惠詩次韻
草舍苔深徑已荒何人着履試初霜飲冰
