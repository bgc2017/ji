清容居士集卷第八
歌行
吳船行
吳船團團如縮龜終歲浮家船不歸茅檐
舊業已漂没一去直北纔無飢清晨煮茶
茶味惡薄暮熬韲韲力薄不憂江南雲氣
多止畏淮南風雨作去年水淺留金溝今
年水深上新州終朝但知行客苦盡歲不
識離家愁大兒跳踉新九歲小兒學行篷
作地維舟未解矴舟牢盡日彎篙仰天視
(舟終日操篙吳人不解矴)船頭娶婦通姻譜知是淮南
捕魚戶寄語鄕儂莫怨尤它年水深爲汝
憂
淮船行
淮船船薄薄如紙客行船頭怒如鬼布衫
漆黑鶻雙拳邂逅相争渾欲死船長不識
丹雘巧却識江雲佀飛礮風來急鼓響鼕
鼕轉艣爭篙復喧閙淮東燒鹽白如玉我
船輕行一萬斛淮陰米麥如京坻我船破
浪帆如飛爲語吳儂莫相勝昔日汝輩同
嬰兒蜿蜿淮山起晴翠船已辤鄕不相對
轉篷它日望江南猶勝當年吹出塞
越船行
越船十丈青如螺小船一丈如飛梭平生
不識飄泊苦旬日此地還經過三江潮來
日初晚九堰雨慳河未滿當時却解傍朱
門醉眼看天話長短年來官府催發綱經
月&KR0605;苦鬢已霜布裘漫作觧貂具入門意
氣猶猖狂自古魚鮭厭明越明日今朝莫
論說買魚沽酒不計錢被髮江頭傲明月
勸君莫作越船婦一去家中有門戶沙上
攤錢輸不歸却向鄰船盪雙艣
清明行
東風吹柳鵝眼新家家清明忙殺人微雲
細雨作春色輕車急馬團飛塵大墳崇臺
甃花石新檜珠幢當戶植小墳纍纍俱土
堆高下尊卑人莫識豚肩韭餅雜珍味水
飯飄零多古意把杯直欲酹重泉頫首填
膺下真淚須臾無言各環坐折柳攀桃争
噉炙新愁已向眼前寬舊事翻疑夢中過
行客徘徊亦留勸薄暮狂歌下前坂悲歡
盡日總春風白髮年年不知換君不見江
南卿相墓五鳳飛樓鎖煙霧諸郎錢癡恣
歌舞不識當年出勤苦楊花飛盡猶不来
空有啼烏滿荒樹
河船行
黃河之船如切瓜黑金鋪釘水爬沙高桅
不肯著船底四面綯索相交加輪囷薪槀
浮山来淮船争避吴船開往回南北任衣
食不學蕩子多嫌猜好風千帆亂流去我
獨抱辛走行路從来宴安多後虞一失天
公不相顧觧凌已過桃花來(解凌水二三黃河正月為)
(花水月為桃)泝流九曲揚飛埃不聞赤鯉上天
上但見魚鼈争喧豗船前飬驢豕同圈借
力於驢共牽挽莫嫌我鞭太麤毒大勝江
南人代畜
鞦韆詞二首
鞦韆高整垂楊樹紅綠周遭華表柱誰家
女子惜餘春東擲西抛不停住不停住日
將暮莫送飛花上天去雲間緩聽玉參差
為問乘鸞在何處
河外吹沙沙衮塵鞦韆架上望行人桃花
柳綠今如許卻背春風踏沙路踏沙路不
歸去流鶯紫燕驚相語明日清明應未知
回首江南夕陽暮
天禄硯滴歌(參議作為瓠山)
君不見南陽宗資墓傍地刻石棱棱絶相
似荒榛暗草風雨頑墨本摩挲了無意又
不見光和玉堂銅作模爬沙引水如渴烏
清流我輩不堪用空與乳臭供歡娱那似
南唐李中主玉軸牙籖日容與聚金為寶
化黃銀一寫形模足纖鉅口銜紫芝不敢
茹微捲清波恣吞吐千年異質變真態晝
日書窗𧺫煙霧慵軒老人金鑾仙筆底萬
斛釃清泉坐令口吻不敢燥俛首效用誇
無前麒麟瑞世那可忌獬豸觸邪誰願憐
要知此意政相類肯與石鼎同烹煎憶昔
漢家劉生滯空閣青藜一星隕飛魄彼將
辛苦了殘年猶勝時人譏寂寞江南病子
塵滿骨萬事無言成鶻突願求一滴洗餘
昏却怪王公無長物
新安芍藥歌(送胡伯恭之婺源)
洛陽花枝如美人點點不受塵土嗔輕朱
深白鑄顔色高亞綠樹争精神那如新安
紅芍藥透日千層光閃爍碧雲迸出紫琉
璃風動霓裳凝綽約我聞種花如種玉盡
日隂晴看不足微雲澹蕩增寵光細雨輕
濛賜湯沐何人看花不觧理香雪紛綸手
中毁酒酣跌踼空低昂得意須臾竟如此
翩翩驌騻雲中君愛花直欲留青春青春
如流欲歸去明年看花君合住
天瓢歌
天瓢之液如黍珠緹以十襲拱萬夫帝青
寥寥誰可上回風扇坌揚焦枯何人夜坐
守瑰室九關清嚴集虚一河車歷錄雲逥
環帝鼓奔騰山鬼泣中有一老翁絳旂朱
幘鞭飛龍手持赤字書直入玄冥宫取瓢
上天去羲和側馭追豐隆人言此瓢不易
倒瞬息人間成浩溔聊將戲劇轉清凉玉
散珠跳為渠好積神為寶寶乃成語默變
詭通僊靈丹臺紫府杳無跡丁公壬女徒
多名張侯之妙不可詰見月入水月豈濕
觧衣倚樹寒滿襟遠視銀河暝如漆
晉寧丁節婦歌
明月何團團不照孤飛鸞妾心無虧盈留
作白頭看堂前青桐樹慈烏旋繞來無數
朝引三兩雛返哺日落聲嗚嗚誰人挾彈
闚我烏守樹長泣眼為枯人生莫作陌上
花東風飄蕩隨泥沙望夫之石何亭亭不
如長衫立素屏流梭夜織燈青熒黃姑側
聽中屏營天帝與植雙桓楹木盤可鑚河
可塞千年苦心誰復識
哀牢夷(送張子元僉事雲南)
哀牢夷蒼山疊翠雲無梯洱河西傾去無
底晴日倒射紅琉璃相傳沈木兒背坐曾
遨嬉築城蜿蜒佀龍尾千古髯君乃其始
縛繩駕長橋皮船中蕩摇危顛石樓高百
尺子孫生長今漁樵空林明月手可拾仰
飲飛流鬚髮濕寒藤罥徑側足行飢猿兒
啼鼠人立慘淡虚無間鳥道開人寰峨眉
東望止一髮參旗玉井閃閃上下隨躋攀
君不聞木皮岡前九折坂客行胡為車欲
返又不聞青溪關上三碉城纍纍戰骨耕
未平輕家許國要有道矍鑠是翁誇不老
張公子當有行繡衣青春照瓊英笑跨紫
燕辤天京朝餐五粒之松子暮食側生紅
入齒從來蠻客尊漢官但飲亡何端有理
南飛鴈足何憧憧不能與日隨西東相思
望君日西下去天一握疑有雲氣時相通
安南行(送李景山侍郎出使)
輶軒使者安南來紫泥封詔行風雷濕雲
翻空海波立鐵網山裂狂蛟摧神京煌煌
鎮無極火鼠燭龍窮髮北彈丸之地何足
論蚯蚓為城霧為域瘴江如墨黃茅昏羣
蠻渡江江水渾千年白雪不到地十月青
梅猶滿村赤脚摇脣矜捷闘竹箭蔵蛇雜
猿狖崛強曾誇井底蛙低徊自比泥中獸
龍飛天子元年春萬邦執璧修臣鄰朱干
玉戚廣庭舞笑問銅柱今何人君不聞重
譯之人越裳氏有道周王輸白雉又不聞
防風之骨能專車神禹震怒行天誅李侯
桓桓水蒼珮舌本懸河四方對後車並載
朝未央稽顙九拜乞取金印歸炎荒
次韻黃可玉古墨行
寶刀曉割千歲松神膏摩盪長檠工明䆫
飛塵散玄粉匙劑直與黃金同澄心欠伸
初睡起綺疏碧芽烹火龍金星濡毫試輕
重雪跡點點留羈鴻嘗聞老奚對膠法經
月下擲清池中蟄如寒蛟纏鐵柱霹靂光
紅與神遇晴暉淡蕩浮雲隂咫尺鍾山隔
朝暮潘郎再拜口流涎手揣不敢汙其氊
睿思殘珪密封識舉世那得窺完全絶憐
江南文治極清賞沈著忘籌邊玉清峩峩
墨卿泣此寶脫幻今無傳星灣寒泉白雲
宅中有舊物懷杯圈銅魚飛符不易合金
釵留股那有緣撑腸拄腹貴善用知白始
觧玄中玄暮年長物等嚼蠟借此寓意哦
詩篇鄭公諸孫保遺笏滌志黽勉窮韋編
慎勿小智窺寥天嗚呼李生之墨三百有
幾年不如陳郎墨守行千年
李宫人琵琶行
先皇金輿時駐蹕李氏琵琶稱第一素指
推郤春風深行雲停空駐晴日居庸舊流
水浩浩湯湯亂人耳龍岡古松聲寂寂歷
歷不足聽天鵝夜度孤鴈響露鶴月唳哀
猿驚鵾絃水晶絲龍柱珊瑚枝願上千萬
夀復言長相思廣寒殿冷芙蕖秋蔟金鵰
袍香不留望瀛風翻浪波急
興聖宫前歛容立花枝羞啼蝶旋舞别調
分明如欲語憶昔從駕三十年宫壺法錦
紅茸氈駝峯馬湩不知數前部聲催擅板
傳長樂晝濃雲五色侍宴那嫌頭漸白禁
柳慈烏飛復翾為言返哺明當還朝進霞
觴辤輦道母子相對猶朱顔君不聞出塞
明妃恨難贖請君換譜迴鄕曲
渝州老人歌(新城彭大雅築)
渝州太守築城瞰江堅且牢月挂斗柄山
鬼號州民纍纍下江去蜀水入漢纔容舠
渝州何嗷嘈攀緣翠木參井高不愁灔澦
作人鮓但願淅米雲安去如馬憶昔彭太
守晚得一州大如斗征西將軍華表柱白
鶴不來猿狖守小兒舞槊紅離離大兒挽
車上棧遲渴飲古澗之層冰暮宿古松之
危枝渝江之水人馬瞬息渡排石列柵猶
支持年年草青記新曆不識烽火平安是
何夕赫日涌紅輪金雞飛報渝州民空梁
燕回候歸語小墻花發舒啼㾗渝州老人
面如漆家住金陵年七十含&KR0605;老入巴江
路猶記墳前白楊樹前岡甕崩流後岡蚓
成丘社翁相詢傳父祖里婦驚猜訝吳語
澆酒酹墳封四尺程氏之墳從此識君不
聞武擔之山五丁土歲歲春風啼杜宇
大雨醉歌(寄王待制)
海風吹天黑嵯峨九衢積溜分江沱壊墻
羣蟻上枯木方池遊鯉跳鳴荷似聞南鄰
王學士閉門把卷工吟哦高張障泥倦行
水垂簾倚枕遊槐柯北鄰老生病無力玩
易忘象窮羲媧垂楊詵詵翠旄舞幽葵湛
湛朱顔酡憶昨祠宫醮雷所被髮繞甕揮
且訶縛茭搏泥肖龍狗噀酒噴霧刑牲鵝
寸雲在手不受令挾以風伯飛塵劘虚皇
神功絶聲色髯羊怗首辤巖阿君不聞夸
父逐日死飲河愚公避影跡愈多曹相畫
一日亡何草廬高卧梁父歌板築飛詔起
雲蘿百年两曜如擲梭志士惜日鬢益皤
會須深泥絶行道免使褦襶之士肩足相
累摩
龍尾歌(作調官雲南送文子方著)
朝辤龍尾道暮往龍尾城七尺遊龍當道
鳴春雪未觧四蹄輕憶昔哀牢夷來漢賓
蘭倉夜渡歌苦&KR0605;皮船之浪墨雲沈沈繩
橋之雨青泥滛滛登山採桐皮側見五粒
松手攀欲入口疑是沈木背坐慘澹悲回
風鳥飛不能住哀猿忽相逢旁有儋耳翁
為言太古之遺蹤諸葛丞相韋郡王村村
列祠堂瓢笙銅鼓羣巫舞牛殽蘭藉羞瓊
漿六詔之王無歷紀唐帝傾師邊將死建
隆天子不用武玉斧手畫大渡河兩股蠻
酋易馬來黎雅恣言茶錦不當價
神武皇帝開聖元薙獮窟穴張王官篚筐
歲入長安道賈客辤家不知老文著作聽
我辭去天萬里夷民疲織罽瀝猩血煎金
鑄褭蹏夜行碉門夷疾追平明出關面如
泥却來京師望塵拜蔟金毳袍向市賣文
著作今典雲南之選部目光透牘提筆署
翦彼荆棘薰蘭當戶西南之人手加額太
史重修考功格
月海歌
水國紅葉下萬山白嵯峨扶胥無垠接天
際望舒力挽沈金波人言老蟾那有光為
借三足之烏起熒煌烏已入地蟾在天此
說詎得然或言大塊蓬蓬氣為主浮空五
色神后輔顧莵在腹不得吐下入八瀛金
碧聚貝宫樓臺珠結戶穹龜前驅老蛟舞
千人之目皆在水各持一月得歡喜夜闌
斗轉銀河傾變滅消沉去無趾
敬亭歌(送鄭子寔遊敬亭)
棗實纂纂羅衣單抱琴背日隨鴈還今年
六月居庸關馬蹴石子流彈丸曉渡灤河
水水渾不見底中有三尺鯉素書不成字
似疑戒我慎出入五侯之鯖過客止羹覆
手爛將奈何仰視流光去如矢行路大難
歸樵空山或言山有虎豹嶺有榛菅歸漁
于河河有蛟鼉去將隨波舊家汳渠溝已
塞錢塘煙蕪歸不得敬亭白雲何離離二
僊霞衣坐翠微手持紫玉簫和以丹桂辭
大言泠泠小言纍纍勸子勿為道途苦幽
蘭深谷不當戶空青滿巖玉流乳手繪朝
元之圖萬神舞
秋江釣月圖歌
南山舞空趨翔鸞北山人立如啼猿長流
東來貫其腹謂是浙水屈曲萬丈之上源
大魚奔騰鰭鬛焦小魚委靡隨江潮中有
白玉蟾落落五采凝不消人言此蟾在天
主陰魄淪没何為水中宅籊籊千尺綸蟾
永不受吞廣寒高居凌紫清日逐烏御不
得停愛此江水碧倒空浴影潛金精感君
纏綿如有素瞬息還須上天去君不聞任
公子東海投竿非小智又不聞嚴先生羊
裘古瀨成高名君家慈母占畢逋百尺樓
觀端可居黃金之鈎不復理明月年年在
秋水
二老歌(其母鞠之今迎飬京師王景先省郎幼孤祖母及)
烏啼風滿䆫機鳴月當房&KR0605;勤三十年護
此玉雪郎大母呼孫牀下讀阿㜷烹雞炊
黍熟黍熟不敢嘗命兒奉姑旁姑言春在
長安枝東風滿林深折之一折不得語再
折春膴膴白雲何相随下馬忽在戶驅馬
還家上堂拜婦姑繡衫錦為帶長安之花
果如斗不辤看花飲春酒
三馬歌(東坡三馬贊本)
羌水渾蜂觧屯瑞至人率獸尊參以陳仰
天門龍為鱗炳虎文髯悍獰效伏馴鑾鏘
鏘馳道遵帝乘虬相攀雲逝無留返崐崘
廬陵劉老人百一歌
昔聞寧王嘉定時平淮如掌糧如坻襄陽
高屯十萬卒武昌金埒饒軍資西蜀環山
堆錦繡滔滔南紀喉襟首峨眉積雪不動
塵玉壘浮雲古今宙當年行都號全盛翠
箔珠簾爭闘勝西湖不識烽臺愁北關已
絶強鄰聘寶慶天子來自外邸朝諸侯土
疆日窄邊庭憂大帥偃蹇藩鎮侔小壘椎
剥租瘢稠春城絃管暗煙雨四十一年變
滅同浮漚咸淳太阿已倒持銅山之賊專
宫帷樓危金谷山鬼泣舸走白浪江神悲
老人年周一甲子
至元大帝車書合文軌每話承平如夢中
萬事東風過馬耳只今行歲一百一坐閱
天地同昨日秭歸聲苦紅葉翻邯鄲睡熟
黃粱失門前手種青桐百尺長笑指截取
諧宫商少君荒唐方朔誕不如老人親見
深谷為高岸我孫之孫為玄孫翔鸞峙鵠
高下飛集駢清門憑公欲𥙷先朝事濡毫
更作長生記
月鑑歌
騰騰玉兔光爬沙人言受日為精華又言
蟾蜍老不死側身躍入廣寒裏信知七寶
合無跡借取山河成戲劇衆人望月見盈
虧君今以月為準式我聞初生時纍纍星
爛不敢随亦如男子墮地在文緥獨抱静
性無邪欹亭亭三五超象緯雲從于龍魚
有水君臣得志何慷慨千古消沉竟相佀
須臾寒光海中匿山鬼悲吟虎狼藉華亭
聽鶴流年空北海牧羊深雪積我觀帝城
之月如玉輪團團的的無纖塵中有隠默
士範月為鑑驚都人大言穿楊葉小言貫
蟣肝太虚氤氲眇窮髮引酒高坐歌闌干
玉署鼇峰歌(答伯庸)
女媧五色餘刀圭化為蓬萊東海之虹蜺
神君方瞳怒凝睇不如百鍊積鐵永從西
方奎日有三足烏其光映顧菟海有三足
鼇神山簸靈濤吐吞出没無定時一叱使
之來玉墀大承虚皇小抉銀漢黼黻帝裳
追琢廟瓉森嚴贔屭鎮帝署百鬼却走不
敢侮其或敢侮怒絶其緒粲若珊瑚枝燁
燁三秀姿文理密察儼素樸孚尹旁達蔵
玄機我昔坐其側耳冷心彷徨經旬卧向
壁夜夢天孫手授雲錦交龍章漆書誥盤
傳古昔中有寶珠杳無跡散之六合捲如
席視之不見聽以息元氣氤氲龍馬興文
兹石點首詔爾小臣慶非煙霧出如絲綸
矢心濡筆靡有斁萬古作式永無極
秋風歌(答子貞)
七月霜清鴈南起美人亭亭望秋水鼇峰
石畔金蓮彫襆被中庭候行止至治丞相
歌堯民矢心前榻詞如雲平原黃低翠交
舞寶穡肅肅方調&KR0605;巍峩虚皇傳令速萬
姓樂康真景福使臣覘言黍未熟八十一
車馬停足
東門行
舊學蕪三史新居隘一[門@里]煎熬魚煦轍奔
竄鳥驚弦擬整登山屐(長伯)須乘破浪船出
關塵已遠(平德)過埭意爭先歸舶攅桅聚(長伯)
浮梁斷鎖縣潮渾江葑没(平德)塍破岸藤纏
戍柵依樟密(長伯)官堤砌石平機閑蛬喚織
(平德)砧響鴈傳箋乍静喧煩耳(長伯)猶欣輾轉
眠鶻橋華屋廢(平德)鵝匯曲河連稛實閒農
具(長伯)鹺嚴絶竈煙急裝紅蔽膝(平德)辮髮黑
垂肩倨客編文貝(長伯)村家緯木檰生涯疲
剥割(平德)世路窘迍邅龕室休行客(長伯)郵亭
歎逝川韝鷹圍獵罷(平德)聮騎緃遊旋路&KR1495;
分砬港(長伯)川明幻别天鄮城花已暗(平德)甬
水恨空傳數堠搜唐刻(長伯)題詩紀宋編會
堂夫子像(平德)汲井隱居泉海眼蔵龍窟(長伯)
山心射鹿田水鳴知棹急(平德)岓走訝途遷
隱見崗巒近(長伯)低昂橘柚鮮青山猶五里
(平德)綠樹已千年歸犢如雲擁(長伯)閒花佀火
然苧裳遊女淨(平德)蘆管野伶妍繫纜披團
氅(長伯)循溪捨竹箯徑香幽菊傲(平德)土薄假
山偏燈火精廬古(長伯)衣冠故物仕登門論
神皇揮戈度黑河四廂捧日肩相摩金袍
珠縈帽七寶剖符帶礪功難磨年年舞馬
魚麗列宴罷玉帳經南坡嚴更傳警夜氣
肅貔貅千列環象駞華盖西傾星散雪殿
前蘭膏猶未滅千金匕首肘腋生拉脅摧
胷慘凝血平明羣兇坐周廬傳旨東西騎
交迭棄馬之邦身被縶執簡以朝筆猶舌
煌煌厚恩浹肌髓悲淚填胷痛天裂金繒
盈車内府竭虎視眈眈終一咥
廬陵海月道人歌
飄飄白玉丸空明歴落行雲端世人不信
之謂是太古圓缺相循環吾欲與子窮端
倪一葦巨浸無東西金精貫珠宫倒影流
銀泥飢蟾飲水不入吻五色吞吐成虹蜺
迺知山嶽積培塿巧遮世目如以手茫茫
水空輪載地行無垠置身浩蕩外光景常
如新吳剛持斧不得休沃焦日夜無停流
紛紛榮辱可柰何仰天一笑君當歌
聯句
東湖
子姓(平德)對坐叙姻聯金魄篩䆫影(長伯)丹砂
養井淵螢飛光熠熠(平德)鶴唳翼涓涓斗室
横烏几(長伯)方床藉素氈魂清時入夢(平德)意
得竟忘筌過墓成扃戶(長伯)遵湖復扣舷滄
洲迷秀麥(平德)真隠拱朱椽碧洞諸天杳(長伯)
蒼珉帝畫鐫梯危頻縮武(平德)像寂且擎拳
紫府商霖歇(長伯)丹書漢澤宣銅鋪苔暗蝕
(平德)經庋燕新穿倦鳥辤枯柳(長伯)遊龜戴旱
蓮古奩開㶑灔(平德)斜縠縐漪漣淤塞茭排
劒(長伯)洲乾蓼糝鈿官徵都尉粟(平德)漁納水
衡錢王絶山靈泣(長伯)祠荒野老怜紙旗鄰
社閙(平德)草广曲河填此去真聊爾(長伯)斯行
信偶然柏幽蔵魍魎(平德)潭黑衮蜿蜒雅興
呦呦鹿(長伯)勞生跕跕鳶攬芳真啗蔗(平德)寫
絶擬和鉛轍跡蕪菁翳(長伯)麻綦枲耳緣貞
娥鬱龍虎(平德)胄相紹貂蟬宰木分神隧(長伯)
思亭列石筵風霜翁仲老(平德)香火釋迦專
楚些招歸魄(長伯)王官慨昔賢拜峰誰控勒
(平德)篆水自書玄屈曲東西路(長伯)縱横南北
阡繁華眸轉電(平德)得失口垂涎絮酒悲宗
老(長伯)囊經想地僊房温連𣑽唄(平德)市近接
腥膻破露生衣濕(長伯)登坡弱足腁卧牛遺
扁暗(平德)眠鹿繪容虔金刹從兹訪(長伯)塵纓
合少蠲伐山靈運躁(平德)衝雪子猷顛檜暖
蜂偷蜜(長伯)蘆寒鳥啄綿蟹稀螯數百(平德)樵
夥斧論千淡日收人影(長伯)空嵐漲土埏蒲
葵遮望眼(平德)繭紙論吟篇除道家僮懶(長伯)
偷程地主儇蟻封徒曲折(平德)駒隙漫拘攣
碎石行行直(長伯)脩篁个个圓深藂驚雉翠
(平德)夾徑聳楠楩濯錦芙蓉豔(長伯)飄香桂子
(平德)美蔭久頻朘木已非真李(長伯)僧宜賤夀
籛悲來雲羃羃(平德)恨極水潺潺重嶺蔵椒
屋(長伯)斜暉指蕙櫋暫歸心未穏(平德)欲去眼
空眩憶昔窮誅闢(長伯)如今猛棄捐慈山名
轉赫(平德)困墺耻誰湔積翠林霏悄(長伯)流波
海月娟遠鐘催宿鳥(平德)横笛掛烏犍拄笏
風騷夐(長伯)携壺主僕牽情懷同黍醴(平德)臭
味比香荃圓澤休論舊(長伯)華胥復記前乳
彪號澗側(平德)哀狖嘯雲巔惇族盤飱盛(長伯)
通家笑語闐鵁鶄歸槳熟(平德)舴艋逆風沿
濟勝應難促(長伯)臨流且賦遄䲭夷歌逝矣
(平德)漁父卜終焉紫槿遮籬角(長伯)丹楓壓廟
堧鍊形金骨化(平德)團礎土沙堅破屋啼山
鬼(長伯)荒碑立老鸇歲時羞野賽(平德)水旱禱
靈篿西帝澄金宇(長伯)東湖鑄玉璿凉颸舟
泛泛(平德)晴日草芉芉射鴨縈長弋(長伯)义魚
擊短鋋酒廬横矮甕(平德)屠几斫肥牷衒市
僧袍麗(長伯)招虚販鼓鼘登臨難婉戀(平德)想
像費平銓更欲南窺海(長伯)誰能北跨燕同
心雙繭緒(平德)徇俗走珠蠙朗鑒詞聯寫(長伯)
玄談茗更煎翺翔誠放浪(平德)匍匐類狂孱
已乏凌雲句(長伯)時思縮項鯿還家如夢寐
(平德)共點曉霞邊(長伯)
(高祖少師墓相傳謂外高祖忠定王所九月望日送姊歸余氏先塋之廬登其)
(亦為佳兆十六日早發遵山行一二里相余氏之興兆於此支壟為尚書公墓)
(關叩之終無人聲山勢左行清興未巳拜外舅之考待制公守墓僧畏祗迎閉)
(洲堂故基悽惋久之舟上埭予與德平借余庵舟過東湖上外曾祖忠宣公滄)
(陀示相捨舟登葉夫人八行太師墓又行至月波忠定王所建寺後有洞像補)
(肅公祠奠永州几筵行久殊為疲勞是上五祖堂觀招魂辭暮抵鹿野拜正)
(大十七日平明過種德拜正獻公墓夕德平抱兒相示眉宇修廣予許以永)
(是日德平携壺同庵僧指領遊大慈七讀楊文元公碑庵僧洒然非鄭氏庵比)
(示忠宣公所製滄洲堂上梁文益重遠山有僧年七十餘能道嘉定紹定間事)
(以十八日歸歸遊鮑王祠日已&KR0628;余親想拜忠獻王墓歸復宿鹿野嚴君命)
(華感慨悉紀于詩詞雖不工然二人綴翁病瘧復留宿詩成凡一百二十韻繁)
(識于後云己丑十月某日桷書緝之勤有不可不示於好遊者用)
遠遊
海鵬跨南雲一去抉浩蕩宛駒踏北雪絶
足追罔象宵征車載脂(長伯)明發燈在幌行
邁念悄悄離愁懷飬飬違吴始接淅(平德)過
越類指掌虹綢結遐思羯鼓促新響觴至
不復辤(長伯)駕逸誰能仿明堂企棟梁武庫
輸篠簜氣合芝蘭芬(平德)學媿蓬&KR0984;長大施
朱弦清小薦金茎沆雲間鶴孤唳(長伯)天外
鴻横上曉舲斸層冰午店憩平壤追攀瞰
煙濤(平德)涉歷走塵鞅長淮橋螮蝀薄霧裘
驌騻風臺牛一鳴日觀雞三唱團桑沃如
盖(長伯)宿草亂若襁青帘客沽酒素鬛漁收
網心歡沂泗流眼豁恒岱爽追程騎侵星
勸耕農植杖俗厚喜豐登(平德)氣俠存慨慷
伊河既東流維斗復北仰誰云風土殊始
覺宇宙廣骨聳終超騰神清何戃怳鈞天
夢非真(長伯)廣寒步空想銖衣入閶闔芥粒
視北坱千官紫府榮九奏彤庭昶摛文剪
金炬(平德)展采蔟天仗清都踰咫尺弱水漫
方丈絳旗雲霧開寶扇日月晃仁聲被八
表(長伯)德意蘇羣枉泥檢極封崇芬苾嚴肹
蠁瑞氣藹重重泰階瞻兩兩駞峰出天廚
褭蹏錫中帑鳴珂接俊彦(平德)正笏嫉偏黨
德人笑採芝逋客棄拾橡茅拔要有方矢
來本無嚮湘纍但瑰詞(長伯)越相僅金像遭
讒氣徒憤得計身何往豈如及承平相與
窮昭朗君行步飄颻我滯心悒怏輕霜着
衣帽微霰點草莾離歌起蒹葭(平德)古製出
盆盎先登匪十獲後至激孤奬城南燈火
深塞北音書暀東風漸披拂臘水初滉瀁
詩成愈加險酒盡未為彊雙眸秋水烱累
語春波蕩經行度﨑危(長伯)交友希倜儻羇
遊棄楚荒遠客憐齊傖光陰尺璧重事業
千金賞(平德)行還鴈塔題復覩鴻都榜時來
戒步窘事至勿技癢脂韋本凡近鐵石乃
忠讜詞林納疵美書田課荒穰列僊會儒
癯群仕趨吏駔陸生彊咿嚘陶令終骯髒
貞心百壬避正色上帝享徒為捧心施莫
學畫眉敞功名要無心造物端有相行行
遂初志作事記疇曩
望洞庭山
海嶽雄前武乾坤入壯懷地臨區澤左(平德)
洞接蜀山涯玄甲呈神禹(長伯)靈鼇琢女媧
岫横青一髮(平德)水引玉三义鴈翅連雲瞑
(長伯)雞聲帶雨喈輕煙滋土脉(平德)澂霧潤蔬
荄橘熟金分顆(長伯)鱸肥玉饌鮭稻田碁布
局(平德)草舍篆書齋塔正狂瀾轉(長伯)圩增古
岸差畫船誰白傅(平德)香徑獨吴娃伏翼疑
銀乳(長伯)遊鳧訝翠鞵苑存麋鹿過(平德)石老
鬼神霾野火分星位(長伯)剛風直帝街浪高
驚接漢(平德)天闊欲吞淮鐘遠舂聲隔(長伯)歌
長艣韻諧靜依村社樸(平德)閑厭市廛哇往
事滄浪古(長伯)輕&KR1019;笠澤佳䲭夷竒策遠(平德)
季子宿情乖鈿壁銷朱戶(長伯)香風墮綠槐
卧遊包景象(平德)目送樂形骸尚憶禾生蟣
(長伯)誰憐竈産鼃江湖終漫浪(平德)歲月敢安
排語盡情如客(長伯)杯深醉近俳黑頭宜紫
闥(平德)白眼笑青緺門掩雲生室(長伯)庭虚葉
響階墨花浮鴈字(平德)燈粟綴蟲釵急吹鳴
笙籟(長伯)同雲屑豆稭行行從此地(平德)去去
勉吾儕轡聳王良御(長伯)帆凌博望查會須
攀絶境岸幘訪丹崖
秋雪(伯長伯庸九月十四日)
白帝欲返馭玄神已先驅南山黯遐睇西
館阻清歈刻雲環珮雜剪水瓊瑰敷金英
受剛絜丹桂遭糢塗高標變鬒髮爽氣通
微軀羣陰孤陽僨積素五采腴路脩天鵝
疑穴覆野兔呼蟬猶抱殘槐鴈仍驚折蘆
滉瀁露莖溜空清冰柱酥或云勢已盡又
言理非殊先時明堂嚴薄刑蓐收誅浮華
敵春凘歛實侔冬輸慘立各動色沉思儼
徐趨鴻鈞轉橐籥緹室潛葭莩觀物昧休
徵永歌啓貞符
又(德平伯長繼學九月十五日作)
金神縮兊澤水妃表玄英西郊散冰粟北
戸垂珠栟三登發重瑞六莖凌孤清白蔵
縞衣舞顥氣霓裳呈楚客迷望眼羌戎候
軍聲桂粉靈杵飛穀精露囊盛降霜鄒子
憤停日陽侯争澄霄鶴失頂空江鷺摇睛
菊貞返素朴木落超空明鏗鏘商籟諧大
小藍璞成蕎花䞉壟畆梅蘂光檐楹初疑
蚊蚋集漸覺鵝鸛迎漢盤結夜瀣韓堂滅
宵檠陽和趣報社嚴凝儼書正掩𬒮青女
避沾巾素靈驚擊鷹眩莾蒼樹羽登崢嶸
長楊散旃屋五纛增門閎絮團柳殘葉鹽
裹荷留莖鉛飄孀娥匣旄落少昊旌井梧
炫銀牀庭櫻轉珠纓萬入西帝遊六變坤
母寧初驚遽然至忽訝乃爾輕單衣亟搗
素黃裳倏飄瓊陶姬却帳暖唐皇咽簫横
昊天有正命殺氣何横行沈沈宸居肅兩
兩台階平朔吹偶先集澤雷久蔵鳴碩果
理固在飛葭澹無營
槍竿嶺(伯生伯長伯庸)
有嶺名槍竿其上若棧閣白雲亂石齒青
峯轉帘脚積冰太古隂出礦無底壑馬飲
沆瀣泉鷹盪扶摇幕轍跡委垂紳人聲發
虚槖舄飛接鳥背羽没疑虎鞹霧松秋髮
長霜果春頰薄升樵不知疲獨往端有愕
兢兢矛頭淅扤扤井口索凝睇見日觀引
手探月廓南下眇塵海北廣絡沙漠金橋
羣僊迎玉幢百神鑿禽鳴蜀帝魂鐵鑄石
郎錯鈎鈐挂闌干欃槍歛鋒鍔屬車建前
旄馳道徇嚴柝載筆三人行弭節半途却
送曾編修(伯長継學)
竒鶴慕南雲俊鶻欣北雪行蔵龜左顧去
住坂九折纂書墨兵從擬制銅史挈佩委
松籟回冠峩星光徹塼花窺日輪井藻旋
風鐵歸思紅葉高家憂紫荆裂晨裝發五
兩夕祖謝駟驖沙明石痕瘦川遠桅影列
吳歌導鷗舞楚製慘鶉結汀葭青女臨岸
橘黃人揭組練危瀑懸簫㲈古灘咽詩箋
江神幻目送山君别烱烱鴈集洲挺挺鸛
鳴垤賈颿魚貫直僧屐鷺飛滅前坡指迎
帽舊墓拜表碣明知紹世譜詎肯逐宦轍
兒孤文襁昏女乳粉鈿湼深思振鴒原後
胤起鳳穴過都塊非歷去魯淅豈接歌驪
念睽違瞻蟾數盈缺
李成古木
層陰舞玄蛟積溜落銀繭迸空太古枝(長伯)
側石千歲蘚寒柯紐交樛霜枿釋餘泫(學継)
俯憐巖壑幽仰矚雲霞淺雄姿虎當嵎鎩
翮鶴立巘長身屈迴紋曲盖表繆篆矯矯
却岱封昂昂陋桐剪初疑居移鄙漸覺坐
閱鮮靈光魯國巋屈軼虞廷彦蔽牛我當
容化羊君莫辨山霾養洮沐䆫霧勤澡鬋
直非龍髯觸勢若鹿角偃瀟騷閟馳飇戃
怳集微霰玄黃馬師遺丹青犧尊靦采苓
乃夷猶卧雪何輾轉
清容居士集卷第八
