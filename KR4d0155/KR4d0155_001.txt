簡齋詩外集
畫梅積學齋
娥眉淡淡自成粧驛使還家空断腸脂粉不
施憔悴盡失身未嫁昜元光
竹
高枝已約風爲友密葉能留雪作花昨夜常
娥更瀟洒又携疎影過牎紗
心老久許爲作畫未果以詩督之
布衲王摩詰禪餘寄筆端試將能事畢迫肯
作畫工難秋入無聲句山連欲雨寒平生夢
想處奉乞小㠝岏
偶成古調十六韻上呈判府兼贈劉
興州
稽首蘇耽仙乘雲去無跡尚留橘井在與世
除狂疾誰能不飲此識味亦可錄坐令鄭玄
牛亦抱荆山玉偉哉稚川裔神交接朝夕游
戲及小道造化入大笔優爲吳詩父雅命楚
騷僕豈其橘井助本自同仙籙坐中子列子
知是當客日書懸元和脚語經建康力先我
登公門不數鷙鳥百曾挹兩仙䄂自然生羽
翼嗟我無長才學架屋下屋詩雖兩牛腰事
亦幾蛇足已窮猶不悔政荷師友德文盟儻
許予幸不疑藉湜
再用迹字韻成一首呈判府
風雨一葉過黃花已陳迹人貧交舊疎歲暮
日月疾貪人(一作冨人)積胡椒智不到鬼錄那知
庾郎萊地瘦飽金玉不如學服氣清座了晨
夕尚餘煙月債驅使入吟筆晚逢葛先生憐
我出無僕借車得時詣謬窺文字籙談詩不
知疲或作夜半客揮毫寫珠玉治郡盖餘力
不羡江千萬不慕李八百願傳公句法容我
附風翼城東劉子政著書方滿屋昨示一篇
詩三百歎未足仍聞供筆硯家有樊通德但
恐裴公門從此近捨湜(元忠有侍妾常謂某曰若人有可愛處吾)
(嘗記書中事不審使之尋輙能知其處詩成或使之寫亦往又如人意陳學士願聞斯語)
蒙示黃磵佳詩三讀欽羡輙継韻仰
報嘉賜
癡兒了官事官事那可訖豈知公偷閑臨水
照纓紱雖微八川雄暴怒常至沸(子虚賦說八川云沸)
(乎暴怒沸云弗)儻或似山隂清流可共祓貪德實以
濟行地不鬱鬱(一作地中)趙洛與陶丘相比亦彷
彿(禹貢濟水于陶丘北也)解后逢公賞一洗伏流屈可
愛不可唾衆議那可咈彼是公餘波本來非
俗物
蒙示涉汝詩次韻
城南天倒影綠浪搖十里使君雲夢胸猶復
錄此水舟行及雨霽秋色在葭葦煙涵翠榖
潤月照金波委知公已忘機鷗鷺宛停峙向
來趍熱士說似顙應泚俗子與清游自古劇
凾矢如何有雙脚受垢不受洗異哉公殊嗜
記此兩苦李詩成墮衡門名字汚紙尾(公詩賜某)
(及家弟也)明當躡公迹佳處不待指會逢白沙渚
我舍真可徙鳴騶儻重來傍舫傾我耳
再和
洪河豈不壯餘潤弥九里海内所詠謌在德
不在水德人經行地可敬及蒲葦况有水如
此浪去劇雪委念昔涉濤江怒鼉如山峙天
風怖殺人舟定舷有泚惕然三夜夢沙礫下
飛矢至今逢溝壑敢照不敢洗忽誦涉汝詩
五字擬蘇李快言擊汰事想見魚掉尾十年
疑此樂始誤斗柄指便當策我足歲月忽轉
徙未辦志和舟且洗子荆耳
游峴山次韻
夜度一程雲平明踏山地山神豈妬我飛雨
乱眸子重岳衮兖去前傑後俊偉晦明更百
態始望那及此路窮得精廬稅駕諮祖始老
僧千金意佳處相指似先生一笑領得句昜
翻水安石未歸山却要山料理竒哉此一叚
驚世無前軌酬山以快飲春蕨正滋旨一丘
儻許予高臥飽松髓城中謾拄笏那知有兹
事
高人買山隱百萬猶恨少客兒最省事有屐
一生了東莊良不遥十里望縹緲縈䊸並麥
壠翠浪四山繞先生滯鹿車去程通鳳沼暫
來山泉上思與飛雲杳雲北接雲南一逕絶
紛擾竹林懷風雨目断極窈窈從來無世塵
相對眞不撓龍兒爭地出頭角已表又先生
嘱支郎勿使斤斧夭終當乞一杖險路扶吾
老
轉路山突兀衆山之所望懶慵不下山揖山
會虚堂大空出盤嬉小空時侍傍我游瞻鐡
鳳力盡隨木羊石牎非人世意欲淩風翔巉
巉䆫中人出定髮有霜過眼幾浮煙關身一
禪床教我安心法入鳥不乱行似知使君尊
起炷栢子香隴(雲亦)堪寄分作我歸裝好在牎
前竹伴師老蒼蒼
再賦
堂堂李杜壇誰敢躡其址先生坐壇上持鉞
令餘子由來文字伯不但表奏偉高懷淡無
嗜寓興或留此平生上林手避謗淹二始登
臨意超然筆落風雨似事異柳司馬辛苦記
山水樂哉邦無事那待猛政理駕言尉吾民
不愧城門軌看山笑鄒湛句外寄深旨巖樹
閱幾客尚餘堯時髓(宗炳登山詩長松列靖肅下凝堯時髓)撫
板歌公詩未暇知餘事
興公賦天台千字一何少峴山逢巧匠籠絡
六詩了餘情到娘子心動雲縹緲髣髴山阿
人薜荔一身繞殷勤供泚筆路轉得龍沼應
龍喜公來嘘氣紛霧杳忽然張蓋起知不受
人擾(山有龍沼鄕人語曰峴山張盖雨霶霈事出三水小牘霧杳出文選)詩成
中有畫幽情雜荒窈從公雖一快頋有和詩
撓是事姑置之歸路迷日表安得永兹樂彭
鏗尚爲夭但愁歸城中念山令人老
脩眉入幽夢起費西南望(城中望山正在西南)終願學
柳文買泉築愚堂錯磨高壁翠日日在我旁
忽在新野鄒行從泰山羊城中瞻使君駕鶴
高馳翔詩成墮人世字字含風霜平生仰止
勤不但上下牀頋許俗士駕平參丈人行封
姨豈嗔予震怒挾阿香如公終可恃不記當
趨裝清歡豈有極夜色來蒼蒼
秋月
袢暑推不去快風喜來過西榮遲明月與子
聊婆娑初如金盆湧稍若玉鑑磨亭亭倚華
魄豔豔舒凍波夜氣清入骨柰此光景何一
杯幸相属安能廢吟哦纖阿無停輪衰鬢䬃
巳多及時會行樂無惜醉顔酡
初至邵陽逢入桂林使以書問其地
之安危
湖北弥年所長沙費月餘初爲邵陽夢又作
桂州書老矣身安用飄然計本疎管寧遼海
上何得便安居
均臺辭
小桃借春春巳來平分和氣入均臺夜來臺
邊草環綠今朝芒生滿三木街頭拍手閙千
兒齊唱中和宣布曲使君坐嘯閙如雲請釀
百川壽使君但願使君長樂職不湏更看杓
虛實
東家西家𡭗盍來聽說空圄如春臺決曹高
臥印生綠叢棘化爲交遜木策勲此木那可
遺動地風搖枝不曲願我無訟到來雲莫辝
着力借寇君借得賢侯雖尔職但恐朝廷要
人調鼎實
長沙寺桂花重開
天遣幽花兩度開黃昏𣑽放此徘徊不交居
士臥禪榻喚出西廂共看來
和若拙弟得倍游後園
西園冠蓋坐生風更欲長繩繫六龍惟有病
夫能省事北䆫三友是過從
壯夫三箭功名手儒士百篇藜莧腸莫道人
人握珠玉應湏字又挾風霜
季高送酒
自接麯生蓬戶外便呼伯雅竹牀頭真逢幼
婦着黃絹直遣從事到青州
欲入州不果
當復入州寬作期人間踏地有安危風流丘
壑真吾事籌策廟堂非所知白水春陂天淡
淡蒼峯晴雪錦離離恰逢居士身輕日正是
山中多景時
墨戲
鄂州遷客一花說仇池老仙五字銘併入晴
牎三昧手不湏辛苦讀騷經
右蘭
人間風露不到畹只有酪奴無世塵何湏更
待秋風至蕭艾從來不共春
右蕙
和孫升之
姬國餘芳代有人于今公子秀溪濆處心如
水尚書市能賦臨流靜節君花島紅雲春句
麗月梅疎影夜香聞囊開古錦湖山出何意
一星窺妙文(此和升之詠周堅仲十二年前到周子壁間有詩曾見之故有)
(一星窺妙文之句)
寺居
招提遠占一年鳴阻絶干戈得暫經夢境了
知非有實醉鄕不入自常醒樓臺近水涵明
鑑草樹連空寫素屏物象自堪供客眼未湏
覓句戶長扄
某竊慕東坡以鐡柱杖爲樂全生日
之壽今以大銅缾上判府待制庶幾
因物以露區區且作詩二首將之亦
東坡故事
要學東坡壽樂全此瓶端合供儒先鐡如意
伴無憂畏玉唾壷傍耐歲年項似董宣眞是
強腹如邊孝故應便與公剰貯爲霖水不羡
宫門承露仙
不與觀音伴柳枝要令竒相解公頥會逢白
氏編書日猶夢陶家貯粟時安用作盤供㰱
血也勝爲鉢困催詩千年秀結重重綠長映
先生鬢與眉
又用韻春雪
急雪催詩興未闌東風肯柰鳥烏寒最怜度
牖勤勤意更接飛花細細看連夜抛回三白
瑞及時驚動五辛盤袁安久絶千人望春破
還思騎一端
次韻邢子友
壯士如今爛莫收尚思抽矢射旄頭不堪苦
霧侵衰鬢稍喜和煙入戍樓萬里中原空費
夢三春勝日偶成遊青松遠嶺偏驚眼薄晚
闌干更少留
某用家弟韻賦絶句上浼清視蕪詞
累句非敢以爲詩也願賜一言卒相
之
萬里平生幾蛇足九州何路不羊腸只應綠
士蒼官軰却解從公到雪霜
某以雨有嘉應遂占有秋輙採用家
弟韻賦二絶句少貲勤䘏之誠也
雲氣初看龍起湫雨聲旋聽樹驚秋已教農
父歌四守更遣虞人信魏侯(某比蒙宿戒遊冨家池明日微)
(雨猶不廢出故有是句)
紀德刊碑不厭豐龍眠深洞一言通坐看綠
浪搖千里拔薤栽榆未當功
梅
愛歌纖影上䆫紗無限輕香夜遶家一陣東
風濕殘雪強將嬌淚學梨花
蒙知府寵示秋日郡圃佳製遂侍杖
屨逍遥林水間輙次韻四篇上瀆台
覧
歲月移文外乾坤杖屨中鏗然五字律(一作句)
徤在百夫雄秋入池深碧寒欺葉遞紅此間
兼吏隱端不减游嵩(客有游嵩山者歸以語公又以不得游爲恨)
鳥語知公樂晴山及我游盡排物外事拚作
酒中浮菊蘂離雙鬢林聲隱四愁騷人例喜
賦政自不關秋
竹際笙簧起回聽衆籟微時陪物外賞肯念
日斜歸草色違秋意池光淨客衣吟公淸絶
句政尔不能肥
一笑聊開口千憂不上眉林深受風得栢老
到霜知小憩逢筠洞幽尋及枳籬願公勤秉
燭裁詠棗離離
送人歸京師
門外子規啼未休山村日落夢悠悠故園便
是無兵馬猶有歸時一叚愁
雪
仙手人持白鸞尾夜半朝元明月裏羽衣三
振風不断下視銀潢一千里玉[車犬]載花分後
前欲落未落天恍然餘標從向人間去乞與
袁安破曉眠
賦康平老銅雀硯
鄴城臺殿已荒凉依舊山河滿夕陽瓦礫却
鑱今日硯似教人世寫興亡
和顔持約
半篙寒碧秋垂釣一笛西風夜倚樓多少巫
山舊家事老來分付水東流
早行
露侵駝褐曉寒輕星斗闌干分外明寂寞小
橋知夢過稻田深處草虫鳴
海棠
春雨夜有聲連林杏花落海棠已復動寒食
豈寂寞人間有此麗赴我隔年約花葉兩分
明春隂耿簾幕東風吹不断日暮煙脂薄何
可無我吟三呌恨詩惡
寄題康平老眄柯亭
高懷志丘壑旣足不願餘惜哉三逕荒滯彼
天一隅小築聊自適空園闢榛蕪清影吊高
槐氣與西山俱何以開子顔庭柯作森疎月
露洗塵翳天風吹笙竽方其寓目時萬象供
嘯呼終然成坐忘天地猶空虚劵外果何有
浮雲只湏臾乃知鍾鼎豐未勝山林癯淵明
死千年日月走名譽不肯見督郵歸來守舊
廬可怜骨已朽後有誰継渠願子副名實此
事吾欲書
余識景純家弟出其詩見示喜其同
臭味也輙用大成黃字韻賦八句贈
之
阿奴喜氣照人黃傳得新詩細作行可愛懸
知似楊柳忘憂復不待㯽榔魏收已獲崔昂
譽摩詰仍推相國長曷不少留東閤醉剰收
篇詠作歸裝
次韻景純道中寄大城
聞道歌行伏李紳古來賢守是詩人久欽樂
廣懷披霧一見周瑜勝飲醇海内期公黃閤
老尊前容我白綸巾佳篇咀嚼眞堪飽此日
何憂甑有塵
再蒙寵示佳什殆無遺巧勉成二章
一以報佳貺一以自貽
睆睆休嫌笏與紳如公本是九包人(來詩云還山終)
(戴鹿皮巾)讀書只用三冬足學道從來一色醇太
尉談辭仍玉麈侍中風韻更紗巾誰言上界
多官府亦許散仙追後塵
諸公衮兖坐垂紳誰信北風欺得人遮眼讀
書何用解發顔要酒可湏醇(文選醇醴發顔)十年白
社空看鏡萬里青天一岸巾少待竒章到三
日試將冠盖拂埃塵
同家弟用前韻謝判府惠酒
㗸杯樂聖便稱賢無酒猶堪臥甕間使者在
門催僕僕麯車入夢正班班不煩白水真人
力來自青城道士山千載王弘仝並美未應
𣏌菊賦寒慳
日飲知非貧士宜要逃語穽稅心鞿(楚辝心鞿羈而)
(不乱)所湏唯酒非虚語以醉爲鄕可徑歸鸚鵡
鸕鷀俱得道螟蛉蜾臝共忘機狂言戲作麻
姑送無柰閽人與我違
次韻家弟所賦
曹劉方駕信擾爲不廢東郊坐保釐投蚓問
公逢老手聮珠及我媿連枝定知來者傾三
歎共了流年廢幾詩瘀絮車斜敢將去樂天
那畏一微之
徙舍蒙大成賜詩
南北東西共一塵得坻隨處可收身卜居賦
就知謀拙入宅詩成覺意新三徑蓬蒿猶恨
淺九流賓客未嫌貧不湏更待高軒過神有
珠璣巳照隣
次韻宋主簿詩
九折灣中萬斛舟怪公隨處得心休未應菊
徑關心急聊爲魚槎盡意留陸子舊蹤餘馬
頂羊公遺碣見龜頭遥知太白無多事醉裏
詩成不待搜
用大成四桂坊韻賦詩贈令狐昆仲
鄕人洗眼看銀黃得桂連枝手尚香盛事固
應傳鴈塔新詩不减住鷄坊醍酥乳酪元同
味羯末封胡更合堂從此葛恢門下客知名
可但一揚方
留别葛汝州
平生師友塵莫數兩眼徧明向公許一時盛
德人中驥四海知名地上虎東序階墀再鞾
板西州杖屨三寒暑我方庶兄湯惠休公乃
小兒楊德柤未頒還朝尺一詔不愧專城丈
二組爲公剰買銀管筆容我時親玉柄麈近
蒙五字落珠璣(杜牧詩云五字落珠璣)如服一丸生翅
羽别離眞成惜夜燭感歎更值歌朝雨行看
入侍玉皇案與進不待金剛杵勸公愼物學
孔光薦士何妨似張禹(孔光傳云茅子見光居大位幾得其助光)
(終無所薦其公如此張禹傳云禹成就弟子尤著者淮陽彭宣至大司空沛郡戴崇至少)
(府九卿)
夢賜佳什欽歎不足不揆淺陋輙次
元韻
退之高文仰東岱籍湜傳盟其足頼固知法
嗣要龍象先生端是毗陵派方駕曹劉盖餘
力壓倒元白一聊快向來班門收衆材賓履
費公珠幾琲三熏會有堪此事群犬未免驚
所怪但知樓仰百尺顚豈覺波涵千頃外南
州短簿今公喜巍峩峩冠陸離佩有如若士
那可無筆勢巳超聲律界相將問道留十日
滿座眞成折牀會清詩忽復墮華牋要使握
瑜誇等軰
某蒙示詠家弟所撰班史属辝長句
三歎之餘輙用元韻以示家弟謹布
師席
雋永雜爼雖甚旨何似三冬足文史羡子皮
裏西京書議論逼人驚亹亹戲爲語韻網所
遺人皆百能子千之雖非張廵徧記誦豈與
李翰爭毫釐不待區區隷古定便令景宗知
去病棳要虚煩四十篇三卷之慱能擬聖儒
林丈人摛藻春作詩印可融心神我亦從今
悔迃學不湏更辨瓉稱臣
蒙再示属辝三歎之餘讃巨麗無地
托言輙依元韻再成一章非獨助家
弟稱謝區區少褒之使進學焉亦師
席善誘之意也
書如嘉殽要知旨區又太冲空詠史百年能
桂幾牛角火急編摩時亹亹柳家文類今無
遺可忍行事空違之此書眞是群玉府事辝
所不遺毫釐子不見劉勰書成要人定豈但
令人愈頭病偶向車前問沈公果符夢裏隨
先聖兩詩入手喜生春從今護持知有神便
可繕寫持獻御注解不湏煩五臣
昨日侍巾鉢飯于天寧蒙佳什謹次
韻
朱門未知禪脫義冨不期奢奢自至二韮雖
寒故是公萬羊賈禍徒封衛我公居塵不染
塵便隨一鉢遺甘辛出家雖非將相事食菜
要是英雄人臞儒一生用心苦何曾夢見雞
映黍中丞惜福幸見分晚食從公當羔羜(崔趙)
(公問徑山曰弟子出家得否荅曰出家是大丈夫事非將相所爲出李肇國史𥙷洪州廉)
(使問一禪師曰弟子喫酒肉即是不喫酒肉即是荅曰若喫是中丞禄不喫是中丞福)
蒙再示佳什不敢虚辱厚賜謹再用
韻
先生明經今蔡義念佛仍師大勢至(大勢至王子曰)
(我本因地以念佛心入無生也)食菜不待周顒書要断貪殺
兼自衛顔回平生拾墮塵蓼虫食蓼忘其辛
先生種福我無禍成佛定是同功人兩詩見
戒言甚苦肯賦黃鷄啄秋黍從今但見懶殘
芋不敢求嘗鍳虚羜
承知府待制誕生之辰輙廣善懷菩
薩故事成古詩一首仰惟經世之外
深入佛海而某欲託辝以寄𣢾𣢾適
獲此事發寤於心似非偶然者獨依
荒陋不足以侈此殊慶耳
歲星欲吐芒不開昴星避次光低佪麒麟鸑
鷟紛夾侍善懷菩薩當重來仙公風流今幾
歲再託高門瑞當世買香趁浴驚衆聾要識
此僧今我是金粟後身何足言釋迦親送非
虚傳稽首西來大菩薩住世小劫湏千年宰
官說法聊應會餘事文章亦三昧世間底物
堪壽公本自金剛無可壞(葛仙公起居注云于時在葛尚書家)
(尚書時年八十始有此子時有沙門自稱天竺僧於市大買香市怪問僧曰我昨夜夢善)
(思菩薩生葛尚書家將以香浴之到生時僧至燒香右繞三匝禮拜恭敬沭浴而止靈寶)
(法輪經云葛仙公生始數日有外國沙門見仙翁禮拜抱持而告仙公父母曰此是西方)
(善思菩薩今來漢地教化衆生)
游紫邏洞
我不願封萬戶侯願向紫邏從公游鄆州溪
堂虢州洞未有退之詩可留水近山流清澈
底竹飽千霜節如此廊廟之具千金軀底事
便着山巖裏蒲鞭掛壁一事無環珮聲中了
朝晡祝融不到林深處客至五月懷貂狐徇
華大夫無此樂從渠遮山用翠幕若問此間
竒絶處但道胸中有丘壑
研銘
無住菴老居士紫玉池娛晚歲不出菴書誦
偈誰使之踐朝市入承明司帝制如眢井久
不治百尺泉來莫冀古之人輕百計惟出處
不敢易嗟已晚覺非是勒斯銘戒後世
頥軒記
余客汝州識治獄椽陳德潤與之語肺肝無
溪壑也奔走百僚之底未嘗一日有怠容後
官太學而其弟道醇肄業焉官學萬里貧不
振天子幸學官之澹然不色喜余以是媿其
兄弟道醇間語曰我又有隱居不稼之兄廬
西山之下其燕居所榜之曰頥軒前崖岫之
&KR0886;崒後磵壑之琮琤煙雲草木晦明寒暑出
天地之竒變以娛軒中之人世之得喪利害
無所經其懷我與汝州椽心不能忘也余面
贊之曰鍾皓有兄不仕皓亦逡廵難進居官
有聞何點棲遁求志而其子弟遺進退之節
後世莫訾焉而今而後知二子之師友不在
佗在頥軒尔於其歸也申以告之曰大丈夫
用世非難也無媿子頥軒之兄爲難也其亦
告子頥軒之兄不仕非難也行義風烈有聞
於鄕里無愧乎前之山後之磵爲難也古之
君子居也其仕也其道一也而已二子方將
爲軒冕所縻異日風績振耀而用舍行藏可
觀可紀則頥軒之進德亦可占矣道醇曰是
盖頥軒之紀盍書之乃錄大略使歸書之其
壁且以告德潤云洛陽陳去非記
跂郭節度父墓誌銘
自古將帥之世其功名福祚鮮有克全至漢
辛武賢父子始傳世爲名將史氏賢之又發
於叙傳榮華至今本朝郭氏乃有累世之美
勲業書於竹帛閥閱耀於一時至殿帥益顯
遂以宿將用也不見其形願察其影其受祉
若此則其所行可知矣夫當頌以規者同郡
之至情也天下方有難非血誠壯烈不足以
解國家之憂殿帥勉之亦以告意氣之同者
積學齋徐乃昌藏書
簡齋詩外集終
