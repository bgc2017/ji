山谷琴趣外篇卷之二
减字木蘭花(春)
餘寒争令雪共臘梅相照影昨夜東風巳出耕
牛勸歲功
隂雲羃羃近覺去天無幾尺休恨春遲桃李梢
頭次第知
又(寄張仲謀)
史君那裏千騎塵中依約是拂我眉頭無處重
尋庾信愁
山雲㳽漫夾道旌旗聮復断萬事茫茫分付登
波與爛腸
又(登巫山縣樓)
襄王夢裏草綠煙深何處是宋玉擡頭暮雨朝
雲幾許愁
飛花漫漫不管羈人腸欲断春水茫茫欲渡南
陵更断賜
又
巫山古縣老杜淹留情始見撥悶題詩千古神
交世不知
雲陽臺下更值清明風雨夜知道愁辛果是當
時作賦人
又(和趙文儀)
詩翁才刃曾䧟文場貔虎陣誰敢當哉况是焚
舟决勝來
三巴春杪客館夢回風雨暁胷次峥嶸欲共濤
頭赤甲平
又
蒼崖萬仞下有奔雷千百陣自古危哉誰遣西
園清麽來
猿啼雲杪破夢一声巫峽曉苦喚愁生不是西
園作麽平
又(私情)
終宵忘寐好事如何由尚未子細沉吟珠泪盈
盈濕䄂襟
與君別也願在郎心莫暫捨記取盟言聞早回
程却再圓
又(中秋奉陪黔陽曹伯逹翫月作)
中秋多雨常是樽罍狼藉去今夜雲開湏道姮
娥得得來
不知雲外還有清光同此會笛在層樓声徹摩
圍頂上頭
又
中秋無雨醉送月㗸西嶺去笑口湏開幾度中
秋見月來
前年江外兒女傳杯兄弟會此夜登樓小謝清
吟慰白頭
又
濃雲驟雨巫峽有情來又去今夜天開不與姮
娥作伴來
清光無外白髮老人心自會何處歌樓貪看冰
輪不轉頭
又(黔守席上客有舉岑嘉州中秋詩曰云云戲作)
舉頭無語家在月明生處住擬上摩圍最上峯
頭試望之
偏怜絡秀苦淡同甘誰更有想見牽衣月到愁
邊揔未知
又
月中笑語萬里同依光景住天水相圍相見無
因夢見之
諸兒娟秀儒學傳家渠自有自作秋衣漸老先
寒人未知
又
常年夜雨頭白相依無去住兒女成圍歡笑樽
前月照之
阿連高秀千萬里來忠孝有豈謂無衣歲晚先
寒要弟知
木欄花令
風開水面魚紋皺暖入草心犀點透乍看晴日
弄柔條憶得章臺人姓柳
心情老大癡成就不復淋浪沾翠䄂早梅獻笑
尚窺鄰小蜜初來如遺壽
又
東君未試雷霆手灑雪開春春鎻透帝臺應點
萬年枝窮巷偏欺三逕柳
風拚群玉森相就中有摩圍爲領䄂凝香䆫下
與誰看一曲琵琶千萬壽
又
新年何許春光漏小院閉門風日透酥花入座
頗欺梅雪絮因風全是柳
使君落筆春詞就應喚歌檀催舞䄂得開眉處
且開眉人世可能金石壽
又
黃金捍破春風手簾幕重重音韻透梅花破落
便春回似有黃鸝鳴翠柳
曉粧未愜梅添就玉笋榛杯離鈿䄂會拚千日
笑樽前他日相思空殞夀
又
黔中士女遊晴晝花信輕寒羅綺透争尋穿石
道宜男更買江魚雙責柳
竹枝歌好移船就依倚風光垂翠䄂满傾蘆酒
指摩圍相守與郎如許壽
又
可憐翡翠隨雞走學綰雙鬟年幾小見來行待
惡怜伊心性嬌癡空解笑
紅蕖照映霜林表楊柳舞腰風嫋嫋衾餘枕剰
儘相容秪是老人難再少
清平樂
春歸何處寂寞無行路若有人知春去處喚取
歸來同住
春無蹤跡誰知除非問取黃鸝百囀無人能解
因風飛過薔薇
又
黃花當戸巳覺秋容暮雲夢南州逢笑句心在
歌邊舞處
使君一笑眉開新晴照酒尊來且樂尊前見在
休思走馬章臺
又
休推小戸看即風光暮萸粉菊英浮綠醑照荅
風光有處
幾回笑口能開少年不肯重來借問牛山戲馬
今爲誰姓池臺
又
舞鬟娟好白髮黃花帽醉任傍觀嘲潦倒扶老
偏宜年少
舞回臉玉胸酥纏頭一斛明珠日日梁州薄媚
年年金菊茱萸
又
乍晴秋好黃菊欹烏帽不見清談人絶倒更憶
添丁小小
蜀娘謾點花酥酒槽空滴眞珠兄弟四人別住
他年同插茱萸
又(飲宴)
冰堂酒好秪恨銀杯小新作金荷工献巧圖要
連臺拗倒
採蓮一曲清歌急檀催卷金荷醉裏香飄睡鴨
更驚羅襪凌波
憶帝京(琵琶)
薄粧小靨閑情素抱着琵琶凝佇慢撚復輕攏
切切如私語轉撥割朱絃一叚驚沙去
萬里嫁烏孫公主易水明妃不渡淚粉行行紅
顔片片指下花㳂江風雨借問本師誰歛撥當
心住
又(私情)
銀燭生花如紅豆占好事而今有醉曲屏深借
寶瑟輕招手一陣白蘋風故滅燭教相就
花帶雨冰肌香透恨啼烏轆轤声曉岸柳微凉
吹殘酒断腸時至今依舊鏡中銷瘦那人知後
怕夯你來僝僽
畫堂春
東堂西畔有池塘史君棐几明䆫日西人吏散
東廊蒲葦送輕凉
翠筦細通嵓溜小峯重曡山光近池催置琵琶
床衣帶水風香
又
摩圍小隱枕蠻江蛛絲閑瑣晴䆫水風山影上
脩廊不到晚來凉
相伴蝶穿花徑獨飛鷗舞溪光不因送客下繩
床添火炷炉香
山谷琴趣外篇卷之二
