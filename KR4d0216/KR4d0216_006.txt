于湖居士文集卷第六
律詩
進芝草
廟錫珍符豈偶然靈華再見只經年祥開
二室昭貽燕根託同楹自屬聮上瑞應誠
雖紹至宸衷思孝益增虔微臣願考皇天
意不獻終童效異篇
又
煌煌瑞彩映金鋪元氣回旋即此都太史
連年書盛事近臣更日奏新圖璇宫薦祉
寧虚應玉葉流芳巳兆符早晚清塵欵原
廟臨觀敢請駐前驅
某頃蒙信陽使君教以邊字韻佳
句伏讀降歎病勌荅謝甚緩復不
能竒仰俟斵削
風流追數建安年誰遣朱轓並塞邊舉國
向來儒服少是邦端有大夫賢須公帷幄
收長策著我江湖刺釣舡池閣追凉肯臨
否紅粧翠蓋擁三千
又
百適歸來又一年投身烽火戍樓邊私憂
自笑愚無策制勝懸知國有賢北去燕然
堪勒石西來樊口看燒舡中州更有王夫
子筆陣猶能獨掃千
子雲壓境先遣詩次韻
相風日日問長年鷁首遥知近箇邊别後
情親難過我故家人物更誰賢一尊且對
荒城酒六月休牽上水舡小此淹留待追
詔公車歸奏牘三千
送劉伯同侍開府公入覲
相公早勒太常銘康樂當家更典刑槍急
曾看飛鳥過筆精時作換鵝經極知許國
心常赤趁取封侯鬢尚青若到都城見知
舊爲言江漢有浮萍(謝元封康樂公)
送子雲倅荆州
閱世波流險未涯愛君悃愊靜無華高門
自惜聮三戟飛珮何當乞九霞喬木世臣
餘故國采蘋齊女甚宜家君王早晚思前
席會有徵書訪賈嘉
又
荆吳相望各天涯惜别尊前菊未華便放
扁舟衝駭浪要看秋日冠輕霞新詩滿路
分吾子盛業康時是故家好去依劉靜曖
瑣策勲行即賜褒嘉
枕上聞雪呈趙郭二丈
上瑞來寧玉座憂夜聲先到竹䆫幽飢腸
巳作來年飽病眼聊須臘月收高士清貧
無弊履故人狂與阻扁舟却思清曠江邊
路鶉兔成車酒自篘
湖上晚歸遇雨
隂雲靄靄草萋萋晚過東湖雨濕衣細柳
含煙凝翠色浮鷗戲水弄晴暉輕舟繫纜
斜依岸釣子收輪欲下磯湖上人家未扄
戶兒童蓑笠負薪歸
雨入廬山
夢想羌廬一叚竒經行那得雨追(一本作相)隨
晴來見說山逾好勝處如今我自知虚室
眞人珠咳唾卍庵老子白鬚眉並游三士
風流甚袖手傍觀定有詩(淸虚真人皇甫坦東林長老道)
(顔俱在山中)
再和
借(一本作帶)雨尋山故自竒幕中佳客肯相隨
清游端拜史君賜此樂詎容兒輩知暗谷
水來鳴雜佩遠峯煙斷出脩眉庾樓百尺
江千里遥憶憑高政索詩
郡侯遣騎至山中餽名醖輒呈長
句用黃宰韻
山南山北雨生寒竹樹風煙蒼莽間青壁
倚天元未見白衣送酒故相關共追蓮社
公應許穏上籃輿我欲還後日重來拚一
月細扶藜杖覓孱顔
去年正月三日雪霽入昭亭訪應
庵如庵二老今年在臨川追懷昔
游用寄卍庵韻
蹇驢衝(一本作踏)雪度松林齧(一本作潄)石溪流有
令音旋摘白雲濡燥吻更參黃蘗印初心
嵐開複嶺雲千疊凍合浮圖玉數尋一夢
經年歸去好宦情全薄此情深
卍庵自東林欲還蜀某以報恩招
之大人賦詩勸請再次韻
憶携拄杖過東林掣電犇雷聽法音青壁
倚天元滿眼白雲出岫本無心峩眉江嶮
公無度法眼泉清我欲尋手種庭前栢樹
子孤根應比鄕來深
用韻簡天童應庵
敬亭松竹古藂林二老風流舊賞音樓閣
長開太平象鐘魚能洗祖師心别來黃鵠
還千里盟在白鷗當再尋却憶西堂大言
客只今高坐海雲深
奉陪宣守任史君謁昭亭神祠
緩驅千騎出朝京(門名)喚得春回眼界青旗
脚靈風來廟步馬蹄山雪過昭亭極知太
守懷忠欵端爲君王薦德馨慚愧去年冬
十月軍書徹夜聽鳴鈴
又
豐年巳卜稻如京雪盡春從草際青竹裏
紅旗行點點松間白塔見亭亭暖回宿麥
開寒色風約疎梅度晚馨却憶宣城李太
白也將詩句掣齋鈴(太白詩云昨日方爲宣城客掣鈴交通二)
(千日)
任守作醮爲民祈福先期而雪是
日開霽
紫府仙人自列眞綠章封事更通神清塵
巳作連宵雪不夜潜回萬屋春玉節朱幡
來浩蕩雲車風馬正紛綸步虚聲徹朝元
路便挈荷囊𣢾帝闉
應庵退席蔣山來寄昭亭萬壽三
請不得巳而去輒贈長句兼簡蘇
州内翰尚書
逍遥丘壑欲忘年忽作風蟬蛻骨仙鍾阜
恰從三昧起靈(一本作雲)巖重要一燈傳極知
掃迹終無策且與臨岐快着鞭莫作山林
城市想從來大隱故居&KR1185;
又
不寄音書又隔年因師問&KR1018;玉堂仙碧油
早覺儒爲貴青海應無箭可傳憶昔絲綸
催喚仗何時沙路聽鳴鞭生涯落寞公知
否凖擬松江受一㕓
辛巳冬聞德音
帳殿稱觴送喜頻德音借與萬方春指揮
夷夏無遺策開闔乾坤有至神南斗夜纏
龍虎氣北風朝蕩犬羊塵明年玉燭王正
月擬上梁園奉貢珍
又
韃靼奚家欵附多王師直到白溝河守江
諸將遥分閫絶漠殘胡競倒戈翠蹕春行
天動色牙檣宵濟海無波小儒不得參戎
事䞉賦新詩續雅歌
和曾裘父韻送老人赴鎮九江
邊箭收聲江不波廬山高處與天摩向來
只作青鞋計此去無如紫詔何塵滿庾樓
煩翦拂經餘蓮社更摩挲文成本自籌帷
幄不數黥彭戰伐多
上丁齋宿
青衿陪祀憶初年老矣齋居重慨然爼豆
不知鵝鸛事牲牢空薦犬羊羶北來被髮
車連野東去乘槎浪接天汲汲兩宫常旰
食受膰歸去淚如川
和揔得居士康樂亭韻
尚憶池塘夢阿連當時此意惜無傳薪車
不障洪河决喬木終隨故國顚柳下煆工
眞得道竹林酒友謾稱賢先生義槩雲天
薄千載參渠活句禪
寄張眞父舍人
玉珮瓊琚出近班仙槎從此到人間聊須
海内無雙士往鎮坤維百二關御府應留
霜簡看鄕人休羡錦衣還嗚呼國步艱危
日𥙷衮懸知欠仲山
又
投分平生不數人憶陪文館笑談新資中
宰樹看成拱荆府詩筒迹又陳巳恨别離
空歲月那知解后亦參辰古來命駕須千
里薄宦區區愧此身
中秋觀月齊雲樓用孫昌符韻
玉宇無塵夜氣清銀河徹底素波明人應
好月同千里身在高樓近(一本作接)五城丹桂
定知憐我老綠尊何惜為君傾建章鳷鵲
當年夢便欲憑空上玉京
題魯如晦通隠
先生早結社中蓮覆錦憑熊亦偶然不向
江湖忘魏闕故應山澤有儒仙十洲便著
登瀛士三徑難留避世賢我亦經營一丘
壑問公先乞小壷天
同胡邦衡夜直
慕用高名二十年敢期丹地接周旋先生
義與雲天薄老去心如鐵石堅夢了瓊崖
身益壯煙銷金塢臭空傳一尊莫惜空相
屬宫漏穿花夜色鮮(一作月滿天)
雪晴成五十六字
鳥烏聲樂作初晴日到南䆫氣象新天接
瓊瑶三萬頃樹明組練五千人巳從炎海
消隂盭更與神臯洗戰塵曾侍嚴宸知帝
力隆興借與萬方春
將如會稽寄曾吉甫
起居一代文章老闕寄音書恰二年詩債
未還緣懶拙官游如此竟危顚會稽舊有
探書穴賀監應尋載酒舡我欲從公留十
日問公乞句手親編
過昭亭哭二弟墓
陌上春風久矣歸墓頭衰草正迷離白頭
未抆三年淚黃壤長埋短世悲憶昔追游
常並轡只今獨往更題詩兩兒二弟俱冥
漠顧影伶俜欲語誰
贈邕州滕史君
千騎東方白玉鑣十眉環坐紫檀槽安南
都護來鰲禁建武將軍握豹韜瘴雨蠻煙
驚鼓角朔雲邊雪滿旌旄夕烽不到甘泉
殿尺一徵還近赭袍
于湖居士文集卷第六
