劉随州文集卷第五
随州刺史劉長卿
同諸公袁郎中宴筵喜加章服
手詔来筵上腰金向粉闈勲名傳舊閣蹈舞着
新衣白杜同遊在滄洲此會稀寒笳發後殿秋
草送西歸世難常摧敵時閑已息機魯連功可
讓千載一相揮
毗陵送鄒結先赴河南充判官
王事相逢少雲山奈别何芳年臨水怨瓜步上
湖過客路方經楚鄊心共渡河凋殘春草在離
亂故城多罷戰逢時泰輕徭佇俗和東西此分
手惆悵恨煙波
送徐大夫赴廣州
上將壇埸拜南荒羽檄招遠人来百越元老事
三朝霧繞龍山暗山連象郡遥路分江淼淼軍
動馬蕭蕭畫角知秋氣樓舡逐暮潮當令輸貢
賦不使外夷驕
九日蔡國公主樓
主第人何在重陽容暫尋水餘龍鏡色雲罷鳳
簫音暗牖藏昏暁蒼苔換古今晴山卷幔出秋
草閉門深籬菊仍新吐庭槐尚舊隂年年畫梁
燕来去豈無心
送荀八過山隂舊縣兼寄剡中諸官
訪舊山隂縣扁舟到海涯故林嗟滿歲春草憶
佳期晚景千峰亂晴江一鳥遅桂香留客處楓
暗泊舟時舊石曹娥篆空山夏禹祠剡谿多隱
吏君去道相思
奉餞元侍郎加豫章採訪兼賜章服(時初)
(州亦初停節度)
任重兼烏府時平偃豹韜澄清湘水變分别楚
山高花對彤襜發霜和白雪操黃金裝舊馬青
草換新袍嶺暗猿啼月江寒鷺映濤豫章生宇
下無使翳蓬蒿
奉餞郎中四兄罷餘杭太守承恩加侍
御史充行軍司馬赴汝南行營
星使三江上天波萬里通權分金節重恩借鐡
冠雄梅吹前軍發棠隂舊府空殘春錦障外初
日羽旗東岸柳遮浮鷁江花隔避騘離心在何
處芳草滿吴宫
送賈侍御克復後入京(一作江南送賈侍御入京)
對酒心不樂見君動行舟回看暮帆隠獨向空
江愁晴雲淡初夜春塘深慢流温顔風霜霽喜
氣煙塵收馳馹數千里朝天十二楼因云報親
愛白髮生滄洲
會稽王處士草堂壁畫衡霍諸山(一本十四)
(句故附增于内)
粉壁(一作愛此)衡霍近群峰(一作卷簾)如可攀能令堂上
客見盡湖(一作湘)南山青翠數千仞(一作千万状)飛来
方丈間歸雲無處滅去鳥何時還勝事日相對
主人常獨閑稍看林壑晚(一作青隂满四壁)佳氣生重
關(一本增頗與宿心會看看慰怠顔二句)
惠福寺與陳留諸官茶會(得西字)
到此機事遣自嫌塵網迷因知萬法幼盡與浮
雲齊疎竹映高枕空花随杖藜香飄諸天外日
隠雙林西傲吏方見狎真僧幸相携能令歸客
意不復還東溪
金陵西泊舟臨江樓
蕭條金陵郭舊是帝王州日暮望鄊處雲邊江
樹秋楚雲不可托楚水只堪愁行客千萬里滄
波朝暮流迢迢洛陽夢獨卧清川樓異鄊共如
此孤帆難久遊
題靈祐上人法華院木蘭花(其樹嶺南移植此地)
庭種南中樹年華幾度新巳依初地長獨發舊
園春映日成華盖搖風散錦&KR0818;色空榮落處香
醉往来人菡蓞千燈遍芳菲一雨均高柯儻為
檝渡海有良因
送嚴維宅送包佶
江湖同避地分首自依依盡室今為客驚秋空
念歸歲儲無别墅寒服羡隣機草色村橋晚蟬
聲江樹稀夜深宜共醉時難忍相違何事随陽
鴈汀洲忽背飛
送從弟貶袁州
何事成遷客思歸不見鄊遊吳經萬里弔屈向
三湘水與荆巫接山通鄢郢長名羌黃綬繫身
是白眉郎獨結南枝恨應思北鴈行憂来沽楚
酒左鬢莫凝霜
無錫東郭送友人遊越
客路風霜曉郊原春興餘平蕪不可望遊子去
何如煙水乘湖闊雲山逼越初舊都懷作賦古
穴覓藏書碑缺曹娥宅林荒逸少居江湖無限
意非獨爲樵漁
送邵州判官往南
看君發原隰駟牡志皇皇始罷滄江令還随粉
署郎海沂軍未息河兖歲仍荒征稅人全少榛
蕪虜近亡新知行宋遠相望隔淮長早晚裁書
寄銀鈎佇八行
出豐縣界寄韓明府
廽首古原上未能辭舊鄊西風收暮雨隠隠分
芒碭(賢友)此爲邑令名滿徐方音容想在眼暫
若升琴堂疲馬顧春草行人看夕陽自非傳尺
素誰爲論中腸
别陳留諸官
戀此東道主能令西上遲徘徊暮郊别惆悵秋
風時上國邈千里夷門難再期行人望落日歸
馬嘶空陂不愧寳刀贈惟懷瓊樹枝音塵倘未
接夢寐徒相思
觀李湊所畫美人障子
愛爾含天姿丹青有殊智無間已得象象外更
生意西子不可見千載無重還空令浣沙熊猶
在含毫間一笑豈易得雙蛾如有情䆫風不舉
䄂但覺羅衣輕華堂翠幕春風来内閣金屏曙
色開此中一見亂人目只疑行到雲陽臺
送史判官奏事之靈武兼寄巴西親故
中州日紛梗天地何時泰獨有西歸心遥懸夕
陽外故人奉章奏比去論利害陽鴈南渡江征
驂去相背因君欲寄遠何處問親愛空使滄洲
人相思减衣帶
自鄱陽還遊中寄禇徵君
南風日夜起萬里孤帆漾元氣連洞庭夕陽落
波上故人煙水隔復此遥相望江信久寂寥楚
雲獨惆悵愛君清川口弄月時掉唱白首無子
孫一生自疎曠
石梁湖陸兼
故人千里道滄波十年别夜上明月樓相思楚
天闊瀟瀟清秋暮嫋嫋涼風發湖色淡不流沙
鷗遠還滅煙波日已遠音問日巳絶歲晏空含
情江臯綠芳歇
送沈少府之任淮南
惜君滯南楚枳棘徒捿鳳獨與千里帆春風遠
相送此行山水好時物亦應衆一鳥飛長淮百
花满雲夢相期丹霄路遥聽淸風頌勿為州縣
卑時来自為用
嚴子瀨東送馬處直歸蘇
望君舟已遠落日潮未退目送滄海帆人行白
雲外江中遠回首波上生微靄秋色姑蘇臺寒
流于陵瀨相送苦易散動别知難會從此日相
思空令减衣帶
宿懷仁縣南湖寄東海苟處士
向夕歛微雨晴開湖上天離人正惆悵新月愁
嬋娟佇立白沙曲相思滄海邊浮雲自来去此
意誰能傳一水不相見千峰随客船寒塘起孤
鴈夜色分鹽田時復一延首憶君如眼前
北遊酬孟雲卿見寄
忽怱忘前事事願能相乖衣馬日羸弊誰辨行
與才善道居貧賤㓗服蒙塵埃行行無定止懔
坎難歸来慈毋憂疾疹室家念棲莱幸君夙姻
親深見中外懷俟子惜時節悵望臨高臺
初至洞庭懷㶚陵别業
長安邈千里日夕懷雙闕已是洞庭人猶有㶚
陵月誰堪去鄊意親戚想天末昨夜夢中歸煙
波覺来闊江臯見芳草狐客心欲絶豈訝青春
来但傷經時别長天不可望鳥與浮雲没
題蕭郎中開元寺新構幽寂亭
康樂愛山水賞心千載同結茅依翠微伐木開
蒙籠孤峰倚青霄一徑去不窮候客石苔上禮
僧雲樹中曠然見滄洲自遠来清風五馬留谷
口雙旌薄煙虹沈沈衆香積眇眇諸天空獨往
應未遂蒼生思謝公
同姜濬題裴式微餘干東齋
世事終成夢生涯欲半過白雲心已矣滄海意
如何藜杖全吾道榴花養太和春風騎馬醉江
月釣魚歌散秩看蟲蠧開門見雀羅遠山終日
在芳草傍人多吏體莊生傲方言楚俗訛屈平
君莫吊腸断洞庭波
贈元容州
擁旌臨合浦上印卧長沙海徼長無戍湘山獨
種畬政傳通歲貢才惜過年華萬里依孤劒千
峰寄一家累徵期旦暮未起戀煙霞避世歌芝
草休官醉菊花舊遊如夢裏此别是天涯何事
滄波上漂漂逐海槎
夏口送長寧楊明府歸荆南因寄幕府
諸公
關西楊太尉千載德猶聞白日俱終老清風獨
至君身承遠祖遺(一作後)才出衆人群舉世貪荆
玉全家戀楚雲向煙帆杳杳臨水葉紛紛草覆
招丘綠江從夏口分高名光盛府異姓寵殊勲
日越今無事南征欲罷軍
奉和杜相公新移長興宅呈元相公
間世生賢宰同心奉至尊功高開北第機静灌
中園入並蟬冠影歸分騎士喧䆫聞漢宫漏家
識杜陵源獻替常焚槀優閑獨對萱花香逐荀
令草色對王孫有地先開閣何人不掃門江湖
難自退明主託元元
湖南使還留辭辛大夫
王師勞近甸兵食仰諸侯天子無南顧元勲在
上游大才生間氣盛業極横流風景随摇筆山
川入運籌羽觴交餞席旄節對歸舟鶯識春深
恨猿知日去愁别離花寂寂南比水悠悠唯有
家兼國終身去所憂
泛曲阿後湖簡同遊諸公
元氣浮積水沉沉深不流春風萬頃綠映帶至
徐州為客難適意逢君方暫遊寅緣白蘋際日
暮滄浪舟渡口微月進林西殘雨收水雲去仍
濕沙鶴鳴相留且習子陵隠能忘生事憂此中
深有意非為釣魚鈎
冬夜宿揚州開元寺烈公房送李侍御
之江東
遷客投百越窮隂淮海凝中原馳困獸萬里棲
饑鷹寂寂連宇下愛君心自弘空堂来霜氣永
夜清明燈發後望煙水相思勞寢興暮帆背楚
郭江色浮金陵此去爾何恨近名予未能爐峰
若便道為訪東林僧
南楚懷古
南國久蕪没我来空欎陶君看章華官處處生
蓬蒿但見陵與谷豈知賢與豪精魂托古木寳
劔捐江臯荷棹下晴景回舟随晚濤碧雲暮寥
落湖上秋天高往事那堪問此心徒自勞獨餘
湘水上千載聞離騷
上湖田館南樓憶朱晏
漂泊日復日洞庭今更秋白雲如有意萬里望
孤舟何事愛成别空令登此樓天光映波動月
影随江流鶴唳靜寒渚猿啼深夜洲歸期誠已
促清景仍相留頃者慕獨往爾来悲遠遊風波
自此去桂水空離憂
送姚八之句容舊任便歸江南(一本作送姚八)
(歸江南)
故人還水國春色動離憂碧草千萬里滄江朝
暮流桃花迷舊路萍葉蕩歸舟遠戍看京口空
城問石頭折芳佳麗地望月西南樓援鳥共孤
嶼煙波連數州誰家過楚老何處恋江鷗尺素
能相報湖山若箇憂
睢陽贈李司倉
白露變時候蛬聲暮啾啾飄飄洛陽客惆悵梁
園秋只為乏生計爾来成遠遊一身不家食萬
事從人求且喜接餘論足堪資小留寒城落日
後砧杵令人愁歸路歲時盡長河朝夕流非君
深意願誰復能相憂
抄秋洞庭中懷亡道士謝太虚
漂泊日復日洞庭今更秋靑楓亦可意此夜催
人愁惆悵客中月徘徊江上樓心知楚天遠日
送滄波流羽客久巳殁微言無處求空餘白雲
在容與随孤舟千里杳難望一身當獨遊故園
復何許江海徒遟留
三月三日寒食從劉八丈使君登遷
仁樓眺望附李穆
從公無小大在伴樂人賢楚國逢荒歲随人若
有年空波交水埒重岫夾畬田桑柘温風軟雲
霞返照鮮因高寺刹迥臨遠郡樓偏花柳清明
節親賓上巳筵故鄊徒有路春鴈獨歸邊幸望
山隂客為文内史前
同郭參謀詠崔僕射淮南節度使&KR0550;前
竹(一作和郭參謀詠崔令公思崩竹)
昔種梁王苑今移漢將壇(一作不學媚清澗能依上將壇)蒙籠
低冕過靑翠捲簾看得地移根遠經霜抱節難
開花成鳳實嫰笋長魚竿藹藹軍容靜蕭蕭郡
宇寬細音和角暮疎影上門寒湘浦何年變山
陽幾處殘(一作阮巷何人在梁園幾處殘)不知軒屏側歲晚對
袁安
硤石遇雨宴前主簿從兄子英宅
縣城蒼翠裏客路兩崖開硤石雲漠漠東風吹
雨来吾兄此為吏薄宦知無媒方寸抱秦鏡聲
名傳楚材折腰五斗間僶俛随塵埃秩滿少餘
俸家貧仍散財誰言次東道暫預傾金纍雖欲
少留此其如歸限催
江中晚釣寄荆南一二相識(一作西江雨後憶荆)
(南諸公)
楚郭微雨收荆門遥(一作看)在目漾舟水雲裏日
暮春江綠霽華靜洲渚暝(一作夜)色連松(一作杉)竹
月出波上時人歸渡頭宿一身巳無累萬事更
何欲漁父自夷猶(一作夤緣)白鷗不羈束既憐滄浪
水復(一作吏)愛滄浪曲不見眼中人相思心断續
(一作垂釣看世人那知此生足)
九日岳陽待黃遂張渙
别君頗已久離念與時積楚水空浮煙江樓望
歸客徘徊正佇想髣髴如暫覿心目徒自親風
波尚相隔靑林泊舟處猿鳥愁孤驛遥見郭外
山蒼然雨中夕季鷹久疎曠叔度早疇昔反棹
来何遟黃花候君&KR0933;
劉随州文集卷第五上部終
