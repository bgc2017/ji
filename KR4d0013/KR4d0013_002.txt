重刊林和靖先生詩集卷之二
七言律詩
湖上隱居
湖水入籬山遶舍隱居應與世相違閑門自掩蒼苔
色来客時驚白鳥飛賣藥此嘗嫌有價灌園終亦愛
無機如何天竺林間路猶到秋深夢翠微
湖山小隱(二首)
道着權名便絶交一峯春翠&KR0668;衡苑莊生已憤鴟鳶
赫楊子休譏蝘蜓嘲潏潏藥泉来石竇霏霏茶藹出
松梢琴僧近借南薰譜且併閑工子細抄
閑搭綸巾擁縹囊此心随分識興亡黑頭為相雖無
謂白眼看人亦未妨雲噴石花生劍壁雨敲松子落
琴牀清猿幽鳥遥相呌數筆湖山又夕陽
西湖泛舟入靈隱寺
水天相映淡浟溶隔水青山無數重白鳥背人秋自
遠蒼烟和樹晚来濃桐廬道次七里瀨彭蠡湖間五
老峯輟棹遅廽北未得上方精舍動疎鍾
湖上晚歸
卧枕船舷歸思清望中渾恐是蓬瀛橋横水木已秋
色寺倚雲峯正晚晴翠羽&KR0668;飛如見避紅蕖香溺似
相迎依稀漸近誅茅地鷄犬林蘿隱隱聲
湖上初春偶作
梅花開盡臘亦盡春暖便如寒食天氣色半歸湖岸
柳人家多上郭門船文禽相並映短草翠㶑𣣔生浮
嫩煙幾處酒旗出影下細風時已弄繁絃
西湖春日
争得才如杜牧之試来湖上輙題詩春烟寺院敲齋
鼓夕照楼臺卓酒旗濃吐襍芳薰巘崿&KR0668;飛雙翠破
漣漪人間幸有蓑兼笠且上漁舟作釣師
溪上春日
一池春水綠於苔水上花枝竹間開芳草得時依舊
長文禽無事等閑来年頻近老空多感風雅含情苦
不才獨有浴沂遺想在使人終日此徘徊
池上春日即事
鴛鴦如綺杜衡肥鸂鸐夷猶翠㶑微但㩀汀洲長並
宿莫衝煙靄輙驚飛已輸謝客清吟了未忍山翁爛
醉歸釣艇自横絲雨霽更從蒲篠媚斜暉
小園春日
草烟横碧露華微乘興春園懶𣣔歸聚散有情輸蛺
蝶淺深無色比薔薇浮名莫惜千鍾貴急景湏防百
歲稀一事不堪身衣褐且偷閑眼看芳菲
夏日池上
蓮香如綺細濛濛翡翠窺魚裊水葓卷箔未生单簟
月凭欄初過一襟風横欹片石安琴薦獨倚新篁看
鶴籠沉李凍醪無寄與可憐瀟洒興誰同
西岩夏日
蕙帳䔥閑掩弊廬子真岩石坐来初爲驚野鳥巢間
乳懶過隣僧竹裏居新溜迸凉侵靜語晚雲浮潤上
殘書何煩彊捉白團扇一柄青松自有餘
夏日即事
石枕凉生菌閣虚巳應梅潤入圖書不辭齒髮多衰
病所喜林泉有隱居粉竹亞梢垂薄露翠荷差影聚
遊魚北窗人在羲皇上時為淵明一起予
隱居秋日
行藥歸来即杜門嘯臺秋色背人羣幽䖝傍草晚相
暎遠水着烟寒未分高亢可能称獨行窮空猶擬頼
斯文過從好事今誰是自笑何如楊子雲
秋日湖西晩歸舟中書事
水痕秋落蟹螯肥閑過黃公酒舍歸魚覺船行沉草
岸犬聞人語出柴扉蒼山半帶寒雲重丹葉疎分夕
照微郤憶清谿謝太傅當時未觧惜蓑衣
城中書事
一門深掩得閑權純白遺風要獨全強接俗庸中反
道敢嫌貧病是欺天圍形古寺諳尋鶴照蘚秋廊擬
䟽玄從此免慙巖下者子真高興未蕭然
深居襍興六首
諸葛孔明謝安石畜經濟之才雖結廬南
陽携妓東山未嘗不以平一宇内躋致生
民為意鄙矣則不然胸腹空恫謭然無所
存置但能行樵坐釣外寄心扵小律詩時
或鏖兵景特衡門清味則倒睨二君而反
有德色凡所寓興輙成短篇總曰深居雜
興詩六首益所以状林麓之幽勝攄凡格
之閑曠且非敢求聲扵當世故援筆以顯
其事云
隱居松籟細錚然何獨微之重碧鮮巳被遠峯擎&KR1128;
&KR1128;更禁初月吐娟娟門庭極静霖苔露籬援凉生褭
菊煙中有病夫披白搭瘦行清坐詠遺篇
四壁坦衣釣具腥已甘衡泌號沉冥伶倫近日無侯
白奴僕當時有衛青花月病懷看酒譜雲蘿幽信寄
茶經茅君使者蕭閑甚獨理叢毛向戶庭
薄夫何苦事姦姦一室琴書自觧顔峯後月明秋嘯
去水邊林影晩樵還文章敢道長扵古光景渾擬剰
郤閑多少烟霞好魚鳥令人惆悵謝東山
冉冉秋雲挹嘨臺一丘松竹是閑媒誰聞濟北傳兵
略住說山東出相才樵褐短長披搕膝丹爐高下壘
懸胎三千功行無圭角可望虚皇九錫来
上書可有三千牘下筆曾無一日凾閒卷孤懷背塵
世獨營幽事傍雲巗僧分乳食来隂洞鶴觸茶薪落
蠧杉未似周顒少負勝北山應免略相銜
松竹封侯尚未尊石為公輔亦云云清華自合論閑
客玄默何妨事靜君鶴料免慚尸厚禄茶功兼儗策
元勛幽人不作山中相且擁圖書卧白雲
襍興四首
短褐蕭䔥頂幅巾擁書纔罷即嚬呻耕樵可似居
山者飲饌長如病酒人閉戶不無慵荅客焚香除
是靜朝貞前賢風㮣聊希儗一刺偏多井大春
散帙揮毫總不忺病懷愁緒坐相兼苔㾗作意生秋
壁樹影無端上古簾一壑等閑甘泪泪五門平昔避
炎炎惟應數刻清凉夢時曲顔肱興未厭
湖上山林畫不如霜天時候属園廬梯斜晩樹收紅
柿筒直寒流得白魚石上琴尊苔野淨籬隂鷄犬竹
叢疎一關兼是和雲掩敢道門無卿相車
掉臂何妨入隱淪高賢應總貴全真次山有以稱聲
叟魯望兼之傳散人拂水遠天孤榜晚夾村微雨一
犂春不知圖畫誰名手状取江湖太古民
孤山後寫望
水墨屏風状總非作詩除是謝玄暉溪橋裊裊穿黃
葉樵斧丁丁斫翠微返照未沉僧獨往長煙如淡鳥
横飛南峯有客鋤園罷閑倚籬門忘郤歸
孤山寺端上人房寫望
底處憑闌思眇然孤山塔後閣西偏隂沉畫軸林間
寺零落棋枰葑上田秋景有時飛獨鳥夕陽無事起
寒烟遅留更愛吾廬近祗待重来看雪天
山閣偶書
遶舍青山看未足故穿林表架危軒但將松籟延佳
客常帶嵐霏認遠村吴榜自能凌晚汰湘纍何苦屬
芳蓀餘生多病期怡養聊此棲遅一避喧
孤山寺
雲峯水樹南朝寺秪隔叢篁作並隣破殿靜披韲臼
古齋房閑試酪奴春白公睡閣幽如畫張祐詩牌妙
入神乘興醉来拖木突翠苔蒼蘚石磷磷
西湖
混元神巧本無形匠出西湖作畫屏春水净扵僧眼
碧晚山濃似佛頭青欒櫨粉堵搖魚影蘭杜煙叢閣
鷺翎往往鳴榔與横笛細風斜雨不堪聽
平居遣興
有甚餘閑得觧嘲高慵時把几桯敲卑孜晚鳥沉幽
語歷刺幽篁露病梢草野交遊披褐見神仙書史點
朱抄皇朝不是甘逃遁爭向心加許與巢
山谷寺
纔入禅林便懶還衆峯深壑共孱顔楼臺冷簇雲蘿
外鍾磬晴敲水石間茶版手擎童子淨錫枝肩倚老
僧閑獨孤房相碑文在幾認題名拂蘚斑
峽石寺
長淮如練楚山青禹鑿招提四畫屏數崦林蘿攅野
色一崖楼閣貯天形燈驚獨鳥迴晴塢鍾送遥帆落
晚汀不會剃頭無事者幾人能老此禪扃
池陽山店
數家村店簇山旁下馬危橋已夕陽驚鳥忽衝谿靄
破暗花閑堕塹風香時間盤泊心猶戀日後尋思興
必狂可惜廻頭一聲笛酒旗斜曳出疎篁
寺居
浩然中杖立秋鍾院舍門門細逕通栢子有茅生塔
地鶴毛無響堕廊風閑棲巳合稱高士清論除非對
遠公不厭浮塵擬何了片心難舍此緣中
采不山
危閣閑登日漸曛整屏晴雨枕江濆秋稜瘦出無多
寺古翠濃連一半雲坐臥不抛輸釣叟往来長見屬
鷗羣翻然郤怪宣城守是甚移將李白墳
易從上人山亭
湖水江湾隔數峯籬門和竹夾西東閑来此地行無
厭又共吾廬看不同靈隱路歸秋色裏招賢菴在鳥
行中屏風若𣣔相攙見合把巉巗與畫工
園池
一逕衡門數畒池平湖分張草含滋微風幾入扁舟
意新霽難忘獨繭期島上鶴毛遺野迹岸旁花影動
春枝東嘉層有名今在獨媿憑闌負碧漪
林間石
入夜跏趺多待月移時箕踞為看山苔生晩片應知
静雲&KR0978;秋根合見闌瘦鶴獨随行藥後高僧相對試
茶間疎篁百本松千尺莫怪頻頻此往還
黃家莊
黃家莊畔一維舟總是沿流好宿頭野興幾多尋竹
&KR0985;風情些小上林楼遥村雨暗鳴寒犢淺溆沙平下
晚鷗更有錦帆荒蕩事茫茫随分起詩愁
過蕪湖縣
詩中長愛杜池州說着蕪湖是勝遊山掩縣城當北
起渡衝官道向西流風稍檣綱初下雨擺魚薪市
未收更好兩三僧院舍松衣石山幽
無為軍
掩映軍城隔水鄕人煙景物共蒼蒼酒家楼閣搖風
旆茶客舟船簇雨檣殘宿遠砧聞野墅老苔寒檜看
僧房狎鷗更有江湖興珍重江頭白一行
出泉水驛
暁城寒水共蕭蕭&KR0668;碧吹青路一條煙靄濃間出山
驛林蘿深裏過溪橋閑情謾會吟兼畫隱事猶輸釣
與樵多謝孤村人落外酒旗風急更相招
淮甸南遊
幽勝程程擬徧尋不妨淮䠂入搜吟蘚莎籬落谿莊
静松竹楼臺塢寺深數抺晚霞憐野笛一篩寒水羡
沙禽腰間組緩誰能愛時得閑遊是此心
耿濟口舟行
環廻幾合似江干刺眼詩幽盡状難沙觜半平春晚
&KR0668;水㾗無底照秋寬老霜蒲葦交千刃怕雨鳬鷗着
一攅擬就孤峯寄蓑笠舊鄕漁業久凋漫
留題李休山居
俗口喧喧利與名到君風品即難憑曾將五老開秋
夢只愛南薰是正聲鳥戀藥棚長獨立樹欺詩壁半
旁生公車便不能徵出搔首吾皇負聖明
園廬
柴關寒井對蕭辰自愛栖遅近古人閑草徧庭終勝
俗好書堆案轉甘貧橋邊野水通漁路籬外青山見
寺隣懶為躬耕詠梁甫吾生已是太平民
安福縣途中作
詩景紛拏且按鞭壊橋危磴已鳴泉雲根道店多沽
酒山崦人家亦種田各鳥驚啼衝宿雨野梅愁絶閉
寒煙玉梁閤皂堪行徧回得臨江即上船
雪三首
瓦溝如粉疊楼腰高會誰能觧酒貂清夾暁林初落
索冷和春雨轉飄蕭堪憐雀避来閑地最愛僧衝過
短橋獨有閑關孤隱者一軒貧病在顔瓢
濕飄乾堕著谿林陣猛花尖聚砌隂暁沫平随茶筯
薄凍㾗全共藥鋤深慵多只好披詩看狂甚無如叩
几吟更想天山兩三騎臂鷹拳蹬簇駸駸
皓然窗戶曉来新畫軸碑廳絶點塵洛下高眠應有
道山隂清興更無人寒連水石鳴漁墅猛共松篁壓
寺隣酒喝已醒時味薄獨援詩筆得天真
春隂
似雨非晴意思深宿醒牽引卧春隂苦憐燕子寒相
並生怕梨花晚不禁薄薄簾幃欺欲透遥遥歌管壓
来沉北園南陌狂無數只有芳菲會此心
秋懷
惠連初擬賦秋懷病束慵纏幾未諳&KR0668;葉堕丹明晚
塹破雲施粉露晴崕先甘衰落歸雙髩已覺清涼入
百骸試枕離騷校閑品竹烟杉籟滿蕭齋
山園小梅二首
衆芳摇落獨暄妍占盡風情向小園疎影横斜水清
淺暗香浮動月黃昏霜禽𣣔下先偷眼粉蝶如知合
断魂幸有微吟可相狎不湏檀板共金尊
剪綃零碎點酥乾向背稀稠畫亦難日薄從甘春至
晩霜深應怯夜来寒澄鮮秪共隣僧惜冷落猶嫌俗
客看憶着江南舊行路酒旗斜拂堕吟鞍
又詠小梅
數年閑作園林主未有新詩到小梅摘索又開三两
朵團欒空遶百千廽荒隣獨映山初盡晩景相禁雪
欲来寄語清香少愁結為君吟罷一㗸杯
梅花
吟懷長恨負芳時為見梅花輒入詩雪後園林纔半
樹水邊籬落忽横枝人憐紅豔多應俗天與清香似
有私堪咲胡雛亦風咏觧將聲調角中吹
又二首
幾回山脚又江頭遶着孤芳看不休一味清新無我
愛十分孤靜與伊愁任教月老應微見却為春寒得
少留終共公言數来者海棠端的免包羞
小園烟景正凄迷陣陣寒香壓麝臍湖水倒窺疎影
&KR0978;屋&KR0585;斜入一枝低画名空向閒時看詩俗休徵故
事題慚愧黃鸝似蝴蝶只知春色在桃溪
杏花
蓓蕾枝梢向點乾粉紅腮頰露春寒不禁烟雨輕凝
着只好亭臺愛惜看隈柳旁桃斜欲墜等鶯期蝶猛
成團京師巷陌新時後賣得風流更一端
桃花
柳墜梅飄半月初小園孤榭更庭除任應雨杏情無
别最與烟篁分不疎比並合饒皮博士(皮日休有詩)形相
偏属薛尚書(薛能有詩)薄紅深茜尖尖葉亦有愁腸未負渠
山舍小軒有石竹二叢開然秀發因成二章
麝香眠後露檀勻綉在羅衣色未真斜倚細叢如有
恨冷搖疎朵欲生春階前紅藥推詞客籬下黃花重
古人今日含毫與題品可憐殊不愧清新
青簾有酒不妨賖素壁無詩未足誇所重晩芳猶在
目可開秋色易為花深枝苒苒粧溪翠碎片英英剪
海霞莫𬋩金錢好行市寂寥相對是山家
新竹
粉環勿束綠沉槍裊露差烟&KR1128;&KR1128;長卷箔乍驚雙眼
徤倚闌尋覺百毛凉齊柀古錦圍山閣背迸寒犀過
寺墻堪咲粉根蒼翠者強顔如立少年場
榮家鶴
種莎池舘久淹留品格堪憐絶比儔春静棋邊窺野
客雨寒廊底夢滄洲清形已入僊經說冷格曾為古
畫偷數啄稻梁無事外報言雞雀懶廻頭
百舌
柳條初重草初肥煙&KR0668;園林晚未稀百種堪憐巧言
語一般惟欠好毛衣欺凌紅杏從頭宿諷刺黃鸝趁
背飛誰道關關便多事更能緘默送芳菲
蝶
細眉雙聳敵秋毫冉冉芳園日幾遭清宿露花應自
得暖爭風絮欲相高情人殁後魂猶在傲吏齊来夢
亦勞閑掩遺編苦堪恨不并香草入離騷
病中(二首)
坐釣行樵那不倦尋雲看月亦應勞煩襟入夜權宜
减瘦格乘秋斗䪺高猿下任窺煎藥鼎客来慵動碾
茶槽牀頭卧架直閑却免有情憀揭悼騷
遺編坐罷披三豕小軸行當倦伍禽廉肆有徵常遇
困刀圭無状爲攻深長卿有渴應難柰玄晏清羸已
不禁約縳隱嚢聊閣膝忘懷未得是微吟
重刊西湖林和靖先生詩集卷之二終
