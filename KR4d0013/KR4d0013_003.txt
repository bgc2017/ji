重刊林和靖先生詩集卷之三
七言律詩
送范仲淹寺丞
林中蕭寂欵吾廬亹亹猶欣接緒餘去棹看當辨江
樹離尊聊爲摘園𬞞馬卿才大常能賦梅福官卑數
上書黼座垂精正求治何時條對召公車
送史殿丞之任封州
炎方將命選朝倫治行何嘗下古人擁旆肯辭臨遠
郡登艫還喜奉慈親水連芳草江南地煙隔寒梅嶺
上春若過中途值歸鴈慰懷能與致音塵
送史宫贊蘭溪觧印歸闕
社若萋萋天似水一檣風信快吟懷春坊冠盖還朝
籍寳㜈谿山别縣齋訪舊約僧登北固破程乘月宿
清淮東南出宰才居最疇為言揚向玉階
送馬程知江州德安
酒酣無復耿離腸一路之官盡水鄕公𪠘寒生對廬
阜客帆風定泊潯陽陂涵洲渚初收潦露浥蒹葭未
作霜到日何人先刺謁二林開士在琴堂
送䠂執中随侍入蜀
嚴君將命之卭蜀令子和家且待行洛汭好山歸别
業江南芳草動離情詩題寺壁雲根潤書檢松窗野
色明他日林間無所望只求金榜看嘉名
送馬程員外之任烏江
空色青蒼寒日明遅遅携手出柴荆長貧少得交游
者漸老不禁離索情去路浦帆當晚落到官江草已
春生州監縣尹多才識當念吾宗負大名
送趙時校書之任臨川司理
南國古來風物好早時游覧&KR0827;登臨青山滿路人家
遠丹橘隔江秋色深官况暫應勞折獄病懷終日重
分襟三年觧罷當求試多草新文慰我心
送吴秀才赴舉
一戰詞場定策勛麻衣西笑仕紛紛風神巳負青雲
氣藝業兼携白地文輦下春華期縱轡野中林色惜
離羣明年新榜看看見第甲嘉名且認君
送陳縦之無為軍
淮天時節少春寒幾蒂梅花雪欲殘水次軍城嚢劔
入雨餘村隖鐙驢看名緣未出知誰異道為深窮亦
自難第一京師早西入廟廊題字可無韓
送文光師遊天台
天姥山深搖錫杖野芳春翠共葳蕤松門過水無重
數石壁看霞到盡時閑避鳥啼應作觀忽聞人迹自
留詩秦中河朔嘗遊覧莫恨此方行脚遅
贈胡明府
一琴牢落倚松窗孤澹無君得趣長謁廟有時封縣
版坐衙終日着公裳爲收牌印教村僕偶檢圖書見
古方徵足稅狼人更靜郤搘吟策立秋廊
贈當塗朱仲敏
甚與時流道不同南朝臺閣是家風高閑几格圖書
畔冷澹門庭樹石中因寄詩牌尋勝景擬投文卷數
名公榮登顯逹他年後應笑冥冥弋者鴻
舒城僧舍呈贈李仲宣文學
竹深淮寺雪蕭騷一壁寒燈伴寂寥瘦盡骨毛終騕
裊蝕來鋒刃轉豪曹䆠情冷落詩中見談態軒昂酒
後高莫為無辜惜才術聖明求治正焦勞
贈錢唐邑長高秘校
幾萬人家山水中為官古雅少人同疎簾衙退卷花
軸曲檻客來憑竹風唯道簿書多傍俗自憐琴酒未
妨公等閑呵出郭門近輕棹遶湖尋佛宫
喜皎然師見訪書贈
金錫鏘然欵蠧關雲臺濃渚對跳巒清如霜月三五
夕瘦似煙篁一兩竿舊社久抛魂夢破近詩纔舉骨
毛寒池軒夜靜且留宿往往自將秋籟弹
寄觧州李學士
觧梁賢守古難同張盖垂鞭自士風舘職久銜疎舊
地郡符重剖枉名公印廳孤坐琴尊外鈴閣清談易
老中聞演絲綸徵詔近相如文學動天聦
寄薛學士(曹州持服)
飛徵偶未下天衢古郡寬閑且寄居曾許布衣通一
刺每留𬞞食看群書高齋巳想閑丹竈清夢誰同話
直廬江外敢知無别許只携琴鶴聽新除
寄傳霖
葛蔓煙枯束六經高廉渾與昔賢停黃牙稚子跨牛
犢白眼山人識劍形寒睡草旁林酒牡曉思河曲雨
槎腥傳聞曾說平生事不要清朝夢武丁
寄岑迪(時黜官居曹州)
久辜才術向吾朝公罪應該洗雪條佐邑舊曾居府
寺轉官新合入京僚門庭冷落閑中住僮僕生疎賤
價招别後交遊定相憶酒燈棋雨幾清宵
寄耏門梁進士
退隱無山進乏媒杜門芳草與蒼苔貧為吾道應關
命逹似他途亦是才人静合尋衙北寺野凉還上郭
西㙜江干昨夜情多少風雨吹燈一夢廻
曹州寄任獨復
交結文章盡世驚城中幽隱更無營敢將古道為吾
事耻對常流語子名秋思病弹曾獨聽太玄閑寫待
誰評清朝故實蒲輪在合為高賢下帝京
山中寄招葉秀才
夜鶴曉猿時復聞寥寥長似耿離群月中未要恨丹
桂嶺上且来看白雲棋子不妨臨水着詩題兼好共
僧分新憂他日榮名後難得幽栖事静君
嘗茶次寄越僧靈皎
白雲峯下两槍新膩綠長鮮糓雨春静試恰如湖上
雪對嘗兼憶剡中人瓶懸金粉師應有筋點瓊花我
自珍清話幾時搔首後願和松色勸三廵
寄宣城宗言姪
春水幽波綠渺瀰江南芳草又離離謝家元住青山
丹桂枝衣下香囊非爾好牀頭詩卷媿
慰所思
事坐卧無如一室閑誰伴錫㾗過寂㦄自憑茶色對
孱顔忘機亦有龐居士園井蕭疎病掩關
寄呈張元禮
君棲枳棘官將滿我住蓬蒿歲正窮駟馬交遊從此
少一瓢生事不勝空衡門但枕盈盈水群木方搖摵
摵風若念故人兼久病公餘無惜寄詩筒
寄玉梁施道士
子雲遺跡住丹房天鼓時聞數叩霜真景截波尋鐡
柱怪書披月看銅墻盈盈顥氣朝胎息熠熠辰輝夜
步綱大静入来諸事罷靈蕪盤穗卷良常
寄太白李山人
顔如童子髮如黳卜築深當太白西身上只衣麄直
棳馬前長帶古偏提鵾鵬懶擊三千水龍虎閑封六
一泥幾度枕肱人迹外半窗松雪論天倪
㦄陽寄金陵衍上人
&KR1082;暈莎叢古石房寺和松竹背秋岡騷吟未斷雲生
楬梵偈重開月照香五老舊遊應悄默六朝閑事肯
悲凉西州獨客心搖甚抺碧江天鳥一行
春日寄錢都使
桃花枝重肉紅垂萱草抽苗抺綠肥正語暖鶯風細
細著雙寒燕雨稀稀亭㙜物景兼蘿絮宅院時情漸
夾衣指肯挾肩行樂事不甘離索向芳菲
寄題歷陽馬仲文水軒
占得幽居近郭西水軒風景獨難齊烟含晚樹人家
遠雨&KR0668;春風燕子低紅燭酒醒多聚會粉牋詩敵幾
招携旅遊今日堪搔首搖落山城困馬蹄
暮春寄懷曺南通任寺丞
跌蕩情懷每事同十年曹社醉春風弹弓園圃隂森
下棋子&KR0550;堂寂静中赤脚我猶無一婢黑頭君合作
三公江湖今日還勞結目送歸飛點點鴻
和西湖霽上人寄然社師
竹下經房號白蓮社師高行出人天一齋巾拂晨鐘
次數禮香燈夜像前瞑目幾閑松下月净頭時動石
盆前西湖舊侶因吟寄憶着深峯萬萬年
和陳湜贈希社師
瘦靠闌干搭梵襟綠荷階面雨花深迢迢海寺浮杯
興杳杳秋空放鶴心齋磬冷搖松吹襍定燈孤坐竹
風侵鏘然更有金書偈秪許龍神聽静吟
追和彭城太尉夏月寄題湖上湛源太師房
碧蒲紅蓼白蓮房一片欒櫨撼水光海隼空聞有泒
絶山中休道更清涼驚飛翡翠當軒鳥褭過社檀别
院香最愛晚天吟枕上好雲遥聳數峯長
集賢李建中工部嘗以七言長韻見寄感存
懷沒因用追和
清絶門墻冷似冰野人懷别昔曾登新題對雨分蕭
寺舊梦經秋說杜陵貧典郡符資月給老持臺憲减
霜稜開元文字鍾王筆惆悵臨凮一燼燈
和酬周啓明賢良見寄
治世誰能弔屈平且披湘帙散幽經陽春盡吐芊芊
草霄極長垂兩兩星半壁烟嵐圖太華一笻風雪訪
支硎雅吟為惠將何比明月珊瑚海氣腥
酬畫師西湖春望
笛聲風煖野梅香湖上憑闌日漸長一樣樓臺圍佛
寺十分煙雨簇漁鄕鷗横殘葑多成陣柳映危橋未
着行終約吾師指芳草静吟閑步岸華陽
略秀才以七言四韻詩為寄輙敢酬和幸
惟采覧
本無高亮似陽城但愛松風入耳聲五畒自開林下
隱一尊聊敵世間名交談不遠樵農客弄翰慵誇子
墨卿異日青冥肯廻顧夫君門族舊和羹
聞靈皎師自信州歸越以詩招之
天師蒼翠横金錫地藏清凉掩竹扉千里白雲随野
步一湖明月上秋衣詩尋靜語應無極琴弄寒聲轉
入微我亦孤山有泉石肯来松下共忘機
復賡前韻且以陋居詫而誘之
畫共藥材懸屋壁琴兼茶具入船扉秋花挹露如紅
粉水鳥衝烟&KR0668;翠衣石磴背穿林寺近竹烟横點海
山微百千幽勝無人見說向吾師是洩機
詩招南陽秀才
莫因公薦偶失意便擬飄蓬作旅人志壮任存題柱
事病多争向倚門親危堤柳色休傷别上苑杏花長
自春况有西湖好山水歸来且濯錦衣塵
謝馬程先生軰惠蜀牋
數幅丹霞夾白雲封題何事寄幽人虧君視草禁中
客乞我浣花谿上春且與巾箱為玩好更無篇什寫
清新我来卧病還多感一筆蛛絲滿硯塵
讀王黃州詩集
坐吟行看對清秋懶架仍移近枕頭放逹有唐惟
傳縦横吾宋是黃州左遷商題無數三入承明
未休紅藥紫薇千一古又添楊子伴牢愁
讀种先生丁密諫詩
舊草閑看即自卑聖朝空道苦扵詩高才眩望如明
逸新句無因似謂之淮甸月華欹枕静秣陵春色按
鞭遅邯郸獨步西施笑落得星星两鬢絲
喜姪宥及第
新榜傳聞事可驚單平扵爾一何荣玉階巳忝登高
第金口仍教收舊名聞喜宴遊秋色雅慈恩題記墨
行清巖扉掩罷無他意但爇靈蕪感盛明
傷白積殿丞
吏散門墻轉寂然䟽狂投分向生前苦無名位高今
世空有文章出古賢遺傳得誰脩闕下孤墳應只客
江邊池陽渺渺堪垂睫奠罷秋枝一呌蝉
傷朱寺丞
妻女飄零五嶺頭為君南望涕横流浮榮暫得衣朱
&KR0807;遠宦尋聞喪白州天與聲名還自折瘴侵編什有
誰收朝中交舊知多少應惜無兒似鄧攸
弔薛公孟
未第身魂殁帝京東還長欠奠幽靈遺文盡合編家
傳高行誰堪撰墓銘談柄寂寥塵久暗墨花荒廢草
空青三招不見山巾&KR0668;擬畫軒昂太白星三卷終
