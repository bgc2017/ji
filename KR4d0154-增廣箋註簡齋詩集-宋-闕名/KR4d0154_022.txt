增廣箋註簡齋詩集卷第二十二
竹坡胡稺仲孺箋
舟抵華容縣(屬岳州)
篙舟入華容白水滿城堞夾津列茂樹倒影青
相接遠色分村塢微凉動蘆葉天地困腐儒江
湖託孤檝(腐儒見十五卷董園詩老杜出江陵南浦詩更欲投何處飄然去此都形)
(骸元土木舟檝復江湖社稷纏妖氣干戈送老儒)
夜賦
泊舟葉容縣湖水終夜明(老杜月詩殘夜水明樓)凄然不
能寐左右菰蒲声(柏丹詩耿耿不寐李陵苔蘇武書夜不能寐謝靈運溪行)
(詩菰蒲冐青淺)窮途事多違(阮籍途窮而哭事多違見四卷雨詩)勝處亦
心驚(老杜春望詩恨别鳥驚心)三更螢火閙萬里天河横阿
瞞狼狽地山澤空峥嶸(魏志太祖曹操注一名吉利小字阿暪蜀志十)
(二年先主同吳周瑜程普等水軍數萬与曹公戰于赤壁大破之焚其舟船水陸並進追到南)
(郡時又疾疫比軍多死曹公引掃山湯公載記云曹公船艦爲俻所燒引軍從華容道步歸遇)
(光濘道不通天又大風悉使羸兵負草填之騎乃得過羸兵爲人馬所蹈藉泥中死者甚衆軍)
(旣得出公大喜曰刘俻吾儔也但得計少晚向使早放火吾徒無類矣備尋亦於火而無所及)
(按華容即南郡縣也李令伯陳情表臣之進退實爲狼狽酉陽雜爼狼狽是兩物狽前足絶短)
(每行常駕两狼失則不能動故世言乖者爲狼狽)強弱與興衰今古莽
難評腐儒憂平世况復值甲兵終然無寸策白
髮滿頭生(孟子禹稷當平世東坡作田表聖奉議序古之君子必憂治世而危明主)
月夜
獨立夜轇轕(屈原遠遊章騎膠葛以雜乱兮刘向九嘆思古潺湲轇轕上林賦張)
(樂乎膠葛之㝢注廣大也)蘆聲泛遥津月下風起波莽莽白
龍鱗(韋蘇州盱眙縣詩浩浩風起波白樂天游龍門詩伊水細浪鱗甲生)隂彩凝
草木暑氣森星辰天地塵未消江湖氣聊伸人
生幾今夕亂代偶此身胡爲不少樂况乃迹易
陳三更大魚舞悄愴驚心神(老杜携酒泛江詩灯前往往大魚出)
(听曲低昂如有求三更風起寒浪湧取樂歡呼斍船重)永懷騎鯨士發興
煙中新(老杜送孔巢父詩若逢李白騎綡魚道甫問訊今何如烝民詩仲山甫水懷老杜題鄭縣亭子詩戶牖憑高發㒷新)
俱到山各不見蹤跡念此百年内可復受憂戚
(身如雲見山水賦)林水方翳然放懷陶兹夕(見十五卷董園詩)
寥落
寥落洞庭野微風泛客裾袁宏詠史罷(晉謝尚鎮牛渚)
(秋夜乘月与左右微服泛江會袁宏在舫中諷詠所作詠史詩声旣清會辝又藻拔邊駐听久)
(乃迎升舟与之談論申旦不寐)孫登清嘯餘(阮籍嘗於蘇門山遇孫登与商略終)
(古及栖神道氣之術登皆不應籍因長嘯而去至半嶺聞有声若鵉鳳之音響乎岩谷乃登之)
(嘯也)月明流水去夜静芙蓉舒城郭方多事野興
一蕭疎(多事見十六卷崇山詩)
自五月二日避寇轉徙湖中復從華容
道烏紗還郡七月十六日夜半出小江
口宿焉徙倚柂樓書事十二句
回環三百里行盡力都窮巴丘左移右章葉西
轉東江聲斗柄秋色弥葭叢羣木立波上芙蕖
披月中鏡湖應足比剡溪那可同(唐賀知章傳詔賜鏡湖剡)
(川一曲)世將非識事孤嘯聊延風(秋色弥葭叢一作秋令行葭叢)
(晉王廙字世將倚柂樓長嘯神氣甚逸王導謂庾亮曰世將爲傷時識事亮曰正足舒其逸氣)
(耳晉成公綏嘨賦集長風乎千里)
閠八月十二日過竒父共坐翠竇軒賞
木犀花玲瓏滿枝光氣動人念風日不
貸此花無五日香矣而王使君未之知
作小詩報之(係竒父名偉自號七澤先生使君謂粹翁也)
清露香浮黃玉枝(山谷水仙花詩糞壌能開黃玉花)使君未到
意低迷(西都賦日眩轉而意迷嵇叔夜飬生論夜分而坐則低迷思寢)極知有
日交銅虎可使無情向木犀(銅虎見十一卷翁高郵挽詩)
再賦二首呈竒父竒父目號七澤先生
國香薰坐先生醉(左宣三年蘭有國香人服媚之山谷荅馬中玉詩錦江春)
(色薰人醉)秋葉藏花客子迷(李太白春遊羅敷潭詩客到花間迷又夢遊天)
(姥行迷花倚石忽巳瞑)驅使晚風同勝地(勝地見八卷觀我齋詩)東
軒不用鎮帷犀(鮑照白紵歌上床瑶席映西渠杜牧之秋娘詩虎晴珠絡褓金)
(盤犀鎮帷東坡四時詞夜風搖動鎮惟犀)
又
香遍東園花一枝尋花覓路忽成迷(陶淵明桃花源記太)
(守遣人隨其往尋向所誌遂迷不復得路)先生莫道心如鐡(皮日休桃花賦)
(余嘗慕宋廣平疑其鐡心石腸東坡題崔真詩未道廣平心似鐡)喜氣朝來横
角犀(鄭語史伯曰今幽王悪用犀豊盈而近頑童固韋注頂角伏犀賢明之相)
十三日再賦二首其一以贊使君是日
對花賦此韻詩筆落縱横而郡中修水
戰之具方太閱於燕公樓下也其一自
叙所感憶年十五在杭州始識此花皆
三丈高木嘗賦詩焉
我丈風流元祐枝(粹翁實樞密之子前巳見樞密以元祐六年登右府老杜)
(贈李判官詩我丈時英特晉孫綽傳綽風流爲一時冠)晴軒雨雹筆端迷
(東坡謝秦太虚黃樓賦詩夫子獨何妙雨電散雷椎)從容文武一時了賦
罷木犀觀水犀(越語勾踐日今夫差衣水犀之田者憶有三千)
又
武林曾識最高枝百感重逢歲月迷(謂杭州也)向日
璧牋湏彩鳳(紙譜陳後主常令八婦人擘彩牋製五言詩文云唐初將相官告用)
(金鳳牋書之劉夢得和崔舍人中秋玩月詩静對揮宸翰閑臨擘綵牋)如今執楯
要文犀(吳語奉文犀之渠韋注楯也)
九月八日登高作重九竒父賦三十韻
與義拾餘意亦賦十二韻(先生自注二禅老同白燕公樓過鼇亭)
九月風景好節意滿天涯(晉王導傳周顗日風景不殊李白金陵新)
(亭詩金陵風景好又九日詩今日雲景好)書生尊所聞(董仲舒策曾子曰尊其所)
(聞則高明矣)登高亂城鴉(續斉諧記汝南桓景隨費長房遊斈長房謂曰九月)
(九日汝家當有灾患急令家人縫絳囊盛茱萸繫臂上登高飲菊花酒此禍乃消景從其言夕)
(還見雞犬皆巳暴死今人以此日登高是其事)雖無後乘麗前驅載黃
花兩樓壓波壯衆澤分天斜居夷驚有苗訪古
悲章華(左傳昭七年楚子爲章華之宫納亡人以實之又云成章華之臺願與諸侯落)
(之杜注章華南章華容縣臺在華容城内史記楚世家太史公日楚靈王方會諸侯於申誅齊)
(慶封作章華臺求周鼎之時志小天下及餓死干申亥之家爲天下笑操行之不得悲失王逸)
(九思顧章兮大息)蕭條湖海事勝日一笑譁(勝日見十四卷買山)
(藥詩東坡夜黃寔送酥酒驚起妻孥一笑譁)興移三里亭木影雜蛟
蛇(老杜何將軍山林詩㒷移無洒掃木影蛟蛇見十七卷正月十六夜詩)一一士醉
藜杖兩禪風袈裟(藜杖見五卷春日詩本行經佛初出家披袈裟𣑽語袈裟)
(北云壞色柳子厚𫐠懷詩道流徵短褐禅客會袈裟)竒哉古無有未覺欠
孟嘉(晉孟嘉爲桓温忝軍九日温宴龍山寮佐畢集風吹嘉帽落不斍如厠温令取還之)
(命孫盛作文嘲之着嘉坐處嘉還見即荅之其文甚美四坐嗟嘆)天公亦喜我
催詩出微霞(即老杜雨催詩之意)賦罷迹巳陳(陳迹見十五卷鈍庵)
憂樂如轉車(東坡和子由逍遥堂詩此别還同一轉車)却後五百歲
遠俗增雄誇(見十五卷難老堂詩)
兩絶句
西風吹日弄晴隂酒罷三廵湖海深岳陽樓上
登高節不負南來萬里心(登高見前詩老杜遣㒷詩老鶴萬里心)
又
二士相隨風滿巾兩禪同隊景彌新但得黃花
不牢落莫嫌驚倒岳州人(昌黎符讀書城南詩不殊同隊魚文賦或襲故而弥新)
粹翁用竒父韻賦九日與義同賦兼呈竒父
安隱輕節序艱難惜歡娛(安隱見二十卷君子亭詩)先生守
苜蓿(見五卷和張迪功春日詩)朝士誇茱萸(老杜九日詩茱萸賜朝士難得)
(一枝來)前年鄧州城風雨傾客居(東坡題歐叔弼小齋江湖渺故)
(國風雨傾舊廬東來三十年愧此一束書尺椽亦何有而我常客居)何常疎麯生
麯生自我疎(麯坐見一卷夙月堂詩東坡荅任師中家漢公詩何常疎小人小人)
(自闊疎)豈無登高地送目與雲俱(登高見前九日詩)門生
及兒子勸我升籃輿(見六卷招元方詩)出門復入門戈
旆填街衢(老杜九日詩出門復入門兩脚但如舊)去年郢州岸孤
檝對壞郛莫招大夫䰟(宋玉爲屈原作招䰟章句原爲楚三閭大夫)
誰攬使君鬚(謝安捋相伊鬚曰使君於此不凡東坡荅舒教授詩别時流涕攬君)
(鬚)獨題懷古句枯硯生明珠(後漢趙一傳疾邪賦曰勢家多所宜)
(咳唾自成珠老杜和賈至詩詩成珠玉在揮毫)亦復躋荒戌日暮野踟
蹰(李陵与蘇武別詩屏營衢路側執手野踟蹰老杜贈韋左丞詩日暮且踟蹰)白衣
終不至眇眇空愁予(續晉陽秋陶潜嘗九日无酒東籬摘菊盈把坐其側)
(望見白衣人至乃江州刺史王弘送酒便就飲醉歸九歌目眇眇兮愁予)今年洞庭
上九折餘﨑嶇(漢王尊傳王陽至卬郲九折阪歎日奉先人遺体奈何數乘此)
(險張衡南都賦下蒙籠而﨑嶇)時憑岳陽樓山川看縈紆(西都賦步)
(角道以縈紆)孫兄語蟬連(晉王藴爲會稽内史時王悅來拜墓藴子恭往省之)
(留十餘日方還藴問其故恭曰阿大語蝉連不得歸白楽天詩猶有誇張少年處時呼張丈喚)
(殷兄)王丈色敷腴(老杜遣懷詩兩公壯藻思得我色敷腴)不用踏筵
舞(昌黎感春詩豔姬踏筵舞清眸刺劒戟)秋風搖菊株(老杜暮秋詩蕪没瀟)
(岸千株菊)幾哉未曾有(檀弓文子曰樂哉斯丘也司馬長卿封禅文三代之前盖)
(未曾有)是夢其非歟(昌黎黎祭老成文其夢邪其傳之非真邪邪東坡廬山詩如今不是夢)丈夫
各堂堂坐受世故驅(世欲見十四卷夜步詩)會須明年節醉
倒還相扶(老杜九日詩明年此會知誰健東坡水調曲醉倒君須扶我)此花期復對勿
令墮空虚(東坡荅舒教授詩縣知此權堕空虚)明日風景佳南翔先一
鳬(風景見卷前九月八日詩李陵送蘇武詩二鳬俱功飛一鳬獨南翔)可言知機早政爾因
鱸魚(見七卷和宋唐年詩又東坡張翰詩不湏更說知機早直爲鱸魚也自賢)分襟肺肝熱(老杜送崔侍御)
(詩還對欲分襟鮑照詩危時各奔命終然肝肺熱)撫事歲月迂(傳季友修張良廟教抚事弥深)歸
家問瓶錫生理何必餘(老杜北征詩生理焉得說)相期衡山南
追步凌忽區(淮南子精神訓同精於大清之本而遊於忽區之旁注忽恍无形之區也)回首望
堯雲(史記堯帝紀就之如日望之如雲)中原莽榛蕪(老杜贈韋左丞詩亦足慰榛无)臣豈
專愛死有懷竟不舒(檀弓申生不敢愛其死)老謀與壯事二
者慙俱無(晉語献公伐濯相郤叔虎將乘城其徒曰棄政而徑非其任也郤叔虎曰既无老謀又无壯事何以事君被羽先升逐克之)
送王因叔赴試(因叔粹翁之子)
楓落南紀明秋高洞庭白(唐崔信明詩楓落吳江冷四月詩滔滔江漢南國之純老)
(杜送李二十九弟詩南紀連銅柱王維送邢桂州詩日落江湖白)自是天涯人更送湖上
客人生險易乘除裏富貴功名從此始(添辝辝有險易乘除)
(見放魚賦從此始見二卷建除体詩)不須惜别作酸然滿路新詩付吾
子(酸然見二十一卷送王應仲詩冷齋夜話潘大臨荅謝無逸書秋來景物件件是佳句)
增廣箋註簡齋詩集卷之二十二
