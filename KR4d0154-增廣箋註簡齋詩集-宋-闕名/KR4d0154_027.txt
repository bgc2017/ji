增廣箋註簡齋詩集卷第二十七
竹坡胡稺仲孺箋
同范直愚單履遊浯溪(浯溪在湖南永州溪上刻石刻)
(元結所作大唐中興頌先生此詩实建炎庚戍九月四日作見浯溪集錄)
瀟湘之流碧復碧上有鐵立千尋壁河朔功就
人與能湖南碑成江動色(昜係百姓與能班孟堅典引君臣動色左)
(右相趨李太白贈韋守詩覧君荆山作江鮑堪動色)文章得意易爲好書
雜矛劒天假力(書苑歐陽詢行書森然如武庫矛戟老杜贈鄭典設詩它日辱)
(銀鈎森疎見矛戟又詠李朝八分歌況潮小象逼秦相快剱長戟森相向隙後山寄晁載之詩)
(鉤章棘旬天與力)四百年來如創見雷公雨師知此石
(漢司馬相如傳不特創見顔注初創而見)小儒五載憂國淚杖藜今
日溪水側(老杜先主庿詩向來憂國淚寂寞洒衣襟)欲搜竒句謝兩
公風作浪湧空心惻(兩公謂顔元也風作浪湧見十九卷再登岳陽樓詩)
愚溪(永州灌水之陽有溪東流入于瀟水曰冉溪柳子厚因謫爲永州司)
(馬因居焉乃改名愚溪)
小閣當喬木清溪抱竹林寒聲日暮起(李太白别崔侍)
(御詩長江流寒声又勞勞亭歌苦竹寒声動秋月)客思雨中深(高適酬王秀才)
(詩客思滿窮秋錢起贈閻舍人詩龍他柳色雨中深)行李妨幽事欄干試
獨臨(行李見十六卷至葉城詩杜早起詩幽事頗相關)終然遊子意非
復昔人心(李太白送友人詩浮雲游子意)
巳酉中秋之夕與任才仲醉於岳陽樓
上明年十一月二十日南遊過道謁姜
光彦出才仲畫軸則寫是夕事也剪燭
觀之恍然一笑書八句以當畫記(光彦名仲)
(謙嘗任湖北漕)
去年中秋洞庭野寒瑶萬頃兼天瀉岳陽樓上
兩幅巾月入欄干影瀟&KR0904;世間此影誰能孤狂
如我友人所無一夢經年無續處道州還見倚
樓圖(摭言杜牧愛趙嘏長笛一声人倚樓之句目嘏曰趙倚樓)
甘泉吳使君使畫史作簡齋居士像居
士見之大笑如洞山過水覩影時也戲
書二十三字(傳燈錄洞山价禅師問雲岩百年後忽有人問還邈)
(得師真如何祗對雲岩曰但向伊道即遮个是洞猶涉疑後因觀水都影)
(大悟前旨有偈曰渠今正是我我今不是渠)
兩眉軒然意像無寄(北山移文眉軒席次漢李廣傳意象愠怒顔注言色)
(形於外唐書馮河請姚况召將計事意像軒毅)而服如此又不離世鑑
中壁上處處皆是簡齋雖傳文殊無二(首楞嚴經文殊)
(云我眞文殊无是文殊若有是者則二文殊)
題甘泉書院(道州)
甘泉坊裏林影黑吳氏舍前書榜鮮床座略容
摩詰借(維摩詰經舍利弗念室中無床座維摩現神通力東方須弥燈王佛遣三萬二)
(千獅子座未入其室)桂林應待小山傳(楚辭淮南小山作招隱士賦有云攀)
(援桂枝兮聊淹留)兵横海内猶紛若風到湖南還穆然
勉效周生述孔業賦詩吾獨愧先賢(南史顔延之傳鴈門)
(周續之隱廬山儒斈著稱永初中徵入都下開館居之宋武帝親幸朝彦畢至梁昭明太子陶淵明)
(傳時周續之入廬山刺史檀韶苦請續之出州講礼校書故淵明示詩云周生𫐠孔業祖謝響然臻)
度嶺一首
年律將窮天地温兩州風氣此横分已吟子美
湖南句(杜末年入湖南有詩百篇王洙杜詩叙起太平時終湖南所作吕惠卿杜詩年)
(譜考其辝力少而銳壯而肆老而嚴非妙於文章不足以語此)更擬東坡嶺外
文(山谷云東坡嶺外文字讀之使人耳目聦明如清風自外來也)隔水叢梅疑
是雪(古樂府陳蘇子卿落梅詩尺言花是雪不悟有香來)近人孤嶂欲生
雲(老杜兖州城樓詩孤嶂秦彈在又假山詩幽處欲生雲)不愁去路三千
里少住林間看夕曛(謝靈運晚出西射堂詩夕曛嵐氣隂)
遊秦巖
秦巖昧舊聞勝會非復常異哉五里秘發此一
日狂篝燈破大隂(史記陳涉傳夜篝火註篝者籠也許愼註淮南子墜形訓)
(龍㗸燭以照太隂)柱杖入僊鄕散途楊梅實承磴&KR1341;蓞
房石液白瑶墮泉氣青霓翔度危心欲動逢衍
興未央(漢高祖紀還過趙上欲宿心動)昡人&KR0627;谷深覆我翠極
長降登窮田壠開闔到鞠埸龍遮側岸路猫護
高廩藏力士倒履空(寶積經有密跡力士)應眞儼成行(天台)
(山賦應眞飛錫以躡空李善注引百法論曰并入八軰應眞僧應眞謂羅漢也漢王莽傳嬪然)
(成行杜陪李梓州泛江詩雲鬢儼分行)碾鈌神所吝帳空僊莫量
水鳴泬寥内柆立森羅傍語聞受遠響力極生
微陽夢中出小竇立處忽太荒塵緣信深重(昌黎)
(華山女詩仙梯難攀俗緣重)僊事豈渺茫(昌黎桃源圖詩神仙有無何渺茫)
靈武唐業開湘濱耀文章(唐中興頌刻于湘江之浯溪石崖)望
夷秦政壞嶺底畏禍殃(秦紀趙高殺二世於望夷宫高士傳四皓見秦)
(政虐乃逃入藍田山後共八商洛山以待天下定)隱顯非士意安危存
(族投諸四裔以禦魑魅白樂天勸劉夢得酒詩何客新投魑魅鄕)篋裏詩書緫
零落天涯形貌各昂藏(杜追酧高蜀州人日詩不意清詩久零落李泌)
(詩空作昂藏一丈夫)江南今歲無胡虜嶺表窮冬有雪霜
儻可卜隣吾欲住草茅爲蓋竹爲梁(老杜寄楊桂州詩五)
(嶺皆炎熱宜人獨桂林梅花萬里外雪片一冬深左昭三年子産曰二三子先卜鄰矣)
舟行遣興(賀溪舟中)
會稽尚隔三千里臨賀初盤一百灘(賀州即臨賀郡有臨)
(賀水)殊俗問津言語異(杜南極詩殊俗自人倫語使子路問津焉)長年
爲客路岐難(杜秋盡詩不辭萬星長爲客)背人山嶺重重去
照鷁梅花樹樹殘(淮南子龍舟鷁首許註鷁鳥畫其象著舡首又晉王濬畫)
(鷁首怪獸於舡首以惧江神梁蕭子顯南征曲照鷁竦江神)酌酒柂樓今日
意題詩船壁後來看(柂樓見十九卷石城詩)
康州小舫與耿百順李德升席大光鄭
德象夜語以更長愛燭紅爲韻得更字
(耿李席三人俱見前卷鄭德象名滋任禮部侍郎顯謨閣直學士)
萬里衣冠京國舊一船風雨晉康城(康州即晉康郡)燈
前顔面重相識海内艱難各飽更天闊路長吾
欲老夜闌酒盡意還傾明朝古峽蒼煙道都送
新愁入櫓聲
與大光同登封州小閣
去程欲數莽難知三日封州更作遲青嶂足稽
天下士(後漢馬援謂公孫𫐠賓客曰此子何足久稽天下士乎)錦嚢今有
嶠南詩(唐李賀每出令小奚奴背古錦嚢遇所得詩書投囊中)共登小閣
春風裏回望中原夕靄時萬本梅花爲我壽(東坡)
(古纏頭曲四絲一抺擁袂立再拜十分爲我壽)一杯相屬未全癡(昌黎贈張)
(曹詩一杯相屬君當歌)
登海山樓
萬航如鳬鷖一水如虚空(鳬鷖見十六卷崇山詩李太白别朱之悌)
(詩楚水清若空白樂天泛大湖詩飄然舟似入虚空)此地接元氣壓以樓
觀雄我來自中州登臨眩冲融(淮海子道應訓若士謂盧敖曰)
(子中州之民寕肯遠而至此大人賦世有有大人在乎中州海賦浮天無岸沖融滉瀁)波
動南極蒼鬢永東風人間路浩浩海上春濛濛
(東坡秧馬歌春雲濛濛雨凄凄)遠遊爲兩眸豈恤勞我躬(杜贈衛士)
(詩鬢髮名巳君小宛詩我躬不閱遑恤我後)僊人欲吾語薄暮山葱
瓏(江賦潜薈葱瓏李注青盛皃杜往在詩翠羽猶葱曨)海清無蜃氣彼固
蓬萊宫(天文志海旁蜃氣象楼臺郊祀志蓬萊三神仙其傳在渤海中去不遠以黃金爲宫闕)
次韻大光五羊待耿伯順之作(南越志廣州昔)
(有五仙人騎五色羊至此故名五羊)
康州艇子來不急過岸櫓聲空復長百尺樓頭
堪望遠淡煙斜日晚荒荒(百尺楼見七卷和叔去鄭詩老杜漫成詩)
(野日荒荒白)
雨中再賦海山樓詩
百尺闌干横海立一生襟抱與山開(老杜侍嚴大夫詩一)
(生襟抱向誰開)岸邊天影隨潮入(李白秋日詩天影落江虚)樓上春
容帶雨來(趙師民春日詩拂堤煙柳弄春容)慷慨賦詩還自恨
(漢高紀忼慨傷懷又項籍廼悲歌忼慨)徘徊舒嘯却生哀(歸去來辝登東)
(臯以舒嘨)滅胡猛士今安有非復當年單父臺(老杜昔遊)
(詩昔者與高李晚登單父臺寒蕪際碣石萬里風雲來中云是時倉廩實洞逹寰區開猛士思)
(滅胡將帥望三台按單父臺在密州)
題長樂亭
遠山雲迷顛近山淨如沐客子曳竹輿伊鴉過
山麓我行一何遲時序一何速東風所經過林
水一時綠疎雨忽飛墜聲在道邊木淑氣自遠
歸光景變川陸遥知存存子明亦戒征軸霽色
雖宜詩不見此清穆(席大光自號存存子謝玄暉赴宣城守時和王融詩)
(浩蕩别親知連翩戒征軸閑居賦清穆清閑)
和大光道中絶句
巳費天工十日晴今朝小雨送潮生轉頭雲日
還如錦一抺葱瓏畫不成
又和大光
寂寂孤村竹映沙㯽榔迎客當煎茶嶺南二月
無桃李夾路松開黃玉花(南中八郡記㯽榔士人以爲貴遇客必先)
(進雲南記㯽榔剖之以一片青葉及蛤粉卷嚼燕其汁以减澁味雲南每食訖即下之)
題長岡亭皇德升大光
久客不忘歸如頭垢思沭(白楽天喜雨詩知頭得膏沭山谷寄六弟)
(詩客心如頭垢日欲撩千篦)身行江海濱夢繞嵩少麓(嵩高少室)
(二山在洛陽登封縣李白鳴臯歌去時應過嵩少間)馬何預得失(淮南子塞上有)
(善術者馬無故亡入胡其父曰何遽不爲福乎數月馬歸父曰何遽不爲禍乎其子好騎墮而)
(折髀人弔之父曰何遽不爲福乎居一年胡人入塞丁壯引弦而戰死者十九獨以跛故父子)
(相保)鵩何了淹速(見九卷和天寕老詩)匣中三尺水瘴雨生
新綠(李賀春坊正字劒子歌先輩匣中三尺水曾入吳潭斬龍子)胡爲古驛
中坐聽風吟木旣非還吳張(見第一詩)亦異赴洛陸
(陸士衡有赴洛詩二首載選中庾信哀江南賦逢赴洛之陸機見离家之王粲)兩公茂
名實自是宜鼎軸(司馬相如封禪書蜚英聲騰茂實彭宣三公鼎足承君車)
(千秋傳贊車丞相履伊吕之列當軸處中)發發不可遲帝言頻郁穆
(選劉琨荅盧湛詩郁穆舊姻注云和美貌)
增廣箋註簡齋詩集卷第二十七
