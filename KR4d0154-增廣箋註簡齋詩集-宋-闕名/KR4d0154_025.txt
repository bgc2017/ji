增廣箋註簡齋詩集卷第二十五
竹坡胡稺仲孺箋
謝主人
春禽勸我歸主人留我住一笑謝主人我自歸
無處擬借溪邊三畒春結茆依樹不依憐伐薪
政可煩名士(酉陽雜爼邢和璞真人好黃老之道善心筭嘗居終南好道者多卜)
(築依之伐薪汲泉多是名土)分米何湏待故人(老杜酧高使君詩古寺僧)
(牢落空房客寓居故人供禄米隣舍與園𬞞)
羅江二絶
荒村終日水車鳴陂北陂南共一聲灑面風吹
作飛雨老夫詩到此間成(老杜四松詩清風爲我起西面若微霜)
又
山翁見客亦欣然好語重重意不傳行過竹籬
逢細雨眼明雙鷺立青田
洛頭書事
綸巾古鶴&KR0769;日暮槲林間(晉謝萬著白綸巾鶴&KR0769;裘)誰使翁
迎客應聞屐響山(見九卷迎翠楼詩)占年又得熟勸我
不湏還村酒困壯士水風吹醉顔
三月二十日聞德音寄李德外席大光
新有召命皆寓永州
(德升名擢濟南人嘗任工部侍郎徽猷閣直斈士)
塵隔斗牛三月餘(漢地理志斗牛吳越分)德音再與萬方
初(董仲舒策陛下發德音下明詔老杜收京詩依然七廣略再與萬方初)又蒙天
地寬今歲且掃軒牎讀我書自古安危關政事
隨時憂喜到樵漁零陵併起扶㒹手(零陵郡即永州語危)
(而不持㒹而不扶)九廟無歸計莫疎(本朝崇寧初增建九廣翼祖宣祖皆)
(歸本室)
夏夜
遠遊萬事裂(遠遊見十二卷絶塵亭柳子厚寄許京兆書立身一敗万事瓦裂)
獨立數峯青(孔融論盛孝章書单子獨立老杜對雨詩江邊獨立時錢起湘靈鼓)
(瑟時曲終人不見江上數峯青)明月照山木荒村饒夜螢翻翻
雲渡漢歷歷水浮星遥舍燈巳盡幽人門未扄
題東家壁
斜陽步屧過東家(南史袁粲嘗步屧白楊郊野之間)便置清樽
不煑茶高柳光隂初罷絮嫩鳬毛羽欲成花群
公天上分時棟(雲漢詩羣公先正袁宏諸葛孔明贊釋褐中林欎爲時棟李善)
(注引袁崧後漢書郭林宗與陳留盛仲明書云足下諸人爲時棟梁)閑客江邊管
物華(老杜曲江詩且盡芳樽恋物華王勃滕王閣記物華天寶)醉裏吟詩空
跌宕(谷梁傳僑如兄弟跌宕中國恨賦脫略公卿跌宕文史)借君素璧落
栖鴉(法書苑鄔彤善草書如寒林栖鴉東坡次王鞏詩平生痛飲處遺墨鴉栖壁山谷和)
(王世弼詩大字如栖鴉已不作肥軟)
曳杖
柳條一何長我髮一何短(蘇武詩冷冷一何悲古詩歲暮一何速)
餘日會有幾(漢䟽廣云與鄕黨宗族共享其賜以盡吾餘日不亦可乎昌黎南溪)
(詩餘年諒無幾白樂天酧夢得見喜疾寥詩餘年有幾何)經春卧荒疃曳杖陂
西去悠然寄蕭散田壠粲高低白水一時滿農
夫暮猶作媿我讀書嬾且復棄今兹前峯青蹇
嵼(子虚賦蹇産溝瀆張注屈折也昌黎贈張籍詩自得高蹇嵼)
雷行雨(庚戍歲聞赦作實建炎四年)
憶昨炎正中不融元帥仗鉞臨山東萬方嗷嗷
呌上帝黃屋巳照㫿陽宮(高廟以靖康元年十二月開大元帥府于)
(相州明年五月即位于睢陽老杜送韋諷詩兵戈未衰息萬方哀嗷嗷黃屋見十卷郊祀詩)
嗚呼吾君天所立(左傳襄十四年師曠曰天生民而立之君使司牧之)豈
料四載猶服戎(内則六十不與服戎)禹廵會稽不到海(史記)
(帝禹東廵狩至會稽而崩)未省駕舶觀民風(漢宣帝元康四年遣十二人廵)
(行天下覧觀風俗)定知諫諍有張猛(漢薛廣德諫上御楼船上不悅光禄)
(大夫張猛進曰臣聞主聖臣直乘船危就槗安聖主不乘危御史大夫言可所上乃從槗)
不可危急無高共(史記趙世家晉大夫智伯率韓魏之甲以攻趙襄子奔保)
(晉陽三國攻之引汾水灌之城不浸者三版城中懸釡而炊易子而食群臣皆有外心礼益慢)
(唯高共不敢失礼襄子使張孟同私韓魏以滅智氏於是行賞高共爲上孟同曰晉陽之難唯)
(共無功襄子曰方晉陽急群臣皆懈唯共不敢失人臣礼足以先之)自古美惡周
必復(左傳昭十二年子産曰三年王其有咎乎美惡周必復王惡周矣)犬羊汝
莫窮妖凶(文選劉越石勸進表逆胡刘矅縱逸西都敢肆犬羊陵犯天邑李善注引)
(漢名臣奏曰應邵議以爲鮮卑隔午漠北犬羊爲群)吉語四奏元氣道(吉語)
(見十四卷南陽詩)德音夜發春改容(德音卄五卷聞德音詩莊子德充符)
(篇子滻蹙然改容更皃)雷雨一日遍天下(觧卦雷雨作觧先王以赦過宥)
(罪)父老感泣霑其胷(唐陸贄傳李抱真曰陛不在奉天山南時赦令至山)
(東士卒皆感泣思奮臣是以知賊不足平)臣少憂國今成翁(魏文帝與吳質)
(書志意何時復類昔日已成老翁但未白傾耳歐文忠公上杜正献公詩皃先生年老因憂國)
欲起荷戟傷疲癃(史記白起傳秦民之十五以上者皆荷戟而向趙矣漢陳)
(湯傳西域都護叚會宗爲烏孫所圍上召問陳湯曰將相九卿皆賢林通明小臣罷癃足以策)
(大事)小遊太一未移次(漢郊祀志謬忌曰天神貴者泰一楊億談苑太平興)
(國中方士楚芝蘭上言按太一經五福太乙爲天大貴神凢行五宫四十五年一徙今當入吳)
(分五福所至民獲其祐乃築宫蘇州後改築京城南蘇村凡十殿曰君綦民棋臣棋九氣大游)
(小游十神天一地一五福爲十)大樹將軍莫振功(後漢馮異謙退不伐每所)
(止舍諸將並坐論功異常獨屏樹下軍中號大樹將軍)劉琨祖逖未足雄
(晉劉琨與祖逖友善意氣相期琨枕戈待旦志梟逆虜逖度江擊樹誓清中原並有英氣)晏
球一戰腥臊空(五伐王晏球仕唐定州王都反明宗遣晏球討之都走契丹求)
(援契丹德光遣秃餒前刺等將萬騎救都及秃餒擊晏球於曲陽爲晏球所敗德光又遣陽隱)
(赫邈益秃餒以騎七千晏球又敗之干唐河執赫邈政破定州擒秃餒前刺等送京師明宗斬)
(秃餒等六百餘人而赦赫邈選其壯健者五千人爲契丹直契丹自阿保機明中國多故強於)
(北方諸夷無太小皆畏之而中國之兵遭契丹者未嘗少得志自晏球擊敗秃餒走惕隱餘衆)
(奔潰投村落村落之人以鋤耰白挺所在擊殺之無復遺類惕隱與數十騎走至幽州西爲趙)
(德釣所檎送京師明宗下詔責誚契丹契丹後遣使至中國求歸惕隱等辝甚卑遜輙斬其使)
(以絶之於是之時中國之威幾於大震而契丹少衰伏矣自晏球始也)諸君努力
光竹素(李陵詩努力崇明德風俗通刘向爲孝成帝典校書籍皆先書竹爲易刊定可)
(繕寫者以上素今東觀書竹素也怉朴子列仙之人盈乎竹素北史盧使齊齊明酷遇之淚)
(汗横流昶還孝文責之曰卿共殺身成名貽之竹素何如甘彼芻菽以辱君父乎)天子
可使塵常蒙(左傳僖卄四年臧文仲曰天子蒙塵于外敢不奔問官守)君不
見夷門山頭虎復龍(夷門汴都也史記魏公子傳太史公曰吾過大梁之)
(虚求問所謂夷門者城之東門也龍虎卄一卷和伊潜詩)向來佳氣元葱葱
(佳氣見十四卷次南陽詩)
開壁置䆫命曰遠軒
鐘妖鳴吾旁楊獠舞吾側東西俱有礙群盗何
時息(謂建炎間湖南劇賊鍾相楊夭政先生轉側兵間避地時也老杜石龕詩熊羆咆我)
(東虎豹號我西我後鬼長笑我前戒又啼)丈夫堂堂軀坐受世𥚹迫
(昌黎荅友人書緣府中𥚹迫大人賦悲世俗之迫隘東坡和陶雜詩藍橋近得道常苦世𥚹迫)
僊人千仞崗下視笑子厄(千仞崗見十六卷秋日客思詩)誰能
久欎欎持斧破南壁(漢高祖曰誰能欎欎久居此乎)䆫開三尺
明空納萬里碧嵓霏雜川靄竒變供几席誰見
老書生軒中岸玄幘(岸幘見十一卷登天清塔詩)蕩樣浮世
裏超遥送兹夕(昌黎遠遊聮句觀怪忍蕩樣又汴泗交流詩超遥散漫两閑暇)
倚楹發孤嘯(晉書王廙倚柂樓長嘯)呼月出荒澤(李賀官街鼓詩)
(暮聲隆隆呼月出老杜送李校書詩慘憺如荒澤)天公亦粲然(谷梁傳昭公四)
(年軍人粲然而笑注云粲然盛笑皃)林壑受珠壁(陳阮卓月詩映林如璧碎漢志)
(五星如連珠日月如台璧)會有鶴駕賓經過來見客(逑異傳荀環潜)
(棲却粒嘗東遊憩江夏黃鶴樓上望西南有物飄然降自霄漢俄頃已至乃駕鶴之賓也鶴止)
(戶側仙者就席羽衣虹裳賓主歡對巳而辝去跨鶴騰空渺然煙滅)
再賦
清曉坐南軒望山頭屢側居士亦豈癡飛雲方
未息樂哉此遠俗亂世免怵迫那知百戰禍(孫子)
(百戰百勝非善之善也老杜觀宴將士詩誰知百戰場)豈識三空厄(後漢陳蕃)
(上䟽諫栢帝廣城校獵云夫安平之時尚宜有節况當今之世有三空之戹哉謂田野空朝廷)
(空倉庫空也)閉門美享睡開門瞻翠壁(老杜呈元曹長詩賤夫美)
(一睡福仄行睡美不聞鍾鼓傳)遠客謝主人分此一牎碧(李太白別)
(賈舍人詩遠客謝主人明殊難暗投)新晴鳥鳴簷微暑風入席蕭
然此白首豈更冐朝幘誓將老兹地不復數晨
夕但恨食無肉(東坡綠筠軒詩可使食無肉)臞僊出山澤(見山)
(水賦)蟄雷轉空腸吐句作圭壁(見王延賦東坡和葉教授詩空腸出)
(秀句)一笑示僯家向來無此客(晉謝安見栢温温喜言平生談笑竟)
(日安旣出温顧左右曰頗嘗見我有如此客不東坡和陳傳道雪中觀朾詩柢恐樽前无此客山谷)
(和主觀復詩隣里頗怪有此客)又賦
我昨在衡山傷心衢路側豈知得此地一坐數千
息易安生痛定(歸去來辝審容膝之易安昌黎荅李翶書如痛定之人思當痛之時)
(不知何能自處也)過美出肌迫(東坡和王子立詩但恐陶淵明每爲肌所迫)誓
言如齊侯常戒在莒厄(史記齊襄滛於婦人數欺大臣羣弟恐禍及紏奔魯)
(召忽傳之小白奔莒鮑叔傳之無知弑㐮公雍林人殺無知議立君高國先隂立小白於莒魯亦送)
(公子紏而使管仲將兵遮莒道射中帶鈎小白祥死管仲使人馳報魯魯送糾者行益遟六日至齊)
(則小白巳立号桓公新序云桓公與管仲鮑叔寗戚飲鮑叔曰祝君無志在莒也管仲無志束縳而)
(從魯也寗子無志飯牛車下也公曰寡人與三夫皆無志夫子之言齊之社稷必不廢矣)要將
萬里身獨面九年壁(傳燈錄二十八祖善提逹磨自天竺國泛重溟凡三周寒)
(暑逹于南海見梁帝不契潜回江北止蒿山少林寺面壁九年鮑昭行樂詩争先萬里途各事百年)
(身)如何不巳柰開䆫翫霏碧(絶交書心不柰煩而官事鞅掌)招呼
面前山浮翠落衾席(東坡華隂寄王子猷詩三峯巳過天浮翠)一笑等
兒戲(漢周勃傳文帝曰卿者覇上棘門如兒戲耳)都忘雪侵幘(老杜寄杜位詩)
(鬢髮還應雪滿頭)人生何不娛今夕定何夕(見二十四卷今夕詩)向
來萬頃胷餘地吞七澤(世說郭林宗日黃叔度汪汪如万頃之陂子虚賦楚)
(有七澤嘗見其一曰雲夢焉烏有先生日田乎青兵徬徨乎海外吞若雲夢者八九於胷中曾不蔕芥又坡詩餘地多恹恢)念此亦
細事(魏武謂荀或曰夫此豈細事而吾忘之)未遽瑕生壁(史記藺相如傳璧有瑕請指示玉)聊使山
中人永記山下客(東坡和十才嶺上亭詩聊使此山中永記二老遊)︵二十五卷︶
