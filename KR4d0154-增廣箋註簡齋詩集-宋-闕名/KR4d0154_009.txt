增廣箋註簡齋詩集卷第九
竹坡胡穉仲孺箋
述懷呈十七家叔
兒時學道逃悲歡只今未免憂飢寒浮生萬事
蟻旋磨(列子周髀家日月左行隨天左轉譬之蟻行磨石之上磨左旋而蟻右去)冷
官十年魚上竿(歸田錄梅聖俞以詩知名仕宦三十年終不得一館聀晚年受)
(敕修唐書語其妻曰吾之修書可謂胡孫入布袋妻曰君之仕宦何異鮎魚上竹竿)竹林
步兵亦忍辱(見六卷寄若拙弟詩)長安閉門出無僕(昌黎盤谷)
(子詩閉門長安三日雪其與衛中行書云出无馿馬因與人絶)門前故人擁廬
兒政坐向來甘碌碌(漢䔥望之傳大將軍霍光秉政長史丙吉薦儒生王)
(仲翁與望之等數人皆召見望之不肯露索狹持光獨不除用而仲翁等皆𥙷大將軍史三歲)
(間至光禄大夫給事中望之以射策甲科爲郎署小苑東門候仲翁出入從蒼頭廬兒下車趍)
(門傳呼甚寵頋謂望之曰不肯碌碌反抱關爲望之曰各從其志)公不見古人
有待良不多(昌黎何蕃傳凡貧賤之士必有待然後能有所立獨何蕃欤)利
名溺人甚風波(李蕭遠運命論將以遂志而成名也求遂其志而冒風波於險)
(塗)垂露成幃仲長統(後漢仲長統詩垂露成幃張霄成幄)明月爲
燭張志和(唐張志和曰天虚爲室明月爲燭)塵中別多會日少
(古詩百年能幾何會少别還多)世事欲談何可了(晉王導傳桓彜初過江憂)
(懼不樂往見導極談世事還謂周顗曰面見管夷吾无復憂矣又王猛被褐詣桓温面談當世)
(之事捫蝨而言旁若无人)胷中萬卷巳無用(梁孝元帝之敗焚圖書十四万)
(書十四万卷曰讀書万卷猶有今日故焚之老杜贈韋左丞詩讀書破万卷)勸公留
眼送飛鳥(嵆康贈秀才入軍詩目送歸鴻陳後山送王元筠詩直須留眼送歸鴻)
兩翁觀光今幾時(先生自注大人與家叔元豐八年同赴省試)賦歸
有約時巳稽(淵明賦歸去來東坡送喬仝詩東歸有約不敢渝)未暇藏
身北山北(蜀志法正傳注法真字高卿嘗幅中見扶風守守曰哀公雖不肖猶臣仲)
(尼柳下惠不去父母之邦欲相屈爲功曹如何真曰以明府見待有礼故四時朝覲若欲吏使)
(之真將在北山之北南山之南矣守遂不敢)且須覓地西技西(老杜寄贊)
(上人詩一昨倍錫杖卜鄰南山幽年侵腰脚衰未便隂崖秋重崗北面起竟日陽光留茅屋買)
(兼土斯焉心所求近聞西枝西有谷杉黍稠亭午頗和暖石田又足收前又有西枝村尋置草)
(堂地宿贊公土室詩)願從我翁歸洗耳(晉孫楚欲隠居謂王濟曰當枕石潄)
(流誤云潄石枕流濟曰流非可枕石非可漱楚曰所以枕流欲洗其耳所以漱石欲厲其齒)
不用妓女汙山水(晉謝安雖放情山水每遊賞必以妓女相從)肩輿
亦莫要僕夫自有門生與兒子(見六卷招張元方詩)
同叔易于觀我齋分韻得自字(即陳叔易)
小草浪出山(世說謝公始有東山之志後就相司馬有餉桓藥草中有遠志公曰)
(此藥又名小草何一物二稱謝未荅郝隆曰此甚易解處則爲遠志出則爲小草謝甚愧老杜)
(上牛頭寺詩真成浪出遊與蘇端詩龐公不浪出)大隱乃居市(見卷前詠懷詩)
功名一畫餅(三國志魏文帝謂盧毓曰選㪯莫取有名名如畫地作餅不可啖也)
甚矣癡兒計(晉揚濟曰諺云生子癡了官事官事未易了也又見前食虀詩)傾
身犯火宅顧自以爲戲(法華經火宅喻品諸子於火宅内樂着戲心不)
(厭患无求出意)汗顔逢冰子更復問奚自(汗顔見一卷雜書詩冰子)
(見四卷西風詩)三肅齋中人(左傳成十六年郤至三肅使者而退杜注肅手至地)
(周禮大祝九日肅摻)本是青雲器(顔延年五君詠仲容青雲器實禀生人秀)雖
然山上山(古樂府藁砧今何在山上更有山何當大刀頭破鏡飛上天)政爾
吏非吏(晉孫綽嘗鄙山濤謂人曰山濤吾所不解吏非吏隱非隱)肅肅牎前
竹見引著勝地(世說王衛軍云酒正自引人著勝地)世間劇寒暑
了不受榮悴門前剥啄客欲問觀我意(昌黎剥啄行剥)
(剥啄啄有客至門)但持邯鄲枕贈我一覺睡(見六卷和元方詩)
觀我齋再分韻得下字
一慵縛兩脚閉戶了晨夜夢攀城西樹起造君
子舍紫髯出堂堂見客披衣謝(吳書注張遼問吳降人向有紫)
(髯將軍長上短下便馬善射是誰荅曰是孫會稽)平生功名手(東坡王莾詩入)
(手功名事事新)嗜静如食蔗(顧愷之每食甘蔗常自尾至本人或怪之云漸入佳)
(境)小齋劇冰壺中明外無罅(鮑照詩清如玉壷冰)要知日
用事(傳灯錄龐居十傳石頭問曰子自見老僧巳來日用事作麽生呈一偈云日用事无)
(別唯吾自偶諧頭頭非取捨處處勿張乖朱紫誰爲號丘山絶點埃神通併妙用運水及般柴)
趺坐看鳥下(楞嚴經世尊結跏趺坐列子黃帝篇漚鳥舞而不下陳後山春江秋)
(野圖詩倏看双鳥下)主人心了了竹石亦閒暇(傳灯錄鶴勒那傳偈)
(曰認得心性時可說不思議了了无可得得時不說知又騰騰和尚了元歌心中了了揔知)
兒童慣看客我東當日駕(老杜南鄰詩慣看賓客兒童喜胡釘鉸贈)
(韓少府詩兒童不慣見車馬走入蘆花深處藏)平分齋中閒(老杜秦州雜詩水竹)
(會平分)風月不待借(李太白寄裴隠詩揚帆借天風孟郊詩徵文北山外借月)
(南搂中)還須酒屡費(晉謝安於土山營墅楼館林竹甚盛每携中外子姪往來)
(遊集肴饌亦屡費百金世頗以此譏焉而安殊不以屑意)不用牛心炙(見玉延賦)
寄題商洛宰令狐勵迎翠樓
西來金衣鶴書落汝水湄雲霞映道路中有迎
翠詩(李太白代壽山荅孟少府移文書淮南小壽山謹使東峯金衣双鶴銜飛雲錦書于)
(維陽孟公足下)遥知五斗粟(見四卷送張仲宗詩)未辦買山資(世說)
(支遁因人就深公買印山深公曰未聞巢由買山而隠雲溪友議匡廬符載山人遣童子賫書)
(於于頔乞買山錢百万)政要百尺樓(見七卷和叔去鄭詩)了此浮天
眉(昌黎南山詩天宇浮脩眉濃綠盡新就)森然詩中畫想見憑欄
時(東坡云味摩詰之詩詩中有畫)朝曦與暮靄百變皆令姿(傳咸)
(贈何劭王濟詩煌煌發令姿)君方領此意簿書何急爲衆手
劇雲雨唯山不瑕疵(衆手雲雨見第一詩瑕疵見二卷八音歌)當年
四老翁視世輕於芝(高士傳秦世坑儒四皓退而作歌曰莫莫高世深谷)
(逶迤曄曄紫芝可以樂飢唐虞世遠吾將誰歸云云乃共入商洛隱地肺山漢高帝招之不至)
坐令山偃蹇(東坡張仲舍壽樂堂詩青山偃蹇如高人常時不肯入官府高人自)
(與山有素不待招邀滿庭戶)不受人招麾(史記汲黯傳嚴助曰招之不來麾之)
(不去)誰歟樓中客俯仰與山期顧要君折腰督郵
真小兒(折腰見七卷和叔詩)因之感我意故巖歸巳遲(李太)
(白别崔侍御詩因之出寥廓李義山井泥詩因之感物理)便携靈運屐(晉謝)
(靈運常着木屐上山去前齒下山去後齒)不待德璋移(見四卷送張仲宗詩)
次韻謝天寧老見貽(斍心)
庭栢不受寒依然照人綠霧收晨光發可玩不
可掬(老杜宴歴下亭詩脩竹不受暑柳子厚詣超師院詩日出霧露餘青松如膏沐老杜)
(出塞詩浮雲暮南征可望不可攀)道人方出定不復辨羊鹿(法華)
(經以羊車鹿車牛車誘引諸子出離火宅)微雲度遥天一笑立於獨
(莊子田子方篇先生似違物離人而立於獨也)嗟予晚聞道學看傳燈
錄(莊子漁父篇子之早湛於人僞而晚聞大道也東坡别子猷詩嗟我晚聞道)三生
蠹書魚萬卷今可束(三生見山水賦昌黎雜詩何殊蠧書魚生死文字間)
(又寄盧仝詩春秋三傳束高閣東坡和劉湜詩舊斈閑可束)轂雖巳破碎猶
欲大其輻(老子三十輻共一轂周禮轂雖敝不藃)是身堪底用况
乃五斗粟(見四卷張仲宗詩)自從識師面日月幾轉轂
(賈島詩碌碌復碌碌百年双轉轂東坡和辯才詩日月轉双轂)受師爐中煙無
處著榮辱(見二卷八音歌又列子北宫子終身迫然不知榮辱之在彼也在我也)
周妻與何肉(南史周顒妙於佛理終日長𬞞雖有妻子獨處山舍何胤居武丘山)
(西寺講經論斈僧隨之侈於食味後稍去其甚者猶食魚蟹蚶蠣之属顒作書勸令食菜末年)
(方絶血味文惠太子問顒曰卿精進佛法何如何胤曰三塗八難共所未免然各有累太子曰)
(累伊何曰周妻何肉)恨我未免俗(晉阮咸見北阮七月七日曬衣乃以竿掛大布)
(犢鼻於庭人怪問之荅曰未能免俗聊復𡭗耳)從今謝百事請作龜頭
縮(昌黎盛山詩序令人棄百事而往與之游史記龜筴傳龜縮頸而却東坡贈陳季常見過)
(詩人言君畏事欲作龜頭縮)却笑長沙傅區區問淹速(鵩賦問於)
(子鵩余去何之吉乎告我凶言其災淹速之度語余其期)聊將非舌言(傳燈錄宗)
(一師頌有語非關舌无言却要辝)往和無譜曲(東坡蒜山亭詩唱我三人无譜)
(曲馮夷亦合舞幽宫)
陳叔易學士母阮氏挽詞(二首)
典刑奕奕照來今(蕩詩尚有典刑奕奕見前蠟梅絶句張景陽雜詩此理著)
(來今)鶴髮魚軒汝水潯(庾信竹杖賦予老矣鶴髮雞皮左傳閔二年夫人栗)
(魚軒杜注魚皮飾車)避地梁鴻不偕老(後漢書梁鴻與妻孟光隱居避患共)
(入覇陵山中毛詩君子偕老)弄烏萊子若爲心(老子傳老萊奉二親行年)
(七十或弄烏於親側欲之喜焉)送葬忽見三千乘(漢樓護爲五侯上客母死)
(送葬者致車二三千乘)奉祱那聞五百金(漢朱建傳辟陽侯欲知建建不)
(肯見及建母死貧未有以發喪方假貸服具辟陽侯用陸賈計廼奉百金梲列侯貴人以辟陽)
(故往&KR0608;凡五百金)婦德母儀俱不愧(周禮九嬪婦言婦德後漢馮衍與任)
(武逹書旣無婦道又無母儀)碑銘知己託張林(先生自注晁說之許銘墓)
(晉張林作陳夫人碑曰夫人姓徐吳郡嘉興人也夫人少膺靈粹誕兹淑貞聦哲明敏温恭柔)
(順體仁足以長人嘉會足以合禮恭順不惰其心明烈實備其體若夫柔惠清須中和聖善婦)
(德旣備母道亦踐志厲冰玉厥德靡顯靡靡其操翼翼其仁明景内映朗節外新芳徽風邁淑)
(慎其身事見歐陽詢蓻文類聚)
又
去年坡霧識儒先(晉衛瓘見樂廣曰諸賢旣没常恐微言將絶今乃復聞斯)
(言於君命諸子造焉曰此人之水鏡見之瑩然若披雲霧而覩青天也)欲拜萱堂
未敢前(伯兮詩焉得諼草言樹之皆毛傳背北堂也)盧壼要傳紗縵
業(晉符堅幸太斈問博士經典盧壼對曰唯周官礼注未有師切兄太常韋逞母宋氏得周)
(官音義自非此母無以傳授於是就宋氏家立講堂置生員百二十人隔絳紗縵受業號宋氏)
(宣文君)王裒忽廢蓼莪篇(干裒隱居教授母没及讀詩哀哀父母生我劬)
(勞未嘗不三復流涕門人受業者爲之廢蓼莪)秀眉隔夢黃壚裏(李太白山)
(人勸酒詩秀眉霜雪桃花貌淮南子覧冥訓上際九天下契黃盧高誘注黃泉下有壚土也說)
(文壚黑土也)落日驅風丹旐邊(賀循葬礼旐古以緇布今以絳繒老杜悼)
(房相詩丹旐飛飛日)佛子歸真定何處(法華經佛子行道已列子精神離形)
(各歸其眞故謂之鬼)空令苦淚漲黃泉(左隱元年不及黃泉无相見也昌黎)
(弔東野失子詩滴地淚到泉)
歸洛道中
洛陽城邊風起沙征衫歲歲負年華歸途忽踐
楊柳影春事已到蕪菁花道路無窮幾傾轂牛
羊旣飽各知家人生擾擾成底事馬上哦詩日
又斜(昌黎感春詩黃黃蕪菁花桃李事巳退東坡望江南詞春色属蕪菁)
道中寒食
飛絮春猶冷離家食更寒(荆楚歲時記去冬節一百五日即有疾風)
(甚雨謂之寒食)能供幾歲月不辦了悲歡刺史蒲萄
酒先生首蓿盤(後漢張譲傳注孟佗以蒲萄一斗遺譲譲即拜佗爲凉州刺史)
(苜蓿盤見五卷春日詩)一官違壯節百慮集征鞍(莊子逍遥遊知)
(效一官後漢戴就傳薛安竒就壯節繫辝一致而百慮)
又
斗粟淹吾駕(五斗米見四卷送張仲宗詩漢書一斗粟尚可舂)浮雲笑
此生(浮雲見山水賦老杜遣悶高枕笑浮生)有酒酬歲月無夢到
功名客裏逢歸鴈(老杜王司馬弟相訪詩客裏何迁次又歸鴈詩万里衡陽)
(鴈今年又北歸双双瞻客上一一背人飛唐宋遺史如意中女子送兄詩所嗟人異鴈不作一)
(行歸)愁邊有亂鶯(愁邊見七卷和景純詩老杜贈王侍御詩曉鶯工迸淚韋蘇州)
(聽鶯曲何處愁人憶故園洞微志錢沔詩一聲鶯送一般愁)楊花不解事更
作倚風輕(昌黎晩春詩楊花榆莢无才思唯解漫天作雪飛老杜彭衙行小兒強解)
(事倚風輕見八卷蠟梅絶句)
龍門
(龍門在西京河南縣地志曰闕塞山一名伊闕而俗名龍門韋述東都記)
(龍門號双闕與大内對峙若天闕焉)
不到龍門十載強斷崖依舊掛斜陽(老杜别常徵君詩卧)
(病一秋強)金銀佛事浮佳氣(老杜龍門詩氣色皇居近金銀佛寺開)花
木禪房接上方(常建題破山寺禪院詩竹逕通幽處禅房花木深)羸馬
暫來還徑去流鶯多處最難忘老僧不作留人
意看水看山白髮長(老杜西閣詩肯别定留人僧靈徹詩看水看山侍月明)
次韻謝心老以緣事至魯山(魯山汝州縣名)
禪師瓶貯幾多空(楞嚴經譬如人取頻伽瓶塞其兩孔滿中貯空千里遠餉)
(它國)欲問以書無去鴻(昌黎與李秘書書不果鞠恭親問而以書漢蘇武傳)
(天子射上林中得鴈足有繫帛書言武在某澤中)魯縣人迎波若杖(晉蓺)
(術傳沙門曇霍持一錫杖令人跪曰此是波若眼奉之可以得道人或藏其錫杖大契數聲閉)
(目湏臾起而取之)天寧樹起吉祥風(華嚴經世主妙嚴品生吉祥風主空)
(神)荒山春色篇章裏快士交情筆硯中(先生自注聞師)
(見冨主簿甚欵蜀書黃權降魏司馬宣王與諸葛亮書曰黃公衡快士也每嘆述足下不去口)
一日塵沙雙碧眼歸時應與去時同(老杜贊公旁詩苦見)
(塵沙黃碧眼見山水賦)
友人惠石兩峯巉然取杜子美玉山高
並兩峯寒之句名曰小玉山
舊喜看書今不看且留雙眼向孱顔(大人賦放散畔岸驤)
(以孱顔李義山荆山詩壓河連望勢孱顔東坡峽山寺詩攝衣步孱顔)從來作夢
大槐國(見五卷送張掃詩)此去藏身小玉山暮靄朝曦
一生了高天厚地兩峯閑九華詩句喧寰宇細
比真形伯仲間(先生自注家有壶中九華石刻東坡過湖曰李正臣蓄異石九)
(峯玲龍如䆫櫺爲名之曰壷中九華作詩詠之後復過湖口則石巳爲好事者取去又和前韻)
(有曰尤物巳隨清夢断真形宛在畫圖中又自注云道藏有五岳真形圖魏文帝興論傳毅之)
(於班固伯仲之間耳)
秋夜
中庭淡月照三更白露洗空河漢明莫遣西風
吹葉盡却愁無處着秋聲
䟦外祖存誠子帖
(張友正字義祖退傳鄧國文懿公之幼子自少斈書常居一小閣上杜門)
(不治他事積三十年不輟遂以書名神宗嘗評其草書爲本朝第一號存)
(誠子)
亂眼龍蛇起平陸(杜寄裴施川詩龍蛇動篋蟠銀鈎隂符經天發殺機龍蛇)
(起陸廬子諒贈崔温詩平陸引長流山谷劉明仲墨竹賦游戲翰墨龍蛇起陸)前身義
獻巳黃墟(白樂天狂歌辝云焉用黃墟下珠衾玉匣爲)客來空認袁
公額(南史王筠傳沈約見筠以爲似外祖袁粲謂僕射張稷曰王郎非爲額類袁公風勻)
(都欲相似)淚盡慙無楊惲書(漢楊惲母司馬迁女也惲始讀外祖太史公記)
(頗爲春秋以材能稱有荅孫會書書具本傳)
詠蟹
量才不數制魚額(酉陽雜爼廣動植篇寕去累世宅不去制魚顧臨海異物)
(志亦載此二語又云制魚甚肥炙食甘美)四海神交顧長康(班孟堅賓戲皆)
(俟命而神交匪詞言之所信吳志諸葛瑾傳孫權曰孤與子瑜可謂神交潘岳夏侯湛誄心照)
(神交唯我與子顧長康事未詳)但見横行疑長躁(雲溪友議載皮日休螃蟹)
(詩云莫道无心畏雷電海龍王處也横行荀子蟹六跪而二敖非蛇蟺之穴无所寄托者用心)
(躁也)不知公子實無腸(抱朴子登涉篇山中辰日稱无腸公子者蟹也)
(晉上人歸廬山詩與僧俱是夢夢裏暫相逢)每見眼自明不復煩金
篦(杜荀鶴贈韋書記歸京詩韋杜相逢眼自明涅槃經如目盲人爲治目故造詣良醫即以)
(金篦刮其眼膜又北史後周張元乃祖喪明元燃灯讀經乞祖目明後夢一翁以金篦療其祖)
(目後果明)却從夢中别未免意慘悽它時訪生死林
深路應迷(漢蒯通傳使人候聞其死生柳子厚與王參元書末云因人南來致書訪)
(生死)
增廣箋註簡齋詩集卷之九
