增廣箋註簡齋詩集卷第二十六
竹坡胡稺仲孺箋
傷春
廟堂無策可平戎(唐書王忠嗣節度朔方上平十八策斬米施可汗虜不敢)
(近塞)坐使甘泉照夕烽(漢匈奴傳文帝時胡騎入代句注邊㷭火通於甘泉)
(長安李太白塞下曲烽火動沙漠連照甘泉雲)初怪上都聞戰馬(西都賦實)
(用西迁作我上都)豈知窮海看飛龍(後漢耿恭傳論余讀蘇武傳感其茹)
(毛窮海不爲大漢羞)孤臣霜髮三千丈每歲煙花一萬重
(杜傷春詩西京疲百戰北髮任群凶關塞三千里㷑花一万重)稍喜長沙向延
閣(延閣謂向伯共)疲兵敢犯犬羊鋒(見前雷雨行)
題水西周三十三壁二首
不管先生巾欲摧雨中艇子便撑開(折巾事見二十一卷)
(傳子文詩)青山隔岸迎人去白鷺衝煙送酒來(續晉陽秋)
(王弘九日遣白衣人送酒與陶淵明北史魏道武帝倣上古龍官鳥官謂諸曹之使爲鳬鴨謂)
(候察宮伺察者爲白鷺)
又
周子篘中早得春喚人同渡一溪雲貪看雨歇
前峯變不覺斟時巳十分(白樂天嘗酒詩一甕香醪新揰芻李賀憶)
(昌谷詩誰棹滿溪雲)
山齋
夏郊綠巳遍山齋晝自遟雲物忽分散餘碧暮
逶迤(雲物見二十四卷雨詩)寒暑送萬古榮枯各一時(山谷)
(謝黃迪畫竹詩風雪煙霧雨榮枯各一時)世紛幸莫及我塵得常持
(淵明𫐠酒詩閑居离世紛王衍談老莊每握玉柄塵尾)
又
雖愧荷鉏叟朝來亦不閑(白樂天效陶詩西家荷鋤叟)自剪
墻角樹盡納溪西山(白樂天截樹詩一朝持斧斤手自截其端萬葉落頭)
(上千峯夾面前末云豈不愛柔條不如見青山)經行天下半送老此牎
間(吳都賦灌注天下之半東坡遊塗山詩旋斡天下半)日暮煙生嶺離離
飛鳥還(陶淵明雜詩山氣日夕佳飛鳥相與還白楽天㘽樹詩始有清風至稍見飛鳥)
(還)散髮
百年如寄亦何爲(魏文帝楽府人生如寄多亦何爲)散髮清狂
未足非(散髮見十八卷集澗邊詩魏都賦僕黨清狂老杜遣興詩賀公雅吳語在位常)
(清狂)南澗題詩風滿面(柳子厚有南澗題詩老杜東屯北崦詩步壑風吹面)
東槗行樂露霑衣(鮑昭有行楽至誠東槗詩魏文帝苦哉行岩谷夕風霜露)
(霑衣)松花照夏山無暑(頭陀寺碑松疎夏寒)桂樹留人吾豈
歸(怊隱士賦桂樹叢生兮山之幽攀援桂枝兮聊淹留王孫游兮不歸春草生兮萋萋末云)
(王孫兮歸來山中兮不可以久留)藜杖不當軒蓋用穩扶居士
莫相違(藜杖見五卷春日詩莫相違見七卷和宋薄詩)
六月六日夜
藴隆豈不壞涼氣亦徐還獨立秋夜半疎星蒼
檜間晦明莾相代天地本長閑四顧何寥落微
風時動關(雲漢詩藴隆蟲蟲毛傳藴而暑隆隆而雷阮嗣宗詠懷詩開秋兆涼氣)
(莊子齊物篇日夜相代乎前而莫知其所萌)
六月十七夜寄邢子友
暑雨雖不足涼風還有餘樂此城隂夜何殊山
崦居月明蒼檜立露下芭蕉舒試問澄虚閣今
夕復焉如(書君牙夏暑雨月令孟秋涼風至)
觀雨
山客龍鐘不解耕(劇談錄裴晉公曰見我龍鍾故相戲耳蘇鶚演義龍鍾不)
(昌熾不翹㪯皃反字之音也)開軒危坐看隂晴(危坐見十卷清明詩)前
江後嶺通雲氣萬壑千林送雨聲海壓竹枝低
復舉風吹山角晦還明(老杜太清宫賦九天之雲下垂四海之水皆立)
(白楽天有木詩雪壓低復舉)不嫌屋漏無乾處(老杜茅屋爲秋風所破嵌)
(床床屋漏無乾處)正要群龍洗甲兵(六韜大公曰祖行之日雨輜車至軫)
(是洗濯甲兵也杜兵馬行安得壯士挽天河净洗甲兵長不用)
寄大光
心折零陵霜入鬢(别賦心折骨驚零陵謂大光在永州)更修短札
問何如(顔延年贈王大常詩遥懷具短札問何如見三卷書懷示友詩)江湖不
是無來鴈(鴈寄書見九卷和心老詩老杜天未懹李白詩鴻鴈幾時到江澗秋水多)
(同赴各在塗共論周易大極)能繫蒼生本不同(晉謝安桓温請爲司馬朝)
(士咸送中丞高崧曰卿屡違朝旨高卧東山諸人每相與言安石不肯出將如蒼生何)却
倚紫陽千丈嶺遥瞻黃鵠九霄東(黃鵠見六卷荅張元方詩)
次韻謝邢九思(九思名繹和叔尚書恕之孫)
平生不接里閭歡(司馬迁荅任少卿書未常銜杯接殷勤之餘歡)豈料
相逢虺蜮壇(鮑昭蕪城賦壇羅虺蜮階闘麕鼯)能賦君推三世
事(定之方中詩傳升高能賦可爲大夫)倦遊我棄七年官(漢司馬相如傳)
(長卿故倦遊先生自甲辰得責至是歲庚戍七年矣)流傳惡語知誰好勾
引新篇得細看(東坡和刘貢父詩門前惡語誰傳夫老杜着落花詩影遭碧水替)
(勾引)六月山齋當暑令風霜獨發卷中寒(西京雜記淮南)
(王安著鴻烈自云字中皆挾風霜)
村景
黃昏吹角聞呼鬼清曉持竿看牧鵝蚕上樓時
桑葉少水鳴車處稲苗多(晉志黃帝吹角爲龍鳴高鳳持竿護鷄)
題向伯共過峽圖二首
旌旗翻日淮南道興罷歸來雪一船正有佛光
無處着獨將佳句了山川(昌黎和裴相詩旗穿曉日雲霞雜王子猷)
(雪夜乘舟訪戴興盡而反)
又
過硤新圖世所傳硤中猶說泛舟僊柱天勲業
湏君了借我茅齋看十年(後漢刘演字伯升慷慨有大節進圍宛城)
(自號柱天大將軍張祐詠武人王智興侍中詩王氏柱天勲業外李陵章句右軍書)
題趙少隱清白堂三首
(趙少隱名子岩終於朝議大夫廣西漕使建炎三年守邵陽日植梅竹於郡齋)
(榜曰青白賦詩云比庵竹玉青南階梅雪白吏散隱几坐觀化聊自適竹青表)
(勁節梅白留佳實大守謝謝友麄官陳力取名吾有寄梅竹蓋假借青白遺)
(子孫先訓存金石斯民彫瘵余政教當尚德雖微甘棠化韋弦託三益至紹興)
(林機景度爲守更榜曰定應)
小謝爲州不廢詩(南史謝眺長五言詩守宣城日所賦藻繢尤精有宣城集)
(行於世鍾嶸詩評論惠連曰小謝才思冨健)庭中草木有光輝(山谷呈孫)
(莘老詩甓社湖中有明月淮南草木借光輝後山西湖詩三年哦五字草木借光輝)一林
風露非人世更着梅花相發揮(王文公扇詩青冥風露非人世)
(發揮見二十卷又登岳陽樓詩)
又
使君堂上無俗客白白青青兩勝流添得吟詩
老居士千年一笑澤南州(老杜解悶詩一飯未曾留俗客北史許惇)
(無學術不爲勝流所重杜牧之憶齊安郡詩平生睡足處雲夢澤南州)
又
雪裏芭蕉摩詰畫炎天梅蘂簡齋詩它時相見
非生客看倚瑯玕一叚竒(皇朝類苑書畫之妙當以神會難以形器)
(求也世之觀畫者多能指樀形象位置顔色瑕疵而巳至於奥理冥造罕見其人如彦遠畫評)
(言王維畫物多不問四時如畫花往柱如桃杏芙蓉蓮花同畫一景予家所藏摩詰袁安卧雪)
(啚有雪中芭蕉此乃得心應手意到便成故其奥理冥造入神迥得天意難與俗論也東坡)
(廬山詩序庶幾它日不作生客也一叚竒見五卷荅張迪功詩)
次韻邢九思
百年鼎鼎雜悲歡(陶淵明飲酒詩鼎鼎百年内)老去初依六
祖壇(傳燈錄六祖慧能師届南海於法性寺壇受滿分戒後歸韶州寶林寺刺史韋據請)
(就大梵寺受無相心地戒門人紀錄目爲壇經盛行於世劉貢父詩話王丞相嗜諧謔一日論)
(沙門道因曰投老欲依僧客對曰急則抱佛脚)玄晏不堪長抱病(晉皇甫謐)
(自號玄晏先生有風痺之疾不應被召後武帝下詔敦逼不巳謐上䟽力辝曰唯臣疾疢抱釁)
羞(北山移文蕙帳空兮夜鶴怨山人去兮曉猿驚)欲去且復斯湏留(李陵)
(與蘇武詩長當從此别且復立斯須)西峯木脫亂鬟擁(見十二卷宋漢傑畫)
(詩)東嶺煙破修眉浮(見九卷迎翠樓詩)主人愛客山更
好(東坡登玲瓏山詩脚力盡時山更好)醉裏一笑驚蠻州(世說郝隆荅桓)
(公曰千里投公始得蛮府參軍那得不作蛮語)丁寧雲雨莫作厄明日
青山當送客(漢谷永傳以丁寧陛下顔注丁寧謂再三告示也陳後山九日詩欲)
(留歌舞盡客意風雨和更作三厄)
石限病起
幽人病起山深處小院鴉鳴日午時六尺屏風
遮宴坐一簾細雨獨題詩卷第二十六
