增廣箋註簡齋詩集卷第三十
竹坡胡稺仲孺箋
梅花
一枝斜映佛前燈春入銅壷夜不冰昔歲曾遊
大庾嶺(庾嶺梅見十二卷墨梅詩)今年聊作小乘僧(法華經貪着小)
(乘三藏斈者東坡和欽長老詩我是小乘僧)
得張正字詩(張謂巨山)
送老茅屋底天寒人迹稀(杜四松詩足爲送老姿東坡寄虎兒詩送)
(老此蛮村)一觴猶有味(陶淵明詩一觴雖獨進杜崔少府高齋詩玉觴淡無味)
萬事巳無機(莊子天地篇有機事者必有機心)歲暮塔孤立風
生鴉亂飛(時先生居青淳鎮壽聖寺塔下)此時張正字書札到
郊扉(選古詩客從遠方來遺我一書札劉禹錫荅李侍即惠藥詩故人書信到柴扉陳後山荅蘇迨詩幾時書札到林泉)
江梅
風雪集歲暮江梅開不遲朝來幽䆫底明璫綴
靑枝(漢輿服志皇后白珠璫杜牧之獨酌詩踏碎雙明璫)上天播淑氣百
卉分四時(淑氣見玉延賦宋玉九卞皇天平分此四時兮)寒村值西子
(曹植扇賦發西子之玉顔陸士衡連味万夫婉娈非俟西子之顔)足以昌吾詩
(昌黎孟郊墓銘以昌其詩)
雪
窮臘見三白江南無舊聞(吳中風俗占臘前三白田家笑赫赫又朝)
紀明(登樓賦步棲遲以徙倚木落見三卷風雨詩南紀見廾四卷送王因叔詩)病餘
仍愛酒身後更須名(見三卷書懷示友詩陳后山懷遠詩生前尺爲累身)
(後更須名)&KR1295;鶴忽雙起吾詩還欲成
元夜
今夕天氣佳(見十一卷試院春晴詩)上天何澄穆(東坡在告獨酌)
(詩月華稍澄穆)列宿雨後明流雲月邊速空簷垂斗柄
微吹生叢竹對此不能寐步繞庭之曲遥睇浮
屠㒹數星紅煜煜(東坡宿南山中蟠龍寺詩嶺上疎星紅煜煜)悟知
曉燈夕節意亦滿目(史記樂書漢家常以正月上辛祀太一以昏時祠到)
(明春明退朝錄上元然燈或云㳂漢祠太一故事徐堅初學記亦云)歴代能幾詩
遍賦雜珉玉(聘義子貢日君子貴玉而賤珉鮑照見賣玉詩涇渭不可雜珉玉當)
(早分)栖鴉亦未定更鳴伴余獨百年滔滔内憂樂
兩難復唯應長似今寂寞送寒燠
懷天經智老因訪之
今年二月凍初融睡起苕溪綠向東客子光隂
詩卷裏否花消息雨聲中西菴禅伯還多病北
柵儒先只固窮忽憶輕舟尋二子綸巾鶴氅試
春風(謂洪智老居西菴葉天經居比柵皆烏鎮中綸巾鶴&KR0769;見廾五卷洛頭書事詩)
黃修職雨中送芍藥五枝
微雨濕清曉老夫門未開煌煌五僊子並擁翠
(宴群臣於照園以赤瑛盤賜櫻桃月下視之桃與盤同色群臣皆笑云是空盤帝笑之出師表)
(蓋追先帝之殊遇)何似筠籠相發揮(杜朱櫻詩西蜀櫻桃也自紅野人相)
(贈滿筠籠數回細寫愁仍破萬顆勻圓訝許同相發揮見二十卷岳陽樓絶句)
葉柟惠花
無住菴中老居士逢春入定不銜杯文殊罔明
俱拱手今日花枝喚得廽(罔明經文殊欲出人定托昇𣑽天不能)
(出罔明弹指一聲女即從定而起山谷寄杜家父詩閑情欲被春將去鳥喚花驚只麽回)
牡丹
一自胡塵入漢關十年伊洛路漫漫(古詩還顧望舊卿長)
(路漫浩浩)青墩溪畔龍鍾客獨立東風看牡丹(龍鐘見二)
(十六卷觀雨老杜樂遊園歌此身飲罷無歸處獨立蒼茫自咏詩)
盆池
三尺清池䆫外開茨菰葉底戲魚回雨聲轉入
浙江去雲影還從震澤來(丘希範應詔詩荇亂新魚戲)
松棚
黯黯當䆫雲不驅不教風日到琴書只今老子
風流地何似茅山陶隱居(南史陶弘景於茅山立舘自號華陽隱居)
(特愛松風庭院皆植松每聞其響欣然爲樂)
西軒
平生江海志歲暮僧廬中(杜破船詩平生江海心)虚齋時
獨步遡此西䆫風(楊雄傳顔注遡江謂逆流)初夏氣未變幽
居念方冲三日無客來門外生蓬蒿(高士傳張仲蔚所居)
(蓬蒿滿門寂無車馬)輕隂映夕幌窈窕瓶花紅未知古今
士誰與此心同(老杜喜睛詩窈窕桃李花)
玉堂儤直
庭葉瓏瓏曉更青斷雲吐日照寒廳(昌黎荅張徹詩勿惮)
(宿寒廳)只應未上歸田奏(漢䟽廣上䟽乞歸鄕里張衡歸田賦)貪誦
楞伽四卷經(傳灯錄逹磨付楞伽經四卷與慧可曰此是如來心地要門吾觀震)
(旦唯有此經可以印心白樂天見元九悼亡之作因寄詩人間此病治無藥唯有楞伽四卷經)
病骨
病骨瘦始輕清虚日來入今朝僧閣上超遥久
風立(世說周伯仁問庾公曰君何欣悅而忽肥庾曰君何憂栗而忽瘦周曰吾無所憂直)
(是清虚日來滓穢日去超遥見二十五卷遠軒詩莊天地篇禹就下風立而問焉)茂林
榴萼紅細雨離黃濕物色乃可怜所悲非故邑
(昌黎和張院長憶花詩迩來又見桃與梨開紅白如爭競可怜物色初携手空展霜縑吟九咏)
晨起
寂寂東軒晨起遲蒙籠草木暗疎籬風來衆綠
一時動正是先生睡足時(漢晁錯傳草木蒙籠又晉顧愷之亦云)
登閣
今日天氣佳(見十一卷試院春晴詩)登臨散腰脚(見十四卷買山)
(薬詩)南方宜草木九月未黃落(月令季秋之月草木黃落杜十月發)
(秦州詩草木未黃落)秋郊乃明麗夕雲更蕭索遠遊吾未
能歲暮依樓閣(遠遊見四卷絶塵亭)
芙蓉
白髮飄蕭一病翁暮年身世藥瓢中芙蓉墻外
垂垂發九月凴欄未怯風(杜和裴廸詩江邊一樹垂匕發)
歲華
歲華日已凋飛葉鳴古瓦白頭倚危檻高旻覆
平野(尔雅秋爲旻天杜觸目詩側頭訢高旻)遥瞻疎柳林下有清
溪瀉三春旣繁䴡九秋亦瀟&KR0904;平生萬事過所
欠茅一把(東坡贈鄭清叟詩平生萬事過所欠唯一死傳燈錄爲山指德山宣鑒師)
(謂衆日是伊將來有把茅盖頭罵佛罵祖去)山川欎日夕有抱無與
寫賦詩老不工開篇詠風雅
得長春兩株植之窗前
鄉邑已無路僧廬今是家聊乘數點雨自種兩
叢花籬落失秋序風煙添歲華衰翁病不飲獨
立到棲鴉
九月八日戲作兩絶句示妻子
今夕知何夕都如未病時重陽莫草草剩作幾
篇詩(見二十四卷今夕詩)
又
小甕今朝熟無勞問酒家重陽明日是何處有
黃花(杜九日詩九日明朝是白樂天九月八日詩陶家明日是重陽)
拒霜
拒霜花已吐吾宇不悽凉天地雖肅殺草木有
芬芳(陶岳零陵記拒霜花樹叢生葉大而峻花甚紅九月霜降時開故謂之拒霜杜寄高)
(適詩今我獨悽凉)道人宴坐處侍女古時粧濃露濕
丹臉西風吹綠裳(東坡塵外亭詩幽人晏坐處)
微雨中賞月桂獨酌
人間跌宕簡齋老天下風流月桂花一壺不覺
叢邊盡暮雨霏霏欲濕鴉(跌宕見廿五卷題東家壁詩)
增廣箋註簡齋詩集卷之第三十
