簡齋詩箋叙
少陵東坡詩出入萬卷書中奥篇隱帙無不奔
湊筆下固已不易盡知况復隨意模寫曲盡物
態非親至其處洞知曲折亦未易得作者之意
蜀趙彦材注二詩最詳讀之使人驚嘆然亦有
未盡處少陵留花門詩有曰連雲屯左輔百里
見積雪彦材略而不言讀者亦謂止言其多爾
若此則上句足矣何用積雪之語惟能知回鶻
之人衣冠皆白然後少陵之意渙然矣東坡佛
日山榮長老方丈數絶其曰東麓雲根金沙渥
洼等語余嘗到山間方盡見詩意彦材蓋未知
也参政簡齋陳公少在洛下已稱詩俊南渡
以後身復百罹而詩益高遂以名天下雄詞傑
句争先傳誦至用事深隱處讀者撫卷茫然不
暇䆒索曉江胡君穉仲孺約㞐力學日進不已
得此詩酷好之隨事標注遂㠯成編吏部蘇公
訓直愛其書屬余為叙因得細觀之貫穿百家
出入釋老旁耴曲引能發簡齋之秘用意亦勤
矣少陵東坡二詩至多彦材以一力兼注之故
雖盡平生之工而猶有所遺胡君用心既專數
年之間朝夕從事而簡齋之作不過六百篇故
注䆁精詳幾無餘藴視彦材之作力不及而實
過之云紹熙壬子正月吉日四明樓鑰大防叙
又叙
詩者注情之谿也有所感發則軼入之不可遏
也其正始之源出於風騷逹於陶謝放於孟王
流於韋柳而集於今簡齋陳公故公之詩势如
川流滔滔汨汩靡然東注非激石而旋束峡而
逸則静正平易之態常自若也特其用意深隱
不露鱗甬几採擷諸史百子以資筆端者莫不
如自其已出是以人惟見其冲瀜滉瀁涕慱無
涯涘而已矣若夫蜲蛇蜿蜒之怪交舞於後先
有不能徧識也余因暇日網断义擿所得踰十
八九乃編紀歲月而悉箋之使覧者目擊心
諭可撫而翫焉而或人笑之曰古今作者衆多
子獨疲精神蠧鉛轢唯簡齋是好不其惑歟余
應之曰高涯之曝窮谷之湍非不清且美矣其
源深而流長或未有如江漢者則宜以公爲正
况其憂國爱民之意又與少陵無間自波谷以
降誰能企之余故竊嗜焉若謂探賾索隱曾不
能發明聖經之萬一顧乃用力於此徒費光隂
則余所自笑而深悔不待人言而後知也夫羊
棗之好雖曾晳之所獨不當以律天下之人然
天下之人豈得無好羊棗者姑留以示仝志而
巳君無誚云紹熙改元臘月上澣竹坡胡穉
仲孺識
詩無論拙惡忌矜持瞻彼日月不
在情景入玄彼黍離離不分竒聞異
事流盪自然要以暢極而心彼訏謨
定命遠猶辰告雖爲德人深致若論
其感發濃至故不如昔我法矣楊柳
依依之句比之柔腸易斷復何以學
著力爲哉詩至晚唐已厭至近年江
湖又厭謂雲和易如流殆扵不可莊語
而學問爲無因也荆公妥怗排奡时
出經史然格體如一及黃太史矯然特
出新意真欲盛用萬卷與李杜争能
扵一辭一字之頃其極至寡情少恩
如法家者流余嘗謂晉人語云使臺
用爲詩皆當掩出古今無它真故也
世間用事之妙韓淮隂所謂是在兵
法諸君未知之者豈可以馬尾而數
蟲魚而注哉后山自謂黃出理實勝
黃其陳言妙語乃可称破萬卷者
然外亦枯槁又如息夫人絶世一笑自
難惟陳簡齋以后山體用后山望之
蒼然而光景明麗肌骨勻称古称陶公
用兵得法外意以簡齋視陳黃節制
亮無不及則后山以簡齋刻削尚似
矜持未盡去也此詩之至也吾執鞭古
人豈敢去獨爲簡齋放言或問宋
詩簡齋至矣畢竟比坡公何如曰詩道
如花論高品則色不如香論逼真則香
不如色廬陵須溪劉辰翁序
增廣箋註簡齋詩集目錄
竹坡胡稺仲孺箋
︻卷第一
山水賦玉延賦放魚賦
次韻謝文驥風月堂送吕欽問
秋懷
︻卷第二
次韻建除體八音歌(二首)題牧牛圖
題盡麞題畫寒梅圖江南春
蠟梅春雪(再賦)雜書(四首)
︻卷第三
書懷(十首)風雨曼陁羅花
螢火北風
︻卷第四
送張仲宗襄邑道中竒新息家叔
年華茅屋酴醿
雨西風題許道寧畫
水墨梅五絶夜雨連雨有懷
目疾郊外示友
︻卷第五
十月題小室次韻春日
歲除感懷次韻謝張迪功重賦(四首)
次韻家叔荅張迪功遂張迪功(二首)
梅花
︻卷第六
周紹宗分茶題盡兔寄弟若拙
謝張元柬前韻寄元柬謝元方(二首)
次韻元方次韻西郊春事次韻述懷
六言(二首)
︻卷第七
寫經隨喜次韻碧線泉蠟梅四絶
次韻宋唐年(二首)和景純詠懷(二首)謝楊工曹
次韻家叔(三章一首自詠)連雨書事
︻卷第八
賦佛圖詩借小華山次韻北園
觀我齋送僧乞麥食虀
古别離蠟梅四絶次韻梅花
柬之惠硯以石龜施長老登南樓
和止酒詩託人搗紙玉堂儤直
病骨晨起登閣
︻卷第九
𫐠懷觀我齋分韻(二首)迎翠樓
謝天寧老芙蓉拒霜
賞月桂阮氏挽詞歸洛道中
道中寒食龍門謝心老
小玉山秋夜跋外祖帖
蟹留别心老
︻卷第十
中牟道中秋雨中秋不見月
九日賞菊遊葆真池上郊祀顯相
端門聽赦詠雪遊上仙觀路歸再賦
來禽花放慵清明二絶
春日夏日池上
︻卷第十一
遊慧林分韻道山宿直雨晴
十月漫郎柳絮
侯氏女挽詞登天清塔浴室觀雨分韻
夏至日(二首)翁高郵挽詞書所寓䆫
秋日夏日送王周士
試院春晴試院春懷
︻卷第十二
水墨梅(三首)題畫(二首)絶塵亭(二首)
梅花兩絶句送僧超然休日早起
夏夜碁畫秋山
九日幕中冬至(二首)西省酴醿
對酒後三日再賦寄心老
︻卷第十三
赴陳留(二首)至陳留客裏
初至陳留遊八關寺池上種竹
對酒寒食再遊八關
感懷竇園五絶句雨
食筍初夏題酒務壁
︻卷第十四
秋夜詠月入城夜步堤上(三首)
早起(二首)晚步買山藥
觀魚招張仲宗蓬齋
晚步僧房遇雨贈黃家阿莘
商水道中次舞陽次南陽
西軒寓居
︻卷第十五
西軒書事(十首)晚步順陽門外縱步(三首)
海棠觀月桂香林(四首)
題簡齋鈍庵春雨
難老堂登城樓雨
遊董園夏雨夏夜(三首)
積雨喜霽鄧州城樓
︻卷第十六
北征秋日客思道中書事
將次葉城道中至葉城曉發葉城
心遠亭美哉亭山路曉行
題先志亭遊賦詩亭題崇山
︻卷第十七
書事寄季申題蟠室
述懷題筠居軒重陽有感(再)
送客出城迓席大光送席大光
夢中送僧無題避虜入南山
正月十六夜二絶坐澗邊
︻卷第十八
十七夜詠月獨立採菖蒲
遊澗邊&KR2452;西嶺梅花遊南嶂
遊東巖晚望雨晴徐步
晚登古原岸幘雨
醉中至梅花下出山(二首)入山(二首)
寒食清明澗邊
宿向翁家出山道中詠青溪石壁
︻卷第十九
聞王道濟䧟虜官舍安榴和王東卿四絶
觀江漲用淵明韻(二首)寄何子應
均陽舟中夜賦高舍書事石城夜賦
岳陽樓(二首)巴丘書事晚步湖邊
岳陽樓感慨里翁行
︻卷第二十
居夷行登岳陽樓除夜
城南有感暁登燕公樓書事四絶
書事再賦落梅水仙花
李花君子亭下海棠春夜感懷
夜賦寄友隂風雨
春寒次韻傳子文謝周尹潜(三首)
城上晚思雨中對酒
︻卷第二十一
尋詩兩絶句遊百花亭送王應仲
次韻謝周尹潜見贈次韻感懷
避寇洞庭過君山細雨
遇厲風北沙移舟贈傳子文
晚晴野望雨中
︻卷第二十二
舟抵華容縣夜賦月夜
晚晴寥落避寇書事
翠竇軒賞木犀再賦(二首)又賦(二首)
九月八日登高兩絶句用竒父韻賦九日
送王因叔赴試
先寄邢子友立春日雨正月十三夜暴雨
問安危舟泛邵江過孔雀灘
江行晚興夜抵貞牟晚步
雨今夕暝色
貞牟書事山中入城
︻卷第二十五
謝主人羅江二絶洛頭書事
聞德音夏夜題東家壁
曳杖雷雨行遠軒
再賦遠軒又賦
︻卷第二十六
傷春題壁山齋(二首)
散髮六月六日夜寄邢子友
觀雨寄大光(二首)寄德升大光
謝邢九思村景題過峽圖
題青白堂次韻邢九思遥碧軒作
石限病起
︻卷第二十七
遊浯溪愚溪岳陽畫記
書簡齋像題甘泉書院度嶺
遊秦巖大光送酒次韻謝吕居仁
舟行遣興小舫分韻封州小閣
登海山樓次韻大光再賦海山樓
題長樂亭和大光道中題長崗亭
︻卷第二十八
甘棠驛有懷贈漳守宿資聖院閣
題大龍湫雨中宿靈峯舟行入台
過下杯渡王孫嶺泛舟入前倉
送熊博士夜賦喜雨
醉中不見梅梅花
雨瓶中梅
︻卷第二十九
除夜雨中渡江
夙興幽牎題伯時畫
休日馬上題畫題崇蘭圖
秋夜獨酌九日示大圓洪智劉大資挽詞
夜坐觀雪題山水(二首)
小閣晨起小閣晚望
︻卷第三十
梅花得書江梅
雪小閣元夜
懷天經智老謝送芍藥櫻桃
葉柟惠花牡丹盆池
松棚西軒歲華
植長春九月八日示妻子兩絶句
無住詞
法駕導引三首虞美人四首
憶秦娥臨江仙
點絳唇漁家傲
浣溪仙水蘭花
清平樂定風波
善薩蠻南歌子
增廣箋註簡齋詩集目錄
