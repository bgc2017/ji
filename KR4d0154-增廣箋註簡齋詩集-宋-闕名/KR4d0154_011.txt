(平生無長物)坐久爐煙正門前幾烏帽(楽府讀曲歌門前烏帽白)
(帽來不知鳥帽郎是誰)來往送朝暝豈知帽影邊有地白
日静寳閣隂肅粛(謝眺直中書省詩紫殿粛隂隂莊子田子方篇至隂粛肅)
童子色不令(詩不寧不令)年來惜違人一笑取歸徑
願言捐何肉終歲奉清净簷鐸豈印吾出門有
餘聽(何肉見九卷和天寕老詩)
道山宿直
離離樹子鵲驚飛獨倚枯笻無限時千文虚廊
貯明月十分竒事更新詩(竒事見五卷荅張迪功詩)人間路
絶䆫扉語天上雲空閣影移(陳后山詩衝風䆫自語)遥想
王戎燭下筭百年辛苦一生癡(晉王戎好利聚錢不知紀極自)
(執牙籌晝夜計筭常若不足而自儉嗇不奉養天下謂之膏盲之疾左傳㐮九年公子騑曰夫)
(婦辛苦墊隘无所底告東坡和王晉卿題伯時馬詩人巳半生癡)
雨晴
天缺西南江面情纖雲不動小灘横墻頭語鵲
衣猶濕樓外殘雷氣未平盡取微凉供穩睡急
搜竒句報新晴今宵絶勝無人共卧看星河盡
意明(東坡和子由柳湖詩如今勝事無人共杜天河詩秋至輙分明)
十月
十月天公作許悲負霜鴻鴈不停飛莾連萬里
雲一去紅盡千林秋徑歸病夫搜句了節序小
齋焚香無是非(無是非見八音歌)睡過三冬莫開戶北
風不貸芰荷衣(杜醉爲馬墜詩共指西日不相貸騷經製芰荷以爲衣)
漫郎
漫郎功業大悠然(元結自䆁及有官人以爲浪者亦漫爲宫乎呼爲漫郎)
拄笏看山了十年(見八卷止酒詩)黑白半頭明鏡裏(白楽)
(天白髮詩最僧明鏡裏黑白半頭時)丹青千樹惡風前(杜䕫州歌楓林橘樹)
(丹青合又西京䕹記中甫山有樹如車蓋葉一青一赤長安謂之丹青樹惡風見二卷雪詩)
星霜屢費驚人句(見六卷和元方詩)天地元須使鬼錢
(見六卷舒懷詩)踏破九州無一事只今分付結跏禪(白)
出(楞嚴經却來觀世間猶如夢中事)佛子何之宰樹悲(公羊傳僖三十)
(三年秦伯謂百里子蹇叔子曰若𡭗之年者宰上之木拱矣何注宰冡也)五百&KR0868;金
空繐帳三千車乘忽荒陂(並見九卷阮氏挽詞)它年不共
江流去突兀張林婦德碑(見九卷阮氏挽詞)
登大清寺塔
爲眼不計脚攀梯受微辛半天拍闌干驚倒地
上人(劉禹錫登棲靈塔詩步步相携不斍難九層雲外倚欄干忽然笑語半天上無恨遊)
(人舉眼看王莽傳童謠人天可上地上安得人)風從萬里來老夫方岸
巾(万里風見四卷西風詩晉書謝奕岸幘笑詠)荒荒春浮木浩浩空
納塵(杜遣意詩野日荒荒白)夕陽差萬瓦赤鯉欲動鱗須
臾暮煙合青魴映奫淪萬化本日馳高處覺眼
新(葛洪神仙傳蔡少霞夢人托書紫陽真人山玄卿所撰新宫銘其略云碧瓦鱗差瑶階肪)
(截)借問龕中僊坐穩今幾辰俗子書滿壁澹然
不生嗔唯有大行山修供獨慇懃(法帖禇遂良書聞久棄塵)
(滓與弥勒同龕山谷所供堂詩天女來修散花供)
浴室觀雨以催詩走群龍爲韻得走字
(俗室實汴都浴室院東坡行瓊儋間詩急雨豈無意催詩走群龍)
微雲生屋脊欹枕看培塿崔嵬亂一瞬泰華入
搔首(此蓋淵明夏雲多竒峯之變也王文忠公道人北山来詩㪯手指屋脊左傳㐮二十)
(四年部婁无松拍杜注小阜也卷耳詩涉彼崔嵬文賦抚四海於一瞬静女搔首踟蹰)須
臾萬銀竹壯觀驚戶牖(銀竹見前秋雨詩西都賦盛娱遊之壯觀)摧
擊竟自碎映空白煙走餘飊送未了日色在井
口去冬三寸雪寒日澹相守商量細細融未覺
經旬久(寒日澹見山水賦杜江畔尋花詩漱葉商量細細開晩出左掖詩楼雪融城&KR0668;)
誰能料天工辦此穎脫手(老杜杜鵑詩蒼天變化誰料得史記平原)
(君傳毛遂曰使遂得蚤處囊中乃穎脫而出杜上水遣懷各籍穎脫手)一凉滿天
地平分到庭柳葉端嘯餘風送我一杯酒畫屏
題細字盡記同來友俗眼之所遺此事當不朽
(老杜呀鶻行病鶻卑飛俗眼醜魏文帝典論文章經固之大業不朽之盛事)
夏至日與同舍會葆真二首
微官有閥閱三賦池上詩(傼車千秋傳无伐閱功勞顔注伐積功也)
(閱經歷也又見前漢朱博傳)林密如夏深仰看天離離官忙
負遠興觴至及良時荷氣夜來雨(韋蘇州南塘泛舟詩雨微)
(荷氣凉)百鳥清晝遲微風不動蘋(風賦起於青蘋之未)坐看
水色移門前争奪埸取歡不償悲欲歸未得去
日暮多黃鸝
又
明波影千柳紺屋朝萬荷(李太白宴興德寺前紺殿横江上東坡遊)
(奬山詩紺宇出青蓮)物新感節移意定覺景多遊魚聚亭
影(昌黎新亭詩瓦影蔭龜魚)鏡面散微渦(白楽天東楼詩水心如鏡面江賦盤)
(過谷轉)江湖豈在遠所欠雨一簔(張志和詞青箬笠綠蓑衣斜風)
(細雨不須歸鄭谷雪詩魚人披得一簔歸)忽看帶箭禽三嘆無柰何
(先生自註是日有惡少射水禽一箭中臆悲鳴飛去昌黎有雉帶箭詩)
翁高郵挽詩(翁彦約字行簡建州崇安人登政和二年第宣和初)
(爲太常博士五年卒於高郢終承議郎士持名挺即其長子也)
萬里功名路三生翰墨身(三生見山水賦白居易題河南廳西壁詩)
(出說三生如不謬共疑巢許是前身)暮年銅虎重浮世石羊新(漢文)
(帝初与郡炙轂子秦漢以來守爲銅虎符帝王陵寝有石麟辟邪兕馬人臣墓有石人羊虎)
(柱之類皆表飾壠上如生前儀衛)天地慳豪傑山川泣吏民空
傳四十誄竟不識斯人(晉書郗超死之日貴賤操筆而爲誄者四十人)
(其爲衆所尊貴也如此)
秋試院將出書所寓䆫
門前柿葉巳堪書(見八卷搗紙詩)弄鏡燒香聊自娛(出其)
(東門詩聊可与娛漢南粤王尉佗荅文帝書聊以自娛)百世䆫明䆫暗裏
題詩不用着工夫(東坡送劉攽詩作詩不須工山谷和揚明叔詩李要尽工夫)
秋日
琢句不成添鬢絲且榰笻杖看雲移槐花落盡
全林綠光景渾如初夏時
夏日
赤日可中庭樹影歛不開(劉夢得生公講堂詩一方明月可中庭)
燭龍未肯忙一步九徘徊(楚辝燭龍注龍㗸燭以照大隂蓋長千里)
(視爲晝暝爲夜吹爲冬呼爲夏杜憶昔行三步回頭五步坐吳融經汴洛詩長亭一望一徘徊)
(李太白通塘曲十去九徘徊)夢中驚耳鳴欲覺聞遠雷(意見第三)
(卷風雨詩晉載記石勒在田中每聞鞸鐸之声歸告其母母曰作勞耳鳴)屋山竒峰
起欹枕看雲來變化信難料轉頭失崔嵬雖然
不成雨風起亦快哉(雲峯見前觀兩詩昌黎寄盧仝詩每騎屋山下窺瞰)
(杜杜鵑詩蒼天變化誰料得風賦快哉此風)槐葉萬背白少振十日
埃(東坡法喜寺詩荷背風吹白)白圍豈辦此擲去羞薄才(古楽)
(府沈約團扇詩青青林中竹可作白團扇昌黎石鼓歌才薄將柰石鼓何)蜻蜓泊墻
隂近人故多猜墻西豈更熱巳去却飛廻(後漢申屠)
(嘉傳王莾專朝多猜忌在熱詩歸林鸟却廻)
送王周士赴發運同属官(周士名以寧)
寧食三斗塵有手不揖無詩人寧飲三斗醋有
耳不聽無味句(唐權懷恩爲万年令時語曰寧飲三斗塵不逢權懷恩北史崔)
(弘度性嚴酷長安爲之語曰寧飲三斗醋不見崔宏度李太白行路難有耳莫洗穎川水有口)
(莫食首陽蕨)墻東草深蘭發薰(後漢逢萌傳避世墻東王君公劉孝摽廣)
(絶交論曾史蘭熏雪白家語芝蘭生於深林不以无人而不芳)君先夢我我夢
君(本事詩元稹爲御史鞠獄梓童至梁州日夢白楽天因寄詩云夢君兄弟曲江頭也向慈)
(恩院裏游驛吏喚人排馬去忽驚身在古梁州是日楽天果在京与名輩游慈恩小酌憶微之)
(亦寄詩云花時同醉破春愁醉折花枝作酒籌忽憶故人天際外計程今日到梁州二公同日)
(作此千里魂交若合符契)小䆫誦詩燈花喜䆫外北風怒未
巳(莊子齊物篇大塊噫氣其名爲風作則万竅怒號)書生得句勝得官
(鄭谷静吟詩相門相客應相笑得句勝於得好官)風其少止盡人歡(曲礼)
(君子不尽人之歡)五更月暈一千丈明日君當泛淮浪
(太白隂經月暈房丈風起撥乱秘謀月暈多主風李太白横江詞月暈天風霧不開)去去
三十六策中第一買酒鏖北風(見三卷書懷詩霍去病傳合短)
(兵鏖戰皐蘭下顔注鏖苦戰也山谷仁亭詩市声鏖午枕)
試院春晴
今日天氣佳忽思賦新詩(陶淵明遊墓栢下詩今日天氣佳請吹与)
(鳴弹)春光挾晴色併上桃花枝白雲浩浩去天色
青陸離(杜送長孫侍御詩雲雨白浩浩)餘霏遇晚日彩翠分新
竒(王維送方尊師詩瀑布杉松常帶雨夕陽彩忍成成嵐白楽天寄元微之詩樹暖枝條弱)
(山晴彩翠)天公出變化驚倒癡絶兒(晉書顧愷之有三絶才絶)
(畫絶癡絶癡兒見八卷食虀詩東坡送陳伯修詩驚倒同舍兒)逶迤或耐久美
好固暫時平生一枝笻穩處念力衰澹然意巳
足却赴青燈期(柳子厚讀禅經詩澹然離言說悟悅心自足)
試院書懷
細讀平安字愁邊失歲華(杜所思詩欲問平安無使來李義山送鄭)
(天台文南觀詩南風无處附平安今試院有平安曆)疎疎一簾雨淡淡滿
枝花投老詩成癖(白楽天醉後贈晦叔詩名以詩成癖又峽中与元微之别)
(詩云别來尽是詩成癖)經春夢到家(盧綸長安春望詩家在夢中何日到)茫
然十年事倚杖數栖鴉(數栖鴉意見十卷春日詩)
增廣箋註簡齋詩集卷第十一
