增廣箋註簡齋詩集卷第十六
竹坡胡穉仲孺箋
北征
世故信有力挽我復北馳獨衝七月暑行此無
盡陂百卉共山澤各自有四時華實相後先盛
過當同衰(列子湯問篇珠玕之樹叢生華實皆有滋味)亦復觀我生
(觀卦觀我生君子无咎)白髮忽及期夕雲已不征客子今
何之願傳飛仙術一洗局促悲(楞嚴經十種仙其堅固草木而)
(不休息藥道圓成名飛行仙局促見十五卷登城楼詩)被襟閬風觀濯髮
扶桑池(風賦披襟而當之騷經㒛髮乎洧盤真誥閬也者閬風之府十洲記崑崙北角)
到葉聲長蓬萊可託無因至(漢郊祀志蓬萊三神山其傳在渤海)
(中未至望之如雲及到三神山反居水下)試覓人間千仞崗(左太冲詠史詩)
(振衣千仞崗濯足万里流)
道中書事
臨老傷行役(臨老見十四夜步堤上詩又君子于役詩君子行役无期度)籃
輿歲月奔(陶淵明云向乘籃輿亦足自反東坡苔頓起詩欲話先驚歲月奔)客
愁無處避(杜歸鴈詩何時免客愁庾子山愁賦深藏欲避怨愁巳知人處)世事
不堪論(晉王衍曰不論世事唯詠元虚而巳老杜園官送菜詩世事固堪論)白道
含秋色青山帶雨㾗壞梁斜闘水喬木密藏村
易破還家夢(孟郊下苐詩一夕九起嗟夢知不到家陳後山宿濟河詩還家只有)
(夢更著曉寒侵)難招去國䰟(宋玉爲屈原作招䰟賦杜冬深詩難招楚客䰟柳子)
(厚南澗詩去國䰟巳遊)一身從白首隨意荅乾坤
將次葉城道中(即汝州葉縣有王喬双堯觀在焉)
荒野少人去竹輿伊軋聲晴雲秋更白野水暮
還明寂寞信吾道淹留諳世情(寂寞見二卷建除体詩杜示舍)
(弟詩久客應吾道又久客詩淹晉見俗情晉劉毅傳及敗於桑洛知物情巳去)王喬有
餘舄借我一東征(漢王喬顯宗世爲葉令有神術每月朔望常自縣詣臺朝)
(帝怪其來數而不見車騎密令大史伺望之言其臨至輒有双鳬從東南來於是候鳬至㪯網)
(張之但得双舄)
至葉城
蘇武初逢鴈(見九卷和心老至魯山詩)王喬欲借鳬(見前詩)深
知念行李爲報了長途(左僖三十年若舍鄭以爲東道主行李之往來)
(供其困乏又㐮八年亦不使一介行李若干寡君)難穩三更枕(唐循吏傳太宗)
(曰朕丙夜不安枕)遥憐五歲雛(陸雲年幼時閔鴻見而竒之曰此兒若非龍駒)
(便是鳳雛又杜徐卿二子歌丈夫生兒有如此二雛者)却思正月事不敢
恨榛蕪(杜北風詩不敢恨危塗又哭鄭司戶詩天地日榛蕪又韋左丞詩亦足慰榛蕪)
曉發葉城
竹輿開兩牖秋色爲橫分左送廉纖月右揖離
披雲詩情滿行色何地着世紛欲語王縣令三
呌不能聞(莊子盗跖篇車馬有行色顔延行陶淵明誄遂乃觧体世紛李注引嵇康)
(詩世務紛紜三呌見玉延賦)
方城陪諸兄坐心遠亭
(郡國志方城山在葉縣西南十八里)
容中日食三斗塵(見十一卷送王周士詩)北去南來了今
歲暫時亭中一杯酒與兄同宗復同味(礼大傳同姓從)
(宗合族属世說孫長樂作王長史誄云余與夫子交非執利心猶澄水同此元味山谷荅李任)
(道分豆粥詩與公同味更同餐)博山雲氣終日留(漢故事諸王出閣則賜博)
(山香爐吕大臨考古圖云爐象海中博山下盤佇湯使潤氣蒸香以象海之四環古詩博山盧)
(中百和香韋蘇州長安道中詩博山吐香五雲散)竹君蕭蕭不負秋世
路明年儻無故却携藜杖更來遊(竹君見三卷食筍詩不負)
(見五卷和叔詩)
美哉亭
西出城臯關土谷僅容駞天掛一疋練雙崖闘
嵳峩忽然五丈缺亭構如危窠青山麗中原白
日照大河(杜絶句詩遟日江山麗謝靈運應詔詩白日麗江臯)下視萬里
川草木何其多(漢王延壽魯靈光殿賦玉女窺䆫而下視)臨高一吐
氣(淮南子天文訓吐氣者施東都賦咸含和而吐氣東坡泛舟詩一吐千丈氣)却柰
雄風何(見十五卷遊董園詩)辛苦生一快造物巧揣摩險
易終不償翻身下殘坡(辛苦見十一卷道山詩一快見放魚賦東坡百)
(步洪詩險中得樂雖一快史記蘇秦讀隂符期年以出揣摩曰此可以說當出之君矣)
山路晚行
兩崖夾曉月萬壑分秋風(魏文帝芙蓉池詩丹霞夾明月)今朝
定何朝(綢繆詩今夕何夕)孤賞莫與同(謝靈運往北山詩不惜去人遠)
(但限莫與同孤遊非情歡賞廢埋難通㧕子厚遊南亭詩孤賞誠所悼)石路抱壁
轉雲氣青濛濛藍輿拂露枝亂點驚僕童微泉
不知處玉佩鳴深叢(陸士衡招隱詩飛泉潄鳴玉柳子厚小石潭謾隔篁)
(竹聞水聲如鳴佩環)平生慕李愿得此行旅中(唐李愿隱大行之盤)
(谷昌黎作亭送之)居人輕佳境過客意無窮山木好題
詩恨我行怱怱(仙傳拾遺唐寒山子引天合翠屏岩好為詩每得一篇輙題於)
(人間石上)
題董宗禹園先志亭宗禹之父早失母
萬方求得之此其晚節色養之地也
作客古南陽問俗仁孝敦坐讀杜羔傳(唐杜羔有至性)
(父死河北母更兵乱不知所之羔憂號終日及羔從兄兼爲澤潞判官鞠獄有媪卞對不凡乃)
(羔母因得之奉養)起訪城西園偉哉是家事作傳堪千
言當年懷橘處(吳志陸績六歲於九江見袁術術出橘績懷三枚去拜辝墮地)
(術曰陸郎何乃作賓客而懷橘乎績跪曰欲歸遺母術竒之)華屋澹曉暾(史記)
(平原君傳㰱血於華屋之下楚詞暾將出兮東方王注日始出其形暾暾而盛大謝靈運石門)
(詩晚見朝日暾)大松蔭後楹小松羅前軒(陶淵明歸田園詩榆柳蔭)
(後簷桃李羅堂前)風露所沐浴千載當連根(柳子厚讀經詩日出)
(霧露餘新松如膏休)我已癈蓼莪(見九卷陳叔易母挽詞又南史顧歡天台山開)
(舘聚徒常百人以早孤凡讀詩至哀哀父母輙執書慟泣由是斈者癈蓼莪篇不講)感兹
淚河翻(晉書或問顧愷之哭桓温狀荅曰聲如震雷破山淚如傾河注海昌黎雑詩云)
(淚如九河翻)葉聲含三嘆送我出園門(三嘆見六卷和元方詩)
同継祖民瞻遊賦詩亭二首
邂逅今朝一叚竒從來華屋不關詩諸君且作
留連意正是微風到竹時(一叚見五卷荅張迪功詩華屋見此卷先)
(志亭詩留連見孟子東坡松江詩舟師不會留連意李太白對雪詩子猷聞風動䆫竹)
又
浩浩白雲溪一色冥冥青竹鳥三呼只今那得
王摩詰畫我憑欄覓句圖(王維字摩詰畫思入神至山水平遠雲勢)
(石色繪工以爲天機所到斈者不及也)
題崇山(在襄州江化縣)
短蓬如鳬鷖(東坡至巴河詩孤舟如鳬鷖蓋太白小舟若鳬鴈大舟若鯨鯢之變)
(也)載我萬斛愁(庾子山愁賦且將一寸心能容万斛愁)試登山上
亭却望沙際舟世故莾相急(南史齊高帝九錫文出故相仍師出)
(巳老老杜寄劉峽州詩云世故莾相仍)長江去悠悠西南浸山影
晦明分中流(老杜渼陂行半陂巳南純浸山動影裊眺冲融間)蕩搖寶
鑑面(白樂天登東楼詩水心如鏡面)翠䯻千螺浮(劉夢得詩遥望洞庭湖翠)
(水白銀盤裏一青螺古今註螺有文章故婦女髻盤結似螺東坡過廣愛寺詩乱峯螺䯻出)
去程雖云阻兹地固堪留客路惜勝日(鮑照還都道中)
(詩客行惜日月勝日見十五卷買山藥詩)臨風搔白頭(杜春望詩白頭搔更短)
衆色忽巳晚(杜水上遣懷詩蒼蒼衆色晚)川光抱巖幽(杜崔少府)
(高齋詩川光雜鋒鏑)三老呼不置(雜志川峽呼梢工篙手爲長年三老杜撥悶詩)
(長年三老遥憐汝絶交書卧喜晚起而當關呼之不置)我興方未收(韋蘇州府)
(舍月游詩心期與浩景蒼蒼殊未收昌黎遠遊聮句離思春冰泮爛漫不可收)下山事
復多(莊子漁父篇不泰多事乎絶交書人間多事)題詩記曾遊(世說藉曰)
(平生曾遊東平樂其風土王文公登治城詩稍記曾遊處)
增廣箋註簡齋詩集卷第十六
