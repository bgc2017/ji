增廣箋註簡齋詩集卷第四
竹坡胡穉仲孺箋
送張仲宗押戟歸閩中
(仲宗名元幹閩人以將作監丞致仕年四十餘自号蘆川老隱)
翩然鴻鵠本不群亦復爲口長紛紛(漢陳勝曰燕雀安知)
(鴻鵠之志爲口見三卷雜書詩)去年弄影河北月今年迎面江
南雲還家不比陶令冷(晉陶潜爲彭澤令郡遣督郵至縣吏白應束帶)
(見之潜歎曰吾不能爲五斗米折腰拳拳事鄕里小人解印去縣賦歸去来辝)持節正
效相如勤(漢司馬相如建節使蜀略定西南夷)青天白日映徒御
玄髮絳旆明江濆(昌黎与崔群書青天白日奴隷皆知其清明)舟前
落花慰野老(杜有舟前看落花詩又哀江頭詩少陵野老吞声哭)浦口杜
若愁湘君(屈原湘君詞捐余玦兮江中遺余佩兮澧浦采芳洲兮杜若將以遺兮下)
(女)遥知詩成寄驛使萬里春色當見分(荆州記江南陸)
(凱作詩寄梅一枝与長安范曄云折梅逢驛使寄与隴頭人江南无所有聊贈一枝春)
贈人以言予豈敢(荀子大略篇曾子行晏子從於郊曰嬰聞之君子贈人以)
(言庶人贈人以財嬰貧无財請假於君子贈吾子以言)不忍負子聊云云
(漢汲黯傳吾欲云云顔注猶言如此如此也)舊山雖好愼勿過恐有
德璋能勒文(蕭子顕齊書周彦倫先隱鍾山後出爲海塩令却欲過此山會稽孔)
(雉珪乃假山靈之意移之使不得至名曰北山移文有曰馳煙驛路勒移山庭)
㐮邑道中(即汴都縣後改爲拱州)
飛花两岸照舡紅百里榆堤半日風卧看滿天
雲不動不知雲與我俱東(左傳㐮十四年栾黶曰余馬首欲東遂歸)
寄新息家叔(新息蔡州縣)
風雨淮西夢危魂費九升(潘安仁寡婦賦意恍愡以迁越兮神一夕)
(而九升白楽天長相思曲思君秋夜長一夜䰟九升)一官遮日手(杜牧之途中絶)
(句惆悵江湖釣竿手却遮西日向長安)两地讀書燈(昌黎送李員外詩两地無)
(千里唐于鵠鄰居詩分燈夜讀書南唐野史載郭希声紙䆫詩不是野人嫌月色免教風弄讀)
(書灯)見客深藏舌(馮道詩口是禍之門舌是斬身刀閉口深藏舌安身處處牢)
吟詩不負丞(昌黎藍田丞壁記崔斯立丞兹邑嘆曰官无卑頋才不足塞聀既噤)
(不得施用余不負丞而丞負余對樹二松日哦其間)竹林雖有約門戶要
人興(晉阮籍与兄子咸俱為竹林之遊夏侯玄見楽廣謂其父曰可令專斈必能㒷卿門戶)
年華
去國頻更歲爲官不救飢(檀弓去國則哭于墓而後行不救飢見三)
(卷舒懷詩)春生殘雪外酒盡落梅時白日山川映青
天草木宜年華不負客一一入吾詩
茅屋
茅屋年年破(杜有茅屋爲秋風所破歌)春風歲歲來寒從草
根退花值客愁開時序添詩卷乾坤進酒杯片
雲無思極日暮却空廻
酴醿
(事多違)衮衮繁華地西風吹客衣(韋蘇州擬古詩京城繁華地)
西風
木末西風起中含萬里凉(屈原九歌搴芙蓉兮木末山谷巽亭詩木)
(末風雨来陸士衡前緩声歌長風萬里㪯老杜夏夜嘆安得万里風)浮雲不愁思
盡日只飛揚(陳蔡疑雲詩含愁上對影似有別離情老杜山水圖詩羣仙不愁思)
(漢高祖歌大風起兮雲飛揚)夢斷頭將白詩成葉自黃(杜和裴迪)
(詩吟詩秋葉黃)不關明主棄(唐孟浩然傳王維私邀入内署俄玄宗至浩然匿床)
(下維以實對帝詔浩然問詩浩然誦所爲至不才明主弃之句帝曰卿不求仕而朕未嘗弃卿)
(奈何誣我因放還)本出涸隂鄕(晉王沉䆁時論東野丈人觀時以居隱耕汙腴)
(之墟有水氏之子出自沍寒之谷過塗丈人而問之曰子奚自曰自涸隂之鄕曰奚適曰欲適)
(煌煌之堂丈人曰入煌煌之堂者必有赫赫之光今子困於寒而求热無得热之方)
題許道寕畫
滿眼長江水蒼然何郡山向來萬里意今在一
牎間(南史斉竟陵王子良之孫賁於扇上畫山水咫尺之内便斍万里為遥東坡被酒獨)
(行詩莫作天涯万里意山谷椰子詩向来万里物今在籬落間)衆木俱含晚孤
雲遂不還(李太白春日獨酌詩落日孤雲還)此中有佳句吟斷
不相關(傳灯錄潭州龍山師頌浮生穿鑿不相關)
和張規臣水墨梅五絶
巧畫無鹽醜不除(晉庾亮謂周顗曰人咸以君方楽廣顗曰何乃刻畫無鹽)
(唐突西施古列女傳鍾离春者斉無鹽邑之女為宣王正后極醜无双)此花風韻
更清姝(静女詩静女其姝毛傳姝美色也東坡送刘景文詩祇有穎水清而姝)從
教變白能爲黑(史記屈原懷沙賦變白而爲黑兮倒上以為下)桃李依
然是僕奴(東坡梅詩天教桃李作輿臺杜牧李賀集叙僕奴命騷)
又
病見昏花已數年只應梅蘂固依然(東坡送程楚州詩病)
(眼昏花困書檄陳後山八月十日詩一夢人間四十年只應炊竈固依然)誰教也作
陳玄面眼亂初逢未敢憐(昌黎毛穎傳与綘人陳女弘農陶泓會稽)
(楮先生交善又雪梅詩熒煌初乱眼)
又
粲粲江南萬玉妃別來幾度見春歸(萬玉妃見十卷雪詩)
(東坡梅詩玉妃謫墮煙雨村)相逢京洛渾依舊唯恨淄塵染素衣
(陸士衡爲顧彦先贈婦詩京洛多風塵素衣化為淄謝元暉酧王留安詩誰能久京洛淄塵染素衣)
又
含章簷下春風面(雜五行書宋武帝壽陽公主人日卧含章簷下梅花落額)
(上成六出花老杜明妃詩畫啚省識春風面)造化功成秋兔毫(朝野僉載)
(歐陽詢子善書筆以狸毛為心盖以秋兔毫筆譜凡作筆湏耴仲秋兔毫)意足不求
顔色似前身相馬九方臯(史記晏嬰傳子之意自以為足列子秦穆)
(公欲求馬伯楽薦九方皐穆公使之行三月而返曰得之矣問之曰牝而黃使人往耴則牡而)
(驪公不楽召伯楽謂之曰求馬者物色牝牡且不能知又何馬之知也伯楽喟然曰皐之所觀)
(天機也得其精而忘其粗在其内而忘其外見其所見而不見其所不見視其所視而遺其所)
(不視若皐者乃有貴乎馬也)
又
自讀西湖處士詩年年臨水看幽姿晴牎畫出
横斜影(林和靖梅詩疎影横斜水清淺暗香浮動月黃昏)絶勝前村夜
雪時(僧斉己梅詩前村深雪裏昨夜一枝開)
夜雨
經歲柴門百事乖此身只合卧蒼苔(老杜謾㒷詩呼兒日)
(出掩柴門又惜遊詩携子卧蒼苔)蟬聲未足秋風起木葉俱鳴
夜雨來碁局可觀浮世理(老杜秋㒷詩聞道長安似奕碁百年世事)
(不勝悲王侯苐宅皆新主文武衣冠異昔時)燈花應爲好詩開(老杜獨酌)
(詩灯花何大喜酒醁正相親醉裏從為客詩成斍有神)獨無宋玉悲歌念
(見一卷秋懷詩)但喜新涼入酒杯(昌黎符讀書詩新凉入郊墟)
連雨不能出有懷同年陳國佐
雨師風伯不吾謀(韓子師曠曰風伯進掃雨師洒道)漠漠窮隂
斷送秋(鮑照舞鶴賦窮隂殺節昌黎遊曲江詩漠漠輕隂晚自開又遣㒷詩断送一生)
(唯有酒東坡和邦直子山詩閑作新詩断送秋)欲過蘇端泥浩蕩(老杜雨過)
(蘇端詩杖藜入春泥)定知高鳳麥漂流(漢高鳳妻嘗之田暴麦於庭令鳳護)
(鷄時天暴雨而鳳持竿誦經不斍潦水漂麦)簷前甘菊巳無益(老杜嘆甘)
(菊詩簷前甘菊移時晚又殘花爛漫開何益)階下决明還可憂(老杜秋雨)
(嘆雨中百草秋爛死階下央明顔色鮮又云凉風蕭蕭吹汝急恐汝後时誰獨立堂下書生空)
(白頭臨風三嗅馨香泣)安得如鴻六尺馬(傳玄馬賦势越驚鴻周礼廋人)
(六尺爲馬老杜苦雨詩願騰六尺馬背若孤征鴻)暫時相對說新愁(東坡)
(和子由詩无人可說愁)
目疾
天公嗔我眼常白(白眼見二卷雜書詩)故著昏花阿堵中
(晉書顧愷之每畫人成不點目精人問之曰傳神寫真正在阿堵中昌黎寄崔立之詩玄花着)
(兩眼)不怪參軍談瞎馬(晉恒玄与顧愷之同在仲堪坐共作危語一參軍云)
(肓人騎瞎馬夜半臨深池仲堪眇一目驚曰此大逼人因罷)但妨中散送飛
鴻(晉嵇中散叔夜贈秀才入軍詩目送歸鴻手揮五絃)著籬令惡誰能繼
(摭言方千作令嘲李主簿目翳曰只見門外著籬未見眼中安障)損讀方竒定
有功(晉書范寗患目就張湛求方湛曰古方損讀書一减思慮二專内視三簡外觀四旦)
(晚起五夜早眠六凡六物熬以神火下以氣簁藴於胷中七日然後納諸方寸脩之一時近能)
(數目睫遠眎尺箠之餘長服不巳洞見墻壁之外非但明目亦可延年)九惱從來
是佛種(維摩經九惱処為種十不善爲種六十二見一切煩惱皆是佛種)會如
那律證圓通(楞嚴經阿那律失双目世尊示以楽見照明金剛三味不因眼觀見)
(十方遂證圓通)
以事走郊外示友
二十九年知巳非(淮南子原道訓蘧伯玉年五十而有四十九年非許注今)
(年所行是也則還知去年之所行非也馬揔意林蘧伯玉五十而知四九非)今年依
舊壯心違(老杜夜詩白首壯心違)黃塵滿面人猶去(令狐楚塞)
(下曲黃塵滿面長湏戰白髮生頭未得歸)紅葉無言秋又歸(司空曙秋思詩)
(晝景委紅葉李廣傳諺曰桃李不言)萬里天寒鴻鴈瘦千村歲暮
鳥烏微往來屑屑君應笑(後漢王良病歸復徵至滎陽過友人友人)
(不肯見曰不有忠言竒謀而耴大位何其往来屑屑不惮煩也)要就南池照客
衣(老杜太平寺泉眼詩明&KR0636;客衣淨)
增廣箋注簡齋詩集卷之四
