增廣箋註簡齋詩集卷第二十一
竹坡胡稺仲孺箋
尋詩兩絶句
楚酒困人三日醉園花經雨百般紅無人畫出
陳居士亭角尋酒滿䄂風(昌黎晩春詩百般紅紫闘芳菲)
又
愛把山瓢莫笑儂愁時引睡有竒功醒來推戶
尋詩去喬木峥嶸明月中(南史陳暄嗜酒与兄子秀書曰何水曹眼)
(不識杯鐺吾口不離瓢杓老杜對雪詩瓢棄樽無綠顔師古太業拾遺記隋煬帝詩不留儂住竟如何)
寒食日遊百花亭
晴氣已復濁虚舘可淹留(謝靈運斎中讀書詩虚舘絶争訟杜晦日)
(詩二宅可淹留)微花耿寒食始覺在他州(東坡巽亭詩梅雪耿黃昏)
自聞鼙鼓聒不恨歲月流(楽記听鼙鼓則思將帥之臣歲月流見五)
(卷荅張迪功詩)亂代有今夕兹園况堪遊(老杜寄恒斈士詩乱代飄)
(零予到此)雲移樹隂失風定川華收曳杖新城下日
暮禽語幽群行意易分獨賞興難周(昌黎陪侍御詩群行)
(忘後先)永嘯以自暢片月生城頭(宋玉招䰟永嘯呼些)
王應仲欲附張恭甫舟過湖南久不决
今日忽聞遂登舟作詩送之并簡恭甫
(應仲名鉌紹㒷壬戌任中書舍人恭甫名叔夜稽仲樞密之子嘗知臨安府)
我身如孤雲隨風墮湖邊(如雲見山水賦孤雲見六卷寄元東詩)
墻東木隂好初識避世賢(後漢逢萌傳王君公遭乱儈牛自隱時人)
(謂之論曰避世墻東王君公謂應仲)從來有名士不用無名錢(史記)
(張耳傳耳魏之名士漢張安世傳安世以父子封侯太盛乃辝禄不受詔都内别藏張氏無名)
(分以百万數蓋謂恭甫)披君三逕草(見三卷書懷詩)分我一味禅
(廣語有僧謂歸宗云諸方斈五味禪去宗云我這裏有一味禅)胡爲黃鵠舉忽
上湖南船(見六卷苔元方詩)竟隨文若去(魏書荀或字文若董卓之)
(乱棄官歸謂父老曰穎川爲兵衝宜亟去之鄕人懷土猶豫會冀州牧同郡韓馥遣騎迎之莫)
(有隨者彧獨將宗族至冀州)聊伴元禮仙(後漢郭林宗游洛陽与李膺友善名)
(震京師後歸鄕里衣冠諸儒送至河上車數千兩林宗唯与李膺同舟而済衆賓望之以爲神)
(仙焉)洞庭煙發渚瀟湘雨鳴川三老好看客天高
柂楼前(三老見十六卷崇山詩柂楼見前石城詩摭言令狐趙公鎮維楊處士張祜常)
(与猈讌公因視祜改令曰上水船風又急帆下人須好立祜應声曰上水船船底破好看客莫)
(倚拖)子魚獨留滯坐送管邴遷作詩相棹謳寄恨
餘酸然(先生自注華歆与𬋩寕邴原相友善𬋩邴同縣人也及迁遼東而子魚獨不与)
(應仲恭甫亦同縣人也史記太史公留滯周南西都賦櫂女謳鼓吹震漢武秋風辝蕭鼓鳴兮)
(發棹歌晉殷仲堪鎮江陵將之任孝武詔曰卿有去日使人酸然)
周尹潜以僕有郢州之命作詩見贈有
横槊之句次韻謝之(元稹老杜墓誌曹氏父子馬問爲文往往横槊賦詩)
一歲憂兵四閱時偷生不恨隙駒馳(偷生見十八卷獨立)
(詩又見卄三卷別四老詩駒隙見一卷八音哥詩)如何南紀持竿手(四月)
(詩滔滔江漢南國之紀老杜送李二十九詩南紀連銅柱昌黎刘生詩手持釣竿遠相投杜牧)
(之詩惆悵江湖釣竿手)却把西州破賊旗(五卷和迪功詩)儻有青
油盛快士(南史梁䔥韶爲郢州刺史坐青油幕下接庾信昌黎晚秋聮句從軍古云)
(楽談笑青油幕快士見九卷和心老詩)何妨畫戟入新詩(見十五卷香林)
(詩)因君調我還增氣(袁宏三國名臣贊後生擊節懦夫增氣)男子
平生政要竒(昌黎王適墓誌適聞李將軍喜士乃踳門曰天下竒男子王適願見將軍白事)
次韻尹潜感懷
胡兒又看繞淮春嘆息猶爲國有人(賈誼治安策猶爲國)
(有人乎)可使翠華周㝢縣(上林賦建翠華之旗始皇紀㝢縣之中承順聖)
(意)誰持白羽静風塵(見十二卷夏夜詩)五年天地無窮
事(老杜謾㒷詩莫思身外无窮事)萬里江湖見在身(牛僧孺贈刘中丞詩)
(且闘樽前見在身)共說金陵龍虎氣(郡國志楚成王以江寕有王氣因埋)
(金以鎮之故曰金陵寰宇記孔明謂吳帝曰鐘山龍蟠石城虎踞真帝王都也史記項羽紀范)
(增曰吾令人望其氣皆爲龍虎成五采此天子氣也老杜聞賊退詩北極轉愁龍虎氣)放
臣迷路感煙津(祢衡鸚鵡賦放臣爲之屡嘆馬季長笛敗放臣逐子)
五月二日避貴寇入洞庭湖絶句
鼓發嘉魚千面雷乱帆和雨向湖開(謂鄂州嘉魚縣也周)
(礼以雷鼓鼓神祀東坡惜花詩腰㰻百面如春雷)何妨南北東西客一
聽湘妃瑶瑟來(南北東西人見十五卷月桂詩屈原遠遊章使湘靈鼓瑟兮令)
(自量騷經延佇乎吾將返)擲去九節笻褰裳走林丘(真誥楊羲夢蓬)
(萊仙翁柱九節赤杖而視白龍老杜望岳詩安得仙人九節杖山谷和石七三六言詩生涯一)
(九節笻)會逢湘君降翠氣衣上浮(博物志洞庭君山帝二女居之)
(曰湘君湘夫人又荆州啚經湘君所遊故曰君山屈原湘夫人歌帝子降兮北渚楊雄甘泉賦)
(颺翠氣之宛延)山椒望蒼梧寄恨舒冥搜(舜南廵崩於蒼梧之野二)
(妃隨反没於江湘間天台山賦遠寄冥搜)
細雨
避寇煩三老(見前送王應仲詩)那知是勝遊(昌黎祖席詩江山多)
(勝遊)平湖受細雨遠岸送輕舟(老杜春歸詩輕燕受風斜又上巳日)
(詩吹面受和風)天地悲深阻山川慰久留參差發隣舫
未覺壯心休(晉紀緫論高祖性深阻有若城府老杜宿青溪驛詩乾坤此深阻)
泊宋田遇厲風作
逐隊避狂寇湖中可盤嬉泊舟宋田港俯仰看
雲移造物猶不借㒹風忽横吹(昌黎病鴟詩飽滿盤天嬉老杜)
(偪仄行曉來急雨春風顛)洞庭何其大浪挾雷車馳(淮南子原道訓)
(電以爲鞭策雷以爲車輪昌黎訟風伯雷鞭車兮電搖幟)可憐岸上竹翻倒
不自持(翻倒見放魚賦莊子知北遊眞其實知不以故自持子虚賦澹乎自持)老
夫元耐事(唐娄師德其弟守代州辝之官教之耐事)淹速本無期(見九)
(卷和天寕老詩)會有天風走見汝亭亭時(天風見第一詩)五月
念貂裘竟生薄暮悲蕭蕭不自暢耿耿獨題詩
(貂裘見七卷連雨詩李太白遊水西詩天宫水西寺雲錦照東郭清湍鳴廻溪綠竹遶飛問)
(凉風自蕭洒幽客時憩泊五月思貂裘謂言秋霜落)
二十二日自北沙移舟作是曰聞賊革面
宛宛轉湖灘遥遥隔城邑是時雨初霽衆綠帶
餘濕曉澤澹不波菰浦覺風入我生莽未定世
故紛相襲靦然賀蘭面安視一坐泣(唐張廵傳廵使南霽)
(雲見賀蘭進明告急賀蘭恐廵成功不出兵反欲留雲爲大饗楽作雲泣曰昨出睢陽時將士)
(不食已彌月今大夫兵不出而廣設声樂義不忍獨享因拔佩刀断一指以示信一座大驚爲)
(出涕卒不食去抽失回射浮圖者甎曰吾破賦還必成賀蘭此矢所以志也何人斯詩有靦面)
(目越語范蠡日余雖靦然而人面哉)豈知虎與狼義感功反集(老杜)
(三絶句羣盗相隨劇虎狼)堯俗可盡封嗚呼吾何及(王莽傳唐虞之時可比屋封後)
(漢楊終書堯舜之民可比屋而封)氣蘇巨浸内未恨之供給(老杜餞裴二詩氣蘇)
(君子前聀方氏其浸五湖東坡鍳空閣詩巨漫与天永老杜送表姪詩家貧无供給)日曆會有窮吾行
豈須急近樹背人去遠樹久凝立聊以憂世心
寄兹忘怏悒(憂世心見十四卷夜步隄上詩老杜發射洪詩風景聞怏悒)
贈傳子文
漁子牧兒談笑新先生勝日步湖滣(勝日見十四卷買山藥詩)沙
邊忽見長身士(見三卷書壞詩)頭上仍欹折角巾(後漢郭林宗身長八尺容)
(皃魁偉嘗於陳梁間行遇雨巾一角墊時人乃故折一角以爲林宗巾其見慕如此)豺虎不能寬遠俗
(王仲宣十哀詩西京乱无象豺虎正遘患)山川終要識詩人蘆叢如畫斜陽
裏柱杖相尋無雜賓(南史謝諰門無雜賓)
晚晴野望
洞庭微雨後凉氣入綸巾水底歸雲亂蘆聚返
照新遥汀横薄暮獨鳥度長津兵甲無歸日江
湖送老身悠悠只倚杖悄悄自傷神天意蒼茫
裏村醪亦醉人(老杜朝雨詩凉氣曉蕭蕭綸巾見七卷和叔去鄭詩)
雨中
雨打船蓬聲百般白頭當夏不禁寒(老杜王竟見過詩頭白恐風寒)
五湖七澤經行遍(聀方氏其浸五湖子虚賦楚有七澤老杜岳麓詩暮年且喜純行近)終憶吾
鄕八節灘(八節灘謂洛陽口楽天傳於東都所居構石樓香山鑿八節灘)廾一卷終
