增廣箋註簡齋詩集卷第二十四
竹坡胡稺仲孺箋
江行野宿寄大光
檣烏送我入蠻鄕(隂鏗詩檣轉向風烏老杜出瞿溏崍詩燕子遂檣烏王仲)
(宣七哀詩荆蛮非我鄕盧綸寄嶺外故人詩巴路緣雲出蛮鄕入洞深)天地無情
白髮長(老杜新安吏詩天地終無情)萬里回頭看北斗(刘商胡笳)
(曲如今正南看北斗)三更不寐聽鳴榔(潘岳西征賦鳴榔厲響注云扣木爲)
(聲以驅魚也)平生正出元子下(晉桓温字元子素與殷浩齊名及浩廢爲)
(庶人温語人曰少時與浩共騎竹馬我棄去浩輙取之故當出我下也)此去還經
思曠傍(晉阮𥙿字思曠徵侍中不就成帝崩赴山陵事畢便還諸人相與追之不及嘆)
(好句時人謂之才盡)
適遠
處處非吾土年年備虜兵(王粲登樓賦雖信美而非吾土兮曾何足)
(以少留)何妨更適遠未免一傷情(老杜南征詩適遠更霑襟)石
岸煙添色風灘暮有聲(杜雨詩煙添纔有色)平生五字律
頭白不貪名(東坡和許朝奉詩何如五字律相與一樽留史記商君傳趙良日非)
(其名而有之曰貪名)
衡嶽道中
野客元耕崧嶽田得遊衡岳亦前緣避兵徑度
吾豈忍(東坡鐵拄杖詩便尋轍迹訪崆峒徑度洞庭探禹穴)欲雨還休神
所憐(昌黎謁衡嶽詩我來正逢秋雨節隂氣晦昧無清風潜心默禱若有應豈非正直能)
(感通湏臾静掃衆峯出仰見突兀撑青空山谷過洞庭青草詩似爲神所憐雪日上杲杲)世
亂不妨松偃蹇村空更覺水潺湲非無拄杖終
傷老屓此名山四十年(白樂天泛太湖詩澗雪壓多松偃蹇屈平九歌)
(觀流水兮潺湲)
又
客子山行不覺風龍吟虎嘯滿山松(客子見三卷風雨詩)
(虎嘯龍吟見卄二卷過君山詩)綸巾一幅無人識勝業門前聽
午鍾(晉謝萬着白綸巾勝業寺在衡山下)
又
城中望衡山浮雲作飛蓋朅來岩谷遊却在浮
雲外(魏文帝雜詩西北有浮雲亭亭如車蓋董思雲詩帝鄕白雲起飛蓋上天衢大人賦)
(回車朅來兮絶道不周李太白送魏萬詩朅來遊嵩峯)
又
危亭見上方林壑帶殘陽今日豈無恨重遊却
味長
䟦任才仲畫兩首太光所藏
遠遊吾不恨(見十二卷絕塵亭詩東坡渡海詩九死南荒吾不恨)扁舟載
幅巾(後漢符融幅巾奮褏)山色暮暮改林氣朝朝新(宋玉高唐)
(賦朝暮暮陽臺之下李太白獨酌詩林氣夕凄緊南史張貴妃傳陳後主詩璧月夜夜滿瓊樹)
(朝新)野客初逢句薄暮欲生春因知子任子胷懷非世人
又
前年與孫子共作南山客扶疎月下樹偃蹇澗
邊石賦詩題古蘚三呌風脫幘任子不同遊毫
端有疇昔(孫子謂信道三呌見王延賦吳志孫堅乃脫幘令親近將祖茂著之)
䟦江都王馬(老杜畫馬啚引國初以來畫鞍馬神妙獨數江都王)
(按名畫記江都王緒霍王元軌之子)
天上房星空不動人間畫馬亦難逢(漢志房爲夭駟晉志)
(又曰夫馬隋志天馬星動則車騎滿野白楽天八駿圖詩穆王得之不爲戎八駿駒來周室壞)
(至今此物世稱珍不知房星之精下爲怪)當年筆下千金鹿(韓非子外諸說)
(夫馬似鹿者而題之千金淮南子說山訓馬之似鹿者千金而天下無千金之鹿)此日
牎前八尺龍(周禮庾人馬八尺以上爲龍)
與王子煥席太光同遊廖園
三枝笻竹興還新(笻竹見十五卷董園詩與新見卷前月夜詩)王丈
席兄俱可人(見卷前九日詩可人見二卷春雪詩)僑立司州春水
上吟詩把酒對青春(先生自注王席皆洛人郡國志魏文受禅都洛陽陳)
(留王以司隷校尉所掌置司州領可南可東河内弘農平陽五郡晉地理志晉元帝渡江之後)
(僑置司州於徐非本所也後以弘農河東人流寓於尋陽等君僑立爲弘農等郡)
除夜次太光韻太光是夕婚
一杯節酒莫留殘坐看新年上鬢端只恐梅花明
日老夜瓶相對不知寒(山谷西江月詞杯行到手莫留殘不道明月人散)
除夜不寐飲酒一杯明日示大光
萬事鄕山路不通年年佳節百憂中催成客睡
須春酒老却梅花是曉風(杜送弟詩來看道路通王建宫詞自是桃)
(花貪結子錯教人恨五更風)
元日
五年元日只流離(旄丘詩流离之子)楚俗今年事事非
(杜送韓十四詩歎息人問萬事非)後飲屠蘇驚巳老(千金方正月旦日飲)
(屠蘇酒次弟從少至老按崔寔四民月令元日進椒栢酒亦然今之屠蘇其遺法也東坡除夜)
(詩不辝最後飲屠蘇)長乘舴艋竟安歸(博雅舴艋小丹南史張敬兒泊沔口)
(乘舴艋過江晉謝安與孫綽等汎海風起浪湧諸人並惧安吟嘯自若舟人去不止風轉急安)
(徐曰如此將安歸邪東坡發洪澤遇風詩風浪忽如此吾行欲安歸)携家作客真
無策(東坡治平寺詩官遊莫作無家客又與姪夜坐詩便思絶粒真無策)學道刳
心却自違(莊子天地篇夫道覆載萬物洋洋乎大哉君子不可以刳心焉)汀草
岸花知節序一身千恨獨霑衣(杜憶弟詩即今千種恨謝玄輝)
(還丹陽詩鄕淚盡霑衣)
别大光
堂堂一年長渺渺三秋闊(薛能詩青春背我堂堂去)恍然衡
山前相遇各白髮歲窮牎欲霰人老情難竭君
有杯中物(陶淵明責子詩天運苟如此且進杯中物)我有肝肺熱(見前)
(九日詩)飲盡不能起交深忘事拙(杜簡諸子詩況乃疎頑臨事拙)
乾坤日多虞遊子屢驚骨(杜北征詩唯有多艱虞朝野少暇日别賦)
(心折骨驚)衡陽非不遥鴈意猶超忽(見十二卷冬至詩又張平子西)
(京賦鳥則鷫鷞鴰鴇鵝鴻鷤上春候來季秋就温南翔衡陽北栖鴈門應德璉鴈詩言我塞門)
(來將就衡陽栖杜鴈詩萬里衡陽鴈頭陁寺碑東望平臯千里超忽)一生能幾回
百計易相奪(杜贈花卿詩人間能得幾回聞又漫興詩漸老逄春能幾回)滔㴞
江受風耿耿客孤發(杜春歸詩輕燕受風斜)他夕懷君子
嵓間望明月(見二卷雜書詩)
道中
雨子收還急(荀子賦篇友風而子雨)溪流直又斜迢迢傍
山路漠漠滿林花破水双鷗影掀泥百草芽川
原有高下隨處着人家(杜岳陽樓詩春泥百草生)
金潭道中
晴路藍輿穩舉頭閑望賖前岡春泱&KR1071;後嶺雪
槎牙(上林賦過乎泱漭之野東京賦泱&KR1071;無疆庾信枯樹賦槎牙千年劉夢得天壇遇雨)
(詩槎牙玉山碎)海内兵猶壯(左傳宣十二年隋季曰楚師方壯)村邊歲
自華(顔延年秋胡詩今也歲載華)客行驚節序回眼送桃花
絶句
野鴨飛無數桃花湿滿枝竹輿鳴細雨山客有
新詩(公羊傳文十五年笋將而來也何注笋者竹箯一名曰編興)
甘棠道中
笋輿礙石一悠然正月微風意巳便桃花向來
渾不數山中時見絶堪怜(荀與見前詩自適酧李少府詩驅馬出大)
(梁原野一悠然)
將至杉木鋪望野人居
春風漠漠野人居若使能詩我不如數株蒼檜
遮官道一樹桃花映草廬(老杜客堂詩漠漠春辝木史記李斯自以)
(爲不如韓非昌黎水中蒲詩寄語浮萍草相隨我不如)
曉發杉木
古澤春光淡高林露氣清紛紛世上事寂寞水
邊行客子凋雙鬢田家自一生有詩還忘記無
酒却思傾(露氣見十八卷獨立詩)
先寄邢子友(子友名洺人時爲郡倅)
作客經年樂有餘邵陽岐路不﨑嶇山川好處
歌紗帽(李太白苔友人贈帽詩領得烏紗帽)桃李香中度笋輿(笋輿)
(見前絶句)欲見舊交驚歲月剰排幽話說艱虞(舊交見十)
(卷放慵詩)人間書䟽非吾事一首新詩未可無(談藪陶弘)
(景隱茅山自稱華陽隱居人間書䟽皆以此代名絶交書素不便書不喜作書而人間多事堆)
(案盈几不相附苔則犯教傷義欲自勉強則不能久)
立春日雨
衡山縣下春日雨遠映青山絲樣斜(張景陽雜詩密雨如)
(散絲老杜雨不絶詩鳴雨旣過漸細微映空摇颺如絲飛)容易江邊欺客𬒮
分明沙際濕年華(東方朔非有先生論談河容易)竹林路隔生
新水古渡船空集亂鴉未暇獨憂巾一角西溪
當有續開花(巾一角見二十卷贈傳子文詩)
正月十二日至邵州十三日夜暴雨滂沱
邵州正月風氣殊鶉尾之南更山塢(鶉尾當翼軫之宿於)
(地属楚分邵州楚地之南也)昨日巳見三月花今夜還聞五
更雨牋與天公一破顔(徐堅初學記奴婢門有劉謐之與天公牋及喬)
(道元與天公牋蘇子美愛愛歌此楽亦可牋天公山谷六言此事可牋天公杜發射洪詩衰顔)
(偶一破)走避北狄趨南蠻(王制南方曰蠻有不火食者北方曰狄有不粒)
(食者)夢到龍門聽澗水覺來簷溜正潺潺(見弟三卷風雨詩)
初至邵陽逢入桂林使作書問其地之安危
湖北彌年所長沙費月餘初爲邵陽夢又作桂
林書老矣身安用飄然計本疎管寧遼海上何
得便端居(管寧見十七卷寄季申詩)
舟泛邵江
老去作新夢邵江非舊聞灘前群鷺起柂尾川
華分落花棲客鬢孤舟遡歸雲快然心自足不
獨避囂紛(蘭亭叙怏然自足)
過孔雀灘贈周静之
海内無堅壘天涯有近親不辭供笑語未慣得
殷勤(杜百憂行強將笑語供主人司馬子長苔任少卿書僕與李陵俱居門下素非能相)
(善也趨舍異路未嘗㗸杯酒接殷勤之歡)舟楫深宜客溪山各放春
高眠過灘浪巳寄百年身(老杜别沙門詩江縣紅梅巳放春鮑照行)
(楽詩各事百年身)
江行晚興
曾聽石樓水今過邵州灘一笑供舟子五年經
路難雲間落日淡山下東風寒煙嶺叢花照夕
灣群鷺盤生身後聖哲隨俗了悲歡淹旅非吾
病悠悠良足歎(老杜入衡州詩悠悠委薄俗欎欎回剛腸)
夜抵貞牟
野瞑猶聞遠川明不恨遟(韋蘇州春遊詩川明氣巳變)焚山
隔岸火及我繫船時夜半青燈屋籬前白水陂
殷勤謝地主小築欲深期(地主見十六卷秋思詩老杜畏人詩畏人)
(成小築又送馬大卿詩後會且深期又寄賈嚴詩深期列大賢)
晚步
畎畒意不釋出門聊散憂雨餘山欲近(白楽天中書寓)
(宜詩天晴更覺南山近)春水半溪流(普顧愷之云萬堅爭流)衆籟夕
還作孤懷行轉幽溪西篁竹亂微徑雜歸牛(莊子)
(齊物篇地籟則北竹是巳)
雨
雲物澹清曉無風溪自閑柴門對急雨壯觀滿
空山春發蒼茫内鳥鳴篁竹間兒童笑老子衣
濕不知還(左傳僖五年凢分至啟閉必書雲物孟浩然詩微雲澹河漢東京賦信天)
(下之壯觀潘岳哀永逝文視天日兮蒼茫注云荒寂貌)
今夕
今夕定何夕(綢繆詩今夕知何夕)對此山蒼然偷生經五
載(偷生見十八卷獨立詩及前卷中别四老詩)幽意獨巳堅(杜久雨詩空山)
(無以慰幽獨又客堂詩受性本幽獨)微隂拱衆木静夜聞孤泉唯
應寂寞事可以送餘年
暝色
殘輝度平野(梁簡文雉朝飛操平野度春翬)列岫圍青春(古楽府繡幕圍)
(春風)柴門一枝笻日暮棲心神暝色着川嶺(謝靈運詩林壑)
(歛暝色)高低欎輪困(見十三卷題酒務壁詩)水光忽倒樹山勢
欲傍人萬化元相尋幽子意自新(淵明九日詩萬化相尋繹老杜)
(和嚴中丞詩詩清立意新)肅肅夜將久空明動邊垠(昌黎祭使君詩航北)
(湖之空明坡示孫志舉詩蹭蹬恨風水撗斜挂邊垠)田鶴吟相應(中孚鶴鳴在隂)
(其子和之謝玄睴休休道中詩田鶴遠相呌又乾卦同聲相應同氣相求)我獨無荒憐
(杜寄太白詩道屈善無憐)短篇不可就所寄聊一伸(文賦或託言於短韻)
(顔延年五君詠酒頌雖短章深裏自此見)
貞牟書事
留侯辟榖年(見十三卷赴陳留詩)漢鼎無餘功(漢武帝時群臣賀得周鼎)
(吾立壽王曰鼎爲周出故名周鼎今天祚有德所以與漢廼漢鼎非周鼎也)子真策不
售脫迹市門中(漢梅福傳字子真自南昌尉去官歸壽春數上書終不爲納後王莾)
(專政福一朝棄妻子去九江至今傳以爲仙後有見福於會稽者變名爲吳市門卒云)神僊
非異人由來本英雄(真詰諸英雄之才誅暴整亂建號帝王旣終受書三官四)
(輔或爲五帝上相或爲四明賓友助洽百鬼綜理死生此等奉属二官永無得仙之冀坐殷代酷害)
(故也)撫世獨餘事用舍何必同(莊天道篇以此進而撫世則功太名顯論)
(語用之則行舍之則藏)眷此貞牟野息駕吾其終(向子期思舊賦息吾)
(駕兮城隅)蒼山雨中高綠草溪上豐(老杜雨期王將軍詩應弦不礙蒼山)
(高)仲春水木麗禽鳴清晝風(杜宿鑿石浦詩仲春江山䴡謝叔源西池)
(詩景昊鳴禽集水木湛清華)禍福兩合繩旣解一身空(鵬賦大禍之與)
(福何異紏纚注云禍福枂為表裏如紏繩索相附會也字林曰紏两合繩纏三合繩)榮華信
非貴寂寞亦非窮(絶交書吾頃斈養生之術方外榮華去滋味游心於寂寞以無)
(爲爲貴)
山中
當復入州寬作期人間踏地有安危風流丘壑真
吾事籌策廟堂非所知白水春陂天澹澹蒼峯晴
雪錦離離恰逢居士身輕日正是山中多景時(杜遣)
(冀詩昔者龐德公未曾入州府君子讓王篇務光曰非吾事也)
入城
舴艋沂溪來(見前元日詩)欵叚踏山去(見七卷和叔去鄭詩)入城
緣底事要識﨑嶇路稻塍白縱横苑嶺青盤互牧
兒歌不休孤客自多懼(杜牧戰論高山大河盤互交鏁)士行猶運
甓(晉陶侃字士行爲廣州刺史在州無事朝運百甓於齋外暮運於内人問其故對曰吾方致力)
(中原過爾優逸不堪事事其亂志勤力如此)文公亦習步(後漢任文公曉天官風星)
(秘要爲司空掾平帝即位稱疾歸家王莾纂後丈公推數知當大亂乃課家人負物百斤環舍趣走)
(日數十到時人莫知其故後兵寇並起其逃亡者少能自脫惟文公夫小負粮捷步悉得完免)我
敢忘艱難衝煙問荒渡卷第二十四
