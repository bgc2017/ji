讀書後别集類五(明)
提要
(臣)等謹案讀書後八卷明王世貞撰世貞有
四部稿别著錄此書初止四卷為世貞四部
稿及續稿所未載遂至散佚其姪士騏得殘
本于賣餳者乃錄而刊之名曰附集後吳江
許恭又採四部稿中書後之文為一卷續稿
中讀佛經之文為一卷讀道經之文為二卷
併為八卷重刊之而陳繼儒為之序周亮工
書影記世貞初不喜蘇文晚乃嗜之臨没之
時牀頭尚有蘇文一部今觀是編往往與蘇
軾辨難而其文反覆條暢亦皆類軾無復摹
秦仿漢之習其跋李東陽樂府與歸有光集
心平氣和亦與其生平持論不同世貞嘗為
有光像贊曰風行水上渙為文章風定波息
乞聖慈容令照舊致仕事臣向以南京鴻臚寺卿致仕
萬歷拾玖年拾壹月内蒙起南京太僕寺少卿本年十
二月内陞南京光禄寺卿臣奉有兩次恩命不敢不遵
限到任已於萬歷二十年正月初九日到任除望闕叩
頭謝恩外伏念臣受恩三朝再蒙起用皆仰荷我皇上
至仁天覆器使羣材欲使草澤之中無一人不盡其用
故以臣之愚猶在收錄臣之感恩雖捐軀豈足以言報
但臣見年七十二歲已過古人致仕之期臣自幼受父
師之教頗知事君之義切有許身之愚山東之歸年纔
四十有一尚堪展布浙西再起年止五十有四猶可驅
策顧前歸則一十三年後出則南北奔馳虚度四載今
在里又一十四年矣坐成衰老臣實不才揣躬委命臣
實義當知止伏望聖明察臣愚悃勑下吏部容臣照舊
致仕臣當以待盡餘年朝夕焚香上祝聖夀無疆下帥
父老子弟肅政教善風俗以為太平萬歲之報臣無任
悚息待命之至
讀書後原序
讀書後者王元美先生晩年所撰四部稿續稿所未載
也初刻續稿時其間多所放失偶有賣餳者束殘書置
擔頭取視之則先生詩文數卷及讀書後在焉王冏伯
得之驚喜刻曰附集藏于家海内學士大夫不能數數
見也許仲謙曰此弇州生平極得意之作但恨繕寫多
訛甚則有數行後先顛倒舛錯者一日得王閑仲校正
善本仲謙喜躍請以孤行之人間而因拈前四部中讀
書後附焉陳子曰先生批駁釋道兩藏尤竒瑋宏博此
獨非書後類乎仲謙乃與予重加參訂共得若干卷而
先生之碎璧殘璣收拾無遺矣初先生遭家諱後日與
敬美次公讀書萬卷樓如所謂士衡住東頭士龍住西
頭者已召起敭歴中外納鄖節遠近贄文徵文者無虛
歲賓客觴詠無虛晷猶時時手一編見之論著至于戢
身靖廬誓掃筆研而翻閱兩藏經矻矻丹鉛之故也先
生慧眼辨才與妙觀察智皆事事第一且栽培之以國
憲家猷熏染之以交遊聞見積習之以新陳歲月試取
少年晚年讀書後互味之覺&KR0616;時跌宕縦横標新領異
如織錦而問天孫食肉而問禁臠雖眩目爽口或出于
偏師取勝者有之至是霜降水落鑑空衡平奏刀必中
觚發矢必中的抓搔必中痛癢斷案一新精彩萬變非
筆隨人老蓋識隨人老也先生嘗謂余詩文關&KR0008;出一
字如獄吏平反置一語如兵家律令推而至于讀書法
亦然若書生輕於立論論議馳騁大放厥辭嘗有驟發
之數十年前而慚悔于數十年後者即欲追取更竄一
兩字迄不可得夫未能使自已解頤而乃欲使古人唯
唯心服無是理也宋尤延之手錄古書即子弟諸女亦
令抄寫視中祕且過之而不皆傳濡須秦氏為金部員
外郎奏請田宅文籍不許子孫分割而竟不知零落何
所今先生論著大約如吕氏讀書記及鼂氏讀書志每
終篇標其大指以僃遺忘而先生精確過之其牙籖萬
軸雖未必一一無恙而糟粕去神髓存則身後書籍之
若存若亡奚足道哉閑仲為先生小阮校閱精確最得
真傳仲謙太常次公孫壻也尤嫺於瑯琊王氏一家言
謂四部若大海水而讀書後則又海中之貝闕珠宫也
卷帙不苦浩繁而學者得未曾有即以此孤行人間足
矣雲間陳繼儒仲醇序
