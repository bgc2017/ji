欽定四庫全書
御定全唐詩卷八百十六
皎然
奉酬袁使君高春遊鶺鴒峯蘭若見懷
鶺鴒中峯近高竒古人遺常欲乞此地養松挂藤絲昨
聞雙旌出一川花滿時恨無翔雲步遠赴關山期躋險
與誰賞折芳應自怡遥知忘歸趣喜得春景遲已見郢
人唱新題石門詩
答裴濟從事
遲遲雲鶴意奮翅知有期三秉綱紀局累登清白資應
懷青塘居蕙草没前墀舊月照秋水廢田留故陂至今
高風在為君吹桂枝昨逢洞庭客果得故人詩何異王
内史來招道林師欲携山侣出難與白雲辭
白雲上人精舍尋杼山禪師兼示崔子向何山
道上人
望遠涉寒水懷人在幽境為高皎皎姿及愛蒼蒼嶺果
見栖禪子潺湲灌眞頂積疑一念破澄息萬緣静世事
花上塵惠心空中境清閑誘我性遂使腸(一作煩)慮屏許
共林客遊欲從山王(一作主)請木棲無名樹水汲忘機井
持此一日高未肻謝箕潁夕霽山態好空月生俄頃識
妙聆細泉悟深滌清茗此心誰得失笑向西林永
酬薛員外誼苦熱行見寄
六月金數伏兹辰日在庚炎曦爍(一作曝)肌膚毒霧(一作靄)
昏性情(一作檐楹)安得奮輕(一作翅)翮超(一作迢)遥出雲征不知
天地心如何匠生成火德燒百卉瑶草不及榮省(一作有)
客當此時忽貽懷中瓊捧翫煩袂(一作衿)滌嘯歌美(一作善)
風生遲君佐元氣調使四序平中令霜不祓(一作祅)大(一作)
(火)餘氣常貞江南詩騷客休吟苦熱行
採實心竹杖寄贈李萼侍御
竹杖裁碧鮮步林賞高直實心去内矯全節無外飾行
藥聊自持扶危資爾力初生在榛莽孤秀豈封殖干雪
不死枝贈君期君識
酬薛員外誼見戲一首
方知正始作麗掩碧雲詩文彩盈懷袖風規發詠思遺
弓逢大敵摩壘怯偏師頻有移書讓多慙繫組遲淺才
迂且拙虛譽喜還疑猶倚披沙鑒長歌向子期
奉酬李中丞洪湖州西亭即事見寄兼呈吳馮
處士時中丞量移湖州長史
愛君溪上住遲月開前扄山火照書卷野風吹酒瓶為
誰留此物意在眼中青樵子逗煙墅漁翁宿沙汀主人
非楚客莫謾譏獨醒宿昔邢城功道高心已冥貪將到
處士放醉烏家亭
苕溪草堂自大歷三年夏新營洎秋及春彌覺
境勝因紀其事簡潘丞述湯評事衡四十三韻
萬慮皆可遺愛山情不易自從東溪住始與人羣隔應
物非宿心遺身是吾策先民崆峒子淪景事金液綺里
猶近名於陵未冺跡吾師逆流教禪隱殊古昔(僧傳云人皆隱)
(於山我獨隱於禪)洗足臨潺湲銷聲寄松栢緗荷採堪服柔草
持可席道心制野猿法語授幽客境淨萬象眞寄目皆
有益原上無情花(聖教意草木等器世間雖無情而理性通又云鬱鬱黃花無非般若是其)
(義)山中聽經石(高僧詮公詩曰學徒數塊石生公有通經石)竹生自蕭散雲
性常潔白却見羈世人遠高摩霄翮達賢觀此意煩想
遂冰蘖伊予戰苦勝覽境情不溺智以動念昏功繇無
心積形骸爾何有生死誰所戚為與勝悟冥不憂頹齡
廹春風自駘蕩禪地常閴寂擲札成柳枝(僧傳北遠法師作涅槃經)
(疏畢擲扎於庭柳枝生焉)漑瓶飬泉脉道人知止足盥潄聊自適學
外見古賢頗令我心惕眇綿雲官世夢幻羽陵籍鬼籙
徒相矜九原誰家宅俗情封淺近至理昧堯跖蹈善嗟
沈冥履仁傷堙阨匠心聖亦尤攻異天見責(世論謂堯聖德而嗣)
(不肖盗跖毁行而享長富無福仁禍淫之應師心攻異之士反怨天責聖不知有昭昭之業論空者又失性空)
(之實)試以慧眼觀斯言諒可覿外事非吾道忘緣倦所歴
中宵廢耳目形静神不役色天夜清迥花漏時滴&KR0377;(高僧)
(遠公刻蓮花漏)東風吹杉梧幽月到石壁此中一悟心可與千
載敵故交徒好我筐中無咫尺潘生入空門祖師傳秘
賾(潘生曾受曹溪禪門)湯子自天德精詣功不僻放世與成名兩
圖在所擇(遠公謂劉處士云世間唯是想耳苟放有世之見心即道豈有世外物來羈爾耶)吾
高鴟夷子身退無瑕摘吾嘉魯仲連功成棄珪璧二賢
兼彼才晩節何感激不然作山計改服我下澤君隳元
亮冠我脫潛師屐(僧傳沙門法潛著山屐入朝)倚卧高松根共逃金
閨籍
答裴集陽伯明二賢各垂贈二十韻今以一章
用酬兩作
知音如瓊枝天生為予有攀折若無階何殊天上柳裴
生清通嗣陽子盛德後詩名比元長(二子詩比王融為俱少年著名)賦
體凌延壽(賦如文考亦俱盛年)珠生驪龍頷或生靈蛇口何似雙
瓊章英英曜吾手白日不可汙清源肻容垢持此山上
心待君忘情友且伴邱壑賞未隨名宦誘坐石代瓊茵
製荷捐艾綬清宵集我寺烹茗開禪牖發論教可垂正
文言不朽白雲供詩用清吹生座右不嫌逸令醉莫試
仙壺酒皎皎尋陽隱千年可為偶一從漢道平世事無
紛糺星文齊七政天軸明二斗召士揚弓旌知君(一作君今)
在林藪莫學潁陽子請師高山叟出處藩我君還來會
厓阜
答豆盧居士春夜遊東園見懷
春意賞不足承夕步東園事表精慮遠月中華木繁開
襟寄清景遐想屬空門安得纚芳屣看君幽徑萱
寄崔萬芳䕫
氣殺高隼擊惜芳步寒林風搖蒼琅根霜剪荍(音翹)□心
歸思忽眇眇佳氣亦沈沈我身豈遐遠如隔湘漢深事
邇智莫及願乖情不任遲君忘言侣一笑開吾襟
訪朱放山人
野人未相識何處異鄉隔昨逢雲陽信教向雲陽覓空
聞天上風飄颻不可覿應非矍爍翁或是滄浪客早晩
從我遊共攜春山策
晩冬廢溪東寺懷李司直縱
廢溪無人跡益見離思深歸來始昨日恍惚驚歲陰清
想屬遥夜圓景當空林宿昔月未改何如故人心遊從
閒芳趾搖落棲寒岑眇眇湖上别含情初至今道流安
寂寞世路倦嶇嶔此意欲誰見懷賢獨難任徽聲反冥
默夕籟何哀吟禪念破離夢吾師誡援琴耿耿已及旦
曷繇開此襟幽期諒未偶勝境徒自尋安得西歸雲因
之傳素音
兵後與故人别予西上至今在揚楚因有是寄
日月不相待思君魂屢驚草玄寄揚子作賦得蕪城温
温獨游跡遥遥相望情淮上春草歇楚子秋風生辟士
天下盡君何獨屏營運開應佐世業就可成名誰借楚
山住年年事耦耕
因遊支硎寺寄邢端公
大厦資多士掄材得豫章清門推問望早歲騁康莊作
用方開物聲名久擅場丹延分塞郡宿夕領戎行始馭
屏星乘旋陰蔽茀棠(始佐延州俄典兹州)朝端瞻鶚立關右仰鷹
揚威令兼寧朔英聲重護羌三軍成父子夷落避封疆
身執金吾貴時遭寶運昌雍容持漢矟肅穆衞周堂排
難知臣節攻疑定國章一言明大義千載揖休光踐職
勲庸列(一作烈)修躬志行彰優游應慕陸止足定師張中
扆懷殊政南州佇小康仁為桂江雨威是栢臺霜(自桂州除)
(侍御史)謇諤言無隱公忠禍不防譴深辭紫禁恩在副朱
方(左遷温州治中量移潤州長史)切玉鋒休淬垂天翅罷翔論文徵賈
馬述隱許求羊肘後看金碧腰間笑水蒼詩題白羽扇
酒挈綠油囊曠達機何有深沈器莫量時應登古寺佳
趣在春岡止水平香砌鮮雲滿石牀山情何寂樂塵世
自飛揚已遇鑪峯社還思緝蕙房外心親地主内學事
空王花會宜春淺禪遊喜夜凉高明依月境蕭散躡庭
芳得道殊秦佚隳名似楚狂餘生於此足不欲返韶陽
同諸公奉侍祭岳瀆使大理盧幼平自會稽廻
經平望將赴於朝廷期過故林不至(用題中韻)
望祀崇周典皇華出漢庭紫泥頒會計元酒薦芳馨聖
慮多虔肅(一作祈多祜)齋心合至靈占祥刊史竹筮日數堯
蓂禮秩加新命朝章篤(一作重)理刑敷誠通北(一作九)闕遺
愛在南(一作西)亭(一本此下冇五袴歌仍詠三碑石重銘躊躇問存殁委曲向郊迥四句)苕
水思曾泛磯山憶重經清風門客仰佳頌國人聽攀桂
留卿月徵文待使星春郊廻駟牡遥識故林青
早秋桐廬思歸示道諺(一作該)上人
桐江秋信早憶在故山時静夜風鳴磬無人竹掃墀猨
來觸淨水鳥下啄寒棃可即(一作何暇)關吾事歸(一作關)心自
有期
勞勞山(一作勞山)居寄呈吳處士
山事繇來别只應中老身寒園掃綻栗秋浪拾乾薪(楚人)
(呼飬柴為秋浪)領鶴閑書竹誇雲笑向人俗家(一作流)相去遠野
水作東鄰
寄報德寺從上人(鼔吹山在寺西)
宗流許身子物表飬高閑空色清涼寺秋聲鼔吹山看
心水磬後行道雨花前七葉翻章句時時啟義關
山中月夜寄無錫長官
湖上凉風早雙峰月色秋遥知秣陵令今夜在西樓别
葉蕭蕭下含霜處處流如何共清景異縣不同遊
奉賀顔使君眞卿二十八郎隔絶自河北遠歸
相(一作自)失値氛煙纔應掌上年久離驚貌長多難喜身
全比信尚書重如威太守憐滿庭看玉樹更有一枝連
題湖上蘭若示清會上人
峰心惠忍寺嵊頂謝公山何似南湖近芳洲一畆間意
中雲木秀事外水堂閑永日無人到時看獨鶴還
秋宵書事寄吳憑處士(一本無處士二字)
眞(一作禪)性在(一作愛)方丈寂(一作寥)寥無四鄰秋天月色正
清夜道心眞大夢觀前事(一作遺跡)浮名悟(一作悞)此身不知
庭樹意榮落感何人
題山壁示道維上人
獨居何意足山色在前門身野長無事心冥自不言閑
行數亂竹静坐照清源物外從知少禪徒不耐煩
秋晩登佛川南峯懷裴例
登嶺望落日眇然傷别魂亭臯秋色徧遊子在荆門世
故東西客山空斷續猿此心誰復見寂寞偶芳蓀
訪陸處士羽(一作訪陸羽處士不遇)
太湖東西路吳主(一作一王)古山前所思不可見歸鴻(一作雁)
自翩翩何山賞春茗何處弄春泉莫是滄浪子悠悠一
釣船
酬李侍御萼題看心道場賦以眉毛腸心牙等
五字(晝得牙字)
我法從誰悟心師是貫花三塵觀種子一雨發萌牙定
起輪燈缺宵分印月斜了空如藏史始肻會禪家(辯正論亦)
(有九流一曰禪家者流)
酬姚補闕南仲雲溪館中戲題隨書見寄(一作清江)
(詩)
寺溪臨使府風景借仁祠補衮周官貴能名漢主思卧
雲知獨處望月憶同時忽枉緘中贈瓊瑶滿手持
春夜期裴都曹濟集心上人院不至
東林期隱吏日月為虚盈遠望浮雲隔空憐定水清逍
遥方外侣荏苒府中情漸聽寒鞞發淵淵在郡城
和裴少府懷京(一本有都字)兄弟
宦遊三楚外家在五陵原凉夜多歸夢秋風滿故園北
書無遠信西候獨傷魂空念青門别殷勤岐路言
和閻士和望池月答人
片月忽臨池雙蛾憶畫時光浮空似粉影散不成眉孤
枕應驚夢寒林正入幃情知兩處望莫怨獨相思
遥和塵外上人與陸澧夜集山寺問涅槃義兼
賞陸生文卷(上人自號北山子)
共是竹林賢(孫綽僧史以七人配德嵇阮號竹林七僧)心從貝葉傳說經看
月喻(一作過)開卷愛珠連清淨遥城外蕭疎(一作條)古塔前
應隨北山子高頂枕雲眠
春日和盧使君幼平開元寺聽妙奘上人講(時上)
(人將遊五臺)
仁聖垂文在虚空日月懸陵遲追哲匠宗旨發幽詮法
受諸侯請心教四子傳春生雪山草香下棘林天顧我
從今日聞經悟宿緣凉山萬里去應為教猶偏
答李侍御問
入道曾經離亂前長干古寺住多年愛貧惟製蓮花足
取性閒書樹葉篇自笑不歸看石牓誰高無事弄苔泉
身外空名何足問吾心已出第三禪
奉酬李員外使君嘉祐蘇臺屏營居春首有懷
昔歲為邦初未識今朝休沐(一作宦)始相親移家水巷貧
(一作貪)依静種柳風窗欲占春詩思先邀烏府客山情還
訪白樓人登臨許作(一作接)煙霞伴高在方袍間幅巾
和李舍人使君紓題雲明府道室
許令如今道姓雲曾經西岳事桐君流霞手把應憐壽
黃鶴心期擬作羣金籙時教弟子檢砂牀不遣世人聞
桂陽亦是神仙守分别無嗟兩地分
奉和陸中丞使君長源寒食日作
寒食江天氣最清庾公晨望動高情因逢内火千家静
便覩行春萬木榮深淺山容飛雨細縈紆水態拂雲輕
腰章本郡誰相似數日臨人政已成
奉酬袁使君送陸㶚却廻期道寺院
欲别湖上客暮期西林還高歌風音表放舟月色間更
人莫報夜禪閣本無關
招(一作贈)韓武康章
山僧雖不飲酤酒引陶潛此意(一作興)無(一作少)人别多為
俗士嫌
秋居法華寺下院望高頂(一作峯)贈如獻上人
峯色秋天見松聲静夜聞影孤長不出行道在寒雲(一作)
(入深雲)
贈韋早(一作卓)陸羽
只將陶與謝終日可(一作好)忘情不欲多相識逢人懶道
名
戲呈薛彝
山僧不厭野才子會須狂何處銷君興春風擺綠楊
贈顔主簿
漢家儀禮盛名教出諸顔更見尚書後能文在子山
贈融上人
常愛西林寺池中月出(一作在)時芭蕉一片葉書取寄吾
師
聽寒更寄朱兵曹巨川
欹枕(一作獨自)聽寒更寒更發還住一夜千萬聲幾聲到君
處
早春書懷寄李少府仲宣(并序)
予故里在長城卞山昔歲屬狂寇陷没江左親故
離散永望枌梓不覺傷懷因李使君長城遂寄是
詩以見情也
早年初問法因悟目中花忽値干戈起芟夷若亂麻脱
身投彼岸弔影念生涯跡與空門合心將世路賖東田
已蕪没(東部公有東田詩)南澗益傷嗟(秣陵記曰南澗竭謝氏滅)崇替驚人
事凋殘感物華知君過我里惆悵舊煙霞
贈和評事判官
廷評年少法家流心似澄江月正秋學䆒天人知遠識
權分鹽鐵許良籌春風憶酒烏家近好月論禪謝寺幽
清白比來誰見賞憐君獨有富人侯
酬秦系山人題(一作戲)贈
雲林出空(一作定)烏(一作鳥)未歸松吹時飄雨浴(一作沐)衣石
語花愁(一作悲)徒自詫吾心見境盡為非
酬秦系山人戲贈
正論禪寂忽狂歌莫是塵心顚倒多白足行花曾不染
黃囊貯酒欲如何
貽李湯
茅士常論七眞記壺公愛(一作好)說三山事寧知梅福在
人間獨為蒼生作仙吏日服丹砂骨自清膚如冰雪心
更明山中玉筍是仙藥袖裏素書題飬生願隨黃鶴一
輕舉仰望青霄獨延佇平生好駿君巳知何必山陰訪
王許
述祖德贈湖上諸沈
我祖文章有盛名千年海内重嘉聲雪飛梁苑操竒賦
(梁苑出惠連公雪賦)春發池塘得佳句(康樂云池上樓詩夢惠連方得池塘生芳草之句)
世業相承及我身風流自謂過時人初看甲乙矜言語
對客偏能鴝鵒舞(尚公少年善焉)飽用黃金無所求長裾曳地
干王侯一朝金盡長裾裂吾道不行計亦拙歲晩高歌
悲苦寒空堂危坐百憂攢昔時軒蓋金陵下何處不傳
沈與謝(田公與約俱是西邸八友)綿綿芳藉至今聞眷眷通宗冇數
君誰見予心獨飄泊依山寄水似浮雲
舟行懷閻士和
二月湖南春草徧横山渡口花如霰相思一日在孤舟
空見歸雲兩三片
贈張道士
玉京眞子名太一因服日華心如日此心不許世人知
只向仙宫未曾出
戲呈吳馮
世人不知心是道只言道在他方妙還如瞽者(一作老)望
長安長安在西向東笑
宿山寺寄李中丞洪(第五句缺三字)
偶來中峯宿閑坐見眞境寂寂孤月心亭亭圓泉影
滿山花落始知静從他半夜愁猨驚不廢此心長
杳冥
戲贈吳馮
予讀古人書遂識古人面不是識古人邪正心自見貴
義輕財求俗譽一錢與人便驕倨昨朝為火今為冰此
道非君獨撫膺
感興贈烏程李明府伯宜兼簡諸秀才
門前峴山近無路可登陟徒愛峴山高仰之常歎息不
知松與桂生在重巖側
晩秋宿李軍道所居
清溪路不遥都尉每相招落日休戎馬秋風罷射鵰术
花生野徑栢實滿寒條永夜依山府禪心共寂寥
送陸判官歸杭州
芳草潛州路乘軺憶再旋餘花故林下殘月舊池邊峰
色雲端寺潮聲海上天明朝富春渚應見謝公船
御定全唐詩卷八百十六
