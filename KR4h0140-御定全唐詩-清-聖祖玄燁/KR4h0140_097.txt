欽定四庫全書
御定全唐詩卷九十七
沈佺期
陪幸韋嗣立山莊
台階好赤松别業對青峯苑室承三顧花源接九重虹
(一作龍)旗縈秀木鳳輦拂疎笻逕直(一作狭)千官擁溪長萬
騎容水堂開禹膳山閣獻堯鍾皇鑑清居遠天文睿奬
濃巖泉他夕(一作日)夢漁釣往年逢共榮丞相府偏降逸
人封(封嗣立為逍遥公故有末句)
扈從出長安應制
漢宅規模壯周都景命隆西賓讓東主法駕幸天中太
史占星應春官奏日同旌門(一作旗)起長樂帳殿出新豐
翕習黃山下紆徐清渭東金麾張畫月珠幰戴松(一本作相)
風是(一作暑)節嚴陰始寒郊散野蓬薄霜沾上路殘雪繞
離宮賜帛矜耆老褰旒問小童復除恩載洽望秩禮新
崇臣忝承眀召多慙獻賦雄
初冬從幸漢故青門應制
漢王建都邑渭水對青門朝市俱東逝墳陵共北原荒
涼蕭相闕蕪沒邵平園全盛今何在英雄難重論故基
仍嶽立遺堞尚雲屯當極土功壮安知人力煩天遊戒
東首懷昔駐龍軒何必金湯固無如道德藩微臣諒多
幸参乘偶殊恩預此陳古事敢奏興亡言
昆眀池侍宴應制
武帝伐昆眀穿池習五兵水同河漢在館有豫章名我
后光天德垂衣文教成黷兵非帝念勞物豈皇情春仗
過鯨沼雲旗出鳳城靈魚銜寶躍仙女廢機迎柳拂旌
門暗蘭依帳殿生還如流水曲日晚棹歌清(一作聲)
白蓮花亭侍宴應制
九日陪天仗三秋幸禁林霜威變綠樹(一作嶼)雲氣落青
岑水殿黃花合山亭絳葉深朱旗夹小徑寶馬駐清潯
苑吏收寒果饔人膳野禽承歡不覺暝遥響素秋砧
仙萼池亭侍宴應制
步輦尋丹嶂行宫在翠微川長看鳥滅谷轉聽猿稀天
磴扶階迥雲泉透戶飛閒花開石竹幽葉吐薔薇徑狭
難留騎亭寒欲進衣白龜来獻夀仙吹返彤闈
奉和晦日駕幸昆眀池應制
法駕乘春轉神池象漢逥雙星移舊石孤月隱殘灰戰
鷁逢時去恩魚望幸来山花緹騎繞堤柳幔城開思逸
横汾唱歡留宴鎬杯微臣雕朽質羞覩豫章材
奉和聖製幸禮部尚書竇希玠宅
北闕垂旒暇南宫聽履逥天臨翔鳳轉恩向躍龍開蘭
氣薰仙帳榴花引御杯水(一作日)從金穴吐雲是玉衣来
池影搖歌席林香散舞臺不知行漏晚清蹕尚裵徊
釣竿篇
朝日斂紅煙垂竿向綠川人疑天上坐魚似鏡中懸避
檝時驚透猜鉤每誤牽湍危不理轄潭静欲留船釣玉
君徒尚徵金我未賢為看芳餌下貪得會無筌
和戶部岑尚書参迹樞揆
大君制六合良佐参萬機大業永開泰臣道日光輝鹽
梅和鼎食家聲衆所歸漢章題楚劒鄭武襲緇衣理識
當朝遠文華振古希風雲神契合舟檝道心微廟堂喜
容與時物逓芳菲御柳垂仙掖公槐覆禮闈昔陪鵷鷺
後今望鵾鵬飛徒御清風頌巴歌聊自揮
同李舍人冬日集安樂公主山池
嘗聞天女貴家即帝宫連亭插宜春果山衝太液泉橋
低烏鵲夜臺起鳳皇年故事猶如此新圖更可憐紫巖
妝閣透青嶂妓樓懸峰奪香爐巧池偷眀鏡圓梅花寒
待雪桂葉晩留煙興盡方投轄金聲還復傳
酬蘇員外味道夏晩寓直省中見贈
並命登仙閣分曹(一作宵)直禮闈大官供宿膳侍史護朝
衣卷㡢天河入開窗(一作當階又作披庭)月露微小池殘暑退高
樹早(一作晚)涼歸冠劎無時釋軒車待漏飛眀朝題漢柱
三署有光輝
和韋舍人早朝
閶闔連雲起巖廊拂霧開玉珂龍影度珠履雁行来長
樂宵鐘盡(一作徹)眀光曉奏催一經推(一作傳)舊德五字擢
英才儼若神仙去紛從霄漢逥千春奉休歷分禁喜趨
陪
自考功員外授給事中
南省推丹地東曹拜(一作貴)瑣闈惠移雙管筆恩降五時
衣出入宜真選遭逢每濫飛器慙公理拙才謝子雲微
案牘遺常禮朋僚隔等威上台行揖讓中禁動光輝旭
日千門起初春八舍歸贈蘭聞宿昔談樹隱芳菲何幸
鹽梅處唯憂對問機省躬知任重寧止冒榮非
和元舍人萬頃臨池翫月戲為新體
春風搖碧樹秋霧卷丹臺復有相宜夕池清月正開玉
流含吹(一作水)動金魄度雲来熠爚光如沸翩翾景若摧
半環投積草碎璧聚流杯夜久平無煥天晴(一作清)皎未
隤鏡將池作匣珠以岸為胎有美司言暇高興獨悠哉
揮翰初難擬飛名豈易陪夜光殊在握了了見沈灰
酬楊給事兼(一作廉)見贈臺(一作省)中
子雲推辨博公理擅詞雄始自尚書省旋聞給事中言
從温室祕籍向瑣闈通顧我叨郎署慙無草奏功(一作工)
分曹八舍斷解袂五時空宿昔陪餘論平生頼擊蒙神
仙應東掖雲霧限南宫忽枉瓊瑶贈長歌蘭渚風
九真山淨居寺謁無礙上人
大士生天竺分身化日南人中出煩惱山下即伽藍小
澗香為刹危峯石作龕候禪青鴿乳窺講白猿参藤愛
雲間壁花憐石下潭泉行幽供好林挂浴衣堪弟子哀
無識醫王惜未談機疑聞不二蒙昧即朝三欲究因緣
理聊寬放棄慙超然虎溪夕雙樹下虛嵐
夜遊
今夕重門唘遊春得夜芳月華連晝色燈影雜星光南
陌青絲騎東隣紅粉妝管弦遥辨曲羅綺暗聞香人擁
行歌路車攅鬭舞場經過猶未巳鐘鼓出長楊
登瀛州南城樓寄遠
層城起麗譙憑覽出重霄兹地多形勝中天宛寂寥四
榮摩鸛鶴百拱厲風颷北際(一作盡)燕王館東連秦帝橋
晴光七郡滿春色兩河遥傲睨非吾土躊躇適遠囂離
居欲有贈春草寄長謠
塞北二首
虜障天驕起秦城地脉分栢壇飛五將梅吹動三軍鋒
刃奔濤色旌旗熖火文朔風吹汗漫飄礫灑轒輼海氣
如秋雨邊烽似夏雲二庭無歲月百戰有功勲形影随
魚貫音書在雁羣歸来拜天子凱樂助南薰
胡騎犯邊埃風從丑上来五原烽火急六郡羽書催冰
壮飛狐冷霜濃候雁哀將軍朝授鉞戰士夜銜枚紫塞
金河裏蔥山鐵勒隈蓮花秋劒發桂葉曉旗開秘略三
軍動妖氛百戰摧何言投筆去終作勒銘回
李員外秦援宅觀妓
盈盈粉署郎五日宴春光選客虚前館徵聲徧後堂玉
釵翠羽飾羅袖鬱金香拂黛随時廣挑鬟出意長囀歌
遥合態度舞暗成行巧落梅庭裏斜光暎曉妝
送韋商州弼
會府應文昌商山鎮國陽聞君監郡史暫罷尚書郎王
事嗟相失人情貴不忘累年同畫省四海接文場點翰
芳春色傳杯眀月光故交從此去遥憶紫芝香
夏日梁王席送張岐州
秦雞常下雍周鳳昔鳴岐此地推雄撫惟良寄在斯家
傳七豹貴人擅八龍竒高傳生光彩長林歎别離天人
開祖席朝宷候征麾翠帟當郊敞彤幨向野披芃芃秋
麥盛苒苒夏條垂奏計何時入台階望羽儀
夏日都門送司馬員外逸客孫員外佺北征(時相)
(王為元帥魏大夫元忠為副)
二庭追虜騎六月動周師廟略天人授軍麾相國持復
言徵二妙才命(一作令)重當時畫省連征槖横門共别詞
雲迎出塞馬風卷度河旗計日方夷寇旋聞杕杜詩
送盧管記仙客北伐
羽檄西北飛交城日夜圍廟堂盛徵選戎幕生光輝雁
行度函谷馬首向金微湛湛山川暮蕭蕭涼氣稀餞途
予憫默赴敵子英威今日楊朱淚無將灑鐵衣
移禁司刑
疇昔参鄊賦中年忝吏途丹唇曾學史白首不成儒天
子開昌籙羣生偶大爐散材仍葺厦弱羽遽搏扶寵邁
乘軒鶴榮過食稻鳬何功遊畫省何德理黃樞弔影慙
非據傾心事遠圖盗泉寧止渴惡木匪投軀任直翻多
毁安身遂少徒一朝逢糺謬三省竟無虞白簡初心屈
黃紗(一作沙)始望孤患平終不怒持劾每相驅埋劎誰當
辨偷金以自誣誘言雖委答流議亦真符首夏方憂圄
高秋獨向隅嚴城看熠燿圜戶對蜘蛛累餉唯妻子披
冤是友于物情牽倚伏人事限榮枯門客心誰在隣交
迹倘無撫襟雙涕落危坐日憂趨聖旨垂明德冤囚豈
濫誅會希恩免理終望罪矜愚司宼宜哀獄台庭幸恤
辜漢皇虚詔上容有報恩珠
入鬼門關
昔傳瘴江路今到鬼門關土地無人老流移幾客還自
從别京洛頽鬢與衰顔夕宿含沙裏晨行岡路間馬危
千仞谷舟險萬重灣問我投何地西南盡百蠻
三日獨坐驩州思憶舊遊
兩京多節物三日最遨遊麗日風徐卷香塵雨暫收紅
桃初下地綠柳半垂溝童子成春服宫人罷射鞲禊堂
通漢苑解席繞秦樓束晳言談妙張華史漢遒無亭不
駐馬何浦不横舟舞籥千門度帷屏百道流金丸向鳥
落芳餌接魚投濯穢憐清淺迎祥樂獻酬靈芻陳欲棄
神藥曝應休誰念招䰟節飜為禦魅囚朋從天外盡心
賞日南求銅柱威丹徼朱崖鎮火陬炎蒸連曉夕瘴癘
滿冬秋西水何時貸南方詎可留無人對爐酒寧緩去
鄊憂
從驩州廨宅移住山間水亭贈蘇使君
遇坎即乘流西南到火洲鬼門應苦夜瘴浦不宜秋歲
貸胸穿老朝(一作宵)飛鼻飲(一作斂)頭死生離骨肉榮辱間
朋遊棄置一身在平生萬事休鷹鸇遭誤逐豺虎怯真
投憶昨京華子傷今邊地囚碩陪鸚鵡樂希並鷓鴣留
日月渝鄊思煙花換客愁幸逢蘇伯玉回借水亭幽山
柏張青盖江蕉卷綠油乘閒無火宅因放有漁(一作虚)舟
適越心當是居夷迹可求古来堯禪舜何必罪驩兜
赦到不得歸題江上石
家住東京裏身投南海西風烟萬里隔朝夕幾行啼聖
主謳歌洽賢臣法令齊忽聞銅柱使走馬報金雞棄市
沾皇渥投荒漏紫泥魂疲山鶴路心醉站鳶溪天鑒誅
元惡宸慈恤遠黎五方思寄刃萬姓喜然臍自幼輸丹
懇何嘗玷白圭承言竄遐魅雪枉間深狴墳壠無由謁
京華豈重躋炎方誰謂廣地盡覺天低百卉雜殊怪昆
蟲理賴暌閉藏元不蟄搖落反生荑瘧瘴因兹苦窮愁
益復迷火雲蒸毒霧陽雨濯隂霓周乘安交趾王恭輯
畫題少寬窮涸鮒猶愍觸藩羝配宅隣州廨斑苗接野
畦山空聞鬭象江静見游犀翰墨思諸季裁縫憶老妻
小兒應離褓幼女未攀筓夢蝶翻無定蓍龜詎有倪誰
能竟此曲曲盡氣酸嘶
答魑魅代書寄家人
魑魅来相問君何失帝鄊龍鍾辭北闕蹭蹬守南荒覽
鏡憐雙鬢沾衣惜萬行抱愁那去國將老更垂裳影答
余他歲恩私宦洛陽三春給事省五載尚書郎黃閤遊
鸞署青縑御史香扈廵行太液陪宴坐眀光渭北昇高
苑河南祓禊場煙花恒獻賦泉石每稱觴暇日從休澣
高車暎道傍迎賓就丞相選士謁昭王侍寵言猶得承
歡謂不忘一朝貽厚譴五宅竟同防兇竪曾驅策權豪
豈易當欵顔因侍從接武在文章且懼威非贙寧知心
是狼身猶納履誤情為覆㿽傷可歎緣成業非關行昧
藏喜逢今改旦正朔復歸唐河䜟隨龍馬天書逐鳳皇
朝容欣舊則宸化美初綱告善雕旌建收冤錦旆張宰
臣更獻納郡守各眀揚禮樂移三統舟車會八方雲沙
降白遂秦隴獻燒當三赦重天造千推極國詳大招思
復楚于役限維桑漲海緣真臘崇山壓古棠雕題飛棟
宇儋耳間衣裳伏枕神餘劣加餐力未強空庭遊翡翠
窮巷倚桄榔緣體分殊昔回眸宛異常吉凶恒委鄭年
夀會詢唐家本傳清白官移重挂牀上京無薄産故里
絶窮莊碧玉先時費蒼頭此自將興言歎家口何處待
贏糧計吏從都出傳聞大小康降除沾二弟離拆巳三
房劒外懸銷骨荆南預斷腸音塵黃耳間夢想白眉良
復此單栖鶴銜雛碩遠翔何堪萬里外雲海巳溟茫戚
屬甘胡越聲名任粃糠由来休憤命命也信蒼蒼獨坐
尋周易清晨詠老莊此中因悟道無問入猖狂
度安海入龍編
我来交趾郡南與貫胸連四氣分寒少三光置日偏尉
佗曾馭國翁仲久遊泉邑屋遺甿在魚鹽舊産傳越人
遥捧翟漢將下看鳶北斗崇山挂南風漲海牽别離頻
破月容鬢驟催年昆弟推由命妻孥割付緣夢来魂尚
擾愁委疾空纏虚道崩城淚眀心不應天
從崇山向越常(并序裳常一作)
按九真圖崇山至越常四十里杉谷起古崇山竹
溪從道眀國来於崇山北二十五里合水欹缺藤
竹眀昧有三十峯夹水直上千餘仞諸仙窟宅在
焉
朝發崇山下暮坐越常隂西從杉谷度北上竹溪深竹
溪道眀水杉谷古崇岑差池將(一作疑)不合繚繞復相尋
桂葉藏金嶼藤花閉石林天窗虚的的雲竇下沈沈造
化功偏厚真仙跡每臨豈徒探怪異聊欲緩歸心
哭蘇眉州崔司業二公(并序)
同時郎裴懷古者作牧潭府神龍三年秋八月佺
期承恩北歸途中覯止訪及故舊知眉州蘇使君
味道國子崔司業融馳旋間相次而逝蘇往任鳳
閣侍郎佺期忝通事舍人崔重為鳳閣舍人佺期
又遷給事並銜疇昔之眷俱荷提奬之恩前年負
譴南荒二公先移官守迨此凶問情復何堪所恨
遷竄有期行邁在遠哀不展舊禮不申悲流慟斯
文冀通幽路
渙汗天中發伶俜海外旋長沙遇太守問舊幾人全國
寶亡雙傑天才喪兩賢大名齊弱歲高德並中年禮樂
羊叔子文章王仲宣(一作風鑑王夷甫文章謝惠連)相看尚玄鬢相次
入黃泉流放蠻陬闊鄊關帝里偏親朋雲霧擁生死歲
時傳崔昔揮宸翰蘇嘗濟巨川絳衣陪下列黃閤謬差
肩及此俱冥昧云誰叙播遷隼輿(一作旟又作旗)懷舊轍鱣館
想虚筵家愛方休杵皇慈更撤縣銘旌西蜀路騎吹北
邙田隴樹應秋矣江帆故(一作固)杳然罷琴眀月夜留劒
白雲天涕泗湘潭水淒涼衡嶠煙古来修短分神理竟
難筌
哭道士劉無得
聞有玄都客成仙不易祈蓬莱向清淺桃杏欲芳菲縮
地黃泉出昇天白日飛少微星夜落高掌露朝晞吐甲
龍應出銜符鳥自歸國人思負局天子惜被(一作披)衣花
月留丹洞琴笙閣(一作下)翠微嗟来子桑扈爾獨返於幾
寒食
普天皆滅熖匝地盡藏煙不知何處火来就客心然
回波詞
回波爾時佺期流向嶺外生歸身名已蒙齒錄袍笏未
復牙緋
上巳日祓禊渭濱應制
寶馬香車清渭濱紅桃碧柳禊堂春皇情尚憶垂竿佐
天祚(一作瑞)先呈捧劒人
奉和幸韋嗣立山莊應制
東山朝日翠屏開北闕晴空綵仗来喜遇天文七曜動
少微今夜近(一作入)三台
夜宴安樂公主宅
濯龍門外主家親鳴鳳樓中天上人自有金杯迎甲夜
還將綺席代(一作發)陽春
苑中遇雪應制
北闕彤雲掩曙霞東風吹雪舞仙(一作山)家瓊章定少千
人和銀𣗳長芳六出花
餞唐永昌(一作餞唐郎中洛陽令)
洛陽舊有(一作出)神眀宰輦轂由来天地中餘邑政成何
足貴因君取則四方同
獄中聞駕幸長安二首
傳聞聖旨向秦京誰念羈囚滯洛城扈從由来是方朔
為申冤氣在長平
無事今朝来下獄誰期十月是(一作見)横(一作黃)河君看鷹
隼俱堪(一作罷又作能)擊為報蜘蛛收網羅
邙山
北邙山上列墳塋萬古千秋對洛城城中日夕歌鐘起
山上唯聞松栢聲
句
周原五稼起雲海百川歸願此零陵燕長随征旆飛(春雨)
(詩式)
御定全唐詩卷九十七
