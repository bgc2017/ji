欽定四庫全書
御定全唐詩卷八百三十八
齊已
齊已名得生姓胡氏潭之益陽人出家大潙山同慶寺
復棲衡嶽東林後欲入蜀經江陵高從誨留為僧正居
之龍興寺自號衡嶽沙門白蓮集十卷外編一卷今編
詩十卷
夏日草堂作
沙泉帶草堂紙帳卷空牀静是真消息吟非俗肺腸園
林坐清影梅杏嚼紅香誰住原西寺鐘聲送夕陽
寄鏡湖方干處士(一作寄方干處士鑑湖舊居)
賀監舊山川空来近百年聞君與琴鶴終日在漁船島
露深秋石湖澄半夜天雲門幾廻去題徧好林泉
送人歸吳(第三聯缺六字)
比說歸耕釣迢迢向海涯春寒游子路村晚主人家
山綠過茶重尋舊鄰里菱藕正開花
贈仰上人(一夲題缺只一仰字)
避地依真境安閒似舊溪干戈百里外泉石亂峰西草
瑞香難歇松靈蓋盡低尋應報休馬瓶錫向南攜
夜坐
百蟲聲裏坐夜色共冥冥遠憶諸峰頂曾栖此性靈月
華澄有象詩思在無形徹曙都忘寢虚窗日照經
新栽松
野僧教種法苒苒出蓬蒿百歲催人老千年待爾高静
宜兼竹石幽合近猨猱他日成隂後秋風吹海濤
期友人
早晚逐(一作遂)兹来閒門日為開亂蛩鳴白草殘菊藉蒼
苔困卧誰驚起閒行自欲迴何時此携手吾子本多才
和鄭谷郎中看棋
箇是仙家事何人合用心幾時終一局萬木老千岑有
路如飛出無機似陸沈樵夫可能解也此廢光隂
寄錢塘羅給事
憤憤嘔讒書無人誦子虚傷心天祐末搔首懿宗初海
樹青叢短湖山點翠疎秋濤看足否羅刹石邊居
戊辰歲湘中寄鄭谷郎中
白髮久慵簮常聞病亦吟瘦應成鶴骨閑想似禪心上
國楊花亂滄洲荻笋深不堪思翠巘(一作盖)西望獨沾襟
寓言
造化安能保山川鑿欲翻精華銷地底珠玉聚侯門始
作驕奢本終為禍亂根亡家與亡國云(一作去)此更何言
寄王振拾遺(戊辰歲第三聯缺九字)
折檻意何如平安信不虚近来焚諫草深去覓山居
餘分明知在處難寄亂離書
經賈島舊居
先生居處所野燒幾為灰若有吟魂在應随夜魄迴地
寧銷志氣天忍罪清才古木霜風晚江禽共宿来
送人游塞
槐柳野橋邊行塵暗馬前秋風来漢地客路入冰天雁
聚河流濁羊羣磧草膻那堪隴頭宿鄉夢逐潺湲
桃花
千株含露態何處照人紅風暖仙源裏春和水國中流
鶯應見落舞蝶未知空擬欲求圖畫枝枝帶竹叢
聞雁
何處人驚起飛来過草堂丹心勞避弋萬里念随陽影
斷風天月聲孤荻岸霜明年趁春去江上别鴛鴦
送人遊南
南國多山水君遊興可知&KR0657;中江上景晚泊早行時子
美遺魂地蔵真舊墨池經過幾銷日荒草裏尋碑
送益公歸舊居
舊隐終牽夢春殘結束歸溪山無伴過風雨有花飛片
石留題字孤潭照浣衣鄰僧喜相接埽逕與開扉
不睡
永夜不欲睡虚堂閉復開却離燈影去待得月光来落
葉逢巢住飛螢值我迴天明拂經案一炷白檀灰
新秋雨後
夜雨洗河漢詩懷覺有靈籬聲新蟋蟀草影老蜻蜓静
引閑機發涼吹遠思醒逍遥向誰說時注漆園經
送劉蛻秀才赴舉(首聯缺五字)
百發百中年丹枝如計分一箭的無偏文
物兵銷國關河雪霽天都人看春榜韓字在誰前
留題仰山大師塔院
嵐光疊杳冥曉翠濕窗明欲起遊方去重来繞塔行亂
雲開鳥道羣木發秋聲曾約諸徒弟香燈盡此生
亂中聞鄭谷吳延保下世
小諫纔埋玉星郎亦逝川國由(一作猶)多聚盗天似不容
賢兵火焚詩草江流漲墓田長安已塗炭追想更淒然
送東林寺睦公往吳國
八月江行好風帆日夜飄煙霞經北固禾黍過南朝社
客無宗炳詩家有鮑昭莫因賢相請不返舊山椒
除夜
夜久誰同坐爐寒鼎亦澄亂松飄雨雪一室掩香燈白
髮添新歲清吟減舊朋明朝待晴旭池上看春冰
送秘上人
誰喜老閑身春山起送君欲憑蓮社信轉入洞庭雲道
路長無阻干戈漸不聞秋来向何處相憶雁成羣
寓居嶽麓謝進士沈彬再訪
去歲来尋我留題在蘚痕又因風雪夜重宿古松門玉
有疑休泣詩無主且言明朝此相送披褐入桃源
對雪
松門堆復積埋石亦埋莎為瑞還難得居貧莫厭多聽
憐終夜落吟惜一年過誰在江樓望漫漫堕綠波
和岷公送李評事往宜春
兵火銷鄰境龍沙有去人江潭牽興遠風物入題新雪
湛將殘臘霞明向早春郡侯開宴處桃李照歌塵
送僧(一夲題缺)
老憶遊方日天涯錫獨搖凌晨從北固衝雪向南朝鬢
髮泉邊剃香燈樹下燒雙峰諸道友夏滿有書招
過荆門
路出荆門遠行行日欲西草枯蠻塜亂山斷漢江低野
店叢蒿短煙村簇樹齊翻思故林去在處有猨啼
山中荅人
謾道詩名出何曾著苦吟忽来還有意已過即無心夏
月山長往霜天寺獨尋故人憐拙朴時復寄空林
贈盧明府閑居
鬢霜垂七十江國久辭官滿篋新風雅何人舊歲寒閑
居當野水幽鳥宿漁竿終欲相尋去兵戈時轉難
幽庭
不放生纖草從教徧綠苔還防長者至未著牡丹栽蛺
蝶空飛過鶺鴒時下来南鄰折芳子到此寂寥迴
送休師歸長沙寧覲
吾子此歸寧風煙是舊經無窮芳草色何處故山青偶
泊鳴蝉島難眠好月汀殷勤問安外湘岸採詩靈
將遊嵩華行次荆渚
蓮峰映敷水嵩嶽壓伊河兩處思歸久前賢隐去多閑
身應絶跡在世幸無他會向紅霞嶠僧龕對薜蘿
遠思
遠思極何處南樓煙水長秋風過鴻雁游子在瀟湘海
面雲生白天涯墮晚光徘徊古堤上曾此贈垂楊
寄勉二三子(第三聯缺七字)
不見二三子悠然吳椘間盡應生白髮幾箇在青山
莫放閑君聞國風否千載詠關關
渚宫江亭寓目
津亭雖極望未稱夲心閑白有三江水青無一點山新
鴻喧夕浦遠櫂聚空灣終遂歸匡社孤帆即此還
蝴蝶
何處背繁紅迷芳到檻重分飛還獨出成隊偶相逢遠
害終防雀争先不避蜂桃蹊牽往復蘭徑引相從翠裛
丹心冷香凝粉翅濃可尋穿樹影難覓宿花蹤日晚来
仍急春殘舞未慵西風舊池館猶得採芙蓉
送劉秀才往東洛
羡子去東周仃行非旅遊煙霄有兄弟事業盡曺劉洛
水清奔夏嵩雲白入秋来年遂鵬化一舉上瀛洲
移竹
舊溪千萬竿風雨夜珊珊白首来江國黃金買歲寒乍
移傷粉節終遶著朱欄會得承春力新抽錦籜看
雉
角角類關關春晴錦羽乾文呈五色異瑞入九苞難暮
宿紅蘭暖朝飛綠野寒山梁從行者錯解仲尼歎
懷軒轅先生
不得先生信空懷汗漫秋月華離鶴背日影上鼇頭欲
學孤雲去其如重骨留槎程在何處人世屢荒丘
永夜感懷寄鄭谷郎中
展轉復展轉所思安可論夜涼難就枕月好重開門霜
殺百草盡蛩歸四壁根生来苦章句早遇至公言
賣松者
未得凌雲價何慙所買真自知桃李世有愛歲寒人瑟
瑟初離澗青青未識塵寧同賣花者貴逐片時春
丙寅歲寄潘歸仁
九土盡荒墟干戈殺害餘更須憂去國未可守貧居康
泰終来在編聯莫破除他年遇知已無耻報襜褕
嘗茶
石屋晚煙生松窗䥫碾聲因留来客試共說寄僧名味
擊詩魔亂香搜睡思輕春風霅川上憶傍綠叢行
楊花
暖景照悠悠遮空勢漸稠乍如飛雪遠未似落花休萬
帶都門外千株渭水頭紛紜知近夏銷歇恐成秋軟著
朝簮去狂随别騎遊旆衝離館驛鶯撲繞宫樓江國晴
愁對池塘晚見浮虚窗縈筆雅深院藉苔幽静墮王孫
酒繁黏客子裘詠吟何潔白根本屬風流向日還輕舉
因風更自由不堪思汴岸千里到揚州
詠影
萬物患有象不能逃大明始随殘魄滅又逐曉光生曲
直寧相隐洪纖必自呈還如至公世洞鑒是非情
南歸舟中二首
南歸乘客櫂道路免﨑嶇江上經時節&KR0657;中聽鷓鴣春
容含衆岫雨氣泛平蕪落日停舟望王維未有圖
長江春氣寒客况櫂聲閑夜泊諸村雨程迴數郡山桑
根垂斷岸浪沫聚空灣已去鄰園近随緣是暫還
送遷客
天涯即愛州謫去莫多愁若似承恩好(一作寵)何如傍(一作)
(佞)主休瘴昏銅柱黑草赤火山秋應想堯隂(一作階)下當
時獬豸頭
題中上人院
高房占境幽講退即冥搜欠鶴同支遁多詩似惠休缾
澄孤井浪案白小窗秋莫道歸山字朝賢日獻酬
逢鄉友
無況来江島逢君話滯留生緣同一國相勉共他州竹
影斜青蘚茶香在白甌猶憐心道合多事亦冥搜
自勉
試筭平生事中年欠五年知非未落後讀易尚加前分
受詩魔役寧容俗態牽閒吟見秋水數隻釣魚船
寄詩友
天地有萬物盡應輸苦心他人雖欲解此道奈何深返
朴遺時態關門度歲隂相思去秋夕共對冷燈吟
居道林寺書懷
花落水喧喧端居信晝昏誰来看山寺自要埽松門是
事皆能諱唯詩未嬾言傳聞好時世亦欲背啼猨
經吳平觀
中元齋醮後殘燼滿空壇老鶴心何待尊師鬢已乾幡
燈古殿夜霜霰大椿寒誰見長生路人間事萬端
劒客
拔劔遶殘樽歌終便出門西風滿天雪何處報人恩勇
死尋常事輕讐不足論翻嫌易水上細碎動離魂
白髮
莫染亦莫鑷任從伊滿頭白雖無耐藥黑也不禁秋静
枕聽蟬卧閑垂看水流浮生未逹此多為爾為愁
秋興寄胤(一作徹)公
風聲吹竹健涼氣著身輕誰有閑心去江邊看水行村
遥紅樹遠野闊白煙平試裂芭蕉片題詩問竺卿
野步
城裏無閑處却尋城外行田園經雨水鄉國憶桑耕傍
澗蕨薇老隔村岡隴横何窮此心興時復鷓鴣聲
殘春
三月看無也芳時此可嗟園林欲向夕風雨更吹花影
亂衝人蝶聲繁遶塹蛙那堪傍楊柳飛絮滿鄰家
酬尚顔
取盡風騷妙名高身倍閑久離王者闕欲向祖師山幕
府秋招去溪鄰日望還伊余豈酬敵来往踏苔斑
苦熱
雲勢嶮於峰金流斷竹風萬方應望雨片景欲焚空毒
害芙蓉死煩蒸瀑布紅恩多是團扇出入畫屏中
送歐陽秀才赴舉
莫疑空手去無援取高科直是文章好争如德行多煙
霄心一寸霜雪路千坡稱意東歸後交親那喜何
放鷺鷥
潔白雖堪愛腥膻不那何到頭從所欲還汝舊滄波
謝王秀才見示詩卷
誰見少年心低摧向苦吟後須離影響得必洞精深道
院春苔徑僧樓夏竹林天如愛才子何慮未知音
送徐秀才之吳
吳都霸道昌才子去觀光望闕雲天近朝宗水路長海
門收片雨建業泊殘陽欲問淮王信仙都即帝鄉
獨院偶作
風篁清一院坐卧潤肌膚此境終抛去鄰房肯信無身
非王者役門是祖師徒畢竟伊雲鳥從来我友于
酬元員外見寄
僻巷誰相訪風籬翠蔓牽易中通性命貧裏過流年且
有吟情撓都無俗事煎時聞得新意多是此忘緣
寄文秀大師
皎然靈一時還有屈扵詩世豈無英主天何惜大師道
終歸正始心莫問多岐覧卷堪驚立貞風喜未衰
夏雨
霮䨴蔽穹蒼冥濛自一方當時消酷毒随處有清涼著
物聲雖暴滋農潤即長乍紅縈急電微白露殘陽應禱
尤難得經旬甚不妨吟聽喧竹樹立見漲池塘衆類聲
休出羣峰色盡蔵頹沲来洞壑汗漫入瀟湘下叶黎甿
望高袪旱暵光幽齋飄臥簟極浦灑歸檣蘚在階從濕
花衰苑任傷閑思濟時力謌詠發哀腸
謝興公上人寄山水簇子
半幅古潺顔看来心意閑何須尋鳥道即此出人間巘
暮疑啼狖松深認掩關知君遠相惠免我憶歸山
酬微上人
古律皆深妙新吟復造微搜難窮月窟琢苦盡天機晚
檜清蟬咽寒江白鳥飛他年舊山去為子遠携歸
同光歲送人及第東歸
西笑道何光新朝舊桂堂春官如白傅内試似文皇變
化龍三十升騰鳳一行還家幾多興滿袖月中香
寄江居耿處士
野癖雖相似生涯即不同紅霞禪石上明月釣船中醉
倒蘆花白吟緣蓼岸紅相思何以寄吾道本空空
病起二首
一卧四十日起来秋氣深已甘長逝魄還見舊交心撐
拄笻猶重枝梧力未任終將此形陋歸死故丘林
秋風已傷骨更帶竹聲吹抱疾關門久扶羸傍砌時無
生即不可有死必相随除却歸真覺何由擬免之
送中觀進公歸已陵
一論破雙空持行大國中不知從此去何處挫邪宗晝
雨懸帆黑殘陽泊島紅應游到㴩岸相憶遶茶叢
御定全唐詩卷八百三十八
