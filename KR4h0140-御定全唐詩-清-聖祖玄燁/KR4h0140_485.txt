欽定四庫全書
御定全唐詩卷四百八十五
鮑溶
鮑溶字德源元和進士第與韓愈李正封孟郊友善集
五卷今編詩三卷
古意(一作怨詩)
女蘿寄青松(一作松柏)綠(一作絲)蔓花綿綿三五定君婚結髮
早移天肅肅羔(一作羊)鴈禮泠泠琴瑟篇恭承采蘩祀敢
效同車(一作居)賢皎日不留景良辰(一作時)如逝川愁(一作秋)
心忽(一作還)移愛花(一作春)貌無歸妍翠袖皓珠(一作洗朱)粉碧
階封綠(一作綺)錢新人易如玉廢瑟難為絃寄謝(一作羡)蕣
華木榮君香閣(一作閤)前豈無搖落苦貴與根蒂連希君
舊光景照妾薄暮年
蕭史圖歌
霜綃數幅八月天綵龍引鳳堂堂然小載蕭僊穆公女
隨仙上歸玉京去仙路迢遥煙幾重女衣清淨雲三素
胡髯毿珊雲髻(一作轡)光翠蕤皎潔瓊華凉露痕煙跡漬
紅(一作清江)貌疑别秦宫初斷腸此天(一作去)每在西北(一作北斗)
上紫霄洞客曉煙(一作相)望
會仙歌
輕輕濛濛龍言鳳語何從容耳有響兮目無蹤杳杳默
默花張錦織王母初自崑崙來茅盈王方平在側青毛
仙鳥銜錦符謹上阿(一本有母字)環起居王母書始知僊事
亦多故一隔絳(一作銀)河千歲(一作東海千年)餘詳(一作祥)玉字多
喜氣瑶臺明月來墮地冠劒低昂蹈舞頻禮容盡若君
臣事願言小仙藝姓名許飛瓊洞隂玉磬敲天聲樂王
母一送玉杯長命酒碧花醉靈揚揚笑賜二子長生方
二子未及伸拜謝蒼蒼上兮皇皇下
李夫人歌
璿閨羽帳華燭陳方士夜降夫人神葳蕤半露芙蓉色
窈窕將期環珮身麗如三五月可望難親近嚬黛含犀
(一作淒)竟(一作翠黛含顰意)不言春思秋怨誰能問欲求巧笑如
生時歌塵在瑟空銜絲神來未及夢相見(一作及夢相見苦)帝
比初亡心更悲愛之欲其生又死東流(一作方)萬代無迴
水宫漏丁丁夜向晨煙消霧(一作露)散愁方士
水殿采菱歌
宫鴉叫赤光潮聲入宫宫影凉火華啼露卷横塘金堤
四合宛柔揚(一作垂楊)美人荷裙芙蓉妝柔(一本此字缺)荑縈霧
櫂龍航采菱一聲歌態長青絲結眼捕鴛鴦
周先生畫洞庭歌
江南客水為鄉舟為宅能以筆鋒知地脈閒分楚水入
丹青不下此堂臨洞庭水文不浪煙不動木末稜稜山
碧重帝子應哀窈窕雲客人似得嬋娟夢六月火光衣
上生齋心寂聽潺湲聲林冰搖鏡水拂簟盡日獨卧秋
風清因遊洞庭不出戶疑君如有長生路玉壺先生在
何處
霓裳羽衣歌
玉煙生窗午(一作下)輕凝晨華左耀鮮相凌人言天孫機
上親手迹有時怨别無所惜遂令武帝厭雲韶金針天
絲綴飄飄五聲寫出心中見拊石喧金栢梁殿此衣春
日賜何人秦女腰肢輕若燕香風間(一作閑)旋衆彩隨聮
聮珍珠貫長絲眼前意是三清客星宿離離遶身白鸞
鳳有聲不見身出宫入徵隨伶人神仙如月只可望瑶
華池頭幾惆悵喬山一閉曲未終鼎湖秋驚白頭浪
寓興
念來若望神追往如話夢夢神不(一作本)無跡誰使煩心
用魯聖虛泣麟楚狂浪歌鳳那言阮家子更作窮途慟
遊山
白道行深雲雲高路彌細時時天上客遺路人間世煙
花最深處井臼得空刺天寒鶴巢林石長泉脈閉神化
萬靈集心期一朝契不見金板書誰知阮家裔終期太
古人問取松柏歲
隋宫
御街多行客(一作行客路)行客悲春風楚(一作野)老幾代人種
田煬帝宫零落池臺勢高低禾黍中
懷仙二首
崑崙九層臺臺上宫城峻西母持地圖東來獻虞舜虞
宫禮成後迴駕仙風順十二樓上人笙歌沸天引裵迴
扶桑路白日生離恨青鳥更不來麻姑斷書信乃知東
海水清淺誰能問
閬峯綺閣(一作崑崙九層)幾千丈瑶水西(一作四)流十二城曾見
(一作心羡)周靈王太子碧桃花下自(一作學)吹笙
懷遠人
遠道在天際客行如浮雲浮雲不知歸似我長望君秋
至漢水高南音何時聞瑶草難遠寄西風氣氤氲常恐
山岳遊不反鸞鳳羣無厭坐遲人風雨驚斯文
懷尹眞人
萬里疊嶂翠一心浮雲閒羽人杏花發倚樹紅瓊顔流
水杳冥外女蘿隂蔭間却思人間世多恐不可還青鳥
飛難遠春雲晴不閑但恐五雲車山上復有山
秋晩銅山道中宿隱者
我鄉山川遥秋晩空景促天明共雲散日落依鳥宿主
人逃名子鶴髮卧空谷野言得真風山貌宜古服喜於
無聲地暫傲羲皇俗秋窗照疎螢寒犬吠落木朝隱留
此處一點天邊宿今憶見此時添悲覽止足遲遲清夜
晝幽路出深竹笑謝萬戶侯余將耻干禄
感懷
宿心不覺遠事去勞追憶曠古川上懷東流幾時息門
前青山路眼見歸不得曉夢雲月光過秋蘭蕙色
經秦皇墓
左岡青虬盤右坂白虎踞誰識此中陵祖龍藏身處别
為一天地下入三泉路珠華翔青鳥玉影耀白兔山河
一易姓萬事隨人去白晝盜開陵玄冬火焚樹哀哉送
死厚乃為棄身具死者不復知回看(一作首)漢文墓
將歸舊山留别孟郊
擇木無利刃羡魚無巧綸如何不量力自取中路貧前
者不厭耕一日不離親今來千里外我心不在身悠悠
慈母心惟願才如人蠶桑能幾許衣服常著新一飯吐
尺絲誰見此殷勤别君歸耕去持火燒車輪
留辭(一作别)杜員外式方
東風吹旅懷鄉夢無夜無慚見(一作嘆)君子堂貧思上歸
途海岳泛念深㳙塵復何須婆娑不在本(一作材木)屈曲無
弦弧惻惻奉離尊承歡獨向隅時當鳳來日孰用雞鳴
夫(一本無此二句)迴首九仙門皇家在玉壺慙非海人别淚下
不成珠
長城
蒙公(一作恬)虜生人北築秦氏(一作民)冤禍興蕭牆内萬里
防禍根(一作源)城成六國亡宫闕啟(一作觀豈)千門(一作人一作年)生
人半為土何用空中原奈何家天下(一作天下人)骨肉尚無
(一作酬)恩投沙擁海水安得久不翻乘高慘人魂寒日易
黃昏枯骨貫朽鐵(一作朽木貫折矢)砂中如(一作自)有言萬古(一作)
(歲)驪山下(一作葬)徒悲(一作誰知)野火燔
蔡平喜遇河陽馬判官寬話别
從事東軍正四年相逢且喜偃兵前看尋狡兔翻三窟
見射妖星落九天江上柳營迴鼓角河陽花府望神仙
秋風蕭颯醉中别白馬嘶霜鴈叫煙
寄福州從事殷堯藩
越嶺寒輕物象殊海城臺閣似蓬壺幾迴入市鮫綃女
終歲啼花山鷓鴣雷令劒龍知去未虎夷雲鶴亦來無
就中靜事冥宵話何惜雙輪訪病夫
壯士行
西方太白高壯士羞病死心知報恩處對酒歌易水沙
鴻嘷天末横劒别妻子蘇武執節歸班超束書起山河
不足重重在遇知已
章華宫行
煙渚南鴻呼曉羣章華宫娥怨行雲十二巫峯仰天綠
金車何處邀雲宿小腰婑墮三千人宫衣水碧顔青春
豈無一人似神女忍使黛蛾常不伸黛蛾不伸猶自可
春朝諸處門常鏁
倚瑟行
金輿傳驚(一作警)灞滻水(一作水涯)龍旗參天行殿巍左文皇
帝右慎姬北面侍臣張釋之因高知處邯鄲道夀陵已
見生秋草萬世何人不此歸一言出口堪生老高歌倚
瑟流(一作揚)清悲徐樂(一作樂餘)哀生知為誰臣驚歡(一作謠)歎
不可放(一作望)願賜一言釋名妄明珠為日紅亭亭水銀
為河玉為星泉宫一閉秦國喪牧童弄火(一作笛)驪山上
與世無情在速貧棄尸于野由斯葬生死茫茫不可知
視(一作是)不一姓君莫悲始皇有訓二世哲(一作誓)君獨何
人至於斯(一本無上四句)灞陵一代無發毁儉風本是張廷尉
辭輦行
漢家代久淳風薄帝重微行極荒樂青娥三千奉一人
班女不以色事君朝停玉輦詔同載三十六宫皆眄睞
不驚六馬緩天儀從容鳴環前致辭君恩如海深難竭
妾命如絲輕易絶願陪阿母同小星敢使太陽齊萬物
周末幽王不可宗妾聞上聖遺休風五更三老侍白日
八十一女居深宫願將輦内有餘席迴賜忠臣妾恩澤
一時節義動賢君千年名姓香氛氲漸臺冰死何傷聞
巢烏行
烏生幾子林蕭條雄烏求食雌守巢夜愁風雨巢傾覆
常見一烏巢下宿日長雛飢雄未迴雌烏下巢去哀哀
野田春盡少遺榖尋食不得飢飛來黃雀亦引數青雀
雀飛未遠烏驚落既分青雀噉爾雛爾雛雖長心何如
將飛不飛猶未忍古瑟寫哀哀不盡殺生養生復飬生
嗚嗚嘖嘖何時平
姑蘇宫行
姑蘇宫九層金臺半虛空雕楹璇題鬭皎潔中有妖姬
似明月西見洞庭秋鏡開水華百里盤宫來越王采女
能水戲仙舟如龍旌曳翠羽盖晴翻橘柚香玉笙夜送
芙蓉醉歸帆平静(一作淨)君無勞還從下下上高高
悲哉行
促促晨復昏死生同一源貴年不懼老賤老(一作者)傷久
存朗朗哭前歌絳旌引幽魂來為千金子去卧百草根
黃土塞生路悲風送回轅(一作輪)金鞍舊良馬四顧不入
(一作出)門生結千歲(一作載)念榮華及百孫(一作榮及百代孫)黃金
買性命白刃酬(一作讎)一言寧知北山下松柏侵田園
元日早朝行(一作鮑防詩末有師曠應律十句旌旗不斷二句無)
乾元發生春為宗盛德在天斗建東東方歲星大明宫
南山喜氣搖晴空望雲五等舞萬玉獻夀一聲出千峯
文章垂彩禮樂正太白(一作平)下直旌旗紅旌旗不斷(一作)
(直旌斷爾)春風前直如朱繩非爾妍
秋懷五首
促促生有涯營營意無限無限意未申有涯生已晩恩
榮不可恃天道歸寸管老如影隨人時若車下坂行者
歸期盡居人心更遠凉風日蕭條親戚長在眼多憂知
無奈聖賢莫能免客鳥投本枝生生復深淺
秋曉客迢迢月清風楚楚草蟲夜侵我唧唧牀下語流
年白日馳微願不我與心如繅絲綸展轉多頭緒憑觴
散煩襟援瑟清夜拊迴感帝子心空堂有煙雨絲減悲
不減器新聲更古一絃有餘哀何況二十五
九月夜如年幽房勞别夢不知别日遠夜夜猶相送玉
牀暗蟲響錦席寒淚凍明鏡失舊人空林誤歸鳳新年
堪愛惜錦字亦珍重一念皎皎時幽襟非所用
金氣白日來疎黃滿河關平居乏愉悅況復身險艱一
憶故鄉居一望客人還兩心四海中誰不傷朱顔雙燕
不巢樹浮萍不出山性命君由天安得易其間休悲砌
蟲苦此日無人閒
龍荒變露色燕鴈(一作雀)南為客遊子聲影中涕零念離
析四時如車馬轉此今與昔往歎在空中存事委幽迹
翩翩日斂照朗朗月繫夕物生春不留年壯老還廹天
機杳何為長夀與松栢
秋夜對月懷李正封
援琴悵獨立高月對秋堂美人遠於月徒望空景光坐
憶(一作感又作敢)執手時七絃起凄凉平生知音少君子安可
忘客意如夢寐路岐遍四方日遠迷所之滿天心暗傷
主奉二鯉魚中含五文章惜無千金荅愁思盈中腸此
夕臨風歎零露霑衣裳
廬山石鏡
東巖採薇人巖際朝見月怪墮幽蘿間非時更澄徹綠
蘿就玉兔再與高鳥歇清光照掌中始悟石上發誰傳
隂陽火鑄此天地物深影藏半山虛輪帶凝雪早迴謝
公賞今遇樵夫說白日乘綵霞翩翩對容髮我圖辨鬼
魅信美留煙闕形神乍相逢竟夕難取别如其終身照
可化黃金骨
與峨眉山道士期盡日不至
傾景安再中人生有(一作又)何常胡為少君别風馭峨眉
陽結我千日期青山故人堂期盡師不至望雲空燒香
顧慙有限身易老白日光懷君屢驚歎支體安能強往
聞清修籙未究服食方瑶田有靈芝眼見不得嘗玉壺
貯天地歲月亦已長若用壺中景東溟又堪傷寄言赤
玉簫夜夜吹清商
述德上太原嚴尚書綬(一作王尚書無綬字)
帝命河嶽神降靈翼軒轅天王委管籥開閉秦北門頂
戴日月光(一作華)口宣(一作沾濡)雨露言甲馬不及汗天驕自
亡魂清(一作青)塚入内地黃河窮本源風雲寢氣象鳥獸
翔旗旛軍人歌無胡長劒倚崑崙終古鞭血地到今耕
稼繁樵客天一畔何由拜旌軒願請執御臣為公動朱
轓豈令羣荒外尚有辜帝恩願陳田舍歌暫息四座喧
條桑去附枝薙草絶本根可惜漢公主哀哀嫁烏孫
山中懷劉修
松老秋意孤夜凉吟風水山人在遠道相憶中夜起春
光如不至幽蘭含香死響象離鶴情念來一相似月斜
掩扉臥又在夢魂裏
塞下(一作上)
北(一作朔)風號薊門殺氣日夜興咸陽三千里驛馬如飢
鷹行子久去鄉逢(一作見)山不敢登寒日慘大野虜雲若
飛鵬西北防秋軍麾幢宿層層(一作冰)匈奴天未喪戰鼓
長登登(一作騰騰)漢卒馬上老繁纓空絲繩誠知天所驕欲
罷又不能
送僧南遊
且攀隋宫柳莫憶(一作惜)江南春師有懷鄉志未為無事
人
行路難
玉堂向夕如無人絲竹儼然宫商死細人何言入君耳
塵生金罇酒如水君今不念歲蹉跎鴈天明明凉露多
華燈清凝久照夜綵僮窈窕虛垂蘿(一作羅)入宫見妒君
不察暮(一作莫)入此地生風波此時不樂早休息女顔易
老君如何
子規
中林子規啼云是古蜀帝蜀帝胡為鳥驚急如罪戾一
啼豔陽節春色亦可替再啼孟夏林密葉堪委翳三啼
凉秋曉百卉無生意四啼玄冥冬雲物慘不霽芸黃壯
士髮(一作鬢)沾(一作淚)灑妖姬袂悲深寒烏雛哀掩病鶴翅
胡為託幽命庇質無完毳戚戚含至冤卑卑忌羣勢吾
聞鳳皇長羽族皆受制盍分翡翠毛使學鸚鵡慧敵怨
不在弦一哀尚能繼那令不知休泣血經世世古風失
中和衰代因鄭衛三歎尚淫哀向渴嘻流涕如因異聲
感樂與中腸契至教一昏蕪生人遂危脆古意歎通近
如上青天際荼蓼久已甘空勞堇葵惠誰聞子規苦思
與正聲計
秋夜聞鄭山人彈楚妃怨
明月搖落夜深堂清淨絃中間楚妃奏十指哀嬋娟寥
寥夜含風蕩蕩意如泉寂寞物無象依稀語空煙旅人
多西望客鴈難南前由來感神事豈為無情傳容華能
幾時不再來者年此夕河漢上雙星含凄然
憶舊遊
憶求無何鄉了在赤谷村仙人居其中將往問所存日
入濛汜宿石煙抱山門明月久不下半峯照啼猨堂上
白鶴翁神清心無煩齋心侍席前跪請長生恩云昔崆
峒老何詞受軒轅從星使變化任日張乾坤若到舊鄉
里宛如曾討論風移嵓花氣珠貫金經言凉夜惜易盡
青煙謝晨喧自唯腥膻體難久留其藩幾世身在夢百
年雲無根悠悠竟何事(一本無上二句)愚智相憂冤歎息幾晩
寤蒙師招其魂至今瑶華心每想清水源
白露
清蟬暫休響豐露還移色金飇爽晨華玉壺增夜刻已
低疎螢燄稍減哀蟬力迎社促燕心助風勞鴈翼一悲
紈扇情再想清淺憶高高拜月歸軋軋挑燈織盈盈玉
盤淚何處無消息
經隐叟
行蹋門外泉坐披牀上雲誰將許由事萬古留與君虛
洞閉金鏁蠧簡藏鳥文蘿景深的的蕙風閒薰薰余有
世上心此來未及羣殷勤諱名姓莫遣樵客聞
秋暮(一作日)山中懷李端公益(一本益字在端公上)
舊事與日遠秋花仍舊香前年繡衣客此節過此堂侍
臣不自高笑脫(一作觧)繡衣裳眠雲有餘態(一作意)入鳥不
亂行我恐雲嵐色損君鞍馬光君言此何言且共覆前
觴古人重一笑買日輕金装日盡秉燭遊千年不能忘
(一本無上六句)君言此何言明(一作今)日皆異鄉明日非今日山
下(一作下山)道路長一從山下來(一作去)天地再炎凉此中會
(一作期果)難得夢君馬玄黃
苦哉遠征人(一本苦哉上有擬古二字)
征人歌古曲攜手上河梁李陵死别處杳杳玄(一作去)冥
鄉憶昔從此路連年征鬼方久行迷漢歷三死(一作洗)氊
衣裳百戰身且在微功信難忘遠承雲臺議非勢孰敢
當落日弔李廣白首(一作身)過河陽閒弓失月影勞劒無
龍光去日始束髮今來髮成霜虚名乃閒事生見父母
鄉掩抑大風歌裵回少年場誠哉古人言鳥盡良弓藏
悼豆盧策先輩
喪車出東門生時馬無力何處入黃泉嵩高山西北室
人萬里外久望君官職今與牽衣兒翻號死消息平生
江海上我不空相識遠客迷畏途孤鴻傷一翼行將雞
黍祭已是烏鳶食勸酒執御郎行人有哀色先悲三尺
土經歲哭不得眼前雙雙流故袂安可拭一拜隔千里
生人意何極唯有陽春曲永播清玉德
首夏
昨日青春去晩峯尚含妍雖留有餘態脈脈防憂煎幽
人惜時節對此感流年
寄天台凖公
赤城橋東見月夜佛壠寺邊行月僧閒蹋莓苔繞琪樹
海光清淨對心燈
送僧東遊
風流東晉後外學入僧家獨唱郢中雪還遊天際霞雲
村共香飯水月喻(一作國渝)秋花景物添新致前程詎可涯
送僧之宣城
昔從謝太守賓客宛陵城有日持齋戒高僧識姓名秋
風送客去安得盡忘情
宣城北樓昔從順陽公會於此
詩樓郡城北窗牖敬亭山幾步塵埃隔終朝世界閒憑
師看粉壁名姓在其間
東高峯(一作東峯亭)
東亭最高峙春樹繞山腰畫裏青鸞客雲中碧玉簫秋
風若西望為我一長謠
禪定寺經院
蓮華不朽寺(一作字)雕刻滿山根石汗知天雨金泥落聖
言思量施金客千古獨銷魂
范真傳(一作傳真)侍御累有寄因奉酬十首
昨日新花紅滿眼今朝美酒綠留人更宜明月含芳露
憑仗蕭郎夜賞春
白雪翦花朱蠟蒂折花傳笑惜春人請君白日留明日
(一作月)一醉春風(一作風光)莫厭頻
雲髻鳳文細(一作鈿)對君歌(一作俱)少年萬(一作兼)金酬一顧
(一作願一作飲)可惜十千錢
玉管傾杯樂春園鬭草情野花無限意處處逐人行
聞道中山酒一杯千日醒(一作醒)黃鶯似傳語勸酒太叮
嚀
紅袂歌聲起因君始得聞黃昏小垂手與我駐浮雲
相勸醉年華莫醒春日斜春風宛陵道萬里晉陽花
碧綠草縈堤紅藍花滿溪願君常踐蹋(一作路)莫使暗萋
萋
萋萋巫峽雲楚客莫留恩歲久晉陽道誰能向太原
歲酒(一作幾日)勸屠蘇楚聲山鷓鴣春風入君意千日不須
臾
御定全唐詩卷四百八十五
