欽定四庫全書
御定全唐詩卷八百十二
清江
清江會稽人善篇章大歷貞元間與清晝齊名稱為會
稽二清詩一卷
早發陜州途中贈嚴祕書
此身雖不繫憂道亦勞生萬里江湖夢千山雨雪行人
家依舊壘關路閉層城未盡(一作絶)交河寇猶屯細柳兵
(一作營)艱難嗟遠客(一作道)棲託賴深情貧病(一作苦)吾將(一作)
(何)有精脩許(一作謝)少卿
早春書情寄河南崔少府
春(一作日)日春(一作東)風至陽和似不均病身(一作安)空益老
愁(一作衰)鬢不知春宇宙成遺物光陰促幻身客遊傷末
路心事向行(一作何)人道薄猶懷土(一作玉)時難欲厭貧微
才如可寄赤縣有鄉親
春遊司直城西鸕鷀谿别業
别墅軍城下閑諠未可齊春深花蝶夢曉隔柳煙鞞韶
景浮寒水疎楊映綠堤沿洄看竹色來往聽鶯啼久慢
持生術多親種藥畦家貧知素行心苦見清溪越客初
投分南枝得寄棲禪機空寂寞雅趣賴招攜本寺重江
外遊方二室西裵回戀知已日夕草萋萋
夕次襄邑
何處戒(一作成)吾道經年遠路中客心猶向北河水自歸
東古戍鳴寒角疎林振夕風輕舟惟載(一作有)月那與故
人同
宿嚴維宅簡章八元(一作宿嚴祕書宅)
佳期曾不遠甲第即南鄰惠愛偏相及經過豈厭頻(一作)
(貧)秋寒林(一作光寒)葉動夕霽(一作露)月華新莫話羈棲事平
原是主人
贈淮西賈兵馬使
破寇功成百戰場天書新拜漢中郎映門旌旆春風起
對客弦歌白日長階下鬭雞花乍發(一作折)營南試馬柳
初黃由來吳楚(一作楚蜀)多同調感激逢君共異鄉
送堅上人歸杭州天竺寺
十年勞負笈經論化中朝流水知鄉近和風惜别遥雲
山零夜雨花岸上春潮歸臥南天竺禪心更寂寥
送贊律師歸嵩山(一作無可詩)
禪意(一作客)歸心急(一作山意)山深定易安清貧脩道苦孝友
别家難雪路侵溪轉花宫映嶽看到時瞻塔暮松月向
人寒
上都酬章十八兄
每歎經年别人生有幾年關河長問道風雨獨隨緣寓
蝶成莊夢懷人識禰賢徽猷不及此空媿白華篇
登樓望月寄鳳翔李少尹
陌上凉風槐葉凋夕陽秋露濕寒條登樓望月楚山上
月到樓南山獨遥心送秦人趨鳳闕月隨陽鴈極煙霄
軒車不重無名客此地誰能訪寂寥
湘川懷古
瀟湘連汨羅復對九嶷(一作疑)河浪勢屈原塜竹聲漁父
歌地荒征騎少天暖浴禽多脉脉東流水(一作去)古今同
柰何
七夕
七夕景迢迢相逢只一宵月為開帳燭雲作渡河橋映
水金(一作花)冠動當風玉珮搖惟(一作預)愁更漏促離别在
明朝
長安臥病(一作病起)
身世足堪悲空房臥病(一作疾)時卷簾花(一作槐)雨滴掃石
竹陰移已覺生如夢堪嗟(一作那堪)壽不知未能通法性詎
可免(一作見)支離
送婆羅門(一作可止詩)
雪嶺金河獨向東吳山楚澤意無窮如今白首鄉心盡
萬里歸程在夢中
喜皇甫大夫同宿大梁驛(與靈一同使君宿大梁驛詩只差數字)
江頭旌旆去花外卷簾空夜色臨城月春聲渡水風也
知行李别暫喜話言同若問廬山事終身愧遠公
酬姚補闕南仲雲溪館中戲題隨書見寄
寺溪臨使府風景借仁祠補衮周官貴能名漢主慈臥
雲知獨處望月憶同時忽枉緘中贈瓊瑶滿手持
喜嚴侍御蜀還贈嚴秘書
往年分首(一作手)出咸秦木落花開秋又春江客不曾知
蜀路旅魂何處訪情人當時望月思文友今日迎驄見
近臣多羡二龍同漢代繡衣芸閣共榮親
送韋(一作車)參軍江陵(一作戴叔倫詩)
槐花落盡柳隂清蕭索凉天楚客情海上舊山無的信
東門(一作汴東)歸路不堪行身隨幻境勞多事跡學禪心厭
有名公子道存知不棄欲依劉表住南荆
月夜有懷黃端公兼簡朱孫二判官
月照疎林驚鵲飛羈人此夜共無依青門旅寓身空老
白首頭陀力漸微屢向曲池陪逸少幾回戎幕接玄暉
四科弟子稱文學五馬諸侯是繡衣江雁往來曾不定
野雲搖曳本無機修行未盡身將盡欲向東山掩舊扉
精舍遇雨(一作可止詩)
空門寂寂淡吾身溪雨微微洗客塵臥向白雲情未盡
任他黃鳥醉芳春
小雪(一作可止詩)
落(一作江一作花)雪臨(一作隨)風不厭看更多還恐蔽(一作失)林巒
愁人正在書窗下一片飛來一片寒
句
萬木無一葉客心悲此時(秋日晚泊見吟窗雜錄)
御定全唐詩卷八百十二
