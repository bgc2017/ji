欽定四庫全書
御定全唐詩卷二百九十八
王建
凉州行
凉州四邊沙皓皓(一作浩浩)漢家無人開舊道邊頭州縣盡
胡兵將軍别(一作當)築防秋城萬里人家(一作征人)皆巳没年
年旌節發西京多來中國收婦女一半生男(一作來)為漢
語蕃人舊日不耕犂相學如今種禾黍驅羊亦著錦為
衣為惜氈裘防鬭(一作樹)時養蠶繰繭成疋帛那堪(一作得一)
(作將)繞帳作旌旗城頭山鷄鳴角角洛陽家家學(一作教)胡
樂
寒食行
寒食家家出古城老人看屋少年行丘壠年年無舊道
車徒散行(一作車蹤散亂)入衰草牧兒(一作童)驅牛下塜頭(一作邊)
畏有家人來灑掃遠人無墳水頭祭還引婦姑望鄉拜
三日無火燒紙錢紙錢(一作哀哀)那得到黃泉但看壠上無
新土此中白骨應無主
促刺詞(一作促促行)
促刺復促刺(一作促促復刺刺)水中無魚山無石少年雖嫁不
得(一作將)歸頭白猶著父母衣田邊舊宅(一作四邊田宅)非所(一作)
(我)有我身不及逐鷄飛出門若有歸死處猛虎當衢(一作)
(途)向前去百年不遣踏君(一作居)門在家誰喚為新婦豈
不見他鄰舍娘嫁來常在舅姑傍
壠(一作隴)頭水
壠水何年壠頭别不在山中亦嗚咽征人塞耳馬不行
未到壠頭聞水聲謂是西流入蒲海還聞北去(一作海)繞
龍城壠東壠西多屈曲野麋飲水長簇簇胡兵夜回水
旁住憶著來時磨劒處向前無井復(一作亦)無泉放馬回
看壠頭(一作西)樹
北邙行(一作北邙山)
北邙山頭少閒土(一作坐)盡是洛陽人舊墓舊墓(一作洛陽)人
家歸葬多堆著黃金無買處天涯悠悠葬日促岡坂﨑
嶇不停轂高張素幕繞銘旌夜唱挽歌山下宿洛陽城
北復(一作西併)城東魂車祖馬長相逢車轍廣若長安路蒿
草少(一作多)於松栢樹澗底盤陀(一作山頭澗底)石(一作古)漸稀盡
向墳前作羊虎誰家石碑文字滅後人重取書年月朝
朝車馬送葬回還起大宅與高臺
溫泉宫行
十月一日天子來青繩御路無塵埃宫前内裏湯各别
每箇白玉芙蓉開朝元閣向山上起城繞青山龍(一作籠)
暖水夜開金殿看星河宫女知更月眀裏武皇得仙王
母去山鷄晝鳴(一作啼)宫中樹溫泉決決出宫流宫使年
年修玉樓禁兵去盡無射獵日西麋鹿登城頭棃園弟
子偷曲譜頭白人間教歌舞
春詞
紅煙滿戸日照梁天絲軟弱(一本缺)蟲飛揚菱花霍霍繞
帷光美人對鏡著衣裳庭中並種相思樹夜夜還棲䨇
鳳凰
遼東行
遼東萬里遼水曲古戍無城復無屋黃雲蓋地雪(一本缺此)
(三字)作山不惜黃金買(一作貴)衣服戰回各自收弓箭正西
回面家鄉遠年年郡縣送征人將與遼東作丘坂寧為
草木鄉中生有身不向遼東行
塞上梅(一作曲)
天山路傍一株(一作枝)梅年年花發黃雲下昭君巳歿漢
使回前後征人惟繋馬日夜風吹滿隴頭還隨隴水東
西流此花若近長安路九衢年少無攀處
戴勝詞
戴勝誰與爾為名木(一作水)中作窠牆上鳴聲聲催我急
種穀人家向田不歸宿紫冠采采(一作深深)褐羽斑銜得蜻
蜓飛過屋可憐白鷺滿綠池不如戴勝知天時
鞦韆(一作秋千)詞
長長絲繩紫復碧嫋嫋横枝高百尺少年兒女重鞦韆
盤巾(一作中)結帶分兩邊身輕裙薄易生力䨇手向空如
鳥翼下來立定(一作地)重繋衣復畏斜風高不得傍人送
上那足貴終賭(一作睹)鳴(一作明)璫鬭(一作聞)自(一作鬭身)起回回
若與高樹齊頭上寶釵從墮地眼前爭勝難為休足踏
平地看始愁
開池得古釵
美人開池北堂下拾得寶釵金(一作全)未化鳳凰半在雙
股齊鈿花落處生(一作作)黃泥當時墮地覓不得暗想窗
中還夜啼可知將來對夫婿鏡前學梳古時髻莫言至
死亦不遺還似前人初得時
賽神曲
男抱琵琶女作舞主人再拜聽神語新婦上酒勿(一作莫)
辭勤使爾舅姑無所苦椒漿湛湛桂座新一雙長箭繫
紅巾但願牛羊滿家宅十月報賽南山神青天無風水
復(一作損)碧龍馬上鞍牛服軛紛紛醉舞踏衣裳把酒路
旁勸行客
田家留客
人家(一作客)少能留我屋客有新漿馬有粟遠行僮僕應
苦飢新婦廚中炊欲熟不嫌田家破門戸蠶房新泥無
風土行人但飲(一作飯)莫畏貧明府上來何(一作可)苦辛丁
寧回語屋(一作房)中妻有客勿令兒夜啼雙塚(一作井)直西
有縣路我教丁男送君去
精衞詞
精衞誰教爾填海海邊石子青磊磊但得海水作枯池
海中魚龍(一作鼈)何所為口穿豈為空銜石山中草木無
全枝朝在樹頭暮海裏飛多羽折時墮水高山未盡海
未平願我身死子還生
老婦歎鏡
嫁時明鏡老猶在黃金鏤畫(一作縷盡)雙鳳背憶昔咸陽初
買來(一作時)燈前自繡芙蓉帶十年不開一片鐵長向暗
中梳白髮今日後牀重照看生死終當此長别
望夫石
望夫處江悠悠化為石不回頭上(一作山)頭日日風復雨
行人歸來石應語
别鶴曲
主人一去池水絶池鶴散飛不相别青天漫漫碧水(一作)
(海)重知向何山風雪中萬里雖然音影在(一作隔)兩心終
是死生同池邊巢破松樹死樹頭年年烏生子
烏棲曲
章華宫人(一作中)夜上樓君王望月西山頭夜深宫殿門
不鎖白露滿山山葉墮
雉將雛
雉吚喔雛出□毛斑斑觜啄啄學飛未(一作不)得一尺高
還逐母行旋母脚麥壟淺淺難(一作雖)蔽身遠去戀雛低
怕人時時土中鼓兩翅引雛拾蟲不相離
白紵歌二首
天河漫漫北斗璨(一作燦)宫中烏啼知夜半新縫白紵舞
衣成來遲邀得吴王迎低鬟轉面掩䨇袖玉釵浮動秋
風生酒多夜長夜(一作天)未(一作不)曉月明燈光兩相照後
庭歌聲(一作舞)更窈窕
館娃宫中春日暮茘枝木瓜花滿樹城頭烏棲休擊鼓
靑娥彈瑟白紵舞夜天曈曈不見星宫中火照西江眀
美人醉起無次第墮釵遺珮滿中庭此時但願可君意
回晝為宵亦不寐年年奉君君莫棄
短歌行
人初生日初出上山遲下山疾百年三萬六千朝夜裏
分將強半日有歌有舞須早為昨日健於今日時人家
見生男女好不知男女催人老短歌行無樂聲
飲馬長城窟
長城窟長城窟邊多馬骨古來此地無井泉賴得秦家
築城卒征人飲馬愁不回長城變作望鄉堆蹄蹤(一作跡)
未(一作不)乾人去近續後馬來泥汚(一作濘)盡枕弓睡著待
水生不見隂山在前陣馬蹄足脫裝馬頭(一作馬裝頭)健兒
戰死誰封侯
烏夜啼
庭樹烏爾何不向别處棲夜夜夜半當戸啼家人把燭
出洞戸(一作房)驚棲失羣飛落樹一飛直欲飛上天回回
不離舊棲處未明重繞主人屋欲下空中黑相觸風飄
雨濕亦不移君家樹頭多好枝
簇蠶辭
蠶欲老箔(一作薄)頭作繭絲皓皓場寬地高風日多不向
中庭㬠(一作燃)蒿草神蠶急作莫悠揚年來(一作老)為爾祭
神桑但得青天不下雨上無蒼蠅下無鼠新婦拜簇願
繭稠女灑桃漿男打鼓三日開箔(一作薄)雪團團先將新
繭送縣官巳聞鄉里催織作去(一作送)與誰人身上著
渡遼水
渡遼水此去咸陽五千里來時父母知隔生重(一作裏一作褁)
著衣裳如送死亦有白骨歸咸陽營家(一作塋冢)各與題本
鄉身在應無回渡(一作渡遼)日駐馬相看遼水傍
空城雀
空城雀何不飛來人家住空城無人種禾黍土間生子
草間長滿地蓬蒿幸無主近村雖有高樹枝雨中無食
長苦飢八月小兒挟弓箭家家畏向(一作我)田頭飛但能
不出空城裏秋時百草皆有子報言(一作黃口)黃口莫啾啾
長爾得成無橫死
水運行
西江運船立紅幟萬棹干帆繞江水(一作去)去年六月無
稻苖巳說水鄉人餓(一作飢)死縣官部船日算程暴風惡
雨亦不停在生有樂當有苦三年作官一年行壞舟畏
鼠復畏漏恐向太倉折升㪷辛勤耕種非毒藥看著不
入農夫口用盡百金不為費但得一金即為利遠徵海
稻供邊食豈如多種邊頭地
當窗織
歎息復歎息園中有棗行人食貧家女為富家(一作人當窗)
織翁母隔牆不得力水寒手澁絲脆斷續來續去心腸
爛(一作急)草蟲促促(一作織)機下啼(一作鳴)兩日催成一疋半
輸官上頂(一作頭)有零落姑未得衣身不著當窗却羡靑
樓倡十指不動衣盈箱
失釵怨(一作歎)
貧女銅釵惜於(一作如)玉失却來尋(一本缺)一(一作三)日哭嫁
時女伴與(一作為)作妝頭戴此釵如鳳凰雙杯行酒六親
喜我家新婦宜拜堂鏡中乍無失髻(一作髻無)樣初起猶疑
在(一作墮)牀上高樓翠鈿飄舞塵明日從頭一遍新
春燕詞
新燕新燕(一作春燕春燕)何不定東家綠池西家井飛鳴當戸
影悠揚一遶簷頭一遶梁黃姑說向新婦女(一作去)去年
墮子汙衣箱已能辭山復過海幸我堂前故巢在求食
愼勿愛高飛空中飢鳶為爾害辛勤作窠(一作巢)在畫梁
(一本缺此三字)願得年年主人富
主人故池
高(一作曲一作西)池高閣上(一作相)連起荷葉團團蓋秋水主人
巳遠凉風生舊客不來芙蓉死
古宫怨
乳(一作亂)烏啞啞飛復啼城(一作宫)頭晨夕宫中棲吳王别
殿繞江水後宫不開美人死
關山月
關山月營開道白前軍發凍輪當磧光悠悠照見三堆
兩堆骨邊風割面天欲明金沙嶺西(一作頭)看看沒
贈離曲
合歡葉墮梧桐秋鴛鴦背飛水分流少年使我忽相棄
雌號雄鳴夜悠悠夜長月没蟲切切冷風入房燈焰滅
若知中(一作去)路各西東彼此不忘(一作結)同心結收取頭
邊蛟龍枕留著箱中雙雉裳我今焚却舊房物免使他
人登爾牀
宛轉詞(一作古謠)
宛宛轉轉勝上紗紅紅綠綠苑中花紛紛泊泊夜飛鵶
寂寂寞寞離人家
水夫謠
苦哉生長當驛邊官家使我牽驛船辛苦日多樂日少
水宿沙行如海鳥逆風上水萬斛重前驛迢迢後(一作波)
淼淼半夜緣堤雪和雨受他驅遣還復去衣(一作夜)寒衣
濕披短蓑(一作莎)臆穿足裂忍痛何到明辛苦無(一作何)處
說齊聲騰踏牽船出(一作歌)一間茆屋何所直父母之鄉
(一作邦)去不得我願此水作平田長使水夫不怨天
田家行
男聲欣欣女顔悅人家不怨言語别五月雖熱麥風清
簷頭索索繰車鳴野蠶作蠒人不取葉間撲撲秋蛾生
麥收上場絹在軸的知輸得官家足不望(一作願)入口復
上身且免向城賣黃犢回(一作田)家衣食無厚薄不見縣
門身即樂
去婦
新婦去年腁(一作胝)手足衣不暇縫蠶廢簇白頭使我憂
家事還如夜裏燒殘燭當初為取(一作信)傍人語豈道如
今自辛苦在時縱嫌織絹遲有絲不上鄰家(一作人)機
神樹詞
我家家西老棠樹須晴即晴雨即雨四時八節上杯盤
願神莫(一作不)離神處所男不着丁女在舍官事上下無
言語老身長健樹婆娑萬歲千年作神主
祝鵲
神鵲神鵲好言語行人早回多利賂我今庭中栽好樹
與汝作巢當報汝
古謠(一作雜詠)
一東一西壠(一作隴)頭水一聚一散天邊霞一來一去道
上客一顚一倒池中(一作上)麻
公無渡河
渡頭惡天(一作風)兩岸遠波濤塞川如疉坂幸無白刃驅
向前何用將身自棄捐蛟龍嚙骨(一作屍)魚食血(一作肉)黃
泥直下無靑天男兒縱輕婦人語惜君性命還須取婦
人無力挽斷(一作短)衣舟沈身死悔難追公無渡河公須
(一本無須字)自為
海人謠
海人無家海裏住採珠役(一作毅)象為歲賦惡波橫天山
塞路未央宫中常滿庫
行見月
月初生居人見月一月行行(一作月)行一年十二月強半
馬上看盈(一作圖)缺百年歡樂能幾何在家見少行見多
不緣衣食相驅遣此身誰願長奔波篋中有帛倉有粟
豈向天涯走碌碌家人(一作中)見月望我歸正是道上思
家時
七夕曲
河邊獨自看(一作對)星宿夜織天絲(一作孫)難接續抛梭振
鑷(一作躡)動明(一作鳴)璫為有秋期眠(一作恨)不足遥愁(一作想)
今夜河水隔龍駕車轅鵲填石流蘇翠帳星渚間環珮
無聲燈寂寂兩情纏綿忽如故復畏秋風生曉路(一作露)
幸回郎意且(一作住)斯須一年中别今始初明星未出(一作)
(明)少停車
兩頭纖纖
兩頭纖纖青玉玦半白半黑頭上髮偪偪仆仆(一作腷腷膊膊)
春冰裂磊磊落落桃花(一作初)結
獨漉歌
獨獨漉漉(一作獨漉獨漉)鼠食猫肉烏日中鶴(一作雀)露宿黃河
水直人心曲
寄遠曲
美人别來無處所巫山月明湘江雨千回相(一作想)見不
分明井底看星夢中語兩心相對尚難知何况萬里不
相疑(一本無後二句)
傷韋令孔雀詞
可憐孔雀初得時美人為爾别開池池邊鳳凰作伴侣
羌聲鸚鵡無言語(一作尋花飛)雕籠玉架嫌不棲夜夜思歸
向南舞(一作南海枝)如今憔悴人見惡萬里更求新孔雀熱
眠雨水飢拾(一作食)蟲翠尾盤泥金彩(一作粉)落多時人養
不解飛海山風黑何處歸
傷鄰家鸚鵡詞
東家小女不惜錢買得鸚鵡獨自憐自從死却家中女
無人更(一作復)共鸚鵡語十日不飲(一作食)一滴漿淚漬綠
毛頭似鼠舌關啞咽畜哀怨開籠放飛離人眼短聲亦
絶翠臆翻新墓崔嵬舊巢遠此禽有志女有靈定為連
理相並生
春來曲
春欲來每日望春門早開黃衫白馬帶塵土逢著探春
人却回御堤内園曉過急九衢大宅家家入青帝(一作看春)
少女染桃花露妝初出紅猶濕光風暾暾蝶宛宛遶(一作)
(庭)樹氣匝枝(一作花)柯軟可憐寒食街中郎早起著得單
衣裳少年即見(一作是)春好處似我白頭無好樹
春去曲
春巳去花亦不知春去處緣岡繞澗却歸來百回(一作一日)
看著無花樹就中一夜東風惡收紅拾紫無遺落老夫
不比少年兒不中數與春别離
東征行
桐栢水西賊星落梟雛夜飛林木惡相國刻日波濤淸
當朝自請東南征舍人為賓侍郎副曉覺蓬萊欠珮聲
玉階舞蹈謝旌節生死向前山可穴同時賜馬幷賜衣
御樓看帶弓刀發馬前猛士三百人金書左右紅旗新
司庖常(一作掌)膳皆得對好事將軍封爾身男兒生殺在
手裏營門老將皆憂死曈曈白日當南山不立功名終
不還
荆門行
江邊行人暮悠悠山頭殊未見荆州峴亭西南路多曲
櫟林深深石鏃鏃(一作簇簇)看炊紅米煮白魚夜向雞鳴店
家宿南中三月蚊蚋生黃昏不聞人語聲生紗帷疎薄
如霧隔衣噆(作答切)膚耳邊鳴欲明不待燈火起喚得官
船過蠻水女兒停客茆屋新開門掃地桐花裏犬聲撲
撲寒溪煙人家燒竹種山田巴雲欲雨薰石熱麋鹿度
(一作過一作飲)江蟲出穴大蛇過處一山腥野牛驚跳䨇角折
斜分漢水横千(一作湘)山山靑水綠荆門關向前問箇長
沙路舊是屈原沈溺處誰家丹旐已南來逢著流人從
此(一作北)去月明山鳥多不棲下枝飛上高枝啼主人念
遠心不懌羅衫臥對(一作對舞)章臺(一作對臥章華)夕紅燭交横各
自歸酒醒還是他鄉客壯年留滯尚思家况復(一作是)白
頭在天涯
鏡聽詞
重重摩挲嫁時鏡夫婿遠行憑鏡聽回身不遣别人知
人意丁寧鏡神聖懷中收拾䨇錦帶恐畏街頭見驚怪
嗟嗟㗫㗫(音切)下堂階獨自竈前來跪拜出門願不聞悲
哀郎(一作身)在任郎回未(一作不)回月明地上人過盡好語
多同皆道來卷帷上牀喜不定與郎裁衣失翻正可中
三日得相見重繡錦(一作鏡)嚢磨鏡面
行宫詞
上陽宫到蓬莱殿行宫巖巖遥相見向前天子行幸多
馬蹄車轍山川遍當(一作常)時州縣每年修皆留内人看
玉案禁兵奪得明堂後長閉(一作閑)桃源與綺繡(一作岫)開
元歌舞古(一作百)草頭梁州樂人世嫌舊官家乏人作宫
戸不泥宫牆斫宫樹兩邊仗屋半崩摧夜火入林燒殿
柱休封中岳六十年行宫不見人眼穿
羽林行
長安惡少出名字樓下劫商樓上醉天明下直明光宫
散入五陵松栢中百回殺人身合死赦書尚有收城功
九衢一日消息定鄉吏籍中重改姓出來依舊屬羽林
立在&KR2204;前射飛禽
射虎行
自去射虎得虎歸官差射虎得虎遲獨行以死當虎命
兩人因(一作相)疑終不定朝朝暮暮空手回山下綠苖成
道徑遠立不敢(一作教)汚箭鏃聞死還來分虎肉惜留猛
虎着(一作看)深山射殺恐畏終身閒
遠將歸
遠將歸勝未别離時在家相見熟新歸(一作婦)歡不足去
願車輪遲回思馬蹄速但令在舍(一作家)相對貧不向(一作)
(願)天涯金遶身
尋橦歌
人間百戲皆可學尋橦不比諸餘樂重梳短髻下金鈿
紅帽靑巾各一邊身輕足捷勝男子繞竿四面爭先緣
習多倚附欹(一作欺)竿滑上下蹁躚皆著襪翻身垂頸欲
落地却住把腰(一作橦)初似歇大竿百夫擎不起褭褭半
在靑雲(一作天)裏纖腰女兒不動容戴行直舞一曲終回
頭但覺人眼見矜難恐畏天無風險中更險何曾(一作無蹉)
失山鼠懸頭猿挂膝小垂一手當舞盤斜慘雙蛾看落
日斯須改變(一作遍)曲解新貴欲(一作舞)歡他平地人散時
滿面(一作自覺一作地)生顔色行步依前無氣力
銅雀臺
嬌愛更何日高臺空數層含啼暎雙袖不忍看西陵漳
水東流無復來百花輦路為蒼苔靑樓月夜長寂寞碧
雲日莫空裵回君不見鄴中萬事非昔時古人不在今
人悲春風不逐君王去草色年年舊宮路宫中歌舞已
浮雲空指行人往來處
雞鳴曲
雞初鳴明星照東屋雞再鳴紅霞生海腹百官待漏雙
闕前聖人亦挂山龍服寶釵命婦燈下起環珮玲瓏曉
光裏直内初燒玉案香司更尚(一作常)滴銅壺水金吾衞
裏直(一作更)郎妻到明不睡聽晨雞天頭日月相送迎夜
棲旦鳴人不迷
送衣曲
去秋送衣渡黃河今秋送衣上隴(一作龍)坂婦人不知道
徑處但問(一作聞)新移軍近遠半年著道經雨濕開籠見
風衣領急舊來十月初點衣與郎著向營中集絮時厚
厚綿纂纂貴欲征人身上暖願身莫著裹屍歸願妾不
死長送衣
斜路行
世間娶容非(一作不)娶婦中庭牡丹勝松樹九衢大道人
不行走馬奔車逐斜路斜路行熟直路荒東西豈是(一作)
(不)橫太行南樓彈弦北戸舞行人到此多回(一作彷)徨頭
白如絲面如蠒亦學少年行不返縱令自解思故鄉輪
折蹄穿白日晩誰將古曲換斜音回取行人斜路心
織錦曲
大(一作一)女身為織錦戸名在縣家供進簿長頭起樣呈
作官聞道官家中苦難回花側葉與人别唯恐(一作愁)秋
天絲線乾紅縷葳蕤紫茸軟蝶飛參差花宛轉一梭聲
盡重一梭玉腕不停羅袖卷窗中夜久睡髻偏橫釵欲
墮垂著肩合衣臥時參沒後停燈起在雞鳴前一匹千
金亦不賣限日未成宫(一作官)裏怪錦江水涸貢轉多宫
中盡著單絲羅莫言山積無盡日百尺高樓一曲歌
擣衣曲(一作送衣曲)
月明中庭擣衣石掩帷下堂來擣帛婦姑相對神(一作初)
力生雙揎白腕調杵聲高樓敲玉節會成家家不睡皆
起聽秋天丁丁復凍凍玉釵低昂衣帶動夜深月落冷
如刀濕著一䨇纖手痛回編易裂看生熟鴛鴦紋成水
波曲重燒熨斗帖兩頭與郎裁作迎寒裘
秋夜曲二首
天清漏長霜泊泊蘭綠收榮桂膏涸高樓雲鬟弄嬋娟
古瑟暗斷秋風弦玉關遥隔萬里道金刀不剪雙淚泉
香嚢火死香氣少向帷合眼何時曉(一作向誰眠閣何時曉)城烏
作營啼野月秦州(一作川)少婦生離别
秋燈向壁掩洞房良人此夜直眀光天河悠悠漏水長
南樓(一作南斗)北斗兩相當
題台州(一作天台)隠靜寺
隠靜靈仙(一作山)寺天鑿杯度飛來建巖壑五峰直上插
銀河一澗當空瀉寥廓崆峒黯淡碧琉璃(一作琉璃&KR2204;)白雲
吞吐紅蓮閣不知勢壓天幾重鐘聲常聞(一作在)月中落
御定全唐詩卷二百九十八
