欽定四庫全書
御定全唐詩卷一百九十五
韋應物
聽鶯曲
東方欲曙花冥冥啼鶯相喚亦可聽乍去乍來時近遠
纔聞南陌又東城忽似上林翻下苑綿綿蠻蠻如有情
欲囀不囀意自嬌羌兒弄笛曲未調前聲後聲不相及
秦女學筝指猶澀須臾風暖朝日暾流音變作百鳥喧
誰家懶婦驚殘夢何處愁人憶故園伯勞飛過聲跼促
戴勝下時桑田綠不及流鶯日日啼花間能使萬家春
意閒有時斷續聽不了飛去花枝猶裊裊還栖碧樹鏁
千門春漏方殘一聲曉
白沙亭逄吳叟歌
龍池宫裏上皇時羅衫寶帶香風吹滿朝豪士今巳盡
欲話舊遊人不知白沙亭上逄吳叟愛客脱衣且沽酒
問之執戟亦先朝零落艱難却負樵親觀文物蒙雨露
見我昔年侍丹霄冬狩春祠無一事歡遊洽宴多頒賜
嘗陪月夕竹宫齋每返温泉灞陵醉星歲再周十二辰
爾來不語今為君盛時忽去良可恨一生坎壈何足云
送禇校書歸舊山歌
握珠不返泉匣玉不歸山明皇重士亦如此忽怪禇生
何得還方稱羽獵賦未拜蘭臺職漢篋亡書巳暗傳嵩
丘遺簡還能識朝朝待詔青鏁闈中有萬年之樹蓬萊
池世人仰望棲此地生獨徘徊意何為故山可往薇可
採一自人間星歲改藏書壁中苔半侵洗藥泉中月還
在春風飲餞灞陵原莫厭歸來朝市喧不見東方朔避
世從容金馬門
五絃行
美人為我彈五絃塵埃忽静心悄然古刀幽磬初相觸
千珠貫斷落寒玉中曲又不喧徘徊夜長月當軒如伴
流風縈&KR1904;雪更逐落花飄御園獨鳳寥寥有時隠碧霄
來下聽還近燕姬有恨楚客愁言之不盡聲能盡末曲
感我情解幽釋結和樂生壮士有仇未得報拔劍欲去
憤已平夜寒酒多愁遽明
驪山行
君不見開元至化垂衣裳厭坐明堂朝萬方訪道靈山
降聖祖沐浴華池集百祥千乘萬騎被原野雲霞草木
相(一作生)輝光禁仗圍山曉霜切離宫積翠夜漏長玉階
寂歷朝無事碧樹萎蕤寒更芳三清小鳥傳仙語九華
真人奉瓊漿下元昧爽漏(一作編)恒秩登山朝禮玄元室
翠華稍隠天半雲丹閣光明海中日羽旗旄節憩瑶臺
清絲妙管從空來萬井九衢皆仰望彩雲白鶴方徘徊
憑高覽古(或作一望)嗟寰宇造化茫茫思悠哉秦川八水長
繚繞漢氏五陵空崔嵬乃言聖祖奉丹經以年為日億
萬齡蒼生咸夀隂陽泰高謝前王出塵外英豪共理天
下晏戎夷讋伏兵無戰時豐賦斂未告勞海闊珍竒亦
來獻干戈一起文武乖歡娛巳極人事變聖皇弓劍墜
幽泉古木蒼山閉宫殿纉承鴻業聖明君威震六合驅
妖氛太平遊幸今可待湯泉嵐嶺還氛氲
漢武帝雜歌三首
漢武好神仙黃金作臺與天近王母摘桃海上還感之
西過聊問訊欲來不來夜未央殿前青鳥先迴翔綠鬢
縈雲裾曳霧雙節飄颻下仙步白日分明到世間碧空
何處來時路玉盤捧桃將獻君踟蹰未去留彩雲海水
桑田幾翻覆中間此桃四五熟可憐穆滿瑶池燕正值
花開不得薦花開子熟安可期邂逅能當漢武時顔如
芳華潔如玉心念我皇多嗜欲雖留桃核桃有靈人間
糞土種不生由來在道(一作德)豈在藥徒勞方士海上行
掩扇一言相謝去如烟非烟不知處
金莖孤峙兮凌紫烟漢宫美人望杳然通天臺上月初
出承露盤中珠正圓珠可飲夀可永武王南面曙欲分
從空下來玉杯冷世間綵翠亦作囊八月一日仙人方
仙方稱上藥静者服之常綽約柏梁沈飲自傷神猶聞
駐顔七十春乃知甘醲皆是腐腸物獨有淡泊之水能
益人千載金盤竟何處當時鑄金恐不固蔓草生來春
復秋碧天何言空墜露
漢天子觀風自南國浮舟大江屹不前蛟龍索鬭風波
黑春秋方壮雄武才彎弧叱浪連山開愕然觀者千萬
衆舉麾齊呼一矢中死蛟浮出不復靈舳艫千里江水
清鼔鼙餘響數日在天吳深入魚鱉驚左有佽飛落霜
翮右有孤兒貰犀革何為臨深親射蛟示威以奪諸侯
魄威可畏皇可尊平田校獵書猶陳此日從臣何不言
獨有威聲振千古君不見後嗣尊為武
㯶櫚蠅拂歌
㯶櫚為拂登君席青蠅掩(一作撩)亂飛四壁文如輕羅散
如髮馬尾㲠牛不能絜柄出湘江之竹碧玉寒上有纖
羅縈縷尋未絶左揮右灑繁暑清孤松一枝風有聲麗
人紈素可憐色安能點白選為黑
信州錄事參軍常曾古鼎歌
三年糾一郡獨飲寒泉井江南鑄噐多鑄銀罷官無物
唯古鼎彫螭(一作虫)刻篆相錯盤地中歲久青苔寒左對
蒼山右流水云有古來葛仙子葛仙埋之何不還耕者
鎗然得其間持示世人不知寶勸君鍊丹永夀考
夏冰歌
出自玄泉杳杳之深井汲在朱明赫赫之炎辰九天含
露未銷鑠閶闔初開賜貴人碎如墜瓊方截璐粉壁生
寒象筵布玉壺紈扇亦玲瓏座有麗人色俱素咫尺炎
凉變四時出門焦灼君詎知肥羊甘醴心悶悶飲此瑩
然何所思當念闌干鑿者苦臘月深井汗如雨
黿頭山神女歌
黿頭之山直上洞庭連青天蒼蒼烟樹閉古廟中有蛾
眉成水仙水府沈沈行路絶蛟龍出没無時節魂同魍
魉潜太隂身與空山長不滅東晉永和今幾代雲髮素
顔猶盼睞隂(一作沈)深靈氣静凝美的礫龍綃雜瓊珮山
精木魅不敢親昏明想像如有人蕙蘭瓊芳積烟露碧
窗松月無冬春舟客經過奠椒醑巫女南音歌激楚碧
水冥空惟(一作見)鳥飛長天何處雲隨雨紅蕖綠蘋芳意
多玉靈蕩漾凌清波孤峰絶島儼相向鬼嘯猿啼垂女
蘿皓雪瓊枝殊異色北方絶代徒傾國雲沒烟銷不可
期明堂翡翠無人得精靈變態状無方游龍宛轉驚鴻
翔湘妃獨立九疑暮漢女菱歌春日長始知仙事無不
有可惜吳宫空白首
宼季膺古刀歌
古刀寒鋒青槭槭少年交結平陵客求之時(一作年)代不
可知千痕萬穴如星離重疊泥沙更剥落縱横鱗甲相
参差古物有靈知所適貂裘拂之横廣席隂森白日掩
雲虹錯落池光動金碧知君寶此誇絶代求之不得心
常愛厭見今時繞指柔片鋒折刃猶堪佩高山成谷蒼
海填英豪埋沒誰所捐吳鈎斷馬不知處幾度烟塵今
獨全夜光投人人不畏知君獨識精靈器酧恩結思心
自知死生好惡不相棄白虎司秋金氣清高天寥落雲
崢嶸月肅風淒古堂淨精芒切切如有聲何不跨蓬萊
斬長鯨世人所好殊遼闊千金買鉛徒一割
凌霧行
秋城海霧重職事凌晨出浩浩合元天溶溶迷朗(一作朝)
日纔看含鬢白稍視(一作似)霑衣密道騎全不分郊樹都
如失霏微誤嘘吸膚腠生寒慄歸當飲一杯庶用蠲斯
疾
樂燕行
良辰且燕樂樂往不再來趙瑟正高張音響清塵埃一
彈和妙謳吹去繞瑶臺&KR1904;雪凌空散舞羅起徘徊輝輝
發衆顔灼灼歎令才當喧既無寂中飲亦停杯華燈何
遽升馳景忽西頽高節亦云立安能滯不迴
采玉行
官府徵白丁言采藍谿玉絶嶺夜無家深榛雨中宿獨
婦餉糧還哀哀(一作田荒)舍南哭
難言
掬土移山望山盡(一作遷)投石填海望海滿持索捕風幾
時得將刀斫水幾時斷未若不相知中心萬仞何由欵
易言
洪爐熾炭燎一毛大鼎炊湯沃殘雪疾影隨形不覺至
千鈞引縷不知絶未若同心言一言和同解千結
三臺二首(按樂苑唐天寶中羽調曲有三臺又有急三臺)
一年一年老去明日後日花開未報長安平定萬國豈
得銜杯
冰泮寒塘始綠雨餘百草皆生朝來門閤無事晩下高
齋有情
上皇三臺
不寐倦長更披衣出戶行月寒秋竹冷風切夜窗聲
荅暢參軍
秉筆振芳步少年且吏遊官閒高興生夜直河漢秋念
與清賞遇方抱沈疾憂嘉言忽見贈良藥同所瘳高樹
起栖鴉晨鐘滿皇州淒清露華動曠朗景氣浮偶宦心
非累處喧道自幽空虚為世薄子獨意綢繆
南池宴錢子辛賦得科斗
臨池見科斗美爾樂有餘不憂網與鈎幸得兔為魚且
願充文字登君尺素書
詠徐正字畫青蠅
誤點能成物迷真許一時筆端來已久座上去何遲顧
白曾無變聽難不復疑詎勞才子賞為入國人詩
虞獲子鹿(并序)
虞獲子鹿憫園鹿也遭虞之機張見畜于人不得
遂其天性焉
虞獲子鹿畜之城陬園有美草池有清流徂見蹷蹷亦
聞呦呦誰知其思巖谷云(一作之)游
陪王郎中尋孔徵君
俗吏閒居少同人會面難偶隨香署容來訪竹林歡暮
館花微落春城雨暫寒甕間聊共酌莫使宦情闌
送宫人入道
捨寵求仙畏色衰辭天素面立天墀金丹擬駐千年貌
寶鏡休勻八字眉公主與收珠翠後君王看戴角冠時
從來宫女皆相妒說著瑶臺總淚垂
和晉陵陸丞早春遊望(一作杜審言詩)
獨有宦遊人偏驚物候新雲霞出海曙梅柳渡江春淑
氣催黃鳥晴光照綠蘋忽聞歌苦調歸思欲霑巾
九日
一為吳郡守不覺菊花開始有故園思且喜衆賓來
御定全唐詩卷一百九十五
