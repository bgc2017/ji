欽定四庫全書
御定全唐詩卷三百二十八
權德輿
雜詩五首
婉彼嬴氏女吹簫偶蕭史綵鸞駕非(一作霏)煙綽約兩僊
子神期諒交感相顧乃如此豈比成都人琴心中夜起
陽臺巫山上風雨忽清曠朝雲與遊龍變化千萬狀魂
交復目斷縹緲難比况蘭澤不可親凝情坐惆悵
淇水春正綠上宫蘭葉齊光風兩搖蕩鳴珮出中閨一
顧授横波千金呈瓠犀徒然路傍子怳怳復悽悽
碧樹泛鮮飇玉琴含妙曲佳人掩鸞鏡婉婉凝相矚文
桂映束素香黛宜&KR1863;綠寂寞遠懷春何時来比目
含顰倚瑶瑟丹慊結繁慮失身不自還萬恨隨玉筯蘼
蕪山下路團扇秋風去君看心斷時猶在目成處
廣陵詩
廣陵實佳麗隋季此為京八方稱輻湊五逹如砥平大
旆映空色笳簫發連營層臺出重霄金碧摩顥清交馳
流水轂迥接浮雲甍青樓旭日映綠野春風晴噴玉光
照地顰蛾價傾城燈前㸦(一作頻)巧笑陌上相逢迎飄颻
翠羽薄掩映紅襦明蘭麝遠不散管弦閒自清曲士守
文墨逹人隨性情茫茫竟同盡冉冉將何營且申今日
歡莫務身後名肯學諸儒輩書窗誤一生
古意
家人強進酒酒後(一作復)能忘情持杯未飲時衆感紛已
盈明月照我房庭柯振秋聲空庭白露下枕席凉風生
所思萬里餘水闊山縱横佳期憑夢想未曉愁雞鳴願
將(一作得)一心人(一作二人心)當年歡樂平長筵暎玉俎素手
彈秦筝&KR1863;睇呈巧笑惠音激淒清此願良未果永懷空
如酲(一作醒)
雜言和常州李員外副使春日戲題十首(并序諸)
(本序皆闕)
隨風柳絮輕暎日杏花明無奈花深處流鶯三數聲
蘭橈畫舸轉花塘水暎風搖路漸香任興不知行近遠
更憐微月照鳴榔
簷前曉色驚雙燕戶外春風舞百花粉署可憐閒對此
唯令碧玉泛流霞
枕上覺窗外曉怯朝光驚曙鳥花墜露滿芳沼柳如絲
風褭褭佳期遠相見少試一望魂杳渺
閒庭無事獨步春輝韶光滿目落蘂盈衣芳樹交柯文
禽並飛婉彼君子悵然有違對酒不飲横琴不揮不揮
者何知音誠稀
江春好游衍處處芳菲積綵舫入花津香車依柳陌綠
楊煙褭褭紅蘂鶯寂寂如何愁思人獨與風光隔
曙月漸到窗前移尊更就芳筵輕吹乍搖蘭燭春光暗
入花鈿絲竹偏宜静夜綺羅共占韶年不遣通宵盡醉
定知辜負風煙
露洗百花新簾開月照人綠窗銷暗燭蘭逕埽清塵雙
燕頻驚夢三桃競報春相思寂不語珠淚灑紅巾
雨歇風輕一院香紅芳綠草(一作翠)接東牆春衣試出當
軒立定被鄰家暗斷腸
春風半春光徧柳如絲花似霰歸心勞夢寐遠目傷遊
眄可惜長安無限春年年空向江南見
相思曲(一作長相思)
少小别潘郎嬌羞倚畫堂有時裁尺素無事約殘黃鵲
語臨妝鏡花飛落繡牀相思不觧說明月照空房
古樂府
風光(一作光風)澹蕩百花吐樓上朝朝學歌舞身年二八壻
侍中幼妺承恩兄尚主綠窗珠箔繡鴛鴦侍婢先焚百
和香鶯啼日出不知曙寂寂羅幃春夢長
渡江秋怨二首
秋江平秋月明孤舟獨夜萬里情萬里情相思遠人不
見兮淚滿眼
渡秋江兮渺然望秋月兮嬋娟色如練萬里徧我有所
思兮不得見不得見兮露寒水深耿遥夜兮傷心
秋閨月
三五二八月(一作光)如練海上天涯應(一作人)共見不知何
處玉樓前乍入深閨玳瑁筵露濃香逕和愁坐風動羅
幃照獨眠初卷珠簾看不足斜抱箜篌未成曲稍映妝
臺臨綺窗遥知不語淚雙雙此時愁望知何極萬里秋
天同一色靄靄遥分陌上光迢迢對此閨中憶早晩歸
来歡讌同可憐歌吹月明中此夜不堪腸斷絶願隨流
影到遼東
薄命篇(一作妾薄命篇)
昔住邯鄲年尚少只是嬌羞弄花鳥青樓碧紗大道邊
綠楊日暮風褭褭嬋娟玉貌二八餘自憐(一作矜)顔色花
不如麗質全勝秦氏女藁砧寧用專城居歲去年来年
漸長青春(一作蛾)紅粉全堪賞玉樓珠箔但閒居南陌東
城詎来往韶光日日看漸遲摽梅既落行有時寧知燕
趙娉婷子翻嫁幽并游俠兒年年結束青絲騎出門一
去何時至秋月空懸翡翠簾春幃嬾卧鴛鴦被沙塞經
時不寄書深閨愁獨意何如花前拭淚情無限月下調
琴(一作弦)恨有餘離别苦多相見少洞房愁夢何由曉閒
看雙燕淚霏霏静對空牀魂悄悄鏡裏紅顔不自禁陌
頭香騎動春心為問佳期早晩是人人總觧有黃金
放歌行
夕陽不駐東流急榮名貴在當年(一作時)立青春虚度無
所成白首銜悲亦何及拂衣西笑出東山君臣道合俄
頃間一言一笑玉墀上變化生涯如等閒朱門杳杳列
華戟座中皆是王侯客鳴環動珮暗珊珊駿馬花驄白
玉鞍十千㪷酒不知貴半醉留賓邀盡歡銀燭(一作燈)煌
煌夜將久侍婢金罍瀉春酒春酒盛来琥珀光暗聞蘭
麝幾般香乍看皓腕暎羅袖微聽清歌發杏梁雙鬟美
人君不見一一皆勝趙飛燕迎杯乍舉石榴裙勻粉時
交合歡扇未央鐘漏醉中聞聯騎朝天曙色分雙闕煙
雲遥靄靄五衢車馬亂紛紛罷朝鳴珮驟歸鞍今日還
同昨日歡歲歲年年恣遊讌出門滿路光輝徧一身自
樂何足言九族為榮真可羡男兒稱意須及時閉門下
帷人不知年光看逐轉蓬盡徒詠東山招隐詩
旅館雪晴又覩新月衆興所感因成雜言
寥寥深夜雪初晴樓上雲開月漸明池中片影依稀見
簾外清光遠近生皎皎晴空疑破鏡廣庭積素偏相映
珠簾卷却光更深玉指持来色逾淨夢覺青樓最可憐
嬋娟素魄滿寒天天地寥寥同一色秦淮楚江無限極
歸鴻斷猨何處聲深閨旅館遥相憶長安五侯華閣開
嘉賓列坐傾金罍賞明月翫流雪纖手蛾眉座中設清
歌一聲無斷絶夜已央(一本缺一作殘)樂未闌狐裘獸炭不知
寒珠環翠珮聲珊珊履舄紛紜桂袖攢朱顔倚醉盡君
歡人生少年全不久相看且勸杯中酒丈夫富貴自有
期映雪讀書徒白首
玉臺體十二首
鶯啼蘭已紅見出鳳城東粉汗宜斜日衣香逐上風情
来不自覺暗駐五花驄
嬋娟二八正嬌羞日暮相逢南陌頭試問佳期不肯道
落花深處指青樓
隐映羅衫薄輕盈玉腕圓相逢不肯語微笑畫屏前
知向遼東去由来幾許愁破顔君莫怪嬌小不禁羞
樓上吹簫罷閨中刺繡闌佳期不可見盡日淚潺潺
淚盡(一作畫足)珊瑚枕魂銷玳瑁牀羅衣不忍著(一作看)羞見
繡鴛鴦
君去期花時花時君不至簷前雙燕飛落妾相思淚
空閨滅燭後(一作夜)羅幌獨眠時淚盡腸欲斷心知人不
知
秋風一夜至吹盡後庭花莫作經時别西鄰是宋家
獨自披衣坐更深月露寒隔簾腸欲斷争敢下階看
昨夜裙帶觧今朝蟢子飛鉛華不可棄莫是藁砧歸
萬里行人至深閨夜未眠雙眉燈下埽不待鏡臺前
贈友人(時友人新有别恨者)
知向巫山逢日暮輕袿玉佩暫淹留曉隨雲雨歸何處
還是襄王夢覺愁
舟行見月
月入孤舟夜半晴寥寥霜鴈兩三聲洞房燭影在何處
欲寄相思夢不成
雜興五首
叢鬢愁眉時勢新初笄絶代北方人一顰一笑千金重
肯似成都夜失身
乍聽絲聲似竹聲又疑丹穴九雛驚金波露洗淨於晝
寂寞不堪深夜情
琥珀尊開月映簾調弦理曲指纖纖含羞歛態勸君住
更奏新聲刮骨鹽
乳燕雙飛鶯亂啼百花如繡照深閨新妝對鏡知無比
微笑時時出瓠犀
巫山雲雨洛川神珠襻香腰稳稱身惆悵妝成君不見
含情起立問傍人
御定全唐詩卷三百二十八
