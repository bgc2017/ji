欽定四庫全書
御定全唐詩卷六百十九
陸龜蒙
雜諷九首
紅蠶緣枯桑青繭大如甕人爭捩其臂羿矢亦不中微
微待賢禄一一希入夢縱操上古言口噤難即貢蛟龍
在怒水拔取牙角弄丹穴如可遊家家畜孤鳳凶門尚
兒戲戰血波澒(一作鴻)溶社鬼苟有靈誰能遏秋慟
童麋来觸犀德力不相及伊無惬心事祇有碎首泣況
將鵬蝨校數又百與十攻如餓鴟呌勢若脫&KR0693;急斯為
朽關鍵怒犖抉以入年来横干戈未見拔城邑得非佐
饔者齒齒待啜汁羈維豪傑輩四駭方少縶此皆乘時
利縱舍在呼吸吾欲斧其吭無雷動幽蟄
&KR1765;鵝慘於冰陸立懷所適斯人道乃閟(一作悶)不得不鳴
呃當時布衣士亦作天子客至今東方生滿口自誇白
終為萬乘交談笑無所隔致君非有書乃是堯舜畫祇
今侯門峻日掃貧賤迹朝趨九韶音暮列五鼎食如聞
恭儉語謇謇事夕惕可拍伊牧肩功名被金石
赤舌(一作石)可燒城讒邪易為伍詩人疾(一作病)之甚取俾
投豺虎長風吹窽木始有音韻吐無木亦無風笙簧由
喜怒女媧鍊五石天缺猶可補當其利口銜罅漏不復
數元精遺萬類雙目如牖戶非是既相參重瞳亦為瞽
東南有狂兕獵者西北矢利塵白(一作日)冥冥獨此清夜
止無人語其事偶坐窺天紀安得東壁眀洪洪用墳史
搜揚好古士一以罄雲水流堪灑菁英風足去稗秕如
能出奇計坐可平賊壘徐陳羲皇道高駕太平軌攫疏
成特雄濯垢為具美貢賢當上賞景福視所履永播南
熏音垂之萬年耳
有蘗何青青空城雪霜裏千林盡枯槁苦節獨不死他
遭匠石顧總入犧黃美遂得保天年私心未為恥高從
(一作徒)宿梟怪下亦容螻蟻大厦若掄材亭亭託君子
左右佩劒者彼此亦相笑趨時與閉門喧寂不同調潛
機取聲利自許臻乎妙志士以神窺慚然(一作寂)真可弔
天之發遐籟大小隨萬竅魁其罏冶姿形質惟所召鼗
笙磬竽瑟是必(一作以)登清廟伊聖不可(一作吾)欺誰能守
蓬藋
横笛喝(一作鳴)秋風清商入疏越君居不夜城肯怨孤戍
月吳兵甚犀利太白光突兀日已費千金厪聞侵一撥
(一作墢)豈無惡年少縱酒遊侠窟募為敢死軍(一作士)去以
梟叛卒豈無中林士貫穿學問骨兵法五十家浩蕩如
溟渤高懸鹿皮睡清澗(一作潤)時依樾分已諾煙霞全遺
事干謁既非格猛獸未可輕華髮北面師其謀幾能止
征伐何妨秦堇勇又有曹劌說堯舜尚詢芻(一作事)公乎
聽無忽
朝為壯士歌暮為壯士歌壯士心獨苦傍人謂之何古
鐵久不快倚天無處磨將来易水上猶足生寒波捷可
搏飛狖健能超槖駞羣兒被堅利索手安馮河驚飇掃
長林直木謝㰐科嚴霜凍大澤僵龍不如蛇昔者天血
碧吾徒安歎嗟
美人
美人抱瑶瑟哀怨彈别鶴雌雄南北飛一旦異棲託諒
非金石性安得宛如昨生為並蒂花亦有先後落秋林
對斜日光景自相薄猶欲悟君心朝朝佩蘭若
感事
將軍被鮫函祇畏金石鏃豈知讒箭利一中成赤族古
来信簧舌巧韻淒鏘曲君聞悦耳音盡日聽不足初因
起毫髮漸可離骨肉所以賢達(一作達賢)心求人須任目
素絲
園客麗獨繭詩人吟五緵如何墨子淚反以悲途窮我
意豈如是願參天地功為綫補君衮為弦繫君桐左右
脩闕職宫商還古風端然潔白心可與神眀通
次幽獨君韻(二首)
靈氣獨不死尚能成綺文如何孤窆裏猶自讀三墳
落日送萬古秋聲含七哀枯株不蕭瑟枝幹虚崔嵬伊
昔臨大道歌鐘醉高臺臺今已平地(一作高臺今已平)祇有春
風迴眀月白草死積隂荒隴摧聖賢亦如此慟絶真悠
哉
贈遠
芙蓉匣中鏡欲照心還嬾本是細腰人别来羅帶緩從
君出門後不奏雲和管妾思冷如簧時時望君暖心期
夢中見路永魂夢短怨坐(一作生)泣西風秋窗月華滿
村夜二篇
江上冬日短裵回草堂暝鴻當絶塞来客向孤村病緜
緜起歸念咽咽興微咏菊逕月方高橘齋霜巳併盤飱
蔬粟粗史籍籖牌盛目冷松桂寒(一作閑)耳喧兒女競開
瓶浮螘綠試筆秋毫勁晝戶亦重關寒屏遞相映詩從
騷雅得字向鉛槧(一作黃)正遇敵舞蛇矛逢談捉犀柄無
名升甲乙有志扶荀孟守道希昔賢為文(一作人)通古聖
幽憂廢(一作拂)長劒顦顇慚清鏡祇會魚鳥情詎知時俗
性浮虚多徇勢老(一作疎)嬾圖(一作徒)歷聘既不務人知空
餘樂天命吾家(一作如何)在田野家事苦遼夐耕稼一以微
囷倉自然罄愁襟風葉亂獨坐燈花(一作然燈)迸眀發成浩
歌誰能少傾聽
世既賤文章歸来事耕稼伊人著農道(元倉子有農道萹)我亦
賦田舍所悲勞者苦敢用詞為詫祇效芻牧言誰防輕
薄罵嘻今居寵祿各自矜雄覇堂上考華鐘門前竚高
駕纖洪動絲竹水陸供鱠炙小雨靜樓臺微風動蘭麝
(一作送檀麝)吹嘘川可倒眄睐花爭奼(一作俹)萬戶膏血(一作雨)
窮一筵歌舞價安(一作寧)知勤播植卒歲無閒暇種以春
鳸初穫從秋隼下(一作鷹乍)專專望穜稑搰搰條桑柘日晏
腹未充霜繁體猶躶平生守仁義所疾唯狙詐上誦周
孔書沈溟(一作湎)至酣藉豈無致君術堯舜不(一作馳)上下
豈無活國方頗(一作稽)牧齊教化蛟龍任乾死雲雨終不
借羿臂束如囚徒勞誇善射才能誚箕斗辯可移嵩華
若與甿輩量飢寒殆相亞長吟倚清瑟孤憤生遥夜自
古有遺賢吾容偏稱謝
記事
本作漁釣徒心將遂疎放苦為飢寒(一作衣食)累未得恣閒
暢去年十二月身住霅溪上病裏賀(一作見)豐登雞豚聊
饋餉巍峩卞山雪凝冽不可向瘦骨倍加寒徒為厚繒
纊晴来露青靄千(一作萬)仞缺尋丈卧恐玉華銷時時推
枕望雖然營衛困亦覺精神王把筆強題詩粗言瓌怪
狀吳興鄭太守文律頗清壯鳳尾與鯨牙紛披落雜(一作)
(新)唱緘書寄城内搪突無以況料峭採蓮船縱横簸天
浪方傾謝公酒(一作詠一作言)忽值莊生(一作叟)喪(鄭員外仁規是年受代俄)
(喪偶)默默阻音徽(一作徽音)臨風但惆悵春歸迨(一作待)秋末固
自嬰微恙歲晏(一作早)弗躬親何由免欺誑今来觀刈穫
乃在松江並(步浪切)門外兩潮過波瀾光蕩漾都緣新卜
築是事皆草創爾後如有年還應惬微尚天高氣味爽
野迥襟懷曠感物動牢(一作勞)愁憤時頻骯髒平生樂篇
翰至老安敢忘駿骨正牽鹽玄文終覆醬嗟今多赤舌
見善惟蔽謗忖度大為防涵容寬作量圖書筐簏外關
眼皆賸長餓隸亦勝無薄田家所仰稍離飢寒患學古
(一作古學)真可強聖道庶經營世途多踉蹌近聞天子詔復
許私醖釀促使舂(一作奉)酒材呼兒具盆盎宵長擁吟褐
日晏開書幌我醉卿可還陶然似元亮
孤雁
我生天地間獨作南賓雁哀鳴慕前侣不免飲啄晏雖
蒙小雅詠未脫魚(一作生)網患況(一作矧)是婚(一作摽)禮須(一作)
(經)憂為弋者篡晴鳶爭上下意氣苦凌慢吾常嚇鴛雛
爾輩安足訕迴頭語晴鳶汝食腐鼠慣無異駑駘羣戀
短豆皂棧豈知瀟湘岸葭菼蘋萍(一作藜萍蘋)間有石形狀
竒寒流古来灣閒看麋鹿(一作甫里)志了不憂(一作愛)芻豢世
所重巾冠何妨野夫丱騷人誇蕙芷易象取陸莧漆園
逍遥篇中亦載斥鷃汝惟材性下嗜好不可諫身雖慕
高翔糞壤是(一作長)盻盼或聞通鬼魅怪祟立可辯硩蔟
書尚存寧容恣妖幻(硩蔟周禮秋官司寇下硩蔟氏掌覆夭鳥之巢硩鄭司農讀為摘又)
(他歷反蔟讀為爵蔟之蔟謂巢也夭鳥惡鳴鳥)
南涇(一作溪)漁父
予方任疎慵地僻即所好江流背村落偶往心已嫪田
家相去遠岑寂且縱傲出戶手先笻見人頭未帽南涇
(一作溪)有漁父往往攜稚造問其所以漁對我真蹈道我
初簎魚鼈童丱至於耄窟穴與生成自然通(一作知)壼奥
孜孜戒吾屬天物不可暴大小參去留候其孳養報終
朝獲魚(一作漁)利魚亦未常耗同覆天地中違仁辜覆燾
余觀為政者此意諒難到民皆死搜求莫肯興(一作與)愍
悼今年川澤旱前歲山源潦牒訴已盈庭聞之類禽噪
譬如死(一作豢)雞鶩豈不容乳抱孟子譏宋人非其揠苗
躁吾嘉漁父旨雅叶賢哲操倘遇採詩官斯文誠敢告
引泉詩(睦州龍興觀老君院作)
上嗣位六載吾宗刺桐川余来拜旌戟詔下之眀年是
時春三月繞郭花蟬聯嵐盤百萬髻上插黃金鈿授以
道士館置榻於東偏滿院聲碧樹空堂形(一作影)老仙本
性樂凝淡及来更虚玄焚香禮真像盥手披靈編新定
(一作安)山角角烏龍(山名)獨巉然除非淨晴日(一作睛目)不見蒼
崖巔上有拏雲峰下有噴壑泉泉分數十汊落處皆崢
潺寒聲入爛醉聒破西窗眠支笻起獨尋祇在牆東邊
呼童具畚鍤立鑿莓苔穿灇淙(一作漴)一派墮練帶横斜
牽亂石抛落落寒流響濺濺狂奴(一作怒)七里瀨縮到疎
楹前跳花(一作光)潑半散湧沫飛旋圓勢束三峡挂瀉危
孤磴懸曾聞瑶池溜亦灌朱草田鳧伯弄翠蘂鸞雛舞
丹煙凌風捩桂柂隔霧(一作霞)馳犀船況當玄元家嘗著
道德篇上善可比水斯文參五千精靈若在此肯惡微
波傳不擬爭滴瀝還應會淪漣出門復(一作後)飛箭合勢
浮青天必有學真子鹿冠秋鶴顔如能輔余志日使疏
其源
紀夢遊甘露寺(寺在京口北固山上第十四句缺三字)
昔卧嵩高雲雲窗正寒夕披裘忽生夢似到空王宅峩
天一峰立欄楯横半壁級倚綠巔差關臨赤霄闢捫虚
陟孤峭不翅千餘尺疊掌望罘罳分眀袒肩釋凌香稽
首罷嘹嘵(一作喨)高戶乘(一作承)北風聲號大波白
光中目難送定驗方可覿樹細鴻濛煙島疎零落碧須
臾羣籟入空水相噴激積浪亞寒堆呀如鬭危石跳音
簇鞞鼓濺沫交矛戟鳥疾帆亦奔紛紛助勁敵思非水
靈怒即是飢龍擘怯懾不敢前荷襟汗霑霡迴經定僧
處泉木光相射巖磴雲族栖柖(一作松)柯露華適逍遥得
真趨邐迤尋常跡山腹貯孤亭嵐根四垂帟誰題雪月
句乃是曹劉格(愛樹亭有故太尉房公詩)閬闕一枝瓊邊樓數聲笛
吟高矍然起若自蒼旻擲短燭墮餘花圓蟾挂斜魄自
從神錫境無處不登陟忽上南徐山心期豁而獲豈伊
煩惱骨合到清涼域暗得胡蝶身幽期(一作奇)盡相識奈
何有名氏未列金閨籍翻慙丱頂童得奉真如策雲濤
觸風望毫管和煙搦聊記夢中遊留之問禪客
惜花
人夀期滿百花開唯一春其間風雨至旦夕旋為塵若
使花解愁愁於看花人
别離
丈夫非無淚不灑離别間杖(一作仗)劒對尊酒恥為游子
顔蝮蛇一螫手壯士即解腕所志在功名離别何足歎
鳴雁行
朔風動地来吹起沙上聲閨中有邊思玉筯此時横莫
怕兒女恨主人烹不鳴
短歌行
爪牙在身上陷穽猶可制爪牙在胸中劒戟無所畏人
言畏猛虎誰是撩頭弊祇見古来心姦雄暗相噬
挾瑟(一作琴)歌
挾瑟(一作琴)為君撫君嫌聲太古寥寥倚浪系㗫㗫沈湘
語賴有秋風知清泠吹玉柱
婕妤怨
妾貌非傾國君王忽然寵南山掌上来下(一作不)敵新恩
重後宫多窈窕日日學新聲一落君王耳南山又須輕
江南曲
為愛江南春涉江聊采蘋水深煙浩浩空對雙車輪車
輪眀月團車盖浮雲盤雲月徒自好水中行路難遥遥
洛陽道夾道生春草寄語櫂船郎莫誇風浪好
御定全唐詩卷六百十九
