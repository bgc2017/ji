欽定四庫全書
御定全唐詩卷五百三十五
許渾
漢水傷稼(并序)
此郡雖自夏無雨江邊多穡(一作稼)油然可觀秋八
月天清日朗漢水泛濫(一作溢)人實為灾軫念疲羸
因賦四韻
西北樓開四望通殘霞成綺月懸弓江村夜漲浮天水
澤國秋生動地風高下綠苖千頃盡新陳紅粟萬厫(一作)
(箱)空才微分薄憂何益却欲回心學釣翁
送王總下第歸丹陽
秦樓心斷楚江湄(一作秦樓西望楚天涯)繫馬春(一作秋)風酒一巵汴水
月明東下疾練塘花發北來(一作歸)遲青蕪定沒(一作山虚戀)
安貧處(一作計)黃葉(一作白髮)應催獻賦詩(一作期一作時)憑(一作為)寄
家書為(一作問)回報(一作報消息)舊鄉(一作居)還有故人知
南陽道中
月斜孤館傍村行野店高低帶古城籬上暁花齋後落
井邊秋葉社前生飢烏索哺随雛叫乳牸慵歸望犢鳴
荒草連天風動(一作随)地不知誰學武侯耕
破北虜太和公主歸宫闕
毳幕承(一作乘)秋極斷蓬飄颻一劍黑山空匈奴北走荒秦
壘貴主西還盛漢宫定是廟謨傾種落必知邊寇畏驍
雄恩霑殘類從歸去莫使(一作遣)華人雜犬戎
李定言自殿院銜命歸闕拜員外郎遷右史因
寄
白筆南征變二毛越山愁瘴海驚濤才歸龍尾含雞舌
更立螭頭運(一作吮)兔毫閶闔欲開宫漏盡冕旒初坐御香
(一作書)高吴中(一作金吾)舊侶(一作友)君先貴曾憶王祥與佩刀
早秋韶陽夜雨
宋玉含悽夢亦驚芙蓉山響一猨聲隂雲迎(一作疑)雨枕先
潤夜電引雷窗暫明暗惜水花飄廣檻遠愁風葉下高
城西歸萬里未千里應到故園春草生
將為南行陪尚書崔公宴海榴堂
朝讌華堂暮未休幾人偏得謝公留風傳鼓角霜侵戟
雲捲笙歌月上樓賓舘盡開徐穉(一作孺)榻客帆空戀(一作)
(望)李膺舟謾誇書劍無知己(一作歸處)水遠山長(一作遥)步步
愁
贈王山人
貰酒攜琴訪我頻始知城市(一作郭)有閒人君臣藥在寧
憂病子母錢成豈患貧年長(一作老)每勞推甲子夜寒
初共守庚申近來聞說燒丹處玉洞桃花萬樹春
宣城崔大夫召聮句偶疾不獲赴因獻
心慕知音命自拘畫堂聞欲試吹竽茂陵罷酒慙中聖
漳浦題詩怯大巫鬐鬛幾年傷在藻羽毛終日羨棲梧
還愁旅棹空歸去楓葉荷花釣五湖
贈郭處士
道傍年少莫矜誇心在重霄鬢未華楊子可曾過北里
魯人何必敬東家寒雲曉散千峰雪暖雨晴開一逕花
且賣湖田釀春酒與君書劍是生涯
正元(一作元日一作元正)
高揭雞竿闢帝閽祥風微暖瑞雲屯千官共削姦臣迹
萬國初銜聖主恩宮殿雪華齊紫閣關河春色到青門
華夷一軌人方泰莫學論兵談至尊
登尉佗樓
劉項持兵鹿未窮自來黃屋島夷中南來作尉任囂力
北向稱臣陸賈功簫鼓尚陳(一作存)今世廟旌旗猶鎮(一作)
(鎖)昔時宮越人未必知虞舜一奏薰絃萬古風
韶州驛樓宴罷
簷外千帆背夕陽歸心杳杳鬢蒼蒼嶺猿羣宿夜山静
沙鳥獨飛秋水涼露墮桂花棋局濕風吹荷葉酒瓶香
主人不醉下樓去月在南軒更漏長
和淮南王相公與賓僚同游瓜洲别業題舊書
齋
碧油紅旆想青衿積雪窗前盡日吟巢鶴去時雲樹老
卧雲歸處石潭深道傍苦李猶垂實盛外甘棠巳布隂
賓御莫辭巖下醉武丁高枕待為霖
送盧先輩自衡岳赴(一作歸)復州嘉禮二首
名振金閨步玉京暫留滄海見高情衆花盡(一作盛)處松
千尺羣鳥喧時鶴一聲朱閣簟涼疎雨過碧溪船動早
潮生離心不異兩江水直送征(一作歸)帆萬里行
湘南詩客海中行鵬翅垂雲不自矜秋水静磨金鏡土
夜風寒結玉壺冰萬重嶺嶠辭衡岳千里山陂問竟陵
醉倚西樓人巳遠柳溪無浪月澄澄
哭楊攀處士
先生愛道樂清貧白髮終為不仕身嵇阮沒來無酒客
應劉亡後少詩人山前月照荒墳曉溪上花開舊宅春
昨夜回舟更惆悵至今鐘磬滿南鄰
宿松江驛却寄蘇州一二同志(一作宿望亭驛寄蘇州同遊)
候館人稀夜自(一作更)長姑蘇臺(一作城)遠樹蒼蒼江湖潮
(一作水)落高樓迥河漢秋歸廣簟(一作殿)凉月轉碧梧移鵲
影露低紅葉(一作草)濕螢光西園詩侶應多思(一作思應無限)莫
醉笙歌掩畫堂
盧山人自巴蜀由湘潭歸茅山因贈
太乙靈方鍊紫荷紫荷飛盡髮皤皤猿啼巫峽曉雲薄
雁宿洞庭秋月多導引豈如桃葉舞步虚寧比竹枝歌
華陽舊隱莫歸去水沒芝田生綠莎
潁州從事西湖亭讌餞
西湖清讌不知回一曲離歌酒一杯城帶夕陽聞鼓角
寺臨秋水見樓臺蘭堂客散(一作醉)蟬猶噪桂檝人稀鳥
自來獨想征車過(一作帆過)鞏洛此中霜菊遶潭(一作正花)開
瓜州留别李詡
泣玉三年一見君白衣顦顇更離羣柳(一作楊)堤惜别春
潮落(一作晩)花榭留歡夜漏分孤館宿時風帶雨遠帆歸
處水連雲悲歌曲盡莫重奏心遶關河不忍聞
余謝病東歸王秀才見寄今潘秀才南櫂奉酬
酷似牢之玉不如落星山下白雲居春耕旋搆(一作遘)金
門客(一作策)夜學兼修玉府書風埽碧雲(一作天)迎鷙鳥水
還滄海養嘉魚莫將年少輕時節王氏家風在石渠
獻韶陽相國崔公
一簣為功極九層康莊猶自劍(一作獨)稜稜舟回北渚經
年泊門接東山盡日登萬國已聞傳玉璽百官猶望唘
金縢賢臣會致唐虞世獨倚江樓笑范增
郡齋夜坐寄舊卿二姪
千官奉職衮龍垂旅卧淮陽鬢日(一作巳)衰三月已乖棠
樹政二年空負竹林期樓侵白浪風來遠城抱丹巖日
到遲長欲挂帆君莫笑越禽花晚夢南枝
病間寄郡中文士
盧橘含花處處香老人依舊卧清漳心同客舍驚秋早
跡似僧齋厭夜長風捲翠簾琴自響露凝朱閤簟先凉
明朝欲醉文中彦猶覺吟聲帶越鄉
賀少師相公致政(并序)
少師相公未及懸車之年二表乞罷將相徵於近
代更無比肩余受恩門館竊抒長句寄獻
六十懸車自古稀我公年少獨忘機門臨二室留侯隱
櫂倚三川越相歸不擬優游同陸賈巳回清白遺胡威
龍城鳳沼棠隂在只恐歸(一作冥)鴻更北飛
題崔處士山居
坐窮今古掩書堂一頃湖田一半荒荆樹有花兄弟樂
橘林無實子孫忙龍歸曉洞雲猶濕麝過春山草自香
向夜欲歸心萬里故園松月更蒼蒼
疾(一作病)後與郡中羣公讌李秀才
強留住客讌王孫巖上餘花落酒樽書院欲開蟲(一作塵)
網戶訟庭猶掩雀羅門耳虚盡日疑琴癖眼暗經秋覺
鏡昏莫引劉安倚西檻夜來紅葉下江村
晨起白雲樓寄龍興江凖上人兼呈竇秀才(秀才)
(一自竟陵來)
茲樓今是望鄉臺鄉信全稀曉鴈哀山翠萬重當檻出
水華千里抱城來東巖月在僧初定(一作起)南浦花殘客
未(一作巳)回欲弔靈均能賦(一作去)否秋風還有木蘭開
讌餞李員外(并序)
李羣之員外從事荆南尚書楊公詔徵赴門俄為
淮南相國杜公辟命自漢上舟行至此郡於雲樓
醼罷解纜阻風却回因贈
病守江城眼暫開昔年吳越共銜杯膺舟出鎮虚陳榻
鄭履還京下隗臺雲葉漸低朱閣掩浪花初起畫檣回
心期解印同君醉九曲池西望月來
詶錢汝州
汝州錢中丞以渾赴郢城(一作幾)寄佳什思憐過等
寵飾逾深雖吟詠忘疲實楷模不及輙率荒淺依
韻獻詶
白雪多隨溪水流謾勞旌旆晚悠悠笙歌暗寫終年恨
臺榭潛消盡日憂鳥散落花人自醉馬嘶芳草客先愁
怪來雅韵清無敵三十六峰當庾樓
將歸姑蘇(一作姑孰)南樓餞送李明府(一作南樓送餞李明府歸姑蘇)
無處登臨(一作樓)不繫情一憑(一作瓶)春酒醉高城暫移羅
綺見山色纔駐管絃聞水聲花落西亭添别恨(一作夢)柳
隂南浦促歸程前期迢遰今宵短更倚朱闌待月明
和浙西從事劉三復送僧南歸
楚客送僧歸故鄉海門帆勢極瀟湘碧雲千里暮愁合
白雪一聲春思長滿(一作開)院草花平講席(一作石)繞龕藤
葉蓋禪牀憐師不得隨師去巳戴儒冠事素王
送上元王明府赴任(一作送友人浙西任宰)
莫言名重懶驅雞六代江山碧海西日照蒹葭明楚塞
晚分楊柳見隋堤荒城樹暗沈書浦舊宅花連罨畫溪
官滿定知(一作應)歸未得九重霄漢有丹梯
送沈卓少府任江都(一作趙嘏詩)
煬帝都城春水邊笙歌夜上木蘭船三千宮女自(一作日)
塗地十萬人家有洞天豔豔花枝官舍晚重重雲影寺
牆連少年作尉須兢(一作矜)慎莫向樓前墜(一作墮)馬鞭
酬邢杜二員外(并序)
新安邢員外懷洛下舊遊(一作居)新定杜員外思關
中故里各蒙緘示因寄一詩以酬
雪帶東風洗畫屏客星懸處聚文星未歸嵩嶺暮雲碧
久别杜陵春草青熊軾並驅因(一作同)雀噪隼旟齊駐是
鴻冥豈知京洛舊親友夢繞(一斷)作潺湲江上亭
經故丁補闕郊居
死酧知已道終全波暖孤(一作狐)冰且自堅鵩上承塵纔
一(一作幾)日鶴歸華表巳千年風吹藥蔓迷樵徑雨(一作水)
暗蘆花失釣船四尺孤墳何處是闔閭城外草連天
陪宣城大夫崔公泛後池兼北樓讌二首
陪汎芳池醉北樓水花繁豔照膺舟亭臺隂合樹初晝
絃管韻高山欲秋皆賀虢巖終選傅自傷燕谷未逢鄒
昔時恩遇今能否一尉滄洲已白頭
江上西來共鳥飛翦荷浮汎似輕肥王珣作簿公曾喜
劉表為邦客盡依雲外軒窗通草景風前簫鼓送殘(一作)
(斜)暉宛陵行樂金陵住遥對家山未憶歸
留别趙端公(并序)
余行次鍾陵府中諸公宴餞趙端公曉赴郡齋一
約余來且整櫂因留别
海門征櫂赴(一作越)龍龍暫寄華筵倒玉缸簫鼓散時逢
夜雨綺羅分處下秋江孤帆巳過滕王閣高榻留眠謝
守窗却願煙波阻風雪待君同拜碧油幢
寄楊陵處士(一作寄昭亭楊處士一作寄陵陽元處士)
舊隱青山紫桂隂一書迢遰寄歸心謝公樓上晚花盛
(一作發)揚子宅前春草深吳岫雨來溪鳥浴楚江雲暗嶺
猿吟野人寧憶滄洲畔(一作伴)會待吹嘘(一作竽)定至音
與張道士同訪李隱居不遇(一作與張處士同題李隱居林亭)
千巖萬壑獨攜琴知在陵(一作龍)陽不可尋去轍巳平秋
草遍空(一作寒)齋長掩暮雲深霜寒(一作肥)橡栗留(一作霜嚴枳橘)
(供)山鼠月冷菰蒲散(一作泛)水禽唯有西隣(一作林)張仲蔚坐
來同愴别離心
聞州中有讌寄崔大夫兼簡邢羣評事
簫管(一作鼓)筵間列翠娥玉杯金液耀金波池邊雨過飄
帷幕海上風來動綺羅顔子巷深青草遍庾君樓迥碧
山多甘心不及同年友卧聽行雲一曲歌
寄殷堯藩先輩(一作秀才)
十(一作幾)載功名(一作聞君一作聞名)翰墨林為從知己信浮(一作沈)沈
青山有雪諳松性碧落無雲稱鶴心帶月獨歸蕭寺
遠翫花頻醉庾樓深思君一見如瓊樹空把新詩盡日
吟
贈河東虞押衙二首(虞元長者永興公之後工書屬文近從軍河中奉使)
(宣歙因贈)
長劍高歌換素衣君恩未報不言歸舊精(一作工)鳥篆諳
書體新授龍韜識戰機萬里往來征馬瘦十年離别故
人稀生平志氣何人見空上西樓望落暉
吳門風水各(一作落)萍流月滿花開懶獨游萬里山川分
曉夢四鄰歌管送春愁昔年顧我長青眼今日逢君盡
白頭莫向樽前更惆悵古來投筆盡(一作總)封侯
陵陽春日(一作移攝太守)寄汝洛舊游
百年身世似飄蓬澤國移家疊嶂中萬里綠(一作頃碧)波魚
戀釣九重青漢鶴愁籠西池水冷春巖雪南浦(一作陌)花
香曉(一作晚)樹風縱倒(一作有一作酌)芳尊心不醉故人多(一作今)在
洛城東
酬杜補闕初春雨中舟次橫江喜裴郎中相迎
見寄
江館維舟為庾公暖波微淥(一作漾一作漲)雨濛濛江橋(一作檣)
迤邐春巖下朱旆聮翩曉樹中柳滴圓波生細浪梅含
香豔吐輕風郢歌莫問青山吏(一作客)魚在深池(一作潭)鳥
在籠
送張厚淛東謁丁常侍(一作送張厚淛東修謁)
凉露清蟬柳陌空故人遥指浙江東青山有雪松當澗
碧落無雲鶴出籠齊唱離歌愁晚月獨看征棹怨秋風
定知洛下聲名士(一作上)共說膺門得孔融
酬副使鄭端公見寄
一日高名遍九州玄珠仍向道中求郢中白雪慙新唱
堂上青山憶舊游(端公頃在當塗縣青山别墅肄業余嘗守邑因沐見知也)笙磬有
文終易别珠璣無價竟難酬柳營迢遰江風(一作風江)闊
夜夜孤吟月下樓
酬綿州于中丞使君見寄
故人書信越襃斜新意雖多舊約賖皆就一麾先去國
共謀三逕未還家荆巫夜隔巴西月鄢郢春連漢上花
半月離居猶悵望可堪垂白各天涯
御定全唐詩卷五百三十五
