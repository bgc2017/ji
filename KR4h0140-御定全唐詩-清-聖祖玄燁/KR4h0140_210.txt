欽定四庫全書
御定全唐詩卷二百十
皇甫曾
皇甫曾字孝常冉母弟也天寶十二載登進士第歷侍
御史坐事徙舒州司馬陽翟令詩名與兄相上下當時
比張氏景陽孟陽云集一卷今編詩一卷
奉陪韋中丞使君遊鶴林寺
古寺傳燈久層城閉閣閒香花同法侶旌旆入深山寒
磬虚空裏孤雲起滅間謝公憶高卧徒御(一作望)欲東(一作)
(忘)還
奉送杜侍御還京(一作杜中丞一作林中丞)
罷戰回龍節朝天上(一作識一作見)鳳池寒生五湖道春入(一作)
(及)萬年枝召(一作郡)化多遺愛胡(一作官)清已畏知懷恩偏
感别堕淚向旌麾
酬鄭侍御(一作高郵)秋夜見寄
搖落空林夜河陽興已生未(一作欲)辭公府步知結遠山
情高柳風難定寒泉月助明袁公方卧雪尺素及柴荆
酬竇拾遺秋日見呈(時此公自江隂令除諫官)
孤城永巷時相見衰柳閒門日半斜欲送近臣朝魏闕
猶憐殘菊在陶家
韋使君宅海榴詠
淮陽卧理有清風臘月榴花帶雪紅閉閣寂寥常對此
江湖心在數枝中
送普上人還陽羡(一作皇甫冉詩)
花宫難久别道者憶千燈殘雪入林路暮山歸寺僧日
光依嫩草泉響滴春冰何用求方便看心是一乘
送李中丞歸本道(一作送人作使歸)
上將還專席(一作宜分閫)雙旌復出(一作去)秦關河三晉路賓
從五原人孤戍雲連海平沙雪度春(一作碣石山通海滹沱雪度春)酬
恩看玉劒何處有煙塵
和謝舍人雪夜寓直
禁省夜沈沈春風雪滿林滄洲歸客夢青𤨏近(一作侍)臣
心揮翰宣(一作宜)鳴玉承恩在賜金建章寒漏起(一作章臺寒雁)
(起)更助掖垣深
尋劉處士
幾年人不見林下掩柴關留客當清夜逄君話舊山隔
城寒杵急帶月早鴻還南陌雖相近其如隐者閑
哭(一作傷)陸處士
從此無期見柴門(一作扉)對雪開二毛逄世難萬恨掩泉
臺返照空堂夕孤城弔客迴漢家偏訪道猶畏(一作未)鶴
書来
烏程水樓留别
悠悠千里去惜此一尊同客散高樓上帆飛細雨中山
程随遠水楚思在(一作望一作任)青楓共說前期易滄波處處
同(一作通)
題贈吳(一作雲)門(一作送雲林)邕上人
春山唯一室獨坐草萋萋身寂心成道花閒(一作開)鳥自
啼細泉松徑裏返景竹林西晩與門人别依依出虎溪
送陸鴻漸山人採茶回(一本無回字)
千峰待逋客香茗復叢生採摘知深處煙霞羡獨行幽
期山寺遠野飯石泉清寂寂燃燈夜(一作火)相思一磬(一作)
(磬一)聲
寄劉員外長卿
南憶新安郡千山帶夕陽斷猨知夜久秋草助江長疎
髮應成素青松獨耐霜愛才稱漢主題柱待回鄉(一作劉郎)
寄張仲(一作衆)甫
悲風生舊浦雲嶺隔東田伏臘同雞黍柴門閉雪天孤
村明夜火稚子候歸船静者心相憶離居畏度年
送元侍御充使湖南
雲夢南行盡三湘萬里流山川重分手(一作首)徒御亦悲
秋白簡勞王事清猨助客愁離羣復多病歲晩憶滄洲
晩至華隂
臘盡促歸心行人及華隂雲霞仙掌出松柏古祠深野
渡冰生岸寒川燒隔林温泉看(一作程)漸近(一作遠)宫樹晩
沈沈
送孔徵士
谷口山多(一作多山一作多幽)處君歸不可尋家貧青史在身老
白雲深掃雪開松徑疏泉過竹林餘(一作余)生負丘壑相
送亦何心
秋興
流螢與落葉秋晩共紛紛返照城中盡寒砧雨外聞離
人見衰鬢獨鶴暮(一作慕)何羣楚客在千里相思看碧雲
送歸中丞使新羅
南幰(一作憲)銜恩去東夷泛海行天遥辭上國水盡到孤
城已變炎凉氣仍愁浩淼程雲濤不可極来往見雙旌
送少微上人東南遊
石梁人不到獨往更迢迢乞食山家少尋鐘野寺遥松
門風自掃瀑布雪難消秋夜聞清梵餘音逐海潮
送韋判官赴閩中
孤棹閩中客雙旌海上軍路人從北少海(一作嶺)水向南
分野鶴傷秋别林猨忌夜聞漢家崇亞相知子(一作汝)遠
邀勲
送人還(一作往)荆州(一作李嘉祐詩)
草色随驄馬悠悠同出秦水傳雲夢曉山接洞庭春帆
影連三峡猨聲近四隣青門一分手難見杜陵人
寄淨虚上人初至雲門(一作劉長卿詩)
寒蹤白雲裏法侣自提攜竹徑通城下松門隔水西方
同沃洲去不似武陵迷彷彿方(一作心)知處高峯是會稽
春和杠相公移入長興宅奉呈諸宰執
欲向幽偏適還從絶地移秦官鼎食貴堯世土階卑戟
戶槐隂滿書窗竹葉垂才(一作纔)分午夜漏遥隔萬年枝
北闕深恩在東林遠夢知日斜門掩(一作杳)暎山遠樹參
差論道齊鴛(一作鸞)翼題詩憶鳳池從公亦何幸長與珮
聲随
路中口號
還鄉不見家年老眼多淚車馬上河橋城中好天氣
山下泉
漾漾帶山光澄澄倒林影那知石上喧却憶(一作益)山中
静
早朝日寄所知
長安雪夜(一作後)見歸鴻紫禁朝天拜舞同曙色漸分雙
闕下(一作裏)漏聲遥在百花中爐煙乍起開仙仗玉佩纔
成(一作成行)引上公共荷發生同雨露不應黃葉久随風
秋夕寄懷契(一作素)上人
已見槿花朝委露獨悲孤鶴(一作憔悴)在人羣真僧出世心
無事静夜名香手自焚窗臨絶澗聞(一作同)流水客至孤
峰掃白雲更想清晨誦經處獨看松上雪(一作雨)紛紛
張芬(一作芳)見訪郊居作
林中雨散早凉生已有迎秋促織聲三徑荒蕪羞對客
十年衰老愧稱兄愁心自惜江蘺晩(一作短)世事方看木
槿榮君若罷官攜手日(一作去)尋山莫算(一作計)白雲程
贈鍳上人(一作贈别筌公)
律儀傳教誘僧臘老煙霄樹色依襌誦泉聲入寂寥寶
(一作龍)龕經末劫(一作来遠國)畫壁見南朝深竹(一作戶)風開合
寒潭(一作泉)月動搖息心歸静理愛道坐(一作定至)中宵更欲
尋真去乘船過海潮
奉寄中書王舍人
腰金載筆謁承明至(一作志)道安禪得此生西掖幾年綸
綍貴東山遥夜薜蘿情風傳刻漏星河曙月上梧桐雨
露清聖主好文誰為薦閉門空賦子虚成
送湯中丞和蕃
繼好中司出天心外國知已傳堯雨露更說漢威儀隴
上應回首河源復載馳孤峰問徒御空磧見旌麾春草
鄉愁起邊城旅夢移莫嗟行遠地此去荅恩私
送和西蕃使
白簡初分命黃金已在腰恩華通外國徒御發中朝雨
雪從邊起旌旗上隴遥暮天沙漠漠空磧馬蕭蕭寒路
随河水關城見柳條和戎先罷戰知勝霍嫖姚
送王相公赴幽州
台衮兼戎律勤憂秉化元鳳池東掖寵龍節北方尊長
路山河轉前驅鼓角喧人安布時令地遠荅君恩暮日
平沙迥秋風大旆翻漁陽在天末戀别信陵門
送徐大夫赴南海
舊國當分閫天涯荅聖私大軍傳羽檄老將拜旌旗位
重登壇後恩深弄印時何年諫獵賦今日飲泉詩海内
求民瘼城隅見島夷由来黃霸去自有上台期
贈沛(一作霈)禪師
南嶽滿(一作瀟)湘沅(一作源)吾師經利涉身歸沃洲老名與
支公接淨教傳荆吳道緣止漁獵觀空色不染對境心
自惬室中人寂寞門外山重(一作稠)叠天台積幽夢早晩
當(一作歲歸)負笈
萼嶺四望
漢家仙仗在咸陽洛水東流出建章野老至今猶望幸
離宫秋樹獨蒼蒼
過劉員外長卿别墅(一作碧澗别業)
謝客開山後郊扉積(一作去)水通江湖千里(一作十年)别衰老
一尊同返照寒川滿平田暮雪空滄洲自有趣不便哭
(一作復泣)途窮
遇風雨作(一作權德輿詩)
草草理夜装涉江又登陸望路殊未窮指期今已促傳
呼戒徒馭振轡轉林麓隂雲擁巖端霑雨當山腹震雷
如在耳飛電来照目獸跡不敢窺馬蹄惟務速虔心若
齋禱濡體如沐浴萬竅相怒號百泉暗奔瀑危梁慮足
跌峻坂憂車覆問我何以然前日愛微禄轉知人代事
纓組乃徽束向若家居時安枕春夢熟遵途稍已近候
吏来相續曉霽心始安林端見初旭
送商州杜中丞赴任
安康地理接商於帝命專城總賦輿夕拜忽辭青𤨏闥
晨装獨捧紫泥書深山古驛分騶騎芳草閒雲逐隼旟
綺皓清風千古在因君一為謝巖居
送著公歸越
誰能愁此别到越會相逄長憶雲門寺門前千萬峰石
牀埋積雪山路倒枯松莫學白居(一作衣)士無人知去蹤
送鄭秀才貢舉
西去意如何知随貢士科吟詩向月路驅馬出煙蘿晩
色寒蕪遠秋聲候雁多自憐歸未得相送一勞歌
錫杖歌送明楚上人歸佛川(一作權德輿詩)
上人遠自西天至頭陀行遍南朝寺口翻貝葉古字經
手持金策聲泠泠護法護身惟振錫石瀨雲溪深寂寂
乍来松徑風露寒遥暎霜天月成魄後夜空山禪誦時
寥寥挂在枯樹枝真法嘗傳心不住東西南北随緣路
佛川此去何時迴應真莫便遊天台
玉山嶺上作
悠悠驅匹馬征路上連岡晩翠深雲竇寒苔淨石梁秋
花偏似雪楓葉不禁霜愁見前程遠空郊下夕陽
國子柳博士兼領太常博士輙申賀贈
博士本秦官求才帖職難臨風曲臺淨對月碧池寒講
學分隂重齋祠曉漏殘朝衣辨色處雙綬更宜看
送裴秀才貢舉
儒衣羞此别去抵漢公卿賓貢年猶少篇章藝已成臨
流惜暮景話别起鄉情離酌不辭醉西江春草生
贈老將
白草黃雲塞上秋曾随驃騎出并州轆轤劒折虬髯白
轉戰功多獨不侯
御定全唐詩卷二百十
