欽定四庫全書
御定全唐詩卷六百十一
皮日休
奉和魯望漁具十五詠
網
晩挂溪上網暎空如霧縠閒來發其機旋旋沈平綠下
處若煙雨牽時似崖谷必若遇鯤鮞從教通一目
罩
芒鞋下葑中步步沈輕罩旣為菱浪颭亦為蓮泥膠人
立獨無聲魚煩似相抄滿手搦霜鱗思歸舉輕櫂
&KR2320;
煙雨晩來好東塘下&KR2320;去網小正星&KR0034;舟輕欲騰翥誰
知荇深後恰值魚多處浦口更有人停橈一延竚
釣筒
籠籦截數尺標置能幽絶從浮笠澤煙任臥桐江月絲
隨碧波(一作潭)漫餌逐清灘發好是趁筒時秋聲正清越
釣車
得樂湖海志不厭華輈小月中抛一聲驚起灘上鳥心
將潭底測手把波文褭何處覓奔車平波今渺渺
漁梁
波際插翠筠離離似清籞遊鱗到溪口入此無逃所斜
臨楊柳津靜下鸕鷀侶編此欲何之終焉富春渚
叉魚
列炬春溪口平潭如不流照見游泳魚一一如清晝中
目碎瓊碧毁鱗殷組繡樂此何太荒居然媿川后
射魚
注矢寂不動澄潭晴轉烘下窺見魚樂怳若翔在空驚
羽決凝碧傷鱗浮殷紅堪將指杯術授與太湖公
鳴桹
盡日平湖上鳴桹仍動槳丁丁入波心澄澈和清響鷺
聽獨寂寞魚驚昧來往盡水無所逃川中有鉤黨
滬
波中植甚固磔磔如蝦鬚濤頭倏爾過數頃跳鯆䱐(音逋)
(夫)不是細羅密自為朝夕驅空憐指魚命遣出海邊租
&KR2000;
伐彼槎蘖枝放於冰雪浦遊魚趁暖處忽爾來相聚徒
為棲託心不問庇庥主一旦懸鼎鑊禍機真自取
種魚
移土湖岸邊一半和魚子池中得春雨點點活如蟻一
月便翠鱗終年必頳尾借問兩綬人誰知種魚利
藥魚
吾無竭澤心何用藥魚藥見說放溪上點點波光惡食
時競夷猶死者爭紛泊何必重傷魚毒涇猶可作
舴艋
闊處只三尺翛然足吾事低蓬挂釣車枯蚌盛魚餌只
好攜橈坐唯堪盖蓑睡若遣遂平生艅艎不如是
笭箵
朝空笭箵去暮實笭箵歸歸來倒卻魚挂在幽窗扉但
聞(一作覺)蝦蜆氣欲生蘋藻衣十年佩此處煙雨苦霏霏
添魚具詩(并序)
天隨子為魚具詩十五首以遺予凡有䱷巳來術
之與器莫不盡於是也噫古之人或有溺於漁者
行其術而不能言用其器而不能狀此與澤助之
䱷者又何異哉如吟魯望之詩想其致則江風海
雨槭槭生齒牙間真世外漁者之才也余昔之漁
所在浻上則為菴以守之居峴下則占磯以待之
江漢間時候率多雨唯以籉笠自庇每伺魚必多
俯籉笠不能庇其上由是織篷以障之上抱而下
仰字之曰背篷今觀魯望之十五篇未有是作因
次而詠之用以浦其遺者漁家生具獲足於吾屬
之文也
魚菴
菴中只方丈恰稱幽人住枕上悉漁經門前空釣具束
竿時(一作將)倚壁曬網還侵戸上浻有楊顒須留往來路
釣磯
盤灘一片石置我山居足窪處著筣笓(桂苑云取鰕具)竅中維
舶䑿多逢沙鳥汚愛彼潭雲觸狂奴臥此多所以蹋帝
腹
蓑衣
一領簔正新著來沙塢中隔溪遙望見疑是綠毛翁襟
色裛䐑(直筆切)靄䄂香䙰褷風前頭不施衮何以為三公
篛笠
圓似寫月魂輕如織煙翠涔涔向上雨不亂窺魚思攜
來沙日微挂處江風起縱帶二梁冠終身不忘爾
背篷
儂家背篷樣似箇大龜甲雨中跼蹐時一向聽霎霎甘
從魚不見亦任鷗相狎深擁竟無言空成睡齁(虛勾切)䶎
(虛甲切)
奉和魯望樵人十詠
樵谿
何時有此谿應便生幽木橡實養山禽藤花蒙澗鹿不
止産蒸薪願當歌棫樸君知天意無以此安吾族
樵家
空山最深處太古兩三家雲蘿共夙世猨鳥同生涯衣
服濯春泉盤餐烹野花居兹老復老不解歎年華
樵叟
不曾照青鏡豈解傷華髮至老未息肩至今無病骨家
風是林嶺世禄為薇蕨所以兩大夫天年自為(一作為自)伐
樵子
相約晩樵去跳踉上山路將花餌鹿麛以果投猨父束
薪白雲濕負擔春日暮何不夀童烏果為玄所誤
樵徑
蒙蘢中一徑繞在千峰裏歇處遇松根危中值石齒花
穿枲衣落雲拂芒鞵起自古行此途不聞顛與墜
樵斧
腰間插大柯直入深谿裏空林伐一聲幽鳥相呼起倒
樹去李父傾巢啼木魅不知仗鉞者除害誰如此
樵擔
不敢量樵重唯知益薪束軋軋下山時彎彎向身曲清
泉洗得㓗翠靄侵來綠看取荷戈人誰能似吾屬
樵風
野船渡樵客來往平波中縱横清飇吹旦暮歸期同蘋
光惹衣白蓮影涵薪紅吾當請封爾直作鏡湖公
樵火
山客地爐裏然薪如陽輝松膏作&KR0949;(思有切)瀡杉子為珠璣
響誤擊刺閙燄疑彗孛飛傍邊煖白酒不覺瀑冰垂
樵歌
此曲太古音由來無管奏多云採樵樂或說林泉候一
唱凝閒雲再謠悲顧獸若遇採詩人無辭收鄙陋
酒中十詠(并序)
鹿門子性介而行獨於道無所全於才無所全於
進無所全於退無所全豈天民之惷者邪然進之
與退天行未覺於余也則有窮有厄有病有殆果
安而受邪未若全於酒也夫聖人之誡酒禍也大
矣在書為沈湎在詩為童羖在禮為豢豕在史為
狂藥余飲至酣徒以為融肌柔神消沮迷喪頹然
無思以天地大順為隄封傲然不持以洪荒至化
為爵賞抑無懷氏之民乎葛天氏之民乎苟沈而
亂狂而身禍而族真蚩蚩之為也若余者於物無
所斥於性有所適真全於酒者也噫天之不全余
也多矣獨以麴蘖全之抑天猶幸於遺民焉太玄
曰君子在玄則正在福則沖在禍則反小人在玄
則邪在福則驕在禍則窮余之於酒得其樂人之
於酒得其禍亦若是而巳矣於是徵其具悉為之
詠用繼東臯子酒譜之後夫酒之始名天有星地
有泉人有鄉今總而詠之者亦古人初終必全之
義也天隨子深於酒道寄而請之和
酒星
誰遣酒旗耀天文列其位彩微嘗似酣芒弱偏如醉唯
憂犯帝座只恐騎天駟若遇卷舌星讒君應墮地
酒泉
羲皇有玄酒滋味何太薄玉液是澆漓金沙乃糟粕春
從野鳥沽晝仍門猨酌我願葬兹泉醉魂似鳧躍
酒篘
翠篾初織來或如古魚器新從山下買静向甔中試輕
可網金醅疎能容玉蟻自此好成功無貽我罍恥
酒牀
糟牀帶松節酒膩肥如羜滴滴連有聲空疑杜康語開
眉既壓後染指偷嘗處自此得公田不過渾種黍
酒壚
紅壚高幾尺頗稱幽人意火作縹醪香灰為冬醷氣有
鎗盡龍頭有主皆犢鼻倘得作杜根傭保何足媿
酒樓
鉤楯跨通衢喧閙當九市金罍㶑灩後玉斝紛綸起舞
蝶傍應酣啼鶯聞亦醉野客莫登臨相讎多失意
酒旗
青幟闊數尺懸於往來道多為風所颺時見酒名號拂
拂野橋幽翻翻江市好雙眸復何事終竟望君老
酒樽
犧樽一何古我抱期幽客少恐消醍醐滿擬(一作疑)烘琥
珀猨窺曾撲瀉鳥蹋經欹仄度度醒來看皆如死生隔
酒城
萬仞峻為城沈酣浸其俗香侵井幹過味染濠波渌朝
傾踰百榼暮壓幾千斛吾將隸此中但為閽者足
酒鄉
何人置此鄉杳在人皇外有事忘哀樂有時忘顯晦如
尋罔象歸似與希夷會從此共君遊無煩用冠帶
奉和添酒中六詠
酒池
八齊競奔注不知深幾丈竹葉島紆徐鳧花波蕩漾(鳧花)
(酒名出梁簡文帝集)醺應爛地軸浸可柔天壤以此獻吾君願銘
於几杖
酒龍
銅為蚴蟉鱗鑄作鱙&KR0008;角吐處百里雷瀉時千丈壑初
疑潛苑囿忽似拏寥廓遂使銅雀臺香消野花落
酒甕
堅淨不苦窳陶於醉封疆臨溪刷舊痕隔屋聞新香移
來近麴室倒處臨糟牀所嗟無比鄰余亦能偷嘗
酒船
剡桂復刳蘭陶陶任行樂但知涵泳好不計風濤惡嘗
行麴封内稍繫糟邱泊東海如可傾乘之就斟酌
酒鎗
象鼎格仍高其中不烹餁唯將煮濁醪用以資酣飲偏
宜旋樵火稍近餘酲枕若得伴琴書吾將著閒品
酒杯
昔有嵇氏子龍章而鳳姿手揮五絃罷聊復一樽持但
取性澹泊不知味醇醨兹器不復見家家唯玉巵
茶中雜詠(并序)
案周禮酒正之職辨四飲之物其三曰漿又漿人
之職共王之六飲水漿醴凉醫酏入於酒府鄭司
農云以水和酒也盖當時人率以酒醴為飲謂乎
六漿酒之醨者也何得姬公製爾雅云檟苦茶即
不擷而飲之豈聖人純於用乎抑草木之濟人取
捨有時也自周巳降及於國朝茶事竟陵子陸季
疵言之詳矣然季疵以前稱茗飲者必渾以烹之
與夫瀹蔬而啜者無異也季疵之始為經三卷由
是分其源制其具教其造設其器命其煑俾飲之
者除痟而去癘雖疾毉之不若也其為利也於人
豈小哉余始得季疵書以為備矣後又獲其顧渚
山記二篇其中多茶事後又太原温從雲武威叚
&KR0008;之各補茶事十數節並存於方册茶之事由周
至於今竟無纖遺矣昔晉杜育有荈賦季疵有茶
歌余缺然於懷者謂有其具而不形於詩亦季疵
之餘恨也遂為十詠寄天隨子
茶塢
閒尋堯氏山遂入深深塢種荈巳成園栽葭寧記畝石
窪泉似掬巖&KR0008;雲如縷好是夏初時白花滿烟雨(茶經云其)
(花白如薔薇)
茶人
生於顧渚山老在漫石塢語氣為茶荈衣香是煙霧庭
從&KR2830;(一作&KR2830;九字反其木如玉色渚人以為杖)子遮果任獳師虜日晩相笑
歸腰間佩輕簍
茶筍
褎然三五寸生必依巖洞寒恐結紅鉛暖疑銷紫汞圓
如玉軸光脆似瓊英凍每為遇之疎南山挂幽夢
茶籯
筤篣曉攜去驀箇山桑塢開時送紫茗負處沾清露歇
把傍雲泉歸將挂煙樹滿此是生涯黃金何足數
茶舍
陽崖枕白屋幾口嬉嬉活棚上汲紅泉焙前蒸紫蕨乃
翁研茗後中婦拍茶歇相向掩柴扉清香滿山月
茶竈
南山茶事動竈起巖根傍水煮石髮氣薪然杉脂香青
瓊蒸後凝綠髓炊來光如何重辛苦一一輸膏粱
茶焙
鑿彼碧巖下恰應深二尺泥易帶雲根燒難礙石脉初
能燥金餅漸見乾瓊液九里共杉林(皆焙名)相望在山側
茶鼎
龍舒有良匠鑄此佳樣成立作菌蠢勢煎為潺湲聲草
堂暮雲隂松窗殘雪明此時勺複茗野語知逾清
茶甌
邢客與越人皆能造兹器圓似月魂墮輕如雲魄起棗
花勢旋眼蘋沫香沾齒松下時一看支公亦如此
煮茶
香泉一合乳煎作連珠沸時看蟹目濺乍見魚鱗起聲
疑松帶(一作帶松)雨餑恐生煙翠尚(一作倘)把瀝中山必無千
日醉
石榴歌
蟬噪秋枝槐葉黃石榴香老愁寒霜流霞包染紫鸚粟
黃蠟紙裹紅瓠房玉刻冰壺含露濕斕斑似帶湘娥泣
蕭孃初嫁嗜甘酸嚼破水精千萬粒
御定全唐詩卷六百十一
