欽定四庫全書
御定全唐詩卷一百二十二
盧象
盧象字緯卿汶水人開元中由前進士補秘書郎轉右
衛倉曹掾丞相張九齡深噐之擢左補闕河南府司錄
司勲員外郎名盛氣高少所卑下為飛語所中左遷齊
邠鄭三郡司馬入為膳部員外郎禄山之亂象受偽署
貶永州司戸起為主客員外郎道病卒集十二卷今編
詩一卷
贈程秘書
客自岐陽来吐音若鳴鳳孤飛畏(一作果一作長)不偶獨立誰
見用忽從被褐中召入承明宫聖人借顔色言事無不
通殷勤拯黎庶感激論諸公將相猜賈誼圖書歸馬融
顧余(一作今)久寂寞一歲麒麟閣且共歌太平勿嗟名宦
薄
家叔徵君東溪草堂二首
開(一作關)山十餘里青壁森相倚欲識堯時天(一作人)東溪
白雲(一作足)是雷聲轉幽壑雲氣杳流水(一作相表裏)澗影生
龍(一作蟲)蛇巖端翳檉梓(一作梓杞)大道終不易君恩曷能已
鶴羡(一作筭)無老時龜言攝生理浮年笑六甲元化潛一
指未暇掃雲梯空慙阮氏子
今朝共遊者得性閒未歸已到仙人家莫驚鷗鳥飛水
深嚴子釣松挂巢父衣雲氣轉幽寂溪流無是非名理
未足羡腥臊詎所希自惟負貞意何歲當食薇
鄕試後自鞏還田家因謝鄰友見過之作
雞鳴出東邑馬倦登南巒落日見桑柘翳然丘中寒鄰
家多舊識投暝来相看且問春稅苦兼陳行路難園場
近隂壑草木易凋殘峰晴雪猶積澗深冰已團浮名知
何用歲晏不成歡置酒共君飲當歌聊自寬
青雀歌
啾啾青雀皃飛来飛去仰天池逍遥飲啄安涯分何假
扶搖九萬為
雜詩二首
家居五原上征戰是平生獨負山西勇誰當塞下(一作上)
名死生遼海戰雨雪薊門行諸將封侯盡論功獨不成
君家御溝上垂柳夹朱門列鼎會中貴鳴珂朝至尊死
生在片議窮達由一言湏識苦寒士莫矜狐白温
贈廣川馬先生
經書滿腹中吾識廣川翁年老甘無位家貧懶發蒙人
歸洙泗學歌盛舞雩風願接諸生禮三年事馬融
峡中作
高唐幾百里樹色(一作雲樹)接陽臺晚見江山霽宵聞風雨
来雲(一作雷)從三峡起天向數峰開靈境信難見輕舟那
可回
竹里館
江南冰不閉山澤氣潛通臘月聞山鳥寒崖見蟄熊柳
林春半合荻笋亂無叢回首金陵岸依依向北風
永城使風
長風起秋色細雨含落暉夕鳥向林去晚帆相逐飛蟲
聲出亂草水氣薄行衣一别故鄕道悠悠今始歸
和徐侍郎叢篠詠(一作蔣渙詩)
中禁夕沈沈幽篁别作林色連雞樹近影落鳳池深為
重凌霜節能虚應物心年年承雨露長對紫庭隂
駕幸温泉
傳聞聖主幸新豐清蹕鳴鑾出禁中細草(一作佳氣)終朝随
步輦垂楊幾處繞行宫千官扈從驪山北萬國来朝渭
水東此日小臣徒(一作從)獻賦漢家誰復重揚雄
奉和張使君宴加朝散
佐理星辰貴分榮渙汗深言從大夫後用答聖人心騎
擁軒裳客鸞驚翰墨林停杯歌麥秀秉燭醉棠隂爽氣
凌秋笛輕寒散暝砧秪應將四子講德謝(一作識)知音
贈張均員外
公門世緒(一作業)昌才子冠裴王出自平津邸還為吏部
郎神仙餘氣色列宿動(一作助一作炳)輝光夜直南宫静(一作近)
朝趨北禁長時人歸(一作窺)水鏡明主賜衣裳翰苑飛鸚
鵡天池待鳳凰承歡(一作欣)疇日顧未紀(一作記)後時傷去
去圖南遠微才幸不忘
送祖詠
田家宜伏臘歲晏子言歸石路雪初下荒村(一作山)雞共
飛東原多(一作同)煙火北澗隠寒暉滿酌野人酒倦聞鄰
女機胡為困(一作因)樵采幾日罷(一作觧一作被)朝衣
送綦母潛
夫君不得意本自滄海(一作江)来高足未云騁虚舟空復
迴淮南楓葉落灞岸桃花開出處暫為耳沈浮安繫哉
如何天覆物還遣世遺才欲識秦將漢嘗聞王與裴離
筵對寒食别雨乘春雷會有徵書到荷衣且(一作莫)漫裁
送趙都護赴安西
下客(一作結髮一作結客)候旌麾元戎復在斯門(一作文)開都護府
兵動羽林皃黠虜多翻覆謀臣有别離智同天所授恩
共日相随漢使開賓幕胡笳送酒巵風霜迎馬首雨雪
事魚麗上策應無戰深情屬載馳不應行萬里明主寄
安危
追凉歴下古城西北隅此地有清泉喬木(一夲題上)
(有同李北海四字)
謝朓出華省王祥貽佩刀前賢真可慕衰病意空勞貞
悔不自卜遊随共爾曺未能齊得喪時復誦離騷閒蔭
七賢地醉餐三士桃蒼苔虞舜井喬木古城壕漁父偏
相狎堯年不可逃蟬鳴秋雨霽雲白曉山高咫尺傳䨇
鯉吹嘘借(一作落)一毛故人皆得路誰肯念同袍
戲贈邵使君張郎
少婦石榴裙新妝白玉面能迷張公子不許時相見
同王維過崔處士林亭
映竹時聞轉轆轤當窗只見網蜘蛛主人非病常高卧
環堵蒙籠一老儒
寄河上叚十六(一作王維詩)
與君相識(一作見)即相親聞道君家住(一作在)孟津為見行
舟試借問客中時有洛陽人
寒食
子推言避世山火遂焚身四海同寒食千秋為一人深
冤何用道峻跡古無鄰魂魄山河氣風雷御㝢神光烟
榆柳滅怨曲龍蛇新可歎文公覇平生負此臣
八月十五日象自江東止田園移庄慶會未幾
歸汶上小弟幼妹尤嗟(一作悲)其别兼賦是詩三
首(俱見王維集第一首題云休假還舊業第二第三首題云别弟妹)
謝病始告歸依然入桑梓家人皆佇立相候衡門裏疇
類(一作時軰)皆長年成人舊童子上堂家(一作嘉)慶畢願與親
姻邇(一作齒)論舊或餘悲思(一作目)存且相喜田園轉蕪没
但有寒泉水衰柳日蕭條秋光清邑里入門乍如客休
騎非便止中飲(一作飯)顧王程離憂從此始
兩妹日長成䨇鬟將及人已能持寶瑟自觧掩羅巾念
昔别時小未知疎與親今来識離恨掩(一作拭)淚方殷勤
小弟更孩幼歸来不相識同居雖漸慣見人猶默默宛
作越人言(一作語)殊鄉甘水食别此最為難淚盡有餘憶
歎白髮(一作王維詩)
我年一何長鬢髮日已白俛仰天地間能為幾時客惆
悵故山雲裴回空日夕何事與時人東城復南陌
早秋宴張郎中海亭即事(一作孟浩然詩)
邑有弦歌宰翔鸞狎野(一作已狎)鷗眷言華省舊暫滯(一作拂)
海池遊鬱島藏深竹前谿對舞樓更聞書即事雲物是
新秋
句
吴越山多秀新安江甚清(見河嶽英靈集)書名會粹才偏逸酒
號屠蘇味更醇(贈鄭虔林見唐語)初疑輕烟淡古松又似山開
萬仞峰(贈懷素序見顔真卿)
御定全唐詩卷一百二十二
