欽定四庫全書
御定全唐詩卷四百一
元稹
寄吳士矩端公五十韻(此後竝江陵士曹時作)
昔在鳳翔日十歲即相識未有好文章逢人賞顔色可
憐何郎面(吳生小字何郎)二十纔冠餙短髮予近梳羅衫紫蟬
翼伯舅各驕縦仁兄未摧抑事業若杯盤詩書甚徽纆
西州戎馬地賢豪事雄特百萬時可贏十千良易借寒
食桐陰下春風柳林側藉草送遠遊列筵酬博塞萎蕤
雲幕翠燦爛紅茵赩膾縷輕似絲香醅膩如職(一作織)將
軍頻下城佳人盡傾國媚語嬌不聞纖腰輭無力歌詞
妙宛轉舞態能剜刻筝弦玉指調粉汗紅綃拭予時最
年少專務酒中職未能解(一作媿)生獰偏矜任狂直曲庇
桃根盞横講捎雲式亂布鬭分朋惟新間讒慝恥作最
先吐羞言未朝食醉眼漸紛紛酒聲頻䬵䬵(愛墨切)扣節
參差亂飛觥往來織強起相維持飜成兩匍匐邊霜颯
然降戰馬鳴不息但喜秋光麗誰憂塞雲黑常随獵騎
走多在豪家匿夜飲天既明朝歌日還昃荒狂歲云久
名利心潛逼時輩多得途親朋屢相敕閒因適農野忽
復愛稼穡平生中聖人飜然腐腸賊亦從酒仙去便被
書魔惑脫跡壯士場甘心豎儒域矜持翠筠管敲斷黃
金勒屢益蘭膏燈猶研兔枝墨﨑嶇來掉蕩矯抂事沈
默隐笑甚艱難歛容還屴崱與君始分散勉我勞修飾
岐路各營營別離長惻惻行看二十載萬事紛(一作絲)何
極相值或湏臾安能洞胷臆昨來陜郊(一作郟)會悲歡兩
難克問我新相知但報長相憶豈無新知者不及小相
得亦有生歲游同年不同德為別詎幾時伊予墜溝洫
大江鼔風浪遠道參荆棘往事返無期前途浩難測一
旦得自由相求北山北
三月二十四日宿曾峰館夜對桐花寄樂天
微月照桐花月微花漠漠怨澹不勝情低回拂簾幕葉
新陰影細露重枝條弱夜久春恨多風清暗香薄是夕
遠思君思君瘦如削但感事睽違非言官好惡奏書金
鑾殿步屣青龍閣我在山館中滿地桐花落
酬樂天書懷見寄(本題云初與徽之別後忽夢見之及寤而微之書至兼覧)
(桐花之什悵然書懷後五章竝次用本韻)(此)
新昌北門外與君從此分街衢走車馬塵土不見君君
為分手歸我行行不息我上秦嶺南君直樞星北秦嶺
高崔嵬商山好顔色月照山館花裁詩寄相憶天明作
詩罷草草随所如憑人寄將去三月無報書荆州白日
晩城上鼓鼕鼕行逢賀州牧致書三四封封題樂天字
未坼已霑裳坼書八九讀淚落千萬行中有酬我詩句
句截我腸仍云得詩夜夢我魂淒涼終言作詩處上直
金鑾東詩書費一夕萬恨緘其中中宵宫中出復見宫
月斜書罷月亦落曉燈随暗花想君書罷時南望勞所
思況我江上立吟君懷我詩懷我浩無極江水秋正深
清見萬丈底照我平生心感君求友什因報壯士吟持
謝衆人口銷盡猶是金
酬樂天登樂遊園見憶
昔君樂遊園悵望天欲曛今我大江上□意波飜雲秋
空壓澶漫澒洞無垢氛四顧皆豁逹我眉今日伸長安
隘朝市百道走埃塵軒車随對列骨肉非本親誇遊丞
相第偷入常侍門愛君直如髮勿念江湖人
酬樂天早夏見懷
庭柚有垂實燕巢無宿雛我亦辭社燕茫茫焉所如君
詩夏方早我歎秋巳徂食物風士異衾裯時節殊荒草
滿田地近移江上居八日復切九月明侵半除
酬樂天勸醉
神麯清濁酒牡丹深淺花少年欲相飲此樂何可涯沈
機造神境不必悟楞伽(一作加)酡顔返童貌安用成丹砂
劉伶稱酒德所稱良未多願君聽此曲我為盡稱嗟一
杯顔色好十盞膽氣加半酣得自恣酩酊歸太和共醉
真可樂飛觥撩亂歌獨醉亦有趣兀然無與他美人醉
燈下左右流横波王孫醉牀上顛倒眠綺羅君今勸我
醉勸醉意如何
和樂天初授戶曹喜而言志
王爵無細大得請即為恩君求戶曹掾貴以禄奉親聞
君得所請感我欲霑巾今人重軒冕所重華與紛矜誇
仕臺閣奔走無朝昏君衣不盈篋君食不滿囷君言養
既薄何以榮我門披誠再三請天子憐儉貧詞曹直文
苑捧詔榮且忻歸來高堂上兄弟羅酒尊各稱千萬夀
共飲三四巡我實知君者千里能具陳感君求禄意求
禄殊衆人上以奉顔色餘以及親賓棄名不棄實謀養
不謀身可憐白華士永願凌青雲
和樂天贈吳丹
不識吳生面久知吳生道跡雖染世名心本奉天老雌
一守命門迴九填血腦委氣榮衛和咽津顔色好傳聞
共甲子衰隤盡枯稿獨有冰雪容纖華奪鮮縞問人何
能爾吳實曠懷抱弁冕徒挂身身外非所寶伊予固童
昧希真亦云早石壇玉晨尊晝夜長自埽密印視丹田
遊神夢三島萬過黃庭經一食青精稻冥搜方朔桃結
念安期棗綠髮幸未改丹誠自能保行當擺塵纓吳門
事探討君為先此詞終期搴瑶草
和樂天秋題曲江
十載定交契七年鎮相隨長安最多處多是曲江池梅
杏春尚小芰荷秋已衰共愛寥落境相將偏此時緜緜
紅蓼水颺颺白鷺鶿詩句偶未得酒杯聊久持今來雲
雨曠舊賞魂夢知況乃江楓夕和君秋興詩
和樂天別弟後月夜作
聞君别愛弟明天照夜寒秋雁拂檐影曉琴當砌彈悵
望天澹澹因思路漫漫吟為別弟操聞者為辛酸況我
兄弟遠一身形影單江波浩無極但見時歲闌
和樂天秋題牡丹叢
敝宅豔山卉別來長歎息吟君晩叢詠似見摧隤色欲
識別後容勤過晩叢側
春月
春月雖至明終有靄靄光不似秋冬色逼人寒帶霜纖
粉澹虛壁輕煙籠半牀分暉間林影餘照上虹梁病久
塵事隔夜閒清興長擁抱顚倒領步屣東西廂風柳結
柔援(一作楥)露梅飄暗香雪含櫻綻蘂珠蹙桃綴房杳杳
有餘思行行安可忘四鄰非舊識無以話中腸南有居
士儼默坐調心王欵關一問訊為我披衣裳延我入深
竹暖我於小堂視身琉璃瑩諭指芭蕉黃復有比丘隘
早傳龍樹方口中祕丹□肘後懸青囊錫杖雖獨振刀
圭期共嘗未知仙近遠巳覺神輕翔夜久魂耿耿月明
露蒼蒼悲哉沈眠士寧見兹夕良
月臨花(臨檎花)
臨風颺颺花透影朧朧月巫峽隔波雲姑峰漏霞雪鏡
勻嬌面粉燈泛高籠纈夜久清露多啼珠墜還結
紅芍藥
芍藥綻紅綃巴籬織青𤨏繁絲蹙金蘂高燄當爐火翦
刻彤雲片開張赤霞裹煙輕琉璃葉風亞珊瑚朵受露
色低迷向人嬌婀娜酡顔醉後泣(一作竝)小女妝成坐豔
豔錦不如夭夭桃未可晴霞畏欲散晩日愁將墮結植
本為誰賞心期在我采之諒多思幽贈何由果
送王十一南行
夏水漾天末晩暘依岸(一作暎遥)邨風調(一作翻)烏尾勁眷戀
餘芳尊解□方瞬息征帆巳翩翻江豚湧高浪楓樹搖
去魂遠戍宗侣泊暮煙洲渚昏離心詎幾許驟若移寒
温此別信非久胡為坐憂煩我留石難轉君泛雲無根
萬里湖南月三聲山上猿從兹耿幽夢夜夜湘與沅
三歎
孤劒鋒刃澀猶能神彩生有時雷雨過暗吼闐闐聲主
人閟靈寶畏作升天行淬礪當陽鐵刻為干鏌名遠求
鸊鵜瑩同用玉匣盛顔色縦相類利鈍頗相傾雄為光
電烻雌但深泓澄龍怒有竒變青蛇終不驚
仙鳳翠皇死葳蕤光彩低非無鴛鸞侣誓不同樹棲飛
馳歲云暮感念雛在泥顧影不自暖寄爾蟠桃雞馴養
豈無媿類族安得齊願言成羽翼奮翅凌丹梯
天驥失龍偶三年常夜嘶哀緣噴風斷渴且含霜啼長
恐絶遺類不復躡雲霓非無駉駉者鶴意不在雞春來
筋骨瘦弔影心亦迷自此渥洼種應生濁水泥
遣晝
密竹有清陰曠懷無塵滓況乃秋日光玲瓏曉窗裏旬
休聊自適今辰日高起櫛沐坐前軒風輕鏡如水開卷
恣詠謠望雲間徙倚新菊媚鮮妍短萍憐靃靡埽除田
地静摘掇園蔬美幽翫愜詩流空堂稱居士客來傷寂
寞我念遺煩鄙心跡兩相忘誰能驗行止
冬夜懷李侍御王太祝段丞
浩露煙壒盡月光閒有餘松篁細陰影重以簾牖疎泛
覽星粲粲輕河悠碧虛纖雲不成葉脈脈風絲舒丹竈
熾東序燒香羅玉書飄飄魂神舉若驂鸞鶴輿感念夙
昔意華尚簪與裾簪裾詎幾許累創吞鉤魚今聞馨香
道一以悟臭帤悟覺誓不惑永抱胎仙居晝夜欣所適
安知歲云除行行二三友君懷復何如
西齋小松二首
松樹短於我清風亦巳多況乃枝上雪動搖微月波幽
姿得閒地詎感歲蹉跎但恐厦終構藉君當柰何
簇簇枝新黃纖纖攢素指柔苙漸依條短莎還半委清
風日夜高凌雲意(一作竟)何巳千歲盤老龍修鱗自兹始
周先生
寥寥空山岑冷冷風松林流月垂鱗光懸泉揚高音希
夷周先生燒香調琴心神力盈三千誰能還黃金
御定全唐詩卷四百一
