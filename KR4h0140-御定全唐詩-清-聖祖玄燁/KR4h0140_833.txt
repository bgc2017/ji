欽定四庫全書
御定全唐詩卷八百三十三
貫休
壽春節進(一本注武成元年作)
聖運關天紀龍飛古帝基振搖三蜀地聳發萬年枝出
震同中古承乾動四夷恩頒新命廣淚向舊朝垂大寳
歸玄讖殊祥出遠池(時有黃龍見於嘉州之野)法天深罔測體聖妙
難知儉德為全德無思契十思丕圖非力致英武悉天
資正直方親切回邪豈敢窺將排頗與牧相得稷兼䕫
鹽出符眞主(鹽湧并野)麟來合大規(麒麟見)賡歌隨羽籥奕葉
斆伊祁寡欲情雖泰憂民色未怡盛如唐創業宛勝晉
朝儀旰食宫鶯囀宵衣禁漏遲多於湯土地還有禹腁
胝視物如傷日勝殘去殺時守文情的的無逸戒孜孜
軒頊風重振皇唐鼎創移始聞呈瑞石又報産靈芝(瑞石)
(放光靈芝生野)覆幬高緣大包容妙在卑兄呼春赫日師指佛
牟尼(大梵天王帝釋以佛為師也今上皇帝亦然)佳氣宸居合淳風樂府吹
急賢彰帝業解網見天慈粟赤千千窖軍雄萬萬兒八
蠻須稽顙四海仰昌期玉輦嬪嬙擁宫花錦繡欹堯雲
同靉靆漢祖太驅馳氛祲根株盡澆訛眹兆隳山河方
有截野逸詔無遺境靜消鋒鏑田香熟稻&KR1265;夢中逢傅
說殿上見辛毗金鏡懸千古彤雲起四維盛行唐典法
再覩舜雍熙祝夀乾文動郊天太一隨煌煌還宿衞亹
亹叶聲詩飲醴和甘雨非煙遶御帷銀輪隨寳馬玉沼
見金龜(金色龜見)杳杳聞韶濩重重降撫綏魏徵須却出葛
亮更何之簡約逾前古昇平美不疑觸邪羊唅唅鼔腹
叟嘻嘻邁五方云大超三始見竒錦霞連紫極仙鳥下
峨眉謝傅還為傅周師又作師納隍為永任從諫契無
為子子寰瀛主孫孫日月旗壽春嗟夀域萬國盡虔祈
捧日三車子恭思八彩眉願將七萬歲匍匐拜瑶墀(拜當)
(作進)
送僧之安南
安南千萬里師去趣何長鬢有炎(一作沃)州雪心為異國
香退牙山象惡過海布帆荒早作歸吳計無忘父母鄉
送僧歸剡山
遠逃為亂處寺與石城連木落歸山路人初刈剡田荒
林猴咬栗戰地鬼多年好去楞伽子精修莫偶然
送僧入幽州
高士高無敵騰騰話入燕無人知爾意向我道非禪栗
逕穿蕃塜狼聲隔遠煙槃山多道侣應未有歸年
送僧遊五臺
羨師遊五頂乞食值年豐去去誰為侣栖栖力已充濁
河高岸拆衰草古城空必到華嚴寺憑師問辨公
送僧入五洩
五洩江山寺禪林境最竒九年喫菜粥此事少人知山
響僧擔穀林香豹乳兒伊余頭巳白不去更何之
題令宣和尚院
軒窗領嵐翠師得世情忘惟愛談諸祖曾經宿大荒泉
聲淹卧榻雲片犯鑪香寄語題門者看經在上方
寄四明閭丘道士二首
淮海兵荒日分飛直至今知擔諸子出却入四明深衣
必編仙草僧應共栗林秋風溪上路應得一相尋
三千功未了大道本無程好共禪師好常將藥犬行石
門紅蘚剝柘塢白雲生莫認無名是無名巳是名
經士馬中作
偷兒成大寇處處起煙塵黃葉滿空宅青山見俗人妖
星芒刺越鬼哭勢連秦惆悵還惆悵茫茫江海濱
士馬後見赤松舒道士
滿眼盡瘡痍相逢相對悲亂階猶未巳一柱若為支堰
茗蒸紅棗看花似好時不知今日後吾道竟何之
題方公院寄夏侯明府
銀地有餘光方公道益芳誰分修藏力頂有剃頭霜經
勘松風燥簷垂塢茗香終須結西社此縣似柴桑
與劉象正字
獨居三島上(在觀中住)花竹映柴關道廣羣仙惜名成萬事
閑病多唯縱酒靜極不思山唯有逍遥子時時自往還
懷智體道人
栖碧思(一作把筆懷)吾友庭鶯百囀時唯應一處住方得不
相思雲水淹門閫春雷在(一作折)樹枝平生無限事不獨
白雲知
贈晦公禪人
流陽為役者相訪葉紛紛有句雖如我無心未似君搆
林青及竹茆屋暖於雲何日相將去千山麋鹿羣
寄靜林别墅胡進士兄弟
見說山居好書樓被翠侵燒熛汀島境月色弟兄吟犬
吠黃椑落牛歸紅樹深仍聞多白菌應許一相尋
懷赤松故舒道士
可惜復可惜如今何所之信來堪大慟余復用生為亂
世今交鬭玄宫玉柱隳春風五陵道迴首不勝悲
偶作
無端為五字字字鬢星星祇覺人情薄空餘鶴眼青砌
莎藏墜果窗雪浸殘經祇有歸山計茫茫何所營
春日許徵君見訪
龍鍾多病後日望遇昇平遠念穿嵩雪前林囀早鶯廚
香烹瓠葉道友扣門聲還似青溪上微吟踏葉行
經先主廟作
古廟積煙蘿威靈及物多因知曹孟德爭柰此公何樹
古靁㾗剝碑荒篆畫訛今朝冥禱祝祇望息干戈
寄中條道者
柏梯杉影裏頭白藥山孫今古管不得是非爭肻論虎
鬚懸瀑滴禪衲帶苔㾗常恨龍鐘也無因接話言
夏日晩望
登臨聊一望不覺意恞然陶侃寒溪寺如今何處邊汀
沙生旱霧山火照平川終事東歸去干戈滿許田
送僧歸山(第六句缺一字)
眼青禪帔赤氣岸出塵埃霞外終須去人間作麽來崖
香泉吐乳塢燥燒靁他日終相覓山門何處開
覽皎然渠南鄉集
學力不相敵清還彷彿同高于寳月月誰得射雕弓至
鑒封姚監良工遇魯公如斯深可羨千古共清風
覽姚合極玄集(第四句缺一字)
至鑒如日月今時即古時髮如邊草白誰念射聲好
鳥挨花落清風出院遲知音郭有道始為一吟之
大駕西幸秋日聞雷
軍書日日催處處起塵埃黎庶何由泰鑾輿早晩回夏
租方減食秋日更聞雷莫道蒼蒼意蒼蒼眼甚開
詩(紀事題作言詩)
經天緯地物動必計(一作是)仙才幾處覓不得有時還自
來真風含素髮秋色入靈臺吟向霜蟾下終須神鬼哀
秋末江上望
莽莽古江濱紛紛墜葉頻煙霞誰是主邱隴自傷神吞
併寧唯漢淒涼莫問陳盡隨流水去寂莫野花春
乞食僧
擎鉢貌清羸天寒出寺遲朱門當大路風雪立多時似
月心常淨如麻事不知行人莫輕誚古佛盡如斯
寒望九峰作
九朵碧芙蕖王維圖未圖層層皆有瀑一一合吾居雨
歇如爭出霜嚴不例枯世猶多事在為爾久躊躇
薊北寒月作
薊門寒到骨戰磧鴈相悲古屋不勝雪嚴風欲斷髭清
吟得冷向遠念失佳期寂莫誰相問迢迢天一涯
新猨(一作新蟬)
尋常看不見花落樹多苔忽向高枝發又從何處來風
清聲更揭月苦意(一作思)彌哀多少求名者年年被爾催
懷南岳隱士二首(一作贈隱者)
千峰映碧湘真隱此中藏餅不煮石喫眉應似髮長風
榸(一作根)支酒甕鶴蝨落琴床雖(一作誰)斆忘機者斯人尚
未忘
見說祝融峰擎天勢似騰藏千尋瀑布出十八高僧古
路無人跡新霞出石稜終期將爾叟一一月中登
追憶馮少常
盛德方清貴旋聞逐逝波令人翻不會積善合如何直
道登朝晩分憂及物多至今新定郡猶咏袴襦歌
聞閔廷言周璉下第
前牓年年見高名日日聞常因不平事便欲見吾君兄
弟居清島園林生白雲相思空悵望庭葉赤紛紛
寄景地判官
渚宫江上别倏忽十餘年舉世唯攻說多君即不然浦
珠為履重園柳助詩玄勉力酬知己昌朝正急賢
讀賈區賈島集
區終不下島島亦不多區冷格俱無敵貧根亦似愚青
雲終歎命白閣久圍鑪今日成名者還堪為爾吁
送衲僧之江西
索索復索索無憑却有憑過溪遭惡雨乞食得乾菱祇
有山相伴終無事可仍如逢梅嶺旦向道祇寧馨
故林偶作
朗吟無一事孤坐瀔江濆媚世非吾道良圖有白雲蠧
魚開卷落啄木隔花聞唯寄壺中客金丹許共分
寄栖白大師二首
流浪江湖久攀緣歲月闌高名當世重好句逼人寒月
苦蟬聲嗄鐘清柿葉乾龍鍾千萬里擬欲訪師難
蒼蒼龍闕晩九陌雜香塵方外無他事僧中有近臣青
門玉露滴紫閣錦霞新莫話三峰去澆風正蕩淳
送人之渤海
國之東北角有國每朝天海力侵不盡夷風常宛然山
藏羅刹宅水雜巨鼇涎好去吳鄉子歸來莫隔年
寄李道士
常見高人說猶來不偶然致身同槁木話道出忘筌長
嘯仙鐘外眠楂海月邊倘修陰奼奼一望寄余焉
秋送夏郢歸錢塘
歸客指吳國風帆幾日程新詩陶雪字玄髮有霜莖微
月生滄海殘濤傍石城從兹江島意應續子陵名
送僧歸翠微
祇衲一箇衲翠微歸舊岑不知何歲月即得到師心逕
遶千峰細菴開亂木深倘然雲外老他日亦相尋
經友生墳
多君墳在此令我過悲涼可惜為人好剛須被數將白
雲從塚出秋草為誰荒不覺頻回首西風滿白楊
懷洛下盧縉雲
一減三張價幽居少室前豈應貧似我不得信經年木
落多詩藁山枯見墨煙何時深夜坐共話草堂禪
送李鉶赴舉
詩業務經綸新皆意外新因知登第牓不著不平人句
得孤舟月心飛九陌塵明年相賀日應到曲江濱
寳禪師見訪
山兄心似我岸谷亦難交不見還相憶來唯添寂寥茶
煙粘衲葉雲水透蘅茆因話流年(一作陽)事斯須不可抛
觀碁
逸格格難及半先相遇稀落花方滿地一局到斜暉禇
胤死不死將軍飛已飛今朝慙一行無以造玄微
題一上人經閣
鳥外何須去衣如蘚亦從但能無一事即是住孤峰雨
歇雲埋閣月明霜灑松師心多似我所以訪師重
和毛學士舍人早春
陋巷冬將盡東風細雜籃解牽窗夢遠先是澗梅諳茶
癖金鐺快(舍人有茶譜)松香玉露含書齋山帚撅盤饌藥花
甘雅得琴中妙(舍人妙于七絃)常挼臉似酣雪消聞苦蟄氣候
似宜蠶密勿須清甲朝歸遶碧潭丹心空拱北新作繼
周南竹杖無斑點紗巾不著簪大朝名益重後進力皆
覃至理雖亡一臣時亦說三不知門下客誰上晏嬰驂
御定全唐詩卷八百三十三
