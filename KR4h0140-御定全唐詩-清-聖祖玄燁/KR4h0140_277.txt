欽定四庫全書
御定全唐詩卷二百七十七
盧綸
和李使君三郎早秋城北亭樓宴崔司士因寄
關中弟張評事時遇
黃花古城路上盡見青山桑柘晴川口牛羊落照間野
情随卷幔軍士(一作事)隔重關道合偏多賞官微獨不閒
鶴分琴久罷書到鴈應還為謝登龍客瓊枝寄一攀
和趙端公九日登石亭上和州家兄
洛浦想江津悲懽共此辰採花湖岸菊望國舊樓人鴈
别聲偏苦松寒色轉新傳書問漁叟借寇爾何因
酬趙少尹戲示諸姪元陽等因以見贈
八龍三虎儼成行瓊樹花開鶴翼張且請同觀舞鸜鵒
何須竟哂食檳榔歸時每愛懷朱橘戲處常聞佩紫囊
謬入阮家逢慶樂竹林因得奉壺觴
奉和戶曺叔夏夜寓直寄呈同曺諸公幷見示
斂板捧清詞恭聞侍直時暮塵歸衆騎邃宇捨諸司華
月先燈至清風與簟随亂螢光熠熠行樹影離離龍卧
人寧識鵬搏鷃豈知便因當五夜敢望竹林期
和金吾裴將軍使往河北宣慰因訪張氏昆季
舊居兼寄趙侍郎趙卿拜陵未廻
飛軒不駐輪感激漢儒臣氣懾千夫勇恩傳萬里春古
原收野燎寒笛怨空鄰書此逹良友五(一作杜)陵風雨頻
和太常李主簿秋中山下别墅即事
清秋来幾時宋玉巳先知曠朗霞映竹澄眀山滿池葺
橋雙鶴赴(一作起)收果衆猨随韶樂方今奏雲林徒蔽虧
詶韋渚秋夜有懷見寄
蕭條良夜永秋草對衰顔露下鳥初定月眀人自閒獨
悲無舊業共喜出時艱為問功成後同游何處山
同吉中孚夢桃源
春雨夜不散夢中山亦隂雲中碧潭水路暗紅花林花
水自深淺無人知古今
夜静春夢長夢逐仙山客園林滿芝术雞犬傍籬柵幾
處花下人看予笑頭白
同柳侍郎題侯釗侍郎新昌里(一作詶侯釗侍郎春日見寄)
清源君子居左右盡(一作滿)圖書三逕春自足一瓢歡有
餘庭莎成野席闌藥是家蔬幽顯豈殊迹昔賢徒病諸
詶孫侍御春日見寄
經過里巷春同是謝家鄰顧我覺衰早荷君留醉頻松
高猶覆草鶴起暫縈塵始悟逹人志患名非患貧
和王員外冬夜寓直
高步長裾錦帳郎居然自是漢賢良潘岳叙年因鬢髮
揚雄託諫在文章九天韶樂飄寒月萬戶香塵裛曉(一作)
(夜)霜坐見重門儼朝騎可憐雲路獨翺翔
詶金部王郎中省中春日見寄
南宫樹色曉森森雖有春光未有隂鶴侣正疑芳景引
玉人那為簿書沈山含瑞氣偏當日鶯逐輕風不在林
更有阮郎迷路處萬株紅樹一溪深
奉和陕州十四翁中丞寄雷州二十翁司戶
聮飛獨不前迥落海南天賈傅竟行矣邵公唯泫然瘴
開山更遠路極水無邊沈劣本多感况聞原上篇
和李中丞詶萬年房署少府過汾州景雲觀因
以寄上房與李早年同居此觀
顯晦澹無迹賢哉常晏如如何警孤鶴忽乃傳雙魚叙
以泉石舊悵然風景餘低回青油幕夢寐白雲居玉洞
桂香滿雪壇松影疎沈思矚仙侣紓組正軍書積學早
成道感恩難遂初梅生諒多感歸止豈吾(一作無)廬
詶陳翃郎中冬至擕柳郎竇郎歸河中舊居見
寄
三旬一休沐清景滿林廬南郭羣儒從東牀兩客居燒
(一作晨)煙浮雪野麥隴潤冰渠班白皆持酒蓬茅盡有書
終期買寒渚同此利蒲魚
詶李益端公夜宴見贈
戚戚一西東十年今始同可憐歌酒夜相對兩衰翁
和陳翃郎中拜本府少尹兼侍御史獻上侍中
因呈同院諸公
金印垂鞍白馬肥不同疏廣老方歸三千士裏文章伯
四十年来錦繡衣節比青松當澗直心随黃雀繞簷飛
鄉中賀者唯爭路不識傳呼獬豸威
和王倉少尹暇日言懷
清秋多暇日况乃是夫君習静通仙事書空閱篆(一作籙)
文劒飛終上漢鶴夢不離雲無限煙霄路何嗟迹未分
和崔侍郎游萬固(一作回)寺
聞說中方高樹林曙華先照囀春禽風雲才子冶游思
蒲柳老人惆悵心石路青苔花漫漫雪簷垂溜玉森森
賀君此去君方至河水東流西日沈
和裴延齡尚書寄題果州謝舍人仙居
飄然去謁八仙翁自地從天香滿空紫盖迥標雙鶴上
語音猶(一作遥)在五雲中青溪不接漁樵路丹井唯傳草
木風歌此因思捧金液露盤長慶漢皇宫
詶崔侍御早秋卧病書情見寄時君亦抱疾在
假中
擲地金聲信有之瑩然冰玉見清詞元凱癖成官始貴
相如渴甚貌逾衰荒園每覺蟲鳴早華館常聞客散遲
寂寞罷琴風滿樹幾多黃葉落蛛絲
詶靈澈上人(一作口號戲贈靈澈上人時奉事入城)
軍人奉役本無期落葉(一作葉落)花開總不知走馬城中頭
雪白若為將面見湯師
敬詶大府二十四舅覽詩卷因以見示
郄公憐戅亦憐愚忽賜金盤徑寸珠徹底碧潭滋涸溜
&KR1062;枝紅豔照枯株九門洞唘延高論百辟聮行挹大儒
顧已文章非酷似敢將幽劣俟洪爐
雨中酬友人
看山獨行歸竹院水遶前階草生遍空林細雨暗(一作明暗)
(寂)無聲唯有愁心兩相見
詶人失題
孤鸞將鶴羣晴日麗(一作唳)春雲何幸晚飛者清音長此
聞
哭司農苗主簿
原頭殯御遶新塋原下(一作上)行人望哭聲更想秋山連
古木唯應石上見君名
得耿湋司法書因叙長安故友零落兵部苖員
外發秘省李校書端相次傾逝潞府崔功曺峒
長林司空丞曙俱謫遠方余以搖落之時對書
增歎因呈河中鄭倉曺暢參軍昆季
鬢似衰蓬心似灰驚悲相集老相催故友九泉留語别
逐臣千里寄書来塵容帶病何堪問淚眼逢秋不喜開
幸接野居宜屣(一作縱)步冀君清夜(一作論一作夢)一申哀
同兵部李紓侍郎刑部包佶侍郎哭皇甫侍御
曾
攀龍與泣麟哀樂不同塵九陌霄漢侣一燈冥漠人舟
沈驚海闊蘭折怨霜頻巳矣復何見故山應更春
綸與吉侍郎中孚司空郎中曙苗員外發崔補
闕峒耿拾遺湋李校書端風塵追游向三十載
數公皆負當時盛稱榮耀未幾俱沈下泉暢博
士當感懷前蹤有五十韻見寄輙有所詶以申
悲舊兼寄夏侯侍御(一作郎)審侯倉曺釗
禀命孤且賤少為病所嬰八歲始讀書四方遂有兵童
心幸不羈此去負平生是月胡入洛眀年天隕星夜行
登灞陵惝怳靡所征雲海一翻蕩魚龍俱不寧因浮襄
江流遠寄鄱陽城鄱陽富學徒誚我戅無營諭以詩禮
義勖随賓薦名舟車更滯留水陸互隂晴曉望怯雲陣
夜愁驚鶴聲淒淒指宋郊浩浩入秦京沴氣既風散皇
威如日明方逢粟比金未識公與卿十上不可待三年
竟無成偶為逹者知揚我于王廷素志且不立青袍徒
見縈昏孱夙自保静&KR0997;本殊形始趨甘棠隂旋遇密人
迎考實績無取責能才固輕新豐古離宫宫樹鎖雲扄
中復蒞茲邑往惟曾所經繚垣何逶迤水殿亦崢嶸夜
雨滴金砌隂風吹玉楹官曺雖檢率國步日夷平命蹇
固安分禍来非有萌因逢駭浪飄幾落無辜刑巍巍登
壇臣獨正天柱傾悄悄失途子分將秋草并百年甘守
素一顧乃拾青相逢十月交衆卉飄已零感舊諒戚戚
問孤懇煢煢侍郎文章宗傑出淮楚靈掌賦若吹籟司
言如建瓴郎中善餘慶雅韻與琴清鬱鬱松帶雪蕭蕭
鴻入冥員外真貴儒弱冠被華纓月香飄桂實乳溜滴
瓊英補闕思冲融巾拂藝亦精(一作六藝亦精明)綵蝶戲芳圃
瑞雲凝(一作滋)翠屏拾遺興難侔逸調曠無程九醖貯彌
潔五花寒轉馨校書才智雄舉世一娉婷賭墅鬼神變
屬詞鸞鳳驚差肩曳長裾總轡奉和鈴共賦瑶臺雪同
觀金谷箏(一作笙)倚天方比劒沈井(一作水)忽如瓶神昧不
可問天高莫爾聽君持玉盤珠瀉我懷袖盈讀罷涕交
頤願言躋百齡
詶李叔度秋夜喜相遇因傷關東寮友喪逝見
贈
寒月照秋城秋風泉澗鳴過時見蘭蕙獨夜感衰榮酒
散同移疾(一作病)心悲似遠行以愚求作友何德敢稱兄
谷變波長急松枯樂未成恐看新鬢色怯問故人名野
澤雲隂散荒原日氣生羈飛本難定非是惡弦驚
同李益傷秋
歲去人頭白秋来樹葉黃搔頭向黃葉與爾共悲傷
白髮嘆
髮白曉梳頭女驚妻淚流不知絲色後堪得幾回秋
逢病軍人
行多有病(一作無力)住無糧萬里還鄉未到鄉蓬鬢哀吟古
城下不堪秋氣入金瘡
村南逢病叟
雙膝過頤頂在肩四鄰知姓不知年卧驅鳥雀惜禾黍
猶恐諸孫無社錢
七夕詩(同用秋字一作他鄉七夕)
祥光若可求閨女夜登樓月露浩方下河雲凝不流鉛
華潛警曙機杼暗傳秋迴想斂餘睠人天俱是愁
七夕詩(同用期字)
凉風吹玉露河漢有幽期星彩光仍隠雲容掩復離良
宵驚曙早閏歲怨秋遲何事金閨子空傳得網絲
長門怨
空空(一作宫)古廊殿寒月落斜暉臥聽未央曲滿箱歌舞
衣
妾薄命
妾年初二八兩度嫁狂夫薄命今猶在堅貞掃地無
倫開府席上賦得詠美人名觧愁
不敢苦相留眀知不自由嚬眉乍欲語斂笑又低頭舞
態兼些(一作微兼)醉歌聲似帶羞今朝總見也只不(一作要)觧
人愁
王評事駙馬花燭詩
萬條銀燭引天人十月長安半夜春步障三千隘將(一作)
(無間)斷幾多珠翠落香塵
一人女婿萬人憐一夜調(一作稠)疎抵百年為報司徒好
將息明珠觧轉又能圓
人主人臣是親家千秋萬歲保榮華幾時曾向高天上
得見今宵月裏花
比翼和鳴雙鳳皇欲棲(一作玉梅)金帳滿城香平明却入天
泉裏日氣曈曨五色光
和趙給事白蠅拂歌
華堂多衆珍白拂稱殊異柄裁沈節香襲人上結為文
下垂穗霜縷霏微瑩且柔虎鬚乍細龍髯稠皎然素色
不因染淅爾凉風非為秋羣蠅青蒼恣游息廣庖萬品
無顔色金屏成點玉成瑕晝眠宛轉空咨嗟此時滿筵
看一舉荻花忽旋楊花舞砉如寒隼驚暮禽颯若繁埃
得輕雨主人說是故人留每誡如新比白頭若將揮玩
閒臨水願接波中一白鷗
蕭常侍癭柏亭歌
柏之異者山中靈何人斷絶為君亭雲翻浪捲不可識
鳥獸成形花倒植莓苔舊點色尚青霹靂殘痕節猶黑
金貂主人漢三老構此窮年下朝早心規目製不暫疲
匠者受之無一詞清晨拂匣菱生鏡落日憑闌星滿池
攢甍鬭栱無斤跡根癭聮懸同素壁數層亂寫雲裏峯
萬片争呈雪中石重簾不動自飄香似到瀛洲白玉(一作)
(雪)堂水精如意刁金(一作方同一作方合)色雲母屏風透(一作遂)掩
光四階綿綿被纖草草上依微衆山道松間汲井煙翠
寒洞裏圍碁天景好愚儒敢欲賀成功鸞鳳棲翔固不
同應念廢材今接地一枝思寄戶庭中
慈恩寺石磬歌
靈山石磬生海西海(一作波)濤平處與山齊長眉老僧同
佛力呪使鮫人往求得珠穴沈成綠浪痕天衣拂盡蒼
苔色星漢徘徊山有風禪翁静扣月明中羣仙下雲龍
出水鸞鶴交飛半空裏山(一作城)精木魅不可聽落葉秋
砧一時起花宫杳杳(一作梵宫香散)響泠泠無數沙門昏夢醒
古廊燈下見行道疎林(一作柳)池邊聞誦經徒壯(一作使)洪
鐘祕高閣萬金費盡工雕鑿豈如全質挂青松數葉殘
雲一片峯吾師寶之夀中國願同劫石無終極
送張郎中還蜀歌
秦家御史漢家郎親專兩印征殊方功成走馬朝天子
伏檻論(一作談)邊若流水曉離僊署趨紫微夜接高儒讀
青史瀘南五將望君還願以天書示百蠻曲棧重江初
過雨前旌後騎不同山迎車拜舞多耆老舊卒新營遍
青草塞口雲生火候遲煙中鶴唳軍行早黃花川下水
交横遠映(一作雁)孤霞蜀國晴卭竹筍長椒瘴起荔枝花
發杜鵑鳴迴首岷峨半天黑傳觴接膝何由得空令豪
士仰威名無復貧交恃顔色垂楊不動雨紛紛錦帳胡
瓶争送君須臾醉起簫笳發空見紅(一作雙)旌入白(一作塞)
雲
宴席賦得姚美人拍筝歌(美人曾在禁中)
出簾仍有鈿箏随見罷翻令恨識遲微收皓腕纏紅袖
深遏朱弦低翠眉忽然高張應繁(一作疎)節玉指迴旋若
飛雪鳳簫韶(一作龍)管寂不喧繡幕紗窗儼秋月有時輕
弄和郎歌慢處聲遲情更多巳愁紅臉能佯醉又恐朱
門難再過昭陽伴(一作宫)裏最聰明出到人間纔長成遥
知禁曲難翻處猶是君王說小名
陳翃郎中北亭送侯釗侍御(一作送劉侍御)賦得帶冰
流歌
溪中鳥鳴春景旦一派寒冰忽開散璧方鏡員流不斷
白雲鱗鱗滿河漢疊處淺旋處深撇捩寒魚上復沈羣
鵝鼓舞揚清音主人有客簪白筆玉壺貯水光如一持
此贈君君飲之聖君識君冰玉姿
棲巖寺隋文帝馬腦盞歌
天宫寶器隋朝物鏁在金函比金骨開函捧之光乃發
阿脩羅王掌中月五雲如拳輕復濃昔曾噀酒今藏龍
規形環影相透徹亂雪繁花千萬重可憐貞質無今古
可嘆隋陵一抔土宫中豔女滿宫春得親此寶能幾人
一留寒殿殿將壊唯有幽光通隙塵山中老僧眉似雪
忍死相傳保扄鐍
難綰刀子歌
黃金鞘裏青蘆葉麗若翦成銛且翣(一作捷)輕冰薄玉狀
不分一尺寒光堪决雲吹毛可試不可觸似有蟲搜闕
裂文淬之幾堕前池水焉知不是蛟龍子割雞刺虎皆
若空願應君心逐君指并州難綰竟何人每成此物如
有神
臘日(一作月)觀咸寧王部曲娑勒擒豹歌
山頭曈曈日將出山下獵圍照初日前林有獸未識名
將軍促騎無人聲潜形踠(一作蜿)伏草不(一作未)動雙鵰旋
轉羣鴉鳴隂方質子才三十譯語受詞蕃語揖捨鞍觧
甲疾如風人忽虎蹲獸人立&KR1554;然扼顙批其頤爪牙委
地涎淋漓既蘇復吼拗仍怒果叶英謀生致之拖自深
叢目如雷萬夫失容千馬戰傳呼賀拜聲相連殺氣騰
凌隂滿川始知縛虎如縛鼠敗虜降羌生(一作在)眼前(一作)
(皆目覩)祝爾嘉詞爾(一作身)無苦獻爾(一作看)將随犀象舞苑
中流水禁中山期爾攫搏開天顔非熊之兆慶無極願
紀雄名傳百蠻
賦得白鷗歌送李伯康歸使
積水深源(一作沈)白鷗翻(一作飛)翻倒影光素于潭之間銜
魚魚落(一作銜魚落)亂驚鳴爭撲蓮藂蓮葉(一作華)傾(一作爭撲蓮藂)
(葉傾)爾不見波中鷗鳥閒無營何必汲汲勞其生柳花冥
濛大堤口悠揚相和乍無有輕随去浪杳不分細舞清
(一作春)風亦(一作一)何有(一作久)似君換得白鵝時獨凭闌干
雪滿池今日還同看鷗鳥如何羽翮復參差復參差海
濤瀾漫何由期
皇帝(一本有聖字)感詞
提劒風雷(一作雲)動垂衣日月眀禁花呈瑞色國老見星
精發棹魚先躍窺巢鳥不驚山呼一萬歲直入九重城
天香(一作衣)五鳳彩御馬六龍文雨露清馳道風雷(一作雲)
翊上軍高旍(一作樓)花外轉行漏樂(一作嶽)前聞時見金鞭
舉空中指瑞雲
妙算干戈止神謀宇宙清兩階文物盛七德武功成校
獵長楊苑屯軍細柳營歸来獻眀主歌舞溢(一作滿一作隘)春
城
天樂下天中雲輧儼在空鉛黃豔河漢笑語合笙鏞巳
見長(一作今)随鳳仍聞不避(一作射)熊(一作驄)君王親試舞(一作)
(問)閶闔靜無風
御定全唐詩卷二百七十七
