欽定四庫全書
御定全唐詩卷五百八十三
温庭筠(補遺)
春日雨(一作細雨)
細雨濛濛入絳紗湖亭(一作灃湖)寒食孟珠(一作姝)家南朝漫
自稱流品宫體何曾為杏花
細雨
憑軒望秋雨涼入暑衣清極目鳥頻沒片時雲復輕沼
萍開更歛山葉動還鳴楚客秋江上蕭蕭故國情
秋雨
雲滿鳥行滅池涼龍氣腥斜飄看棋簟疎灑望山亭細
響鳴林葉圓文破沼萍秋隂杳無際平野但冥冥
春初對暮雨
淅瀝生叢篠空濛泫網軒暝姿看遠樹春意入塵(一作陳)
根點細飄風急聲輕入夜繁雀喧爭槿樹人靜出蔬園
瓦濕光先起房深影易昏不應江上草相與滯王孫
雪二首
硯水池先凍窗風酒易消雅聲出山郭人跡過村橋稍
急方縈轉才深未寂寥細光穿暗隟輕白駐寒條草靜
封還折松欹墮復搖謝莊今病眼無意坐通宵
羸驂出更慵林寺已疎鐘踏緊寒聲澀飛交細點重圃
斜人過跡階靜鳥行蹤寂寞梁鴻病誰人代夜舂
送人遊淮海(一作宿友人池)
背檣燈色暗宿客夢初成半夜竹窗雨滿池荷葉聲簟
涼秋閤思木落故山情明發又愁起桂花溪水清
原隰荑綠柳
迥野韶光早晴川柳滿(一作映柳)堤拂塵生嫩綠披雪見柔
荑碧玉牙猶短黃金縷未齊腰肢弄寒吹眉意入春閨
預恐狂夫折迎牽逸客迷新鶯將出谷應借一枝棲
宿秦生(一作僧)山齋
衡巫路不同結室在東峰歲晚得支遁夜寒逢戴顒龕
燈落葉寺山雪隔林鐘行解(一作李一作戒行)無由發曹溪欲
施舂
贈楚雲上人
松根滿苔石盡日閉禪關有伴年年月無家處處山煙
波五湖遠瓶屨一身閒岳寺蕙蘭晚幾時幽鳥還
宿白蓋峰寺寄僧
山房霜氣晴(一作清)一宿遂平生閤上見林影月中聞澗
聲佛燈銷永夜僧磬徹寒更不學何居士焚香爲宦情
送僧東遊
師歸舊山去此别已悽然燈影秋江寺篷聲夜雨船鷗
飛吳市外麟臥晉陵前若到東林社誰人更問禪
盤石寺留别成公
槲葉蕭蕭帶葦風寺前歸客(一作路)别支公三秋岸雪花
初白一夜林霜葉盡紅山疊楚天雲壓塞浪遥吳苑水
連空悠然旅㮄頻廻首無復松窗半偈同
題中南佛塔寺
鳴泉隔翠微千里到柴扉地勝人無慾林昏虎有威澗
苔侵客屨山雪入禪衣桂樹芳陰在還期歲晏歸
馬嵬佛寺
荒雞夜唱戰塵深五鼓雕輿過上林才信傾城是眞語
直教塗地始甘心兩重秦苑成千里一炷胡香抵(一作直)
萬金曼倩死來無絶藝後人誰肯惜青禽(一作琴)
清涼寺
黃花紅樹謝芳蹊宫殿參差黛巘西詩閤曉窗藏雪嶺
畫堂秋水接藍溪松飄晚吹(一作翠)摐金鐸竹蔭寒苔上
石梯妙跡奇名竟何在下方煙暝草萋萋
贈盧長史
移病欲成隱扁舟歸舊居地深新(一作心)事少官散故交
疎道直更無侣家貧惟有書東門煙水夢非獨爲鱸魚
秋日旅舍寄義山李侍御
一水悠悠隔渭城渭城風物近柴荆寒蛩乍響催機杼
旅雁初來憶弟兄自爲林泉牽曉(一作好)夢不關砧杵報
秋聲子虚何處堪消渴試向文園問長卿
晚坐寄友人
九枝燈在瑣窗空希逸無聊恨不同曉夢未離金夾膝
早寒先到石屏風遺簪可惜三秋白蠟燭猶殘一寸紅
應卷鰕簾看皓齒鏡中惆悵見梧桐
送渤海王子歸本國
疆理雖重海車書本一家盛勲歸舊國佳句在中華定
界分秋漲開帆到曙霞九門風月好回首是天涯
送北陽袁明府
楚鄉千里路君去及良晨葦浦迎船火茶山候吏塵桑
濃蠶臥晩麥秀雉聲春莫作東籬興青雲有故人
送李生歸舊居
一從征戰後故社幾人歸薄宦離山久高談與世稀夕
陽當板檻春日入柴扉莫却嚴灘意西溪有釣磯
早春滻水送友人
青門煙野外渡滻送行人鴨臥溪沙暖鳩鳴社樹春殘
(一作淺)波青有石幽草綠無塵楊柳東風裏相看淚滿巾
送襄州李中丞赴從事
漢庭文采有相如天子通宵愛子虚把釣看棋高興盡
焚香起草宦情疎楚山重疊當歸路溪月分明到直廬
江雨瀟瀟帆一片此行誰道爲(一作憶)鱸魚
江上别友人
秋色滿葭菼離人西復東幾年方暫見一笑又難同地
勢蕭陵歇江聲禹廟空如何暮灘上千里逐征(一作離)鴻
與友人别
半醉别都門含悽上古原晩風楊葉社寒食杏花村薄
暮牽離緒傷春憶晤言年芳本無限何况有蘭孫(一作蓀)
鴻臚寺有開元中錫宴堂樓臺池沼雅爲勝絶
荒凉遺址僅有存者偶成四十韻
明皇昔御極神聖垂耿光沈機發雷電逸躅陵堯湯西
覃積石山北至窮髮鄉四凶有獬豸(一作廌)一臂無螳螂
嬋娟得神豓郁烈聞國香紫絛鳴羯鼓玉管吹霓裳禄
山未封侯林甫才爲郎照融廓日月妥帖(一作貼)安紀綱
羣生到壽域百辟趨明堂四海正夷宴一塵不飛揚天
子自猶(一作遊一作悅)豫侍臣宜樂康軋然閶闔開赤日生扶
桑玉砌露(一作路)盤紆金壺(一作臺)漏丁當劒佩相擊觸左
右隨趨蹌玄珠十二旒紅粉三千行顧盻(一作盻睞)生羽翼
叱(一作咄)嗟廻雪霜神霞凌雲閣春水驪山陽盤鬭九子
糭(一作粽)甌擎五雲漿雙瓊京兆博(一作卜)七鼓邯鄲娼毰
毸碧雞鬭蘢䓤翠雉場仗官繡蔽膝寶馬金鏤(一作縷)鍚
椒塗隔鸚鵡(一作□)柘彈驚鴛鴦猗歟華國臣鬢髮俱蒼
蒼錫宴得幽(一作佳)致車從眞煒煌畫鷁照魚鼈鳴騶亂
鶖鶬颭&KR1527;蕩碧波炫煌迷(一作逮)横塘縈盈舞廻雪宛轉
歌遶(一作遶歌)梁豓帶畫銀絡寶梳金鈿筐沈冥類漢相醉
倒疑楚狂一旦紫微東胡星森耀芒憑陵逐鯨鯢唐突
驅犬羊縱火三月赤戰塵千里黃殽函與府寺從此俱
荒涼兹地乃蔓草故基摧(一作唯)壞牆枯池接斷岸唧唧
啼寒螿敗荷塌作泥死竹森如槍遊人問老吏相對聊
感傷豈必(一作不)見麋鹿然後堪廻腸幸今遇太平令節
稱羽觴誰知曲江曲(一作隖)歲歲棲鸞凰
訪知玄上人遇暴經因有贈
縹帙無塵滿畫廊鍾(一作終)山弟子靜焚香惠能未肯傳
心法張湛徒勞與眼方風颺檀煙銷篆印日移松影過
禪牀客兒自有翻經處江上秋來蕙草荒
寄崔先生
往年江海别元卿家近山陽古郡城蓮浦(一作沼)香中離
席散柳堤風裏釣船横星霜荏苒無音信煙水微茫變
姓名菰黍正肥魚正美五侯門下負平生
敬荅李先生
七里灘聲舜廟前杏花初盛草芊芊綠昏晴氣春風岸
紅漾輕綸(一作輪)野水天不爲傷離成極望更因行樂惜
流年一瓢無事麛裘暖手弄溪波坐釣船
宿灃曲僧(一作精)舍
東郊和氣新芳靄遠如塵客舍(一作路)停疲馬僧牆畫故
人沃田桑景(一作葉)晚平野菜花春更想嚴家瀨微風蕩
白蘋
宿一公精舍
夜闌黃葉寺瓶錫兩俱能松下石橋路雨(一作山)中山(一作)
(佛)殿燈茶爐天姥客棋席剡溪僧還笑長門賦高秋臥
茂陵
月中宿雲居寺上方
虚閤披衣坐寒階踏葉行衆星中夜少圓月上方明靄
盡無林色喧餘有澗聲祗應愁恨事還逐曉光生
豋盧氏臺
勝地當通邑前山有故居臺高秋盡出林斷野無餘白
露鳴蛩急晴天(一作天時)度雁疎由来放懷地非獨在吾廬
牡丹二首
輕隂隔翠幃宿雨泣晴暉醉後佳期在歌餘舊意非蝶
繁經(一作輕)粉住蜂重抱香歸莫惜薰爐夜因風到舞衣
水漾晴紅壓疊波曉來金粉覆庭莎裁成豓思偏應巧
分得春光最數多欲綻似含雙靨笑正繁疑有一聲歌
華堂客散簾垂地想凭闌干歛翠蛾
反生桃花發因題
疾眼逢春(一作相逢)四壁空夜來山雪破東風未知王母千
年熟且共劉郎一笑同已落又開横晚翠似無如有帶
朝紅僧虔蠟炬高三尺莫惜連宵照露叢
杏花
紅花初綻雪花繁重疊高低滿小園正見盛時猶悵望
豈堪開處已繽翻情爲世累詩千首醉是吾鄉酒一樽
杳杳豓歌春日午出牆何處隔朱門
和太常杜少卿東都脩竹里有嘉蓮
春秋罷注直銅龍舊宅嘉蓮照水紅兩處龜巢清露裏
一時魚躍翠莖東同心表瑞荀池上半面分妝樂鏡中
應爲臨川多麗句故持重豓向西風
題磁嶺海棠花
幽態竟誰賞歲華空與期島廻香盡處泉照豓濃時蜀
彩淡搖曳(一作拽)吳妝低怨思王孫又誰恨惆悵下山遲
苦棟花
院裏鶯歌歇牆頭蝶舞孤天香薰羽葆宮紫暈流蘇晻
曖迷青瑣氤氲向畫圖只應春惜别留與博山爐
自有扈至京師已後朱櫻之期
露圓霞赤數千枝銀籠誰家寄所思秦苑飛禽諳熟早
杜陵遊客恨來遲空看翠幄成陰日不見紅珠滿樹時
盡日徘徊濃影(一作蔭)下祗應重作釣魚期
答段柯古見嘲
彩翰(一作輪)殊翁金繚繞一千二百逃飛鳥尾薪(一作生)橋
下未爲癡暮雨朝雲世間少
蓮花
綠塘搖&KR1527;接星津軋軋蘭橈入白蘋應爲洛神波上韈
至今蓮蘂有香塵
過吳景帝陵
王氣銷來水淼茫豈能才與命相妨虚開直瀆三千里
青蓋何曾到洛陽
龍尾驛婦人圖
慢笑開元有倖臣直教天子到蒙塵今來看畫猶如此
何況親逢絶世人
薛氏池垂釣
池塘經雨更蒼蒼萬點荷珠曉氣凉朱瑀空偷御溝水
錦鱗紅尾屬嚴光
簡同志
開濟由來變盛衰五車纔得號鎡基留侯功業何容易
一卷兵書作帝師
瑟瑟釵
翠染冰輕透露光墮雲孫壽有餘香只因七夕回天浪
添作湘妃淚兩行
元日
神耀破氛昏新陽入晏溫緒風調玉吹端日應銅渾威
鳳蹌瑶簴升龍護璧門雨暘春令煦裘冕晬容尊
二月十五日櫻桃盛開自所居躡履吟翫競名
王澤章洋才
曉覺籠煙重春深染雪輕靜應留得蝶繁欲不勝鶯影
亂晨飇急香多夜雨晴似將千萬恨西北爲卿卿
寒食節日寄楚望二首
芳蘭無意綠弱柳何窮縷心斷入淮山夢長穿楚雨繁
花如二八好月當三五愁碧竟平臯韶紅換幽圃流鶯
隱員樹乳燕喧餘哺曠望戀曾臺離憂集環堵當年不
自遣晩得終何補鄭谷有樵蘇歸來要腰斧
家乏兩千萬時當一百五颸颸楊柳風穰穰櫻桃雨年
芳苦沈潦心事如摧櫓金犢近蘭汀銅龍接花塢青蔥
建楊宅隱轔端門鼓綵素拂庭柯輕毬落鄰圃三春謝
游衍一笑牽規矩獨有恩澤侯歸來看楚舞
清明日
清娥畫扇中春樹鬱金紅出犯繁花露歸穿弱柳風馬
驕偏避幰雞駭乍開籠柘彈何人發黃鸝隔故宫
禁火日(苐七句缺一字)
駘蕩清明日儲胥小苑東舞衫萱草綠春鬢杏花紅馬
轡輕銜雪車衣弱向風愁聞百舌殘睡正朦朧
嘲三月十八日雪
三月雪連夜未應傷物華只緣春欲盡留著伴梨花
楊柳八首(一作楊柳枝)
宜春苑外最長條閒褭春風伴舞腰正是玉人腸斷處
一渠春水赤闌橋
南内牆東御路旁預知春色柳絲黃杏花未肯無情思
何是(一作事)情(一作行)人最斷腸
蘇小門前柳萬條毶毶金線拂平橋黃鶯不語東風起
深閉朱門伴細腰
金縷毶毶碧瓦溝六宮眉黛惹春愁晚(一作曉)來更帶龍
池雨半拂闌干半入樓
館娃宫外鄴城西遠映征帆近拂堤繫得王孫歸意切
不關春草綠萋萋
兩兩黃鸝色似金褭枝啼露動芳音春來幸自(一作有)長
如線可惜牽纏蕩子心
御柳如絲映九重鳳皇窗桂繡芙蓉景陽樓畔千條露
一面新妝待曉鐘
織錦機邊鶯語頻停梭垂淚憶征人塞(一作寒)門二月猶
蕭索縱有垂楊未覺春
客愁
客愁看柳色日日逐春深蕩漾春風裏誰知歴亂心
和周繇(一作和周繇廣陽公宴嘲段成式詩繇詩題廣陽公宴成式速罷馳騁坐觀花)
(豓或有眼飽之嘲詩及段荅詩並六韻)
齊馬馳千駟盧姬逞十三玳筵方喜(一作盻)睞金勒自䟃
𧽼墮珥情初洽鳴鞭戰未酣神交花冉冉眉語柳毶毶
却略青鸞鏡翹翻翠鳳篸專城有佳對寕肯顧春蠶
光風亭夜宴妓有醉敺者
吳國初成陣王家欲觧圍拂巾雙雉叫飄瓦兩鴛飛
南歌子詞二首(一作添聲楊柳枝辭)
一尺深紅勝(一作蒙)麴塵天生舊物不如新合歡桃核終
堪恨裏許元來别有人
井底點燈深燭伊共郎長行莫圍棋玲瓏骰子安紅豆
入骨相思知不知
題李衛公詩二首
蒿棘深春衛國門九年於此盜乾坤兩行密疏傾天下
一夜陰謀逹至尊肉視具僚忘匕箸氣吞同列削寒溫
當時誰是承恩者肯有餘波達鬼邨
勢欲凌雲威觸天權傾諸夏力排山三年驥尾有人附
一日龍&KR1046;無路攀畫閤不開梁燕去朱門罷埽乳雅還
千巖萬壑應惆悵流水斜傾出武關
題谷隱蘭若
風帶巢熊拗樹聲老僧相引入雲行半坡新路畬纔了
一谷寒煙燒不成
觀棋(一作段成式詩)
閒對楸枰傾一壺黃華坪上幾成盧他時謁帝銅龍水
便賭宣城太守無
句
春水碧于天畫船聽雨眠(見優古堂詩話)綠樹遶村含細雨
寒潮背郭捲平沙(送人見詩人玉屑)
御定全唐詩卷五百八十三
