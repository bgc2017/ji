欽定四庫全書
御定全唐詩卷五十八
李嶠
中宗降誕日長寧公主滿月侍宴應制
神龍見像日仙鳳飬雛年大火乘(一作寶來)天正明珠對月
圓作新(一作祚延)金篋裏歌奏玉筐(一作箱)前今日宜孫慶還
參祝夀(一作聖)篇
奉和送金城公主適西蕃應制
漢帝撫戎臣絲言命錦輪還將弄機女遠嫁織皮人曲
怨關山月妝消道路塵所嗟穠李樹空對小榆春
侍宴長寧公主東莊應制(紀事云長寧公主韋庶人所生降楊慎交)
(造第東都府財幾竭又取西京高士廉第左金吾衛廢營合為宅作三重樓築山浚池帝及后)
(數臨幸置酒賦詩嶠等屬和即東莊也)
别業臨青甸鳴鑾降紫霄長筵鵷鷺集仙管鳳皇調樹
接南山近煙含北渚遥承恩咸已醉戀賞未還鑣
立春日侍宴内殿出剪綵花應制
早(一作幸)聞年欲至剪綵學芳辰綴綠(一作綺)竒能似裁紅
巧逼(一作過)真花從篋裏發葉向手中春不與時(一作韶)光
競何名天上人
奉和人日清暉閣宴羣臣遇雪應制
三陽偏勝節七日最靈辰行慶傳芳蟻升高綴綵人階
前蓂候月樓上雪驚春今日銜天造還疑上漢津
奉和春日遊苑喜雨應制
仙蹕九成(一作重)臺香筵萬夀杯一旬初降雨二月早聞
雷葉向朝隮密花含宿潤開幸承天澤豫無使日光催
春日侍宴幸芙蓉園應制
年光竹裏遍春色杏間遥煙氣籠青閣流文蕩畫橋飛
花隨蝶舞豔曲伴鸎嬌今日陪歡豫還疑陟紫霄
甘露(一作泉)殿侍宴應制
月宇臨丹地雲窗網碧紗御筵陳桂醑天酒酌榴花水
向浮橋直城連禁苑斜承恩恣歡賞歸路滿煙霞
奉和七夕兩儀殿會宴應制
靈匹三秋會仙期七夕過查來人泛海橋渡鵲填河帝
縷升銀閣天機罷玉梭誰言七襄詠重(一作流)入五弦歌
奉和九月九日登慈恩寺浮圖應制
瑞塔千尋起仙輿九日來萸房陳寶席菊橤散花臺御
氣鵬霄近升高鳳野開天歌將梵樂空裏共裵回
閏九月九日幸總持寺登浮圖應制
閏節開重九真遊下大千花寒仍薦菊座晚更披蓮刹
鳳回雕輦帆虹間綵旃還將西梵曲助入南薰弦
奉和驪山高頂寓目應制
步輦陟山巔山高入紫煙忠臣還捧日聖后欲捫天迥
識平陵樹低看華嶽蓮帝鄉應不遠空見白雲懸
遊禁苑陪幸臨渭亭遇雪應制
同雲接野煙飛雪暗長天拂樹添梅色過樓助粉妍光
含班女扇韻入楚王弦六出迎仙藻千箱荅瑞年
幸白鹿觀應制
駐蹕三天路回旃萬仞谿真庭羣帝饗洞府百靈棲玉
酒仙壚釀金方暗壁題佇看青鳥入還陟紫雲梯
送沙門弘景道俊玄奘還荆州應制(一作宋之問詩)
三乘歸淨域萬騎餞通莊就日離亭近彌天别路長荆
南旋杖鉢渭北限津梁何日紆真果還來入帝鄉
酬(一作和)杜五弟晴朝獨坐見贈
平明坐虚館曠代幾悠哉宿霧分空盡朝光度隙來影
低藤架密香動藥闌開未展山陽會空留池上杯
同賦山居七夕
明月青山夜高天白露秋花庭開粉席雲岫敞針樓石
類支機影池似泛槎流暫驚河女鵲終狎野人鷗
送崔主簿赴滄洲
紫陌追隨日青門相見時宦遊從此去離别幾年期芳
桂尊中酒幽蘭下調詞他鄉有明月千里照相思
寒食清明日早赴王門率成
遊客趨梁邸朝光入楚臺槐煙乘曉散榆火應春開日
帶晴虹上花隨早蝶來雄風乘令節餘吹拂輕灰
和周記室從駕曉發合璧宫
濯龍春苑曙翠鳳曉旗舒野色開煙後山光澹月餘風
長笳響咽川迥騎行疎珠履陪仙駕金聲振屬車
和杜侍御太清臺宿直旦有懷
貂冠朝彩振烏署曉光分欲嘯遷喬侣先飛擲地文庭
虛麥雨潤林静蕙風薰嵇駕終難仰梁鳬且自羣
和杜學士江南初霽羇懷
大江開宿雨征櫂下春流霧卷晴山出風恬晚浪(一作漲)
收岸花明水樹川鳥亂沙洲羈眺傷千里勞歌動四愁
(此篇與馬周浮江旅思詩後四句同而少異)
晚景悵然簡二三子
楚客秋悲動梁臺夕望賒梧桐稍下葉山桂欲開花氣
引迎寒(一作風)露光收向晚霞長歌白水曲空對綠池華
送李邕(一作送李安邑)
落日荒郊外風景正凄凄離人席上起征馬路傍嘶别
酒傾壺贈行書掩淚題殷勤御溝水從此各東西
又送别
岐路方為客芳尊暫解顔人隨轉蓬去春伴落梅還白
雲度汾水黃河遶晉關離心不可問宿昔鬢成斑
餞駱四二首
平生何以樂斗酒夜相逢曲中驚别緒醉裏失愁容星
月懸秋漢風霜入曙鐘明日臨溝水青山幾萬重
甲第驅車入良宵秉燭遊人追竹林會酒獻菊花秋霜
吹飄無已星河漫不流重嗟歡賞地翻召别離憂
春日遊苑喜雨應詔
園樓春正歸入苑弄芳菲密雨迎仙步低雲拂御衣危
花霑易落度鳥濕難飛膏澤登干庾歡情徧九圍
九日應制得歡字
令節三秋晩重陽九日歡仙杯還泛菊寶饌且調蘭御
氣雲霄近乘高宇宙寬今朝萬夀引宜向曲中彈
二月奉教作
柳陌鸎初囀梅梁燕始歸和風泛紫若柔露濯青薇日
艷臨花影霞翻入浪暉乘春重遊豫淹賞玩芳菲
三月奉教作
銀井桐花發金堂草色齊韶光愛日宇淑氣滿風蹊蝶
影將花亂虹文向水低芳春隨意晚佳賞日無暌
四月奉教作
暄籥三春謝炎鍾九夏初潤浮梅雨夕凉散麥風餘葉
暗庭幃滿花殘院錦疎勝情多賞託尊酒狎林箊
五月奉教作
綠樹炎氛滿朱樓夏景長池含凍雨氣山映火雲光果
院新櫻熟花庭曙槿芳欲逃三伏暑還泛十旬觴
六月奉教作(第四句缺三字第七句缺一字第八句缺三字)
養日暫裵回畏景尚悠哉避暑移琴席追凉竹
風依扇動桂酒溢壺開勞餌飛雪自可
八月奉教作
黃葉秋風起蒼葭曉露團鶴鳴初警候鴈上欲凌寒月
鏡如開匣雲纓似綴冠清尊對旻序高宴有餘歡
九月奉教作
曲池朝下鴈幽砌夕吟蛩葉徑蘭芳盡花潭菊氣濃寒
催四序律霜度九秋鐘還當明月夜飛蓋遠相從
十月奉教作
白藏初送節玄律始迎冬林枯黃葉盡水耗綠池空霜
待臨庭月寒隨入牖風别有歡娱地歌舞應絲桐
十一月奉教作
凝隂結暮序嚴氣肅長飈霜犯狐裘夕寒侵獸火朝冰
深遥架浦雪凍近封條平原巳從獵日暮整還鑣
十二月奉教作
玉燭年行盡銅史漏猶長池冷凝宵凍庭寒積曙霜蘭
心未動色梅館欲含芳裵回臨歲晩顧步佇春光
和麴典設扈從東郊憶弟使往安西冬至日恨
不得同申拜慶(第五句缺一字)
玉關方叱馭桂苑正陪輿桓嶺嗟分翼姜川限饋魚雪
花含晩雲葉帶荆舒重此西流詠彌傷南至初
馬武騎挽歌二首
五日皆休沐三泉獨不歸池臺金闕是尊酒玳筵非巷
静遊禽入門閒過客稀唯餘昔年鳳尚繞故樓飛
昔下天津館嘗過帝子家夜傾金屋酒春舞玉臺花試
馬依紅埒吹簫弄紫霞誰言東郭路翻枉(一作作)北門車
武三思挽歌
玉匣金為縷銀鈎石作銘短歌傷薤曲長暮泣松扃事
往昏朝霧人亡折夜星忠賢良可惜圖畫入丹青
天官崔侍郎夫人吳氏挽歌
寵服當年盛芳魂此地窮劒飛龍匣在人去鵲巢空簟
愴孤生竹琴哀半死桐唯當青史上千載仰嬪風
御定全唐詩卷五十八
