欽定四庫全書
御定全唐詩卷六百八十四
吳融
吳融字子華越州山隂人龍紀初及進士第韋昭度討
蜀表掌書記累遷侍御史去官依荆南成汭久之召為
左補闕拜中書舍人昭宗反正造次草詔無不稱旨進
戶部侍郎鳳翔劫遷融不克從去客閺鄕俄召還翰林
遷承旨卒有唐英集三卷今編詩四卷
奉和御製(一本有幸嶽寺三字)
嶽寺清秋霽宸遊永日閒霓旌森物外鳳吹落人間玉
潄穿城水屏開對闕山皆知聖情悅麗藻灑芳蘭
和集賢相公西溪侍宴觀競渡
片水聳層槁祥烟靄慶霄晝花鋪廣宴晴電閃飛橈浪
疊搖仙仗風微定彩標都人同盛觀不覺在行朝
山居即事四首
桂樹秋来風滿枝碧巖歸日免乖期故人盡向蟾宫折
獨我攀條欲寄誰
不傲南窗且採樵乾松每帶濕雲燒庖厨却得長兼味
三秀芝根五术苗
萬事翛然只有棋小軒高淨簟凉時闌珊半局和微醉
花落中庭樹影移
無鄰無里不成邨水曲雲重掩石門何用深求避秦客
吾家便是武陵源
紅白牡丹
不必繁絃不必歌静中相對更情多殷鮮一半霞分綺
潔澈旁邊月颭波看久願成莊叟夢惜留湏倩魯陽戈
重来應共今来別風堕香殘(一作殘香)襯綠莎
中秋(此下一本有十五夜三字)陪熙用學士(此下一本有侍郎二字)禁
中翫月(此下一本有因書五言六韵六字)
月圓年十二秋半每多隂此夕無纖靄同君宿禁林未
高知海闊當午見宫深衣似繁霜透身疑積水沉遭逢
陪侍輦歸去憶抽簮太液池南岸相期到暁吟
題豪家故池
歲久無泉引春来仰雨流萍枯(一作乾)黏朽檻沙淺露沉
舟照影人何在持竿客寄遊翛然興廢外回首謝眠鷗
偶題
賤子曾塵國士知登門倒屣憶當時西州酌盡看花酒
東閣編成詠雪詩莫道精靈無伯有尋聞任侠報爰絲
烏衣舊宅猶能認粉竹金松一兩枝
渚宫立春書懷
春候侵殘臘江蕪綠已齊風高鶯轉澁雨密雁飛低向
日心須在歸朝路欲迷近聞驚御火猶及㶚陵西
聞李翰林遊池上有寄
花飛絮落水和流玉署詞臣奉詔遊四面看人随畫鷁
中流合樂起眠鷗皇恩自抱丹心報清頌誰將白雪酬
不為禁鐘催入宿前峯月上未回舟
谷口寓居偶題
涔涔病骨怯朝天谷口歸来取性眠峭壁削成開畫障
急溪飛下咽繁弦不能塵土争閑事且放形神學散仙
已熟前峯採芝徑更於何處養殘年
無題
萬態千端一瞬中沁園蕪沒佇秋風鵁鶄夜警池塘冷
蝙蝠晝飛樓閣空粉貌早聞殘洛市簫聲猶自傍秦宫
今朝陌上相非者曾此歌鐘幾醉同
賦雪
一夜隂風度平明顥氣交未知融結判惟見混茫包路
莫藏行跡林難出樹梢氣應封獸穴險必堕禽巢影密
燈回照聲繁竹送敲翫宜蘇(一作酥)讓點飡稱蜜勻(一作同)
抄結凍防魚躍黏沙費馬跑爐寒資爇荻屋暖賴編茅
遠不分山疊低宜失地坳闌干高百尺新霽若為抛
寄僧
柳拂池光一點清紫方袍袖杖藜行偶傳新句来中禁
誰把閒書寄上卿錫倚山根重蘚破棋敲石面碎雲生
應憐正視淮王詔不識東林物外情
酬僧
吾師既續惠休才况值高秋萬象開吟處遠峯横落照
定中黃葉下青苔雙林不見金蘭久丹椘空翻組繡来
聞說近郊寒尚綠登臨應待一追陪
題延夀坊東南角古池
蔓草蕭森曲岸摧水籠沙淺露莓苔更無蔟蔟紅妝點
猶有雙雙翠羽来雨細幾逢耕犢去日斜時見釣人回
繁華自古皆相似金谷荒園土一堆
登鸛雀樓
鳥在林梢脚底看夕陽無際戍烟殘凍開河水奔渾急
雪洗條山錯落寒始為一名抛故國近因多難怕長安
祖鞭掉折徒為爾贏淂雲溪負釣竿
和峡州馮使君題所居
三年拔薤成仁政一日誅茅葺所居曉岫近排吟閣冷
夜江遥響寝堂虛惟懷避地逃多難不羡朝天卧直廬
記得街西鄰舍否投荒南去五千餘
秋日感事
一葉飄然夕照沉世間何事不經心幾人欲話雲臺峻
獨我方探禹穴深雞檄固應無下策鶴書還要問中林
自憐情為多憂動不為西風白露吟
鶯
日落林西鳥(一作烏)未知自先飛上最高枝千啼萬語不
離恨已去又来如有期慣識江南春早處長驚薊北夢
回時謝家園裏成吟久只欠池塘一句詩
次韻(一本無韵字)和王員外雜遊四韻
一兮難減亦難加得似溪頭浣越紗兩槳慣邀催去艇
七香曾占取来車黃昏忽堕當樓月清曉休開滿鏡花
誰見玉郎腸斷處露床風簟半欹斜
秋事
江天暑氣自涼清物候須知(一作因)一雨成松竹健来唯
欠語蕙蘭衰去始多情他年擬獻書空在此日知機意
盡平更欲輊橈放烟浪葦花深處睡秋聲
和陸拾遺題諫院松
落落孤松何處尋月華西畔結根深曉含仙掌三清露
晚上宫墻百雉隂野鶴不歸應有怨白雲高去太無心
碧巖秋澗休相望捧日元須在禁林
題楊子津亭
楊子江津十四經紀行文字徧長亭驚人旅髩斬新白
無事海門依舊青前路莫知霜凛凛故鄕何處雁冥冥
可憐不識生離者數點漁帆落暮汀
閒望
三點五點映山雨一枝兩枝臨水花蛱蝶狂飛掠芳草
鴛鴦穏睡(一作對浴)翹暖沙闕下新居成别(一作非已)業江南舊
隠是誰家東遷西去俱(一作都)無計却羡暝歸林上鴉
雪後過昭應
路過章臺氣象寬九重城闕在雲端烟含上苑沉沉紫
雪露南山&KR0719;&KR0719;(一作&KR1128;&KR1128;)寒綺陌已堪騎(一作馳)寶馬綠蕪行
即彈(一作藉)金丸㶚川南北真圖畫更待殘陽一望看
商人
百尺竿頭五兩斜此生何處不為家北抛衡嶽南過雁
朝彂襄陽莫看花蹭蹬也應無陸地團圓應覺有天涯
随風逐浪年年别却笑如期八月槎
岐下聞杜鵑
化去蠻鄊北飛来渭水西為多亡國恨不忍故山啼怨
已驚秦鳳靈應識漢雞數聲煙漠漠餘思草萋萋樓迥
波無際林昏日又低如何不腸斷家近五雲溪
雨後聞思歸樂二首
山禽連夜呌兼雨未嘗休儘(一作祇)道思歸樂應多離别
愁我家方旅食故國在滄洲聞此不能寐青燈苑屋(一作)
(舍)幽
一夜鳥(一作自)飛鳴關關徹五更似因歸路隔長使别魂
驚未省愁雨暗就中傷月明須知越吟客欹枕不勝情
中夜聞啼禽
漠漠蒼蒼未五更宿禽何處兩三聲若非西澗回波觸
即是南塘急雨驚金屋獨眠堪寄恨商陵永訣更牽情
此時歸夢随腸斷半壁殘燈(一作釭)閃閃眀
靈池縣見早梅(時太尉中書令京兆公奉詔討蜀余在幕中)
小園晴日見寒梅一寸鄕心萬里回春日暖時抛笠澤
戰塵飛處上琴臺棲身未識登龍地落茟元非倚馬才
待勒燕然歸未得雪枝南畔少徘徊
野廟
古原荒廟揜莓苔何處喧喧鼔笛来日暮鳥歸(一作啼)人
散盡野風吹起紙錢灰
閒書
接鷺陪鸞漫得羣未如高卧紫溪雲晉陽起義尋常見
湖口屯營取次聞大扺鷦鵬須自適何嘗玉石不同焚
回看帶礪山河者濟(一作到)得危時沒舊勲
寄貫休上人
别来如夢亦如雲八字微言不復聞世上浮沉應念我
茟端飛動只降君幾同江步吟秋霽更憶山房語夜分
見擬沃州尋舊約且教丹頂許為鄰
書懷
傍巖依樹結簷楹夏物蕭疎景更清灘響忽高何處雨
松陰自轉遠山晴見多鄰犬遥相認来慣幽禽近不驚
争得便誇饒勝事九衢塵裏免勞生
重陽日荆州作
萬里投荒已自哀高秋寓目更徘徊濁醪任冷難辭醉
黃菊因暄却未開上(一作舊)國莫歸戎馬亂故人何在塞
鴻来驚時感事俱無奈不待殘陽下椘臺
寄貫休
休公何處在知我宦情無已似馮唐老方知武子愚一
身仍更病雙闕又須趨若得重相見冥心學半銖
秋日渚宫即事
漠漠澹雲烟秋歸澤國天風高還促燕雨細未妨蟬静
引荒城望凉驚旅枕眠更堪憔悴裏欲汎洞庭船
荆州寓居書懷
一室四無鄰荒郊接古津幽閑消俗態搖落露家貧絶
跡思浮海修書嬾寄秦東西不復問翻笑泣岐人
和嚴諫議蕭山廟十韻(舊說常聞簫管之聲因而得名次韵)
澤國瞻遺廟雲韶(一作巔)仰舊名一隅連障影千仞落泉
聲老狖尋危棟秋蛇束畫楹路長資稅駕歲儉絶豐盛
默默雖難測昭昭本至平豈知遷去客自有復(一作不擇點)
来兵美舜歌徒作欺堯犬正獰近兼聞順動敢復怨徂
征日出天須霽風休海自清肺腸無處說一為啟聰明
松江晚泊
樹遠天疑盡江奔地欲随孤帆落何處殘日更新離客
是凄凉本情為繫滯枝寸腸無計免應只椘猿知
湖州溪樓書獻鄭員外
危檻等飛檣閑追晚際凉青林上雨色白鳥破溪光目
以高須極心因静更傷唯公舊相許早晚侍長楊
秋興
微雨過菰葦野居生早凉襟期(一作身心)漸蕭灑精爽欲飛
揚魚買罾頭活酒沽船上香不緣人不用始道静勝忙
端居
片雨過前汀端居枕簟清病魔(一作容)随暑退詩思傍凉
生别燕殷勤語殘蟬彷彿鳴古来悲不盡况我本多情
途中
一棹歸何處蒼茫落照昏無人應失路有樹始知春湖
岸春耕廢江城戰鼓喧儒冠解相誤學劍盡乘軒
西陵夜居
寒潮落遠汀暝色入柴扃漏永沉沉静燈孤的的清林
風移宿鳥池雨定流螢盡夜成愁絶啼蛩(一作螀)莫近庭
燕雛
掠水身猶重偎風力尚微瓦苔難定立簷雨忽喧歸未
識重溟遠先愁一葉飛銜泥在他日兩兩占春暉
新秋
白髮又經秋端居海上洲(一作舟)無機因事發有涕為時
流新酒乘涼壓殘棋隔夜收公車無路入同拜老閑侯
題越州法華寺
寺在(一作聳)五峯陰穿緣一徑尋雲藏古殿暗石護小房
深宿鳥連僧定寒猨應客吟上方應見海月出試登臨
寒食洛陽道
路岐無樂處時節倍思家綵索颺輕吹黃鸝啼落花連
軋(一作&KR0008;)馳寶馬歴禄(一作碌)鬭香車行客勝(一作賸一作頻)回首
看看春日斜
憶事
去年花下把金巵曾賦楊花數句詩回首朱門閉荒草
如今愁到牡丹時
金陵遇悟空上人(上人與故相國楊公有舊)
東閣無人事渺茫老僧持鉢過丹陽十年棲止如何報
好與南譙剰炷香
途中
柳弱風長在雲輕雨易休不勞芳草色更惹夕陽愁萬
里獨歸去五陵無與遊春心漸傷盡何處有高樓
秋園
始憐春草細霏霏不覺秋来綠漸稀惆悵擷芳人散盡
滿園烟露蝶高飛
富春
天下有水亦有山富春山水非人寰長川不是春来綠
千峯倒影落其間
山居即事
小亭前面接青崕白石交加襯綠苔日暮松聲滿階砌
不關風雨鶴歸来
寓言
非明非暗朦朦月不暖不寒慢慢(一作縵縵)風獨卧空床好
天氣平生閒事到心中
華清宫二首
四郊飛雪暗雲端惟此宫中落旋乾綠樹碧簷相掩映
無人知道外邊寒
長生祕殿倚青蒼擬敵金庭不死鄕無奈逝川東去急
秦陵松柏滿殘陽
過九成宫
鳳輦東歸二百年九成宫殿半荒阡魏公碑字封蒼蘚
(魏文貞徵有碑)文帝泉聲落野田(太宗行幸有靈泉自湧)碧草斷霑仙掌
露綠楊猶憶御爐煙昇平舊事無人說萬疊青山但(一作)
(阻)一川
出潼關
重門随地險一徑入天開華嶽眼前盡黃河脚底来飛
軒何滿路丹陛正求才獨我疎慵質飄然又此回
過丹陽
雲陽縣郭半郊坰風雨(一作色)蕭條萬古情山帶梁朝陵
路斷水連劉尹宅基平桂枝自折思前代(李考功於此知貢舉)藻
鑑難逢恥後生(殷文學於此集英靈)遺事滿懷兼滿目不堪孤棹
艤荒城
和人題武城寺
神清(一作驚)已覺三清近目斷仍勞萬象牽渭水遠含秋
草渡漢陵高枕夕陽天半巖雲粉千竿竹滿寺風雷百
尺泉别有闌干壓行路看人塵土竟流年
長安里中聞猨
夹巷重門似海深椘猨争得此中吟一聲紫陌纔回首
萬里青山已到心慣倚客船和雨聽可堪侯第見塵侵
無因永夜聞清嘯禁路人歸月自沉
岐下聞子規
劍閣西南遠鳳臺蜀魂何事此飛来偶因隴樹相迷至
惟恐邊風却送回只有花知啼血處(一作慘)更無猨替斷
腸哀誰憐越客曾聞處月落江平曉霧開
敷水有丐者云是馬侍中諸孫憫而有贈
天地塵昏九鼎危大貂曾出武侯師一心忠赤山河見
百戰功名日月知舊宅已聞栽禁樹(即今奉誠園)諸孫仍見
丐征岐而今不要教人識正藉將軍死鬪時
還俗尼(本是歌妓)
柳眉梅額倩(一作靚)妝新笑脫袈裟得舊身三峡却為行
(一作雲)雨客九天曾是散花人空門付與悠悠夢寶帳迎
回暗暗春寄與江南徐孝克一生長短託清塵
彭門用兵後經汴路三首
長亭(一作門)一望一徘徊千里關河百戰来細柳舊營猶
鏁月祈連新塚已封苔霜凋綠野愁無際燒接黃雲慘
不開若比江南更牢落子山詞賦莫興哀
隋堤風物已凄凉堤下仍多舊戰場金鏃有苔人拾得
蘆花無主鳥銜將秋聲暗促河聲急野色遥連日色黃
獨上寒城正愁絶戍鼙驚起雁行行
鐡馬雲旗夢渺茫東来無處不堪傷風吹白草人行少
月落空城鬼嘯長一自(一作已見)紛争驚宇宙可憐蕭索絶
烟光曾為塞北閑遊客遼水天山未斷腸
寄殿院高侍御
黃梅雨細羃長洲柳密花疎(一作稀)水漫流釣艇正尋逋
客去繡衣方結少年遊風前不肯看垂手燈下還應惜
褁(一作喜點)頭一夜自憐無羽翼獨當何遜滴階愁
新安道中玩流水
一渠春碧弄潺潺密竹繁花掩映間看處便須終日住
算来争得此身閑縈紆似接迷春(一作人)洞清冷應連有
雪山上却征車再(一作更)回首了然塵土(一作世)不相關
憶釣舟
青山小隠枕潺湲一葉垂綸幾泝沿後浦春風随興去
南塘秋雨有時眠慣衝曉霧驚羣雁愛颭殘陽入亂烟
廻首無人寄惆悵九衢塵土困揚鞭
靈寶縣西側津(一本無側津二字一本註側律二字)
碧溪㶑㶑流殘陽晴沙兩兩眠鴛鴦柳花無奈苦多暇
蛱蝶有情長自忙千里宦遊成底事每年風景是他鄊
高歌一曲垂鞭去盡日無人識椘狂
即席
家住叢臺舊名参絳圃新醉波疑奪燭嬌態欲沈春伴
雨聊過椘歸雲定占秦桃花正濃暖争不浪迷人
出遲
園密花藏易樓深月到難酒虛留客盡燈暗(一作滅)遠更
殘麝想眉間印鴉知頂(一作鬢)上盤文王之圃小莫惜借
人看
送僧歸日本國
滄溟分故國渺渺泛杯歸天盡終期到人生此别稀無
風亦駭浪未午已斜暉繫帛何須雁金烏日日飛
送僧歸破山寺
萬里指吳山高秋杖錫還别来雙闕老歸去片雲閑師
在有無外我嬰塵土間居然本相别不要慘離顔
夏夜有寄
月上簟如水軒高簾在鉤竹聲寒不夏蛩思静先秋偶
得清宵興方知白日愁所思何處遠斜漢欲低流
春詞
鸞鏡長侵夜鴛衾不識寒羞多轉面語妬極定睛看金
市舊居近鈿車新造寬春期莫相誤一日百(一作有)花殘
汴上晚泊
亭上風猶急槁邊月已斜柳寒難吐絮浪濁不成花岐
路春三月園林海一涯蕭然正無寐夜櫓莫咿啞
送僧南遊
戰鞞鳴未已瓶屨抵何鄕偶别塵中易貪歸物外忙後
蟬抛鄠杜先雁下瀟湘不得從師去殷勤謝草堂
戲(一本有作字)
恨極同填海情長抵導江丁香從小結蓮子徹枝雙整
髻花當檻吹燈月在窗秦臺非久計早晚降霓幢
雪中寄盧延讓秀才
苦貧皆共雪吾子豈同悲(一作兹)永日應無食經宵必有
詩渚宫寒過節華省試臨期努力圖西去休將凍餒辭
御定全唐詩卷六百八十四
