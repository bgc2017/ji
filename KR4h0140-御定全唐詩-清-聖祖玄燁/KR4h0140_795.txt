欽定四庫全書
御定全唐詩卷七百九十五
李日知(滎陽人歴相中宗睿宗)
所願暫知居者樂無使時稱主者勞(中宗幸安樂公主第從官賦詩日知)
(卒章獨存規誡識者多之)
趙仁奬(河南人景龍中為御史睿宗朝左授上蔡丞)
令乘驄馬去丞脫繡衣來(贈上蔡令潘好禮拜御史見朝野僉載)
郭廷謂
魂逐東流水墳依獨坐山(哭陳子昂)
韋青(官將軍)
三代掌綸誥一身能唱歌(見樂府雜錄)
尉遲匡(幽并人開元進士)
明月飛出海黃河流上天(暮行潼關)芙蓉初出水桃李忽
無言(觀内人樓上踏歌)夜夜月為青塜鏡年年雪作黑山花
(塞上曲)
何涓
鴈影數行秋半逢漁歌一聲夜深發
杜偉
忽覩邢武辭泠其金石備(宣城總集云唐開元甲子武平一同河間邢巨同游涇川)
(琴谿題絶句古刻尚存後一紀杜偉自柱史謫掾宣城陪連帥班景倩來觀題句云云餘逸)
申堂構(丹徒人嘗為武進尉)
霜添柏樹冷氣拂桂林寒
周愿(竟陵刺史)
八十年前棠樹陰竟陵太守公先人(愿與竟陵陸羽嘗佐嶺南連帥李復)
(幕府後愿刺竟陵則復已捐館而羽亦前謝復父齋物先亦為竟陵守愿因為七言詩陳事見方輿勝覽)
苐五琦(字禹珪長安人肅宗朝為鹽鐵鑄錢使拜相坐事長流終太子賓客)
陰天聞斷雁夜浦送歸人(送丘郎中)
顔允南(歴官司封郎中國子司業)
誰言百人會兄弟也霑陪(侍宴卿見顔真集)
季廣琛(瓜州刺史歴肅代朝終散騎常侍)
刻舟尋已化彈鋏未酬恩(河西騎將宋青春有劍是青龍精刃所及若叩銅鐵青春)
(死為廣琛所得或風雨後迸光出室環燭方丈哥舒翰求易以他寶廣琛不與因贈詩見酉陽雜俎)
陳蛻(肅代間人)
夢裏換春秋(咏華清宫)
衞準(準一作單大歴五年進士)
莫言閑話是閑話往往事從閑話來何必剃頭為弟
子無家便是出家人(並見張為主客圖)
杜鴻漸(字之㢲濮陽人累官朔方度支副使以迎立肅宗封衞國公代宗朝拜相)
常願追禪理安能挹化源(鴻漸酷好浮屠道晩年樂退靜常悠然賦句朝士多屬和)
(之傳見本)
李摯(貞元十二年宏詞科登第)
因緣三紀異契分四般同(摯與李行敏同姓同甲子同年登第俱二十五歲又同門)
(故云紀事)(見)
韋綬(德宗朝翰林學士)
在室愧屋漏(綬子温&KR1282;革誦綬此句曰今不負斯誡矣見唐書)
馮戡(東川人)
桃花浪裏成龍去竹葉山頭退鷁飛(贈柳棠及第見紀事)
韓泰(字安平昌黎人戶部郎中以附王叔文貶虔州司馬後終郴州刺史)
庾嶺東邊吏隠州溪山竹樹亦清幽(見方輿勝覽)
盧并(文宗朝資州守)
地靈無俗草岩靜有僊禽(等慈寺北巖見方輿勝覽)
繆島雲(島雲少從浮圖武宗朝准勅反初服)
白鳥遠行樹玉虹孤飲潭(廬山瀑布)四五片霞生絶壁兩
三行雁過疎松(以上見紀事)抛芥子降顛狒狒折楊枝灑
醉猩猩(見摭言)
劉敬之(雲安人)
山近衡陽雖少雁水連巴蜀豈無魚(敬之甥雍陶蜀川上第後薄于親友)
(不寄書敬之讓焉陶得詩愧赧)
李濤(長沙人溫飛卿任太學博士主秋試濤與衞丹張郃等詩賦皆牓于都)
水聲長在耳山色不離門掃地樹留影拂牀琴有聲
落日長安道秋槐滿地花(以下並見紀事)
高元裕(字景圭渤海人開成中翰林學士終吏部尚書)
中丞為國拔賢才寒俊欣逢藻鑑開(贈知貢舉陳商見池陽志)
韋澳(字子斐大中初以考功郎知制誥充翰林學士承旨終戶部侍郎)
莫將韋監同殷監錯認容身是保身(懿宗朝澳為吏部侍郎不受請託為)
(執政所惡出為邠寧節度時宰復發其部事罷鎮以秘書監分司東都嘗戲吟此句京師權倖聞而尤怒之)
(見唐書)
王龜(字大年官會稽太守)
珠箔卷繁星金樽瀉月明
李郁(泉州人)
身死為修劉稹表名高因讓陸洿書(弔歐陽秬秬詹從子開成中擢第司)
(勲郎中陸洿棄官隠吳中後赴召復出秬移書譲之因不出秬名益聞竟赴澤潞劉稹幕辟稹表指斥時政朝)
(廷疑秬所草流崖州賜死)
詹雄(字伯鎮福州人不第終)
塵飛遺恨盡花落古宫平(洛陽古城)紅粉笙歌人代遠月
明陵樹水東流(銅雀臺)
任濤(豫章筠州人咸通中十哲之一也不第終)
露團沙鶴起人卧釣船流(見摭言)
劇燕(蒲坂人為詩雅正亦十哲之一也後客王重榮被殺)
秪向國門安四海不離鄉井拜三公(贈王重榮中紀事重榮鎮河燕投)
(此詩甚加禮敬竟以凌轢諸從事受正平之禍)
王璘(璘詞學富贍崔詹事廉問表薦於朝先試之使廨璘請十書吏皆給筆札璘口授十吏筆不停)
(綴日未亭午已七千餘言時路嵓方當鈞軸遣一介召之璘曰請俟見帝嵓大怒亟命奏廢萬)
(言科璘杖策而歸)
芍藥花開菩薩面椶閭葉散野人頭(璘與李羣玉相遇嶽麓寺羣玉待之)
(甚淺曰請與公聯句破題而授之璘略不佇思繼之云云羣玉遂屈見紀事)
李蔚(咸通中宰相後出為節鎮)
虛心纖質雁銜餘鳳吹龍吟定不如(薛陽陶善吹蘆管蔚鎮淮海陽陶為)
(浙右小校監押度支運米至蔚召令出蘆管于賞心亭奏之蔚大嘉賞贈詩此其終萹也)
王枳(常州刺史)
今朝拜貢盈襟淚不進新芽是進心(常州舊貢陽羡茶僖宗幸蜀枳間關)
(馳貢故有此句見常州志)
鄭賨(字貢華乾符進士)
萬藴千牌次碧牙縹牋金字間明霞(賨善楷書大復中挈家自華至陳未)
(常廢詞翰其題經藏有此句見宣和書譜)
張塋(速江人大順初登第官至禮部尚書)
一箭不中鵠五湖歸釣魚(見地志)
吳靄(字廷俊連州人光化三年進士為朱忠幕僚)
煙隨紅熖斷化作白雲飛(七歲時詠野燒識者知其為青雲器)
陳詠(眉州青神人善奕碁昭宗時登第)
隔岸水牛浮鼻渡傍溪沙鳥點頭行(見紀事)
蔣密(零陵儒士)
綺羅因片葉桃李謾同時(詠桑總見詩註話)
符蒙(字適之後唐同光三年進士官侍郎)
都緣心似水故以鉢為舟(題壁畫杯渡道人)
李景遂(字退身元宗母弟初封燕王改封晉王)
路指丹陽分虎節心存䨇闕戀龍顔(赴潤州鎮賜餞見江表志)
李弘茂(字子松元宗第二子早卒追贈慶王)
甜於泉水茶須信狂似楊花蝶未知(詠雪)半窗月在猶
煎藥幾夜燈閒不照書(病中表並見江志)
李平(關右人本姓名曰楊訥歸南唐官尚書郎衛尉卿)
至人無夢夢不到天道惡盈盈有餘(閑書)龍髯已斷嬪
嬙老豹尾不來岐路長(讀武帝内傳)
胡元龜(廬陵人官臨川令)
翻身騰白浪探爪擢明珠(永新令請題屏畫戲珠龍令好受饋遺元龜寫意譏之令)
(悟追捕遂亡入金陵)
蔣鈞(字不器營道人)
因備夢書過竹寺學耕秋粟繞茆原(寄柳宣)芭蕉葉上無
愁雨自是多情聽斷腸(戎昱詩有一夜不眠孤客耳主人門外有芭蕉代為之荅)
史虛白(字畏名山東人與韓熙載同投南唐署郡從事不受隠廬山)
風雨揭却屋全家醉不知(詠漁父錄見江南野)
夏寶松(廬陵人)
孤猨呌落中巖月野客吟殘半夜燈雁飛南浦砧初
斷(一作鐘初動)月滿西樓酒半醒曉來羸駟依前去目斷
遥山數點青(宿江城花並見錦繡萬谷)
趙慶(水曹郎)
邁古文章金鸑鷟出羣行止玉麒麟(贈邵拙書見馬令)
潘天錫(南唐時為省郎)
風便磬聲遠日斜樓影長(游古觀談見郡閣雅)
朱勰(南唐時嘗為縣令)
好是晩來香雨裏擔簦親送綺羅人(見詩史)
齊(一作唐)鎬
蓮中花更好雲裏月常新(南唐宫嬪窅娘善舞後主作金蓮令窅娘纏足作新月狀)
(舞蓮中鎬詩因窅娘作也見道山清話)
黃可(字不可南唐時人)
天下傳將舞馬賦門前迎得跨驢賓(獻高侍郎)
高元矩(宣城人)
硯貯寒泉碧庭堆敗葉紅(贈宣城宰)燕掠琴弦穿靜院吏
收詩草下閑庭(贈徐學士述見雅言系)
陳貺(南唐處士)
年年聞爾者未有不傷情(蟬)出得風塵者合知岐路
人拂榻燈未來開門月先入忽生雲是匣高以月
為臺入夜雖無傷物意向明還有動人心(畫虎窗並見吟雜)
(錄)
趙休(幸夤遜同時人)
金莖來白露玉宇起清風(侍宴雜見吟窗錄)
庸仁傑(泉州人初為僧陳德誠勸之反初服官終汾陽令)
紅旆渡江霞蘸水青蛇出匣雪侵衣(贈池陽守陳德誠)雲散
便凝千里望日斜長占半城陰(昇元閣)只住此山寧有
意向來求佛本無心(贈嘉禾峯僧)
邵拙(字拙之宣城人)
萬國不得雨孤雲猶在山(見江南野錄)
毛炳(南唐時豐城人)
先生不在此千載只空山(題齋壁錄見江南野)
陳德誠(建州人百勝軍節度使)
建水舊傳劉夜坐螺川新有夏江城(劉洞有夜坐詩夏寶松有宿江城詩)
(皆見稱一時號劉夜坐夏江城云)
陳甫(字惟岳吉州人)
一雨洗殘暑萬家生早凉(漳江感懷)暮鳥歸巢急寒牛下
隴遲(村居)算吟千百首方得兩三聯清時不作登龍
客綠鬢閑梳傍草堂(贈黃岩述並雅言系)
徐融(南唐人)
淮船分蟻喙江市聚蠅聲(夜宿金山話見古今詩)
高若拙(荆南高從誨幕客)
人間不見月天外自分明(中秋不見月見大定錄)
皮光業(字文通日休之子吳越署為推官後拜相)
燒平樵路出潮落海山高(見葆光錄)行人折柳輕和絮飛
燕銜泥帶落花(見西清詩話)
屠瓌智(海鹽人越州指揮贈節使上柱國)
輕身都是義殉主始為忠(咏志)
元德昭(字名遠杭州人吳越相)
滿堂羅綺兼朱紫四代兒孫奉老翁(德昭理家以孝愛聞每時序置酒環)
(列几席者凡四從故其詩云見備史)
林無隠(閩人寓明州吳越相鼎即其子也)
雪消二月江湖闊花發千山道路香(見備史)
楊義方(眉山人王建時舉進士)
海邊紅日半離水天外暖風輕到花(春日)兩聲鞭自禁
門出一簇人從天上來(贈王樞密處回見異聞錄)
王廷珪(孟蜀兵部尚書)
十字水中分島嶼數重花外見樓臺(浣花溪江皆剏亭榭孟㫤游之曰曲)
(江金殿鎻千門未及此廷珪賦句㫤稱善見蜀檮杌)
歐陽彬(字齊美衡山人孟㫤時為嘉州刺史後至䕫州節度)
無錢將乞樊知客名紙生毛不為通(彬初投謁馬殷知客樊姓者索賄不)
(得不與通後為九州歌干之又不問因入蜀見南部新書)
桑柘殘陽裏兒孫落葉中(彬有子穉齒作田父詩云云廖凝見之知其不壽尋果卒)
(閣見郡雅談)
李堯夫(蜀梓潼山人)
向外疑無地其中别有天(大内盆池)方外共推為道友關
中獨自占詩家(贈滕郎中)炎暑鬱蒸無處避凉風消息幾
時來(見古今詩話)
石文德(連州人仕長沙歴水部員外郎融州刺史)
月沈湘浦冷花謝漢宫秋(挽馬希範夫人見五代史補)
戴偃(金陵人避地湘中值希範大興土木自稱玄黃子獻漁父詩百篇以諷希範怒遷之湖上)
須把咽喉吞世界蓋因奢侈致危亡若須抛却便抛
却莫待風高更亦深(並漁父篇補見五代史)
張迥(湖南詩人)
夜長燈影滅天遠鶴聲孤(見吟窗雜錄)
鍾元章(南漢員外郎)
金筈離弦三尺電星髇破的一聲雷(射雜吟窗錄)
楊鳧(字舄之閩人)
背日流泉生凍早逆風歸鳥入巢遲(山中即事述見雅言系)
王俊(考功郎中)
勝日登樓望山川一半春(桂林逍遥樓)
薛沆(廬州刺史)
也知别有風光主花蕾枝枝似去年(題藏舟浦花見南部新書)
張顗(官左司郎中)
金殿聖人看縱筆玉堂詞客盡裁詩(贈𧦬光)
張林(擢進士第官至御史)
菱葉乍翻人採後芰荷初沒舸行時(見紀事)
盧休
春寒酒力遲冉冉生微紅(寒月)自然草木性誰祝元化
功湓浦風生破膽愁血染劒花明帳幕三千車馬
出漁陽入門堪笑復堪憐三逕苔荒一釣船(並見張為主客)
(圖)
陳嶠(字景山閩人暮年登第還鄉不仕)
小橋風月年年事爭奈潘郎去何(見南部新書字第二句缺一)
李範(關中人)
清猨啼遠木白鳥下前灘(秋日江干遠望)鶴歸秋漢遠人去
草堂空(經王山人舊居)雖當南北路不礙往來人(道傍樹)釣
叟無機沙鳥睡禪師入定白牛閑(江寺閑書)天涯故友無
來信窗外拒霜空落花(暮秋懷故人載並見雅言雜)
卞震(蜀人)
雨壁長秋菌風枝落病蟬(即事)老笻搘瘦影寒木凭吟
身詩債到春無處避離愁因醉暫時無(春日偶題)茶香
解睡磨鐺煮山色牽懷著屐登(即事)
林楚才(賀州富川人)
身閑不恨辭官早詩好常甘得句遲(贈致仕黃□見雅言系述)
孟不疑(有詩名溺于游覽不復應舉)
白日故鄉遠青山佳句中(見酉陽雜俎)
龐季子
冥雲生易滿秋草長難高
郭思
落星一石幾千年門外何人扣漢川(白石鎮古城)
盧載
五千里地望皆見七十二峰中最高(祝融峰)
鄭翺
花燒落第眼雨破到家程(下第東歸事見海錄碎)
鄭說
架上紫衣閑不著案頭金字坐長看(贈溫州大雲寺僧鴻楚見高僧傳)
史瑜
溪從沮水流嶓冢嶺接青泥入劍天(青泥山)
賀公(石晉兵部)
但存方寸地留與子孫耕
米都知(伶人也善騷雅梁補闕嘗贈以詩)
小旗村店酒微雨野塘花(見南部新書)
陳秀才
地偏雲自起日暮山更深
崔李二生
恰似傳花人飲散空抛牀下最繁枝(崔)
豓魄香魂如有在還應羞見墮樓人(李游二生並與武椽步非煙死同)
(賦其事)
范氏子(紀事云吳人攄子七歲能詩方干見其贈隠者句曰此子他日必成名又吟夏日句干云)
(必不享壽果十歲卒攄即撰雲溪友議者)
掃葉随風便澆花趁日陰(贈隠者)閑雲生不雨病葉落
非秋(夏日)
臨川小吏(李建勲鎮臨川賞牡丹有小吏捧硯舉止有士人風公曰學詩乎對曰麤親筆硯因)
(令口占一篇公竒之勉令就學因成詩名)
三月不辭千日醉一生能得幾回看(見詩話總龜)
韓熙載客
最是五更留不住向人枕畔著衣裳(熙載婢妾甚多不為防閑往往私出)
(侍客客賦詩云云見南唐近事)
段義宗(外夷)
懸心秋夜月萬里照鄉關(思鄉)玉排複道珊瑚殿金錯
危椆翡翠樓(題三學院經樓)此花不與衆花同為感高僧護
法功(大慈寺芍藥並吟窗雜錄)
御定全唐詩卷七百九十五
