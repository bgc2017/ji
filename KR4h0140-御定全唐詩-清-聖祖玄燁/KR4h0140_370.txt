欽定四庫全書
御定全唐詩卷三百七十
呂温
呂温字和叔一字化光河中人貞元末擢進士第因善
王叔文再遷為左拾遺以侍御史使吐蕃元和元年乃
還柳宗元等皆坐叔文貶温獨免進戶部員外郎與竇
羣羊士諤相昵羣為御史中丞薦温知雜事士諤為御
史宰相李吉甫持之不報温乘間奏吉甫隂事詰辯皆
妄貶均州刺史議者不厭再貶道州久之徙衡州卒集
十卷内詩二卷今編詩二卷
白雲起封中詩(題中用韻六十字成)
封開白雲起漢帝坐齋宮望在泥金上疑生祕玉中攅
柯初繚繞布葉漸蒙籠日觀祥光合天門瑞氣通無心
已出岫有勢欲凌風儻遣成膏澤從兹遍大空
終南精舍月中聞磬聲詩(題中用韻六十字成)
月峰禪室掩幽磬静昏氛思入空門妙聲從覺路聞泠
泠滿虚壑杳杳出寒雲天籟疑難辨霜鐘誰可分偶來
遊法界便欲謝人羣竟夕聽眞響塵心自解紛
青出藍詩(題中有韵限四十字成)
物有無窮好藍青又出青朱硏未(一作方)比德白受始成
形袍襲宜從政衿垂可問經當時不採擷作色幾飄零
奉和李相公早朝於中書候傳點偶書所懷奉
呈門下武相公中書鄭相公
禁門留騎吹内省正衣冠稍辨旂常色尚聞鐘漏殘九
天鑪氣(一作熖)煖六月玉聲寒宿霧開霞觀晨光泛露盤
致君期反樸求友得如蘭政自(一作出)同歸理言成共不
刊凖繩臨百度領䄂映千官卧鼓流沙静飛航漲海安
盡規詶主意偕賦代交歡雅韻人間滿多慙竊和難
奉和武中丞秋日臺中寄懷簡諸僚友(時西蕃使廻奉)
(命追和)
聖朝思紀律憲府得中賢指顧風行地儀形月麗天不
仁恒自遠為政復何先虚室唯生白閒情(一作門)却草玄
迎霜紅葉早過雨碧(一作綠)苔鮮魚樂翻秋水鳥聲隔暮
煙舊遊多絶席感物遂成篇更許窮荒谷追歌白雪前
吐蕃别(一作列)館和周十一郎中楊七錄事望白
水山作
純精結竒狀皎皎天一涯玉嶂擁清氣蓮峰開白花半
巖晦雲雪高頂澄煙霞朝昏(一作暮)對賓館隱映如仙家
夙聞藴孤尚終欲窮幽遐暫因行役暇偶得志所嘉明
時無外戶勝境即中華况今舅甥國誰道隔流沙
奉和張舍人閣中直夜思聞雅琴因書事通簡
僚友
迢逓天上直寂寞丘中琴憶爾山水韻起予仁智心凝
情在正始超想疎煩襟凉生子夜後月照禁垣深遠風
靄蘭氣微露清桐隂方襲緇衣慶永奉南薰吟
和舍弟惜花絶句(時蕃中使回)
去年無花看今年未看花更聞飄落盡走馬向誰家
和恭聽暁籠中山鵲
掩仰中天意悽愴觸籠音驚暁一聞處傷春千里心
和舍弟譲籠中鷹
未用且求安無猜也不殘九天飛勢在六月目睛寒動
觸樊籠倦閒消肉食難主人憎惡鳥試待一呼看
同恭夏日題尋眞觀李寬中秀才書院
閉(一作閒)院開軒笑語闌江山併入一壺寬微風但覺杉
香滿烈日方知竹氣寒披卷最宜生白室吟詩好就步
虚壇願君此地攻文字如煉仙家九轉丹
同舍弟恭歲暮寄晉州李六恊律三十韻
古人猶悲秋况復歲暮時急景廹流念窮隂結長悲陽
烏下西嶺月鵲驚南枝攬衣步霜砌倚杖臨冰池怳怳
若有失悄悄良不怡忽聞晨起吟宛是同所思有美壯
感激無何遠棲遲摧藏變化用掩仰扶搖姿時傑豈虚
出天道信可欺巨川望汔濟寒谷待潛吹劒匣益精利
玉韜(一作韞)寧磷緇戒哉輕沽諸行矣自寵之伊我抱微
尚仲氏即心期討論自少小形影相差池比來胷中氣
欲耀天下竒雲雨沛蕭艾煙閣雙萎蕤幾年困方枘一
旦迷多岐道因窮理悟命以盡性知事去類絶弦時來
如轉規伊吕偶然得孔墨徒爾為早行多露悔強進觸
藩羸功名豈身利仁義非吾私萬物自身(一作生)化一夫
何驅馳不如任行止委命(一作分)安所宜勸君休感歎與
予陶希夷明年郊天後慶澤歲華滋曲水杏花雪香街
青柳絲良時且暫歡罇酒聊共持閒過漆園叟醉看五
陵兒寄言思隱(一作所思)處不久來相追
青海西寄竇三端公
時同事弗同窮節厲隂風我役流沙外君朝紫禁中從
容非所羡辛苦竟何功但示酬恩路浮生任轉蓬
蕃中拘留歲餘廻至隴石先寄城中親故
蓬轉星霜改蘭陔色養違窮泉百死别絶域再生歸鏡
數成絲髮囊收抆血衣酬恩有何力秪棄一毛微
吐蕃别(一作列)館卧病寄朝中諸友
星漢縱横車馬喧風搖玉佩燭花繁豈知羸卧窮荒外
日滿深山(一作山頭)猶閉門
吐蕃别(一作列)館中和日寄朝中僚舊
清時令節千官會絶域窮山(一作荒)一病夫遥想滿堂歡
笑處幾人緣(一作似)我向西隅
及第後荅潼關主人
本欲雲雨化却隨波浪翻一沾太常第十過潼關門志
力且虛棄功名誰復論主人故(一作固)相問暫笑不能言
河中城南姚家浴後題贈主人
新浴振輕衣滿堂寒月色主人有美酒况是曾相識
看渾中丞山桃花初有他客不通晩方得入因
有戲贈
朝來駐馬香街裏風度遥聞語笑聲無事閉門教日晩
山桃落盡不勝情
贈友人
南山雙喬松擢夲皆千尋夕流膏露津朝被青雲隂負
雪出深澗搖風倚高岑明堂久不構雲幹何森森匠意
方雕巧時情正誇滛生材會有用天地豈無心
道州夏日郡内北橋新亭書懷贈何元二處士
結構池梁上登臨日幾廻晴空交密葉隂岸積蒼苔爽
氣中央滿清風四面來振衣生羽翰高枕出塵埃齊物
魚何樂忘機鳥不猜閒銷炎晝静選勝火雲開僻遠宜
孱性優游頼廢材願為長泛梗莫作重然灰守道窮非
過先時動是灾寄言徐孺子賓榻且徘徊
道州弘道縣主簿知縣三年頗著廉愼秩滿縣
闕申使請留將赴衡州題其廳事
為理頼同力陟明非所任廢田方墾草新柘未成隂術
淺功難就人疲感易深煩君駐歸棹與慰不欺心
道州將赴衡州酬别江華毛令(此人好書破百姓布絹頭及妄)
(行杖)
布帛精麄任土宜疲人識信(一作性)每先(一作相)期明朝别
後無他囑雖是蒲鞭也莫施
道州夏日早訪荀(一作苖)參軍林園敬酬見贈
高眠日出始開門竹徑旁通到後園陶亮横琴空有意
任棠置水竟無言松窗宿翠含風薄槿援(一作院)朝花帶
露繁山郡本來車馬少更容相訪莫辭喧
道州敬酬何處士懷郡樓月夜之作
清質悠悠素彩融長川(一作天)迥(一作迴)陸合(一作向)為空佳
人甚近山城閉夏(一作一)夜相望水鏡中
道州敬酬何處士書情見贈
意氣曾傾四國豪偶來幽寺息塵勞嚴陵釣處江初滿
梁甫吟時月正高新識幾人知杞梓故園何歲長蓬蒿
期君自致青雲上不用傷心歎二毛
戲贈靈澈上人
僧家亦有芳春興自是禅心(一作心源)無滯境君看池水湛
然時何曾(一作時)不受花枝影
二月一日是貞元舊節有感絶句寄黔南竇三
洛陽盧七(一作寄竇三任黔南盧七任洛陽)
同事(一作侍)先皇立玉墀中和舊節又支離今朝各自看
花處萬里遥知掩淚時
初發道州答崔三連州題海陽亭見寄絶句
吏中習隱好躋攀不擾疲人便自閑聞說慇懃海陽事
令人轉憶舜祠山
答段秀才
盡日看花君不來江城半夜與(一作為)君開樓中共指南
園火紅燼隨花落碧苔
宗禮欲往桂州苦雨因以戲贈
農人辛苦綠苖齊正愛梅天水滿堤知汝使車行意速
但令&KR0865;(一作駿)馬著鄣泥
道州奉寄㐮陽裴相公
悠悠世路自浮沉豈問(一作聞)仁賢待物心最憶過時留
宴處豔歌催酒後亭深
御定全唐詩卷三百七十
