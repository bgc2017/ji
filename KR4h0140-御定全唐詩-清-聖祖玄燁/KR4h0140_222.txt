欽定四庫全書
御定全唐詩卷二百二十二
杜甫
八哀詩(幷序)
傷時盜賊未息興起王公李公歎舊懷賢終于張
相國八公前後存歿遂不詮次焉
贈司空王公思禮
司空出東夷(高麗也)童穉刷勁翮追隨燕薊兒穎銳(一作脫)
物不隔服事哥舒翰意(一作氣)無流沙磧未甚拔行間犬
戎大充斥短小精悍姿屹然強寇敵貫穿百萬衆出入
由咫尺馬鞍懸將首甲外控鳴鏑洗劒青海水刻銘天
山石九曲非外蕃其王轉深壁飛兔不近駕鷙鳥資遠
擊曉逹兵家流飽聞春秋癖胷襟日沈静肅肅(一作蕭蕭)自
有適潼關初潰散萬乘猶辟易偏裨無所施元帥見手
格太子入朔方至尊狩梁益胡馬纏伊洛中原氣甚逆
肅宗登寶位塞望勢敦迫(一作逼)公時徒步至請罪將厚
責際會清河公間道傳玉册(哥舒翰敗潼關思禮走行在肅宗將斬之清河公房)
(琯時自蜀奉冊命至諫上以爲可收後效遂釋之)天王拜跪畢讜議果冰釋翠
華卷飛雪(一作飛雪中)熊虎亙阡陌屯兵鳳皇山帳殿涇渭
闢金城(景龍四年送金城公主於始平縣改名金城非河西金城也時思禮爲關内節度使鎮此故云)
賊咽喉詔鎮雄所搤禁暴清(一作靖一作静)無雙爽氣春淅瀝
巷有從公歌野多青青麥及夫哭廟後復領太原役(長安)
(平思禮先入清宫遷兵部尚書李光弼徙河陽代爲太原尹北京留守尋加守司空)恐懼祿位高
悵望王土窄不得見清時嗚呼就窀穸(厚夜也)永(一作空)繫
五湖舟悲甚田横客千秋汾晉間事與雲水白昔觀文
苑傳豈述廉藺績(一作頗蹟)嗟嗟(一作諾諾一作喏喏)鄧大夫士卒終
倒戟(鄧景山爲太原尹爲軍衆所殺)
故司徒李公光弼(光弼已封王贈太保稱司徒者以其功名著於司徒時洗)
(兵馬亦云司徒清鑒懸明鏡)
司徒天寶末北收晉陽甲胡(一作獷)騎攻吾城愁寂意不
愜人安若泰山薊北斷右脅朔方氣乃(一作多)蘇黎首見
帝業二宫泣西郊九廟起頽壓未散河陽卒思明僞臣
妾復自碣石來火焚乾坤獵高視笑祿山公又大獻捷
(一作獻大捷)異王(異姓封王也寶應元年五月光弼進封臨淮郡王)冊崇勲小敵信
所怯擁兵鎮河汴千里初妥帖(上元二年以光弼爲副元帥統河南等八道行)
(營節度出鎮臨淮)青蠅紛(一作徒)營營風雨秋一葉内省未入朝
死淚終映睫(宦官魚朝恩郭元振用事日謀中傷之吐蕃入寇代宗召光弼入援因畏禍遷延不)
(至田神功等遂不受節制恥媿成疾薨)大屋去高棟長城埽遺堞平生白
羽扇零落蛟龍匣雅望與(一作歎)英姿惻愴槐里接三軍
晦光彩烈士痛稠疊直筆在史臣將來洗箱篋吾思哭
孤冢南紀阻歸楫扶顚永蕭條未濟失利涉疲&KR1170;(乃結切莊)
(子&KR1170;然疲役而不知歸)竟何人灑涕巴東峽
贈左僕射鄭國公嚴公武
鄭公瑚璉器華岳金天晶(唐封華岳神爲金天王)昔在童子日巳
聞老成名嶷然大賢(謂武父挺之)後復見秀骨清開口取將
相小心事友生閱書百紙(一作氏)盡落筆四座驚歴職匪
父任嫉邪常力爭漢儀尚整肅胡騎忽縱横飛傳自河
隴逢人問公卿不知萬乘(一作乘輿)出雪涕風悲鳴受詞劔
閣道謁帝蕭關城寂莫雲臺仗飄颻沙塞旌江山少使
者笳鼓凝皇情壯士血相視(一作見)忠臣氣不(一作未)平密
論貞觀體揮發岐陽征感激動四極聯翩收二京西郊
牛酒再(一作至)原(一作九)廟丹青明匡汲俄寵辱衛霍竟哀
榮四登會府地(收長安拜京兆少尹寶應元年拜京兆尹兩鎮劔南俱兼成都尹四登會府也)
三掌華陽兵(華陽黑水惟梁州武初出刺緜州遷東川節度再拜成都尹充劔南節度再遷黃門)
(侍郎拜成都尹充劔南節度乃三掌華陽兵也)京兆空柳色(一作市)尚書無履聲
羣烏自朝夕白馬休横行諸葛蜀人愛文翁儒化成公
來雪山重公去雪山輕記室得何遜韜鈐延子荆(武嘗延甫)
(爲參謀故以何遜自比)四郊失壁壘虛舘開(一作閑)逢迎堂上指圖
(一作書)畫軍中吹玉笙豈無成都酒憂國只細傾時觀錦
水釣問俗終相幷意待犬戎滅人藏紅粟盈以兹報主
願庶或(一作獲)裨世程炯炯一心在沈沈二豎嬰顔回竟
短折賈誼徒忠貞飛旐出江漢孤舟轉荆衡虚無(一作爲一)
(作横)馬融笛悵望龍驤塋空餘老賓客身上媿簪纓
贈太子太師汝陽郡王璡
汝陽讓帝(讓皇帝憲本名成器初立爲太子後因明皇有平韋氏功讓儲位謚曰讓)子眉宇
眞天人虯鬚(一作䫇)似太宗色映塞外(一作寒夜)春往者開元
中主恩視遇頻出入獨非時禮異見羣臣愛其謹潔極
倍此骨肉親從容聽(一作退)朝後或在風雪晨忽思格猛
獸苑囿騰清塵羽旗動若一萬馬肅駪駪詔王來射雁
拜命巳挺身箭出飛鞚内上又(一作入)回翠麟飜然紫塞
翮下拂明月輪胡人雖獲多天笑不爲新王每中一物
手自與金銀袖中諫獵書扣馬久上陳竟無銜橜虞聖
聰(一作慈)矧多仁官免供給費水有在藻鱗匪唯帝老大
皆是王忠勤晩年務置醴門引申白賓(漢楚元王與白生申公同受詩)
(於浮丘伯魯穆生不嗜酒元王爲設醴)道大容無能永懷侍芳茵好學尚
貞(一作正)烈義形必霑巾揮翰綺繡揚篇什若有神川廣
不可泝墓久狐兔鄰宛彼漢中郡(王弟漢中王瑀)文雅見天倫
何以開(一作慰)我悲泛舟俱遠津溫溫昔風味少壯巳書
紳舊遊易磨滅衰謝增(一作多)酸辛
贈袐書監江夏李公邕
長嘯宇宙間高才日陵(一作淪)替古人不可見前輩復誰
繼憶昔李公存詞林有根柢聲華當健筆灑落富清製
風流散金石追琢山岳銳情窮造化理學貫天人際干
竭走其門碑版照四裔各滿深望還森然起凡例蕭蕭
白楊路洞徹(一作涸轍)寶珠惠龍宫墖廟湧(一作踴)浩劫浮雲
(一作空)衛宗儒爼豆事故吏去思計眄睞巳皆虛跋涉曾
不泥向來映當時豈獨(一作特)勸後世豐屋珊瑚鉤騏驎
織成罽(居例切)紫騮隨劒几義取無虛歲(邕尤長碑頌中朝衣冠及天下)
(寺觀多齎金帛求其文)分宅脫驂間感激懷未濟衆歸賙給美擺
落多藏(一作贓)穢獨步四十年風聽九臯唳嗚呼江夏姿
竟掩宣尼袂往者武后朝引用多寵嬖否臧太常議(太常)
(博士李處直議韋巨源謚曰昭邕再駮之)面折二(一作三)張勢(宋璟劾張昌宗兄弟反狀武后)
(不應邕在階下大言曰璟所陳當聽)衰俗凛生風排蕩秋旻霽忠貞負冤
(一作怨)恨宫闕深旒綴放逐早聯翩低垂困炎厲(一作日癘)
斜鵩鳥入魂斷蒼梧帝榮(一作策)枯走不暇星駕無安稅
幾分漢廷竹夙擁文侯篲終悲洛陽獄事近小臣敝(一作)
(斃)禍階初負謗易力何深嚌(嚌嘗也唐藝文傳擩嚌道眞)伊昔臨淄
亭酒酣託末契重敘東都别朝隂改軒砌論文到崔(融)
蘇(味道)指(一作推)盡流水逝近伏盈川(楊炯)雄未甘特進(李嶠)麗
是非張相國(燕公說)相扼一危脆爭名古豈然鍵捷(一作關鍵)
(鍵捷二字廣韻通用)歘不閉例(一作倒)及吾家詩曠懷埽氛翳慷慨
嗣眞作(原注和李大夫乃杜審言詩)咨嗟玉山桂鍾律儼高懸鯤鯨
噴迢遰坡陀青州血蕪沒汶陽瘞(李林甫素忌邕因傅以柳勣罪牽連遣人)
(就郡杖殺之)哀贈竟蕭條恩波延揭厲子孫存如綫舊客舟
凝滯君臣尚論兵將帥接燕薊朗吟六公篇(張桓等五王洎狄相)
(六公皆邕詩)憂來豁蒙蔽
故秘書少監蘇公源明
武功少也孤徒步客(一作寓)徐兖讀書東岳中十載考墳
典時下萊蕪郭忍飢浮雲巘負米晩爲身每食臉必泫
夜字照爇薪垢衣生(一作帶)碧蘚庶以勤苦志報兹劬勞
顯(一作願)學蔚醇儒姿文包舊史善灑落(一作淚)辭幽人歸
來潛京輦射君東堂策(一作射策君東堂晉武帝詔諸賢良方正輩會東堂策問)宗
匠集精選制可題(一作制題墨)未乾乙科(一作休聲經策全得爲甲科策得四)
(帖以上爲乙科)已大闡文章日自負吏䘵(一作掾吏)亦累踐晨趨閶
闔内足蹋宿昔趼一麾出守還黃屋朔風卷不暇陪八
駿虜庭悲所遣平生滿尊酒斷此朋知展憂憤病二秋
有恨石(一作不)可轉肅宗復社稷得無逆順辨范曄顧其
兒李斯憶黃犬祕書茂松意(一作祕書茂松色屢扈祠壇墠前後百卷文枕藉皆)
(禁臠篆刻揚雄流溟漲本末淺一本屢扈作再從一本作屢侍篆刻作制作)溟漲本末(一作未)
淺青熒芙蓉劒犀兕豈獨剸(止兖切)反爲後輩褻予實苦
懷緬煌煌齋房芝(漢武帝有芝房歌時宰相王璵以祈禱媚上源明極言之)事絕(一作)
(終)萬手搴(音蹇)垂之俟來者正始徵(一作貞)勸勉不要(一作惡)
懸黃金胡爲投乳(一作亂)贙(音畎)結交三十載吾與誰游衍
滎陽(謂鄭虔)復冥莫罪罟巳横罥(音泫)嗚呼子逝日始泰則
(一作即)終蹇長安米萬錢凋喪盡餘喘戰伐何當解歸帆
阻清沔尚纏漳水疾永負蒿里餞
故著作郎貶台州司戶滎陽鄭公虔
鶢鶋至魯門不識鐘鼓饗孔翠望赤霄愁思(一作入)雕籠
養滎陽冠衆儒早聞名公賞地崇士大夫况乃氣精(一作)
(氣清一作精氣)爽(原注往者公在疾蘇許公頲位尊望重素未相識早愛才名躬自撫問後結忘年之分遠)
(邇嘉之)天然生知姿學立游夏上神農極闕漏黃石媿師
長藥纂西極(一作域)名兵流指諸掌(原注公著薈蕞等諸書又撰胡本草七卷)
貫穿無遺恨薈蕞何技癢(虔采集異聞成書四十餘卷蘇源明請名會粹取爾雅序)
(會粹舊說也一云薈蕞草多而小言著書多小碎事也)圭臬(圭以測日景臬以平水)星經奥
蟲篆丹青廣子雲窺未徧方朔諧太枉神翰顧不一體
變鍾兼两文傳天下口大字猶在牓昔獻書畫圖新詩
亦俱往滄洲動玉陛(一作階)宣(一作寡一作宫)鶴誤一響三絕自
御題(明皇題其詩與書畫曰鄭虔三絶)四方尤所仰嗜酒益疎放彈琴
視天壤形骸實土木親近唯几杖未曾寄(一作記)官曺突
兀倚書幌晩就芸香閣胡塵昏坱莽反覆歸聖朝點染
無滌盪老蒙台州掾泛泛(一作遐泛)淛江槳履穿四明雪飢
拾猶溪橡空聞紫芝歌不見杏壇丈天長眺東南秋色
餘魍魎别離慘至今斑白徒懷曩春深秦(一作泰)山秀葉
墜清渭朗劇談王侯門野稅林下鞅操紙終夕酣時物
集遐想詞場竟疎闊平昔濫吹(一作咨一作推)奬百年見存歿
牢落吾安放(一作倣)蕭條阮咸在出處同世網他日訪江
樓含悽述飄蕩(原注著作與今秘書監鄭君審篇翰齊價謫江陵故有阮咸江樓之句)
故右僕射相國(英華有曲江二字)張公九齡
相國生南紀金璞無留礦仙鶴下人間獨立霜毛整矯
然江海(一作漢)思復與雲路永寂莫想土(一作玉)階未遑(一作)
(嘗)等箕潁上君白玉堂倚君金華省碣石(一作竭力)歲崢嶸
天地(一作池)日蛙黽退食吟大庭何心記(一作託)榛梗骨驚畏
曩哲鬒(一作鬚)變負人境雖蒙換蟬冠右地恧(女六切)多幸
敢忘(一作志)二疏歸痛迫蘇躭井(九齡乞歸養母不許後以母喪解職)紫綬
(一作金紫)映暮年荆州(九齡嘗薦周子諒周得罪以舉非其人貶荆州長史)謝所領庾
公興不淺黃霸鎮每静賓客引調同諷詠在務屏詩罷
地有餘(一作詩地能有餘)篇終語清省一陽發隂管淑氣含公
鼎乃知君子心用才文章境散帙起翠螭倚薄巫廬並
綺麗玄暉擁牋誄任昉騁自我(一作成)一家則(一作削)未缺
隻字警千秋滄海南名繫朱鳥(南宫赤帝其精爲朱鳥乃南方七宿)影歸
老(一作歟)守故林戀闕悄(一作嘗)延頸波濤良史筆蕪絕大
庾嶺向時禮數隔制作難上請再讀徐孺碑猶思理煙
艇
寫懷二首
勞生共乾坤何處異風俗冉冉自趨競行行見羈束無
貴賤不悲無富貧亦足萬古一骸骨鄰家遞歌哭鄙夫
到巫峽三歲如轉燭全命甘留滯忘情任榮辱朝班及
暮齒日給還脫粟編蓬石城東采藥山北(一作林)谷用心
霜雪間不必條蔓綠非關故安排曾是順幽獨逹士如
弦直小人似鉤曲曲直我不知負暄候樵牧
夜深坐南軒明月照我䣛驚風飜河漢梁棟巳出日(一作)
(日巳出)羣生各一宿飛動自儔匹吾亦驅其兒營營爲私
實(一作室)天寒行旅稀歲暮日月疾榮名忽(一作惑)中人世
亂如蟣蝨古者三皇前滿腹志願畢胡爲有結繩陷此
膠與漆禍首燧人氏厲階董狐筆君看燈燭張轉使飛
蛾密放神八極外俯仰俱蕭瑟終契如往還(一作終然契眞如)
得匪合仙術(一作歸匪金仙術)
可歎
天上浮雲如(一作似)白衣斯須改變如蒼狗古往今來共
一時人生萬事無不有近者抉眼去其夫(一作眯)河東女
兒身姓柳丈夫正色動引經酆城客子王李友羣書萬
卷常暗誦孝經一通看在手貧窮老瘦家賣屐(一作履)好
事就之爲攜酒豫章太守高帝孫(謂李勉)引爲賓客敬頗
久聞(一作問)道三年未曾語小心恐懼閉其口太守得之
更不疑人生反覆看亦(一作巳)醜明月無瑕(即指季友爲妻所棄事)
豈容易紫氣鬱鬱猶衝斗時危可仗眞豪俊二人得置
君側否太守頃者領山南邦人思之比父母王生早曾
拜顔色高山之外皆培塿用爲羲和天爲成用平水土
地爲厚王也論道阻江湖李也丞疑(一作凝)曠前後死爲
星辰終不滅致君堯舜焉肯朽吾輩碌碌飽飯行風后
力牧長回首
觀公孫大娘弟子舞劒器行(幷序)
大歷二年十月十九日䕫府别駕元持(一作特)宅見
臨潁李十二娘舞劒器壯其蔚跂問其所師(一本此下)
(有答字)曰余公孫大娘弟子也開元三(一作五)載余尚
童穉記於郾城觀公孫氏舞劒器渾脫瀏灕頓挫
獨出冠時自高頭宜春棃園二伎(一作教)坊内人洎
外供奉曉是舞者聖文神武皇帝初公孫一人而
巳玉貎錦(一作繡)衣況余白首今兹弟子亦匪盛顔
既辨其由來知波瀾莫二撫事慷慨聊爲劒器行
往者吳人張旭善草書帖數常於鄴(一作葉)縣見公
孫大娘舞西河劒器自此草書長進豪蕩感激即
公孫可知矣
昔有佳人公孫氏一舞劒器動四方觀者如山色沮喪
天地爲之久低昂㸌(音酷)如羿射九日落矯如羣帝驂龍
翔來(一作末)如雷霆收震怒罷如江海凝清光絳脣珠䄂
兩寂莫況(一作脫一作晩)有弟子傳芬芳臨潁美人在白帝妙
舞此曲神揚揚與余問答既有以感時撫事增惋傷先
帝侍女八千人公孫劒器初第一五十年間似反掌風
塵傾動(一作澒洞)昏王室棃園子弟散如煙女樂餘姿映寒
日金粟堆南木巳拱瞿唐石城草(一作暮)蕭瑟玳筵急管
曲復終樂極哀來月東出老夫不知其所往足繭荒山
轉愁疾(一作寂)
往在
往在西京日(一作時)胡來滿彤(一作丹)宫中宵焚九廟雲漢
爲之紅解瓦飛十里繐帷紛(一作粉)曾(一作層)空疚心惜木
主一一灰悲風合昏排鐡騎清旭(一作曉)散錦&KR1042;(廣韻驢子曰&KR1042;)
(禄山陷两京以橐駝運御府珍寶故云一作幪)賊臣表逆節(一作帥)相賀以成功
是時妃嬪戮連爲糞土叢當宁陷玉座白間剝畫蟲不
知二聖處私泣百歲翁車駕既云還楹桷歘穹崇故老
復涕泗祠官樹椅桐宏壯不如初巳見帝力雄前春禮
郊廟祀事親聖躬微軀忝近臣景從陪羣公登階捧玉
冊峨冕耿(一作聆)金鍾侍祠恧先露(一作霑)掖垣邇濯龍天
子惟孝孫五雲起九重鏡奩換粉黛翠羽猶蔥朧前者
厭羯胡後來遭犬戎俎豆腐(一作臠)膻肉罘罳行角弓安
得自西極申命空山東盡驅詣闕下士庶塞關中主將
曉逆順元元歸始終一朝自罪己(一作罪己巳)萬里車書通
鋒鏑供鋤犂征戍(一作伐)聽所從冗官各復業土著還力
農君臣節儉足朝野歡呼(一作娛)同中興似(一作比)國初繼
體如太宗端拱納諫諍和風日沖融赤墀櫻桃枝隱映
銀絲籠千春薦陵寢永永垂無窮京都不再火涇渭開
愁容歸號故松栢老去苦(一作若)飄蓬
昔遊
昔者與高(適)李(白)晩(一作同)登單父臺寒蕪際碣石萬里
風雲來桑柘葉如雨飛藿去(一作共)裵回清霜大澤凍禽
獸有餘哀是時倉廪實洞逹寰區(一作瀛)開猛士思滅胡
將帥望三台君王無所惜駕馭英雄材幽燕盛用武供
給亦勞哉吳門轉粟帛泛海陵蓬萊肉食三(一作四)十萬
獵射起黃(一作塵)埃隔河憶長眺青歲巳摧頹不及少年
日無復故人杯賦詩獨流涕亂世想賢才有(一作君一作若)能
市駿骨莫恨少龍媒商山議得失蜀主脫嫌猜呂尚封
國邑傅說巳鹽梅景晏楚山深水鶴去低回龐公任本
性攜子臥蒼苔(市駿以下言果能求賢則商山諸葛呂尚傅說之流世豈少其人哉惟甫漂泊)
(楚山終當爲龐公高隱耳)
壯遊
往昔(一作者)十四五出遊(一作入)翰墨場斯文崔魏徒(原注崔鄭)
(州尚魏豫州唘心)以我似(一作比)班揚七齡思即壯開口詠鳳皇
九齡書大字有作成一囊性豪業嗜酒嫉惡懷剛腸脫
略(一作落)小時輩結交皆老蒼飲酣視八極俗物都茫茫
東下姑蘇臺巳具浮海航到今有遺恨不得窮扶桑王
謝風流遠闔廬丘墓荒劒池石壁仄長洲荷芰香嵯峨
閶門北清廟映回(一作池)塘每趨吳太伯撫事淚浪浪枕
戈憶句踐渡浙想秦皇蒸魚聞七首除道哂要章(說文腰作)
(要除道腰章用朱買臣事)越女天下白鑑湖五月凉剡溪蘊秀異欲
罷不能忘歸帆拂天姥中歲貢舊鄉氣劘屈賈壘目(一作)
(日)短曹劉牆忤下考功第獨辭京尹堂放蕩齊趙間裘
馬頗清狂春歌叢臺上冬獵青丘旁呼鷹皂(一作紫)櫪(一作)
(櫟)林逐獸雲雪岡射飛曾縱鞚引(一作跋)臂落鶖鶬蘇侯
據鞍喜(原注監門胄曹蘇預)忽如攜葛強快意八九年西歸到咸
陽許與必詞伯賞(一作貴)遊實賢王曳裾置醴地奏賦入
明光天子廢食召羣公會軒裳脫身無所愛(一作受)痛飲
信行藏黑貂不(一作寧)免敝斑鬢兀稱觴杜曲晩(一作換一作挽)
耆舊四郊多白楊坐深鄉黨敬日(一作自)覺死生忙朱門
任(一作務)傾奪赤族迭罹殃國馬竭粟豆官雞輸稻粱舉
隅見煩費引古惜興亡河朔風塵起岷山行幸長兩宫
各警蹕萬里遥相望崆峒殺氣黑少海旌旗黃禹功亦
命子涿鹿親戎行翠華擁英(一作吳)岳螭虎噉豺狼爪牙
一不中胡兵更陸梁大(一作天)軍載草草凋瘵滿膏肓僃
員竊補衮憂憤心飛揚上感九廟焚(一作毁)下憫萬民(一作)
(蒼生)瘡斯時伏青蒲廷爭守御牀君辱敢愛死赫怒幸無
傷聖哲體仁恕宇縣復小康哭廟灰燼中鼻酸朝未央
小臣議論絕老病客殊方鬱鬱苦不展羽翮困低昂秋
風動哀壑碧蕙捐(一作損)微芳之推避賞從漁父濯滄浪
榮華敵勳業歲暮有嚴霜吾觀鴟夷子才格出尋常羣
凶逆未定側佇英俊翔
遣懷
昔我遊宋中惟梁孝王都名今陳留亞劇則貝魏俱邑
中九萬家高棟照通衢舟車半天下主客多歡娛白刃
讐不義黃金傾有無殺人紅塵裏報答在斯須憶與高
李輩(適白)論交入酒壚兩公壯藻思得我色敷腴氣酣登
吹(一作文)臺懷古視平蕪芒碭雲一去雁鶩空相呼先帝
正好武寰海未凋枯猛將收西域長戟破林胡百萬攻
一城獻捷不云輸組練棄如泥尺土負(一作勝)百夫拓境
功未已元和辭大爐亂離朋友盡合沓歲月徂吾衰將
焉託存歿再嗚呼蕭條益堪媿獨在天一隅(一作蕭條病益甚塊)
(獨天一隅)乘黃巳去矣凡馬徒區區不復見顔鮑繫舟臥荆
巫臨餐吐更食常恐違撫孤
同元使君舂陵行(有序)
覽道州元使君結舂陵行兼賊退後示官吏作二
首志之曰當天子分憂之地效漢官(舊作朝)良吏之
目(一作日)今盜賊未息知民疾苦得結輩十數公落
落然參錯天下爲邦伯萬物吐(一作姓壯)氣天下少(一作)
(小)安可得矣(一作巳)不意復見比興體制微婉頓挫
之詞感而有詩增諸卷軸簡知我者不必寄元(一作)
(云)
遭亂髮盡(一作遽)白轉衰病相嬰(一作縈)沈緜盜賊際狼狽
江漢行歎時藥力薄爲客羸瘵成吾人詩家秀(一作流)博
采世上名粲粲元道州前聖畏後生觀乎舂陵作歘見
俊哲情復覽賊退篇結也實國楨賈誼昔流慟匡衡常
引經道州憂(一作哀)黎庶詞氣浩縱横兩章對秋月(一作水)
一字偕(一作皆)華星致君唐虞際純(一作淳)樸憶(一作意)大庭
何時降璽書用爾爲丹青(公卿者神化之丹青)獄訟永(一作久)衰息
豈唯偃甲兵悽惻念誅求薄斂近休明乃知正人意不
苟飛長纓凉飇振南岳之子寵若驚色阻(一作沮)金印大
興含滄浪(一作溟)清我多長卿病日夕思朝廷肺枯渴太
甚漂泊公孫城呼兒具紙筆隱几臨軒楹作詩呻吟内
墨澹字欹傾感彼危苦詞庶幾知者聽
李潮八分小篆歌
蒼頡鳥跡既茫昧字體變化如浮雲陳倉石鼓(其石粗有鼓形)
(字刻石旁其數有十初在陳倉野中韓愈爲博士時請於祭酒欲以數橐駝輿致太學不從鄭餘慶始遷之鳳)
(翔愈以爲宣王鼓韋應物以爲文王鼓宣王刻歐陽修集古錄始設三疑鄭樵摘㞼殹二字見於秦斤秦權而)
(以爲秦鼓程大昌又云成王之鼓左傳成有岐陽之蒐其字乃番吾之跡)又(一作文)已訛大小
二篆生八分(宣王太史籀著大篆十五篇與蒼頡古文或異秦李斯胡母敬輩改省爲小篆程邈)
(獻隸書主於徒隸簡易王次仲作八分蓋小篆古形猶存其半八分巳減小篆之半隸又減八分之半本謂之)
(楷書楷隸大範相同張懷瓘謂程邈以後之隸與鍾王之今楷爲一意歐陽修以八分爲隸洪适因之迄無定)
(說)秦有李斯漢蔡邕中間作者寂不聞嶧山之碑野火
焚棗木傳刻肥失眞苦縣光和(苦縣老子碑蔡邕書樊毅西岳碑漢光和中立)
尚骨立(一作力)書(一作畫)貴瘦硬方通神惜哉李蔡不復(一作)
(可)得吾甥李潮下筆親尚書韓擇木(昌黎人)騎曹蔡有鄰
(濟陽人)開元已來數八分潮也奄有二子成三人況潮小
篆逼秦相快劒長戟森相向八分一字直百(一作千)金蛟
龍盤拏肉屈強吳郡張顚誇草書草書非古空雄壯豈
如吾甥不流宕丞相中郎丈人行巴東(一作江)逢李潮逾
月求我歌我今衰老才力薄潮乎潮乎柰汝何
覽栢中允(一作丞)兼子姪數人除官制詞因述父
子兄弟四美載歌絲綸
紛然喪亂際見此忠孝門蜀中寇亦甚柏氏功彌存深
誠補王室戮力自元昆三止錦江沸獨清玉壘昏高名
入竹帛新渥照乾坤子弟先卒伍芝蘭疊璵璠同心注
師律灑血在戎軒絲綸實具載紱冕巳殊恩奉公舉骨
肉誅叛經寒溫(一作暄)金甲雪猶凍朱旗塵不飜每聞戰
場說歘激懦氣奔聖主國多盜賢臣官則尊方當節鉞
用必絕祲沴(音戾)根吾病日回首雲臺誰再論作歌挹盛
事推轂期孤鶱
聽楊氏歌
佳人絶代歌獨立發皓齒滿堂慘不樂響下清虛裏(一作)
(浮雲裏)江城帶素月況乃清夜起老夫悲暮年壯士淚如
水玉杯久寂莫金管迷宫徵勿云聽者疲愚智心盡死
古來傑出士(一作事)豈待(一作特)一知已吾聞昔秦青傾側
(一作倒)天下耳
荆南兵馬使太常卿趙公大食刀歌
太常樓船聲嗷嘈問兵刮寇趨(一作超)下牢(楚地有上下牢)牧出
令奔飛百艘猛蛟突獸紛騰逃白帝寒城駐錦袍玄冬
示我胡國刀壯士短衣頭虎毛憑軒拔鞘天爲高翻風
轉日木(一作水)怒號冰翼雪(一作雲)澹傷哀猱鐫錯碧甖鸊
鵜膏鋩鍔(一作銛鋒)已瑩虛(一作靈)秋濤鬼物撇捩辭(一作亂)坑
壕蒼水使者捫赤絛龍伯國人罷釣鼇芮公(恐是衛伯玉)回
首顔色勞分閫(一作壼)救世用賢豪趙公玉立高歌起攬
環結佩相終始萬歲持之護天子得君亂絲與君理蜀
江如線如鍼水(一作鍼如水)荆岑彈丸心未已賊臣惡子休
干紀魑魅魍魎徒爲耳妖腰亂領敢欣喜用之不高亦
不庳不似長劒須天倚吁嗟光䘵英雄弭大食寶刀聊
可比丹青宛轉麒麟裏光芒六合無泥滓
王兵馬使二角鷹
悲臺蕭颯(一作瑟)石巃嵸哀壑杈枒浩呼(一作汚)洶中有萬
里之長江迴風滔(一作陷)日孤光動角鷹翻倒壯士臂將
軍玉帳軒翠(一作昂一作勇)氣二鷹猛腦徐侯穟(一作絛徐墜)目如
愁胡視天地杉雞竹兔不自惜溪(一作孩)虎野羊俱辟易
韝上鋒稜十二翮將軍勇銳與之敵將軍樹勳起安西
崐崘虞泉入馬蹄白羽曾肉三狻猊敢決豈不與之齊
荆南芮公得將軍亦如角鷹下翔(一作入朔)雲惡鳥飛飛啄
金屋安得爾輩開其羣驅出六合梟鸞分
狄明府(博濟一作寄狄明府)
梁公曾孫我姨弟不見十年官濟濟大賢之後竟陵遲
浩蕩古今同一體比看叔伯四十人有才無命百寮底
今者兄弟一百人幾人卓絶秉周禮在汝更用文章爲
長兄白眉復天唘汝門請從曾翁(一作公)說太后當朝多
巧詆(一作計)狄公執政在末年濁河終(一作中)不汚清濟國
嗣初將付諸武公獨廷諍守丹陛禁中決冊(一作冊決)請(一作)
(詔)房陵(武后革唐廢中宗爲廬陵王遷房州欲立武三思爲太子仁傑泣諫曰母子姑姪孰親若立三)
(思他日廟不祔姑后感悟迎中宗還宫)前(一作滿)朝長老皆流涕太宗社稷
一朝正漢官威儀重昭洗時危始識不世才誰謂荼苦
甘如薺汝曹又宜列土(一作鼎)食身使門戶多旌棨胡爲
漂泊岷漢間干謁王侯頗歴抵(一作詆)况乃山高水有波
秋風蕭蕭露泥泥虎之飢下巉嵒蛟之横出清泚早歸
來黃土泥衣(一作黃土汚人)眼易眯
秋風二首
秋風淅淅吹巫山上牢下牢修水關吳檣楚柁牽百丈
暖向神(一作成)都(唐志光宅元年號東都曰神都)寒未還要路何日罷長
戟戰自青羌連百(一作白)蠻中巴不曾(一作得)消息好暝傳
戍鼓長雲間
秋風淅淅吹我衣東流之外西日微天清(一作晴)小城𢷬
練急石古細路行人稀不知明月爲誰好早晚孤帆他
(一作也)夜歸會將白髮倚庭樹故園池臺今是非
久雨期王將軍不至
天(一作山)雨蕭蕭滯(一作帶)茅屋空山無以慰幽獨銳頭將
軍來何遲令我心中苦不足數看黃霧亂玄雲時聽嚴
風折喬木泉源冷泠雜猿狖泥濘(一作滓)漠漠饑鴻鵠歲
暮窮隂耿未已人生會面難再得憶爾腰下鐵絲箭射
殺林中雪色鹿前者坐皮因問毛知子歴險人馬勞異
獸如飛星宿落應弦不礙蒼山高安得突騎只五千崒
然眉骨皆爾曹走平亂世相催促一豁明主正鬱陶憶
(一作恨)昔范增碎玉斗未使吳兵著白袍昏昏閶闔閉氛
祲十月荆南雷怒號
别李祕書始興寺所居
不見祕書心若失及見祕書失心疾安爲動主理信然
我獨覺子神充實(一作精神實)重聞西方止(一作正)觀經老身
古寺風泠泠妻兒待我(一作來一作米)且歸去他日杖藜來細
聽
虎牙行(虎牙在荆門之北江水峻急)
秋(一作北)風歘吸(一作歘歘)吹南國天地慘慘無顔色洞庭揚
波江漢迴虎牙銅柱皆傾側巫峽隂岑朔漠氣峰巒窈
窕谿谷黑杜鵑不來猿狖寒(一作啼)山鬼幽憂雪霜逼楚
老長嗟憶炎瘴三尺角弓兩斛力壁立石城横塞起金
錯旌竿滿雲直漁陽突騎獵青丘犬戎鏁甲聞(一作圍)丹
極八荒十年防盜賊征戍誅求寡妻哭遠客中宵淚霑
臆
錦樹行(因篇内有錦樹二字摘以爲題非正賦錦樹也與上虎牙同)
今日苦短昨日休歲云暮矣增離憂霜凋碧樹待(一作行一)
(云作)錦樹萬壑東逝無停留荒戍之城石色古東郭老人
住青丘飛書白帝營斗粟琴瑟几杖柴門幽青(一作春)草
萋萋盡枯死天馬(一作驥)跂(一作跛)足隨氂牛自古聖賢多
薄命姦雄惡少皆封侯(一作封公侯)故國三年一消息終南
渭水寒悠悠五陵豪貴反顚倒鄉里小兒狐白裘生男
墮地要膂力一生(一作生女)富貴傾邦國莫愁父母少黃金
天下風塵兒亦得
赤霄行
孔雀未知牛有角渴飲寒泉逢觝觸赤霄懸圃須徑來
翠尾金花不辭辱江中淘河(即鵜鶘)嚇飛燕銜泥却落羞
華屋皇孫猶曾蓮(音輦)勺(下邽有蓮勺故城漢宣帝微時嘗受困處)困衛(一作鮑)
莊見貶傷其足老翁慎莫怪少年葛亮貴和書有篇(陳夀)
(定諸葛氏集目錄凡二十四篇貴和第十一)丈夫垂名動萬年記憶細故非
高賢
前苦寒行二首(王僧虔技錄清調有六曲一苦寒行)
漢時長安雪一丈牛馬毛寒縮如蝟楚江巫峽冰入懷
虎豹哀號又堪記秦城老翁荆揚客慣習炎蒸歲絺綌
玄冥祝融氣或交手持白羽未敢釋
去年白帝雪在山今年白帝雪在地凍埋蛟龍南浦縮
寒刮(一作割)肌膚北風利楚人四時皆麻衣楚天萬里(一作)
(頃)無晶輝三足之烏足(一作骨)恐斷羲和送將何所歸(一作)
(迭送將安歸一作送之將安歸)
後苦寒行二首
南紀巫廬瘴不絕太古以來無尺雪蠻夷長老怨苦寒
崐崘天關凍應(一作欲)折玄猿口噤不能嘯白鵠翅垂眼
流(一作出)血安得春泥補地裂
晩(一作曉)來江門(一作邊一作間)失大木猛風中夜吹(一作飛)白屋
天兵斬斷(一作新斬)青海戎殺氣南行動地軸不爾苦寒何
太(一作其)酷巴東之峽生凌凘彼蒼回軒(一作軻一作斡)人得知
晩晴
高唐(一作堂)暮冬雪壯哉舊瘴無復似塵埃崖沈谷沒白
皚皚江石缺裂青楓摧南天三旬苦霧開赤日照耀從
西來六龍寒急光裵回照我衰顔忽落地口雖吟詠心
中哀未怪及時少年子揚眉結義黃金臺洎(一作汨)乎吾
生何飄零支離委絕同死灰
復隂
方冬合沓玄隂塞昨日晩晴今日黑萬里飛蓬映天過
孤城樹羽揚風直江濤簸(一作欺)岸黃沙走雲雪埋山蒼
兕吼君不見䕫子之國杜陵翁牙齒半落左耳聾
夜歸
夜來歸來衝虎過山黑家中已眠臥傍見北斗向江低
仰看明星當空大庭前把燭嗔(一作喚)兩炬峽口驚猿聞
一箇白頭老罷舞復歌杖藜不睡誰能那
寄柏學士林居
自胡之反持干戈天下學士亦奔波歎彼幽棲載典籍
蕭然暴露依(一作向)山阿青山萬里(一作重)静散地白雨(一作)
(羽)一洗空垂蘿亂代飄零余(一作餘)到此古人成敗子如
何荆揚春冬異風土巫峽日夜多雲(一作風)雨赤葉楓林
百舌鳴黃泥(一作花)野岸天雞舞盜賊縱横甚密邇形神
寂莫甘辛苦幾時高議排金門各使蒼生有環堵
寄從孫崇簡
嵯峨白帝城東西南有龍湫北虎溪吾孫騎曹不騎(一作)
(記)馬業學尸鄉多養雞龐公隱時盡室去武陵春樹他
人迷與汝林居未相失近身藥裹酒長攜牧豎(一作叟)樵
童亦無賴莫令斬斷青雲梯
奉酬薛十二丈判官見贈
忽忽峽中睡悲風(一作秋)方一醒西來有好鳥爲我下青
冥羽毛淨(一作盡)白雪慘澹飛雲汀既蒙主人顧舉翮唳
孤亭持以比佳士及此慰揚舲清文動哀玉見道發新
硎欲學鴟夷子待勒燕山銘誰重斷蛇劒(一作國重斬邪劒)致
君君未聽志在麒麟閣無心雲母屏卓氏近新寡豪家
朱門(一作戶)扃相如才(一作琴)調逸銀漢會雙星客來洗粉
黛日暮拾流螢不是無膏火勸郎勤六經老夫自汲澗
野水日泠泠我歎黑頭白君看銀印青臥病識山鬼爲
農知地形誰矜坐錦帳苦厭食魚腥東西兩岸坼(一作岸兩)
(坼)横(一作積)水注滄溟碧色忽(一作苦)惆悵風雷搜百靈空
中右(一作有)白虎赤節引娉婷自云帝里(一作季)女噀雨鳳
皇翎襄王薄行跡莫學冷如丁(一作冰一作令威丁)千秋一拭淚
夢覺有微馨人生相感動金石兩青熒丈人但安坐休
辨渭與涇龍蛇尚格鬭灑血暗郊坰吾聞聰明主治(一作)
(活)國用輕刑銷兵鑄農器今古歲方寧文(一作天)王日儉
德俊乂始盈庭榮華貴少壯豈食楚江萍
醉爲馬墜諸公攜酒相看
甫也諸侯老賓客罷酒酣歌拓金戟騎馬忽憶少年時
散蹄迸落瞿塘石白帝城門水雲外低身直下八千尺
粉堞電轉紫遊韁東得平岡出天壁江村野堂爭入眼
垂鞭(一作肩)嚲鞚凌紫陌向來皓首驚萬人自倚紅顔能
騎射安知決臆追風足朱汗驂驔猶噴玉不虞一蹶終
損傷人生快意多所辱職當憂戚伏衾枕況乃遲暮加
煩促明(一作朋)知來問腆我顔杖藜強起依僮僕語盡還
成開口笑提攜别埽清谿曲酒肉如山又一時初筵哀
絲動豪竹共指西日不相貸喧呼且覆杯中淥何必走
馬來爲問(一作不爲身)君不見嵇康養生遭(一作被)殺戮
别李義
神堯十八子十七王其門道(道王元慶)國洎(一作及)舒(舒王元明)國
督(一作實)唯親弟昆中外貴賤殊余亦忝諸孫(李義當是道國之裔)
(甫則舒國後裔之外孫也)丈人嗣三葉(一作王業)之子白玉温道國繼德
業請從丈人論丈人領宗卿肅穆古制敦先朝納諫諍
直氣横乾坤子建文筆壯河間經術存爾(一作温)克富詩
禮骨清慮不喧洗(一作洒)然遇知已談論淮湖(一作河)奔憶
昔初見時小襦繡芳蓀長成忽會面慰我久疾魂三峽
春冬交江山雲霧昏正宜且聚集恨此當離尊莫怪執
杯遲我衰涕唾煩重問子何之西上岷江源願子少干
謁蜀都足戎軒誤失將帥意不如親故恩少年早歸來
梅花巳飛飜努力慎風水豈惟數盤飱猛虎臥在岸蛟
螭出無痕王子自愛惜老夫困石根生别古所嗟發聲
爲爾吞
送高司直尋封閬州
丹雀銜書來暮棲何鄉樹驊騮事天子辛苦在道路司
直非冗官荒山甚無趣借問泛舟人胡爲入雲霧與子
姻婭間旣親亦有故萬里長江邊邂逅一相遇長卿消
渴再公幹沈緜屢清談慰老夫開卷得佳句時見文章
士欣然澹(一作談)情素伏枕聞别離疇能忍漂寓良會苦
短促溪行水奔注熊羆咆空林游子慎馳騖西謁巴中
侯艱險如跬步主人不世才先帝常特顧拔爲天軍佐
崇大王法度淮海生清風南翁尚思慕公宫造廣厦木
石乃無數初聞伐松柏猶臥天一柱我瘦(一作病)書不成
成字讀(一作字)亦誤爲我問故人勞心練征戍
君不見簡蘇徯
君不見道邊廢棄池君不見前者摧折桐百年死樹中
琴瑟一斛舊水藏蛟龍丈夫蓋棺事始定君今幸未成
老翁何恨顦顇在山中深山窮谷不可處霹靂魍魎兼
(一作并)狂風
贈蘇四徯
異縣昔同遊各云厭轉蓬别離巳五年尚在行李中戎
馬日衰息乘輿安九重有才何棲棲將老委所窮爲郎
未爲賤其柰疾病攻子何面黧黑不(一作焉)得豁心胷巴
蜀倦剽掠(一作劫)下愚成土風幽薊已削平荒徼尚彎弓
斯人脫身來豈非吾道東乾坤雖寬大所適裝囊空肉
食哂菜色少壯欺老翁況乃主客間古來偪側同君今
下荆揚獨帆如飛鴻二州豪俠場人馬皆自雄一請甘
飢寒再請甘養蒙
寄薛三郎中(據)
人生無賢愚飄颻若埃塵自非得神仙誰免危(一作克免)其
身與子俱白頭役役(一作沒沒)常苦辛雖爲尚書郎不及村
野人憶昔村野人其樂難具陳藹藹桑麻交公侯爲等
倫天未厭戎馬我輩本常(一作長)貧子尚客荆州我亦滯
江濱峽中一臥病瘧癘終冬春春復加肺氣此病蓋有
因早歲與蘇鄭痛飲情相親二公化爲土嗜酒不失真
余今委修短豈得恨命屯聞子心甚壯所過信席珍上
馬不用扶每(一作忽)扶必怒嗔賦詩賓客間揮灑動八垠
乃知蓋代手才力老益神青草洞庭湖東浮滄海漘君
山可避暑況足采白蘋子豈無扁舟往復江漢津我未
下瞿塘空念禹功(一作力)勤聽說松門峽吐藥攬衣巾高
秋却束帶鼓枻視青旻鳳池日澄碧濟濟多士新余病
不能起健者勿逡巡上有明哲君下有行化臣
大覺高僧蘭若(原注和尚去冬往湖南)
巫山不見廬山遠松林(一作間)蘭若秋風晩一老猶鳴日
暮鐘諸僧尚乞齋時飯香爐峰色隱晴湖種杏仙家近
白榆飛錫去年啼邑子獻花何日許門徒
御定全唐詩卷二百二十二
