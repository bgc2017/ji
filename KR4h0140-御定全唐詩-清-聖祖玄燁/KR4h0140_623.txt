欽定四庫全書
御定全唐詩卷六百二十三
陸龜蒙
奉和襲美古杉三十韻
衆木盡相遺孤芳(一作杉)獨任奇鍤天形硉兀當殿勢㩻
危恐是夸娥怒教臨嶻嶭衰節穿開耳目根癭坐熊羆
世只論榮落人誰問等衰(初危切)有巔從日上無葉與秋
欺虎搏應難動鵰蹲不敢遲戰鋒新缺齾燒岸黑□黧
鬭死龍骸雜爭奔鹿角差肢(一作胈)銷洪水腦稜聳梵天
眉磔索珊瑚湧森嚴獬豸窺向空分犖指衝浪出鯨鬐
楊僕船橦在蚩尤陣纛隳下連金粟固高用鐵菱披挺
若苻堅棰浮於祖納椎崢嶸驚露鶴䟐趚閡雲螭傍宇
將支壓撐霄欲抵隵背交蟲臂挶相向鶻拳追格(音閣)筆
荖(初加切)猶立階干卓未麾鬼神應暗畫風雨恐潛移已
覺寒松伏偏宜后土疲好邀清嘯傲堪映古茅茨材大
應容蝎年深必孕䕫後雕依佛氏初植必僧彌(寺即東晉王家)
(别墅僧彌王珉小字)擁腫煩莊辯槎牙費庾詞詠多靈府困搜苦
化權卑類既區中寡朋當物外推蟠桃標日域珠草侍
仙墀真宰誠求夢春工幸可醫若能嘘嶰竹猶足動華
滋
奉和襲美新秋言懷三十韻次韻
身閒唯愛靜籬外是荒郊地僻憐同巷庭喧厭累巢岸
聲搖舴艋窗影辨蠨蛸徑祇溪禽下關唯野客敲竹岡
從古凸池緣本来䫜早藕擎霜節涼花束紫梢漁情隨
錘網獵興起鳴&KR1076;好夢經年說名方著處抄才(一作木)疎
惟自補技癢欲誰抓窗靜常懸䕹鞭閑不正鞘山衣輕
斧藻天籟逸弦匏蕙轉(一作展)風前帶桃烘雨後膠蘚乾
黏晩砌煙濕動晨庖沈約便圖籍揚雄重酒肴日曾窺
絶洞耳不犯征鐃歷外窮飛朔蓍中記伏爻石林空寂
歴雲肆肯嘵譊松桂何妨蠧龜龍亦任嘲未能丹作髓
誰相紫為胞莫把榮枯異但(平聲)和大小包由弓猨不捷
梁圈虎忘虓舊友懷三益關山阻二崤道隨書簏古時
共釣輪抛好作忘機士須為莫逆交看君馳諫草憐我
卧衡茅出處雖冥默薰蕕肯溷殽岸沙從鶴印崖蜜勸
人&KR0034;白菌盈枯枿黃精滿綠筲仙因隱居信禪是淨名
教勿謂江湖永終浮一大爮(一作泡)
和襲美江南書情二十韻寄祕閣韋校書貽之
商洛宋先輩垂文二同年次韻
我志如魚樂君詞稱鳳銜暫来從露冕何事買雲巖水
石應容病松篁未聽讒罐(一作鑵)香松蠧膩山信藥苗緘
愛鷺欹危立思猨矍鑠獑謝才偏許朓阮放最憐咸大
樂寧忘缶奇工肯顧瑊客愁述舊隱鷹健想秋毚硯缺
猶慵琢文繁却要芟雨餘幽沼淨霞散遠峰巉洗筆煙
成段培花土作杴訪僧還覓伴醫鶴自須監荒廟猶懷
季清灘幾夢嚴背風開蠧簡衝浪試新帆悶憶年支酒
閑裁古樣衫釣家隨野舫仙藴逐雕函度歲賒羸馬先
春買小&KR1173;共疏泉入竹同坐月過杉染翰窮高致懷賢
發至諴不堪潘子鬢愁促易髟髟
憶襲美洞庭觀步奉和次韻
聞君遊靜境雅具更摐摐竹傘遮雲徑藤鞵踏蘚矼杖
斑花不一尊大癭成雙水鳥行沙嶼山僧禮石幢已甘
三秀味誰念百牢腔遠棹投何處殘陽到幾窗仙謠珠
樹曲村餉白醅缸地里方吳會人風似冉厖探幽非遯
世尋勝肯迷邦為讀江南傳何賢過二龐
江墅言懷
病身兼稚子田舍劣相容跡共公卿絶貧須稼穡供月
方行(一作行方)到閏霜始近言(一作来)濃樹少棲禽雜村孤守
犬重汀洲藏晩弋籬落露寒舂野弁欹還整家書拆又
封杉篁宜夕照窗戶倚疎鐘南北唯聞戰縱横未勝農
大春雖苦學叔夜本多慵直使貂裘弊猶(一作還)堪過一
冬
自和次前韻
命既時相背才非世所容著書粮易絶多病藥難供夢
為懷山數愁因戒(一作忌)酒濃鳥媒呈不一魚寨下仍重
晚桁蓑兼褐晴簷織帶舂著籖分水味標石認田封此
地家三戶何人禄萬鍾草堂聊當貴金穴任輕農把釣
竿初冷題詩筆未慵莫憂寒事晚江上少嚴冬
秋日遣懷十六韻寄道侣
盡日臨風坐雄詞妙略兼共知時世薄寧恨歲華淹且
把靈方試休憑吉夢占夜然燒汞火朝煉洗金鹽有路
求真隱無媒舉孝廉自然成嘯傲不是學沈潛水恨同
心隔霜愁兩鬢霑鶴屏憐掩扇烏帽愛垂簷雅調宜觀
樂清才稱典籖冠㩻玄髮少書健紫毫尖故疾因秋召
塵容畏日黔壯圖須行行儒服謾襜襜片石聊當枕横
煙欲代簾蠧根延穴蟻疎葉漏庭蟾藥鼎高低鑄雲菴
早晩苫胡麻如重寄從誚我無厭
京口與友生話别
共是悲秋客相逢恨不堪鴈頻辭薊北人尚在江南名
利機初發樵漁事先諳松門穿戴寺荷徑繞秦潭(秦潭始皇)
(所開)繩檢真難束疎慵却易耽枕當高樹穩茶試遠泉甘
架上經唯一尊前雅祇三風雲勞夢想天地入醺酣歷
自堯階數書因禹穴探御龍雖世禄下馬亦清譚國計
徒盈策家儲不滿甔斷簾從燕出㩻弁請(一作倩)人簪木
墜涼来葉山横霽後嵐竹窗深䆗窱苔洞綠龕弇積行
依顔子和光則老聃杖誠為虎節披(一作被)信作鮫函養
鷺看窺沼尋僧助結菴功名思馬援歌唱咽羊曇乞食
羞孤鳳無衣羨八蠶繫帆留宿客吟句任羸驂寵鶴空
無衛占烏未見[邱-丘+覃]香還須是桂青會出於藍蜀酒時傾
瓿吳鰕徧(一作偏)發坩(苦甘切)玉封千挺藕霜閉一筒柑惜
佩終邀禍辭環好激貪宗溟雖甽澮成厦必楩柟碧玉
雕琴薦黃金飾劒鐔煙緣莎砌引水為藥畦擔博物君
能繼多才我尚慙别離猶得在秋鬢未鬖鬖
丹陽道中寄友生
煙樹綠微微春流浸竹扉短蓑攜稚去孤艇載魚歸海
俗蘆編室村娃練束衣舊栽奴橘老新刈女桑肥錦鯉
衝風擲絲禽掠浪飛短亭幽徑入陳廟數峰圍地廢金
牛暗陵荒石獸稀思君同一望帆上怨餘暉
寄茅山何道士
終身持玉舄丹訣未應傳況是曾同宿相違便隔年問
顔知更少聽話想踰玄古籙文垂露新金汞絶煙蜂供
和餌蜜人寄買溪錢紫燕長巢硐青龜忽上蓮箧蔵徵
隱詔囊佩攝生篇圃暖芝臺秀巖春乳管圓池栖子孫
鶴堂宿弟兄仙幸閱靈書次心期賜一編
江南秋懷寄華陽山人
櫛髮涼天曙含毫故國情歸心一夜極病體九秋輕忽
起襜褕詠因悲絡緯鳴逢山即堪隱何路可圖榮揲策
空占命持竿不釣名忘憂如有待縱嬾似無營小徑纔
分草斜扉劣辨(一作辮)荆冷荷承露菂疎菊卧煙莖譜為
聽琴閱圖緣看海㡠(一作䆸)鷺毛浮島白魚尾撇波赬庭
橘低攀嗅園葵旋折烹餓烏窺食案鬭鼠落書棚種豆
悲楊惲投瓜憶衛旍東林誰處士南郭自先生分野星
多蹇連山卦少亨衣裾徒博大文籍漫縱横蘭葉騷人
佩蓴絲内史羹鶡冠難適越羊酪未饒傖倚嘯微抽恨
論玄好析酲栖遲勞鼓箧豪侠愛金籯鍊藥傳丹鼎嘗
茶試石&KR0008;沼連枯葦暗窗對脱梧眀未達譏張翰非才
嫉禰衡遠懷魂易黯幽憤骨堪驚礪缺知矛利磨瑕見
璧瑛道源疏滴瀝儒肆售精誠敢歎良時擲猶勝亂世
攖相秦猶幾死王漢尚當黥飲啄期應定窮通勢莫爭
髠鉗為皂隸譚笑得公卿浴日安知量追風不計程塵
埃張耳分肝膽季心傾諭蜀專操檄通甌獨請纓匹夫
能曲踊萬騎可横行許國輕妻子防邊重戰耕俄分上
尊酒驟厭五侯鯖靜默供三語從容等一枰弘深司馬
法雄傑貳師兵朔雪埋烽燧寒笳裂旆旌乘時收句注
即日掃欃槍武昔威殊俗文今被八紘琮璜陳始畢韶
夏教初成芽孽羣妖滅松筠百度貞郎官青𤨏拜使者
繡衣迎帝道將雲闢澆波漸砥平學徒羞說霸佳士恥
為跉負杖歌栖畝操觚賦北征才當曹斗怯書比惠車
盈謝氏憐兒女郗家貴舅甥唯荒稚珪宅莫贈景山鎗
賢彦風流遠江湖思緒縈謳啞搖舴艋出没漾鵁鶄晩
樹參差碧竒峰邐迤晴水喧揌紫芡村響□香秔荷苙
漁翁古穿籬守犬獰公衫白紵卷田餉綠筲擎地與膏
腴錯人多富夀并相歡時帖泰獨坐歲崢嶸唧嘖蛩吟
壁連軒鶴舞楹戍風飄疊鼓鄰月動哀箏未得文章力
何由俸禄請和鉛還搰搰持斧自丁丁驚懼疑凋朽功
勤過屑瓊凝神披夕秀盡力取朝英蠧簡開塵箧寒燈
立曉檠靜翻詞客系閑難史官評天地寧舒慘山川自
變更秖能分跖惠誰解等殤彭項豈重瞳聖䕫猶一足
&KR1698;阮高酣麴蘖莊達謝犧牲齚舌無勞話寬心豈可盛
但從罏冶鍜莫受罻羅嬰硯撥萍根洗舟衝蓼穗撐短
床編翠竹低机(一作几)凭紅檉霜信催楊柳煙容褭杜蘅
桁排巢燕燕屏畫醉猩猩嬾檜推嵐影飛泉撼玉琤&KR2556;
&KR1956;尋遠近握槊鬭輸贏枝壓離披瓠簷垂礧磊橙忘情
及宗炳抱疾過劉楨野饋夸菰飯江商賈蔗餳送神枹
瓦釜留客上瓷觥舉檝揮青劒鳴榔扣遠鉦鳥行沈莽
碧(一作蒼)魚隊破泓澄手戟非吾事腰鎌且發硎諒難求
摽摽聊欲取錚錚幾歎蟲甘蓼還思鹿美苹愁長難自
剪歌斷有誰賡未去師黃石空能說白珩性湍休激浪
言莠罷抽萌地僻琴尊獨溪寒杖屨清物齊消臆對戈
倒共心盟絲曳靈妃瑟金涵太子笙幽棲膠竹塢仙慮
驛蓬瀛想像珠襦鳳追飛翠蘂鶯霧簾深杳悄雲磬冷
敲鏗籙字多階品華陽足弟兄焚香凝一室盡日思層
城匿景崦嵫色呀空渤澥聲吾當營巨黍東去射長鯨
送宣武從事越中按獄
曉看呈使範知欲敕星軺水國難驅傳山城便倚橈秉
籌先獨立持法稱高標旌旆臨危堞金絲發麗譙别愁
當翠巘冤望隔風潮木落孤帆迥江寒疊鼓飄客鴻吳
島盡殘雪剡汀消坐想休秦獄春應到柳條
江南冬至和人懷洛下
昔居清洛涯長恨苦寒遲自作江南客稀遲下雪時有
煙栖菊梗無凍落杉枝背日能尋徑臨風尚覆棋鳥聲
渾欲轉草色固應知與看平湖上東流或片澌
謹和諫議罷郡敘懷六韻
已報東吳政初捐左契歸天應酬苦節人不犯寒威江
上思重借朝端望載飢紫泥封夜詔金殿賜春衣對酒
情何遠裁詩思極微待升鎔造日江海問漁扉
御定全唐詩卷六百二十三
