欽定四庫全書
御定全唐詩卷八百三十七
貫休
山居詩二十四首(并序)
愚咸通四五年中於鍾陵作山居詩二十四章放
筆藁被人將去厥後或有散書于屋壁或吟咏於
人口一首兩首時時聞之皆多字句舛錯洎乾符
辛丑歲避寇於山寺偶全獲其本風調野俗格力
低濁豈可聞於大雅君子一日抽毫改之或留之
除之修之補之却成二十四首亦斐然也蝕木也
槩山謳之例也或作者氣合始為一朗吟之可也
休話諠譁事事難山翁只合住深山數聲清磬是非外
一個閒人天地間綠圃空階雲冉冉異禽靈草水潺潺
無人與向羣儒說(一作為向君王道)巖桂枝高亦(一作正)好扳
難(一作誰)是言休即便休清吟孤坐碧溪頭三間茆屋無
人到十里松陰(一作關)獨自遊明月清風宗炳社夕陽秋
色庾公樓修心未到無心地萬種千般逐水流
好鳥聲長睡眼開好茶擎乳坐莓苔不聞榮辱成番盡
只見熊羆作隊來詩裏從前欺白雪道情終遣似嬰孩
由來此事知音少不是眞風去不迴
萬境忘機是道華碧芙蓉裏日空斜幽深有徑通仙窟
寂寞無人落異花掣電浮雲真好喻如龍似鳳不須誇
君看江上英雄塚只有松根與柏槎
鞭後從他素髮兼湧清奔碧冷侵簾高奇章句無人愛
澹泊身心舉世嫌白石橋高吟不足紅霞影暖臥無厭
居山别有非山意莫錯將予比宋纖
鳥外塵中四十秋亦曾高挹漢諸侯如斯標致雖清拙
大丈夫兒合自由紫术黃菁苗蕺蕺錦囊香麝語啾啾
終須心到曹溪叟千歲櫧根雪滿頭
慵甚嵇康竟不迴何妨方寸似寒灰山精日作兒童出
仙者時將玉器來筠帚埽花驚睡鹿地壚燒樹帶枯苔
不行朝市多時也許史金張安在哉
心心心不住希夷石屋(一作室)巉巗鬢(一作白)髮垂養(一作惜)
竹不除當路筍愛松留得礙人枝焚香開卷霞(一作雲)生
砌捲箔冥心月在池多少(一作無限)故人頭盡白不知今日
(一作頭白)又何之
龍藏琅圅遍九垓霜鐘金鼓振瓊臺堪嗟一句無人得
遂使吾師特地來無角鐵牛眠少室生兒石女老黃梅
令人轉憶龐居士天上人間不可陪
五嶽煙霞連不斷三山洞穴去應通石窗欹枕疎疎雨
水碓無人浩浩風童子念經深竹裏彌猴拾蝨夕陽中
因思往事抛心力六七年來楚水東
塵埃中更有埃塵時復雙眉十為顰賴有年光飛似箭
是何心地亦稱人回賢參孝時時說蜂蠆狼貪日日新
天意剛容此徒在不堪惆悵不堪陳
翠竇煙巖(一作霞)畫不成桂華瀑沫雜芳馨撥霞掃雪和
雲母掘石移松得茯苓好(一作似)鳥傍花窺玉磬嫩苔和
(一作如)水沒(一作汲)金缾從他人說從他笑地覆天翻也只
寧
騰騰兀兀步遲遲兆联消磨只自知龍猛金膏雖未作
孫登土窟且相宜薜蘿山帔偏能□橡栗年糧亦且(一作)
(粗)支巳得眞人好消息人間天上更無疑
嵐嫰風輕似碧紗雪樓金像隔煙霞葛苞玉粉生香壠
菌簇銀釘滿淨楂舉世只知嗟逝水無人微解悟空花
可憐擾擾塵埃裏雙鬢如銀(一作絲)事似麻
千巖萬壑路傾欹杉檜濛濛獨掩扉斸藥童穿溪&KR0008;去
採花蜂冒曉煙歸閑行放意尋流水靜坐支頤到落暉
長憶南泉好言語如斯癡鈍者還稀(南泉大師云學道之人癡鈍者難得)
一菴瞑目在穹冥菌枕松牀蘚陣青乳鹿暗行檉徑雪
瀑泉微濺石樓經閑行不覺過天井長嘯深能動岳靈
應恐無人知此意非凡非聖獨醒醒
慵刻芙蓉傳永漏休誇麗藻鄙湯休且為小囤盛紅粟
别有珍禽勝白鷗拾栗遠尋深澗底弄猿多在小峯頭
不能更出塵中也百煉剛為繞指柔
業薪心火日燒煎浪死虛生自古然陸氏稱龍終妄矣
漢家得鹿更空焉白衣居士深深說青眼胡僧遠遠傳
剛地無人知此意不堪惆悵落花前
露滴紅蘭玉滿畦閑拖象屣到峯西但令心似蓮花潔
何必身將槁木齊古壍細煙紅樹老半岩殘雪白猨啼
雖然不是桃源洞春至桃花亦滿蹊
自休自已(一作了)自安排常願居山事偶諧僧採樹衣臨
絶壑(金華山出樹衣僧多採為蔬菜味極美也)狖爭山果落空階閑擔茶器
緣青嶂靜衲禪袍坐綠崖虛作新詩反招隱出來多與
此心乖
石鑪金鼎紅蕖嫰香閣茶棚綠巘齊塢燒崩騰奔澗鼠
岩花狼籍鬭山雞蒙莊環外知音少阮籍途窮旨趣低
應有世人來覓我水重山疊幾層迷
自古浮華能幾幾(一作朝)逝波終日去滔滔漢王廢苑生
秋草吳主荒宫入夜濤滿屋黃金機不息一頭白髮氣
猶高豈知知足(一作物外)金仙子霞外(一作甘露)天香滿(一作滴)毳
袍
如愚何止直如弦只合深藏碧嶂前但見山中常有雪
不知世上是何年野人愛向菴前笑赤玃頻來袖畔眠
只有逍遥好知已何須更問洞中天
支公放鶴情相似范泰論交趣不同有念盡為煩惱相
無私方稱水晶宫香焚薝蔔諸峯曉珠掐金剛萬境(一作)
(象)空若買山資言不及恒河沙劫用無窮
再逢虚中道士三首
天目西峯古壞壇壇邊相別雪漫漫如今四十餘年也
還共當時恰一般
囊裏靈龜小似錢道伊年與我同年壺中長挈天相逐
何處昇天更有天
吾道將君道且殊君鬚全似老君鬚尋常有語爭堪信
愛說蟠桃似甕麤
上盧使君二首
一領彤弓下赤墀惟將清淨作藩籬馬卿山岳金相似
張緒風情柳不如(當作怨卑)心染煙霞新句出筆驅奸蠧宿
根隳鄱陽黎庶還堪羨頭有重天足有氂
司馬遷文亞聖人三頭九陌碾香塵盡傳棣萼麟兼鳳
終作昌期甫與申樓聳嬌歌疎雨過風含和氣滿城春
因知寰海昇平去又見高宗夢裏人
陪馮使君遊六首
登干霄亭
擁翠捫蘿山屐輕飄颻紅旆在青冥仙科朱紱言非貴
溪鳥林泉癖愛聽古桂林邊棋局濕白雲堆裏茗煙青
因思廬岳彌天客手把金書倚石屏
遊靈泉院
珂珮喧喧滿路岐亂泉聲裏扣禪扉對花語合希夷境
坐石苔黏黼黻衣鳥啄古杉雲冉冉風吹清磬露霏霏
惠巖亦有孤峯在只戀繙經未得歸
過相思嶺
譽自馨香道自怡相思嶺上却無機荒渠葉覆深霞在
片石人吟一鳥飛何處風砧傳古曲誰家塚樹挂斜暉
因思往事眞堪笑鶴背漁竿未是歸
錦沙墩
臨水登山興自竒錦沙墩上最多時雖云髮白孤峯好
其柰名清聖主知草媚蓮塘資逸步雲生松壑有新詩
翛然别是神仙趣豈羨東山妓樂隨
釣&KR0699;潭
境靜江清無事時紅旌畫鷁動漁磯心期只是行春去
日暮還應待鶴歸風破綺霞山寺出人歌白雪島花飛
自憐亦在僊舟上玉浪翻翻濺草衣
迎仙閣
澗香霞影遶樓臺捲箔凭闌耳目開况從旌旗近鸞鳳
可憐談笑出塵埃火雲不入長松徑露茗何須白玉杯
誰道迎仙仙不至今朝還有謝公來
賀雨上王使君二首
一片丹心合萬靈應時甘雨帶龍腥驅塵煞燒連窮
電衝霓滿窅冥處處巳知倉廩溢家家皆歇管弦聽
應須蚤勒南山石黃霸清風滿内庭(第三句第四句各缺一字)
由來天贊德唯馨朋禱心期事盡行玄妙久聞談佛母
(公久與東村大願和尚談般若般若者佛母也)感通今日見神明破除秋熱飄
蕭盡還似春時散漫傾他日為霖亦如此諸生無不沐
經營
感懷寄盧給事二首
緜緜遠念近來多喜鵲隨圅到綠蘿雖匪二賢曾入洛
忽驚六義減沈疴童扳鄰杏隳牆瓦燕啄花泥落砌莎
好更因人寄消息沃州歸去已蹉跎
常憶團圓繡像前東歸經亂獨生全孤峯巳住六七處
萬事無成三十年每想苑牆危逼路更思鉢塔曉淩煙
如今憔悴荆枝盡一諷來書一愴然
賀鄭使君
三衢蜂蠆陷城池八詠龍韜整虎貔纔諭危亡書半幅
便思父母淚雙垂(時公檄書纔去即便歸降來欵云思父母則血淚雙垂憶兄弟乃江山隔)
(越)戈收甲束投仁境汗浹魂飄拜虎旗死地再生知德
重精兵連譀覺山移人和美叶禎祥出陣善深為典教
推仗信輸誠方始是執俘折馘欲何為清威嚴令無纖
壒長路深山不拾遺七邑恩波歌浩渺一方雲物自鮮
竒天文仰視同諸掌劒術無前更數誰戰馬閑眠汀草
遠秋鼙乾揭岳霞隳義為土地精靈伏仁作金湯鐵石
卑龔遂劉寬同煦嫗張飛關羽太驅馳笙歌席上偏憐
客刀劒林中亦念詩縠渚美為長飲水金山高作受降
碑時猶草草秋方盡陳是堂堂孰敢窺寵渥豈唯分節
鉞勲庸須勒上鍾彝神資天贊誰堪比名遂功成自不
知捲箔倚闌雲欲雪擁罏傾榼酒如飴扶堯社稷常憂
老到郭汾陽亦未遲釋子沾恩無以報只將葑菲賀階
墀
送鄭使君
刺婺廉閩動帝臺唯將清淨作梯媒綠沈槍卓妖星落
白玉壺澄苦霧開仁愛久懸溪上月恩光又發嶺頭梅
天資劉邵龔黃筆神助韓彭衞霍才古驛劒江分掩映
畫旗花舫下喧豗鳳麟帟幕芙蓉坼洞壑清威霹靂來
禮樂封疆添禮樂塵埃時節勿塵埃荔枝花下驅千騎
薝蔔林中禮萬迴(時八安大師在回院也)視事蠻奴磨玉硯邀賓
海月射金杯謳歌合合千門樂鼙角雄雄一閣雷君父
恩深頭早白子孫榮襲日難陪東陽緇素如何好空向
生祠祝上台
贈楊公杜之舅
分盡君憂一不遺鳳書徵入萬民悲風雲終日如相逐
雨露前程即可知畫舸還盛江革石秋山又看謝安棋
談諧盡是經邦術頭角由來出世姿天地事須歸橐籥
文章誰得到罘罳扣舷傍島清吟健問俗看漁晚泊遲
霞影滿江搖枕簟鳥行和月下漣漪周秦漢魏書書在
麟鳳龜龍步步隨金殿恩波將浩浩圭峯意緒謾孜孜
郡中條令春常在境外謌謠美更竒道者藥罏留要妙
林僧禪偈寄相思王楊盧駱眞何者房杜蕭張更是誰
應念衢民千萬戶家家皆置一生祠
遊金華山禪院
兹地曾棲菩薩僧栴檀樓殿瀑崩騰因知境勝終難到
問著人來悉不曾斜谷暗藏千載雪薄嵐常翳一龕燈
多慙不及當時海又下嵯峨一萬層
寄鄭道士二首
常憶蘇眈好羽儀信安山觀住多時不知玉質雙棲處
兩箇仙人是阿誰
誰帶金輪髻裏珠何妨相逐去清都舊山大有閑田地
五色香茆有子無
送少年禪師二首
秀眉青目樹花衣一鉢隨緣智不知佛與輪王嫌不作
世間剛有箇癡兒
萬水千山一鶴飛豈愁遊子暮何之古今此著無人會
王積新輸更不疑
古劒池
秋水蓮花三四枝我來慷慨步遲遲不決浮雲斬邪佞
眞成龍去擬何為
曹娥碑
高碑說爾孝應難彈指端思白浪間堪歎行人不迴首
前山應是苧蘿山
比干傳
昏王亡國豈堪陳只見明誠不見身想得先生也知自
欲將留與後來人
送人遊茆山
鳥啼花笑煖紛紛路入青雲白石門君到前頭好看好
老僧或恐是茆君(一作茅真舊宅基猶在藥竈苔深土尚殷君見道人憑與問大還還字若)
(為還)
聞杜宇
咽雨哀風更不停春光於爾豈無情宜須喚得謝豹出
方始年年無此聲
聽曉角
三會單于滿閣風五行無忒月朦朧如何十萬家休戚
只在嗚嗚咽咽中
宿赤松山觀題道人水閣兼寄郡守
珠殿香軿倚翠稜寒棲吾道寄孫登豈應肘後終無分
見說仙中亦有僧雲歛石泉飛險竇月明山鼠下枯藤
還如華頂清談夜因有新詩寄鄭宏
春遊凉泉寺
一到凉泉未擬歸迸珠噴玉落階除幾多僧祇因泉在
無限松如潑墨為雲塹含香啼鳥細茗甌擎乳落花遲
青山看著不可上多病多慵爭柰伊
經吳宫
夫差昏暗霸圖傾千古凄凉地不靈妖艷恩餘宫露濁
忠臣心苦海山青蕭條陵隴侵寒水彷彿樓臺出杳冥
此是前車况非遠六朝何更不惺惺
送薛侍郎貶峽州司馬
得罪唯驚恩未酬夷陵山水稱閑遊人如八凱須當國
猨到三聲不用愁花落扁舟香冉冉草侵公署雨脩脩
因人好寄新詩好不獨江東有沃州
將入匡山宿韓判官宅
一宿蘭堂接上才白雲歸去幾裵回黛青峯朵孤吟後
雪白猨兒必寄來簾卷茶煙縈墮葉月明棋子落深苔
明朝江上空迴首始覺清風不可陪
送鄭侍郎騫赴闕
文章國器盡琅玕朝騎駸駸歲欲殘彩筆祇宜天上用
繡衣偏稱雪中看休驚斷鴈離三楚漸入祥煙下七槃
翰苑舊知憑與說紫金輪畔寄書難
上盧使君
一别旌旗已一年二林眞子勸安禪常思雙戟華堂裏
還似孤峯峭壁前步出林泉多吉夢帆侵分野入祥煙
自憐酷似隨陽鴈霜打風飄到日邊
寄匡山大願和尚
一聽玄音下竹亭却思窗雪與囊螢祇將清淨酬恩德
敢信文章有性靈夢歷山牀聞鶴語吟思海月上沙汀
不堪迴首滄江上萬仞廬峯在杳冥
别盧使君歸東陽二首
雨氣濛濛草滿庭式微吟劇更誰聽詩逢匠化唯貪住
日覺恩深不易銘心苦祇應消鬢黑夢遊頻入倚天青
從兹還似歸回首唯祝台星與福星
家在嚴陵釣渚旁細漣嘉樹拂窗涼難醫林藪煙霞癖
又出芝蘭父母鄉孤帆好風千里煖深花黃鳥一聲長
終期金鼎調羹日再近尼丘日月光
溪寺水閣閑眺因寄宋使君
溪木蕭條一凭闌玉霜飛後浪花寒釣魚船上風煙暝
古木林中砧杵乾至竟道心方始是空耽山色亦無端
誰如太守分憂外時把西經盡日看
春送趙文觀送故合州座主神櫬歸洛
喜繼于悲錦水東還鄉仙騎却尋嵩再燒良玉堯雲動
方報深恩綘帳空遠道靈輭春欲盡亂山羸馬恨無窮
他年必立吾君側好把書紳荅至公
辯光大師草書歌
雪壓千峰横枕上窮困雖多還激壯看師逸蹟兩相宜
高適歌行李白詩海上驚驅山猛燒(一作海上風驚驅猛燒)吹斷
狂煙著沙草江樓曾見落星石幾回試發將軍砲别有
寒雕掠絶壁提上玄猨更生力又見吳中磨角來舞槊
盤刀初觸擊好文天子揮宸翰御製本多堆玉案晨開
水殿教題壁題罷紫衣親寵錫僧家愛詩自拘束僧家
愛畫亦局促唯師草聖藝偏高一掬山泉心便足
題成都玉局觀孫位畫龍(位東越人僖宗南巡隨入蜀後改名遇)
我見蘇州崑山佛殿中金城柱上有二龍老僧相傳道
是僧繇手尋常入海共龍鬭又聞蜀國玉局觀有孫遇
蹟蟠屈身長八十尺遊人爭看不敢近頭覻寒泉萬丈
碧
觀地獄圖
峨峨非(一作水)劒閣有樹不堪攀佛手遮不得人心似等
閑周王應未雪白起作何顔盡日空彈指茫茫塵世間
贈雷卿張明府
任官征戰後度日寄閑身封卷還高客飛書問野人廢
田教種榖生路遣尋薪若起柴桑興無先漉酒巾
獻錢尚父(錢鏐自稱吳越國王休以詩投之鏐諭改為四十州乃可相見休曰州亦)
(難添詩亦難改閑雲孤鶴何天不可飛遂入蜀)
貴逼人(一作身)來不自由龍驤鳳翥勢難收(一作幾年勤苦踏林丘)
滿堂花醉三千客一劒霜寒十四州鼓角揭天嘉氣冷
風濤動地海山秋東南永作金天柱(一作萊子衣裳宫錦窄謝公篇詠綺)
(霞羞他年名上淩煙閣)誰(一作豈)羨當時萬戶侯
繡州張相公見訪
德符唐德瑞通天曾叱讒諛玉座前千襲彩衣宫錦薄
數床御札主恩偏出師暫放張良箸得罪惟撐范蠡船
未報君恩終必報不妨金地禮青蓮
題某公宅
宅成天下借圖看始笑平生眼力慳地占百灣多是水
樓無一面不當山荷深似入苕溪路石怪疑行鴈蕩間
只恐中原方鼎沸天心未遣主人閑
海覺禪師山院
人言海覺老宗師隱絶層巔世莫知青草不生行道跡
白雲常護坐禪扉六環金錫飛來後一派銀河瀉落時
借問大心能濟物龍門風雹捲天池
悼張道古(昭宗時道古官拾遺以直諫貶蜀中死)
清河逝水大悤悤東觀無人失至公天上君恩三載隔
鑑中鸞影一時空墳生苦霧蒼茫外門掩寒雲寂寞中
惆悵斯人又如此一聲蠻笛滿江風
月夕
霜月(一作殘)夜裵回樓中羌笛(一作管)催曉風吹不盡江上
落殘梅
夜雨
夜雨山草濕爽籟雜枯木閑吟竺仙偈清絶過于玉
晚望
落日碧江靜蓮唱清且閑更尋花發處借月過前灣
早霜寄蔡大
昨夜楚鐘鳴飛霜下楚城定知遷客鬢先向鑑中生(一作)
(荒郊昨夜雪羸馬又須行四顧無人迹雞鳴第一聲)
贈寫經僧楚雲
剔皮刺血誠何苦為寫靈山九會文十指瀝乾終七軸
後來求法更無君
寄題詮律師院(以下見統籤)
錦溪光裏聳樓臺師院高淩積翠開深竹杪聞殘磬盡
一茶中見數帆來焚香只是看新律幽步猶疑損綠苔
莫訝題詩又東去石房清冷在天台
寄天台葉道士
負局高風不可陪玉霄峯北置樓臺注參同契未將出
尋楖栗僧多宿來颼槭松風山棗落閒關溪鳥术花開
終須肘後相傳好莫便乘鸞去不迴
送道友歸天台
蘚濃苔濕冷層層珍重先生獨去登氣養三田傳未得
藥非八石許還曾雲根應狎玉斧子月逕多尋銀地僧
太守苦留終不住可憐江上去騰騰
陶種柑橙令山童買之
高步南山南高歌北山北數載買柑橙山資近又足
春送僧(以下見汲古閣毛氏本)
蜀魄關關花雨深送師衝雨到江潯不能更折江頭柳
自有青青松柏心
律師
薝蔔花紅徑草青雪膚冰骨步輕輕今朝暫到焚香處
只恐牀前有蝨聲
書石壁禪居屋壁
赤栴檀塔六七級白菡萏花三四枝禪客相逢只彈指
此心能有幾人知
句
今日再三難更識讖辭唯道待錢來(周寶蒞丹陽州人有事輙云待錢來)
(後果以錢鏐代之此上錢鏐句也)鴈蕩經行雲漠漠龍湫宴坐雨濛
濛(鴈蕩山今有經行臺宴坐峯皆以休得名)刻成箏柱鴈相挨黃昏風
雨黑如磐别我不知何處去(俠客傳見劎俠)郭尚父休誇
塞北裵中令莫說淮西(野客叢談)萬計交人買華軒保惜
深(牡丹錄吟窗雜)如何忠為主至竟不封侯(即邊將)但看
千騎去知有幾人歸一生不蓄買田錢華屋何心亦
偶然客至多逢僧在坐釣歸惟許鶴隨船(錦繡萬花谷)家
為買琴添舊價厨因養鶴減晨炊(合上)粘粉為題棲鳳
竹帶香因洗落花泉(合上)
御定全唐詩卷八百三十七
