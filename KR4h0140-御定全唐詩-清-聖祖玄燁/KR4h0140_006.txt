欽定四庫全書
御定全唐詩卷六
章懷太子
太子名賢字明允高宗第六子容止端重甫數歲讀書
一覽轍不忘上元二年立為皇太子嘗詔集諸儒張大
安等注後漢書武后以明崇儼為盜所殺疑出太子之
謀誣搆而廢之后得政遂遇害詩一首
黃臺瓜辭(初武后殺太子弘立賢為太子後賢疑隙寖開不能保全無由敢言乃作)
(是辭命樂工歌之冀后聞而感悟)
種瓜黃臺下瓜熟子離離一摘使瓜好再摘使(一作令)瓜
稀三摘猶(一作尚)自可摘絶抱蔓歸
韓王元嘉
王高祖第十一子少好學聚書至萬卷皆以古文字參
定同異閨門修整當世稱之中宗廢居房陵王與越王
貞父子謀舉兵反正未發而泄為武后所殺有詩一首
奉和同太子監守違戀(高宗為太子也)
乾象開層構離明啓少陽卜征從獻吉守器屬元良逖
矣凌周誦遥哉掩漢莊好士傾南洛多才盛北場地分
丹鷲嶺途間白雲鄉儲誠虔曉夕宸愛積炎凉珠璧連
霄漢萬物仰重光
越王貞
王太宗第八子善騎射涉文史有吏幹為宗室材王垂
拱中王與韓王元嘉等謀舉兵反正事敗仰藥卒有詩
一首
奉和聖製過温湯
鳳輦騰宸駕驪籞次乾遊坎德疎温液山隈派暖流寒
氛空外擁蒸氣沼中浮林凋帷影散雲斂蓋隂收霜郊
暢玄覽參差落景遒
信安王禕
信安王禕太宗孫吳王恪次子特封嗣江王開元時徙
封信安歴兵部尚書朔方節度使坐事除衢州刺史天
寶初以太子少師致仕詩一首
石橋(在衢之爛柯山即王質看仙人弈棋處也詩冇貞元二年嚴綬石刻記詩内缺二)
(十一字)
别有經行所迥跨重巒側粤因求瘼餘倏想尋眞域放
情恣披拂杖策聊色亂幡
霧中見雁墖雲間識薄煙羃遠郊遥峯沒歸翼仙橋危
石架幽洞乘易測二教無先
後一相平而直冀兹捐俗心永懷依妙力
御定全唐詩卷六
