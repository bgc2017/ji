欽定四庫全書
御定全唐詩卷六百三十五
周繇
周繇字為憲池州人咸通十二年登第調建德令辟㐮
陽徐商幕府檢校御史中丞詩一卷
送邊上從事
戎裝佩鏌鎁走馬逐輕車衰草城邊路殘陽壠上笳黃
河穿漢界青塜出胡沙提筆男兒事功名立可誇
送洛陽崔員外
塞詔除嵩洛觀圖見廢興城遷周古鼎地列漢諸陵日
送歸朝客時招住嶽僧郡齋臺閣滿公退即吟登
送人尉黔中
盤山行幾驛水路復通巴峽漲三川雪園開四季花公
庭飛白鳥官俸請丹砂知尉黔中後高吟採物華
送宇文虞
此别欲何往未言歸故林行車新歲近落日亂山深野
店寒無客風巢(一作窠)動有禽潛知經目事大半是愁吟
題東林寺虎掊泉
勝致通幽感靈泉有虎掊爪擡山脉斷掌托石心拗竹
藹疑相近松陰蓋亦交轉令棲遁者真境逾難抛
登甘露寺
盤江(一作山)上幾層峭壁半垂藤殿鎻南朝像龕禪外國
僧海濤摏砌檻山雨灑窗燈日暮疎鐘起聲聲徹廣陵
甘露寺東軒
每日憐晴眺閑吟只自娛山從平地有水到遠天無老
樹多封楚輕烟暗染吳雖居此廊下入戶亦躊蹰
甘露寺北軒
曉色宜閑望山風遠益清白雲連晉閣碧樹盡蕪城水
静沙痕出煙消野火平最堪佳此境為我長詩情
詠螢
熠熠與娟娟池塘竹樹邊亂飛同曳火成聚却無煙微
雨灑不滅輕風吹欲燃舊曾書案上頻把作囊懸
望海
蒼茫空泛日四顧絶人煙半浸中華岸旁通異域船島
間應有國波外恐無天欲作乘槎客翻愁去隔年
送楊環校書歸廣南
天南行李半波濤灘樹枝枝拂戲猱初著藍衫從遠嶠
乍辭雲署泊輕艘山村象踏桄榔葉海外人收翡翠毛
名宦兩成歸舊隱徧尋親友興何饒
經故宅有感
身没南荒雨露賖朱門空鎻舊繁華池塘鑿就方通水
桃杏栽成未見花異代圖書藏幾篋傾城羅綺散誰家
昔年埏埴生靈地今日生人為歎嗟
送入蕃使
獵獵旗旛過大荒敕書猶帶御烟(一作爐)香滹沱河凍軍
廻探邏逤城孤雁著行遠寨風(一作燒)狂移帳幕平沙日
晩臥牛羊早終冊禮朝天闕莫遣虬髭染塞霜
白石潭秋霽作
潭心烟霧破斜暉殷殷雷聲隔翠微崖蹙盤渦翻蜃窟
灘吹白石上漁磯陵風舴艋謳啞去出水鸕鷀薄泊飛
秋霽更誰同此望遠鐘時見一僧歸
題金陵栖霞寺贈月公
明家不要買山錢施作清池(一作花宫)種白蓮松檜老依雲
外地樓臺深鎻洞中天風經絶頂廻疎雨石倚危屏挂
落泉欲結茅菴伴師住肯饒多少薜蘿煙
嘲段成式(一作廣陽公宴段柯古速罷馳騁坐觀花豔或有眼飽之嘲因賦此詩)
蹙鞠且徒為寧如目送時報讐慙選耎存想恨逶遲促
坐疑辟咡銜杯強朵頤恣情窺窈窕曾恃好風姿色授
應難奪神交願莫辭請君看曲譜不負少年期
送江州薛尚書(一作即中)
匡廬千萬峯影匝郡城中忽佩虎符去遥疑鳥道通煙
霞時滿郭波浪暮連空樹翳樓臺月帆飛鼓角風郡齋
多嶽客鄉戶半漁翁王事行春外題詩寄遠公
津頭望白水
晴江暗漲岸吹沙山畔船衝樹杪斜城郭半淹橋市閙
鷺鷥繚繞入人家
公子行
青衫薄薄漏春風日暮鳴鞭柳影中回望玉樓人不見
酒旗深處勒花驄
看牡丹贈段成式(柯古前看恡酒)
金蘂霞英疊彩香初疑少女出蘭房逡廵又是一年别
寄語集仙呼索即
以人葠遺段成式
人形上品傳方志我得真英自(一作白)紫團慙非叔子空
持藥更請伯言審細看
和段成式
廻簪轉黛喜猜防粉署裁詩助酒狂若遇仙丹偕羽化
便隨蕭史亦何傷
玉樹瓊筵映彩霞澄虛樓閣(一作澄波虛閣)似仙家只緣存想
歸蘭室不向春風看夜花(此首題一作和段柯古不赴光風亭夜宴)
御定全唐詩卷六百三十五
