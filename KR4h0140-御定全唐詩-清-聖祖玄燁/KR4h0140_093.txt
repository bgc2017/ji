欽定四庫全書
御定全唐詩卷九十三
盧藏用
盧藏用字子潜幽州范陽人舉進士不調隱居終南長
安中召授左拾遺中宗朝歷中書舍人黃門侍郎修文
館學士以附太平公主流驩州詩八首
九日幸臨渭亭登高應制得開字
上月重陽滿中天萬乘来萸依佩裏發菊向酒邊開聖
澤煙雲動宸文象緯逥小臣無以荅碩奉億千杯
奉和九月九日登慈恩寺浮圖應制
化塔龍山起中天鳳輦迂綵旒牽畫刹雜珮冒香萸寳
葉擎千座金英漬百盂秋雲飄聖藻霄(一作睿)極捧連珠
宋主簿鳴臯夢趙六予未及報而陳子云亡今
(一無今字)追為此詩荅宋兼貽平昔遊舊
暮川罕停波朝雲無畱色故人琴與詩可存不可識識
心尚可親琴詩非故人鳴臯初夢趙蜀國已悲陳感化
傷淪滅魂交惜未申冥期失幽報兹理復今晨前嗟成
後泣巳矣將何及舊感與新悲虛懷酬昔時趙侯鴻寳
氣獨負青雲姿羣有含妙識衆象懸清機雄談盡物變
精義解人頤在隂既獨善幽躍自為疑踠彼千里足傷
哉一尉欺陳生富清理卓犖兼文史思縟巫山雲調逸
岷江水鏗鏘哀忠義感激懷知己負劒登薊門孤遊入
燕市浩歌去京國歸守西山趾幽居探元化立言見千
祀埋沒經濟情良圖竟云巳坐憶平生遊十載懷嵩丘
題書滿古壁採藥遍巖幽子微化金鼎僊笙不可求榮
哉宋與陸名宦美中州存亡一暌阻岐路方悠悠自予
事山海及兹人世改傳聞當世榮皆入古人名無復平
原賦空餘鄰笛聲泣對西州使悲訪北邙塋新墳蔓宿
草舊闕毁殘銘為君成此曲因言寄友生默語無窮事
凋傷共此情
餞唐州高使君赴任
餞酒臨豐樹褰帷出魯陽蕙蘭香巳晚桐柏路猶長祖
逖方城鎮安期外氏鄕從来二千石天子命唯良
餞許州宋司馬赴任
國為休徵選輿因仲舉題山川襄野隔朋酒灞亭暌零
雨征軒騖秋風别驥嘶驪歌一曲罷愁望正凄凄
奉和立春遊苑迎春應制
天遊龍輦駐城闉上苑遲光晚更新瑶臺半入黃山路
玉檻傍臨玄霸津梅香欲待歌前落蘭氣先過酒上春
幸預柏臺稱獻夀碩陪千畝及農晨
奉和幸安樂公主山莊應制
皇女璚臺天漢潯星橋月宇構(一作創)山林飛蘿半拂銀
題影瀑布環流玉砌隂菊浦(一作酒)香隨鸚鵡泛簫樓韵
逐鳳凰吟瑶池駐蹕恩方久璧月無文(一作雲)興轉深
夜宴安樂公主宅
侯家主第一時新上席華年不惜春珠釭綴日(一作月)那
知夜玉斝流霞畏底(一作極)晨
岑羲
岑羲字伯華文本之孫第進士則天時為天官員外郎
中宗朝同中書門下三品景雲初進侍中封南陽郡公
坐豫太平公主謀伏誅詩六首
九月九日幸臨渭亭登高應制得涘字
重九開科歴千齡逢聖紀爰豫矚秦坰昇高臨灞涘玉
醴浮仙菊瓊筵薦芳芷一聞帝舜歌歡娱良未巳
奉和九月九日登慈恩寺浮屠應制
寶臺聳天外玉輦步雲端日麗重陽景風搖季月寒梵
堂遥集鴈帝樂近翔鸞碩獻延齡酒長承湛露歡
餞唐州高使君
蒼茫南塞地眀媚上春時目極傷千里懷君不自持征
車别岐路斜日下崦嵫一歎軺軒阻悠悠即所思
奉和春日幸望春宫應制
和風助律應韶年清蹕乘高入望僊花笑鶯歌迎帝輦
雲披日霽俯皇川南山近壓(一作獻)仙樓(一作杯)上北斗平
臨御扆(一作魏闕)前一奉恩榮同鎬宴(一作歡在鎬)空知率舞聽
薰弦
奉和幸安樂公主山莊應制
銀牓重樓出霧開金輿步輦向天来泉聲迥入吹簫曲
山勢遥臨獻夀杯帝女含笑流飛電乾文動色象昭回
誠碩北極拱堯日微臣抃舞詠康哉
夜宴安樂公主新宅
金牓重樓開夜扉瓊筵愛客未言歸銜歡不覺銀河曙
(一作曉)盡醉那知玉漏(一作露)稀
薛稷
薛稷字嗣通汾陰人道衡曾孫魏徵外甥也擢進士第
景龍中昭文館學士睿宗立拜中書侍郎参知機務歴
太子少保以翊贊功封晉國公工書畫詩十四首
儀坤廟樂章二首
陽靈配德隂魄昭升堯壇鳳下漢室龍興俔天作對前
旒是凝化行南國道盛西陵造舟集灌無德而稱我粢
既潔我醴既澄陰隂靈廟光靈若憑德馨惟饗孝思烝
烝
乾道既亨坤元以貞肅雍攸在輔佐斯成外睦九族内
光一庭克生叡哲祚我休眀欽若徽範悠哉淑靈建兹
清宫於彼上京縮茅以獻絜秬惟馨實受其福斯乎億
齡
九日幸臨渭亭登高應制得歷字
暮節乘原野宣遊俯崖壁秋登華實滿氣嚴鷹隼擊仙
菊含霜泛聖藻臨雲錫碩陪九九辰長奉千千歷
慈恩寺九日應制
寳宫星宿劫香塔鬼神功王遊盛塵外睿覽出區中日
宇開初景天詞掩大風微臣謝時菊薄采入芳叢
早春魚亭山
春氣(一作色)動百草紛榮時斷續白雲自高妙裵回空山
曲陽林花巳紅寒澗苔未綠伊余息人事蕭寂無營欲
客行雖(一作須)云遠翫之聊自足
秋日還京陕西十里作
驅車(一作馬)越陕郊北顧臨大河隔河望鄊邑秋風水增
波西登咸陽途日暮憂思多傅巖既紆鬱首山亦嵯峨
操築無昔老採薇有遺歌客遊節回換人生知(一作能)幾
何(杜甫云少保有古風得之陜郊篇謂此作也)
奉和送金城公主適西蕃應制
天道寧殊俗慈仁(一作深恩)乃戢兵懷荒寄赤子忍愛鞠蒼
生月下瓊娥去星分寳婺行關山馬上曲相送不勝情
春日登樓野望
憑軒聊一望春色幾芬菲野外煙初合樓前花正飛嬌
鶯弄新響斜日散餘暉誰忍孤遊客言念獨依依
餞許州宋司馬赴任
令弟與名兄高才振兩京别序聞鴻雁離章動鶺鴒遠
朋馳翰墨勝地寫丹青風月相思夜勞望潁川星
奉和聖製春日幸望春宫應制
九春風景足林泉四面雲霞敞御筵花鏤黃山繡作苑
草圖玄灞錦為川飛觴競(一作趁)醉心迴日走馬争先眼
著鞭喜奉仙遊歸路遠直言(一作論)行樂不言旋
奉和幸安樂公主山莊應制
主家園囿(一作宇一作圃)極新規帝郊遊豫奉天儀歡宴瑶臺
鎬京集賞賜銅山蜀道移曲閣交映金精板飛花亂下
珊瑚枝借問今朝八龍駕何如昔日望仙池
秋朝覽鏡
客心驚落木夜坐聽秋風朝日看容鬢生涯在鏡中
夜宴安樂公主新宅
秦樓宴喜月裵回妓筵銀燭滿庭開坐中香氣排花出
扇後歌聲逐酒来
餞唐永昌
河洛風煙壮市朝送君飛鳬去漸遥更思明年桃李月
花紅柳綠宴浮橋
馬懷素
馬懷素字惟白潤州丹徒人擢進士第長安中為監察
御史守正不阿開元初拜戸部侍郎昭文館學士卒諡
曰文詩十二首
九日幸臨渭亭登高應制得酒字
睿賞叶通三宸遊契重九蘭將葉布席菊用香浮酒落
日下桑榆秋風歇楊柳幸齊東戸慶希薦南山夀
奉和九月九日登慈恩寺浮圖應制
季月啓重陽金輿陟寶坊御旗横日道仙塔儼雲莊帝
蹕千官從乾詞七曜光頋慙文墨職無以頌時康
奉和送金城公主適西蕃應制
帝子今何去(一作在)重姻適異方離情愴宸掖别路遶關
梁望絶園中柳悲纏陌上桑空餘碩黃鶴東顧憶迴翔
(黃鶴見漢書西域傳公主歌云碩為黃鵠兮歸故鄊)
餞許州宋司馬赴任
潁川開郡邑角宿分躔野君非仲舉才誰是(一作應)題輿
者憫憫琴上鶴蕭蕭路傍馬嚴程若可畱别袂希再把
餞唐州高使君赴任
外牧資賢守斯人奉帝俞淮南膺建隼渭北暫分符坐
歎煙波隔行嗟物候殊何年昇美課(一作政)逥首(一作看)北
城隅
奉和立春遊苑迎春應制
玄籥飛灰出洞房青郊迎氣肇初陽仙輿暫(一作早)下宜
春苑御醴行開薦夀觴映水輕苔猶隱綠緣堤弱柳未
舒黃唯有裁花飾簮鬢恒(一作相)隨聖藻狎年光
奉和聖製春日幸望春宫應制
綵仗琱輿俯碧潯行春御氣發皇心搖風細柳縈馳道
映日輕花出禁林遍(一作通)野園亭開帟幕連堤草樹狎
衣簮謬參西掖霑堯酒願沐南薰觧舜琴
奉和人日讌大眀宫恩賜綵縷人勝應制(一作正月)
(七日宴大明殿)
日(一作萬)宇千門平旦開天容萬(一作辰)象列昭回三陽候
節金為勝百福迎&KR1444;玉作杯就暖風光偏著柳辭寒雪
影半藏梅何幸得参詞賦職自憐終乏馬卿才
奉和幸安樂公主山莊應制
主家臺沼(一作館)勝平陽帝幸歡娱樂未央掩映琱窗交
極浦参差繡戶繞逥塘泉聲百處傳歌(一作歌傳)曲樹影千
重對舞(一作舞對)行聖酒一霑何以報唯欣頌德奉時康
興慶池侍宴應制
積水逶迤繞直(一作貝)城含虚皎鏡有餘清圖雲曲榭(一作)
(樹)連緹幕映日中塘間綵旌賞洽猶聞簫管沸歡留更
睹木蘭輕無勞海上尋仙客即此(一作有)蓬莱在帝京
夜宴安樂公主宅
鳳樓&KR0772;窱凌三襲翠幌玲瓏瞰九衢複道中宵畱宴衎
彌令上客想踟蹰
餞唐永昌
聞君出宰洛陽隅賓友稱觴餞路衢别後相思在何處
祗應關(一作闕)下望仙鳬
御定全唐詩卷九十三
