欽定四庫全書
御定全唐詩卷八百七十六
二賀詩(越州賀德仁少與從兄德基咸以詞學見稱時人語曰)
學行可師賀德基文質彬彬賀德仁
四王語(江王元祥性貪鄙為人吏所患時滕王元嬰蔣王惲虢王鳳亦稱貪暴有授得)
(其官府者以比嶺南惡處為之語曰)
寧向儋崖振白不事江滕蔣虢
時人為屈突語(屈突通初事隋為右武侯車騎將軍奉公正直雖親戚犯法無)
(所縱舍弟蓋為長安令亦以嚴整知名時人為之語曰)
寧食三斗艾不見屈突蓋寧服三斗蔥不逢屈突通
楊刺史語(楊德幹歴澤齊汴相四州刺史治有威名郡人為之語曰)
寧食三斗蒜不逢楊德幹
萬年人語(權懷恩為萬年令賞罰嚴明見惡輒取時語曰)
寧飲三斗塵無逢權懷恩
贊皇人語(贊皇李太沖太宗時為禮部郎中名冠宗族鄉人語云云孝端太沖族兄)
(也)
太沖無兄孝端無弟
高宗時語(閻立本善畫為右相姜格以邊將立功為左相時人語云)
左相宣威沙漠右相馳譽丹青三館學生放散五臺
令史經明(時以年饑放國于學生歸又限令史通一經人續之云云)
時人為李義甫語(義甫耑權其子津洽洋壻柳元貞四人皆憑恃受贜義甫)
(敗竝除名長流時人為之語云云)
今日巨唐年還誅四凶族
洛州語(初高宗時賈敦頤為洛州刺史有政績神龍中仁愿為洛州長史皆一時之最)
(故時人語曰)
洛州有前賈後張可敵京兆三王
江淮間語(安陸郝處俊與其舅詐圉早同州里俱秉鈞衡又其鄉人田氏彭氏以殖)
(貨見稱有彭志筠者顯慶中嘗上表請以家絹布二萬段助軍授奉義郎故江淮間語云云)
貴如許郝富若田彭
河北語(武懿宗封河内郡王安撫河北民陷契丹來歸者懿宗總殺之流血盈前不顧)
(初契丹别帥何阿小陷冀州多屠害士女至是人以懿宗暴忍似之為之語曰)
唯此兩何殺人最多
李昭德為王弘義語(則天時王弘義告變拜御史嘗於鄉里求旁舍瓜瓜)
(主吝之義乃狀言瓜園中有白兔奉敇捕逐斯須苗盡内史李昭德曰)
昔聞蒼鷹獄吏今見白兔御史
京洛語(許欽明與郝處俊鄉黨親族兩寐子弟類多醜陋而盛飾車馬以遊里巷京洛)
(為之語曰)
衣裳好儀貌惡不姓許即姓郝
臺中語(則天時夏官侍郎侯知一年老敇放致仕上表不伏於朝堂踊躍馳走以示輕)
(便張悰丁憂自請起復吏部主事高筠母喪親戚為舉哀筠曰我不能作孝員外郎張栖貞被)
(訟詐遭母憂不肯起對臺中為之語曰)
侯知一不伏致仕張悰自請起復高筠不肯作孝張栖
貞情願遭憂
吏人語(尹思貞為司府少卿清剛難犯時卿侯知一亦厲威嚴吏人語云)
不畏侯卿杖惟畏尹卿筆
選人語(石抱忠檢校天官郎中與侍郎劉竒張詢古同知選抱忠素非静慎竒久著清)
(平詢古通婚名族將分鈐時人語曰)
有錢石上好無錢劉下好士大夫張下好
碩學師劉子儒生用與言(抱忠復與許子儒同知選竒以公清稱抱忠師範子儒頗)
(任令史勾直每注官呼曰勾直乎時人又為此語云)
今年柿子并遭霜為語石榴須早摘(選人為竒與抱忠擯抑者復為此語)
(後兩人同棄市)
韋氏語(韋承慶罷相除禮部尚書嗣立繼為鸞臺侍郎平章事時人語曰)
大郎罷相小郎拜相
益州人吏語(杜景儉為益州錄事參軍時隆州司馬房嗣業除益州司馬除書未)
(到即視事笞僚吏示威景儉規其未可嗣業怒景儉叱左右令罷散俄有制除荆州竟不如志)
(人吏為之語曰)
錄事意與天通益州司馬折威風
天授中語(杜景儉為司刑丞與徐有功及來俊臣侯思止理刑獄時人稱之云)
遇徐杜者必生遇來侯者必死
時人為鄒昉語(鄒駱駝長安人先貧賣蒸餅於勝業坊钁得金數斗於是巨富)
(其子昉與蕭佺駙馬遊時人語曰)
蕭佺駙馬子鄒昉駱駝兒非關道德合只為錢相知
題張昌儀門語(昌儀恃易之昌宗之寵所居奢溢逾於王者末年有人題其門)
(云云昌儀見之命筆續其下曰一日即足未幾及禍)
一兩絲能得幾時絡
時人號李知遠語(知遠知選胥吏肅然歛迹時人號云)
李下無蹊
又號李乂語(乂典選事請謁不行時人又語云)
李下無蹊徑
竇僕射語(竇懷貞為御史大夫諂附韋庶人庶人乳母王氏本蠻婢嫁為懷貞妻俗)
(謂乳母壻為阿㸙懷貞每疏列官位必曰皇后阿㸙時人或以國㸙呼之了無慙色庶人敗復)
(附太平公主累拜尚書左僕射睿宗為金仙玉眞二公主創立兩觀贊成其事躬自監役時人)
(為之語曰)
竇僕射前為韋氏國㸙後作公主邑丞
時人為崔無詖語(崔無詖韋后中表為衞尉卿時中書令蕭至忠甚承中宗)
(恩顧無詖婚至忠女后為女家中宗為兒家供擬甚厚時人為之語曰)
皇后嫁女天子娶婦
神龍中語(崔日用冉祖雍鄭愔趙履温李&KR1957;等共託武三思權熏炙中外天下語曰)
崔冉鄭亂時政
斜封官語(初姚元之宋璟知政事奏請停中宗朝斜封官數千員及元之等出為刺)
(史太平公主又特為之言有敇總令復舊職右率府參軍柳澤上疏諫引人語云)
姚宋為相邪不如正太平用事正不如邪
李處郁語(幽州都督孫佺五月北征軍師李處郁諫不從師果敗)
飱若入咽百無一全(飱音係山東人謂溼飯為飱幽州以北竝為燕地故云)
景雲初語(盧從愿為吏部侍郎典選六年頗有聲稱時人語云云裵即行儉馬謂戴)
(李謂朝隱也)
前有裵馬後有盧李
先天時京中語(姜師度於長安城中穿渠堰水授司農卿於後水漲則奔突水)
(縮則竭涸開黃河向棣州所費不貲仍苦淹漬又役夫塞之以為功官品益進時有傳孝忠為)
(太史令自言明玄象耑行矯譎京中語云云神武即位竝斬之)
姜師度一心看地傳孝忠兩眼相天(一作傳孝忠兩眼看天姜師度一心)
(穿地)
時人號王丘崔沔語(丘與沔竝掌吏部時人為之語曰)
丘山岌岌連天峻沔水澄澄徹底清
吏部過官語(侍中裵光庭以主事閻麟之為腹心耑主吏部過官每麟之裁定光)
(庭隨口下筆時人語曰)
麟之口光庭手
郇公廚語(韋陟襲父安石封郇國公廚中飲食香味錯雜人或入其中多飽飫而歸)
(俗語云)
人欲不飯筋骨舒夤緣須入郇公廚
四俊語(開元時張嘉貞為相所薦中書舍人苗延嗣呂太一考功員外郎員嘉静侍御)
(史崔訓皆位清要日與議政事故當時語云云)
令君四俊苗呂崔員
八友語(趙驊少與殷寅顔眞卿柳芳陸據蕭穎士李華邵軫友時為語云云謂能全其)
(交也)
殷顔柳陸李蕭邵趙
羅吉口號(明皇朝侍御史羅希奭吉温附李林甫相勖以虐時號云)
羅鉗吉網
里閭詛語(明皇時御史王旭李嵩李全交竝尚嚴酷京師號黑赤白三豹里閭至相)
(詛曰)
若違教值三豹
陜州語(盧奂為陜州刺史以嚴毅聞州民多有滛祀者民相語云云後明皇擢為兵部)
(侍郎)
不須賽神明不必求巫祝爾莫犯盧公立便有禍福
眞源邑語(眞源多豪猾大吏華南金樹威恣肆邑中語云云張廵調令眞源下車以)
(法誅之)
南金口明府手
稱二王語(王右丞維及弟縉以科名文學冠絶當代時人云)
朝廷左相筆天下右丞詩
代宗朝京師語(元載專權事以貨成及常衮為於相雖賄賂不行而介僻自專失)
(分别故是時京師語曰)
常無分别元好錢賢者愚愚者賢
戲諫司語(李泌相德宗奏請罷拾遺補闕上雖不從亦不授人諫司惟韓臯歸登而)
(巳泌仍命收其署餐錢令登等寓食於中書舍人故時戲云)
韓諫議雖分左右歸拾遺莫辨存亡
裵度語(度不信術數不好服食每語人云)
雞豬魚蒜逢著則喫生老病死時至則行
魏博語(魏牙軍起田承嗣募軍中子弟為之父子世襲悍驕不顧法令更易節帥不嗛)
(意輒害之厚給廩姑息不能制時語云云)
長安天子魏府牙軍
寶歷宫中語(寶歷二年浙東貢舞女二人一曰飛燕一曰輕鳳修眉黟首蘭氣融)
(冶帶輕金之冠琢玉芙蓉為頂羅衣無縫而成歌一發如鸞鳳音舞態豔逸非人間所有上蔵)
(之金屋寶帳由是宫中語曰)
寶帳香重重一雙紅芙蓉
京師人號牛楊語(牛僧孺與楊虞卿兄弟驅駕輕薄有不附巳者潛被瘡痏)
(京師為之語云)
太牢筆少牢口東西南北何處走(太牢僧孺少牢虞卿也)
又號牛李
門生故吏不牛則李(李謂宗閔也)
荆南語(段文昌帥荆南州或旱禳解必雨或久雨遇出遊必霽民為語曰)
旱不苦禱而雨雨不愁公出遊
鄭仁表自語(仁表豪爽以門閥文章自高嘗云)
天瑞有五色雲人瑞有鄭仁表
湖蘇二郡語(南部新書咸通末鄭渾之為蘇州督郵譚銖為鹺院官鍾輻為院廵)
(皆廣文生時湖州牧李超趙蒙為代俱狀元及第二郡人為語曰)
湖接兩頭蘇聯三尾
廣明初都人語(黃巢未入京師都人以黃米及黑豆屑蒸食之因有此語)
黃賊打黑賊
吏部舊語(吏部故事放長牓舊語云)
長名以前選人屬侍郎長名以後侍郎屬選人
省中語
後行祠屯不博中行都門中行禮部(一作刑戶)不博前行駕
庫
郎吏語(尚書郎吏兵部為前行司門都比屯田虞水膳部主客皆在後行閑簡無事語)
(曰)
司門水部入省不數
諫院臺省語(諫院以章疏之故憂患略同臺中則務糺舉省中多事旨趨不一故)
(云)
遺補相惜御史相憎郎官相輕
御史臺語(御史故事監察院長與同院禮隔語曰)
事長如事端
京兆府語(京兆府兩縣引馬到府門傳門而報兩尹入廳大尹亦到廳不得候兩尹)
(坐後出不得候兩尹立後出)
不立兩縣令不坐兩少尹
翰林諫議語(唐稱翰林為坡諫議大夫亦稱坡諫議大夫班本在給舍上其遷轉)
(則諫議歲滿方遷給事中自給事中遷舍人故當時語云)
饒道斗上坡去亦須却下坡來
舉子語(舉于七月後即於諸州府拔觧人為語曰)
槐花黃舉子忙
明經進士語
三十老明經五十少進士(言其艱難也)
雜帖語(常衮為禮部放雜文過者常不百人鮑防為禮部帖經落人亦甚時謂云)
常雜鮑帖
閩人語
歐陽獨步藻藴横行(謂歐陽詹及林藻林藴相繼登第也)
舉場語(太和中李宗閔牛僧孺輔政引楊虞卿為右司郎中弘文館學士待之尤厚歲)
(舉選者皆走門下無不得所欲當時其黨有蘇景胤張元夫而虞卿兄弟汝士漢公尤為人所)
(奔向故語曰)
欲入舉場先問蘇張蘇張猶可三楊殺我
大中後進士語(大中後進士尤盛李都崔雍孫瑝鄭嵎四君子蒙其盼睞者多)
(進升故曰)
欲得命通問瑝嵎都雍
大中時語(宣宗朝崔鉉秉政所善者鄭魯楊紹復叚瓌薛蒙頗參議論時人語如此)
(帝聞書之於扆鉉卒以此罷)
鄭楊段薛炙手可熱欲得命通魯紹瓌蒙(一作魯紹瓌蒙識即合通)
選舉人語(大中咸通中盛傳崔愼由相公常寓尺題於知聞故選舉人為此語)
王凝裵瓚舍弟安潛朝中無呼字知聞廳裏絶脱鞾賓
客
科目舉人語(太平王崇竇賢二家率以科目為資足以升沈後進故科目舉人相)
(謂曰)
未見王竇徒勞漫走
戲杜審權語(審權知舉放盧處權人戲語云)
座主審權門生處權
崔沆放牓時人語(沆放崔瀣時人語云)
座主門生沆瀣一家
唐末五代人語(唐末五代權臣執政公然交賂科第差除各有等差故當時語)
(云)
及第不必讀書作官何須事業
號沈宋語(建安後訖江左詩律屢變至沈約庾信以音韻相婉附屬對精密及沈佺)
(期宋之問又加靡麗回忌聲病約句準篇如錦繡成文學者宗之號為沈米語云爾舉蘇武李)
(陵與沈宋竝稱也)
蘇李居前沈宋比肩
號錢郎語(錢起能詩與郎士元齊名語云)
前有沈宋後有錢郎
潘何詩賦語(咸通中湘南何涓瀟湘賦潘緯古鏡詩天下傳之曰)
潘緯十年吟古鏡何涓一夜賦瀟湘
魏薛草書語(魏徵之于叔瑜善草以筆意傳其子華及甥薛稷世稱之云)
前有虞褚後有薛魏
薛稷書語(稷善書師褚河南時語云)
買褚得薛不落節
時人為劉畢語(劉商官為郎中愛畫松石樹木格性高邁時有畢庶子亦善畫)
(松樹木石時人云)
劉郎中松樹孤標畢庶子松根絶妙
時人為黃筌語(筌善寫花竹翎毛於孟昶殿畫六鶴因目其殿為六鶴殿當時)
(稱歎為語曰)
黃筌畫鶴薛稷減價
時人為楊惠之語(惠之不知何處人唐開元中與吴道子同師張僧繇筆迹)
(號為畫友巧藝竝著而道子聲光獨顯惠之遂都焚筆研毅然發憤專肆塑作能奪僧繇畫相)
(與道子争衡時人語曰)
道子畫惠之塑奪得僧繇神筆路
道傑語(武德中蒲州栖巖寺釋道傑遊并晉講肆難擊能令人流汗并州人語曰)
大頭傑難殺人
馬周疏引俚語
貧不學儉富不學奢
杜甫引俚語
城南韋杜去天尺五
孫光憲𤨏言引古語
乘船走馬去死一分
好事不出門惡事行千里
杜重威引俚語
逢賊得命更望複子
建安語(成都距長安才二千里每歲隨計求名者甚鮮建安之貢無歲無之故曰)
龍門一半在閩川
江陵語(江陵在唐世號衣冠藪澤時人稱云)
琵琶多於飯甑措大多於鯽魚
汾晉間語
欲作千箱主問取黃金母(謂多稼厚畜耕上所致也)
秦中兒童語(顛當窠深如蚓穴網絲其中土蓋與地平大如榆莢常仰捭其蓋伺)
(蠅蠖過輒翻蓋捕之纔入復閉與地一色竝無絲隙可尋其形似蜘蛛爾雅謂之王蛛蜴鬼谷)
(子謂之蚨母秦中兒童語曰)
顚當牢守門蠮螉宼汝無處奔(蠮螉即蜾蠃銜蟲子祝之化為巳子)
滄洲語(滄洲有金蓮花形似蝶每微風則搖蕩如飛婦人采為首飾鄉語曰)
不戴金蓮花不得到仙家
段成式酉陽雜爼引古語
三守庚申三尸伏七守庚申七尸滅
佛書引語(二)
停囚長智
赤脚人趁兔著鞾人喫肉
御定全唐詩卷八百七十六
