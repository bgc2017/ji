欽定四庫全書
御定全唐詩卷三百十六
武元衡
武元衡字伯蒼河南緱氏人建中四年登進士第累辟
使府至監察御史後改華原縣令德宗知其才召授比
部員外郎歲内三遷至右司郎中尋擢御史中丞順宗
立罷為右庶子憲宗即位復前官進戶部侍郎元和二
年拜門下侍郎平章事尋出為劍南節度使八年徵還
秉政早朝為盗所害贈司徒諡忠愍臨淮集十卷今編
詩二卷
古意
蜀國春與秋岷江朝夕流長波東接海萬里至揚州開
門面淮甸楚俗饒歡宴舞榭黃金梯歌樓白雲(一作雪)面
蕩子未言歸池塘月如練
塞下曲
草枯馬蹄輕角弓勁如石䮦虜初欲来風塵暗南國走
檄召都尉星火勦羌狄吾身許報主何暇避鋒鏑白露
濕鐡衣半夜待攻擊龍沙早立功名向(一作高)燕然勒
獨不見
荆門一柱觀楚國三休殿環珮儼神仙輝光生顧昐春
風細腰舞明月高堂宴夢澤水連雲渚宫花似霰俄驚
白日晩始悟炎凉變别島(一作川鳬)異波潮(一作濤)離鴻分海
縣南北斷相聞歎嗟獨不見
旬假南(一作西)亭寄熊郎中
旬休屏戎事涼雨北窗眠江城一夜雨(一作一夜江城夢)萬里
繞山川草木散幽氣池塘鳴早蟬妍芳落春後旅思生
秋前紅槿粲(一作報)庭豔綠蒲繁渚煙行歌獨謠酌坐發
朱絲弦哀玉(一作生)不可扣華燭(一作觴)徒湛然聞君樂(一作)
(東)林卧郡閣曠周旋酬對龍象侣灌(一作泛)注清泠泉如
何無礙智猶苦病纏牽
晨興寄贈竇(一作何)使君(一作晨興贈友寄呈竇使君)
江陵歲方晏晨起盻庭柯白露傷紅葉清風斷綠蘿徇
時真氣索念遠懷憂(一作幽懷)多夙昔樂(一作東)山意縦横南
浦波有美嬋娟子百慮攅雙蛾緘情欝不舒幽行駢復
羅(一作幽竹自駢羅)為予(一作子)歌苦寒酌(一本缺一作旨)酒朱顔酡世
事浮雲(一作兩鬢倏云)變功名將奈何
秋日對酒
行年過始衰秋至獨先悲事往憐(一作悸)神魄感深滋涕
洟百憂紛在慮(一作百慮紛然在)一醉兀無思寶瑟拂塵匣徽
音(一作清韻)凝朱絲幽圃蕙蘭氣煙窗松桂姿我乏濟時略
杖節撫藩(一作坤)維山川大兵後牢落空城池驚沙猶振
野綠草生荒陂物變風雨順人懷天地慈春耕事秋戰
戎馬去封陲波瀾暗超忽堅白亦磷緇客有自嵩潁重
徵棲隐期丹訣學仙晩白雲歸谷遲君恩不可報霜露
繞南枝
安邑里中秋懷寄高員外
原憲素非貧嵇康自寡欲守道識通窮逹命齊榮辱庭
梧變葱蒨籬菊揚芳馥墜葉翻夕霜高堂瞬華燭况兹
寒夜永復歎流年促感物思殷勤懷賢心躑躅雄詞封
禪草麗句陽春曲高德十年兄異才千里足咫尺邈雪
霜相望如瓊玉欲識歲寒心松筠更秋綠
送唐次
都門去馬嘶㶚水春(一作東)流淺青槐驛路長(一作直)白日
離尊(一作亭)晚望望煙景微草色行人遠
秋夜雨中懷友
庭空雨鳴驕天寒鴈啼苦青燈淡吐光白髮悄無語幾
年不與(一作共)聯牀吟君方客吳我猶(一作客)楚
望夫石
佳名(一作人)望夫處苔蘚封孤石萬里水連天巴江(一作山)
暮雲碧湘妃泣下竹成斑(一作淚竹下成林)子規夜啼江樹白
(一作水深)
行路難
君不見道傍廢井傍開花原是昔年䮦貴家幾度美人
来照影濯纖笑引銀瓶綆風飄雨散今奈何繡闥雕甍
綠苔多笙歌鼎沸君莫矜豪奢未必長多金休說編氓
朴無耻至竟終湏合天理非故敗他却成此蘇張終作
多言鬼行路難路難不在九折灣
長相思
長相思隴雲愁單于臺上望伊州鴈書絶蟬鬢秋行人
天一(一本缺二字一作山北)畔暮雨海西頭殷勤大河水東注不
還流
出塞作
夙駕逾人境長驅出塞垣邊風引去騎胡沙拂征轅奏
笳山月白結陣瘴雲昏雖云風景異華夏亦喜(一本缺此二字)
地理通樓煩白羽矢飛先火礟黃金甲耀奪朝暾要須
灑掃龍沙淨歸謁明光一報恩
桃源行送友
武陵川徑入幽遐中有雞犬秦人家家傍流水多桃花
桃花兩邊種来久流水一通(一作道)何時有垂條落蘂暗
春風夹岸芳菲至山口歲歲年年能寂寥林下青苔日
為厚時有仙鳥来銜花曾無世人此携手可憐不知若
為名君往(一作任)從之多所更古驛荒槁平路盡崩湍怪
石小溪行相見維舟登覽處紅堤綠岸宛然成多君此
去從仙隐令人晩節悔營營
長安叙懷寄崔十五
延首直城西花飛綠草齊迢遥隔山水悵望思遊子百
囀黃鸝細雨中千條翠柳衡門裏門對長安九衢路愁
心不惜芳菲度風塵冉冉秋復春鐘鼓喧喧朝復暮漢
家宮闕在中天紫陌朝臣車馬連蕭蕭霓旌合仙仗悠
悠劍佩入爐煙李廣少時思報國終軍未遇敢論邊無
媒守儒行榮悴紛相映家甚長卿貧身多公榦病不知
身病竟如何嬾向青山眠薜蘿雞黍空多元伯惠琴書
不見子猷過超名累歲與君同自歎還随鷁退風聞說
唐生子孫在何當一為問窮通
兵行褒斜谷作
古地接龜沙邊風送征鴈霜明草正腓峰逼日易晏集
旅布嵌谷驅馬歴層澗岷河源涉屢蜀甸途行慣矢槖
弧室豈領軍儋爵食禄由從宦注意奏凱赴都畿速令
提兵還石坂三川頓使氣象清賣刀買犢消憂患
西亭早秋送徐員外
鼎鉉辭台座麾幢領益州曲池連月曉横角(一作笛)滿城
秋有美皇華使曾同白社遊今年(一作来)重相見偏覺豔
歌愁
送徐員外還京(一作使還上都)
九折朱輪動三巴白露生蕙蘭秋意晚關塞别魂驚寶
瑟連宵怨金罍盡醉傾旄頭星未落分手轆轤鳴
送柳郎中(一作柳侍御一作李侍郎)裴起居
沱江水綠波喧鳥去喬柯南浦别離處東風蘭杜多長
亭春婉娩層漢路蹉跎會有歸朝日班超奈老何
八月十五酬從兄常望月有懷
坐愛圓景滿况兹秋夜長寒光生露草夕韻出風篁地
遠驚金奏天高失(一作共)鴈行如何北樓望不得共(一作及在)
池塘
酬太常從兄留别(一作送太常十二兄罷册南詔却赴上都)
鄉路日(一作自)兹始征軒行復留張騫随漢節王濬守刀
州澤國煙花度銅梁霧雨愁别離無可奈萬恨錦江流
春日與諸公汎舟
千里雪山開沱江春水来駐帆雲縹緲吹管鶴裵回身
外流年駛尊前落景催不應歸棹遠明月(一作日)在高臺
送兄歸洛使謁嚴司空
六歲蜀城守千莖蓬鬢絲憂心不自遣骨肉又傷離楚
峡饒雲雨巴江足夢思殷勤孔北海時節易流(二字諸本缺)
移
同洛陽諸公餞盧起居
蕭條寒日晏悽慘别魂驚寶瑟無聲怨金囊故贈輕赤
墀方載筆油幕尚言兵暮宿青泥驛煩君淚滿纓
臺中題壁
柏臺年未老蓬鬢忽蒼蒼無事禆明主何心弄憲章雀
聲愁霰雪鴻思恨關梁會脫簮纓去故山瑶草芳
江上寄隐者
歸舟不計程江月屢虧盈靄靄滄波路悠悠離别情蒹
葭連水國鼙鼓近梁城却憶沿江叟汀洲春草生
送嚴紳遊蘭溪
剡嶺窮邊海君遊别嶺西暮雲秋水闊寒雨夜猿啼地
僻秦人少山多越路迷蕭蕭驅匹馬何處是蘭溪
秋思
秋室(一作空)浩煙霧風柳怨寒蜩機杼夜聲切蕙蘭芳意
消美人湘水曲桂檝洞庭遥常恐時光謝蹉跎紅豔凋
夏日别盧太卿(一作江津對雨送盧侍御)
漢水清且廣江波渺復深葉舟煙雨夜之子别離心汀
草結春怨山雲連暝隂年年南北淚今古共霑襟
西亭題壁寄中書李相公(一作寄上中書李相公)
昏旦倦興寝端憂力尚(一作坐向)微廉頗不覺老蘧瑗始知
非授鉞虚三顧持衡曠萬機空餘蝴蝶夢迢遰故山歸
(一作會應舟檝便煙雨五湖歸)
八月十五夜與諸公(一無此三字)錦樓望月得中字
玉輪初滿空迥出錦城東相向秦樓鏡分飛碣石鴻桂
香随窈窕珠綴隔玲瓏不及前秋月(一作見)圓輝(一作光一作明)
鳳沼中
四(一作西)川使宅有韋令公(一作太尉)時孔雀存焉暇
日與諸公同翫座中兼故府賓妓興嗟(一作歎)久
之因賦此詩用廣其意
荀令昔居此故巢留越禽動搖金翠尾飛舞碧梧(一作玉池)
(又作墀又作階)隂(一作音)上客徹瑶瑟美人傷蕙心會(一作知)因南
國使得(一作歸)放海雲深
竇三中丞去歲有臺中五言四韻未及酬報今
領黔南途經蜀門百里而近願言欵覿封略間
然因追曩篇持以贈之
在昔謬司憲常僚惟有君報恩如皎日致位等青雲削
藁書難見除苛事早吟雙旌不可駐風雪路岐分
春分與諸公同宴呈陸三十四郎中
南國宴佳賓交情老倍親月慙紅燭淚花笑白頭人寶
瑟常餘怨瓊枝不讓春更聞歌子夜桃李豔妝新
津梁寺採新茶與幕中諸公遍賞芳香尤異因
題四韻兼呈陸郎中
靈州(一作卉)碧巖下荑英初散芳塗塗猶宿露采采不盈
筐隂竇藏煙濕單衣染焙香幸將調鼎味一為奏明光
元和癸已余領蜀之七年奉詔徵還二月二十
八日清明途經百牢關因題石門洞(一作石洞門)
昔佩兵符去今持相印還天光臨井絡春物度巴山鳥
道青冥外風泉洞壑間何慙班定遠辛苦玉門關
夕次潘(一作嶓)山下
南國獨行日三巴春草齊漾波歸海疾危棧入雲迷錦
谷嵐煙裏刀州晚照西旅情方浩蕩蜀魄滿林啼
夏日對雨寄朱放拾遺
才非谷永傳無意謁王侯小暑金將伏微涼麥正秋遠
山欹枕見暮雨閉門愁更憶東林寺詩家第一流
早春送歐陽鍊師歸山
雙鶴五雲車初辭漢帝家人寰新甲子天路舊煙霞羽
節臨風駐霓裳逐雨斜崑崙有琪樹相憶寄瑶華
長安春望
宿雨淨煙霞春風綻百花綠楊中禁路朱戟五侯家草
色金堤晚鶯聲御柳斜無媒猶未逹應共惜年華
經嚴祕校維故宅
掩淚山陽宅生涯此路窮香銷芸閣閉星落草堂空麗
藻浮名裏哀聲夕照中不堪投釣(一作弔)處隣笛怨春風
秋夜寄江南舊遊
寥落九秋晚端憂時物殘隔林螢影度出禁漏聲寒愁
雨洞房掩孤燈遥夜闌懷賢夢南國興盡水漫漫
送陸書(一本下有記字)還吳
君住包山下何年入帝鄉成名歸舊業歎别見秋光橘
柚吳洲遠蘆花楚水長我行經此路京口向雲陽
山中月夜寄朱張二舍人
午夜更漏裏九重霄漢間月華雲闕迥秋色鳳池閒御
錦通清禁天書出暗關嵇康不求逹終歲在空山
送馮諫議赴河北宣慰
漢代衣冠盛堯年雨露多恩榮辭紫禁冰雪渡黃河待
詔孤城啓宣風萬歲(一作里)和今宵燕分野應見使星過
夜坐聞雨寄嚴十少府
多負雲霄志生涯歲序侵風翻涼葉亂雨滴洞房深迢
遰三秋夢殷勤獨夜心懷賢不覺寐清磬發東林
資聖寺賁法師晚春茶會
虚室晝常掩心源知悟空禪庭一雨後蓮界萬花中時
節流芳暮人天此會同不知方便理何路出樊籠
慈恩寺起上人院
禪堂支許同清論道源窮起滅秋雲盡虚無夕靄空池
澄山倒影林動葉翻風他日焚香待還来禮惠聡
送魏正則擢第歸江陵
客路商山外離筵小暑前高文常獨步折桂及齠年關
國通秦限波濤隔漢川叨同會府選分手倍依然
酬韓弇歸崖見寄
惆悵人間事東山遂獨遊露凝瑶草晚魚戲石潭秋軒
冕應相待煙霞莫遽留君看仲連意功立始滄洲
河東贈别鍊師
多累有行役相逄秋節分游人甘失路野鶴亦離羣戎
馬犯邊壘天兵屯塞雲孔璋才素健羽檄定紛紛
秋日將赴江上楊弘微時任鳳翔寄詩别
寂寞兩相阻悠悠南北心燕驚滄海遠鴻避朔雲深夜
夢江亭月離憂隴樹隂兼秋無限思惆悵屬瑶琴
夏與熊王二秀才同宿僧院
共將纓上塵来問雪山人世網從知累禪心自證真境
空宜入夢藤古不留春一聽林公法靈嘉願寄身
宜陽所居白蜀葵荅詠柬諸公
冉冉衆芳歇亭亭虚室前敷榮時已背幽賞地宜偏紅
豔世方重素華徒可憐何當君子願知不競喧妍
送寇侍御司馬之明州
㪷酒上河梁驚魂去越鄉地窮滄海闊雲入剡山長蓮
唱蒲萄(一作魚)熟人煙橘柚香蘭亭應駐楫今古共風光
送嚴侍御
巴檄故人去蒼蒼楓樹林雲山千里合霧雨四時隂峡
路猨聲斷桃源犬吠深不須貪勝賞漢節待南侵
酬元十二
偶尋烏府客同醉習家池積雪初迷徑孤雲遂失期風
前勞引領月下重相思何必因尊酒幽心兩自知
秋晚途次坊州界寄崔玉(一作五)員外
﨑嶇崖谷迷寒雨暮成泥征路出山頂亂雲生馬蹄望
鄉程杳杳懷遠思悽悽欲識分麾重孤城萬壑西
度東徑嶺
又過鴈門北不勝南客悲三邊上巖見雙淚望鄉垂暮
角雲中戍殘陽天際旗更看飛白羽胡馬在封陲
送李正字之(一作歸)蜀
已獻甘泉賦仍登片玉科漢官新組綬蜀國舊煙蘿劒
壁秋雲斷巴江夜月多無窮别離思遥寄竹枝歌
玉泉寺與潤上人望秋山懷張少尹
山寒天降霜煙月共蒼蒼况此綠巖晚尚餘丹桂芳禪
心殊衆(諸本缺此二字)樂人世滿秋光莫怪頻回首孤雲思帝
鄉
酬崔使君寄麈尾
賢人嘉尚同今製古遺風寄我襟懷裏辭君掌握中金
聲勞振遠玉柄借談空執玩馳心處迢迢巴峡東
送鄧州潘使君赴任
川陸一都會旌旗千里舒虎符中禁授熊軾上流居橘
柚金難並池塘練不如春風行部日應駐士元車
和李中丞題故將軍林亭
帝里清和節侯家邸第春煙霏瑶草露(一作路)苔暗杏梁
塵城郭悲歌舊池塘麗句新年年車馬客鐘鼓樂他人
送韋侍御司議赴東都
洛京千里近離緒亦紛紛文憲芙蓉沼元方羔鴈羣河
關(一作間)連鞏樹嵩少接秦雲獨有臨風思(一作秋風引)睽携
不可聞
送吳侍御司馬赴台州
盧耽佐郡遥川陸共(一作苦)迢迢風景輕(一作經)吳會文章
變越謠煙林繁橘柚雲海浩波潮余有靈山夢前君到
石槗
送七兄赴歙州
車馬去憧憧都門聞曉鐘客程將日遠離緒與春濃流
水踰千度歸雲隔萬重玉杯傾酒盡不換慘悽容
德宗皇帝挽歌詞三首(第二首第一句缺一字)
道啓軒皇聖威揚夏禹功謳歌亭育外文武盛明中日
月光連璧煙塵屏大風為人祈福處臺樹與天通
聖歷勤政瑶圖慶運長夀宫開此地仙駕緲何鄉風
斷清笳調雲愁綠旆揚上升知不恨弘濟任城(一作成)王
嘗聞閶闔前星拱北辰籙今来大明祖輦駕槁山曲松
柏韻幽音魚龍㷔寒燭歲歲秋風辭兆人歌不足
順宗至德大聖皇帝挽歌詞三首
槗山同軌會軒后葬衣冠東海風波變西陵松柏攅鼎
湖仙已去金掌露寕乾萬木泉扄月空憐鳬雁寒
容衛曉徘徊嚴城閶闔開烏號龍馭遠遏密鳳聲哀崑
浪黃河注崦嵫白日頽恭聞天子孝不忍望銅臺
哀挽渭川曲空歌汾水陽夜泉愁更咽秋日慘無光纉
夏功傳啓興周業繼昌回瞻五陵上煙雨為蒼蒼
昭德皇后挽歌詞
玉扆將遷坐金雞忽報晨珮環僊馭遠星月夜臺新劍
沒川空冷菱寒鏡不春國門(一作家)車馬會多是濯龍親
春晚奉陪相公(一無此四字)西亭宴集
林花(一作苑)春向闌高會重邀歡感物惜芳景放懷因綵
翰玉顔穠處並銀燭㷔中看若折持相贈風光益别難
御定全唐詩卷三百十六
