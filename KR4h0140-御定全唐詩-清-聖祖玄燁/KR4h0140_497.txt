欽定四庫全書
御定全唐詩卷四百九十七
姚合
寄賈島
漫(一作雖)向城中住兒童不識錢甕頭寒絶酒竈額曉(一作)
(冷)無煙狂發吟如哭愁來坐似禪新詩有幾首旋被世
(一作衆)人傳
寄王度居士
顦顇王居士顛狂不稱時天公與貧病時輩復輕欺茅
屋隨年借(一作賃)盤飡逐日移棄嫌官似夢珍重酒如師
無竹栽蘆看思山疊石為静窗留客話古寺覓僧棋瘦
馬寒來死羸童餓得癡唯應尋阮籍心事遠相知
寄楊茂卿校書
去年別君時同宿黎陽城黃河凍欲合船入冰罅行君
為使滑州我來西入京丈夫不泣別旁人歎無情到京
就省試落籍先有名慙辱鄉薦書忽欲自受刑(一本無此二句)
還家豈無路羞為路人輕决心住城中百敗望一成腐
草衆所棄猶能化為螢豈我愚暗身終久不發眀所悲
道路長親愛難合并還如舟與車奔走各異程耳目甚
短狹背面若聾盲(一本無此四句)安得學白日遠見君儀形
寄杜師義
出處難相見同城似異鄉點兵尋戶籍燒藥試仙方事
校千般别心還一種忙黃金如化得相寄(一作分減)亦何妨
寄陸渾縣尉李景先
微俸還(一作應)同請唯君獨自閒地偏無驛路藥賤管仙
山月色生松裏泉聲在石間吟詩復飲酒何事更相關
寄酬盧侍御
詩新得意恣狂疎揮手終朝力有餘今到詩家渾手戰
欲題名字倩人書
寄主客張郎中
年長方慕道金丹事參差故園歸未得秋風思難持蹇
拙公府棄朴静高人知以我齊杖屨昏旭詎相離吟詩
紅葉寺對酒黃菊籬所賞未及畢後遊良有期粲粲華
省步屑屑旅客姿未同山中去固當殊路岐
寄鄠縣尉李廓少府
歲滿休為吏吟詩著白衣愛山閒卧久在世此心稀聽
鶴向風立捕魚乘月歸比君才不及謬得侍彤闈
寄紫閣隐者
自聞樵客說無計得相尋幾世傳高卧全家在一林養
情(一作生)書覽苦(一作最古)採藥路多深願得為鄰里(一作異)誰
能說此心
寄國子楊巨源(一作敬之)祭酒
日日新詩出城中寫不禁清高疑(一作宜)對竹閒雅勝聞
(一作聲)琴門戸饒秋景兒童解冷吟雲山今(一作余)作主還
借外人尋
寄永樂長官殷堯藩
故人為吏隐高卧簿書間遶院唯栽藥逢僧只說山此
宵歡不接窮歲信空還何計相尋去嚴風雪滿關
冬夜書事寄兩省閣老
天寒漸覺雁聲疎新月微微玉漏初海嶠只宜今日去
故鄉已過十年餘髮稀豈易勝玄冕眼暗應難寫諫書
閣下羣公盡高思誰能攜酒訪貧居
寄靈一律師
梵書鈔律千餘紙淨院焚香獨受持童子病來煙火絶
清泉潄口過齋時
郡中書事寄默然上人
郡中饒野興過客亦淹留看月江樓曉尋山石徑秋意
(一作竟)歸何處老誰免此生愁長愛東林子安禪百事休
寄張徯
幽處尋書坐朝朝閉竹扉山僧封茗寄野客乞詩歸秋
卷多唯好時名屈更肥明年取前字杯酒賽春輝
寄李頻
閉門常不出(一作性疎常似病)惟覺長庭莎朋友來看少詩書
卧讀多命隨才共薄愁與醉(一作酒)相和珍重君名字新
登甲乙科
寄李羣玉
九衢名與利無計擾(一作擾是)閒人道遠期輕(一作輕欺)世才高
貴重身石脂稀勝乳玉粉細於塵骨换肌膚膩心靈(一作)
(虚)氣色真嵩山高到日洛水煖如春居住應安穏(一作隐)
黃金幾竈新
病中書事寄友人
終日自纏繞此身無適緣萬愁生雨夜百病凑衰年多
睡憎明屋慵行待暖天瘡頭梳有蝨風耳亂無蟬換白
方多錯廻金法不全家貧何所怨將(一作時)在老僧邊
九日寄錢可復
數杯黃菊酒千里白雲天(一作仙)上國名(一作威)方振戎州
病未痊(一作綺陌人消得鄰州客謾顛)静愁惟憶醉閒走(一作悶)不勝眠
惆悵(一作應念)東門別相逢知幾年
春日早朝寄劉起居
九衢寒霧斂雙闕曙光分綵仗迎春日香煙接瑞雲珮
聲清漏間天語侍臣聞莫笑馮唐老還來謁聖君
秋日寄李支使
秋思朝來起侵人暑稍微曉眠離北戸午飯尚生衣山
静雲初白枝高果漸稀聞君家海上莫與燕同歸
寄汴州令狐椘相公
汴水從今不復渾秋風鼙鼓動城根梁園臺館關東少
相府旌旗天下尊詩好四方誰敢和政成三郡自無冤
幾時詔下歸丹闕還領千官入閤門
寄東都分司白賓客(一作居易)
闕下高眠過十旬南宫印綬乞離身詩中得意應千首
海内嫌官只一人賓客分司真是隐山泉遶宅豈辭貧
竹齋晚起多無事唯到龍門寺裏頻
寄裴起居
千官曉立鑪煙裏立近丹墀是起居彩筆專書皇帝語
書成幾卷太平書
寄狄(一作耿)拾遺時為魏州從事
少在兵馬間長還繋戎職雞飛不得遠豈要生羽翼三
年城中遊與君最相識應知我中腸不苟念衣食主人
樹勲名欲滅天下賊愚雖乏智謀願陳一夫力人生須
氣健飢凍縛不得睡當一席寬覺乃千里窄古人不懼
死所懼死(一作徒死亦)無益至交不可合一合難離坼君嘗
相勸勉苦語毒胸臆百年心知同誰限河南北
金州書事寄山中舊友
安康雖好郡刺史是憨翁買酒終朝飲吟詩一室空自
知為政拙衆亦覺心公親事星河在憂人骨肉同簿書
嵐色裏鼓角水聲中井邑神州接帆檣海路通野亭晴
帶霧竹寺夏多風溉稻長洲(一作川)白燒林遠岫紅舊山
期已失(一作度)芳草思何窮林下無相笑男兒五馬雄
寄紫閣無名頭陀(自新羅來)
峭行得如如誰分聖與愚不眠知夢妄無號免人呼山
海禪皆遍華夷佛豈殊何因接師話清净在斯須
寄郁上人
此生修道淺愁見未來身誰為傳真諦唯應是上人自
悲年已長漸覺事難親不向禪門去他門無了因
寄孫路秀才
幽居鄰里少江際復山阿潮去(一作下)蟬聲出天晴鶴語
多老人能步蹇才子奈貧何曾見春官語年來虚甲科
寄安陸友人
別路在春色故人雲夢中鳥啼三月雨蝶舞百花風煙
束(一作净)遠山碧霞欹落照紅想君登此興迴首念飄蓬
寄馬戴
天府鹿鳴客幽山秋未歸我知方甚愛衆說以為非隔
屋聞泉細和雲見鶴微新詩此處得清峭比應稀
寄賈島時任普州司倉
長沙事可悲普掾罪誰知千載人空盡(一作老)一家冤不
移吟寒應齒落才峭自名垂地遠山重疊難傳相憶詞
寄楊工部聞毘陵舍弟自罨溪入茶山
採茶溪路好花影半浮沉畫舸僧同上春山客共尋芳
新生石際幽嫩在山隂色是春光染香驚日氣侵試嘗
應酒醒封進定恩深芳貽(一作眸)千里外怡怡太府吟
寄陜州王司馬
家寄秦城非本心偶然頭上有朝簪自當臺直無因醉
一別詩宗更嬾吟世事每將愁見擾年光唯與老相侵
欲知居處堪長久須向山中學煮金
寄賈島
寂寞荒原下南山祗隔籬家貧唯我並詩好復誰知草
色無窮處蟲聲少盡(一作歇)時朝昏鼓不到閒卧益相宜
寄崔之仁山人
百門坡上住石屋(一作室)兩三間日月難教老妻兒乞與
閒仙經(一作方)揀客問(一作示)藥(一作酒)債煮金還何計能相
訪(一作引)終身得在山
寄嵩嶽程光範
相別何容易相逢便歲年客來嫌路遠誰得到君邊岳
色鳥啼裏鐘聲竹影前只應訪支遁時得話詩篇
洛下夜會寄賈島
洛下攻詩客相逢祗是吟夜觴歡稍静寒屋坐多深烏
府偶為吏滄江長在心憶君難就寢燭滅復星沉
寄華州李中丞
毛女峰前郡煙霞氣轉清庭分靈掌影窗度瀑泉聲蘚
逕人稀到松齋藥自生常飡亦芝术閒客是(一作有)公卿
看水逢仙鶴登樓見帝城養生非酒病難隐是詩名省
署嘗連步江臯欲獨耕偶題無六義聊以達微誠
病中辱諫議惠甘菊藥苖因以詩贈
蕭蕭一畆宫種菊十餘叢採摘和芳露封題寄病翁熟
宜茶鼎裏飡稱石甌中香㓗將何比從來味不同
舟行書事寄杭州崔員外
張頥任酒澆開眼信花燒舊國歸何滯新知別又遥夜
行篙觸石晩泊纜依橋若未重相見無門解寂寥
寄元緒上人
石窗紫蘚牆此世此清凉研露題詩㓗消冰煮茗香閒
雲春影薄孤磬夜聲長何計休為吏從師老草堂
寄白閣默然
白閣峰頭雪城中望亦寒高僧多默坐清夜到明看世
上無諸苦林間只一飡嘗聞南北教所得比師難
夏日書事(一本無事字)寄丘亢(一作元)處士
暑天難可度豈復更持觴樹裏鳴蟬咽宫中午漏長病
夫心益躁静者室應凉幾欲相尋去紅塵滿路旁
秋中寄崔道士
貧居雀喧噪况乃静巷陌夜眠睡不成空庭聞露滴旁
有一桮酒歡然如對客月光久逾眀照得筆墨白平生
志舒豁難可似兹夕四肢得自便雖勞不為役故人山
中住善治活身(一作身心)策五榖口不嘗比僧更閒寂我今
暫得安自謂脫幽戚君身長逍遥日月争老得
寄華州崔中丞
蓮華峰下郡仙洞亦難勝閭里蒼苔水虚空瀑布冰酒
香和藥熟山峭過雲登清净黎人泰唯憂急詔徵
秋日書事寄秘書竇少監
秋氣日騷騷星星雙鬢毛凉天吟自遠清夜夢還高林
下期同去人間共是勞頭巾何所直且漉甕頭糟
友人南遊不回因寄
相思春樹綠千里亦依依鄠杜月頻滿瀟湘人不歸桂
花風畔落煙草蝶雙飛一別無消息水南車跡稀
早春山居寄城中知已
陽和潛發蕩寒隂便使川原景象深入戶風泉聲瀝瀝
當軒雲岫影沉沉殘雲帶雨輕飄雪嫩柳含烟小綻金
雖有眼前詩酒興邀遊争得稱閒心
辭白賓客歸後寄(一作太尉李德裕自城外拜辭後歸弊居瞻望音徽即書)
(一絶寄上)
千騎紅旗不可攀水頭獨立暮方還家人怪我渾如病
尊酒休傾筆硯間
寄右史李定言(許渾集寄李定言律詩苐二三聯即此四句)
纔歸龍尾含雞舌更立螭頭運兔毫閶闔欲開金漏盡
冕旒初坐御香高
寄絳州李使君
獨施清静化千里管横汾黎庶應深感朝廷亦細聞心
期在黃老家事是功勲物外須仙侣人間要使君花多
勻地落山近滿廳雲戎客無因去西看白日曛
寄送盧拱秘書(一作王秘書)遊魏州(一作川)
太行山下路荆棘昨來平一自開元後今逄上(一作至今通)
客行地形吞北虜人事接東京埽灑氛埃静遊從氣槩
生薊門春不豔淇水煖還清看野風情遠尋(一作緣)花酒
病成官閒身自在詩逸語縱横(一作詩好語分明)車馬廻應晚
煙光滿去程
秋晚夜坐寄院中諸曹長
腰間垂印嚢白髮未歸鄉還往應相責朝昏亦自傷窮
愁山影峭獨夜漏聲長寂寞難成寐寒燈侵曉光
書懷寄友人
精心奉北宗微宦在南宫舉世勞為適開門事不窮年
來復幾日蟬去又鳴鴻衰疾誰人問閒情與酒通(文苑英華)
(有此四句他本或有或無)四鄰寒稍静九陌夜方空知老何山是思
歸愚(一作愚歸幽)谷中
寄無可上人
十二門中寺詩僧寺獨幽多年松色別後夜磬聲秋見
世慮皆盡來生事更修終須執瓶鉢(一作屨)相逐入牛頭
寄暉上人
日出月復没悠悠昏與明修持經幾劫清净到今生林
下知無相人間苦是情終期逐師(一作蟬)去不擬老塵纓
寄李干
尋常自怪詩無味雖被人吟不喜聞見說與君同一格
數篇到火却休焚
寄賈島浪仙
悄悄掩門扉窮窘自維縶世途已昧履生計復乖緝疎
我非常性端峭爾孤立往還縱云久貧蹇豈自習所居
率荒野寕似在京邑院落夕彌空蟲聲雁相及衣巾半
僧施蔬藥常自拾凛凛寢席單翳翳竈煙濕頽籬里人
度敗壁鄰燈入曉思已暫舒暮愁還更集風凄林葉萎
苔糝行徑澀海嶠誓同歸橡栗充朝給
寄九華費冠卿(一作拾遺)
逍遥繒繳外高鳥與潛魚闕下無朝籍林間有䛇書夜
眠青玉洞(一作幽石洞)曉飯白雲蔬四海人空老九華君獨
居此心誰復識日與世情疎
寄不疑上人
是法修行遍方棲不二門隨緣嫌寺著見性覺經繁所
歎身將老始聞師一言塵沙千萬劫劫盡佛長存
寄主客劉郎中
漢朝共許賈生賢遷謫還應是宿緣仰德多時方會面
拜兄何暇更論年嵩山晴色來城裏洛水寒光出岸邊
清景早朝吟麗思題詩應費益州牋
寄周十七起居
鼕鼕九陌鼓聲齊百辟朝天馬亂嘶月照濃霜寒更遠
風吹紅燭舉還低官清立在金鑪北仗下歸眠玉殿西
莫笑老人多獨出晴山荒景覓詩題
秋夜寄默然上人
霜月静幽居閒吟夢覺初秋深夜迢遰年長意蕭疎海
上歸難遂人間事盡虛賴師方便語漸得識真如
寄王玄伯
夜歸曉出滿衣塵轉覺才名帶累(一作累此)身莫覓(一作憶)舊
來(一作時)終日醉世間杯酒屬閒人
寄山中友人
昨秋今復春役役是非身海上無歸路城中作老人流
年何處在白日每朝新聞有長生術將求未有因
寄陜府内兄郭冏端公
蹇鈍無大計酷嗜進士名為文性不高三年住西京相
府執文柄念其心專精薄藝不退辱特列為門生事出
自非意喜常少於驚春牓四散飛數日徧八紘眼始見
花發耳得聞鳥鳴免同去年春兀兀聾與盲家寄河朔
間道路出陕城暌違逾十年一會豁素誠同游山水窮
狂飲飛大觥起坐不相離有若親弟兄中外無親疎所
筭在其情久客貴優饒一醉舊疾平家遠歸思切風雨
甚亦行到兹戀仁賢淹滯一月程新詩忽見示氣逸言
縱横纏綿意千里騷雅文發明永晝吟不休咽喉乾無
聲羈貧重金玉今日金玉輕
寄題蔡州蔣亭兼簡田使君
幾歲亂軍裏蔣亭名不銷無人知舊徑有藥長新苖樹
宿山禽静池通野水遥何因同此醉永望思蕭條
山居(一作村)寄友人
獨在山阿裏朝朝遂性情(一作喜得山村處閒眠夢不驚)曉泉和雨落
秋草上階生因客始沽酒借書方到城詩情聊自遣不
(一作豈)是趁聲名
寄崔之仁山人
不得之仁消息久秋來體色復何如苦將桮酒判身病
狂作文章信手書官職卑微從客笑性靈閒野向錢疎
幾時身(一作家)計渾無事揀取深山一處居
寄主客劉員外(禹錫)
蟬稀蟲唧唧露重思悠悠静者多便夜豪家不見秋同
歸方欲就(一作遂)微恙幾時瘳今日滄江上何人理釣舟
山中寄友人
路岐何渺邈在客易蹉跎却是去家遠因循住日多幾
看春草綠又見塞鴻過未有進身處忍教抛薜蘿
寄友人
日暮掩重扉抽簪復觧衣漏聲林下静螢色月中微秋
霽露華結夜深人語稀殷勤故山路誰與我同歸
寄李餘卧疾
窮節彌惨慄我詎自云樂伊人嬰疾恙所對唯苦藥寂
寞行稍稀清羸飡自薄幽齋外浮事夢寐亦簡略雪戶
掩復眀風簾卷還落方持數桮酒勉子同斟酌
寄白石師(師無名常居白石谷中因為號)
白石師何在師禪白石中無情雲可比不食鳥難同屨
下蒼苔雪龕前瀑布風相尋未有計只是禮虚空
寄賈島
疎拙祗如此此身誰與同高情向酒上無事在山中漸
老病難理久貧吟益空賴君時訪宿不避北齋風
寄默然上人
晨飡夜復眠日與月相連天下誰無病人間樂是禪幾
生通佛性一室但香煙結得無為社還應有宿緣
寄不出院僧
不行門外地齋戒得清真長食施來飯深居鎖定身朝
昏常傍佛起坐省逢人非獨心常净衣無一點塵
萬年縣中雨夜會宿寄皇甫甸
縣齋還寂寞夕雨洗蒼苔清氣燈微潤寒聲竹共來蟲
移上階近客(一作人)起到門廻想得吟詩處唯應(一作應當)對
酒杯
寄舊山隐者
別君須臾間歷日兩度新念彼白日長復值人事并未
改當時居心事如野雲朝朝恣行坐百事都不聞奈何
道未盡出山最艱辛奔走衢路間四枝(一作肢)不屬身名
在進士場筆毫争等倫我性本朴直詞理(一作野)安得文
縱然自稱心又不合衆人以此名字低不如風中塵昨
逢賣藥客云是居山鄰說君憶我心顦顇其形神昔是
同枝鳥今作(一作乃)萬里分萬里亦未遥(一作進)喧静終難
羣
新(一作所)居秋夕寄李廓
羈滯多共趣屢屢同室眠稍暇更訪詣寧唯候招延媿
君備蔬藥識我性所便罷吏童僕去灑掃或自專古巷
人易息疎迥自江邊幸當中秋夕復此無雲天月華更
漏清露葉光彩鮮四鄰亦悄悄中懷益纏綿兹境罕能
致居閒得彌偏數杯罷復飲共想山中年
贈盧大夫將軍
將軍身在城詎得虜塵清釀酒邀閒客吟詩直禁營蒼
鷹春不下戰馬夜空鳴碣石應無業皇州獨有名上山
嫌䯗(俗髀字)重拔劒歎衣生公議今如此登壇到即行
贈供奉僧次融
會觧如來意僧家獨有君開經對天子騎馬過聲聞本
寺遠於日新詩高似雲熱時吟一句凉冷勝秋分
贈王尊師
先生自說瀛州路多在青松白石間海岸夜中常見日
仙宫深處却無山犬隨鶴去遊諸洞龍作人來問大還
今日偶聞塵外事朝簪未擲復何顔
贈常州院僧
一住毘陵寺師應祗信緣院貧人施食窗静鳥窺禪古
磬聲難盡秋燈色更鮮仍聞開講日湖上少魚船
贈盧沙彌小師
怕見世間事削頭披佛(一作剃掛緇)衣年小(一作少)未受戒會
解如老師天與出家腸一食齋不飢麻履踏雪路與馬
不肯騎嫌我身腥羶似我見戎夷彼此(一作比)見會異對
面成別離我師文宣王立教垂書詩但全仁義心自然
便慈悲兩教大體同無處辨(一作辯)是非莫以衣服別到
頭不相知
贈張籍太祝
絶妙江南曲凄凉怨女詩古風無手敵新語是人知飛
動應(一作終)由格功夫過却竒麟臺(一作儒書)添集(一作雜)卷樂
府換歌詞李白應先拜(一作許)劉禎(一作楨一作郎)必自(一作有)疑
貧須君子救病合國家醫野客(一作老)開山借鄰僧與米
炊甘貧辭聘幣依選受官資多見愁連曉(一作晩)稀聞債
盡時聖朝文物(一作墨)盛太祝獨低眉
贈丘郎中
繞籬栽杏種黃精曉侍罏煙暮出城萬事將身求總易
學君難得是長生
贈王建司馬
久向空門隐交親亦不知文高輕古意(一作語)官冷似前
資老覺僧齋健貧還酒債遲仙方小字寫行坐把相隨
贈任士曹
憲皇十一祀共得春闈書道直淹曺掾命通侍玉除浮
生年月促九陌笑言疎何計同歸去滄江有弊廬
贈劉乂
自君離海上垂釣更何人獨宿空堂雨閒行九陌塵避
時曾變姓救難似嫌身何處相期宿咸陽酒市春
贈僧紹眀
西方清净路此路出何門見說師知處從來佛不言今
生多病惱自曉至黃昏唯寐方無事那堪夢亦喧
贈張質山人
先生居處僻荆棘與牆齊酒好寧論價詩狂不著題燒
成度世藥踏盡上山梯嬾聽閒人語(一作疑道人間語)争如谷
鳥啼
贈少室山麻襦僧
秪辮麻為衲此中經幾春菴前多猛獸徑小絶行人泉
近濆(一作漬)瓶履山深少垢塵想師正法指喻我獨迷津
贈王山人
賢哲論猶誕吾宗次定今詩吟天地廣覺印果因深教
演歸恭敬名標中外欽既能施六度了悟達雙林
贈終南山傅山人
七十未成事終南蒼鬢翁老來詩興苦貧去酒腸空蟠
蟄身仍病鵬摶力未通已無燒藥本唯有著書功白馬
時何晩(老君度關事也)青龍歲欲終(星紀躔次之義)生涯枯(一作苦)葉下
家口亂雲中潭静魚驚水天晴鶴唳風悲君還姓傅獨
不夢高宗
使兩浙贈羅隐
平日時風好涕流讒書雖盛一名休寰區歎屈瞻天問
夷貊聞詩過海求向夕便思青瑣拜近年尋伴赤松遊
何當世祖從人望早以公台命卓侯
御定全唐詩卷四百九十七
