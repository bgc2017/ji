欽定四庫全書
御定全唐詩卷八百七十九
招手令
亞其虎膺(謂手掌)曲其松根(謂指節)以蹲鴟間虎膺之下(蹲䟡)
(大指也)以鉤戟差玉柱之旁(鉤戟頭指玉柱中指也)潛虯闊玉柱三
分(潛虯無名指也)竒兵闊潛虯一寸(竒兵小指也)死其三洛(謂搔其腕也)
生其五峰(通呼五指也)
打令口號
送搖招由三方一圓分成四片送在搖前
龍朔中酒令(龍朔已來百姓飲酒作令云云俗謂杯盤為子母又名盤為臺自後)
(廬陵徙圴州子母相去離也連臺拗倒者則天被廢諸武遷放之兆)
子母相去離連臺拗倒
沈亞之(亞之嘗客遊為小輩所試曰某改令書俗各兩句亞之答云云)
伐木丁丁鳥鳴嚶嚶東行西行遇飯遇羹(人)
如切如磋如琢如磨欺客打婦不當婁羅(亞之)
令狐楚顧非熊(楚與非熊飲知其捷辨改一字令試之楚大竒焉)
水裏取一鼉岸上取一駝將者駝來䭾者鼉是為駝䭾
鼉(楚)
屋裏取一鴿水裏取一蛤將者鴿來合者蛤是謂鴿合
蛤(非熊)
張祜(令狐綯鎮維揚祜嘗預狎燕因熟視祜改令祜荅云云)
上水船風大急帆下人須好立(綯)
上水船船底破好看客莫倚柁(祜)
盧發(白敏中鎮荆南杜藴廉問長沙發為從事致聘焉酒酣傲睨白公不懌改令盧答云)
(云公極歡而罷)
十姓胡中第六胡也曾金闕掌洪爐少年從事誇門第
莫向尊前氣色粗(白)
十姓胡中第六胡文章官職勝崔盧暫來關外分優寄
不稱賓筵語氣粗(發)
沈詢(詢吴人會昌進士第咸通中為昭義節度嘗宴府中賓友改令歌此詢有嬖妾妻以)
(配内竪歸秦而仍留侍内秦恥恨伺宴罷殺詢夫妻如所歌也)
莫打南來雁從他向北飛打時雙打取莫遣兩分離
姚巖傑(巖傑投歙州盧肇肇知其使酒敬待之巖傑日肆傲睨肇漸不樂會於江亭肇)
(改令目前取一聯云云巖傑遽飲一噐凭欄嘔噦遂續之)
遥望漁舟不闊尺八(肇)
憑欄一嘔已覺空喉(巖傑)
裴勛父子(勛容貌么麽性尤率易嘗從其父坦飲客坦飛醆屬人勛輙言狀坦付醆)
(罰之勛亦答醆云云坦怒而笞之)
矬人饒舌破車饒楔(父屬醆云裴勛飲十分)
蝙蝠不自見笑他梁上燕(勛復父醆云十一郎亦飲十分)
方干李主簿改令(方干姿態山野性好凌侮人有龍丘李主簿者偶於知聞)
(處見干與之傳杯龍丘目有翳干改令以譏之干缺唇性嗜鮓李答云云一座大笑)
措大喫酒點鹽將軍喫酒點醬只見門外著籬未見眼
中安鄣(方)
措大喫酒點鹽下人喫酒點鮓只見半臂著欄不見口
唇開袴(李)
高駢薛濤(駢鎮成都令酒佐薛濤改一字令曰須得一字象形又須逐韻)
口有似沒量斗(駢作沒量一無梁)
川有似三條椽(濤川高公云柰一條曲何濤曰相公為西節度使尚使一沒量斗至於窮酒)
(佐三條椽止有一條曲又何足怪)
南唐烈祖酒令(初李昪蓄異志欲有江南雪天會羣寮宋齊丘徐融等出令借)
(雪取古人名以諷之惟齊丘叶旨融意欲挫昪昪大怒收而投之江)
雪下紛紛便是白起(烈祖)
著履過街必須雍齒(齊丘)
明朝日出爭奈蕭何(融)
吴越王與陶榖酒令(榖使吴越共舉酒令云云)
白玉石碧波亭上迎仙客(王)
口耳王聖明天子要錢塘(榖)
(附)夷陵女郎鬼(唐夷陵有女郎鬼行酒令述賀若弼造此弄長孫鸞鸞年老無髮而)
(口吃故云云)
鸞老頭腦好好頭腦鸞老
御定全唐詩卷八百七十九
