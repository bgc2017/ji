欽定四庫全書
御定全唐詩卷三百二
王建
宫詞一百首
蓬萊正殿壓金(一作雲)鼇紅日初生碧海濤閒(一作開)著五
門遥北望柘(一作赭)黃新帕(一作筑)御牀高
殿前傳點各依班召對西來八(一作六)詔蠻上得青花龍
尾道側身偷覷正南山
龍(一作籠)煙日暖紫(一作紫氣日)曈曈宣政門當(一作開)玉殿(一作)
(仗)風五刻閣前卿相出下簾聲在半天中
白玉窗前(一作中)起草臣櫻桃初赤(一作出)賜嘗新殿頭傳
語金階遠只進詞來謝聖人
内人對御叠花牋繡坐移來玉案邊紅蠟燭前(一作光中)呈
草本平明舁(一作御)出閣門宣
千牛仗下放朝初玉案傍邊立起居每日進(一作請)來金
鳳紙殿頭無事不多(一作教)書
延英引對碧衣郎江硯宣毫各别牀天子下簾親考試
宫人手裏過茶湯(一作元稹詩)
未(一作永一作平)明(一作朱門)開著九重關金畫黃龍五色幡直到
(一作宣至)銀臺(一作牀)排仗合聖人三殿對(一作册)西番
少年天子重(一作愛)邊功親到凌煙畫閣中教覓勲臣寫
圖本(一作眞樣)長將(一作生)殿裏作屛風
丹鳳樓門(一作前)把火開五雲金輅下天來(一作先排法駕出蓬萊)
階(一作砌一作棚)前走馬人宣慰(一作傳語)天子南郊一宿(一作當日)回
樓前立仗看宣赦萬歲聲長拜舞(一作再拜)齊日照彩盤高
百尺飛仙爭上取金雞
集賢殿裏圖書滿點(一作挍)勘頭邊御印同真跡進來依
數字(一作知字數)别收鎖在玉函中
秘(一作秋)殿清齋刻漏長紫微宫女夜焚(一作燒)香拜陵日
近(一作到)公卿發鹵簿分頭入(一作出)太常
新調白馬怕(一作拍)鞭聲供奉騎來遶殿行為(一作先)報諸
王侵早入(一作起)隔門催進打毬名
對御難爭第一籌殿前不打背身毬内人唱好龜兹急
天子鞘(一作梢)回(一作龍輿)過玉樓
新衫一樣殿頭黃銀帶排方獺尾長總把玉(一作金)鞭騎
御馬綠鬃紅額麝香(一作煙)香
羅衫葉葉繡重重金鳳銀鵝各一叢每遍舞時(一作頭)分
兩向(一作句)太平萬歲字當中
魚藻宫(一作池)中鎖翠娥先皇行處不曾過如今池底休
鋪錦菱角雞頭積漸多
殿前明日中和節連夜瓊林散舞衣傳報所司分蠟燭
監開(一作門)金(一作宫)鎖放人歸
五更三(一作五)點索金車盡放宫人出看花仗下一時(一作)
(邊)催立馬殿頭先報内園家
城東北面(一作南北)望雲樓半下珠簾半上鉤騎馬行人長
遠(一作速)過恐(一作忽)防天子在樓頭
射生宫女宿紅妝把(一作請)得新弓各自張臨上馬時齊
賜酒男兒跪拜謝君王
新秋白兔大於拳紅耳霜毛趁草眠天子不教人射殺
玉鞭遮到馬蹄前
内鷹籠脫解紅絛(一作縚)鬭勝爭飛出手高直上碧(一作到青)
雲還却下一雙金爪掬(一作菊)花毛
競渡船頭掉采旗兩邊濺(一作泥)水濕羅衣池東爭向池
西岸(一作去)先到先書上字歸
燈前飛入(一作出)玉階蟲未臥常聞半夜鐘看著中元齋
日到自盤金線繡眞容
紅燈睡裏喚春雲雲(一作月)上三更直宿分金砌雨來行
步滑兩人擡起隱花裙
一時起立吹簫管得寵人來滿殿迎整頓衣裳皆著却
(一作節)舞頭當拍第三聲
琵琶先抹六么(一作綠腰)頭小管丁寧側調愁半夜美人雙
唱起(一作起唱)一聲聲出鳳皇樓
春池日暖少風波花裏牽船水上歌遥索劒南新樣錦
東宫先釣(一作報)得魚多
十三初學擘箜篌弟子名中被點留昨日教坊新進入
並房宫女與梳頭
紅蠻桿撥貼(一作帖)胸前移坐當頭近御筵用力獨彈金
殿響鳳皇飛下(一作出)四條弦
春風吹雨灑(一作曲信)旗(一作旌)竿(一作春風吹展曲旗竿)得出(一作自得)深
宫不怕寒誇道自家能走(一作上)馬團(一作園)中橫過覓人
看
粟金腰(一作犀)帶象(一作碧)牙錐散插紅翎玉突枝旋獵一
邊還引馬歸來雞兔(一作花鴨)遶鞍垂
雲駮花驄各試行一般毛色一般纓殿前來往重騎過
欲得君王别賜名
每夜停燈熨御衣銀熏籠底火霏霏(一作微微)遥聽帳裏君
王覺上直鐘聲(一作上番聲鐘)始得歸
因喫櫻桃病放歸三年著破(一作盡)舊羅衣内中人識從
來去(一作内中侍從來還去)結得金(一作頭)花上貴妃
欲迎天子看花去下得金階却悔行恐見失恩人舊院
回來(一作頭)憶著五弦聲
往來舊院不堪(一作中)修近勑宣徽(一作教近金鑾)别起樓聞有
美人新進入(一作入内)六宫未見一時愁(一作宫中未識大家愁)
自誇(一作知)歌舞勝諸人恨未承恩(一作邀勒君王)出内頻連夜
(一作奉勑)宫中修别(一作理)院地衣簾額一時新
悶來無處可思量旋下金階旋憶(一作下)牀收得山丹紅
蘂粉鏡前(一作窗中)洗却麝香黃
蜂鬚蟬翅薄鬆鬆浮動搔頭似有風一度出時抛一遍
金條零落滿函中
合暗報來門鎖了夜深應别喚笙歌房房下著珠簾睡
月過金階白(一作冷)露多
御廚不食索時新每見花開即苦(一作是)春白日臥多嬌
似病隔簾教喚女醫人
叢叢洗手遶金盆旋拭紅巾入殿門衆裏遥抛新(一作金)
摘(一作橘)子在前收得便承恩
御池(一作波)水色春來好處處分流白玉渠密奏君王知
(一作和)入月(一作用)喚人相伴洗裙裾
移來女樂部頭邊新賜花檀木(一作大)五弦緶得紅羅手
帕子中(一作當)心細(一作香一作更)畫一雙蟬
新晴草(一作水)色綠(一作暖)温暾山(一作岸)雪初消漸出(一作水一)
(作滻水一作水漸)渾今日踏青歸校晩傳聲留著望春(一作苑東)門
兩樓(一作簷)相(一作新一作新樓兩換)換珠簾額中尉明朝設内家
一樣金盤五千面紅酥點出牡丹花
盡送春來(一作毬一作舞送香毬)出内家記巡傳把一枝花散時
各自燒紅燭相逐行歸不上車
家常愛著舊衣裳空插紅梳不作妝忽地下階裙帶解
非時應得見君王
别(一作宣)勑教歌不出房一聲一遍奏(一作報)君王再三博
士留殘拍索向宣徽作徹章
行中第一爭(一作頭)先舞博士傍邊亦被欺忽覺管弦偷
破拍(一作先破拍一作偷急遍)急翻(一作翻翻)羅袖不教知
私縫黃帔(一作同黃縫校)捨釵梳欲得金仙觀裏(一作内)居近被
君王(一作天恩)知識字收來案上檢文書
月冷江清(一作日冷天晴)近獵(一作臘)時玉階金瓦雪澌澌(一作離離)
浴堂門外抄名入公主家人謝面脂
未承恩澤一家愁乍到宫中憶外頭求守(一作首)管弦聲
款逐(一作新學管弦聲尚澀)側商調裏唱伊州
東風潑火(一作潑)雨新休舁(一作弄)盡春泥掃(一作風蕩)雪溝走
馬犢車當御路漢陽宫(一作公)主進(一作謝)鷄毬
風簾水閣壓芙蓉四面鉤欄在水中避熱不歸金殿宿
秋河織女夜妝(一作燈)紅
聖人生日明朝是私地教人(一作先須)屬内監自寫金花紅
牓子前頭先進(一作在前進上)鳳皇衫
避暑(一作脫)昭陽(一作儀)不擲盧井邊含水噴鵶雛内中數
日無呼喚搨(一作寫)得滕王蛺蝶圖
内宴初秋(一作休)入二更殿前燈火一天(一作時)明中宫傳
旨音聲散(一作宫官分半音聲住)諸院門開觸處行
玉蟬(一作錢)金雀(一作掌)三層插翠髻高叢(一作鬃)綠鬢虛舞
處春風吹落地歸來(一作當時)别賜一頭梳
樹葉初成鳥護(一作出)窠石榴花裏(一作底)笑聲多衆(一作舞)
中遺却金釵子拾得從他要贖(一作賞)麽(一作賞羅一作拾得從饒購贖)
(羅花以下五首一作蘂夫人詩)
小殿初成(一作新裝)粉未(一作欲)乾貴妃姊妹自來看為逢好
日先移入續向街(一作階)西索牡丹
内人相續報花開准擬君王便看來逢(一作縫)着五弦琴
(一作紅)繡袋宜春院裏按歌回
巡吹慢遍不相和暗數看誰(一作暗看誰人)曲校多明日棃花
園(一作園花)裏見先須逐(一作直)得内家歌
黃金合裏盛紅雪重結香羅四出花一一傍邊書勅字
中官(一作分明)送與大臣家
未(一作天)明東上閣(一作閤)門開排仗聲從後殿(一作殿裏)來阿
監兩邊相對立遥聞索馬一時回
宫人早起(一作拍于)笑相呼不識階(一作庭)前掃地夫乞與金
錢爭借問外頭還似此間無(以下十首一作花蘂夫人詩)
小隨阿姊(一作不隨阿妹)學吹笙見好(一作好見)君王賜(一作乞)與(一作)
(乞賜)名夜拂玉牀朝把鏡黃金殿外(一作階下)不教行
日高殿裏有香煙萬歲聲長動九天妃子院中初(一作新)
降誕内人爭乞(一作分得)洗兒錢
宫花不共(一作與)外花(一作邊)同正月長生(一作先)一半(一作朵)
紅供御櫻桃看守别直無鴉鵲到園中
殿前鋪設兩邊樓寒食宫人步打毬一半走來爭(一作齊)
跪拜上棚先謝得頭籌
太儀前日暖房來囑向朝(一作昭)陽乞藥栽勅賜一窠紅
躑躅謝恩未了奏花開
御(一作牀)前新(一作謝)賜紫羅襦步步(一作不下)金階上軟輿宫
局總來為喜樂院中新拜内尚書
鸚鵡誰教轉舌關内人手裏養來姦語多更覺(一作近更)承
恩澤數對君王憶隴山
分朋(一作明)閒坐賭櫻桃收却投壺玉晼勞各把沈香雙
陸子局中鬭累阿誰高(一作鬭得壘高高)
禁寺紅樓内裏通笙歌引駕夾城東(一作香山引駕夾城中)裹頭
宫監堂(一作蕃女簾)前立手把牙鞘竹彈弓
春風院院落花堆金鎖生衣(一作衣生)掣不開更築歌臺起
妝殿明朝先進畫圖來
舞來汗濕羅衣徹樓上人扶下玉梯歸到院中重洗面
金花盆(一作盆水)裏潑銀(一作紅)泥(以下三首一作花蘂夫人詩)
宿妝殘粉未明天總立(一作在)昭陽花樹邊寒食内人長
白打庫中先散與金錢
衆中偏(一作愛)得君王笑(一作喚)偷把金箱筆硯開書破紅
蠻隔子上旋推(一作催)當直美(一作内)人來
教遍宫娥唱遍(一作盡)詞暗中頭白沒人知樓中日日歌
聲好不問從初學阿誰
青樓(一作黛眉一作蛾眉)小(一作少)婦砑裙長總被抄名入教坊春
設殿前多(一作為)隊舞朋(一作棚)頭各自(一作别)請衣裳
水中芹葉土中花拾得還將避衆家總待别人般數盡
袖中拈出(一作捻得)鬱金芽(一作艾心芹葉初生小秪鬭時新不鬭花總待大家般數盡袖)
(中拈出鬱金芽詩一作花蘂夫人)
玉簫改調箏移柱(一作移纖指)催換(一作赴)紅羅繡舞筵未戴
(一作著)柘枝花帽子兩行宫監在簾前
窗窗戸戸院相當總有珠簾玳瑁牀雖道君王不來宿
帳中長是炷牙(一作衙)香(一作帳中長下著香囊)
雨入珠簾滿殿凉避風新出玉(一作石)盆湯内人恐要秋
衣着不住熏籠換好香
金吾除夜進儺名畫袴朱衣四隊行院院燒燈如白日
沈香火底坐吹笙(一作鬭音聲)
樹頭樹底覓殘紅一片西飛一片東自是桃花貪結子
錯教人恨五更風
金殿當頭紫閤重仙人掌上玉芙蓉太平天子朝迎(今作)
(元)日五色雲車(一作中)駕六龍
鴛鴦瓦上瞥(一作忽)然聲(一作驚)晝寢宫娥夢裏驚(一作聲)元
是我王(一作吾皇)金彈子海棠花下打流鶯
忽地金輿向月陂内人接著便相隨却回龍武軍前過
當處(一作殿)教開(一作看)臥鴨池(一作兒)
畫作天河刻作牛玉梭金鑷采橋頭每年宫裏(一作女)穿
針夜勅賜諸親(一作新恩)乞巧樓
春來睡困不梳頭懶逐君王苑北遊暫向玉花階上坐
簸錢贏得兩三籌
步行送入(一作出)長門裏(一作遠)不許來辭舊院花只恐他
時身到此乞恩求赦(一作乞求恩赦)放還家(一作乞來自在得還家)
縑(一作嫌)羅不著索輕容對面教人染退(一作褪)紅衫子成
來一遍出明朝半片在園中(一作今朝看處滿園中)
彈棋玉指兩參差背局(一作階迥)臨虛鬭著危先打角頭紅
子落上三金字(一作子)半邊垂
後宫宫女無多少盡向(一作起得)園中笑一團舞蝶落花相
覓(一作看)著春風共語亦應難(一作花蘂夫人詩)
宛轉黃金白柄長靑荷葉予畫鴛鴦把來不是呈新樣
欲進微風到御牀
供御香方加减頻水沈山麝每回新内中不許相傳出
巳被醫家寫與人
藥童食後送雲漿高殿無風扇少凉每到日中重掠鬢
衩衣騎馬繞宫廊
句
單于不向南牧馬席萁遍滿天山下(咏席萁簾韻府羣玉酉陽雜俎云席)
(萁一名塞蘆生胡地古詩亦有千里席萁草之句)卻公不易勝莫著外家欺
(見事文類聚)錦江詩弟子時寄五花牋(以下見海錄碎事)花燒
落苐眼雨破到家程一朝金鳳庭前下當是虛皇詔
沈曦宣城四面水茫茫草蓋江城竹夾牆
御定全唐詩卷三百二
