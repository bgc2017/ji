欽定四庫全書
御定全唐詩卷六百七十五
鄭谷
喜秀上人相訪
雪初開一徑師忽扣雙扉老大情相近林泉約共歸憂
榮棲省署孤僻謝(一作負)朝衣他夜松堂宿論詩更入微
夕陽
夕陽秋更好歛歛(一作㶑㶑)蕙蘭中極浦明殘雨長天急遠
鴻僧窗留半榻漁舸透疎篷莫恨清光盡寒蟾即照空
搖落
夜來搖落悲桑棗半空枝故國無消息流年有亂離霜
秦聞雁早煙渭認帆遲日暮寒鼙急邊軍在雍岐
西蜀淨衆寺松溪八韻兼寄小筆崔處士
松因溪得名溪吹荅松聲繚繞能穿寺幽竒不在城寒
煙齋後散春雨夜中平染岸蒼苔古翹沙白鳥明澄分
僧影瘦光徹客心清帶梵侵雲響和鐘擊(一作激)石鳴澹
烹新茗爽暖泛落花輕此景吟難盡憑君畫入京
遷客
離夜聞横笛可堪吹鷓鴣雪冤知早晩雨泣渡江湖秋
𣗳吹黃葉臘煙垂綠蕪虞飜歸有日莫便哭窮途
蔡處士
無著復(一作更)無求平生不觧愁鬻蔬貧潔淨(一作淨潔)中酒
病風流旨趣陶山相詩篇沈隠侯小齋江色裏籬柱繫
漁舟
予嘗有雪景一絶為人所諷吟段贊善小筆精
微忽為圖畫以詩謝之
贊善賢相後家藏名畫多留心於繪素得事(一作意)在煙
波屬興同吟詠成功更琢磨愛予風雪句幽絶寫漁蓑
京兆府試殘月如新月
榮落何相似初終却一般猶疑和夕照誰信墮朝寒水
木輝華别詩家(一作情)比象難佳人應誤拜棲鳥反求安
屈指期輪滿何心謂(一作誚)影殘庾樓清賞處吟徹曙鐘
看
咸通十四年府試木向榮(題中用韻)
園林青氣動衆木散寒聲敗葉牆隂在滋條雪後榮欣
欣春令早藹藹日華輕庾嶺梅先覺隋堤柳暗驚山川
應物候臯壌起農情秖待花開日連棲出谷鶯
丞相孟夏祗薦南郊紀獻十韻
節應清和候郊宫事潔羞至誠聞上帝眀德祀圓丘雅
用陶匏器馨非黍稷流就陽陳盛禮匡國禱鴻休漸曉
蘭迎露微涼麥弄秋壽山横紫閣瑞靄抱皇州外肅通
班序中嚴錫慶優(一作中懷納誓憂)奏(一作升)歌三酒備表敬百
神柔池碧將還鳳原清再問牛萬方瞻輔翼共賀贊皇
猷
叙事感恩上狄右丞
昔歲曾投贄關河在左馮庾公垂顧遇王粲許從容(頃年)
(庾給事崇出守同州右丞在幕席谷退飛遊謁始受奬知)首薦叨殊禮全家寓近封
白樓陪寫望青眼感遭逄顧念梁間燕深憐澗底松嵐
光蓮嶽逼酒味菊花濃(同州官醖尚菊花酒)宼難旋移國漂離幾
聽蛩半生悲逆(一作道)旅二紀間門墉蜀雪隨僧蹋荆煙
逐雁衝凋零歸兩鬢舉止失前蹤得事雖甘晩陳詩未
肯慵邇來趨九仞又伴賞三峯(時大駕在華州)棲托情何限吹
嘘意數重自兹儔侶内無復歎龍鍾
詠懷
迂疎雖可欺心路甚男兒薄宦渾無味平生粗有詩澹
交終不破孤逹晩相宜直夜花前喚朝寒雪裏追(一作隨)
竹聲輸我聽茶格共僧知景物還多感情懷偶不卑溪
鶯喧午寢山蕨止春飢險事銷腸酒清歡敵手棋香鋤
抛藥圃(一作囿)煙艇憶莎陂自許亨途在儒綱復振時
乾符丙申歲奉試春漲曲江池(用春字)
王澤尚通津恩波此日新深疑一夜雨宛似五湖春泛
灎翹振鷺澄清躍紫鱗翠低孤嶼柳香失半汀蘋鳳輦
尋佳境龍舟命近臣桂花如入手願作從遊人
華山
峭仞聳巍巍晴嵐染近畿孤高不可狀圖寫盡應非絶
頂神仙會半空鸞鶴歸雲臺分遠靄樹谷隠斜暉墜石
連村響狂雷發廟威氣中寒渭闊影外白樓微雲對蓮
花落泉横露掌飛乳懸危磴滑樵徹上方稀澹泊生真
趣逍遥息世機野花明澗路春蘚澀松圍遠洞時聞磬
羣僧晝掩扉他年洗塵骨香火願相依
入閣
祕殿臨軒日和鑾返正年兩班文武盛百辟羽儀全霜
漏清中禁風旗拂曙天門嚴新勘契(一作契勘)仗(一作使)入乍
(一作邇)承宣玉几當紅旭金鑪縱碧煙對揚稱法吏贊引
出宫鈿言動揮毫疾雍容執簿專壽山晴靉靆顥氣暖
連延禮有鴛鸞集恩無雨露偏小臣叨備位歌詠泰階
前
故少師從翁隠巖别墅亂後榛蕪感舊愴懷遂
有追紀
風騷為主人凡俗仰清塵密行稱閨閫明誠動搢紳周
旋居顯重内外掌絲綸妙主篷壺籍忠為社稷臣大儀
牆仞峻東轄紀綱新聞善常開口推公豈為身立朝鳴
珮重歸宅典衣貧半醉看花晩中餐煮菜春晴臺隨鹿
上幽墅(一作野)結(一作約)僧鄰理論知清越(清越江左詩僧孤卿待之甚厚)
生徒得李頻藥香沾筆硯竹色染衣巾寄鶴眠雲叟騎
驢入室賓(咸通中舉子乘馬唯張喬跨驢喬詩苦道貞孤卿延於門下)近將姚監比
(自姚祕監合主張風雅後孤卿一人而巳)僻與段卿親(段少常成式奥學辛勤章句入微孤卿為)
(前序)葉積池邊路茶遲雪後薪所難留著述誰不秉陶鈞
喪亂時多變追思事巳陳浮華重發作雅正甚湮淪宗
從今何在依棲素有因七松無影響(孤卿植小松七本自號七松處士異)
(代對五柳先生)雙淚益悲辛猶喜于門秀年來屈復伸(斑即孤卿姪孫)
(登進士科級也)
送吏(一作祠)部曹郎中免官南歸
高名向已求古韻古無儔風月抛蘭省江山復(一作向)桂
州賢人知止足中歲便歸休雲鶴深相待公卿不易留
滿朝張祖席半路上仙舟箧重藏吳畫茶新換越甌郡
迎紅燭宴寺宿翠嵐樓觸目成幽興全家是勝遊&KR0963;聲
漁叟雨葦色鷺鷥秋久别郊園改將歸里巷修桑麻勝
禄食節序免鄉愁陽朔花迎櫂崇賢葉滿溝席春歡促
膝簷日暖梳(一作扶)頭道暢應為蝶(一作虎)時來必問牛終
須康庶品未爽(一作許)潄寒流議在歸羣望情難戀自由
小生誠淺拙早歲便依投夏課每垂奬雪天常見憂遠
招陪宿直首薦向公侯攀送偏揮灑龍鍾志未酬
迴鑾
妖星沈雨露和氣滿京關上將忠勲立明君法駕還順
風調雅樂夾道序羣班香泛傳宣裏塵清指顧間樓臺
新紫氣雲物舊黃山曉渭行朝肅秋郊曠望閑廟靈安
國步日角動天顔浩浩昇平曲流歌徹百蠻
峡中
萬重煙靄裏隱隠見䕫州夜静明月峡春寒堆雪樓獨
吟誰會觧多病自淹留往事如今日聊同子美愁
蜀中寓止夏日自貽
展轉敧孤枕風幃信寂寥漲江垂螮蝀驟雨閙芭蕉道
阻歸期晩年加記性銷故人衰颯盡相望在行朝
試筆偶書
沙鳥與山麋由來性不羈可憑唯在(一作有)道難觧莫過
詩任笑孤吟僻終嫌巧宦卑乖慵恩地恕冷澹好僧知
華省慙公噐滄江負釣師露花春直夜煙鼓早朝時世
路多艱梗家風免墜遺殷勤一蓑雨秖得夢中披
奔避
奔避投人遠漂離易感恩愁髯霜颯颯病眼淚昏昏孤
館秋聲樹寒江落照村更聞歸路絶新寨截荆門
弔水部賈員外嵩(一本無嵩字)
八韻與五字俱為時所先幽魂應自慰李白墓相連
貧女吟
塵壓鴛鴦廢錦機滿頭空插麗春枝東鄰舞妓多金翠
笑翦燈花學畫眉
席上貽歌者
花月樓臺近九衢清歌一曲倒金壺座中亦有(一作半是)江
南客莫向春風(一作尊前)唱鷓鴣
菊
王孫莫把比荆蒿九日枝枝近鬢毛露溼秋香滿池岸
由來不羡瓦(一作五)松高
下峡
憶子啼猿繞樹哀雨隨孤櫂過陽臺波頭未白人頭白
瞥見春風灩澦堆
文昌寓直
何遜空階夜雨平朝來交直雨新晴落花亂上(一作下)花
塼上不忍和苔蹋紫英
街西晩歸
御溝春水繞閑坊信馬歸來傍短牆幽榭名園臨紫陌
晩風時帶牡丹香
十日(一作月)菊
節去蜂(一作風)愁蝶不知曉庭(一作來)還繞折殘枝自緣今
日人心别未必秋香一夜衰
鷺鷥
閒立春塘(一作□)煙澹澹静眠寒葦雨颼颼漁翁歸後汀
沙(一作汀沙又作江洲)晩飛下(一作上)灘頭更自由
柳
半煙半雨江(一作溪)橋畔暎杏暎桃山路中會得離人無
限意千絲萬絮惹春風
下第退居二首
年來還未上丹梯且(一作正)著漁蓑謝故溪落盡梨花春
又了破籬殘雨晩鶯啼
未嘗青杏出長安豪士應疑怕牡丹秖有退耕耕不得
茫(一作默)然村落水吹殘
江宿聞蘆管(商船小童善吹)
塞(一作寒)曲淒清(一作涼)楚水濱聲聲吹出落梅春須知風
月千檣下亦有葫蘆河畔人
閑題
舉世何人肻自知須逢精鑑定妍媸若教嫫母臨明鏡
也道不勞紅粉施
曲江春草
花落江堤簇暖(一作晩)煙雨餘草(一作江又作山)色遠相連香輪
莫輾青青破留與愁(一作遊)人一醉眠
雪中偶題
亂飄僧舍茶煙溼密灑歌(一作高)樓酒力微江上晩來堪
畫處漁人披得一簔歸
題慈恩寺默公院
雖近曲江居古寺舊山終憶九華峰春來老病厭迎送
翦却牡丹栽野松
江上阻風
水天春暗暮寒濃船閉篷窗細雨中聞道漁家酒初熟
夜來翻喜打頭風
淮上與友人别
揚子江頭楊柳春楊花愁殺渡江人數聲風笛離亭晩
君向瀟湘我向秦
忍公小軒二首(一本題上有西蜀淨衆寺五字)
松溪水色綠於松每到松溪到暮鐘閒得心源秖如此
問禪何必向雙峯
舊遊前事半埃塵多向林中結淨因一念一爐香火裏
後身唯願似師身
淮上漁者
白頭波上白頭翁家逐船移浦浦風一尺鱸魚新釣得
兒孫吹火荻花中
興州江館
向蜀還秦計未成寒蛩一夜繞牀鳴愁眠不穩孤燈盡
坐聽嘉陵江水聲
題無本上人小齋
寒寺唯應我訪師人稀境静雪銷遲竹西落照侵窗好
堪惜歸時落照時
七祖院小山(一本題上有西蜀淨衆寺五字)
小巧功成雨蘚斑軒車日日扣松關峩嵋咫尺無人去
却向僧窗看假山
定水寺行香
聽經(一作松)看畫繞虛廊風拂金鑪待賜香丞相未來春
雪密暫偷閑臥老僧牀
浯溪
湛湛清江疉疊山白雲白鳥在其間漁翁醉睡又醒睡
誰道皇天最惜閒
悶題
莫厭九衢塵土間秋晴滿服是南山僧家未必全無事
道著訪僧心且閑
重訪黃神谷策禪者
初塵芸閣辭(一作來)禪閣却訪支郎是老郎我趣轉卑師
趣静數峯秋雪一鑪香
别修覺寺無本上人
松上閒雲石上苔自嫌歸去夕陽催山門握手無他語
秖約今冬看雪來
贈日東鑒禪師
故國無心渡海潮老禪方丈倚中條夜深雨絶松堂静
一點山螢照寂寥
傳經院壁畫松(一本題上有西蜀淨衆寺五字)
危根瘦盡聳孤峯珍重江僧好筆蹤得向遊人多處畫
却勝澗底作真松
高蟾先軰以詩筆相示抒成寄酬
張生故國三千里知者唯應杜紫微(杜牧舍人贈張祐處士云可憐故國)
(三千里虛唱歌詞滿六宫)君有君恩秋後葉可能更羨謝玄暉(蟾有後宫)
(詞云君恩秋後葉日日向人疎)
為人題
淚溼孤鸞曉鏡昏近來方觧惜青春杏花楊柳年年好
不忍廻看舊寫眞
越鳥
背(一作宿)霜南雁不到處倚櫂北人初聽時梅雨滿江春
草歇一聲聲在荔枝枝
黃鶯
春雲薄薄(一作澹澹)日輝輝宫樹煙深隔水飛應為能歌繫
仙籍麻姑乞與女眞衣
失鷺鷥
野格由來倦小池驚飛却下碧江涯月昏風急何處宿
(一作宿何處)秋岸蕭蕭黃葦枝
苔錢
春紅秋紫繞池臺箇箇圓如濟世財雨後無端滿窮巷
買花不得買愁來
蓮葉
移舟水濺差差綠倚檻風搖柄柄香多謝浣溪(一作紗)人
不(一作未又作莫)折雨中留得蓋鴛鴦
蜀中賞海棠
濃澹芳春滿蜀鄉半隨風雨斷鶯(一作人)腸浣花溪上堪
惆悵子美無心(一作情)為發揚(杜工部居西蜀詩集中無海棠之題)
投所知
砌下芝蘭新滿徑門前桃李舊垂隂却應廻念江邊草
放出春煙一寸心
早入諫院二首
玉階春冷未催班暫拂塵衣就(一作枕)笏眠孤立小心還
自笑夢魂潜繞御鑪煙
紫雲重疊抱春城廊下人稀唱漏聲偷得微吟斜倚柱
滿衣花露聽宫鶯
忝官諫垣明日轉對
吾君英睿相君賢其&KR0008;(一作奈)寰區未晏然明日翠華春
殿下不知何語可聞天
再經南陽
平蕪漠漠失樓臺昔日遊人亂後來寥落牆匡春欲暮
燒殘官樹有花開
贈下第舉公
見君失意我惆悵記得當年落第情出去無憀歸又悶
花(一作苑)南慢打講鐘聲
春隂
推(一作携)琴當酒度春隂不觧謀生秖解吟舞蝶歌鶯莫
相試(一作誚)老郎心是老僧心
送張逸人
人間疎散更無人浪兀(一作泛)孤舟酒兀身蘆筍鱸魚抛
不得五陵珍重五湖春
初還京師寓止府署偶題屋壁
秋光不見舊亭臺四顧荒涼瓦礫堆火力不能銷(一作燒)
地力亂前黃菊眼前開
擢第後入蜀經羅村路見海棠盛開偶有題詠
上國休誇紅杏&KR0008;(同豔一作絶)深溪自照綠苔磯一枝低帶
流鶯睡數片狂和舞蝶飛堪恨路長移不得可無人與
畫將歸手中巳有新春桂多謝煙香更入(一作惹)衣
次韻和禮部盧侍郎(一作郎中一本又多一極字)江上秋夕
寓懷
盧(一作望)郎到處覺風生蜀郡留連亞相情(時中儀在瀘州恩門大夫)
(待遇優厚)亂後江山悲庾信夜來煙月屬袁宏夢歸蘭省寒
星動吟向莎洲宿鷺(一作鳥)驚未脫白衣頭半白叨陪屬
和倍為榮
宜春再訪芳公言公幽齋寫懷敘事因賦長言
入門長恐先師在香印紗燈似昔年澗路縈廻齋處遠
松堂虛豁講聲圓頃為弟子曾同社今忝星郎更契緣
顧渚一甌春有味中林話舊亦澘然
讀李白集
何事文星與酒星一時鍾在(一作分付)李先生高吟大醉三
千首留著人間伴月明
卷末偶題三首
一卷疎蕪一百篇名成未敢暫(一作便)忘筌何如海日生
殘夜一句能令萬古傳
七歲侍行湖外去岳陽樓上敢題詩如今寒晩無功業
何以勝任國士知
一第由來是出身垂名俱(一作須)為國風陳此生若不知
騷雅孤宦如何(一作何由)作近臣
讀前集二首
殷璠裁鑒英靈集頗覺同才得旨(一作契)深何事後來高
仲武品題間氣未公心
風騷如線不勝悲國步多艱即此時愛日滿階看古集
祗應陶集是吾師
渚宫亂後作
鄉人來話亂離情淚滴殘陽問楚荆白社已應無故老
清江依舊繞空(一作孤)城高秋軍旅齊山樹昔日漁家是
(一作盡)野營牢落故居灰燼後黃花紫(一作綠)蔓上牆生
鷓鴣(谷以此詩得名時號為鄭鷓鴣)
暖戲煙蕪錦翼齊品流應得近山雞雨昏青草湖邊過
花落黃陵廟裡啼遊子乍聞征袖濕佳人纔唱翠眉低
相呼相應(一作喚)湘江闊(一作遠又作曲)苦竹叢深春日西
燕
年去年來來去忙春寒煙暝渡瀟湘低飛綠岸和梅雨
亂入紅樓㨂杏梁閒几硯中窺水淺落花徑裏得泥香
千言萬語無人會又逐流鶯過短牆
侯家鷓鴣
江天梅雨溼江蘺到處煙香是此時苦竹嶺無歸去日
海棠花落舊棲枝春宵思極蘭燈暗暁月啼多錦幕垂
唯有佳人憶南國殷勤為爾唱愁詞
雁
八月悲風九月霜蓼花紅澹葦條黃石頭城下波搖影
星子灣西雲間行驚散漁家吹短笛失羣征戍鎻殘陽
故鄉聞爾亦惆悵何况扁舟非故鄉
水(西蜀淨衆寺五題)
竹院松廊分數派不(一作晴)空清泚亦逶迤落花相逐去
(一作向)何處幽鷺(一作鳥)獨來無限時洗鉢老僧臨岸久釣
魚閒客捲綸遲晩晴(一作來)一片連莎綠悔與滄浪有舊
期
海棠
春風用意勻顔色銷得擕觴與賦詩穠麗最宜新著雨
嬌饒全在欲開時莫愁粉黛臨窗嬾梁廣丹青點筆遲
朝醉暮吟看不足羡他蝴蝶宿深枝
竹
宜烟宜雨又宜風拂水藏村復間松移得蕭騷從遠寺
洗來疎淨見前峯侵階蘚拆春芽迸繞徑莎微夏蔭濃
無賴杏花多意緒數枝穿翠好相容
荔枝樹
二京曾見畫圖中數本芳菲色不同孤櫂今來巴徼外
一枝煙雨思無窮夜郎城近含香瘴杜宇巢低起暝風
腸斷渝瀘霜霰薄不教葉似㶚陵紅
錦二首
布素豪家定不看若無文(一作花)彩入時難紅迷天子帆
邊日紫奪星郎帳外山春水濯來雲雁活夜機挑處雨
燈寒舞衣轉轉求新樣不問流(一作亂)離桑柘殘
文君手裏曙霞生美號仍聞借蜀城奪得始知袍更貴
著歸方覺晝偏榮宫花顔色開時麗池雁毛衣浴後明
禮部郎官人所重省中别占好窠名
蠟燭
仙漏遲遲出建章宫簾不動透清光金闈露白新裁詔
畫閤春紅正試妝淚滴杯盤何所恨燼飄蘭麝暗和香
多情更有分明處照得歌塵下燕梁
燈
雨向莎階滴未休冷光孤恨兩悠悠船中聞雁洞庭宿
牀下有蛩長信秋背照翠簾新灑别不挑紅燼正含愁
蕭騷寒竹南窗静一局閒棋為爾留
宗人作尉唐昌官署幽勝而又博學精富得以
言談將欲他之留書屋壁
公堂瀟灑有林泉秖隔苔牆是渚田宗黨相親離亂世
春秋閒論戰爭年遠江驚鷺來池口絶頂歸雲過竹邊
風雨夜長同一宿舊遊多共憶樊川
為戶部李郎中與令季端公寓止渠州江寺偶
作寄獻
退居瀟灑寄禪關高挂朝簮淨室間孤島雖(一作暫)留雙
鶴歇五雲爭放二龍閒輕舟共泛花邊水野屐同登竹
外山仙署金閨虛位久夜清應夢近天顔
重陽日訪元秀上人
紅葉黃花秋景寬醉吟朝夕在樊川却嫌今日豋山俗
且共高僧對榻眠别畫長懷吳寺壁宜茶偏賞霅溪泉
歸來童稚爭相笑何事無人與酒船
御定全唐詩卷六百七十五
