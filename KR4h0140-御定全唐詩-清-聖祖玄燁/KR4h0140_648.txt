欽定四庫全書
御定全唐詩卷六百四十八
方干
方干字雄飛新定人徐凝一見器之授以詩律始舉進
士謁錢塘太守姚合合視其貎陋甚卑之坐定覽卷乃
駭目變容館之數日登山臨水無不與焉咸通中一舉
不得志遂遯會稽漁於鑑湖太守王龜以其亢直宜在
諫署欲薦之不果干自咸通得名迄文德江之南無有
及者歿後十餘年宰臣張文蔚奏名儒不第者五人請
賜一官以慰其魂干其一也後進私謚曰玄英先生門
人楊弇與釋子居遠收得詩三百七十餘篇集十卷今
編詩六卷
採蓮
採蓮女兒避殘熱隔夜相期侵早發指剥春葱腕似雪
畫橈輕撥蒲根月蘭舟遲速有輸贏先到河灣賭何物
纔到河灣分首去散在花間不知處
寄李頻
衆木又搖落望君還不(一作猶未)還軒車在何處(一作何處去)雨
雪滿前山思苦文星動鄉遥釣渚閑明年見名姓(一作字)
唯我獨何顔
東溪别業寄吉州段郎中
前山含遠翠(一作翠晩)羅列在窗中盡日(一作晝夜)人不到一尊
誰與同凉隨蓮葉雨暑避柳條風豈分長岑(一作孤)寂明
時有至公
懷州客舍
誤飲覃懷酒誰知滯去程朝昏太行色坐卧沁河聲白
道穿秦甸嚴鼙似戍城隣雞莫相促遊子自晨征
中路寄喻鳬先輩
求名如未遂白首亦難歸送我尊前(一作中)酒典君身上
衣寒蕪隨趙盡(一作闊)落葉渡淮稀莫歎(一作笑)干時晩前
心豈便非
送趙明府還北
故園(一作林)終不住劍鶴在扁舟盡室無餘俸還家得白
頭鐘催吳岫曉(一作晩)月遶(一作照)渭河流曾是棲安邑恩
期異日酬
過朱協律故山
地下無餘恨人間得盛名殘篇續大雅稚子托諸生度
日山空暮緣溪鶴自鳴難收故交意寒笛一聲聲
途中寄劉沆(一作寄朱特)
登車誤相遠談笑亦何因路入瀟湘樹書隨巴蜀人歛
衣寒犯雪傾篋病看春莫負髫年志清朝作(一作有)獻臣
送班主簿(一作少府)入謁荆南韋常侍(一作盧尚書)
束書成遠去還計莫經春倒篋唯求醉登舟自笑貧波
移彭蠡月樹沒漢陵人試吏曾趨府旌幢自可(一作易得)親
夏日登靈隱寺後峰
絶頂無煩暑登臨三伏中深蘿難透日喬木更含風山
疊雲霞際川傾世界東那知兹夕興不與古人同
聽新蟬寄張晝
細聲頻斷續審聽亦難分髣髴應移處從容却不聞蘭
棲朝咽露樹隱暝吟雲莫(一作若)遣鄉愁起吾懷祗是(一作)
(似)君
送喻坦之下第還江東
文戰偶未勝無令移壮心風塵辭帝里舟檝到家林過
楚寒方盡浮淮月正沈持杯話來日不聽洞庭砧
送姚舒下第遊蜀
蜀路何迢遞憐君獨去遊風煙連北虜山水似(一作勝)東
甌九折盤荒坂重江遶漢州臨卭一壺酒能遣(一作浣)長
卿愁
旅次錢塘
此地似鄉國堪為朝夕吟雲蔵吳相廟樹引越山禽潮
落海人散鐘遲秋寺深我來無舊識誰見寂寥心
别喻鳬
知心似古人歲久分彌親離别波濤闊留連槐柳新蟇
陵寒(一作武陵閑)貰酒漁浦夜垂綸自此星居後音書豈厭
頻
送相里燭
相逢未作期相送定何之不得長年少那堪遠别離泛
湖乘月早踐雪過山遲永望多時立翻如在夢思
君不來
閑花未零落心緒已紛紛久客無人見新禽何處聞舟
隨一水遠路出萬山分夜月生愁望孤光必照君
將謁商州吕(一作李)郎中道出楚州留獻章(一作韋)
中丞
江流盤復直浮棹出家林商洛路猶遠山陽春已深青
雲應有(一作可)望白髮未相侵才小知難薦終勞許郭心
金州客舍
卷箔羣(一作雲)峰暮蕭條未掩關江流嶓&KR1815;雨路(一作帆)入
漢家(一作隂)山落葉欹眠後孤砧倚望問此情偏耐醉難
遣酒罍閒
途中逢孫輅因得李頻消息
灞上寒仍在柔條亦自新山河雖度臘雨雪未知春正
憶同袍者堪逢共國人銜杯益(一作亦)無語與爾轉相親
送從兄郜(一作韋郜一作途中别孫璐)
道路本無限又(一作更)應何處逢流年莫虛擲華髮不相
容野渡波搖月空(一作寒)城雨翳鐘此心隨去馬(一作去鳥)迢
遞過千(一作重)峰
送許温(一作渾)
壮歲分罙(一作彌)切少(一作髫)年心正(一作即)同當聞千里去
難遣一尊空翳燭蒹葭雨吹帆橘柚風明年見親族盡
(一作冬)集在懷中
鏡中别業二首(一作鏡湖西島閑居)
寒山(一作居)壓鏡心此處是家林梁燕窺(一作欺)春醉嵒猿
學夜吟雲連平地起月向白波沈猶自聞鐘角棲身可
在深
世人如不容吾自縱天慵落葉憑風掃香秔倩水舂花
朝連郭霧雪夜隔湖鐘身外(一作在)無能事頭宜白此峰
經周處士故居
愁吟與獨行何事不傷(一作關)情久立釣魚處唯聞啼鳥
聲山蔬和草嫩(一作雨歇)海樹入籬(一作雲)生吾在兹溪上懷
君恨不平
贈喻鳬
所得非衆語衆人那得知纔吟五字句又白幾莖髭月
閣欹眠夜霜軒正坐時沈思心更苦恐作滿頭絲
早發洞庭
長天接廣澤二氣共含秋舉目無平地何心戀直鉤孤
鐘鳴大岸片月落中流却憶鴟夷子當時此泛舟
貽錢塘縣路明府(一作感懷)
志業(一作至學)不得力到(一作至)今猶苦吟唫成五字句用破
一生心世路屈聲遠(一作滿)寒(一作雲)溪怨(一作冤)氣深前賢
多晩達莫怕鬢霜侵
湖上言事寄長城喻明府
吟霜與卧雲此興亦甘貧吹箭落翠羽垂絲牽錦鱗(一作)
(爇葦蒸菰米垂絲釣錦鱗)滿湖風撼月半日雨蔵春却笑縈簪組勞
心字遠人
涵碧亭(洋州于中丞宰東陽日置)
高低竹雜松積翠復留風路極(一作劇)隂溪裏寒生暑氣
中閑雲低覆草片水靜涵空方見洋源牧心侔造化功
除夜
永懷難自問此夕衆愁興曉韻侵春角寒光隔歲燈心
燃一寸火淚結兩行冰煦育誠非遠陽和又欲昇
贈許牘山人
才子醉更逸一吟傾一觴支頤忽有得搖筆便成章王
粲實可重禰衡爭不狂何時應會面夢裏是瀟湘
贈功成將
定難在明略何曾勞戰爭飛書諭強寇計日下重城深
雪移軍(一作營)夜寒笳(一作沙)出塞情苦心殊易老新髮早
年生
白(一作自)艾原客
原上桑柘瘦再來還見貧滄州幾年隱白髮一莖新敗
葉平空塹殘陽滿近隣閑言說知已半是學禪人
朔管
寥寥落何處一夜過胡天送苦秋風外吹愁白髮邊望
鄉皆下淚久戍盡休眠寂寞空沙曉開眸片月懸
憶故山
舊山長繫念終日卧邊亭道路知已遠夢魂空再經秋
泉凉好引乳鶴靜宜聽獨上高樓望蓬身且未(一作保)寧
冬夜泊僧舍
江東寒近臘野寺水天昏無酒能消夜隨僧早閉門照
墻燈焰細著瓦雨聲繁漂泊仍千里清吟欲斷魂
新秋獨夜寄戴叔倫
遥夜獨不卧寂寥庭戶中河明五陵上月滿九門東萬
里親朋散故園滄海空歸懷正南望此夕起秋風
送沛縣司馬丞之任
舉酒一相勸逢春聊盡歡羇遊故交少遠别後期難路
上野花發雨中青草寒悠悠兩都夢小沛與長安
送盧評事東歸(一作戴叔倫詩題云送友人東歸)
萬里楊柳色出關隨故人輕煙覆(一作拂)流水落日照行
塵積夢江湖闊憶家兄弟貧裵回灞亭上不語共傷春
清明日送鄧芮還鄉(一作戴叔倫詩)
鐘鼓喧離室車徒促(一作役)夜装曉榆(一作厨)新變火輕柳
暗飛霜轉鏡看華髮傳杯話故鄉每嫌兒女泪今日自
沾裳
御定全唐詩卷六百四十八
