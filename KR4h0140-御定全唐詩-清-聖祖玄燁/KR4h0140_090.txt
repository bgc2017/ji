欽定四庫全書
御定全唐詩卷九十
張均
張均說長子開元中歴官大理卿受禄山偽命為中書
令肅宗立免死長流合浦集二十卷今存詩七首
和尹&KR1026;登南樓
客來已兩春更瞻韶光早花鳥既環合江山復駢抱樓
形寫北潭堞勢凌青島白雲謝歸鴈馳懷洛陽道
江上逢春
離憂耿未和春慮忽蹉跎擇木猿知去尋泥燕獨過驚
花翻霽日垂柳拂煙波激意屢怡賞無如鄉念何
九日巴丘登高(一作父說詩誤)
客心驚暮序賓雁下滄洲共賞重陽節言尋戲馬遊湖
風扶戍柳江雨暗山樓且酌東籬酒聊袪南國憂
和尹懋秋夜遊㴩湖二首
遠水沈西日寒沙聚夜鷗平湖乘月滿飛棹接星流黃
葉鳴凄吹蒼葭掃暗洲願移滄浦賞歸待潁川遊
灣潭幽意深杳靄涌寒岑石痕秋水落嵐氣夕陽沈澄
徹天為底淵玄月作心青溪非大隱歸弄白雲潯
岳陽晚景(一作父說詩)
晚景寒鵶集秋風旅鴈歸水光浮日出霞彩暎江飛洲
白蘆花吐園紅柿葉稀長沙卑濕地九月未成衣
流合浦嶺外作
瘴江西去火為山炎徼南窮鬼作關從此更投人境外
生涯應在有無間
張垍
張垍說次子尚寧親公主拜駙馬都尉許於禁中置内
宅侍為文章坐事出為盧溪司馬入為太常卿禄山亂
受偽相命死賊中詩一首
奉和岳州山城(一作張均詩)
郡館臨清賞開(一作閒)扃坐白雲訟虚棠戶曙觀静竹簷
曛懸榻迎賓下趨庭學禮聞風傳琴上意遥向日華紛
御定全唐詩卷九十
