浣花集卷十唐韋莊撰
今體詩凡六首
過樊川舊居(時在華州駕前奉使入蜀作)
却到樊川訪舊遊夕陽衰草杜陵秋應劉去後苔生閣
稽阮歸來雪滿頭能說亂離惟有燕觧偷閒暇不如鷗
千桑萬海無人見横笛一聲空淚流
長安舊里
滿日墻匡春草深傷時傷事更傷心車輪馬跡今何在
十二玉樓無處尋
過渼陂懷舊
辛勤曾寄玉峯前一别雲溪二十年三徑荒凉迷竹樹
四鄰凋謝變桑田渼陂可是當時事紫閣空餘舊日烟
多少亂離無處問夕陽吟罷涕&KR1008;然
汧陽間
汧水悠悠去似絣遠山如畫翠眉横僧尋野渡歸吳嶽
雁帶斜陽入渭城邊靜不收蕃帳馬地貧惟賣隴山鸚
牧童何處吹羌笛一曲梅花出塞聲
焦崖閣
李白曾歌蜀道難長聞白日上青天今朝夜過焦崖閣
始信星河在馬前
雞公幘(去褒城縣二十里)
石狀雖如幘山形可類雞向風疑欲鬭帶雨似聞啼蔓
織青籠合松長翠羽低不鳴非有意為怕客奔齊
浣花集卷十
