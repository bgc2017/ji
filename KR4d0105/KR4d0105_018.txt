濟北晁先生雞肋集目錄
第十八卷
律詩
自蒲赴湖至板橋逢杜謀伯
和石明叔喜雪
次韵韓求仁南臺朝請晚過南湖見寄
再用前韵和荅
用前韵荅李行正教授
次韵和求仁不赴照碧堂會呈無愧之作
求仁復示怨句次韵
元符戊寅與无斁弟卜居緡城東述情
次韵信守李秬二首
再和嘉父見貽
次韵嘉父喜雪
次韵信倅練定夢雪中過王侍郎
次韵李秬靈山亭宴集寵戲之句
次韵李秬梅花
次韵李秬祥符軒
次韵李秬重修宴亭
次韵李秬新菴
次韵李秬新移牡丹二首
次韵李秬約賞牡丹
次韵李秬雙頭牡丹
次韵李秬賞花
次韵李秬酴醾
立春日呈通守資中通直
題文潛詩冊後
次韵杜天達見寄
景修二十歲襃為鄉舉之首晚乃尉青田
無不遇色其里人晁補之為賦五十六
字以别且勉之
赴元老劉元之集呈十二朝請十五推官
二叔父兼呈元老邦式諸公
次韵棠美甥晝眠
和王定國見寄
和歐陽宣德經野步目錄(終)
濟北晁先生雞肋集卷第十八
律詩(七言)
自蒲赴湖至板橋逢杜謀伯
二年兩度踏京塵猶喜常逢杜子春文學老来從
舊日金蘭同好更何人身慙隨檄終難彊計欲歸
耕未敢陳正是桃花紅似血不應無酒但霑巾
和石眀叔喜雪
解凍南風故未&KR1898;六英先歲舞車塵盡消日觀千
巖雪初破江梅一萼春立召金閨通籍客更呼花
豓大堤人使君日飲無功業同樂何妨亦為民
次韵韓求仁南臺朝請晚過南湖見寄
浮花浪蕊信東西何許尋芳去自遲流景不須驚
石火寸田應已長瓊枝想君清興聊堪發遺我憂
心久欲夷便作崔丞日臨水鳬行擿尾不須知
再用前韵和荅
當時同赴飲城西傾蓋論心已恨遲湖海可無年
少氣雪霜還有歲寒枝功傳汗竹藏王府詩入文
&KR0758;動島夷不會書生安用此眼前睫固未曾知
用前韵荅李行正教授
見我淮南被召西重来學館尚棲遟未容小隠通
三徑聊可卑飛共一枝飲罷玉山方突兀賦成筆
陳已淫夷霜荷葉歎青衫舊聞子修身自畏知
次韵和求仁不赴照碧堂會呈无愧之作
政成歡誦沸田萊畱鑰雍容更上才繚郭平湖從
㫺好倚天朱檻為誰開曳裾况是他年舊倒載何
妨盡日陪自有登高能賦客可容清坐詠南臺(臺南)
(香見傳燈静坐一罏)
求仁復示怨句次韵
聞說高情久泬寥縶維誰與永今朝五車猶累方
書好萬物先從辯說彫已向季咸心獨醉更緣順
子意都消清秋璧月凉如水莫遣纖雲翳紫霄
元符戊寅與无斁弟卜居緡城東述情
四海一居何處卜北窗祗取見家山要無名利來
心曲便有園林出世間拙宦莫興三黜歎老歸未
厭百年閑先君餘慶期之子吾駕如今不可還
次韵信守李秬二首
誰榜鈴齋作面山晦明終日卷簾看賦成夜燭纔
銷寸衙退朝曦未半竿枉渚孤吟愁旅雁(薄宦以况)蘇
門雙嘯駭朱鸞(公贈酬以况二)平生五袴何須詠一借黃
鍾變谷寒
愛山何必竢歸山簿領忙時撥置看閶闔自應行
發軔珊瑚終未拂垂竿樽中屢許陪文舉廡下猶
堪寄伯鸞便作功成同范蠡白鷗盟誓不教寒
再和嘉父見貽
使君心賞在高山櫟社寧煩匠石看能似鼠多愁
渡谷仕如鮎鈍笑緣竿(田錄見歸)威儀披霧窺文豹音
韵當衢聽玉鸞曾共廣陵花下醉綈袍應歎一何
寒
次韵嘉父喜雪
六出先春兆物華故撩高韵發車斜散榆天上齊
飛筴布玉畦中盡吐芽梁苑俊遊風不極剡溪清
泛月無涯雄豪樂事幽人詠都屬江南太守家
次韵信倅練定夢雪中過王侍郎
夢覓毗耶看雨華玉城銀澗過縈斜乍疑霧廓千
峯障未覺䨓驚萬谷芽碧落清談元物外(卿上貳)金
閨高興共天涯(車上貳)寒雞喚起新詩就誰憶袁安
正卧家
次韵李秬靈山亭宴集寵戲之句
勝游誰繼竹林賢峴首高情自邈然寳刹千尋出
天半靈山三面落樽前梅花摘得寧煩驛桃葉呼
來不用船南楚何須說竆巷且陪鈴閤聽鵾絃(詩古)
(渡江不用楫桃葉復桃葉)
次韵李秬梅花
寒巖幽霧不曾開殘雪猶封宿草荄一萼故應先
臘破百花渾未覺春來慙非上苑青房比誤作唐
昌碎月猜常恨清溪照疎影橫斜還許落金杯
次韵李秬祥符軒
雲端紅粉拊雕欄謝守綸巾語笑間游客乍驚人
外境居僧初識面前山暫来猶足畱公賞借與眞
堪著我頑鈴閤多餘賓從少誰教(平)缾盎不曾閑
(自謂補之)
次韵李秬重修宴亭
壁間雙記快沈冥山畔譙門水畔亭相國名因稽
古白使君眼為好賢青廢堤不復風搖桺新檻依
然月滿汀羈旅從公厭游樂欲圖佳致作幽屛
次韵李秬新庵
無心何用說心灰庵在青蘿綠篠隈自可談間公
事了不妨閑處道書開更㩦邀月清樽上只著登
山小屐來桃李他年應勿剪使君嘉譽在閨臺
次韵李秬新移牡丹二首
史君著意與深培為向吳宮好處來得地且從三
月㬉眀年應更十分開溱傍芍藥羞香骨江裏芙
容妬豓腮雲雨鴻龍摠非比沈香亭北漫相猜
笑倚東風幾百般忽疑洛渚在江干玉容可得朝
朝好金盞須教一一乾送目漢皋行已失斷魂巫
峽夢將殘七閩溪畔防偷本四照亭邊更著欄
次韵李秬約賞牡丹
夭紅濃綠總教回更待清明榖雨催一朵故應偏
晚出百花渾似不曾開常誇西洛青屛簇久說南
滁紫線堆任是無情還有意不知千里為誰來
次韵李秬雙頭牡丹
寒食春光欲盡頭誰抛兩兩路傍毬二喬新獲吳
宮怯雙隗初臨晉帳羞月底故應相伴語風前各
是一般愁使君腹有詩千首為爾情如篆印繆
次韵李秬賞花
天香國色競新竒初過清明未覺稀困舞尚迎風
嫋嫋醉粧猶弄日暉暉飄零洛下千金價慙愧江
南百草菲謝守多才最憐爾百篇能伴羽觴飛
次韵李秬酴醿
夭紅瑣碎競春嬌後出何妨便奪標雲鶴嬉晴來
萬隻玉龍驚震上千條蓐收晃蕩風前仗萼綠飄
翩月下綃會向瓊林亭畔見天涯相遇一魂銷
立春日呈通守資中通直
搖軒柳態未應還正在憑高望遠間一夜春風吹
北渚清晨佳氣滿南山動頭樂事從今數信手詩
章莫放閑但惜濉陽蔡公子鸎花爛漫向京關
題文潜詩冊後
君詩容易不著意忽似春風開百花上苑離宫曾
絶豓野牆荒徑故幽葩愜心芻豢非雜俎垂世江
河自一家頭白昏昏醉眠處憶君頻夜夢天涯
次韵杜天達見寄
冷屋寒舟兩處懷一封歸信隔年開愁容頓與河
冰泮佳思先隨岸桺來射雉便甘忘我矢畫蛇何
怪奪君柸端知雪裏清吟好未減山陰興盡回
景修二十歲褎為鄉舉之首晩乃尉青田無
不遇色其里人晁補之為賦五十六字以别
且勉之
一尉三千五百里㫺人嘗已歎沈英陸機文賦成
童妙梅福官資向老清盡說江山多勝事且臨風
月慰高情它年見我長安道貨藥無心更避名
赴元老劉園之集呈十二朝請十五推官二
叔父兼呈元老邦式諸公
故鄉等作異鄉愁常笑吾生不自謀百日狂風春
草草十年歸夢客悠悠倦游情話陪諸父老罷親
鋤學故侯得坎乘流兩皆可名亭應不用三休
次韵棠美甥晝眠
炎歊暫卧北窗凉更覺甘如飰稻粱宰我糞牆譏
敢避孝先經笥謔兼忘憂虞心謝知更雁安穩身
如掛角羊要識熙熙不争競華胥别是一仙鄉
和王定國見寄
請說當年王武子淮南别乘謫仙人自從金馬還
通籍直恐瓊花便不春遺愛誰方府中步舊時獨
埽壁間塵平山送目思公子自許詩成覺有神
和歐陽宣德經野步(汴流時入)
遡風何敢祝淮神青律飛灰氣自醇顧我衰容唯
殢酒因君佳句始知春山中桂子年年好觀裏桃
英日日新延對彤廷須努力(方就引對時歐陽君)詹生學問
及昌辰
濟北晁先生雞肋集卷第十八
