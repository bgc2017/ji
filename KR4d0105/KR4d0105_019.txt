濟北晁先生雞肋集目錄
第十九卷
絶句
國子監草歸
荅李令
身世謾悠哉
禱雨宿九曲池三首
譙國嘲提壺
書周開祖子抱一發願文後
和荅魯復一高士
讀易
題宗室大年畫扇四首
閻子常求琴絃
濱州道中四首
館宿
季夏即事
濟北晁先生雞肋集目錄(終)
濟北晁先生雞肋集卷第十九
絶句(六言)
國子監草歸
杖屨清晨往縑嚢薄草歸閑官廳事冷蝴蝶上階
飛
荅李令
知音慙李令問我復何為道義惟添睡功名只有
詩
身世謾悠哉
身世謾悠哉田園首重回春來亦何事忽忽歎庭
槐
禱雨宿九曲池上三首
微月淡蕪城飛螢縱復横蛙魚凉亦樂跳港觸荷
聲
荒城孤絶處猶指玉鉤亭凉月偏宜上江南山更
青
同輦笙歌地荒池風露天無心更懷古凉夜正甘
眠
譙國嘲提壺
何處提壺鳥荒園自叫春夕陽深樾裏持此勸何
人
書周開祖予抱一發願文後
欲愛生諸穢俱盛一革嚢應從持犯入當發紫金
光
和荅魯復一高士
四觀以為隣朝霞以為竈贈我不知名千古巖下
草
讀易
學不到忘言崇朝守韋編使我能解化此物為蛇
蟬
題宗室大年畫扇四首
桺動燕初來波生雁將去惟有小崧高蒼蒼自如
故
鸜之仍鵒之爾名今是非人言不踰濟何事滿苔
磯
西風入叢竹慘澹帶秋隂驚起中汦雁衡陽萬里
心
王孫蘊奇意紈素澹雲煙借與王摩詰含毫思邈
然
閻子常求琴絃
先生三尺琴斷絶絃上音欲求鳳喙膠弱水毛猶
沈
濱州道中四首(六言)
身隨符檄塞壘家與琴書鄴都白酒清談憶汝黃
花佳節愁予
月墮孤村露合日出高原霧開道逐故河西去人
將新雁南來
三徑蔣生里第再見虞君客卿多病增予歸思少
年許子高名
林下囊裝夙興雲間鴻雁悲鳴行役正嗟予弟言
旋當復諸兄
館宿
殘雪封條未乾蘭臺襆被春寒斜日房櫳吏散鳴
鳩飛下欄干
季夏即事
紅葵有雨長穗青棗無風壓枝溼礎人霑汗際蒸
林蟬烈號時
濟北晁先生雞肋集卷第十九
