濟北晁先生雞肋集目錄
第二十卷
絶句
新城塔山對雨二首
同桺戒之夜過三學院
汴堤草雪懷徑山澄慧道人
送李知章下第歸河北
曉發長蘆
晚雪示閻仲孺
村居即事
流民
先塋治事歸
陌上花八首
外舅杜寺丞永城守水作詩寄呈
都門
甘雨
約李令
和胡戢七首
坐進庵
張傑以龍茶換蘇帖
和王拱辰觀梨花二首
次韵兩蘇公講筵唱和四首
復至凝祥池上
題工部文侍郎周翰郭熙平遠二首
呈文潜
和文潜
謝王立之送蠟梅
和文潛試院道舊
夜聞慎思吟諷
赴廣陵邑中三首
出城三首
揚州雜詠七首
題僧法芝鍾山詩後
復和定國惠竹皮枕謔句
和荅曾敬之祕書見招能賦堂烹茶之句
二首
守蒲過洛思十歲時侍先君寓居泣涕成
詩二首
澠池道中
次韵提刑毅父送茶
次韵閻仲父病起二首
濟北晁先生雞肋集目錄(終)
濟北晁先生雞肋集卷第二十
絶句(七言)
新城塔山對雨二首
山外圓天一鏡開山頭雲起似浮埃松吟竹舞水
紋亂坐見溪南風雨來
竹枝草履步蒼苔山上孤亭四牖開煙雨濛濛溪
又急小篷時轉碧灘來
同桺戒之夜過三學院
步月尋溪過佛齋溪邊石蘚溼芒鞵虚窗獨卧聽
松竹半夜一山風雨來
汴堤草雪懷徑山澄慧道人
朔風吹雪亂霑襟走馬投村日向沈遙想道人敲
石火冷杉寒竹五峯深
送李知章下弟歸河北
鬭雞擊劎鄴王臺萬古英雄死不埋子去悲歌宜
有和露螢白首亦常材
晚發長蘆
船頭勾曲洪濤外船尾長蘆白霧中千里山容初
上日一江帆影盡乘風
晚雪示閻仲孺
拂檐點砌静如沙無限寒林頃刻花明日竆檐深
一尺不知何處覓袁家
村居即事
十載京塵化客衣故園榆桺識春歸深村芳物無
由覓蝴蝶雙尋麥隴飛
流民
生涯不復舊桑田瓦釡荆籃止道邊日草榆園拾
青莢可憐無數沈郎錢
先塋治事歸
先人㫺慕栖山樂賤子今懷陟岵悲柏葉初生石
牆短况無金帶買豐碑(家貧未能故及也補之方謀葬先子)
陌上花八首(先生詩事見蘇)
郊外金輧步帳隨道邊游女看王妃内官走馬傳
書報陌上花開緩緩歸
朝雲草雨山頭宅暖日晴風陌上花絳幕何妨行
緩緩送春歸盡妾還家
娘子歌傳樂府悲當年陌上看芳菲曼聲更緩何
妨緩莫似東風火急歸
荆王夢罷已春歸陌上花隨草雨飛却喚江船人
不識杜秋紅淚滿羅衣
吳歌白紵怨芳菲腸斷懷王去不歸陌上如今小
花伴山前山後白鷴飛
臨安城郭半池臺曾是香塵撲面來不見當時翠
輧女今年陌上又花開
雲母蠻牋作信來佳人陌上看花回妾行不似東
風急為報花須緩緩開
陌上偷來為看花饒聲鸎鵡莫夭斜犢車緩緩隨
芳草不去桃源阿母家
外舅杜寺丞永城守水作詩寄呈
雪消冰動看通津草長江南岸岸春莫唱龍舟五
更曲揚州楊柳解愁人
都門
飄零何處是生涯瘦馬都門踏落花芳物攪心看
不得綈袍遮眼畏風沙
甘雨
晻晻轟轟有物催端如鬼駕北溟來百昌一種得
甘雨蛇不耆乾苕卵摧(乾獨不得甘雨古語云一蛇耆)
約李令
茅檐明月夜蕭蕭殘雪晶熒在柳條獨約城隅閑
李令一杯山芋挍離騷
和胡戢七首
達則經綸隠著書㫺人於此孰親疎王通持底荅
揚素汾曲先人有敝廬
相逢樽酒未辭深握手盱眙十載心車馬凄凉人
夜别出門落月與横參
聞說歸心已浩然蘇門况有子雲&KR1185;廣文不去慙
官長繫馬堂階要酒錢
住近蘇門有白雲閉關却埽道逾尊相逢不語忽
長嘯今日豈無人姓孫
時平未用入山深歲晚何妨木秀林聞說熊羆參
後乘可容牛下有哀吟
千首清詩競夜長眞成蝴蝶為春忙莫教流落人
間少䨓電它時下取將
少時豪氣恨沈淪繆意詩書可庇民長笑壯年無
一事微吟只有故人親
坐進庵
海魚水擊三千里決起還須九萬程坐進庵中纔
一步初無行處若爲行
張傑以龍茶換蘇帖
寄茶換字眞佳尚此事人間信亦稀它日封厨失
雙牘應隨癡顧畫俱飛
和王拱辰觀梨花二首
海棠十韵詫芬芳慙愧梨花冷似霜賴有樂天春
雨句寂寥從此亦馨香
壓沙寺裏萬株芳一道清流照雪霜銀闕森森廣
寒曉仙人玉仗有天香
次韵兩蘇公講筵唱和四首
白髮歸聯侍從榮未應江海歎飄零禽魚不與鈞
天觀想見羣龍舞洞庭
李公素譽壓朝端曾泝龍門鬛未乾雖愧彭宣惟
賜食未慙貢禹亦彈冠
纘服憂勤未有言諸儒經術侍彤軒九疇咸敘今
天錫三畫何人㫺夢吞
金玉誰人詠德音太平無象屬人心日高初散露
門講天上五雲宮殿深
復至凝祥池上
去歲相㩦此地遊西風垂果奉靈湫春工變化渾
無跡紅滿枝條綠滿洲
題工部文侍郎周翰郭熙平遠二首
漁村半落楚江邊林外秋原雨外天誰倚竹樓邀
大艑天涯草色已蒼然
洞庭木落萬波秋說與南人亦自愁欲指吳松何
處是一行征雁海山頭
呈文潛
無計河西尋杜家海棠空詠去年花煩君為謝郭
少尹欲買纏頭迎犢車(尤知名郭明遠妓)
和文潛二首
阮籍空貪步兵酒陽城猶戀集賢書飽知世事非
人力可是因玄更泊如
索米彊知當世策種芝欲訪隠人書未應只有鄰
邦約投老相看事事如
謝王立之送蠟梅五首
未教落素混冰池且看輕黃綴雪枝越使可因千
里致春風元自未曾知
恐是凝酥染得黃月中清露滴來香定知何遜牽
詩興借與穿簾一點光
上林初就詔羣臣紫蒂同心各自新誰見小園深
雪裏破春一萼更驚人
詩報蠟梅開最先小匲分寄雪中妍水村映竹家
家有天漢橋邊絶可憐
去年不見蠟梅開准擬新年恰恰來芳菲意淺姿
容淡憶得素兒如此梅(小鬟&KR0680;立之家)
和文潛試院道舊
璧月照歌淮上舫姚花引醉福昌城何如閶闔門
西北卧聽秋風枕畔聲
夜聞慎思吟諷
疎林小雨月朧明商頌琅琅半夜聲鄧子弓彊殊
未發欲馳桑本犯堅城
赴廣陵道中三首
醉卧符籬太守亭别都絃筦記曾稱淮山楊柳春
千里尚有多情憶小勝(勸酒小勝其字也南都畱守使雙鬟)
急鼓鼕鼕下泗州却瞻金塔在中流帆開朝日初
生處船轉春山欲盡頭
楊桺青青欲哺烏一春風雨暗隋渠落帆未覺揚
州遠已喜淮隂見白魚
出城三首(埭新堤視邵伯)
桃欲呈紅桺弄陰麥田青已沒鞵深春堤細雨籃
輿溼婆餅焦聲在竹林
故國龍舟休水調高城雉堞尚雲間蜀岡朝雨如
輕霧不見春江草外山
堆案文書無了畢竝堤船舫且縈回非關董役年
年事自為春郊得得來
揚州雜詠七首
舶商不入古鹽溝疏鑿纔争土一抔未說興圩灌
田事且還歌吹舊揚州
雷陂新作麥田荒曾說風興沒兩郎誰似當年李
刺史春波還引句城塘
欲穿九曲通淮子只費春夫數日工但見荷花三
十里何須更有大雷宫
蜀岡茶味圖經說不貢春芽向十年未惜青青藏
馬鬛可能辜負大明泉
皂莢村南三里許春江不隔一程遥雙堤鬭起如
牛角知是隋家萬里橋
龍興寺裏青雲榦后土祠中白雪葩五百年間城
郭改空畱鴨脚伴瓊花
楊徐僭盜雄圖熾高呂陵夷霸氣闌猶有崐岡作
龍虎千秋原廟奉衣冠
題僧法芝鐘山詩後
明珠出袖四百琲座有煙霞草木香斷取鐘山擎
石掌那知不下淨名床
復和定國專竹皮枕謔句
老來山水興彌深不在長安俠少林它日只為林
下計不將錦被作呻吟
和荅曾敬之秘書見招能賦堂烹茶二首
玉泉吟鼎月隳輪姑射風標兩絶塵只欠何郎窗
畔雪戎葵爲我作餘春
一盌分來百越春玉溪小暑却宜人紅塵它日同
回首能賦堂中偶坐身
守蒲過洛思十歲時侍先君寓居泣涕成詩
二首
建春門外桺依依迸淚當年綵服嬉竆子更無逢
父日匿王空記看河時
先君欲築伊川意四十年間萬事非他日一&KR1185;從
可卜白頭持此欲安歸
澠池道中
虎狼敵國易良圖望見將軍要引車不畏秦彊畏
廉鬭古來只有藺相如
次韵提刑毅甫送茶
炰羔煑餅漸宜秦愁絶江南一味真健步遠梅安
用插鷓鴣金盞有餘春
次韵閻仲甫郎中病起二首
伏波七十老鍪弧薏苡何曾適病軀高臥輸公無
一事評詩挍画是功夫
脫略軒裳陶隱居肘書百卷事寧軀茯苓日長東
山澀早晚柴車命僕夫
濟北晁先生雞肋集卷第二十
