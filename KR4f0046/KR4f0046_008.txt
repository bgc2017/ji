存研樓文集卷八
編修儲大文撰
雜著
取道
繇嘉峪關西經大草灘回回墓騸馬營而達齊勤蒙古
衛二百四十里明楊一清處置屬番疏大草灘騸馬城
柴城離嘉峪不遠又曰川邊王子莊苦峪齊勤柴城兒
騸馬城大草灘諸回達被土魯番殘害齊勤漢燉煌唐
瓜州元徙曲尤倉地嘉峪東距肅州七十里肅州漢酒
泉地也(明兵部左侍郎張海疏嘉峪關卑隘不稱宜加修築括地志涼甘肅瓜沙等州本月支地)
繇齊勤西達苦峪城二百里為明移哈密衛地王瓊疏
土魯番搶王子莊苦峪逼近肅州楊一清疏王子莊在
苦峪西離邊差遠繇苦峪西北經王子莊又經卜隆吉
河入磧駐蟒來茨窩紅柳五井也特穆爾諸泉而達哈
密千二百九十里繇苦峪别取羽寂城入磧西經蟒泉
哈至俄倒海牙而達哈密亦千四百九十里别繇齊勤
峽取柳溝尖山達茨窩泉四百里而贏是嘉峪達哈密
大約千七百三十里也(職方地圖出嘉峪關至哈密一千三百里陳建法傳錄哈密)
(去肅州千餘里百哈密東去肅州西去土魯番各一千五里北去瓦剌數百里)哈密在大磧
外南直唐瓜州之晉昌縣漢之昆侖障距玉門關八百
里東南距晉西海郡西南距漢燉煌郡括地志伊州在
燉煌郡北大磧外北負巴顔魯克庫克託毋暨西迤察
罕馬哈兒諸山後漢伊吾盧伊吾司馬宜禾都尉屯田
地後魏伊吾郡隋新尹吾城唐之伊州五代之胡盧磧
乃仲雲牙帳小月氐遺種而宋將陳氏自唐初領州數
十世元威武王哈納實哩之分地也漢置伊吾屯後魏
為伊吾縣唐西伊州改伊州置納職縣後漢書章懷註
伊吾廬在今伊州伊吾縣伊吾故小城在納職城南杜
佑通典漢破呼衍王取伊吾地屯田今縣伊吾故城是
寰宇記伊州城内置天山軍唐書州西北三百里甘露
川有伊吾軍通典伊吾郡北至伊吾三百里北賊界今
當為巴里庫諸屯蓋計里考如左哈密西距唐西州界
七百五十里通典伊吾郡西至交河郡交河郡東至伊
吾郡胥七百五十里交河郡東北到伊吾郡八百四十
里繇伊吾縣經赤亭守捉而達後魏羊榛水八百里繇
羊榛經白棘城二百四十里又八十里而達柳中後漢
西域長史屯弛刑士地唐柳中縣明柳陳也又五十里
經田地城漢戊巳校尉屯地又三十里而達西州漢車
師前王庭高昌壁晉高昌郡後魏高昌國也唐西州交
河郡治前庭縣漢前部治交河城而唐交河縣隸西州
宋王延德高昌行記高昌即西州通典交河水流出縣
地元和郡縣志貞觀四年置縣於車師前王地以界内
交河名繇交河北八十里龍泉館入谷百三十里經柳
谷金沙嶺百六十里又經石會漢戍而達北庭大都護
府北庭治金滿縣(通考北庭節度防制突騎施堅昆統瀚海天山伊吾三軍屯伊西二州之)
(境治北庭都護府兵二萬人)章懷註金滿州今廷州蒲昌縣城是後
廷縣自西州來隸達府百六十里漢車師後王庭務塗
谷戊部候屯地東南距柳中五百里舊唐志本龜兹國
顯慶中自西州移府治此通典交河郡北至北庭都護
府北庭府南至交河郡界胥四百五十里是車師後部
達伊吾廬大約千六百二十里也(畢振姬河西議自伊吾涉鄯善通玉門千)
(里通車師前部高昌千二百里通後部金滿城五百里法傳錄火州東南至肅州一月程)哈密繇
唐納職西經獨泉東華西華駝泉渡茨萁水過神泉而
達羅護守捉三百九十里繇羅護西南經達匪草堆而
達赤亭百九十里唐岑參詩曰北風夜捲赤亭口又曰
赤亭道口行人絶赤亭伊西合路也别取羅護西北上
乏驢嶺百二十里而達赤谷出谷經長泉龍泉獨山守
捉百八十里又經蒲類百六十里而達車師後庭焉車
師後魏書東西二千里南北五百里周隋東西三百里
南北五百里唐横八百里縱五百里墾田九百頃都城
周千八百四十步交河郡戶一萬一千一百九十三口
五萬三百一十四北庭府戶二千三百九十八口九千
七百一十五節度使轄兵二萬馬五千又瀚海軍轄兵
七千五百馬二千四百貞元後胥陷吐蕃至元置鎮北
庭都護於輝和爾府以御史大夫行御史臺又置北庭都
元帥府都元帥二元帥二號巴實伯哩古北庭都護地
耶律楚材湛然集詩天山連北府詩注天山之北唐北
庭都護府在焉歐陽元偰氏家傳北庭今巴實伯哩而
元史唐德齊自和林遷交州統巴實伯哩地北至阿珠
河北接酒泉東至鄂端果齊喀西臨西蕃交州即和卓
元隸高昌王伊克都護至明而州隸土魯番焉(法傳錄註土魯番一)
(名土爾番在火州西百里古交河縣安樂城也城方一二里地平四面皆山氣侯多煖少雨雪土宜麻麥有瓜)
(果羊馬之利人皆屋居信佛法多僧寺城西二十里有崖兒城城僅二里居民百餘家相傳古交河縣治又云)
(古車師國永樂十二年行在驗封員外郎陳誠使至其國城言西北百里有靈山最大有夷人言此十萬羅漢)
(涅槃處也近山有高臺臺畔有僧寺寺下皆石泉林木從此入山行二十里至一峽峽南有小土屋屋南登山)
(坡坡有石屋屋中小佛像五前有池池東有山石青黑遠望紛如毛髮夷人言此十萬羅漢洗頭剃髮處也循)
(峽東南行六七里登高崖崖小山纍纍峰巒竒麗羅列成行峰下白石成堆似玉輕脆不可握堆中有若人骨)
(狀者其堅如石文縷明析顔色光潤夷人言此十萬羅漢靈骨也又東下石崖崖上石笋如人手足稍南至山)
(坡坡石瑩潔如王夷人言此辟支佛涅槃處也周行羣山約二十里悉五色砂石光焰灼人西南峻壑峭崖天)
(巧竒絶革木不生鳥獸不至云甘肅大抵無他患專鎮防西夷夷種中土魯番最奸狡宣德五年始入貢)土
魯番唐交河縣安樂城宋回鶻牙東距和卓百里距州
界七十里城廣十里而贏(一書安樂城方一二里)城西二十里崖
兒城可二里故交河縣治城四面皆山西北百里靈山
東火山青紅類火岑參詩火山突兀赤亭口又曰突兀
蒲昌東又有黑山高昌脫脫又嘗叛於哈喇山克直普
爾賜牙里於斯山博和思於斯山火山東麓火州城西
距土魯番三十里城廣二里而贏一名哈喇偰氏家傳
高昌今哈喇和東經高昌壁址達柳城七十里一名
柳陳又名魯陳而明張海安邊方略疏土城大如營者
三小如堡者十六戈甲三百軍馬三千李承勲入貢議
國都東西可二三百里南北七八十里帳族散處每帳
能戰者三之一通國一起可五六千人桂萼哈密事宜
疏土魯番土城周二百里南北土門二城北牆有土剌
臺廣數丈速檀王子居其上上有橋夜則懸之又曰男
女一萬人有竒克乘馬挽弓者裁六七千人又曰家十
人抽四丁六七人三五人以是為差又曰戰謀定而後
行雖幼稚差有識者亦列下坐互相詰難其陣尤森整
穿長甲至膝左手懸鐵牌一下馬步戰用弓刀自昕至
夕不少退又糾山北衛喇特部萬人王廷相與胡静菴
書雅穆拉住揚阿克城殷士儋疏阿哈瑪特縳沙王子於
雅爾哈親征記輝和爾國主與默爾竒斯托克托之子
戰於嶄河趙載疏土魯番到义力失六七百里萼又曰
蘇勒坦弟巴巴住居齊哩克城在土魯城西四五百里部
一二千人胥土魯番種額即&KR0008;哈辛使臣貢夏言疏繋
韃靼回夷疑土魯番部落又州東北轄黑婁西南遠轄
蒲昌海通典西州蒲昌縣東南有舊蒲類海(李嶠授高昌首領予)
(蒲類縣主簿制勑麴元福拔迹輪臺策名會府宜受芝泥之命往參蒲海之邑可將仕郎守北庭蒲類縣主簿)
明一統志海在火州土魯番西南今當為噶思海交河
水分流繞交河城下元和志源出縣北天山分流城下
括地志交河城去長安八千一百五十里故城在西州
交河縣明一統志河在西番火州地岑參集交河小吏
得優鉢羅花於天山之南今當為額爾鳩海都塔里毋
河也(唐志貞觀十四年平高昌以其地置西州交河郡中都督府河水分流繞城下因名交河唐書地)
(理志西州開元中曰金山都督府天寳元年改為交河郡有守捉交河自縣北八十里有龍泉館又北入)
(谷百三十里經柳谷渡金沙嶺百六十里經石會漢戍至北庭都督府水皆北流入磧及入夷播海)土
魯番東達哈密趙載疏一千餘里象胥書千五百里一
書七百里張海疏土魯番在哈密迤西七百里李承勲
議國至哈密六百餘里經黑風川三百餘里通典北庭
府東東南至伊吾郡界胥六百八十里東距嘉峪一書
二千六百里今哈剌哈勒益東徙繇剥克多山北東經
烏蘭烏蘇循哈馬兒北為明卜六阿歹斷阿黑麻東援
牙蘭地又南循阿剌查哈兒山西而達巴里庫又繇巴
里庫南經揆素沙山烏克嶺松打班駐厄魯克庫濟勒
圖空格勒克諸泉達哈密二百八十里而贏别繇巴里
庫東北經喀倫阿齎布勒漢諸山而達阿蘭泰又繇布
勒漢而達呼兒呼珠匝額米兒河别繇布爾魯而達伊
科布隆又别繇布勒漢布爾魯北感斯而達烏蘭右毋
烏客量海此亦略具圖志差可考昔漢元始中車師後
部有新道出五船北通玉門關戊巳校尉徐普嘗欲開
以省道里半且避白龍堆之阨通典繇玉門關西北出
經横坑辟三隴沙暨龍堆出五船北而達車師界按漢
酒泉郡玉門縣光武移關闞駰曰漢罷玉門關屯徙其
人於此隋改會稽縣為玉門并得後魏玉門郡地唐開
元沒吐蕃因為玉門軍(唐地理志玉門屬肅州酒泉郡貞觀元年省後復置開元中沒)
(吐蕃因其地為玉門軍為晉酒泉郡統縣九八為玉門九沙頭)天寶廢為縣九域志
肅州酒泉郡領玉門縣玉門關在焉本析甘州之福禄
瓜州之玉門置唐地理志玉門屬肅州酒泉郡周令狐
整傳整至玉門郡馳還襲張保先定晉昌斬保黨吕興
而後進軍擊保於瓜州保遂奔吐谷渾唐郭元振傳涼
州都督郭元振旌節下玉門關去州八百里後晉高居
晦使于闐記肅州渡金河西百里出天門關又西百里
出玉門關皆玉門縣也今址在故玉門縣西北百二十里
赤斤北四十里不當孔道漢武帝自酒泉列亭障至玉
門後漢書龍勒縣有玉門關龍勒在燉煌西北章懷註
關在燉煌縣西北韋昭曰關在龍勒縣界燉煌縣西北
後周并燉煌龍勒為鳴沙隋改敦煌元按竺邇鎮刪丹
自敦煌置驛抵玉關通西域漢戊巳校尉耿恭發車師
疏勒城至玉門章懷註屬燉煌郡在今沙州酒泉别有
玉門縣東觀記書至燉煌明即玉門關也(元蕭士贇李詩𥙷註玉門關今)
(沙州去長安三千六百里)李廣利伐宛還至燉煌武帝遣使遮玉門
關西涼李暠遣宋繇東伐涼興并擊下玉門以西諸城
别屯玉門陽關廣田積榖為東伐之資玉門西當即指
玉門縣隋常樂縣有關官裴矩將西突厥處羅可汗毋
向氏馳至玉門關晉昌城後漢李尤函谷關銘緣邊邪
迤玉門總會龍堆靡漫唐李華無畏三藏碑繇突厥庭
至雪山天池出吐蕃以駝負經至西州涉龍沙而後偕
迎僧若那暨將軍史獻入玉門塞表吐蕃悉諾邏恭禄
陷瓜州攻玉門軍遂攻常樂不克拔而後回寇安西通
典瓜州晉昌縣北有伊吾故城漢宜禾所居故城亦在
縣界又西涼李恂棄燉煌奔北山復入燉煌北涼沮渠
蒙遜以水灌城恂欲決堤而戰敗明罕慎北討土魯番
阿力師次卜隆吉河退還一統志亦云唐改常樂曰晉
昌故址在陜西行都司舊瓜州北關在行都司之故瓜
州西北十八里又云瓜州漢燉煌郡地晉分置晉昌郡
後魏屬常樂會稽二郡隋屬敦煌郡唐置州元徙民肅
州故城在肅州衛城西五百二十六里元王幼學綱目
集覽宜禾故城在晉昌縣漢宜禾都尉所居明一統志
亦云宜禾故城在故瓜州西北界今關屯址當隸卜隆
吉河瓜州間而漢燉煌郡因敦薨山名晉敦煌郡統敦
煌龍勒伊吾陽關前涼以敦煌晉昌西域都護暨校尉
玉門大護軍凡三郡三營為沙州自漢季涼州刺史并
護西域後漢書焉耆出玉門經鄯善且末精絶三千餘
里至拘彌晉敦煌治蒲昌控馭彌廣伊吾高昌蓋胥隸
敦煌地今玉門關圖志書哈密西北土魯番北陽關并
書土魯番北而朱氏輿圖綜要西域圖亦裁書交河在
陽關西北又唐僧元裝西域志胡盧河上狹下廣洄波
甚急上置玉門關按胡盧河隸于闐境東南距龜兹撥
換城且百四十里東小石城西大石城是指小石城為
玉門關也自賈耽書亡甘英董琬宋雲韋節裴矩程士
章王元策許敬宗王名遠杜環僧智猛法盛遺聞盡闕
盛度記尠覈慤瓮吉剌帶西域地産籍瞻思西國圖經
書亦放失重之以回鶻吐蕃小月氐之畜牧跖跋氏之
割據蒙古國語之盡更漢唐名籍嘉峪關玉斧之畫而
邊荒要塞湮沒穿鑿滋甚今略考玉門東距嘉峪大約
八百里而贏西北達哈密準此通典亦云晉昌郡西北
到伊吾郡界五百里伊吾郡東南馬道到晉昌郡王瓊
甘肅類序哈密在肅州西千里許王廷相書嘉峪關至
哈密舊城半月程胡世寧疏哈密來至關千五百餘里
李承勲議千二百里而合漢伊吾盧達車師後部道計
之凡二千五百餘里陽關東渡都鄉河距後魏夀昌縣
十里元和志在沙州夀昌縣西六里通典燉煌郡西至
夀昌廢縣五十里界故若亭西南到廢縣界三百九十
里西北到廢縣界河蒼烽二百四十二里宋白續通典
瓜州西北至伊州九百里夀昌治漢龍勒城通典漢龍
勒縣地距沙州百五十里明一統志夀昌縣在沙州城
西南一百五十里沙州漢燉煌郡明罕東左衛漢書顔
師古註龍勒有陽關玉門關皆都尉治章懷註二關在
燉煌西界唐書夀昌西有陽關西北有玉門關元楊齊
賢李詩集註玉門關在唐沙州燉煌郡夀昌縣西北通
典陽關居玉門關南元和志以居玉門關之南故曰陽
關清波雜志漢將陽興敗出此關因以為名今當隸定
河徹楚西東北距玉門關九百二十里(漢地理志敦煌郡武帝後元年)
(分酒泉置正西關外有白龍堆沙有蒲昌海莽曰敦德應劭曰敦大也煌盛也敦音屯戶萬一千二百口三)
(萬八千三百三十五縣六曰敦煌中部都尉治部廣侯官杜林以為古瓜州地莽敦德師古曰即春秋左氏)
(傳所云允姓之戎居於瓜州者也其地今猶出大瓜長者狐入瓜中食之首尾不出冥安南籍端水出西羌)
(中西北入其澤溉民田應邵曰冥水出北入其澤南效穀師古曰本魚澤障也桑欽說孝武元封六年濟崔)
(不意為魚澤尉教力田以勤效得榖因立為縣名禾淵泉師古曰闞駰云地多泉水故以為名廣至宜都)
(尉治昆侖障莽曰廣桓北龍勒有陽關玉門關皆都尉治氐置水出南羌中東入澤溉民田晉元康五年)
(惠帝分敦煌郡之宜禾伊吾宜安深泉廣至等五縣分酒泉之沙頭縣又别立會稽新鄉凡八縣為晉昌郡)
(敦煌晉昌西域都護張茂以校尉玉門大護軍三郡三營為沙州晉敦煌郡統縣十二戶六千三百昌蒲敦)
(煌龍勒陽關效穀廣至宜禾宜安深泉伊吾新鄉乾齊通考河西節度斷隔吐番突厥統赤水大斗建康寧)
(寇玉門墨離豆盧新泉八軍張掖交城白亭三守捉屯涼肅瓜沙會五州之境治涼州兵七萬三千人宋白)
(續通典瓜州西至流沙三百八十里西北至伊州九百里西州東至伊州七百五十里甘州西至肅州四百二十)
(里肅州南至瓜州五百二十六里蘭州西至鄯州四百九十里鄯州西至廓州一百八十里河州東北至蘭州三百)
(里岷州北至蘭州狄道縣五百三十四里西北至河州大夏縣三百六十三里胡三省通鑑音注云北庭本貞觀)
(所置之庭州長安二年置北庭都護府西七百里有清海鎮又西延城西行三百二十里至輪臺縣回鶻固俊新書)
(及考異正文皆作僕固俊收實錄張義潮奏俊收西河及部落蕃漢皆歸伏幷表實西河等城事新吐蕃傳曰七)
(年俊擊取西州收諸部按大中五年義潮以十一州圖籍來上西州已在其中今始云收西州者蓋當時雖得其圖)
(籍其地猶為吐蕃所據耳)左衛東經西阿丹瓜州而達苦峪六百二十
里明王永疏左衛北距哈密三日程趙載疏嘉峪關到沙
州七百餘里沙州到哈密七百餘里元置沙州北陸驛二
通典燉煌郡北至伊吾郡界故鹹泉戍三百三十六里東
北到伊吾郡界三百八十六里宋白續通典瓜州西至
沙州三百八十里西北至伊州九百里繇伊吾盧經玉
門達陽關當千八百里而贏而唐書東去陽關二千七
百三十里竢考白龍堆孟康註燉煌正西關外有白龍
堆沙有蒲昌海又註卑鞮侯井在白龍堆東土山下堆
形皆東北向相似類土龍身無首有尾高大者二三丈
埤者丈餘明一統志白龍堆在故燉煌郡正西關外白
龍堆沙是也釋氏西域記牢蘭海東伏流龍沙堆在屯
皇東南四百里漢書註黑水南流至燉煌過三危山邊
衛志沙州東倚三危山北望蒲昌桑欽水經三危山在
燉煌縣南通典三危山有三峰在燉煌縣東南使于闐
記沙州南十里鳴沙山又東南十里三危山括地志三
危山有峰故名三危俗亦名卑羽山在沙州燉煌縣東
南三十里明一統志在沙州城東南二十里三峰峭絶
酈道元水經註山廣員百里在鳥鼠山西鄭康成曰在
鳥鼠山西南與岐山連後魏中山公杜豐追吐谷渾被
囊嘗度三危至雪山唐賈耽皇華四達記樓蘭在蒲昌
南三百里漢西域樓蘭最在東垂當白龍堆乏水草嘗
主發導負水儋糧孟康註白龍堆在樓蘭王所居地後
魏周書鄯善北即白龍堆路綱目集覽鄯善都扞泥城
故城在大患鬼魅磧東南北近白龍堆路去陽關千六
百里通典繇玉門關西出廢都護并迴三隴沙北經吾
盧倉繇沙西北越龍堆而達樓蘭岑參登北庭北樓詩
但見白龍堆是龍堆近罕東左衛横絶莫賀延磧也(鄭康)
(成引河圖及地說云三危山在鳥鼠西南與岐山相連顔師古漢書註黑水出張掖鷄山南流至燉煌過三)
(危山又南流而入於南海)莫賀延禹貢流沙今名大郭畢凡袤二千
里而贏一曰廣漠赤地後魏書道武帝追蝡蝡社崘於
廣漠赤地南牀山下大破之一曰瀚海明一統志瀚海
在火州柳陳城東又曰隴沙五朝志隋敦煌有神沙山
三危山有流沙廣志流沙在玉門關外東西數百里有
三斷名三隴皇輿考玉門關外有三斷石極大水經注
居延澤尚書謂流沙形如月生五日也仲雲牙亦名胡
盧磧使于闐記沙州西曰胡盧磧山海經流沙出鍾山
晉酒泉郡統沙頭縣禮應氏註流沙分數與河接孔安
國書傳合黎水在流沙東崑崘析支渠搜在流沙内職
方志大流沙弱水所?源即蒲昌海山海經中有國名
壑市又曰在中者埻端璽㬇水經注流沙又逕浮渚歷
壑市國又逕鳥山東朝雲國管子西服流沙西虞房元
齡註西虞國名唐右史崔融四鎮議伊州在北沙州在
南書蔡氏註在沙州西八十里水經流沙地在張掖居
延縣東北廣志流沙有居延澤居延城孔穎達曰計當
在居延縣西顔師古漢書註流沙在燉煌西通典沙風
吹流行在燉煌郡西八十里水經注弱水入流沙流沙
與水流行也在西海郡北使于闐記瓜州南十里鳴沙
山冬夏聲如雷云禹貢流沙也唐大理卿劉元鼎使吐
蕃錄北自沙州西南入吐谷渾寖狹裁廣五十里號磧
尾山海經流沙西行又南行崑崘之墟水經注流沙西
行極崦嵫山又曰西歷崐山西南出過瀛山大荒西經
西南海外流沙出焉北次二經自管嶺至流沙過流沙
至敦題五千六百九十里是鐓于北海後魏書玉門西
行度流沙二千里至鄯善北行度流沙二千二百里至
車師鄯善當合達陽關道而車師計里差合(楊齊賢李詩分類集)
(註尚書餘波入於流沙班固曰張掖居延澤乃古流沙魏太武分四道出西域一自玉門度流沙北行至車師)
(自鄯善西至且末七百里而遙且末國有大流沙數百里則流沙非一地矣餘波入於流沙集解孔安國曰)
(弱水餘波西溢入流沙鄭玄曰地理志流沙居延西北名居延澤地記曰弱水西流入合黎山腹餘波入於流)
(沙通於南海馬融王肅皆云合黎流沙是地名流索隠地理志張掖居延縣西北有居延澤古文以為沙廣)
(志流沙在玉門關外有居延澤居延城又山海經云流沙出鍾山西南行崑崙墟入海按是地兼有水故一云)
(地名一云水名馬鄭不同抑有由也曰弱水至於合黎鄭玄曰地理志弱水出張掖孔安國合黎水名在流)
(沙東索隠水經云合黎山在酒泉會水縣東北鄭玄引地說亦以為然孔安國云水名當是其山弱水故所記)
(各不同州正義括地志云蘭門山一名合黎一名窮名山在甘刪丹縣西南七里淮南子云弱水源出窮名)
(山又云合黎一名羌谷水一名鮮水一名覆表水今名副投河亦名張掖河南自吐谷渾界流入甘州張掖縣)
(今按合黎水出臨路松山東而北流歷張掖故城下又北流經張掖縣二十三里又北流經合黎山折而北流)
(經流沙磧之西入居延海行千五百里合黎山張掖縣西北二百里也孔安國曰織皮毛布此四國在荒服)
(之外流沙之内西鄭玄曰崑崙析支渠搜三山地王肅曰崑崙在臨羌析支在河關西戎在西域理志)
(金城臨羌縣有崑崙祠敦煌廟至縣有崑崙障朔方有渠搜縣山海經之大荒西經云西海之南流沙之濱)
(赤水之後黑水之前有大山名曰崑崙之邱里括地志黑水源出伊吳縣北百二十里又南流二十而絶三)
(危山在沙州燉煌縣東南四十里山耆舊記敦煌郡國當乾位地列艮隅水有懸泉之神有鳴沙之異川無)
(蛇虺澤無兕虎華戎所支一都會也)若取五船道通玉門關又獲省道里
半是車師後部達玉門關裁千二三百里嘉峪達土魯
番裁二千餘里也五船雖以後王句股叛不果開而漢
通西域二道自元始以後有三道是伊吾道未闢而龍
堆暨三隴沙之阨胥避也隋季磧路閉唐初西域繇高
昌貢焉耆王突騎支請開大磧道以便行人當漢通西
域繇玉門關西經婼羌至葱嶺為南道繇玉門關西經
三隴沙北龍堆至樓蘭龜兹為中道五船為新道後定
南道繇鄯善北道繇車師前王庭至隋裴矩西域圖記
序謂北道自伊吾中道自高昌南道自鄯善伊吾高昌
析為二道明會典哈烈哈三哈烈兒沙的蠻哈失哈兒
哈的蘭賽蘭掃蘭亦力把力乜克力把丹沙把力黑俺
力麻脫忽麻察力失幹失卜哈剌怕剌失剌思你沙兀
兒克失迷兒帖必力思果撒思火壇火占苦先沙六海
牙牙昔牙兒干戎白兀倫阿迷阿端耶思成坤城捨黑
擺音克&KR0008;三十八地面貢道胥繇哈密惟乞兒麻迷兒
十一地面别繇它道貢又成化元年著例土魯番等國
貢使裁許竢哈密使偕來後魏世祖詔蠕蠕嚈噠吐谷
渾所以交通者皆路繇高昌犄角相接明桂萼疏土魯
番當諸夷衝它國蘄貢市必假道於此它無道可達趙
載疏亦云迤西大則撒馬兒罕天方國魯迷亦即小則
黑婁怯迷阿即民沙密把黑旦等即漢車師大宛康居
之屬皆繇土魯番道達中國而土魯番道實繇伊吾(桂萼)
(哈密事宜需於中國者曰茶曰大黃曰麝香此三物土魯番用之不甚急但以西番諸國非麝無以醫毒蛇非)
(大黃則人馬大便不通非茶則鬱悶不解土魯番得此欲轉貨各國以取重利諸國欲通貢其所需亦在此也)
周書燉煌向高昌砂磧不可記道里商旅往來多取伊
吾苻秦吕光平龜兹還高昌太守楊翰說梁熙拒守高
桐伊吾二關曰高梧谷水險之要宜先據之而奪其水
彼既窮渴自然投戈若以為遠伊吾之關亦可拒也西
涼唐契王伊吾後擁部至高昌白力城旋沒於蠕蠕弟
和别攻高寧城奔前部拔沮渠安周横截城又克高寧
白力二城後魏敦煌鎮將尉多侯求北取伊吾斷蠕蠕
通西域路明威將軍韓安保迎高昌王馬儒至羊榛水
復還伊吾龍驤將軍孟威迎麴嘉亦至伊吾而反隋太
僕元暉出伊吾道使詣突厥玷厥元高昌王伊克都護和
碩哈喇德濟鎮火州屯州南哈密力之地哈密始見於
史耶律希亮從軍紀行錄繇苦先城至哈喇火州出伊
州涉大漠以還大磧當即主伊吾而燉煌絶磧向高昌魍
魎怪異之道訖不聞終閉五船道又適達戊巳校尉屯
豈視元始前中道之經三隴沙龍堆者雅為少便與抑
五船接攣鞮氏南將軍地惡都奴谷伊和谷今且谷枯
梧河零吾水西南即為伊吾盧狐蘭支殺後城長新校
尉刁護遣陳良屯桓且谷備之即巴顔魯克諸山谷横
坑即繇柳溝橋而西北黃蘆岡黃蘆干諸驛故世傳哈
密馬駿山望鄉嶺有漢騎都尉李陵書而至永平以後
班超閻槃始再闢其地與昔後魏高祖詔割伊吾五百
里以居馬儒隋伊吾吐屯設等表獻西域數千里地唐
降伊吾七城西伊州兼統柔遠縣廣袤輪且千里地宜
五榖桑麻蒲萄商夷雜居戶二千二百二十七口八千
七百五十六而至德以後先北庭安西而陷明封忠順
忠義二王置衛轄十一城回回輝和爾哈喇輝三都督
隸城蒙古回回數百戸暨綽卜都等部善巴又嘗據大
圖喇以守土魯番滿剌兒嘗分據喇木等城地宜&KR0008;麥
豌豆産馬駝鑌鐵硫黃而北衛喇特東沙州罕都齊勤四
面交侵天順時襲破之成化時阿又
襲破之西走據之弘治時阿
又夜襲破之凡五六十年無寧歲其禍視後漢索班之
沒後魏平西將軍皮眷之大獲伊吾城暨元
滋為酷烈迨之鳩罕許進劉
寧之直擣衛城亦皆報?師夜襲勲而是時楊翥陳罕
東間道不旬日可達馬文升力主其議進遂繇嘉峪八
日達乜川又趙伸籌邊疏肅州副總兵彭清取道南山
馳至罕東而訖不能不以罕失期又淹六日始繇大
道達遂至遽逸牙蘭也豈罕益在南間道之絶
磧而北者雅不易符契箭與抑兩罕胥在沙州燉煌
磧馬本無道翥特妄陳之而文升亦妄聽之與今衛城
巖峙形橅三角明驗封員外郎陳誠使西域記廣可三
四里東北二門東翼西拉虎魯蘇西翼蘇門哈兒呵城
西北翼阿斯他納城又西度河而迤託和氣拉蒲楚脫
喀喇德拜三城衛東南環哈喇烏蘇河又三才圖城東
畏吾兒河沙柳蓊鬱北度科設圖河入查哈兒山而左
迤圖爾右迤巴爾河屯伊吾勝勢雄視哈西哈拉沙諸
壘而唐西突厥咄陸可汗嘗寇伊州安西都護郭孝恪
自烏猾狙擊敗之是時安西治西州豈烏猾即赤谷諸
道將伊州北直蘇兒圖山哈馬兒西巖巒尤峻勢固便
於狙擊而雅宜縱觀而密畫之與又唐地理志納職以
鄯善故城置吾盧倉亦當以宜禾屯名按漢鄯善扞泥
城東去陽關千六百里北去烏壘千七百八十五里西
北至車師千八百九十里至山國千三百六十五里山
國西北至焉耆百六十里焉耆南距海十餘里距尉犂
百里東距危須百里日逐王置僮僕都尉嘗居焉耆危
須尉犂間漢闓陵侯北擊車師尉犂危須樓蘭皆負食
迎軍沮渠無諱據鄯善從焉耆東北趨高昌唐焉耆并
漢尉犂危須山國又并鄯善北界水經注敦薨之水自
西海逕尉犂國又西出沙山鐵關谷又西南流而連城
别注裂以為田又屈而南逕渠犂國西又東南流逕渠
犂城西城北去烏壘三百三十里南精絶北尉犂水又
西南亂北河流而合逕墨山國南西至尉犂二百四十
里漢書渠犂東北與尉犂接西有河桑弘羊奏輪臺以
東捷枝渠犂饒水草胡三省資治通鑑注伊州西七百
里有清海軍又四百里而至輪臺今巴爾庫爾暨都爾
博爾金布結爾諸屯蓋其地也夫渠犂西即敦薨水山
國北即北河而北河又逕注賓城南又東樓蘭城南而
東注蒲昌鄯善北循蒲昌東而大磧又越龍堆三隴沙
西北北又西越墨山渠犁尉犁危須高昌而遠邏城堡
豈裁類車師疏勒城康居于闐城與抑哈密南達鄯善
東達居延而漢燉煌之以山為塞唐沙州之南至吐谷
渾界南口烽二百五十里西州之南三百五十里荒越
山千餘里而至吐蕃元和郡國志之書瓜州晉昌縣南
六十里雪山南連吐谷渾界隋衛尉劉權之出伊吾至
青海追奔吐谷渾至伏俟城而還西夏趙元昊之取猫
牛城又攻青唐安二宗哥帶星嶺諸城敗唃厮羅將安
子羅而後取瓜沙肅元北庭元帥之隸吐蕃宣慰司暨
涼張駿之修西南二圍以威南服修東西二圍以隔北
寇者疆索固自宜考與昔漢遮虜障起居延澤西經狼
心山堡虎勒楚脫水又西北迤大磧又西迤呼巴布克
圖衛綳諸山又西迤都遜里克查喇馬哈諸山而達巴
顔魯克實為哈密北山狼心西南距肅州金塔寺堡三
百五十里遮虜漢使彊弩都尉路博德築澤上又置居
延休屠縣以衛酒泉闞駰曰築障於居延城綱目集覽
築於居延縣北通典酒泉縣古長城漢遮虜障一書元
築南距鎮夷所可四百里西南距肅州可六百里(法傳錄正)
(統三年阿台朵兒只伯寇邊王驥選精兵二千遣都督蔣貴𠞰之又遣趙安由東涼州踰白鴉孤口北抵赤林)
(鐵門諸關為犄角勢貴遇敵於石城兒泉破走之驥與都督任禮率馬步出鎮夷關與貴期以狼心山舉火為)
(號貴襲巢穴與任禮等夾攻於梧桐林擒虎都丹等復進兵野狐心青羊山轉戰二千餘里敵遠竄)職方
志遮敵障在居延澤上張掖縣東北千五百三十里居
延魏西海郡治唐寧寇軍西夏威福軍元亦集乃路也
晉西海郡故屬張掖漢獻帝興平二年武威太守張雅
請置統縣一戶二千五百唐書寧寇東北居延海括地
志今張掖郡故居延城元馬祖常祖月合乃碑天山古
居延海書正義休屠澤古文以為豬野居延澤古文以
為流沙淮南子弱水出於窮石入於流沙一統志海屈
曲行一千五百里漢地理志觻得注羌谷水出羌中東
北至居延入海過郡二行二千二百里職方圖亦集乃
海至鎮夷千二百里從軍紀行錄?匿甘州北黑水東
沙陀中明一統志鮮水源出擺通川出合黎山北流入
亦集乃界邊衛志海在居延城東十里祁連北討來川
張掖黑水刪丹弱水會為天倉河而入海一名亦集乃
湖今析哈班哈巴哈剌失三海後魏高陽王雍奏敦煌
北西海郡漢晉舊障涼州刺史袁翻表西海北垂即是
大磧唐陳子昂表同城接居延海西逼漠南口其地東
西及北皆是大磧磧並石鹵而居延南通張掖河中間
堪營田處數百千頃又甘州諸屯犬牙相接見蓄粟麥
積數十萬水運同城甚省功費寧寇本同城守捉通典
張掖郡北至張掖河屈曲過同城鎮唐志繇寧寇西南
傍張掖東壖入合黎山西北小石峽為黑水弱水流沙
交會地又東南渡河而達張掖凡千里張掖今甘州(地理)
(志都野在武威名曰休屠澤弱括地志都野澤在涼州姑臧縣東北二百八十里水既西孔安國曰導之)
(西流至於合黎鄭康成曰衆水皆東此獨西流也水經弱水出張掖刪丹縣西北至酒泉會水縣入合黎山)
(陳子昂燕然軍人畫像銘序龍集丙戌金徵州都督僕固始傑鷔惑亂其人天子命左豹韜將軍劉敬同發河)
(西騎士自居延海入以討之特勅左補闕喬知之攝侍御史護其軍事夏五月師舍於同城方絶大漠以臨瀚)
(海莽漢志注居延居延澤在東北古文以為流沙都尉治曰居成師古曰闞駰云武帝使伏波將軍路博德)
(築遮擄障於居延城澤元史亦集乃路在甘州北一千五百里城東北有大西北俱接沙磧乃漢之西海郡)
(居延故城夏國嘗立威福軍元太祖二十一年内附至元二十三年立總管府二十三年亦集乃總管忽都)
(魯言所部有田可以耕作乞以新軍二百人鑿合即渠於亦集乃地并以傍近民西僧餘戶助其力從之計屯)
(田九十餘頃)别繇寧寇西經豹文山七里又西南經百帳合
河鎮而達晉昌二百七十里晉昌東廣至故城漢有昆
侖障東迤小昆侖山綱目質實肅州衛城西南二百五
十里崐崘山與甘州山連其巔峻極世呼雪山漢燉煌
太守張璫請以酒泉屬國吏士集昆侖塞先擊呼衍王
於蒲類崔融議吐蕃鈔常樂界斷莫賀延以臨燉煌蘭
州刺史宋師將倍道據磧却敵焉耆元速不台度大磧
攻下撒里畏吾特勅赤閔部乃達蘭會乃蠻台平章甘
肅又以糴糧蘭州距寧夏各千餘里至甘州自甘州千
餘里始達亦集乃路而寧夏距亦集乃僅千里令輓者
徑趨亦集乃歲省六十萬緡南涼秃髮傉檀又嘗假道
北山鮮卑送李暠女於酒泉今繇北山達狼心繇狼心
南達大花山繇大花四十里達沙井子繇沙井八十里
亦達肅州之胭脂堡居延達晉昌可不繇玉門關居延
達張掖亦集乃達寧夏暨狼心達胭脂并可不繇嘉峪
是且偕肅州北大路胥避白龍堆阨不翅大草灘徑鉢
和寺之達回回墓罕東大道之達哈密也隋書高昌傳
謂商客取伊吾而繇武威西北捷路度沙磧千餘里武
威今涼州衛西北距甘州四百八十里甘州距肅州四
百二十里漢酒泉郡西距燉煌郡三百五十里使于闐
記自靈州過黃河行三十里始涉沙入黨項界沙行四
百餘里登沙嶺渡白亭河而至涼州又西五百里而至
甘州又西始涉磧磧無水西北五百里而至肅州又西
二百里出玉門關而至瓜州晉杜預左傳注瓜州今燉
煌通典酒泉西北到晉昌郡三百四十里晉昌郡東至
酒泉郡五百二十六里西至燉煌郡二百八十里明一
統志瓜州漢燉煌郡地晉分置晉昌郡後魏屬常樂會
稽二郡隋屬燉煌郡唐置州元徙民肅州故城在肅州
衛城西五百二十六里後漢書注玉門關屬燉煌郡去
長安三千六百里酒泉去長安二千八百五十里而小
昆侖在酒泉縣西南且二百七十里俞安期崐崘積石
二山辨洪武三年西平侯沐英九年征西將軍鄧愈追
羌人至此咸云崐崘綱目質實亦云肅州衛城西南二
百五十里有崐崘山後魏給事中韓秀議敦煌去涼州
三千里若北繇高昌取突厥暾欲谷襲北庭出赤亭掠
涼州道經諾敏磧伊塔特圖口南絶噶爾拜磧以達鎮
番衛水泉堡而縱騁於脫懽山白亭海之間是且偕亦
集乃達寧夏涼州經元應吉理城達靈武胥不翅省道
理半視漢五船北道後魏金山往來道尤捷也武威西
北直居延唐志在刪丹縣東北明一統志陜西行都司
城北有居延海又曰居延故城在肅州東北五百十里
水經注居延澤在居延縣故城東通典漢居延縣城在
張掖縣東北括地志在甘州張掖縣東北千五百餘里
章懷注居延塞在縣東北元和志居延海在縣東北千
六百里地理志寧寇軍東北有居延海袁翻表西海郡
在酒泉直北張掖西北千二百里去高車牙金山千餘
里元耶律楚材過天山詩憩馬居延酒半醺昔漢驃騎
將軍霍去病踰居延乃攻祁連李陵出居延北至浚稽
山括地志浚稽故城在朔方郡西北二千一百里陵還
未至遮虜百餘里鞮汗山而敗沒駙馬都尉耿秉出張
掖居延塞絶漠六百餘里至三木樓山大將軍左校尉
耿䕫直奔北庭於金微山去居延五千餘里唐志居延
北三百里花門山堡又西北千里回鶻牙元太祖首拔
西夏力吉里寨經落思城克斡羅孩城又入河西克兀
刺海城進至克夷門而後薄中興府復取黑水城繇渾
垂山取甘肅暨西涼府搠羅河羅縣遂踰沙陀至黃河
九渡取應里縣而後攻靈州明沐英繇亦集乃路東渡
河乃歷賀蘭山破和林馮勝敗岐王别力篤山取甘州
又敗元將於虎刺牢口拔肅州遂取瓜沙州取亦集乃
路而元置行省南轄山丹西寧二州經世大典亦集乃
屯合即渠置司二百戶田九十二頃又調征西軍與龍
刺偕戌以威西域夫元繇西夏克烈乃蠻經訛答剌可
撒城而西破降蒲華薛迷思干阿迷斡羅思欽察數十
國分建諸王如威武鎮西寧濮元帥府宣慰萬戶如北
庭曲先塔林朵甘思刺馬岡錯峙蕃戎而遂繇晏當經
半空和寨龍言關繇卞頭渡經羅邦羅寺會大理破柙
赤殘交趾復趨横山寨老蒼關抵辰潭而渡江以北而
和林路浚渠溉田又屯田稱海五條河呵札地運糧札
是倉斷事官分治益蘭州轄吉利吉思去大都萬餘里
古烏孫國謙州去九千餘里西北諸王急驛行二百餘
日始達宣政院敕大寳令且交馳西南數萬里明幸尠
蕃患又恬視速檀内犯患裁畫鎮夷鎮番而近棄威遠
威虜昌寧湖遠棄兀魯乃亦集乃且并東棄扒里扒沙
銀盤長流水渡河道永樂時大松山北魚海休屠澤暨
元修甘肅阿合潭曲尤壕漕運道畫嘉峪而棄大草灘
黑山以西暨元西安州塔里屯肅瓜沙州黑山滿峪泉
水渠鴨子翅屯雖楊一清疏安插金塔寺番達裁欲修
築威虜古城驅而置之三百里之外而章亦報聞蓋舉
周文王城朔方趙築代旁隂山下至高闕又自五原河
曲築長城東至隂山秦據隂山并陽山北假並河以東
屬之陶山築亭鄣漢光禄塞出五原塞數百里遠者千
里至盧朐山為塞遮虜障北假田官隂山東西千餘里
築外城設屯戌後漢五原西部塞去南單于庭八十里
度遼將軍屯五原曼栢後魏薄骨律鎮渾懷鄣懷朔鎮
石門鄣武川鎮白道南谷口城唐晉昌郡之北至豹門
守捉四百五十里酒泉郡之北至回紇界伏浴泉三百
里張掖郡之北經張掖河同城至硤口烽三千七十八
里武威郡之北至突厥界安蓋泉五百八十里安北府
之北至回紇界七百里雲中府之北直瀚海府以磧為
界雲中之西北到却蕃柵百六十里北至長城蕃界三
百里東北到阿谷蕃界三百四十里鎮西之統四鎮領
五十七蕃北庭之筦瀚海建康寧寇玉門豆盧墨離新
泉軍張掖郡烏城交城白亭守捉朔方之統經略豐安
軍定遠城西城安北府東城振武軍暨牛頭胡那山北
烽堠百八十所河西赤水軍之廣五千一百八十里西
夏之右廂朝順甘州甘肅瓜州西平黑水鎮燕白馬強
鎮黑山威福六監軍司暨伊州刺史元之回鶻五城東
南至上都六千里别失八里東至太和嶺三十站并洪
武時略豐州即勝州城東勝以統套内獨樂木禾白土
奢延臯狼圁隂鴻門羅陽朔方窳渾渠搜臨戎十二縣
榆林左右衛伽答喇口者者口南四十墩繇慶州西南
至開平四千里松林繇大寧都司黃崕驛東至北山千
八百里繇應昌府至可温河哈喇莽來永樂八禩之興
和鳴鸞戍凌霄峰環瓊圃小甘泉長清塞十二禩之楊
林戍撒里哈兒飲馬河三峰山二十禩之隰寧西涼亭
閔安二十一禩之沙城上莊堡宿嵬山口二十二禩之
應昌答蘭納木兒河白印山翠微岡蒼崕戌榆木川曾
涕唾擲之不甚惜而居延且偕蒲類蒲昌而胥為絶域
也威略亦少貶矣蒲類海索隠廣志云在蒲昌海西蒲
昌即鹽澤也晉灼曰近天山傳云在燉煌北其地有蒲
類澤章懷注今名婆悉海一書婆焟括地志蒲昌海一
名鹽澤一名穿蘭一名臨海穿蘭一作牢蘭郭璞山海
經傳泑澤即蒲澤桑欽水經一源出于闐國南山北流
與葱嶺河合東注蒲昌海漢書于闐河北流合葱嶺河
東注澤水亭居冬夏不增減廣袤三百里去玉門陽關
三百餘里水經注東至玉門陽關一千三百里後漢書
去玉門三百餘里通典二關西三百餘里有菖蒲海廣
袤三四百里明一統志海周四百里皇華四達記南岸
東去陽關千里裴矩西域記鹽水在西州高昌縣東東
南去瓜州千三百里章懷注在庭州蒲昌縣東南通典
在交河北庭界中五朝志鄯善郡有蒲昌海水經注澤
在樓蘭國北扞泥城又曰水積鄯善西北龍城西南龍
城故地廣千里西接鄯善東連三沙為海北隘後魏温
子昇涼州曲路出玉門關城接龍城阪山海經不周山
北望諸毗山臨嶽崇山東望泑澤又曰杠水出邊春山
匠韓水出灌題山敦薨水出敦薨山胥西流注泑澤釋
氏西域記阿耨達山西北大水北流注牢蘭海又曰南
河至鄯善入海又二支北流逕屈茨&KR0008;夷禪善入海水
經注且末河逕且末北東會南河通為注賓河又東逕
鄯善國北伊循城東注澤又曰南源導于闐仇摩置北
流逕于闐國西又屈東北流逕其北又東北逕扞彌國
北西去于闐三百九十里又東逕精絶國北西去扞彌
四百六十里又北流逕且末南山又北逕且末城西通
精絶二千里東去鄯善七百二十里元史置于闐鴉兒
看水驛十三水經又曰北河東北流分為二水周書龜
兹國南三百里大水東流號計戌水水經注自疏勒之
東西北流逕其國南又東北合疏勒北山水疏勒南去
莎車五百六十里當大月氏大宛康居道河又東注莎
車國南去蒲黎七百四十里又東南經温宿國南枝河
右入焉又東逕姑墨國南合姑墨西北赤沙山水又東
逕龜兹國南合龜兹川水又東合東川水而後合敦薨
之水以注於泑澤漢張騫嘗度玉門見二水發葱嶺趨
海闐滙鹽澤唐伐吐谷渾高既生總管鹽澤道明陳誠
記鹽澤國趙載疏义力失即鹽澤漢車師六國蒲類治
天山西疏榆谷東南距柳中千二百九十里後移支國
居蒲類地又小蒲類附車師傍唐北庭後庭縣本蒲類
嘗隸西州西州蒲昌縣又嘗隸庭州而後庭縣有蒲類
鎮蒲昌縣西有七屯城又有石城鎮漢和帝詔破白山
臨蒲類西河舊事白山匈奴謂天山去蒲類海百里蒲
類將軍趙充國期出酒泉千八百餘里會烏孫擊蒲類
後漢奉車都尉竇固出酒泉塞擊天山走呼衍王追至
蒲類海而假司馬班超别擊伊吾戰蒲類固旋出昆侖
塞破白山虜於蒲類海進降車師而還後呼衍展轉蒲
類秦海間伊吾司馬毛愷遣兵戰海東而沒遂攻伊吾
屯城後魏蠕蠕伏圖戰高昌蒲類海北西走彌俄突三
百餘里次伊吾北山比孟威迎麴嘉軍至而遁高車乃
擊殺伏圖於海北唐阿史那賀魯寇庭州陷金嶺略蒲
類蒲類北屬金嶺南屬天山明四世經理哈密曾不識
婆悉為何地即無問敦薨注賓而史記索隱黑水源在
伊州唐志伊吾南二里鹽池海納職南六十里陸鹽池
燉煌界鹽池戍不聞少覈遺址哈密庫克託毋嶺河西
喇托落海圖克勒庫暨西迤巴爾庫爾水抑不聞升勺
之少入馬腹而驅之北山之北也亦巳憊矣巴顔魯克
諸山號伊吾北山東北度諾敏迤阿齎台顔諸山又北
迤阿蘭泰溪巖贏千百疊而達阿爾台頂時露光景見
海市夷過必拜號天山晉灼曰天山在西域近蒲類國
唐志西州天山縣有天山州西南南平安昌城百二十
里至天山西乃南入谷為礌石磧道通典伊州伊吾縣
有天山一名雪山庭州蒲類縣有天山自伊吾郡界入
寰宇記在交河縣北李詩補注天山在唐西州交河郡
天山縣北綱目質實火州交河城北章懷注山在伊州
北又注在西州交河縣東北名祁羅漫山祁一作時隋
處羅遁高昌東保時羅漫山是也通典伊吾郡西北至
時羅漫山百四十六里東北到時羅漫山二百四十里
括地志山在伊州伊吾縣北百二十里今名祁羅漫山
一書折羅漫一名白山中多木韋昭曰天山一名雪山
一名太白山以四時有雪也漢西域傳天山冬夏常有
雪李白詩天山三丈雪隋西域圖又云白山一名阿羯
山西河舊事祁連山在張掖酒泉二郡界去焉支山北
可千里(西河故事祁連焉支二山在張掖酒泉二界上東西二百餘里北百里有松栢五木美水草冬)
(温夏涼宜畜牧刪括地志焉支山一名刪丹山在甘州丹縣東北五十里)邊衛志祁連起
莊浪南界之鎮羌堡西迤黃城重岡硤折而北為巴爾
圖山赤斤硤又迤大磧呼巴諸山而達阿蘭泰為漢車
師北山而南且迤速魯川色爾騰以達巴顔喀拉為于
闐南山凡萬里而贏羌號天山章懷注天山即祁連山
漢書霍去病遂至祁連山顔師古曰即天山匈奴呼為
祁連綱目質實一名祁連山唐天山縣以此名通典祁
連山今交河郡界一名天山寰宇記一名祁連山又名
白山西河舊事白山即天山祁連恐非也昔漢貳師將
軍李廣利擊右賢王於天山重合侯莽通出酒泉千餘
里至天山時恐車師北遮道遣闓陵侯别圍之竇固出
塞至天山留兵屯伊吾廬城左谷蠡王師子出至涿邪
山分左部北過西海趨河雲而右部繇匈奴河水西繞
天山南渡甘微河中郎將張耽擊烏桓於榖城繩索相
懸上通天山後魏世祖討蠕蠕從浚稽北向天山西登
白阜唐回紇菩薩敗突厥欲谷設於馬鬛山追北至天
山又棲阿史那社尒浮圖可汗城鐵勒思結多覽葛等
部保天山副總管薛仁貴發三矢盡降之又略大漠北
仙萼河元月合乃碑徙静州之天山從軍紀行錄繇沙
州北川踰天山至北庭都護府旋至昌八里城踰馬納
思河抵葉密里城胥隸天山至質地而庫克託母嶺哈
馬兒實析支祁羅漫山唐咄陸寇伊州引處月處密兵
圍天山是也昔後漢車師後部西通烏孫通典庭州前
漢烏孫之舊壌唐以浮圖可汗置州東北到回鶻界千
七百里西繇西延城沙鉢城八百九十里而達碎葉界
又千里而達碎葉鎮通典北庭府西至突騎施三千六
百八十里西北到突騎施三千一百八十里北至堅昆
七千里而葛邏禄謀落熾俟踏實力三部介東西突厥
間後寖南從金山北庭一名哥羅禄又名三葛禄元回
鶻五城西北至阿力麻里五千里唐嘗號北庭都護府
焉漢兵西繞天山經北庭西疏榆谷暨烏孫之車延惡
師唐葛邏禄之婆匐金附等部今當為達勒巴噶台諸
山郭札克薩里厄敏齊爾布隆衣諸地甘微河今當為
布爾圖厄米爾諸河阿羅薩喇拖羅塔布古栢諸海馬
鬛山今當為阿蘭泰東馬喇噶昂哥杭靄諸山(杭靄山輿圖作)
(杭愛山北直鄂爾者兔都闌喀喇山敖里可里河阿里可河敖即可噶兒漢河西直翁甲河客母河額勒齊特)
(山布克誰河馬禮雅太河他來勒河哈龍恩格勒山南直他来勒河沙拉達藍山哈喇台爾河厄得勒河齊老)
(圖河舍撥兒拖克山東直吳雅山枯枯嶺鄂勒白稽山俄克河褚蘇圖河其思啓特河湯努山烏思河客木其)
(克河空烏魯山而左右環繞胥亦拉河也元史和林杭靄即其地)而匈奴河平城塞至
質地今當東為軍濟民海不拉瓮金諸河又繇瓮金而
西北當為胡舍利土剌河繇土剌而東南數十里為多
林木之照磨多暨特勒爾濟口而少北當為格楞諸河
他若呼衍遷牧枯梧河元太陽可汗孫涉也兒的石河
亦都護巴而术忒的斤大戰襜河今當為拖衣查不諸
河車師衆留田零吾水克直普爾兵出阿胡爾河河水
素湍急今當即烏蘭尾善思諸河漢劫國治天山東丹
渠谷卑陸國治乾當谷後國治番渠類谷西且彌國治
于大谷東國治兊虚谷東距柳中八百里今當為額德
里日勒竒魁屯昭諸地且東繇普喀磧經錫拉哈昭郭
奪力以絶波羅得勒蘇磧南達漢雞鹿高闕棝陽榆溪
塞唐參天至尊道六十八驛又東繇把爾漢而達明大
青山板升隋定襄太和縣隂山東至漁陽千餘里後魏
阿計頭殿參合口唐鐵山惡陽嶺雲迦關遼金肅城夾
山明北黃河灰山元沙井驛太和嶺北達唐白道川金
汪古部塹山界元玉龍棧明三不剌順寧陽門白登東
北達金野狐嶺烏沙堡元王忽察都漁兒濼明野狐嶺
察罕腦兒白海子之駱駝山紅羅山開平(常遇春設衛開平置八驛)
(東曰涼亭泥河賽峰黃厓接大寧古北口西曰桓州威鹵明安隰寧接獨石文廟四出塞皆道開平興和萬全)
(開)應昌府中興苦脫孫暨答剌罕五雲關玻瓈谷(左編守玻)
(瓈谷以衛開平戍五雲關以固興和)又東北達金鞍子山哈者舍利屈裂
兒河清水泊王朵顔之黑嶺&KR0008;山寒山打蘭尖山洮兒
河磨鎌子海以達黑松林北野人所居熊皮山又東北
達古北口外之迤都又東北達松亭關以達徹徹兒山
又東北繇寬河會州以達大寧外之慶州百眼井捕魚
兒海暨曲津運河又東北踰灤河柳河經大小興州神
樹以達全寧虎頭山又東北達金山之榆林深處養鵝
莊龍安一秃河暨松板河而郭奪力且南直肅州之北
大路東繇喀路而北達直鎮番衛去朔方二千一百里
之東西浚稽南達歸化城東南繇兩郎山循河而達西
夏午臘蒻山賀蘭山西北經無賴札喇十日行而達瓮
金别經空廓兒阿濟兒二十日行而達大郭畢車師都
尉國後城長國金附國狐胡國治車師柳谷烏貪訾離
治于婁谷畏兀國唆里迷國北庭感木魯國今當為烏
蘭郭馬納鄰諸地以至桓且谷伊和谷今且谷閶吾陸
谷平望川合圖川白阜炭遮嶺勒山赤石山貪汙山商
山南牀山暨岑參優鉢羅花歌白山南赤山北阿史那
兒狼妻竄高昌北山穴内平壤茂草二百里外胥環山
牙里于斯山博和思于斯山侯城石城榖城疏勒城兜
訾城伊訾城且固城白力城高寧城横截城拔悉蜜城
後魏高昌八城四十六鎮暨高車副伏羅部阿伏至羅
居前部西北窮竒居南周十六城隋十八城唐交河始
昌田北東鎮高昌二十一城一書三十二城又庭州金
嶺城三郡五縣西州前庭柳中交河蒲昌天山縣北庭
瀚海軍神山鎮高昌回鶻玉深郡暨郡西闊爾禄地元
回鶻五城阿只吉隸只必帖木兒察帶二十四城黑城
畏吾城獨山城暨後漢八鶻後魏滑&KR0146;唐西突厥泥伏
沙鉢羅葉護賀魯部沙陀别部六千帳三葛禄白眼突
厥北庭回鶻僕固俊擊收諸部明土魯番十五王又嘉
靖時入貢七十五王暨瓦剌火兒忽力火兒古倒温許
進嘗檄擊走哈密之土魯番卜六王駐把思闊陳九疇
檄襲破土魯番三城土魯番真帖木兒又自剌木城入
哈密大約隸唐伊州北西州庭州左右不離天山近是
至道里遠近計里用鳥路人跡周尺營造尺不具考而
蒲類達酒泉千八百里天山達酒泉裁千餘里抑胥可
準狼心大花罕東伊塔特圖北大路暨羽寂赤亭羅護
柳谷烏猾豹文吾盧倉横坑諸徑隊以至居延西達金
山伊州東北時羅漫山北經大川而入回鶻牙伊州西
北時羅漫山北經大川連大磧而入金山哥羅禄牙交
河北五日行而入金山口又二日經漢家寨又五日而
達下瞰窮漠之金嶺越嶺而候輙雨雪為漢烏孫莽平
多雨寒地突厥繇高昌北山出穴居金山之陽山形類
兜鍪因號突厥後遂邀破鐵勒大破蠕蠕阿那瓌於懷
荒北又破鄧叔子於沃野北木賴山而遂北并契骨西
破嚈噠東走契丹唐西突厥俟毗嘗走保金山莫賀咄
又竄於山突厥車鼻部據金山北三垂斗絶一面可容
車騎高偘嘗蹙之於阿息山元海都篤娃據金山南北
五十年土土哈嘗追失烈吉踰金山又禦海都於山復
略地金山還至和林進取乞里吉思次欠河盡收五部
衆子牀兀兒踰金山攻八鄰渡八魯忽河涌水漂柵追
奔五十里還次阿雷河又渡河敗海都援兵於河上之
高山追奔三十餘里又迎敵秃麥怯魯思於闊客之地
追踰金山及海都兵越金山而南止鐵堅古山敗之復
殱都娃兵於兀兒秃之地玉哇失討和林失剌渡斡耳
罕河又追至金山脫北安王於敵陣從武宗鎮金山突
陣破海都軍秃苦馬趨撒剌思河又率善射三百人守
其隘比武宗鎮北邊海都寇兀兒秃敗之又援出札魯
花赤孛羅帖木兒於小谷阿沙不花嘗從成宗踰金山
戰杭海劉哈剌八都魯從師次金山至脫忽王分地路
隘遣兵間道狙擊破之顯宗嘗駐金山武宗又以滅里
鐵木兒屯金山出不意先踰山乃降其部後太師月赤
察兒奏處降人金山之陽屯田金山之北旋移軍阿剌
罕三撒海地而察八兒秃苦滅降明宗北至金山冬居
札顔夏居斡羅斡察山(麻革游龍山紀今中書令湛然公紀四域事稱金山之秀李於)
(微貽友書論和林之勝有過於中州者)春命從者耕野泥又劉敏中哈剌
哈孫碑金山命諸部置十傳相去各三百里餽米數萬
石達和林劉郁西使記己未正月甲子自和林出兀孫
中西北行二百餘里地漸高入站經瀚海地極高寒山
石皆松文西南七日過瀚海行三百里地漸下有河闊
數里曰昏木輦夏漲以舟楫濟數日過龍骨河復西北
行與别失八里南直近五百里河西注瀦為海約千餘
里曰乞則里八寺又曰所謂瀚海者即金山也耶律楚
材詩金山前畔水西流又曰金山萬壑鬭聲清胥金山
至質地暨沙陀磧在蒲類海之東金娑山之陽沙陀金
滿輪臺州都督府隸北庭都護而郭孝恪擊走咄陸於
天山嘗進據處月俟斤城追降處蜜遏索山處月朱邪
孤注嘗據牢山以守朱邪盡忠保北庭之金滿州回鶻
厖特勒居焉耆城餘部又嘗保金沙嶺盡據磧西諸城
今當為環海金莎州地元置别十八里行尚書省改授
虎符掌别失八里畏兀城軍站事旋立别十八里和州
等處宣慰司又屯田别十八里置元帥府旋分屯合迷
玉速曲地立畏吾兒驛四旋置驛六又立别十八里驛
哈剌亦哈赤北魯田别十八里東之獨山城當北道衝
太祖西征往還亟過之孟速思世居别十八里古北庭
都護地鐵哥木世居高昌五城勸國王稱臣闊華八撒
木世居别失拔里地又導亦都護迎降而杭忽思征别
十八里嘗軍亦里渾察罕兒地明安北征至别失八剌
哈思後其地盜起戰别十八里秃兒古闍又再敗之於
忽蘭兀孫郭寳玉收别失八里别失蘭城次忽章河而
後進下尋思干城綦公直鎮别十八里海都來侵從伯
顔進戰於洪水山敗之旋以追擊浸遠而陷鄭鼎屯田
别石八里海都軍至洪水山被擒從至操八里而遁還
和州明瓦剌嘗言别失八里馬黑麻將襲其部落後歪
思西徙名亦力把里又逐土魯番尹吉爾察走京師一
統志葱嶺在亦力把力國東又曰熱海在亦力把力國
東周數百里夷呼亦息渴兒今當為塔爾竒嶺西北地
它若焉耆都白山南七十里龜兹都山南百七十里疏
勒都山南百餘里嚈噠源出金山突厥牙都斤山又祭
天神於他人水祭地神於都斤西五百里崇巒迥出上
絶卉樹之勃登凝黎西突厥繇焉耆西北七日行至鏃
曷山西南庭又北八日行至雖合水北北庭後建庭龜
兹北三彌山地西至雷翥海東至金山賀魯居多邏斯
川南直西州千五百里後牙千泉雙河梁建方又嘗敗
之於曳咥河伊麗河葉水金牙山伊吾以西焉耆以北
傍白山鐵勒有契敝薄洛職乙咥蘇婆郍曷烏護骨紇
也咥於尼護等兵二萬金山西南又有薛延陀咥勒兒
十盤達契等兵萬餘薛延陀據延陀磧東牙鬱督軍山
西牙貪汙山東南直長安六千里思結在延陀故牙多
覽葛在薛延陀東濱同羅水契苾在多覽葛南焉耆西
北之鷹娑川葛邏禄在北庭西北金山西跨僕固振水
包多怛嶺胥近伊吾北庭地暨岑參詩龍堆接醋溝疑
異十三州志醋溝又熱海行送君一醉天山郭正見夕
陽海邊落走馬川行走馬川行雪海邊又曰輪臺九月
風夜吼一川碎石大如斗隨風滿地石亂走耶律楚材
詩瀚海過西伊詩注伊州西北有瀚海又曰瀚海朝噴
千浪白史記索隱黑水繇伊州三千餘里而至鄯州又
四百餘里而入河明曾棨送陳誠使西域詩路繞高昌
遺碣在唐侯君集克高昌國碑又巴里庫二日行漢永
建二年燉煌太守碑元賽典赤贍思丁宗纂錄所非爾
領阿思普花力國事歸宋授本部正使總管徽宗遣子
賽嚴伐土魯番於莽羅疑異明土魯番國舊唐書契苾
何力鐵勒可汗孫貞觀六年率衆千餘詣河州内附處
其部於甘涼遼大石林牙假道於夏以伐金耶律楚材
詩後遼興大石西域統龜兹詩注林牙克西域數十國
幅員數萬里元邱處機傳辛巳五月朔抵陸局河七月
至阿不罕山前有大山峻甚不可車立栖霞觀而騎行
八月望過金山白骨甸抵隂山至十一月而駐回鶻邪
迷思干大城北陸局疑即不拉河阿不罕前大山疑即
天山隂山疑即金山暨杭海嶺莽來諸隘(金山司遼以隂山産金置)
(冶採煉故以名司後改統軍司)又耶律楚材過夏國新安縣詩注西域
隂山有松關過隂山詩河源之邊烏鼠西隂山千里號
千溪又曰隂山千里横東西又曰四十八橋横雁行又
曰百里鏡湖山頂上又曰大河西注波無窮千溪萬壑
皆會同疑異漢侯應疏隂山又史記徐廣注五原西安
陽縣北有隂山隂山在河南陽山在河北職方圖隂山
東連狼居胥又東燕然又東烏桓在漁水之陽一曰漁
陽嶺嶺甚高東西千餘里嶺北即和林嶺南漢定襄郡
唐振武軍也中有鴛鴦落黎六濼威寧集寧二海而會
於興和以入桑乾河荒于(水為豐灘)白渠二水而會為雲中
城西東勝北之沙陵湖以入河(葫蘆海出魚海官山九十九泉西流為黑水河)
(即漢武進白渠水今曰凌角湖一曰麥河焉豐灘武臯荒于水今曰神水湖一曰黑河武泉水入紫河自)
(漁陽嶺西南流五百餘里合河)又法傳錄永樂八年成祖繇清水源永
安甸過雞鳴山躡野狐嶺曰至此看下盡在上矣至興
和曰地勢遠望似高近即漸平此隂山脊也復次鳴鸞
戍曰此為大伯顔西北為小伯顔東北為開平因登凌
霄峰巔望漠北復次環瓊圃視塞北山川而後繇小甘
泉以至長清塞凡有事審勢雅宜詳考殆不可以明陳
德文傅安暨萬國全圖外紀諸瑣誕不根書而胥置之
而伊吾業便行人當深鑒吕光之至宜禾楊翰謂光兵
出流沙其勢難敵高梧谷口險要先守之而奪其水彼
既窮渴可以坐制如以為遠伊吾關亦可拒者又當深
繹唐安撫大食使裴行儉之逕莫賀延風冥俄徹水草
豐美後莫識其處無畏三藏涉龍沙陷駝疋沒泉下暨
尋野馬黃羊蹤有水望烏鳥羣集有水槖駝善行流沙
日三百里知水泉所在又沙中生登相草收之以食老
子偕關尹喜胥至流沙之西采巨勝實者而取沙磧中
道之尤不可以不蘄覈確也蓋哈密南距沙州界百五
十里東距瓜州界八百里通典伊吾郡東至晉昌郡界
六百四十里南至燉煌界百四十里北邊備對磧沙積
也宋史沙深五尺師古注燉煌西北惡磧通典伊吾郡
東南到燉煌郡磧無行路馬道到晉昌界無里西南到
燉煌郡無路馬道崔融議莫賀延二千里無水草災風
横輙石飛吼行人晝看朽骨夜視斗柄時遇駝泉馬酒
而後度竹書穆王西征行流沙千里積羽千里沮渠無
諱渡流沙據鄯善士渴死大半水經注有大黑風自流
沙出奄鍾山石火乃滅釋法顯遊天竺記流沙屢有熱
風惡鬼周隋書亦差合志稱火州東渡流沙又經大川
多迷乃達哈密明胡世寧疏哈密至嘉峪過流沙無水
可得李承勲議黑風川三百餘里無水草瓦剌多於此
邀而覆之哈密至嘉峪亦時無水草劉寧軍四十八日
始到路雖近而行難趙伸疏土魯番至哈密十數程中
經黑風川皆無水草哈密至苦峪十數程亦無水草入
貢往返䭾水而行今臺站易明苦峪道起柳溝黃蘆岡
繇尖山經茨窩泉達長流水凡百九十里繇長流水西
百六十里馬蓮井經卜羅泉白石紅柳園達苦水凡三
百里率乏草它亦多微草又繇哈密達揆素凡二百十
里乏草乃達巴里庫西度烏蘭烏蘇經火州八日行之
尾魯烏齊以達主兒土斯昔唐西州北經北庭三百二
十里而西達輪臺縣舊唐志北庭都護領縣三金滿蒲
類輪臺通典交河郡西北到輪臺縣五百四十里漢武
帝詔輪臺西於車師千餘里繇輪臺東而達漢都護烏
壘城東距陽關三千七百四十里水經注龜兹東北赤
沙積梨南流枝水右出為東川水南流入龜兹城又
東南流逕輪臺東又東南流右會西川枝水又東南逕
烏壘國南西去龜兹三百五十里東去玉門陽關二千
七百三十八里職方志西去具茨三里地近渠犁於西
域為中其水又東南注北河又東右會敦薨之水而西
州别繇西南天山經礌石二百二十里又銀山磧四十
里達焉耆界雀離關為吕光進流沙三百餘里乏水得
大雨三尺進師地又經盤石百里又百四十五里渡淡
河當經唐處月處蜜高昌政陷五城地而達焉耆鎮後
漢書前部西通焉耆北道焉耆去柳中八百里漢書車
師交河至焉耆八百三十五里通典交河郡西至焉耆
鎮守軍西南到焉耆胥七百十里又北庭到焉耆鎮守
軍八百七十里北史焉耆東去高昌九百里西去龜茲
九百里東南去瓜州二千二百里唐志焉耆都督府貞
觀十八年滅焉耆置有碎葉城而焉耆後漢都南河城
後周城方二里唐都員渠城外環大山海水曲入四山
間繚城三十餘里為唐郭孝恪出銀山道絶水夜傅堞
地水經注敦薨之水出焉耆北敦薨山東匈奴西烏孫
又曰水有二源西源東流分為二西南流出於焉耆之
西屈而東南流分為二澗瀾雙引而流出焉耆之東導
危須城西又東南流注於敦薨之藪積川渾漲而溢為
海職方志焉耆東端水西宜水而宜水西有注濱河胥
注泑澤焉耆漢地方四百里而去烏壘亦四百里後周
部九城唐横六百里縱四百里南界賁崘城為涼張植
敗龍熙地南有葦橋西五十里有鐵門關為植經遮留
谷十餘里進屯旋進據尉犁地繇焉耆西南步二百里
度小山二經大河二又步七百里中經磧石三百里至
多褐而達安西大都護府龜茲鎮(通考安西都護撫寧西域統龜兹焉耆于)
(闐疏勒四鎮治龜茲城兵二萬四千)唐安西謝衣賜表路窄溪闊日率百
餘渡皇華四達記自焉耆西五十里過鐵門關又二十
里至于術又二百里至榆林又五十里至龍泉又六十
里至東夷僻又七十里至西夷僻又六十里至赤岸凡
經六守捉城又百二十里至安西都護府凡六百三十
里杜甫詩注安西東接焉耆去交河七百里通典安西
郡東至焉耆鎮守軍八百里去交河郡七百里東北到
北庭二千里繇安西經俱毗羅磧四百二十里而達撥
換城繇撥換南達于闐鎮九百三十里通典安西西南
到于闐二千里東南到吐蕃界屯城八百六十里水經
注于闐治西城西去皮山三百八十里東去陽關五千
餘里又姑墨南至于闐馬十五日行皇華四達記凍凌
山在于闐西南七百里繇于闐東經圖倫磧達且末鎮
千六百里又七百里達鄯善為晉行貳師將軍索勱召
鄯善焉耆龜茲三國兵横斷注濱河大田積榖百萬地
而繇鄯善南小宛于零城東經唐大非承風嶺邏真谷
為今頓布遜轄地西南入河口而達虎兒魯克海又繇
西里克而達孤班噶順三土城别達地少平衍而乏草
之和諾哈達又别繇且末南漢戎盧精絶為今柴旦轄
地達唐大雪山蘇毗巖險四繚之康延川而涉苦苦烏
蘇經大諾大小木諾以達哈拉母魯烏蘇胥西域宜詳
考地昔漢田輪臺渠犁後田莎車比胥鞬水經注去輪
臺千餘里又田烏孫眩雷唐鎮西節度使治安西轄兵
四萬二千馬七百戶一萬二千一百六口六萬三千一
百六十八後平喝盤陀西六百里而戍葱嶺守捉又西
南四百里而懸度石山杜甫詩注安西西達疏勒去葱
嶺七百里又水經注龜兹城西去姑墨六百七十里温
宿城東通姑墨二百七十里北至烏孫赤谷六百十里
職方圖自陽關至具茨山三千八十八里山在龜兹姑
墨間通典安西郡西至疏勒鎮守使軍三千里去葱嶺
七百里西北到疏勒千里北至突騎施鷹娑川千里杜
環經行記安西西北千餘里界突騎施勃達嶺西南至
葱嶺二千餘里繇勃達北經雪海千餘里而達碎葉川
東之碎葉城又西行川千餘里而達石國巨鎮之怛邏
斯城明一統志葱嶺高數百丈夷名塔兒塔石打班西
河舊事葱嶺在燉煌西八千里皇華四達記記里差覈
而安西故西護波斯弓月伊麗䫻海金山時遣大總管
西州號金山都督府以至明哈密之安克鐵木耳火州
犯兔兒沙子壩老鸛堡之速壇滿速兒夫襲元王萬戶
府也火州南距于闐西距亦力把力一名哈失哈力或
曰即阿力馬力蓋元别失八里東南至嘉峪關三千七
百里法傳錄國在肅州西北三千七百里後益西徙更
號亦力把力明一統志東西三千餘里南北二千餘里
蓋漢焉耆龜兹國陳組綬職方圖古龜兹地法傳錄亦
云古龜兹國也地界葱嶺熱海蓋兼得漢烏孫國東距
古沙州(職方圖在沙州西)南于闐北瓦剌西撒馬兒罕(明成祖諭木雅)
(失里書鴻臚寺丞劉帖木兒不花等自撒馬兒罕脫身居别失八里)哈密三面曠衍北數
百里距瓦剌界天山東北距小列秃野乜克力二日行
明王越疏小列秃野乜克力人罕秃等夷與哈密輔車
相依今候晷班阿霸哈納阿霸垓奈曼克西克騰蘇尼
特翁牛特候氣班空各衣札布韓河薩克薩圖古里克
分刻少縮而阿蘭泰東經巴漢濟思不龍達查漢叟五
百里而贏號駐牧美水草地又繇查漢叟東達推河
附議
固守推河有二道東宜扼庫爾薩查嶺若越嶺而東則
阿爾坤水源矣又東則查兒拜達里克矣又東則花承
且寖至科布多矣西宜扼衣克傲拉若越衣克傲拉而
西則白格爾矣又西則杭靄若越杭靄而西且寖至察
罕叟爾矣其附近推河有要地四阿爾坤河也越河而
至厄爾得尼照也阿爾坤别道為克爾森齊老可直達
察罕叟爾也蘇可阿爾達呼地雖少遠勢亦可扼也而
牧厰尤宜固護其附近諸部宜撫循者二車陳漢也圖
謝圖漢也此取推河道者之所宜詳考也又迤東南而
至郭奪力
存研樓文集卷八
