文集卷第十
嵩山景迃生晁說之字以道一字伯以
易玄星紀譜
康節先生太玄準易图序
夫玄之于易猶地之于天也天主太極而地總
元氣元氣轉而為三統在玄則謂之三元三元
轉而為九州九州轉而為二十七部轉而為八
十一首首有九贊贊分晝夜而剛柔之用見矣
故玄之贊七百二十九而有竒以應三百六旬
有六日之度盖本出乎元氣而作者也太極生
兩儀兩儀生四象四象生八卦八卦因而重之
為六十四故易有乾坎艮震巽離坤兌八卦以
司八節又以坎離震兌四正之卦二十四爻以
司二十四氣以復臨泰大壯夬乾姤遯否觀剥
坤有十二卦以司七十二候節也氣也候也既
各有統矣然周天之度未見其所司也于是又
去四正之卦分取六十卦引而伸之為三百六
十爻各司其日則周天三百六十度而寒暑進
退之道隂陽之運備矣蓋本乎太極而作者也
由是觀之則天地各有生成之數而相為表裏
之用故天數西行上承而左轉者在地之元氣
也地數東行下順而右運者在天之太極也太
極運三辰五星于上元氣轉三統五行于下此
所謂成變化而行鬼神者也所謂玄之于易猶
地之于天者如斯而已準而作之不亦宐乎若
夫分天度列次舍序氣候明卦爻冠首贊位列
八重先以夜贊布諸外然後畫贊首位爻象候
卦氣卦宫分度數次諸内復會于辰極而玄易
顯仁藏用之道循乎數者可見矣是故始于上
元甲子天正朔旦日躔牛宿之初後四千六百
一十七年後復會于太初之上元者玄之贊也
自上元甲寅青龍之首氣起未濟之九四後三
萬一千九百二十年復會于太極之上元者易
之爻也原始要終究其所窮則體用雖殊其歸
一而已矣
温公太玄曆
星紀初斗十二度大雪中牽牛初冬至
玄枵初婺女八度小寒中危初大寒
諏訾初危十六度立春中營室十四度驚蟄(雨水今日)
降婁初奎五度雨水(驚蟄今日)中婁四度春分
大梁初胃七度穀雨(清明今日)中昴八度清明
實沈初畢十二度立夏中井初小滿
鶉首初井十六度芒種中井三十一度夏至
鶉火初柳九度小暑中張三度大暑
鶉尾初張十八度立秋中翼十五度處暑
夀星初軫十二度白露中角十度秋分
大火初氐五度寒露中房五度霜降
析木初尾十度立冬中箕七度小雪
角(十二)亢(九)氐(十五)房(五)心(五)尾(十八)箕(十一)東七十五度
斗(二十六)牛(八)女(十二)虚(十)危(十七)營室(十六)壁(九)北九十八度
奎(十六)婁(十二)胃(十四)昴(十一)畢(十六)觜(二)參(九)西八十度
井(三十三)鬼(四)柳(十五)星(七)張(十八)翼(十八)軫(十七)南百一十二度
太初上元正月甲子朔旦冬至無餘分後千五百
三十九歲甲辰朔旦冬至無餘分又千五百三十
九歲甲申朔旦冬至無餘又千五百三十九歲
還甲子朔旦冬至無餘分十九歲為一章二十
七章五百一十三歲為一會會者日月交會一
終也八十一章千五百三十九歲為一統從子
至辰自辰至申自申至子凡四千六百一十七
歲為一元元有三統統有三會會有二十七章
九會而復元一章閏分盡一分月食盡一統朔
分盡一元六甲盡
踦當四十分十六秒
嬴當二十分八秒
漢曆以八十一為日法一歲三百六十五日以
日法乘之得二萬九千五百六十五分益以四
分日之一二十分少合二萬九千五百八十五
分少以二十四氣除之每氣得一千二百三十
二分餘一十七分少以三十二乘分八乘少通
分内子為五百五十二又除之得二十三秒
每氣得一千二百三十二分二十三秒以三十
二為秒母
每首得三百六十四分十六秒
每贊得四十分十六秒
求氣所入贊法置冬至一氣分秒以首分秒去
之不滿首者以贊分秒去之餘若干分秒算外
命之得小寒所入首贊分秒求次氣置前氣所
餘分秒益以一氣分秒如前法求之秒數少散
分為三十二
求星置其宿度數倍之以首去之所餘算外即
日所躔宿之贊又倍次宿度數以益之去如前
法
置玄首去中首減一而九之其半加一命之自
牽牛則所得之星也范叔明
昭文宋郎中譚旨
揚子欲贊明易道乃大覃思渾天而作太玄蓋
玄生于一而極于三天地人各有九重三而變
故有二十七部天取其一地取其二人取其三
自下相重三位成列各其數成方州部家之
道也因而革之推而盪之故謂之三表升降于
六十四卦共成于八十一家由是廣其三材統
成九位行隂陽進退之氣窮日星經緯之机有
九州以統二十七部有二十七部以統八十一
家自家至州統之于伯是以三材備而萬物生
乃以三材配属于一家乃以三家配属于一部
乃以三部配属于一州乃以三州配属于一方
乃以三方配属于一歲莫不推之以宿度佐之
以五行首以凖卦贊以類爻表以會象玄以明
易運則通通則久久則極極則變變也者周而
復始之謂也觀夫易象設位自下而生玄道位
分自北而運運則能覆生則能載覆載交泰兩
儀象成動變在中吉凶休咎見乎外也故知觀
玄者知易道之至深觀易者知玄道之至大玄
則易也易則玄也玄則上行乎天地之氣易則
下通乎天地之神其用自中孚推六十四卦隂
陽之度數律曆之紀綱九九大運之終始也詳
夫聖人觀象于天觀法于地知天之氣五日一
移七日一節地之氣五日一應七日一易進退
有度出處有時所以拱默而經緯乎天下莫不
其防也在乎微其杜也在乎漸二分二至履霜
堅冰戒懼之至也所謂太玄之作其知幾乎若
乃天道左行日月右迎天象昭列經緯時成隂
陽相交晬魄相感隂陽氣盛感而下達地氣右
動山澤相通隂陽相交晬魄相感隂陽氣盛感
而上通天地氣交水火相薄雷風相盪剛柔相
摩寒暑生焉變化行焉四時成焉萬物立焉精
氣為物遊䰟為變變也者各有所歸天地以之
乎相承彰往察來窮微盡變如谷從響無有幽
遐非覃思之至精孰能与于此乎
易玄星紀譜後序
說之在嵩山得温公太玄集解讀之益知揚子
雲初為文王易而作玄姑託基扵高辛及太初
二歷此二歷之斗分強弱不可下通扵今亦無
足議温公又本諸太初歷而作玄歷其用意加
勤矣然簡略難明繼而得康節先生玄圖布星
辰辨氣候分晝夜而易玄相參於中為極悉矣
復患其傳寫駢委易亂歲月斯久莫知其躅手
𣣔釋而意不置乃朝夜思取歷扵圖合而譜
之扵是知子雲以首準卦非出扵其私意盖有
星候為之機括不得不然古今諸儒之失則多
矣如羨準小過而以準臨則失之是時水澤腹
堅已終扵臨上六而小過初六用事矣或者以
羡準解尤非是夷準豫而以準大壮則失之是
時始電終扵大壮上六而豫初六用事矣應準
咸而非離沈準觀而非兊惟震離兊坎是謂四
正卦易所不用則玄亦無所準矣且玄既不凖
坎震而乃獨準離兊邪永準同人而非恒先此
凉風至常以凖恒繼之以白露降度乃準節今
永當寒蟬鳴則準同人豈可汩亂後先乃復準
恒扵後邪疑準賁而非巽盖鴻鴈來而翕準巽
玄鳥歸而聚凖萃羣鳥飬羞而積凖大畜雷乃
收聲而飾準賁矣疑當蟄蟲培戶則又可汩亂
後先乃復準巽邪或者以疑準震尤非是此難
與諸家口舌辨而按譜以視之則彼自屈矣此
譜之所以作也睟準乾而在地中則無當扵乾
沈準觀而在人中則無當扵觀守再準否而無
當扵否馴準坤而星窮候盡則無當扵坤將準
未濟而析本之已終星紀之未建則火不能降
以濟水水不能升以濟火此玄又以明易之隂
陽進退盈虚之幾者也惟坤既無當扵卦則無
當扵爻以示為用者八十而一則虛也虚一者
即虛五也易天地五十五之數與夫大衍四十
九之數復七日之數其所以虚而無用者坤以
蔵之也隂虚無用而運行無彊陽則始終變化
而不息故疆準乾而為冬至之終睟又再準乾
而為夏至之始與馴之準坤者不同也易乾坤
之闢闔乃着易以頥中孚為一氣玄則始之扵
中終之扵養通而候之則養退乎一日中進乎
一日易之歲功乃建中先乎周以明中孚之生
復迎先乎遇以明咸之生姤易之月紀乃正易
三百八十四爻以直日而夜蔵其用玄七百二
十九贊則各分晝夜而用事易之日法乃全曰
中曰更曰減是謂三玄而三易之相盪乃不誣
凡此之類若玄之異乎易者而扵易則深研幾
之功則大矣如養為陽而終不為隂&KR1395;為金而
羡不為土之類則又若玄之自相詭異者然變
化之微扵是乎在學者按譜以視之則皆易了
矣圖歷所用斗分自有強弱不能同并古今諸
家異同之說悉以着之學者可自考焉顧僕之
愚何足以與此然用意專而私竊好之以俟將
耒之知易者嗚呼苟不眀乎易則亦無以玄為
而不通乎玄者則又乃徒為易也可不勉諸今
之學者知尚其辭耳而莫知其辭之所自來寧
顧此邪或曰歐陽公不讀玄而于易何如曰子
非歐陽公奈何
温公讀玄
余少之時聞玄之名而不獲見獨觀楊子雲之
自序稱玄盛矣及班固爲傳則曰劉歆嘗觀玄
謂雄曰空自苦今學者有禄利然尚不能明易
又如玄何吾恐後人用覆醬瓿也雄笑而不應
諸儒或譏以爲雄非聖人而作經猶春秋吳楚
之君僣號稱王蓋誅絶之罪也固存此言則固
之意雖愈扵歆亦未謂玄之善如楊子所云也
余亦私怪楊子不贊易而别爲玄易之道其扵
天人之藴備矣楊子豈有以加之迺更為一書
且不知其焉所用之故亦不謂楊子宜為玄也
及長學易苦其幽奥難知以謂玄者賢人之書
校扵易其義必淺其文必易夫登喬山者必踐
扵峽崥適滄海者必㳂扵江漢故願先從事扵
玄以漸而進扵易庶幾乎其可跂而望也扵是
求之積年乃得觀之初則𬈑涬漫漶略不可入
迺研精易慮屏人事而讀之數十過參以首尾
稍得闚其梗㮣然後喟然置書嘆曰嗚呼楊子
眞大儒者邪孔子既沒知聖人之道者非楊子
而誰孟與荀殆不足擬况其餘乎觀玄之書昭
則極扵人幽則盡扵神大則包宇宙細則入毛
髮合天地人之道以為一刮其根本示人所出
胎育萬物而兼為之母若地履之而不可窮也
若海挹之而不可竭也盖天下之道雖有善者
其蔑以易此矣考之渾元之初而玄已生察之
扵當今而玄非不行窮之扵天地之末而玄不
可亡叩之以萬物之情而不漏測之以鬼神之
状而不違槩之以六經之言而不悖藉使聖人
復生視玄必釋然而笑以為得已之心矣乃知
玄者所以贊易也非别為書以與易競也何歆
固知之之淺而過之之深也或曰易之法與玄
異楊子不遵易而自為之制安在其贊易乎且
如與易同道則既有易矣何以玄為曰夫畋者
所以為禽也網而得之與弋而得之何以異哉
書者所以為道也易網也玄弋也何害其既設
網而使弋者為之助乎子之求道亦膠矣且楊
子作法言所以凖論語作玄所以準易子不廢
法言而𣣔廢玄不亦惑乎夫法言與論語之道
庸有異乎玄之扵易亦然大厦將傾一木扶之
不若衆木扶之之為固也大道將晦一書辨之
不若衆書辨之之為明也學者能專精扵易誠
足矣然易天也玄者所以為之階也子將升天
而廢其階乎先儒為玄觧者多矣然楊子為文
既多訓詁指趣幽䆳而玄又其難知者也故余
疑先儒之觧未能盡契楊子之志世必有能通
(上不可復加故曰自然之道也更ဌ减之類是也八十一首以)易每卦有六爻
合為三百八十四爻玄每首有九贊合為七百
二十九贊(以三起者方州部家也以三生者三图曰玄有二道一以三起一以三生)
(地之經也本傳曰雄覃思渾天參摹而四分之分陽氣以為三重極為九營是為同本離生天)
(極于七百二十九者謂玄贊也首猶卦也贊猶極于八十一者謂玄首也又曰㫄則參摹九據)
(畫而定之玄首四重者非卦也故易卦六爻爻爻也又曰觀易者見其卦而名之觀玄者數其)
(下然則首与贊分道而行不相固者也皆有辭玄首四重而别為九贊以繫其)皆當朞
之日(四爻主二十四氣外其餘六十卦每卦六易卦氣起中孚隂震離兌坎四正卦二十)
(初九冬至之初也頤上九大雪之末也周而復日七分凡得三百六十五日四分日之一中孚)
(二贊合為一日一贊為晝一贊為夜凡得三百始玄八十一首每首九贊凡七百二十九贊每)
(四分日之一中初一冬至之初也踦贏二贊大六十四日半益以踦贏二贊成三百六十五日)
(次序而变其名稱故中者中孚也周者復也礥雪之末也亦周而復始凡玄首皆以易卦氣為)
(首曰八十一首歲事咸貞測曰巡乘六甲与斗閒者屯也少者謙也戾者暌也餘皆放此故玄)
(穀時雍皆謂是也相逢歷以紀歲而)易有元亨利貞玄有㒺直
蒙酋冥(東方也于易為元蒙南方也于易為亨五者太玄之德㒺北方也于易為貞直)
(㒺蒙相極直酋相勑出冥入冥新故更代玄首酋西方也于易為利冥者未有形也故玄文曰)
(冬至以後冥者大雪以前也起冬至故分貞以為㒺冥㒺者)易大衍之數五
十其用四十有九玄天地之策各十有八合為
三十六策地則虚三用三十三策易揲之以四
玄揲之以三(揲之并餘於艻一艻之後而數其太玄揲法掛一而中分其餘以三)
(為二九為三餘七為一八)易有七九八六謂之四象玄有一
二三謂之三摹(之數也皆晝卦首)易有彖玄有首(卦辭彖者)
(一首之義也也首者亦統論)易有爻玄有贊易有象玄有測
(解贊也測所以)易有文言玄有文(贊文言之類也文解五德并中首九)
易有繫辭玄有攡瑩棿圖告(玄繫辭之類也五者皆推贊太)易
有說卦玄有數(象說卦之類也數者論九贊所)易有序卦玄有
衝(對而解之序卦之類也衝者序八十一首隂陽相)易有雜卦玄有錯
(一首而說之錯者雜八十)殊塗而同歸百慮而一致皆本扵
太極兩儀三才四時五行而歸扵道德仁誼禮
也
集注楊子太玄序
漢五業主事宋衷始為玄作觧詁吳鬱林太守
陸績作釋失尚書郎范望作解贊唐門下侍郎
平章事王涯注經及首測宋興都官郎中直
昭文館宋惟幹通為之注泰州天水尉陳漸作
演玄司封員外郎吳秘作音義慶曆中光始得
太玄而讀之作讀玄自是求訪此數書皆得之
又作說玄疲精勞神三十餘年訖不能造其藩
籬以其用心之久棄之似可惜乃依法言為之
集注誠不知量庶幾來者或有取焉其直云宋
者仲子也云小宋者昭文郎中也元豐五年六
月丁丑序
文集卷第十
