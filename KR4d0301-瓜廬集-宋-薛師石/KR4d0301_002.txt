瓜廬集附錄
四靈留題奉贈薛景石瓜廬
何地有瓜廬平湖四畆餘自鋤畦上草不放手中書人
遠來求字童閑去釣漁山民山上住却羡水邊居(徐照)
不作封侯念悠然遠世紛惟應種瓜事猶被讀書分野
水多于地春山半是雲吾生嫌已老學圃未如君(趙師秀)
近舍新為圃澆鉏及晚凉因看瓜蔓吐識得道心長隔
沼嘉蔬㓗侵畦異草香小舟應買在門外是漁鄉(徐璣)
卜得無塵地栽花仍結廬雖然親隴畆還不離琴書洲
暖煙蔵樹波寒月照魚東陵人已遠新興復何如(翁卷)
瓜廬集附錄
