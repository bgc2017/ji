柯山集卷二十九
宋張耒撰
同文唱和詩
詩呈同院諸公
忠臣
秋日同文館多朋信可依慧鶯還伴宿巧燕自知歸藻
鑑由來定翹材未覺稀賢書早晩上拭目看珠璣
秋日同文館朝暉淡淡光聚蚊喧敗帳飛蝠入雕梁香
散青綾被詩翻古錦囊羣居有英彦晤語興何長
秋日同文館虛廊日幾回浮光出林杪古樾蔽城隈遠
笛悲仍壯幽禽去又來微吟還自喜共和有清才
幹
秋日同文館官寮許暫依衛軒留鶴住楚澤滯鴻歸木
選山中勝珍求世上稀清時方物貢寧在篋中璣
秋日同文館興賢道與光雄竒思汝潁浮巧笑齊梁綠
醑傾蛆甕青燈折米囊(原注罌粟亦名米囊)雅談揮玉麈未厭漏
聲長
秋日同文館掄才又一回梗柟輸海徼金玉振巖隈富
瞻看先達清新畏後來百朋行可錫所樂在多才
耿南仲
秋日同文館閒無一事依鬭羊誰得雋倦鳥客思歸寢
處還相向過從不患稀何當有星聚誰為問璇璣
秋日同文館褎然觀國光泗濱何限磬岱麓易求梁劒
氣頻衝斗錐鋒定出囊顧予慙拙匠操尺預量長
秋日同文館新凉逐雨回棘垣嬰吏局蕙帳憶山隈射
為巧狙發田因文豹來西城隨分鎻夫子室多才
商倚
秋日同文館羣賢道足依心遊黃卷静目送白雲歸寳
玉荆山盡文星禁掖稀(原注館閣諸公多集於此)清談欣屢接紛若
落瓊璣
秋日同文館雲沈夕照光蛬吟階下草螢照屋間梁臥
月搜詩句挑燈認藥囊夜闌獨衾枕歸夢楚山長
秋日同文館愁腸夜九回圖書堆枕畔歌吹隔牆隈宿
鳥翻枝去凉風帶雨來新詩勞見寄難繼謫仙才
秋日同文館羣書畫可依衰遲多病在留滯故園歸但
怕酒杯滿莫教詩卷稀惟羞狂斐句瓦礫報珠璣
秋日同文館晨暉帶冷光彩雲瞻鳳闕細雨憶魚梁久
事班超筆空嗟趙壹囊簾間坐無語千丈旅愁長
秋日同文館西風昨夜回燕巢留屋角蛛網挂牆隈書
任邊韶嬾詩慙匡鼎來人人皆抱璞誰是濟川才
耒
鄧侯讀書室編簡自相依胝手焚膏寫瘡肩滿槖歸業
文從古有裁句似公稀欲挈空虛篋從君乞貝璣
鄧子詩成癖全分李杜光楚風還屈宋宫體變齊梁蔡
子辨焦尾晁公懷智囊三賢方鼎峙安敢用吾長(原注慎思)
(旡咎天啓偶獲同院故云)
我媿言詩賜公真好學回讐書芝閣上藏史楚山隈(原注)
(慎思成書多矣)把酒論交裏連房校藝來知君懷水鏡依頼免
遺才
補之
平生鄧夫子文墨晚相依臺閣佳聲在湖湘爽氣歸(原注)
(慎思潭人再入館)詩誇束筍密髮歎蒔苗稀勤苦千秋事川明
水孕璣
雄深張子句山水發天光黃鵠愁嚴道玄龜困吕梁愛
君毫穎脱嗟我病傖囊驥尾何當附西風萬里長
蔡侯南國秀經緯耿昭回文史苔生劒風雲蟄起隈吾
君求助意之子為時來萬旅防秋費何如一士才
輔
十歲湖湘客淹留何所依清名漢閣在他夜楚帆歸落
日三秋晚浮生一笑稀每煩貽秀句真似暗投璣
妙論凌朝徹高文敵夜光煇煌照羣玉縹緲絶飛梁得
句題青竹圍棋換紫囊相從媿衰朽湖海興偏長
富貴心非願山林首重回拂衣清世外築室白雲隈杜
口同摩詰㤀形學子來斯游行欲遂聊此接羣才
肇
圖書從所好英俊此焉依奎壁重開照琳琅盡得歸地
嚴宫漏轉門掩吏人稀子有詩三百西江咀寳璣
客去衣裳嬾更長燈燭光隨身一書笈貯腹萬雕梁夢
舊傳青館封須拜皂囊羽翰從此正天步赤霄長
諸彦聯翩入斯文迤邐回㴞㴞引溟漲爛爛繚巖隈此
地身拘窘他時心往來倡酬真有味顧我獨非才
子文
鄧子知名久秋闈得暫依論文虛以往講道實而歸得
句賡酬數高言笑語稀自慙初學步魚目混珠璣
刻意長沙客編書逝隙光朝方登廟器時可詠山梁未
用嘲經笥端宜號智囊頗聞窮史學猶想見三長
官輟蓬萊直身從帝所回文章孔庭奥事業傳巖隈多
士朝庭念諸公殿閣來英雄須入彀應有濟川才
公麟
苦學鄧夫子仁風良可依顔回樂也内曾點詠而歸盛
德年彌邵知音貴我稀瀟湘逢此地咳唾得明璣
瑠璃墨客堂太一助燈光紬史探金櫃摛詞和柏梁近
傳江彩筆遠緝漢珠囊吏部文難可猶稱萬丈長
共校南宫藝多年復此回羣賢主堂奥一榻占廊隈步
屧朝隨逐詩筒夜往來故人情不淺無乃困慳才
秋日同文館詩
忠臣
秋日同文館分場試未齊借書窮石室刊字費棠梨想
見英雄彀誰當甲乙題喜陪羣彦集通籍在金閨
秋日同文館来游翰墨場預聞周俊造多有漢文章蘭
室依新潤(原注與文潜无咎天啓連次)芸書識舊香逢辰強思報矯
首詠明康
秋日同文館晨興不待雞耽書迷甲子行樂任東西静
對庭柯盼閒常杮葉題相期放朝後連日醉如泥
補之
高堂置書几連幕與雲齊暑服猶便葛秋盤已飣梨官
醪聊且醉古錦不成題空對燈花喜重城隔夜閨
輟直讎書館連裾校藝場騰驤來萬里挺拔出千章直
釣何妨得餐風未必香搜才賴公等要助俗成康
憶我蓬萊閣同聽午唱雞星辰望天北簮組隔城西幾
日宣魚鑰長驅響月題更憑催鄧子要剸玉如泥
耒
騎列千牀直雲羅萬卷齊舒妍交孔翠争味雜柤梨白
日諸侯貢青春天老題秋清文酒健莫歎羽林閨
聲鳴皆出谷觜距各争埸鐵網收明月霜鋩倒豫章湛
恩終錫宴優禮合焚香最苦讎書客消愁賴杜康
六街分夜鼓鄰屋報朝雞寒引秋初老天將斗轉西滯
留聊飲酒談笑亦分題須信家居樂休嫌窮巷泥
肇
清月看初滿黃花吐未齊小山思隠桂大谷憶佳梨節
物信可美詩騷慵自題長年諳獨宿聽雨閉秋閨
匝合青雲幕從横白羽場誰矜率爾對吾念斐然章名
淡隃糜牓衣飄月窟香春風馬蹄疾鞭帽散平康
萬里夷王子曾聽若木雞泛舟滄海外授館國門西琛
幣來重譯車書想舊題蒼梧弓劍冷雲雨泣芝泥(原注試院)
(乃館高麗使客)
關寂同文館秋英綻欲齊禪庖分白乳仙果破青梨琴
理將忘曲詩探未賦題清歡在文史誰復夢重閨
明時勤選擢間設譽髦場該學添三傳微能及九章静
無桃葉唱清有菊花香解我幽憂病惟應頼杜康
鵠卵因時化如何赴越雞逸羣來冀北屏氣入淮西盛
事兼三物浮詞斥百題慎須精藻鑑寵辱異雲泥
倚
秋日同文舘高臺燕集齊杯盤供魯酒殽核有張梨揚
孟持新論韓莊鄙自題湏知宗匠手文采冠朝閨
秋日同文舘何人獨擅長養莪方在沚琢玉已成章筆
列千鋒陣庭焚一炷香得賢從自始豈特致民康
秋日同文館棲林看晩雞斗垂宫殿北月轉戸庭西酒
勸杯中綠詩分燭下題何時還九陌細雨莫成泥
南仲
詔命連催發英髦一日齊周瑜醇似酒崔遠爽於梨高
館清無夢寒燈坐賦題還同宿山驛風雨閉重閨
槐市任花黃賡歌且闢埸醒心流水曲驚耳白雲章冷
竹枝枝翠芳蘭葉葉香滿前皆俊彥何但有三康
翠幕春雲合登場看舞雞冥搜人不到驚眄日沈西矒
學愁精鑒英材喜巨題何人當首選雙觡起蚖泥
子文
磊落羣英集崢嶸逸氣齊捷機聞墮竈妙論及交梨庭
木何年植忩塵異域題(原注高麗人館此書字尚在)獨憐車馬散寒
月滿宫閨
嬾散江湖客秋深念滌場端宜返田里安敢論文章山
塢橙應熟霜籬菊正香行歸招隠客鼓腹詠時康(原注卜居)
(南徐有招隠鶴林之勝)
國器來金馬儒冠萃木雞勝心羣逐北銳氣鼓爭西海
嶠鵬程急春風鴈塔題應思連夜雨車馬六街泥
公麟
鎖寂身如隠幽清物向齊忘憂經露菊蘇肺到霜梨白
髮資談嘯朱籤歷品題賢書天下望鵲喜徧深閨
呦呦鹿鳴野皎皎白駒場朋盍連茅茹文程琢玉章門
通三級峻桂露一年香慶及飛龍旦同歌庶事康
寄棲容幕燕覆蔀等醯雞欲雨風多北窮秋日易西官
書便夜讀家報索親題早晩驂騑入重門拆印泥
輔
别館朋簪盍華堂燕俎齊手香思露橘齒冷怯冰梨桐
影迷金井苔㾗上壁題共憐今夜月亦解照秋閨
平生詩酒興縮手少年場誰敵江河量争看綿繡章論
才皆國器滿袖尚天香欲寫弘文士風流有長康
開口曾吟鳳臨池豈厭雞詩豪杜工部墨妙庾征西歸
及黃花在能忘彩筆題醉游須爛漫莫惜錦障泥
未試即事雜書率用秋日同文舘為首句
忠臣
秋日同文館沈沈鎻棘圍捲簾襟乍快欹枕夢先歸驟
雨憂環堵回風喜袂衣十年經五試撫事意多違
秋日同文館人閒景自長重簾朝氣入嘉木午隂涼朝
市喧聊避山林興未忘頻添繞爐水還與試香方
秋日同文館重門静不開雲隨鴻影去風送樂聲來插
架書千軸論文酒百杯晩花陳葉滿還是作愁媒
耒
䆳館深魚鑰華堂静鎖闈每勞蛬作伴不與燕同歸古
棟蝸成篆空牆蘚作衣寂寥還泛菊九日莫相違
名自諸侯選功收一日長文章雜蛟蚓丹墨有炎涼平
昔曾充貢酸寒未易忘書生成底事飽死笑東方
倦枕愁霜苦晴忩宿霧開幕雲當晝合袍雪與風來元
日彤庭實春風曲水杯何須戀楊柳聖世要無媒(原注唐無)
(名子有不第落句云早知不用無媒客悔別江南楊柳春)
肇
翳翳雲生樹翻翻風動闈高秋忽如此吾黨苦思歸極
目愁關塞侵寒寄褚衣少年真喜事回首壯心違
物色清秋逼官曹静夜長華星披夕靄皓露洗空涼律
細詩難繼禪心夢易忘依稀貪佛日香火宿諸方
取士魚鹽出傳經戶牖開驚濤簾外起驟雨筆端來人
競懸金鑑書方貴玉杯太平元有象勿遣賦良媒
補之
風雲日夕改秋氣襲堂闈映葉無蜩響依叢有蝶歸官
壺催賜酎鄰杵急成衣留滯真何補&KR1052;鱸興又違
氣入中秋勁更傳五夜長青燈蛾舞急白日鴈啼凉羈
旅生應慣淹留久却忘吟詩愁鄧子畢昴出東方
前世諸生選平居數路開鄉閭自相與巖穴亦時來射
雉空忘矢為蛇更奪杯千金曾市骨聊用作龍媒
幹
零露沾明砌凄風入䆳闈添愁蛬勸織警夢鳥催歸哀
調孤吹笛寒聲遠擣衣飄蓬雖已久今夜覺分違
引類憑先進搜材及寸長隔簾愁晝瞑隱几怯秋涼化
力人難測機心我已忘封侯良可待雖有不龜方
簾幕深常閉門庭闃未開愁將河女隔喜見月娥來騷
客吟冰柱仙官醉玉杯蹇修那可得笑齒竟誰媒
倚
氣候逢秋晏蛬鳴入戶闈簷空看雀鬭天闊慕鴉歸風
急飄庭葉寒先著客衣重陽故人酒應念賞心違
門深鄽市遠幽寂興何長徑菊晴披豔忩風晩逗涼聖
經閒裏醉塵鎖夢中忘更苦年來病時看肘後方
旁舍迴廊接重簾晝日開鳴蟬随雨退疎鴈拂雲來吟
興降難韻羈懷寄淺杯驚飇漸凄緊又欲作寒媒
子文
虚廊空白月燈火閉重闈思苦詩難繼更長夢易歸徒
勞爭墨牓須信有朱衣(原注朱衣吏事見登科前定錄)萬事前期定升
沈不爾違
一一聽宫徵銖銖較短長品題分玉石得失異炎涼中
的非無術知音豈易忘魚龍頭角老變化更何方
萬戶争看牓三年此一開異時千載遇此日四方來價
重連城璧珍逾羽化杯山梁欣有獲置網豈須媒
公麟
葉乾風索索霜月到書闈枝並鷦鷯宿牀吟蟋蟀歸幽
人知坦履游子念縫衣暗喜還家近承顔慰久違
莫以多為贅須知寸有長拾才何濟濟顧我獨涼涼雷
雨龍皆起江湖魚兩忘攀依聊假手賢立本無方
今朝庭鵲喜燈為一花開側指皂囊去轉頭驄馬來新
橙家斫鱠殘菊客浮杯樂事連休日須憑酒作媒
南仲
敗葉掃還飛秋容肅粉闈青錢如已選白璧會須歸燕
坐書横案孤吟月滿衣還同潘散騎魚鳥性都違
大軸累千箱鳬中見鶴長静臨窗几讀爽入肺肝涼誇
詫争求勝疲勞忽自忘由來京邑貢正合冠多方
藹藹儒冠至恢恢賢路開才須金鑑别人自玉山來謝
客書千卷嵇康酒一杯如君富術業當與雉為媒
輔
空庭秋色晩風露入重闈白髮已無數故山猶未歸江
湖千里月砧杵萬家衣把鏡西風裏低回志願違
鄧子詩成癖苦吟秋夜長江山得竒秀風月借清涼郢
曲高難和騷人興未忘從君乞餘教換骨有仙方
驄馬何時到重闈計日開迎門稚子笑載酒故人來休
沐猶三日狂歌且百杯祥麟秋苑静更約看龍媒
天啓有少年真喜事之句用其韻和
忠臣
慷慨論邊事飄蕭動禮闈貴須金印綰老要玉關歸食
酪便榆塞鳴鐃慣鐵衣懸知雄辯在志願未應違
詩呈同院後至諸公
忠臣
秋日同文館飛章待報回絲綸先日降鵷鷺忽朋來諸
彥俱精鑒微生亦濫陪紛紛五千牘誰定冠倫魁
子文
秋日同文館中官押入回西風初雨去明月為人來藻
鑑憑君許賡歌媿我陪相逢已忘寢坐見斗移魁
向(案此人姓闕)
秋日同文館英遊賜與回搜才推藻鑑明試副招來玉
麈聞餘論金樽喜屢陪歸鞍期早晩斗柄指天魁
輔
同文秋已半簾幕燕初回議論皆先覺衰遲媿後來文
衡那敢與談柄且容陪誰掘豐城劔光芒徹斗魁
公麟
秋日同文館凄風動九回亂雲收暑去一雨送寒來猥
與英躔接慙非藻鑒陪雍畿兹籲俊元祐看新魁
肇
文書汗牛馬棟宇切昭回剸玉君曾試吹竽我亦來鑒
精眞有賴詩妙不容陪只憶歸山去霜畦斸芋魁
耒
驄馬嘶將近天門報欲回妻孥憐别久隣里問歸來左
學徒仍在(原注嘗官太學)西城宴許陪腹毛何足問竒捷看渠
魁
聞愼思話舊隱用回字韻
補之
聞在豪塘隠松林日百回當年鹿何往異世鶴歸來未
許茅齋並終期蠟屐陪丹留杉不死夜氣看星魁(原注慎思)
(家臨湘豪塘晉陶淡隠此山嘗養一白鹿蓋乘鶴仙去藏丹於杉今大十餘抱矣)
詩呈同院
忠臣
秋日同文館論交手重㩦越秦常恨邈李杜豈堪齊尚
喜新知語閒思舊句題千年勞夢想同直集英西
温益
秋日同文館文編亦共攜升沈都莫問榮辱已能齊酒
美何妨醉詩成強自題從容約歸日訪子省闈西
慎思說家山之勝用其語得詩
肇
江清石磊磊野曠竹修修此地有茅屋我行尋白鷗分
留須物色來往更風流相對黃塵夢詩成擁鼻謳
忠臣
野橋隨岸架茅屋倚林修木落吟霜狖雲晴舞雪鷗山
屏當戶列瀑布入溪流只合樵歌唱何因得蔡謳
柯山集卷二十九
