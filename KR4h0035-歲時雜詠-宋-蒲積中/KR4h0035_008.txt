歲時雜詠卷八宋蒲積中編
上元(今詩)
惠州上元蘇軾
前年侍玉案(一作輦)端門萬枝燈璧月掛罘罳珠星綴觚
稜去年山中守老病亦宵興紅旗穿夜市鐵馬響春冰
今年江海上雲房寄山僧亦復舉膏火松間見層層散
策桄榔林林疎月鬅鬙使君置酒罷簫鼓轉松陵狂生
來索酒(賈道人也)一飲輒數升浩歌出門去我亦歸瞢騰
次韻劉景文路分上元
華燈閟艱歲冷月掛空府三吳重時節九陌自歌舞云
從月既望遂至一百五嘉辰可屈指樂事相繼武今宵
掃雲陣極目淨天宇嘻遊各忘歸闐咽須未覩飛毬互
明滅激水相吞吐老去反兒童歸來尚鐃鼓新年消暗
雪舊歲添絲縷何時九江城相對兩漁父(予舊欲卜居廬山景文近)
(買宅江州)
和蘇州太守王規甫侍太夫人觀燈之什余時
以劉道原見訪滯留京口不及赴此會(二首)
不覺朱轓輾後塵爭看繡幰錦纏輪洛濱侍從三人貴
京兆平辰一笑春但遂東山携伎女那知後閣走窮賓
滯留不見榮華事空作賡詩第七人
翻翻緹騎走香塵激激飛濤射火輪美酒留連三夜月
豐年傾倒五州春(時浙西皆以不熟罷燈惟蘇州獨盛)安排詩律追強對
蹭蹬歸期為惡賓墜珥遺簪想無限華胥猶見夢回人
祥符寺九曲觀燈
紗籠擎燭逢門入銀葉燒香見客邀金鼎轉丹光吐夜
寶珠穿蟻閙連宵波翻熖裏元相激魚舞湯中不畏焦
明日酒醒空想像清吟半逐夢魂銷
戊寅上元過子赴使君會
使君置酒莫相違守舍何妨獨掩扉坐看月窗盤蜥蝪
靜聞風幔落&KR2212;蝛燈花落盡吾猶夢香篆殘時汝欲歸
搔首凄凉十年事傳柑歸遺滿朝衣
庚辰上元示過次舊韻
春鴻社燕巧相違白鶴峰頭白板扉石建方欣洗牏厠
姜龐不解歎蠨蝛一龕京口嗟春夢萬炬錢塘憶夜歸
合浦買珠無復有當年笑我泣牛衣(戊寅上元在儋耳過子夜出余獨守)
(舍作遠字韻今庚辰上元已再期矣家在惠州白鶴峯下過子不眷婦子從余此來其婦亦篤孝惕然感之故)
(和前篇有石建姜龐之句又復惮懷同安君李章故復有牛衣之句悲君亡而喜余存也)
次韻穎叔觀燈
安西老守是襌僧到處應燃無盡燈永夜出遊從萬騎
諸羌入看擁千層便因行樂令投甲不用防秋更打冰
振旅歸來還侍燕十分宣勸恐難勝
次韻王晉卿上元侍宴端門
月上九門開星河繞露臺君方枕中夢我亦化人來光
動仙毬縋香餘步輦回相從穿萬馬衰病若為陪
上元侍飲樓上三首呈同列
澹月疎星繞建章仙風吹下御爐香侍臣鵠立通明殿
一朵紅雲捧玉皇
薄雪初消野未耕賣薪買酒看昇平吾君勤儉倡優拙
自是豐年有笑聲
老病行穿萬馬羣九衢人散月紛紛歸來一點殘燈在
猶有傳柑遺細君
四十年前元夕與故人夜遊得此句
午夜朧朧淡月黃夢回猶有暗塵香從横滿地霜槐影
寂寞蓮燈半在亡
題祥符久師房上元日
門前歌鼓鬭分明一室蕭然冷欲冰不把琉璃閒照佛
始知無盡本無燈
次韻定國上元閒遊見寄(三首)蘇轍
棄柳良宵君謂何清天流月鑑初磨莫辭病眼羞紅燭
且試春衫翦薄羅蓮豔參差明綉戶舞腰輕瘦囀新歌
少年微服天街闊何處相逢解珮珂
繁燈厭倦作閒遊行列僧居院院留月影隨人深有意
車音爭陌去如流酒消鑿落寧論小魚照琉璃定幾頭
過眼繁華真一夢終宵寂寞未應愁
燈火熏天處處同暗遊應避栢臺驄高情自放喧闐外
勝亊偏多淡泊中平日交遊徒夢想都留歌吹憶年豐
知君未有南來意歸去相從先與鴻
上元後一日觀燈寄王四
城頭月减一分圓城裏人家萬炬然紫陌羣遊逢酒伍
紅裙醉舞向人妍且爲行樂終今夕共道重來便隔年
遙想猖狂夜深處河沙飛水濕歸韉
上元夜作司馬光
老去年華祗自驚又逢嘉節向新城春凌半夜寒猶重
月到中天色更清上客風流連宿醉遊人歌調得新聲
還思鳳闕行時令紅徹朱欄萬燭明
和次道大慶殿上元迎駕
鳳律年華到尚新九重氣象已成春片雲低拂羽林仗
宿雨先清紫陌塵玉殿鳴鞘傳警蹕彤庭委珮集簮紳
闕前無復龍魚戲自有驩遊億萬人
閏正月十五日夜監直對月懷諸同舍(二首)
霧淨金波溢天高碧幕空夜寒雖料峭春意自冲融熠
熠技上露修修竹杪風暫還林野興不似畜樊籠
澹薄春雲散低昂北斗横徹分漢津鴈靜識建章更濁
酒怜虚爵高文憶友生前軒空不掩悵息負孤清
和子淵元夕
神降蕉蓁鬭角齊銀蟾金影玉繩低風傳絲管交加發
燈滉星河上下迷清醴横飛金鑿落香塵不染錦障泥
誰知此夕齋祠客近在宫城槐柳西
上元書懷
老去春無味年年覺病添酒因脾積斷燈爲目疴嫌勢
位不知好紛華久已厭唯餘讀書樂暖日坐前簷
和子華相公上元遊園(二首)
明月華燈望衆樂寒梅日榭與公遊横霄午枕蠲春困
誰擬連宵醉玉甌
和上元日遊南園賞梅花
梅簇荒臺自可羞相君愛賞戀宵遊未言美實和羹味
且薦清香泛酒甌
上元戲呈貢父王安石
車馬紛紛白晝同萬家燈火暖春風别開閶闔壺天外
特起蓬萊陸海中盡取繁華供俠少只分牢落與衰翁
不知太乙遊何處定把青藜獨照公
上元從駕集禧觀
照陵持槖從遊人更見熙寧第四春寶構中開移玉座
華燈錯出映垂紳樓前時看新歌舞仗外還如舊繳巡
投老逢時追往亊却含愁思渡天津
癸卯追感正月十五日事
正月端門夜金輿縹緲中傳觴三鼓罷縱觀萬人同警
蹕聲如在嬉遊事已空但令千載後追詠太平功
上元夜戲作
馬頭乘興尚誰先曲巷横街一一穿會道滿城無國豔
不知春戶鎻嬋娟
和孫右司杭州道上過元夕張無盡
三五皇州夜色鮮使君方事武陵蠻華燈邈想端門外
翠輦初臨太一還月滿九衢聞舜樂雲開雙闕見堯顔
自憐風雨新城道陟彼崔嵬我馬艱
平陽道中通上元
元夕吾何處吾行次晉郊樂棚垂葦蓆燈柱縛松梢狸
婦朱雙臉村夫赤兩骹春田誇積雪酒膽醉仍嘐
上元秭歸溪西社火點燈(二首)
萬丈遊燈遶石坡溪西保社事黃魔草花灼灼迎新福
腰鼓鼕鼕踏舊歌
溪西燈社寶蓮臺一點光明遠更開料得長楊宫裏見
却疑仙仗下雲來
次韻子瞻元夕&KR0034;從端門(三首)
黃庭堅
赭黃繖底望龍章不斷唯聞寶炬香一片韶音歸複道
重瞳左右列英皇
端門魏闕欝崢嶸燈火成山輦路平不待上林鶯百囀
教坊先已進春聲
仗下蕃夷各一羣機泉如雨自繽紛諦觀香案傍邊吏
却是茅山大小君
和宋中道元夕十一韻梅堯臣
鼓聲闐闐衆戲屯萬仞太華臨端門端門兩廂多結綵
公卿嬌女爭交奔接板連牀坐珠翠簾疎不隔夭妍存
車駕適從馳道入燈如徹星天向昏赭衣已御鳳樓上
露臺室看簇鈿轅山前綘綃垂露薄火龍矯矯紅波翻
金吾不飭六街禁少年追逐乘大宛呼庖索醑鬭豐美
東市幢幢西市喧持錢不數買歌咲玉杓注飲琉璃盆
小而精悍監主簿夜對經史多討論比諸豪俠乃自苦
明日苜蓿盈盤飱
正月十五夜出遊
不出只愁感出遊為自寬貴賤依儔匹心復殊不歡漸
老情易厭欲之意先闌却還見兒女不語鼻辛酸去年
與母出學母施朱丹今母歸下泉垢面衣少完念爾各
尚幼藏淚不忍看推燈向壁队肺腑百憂攅
和宋中道元夕
結出當衢面九門華燈滿國月半昏春泥踏盡遊人繁
鳴畢下天歌吹喧深坊靜曲走半轅爭前鬭盛忘卑尊
靚粧麗服何柔温交觀互視各吐吞磨肩一過難久存
眼尾獲笑迷精魂貂裘比比王侯孫夜闌鞍馬相馳奔
上元從主人登尚書省東樓
閶闔前臨萬歲山燭龍銜火夜珠還高樓迥出星辰裏
曲盖遙瞻紫翠間轣轆車聲碾明月參差蓮焰競紅顔
誰教言語如鸚鵡便著金籠密鎻關
自和
沉水香㷊金博山杜陵誰復與車還馬尋綺陌知何曲
人在珠簾第幾間法部樂聲長滿耳上樽醇味易酡顔
更貧更賤皆能樂十二重門不上關
又和
康莊咫尺有千山欲問紫姑應已還人似嫦娥來陌上
燈如明月在雲間車頭小女雙垂髻簾裡新妝一破顔
却下玉梯鷄已唱謾言齊客解偷關
和宋中道元夕
春風未解吹殘雪燈燭迎陽萬戶燃競看繁星在平地
不妨明月滿中天赭袍已向端門御仙曲初聞法部傳
車馬不閒通曙色康莊時見拾珠鈿
和王景彛正月十四日夜有感
燈光暖熱夜催春天半樓開飲近臣馳道横頭起山岳
露臺周匝簇車輪隔簾豔色多相照下馬輕豪各競新
我已暮年殊趣嚮濃油一盞桉邊身
次韻和景彛元夕雨晴
春雲收莫城九陌洒然清星出紫霄下月從滄海明車
音還似晝鼓响已知晴靜閉衡門卧無心學後生
元夕同次道中道平叔如晦賦詩得閒字
金輿在閶闔簫吹滿人寰九陌行如晝千門夜不關星
通河漢上珠亂里閭間誰與聯輕騎宵長月正閒
上元夜雪有感(二首)
去年昭亭陽今夜苦風雪及雪在京城宵燈亦為滅
石花廣袖輕梅蕊新粧潔忽忽競迎家陌上亂車轍
上元雪
春雪如蝴蝶春燈如百花漫漫飛不已愁殺萬千家我
今無復夢擁被讀南華
次韻王景彛正月十六日夜省宿過景靈街
宫街不閉東城月圓影纔虧夜色春自躍金羈來宿省
從他錦帳漫誇人燈光遠近疑爭晝歌管高低競起塵
我老都無游樂意似君情况睡侵晨
上元夕有懷子華閣老
一歲老一歲新年思舊年東樓嘗共望九陌聽爭先白
髮更中笑舞姝應轉妍追隨都已倦強對月明前
上元輦下觀燈韓維
綘焰凝空照寶臺月華通夕九門開倚歌玉筦能高下
銜詔丹鳬自去來仙醴沉酣遼海使風詞雄麗帝王材
爲民祈福年年事長對南山托壽杯
辰州上元王庭珪
留滯遠湘浦飄如雲水僧來為萬里客又看一年燈翠
幰褰珠箔高樓俯玉繩鰲山今夜月應上最高層
上元口號張正已
綉車簫鼓動香街鐵鎖龜城度曉開仙鳳傳香留蜀國
夜龍啣燭上蓬萊月如流水隨天遠人似夭桃出洞來
無限風光追不盡只驚信馬到瑤臺
和魏衍元夜同登黃樓陳師道
車馬競清夜人物秀三楚望臨得免俗兹樓豈時睹同
來兩稚子冠者亦四五落落俱可人頗亦厭歌鼓山月
出未高潜鱗動寒渚檣燈接疎星奪目粲不數魏侯轉
物手百好趨就叙得句未肻吐秀氣出眉宇水淨納行
影山空答修語夜氣稍侵肌鳥駭去其侣清游豈有極
喜事戒多取投靜未免喧於今豈非古永懷寂寞人南
北忘在所横嶺限魚鳥作書欲誰與情生文自哀意動
足復佇凴檻共一默望舒已侵午
和元夜
笳鼓喧燈市東輿避火城彭黃爭地勝汴泗迫人清梅
柳春猶淺關山月自明賦詩隨落筆端復可憐生
上元夜飲值文安君誕辰張耒
新正值嘉節時雨霽良宵林坰敞梵刹香煙霾白毛士
女傾都出夾路輪蹄驕誰能衡茅下寂寞守無聊載御
芳蘭饌無辭玉色醪況值私庭慶祝壽比蟠桃
壬午正月望夜赴臨汝宿襄城古驛縣有古寺
家人輩夜往焚香襄城古邑也可以眺二室地
爽塏退之所謂潁水嵩山豁眼明者癸未元夕
謫居齊安携家遊定惠妙園承天大雲東禪蓋
出雨夜有感示秬秸
江城收燈寒寂歴里巷閉門不復出蓬茅數屋逐臣廬
門前樵牛卧斜日老人擁褐爐前睡夜冷不眠思往事
去年襄城古驛亭野(一作郵)縣風埃尋古寺周楚川原氣
象存峴山紫邏秀連雲地留寶鼎周京貴山拱泥金神
岳尊齊安江山漁樵市誰料今年身到此大江遶郭風濤
翻城中岡壠無平地青紅剪綵奎影燈漁夫樵婦來相
仍短簫急鼓聚兒女叢詞夜半鸕鷀驚浮生夢境何足
計呼童且閉柴門睡百年江上誰得知干木隨身聊一
戲
上元日早起贈同遊者
夜長人散殘更月曉陌空存舊車轍彩燈城市已春風
枯木人家猶臘雪強起相逢酒未醒殘膏宿火尚熒熒
歸來更拂障泥錦金約黃昏信馬行
上元日思京輦舊遊(三首)
萬雉春城碧綘霄上元雕輦盛遊遨遲遲瑞日低黃繖
爍爍榮光上赭袍雲捲珠簾開綵雉山蟠玉闕枕仙鼇
長安一别將華髮溪竹山松夜寂寥
九門燈火夜交光羅綺風來撲鼻香信馬恣穿深柳巷
隨車偷看隔簾粧身拘薄宦安知樂心逐流年暗减狂
留滯山城莫嗟歎貂蟬從古属金張
隨計當年寄玉京一時交結盡豪英倒觥零亂迷籌飲
醉帽斜欹並轡行仕路飛騰輸俊捷山城留滯感功名
兹辰強酌清樽酒寒氣蕭蕭月正明
和宋二上元迎駕
拜揖清光咫尺間雕輿欲度更林班蓬萊不動鰲頭穩
閶闔未開天上關老去一官居簡策春來歸夢滿淮山
自慚衰病猶隨俗醉逐遊人月下還
上元後步西園
物態欣欣換舊年收燈城市却蕭然風光欲到冰霜樹
日月初回雨露天近水遠山情杳杳碧雲芳草思綿綿
酬春欲辦千缸酒洒掃花前作醉眠
上元夜得三絶句
清晨謁帝大明宫拜賜歸來夜過中(余在秘書近十年每歲上元晨趨大)
(慶迎駕近晚駕回駐大慶門上宰相已下普皆賜茶酒拜謝過擇一二同舍擇勝處縱觀至夜分醉歸歲率以)
(爲常)一夢十年身老矣山城風月作過從
沽酒壚邊人若市筭商亭下浪連天張君官況今如此
豈有功夫作醉眠
江邊燈火似秋螢哀怨山歌不忍聽自怪今春牢落甚
禪房止酒讀騷經
上元阻雪和景方
羡君年少感遊春顧我無聊似厄陳東市牛車泥到飲
不勞舉袂障紅塵
正月十八日四絶句
幽人睡足聞春鳥共喜暉暉日滿籬里巷收燈人寂寞
隣家夫婦賃舂歸
收燈城市接荒村翁媪躭眠日已暾何事牧童能早起
緩驅白牯出柴門
道傍蘭若冷於秋近客開門一比丘夜久無人風露冷
空廊飢鼠竊膏油
山下書生業讀書荻籬葛蔓避人居最憐無奈窮躭酒
時遣羸童致一壺
奉和聖製上元夜晏殊
蘭燈照夕開南闕星弁飛樓拱北辰在鎬正逢全盛日
祝堯皆是太平人流風舞妙翻成字積雪歌長廻遶塵
鸞鵲寶函頒睿什明良賡載想同倫
扈從觀燈
詰旦雕輿下桂宫盛時為樂與民同三千世界笙歌裏
十二都城錦繡中行漏不能分晝夜遊人無復辨西東
歸來更坐嶕嶢闕萬樂錚錚蠟炬紅
奉和聖製上元夜
勾芒司節令鶉火中星規廣陌消塵霧重城集宴嬉仙
韶聞玉琯寶熖列瓊枝萬國同嘉會胥庭即此時
奉和聖製上元(三首)
協風陽律應滿砌莢蓂新綘闕羅千衞華燈曜百輪悠
悠未央夜粲粲彼都人萬㝢今無外登臺共樂春
鳳掖千門迥金缸四照然市闤通夜闕歌肆與雲連疉
鼓迷清漏遊車際曉天泛膏仍潔祀蠶麥佇登年
鶉火告中時皇州盛若兹九陽同化洽萬彙得春熙樓
月將收晚歌雲欲度遲布和周海域翾蠕遂攸宜
上元夕次韻答張諫議
歌吹歡娛夕衡門可屬垣九城寒漏徹三市寶燈繁酒
想嵇山醉詩慙淺樂翻如容陪後乘那避八騶喧
次韻和天章范待制上元從事會靈觀
春鶯欲滿枝荷槖從遊時旭日生華盖靈風入羽旗酒
含琱玉淺香度博山遲共識天顔近都忘晝漏移
丁卯上元燈夕(二首)
九衢風靜燭無煙寶馬香車往復還三十二天應降瑞
盡移星斗照人間
百萬人家戶不扄管絃燈燭沸重城遊車正滿章臺陌
爲報天鷄莫浪鳴
正月十九日京邑上元收燈之日
星逐綺羅沈曙色月隨絲管下層臺千輪萬轂無尋處
祇似華胥一夢廻
元夕
星粲寶燈連九市水流香轂渡千門姮娥有似隨人意
柳際花前月半昏
上元日詣昭應宫分獻凝命殿以憲職不預班
健獨歸書事
别殿香三炷斜廊酒一杯官閒非侍從騎馬却歸來
元夕呈冲卿侍郎范成大
人間勝事不常有自古年華無重回半夜飛雲併行月
平明微雨拂輕埃蓮花正在山頭發桃樹應從洞裏開
寄語夫君急行柬省闈看是辟書來
上元有感
嶽樹五千仞蓮花千萬枝宛然明月夜非是少年時已
自歡悰少那堪官緒羈人言急行樂何以且遲遲
上元觀燈
萬家羅綺競喧闐樂事能并在錦川蘭燭連衢千對爛
冰輪此夕十分圓喜逢蜀國尋春日正是摩陀供佛天
人物熙熙醒醉裡却思風景似當年
和
通宵車馬鬭駢闐競賞華燈遍蜀川舞䄂有時回雪妙
歌聲到處貫珠圓銀缸弄影將殘夜玉魄無輝欲曉天
誰識藩侯與民樂蚩蚩猶望乞豐年
長安上元賈崇儀
雍國唯今夜通衢嘉致新朱樓萬家月芳樹一城春遠
近笙簧韻往來車馬塵星移天欲曉猶有未歸人
上元景燈紀事
泛膏聞舊典秉燭嗣芳辰霞破初迎月寒林即讓春鈞
天移帝樂北斗下城闉匝地沉香燎浮空羅韈塵並珂
馳寶仗分幜騖雕輪忽去騰夷路還來競要津酒胡矜
酎美梅額衒粧新誰見甘泉畤昏祠遂至晨
元夜觀正陽賜宴
雲端嶢闕下呼鞭綵樹遙分坐殿前山戲百層平樂地
佛輪千影瑞陀天祥風入助銀花麗寶月來供雉扇圓
獻歲承平多樂事擊鞭誰美唱唐年
上元日駕幸太乙宫燒香孫固
金輿晨動暖風微比屋歡呼望帝暉天喜宴開祈福地
雲深香滿侍臣衣九韶鳳舞當雙闕萬燭龍趨護六飛
為與吾民同樂事月寒猶未下端闈
恭和吕公著
雪消春動氣清微夾道都人望帝暉法部已調絲竹管
御袍初進赭紅衣康衢彌節嚴三衞真館焚香降六飛
宴罷瑤池回蹕晚五雲通夜擁端闈
恭和韓縝
落落星垣下紫微亭亭黃繖麗晴暉清都窈窕琳為屋
絳節森羅羽作衣夷樂造庭雙寉舞華燈填道六龍飛
樓前方象齊傾首髣髴消垠認帝闈
上元日劉筠
漢典久傳祠太一竺墳亦說會夫人蟾蜍吐耀祥輪滿
菡蓞凝華寶炬新風轉相竽來帝樂香焚夾道雜車塵
承平多慶羣歡洽益見嚴宸奏紫旻
奉和聖製工元
瑞莢盈端月神燈燦寶輝執金停檄騎坐狄敞朝扉激
徵清歌歇晞陽醉客歸可封家自樂不獨在輕肥
奉和御製上元(二首)
仄鼓遲春漏千燈晃夕輝晴塵迷繡轂嚴鑰敞金扉笳
角歌相續旗爭醉不歸多歡逢舜旦薰唱致民肥
習習條風上元夕皇皇盛服彼都人泛膏寶典吳詞舊
試鼓漁陽稱曲新金界千輪凝佛火香街萬室待車塵
初年行樂羣心悦景福穰穰錫九旻
闕下元夕令領寄大有張詠
月華瀟洒始徘徊時起平津雅宴開照座玉山皆俊彩
驚人綺句盡仙才秋風未泛䲭夷檝浮世皆登郢隗臺
的被隣翁深鄙誚尚迷繁盛不歸來
元夕感事悼季女之亡崔正言
簫鼓無聲霧月昏焚香燒燭為招魂空揩老淚窺簾幕
不見吾兒入畫門
上元夕觀燈(四絶)韓駒
百千燈對水晶簾尚覺遊人意未厭衰病只思田舍樂
夜歸煙火望茆簷
玉作芙蓉院院明博山微度小崢嶸直言水北人稀到
也有槃珊勃窣聲(漢書云婦人行貌)
淡淡新妝帶淺啼催車只待日平西驊騮宜自知人意
散入千花了不嘶
開卷愛公如季益解言明月逐人來多情好共春流轉
刻燭催詩又一回
上元喜雪楊齊
靈威手擊蒼龍鞭和風一道飛騰天天公欲報大有歲
六花助與芳菲權紫姑雲輦歸時節太光碾碎桄榔葉
曉來樓閣萬家春白玉鴛鴦瓦新疉壠頭耕父被單褐
望歲欣欣掉歌舌王孫却恨此宵寒蘭膏凍黑香輪滑
元夕陪韓史君山前宴飲安行
上元燈燭何煌煌芙蕖萬朵呈春芳流星幾點墜平地
化作毬燭懸康莊我公高才作太守與民快樂歌時康
高結山樓躡雲漢森列萬象如飛揚炬盆熖熖輝北斗
黃金點點飛紅光闐然鼓樂奏雜遝洞天隱隱聲何長
盛開華筵宴僚屬妖姬舞妓妍新裝優俳戲劇盡堪樂
遊人士女如堵墻休誇蓬萊第一島只此仙境猶相望
我公欣逢好時節爛然一舉嚼百觴佇觀飛詔歸帝鄉
他年遺愛留甘棠
應求上元長葛與同寮出城
清晨出城西聯騎馳郊疆平蕪淨原野古木間清黃春
首月方半微風扇春陽曉寒輕料峭暖日曨暉光馬逸
道途平疾驅無遽遑捨馳古祠下杖藜緣高崗危亭極
目界西眺嵩與印邑古公事簡為僚非怠荒載酒訪春
華寧辭疾飛觴興盡相言旋仰看歸羽翔(予在東袁日應求寄此二)
(詩來漫錄之)
上元至南劔州大雨寄泉州許通判
蔡襄
路遶溪回不計程行郵今復宿延平隂雲藏月不知處
急雨落天無數聲病起尚疑羣蟻鬭夢餘初聽一鷄鳴
泉山去歲同遊賞唯有知君識此情
上元夜復覩御駕時御端闈宣諭臣寮上元觀
燈以為遊賞與萬民同樂
叠聳青峰寶炬森端闈初晚翠華臨宸遊不為三元夕
樂事全歸萬衆心天上清光開野色人間和氣却春隂
要知盡作華封祝四十年來惠化深
上元宋君甫洎諸公同飲
故國逢君慰喜偏清宵行讌重留連山樓上火人初合
天漢無雲月自圓樂色時聞花院裡春風都在酒旗邊
莫辭徹曙須沉醉後會還應不計年
和人上元回文沈遘
情感此宵元切恨遣懷高唱一聲歌清澄月滿鋪逵路
烜赫蓮開未綠荷觥酒滯時追伴侣袖香凝處想紈羅
更深候望遙腸斷爽約人歸不我過
歲時雜詠卷八
