歲時雜詠卷四十六宋蒲積中編
十月
十月九日題雲夢亭崔櫓
薄烟如夢雨如塵霜景晴來却勝春好住池西紅葉樹
明年今日伴何人
十月戊寅梁簡文
喧塵是時息静坐對重巒冬深柳條落雪後桂枝殘星
明霧色静天白鴈行单雲飛乍想閣水皓遠凝紈晚橘
隠重屏枯藤帶迥竿岳陰連水氣山峰添月寒
代孟冬寒氣至劉鑠
白露秋風始秋風明月初明月照高樓露落皎玄除迨
及凉雲起行見寒林疎客從遠方至贈我千里書先叙
懷舊愛末陳久離居一章意不盡三復情有餘願遂平
生眷無使甘言虛
十月奉教作李嶠
白藏初送節玄律始迎冬林枯黃葉盡水耗綠池空霜
帶臨庭月寒隨入牖風別有歡娱地歌舞應絲桐
十二月樂遊詩十月郭元振
十月嚴陰盛霜氛下玉臺羅衣羞自解綺帳待君開銀
箭更籌緩金爐香氣來愁仍夜未幾已使炭成灰
孟冬杜甫
殊俗還多事方冬變所為破柑霜落爪嘗稻雪翻匙巫
岫寒都薄烏沙瘴遠隨終然减灘瀨暫喜息蛟螭
同羣公十月朝宴李太守宅高適
良牧徵高賞褰帷問考槃歲時當正月甲子入初寒已
聽甘棠頌欣陪旨酒歡仍憐門下客不作布衣看
憶長安十二詠樊珣
憶長安十月時華清士馬相馳萬國來朝漢闕五陵共
臘秦祠晝夜歌鐘不歇山河四塞京師
狀江南十二月每句須一物形狀
謝良輔
江南孟冬天荻穗軟如綿綠絹芭蕉裂黃金橘柚懸
孟冬蒲津關河亭作吕温
息駕非窮途未濟豈迷津獨立大河上北風来吹人霜
雪自兹始草木當更新嚴冬不肅殺何以見陽春
河南府試十月樂詞李賀
玉壺銀箭稍難傾釭花夜笑凝幽明碎霜斜舞上羅幕
燭龍兩行照飛閣珠帷怨卧不成眠金鳳刺衣著體寒
長眉對月鬭彎環
十月
十月五日見菊上蜂梅堯臣
黃蜂得晴日不道菊開稀向蕊晚寒起落叢無力飛輕
輕難自舉帖帖一何微莫問巢房處斜陽奈欲歸
十月十二日夜孤宿寄内張耒
寒夜欺老人展轉睡不足長年怕為客况此空齋宿嗈
嗈度雲鴈瑟瑟受霜竹凍骹冷如植不覺重衾燠天明
起冠櫛淡日初照屋寄聲家具酒買魚烹鴈鶩
十月十四日以病在告獨酌蘇軾
翠柏不知秋空庭失搖落幽人得佳蔭露坐初獨酌月
華稍澄穆霧氣尤清薄小兒何所知相語翁正樂銅爐
燒栢子石鼎煮山藥一杯賞月露萬象紛酬酢此生獨
何幸風纜欣初泊逝逃顔跖網行赴松喬約莫嫌風有
待謾欲戱寥廓泠然心境空髣髴来笙鶴
十月十五日早飯清都觀逍遥堂
黃庭堅
心游魏闕魚千里夢覺邯郸黍一炊蔬食菜羹吾亦飽
逍遥堂下葉辭枝
十月十六日記所見蘇軾
風高月暗雲水黃淮陰夜發朝山陽山陽曉霧如細雨
炯炯初日寒無光雲收霧卷已亭午有風北来寒欲僵
忽驚飛雹穿戶牖迅駛不復容遮防市人顛沛百賈亂
疾雷一擊如頹墻使君来呼晚置酒坐定已復日照廊
恍疑所見皆夢寐百種變怪旋消亡共言鮫龍厭舊穴
魚鱉隨徙空陂塘愚儒無知守章句論說黑白推何祥
惟有主人言可用天寒欲雪飲此觴
十月十八日梅堯臣
霜梧葉盡枝影疎井上青絲轉轆轤西廂舞娥艷如玉
東楯貴郎才且多纏頭誰惜萬錢錦映丫自有明月珠
一為轆轤情不已一為梧桐心不枯此心此情日相近
卷起飛泉注玉壺
古詩
十一月
十一月中旬至扶風界見梅花
李商隠
匝路層層艷飛時裛裛香素娥惟與月青女不饒霜贈
遠虛盤手傷離適斷腸為誰人早秀不待作年芳
十一月奉教作李嶠
凝陰結暮序嚴氣肅長飈霜犯狐裘夕寒侵獸火朝冰
深遙架浦雲凍近封條平原已縱獵日暮整還鑣
憶長安十二詠劉蕃
憶長安子月時千官賀至丹墀御苑雪開瓊樹龍堂冰
作瑤池獸炭毡廬正好貂裘狐白相宜
狀江南十二月每句須一物形狀
吕渭
江南仲冬天紫蔗節如鞭海將&KR1069;作雪山用火耕田
河南府試十一月樂辭李賀
宫城團廻凛嚴光白天碎碎墮瓊芳撾鍾高飲千日酒
戰却凝寒作君壽御溝泉合如環素火井温泉在何處
今詩
十一月
和十一月八日圃人所小桃花
梅堯臣
常時開向杏花後今日綻當梅萼前不畏雪霜何太甚
繁英如火滿枝燃
前占寒食一百六算到其間未合開丹艷已先灰管動
不由人力與栽培
和十一月十二日與諸君登西園亭榭懷舊
冬日蕭條公府清獨將諸吏上高城而今何處異疇昔
鐡墓下聞狐夜鳴
莎徑依然見莎葉蓮塘無復有蓮花更看白水滿城下
說著當時龍骨車
十一月十三日病後始入倉
曾非雀與鼠何戀太倉為狐裘破不温黃狗補其皮霜
花逐落月綴在枯槁枝予年過五十瘦寝冰生肌
十一月十七日五首
寒更催欲盡曙色轉鷄吭鳴鴈曉北斗清笳凝夜霜空
山藏華晚故園歸夢長晨起臨清鏡悲嗟鬢已霜
寒著添綿衲朝脯折足鐺無言病居士面壁老胡僧佛
祖豈欺我乾坤終有憑宿年無一事高臥醉騰騰
山與晴天晚江連夕照紅高鴻知夜渚喬木受霜風買
酒缸須滿温爐火屢烘走逓定何物隨意柬衰翁
三杯無奈酒一褐有餘温眼下幸無事世間何足論山
僧元飽飯詞客謾招魂杖策何知詣門前老圃村
小霧今晨重山川不復分自然無日色那更挟霜雰烏
鳥依寒寂漁樵散暝昏一杯聊慰疾今吾憶韋君
古詩
十二月
十二月一日(三首)杜甫
今朝臘月春意動雲安縣前江可憐一聲何處送書雁
百丈誰家上水船未將梅蕊驚愁眼要取椒花媚遠天
明光起草人所羡肺病幾時朝日邊
寒輕市上山烟碧日滿樓前江霧黃負塩出井此溪女
打鼓發船何郡郎新亭舉目風景切茂陵著書消渴長
春花不愁不爛漫楚客誰聽棹相將
即看燕子入山扉豈有黃鶯歷翠微短短桃花臨水岸
輕輕柳絮點人衣春来凖擬開懷久老去親知見面稀
他日一杯難強進重嗟筋力故山圍
答崔賓客晦叔十二月四日見寄
白居易
今日歲餘二十六來歲年高六十二尚不能憂眼下身
因何更算人間事居士忘筌默默坐先生枕麴昏昏睡
早晚相從歸醉鄉醉鄉去此無多地
庚子臘月五日司空圖
複道朝嚴火延城夜漲塵驊騮思故第鸚鵡失佳人禁
漏虛傳點妖星不扼辰何當廻萬乘重覩玉京春
臘月八日於&KR2256;野石城寺禮拜
孟浩然
石壁開金像香山遶鐵圍下生彌勒佛四向一心歸竹
栢禪庭古樓臺世界稀夕嵐增氣色餘照發光輝講席
邀談柄泉堂施浴衣願從功德水從此濯塵機
十二月十九日酬王十八全素
元稹
君念世上川嗟予世瘴天那堪十日内又長白頭年
憶長安十二詠謝良輔
憶長安臘月時温泉綵仗初移瑞氣遥迎鳳輦日光先
暖龍池取酒蝦蟇陵下家家守歲傳卮
狀江南十二月每句須一物形狀
丘丹
江南季冬天紅蟹大如編湖水龍為鏡罏峰氣作烟
十二月奉教作李嶠
玉燭年行盡銅史漏猶長池冷凝宵凍庭寒積曙霜蘭
心未動色梅館欲含芳徘徊臨歲晚顧步佇春光
河南府試十二月樂詞李賀
日脚淡光紅灑灑薄霜不銷桂枝下依稀和氣解冬嚴
已就長日辭長夜
臘後歲前遇景詠意白居易
海梅半白柳微黃凍水初融日欲長度臘都無苦霜霰
迎春先有好風光郡中起晚聽衙鼓城上行慵倚女墻
公事漸閒身且健使君殊不厭餘杭
十二月拜起居表迴許渾
一章西奏拜仙曺迴馬天涯北望勞寒水欲春冰綵薄
曉山初霽雪峰高樓形向日攅飛鳳宫勢凌波壓抃鰲
空鎻烟霞絶巡幸周人誰識欝金袍
今詩
十二月十一日早苦寒與家婦酌酒因成古風
張耒
寒夜不可旦老鷄鳴苦遲晨興出戶視風折山海枝最
蚤堂東梅冽寒亦弄姿夜来月中影窺我讀書帷中庭
石井欄晨汲氣如炊今日復何事環珮聮冰澌甕甖有
芳醇庖舍具鮮肥地爐熾新炭三酌對山妻
十二月十三日喜雪梅堯臣
三月朔風吹暗沙蛟龍卷起噴成花花霏萬里奪曉月
白石爛堆愁女媧大明廣庭踏朝賀雉尾不掃粘宫靴
宫中才人承聖顔捧觴稱壽呼南山三公免責百姓喜
斗酒十千詎復慳
十三日雪後晚過天溢榴堤上行
堤上殘風雪榴邊盛酒樓據鞍衰意盡倚檻艷歌留海
月開金鑑河冰卧玉虬當年洛陽醉偏憶薰糟丘
和十二月十七日雪
殘冬勁臘已過半曉雪先春何處來豈是全資南畆麥
多應不分北枝梅庭中未許兒童掃林上惟愁狂吹催
莫問兔園同賦客相如居右最為才
十二月十八日會飲園夫頭桃花
宋祁
今歲臘未破明年春尚賒天教摧朔氣先霏塞南花
晚秀尚可惜早開真訝竒君看早開處定是向南枝
己夘十二月二十九日感事張耒
高樓乘興獨登臨搔首天涯歲暮心帶雪臘風藏澤國
犯寒春色着烟林山川極目風光異歲月驚懷老境侵
可是斯文天遂喪楚囚何事涕沾襟
蹉跎流落已華顛又見荆湖一歲遷人怯苦寒愁短日
天收殘雪放新年園林寂歷飄梅後里巷經過守歲前
自料知非猶得在潛心久學衛蘧先
臘月下旬偶作
啄塊饑禽傍短籬飛鳶一笑起高枝君看草木冰霜凍
都是東風欲到時
風折蒹葭冰結澌燕鴻相語定歸期淮南水闊山長處
少待燕山霰雪歸
歲暮烟霜澤國寒晚鴉鳴處是柯山地爐有火樽餘酒
自起焚香深掩關
殘臘
臘雪初消上古臺桑郊向日綵旗開山横南陌城中見
春逐東風海上來老去每驚新歲换病多能使壯心摧
自嗟空有東陽瘦覽物慙無八詠才
殘臘獨出蘇軾
幽尋本無事獨往意自長釣魚豐樂橋採杞逍遥堂羅
浮春欲動雪日有清光處處野梅開家家臘酒香路逢
𦕈道士疑是左元放我欲從之語恐復化為羊
江邊有微行詰曲背城市平湖春草合步到棲禪寺堂
空不見人老稚掩關睡所營在一食食已寧復事客來
豈無得施子静掃地松風獨不静送我作鼓吹
殘臘
逼老憂添歲居貧憚製衣吝妻憐酒嫩饞稚幸豚肥俗
累隨年盡春光趁臘歸莫嫌花未發明哲玩先幾
歲時雜詠卷四十六
