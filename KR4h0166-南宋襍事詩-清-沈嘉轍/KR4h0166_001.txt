南宋襍事詩卷一錢唐沈嘉轍撰
蘢蔥佳氣儷山川南渡開基大寶傳為有文章京樣好
中興留得幾遺編
(宋會要紹興元年内殿宣示大宋受命中興之寶中興御府藏玉寶十有一一曰鎮國神寶二曰受命寶)
(三曰天子之寶四曰天子信寶五曰天子行寶六曰皇帝之寶七曰皇帝信寶八曰皇帝行寶九曰大宋)
(受命之寶十曰定命寶十一曰大宋受命中興之寶方輿勝覽飱月香水影之清文章京樣覽雲陣銀)
(山之壯意氣天豪年玉海建炎三年胡安國上中興策十四篇紹興二權邦衡獻中興十議四年汪藻)
(上建炎中興詔旨三十七冊七年林保獻中興龜鑑八年李昌言進中興要覽十篇九年汪伯彦上建炎)
(中興日歷五卷十二年漢州布衣陳靖獻中興論統淳熙十二年上中興禮書先是紹興元年趙子書上)
(言政和宣和因革禮渡江後皆失請事加修纂至是書成賜名中興禮書嘉泰二年費士寅等續纂中興)
(禮書八十卷又李綱編建炎中興記三卷張浚進中興備覽四十一篇李璧中興戰功錄敘云中興十二)
(處戰功列於銓法熊克撰中興紀事本末一名中興小歷文獻通考梁克家等上中興會要二百卷何異)
(撰中興百官題名五十卷末案以上諸目惟禮書續禮書備覽戰功錄紀事本會要百官題名並見於)
(文淵閣書目而文淵閣所藏更有中興聖政中興百官年表中興編年備要中興繫年錄中興政要中興)
(大事記内閣書目有施清臣中興三朝聖訓焦氏經籍志有陳均中興編年舉要菉竹堂書目有中興目)
(錄絳雲樓書目有中興繫年要錄大抵中興諸書見於諸簿錄者可考也其不錄者皆佚巳惟焦氏所載)
(高宗實錄五百卷孝宗實錄五百卷光宗實錄一百卷寧宗實錄三百卷此據宋史藝文志而列之未必)
(有完書也)
炎炎大詔下彤階摩勒青珉兩壁排喜得華恩加上舍
眀朝宰相送光齋
(古文淵鑑宋高宗幸學手詔朕聞周建外史掌五帝三皇之書漢選諸儒定九流七略之奏文德之盛後)
(世推焉仰惟祖宗開建冊府凡累朝名世之士由是以興而一代致治之原蓋出於此朕嘉與學士大夫)
(共宏斯道乃一新史觀新御榜題肆從望幸之忱以示右文之意嗚呼士習為空言而不為有用之學久)
(矣爾其勉修術業益勵猷為一德一心以共赴亨嘉之會用丕承我祖宗之大訓顧不善歟曝書亭集)
(宋高宗御書石經紹興十三年知臨安府張徵摹石淳熙四年詔知府趙磻老建閣於太學題曰光堯石)
(經之閣元時楊璉正伽造白墖於行宫故址取石壘墖杭州路廉訪經歷申屠致遠力持不可已損其什)
(一明嘗熟吳訥乾州宋廷佐先後按浙或覆之廊或甃以瓴甋崇正末廊圮嵌諸壁中左易二書六詩十)
(有二禮向有學記經解中庸儒行大學五篇今惟中庸片石存爾其南則理宗大書御製序四碑右則春)
(秋左氏傳四十八碑闕其首卷通計八十七碑非足本矣秦檜一跋吳訥椎碎其詞見學士院中興紀事)
(本末君子無取也列楓窗小牘思陵以萬幾之暇御書六經論語史記傳刊石立於太學王宗沐續)
(資治通鑑紹興十三年作太學以岳飛宅為之在前洋街宋史紹興十三年七月國學大成殿告成奉)
(安廟像明年二月國子司業高閎請幸學上從之帝遂作先聖及七十二子贊冠以序文親灑宸翰揭之)
(大成殿上二十六年石刻於國子監淳熙四年孝宗幸太學嘉泰二年寧宗幸太學淳祐元年理宗幸太)
(學咸淳三年度宗幸太學七朝野雜記太學養士最盛於崇光間紹興中詔以百人為額上舍生三十)
(員内舍生百員外舍生百七十員每三年科場率四人而一若即行校藝而升上者則不待選舉而徑釋)
(褐焉送癸辛雜識太學先達歸齋各有光齋之禮宰執則純金碗一隻狀元送鍍金魁星杯柈一副漕)
(帥新除各齋有十八界送二百千酒十尊又學規輕者關暇重者前廊關暇又重則遷齋)
百寮印信久無存遺得龍章守子孫三百餘年十五押
誰知制誥代天言
(朱子語錄南渡後印信散失諸司往往借用舊印有以不便請者又因費重而止或問朱子奏狀借用縣)
(印否曰豈惟縣印尉印亦可借嘗見縣丞借用漕使印諸司舊印借用上下彼此皆所不計簣齋雜著)
(余家蓄有建炎勅文一紙孟御史陸銑安撫兩河時所受書以淡墨可二寸許筆勢飛動題建炎元年七)
(月十八日璽識分明正思陵手筆蓋此時兩河尚在版圖也篁墩文集有題蘄水程氏所藏南宋錄用)
(伊川先生子孫誥祖□太祖元押)(癸辛雜志宋十五帝御押□太□太宗□太宗元押真宗)
(□□仁宗□□英宗□神宗宗帝哲宗□徽宗理欽宗高宗孝宗光□寧宗且)
(宗押□度宗用霏雪錄嘗聞宋故事惟押字上親書有字則不寶說略宋勅俱草書後用三省長)
(官僉押銅三朝北盟會編高宗得開圖書匠舒通能刊金銀圖書取縷塵白字令刊白文為璽由是人)
(皆效之)
雄才始事氣方酣一尺書圅懇再三可惜聲聲蘇武令
至今遺恨諭江南
(朝野雜記靖康末高宗與李忠定公書構頓首頓首天未悔禍乘輿蒙塵問之心焉如割巳令會兵返擊)
(冀遂奉迎而歸方今生民倒懸諒非不世之才何以協濟閣下學窮天人忠貫金石是用盡復公舊職澤)
(被斯人功垂竹帛乃公素志想投袂而起以振天人之溺以副蒼生之望所祝道中倍如保護謹啟構頓)
(首觀此則高宗屬意於忠定可見矣是詞譜紹興初都下盛傳蘇武令一詞聲韻凄楚言李綱丞相作)
(偕歷代臣鑑王倫使北還綱疏曰今倫之歸與金使來乃以招諭江南為名不著國號而曰江南不云)
(通問而曰招諭此何禮也陛下其勿輕許高按李綱伯紀撰梁溪集一百八十卷蒲室集題宗書云)
(高宗為中興之主不能用李綱宗澤深為可惜然慈仁謹儉可謂守文之主肇運中興亦有由也)
小臣觸諱玉墀東聖主天懷寫至公一點君心千古事
兒孫何地敢㤀忠
(吹劍錄高宗策進士有犯御名者上曰朕豈以已妨人進取歷代臣鑑韓世忠得疾戒家人曰吾名世)
(忠汝曺母諱忠字諱而不言是忘忠也荀玉海例言宋時極重廟諱如桓譚為亘譚荀勗為勉魏徵為)
(魏證及貞觀作正觀&KR1015;征作嗣征宮縣作宫垂桓圭作植圭姤卦作遇卦此類甚多日知錄朱子周易)
(本義姤卦下以故為姤作姤為遇避高宗嫌名也後鼠璞本朝避嫌名如勾姓本避高宗諱故改音鈎)
(或加金於傍或加絲於傍或加草於上或改為句或增為勾龍實同一勾也今讀勾踐作平聲者本此)
(史緯勾龍如淵永康軍人勾姓本古勾芒高宗即位避御名更勾為龍因呼為勾龍氏五雜組真德秀)
(原姓慎因避孝宗諱而改闕又宋時避君上之諱最嚴宋版諸集中凡嫌名皆不書如英宗名曙而署)
(樹皆云嫌名不知樹音原不同曙也欽宗名桓而完亦云嫌名不知完音原不同桓也仁宗名貞而貞觀)
(改作正觀魏徵改作魏證不知徵貞不同音也又可怪者真宗名恒而朱子於書中有恒獨不諱不知其)
(解或以親盡而祧耶)
太清樓本無完字匱紙橅來已再傳不愛女官元祐腳
墨皇新搨紹興秊
(書史往見藏蘇耆家蘭亭懷字内折筆抹筆皆轉側𥚹而見鋒法帖譜系舊見太清樓帖自開禧以後)
(有𣙜埸中來者巳磨去亮字無右邊轉脚蓋避金亮諱也清河書畫舫高宗本效黃庭堅書後以偽豫)
(遣能庭堅書者為間遂改從右軍刻又法帖譜系南宋紹興中以御府所藏淳化舊帖板寘之國子監)
(稱紹興國子監本其首尾與淳化閣本略無少異御府拓者多用匱紙蓋打金銀箔者也字畫精神極有)
(可觀淳熙修内司本淳熙奉旨刻石禁中卷帙規模悉同淳化閣本而卷尾乃楷書題云淳熙十二年乙)
(已歲二月十五日修内司恭奉聖旨模勒上石英淳熙竒字訓釋云橅與模同墨皇出米芾寶晉光)
(集詩)
築室南班傍帝畿僊源家寶巳芳菲凄凉望斷中天路
朔雪横空雁影稀
(愧郯錄嘗考典故祖宗袒免親以上備環衛冠屬籍謂之南班通志略有本朝仙源積慶圖一卷宋)
(史不&KR1418;嗣濮王宗暉曾孫也孝宗嘉其忠諒飲之酒顧太子曰此賢家寶也又史浩等上三祖下第六世)
(仙源類譜仁宗玉牒復朝野雜記故事玉牒以首相領之紹興十六年初玉牒所以秦會之提舉又宗)
(正寺仙源類譜其見數者三祖以下合二萬一千六十有六人靖康以來隔異域者遙為排連而已又宗)
(室為狀元者乾道初汝愚中宏辭科者淳熙初彦中中童子科者慶元中崇襚三年六月已夘崇禭亦能)
(誦六經免文解云人譚輅宋理宗寶祐四年登科錄凡五甲共六百一其中自玉牒者第一甲二人第)
(二甲二人第三甲十八人第四甲五十一人獨未有在第五甲者可見宋室待宗藩之禮經世竒謀留)
(遇僧者碭山人也金人見之曰全似趙家少帝遇僧竊喜紹興十年三京路通詔求宗室遇僧自言少帝)
(第二子守臣遣赴行在乃詔劾治遇僧服罪後有自北至者曰淵聖小大王訓見居五國城朝野雜記)
(建炎五年有自稱徐王棣者聞於朝上遣使逆之既至審驗則富順男子李悖也遂坐誅有婦人自稱榮)
(德姬者按驗則婦人易氏也亦杖死上曰吾寧受百欺冀得一真紹興三年詔皇族有來歸者令州縣驗)
(實以聞)
一朝姦細竟南奔和議終為保舉恩巳見秦家錯摺樣
莫將冠冕付空言
(金國南遷錄天會八年諸臣慮宋君臣復讎思有以止之魯王曰惟遣彼臣先歸使其臣順我佯不從而)
(勉以聽或可以定忠烈王曰惟張孝純可忠獻王曰此事在我心裏三年矣只有一秦檜可用我喜其人)
(置之軍中試之以事外雖拒而中常委曲順從而檜始終言南自南北自北因說許某著手時只依這規)
(模分别今若縱之歸國彼喜慷慨說事必是得志水宋元通鑑達蘭攻楚州檜與妻王氏自軍中趨漣)
(軍自言殺金監已者奪舟而來欲赴行在遂航海至越州帝命先見宰執檜首言欲天下無事須是南自)
(南北自北朝士多疑其與何㮚孫傅等同被拘執而檜獨還又自燕至楚二千八百里踰河越海豈無譏)
(訶之者安得殺監而南惟范宗尹及李回二人素與檜善盡破羣疑力薦其忠檜入對首奏所草與達蘭)
(求和書相又翟汝文雖為檜所薦然性剛不為檜屈至對案詬目檜為金人姦細故不得久居位老)
(學菴筆記秦太師作相時裹頭巾當面偶作一摺謂之太師錯摺樣)
簪花書法註劉希金翠輕搖玉腕圍誰說芙容江上貌
紅顔一代有危機
(談薈宋宫人有柳金簡翠腕闌是景陽宫胭脂井物註似今之手釧清河書畫舫劉夫人字希建炎間)
(嘗主内翰文字及寫宸翰高宗甚眷之朕金小史金主亮嘗有圖宋之意曰向者梁說嘗為言宋有劉)
(貴妃天下之絶色也今一舉而兩得之所謂因行掉臂也)
集賢臺閣接飛檐九朽還摹土筆尖天慶喜存原粉本
金章曾是弟兄兼
(妮古錄趙伯駒與弟伯驌並以畫名高宗嘗命二人合畫集賢殿稱旨賞與特厚畫繼畫家於人物必)
(九朽一罷謂先以土筆撲取形似數次修改故曰九朽繼以淡墨一描而成故曰一罷罷者畢也清河)
(書畫舫按伯驌乃伯駒之兄高宗時嘗奉詔寫天慶觀樣命吳中依樣造之今玄玅觀是也圖繪寶鑑)
(趙伯駒善畫山水花鳥竹石高宗極愛之仕至浙西兵馬鈐轄趙伯驌善畫山水人物尤長於花禽點染)
(輕盈頓有生意仕至觀察使)
書法申韓孰並肩鐃歌鼓吹似前賢太常錦瑟還驚訝
律吕而今不再傳
(研北雜志趙子固目姜堯章為書家申韓又周公謹云姜堯章鐃歌鼓吹曲乃步驟魯師尹宙合編姜)
(夔上書乞正樂赴太常同官校正樂師上錦瑟姜問曰此何樂衆官已有漫文之歎又令樂師曰語云鼓)
(瑟希未聞彈之衆官咸笑而散去慶吳興掌故堯章長於音律嘗著大樂議欲正廟樂元三年詔付奉)
(常有司收掌令太常寺與議大樂時嫉其能是以不獲盡其所議人大惜之按姜䕫字堯章有白石詞)
(五卷)
野溪亭市列柴門陶尸家家作酒罇縱有龍紋白芨碎
新窰青器已無倫
(太平寰宇記杭州亭市山餘石鄉亭市村多陶戶善作大甕今謂之浙甕四部槀南宋時處州章生兄)
(弟皆作窰兄所作者視弟色稍白而斷紋多號白芨碎又考古括遺芳稱兄所作為哥窰稗編渡江後)
(修内司造青器名内窰澄泥為範極其精緻油色瑩徹為世所珍後郊壇下别立新窰餘如烏泥窰餘杭)
(窰續窰皆非官窰比所謂舊越窰不復見矣流五雜組柴窰之外有定汝官哥四種皆宋器也傳至今)
(者惟哥窰稍易得蓋其質厚頗奈藏耳定汝白如玉難於完璧宋時宫中所用率銅鈐其口以是損價)
(六研齋筆記南宋時餘姚有秘色磁麤樸而耐久今人率以官窰目之不能别白也)
絲鞵供御喚莊生雪藕抽鍼瑩緝成一尺繡茵塵不動
退朝禹步寂無聲
(老學菴筆記禁中舊有絲鞵局專挑供御絲鞵不知其數嘗見蜀將吳珙被賜數百兩皆經奉御者夀皇)
(即位惟臨朝服絲鞵退即以羅鞵易之遂廢此局翠夢窗甲槀瑞鶴僊贈絲鞵莊生云藕心抽瑩蠒引)
(鍼行處冰花成片金門從迴輦兩玉鳬飛上繡絨塵輭末云待宣供禹步宸遊退朝燕殿按莊生盖當)
(時供奉者)
廂庭雖設莫紛挐和氣常生百姓家為報臨安破落戶
東宫昨日坐南衙
(洺水集城南廂官題名記粤自東幸於今百年錢唐版籍百倍往昔南北二廂設於關外而五方雜居水)
(陸互市人滋衆市滋夥訟於廂庭者率繫縲累日吏屬饜乃得去兩浙名賢錄趙立夫知臨安府入對)
(理宗語之曰京師細民當一意摩撫使常在春風和氣中遂於府西建春和樓推廣德意咸淳臨安志)
(紹興二十三年上謂大臣曰近今臨安府收捕破落戶編置外州治本為民間除害而謂小火下者乃為)
(人訴其恐嚇取錢令有司仔細根治務得其實先是行在號破落戶者巧於通衢竊取人物故有是命)
(續資治通鑑建炎三年升杭州府為臨安府親愧郯錄乾道七年詔皇太子判臨安府珂案本朝王為)
(南衙故實自有明據然則周必大所制詞有所謂肆考南衙之故實一新大尹之多儀及名稱未正者皆)
(誤也)
駐蹕錢唐奈數何風光京洛過江多後門艤得龍舟好
歌舞銷鎔是此鍋
(羣談採餘陳圖南莫知所出藝祖召之闕問天下始終事對曰一汴二杭三閩四廣再問則曰非臣所知)
(也席青泥蓮花記江浙間路岐女有慧黠知文墨能於上指物題咏應命輒成者謂之合生其滑稽含)
(翫諷者謂之喬合生蓋京都遺風也南七修類槀城中語音好於他郡盖初皆汴人扈宋渡遂家焉故)
(至今與汴音頗相似惟江干人言語躁動為杭人之舊音教諭張傑嘗戲曰高宗南渡止帶一百過來)
(按百音擺何近峯聞略今人呼謔之語皆有所本如宋都汴有家數者其下行貨惡濫故呼何數今越)
(人云數頭者當是南渡之遺也樗留青日札劉豫金人入寇高宗親禦之趙鼎因喻留後門之策乃起)
(張浚為閩浙江淮宣撫備退保之地湖光隔岸龍舟御選四朝詩高孝疇詩朱簾白舫亂)
(艤夕陽今日歡遊復明日便將京洛看錢唐會西湖遊幸記西湖杭人無時而不遊凡締姻賽社親送)
(葬經會獻神無不在焉故杭諺有銷金鍋之號)
偏愛黃冠祀紫都為僊為帝總虚無馬遷也強宗元教
誰續華陽位業圖
(齊東野語女冠吳知古用事内宴演參軍教坊輩請簽文書參軍怒曰我方聽觱栗請至三四胥前擊其)
(首曰甚事不被觱栗壤了又俗呼黃冠為觱栗昇清河書畫舫宋徽宗為東華帝君高宗為元載孔天)
(帝下生子筠溪牧潛集余居臨安有持大板史記列傳以老為首心甚怪之莫知其本所出問諸博書)
(者亦莫知也因閱國朝會要見宣和間有旨升老子於列傳首乃悟所見盖宣和本今不行也)
心事誰知默禱間滿朝敢道相公姦九年伍伯無人識
去訪東南何處山
(江湖雜記檜既殺武穆向靈隱祈禱有一行者亂言譏檜檜問其居址僧賦詩有相公問我歸何處家在)
(東南第一山之句檜令隸何立物色立至宫殿見僧坐決事立問荅曰地藏王決檜殺岳飛事數卒引檜)
(至身荷鉄枷囚首垢面呼告曰傳語夫人東窗事發矣昨非菴日纂錢一為皂隸因秦檜酷刑責人嘗)
(至死後雖少悔只以流血為度隸乃汚猪血在板如是九年忽一日立班中見足離地而起檜呵其為妖)
(隸以前情曰某今日應上昇遂乘雲而去)
古牋葉葉染松煙監本猶珍後代傳歐瘦顔肥生態別
宦囊須辦買書錢
(朝野雜記監本書籍紹興末年所刊也九月張彥實待制為尚書始請下諸道州學取舊本書籍鏤版頒)
(行從之然所取諸書多殘缺故胄監刊六經無禮記正史無漢唐二十一年輔臣復以為言上謂秦益公)
(曰監中缺書亦令次第鋟板雖重有所費不惜也由是經籍復全先是王瞻叔為學官常請摹印諸經疏)
(及經典釋文許郡縣以贍學或省係錢各市一本置之於學上許之今士大夫仕於朝者率費紙墨錢千)
(緡而得書於監云刻五雜組書所以貴宋版者不惟點畫無訛亦且箋精好若法帖然凡宋刻有肥瘐)
(二種肥者學顔瘦者學歐行欵疎密任意不一而字勢皆生動箋古色而極薄不蛀)
中興詞翰坐春風科第繽紛出學宮花月平章二百載
詩名終是首文公
(癸辛雜志乾淳文淳厚謂之乾淳體端平江萬里自成一家淳祐徐霖魁南省尚性理時競趨之以釣科)
(第咸淳末諸人倡為變體謂之换字文章内多用莊列語文獻通考淳熙十四年鄉試得進士王容以)
(下上天姿英眀大廷策士多自陞黜不盡由有司是舉王容蓋自第三親擢為榜首時儒生迭興辭章雅)
(正號乾淳體無少室山房詩藪大抵南宋古體當推朱元晦近體出陳去非此外略有三等尤楊四子)
(元和體也徐趙四靈大中體也劉戴諸人自為晚宋而謝翺七言古時有可採焉)
雲漢昭回奎宿明巖菴猶記大蘇名從來國運關文運
莫誤文章喫菜羹
(庚溪詩話徽宗幸寶籙宫醮筵其主疏道流伏地久之方起上詰之答曰值奎宿奏事上問何神對曰本)
(朝臣蘇軾也上大驚守萬歷杭州府志東坡菴在錢唐縣西六里東坡為時止此後人鑒石為室名曰)
(東坡菴弱洹詞記事續鈔南宋之文氣浮而詞細靡故國益如葉水心之譎周平圉之漫陳平齋之雜)
(放農田餘話宋南渡後文體破碎詩體卑弱惟石湖翁為平正至晦菴諸子始一變時習模仿古作故)
(有神頭鬼面之論之老學菴筆記建炎以來尚蘇氏文章學者翕然從有語曰蘇文熟吃羊肉蘇文生)
(吃菜羹)
春衫新翦瑞香羅插座頻宣小妓歌四色饅頭紅白酒
花茶坊裏喚厮(平)波
(夢粱錄蒸作麫行賣四色饅頭薄皮春蠒孝仁坊口水精紅白燒酒曾經宣喚其味香美入口便消大街)
(有三五家開茶肆樓上專安著妓女名曰花茶宴等不奉色業藝專為探聽妓家賓客趕趁唱喏飲所)
(在以獻香送歡為由謂之厮波)
南瓦邀棚北瓦過繡巾小妓舞婆娑遊人不盡香塵擁
簫鼓開場打野呵
(市肆記或有路妓不入勾欄只在要鬧寬闊處做場謂之打野呵又如北瓦羊棚樓等謂之邀棚咸)
(淳臨安志南瓦在清冷橋西有熙春樓北瓦在衆安橋之南亦名下瓦有羊棚樓)
明遠高樓夜半鐘書聲蚤巳聽潛龍凡塵留得天人像
願浹春風遍九農
(剡源集佑聖觀記觀有明遠樓阜陵嘗讀書其中應朝野襍記佑聖觀淳熙三年建以奉佑聖正武靈)
(正君十二月落成或曰正武像蓋肖上御容也農庚溪詩話孝宗春賦浹土膏之流潤將勸功於九碧)
(草凄其帶露游絲飄其曳空丹綠衆芳超遙兮春風春風兮歸來信吹萬之不同埤雅廣要孝宗母張)
(氏夢崔府君擁一羊丁未生孝宗於秀州小名羊高宗選飬宮中賜名瑗適與崔府君同名)
難將肥瘦定官家總屬天潢貌似花從此中興開七葉
狸奴偏是判龍蛇
(合璧事類紹興詔令訪求伯字號七歲以下者十人入宫十人中擇一肥一癯留肥而遣癯未出思陵云)
(更子細觀令二子叉手立忽一猫走前肥者足蹴之上曰此猫偶過何踼之安能勝重耶遂留癯而遣肥)
(者癯者即孝宗也)
誰主西湖造化功總相宜咏畫圖中四時分判拈題日
不見蘇公與白公
(學吟載有遊西湖詩誰主西湖造化功峰分南北境相通四時風物絃歌裏兩岸人家圖畫中堤柳送迎)
(忘爾汝棹聲來往自西東風波便作恩波看此樂君王與我同逃禪詞趙祖丈畫西湖圖名曰總相宜)
(作水龍吟詞咏之時方輿勝覽西湖在州西周迴三十里山川秀發四畫舫遨遊歌鼓之聲不絶好事)
(者嘗命十題有曰平湖秋月蘇堤春曉斷橋殘雪雷峰落照南屛晚鐘麯院風荷花港觀魚柳浪聞鶯三)
(潭印月兩峰插雲州案此為十景之始可知出於南宋其來已久道苔衣集西湖詩山氣又晴晴又)
(雨樓臺依寺寺依山山無聲詩一作兩峰出雲孤梅雪)
堅壁長城慕勇功中興想望野人同醫身醫國皆司命
星陷無如奴僕宫
(漁隱叢話高宗南渡有稱中興野人題詞吳江橋上有云敵騎長驅三犯闕誰作長城堅壁四朝聞見)
(錄臺臣有論列秦檜王繼先二人者上曰檜國之司命繼先朕之司命自此言者遂沮又高宗自能推)
(步星命或臣下不能始終仰副聖懷則曰吾奴僕宫星陷也)
栢子池邊弱柳新珠簾十二列宫嬪耕夫織婦排香几
不問蒼生問鬼神
(楊太后宮詞雲影低涵栢子池秋聲輕度萬年枝宣玉海紹興中於潛令樓璹畫耕織二圖高宗召對)
(示後宫彖貴耳錄憲聖在南内愛神怪幻誕等書郭暌車志始出洪景盧夷堅志繼之)
梅粉松黃作湯餅銀鰣青蟹供芳醹冰天不愛花交菜
玉肺朝朝出御廚
(山家清供紫帽山人作梅花湯餅初浸白梅檀香末和麵作餛飩皮每一疊用鐵鑿如梅花樣者鑿取之)
(可想一食不忘西湖辭又云大理寺訪陳秋巖評事留飲二童歌歸去来以松黃餅侑酒又云正粉)
(油餅芝麻松子胡桃蒔蘿六者為末拌和入甑蒸熟切作肺樣後苑名曰御愛玉灌肺以此見九重崇儉)
(不嗜殺之意年蟹略有湖蟹潮蟹魚月令廣義引武林遺事云每五月富春江上鰣最盛數人捕之)
(移時百里達於城市變戒菴漫筆杭州俗呼黃矮菜為花交菜謂諸菜多成異種俗多南渡遺風賣冰)
(者呌大雪以大雪收者佳糴芝麻者呌何何舊姓何者鬻此故也)
蹴得金爐動地驚旋看鐵墖起佳城九重相與殷勤問
想道卿兒已長成
(宋史紀事本末太子屬疾宫人蹴地上金爐有聲驚悸疾轉劇遂不起初張浚以旉嘗姦帝位議去之)
(朝野襍記建康初太子得疾未瘳有金香爐宫人誤觸之仆地有聲太子應時驚搐不止上命斬宫人於)
(廡下少頃太子薨年三歲而朝野遺記方伯彦潛善養安之際外傳北風極勁汪黃傲然謂無事故上)
(亦不甚虞比江都宫中方有所御幸而張浚告變者遽至矍然驚惕遂病薰腐故眀受殂後二宫皆絶孕)
(苗劉之變植虚器於前星盖特二凶狂妄耳春宫未辦庚申而浚在建業乃建議殞之過矣今明受之殤)
(在鐵墖下父老尚能言蓋當時併乳嫗皆掩之云子鶴林玉露高宗問張魏公卿兒想甚長成對曰臣)
(年十四脱然可語聖人之道)
為國掄才費藎思雖於簡牘亦無遺誰知淪落天街客
三十青錢一首詩
(四朝聞見錄趙忠定商確駢儷以為此最不可忽居政地問以此觀人至尺牘小簡亦然此掄才報國之)
(端也每漁隱叢話仇萬頃未達時挈牌賣詩首三十文停筆磨墨罰錢十五)
苻離一敗盡南奔道士空傳相法明聞說相公多睡語
休將心學誤蒼生
(何氏備史張魏公素輕銳喜功好合虚譽苻離軍潰國家數十年所積資械蕩棄無餘方其甘寢晏然稱)
(是心學然當萬衆崩解時一人心法遽能收拾否夫夷堅志張魏公冀夫人日齋道人一員有一客曰)
(人當生貴子既見公揖公行數步即呼為相公清齊東野語張魏公出督陛辭與高宗約曰臣先驅道)
(約至汴京作上元岳飛聞之曰相公得非睡語乎浚史緯張浚屢奏欲取山東德夀謂孝宗曰毋信張)
(虚名將來必誤大計至符離師潰可謂知臣莫若君矣)
落魄人傳王實之盛朝多見石湖詩醵錢說虎邀獃子
不似狂生勅賜時
(齊東野語王實之莆田人有文名落魄不羈為正字日囚輪對及故相理宗曰姑置衛王王曰何容保之)
(至上怒曰此狂生也後歸鄉里自稱勅賜狂生即白獺髓石湖范參政初官其同參者聞為吳郡人云)
(獃子范又後因醵會日云請獃子虎清賞錄文穆好談虎構一軒曰說)
敢與陽烏一體尊河山影出已黃昏清泠泉底銀牀上
籕法曾書明眎孫
(螢雪叢說詩僧上秦師垣夀曰不祝公兮椿與松椿松老大空無用不祝公兮龜與鶴龜鶴汩沒徒泥中)
(祝公願作天上月歲歲年年常皎潔錦城初動五更鐘引領衆星朝北闕秦大喜書史會要秦檜能篆)
(書金陵文廟井闌上刻其所書玉兔泉三字亦有可觀)
湖隄何地葬桃花簡簡芳名未可誇賺煞西泠橋畔客
幾番松下覓香車
(咸淳臨安志蘇小墓在湖上周紫芝云湖堤步游客言此蘇小墓也詩云野水横分青草陂誰埋玉樹與)
(瓊枝湖邊山自向人綠門外柳今何處垂行雨行雲均是夢施朱施粉未相宜一從蕙死蘭枯後剛道桃)
(花好面皮唐雙名志蘇小小一名簡簡咸案蘇小墓並不在錢自武林舊事載在西湖而淳臨安志)
(亦載引周紫芝詩為證然唐人徐凝有詩云嘉興縣裏逢寒食落日家家拜掃回惟有縣前蘇小墓無人)
(送與紙錢灰陸廣微吳地志亦明載在嘉興縣側或謂李賀歌有西陵下風吹雨之句然西陵即西興亦)
(並不在錢唐似不足據後之志墓者當考正之)
對坐金獅映日明彩雲仙隊奏瑤笙黃羅盒賜東宫食
石首魚&KR3811;土步羹
(詩林韶濩楊萬里德夀宫慶夀口號雙金獅子四金龍噴出香雲繞殿中太上垂衣今上拜百王曾有箇)
(家風間二老堂雜志殿上大宴有蠻人控金獅子對設柱文獻通考宋女弟子隊曰彩雲&KR0726;隊隨)
(隱漫錄每日賜太子玉食批司膳内人所書也如酒醋白腰子三鮮筍炒鵪子烙&KR3811;石首魚土步辣羹海)
(鹽蛇鮓煎卧烏熓湖魚糊酒蟹江䖴青蝦辣羹酒醋蹄酥片生豆腐醋腦子清汁雜熰湖魚肚兒辣羹之)
(類)
薰風駘蕩水芙容聞道冰船江上供瓜果浸來消永日
宫官小殿講中庸
(雞肋編二浙少冰雪紹興壬子車駕在錢唐是冬大寒屢雪冰厚數寸北人遂窖藏之燒地作窨臨安府)
(委諸縣皆藏明年五月天中節天適晴暑供奉行宮有司大獲犒賞其後錢唐無冰可收時韓世忠在鎮)
(江率以舟載至行在晝夜牽挽謂之進冰船種松漠紀聞西瓜本出塞外自洪忠宣奉使歸得其蒔之)
(禁圃鄉囿江石湖集碧蔓凌霜臥軟沙年來處處食西爪桐集西爪足解渴割裂青瑤膚詩林韶)
(濩真德秀宫夏詩午漏遲遲滴玉壺清隂羃羃布庭除直教底事消長日大學中庸兩卷書)
香雲漫與白雲遊千載錢唐豈得休䜟語何須憂鼎折
元勲一代在春秋
(秀水閑居錄趙鼎起於白屋一旦拜相以臨安相府為不足居别起大堂竒花佳木環植周圍堂之四隅)
(各設大爐為異香數種每坐堂中則四爐焚香煙氣氤氲合於坐上謂之香雲山堂肆考金明縣道士)
(自稱白雲片鶴遊汴見趙鼎大呼曰中興名相他日又遇鼎曰吉陽相逢後鼎紹興五年為相有重名晚)
(竄吉陽忽見白雲曰憶昔日之言乎當雞肋編會稽士人有錢唐休者有名於時趙丞相國人薦之方)
(議除擢會邊報警視奏目中適見其姓名趙不悦曰錢唐遂休乎因置不用趙引折彦貭為樞密其院中)
(奏牘書名相次人有譛之者謂趙鼎折為不祥乃與錢事相類古今以䜟語而為禍福者多矣宋元通)
(鑑辛棄疾帥長沙時士人或訴考試官濫取第十七名春秋卷棄疾察之信然索亞榜春秋卷兩易之啟)
(名則趙鼎也棄疾怒曰佐國元勲忠簡一人胡為又一趙鼎擲之地案趙鼎字元鎮撰忠正德文集十)
(卷四字高廟所賜宸翰中語也又得全詞一卷)
青絲覆額灑銀豪寶騎裝鞍繫錦弢殿隔珠簾宣賜宴
庭開花燭慶同牢
(朝野雜記高宗一朝童子求試者三十六人授官者五人萬頃彭興張宗柔朱虎臣劉轂惟虎臣能排陣)
(步射及讀書故補承信郎劉轂以小校子五歲善騎射故補校尉虎臣又賜金帶孝宗一朝童子求試者)
(七十四人命官者七人有吕嗣興者四歲能誦書切韻變四聲書八卦上召見俾面唫詩授右從政郎令)
(伴皇孫榮國公讀誦乾道八年春也又授王克勤右從事郎李如圭林洽何耀並迪功郎何致遠將事郎郭)
(洵直下州學光宗一朝童子求試者十七人無補官者惟從仕郎吳鋼年九歲能誦六經語孟以夀聖親)
(姪孫特改承務郎壬子四月也父談薈吉水李如圭七歲中童子科孝宗召見與其隔珠簾賜宴弘)
(簡錄熊克家素儉約除起居郎嘗愛臨川童子王克勤之才將妻以女而乏資遣會草制獲賜金遂以歸)
(之人稱其介謝江漢叢談茶陵譚昭寶七歲應童子科登第啟傳入禁中理宗見而異之)
柳絲高颭紅旗小蘭栧平移妓樂來十錦亭邊春市散
風光老去舊樓臺
(西湖賦湖詠維百先言御園爰有聚景圖經所尊致坤宫之孝養據震位以生藩來四朝之游幸攬衆遠)
(以平呑南有翠芳蘭栧在焉接蓬萊於中沚賓慧日於前軒北有玉壺紅鵑尚存去環碧兮百櫂隔水月)
(兮一垣慶樂有梅關桂林之勝珍禽異獸之繁亭連棟為十錦碑蝕苔以千言記南園之絶景扁西湖之)
(洞天此皆始屬於禁籞又不但嘗錫之侯藩羅又云想見進魚羹之宋嫂猶多乘鶴舞之優人翦飣采)
(花之籃範飴為穿柳之鱗飾木兵於小桁串家具於修筠柘彈象弩畫棍髹盆羅襪淩波金釵照春鞠)
(澗小集聚景園口號淺碧池塘連路口澹黃楊柳護檐牙舊時歲歲春風裏長見君王出看花竹影參差)
(臨斷岸花隂寂歷浸清流遊人難到闌干角盡日垂楊覆御舟乾淳歲時記蔣苑使小圃花木匼匝立)
(標竿射垜秋千梭門寒升菴外集陸放翁詩云秋千旗下一春忙畫工作食仕女圖秋千架作兩繡旗)
(眼蒲江詞西湖調寄柳梢青鬭草褰衣濕翠秋千瞥飛紅蛻岩樂府西湖泛舟調多麗云館娃歸蘇)
(臺游鹿銅仙去漢苑飛螢西湖賦白珽作)
曾聞緦服到臨平龍德宮中祭奠誠二帝魂遊沙漠外
何來朽木與燈檠
(圅史紹興十二年己丑帝易緦服奉迎徽宗皇帝及顯肅皇后鄭氏懿節皇后邢氏梓宫至奉安於龍德)
(别宫和雲谷卧餘全遼志云五國城頭有宋徽宗墓然則議成而梓宫至臨安蓋以空櫬給宋朝考五)
(國城一名五國城頭在三萬衛北一千里自此而東分為五國故名距京城三千三百里宋元通鑑紹)
(興五年上皇卒於金五國城年五十四遺言欲歸葬内地金主亶不許朝野襍記欽宗之喪舉哀於天)
(章閣南以學士院為几筵殿遙上陵名曰永獻暨乾道中朝廷遣使求陵寢地金人許以遷奉且併歸靖)
(康梓宮朝廷難之金人乃以禮葬於鞏縣云五癸辛襍志楊髠發徽欽高孝光五帝陵初徽欽葬國城)
(數遣使祈請於金人欲歸梓宫几七年而後許高宗親至臨平奉迎易總服寓於龍德别宫至是被發二)
(陵皆空無一物徽陵朽木一段欽陵木燈檠一具而已野獲編欽宗陵柩無尸止有木燈檠一枚按欽)
(宗柩在北高宗不肯歸金世宗以一品禮葬於鞏洛之原柩且不還安所得燈檠也譚輅紹興十二年)
(皇太后韋氏至自二金而靖康帝故未歸也豈當時不云請耶抑不遣耶至十一年始遣巫伋迎之而究顔亮)
(不知歸後何處頓放伋遂唯而退志考三朝北盟會編邢皇后歸至中途上仙案田引癸辛襍識言)
(欽宗梓宫歸臨安者誤矣)
回首中原長草萊金門土稚幾疑猜紛紛小腳船中客
爭買西湖黃胖來
(渭南集嵩山景迂鄜畤排悶詩莫言無玅麗土稚動金門鄜夫善作土偶見宫禁及貴戚家爭以高價取)
(之為玩喪亂阻隔南人不復知此句遂亦難解嫂夢粱錄小腳船專載賈客小妓女荒鼓板燒香婆)
(白獺髓迎春黃胖起於湧金門外地有杏花園游人多取其黃土戲捏為人形爾)
家鄉風物嗜鳴蛙聖主頻頒惠愛加寫到坐魚資雅博
市門日日送冬瓜
(四朝聞見錄杭人嗜田雞如炙即蛙也憲聖渡南以其酷似人形力贊高宗申嚴禁止都人習此不能止)
(售者至刳冬瓜以實之寘諸食蛙者之門謂之送冬瓜又黃公度帥閩宿戒庖兵市坐魚三觔庖兵不曉)
(時林執善為州學錄庖人問焉林語以可供田雞三觔庖兵納入公度笑曰誰教汝庖以善對黃公遂館)
(林於賓閣云)
中興香繞玉階深瞻笏頻頻用表忱鵷鷺兩行齊拜舞
閤門多是鮑魚音
(香乘光宗萬幾之暇留意香品合和竒香號東閣雲頭香其次則中興復古香老學菴筆記紹興中朝)
(參止磬折遂拜今閤門習使先以笏叩額拜拜皆然謂之瞻笏亦不知起於何年也貴耳錄孝廟時取)
(北人於閤門充贊喝聲雄如鐘有京洛氣象嘉定來多以明台溫越人聲皆鮑魚音矣)
德夀書名滿市㕓一丁猶是賦三千不須更問燈籠錦
翼翼宫旗插糞船
(齊東野語德夀宫建房廊於市㕓役者不知體凡門闔輒書德夀宫汪應辰出劄極言之上不懌會德夀)
(宫市燈籠錦不得太上曰比已得之汪應辰家物也宋稗類鈔南渡後浙中賦稅全是横歛丁錢有至)
(三千五百者人由此多去計會中使作宮中名字以免稅辛幼安云曾見糞船亦插德夀宫旗字)
蘋蘩亦可助調羹老嫗驕兒御賜名獨坐綸扉兩朝宰
閨中不許號先生
(黃氏日鈔賈似道始生之日錢唐宰郭應酉以詞賀之并頌其母蓋賈之母朝命封兩國賜號賢夀槎)
(菴小乘賈似道母胡氏贈秦齊兩國賢夀休淑莊穆夫人諡曰柔正又秦檜妻王氏自號沖正先生見陸)
(務觀王佐墓志名朝野遺記秦檜妻王氏素隂險出其夫上兩浙賢錄秦檜妻王氏陳乞舊所得思)
(數未領者自稱沖正先生王佐為秘書省校書郎駁之曰妾婦安得有此稱向者誤恩今得追正)
安前幾樹碧桃花曾駐龍旂耀日華兩岸水聲芳草路
居民猶話宋官家
(西湖百詠年來青烏碧桃花築室安前即是家玉貌星冠隨絳節雙成不及魏無瑕武林梵志高宋南)
(渡議西溪建立行宫因幸西溪相度形勢遂駐蹕於沈氏有沈諸者進食獻茶帝大悦曰西溪且留下後)
(遂相傳為駐馬沈兩西溪梵隱志西溪有三橋多植柳濃隂夾道東西涯民居臨水花木周廬亦稱花)
(市又安前之名特裴墩董竈並著其義未詳)
滿苑奇花擁至尊宛書宸翰代天恩細看御寶新紅沫
猶有香生粉指痕
(太平清話四明樓璹繪耕織圖後此圖流傳人間見逐段下有憲聖慈烈皇后題字皇后姓吳配高宗其)
(書絶相似又御前應制多女流也碁為沈姑姑演史為張氏宋氏陳氏說經為陸玅慧妙靜小說為史惠)
(英隊戲為李端孃影戲為王潤卿之霏雪錄宋故事禁中處分事付外謂之内批又謂御批皆内夫人)
(代書至畱青日札徑山宋時萬夀襌寺大碑其中一御寶今如朱砂印痕風雨不剝滅此名紅沬也)
香水銀盆看浴時圍紅攪亂小釵枝浮浮花果爭相取
少婦偏尋立棗兒
(夢梁錄育子滿月外家以彩畫錢或金銀錢襍果及珠翠𩕄角兒食物送其家大展洗兒會煎香湯於銀)
(盆内下洗兒果用色綵繞盆謂之圍盆紅尊長以金銀釵攪水名曰攪盆釵撒於盆中謂之添盆又盆内)
(有立棗兒少年婦爭取而食之以為生男之徵)
三臘移窠過别房銀盆彩蛋與眠羊賓親來慶洗兒會
只少崑山粥米莊
(夢粱錄三朝與兒落臍炙顖七日名一臘十四日名二臘二十一日名三臘女家與親朋俱送膳食又兒)
(落胎髮畢抱兒遍謝諸親及抱入姆嬸房中謂之移窠又育子父母家以銀盆或綵盆盛粟桿一束上簇)
(通草花朵貼五男二女意思及眠羊卧鹿以綵畫鴨蛋百二十枚及芽兒繡棚彩衣至壻家齊東野語)
(楊和王第六女事向子豐一日向妾得男楊以為巳出王厚遺其女且撥吳門良田千畝以為粥米今向)
(氏有崑山粥米莊)
束禾何必再三將軌革當年亦渺茫獨坐中書書剝字
果然紅日壓無光
(老學菴筆記秦會之專國軌革中又多三人各持禾一束曰秦字也其言亦頗驗及秦氏廢亦無人占得)
(此卦矣司宋稗類鈔乾道中駁放秦塤等科名方集議時中誤以駁為剝衆畏中司護前遂皆書曰剝)
(又謝石拆春字謂秦頭太重壓日無光忤檜死於戌)
秘書省坐狀元憨紅履塼巾侈笑談石鼓墨文今在否
裝池碑版付枯蟫
(朝野襍記紹興十二年秦申王當國其子熺始冠多士十五年以秦熺提舉秘書省南宋相眼陸務觀)
(云嘗記先人說紅鞋飾帶始唐莊宗施之優人文昌襍錄滑臺賈昌朝畫像猶黑鞋不知紅鞋起於何時)
(渡雲麓漫鈔元祐間有溫公帽伊川帽未有巾之名江後方著紫衫號為窄衫盡巾巾之製有圓頂方)
(頂塼頂琴頂秦伯陽以塼頂服去頂内之重紗謂之四邊淨石鼓文辯鄭樵模寫其字之可曉者而隨)
(用其見以為之辯南劍州州學以鄭本鋟木紹熙辛未有以墨本見示者建康秦丞相家蔵本也點畫糢)
(糊皆不可讀日甘露園短書秦熺當其父檜執政十九年中無不煆酒器無日不裱背書畫碑版)
空向權門去附名龍圖曾是說端明蘇家骨月皆零落
悔不閹奴序弟兄
(或淳臨安志紹興元年禮部尚書秦檜參知政事龍圖閣待制孫覿賀檜有曰盡室航海還復中州四方)
(傳聞感涕交下漢蘇武節毛盡落止得屬國唐杜甫麻鞋入見乃拜拾遺檜以為譏巳大怒快雪堂集)
(跋宋孫尚書覿尺牘云聞之毘陵人尚書實大蘇公遺體孫老得公棄婢而生畏時禁不能自明而詳其)
(顚末於家乘親朱子語錄梁師成自謂東坡遺腹子待蘇叔黨如弟兄諭宅庫云蘇學士使一萬貫以)
(下不須復慧考香祖筆記坡公往陽羨憩村舍見一童子頗聰出對句云衡門稚子璠璵器童子應聲)
(曰翰苑仙人錦繡腸坡喜之童子即覿也然則遺體之說妄矣披孫覿字仲益撰鴻慶集四十卷)
木隂斜轉月娟娟片紙驚看戴角豜判得棄官何處去
雲中來往翦頭僊
(夷堅志秦檜下岳飛大理獄周三畏鞠之遇夜間行見古木下一物似豕而角周却步此物徐行至獄傍)
(小祠而隱經數夕復往月甚明又見前怪首有片紙書發字樵書大理卿周三畏不肯勘問岳武穆掛)
(冠而去不知所之後於延安葭州山中有翦頭仙人日飲淨水三甌與人論及宋事咸陽冤死仙輙大哭)
(問其姓曰姓周後忽不知其何從而去空中墜名帖二紙書周三畏拜謝乃知翦頭仙即周也)
佃客當時岳五郎廬山淚血灑松篁獄辭一紙書天日
不願千年姓氏香
(宋稗類鈔岳太尉本是韓魏公家佃客每見韓家子弟必拜學圃藼蘇初岳飛從戎留妻養母姚氏既)
(而河北淪陷訪求數年不獲俄有自母所來者寄聲曰為語五郎勉事聖天子無以老嫗為念也飛竊遣)
(人迎之往返十有八然後歸奉之後宣撫襄陽母死與子雲跣足扶櫬歸葬路人無不涕泣既葬廬於墓)
(側云揮麈錄張唐老自九江來聞岳侯父子伏誅唐老去歲在匡廬正覩岳侯葬母儀衛甚盛一僧為)
(言岳葬地雖佳掩壙之後子孫須有非命者然經數十年再當昌盛同話錄岳武穆獄案今在莆陽陳)
(魯公家世本無獄辭但大書天日昭昭天日昭昭八字是罪案乃是細書與前筆跡不同不知後來如何)
(粘成卷也片竹莊舊藁讀岳鄂王行實詩一堂中紙千年身後名)
賜來盾樣襲文綈玉軫金徽御墨題不見薦紳稱四絶
曾知閣譜重江西
(玉海高宗賜洪皓御銘盾樣琴一上曰古人琴製不同朕製盾樣以示不忘武備之意佩楚軒客談端)
(淳薦紳四絶楊嗣翁琴趙文中棋張溫夫書趙子固畫清容集琴述往年錢唐楊司農以雅琴名於時)
(有客三衢毛敏仲嚴陵徐天民在門下朝夕損益琴理刪潤别為一譜以其所居曰紫霞名焉自渡江來)
(譜之可攷者曰閣譜曰江西譜閣譜由宋太宗時漸廢至皇祐間復入袐閣今世所藏金石閣畫之精善)
(咸謂閣本蓋皆昔時秘閣所庋而琴有閣譜亦有義也方閣譜行時别譜存於世良多至大晟樂府證定)
(益以閣譜為貴别譜復不得入其學寢絶紹興時非入閣本者不得待詔曰江西者由閣而加詳焉按)
(楊纘字繼翁寧宗楊后兄次山之孫也號紫霞翁)
綠雲深擁御袍黃一枕琉璃清夢長花竹後來誰弛禁
海棠樹樹染天香
(松隱集題禁中黃石榴安石開花比御衣縐紅繁綠不能竒上林别有嬌黃貴如翦冰綃襯玉肌又禁中)
(茶蘼詩密葉素華青羽帔繁香秀色六銖衣枕間為插琉璃滿清夢泠泠入翠微宋元通鑑内侍移竹)
(栽入内趙鼎見之責曰艮嶽花石之擾皆出汝曺今欲蹈前轍耶因奏其事帝改容謝又紹興二年禁買)
(花木珍禽臨安諸門不許放入自海棠譜一卷錢唐陳思撰開慶元年自敘云海棠杜陵絶吟至鄭谷)
(已為舉似本朝列聖品題雲章奎畫烜耀千古此花盛傳於世余因採集諸家為一編曰海棠譜)
詶唱詩章洵雅嫻窄衣絲履識龍顏五雲玉座傳香遠
射垜前排招箭班
(武林遺事孝宗幸玉津園講燕射禮皇太子宰執皆從賜宴上服顔巾窄衣束帶絲履内侍御帶進弓箭)
(看箭人喝看御箭教坊樂作射垜前排立招箭班皇帝射中太子以下各拜稱賀上賦七言詩丞相以下)
(屬和又招箭班者服紫衣幞頭叉手立於垜前御箭之來能以幞頭取勢轉導入的亦絶技也松隱集)
(從駕玉津園詩天子行春御六龍五雲回暖泛晴風和鸞寶苑梅花路賸有香傳玉座中東京夢華錄)
(招箭班外又一人口銜一銀盌兩肩兩手共五隻箭來則能承之射畢駕歸宴觀此南渡制度皆承祖)
(制)
千秋聖節拜彤宸詔賜餼牲及下臣慶禮常聞南北使
金人擇日作生辰
(宋史高宗天申節五月二十一日孝宗會慶節十月二十二日光宗重明節九月四日寧宗瑞慶節十月)
(十九日理宗天基節正月五日度宗乾會節四月九日玉堂襍紀宰執及親王生日預申學士院撰詔)
(書及賜目一紙祖宗時牲餼外又錫器幣過江後牲餼耳米麫本色羊準價酒則臨安醞造加以黃封)
(周益公年譜七月甲子中使賜生日生餼米麫羊酒松漠紀聞金人生日各分占良時尼堪以正旦烏)
(舍以元夕烏雅美以上已國主亶以七夕等生老學菴茟記淳熙已酉金邊帥移文境上曰皇帝日本)
(是七月今為南朝使臣冒暑不便已權作九月一日)
諸生伏闕捲堂歸當路無才愛養違寧遠荒阡寒食候
尚餘草木戀春暉
(清夜錄淳祐十二年武學為同舍求棺木京尹余太監晦差伍作搔撿揭帛裂衣暴露兩日齋衆同太學)
(伏闕上書不報各捲堂散去司業蔡抗申奏即就出浙江亭呼吏出榜云就撥官會一百萬照甲牌俵散)
(以表賑䘏之意者成化杭州府志宋有寧遠阡葬太學生死而無歸在方家峪梯子嶺下國子司業王)
(介撰記)
江上風吹羅刹沙九重遙拜護僊查攢宫巳建容車出
萬國齊簪白柰花
(聞見錄顯仁太后龍輴將渡會稽上預恐風濤為孽於宫中默禱清忠廟及篙御既戒浪平如席揮麈)
(錄紹興初昭慈聖憲皇后升遐朝論欲建山陵曾公卷以謂帝后陵今存伊洛復中原即歸附矣宜以攢)
(宫為名徽堅瓠集寧德皇后從徽宗蒙塵紹興五年訃音來州唐輝使休寧尉陳之茂撰疏文云十年)
(罹難終弗返乎蒼梧萬國銜冤人盡簪乎白柰)
大理埋魂骨已枯復仇九廟獻軍俘拚香棄雪清風鎮
誰寫將軍嘗后圖
(宋元通鑑史嵩之遣使以孟珙所獲金哀宗遺骨及寶玉法物并俘囚等獻於臨安備禮告於太廟蔵其)
(骨於大理寺獄庫州癸辛襍志史嵩之開判湖閫與孟珙合元兵攻蔡獲亡金守緒殘骸以歸且繪八)
(陵圖以獻這見只篇宋人嘗后圖上有題云棄雪拚香無處著面孔一綜兒是清風鎮的樣子那將軍)
(是報粘罕的孟珙)
四海歡聲傳墨本恤刑寬政頌皋陶頻年獄吏宣恩處
青火桁楊享少牢
(山堂肆考紹興二年詔以恤刑手詔刻石頒諸郡縣奉使魏良臣曰北人得上親筆恤刑墨本曰恤刑如)
(此民心安得不歸書宋史淳熙元年守臣胡與可奏三院獄空上賜璽奬諭古杭襍記舊傳三歲拜)
(郊或明堂大禮所有在前誤國姦臣首級在大理寺者必以文祭蓋訛傳謂以汚穢之物祭之其實乃少)
(牢也其文云國祭于三年恩霈汝雖誤國然今亦不忘汝之舊特用以祭)
今日士師非禾絹申王巳見卧書齋滿朝伴拜母多語
還有臺端肉簡牌
(困學記聞誠齋為章燾墓銘云今日士師非禾絹士師也宋明帝紀胡母顥專權奏無不可時人語曰禾)
(絹閉眼諾胡毋大張槖禾絹謂上也蓋謂秦檜顓政士師非主上之士師也山堂肆考宋秦檜初為太)
(學生號秦長脚一日睡於窗下有異人來詣檜語其同舍郎曰他日此人誤國害民天下同受其禍諸君)
(亦有死其手者悉劉時舉續資治通鑑自檜當國士大夫之名望者屛之遠方齷齪委靡不振之徒一)
(言契合即登政府仍止除一廳謂之伴拜稍出一語斥而去之王宗沐續資治通鑑楊愿為中丞迎合)
(檜意以舉劾人號之為肉簡牌)
鐵豸班心列諫官滿朝人指滿朝歡一遭白簡書名姓
又使家人製藥丸
(王宗沭續資治通鑑章鑑居位號寬厚與人多許可時目為滿朝歡劉時舉續資治通鑑紹興元年何)
(澹同知貢舉劉光祖除殿中侍御史首上學術邪正之章及奏名被旨入院拆卷出同院謂光祖曰何自)
(惚見公所上章數日為之恍日餌定志九他可知也)
當時深悔和魚須蚤列江西詩派圖齋閣焚香滌研外
煎茶偏自喚昌奴
(困學紀聞徐師川以諫議召程致道在西垣封還除書言與中貴人唱和魚須之句為人所傳詩說雋)
(永徐師川贈中貴鄭公諶詩平生不善劉蕡策色色人中自有人漁隱叢話師川因鄭諶而進致身樞)
(府東湖集中與鄭唱詶亦多又呂居仁江西宗派圖推豫章黃山谷為詩祖列陳師道潘大臨謝逸洪芻)
(饒節僧祖可徐俯洪明林敏修洪炎汪革李錞韓駒李彭晁沖之江端本楊符謝薖夏倪林敏功潘大觀)
(何顗王直方僧善權二十五人以為法嗣謂源流皆出自豫章也宋史新編徐俯字師川號東湖七歲)
(能詩為山谷所知以父禧死事受通直郎邦昌僭位遂致仕工部侍郎何昌言與弟昌辰避邦昌諱皆改)
(名俯買婢名昌奴客至即呼前驅使之客堯山堂外紀徐師川是山谷外甥晚年欲自立名有稱其源)
(自山谷者公讀之不樂荅以小啟曰涪翁之玅天下君其問諸水濱斯道之大域中我獨知之濠上案此)
(則師川久已無渭陽之情矣且藉閹寺以進身倒行逆施皆晚年之事以邦昌名其婢頗覺可嘉特表出)
(之)
栖雲花月小坡僊元祐儀型屬後賢天寶遙遙千載事
又從詩酒薦青蓮
(山堂肆考宋趙逵資州人累遷至中舍高宗以其文章似蘇軾人號為小東坡有棲雲集行世歷代臣)
(鑑張浚與趙鼎共政多所引擢從臣朝列皆一時之望人號為小元祐清容集跋汪龍溪外制草崇觀)
(詞臣以扇對全語為高獨龍溪先生痛埽時弊盡復元祐之舊不幸為秦氏子擯斥劍南集題跋孝宗)
(一日御華文閣問周益公曰今代詩人亦有如唐李白者乎益公以放翁對由是人競呼為小李白)
虎頭金甲列前扄天眷牛車去不停尋得周家姊妹帖
朔風腸斷讀零丁
(楓窗小牘靖康已前汴中門神多番㨾戴虎頭盔而王公之門至以渾金飾之識者謂虎頭男金飾便是)
(金人在門也以弔伐錄太上皇太上皇后鄭氏至金營諸王嬪御下畢至親王二十八人帝姬一十五)
(人皇太子一人諸王男女一十六人一三朝北盟會編金人遷天眷於通塞州去燕山府十五百里給)
(田十五頃令種蒔以自養王經濟類編上皇離青城金人以牛車數百乘載諸後宮皆金人牽駕不通)
(華言林放翁題跋周侍郎尋姊妹帖方建炎多故羣盜如士大夫罹禍有盡室不知存亡者觀周公所)
(書可為流涕今案東漢戴良有尋父零丁即尋人帖子也)
八罪彈章上玉階育翁負鼓唱荆釵梅溪莫笑元辰命
曾憶無衣卧學齋
(王宗沐續資治通鑑侍御史王十朋論史浩懷姦悮國等八罪遂罷浩知紹興府天祿識餘玉蓮王梅)
(溪先生十朋之女孫汝權宋進士與梅溪為友敦尚夙誼先生劾史浩八罪汝權實慫惠之史氏所最切)
(齒遂妄作荆釵傳竒謬其事以衊之人升菴外集潛說友宋安撫使今傳竒王十朋有此訛為錢餘)
(姚許浩賦荆釵百詠已鞠坡叢話王十朋云術者謂予命犯元辰故仕輒予笑曰有是哉戲作問荅語)
(又王十朋寓居臨安偶值乍寒諸生有陳元佐劉士宗各借以衣童生謝偉謝侃濟以衾因作二詩以贈)
(茂案王十朋字龜齡撰梅溪奏議三卷報史緯陳之嘗毁浩浩擬之茂進職上曰卿以德怨耶浩曰)
(臣不知有怨若以為怨而以德報之是有心也莫濟詆浩尤甚浩薦濟掌内制上曰濟非議卿者乎浩曰)
(臣不敢私害人按史載史浩寬厚如此荆釵之作果何為耶)
禪牀夜午春生夢書閣燈青月覆香一種痴情何處是
風流都入選優場
(古今女史宋女貞觀陳妙常尼年二十餘姿色出羣詩文俊雅工音律張于湖授臨江令宿女貞觀見玅)
(常以詞調之妙常亦以詞拒詞載名媛璣囊後于湖故人潘法成私通情洽潘密告于湖以計斷為夫婦)
(即俗傳玉簪記是也内警心錄陳淳祖為賈似道之客守正為諸客所疾人亦惡之一日諸姬爭寵密)
(竊一姬鞵蔵淳祖牀下意欲并中二人也賈入齋見之心疑焉夜驅此姬至齋門誘之淳祖不答繼以大)
(怒賈方知其無他遂勘諸姬得其情由是極契淳祖後遂有知南安軍之命金元院本演其事)
一餅清甌雪點初晚香和月入簾疎空傳舊㨾紅綾袋
貢錄先將小鳳除
(咸淳臨安志周必大賜筆記次韻詩天香謾炷薰常歇貢茗虚霑樣頓殊晨壁搖風愁幕冷夜窗透月喜)
(簾疎註雖賜香而火禁甚嚴不許炷爐諸位緫賜茶三百斤舊每斤即一紅綾袋凡十餘團今乃給黃袋)
(拆而分之以一餅為一斤殆典吏移易也千北苑茶錄先人作茶錄當貢品極勝之時凡有四餘色紹)
(興戊寅充攝事北苑閱近所貢皆仍舊其先後之序惟躋龍團勝雪於白茶之上及無興國岩小龍小鳳)
(盖建炎南渡有旨罷貢三之一而省去之也蒸五襍組茗有片有散片者即龍團舊法散者則不而乾)
(之如今之茶也始知南渡之後茶漸以不蒸為貴矣)
丞相生辰馹使聞四方車馬巳紛紛漫誇天慶觀中列
不及高家九錫文
(續資治通鑑韓侂胄却生日賀儀仰奏官徧行關報時士大夫或獻紅錦壁衣承塵地衣之屬修廣高下)
(皆與中堂等有獻紅牙果卓正珠搭檔遇生日大臣以下皆排列所獻於天慶觀之廡下都人競往觀焉)
(九談薈韓侂胄生日高似孫獻詩章每章用一錫字以寓九錫)
呵殿歸來報舉觴迎門三十六鴛鴦南園又有閒風月
蚤逐笙歌過别房
(王宗沐續資治通鑑韓侂胄愛妾張譚王陳四人皆知郡夫人丹鉛錄寧宗時武學生華岳池州人上)
(書極論韓侂胄之惡并詆程松之納妾倪僎售妹蘇師旦獻妻書奏侂胄大怒下之大理貶建寧圜土中)
(死於獄近觀歷代名臣奏議可謂詳矣而岳奏不在其中故表出之)
夜半中宫調虎符軟纏能敵鐵鞭無九重尚抆追回淚
去國誰憐趙汝愚
(四朝聞見錄虎符半在禁中半在殿巖開禧間慈眀隂贊寧皇誅侂胄出御批授錢象祖象祖授殿岩夏)
(震震遣其帳下鄭發王斌邀韓車於六部橋徑出玉津園夾牆韓身裹軟纏用鐵鞭中韓隂乃死地名磨)
(刀坑又寧皇時聞韓出玉津園亟用牋批殿司前往回韓太師慈明持牋泣且對上云若欲追回他我請)
(先死寧皇抆淚而止主之其制刻篆中分)(宋史建炎改鑄虎符樞密院說纂趙汝愚横遭謫去國之)
(日天為雨血京城人以盆盎貯之色殷然聞宋史本傳史彌遠錢象祖等赴延和殿以殛侂胄帝不之)
(信越三日帝猶謂其未死盖是謀悉出中宫帝初不知也)
行間江南孰自謀私財官物已都休出師不草當時詔
伴簡何来雙髑髏
(弘簡錄金購得侂胄族人韓元靚使行間於宋送令渡淮宋督府邱崈奏之宋方欲盟即遣崈護元靚北)
(歸因密諭崈使歸罪邊將以請和自四朝聞見錄開禧兵端既啟國用漫虧侂胄上表謂家蔵先朝錫)
(予金器六千兩上之寧皇優詔允其請天下笑韓之欺君筆麈韓侂胄出師數衂自悔失圖私出家財)
(二十萬以助軍興而募人持書赴金求和然竟不免於函首朝野襍記韓侂胄將舉兵先以業正則直)
(學士院盖藉其名使草出師詔也正則喻其意堅辭三四於是用李璧草之宋元通鑑嘉定元年王柟)
(以韓侂胄首蘇師旦首至金金主璟御應天門備黃麾立仗受之百官上表稱賀懸二首并畫像於通衢)
(令百姓縱觀然後漆其首蔵於軍器庫遂命完顔匡等罷兵)
袈裟偏袒醉醺醺多少山靈奉事殷不引紅粧看花棒
風流傳得起棺文
(靈隱志道濟侍者台州李氏子初參矑堂知非常僧然飲酒食肉有若風狂監寺不能容矑堂云法門廣)
(大豈不容一顛僧人遂不敢言及遠公既寂出居淨慈在本山有化砌靈隱至錢唐門街道疏淨慈寺)
(志神運井在香積廚内泉極甘冽皎焉沖照其下縱廣約二丈餘窺深悸魂内外引汲不竭嘉定時有六)
(甲神常協僧道濟運木於此故云相傳其衇與江水通又名通江又濟顛常為陶師兒作起棺文下火文)
(親古杭襍記杭州市肆有喪之家命僧為佛事必請戚婦人觀看主母則帶養孃隨從養孃首問來請)
(者曰有和尚弄花棒鼓否而請者曰有則養孃爭肯前去花棒鼓者謂每舉法事則一僧三四棒鼓輪轉)
(抛弄諸婦女競觀之以為樂多案陶師兒事已詳第四卷中兹不列)
封章誰道左司賢獨秉鈞衡十七年癡漢滿朝緣底事
金人歲歲問胡銓
(甘露園短書胡澹菴上高宗封事是范左司璿作范擬上澹菴慮其親老禍且不測取以為已意上之非)
(澹菴筆也今人知有澹菴而不知有范璿范璿之不幸耳昨非菴日纂紹興末朝士多饒州人時人語)
(曰諸公不是癡漢公宋稗類鈔乾道初金使來猶問胡銓今安在張魏曰秦檜持柄十九年只成就得)
(一個胡邦衡再考談薈宋申王檜以紹興八年右僕射同平章事擅政進少保太師以二十七年殂凡)
(十七年案胡銓撰忠簡奏議四卷)
得遇天家畢骨董虛將薰染供郊園金龜巳苦多尸氣
彝鼎輸他列死軒
(三朝北盟會編畢良史字少董以買賣古器書畫赴行在思陵方搜訪古玩恨未有辨其正偽者得良史)
(甚悦月給俸二百千而食客滿門時號貧孟嘗後權知東明縣搜求古器書畫復載以達行左人又號之)
(畢骨董久紫桃軒襍綴古鼎彛皆黃銅今人得之地中者歲色變自應爾今郊廟所製乃用藥薰染作)
(蒼黑此何理然則藥燒銅物已起於宋矣一癸辛襍志景定中向若水墓為賊所劫其棺上為槅盡貯)
(平日所愛法書名畫時董正翁得其蘭亭一卷正定武刻也後有名士跋語甚多其精神炯炯透出紙外)
(正翁極珍之然尸氣所侵其臭殆不可近或教以擅香能去尸氣遂作檀香圅貯之然付之庸工裝潢頗)
(為裁損所謂金龜八字云皆研北襍志畢少董命所居之室曰死軒凡所服用上古壙中之物玉如彼)
(含蟬是也)
煙飛小朵斲雲根梅子青青客打門詩酒四時春萬樹
紅亭却建別家園
(太平清話范石湖小峨嵋靈璧石也煙江疊嶂太湖石也天柱峰英石也皆歸休時閒玩語林范至能)
(喜啖梅人嘗致一斛奩至能食之須臾而盡雲酒小史范至能有萬里春酒四部槀范至能有霞酒)
(平弘簡錄張說乾道七年除簽書樞密院事朝論不中書舍人范成大不草詞說罷為奉祠說語人曰)
(范至能亦胡為見攻指所坐亭曰是材植皆致能所惠案范至能撰石湖集)
錦官先進牡丹衾分賜宫袍出上林象尺薰爐寒夜永
文窗深度美人鍼
(文獻通考乾道二年戶部言左蔵東西庫每歲所賜賜袍親王宰執以全匹餘裁裂給之請皆照以全匹)
(上從之又賜窄錦袍有翠毛宜男雲雁細錦獅子練鵲寶照大錦寶照中錦凡七等應給賜袍者皆五件)
(次四件次三件次二件尚淳熙玉堂襍記十月朔賜錦襖子學士院四金鵰書八搭暈錦宰臣使相天)
(下樂舊蜀錦譜建炎三年始織造錦綾被褥乾道四年即廉訪司潔巳堂剏錦院有上貢錦官誥錦細)
(色錦等其名有八答暈樂盤毬窠簇四金鵰窠水林檎翠地獅子天下大獅子大馬)
(雙窠雲雁正宜男百花露瑞草雲鶴孔如意牡丹魚穿花鳳紅雪花毬大百花雀六金)
(褥紫皂段子褥聚八仙被天馬四飛魚被正紅大被皂大被青大褥色中緋大被)
(江正紅雙連椅背多正紅單椅背樓輟耕錄高宗渡後𣙜埸購求為錦標如克絲閣克絲龍水)
(克絲百花攢龍摘克絲龍鳳鵲紫寶階地紫大花五色簟文小珠方勝鸞青綠簟文紫)
(鸞鵲霞百花龍黃龜紋鸞珠燄絳紫曲水樓紫荷花紅雲鸞霞雲一名霄青閣青)
(大落花團紫摘珠龍團盤青櫻桃路皂方團白花龜褐方白花方勝象毬衲柿紅)
(背綬樗蒲瑞宜男八寶照帶草花暈)(龜蓮暈天下樂盤練鵲銀鉤細花鵰)
(翠色獅子地盤毬翔鸞遍芙蓉)(水藻戲魚七寶金龍)(遍地襍花倒仙牡丹)(遍地白蛇)
(龜紋卷黃地碧牡丹方勝也輟耕錄一條厲君太鴻第六錦褾裝池一首註今所謂宋錦者其名色)
(盖詳於南渡行都矣向註偶略因錄於此)
宸書曾為擬汾陽勲業淮西亦可方一字裹巾一把雪
慚無秦蜀入封疆
(山堂考索高宗御書郭子儀傳賜韓世忠又書裴度傳賜張浚三朝北盟會編韓世忠既罷兵柄為樞)
(密使乃製一字巾入都堂則裹之出則以親兵自衛檜頗不喜韓蘄王神道碑王在軍中獨馳騎馬使)
(一把雪執信字旗一把雪者其兵之曺號孟趫捷善走之人也王庶家傳公為兵部侍郎對殿口陳手)
(畫秦蜀形勝利害上大喜之)
翠翹筆底散天葩豔豔芳容暈曉霞樺燭影中二十二
杏紅箋上寫春華
(焦氏說楛翠翹洪内翰侍人題畫竹云翠翹戲筆字畫婉媚程大昌題詩戲作風枝斜再惱玉堂宿異)
(聞緫錄臨安倡女儀二十二名與頗慧悟能立成詩詞予於席間與紙筆即賦詞大略美吾兄弟有鄱江)
(英氣鍾三秀之句)
千秋廟貌錦江濆獻助謀猷四木君可惜月湖佳子弟
空傳遺墨號昇聞
(續成都記武侯祠壁間嵌一小碑上鐫繪像衣冠甚古雅題云丁黼字文伯石埭人也宋嘉定初進士有)
(詩名以忤史彌遠出帥成都元人入蜀公不屈死之詔諡恭愍賜廟涎溪有司春秋祀瀛奎律髓成都)
(太守自國朝以來至今皆畫像云附王宗沐續資治通鑑薛極與胡榘聶子述趙汝述史彌遠最親用)
(事時人謂之四木姪清河書畫舫史守之越國公浩之孫衛王彌遠之仕終朝奉大夫中年避勢遠嫌)
(退居月湖寧甫田集史守之退處月湖與慈湖諸公講肄為樂宗書碧沚二字賜之太平清話宋史)
(守之心非叔父彌遠所為著昇聞錄以寓規諫)
九市官街新築成青裙販婦步盈盈三更歌笑明燈火
巡檢傳呼出御營
(渭南集凡都城橋梁道路皆包道成力治之費至緡錢百餘萬續文獻通考宋理宗嘉禧中臣寮言蔬)
(菜魚肉日用所須販夫販婦所資錐刀以營升斗若皆以官價強取之終日營營錢本乾沒華谷集詩)
(天上歸來打六更夢回搔首正瞢騰玉霜初上三更月絳綵猶明九市燈聲徹銅魚催勘箭影斜金雀在)
(觚稜帝鄉東望重回首佳氣何時到五陵幕學詩初槀天街夜步詩風不停雲月更清千門繡笑歌聲)
(御營巡檢無拘束走馬天街夜達明)
賜來金臼耀街衢百藥無如用呪符佛佛不知煩惱界
才辭禁籞即酆都
(船窗夜話孝宗嘗患痢德夀憂之過宮偶見小藥局遣使宣之至語以食湖蟹多故至此醫曰此冷痢也)
(用新米藕節以熱酒調服數服而愈德夀乃大喜以金杵臼賜之乃命以官至今呼為金杵臼嚴防禦家)
(飛靈隱志天醫波利多乃天醫菩提化身淳熙間居來峰山堂肆考杭州慈聖院有吕公池宋乾道)
(間高僧能取池水呪之以施病者輒愈號聖水池平遂昌襍錄馬都錄者號靜齋以道法際遇度宗賈)
(章以海味進謝后㗖之泄瀉不止馬進符水飲之而愈因言曰臣上告佛佛繼今他人進飲食不可造次)
(供御言出賈已知之甫出禁門即下臨安府獄面刺雙旗押付酆都寨)
歲寒亭外過西村横幅窗開坐小軒半樹梅花流水上
酒標挑出竹籬門
(遂昌襍錄孤山之隂一亭在高阜上曰歲寒繚亭皆古梅亭下臨水曰挹翠閣皆斗拱砌成極為宏麗蓋)
(盧董兩璫以内府錢建西太乙宫又能以其餘資建兩閣可謂能事又寶墖下西為善住閣其間有山)
(中四時小窗横幅安樂窩之類其結構皆明敞可喜稍西陟為江湖偉觀武林舊事孤山有西泠橋又)
(名西村數搜采異聞錄都城酒肆皆揭大帘於外以青白布幅為之或掛缾瓢箒秆時人多詠於詩)
才到綸扉捧賜金茅檐曾憶淚雙淋紫衣中貴宣丞相
玉海金柈請點心
(夢占類考趙雄微時最貧母在無以卒歲夫婦對泣次日埽除拾銀一錠重二十五兩由此稍活後入相)
(例賜白銀百錠既受而缺一錠將以詰守蔵吏夢左蔵庫神告曰某年月日巳先借用一錠覺而憶正埽)
(除得銀之月日也君吹劍錄孝宗詔每日常朝不必宣宰相名趙雄奏前臣名禮也上曰蘇洵嘗言名)
(呼而進退之非所以禮貌大臣丞相不必辭數宋稗類鈔趙溫叔丞相阜陵素喜之且聞其善噉倍常)
(人會史忠惠進玉海容酒三升一日問曰朕作點心相請命中貴捧玉海賜酒至六七繼以金柈捧籠炊)
(百枚遂食盡上為之一笑)
食經珍品過堂廚忘却家鄉椒數株書畫悦生别錄上
空存屈角印葫蘆
(貴耳錄天台桐蕈遠致色味必變乃併桐木致之賈相供饌又賈師憲喜苕溪鯿魚趙與可造大盤養)
(魚千頭作機使灌輸不停魚游泳自得數舟上下逓運不絶始豐槀賈氏族譜天台賈氏在宋為最盛)
(余少在鄉里所聞而知者惟知漢州之奇有遺惠在鄉里蜀多美椒漢州解官歸㩦其種蒔之其味辛烈)
(不減蜀産至今人稱漢州椒云由漢州而下皆仕宋有階至承議郎承節郎者而其别出之族有擁旄二)
(鎮秉鈞兩朝者蓋甚顯矣云云卷清河書畫舫賈似道留心書畫家蔵名蹟多至千其宣和紹興秘府)
(故物往往乞請得之其名蹟標題見於悦生别錄字又賈師憲所蔵書畫皆有古玉一字印相傳是封)
(又謂之屈角封乃長字也印大將及二寸其篆法用李陽冰新意盤屈成文前無此體當是唐時所作又)
(有悦生葫蘆印悦生賈堂名也腳古今法書范神仙起居注思陵故物標綾上有曲封并悦生葫蘆印)
(盖似道柄國時御府珍秘多歸私家)
泉布行都巳號繁一時交鈔又番番銙牌尚寫臨安府
官劵何來天市垣
(錢譜高宗建炎通寶興元寶紹興通寶)(建炎元寶通建炎重寶元紹孝宗隆興寶乾道寶)
(嘉淳熙元寶開光宗紹熙元寶通寧宗慶元通寶泰元寶禧元寶開禧寶嘉定元寶)
(理宗大宋通寶寶嘉熙元寶)(紹定通寶淳祐元寶)(端平元寶寶祐元寶)(端平通開慶元)
(寶宋景定元寶十度宗咸淳元寶命少帝德祐元寶史紹興二八年七月已夘取公私銅器悉)
(付鑄錢司民間不輸者罪之以元史劉宣言交鈔所起宋紹興初軍餉不繼造此誘商旅為沿邊糴買)
(之計各至正直記宋季銅銙牌長三寸有竒闊二寸大小不同皆鑄臨安府三字而鑄錢貫文曰壹百)
(之等之類額有小竅貫以致遠最便於民近有人收為鑰匙牌者亦罕得矣二老堂襍志近歲用會子)
(特官劵耳不知何人目為楮幣遂入殿試御題若正言之猶紙錢也乃以為文何耶槎菴小乘臨安天)
(市垣耳宋高宗南遷建都於此)
家筵靜看無聲樂别館爭排鎮宅錢練得桃花繡甲隊
義兒相送上江船
(三朝北盟會編醫官王繼先於宅傍剏一别館畜臨安名妓劉榮奴其子悦道則畜金盻盻父子聚麀令)
(妓女時作歌舞聞淵聖升遐乃令妓女舞而不歌舉手頓足為戲名為啞樂於湖州舊館别剏大第自都)
(下載見錢二十萬貫前往排垜謂之鎮宅錢刀又隂養無賴惡少五百人置桃花甲竹槍牌棒及劍等)
(日夕訓練為殿中侍御史杜莘上言令編管福建居住子孫並勒停中興遺史張俊撫諭楚州王勝為)
(中軍統制或譖勝欲殺俊俊以事責勝送建康軍中自效後俊罷樞密勝潛至行在見韓世忠世忠具宴)
(招醫師王繼先飲酒行世忠出勝拜繼先為父繼先見上言勝可大用遂有都統制之命王勝又名王黑)
(龍中林泉野記王進為張俊帳下提轄專背印隨行軍呼為背印王至是除御前諸軍都統制進不恤)
(士卒惟厚結王繼先及内侍以久權士卒皆不嘉之)
洓水摩厓孰與詳吳山故牒閱星霜傳來翠墨人休笑
多少遺文在汴梁
(曝書亭集詣壑菴觀磨厓隸書家人卦考葉紹翁四朝聞見錄吳自牧夢粱錄皆云石壁刊字出司馬溫)
(公筆獨周密謂是唐人遺蹟後人于石旁刊右司馬溫公書六字其實非也家有宋鑑稱紹興六年十一)
(月庚辰上諭大臣曰司馬光隸字正似漢人朕有五卷日夕置座右所書乃中庸與家人卦皆修身治國)
(之道不特玩其字而巳今磨厓所刊家人卦後襍以樂記篇禮樂不可斯須去身至舉而措之百九十二)
(言中庸道不遠人至無入而不自得焉百九十七言合乎宋鑑所載當時諸大臣聞思陵面諭請刊於石)
(者此王參洧詩有云涑水厓碑半綠苔春遊誰向此山來也拊掌錄紹興九年金歸我河南地商賈攜)
(長安秦漢間碑刻求售於士大夫王錫老得一碑無一字可辨王獨稱賞不巳客曰此何代碑王不能答)
(客曰某知之是名沒字碑也一笑而散三三茅寧壽觀后刻牒紹興二十年六月勅臨安府茅堂可賜)
(寧壽觀為額故牒)
聖經賢史帝王資歲歲尋求詔有司試看獻書皆賜祿
莫教攔駕進歌詩
(山堂肆考高宗渡江獻書有賞或官有家蔵者命抵家就錄有鬻者即市之朝野襍記乾道初有衢州)
(進士毛日新者以上書補文學約宋元通鑑咸淳十年饒州布衣董聲應進諸史纂兵鑑刑鑑詔充史)
(館編校文字宋南宋相眼駕過德夀宫回有台州進士宗汝夫余臣縞素在望仙橋攔駕投進二黃冊)
(文字為街司所驅駕過呌呼不巳臨安尹為繳進乃萬世如見集其前太上慶夀歌頌其後乃追思上仙)
(之辭刻板模印有旨令毁板押出界)
從來解額出前廊風雨青燈汲古堂聞道方州舉貢士
等閒香酒禱皮場
(朱子大全文集今以逐州新定解額之半而又析其半為德行之科明立所舉德行之目註云如解額百)
(人則以二十五人為德行科有須溪記鈔汲古堂宋公子諸生國學之堂名也堂井故名德祐鼎遷堂)
(廢學亦燬矣郡成化杭州府志宋貢院在錢唐門外王家橋試一之士謂之方州貢士燕翼貽謀錄)
(汴京試禮部者禱於二相廟二相者子游子夏也二子不知何以稱相今行都試士皆禱於皮場廟不知)
(士人之禱起於何時皮場乃皮剝之所也案廟在萬夀觀之晨華館與貢院為鄰)
上人心折龍州友湖海詩名姓氏芳並枕朱絲絃巳斷
老娼休唱賀新郎
(名蹟錄辛稼軒印曰六十一上人蓋破其姓文也宋鐵崖集龍洲劉公墓表先生名過字改之廬陵人)
(以詩俠名湖海間陳亮陸游辛棄疾世稱人豪皆折氣岸與之交丞相周必大欲客之門下不就公常抗)
(疏光宗請過宫屢與時相陳恢復方略謂中原可一戰而取詞苑叢談劉改之淳熙甲午預秋薦赴省)
(試到建昌二更後有美人執拍來唱一曲侑酒云别酒未斟心巳醉忍聽陽關辭故里揚鞭勒馬到皇都)
(三題盡當際會穩跳龍門三汲水天意令吾先送喜不審君侯知得未蔡邕博識爨桐聲君抱負却如是)
(酒滿金杯來勸你劉與之偕至臨安果擢第道士熊若水謂之曰隨車孃子非人也今夕竝枕吾於門外)
(作法君當緊抱之勿令竄逸劉如所戒乃擁一琴耳龍洲詞賀新郎自跋云去年秋余試牒四眀賦贈)
(老娼至今天下與禁中皆歌之)
敝衣蟲垢去邊陲九廟神靈已建基迎得鸞輿快活地
龍綃收淚定歌詩
(山堂肆考宋道君北狩至五國城衣上見蝨呼為琵琶蟲以其形似琵琶也弘間錄洪皓居燕十五年)
(會金大赦得還見秦檜語連日不止因述金人言景靈宫太廟土木以為無意中原檜不懌三朝北盟)
(會編初皇太后與喬貴妃相叙為姊妹而貴妃先遭遇遂薦太后亦得幸後北狩二人皆從及金人欲還)
(太后也貴妃舉酒送行勸太后曰姊姊此歸見兒即為皇太后矣宜善自保重妹妹永無還期當死於此)
(太后慟哭貴妃亦哭又曰姊姊到快活處莫忘了此中不快活太后曰不敢忘今日太后慟不止天眷在)
(旁者皆哭太后自清河而下武又車駕如臨平奉迎太后上入幄朝見宰臣及文百官班幄外起居如)
(儀上初曕慈容喜深感極淚濕龍綃衛軍歡聲動天地太后進宫滿城士庶夾道聳觀皆以手加額太后)
(入居於慈寧殿文武百官上表稱賀亦有獻賦頌雅歌稱美聖德者令中書舍人程敦厚第其高下敦厚)
(以建昌軍進士章藻為第一知正州張昌為第二進士陸渙為第三昌特轉一官進士免文解一次)
虹光朗射天垂象鼎峙形成淮作邊送客津亭留不住
一心何願頌三千
(劉嶸萬言書今年立春雷震大雪白虹貫日錢唐之地實天示象不可不修德以偃之吳伸萬言書兩)
(國之勢未解鼎峙之形已分莫視疆場為太輕莫任籓離之太易竊憤錄上皇在北遇阿計替出片紙)
(上書紹興二字示之曰此南朝新改年號以淮為界矣趙丞相行狀公以和議不協罷相出守紹興首)
(途之日秦檜乞備禮餞於津亭公相揖即登舟檜曰得旨餞送公曰議已不合何留之有即叱舟師離岸)
(而去際格齋四六賀夀皇云心一臣三千願紀嘉名於盛我百爾九十盖申景命於前規用成語最切)
(洽)
漫彈雙韻唱如如簫鼓元宵擁繡裾好坐嘯臺恣雅博
莫因家學註蟲魚
(癸辛襍志銀花高文虎婢善小唱五百餘曲又善雙韻彈五六十套以元宵時近點燈來因取古人詩句)
(有銀花垂院榜又銀花無奈冷等句為名時高已近七旬喪偶多年買此以侍湯藥後攜歸越四朝聞)
(見錄高疎寮居近城因城疊石曰南麓麓後高數級登汲於甕泄之以管淙淙環珮聲入方池池方四五)
(尺畫二卦於扁自麓之後登城為嘯臺鱉吹劍錄高内翰文虎作西湖放生池記以鳥獸魚咸若作禹)
(事其子疎寮作蟹略以林和靖草泥行郭索作杜詩父子皆為博學強記所誤)
空題御墨金纏榦不見軍容黑大蟲一等英雄沙草外
墓門殘碣卧松風
(三朝北盟會編李寶興仁府乘氏人也少無賴號為潑李敗金人於渤海廟鶴林玉露上書忠勇李寶)
(四字於金纏榦上賜焉大齊東野語畢再遇屢遷至驍衛上將軍戰馬號黑蟲獨主翁能御之既死以)
(鐵絙羈之偶聞金鼓聲長嘶斷絙而出徤卒十餘挽歸云將軍已死汝莫生事馬聳耳汪然出涕長鳴數)
(聲而死再萬歷杭州府志武義大夫畢進子武信軍節度使遇墓並在酉溪進兖州人建炎間轉江淮)
(積階武義大夫再遇以恩補官屢有戰功擢至武信軍節度致仕卒年七十贈太師諡忠毅案志山埠)
(内有李忠勇公神道碑其墓在焉郡邑諸志皆不載)
狀元局内士無雙單騎欣然犯敵幢一自明因辭國去
人傳劉泆在清江
(文山全集舊例三魁唱名罷賜袍笏謝恩入幕賜御饌進謝恩詩出賜席帽於闕門上馬迎入期集所又)
(名狀元局官給錢物供帳皂隸等於此聚同年待賓客刊題名小錄賜聞喜宴進謝宴詩如此者一月然)
(後率榜下士詣闕謝恩謂之門謝門謝後授初階狀元授承事郎簽書某軍節度判官廳事至後一科放)
(進士榜則前一科狀元召入為秘書省正字名曰對花召又公平生嗜象奕以其危險制勝奇絶者命)
(名自玉□金鼎至單騎見敵為四十局勢圖悉䜟其出處始末玉□盖公所居山名也宋元通鑑德祐)
(二年命文天祥同吳堅謝堂賈餘慶使元軍見伯顔於明因寺伯顔劉公不遣回又文天祥至鎮江與)
(其客杜滸等十二人夜忘天祥乃變姓名為清江劉泆東入海道又公于寶祐四年廷試第一案明)
(因寺臨平鎮尼刹也符案癸辛襍志狀元局在祥寺)
金隄窅窅海波頹祝拜宫中香未灰笳鼓滿城馳鐵騎
伯顔江上看潮回
(山邨遺槀題宋宫觀潮圖金堤既成事已非錢唐江上開皇畿雕闌玉檻照東海貪看秋潮忘黍離中原)
(不復民易主百萬貔貅宿沙渚倚樓望潮潮不來六帝同歸一邱土輟耕錄元將巴延遣人入臨安駐)
(兵錢唐江沙上太皇太后望祝曰海若有靈使波濤大作一洗而空之潮竟三日不至宋元通鑑三月)
(巴延自湖州市入臨安城建大將旗鼓率左右翼萬戶巡城觀潮於浙江又登獅子峰觀臨安形勝雲)
(薖淡墨杭潮三日不至人謂天佑元興然巴延英雄豈有不知錢江如山之濤宿兵其地宋之叛將降卒)
(充牣其幕自詭效忠豈不諫止濤之不至事或有之元兵必不駐此傳者文以為奇史臣襲之耳)
遊北傳聞皆丙子渡江天意屬庚申酒人祗愛梅花好
踏遍孤山不計春
(兩鈔摘腴宋少帝丙子三月北遊正視聽抄宋少帝辛未九月二十八日申時生甲戌月十一日登位)
(號天端節丙子三月十七日北遊宋高祖劉裕丁亥生庚申即位國號宋丙子渡江國亡凡七百二十年)
(至趙太祖丁亥生庚申即位國號宋先丙子俘李王後丙子大元渡江國亡庚申帝史外聞見錄瀛國)
(公初為僧居白墖寺中已而奉詔居甘州山寺有趙王者嬉遊至寺憐其老且孤留一回回女子與之延)
(祐七年四月十六夜生一子明宗適自北方來蚤行見寺上有龍文五采氣即物色得之因求為子并載)
(其母以歸元甘露園短書順帝即瀛國公稱合尊時所生之子世祖以庚申立立十五年而取宋順帝)
(即以庚申生生十三年而取元子又初文宗欲立順帝為皇太子順帝乳母言非帝又言明宗亦自謂)
(非其子遂謫居靖江曰洹詞紀事續鈔劉靜修閔元伐宋乃賦渡江題梅西風吹落戰塵沙夢想西湖)
(處士家曰恐江南春減猶夫賦也年案庚申帝史外聞見錄權衡撰叙元順帝三十六在位事謂之庚)
(申帝者微詞也案通鑑博論寧王奉太祖詔編次直書為瀛國外婦之子綿延宋末六更之䜟果其然與)
南宋襍事詩卷一
