







　　欽定四庫全書

　　皇甫少𤣥外集巻九

　　明　皇甫涍　撰

　　賦

　　白樓賦

　　狥華先生遊乎抱朴主人之宫夢夢(莫工)懪懪(電)&KR0008;(曵)
然而病囅(勑謹)然&KR0008;(引)咦(火尸)之曰蕭條乎寂寥乎子之居
斯固子之諳而吾之所不喜也飛構千尋綺餙百名藏

土木抗天庭日月經柍(於兩)桭(真)星辰垂榩(渠焉)墉纁縹(疋紹)
黇(他亷)䵎(他丸)赩(虚力)䞓(耻京)黟(伊)黚(古闇)輝赫翕習半散粲爛洞
心駭目李耳懕懕(於占)而展季宴衎此騁高衢者之宜盤
桓薄霄漢者之宜遊衍而窮天下之極觀也吁嗟乎子
此焉托處曬彼頽堊(於故)何以為娯内不得康外無所譽
空曠無謂令人居居且所值而變所遇而寃何有湼而
不緇是以墨子感之於泣蒼蠅畏之於詩曽不察皎皎
易汙而下節是持寧免見笑於魁吾之夫大方之家乎

主人曰是非汝之所知也見其一未睹其二有疑冰之
誚醴醆(側眼)粢(才絲)醍(體)九醖十旬非不㫖也而太上者乃
有嘉乎明水狄成滌濫要訬靡曼非不美也而極音者
乃有取乎䟽越子徒佚招蹷之機飽爛腸之食鯤鵬摶
扶揺徙南溟不知搶榆枋者所以為適聖則合章總期
亡而瑶臺璇室嗟造天之阿房曽不荏苒而&KR0008;(鬼)側彼
赫赫之多餙使神洋洋而心失肹(喜筆)蠁盈於寰宇又烏
睹夫寧㥶(細則)善哉揚子之言曰客徒知丹朱吾轂不知

一跌將赤吾之族也慕庾子之高懷遺後昆以貞規旣
因物而變遷亦隨時而推移原伏之以終身何閔化而
生悲孔不顯勇於翹關老深戒乎若虛齊物萬以消遥
豈炫耀之足持&KR2359;(某)斯宗之孤峙聊㕟(若怪)齂(訶誡)而棲遲
木事不縷土事不文綴以石英厮㠯璵璠昞(丙)&KR0034;(滛)璀
璨僤(逹汗)&KR0008;(落汗)璘㻞(斌)零穰穰之皓露垂容容之鮮雲曉
月流於空梁微霜集於素茵浮瀴溟之春鷗舞𤣥圃之
仙禽風颼颼而循楹失埃堨之紛紜收余思而𤣥覽識

營欲之非心實喬期之同好恍疑登乎崑崙矧巖巖峩
峩探玉府歩玉堂揚歴之所宜居懷葵藿之孤忱終古
承乎紫微軼世塵而高邁匪大行之崔嵬翔寥廓而下
視又何戒乎斧梯紐瑞玦幃江珠命蓐收使當御詔望
舒使先驅坐石室麾丹梯晏月窟盼瑶妃朝沐予佩於
天津夕宿予馬於玉池寄閎軒於堪輿乘閶闔而西馳
&KR0008;(汗)晢(制)皢皎於星辰兮翯翯皛(乎了)鏡至清兮純精洞
潔窈窱縹緲恬空虛兮淵泓幽藹顯敞曠朗冲坦夷兮

沈沈隠隠漠無為兮美哉輪焉憺忘歸兮則子見哂得
非下里巴人不知陽春者乎於是先生索然而挴(毎磊)恍
然而失曰吾乃今知盤古之橧巢葛天之營窟也比壯
麗於丘垤視極寵為行客踈紺縉簡烝栗削崇觀去諸
飾從子於太素相羊於無極

　　慰志賦(并序)

　　嘉靖五年余春秋三十六月惟誕晨興肅躬奉觴於
大夫宜人之前懽言旣浹兄弟咸具竊感夫電逝胡

迅苕榮易毁余也虛忝士籍塵斗釡之給而無一命
之貴業與年而共凋學與位而盡無悼心慚影不能
宴如嗟乎何泰非天何否非命裁端於人已者諒哉
拘填囊檻幽不明也余恐志多之累心憂深之賊生
舉酒自勸旣而濡毫凝意順心斷疑作賦一首命曰
慰志云耳辭曰

　　佇幽覽以撫節兮感余辰之行邁忽鱗序之無停兮神
忡營其靡届攬瓊華之雜佩兮膺桑樞之邈介慨屬離

而懷明兮鳳鳴岡而噦噦閱騎省之遊處兮迺二齡而
俄㑹善宋玉之悲言兮時與秋其並逝飈輕迴以襲膚
兮情坎凛其紛萃悲夫辰有謝而莫窮感有滋而易昧
夫何窮之或遷亦何昧之能察昔賢聖之莫存兮豈茵
蟪之足議日罕中而不昃理無約而不泰揖唐生而弗
疑保神珠而弗墜孟猶眷夫斯樂兮寧假榮於朱紱抑
南遊之耿怳兮飲東陵之延嘅于是巽羽警晨盥嗽咸
畢草萋萋其含露簷曈曈其出日斑衣御蘭觴鬱暢重

軒之嘉貺腆二人之以懌于容駟而自悅和抱珍而屢
失奉懷瓊而銖賢魚害生而興泣胡𤣥化之舛馳兮諒
萬萌之難一憂糾集而無方兮委天府之可逸歴遣言
之多轍懟物感之殊岐曾與蹠其同域其反覆之莫儀
有恒浚之斯獲凖伊獲而亦暌籌閎種於陟鋭説胡艱
而桎非有陳讜之斯納凖伊納而不齊或一言而取相
七十説而服微原既忠以淪湘誼又何事乎揚辭均俯
仰於一指聊迉迡而如斯徵尊安於典訓服仁義於書

詩顏殆庶於不貳兮孔賢哉而歎思帝含垢於大志兮
基苞桑而弗虧若前軌以勑已兮吾惜陰於𤣥闈寧托
慕於顏閔兮從所好而忘悲遲美人之芳訊傷曜靈之
餘光俄暉散於窮木明月照於空房巖林幽峡原薄蒼
茫悲聲寥落而四起夕陰迢逓而未央禽登棲而無影
鳥求羣而孤翔命清樽以自酌等&KR0751;肥於一觴旣資斧
於金石亦濎濙乎彭殤北叟兮吾識其倚仗南容兮吾
戒其方將抽琴緒而幽結發微音於清商知其無可奈

何而安若命兮何䝉師之言為有常

　　澹泉賦

　　友人臨泉搆室扁曰澹泉徵文發義予時困世嬰痼
税駕靡由迺嘉其取類感其幽尚而為賦之其辭曰

　　騁高衢以遐覧兮佇墳圃以盤桓傲斯世之阨巇兮想
肥遯而孤騫侯躑躅於區中兮疚樊嬰之未捐舒長嘯
於大清兮蹤洗耳之臨淵諒箕潁之可蹈兮將茹芝乎
空山慕依隠之𤣥軌兮聊婆娑乎人間兾假物以託心

兮迺寓矚於茲泉悵疑志於乘蹻兮秉微尚而自宣要
同歸而異瀾兮誠邁迹乎通賢相彼泉兮澹矣其流孕
中孚以潜渫諶靈長而寡儔俯浺泓之渟澂兮瑩余神
而優游若乃天氣始肅水潦方收戢浮陽而愈潔湛寥
泬而彌幽侣寒臯之孤鶴兮陶麗月於中洲鼓鳴琴而
臨泉兮庶卒歳以忘憂爾乃嘉陽載熈藻日初暉感出
泉以游目兮悦芳津之尚㣲攜友生登崇基發清歌席
川湄鮮雲垂而曜野惠風舉而吹衣繄同體於淵澄兮

浮清漣而命巵效蒙莊以齊物兮夫何慮而何思惟伊
人之取類兮獲睎古之幽情遠辱殆於止鍳兮挹上善
以為名氣合漢而醇白兮泊與世而無營混盈虛以滋
物兮納穢累而為清委塵纓於一濯兮苟余心之可明
願遡洄以從之兮保昭質而居貞

　　序

　　奉送冡宰白巖喬公序

　　我明開基丕宅神孚化應列聖彰道綿祀永功裏簪外

組罔匪究心之士文甸遐域咸無蹙額之子崇載籍而
興禮樂登三五而賛化育維時七廟成德哲謀自天要
亦二三元弼為之訓迪圖猷聿寧大業也嗟夫時必代
謝物罕常臻陽運中厄式化𢎞艱宗祏光遏城社潜煽
敷天之下鍳古訓者緬迪哲以含悲懷中邦者唾羣憸
而橫憤天眷寶厯春照玉牒今上虎變封邸龍飛自天
冲年肅睿道德齊聖夫以海内蒼生思安袵席重足延
頸委心於楚江之濱歸命於京嶺之陽者十年於茲矣

而皇上御極果能精式獻王之心徽紹七廟之治大賚
方展謳歌斯溢庶習咸屏元憝既殄㧞典刑之耇表忠
諫之烈言無不聽斷必已出雷電合章天地交泰雖周
成有虛受之孚漢昭樹明忠之譽亦何足以方斯盛是
以草莽之臣藻繢之士咸仰官儀而褒日月攬唐虞而
頌山河矣至夫親賢與能常吉在位丕謨鼎建惠澤川
流而天官者秉鈞衡佐皇黜陟五卿之冠冕百官之領
袖也邦治炳鍳於周書隆德歴紹於唐典國樞斯在帝

衷恒眷皇上既即位之四月冡宰虛位當宁積思僉曰
南京大司馬喬公膺受至寄允哉其宜人謀既同綸音
大降公乃感激思奮明良作休禮鍾山以命駕循長江
而啓途自留都之民以及百執事莫不憮然永懷遑恤
師保抑孰知叙百揆所以厚安留都哉公太原人抱陰
陽之知禀山川之秀異質茂業天裕人寧弱冠登朝游
之以仕優之學温良爕易忘已率物存乎德彌綸軒朗
研幾致用存乎變輝煌曄郁飭材範後存乎文懷誠貞

度其風似君奭敏惠發越其通似姚崇英華博達其學
似歐陽修斯江左之美談天下之公議也矧厥祖考世
篤忠貞厥有成績紀于太常昔在孝宗朝爰典銓曹克
精藻鏡偉斯碩輔人其舎諸巖壑小子作而言曰嗚呼
休哉天之垂裕我國家衍隆祚於無窮也蓋自先朝化
艱台揆御事允遘大否懷逸則明農而深隱樹貞則集
尤而遐竄秉節則成仁而自靖中人則染化而成戾居
窮則毁敏而安野或遠或近或去或不去歸矢其志而

已矣公擢奉常逖居南土賛天子幾務晏和九載國家
之元氣恬優不撓五行之精異粹謐而寧夭壽平格以
佐後人至誠之道可以前知矣夫正者聖德之所以恒
本和者神用之所以不窮公智享天心仁永後觀爰用
平夷剗其㦸級求僃之瑕公有弗棄德高之議公無所
靦豫章變作自江而南倚公以為輕重人情大駭令由
關决公勵身强圉鋭置要害誓江淮之甲墮睢陽之淚
君臣大義倡而顯明若此者正和咸宜本用不倍惡足

以為公累哉故曰天之埀裕我國家公之文德咸罔不
聞皇上神明素所鍳賞鼎命後發人謂斯何夫擇者
嚴則其所望者切望者切則其所責者重亮工熈績必
得其人故曰衍隆祚於無窮予小子游公之門乆於公
之行其能無言嗚呼無疆惟休亦無疆惟恤至理孚於
小物聖德欽於輔相故表天之微揚公之志而繼之以
規公亦尚念於天人哉

　　送王尚質應詔之武昌輸粟入太學序


　　吾觀豪傑士抱業以求顯遏而不遂則憤懣憾悼而不
平殊途異門苟足以售其藝將毅然為之我國家鬻爵
之制不瀆不濫命生徒納粟入太學然魁資首族與亂
良法由是綺紈之子操籌坐食之夫揚揚然立於俊造
之地為談者捧觴屬者歴兩試而登甲乙者又往往有
其人是非吾所謂豪傑抱業以求顯遏而不遂者耶今
年秋楚餓民倦憊流徙以為官憂中丞(闕)公䟽請敷成
典以仁元元天子權之以宜合之以議可之視地以量

數因階以異入呉學王尚質以連不得志於有司將浮
錢塘出武昌承休詔焉余為之言曰孝以立其德勇以
修其藝德立藝修而禄隨之今子不顧千里之險求為
親榮可謂非孝歟自知之明毅然與於衆人之所同趨
可謂非勇歟負是賢矣而又有王制以容其身不平以
激其氣鉛槧之徒相率鼓譽澤宫之内因而化洽乘風
雲而翔使廷尉之公法潁川之循吏復見於今日吾固
知殊途異門果不足以病吾子矣是行其勉哉


　　江集序

　　蘇士叢試於留都由丹陽登陸入通濟之門水行則由
潤州浮江抵龍關風便相繼以至士之不第者率浮江
而返困踣頓挫眠食得以自適崖湍迅激魚龍出沒之
險無厭也予於是得巨觀焉平蕪曉日極目千里迴眺
鳳闕杳靄在望維揚𤓰歩烟樹隠映海門浩𣺌金焦秀
絶撫景命酌輙詩以歌之詩多放浪慷慨之辭蓋不覺
志意之有得而忘其窮也姑編之以識嘉靖改元仲冬

望日涇陽皇甫涍序
















　　皇甫少𤣥外集巻九

