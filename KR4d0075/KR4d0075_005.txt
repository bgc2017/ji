廣陵集卷五宋王令撰
金繩掛空虚自勉兼示束孝先
金繩掛空虚日月繫兩垂天童坐戲弄縱掣成東西百
年未死間晝夜無窮期短短固可惜舒舒定非宜有聞
未之行有學未及知白髮巳班疎朱顔亦童黎智慮昏
晩年聰明退前時縱欲加自修去日何勝追奈何少自
廢老則成空悲
寄洪與權
與權江南來適自滿門會初無合我志財以客面待時
時相鈎探稍稍互酬對根源豁披張扄鐍失分解君然
頷還嗟我恐敬若戴相逢時既多相待兩交快予初請
子交子曰何可外中又謝不德卒曰吾而愛既而苐以
年子合我兄拜揚雖士云多往往事冠帶中間滿夫子
崛出百萬最更以子從之而吾米則稗朋從偶許攀會
合日與在春晨巧誇招月夕因論話書狂逸飛蛇碁毒
甚含蠆相謀務竒勝聚口笑拙敗貪驩不知歲冬律忽
移再余飢奔先西餓色面留菜子待去亦恨書以問我
奈别來君何如思子我心痗朋分無舊歡世險有新態
高言足瑕疵俗學牽細碎貧知身貴重病覺學力怠壯
心已無多况去日有退豫期後相見頑陋徒老大好勤
寄余書思子百憂萃
寄滿子權
子權今謂何久不治蘭書子素賜我多豈以此遂疎予
亦知嘗時病與貧相俱冉冉草没階客脚不踏廬貴者
事名位崖岸誇異殊賢者縱肯來顧我欲取(一本作取取)無
惟餘齪齪徒吾亦羞與居潭潭一室空編帙環三隅暴
陽不憂償偷飽幸未誅且可延朝昏憂思老頑愚獨有
思子懷涕下時喑嗚
冬陰寄滿子權
玄雲載雨惜不下北風吹急水相黏周遮覆蓋不通透
錮結巳厚難披燖微陽未復老陰壯計去暖律時猶淹
青天何可一日失漸恐此去無由瞻日馭自懼不得脱
略出急入地下潛憑陰托寒恣凌爍風伯得意(一本作志)欣
沾沾但幸天公不省悟誰顧地下人嗟讒隔絶霜露曠
不下帝有潤澤何由霑非惟勾芽凍天折亦恐萬類由
兹殱九龍銜火互相煖稱有日我借不甘羣兒銳奮不
量席欲仰吐氣吁以炎惟有壯士抱劍卧思得美酒聊
自酣
弱弱誰氏子
弱弱誰氏子鮮鮮一何姝來奔富人家妻與富人俱(一本)
(作居)嚴(一本作華)粧問夫子我豈彼室如夫子笑遣之彼寧與
汝(舊本作爾)都升堂(一本作褰裳)由阼階德色溢以舒親賓不敢
笑退語相嚱吁高堂聚羣婢唯諾相咨睢家事忽不圖
顧指取自如朝令拆柱薪暮遣藩籬除風雨半夜來百
釁生不虞屋壓盗隨至夫死别嫁夫東鄰有淑子(一本作女)
惟(一本作恬)不事鉛朱端居待人求正色不敷腴清鏡見(一本)
(作照)白髮行媒不顧閭不知愛妻人取舍何異歟
贈黃任道
長河之流幾萬里駭若瀉自天上來奔湍衝山拔地走
直有到海無邪回人之所觀乃流沬猶以激射憂天摧
想其根源發聲勢如縱烈火燒千雷古來走死萬萬脚
竟莫識自何來哉我疑鴻荒混沌日冲破天地之元胎
夸娥搖頭巨靈走避不敢道曾疏開鋤耰之成乃畎澮
欲計議此誠可咍長帆大艦不敢絶尚恐飄去無垠崖
愚兒脚慣踏潢潦安敢逆此如泝洄
答黃藪富道
角角適時足力走猶或遲從而不逮人不若坐視之而
予始用此巳無先人思間自念斯世固亦未易為以其
得而慚曷若退自宜老身可孔顔餓死猶夷齊予心最
樂此尤喜用自持豈將六尺軀賤易五羖皮但無百畆
田得(一本作可)抱剛氣歸年來事窮蹙露暴無自依姊寡不
能嫁(一本作無為家又一本作子得家)兒孤牽我啼平生事文字無路
活寒飢勉從進士科束若縛襁兒時時忽自笑(一本作笑自忽)
往往窮加悲(一本作述窮悲)有如高飛鳥中路飢自低銳知從
食來不(一本作豈)意身投黐神龍拏白日挾雨萬里飛使其
(一本作之)口有銜安得無馴隨雖然平生志固未忍相遺間
時自散開縱吟助嘘&KR1077;財將舒(一本作輸)己和豈敢偷人知
黃君道德者術業何頎頎手提九黃鐘旁取折籥吹懸
知失氣類誤以唱和期不知里社歌不可郊廟施况余
衰病餘有氣亦巳卑加之困俗學羝角方牽羸詩陳盡
自道幸子憐無疵(一本作玼)
春風
春風東來暖如嘘過拂我面撩我裾不知我心老有異
亦欲調我兒女如庭前花枝笑自愛風裏草力更相扶
旁林曲樹足飛鳥不問燕雀鴟鳶烏求雌要雄各有意
豈但聞競爭春呼春巢成多夏卵衆明年計此更有餘
非唯喧呼亂人耳漸恐巢穴妨人居收殘射中豈無道
我亦力可彎長弧林深枝曲矢不入况弓待借家所無
行吁坐盻不可奈安得靜默投身俱
長風
長風吹百草勢力亦隨靡地長風易休草力復隨起長
風隨令歸風去何時來百草安正繁蘭生爾何哉
東風
東風來幾日窮巷不見春不知得花由只見插花人東
(舊本作春)風能幾時聽爾多歡欣徒恐春風歸汝我同悲辛
哭詩其一
死者徒巳死思之恨無涯生者非素心還作死者嗟今
古悲略同斯道竟奈何哀絃直易絶哭詞曲難歌
其二
朝歌聲吁吁暮哭聲轉無聲無血隨盡安得目不枯目
枯不足嘆無目心自安目存多所見不若無目完
其三
切切復切切淚盡琴絃絶憤氣吐不出内作心肝熱朝
漿渴不勝暮潦濁不清何以慰我懷安得滄海冰
其四
哭莫傍滄海淚落長海流流深風濤多駕蕩覆我舟不
若灑春草荆榛蕪蔓莖怨氣觸草死猶得香蘭生
其五(一云又哭詩二首)
朝歌憂思多暮歌無奈何偶嘆氣亦絶未慟血先沱淚
落入口少不如出眼多安得常病軀不為瘠且瘥
其六
目雖淚所出由來心乃源白日照我面意欲乾汎瀾而
不照我心我淚何由乾况在重雲遮使我何自安
張巡
禄兒射火燒九天鬼手不撲神聽旃羣庸仰口不肯唾
反出長喙嘘之燃睢陽城窮縮死鼈危繫一髮懸九淵
巡瞋睨遠兩眥拆(一本作折兩)怒嚼齒碎鬚張肩恨身不毛
劍無翼不能飛去殘賊嚥翁軀腥刀子磔爼日嚼血肉
猶經年霽雲東攘兩臂去西來才有九指還胸中憤氣
吐不散去隨箭入浮屠㙛忠窮智索其自效更臠愛妾
嘗飢涎我疑没日賊不食恐其肉酖死不痊又疑身骨
不化土定作金鐵埋重泉何時山移陵谷變發出鼓鑄
戈或鋋吾如得之顧有用不誅巳然誅未然
贈李定資深
涉川固有道造舟不如梁曾聞水覆舟不聞死乘杠奈
何揭厲子先先勇褰裳豈盡水害人固亦謀非臧鳳雖
謂靈畜無竹或(一本作終)死飢竹今無方無鳳云非其時使
之羣(一本作隨)鴟鳶飢飽為止飛非惟失所(一本作厥)靈亦與彈
射期
又
坦坦誰之田施施繳且弋烏來玩其機鵲至喜其食長
鴻飛冥冥志與萬里極豈無啄飲心寧飢不人得湍激
日蹙蹙風稜勢漫漫奈何舟上人試死才一間苟不以
利涉安坐思誠艱客雖懼謀梁而木嗟在山
古廟
古廟隆隆敝庭扉風雨剥壁黦柱榱我來安知神所依
穹堂窸窣風旛旂神君龐軀突鬚眉視我睨睚坐倨箕
惕爍觀者駭不怡羣鬼後先張福威直東之廂步逶迤
目益所見怪可嘘馬牛羊犬雜豕雞或戴以首旁四支
間有人面身亦非老祝趨前為衆詞口吻囁嚅言嗢吚
稱别狀類顧東西唱號名字分何誰空虛冥寞非所期
豈亦以此為人尸視其膚革巳彪狸寧有中反恬肝脾
又有械器身挈持(一本作提携)傳言癘疫此乃資古之日行
歷虚危猶恐盛陰鬼所隨磔儺於門驅使馳今安取此
廟以祠不念延虚殆尫羸農凶年多苦餓飢苟幸得飽
不擇(一本作釋)祈來則拜叩盡敬祗幸天之澤偷自歸民德
且恐報之時餗肴豊鮮牲魚肥欲奠以獻更濯巵進謝
千語拜百低工鼓於庭巫舞衣祝傳神醉下福禧農謝
神去祝徹之庭前匕割棄餘遺鵠烏下爭趁不飛回顧
神面如故時意者不為祭謝移嗚呼神固非吾知
襍詩
方春不種蘭終歲無自佩良田弗加芟徒穉亦無歲空
令雨露恩日夕被蒿艾安坐飢怨天此理果誰在一日
不為田百草巳有根况復間三時其穢何待論豈不有
錢鎛從羞慵借勤歲晩憂不耕何獨議鋤耘毶毶晩春
樹上下聚百蟲不有口似躉則生尾如蜂設不二者然
亦徒生無庸清陰不可居歲晩還秋風
廣陵集卷五
