欽定四庫全書
御選唐詩卷一
五言古
唐太宗皇帝(帝姓李氏諱世民神堯次子初建秦邸即開文學館既即位殿左置弘文館悉)
(引内學士番宿更休聽朝之閒則與討論典籍雜以文詠詩筆草隸卓越前古至於天文秀發沈麗)
(高朗有唐三百年風雅之盛帝實有以啟之焉)
帝京篇
秦川雄帝宅(三秦記長安正南秦嶺嶺根水流為秦川一名樊川魏明帝詩出身秦川爰居伊洛)
(尉繚子天子宅千畝)函谷壯皇居(一統志函谷舊關在靈寶縣南一十里老耼西度田文東出皆)
(此關函谷新關在新安縣東二里項羽坑秦降卒處漢樓船將軍楊僕恥為關外人上書乞以家財東徙關武)
(帝為移於此)綺殿千尋起(江總樂府綺殿文雅遒玳筵歡趣密周禮疏八尺曰尋梁書朱异傳)
(金山萬丈緣陟未登玉海千尋窺暎不測)離宫百雉餘(漢書枚乘傳修治上林雜以離宫班固西)
(都賦離宫别館三十六所周禮注長三丈高一丈曰雉左傳都城過百雉公羊傳注天子之城千雉高七雉公)
(侯百雉高五雉)連甍遙接漢(張衡西京賦鳳鶱翥於甍標注甍棟也左思蜀都賦比屋連甍千廡)
(萬室詩維天有漢監亦有光楊泉物理論漢者水之精氣)飛觀迥淩虛(曹植詩飛觀百餘尺臨牖)
(御櫺軒隋書食貨志咸竦飛觀頽巖塞川)雲日隠層闕(釋名闕在門兩旁中央闕然為道也梁簡)
(文帝詩帝京風雨中層闕烟霞浮)風烟出綺疏(張衡西京賦交綺豁以疏寮注疏刻穿之也交)
(結綺文豁然穿以為寮也寮小窗也後漢書梁冀傳窗牖皆綺疏青瑣陸雲登臺賦綺疏列於東序朱戶立於)
(西廂)
二
巖廊罷機務(漢書董仲舒傳蓋聞虞舜之時遊於巖廊之上垂拱無為而天下太平注巖廊殿下)
(小屋也南史梁元帝紀雖戎略殷凑機務繁多軍書羽檄文章詔誥點亳便就殆不虚手)崇文聊駐
輦(北史儒林傳序内有崇文之館外重成均之職廣韻駐止也輦人步挽車)玉匣啟龍圖(南史)
(齊高帝紀披金繩而握金鏡開玉匣而總地維竹書紀年龍圖出河龜書出洛赤文篆字以授軒轅南齊)
(書高帝紀鳳書表肆類之運龍圖顯班瑞之期)金繩披鳳篆(後漢書祭祀志以金為繩徐陵玉臺)
(新詠序麗以金繩裝之寶軸古今篆隸文體鳳篆白帝朱宣氏有鳳鳥之瑞文字取以為象)韋編斷
仍續(史記孔子世家孔子晚而喜易序彖繫象說卦文言讀易韋編三絶)縹帙舒還卷(梁昭)
(明太子文選序詞人才子則名溢於縹囊飛文染翰則卷盈於緗帙注縹青白色)對此乃淹留
(戰國策莊辛謂楚王曰臣請避於趙淹留以觀之)欹案觀墳典(劉孝綽昭明太子集序臨書幌)
(而不休對欹案而忘怠左傳左史倚相趨過王曰是能讀三墳五典八索九丘注三墳五典三皇五帝之書也)
(魏文帝答北海王詔王精硏墳典眈味道真)
三
移步出詞林(梁昭明太子答晉安王啟殽核文史漁獵詞林)停輿欣武宴(庾信華林)
(園馬射賦將軍戎服來參武宴)琱弓寫明月(詩敦弓既堅釋文敦音雕畫弓也案琱與雕同庾信)
(華林園馬射賦弓如明月對堋馬似浮雲向埒)駿馬疑流電(拾遺記穆王八駿戰國策吕不韋說)
(陽泉君曰君之駿馬盈外廏庾信謝滕王賚馬啟流電爭先浮雲連影)驚雁落虛弦(戰國策更)
(嬴謂魏王曰臣為王引弓虛發而下鳥有間雁從東方來更嬴以虛發而下之)啼猿悲急箭(吕氏)
(春秋荆王有白猿王自射之則摶矢而熙使養由基射之始調弓矯矢猿擁樹而號)閱賞誠多美
於兹乃忘倦
四
鳴笳臨樂館(廣韻笳簫捲蘆葉吹之也樂書似觱栗而無孔後世鹵簿用之魏文帝與吳質書從)
(者鳴笳以啟路文學托乘於後車庾信奉和山池詩鳴笳臨絶浪飛蓋歴通渠漢書武帝紀元封六年夏京師)
(民觀角觝於上林平樂館張衡西京賦大駕幸乎平樂之館張甲乙而襲翠被)眺聽歡芳節(纂要)
(春節曰芳節)急管韻朱弦(鮑照白紵歌古稱渌水今白紵催弦急管為君舞吳均與柳惲贈荅)
(詩聞君吹急管相思雜采蓮禮記清廟之瑟朱弦而疏越一倡而三嘆侯瑾箏賦朱弦微而慷慨江總詩風亭)
(翠旆開雲殿朱弦響)清歌凝白雪(張衡賦雙材悲於不納兮並詠詩而清歌宋玉對楚王問其為)
(陽春白雪國中屬而和者數十人)彩鳳肅來儀(書簫韶九成鳳凰來儀謝朓樂府彩鳳鳴朝陽)
(薛道衡詩盤龍隨鏡隠彩鳳逐帷低)玄鶴紛成列(史記樂書師曠援琴而鼓之一奏有玄鶴二八)
(集乎廊門再奏之延頸而鳴舒翼而舞陳琳詩玄鶴浮清泉綺樹煥青蕤)去兹鄭衞聲(論語放鄭)
(聲禮記鄭音好濫淫志衞音趨數煩志)雅音方可悦(孫綽頌雅音永寂而心存高範)
五
芳辰追逸趣(梁元帝纂要春辰曰芳辰江總詩上已娛春褉芳辰喜月離)禁苑信多
竒(風俗通苑藴也言薪蒸所藴積也周禮注疏古謂之囿漢謂之苑漢書省禁苑以予民西都賦西郊則有)
(上囿禁苑林麓藪澤西京賦上林禁苑跨谷彌阜庾信吹臺山銘禁苑斜通舂人常聚)橋形通漢
上(詩維天有漢監亦有光又倬彼雲漢為章於天楊泉物理論星者元氣之英漢者水之精氣發而升精華)
(浮上宛轉隨流名曰天漢一統志秦始皇作離宫於渭南北渭水貫都以象天漢横橋南渡以法牽牛徐陵長)
(安道樂府横橋象天漢庾信詩橋横天漢分)峯勢接雲危烟霞交隠暎花鳥
自參差何如肆轍跡(左傳昔穆王欲肆其心周行天下將皆必有車轍馬跡焉老子善行)
(無轍跡酒德頌行無轍跡止無室廬赭白馬賦跨中州之轍跡窮神化之軌躅庾肩吾詩轍迹光周頌巡遊盛)
(夏功)萬里賞瑤池(穆天子傳觴西王母於瑤池之上神仙傳崑崙閬風苑有玉樓十二立臺九層)
(左瑤池右翠水梁昭明太子詩唐遊薄汾水周載集瑤池)
六
飛蓋去芳園(西京賦注華蓋星覆北斗天子法而作蓋劉峻與宋玉山元思書驅馬金張之館飛)
(蓋許史之廬漢書注許伯宣帝皇后父史高皇帝外家也金金日磾也張張安世也許氏史氏有外屬之恩金)
(氏張氏自托在於近狎也曹植詩清夜遊西園飛蓋相追隨庾肩吾詩閣影臨飛蓋鶯鳴入洞簫傅休奕瓜賦選美)
(芳園重簡其珍)蘭橈遊翠渚(楚詞注橈船小楫也梁簡文帝采蓮曲桂棹蘭橈浮碧水江花玉面兩相)
(似庾信詩錦纜回沙磧蘭橈避荻洲釋名小洲曰渚渚遮也江總詩翠渚還鑾輅瑤池命羽觴)萍間日影
亂荷處香風舉桂楫滿中川(釋名揖捷也與枻通楚辭桂棹兮蘭枻張纉賦忽中川而)
(反顧懷舊鄉而延佇謝靈運詩亂流趨孤嶼孤嶼媚中川張正見詩芳蘭夾兩岸野燎燭中川)弦歌振長
嶼(禮記弦歌詩誦論衡太平之世唐虞之時政得民安絃歌鼓舞比屋而有庾信賦見鼎鐘於金張聞弦歌於許)
(史說文嶼島也在水為島在陸為嶼沈約賦結榜窮渚思臨長嶼梁簡文帝詩絶嶺隔天餘長嶼横江半何遜詩鐃)
(吹響清江懸旗出長嶼)豈必汾河曲(水經汾水出太原汾陽縣管涔山漢武帝故事帝行幸河東祠)
(后土顧視帝京欣然中流作秋風辭泛樓船兮濟汾河横中流兮揚素波晉書輿服志横汾河而祠后土登甘)
(泉而祭昊天庾信詩定土汾河上戈船聊試遊)方為歡宴所(晉書王羲之傳欲與親知時共歡宴)
(南史何戢傳齊高帝為領軍與戢來往申歡宴梁江總詩栢梁奉歡宴苟濟詩風月接歡宴)
七
落日雙闕昏(曹植銅爵臺賦建高門之嵯峩兮浮雙闕於太清晉書張軌傳軌大城姑臧初漢未)
(博士侯瑾謂其門人曰後城西泉水當竭有雙闕起其上中有霸者出焉至魏嘉平中郡官果起學館築雙闕)
(於泉上至是張氏遂霸西河古詩兩宫遙相望雙闕百餘尺孫綽遊天台山賦雙闕雲竦以夾路瓊臺中天而)
(懸居)迴輿九重暮(孔叢子趙簡子使聘夫子夫子將至及河聞鳴犢竇犨之見殺也迴輿而旋庾)
(信詩三元隨建節八景逐迴輿宋玉九辯豈不鬱陶而思君兮君之門以九重注天子有九門謂關門遠郊門)
(近郊門城門臯門庫門雉門應門路門也庾信詩自布南風曲還來吹九重)長烟散初碧(郭璞)
(遊仙詩升降隨長烟飄颻戲九垓)皎月澄輕素(詩月出皎兮張協七命禀氣靈淵受精皎月後)
(趙錄石虎大起宫殿層甍疊宇飛檐拂雲圖以丹青色以輕素沈約詩夕隂帶層阜長烟引輕素)褰幌
翫琴書(廣韻幌帷幔也劉歆逐初賦玩琴書以條暢何劭贈張華詩私願偕華髮逍遙綜琴書)開
軒引雲霧(張協七命望玉繩而結極承倒景而開軒阮籍詩開軒臨四野登高望所思列子虹蜺也)
(雲霧也風雨也四時也此積氣之成乎天者也木華海賦瀝滴渗淫薈蔚雲霧謝靈運詩定山緬雲霧赤亭無)
(淹薄)斜漢耿層閣(謝莊月賦於時斜漢左界北陸南躔謝朓詩玉繩隠高樹斜漢耿層臺鮑照詩)
(層閣肅天居馳道直如髮沈約詩送日隠層閣引月入輕幬)清風搖玉樹(詩吉甫作誦穆如清)
(風淮南子崑崙上有玉樹珠樹璇樹漢武故事上起神屋前庭植玉樹珊瑚為枝碧玉為葉庾信啟甘泉宫裏)
(玉樹一叢)
八
歡樂難再逢芳辰良可惜(梁元帝纂要春辰曰芳辰江總詩上已娛春褉芳辰喜月)
(離)玉酒汎雲罍(十洲記瀛州有玉膏如酒名曰玉酒飲之輒醉令人長生古樂府金丹欲成猶)
(百鍊玉酒新熟幾千年江總瑪瑙盌賦寶出崑崙之仙阜觴即玄洲之玉酒詩酌彼金罍注罍酒器刻以雲雷)
(之象以黃金飾之周禮注山罍刻而畫之為山雲之形庾信華林園馬射賦熊耳刻杯飛雲畫罍)蘭肴
陳綺席(荀禮論椒蘭芬苾所以養鼻也習鑿齒文芳芬起於椒蘭邊讓章華臺賦蘭肴山竦椒酒淵流)
(注蘭肴謂芳若蘭也嵇康琴賦蘭肴兼御旨酒清醇鄒陽酒賦綃綺為席犀璩為鎮沈君攸詩絲繩玉壺傳綺)
(席秦箏趙瑟響高堂)千鍾合堯禹(孔叢子平原君與子高飲強子高酒曰昔有遺諺堯舜千鍾孔)
(子百觚子路嗑嗑尚飲十榼古之聖賢無不能飲也戰國策昔帝女儀狄作酒而美進之於禹禹飲而甘之遂)
(疏儀狄)百獸諧金石(書八音克諧無相奪倫又䕫曰於予擊石拊石百獸率舞庶尹允諧禮記)
(金石絲竹樂之器也)得志重寸隂(晉書陶侃傳侃常語人曰大禹聖者乃惜寸隂至於衆人當惜)
(分隂)忘懷輕尺璧(淮南子聖人不貴尺之璧而貴寸之隂帝王世紀禹不重徑寸之璧而愛日之)
(寸隂潘尼祭禹廟文物貴尺璧我懷寸隂)
九
建章歡賞夕(漢書武帝紀太初元年起建章宫)二八盡妖妍(左傳晉悼公賜魏絳)
(女樂二八歌鐘二肆宋玉楚辭二八齊容起鄭舞些注二八二列也)羅綺昭陽殿(左思魏都賦錦)
(繡襄邑羅綺朝歌漢書趙后傳后弟昭儀居昭陽舍其中庭彤朱殿上髹漆)芬芳玳瑁筵(酉陽)
(雜俎後梁韋琳為鯉表曰遠厠玳筵猥頒象筯)珮移星正動(禮記凡帶必有佩廣韻佩玉之帶珮)
(同袁淑桐賦被藉兮烟霞懷佩兮星虹)扇掩月初圓(古今注舜作五明扇班偼伃詩裁成合歡)
(扇團團似明月)無勞上玄圃(穆天子傳舂山之澤清水出泉温和無風所謂玄圃水經注崑崙之)
(山三級下曰樊桐中曰玄圃上曰增城)即此是神仙(漢書郊祀志燕齊方士言有神仙祭祀致)
(福之術者以萬數)
於北平作(漢書地理志右北平郡秦置屬幽州一統志永平府秦遼西右北平二郡)
(地)
翠野駐戎軒(江總文曳蛇旗之舒卷問翠野之參差後漢書朱祐等傳贊有來羣后捷我戎軒曹)
(植陳審舉表豹尾已建戎軒騖駕)盧龍轉征旆(魏志武帝紀田疇為鄉導引軍出盧龍塞元和)
(郡縣志平州有盧龍鎮山如龍形其土色黑釋名云土黑曰盧盧然解散也廣韻繫旐曰旆)遙山麗
如綺(魏文帝善哉行感心動耳綺麗難忘)長流縈似帶(張衡歸田賦仰飛纖&KR0819;俯釣長流曹)
(植詩樹木發春華清池激長流漢書功臣表封爵之誓曰使黃河如帶泰山若厲國以永存爰及苗裔庾闡詩)
(悠想盻長川輕瀾渺如帶)海氣百重樓(史記天官書海旁蜃氣象樓臺漢書武帝紀元封五年詔)
(曰朕巡荆揚輯江淮物會大海氣以合泰山)巖松千丈蓋(袁宏詩森森千丈松磊砢非一節抱)
(朴子天陵偃蓋之松玉策記千歲松樹枝葉四邊披起上杪不長望而視之有如偃蓋)兹焉可遊
賞何必襄城外(莊子黃帝將見大隗乎具茨之山方明為御昌㝢驂乘張若謵朋前馬昆閽滑)
(稽後車至於襄城之野七聖皆迷無所問塗)
幸武功慶善宫賦(元和志武功漢舊縣古有邰國堯封后稷之地在渭水南)
(今郿縣地是也案舊縣境有武功山武功水是則縣本以山水立名也唐書地理志武功)
(南十八里有慶善宫臨渭水武德元年高祖以舊第置宫乂禮樂志太宗生於武功之慶)
(善宫貞觀六年幸之宴從臣賞賜閭里同漢沛宛)
夀丘惟舊跡(史記五帝紀舜作什器於夀丘注在魯東門之北黃帝生處宋書符瑞志黃帝軒轅)
(氏母曰附寶見大電光繞斗樞星照郊野感而孕二十五月而生黃帝於夀丘陸倕文姬水夀丘載記山川之)
(目丹陵負夏僅傳鄉黨之名)豐邑乃前基(詩既伐于崇作邑于豐史記豐邑注豐在京兆鄠縣)
(東)粤予承累聖懸弧亦在兹(禮記男子生則設弧於門左庾信詩蘭芬猶載寢篷)
(箭始懸弧棗據雜詩士生則懸弧有志在四方)弱齡逢運改(魏書彭城王勰傳挺德弱齡誕質至)
(孝梁武帝贈臨川王宏詔爰初弱齡行彰素履逮於應務嘉猷載緝後漢書荀彧傳功申運改迹疑心一)提
劒鬱匡時(史記高祖紀吾從布衣提三尺劍取天下晉書樂志高祖提劍寰中削平天下又樂歌匡)
(時拯俗休功蓋世)指揮八荒定(抱朴子儀蕭曹之指揮史記秦始皇紀秦孝公以來有席卷天)
(下包舉宇内囊括四海之意并吞八荒之心注八荒八方荒忽極遠之地說苑八荒之内有四海四海之内有)
(九州天子處中州而制八荒耳揚雄甘泉賦天閫决兮地垠開八荒協兮萬國諧)懷柔萬國夷
(詩懷柔百神及河喬嶽張衡東京賦道胡不懷化胡不柔顔延之詩德禮既普洽川嶽徧懷柔易首出庶物萬)
(國咸寧左傳禹會諸侯於塗山執玉帛而朝者萬國說文夷平也)梯山盛入款(韓非子韓昭王)
(令工施鈎梯上華山隋書音樂志棧壑忘阻梯山匪夐後漢書光武紀光武二十四年匈奴薁鞬日逐王比遣)
(使款五原塞南史梁武帝紀殊俗百蠻重譯獻款)駕海亦來思(韓詩外傳成王時有越裳氏重)
(三譯而朝曰吾受命國之黃髮曰久矣天之不迅風海之不波溢也三年於兹矣意者中國有聖人乎盍往朝)
(之顔延之曲水詩序棧山航海踰沙軼漠之貢府無虚月庾信華林園馬射賦雕題鑿齒識海水而來王)單
于陪武帳(史記匈奴單于注單于廣大之貌言其象天單于然漢書汲黯傳上嘗坐武帳黯前奏事)
(上不冠望見黯避帳中使人可其奏晉書天文志北落西南一星曰天綱主武帳庾信賦侍戎韜於武帳聽雅)
(曲於文弦)日逐衞文螭(漢書宣帝紀匈奴日逐王先賢撣將人衆萬餘來降晉書匈奴傳呼延氏)
(最貴則有左日逐右日逐世為輔相王襃四子講德論日逐舉國而歸德王鑒七夕詩六龍奮瑤轡文螭輔瓊)
(車)端扆朝四岳(儀禮注扆如綈素屏風畫斧文以示威亦天子所居也沈約詩憑玉宅海端扆)
(御天書四岳注四岳官名一人而總四岳諸侯之事也)無為任百司(禮記王中心無為也以守)
(至正老子我無為而物自化書百司庶府沈約為梁武帝與謝朏勅自居元首臨對百司)霜節明秋
景(陶潛送客詩爰以履霜節登高餞將歸謝惠連離合詩嘯歌亦何適肅爾凌霜節)輕冰結水
湄(爾稚水草交曰湄詩所謂伊人在水之湄釋名湄眉也如目臨眉也王粲詩列車息衆駕相伴綠水湄)
芸黃遍原隰(詩裳裳者華芸其黃矣傳芸黃草色也沈約詩寥戾野風急芸黃秋草腓爾雅高平)
(曰原下隰曰隰詩皇皇者華于彼原隰班固西都賦溝塍刻鏤原隰龍鱗)禾穎積京坻(說文禾嘉)
(穀也以二月而種八月始熟得時之中故謂之禾詩實穎實栗注穎垂穎也禾穗謂之穎詩曾孫之庾如坻如)
(京注坻水中之高地也京高丘也粟庾之多高大如渚坻如丘京也)共樂還鄉宴歡此大
風詩(史記高祖紀高祖還歸過沛置酒沛宫酒酣作歌曰大風起兮雲飛揚文中子大風安不忘危其霸)
(心之存乎)
經破薛舉戰地(舊唐書太宗紀薛舉以勁卒十萬來逼渭濱太宗親擊之破其)
(衆略地至於隴坻)
昔年懷壯氣提戈初仗節(曲禮疏戈如戟而横淮南子陽貨赴闈而逐揚劍提戈而)
(走梁元帝告四方檄中權後勁龔行天罰提戈蒙險隕越以之玉篇節竹約也唐書車服志大將出賜旌以顓)
(賞節以顓殺節垂畫木盤三相去數寸隅垂赤麻)心隨朗日高(陸機賦熙朗日以熠燿扇和風)
(其如波謝靈運賦潛夜隠輝幽境朗日)志與秋霜潔(淮南子寶劍之色如秋霜後漢書孔融傳)
(懍懍焉皓皓焉其與琨玉秋霜比質可也)移鋒驚電起(桓範簡騎論夫騎者軍之鋒銳也往如電)
(發去如風過傅休奕正都賦馬如激電)轉戰長河決(後漢書溝洫志河決而桃花水羨溢梁武)
(帝紀擁數州之兵以誅羣豎懸河注火奚有不滅)營碎落星沈(應瑒賦投璧玉而沈星楊素詩)
(兵寝星芒落)陣卷横雲裂(庾信謝滕王閣集序啟雄才蓋代逸氣横雲王襃詩平雲如陣色楊)
(素詩雲横虎落陣)一揮氛沴靜(氛祥氣也玉篇相傷謂之沴又水不利也)再舉鯨鯢
滅(左傳古者明王伐不敬取其鯨鯢而封之以為大戮於是乎有京觀左思吳都賦長鯨吞航修鯢吐浪)
於兹撫舊原(爾雅廣平曰原)屬目駐華軒(白虎通諸侯路車大夫軒車十六國春秋)
(德非管仲不足華軒棠阜智非孔明豈足三顧草廬陶潛詩草廬寄窮巷甘以辭華軒)沈沙無故
跡(史記淮隂侯傳信與龍且夾濰水陳夜令人為萬餘囊滿盛沙壅水上流龍且遂迫渡水信使人決壅囊)
(水大至即擊之)減竈有殘痕(史記孫子傳魏趙攻韓齊救之孫子使軍入魏地為十萬竈明日為)
(五萬竈又明日為二萬竈龐涓大喜倍日并行逐之暮至馬陵盡破涓軍)浪霞穿水淨(湘中記湘)
(水至清雖深五六丈見㡳了了然白沙如霜雪赤岸如朝霞謝朓詩川霞旦上薄山光晚餘照梁簡文帝詩乍)
(如落霞發頗似巫雲登)峯霧拖蓮昏(後漢書張楷傳楷字公超隠居弘農山所居成市後華隂)
(山南遂有公超市能為五里霧孔德紹經華山詩山昏五里霧日落二華隂疎峯起蓮葉危塞隠桃林華山記)
(山頂有池生千葉蓮華服之羽化因名華山)世途亟流易(潘岳詩荏苒冬春謝寒署忽流易)
人事殊今昔長想眺前蹤(梁簡文帝詩終夜慕前蹤)撫躬聊自適(屈原)
(離騷心猶豫而狐疑兮欲自適而不可漢書高鳳傳潛心篤行以漁釣自適晉書張翰傳任心自適不求當世)
初晴落景
晚霞聊自怡(盧思道詩晚霞浮極浦落景照長亭陶弘景詩只可自怡悦不堪持贈君)初晴
彌可喜日晃百花色(劉孝威謝東宫賜淨饌啟千品甘露之食百花珍藥之果庾信㯽榔)
(詩綠房千子熟紫穗百花開)風動千林翠(南史齊宗室子顯傳風動春朝月明秋夜潘岳蓮花)
(賦惠風動春氣和盻清池翫蓮花)池魚躍不同(吕氏春秋宋桓司馬有寶珠抵罪出亡王使人)
(問珠之所在曰投之池中於是竭池而求之無得魚殫焉裴子野游華林園賦譬籠鳥與池魚本山川而有思)
園鳥聲還異(鮑照樂府春山茂春日行園中鳥多巧聲)寄言博通者(琴賦序吟詠之)
(不足寄言以廣意後漢書崔琦少遊學京師以文章博通稱南史劉勰篤志好學博通經論)知予物
外意(梁簡文帝神山寺碑幾圓上聖智周物外)
中宗皇帝(帝諱顯高宗第七子始封周王徙封英王改名哲永隆元年立為皇太子及即位太)
(后臨朝廢為廬陵王神龍元年復辟在位六年諡曰孝和集四十卷失傳)
九月九日幸臨渭亭登高(并序九全唐詩話景龍三年月九日幸臨)
(渭亭與羣臣賦詩續齊諧記汝南桓景隨費長房遊學長房謂之曰九月九日汝南當有)
(大灾令家人縫囊盛茱萸繫臂上登山飲菊花酒此禍可消今世人九日登高始此)
陶潛盈把(晉書陶潛傳字元亮大司馬侃之曾孫也為鎮軍參軍謂親朋曰聊欲弦歌以)
(為三徑之資可乎執事者聞之以為彭澤令續晉陽秋陶潛嘗九日無酒宅邊摘菊盈把坐其側)
既浮九醖之歡(西京雜記以正月旦作酒八月成一曰九醖一曰醇酎王僧孺敬子)
(任傳九醖斯浮百羞並薦)畢卓持螯須盡一生之興(晉書畢卓傳卓嘗謂)
(人曰右手持酒杯左手持蟹螯拍浮酒船中便足了一生矣)人題四韻(南史王僧孺傳)
(竟陵王子良嘗夜集學士刻燭為詩四韻者則刻一寸以此為率)同賦五言(鍾嶸詩品)
(逮漢李陵始著五言之目)其最後成(隋書周羅㬋傳羅㬋為左衞率參宴席陳主曰周左)
(率武將詩每前成文士何後也)罰之引滿(石崇金谷集序遂各賦詩或不能者罰酒三斗)
(漢書叙傳禁中設燕飲之會皆引滿舉白)
九日正乘秋(謝惠連詩悽悽乘蘭秋言餞千里舟)三杯興已周(左傳臣侍君宴過三)
(爵非禮也漢書朱博傳博為人廉儉食不重味案上不過三杯)泛桂迎樽滿(楚辭奠桂酒兮椒漿)
(注切桂於酒中袁山松酒賦泛芳樽以琥珀馨桂發而蘭興)吹花向酒浮(孫楚菊花賦飛金英)
(以浮旨酒周明帝詠摘花詩酒浮花不沒花含酒更香)長房萸早熟(風土記茱萸榝也九月九)
(日熟色赤可采時也)彭澤菊初收何藉龍沙上(豫草記龍沙郡北帶江沙甚潔白高)
(峻而陂有龍形舊俗為九月九日登高處寰宇記龍沙在豫章城北一帶甚白而高峻左右居人時見龍跡)
方得恣淹留(戰國策莊辛請楚王曰之臣請避於趙淹留以觀)
登驪山高頂寓目(通鑑景龍三年十二月甲午上幸驪山温湯太平寰宇記)
(驪山在昭應縣東南二里即藍田山也記纂淵海在臨潼縣雍錄驪山秦漢隋唐皆常遊)
(幸)
四郊秦漢國(周禮天官遂士掌四郊記纂淵海秦都咸陽漢都關中通鑑漢高祖五年婁敬求見)
(上上召見問之敬曰秦地被山帶河可入關而都之上問張良良曰關中左崤函右隴蜀阻三面而守獨以一)
(面東制諸侯此所謂金城千里天府之國也婁敬說是也上即日西都長安)八水帝王都(司馬)
(相如上林賦蕩蕩乎八川分流註灞滻涇渭澧鎬澇潏凡八川江總詩濯流齊八水開襟入四衢左傳凡邑有)
(宗廟先君之主曰都)閶闔雄里閈(離騷吾令帝閽開關兮倚閶闔而望予張衡西京賦正紫宫於)
(未央表嶢闕於閶闔註天有紫微宫王者象之宫門名曰閶闔後漢書成武侯順傳順與光武同里閈說文汝)
(南平輿里門曰閈)城闕壯規模(詩在城闕兮東京賦殿未出乎城闕旆已反乎郊畛漢書高祖)
(本紀雖日不暇給規模弘遠矣西京賦規模踰溢不度不臧)貫渭稱天邑(水經渭水出隴西首)
(陽縣渭谷亭南鳥鼠山記纂淵海秦皇兼天下都咸陽渭水貫都以象天漢書肆予敢求爾於天邑商張華詩)
(發軔上京出自天邑)含岐實奥區(說文岐山在長安西美陽縣界山有兩岐因以名焉西京賦實)
(維地之奥區神臯註自古以雍州積高神明之隩)金門披玉館(史記滑稽傳金馬門者宦署門)
(也門旁有銅馬故謂之金馬門揚雄解嘲今吾子幸得應金門上玉堂有日矣班固西都賦於是天子乃登屬)
(玉之館歴長楊之榭)因此識皇圖(東都賦於是聖皇乃握乾符闡坤珍披皇圖稽帝文)
明皇帝(帝諱隆基睿宗第三子始封楚王後為臨淄郡王景雲元年進封平王立為皇太子英武)
(多能開元之際勵精政事海内殷盛旁求宏碩講道藝文貞觀之風一朝復振)
賜諸州刺史以題座右(開元十六年帝自擇廷臣為諸州刺史許景先)
(虢州源光裕鄭州寇泚宋州鄭温琦邠州袁仁恭杭州崔志廉襄州李昇期邢州鄭放定)
(州蔣挺湖州裴觀滄州崔誠遂州凡十一人行詔宰相諸王御史以上祖道洛濱盛供具)
(奏太常樂帛舫水嬉賜詩令題座右且給筆紙令自賦焉)
眷言思共理(漢書循吏傳序孝宣嘗稱曰庶民所以安其田里而亡嘆息愁恨之心者政平訟理)
(也與我共此者其惟良二千石乎)鑑夢相惟良(書夢帝賚予良弼又非佞折獄惟良折獄徐陵)
(與王吳郡書西洎江沱同仰惟良之化)猗歟此推擇(漢書韓信傳家貧無行不得推擇為吏)
聲績著周行(詩嗟我懷人寘彼周行又人之好我示我周行)賢能既俟進(周禮地官)
(鄉老及鄉大夫羣吏獻賢能之書於王王再拜受之登於天府内史貳之後漢書郭伋傳徵拜潁川太守帝勞)
(之曰賢能太守去帝城不遠河潤九里冀京師并蒙福也)黎獻實佇康(書萬邦黎獻共惟帝臣文)
(心雕龍正位北辰嚮明南面所以運天樞毓黎獻漢書元帝紀詔曰蓋聞賢聖在位隂陽和風雨時日月光星)
(辰靜黎庶康)視人當如子(左傳良君賞善而刑淫養民如子蓋之如天容之如地)愛人
亦如傷(孟子文王視民如傷)講學試誦論(禮記講學以耨之陸機講漢書詩税駕金華講)
(學秘館漢書何武傳行部必先即學宫見諸生試其誦論問其得失然後入傳舍)阡陌勸耕桑
(史記秦紀孝公十二年為田開阡陌魏武帝樂府越陌度阡注阡陌皆道也南北曰阡東西曰陌後漢書明帝)
(紀詔曰方春戒節人以耕桑其勅有司務順時氣使無煩擾)虛譽不可飾(列子遑遑爾競一時)
(之虚譽漢書公孫弘傳與内富厚而外詭服以釣虛譽者殊科)清知不可忘(魏志胡質傳注質子)
(威晉武帝賜見嘆其父清謂威曰卿清孰與父清威對曰臣父清恐人知臣清恐人不知是臣不如者遠也)
求名迹易見(顔氏家訓忘名者體道合德享鬼神之福祐非所以求名也)安貞德自
彰(易安貞之吉應地無疆)訟獄必以情(左傳小大之獄雖不能察必以情)教民貴
有常(易動靜有常剛柔斷矣竹書紀年日月有行星辰有常)恤惸且存老(禮記恤孤獨以)
(逮不足人八十月告存注每月致膳)撫弱復綏強(左傳撫弱者昧以務烈所可也)勉哉各
祗命(書疇敢不祗若王之休命)知予眷萬方(書誕告萬方宋書樂志時齊七政朝此萬方)
送忠州太守康昭遠等(一統志忠州在重慶府城東春秋戰國為巴地)
(秦屬巴郡漢置臨江縣唐改忠州以巴人蔓子及郡守嚴顔皆著忠烈故名唐書天寶元)
(年改刺史為太守)
端拱臨中樞(書垂拱而天下治唐書高儉傳詔曰端拱三川不憂關中者以屬卿也隋煬帝詩端)
(拱朝萬國守文繼百王隋書天文志北極辰也其紐星天之樞也揚子植中樞因無隅文獻通考北極五星在)
(紫微宫中第五星為天樞)緬懷共予理(後漢書嚴光傳光武幸其館光卧不起帝撫光腹曰咄咄)
(子陵不可相助為理耶)不有臺閣英(後漢書仲長統傳光武皇帝政不任下雖置三公事歸臺)
(閣注臺閣謂尚書也乂黃瓊傳初瓊隨父在臺閣習見故事詩美如英疏英是賢才絶異之稱)孰振循
良美(史記太史公自叙奉法循理之吏不伐功矜能百姓無稱亦無過行作循吏列傳後漢書和帝紀數)
(詔有司務擇良吏今猶不改)分符侯甸内(說文符信也漢制以竹長六寸分而相合漢書文帝)
(紀注與郡守為符各分其半右留京師左以與之隋書文帝紀開皇九年頒木魚符於總管刺史雄一雌一書)
(五百里侯服注侯國之服又五百里甸服注畿内之地甸田服事也)拜手明庭裏(書臯陶拜手稽)
(首注首至手又至地也王襃靈壇銘明庭朝禮仙官羽衣)誓節期飲冰(禮記約信曰誓莊子朝受)
(命而夕飲冰徐陵文奉詔崇朝飲冰將夕)調人方導水(周禮地官司徒調人掌司萬民之難而調)
(和之苟子夫義者内節於人而外節於萬物者也上安於主而下調於民者也後漢書桓譚傳威德更與文武)
(迭用然後政調於時而&KR0997;人可定北史循吏序傳自罷侯置守歷年永久統以方牧仍世相循所以寬猛為用)
(庇人調俗國語防民之口甚於防川川壅而潰傷人必多民亦如之是故為川决之使導為民者宣之使言)
嘉聲馳九牧(後漢書杜根傳根位至巴郡太守政甚有聲蔡邕文望形表而景附聆嘉聲而響和)
(書六卿分職各率其屬以倡九牧孔融論盛孝章書孝章要為天下大名九牧之人所甚稱嘆)惠化光
千祀(魏志盧毓傳毓遷安平廣平太守所在有惠化南史垣崇祖傳崇祖為竟陵惠化大行木連理上有)
(光如燭咸以為善政所致書伊訓注夏曰歲殷曰祀周曰年梁昭明太子文選序自姬漢以來渺焉悠邈時更)
(七代數逾千祀)時雨侔昔賢(書曰肅時雨若禮記天降時雨山川出雲三輔决錄茂陵郭汲為穎)
(川化如時雨)芳猷貫前史(謝朓酬德賦結德言而為佩帶芳猷而為服江總詩悠然值君子復)
(此暎芳猷)佇爾頌中和(周禮春官大司樂以樂德教國子中和祗庸孝友漢書兒寬傳惟天子建)
(中和之極兼總條貫金聲而玉振之又何武傳王襃頌漢德作中和樂職宣布詩三篇)吾將令卿
士(詩百辟卿士媚於天子徐陵太極殿銘肅肅卿士邕邕承弼)
送李邕之任滑臺(舊唐書李邕傳景隆元年拜左臺殿中御史改戶部員外)
(郎貶崔州舍城丞開元三年擢為戶部郎中左遷括州司馬後徵陳州刺史累轉括淄滑)
(三州刺史元和郡縣志滑州即古滑臺城城有三重又有都城周二十里相傳衞靈公所)
(築小城昔滑氏為壘後人增以為城屬河南道一統志滑縣在大名府城南二百三十里)
漢家重東郡(前漢書循吏傳序孝宣知民事之艱難拜刺史守相輒親見問二千石有治理效輒)
(以璽書勉厲增秩賜金或爵至關内侯是故漢世良吏於是為盛前漢書地理志東郡秦置屬兖州元和郡縣)
(志始皇五年拔魏二十城初置東郡漢因之東晉時慕容德自鄴南往滑臺宋武既平慕容之後於此置兖州)
(仍置東郡開皇九年於今州里置杞州十六年改杞州為滑州大業三年又改為東郡)宛彼白馬
津(水經注舊東郡白馬縣神馬亭有神馬寺去白馬津可二十里東南去白馬縣故城可五十里開山圖所)
(謂白馬山也一統志黎陽津在黎陽故城東又名白馬津漢酈食其所謂守白馬之津即此)黎庶既
蕃殖(國語財用蕃殖於是乎始淮南子仁義大布而萬物蕃殖易林甘雨降嘉黎庶蕃殖)臨之勞
近臣(潘尼詩及爾同僚具惟近臣)遠别初首路(諸葛亮伐魏詔旍麾首路其所經至亦不)
(欲窮兵極武顔延之詩改服飾徒旅首路跼險艱鮑照詩首路或參差投駕均遠托)今行方及春
課成應第一(通典漢景帝更名郡守為太守掌治民進賢勸功决訟撿姦常以春行所主縣秋冬)
(遣無害吏平其罪法論殿最又漢制縣令秋冬集課上計於所屬郡國前漢書黃霸傳霸以外寬内明得吏民)
(心戶口歲增治為天下第一王隠晉書解修遷瑯琊太守治績天下第一)良牧爾當仁(漢宣帝詔)
(庶民所以安其田里而亡嘆息愁恨之心者政平訟理也與我共此者其惟良二千石乎)
温湯對雪(長安志驪山在臨潼縣東南二里温湯在山下唐書高祖紀武德六年二)
(月庚戌幸温湯王子獵於驪山甲寅至自溫湯又明皇紀開元五年置温泉宫於驪山天)
(寶六年改為華清宫)
北風吹同雲(詩北風其凉劉刪詩離羣思北風詩上天同雲雨雪雰雰疏在上天同起其雲西京)
(雜記雪雲曰同雲庾肩吾詩寒光晦八極同雲暗九天)同雲飛白雪(孟子白羽之白猶白雪之)
(白世說謝安集兒女講論文義俄而雪驟公欣然曰白雪紛紛何所似兄子朗曰撒鹽空中差可擬兄女道藴)
(曰未若柳絮因風起)白雪乍迴散(曹植賦飄颻兮若流風之迴雪謝莊雪賦迴散崇積之勢飛聚)
(凝曜之竒)同雲何慘烈(班固西京賦雨雪飄飄風霜慘烈梁武帝擣衣詩隂蟲日慘烈庭草復芸)
(黃)未見温泉冰(雪賦焦溪涸湯谷凝火井滅温泉冰晉書紀瞻傳今有温泉而無寒火其故何)
(也抱朴子水主純冷而有温谷之湯泉火體宜熾而有蕭丘之寒焰魏都賦温泉毖湧而自浪華清蕩邪而難)
(老)寧知火井滅(水經火山出火井左思蜀都賦火井沈熒於幽泉高爓飛煽於天垂注蜀都有)
(火井在臨邛縣西南火井鹽井也欲出其火以家火投之須臾許隆隆有聲焰出通天光輝十里以鬲盛之接)
(其光而無炭也)表瑞良在兹(謝惠連雪賦盈尺則呈瑞於豐年袤丈則表沴於隂德周書明帝紀)
(天不愛寶地稱表瑞)庶幾可怡悦(陶弘景詩只可自怡悦)
登蒲州逍遙樓(舊唐書地理志河中府隋河東郡武德元年置蒲州治開元八)
(年置中都改蒲州為河中府其年罷中都依舊為蒲州一統志山西平陽府蒲州在府城)
(西南四百五十里春秋時為蒲坂唐改蒲州屬河東道夢溪筆談蒲中逍遙樓楣上有唐)
(人横書梵字相傳是霓裳譜)
長榆息烽火(史記淮南王傳廣長榆開朔方注長榆塞名水經注榆林塞即漢書所謂榆溪舊塞)
(也自漢西去悉榆柳之藪緣歴沙陵屆龜兹縣西出故謂廣長榆也梁元帝賦若驅馬於長榆漢書文帝紀烽)
(火通於甘泉後漢書杜茂傳盧芳據高柳帝遣段忠鎮守北邊築亭候修烽火隋煬帝飲馬長城窟行緣巖驛)
(馬上乘空烽火發)高柳靜風塵(漢書地理志代郡縣高柳西部都尉治水經注高柳在代中其)
(山重巒疊巘霞舉雲高連山隠隠東出遼塞庾信司馬裔誌銘築塞長榆營軍高柳李康運命論風驚塵起散)
(而不止庾信詩馬有風塵氣人多關塞衣)卜征巡九洛(左傳石㚟言於子囊曰先王卜征五年而)
(歲習其祥祥習則行不習則增修其德而改卜張衡東京賦卜征考祥終然允淑注征巡行也梁武帝詔每歲卜)
(征躬事巡省莊子九洛之事治成德備注九洛洛書九疇也庾信馬射賦舜以甲子之朝披圖而巡洛王勃乾)
(元殿頌黃軒瞰月樵門頽九洛之功)展豫出三秦(左傳天子非展義不巡狩孟子一遊一豫為諸)
(侯度史記始皇紀項籍滅秦之後各分其地為三名曰雍王塞王翟王是為三秦又淮隂侯傳今大王舉而東)
(三秦可傳檄而定也)昔是潛龍地(易潛龍勿用一統志龍潛宅在平陽府芮城縣唐高祖微時隠)
(此)今為上理辰(易飛龍在天上治也案上理即上治避高宗諱改)時平乘道泰
(漢書食貨志三考黜除餘三年食進業曰登再登曰平三登曰泰平易天地交泰陸倕傳時逢世道泰蹇足步)
(高衢)聊賞遇年春(劉端初春宴東堂詩睿賞叶春芳史記天官書立春四時之卒始也注立春)
(日是去年四時之終卒今年之始也沈約詩旅遊媚年春年春媚遊人)黃河分地絡(山海經河)
(源出崑崙之山水經注崑崙墟地之中也其高萬一千里東南流黃水入中國為黃河平陽府志黃河在蒲州)
(河津平陸芮城垣曲界王襃詩常山臨代郡亭障繞黃河張衡西京賦爾乃振天維衍地絡注維綱也絡網也)
(宋孝武帝詩層峯亘天維曠渚緜地絡鮑照游思賦仰盡兮天經俯窮兮地絡)飛觀接天津(曹植)
(東征賦登城隅之飛觀兮望六師之所營嵇康琴賦高軒飛觀廣厦間房爾雅箕斗之間注箕龍尾斗南斗天)
(漢之津梁離騷朝發軔於天津兮夕余至乎西極晉書天文志天津九星横河中主四瀆津梁)一覽遺
芳翰(世說王珣曰若使阡陌條暢則一覽而盡盧照隣詩遊人試一覽臨觀果忘疲通典麗藻芳翰)千
載肅如神(漢書王襃傳上下俱欲懽然交欣千載一會論說無疑何妥詩小臣屬千載時幸預簪纓)
(禮記清明在躬志氣如神史記五帝紀帝堯者放勲其仁如天其知如神)
經河上公廟(神仙傳河上公者莫知其姓氏漢文帝時結菴於河濱帝讀老子有)
(不解者幸其菴問之公授帝素書二卷曰余注此凡傳三人矣遂失所在一統志廟在河)
(南府陜州)
昔聞有耆叟(晉書文帝紀耆叟荷崇養之德鰥寡蒙矜恤之施劉楨國文甫碑龍德逸民黃髮耆)
(叟)河上獨遺榮(詩河上乎逍遙張協詩達人知止足遺榮忽如無謝靈運詩彭薛裁知恥貢公)
(未遺榮文選注鍾會有遺榮賦)跡與塵囂隔(陶潛桃花源詩借問遊方士無乃太塵囂謝朓詩塵)
(囂自兹隔賞心於此遇)心將道德并(易和順於道德而理於義史記老子傳老子修道德其學)
(以自隠無名為務著上下篇言道德之意五千言)詎以天地累(禮記除去天地之害)寧為
寵辱驚(老子得之若驚失之若驚是謂寵辱若驚)矯然翔寥廓(夏侯湛東方朔像贊矯矯)
(先生史記司馬相如傳鷦鷯已翔乎寥廓而羅者猶視乎藪澤曹植詩山谷何寥廓謝朓詩寄言罻羅者寥廓)
(已高翔)如何屈堅貞(易貞固足以幹事論語不曰堅乎磨而不磷杜公瞻詩屠釣采堅貞)玄
玄妙門啟(老子玄之又玄衆妙之門蔡邕翟先生碑玄玄焉測之無源汪汪焉酌之不竭晉書皇甫)
(謐傳遊精於六藝之府散意於衆妙之門者有年矣)肅肅祠宇清(詩肅肅在廟爾稚肅肅敬也東)
(方朔像贊逍遙城郭觀先生之祠宇)冥漠無先後(後漢書張奐傳施及冥漠謝靈運佛影銘金好)
(冥漠白豪幽曖詩不自我先不自我後淮南子先後上下不可不審)那能紀姓名(禮記男子書名)
(婦人書姓史記項羽紀書足以記名姓而已)
過王濬墓(晉書本傳濬字士治弘農湖人封襄陽縣侯葬栢谷山大營塋域墓垣周)
(四十五里)
吳國分牛斗(周禮注分野斗牛女揚州)晉室命龍驤(晉書羊祜傳吳有童謠曰阿童)
(復阿童銜刀渡江東不畏岸上獸但畏水中龍祜聞之曰此必水軍有力會濬徵為大司農小字阿童因表留)
(濬監益州諸軍事加龍驤將軍後漢書吳漢傳吳公鷙彊實為龍驤又何進傳今將軍總皇威握兵要龍驤虎)
(步高下在心蜀志諸葛亮傳亮海之素志進欲龍驤虎視苞括四)受任敵已滅(晉書本傳武帝謀伐)
(吳詔濬修舟艦濬乃作船於蜀太康元年正月發自成都二月壬寅入於石頭皓肉袒面縳收其圖籍封其府)
(庫荀勗省吏議量能受任思不出位)策勲名不彰(左傳凡公行告於宗廟反行飲至舍爵策勲禮)
(也晉書本傳王渾表濬違詔不受節度誣罪狀之桓温表濬建元勲於當年著嘉慶於身後)居美未
盡善(晉書本傳范通謂濬曰卿功則美矣然恨所以居美者未盡善也)矜功徒自傷(晉書)
(本傳濬自以功大而為渾父子及豪強所抑屢為有司所奏每進見陳其攻伐之勞及見枉之罪或不勝忿憤)
(徑出不辭)長戟今何在(晉書本傳濬嘗起宅開門前路廣數十步或謂之何太過濬曰吾欲使容)
(長戟旌旗衆咸笑之曰陳勝有言燕雀安知鴻鵠之志)孤墳此路旁不觀松栢茂
(晉書本傳濬墓面别一門松栢茂盛)空餘荆棘場(東征賦覩蒲城之丘墟兮生荆棘之榛榛)歎
嗟懸劒壠(史記吳季札北過徐徐君好季札劒季札知之還至徐解劒繫墓樹而去水經注徐城外)
(有墓昔延陵季子解劒於此所謂不違心許也)誰識夢刀祥(晉書本傳濬夜夢懸三刀於卧屋梁)
(上須臾又益一刀濬驚覺意甚惡之主簿李毅再拜賀曰三刀為州字又益一刀明府其臨益州乎果遷為益)
(州刺史)
過晉陽宫(唐書高祖紀大業十三年高祖留守太原領晉陽宫監元和郡縣志帝堯)
(始封於唐又徙晉陽即今太原也禹自安邑都晉陽至周成王以封弟叔虞是為晉侯中)
(有三城其一曰大明城古晉陽城也傳言董安于所築東魏孝靜帝於此置晉陽宫隋又)
(更名新城煬帝更置晉陽宫城高四丈周迴七里)
緬想封唐處(帝王世紀帝摯登位封異母弟放勲為唐侯詩唐文釋文唐者周成王之母弟叔虞)
(所封也舊唐書高祖紀皇祖虎後魏封隴西郡公周受禪追封唐國公高祖以周天和元年襲唐國公)實
惟建國初(周禮天官惟王建國辨方正位左傳天子建國諸侯立家)俯察伊晉野(易俯)
(以察於地理詩唐風釋文漢曰太原郡在古冀州太行恒山之西太原太岳之野其南有晉水叔虞之子燮父)
(因改為晉侯)仰觀乃參虛(易仰以觀於天文左傳遷賓沈於大夏主參唐人是因以服事夏商)
(其季世曰唐叔虞當武王邑姜方震太叔夢帝謂已余命而子曰虞將與之唐屬諸參而蕃育其子孫及成王)
(滅唐而封太叔焉故參為晉星唐書樂志太常卿韋萬石定凱安舞六變一變象龍興參墟)井邑龍
斯躍(易改邑不改井陸雲詩修路無窮迹井邑自相循舊唐書高祖紀武德六年十二月以奉義監為龍)
(躍宫)城池鳳翔餘(春秋運斗樞天樞得則鳳凰翔賈誼賦鳳凰翔於千仞兮覽德輝而下之張衡)
(東京賦龍飛白水鳳翔參墟)林塘猶沛澤(孟子沛澤多而禽獸也至注沛草木之所生)臺榭
宛舊居(書惟宫室臺榭傳土高曰臺有木曰榭)運革祚中否(庾信哀江南賦若江陵之)
(中否乃金陵之禍始)時遷命兹符(傅遐皇初頌帝王之起必有天命瑞應自然之符)顧循
承丕基(書厥子乃弗肯堂矧肯構蔡邕司空楊公碑祗愈服宏業克丕肯構北齊書文宣帝紀文襄承構)
(廣前業)怵惕多憂虞(書怵惕惟厲易悔吝者憂虞之象也)尚恐威不逮(書懋乃后)
(德交修不逮)復慮化未孚豈徒勞轍迹(左傳昔穆王欲肆其心周行天下將皆必)
(有車轍馬迹焉顔延之詩周御窮轍迹夏載奠山川)所期訓戎車(詩戎車既安如輊如軒周禮夏)
(官戎僕掌馭戎車沈約詩戎車出細柳餞席遵上林)習俗問黎人(史記秦始皇紀遂登會稽宣省)
(習俗黔首齋莊左思魏都賦情有險易者習俗之殊也)視巡慰里閭(左思魏都賦夾以府寺班)
(之里閭)永言念成功(詩永言孝思書成允成功)頌德臨康衢(列子堯治天下五十)
(年微服遊於康衢聞兒童謠曰立我蒸民莫匪爾極不識不知順帝之則)長懷經綸日(易雲雷屯)
(君子以經綸)嘆息履庭隅艱難安可忘(詩序七月陳王業也周公陳后稷先公風)
(化之所由致王業之艱難也)欲去良踟蹰(詩愛而不見搔首踟蹰李陵詩執手野踟蹰)
行次成臯途經先聖擒建德之所緬思功業感
而賦詩(漢書地理志河南郡成臯故虎牢元和郡縣志古東虢國鄭之制邑漢之)
(成臯縣一名武牢開皇十八年改成臯為汜水縣一統志汜水縣在開封府鄭州西一百)
(一十里舊唐書太宗紀武德四年二月竇建德以兵十萬來援世充至於酸棗太宗親率)
(步騎趣武牢建德自滎陽西上築壘於板渚以太宗屯武牢相持二十餘日太宗牧馬河北)
(誘之建德果悉衆而至陳兵汜水列陣自辰至午兵士逡巡斂退太宗親率輕騎追而誘)
(之建德迴師而陣未及整列太宗先登擊之生擒建德於陣)
有隋政昏虐羣雄已交爭(繆襲鐃歌芟夷鯨鯢驅羣雄)先聖按劍起
(史記蘇秦傳韓王勃然作色按劍仰天嘆息唐太宗詩提劍鬱匡時)叱咤風雲生(史記淮隂侯傳)
(項王喑啞叱咤千人皆廢魏志賈詡傳註指揮可以振風雲叱咤足以興雷電徐陵文叱咤而起風電吹嘘如)
(倒山岳易雲從龍風從虎)飲馬河洛竭(左傳楚子北師次於郔將飲馬於河而歸史記封禪書秦)
(公卜居雍後子孫飲馬於河遂都雍潘岳登虎牢山賦凴修阪兮停車臨寒泉兮飲馬晉書懷帝紀永嘉三年)
(大旱江漢河洛皆竭可涉水經洛水出京兆上洛縣至鞏南而入河元和志鞏縣與成臯中分洛水西則鞏東)
(則成臯)作氣嵩華驚(左傳夫戰勇氣也一鼓作氣再而衰三而竭初學記嵩高山者五岳之中)
(岳也元和志在登封縣北八里初學記華山者五岳之西岳也括地志在華州華隂南八里華山記山頂有池)
(生千葉蓮花服之羽化因曰華山)克敵睿圖就(左傳克敵必示子孫以無忘武功薛道衡隋高)
(祖頌尚想睿圖永惟聖則舊唐書太宗紀建德陳兵汜水世充將陣於其南太宗謂諸將曰賊起山東未見大)
(敵今度險而戰是無政令逼城而陣有輕我心我按兵不出彼乃氣哀陣久卒餓必將自退追而擊之無往不)
(克吾與公等約必以午時後破之建德列陣自辰至午兵士飢&KR0786;皆坐列又爭飲水逡巡斂退太宗擊之所向)
(皆靡)擒俘帝道亨(唐書太宗紀武德四年二月生擒建德於陣六月凱旋太宗親披金甲陳鐵馬)
(一萬騎甲士三萬人前後部鼓吹俘二偽主及隋氏器物輦輅獻於太廟莊子帝道運而無所積故天下歸劉)
(峻辨命論驅貔虎奮尺劍入紫微升帝道)顧慚嗣寶歷(搜神記虞舜耕於歷山得玉歷於河際之)
(巖舜知天命之在已體道不倦徐陵檄周文主上恭&KR0574;寶歷嗣奉瑤圖陸卬詩皇家膺寶歷兩地復參天顔師)
(古詩七政璿衡始三元寶歷新)恭承天下平(漢書元帝紀恭承天地託於公侯之上禮記國治而)
(后天下平)幸過剪鯨地(左傳古者明王伐不敬取其鯨鯢而封之以為大戮徐陵文鯨鯢俱剪又)
(實剪長鯨)感慕神且英(庾信賀平鄴都表雖復八風並唱未足頌其英聲六樂俱陳無以歌其神)
(武)
校獵義成喜遇大雪率題九韻以示羣臣(按義成地)
(名無攷唐書方鎮表貞元元年立義成軍在衞滑與此不合故不採入)
弧矢威天下(易弦木為弧剡木為矢弧矢之利以威天下疏弧木弓也釋名矢指也言有所指向)
(迅疾也)旌旗遊近縣(爾雅注旄首曰旌有鈴曰旗釋名析羽為旌熊虎為旂又旌精也言有精)
(光也旗期也言與衆期於下也史記司馬相如傳方今田時重煩百姓已親見近縣)一面施鳥羅
(史記殷本紀湯出見野張羅四面乃去其三面祝曰欲左左欲右右不用命乃入吾網吳志張紘傳注合肥城)
(久不拔紘進計曰古之圍城開其一面以疑衆心今可小寬之以觀其變唐太宗詩旗旂四望合罝羅一面求)
(紫玉歌南山有鳥北山張羅)三驅教人戰(易王用三驅疏三面著人驅禽班固東都賦舉烽伐)
(鼓申令三驅殷仲文解尚書表申三驅於大信吳子教戰之令短者持矛戟長者持弓弩強者持旌旗勇者持)
(金鼓弱者給厮養智者為謀主)暮雲成積雪(後漢書郡國志注雲南縣西有山特高與雲氣相連)
(結五月霜雪皓然沈約詩蒼雲軫暮色詩傳豐年之冬必有積雪任昉詩土膏候年動積雪表辰暮)曉色
開行殿(陶潛詩晨色奏景風蔡邕獨斷乘輿所在曰行在所庾信華林園賦止立行宫裁舒帳殿)皓
然原隰同(爾雅廣平曰原下濕曰隰)不覺林野變(宋書謝靈運傳古巢居穴處曰巖棲)
(棟宇居山曰山居在林野曰丘園陸機詩嚴駕東征肅邁林野傅休奕鷹賦獨飛峙於林野兮復徘徊於天庭)
北風勇士馬(詩北風其凉雨雪其滂古詩代馬依北風鮑照蕪城賦才力雄富士馬精妍)東
日華組練(莊子日出於東方入於西極古樂府日出東南隅左傳組練三百被練三千謝朓元會曲)
(分階赭組練充庭羅翠旂又登孫權故城詩北拒溺驂鑣西龕收組練)觸地銀麞出(漢書律歴志角)
(觸也物觸地而出戴芒角也穆天子傳天子賜曹奴之鹿白銀之麞)連山縞鹿見(陶弘景尋山誌)
(右連山而無際左憑海而齊天殷仲堪白鹿表白者正色鹿者景福嘉義)月兔落高矰(張衡靈憲)
(月者隂精之宗積而成獸象蟾兔劉孝綽林下暎月詩攅柯半玉蟾袤葉彰金兔廣韻矰弋射矢也莊子鳥高)
(飛以避矰弋之害)星狼下急箭(史記天官書九遊東大星曰狼下有四星曰弧直狼注弧九星)
(在狼東南天之弓也以伐叛懷遠矢向狼)既欣盈尺飛(謝惠連雪賦盈尺則呈瑞於豐年注凡平)
(地尺為大雪隠公之時大雪平地一尺是歲大熟)復憶磻谿便(竹書紀年王將畋史徧卜之曰)
(將大獲非熊非羆天遣大師以佐昌臣至於磻溪之水吕望釣於涯王下趨拜之曰望公七年乃今見光景於)
(斯水經注渭水之右磻谿水注之其東南有石室蓋太公所居也水流次平石釣處即太公垂釣之所也其投)
(竿跽餌兩膝遺迹猶存是有磻谿之稱也)歲豐將遇賢(楊潛初理論正月四方黃氣其歲大豐宋)
(書樂志歲時豐衍九土樂昇平禮記聘名士禮賢者)俱荷皇天眷(書乃祖成湯克齊聖廣淵皇天)
(眷佑誕受厥命)
德宗皇帝(帝諱适代宗長子初封奉節郡王廣德二年立為皇太子善屬文尤長於篇什每與)
(學士言詩於浴堂殿夜分不寐三令節御製詩勅羣臣賡和品第優劣四方貢藝者帝多親試或有)
(乖謬濃筆點抹之稱旨即翹足朗吟詫宰相曰此朕門生無不服帝之藻鑑焉在位二十五年諡曰)
(孝)
中和節賜百官燕集因示所懷(唐書德宗以寒食多與上已同)
(日欲以二月名節自我為古李泌請廢正月晦以二月朔為中和節文武百辟進農書以)
(示務本與上已九日為三令節民間是日以青囊盛百穀相問遺號為獻生子)
至化恒在宥(後漢書仲長統傳今欲張太平之紀綱立至化之基址齊民財之豐寡正風俗之奢)
(儉非井田實莫由也晉書阮冲傳旁求俊乂以輔至化莊子聞在宥天下不聞治天下也在之也者恐天下之)
(淫其性也宥之也者恐天下之遷其德也不淫其性不遷其德有治天下者哉)保和兹息人(易各)
(正性命保合太和魏書崔浩傳恬神保和納御嘉福禮記既蜡而收民息已左傳晉侯歸謀所以息民魏絳請)
(施舍輸積聚以貸自公以下苟有積者盡出之後漢書章帝紀冀以息事寧人敬奉天氣)推誠撫諸
夏(中說周公推之以誠則不言而信)與物長為春(雲笈七籖使人陽達而不失於充日夜無)
(隂而與物為春即是合而生時於心者也)仲月風景煖(禮記注有田者既祭又薦新祭以首月薦)
(以仲月王勃兜率寺碑野曠川明風景扶江山之助)禁城花柳新(顔延之詩夙御嚴清制朝駕守)
(禁城梁元帝詩牆高舉不及花新摘未舒唐太宗詩未佩蘭猶小無絲柳尚新)芳時協金奏(梁元)
(帝纂要春時曰芳時周禮鐘師掌金奏注擊鐘以為奏樂之節左傳楚子享卻至金奏作於下國語所以金奏)
(散陽出滯也注太蔟正聲為商故為金奏顔延之五君詠達音何用深識微在金奏)賜宴同羣臣
(北史韋師傳上召師與左僕射高熲等於卧内賜宴令各叙舊事以為笑樂)絲竹豈云樂(蘇武)
(傳絲竹厲清聲班固東都賦金石布絲竹和曹植詩顧視東西廂絲竹與鞞鐸左思詩何必絲與竹山水有清)
(音劉孝綽詩九成變絲竹百戱起魚龍)忠賢惟所親(漢書元帝紀明王在上忠賢布職則羣生)
(和樂方外蒙澤)庶洽朝野意(詩序政遇醇和則歡娛被於朝野晉書杜預傳陛下聖明朝野清宴)
曠然天下均(漢書匡衡傳臣愚以為宜一曠然大變其俗後漢書班彪傳成王即位天下曠然太)
(平)
重陽燕(魏文帝與鍾繇書九為陽數而日與月並應故曰重陽)
早衣對庭燎(鄒陽書始孝文皇帝寒心銷志未明求衣梁武帝詔兼晚冬晷促機事罕暇夜分求)
(衣詩夜如何其夜未央庭燎之光周禮秋官凡邦之大事共墳燭庭燎注墳燭麻燭也)躬化勤意
誠(詩序關睢后妃之德也世皆知文王能得内助而不知本於文王之躬化禮記意誠而后心正)時此
萬機暇(書兢兢業業一日二日萬幾梁武帝答周弘正詔萬機小暇試當討論)適與佳節
并(魏文帝詩適與飄風會曹植冬至表千載昌期一陽佳節謝靈運擬鄴中集詩序天下良辰美景賞心樂)
(事四者難并)曲池潔寒流(左思魏都賦疎圃曲池謝朓詩邑里向疏蕪寒流自清泚)芳菊
舒金英(漢武帝秋風辭蘭有秀兮菊有芳孫楚菊花賦飛金英以浮旨酒王筠詩菊花偏可喜碧葉媚)
(金英)乾坤爽氣滿(易天尊地卑乾坤定矣世說西山朝來致有爽氣)臺殿秋光清
(梁元帝鍾山飛流寺碑瞻洛陽之臺殿唐太宗秋日翠微宫詩秋光凝翠嶺凉吹肅離宫)朝野慶年
豐(謝莊與世祖啟事檄至輒布之京邑朝野同欣里頌塗歌室家相慶左傳奉盛以告曰潔粢豐盛謂其三)
(時不害而民和年豐也易林年豐歲熟民人安息梁武帝詩年豐廉讓多)高會多歡聲(史記項羽)
(紀置酒高會司馬相如上林賦魚鼈歡聲萬物衆夥)永懷無荒戒良士同斯情(詩維)
(以不永懷又好樂無荒良士瞿瞿漢書吳王濞傳同情相求)
九月十八賜百寮追賞因書所懷
雨霽霜氣肅(國語辰角見而雨畢註辰角大星蒼龍之角星也寒露初朝見東方雨畢者雨氣盡)
(也宋玉高唐賦風止雨霽雲無處所詩九月肅霜註肅霜謂秋氣肅而霜降也)天高雲日明(楚辭)
(泬㵳兮天高而氣清魏志公孫度傳註私從一隅永瞻雲日謝靈運詩雲日相輝暎)繁林已墜葉
(應貞詩繁林收陽彩密花解華叢謝靈運賦送墜葉於秋晏遲含萼於春初)寒菊仍舒榮(禮記)
(季秋之月鞠有黃華夏小正榮鞠註鞠黃華華榮也謝莊月賦菊散芳於山椒嵇含銘煌煌丹菊季秋彌榮傳)
(統妻辛女菊花頌英英麗草禀氣靈和春茂翠葉秋曜金華梁簡文帝長沙宣武王碑銘春藤絡戶寒菊臨池)
懿此秋節時(謝靈運歸塗賦時旻秋之杪節)更延追賞情(水經注吹畦風馨觸岫延)
(賞)池臺列廣宴(漢武帝故事上行幸河東顧視帝京忻然中流與羣臣飲讌歡甚顔延之曲水)
(詩序排鳳闕以高遊開爵園而廣宴)絲竹傳新聲(禮記金石絲竹樂之器也漢書張禹傳性習知)
(音聲後堂理絲竹管弦左思蜀都賦羽爵既競絲竹乃發晉書石崇傳絲竹盡當時之選史記李延年傳善歌)
(為變新聲北堂書鈔文帝在摩陂劉子直能為新聲帝以屏隔之使合新韻古詩彈箏奮逸韻新聲妙入神)
至樂非外奬(隂符經至樂性徐至靜性廉陸機招隠詩至樂非有假安事澆淳樸謝靈運詩沮障)
(自可美容心非外奬江淹詩去矣從所欲得失非外奬)浹歡同中誠(禮記故酒食者所以合歡)
(也史記孝文帝紀帝施德惠天下填撫諸侯四夷皆洽歡)庶敦朝野意永使風化清
(易聖人久於其道而天下化成書永清四海漢書薛宣傳御史大夫内承本朝之風化外佐宰相統理天下後)
(漢書順帝紀遣侍中杜喬等八人分行州郡班宣風化舉實臧否)
送張建封還鎮(唐書本傳貞元四年拜建封御史大夫徐泗濠節度使十三年)
(來朝帝不待日召見延英殿元已賜宴曲江特詔與宰相同榻食其還鎮帝賦詩以餞時)
(雖馬燧渾瑊劉元佐李抱真等勲寵卓越未有以詩餞者建封又賦詩以自儆勵)
牧守寄所重(周禮太宰施典於邦國建其牧曲禮九州之長入於天子之國曰牧)才賢生
為時(陸雲贈顧尚書詩行成世則才為時生)宣風自淮甸(後漢書遣侍中杜喬等八人分)
(行州郡班宣風化舉實臧否禹貢導淮自桐栢東會於泗沂東入於海禮王制千里之内曰甸服鮑照詩登艫)
(眺淮甸按建封以徐濠泗節度使鎮徐州陳師道記徐州南通江淮)授鉞膺藩維(東京賦授鉞四)
(七共工是除摯虞新禮儀漢魏故事遣將出征符節郎授鉞於朝堂王巾頭陀寺碑觀政藩維樹風江漢資治)
(通鑑綱目李泌以江淮漕運自淮入汴以甬橋為咽喉李納一旦竊據徐州則失江淮矣請徙張建封鎮徐州)
入覲展遐戀(禮春見曰朝秋見曰覲)臨軒慰來思(漢書天子自臨軒文選註天子)
(御平臺曰臨軒詩烝然來思)忠誠在方寸(徐陵勸進表忠誠貫於日月孝義成於冰霜蜀志徐)
(庶辭先主而指其心曰本欲與將軍共圖王霸之業者以此方寸之地也今方寸亂矣)感激陳情
詞(後漢書朱穆傳論專諸荆卿之感激侯生豫子之投身蔡邕琴賦感激絃歌一低一昂阮籍詩感激生憂)
(思萱草謝蘭房劉琨重贈盧諶詩鄧生何感激千里來相求楚辭願陳情以自行兮)報國原所向
(忠經有報國篇曹植詩思一效筋力糜軀以報國)恤人予是資(左傳又不能字人之孤而恤之)
歡宴不盡懷(謝瞻詩懽餘宴有窮莊子有問而應之盡其所懷)車馬當還期(謝靈)
(運詩理棹遄還期)穀雨將應候(孝經緯清明後十五日斗指辰為穀雨)行春猶未
遲(謝承後漢書鄭弘為臨淮太守行春白鹿方道夾轂而行)勿以千里遙(禮記自江至於衡山)
(千里而遙自東河至於東海千里而遙陶潛詩千里雖遙孰敢不至)而云無已知(論語不患莫已)
(知)
御選唐詩卷一
