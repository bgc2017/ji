欽定四庫全書
御選唐詩卷三十二補編
賀知章
咏柳
碧玉籹成一樹高(古樂府碧玉小家女芍藥譜寳籹成髻子也漢書龔遂傳令民日種一樹)
(榆陳子昂詩明月隠高樹)萬條垂下綠絲絛(謝朓詩爛漫已萬條庾信詩别有長條踠地垂)
(許景先折柳篇柔條垂綠掃金鋪李白詩疎楊挂綠絲廣韻絛編絲繩也)不知細葉誰裁出
(張正見柳詩葉細臨湍合上官昭容詩密葉因裁吐)二月春風似剪刀(蕭慤賦二月春風已)
(復流宋之問詩今年春色早應為剪刀催)
王昌齡
别辛漸
别館蕭條風雨寒(晉書戴逵傳吴國内史王珣别館在武丘山鮑照賦臨驚風之蕭條詩風)
(雨凄凄墨子聖王為宫室高足以辟潤濕邊足以圉風寒)扁舟月色渡江看(史記貨殖傳范)
(蠡乘扁舟浮於江湖魏收詩睿賞芳月色王獻之桃葉辭渡江不用楫)酒酣不識關西道
(史記漢高祖紀酒酣高祖擊筑自為歌詩魏文帝書酒酣耳熱江總詩野花不識采後漢書楊震傳關西孔子)
(楊伯起)却望春江雲尚殘(梁元帝詩却望若飛烟李嶠詩霞滿蜀江春禇淵碑文音徽與)
(春雲等潤駱賓王詩霞殘疑製錦雲度似飄纓)
韋應物
寒食寄京師諸弟(荆楚歲時記去冬節一百五日即冇疾風甚雨謂之寒食)
雨中禁火空齋冷(梁簡文帝詩帝京風雨中周禮司烜氏仲春以木鐸脩火禁於國中為季)
(春將出火也徐陵詩竹密山齋冷)江上流鶯獨坐聽(謝朓詩江上徒離憂沈約八詠舞春)
(雪雜流鶯王維詩獨坐幽篁裏李白詩還過茝若聽新鶯)把酒看花想諸弟(杜甫詩把酒從)
(衣濕宋之問詩源水看花入杜甫詩海内風塵諸弟隔)茂陵寒食草青青(漢書武帝紀建)
(元二年初置茂陵邑又地理志右扶風縣茂陵徐陵書歸鴈銜蘆多經寒食古詩青青河畔草)
岑參
赴北庭度隴思家
西向輪臺萬里餘(唐書地理志北庭大都護府有輪臺縣大歴六年置郭璞江賦呼吸萬里)
(吐納靈潮古詩相去萬餘里各在天一涯)也知鄉信日應疎(沈約白銅鞮歌若欲寄音信漢)
(水向東流梁元帝春别應令别後書信不相關)隴西鸚鵡能言語(庾肩吾詩借問隴西行何)
(當驅馬征禮記鸚鵡能言不離飛鳥禽經鸚鵡摩背而瘖注鸚鵡出隴西能言人以手撫拭其背則瘖矣)為
報家人數寄書(詩宜其家人庾信賦玉關寄書糚臺畱釧)
劉方平
夜月
更深月色半人家(杜甫詩流汗卧江亭更深氣如縷又中天月色好誰看李白詩五峯轉月)
(色王維詩桃花源裡人家)北斗闌干南斗斜(詩惟北有斗不可以挹酒漿星經北斗星謂之)
(七政樂府古辭攬衣瞻夜北斗闌干注闌干猶縦横也張衡周天大象賦泊南斗而牽牛楊炯詩敞朗東方徹)
(闌干北斗斜杜甫詩斗斜人更望)今夜偏知春氣暖(庾信詩今夜長安月應如晝日明春)
(秋繁露春氣愛秋氣嚴阮籍詩春氣感我心宋之問詩春暖陰梅花)蟲聲新透綠窗紗(文心)
(雕龍一葉且或迎意蟲聲有足引心人物志采蟲聲之善音李嶠詩雲窗網碧紗)
顧况
安仁港口望仙人城(名勝志饒州府安仁縣興業水一名安仁港發源貴)
(溪縣漏石村又仙人城在安仁縣東南二百里峭壁危石亭亭千仞)
樓臺采翠遠分明(隂鏗詩雲裏望樓臺孟浩然詩停午收采翠夕陽照分明杜甫詩秋至最)
(分明)聞說仙家在此城(十洲記生洲有仙家數萬王勃詩鶴岑有奇徑麟洲富仙家)欲
上仙城無路上(李白詩相隨迢迢訪仙城三十六曲相迴縈屈原九章願陳志而無路)水
邊花裏有人聲(范雲詩盈盈一水邊王融詩花裏寄春情莊子木聲與人聲犂然有當於人之)
(心)
戎昱
早梅
一樹寒梅白玉條(蘇武詩中庭一樹梅寒葉未曾開崔中芳詩霞觀文犀簟香林碧玉條)
迥臨村路傍溪橋(暢當鸛鵲樓詩迥臨飛鳥上高謝世間人隂鏗詩村路入江窮岑參詩瓜)
(田傍綠溪)應緣近水花先發(管子高毋近岸而水用足下毋近水而溝防省庾肩吾詩石鏡)
(菱花發劉孝威詩葉舒非漸大花發是初開)疑是經春雪未消(杜審言大酺詩梅花落處)
(疑殘雪柳葉開時任好風詩雨雪飄飄見晛曰消)
旅次寄湖南張郎中
寒江近戶漫流聲(杜甫詩寒江動夜扉詩蟋蟀疏此言在堂謂在室戸之外與戸相近是九)
(月可知)竹影臨窗亂月明(庾信山銘壁繞藤苗窗銜竹影又詩還是臨窗月子夜歌天高)
(星月明)歸夢不知湖水闊(謝朓詩歸夢相思夕岑參詩歸夢秋能作賈至詩莫道巴陵湖)
(水闊長沙南畔更蕭條)夜來還到洛陽城(陳後主詩金鞍排夜來庾信詩諸花舊滿洛陽)
(城)
盧綸
曲江春望
泉聲徧野入芳洲(湘中記縣泉滴瀝巖間聲泠泠如絃音宋之問詩泉聲聒翠微張正見詩)
(分渠通沃野楚辭采芳洲兮杜若庾肩吾詩列坐對芳洲)擁沫吹花上碧流(沈君攸詩山流)
(細沫擁浮花薛道衡詩濺沫擁沙洲蕭慤詩吹花春滿路喬知之詩下有碧流水)落日行人漸
無路(鮑照詩落日川渚寒蘇武詩誰為行路人屈原九章願陳志而無路庾信碑銘白馬無路烏江不通)
巢蜂乳燕滿高樓(鮑照樂府乳燕逐草蟲巢蜂拾花萼禮記月令注燕以施生時來巢人堂)
(宇而孚乳娶嫁之象也張協賦高樓特起竦峙苕嶤)
楊凝
送客入蜀
劍閣迢迢夢想間(張載劍閣銘惟蜀之門作固作鎮是曰劍閣壁立千仞一統志劍閣在四)
(川保寧府劍州北三十里蕭統詩行客行路遥故鄉日迢迢蕭子雲詩夢想日依依)行人歸路遶
梁山(隂鏗詩行人引去節陶潛詩行行循歸路張載劍閣銘巖巖梁山積石峩峩一統志大劍山一名梁)
(山在劍州北二十里)明朝騎馬搖鞭去(徐陵詩明朝闕門外韋應物詩此時騎馬出廣韻鞭)
(馬策)秋雨槐花子午關(宋之問詩况復秋雨霽張正見詩槐花夾岸飛三秦記長安正南山)
(名秦嶺谷名子午郡縣志子午關在京兆府長安縣南百里)
李涉
潤州聽暮角(唐書地理志潤州丹陽郡武德三年置取潤浦為州名)
江城吹角水茫茫(李白詩江城如畫裏杜甫詩鼓角緣邊郡又永夜角聲悲自語又春動水)
(茫茫)曲引邊聲怨思長(晉書劉波傳援笳而吹之為出塞入寒之曲白居易詩唳鶴曲終長)
(引聲李陵書邊聲四起張繼詩那知横吹笛江外作邊聲劉滄詩子建東歸恨思長)驚起暮天沙
上鴈(庾肩吾詩驚鴈避虚弓李紳詩竹影侵雲拂暮天謝朓賦星迴窮紀沙雁相飛)海門斜去
兩三行(舊唐書韓滉傳造樓船戰艦三十餘艘以舟師五千人由海門揚威武至申浦而還鎮江府誌)
(勝焦山東北有二島對峙謂之海門庾信詩可憐數行雁點點遠空排王績詩偃蹇二三行)
李商隠
代秘書贈弘文館諸校書(唐書百官志武德四年置修文館于門下)
(省九年改曰弘文館又選舉志唐太宗置弘文館增學舍至千二百區)
清切曹司近玉除(夢溪筆談舊翰林學士地勢清切皆不兼他務唐書鄭虔傳不知廣文曹)
(司何在白居易詩空留風月在曹司鮑照白苧歌垂璫散佩盈玉除)比來秋興復何如(潘岳)
(秋興賦序于時秋也故以秋興命篇杜甫詩集有秋興八首禮記今日安否何如)崇文館裏丹
霜後(按崇文本作弘文謝靈運詩曉霜楓葉丹)無限紅梨憶校書(漢武帝詩連山去無)
(限杜甫詩紅梨迥得霜又山梨結小紅漢書劉向傳詔向領校中五經秘書唐書魏徵奏引諸儒校集秘書國)
(家圖籍粲然完整)
御選唐詩卷三十二補編
