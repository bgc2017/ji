欽定四庫全書
御選唐詩卷十六補編
五言律
張九齡
蘇侍郎紫薇庭各賦一物得芍藥(唐書蘇頲由工部侍郎進)
(紫薇侍郎又百官志開元元年改中書省曰紫薇省中書令曰紫薇令韓偓集注玉堂及)
(西掖廳前皆植紫薇花古今注芍藥一名將離)
仙禁生紅藥(景龍文館記駐蹕芳苑鳴笳仙禁謝朓詩紅藥當階翻王樞詩紅藥間青薇)微
芳不自持(阮籍詩順風振微芳陸機詩微芳不足宣盧思道詩輕盈不自持)幸因清切
地(劉楨贈徐幹詩誰謂相去遠隔此西掖垣拘限清切地中情無由宣)還遇艷陽時(鮑照詩艷)
(陽桃李節)名見桐君錄(陶弘景本草序有桐君採藥錄說其花葉形色本草注桐君黃帝時臣也)
(采藥錄二卷今已不傳)香聞鄭國詩(詩鄭風惟士與女伊其相謔贈之以芍藥傳芍藥香草)
孤根若可用(國語孤其根本密其枝葉本草别錄芍藥生中岳川谷及丘陵二八月采根曝乾)
非直愛華滋(詩匪直也人古詩中庭有竒樹綠葉發華滋梁簡文帝詩庭樹吐華滋)
送廣州周判官(吳志士變傳黃武五年權以交趾縣遠乃分合浦以北為廣州)
(交趾以南為交州)
海郡雄蠻落(漢書主父偃傳秦皇帝又使天下飛芻挽粟起于黃腄瑯琊負海之郡轉輸北河宋)
(之問桂州三月三日詩永和九年刺海郡陳子昂詩言追六郡雄華陽國志降夷人安種落蠻夷率服)津
亭壯越臺(劉潛連珠津亭掩馥廣州記尉陀立臺以朝漢圓基千步直峭百丈一統志番禺縣西越)
(王山上有臺趙佗所築)城隅百雉映(詩俟我于城隅周禮城隅之制九雉公羊傳雉者何五版)
(而堵五堵而雉百雉而城)水曲萬家開(周禮地官保氏五馭注鳴和鸞逐水曲梁簡文帝詩水曲)
(文魚聚史記年表大侯不過萬家庾信碑文戶牖萬家陳平之鄉里)里樹桄桹出(宋之問詩里樹)
(橘猶新南方草木狀桄桹樹似栟櫚皮中有屑如麵出九眞交趾沈佺期詩窮巷倚桄桹謝朓詩離離海樹出)
時禽翡翠來(水經注時禽異羽翔集間關後漢書西南夷傳哀牢出孔雀翡翠埤雅翠鳥或謂之)
(翡翠雄赤曰翡雌青曰翠郭璞詩翡翠戲蘭苕)觀風猶未盡(禮記命太師陳詩以觀民風曹植賦)
(觀者終朝情猶未足)早晚使車回(詩夜如何其箋問早晚之辭周禮夏官馭夫掌馭貳車從車使)
(車傅休奕賦乃憑軾以迴軌)
宋之問
奉和立春日侍宴内出剪綵花應制(大業拾遺記煬帝築)
(西苑宮樹秋冬凋落乃剪綵為花葉綴於條)
金閣籹仙杏(舞鶴賦舞飛容于金閣唐太宗詩禁苑春暉麗花蹊倚樹籹神仙傳董奉居廬山為)
(人治病輒愈重者種杏五株輕者一株)瓊筵弄綺梅(舊唐書文宗二子傳論對食瓊筵梁簡文)
(帝詩日色花上綺陳後主詩金砌落芳梅)人間都未識(史記留侯世家留侯曰願棄人間事從赤)
(松子遊耳高士傳宗測少靜退不樂人間遂往廬山止祖舊宅江總詩野花不識采)天上忽先開
(易雷在天上庾信詠舞詩已曾天上學詎是世中生梁元帝詩春花犯雪開劉孝威詠剪綵花詩花發是初開)
蝶繞香絲住(張正見詩蛺蝶繞承華唐太宗述聖賦序舞蝶遊絲帶清飈而散影廣韻住止也)
蜂憐艷粉迴(王僧孺詩綠草閒遊蜂庾肩吾詩蜂歸憐蜜熟蕭慤詩艷粉拂輕紅張正見詩艷粉)
(驚飛蝶)今年春色早(蕭子顯詩四五今年朝謝朓詩春色滿皇州梁簡文帝詩春色映宫來王)
(勃賦霜前雪裏知春早)應為剪刀催(爾雅注南方呼剪刀為劑刀庾信詩龍文鏤剪刀徐延夀)
(人日剪綵詩葉催情綴色花寄手成春)
杜審言
登襄陽城(一統志襄陽本漢舊縣屬南郡建安中置襄陽郡隋唐皆為襄州治)
旅客三秋至(白怗後漢周陽少孤微嘗修逆旅以供過客而不受報梁元帝纂要秋日三秋王融)
(文四境無虞三秋式稔)層城四望開(淮南子崑崙山有層城九重王粲賦登茲樓以四望兮聊)
(暇日以消憂)楚山横地出(一統志襄陽春秋時屬楚韓非子卞和得石於楚山中宋孝武帝詩)
(楚山帶舊苑梁簡文帝詩亘原横地險)漢水接天回(左傳楚國方城以為城漢水以為池左思)
(蜀都賦流漢湯湯驚浪雷奔望之天回即之雲昏)冠蓋非新里(襄陽耆舊傳襄陽郡峴山南至)
(宜城百餘里漢宣帝時有卿士刺史二千石數十家冠蓋掩映荆州刺史歎其盛號之曰冠蓋里)章華
即舊臺(左傳楚子成章華之臺願與諸侯落之注臺今在華容城内)習池風景異(晉書)
(山簡傳簡鎮襄陽諸習氏有佳園池簡每出嬉遊多之池上置酒輒醉名之曰高陽池又王導傳風景不殊舉)
(目有江山之異)歸路滿塵埃(陶潛詩行行循歸路史記屈原傳濯淖汙泥之中蟬蜕於濁穢以浮)
(游塵埃之外後漢書光武帝紀旗幟蔽野埃塵連天)
王維
送李判官赴江東
聞道皇華使(詩皇皇者華王融策秀才文歌皇華而遣使)方隨皂蓋臣(後漢書輿)
(服志中二千石二千石皆皂蓋朱兩幡)封章通左語(漢書張安世傳魏相上封事宜宣章盛德)
(以示天下禮記五方之言語不通蜀王本紀是時人民椎髻左語)冠冕化文身(左傳王使詹桓)
(伯辭于晉曰我有伯父猶衣服之有冠冕乂太伯端委以治周禮仲雍嗣之斷髮文身臝以為飾莊子宋人資)
(章甫而適諸越越人斷髮文身無所用之)樹色分揚子(江淹詩風光多樹色何遜詩山烟涵樹色)
(江水映霞暉舊唐書地理志淮南道揚子永淳元年析江都縣置)潮聲滿富春(東方朔七諫聽)
(大壑之波聲左思蜀都賦潮波汨起迴復萬里地理志富春江在富春縣南即浙江之上流謝靈運富春渚詩宵)
(濟漁浦潭旦及富春郭)遙知辨璧吏(新書梁王召朱公曰梁有疑獄柰何朱公曰臣鄙人也不)
(知審獄然臣家有二白璧其色相如也其徑相如也其澤相如也然其價一者千金一者五百金王曰何也朱)
(公曰側而視之其一者厚倍之是以千金王曰善故獄疑則從去賞疑則從予)恩到泣珠人(述異)
(記南海中有鮫人水居如魚不廢機織其眼能泣泣則出珠吳都賦淵客慷慨而泣珠)
孟浩然
夏日浮舟過陳大水亭
水亭涼氣多(劉孝威詩臨池愛水涼拾遺記靈帝遊於西園奏招商之歌以來涼氣阮籍詩開秋)
(兆涼氣蟋蟀鳴牀帷)閒櫂晚來過(陶潛詩虚舟縱逸櫂劉孝綽詩夫君近燕喜十日逓來過張說)
(詩乘月夜相過)澗影見松竹(薛道衡詩澗影落長松庾信銘壁繞藤苗窗銜松影江淹詩寧知霜)
(雪後獨見松竹心徐陵書山澤晻靄松竹參差)潭香聞芰荷(劉緩詩聞香知異春梁簡文帝詩雲)
(斜花影沒日落荷心香楚辭製芰荷以為衣兮又芙蓉始發雜芰荷些漢昭帝歌揮纖手兮折芰荷)野童
扶醉舞(張衡賦齊童唱兮列趙女坐南歌兮起鄭舞鮑照舞鶴賦燕姬色沮巴童心恥詩鼔咽咽醉言)
(舞)山鳥助酣歌(鹽鐵論曾子倚山而吟山鳥下翔劉勰新論漢順帝聽山鳥之音云勝絲竹之)
(響庾信文故老親賓酣歌相慶宋之問詩野老不知堯舜力酣歌一曲太平人)幽賞未云徧(謝朓)
(詩江垂得清賞山際果幽尋杜審言詩詔酺歡賞徧)烟光奈夕何(王勃滕王閣序烟光凝而暮山)
(紫王融詩高樹升夕烟陳子昂詩月露宵光冷楚詞九歌愁人兮奈何世說桓子野每聞清歌輒喚奈何)
韋應物
賦得暮雨送李胄
楚江微雨裏(李白詩天門中斷楚江開陶潛詩微雨從東來王褒文香隨微雨自灑風塵)建
業暮鐘時(吳志孫權傳十六年徙治秣陵明年城石頭改秣陵為建業左思吳都賦作離宫於建業)
(孫逖詩輦道惟聞建業鐘傳燈錄擾擾囱囱晨雞暮鐘)漠漠帆來重(張纘秋雨賦油雲興而漠)
(漠陳後主詩霄烟近漠漠李白詩來帆出江中)冥冥鳥去遲(禮記氛霧冥冥雷乃發聲江淹騷體)
(林中電兮雨冥冥王勃賦葉動猿來花驚鳥去梁簡文帝詩濕鳥羽飛遲)海門深不見(王昌齡詩)
(殘月生海門玉篇瑤山益峻少海增深庾信詩山川遙不見)浦樹遠含滋(宋之問詩浦樹浮鬱)
(鬱張說詩浦樹懸秋影梁昭明太子七啓碧樹初蕊綠草含滋)相送情無限(史記滑稽傳君子相)
(送以言謝惠連詩相送越坰林梁武帝詩連山去無限李白詩引領意無限)沾襟比散絲(家語)
(反袂拭面涕泣沾襟沈炯賦泣沾襟而雜露張協詩密雨如散絲)
皇甫曾
送李中丞歸本道
上將還專席(晉書天文志文昌六星在北斗魁星前天六府也主集計天道一曰上將王維詩終)
(登上將壇禮記三獻之介君專席而酢焉漢官儀御史大夫尚書令司隸校尉皆專席號三獨坐)雙旌
復出秦(唐書百官志節度使掌總軍旅辭日賜雙旌雙節行則建節樹六纛顔延年五君詠屢薦不入)
(官一麾乃出守)關河三晉路(史記項羽本紀關中阻山河四塞地肥饒可都以霸孟子晉國天下)
(莫強焉注韓魏趙本晉六卿當此時號三晉庾信崔訦碑威振兩河名凌三晉)賓從五原人(左傳)
(車馬有所賓從有代左思賦締交翩翩賓從奕奕後漢書郡國志并州五原郡秦置為九原武帝更名長安志)
(長安萬年二縣之外有畢原白鹿原少陵原高陽原細柳原為五原)孤戍雲連海(杜甫詩日色隠)
(孤戍李白詩明月出天山蒼茫雲海間張仲素詩交河北望天連海蘇武曾將漢節歸)平沙雪度
春(何遜詩野岸平沙合連山遠霧浮庾信詩平沙臨浦口高柳對樓前鮑令暉詩經秋復度春)酬恩
看玉劒(舊唐書徐有功傳臣無以上荅至造願以執法酬恩禇亮詩懷德良知久酬恩識命輕說苑襄)
(成君始封之日衣翠衣帶玉劒履縞舄立于遊水之上盧照鄰詩玉劒浮雲騎金鞭明月弓)何處有
烟塵(杜甫詩烟塵犯雪嶺鼓角動江城又烟塵多戰鼔風浪少行舟)
杜甫
重過何氏(長安志塔坡在韋曲西何將軍之山林也)
落日平臺上(謝靈運賦望新晴于落日盧照鄰詩落日似懸金漢書梁孝王大治宫室為複道連)
(屬于平臺謝朓詩平臺盛文雅)春風啜茗時(蕭慤賦二月春風已復流茶經豫章王子尚詣曇濟)
(道人於八公山道人設茶茗子尚味之曰此甘露也)石闌斜點筆(南史江夏王傳鋒年四歲性方)
(整好學書無紙札乃倚井闌為書畫譜梁廣善畫名載譜錄為時所稱云梁廣丹青點筆遲)桐葉坐
題詩(史記晉世家成王與叔虞戲削桐葉為圭以與叔虞曰以此封若范雲詩桐葉何離離太平廣記于)
(祐于御溝中拾一紅葉題詩)翡翠鳴衣桁(左思賦翡翠列巢以重行說文翡赤羽雀翠青羽雀)
(也古樂府還視桁上無懸衣劉得仁詩藍衫懸竹桁韻會桁竹竿也)蜻蜓立釣絲(廣韻蜻蜓蟪蛄)
(别名詩其釣維何維絲伊緡列子詹何之釣以獨繭為絲)自今幽興熟來往亦無期
(詩自今以始歲其有梁書王筠傳懽興彌深陶潛詩時復墟曲中披草共來往詩逸豫無期)
西郊
時出碧雞坊(漢書郊祀志宣帝即位或言益州有金馬碧雞之神可醮祭而致遣諫議大夫王褒)
(使持節求之注金形似馬碧形似雞益州記成都之坊百有三十第四曰碧雞坊)西郊向草堂
(易密雲不雨自我西郊駱賓王詩南陸銅渾改西郊玉葉輕北山移文鍾山之英草堂之靈老學菴筆記杜少)
(陵在成都有兩草堂一在萬里橋西一在浣花溪北皆見於詩)市橋官柳細(後漢書吳漢傳進軍)
(攻廣都燒成都市橋水經注成都有七橋直西門郫江冲里橋西南石牛門曰市橋晉書陶侃傳侃嘗課諸營)
(種柳都護夏施盜官柳植之己門侃後見駐車問曰此是武昌西門前柳何因盜來)江路野梅香
(謝朓詩江路西南永歸流東北騖盧照鄰詩序訪戴逵於江路張說詩風吹梅李一園香)傍架齊書
帙(瑯環記張茂先嘗遊於洞宫遇一人共至大石中忽然有門引入一室中陳書滿架華問地名對曰瑯環)
(福地也拾遺記蘇秦張儀剥樹皮編為書帙以陳天下良書)看題減藥囊(晉書顧愷之傳嘗以)
(一厨畫糊題其前寄桓靈寶桓發厨取畫還之愷之見封題如初但失其畫直云好畫通靈變化而去亦猶人)
(之登仙也列仙傳劉商遊廣陵逢一道士賣藥出小藥囊贈商開嚢視之得九粒藥)無人覺來往
(易閴其無人梁簡文帝詩會是無人覺何用早紅糚易往來井井)疎懶意何長(嵇康書性復疎)
(懶筋駑肉緩北齊書李繪傳膚體疎懶手足遲鈍宋書樂志歡來何晚意何長江淹賦視浮雲而意長)
水檻遣心(說文檻櫳也廣韻檻闌也黃鶴注甫所居草堂有水檻集有詩云茅軒駕)
(巨浪是也)
去郭軒楹敞(史記蘇秦傳使我有洛陽負郭田二頃我豈能佩六國相印乎集異記益州城距郭)
(十五里謝惠連詩落日隠櫩楹升月照簾櫳)無村眺望賒(廣韻村墅也異苑陸機初入洛次河)
(南之偃師時久隂結問逆旅嫗嫗曰此東數十里無村落禮記仲夏之月可以居高明可以遠眺望蔡琰詩登)
(高遠眺望楊炯詩原野烟氛接關河遊望賒)澄江平少岸(謝朓詩餘霞散成綺澄江淨如練本)
(草江水多鼉力至猛能攻陷江岸駱賓王詩客似遊江岸人疑上灞陵)幽樹晚多花(謝靈運詩)
(幽樹雖改觀終始在初生蕭慤詩窗梅落晚花池竹開初筍何遜詩幽蝶弄晚花清池映疎竹)細雨魚
兒出(梁簡文帝詩冷風雜細雨張正見詩細雨濯梅林荀子瓠巴鼓瑟而遊魚出聽陳後主詩絲調聽魚)
(出吹響問蟬聲)微風燕子斜(吳均詩皎皎日將上獵獵起微風水經注下臨深潭微風鼓浪家語)
(夫子之在此猶燕子巢于幕也魏樂府楊白花歌秋去春還雙燕子願銜楊花入窠裏)城中十萬
戶(史記田單列傳田單令城中人食必祭其先祖於庭飛鳥悉翔舞城中下食燕人怪之吳越春秋闔閭春)
(夏治于城中秋冬治于城外魏志文帝紀欲徙十萬戶實河南)此地兩三家(漢書溝洫志河決率)
(常于平原東郡左右其土疏惡聞禹治水時本空此地以為水隈唐太宗詩一朝辭此地四海遂為家宋書律)
(志一郡分為四五一縣割成兩三漢樂府兄弟兩三人中子為侍郎)
江亭
坦腹江亭暖(晉書郗鑒求壻於王導使人遍觀諸子弟惟羲之在東牀胆腹食獨若不聞鑒曰此)
(正佳壻也王勃詩江亭明月帶江流)長吟野望時(楚辭立江介而長吟兮陸機詩長吟泰山側陳)
(琳詩東望看疇野應璩書北有曠野之望)水流心不競(張華詩俯臨綠水流祖孫登詠水詩請君)
(看皎潔知有淡然心莊子舜之治天下使民心競)雲在意俱遲(穆天子傳白雲在天岑參詩山)
(高雲過遲)寂寂春將晚(何遜詩沙汀暮寂寂禇亮詩莫言春稍晚自有鎮開花宋之問詩芳樹搖)
(春晚)欣欣物自私(陶潛歸去來辭木欣欣以向榮私晉書潘尼傳自私者不能成其)故林歸
未得排悶強裁詩(謝靈運詩迷鳥懷故林孔紹安詩猶言惜故林鍾嶸詩品使貧賤易安幽)
(居無悶莫尚於詩矣)
秦州雜詩
傳道東柯谷(杜詩原注東柯谷在秦州東南五十里有杜甫祠即甫寓居姪佐草堂也趙傁注天)
(水圖經載秦州隴城縣有杜工部故居及其姪佐草堂在東柯谷之南麥積山瑞應寺上)深藏數十
家(楚辭或隠居而深藏司馬遷報任安書深藏巖穴隋書禮儀志百姓則二十五家為一社)對門藤
蓋瓦(說苑行不敏禮不合對門不通矣祖詠詩田家遙對門何遜詩荒藤已上扉資暇錄組藤為蓋古史)
(考夏時昆吾氏作瓦)映竹水穿沙(謝靈運山居賦岸靡沙而映竹何遜詩映竹見牀空水經注泗)
(水冬春淺澁常排沙通道庾信詩秋水牽沙落)瘦地翻宜粟(淮南子瘠地之民多有心者勞也周)
(禮草人掌土化之法以物相地宜廣韻粟禾子也)陽坡可種瓜(杜田注毛文錫茶譜宣州宣城)
(縣有塢如山其東為朝日所燭號曰陽坡史記召平種瓜于長安城東吳志步隲傳隲避難江東以種瓜自給)
船人近相報(史記陳丞相世家平渡河船人見其美丈夫獨行疑其亡將要中當有金玉寶器新)
(序船人固桑進對廣韻報告也)但恐失桃花(禮記仲春之月桃始華陶潛桃花源記武陵人捕魚)
(為業忽逢桃花林張旭詩桃花盡日隨流水)
後遊
寺憶曾遊處(南史宋武帝紀嘗遊竹林寺獨卧講堂前之上有五色龍章魏文帝書每念昔日南皮)
(遊曾不可忘史記孝武帝紀李少君從武安侯飲坐中有年九十餘老人少君乃言與其大父遊射處)橋
憐再渡時(庾信詩河橋爭渡喧)江山如有待(柳𧦬詩四望江山春王勃文野曠川明風)
(景挾江山之助)花柳更無私(應璩書吟詠花柳之下隋煬帝詩是月春之季花柳相依依)野
潤烟光薄(宋之問詩野含宿雨潤江淹詩烟光拂夜色梁知微詩孤嶼早烟薄)沙暄日色
遲(說文沙水散石也劉孺詩日照汀沙素何遜詩游揚日色淺詩春日遲遲疏遲遲者日長而暄之意故為)
(舒緩)客愁全為減(何遜詩客心自有緒對此空復愁劉孺詩若非今宴適詎使客愁輕)捨此
復何之(陶潛歸去來辭胡為遑遑欲何之)
韓翃
送元詵還江東
過江秋色在(李嶠詩過江千尺浪謝朓詩芸黃共秋色梁元帝詩桂影含秋色)詩興與
歸心(杜甫詩東閣觀梅動詩興又歸心折大刀)客路隨楓岸(王灣詩客路青山外王維詩郭)
(門隠楓岸賈至詩楓岸紛紛落葉多)人家掃橘林(王維詩雨中春樹萬人家張九齡詩江南有丹)
(橘經冬猶綠林)潮聲當晝起(王維詩潮聲滿富春吳都賦潮波汨起迴復萬里唐書封倫傳贊妖)
(禽孽狐當晝則伏)山翠近南深(蕭子鈞詩山翠餘烟積杜甫詩翠深開斷壁)幾日華
陽洞(南史陶弘景傳上表辭禄止于句曲山恒曰此山下是第八洞宫名金陵華陽之天乃中山立館自)
(號華陽陶隠居儲光羲詩華陽洞口片雲飛)寒花引獨尋(張協詩寒花發黃采杜甫詩源花廢)
(獨尋)
韓愈
木芙蓉(本草木芙蓉八九月始開亦名拒霜)
新開寒露叢(劉孝威詩花發自初開李嶠表發秀寒露之辰王融詩細雨亂寒叢唐太宗詩珠穿)
(曉露叢)遠比水間紅(古詩盈盈一水間王粲詩逍遙波水間弘執恭詩凌波獨吐紅隋煬帝詩)
(蓮開水上紅)艷色寧相妬(曹植七啓艷色過于芙蓉李白詩愛君芙蓉之艷色色可餐兮難再)
(得素書同美相妬萬楚詩紅裙妬殺石榴花)嘉名偶自同(離騷肇錫余以嘉名潘岳西征賦嘉)
(美名之在茲爾雅疏江東人呼荷華為芙蓉)採江官渡晚(古詩涉江採芙蓉蘭澤多芳草杜甫)
(詩北轅就涇渭官渡又改轍獨孤及官渡柳歌君不見官渡河兩岸三月楊柳枝李百藥詩寂寞江山晚)搴
木古祠空(楚辭九歌搴芙蓉兮木未盧思道詩古祠臨渭北杜甫詩苔蘚山門古丹青野殿空朱子)
(考異此詩言荷華與木芙蓉生不同處而色皆美名又同故以採江搴木二事相對言其生處而九歌者祭神)
(之辭故曰古祠也)願得勤來看(杜甫詩一日須來一百回晉江陵曲暫出後園看)無令
便逐風(温子昇詩紅花逐風散丁六娘詩寄語落花風莫吹花落盡)
同竇韋尋劉尊師不遇(本集注愈時任都官員令外同洛陽令竇牟河南)
(韋執中訪之元和五年也詩以同尋師為韵人各一首)
秦客何年駐仙源此地深(陶潛桃花源記居人自云先世避秦時亂來此絶境不復)
(出焉王維詩春來遍是桃花水不辨仙源何處尋杜甫詩來遊此地不知還)還隨躡鳬騎(後漢)
(書王喬傳喬為葉令每月朔望詣臺朝帝怪其來數密令太史伺之有雙鳬從東南飛來舉網張之得雙舄乃)
(所賜尚書官屬履也吳均詩躑躅雙鳬騎)來訪馭風襟(莊子列子御風而行泠然善也杜甫詩爽)
(合風襟靜)院閉青霞入(杜甫詩天黑閉春院沈約詩青霞雜桂旗楊炯文青霞起而照天)松
高老鶴尋(隋書史祥傳松柏之高蔦蘿斯託沈約松賦鬱彼高松栖根得地杜甫詩老鶴萬里心)
猶疑隠形坐(神仙傳李仲甫者少學道於王君能步訣隠形年百餘歲轉少初隠百日後遂長隠)
(曹植贊嗟爾四皓避秦隠形)敢起竊桃心(漢武帝内傳帝好長生七夕西王母降其宫有頃索)
(桃七枚以四放與帝自食三枚曰此桃三千年一實時東方朔從殿東廂牖中窺母母謂帝曰此窺牖兒嘗三)
(來偷吾此桃)
張籍
送越客
見說孤帆去(梁簡文帝與劉孝綽書夕鳥歸林懸孤帆而未息陳子昂詩孤帆出霧中高適詩雲)
(開汶水孤帆遠)東南到會稽(周禮夏官職方氏東南曰揚州其鎮曰會稽史記夏本紀禹會諸侯)
(江南計功命曰會稽會稽者會計也注禹到大越上苗山大會計爵有德封有功因名苗山曰會稽)春雲
剡溪口(易通卦騐立春青陽雲出房如積冰春分正陽雲出張如白鵠張正見詩西北春雲起一統志)
(剡溪在紹興府嵊縣治南一名戴溪即晉王徽之雪夜訪戴處)殘月鏡湖西(李嶠詩暗花臨戶發)
(殘月下簾欹會稽記漢順帝永和五年會稽太守馬臻創立鏡湖在會稽山隂兩縣界輿地志山隂南湖即鏡)
(湖也)水鶴沙邊立(杜甫詩古廟山松巢水鶴朱慶餘郡齋雙鶴詩立近清池意自高)山鼯
竹裏啼(爾雅鼯鼠夷□注似蝙蝠肉翅飛且乳亦名飛生立如人食火烟謝朓敬亭山詩飢鼯此夜啼)
(劉孝光詩湍鳴竹裏泉)謝家曾住處(南史謝靈運移籍會稽脩管舊業傍山帶江盡幽居之美)
烟洞入應迷(王勃九成宫頌丹溪碧洞吐納虹霓盧照鄰詩尋洞不知名陶潛桃花源記竟迷不)
(得路張說詩尋玩往還迷)
白居易
太湖石(舊唐書白居易傳杭州得天竺石一華亭鶴二蘇州得太湖石五俱置于里第)
(池上居易本集詩一雙華亭鶴數片太湖石)
烟翠三秋色(岑參詩峩嵋烟翠新梁元帝纂要秋曰三秋謝朓詩芸黃共秋色)波濤萬
古痕(虞茂詩長瀾疑浴日連島類奔濤杜甫石笋行古來相傳是海眼苔蘚蝕盡波濤痕)削成青
玉片(西岳記太湖之山削成而四方張衡賦何以報之青玉案沈佺期詩四蹄碧玉片)截斷碧
雲根(江淹詩日暮碧雲合北史裴衍傳棲素雲根餌芝清壑劉孝孫詩高嶂接雲根)風氣通岩
穴(風賦枳句來巢空谷來風其所託者然則風氣殊焉謝朓詩夕霽風氣涼左思詩岩穴無結搆)苔文
護洞門(常建詩藥院滋苔紋吳都賦高闈有閌洞門方軌杜甫詩洞門對靄常隂隂)三峰具
體小(述征記華山有三峰直上數千仞崔顥詩天外三峰削不成孟子冉牛閔子顔淵則具體而微)應
是華山孫(書歸馬於華山之陽周禮夏官職方氏河南曰豫州其山鎮曰華山杜甫詩諸峰羅立似)
(兒孫)
宴散
小宴追涼散(庾肩吾詩向夕紛喧屏追涼飛觀中李德林詩夏景多煩蒸山水暫追涼)平橋
步月迴(杜甫詩野橋分子細沙岸繞微茫南史王藻傳夜步月而弄琴晝拱袂而披卷薛道衡詩空庭)
(聊步月閒坐獨臨風)笙歌歸院落(孔稚圭禇先生碑子晉笙歌馭鳳于天海江淹麗色賦笙歌畹)
(右琴舞池東杜甫詩退朝花底散歸院柳邊迷廣韻院垣院落聚落也)燈火下樓臺(漢書王莽)
(傳政令煩多前後相承常御燈火至明猶不能勝沈佺期詩燈火灼爍九微映香氣氛氳百和然蕭慤詩春庭)
(聊縱望樓臺自相隠隂鏗詩新宫實壯哉雲裏望樓臺)殘暑蟬催盡(沈佺期詩小池殘暑退高)
(樹早涼歸古詩秋蟬鳴樹間江總詩山階步皎月澗戶聽涼蟬)新秋雁帶來(張正見詩高軒揚麗)
(藻自是賦新秋張九齡詩林鳥飛舊里園果讓新秋江淹别賦值秋雁兮飛日當白鷺兮下時庾信詩寄信秦)
(樓下因書秋雁歸禮記仲秋之月鴻雁來又季秋之月鴻雁來賓)將何迎睡興(南方草木狀綽)
(菜食之令人思睡呼為暝菜徐陵荅梁長孺書多慚于協律致睡于文侯)臨卧舉殘杯(唐書王勃)
(傳屬文初不精思先磨墨數升則酣飲引被覆面卧及寤援筆成篇李白詩舉杯邀明月對影成三人顔氏家)
(訓殘杯冷炙之辱戴安道猶遭之況爾曹乎)
馬戴
宿翠微寺(談苑驪山絶頂有翠微寺)
處處松隂滿(蕭子顯詩處處動春心杜甫詩杖藜長松隂)樵開一徑通(南史孫陽)
(傳幾人樵徑何處山阿白帖後漢張仲蔚蓬蒿滿室惟開一行徑杜甫詩金盤小徑通)鳥歸雲壑
靜(謝靈運詩鳥歸息舟楫杜甫詩林暮鳥知歸北山移文誘我松桂欺我雲壑江淹頌烟岫相珍雲壑共寶)
僧語石樓空(杜牧詩僧語淡如雲袁彦伯文仰望石樓眇然若在雲中韋應物至西峰蘭若詩聊)
(登石樓憩)積翠含微月(顔延之詩積翠亦蔥芊唐太宗賦其地則有積翠凝碧傅休奕詩清風何)
(飄搖微月出西方常建詩松際露微月)遙泉韻細風(王維詩清夜聞遙泉庾信銘松桂危懸風)
(泉虚韻梁元帝詩風細雨聲遲杜甫詩春臺引細風)經行心不厭(李鏡遠詩經行林樹下魏武帝)
(樂府山不厭高水不厭深魏文帝典論自叙日多體健心每不獻)憶在故山中(謝靈運詩故山)
(日已遠)
御選唐詩卷十六補編
