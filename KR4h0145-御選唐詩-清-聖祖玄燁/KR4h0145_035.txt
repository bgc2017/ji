欽定四庫全書
御選唐詩卷二十七
五言絶句
張起(爵里無考)
春情
畫閣餘寒在(梁簡文帝詩綺窗臨畫閣張說詩江上春來早可觀巧將春物妬餘寒)新年
舊燕歸(張說詩唯願聖君無限壽長取新年續舊年鮑照雙燕詩悲歌辭舊愛)梅花猶帶
雪(梁簡文帝詩絶訝梅花晚爭來雪裏窺庾信咏梅花詩不信今春晚俱來雪裏看江總詩梅花色向雪中)
(明)未得試春衣(庾信賦宜春苑中春已歸披香殿裏作春衣)
雍裕之
蘆花(爾雅葭葦注即今蘆也詩正義葦之初生其名為葭稍大為蘆長成乃名為葦羣芳)
(譜蘆一名為葦一名葭花名蓬蕽)
夾岸復連沙(祖孫登詩弱柳垂江翠新蓮夾岸紅杜審言詩解紳宜就水張幕會連沙)枝枝
搖浪花(庾信詩春色方盈野枝枝綻翠英梁元帝賦朝浮兮浪花夜集兮江沙)月明渾似
雪(庾信舟中望月詩山明疑有雪岸白不關沙杜甫蒹葭詩暫時花戴雪江總碑花臺似雪)無處認
漁家(杜甫詩桃源無處求王維詩樂府裁龍笛漁家伐釣竿)
楊衡(字仲師吳興人初與苻載崔羣宋濟隠廬山號山中四友後登第官至大理評事詩一卷)
題花樹
都無看花意偶到樹邊來(何遜詩對影獨含笑看花時轉側劉希夷詩看花若有情)
(倚樹疑無力太上隠者詩偶來松樹下高枕石頭眠謝朓詩塘邊草雜紅樹際花猶白)可憐枝上
色一一為愁開(杜甫詩春樹何曾歇寒花亦可憐何遜詩庭花枝上發新月霧中生王容詩大)
(堤諸女郎一一皆春色)
鮑溶(字德源元和進士第與韓愈李正封孟郊友善集五卷)
山居
窈窕垂澗蘿(曹攄詩窈窕山道深謝靈運詩側逕既窈窕環洲亦玲瓏洛陽伽藍記懸葛垂蘿能)
(令風烟出入儲光羲詩澗淨綠蘿深)蒙茸黃葛花(謝朓詩霜晆紛綺錯秋町鬱蒙茸庾信啟永無)
(黃葛之嗟方見青綾之重王績詩葛花消酒毒萸帶發羹香)鴛鴦憐碧水(詩鴛鴦于飛畢之羅)
(之古樂府鴛鴦七十二羅列自成行梁昭明太子詩桂檝蘭橈浮碧水江花玉面兩相似房篆詩前溪流碧水)
(後渚映青天)照影舞金沙(庾信詩歌聲上扇月舞影入琴絃蜀都賦金沙銀礫續博物志陶弘)
(景云大茅山近東諸處碎石往往皆有金沙)
盧仝(范陽人隠少室山自號玉川子徵諫議不起韓愈為河南令愛其詩厚禮之詩三卷)
新月(案古詩紀梁劉瑗新月詩通首俱同今亦見全唐詩)
仙宫雲箔卷(南康記雩都縣有君山大風雨後聞絃歌其山謂之仙宫江淹詩列漢搆仙宫開天)
(製寳殿劉孝威詩虬簷挂珠箔虹梁卷霜綃庾信詩玉押珠簾卷)露出玉簾鈎(拾遺記石虎于)
(太極殿前起樓高四十丈結珠為簾垂五色玉佩鏗鏘和鳴鮑照玩月詩始見西南樓纖纖如玉鈎)清光
無所贈(江淹詩秋日懸清光常建詩松際露微月清光猶為君陶弘景詩只可自怡悦不堪持贈君)
相憶鳳皇樓(梁武帝樂府寄語故情人知我心相憶晉宫閣名洛陽有鳳皇樓王僧孺詩嬴女鳳)
(皇樓)
王建
江館
水面細風生(杜甫詩春臺引細風淮南子虎嘯而谷風生)菱歌慢慢聲(楚辭涉江)
(採菱發陽阿注楚人歌曲也謝靈運詩采菱調易急江南歌不緩唐詩紀事李白清平調詞李龜年歌之上親)
(調玉笛以倚曲每曲遍將換則遲其聲以媚之)客亭臨小市(劉潜書暮宿客亭晨炊謁舍周禮地)
(官質人大市以質小市以劑杜甫詩小市常爭米)燈火夜粧明(沈佺期七夕曝衣篇燈火灼爍)
(九微映楊師道詩扇裏細粧將夜並風前獨舞共花榮)
晚蝶
粉翅嫩如水(埤雅蛺蝶粉翅有鬚一名胡蝶)繞砌乍依風(梁簡文帝詩迴月臨窗度)
(吟蠱繞砌鳴後漢書班超傳代馬依風梁簡文帝詠蝶詩復此從風蝶雙雙花上飛)日高山露解
(唐太宗詩心隨朗日高志與秋霜潔鮑照詩山烟叠兮石露凝)飛入菊花中(徐防賦得蝶依草詩)
(秋園花落盡芳菊數來歸劉孝綽詠素蝶詩出没花中見)
劉商(字子夏彭城人少好學工文善畫登大歷進士第官至檢校禮部郎中汴州觀察判官集)
(十卷)
古意
達曉寢衣冷(陳書始陵王叔陵傳夜常不卧執燭達曉論語必有寢衣長一身有半集解今之被)
(也)開帷霜露凝(說文在旁曰帷幔也隂鏗詩開帷傷隻鳳湛方生賦露凝結而為霜謝莊詩霜)
(露凝晨感)風吹昨夜淚(潘岳賦勁風戾而吹帷庾信賦朝光晃眼早風吹面蕭紀詩昨夜夢君歸)
(何遜詩夜淚坐滛滛)一片枕前冰(庾信詩光如一片冰何遜詩枕前雙淚滴開元遺事貴妃初承)
(恩召與父母相别泣涕登車時天寒淚結為紅冰)
劉禹錫
秋風引
何處秋風至(庾信詩不知何處天邊禮記孟秋之月凉風至晏子春秋秋風至兮殫零落)蕭
蕭送雁羣(史記荆軻傳風蕭蕭兮易水寒劉向九嘆秋風瀏以蕭蕭鮑照詩雁還風送秋孫逖詩歸)
(情入雁羣)朝來入庭樹(世說西山朝來致有爽氣謝朓詩風入林而傷綠潘岳賦庭樹槭以洒落)
(兮王筠詩庭樹已先知)孤客最先聞(謝幼度詩孤客傷逝湍徐彦伯詩日夜流孤客孫萬壽詩)
(客意慣風聲李陵書但聞悲風蕭條之聲顔延之詩隂蟲先秋聞)
韓翃
漢宫曲
駿馬繡障泥(廣韻駿馬之俊埤雅相馬旁視見腹後視見足者駿馬也西京雜記武帝得貳師天)
(馬以綠地五色錦為蔽泥晉書王濟傳濟善解馬常乘一馬著連乾障泥前有水不肯渡濟曰此必是惜障泥)
(解去便渡)紅塵撲四蹄(陽縉詩長楸廣路起紅塵陳後主紫騶馬蹀躞紅塵飛杜甫詩風入四蹄)
(輕)歸時何太晚(陳後主紫騮馬揚塵歸上闌隂鏗詩還家何太晚)日照杏花西
(梁簡文帝詩杏梁斜日照陽休之詩日照前窗竹周禮大司徙注西於土圭謂之日西是地於日為近西也)
司空曙
晚思
蛩吟窗下月(埤雅蟋蟀隨隂迎陽一名吟蛩秋初生得寒乃鳴江洪秋風曲南籬寒蛩吟庭中無)
(限月吳均詩夜月窺窗下)草濕階前露(蕭慤詩草濕蒹葭露謝朓詩何知白露下坐視階前濕)
晚景凄我衣(陳後主詩晚景登高臺庾信詩凄清臨晚景江逌賦微寒凄其薄人杜甫詩秋風淅)
(淅吹我衣)秋風入庭樹(魏文帝詩秋風蕭瑟天氣凉柳惲詩秋風鳴細枝張正見詩飄風入勁枝)
(曹植詩庭樹微消落吳均詩微風搖庭樹)
許渾
雨後思湖上居
前山風雨凉(庾肩吾詩前山起黃葉易潤之以風雨梁簡文帝詩冷風襍細雨垂雲助麦凉)歇
馬坐垂楊(庾信詩樹隂逢歇馬梁元帝詩垂楊拂砌塵)何處芙蓉落(劉長卿詩隨風)
(飄向何處落爾雅䟽江東人呼荷華為芙蓉說文芙之言敷也蓉之言動容也梁簡文帝詩棹動芙蓉落)南
渠秋水香(鮑照芙蓉賦繞金渠之屈曲莊子秋水時至百川灌河陸厥詩秋水落芙蕖祖孫登詠水)
(詩岸澗蓮香遠)
聞歌
新秋絃管清(張正見詩高軒揚麗藻自是賦新秋張九齡詩園果讓新秋郭璞燕贊商人是頌詠)
(之絃管孔德紹詩鈞天金石響洞庭絃管清)時轉遏雲聲(王維詩金杯緩酌清歌轉列子薛談)
(學謳于秦青未窮青之技遂辭歸秦青弗止餞于郊衢拊節悲歌響遏行雲薛談乃謝求返終身不敢言歸)
曲盡不知處(馬融賦曲終闋盡餘絃更興宋玉賦闇然而暝忽不知處)月高風滿城
(王昌齡詩未央前殿月輪高盧照鄰詩寒辭楊柳陌春滿鳳皇城)
思天台(支遁天台山銘余覽内經山記云剡縣東南有天台山一統志天台山在天台)
(縣西一百一十里)
赤城雲雪深(孔靈符會稽記赤城山内則有天台靈嶽玉室璿臺孫綽遊天台山賦赤城霞起而)
(建標瀑布飛流以界道詩上天同雲雨雪雰雰張正見詩鷲嶺白雲深)山客負歸心(郭璞詩長)
(揖當途人去來山林客嵇康詩内負宿心外恧良朋杜甫詩滿目飛明鏡歸心折大刀)昨夜西齋
宿(李白詩昨夜東風入武陽南史蔡凝傳凝年位未高而才地為時所重常端坐西齋自非素貴名流罕所)
(交接)月明琪樹隂(子夜歌天高星月明山海經崑崙之墟北有珠樹文玉樹玕琪樹天台山賦琪)
(樹璀璨而垂珠北史魏收傳收折節讀書夏日坐板床隨樹隂諷誦)
李羣玉
靜夜相思
山空天籟寂(王維詩夜靜春山空莊子汝聞人籟而未聞地籟汝聞地籟而未聞天籟王維詩夜)
(禪山更寂)水榭延輕凉(崔湜詩水榭宜時涉拾遺記漢武帝息于延凉室魏文帝樂府冬被貂鼲)
(温煖夏服綺羅輕凉劉孝綽詩輕凉生筍席)浪定一浦月(莊子客刺船而去沿緣葦間孔子待)
(水波定而後乘錢起詩潭空觀月定澗靜見雲多水經注鬱林南倉通壽泠即一浦也)藕花閑自
香(張籍詩秋風白藕花杜甫詩茵蔯春藕香梁元帝牛渚磯碑花飛拂袖荷香入衣)
池塘晚景
風荷珠露傾(謝朓詩風碎池中荷王融風賦韻珠露之參差陳後主詩涸浦如珠露韓愈詩荷折)
(碧圓傾)驚起睡鵁鶄(祖珽詩時看遠鴻度乍見驚鷗起爾雅鳽鵁鶄注似鳬脚高毛冠江東人)
(家養之以厭火災枚乘七發鵷鶵鵁鶄)月落池塘靜(陸厥詩雁起宵未央雲間月將落謝惠連)
(詩池塘生春草)金刀剪一聲(錢起詩三軍版築脱金刀杜甫詩一聲何處送書雁)
崔道融(荆州人以徵辟為永嘉令累官右補闕避地入閩)
江村
日暮片帆落(王粲詩日暮遊西園沈約詩佇立日已暮李白詩疾風吹片帆日暮千里隔又帆落)
(湖中天)江村如有情(謝朓詩曖曖江村見離離海上出虞騫詩長林帶朝夕孤嶺枕江村梁簡)
(文帝賦如笙鳳之有情)獨對沙上月(梁元帝賦看白沙而似雪望却月而成眉張正見樂府對)
(月想邊秋)滿船人睡聲(張九齡詩餘花滿客船劉禹錫詩世間人盡睡續仙傳夏侯隠登山渡水)
(亦閉目美睡同行聞其鼻聲而不蹉趺人稱睡仙)
杜牧
盆池
鑿破蒼苔地(論衡鑿地以為井李端詩重露濕蒼苔)偷他一片天(金華游錄天池)
(之裏有崖如兩扉而啟其一極黑暗中遠望石扉啟處天光下燭名一線天)白雲生鏡裏(詩英)
(英白雲蔡凝詩春雲處處生南史宋文帝紀元嘉二十五年冬青州城南遠望見地中如水有影謂之地鏡邢)
(劭甘露頌雲臨水鏡)明月落階前(阮籍詩薄帷鑒明月梁昭明太子詩月落林餘影杜甫詩階前)
(樹拂雲)
有寄
雲闊煙深樹(李嶠賦霜盡川長雲平野闊令狐楚詩烟含苑樹深)江澄水落秋(謝朓)
(詩澄江淨如練陳後主詩沙長見水落駱賓王詩風急夜江秋)美人何處在(詩有美一人楚辭送)
(美人兮南浦沈約樂府所思竟何在)明月萬山頭(南史謝莊傳隔千里兮共明月李白詩輕舟已)
(過萬重山杜甫詩時過北山頭)
陸龜蒙
江行
酒旗菰葉外(孔融書天垂酒旗之曜庾肩吾詩黑米出菰葉)樓影浪花中(沈約詩可)
(憐九層樓光影水上浮梁元帝賦朝浮兮浪花)醉帆張數幅(孫煒七引高帆雲張後漢書馬融傳)
(張雲帆施蜺幬風土記帆從風之幔也施于船前各隨宜大小為制大者用布一百二十幅高九尺)唯待
鯉魚風(梁簡文帝詩塵散鯉魚風提要錄鯉魚風乃九月風也)
皮日休
閑夜酒醒
醒來山月高(楚辭衆人皆醉我獨醒劉禹錫詩酒對青山月)孤枕羣書裏(李白詩兀)
(然就孤枕漢書劉向傳淮南有枕中鴻寳苑秘書左思詩卓犖觀羣書)酒渴漫思茶(白居易詩)
(酒渴春深一椀茶陸羽茶經救渴飲之以漿蕩昏昧飲之以茶)山童呼不起(魏文帝詩西山兩童)
(子古詩呼童烹鯉魚章碣詩睡起兒童帶簟紋)
芳草渡
溪南越鄉音(岑參詩南溪聞夜鐘王勃詩邊城琴酒處俱是越鄉人)古柳渡江深
(南史劉瓛傳瓛兄弟共處蓬室習業不廢袁粲聞而詣之指廳事前古柳樹曰人謂此是劉尹時樹今復見卿)
(清德可謂不衰矣鮑照詩木落江渡寒杜甫詩江深隔寺門)日晚無來客(張籍詩山橋日晚行)
(人少元結詩來客去客船俱向此中泊)閒船繫綠隂(張籍詩領誰相逐上閒船魏文帝詩柳垂)
(重隂綠白居易詩眠松愛綠隂)
司空圖(字表聖河中虞鄉人咸通末擢進士第由宣歙幕歴禮部郎中僖宗行在用為知制)
(誥中書舍人歸隠中條山王官谷)
偶題
水榭花繁處(杜甫詩杖藜登水榭揮翰宿春天楊烱詩草茂瓊階綠花繁寳樹紅儲光羲采蓮詞)
(淺渚荇花繁)春晴日午前(梁簡文帝春日詩雲穿天半晴張正見詩春光落雲葉花影發晴枝)
(梁元帝纂要日在午曰亭午)鳥窺臨檻鏡(鶡冠子籠中之鳥空窺不出劉孝綽詩兹堂乃峭嶠)
(伏檻臨曲池南史張貴妃傳嘗於閣上靚粧臨於軒檻宫中遥望飄若神仙謝朓樂府窺鏡比蛾眉)馬過
隔墻鞭(酉陽雜爼秦叔寳所乘馬號忽雷駿者每月夜設三領氊當前躍而過劉孝威詩隔墻花半隠)
(猶見動花枝李白詩駿馬不勞鞭)
獨望
綠樹連村暗(任昉詩綠樹懸宿根孟浩然詩綠樹村邊淹合劉孝威詩連村倏忽盡循汀俄頃回江)
(騷體臨星朏兮綠暗徐陵詩綠柳三春暗)黃花出陌稀(張翰詩黃花如散金梁元帝詩新花緯脩)
(陌王建詩老杏著花稀)遠陂春草綠(詩彼澤之陂楚辭春草生兮萋萋謝靈運詩池塘生春草)
(喬知之詩草綠鴛鴦殿)猶有水禽飛(曺植賦水禽翔而為衛謝靈運賦覽水禽之萬類信莫麗)
(乎鸂鶒陶潜序水鷗乘和以翻飛)
河上
新霽田園處(宋玉賦風止雨霽雲無處所王灣詩淨林新霽入陶潜歸去來辭田園將蕪胡不歸)
夕陽禾&KR0927;明(詩度其夕陽爾雅山西曰夕陽漢書禮樂志且灌且糞長我禾&KR0927;徐陵書南頓荒田)
(家分禾&KR0927;)沙村平見水(杜甫詩沙村白雪仍含凍管子水平而不流)深巷有鷗聲
(陶潛詩犬吠深巷中杜甫詩鷗泛已春聲)
即事
茶爽添詩句(茶經救渴飲之以漿蠲憂忿飲之以酒蕩昏昩飲之以茶任華詩亦曾讀却無限書)
(拙詩一句兩句在人耳杜甫詩賦詩新句稳)天清瑩道心(老子天得一以清淮南子天清地定)
(毒獸不作飛鳥不駭書道心惟微莊子致道者忘心)只留鶴一隻(謝朓詩獨鶴方朝唳潘岳賦如)
(彼翰林鳥雙棲一朝隻)此外是空林(謝靈運詩清霄颺浮烟空林響法鼓)
借居
借住郊園久(沈約詩晨趨朝建禮晚沐卧郊園張九齡詩素業守郊園)仍逢夏景新
(孫逖詩今日逢新夏歡遊續舊旬謝朓詩時惟清夏始雲景曖含芳)綠苔行屐稳(拾遺記初平三)
(年起館千間采綠苔而被階郭璞賦綠苔鬖髿乎研上張九齡詩川原行稍稳鐘鼓聽猶徐南史謝靈運傳靈)
(運尋山陟嶺嘗著木屐上山則去其前齒下山則去其後齒)黃鳥傍窗頻(詩睍睕黃鳥載好其)
(音左思魏都賦翩翩黃鳥銜書來訊)
孟遲(字遲之平昌人會昌五年進士)
題嘉祥驛
樹頂烟微綠(江淹詩綠樹鑠烟光何遜詩山烟涵樹色江水映霞輝李白詩綠烟滅盡清輝發)
山根菊暗香(庾信銘風生石洞雲出山根又詩澗底百重花山根一片雨唐太宗菊詩露濃晞晚)
(笑風勁淺殘香)何人獨鞭馬(張若虚詩江畔何人初見月左傳雖鞭之長不及馬腹薛稷詩走馬)
(爭光眼著鞭)落日上嘉祥(謝靈運賦望新晴于落日起明光于躋月謝惠連詩落日隠簷檐)
唐彦謙(字茂業并州人咸通中舉進士十餘年不第乾符末避地漢南中和中王重榮鎮河)
(中辟為從事累官閬璧絳三州刺史彦謙博學多藝文詞壯麗書畫音樂俱出輩流)
春雪初霽杏花正芳月夜閑吟
霽景明如練(王融詩日霽沙溆明廣韻霽雨止也謝朓詩餘霞散成綺澄江淨如練)繁英
杏正芳(元稹詩流芳逓炎景繁英盡寥落庾信詠杏詩枝枝綻翠英李廓少年行來去杏園芳)姮
娥應有語(顔延之詩姮娥棲飛月盧思道詩深情出艷語)悔共雪爭光(陳子良春雪詩)
(光映粧樓月史記屈原傳雖與日月爭光可也王儉高松賦積皓霰而爭光)
裴夷直(字禮卿河東人擢進士第文宗時歴右拾遺進中書舍人武宗初出刺杭州終散騎)
(常侍)
前山
只謂一蒼翠(謝朓詩蒼翠望寒山崢嶸瞰平陸)不知猶數重(庾信詩不知高幾里)
(低頭看世間又宫墻定數重)晚來雲映處(杜甫詩晚來山更碧張正見詩歸雲向谷晚唐太宗)
(詩翠樓含曉霧連峯帶晚雲梁元帝頌日映金雲風搖銀草)更見兩三峯(杜甫詩玉山高並兩)
(峯寒崔顥詩天外三峯削不成庾信賦榆柳兩三行)
項斯
江村夜泊
日落江路黑(謝靈運詩石淺水潺湲日落山照耀謝惠連詩日落泛澄瀛謝朓詩江路西南永歸)
(流東北騖杜甫詩浪翻江黑雨初飛)前村人語稀(儲光羲詩自說年來䄒前村酒可賖子夜歌中)
(宵無人語杜甫詩赤甲山下行人稀)幾家深樹裏(劉長卿詩耆舊幾家殘阮瑀詩深樹猶沾裳庾)
(信銘樹裏聞歌枝中見舞)一火照船歸(劉長卿詩千峯明一燈何遜詩澄江照遠火隂鏗詩溜船)
(唯識火驚鳬但聽聲孟浩然詩余欲泛歸船)
杜荀鶴
釣叟
茅屋深灣裏(晉書羅含傳于城西池小洲上立茅屋王維詩終南有茅屋杜牧詩復引舟於深灣)
(忽八九之紅芰廣韻灣水曲)釣船横竹門(庾信詩密菱障浴鳥高荷没釣船又文船横埭下樹)
(夾津門吳均詩抽蘭開石路剪竹製山扉)經營衣食外(詩經之營之羽獵賦漢禦自汧渭經營酆鎬)
(書溝洫志衣食京師億萬之口陶潜詩人生歸有道衣食固其端)猶得弄兒孫(後漢書明德馬)
(皇后紀吾但當含飴弄孫王勣賦弄兒孫于襁褓)
盧肇(字子發袁州人會昌三年進士第一初除著作郎充集賢院直學士咸通中出知歙州)
御溝水(古今注長安御溝謂之楊溝謂植楊於其上)
萬壑朝溟海(晉書顧愷之傳千巖競秀萬壑爭流江淹詩萬壑共馳騖詩沔彼流水朝宗于海張)
(協七命溟海渾濩涌其後郭璞說難爛若溟海之納奔濤)縈迴歲月多(鮑照詩萬壑勢迴縈江總)
(詩盤根歲月多)無如此溝水(史記高祖記吕公曰臣相人多矣無如季相卓文君白頭吟溝水東)
(西流)咫尺奉天波(左傳天威不違顔咫尺徐幹書雖路在咫尺難陟如九關陸機表塵洗天波)
朱景玄(會昌時人官至太子諭德)
雙櫧亭(山海經前山其木多櫧注木似柞子可食冬月采之)
連簷對雙樹(齊民要術著酒惟連簷草屋中居之為佳梁簡文帝詩蓊鬱均雙樹)冬翠夏
無塵(司馬相如上林賦沙棠櫟櫧注櫧葉冬不落范雲詩芳條結寒翠魏收詩凌寒翠不奪徐陵詩石路)
(本無塵)未肯慙桃李(孔德紹詠葉詩翻飛未肯下班婕妤賦若桃李之向春)成隂不
待春(成公綏柳賦彌年載而成隂楊師道詩桃李自成隂庾肩吾詩天花不待春)
崔元翰(名鵬以字行博陵人進士第一馬燧在太原辟為掌書記入朝為禮部郎中知制誥)
(尋罷守比部郎中終于散位)
兩中對後檐叢竹(陶潜詩榆柳蔭後檐漢書嚴助傳夾以深林叢竹)
含風搖硯水(虞羲竹詩含風自颯颯虞世南臨池竹詩波泛含風影庾信詩水影搖叢竹李白詩)
(琉璃硯水常枯槁)帶雨拂墻衣(朱超詩浮凉帶雨來江洪窗前竹詩檀欒拂桂橑陶弘景別錄)
(垣衣即古墻背隂青苔衣白居易詩墻有衣兮瓦有松)乍似秋江上(吳均詩風起秋江上)漁
家半掩扉(王維詩漁家伐釣竿何遜詩蓬門已掩扉鮑照詩宵月向掩扉)
成彦雄(字文幹南唐進士)
江上楓(楚辭湛湛江水兮上有楓爾雅楓欇欇注楓樹似白楊葉圓而歧有脂而香)
江楓日蓊鬱(庾肩吾聯句江楓拂岸遊張衡賦杳藹蓊鬱於谷底沈約賦紛披蓊鬱吐綠攅采)
不競松筠力(列子性婉而從物不競不爭杜甫詩水流心不競禮記其在人也如竹箭之有筠也)
(松栢之有心也王融詩日月共為照松筠俱以貞)一葉落漁家(淮南子見一葉之落知歲之將)
(暮江淹詩但見一葉落崔信明詩楓落吳江泠李嘉祐詩漁家足水禽)斜陽帶秋色(岑參詩深)
(巷斜陽暮鳥飛劉長卿詩荷笠帶斜陽虞茂詩昆明池水秋色明王維詩連山帶秋色)
村行
曖曖村烟暮(屈原離騷時曖曖其將罷兮結幽蘭而延佇周弘讓詩曖曖有人烟杜甫詩村烟對)
(浦沙徐陵詩岸烟起暮色)牧童出深塢(張說詩萸嚢繫牧童庾信杏花詩依稀映村塢)騎牛
不顧人(釋棲蟬牧童詩牛得自由騎史記孟嘗君傳日暮之後過市肆者掉臂而不顧)吹笛尋
山去(後漢書馬融傳融好吹笛南史謝靈運傳尋山陟嶺必造幽峻于漬詩不問水邊人騎牛傍山去)
薛濤(字洪度本長安良家女隨父宦流落蜀中遂入樂籍辨慧工詩韋臯鎮蜀召令侍酒賦詩)
(稱為女校書)
月
魄依鈎樣小(禮記月者三日成魄王褒咏月詩初魄似蛾眉鮑照詩始見西南樓纖纖如玉鉤盧)
(思道樂府初月正如鈎陳後主詩月小看針暗)扇逐漢機團(班婕妤怨歌行裁為合歡扇團團似)
(明月虞羲詠月詩裁滿如團扇江淹詩紈扇如團月出自機中素)細影將圓質(杜甫初月詩光)
(細弦欲上影斜輪未安劉孝綽望月詩扇影出將圓陸璣詩䟽圓質虚中潘尼賦五明以圓為質)人間
幾處看(杜甫詩人間月影清又月傍關山幾處明)
楊師道
中書寓直詠雨
雲暗蒼龍闕(庾肩吾詩寒雲暗積水秋雨蒙重嶂陳後主詩狼山聚雲暗三輔舊事未央宫東有)
(蒼龍闕江總詩旆轉蒼龍闕塵飛飲馬橋)沉沉殊未開(司馬相如賦沉沉隠隠砰磅訇磕張正見)
(詩沉沉飛雨殿梁簡文帝詩浮雲暗未開庾信詩繁雲猶暗嶺積雨未開庭)窗臨鳳皇沼(王褒)
(詩山窗臨絶頂晉書南燕載記蔭脩檐臨清沼杜氏通典中書監以其地在樞近是以謂之鳳皇池)颯颯
雨聲來(楚辭風颯颯兮木蕭蕭梁元帝詩風細雨聲遲何遜詩蕭蕭江雨聲陶潜詩微雨從東來)
駱賓王
於易水送人(水經易水出涿郡故安縣閻鄉城谷中名勝志易水在州西入廣昌)
(縣界東逕易京城與北易水合流入拒馬河)
此地别燕丹壯士髮衝冠(唐太宗詩一朝辭此地史記荆軻傳燕太子丹使荆軻西)
(刺秦王太子送至易水上既祖取道高漸離擊筑荆軻和而歌為變徵之聲士皆垂淚涕泣又前而歌白風蕭)
(蕭兮易水寒壯士一去兮不復還復為羽聲慷慨士皆瞋目髮盡上指冠于是荆軻就車而去)昔時人
已沒(馮淑妃詩猶憶昔時憐陶潜詠荆軻詩其人雖已沒千載有餘情)今日水猶寒(荀子)
(欲觀千載則審今日庾信詩中流覺水寒)
送别
寒更承夜永(梁武帝詩調梭輟寒更王胄詩更深夜轉長楚辭朱明承夜兮時不可掩戴暠詩傍)
(邊知夜永曺毗詩冬夜清且永)凉夕向秋澄(南史禇彦回傳初秋凉夕風月甚美蕭琮詩山庭引)
(夕凉徐君蒨詩天高應向秋梁簡文帝啟秋色照澄預表光瑞薛道衡詩朝朝散霞彩暮暮澄秋色)離心
何以贈(楚辭何離心之可同兮吾將遠逝以自疏古詩同心而離居詩何以贈之路車乘黃)自有
玉壺冰(辛延年詩絲繩提玉壺鮑照詩直如朱絲繩清如玉壺冰)
李嶠
中秋月
盈缺青冥外(魏書律歷志弦望有盈缺明晦有修短楚辭據青冥而攄虹兮遂儵忽而捫天梁簡)
(文帝表延首青冥傾心紫府)東風萬古吹(爾雅東風謂之谷風楚辭東風飄兮神靈雨陽休之)
(詩微穆東風吹顔延之詩萬古陳往還百代勞起伏)何人種丹桂(左思賦洪桃屈盤丹桂叢灌張)
(正見詩丹桂有藂香)不長出輪枝(庾肩吾望月詩桂長欲侵輪沈約詩秋風生桂枝)
二
圓魄上寒空(楊炯賦太隂望兮圓魄皎陸機賦結濃霜於寒空祖孫登詩飛綿亂上空)皆言
四海同(書聲教訖于四海詩四海來格)安知千里外(鮑照賦直視千里外沈約詩以我徑)
(寸心從君千里外)不有雨兼風(謝靈運詩不有千里棹孰申百代意淮南子蠛蠓舂而雨磑而)
(風)
李白
靜夜思
牀前看月光(魏文帝詩明月皎皎照我壯子夜歌仰頭看明月寄情千里光梁元帝詩流如明月)
(光)疑是地上霜(范雲詩疑是徐方牧梁簡文帝望月詩彭類九秋霜)舉頭望山月
(後漢書鄧皇后紀舉頭若欲自訴梁簡文帝詩綠草庭中望明月庾信賦山月没客衣單)低頭思故
鄉(史記日者傳賈誼伏軾低頭北史庾信雖位望通顯常有鄉關之思梁昭明太子樂府故鄉日迢迢梁元)
(帝折楊柳故人懷故鄉)
渌水曲(樂府解題渌水者古琴操名淮南子手會淥水之趣樂府詩集琴歴曰琴曲有)
(蔡氏五弄琴集曰五弄遊春渌水幽居坐愁秋思並宫調蔡邕所作也琴書曰邕嘉平初)
(入青溪訪鬼谷先生所居山有五曲一曲製一弄山之南曲有澗冬夏常渌故作淥水)
淥水明秋月(嵇康琴賦初涉淥水中奏清徵謝靈運詩皎皎明秋月陶潜詩扣枻新秋月)南
湖採白蘋(梁宣帝賦徑南湖而迴渡劉綏詩夏月南湖通詩于以采蘋禮記采蘋者樂循法也柳惲)
(詩汀洲採白蘋)荷花嬌欲語(詩山有扶蘇隰有荷花古今注芙蓉一名荷華生地澤中徐彦伯詩)
(荷花嬌淥水開元遺事何如此解語花)愁殺蕩舟人(沈約詩望遠使人愁吳均樂府見此空愁)
(人梁簡文帝詩多逢蕩舟妾梁元帝采蓮賦妖童媛女蕩舟心許)
玉階怨(王僧虔技錄相和歌楚調十曲有玉階怨)
玉階生白露(漢書外戚傳切皆銅沓冐黃金塗白玉階庭注切門限也沓冒其頭也班固賦玉階彤)
(陸雲詩陟彼玉階黃髮來升詩白露為霜禮記孟秋之月白露降古詩白露沾野草)夜久侵羅襪
(梁簡文帝對燭賦夜久惟煩鋏隋煬帝詩夜久天河横張正見梅花落曲發早覺寒侵曺植賦凌波微步羅襪)
(生塵謝偃塵賦拂珠履生羅襪)却下水晶簾(梁簡文帝詩珠簾向暮下後漢書西域傳大秦國宫)
(室以水晶為柱食器亦然本集注水精簾以水晶為之如今之琉璃簾也)玲瓏望秋月(揚雄賦前)
(殿崔巍兮和氏玲瓏晉灼注玲瓏明見貌沈約詩入青瑣而玲瓏謝莊文望月方娥瞻星比婺顧愷之詩秋月)
(揚明輝沈約詩秋月光如練)
秋浦歌(唐書地理志池州有秋浦縣武德四年置)
白髮三千丈(左思白髮賦白髮將拔惄然自訴南史范縝傳縝二十九髮白皓然作白髮咏以自)
(嗟王臺卿詩涌塔標千丈)緣愁似箇長(劉孝綽詩夜長愁反覆懷抱不能裁演繁露若干者設數)
(之言也千猶箇也若箇猶言幾何枚也王微詠愁詩自予抱羈思眇與日月長)不知明鏡裏(庾信)
(詩不知何處天邊左思白髮賦始覺明鏡惕然見惡矣王孝禮詩猶嫌鏡裏促)何處得秋霜(左思)
(白髮賦偪迫秋霜生而皓素)
觀放白鷹
八月邊風高(詩八月雈葦王僧達詩仲秋邊風起孤蓬卷霜根孫綽秋日詩蕭瑟中秋日雁唳風)
(雲高)胡鷹白錦毛(廣志有雉鷹有兔鷹一歲為黃鷹二歲撫鷹三歲青鷹胡鷹獲麞蕭有詩箭落)
(錦毛摧)孤飛一片雪(何遜詩孤飛出浦嶼盧詢詩支機一片石庾信詩何勞一片雨)百里
見秋毫(戰國策行百里者半于九十王融詩百里倦中道莊子天下莫大于秋毫之末而太山為小周)
(弘正表析至微于秋毫)
杜陵(名勝志灞南五里即樂遊原本杜縣之東原漢宣帝所樂遊築以為陵曰杜陵併置)
(縣)
南登杜陵上(南史宗少文傳好山水愛遠遊西陟荆巫南登衡岳)北望五陵間(北史)
(麴允傳北望青樓漢書原涉傳郡國諸豪及長安五陵昭諸為氣節者皆歸慕之注五陵謂長陵安陵陽陵茂陵)
(陵也)秋水明落日(莊子秋水時至百川灌河鮑照詩灇灇秋水積祖孫登詩長川照落日梁簡文)
(帝詩落日下西江)流光滅遠山(十洲記景雲燭日朱霞流光謝靈運詩遠山映疎木隋煬帝詩)
(雲散遠山空)
遊洞庭
船上齊橈樂(梁元帝碑傍臨綵船之上楚辭注橈船小楫也)湖心泛月歸(西湖志湖)
(心亭舊為湖心寺鵠立湖中晉書袁宏傳謝尚鎮牛渚秋夜乘月率爾與左右微服泛江)白鷗閑不
去(鮑照詩翻浪揚白鷗列子海上人有好鷗鳥者每旦從鷗鳥遊鷗至者百數)爭拂酒筵飛
(梁書孔休源傳休源初到京寓于宗人少府卿孔登宅范雲一與相遇深加褒賞後雲命駕少府門登便拂筵整)
(帶謂當詣已既而獨造休源高談盡日同載還家深以為愧高適詩悽悽賦酒筵)
二
剗却君山好(水經注山海經云洞庭之山帝之二女居焉沅澧之峯交湘之浦出入多飄風暴雨)
(湖中有君山編山君山有穴潜通吳之包山郭景純所謂巴陵地道者也是山湘君之所遊處故曰君山矣舊)
(注木華海賦曰於是乎禹也乃鏟臨崖之阜陸决陂潢而相浚羣山既略萬穴俱流此篇首二句似出于此鏟)
(與剗同)平鋪湘水流(山海經注巴陵縣有洞庭湖瀟湘沅水共會于此羅君章湘中記湘水之)
(出于陽朔則觴為之舟至洞庭日月若出入于其中也)巴陵無限酒(水經注巴丘山在湘水右)
(岸山有巴陵故城本吳之巴丘邸閣城也晉元康六年立巴陵縣于此潯江記羿屠巴蛇於洞庭其骨若陵故)
(謂之巴陵)醉殺洞庭秋(應璩記醉酒巾幘落楚辭嫋嫋兮秋風洞庭波兮木葉下)
王維
雜詩
君自故鄉來(魏文帝詩念我故鄉客將適千里道劉孝綽詩况此還故鄉)應知故鄉
事來日綺窗前(古詩來日大難王康居詩翠葉代綺窗謝朓詩㛹娟綺窗北)寒梅著
花未(隂鏗雪裏梅詩春近寒雖轉梅開雪尚飄謝變早梅詩獨自不疑寒)
别輞川(舊唐書王維傳維晚年得宋之問藍田别墅在輞口輞水周于舍下别漲竹洲)
(花塢與道友裴迪浮舟往來彈琴賦詩嘯詠終日嘗聚其田園所為詩號輞川集)
依遲動車馬(王融詩參差動别緒依遲起離慕梁昭明太子七契夾鐘之月春景依遲禮記獻車)
(馬者執策綏鮑照詩車馬相馳逐賓朋好容華)惆悵出松蘿(孫楚詩乖離即長衢惆悵盈懷抱詩)
(蔦與女蘿傳女蘿兔絲松蘿也)忍别青山去(何遜聯句家本青山下好上青山上陳子良詩我家)
(吳會青山遠)其如綠水何(謝朓詩歸飛無羽翼其如離别何南史循吏傳序桃花綠水之間春)
(月秋風之下傅休奕詩上翳青雲景下鑒綠水波)
辛夷塢(楚辭辛夷楣兮葯房本草辛夷樹大連合抱高數仞此花初發如筆北人呼為)
(木筆花最早南人呼為迎春廣韻營居曰塢)
木末芙蓉花(楚辭搴芙蓉兮木末沈約詩憑軒搴木末垂堂對水周劉楨詩芙蓉散其華)山
中發紅萼(孔稚圭詩寄懷山中舊舉酒莫相忘沈約詩山中咸可悦賞逐四時移潘尼賦朱芳赫奕)
(紅萼參差謝朓詩朝光映紅萼微風吹好音)澗戶寂無人(王績賦弄春風于澗戶詠秋月于高)
(山盧照鄰詩澗戶無人跡易窺其戶閴其無人曺植詩宫省寂無人)紛紛開且落(吳均詩流蘋方)
(繞繞落葉正紛紛沈約詩氛氲桃李花青跗發紫萼既為風所開復為風所落韋承慶詩岸花開且落)
崔國輔
古意
淨掃黃金階(魏志管寧傳注焦先字孝若自作一蝸牛廬淨掃其中神異經東北大荒中首金闕)
(高百餘尺中有金階魏武帝詩乃到王母臺金階白玉堂)飛霜皎如雪(張協七命飛霜迎節高風)
(送秋江淹書賤臣叩心飛霜擊于燕地杜顔白環賦晶晶霜皎釋法宣詩如雪去飄颻)下簾彈箜
篌(漢書傳序嚴君平卜筮于成都市裁日閱數人得百錢足自養則閉肆下簾而授老子盧詢樂府下簾還)
(憶月挑燈更惜花風俗通箜篌一名坎篌漢武帝賽南越禱祀太一后土始用樂人侯調依琴作坎坎之樂言)
(其坎坎應節也侯以姓冠章也或曰空侯取其空中古詩十五彈箜篌)不忍見秋月(謝靈運詩)
(皎皎明秋月王臺卿箏詩惟有高秋月秦聲獨可憐)
採蓮
玉溆花爭發(吳均詩遠澗自傾曲石溆復戔戔劉孝威詩葉舒非漸大花發似初開張正見詩花)
(發四鄰明)金塘水亂流(劉楨詩菡蓞滿金塘張華荷詩照灼此金塘藻曜君王池謝靈運詩亂流)
(趨正絶孤嶼媚中川鮑照詩亂流淙大壑)相逢畏相失(樂府越歌謠君乘車我戴笠他日相逢下)
(車揖梁簡文帝詩相逢半路溪隔溪猶不渡又花茂蝶爭飛枝濃鳥相失)並著採蓮舟(梁簡文帝)
(賦迴渡輕船共採新蓮梁元帝賦泛柏舟而容與歌採蓮于渚畔班固賦方舟並騖)
孟浩然
宿建德江(唐書地理志睦州嘉定郡建德縣一統志建德縣嚴州府附郭有建德江)
移舟泊烟渚(梁簡文帝賦畏風多而榜危驚舟移而花遠張正見詩舟移歷浦月櫂舉濕春衣劉)
(孝綽詩暮烟生遠渚)日暮客愁新(陳子良詩我行逢日暮弭棹獨維舟陰鏗詩客行逢日暮結纜)
(晚舟中又若非今宴適詎使客愁輕)野曠天低樹(謝靈運詩野曠沙岸近天高秋月明沈佺期詩)
(地盡覺天低)江清月近人(盧思道詩秋江見底清梁元帝江中月影詩澄江涵皓月朱超道舟)
(中望月詩惟餘故樓月遠近必隨人)
儲光羲
關山月(樂府解題關山月傷離别也)
一雁過連營(梁簡文帝詩一雁聲嘶何處歸淮南子過歸雁於碣石虞世南詩連營出武威)
繁霜覆古城(魏武帝樂府天氣肅清繁霜霏霏北史隋紀天地大德降繁霜於秋夕李百藥詩悵)
(然臨古城)胡笳在何處(杜摯笳賦序笳者李伯陽入西戎所作傳休奕笳賦序吹葉為聲庾信詩)
(胡笳遥警夜又何處更相尋)半夜起邊聲(晉書劉琨傳乘月登樓清嘯中夜奏胡笳魏文帝書)
(清風夜起悲笳微吹李陵書邊聲四起劉峻詩日暮動邊聲楊素詩薄暮邊聲起)
王昌齡
送李十五
怨别秦楚深(江淹別賦有别必怨有怨必盈庾信詩南冠今别楚荆玉遂遊秦)江中秋
雲起(宋孝武帝詩遠視秋雲發何遜詩雲霧江邊起梁簡文帝詩雲起夜疑城)天長杳無隔
(老子天長地久蔡邕表巴土長遠山川脩隔)月影在寒水(何遜送別詩簾中看月影張正見詩)
(月影帶河流梁元帝詩澄江涵皓月水影若浮天王僧孺詩夜風入寒水)
答武陵田太守
仗劍行千里(戰國策聶政遂獨行仗劍至韓虞世南詩結交一言重相期千里至)微軀感
一言(曺植文嗟微軀之自效庾信連珠須季布之一言又詩千金輕一言)曾為大梁客不
負信陵恩(史記魏世家惠王三十一年徙治大梁注今浚儀漢書張耳傳耳大梁人少時及魏公子)
(無忌為賓客史記魏公子傳安釐王封公子無忌為信陵君又公子仁而下士士方數千男爭往歸之晉書劉)
(弘傳匹夫之交尚不負心吳均詩毛公與朱亥俱出信陵門)
題僧房
㯶櫚花滿院(爾雅翼張揖上林賦注并閭㯶也木高一二丈旁更無枝葉大而圓有如車輪皆萃)
(於木杪其下有皮重疊裹之每皮一匝為一節其花黃白結實作房如魚子状梁簡文帝詩翻花滿階砌)苔
蘚入閒房(古今注苔一名員蘚一名綠蘚廣志室無人行則生苔蘚曺植詩閒房何寂寞綠草被階)
(庭謝聸詩閒房有餘清)彼此名言絶(世說常使兩情皆得彼此俱暢書名言兹在兹疏名言謂)
(已發於口薛道衡文名言頓絶)空中聞異香(列子天地者空中之一細物庾信步虚詞空香)
(萬里聞)
裴迪
木蘭柴(述異記潯陽江中多木蘭樹韻會柴土邁切山居以木柵作砦或作柴)
蒼蒼落日時(莊子天之蒼蒼其正色耶謝靈運賦日望新晴於落日祖孫登詩長川照落)鳥聲
亂溪水(范雲詩通林鳥聲嬌王融文亂鶯聲於綿羽)緣溪路轉深(桃花源記緣溪行忘)
(路之遠近王由禮詩雲生石路深)幽興何時已(陳子昂詩山深路轉幽湛方生詩此水何時流)
孟浩然
白石灘
跂石復臨水(庾信詩跂石始調琴楚辭登山臨水兮送將歸)弄波情未極(謝靈運詩)
(弄波不輟手玩景豈停目沈約咏雪詩嬋娟入綺窗徘徊騖情極)日下川上寒(謝朓詩揚舲浮)
(大川惆悵至日下何承天詩子在川上惟以增懷)浮雲澹無色(古樂府浮雲多暮色魏文帝詩)
(西北有浮雲鮑照詩重崖伏雲色楚辭葉菸邑而無色)
高適
咏史
尚有綈袍贈(詩尚有典型史記范雎傳須買曰范叔一寒如此哉乃取其一綈袍以賜之)應
憐范叔寒(爾雅矜憐撫掩之也)不知天下士(史記魯仲連傳新垣衍再拜謝曰始以先)
(生為庸人吾乃今日知先生為天下之士也後漢書馬援傳此子何足久稽天下士乎晉書劉寔傳天下所共)
(推則天下士也)猶作布衣看(莊子莊子大布之衣而過魏王史記李斯傳夫斯乃上蔡布衣閭巷)
(之黔首)
田家春望
出門何所見(易出門同人又誰咎也王粲詩出門無所見晉書嵇康傳潁川鍾會造康康不為禮)
(而鍜不輟良久會去康語曰何所聞而來何所見而去會曰聞所聞而來見所見而去)春色滿平
蕪(沈約詩春色犯寒來庾信詩春色方盈野枝枝綻翠滿英何遜七召玩竒花之春滿江淹詩白露揜九臯青)
(平地蕪)可歎無知已(史記晏嬰傳越石父曰吾聞君子詘于不知已而信于知已者)高陽
一酒徒(史記酈生傳酈生瞋目按劍叱使者曰走復入言沛公吾高陽酒徒也非儒人也)
送别
楊柳東風樹(詩昔我往矣楊柳依依古樂府暫出白門前楊柳可藏烏禮記東風解凍)青青
夾御河(說范青青不伐將尋斧柯隋書食貨志自板渚引河達于淮海謂之御河河畔築御道樹以柳)
(漢書杜周傳兩子夾河為郡)近來攀折苦(梁簡文帝折楊柳詩楊柳亂成絲攀折上春時)應
為别離多(楚辭悲莫悲兮生别離樂莫樂兮新相知三輔黃圖霸橋在長安東漢人送客至此橋折)
(柳贈别)
劉長卿
平蕃曲
絶漠大軍還(漢書武帝紀衛青復將六將軍絶幕注沙上曰幕直度曰絶後漢書西域傳孝武深)
(維久長之計命遣虎臣浮河絶幕劉峻出塞詩絶幕衝風急交河夜月明漢書李廣傳我去大軍數十里後漢)
(書耿弇傳弇引兵至城陽降五校餘黨振旅還京師)平沙獨戍閑(何遜詩野岸平沙合庾信詩平)
(沙臨浦口後漢書龐參傳重之以大軍疲之以遠戍)空留一片石(江總詩不見披雲狀空留折桂)
(心朝野僉載温子昇作寒陵山寺碑庾信讀而寫其本南人問信曰北方文士如何信曰唯有寒陵一片石堪)
(共語)萬古在燕山(劉峻廣絶交論斯賢達之素交歴萬古而一遇後漢書竇憲傳登燕然山出塞)
(三千餘里刻石勒功紀漢威德令班固作銘)
送張十八歸桐廬(唐書地理志睦州新定郡有桐廬縣一統志桐廬縣在嚴)
(州府城東一百里本漢富春縣之桐溪鄉唐初置嚴州尋廢以縣屬睦州)
歸人乘野艇(江淹詩歸人望烟火說文艇小舟也)帶月過江村(陶潜詩帶月荷鋤歸)
(虞世南詩帶月下虹橋謝朓詩曖曖江村見)正落寒潮水(禇亮詩沙平寒水落王維詩月明寒)
(潮廣左思賦迎潮水而振緡)相隨夜到門(曺植詩飛盖相追隨孫逖詩夜到丹陽郡元結詩扁)
(舟皆到門)
錢起
題崔逸人山亭
藥徑深紅蘚(庾肩吾詩向嶺分花徑隨階轉藥欄盧照隣詩舊石開紅蘚)山窗滿翠
微(張正見詩山窗葉去寒爾雅山脊岡未及上曰翠微左思賦鬱葐蒀以翠微注翠微山氣之輕縹也)羡
君花下酒(應璩書吟咏花柳之下庾信詩落花催斗酒)蝴蝶夢中飛(莊子昔在莊周)
(夢為蝴蝶古詩蝴蝶胡高飛)
江行無題
斗轉月未落(隋煬帝詩更移斗柄轉梁簡文帝烏栖曲北斗横天月將落)舟行夜已
深(詩淠彼涇舟傳淠舟行貌湘州記繞川行舟遥望若一樹葉劉瑗詩月光移數尺方知夜已深)有村
知不遠(梁元帝詩遠村雲裏出遥船天際歸)風便數聲砧(楊炯詩香逐便風來孟浩然詩)
(挂席樵風便梁簡文帝詩城外搗砧聲)
二
夕景殘霞落(隋煬帝詩翛翛夕景清何遜詩殘霞亦半消梁簡文帝詩落霞乍續斷)秋寒
細雨晴(顔延之詩秋至恒早寒梁簡文帝詩冷風雜細雨潘岳賦微雨新晴六合清朗)短纓何
用濯(孟子滄浪之水清兮可以濯我纓李陵詩臨河濯長纓曺植文振冠南嶽濯纓清川)舟在月
中行(晉書袁宏傳謝尚秋夜乘月泛江會宏在舫中行誦詩尚即升舟與之談論張子容詩回舟月上)
韋應物
秋夜寄丘二十二員外
懷君屬秋夜(魏文帝詩漫漫秋夜長南史蕭子顯傳風動春朝月明秋夜)散步咏凉
天(劉孝威詩散步懷漁樵魏文帝燕歌行秋風蕭瑟天氣凉)山空松子落(後漢書叚熲傳贊紛)
(紜騰突谷靜山空列仙傳偓佺好食松實能飛行逐走馬以松子遺堯)幽人應未眠(易履道坦)
(坦幽人貞吉隋煬帝書側席幽人夢想巖穴李白詩月明欲素愁不眠)
盧綸
和張僕射塞下曲
林暗草驚風(何遜詩林密戶稍隂草滋階欲暗虞世南詩日下林全暗鮑照文臨驚風之蕭條)
將軍夜引弓(老子偏將軍居左上將軍居右徐陵詩將軍擁節起戰士夜鳴弓司焉遷書舉引弓)
(之人一國共攻而圍之)平明尋白羽(李白詩平明拂劍朝天去家語白羽若月司馬相如上林)
(賦彎繁弱滿白羽)没在石稜中(新序楚熊渠子夜行見寢石以為伏虎關弓射之滅矢飲羽下)
(視之石也却復射之矢摧無跡漢書李廣傳廣居右北平出獵見草中石以為虎射之中石没羽杜甫詩湍減)
(石&KR0994;生)
答韋蘇州
露滴梧葉鳴(謝靈運詩泠泠朝露滴鮑照詩紫蘭花已歇碧梧葉方稀乂風鳴兩岸葉)秋風
桂花發(謝莊文秋風散兮凉葉稀孔稚圭北山移文秋桂遣風李嶠詩梧桐稍下葉仙桂欲開花唐高)
(宗詩巖桂發全香)中有學仙人(隋書王貞傳仰而不至方見學仙之遠唐太宗詩不似秦樓上)
(吹簫空學仙)吹簫弄山月(列仙傳蕭史者秦穆公時人善吹簫穆公女弄玉妻焉一旦隨鳳飛)
(去謝靈運賦滅華燭兮弄曉月)
戴叔倫
三閭廟(楚辭章句屈原仕於懷王為三閭大夫三閭之職掌王族三姓曰昭屈景一統)
(志三閭廟在長沙府境内號三閭大夫祠)
沅湘流不盡(水經注沅水下注洞庭方會於江湘中記湘水之出於陽朔則觴為之舟至洞庭則)
(日月若出入於其中九歌令沅湘兮無波使江水兮安流阮籍詩適彼沅湘託分漁父杜甫詩不盡長江滚滚)
(來)屈子怨何深(史記原賈傳屈平之作離騷蓋自怨生也又張湯傳買臣楚士深怨)日暮
秋風起(左傳日云暮矣王粲詩日暮遊西園江淹賦或春苔兮始生乍秋風兮暫起)蕭蕭楓
樹林(九歌風颯颯兮木蕭蕭劉向九歎秋風瀏以蕭蕭阮籍詩湛湛長江水上有楓樹林)
柳中庸(名淡以字行河東人宗元之族御史并之弟也與弟中行皆有文名蕭穎士以女妻)
(之仕為洪府戶曹)
江行
繁隂乍隠洲(謝惠連詩繁雲起重隂諸葛穎詩張帆渡柳浦結纜隠梅洲)落葉初飛
浦(陶潜詩落葉掩長陌庾信賦吹落葉之扁舟劉孝威詩荇浦浮新葉漁舟繞落花)蕭蕭楚客
帆(荆軻易水歌風蕭蕭兮易水寒劉允濟詩楚客弄繁絲杜甫詩不夜楚帆落避風湘渚間孟浩然詩風止)
(客帆收)日暮寒江雨(離騷日忽忽其將暮杜甫詩禹鑿寒江正稳流謝朓詩朔風吹飛雨蕭條)
(江上來盧照鄰詩江前飛暮雨)
張仲素
春閨
裊裊城邊柳(許敬宗賦扇晨飈而裊裊杜審言詩北斗挂城邊)青青陌上桑(古詩)
(青青河畔草古今注羅敷采桑於陌上趙王見而悦之羅敷乃彈箏作陌上歌以自明吳均詩嫋嫋陌上桑蔭)
(陌復垂塘)提籠忘採葉(宋子侯樂府提籠行採葉梁簡文帝詩薄晚畏蠶饑競採春桑葉)昨
夜夢漁陽(漢書地理志漁陽郡秦置縣漁陽後漢書吳漢傳漁陽上谷突騎天下所聞也杜甫詩漁)
(陽豪俠地擊鼔吹笙竽)
令狐楚
長相思
幾度春眠覺(徐陵詩砌水何年溜簷桐幾度春孟浩然詩春眠不覺曉處處聞啼鳥南史陳文帝)
(紀每雞人伺漏傳籖於殿中令投籖於階石上曰吾雖得眠亦令驚覺)紗窗曉望迷(劉孝威詩)
(紗窗相向開庾信詩紗窗獨掩羅帳長垂盧照鄰詩窗曉聽鳴雞韋應物調笑詞東望西望路迷)朦朦
殘夢裏(韋應物詩誰家嬾婦驚殘夢)猶自在遼西(漢書地理志遼西郡秦置薛道衡詩)
(前年過代北今歲往遼西)
北樓(一統志在寧國府治北南齊守謝朓建咸通中刺史獨孤霖改為疊嶂樓舊唐書本)
(傅元和十五年六月出為宣歙觀察使又地理志宣州觀察使治宣州)
郡樓乘曉上(岑參詩江雲黑郡樓蘇頲詩軍裝乘曉發王褒僮約棖門柱戶上樓擊鼓)盡日
不能回(後漢書桓榮傳詔諸生雅吹擊磬盡日乃罷)晚色將秋至(鮑照詩荒墟半晚色)
(庭幽憐夕寒謝朓詩瑶池曖晚色王維詩天氣晚來秋江淹詩秋至白雲起)長風送月來(陶潜)
(詩向夕長風起寒雲没西山鮑照詩木落江度寒雁還風送秋王臺卿詩玉雲初動色金風送影來梁簡文帝)
(詩月送可憐光)
柳宗元
江雪
千山鳥飛絶(宋之問詩千山萬水分鄉縣嵇康詩山鳥羣飛張率詩望雲雲去遠望鳥鳥飛滅)
萬徑人蹤滅(孟子山徑之蹊間唐明皇詩草合人蹤斷)孤舟蓑笠翁(陶潜歸去來辭)
(或命巾車或棹孤舟謝靈運詩孤舟有超越詩何蓑何笠)獨釣寒江雪(淮南子夫臨江而釣曠日)
(不能盈羅何遜詩寒江復寂寥)
曉
曉風搖五兩(蕭子暉詩燭滅傳餘氣帷香開䁱風何遜詩露清曉風冷天曙江光爽王儉詩輕風)
(搖雜蘤淮南子若綄之候風也注綄者候風之羽也楚人謂之五兩郭璞江賦覘五兩之動靜注凡候風以雞)
(羽重五兩繫五丈旗顛)殘月映石壁(王粲詩落星侵曉没殘月半山低庾信詩殘月如初月新)
(秋似舊秋江淹詩洞林帶晨霞石壁映初晰又面映石壁素)稍稍曙光開(韋應物詩稍稍林鴉)
(去杜甫詩照室紅爐促曙光)片帆在空碧(李白詩疾風吹片帆江淹賦野田田而虚翠水湛湛)
(而空碧)
張籍
梅溪
自愛新梅好(孟浩然詩照水空自愛折花將遺誰梁簡文帝詩曖曖陽臺雲春柳發新梅)行
尋一徑斜(張謂詩看花尋遠徑楊炯詩闊塹防斜徑)不教人掃石(任昉詩入房掃文石)
(傍簷拂象牀)恐損落來花(王維詩花落家僮未掃)
白居易
江樓聞砧(自注江州作)
江天授衣晚(詩七月流火九月授衣傳九月婦功成可以授冬衣)十月始聞砧(詩十)
(月納禾稼爾雅十月為陽綦母潜詩愁坐至月上復聞南鄰砧)一夕高樓月(左傳行則備一夕之)
(衛阮籍詩一夕復一夕古詩西北有高樓上與浮雲齊晉書庾亮傳諸佐吏殷浩之徒乘月登南樓亮至將起)
(避之亮曰諸君少住老子於此興復不淺)萬里故園心(古詩相去萬餘里故人心尚爾何遜詩方)
(抱新離恨獨守故園秋杜甫詩孤舟一繫故園心)
李德裕
題羅浮石(羅浮山記羅浮者蓋總稱焉羅羅山也浮浮山也二山合醴謂之羅浮在)
(增城博羅二縣之境)
清景持芳菊(曺植詩明月澄清景列宿正參差陸雲賦望靈嶽之清景兮想佳人於雲端鍾會賦)
(百卉彫瘁芳菊始榮陶潜詩芳菊開林曜)凉天倚茂松(韋應物詩散步咏凉天謝靈運詩停策倚)
(茂松潘岳賦若茂松之依山巔也)名山何必去(司馬遷書僕誠已著此書藏之名山傳之其人)
(宋書宗少文傳好山水愛遊遨歎曰老疾俱至名山恐難徧覩)此地有羣峯(王羲之蘭亭叙此地)
(有崇山峻嶺茂林脩竹謝靈運詩遂登羣峯首邈若升雲煙)
賈島
尋隠者不遇
松下問童子(陶潜詩班荆坐松下張融詩清風松下歇詩芃蘭之枝童子佩觹庾信步虚詞青衣)
(上少室童子向蓬萊)言師採藥去(抱朴子入水淘金登山採藥後漢書龐公傳龐公者南郡㐮陽)
(人也擕妻子登鹿門山因採藥不反)只在此山中(晉書杜預傳自有宇宙便有此山劉安招隠士)
(王孫兮歸來山中不可以久留)雲深不知處(張正見詩龍橋丹桂偃鷲嶺白雲深宋玉賦闇然而)
(暝忽不知處高士傳童馥入林慮山中家人求不知處)
張碧(字太碧貞元時人)
幽思
金爐煙靄微(陶弘景許長史舊館碑銘蘭缸列耀金爐颺薰梁元帝香爐銘蘇合氤氲非烟若雲)
(陸機演連珠火壯則烟微性充則情約)銀缸殘影滅(梁元帝詩金錢買含笑銀缸影梳頭梁簡)
(文帝詩細樹含殘影)出戶獨徘徊(古詩出戶獨徬徨愁思當告誰徐幹詩躡履起出戶仰觀三星)
(連應瑒詩問子游何鄉戢翼正徘徊向秀思舊賦惟古昔以懷今兮心徘徊以躊躇)落花滿明月
(梁元帝詩金燈飄落花阮籍詩薄惟鑒明月清風吹我襟)
温庭筠
碧澗驛曉思(碧澗驛無考)
香燈伴殘夢(漢武内傳七月七日燔百和之香然九光之燈王樞詩暮還垂瑶帳香燈照九華韋)
(應物聽鶯曲誰家懶婦驚殘夢)楚國在天涯(左傳赫赫楚國而君臨之古詩各在天一涯徐陵書)
(惟桑與梓翻若天涯)月落子規歇(陸厥詩雁起宵未央雲間月將落鮑照詩星翻漢迴曉月將落)
(漢書揚雄傳注鶗鴂一名子規)滿庭山杏花(張衡賦脩䄂繚繞而滿庭)
裴度
送别
山中相送罷(楚辭幽獨處乎山中孔椎圭詩寄懷山中舊舉酒莫相忘史記滑稽傳君子相送以)
(言謝惠連詩相送越林坰)日暮掩柴扉(隂鏗詩客行逢日暮沈約詩去去掩柴扉范雲詩有客欵)
(柴扉)春草年年綠(楚辭春草生兮萋萋謝靈運詩春草秋更綠劉庭芝詩年年歲歲花相似)王
孫歸不歸(劉安招隠士王孫兮歸來山中不可以久留庾肩吾詩未必遊春草王孫自不歸)
崔國輔
怨辭
樓頭桃李疎(詩何彼禯矣華如桃李韓詩外傳春樹桃李夏得蔭其下秋得食其實)池上
芙蓉落(辛德源詩池上落花浮爾雅江東人呼荷花為芙蓉謝靈運詩芙蓉始發池蕭慤詩芙蓉露下)
(落)織錦猶未成(崔鴻前秦錄秦州刺史竇滔妻彭城令蘇道之女也有才學織錦製迴文詩以)
(贖夫罪徐陵玉臺新詠序生長深宫笑扶風之織錦左思賦機杼相和貝錦斐成劉孝威觀織詩葡萄始欲罷)
(鴛鴦猶未成)蛩聲入羅幕(埤雅蟋蟀隨隂迎陽一名吟蛩秋初生得寒乃嗚陸機詩邃宇列綺)
(窗蘭室接羅幕梁武帝詩羅幕生紫烟)
長信草
長信宫中草(三輔黃圖漢長信宫太后之宫也武帝五日一朝長信宫漢書外戚傳班婕妤失寵)
(求共養太后長信宫上許焉婕妤退處東宫作賦曰奉共養于東宫兮托長信之末流華殿塵兮玉階菭中庭)
(萋兮綠草生)年年愁處生(劉邈詩年年阻音息月月减容儀江總詩雲愁數處黑隂鏗班婕妤)
(怨苔草共階生)故侵珠履跡(鮑子卿詩輕苔染珠履劉孝綽詠長信草詩全由履跡少併欲上階)
(生)不使玉階行(班固賦玉階彤庭吳筠詩玉階行路生細草)
洛陽道中作
珠彈繁華子(徐陵詩角弓連兩兔珠彈落雙鴻成公綏文明珠星列繁華致飾沈約詩洛陽繁華)
(子)金羈游俠人(梁元帝賦陪玉軑飾金羈沈約詩金羈玳瑁鞍史記汲黯傳好學游俠任氣節)
(内行脩潔張衡賦都邑游俠張趙之倫)酒酣白日暮(魏文帝書酒酣耳熱仰而賦詩楚辭願及)
(白日之未暮庾信詩日暮風塵多)走馬入紅塵(漢書張敞走馬章臺街曺植詩鬭雞東郊道走)
(馬長楸間鮑照詩車馬自揚塵李陵詩紅塵閉天地應璩書紅塵蔽于几榻)
孟浩然
訪袁拾遺不遇
洛陽訪才子(梁簡文帝樂府洛陽佳麗所大道滿春光潘岳賦賈生洛陽之才子庾信詩對此洛)
(陽才)江嶺作流人(陶潜詩迢逓槐江嶺江淹賦為炎土之流人)聞說梅花早(梁簡)
(文帝賦梅花特早偏能識春)何如北地春(徐陵玉臺新詠序北地燕脂偏開兩黶盧照鄰詩五)
(營屯北地)
儲光羲
洛陽道(樂府解題漢横吹曲二十八解魏晉已來唯傳十曲又有關山月洛陽道長安)
(道八曲合十八曲)
洛水春冰開(晉書禮志晉中朝公卿至庶人皆禊洛水之側書涉于春冰張衡賦冬冰之凝何如)
(春冰之消庾信賦羔獻冰開)洛城春樹綠(庾信詩諸花舊滿洛陽城庾肩吾詩地迥洛城遥洛)
(陽伽藍記鳥鳴春樹江總樂府春心自浩蕩春樹聊攀折)朝看大道上(古樂府神仙篇紫府事朝)
(看江總詩寂寂青樓大道邊)落花亂馬足(南史丘遲傳點綴映媚似落花依草唐太宗詩拂林)
(花亂彩張衡賦馬足未極輿徒不勞)
二
大道直如髮(梁元帝詩洛陽開大道城北達城西詩彼君子女綢直如髮鮑照樂府馳道直如髮)
春日佳氣多(詩春日載陽杜審言詩半嶺通佳氣晉書天文志夏時陽氣多)五陵貴公
子(漢書原涉傳長安五陵注五陵謂長陵安陵陽陵茂陵昭陵也班固賦南望杜灞北眺五陵詩振振公子)
(史記貨殖傳閑遊公子飾冠劍連車騎又商君傳日繩秦之貴公子)雙雙鳴玉珂(陶潜詩雙雙入)
(我屋張華詩乘馬鳴玉珂通典鵬入海化為玳可為馬勒謂之珂說文珂石次玉者爾雅翼貝大者謂之珂黃)
(黑貝其骨可以飾馬勒故云玉珂)
韓偓
效崔國輔體
淡月照中庭(林藻賦微雲度月以澹蕩劉楨詩月出照船中禮記賓入中庭東方朔别傳遊戲中)
(庭)海棠花自落(本草海棠花不香惟蜀之嘉州者有香而木大沈約詩海棠開未落易林歲暮)
(花落陽入隂室宋子侯詩纖手折其枝花落何飄颺)獨立俯閑階(論語嘗獨立江總詩閑階薙宿)
(薺古木斷懸蘿)風動秋千索(南史蕭子顯傳風動春朝月明秋夜蔡邕釋誨融風動而魚上冰開)
(天遺事天寳宫中至寒食節競竪鞦韆令宫嬪戲笑以為宴樂高無際鞦韆賦序漢武帝後庭之戲本云千秋)
(祝壽之詞也語譌轉為秋千後人不夲其意乃造此字)
二
羅幕生春寒(陸機詩蘭室接羅幕梁武帝詩羅幕生紫烟杜甫詩春寒花較遲)繡窗愁
未眠(鮑照行路難文窗繡戶垂羅幕庾肩吾詩愁人竟不眠)南湖夜來雨(梁宣帝賦徑南)
(湖而迴渡劉希夷詩南湖碧水照芙蓉杜甫詩蜀天常夜雨孟浩然詩夜來風雨聲)應濕採蓮船
(王勃詩雨去花光濕沈約樂未央億舜日萬堯年詠湛露歌采蓮錢起詩晚晴貪穫稻閒却採菱船)
三
雨後碧苔院(陸龜蒙詩時當暑雨後廣韻魚衣濕者曰濡菭亦作苔又蘚也顧况詩鳥飛青苔院)
霜來紅葉樓(吳都賦露往霜來日月其除吕温詩迎霜紅葉早李昂從軍行楊葉樓中不寄書)
閑階上斜日(何思澄詩閑階花蕊香梁簡文帝詩落日斜階上虞世南詩綠野明斜日青山淡晚)
(煙)鸚鵡伴人愁(禮記鸚鵡能言不離飛鳥山海經黃山有鳥人舌能言名曰鸚鵡沈約詩高臺)
(不可望望遠使人愁)
武瓘(貴池人登咸通進士第為益陽令)
感事
花開蝶滿枝(梁元帝詩春花犯雪開謝朓詩花叢亂數蝶沈約詩流鶯復滿枝)花謝蝶
還稀(喬知之詩莖枯花謝枝憔悴司空曙詩青藂花盡蝶來稀)惟有舊巢燕(楊素詩惟有孤)
(城月李白詩飛鳥還舊巢劉禹錫詩舊時王謝堂前燕)主人貧亦歸(杜甫燕詩舊巢倘未毁會)
(傍主人飛又海内風塵貧亦得隋煬帝詩天淵池前春燕歸)
薛瑩
秋日湖上
落日五湖遊(謝靈運賦望新晴於落日周禮夏官職方氏東南曰揚州其浸五湖史記贊余上姑)
(蘇望五湖正義曰游莫貢䔖胥為五湖並太湖東岸五灣吳錄五湖者太湖之别名以其周行五百餘里故曰)
(五湖)烟波處處愁(江總詩霧開樓闕近日向烟波長李白詩日暮紫鱗躍圓波處處生)浮沉
千古事(史記游俠傳豈若卑論儕俗與世浮沉而取榮名哉阮籍詩輕薄閒遊子俯仰乍浮沉蘇頲文)
(激清一時流譽千古支遁詩廓矣千載事)誰與問東流(左傳君其問諸水濱後漢書禮儀志上已)
(官民皆絜於東流水上王褒文逝水東流)
潘佐(幽州人南唐時累官虞部員外郎内史舍人)
送人往宣城(一統志宣城縣屬寕國府附郭本漢丹陽郡宛陵縣地順帝置宣城縣)
(隋宣州治此)
江畔送行人(劉向九歎聊浮游于山陿兮步周流于江畔孔融詩遠送新行客)千山生
暮氛(杜甫詩立馬千山暮宋孝武帝詩夕氛晦山隅)謝安團扇上(南史王儉曰江左風流宰)
(相唯有謝安續晉陽秋袁宏為東陽郡時賢祖道冶亭謝安取一扇授云聊以贈行宏曰輒當奉揚仁風慰彼)
(黎庶)為畫敬亭雲(王獻之歌七寳畫團扇唐書宣州有敬亭山李白詩窗落敬亭雲)
張旭
清溪泛舟
旅人倚征棹(何遜詩旅人多憂思王粲詩倚棹泛涇渭庾信詩浦喧征棹發)薄暮起勞
歌(湛方生賦風悽悽兮薄暮謝混詩悟彼蟋蟀唱信此勞者歌事文類聚勞勞亭送客處也於此歌以送遠)
(謂之勞歌)笑攬清溪月(陸機擬明月何皎皎詩攬之不盈手謝靈運詩旦發清溪隂杜甫詩竹送)
(清溪月)清輝不厭多(謝朓詩清暉能娛人傳休奕詩團團三五月皎皎耀清輝劉楨詩於心有)
(不厭)
吳筠
題華山人所居
故人住南郭(陶潜詩故人賞我趣徐謙詩看時逢故人莊子南郭子綦隠几而坐韓非子南郭先)
(生不竽者而以吹竽食祿)邀我對芳樽(孟浩然詩邀我赤松家晉書劉阮籍等傳論嵇阮竹林之會)
(畢芳樽之友)歡暢日云暮(晉書劉輿傳東海王越以輿為上佐遠近書記日有數千終日不倦)
(或以夜繼之皆人人歡暢左傳日云暮矣)不知城市喧(後漢書廖扶傳扶絶志世外嘗居先人冡)
(側未曾入城市李白詩都無人世喧)
貫休
月夕
霜月夜徘徊(阮卓詩霜月正徘徊曺植詩明月照高樓流光正徘徊)樓中羌管催
(江總詩樓中恒聞哀響曲馬融賦近世雙笛從羌起)曉風吹不盡(蕭子隂詩新楊催曉風則尺皇)
(后詩莫待曉風吹梁元帝賦秋何興而不盡)江上落殘梅(范雲詩江上今如斯樂府解題梅花)
(落本笛中曲也按唐太角曲亦有大單于小單于大梅花小梅花等曲今其聲猶有存者)
錢起
江行
遠岸無行樹(何遜詩遠岸平沙合謝朓詩遠樹暖芊芊)經霜有伴紅(梁武帝詩經霜)
(不墮地羣芳譜楓有赤白二種白者木理細膩葉圓而作岐有三角而香霜後丹)停船搜好句
(文心雕龍搜句忌于顛倒)題葉贈江楓(杜甫詩桐葉坐題詩楚辭湛湛江水兮上有楓)
二
山雨夜來漲(王維詩山中一夜雨劉禹錫詩山明水靜夜來霜杜甫詩宿雨南江漲)嘉魚
跳滿江(詩南有嘉魚烝然罩罩水經注丙水出丙穴穴口向丙故名嘉魚嘗以三月出穴十月入穴李)
(白詩楊花滿江來)岸沙平欲盡(湘中記白沙如霜雪赤岸如朝霞西京雜記太液池邊多平沙)
(何遜詩遠岸平沙合)垂蓼入船窗(羣芳譜蓼花其類甚多春苗夏茂秋始花花開蓓虆而細長二)
(寸枝枝下垂色粉紅可觀水邊甚多)
王維
斤竹嶺
檀欒映空曲(牧乘賦脩竹檀欒夾池水沈約賦檀欒之竹可賦張正見詩脩竹映巖垂杜甫詩羣)
(流會空曲)青翠漾漣漪(謝朓詩窗前一叢竹青翠獨言竒謝靈運讃風遼冷兮水漣漪虞世南臨)
(池竹詩龍池漾嶰谷鳳翅拂漣漪)暗入商山路(一統志商山一名商雒山在陜西西安府商縣)
(東南九十里)樵人不可知(徐陵碑樵人看傳信未始乎淹留虞騫詩遠望樵人細)
李白
秋浦歌(唐書地理志池州有秋浦縣武德四年置沿革志秋浦隋縣名唐置池州池陽)
(記秋浦帶郡城南連驛道為舟楫之路一統志秋浦在池州府城西南八十里長八十里)
(闊三十里四時景物宛如瀟湘洞庭)
水如一疋練(謝朓詩澄江淨如練家語顔回望吳門見一疋練孔子曰馬也)此地即平
天(謝朓詩此地獨邅迴古樂府七寳光平天)耐可乘明月(晉書袁宏傳秋夜乘月率邇與左右)
(微服泛江又庾亮傳乘月登南樓)看花上酒船(何遜詩看花時轉側晉書畢卓傳卓謂人曰得)
(酒滿數百斛船四時珍味置兩頭右手持酒杯左手持蟹螯拍浮酒船中便足了一生)
王勃
林塘懷友
芳屏畫春草(江淹賦曲悵畫屏素女綵扇楚辭王孫遊兮不歸春草生兮萋萋南史謝惠連傳靈)
(運云每有萹章對惠連輒得佳句嘗于永嘉西堂詩思竟日不就忽夢見惠連即得池塘生春草之句)仙
杼織朝霞(庾信賦織室之錦霞開仲長統詩恒星艷珠朝霞潤玉陸機詩高談一何綺蔚若朝霞爛)
如何山水路(鮑照詩訪言山海路千里歌别鶴顔延之樂府悲哉遊宦子勞此山川路)對面
即飛花(唐書房喬傳喬居府十年軍符府檄駐馬即辦高祖曰若人為吾兒陳事千里外猶對面語張)
(協七命浮蟻星沸飛花萍接)
李白
白鷺鷥
白鷺下秋水(陸機詩䟽鷺水鳥也好而潔白汶陽謂之白鳥吳揚謂之白鷺庾信詩白鷺下看魚)
(莊子秋水時至百川灌河晉書阮籍傳贊秋水揚波春雲歛映)孤飛如墜霜(謝惠連賦對庭鵾之)
(雙舞瞻雲雁之孤飛何遜詩孤飛出浦溆獨宿下滄洲禮記霜露所隊)心閒且未去(孫綽賦遊)
(覽既周體靜心閒)獨立沙洲旁(盧思道孤鴻賦序鎩翮墻隂偶影獨立江淹書水鳥立于孤洲)
(梁簡文帝單鳬詩銜苔入淺水刷羽向沙洲)
虞世南
春夜
春苑月徘徊(曺植詩明月照高樓流光正徘徊庾信詩徘徊出桂苑)竹堂侵夜開
(梁元帝碑堂開四扇西楹之鐘夜響祖孫登詩遥想竹林友前窗夜夜開)驚鳥排林度(顔延之秋)
(胡行驚鳥縱横去陳子良詩驚鳥屢飛恒失侣蕭慤詩落花無限數飛鳥排花度王筠詩棲烏城上喧晚雀林)
(中度)風花隔水來(庾信詩水紋恒獨轉風花直亂迥謝靈運山居賦花映水而增光梁元帝詩定)
(隔天淵水相思夜不眠)
白居易
秋中夜坐
疎散永無事(李白詩賓友日疎散玉尊亦已空老子為事無為事無事味無味道德指歸論無為無)
(若痴若聾)不眠常夜分(子夜歌長夜不得眠王粲賦夜參半而不寐悵盤桓以反側後漢書光武)
(紀數引公卿郎將講論經理夜分乃寐庾丹詩所思竟不至持酒清夜分)月中松露滴風引
鶴同聞(蕭慤詩芙蓉露下落楊柳月中疎王勃詩松露夜臺深謝靈運詩泠泠朝露滴吳均詩羅衫恣)
(風引風土記白鶴性警八月白露降流于草上滴滴有聲因即高鳴相警鮑照詩霽旦見雲峯風夜聞海鶴)
王勃
春莊
山中蘭葉徑(謝靈運賦中山兮清寂沈約詩山中咸可悦賞逐四時移楚辭臯蘭被徑兮斯路漸)
(謝靈運詩澤蘭漸被徑芙蓉始發池)城外李桃園(梁簡文帝詩城外搗衣聲宋子侯詩洛陽城東)
(路桃李生道傍)豈知人事靜(陶潜詩野外罕人事沈約高士贊劣哉羣品事靜心驅)不覺
鳥聲喧(梁簡文帝詩暗花舒不覺庭深林彩豔地寂鳥聲喧)
王績
夜還東溪
石苔應可踐(陳後主詩石苔侵綠蘚孫綽賦踐莓苔之滑石)叢枝幸易攀(王儉詩細)
(雨亂叢枝謝靈運詩攀枝瞰乳穴梁元帝詩别罷花枝不共攀)青溪歸路直(郭璞詩青溪千餘仞)
(陶潜詩行行循歸路計日望舊居庾信賦路直城遥林長騎遠)乘月夜歌還(晉書袁宏傳謝尚鎮)
(牛渚秋夜乘月率爾微服泛江江靈運詩乘月弄潺湲謝莊賦愬皓月而長歌梁簡文帝賦吟夜月而怨歌)
裴迪
北垞
南山北垞下(高士傳南山之南北山之北陶潜詩採菊東籬下悠然見南山玉篇垞古文宅字音)
(集韻成宅必相土故从土)結宇臨欹湖(晉書江逌傳屏居臨海棄絶人事剪茅結宇耽玩載籍張)
(協詩結宇窮岡曲謝靈運詩葺宇臨迴江按輞川二十景有欹湖有臨湖亭)每欲採樵去(庾信)
(詩霸陵採樵路范雲詩田家採樵去)扁舟出菰蒲(史記貨殖傳范蠡乘扁舟浮於江湖庾信賦吹)
(落葉之扁舟本草菰生水中葉如蒲葦刈以秣馬甚肥說文蒲似藿可以為席謝靈運詩菰蒲冒清淺古樂府)
(暫出後湖看菰蒲如許長)
東方虬(則天時為左史)
春雪
春雪滿空來(沈約詩舞春雪襍流鶯鮑照詩封雪滿空枝梁簡文帝雪詩因風隨復來)觸處
是花開(崔知賢詩風光觸處新韓詩外傳凡草木花互出雪花獨六出謝朓詩庭雪亂如花)不知
園裏樹(庾信賦金谷從來滿園樹劉孝綽雪詩飛花洒庭樹)若箇是真梅(演繁露若干者)
(設數之言也干猶箇也若箇猶言幾何枚也梁簡文帝雪詩看花言可折定是非春梅)
司空圖
即事
宿雨川原霽(江總詩初晴原野開宿雨潤條枚爾雅水通流曰川又廣平曰原)憑高景
物新(梁元帝賦憑高俯窺鮑照賦景物澄廓)陂痕侵牧馬(爾雅障曰陂楊炯詩流痕曲岸)
(侵李益詩牧馬羣嘶邊草綠)雲影帶耕人(蕭綸詩雲駛影疑流梁元帝詩原陵五樹杏空得動)
(耕人)
徐凝(睦州人元和中官至侍郎)
廬山獨夜(史記河渠書余南登廬山觀禹䟽九江後漢書郡國志注廬山在潯陽縣)
(南有匡俗者出殷周之際隠遯其下受道於仙人時謂所止為仙人之廬而命焉一統志)
(廬山在江西九江府城南二十五里南康府西北二十里)
寒空五老雪(唐高宗詩寒空碧霧輕尋陽記五老峯形勢如河中虞鄉縣前五老山故名李白詩)
(迴飈吹散五峯雪)斜月九江雲(薛道衡詩斜月尚徘徊書九江孔殷李白詩雲開九江春)鐘
聲知何處(庾信詩隔嶺鐘聲度又不知何處天邊王維詩深山何處鐘)蒼蒼樹裏聞
(曺植詩山樹鬱蒼蒼庾信詩樹裏聞歌)
李羣玉
題竹
一頃含秋綠(楊惲書種一頃荳落而為萁杜甫詩有竹一頃餘鮑照賦鏡洞泉而含綠晉書張協)
(傳陽葉春青隂條秋綠)森風十萬竿(白居易詩竹森翠琅玕謝朓詠竹詩風聲起復垂史記貨)
(殖傳木千章竹竿萬个庾信賦三竿兩竿之竹)氣吹朱夏轉(莊子生物之以息相吹也神仙傳劉)
(政能吹氣為風傳咸賦應青春而敷蘖迨朱夏而誕英梁元帝纂要夏曰朱明朱夏炎夏)聲掃碧霄
寒(岑參詩窗冷竹聲亂李嶠詩葉掃東南日枝捎西北雲李白詩登嶺宴碧霄杜甫詩我有隂江竹能令朱)
(夏寒)
錢起
江行
曾有烟波客(唐書張志和傳志和十六擢明經以策干肅宗授左金吾衛錄事參軍後坐事貶南)
(浦尉會赦還不仕居江湖自稱烟波釣叟江淹詩渺然萬里遊矯掌望烟客李白詩一為滄波客十見紅葉秋)
能歌西塞山(張志和漁父詞西塞山前白鷺飛桃花流水鱖魚肥盛弘之荆州記荆門虎牙楚之)
(西塞一統志西塞山在大冶縣東九十里)落帆唯待月(湛方生詩落帆脩江渚悠悠極長盻庾信)
(賦落帆黃鶴之浦杜審言詩卷簾唯待月)一釣紫菱灣(列子一釣而連六鼇拾遺記昭帝穿琳池)
(廣千步中植分枝荷亦有倒生菱莖如亂絲一花千葉根浮水上實沉泥中名紫菱食之不老)
岑參
題梁鍠城中高居
居住最高處(北史楊椿傳椿戒子孫曰吾今日不為貧賤然居住宅舍不作壯麗華飾後漢書王)
(常傳帝從百餘騎從城南高處望常)千家恒眼前(說苑景公曰嘻夫子之家若是其貧也令吏致)
(千家之縣于晏子庾信碑藏兵九地置劍千家李白詩眼前有景道不得)題詩飲酒後(杜甫詩題)
(詩得秀句北史崔瞻傳瞻性方重好讀書酒後清言聞者莫不傾耳)只對諸峯眠(謝靈運賦羣峯)
(參差出其間莊子彼至人者歸精神乎無始而甘眠乎無何有之鄉)
李嶠
風
解落三秋葉(陸機賦序落葉俟微風以隕而風之力蓋寡陶潜詩空庭多落葉慨然知已秋詩一)
(日不見如三秋兮曺植翔風詩别如俯仰脱若三秋)能開二月花(沈約詩開花已匝樹流鶯復滿)
(枝庾信賦開花建始之殿又二月楊花滿路飛)過江千尺浪(世說世論温太真是過江第二流之)
(高者晉書王導傳過江人士每至暇日相要出新亭飲宴洞冥記帝于望鵠臺西起俯月臺臺下穿池廣千尺)
入竹萬竿斜(何遜詩風聲動密竹)
朱郴(大歷貞元間詩人)
丹陽作(一統志丹陽縣在鎮江府城東六十四里)
暫入新豐市(庾信賦入新豐而酒美王維詩忽過新豐市)猶聞舊酒香(魏文帝書)
(新城秔稻上風吹之五里聞香元結詩酒熟猶聞松節香)抱琴沽一醉(嵇康書濁酒一杯彈琴一)
(曲志願畢矣張說詩乘興抱琴過孟浩然詩抱琴來取醉岑參詩為君取醉酒剰沽)盡日卧垂楊
(後漢書桓榮傳令諸生雅吹擊磬盡日乃罷杜甫詩綠樽須盡日志怪齊人田無已釀千日酒過飲一斗醉卧)
(千日方醒梁元帝詩垂柳復垂楊)
靈澈(字源澄姓湯氏會稽人雲門寺律僧也少從嚴維學為詩後至吳興與僧皎然遊貞元中)
(皎然薦之包佶乂薦之李紓名振輦下)
天姥岑望天台山(輿地志王姥山在仙居縣界亦名天姥山相傳古仙人所)
(居謝靈運詩暝投剡中宿明登天姥岑輿地志天台山在天台縣北三里陶隠居真誥云)
(高一萬八千丈周迴八百里山有八重四面如一當斗牛之分上應台星故曰天台)
天台衆峯外(韓愈詩須臾靜掃衆峯出)華頂當寒空(一統志華頂峯在天台山第八)
(層最高處絶頂可望海孟浩然詩焚香宿華頂張說詩寒山上半空)有時半不見(沈約八詠隠巖)
(崖而半出荆州記衡山芙蓉峯最為竦桀自非清霽素朝不可望見)崔嵬在雲中(詩維山崔嵬劉)
(勰新論五岳崔嵬有峻極之勢庾信詩山雲半繞峯)
王建
小松
小松初數尺(唐太宗詩松小未含烟杜甫詩四松初移時大扺三尺強黃山志黃山松小者其長)
(不過三四尺)未有直生枝(丘遲詩直榦無曲枝)閒即旁邊立(庾信詩暫往春園旁)
(陸機詩佇立望日昃)看多長却遲(梁元帝詩但看松栢林)
司空曙
黃子陂(水經注沈水上承皇子陂于樊川其地即杜之樊鄉也一統志在西安府城西)
(南二十五里杜甫詩天清黃子陂雍錄皇子陂或書皇為黃誤也)
岸芳春色曉(曺植九歌採芳岸之靈芝儲光羲詩遥遥芳草岸屢見春山曉庾信詩春色方盈野)
水影夕陽微(梁簡文帝詩水影若浮天爾雅山西曰夕陽劉長卿詩雲木夕陽微)寂寂深
烟裏(何遜詩沙汀暮寂寂令狐楚詩烟含苑樹深)漁舟夜不歸(劉孝威詩漁舟繞落花杜)
(甫詩危橋獨夜舟謝朓詩天際識歸舟)
李商隠
微雨
初隨林靄動(陸海詩窗燈林靄裏聞磬水聲中)稍共夜凉分(孟浩然詩松風生夜)
(凉韓愈詩宵殘雨送凉)窗迥侵燈冷(元禛詩殘月曉窗迥白居易詩南窗背燈坐風霰闇紛紛)
(司空曙詩孤燈寒照雨韓愈詩冷雨澁不晴)庭虚近水聞(陶弘景尋山誌庭虛月冷琴響風哀)
夏侯子雲(爵里無考)
藥圃
綠葉紅英遍(楚辭九歌秋蘭兮青青綠葉兮紫莖宋玉賦綠葉紫裹朱莖白蔕沈約賦抽紅英於)
(紫蔕)仙經自討論(鮑照樂府淮南王好長生服食鍊氣讀仙經江淹書朝飡松屑夜誦仙經隋煬)
(帝詩英華恣討論)偶移巖畔菊(謝朓詩淹留絶巖畔江淹詩時菊曜巖阿雲霞冠秋嶺庾肩吾)
(詩王醴吹巖菊)鋤斷白雲根(北史裴衍傳栖素雲根餌芝清壑劉孝孫詩高嶂接雲根章孝標詩)
(劚藥雲根斷眠花石面平)
雍裕之
山中桂
八樹拂丹霄(山海經桂林八樹在賁禺東郭璞注八樹成林言其大也賁禺音番隅梁元帝碑桂)
(林八樹非異景山之旁梁武帝詩青城接丹霄)四時青不凋(禮記貫四時而不改柯易葉本草經)
(桂葉冬夏常青不枯顧况樂府歲宴花凋樹不凋)秋風何處起(漢武帝秋風辭秋風起兮白雲)
(飛江淹賦乍秋風兮暫起)先裊最長條(左思賦擢脩幹竦長條吳均樂府長條映白日杜甫詩狂)
(風挽斷最長條)
司空圖
早朝
白日新年好(鮑照詩春吹回白日謝朓詩餘雪映青山寒霧開白日庾信春賦新年鳥聲千種囀)
青春上國多(楚辭青春受謝白日昭只何晏賦敷華青春江淹賦憶上國之綺樹)街平雙
闕近(三輔舊事長安城中八街九陌梁簡文帝詩三條綺陌平鮑照樂府九塗平若水雙闕似雲浮曺植)
(樂府雙闕耀朱光)塵起五雲和(李康運命論風驚塵起散而不止梁簡文帝詩影斜鞭照曜塵)
(起足蹉跎王維詩詎有銅池出五雲)
施肩吾
秋山吟
夜吟秋山上(吳質書清風夜起悲笳微吟鮑照樂府冬夜沉沉夜坐吟謝靈運詩杪秋尋遠山)
嫋嫋秋風歸(楚辭九歌嫋嫋兮秋風洞庭波兮木葉下謝靈運詩嫋嫋秋風過)月色清
且冷(李白詩五峯轉月色杜甫詩人間月影清薛道衡詩月冷疑秋夜)桂香落人衣(庾信)
(詩澗暗泉偏冷巖深桂絶香梁元帝詩從風香拂衣)
朱景玄(會昌時人官至太子諭德)
蓮亭
迴塘最幽處(梁簡文帝詩廣路拂青柳迴塘遶碧莎楊師道詩羽蓋息迴塘杜甫詩主人為卜林)
(塘幽祖詠詩别業居幽處)柏水小亭開(水經注綠水澄澹川亭望遠南史梁宗室正義傳京城西)
(有别嶺入江號曰北固蔡謨起樓其上猶有小亭)莫怪闌干濕(樂府樓高望不見盡日闌干頭)
(杜甫詩滂沱朱檻濕)鵁鶄夜宿來(爾雅鳽鵁鶄注似鳬脚高毛冠江東人家養之以厭火災䲮音)
(&KR0008;疏鵁鶄一名鳽西京雜記魯共王養孔雀鵁鶄俸穀一年費二千石劉長卿白鷗歌朝飛瀟湘水夜宿洞庭)
(月)
錢起
逢俠者
燕趙悲歌士(左思賦開胸殷衛跨躡燕趙漢書地理志趙中山地薄人衆丈夫相聚遊戲悲歌忼)
(慨陸機詩置酒高堂悲歌臨觴江淹書燕趙悲歌之士)相逢劇孟家(古樂府相逢狹路間史記)
(游俠傳雒陽有劇孟周人以商賈為資劇孟以任俠顯諸侯王褒詩博徒稱劇孟遊俠號王孫)寸心言
不盡(列子文子謂叔龍曰吾見子之心矣方寸之地虚矣謝靈運詩寸心若不亮易書不盡言言不盡意)
前路日將斜(陸機詩前路既已多鮑照書夜戒前路何遜詩暮烟起遥岸斜日照安流隂鏗詩翠)
(柳將斜日魏澹詩不畏日光斜)
朱景玄
中峯亭
中峯上翠微(庾信詩鵠蓋上中峯爾雅山禾及上曰翠微庾信詩金鞍上翠微)窗曉早
霞飛(徐彦伯詩曉窗吟日坐何遜詩早霞麗霞初日清風消薄霧宋之問詩高閣凌飛)幾引登山
屐(孫逖詩覺路山童引徑行谷鳥從楚辭登山臨水兮送將歸南史謝靈運傳靈運尋山陟嶺必造幽峻登)
(躡常著木屐上山則去其前齒下山去其後齒)春風踏雪歸(嵇康琴贊澡以春雪澹若洞泉張九)
(齡詩不辭山路遠踏雪也相過)
錢起
江行
千頃水紋細(後漢書黃憲傳郭林宗曰叔度汪汪若千頃陂謝靈運詩千頃帶遠堤釋名風吹水)
(成紋曰瀾梁元帝詩風散水紋長何遜詩寒流聚細紋)一拳嵐影孤(中庸今夫山一卷石之多)
(杜甫詩草敵虚嵐翠廣韻嵐山氣也王昌齡詩平明送客楚山孤)君山寒樹綠(水經注洞庭湖)
(中有君山是山湘君之所遊處故曰君山謝朓詩稠隂結寒樹沈約詩雲輕寒樹日麗秋原江淹詩綠樹鑠烟)
(光江總詩秋樹相思一枝綠)曾過洞庭湖(楚辭洞庭波兮木葉下)
二
岸草連荒色(梁元帝詩裂紈依岸草魏文帝賦草木鬱其相連陶潜詩荒草何茫茫徐陵詩岸烟)
(起暮色沈約詩白露欲凝草色黃)村聲樂稔年(江總詩村聲如易得後漢書明帝紀人無徭役)
(歲比登稔)晚晴初穫稻(何遜詩褰裳對晚晴詩十月穫稻說文穫刈榖也又草曰刈榖曰獲)閒
却采蓮船(古樂府江南可采蓮蓮葉何田田梁簡文帝詩采蓮渡頭擬黃河庾信詩跂石多時望蓮)
(船始復歸)
三
見底高秋水(湘中記湘水至清見底了了然江淹賦水照景而見底王臺卿詩惟有高秋月莊子)
(秋水時至)開懷萬里天(梁書始興王憺傳謂佐吏曰言可用用之可也如不可用於我何傷吾開)
(懷矣爾其無吝郭璞賦呼吸萬里杜甫詩天寒落萬里)旅吟還有伴(阮籍詩羈旅無儔匹蘇武)
(詩請為遊子吟蜀志李嚴傳思得良伴)沙柳數枝蟬(杜甫詩沙上草閣柳新暗沈君攸早蟬詩)
(望枝疑數處尋空定一聲江總詩蟬噪金隄柳)
温庭筠
嘲三月十八日雪
三月雪連夜(丘遲書暮春三月江南草長皇甫冉詩春雪偏當夜暄風却變寒宋之問詩歌舞宜)
(連夜)未應傷物華(沈約詩留人未應去王筠詩物華方入賞陽縉詩青門小苑物華新)只
緣春欲盡(孟浩然詩林卧愁春盡開軒攬物華庾信詩夏餘花欲盡)留著伴梨花(庾信)
(詩留雪擬彈琴王融池上黎花詩當春照流雪)
韓愈
竹溪(按本集竹溪為奉和虢州劉給五事使君三堂新題二十一詠之)
藹藹溪流漫(束晳詩聸彼崇丘其林藹藹張九齡詩風靜聽溪流宋之問詩行嗟水流漫)梢
梢岸篠長(謝朓詩梢梢枝早勁張說詩倚棹攀岸篠)穿沙碧簳淨(杜甫詩映竹水穿沙)
(左思賦檀欒嬋娟玉潤碧鮮李嶠竹詩高簳楚江濱杜甫竹詩雨洗娟娟淨)落水紫苞香(晉書)
(陸雲傳雲有笑疾顧見其影因大笑落水李嶠賀瑞笋表綠籜含霜紫苞承雪詩如竹苞矣杜甫竹詩風吹細)
(細香)
錢起
江上曉行(按本集題作江行無題)
岸綠野烟遠(江總詩岸綠開河柳池紅照海榴梁簡文帝詩荒郊多野烟鮑照詩絶目盡平原時)
(見遠烟浮)江紅斜照微(梁元帝文壍柳朝綠江暉暝紅魏書孝文后傳幼曾夢日自窗中照之后)
(東西避之光猶斜照不已謝靈運詩入舟陽已微)撑開小魚艇(李白詩漁人與舟人撑折萬張)
(篙庾信詩小艇釣蓮溪杜甫詩空濛辨魚艇)應到月明歸(謝靈運詩天高秋月明杜審言詩勝)
(跡都無限只應伴月歸)
二
江雨正霏微(謝朓詩朔風吹飛雨蕭條江上來宋之問詩江雨入庭飛沈約庭雨詩霂霡裁欲垂)
(霏微不能注)江村晚渡稀(謝朓詩瞹瞹江村見虞騫詩孤嶺枕江村)何曾妨釣艇
(杜甫詩釣艇收緍盡)更待得魚歸(莊子得魚而忘筌)
朱景玄
四望亭
高亭羣峯首(朱超道詩亭高登望極謝靈運賦羣峯參差出其間又詩遂登羣峯首邈若生雲烟)
四面俯晴川(吳志賀齊傳林歴山四面壁立高數十丈張正見詩四面觀長薄千里眺平丘袁嶠)
(之詩俯仰晴川渙)每見晨光曉(陶潜歸去來辭恨晨光之熹微梁簡文帝詩河開向曉光)階
前萬井烟(陳後主詩階前看草蔓周禮方百里為一同積萬井其中岑參詩晴開萬井榆愁看五陵)
(烟)
徐凝
香爐峯(廬山記東南有香爐山孤峯秀起遊氣籠其上則棼氲若烟)
香爐一峯絶(李白詩西登香爐峯南見瀑布水陳後主詩一峯遥落日支曇諦廬山賦藴絶峯于)
(青雲)頂在寺門前(崔國輔詩松雨時復滴寺門清且凉杜甫詩門前百草長)盡是玲瓏
石(揚雄賦殿前崔巍兮和氏玲瓏)時生旦暮烟(謝朓詩生烟紛漠漠李白詩日照香爐生紫烟)
(劉長卿詩嶺梅同旦暮江柳共風烟又曇諦賦香爐吐雲以象烟)
錢起
江行
霽雲疎有葉(沈佺期詩霽雲無處所臺館曉蒼蒼張正見詠雲詩疎葉臨嵇竹)雨浪細
無花(王筠詩雨點散圓文風生起斜浪唐太宗詩船移分細浪梁簡文帝文浪開花而不噴)稳放
扁舟去(杜甫詩十月江平稳輕舟進所如史記貨殖傳范蠡乘扁舟遊于江湖隂鏗詩大江靜猶浪扁)
(舟且獨征)江天自有涯(謝莊詩霧罷江天分李白詩長生詎有涯)
鞠信陵(登貞元二年進士第為舒州望江令)
長安道(漢書地理志京兆尹縣長安高帝五年置)
朱門映綠楊(晉書麴允傳南開朱門北望青樓宋邕詩綠楊宜向雨中看)雙闕抵通
莊(李尤闕銘表樹兩觀雙闕巍巍孫綽賦雙闕雲竦以夾路蕭撝詩迤邐麗通莊崔泰之詩甲第敞通莊)
玉佩聲逾遠(詩瓊瑰玉佩說苑玉有六美君子貴之聲近徐而聞遠)紅塵猶自香
(班固賦紅塵四合楊巨源詩綺陌塵香曙色分)
崔道融
牧䜿
牧䜿持蓑笠(崔駰表唐虞之世樵夫牧䜿擊轅中韶感于和也孫楚賦牧䜿吟嘯于行陌詩爾牧)
(來思何蓑何笠陶潜詩蓑笠不能守)逢人氣傲然(李涉詩逢人唱說峴山碑晉書阮籍傳籍容貌)
(瓌傑志氣宏放傲然獨得任性不羈)卧牛吹短篴(王維詩隴上行人夜吹笛晉書律歷志歌聲清)
(者用短笛短律古詩長笛續短笛)耕却傍溪田(擊壤歌鑿井而飲耕田而食崔顥詩草木不識)
(清溪田)
司空圖
獨坐
幽徑入桑麻(庾信詩幽徑忽春臨周禮地官載師凡宅不毛者注謂不樹桑麻漢書地理志魯地)
(地狹民衆頗有桑麻之業)塢西逢一家(梁武帝子夜歌花塢蝶雙飛劉長卿詩寒塘獨一家)編
籬薪帶蠒(廣韻編次也又籬藩也古詩松栢摧為薪廣韻蠶繭古作絸俗書蠒風俗通旅榖彌望野)
(繭被山)補屋草和花(杜甫詩牽蘿補茅屋鮑照擬行路難百草含青俱作花)
孟浩然
戲題
客醉眠未起(晉書阮籍傳方據案醉眠劉孝先詩夜愁眠不安起望臺南端)主人呼解
酲(瑯琊王歌辭客行依主人願得主人強陶潜詩過門更相呼有酒斟酌之漢書禮樂志泰尊柘漿析朝酲)
(應劭注取甘柘汁以為飲言可以解朝酲也梁元酲帝詩竹葉解朝酲晉書劉伶傳一飲一斛五斗解)已
言雞黍熟(論語殺雞為&KR0927;而食之范雲詩恨不具雞&KR0927;得與故人揮)復道甕頭清(古詩)
(棄捐勿復道法書要錄江東云缸面猶河北稱甕頭謂初熟酒也詩爾酒既清)
許渾
早春懷江南
雲月有歸處(卓文君白頭吟皎若雲間月杜甫詩江村獨歸處)故山清洛南(謝靈)
(運詩故山日已遠風波豈還時潘岳賦清洛濁渠引流激水唐書地理志商州上洛郡縣洛南)秦城一
花發(庾信樂府關山連漢月隴水向秦城易林一花千葉劉方平詩一花開楚國劉孝威詩葉舒非漸大)
(花發是初開)春夢徧江潭(沈佺期詩春夢失陽關楊凝詩江潭遠相憶春夢不勝長)
李白
秋浦歌(名勝志漢丹陽郡之石城縣陳置北江州隋分置秋浦縣屬宣城郡乂秋浦故)
(縣在今郡西南八十里即石城地也)
江祖一片石(王安國清溪亭記清溪畔有江祖石突出高數丈有仙人跡去城西南二十五里亦)
(曰江祖山朝野僉載温子昇作韓陵山寺碑庾信讀而寫其本南人問信曰北方文士何如信曰唯有韓陵一)
(片石堪共語唐信詩湖邊一片石不復肯支機)青天掃畫屏(列子至人者上闚青天王僧孺詩沙)
(岸淨如掃江淹賦曲帳畫屏)題詩留萬古(劉孝綽詩賦詩追並作梁簡文帝詩高名千載留魏)
(書高祖創定九流軌儀萬古劉峻廣絶交論歴萬古而一遇)綠字錦苔生(晉書地理志昔大禹)
(觀于濁河而受綠字謝朓詩綠字摛英宋之問詩錦繢織苔蘚梁元帝詩苔生岸泉綠)
張籍
桃塢
春塢桃花發(禮記仲春之月桃始華梁武帝子夜歌花塢蝶雙飛又樂府桃花初發紅)多將
野客遊(杜審言詩遊宴成野客)日西殊未散(周禮大司徒以土圭之法測土深正地景)
(日東則景夕多風日西則景夕多隂注西于土圭謂之日西江淹詩佳人殊未來盧照隣詩客散同秋葉)看
望酒缸頭(法書要錄江東云缸面猶河北稱甕頭謂初熟酒也釋辯才設缸面酒欵蕭翼詩初醖一)
(缸開)
張喬
夜漁
釣艇去悠悠(朱慶餘詩釣艇同琴酒夏侯湛詩悠悠兮遠征)烟波春復秋(江總詩日)
(迥烟波長鮑令暉詩經秋復度春)唯將一點火(趙冬曦詩漁火明暗叢岑參詩嚴灘一點舟中)
(月)何處宿蘆洲(岑參詩何處堪托身李白詩西望白鷺洲蘆花似朝霜)
景龍文館學士(書目景龍文館記十卷武平一撰景龍二年詔脩文館置大學士學)
(士直學士凡二十四員得李嶠宗楚客輩每遊燕必賦詩賡唱是書咸紀錄為七卷又别載學)
(士二十九人傳為三卷)
流杯池
巖壑恣登臨(楊炯詩巖壑只幽居隂鏗詩登臨情不極蕭散興無窮張正見詩福宇試登臨)
瑩目復怡心(江總碑蓮花瑩目石鏡沉暉孫綽賦恣心目之寥朗)風篁類長笛(梁簡)
(文帝脩竹賦風動枝輕任昉秋竹賦臨曲沼夾脩篁伏滔蔡邕長笛賦序初邕避難江南宿于柯亭柯亭之館)
(以竹為椽仰而眄之曰良竹也取以為笛竒聲獨絶)流水當鳴琴(上官儀詩流水入虞琴温子昇)
(詩莫知流水曲沈炯詩為我鳴淸琴吕氏春秋伯牙鼔琴鍾子期善聽之志在流水鍾子期曰善哉乎鼓琴洋)
(洋乎若流水)
二
暫遊仁智所(梁武帝詩薄遊朱明節論語知者樂水仁者樂山)蕭然松桂情(孔德)
(珪詩蕭然河漢遊庾信終南山銘松桂危懸風泉虚韻駱賓王詩唯餘松桂心)寄言棲遯客(沈約)
(詩寄言賞心客詩衡門之下可以棲遲易遯世無悶)勿復訪蓬瀛(庾信詩蓬瀛入海底何處可追)
(尋)
三
攀藤招逸客(杜甫詩迴策非新岸所攀仍舊藤左思詩尋山求逸民李白詩招客得仙才)偃
桂叶幽情(淮南王招隠士桂樹叢生兮山之幽偃蹇連蜷兮枝相繚蘭亭叙亦足以暢叙幽情)水
中看樹影(梁簡文帝詩城樓水中出李賀詩簾内樹影斜)風裏聽松聲(庾信詩麥隨風)
(裏熟隠逸詩陶弘景特愛松風庭院皆植松每聞其響欣然為樂)
皇甫冉
沅江夜入湖(水經沅水出䍧牱且蘭縣又沅水又東至長沙下雋縣西北入于江)
(注沅水下注洞庭湖始會于江)
放溜出江口(梁元帝詩征人喜放溜水經資水東與沅水合于湖中注湖即洞庭湖也所入之處)
(謂之益陽江口)回瞻松栝深(韋應物詩回瞻丹鳳闕水經注沅水又東遷平山西南寒松上蔭清)
(泉下注栖託者不能自絶于其側學圃餘疏栝子松俗名剔牙松歲久亦生實)不知舟中月(孫逖)
(詩不知何歲月吕氏春秋舟中之人皆活張子容詩此夜江中月)更引湖間心(李白詩本有五)
(湖心)
陳叔達
菊
霜間開紫蒂(鍾會賦何秋菊之竒兮獨華茂乎凝霜晉書陸雲傳贊千條析理則電坼霜開傳咸)
(賦紅葩紫蒂翠葉素莖)露下發金英(蕭慤詩芙蓉露下落楊柳月中疎孫楚賦飛金英以浮旨)
(酒王筠詩菊花偏可憙碧葉媚金英)但令逢採摘(陸雲詩思樂芳林言採其菊謝靈運永嘉記百)
(卉正芳時聊以小摘供日續晉陽秋陶潛嘗九月九日無酒坐宅邊菊叢中採摘盈把)寧辭獨晚
榮(魏文帝書至于芳菊紛然獨榮酈炎詩蘭榮一何晚嵇含菊花銘煌煌丹菊暮秋彌榮)
白居易
山下宿
獨到山下宿(詩敦被獨宿亦在車下李白詩白雲南山來就我簷下宿)靜向月中行
(錢起詩舟向月中行)何處水邊碓(庾信烏夜啼御史府中何處宿晉書劉頌傳任河内太守郡界)
(多公主水碓遏塞流水頌表罷之庾信詩决渠移水碓)夜舂雲母聲(詩或舂或揄李白詩水舂)
(雲母碓唐書尉遲敬德傳敬德晚節餌雲母粉為方士術延年)
趙嘏
寒塘
曉髮梳臨水(謝朓詩寒燈耿宵夢清鏡愁曉髮元禛詩暗梳蓬髮羞臨鏡楚辭登山臨水兮送將)
(歸)寒塘坐見秋(謝朓詩露濕寒塘水月映清淮流劉禹錫詩月露發光彩此時方見秋)鄉
心正無限(王勃詩擾擾望鄉心李白詩引領意無限)一雁度南樓(庾信賦蘇武之一雁)
(空飛晉書庾亮傳亮在武昌諸佐吏殷浩之徒乘秋夜往共登南樓)
韋應物
善福寺閣
殘霞照高閣(何遜詩夕鳥已西度殘霞亦半消後漢書樊宏傳所起廬舍皆有重堂高閣謝朓詩)
(高閣常晝掩)青山出遠林(謝朓詩不對芳春酒還望青山郭李嶠詩落日生蘋末搖颺徧遠林)
晴明一登望(漢書陳遵傳每過城邑山川常登望)瀟灑此幽襟(南史隠逸傳太康孫)
(緬為尋陽太守落日逍遥渚際見一漁父神韻瀟洒垂綸長嘯唐明皇詩方外散幽襟)
楊凝(字懋功由協律郎三遷侍御史為司封員外郎徙吏部稍遷右司郎中終兵部郎中集二)
(十卷)
送客往洞庭
九江歸路遠(書九江孔殷潘岳賦朝五湖而夕九江謝靈運詩從來漸二紀始得傍歸路揚雄賦)
(誰謂路遠而不能從)萬里客船還(古詩相去萬餘里各在天一涯張九齡詩薄暮津亭下餘花滿)
(客船)若過巴江水(戴叔倫詩江分巴字水)湘東滿碧烟(王建詩祖帳出湘東沈約)
(詩盈盈開碧烟拂幔復垂簾)
裴夷直
方丈泉
循涯不知淺(史祥書循涯揣分實為幸甚謝靈運賦緣岸測深相渚知淺)見底似非
深(陶弘景書高峯入雲清流見底湘中記湘水至淸雖深五六丈見底了了然)永日無波浪
(詩且以永日蔡允恭詩波浪汎淼淼)澄澄照我心(阮脩詩澄澄綠水謝朓詩澄澄明浦湄李白詩)
(淸溪清我心)
韋莊
春早
聞鶯纔覺曉(元禛詩醉聞花氣睡聞鶯謝朓詩初鶯命曉朝霞開夜王維詩春眠不覺曉)開
戶已知晴(梁簡文帝詩玲瓏朱戶開)一帶窗間月斜穿枕上生(元稹詩誰)
(憐獨欹枕斜月透窗明李頎詩月影窗間夜湖光枕上寒)
上官昭容
遊長寧公主流杯池
泉石多仙趣(謝朓詩懷哉泉石思南史陶弘景傳有時獨遊泉石望見者以為仙人蕭慤詩仙遊)
(本多趣)巖壑寫竒形(謝靈運詩巖壑寓耳目盧照鄰詩耳目多異賞風烟有竒狀)欲知
堪悦耳(梁簡文帝詩欲知歌管處說苑聲音應對所以悦耳)唯聽水泠泠(湘中記衡山有)
(懸泉滴瀝巖間泠泠如絃吳均書泉水激石泠泠作響)
錢起
江行
細竹漁家路(水經注析城山不生草木數十步外多細竹史記龜策傳泉陽令使案籍視圖水上)
(漁者五十餘家)晴陽照結罾(易結䋲而為網罟說文罾魚網)喜來邀客坐分與
折腰菱(謝朓樂府玉杯邀上客酉陽雜俎武陵記言三角曰菱兩角曰芰今吳中折腰菱多兩角)
張仲素
聖明樂
九陌祥烟合(三輔舊事長安有八街九陌梁簡文帝頌泛祥烟於五部又詩溶溶紫烟合)千
春瑞月明(梁簡文帝詩千春誰與樂丘遲詩千春長不移徐陵詩烟雲表色日月呈瑞宋武帝詩靄)
(靄月初明)宫花將苑柳(趙彦昭詩宫樹千花發三輔舊事漢苑中有柳狀如人形)先發鳳
皇城(梁簡文帝詩春色映空來先發院邊梅盧照鄰詩春滿鳳皇城)
盧照鄰
宿玄武
方池開曉色(唐太宗詩池開照膽鏡梁簡文帝曲河開向曉光)圓月下秋隂(江淹)
(詩秋至明月圓顔延之文晨烟暮靄春煦秋隂)已乘千里興(魏武帝詩老驥伏王櫪志在千里晉書)
(徽之傳徽之居山隂夜雪初霽月色清朗忽憶戴逵逵時在剡便乘小船詣之經宿方至造門不前而返人問)
(其故曰乘興而來興盡而反何必見安道耶)還撫一絃琴(王粲詩獨夜不能寐攝衣起撫琴陸)
(機詩安處撫清琴水經注仙者孫登嵇叔夜嘗遇之于山彈一絃琴而五聲和)
蓋嘉運
陸州歌(按此詩唐詩韻滙作蓋嘉運詩郭茂倩樂府收入近代曲辭即王維終南山五)
(律而逸其半注己見第十三卷)
分野中峯變隂晴衆壑殊欲投人處宿隔浦問樵夫
楊嗣復
崑崙子(按此詩郭茂倩樂府收入近代曲辭即王維從岐王過楊氏别業五律而逸其)
(半注己見第十四卷)
楊子談經去(去一作處)淮王載酒過醉來啼鳥換(換一作緩)坐久
落花多
六言絶句
王維
田園樂
桃紅復含宿雨(謝靈運詩原隰荑綠柳墟囿散紅桃梁元帝詩柳葉帶風轉桃花含雨開江總)
(詩宿雨潤條枝)柳綠更帶朝烟(孫綽詩綠柳蔭坂王阮詩野曠易得月谷虚常帶烟唐太宗詩)
(宿霧足朝烟)花落家童未掃(謝朓詩鳥散餘花落梁元帝詩池紅早花落水綠晚苔生史記)
(季布傳并與其家童數十人之魯朱家所賣之劉令嫺詩落花掃更合)鶯啼山客猶眠(梁簡)
(文帝詩鶯啼春欲駛郭璞詩長揖當塗人去來山林客)
劉長卿
發越州赴潤州使院留别鮑侍御
對水看山别離(庾肩吾詩看山通迥枝楚辭悲莫悲兮生别離)孤舟日暮行遲
(陶潜歸去來辭或命巾車或棹孤舟左傳日云暮矣沈約詩佇立日己暮詩行道遲遲)江南江北
春草(柳惲江南曲汀洲採白蘋日落江南春宋之問詩鄉連江北樹雲斷日南天謝靈運詩萋萋春草生)
(王孫遊有情)獨向金陵去時(晉書王導傳建康古之金陵舊為帝里唐書地理志武德三年)
(更江寧曰歸化八年更歸化曰金陵一統志楚威王初置金陵邑因其地有王氣埋金以鎮之)
皇甫冉
小江懷靈一上人(品彙靈一越中雲門寺律師持律甚嚴尤善聲詩與劉長)
(卿皇甫冉嚴維相倡和)
江上年年春早(吳均詩風起秋江上李嶠汾隂行不見只今汾水上唯有年年秋雁飛杜甫詩)
(衡霍生春早)津頭日日人行(漢書賈山傳直與之日日射獵論語三人行必有我師焉)借
問山隂遠近(江總詩借問藏書處世說王子敬云從山隂道上行山川自相映發使人應接不暇)
(唐書地理志越州會稽郡山隂縣武德七年析會稽置)猶聞薄暮鐘聲(左傳季康子伐邾及)
(范門猶聞鐘聲廣雅日將落曰薄暮)
問季二司直所居雲山(唐書百官志司直六人從六品上掌出使推按)
門外水流何處(史記陳丞相世家家乃負郭窮巷以弊席為門然門外多長者車轍張華詩俯)
(臨綠水流崔顥詩日暮鄉關何處是)天邊樹遶誰家(劉孝綽詩天邊生岸影水上結雲隂范雲)
(詩水樹繞蟠枝李白詩誰家玉笛暗飛聲)山色東西多少(王維詩江流天地外山色有無中楚)
(辭水波遠以冥冥兮眇不覩其東西孟浩然詩花落知多少)朝朝幾度雲遮(宋玉賦朝朝暮)
(暮陽臺之下梁簡文帝詩綠葉朝朝黃紅顔日日異李白詩不向東山久薔薇幾度花杜甫詩浮雲薄漸遮)
御選唐詩卷二十七
