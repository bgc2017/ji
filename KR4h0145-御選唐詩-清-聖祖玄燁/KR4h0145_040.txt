欽定四庫全書
御選唐詩卷三十一
七言絶句
王之渙
凉州詞(晉書地理志漢改周之雍州為凉州蓋以地處西方常寒凉也樂苑凉州宫調)
(曲開元中西凉府都督郭知運進集異記開元中之渙與王昌齡高適齊名共詣旗亭小)
(飲有梨園伶官會讌妙妓四輩奏樂昌齡等私約曰我輩各擅詩名每不自定甲乙今密)
(觀諸伶所謳若詩入歌詞多者為優初謳昌齡詩次謳適詩之渙指諸妓中最佳者曰待)
(此子所唱如非我詩終身不敢爭衡次至雙鬟發聲果謳黃河云云因大諧笑)
黃河遠上白雲間(山海經崑崙山高萬一千里白水出其東北陬屈向東南流為中國河新)
(論四瀆之源河最高而長從高注下其流激迅劉孝孫望河詩迴瞰黃河上惝恍屢飛魂何遜詩去帆若不見)
(試望白雲中沈約詩置嶺白雲間)一片孤城萬仞山(庾信文月暈孤城塵驚虚援江淹江)
(上之山賦挂青蘿兮萬仞竪丹石兮百重庾信終南山銘立壁千丈横峯萬仞)羌笛何須怨楊
柳(馬融長笛賦近世雙笛從羌起羌人伐竹未及己梁元帝賦聞羌笛之哀怨樂府解題漢横吹曲二十八)
(解七曰折楊柳上官儀詩笛怨柳花前)春光不度玉門關(張正見詩春光落雲葉後漢書)
(班超傳注玉門關屬燉煌郡今沙州也去長安三千六百里温子昇凉州樂歌路出玉門關城接龍城坂一統)
(志王門關在甘肅衛故瓜州西北一十八里)
劉長卿
尋盛禪師蘭若(釋氏要覽梵言阿蘭若唐言無諍一云閒靜處)
秋草黃花覆古阡(古詩秋草萋以綠孫楚詩零雨霑秋草張協詩寒花發黃采秋草含綠滋)
(陶潛詩黃花復朱實食之夀命長漢書注阡陌田間道也南北曰阡東西曰陌)隔林何處起人
煙(虞世基詩遥林卷宿烟庾信詩閒峯直起烟曹植詩中野何蕭條千里無人烟周弘讓詩忽見茅茨屋曖)
(曖有人烟)山僧獨在山中老(庾信詩野老時相訪山僧或見尋王績詩賴冇北山僧教我以)
(真如謝靈運山居賦山中兮凊寂羣動兮自絶吴均詩山中自有宅桂樹籠青雲)唯有寒松見
少年(宋書時人謂謝混肅肅如寒風之振松沈約寒松詩梢聳振寒聲青蔥標暮色王融詩華榮羈丱日)
(生平少年時)
錢起
歸雁
瀟湘何事等閒迴(曹植詩朝遊江北岸夕宿瀟湘渚謝朓詩洞庭張樂地瀟湘帝子遊張謂)
(詩心中萬事如等閒)水碧沙明兩岸苔(江淹四時賦園桃點紅流水碧色又詩青苔己結洧)
(碧水復盈淇謝朓楚江賦沙明宿莽石路相懸王融詩日霽沙溆明王灣詩潮平兩岸闊李白詩兩岸猿聲啼)
(不住)二十五絃彈夜月(史記封禪書太帝使素女鼓五十絃之瑟悲帝禁不止故破其瑟為)
(二十五絃鮑令暉詩鳴絃慙夜月琴曲譜錄琴弄有鴻雁來賓並凄凉調)不勝清怨却飛來
(陶潛閒情賦笛流遠以清哀古辭飛來雙白鵠乃從西北來)
暮春歸故山草堂
谷口春殘黃鳥稀(孔稚圭北山移文截來轅于谷口岑子敬詩谷口暗枝横詩黃鳥于飛陸)
(璣詩疏黃鳥常椹熟時往來在桑樹間皆應節超時之鳥梁簡文帝詩分花出黃鳥挂石下新泉)辛夷
花盡杏花飛(楚辭露甲辛夷飛林薄本草辛夷花初發如筆北人呼為木筆其花最早南人呼為)
(迎春汜勝之書杏花始榮輒耕輕土弱土杏花落復耕之輒藺之此謂一耕而五熟王褒詩桃花落杏花舒)
始憐幽竹山窗下(謝朓詩窗前一叢竹青翠獨言奇劉孝孫詩虛窗隠竹叢庾信詩山窗臨)
(絶頂王褒詩山窗雲作扉)不改清隂待我歸(禮記故貫四時而不改柯易葉謝朓遊後園賦)
(清隂起兮池館凉王儉賦靈丘深沈蔓竹凝隂)
晚過横灞寄張藍田(三輔黃圖滻水出藍田北至灞陵入灞一統志藍田)
(縣在西安府城東南九十里本秦舊縣周禮玉之次美者曰藍此縣山出玉故以名縣)
亂水東流落照時(鮑照詩亂流灇大壑新語四瀆東流百川莫不從張正見詩高峯落迴照)
黃花滿逕客行遲(禮記季秋之月菊有黃華陶潛辭三徑就荒松菊猶存鮑照詩客行惜日)
(月詩行道遲遲)林端忽見南山色(張充書弱霧輕烟乍林端而菴靄括地志終南山一名南)
(山陶潛詩采菊東籬下悠然見南山吴均文天山共色)馬上還吟陶令詩(北史潘徽傳徽)
(為隋王俊學士嘗從俊朝京師在塗令徽於馬上為賦一行庾信詩雲低馬上人晉書陶潛傳謂親朋曰聊欲)
(絃歌以為三徑之資可乎執事者聞以為彭澤令)
韋應物
登寶意寺上方舊遊(自注寺在武功曾居此寺)
翠嶺香臺出半天(庾闡詩翔霄拂翠嶺謝惠連詩飛蓋興翠嶺劉孝綽詩經臺總香藥李恒)
(詩香臺瞰碧雲鮑照詩高峯插半天)萬家烟樹滿晴川(史記年表大侯不過萬家鮑照詩青)
(冥搖烟樹袁嶠之詩俯仰晴川渙張九齡詩烟靄遶晴川)諸僧近住不相識(梁武帝文諸僧)
(若披如來衣不行如來行是假名僧晉書陸機傳與弟雲入洛張華重其名如舊相識)坐聽微鐘
記往年(陳子昂詩坐聽峽猿愁孔德紹詩臨風聽曉鐘蔡孚詩柳岸梅洲勝往年)
盧綸
曲江春望(西京記曲江以流水屈曲故名寰宇記曲江池漢武帝所造名為宜春苑)
(其水曲折有似廣陵之江)
昌蒲翻葉柳交枝(吕氏春秋冬至後五旬七日菖始生菖者百草之先也高誘注菖菖蒲水)
(草也吴均詩莒蒲葉未齊宋迪詩翻葉迎紅日劉邈詠柳詩楊柳濯絲枝江總詩交枝落蔓隂)暗上蓮
舟鳥不知(蕭子範詩蓮舟拂芰歸張九齡詩鳥避仙舟發錢起詩深樹雲來鳥不知)更到無
花最深處(謝朓詩無花亦無實何以贈離居遊城南注曲江其深處不見底湘中記昭潭其下無底)
(湘水最深處也)玉樓金殿影參差(十洲記崑崙山上有金臺五所玉樓十二所江總詩流泉)
(灌金殿唐太宗詩日麗參差影)
郎士元
夜泊湘江
湘山木落洞庭波(史記秦始皇紀浮江至湘山庾肩吾詩郢路方遼遠湘山始蔽虧漢武秋)
(風辭草木黃落兮雁南飛張載詩白露終夜結木落柯條森水經注湘水之出於陽朔則觴為之舟至洞庭日)
(月若出入於其中也楚辭洞庭波兮木葉下)湘水連雲秋鴈多(水經注湘水出零陵始安)
(縣陽海山張衡詩我所思兮在桂林欲往從之湘水深潘岳秋興賦高閣連雲江淹别賦值秋鴈兮飛日)寂
寞舟中誰借問(後漢書馮衍傳守寂寞而存神沈約詩圓月在舟中庾信詩故人迎借問)月
明只自聽漁歌(謝朓詩天高秋月明水經注衡山東南二面臨映湘川自長沙至此江湘七百)
(里中有九背故漁者歌曰帆隨湘轉望衡九面李白詩漁歌月裡聞)
聽隣家吹笙(說文笙正月之音物生故謂之笙)
鳳吹聲如隔綵霞(說文笙十三簧象鳳之身列仙傳王子喬好吹笙作鳳鳴丘遲詩詰旦閶)
(闔開馳道聞鳳吹江淹賦見綵霞之夕照)不知牆外是誰家(吕氏春秋耳不能聞帷牆之外)
(梁簡文帝詩誰家妖麗鄰中女李白詩不知秋思在誰家)重門深鎖無尋處(謝朓詩平明振)
(衣坐重門猶未開庾信詩何處更相尋)疑有碧桃千樹花(徐陵書桃果三名栗園千樹)
顧况
江上故居
家在雙峯蘭若邊(李白詩我家寄在沙丘旁庾信詩熊耳對雙峯杜甫詩身許雙峯寺門求)
(七祖禪釋氏要覽蘭若梵言阿蘭若唐言無諍也)一聲秋磬發孤煙(杜甫詩一聲何處送)
(書雁五經要義磬立秋之樂也范雲詩江干遠樹浮天末孤烟起)山連極浦鳥飛盡(庾信)
(賦節竪山連文横水蹙楚辭望涔陽兮極浦謝朓賦冽攅笳兮極浦丘遲詩巢空初鳥飛岑參詩惆悵鳥飛盡)
(南溪聞夜鐘)月上青林人未眠(江淹别賦日下壁而沈采月上軒而飛光庾信七夕賦兔)
(月初上羊燈次安揚雄賦若光若滅者布乎青林之下庾信詩白石仙人芋青林隠士松李白詩日色已盡花)
(含烟月明欲素愁不眠)
戎昱
移家别湖上亭(本事詩韓晉公鎮浙西戎昱為部内刺史郡冇酒妓善歌昱情)
(屬甚厚浙西樂將聞其能白晉公召置籍中昱餞於湖上為歌詞以贈之既至開筵命歌)
(遂唱戎詞曲終韓問曰戎使君於汝寄情耶曰然淚隨言下韓命與妓百縑即時歸之其)
(詞云云)
好是春風湖上亭(梁簡文帝詩春風本自奇楊柳最相宜梁元帝纂要春曰青陽風曰陽風)
(春風李白詩暝色湖上來王昌齡詩湖上水渺漫清江不可涉李白詩朝登北湖亭)柳條藤蔓繫
離情(梁簡文帝詩柳條恒著地庾肩吾詩葉破柳條空蘇頲詩竹妨山鳥路藤蔓野人家杜甫詩藤蔓曲)
(藏蛇王維詩賴諳山水趣稍解别離情)黃鶯久住渾相識(武平一詩黃鶯未解林間囀王)
(維左掖梨花詩黃鶯弄不足銜向玉階飛蜀志諸葛亮傳亮分兵屯田為久住之基庾信小園賦三月負鋤相)
(識五月披裘見尋李白詩白雲遥相識)欲别頻啼四五聲(江淹别賦與子之别思心徘徊)
(梁元帝詩别時鳥啼戶梁簡文帝詩鶯啼春欲駛李白詩坐來黃葉落四五梁簡文帝詩今旦聞春鳥何啻兩)
(三聲)
于鵠(大歴貞元間詩人隠居漢陽嘗為諸府從事)
泛舟入後谿
雨餘芳草淨沙塵(梁簡文帝詩雨餘雲稍薄庾信詩雲歸識雨餘王褒詩秋泉帶雨餘西都)
(賦竹林果園芳草甘木崔顥詩芳草萋萋鸚鵡洲李白詩淪落歸沙塵杜甫詩回風颯颯吹沙塵)水綠
沙平一帶春(梁元帝詩水綠晚萍生江淹别賦春草碧色春水綠波何遜詩水綠半含苔禇亮詩)
(沙平寒水落皇甫曾詩平沙雪度春王勃詩花柳一園春)惟有啼鵑似留客(成都記杜鵑亦)
(曰子規鮑照詩荆棘欝蹲蹲中有一鳥名杜鵑王維詩萬壑樹參天千山響杜鵑梁簡文帝詩炊雕留上客又)
(樂府擲黃金留上客)桃花深處更無人(禮記仲春之月桃始花江總詩桃花長新浪李白詩)
(桃花流水杳然去易閴其無人王維詩西出陽關無故人)
王涯
宫詞
迎風殿裏罷雲和(西京賦既新作於迎風增露寒與儲胥注武帝因秦林光宫增通天迎風)
(儲胥露寒杜甫詩昭陽殿裏第一人周禮春官大司樂孤竹之管雲和之琴瑟武帝内傳董雙成吹雲和之笙)
(王昌齡詩斜抱雲和深見月朦朧樹色隠昭陽)起聽清蟬步淺莎(李白詩白如白露鮮清如)
(清唳蟬杜甫詩宫莎軟勝綿)為愛九天和露滴(漢書郊祀志九天巫祀九天注九天者謂)
(中央鈞夭東方蒼天東北旻天北方玄天西北幽天西方皓天西南朱天南方炎天東南陽天也李白詩咳唾)
(落九天隨風生珠玉謝靈運詩亭亭曉月暎泠泠朝露滴孟浩然詩竹露滴清聲)萬年枝上最
聲多(謝朓詩風動萬年枝日華承露掌沈約詩高梨冇繁露何減萬年枝孟浩然詩同聲和者多)
王建
宫詞
蓬萊正殿壓雲鼇(唐六典大明宫有蓬萊殿儲光羲詩樹出蓬萊殿城開閶闔門漢書金安)
(上傳數臨正殿延見羣臣傅休奕朝會賦坐太極之正殿嚴嵯峨以崔巍李白詩巨鼇莫戴三山去我欲蓬萊)
(頂上行)紅日初生碧海濤(唐太宗詩紅輪不暫駐楊庶詩仙輪帶日紅李嶠詠弓詩桑質)
(表初生十洲記扶桑在東海之東岸一萬里東復有碧海廣狹浩汗與東海等正作碧色甘香味美薛道衡詩)
(駕黿臨碧海)開著五門遥北望(書闢四門傳開闢四方之門未開者禮記注天子五門臯)
(雉庫應路也揚雄河東賦登六觀以遥望兮聊浮遊以經營阮籍詩登高臨四野北望青山阿)赭黃新
帕御牀高(唐書車服志天子袍衫用赭黃遂禁臣民服支遁人日詩黃裳羅帕質杜甫至日詩去歲)
(兹辰捧御牀)
二
籠烟紫氣日曈曈(古三墳山氣籠烟川氣浮光晉書張華傳斗牛之間常有紫氣梁簡文帝)
(詩柳路日曈曈)宣政門開玉殿風(六典大明宫正南曰丹鳳門門内正殿曰含元殿其北曰)
(宣政門門内曰宣政殿南史朱异傳升紫霄之丹地排玉殿之金扉)五刻閣前卿相出(嵇康)
(書華子魚不強幼安以卿相何承天詩卿相非所盼)下簾聲在半天中(盧詢樂府下簾還憶)
(月孫綽賦鵬為羽傑鯤稱介豪翼遮半天背負重霄鮑照詩高岑隔半天)
三
金吾除夜進儺名(漢書百官公卿表中尉秦官武帝更名執金吾注金吾鳥名也主辟不祥)
(天子出行職主先導以禦非常故執此鳥之象因以名官杜審言詩季冬除夜接新年秦中歲時紀歲除日進)
(儺皆作鬼神狀内二老兒儺公儺毋)畫袴朱衣四隊行(廣韻袴脛衣也周禮夏官方相氏掌)
(蒙熊皮黃金四日玄衣朱裳執戈揚盾帥百隸而時儺以索室毆疫史記項羽紀項王至東城分其旗以為四)
(隊)院院燒燈如白日(大業雜記元年築西苑其内造十六院舊唐書明皇紀御勤政樓宴)
(羣臣連夜燒燈曹植樂府驚風飄白日)沈香火底坐吹笙(太平廣記隋主每除夜諸院設)
(火山數十每一山焚沈香數斤香聞數里穆天子傳吹笙鼓簧中心翔翔)
四
新秋白兔大於拳(張正見詩高軒揚麗藻自是賦新秋瑞應圖王者恩加耆老則白兔見唐)
(書盧藏用傳辛怡諫為職方有獲異鼠者豹首虎臆大如拳)紅耳霜毛趁草眠(張浚白兔)
(頌其毛春素鮑照賦疊霜毛而弄影嚴武詩懶眠沙草愛風湍)天子不教人射殺(禮記天子)
(不合圍詩大庖不盈傳自左膘而射之達於右臑為上殺)玉鞭遮到馬蹄前(杜陽雜編上幸)
(温慶宫於複壁間得寶匣中獲玉鞭鞭末有文曰軟玉鞭即天寶中異國所獻杜甫詩麒麟受玉鞭曹植詩俯)
(身散馬蹄)
張仲素
天馬詩(史記大宛傳初天子發書易云神馬當從西北來得烏孫馬好名曰天馬及得)
(大宛汗血馬益壯更名烏孫馬曰西極大宛馬曰天馬云)
躞蹀宛駒齒未齊(皂文君白頭吟躞蹀御溝上何遜詩躞蹀起風塵漢書音義大宛國有高)
(山其上冇馬不可得因取五色毋馬置其下與交生駒汗血因號天馬子白帖馬十歲齒平)摐金噴
玉向風嘶(梁簡文帝詩驤騎晨野摐金曉陸穆天子傳黃之澤其馬歕玉祖孫登紫騮馬詩嘶從風)
(處斷)來時行盡金河道(漢書禮樂志天馬來從西極王維詩行盡青谿不見人隋書地理志)
(榆林郡統縣三榆林富昌金河上官儀詩金河路幾千)獵獵輕風在碧蹄(鮑照詩獵獵晚)
(風遒何承天詩輕風起紅塵李白詩雙翻碧玉蹄)
李涉
春晚遊鶴林寺寄使府諸公(續仙傳潤州鶴林寺有杜鵑高丈餘)
(每春月爛漫寰宇記宋武帝微時常遊行竹林寺見有黃鶴飛舞改為鶴林寺唐書百官)
(志注至德後諸道使府參佐皆以御史為之)
野寺尋花春已遲(岑參詩野寺荒臺晚杜甫詩問柳尋花到野亭宋之問詩春遲柳暗催)
背巖惟有兩三枝(劉峻金華山栖志背巖面壑層軒引景梁簡文帝雪裏尋梅花詩定須還)
(剪綵學作兩三枝)明朝攜酒猶堪賞(吴均詩今夜杯酒别明朝江水邊高隠外書戴顒春)
(日攜雙柑斗酒往聽黃鸝聲北齊書邢邵傳終日酣賞盡山水之致)為報春風且莫吹(沈佺)
(期詩為報寰中百川水管子春風風人庾信詩春風滿路香梁昭明太子詩靡靡祥風吹)
竇鞏
尋道者隠處不遇
籬外涓涓澗水流(家語涓涓不止將成江河孔融詩涓涓江漢流杜甫詩澗水空山道張華)
(詩俯臨綠水流高適詩石激水流處)槿花半照夕陽收(唐明皇端午宴羣臣詩序聞蟬聲而)
(悟物變見槿花而驚候改江淹蓮花賦見綵霞之夕照爾雅山西曰夕陽杜甫詩夕陽薰細草蕭鈞詩川平晚)
(照收)欲題名字知相訪又恐芭蕉不耐秋(錢起詩定因詞客過名字始風)
(流南史王融傳鄉國既異其優劣聊復相訪陳子昂詩聞鶯忽相訪題鳳久徘徊清異錄懷素居零陵芭蕉亘)
(帶幾數萬取葉代紙而書岑參詩雨滴芭蕉赤)
白居易
宿西林寺(一統志西林寺在廬山與東林寺相對法苑珠林隋師慧達曉上廬岳造)
(西林寺重閣七間樂櫨重疊光耀鮮華)
木落天晴山翠開(張載詩白露中夜結木落柯條森鮑照詩木落江渡寒梁簡文帝詩雲穿)
(天半晴蕭鈞詩山翠餘烟積裴迪詩山翠拂人衣盧綸詩春日衆山開)愛山騎馬入山來
(南史顔延之傳延之好騎馬遨遊里巷遇知舊輒據鞍索酒得必傾盡欣然自得襄陽兒童歌時時能騎馬倒)
(著白接䍦)心知不及柴桑令一宿西林却便回(自注柴桑令劉遺民也按)
(陶潛有和劉柴桑詩梁昭明太子陶淵明傳時周續之入廬山事釋惠遠彭城劉遺民亦遁跡匡山淵明又不)
(應徵命謂之潯陽三隠王昌齡詩一宿楚雲裏杜甫詩羣生各一宿又西憶岐陽信無人遂却回)
杜牧
寄揚州韓綽判官(書淮海惟揚州唐書地理志淮南道蓋古揚州之域揚州)
(廣陵郡大都督府武德九年置)
青山隠隠水迢迢(李白詩青山横北郭白水遶東城水經注雁門山重巒疊巘霞舉雲高連)
(山隠隠東出遼塞王昌齡詩膏山隠隠孤舟微謝靈運詩迢迢萬里帆茫茫終何之張九齡詩萬丈洪泉落迢)
(迢半紫氛)秋盡江南草木凋(賈島詩聯句逢秋盡嘗茶看月生爾雅江南曰揚州唐書地理)
(志江南道蓋古揚州南境楚辭九辨悲哉秋之為氣也蕭瑟兮草木搖落而變衰漢武帝詞秋風起兮白雲飛)
(草木黃落兮雁南歸劉峻文候草木以共凋)二十四橋明月夜(一統志揚州二十四橋在)
(府城隋置並以城門坊市為名謝莊月賦隔千里兮共明月國史補李謨吹笛天下第一月夜泛江與同舟人)
(吹寥亮逸發李白詩綠蘿秋月夜相憶在鳴琴)玉人何處教吹簫(晉書裴楷傳楷風神高邁)
(容儀俊爽時人謂之玉人又衛玠傳玠總角乘羊車入市見者皆以為玉人高適詩明月相隨何處眠列仙傳)
(蕭史者秦穆公時人善吹簫穆公女弄玉妻焉日教弄玉作鳳鳴居數年吹簫似鳳聲)
宣州開元寺(唐書地理志江南道宣州宣城郡一統志寧國府唐置宣州又景德)
(寺在寧國府城内本晉永安寺唐改開元)
松寺曾同一鶴棲(戴叔倫詩短策看雲林寺晚符載常准上人精院記標韻如松鶴賈嵩賦)
(無生禪子愛其孤鶴片雲休歇逸人戀此幽松古柏淮南子千歲之鶴棲于松柏白居易詩月冷鶴雙棲)夜
深臺殿月高低(杜甫詩夜深殿突兀韓愈湘西寺詩路窮臺殿闢佛事煥且儼張仲素詩臺殿)
(曉光凝儲光羲詩歌舞畱人月易低古樂府隴上明星高復低)何人為倚東樓柱(杜甫詩行)
(藏獨倚樓戰國策馮煖客孟嘗君居有頃倚柱彈其劍歌曰長鋏歸來兮食無魚白居易詩賴此東樓夕風月)
(時翛然楊巨源詩曾過靈隠江邊寺獨宿東樓看海門)正是千山雪漲時(唐太宗詩隂山)
(千里雪杜甫詩黃精無苗山雪盛王昌齡詩萬里雲沙漲平原冰霰澁)
許渾
客有卜居不遂
海燕西飛白日斜(沈佺期詩海燕雙栖玳瑁梁張九齡詩海燕何微眇乘風亦暫來古樂府)
(東飛伯勞西飛燕鮑照詩春吹回白日梁簡文帝詩朝日斜來照戸春鳥爭飛出林禇亮詩梅梁暖日斜)天
門遥望五侯家(漢書郊祀歌天門聞詄蕩蕩杜甫詩天門日射黃金榜揚雄河東賦登六觀而)
(遥望兮漢書元后傳河平二年上悉封舅譚為平阿侯商成都侯立紅陽侯根曲陽侯逢時高平侯五人同日)
(侯故世謂之五侯武元衡詩綠楊中禁路朱戟五侯家)樓臺深鎖無人到(杜甫詩三峽樓)
(臺淹日月白居易詩朱門深鎖春池滿祖詠詩蘭若無人到)落盡東風第一花(庾信賦落)
(花與芝蓋同飛李白詩楊花落盡子規啼禮記孟春之月東風解凍)
謝亭送别(名勝志謝公亭在江南寧國府宣城縣北郭外齊太守謝朓送别處舊圖)
(經謂是朓送范雲之零陵内史作)
勞歌一曲解行舟(韓詩外傳饑者歌食勞者歌事謝混詩信此勞者歌張旭詩旅人倚征棹)
(薄暮起勞歌杜甫聞笛詩武陵一曲想南征劉孝綽詩解纜覺船浮魏文帝善哉行湯湯川流中有行舟杜審)
(言詩行舟縈綠水)紅葉青山水急流(梁簡文帝詩細葉影飛紅錢起詩茅茨隠紅葉何遜)
(詩家本青山下愛上青山上江總詩青山去去遥張華詩俯臨綠水流薛道衡詩揚舲泝急流)日暮酒
醒人已遠(史記滑稽傳日暮酒闌庾肩吾詩日暮野風生杜甫詩欲去行人起徘徊恨酒醒詩其室)
(則邇其人甚遠曹植詩人遠精神近)滿天風雨下西樓(蕭子顯詩飛蓬恒滿天岑參詩城頭)
(月出星滿天易潤之以風雨詩風雨凄凄雞鳴喈喈庾肩吾詩天禽下北闕織女入西樓孫逖詩都邑西樓芳)
(樹間)
温庭筠
瑶瑟怨(崔融歌挾寶書與瑶瑟兮芳蕙草而蘭蘼賈至詩深情託瑶瑟)
冰簟銀牀夢不成(武元衡詩冰筠凉簟翻子夜歌珍簟鏤玉牀廣韻簟竹席王勃文銀牀地)
(湧寶帳猶懸列子古之真人其覺自忘其寢不夢權德輿詩或成蝴蝶夢)碧天如水夜雲輕
(度人經注東方第一天冇碧霞徧滿是云碧落李白詩雲天掃空碧又海水落眼前天光搖空碧詩其從如水)
(王勃序秋水共長天一色陶弘景詩夜雲生夜鴻驚李林甫詩秋水碧雲夜杜甫詩花遠重重樹雲輕處處山)
鴈聲遠過瀟湘去(薛道衡詩霜天斷鴈聲張九齡詩空庭鴈影過一統志湘江源出廣西興)
(安縣陽海山流經永州郡界與潇水合瀟水在永州府城外源出九疑山北流至湘口會于湘李白詩瀟湘江)
(北早鴻飛孟浩然詩歸雁天邊去)十二樓中月自明(漢書郊祀志黃帝時為五城十二樓)
(以侯神人吴均詩雍臺十二樓樓樓欝相望李白詩天上白玉京十二樓五城劉鑠詩明月照高樓薛道衡詩)
(妾住長依明月樓)
咸陽值雨(史記秦本紀孝公十二年作為咸陽築冀闕徙都之西京賦秦里其朔實)
(為咸陽)
咸陽橋上雨如懸(阮籍詩西遊咸陽中趙李相經過李白詩年年橋上遊杜甫詩塵埃不見)
(咸陽橋又江鳴夜雨懸)萬點空濛隔釣船(李白詩萬點雪峯晴杜甫詩風飄萬點正愁人)
(謝朓詩空濛如薄霧沈佺期詩空濛朝雨合庾信詩高荷沒釣船岑參詩蘆花暎釣船)還似洞庭
秋水色(禹貢九江孔殷注即洞庭也楚詞洞庭波兮木葉下劉孝綽詩洞庭春水綠梁簡文帝詩水色)
(帶風移)晚雲將入岳陽天(張正見詩歸雲向谷晚唐太宗詩連峯帶晚雲梁元帝詩簾開)
(雲影入輿地志天岳山在洞庭湖中一名幕阜州據其陽故謂岳陽杜甫詩昔聞洞庭水今上岳陽樓孟浩然)
(詩波撼岳陽城)
雍陶
天津橋春望(名勝志隋以洛水貫都有天漢之象遂造天津橋以架洛水用大纜)
(維舟皆以鐵鎖鈎連南北夾路對起四樓元和郡國志天津橋在河南縣北)
津橋春水浸紅霞(劉希夷詩天津橋下東流水天津橋上繁華子李白詩憶昔洛陽董糟丘)
(為余天津橋南造酒樓江淹賦春水綠波王褒詩長洲春水滿江淹詩紅霞旦夕生)烟柳風絲拂
岸斜(梁武帝詩妾似西柳烟梁元帝詩莫向春風楊柳絲陳叔達詩水岸銜階轉風條出柳斜正褒詩岸)
(柳被青絲梁元帝詩柳條恒拂岸朱記室詩連檣倚岸斜)翠輦不來金殿閉(江淹賦夾翠輦)
(以霞飛隋煬帝步虚詞翠霞乘鳳輦古歌上金殿酌玉樽岑參詩受籙金殿開清齋玉堂閉)宫鶯銜
出上陽花(杜甫詩宮鶯罷囀春李白詩宫鶯嬌欲醉常衮詩鶯銜入夕陽水經注天池方里餘池中)
(常無斥草及其風澤有淪輒冇小鳥翠色投淵銜出唐書地理志上陽宫在東都禁苑之東皇城之西南隅李)
(白詩花光不減上陽紅)
和孫明府懷舊山
五柳先生本在山(陶潛五柳先生傳先生不知何許人也宅邊有五柳樹因以為號焉李頎)
(詩妻子歡如五株柳雲山老對一牀書杜甫詩在山泉水清出山泉水濁)偶然為客落人間
(杜甫詩恐此復偶然臨風默惆悵又為客無時了悲秋向夕終史記畱侯世家願棄人間事從赤松子遊釋慧)
(遠廬山記漢董奉在人間近三百年容狀常如三十時)秋來見月多歸思(王維詩秋來風)
(雨多沈約詩秋月光如練張若虚詩江畔何人初見月李白詩今人不見古時月陶潛詩眇眇孤舟逝綿綿歸)
(思紆劉長卿詩何意秋風來飄然動歸思)自起開簾放白鷴(何遜詩開簾覺水動王季友詩)
(開簾欲放湖中鳥西京雜記南越王獻高帝白鷴黑鷴各一雙禽經白鷴似山雞而色白行止閒暇李白詩請)
(以雙白璧買君雙白鷴)
高駢(字千里幽州人初為司馬歴右神策將軍秦州刺史咸通中拜都護僖宗立加同平章事)
(徙劍南西川節度使俄徙江淮節度封渤海郡王為畢師鐸等所害)
訪隠者不遇
落花流水認天台(北史丘遲傳鍾嶸著詩評云遲點綴映媚似落花依草庾信賦落花與芝)
(蓋齊飛庾信詩流水桃花香幽明錄漢永平五年剡縣劉晨阮肇共入天台山溪邊有二女子姿質妙絶遂留)
(半年北史徐則傳懷栖隠之操入天台山絶粒養性)半醉閒吟獨自來(庾信詩酒醺人半醉)
(盧思道詩半醉臉逾紅白居易詩每逢月下一閒吟乂柿葉紅時獨自來)惆悵仙翁何處去
(易林内懷惆悵晉書習鑿齒傳徘徊移日惆悵極多宋之問詩鍊藥有仙翁僧皎然詩正是仙翁棋散時許渾)
(詩又歸何處去)滿庭紅杏碧桃開(梁元帝賦觀執珪而滿庭元結送譚山人序松竹滿庭孟)
(郊城南聯句醉結紅滿杏郎士元詩惟有碧桃千樹花李商隠詩惟應碧桃下方朔是狂夫)
王駕(字大用河中人登大順進士第仕至禮部員外郎自號守素先生)
社日(荆楚歲時記社日四隣並結綜會社牲醪為屋於樹下先祭神然後饗其胙)
鵝湖山下稻粱肥(一統志江西信州府鵝湖山在鉛山縣西南十五里舊名荷湖昔有龔氏)
(畜鵝成羣又名鵝湖吴均詩挂月青山下詩黍稷稻粱農夫之慶吕氏春秋終古斥鹵生之稻粱李紳閭里謠)
(桑麻欝禾黍肥)豚柵雞棲半掩扉(新序雞豚讙嗷廣韻豚豕子說文柵編樹木為樊籬也按)
(杜甫有催宗文樹雞柵詩詩雞棲于塒後漢書陳蕃傳車如雞棲馬如狗疾惡如風朱伯厚梁簡文帝詩細簾)
(時半掩王維詩田園方掩扉)桑柘影斜春社散(禮記命野虞毋伐桑柘謝朓詩桑柘起寒)
(烟梁簡文帝藤詩弱影掣風斜何遜詩房櫳月影斜禮記冬烝春社史記封禪書嘗以春三月民里社各自財)
(以祠)家家扶得醉人歸(揚雄解嘲家家自以為稷契杜甫詩酩酊任人扶陶潛詩君當恕醉)
(人詩鼓咽咽醉言歸張衡南都賦客賦醉言歸)
晴景(温庭筠詩石壑動晴景)
雨前初見花間葉(賈島詩蜩稀暑雨前徐悱妻劉氏詩鳴鸝葉中舞戲蝶花間騖蘇頲詩往)
(往花間逢綵石時時竹裏見紅泉)雨後兼無葉底花(盧綸詩不見僧中舊仍逢雨後春張)
(籍詩竹香新雨後儲光羲詩葉底飛蛾自相亂白居易雨中花詩鶯雖為說不分明葉底枝頭漫饒舌)蛺
蝶飛來過牆去(古今注蛺蝶一名鳳蝶色白背青者是也何遜詩蛺蝶縈空戲古辭飛來雙白)
(鵠曹鄴詩樹影空過牆)却疑春色在隣家(謝朓詩春色滿皇州梁簡文帝詩春色暎空來)
(戰國策室不能相和出語隣家非為通計也杜甫詩處處隣家笛)
韋莊
金陵圖(按全唐詩作臺城吴錄張紘言於孫權曰秣陵楚武王所置名為金陵晉書王)
(導傳建康古之金陵舊為帝里唐書地理志江南道昇州縣上元望本江寧武德三年更)
(曰歸化八年更曰金陵)
江雨霏霏江草齊(何遜詩蕭蕭江雨聲詩今我來思雨雪霏霏杜甫詩寒雨下霏霏孫逖詩)
(二月飛花滿江草李白詩江草不知愁)六朝如夢鳥空啼(劉禹錫詩六朝遺事何處尋六)
(朝事跡吴孫權遷都建業治太初宫晉琅琊王渡江鎮建業因吴舊都居之及即帝位稱為建業宫至成帝作)
(新宫宋齊而下因之稱為建康宫六代宫室皆因吴舊址也蔡邕表恍惚如夢韓愈文四十年餘事如夢中顧)
(况詩春鳥年年空自啼)無情最是臺城柳(晉書郭文傳思由憶生不憶故無情江淹江上)
(之山賦樹無情而百色六朝事跡晉成帝咸和七年新宫成名建康宫即今之所謂臺城也一統志臺城在上)
(元縣治東北五里六朝事跡晉咸康二年作朱雀橋對吴都城相去六里為御道夾御溝植柳其上)依舊
烟籠十里堤(杜甫詩雙雙新燕子依舊已銜泥杜牧泊秦淮詩烟籠寒水月籠沙六朝事跡吴大)
(帝時自江口沿淮築堤謂之横塘)
陳羽(江東人登貞元進士第與韓愈同年)
小江驛送陸侍御(按全唐詩下有歸湖上山四字一統志小江驛在寧波府)
(南三十里)
鶴唳天邊秋水空(論衡夜及半而鶴唳晨將旦而雞鳴禽經鶴以潔唳劉孝綽詩天邊生岸)
(影庾信詩不知何處天邊潘岳秋興賦澡秋水之涓涓兮王勃滕王閣序秋水共長天一色李白詩楚水清若)
(空)荻花蘆葉起西風(李嘉祐詩荻花寒漫漫李嶠詩水鴈銜蘆葉李白詩青青蘆葉齊爾)
(雅西風曰泰風)今夜渡江何處宿(漢書外戚傳今夜刻漏未終庾信詩今夜長門月家語楚)
(王渡江得萍實王獻之桃葉歌桃葉復桃葉渡江不用檝庾信烏夜啼御史府中何處宿洛陽城頭那得棲岑)
(參詩今夜不知何處宿)會稽山在月明中(周禮夏官職方氏東南曰揚州其山鎮曰會稽)
(史記夏紀禹會諸侯江南計功命曰會稽注越傳曰禹到大越上苗山大會稽因命苗山曰會稽十道山川考)
(會稽山在紹興府會稽縣東北二十里釋廣宣聯句遥聞天語月明中)
賈至
答嚴大夫
今夕秦天一鴈來(詩今夕何夕謝朓詩别後思今夕庾信賦蘇武之一鴈空飛張正見詩終)
(無一鴈帶書飛江總詩身隨北鴈來)梧桐墜葉𢷬衣催(詩梧桐生矣于彼朝陽魏文帝詩梧)
(桐生空井枝葉自相加謝靈運賦送墜葉于秋宴庾信啟平陵月夜驚聞𢷬衣)思君獨步華庭
月(楚辭專思君兮不可化陳後主樂府思君如落日漢書李陵傳陵便衣獨步出營齊明堂歌八羽華庭薛)
(道衡詩空庭聊步月)舊館秋陰生綠苔(張衡賦舟車之道交通舊館任昉王文憲集序出入)
(禮闈朝夕舊館顔延之文晨烟暮靄春煦秋隂范雲詩脩帳含秋隂郭璞賦綠苔鬖髿於研上)
羅鄴
公子行
金鞍玉勒照花明(沈約詩汗馬飾金鞍薛道衡詩卧驅飛玉勒杜甫詩黃鬚照萬花陳子良)
(詩峯迥雜花明)過後香風特地生(古詞繡幕圍香風杜甫詩幾時來翠節特地引紅糚王勃)
(滕王閣序爽籟發而清風生)半醉五侯門裏出(庾信詩酒醺人半醉漢書元后傳河平二)
(年上悉封舅譚為平阿侯商成都侯立紅陽侯根曲陽侯逢時高平侯五人同日封故世謂之五侯陶翰詩長)
(揖五侯門吴均詩君留朱門裏)月高猶在禁街行(王昌齡詩未央前殿月輪高西京雜記西)
(都京城街衢有金吾傳呼以禁夜行白居易詩沈吟踏月行)
岑羲
夜宴安樂公主宅(唐書公主傳安樂公主中宗幼女也帝遷房陵而主生下)
(嫁武崇訓帝復位光艷動天下與太平七公主皆開俯奪臨川長公主宅以為第天子親)
(幸宴近臣)
金牓重樓開夜扉(神異經中央冇宫以金為牆門有金牓以銀縷題曰天皇之宫梁元帝詩)
(金牓燭神光荀子志愛公利重樓疏堂梁簡文帝詩槐影帶重樓又山齋開夜扉)瓊筵愛客未
言歸(謝朓詩既通金閨籍復酌瓊筵醴曹植詩公子敬愛客終宴不知疲詩鼓咽咽醉言歸張衡南都賦)
(客賦醉言歸主稱露未晞)銜歡不覺銀河曉(司馬遷報任安書未嘗銜杯酒接殷勤之餘歡)
(白帖天河謂之銀漢亦曰銀河江總詩織女今夕渡銀河陳子昂詩天河殊未曉)盡醉那知玉
漏稀(王績詩眼看人盡醉張衡渾天儀制以銅為器實以清水下各開孔以玉虬吐漏水入兩壺右為夜)
(左為晝蘇味道詩玉漏莫相催)
張說
送梁六自洞庭作
巴陵一望洞庭秋(唐書地理志岳州巴陵郡郡有巴陵縣縣有洞庭山在洞庭湖中丘遲詩)
(野老時一望水經洞庭湖廣員五百里日月若出沒其中駱賓王詩葉下洞庭秋)日見孤峯水
上浮(梁書徐勉誡子書曰孤峯叢薄不無糾紛之異拾遺記洞庭山浮于水上冇金堂數百間玉女居之)
聞道神仙不可接(張衡西京賦長年神仙宣室玉堂)心隨湖水共悠悠
(唐太宗詩心隨朗日高楊泉賦追湖水而往還通蓬萊與瀛洲詩悠悠我思王筠詩悠悠湘水深)
李白
永王東巡歌(唐書列傳永王名璘明皇子也)
帝寵賢王入楚關(晉書秦獻王傳帝于諸子中尤見寵愛孟子古之賢王好善而忘勢盧諶)
(懷古詩奉辭馳出境㐲軾徑入關鮑照凌烟樓銘東臨吴甸西眺楚關)掃清江漢始應還
(後漢書崔駰傳運欃槍以電掃兮清六合之土宇詩江漢浮浮武夫滔滔周禮職方氏正南曰荆州其川江漢)
初從雲夢開朱邸(周禮職方氏正南曰荆州其山鎮曰衡山其澤藪曰雲夢成公綏賦過雲)
(夢以娱遊玉海郡國朝宿之舍在京者謂之邸朱邸邸有朱戶也柳莊詩廣陌通朱邸)更取金陵
作小山(晉書王導傳建康古之金陵舊為帝里唐書地理志武德三年更江寧曰歸化八年更歸化曰)
(金陵庾信趙國公集序大雅扶輪小山承蓋)
越中覽古(一統志紹興府少康封少子無餘于會稽以奉禹祀號曰於越春秋時為)
(越國)
越王勾踐破吴歸(史記越王勾踐其先夏后帝少康之庶子封于會稽二十餘世至于允常)
(允常卒子勾踐立是為越王又勾踐伐吴吴師敗後四年越大破吴因圍之三年勾踐己平吴周元王賜勾踐)
(胙命為伯左傳歸而飲至)義士還鄉盡錦衣(左傳武王克商遷九鼎于洛邑義士猶或非之)
(史記伯夷傳此義士也南史劉之遴傳衣錦還鄉盡榮養之理宋之問詩衣錦晝還鄉詩錦衣狐裘禮記君子)
(狐白裘錦衣以裼之)宫女如花滿春殿(漢書貢禹傳古者宫女不過九人詩有女同車顔如)
(舜華宋之問浣紗篇越女顔如花庾肩吾詩雨足飛春殿)只今惟有鷓鴣飛(岑之敬詩惟有)
(將軍酒川上可除寒古今注鷓鴣出南方鳴常自呼常向日而飛畏霜露早晚希出冇時夜飛則以樹葉覆背)
(上)
王昌齡
長信秋詞(其三樂府詩集漢班婕妤求供養太后長信宫)
奉帚平明金殿開(吴均行路難班姬失寵顔不開奉帚供養長信臺柳惲樂府奉帚長信宫)
(誰知獨不見楚辭平明發兮蒼梧任昉詩平明至曛黑江總詩流泉灌金殿)且將團扇暫徘
徊(班倢伃詩新裂齊紈素鮮潔如霜雪裁為合歡扇團團似明月出入君懷袖搖動微風發常恐秋節至凉)
(飈奪炎熱棄捐笥篋中恩情中道絶梁簡文帝詩定為歌聲起非關團扇風甘泉賦徘徊招搖謝朓有所思徘)
(徊東陌上)玉顔不及寒鴉色(曹植扇賦發西子之玉顔謝惠連雪賦紈袖慙冶玉顔掩嫮漢)
(書賈誼傳吾久不見賈生自以為過之今不及也隋煬帝詩寒鴉飛數點何遜詩日夕栖鳥還浮雲起新色)
猶帶昭陽日影來(漢書外戚傳趙倢伃立為皇后而弟絶幸為昭儀居昭陽舍王僧達詩歡)
(此乘日暇忽忘逝影侵上官昭容詩羽騎驂驔躡景來)
王維
少年行
新豐美酒斗十千(三輔舊事太上皇不樂關中思慕鄉里高祖徙豐沛屠兒沽酒煑餅商人)
(立為新豐唐太宗詩高宴聚新豐陶潛詩種秫作美酒庾信春賦入新豐而酒美詩酌以大斗曹植詩美酒斗)
(十千)咸陽遊俠多少年(史記秦本紀孝公十二年作為咸陽阮籍詩西遊咸陽中梁昭明太)
(子詩洛陽輕薄子長安遊俠兒吴均詩遊俠少年遊上路晉書樂志汲寒漿飲少年少年窈窕何能賢)相
逢意氣為君飲(車&KR0008;洛陽道佳麗夜相逢蕭撝詩石蒲今尚有採摘更相逢史記晏子傳意氣)
(揚揚甚自得也王褒詩男兒重意氣湯惠休楊花曲思心長為君詩式飲庶幾)繫馬高樓垂柳
邊(劉琨詩繫馬長松下庾信賦繫馬於鳳凰樓柱魯靈光殿賦陽榭外望高樓飛觀張協賦高樓特起竦峙)
(岧嶤樂府垂柳覆金堤庾信行雨山銘横藤礙路垂柳低人左思詩輕糚喜樓邊)
賈至
西亭春望
日長風暖柳青青(禮記仲夏之月日長至國語申胥曰日長炎炎鮑照賦風暖凌開土昌泉)
(動沈佺期詩風暖葉還開潘岳詩青柳何依依古詩青青河畔草欝欝園中柳)北鴈歸飛入窅
冥(江總詩身隨北鴈來蔡琰十八拍鴈飛高兮邈難尋詩歸飛提提又鴥彼飛隼疏以其勇能深入老子窈)
(兮冥兮其中冇精淮南子象太乙之容測窈冥之深)岳陽城上聞吹笛(輿地志天岳山在洞)
(庭湖中一名幕阜州據其陽故謂之岳陽風上記岳陽樓城西門樓也史記封禪書公孫卿言見神仙跡緱氏)
(城上王維詩隴上行人夜吹笛杜甫詩吹笛秋山風月清)能使春心滿洞庭(論語能使枉者)
(直楚辭日極千里兮傷春心王臺卿詩處處動春心何遜七召玩奇花之春滿荆州記青草湖一名洞庭湖水)
(經注洞庭湖廣員五百里)
送李侍郎赴常州
雪晴雲散北風寒(方輿勝覽燕山八景其一為西山晴雪梁元帝詩柳絮飄晴雪曹植名都)
(扁雲散還城邑清晨復來還王粲詩風流雲散一别如雨詩北風其凉劉刪詩離羣思北風墨子聖王為宫室)
(高足以辟潤濕邊足以圉風寒)楚水吴山道路難(山海經數歴之山楚水出焉而南流注於)
(渭庾信馬射賦横弧於楚水之蛟江淹詩吳山饒離袂楚水多别情一統志常州府秦為會稽郡地漢因之東)
(漢永建中分屬吴郡禮記道路男子由右婦人由左樂府解題行路難備言世路艱難以及離别悲傷之意)
今日送君須盡醉(古詩今日良宴會歡樂難具陳何遜詩今日非明日江淹古離别送君如)
(昨日簷前露己團岑羲詩銜歡不覺銀河曙盡醉那知玉漏稀)明朝相憶路漫漫(吴均詩今)
(夜杯酒别明朝江水邊庾信詩明朝雲雨散何處更相尋梁武帝樂府寄語故情人知我心相憶駱賓王詩别)
(後能相憶離騷路漫漫其修遠兮吾將上下而求索)
杜甫
漫興
懶漫無堪不出邨(嵇康絶交書簡與禮相背懶與漫相成庾信為閻將軍乞致仕表臣實無)
(堪中涓從事)呼兒自在掩柴門(古辭呼兒烹鯉魚後漢書楊震傳于是柴門絶賓客陶潛)
(文翳翳柴門)蒼苔濁酒林中靜(潘岳賦壁衣蒼苔嵇康絶交書平生濁酒一杯彈琴一曲)
(志願畢矣江淹詩濁酒聊自適莊子仲尼適楚出于林中左思賦經扶桑之中林)碧水春風野
外昏(梁昭明詩桂檝蘭橈浮碧水房篆詩前溪流碧水潘岳詩春風緣隙來陶潛詩春風扇微和張華詩)
(遊目四野外說文昏日冥也)
孟浩然
濟江問舟子
潮落江平未有風(江洪詩潮落晚洲出隂鏗詩潮落猶如蓋馬周詩潮平似不流張九齡詩)
(歸舟宛何處正值楚江平梁元帝詩江風當夏清)輕舟共濟與君同(曹植賦御輕舟而上)
(泝左思賦試水客艤輕舟曹植詩願欲一輕濟惜哉無方舟國語夫苦匏不材于人共濟而已劉楨詩與君共)
(翺翔)時時引領望天末(焦仲卿妻詩時時為安慰蘇頲詩時時竹裏見紅泉潘岳詩引領望)
(京室陸機詩引領望天末謝莊賦雲歛天末)何處青山是越中(張若虚詩何處春江無月)
(明阮籍詩北望青山阿謝朓詩還望青山郭杜甫詩晚飯越中行)
張潮
贈秦系
向風長嘯戴紗巾(張載詩徘徊向長風魏文帝詩向風長歎息南史孫緬為尋陽太守見一)
(漁父垂綸長嘯曹植樂府長嘯氣若蘭隋書禮儀志巾國子生服白紗為之)野鶴由來不可
親(庾信詩野鶴能自獵江鷗解獨漁左思詩由來自古昔盧照隣詩意氣由來排灌夫喬知之詩由來花葉)
(同一根)明日東歸變名姓(沈約詩勿言一樽酒明日難重持沈佺期詩來朝此地莫東歸)
(曹植賦吾將歸乎東路後漢書蘇不韋傳變姓名募劍客)五湖烟水覓何人(周禮夏官職方)
(氏其川三江其浸五湖注具區五湖在吴南謝靈運詩拂衣五湖裏南史孫瑒傳秋風動竹烟水驚波詩彼何)
(人斯)
錢起
送崔山人歸山
東山殘雨掛斜暉(謝靈運詩久欲還東山高適詩一卧東山三十春江淹賦殘雨蕭索梁簡)
(文帝賦看斜暉之度寮徐陵詩岸水帶斜暉)野客巢由指翠微(杜審言詩宴遊成野客杜)
(甫詩野客茅茨小高士傳巢父聞許由為堯所讓也以為汙乃臨池而洗耳爾雅山未及上曰翠微疏未及頂)
(上在傍坡陀處名翠微一云山氣肯縹色曰翠微)别酒稍酣乘興去(梁武帝詩緩客承别)
(酒潘岳賦酒酣徒擾樂闋日移世說王子猷居山隂大雪夜忽憶戴安道乘興棹舟經宿方至既造門而返或)
(問之口乘興而來興盡而返何必見安道耶)知君不羨白雲歸(杜甫詩知君未愛春湖色)
(蘇頲詩不羨乘槎雲漢邊鮑照詩日落嶺雲歸宋之問詩不見白雲歸)
送趙冽歸襄陽(一統志襄周榖鄾盧羅郡之地春秋時屬楚秦為南郡南陽郡)
(地漢末劉表為荆州刺史徙置襄陽縣魏始置襄陽郡治宜城以地在襄水之陽故名)
斗酒忘言良夜深(古詩斗酒相娱樂楊惲書烹羊炮羔斗酒自勞莊子言者所以在意得意)
(而忘言蘇武詩芬馨良夜發常建詩冷然夜遂深白露沾人袂)紅萱露滴鵲驚林(說文萱忘)
(憂草也羣芳譜萱有春花夏花秋花冬花四季色有黃白紅紫麝香數種杜甫詩草露滴秋根酉陽雜俎蒟蒻)
(根大如椀至秋葉滴露隨滴生苗王維詩鵲驚秋樹葉頻飛)欲知别後思今夕(張謂詩别)
(後相思復何益詩今夕何夕見此良人又樂酒今夕君子維宴)漢水東流是寸心(李白詩功)
(名富貴若長在漢水亦應西北流莊子海不辭東流大之至也陸機文賦吐滂沛乎寸心杜甫詩心折此時無)
(一寸)
韋應物
答東林道士
紫閣西邊第幾峯(長安志終南山有紫閣峯通志紫閣白閣黃閣三峯俱在圭峯東紫閣旭)
(日照之爛然而紫)茅齋雪後虎行蹤(南史劉善明傳善明質素不好聲色所居茅齋斧木)
(而已徐陵詩狹徑長無跡茅齋本自空晉書王徽之傳夜雪初霽月色清朗舊廬山記山有一虎未嘗傷人時)
(見行跡謂之遊山虎)遥看黛色知何處(梁簡文帝詩遥看官佛圖帶璧復垂珠鮑照書從嶺)
(而上盡作金光半山以下純為黛色何遜聯句臨橋看黛色庾信樂府不知何處天邊)欲出山門
尋暮鐘(江總詩空林徹夜鐘杜甫詩一老猶鳴日暮鐘)
春思
野花如雪繞江城(江總詩野花不識采旅竹本無行謝朓詩花枝聚如雪何遜聯句昔去雪)
(如花今來花似雪又梅花詩枝横却月觀花繞凌雲臺)坐見芳年憶帝京(齊南平王鑠詩)
(芳年有花月梁簡文帝詩芳年畱帝賞漢武故事帝行幸河東祠后土顧視帝京欣然中流與羣臣宴甚歡乃)
(作秋風辭曹植樂府在昔懷帝京日昃不敢寧)閶闔曉開凝碧樹(張衡西京賦表嶤關於閶)
(闔注天冇紫微王者象之宫門名曰閶闔立闕以為表丘遲詩詰旦閶闔開馳道聞鳳吹)曾陪鴛鷺
聽流鶯(隋書音樂志懷黃綰白鴛鷺成行梁簡文帝文運謐時平鵷鷺咸脩其文德沈約詩開花己匝)
(樹流鶯復滿枝)
滁州西澗(一統志隋改南譙州為滁州因滁水為名又西澗在滁州城西俗名烏上)
(河)
獨憐幽草澗邊生(蕭子暉草賦有間居之蔓草獨幽隠而羅生謝靈運詩池塘生春草詩于)
(以采蘋南澗之濱)上有黃鸝深樹鳴(禽經倉鶊黧黃之鳥也注今謂之黃鸝是也何遜詩)
(黃鸝隠葉飛阮瑀苦雨行深樹猶沾裳)春潮帶雨晚來急(抱朴子春日居東宿天高一萬)
(五千里故春潮漸起也番禺記晨潮下晚潮上謂之沓潮庾肩吾詩雲甍猶帶雨)野渡無人舟
自横(陸機詩行行遂己遠野曠塗無人庾信賦渡臨晉而船横楊炯賦桂舟横兮蘭枻觸)
韓翃
漢宫曲
五柞宫中過臘看(漢書揚雄傳武帝廣開上林南至宜春鼎湖御宿昆吾旁南山西至長楊)
(五柞周袤數百里三輔黃圖五柞宫漢之離宫也宫中有五柞樹因以為名風俗通禮傳曰夏曰嘉平殷曰清)
(祀周曰大蜡漢改曰臘臘者獵也言田獵取禽獸祀其祖先也)萬年枝上雪花殘(晉宫闕名)
(華林園有萬年樹十四枝謝朓詩風動萬年枝何遜詩庭花枝上發韓詩外傳凡草木之花多五出雪花獨六)
(出陳叔達詩雪花聯玉樹徐陵詩雪色故年殘)綺窗夜閉玉堂靜(夏侯惠景福殿賦仰觀綺)
(窗周覽菱荷左思蜀都賦開高軒以臨山列綺窗而瞰江三輔黃圖未央宫冇殿閣三十二椒房玉堂在其中)
(班固西都賦金華玉堂白虎麒麟)素綆朝穿金井寒(古樂府後園鑿井銀作牀金瓶素綆)
(汲寒漿西征記太極殿上有金井博山轆轤交龍負山於井上吴均詩玉欄金井牽轆轤)
贈張千牛(唐書百官志左右千牛衛上將軍各一人大將軍各一人將軍各二人掌)
(侍御及供御兵仗)
蓬萊闕下是天家(雍錄龍朔二年脩大明宫改名蓬萊宫取殿後蓬萊池名也論衡鳳凰麒)
(麟須獻闕下梁武帝詩照曜雙闕下獨斷天子以天下為家故稱天家)上路新迴白鼻騧
(漢書枚乘傳游曲臺坐上路不如朝夕之池陸瑜樂府誰家玉顔窺上路李白詩銀鞍白鼻騧綠地障泥錦廣)
(韻騧黃馬黑喙)急管晝催平樂酒(鮑照白紵詞催絃急管為君舞吴均詩聞君吹急管相思)
(雜採蓮曹植名都篇歸來宴平樂美酒斗十千注平樂觀名)春衣夜宿杜陵花(張正見詩)
(櫂舉濕春衣江總詩轉袖花紛落春衣共有芳岑參詩夜宿月近人漢書宣帝紀元康元年更名杜縣為杜陵)
(宋之問詩杜陵城北花應滿)
題玉真觀李秘書院(唐書景雲元年作金仙玉真觀)
白雲斜日影深松(陶潛詩青松夾路生白雲宿詹端庾肩吾詩去影背斜日鮑照詩松色隨)
(野深岑參詩秋殿隠深松)玉宇瑶壇知幾重(唐明皇詩玉宇開花萼張協七命春椒塗於瑶)
(壇駱賓王詩青山幾萬重)把酒題詩人散後(杜甫詩把酒從衣濕又把酒宜深酌題詩好細)
(論盧照隣詩客散同秋葉)華陽洞裏有疎鐘(陶弘景舊館壇碑此山本號句曲其下第八洞)
(宫名曰金壇華陽之天梁書陶弘景傳上表辭禄止於句曲山自號華陽隠居釋慧淨詩風度隠疎鐘)
沈佺期
和聖製幸韋嗣立莊應制(唐書韋嗣立傳字延構帝顧待甚渥營别)
(第驪山鸚鵡谷帝臨幸命從官賦詩)
東山朝日翠屏開(謝靈運詩偶與張邴合久欲還東山阮籍詩五色曜朝日孫綽賦摶壁立)
(之翠屏江淹賦翠屏環合)北闕晴空綵仗來(史記高祖紀蕭丞相營作未央宫立東闕北闕)
(班固賦北闕甲第當道直啟高嶠詩晴空蕩日華唐書儀衛志天子升路左右金吾衛將軍循仗檢校各二人)
(執䂍矟騎從)喜遇天文七曜動(易觀乎天文以察時變梁昭明啟莫測天文徒觀玉府榖)
(梁傳七曜為之盈縮注日月五星陸雲文應慶二儀協靈七曜)少微今夜近三台(史記天官)
(書少微四星在太微南北列第一星處士也第二星議士也第三星博士也第四星大夫也晉書天文志三台)
(六星兩兩而居起文昌列抵太微西近文昌二星曰上台次二曰中台東二星曰下台)
宋之問
送司馬道士遊天台(唐書司馬承楨傳字子微洛州温人徧遊名山廬天)
(台不出武后嘗召之未幾去睿宗復起之續仙傳司馬承禎隠居天台山玉霄峯號白雲)
(子唐睿宗嘗召見既歸朝士賦詩送之)
羽客笙歌此地違(王褒詩羽客屢相逢楊素詩臨素望羽客鮑照詩笙歌待明發唐太宗詩)
(一朝辭此地四海遂為家)離筵數處白雲飛(陸瑜琴賦引黃鶴兮參離筵庾信詩念此離筵)
(促後漢書薊子訓傳薊子訓有神異之道去之日惟見白雲騰起從旦至暮如是數十處吴均詩簷上白雲飛)
蓬萊闕下時相憶(唐書地理志大明宫貞觀八年置高宗改曰蓬萊宫班固詩上書詣闕下)
(古樂府下有長相憶梁武帝樂府知我心相憶)桐柏山頭去不歸(雲笈七籖天台赤城山桐)
(栢王真人所理上應台宿故名天台陶潛歸去來辭歸去來兮田園將蕪胡不歸)
賀知章
回鄉偶書
少小離鄉老大回(急就篇注幼者少小之次曹植樂府少小去鄉邑陳賀力詩此處離鄉客)
(古樂府老大徒傷悲)鄉音難改鬢毛衰(北史裴讓之傳唯此家兄弟全無鄉音岑參詩鬢毛)
(颯已蒼周書王褒傳年事遒盡容髮衰謝)兒童相見不相識(亢倉子兒童之所喜耆耋之所)
(非詩無幾相見關尹子二幼相好及其壯也相遇則不相識)笑問客從何處來(王冑詩問)
(此何鄉客占詩客從遠方來庾信詩不知何處天邊)
二
離别家鄉歲月多(占詩上言長相思下言久别離北史房陵王傳非厭家鄉願為羈旅魏文)
(帝樂府歲月如馳)近來人事半消磨(阮籍詩人事多盈冲棗據詩人事足為多宋書顧凱)
(之傳石雖可毁堅不可消丹雖可磨赤不可滅)唯有門前鏡湖水(陶潛詩舫舟蔭門前唐書)
(隠逸傳賀知章大寶初請為道士還鄉里詔許之以宅為千秋觀而居又求周宫湖數頃為放生池有詔賜鏡)
(湖剡川一曲)春風不改舊時波(王儉詩春風本自奇江淹别賦春水渌波)
王翰
凉州詞(樂苑凉州宫詞曲開元中西凉府都督郭知運所進也)
蒲萄美酒夜光杯(史記大宛傳宛左右以蒲萄為酒富人藏酒至萬餘石魏文帝與吴質書)
(蒲萄當末夏及秋釀以為酒甘于麴糵禮記湛諸美酒十洲記周穆王時西域獻夜光常滿杯張正見詩酒泛)
(夜光杯)欲飲琵琶馬上催(江淹賦置酒欲飲悲來填膺釋名琵琶馬上所鼓也推手前曰)
(琵引手却曰琶顔延之王昭君辭序昔公主嫁烏孫令琵琶馬上作樂以慰其道路之思其送明君亦必爾也)
(張正見詩良時不可再騶馭欝相催)醉卧沙場君莫笑(史記高帝紀高祖常從王媪武負貰)
(酒醉卧王屮頭陀寺碑炎區九譯沙場一候顧野王詩莫笑人來最落後)古來征戰幾人回
(史記項羽本紀贊近古以來未嘗有也蔡琰十八拍疆場征戰無時歇張說詩古來相送處凡得幾人還)
李白
長門怨(漢書外戚傳孝武陳皇后長公主嫖女也檀寵驕貴十餘年而無子元光五年)
(罷退居長門宫)
天迴北斗挂西樓(左思蜀都賦望之天迴詩維北有斗史記天官書北斗七星所謂璇璣玉)
(衡以齊七政庾肩吾詩織女入西樓)金屋無人螢火流(漢武故事帝年四歲立為膠東王長)
(公主抱置膝上問曰兒欲得婦否曰欲得指其女阿嬌好否對曰好若得阿嬌作婦當作金屋貯之易閴具無)
(人詩熠燿宵行注熠燿螢火也)月光欲到長門殿(詩月出之光司馬相如長門賦懸明月以)
(自照兮徂清夜于洞房庾信詩今夜長門月應如晝日明)别作深宫一段愁(國策居深宫之)
(中說苑入則撞鐘擊鼓於深宫之中李䇼詠雲詩散作五般色凝為一段愁)
山中問答
問余何意栖碧山(吴均詩問余何意别答言倦遊歸古詩何意出此言江淹詩遊豫碧山深)
(莊子豐狐文豹棲于山)笑而不答心自閒(列子仲尼笑而不答世說殷中軍嘗至劉尹所)
(清言良久殷理小屈遊詞不己劉亦不復答王融詩心閒地能隙)桃花流水窅然去(一統)
(志桃花巖在白兆山唐李白讀書處王褒詩桃花流水沒河橋庾信詩春舟鸚鵡色流水桃花香晉書隠逸傳)
(長往邈而不返)别有天地非人間(江總詩别有仙姬入吹臺易天地定位列子化人之宫構)
(以全銀絡以珠玉皆非人間之有高士傳宗測少靜退不樂人間)
陪族叔刑部侍郎曄及中書賈舍人至遊洞庭
(唐書百官志刑部侍郎一人正四品又宰相世系趙郡李氏中書侍郎真十四傳至曄乂)
(百官志中書省舍人六人正五品又賈曾傳子至字幼隣從明皇幸蜀拜起居舍人知制)
(誥歴中書舍人荆州記青草湖一名洞庭湖)
洞庭湖西秋月輝(湖孰姑曲仲姑居湖西陶溍詩叩枻新秋月顧愷之詩秋月揚明輝)瀟
湘江北早鴻飛(山海經洞庭之山帝之二女居之是常遊于江淵澧沅之風交瀟湘之淵曹植)
(詩朝遊江北岸夕宿瀟湘沚詩鴻飛遵渚後漢書逸民傳序鴻飛冥冥弋者何簒焉)醉客滿船歌
白紵(魏志徐邈傳平日醉客謂酒清者為聖人濁者為賢人易林側弁醉客張九齡詩薄暮津亭下餘花)
(滿客船鮑照啟被教作白紵舞歌詞謹竭庸陋裁為四曲又詩古稱渌水今白紵)不知霜露入
秋衣(詩不識不知左傳蒙犯霜露說苑孺子操彈於後園露沾其衣沈約詩霜露日沾衣)
登廬山五老峯(周景式廬山記匡裕周威王時生而神靈廬于此山世稱廬君)
(故山取號焉潯陽記山北有五峯于廬山最為峻極其形如河中虞鄉縣五老之形故名)
廬山東南五老峯(遠法師廬山記東南有香爐山孤峯秀起游氣籠其上則氛氲若烟周景)
(式廬山記東南隠諸嶺不得駢屬)青天削出金芙蓉(莊子絶雲氣負青天列子至人者上)
(闚青天江淹江上之山賦嵯峨兮嵒㟧如斵兮如削孔德紹行經太華詩疎峯起蓮葉劉楨詩芙蓉發其華)
九江秀色可攬結(支曇諦廬山賦縈以三湖帶以九江王融詩五芝多秀色劉孝綽詩是日)
(青春獻林塘多秀色漢逸詩陽春被惠澤枝葉可攬結吴均詩春草可攬結)吾將此地巢雲
松(論語吾將仕矣左傳吾將使獲也佐吾子王羲之蘭亭序此地有崇山峻嶺茂林脩竹南史宗測傳眷戀)
(雲松輕迷人路)
王昌齡
長信秋詞(樂府作長信怨漢書外戚傳趙氏姊弟驕妒班倢行求奉養太后長信宫)
金井梧桐秋葉黃(吴均詩玉闌金井牽轆轤詩梧桐生矣于彼朝陽梁書王僧孺傳秋葉晚)
(傷雜黃紫而俱墜梁昭明詩别前秋葉落)珠簾不捲夜來霜(陳書皇后傳至德二年起臨春)
(結綺望仙三閣外施珠簾内有寶牀寶帳庾信詩玉押珠簾捲梁昭胡詩寒風催夜霜)熏籠玉枕
無顔色(劉遵詩藍帕覆熏籠拾遺記咸熙二年檢寶庫中得玉虎頭枕單池國所獻江淹倡婦自悲賦)
(玉玦歸無色)卧聽南宫清漏長(晉書郗超傳謝安王坦之嘗詣桓溫論事温令超帳中卧)
(聽之沈炯詩複道度南宫謝朓賦忘清漏之不緩惜曉露之方晞)
閨怨
閨中少婦不曾愁(梁武帝詩閨中女下機史記滑稽傳東方朔用所賜金帛取少婦于長安)
(中郭子王安期初過江登瑯琊山歎曰我由來不愁今日直欲愁)春日凝籹上翠樓(詩春)
(日遲遲鮑照詩搖蕩春風媚春日謝偃詩青樓綺閣己含春凝籹艷粉復如神薛道衡詩峩峩樓上籹李尤賦)
(成岧嶤之翠樓)忽見陌頭楊柳色(王褒詩遥聞陌頭採桑曲詩楊柳依依蕭子顯詩楊柳千)
(條共一色)悔教夫壻覓封侯(梁簡文帝詩夫壻恒相伴庾信詩今年喜夫壻新拜羽林郎後)
(漢書班超傳嘗投筆歎曰大丈夫當立功異域以取封侯安能久事筆硯間乎王績詩學劍覓封侯)
采蓮曲(南史羊侃傳侃善音律自造采蓮棹歌兩曲甚有新致)
吴姬越艷楚王妃(王勃採蓮曲徘徊蓮浦夜相逢吴姬越女何丰茸沈約詩楚妃思欲絶庾)
(信詩遊徑召楚妃)爭弄蓮舟水濕衣(沈君攸歌蓮舟泛浪華張正見詩櫂舉濕春衣)來
時浦口花迎入(祖孫登采蓮詩人來間花影何遜詩浦口望斜月庾信詩風逆花迎面)采
罷江頭月送歸(古樂府江南可采蓮宋之問詩柳雙曲江頭蕭子範詩蓮舟拂芰歸)
觀獵
角鷹初下秋草稀(本草鷹以膺擊故謂之鷹其頂有毛角故曰角鷹孫楚詩零雨沾秋草)
鐵驄抛控去如飛(爾雅注青毛黑毛相雜者名駽今之鐵驄也詩抑罄控忌注止馬曰控夏)
(侯湛獵兔賦馬釋控以長騁漢書袁盎傳乘六飛注六飛言馬之疾若飛也)少年獵得平原
兔(北史裴果傳果從軍征討常乘黃驄馬先登陷陣時人號為黃驄少年王隠晉書魏舒性好射每獵大獲)
(司馬相如上林賦馳丘陵下平原莊子蹄者所以在兔得兔而忘蹄)馬後横捎意氣歸(王績)
(詩獵馬帶禽歸史記晏子傳意氣洋洋甚自得也)
送朱越
遠别舟中蔣山暮(蘇武詩黃鵠一遠别千里顧徘徊左傳公使陽處父追之及諸河則在舟)
(中矣金陵圖經吴大帝為蔣子文立廟於鍾山封蔣侯因避祖諱改鍾山為蔣山)君行舉首江
南路(張九齡詩君今海嶠行荀說文以天之高而不敢舉首史記貨殖傳注高帝所置江南者丹陽也柳)
(惲江南曲日落江南春)薊門秋月隠黃雲(一統志薊丘在舊燕城西北隅即古薊門也陶)
(潛詩叩枻新秋月江淹去故鄉賦平原晚兮黃雲起)期向金陵醉江樹(唐書地理志武德八)
(年更歸化曰金陵丹陽記秦始皇埋金玉雜寶以厭天子氣故名金陵謝朓詩雲中辨江樹宋之問詩江樹遠)
(含情)
岑參
封大夫破播仙凱歌(岑參送封大夫出師西征序天寶中匈奴回紇寇邊)
(踰花門略金山烟塵相連侵軼海濱天子於是授鉞常清出師征之及破播仙奏捷獻凱)
(參乃作凱歌云)
漢將承恩西破戎(鮑照詩擁旄為漢將晉書劉弘傳贊和季承恩建旟南服王臺卿詩承恩)
(奉教義方當弘受持書西戎即叙張九齡詩欣君震遠戎)捷書先奏未央宫(王勃文望神都)
(而獻捷漢書高帝紀蕭何治未央宫注未央殿雖南向而丄書奏事謁見之徒皆詣北闕)天子預開
麟閣待(後漢書爰延傳天子尊無為上故天以為子漢書蘇武傳甘露三年單于始入朝上思股肱之)
(美迺圖其人於麒麟閣法其形貌署其官爵姓名凡十一人庾信長孫儉碑既畫雲臺乃題麟閣)祗今
誰數貳師功(後漢書禰衡傳餘子碌碌莫足數也漢書李廣利傳太初元年以廣利為貳師將軍)
(發屬國六千騎及郡國惡少年數萬人以往期至貳師城取善馬故號貳師將軍)
二
官軍西出過樓蘭(禮記班朝治軍涖官行政左傳成軍以出漢書西域傳鄯善國本名樓蘭)
(去陽關千六百里俆悱詩占兵出細柳轉戰向樓蘭)營幕傍臨月窟寒(庾信啟張幕全韓連)
(營上地王褒從軍行將幕恒臨斗張九齡詩自然來月窟何用刺樓蘭)蒲海曉霜凝馬尾
(漢書西域傳蒲昌海一名鹽澤其水亭居冬夏不增減沈炯詩連鑣渡蒲海虞世南詩蒲海廣難依謝靈運詩)
(曉霜楓葉丹阮籍詩凝霜被野草後漢書公孫述傳述潛遣奇兵出吴漢軍後襲擊破漢漢墮水緣馬尾得出)
蔥山夜雪撲旌竿(漢書西域傳西則限以蔥嶺注蔥嶺其山高大上悉生蔥故以名焉沈佺)
(期詩蔥山鐵勒隈張正見詩含冰踏馬足雜雨凍旗竿崔湜詩霜氣下旌竿)
三
鳴笳疊鼓擁回軍(魏文帝與吴質書從者鳴笳以啟路吴邁遠詩鳴笳墮飛禽謝朓鼓吹曲)
(凝笳翼高蓋疊鼓送華輈韓休詩疊鼓搖邊吹顔延之詩今來後歸軍)破國平蕃昔未聞
(史記准隂侯傳敵國破謀臣亡唐書吐蕃傳吐蕃本西羌屬蓋百有五十種散處河湟江岷間李陵答蘇武書)
(此天下所希聞古今所未冇也)丈夫鵲印搖邊月(左傳吾淺之為丈夫也吴質詩慷慨自俛)
(仰庶幾烈丈夫搜神記張影為梁相冇山鵲飛翔化為圓石影椎破之得一金印其文曰忠孝侯印王勃文鵲)
(印蟬簪金社發公侯之始駱賓王詩賴有邊城月常伴客旌懸)大將龍旗掣海雲(史記淮隂)
(侯傳平旦信建大將之旗鼓鼓行出井陘口周禮春官司常掌九旗之物名交龍為旗滕彦將旗銘龍旗所指)
(八表澄清吴均詩車中旌拂雲盧照隣賦雲覆海而沈沈)
四
日落轅門鼓角鳴(鮑照詩日落嶺雲歸周禮天官掌舍設車宫轅門陶翰詩將軍闢轅門耿)
(介當風立諸葛亮軍令始出營豎矛戟舒旛旗嗚鼓角阮籍詩旗幟何翩翩但聞金鼓鳴張正見詩空林漢鼓)
(鳴)千羣面縳出蕃城(梁武帝書銳卒萬計鐵馬千羣南史梁元帝紀結隊千羣持戟百萬)
(左傳許男面縳銜璧鮑照詩汗馬出長城)洗兵魚海雲迎陣(說苑武王伐討風霾而乘以大)
(雨王曰天洗兵也魏武帝兵要大將之行雨濡衣冠是謂洗兵唐書李光弼傳李國臣力能抉關以折衝從收)
(魚海五城遷中郎將孔稚圭表沿江入漢雲陣萬里盧照隣詩隴雲朝結陣)秣馬龍堆月照
營(詩之子于歸言秣其馬左傳鄭穆公使視客館則束載厲兵秣馬矣漢書西域傳樓蘭國最在束陲近漢)
(當白龍堆駱賓王詩行月似依營)
虢州後亭送李判官使赴晉絳(唐書地理志河南道虢州弘農)
(郡本虢郡又河東道晉州平陽郡本臨汾郡絳州絳郡)
西原驛路挂城頭(水經注汾水又西逕清原城北一統志太原縣唐徙治汾水北山移文馳)
(烟驛路勒移山庭杜審言詩北斗挂城邊)客散紅亭雨未休(盧照隣詩客散同秋葉蘇頤詩)
(聚散同行客孫逖詩公府西巖下紅亭間白雲宋之問詩江雨入庭飛)君去試看汾水上
白雲猶似漢時秋(宋之問詩君看水上芙蓉色水經注汾水出太原汾陽縣北管涔山漢武)
(故事帝行幸河東祀后土顧視帝京忻然中流與羣臣飲宴乃自作秋風辭曰秋風起兮白雲飛草木黃落兮)
(雁南歸又曰汎樓船兮濟汾河横中流兮揚素波庾信詩新秋似舊秋)
草堂村尋人不遇
數株垂柳欲依依(南史張緒傳劉悛之為益州獻蜀柳數株枝條甚長狀若絲縷梁簡文帝)
(詩垂柳復垂楊詩楊柳依依庾信賦昔年垂柳依依漢南庾信詩園柳始依依)深巷斜陽暮鳥
飛(陶溍詩狗吠深巷中梁簡文碑夕陽斜影俱成拂鏡之暉蕭子隆詩初松切暮鳥新楊催曉風歸去來辭)
(鳥倦飛而知還何遜詩日夕飛鳥還)門前雪滿無行迹(陶溍詩舫舟蔭門前梁元帝詩門前)
(楊柳亂如絲晉子夜冬歌塗澁無人行冒寒往相覓若不信儂時但看雪上迹張協詩溪壑無人迹張載詩房)
(櫳無行迹)應是先生出未歸(儀禮士冠禮遂以摯見于卿大夫鄉先生戰國策梧下先生魏)
(之隠士人王孫賈毋曰汝暮出而不還則吾倚閭而望)
寄孫山人
新林二月孤舟還(一統志新林浦在江寧府西南二十里一名新林港江淹詩江南二月春)
(庾信春賦二月楊花飛上路歸去來辭或命巾車或棹孤舟謝靈運詩孤舟有超越朱超道詩孤舟無四隣)
水滿清江花滿山(水經注聖女陂水無耗竭湛然清滿楚辭憑崑崙以澂霧兮隠岷山以清)
(江盧照隣詩風月清江夜山水白雲朝鮑泉詩新花滿新樹隋煬帝詩暮江平不動春花滿正開鮑照詩滿山)
(又填谷)借問故園隠君子(陸機詩借問子何之虞炎詩方掩故園扉史記老子隠君子也)
(庾信詩白石仙人芋青林隠士松)時時來往住人間(史記司馬相如傳長卿時時著書列)
(子獨來獨往獨出獨入任昉詩江湖忽來往)
高適
塞上聽吹笛
雪淨胡天牧馬還(宋之問詩廣庭憐雪淨述異記漢武帝湖中牧馬處至今野草皆冇嚼嚙)
(之狀庾信文偃師張幕河陽牧馬漢書李廣利傳軍還至玉門者萬餘人馬千餘匹)月明羌笛戌
樓間(魏武帝詩月明星稀庾信賦關山唯月明風俗通笛長二尺四寸七孔其後又有羌笛說文笛七孔)
(角也羌笛三孔馬融長笛賦近世雙笛從羌起梁元帝詩旅泊依邨樹江槎擁戌樓庾信詩戌樓侵嶺路)借
問梅花何處落(張協詩借問此何時蝴蝶飛南園晉子夜歌梅花落己盡柳花隨風散庾信詩)
(新芳花柳徧何處不宜春樂府解題梅花落笛中曲也自宋鮑照以下常為之)風吹一夜滿關
山(梁簡文帝詩春風吹梅畏落盡蕭慤詩暮風吹竹起史記劉敬傳輕騎一日一夜可至秦中江總詩分手)
(關山長庾信詩關山負雪行河水乘冰渡)
綦毋潛(字季通荆南人開元十四年登進士第由宜夀尉入為集賢待制遷右拾遺)
過上人蘭若(釋氏要覽梵言阿蘭若唐言無諍一云閒靜處廣韻若人者切孟浩)
(然詩問法尋蘭若)
山頭禪室掛僧衣(紫騮馬歌辭高高山頭樹謝靈運賦傍危峯立禪室李白詩鷫鸘裘在錦)
(屏上自君一掛無由披五燈會元世尊告迦葉吾將金縷僧伽黎衣傳付于汝)窗外無人谿鳥
飛(隂鏗詩窗外落暉紅易閴其無人元行恭詩還似無人處幽蘭入雅琴淮南子鳥飛而高魚動而下賀循)
(詩好鳥和鳴枝上飛)黃昏半在山下路(淮南子日至虞淵是曰黃昏楚辭曰黃昏以為期兮)
(易山下出泉鮑照書半山以下純為黛色駱賓王詩山路猶南屬河源自北流)却聽鐘聲來翠
微(徐陵諫深法師罷道書聽鐘聲而致敬庾信詩金鞍上翠微尹式詩雲薄鱗逾細山高翠轉微)
元結
欸乃曲(本集注大歴初結為道州刺史以軍事詣都使還州逢春水舟行不進乃作此)
(曲令舟子唱之以取適於道路云演繁露元次山欸乃曲五章全是絶句如竹枝之類其)
(謂欸乃者殆舟人於歌聲之外别出一聲以互相其歌也耶宋黃山谷云欸乃音媪靄湘)
(中節歌聲)
十里楓林烟雨深(庾信詩十里木繭香阮籍詩湛湛長江水上冇楓樹林張協詩騰雲似涌)
(烟密雨如散絲鮑照詩烟雨交將夕)無朝無暮有猿吟(管子日有朝暮夜有晨昏謝朓詩山)
(暝孤猿吟江淹賦猿之吟兮日光迥陳後主詩風巖朝藥落霧嶺晚猿吟)停橈靜聽曲中意
(陳子昂詩停橈問土風廣韻橈楫也劉伶酒德頌靜聽不聞雷霆之聲鮑照詩靜聽無聞極視不見庾肩吾詩)
(聽曲慙迴顧)好是雲山韶濩音(禮記山川出雲蔡琰十八拍雲山萬里兮歸路遐左傳吳)
(公子札來聘見舞韶濩者曰聖人之弘也注韶濩殷湯樂也)
劉長卿
送李判官之潤州行營(通典唐有採訪及節度使採訪使冇判官二人)
(一統志鎮江府隋開皇中置潤州大業初州廢唐初復置潤州治丹徒)
萬里辭家事鼓鼙(漢書班超傳相者曰生燕領虎頭飛而食肉此萬里侯相也魏文帝詩將)
(適萬里道鮑照詩我初辭家從軍僑榮志溢氣干雲霄禮記君子聽鼓鼙之聲則思將帥之臣說文鼙騎鼓也)
金陵驛路楚雲西(丹陽記秦始皇埋金玉雜寶以厭天子氣故名金陵謝朓入朝曲金陵帝)
(王州孔稚圭北山移文馳烟驛路宋王高唐賦楚襄王與宋玉游于雲夢之臺望高唐之觀其上獨冇雲氣玉)
(曰所謂朝雲者也)江春不肯留行客(李嶠詩霞滿蜀江春世說衛江州在潯陽有知舊投)
(之都不料理惟餉王不留行一片楚辭長袂拂面善留客些潘岳詩迢迢遠行客)草色青青送
馬蹄(江淹别賦春草碧色春水綠波又詩草色歛窮水古詩青青河畔草鬱鬱園中柳曹植詩俯身散馬)
(蹄吴均詩青莎沒馬蹄)
瓜州驛送梁郎中(一統志瓜州鎮在揚州府城南四十里蓋揚子江之沙磧)
(其狀如瓜)
渺渺雲山去幾重(吴均詩白雲方渺渺王臺卿詩誰言非勝境雲山獨在兹虞茂詩關山多)
(道里相接幾重愁)依依獨聽廣陵鐘(李陵書望風懷想能不依依韓非子獨聽者為聰庾)
(信詩獨聽竹林鐘史記五宗世家江都王建國除地入於漢為廣陵郡一統志揚州府漢武帝時名廣陵國唐)
