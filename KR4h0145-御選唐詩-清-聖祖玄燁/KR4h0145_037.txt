欽定四庫全書
御選唐詩卷二十八
七言絶句
明皇帝
過大哥山池題石壁(張九齡勅賜寧王池宴詩序開元二年上幸寧王第)
(叙家人禮上曰大哥好作主人阿瞞但謹為上客)
澄潭皎鏡石崔嵬(謝靈運賦潭結綠而澄清謝朓詩方池含積水明月流皎鏡沈約詩洞澈)
(隨深淺皎鏡無冬春詩陟彼崔嵬蔡邕九疑山碑登此崔嵬托靈神仙)萬壑千巖暗綠苔
(晉書顧愷之傳人問以會稽山川之狀愷之云千巖競秀萬壑爭流鮑照詩千巖狀岨積萬壑勢縈迴古今注)
(苔或紫或青一名綠錢一名綠蘚沈約詩清源泛綠苔)林亭自有幽貞趣(王勃序戲馬凌)
(空狎林亭而半反宋之問詩林亭春未闌陶潜詩有客賞我趣每每過林園沈烱賦矧幽庭之閒趣具春物之)
(芳華)况復秋深爽氣來(王由禮鳴蟬詩秋深響自清駱賓王詩秋爽帶池凉晉書王徽之傳)
(西山朝來致有爽氣唐太宗詩爽氣澄蘭沼)
題梅妃畫真(梅妃外傳江妃名采蘋善屬文自比謝女所居悉種梅樹上以其所)
(好戲名梅妃)
憶昔嬌妃在紫宸(蔡琰胡笳十八拍傷今感昔兮三拍成世說潘岳謂孫秀曰孫令猶憶疇)
(昔周旋否梁簡文帝詩負態動餘嬌爾雅妃嫓也對也唐會要龍朔三年四月始御紫宸殿聽政李燈詩覃恩)
(降紫宸)鉛華不御得天真(曹植洛神賦芳澤無加鉛華弗御陶弘景詩鉛華沈照帳孤明)
(莊子真者所以受於天也)霜綃雖似當時態(魏文帝詩絹綃白如雪張衡定情賦斷當時而)
(呈美冠百匹而無雙宋玉神女賦志態横出不可勝記曹植洛神賦柔姿綽態)爭奈嬌波不顧
人(劉孝綽咏眼詩含嬌&KR1863;己合楚辭娛光渺視目增波曹植洛神賦託微波而通辭詩寧不我顧漢書外戚)
(傳一顧傾人城再顧傾人國)
傀㒦吟(一作梁鍠咏木老人作樂府雜錄傀㒦子起漢祖平城之圍其城一面即冒頓)
(妻閼氏兵強於三面陳平訪知閼氏妒忌造木偶人運機舞埤間閼氏望見謂是生人慮)
(下城冒頓必納遂退軍)
刻木牽絲作老翁(晉書輿服志指南車刻木為仙人衣羽衣立車上逸人傳丁蘭刻木為人)
(埤雅今人乘風放紙鳶鳶輒引絲而上魏文帝書已成老翁但未頭白耳沈炯詩道邊一老翁)雞皮鶴
髮與真同(列仙傳夏姬得道雞皮三少庾信竹杖賦鶴髮雞皮蓬頭歴齒西京雜記畫工有毛延夀)
(為人形醜好老少必肖其真)須臾弄罷寂無事(阮瑀賦子情悦其美麗無須臾而有忘魏)
(文帝典論余於他戲弄之事少所喜)還似人生一夢中(漢書魏豹傳人生一世間如白駒過)
(隙郭璞詩人生如寄莊子且有大覺而後知其大夢也)
德宗皇帝
九日絶句
禁苑秋來爽氣多(班固西都賦西郊則有上囿禁苑林麓藪澤陂池顔延之詩夕帳亭皋晨)
(儀禁苑古楊白花詞春去秋來雙燕子杜甫詩高秋爽氣相鮮新)昆明風動起滄波(漢書)
(武帝紀發謫吏穿昆明池社甫詩昆明池水漢時功南史蕭子顯傳風動春朝月明秋夜楚辭與汝遊兮九河)
(衝風起兮揚波王儉碑文鼔棹則滄波振蕩)中流簫鼓誠堪賞詎假横汾發
棹歌(漢武帝秋風辭泛樓船兮濟汾河横中流兮揚素波簫鼔鳴兮發棹歌水經汾水出太原汾陽縣北)
(管涔山三輔黃圖昆明池中有龍首船常令宫女泛舟池中作棹歌雜以鼓吹丘遲詩棹歌發中流)
趙彦伯
從宴桃花園詠桃花應制
紅萼競然春苑曙(謝靈運詩山桃發紅萼鮑照白紵曲含桃紅萼蘭芽紫梁簡文帝詩林間)
(花欲然張正見桃賦花然樹色庾信春賦宜春苑中春已歸虞世南詩春苑月徘徊)䒠茸新吐御
筵開(司馬相如賦羅䒠茸之游樹兮離樓梧而相撐梁武帝樂府䒠茸臨紫桂梁簡文帝咏桃詩初桃麗)
(新采照地吐其芳宋之問詩岩花應待御筵開)長年願奉西王宴(管子導血氣以求長年江)
(淹詩漢武願長年劉憲詩願奉宸遊億萬年穆天子傳天子觴西王母於瑶池之上武帝内傳七月七日王母)
(至自設天厨又命侍女設桃果須臾以玉盤盛桃七顆以呈王母以四顆與帝三顆自食)近侍慚無
方朔才(沈約安陸王碑爰自近侍式贊權衡漢書東方朔傳朔字曼倩武帝徵舉方正賢良文學才力)
(之士朔來上書上令待詔公車漢武故事東郡獻短人呼東方朔至短人指朔謂上曰西王母種桃三千年結)
(子此兒己三過偷之矣梁昭明太子錦帶書三冬勤學慕方朔之雄才陶潜詩愧我非韓才)
劉憲
奉和聖製遊苑遇雪應制
龍驂曉入望春宫(魏書李平傳雲軒鑾輅行幸有期鳳服龍驂尅駕近日沈約樂遊苑詩沃)
(若動龍驂雜錄望春亭在禁苑東南高原之上舊記多云望春宮一統志望春宫在西安府城東一十里)正
逢春雪舞香風(嵇康琴贊澡以春雪澹若洞泉沈約詩搖絲帶抗紫莖舞春雪雜流鶯古詩繡)
(幕圍香風晉白紵歌舞陽春白日風花香庾信詩春風滿路香)花光併灑天文上(梁簡文帝)
(詩燕來枝益軟風飄花轉光陳後主詩映日花光動迎風香氣來隋煬帝詩颯灑林花落易觀乎天文以察時)
(變潘岳閒居賦窺天文之秘奥)寒氣行銷御酒中(禮記季冬之月命有司出土牛以送寒氣)
(古詩孟冬寒氣至北風何慘慄魏彦深賦薑以取熱酒以排寒曹植樂府御酒停未飲貴戚跪東廂劉孝威詩)
(才人豹尾内御酒屬車中)
徐彦伯(名洪以字行兖州瑕丘人七歲能為文對策高第調永夀尉蒲州司兵參軍屢遷給)
(事中預脩三教珠英由宗正卿出為齊州刺史移蒲州擢脩文館學士工部侍郎歴太子賓客)
上已祓禊渭濱應制(後漢書禮儀志是月上已官民皆絜於東流水曰洗)
(濯祓除蔡邕月令章句三月上已祓禊水濱)
晴風麗日滿芳洲(潘岳閒居賦微雨新晴王羲之蘭亭序惠風和暢謝靈運詩白日麗江皋)
(盧思道上已稧飲詩山泉好風日楚辭九歌采芳洲兮杜若劉孝綽三日曲水宴詩芳洲亘千里遠近光風扇)
雲幕春筵祓錦流(西京雜記成帝設雲帳雲幄雲幕於甘泉紫殿世謂三雲殿邢邵三日華)
(林園詩芳筵羅玉俎激水漾金巵謝朓詩上已惟昔於彼禊流祓穢河滸張樂春疇張正見詩光涵濯錦流)
皆言侍蹕璜溪宴(庾信賦悵從蹕之留歡眷迴鑾之餘舞竹書注文王至於磻溪之水吕尚)
(釣於涯王下趨拜曰望公七年乃今見光景於斯尚立變名答曰望釣得玉璜其文要曰姬受命昌來提撰爾)
(洛鈐報在齊謝靈運侍宴詩禮備朝容樂關夕宴)暫似乘槎天上游(博物志天河與海通)
(有居海濱者年年八月乘槎來去庾信楊柳歌流槎一去上天池袁奭從駕遊山詩天游響仙蹕)
崔液(字潤甫湜之弟工五言詩擢進士第一人湜常呼其小字曰海子我家龜龍也官至殿中)
(侍御史)
上元夜(白帖歲有三元正月十五為上元)
玉漏銅壺且莫催(後漢書律歴志孔壺為漏浮箭為刻孫綽漏刻銘乃制妙漏挈壺是銓梁)
(武帝詩玉壺承夜急蘭膏依曉煎梁簡文帝詩洞門扇未掩金壺漏已催)鐵關金鎖徹明開
(梁簡文帝守東華門開詩落關猶待漏北史赤土國傳金鎖非王賜不得服用離騷吾令帝閽開關兮楊烱宴)
(集序魚鑰則環鎖晨開雍錄唐世以三元放燈放燈之夕即通曉不閉門)誰家見月能閒坐
(鮑照翫月詩始見西南樓纖纖如玉鈎薛道衡詩空庭聊步月閒坐獨臨風)何處聞燈不看
來(吴質與魏太子牋曜靈匿景繼以華燈輦下記先天初上御安福門觀燈太常作樂歌七脩類藁元宵放)
(燈起唐開元間謂天官好樂地官好人水官好燈上元乃三官下降之日故從十四至十六夜放燈後增至五)
(夜)
二
神燈佛火百輪張(涅盤經如來闍維訖收舍利罌置金牀上天人散花奏樂繞城步步燃燈)
(十二里佛名經有三萬億日月燈明佛何遜詩花燈慧火明瓔珞經佛眉像珠火江總詩玉軑輕輪五香散金)
(燈夜火百花開朝野僉載睿宗于安福門外作燈輪高二十丈於燈輪下踏歌三日夜)刻像圖形
七寶裝(迦葉經有一國王子名大精進一比丘於白㲲上畫佛形像持與精進見像心大歡喜沈約像)
(銘序圖妙像於檀香寫遺影於祇樹蕭子良文菩薩志意堅強故得自然宫殿七寶房舍沈約歌行瑶裝映層)
(綺)影裏如聞金口說(指月錄室羅筏城有河名曰金水中流現五佛影楞嚴經清淨在音)
(聞梁昭明太子七契必枉話言敬聆金口)空中似散玉毫光(法華經爾時佛前有七寶塔湧)
(出住在空中三昧經菩薩擲鉢于空中水經注爾時諸神天人側塞空中散天香花劉潛無量夀佛像碑毫散)
(珠輝法華經世尊放眉間白毫相光照東方萬八千世界高賢傳劉程之於正念佛中見阿彌陀佛玉毫光照)
盧照隣
登封大酺歌(漢盡武帝紀元封元年東廵東海上還登封泰山又文帝紀十六年)
(九月得玉杯刻曰人主延夀令天下大酺廣韻酺大飲酒作樂)
日觀仙雲隨鳳輦(泰山記東南巖名日觀雞一鳴時見日始欲出長三丈所顔延之詩日觀)
(臨東溟蕭詮詩别有仙雲起時向楚王宫漢書郊祀志天子禪泰山畫有白雲出封中謝莊詩鳳蓋起流雲仙)
(傳拾遺西王母乘翠鳳之輦)天門瑞雪照龍衣(漢樂歌天門開詄蕩蕩泰山記盤道屈曲)
(而上經小天門大天門張正見詩同雲遥暎嶺瑞雪近浮空宋書符瑞志元日雪降殿庭時右衛將軍謝莊下)
(殿雪積衣上上以為瑞沈約詩螭衣方陸離書日月星辰山龍華蟲作會)繁絃綺席方終夜
(蔡邕琴賦曲引興兮繁絃撫漢舊儀祭天用六綵綺席六重上一丈中一幅四周緣之玉几沈君攸歌絲繩玉)
(壺傳綺席論語終夜不寢)妙舞清歌懽未歸(魏文帝書妙舞莫巧於絳樹清歌莫激于宋臘)
(曹植詩極情妙舞僊僊體輕洛神賦馮夷鳴鼔女媧清歌班固東都賦皇懽浹羣臣醉詩厭厭夜飲不醉無歸)
沈佺期
夜宴安樂公主宅
濯龍門外主家親(後漢書明德馬后紀前在濯龍門上見外家問起居者車如流水馬如游)
(龍唐六典興慶宫北曰濯龍門阮籍詩近在青門外漢書東方朔傳出入主家徐陵詩主家能教舞)鳴鳳
樓中天上人(列仙傳蕭史善吹簫秦穆公有女字弄玉妻焉教弄玉吹簫作鳳鳴公為作鳳臺夫)
(婦居其上感鳳凰來集一夕皆隨鳳去鮑照詩鳳樓十二重王僧儒詩嬴女鳳凰樓庾信詠舞詩已曾天上學)
(詎是世中生)自有金杯迎甲夜(梁武帝樂府碧玉奉金杯庾信詩紅袖捧金杯南史沈懷)
(文傳膏雨迎夜清景麗朝漢舊儀晝漏盡夜漏起省中黃門持五夜五夜者甲夜乙夜丙夜丁夜戊夜)還
將綺席代陽春(鄒陽酒賦綃綺為席沈約賦散芳塵於綺席梁元帝繤要春曰芳春青春陽春)
(九春唐太宗詩華林滿芳景洛陽徧陽春)
奉和春日翫雪應制
北闕彤雲掩曙霞(史記高祖紀蕭丞相治未央宫立東闕北闕陸機樂府駕言出兆闕孫綽)
(遊天台山賦彤雲斐亹以翼櫺皦日烱晃於綺疏梁昭明太子啟彤雲垂四面之葉梁簡文帝詩曙色始成霞)
東風吹雪舞山家(禮記月令東風解凍范雲詩東風柳線長戴暠車馬行晚至如吹雪梁簡)
(文帝咏雪詩鹽飛亂蝶舞李爽山家閨怨詩山中無早梅)瓊章定少千人和(謝惠連雪賦庭)
(列瑶階林挺瓊樹王衡翫雪詩瓊樹似新栽宋玉對楚王問客有歌於郢中者其始曰下里巴人國中屬而和)
(者數千人其為陽春白雪國中屬而和者不過數十人是其曲彌高其和彌寡後漢書孔融傳贊孤音少和)
銀樹長芳六出花(西京雜記上林苑有白銀樹十株黃銀樹十株梁簡文帝序玉桃卷葉銀)
(樹抽芳顔延之文如彼樹芳實穎實發梁昭明太子啟玉雪開六出之花)
宋之問
苑中逢雪應制
紫禁仙輿詰旦來(謝莊文收華紫禁李善注王者之宫象紫微故謂宫中為紫禁真誥仙道)
(有八景之輿西都賦乘鸞輿備法駕左傳詰朝將見杜預注詰朝平旦也丘遲詩詰旦閶闔開)青旗遥
倚望春臺(禮記孟春之月天子乘鸞路駕蒼龍載青旗爾雅有鈴曰旗唐書地理志京兆萬年縣有)
(望春宫臨滻水西岸有北望春宫西京記西京禁苑内有望春宫在高原之上東臨灞滻今上曾登北亭賦春)
(臺詠朝士奉和凡數百)不知庭霰今朝落(詩相彼而雪先集維霰江華謝朓阻雪聯句風)
(庭舞流霰庾信詩今朝梅樹下定有詠花人謝靈運詩紛紛霰雪落)疑是林花昨夜開(子夜)
(歌芳風散林花隋煬帝詩飄灑林花落張正見詩燒田雲色暗古樹雪花明鮑照詩昨夜宿南陵簡文帝詩春)
(花向雪開)
李華(字遐叔贊皇人開元中第進士擢宏詞科累官右補闕貶杭州司戸上元中召為左補闕)
(司封員外郎不拜李峴領選江南表置幕府擢檢校吏部員外郎)
春行寄興
宜陽城下草萋萋(漢書地理志弘農郡有宜陽縣史記注宜陽即韓城也在洛州西地理通)
(釋韓國形勢西有宜陽商阪之塞一統志在府城西南七十里名勝志縣在宜水之北故名左傳取城下之盟)
(而還楚辭春草生兮萋萋)澗水東流復向西(毛萇詩傳山夾水曰澗劉琨詩泠泠澗水流劉)
(楨詩泛泛東流水白頭吟蹀躞御溝水王褒詩東西御溝水)芳樹無人花自落(梁元帝纂)
(要春木曰華樹芳樹陸機詩芳樹發華顛易閴其無人元行恭特還似無人處幽蘭入雅琴樂府前溪歌花落)
(逐水去)春山一路鳥空啼(鮑照樂府春山茂春日明園中鳥多嘉聲徐悱詩無如一路阻)
(梁簡文帝詩啼鳥忽度行庾信詩野戍孤煙起春山百鳥啼)
賀知章(字季真會稽永興人少以文辭知名擢進士累遷太常博士開元中張說為麗正修)
(書使奏請知章入書院同撰六典及文纂遷禮部侍郎加集賢院學士俄遷秘書監知章性放)
(曠自號四明狂客又善草隸人共傳寶)
采蓮
稽山罷霧欝嵯峨(漢書地理志會稽郡山陰縣會稽山在南水經注會稽之山古防山也亦)
(謂之茅山又曰棟山十道山川考會稽山在紹興府會稽縣東北二十里禹於此會諸侯之計因名陳後主詩)
(山霧日偏沈晉書遥望魯國欝嵯峨劉安招隠士山氣巃嵸兮石嵯峨)鏡水無風也自波
(會稽記漢永和五年會稽太守馬臻創立鏡湖在會稽山陰兩縣界輿地志山陰南湖即鏡湖也陶弘景賦碧)
(巖無霧綠水不風魏文帝詩俯視清水波)莫言春度芳菲盡(蕭子顯詩春度人不歸望花盡)
(成葉楚辭芳菲菲其彌章顔延之詩但念芳菲歇)别有中流采芰荷(漢武帝秋風詞横中)
(流兮揚素波丘遲詩擢歌發中流採蓮童曲西湖采菱芰樂府相和曲江南可采蓮蓮葉何由田楚辭製芰荷)
(以為衣兮)
賈至
春思(曹植詩眷思安可忘鮑照詩秋心殊不覺春思亂如麻)
草色青青柳色黃(沈約詩草色猶自排林中都未有王僧孺文霜消草色風搖樹影莊子青)
(青之麥生於陵陂古詩青青河畔草欝鬱園中柳何遜詩輕煙澹柳色)桃花歴亂李花香
(易通卦驗驚蟄大壯桃始華梁簡文帝詩新花歴亂開陳後主烏棲曲陌頭新花歴亂生詩何彼穠矣華如桃)
(李易林李花再實鴻卵降集王勃詩蘭氣添新酌花香染别衣)東風不為吹愁去(禮記孟春)
(之月東風解凍詩籜兮籜兮風其吹女)春日偏能惹恨長(詩春日載陽鮑照梅花落搖蕩)
(春風媚春日楊烱詩春恨幾徘徊魏武帝樂府長恨相牽攀鮑照詩長歌欲自慰彌起長恨端)
張說
奉和三日祓禊渭濱應制(續齊諧記晉武帝問三日曲水其義何指)
(束晢曰秦昭王三日置酒河曲見金人出水心奉劍曰令君制有西夏及秦霸諸侯因置)
(曲水祠月令章句論語浴乎沂自上及下古有此禮今三月上已祓禊水濱蓋出於此書)
(導渭自鳥鼠同穴明一統志陜西西安府渭水在府城北五十里班固答賓戲殷說夢發)
(於傅巖周望兆動於渭濱)
青郊上已豔陽年(禮記立春之日天子親率三公九卿諸侯大夫迎春於東郊周禮春官女)
(巫祓除注歲時祓除如今三月上已如水上之類後漢書禮儀志上已官民皆絜於東流水爾雅春為青陽一)
(曰發生)紫禁皇遊祓渭川(謝莊文收華紫禁李嶠詩白玉仙輿紫禁來潘尼頌乃延卿士)
(從皇以遊漢書貨殖傳齊魯千畝桑麻渭川千畝竹曹植詩太公未遇文漁釣終渭川)幸得歡娱
承湛露(蘇武詩歡娱在今夕班固東都賦聖上覩萬方之歡娱詩湛湛露斯匪陽不晞楚辭吸湛露之)
(浮源兮潄凝霜之雰雰)心同草樹樂春天(易林鳥集茂林心樂願得新論清歌奏而心樂)
(梁武帝詩草樹非一香漢書文帝紀當春和時草木羣生之物皆有以自樂易樂天知命故不憂爾雅春為蒼)
(天)
儲光羲
題茅山華陽洞(唐書地理志潤州延陵縣有茅山明一統志直隸應天府茅山)
(在句容縣東南四十五里山形如句字初名句曲山後更今名劉大彬茅山志句曲山漢)
(有三茅君來治其上三君乘白鶴各集山之三處明一統志華陽洞在茅山側三茅二許)
(俱于此得道)
華陽洞口片雲飛(龍城錄茅山道士吳綽采藥於華陽洞口見一小兒手把三珠戲於松下)
(綽從之化為龍庾信至仁山銘瑞雲一片儛童兩人漢武帝秋風辭秋風起兮白雲飛草木黃落兮雁南歸)
細雨濛濛欲濕衣(梁簡文帝詩冷風雜細雨詩我來自東零雨其濛箋歸道遇雨濛濛然張)
(衡賦朝雨空濛如薄霧張正見詩舟移停浦水櫂舉濕春衣)玉簫偏滿仙壇上(李百藥笙)
(賦挫玉簫之清管晉書隱逸傳張忠隠於泰山鑿池為窟室立道壇於窟上每旦朝拜之史記刺客傳齊桓公)
(與魯莊公盟於壇上)應是茅家兄弟歸(書惟孝友于兄弟詩兄弟既翕和樂且湛神仙傳大)
(茅君名盈次弟名固小弟名衷太上老君拜盈為司命真君固為定禄君衷為保命君故曰三茅君明一統志)
(三茅君茅濛玄孫固武威太守衷上郡太守聞兄盈得仙皆棄官從學)
同武平一員外遊湖(案全唐詩有時武貶金壇令六字唐書武平一傳平)
(一名甄以字行潁川郡王載德子也博學通春秋工文辭唐書地理志潤州丹陽郡金壇)
(縣)
朝來仙閣聽弦歌(晉書王徽之傳西山朝來致有爽氣宋孝武帝詩逢皋列神苑遭壇樹仙)
(閣劉允濟賦望仙閣之秀出瞻月觀之宏峙周禮春官少師掌教鼓鼗柷敔塤簫管絃歌淮南子絃歌鼓舞以)
(為樂盤旋揖讓以脩禮)暝入花亭見綺羅(廣韻暝夕也宋書徐湛之傳為廣陵郡守廣陵)
(城舊有高樓湛之更加風亭月觀果竹繁茂花藥成行古樂府大婦織綺羅中婦織流黃鮑照詩白日照前窗)
(玲瓏綺羅中)池邊命酒憐風月(魏文帝詩柳垂重陰綠向我池邊生吴均詩願君但銜酒)
(深知有素誠南史禇彦回傳初秋凉夕風月甚美文心雕龍憐風月狎池苑)浦口回船惜芰
荷(何遜詩浦口望斜月庾信畫屏風詩平沙臨浦口高柳對樓前晉書王濬傳宿設部分行有次第無緣得)
(於長流之中回船過渾梁簡文帝詩人歸浦口暗那得久回船漢昭帝淋池歌秋素景兮泛清波揮纖手兮折)
(芰荷本草荷葉嫩者荷錢貼水者藕出水者芰荷)
二
朦朧竹影蔽巖扉(潘岳秋興賦月朦朧以含光兮露凄清以凝冷李嶠詩朦朧煙霧曉庾信)
(至仁山銘壁繞藤苗窗銜竹影吴均詩抽蘭開石路剪竹製山扉)淡蕩荷風飄舞衣(司馬)
(相如賦隨風澹淡與波搖蕩駱賓王詩鏡花搖芰日衣麝入荷風隋煬帝詩清音出歌扇浮香飄舞衣盧照隣)
(詩風花落舞衣)舟尋綠水宵將半(詩淇水悠悠檜楫松舟傅休奕詩上翳青雲影下鑒綠水)
(波謝朓鼓吹曲逶迤帶綠水淮南子雞知將旦鶴知夜半謝惠連詩耿介繁慮積展轉長宵半)月隠青
林人未歸(陸厥詩雁起宵未央雲開月將落周弘正詩北堂月稍隱南枝鶴已飛揚雄羽獵賦繽紛)
(往來轠轤不絶若光若滅者布乎青林之下庾信賦白石仙人芋青林隠士松)
三
花潭竹嶼傍幽蹊(王勃採蓮曲葉嶼花潭極望平張說鄴公園池序離洲别&KR2317;竹館荷亭謝)
(朓詩我行雖紆阻兼得尋幽蹊)畫檝浮空入夜溪(梁元帝詩長虹畫彩船隋煬帝樂府綠潭)
(桂檝浮青雀劉逖詩行雨旦浮空楊炯詩入夜分明見無風波浪狂王績詩青溪歸路直乘月夜歌還)芰
荷覆水船難進(楚辭芙蓉始發雜芰荷些謝靈運泛湖詩芰荷迭暎曖蒲稗相因依魏文帝詩)
(菱芡覆綠水屈原九章船容與而不進兮淹曲水而凝滯)歌舞留人月易低(詩式歌且舞江)
(總詩落梅樹下宜歌舞庾信賦小山則叢桂留人王褒詩殘月半山低)
岑參
山房即事
梁園日暮亂飛鴉(西京雜記梁孝王好營宫室苑囿之樂作曜華之宫築兔園園中有雁池)
(日與賓客弋釣其中隋書風高楚殿雅盛梁園王粲詩日暮遊西園丘遲書雜花生樹羣鸎亂飛)極目
蕭條三兩家(王粲登樓賦平原遠而極目王胄詩極目眺脩途班彪北征賦野蕭條以奔蕩迥千)
(里而無家江淹詩適見葉蕭條已復花菴欝)庭樹不知人去盡(沈約賦眷春物而懷之聞)
(好音於庭樹江淹詩庭樹發紅彩)春來還發舊時花(駱賓王詩春來勿使芳菲歇鮑照白)
(紵曲朝日灼爍發園花劉孝威詩隔牆花半隠猶見舊花枝)
常建
塞下曲
玉帛朝回望帝鄉(左傳禹會諸侯于塗山執玉帛者萬國楊訓詩司隸坐朝回莊子乘彼白)
(雲至于帝鄉江總詩三春别帝鄉)烏孫歸去不稱王(漢書西域傳烏孫國大昆彌治赤谷)
(城去長安八千九百里晉書陶潛傳潜解印去縣乃賦歸去來辭春秋序疏天子稱王諸侯稱公史記孔子世)
(家吳楚之君自稱王而春秋貶之曰子)天涯靜處無征戰(高士傳贊天涯日暮鍾士季檄)
(蜀文王者之師有征無戰李白詩樓船習征戰)兵氣銷為日月光(盧照隣詩兵氣曉成虹章)
(孝標詩盡是三軍喜氣銷漢書晁錯傳日月光風雨時阮籍詩照耀日月光)
三日尋李九莊(歲時記三月三日土人並出水渚為流杯曲水之飲)
雨歇楊林東渡頭(庾信詩雨歇殘虹斷又碑銘功在柳林梁簡文帝烏棲曲採蓮渡頭擬黃)
(河張九齡詩千艘咽渡頭)永和三日盪輕舟(王羲之蘭亭序永和九年歲在癸丑暮春之初)
(會于會稽山隂之蘭亭脩稧事也潘尼詩聊為三日遊方駕結龍旂張衡南都賦撫輕舟兮浮清池庾闡三月)
(三日臨曲水詩輕舟沈飛觴)故人家在桃花岸(莊子夫子出於山舍於故人之家孟浩然)
(詩漾舟隨水便因訪故人居庾肩吾三日侍宴詩桃花舒玉澗陶潛桃花源記晉武陵漁者緣溪行忽逢桃花)
(林夾岸)直到門前溪水流(何妥詩門前車馬客言是故鄉來房篆詩前溪流碧水張華詩)
(俯臨綠水流杜甫詩水流心不競又輕薄桃花逐水流)
張潮(曲阿人大歴中處士)
采蓮詞
朝出沙頭日正紅(庾信孫叔敖贊叔敖朝出容悴還家又春賦樹下流杯客沙頭渡水人杜)
(甫詩初看浴日紅)晚來雲起半江中(杜甫詩晚來山更碧淮南子山致其高而雲起宋孝)
(武帝詩霏雲起兮汎濫梁簡文帝詩長嶼横江半駱賓王詩濯錦江中霞似錦)賴逢鄰女曾相
識(李白詩隣女夜舂寒左傳吳公子札聘於鄭見子產如舊相識庾信詩曾經相識來)並著蓮舟
不畏風(蕭大圜賦泛蓮舟之容與孔德紹詩蓮舟泛錦磧梁簡文帝采蓮賦畏風多而榜危驚舟移而)
(花遠)
王維
寒食汜上作(三體詩註汜上在成皋柬)
廣武城邊逢暮春(後漢書郡國志河南郡有廣武城注三室山上有二城東者曰東廣武西)
(者曰西廣武杜審言詩北斗挂城邊詩維暮之春丘遲書暮春三月江南草長)汶陽歸客淚沾
巾(左傳公賜季友汶陽之田及費漢書地理志魯國縣汶陽謝靈運詩歸客遂海隅張衡四愁詩側身北望)
(涕沾巾)落花寂寂啼山鳥(沈君攸詩南陌落花移辛德源詩窗中斜日照池上落花浮李)
(陵錄别詩寂寂君子座梁武帝詩别時鳥啼戶唐書五行志水禽山鳥無不馴狎)楊柳青青渡
水人(梁簡文帝詩楊柳葉纖纖潘岳詩青柳何依依古詩青青河畔草鬱鬱園中柳庾信春賦樹下流杯)
(客沙頭渡水人)
與盧員外象過崔處士興宗林亭
綠樹重隂蓋四隣(任昉詩綠樹懸宿根沈佺期詩芳郊綠樹散春晴北史魏收傳收折節讀)
(書夏日坐板牀隨樹陰諷誦說文五家為隣四隣者除已而四也)青苔日厚自無塵(江淹)
(青苔賦嗟青苔之依依兮無色類而可方謝莊詩青苔蕪石路左傳公欲更晏子之宅曰子之宅近市湫隘囂)
(塵不可以居漢書王莽傳雨水灑道清靚無塵)科頭箕踞長松下(戰國策踄跼科頭又箕踞)
(以罵注踞坐展兩足如箕穆天子傳天子升長松之隥孫綽賦蔭落落之長松劉琨詩繫馬長松下)白眼
看他世上人(晉書阮籍傳籍能為青白眼見禮俗之士以白眼對之王績詩眼看人盡醉何忍獨)
(為醒徐陵書世上白衣可訾何限陸機賦世閱人而為世)
送元二使安西(唐書地理志安西大都護府顯慶二年平賀魯以其地置)
渭城朝雨裛輕塵(漢書地理志渭城故咸陽高帝元年更名新城七年罷屬長安武帝元鼎)
(三年更名渭城三體詩注渭城在咸陽東北故杜郵也詩崇朝其雨廣韻裛香按此當作浥濕潤嵇康詩穆穆)
(惠風扇彼輕塵)客舍青青柳色新(史記游俠傳少年請得郭解客舍養之謝莊懷園引漢水)
(初綠柳葉青梁簡文帝詩粧窗柳隔色唐太宗詩無絲柳尚新)勸君更盡一杯酒(北齊書崔)
(暹傳敢以酒勸太上隠者詩酒盡君莫沽世說上汝一杯酒)西出陽關無故人(世說郭璞)
(曰命駕西出數里漢書西域傳西域東則接漢阸以玉門陽關輿地廣記陽關在沙州夀昌縣西六里何遜詩)
(所見無故人吴均詩故人杯酒别梁簡文帝折楊柳同心宜同折故人懷故鄉)
戲題盤石
可憐盤石臨泉水(穆天子傳觴天子於盤石之上聲類盤大石也詩如臨深淵又毖彼泉水)
(亦流于淇陸機詩渴不飲盜泉水)復有垂楊拂酒杯(梁元帝樂府巫山巫峽長垂柳復垂)
(楊王褒詩垂楊夾浦綠魏收櫂歌行柳拂武昌樓梁武帝樂府金杯盛白酒晉書畢卓傳右手持酒杯)若
道春風不解意(梁武帝樂府一葉度春風芳華自相接梁簡文帝詩可憐枝上花早得春風意)
(魏書柳遠傳遠性粗疎每出返家人問消息答云無所聞縦聞亦不觧)何因吹送落花來
(何遜詩何因生羽翰千里暫排空唐中宗詩吹花向酒浮孔紹安詩不意餘花落許敬宗詩雲楣將葉並風牖)
(送花來)
張旭(蘇州吳人初仕為常熟尉嗜酒善草書自言始見公主擔夫爭道又聞鼓吹而得筆法意)
(觀公孫大娘舞劍器乃盡其神)
桃花谿(一統志桃花山在常德府桃源縣南二十里其西南有桃源洞一名秦人洞洞)
(北有桃花谿)
隠隠飛橋隔野煙(沈約詩上瞻既隱隱梁簡文帝詩日照飛虹橋徐陵詩飛橋對石梁蔡邕)
(表山川脩隔梁簡文帝詩荒郊多野煙)石磯西畔問漁船(庾信詩商山隠士石丹水鳳凰)
(磯古詩青青河畔草陶潛桃花源記黃髮垂髫見漁人乃大驚問所從來具答之邨中聞有此人咸來問訊張)
(正見詩分火照漁船)桃花盡日隨流水(王褒燕歌行桃花流水沒河橋費昶詩水逐桃花去)
(後漢書桓榮傳詔諸生雅吹擊磬盡日乃罷詩沔彼流水左傳其歸之如流水)洞在青谿何處
邊(雲笈七籖桃源山洞在武陵縣屬謝真人治之李益詩見說桃源洞如今猶避秦謝靈運詩旦發清谿隂)
(庾闡詩朝濟清谿岸黃淡思歌逐郎何處索陶潛詩今復在何處)
劉長卿
昭陽曲(爾雅太歲在癸曰昭陽三輔黃圖武帝後宫八區有昭陽殿許渾詩曾試昭陽)
(曲瑶階帝自臨)
昨夜承恩宿未央(王昌齡詩昨夜風開露井桃史記佞幸傳贊傅粉承恩岑參詩新承天子)
(恩詩夜未央疏未央者前限未到之辭故漢有未央宫括地志未央宫在雍州長安縣西北十里)羅衣
猶帶御爐香(邊讓章華臺賦羅衣飄颻王維西施咏邀人傅脂粉不自著羅衣何遜詩晴軒連瑞)
(氣同惹御香芬梁簡文帝詩薰爐滅復香)芙蓉帳小雲屏暗(鮑照詩七綵芙蓉之羽帳杜陽)
(雜編浙東貢舞女二人每歌舞罷藏之金屋寳帳宫中語曰寳帳香重重一雙紅芙蓉七命雲屏爛汗王延齡)
(賦蕊珠履地雲屏匝廊劉孝綽詩日下房櫳暗)楊柳風多水殿凉(詩楊柳依依梁簡文帝詩)
(春風本自奇楊柳最相宜述異記漢武帝寶鼎二年立豫章宫於昆明池中作豫章水殿賈至詩開冰廣殿凉)
張旭
山行留客
山光物態弄春暉(沈約詩山光浮水至司馬相如子虚賦殫覩衆物之變態江總詩二月春)
(暉暉雙燕理毛衣李白賦網春暉以畱人)莫為輕隂便擬歸(晉書石崇傳高蟬處乎輕隂梁)
(簡文帝詩夜樹有輕隂漢書儒林傳王式曰客歌驪駒主人歌客無庸歸謝靈運詩遊子憺忘歸)縦使
晴明無雨色(潘岳閒居賦六合新晴孫逖詩晴明涵萬象宋之問詩雨色搖丹嶂李白詩雨色風)
(吹去)入雲深處亦霑衣(杜甫詩半入江風半入雲鄭公超詩歸路白雲深張九齡詩深處不)
(可掩張說詩細雨不霑衣)
劉長卿
過鄭山人所居
寂寂孤鶯啼杏園(左思傳寂寂楊子宅武元衡詩綠林殘月思孤鶯梁簡文帝詩鶯啼春欲)
(駛述異記杏園洲在南海中洲中多杏海上人云仙人種杏處)寥寥一犬吠桃源(謝靈運詩)
(海岸常寥寥潛夫論一犬吠形陶潛記武陵人捕魚忽逢桃花林林盡水源便得一山有小口從口入行數十)
(步雞犬相聞李白詩犬吠水聲中桃花帶雨濃盧照隣詩室距桃花源)落花芳草無尋處
(庾信賦落花與芝蓋齊飛徐陵詩直坐落花中楚辭芳草生兮萋萋孫綽蘭亭集後序乃藉芳草鑑清流潘岳)
(閒居賦竟寂寞而無見獨悁想以空尋鄭絪詩冷冷何處尋)萬壑千峯獨閉門(鮑照詩萬)
(壑勢迴縈皇甫冉詩門前千萬峯後漢書馮衍傳西歸故郡閉門自保孟浩然詩讀書常閉門)
張旭
春遊值雨
欲尋軒檻列清尊(孟浩然詩緬尋滄洲趣王粲登樓賦憑軒檻以遥望兮向北風而開襟唐)
(太宗詩清尊浮綠醑駱賓王詩獨對一清尊)江上煙雲向晚昏(吕氏春秋伍員至江上欲)
(涉有一丈人刺小船度之吴均詩風起秋江上班固賦烟雲相連吕温賦下倒星漢上披煙雲李白詩不知夕)
(景昏)須倩東風吹散雨(禮記東風解凍古詩東風搖百草謝朓詩朔風吹飛雨劉繪詩散雨)
(收夕臺)明朝却待入華園(庾信詩明朝雲雨散何處更相尋又即今須戲去誰復待明朝)
(世說梁簡文帝入華林園顧謂左右曰會心處不必在遠翳然林木便自覺有濠濮間想)
王昌齡
李倉曹宅夜飲(後漢書百官志太尉卿屬倉曹主倉榖事唐書百官志倉曹司)
(倉參軍事掌租調公廨庖厨倉庫市肆)
霜天留飲故情歡(梁簡文帝詩浮雲舒五色瑪瑙映霜天唐太宗詩霜天散夕霞史記司馬)
(穰苴傳親戚左右送之留飲說苑高祖使陸賈賜尉佗印為南越王陸生至尉佗大悦留飲數月戰國策綈袍)
(戀戀冇故人之情陶潛詩歡言酌春酒)銀燭金爐夜不寒(拾遺記漢武帝元封元年浮忻)
(國貢蘭金之泥此金百鑄其色變白冇光如銀即銀燭是也鮑照賦輝蔥河之銀燭江淹別賦共金爐之夕熏)
(崔道融詩凊極不知寒)欲問吳江别來意(杜甫詩欲問平安無使來張翰思吴江歌秋風)
(起兮佳景時吳江水兮鱸魚肥崔信明詩楓落吳江冷)青山明月夢中看(梁簡文帝詩青)
(山銜落日古詩夕宿青山外又仰看明月光杜審言詩明月高秋迥愁人獨夜看鮑照詩夢中長路近覺後大)
(江違)
春宫曲
昨夜風開露井桃(鮑照詩昨夜宿南陵沈約詩既為風所開復為風所落古詩桃生露井上)
(蕭慤龍門桃花詩舊聞開露井)未央前殿月輪高(史記高祖七年二月至長安治未央宫九)
(年冬十月淮南梁趙楚王朝未央宫置酒前殿三輔黃圖未央前殿東西五十丈高三十五丈前殿曰路寢見)
(羣臣諸侯處也丘巨源詩清風生月輪賀循詩星稀漢轉月輪明)平陽歌舞新承寵(漢書)
(外戚傳孝武衛皇后字子夫為平陽主謳者武帝過平陽既飲謳者進帝獨悦子夫賜平陽主金千斤李適長)
(寧公主東莊侍宴詩歌舞平陽第易承天寵也)簾外春寒賜錦袍(何遜詩簾外隔飛螢漢書)
(成帝紀陽朔元年二月春寒又服繡袷綺衣長襦錦袍各一魏武帝與楊彪書今遺足下貴室錯彩羅縠錦袍)
(一領)
宴春源
源向春城花幾重(宋之問詩源水看花入謝朓詩春城麗白日阿閣跨層樓周宗懍早春詩)
(花樹數重開)江明深翠引諸峯(莊子水靜則明唐太宗詩約嶺煙深翠王臺卿詩清江窮)
(廣深謝靈運山居賦注仰眺層峯俯鏡濬壑)與君醉失松溪路(古樂府我欲與君相知綦)
(毋潛詩清泠松下溪)山館寥寥傳暝鐘(袁慶隆詩山館引夕凉支遁詩寥寥石室朗洛陽迦)
(藍記龍華寺有鐘一口撞之聞五十里豫章王蕭綜聞此鐘聲以為奇異遂造聽鐘歌三首傳于世梁元帝九)
(貞館碑西楹之鐘夜響孟浩然詩山寺鳴鐘晝已昏)
西宫春怨(舊注班姬在長信其宫在西故曰西宫此為婕好之辭也)
西宫夜靜百花香(公羊傳西宫者小寢也沈約詩夜靜滅氛埃古樂府春風宛轉入曲房送)
(送小苑風花香)欲捲珠簾春恨長(拾遺記越有美女夷光以貢於吴吴處以椒華之房貫細)
(珠為簾幌朝下以蔽景夕捲以待月楊炯詩行人斷消息春恨幾徘徊)斜抱雲和深見月
(周禮犬司樂孤竹之管雲和之瑟註雲和山名也出美木用為瑟其聲清亮漢武帝内傳西王母命侍女董雙)
(成吹雲和之笙虞騫詩清夜未云疲珠簾聊可發泠泠玉潭水映見蛾眉月)朦朧樹色隱昭
陽(秋興賦月朦朧以含光兮江淹詩風光多樹色三輔黃圖武帝時後宫八區冇昭陽飛翔增成合歡蘭林)
(披香鳳凰鴛鴦等殿西都賦昭陽特盛隆於孝成注昭陽殿名孝成趙皇后弟絶幸居昭陽舍)
芙蓉樓送辛漸(一統志芙蓉樓在鎮江府城上西北隅與萬歲樓相對)
寒雨連江夜入吳(韋應物詩夜聞寒雨滴隂鏗詩江連巫峽長春秋定公五年於越入吴陳)
(子昂詩山川半入吴)平明送客楚山孤(荀子君平明而聽朝車&KR1780;詩平明發下蔡孔融詩遠)
(送新行客韓非子楚和氏得璞玉於楚山之中謝朓詩林端楚山見)洛陽親友如相問(一統)
(志洛陽本成周地居洛水之北故曰洛陽洛陽故城在河南府東周公所營成周也陸機詩親友多零落孟浩)
(然詩行侣如相聞)一片冰心在玉壺(庾信至仁山銘瑞雲一片鮑照詩清如玉壺冰歲華)
(紀麗霜樹盡摧枯葉玉壺漸結輕冰辛延年詩就我求清酒絲繩提玉壺)
采蓮曲(樂錄草木二十四曲内有採蓮曲古辭江南可采蓮蓮葉何田田)
荷葉羅裙一色裁(梁元帝采蓮賦荷葉雜衣香梁簡文帝賦嘗聞蕖可重采擷欲為裙上聲)
(歌羅裙隨風起蕭子顯詩楊柳千條共一色)芙蓉向臉兩邊開(古今注芙蓉一名荷花鮑)
(照芙蓉賦牽芙蓉而水嬉梁元帝賦蓮花亂臉色庾信詩影照兩邊人楊方詩秋草生兩邊)亂入池
中看不見(吴均詩朝雲亂入目甄皇后塘上行蒲生我池中易行其庭不見其人)聞歌始
覺有人來(徐陵銘樹裏聞歌駱賓王啟薛邑聞歌揖馮驩於彈鋏潘岳詩始覺夏衾單梁簡文帝銘)
(人來當花)
杜甫
絶句
兩箇黃鸝鳴翠柳(陸璣詩疏黃鳥鸝鶹也或謂之黃栗留吴均詩黃鸝飛上苑綠芷出汀洲)
(王融詩翠柳蔭通街朱闕臨高城聞人蒨詩綠葵向光轉翠柳逐風斜)一行白鷺上青天
(梁簡文帝樂府棹動芙蓉落船移白鷺飛莊子冇鳥焉其名為鵬絶雲氣負青天)窗含西嶺千
秋雪(自注西山白雪四時不消庾肩吾詩樹隱臨城日窗含度水風陶潛詩峩峩西嶺内元和志岷山去)
(青城山百里天色晴明望見成都山嶺常積雪百丈一統志西山在成都府西一名雪嶺)門泊東吳
萬里船(北齊書宋世良傳清河郡東南有曲隄成公一姓阻而居之羣盜多萃於此人為之語曰寧度)
(東吴會稽不歴成公曲隄左思詩長嘯激清風志若無東吴郭璞江賦呼吸萬里吐納靈潮元和志萬里橋架)
(大江水在縣南八里蜀使費禕聘吴諸葛亮祖之歎曰萬里之行始於此矣橋因以名謝靈運詩迢迢萬里帆)
(茫茫終何之)
贈花卿(上元二年梓州刺史段子璋反襲東川節度使李奐於緜州自稱梁王改元成)
(都尹崔光遠率將花驚定攻拔之斬子璋奐得復位)
錦城絲管日紛紛(水經注其道西故錦官也言錦工織錦則濯之江流而錦至鮮明濯以沱)
(江則錦色弱矣遂命之為錦里庾信詩錦城遥可望迴鞍念此時鹿愈詩絲管韵未成莫使絃響絶曹植樂府)
(齊謳楚舞紛紛歌聲上徹青雲)半入江風半入雲(左傳宋人以兵車百乘文馬百駟贖華元)
(於鄭半入華元逃歸梁元帝詩江風當夏清庾信詩日落江風靜列子薛譚學謳於秦青未窮青之枝辭歸秦)
(青餞於郊衢拊節悲歌聲振林木響遏行雲洛陽伽藍記徐月華善彈箜篌哀聲入雲)此曲祇應
天上有(古詩誰能為此曲無乃杞梁妻高昂詩天上人間無可比庾信詠舞詩已曾天上學詎是世中)
(生廣德神異錄葉法善嘗引上遊於月宫因聆天樂上自曉音律默記其曲歸而傳之遂為霓裳羽衣曲)人
間能得幾回聞(列子耳目所觀聽非人間之有)
李白
送孟君之廣陵
故人西辭黃鶴樓(吴均詩故人杯酒别天清明月亮王褒詩河橋望行旅長亭送故人續齊)
(諧記黃鶴山者仙人子安乘黃鶴過此上有黃鶴樓九域志鄂州有黃鶴樓)煙花三月下揚
州(洛陽伽藍記其中烟花露草或傾或頽王融詩烟花雜如霧魏舊歌陽春二三月楊柳齊作花蕭慤詩三)
(月春風已復流釋名揚州州界多水水波揚也隋煬帝詩軸轤千里泛歸舟言旋舊鎮下揚州)孤帆遠
影碧山盡(梁簡文帝書夕鳥歸林懸孤帆而未息隂鏗詩天際冇孤帆江淹詩掩映金淵側遊豫碧)
(山隅)惟見長江天際流(魏志文帝臨江見波濤洶湧曰長江天塹天之所以限南北也郭璞)
(江賦蔭潭隩被長江謝朓詩天際識歸舟雲中辨江樹梁元帝詩遠村雲裏出遥船天際歸)
峨眉山月歌(水經注益州記云峨眉山在南安縣界去成都南千里秋日澄清望)
(見兩山相峙如蛾眉焉一統志峨眉山在眉州城南二百里來自岷山連岡疊嶂延袤三)
(百餘里)
峨眉山月半輪秋(王羲之書蜀中峨眉山夏含霜雹左思蜀都賦抗峨眉之重阻劉孝綽望)
(月詩輪光缺不半扇影出將圓江總詩兔月半輪明狐關一路平)影入平羌江水流(元和)
(郡縣志平羌縣本漢南安縣地周武帝置平羌縣因縣内平羌水又平羌水經雅州嚴道縣東二里一統志平)
(羌江在雅州城北舊傳羌人入寇諸葛亮於此平之因名謝朓詩結軫青郊路迴瞰蒼江流)夜發清
溪向三峽(南史垣崇祖傳高祖遣荀伯玉敕以邊事受旨夜發唐書地理志資州有清溪縣一統志)
(清溪縣唐置宋省今屬成都府水經注巴東三峽謂廣谿峽巫峽西陵峽也三峽七百里中兩岸連山略無闕)
(處重巖疊嶂隠天蔽日非亭午夜分不見曦月左思蜀都賦經三峽之崢嶸)思君不見下渝
州(楚辭專思君兮不可化古詩思君令人老歲月忽已晚唐書地理志渝州南平郡本巴郡天寳元年更名)
(一統志秦滅蜀立巴郡隋改渝州本朝改重慶府)
春夜洛陽聞笛
誰家玉笛暗飛聲(梁武帝樂府誰家兒女對門居開顔發艷照里閭西京雜記秦咸陽宫有)
(玉笛長二尺三寸二十六孔吹之則見車馬山林隠轔相次吹息亦不復見銘曰昭華之琯陳後主詩玉笛隨)
(絃上金鈿逐照迴曹植七啟飛聲激塵依違厲響)散入春風滿洛城(管子吾不能以春風)
(風人梁簡文帝詩春風本自奇楊柳最相宜庾肩吾詩風長曙鐘近地迥洛城遥庾信詩雜樹本推金谷縣諸)
(花舊滿洛陽城)此夜曲中聞折柳(徐陵樂府卓女紅粧期此夜唐書禮樂志梁樂府有云快)
(馬不須鞭反插楊柳枝下馬吹横笛愁殺路旁兒此歌辭元出北國即鼓角横吹曲折楊柳枝是也梁元帝賦)
(已寤歌於折柳復行吟而采蓮)何人不起故園情(詩何人不將經營四方駱賓王詩故園梅)
(柳尚冇餘春來勿使芳菲歇何遜詩方抱新離恨獨守故園秋)
客中行
蘭陵美酒鬱金香(漢書地理志東海郡縣南陵唐書地理志武德三年以故南陵地置武進)
(縣曹植詩美酒斗十千周禮春官欝人注鬱欝金香草宜以和鬯)玉椀盛來琥珀光(庾闡)
(斷酒誡椎金罍碎玉椀庾信春賦芙蓉玉椀蓮子金杯博物志松脂淪入地化為琥珀袁崧酒賦泛芳樽以琥)
(珀鄒陽酒賦流光醳醳)但使主人能醉客(史記滑稽傳主人留髠而送客古樂府主人前)
(進酒王績詩醉客喜年光)不知何處是他鄉(庾信詩不知何處天邊古樂府他鄉各異縣輾)
(轉不相見岑文本詩既欣投轄賞暫緩望鄉情)
望廬山瀑布(遠法師廬山記廬山西南冇石門山其狀似雙闕壁立千仞而瀑布)
(流焉廬山記山南山北冇瀑布無慮十餘處香爐在瀑布之傍水源出山頂人未有窮者)
(或曰西八康王谷為水簾東為開先之瀑布一統志廬山在江西九江府城南二十五里)
日照香爐生紫烟(劉綺詩徘徊暎日照又日照爛成綺遠法師廬山記東南冇香爐山孤峯)
(秀起游氛籠其上則棼氲若烟支曇諦廬山賦香爐吐雲以象煙梁簡文帝詩金風飄紫烟)遥看瀑
布挂前川(虞騫詩遥看野樹短本集望廬山瀑布水詩昔登香爐峯南見瀑布水挂流三百丈噴壑)
(數十里)飛流直下三千丈(支曇諦廬山賦懸霤分流以飛湍孫綽天台山賦瀑布飛流而)
(界道水經注挂溜騰虛直瀉山下廬山記瀑布水出山腹挂流三四百丈飛湍林表若望懸素)疑是銀
河落九天(白帖天河曰銀河蘇頲詩池水落銀河淮南子上逋九天下貫九野注九天八方中央也)
清平調(樂史後序開元中禁中初重木芍藥即今牡丹也得四本紅紫淺紅通白者上)
(因移植于興慶池東沈香亭前會花方繁開命李龜年持金花牋宣賜李白立進清平調)
(三章白欣然承詔宿酲未解因援筆賦之唐書禮樂志平調清調周房中樂遺聲碧雞漫)
(志明皇宣白進清平調乃是令白于清平調中製詞蓋古樂取聲律高下合為三調曰清)
(調平調側調明皇止令就擇上兩調偶不樂側調故也)
雲想衣裳花想容(楚辭青雲衣兮白霓裳司馬相如賦花容自獻)春風拂檻露
華濃(宋玉賦寤春風兮發鮮榮孔德紹詩露華疑濯錦詩零露濃濃)若非羣玉山頭見
(穆天子傳北征東還至於羣玉之山注西王母所居者)會向瑶臺月下逢(楚辭望瑶臺之)
(偃蹇兮見有娀之佚女書斷爛若瑶臺之月沈約詩蔽虧崑山樹含吐瑶臺月)
二
一枝穠艷露凝香(開天遺事明皇與貴妃同看木芍藥上親折一枝與妃子遞嗅其豔帝曰)
(不惟萱草忘憂此花香豔尤能醒酒詩何彼穠矣花如桃李子夜歌清露凝如玉)雲雨巫山枉
斷腸(宋玉高唐賦序昔者先王嘗遊高唐夢一婦人曰妾巫山之女也願薦枕席王因幸之去而辭曰妾)
(在巫山之陽高丘之阻旦為朝雲暮為行雨朝朝暮暮陽臺之下水經注巴東三峽巫峽長猿鳴三聲斷人腸)
借問漢宫誰得似可憐飛燕倚新粧(陳叔逹詩因妍入漢宫漢書外戚傳)
(孝成趙皇后本長安官人屬陽阿主家學歌舞號曰飛燕成帝嘗微行出過陽阿主作樂上見飛燕而悦之召)
(入宫後為皇后王訓詩將持比飛燕定當誰可憐陳後主詩新粧豔質本傾城)
三
名花傾國兩相歡(樂史後序上曰賞名花對妃子焉用舊樂詞漢書外戚傳一顧傾人城再)
(顧傾人國)長得君王帶笑看(劉刪詩看花只欲笑庾信樂府含笑盈盈自看)解釋春
風無限恨(子夜歌春風復多情開元遺事禁中有千葉桃明皇謂貴妃曰不獨萱草忘憂此花亦能)
(消恨)沈香亭北倚欄杆(韻會闌板間曰闌干古樂府高樓望不見盡日闌干頭)
早發白帝城(水經注江關都尉治公孫述名之為白帝太平寰宇記公孫述據蜀)
(自稱曰白帝更魚復曰白帝城一統志白帝城在䕫州府治東)
朝辭白帝彩雲間(謝靈運詩整駕辭金門命旅惟詰朝江總詩路逐彩雲浮阮籍詩飄颻雲)
(日間)千里江陵一日還(盛弘之荆州記朝發白帝暮宿江陵凡一千二百餘里雖飛雲迅鳥)
(不能過也一統志隋置荆州治江陵大業初罷州為南郡天寶初改江陵郡詩一日不見如三秋兮後漢書馬)
(援傳昔有騏驥一日千里)兩岸猿聲啼不住(水經注三峽七百里中兩岸連山略無絶處常)
(有高猿長嘯梁元帝詩寒夜猿聲出蕭子顯詩猿啼迴入風)輕舟已過萬重山(國策乘夏)
(水浮輕舟韓非子治國之有法術賞罰猶水行之有輕舟便楫也駱賓王詩青山幾萬重)
蘇臺覽古(越絶書吳王築姑蘇臺五年乃成高二百文吳越春秋旦食䱉山晝遊蘇)
(臺一統志在姑蘇山上吴闔閭就山起臺高見三百里下冇百花洲)
舊苑荒臺楊柳新(左思吳都賦帶朝夕之濬池佩長洲之茂苑一統志長洲苑在太湖北岸)
(吴王闔閭遊獵處吳都賦造姑蘇之高臺虞世南詩高臺臨茂苑唐太宗詩無絲柳尚新)菱歌清唱
不勝春(張協七命榜人奏採菱之歌梁簡文帝詩妾家住湘川菱歌本自便陸機櫂歌行名謳激清唱)
(宋之問詩陽橋花柳不勝春)只今惟有西江月(越絶書闔閭軍敗而還欲復其讐越乃興)
(師與戰西江盧照隣詩江月夜臨空)曾照吴王宫裏人(吴越春秋越王得苧蘿鬻薪之女曰)
(西施鄭旦飾以羅縠教以容步習於土城臨於都巷三年而獻於吴吴王受之一統志館娃宫在靈巖山上前)
(臨姑蘇臺吴人謂美女為娃蓋以西施得名)
秋下荆門(盛弘之荆州記郡西泝江六十里南岸冇山名曰荆門上合下開冇門形)
(因以為名一統志荆門山在宜都縣西北五十里大江南與虎牙山相對)
霜落荆門江樹空(蕭撝詩霜落候鳴鐘謝朓詩天際識歸舟雲中辨江樹)布帆無
恙挂秋風(晉書顧愷之傳愷之為殷仲堪參軍假還仲堪以布帆借之遭風與仲堪牋曰行人安穏)
(布帆無恙南史鄧琬傳琬遣孫冲之等前鋒一萬據赭圻冲之欲沿流挂帆直取白下漢武帝秋風辭秋風起)
(兮白雲飛)此行不為鱸魚膾(左傳在此行也南部煙花記吴中以鱸魚作膾菰菜為虀東南)
(之佳味也)自愛名山入剡中(左傳邾匪敢自愛也南史戴顒傳會稽剡縣多名山故世居其)
(下王羲之司州帖還便行當至剡謝靈運詩暝投剡中宿)
上皇西巡南京歌(舊唐書明皇帝紀天寶十五載六月潼關不守上謀幸蜀)
(八月癸未朔御蜀都府衙明年收復兩京十月丁卯上皇發蜀郡唐書地理志成都府蜀)
(郡至德二載曰南京)
華陽春樹號新豐(書華陽黑水惟梁州一統志華陽縣本秦成都縣地唐貞觀中分置蜀縣)
(與成都縣分治郭下乾元初改為華陽縣洛陽伽藍記太蔟御辰溫風已扇鳥鳴春樹蝶舞花叢三輔舊事太)
(上皇不樂關中思慕鄉里高祖徙豐沛屠兒酤酒煮餅商人立為新豐庾肩吾長安道篇遠聽平陵鐘遥識新)
(豐樹)行入新都若舊宫(西京雜記既作新豐衢巷棟宇物色惟舊士女老幼相攜路首各知)
(其室匠人吴寬所營也唐太宗重幸武功詩白水尋前跡丹陵幸舊宫)柳色未饒秦地綠
(何遜詩輕烟澹柳色史記晉世家惠公之立倍秦地晉書地理志平王以岐酆之地賜秦襄公則為秦地王褒)
(詩垂楊夾浦綠)花光不減上陽紅(庾信象戲賦水影搖日花光照林陳後主詩暎日花光動)
(唐書地理志東都上陽宫在禁苑之東沈約芙蓉詩中池所以綠待我泛紅光)
東魯門汎舟(一統志東魯門在兖州府城東)
日落沙明天倒開(鮑照詩日落嶺雲歸王融詩日霽沙溆明風泉動華燭陶潛詩夜景湛虛)
(明昭昭天宇闊郭璞江賦豃如地裂豁若天開)波搖石動水縈迴(張華詩微風搖&KR0581;若增波)
(動芰荷劉孝威詩雷奔石鯨動水闊牽牛遥鮑照詩萬壑勢迴縈)輕舟泛月尋溪轉(張衡)
(南都賦爾乃撫輕舟兮浮清池陳子昂詩騖檝漾輕舟駱賓王秋螢詩含輝凝泛月帶火怯凌霜謝朓詩凌厓)
(必千仞尋壑將萬轉宋之問詩洲轉望鄉迷)疑是山隂雪後來(王羲之蘭亭序永和九年)
(歲在癸丑暮春之初會于會稽山隂之蘭亭一統志秦置山隂縣屬會稽郡以邑在山之隂故名晉書王徽之)
(傳居山隂夜雪初霽月色清朗四望皓然忽憶戴逵逵時在剡便夜乘小船詣之)
與史郎中欽聽黃鶴樓上吹笛(九域志鄂州有黃鶴樓一統志)
(黃鶴樓在武昌府城西南隅黃鶴磯上世傳仙人子安乘黃鶴過此又云費文偉登仙駕)
(黃鶴返憩於此)
一為遷客去長沙(漢書賈誼傳誼為長沙王太傅度湘水為文以弔屈原曰恭承嘉惠兮竢)
(罪長沙舊唐書地理志秦置長沙郡漢為長沙國後漢為長沙郡)西望長安不見家(後漢)
(書杜篤傳東臨霸滻西望昆明晉書明帝紀帝數歲屬長安使來元帝問曰日與長安孰近對曰日近舉目則)
(見日未聞舉目見長安也易林登高望家)黃鶴樓中吹玉笛(後漢書馬融傳融善鼓琴好吹)
(笛西京雜記秦咸陽宫有玉笛長二尺三寸二十六孔名曰昭華之琯)江城五月落梅花
(庾信哀江南賦下江餘城長林故營詩五月鳴蜩樂府詩集梅花落笛中曲也)
望天門山(一統志天門山在太平府城西南三十里二山夾大江東曰博望西曰梁)
(山對峙如門亦名峨眉山)
天門中斷楚江開(水經注隂山下有長城連山刺天其山中斷兩岸雙闕善能雲舉孫逖詩)
(金陵中斷碧江深淮南子荆楚之地江漢以為池)碧水東流至北迴(梁昭明太子詩桂楫)
(蘭橈浮碧水書嶓塚導漾東流為漢又東為滄浪之水過三澨至於大别南入於江東滙澤為彭蠡東為北江)
(入於海李嶠詩日夕三江望靈潮萬里迴)兩岸青山相對出(元和郡國志博望山在當塗縣)
(西三十五里與和州對岸江西岸曰梁山在歴陽縣南七十里兩山相望如門俗謂天門山謝朓詩還望青山)
(郭)孤帆一片日邊來(梁簡文帝書夕鳥歸林懸孤帆而未息張說詩望孤帆兮日邊)
盧綸
裴給事宅白牡丹(酉陽雜俎開元末裴士淹奉使幽冀回至汾州衆香寺得)
(白牡丹一藂植於長安私第天寳中為都下奇賞當時名公冇裴給事宅看牡丹詩)
長安豪富惜春殘(班固西都賦漢之西都實在雍州名曰長安國史補長安貴遊尚牡丹每)
(春暮車馬若狂以不就觀為恥李白詩天下稱豪貴遊此每相逢)爭翫街西紫牡丹(三輔)
(舊事長安領街西五十四坊及西市多王公貴戚之家西陽雜俎東都尊賢坊田令宅中門内有紫牡丹成樹)
(發花千朵)别有玉盤承露冷(李白詩别冇天地非人間張衡詩何以報之雙玉盤三輔舊事)
(建章宫承露盤高二十六丈大七圍以銅為之上有仙人掌承露和玉屑飲之隋煬帝詩清露冷浸銀兔影)
無人起就月中看(易閴其無人蘇頲詩試將明鏡照無異月中看)
宋雍(爵里無考)
春日
輕花細雨滿林端(謝朓詩輕花四五重梁簡文帝詩細葉發香梅張充與王儉書弱霧輕烟)
(乍林端而菴藹)昨夜春風曉色寒(庾信詩昨夜鳥聲春梁元帝詩春日春風過沈約詩春色)
(犯寒來)黃鳥不堪愁裏聽(詩睍睆黃鳥載好其音詩義疏黃鳥鸝鶹也李頎詩鴻雁不堪)
(愁裏聽)綠楊宜向雨中看(李白詩綠楊三月時王維詩雨中春樹萬人家)
崔惠童(博州人右驍衛將軍冀州刺史廷玉之子尚明皇晉國公主)
宴城東莊
一月主人笑幾回(莊子開口而笑者一月之中不過四五日而已班固西都賦冇西都賓問)
(於東都主人)相逢相識且銜杯(樂府越謠歌君乘車我戴笠他日相逢下車揖左傳吴公)
(子札聘於鄭見子産如舊相識與之縞帶子産獻紵衣焉庾信賦三春負鋤相識劉伶酒德頌捧甖承槽銜杯)
(潄醪)眼看春色如流水(王績詩眼看人盡醉庾信詩春色方盈野詩沔彼流水何遜詩思君)
(意不窮長如流水注)今日殘花昨日開(荀子欲觀千載則審今日庾信詩殘花爛漫舒江淹)
(詩送君如昨日)
錢起
與趙莒茶讌
竹下忘言對紫茶(晉書王徽之傳一士大夫家有好竹徽之造竹所諷嘯良久孟浩然詩相)
(攜竹林下莊子得意而忘言晉書山濤傳濤與嵇康吕安善後遇阮籍便為竹林之交忘言之契唐書地理志)
(晉陵郡吴興郡土貢紫笋茶)全勝羽客醉流霞(王裒詩仙童時可虞羽客屢相逢吕嵓詩)
(三醉岳陽人不識揚雄甘泉賦噏青雲之流霞兮陳子良詩流霞席上滿)塵心洗盡興難盡
(易聖人以此洗心退藏於密世說為是塵務經心天分有限又可以累心處都盡晉書王徽之傳乘興而來興)
(盡而返杜甫詩野興每難盡)一樹蟬聲片影斜(王績答杜之松書孫綽庭前空對長松一)
(樹古詩秋蟬鳴樹間杜甫詩蟬聲集古寺梁簡文帝詩片光片影皆麗又纖條寄喬木弱影掣風斜)
春郊
水遶冰渠漸有聲(郭璞經勢如降龍水遶雲從曹毗詩寒冰盈渠結陶潛别傳淵明嘗聞田)
(間水聲倚杖聽之杜甫詩鷗泛已春聲)氣融煙塢晚來明(沈佺期詩烟景共春融杜甫詩)
(泥融飛燕子梁武帝子夜歌花塢蝶雙飛庾信詩依稀暎村塢李白虎丘夜宴序和風滿谷陽春逼人巖烟掃)
(除肅若有待杜甫詩晚來山更碧)東風好作陽和使(禮記東風解凍潘岳賦惠風動冲氣)
(和史記秦始皇紀時在中春陽和方起陳子昂詩幽鴻順陽和)逢草逢花報發生(謝靈運詩)
(萋萋春草繁王維詩野花叢發好孟浩然詩林花掃更落徑草踏還生韓非子春道生萬物榮)
盧綸
山店
登登山路行時盡(詩築之登登傳用力也張正見詩欲識三山路須尋千仞溪杜甫詩咫尺)
(雲山路李白詩行歌入谷口路盡無人躋)决决溪泉到處聞(山海經龍侯之山决决之水出)
(焉韋應物詩决决水泉動謝朓詩溪流春榖泉王維詩清夜聞遥泉)風動葉聲山犬吠(南史)
(蕭子顯詩風動春朝月明秋夜李白詩稍稍風葉聲孟浩然詩更聞楓葉落淅瀝度秋聲陶潛詩犬吠深巷中)
幾家烟火隔秋雲(史記律書鳴雞吠犬烟火萬里江淹詩歸人望烟火漢武帝辭秋風起兮)
(白雲飛柳惲詩亭皋木葉下隴首秋雲飛)
郎士元
栢林寺南望
溪上遥聞精舍鐘(王維詩溪上人家凡幾家水經注豫章散原山疊嶂四周晉沙門竺曇顯)
(建精舍於山南陳子昂詩山水開精舍杜甫詩欲覺聞晨鐘今人發深省)泊舟微徑度深松
(孟浩然詩泊舟潯陽郭始見香爐峯杜甫詩冥冥子規呌微徑不復取綦母潛詩草堂松徑深岑參詩秋殿隠)
(深松)青山霽後雲猶在(謝朓詩還望青山郭宋玉高唐賦風止雨霽雲無處所江總詩山雲)
(四面通杜甫詩雲在意俱遲)畫出東南四五峯(李白詩青冥倚天開彩錯疑畫出王績詩)
(時時斷嶂遮往往孤峯出入蜀記姑熟溪東南數峯如黛蓋青山也岑參詩黛青天際峯)
戴叔倫
題友人山居
四郭青山處處同(梁昭明太子七契居兹四郭寧辨五音張說龍興寺碑帶四郭五衢之陌)
(何遜詩天暮遠山青江總詩風光處處同)客懷無計答秋風(李白詩客愁不可道陶潛詩幽)
(懷不可寫杜甫詩無計回船下又把釣待秋風)數家茅屋清溪上(韋應物詩數家砧杵秋山)
(下宋書裴松之傳松之在禁省十餘年俸給悉與親戚無宅借官地起茅屋數間王維詩終南有茅屋前對終)
(南山李白詩夜發清溪向三峽)千樹蟬聲落日中(沈約郊居賦李衡則橘林千樹李白詩梨)
(花千樹雪杜甫詩蟬聲集古寺謝靈運詩望新晴於落日)
贈鶴林上人(名勝志黃鶴山在丹徒縣西南三里寰宇記宋武帝微時常遊行竹)
(林寺見有黃鶴飛舞因名黃鶴山後改竹林寺為鶴林寺)
日日澗邊尋茯苓(梁元帝詩日日春禽變韋應物詩獨憐幽草澗邊生神仙傳黃初起就初)
(平學共服松脂茯苓至五百歲杜甫詩山寒少茯苓)巖扉常掩鳳山青(王勃詩肅穆巖扉靜)
(儲光羲詩巖扉常不關六朝事跡鳳臺山宋元嘉中鳳集於是山乃築臺於山椒以旌嘉瑞盧照隣詩甘露洗)
(山青)歸來挂衲高林下(史記孟嘗君傳馮驩彈其劍而歌曰長鋏歸來乎食無魚李白詩鷫)
(鸘裘在錦屏上自君一挂無由披智度論五比丘曰佛當著何等衣佛言應著衲衣謝靈運詩高林映窗裏宋)
(文帝詩林下夕風清)自剪芭蕉寫佛經(梁元帝丈丹桂無枝朱楊自剪清異錄懷素居零陵)
(芭蕉亘帶幾數萬取葉代紙而書張說詩戲問芭蕉葉何愁心不開翻譯名義多羅舊名貝多其葉長廣其色)
(光潤諸國寫經莫不采用晉書何準傳散帶衡門不及人事惟誦佛經)
李涉(洛陽人憲宗時為太子通事舍人尋謫峽州司倉參軍太和初為太學博士)
題開聖寺
宿雨初收草木濃(江總詩宿雨潤條枚應璩書雲重積而復散雨垂落而復收易百穀草木)
(麗乎土陶潛詩孟夏草木長宋之問詩洛陽花柳此時濃)羣鴉飛散下堂鐘(北史齊宗室傳)
(如鶻入鴉羣隋煬帝辭寒鴉飛數點沈佺期賦禪堂枕江江總詩空林徹夜鐘)長廊無事僧歸
院(西京賦長廊廣廡途閣雲蔓韋應物詩密竹蔭長廊孟浩然詩山僧暮歸寺杜甫大雲寺詩天黑閉春院)
盡日門前獨看松(後漢書桓榮傳詔諸生雅吹擊磬盡日乃罷陶潛詩舫舟蔭門前杜甫詩)
(看松露滴身劉長卿詩過雨看松色)
羊士諤
登樓
槐柳蕭疎繞郡城(晉書符堅載記關隴清宴百姓豐樂自長安至於諸州皆夾路樹槐柳杜)
(甫詩瓠葉轉蕭疎唐太宗詩霜峯直臨道冰河曲繞城)夜添山雨作江聲(岑參詩夜猿嘯)
(山雨曙鳥鳴江花杜甫詩高枕遠江聲)秋風南陌無車馬(楚辭嫋嫋兮秋風樂府譬如秋)
(風急梁簡文帝詩浮雲似帳月如鈎那能夜夜南陌頭陶潛詩結廬在人境而無車馬喧)獨上高樓
故國情(古詩西北有高樓上與浮雲齊何遜詩望别上高樓杜甫詩相逢故國人李白詩此夜曲中聞)
(折柳何人不起故園情)
韓翃
羽林少年行(史記天官書虚危其南有衆星曰羽林天軍正義羽林三十五星三)
(三而聚散在壘辟南天軍也漢書百官公卿表郎中令掌宫殿掖門戶又期門羽林皆屬)
(焉師古注羽林亦宿衛之官言其如羽之疾如林之多也)
駿馬牽來御柳中(戰國策駿馬盈外廏天馬歌天馬來兮從西極經萬里兮歸有德王融曲)
(水詩序天瑞降地符升澤馬來器車出杜甫詩是日牽來赤墀下王胄詩御柳長條翠)鳴鞭欲向
渭橋東(謝靈運詩鳴鞭適大河三輔黃圖秦始皇造渭橋重不能勝乃刻石作力士孟賁等像祭之乃)
(可動注渭橋在長安北三里跨渭水為橋梁元帝詩日暮徙倚渭橋西李白詩駿馬若風飈鳴鞭上渭橋)紅
蹄亂踏春城雪(杜甫詩朱蹄驕齧膝又曹將軍畫馬詩霜蹄蹴踏長楸間謝朓詩春城麗白日)
(張九齡詩踏雪也相過)花頷驕嘶上苑風(易咸其輔頰舌疏輔上頷也淮南子興於牛頷)
(之下李白詩征馬百度嘶社甫驄馬行顧影驕嘶自矜寵唐書太宗紀貞觀十八年宴雍州父老於上林苑韋)
(元旦詩戲馬爭銜上苑花)
二
千點斒斕玉勒驄(李白詩瑶臺雪花數千點說文斒斕色不純也韻會斒逋閑切與斑同斕)
(郎干切亦作瞵晉書皇甫謐傳忘青紫之斑瞵庾信賦控玉勒而搖星跨金鞍而動月王維詩良人玉勒乘驄)
(馬)青絲結尾繡纏騣(古樂府青絲纏馬尾黃金絡馬頭梁元帝詩宛轉青絲鞚照耀珊瑚)
(鞭劉恢詩絡首纏騣尾養以甘露芻晉古詞可憐白馬高纏騣)鳴鞭曉出章臺路(庾信賦鳴)
(鞭則汗赭入埒則塵紅劉長卿少年行鳴鞭白馬驕王諲賦珠旗曉出漢書張敞傳走馬章臺街自以便面拊)
(馬楊師道詩鳴珂屢度章臺側)葉葉春衣楊柳風(宋子侯詩花花自相對葉葉自相當王維)
(詩京洛縫春衣風土記河朔春時疾風數日曰吹花劈柳風樂府讀曲歌楊柳得春風)
寒食(風俗通冬至後一百六日有疾風暴雨為寒食唐史遺事德宗時時制詰闕人)
(上批曰與韓翃時有同姓名者中書再具二人同進上書翃寒食詩末批云與此韓翃)
春城無處不飛花(吴邁遠詩春城起風色謝朓詩春城麗白日梁簡文帝筝賦玩飛花之度)
(窗看春風之入柳裴子野雪詩拂草如連蝶落樹似飛花)寒食東風御柳斜(荆楚歲時記江)
(淮間寒食日皆折柳插門徐陵書鳴蜩抱樹亟見藏冰歸雁銜蘆多經寒食禮記孟春之月東風解凍杜甫詩)
(樓前御柳長陳叔達詩風條出柳斜)日暮漢宫傳蠟燭(左傳日云莫矣按暮古作莫李白詩)
(盧橘為秦樹葡萄出漢宫西京雜記寒食禁火日賜侯家蠟燭梁元帝詩蠟燭凝花彩唐輦下歲時記清明日)
(取榆柳之火以賜近臣)輕煙散入五侯家(劉勰新論天之始旭則目察輕煙梁元帝詩乍)
(若輕煙散時如佳氣新案輕煙唐汝詢解本作青烟漢書元后傳上封舅譚為平阿侯商成都侯立紅陽侯根)
(曲陽侯逢時高平侯五人同日封故世謂之五侯後漢書樊鯈傳鯈曰建武時吾家並受榮寵一宗五侯晉書)
(食貨志戚里侯家自相馳騖盧照隣詩玉輦縱横過主第金鞍絡繹向侯家)
看調馬(鹽鐵論御之良者善調馬相之賢者善使士)
鴛鴦赭白齒新齊(宋玉明圖叱撥有八紅耳叱撥鴛鴦叱撥桃花叱撥丁香叱撥青叱撥騮)
(叱撥榆叱撥紫騮叱撥晉書慕容儁載記初廆有駿馬曰赭白有奇相逸力四十九歲而駿逸不虧注毛詩義)
(證曰彤毛雜毛曰駮彤赤也即赭白也榖梁傳璧則猶是也而馬齒加長矣)晚日花中散碧
蹄(楊師道詩登臨日將晚王維詩輦過百花中莊子馬蹄篇馬蹄可以踐霜雪馬毛可以蔽風雨)玉勒
斗回初噴沫(庾信賦控玉勒而搖星薛道衡詩卧驅飛玉勒立騎轉銀鞍穆天子傳黃之陁其馬)
(歕沙皇人威儀黃之澤其馬歕玉皇人夀榖案噴古作歕曹植七啟駿騄齊驤揚鑾飛沫)金鞭欲下
不成嘶(沈炯詩滿衢飛玉軑夾道耀金鞭吴均詩日暮笳亂動天曙馬爭嘶杜陽雜編德宗有二馬一)
(號神智驄一號如意騮一日上幸諸苑侍者進瑞鞭上曰昔朕西幸有二駿今獲此鞭可謂三絶矣中書舍人)
(韓翃因吟曰云云)
宿石邑山中(唐汝詢解一統志云真定府獲鹿縣本戰國趙之石邑縣有西屏山)
(高數百丈為一郡奇景今詩極狀其高疑指此山也)
浮雲不共此山齊(魏文帝詩西北有浮雲亭亭如車蓋古詩西北有高樓上與浮雲齊)山
靄蒼蒼望轉迷(說文靄雲貌岑參詩崖口上新月石門破蒼靄魏武帝詩山川相繆欝乎蒼蒼)
(張正見詩石梁雲外失蓬丘霧裏迷宋之問詩潮回出浦駛洲轉望鄉迷)曉月暫飛高樹裏
(鮑照芙蓉賦汎明采於宵波飛澄華於曉月王融回文詩池蓮照曉月李白詩鷹隨月兔飛吴越春秋秋蟬登)
(高樹飲清露陸雲詩虎嘯深谷底雞鳴高樹顛庾信銘樹裏聞歌枝中見舞)秋河隔在數峯
西(謝朓詩秋河曙耿耿寒渚夜蒼蒼謝靈運賦羣峯參差出其間連岫複陸成其坂宋之問明河篇昏見南)
(樓清且淺曉落西山縦復横)
江南曲(古今樂錄梁武帝改西曲製江南弄七曲張正見詩欲奏江南曲聊有棹歌詩)
長樂花枝雨點銷(傅咸紫華賦序紫花一名長樂花劉孝威詩隔牆花半隠猶見動花枝羯)
(鼓錄宋開府璟善羯鼓始承恩顧與上論鼓事曰頭如青山峯手如白雨點)江城日暮好相
邀(李白詩江城五月落梅花王粲詩日暮遊西園顔延之詩日暮行采歸李白詩若戀幽居好相邀弄紫霞)
春樓不閉葳蕤鏁(陳後主詩春樓髻梳罷南陌競相隨禮記外戸而不閉韓非子不謹其閉)
(不固其門司馬相如子虚賦錯翡翠之葳蕤王粲詩昊天降豐澤百卉挺葳蕤)綠水斜通宛轉
橋(傅休奕詩上翳青雲景下鑒綠水波謝朓詩逶迤帶綠水迢遞起朱樓崔日用詩鳳閣斜通平樂觀隂鏗)
(詩畫橋長且曲傍嶮復憑流)
送齊山人歸長白山(屈原九歌山中人兮芳杜若飲泉石兮蔭松栢抱朴)
(子長白乃泰山之副嶽魏書地形志東平郡博平縣有長白山明一統志山東濟南府長)
(白山在長山縣西南三十里高二千九百丈周六十里雲雨長白故名)
舊事仙人白兔公(史記淮隂侯傳信曰大王自料勇悍仁彊孰與項王臣嘗事之請言項王)
(之為人續仙傳侯道華好子史手不釋卷或問要此何為答曰天上無愚瞢仙人古詩仙人騎白鹿髮短耳何)
(長抱朴子白兔公彭祖弟子)掉頭歸去又乘風(莊子雲將曰今我願合六氣之精以育羣)
(生為之奈何鴻蒙拊髀雀躍掉頭曰吾弗知杜甫送孔巢父詩巢父掉頭不肯住陶潛歸去來辭歸去來兮田)
(園將蕪胡不歸說苑魚乘水鳥乘風草木乘于時)柴門流水依然在(後漢書楊震傳柴門)
(絶賓客十六國春秋汜勝家財五十萬悉散之於宗族柴門灌園以琴書自娱詩沔彼流水朝宗于海韓詩外)
(傳伯牙鼓琴志在流水韋時立詩偶來伊水曲谿嶂各依然)一路寒山萬木中(儲光羲詩)
(茅茨對三峯梧桐開一路杜甫詩幽尋非一路遠色有諸嶺王維詩寒山轉蒼翠高適詩驚飈蕩萬木杜甫詩)
(含風翠壁孤雲細背日丹楓萬木稠劉長卿詩遠磬秋山裏清猿古木中)
顧况
山僧蘭若(釋典浮屠所居西域謂之蘭若謂虚靜處也)
絶頂茅菴老此生(王褒詩山窗臨絶頂盧照隣詩絶頂横臨日孤峯半繞天拾遺記任末依)
(山林之下編茅為菴陶潛詩聊復得此生)寒雲孤木伴經行(柳惲詩寒雲晦滄洲庾肩吾詩)
(寒雲間石起秋葉下山飛陳子昂詩水木澹孤清楊炯賦山中禪定樹下經行)世人那得知幽
徑(楚辭世人皆濁我獨清沈佺期詩旁人那得知胡師躭詩墜葉積幽徑駱賓王詩幽徑還生拔心草)遥
向青峯禮磬聲(梁簡文帝文高巖欝起帶青雲而作峯岑參詩黛青天際峯詩既和且平依我)
(磬聲)
韋應物
登樓寄王卿
踏閣攀林恨不同(棗璩詩矯足登雲閣相伴步九華謝靈運詩攀林搴落英後漢書矯慎隠)
(遁山谷汝南吴蒼遺書曰足下勤處隠約乘雲行泥棲宿不同每冇西風何嘗不歎)楚雲滄海思
無窮(晉書天文志楚雲如日十洲記滄海島在北海口水皆蒼色故謂之滄海蕭轂詩滄海故交分辛德)
(源詩託意在無窮)數家砧杵秋山下(孟浩然詩水竹數家連何遜詩砧杵鳴四隣杜甫詩)
(星月動秋山王勃詩朝朝翠山下)一郡荆榛寒雨中(梁書徐摛傳摛年老愛泉石意在一)
(郡以自怡養潘岳詩荆棘成榛阮籍賦寒雨淪而下降庾信詩梅逐雨中黃)
陳羽(江東人登貞元進士第歴官樂宫尉佐)
戲題山居
雲蓋秋松幽洞近(淮南子日月欲明浮雲蓋之孔範詩白雲浮遠蓋謝靈運詩皎潔秋松氣)
(韓琮詩霜凜近秋松陳子昂詩石泉何冥密幽洞無留行)水穿危石亂山深(孔叢子山溜至)
(柔石為之穿列子登高山履危石江總詩危石聳前洲張謂詩路入亂山行庾信詩山深雲濕衣)門前
自有千竿竹(江淹詩樹下即門前詩籊籊竹竿顧况詩若為種得千竿竹嚴維詩明朝别後門還)
(掩脩竹千竿一老身)免向人家看竹林(程曉詩觸熱到人家王維詩看竹何須問主人穆天)
(子傳天子乃樹之竹是為竹林庾信思舊銘王子猷之舊徑惟餘竹林)
二
雖有柴門長不關(後漢書楊震傳于是杜門絶賓客曹植詩柴門何蕭條陶潛歸去來辭門)
(雖設而常關儲光羲詩巖扉長不關)片雲高木共身閒(儲光羲詩華陽洞口片雲飛淮南子)
(去高木而巢扶枝張協詩凝霜疎高木晉書華嶠傳頥身於清閒之宇)猶嫌住久人知處
(蜀志諸葛亮傳分兵屯田為久住之基王維詩偶被時人知高士傳童馥入林慮山中家人求不知處)見
欲移居更上山(江洪詩移居玉池上庾信詩更上增城山古詩上山採蘼蕪)
伏翼西洞送人(爾雅蝙蝠服翼疏蝙蝠自關而東謂之服翼臨海記黃石山穴)
(中冇伏翼如鵝鴨大)
洞裏春晴花正開(劉長卿詩桃花洞裏居人滿梁簡文帝春日詩雲開天半晴隋煬帝詩春)
(花滿正開)看花出洞幾時迴(江淹詩看花桃李津庾闡賦吹雲霧而出洞穴駱賓王詩為問)
(春花幾時滿)殷勤好去武陵客(司馬遷報任安書僕與李陵素非能相善也未嘗銜杯酒)
(接殷勤之餘歡魏中山王詩殷勤屬知已杜甫詩好去張公子通家别恨添陶潛桃花源記晉太康中武陵人)
(捕魚為業綠溪行忽逢桃花林林盡水源得一山從口入其間男女見漁者大驚自云先世避秦時來此絶境)
(問今何世乃不知有漢漁人辭去詣太守說即遣人隨往竟迷不得路劉長卿詩深藏武陵客時過洞庭湖)
莫引世人相逐來(峯參詩世人逐勢爭奔走李白詩不與世相逐龐德公於忽操後逐逐其)
(猶來)
韓愈
酬王二十舍人涯雪中見寄
三日柴門擁不開(禮記用民之力歲不過三日陶潛文翳翳柴門事我宵晨庾信詩浮橋翠)
(蓋擁吴均春詠羅幃閉不開)階平庭滿白皚皚(吴均詠雪詩凝階似花積范雲詩寒沙四)
(面平王衡翫雪詩寒庭浮暮雪又皎潔隨處滿張衡賦行積冰之皚皚兮清泉沍而不流岑參詩半空白皚皚)
今朝蹋作瓊瑶迹(舊唐書禮儀志昨夜則息風收雨今朝則天晴日暖岑參詩細草新花踏)
(作泥詩投我以木桃報之以瓊瑶吴都賦躍馬疊迹)為有詩從鳳沼來(劉琨答盧諶書適足)
(以彰來詩之益美耳鄭繇水鏡賦影圓鳳沼聲激龍門杜甫詩鳳沼接亨衢)
早春呈水部張十八員外(舊唐書張籍傳累授國子博士水部員外)
(郎轉水部郎中世謂之張水部云唐書百官志水部郎中員外郎各一人掌津濟船艫渠)
(梁堤堰溝洫漁捕運漕碾磑之事)
天街小雨潤如酥(三輔舊事長安城中八街九陌杜甫詩陵天經中街漢書京房傳丙戌小)
(雨丁亥蒙氣去易雨以潤之華陽國志㴻雨潤禾苗廣韻酥酪屬牛羊乳為之本草别錄佛書稱乳成酪酪成)
(酥酥成醍醐)草色遥看近却無(孔稚圭詩草雜今古色徐陵太極殿銘函谷遥看美皇居)
(之佳麗范靜妻沈氏登樓曲憑高川陸近李白詩白玉盤中看却無)最是一年春好處(崔敏)
(童詩一年始有一年春王勃春思賦霜前雪裏知春早看柳看梅覺春好張說詩幸共三春好儲光羲詩直為)
(經過行樂處不知虛度兩京春)絶勝烟柳滿皇都(王訓詩學舞勝飛燕楊巨源詩楊柳含烟)
(灞岸春謝朓詩宛洛佳遨遊春色滿皇州曹植應詔詩肅承明詔應會皇都)
于鵠
舟中月明夜聞笛
浦裏移舟候信風(何遜詩解纜及朝風落帆依暝浦孟浩然詩移舟泊烟渚淮南子若繞之)
(候風注綄者候風之羽也唐國史補江西舟船自白沙泝流而上常待東北風謂之信風)蘆花漠漠
夜江空(江總詩蘆花霜外白謝朓詩生煙紛漢漠耿湋詩風馭南行遠長山與夜江戴叔倫詩故園江)
(海空)更深何處人吹笛(杜甫詩更深氣如縷黃淡思歌逐郎何處索後漢書馬融傳融善鼓)
(琴好吹笛)疑是龍吟寒水中(范雲詩疑是徐方牧既是復疑非易雲從龍疏龍是水畜雲是)
(水氣故龍吟則景雲出庾信詩龍吟迥上遊李白詩笛奏龍吟水王僧儒詩夜風入寒水沈約詩開襟濯寒水)
(解帶臨清風杜甫詩日落青龍見水中)
題合溪乾洞(又見劉商集題作題潘師房)
渡水傍山尋絶壁(庾信詩河水乘冰渡又春賦沙頭渡水人南史謝靈運傳靈運移籍會稽)
(脩營舊業傍山帶江孫逖詩日落扁舟此路尋江總詩幽厓聳絶壁)白雲飛處洞天開(詩英)
(英白雲蜀都賦雲飛水宿宋之問詩龍游洞裏天郭璞江賦豁若天開)仙人來往行無跡
(古詩仙人騎白鹿王臺卿詩神仙乍來往莊子其來無跡其往無崖拾遺記燕昭王即位廣延國獻善舞者二)
(人體氣輕馥或行無跡影)石徑春風長綠苔(孔稚圭北山移文石徑荒凉徒延佇梁武帝樂)
(府一葉度春風芳華自相接南史陳伯之傳暮春三月江南草長孟浩然詩清泉盡綠苔)
盧仝
逢鄭三遊山
相逢之處花茸茸(樂府越謠歌他日相逢下車揖蕭撝詩石蒲今尚冇採摘更相逢劉孝綽)
(詩丰茸花樹舒廣韻茸茸草生貌)峭壁攅峯千萬重(劍門山記峭壁中斷兩崖相嶔高適)
(詩峭壁連空洞攅峯疊翠微孔稚圭文攅峯竦誚駱賓王詩攅峯銜宿霧又青山幾萬重)他日期君
何處好(越絶書伍員奔吴至江上漁者歌曰日昭昭侵以施與子期乎蘆之碕元結詩問吾常偃息泉)
(上何處好)寒流石上一株松(謝朓詩寒流自清泚唐德宗詩曲池潔寒流南史蕭思話傳嘗)
(從文帝登鍾山北嶺中道有盤石清泉上使於石上彈琴宋之問詩石上泉聲帶雨秋儲光羲詩盤石青巖下)
(松生磐石中庾信詩惟愁郭門外應足數株松)
御選唐詩卷二十八
