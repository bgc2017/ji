欽定四庫全書
御選唐詩卷二
五言古
王績(字無功絳州龍門人文中子之弟隋未授秘書省正字不樂在朝求為六合丞嗜酒不任)
(事尋還鄉里唐武德初以前官待詔門下省時太樂署史焦革家善釀績求為丞革死棄官歸)
(東臯號東臯子集五卷)
古意
桂樹何蒼蒼(楚辭桂樹列兮紛敷吐紫華兮布條江淹詩蒼蒼山中桂團團霜露色)秋來
花更芳自言歲寒性(南史傳論貞勁之節歲寒自有性也異物志桂冬夏長綠)不知
露與霜(范雲詠桂詩不識風霜苦安知零落期)幽人重其德(易履道坦坦幽人貞吉)
徙植臨前堂(庾信枯樹賦昔之三河徙植九畹移根漢書田蚡傳前堂羅鐘鼓立曲旃傳休奕艷)
(歌行媒氏陳束帛羔雁鳴前堂)連卷八九樹偃蹇二三行(山海經桂木八樹在賁隅)
(東淮南王招隠士桂樹叢生兮山之幽偃蹇連卷兮枝相繚)枝枝自相糾葉葉還相
當(古詩東西植松栢左右種梧桐枝枝相覆蓋葉葉相交通)去來雙鴻鵠(韓詩外傳鴻鵠一舉)
(千里所恃者六翮耳古詩願為雙鴻鵠奮翅起高飛)栖息兩鴛鴦(詩鴛鴦于飛箋言其止則相偶)
(飛則為雙古歌辭入門時左顧但見雙鴛鴦鴛鴦七十二羅列自成行)榮蔭誠不厚(楚辭美桂)
(樹之冬榮大戴禮樹成蔭而鳥息焉)斤斧亦勿傷(逸周書山林非時不外斤斧以成草木之長管)
(子惡金以鑄斤斧鉏夷鋸&KR2049;試之木土)赤心許君時(後漢書光武帝紀蕭王推赤心置人腹中)
此意那可忘
岑文本(字景仁鄧州人沈敏有姿儀博綜經史美談論善屬文初為蕭銑典篇翰太宗授祕)
(書郎上藉田三元二頌擢中書舍人晉拜中書令集六十卷)
奉和正日臨朝(左傳凡朝以正四民月令正月一日七十二候之初三百六旬)
(之始是謂正日案太宗有正日臨朝詩)
時雍表昌運(書黎民於變時雍石崇詩武則不猛化則時雍)日正叶靈符(書協時月)
(正日馮衍銘元正上日百福孔靈漢書班彪傳漢德承堯有靈命之符曹植詩迴駕觀紫微與帝合靈符晉書)
(郭璞傳王者之作必有靈符塞天人之心)德兼三代禮(禮記三代之禮一也民共由之又三代之)
(王也必先其令聞詩云明明天子令聞不已三代之德也)功包四海圖(書聲教訖于四海)踰
沙紛在列(顔延之曲水詩序棧山航海踰沙軼漠之貢府無虛月)執玉儼如超(禮記)
(執玉不趍左傳禹會諸侯于塗山執玉帛者萬國)清蹕喧輦道(周禮師氏使其屬帥四夷之隸)
(各以其兵服守王之門外且蹕注蹕止行人不得近王宫也晉書載記響清蹕于常道之門馳金車于山陽之)
(館沈約樂歌清蹕朝萬㝢端冕臨正陽司馬相如上林賦華榱璧璫輦道纚屬三輔黃圖武帝于未央宫西跨)
(城池作飛閣通建章宫構輦道以上下注輦道為閣道可以乘輦而行庾肩吾經吳郵亭詩輦道通關塞王城)
(似太原)張樂駭天衢(莊子北門成問于黃帝曰帝張咸池之樂于洞庭之野吾始聞之懼復聞)
(之怠卒聞之而惑易何天之衢漢書叙傳攀龍附鳳並乘天衢晉書天文志房四星為明堂天子布政之宫也)
(中間為天衢黃道之所經也七曜由乎天衢則天下平和)拂蜺九旗映(宋玉高唐賦蜺為旌翠為)
(蓋張衡東京賦龍輅充庭雲旗拂蜺顔延之曲水詩序九斿齊軌建旗拂蜺周禮司常掌九旗之物名各有屬)
(以待國事潘岳藉田賦五輅鳴鑾九旗揚旆)儀鳳八音殊(書簫韶九成鳳皇來儀班固幽通賦)
(虞韶美而儀鳳兮孔忘味於千載書八音克諧無相奪倫)佳氣浮仙掌(後漢書光武紀望氣者遙)
(見春陵唶曰氣佳哉欝欝葱葱然史記武帝紀作栢梁銅柱承露仙人掌之屬三輔舊事仙人掌在甘泉宫班固)
(西都賦抗仙掌以承露擢雙立之金莖)薰風繞帝梧(帝王世紀舜彈五絃琴歌南風曰南風之)
(薰兮可以解吾民之愠兮吕氏春秋東南曰熏風詩卷阿疏鳳皇非梧桐不栖韓詩外傳黃帝致齋于宫鳳乃)
(蔽日而至止帝東園集帝梧桐梁簡文帝上白兔表豈殊丹岫之羽下止帝梧張正見詩丹山下威鳳來集帝)
(梧中)天文光七政(易觀乎天文以察時變潘岳閒居賦闚天文之秘奥書在璿璣玉衡以齊七政)
(注日月五星各異政也)皇恩被九區(劉騊駼郡太守箴大漢遵周化洽九區陸機宴宣猷堂詩)
(九區克咸讌歌以永)方陪瘞玉禮(桓譚新論修封泰山瘞玉岱宗注凡封山則埋玉庾信祀方澤)
(歌瘞玉埋俎蔵芬斂氣)珥茟岱山隅(魏志陳思王植傳安宅京室執鞭珥茟出從華蓋入侍輦)
(轂潘岳贈陸機詩優游省闥珥茟華軒鮑照謝永安令啟振纓珥茟聯承貴寵周禮職方氏河東曰兖州其山)
(鎮曰岱山注岱山即泰山東岳也)
上官儀(字游韶陜州陜人貞觀初擢進士第召授弘文館直學士遷祕書郎太宗每屬文遣)
(儀視藁私宴未嘗不預高宗即位為祕書少監進西臺侍郎同東西臺三品儀工詩其詞綺錯)
(婉媚人多效之謂之上官體)
早春桂林殿應詔
步輦出披香(晉書山濤傳帝嘗講武於宣武場詔乘步輦從左思西都賦乘茵步輦惟所息宴注)
(皇后婕妤乘輦四人輿以行三輔黃圖武帝時後宫八區有昭陽披香等殿西都賦茝若椒風披香發越庾信)
(春賦宜春苑中春已歸披香殿裏作春衣)清歌臨太液(陶潜詩清歌發新聲綠酒開芳顔晉白紵)
(歌清歌徐舞降祇神四座歡樂胡可陳漢書郊祀志建章宫北治大池漸臺高二十餘丈名曰太液西京雜記)
(始元元年黃鵠下建章宫太液池帝乃作歌)曉樹流鶯滿(沈約詩開花已匝樹流鶯復滿枝)
春堤芳草積(爾雅築土遏水曰堤楚辭芳草兮萋萋王孫兮不歸)風色翻露文(王儉)
(詩風光承露色何遜詩寒潭見底清風色極天淨鮑照賦常佇景而翻露)雪花上空碧(庾信詩雪)
(花深數丈冰床厚尺餘陳叔達詩雪花聯玉樹冰彩散瑤池江淹水上神女賦野田田而虛翠水湛湛而空碧)
花蝶來未已(梁簡文帝首夏詩竹水俱蔥翠花蝶兩飛翔楊續安德山池宴集詩花蝶亂風影萍)
(藻含春流)山光曖將夕(陶潛詩山氣日夕佳)
張文琮(貝州人高宗相文瓘之弟好自寫書筆不釋手貞觀中為侍書御史三遷亳州刺史)
(為政清簡永徽中拜戶部侍郎出為建州刺史)
同潘屯田冬日早朝
假寐懷古人(詩不遑假寐北史常景傳景經涉山水悵然懷古乃擬劉琨扶風歌十二首東京賦)
(慨長思而懷古傅亮為宋公修張良廟叙抒懷古之情存不刊之烈)夙興瞻曉月(詩夙興夜寐無)
(忝爾所生謝靈運詩夕慮曉月流朝忌曛日馳鮑照芙蓉賦汎明綵于宵波飛澄華于曉月王融春遊迴文詩)
(池蓮照曉月慢錦拂朝風)通晨禁門啟(鮑照詩伐鼓早通晨漢書息夫躬傳以醫技得幸出入禁)
(門李尤東觀銘升降三除貫啟七門藉田賦前驅魚麗屬車鱗萃閶闔洞啟參塗方駟)冠蓋趨朝
謁(史記平準書冠蓋相望班固西都賦冠蓋如雲七相五公陸倕感知已賦濟濟冠蓋祁祁儁逸楊素贈薛)
(播州詩閶門既趨朝承明還宴語北史房謨傳謨為新豐令政為三輔最上嘉賜米物時雍州諸縣令每朔朝)
(謁上必呼恭懿至榻前訪以化下之術)霜靄清九衢(謝偃賦霜氣斂靄夜景澂廓楚辭天問靡)
(蓱九衢枲華安居頭陀寺碑文九衢之草千計四照之花萬品沈約賦雕芳卉之九衢)霞光照雙
闕(庾闡採藥詩霞光煥靃靡虹景照參差張正見門有車馬客行飛觀霞光啟重門平旦開曹植銅爵臺賦)
(建高門之嵯峩兮浮雙闕乎太清又樂府閶闔啟丹扉雙闕曜朱光孫楚韓王臺賦雙闕碣以峻峙貫雲氣而)
(上征鮑照樂府九塗平若水雙闕似雲浮江淹詩雙闕開馳道朱宫羅第宅)紛綸文物紀(高士)
(傳井丹字大春博學高論京師為之語曰五經紛綸井大春左傳文物以紀之)煥爛聲明發(宋書)
(傅陸傳隆轉太常太祖以新撰禮論付隆隆上表曰後之學者未逮曩時而問難星繁充斥兼兩摛文列錦煥)
(爛可觀郭璞江賦鱗甲鏙錯煥爛錦斑劉允濟明堂賦崑山之玉樓偃蹇曾何髣髴滄海之銀宫煥爛安足翺)
(翔左傳聲明以發之)腰劍佩陸離(晉書張華傳少時有相者言吾出六十位登三事當得寶劍佩)
(之文中子衣裳襜如劍佩鏘如皆所以防其躁也楚辭高余冠之岌岌兮長余佩之陸離注陸離參差衆貌又)
(紛總總其離合兮班陸離其上下大人賦衍漫流爛痑以陸離)鳴玉和清越(國語王孫圉聘于晉)
(定公饗之趙簡子鳴玉以相後漢書蔡邕傳舒紳緩佩鳴玉以步綽有餘裕文心雕龍天子垂珠以聽諸侯鳴)
(玉以朝西征賦飛翠緌拖鳴玉以出入禁門者衆矣禮記叩之其聲清越以長其終詘然樂也宋史樂志竹聲)
(清越失之則高顔延之詩芬芳歇蘭若清越奪琳珪)
王勃(字子安絳州龍門人文中子通之孫六歲善文辭未冠及第授朝散郎數獻頌闕下沛王)
(召署府修撰諸王鬭雞勃戲為文檄高宗斥之客劍南勃父福畤坐勃故左遷交趾令勃往省)
(父渡海溺水年二十八屬文初不精思先磨墨數升引被覆面而卧忽起書之不易一字與楊)
(炯盧照鄰駱賓王齊名天下稱王楊盧駱號四傑)
山亭夜宴
桂宇幽襟積(楚辭桂樹叢生兮山之幽乂桂棟兮蘭橑又飲菌若之朝露兮搆桂木以為室)山
亭凉夜永(潘岳秋興賦何微陽之短晷覺凉夜之方永謝靈運羅浮山賦發潛夢於永夜若溯波而)
(乘桴梁簡文帝宫體詩無奈良夜永起登樓上頭)森沈野徑寒(鮑照銅山掘黃精詩銅谿晝森沈)
(乳竇夜涓滴)肅穆巖扉靜(晉書賀循傳循德量邃茂才鑒清遠歷試二城刑政肅穆荀悦漢紀)
(大會羣臣於長樂宫成禮而罷莫不肅穆)竹晦南河色(張融海賦鏡河色於魦潯梁簡文帝初秋)
(詩卷幌通河色開窗引月輝)荷翻北潭影(徐陵鴛鴦賦拂荇戲而波散排荷翻而水落沈約賦)
(池翻荷而納影風動竹而吹衣)清興殊未歸林端照初景(張充與王儉書竒禽異羽)
(或巖際而逢迎弱霧輕烟乍林端而菴藹)
詠風
肅肅凉景生(水經注風穴其深不測而穴中肅肅常有微風)加我林壑清(謝靈運詩)
(林壑斂暝色雲霞收夕霏)驅烟尋磵戶(孔稚圭北山移文磵戶摧絶無與歸石徑荒凉徒延佇)
卷霧出山楹(晉書劉惔傳論勝氣籠霄飛談卷霧孔稚圭北山移文還飇入幕瀉霧出楹)去
來固無跡動息如有情日落山水靜為君起松聲(宋玉高唐)
(賦不見其底虛聞松聲南史陶弘景傳特愛松風庭院皆植松)
劉庭芝(一名希夷汝州人少有文華落魄不拘常格為人所害希夷善為從軍閨情詩詞旨)
(悲苦孫昱撰正聲集以其詩為集中之最)
嵩嶽聞笙(爾雅山大而高曰崧注今中嶽崧高山蓋依此名亦作嵩後漢祭祀志注嶽)
(者靈氣之所宅記纂淵海嵩山在登封縣北漢武帝祠中岳聞神呼萬歲者三即此名山)
(志嵩高山者五嶽之中岳也)
月出嵩山東(詩月出皎兮又崧高維嶽駿極于天白虎通中央之岳居四方之中而高故曰嵩山)
月明山益空(魏武帝記月明星稀烏鵲南飛子夜歌秋夜凉風起天高星月明)山人愛
清景(左傳冰山人取之縣人傳之輿人納之隸人蔵之淮南子山谷之人輕天下細萬物而獨往九歌山)
(中人兮芳杜若飲泉石兮蔭松栢張華詩明月曜清景)散髮卧秋風(郭璞詩散髮蕩玄溜終年)
(不華皓漢武帝秋風辭秋風起兮白雲飛)風止夜河清(宋玉高唐賦風止雨霽雲無處所詩倬彼)
(雲漢昭回于天注雲漢天河也昭光也回轉也其光隨天而轉言雲漢者夜晴則天河明)獨夜草蟲
鳴(王粲詩獨夜不能寐攝衣起撫琴謝瞻詩獨夜無物役寝者亦云寧詩喓喓草蟲張華詩翔鳥鳴翠偶草)
(蟲相和吟)仙人不可見(南史隠逸傳龔祈風姿端雅容止可觀范述見之歎曰此荆楚之仙人也)
(古詩仙人騎白鹿髮短耳何長)乘月近吹笙(晉書袁宏傳謝尚鎮牛渚秋夜乘月率爾與左右微)
(服汎江庾亮傳亮鎮武昌諸佐吏殷浩之徒乘月登南樓穆天子傳吹笙鼓簧中心翔翔吕氏春秋墨子見荆)
(王錦衣吹笙)絳脣吸靈氣(陸罩咏笙詩管清羅袖拂響合綘唇吹管子靈氣在心一來一逝郭)
(璞詩燕昭無靈氣漢武非仙才)玉指調真聲(古辭玉女羅坐吹笛笙梁武帝子夜歌玉指調嬌絃)
(唐書秋氣和則商聲調)真聲是何曲三山鸞鶴情(史記齊人徐市上書言海中有)
(三神山名曰蓬萊方丈瀛洲漢書三神山者諸仙人及不死之藥皆在焉其物禽獸盡白而黃金白銀為宫闕)
(未至望之如雲既至三神山乃居水下臨之患且至風輒引船而去終莫能至潘岳笙賦摹鸞音以厲聲顧野)
(王笙賦會别鶴於清商)昔去落塵俗(任昉王儉集序司徒袁粲有高世之度脱落塵俗)願
言聞此曲(詩願言則懷)今來卧嵩岑(詩昔我往矣楊柳依依今我來思雨雪霏霏魏)
(書裴衍傳伏見嵩岑極天苞育名草修生救疾多遊此岫)何幸承幽音(吳筠詩代乏識疑者幽音)
(誰與論)神仙樂吾事(漢書郊祀志燕齊方士言有神仙祭祀致福之術者以萬數三輔黃圖長)
(樂宫有神仙殿左傳范宣子曰有陳非吾事也漢書酷吏傳王温舒曰嗟乎今冬月益展一月足吾事矣)笙
歌銘夙心(後漢書趙壹傳惟君明叡平其夙心吳志周魴傳銘心立報永矣無貳)
采桑(古樂苑相和曲陌上桑一曰艷歌羅敷行宋鮑照作采桑古今注陌上桑者出秦氏)
(女子秦氏邯鄲人有女名羅敷出採桑于陌上趙王見而欲奪焉羅敷乃彈箏作歌以自)
(明樂府解題羅敷采桑為使君所邀盛誇其夫壻為侍中郎以拒之)
楊柳送行人青青西入秦(詩昔我往矣楊柳依依三輔黃圖灞橋在長安東跨水作)
(橋漢人送客至此橋折柳贈别古詩青青河畔草)誰家采桑女樓上不勝春(陌上)
(桑日出東南隅照我秦氏樓秦氏有好女自名為羅敷羅敷善蠶桑採桑城南隅又使君遣吏徒問是誰家姝)
盈盈灞水曲(陌上桑盈盈公府步王臺卿陌上桑盈盈陌上女一統志灞水在陜西西安府東二)
(十里)步步春芳綠(蕭子範羅敷行微步弄妖姿應璩與從弟君苗君胄書結春芳以崇佩折若華)
(以翳日梁元帝詩處處春芳動日日春禽變)紅臉耀明珠(梁簡文帝樂府玉貌歇紅臉長嚬串)
(翠眉陳後主樂府紅臉桃花色客别重羞看晉書衞玠傳王濟嘗語人曰與玠同遊冏若明珠之在側朗然照)
(人)絳脣含白玉(張率羅敷艷歌含貝開丹吻陸罩詩管清羅袖拂響合絳脣吹)回首渭
橋東(封禪文昆蟲凱澤回首面内一統志中渭橋在陜西西安府西北二十五里東渭橋在府東北五十)
(里西渭橋在舊長安城西)遙憐春色同(謝朓詩宛洛佳遨遊春色滿皇州梁簡文帝詩春色映宫)
(來先發院邊梅沈約詩山光浮水至春色犯寒來徐陵詩年芳袖裏出春色黛中安庾信詩春色方盈野枝枝)
(綻翠英)青絲嬌落日(陌上桑青絲以為籠桂枝為籠鈎)緗綺弄春風(陌上桑緗)
(綺為下裙紫綺為上襦)攜籠長歎息逶遲戀春色(詩四牡騑騑周道逶遲江淹别)
(賦車逶遲于山側)看花若有情(何遜詩對影獨含笑看花時轉側)倚樹疑無力
(莊子倚樹而吟據槁梧而瞑徐陵長干寺碑遊巖倚樹宴坐經行蕭子顯采桑詩挂筐須葉滿息倦重枝隂)
薄暮思悠悠(廣雅日將落曰薄暮漢書吕后傳戚夫人歌云終日舂薄暮陸機詩薄暮不遑瞑)
使君南陌頭(後漢書寇恂傳使君建節銜命以臨四方陳後主采桑詩南陌競相隨)相逢
不相識歸去夢青樓(傅休奕艷歌行青樓臨大巷幽門結金樞徐伯陽羅敷艷歌青樓含)
(照本暉暉)
孤松篇
蠶月桑葉青(詩蠶月條桑顔延之詩蠶月觀時暇桑野多經過詩桑之未落其葉沃若四民月令)
(三月昏參星夕杏花盛桑葉白梁簡文帝詩薄晚畏蠶飢競采春桑葉)鶯時柳花白(禮記仲春)
(之月倉庚鳴庾肩吾春日詩桃紅柳絮白照日彼隨風)澹艷烟雨姿敷芳陽春陌
(陳後主樂府爭弄遊春陌相邀開繡戶)如何秋風起(漢武帝秋風辭秋風起兮白雲飛草木黃)
(落兮雁南歸)零落從此始(禮記仲夏行秋令則草木零落果實早成鹽鐵論秋蓬被霜遭風則)
(零落)獨有南澗松(詩于以采蘋南澗之濱周景式廬山記石門北巖有數百樹松攅生絶崖上南)
(臨石門澗澗中仰視之離離如駢塵)不嘆東流水(書導沇水東流為濟吕氏春秋水泉東流日夜)
(不休後漢書禮儀志上已官民皆絜于東流水上曰洗濯祓除去宿垢疢為大絜)玄隂天地冥
(王粲七釋農功既登玄隂戒寒謝惠連雪賦玄隂凝不昧其潔太陽曜不固其節神仙傳帝問葛仙公曰百姓)
(思雨寧可得乎曰雨易得乃書符著社中一時之間天地晦冥大雨流注)皓雪朝夜零(庾肅之雪)
(贊霰雨馺灑皓雪其霏謝惠連雪賦憑雲升降從風飄零)豈不罹寒暑(易寒暑相推而歲成焉詩)
(二月初吉載離寒暑)為君留青青(莊子受命于地惟松栢獨也正在冬夏青青)青青好
顔色落落任孤直(孫綽遊天台山賦蔭落落之長松沈約寒松詩喬榦淩雲直隋煬帝古松)
(詩孤生小庭裏)羣樹遙相望(謝靈運詩羣木既羅戶衆山亦對窗古詩兩宫遙相望)衆草
不敢逼(左傳松栢之下其草不殖陶潛詩青松在東園衆草沒其姿)靈龜卜真隠(易舍)
(爾靈龜說苑靈龜五色似玉似金淮南子千年之松上有叢蓍下有伏龜)仙鳥宜栖息(神境記滎)
(陽郡南有石室室後有孤松千丈常有雙鶴晨必接翮夕輒偶影白帖鶴千歲栖于偃蓋松)恥受秦
帝封(漢官儀秦始皇上封泰山逢疾風暴雨賴得松樹因覆其下封為五大夫庾信詩水奠三川石山封)
(五樹松)願言唐侯食(史記五帝紀注堯年十六以唐侯為天子列仙傳偓佺好食松實體毛數)
(寸能飛行逐走馬以松子遺堯堯不服時受服者皆三百歲)寒山夜月明山冷氣清
清(張協七命寒山之桐出自大冥)淒兮歸鳳集(謝朓高松賦集九仙之羽儀棲五鳳之光景庾)
(信枯樹賦將雛集鳳比翼巢鸞)吹之作琴聲(琴歷琴曲有風入松謝朓高松賦懷風音而送聲當)
(月路而留影)松子卧遙岑(列仙傳赤松子神農時雨師服水玉散能入火自燒隨風雨上下)
寂聽疑野心(鮑照蕪城賦凝思寂聽心傷已摧江淹詩寂聽積空意凝望信長懷)清泠有
真曲(山海經豊山神耕父處之常遊清冷之淵劉楨黎陽山賦雲興風起蕭瑟清泠葛洪詩洞音泠泠風)
(佩清)樵采無知音(戰國策昔者秦攻齊令有敢去柳下季壟五十步而樵採者死不赦謝朓詩樵)
(采咸共同荆莎聊可藉列子伯牙善鼓琴志在高山鍾子期稱曰峩峩然若泰山志在流水曰洋洋然若江河)
(子期死伯牙絶絃以無知音者)美人何時來(詩云誰之思西方美人離騷惟草木之零落兮恐美)
(人之遲暮江淹擬怨别詩日暮碧雲合佳人殊未來)幽徑委綠苔(郭璞江賦綠苔鬖莎乎研上謝)
(莊月賦綠苔生閣芳塵凝榭沈約詠月詩應門照綠苔)吁嗟深澗底(左思詩鬱鬱澗底松離離)
(山上苗)棄捐廣厦材(班婕妤團扇詩棄捐篋笥中恩情中道絶王襃四子講德論大厦之材非)
(一丘之木潘尼詩崑山積瓊玉廣厦搆衆材)
盧崇道(睿宗朝為太常卿坐聓崔湜流嶺南後私還都下事敗勅杖)
新都南亭别郭大元振(元和志新都縣南至成都府四十八里本漢舊)
(縣也屬廣漢郡開皇十八年改為興樂縣武德二年分成都縣地重置一統志新都縣在)
(成都府北六十五里)
竹徑女蘿蹊(梁昭明太子五月啟追凉竹徑托隂松間徐陵詩竹徑蒙籠巧茅齋結搆新詩蔦與)
(女蘿傳女蘿兔絲松蘿也安世房巾歌豐草葽女蘿施)蓮洲文石隄(漢書溝洫志據堅地作石)
(隄勢必完安又梅福傳願一登文石之陛)靜深人俗斷(庾信思舊銘閨深夜靜風高月寒)尋
翫往還迷(左貴嬪感離詩披省所賜告尋玩悼離詞文心雕龍木沓水匝樹襍雲合目既往還心亦)
(吐納)碧潭透初月(南史隠逸傳論碧澗清潭翻成麗矚劉勰新論懸瀨碧潭瀾波洶湧鮑照詩初)
(月波中上盧思道詩初月正如鈎懸光入綺樓)素林驚夕栖(梁元帝晚棲烏詩日暮連翻翼俱向)
(上林棲)褰幌納鳥侣(梁簡文帝初秋詩卷幌通河色開窗引日暉謝朓離夜詩離堂華燭盡别)
(幌清琴哀張融賦合聲鳴侣並翰翻羣左思蜀都賦鴻儔鵠侣注水鳥多羣飛故言儔侣也宋江夏王義恭詩)
(悲鴻失良匹俯仰戀舊侣)罷琴聽猿啼(蕭顯夜猿啼詩掛月影才通猿啼迥入風)佳辰改
宿昔(漢樂府遠道不可思宿昔夢見之阮籍詩攜手等歡愛宿昔同衾裳)勝寄在暌攜(王融)
(與劉虬書層山絶澗還帶畿畎膏田沃野亘望廡㕓信可以招往隠淪栖集勝寄謝靈運詩即事怨暌攜感物)
(方懷戚)長懷賞心愛(荀昶擬古詩上言各努力下言長相懷鮑照詩懷古復懷今長懷無終極)
(謝靈運擬魏太子詩序天下良辰美景賞心樂事四者難并又詩永絶賞心望長懷莫與同沈約詩寄言賞心)
(客歲暮爾來同)如月復如珪(江淹别賦秋月如珪)
李嶠(字巨山趙州贊皇人弱冠擢進士第始調安定尉舉制策甲科武后時官鳳閣舍人每有)
(大手筆皆特命嶠為之累遷鸞臺侍郎知政事封趙國公景龍中以特進守兵部尚書同中書)
(門下三品睿宗立出刺懷州明皇貶為滁州别駕改廬州嶠富於才思初與王楊接踵中與崔)
(蘇齊名晚諸人没獨為文章宿老一時學者皆取法焉)
秋山望月酬李騎曹(唐六典左右金吾衞騎曹參軍事六人)
愁客坐山隈(管子平原之隰奚有於高大山之隈奚有於深潘岳文朝濟洛川夕次山隈)懷
抱自悠哉(王羲之蘭亭脩禊叙或取諸懷抱晤言一室之内謝靈運詩懷抱觀古今隋書隠逸傳序)
(放情宇宙之外自足懷抱之内)況復高秋夕(潘岳秋興賦天晃朗而彌高謝混秋夜長賦夜既分)
(而氣高何瑾悲秋夜賦天寥廓兮高寒)明月正徘徊(曹植詩明月照高樓流光正徘徊)亭
亭出迥岫(陶潛歸去來辭雲無心以出岫)皎皎映層臺(老子合抱之木生於毫末九層)
(之臺起於累土)色帶銀河滿(白帖天河謂之銀漢亦曰銀河江總歌織女今夕渡銀河當見新秋)
(停玉梭)光含玉露開(潘岳賦月朣朧以含光兮露淒清以凝冷梁昭明答湘東王書玉露夕流)
(金風時扇簡文帝南郭頌金車出野玉露霑墀)淡雲籠影度(劉孝綽詩月色度雲來夏侯湛賦月)
(翳翳以隠雲時籠籠以投光)虛暈抱輪迴(淮南子畫隨灰而月暈闕注有軍士相圍守則月暈)
(以蘆灰環闕其一面則月暈亦闕於上庾信詩星芒一丈燄月暈七重輪)谷邃凉隂靜(王僧達文)
(凉隂掩軒娥月寝耀)山空夜響哀(何承天巫山高樂府山禽中夜響晨猿相和鳴)寒催數
雁過(禮記季秋之月鴻雁來賓盧思道賦南翔衡陽避祁寒也)風送一螢來(禮記季夏之月)
(腐草為螢)獨軫離居恨(禮記吾離羣而索居亦已久矣張衡賦悲離居之勞心兮情眷眷而思歸)
遙憶故人杯(謝朓詩山川不可盡況乃故人杯)
早發苦竹館(一統志苦竹嶺在祁陽縣東一百七十里山多苦竹李白詩纔登苦)
(竹嶺復憩金沙泉)
合沓巖嶂深(王襃洞簫賦注合沓重沓也謝靈運登廬山絶頂詩巒隴有合沓往來無蹤轍謝朓)
(遊敬亭山詩兹山亘百里合沓與雲齊沈約詩合沓共天隠參差互相望水經注巖嶂峻險世說謝康樂尋山)
(陟嶺必造幽峻巖嶂千重莫不遍歴)朦朧烟霧曉(潘岳秋興賦月朦朧以含光兮露凄清以凝冷)
(北史蕭大圜傳近瞻烟霧遠睇風雲鮑照詩短翮不能飛徘徊烟霧裏)荒阡下樵客(沈約宿東)
(園詩野徑既縈紆荒阡亦交互王僧孺詩序或蹲林卧石藉卉班荊不過野畯田老漁父樵客)野猿驚
山鳥(北山移文山人去兮曉猿驚鹽鐵論曾子倚山而吟山鳥下翔師曠鼓琴百獸率舞劉勰新論漢順)
(帝聽山鳥之音云勝絲竹之響伽藍記叙野獸穴於荒階山鳥巢于庭樹嵇康詩魚龍瀺灂山鳥羣飛)開
門聽潺湲(後漢書馮異傳光武為司隸校尉道經父城辭異等開門奉牛酒迎又丁鴻傳開門教授楚)
(九歌觀流水以潺湲枚乘七發瀄汨潺湲波揚流灑張衡賦亂弱水之潺湲兮逗華隂之湍渚謝靈運入華子)
(岡詩且申獨往意乘月弄潺湲)入徑尋窈窕(郭璞江賦潛逵旁通幽岫窈窕謝靈運山居賦濬澗)
(潭而窈窕除菰洲之紆餘)栖鼯抱寒木(莊子夫逃空虛者藜藿柱乎鼪鼯之徑廣韻鼯似鼠一曰)
(飛生亦作&KR0008;&KR0008;張衡西京賦超殊榛摕飛鼯廣韻摕庭結切謂捎取之也水經注猿狖驚心寒木被潭梁簡文)
(帝登城詩靡靡見虛烟森森視寒木)流螢飛暗篠(沈約賦流螢暗明燭雁聲斷裁續王筠秋夜詩)
(流螢漸收火絡緯欲催機庾信詩池水朝含墨流螢夜聚書梁簡文帝詩隔簾隂翠篠廣韻篠先鳥切細竹也)
早霞稍霏霏(何遜曉發詩早霞麗初日清風消薄霧楚辭雲霏霏而承宇謝靈運詩林壑斂暝色)
(雲霞收夕霏)殘月猶皎皎(詩月出皎兮傅武仲舞賦夫何皎皎之閑夜兮明月爛以施光庾肩)
(吾詩月皎疑非夜林疎似更秋嵇康詩皎皎亮月麗于高隅)行看遠星稀(魏武帝詩月明星稀)
(謝朓京路夜發詩曉星正寥落晨光復瀁漭梁簡文帝詩天霜河白夜星稀)漸覺遊氛少(潘岳)
(秋興賦游氛朝興槁葉夕隕陶潛詩露凝無遊氛天高肅景澈)我行撫軺傳(廣韻軺市昭切使車)
(南史陳伯之傳佩紫懷黃讃帷幄之謀乘軺建節奉疆場之任鮑照詩乘軺實金羈當壚信珠服漢書京房傳)
(房為魏郡太守自請願無屬刺史約歲竟乘傳奏事漢書平帝紀徵天下通知逸經古記天文歴算鐘律小學)
(史篇方術本草及以五經論語孝經爾雅教授者在所為駕一封軺傳遣詣京師釋名傳郵傳也人所止息去)
(後人復來轉轉相傳無常人也)兼得傍林沼(庾信卭竹杖賦摘芳林沼行樂軒除)貪翫水
石竒(宋書隠逸傳論巖壑閒遠水石清華水經注靈石傑處臨江壁立霞駁有若繢焉水石驚瀨傳響不)
(絶)不知川路渺(周禮地官遂人萬夫有川川上有路以達于畿湛方生帆入南湖詩白沙淨川)
(路青松蔚巖首謝惠連汎南湖詩軌息陸途初枻鼓川路始謝莊月賦臨風歎兮將焉歇川路長兮不可越)
徒憐野心曠(淮南子有野心者不可借便勢有愚質者不可與利器晉書向秀傳嵇意遠而疎吕)
(心曠而放)詎惻浮年小(莊子小知不及大知小年不及大年)方解寵辱情(老子寵辱)
(若驚謝朓酬德賦離寵辱于毁譽王融法樂辭寵辱誰為心)永託累塵表(南史阮孝緒傳願迹)
(松子于瀛海追許由于窮谷以免塵累晉書王戎傳戎有人倫鑒識常目王衍神姿高徹如瑤林瓊樹自是風)
(塵表物)
宋之問(字延清汾州人偉儀觀雄于辨甫冠武后召與楊炯分直習藝館有集十卷)
夜飲東亭
春水鳴大壑(莊子諄芒將東之大壑適遇苑風于東海之濱)皓月吐層岑(謝莊月賦)
(愬皓月而長歌說文山小而高曰岑)岑壑景色佳慰我遠遊心(楚辭願輕舉而遠遊)
(張衡賦喬松高跱孰能離結精遠遊使心攜曹植遠遊篇遠遊臨四海俯仰觀洪波)暗芳足幽氣
(家語芝蘭生於深林不以無人而不芳梁簡文帝夜遊北園詩暗花舒不覺明波動見流拾遺記洞庭山有靈)
(洞采藥之人入行十里迥然天清霞耀花芳柳暗)驚栖多衆音高興南山曲(殷仲)
(文詩獨有清秋日能使高興盡詩南山有臺北山有萊高士傳法真恬靜寡欲太守欲以功曹相屈真曰若欲)
(吏之真將在北山之北南山之山矣)長謠横素琴(說文謠徒歌也晉書陶潛傳不解音而蓄素琴)
(一張弦徽不具)
雨從箕山來(史記伯夷傳余登箕山其上蓋有許由冢云元和志許由山在告成)
(縣東南十二里記纂淵海箕山在登封縣東許由居此一統志在登封縣東南三十里一)
(名崿嶺)
雨從箕山來(管子五政順時春雨乃來陶潛讀山海經詩微雨從東來好風與之俱朱超詩落照)
(依山盡浮凉帶雨來道書東龍門之南有許由山高大四絶其北有潁水堯聘許由處)倏與飄風
度(詩飄風自南傳飄風迴風也老子飄風不終朝楚辭九歌令飄風兮先驅使凍雨兮灑塵)精明西
峯日(曹植詩東北望吳野西眺觀日精一統志倚箔山在登封縣西望如立箔)綠縟南溪樹
(後漢書延篤傳草木之生始于萌芽終于彌蔓枝葉扶疎榮華繁縟袁淑桐賦越衆木之薰陶勝雜樹之藻縟)
(劉琨詩綠葉繁縟柔條修罕一統志潁水在登封縣西四十里有三源出少室南溪為右源)此時客
精廬(左傳圖之此為時也後漢儒林傳注精廬講習之舍高僧傳晉沙門惠遠見廬峯清淨足以息心始)
(住龍泉精舍又惠遠於廬山集一時名士高僧於般若臺精舍)幸蒙真僧顧(孫綽天台賦應真飛)
(錫以躡虛無量夀經慧眼見真能度彼岸傳燈錄真如有變易如回無明作大智之類廣韻僧沙門也)深
入清淨理(詩鴥彼飛隼疏以興彼武勇之衆能深入於敵謝靈運王子晉讃王子愛清淨區中實囂)
(喧冀見浮丘公與爾共繽翻寶林語錄佛告迦葉曰吾清淨法眼以付汝)妙斷往來趣(書惟克果)
(斷乃罔後艱吳志三嗣主傳注疇咨俊茂好謀善斷易小往大來吉亨則是天地交而萬物通也上下交而其)
(志同也禮記禮尚往來往而不來非禮也來而不往亦非禮也)意得兩契如(謝靈運辨宗論一悟)
(得意之論又累盡則無誠如符契)言盡共忘諭(易書不盡言言不盡意辨國語惟善人能受盡言)
(宗論同遊諸道人並業心神道求解言外人物志善諭者以一言明數事漢書京房傳上謂房曰已諭)觀
花寂不動(圓覺經譬彼病目見空中花五燈會元世尊在靈山會上拈花示衆是時衆皆寂然維摩)
(詰經天女以天花散諸菩薩即皆墮落至大弟子便著不墮天女曰結習未盡故花著身結習盡者花不著身)
聞鳥懸可悟(五燈會元昔有僧因看法華經至諸法從本來常自寂滅相忽頓不决行住坐卧每)
(自體究都無所得忽於春日聞鶯聲頓然開悟)向夕聞天香(陶潛詩向夕長風起寒雲沒西山庾)
(信浮圖詩天香下桂殿仙梵入伊笙)淹留不能去(淮南王招隠士攀援桂枝兮聊淹留史記孔子)
(世家贊子低回留之不能去云)
初至崖口(水經注伊水歴崖口山峽也歴峽北流即古三塗山也有七谷水注之)
崖口衆山斷(法言升東岳而知衆山之峛崺也况介丘乎謝靈運詩羣木既羅戶衆山亦對窗)
嶔崟聳天壁(沈炯賦其山則嶔岑㠑嵬岩&KR0008;婆陀)氣衝落日紅(謝靈運撰征賦望新)
(晴于落日起明光于躋月隋煬帝詩菱潭落日雙鳬舫)影入春潭碧(春江花月夜夜露含花氣)
(春潭漾月輝)錦繢織苔蘚(小爾雅雜綵曰繢孔叢子錦繢紛華所服不過温體新論雕文刻鏤)
(傷於農事錦繢綦組害於女紅蔡邕彈碁賦采若錦繢平若停水吳都賦簡其華實則亄費錦繢廣志空室無)
(人行則生苔蘚)丹青畫松石(孝經疏洛龜曜書丹青垂萌漢書蘇武傳竹帛所載丹青所畫揚子)
(聖人之言炳若丹青張綱集書功金石圖形丹青子虛賦其土則丹青赭堊雌黃白坿王屮頭陀寺碑漢晉兩)
(明並勒丹青之飾阮籍詩丹青著明誓永世不可忘宋書蕭思話傳從太祖登鍾山北嶺中道有盤石清泉上)
(使于石上彈琴因賜以銀酒鍾謂曰相賞有松石間意顔延之曲水詩序松石峻絶蔥翠隂烟)水禽泛
容與(洛神賦鯨鯢踊而夾轂水禽翔而為衞謝靈運鸂鶒賦覽水禽之萬類信莫麗乎鸂鶒史記司馬相)
(如傳弭節徘徊翺翔容與離騷聊逍遥兮容與何遜詩逸翮超容與)巖花飛的礫(王勃詩桂密巖)
(花白梨疎林葉紅)微路從此深(郭璞賦越南山之高嶺修焦丘之微路)我來限于
役(詩君子于役不知其期曷至哉謝朓詩于役尚有期鄂渚同遊衍)惆悵情未已(後漢書馮)
(衍傳風濤飄其並興兮情惆悵以增傷晉書習鑿齒傳徘徊移日惆悵極多九辨廓落兮羇旅而無友生惆悵)
(兮而私自憐魏武帝樂府夜夜安得寐惆悵以自憐陶潛歸去來辭既自以心為形役奚惆悵而獨悲)羣
峯黯將夕(謝靈運山居賦羣峯參差出其間連岫複陸成其坂陶潛詩凉風起將夕夜景湛虛明又)
(遊斜川序魴鯉躍鱗于將夕水鷗乘和以翻飛顔延之詩息徒顧將夕極望梁陳分劉孝綽詩壺人告漏晚烟)
(霞起將夕)
入崖口五渡寄李適(水經注潁水又東五渡水注之其水東流南陽城西)
(石溜縈委溯者五涉故亦謂之五渡水)
抱琴登絶壑栰木泝清川(廣韻大曰栰小曰桴乘之渡水曹植文振冠南岳濯纓清)
(川陸雲九愍詔河憑以清川命湘娥以安流)路極意謂盡(潘岳詩路極悲有餘)勢迴趣
轉綿(謝靈運詩川渚屢經復乘流翫迴轉班彪北征賦涉長路之綿綿兮遠紆迴以樛流又靈運詩巖峭)
(嶺稠疊洲縈渚連綿)人遠草木秀(詩其室則邇其人甚遠)山深雲影鮮(史記貨殖)
(傳淵深而魚生之山深而獸往之謝靈運詩雲日相輝映空水共澄鮮)余負海嶠情(爾雅山銳)
(而高曰嶠謝靈運有登臨海嶠初發疆中作)自昔微尚然(謝靈運詩伊余乘微尚拙訥謝浮名)
彌曠逾十載(劉楨詩自夏涉玄冬彌曠十餘旬)今來宛仍前未窺仙源
極獨進野人船(陶潛桃花源記桃花臨夾岸數百步漁人欲窮其林林盡水源便得一山山有)
(小口髣髴若有光便捨船從口入)時攀乳竇憩(水經注易水又東逕孔山北山下有鍾乳穴穴)
(出佳乳廣韻竇穴也鮑照詩銅谿晝森沈乳竇夜涓滴江淹詩乳竇既滴瀝丹井復寥泬)屢薄天窗
眠(書外薄四海疏薄者逼近之意漢官儀泰山盤道屈曲而上凡五十餘盤經小天門大天門仰視天門如)
(從穴中窺天窗矣王延夀魯靈光殿賦懸棟結阿天窗綺疏注天窗高窗也庾信步虛詞天窗影迹深)夜
絃響松月朝楫弄苔泉因冥象外理(孫綽遊天台山賦散以象外之說暢)
(以無生之篇梁武帝捨道歸釋文啟瑞迹于中天爍靈義于象外)永謝區中緣(謝靈運江中孤)
(嶼詩想像崑山姿緬邈區中緣)碧潭可遺老(劉勰新論懸瀨碧潭瀾波洶涌傅毅舞賦娛神遺老)
(永年之術)丹砂堪學仙(抱朴子臨沅廖氏世世夀考後徙去他人居之復多夀考疑其井水赤掘)
(之得古人所埋丹砂數十斛本草丹砂久服通神明不老史記封禪書黃帝且戰且學仙隋書王貞傳仰而不)
(至方見學仙之遠窺而不覩始知遊聖之難)莫使馳光暮(曹植詩羨明月之馳光顧征禽之駛)
(翼江總棲霞寺碑項日流影東方韜其大明面月馳光西照匿其成魄摯虞思遊賦感昆吾之易越兮懷暉光)
(之速暮)空為歸鶴憐(搜神記丁令威化鶴歸遼集城門華表柱言曰有鳥有鳥丁令威去家千)
(年今始歸)
薛稷(字嗣通汾隂人擢進士第景龍中昭文館學士睿宗立拜中書侍郎參知機務歴太子少)
(保以翊贊功封晉國公工書畫)
早春魚亭山(兖州志魚亭山在兖州府魚臺縣即魯公觀魚處)
春氣動百草(爾雅春為青陽注氣清而温春秋繁露春氣愛漢書律歷志少陽者東方也東動也)
(陽氣動物于時為春春蠢也物蠢生迺動運禮記孟春之月天氣下降地氣上騰天地和同草木萌動莊子春)
(風發而百草生史記律書孟春冰泮發蟄百草奮興)紛榮時斷續(爾雅木謂之華草謂之榮張衡)
(歸田賦百草滋榮陶潛詩草榮識節和王融詩烟霞乍卷舒蘅芳時斷續)白雲自高妙(詩英英白)
(雲陶弘景詩山中何所有嶺上多白雲文心雕龍孔融體氣高妙)徘徊空山曲(應瑒詩問子遊)
(何鄉戢翼正徘徊楊師道詩芳草無行逕空山正落花)陽林花已紅(周禮注陽木生于南山也)
(孫綽天台賦惠風佇芳于陽林左思詩白雲佇隂岡丹葩曜陽林)寒澗苔未綠(鮑照詩刈黍寒)
(澗隂馬懷素詩映水輕苔猶隠綠)伊余息人事(晉書王長文傳閉門自守不交人事庾信詩野)
(情風月曠山心人事疎)蕭寂無營欲(世說韓康伯門庭蕭寂居然有名士風流嵇康詩與世無)
(營神氣晏如論衡老子恬淡無欲養精愛氣束晳詩堂堂處子無營無欲)客行雖云遠(鮑照詩客)
(行惜日月魏武帝樂府行行日已遠曹植詩悠悠遠行客)翫之聊自足(晉書紀瞻傳園池竹木有)
(足賞翫焉)
邢象玉(爵里無攷)
古意
家中酒新熟(庾信詩跂窗催酒熟胡思眈詩甕中酒新熟)園裏木初榮(陶潛停雲)
(詩序罇湛新醪園列初榮又歸去來辭木欣欣以向榮)停杯欲取醉(魏文帝樂府嘉肴不嘗旨)
(酒停杯嵇康家誡取醉為佳)悒然思友生(詩矧伊人矣不求友生楚辭廓落兮羈旅而無友生)
(陶潛詩叩枻新秋月臨流别友生)忽聞有竒客(晉書謝安傳桓温請安為司馬既到温甚喜歡)
(笑竟日既出温問左右頗嘗見我有此客否)何姓復何名(楚辭問其姓名不告而退陶潛五柳)
(先生傳先生不知何許人也亦不詳其姓氏)嗜酒陶彭澤(晉書陶潛傳潛字元亮少懷高尚穎)
(脱不羈性嗜酒而家貧不能恒得親舊知其如此或置酒招之造飲必醉為彭澤令在縣公田悉令種秣曰令)
(吾嘗醉於酒足矣)能琴阮步兵(晉書阮籍傳籍字嗣宗嗜酒善彈琴嘗聞步兵營廚人善釀貯)
(酒三百斛遂求為步兵校尉)何須問寒暑(詩載離寒暑水經注元帝廣求方士漢中送道士王)
(仲都詔問所能對曰能忍寒暑)徑共坐山亭(庾信思舊銘序嵇叔夜之山亭尚多楊柳王子猷之)
(舊徑惟餘竹林)舉袂袪啼鳥(包明月詩將曙與未曙百鳥啼窗前)揚巾掃落英(離騷)
(朝飲木蘭之墜露兮夕餐秋菊之落英左思蜀都賦敷蕊葳蕤落英飄颻)心神無俗累(左思詩聊)
(可瑩心神)歌詠有新聲(阮籍樂論歌詠詩曲將以宣和平著不逮也沈約梁雅樂歌或風或雅流)
(歌詠史記李延年傳善歌為變新聲張衡南都賦彈箏吹笙更為新聲古詩彈箏奮逸響新聲妙入神)新
聲是何曲滄浪之水清(書嶓冢導漾東流為漢又東為滄浪之水楚辭滄浪之水清兮)
(可以濯我纓)
蘇頲(字廷碩瓌之子幼敏悟一覽千言輒覆誦擢進士第調烏程尉舉賢良方正歴修文館學)
(士中書舍人明皇愛其文由紫微侍郎知政事與李乂對掌書命帝曰前世李嶠蘇味道文擅)
(當時號蘇李今朕得頲及又何愧前人襲父封爵號小許公諡文憲頲與燕國公張說稱望略)
(等世稱燕許)
昆明池宴坐王兵部珣見示以三韻因而有答
(漢書武帝紀元狩三年減隴西北地上郡戍卒半發謫吏穿昆明池注西南夷傳越嶲昆明)
(國有滇池方三百里漢使求通身毒國為昆明所閉欲伐之故作昆明池象之以習水戰)
(在長安西南周回四十里長安志昆明池在長安縣西二十里沈約詩荒渠集野鴈安用)
(昆明池)
畫舸疾如飛(梁元帝詩蓮舟夾鶴氅畫舸覆緹油詩王旅嘽嘽如飛如翰)遙遙泛夕
暉石鯨吹浪隠(廣韻鯨渠京切大魚也三輔舊事清淵北有鯨魚刻石為之長三丈西京雜記)
(昆明池刻玉石為鯨魚每至雷雨常鳴吼鬐尾皆動任希古昆明池應制詩回眺牽牛渚激賞鏤鯨川)玉
女步塵歸(班固西都賦臨乎昆明池左牽牛而右織女注漢宫闕疏曰昆明池有二石人牽牛織女)
(象張衡東京賦牽牛立其左織女處其右魯靈光殿賦神仙岳岳于棟間玉女窺窗而下視洛神賦淩波微步)
(羅襪生塵)獨有銜恩處明珠在釣磯(三秦記昆明池昔有人釣魚綸絶而去遂通夢)
(于漢武帝求去鈎帝明日戲於池見大魚銜索取而放之間三日池邊得明珠一雙帝曰豈非魚之報耶廣韻)
(石激水曰磯陸雲詩銜恩戀行邁興言在臨觴)
小園納涼即事(徐陵詩納涼高樹下直坐落花中)
煩暑避蒸鬱居閒習高明(潘岳有閒居賦禮記仲夏之月可以居高明可以遠眺望)
長風自遠來(晉書宗慤傳叔父問所志慤曰願乘長風破萬里浪)層閣有餘清(鮑照)
(詩層閣肅天居馳道直如髮)散灑納涼氣蕭條遺世情(楚辭山蕭條而無獸兮野)
(寂漠其無人陶潛詩泛此忘憂物遠我遺世情)奈何誇大隠(晉書郗愔傳論方回奕世登台露冕)
(為飾援高人以同志抑惟大隠者歟王康琚詩小隠隠陵藪大隠隠朝市)終日繫塵纓(孔稚圭北)
(山移文昔聞投簪逸海岸今見解蘭縳塵纓)
奉和聖製登蒲州逍遙樓(唐明皇帝集御製登蒲州逍遙樓詩一首)
(唐書地理志河中府河東郡本蒲州通鑑唐開元九年春正月丙辰改蒲州為河中府置)
(中都官僚一準京兆河南六月己卯罷中都復為蒲州記纂淵海蒲州春秋晉蒲坂地後)
(魏為河東郡後周改蒲州唐屬河東道一統志山西平陽府蒲州在府城西南四百五十)
(里夢溪筆談蒲中逍遙樓楣上有唐人書)
在昔堯舜禹遺塵成典謨(詩自古在昔先民有作書堯典曰若稽古帝堯舜典曰若)
(稽古帝舜大禹謨曰若稽古大禹陸機演連珠臣聞世之所遺未為非寶魏都賦魏地者前王之桑梓列聖之)
(遺塵孔安國書序典謨訓誥誓命之文庾信詩止戈興禮樂修文盛典謨)聖皇東巡狩(書睿作聖)
(獨斷上古天子庖犧氏神農氏稱皇晉書張纉傳配聖皇以邁迹豈商周之比隆又樂志嘉瑞出靈應彰降繁)
(祉祚聖王書歲二月東巡狩孟子巡狩者巡所守也)況乃經此都(記纂淵海河東古為虞舜都開)
(元中改河中府陞中都)樓觀紛迤邐(後漢書梁冀傳發屬縣卒徒繕修樓觀數年乃成王羲之)
(帖成都城池門屋樓觀皆是秦時司馬錯所修梁簡文帝從軍行迤邐觀鵝翼參差覩雁行)山河幾
縈紆(通鑑魏武侯浮西河而下中流顧謂吳起曰美哉山河之固也記纂淵海歴山在州南即舜耕處又)
(龍門山在河東縣西即禹鑿通黃河處黃河在州西門外入河南境又媯汭水在縣北堯釐降二女於此子虛)
(賦其山則盤紆岪鬱隆崇&KR2029;崒西都賦步甬道以縈紆沈約釣竿詩桂舟既容與綠浦復回紆)緬懷祖
宗業(書允懷于兹詩明發不寐有懷二人陶潛畫贊緬懷千載托契孤遊長慶集本注武德中始作秦皇)
(破陣樂以歌太宗之功業漢書宣帝紀論功光祖宗業垂後嗣)相繼文武圖(禮記夫孝者善繼人)
(之志善述人之事者也書丕顯哉文王謨丕承哉武王烈又惟懷永圖陸機文賦濟文武于將墜宣風聲于不)
(冺任昉書聖圖睿範歌思是歸孔稚圭上新定法律表躡歷登皇乘圖踐帝)尚德既無險(禮記)
(先王尚有德尊有道任有能蔡邕陳仲弓碑由其模範從其趣尚易林安仁尚德易王公設險以守其國又屯)
(利貞注大亨則无險故利貞後漢書光武帝紀贊金湯失險車書共道)觀風諒有孚(禮記命太)
(師陳詩以觀民風左傳天子省風以作樂易觀有孚顒若又有孚發若信以發志也謝靈運送孔令詩餞宴光)
(有孚)豈如汾水上(通鑑漢元鼎四年冬十月上自夏陽東幸十一月甲子立后土祠於汾隂睢上)
(上親望拜漢武帝故事帝行幸河東祠后土顧視帝京忻然中流與羣臣飲讌帝歡甚乃自作秋風詞曰泛樓)
(船兮濟汾河横中流兮揚素波阮籍詩東南有射山汾水出其陽謝朓詩遺情汾水垂冕鴻宫)簫鼓事
遊娛(書下管鼗鼓詩籥舞笙鼓樂既和奏秋風詞簫鼓鳴兮發棹歌梁元帝南岳碑簫鼓騰空烟霞相接)
(星辰奪采燈燭非明潘岳詩嬉娛絲竹撫髀舞韶阮瞻上已會詩臨清川而嘉讌聊假日以遊娛)
張說(字道濟洛陽人武后策賢良方正說所對第一授左補闕擢鳳閣舍人忤旨配流欽州中)
(宗召還累遷工部兵部侍郎修文館學士睿宗拜為中書侍郎知政事開元初進中書令封燕)
(國公尋出刺相州左轉岳州召拜兵部尚書知政事勅令巡邊後為集賢院學士尚書左丞相)
(卒諡文貞說為人敦氣義重然諾朝廷大述作多出其手與蘇頲號燕許大手筆謫岳州後詩)
(益悽惋人謂得江山之助)
早霽南樓(全唐詩作岳陽早霽南樓范致明岳陽風土記岳陽樓城西門樓也下瞰)
(洞庭景物寬闊唐開元四年中書令張說除守此州每與才士登樓賦詩自爾名著其後)
(太守于樓北百步復創樓名曰燕公樓)
山水佳新霽(左思詩山水有清音爾雅雨止為霽)南樓翫初旭(廣雅曰初出曰旭)
夜來枝半紅雨後洲全綠四運相終始(阮籍大人先生傳飄颻於四運)
(翺翔乎八隅陸機詩四運循環轉寒暑自相承)萬形紛代續(易品物流形世說殷謝諸人共集謝)
(因問殷眼德屬萬形萬形來入眼不陸雲詩類聚百族羣分萬形)適臨青草湖(一統志青草湖)
(在湖廣岳州府一名巴丘湖北連洞庭南接瀟湘每秋夏水泛與洞庭為一水涸則此湖先乾青草生焉張志)
(和漁歌青草湖中月正圓巴陵漁父棹歌連)再鼓黃鶯曲(毛詩草木蟲魚疏黃鳥黃鸝鶹也或)
(謂之黃栗留幽州謂之黃鶯一謂之黃鳥)地穴穿東武(武疑作吳漢書包山下有穴潛行水底無)
(所不通號為地脈山海經洞庭穴在長沙巴陵按今吳縣太湖内洞庭山有穴通洞庭湖為道家林屋洞天東)
(武乃漢縣名在今山東青州府諸城縣境通典漢有東武郡今高密諸城縣是也無地穴通楚吳應譌武)江
流下巴蜀(巴一作西水經岷山在蜀郡邸縣大江所出潛確類書岷江瀘雒渝四水為蜀四大川故)
(名四川總名曰西蜀岳陽風土記荆江出巴蜀自高注下濁流洶湧夏秋暴漲則逆泛洞庭瀟湘清流頓皆混)
(濁岳人謂之飜流水)歌聞枉渚邅(九歌朝發枉渚兮夕宿辰陽潛確類書枉渚在常德府城南亦)
(名蒼溪陸雲詩通波激枉渚又弭楫薄枉渚謝靈運賦發青田之枉渚逗白岸之空亭)舞見長沙
促(一統志岳州秦長沙地劉宋立巴陵郡隋改曰岳州今又有長沙府漢書長沙定王傳王母微無寵故王)
(卑濕小國注景帝後二年諸王來朝有詔更前稱夀歌舞定王但張袖小舉手左左笑其拙上怪問之對曰臣)
(國小地狹不足回旋)心遠居無陋(陶潛詩心遠地自偏)神和生自足(文子至于神和)
(遊于心手之間放意寫神論辨而形于絃此不傳之道也吕氏春秋天全則神和矣申鑒君子本神為貴神和)
(德平而道通是為保真)白髮悲上春(白帖正月曰上春建寅之月湘東王詩空爽上春期)知
常謝先欲(汲冢周書五德既明民乃知常道德經夫物芸芸各歸其根歸根曰靜靜曰復命復命曰)
(常知常曰明不知常妄作凶知常容容乃公公乃王王乃天天乃道道乃久没身不殆又知和曰常知常曰明)
(又欲先民必以身後之)
崔湜(字澄瀾定州人擢進士第累轉左補闕預修三教珠英附武三思上官昭容由考功員外)
(郎驟遷中書舍人兵部侍郎俄拜中書侍郎檢校吏部侍郎同中書門下平章事為御史劾奏)
(貶江州司馬安樂公主從中申護改襄州刺史韋氏稱制復同中書門下三品睿宗立出為華)
(州刺史除太子詹事景雲中太平公主引為中書令明皇立流嶺外以常預逆謀追及荆州賜)
(死湜執政時年三十八常暮出端門緩轡賦詩張說見之歎曰文與位固可致其年不可及也)
冀北春望(左傳冀之北土馬之所生)
回首覽燕趙(史記春申君傳說秦昭王曰大王之地一經兩海要約天下是燕趙無齊楚齊楚無)
(燕趙也左思魏都賦開胷殷衞跨躡燕趙)春生兩河間(爾雅兩河間曰冀州注自東河至西河)
曠然萬里餘際海不見山(江淹四時賦平蕪際海千里飛鳥)雨歇青林
潤(揚雄羽獵賦繽紛往來轠轤不絶若光若滅者布於青林之下庾信詩白石仙人芋青林處士松)烟
空綠野閒(謝靈運詩春深綠野秀巖高白雲屯)問鄉何處所(史記晉世家介之推從者)
(懸書國門曰龍欲上天五蛇為輔龍已升雲四蛇各入其宇一蛇獨怨終不見處所何遜詩出國乃參差會歸)
(同處所)目斷白雲還
張九齡(字子夀韶州曲江人七歲知屬文擢進士第始調校書郎以道侔伊吕科為左拾遺)
(進中書舍人出為冀州刺史以母不肯去鄉里表換洪州都督徙桂州兼嶺南按察選補使以)
(張說薦為集賢院學士俄拜中書侍郎同平章事遷中書令為李林甫所忮改尚書右丞貶荆)
(州刺史諡文獻)
晨出郡舍林下
晨興步北林(陶潛詩晨興理荒穢詩鬱彼北林陶潛詩北林榮且豐)蕭散一開襟
(殷仲文詩直置忘所宰蕭散得遺慮謝朓詩乘此終蕭散垂竿深澗底潘岳西征賦開襟乎清暑之館陶潛詩)
(回飇開我襟)復見林上月娟娟猶未沈(鮑照詩术映東北墀娟娟似蛾眉)片
雲自孤遠(梁簡文帝浮雲詩可憐片雲生暫合復還輕陶潛詩孤雲獨無依沈約詩時雲靄空遠)
叢篠亦清深(廣韻篠細竹也漢書嚴助傳行數百千里夾以深林叢竹)無事由來貴
(道德指歸論盛德之人無為無事)方知物外心(張衡歸田賦苟縱心於物外安知榮辱之所如)
入廬山觀瀑布泉(周景式廬山記匡俗周威王時生而神靈廬於此山世稱)
(廬君故山取號焉一統志廬山在南康府西北二十里古名南障疊嶂九層崇巖萬仞周)
(五百餘里實南方巨鎮也廬山記開先禪院舊傳昭明太子之居山南山北有瀑布無慮)
(十餘處西入康王谷為水簾東為開先之瀑布)
絶頂有懸泉(廬山記水源山頂人未有窮者應貞賦高溜承崖懸泉屬嶺陸機漏刻賦激懸泉以)
(遠射跨飛途而遙集)喧喧出烟杪(岑之敬詩喧喧洛水濱支曇諦廬山賦香爐吐雲以像烟甘泉)
(湧霤而先潤)不知幾時歲但見無昏曉(曹毘文大人達觀任化昏曉江總詩麥氣)
(涼昏曉)閃閃青巖落(世說裴令公有儁容姿雙眸閃閃若巖下電沈約詩何時當來還延佇青)
(巖側)鮮鮮白日皎(易林不風不雨白日皎皎廬山記廬山甚高峻每雨其下成潦而上猶皎日)
洒流濕行雲(孔靈符會稽記飛流洒散冬夏不竭梁簡文帝招真館碑高巖鬱起帶青雲而作峯)
(瀑水懸流雜天河而俱洒列子秦青善歌能使聲振林木響遏行雲陶潛閒情賦行雲逝而無語)濺沫
驚飛鳥(名山記入峽千餘丈有兩瀑布相對飛下嵌根有盤石承之激為飛雨濺沫薛道衡入郴江詩)
(跳波鳴石磧濺沬擁沙洲陶潛詩山氣日夕佳飛鳥相與還丘遲詩巢空數鳥飛)雷吼何噴薄
(郭璞江賦湓流雷呴而電激南史任昉傳雲飛雷薄顯棣華之微旨左思吳都賦濆薄沸騰注水相激蕩曰濆)
(薄江賦協靈通氣濆薄相陶)箭馳入窈窕(慎子河下龍門流駛竹箭駟馬追之不及王珣虎丘)
(山記交林上合蹊路下通升降窈窕亦不猝至江賦潛逵傍通幽岫窈窕)昔聞山下蒙(易山下出)
(泉蒙君子以果行育德)今乃林巒表(孔稚圭北山移文望林巒而有失水經注白水在黃龍南)
(即瀑布也水出山腹挂流三四百丈飛湍林表望若懸素)物情有詭激(後漢書周澤傳澤為太常)
(清潔修行盡敬宗廟當世疑其詭激)坤元曷紛矯(易至哉坤元萬物資始)默然置此
去變化誰能了(易乾道變化高唐賦須臾之間變化無窮郭璞詩淮海變微禽我生獨不化)
西山祈雨是日輒應賦詩言志(本集洪州西山一統志西山在)
(南昌府城西大江之外三十里一名南昌山)
兹山藴靈異(宋書孝武帝紀霍山是曰南嶽實惟國鎮韞靈呈瑞沈約上舊宫表韞靈千古合祥)
(百代晉書干寶傳寶撰集古今神祗靈異人物變化名為搜神記虞羲巫山高曲南國多竒山荆巫獨靈異范)
(雲詩岱山饒靈異沂水冨英竒)走望良有歸(書望于山川注九州名山大川五岳四瀆之屬皆一)
(時望祭之春秋四卜郊不從猶三望公羊傳三望者何望祭也然則曷祭祭泰山河海疏鄭玄謂淮海岱也禮記柴)
(而望祀山川左傳並走羣望注望祀山川皆走往祈禱)丘禱亦已久(論語丘之禱久矣)甿
心難重違(廣韻氓莫耕切民也甿同齊書王融傳北地殘氓東都遺老翹心仁政延首王風謝承後漢書)
(楊賜讓還侯爵朝廷重違其志)遲明申藻薦(漢書高帝紀於是沛公乃夜引軍從他道還偃旗幟)
(遲明圍宛城三匝注言圍城事畢然後天明明遲于事故曰遲明變為去聲音丈二反左傳澗溪沼沚之毛蘋)
(蔡蕰藻之菜筐筥錡釜之器潢汙行潦之水可薦于鬼神可羞于王公陳書蕭允傳鄱陽王出鎮會稽允為長)
(史帶會稽郡丞行經延陵季子廟設蘋藻之薦託異代之交為詩以敘意)先夕旅巖扉(禹貢蔡蒙)
(旅平注祭山曰旅)獨宿雲峯下(詩敦彼獨宿亦在車下劉向九歎旦徘徊于長坂兮夕傍徨而)
(獨宿鮑照詩愁來攅人懷羈心苦獨宿江淹詩平明登雲峯杳與廬霍絶江總詩聊承丹桂馥遠視白雲峯)
蕭條人吏稀(楚辭山蕭條而無獸兮野寂寞而無人)我來不外適(詩我來自東零)
(雨其濛)幽抱自中微(魏略欲知幽微莫若易人倫之紀莫若禮多識山川草木之名莫若詩江)
(淹詩精衞銜木石誰能測幽微高允答宋欽書執玩反覆銘于心抱)靜入風泉奏(水經注風泉傳)
(響于青林之下巖猿流聲于白雲之上王融渌水曲日霽沙淑明風泉動華燭王屮頭陀寺碑文巖谷共清風)
(泉相渙庾信終南山義谷銘松桂危懸風泉虛韻)涼生松栝圍(書杶榦栝栢廣韻栝古活切同)
(檜木名栢葉松身會稽記會稽境特多名山水峯㟧隆峻吐納雲霧松栝楓栢摧榦竦條)窮年滯遠
想(莊子和之以天倪因之以曼衍所以窮年也郭璞江賦傲自足于一嘔尋風波以窮年世說謝安嘗與王)
(羲之登冶城悠然遠想有高世之志)寸晷閱清暉(漢書李尋傳夫日者衆陽之長煇光所燭萬里)
(同晷人君之表也廣韻晷居洧切日影也潘尼詩寸晷難寶豈無璵璠謝靈運詩昏旦變氣候山水含清暉顔)
(延之釋奠會詩清暉在天容光必照)虛美悵無屬(魏志荀彧傳推誠心不為虛美)素情緘
所依(沈約陽春曲楊柳垂地燕差池緘情忍思落容儀北齊享廟樂歌孝心緬邈爰屬爰依)詭隨
嫌弱操(詩無縱詭隨以謹無良疏詭戾人之善隨從人之惡)羈束謝貞肥(後漢書張升傳)
(升少好學多關覽而任情不羈注不羈謂超絶等倫不可羈東也張協詩述職投邊城羈束戎旅間易遯亨小)
(利貞又上九肥遯无不利蜀志譙周傳注桓温薦譙秀表曰巴西譙秀植操貞固抱德肥遯揚清渭波)義
濟亦吾道(晉書齊獻王攸傳昔在周成旦奭作傳外以明德自輔内以親親自固德以義濟親則自)
(然荀子天下為一諸侯為臣通達之屬莫不從服無他故焉以濟義矣又以國齊義一日而白湯武是也注齊)
(當為濟史記孔子世家詩云匪兕匪虎率彼曠野吾道非耶)誠存為物祈(易閑邪存其誠陶潛)
(賦坦萬慮以存誠憩遙情于八極禮記以為民祈福又祭有祈焉有報焉)靈心歘以應(參同契神)
(明或告人兮心靈乍自悟梁武帝詩蘭湯浴身垢懴悔淨心靈王延夀魯靈光殿賦歇歘幽藹雲覆霮䨴洞杳)
(冥兮廣韻歘許勿切暴起也後漢書馬融傳雨露時㴻祥應時至顔延之曲水詩序晷緯昭應山瀆效靈)甘
液幸而飛(繁欽硯贊漸漬甘液吸受流芳謝朓樂歌凍雨飛祥雲靡)閉閣且無責(漢書)
(韓延夀傳高陵民有昆弟訟田延夀大傷之移病不聽事入卧傳舍閉閤思過于是訟者深自悔願以田相移)
(不敢復爭延夀大喜開閤延見又嚴延年傳延年母從東海來到洛陽適見報囚母大驚便止都亭不肯入府)
(延年出至都亭謁母母閉閤不見延年免冠頓首閤下後漢書吳祐傳祐為太守政惟仁簡以身率物民有爭)
(訟者輒閉閤自責然後斷其訟以道譬之孟子人之易其言也無責耳矣)隨軒安敢希(謝承後漢)
(書鄭弘遷淮陽太守消息繇賦政不煩苛行春大旱隨車致雨庾信文祥雲入境行雨隨車)多慙德
不感(隋書秦孝王俊傳伐陳之役以為山南道行軍元帥謂使者曰謬當推轂愧無尺寸之功以此多慙)
(耳後漢書劉瑜傳政致和平德感祥風)知復是耶非(漢武帝歌是耶非耶立而望之翩何珊珊)
(其來遲)
巡按自灕水南行(磨書百官志監察御史十五人掌分察百僚巡按州縣獄)
(議軍戎祭祀營作太府出納皆莅焉水經灕水出陽海山注灕水與湘水出一山而分源)
(也南與潙水合出邵陵縣界)
理棹雖云遠(謝靈運之郡詩述職期蘭暑理棹變金素詩道之云遠曷云能來)飲冰寧
有惜(莊子葉公曰吾爨無欲清之人今吾朝受命而夕飲冰吾其内熱歟)況乃佳山川(書望)
(于山川)怡然傲潭石(史記孔子世家有所穆然深思焉有所怡然高望而遠志焉陶潛桃花源)
(記黃髮垂髫並怡然自樂)竒峯岌前轉(水經注方嶺雲回竒峯霞舉)茂樹隈中積
(戰國策黃雀因是以俯噣白粒仰棲茂樹後漢書班固傳甘露宵零于豐草三芝軒翥于茂樹)猿鳥聲
自呼(王融巫山高曲烟雲乍卷舒猿鳥聲斷續)風泉氣相激(水經注風泉傳響于青林之下)
(巖猿流聲于白雲之上張衡西京賦伏櫺檻而俯聽聞雷霆之相激)目因詭容逆心與清
暉滌(謝靈運詩昏旦變氣候山水含清暉)紛吾謬執簡(離騷紛吾既有此内美兮又重之以)
(修能注紛盛貌左傳南史氏執簡以往初學記顔延之為御史中丞何尚之與延之書曰絳騶清路白簡深劾)
(取之仲容或有虧耶)行郡將移檄(後漢書岑彭傳遣偏將軍屈充移檄江南班行詔命文心雕龍)
(相如之難蜀父老文曉而喻博有移檄之實)即事聊獨歡(列子鄭之役夫晝則呻吟而即事夜)
(則昏憊而熟寐何遜詩日長禁戶倦即事思短晨)素懷豈兼適悠悠詠靡盬(詩王)
(事靡盬傳盬不堅固也謝靈運撰征賦靡盬顇於征人)庶以窮日夕(劉楨贈五官中郎將詩清)
(談同日夕情盻叙殷勤)
洪子輿(睿宗時官侍御史姜晦時為中丞諷劾韋安石子輿不從)
嚴陵祠(後漢書逸民傳嚴光少有高名與光武同遊學及光武即位光乃變姓名隠身)
(不見帝令以物色訪之齊國上言有一男子披羊裘釣大澤中帝疑其光乃備安車遣使)
(聘之三返而後至除為諫議大夫不屈乃耕於富春山通志子陵祠在浙江嚴州府桐廬)
(縣富春山下)
漢主召子陵歸宿洛陽殿(詩公歸不復於汝信宿元和志建武元年入洛陽遂定都)
(焉洛陽宫北據邙山南直伊闕之口洛水貫都有河漢之象逸民傳光至車駕即日幸其館復引入論道舊故)
(因共偃卧光以足加帝腹上明日太史奏客星犯帝座甚急帝笑曰朕故人嚴子陵共卧耳)客星今
安在(漢志周伯老子王蓬絮國王温星皆客星也史記項羽紀沛公安在阮籍詠懷詩簫管有遺音梁王)
(安在哉)隠跡猶可見(記纂淵海富春山是子陵隠處駱賓王宴序擬迹小山陶心大隠漢書郊)
(祀志公孫卿曰仙人可見楚辭遠遊時髣髴以遙見兮精皎皎以往來)水石空潺湲(水經注自)
(桐廬縣至於潛凡十有六瀨第二是嚴陵瀨瀨帶山山下有石室漢光武帝時嚴子陵之所居也故山及瀨皆)
(即人姓名之山下有盤石周迴十數丈交枕潭際蓋陵所游也枚乘七發瀄汨潺湲披揚流灑謝靈運七里瀨)
(詩石淺水潺湲日落山照曜)松篁尚蔥蒨(詩如竹苞矣如松茂矣水經注襄陽侯習郁依范蠡)
(養魚法作大陂池列植松篁於池側徐陵與李那書山澤晻靄松竹參差左思詩峭舊青蔥間竹柏得其真江)
(淹斆顔延之侍宴詩青林結冥濛丹巘被蔥蒨)岸深翠隂合(水經注函谷關邃岸夭高空谷幽深)
(記纂淵海交岸是錦峯繡嶺謝靈運賦沈分湘岸延情蒼隂江淹詩再逢綠草合重見翠雲生)川迥白
雲徧(周禮職方揚州其川三江水經注韋昭曰松江浙江浦陽江也王粲登樓賦路逶迤而修迥兮川既)
(漾而濟深記纂淵海唐方干隠釣臺東白雲源謝靈運詩春晚綠野秀巖高白雲屯陶弘景答梁武帝問山中)
(何所有嶺上多白雲沈約早發定山詩摽峯綵虹外置嶺白雲間)幽徑滋蕪沒(水經注山徑委)
(深王績黃頰山詩野心長寂寞山徑本幽迴梁宣帝七山寺賦踐逵草之蕪沒撥蓁芿之彌蒙)荒祠羃
霜霰(庾信張良贊穀城餘石還歸舊祠元苞經塵冪于巖又否霧幂幂詩白露為霜又如彼雨雪先集維)
(霰鮑照疏煦蒸霜霰莩甲雲露)垂釣想遺芳(記纂淵海桐廬縣本漢富春地有釣臺為子陵坐釣)
(之所下瞰嚴陵瀨上接七里灘潘岳閒居賦池沼足以漁釣舂税足以代耕謝靈運詩目覩嚴子瀨想屬任公)
(釣陶淵明集序莊周垂釣于濠伯成躬耕於野晉書儒林傳餘芳遺烈煥乎可紀張華詩誰與翫遺芳佇立獨)
(咨嗟)掇蘋羞野薦(詩于以采蘋南澗之濱又薄言掇之注掇拾也禮記俎豆牲醴薦羞皆有等差)
(左傳澗谿沼沚之毛蘋蘩蕰藻之菜可薦於鬼神可羞於王公)高風激終古(逸民傳同抗高尚之)
(風則宜矯俗蜀志郤正傳雲合霧集風激電飛周禮則于馬終古登陁也注齊人之言終古猶言常也晉書陸)
(機陸雲傳贊文藻宏麗獨步當時言論慷慨冠乎終古)語理忘榮賤(晉書范汪傳博學多通善)
(談名理蓮社高賢傳周續之曰情致兩忘者市朝亦巖穴耳梁書伏挺傳物我兼忘寵辱誰滯)方驗道
可尊(文心雕龍摽蓍龜于前驗西京雜記夫人無幽顯道在則為尊)山林情不變(周禮職方)
(大司徒辨其山林之名物逸民傳贊江海冥滅山林長往張華詩隠士托山林遯世以保真孔稚圭北山移文)
(形馳魄散志變神動稽康養生論守常而不變)
陳子昂(子昂字伯玉梓州射洪人初舉進士入京不為人知有賣胡琴者價百萬子昂顧左)
(右輦千緡市之衆驚問子昂曰予善此曰可得聞乎曰明日可入宣陽里如期偕往則酒餚畢)
(具奏琴語曰蜀人陳子昂有文百軸不為時人知此賤工之使豈宜留心舉而碎之以其文百)
(軸徧贈會者一日之内名滿都下擢進士第武后朝為靈臺正字數上書言事右拾遺武攸宜)
(北討表為管記軍中文翰皆委之為段簡所中卒于獄唐興文章承徐庾餘風子昂横制頽波)
(始歸雅正李杜以下咸推宗之)
酬暉上人夏日林泉(要覽瓶沙王呼佛弟子為上人内有德智外有勝行)
(在人之上故名上人)
聞道白雲居窈窕青蓮宇(爾雅窕閒也注窈窕閒隙郭璞江賦潛逵旁通幽岫窈窕)
(謝靈運山居賦濬潭澗而窈窕除菰洲之紆餘楞嚴經縱觀如來青蓮花眼神僧傳佛圖澄西域人策杖見石)
(勒勒曰佛道有何靈驗澄曰至道雖遠亦可以近事為證即取器盛水燒香呪之須臾生青蓮花勒由此信服)
巖泉萬丈流(周明帝詩嶺松千仞直巖泉百丈飛丘遲發密巖口詩萬尋仰危石百丈窺重泉)
樹石千年古林卧對軒窗山隂滿庭戶(張華詩俠客愛幽險築室窮山)
(隂陸機詩彷彿谷水陽婉孌崑山隂)方釋塵事勞(陶潛詩閒居三十載遂與塵事冥)從君
襲蘭杜(楚辭紉秋蘭以為佩又采芳洲兮杜若又繚之兮杜衡注杜衡香草也江孝嗣詩石泉行可照)
(蘭杜向含風吳均詩願君嗣蘭杜時采東臯薇)
修竹篇與東方左史虬(禮記動則左史書之晉書職官志著作郎周左)
(史之任也)
龍種生南嶺(後漢書費長房傳長房辭歸翁與一竹杖曰騎之任所之則自至矣既至可以杖投)
(葛陂中也長房乘杖須臾來歸即以杖投陂顧視則龍也馬融長笛賦龍鳴水中不見已截竹吹之聲相似又)
(惟籦籠之竒生兮于終南之隂崖陶潛詩延目識南嶺空嘆將焉如)孤翠鬱亭亭(徐摛冬蕉卷心)
(賦投殘心于孤翠植晚玩于冬餘張衡西京賦干雲霧而上達状亭亭以苕苕)峯嶺上崇崒(薛道)
(衡詩峯嶺既崔嵬林叢亦青翠沈約郊居賦其為状也則巍峩崇崒喬枝拂日)烟雨下微冥(屈原)
(九歌杳冥冥兮羌晝晦東風飄兮神靈雨江淹騷體林中電兮雨冥冥江上風兮木颯颯)夜聞鼯鼠
叫(爾雅注鼯鼠狀如小狐似蝙蝠肉翅飛且乳亦謂之飛生聲如人呼荀子鼯鼠五枝能飛不能上屋能緣)
(不能窮木能浮不能渡谷能穴不能掩身能走不能先人馬融長笛賦猨蜼晝吟鼯鼠夜叫)晝䀨泉
壑聲(江淹禾連頌迸采泉壑騰光淵丘)春風正澹蕩(枚乘七發湍流遡波人澹蕩之)白
露已清泠(王襃洞簫賦朝露清泠而隕其側兮玉液浸潤而承其根)哀響激金奏(抱朴)
(子嶧陽孤桐不能無絃而激哀響陸雲詩華容溢藻幄哀響入雲漢左傳金奏肆夏之三拾遺記蓬萊山有浮)
(筠之簳風吹竹折聲如鐘磬之音)密色滋玉英(孝經援神契神靈滋液則有玉英九章登崑崙)
(兮食玉英梁簡文帝鏡銘金精玉英冰輝沼清)歲寒霜雪苦(顧野王拂崖篠賦陪嘉宴于秋夕等)
(貞節之歲寒左思吳都賦竹則苞筍抽節往往榮結綠葉翠莖冐霜停雪)含彩獨青青(王儉竹賦)
(翠葉與飛雪爭采貞柯與層冰競鮮江淹竹賦鬱春華于石岸赩夏彩于沙汀詩瞻彼淇澳綠竹青青)豈
不厭凝冽羞比春木榮(陶潛歸去來辭木欣欣以向榮)春木有榮歇
(鮑照樂府年貌不可留身意會盈歇)此節無凋零(劉勰新論暄然而春榮華者不謝凄然而秋凋)
(零者不憾)始願與金石終古保堅貞(周禮輪人輪已庫則於馬終古登阤也注齊人)
(之言終古猶言常也離騷懷朕情而不發兮余焉能忍與此終古竺法真羅山記嶺南道無䈥竹惟此山有之)
(其大尺圍細者色如黃金堅貞疎節虎羲竹詩挺此堅貞性來樹朝夕池)不意伶倫子吹之
學鳳鳴(漢書律歴志黃帝使伶倫自大夏之西昆侖之隂取竹之解谷生其竅厚均者斷兩節間而吹)
(之以為黃鍾之宫制十二筩以聽鳳之鳴其雄鳴為六雌鳴亦六拾遺記岑華山有&KR2312;竹為簫管吹之若羣鳳)
(之鳴)遂偶雲和瑟(周禮大司樂雲和之琴瑟注雲和山名漢武内傳王母命侍女董雙成鼓雲和)
(之笙何承天答書雲和六變實降天神)張樂奏天庭(莊子黃帝張咸池之樂于洞庭之野晉書)
(陸雲傳廣樂九奏必登昊天之庭孫楚笳賦順谷風以撫節飄逸響乎天庭)妙曲方千變(魏文)
(帝詩清歌發妙曲樂正奏笙竽司馬彪詩焉得成琴瑟何由揚妙曲)簫韶已九成(書簫韶九成鳳)
(皇來儀)信蒙雕斵美(北史周武帝紀詔曰彫斵之物並賜貧人)常願事仙靈(晉書)
(劉驎之傳嘗採藥至衡山見澗水南有二石囷一囷閉一囷開水深廣不得過還家或說囷中皆仙靈方藥諸)
(雜物驎之欲更尋索終不復知處也鮑照詩從師入遠岳結友事仙靈江淹登香爐峯詩此山具鸞鶴往來盡)
(仙靈)驅馳翠虬駕(揚雄解嘲獨不見夫翠虬之將登乎天必聳身于蒼梧之淵陸雲九愍垂結雲)
(之翠虬駕琬琰之玉輿)伊鬱紫鸞笙(說文笙十三簧象鳳之聲潘岳笙賦寫皇翼以插羽摹鸞)
(音以厲聲)結交嬴臺女(蘇武詩骨肉緣枝葉結交亦相因列仙傳簫史者秦穆公時人善吹簫能)
(致孔雀白鶴穆公女弄玉好之公妻焉乃教弄玉作鳳壺一旦夫妻隨鳳飛去王融詩命駕瑤池隈過息嬴女)
(臺)吟弄昇天行(樂府題辭升天行曹植云日月何時留鮑照云家世宅關輔)攜手登
白日(詩惠而好我攜手同行)遠遊戲赤城(楚辭悲時俗之迫阨兮願輕舉而遠遊曹植樂)
(府遠遊臨四海俯仰觀洪波會稽記赤城山名色皆赤状如雲霞天台圖曰赤城天台之南門也孫綽遊天台)
(山賦赤城霞起以建標庾信詩千燈照赤城)低昂玄鶴舞(漢書楊惲傳奮袖低昂頓足起舞晉)
(白綜歌凝停善睞容儀光宛若龍轉乍低昂)斷續綵雲生(河圖崑崙山有五色雲氣)永願
隨衆仙(曹植詩乘風忽登舉彷彿見衆仙庾信徵調曲衆仙就朝于瑤水羣帝受享于明庭)三山
遊玉京(史記封禪書蓬萊方丈瀛洲三神山在渤海中未至望之如雲及到三神山反居水下臨之風)
(輒引去終莫能至云靈樞内經下離塵境上界玉京元君太霄隠書無上大道君治無極大羅天中玉京之上)
(七寶元臺金牀玉几)
御選唐詩卷二
