欽定四庫全書
御選唐詩卷二十四
五言排律
太宗皇帝
正日臨朝(四民月令正月一日七十二候之初三百六旬之端是謂正日唐書禮樂)
(志皇帝元正今至受羣臣朝賀)
條風開獻節(史記律書條風居東北主出萬物條之言條治萬物而出之故曰條風易通卦驗立)
(春條風至風土記岳州自元旦獻歲鄰里以飲宴相慶至十二而罷謂其日為開雲節謝靈運詩開春獻初歲)
(白日出悠悠)灰律動初陽(後漢書律歷志候氣之法為室三重戶閉塗釁必周密布緹縵室中)
(以木為案每律各一内庳外高從其方位加律其上以葭莩灰抑其内端案歷而候之氣至者灰去其為氣所)
(動者其灰散人及風所動者其灰聚殿中候用玉律十二惟二至乃候靈臺用竹律六十候日知其律王廙賦)
(春可樂兮樂孟春之初陽)百蠻奉遐賮(詩因時百蠻班固賦内撫諸夏外綏百蠻顔延之賦有肆)
(險而禀朔或逾遠而納賮說文賮會禮也)萬國朝未央(左傳禹會諸侯于塗山執玉帛而朝者萬)
(國隋煬帝詩端拱朝萬國守文繼百王史記高祖紀九年未央宫成高祖大朝羣臣置酒未央前殿高祖奉玉)
(巵起為太上皇夀羣臣皆呼萬歲括地志未央宫在雍州長安縣西北十里)雖無舜禹蹟(史記)
(五帝紀自黃帝至舜禹皆同姓而異其國號以彰明德左傳茫茫禹迹畫為九州鮑照詩御風親列途乘山窮)
(禹蹟)幸欣天地康(易天地交泰后以財成天地之道輔相天地之宜九歌君欣欣兮樂康)車
軌同八表(禮記車同軌謝惠連贊致之以德車軌斯同晉書邵續傳國家應符撥亂八表宅心何承)
(天詩仁聲被八表)書文混四方(禮記書同文晉書劉頌傳唐虞以前書文殘闕書四方風動論)
(衡混一四海天下定寧)赫奕儼冠益(陳琳賦光赫奕而燭夜何晏賦赫奕昭爍若日月之麗天)
(也史記平準書冠蓋相望班固賦冠蓋如雲七相五公)紛綸盛服章(高士傳井丹字大春博學)
(高論京師為之語曰五經紛綸井大春左傳君子小人物有服章後漢書輿服志注漢明帝備其服章天子郊)
(廟衣上皂下絳前三幅後四幅衣畫而裳繡)羽旄飛馳道(禮記比音而樂之及干戚羽旄之謂)
(樂班固賦羽旄掃雲旌旗拂天史記秦始皇紀二十七年賜爵一級治馳道注馳道天子道也謝朓詩飛甍夾)
(馳道)鐘鼓震巖廊(詩鐘鼔既設一朝饗之隋煬帝詩纓珮何濟濟鐘鼔何煌煌漢書董仲舒傳益)
(聞虞舜之時游于巖廊之上垂拱無為而天下太平注巖廊殿下小屋也晉灼曰巖廊謂嚴峻之廊也)組
練輝霞色(左傳楚子重使鄧廖帥組甲三百被練三千以侵吳謝朓元會曲分階赩組練充庭羅翠)
(旗謝靈運賦落月映嶼收霞斂色梁簡文帝詩曙色始成霞)霜戟曜朝光(梁元帝詩霜戈臨塹)
(白徐陵書霜戈雪戟無非武庫之兵鮑照詩紫殿爭朝光隋煬帝詩朝光動劍彩)晨宵懷至理
(梁簡文帝表至理隆而德音闡何遜詩至理歸無為)終愧撫遐荒(晉書文帝紀仁風興于中夏流)
(澤布于遐荒韋孟詩彤弓斯征撫寧遐荒)
春日玄武門宴羣臣(關中記未央宫東有蒼龍北有玄武即北闕也雍錄)
(大明宫北門為玄武門内有玄武殿)
韶光開令節(梁簡文帝文五翳銷空韶光表節傅兖妻辛氏詩元正啟令節)淑氣動芳
年(劉孝綽詩迴風飄淑氣陳叔達詩玉律動年華梁簡文帝詩芳年留帝賞)駐輦華林側(漢書)
(袁盎傳陛下從代邸來郎官上書未嘗不止輦受其言洛陽圖經華林園在城内東北隅魏明帝起名芳林園)
(齊王芳改為華林干寶晉紀泰始四年二月上幸芳林園與羣臣宴賦詩觀志梁簡文帝文晉集華林同文軌)
(而高宴)高宴栢梁前(沈約詩奉高宴於栢梁南史沈炯傳指栢梁而高宴漢書武帝紀元鼎二)
(年春起栢梁臺三輔舊事以香栢為之三輔黃圖帝嘗置酒其上詔羣臣和詩)紫庭文珮滿(傅休)
(奕詩萬里升紫庭梁武帝詩戲金闕遊紫庭後漢書輿服志古者君臣佩玉)丹墀衮紱連(張衡)
(賦青瑣丹墀注以丹漆地也廣絶交論趨走丹墀者疊跡周禮衮冕注古者天子冕服十二章至周以日月星)
(畫於旌旗而冕服九章一曰龍二曰山三曰華蟲四曰火五曰宗彛皆畫以為繢六曰藻七曰粉米八曰黼九)
(曰黻皆飾以為繡易朱紱方來說文紱綬也曹植表上慚華衮俯愧朱紱牛弘詩來朝圭紱連)九夷簉
瑤席(晉書樂歌懷萬方納九夷玉篇簉倅也又齊也楚辭瑤席兮玉瑱)五狄列瓊筵(爾雅)
(九夷八狄七戎六蠻謂之四海周禮職方氏掌四夷八蠻七閩九貉五戎六狄謝朓詩既通金閨籍復酌瓊筵)
(醴)娛賓歌湛露(曹植娛賓賦遂衎賓而高會禰衡賦序今日無用娛賓願為之賦詩湛湛露斯)
(匪陽勿晞疏天子宴諸侯之詩也何遜詩羽觴歡湛露)廣樂奏鈞天(史記趙簡子曰吾至帝所)
(甚樂與百神游於鈞天廣樂九奏萬舞潘岳賦陳鈞天之廣樂兮展萬舞之至歡)清尊浮綠醑
(劉苞詩清尊久不薦淹留遂待君七啟浮蟻鼎沸酷烈椒馨謝朓詩綠蟻方獨持玉篇醑美酒也)雅曲
奏朱絃(吳志周瑜傳吾雖不及䕫曠聞絃賞音足知雅奏也庾信賦聽雅曲於文絃禮記清廟之瑟朱)
(絃而疏越一唱而三歎有遺音者矣江淹詩雲殿朱絃響)粤余君萬國(玉篇粤于也易首出庶物)
(萬國咸寧)還慚撫八埏(淮南子九州之外乃有八埏牛弘詩恭已臨萬㝢宸居馭八埏)庶幾
保貞固(易顔氏之子其庶幾乎詩庶幾夙夜以永終譽易貞固足以幹事)虛已厲求賢
(漢書五行志周既克殷以箕子歸武王虛己而問焉禮記彰人之善而美人之功以求下賢後漢書蔡邕傳求)
(賢之道未必一途或以德顯或以言揚)
出獵
楚王雲夢澤(書雲土夢作乂疏左傳昭三年楚子與鄭伯田於江南之夢定四年楚昭王寝於雲)
(中司馬相如賦臣聞楚有七澤嘗見其一未覩其餘也臣之所見蓋特其小小者耳名曰雲夢雲夢方九百里)
(一統志雲夢縣在德安府城南四十六里西魏於雲夢古城置縣因以為名又雲夢澤在安陸縣南五十里)
漢帝長楊宫(庾信步虛詞漢帝看桃核齊侯問棗花三輔黃圖長楊宫本秦舊宫漢修之以備行)
(幸宫中有垂楊數畝因名揚雄羽獵賦序武帝廣開上林東南至御宿昆吾旁南山西至長楊五柞何遜詩昔)
(隨張博望辭帝長楊宫)豈若因農暇(左傳春蒐夏苗秋獮冬狩皆因農隙以講事也魏書薛謹)
(傳謹命立庠教以詩書三農之暇悉令受業)閱武出轘嵩(晉書樂章皇之輔若閱武爪牙奮莫)
(之禦又虞溥傳溥父秘為偏將軍鎮洮西溥從父之官專心墳籍時疆場閱武人爭視之溥未嘗寓目水經注)
(三塗太行轘轅崤邑非南望也一統志轘轅山在鞏縣西南七十里其坂有十二曲道將去復還故名詩崧高)
(維岳峻極于天白虎通中央之岳獨加高者何中央居四方之中最高故曰崧高山一統志嵩山在登封縣北)
(一十里東曰太室西曰少室嵩其總名)三驅陳銳卒(易王用三驅庾信賦變三驅而畫鹿登百)
(尺而懸熊漢書宣帝紀二年秋調關東輕車銳卒選郡國吏三百石伉健習騎射者皆從軍晉書景帝紀爰授)
(銳卒畢力戎行)七萃列材雄(虞羲詩雲屯七萃士魚麗六郡兵王融序七萃連鑣九斿齊軌魏志)
(武帝紀程昱說曹公曰劉備有雄材而甚得衆心)寒野霜氛白(朱異田飲引屬風林之蕭瑟值)
(寒夜之蒼茫梁昭明太子詩寒風催夜霜張率詩秋冬交代序朝霜白綏綏)平原燒火紅(司馬)
(相如賦楚亦有平原廣澤遊獵之地饒樂若此者乎鼂錯書土山丘陵曼衍相屬平原廣野此車騎之地也管)
(子齊之北澤燒火光照堂下管子入賀桓公曰吾田野闢農夫必有百倍之利矣是歲租税九月而具張緒詩)
(雲根飛燒火古詩火旗焰焰燒天紅)琱戈夏服箭(國語晉惠公令韓簡挑戰穆公横琱戈出見使)
(者晉書載記鐵騎干雲雕戈耀景司馬相如賦右夏服之勁箭注服盛箭器也夏后氏之良弓名繁弱其矢亦)
(良即繁弱箭服故曰夏服也庾信賦夏箭三成青莖赤羽)羽騎綠沈弓(揚雄賦羽騎營營昈分殊)
(事何遜詩長安美少年羽騎暮連翩北史張奫傳隋文帝賜奫綠沈甲獸文具裝蕭子雲詩綠沈弓項縦紫艾)
(刀横拔)怖獸潛幽壑(漢書揚雄傳䠞竦讋怖注讋言禽獸驚走也嵇康賦登飛梁越幽壑晉書)
(陸機傳贊桂生幽壑終保彌年之丹)驚禽散翠空(王融文危葉畏風驚禽易落謝靈運詩空翠難)
(強名江淹賦野田田而虛翠水湛湛而空碧)長烟晦落景(郭璞詩升降隨長烟飄颻戲九垓廣)
(雅日西落光反照於東謂之反景)灌木振嚴風(詩黃鳥于飛集于灌木左思詩何事待肅歌灌)
(木自悲吟江淹書庶女告天振風襲於齊臺袁淑詩四面各千里縦横起嚴風)所為除民瘼(左傳)
(勤惜民隠而除其害也詩瘼此下民南史循吏傳序日昃聽政求瘼卹隠)非是悦林叢(楚辭叢林)
(之下無怨士兮蕭道明詩凉風散簟席霞色變林叢)
秋日斆庾信體(周書庾信傳字子山父肩吾為梁太子中庶子掌管記東海徐)
(摛為右衞率摛子陵及信並為抄撰學士父子出入禁闥恩禮莫與比既有盛才文並綺)
(艷故世號為徐庾體)
嶺銜宵月桂(釋氏通鑑碧落霧埋松嶺月梁簡文帝詩青山銜月規鮑照詩宵月向掩扉江淹詩)
(宵月輝西極酉陽雜俎舊言月中有桂樹高五百丈江總詩河邊月桂秋)珠穿曉露叢(洞冥記勒)
(畢國飲丹露為漿丹露者日初出有露如珠也江淹賦秋露如珠宋文帝詩階上曉露潔謝朓詩惜曉露之方)
(稀華曄詩露色變林叢)蟬啼覺樹冷(禮記孟秋之月寒蟬鳴庾信賦驚懶婦而蟬啼徐陵詩蟬)
(咽覺山秋)螢火不温風(爾雅螢火即炤也拾遺記岱輿山北有玉梁梁下螢火大如蜂聲如雀庾)
(信詩螢飄碎火流禮記季夏之月温風至曹植賦温風赫戲草木垂榦)花生圓菊蕊(梁簡文帝)
(詩新花已自生嵇含菊花銘葳蕤圓秀翠葉紫莖盧諶菊花賦黃蕊星羅)荷盡戲魚通(爾雅荷芙)
(蕖庾信詩夏餘花欲盡蕭慤詩香盡覺荷衰張衡賦渚戲躍魚漢相和歌魚戲蓮葉東魚戲蓮葉西拾遺記瀛)
(洲東有淵洞有魚鼔舞羣戲遠望水間有五色雲就視乃此魚噴水為雲如慶雲之麗謝朓詩魚戲新荷動)
晨浦鳴飛雁(左思詩嗷嗷晨雁翔庾信詩洞浦落遵鴻詩雝雝鳴雁淮南子夫雁從風而飛以愛)
(氣力謝朓詩行雁飛且鳴)夕渚集棲鴻(温子昇詩微微夕渚暗曹植詩夕宿蘭渚禽經羣雁獨警)
(注夜棲川澤中千百為羣有一雁不瞑以警衆也詩鴻飛遵渚)颯颯高天吹(楚辭風颯颯兮木蕭)
(蕭文心雕龍秋風颯颯謝朓詩颯颯高樹秋說文天顛也至高無上文子高莫高于天楚辭天高而氣清薛道)
(衡詩高天澄遠色謝朓詩高城凄夕吹)氛澄下熾空(陶潛詩露凝無遊氛袁淑賦旻㝢滌氛范)
(雲詩桂水澄夜氛伏系之秋懷賦天宇澄肅劉楨大暑賦若熾燎之附體)
賦秋日懸清光賜房玄齡(江淹詩寒郊無留影秋日懸清光)
秋露凝高掌(江淹賦秋露如珠劉孝綽詩上宫秋露結蔡邕釋誨蒹葭蒼而白露凝陸機詩肅肅)
(素秋節湛湛濃露凝史記孝武紀承露仙人掌注仙人以手掌擎盤承甘露也三輔故事建章宫承露盤高二)
(十六丈上有仙人掌承露和玉屑飲之謝朓詩日華承露掌庾信詩露掌定高雲)朝光上翠微
(鮑照詩紫殿爭朝光梁簡文帝詩朝光照皎皎陽休之詩靄靄春光上爾雅山未及上曰翠微疏謂未及頂上)
(在旁陂陀之處名翠微一說山氣青縹色故曰翠微左思賦鬱葐蒀以翠微)參差麗雙闕(司馬)
(相如賦岑崟參差日月蔽虧阮籍詩日月逓參差古詩雙闕百餘尺曹植樂府雙闕曜朱光)照耀滿
重闈(易林光明照耀謝靈運詩日落山照耀徐陵詩夕照滿西陂何晏賦複閣重闈左思賦重闈洞出)
仙馭隨輪轉(顔延之賦飡霞之氣神馭乎九仙隋書音樂志騰日馭鼓雷鞭初學記日乘車駕以)
(六龍羲和馭之木華賦狀如天輪膠戾而激轉劉孝威詩魯日尚迴輪禮記日在營室疏星次西流日行東轉)
靈鳥帶影飛(廣雅日名陽烏梁元帝賦見靈烏之占巽觀司南之候離劉孝綽詩仙掌方晞露靈)
(烏正轉風周髀算經日中立竿測影曹植賦翩飄飄而浮影若驚鵠之雙飛)臨波無定彩(徐陵)
(日華詩乍逐細波移江淹賦日下壁而沈彩)入隙有圓暉(謝靈運詩秋首風入隙謝惠連賦終)
(開簾而入隙沈約詩方暉竟戶入圓影隙中來)還當葵藿志傾葉自相依(曹植表葵)
(藿之傾葉太陽雖不為之迴光然終向之者誠也江淹詩況我葵藿志松柏眼前横謝惠連詩願君眷傾葉留)
(景惠餘明劉孝綽詠日詩園葵一何幸傾葉奉離光謝靈運詩蒲稗相因依)
明皇帝
春晚宴兩相及禮官麗正殿學士探得風字(并序)
(源唐書明皇紀開元八年正月辛巳京兆尹乾曜為黃門侍郎同中書門下平章事五)
(月丁卯為侍中九年九月癸亥張說為兵部尚書同中書門下三品十一年四月甲子為)
(中書令又百官志禮部尚書一人正三品侍郎一人正四品下掌禮儀祭享貢舉之事翰)
(林志明皇置麗正殿學士名儒大臣皆在其中張說傳帝自東都將還京召說與禮官學)
(士置酒集仙殿曰朕今與賢者樂於此當遂為集賢殿乃下制改麗正書院為集賢殿書)
(院而授說為學士知院事六典洛陽皇宫南面三門右曰光政光政之内曰廣運明福明)
(福之西曰崇賢門其内曰集賢殿)
朕以薄德(禮記其德盛者其志厚)祇應歴數(書洪範四五紀一曰歲二曰月)
(三曰日四曰星辰五曰歷數庾信文主上恭膺寶歷嗣奉瑤圖)正天柱之將傾(列子)
(天亦物也物有不足故昔者女媧氏鍊五色之石以補其闕)紉地維之已絶(說文)
(紉女鄰切繟繩也郭璞曰以綫貫針曰紉楚辭紉秋蘭以為佩庾信樂府東南可以補地闕西北可)
(以正天傾舊唐書本紀景隆四年六月睿宗曰宗社由汝安定神祇萬姓賴汝之力進封平王)故
得承奉宗廟(晉書入則盡歡承奉周禮春官小宗伯之職掌建國之神位右社稷左宗)
(廟後漢書和帝紀遠國珍羞今以薦奉宗廟)垂拱巖廊(書垂拱而天下治漢書董仲舒)
(傳蓋聞虞舜時游於巖廊之上垂拱無為而天下大治)居海内之尊(易乾元亨利貞)
(疏於人事言之則君也父也以其居尊故在諸卦之首禮記富有四海之内)處域中之
大(老子道大天大地大王亦大域中有四大而王居其一焉)然後祖述堯典(禮記)
(仲尼祖述堯舜書堯典粤若稽古帝堯)憲章禹績(禮記憲章文武詩設都於禹之績)
敦睦九族(書敦叙九族乂九族既睦)會同四海(書四海會同又聲教訖于四海)
猶恐烝黎未乂(崔實政論古有移人通財以贍烝黎蔡邕九祝辭萬國和同兆民康)
(乂)徭戍未安(魏文帝息兵詔且休力役罷省繇戍史記孝文帝傳賴宗廟之靈社稷之)
(福方内乂安)禮樂之政虧(禮記禮樂刑政四達而不悖則王道備矣)師儒之
道喪(周禮地官大司徒以本俗六安萬民四曰聯師儒)乃命使者衣繡服
(漢書百官公卿表侍御史有繡衣直指者武帝所制注衣以繡衣尊寵之也又雋不疑傳暴勝之為)
(直指使者衣繡衣持斧逐捕盜賊督課郡國)行郡縣(漢書韓延夀傳守左馮翊歲餘不肯)
(出行縣丞掾數白宜巡行郡中)因人所利(論語因民之所利而利之)擇其可勞
(論語擇可勞而勞之)所以便億兆也(後漢書傳贊俾建永昌周徧億兆晉書周嵩傳)
(上為宗廟無窮之計下收億兆元元之命舊唐書本紀開元二年關中自去秋至于是月不雨人多)
(饑乏遣使賑給三年六月山東諸州大蝗紫微令姚崇奏差御史下諸道促官吏遣人驅撲焚瘞以)
(救秋稼從之是歲田收有穫人不甚饑開元十年八月丁亥遣戶部尚書陸景先往許汝等州存撫)
(賑給)乃命將士(後漢書光武帝紀大司馬吳漢自蜀還京師於是大饗將士班勞策勲)
擐介胄(左傳躬擐甲胄禮記介冑則有不可犯之色)礪矢石(書礪乃矛左傳荀偃)
(士匄率卒攻偪陽親受矢石)審山川之向背(書望于山川史記淮隂侯傳兵法右)
(倍山陵前左水澤今者將軍令臣等反背水陳曰破趙會食臣等不服然竟以此勝)應歲月
之孤虛(書歲月日時無易史記龜策傳日辰不全故有孤虛注六甲孤虛如甲子旬戌亥為)
(虛辰巳為孤抱朴子從計約以奮擊常背孤而擊虛則黃帝吕尚范蠡伍員之所同也)所以
靜邊陲也(左傳虔劉我邊倕舊唐書本紀先天二年十一月癸卯講武於驪山甲辰畋獵)
(于渭川開元二年正月甲申并州大都督府長史兼檢校左衞大將軍薛訥同紫微黃門三品仍總)
(兵以討奚契丹二月突厥默啜遣其子同俄特勒率衆寇北庭都護府右饒衞將軍郭虔瓘繫敗之)
(二年冬十月薛訥破吐蕃於渭川西界武階驛十年閏五月壬申兵部尚書張說往朔方軍巡邊)
乃命禮官(周禮春官宗伯曰禮官之屬)考制度(書六年五服一朝又六年王乃)
(時巡考制度于四岳)稽典則(書有典有則貽厥子孫舊唐書禮儀志開元十年詔國子司業)
(韋縚為禮儀使專掌五禮)序文昭武穆(禮記宗廟之禮所以序昭穆也左傳管蔡郕霍)
(魯衞毛那郜雍曹滕畢原酆郇文之昭也邘晉應韓武之穆也舊唐書本紀開元十一年八月戊申)
(尊八代祖宣皇帝廟號獻祖光皇帝廟號懿祖班祔于太廟之九廟)享天地神祇(書山)
(川鬼神亦莫不寧周禮大司樂凡樂六變則天神皆降八變則地祇皆出舊唐書禮儀志昊天上帝)
(五方帝皇地祇神州及宗廟為大祀)所以申嚴潔也(王儉啟聖心過恭寧在嚴潔)
乃命學者繕落簡(孟子北方之學者未能或之先也說文繕補也左傳繕甲兵注)
(治也韻補繕整葺補治之義又編錄文字謂之繕寫江總碑羽陵蠧迹嵩山落簡)緝遺編
(漢書劉歆傳經或脱簡傳或間編注謂舊編爛絶)纂魯壁之文章(漢書劉歆傳魯)
(恭王壊孔子宅欲以為宫而得古文于壊壁之中禮記立權度量考文章)綴秦坑之煨
燼(禮記紉箴請補綴書序及秦始皇滅先代典籍焚書坑儒沈約梁鼓吹曲闢應和掃煨燼)所
以修文教也(書三百里揆文教易修辭立其誠疏外則修理文教舊唐書本紀開元七)
(年十二月丙戌置弘文崇文兩館讐校書郎官員十年六月辛丑上注釋孝經頒于天下經籍志開)
(元三年左散騎常侍禇無量馬懷素侍宴言及經籍帝曰内庫皆先代舊書篇卷錯亂難于檢閱卿)
(試為整比之七年詔公卿士庶之家所有異書官借樣寫及四部書成上令百官入乾元殿東廊觀)
(之無不駭其廣書錄大凡五萬一千八百五十二卷)故能使流寓返枌榆之
業(後漢書廉范傳范流寓西州西州平歸鄉里漢書郊祀志高祖禱豐枌榆社鄭氏注枌榆鄉名)
(也)戎狄稱藩屏之臣(詩价人維潘大邦維屏舊唐書本紀開元三年二月十姓)
(部落及高麗王等各率其衆自突厥相繼來奔前漠後總二千餘帳開元十年夏四月封契丹首領松)
(都督李鬱子為松漠郡王奚首領饒樂都督李魯蘇為饒樂郡王閏五月戊寅勅諸蕃充質宿衞子)
(弟並放還國)神祇歆其禋祀(曹植詩備禮享神祇詩來方禋祀周禮春官以禋祀)
(祀昊天上帝舊唐書本紀開元十一年十一月戊寅親祀南郊大赦天下)庠序闡其經
術(禮記黨有庠術有序孟子夏曰校殷曰序周曰庠班固賦四海之内學校如林庠序盈門漢書)
(東平思王傳尊修經術親近仁人)既家六合(賈誼論然後以六合為家後漢書崔駰傳)
(六合怡怡比屋為仁)時巡兩京(唐書明皇帝紀開元十二年十一月庚午如東都十五年)
(十月己卯至自東都又韋弘基傳高宗常言兩都我東西宅)函秦則委輸斯遠
(史記蘇秦傳秦東有崤函之固賈誼論秦孝公據崤函之固史記置平準于京師受天下委輸詩道)
(之云遠)鼎邑則朝宗所利(史記成王在豐使召公復營洛邑周公卒營築居九)
(鼎焉曰洛天下之中四方入貢道里均左傳成王克商遷九鼎于洛邑周禮春官春曰朝夏曰宗唐)
(書張元素傳太宗謂房玄齡曰洛陽朝貢天下之中朕營之欲便四方百姓)封畿四塞
(周禮制其畿疆而溝封之漢書地理志初雒邑與宗周通封畿東西長而南北短短長相覆為千里)
(史記項羽紀關中阻山河四塞洛陽記左成臯右函谷前有伊闕却背孟津此四塞之國)從來
測景之都(周髀算經日中立竿測景周禮大司徒以土圭之法測土深正景以求地中疏)
(潁川陽城周公測景處古跡猶在張衡東京賦土圭測日影不縮不盈)城闕千門(詩在)
(城闕兮東京賦殿未出乎城闕旆已返乎郊畛史記作建章宫度為千門萬戶)自昔交會
之地(詩自古在昔周禮四時之所交風雨之所會隂陽之所和乃建王國東京賦總風雨之所)
(交然後以建王城唐太宗建東都詔心兹宇宙通貢賦于四方交乎風雨均朝宗于萬國)隂陽
代謝(易立天之道曰隂與陽白虎通王者承天順理調和隂陽隂陽和萬物序休氣充塞符瑞)
(並臻皆應德而至南史袁湛傳論天長地久四時代謝)日月相推(說文推排也進也易)
(日月相推而明生焉)豈可使春色虛捐(謝朓詩宛洛佳遨遊春色滿皇州)韶
華並歇(梁元帝纂要春曰青陽景曰媚景韶景謝靈運詩屬值清明節榮華感和韶何遜詩)
(於時春未歇)乃置旨酒(詩兕觥其觩旨酒思柔)命英賢(江淹詩君王禮英賢)
(不恡千金璧)有文苑之高才(後漢書文苑傳上下二卷又賈逵傳令逵自選公羊)
(嚴顔諸生高材者二十人教以左氏與簡紙經傳各一通)有掖垣之良佐(劉植詩誰)
(謂相去遠隔此西掖垣唐書權德輿傳德輿知制誥獨直兩省乃上書言左右掖垣承天子命奉行)
(詳覆各有攸司馮衍奏記樹名賢之良佐)舉杯稱慶何樂如之(徐陵表三元兆)
(慶六宫司春得奏萬夀之杯預參百辟之禮)同吟湛露之篇(詩湛湛露斯匪陽不)
(晞厭厭夜飲不醉無歸)宜振凌雲之藻(史記司馬相如傳相如奏大人之賦天子)
(大悦飄飄有凌雲之氣)于時歲在乙丑開元十三年三月二
十七日
乾道運無窮(易乾道愛化各正性命淮南子執要道之柄而遊于無窮之地沈佺期詩身世兩無)
(窮)恒將人代工(書天工人其代之隋書高帝紀代蒼蒼之工成巍巍之業謝瞻詩伊人感代工)
(聿來扶興王)隂陽調歴象(書燮理隂陽又乃命羲和欽若昊天歷象日月星辰敬授人時竹書)
(紀年帝顓頊十三年初作歷象唐書明皇紀性英武善騎射通音律歷象之學)禮樂報玄穹(禮記)
(禮樂不可斯須去身左傳說禮樂而敦詩書詩書義之府也禮樂德之則也宋郊祀歌烟薌鬯報清穹張華詩)
(長劍横九野高冠拂玄穹)介胄清荒外(史記絳侯世家亞夫持兵揖曰介胄之士不拜揚雄賦介)
(冑被霑汗詩是用大介注介甲也說文胄兜鍪也列子遠在八荒之外七命公子曰大夫不遺來萃荒外)衣
冠佐域中(後漢書鄭均傳均拜議郎帝賜以衣冠南史徐陵傳今衣冠禮樂日富年華漢書蕭望之)
(傳贊身為儒宗輔佐之純近古社稷臣也魏武帝詩於鑠賢聖總統邦域)言談延國輔(禮記言談)
(者仁之文也後漢書光武帝紀大司空融等奏議曰周封八百同姓諸姬並為建國夾輔王室享國長久為後)
(世法晉書段灼傳有國者皆欲求忠以自輔)詞賦引文雄(漢書枚乘傳以病去官復游梁梁客)
(皆善詞賦乘尤高又揚雄傳非聖哲之書不好也顧嘗好辭賦庾肩吾詩愧乏天庭藻徒參文雅雄)野霽
伊川綠(王融詩日霽沙溆明牛鳳及詩戒道伊川北通津澗水西山海經虢山伊水出焉西流注於河)
(一統志伊水源出盧氏縣悶頓嶺東流經嵩縣洛陽偃師縣界入于洛水)郊明鞏樹紅(廣韻邑外)
(曰郊一統志鞏縣在河南府城東一百三十里郭緣生述征記鞏縣周之鞏伯邑庾肩吾詩雲邊開鞏樹霧裏)
(識嶤峯謝朓詩紅樹巖舒青莎水被)冕旒多暇景(易君子以莅衆疏冕旒垂目黈纊塞耳无為清)
(淨民化不欺梁元帝序求瘼餘晨頗多暇景唐太宗賦惟萬幾之暇景屏千慮于巖廊)詩酒會春
風(南史袁粲傳獨步園林詩酒自適又蕭介傳介少交遊與兄弟文酒賞會時人以比謝氏烏衣之遊淮南)
(子春風至則甘雨降生育萬物陶潛詩春風扇微和)
首夏花萼樓觀羣臣宴寧王山亭回樓下又申
之以賞樂賦詩(并序即魏文帝賦伊暮春之既替首夏之初期唐書讓)
(皇憲傳始王永平唐隆元年進封宋明皇既討定蕭岑之難徙王寧先天後以隆慶舊邸)
(為與慶宫而賜憲天子于宫西南置樓其西署曰花萼相輝之樓南曰勤政務本之樓帝)
(時時登之聞諸王作樂必亟召升樓與同榻坐或就幸第賦詩燕嬉賜金帛侑歡)
萬物莫不氣兆乎上而形視乎下(易大哉乾元萬物資始乃統天)
(雲行雨施品物流形又精氣為物按視與示通)鐵石異品(論衡鐵石天然尚為鍛鍊者變)
(易故質子華子類異則形異形異則氣異左思賦水物殊品鱗介異族)雲蒸並濕(淮南)
(子山雲蒸柱礎潤)草木無心(易百榖草木麗乎土唐太宗賦纔有力以勝蝶本無心而)
(引鶯)春來咸喜(漢書文帝紀當春和時草木羣生之物皆有以自樂宗懍詩今朝春氣來)
(詩周邦咸喜)故聖人弘道(易聖人作而萬物覩論語人能弘道)先王法天
(書古我先王暨乃祖乃父胥及逸勤文子上聖法天)酒星主獻酬之義(星經酒旗)
(三星在軒轅六角南孔融書天有九星之曜詩獻酬交錯)需卦陳飲食之象(易雲)
(上于天需君子以飲食宴樂)近命羣臣(北史魏高祖紀引羣臣歷宴殷堂)欣時
樂宴(陸雲文萬物欣時詩君子有酒嘉賓式燕以樂)盡九春之麗景(梁元帝纂)
(要春曰芳春青春陽春九春謝朓侍宴曲麗景則春儀方在震)匝三旬之暇日(阮籍)
(詩三旬將欲移謝朓詩讌嘉得暇日)暢飲桂山(北史王昕傳汝南王悦與府僚飲酒坐皆)
(引滿酣暢淮南王招隠士桂樹叢生兮山之幽)櫂歌沁水(三輔黃圖昆明池中有龍首船)
(常令宫女泛舟池中作櫂歌雜以鼓吹後漢書竇憲傳憲以賤直請奪沁水公主園田明一統志山)
(西澤州沁河在沁水縣東五十里)醇以養德(張載賦備味滋和體醇色清諸葛亮書儉)
(以養德)味以平心(左傳先王之濟五味和五聲也以平其心成其政也)本將導
達陽和(傅亮讃發揮幽賾導達天人史記秦始皇紀時在中春陽和方起)助成長
育(家語五行佐成上帝而稱五帝左傳為温慈惠和以效天之生殖長育)亦朝廷多
慶(禮記朝廷之美濟濟翔翔南史齋武帝紀論積善多慶)軍國餘閒者也(干寶)
(晉紀總論籌畫軍國嘉謀屢中司馬相如賦朕以覽聽餘閒無事棄日)前月之晦(公羊)
(傳提月六鷁退飛提月者何逮是月晦日也)細風飄雨(梁元帝詩風細雨聲遲)繁
絃中止(蔡邕賦繁絃既撾雅韻乃揚鮑照賦將興中止若往而歸)列席半醉(劉孝)
(綽詩列位華池側庾信詩酒醺人半醉)佳辰易失(梁元帝纂要辰曰良辰曰嘉辰史記)
(淮隂侯傳時者難得而易失者也)絶興難追(梁書王筠傳後重省覽歡興彌深王逸琴)
(思楚歌寒來暑往難逐追)良可惋也(廣韻惋驚歎)今年帶閏(白虎通月有閏)
(餘何周天三百六十五度四分度之一歲十二月日過十二度故三年一閏五年再閏明隂不足陽)
(有餘也)節候全晚(文心雕龍言節候則披文而見實)暑氣猶清(陶潛詩暑)
(氣為之無)芳草未歇(謝靈運詩首夏猶清和芳草亦未歇)申布雅意(曹植書欲)
(傾海為酒并山為肴伐木雲夢斬梓泗濱然後極雅意盡歡情)復敘初筵(詩賓之初筵左)
(右秩秩)披樂善之邸(後漢書東平憲王蒼傳蒼與諸臣朝京師還國帝遣使手詔國)
(中傳曰日者問王處家何等最樂王言為善最樂其言甚大)坐忘憂之觀(西京雜記)
(梁孝王游于忘憂之館集諸遊士使各為賦)東郊跬步(書命汝尹兹東郊漢書王莽傳)
(進不跬步)南山在目(詩秩秩斯干幽幽南山括地志終南山一名南山陶潛詩在目皓已)
(潔)足以締夏首之新賞(崔駰賦迎夏之首末春之垂江淹詩點翰咏新賞)
補春餘之墜歡(王僧孺詩麗景屬春餘清隂澄夏首)朕登覽上宫(晉書)
(江逌傳登覽不以臺觀遊豫不以苑沼孟子館于上宫注上宫樓也)俯臨長陌(陸倕石闕)
(銘周望原隰俯臨烟雨虞羲詩朱輪竟長陌)暢衆心之怡虞(國語衆心成城爾雅)
(怡樂也謝朓詩歡虞宴兄弟)懽歸騎之逶迤(梁簡文帝詩歸騎息金隍袁宏賦曳)
(羅裙以徘徊為鳳翼之逶迤)鼓之以琴瑟(詩我有嘉賓鼓瑟鼓琴)侑之以
筐篚(左傳虢公晉侯朝王王饗醴命之宥注宥助也按宥同侑詩承筐是將淨住子筐篚之用)
(非求不至)衢樽意洽(淮南子聖人之道猶中衢而置樽耶過者斟酌多少不同各得其所)
(宜)場藿思苗(詩皎皎白駒食我場苗又食我場藿)賦我有嘉賓之詩
(詩我有嘉賓鼓瑟吹笙)奏君臣相說之樂(孟子召太師曰為我作君臣相說之)
(樂)踟蹰西日(詩搔首踟蹰左思賦魯陽揮戈而高麾迴曜靈于太清將轉西日而再中)
(齊既往之精誠)吟翫乘風(謝莊賦王乃尋繹吟翫說苑魚乘于水烏乘于風草木乘于時)
(陸機漢高祖功臣頌乘風藉響)不知衷情之發於翰墨也(說文衷方寸所)
(藴也揚雄書言詞博覽翰墨為事)
今年通閏月(禇翔詩今年有閏餘書以閏月定四時成歲漢書律歴志朔不得中是為閏月)入
夏展春輝(春秋繁露以夏養春以冬養秋廣韻展舒也紀少瑜詩庭樹發春輝)樓下風光
晚(劉孝綽詩詎匹龍樓下素蕊映華扉王儉詩風光承露照霧色點蘭暉駱賓王詩坐惜風光晚)城隅
宴賞歸(周禮城隅之制九雉曹植詩吾與二三子曲宴此城隅陳後主詩禁闥九重中宴賞三春日)
(鼓咽咽醉言歸)九歌揚政要(書勸之以九歌俾勿壊漢郊祀歌九歌畢奏斐然殊鳴琴竽瑟會軒)
(朱陸雲詩式揚好音後漢書蔡邕傳披露得失指陳政要)六舞散朝衣(漢書禮樂志國子皆樂歌)
(九德誦六詩習六舞五聲八音之和注師古曰六舞謂帗舞羽舞皇舞旄舞干舞人舞也王儉樂歌八簋陳室)
(六舞充庭謝朓樂府綺席舞衣散北齊享廟樂辭禮申官次命改朝衣)天喜時相合(春秋繁露)
(天亦有喜怒之氣哀樂之心與人相副老子天地相合以降甘露)人和事不違(管子為人上者)
(制羣臣百姓通中央之人和莊子與人和者謂之人樂詩帝命不違至于湯齊禮記無聲之樂志氣不違)禮
中推意厚(易嘉會足以合禮詩鹿鳴序鹿鳴宴羣臣嘉賓也既飲食之又實幣帛筐篚以將其厚意)
(然後忠臣嘉賓得盡其心矣)樂處感心微(詩王在在鎬豈樂飲酒淮南子仁心之感恩接而憯)
(怛生)别賞陽臺樂前旬暮雨飛(宋玉賦旦為朝雲暮為行雨朝朝暮暮陽臺之下沈)
(約朝雲曲陽臺氤氲多異色范雲巫山高曲朝雲去溟溟暮雨歸巖懸劉孝威詩飛雨入階廊)
同二相已下羣官樂遊園宴(全唐詩注二相謂張說宋璟西京雜)
(記漢宣帝樂遊廟一名樂遊原亦名樂遊苑基地最高四望寬敞名勝志樂遊原在灞南)
(五里本杜縣之東南一名鴻固原)
撰日巖廊暇(曹昭賦時孟春之吉日兮撰良辰而將行漢書董仲舒傳蓋聞虞舜之時遊于巖廊)
(之上垂拱無為而天下平注巖廊謂嚴峻之廊也唐太宗賦今拱已于巖廊王僧達詩歡此乘日暇)需雲
宴樂初(易雲上于天需君子以飲食宴樂左傳昔諸侯朝正于王王宴樂之于是乎賦湛露)萬方
朝玉帛(書誕告萬方張華詩奄有萬方左傳禹會諸侯于塗山執玉帛者萬國庾信詩玉帛咸觀禮)
千品會簪裾(國語道天子有千品萬官盧思詩臺苑盛簪裾)地入南山近(詩秩秩斯)
(干幽幽南山一統志終南山在長安西南五十里一名南山蕭慤詩雲來覺山近)城分北斗餘
(三輔黃圖長安城南為南斗形北為北斗形至今人呼漢京城為斗城楚辭長安直上北斗)池塘垂
柳密(曹植樂府池塘觀沼可娛謝靈運詩池塘生春草梁元帝樂府巫山巫峽長垂柳復垂楊蕭瑱詩垂)
(柳對高桐唐太宗雨詩濛柳添絲密)原隰野花疎(詩皇皇者華于彼原隰張衡賦山谷原隰泱漭)
(無疆張翰詩原隰殖嘉蔬江總詩野花不識采旅竹本無行梁元帝詩花疎有異香)帟幕看逾暗
(左思賦張帟幕會平原注帟平帳也周禮曰田則張幕設帟王融序緹帷宿置帟幕宵懸)歌鐘聽自
虛(左思賦元勲配敬仲之績歌鐘析邦君之賜鮑照詩庭下列歌鐘齊丘子儉于聽可以養虛)興闌
歸騎轉(郎餘令詩興闌相顧起流水送香車梁簡文帝詩歸騎息金隍)還奏弼違書(書予)
(違汝弼晉書郭璞傳古之令主開納忠讜以弼其違抱朴子匡過弼違者社稷之鯁也)
集賢書院成送張說上集賢學士賜宴得珍字
(唐書百官志集賢殿書院學士直學士侍讀學士修撰官掌刊緝經籍凡圖書遺逸賢才)
(隠滯則承旨以求之謀慮可施於時著述可行於世者考其學術以聞又開元十三年改)
(麗正書院為集賢殿書院五品以上為學士六品以下為直學士宰相一人為學士知院)
(事又張說傳說倡封禪議帝召說與禮官學士置酒集仙殿曰朕今與賢者樂於此當遂)
(為集賢殿乃下制改麗正書院為集賢殿書院而說知院事)
廣學開書院(晉書阮裕傳裕嘗以人不須廣學正應禮讓為先)崇儒引席珍(舊唐)
(書陽嶠傳景龍末累轉國子司業奏修先聖廟及講堂因建碑前庭以紀崇儒之事晉書庾冰傳廣引時彦詢)
(以政道禮記儒有席上之珍以待聘文心雕龍席珍流而萬世響吳均詩長安城中諸貴臣爭貴儒者席上珍)
集賢昭衮職(史記燕召公世家燕昭王即位卑身厚幣以招賢者詩衮職有闕唯仲山甫補之後)
(漢書楊賜傳五登衮職弭難乂寧邢劭文密勿樞功逶迤衮職)論道命台臣(書立太師太傅太保)
(兹惟三公論道經邦燮理隂陽考工記坐而論道謂之三公史記天官書魁下六星兩兩相比者曰三能注能)
(音台)禮樂沿今古(禮記禮樂不可斯須去身左傳說禮樂而敦詩書詩書義之府也禮樂德之則)
(也漢書禮樂志禮節民心樂和民聲禮記五帝殊時不相沿樂三王異世不相襲禮關尹子其來無今其去無)
(古)文章革舊新(禮記立權度量考文章史記儒林傳文章爾雅訓詞深厚唐書文藝傳唐有天)
(下三百年文章無慮三變易革去故也鼎取新也書舊染汚俗咸與維新漢書武帝紀朕嘉唐虞而樂殷周據)
(舊以鑒新)獻酬尊俎列(詩獻酬交錯注始主人酌賓為獻賓既酌主人又自飲酌賓為酬晉書禮)
(樂志獻酬納贄崇此禮容陶潛詩引滿更獻酬禮記樽鋪筵席陳樽俎列籩豆梁書諴雅歌禮達幽明敬行)
(俎褚亮明堂樂章尊罍盈列)賓主位班陳(禮記一獻之禮賓主百拜又賓主象天地也會要貞)
(元十二年御史臺奏御史内供奉者入閤日依宣政殿前班位易卑高以陳貴賤位矣)節變雲初
夏(江逌詩高風催節變劉禕之詩節變風緒高顧凱之詩夏雲多竒峯唐太宗詩北闕三春晚南榮九夏初)
時移氣尚春(抱朴子外篇時移俗易物同賈異潛夫論日晏時移議無所定春秋繁露春氣)
(愛秋氣嚴阮籍詩春氣感我心陳暄詩洛陽九逵上羅綺四時春)所希光史冊(廣韻希望也張)
(敏頭責子羽文事力雖多而見功甚少宜其踡跼翦蹙至老無所希也揚子詩書以光之晉書何劭傳僕雖名)
(位過幸少無可書之事惟與夏侯長容諫授博士可傳史冊耳李康運命論善惡書於史冊毁譽流於千載)
千載仰兹晨(漢書王襃傳千載一會論說無疑申鑒得失一朝而榮辱千載何妥詩小臣屬千載)
(時幸預簪纓張正見詩塗山萬國仰鮑照詩兹晨自為美)
王屋山送道士司馬承禎還天台(書底柱析城至于王屋注)
(王屋山名山狀如屋漢書地理志河東郡垣縣禹貢王屋山在東沇水所出一統志山在)
(懷慶府濟源縣西八十里唐書隠逸傳司馬承禎字子微洛川温人事潘師正傳辟穀道)
(引術徧遊名山廬天台不出開元中被召至都詔於王屋山置壇室以居)
紫府求賢士(抱朴子項曼都言到天上先過紫府金牀玉几晃晃昱昱十洲記青丘風山山恒震)
(聲有紫府宫天真仙女遊於此地唐書薛頤傳頤為道士帝為築觀九嵕山號曰紫府拜頤大中大夫往居之)
(後漢書蔡邕傳求賢之道未必一途國語為遊士八十人奉之以車馬衣裘多其資幣使周遊於四方以號召)
(天下之賢士)清谿祖逸人(謝靈運詩攅念攻别心旦發清谿隂張正見詩千仞清谿險詩仲山)
(甫出祖四牡業業范蔚宗逸民傳論薛方逢萌聘而不肯至嚴光周黨王霸至而不能屈羣方咸遂志士懷仁)
(斯固所謂舉逸人則天下歸心者乎)江湖與城闕(莊子魚相忘於江湖人相忘於道術史記貨殖)
(傳范蠡乘扁舟浮於江湖詩在城闕兮陸機詩名都一何綺城闕鬱盤桓)異跡且殊倫(後漢書章)
(帝紀明試以功則政有異跡江淹詩高步超常倫)間有幽棲者(謝靈運詩資此永幽棲)居
然厭俗塵(晉書韓康伯傳舅殷皓稱之曰康伯能自標置居然是出羣之器漢書嚴助傳厭承明之)
(廬唐太宗詩對此留餘想超然離俗塵)林泉先得性(北史韋瓊傳所居之宅枕帶林泉舊唐書)
(隠逸傳崔覲不樂仕進以耕稼為業隠於城固南山夫婦林泉相對嘯咏自娛梁昭明太子七啟得性行樂從)
(好山南任昉詩得性千乘同山林無朝市)芝桂欲調神(南史禇伯玉傳王僧達曰褚先生從白雲)
(遊舊矣比談討芝桂借訪茘蘿若己窺烟波臨滄洲矣唐書元行沖傳謂狄仁傑曰參术芝桂以防疾疢)地
道踰稽嶺(世說王子敬云從山隂道上行山川自相映發使人應接不暇周禮夏官東南曰揚州其)
(山鎮曰會稽史記夏本紀禹會諸侯江南計功命曰會稽會稽者會計也太史公自序遊江淮上會稽十道山)
(川攷會稽山在紹興府諸暨縣東北一統志山在府城東南一十二里王羲之蘭亭序此地有崇山峻嶺)天
台接海濱(名山記天台山即是定光寺諸佛所降葛仙公山也孫綽遊天台山賦序天台山者蓋山)
(嶽之神秀者也涉海則有方丈蓬萊登陸則有四明天台書海濱廣斥洞冥記東方朔遊鴻濛之澤忽見王母)
(采桑於白海之濱)音徽從此間(陸機詩音徽日夜離史記高祖本紀公等皆去我亦從此逝矣)
(謝朓詩行行未千里山川已間之)萬古一芳春(劉峻論歴萬古而一遇崔知賢詩結伴戲芳春)
早度蒲關(唐書地理志河中府河西縣有蒲澤關一名蒲坂關水經注魏襄王七年)
(秦王來見于蒲坂關一統志蒲州在山西平陽府西南)
鐘鼓嚴更曙(唐書儀衞志天子出入則撞鍾庭設樂宫道路有鹵簿鼔吹七啟鐘鼓俱振簫管齊)
(鳴班固賦衞以嚴更之署注嚴更督行夜鼓也梁昭明太子詩法鼓辭嚴更)山河野望通(史記)
(項羽紀關中阻山河四塞文中子登雲中之城望龍門之關曰壯哉山河之固阮籍詩登高望九州悠悠分曠)
(野)鳴鑾下蒲坂(史記司馬相如傳鳴和鑾揚樂頌上咸五下登三班固賦大輅鳴鑾)飛旆
入秦中(王筠詩摐金飛旆汎此安流蕭慤詩約嶺停飛旆史記劉敬傳輕騎一日一夜可至秦中)地
險關逾壯(易地險山川丘陵也劍閣銘窮地之險極路之峻虞義詩長城地勢險庾信銘金行地壯)
天平鎮尚雄(越絶書聖人上知天下知地中知人此之謂天平地平漢書武五子傳天平地安隂)
(陽和調)春來津樹合(顔延之詩春來無時豫說文津水渡也張說詩津樹入寒烟)月落
戍樓空(鮑照賦星翻漢迴曉月將落梁元帝詩旅泊依村樹江槎擁戍樓庾信詩戍樓鳴夕鼓江總詩)
(去後鳳樓空)馬色分朝景(惠慕道士詩馬色迷關吏梁洽賦法朝景而霞駮朱超詩青山麗朝)
(景)雞聲逐曉風(晉書祖逖傳與劉琨同寝夜聞荒雞鳴蹴琨覺曰此非惡聲也因共起舞)所
希常道泰(易泰通也陸倕詩時逢世道泰蹇足步高衢)非復棄繻同(漢書終軍傳初)
(軍從濟南步入關關吏予軍繻軍問以此何為吏曰為復傳還當以合符軍曰大丈夫西遊終不復傳還棄繻)
(而去軍為謁者使行郡國建節東出關關吏識之曰此使者乃前棄繻生也注張晏曰繻音須符也書帛裂而)
(分之若劵契蘇林曰繻帛邊也舊關出入皆以傳傳煩因裂帛頭以為符信也)
途經華岳
飭駕去京邑(晉書孫楚傳王輿整駕六龍徐征隋書樂章飾龍駕矯鳳旍張衡賦京邑翼翼四方)
(所視蔡邕賦命僕夫其就駕兮吾將往乎京邑)鳴鑾指洛川(隋書樂章天迴地旋鳴鑾引警曹植)
(賦流盻乎洛川張協賦耀乎洛川之曲)循途經太華(王融頌逶迤循途極夜無歸書西傾朱圉)
(鳥鼠至于太華班固賦表以太華終南之山)迴蹕暫周旋(周禮師氏使其屬帥四夷之隸各以)
(其兵守王之門且蹕注蹕止行人不得近王宫也禮記周旋中規張協詩謂得終暇日綢繆永周旋)翠崿
留斜影(江淹騷體空山隠嶙兮窮翠崿王僧孺詩翠枝結斜影張正見詩幽桂無斜影深松有勁風)
懸巖冐夕烟(庾肅之山贊懸巖沓翳神明攸居庾闡詩懸巖溜石髓芳谷挺丹芝王融詩高樹升)
(夕烟)四方皆石壁(山海經太華之山削成而四方其高五千仞其廣十里南史徐伯珍傳伯珍移)
(居九巖山館東石壁夜忽有赤光洞然江淹詩極眺清波深緬映石壁素)五位配金天(易五位相)
(得而各有合漢書律歴志少昊曰青青者黃帝之子青陽也是其子孫名摯立土生金故為金德天下號曰金)
(天氏雲笈七籖少昊為白帝治西岳)彷髴看高掌(司馬相如賦眇眇忽忽若神仙之彷彿述征記)
(華山對河東之首陽山黃河流兩山之間古語云此本一山河水過之而曲行河神巨靈以手擘開其上以足)
(踏離其下中分為兩以通河流今覩手迹于華山上若掌之形其足迹在首陽山亦存焉張衡賦高掌遠蹠以)
(流河曲)依稀聽子先(謝靈運詩依稀採菱歌列仙傳呼子先者漢中關下卜師夀百餘歲臨去)
(呼酒家嫗令急裝便有仙人持二茅狗來至子先將一與酒嫗因各騎之乃龍也上華隂山常于山大呼言子)
(先酒母在此)終當銘歲月(水經注秦始皇觀禮于魯登嶧山之上命李斯以大篆勒銘山顛書)
(歲月日時無易陶潛詩服勤盡歲月常恐功愈微)從此記靈仙(孫綽賦靈仙之所窟宅江淹詩)
(南中多竒石赤縣饒靈仙)
喜雪
日觀卜先征(尸子泰山上有三峯東曰日觀雞鳴時見日出顔延之詩日觀臨東溟左傳先王卜)
(征五年而歲習其祥張衡賦卜征考祥終然允淑唐書禮樂志開元十二年四方治定歲屢豐稔羣臣多言封)
(禪中書令張說尺固請乃下制以十三年有事泰山)時巡順物情(書六年五服一朝又六年王乃)
(時巡考制度於四岳易安土敦乎仁故能愛疏安土敦仁者萬物之情也物順其情則仁功瞻矣)風行
未備禮(易風行天上小畜君子以懿文德禮記敦樂而無憂備禮而不偏者其唯大聖乎班固典引燔)
(瘞縣沈肅祗羣神之禮備)雲密遽飄霙(易密雲不雨自我西郊摯虞賦雲霏霏而四霙謝惠連雪)
(賦憑雲升降從風飄零又霙淅瀝而先集廣韻霙雨雪雜也)委樹寒花發(雪賦徘徊委積何遜)
(雪詩拂樹曉疑春裴子野雪詩落樹似飛花張正見詩寒花映日鮮)縈空落絮輕(吳均雪詩榮空)
(如霧轉蕭子顯詩落絮亂從風)朝如玉已會(雪賦既因方而成珪亦遇圓而成璧任昉雪詩散葩)
(似浮玉)庭似月猶明(何遜詩凝階夜似月劉璠雪賦似北荒之明月)既覩膚先合
(公羊傳觸石而出膚寸而合不崇朝而徧雨乎天下者唯泰山爾潘尼賦氣觸石而結蒸兮雲膚合而仰浮)
還欣尺有盈(左傳平地尺為大雪雪賦盈尺則呈瑞于豐年徐陵詩三農喜盈尺六出儛崇花)
登封何以報因此謝功成(漢書武帝紀元封元年東巡海上還登封泰山應劭注王)
(者功成治定告成於天刻石紀號有金策石函金泥玉檢之封白虎通功成封禪以告太平也必於太山何萬)
(物所交代之處也必於其上何因高告高順其類也下禪梁父之山基廣厚也刻石紀號者著已之功跡以自)
(倣效也天以高為尊地以厚為德故增泰山之高以倣天附梁父之基以報地明天地之所命功成事遂有益)
(於天地若高者加高厚者加厚矣)
幸鳳泉湯(舊唐書明皇帝紀開元三年冬十月甲子幸郿縣之鳳泉湯一統志温泉)
(在太白山下舊名鳳泉湯可治百病世傳清則愈疾濁則無驗)
西狩觀周俗(書八月西巡狩至于西岳史記蘇秦傳周人之俗治産業力工商逐什一以為務)
南山歴漢宫(三輔黃圖武帝建元三年開上林苑東南至藍田宜春御宿昆吾旁南山而西至長)
(楊五柞北繞黃山周袤三百里離宫七十所王維詩黃山舊繞漢宫斜)薦鮮知路近(史記叔孫)
(通傳孝惠帝曾春出遊離宫通曰古者有春嘗果方别今櫻桃熟可獻願陛下出因取櫻桃獻宗廟庾信書)
(異邯鄲那應知路)省斂覺年豐(孟子秋省斂而助不給崔駰西巡頌惟秋穀既登上將省斂詩)
(綏萬邦屢豐年左傳奉盛以告曰潔粢豐盛謂其三時不害而民和年豐也應璩書周征殷而年豐)隂谷
含神爨(顔延之詩陽陸團精氣隂谷曳寒烟木華海賦陽冰不冶隂火潛然熺炭重燔吹炯九泉)湯
泉養聖功(抱朴子水主純冷而有温谷之湯泉易蒙以養正聖功也晉樂歌肅肅清廟巍巍聖功)
益齡仙井合(抱朴子臨沅縣有廖氏家世世夀考不知何故疑其井水殊赤乃試掘井得古人埋)
(丹砂數十斛此丹汁入井是以飲其水而得夀張衡賦觀温泉浴神井張正見詩雲歸仙井暗霧解石橋通)
愈疾醴源通(東觀漢記光武中元元年醴泉出於京師郡國飲醴泉者痼疾皆愈王襃温泉碑地)
(伏流黃神泉愈疾禮記天不愛其道地不愛其寶人不愛其情是以地出醴泉爾雅水源曰泉庾信温湯碑豈)
(若醴泉消疾聞乎建武之朝)不重鳴岐鳳(詩鳳皇鳴矣于彼高岡何晏賦故能翔岐陽之鳴鳳)
誰矜陳寶雄(史記封禪書文公獲若石云于陳蒼北阪城祀之其神或歲不至或歲數來來也常)
(以夜光輝若流星從東南來集於祠鳴則若雄雞其聲殷殷云野雞夜鴝以一牢祠命曰陳寶晉太康地志秦)
(文公時陳倉人獵得獸如彘不知名牽以獻之逢二童子童子曰此名為媦媦亦語曰二童名陳寶得雄者王)
(得雌者霸張衡賦岐梁汧雍陳寶鳴雞在焉)願將無限澤(梁簡文帝詩連山去無限漢書劉向)
(傳聖人即天地以耀物常無私於上均恩澤於下)霑沐衆心同(謝朓詩霑沐仰清徽周語衆心)
(成城書同心同德)
南出雀鼠谷答張說(紀事云帝登封泰山南出雀鼠谷張說獻詩帝答之)
(仍命羣臣應制一統志雀鼠谷在山西汾州介休縣西南二十里唐明皇開元中北巡并)
(州常經此)
雷出應乾象(易雷出地奮豫人乾為天姚信昕天論地形立于下天象運於上)風行順
國人(易風行天上小畜君子以懿文德晉書樂志化若風行澤猶雨散詩有覺德行四國順之左傳國人)
(望君如望慈父母焉)川途猶在晉(謝靈運詩豈伊川途念宿心愧相別一統志汾州府春秋時屬)
(晉)車馬漸歸秦(詩有車粼粼有馬白顛陶潛詩結廬在人境而無車馬喧潘岳西征賦自京徂)
(秦)背陜關山險(司馬相如賦蕩蕩乎八川分流相背而異態一統志陜州在河南府西三百里)
(周為虢國地周召分治東西以陜為界即此木蘭詩關山度若飛徐陵詩關山三五月客子憶秦川易地險山)
(川丘陵也北史于宣敏傳山川設險非親弗居)横汾鼓吹頻(漢武帝秋風辭汎樓船兮濟汾河横)
(中流兮揚素波按漢書武帝紀元鼎四年冬行幸雍祠五畤自夏陽東幸汾隂注汾隂屬河東唐書儀衞志人)
(君舉動必以扇道路有鹵簿鼓吹陸機賦原鼔吹之伊始蓋禀命于黃軒)草依陽谷變(張協詩丹)
(氣臨陽谷梁簡文帝詩渚蒲變新節)花待北巖春(江總詩野花寧待晦梁簡文帝賦待餘春于北)
(閤何遜詩巖樹落高花)聞有鵷鸞客(隋書音樂志懷黃綰白鵷鷺成行傅咸賦鸞翔鳳集羽儀)
(上京張協詩咄此蟬冕客)清詞雅調新(陸機文賦闕太羹之遺味同朱絃之清汜雖一唱而三歎)
(固既雅而不艷庾信詩泉湧富文詞陶潛詩詼諧無俗調)求音思欲報(陸機文賦叩寂寞而求音)
(詩報之以瓊瑤)心迹竟難陳(謝幼度詩顧已難自許心迹猶未屏司馬相如文請為大夫粗陳其)
(略)
賜崔日知往潞州(唐書崔日知傳日知字子駿終潞州長史一統志禹貢冀)
(州之域商時為黎國後為潞子國戰國初為韓之别都後屬趙秦置上黨郡後周始置潞)
(州隋初郡廢唐復為潞州)
潞國開新府(晉書職官志魏黃權以車騎將軍開府儀同三司開府之名起於此北史魏武帝紀)
(詔諸征鎮將軍王公杖節邊遠者聽開府辟召)壺關寵舊林(漢書地理志上黨郡有壺口關义縣)
(壺關黎侯國也今黎亭是一統志壺關山在潞州城東南一十三里山形似壺漢於此置關陸機詩離烏悲舊)
(林)妙旌循吏德(桓温表旌德理賢化道之所先庾信文旌德景鐘勒勲彛器史記循吏傳奉職)
(循理可以為治)持悦庶氓心(易損上益下民悦無疆禮記發號出令而民悦謂之和漢書循吏傳)
(庶民所以無歎息愁恨之心者政平訟理也)禮樂中朝貴(禮記聖人作樂以應天制禮以配地)
(禮樂明備天地官矣江總詩海内平生親中朝流寓士)神明列郡欽(左傳民奉其君愛之如父)
(母敬之如神明徐陵文列郡無犬吠之驚)揚風非贈扇(晉書袁宏傳出為東陽郡謝安取一扇授)
(之曰聊以贈行宏答曰輒當奉揚仁風慰彼黎庶)易俗是張琴(禮記移風易俗天下皆寧梁書)
(武帝紀易俗陶人載和邦國韓詩外傳治國者若張琴然漢書董仲舒傳琴瑟不調者必解而更張之乃可鼓)
(也為政而不行甚者必變而更化之乃可理也)藩鎮謳謠滿(潘岳賦藩岳作鎮輔我京室李尤賦)
(藩鎮造而惕息徐陵碑物變謳謠風移笙管)行宫雨露深(左思賦烏聞梁岷有行宫之基歟禮)
(記雨露既濡詩零露湑兮箋露者天所以潤萬物喻王者恩澤不為遠國不及也)會書丞相策
先賜潁川金(漢書宋均傳以御史為丞相拜於前殿延登受策又循吏傳二千石有治理效輒以)
(璽書勉勵增秩賜金又黃霸傳為潁川太守治為天下第一天子下詔稱揚賜爵關内侯黃金百斤五鳳三年)
(代丙吉為丞相)
為趙法師别造精院過院賦詩(并序)
秋九月聽政觀風(張衡疏聽政餘日觀省篇章禮記命太師陳詩以觀民風)存
乎遊息(禮記息焉游焉張衡賦華蓋於是乎臨映大帝於是乎遊息)退朝之後
歴西上陽入清虛院則法師所居之地也(唐書地理志上)
(陽宫在東都禁苑之東東接皇城之西南隅上元中置兩京記上陽宫西有西上陽宫兩宫夾谷水)
(架虹橋以通往來)法師得玄元之法(唐書高宗紀乾封二年如亳州祠老子追)
(號太上玄元皇帝)養浩然之氣(孟子我善養吾浩然之氣)故法此仙家
特建真宇紫房對聳(十洲記元洲有五芝服此得長生上多仙家沈約詩虛館)
(清隂滿神宇曖微微仙傳拾遺木公居于雲房以紫雲為蓋青雲為城鮑照詩紫房綵女弄明璫)
綠竹羅生(宋玉賦芳草羅生)既親重其人每經過其地以
怡神洗雪(舞賦娛神遺老永年之術易聖人以此洗心退蔵于密魏書釋老志道家之教)
(蠲去邪累澡雪心神積行樹功白日昇天嵇康養生論澡雪五臓疏徹開明)進德修業
(易君子進德修業欲及時也張華詩進德修業輝光日新)何必齋心累月(莊子顔回)
(曰敢問心齋仲尼曰唯道集虛虛者心齋也)遠在順風(莊子黃帝聞廣成子在空同之)
(上往見之順下風而進再拜稽首而問)因而賦詩用適其意云爾
宗師心物外(漢書藝文志儒家者流宗師仲尼以重其言後漢書朱浮傳博士之官為天下宗師)
(齊竟陵王子良詩托性本魚鳥棲情閑物外梁元帝書縦賞山中游心物外)為道運虛舟(本際)
(經運道一切為極尊而常處三清出諸天上故稱天尊温子昇表坐以運舟遂有利涉之用莊子方舟而濟于)
(河有虛船來觸雖有褊心之人不怒晉書謝安傳贊太保沈浮曠若虛舟庾藴詩仰想虚舟說俯歎世上賓)
不戀巖泉賞(梁蕭鈞詩巖泉咽不流謝朓詩安得凌風翰聊恣山泉賞)來從宫禁遊
(宋書殷景仁傳密邇宫禁詩來遊來歌温子昇文鳴玉鸞以來遊)探玄知幾歲(顔延之詩探道)
(好淵玄觀書鄙章句鶡冠子踰年累歲淮南王書歴歲經年)習靜更宜秋(易林竒適無偶習靜)
(獨處何遜詩習靜閟衣巾讀書煩几案後漢書郡國志南陽郡有宜秋聚洛陽故宫記洛陽有宜秋門)煙
樹辨朝色(江淹詩綠樹鑠烟光何遜詩山烟涵樹色色江水映霞暉梁簡文帝詩奩鏡迷朝)風湍
聞夜流(沈佺期詩伏湍喣潛石瀑水生輪風楚辭長瀨湍流泝江潭兮廣韻湍急瀨也薛道衡詩葉舟)
(旦旦浮驚波夜夜流)坐朝繁聽覽(陸倕新刻漏銘序坐朝宴罷每旦晨興盧思道文詰旦坐朝諮)
(請填湊北史魏孝文帝紀聽覽政事從善如流任昉文聽覽之暇三餘靡失)尋勝在清幽(庾信)
(詩蓬萊在海底何處可追尋孫逖詩地勝林泉好謝朓詩江垂得清賞山際果幽尋)欲廣無為化
(說苑仁昭而義立德博而化廣禮記王中心無為也以守至正論語無為而治者其舜也與老子我無為而民)
(自化葛仙公詩天道常無為)因兹庶可求
端午三殿宴羣臣探得神字(并序德雍錄三殿者麟殿也一殿)
(而有三面故名)
律中蕤賓(禮記仲夏之月律中蕤賓疏高誘曰是月隂氣萎蕤在下象主人陽氣在上象)
(賓客)獻酬之象著(詩獻酬交錯)火在盛德(書申命羲叔宅南交日永星火)
(以正仲夏禮記盛德在火)文明之義燀(易見龍在田天下文明廣韻燀火起貌)故
以式燕陳詩(詩我有旨酒嘉賓式燕以敖禮記命太史陳詩以觀民風)上和下
暢者也(漢書公孫弘傳人主和德於上百姓和合於下則心和蔡邕状淑暢洽於羣生)
朕宵衣旰食(鄒陽書始孝文皇帝寒心銷志未明求衣左傳楚君大夫其旰食乎)輯
聲教於萬方(書聲教訖于四海又嗟爾萬方有衆)卜戰行師(說苑城濮之戰)
(文公謂咎犯曰吾卜戰而龜熸吾欲無戰何如易利用行師征邑國也)總兵鈐於四
海(廣韻兵鈐以閉房神府以備非常書奄有四海為天下君)勤貪日給(書爾惟克勤天)
(下莫與汝爭能漢書高帝紀論雖日不暇給規模弘遠矣)憂忘心勞(孟子聖人之憂民如)
(此左傳君子勞心小人勞力)聞蟬聲而悟物變(禮記仲夏之月蟬始鳴陳子昂)
(詩禪居感物變)見槿花而驚候改(禮記仲夏之月木槿榮顔延之詩歲候初過半)
所賴濟濟朝廷(禮記朝廷之美濟濟翔翔)視成鵷鷺(隋書音樂志懷黃綰)
(白鵷鷺成行)桓桓邊塞(詩桓桓于征史記三王世家大司馬去病上疏曰陛下使臣去)
(病待罪行間宜專邊塞之思慮)責辦熊羆(書則亦有熊羆之士不二心之臣保乂王家)
喜麥秋之有登(禮記孟夏之月麥秋至漢書公孫弘傳隂陽和五穀登)玩梅
夏之無事(薛道衡梅夏應教詩細雨應黃梅禮記天子無事與諸侯相見曰朝)時雨
近霽(孟子有如時雨化之者宋玉賦遇天雨之新霽兮觀百谷之俱集)西郊靃靡
而一色(易密雲不雨自我西郊劉安招隠士青莎雜樹兮薠草靃靡庾信賦楊柳共春旗一)
(色)炎雲作峯(江淹賦炎雲峯起)南山嵯峨而異勢(詩南山有臺班)
(彪賦望山谷之嵯峨曹植詩浮沈各異勢)正當召儒雅(書序旁求儒雅以闡大猷)宴
高明(禮記仲夏之月可以居高明)廣殿肅而清氣生(左思賦造文昌之廣)
(殿屈原九歌乘清氣兮御隂陽)列樹深而長風至(國語列樹以表道宋玉賦長風)
(至而波起兮若麗山之孤畝)廚人嘗散熱之饌(禮記仲夏之月天子乃以彘嘗)
(麥注麥之新氣尤盛以彘食之散其熱也)酒正行逃暑之飲(周禮天官酒正掌酒)
(之政令魏文帝典論光禄大夫劉松北鎮袁紹軍與紹子弟嘗以三伏之際晝夜酣飲以避一時之)
(暑故河朔有避暑飲)庖捐惡鳥(史記樂書注漢令五月五日為梟羹賜百官以惡鳥故食)
(之)俎獻肥龜(風俗通節日又煮肥龜令極熟去骨加鹽鼔)新筒裹楝(續齊)
(諧記屈原五月五日投汨羅每至此日竹筒貯米投水祭之漢建武中長沙歐回忽見一人稱三閭)
(大夫曰常所遺苦蛟龍所竊可以楝樹葉塞其上以五采絲縳之回依其言)香蘆角黍
(王筠詩結蘆同楚客風土記午日以菰葉裹黏米煮熟謂之角&KR0927;)恭儉之儀有序
(左傳享以訓共儉按恭古作共易略例尊卑有常序)慈惠之意溥洽(左傳宴以示慈)
(惠漢書匈奴傳元康神爵之間鴻恩溥洽)諷味黃老(文心雕龍揚雄諷味亦言體同詩雅)
(史記申不害傳學本黃老而主刑名)致息心於真妙(温子昇碑息心是歸淨行攸處)
抑揚游夏(南史梁武帝紀論抑揚孔墨曹植書昔尼父制春秋游夏之徒不能措一辭)
滌煩想於詩書(孫綽賦疏煩想於心胷禮記冬夏教以詩書)超然玄覽
(老子滌除玄覽能無疵)自足為樂何止柏枕桃門(雲笈七籖神枕方用)
(五月五日取山林柏為枕空中以柏心赤者為蓋用藥三十二物續漢書禮儀志五月五日朱索五)
(色桃印為門戶飾以止惡氣)驗方術於經記(史記秦始皇紀悉召文學方術士甚)
(衆欲以興太平傅咸表上違經記明文下壊景侯之解)綵花命縷(酉陽雜俎北朝五月)
(進五時圖五時花施之帳上是日又進長命縷風土記端千造百索繫臂一名長命縷一名續命縷)
觀問遺於風俗(風土記午日織組雜物以相贈遺班固賦東都主人喟然而嘆曰痛)
(乎風俗之移人也)感婆娑於孝女(後漢書孝女曹娥傳曹娥者會稽上虞人父旴)
(為巫祝漢安二年五月五日於縣江泝濤迎婆娑神溺死娥年十四乃沿江號哭遂投江而死)憫
枯槁之忠臣而已哉(屈原漁父屈原既放遊於江潭顔色憔悴形容枯槁)歎
節氣之循環(陸賈新論温之以節氣謝靈運詩四時循環轉寒暑自相承)美君
臣之相樂(孟子為我作君臣相說之樂)凡百在會咸可賦詩(詩凡)
(百君子敬而聽之王融序今日嘉會咸可賦詩)五言紀其日端(鍾嶸詩品逮漢李陵)
(始著五言之目管輅别傳六甲為時日之端)七韻成其火數(周禮考工記鳥旟七)
(斿以象鶉火注鶉火朱鳥之宿其屬有七星)豈獨漢武之殿(藝文類聚漢孝武帝)
(元封三年作栢梁臺詔羣臣有能為七言詩乃得上坐)盛朝士之連章(周禮秋官)
(朝士掌建邦外朝之灋論衡句有數以連章章有體以成篇)魏文之臺(寰宇記燕友臺)
(在南皮魏文帝為五官中郎將時築)壯辭人之並作云爾(宋書謝靈運傳論自)
(漢至魏辭人才子文體三變)
五月符天數(庾信詩五月炎蒸氣易天數五)五音調夏鈞(吕氏春秋黃帝命伶倫與)
(榮將鑄十二鐘以和五音漢書鄒陽傳注陶家名轉者為鈞蓋取周回調鈞耳夏書五子之歌關石和鈞)舊
來傳五日(提要錄五月五日午時為天中節)無事不稱神(魏收詩辟兵書鬼字神印)
(題靈文)穴枕通靈氣(神仙傳泰山父者時漢武帝東巡見父鋤於道頭上白光高數尺呼問之)
(對曰有道士教臣作神枕枕有三十二竅二十四竅應二十四氣八竅應八風臣行之轉少齒生天隠子神仙)
(亦人也在於修我靈氣勿為世俗所淪汙)長絲續命人(王筠詩長絲表良節金縷應嘉辰風俗通)
(續命縷俗說以益人命)四時花競巧(庾信賦鳥多閒暇花隨四時沈約碑奕思之微秋儲無以)
(競巧)九子糭爭新(晉無名氏折楊柳歌折楊柳作得九子糭思想勞歡手)方殿臨華
節(何晏賦方軒九戶初學記春節曰華節)圓宫宴雅臣(班固賦其宫室也據坤靈之正位倣)
(太紫之圜方陳後主詩置酒來英雅)進對一言重(後漢書馬援傳閑於進對書自一話一言我則)
(末惟成德之彦以乂我受民法言言重則有法)遒文六義陳(晉書文苑傳贊子安太冲遒文綺爛)
(劉峻論遒文麗藻方駕曹王詩序詩有六義焉一曰風二曰賦三曰比四曰興五曰雅六曰頌)股肱良
足詠(書元首明哉股肱良哉)風化可還淳(詩序七月陳王業也周公陳后稷先公風化之)
(所由致王業之艱難也唐書禮樂志調露二年幸洛陽城南樓宴羣臣太常奏六合還淳之舞)
端午
端午臨中夏(書日永星火以正仲夏)時清日復長(庾闡賦朝霞時清禮記月令仲)
(夏之月日長至晉書天文志夏至日日行地上三百一十九度少弱故日長)鹽梅已佐鼎(書若)
(作和羹爾惟鹽梅庾信商調曲如和鼎實有寄于鹽梅)麴糵且傳觴(書若作酒醴爾惟麴糵禮)
(記麴糵必時張衡賦儇才齊敏受爵傳觴)事古人留迹(魏文帝詩追念往古事陶潛詩聖賢留餘)
(迹事事在中都)年深縷積長(孔德紹詩歲積松方偃年深椿欲秋風俗通五月五日以五色絲繫)
(臂令人無病謂之長命縷)當軒知槿茂(王績詩日照當軒影禮記仲夏之月木槿榮成公綏木槿)
(賦華甚鮮茂榮于仲夏)向水覺蘆香(庾信詩路塵猶向水大戴禮葦未秀為蘆王筠詩午日結)
(蘆聞楚客)億兆同歸夀(劉琨表億兆攸歸庾信詩有慶兆民同論年天子萬薛道衡碑納蒸民於)
(夀域)羣公共保昌(詩羣公先正辛德源詩置酒宴羣公)忠貞如不替(書世篤忠貞南)
(史王曇首傳王曇首之才器王僧綽之忠貞其世禄不替豈徒然哉)貽厥後昆芳(詩詒厥孫謀以)
(燕翼予梁簡文帝文謹求散逸貽厥于後書垂裕後昆隋煬帝詩傳芳裕後昆)
春中興慶宫酺宴(并序令漢書文帝紀十六年九月天下大酺廣韻酺大)
(飲酒作樂)
夫抱器懷才含仁蓄德(魏書儒林傳鴻生碩儒之輩抱器晦已黎逢賦欲使)
(懷才抱器自此鷹揚鹽鐵論含仁保德易君子多識前言往行以畜其德)可以坐而論
道者(考工記坐而論道謂之三公)我於是乎闢重門以納之(書闢)
(四門易重門擊柝書工以納言)作扞四方折衝萬里(詩經營四方晏子春秋孔)
(子曰不出樽俎之間而折衝千里之外晏子之謂也)可運籌帷幄者(漢書高帝紀上)
(曰夫運籌帷幄之中决勝千里之外吾不如子房)我於是乎懸重禄以待
之(禮記忠信重禄西京雜記平津侯開東閣以招天下之士所得俸禄以奉待之)是故外
無金革之虞(禮記袵金革漢官解詁典執金革以禦非常書四方無虞)朝有搢
紳之盛(晉書輿服志所謂搢紳之士者搢笏而垂紳帶也)所以巖廊多暇
垂拱無為(漢書董仲舒傳蓋聞虞舜之時游於巖廊之上垂拱無為而天下太平注巖廊)
(殿下小屋也)不言而海外知歸(禮記不言而信詩海外有截張衡賦天子有道)
(守在海外禮記柔遠人則四方歸之)不教而寰中自肅(孝經聖人之教不肅而成)
(其政不嚴而治莊子立不教坐不議李百藥詩聲教盡寰中)元亨之道其在兹
乎(易大有元亨又其德剛健而文明應乎天而時行是以元亨詩日監在兹)况乎天地
交而萬物通(易泰小往大來吉亨則是天地交而萬物通也)隂陽和而四
時序(白虎通隂陽和萬物序易與四時合其序)所寶者粟(莊子正得秋而萬寶成詩)
(稼穡惟寶漢書鼂錯傳欲民務農在於貴粟)所貴者賢(書所寶惟賢則邇人安禮記賤)
(貨而貴德)故以宵旰為懷(唐書劉蕡傳終任賢之效無宵旰之憂)黎元在
念(漢書郊祀志大路所歴黎元不知書念兹在兹)盡力溝洫不知宫室之
已卑(論語卑宫室而盡力乎溝洫庾信五聲調曲溝洫劬勞多又居者非求隘卑宫豈難尚)
致敬鬼神不知飲食之斯薄(論語菲飲食而致孝乎鬼神)往以
仲冬建子南至初陽(禮記仲冬之月律中黃鐘玉燭寶典十一月建子冬至日)
(南極影極長左傳僖公五年日南至白虎通冬至陽始起)爰詔司存(舊唐書宇文融傳凡)
(爾司存勉以遵守)式陳郊祀(漢書郊祀歌嘉籩列陳孝經周公郊后稷以配天通考開)
(元十一年十一月親享圜丘)挹彛夏之誠請(陳書陸子隆傳綏集彛夏甚得民和)
答人神之厚睠(書神人以和班固賦謀人神以動作庾信圓丘歌幽顯對揚人神咫)
(尺梁簡文帝南郊頌序封天答睠禮地徵靈)禋歸太乙(史記樂書嘗得神馬渥洼水中)
(復次以為太乙之歌注太乙北極大星也漢書禮樂志武帝定郊祀之禮祀太乙于甘泉就乾位也)
(又郊祀歌太乙况天馬下)禮備上玄(揚雄甘泉賦惟漢十世將郊上玄南史梁武帝紀仰)
(迫上玄之眷俯惟億兆之心)足以申昭報之情(晉書樂志昭告神祗饗報功德)
(禮記郊之祭迎長日之至也大報天而主日也)足以極嚴禋之道(蘇味道詩孝享)
(極嚴禋書禋于六宗周禮以禋祀祀昊天上帝庾信圓丘歌重陽禋祀大報天)然心融萬
類歸雷雨之先春(中說百物生焉萬類形焉易天地解而雷雨作雷雨作而百果)
(草木皆甲拆)慶洽百僚象雲天而高宴(書百僚師師詩百僚是試易雲)
(上于天需君子以飲食宴樂)歲二月(書歲二月東巡狩)地三秦(史記淮隂侯傳)
(三秦可傳檄而定也漢書高祖紀拜信為大將軍因陳三秦易并之計注章邯為雍王司馬欣為塞)
(王董翳為翟王分王秦地故曰三秦)水泛泛而龍池滿(雍錄明皇為諸王時故宅)
(宅有井井溢成池中宗時數有雲龍之祥即龍池也開元二年改為興慶宫)日遲遲而
鳳樓曙(詩春日遲遲舊唐書明皇紀開元九年九月御丹鳳樓宴突厥首領)青門左
右軒庭映梅柳之春(三輔黃圖長安城東出南頭第一門曰霸城門民見門色)
(青名曰青城門或曰青門南史齊高帝紀五色來儀于軒庭陶潛詩梅柳夾門植)紫陌東
西帟幕動烟霞之色(謝莊詩紫陌協笙鏞左思賦張帟幕會平原注帟平帳也)
(周禮曰田則張幕設帟王融序緹帷宿置帟幕宵懸注在旁曰帷在上曰幕帟在幕若幄中坐上承)
(塵也皆以繒為之劉孝綽詩壺人告漏晚烟霞起將夕)撞鐘伐鼓(漢栢梁詩撞鐘伐鼓)
(聲中詩)雲起雪飛(張衡賦度曲未終雲起雪飛)歌一聲而酒一杯
(論語聞絃歌之聲晉書嵇康傳濁酒一杯彈琴一曲江總詩濁酒傾一杯)舞一曲而人
一醉(圖畫見聞錄將軍裴旻詣吳道子請於天官寺畫神鬼數壁道子答曰將軍為吾纏結舞)
(劍一曲詩既醉以酒)詩以言志(書詩言志歌永言)思吟湛露之篇(詩湛)
(湛露斯匪陽不晞厭厭夜飲不醉無歸)樂以忘憂(論語發憤忘食樂以忘愛)慙運
臨汾之筆(漢武故事帝行幸河東祠后土顧視帝京忻然中流與羣臣飲宴帝歡甚乃自)
(作秋風辭曰汎樓船兮濟汾河横中流兮揚素波)
九達長安道(爾雅一達謂之道路二達謂之岐旁三達謂之劇旁四達謂之衢五達謂之康六達)
(謂之莊七達謂之劇驂八達謂之崇期九達謂之逵班固賦漢之西都實曰長安梁元帝賦洛陽小苑之西長)
(安大道之東)三陽别館春(易拔茅連茹注三陽同志書洪範三曰木疏正月為春木位也三陽)
(已生故三為木數唐書武后紀久視元年於神都作三陽宫會要聖歴三年造三陽宫于嵩陽縣後漢書郭后)
(紀論恩加别館寵增黨戚晉書石崇傳崇在金谷别館登凉臺臨清流)還將聽朝暇(大戴禮成)
(王中立而聽朝舊唐書職官志殿中監少監為之貳凡聽朝則率其屬以列于左右申鑒月正聽朝國家之大)
(事也)回作豫遊晨(孟子一遊一豫為諸侯度王冋詩豫遊窮嶺歷藉此方春至)不戰要
荒服(孫武子不戰而屈人之兵書五百里要服傳要來以文教又五百里荒服傳言荒又簡略疏服名荒)
(者政教荒忽因其故俗而教之)無刑禮樂新(書刑期于無刑民協于中禮記仲春之月百官靜事)
(無刑大戴禮無市而民不乏無刑而民不違謝朓雩祭迎神歌清明暢禮樂新)合酺覃土宇(詩以)
(開百室箋又有祭酺合醵之歡漢書文帝紀賜民爵一級女子百戶牛酒酺五日注酺之為言布也王德布于)
(天下而合聚飲食為酺詩爾土宇昄章亦孔之厚矣魏書爾朱榮傳廣錫山河大開土宇)歡宴接羣
臣(晉書王羲之傳欲與親知時共歡宴南史何戢傳齊高帝與戢來往數申歡宴江總詩柏梁奉歡宴曹植)
(文降接儔列周禮太宰以八柄詔王御羣臣)玉斝飛千日(梁簡文帝文玉斝瑤尊劉峻論霑玉)
(斝之餘瀝博物志中山酒一醉千日庾信燕歌行蒲桃一杯千日醉)瓊筵薦八珍(舊唐書文宗二)
(子傳論對食瓊筵謝朓詩既通金閨籍復酌瓊筵醴庾信歌筵終三薦周禮冢宰膳夫凡王之饋食用六穀膳)
(用六牲飲用六清羞用百二十品珍用八物注珍謂淳熬淳母炮豚炮牂𢷬珍漬熬肝膋也梁武帝詩雕案出)
(八珍蕭讓之詩賓筵盛八珍)舞衣雲曳影(隋煬帝詩浮香飄舞衣王勃乾元殿頌綵絢祥雲夾)
(朱旗而曳影梁簡文帝詩風旗爭曳影)歌扇月開輪(張正見詩歌扇掩團紗庾信賦月入歌扇)
(花承節鼓劉希夷詩池月憐歌扇山雲愛舞衣江總詩新月半輪空)伐鼓魚龍雜(詩伐鼓淵淵陸)
(機詩伐鼔五嶺表漢書西域傳贊作曼衍魚龍角觝之戲以觀視之注魚龍者為含利獸先戲于庭及畢乃入)
(殿前激水化成比目魚跳躍潄水作霧障日化成黃龍八丈遨戲于庭炫燿日光)撞鐘角觝陳
(禮記善待問者如撞鐘左傳高臺深池撞鐘舞女史記李斯傳二世作觳牴優俳之觀張衡賦程角觝之妙戲)
曲終酣興晚(家語孔子厄陳蔡子路援戚而舞三終孔子和之曲三終周書張孫澄傳澄雖不飲)
(酒而好觀人酣興庾信詩將軍高宴晚)須有醉歸人(詩鼔咽咽醉言歸張衡賦客賦醉言歸江)
(淹雜體歸人望烟火)
千秋節宴(并序)
令節肇開(明皇實錄開元十七年百官上表請以八月五日為千秋節)情兼感
慶(晉書宣帝紀見父老故舊讌飲累日悵然有感徐陵文我皇誕聖膺此家慶)率題八
韻以示羣臣
蘭殿千秋節(漢武内事景帝坐崇芳閣上有丹霞起赤龍盤棟間使王夫人居之改為猗蘭殿遂)
(夢日生武帝唐太宗詩望古茅茨約瞻今蘭殿廣漢靈帝歌千秋萬歲喜難踰)稱名萬夀觴(易其)
(稱名也小其取類也大魏書崔光伯傳臣吏之節執笏稱名詩天子萬夀張說詩玉醴還分萬夀觴)風傳
率土慶(晉書吕光載記行人風傳詩率土之濱莫非王臣魏書爾朱榮傳道格普天仁沾率土書萬邦)
(惟慶)日表繼天祥(禮斗威儀政理太平則時日五色張華賦費表祥乎金德漢五行志虙羲氏繼)
(天而王穀梁傳繼天者君也)玉宇開花萼(拾遺記翟乾祐於江岸翫月或問此中何有翟笑曰)
(可隨我觀之瓊樓玉宇爛然唐書三宗諸子傳初明皇即位於宫西南置花萼相輝之樓)宫縣動會
昌(周禮春官小胥正樂縣之位王宫縣諸侯軒縣大夫判縣士特縣辨其聲注樂縣謂鐘磬之屬縣于筍簴)
(者宫縣四面皆縣如宫有牆也六典宫縣之舞八佾文王操翼翼翔翔彼鳳皇兮銜書來遊以會昌兮鮑照詩)
(美哉物會昌)衣冠白鷺下(後漢書鄭均傳均拜議郎帝賜以衣冠隋書音樂志懷黃綰白鵷鷺)
(成行枚乘七發洪淋淋焉若白鷺之下翔)帟幕翠雲長(左思賦張帟幕會平原注帟平帳也周禮)
(曰田則張幕設帟王融序緹帷宿置帟幕宵懸陸機百年歌軒冕婀娜翠雲中陸雲詩翠雲崇靄庾信登歌蒼)
(靈散翠雲長)獻遺成新俗(史記武帝紀天子親如五利之第自太主將相以下皆置酒其家獻)
(遺之又孟嘗君傳與客語問親戚居處客去孟嘗君已使使存問獻遺其親戚禮記教順成俗書舊染汚俗咸)
(與維新)朝儀入舊章(周禮夏官司士正朝儀之位漢書叔孫通起朝儀詩率由舊章張衡賦建)
(象魏之兩觀旌六典之舊章)月銜花綬鏡(唐實錄千秋節賜四品以上金鏡珠嚢縑綵拾遺記)
(周靈王時異方貢石鏡色白如月謂之月鏡徐陵詩信來贈寶鏡亭亭似團月)露綴綵絲嚢(唐會)
(要八月五日士庶以結絲承露嚢更相遺問續齊諧記弘農鄧紹嘗以八月旦入華山採藥見一童子執五綵)
(嚢承栢葉上露紹問用此何為答曰赤松先生取以明目)處處祠田祖(唐實錄開元年禮部奏請)
(秋社會並就千秋節謝朓詩處處春雲生詩以御田祖以祈甘雨周禮凡國祈年于田祖龡豳雅擊土鼔以樂)
(田畯北史魏本紀始均仕堯時逐女魃於弱水北人賴其勲舜命為田祖)年年宴杖鄉(劉緩詩年)
(年情不窮禮記六十杖於鄉又射鄉之禮所以仁鄉黨也疏射謂鄉射鄉謂鄉飲酒也徐陵書介已知命賓又)
(杖鄉)深思一德事(史記好學深思心知其意書眷求一德俾作神主惟尹躬暨湯咸有一德管子)
(尚精一德以事其君)小獲萬人康(曹植七啟屢獲嘉祥左傳天子曰兆民諸侯曰萬民書永康兆)
(民)
左丞相張說右丞相宋璟太子少傅源乾曜同
日上官命宴都堂賜詩一首(唐書宋璟傳開元十七年璟為)
(尚書右丞相張說為左丞相源乾曜為太子少傳同日拜有詔太官設饌太常奏樂會百)
(官尚書省東堂帝賦三傑詩自寫以賜)
赤帝收三傑(史記高祖紀高祖被酒夜徑澤中大蛇當徑高祖乃前拔劒擊斬蛇後人來至蛇所)
(有一老嫗夜哭人問何哭嫗曰吾子白帝子也化為蛇當道今為赤帝子斬之又高祖曰運籌策帷幄之中决)
(勝千里之外吾不如子房鎮國家撫百姓給餽饟不絶糧道吾不如蕭何連百萬之軍戰必勝攻必取吾不如)
(韓信此三者皆人傑也吾能用之此吾所以取天下也)黃軒舉二臣(史記黃帝者少典之子姓)
(公孫名曰軒轅張衡賦登封降禪則德齊乎黃軒帝王世紀黃帝夢大風吹天下之塵垢皆去又夢人執千鈞)
(之弩驅羊萬羣帝寤而嘆曰風為號令執政者也垢去土后在也天下豈有姓風名后者哉夫千鈞之弩異力)
(者也驅羊數萬羣能牧民為善者也天下豈有姓力名牧者哉于是依二占而求之得風后于海隅登以為相)
(得力牧于大澤進以為將)由來丞相重(左思詩由來自古昔玉海相國丞相皆秦官唐書百官志)
(唐因隋制以三省之長中書令侍中尚書令共議國政此宰相之職也後以僕射為尚書省長官與侍中中書)
(令號為宰相品位既崇不欲輕授人六典左右僕射開元初改為左右丞相)分掌國之鈞(後漢)
(書侍中分掌乘輿服物詩尹氏太師秉國之均)我有握中璧(淮南子玩天地于掌握之中)雙
飛席上珍(蘇武詩何况雙飛龍北史天保初崔㥄為侍中弟仲文為銀青光禄大夫同日受拜時云)
(兩鳳聯飛禮記儒有席上之珍以待聘吳均詩長安城中諸貴臣爭貴儒者席上珍)子房推道要
(漢書張良傳良字子房蔡邕碑精微周密包括道要)仲子訝風神(晉書律歴志漢末宋仲子集七)
(歷以考春秋又衞玠傳風神秀異祖瓘甚竒之)復輟台衡老(陸機詩奕世台衡扶帝紫極春秋元)
(命苞魁下六星兩兩而比曰三台環濟要略殷有阿衡伊摯佐之太甲改為保衡皆三公官也)將為調
護人(漢書張湯傳于故人子弟為吏及貧昆弟調護之尤厚)鴛鸞同拜日(張衡賦蘭林披)
(香鳳皇鴛鸞)車騎擁行塵(禮記前有車騎則載飛鴻史記司馬相如傳相如之臨卭從車騎雍)
(容閒雅甚都江淹賦驅征馬而不顧見行塵之時起)樂聚南宫宴(詩樂酒今夕君子維宴漢書高)
(祖紀置酒雒陽南宫又漢建尚書百官府曰南宫)觴連北斗醇(詩維北有斗不可以挹酒漿)
俾予成百揆(書俾予從欲以治又納于百揆百揆時叙傳度百事總百官後漢書張衡傳百揆允)
(當庶績咸理)垂拱問彛倫(書垂拱而天下治漢書董仲舒傳垂拱無為而天下太平書彛倫攸)
(叙隋煬帝詩彛倫欣有序垂拱事端居)
早發太行山中言志(書太行恒山至于碣石地理通釋太行山跨河北諸)
(州為天下之脊)
清蹕度河陽(晉書載記响清蹕于常道之門顔延之詩帝暉膺順動清蹕巡廣㕓漢書地理志河)
(内郡縣河陽庾信賦河陽一縣倂是花)凝笳上太行(謝朓詩凝笳翼高蓋王融詩凝笳鬱摧愴)
火龍明鳥道(左傳火龍黼黻南中志鳥道四百里以其絶險獸猶無蹊特上有飛鳥耳王襃詩鳥)
(道無蹊徑)鐵騎繞羊腸(魏書慕容超傳司馬德宗將劉裕伐超公孫五樓勸超拒之于大峴超曰)
(但令度峴吾以鐵騎踐之此成擒也梁簡文帝詩石門留鐵騎冰城息夜軍史記魏世家魏伐趙斷羊腸拔閼)
(與注羊腸坂道在太行山魏文帝苦寒行羊腸坂詰曲車輪為之摧)白霧埋隂壑(梁元帝書青松)
(白霧處處可怪沈約賦素烟晚帶白露晨縈沈佺期詩隂壑已永閉)丹霞助曉光(釋惠標詩丹霞)
(拂層閣碧水泛蓬萊梁簡文帝詩靄靄夜中霜河開向曉光)澗泉含宿凍(庾信詩澗寒泉反縮)
(山晴雲倒回司馬相如賦其北則盛夏舍凍裂地涉冰揭河庾信文烟凝不動泉凍無聲)山木帶餘
霜(左傳山有木工則度之國語山木如市弗加于山沈約雁詩唼流牽弱藻斂翮帶餘霜)野老茅
為屋(梁簡文帝序都人野老雲集霧會宋書裴松之傳松之在禁垣十餘年無宅借官地二畝起茅屋數)
(間鮑照邊居行陋巷絶人徑茅屋摧山岡)樵人薜作裳(虞騫詩遙看野樹短遠望樵人細楚辭採)
(薜茘以為裳沈約詩薜茘可為裳文杏堪作梁)宣風問耆艾(晉書武帝紀詔曰郡國守相三載一)
(巡行屬縣此古之所以述職宣風展義也詩俾爾耆爾艾禮記五十曰艾服官政六十曰耆指使疏艾髮蒼白)
(色如艾也耆至也至老之境也)敦俗勸耕桑(晉書張駿傳法制所以經綸邦國篤俗齊物後漢書)
(章帝紀方春戒節人已耕桑其勅有司務順時氣無使煩擾韓詩外傳召伯撫蒸庶于阡陌之間而聽斷百姓)
(大悦耕桑倍力以勸)凉德慙先哲(左傳虢多凉德徐陵詩在余凉德書不盡言曹植文德配姜嫄)
(不忝先哲潘岳賦賴先哲以常存)徽猷慕昔皇(詩君子有徽猷盧諶詩嘉其忠貞宣其徽猷拾)
(遺記比于聖德有踰前皇)不因今展義(左傳天子非展義不巡狩馬融頌展聖義于巡狩喜圻疇)
(而詠八荒)何以冐垂堂(司馬相如書家累千金坐不垂堂孫綽賦雖一冐于垂堂乃永存乎長生)
遊興慶宫作(并序邸唐書三宗諸子傳先天後以舊為興慶宫而賜寧薛申岐)
(諸王第環列宫側天子於宫西南置樓其西署曰華萼相輝之樓南曰勤政務本之樓帝)
(時時登之聞諸王作樂必亟召升樓與同榻坐或就幸地賦詩或燕嬉賜金帛侑歡)
暇日與兄弟同遊興慶宫登勤政務本及華萼相
輝之樓所以觀風俗而勸人(庾信漢武帝贊坐觀風俗不出蘭臺禮記)
(移風易俗天下皆寧左傳善人勸焉)崇友于而敦睦(書惟孝友于兄弟又以親九族)
(九族既睦魏志明帝紀古者諸侯朝䀻所以敦睦親親協和萬國也)詩以言志歌以
永言(書詩言志歌永言傳為詩言志以導之歌永其文以長其言禮記詩言其志也歌詠其聲)
(也)情發于衷率題此什(任昉啟託情風什希世罕工)
代邸青門右(史記孝文帝紀代王至渭橋羣臣拜謁稱臣太尉勃跪上天子璽符代王謝曰至代)
(邸而議之遂馳入代邸說文邸屬國舍三輔黃圖長安城東出南頭第一門曰霸城門民見門色青名曰青門)
離宫紫陌陲(班固賦離宫别館三十六所張正見詩離宫建翠旃謝莊詩紫陌協笙鏞廣韻陲邊)
(也)庭如過沛日(漢書高祖紀十二年上破布軍還過沛留置酒沛宫悉召故人父老子弟佐酒)
(上擊筑自歌沛父老諸母故人日樂飲極歡道舊故為笑樂庾肩吾詩過沛追鄉飲)水若渡江時
(晉書元帝紀秦時望氣者云五百年後金陵有天子氣孫權稱號自謂當之考其歷數猶為未及元帝之渡江)
(也乃五百二十六年太安之際童謠云五馬浮渡江一馬化為龍永嘉中帝與西陽汝南南頓彭城五王獲濟)
(而帝竟登大位焉)綺觀連雞岫(袁朗詩金鳳凌綺觀璇題敞蘭宫宋書建平王宏文帝第七子)
(也少而閑素篤好文籍太祖寵愛殊常為立第於雞籠山盡山水之美)朱樓接雁池(後漢書馮)
(衍傳仗朱樓而四望兮採三芝之華英謝朓詩逶迤帶綠水迢逓起朱樓三輔黃圖梁孝王作曜華宫築兔園)
(園中有雁池)從來敦棣萼(詩棠棣之華萼不鞾韡詩序棠棣燕兄弟也晉書孝友傳序夫天倫)
(之重共氣分形心暌則葉顇荆枝生合則華承棣萼)今此茂荆枝(續齊諧記京兆田真兄弟三人)
(分財生資皆平均惟堂前一株紫荆樹共議欲破三片明日其樹即枯死真見之大驚謂諸弟曰樹本同株聞)
(將分砍所以顦顇是人不如木也因不復解樹樹即應聲榮茂)萬葉傳餘慶(顔延之序拓世貽統)
(固萬葉以為量者也沈約文長世流祚垂之萬葉易積善之家必有餘慶蔡邕碑道德餘慶延於無窮)千
年志不移(子夜歌千年無轉移江淹詩所寄終不移)凭軒聊屬目(陸雲文丘園靡滯鸞)
(驥憑軒郭璞賦遊華輦而永懷乃憑軾以寓目)輕輦共追隨(劉孝綽詩誰憶遊輕輦曹植詩清夜)
(遊西園飛蓋相追隨)務本方崇訓(論語君子務本漢書文帝紀導民之路在於務本阮籍文誦周)
(孔之遺訓)相輝保羽儀(梁元帝書唯昆與季文藻相輝隋書經籍志黼藻相輝宫商間起易鴻漸)
(于陸其羽可用為儀吉嵇康詩睎暘振羽儀)時康俗易漸(王粲銘人悦時康董仲舒策漸民以)
(仁摩民以義節民以禮教化行而習俗美也)德薄政難施(易德薄而位尊潛夫論德薄者惡聞)
(美行書翕受敷施傳能合受三六之德而用之以布施政教論衡王者脩身正行擴施善政)鼓吹迎
飛蓋(陸機鼔吹賦原鼓吹之伊始蓋稟命於黃軒唐書儀衞志凡鼓吹五部一鼓吹二羽葆三鐃吹四大)
(横吹五小横吹總七十五曲何遜詩飛蓋交長術庾肩吾詩閣影臨飛蓋)絃歌送羽巵(周禮小師)
(掌教鼓鼗柷敔塤簫管絃歌淮南子絃歌鼓舞以為樂梁昭明太子詩中山浮羽巵沈約詩金瓶泛羽巵)所
希覃率土(廣韻覃及也延也詩率土之濱莫非王臣後漢書王符傳澤及草木仁被率土)孝弟
一同規(禮記上老老而民興孝上長長而民興弟尹義尚書如首如尾可以同規謝瞻詩肇允雖同規)
(翻飛各異概)
送張說巡邊(舊唐書張說傳開元九年拜兵部尚書同中書門下三品明年勅說)
(為朔方節度大使往巡五城處置兵馬)
端拱復垂裳(晉書阮孚傳正應端拱嘯詠以樂當年耳書垂拱而天下治風俗通三皇垂拱無為)
(設言而民不違易黃帝堯舜垂衣裳而天下治)長懷御遠方(鮑照詩長懷無終極晉書張軌傳公)
(卿舉才堪御遠永寧初出為護羌校尉凉州刺史北史韓秀傳論秀論邊得御遠之策)股肱申教
義(書臣作朕股肱耳目史記孝文帝紀惟二三執政猶吾股肱也任昉表陛下弘宣教義豈求效于方今庾)
(信文恂恂教義吳起西河之風)戈劍靖要荒(吕氏春秋多以珠玉戈劍為寶詩日靖四方晉書文)
(帝紀思靖殊方寧濟八極書五百里要服乂五百里荒服荀勗詩外納要荒内延卿士)命將綏邊
服(詩正義采薇出車以天子之命命將任昉文昔漢光命將坐知千里吳志陸遜傳敬服王命綏靖四方又)
(薛綜傳綏邊撫裔寔有其人晉書前燕載紀論威加邊服)雄圖出廟堂(庾信詩雄圖屬天造淮南)
(子修政廟堂之上而折衝千里之外後漢書班固傳將軍養志和神優游廟堂)三台入武帳(晉書)
(天文志三台六星西近文昌二星曰上台為司命次二星曰中台為司中東二星曰下台為司禄又北落西南)
(一星曰天綱主武帳江總賦陪武帳而香浮)八座起文昌(後漢書百官志六曹尚書并令僕二)
(人為八座史記天官書斗魁戴匡六星曰文昌宫晉書成公綏傳帝皇正坐於紫宫侍臣列位於文昌)寶
胄匡韓主(徐陵文蟬聯寶胄輝煥郊禋晉書周嵩傳傳說之相高宗申召之輔宣王委以重權終致)
(匡主史記留侯世家留侯張良者其先韓人大父開地相韓昭侯宣惠王襄哀王父平相釐王悼惠王秦滅韓)
(良以家財求客為韓報仇以大父父五世相韓故)華宗輔漢王(任昉敘生自華宗世務間隔史)
(記張丞相傳漢王以蒼為代相從攻臧荼有功封北平侯遷為訃相以列侯居相府領主郡國上計者)茂
先慚博物(晉書張華傳華字茂先學業優博朗贍多通圖緯方伎之書無不畢覽著博物志十篇)
平子謝文章(後漢書張衡傳衡字平子少善屬文游于三輔遂通五經貫六藝史記儒林傳文章)
(爾雅訓辭深厚)盡節恢時佐(漢書王遵傳盡節勞心夙夜思職晉書宣帝紀决誠盡節伊傅可齊)
(張衡賦遊都邑以永久無明略以佐時)輸誠禦寇場(後漢書章帝紀詔曰羣工卿士各推精誠)
(專急人事易擊蒙不利為寇利禦寇)三軍臨朔野(周禮夏官司馬凡軍制萬有一千五百人為軍)
(大國三軍左傳晉侯蒐被廬作三軍晉凱歌戎車振朔野北史王紘傳國家龍光朔野雄步中原)駟馬
即戎行(廣韻駟一乘四馬楚辭霾兩輪兮縶四馬援玉枹兮擊鳴鼓論語善人教民七年亦可以即戎)
(矣左傳韓厥曰屬當戎行無所逃隠晉書陸機傳援吕蒙于戎行)鼓吹威夷狄(後漢書百官志)
(將軍賜官騎三十人及鼓吹又班超傳建初八年拜超為將兵長史假鼓吹麾幢易弧矢之利以威天下班固)
(賦因兹以威戎夸狄耀威靈而講武事)旌軒溢洛陽(周禮析羽為旌白虎通大夫軒車梁簡文)
(帝詩洛陽佳麗所大道滿春光)雲臺先著美(後漢書朱景王杜等傳論永平中顯宗追感前世功)
(臣乃圖畫二十八將于雲臺梁簡文帝文玉燭之美日著遐方)今日更貽芳(虞通之詩清塵誰能)
(嗣及爾遘遺芳)
餞王晙巡邊(唐書王晙傳滄洲景城人開元九年代張說為兵部尚書同中書門)
(下三品充朔方軍節度大使河北河西隴右河東之軍盡屬是冬帝親郊追會大禮晙以)
(冰壯請留將兵待邊手勅慰勉)
振武威荒服(晉書桓彛傳贊振武兼文唐書王晙傳贊唐所以能威振夷荒斥大封域者亦有虎)
(臣為之牙距也書五百里荒服曹植詩元化滂流荒服來王)揚文肅遠墟(書帝乃誕敷文德舞)
(干羽于兩階七旬有苗格詩矢其文德洽此四國晉書夏侯湛傳一介之士皆奮筆揚文議制論道謝朓詩文)
(教已肅武節既馳梁簡文帝詩鏡澈倒遙墟)金壇申將禮(史記淮隂侯﨤蕭何曰王必欲爭天)
(下非信無與計事者王曰以為大將何曰幸甚於是王欲召信拜之何曰王必欲拜之擇良日齋戒設壇場具)
(禮乃可耳)玉節授軍符(周禮掌節守邦國者用玉節禮記凡君召以三節疏節者以玉為之所以)
(明信輔于君命者也梁元帝詩玉節威雲夢史記信陵君傳侯生曰嬴聞晉鄙之兵符常在王卧内誠得虎符)
(奪晉鄙軍北救趙而西擊秦此五伯之伐也唐六典符寶郎凡國有大事則出納符節一曰銅魚符所以起軍)
(旅易守長)免胄三方外(左傳郤至三遇楚子之卒見楚子必下免胄而趨風陸機從軍行朝飡不)
(免胄漢書地理志東夷天性柔順異於三方之外注三方謂西南北也徐陵表昔蘇季張儀違鄉負俗尚復招)
(三方以事趙請六國以尊秦)銜刀萬里餘(晉書王濬傳銜刀來渡江吾丘夀王驃騎論功論括)
(地萬里四海晏然吳均詩嵇山萬里餘)昔時吳會靜(沈約賦昔時兮春日吳郡志世多稱吳門)
(為吳會隋煬帝檄吳會雄俊之人湘郢耿介之士吳均詩忽值吳關靜)今日虜庭虛(荀子欲觀)
(千載則審今日范曄匈奴論宣帝值虜庭分爭呼韓邪來臣乃權納懷柔因為邊衞六韜見其虛則進)分
閫仍推轂(劉憲詩分閫恩何極漢書馮唐傳上古王者遣將必跪而推轂沈約詩推轂授神謨)援
桴且訓車(史記穰苴曰將受命之日則忘其家臨軍約束則忘其親援枹鼓之急則忘其身注援作)
(操枹音孚謂鼓挺也魏明帝樂府發桴若雷左傳訓卒利兵沈約詩戎車出細柳)風揚旌旆遠
(春秋緯月離于畢則風揚沙作王融序雲潤星輝風揚月至詩悠悠旆旌隋煬帝白馬篇風交征旆揚庾肩吾)
(詩絳天揚遠旆)雨洗甲兵初(六韜武王伐殷兵行之日大雨太公曰是洗濯甲兵詩王于興師修)
(我甲兵左傳我張吾三軍而被吾甲兵以武臨之)坐見台階謐(後漢書郎顗傳三公上應台階)
(下同元首)行聞祅祲除(宋書竟陵王誕傳祅祲廓清大明升曜宋文帝詩方欲除遺氛)檄來
雖插羽(漢書息夫躬傳羽檄重迹而押至注羽檄檄之插羽者也顔延之詩羽檄馳無絶薛道衡詩插)
(羽夜徵兵)箭去亦飛書(史記魯仲連傳齊田單攻聊城歲餘不下魯仲連乃為書約之矢以射城)
(中遺燕將)舟楫功須著(書若濟巨川用汝作舟楫後漢書班固傳功德著于祖宗)鹽梅望
匪疎(書若作和羹爾唯鹽梅晉書王湛傳冲素簡淡器量隤然有公輔之望)不應陳七德
(左傳武有七德我無一焉潘尼銘文兼六行武備七德白帖武有七德禁暴戢兵安民和衆保大定功豐財)
欲使化先敷(宋書武帝紀宣美王化導揚休風書文命敷于四海忠經式敷大化)
巡省途次上黨舊宫賦(并序王書五載一巡守易先以省方觀民宋)
(書武帝紀途次舊沛駕佇留城漢書地理志上黨郡秦置屬并州一統志後周置潞州隋)
(大業初改為上黨郡并置上黨縣唐復為潞州天寶初改上黨郡唐書明皇紀開元二十)
(年十月壬午如潞州辛卯赦潞州給復三年賜高年粟帛)
朕昔在初九佐貳此州(易乾卦初九潛龍勿用後漢書百官志軍假司馬假)
(候皆為副貳唐書明皇紀累遷衞尉少卿潞州别駕)未遇扶搖之力空俟海
沂之詠(爾雅扶搖謂之焱莊子注上行風謂之扶搖晉書王祥傳祥為徐州别駕政化大行)
(時人歌之曰海沂之康實賴王祥邦國不空别駕之功)洎大横入兆出處斯
易(漢書文帝紀大臣使人迎代王代王卜之兆得大横占曰大横庚庚余為天王夏啟以光於是)
(代王詣長安易君子之道或出或處)一揮寶劍遽履瑤圖(漢書高帝紀吾以布)
(衣提三尺取天下阮籍詩揮劍臨沙漠曹植詩寶劍直千金李康論名載於籙圖庾信文恭膺寶歷)
(嗣奉瑤圖)承歷數而順謳謠(書帝曰來禹天之歷數在汝躬後漢書郅夀傳立敢)
(諫之旗聽歌謠於路劉孝威詩豫遊光帝則樂飲盛民謠)著天衣而御區夏(庾肩)
(吾詩天衣疑拂石書用肇造我區夏晉樂歌弘濟區夏允集大命)嗟乎向時沈默
駕四馬而朝京師(晉書嵇康傳康見孫登從之遊登沈默自守無所言說詩四馬)
(既閑又京師之野唐書明皇紀景龍四年朝於京師遂留不遣)今日逍遙乘六龍
而問風俗(詩所謂伊人于焉逍遙易時乘六龍以御天禮記天子巡狩覲諸侯問百年者)
(就見之命太師陳詩以觀民風)爰因巡省途次舊居山川宛然人
事無間忽其鼎革周遊館宇觸目依然(向秀賦徑山陽之舊)
(居易革物者莫若鼎淮南子進退周遊莫不如志梁武帝詔廣開館宇招内後進)雖迹異
漢皇而地如豐邑擊筑慷慨酌桂留連空想大風
題兹短什(漢書高帝紀高祖沛豐邑中陽里人也又上還過沛留置酒沛宫悉召故人父)
(老子弟佐酒酒酣上擊筑自歌曰大風起兮雲飛揚威加海内兮歸故鄉上乃起舞慷慨傷懷楚辭)
(九歌援北斗兮酌桂漿梁元帝歌人生行樂耳何處不留連)
三千初擊浪九萬欲摶空(莊子鵬之徙於南溟也水擊三千里摶扶搖而上者九萬)
(里晉書宗慤傳願乘長風破萬里浪何遜詩何用生羽翰千里暫排空)天地猶驚否(易天地不)
(交否君子以儉德辟難)隂陽始遇蒙(易立天之道曰隂與陽又屯者物之始生也物生必蒙故)
(受之以蒙)存貞期歴試(老子侯王得一以為天下貞高允賦實靈祇之協贊故存貞而保吉書序)
(虞舜側微堯將使嗣位歴試諸難)佐貳佇昭融(晉書何曾傳建官受任則置副佐書貳公弘化)
(詩昭明有融)多謝時康理(王粲無射鐘銘休徵時序人悦時康徐彦伯詩五龍歸寶筭九燕叶)
(時康)良慙實賴功(書萬世永賴時乃功)長懷問鼎氣(左傳定王使王孫滿勞楚子楚)
(子問鼎之大小輕重焉)夙負拔山雄(項羽歌力拔山兮氣蓋世)不學劉琨舞(晉書)
(祖逖傳逖與司空劉琨俱為司州主簿情好綢繆共被同寝中夜聞荒雞蹴琨覺曰此非惡聲也因起舞)先
歌漢祖風(唐太宗詩勞歌大風曲威加四海清)英髦既包括(王韶之詩美哉兹土世載)
(英髦劉峻辨命論玉質金相英髦秀達蔡邕釋誨包括無外)豪傑自牢籠(史記高祖紀子房蕭)
(何韓信皆人傑也吾能用之此吾所以取天下也淮南子秉太一者牢籠天地莊子湯以庖人籠伊尹秦以羊)
(皮籠百里奚)人事一朝異(史記趙世家事異而禮易王羲之蘭亭序雖世殊事異所以興懷其)
(致一也詩一朝饗之)謳歌四海同(荀子近者歌謳而樂之梁簡文帝頌童稚有謳歌書四海會同)
如何昔朱邸(謝朓牋朱邸方開效蓬心於秋實注諸侯朝天子於天子之所立舍曰邸諸侯朱戶)
(故曰朱邸)今此作離宫(漢書枚乘傳修治上林雜以離宫晉書天文志離宫六星天子之別宫)
雁沼澄瀾翠(西京雜記梁孝王兔園中有雁池池間有鶴洲鳬渚虞世基詩澄瀾浮曉色鮑照詩)
(清潭圓翠會)猿巖落照紅(西京雜記梁孝王兔園中有百靈山山有膚寸石落猿巖栖龍岫謝)
(靈運詩日落山照曜隂鏗詩窗外落暉紅)小山秋桂馥(楚辭招隠士者淮南小山之所作也又桂)
(樹叢生兮山之幽孔稚圭北山移文秋桂遣風江總詩聊承丹桂馥遠視白雲峯)長坂舊蘭叢
(褚亮詩息駕遊蘭坂雕文折桂叢庾信詩舊蘭憔悴長殘花爛漫舒)即是淹留處(楚辭招隠士攀)
(援桂枝兮聊淹留沈約詩遇可淹留處便欲息微躬)乘歡樂未窮(劉楨詩永日行游戲歡樂猶未)
(央)
韓王元嘉(高祖第十一子少好學聚書萬卷以古文參定同異當世稱之)
奉和同太子監守違戀(舊唐書高宗紀永淳元年四月丙寅幸東都皇)
(太子弘京師留守命劉仁軌裴炎薛元超等輔之)
乾象開層構(易法象莫大乎天地吳志黃武二年改四分用乾象歴魏書廣陵王羽傳仰纂乾構)
(君臨萬宇晉書符生載記大聖神武開構鴻基潘尼頌丕隆層構)離明啟少陽(易明兩作離大)
(人以繼明照于四方王襃箴洊雷居震明兩作離顔延之序正體毓德于少陽王宰宣哲於元輔謝莊表懋三)
(王之教屬少陽之重)卜征從獻吉(左傳石㚟言于子嚢曰先王卜征五年而歲習其祥書汝則從)
(龜從筮從卿士從庶民從是之謂大同周禮占夢獻吉夢于王王拜而受之注詩云衆維魚矣旐維旟矣此所)
(獻吉夢)守器屬元良(沈約表貳體宸極守器宗祧庾信文少陽養德前星守器禮記一有元良)
(萬國以貞梁簡文帝表羽籥東序長備元良之德)逖矣凌周誦(書逖矣西土之人帝王世紀武)
(王妃太公之女曰邑姜修教于内生太子誦)遙哉掩漢莊(後漢書孝明皇帝諱莊光武第四子)
(十歲能通春秋十九年立為皇太子梁簡文帝表魏平非擬漢莊靡繼王僧孺文聲出姬誦道由漢莊)好
士傾南洛(荀子愛民而安好士而榮水經洛水出京兆上洛縣讙舉山注楚水出上洛縣西南楚山)
(昔四皓隠于楚山即此山也)多才盛北場(晉書陸機傳人之為文章患才少機更患才多南史)
(昭明太子傳名才並集文學之盛晉宋以來未之有也魏文帝書馳騖北場旅食南館梁簡文帝序侍從北場)
(信一時之俊傑)地分丹鷲嶺(法華經耆闍窟山山形如鷲佛常居此故號鷲嶺師曠禽經南山有)
(鳥名曰羌鷲黃頭赤目五色皆備謝靈運詩望嶺眷靈鷲延心念淨土)途間白雲鄉(白雲謠道)
(里遼遠山川間之莊子乘彼白雲至于帝鄉)儲誠虔曉夕(南齊書太子曰東儲徐陵表忠誠貫)
(於日月孝義感於冰霜廣韻虔恭也詩温恭朝夕執事有恪唐太宗詩曉夕重輕烟)宸愛積炎凉
(温子昇文居宸納祜就日垂衣廣韻宸屋宇天子所居禮記思慈愛忘勞可謂用力矣注思父母之慈愛已而)
(忘已之勞苦齊書樂志裁化變寒燠布政司炎凉)珠璧連霄漢(漢書律歴志日月如合璧五星)
(如連珠庾信歌連珠合璧重光來李善文選序陛下則大居尊耀三辰之珠璧謝靈運詩照灼爛霄漢南史宋)
(高祖紀望霄漢以永懷盻山川以增佇)萬物仰重光(易大哉乾元萬物資始書昔君文王武王)
(宣重光晉書元帝紀三葉重光)
御選唐詩卷二十四
