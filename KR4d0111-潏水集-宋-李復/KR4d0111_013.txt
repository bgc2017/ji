潏水集卷十三宋李復撰
五言律詩
過萬泉縣
邑屋連山麓蕭條去路斜鹵田無美井旱港足飛沙逃
室多欹棟殘林有斷槎荒墟人不見墻角自開花
自夀安之長水
夜宿錦屏下曉行伊水長露寒荷葉紫秋晚稻花香女
几仙風斷連昌輦路荒二年渾作客山驛過重陽
白沙驛(在歸州東江南岸)
轉側下層巔江流出斷壖寒雲生古戍野店引山泉雨
暗疎茅濕堂危倒石懸去程無限險心落渭城邊
再過方山驛
春過方山驛依然柳色新昔遊嘗弭節舊記已埋塵往
歲讎書客新恩守土臣南來心不競時羨北歸人
自吳嶽歸
鳴鳳岡邊路秋風動夕嵐閒雲依絶壁獨鳥下空潭疇
昔經行慣重來委曲諳試尋遺墨在投策訪僧龕
聖容寺(僧伽舊居柳公權書碑)
應感雖無地棲真自有緣寶坊開泗水香露散秦川草
亂遺庵廢珠明舊相圓豐碑傳異事細字刻誠懸
遊寶雨寺
信步出江&KR2556;庭松立兩龍晨僧自汲水高閣忽鳴鐘淨
飯多山蜜新羹供野葑傳聞初祖錫猶掛最西峯
重遊寶雨寺
題墨暗頽垣崢嶸歲序遷舊僧霜髮滿老柏瘦根穿客
少庭多草村饑供乏錢重來猶晚暑清盥挹寒泉
興慈寺觀君俞舊題
松院前年到同君共五人今来觀舊蹟君已是前身遽
掩千秋夜空傷兩歲春向風無可語淚灑壁間塵
峽州渡江入寺
雪暗離秦地春歸入楚邦平生憐匹馬將老渡長江解
纜辭亭樹中流見寺窗舟人喜風色略得寸心降
江上招提古蕭疎對郡城延賓竹榻靜過雨石堂清齋
接荆州供題多蜀士名老僧飛錫倦歸坐聽江聲
興德寺逢張居士
掃葉開新徑携缾汲曉泉偶逢巖下客來問室中禪鳥
去空還寂薪窮火自傳四方行已徧歸老舊林邊
登青龍寺
疎爽巖邊寺秋登更晚晴連岡横野斷遠水隔林明廢
井餘荒甃殘碑有舊名幾經兵火劫禾黍徧新耕
遊觀音院(唐趙州諗禪師舊遊)
秋林晴簇簇野竹靜娟娟臺殿横高絶山河滿大千莫
論金屑貴且契布毛緣試問庭前柏干戈動幾年
慜禪師
湘南衡岳水分得一支來宴坐秋峯靜澄心夜月開清
風生虎錫驚電護龍杯昨夜飛香動山神禮寶臺
新羅寺唐有新羅僧呪草愈疾卵塔今在閒來
因題
斷石傳遺事唐年刻永徽庭荒靈草盡塔壊禮僧稀古
殿含涼氣空堂照夕暉獨來人不問行聽暮鐘歸
甘羅廟
縱横爭擅勢之子獨尊秦弱齒能專國竒謀不借人拳
峰凌九仞勺粒動千鈞過客瞻遺構臨溪野草春
九日過介之推廟
荒祠久零落秋日故山阿椒菊持新奠龍蛇憶舊歌論
功嗟晉粟流怨動汾波千歲遺靈在鄉民禁火多
清明日北園亭作
錦亂筠遺籜青浮水結衣乳鳩呼却逐鬭雀墮還飛客
過殘樽在年侵冷食稀去年今日意渡峽雨霏霏
春日北園早起
雨斷雲猶在風回氣已明林花含宿潤露沼散餘清喜
靜心常澹居閒意寡營流光隨轉盼所向達吾生
秋晩北園
野興乘俄頃扶行錦竹長碎蔬殘宿圃亂葉散寒塘地
僻柴門靜人稀草逕荒曉霜今幾見猶有菊花黃
晨起東軒
影暗纔分竹煙低正滿簷雨斜侵藥裹風過亂書籖篆
滅香猶在塵昏硯未添靜中時有興著論不為潛
曉至西郊
墟落隋城外西郊路可尋帶霜殘黍短過雨舊溪深近
港來迎犬荒籬散宿禽隣翁邀具餉煙火動疎林
江晦叔邀遊吳氏園為約月餘始能一往吳生
某求留題遂書石上
竹屋横虚舫松屏展翠帆柳條晴後弱花態曉來嚴樂
意難逢暇清游久嘆淹主人求客語乘醉寫雲巖
出村
風露已淒淒郊原百草腓負樵山木下轉粟戍人歸野
曠羊牛遠場荒鳥雀稀南山經月雨猶有亂雲飛
西溪酬孫倚李珪二同年依韻
水部張員外中書白舍人曾聞三絶句同賞曲江春且
逐追隨舊休悲老大身花今千樹發有底不來因
病起
病起秋將晩高林葉半黃梳驚殘髮少瘦覺舊衣長尚
怯扶藜杖猶勤檢藥囊喜抛烏帽去曝背卧朝陽
雲巖
徑轉隨高下欹危亂石中寒巖朝起霧空谷夜生風疎
竹連殘屋驚麏逐斷蓬求棲問茅舍非淺愛田翁
夜意
山霧連城白虚庭待月生雨餘秋葉潤露重葛衣輕隂
壁鳴蟲澀風枝宿鳥驚淹留禾黍興悵望故園情
和楚倅懷歸
雨斷他鄉夢風沉故國音山城黃葉落蘭畹白雲深寄
食衣裘敝憑鞍歲月侵流塵昏斗劍萬里愧初心
留客
秋堂留曉客密雨擁柴門石鼎燃松葉山樽捧竹根買
魚催網急嘗栗破㱀繁村黑歸泥滑移床醉夜軒
送客至黎城
二年三送客空復往來情野色浩無主秋風暮獨行山
連長狄國水過鄴王城試問式微詠猶歌怨衛聲
答徐耘朝散
昔年汾水上曾遇海南翁欲問三山路先知一溉功萬
紛銷寂默一氣抱冲融更約丹砂訣他時訪葛洪
催發諸邑民兵至朝邑縣官未至遂宿其驛
羸馬趨程晩衝風雪滿衣城荒更鼓暗市冷吏民稀烏
壘兵初起河橋客未歸北行殊未已捧檄寸心違
月
玉露漳川月相看幾上弦氣横秋浦白輪帶女城偏半
魄蟾猶隠分枝桂未圓雲衢誰可到柅轍駐流年
竹
園竹三年種今春綠始稠未知能却暑但愛不悲秋影
補頽垣缺枝多暮翼留近因開小徑時有客相投
蝦蟇碚水
泉出蝦蟇碚名高陸羽經細分寒乳白散落曉巗青歸
客停松檝臨江貯蘚缾神仙雲母液烹飲飬頹齡
江公著舉棋無偶忽敗于予有詩戲用其韻
忘暑憐楸局含風愛竹窗料兵聞舊怯築壘納新降舟
渡焚秦水兵分泣楚江君知猿臂將國譽世無雙
觀山郊閱武
疊錦聯貂帽飛光散羽旗虎文雙箙重金粟小鞦垂望
鶻翻雲沒呼鷹駐馬遲更聞傳令去先促羽林兒
榆落山連壘川平水帶城張兵圖野曠吹角怨秋清移
帳高雲動開鐔碧海驚歸風回勝氣西北埽欃槍
晩客狎至應接不一或有疑者作此詩示謝敞
教授
岸幘扶藜杖移床傍晩林形骸猶是累語默更何心望
外浮雲薄涼生古汲深自憐多懶僻塵色悶孤琴
荅分守魏大夫
坐憶金臺别于今十四年新恩乘五馬北首渡三川縣
急均鹺戶邊停助餉錢晉民衣食薄移柱聽調絃
舟行出峽先寄峽州太守榮子邕同年
幾日方離峽舟浮任所之江開平岸闊天遠去雲遲心
折襟分後身存痛定時晩亭登至喜歸信半年期(峽州江岸)
(客亭名至喜予前過此與子邕約半年同歸今得如願)
依韻酬趙令之
相逢三十載少恥事驍雄封植思嘉樹交遊嘆谷風雲
山輪迹少葵藿歲時充冉冉秋還暮霜寒泣候蟲
呂子固置會有詩張芸叟邀予席上依韻和
故國歸來晩相逢共老年聊從浮白飲莫擬畔牢篇花
近紅侵坐槐新綠媚天還丹消息斷無惜放杯傳
還王天倪詩卷
素尚躋遐曠平生厭淺浮錦囊刀尺古江渚蕙荃幽翹
首孤雲遠疎林暮葉秋十年人不問寂默老荒丘
酬喬世材推官
地僻人來少公庭吏散時亂蟬號晩日涼葉下高枝仰
羨知歸鳥先書寄遠詩只應今夜月偏解照相思
答推官李珪
吾族柯條茂人稱孝子賢新游思我共舊學欲誰傳每
愛鸞鴻志徒嗟犬馬年青雲如得路驤首看揚鞭
和張裁推官遊湖
閒弄香蘭楫斜開紫綺襟回風收雨脚靜月到湖心高
柳留疎翠前山動夕隂興來行處愜樂罷感還深
寄延帥趙龍圖卨
瘴嶺有毒霧鳴沙無美田乾坤滋孕毓山海限腥羶干
舞旄星落弓櫜譯舌傳但能思上策何必勒燕然
戲答山人趙穎憶山居
綠髮年來改相看憶去頻青山不厭客黃屨自迷塵耳
冷泉聲淡松殘藥竈貧白雲他日見應問世間春
新蟬
病耳不堪聽仍愁露下時纔能升木杪便解入雲吹漫
有真仙契猶多風樹悲美隂如可託後患亦須知
太學試駕幸後苑觀穀
禁籞開清曉宸心喜豫遊鳴鸞迎霽日嘉穀茂高秋秀
穎晴光爛雕輿睿鑒留晨光照金粟喜色動珠旒綠野
勤農力青編藹帝猷周人豳頌在王業起耕疇
依韻酬沈仍長官惠葡萄
異果乘秋熟分來道路長緘封湘篋重題詠剡藤光氣
蓄西河潤山圍大谷涼龍鬚初引水馬乳晩經霜衣薄
輕鉛粉包圓小紫囊膏腴凝紺液甘酢溢雲漿蔗浥含
餘潤醅浮帶舊香藥經難髣髴畫筆漫形相涇洛宜秦
土汾嵐利晉鄊鱗差分萬葉珠寔綴千房楚瑞慚萍實
江奴笑橘黃破酲生靜爽滌熱慰新嘗契闊初心在提
携遠意將茂陵遺客老痟病證仙方
