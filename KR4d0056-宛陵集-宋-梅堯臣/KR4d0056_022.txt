宛陵先生集卷第二十二
宋宛陵梅堯臣聖俞著
次韻景彝奉慈廟孟秋攝事二十韻
閟宫初告饗駕輅巳迎秋公衮惟時攝齋廬用
爾休椒漿茲往奠鸞馭或來游任姒徽音繼邦
家故事脩前期嚴受誓侵曉肅傳騶雞狗蔵深
戸蚊蠅響暗溝别祠緣相漢舊禮傚宗周蕭氣
接庭燎鼓聲通市樓樂章分廟奏牲物用毛柔
木主升新座牙盤列庶羞叩階除劔履宿羽動
梧楸錫胙人移爼焚辭漏晝籌豆籩將降陛胥
史劇奔牛事畢歸烏巷隂餘晦綵油驅車多叱
咤負檐起歌謳却直中書省重瞻十二旒詞供
五更敏詔示四方優密議存王體斜封贊禹謀
勤誠酬異等潤色闡嘉猷強擬鄴中詠我思康
樂侯
次韻和景彝秋興
日月機上梭年華東注波未驚凉葉墜巳見白
髮多牧馬歸方徤調弓力漸和籬邊賸曉菊陶
令柰貧何
司徒陳公挽詞二首
位至三公有恩加賜諡無再調金鉉鼎屢剖玉
麟符巳歎鸞同穴還嗟鳳欠雛擁途看鹵部誰
爲畢三虞
公在中書日朝廷百事崇王官多不喜天子以
爲忠富貴人間少恩榮歿更隆若非笳鼓咽寂
寞柰秋風
秋思
梧桐在井上蟋蟀在牀下物情有與無節候不
相假寥寥風動葉颯颯雨墮瓦耳聽心自靜誰
是忘懷者
送葉都官赴蜀州倅(仲舒)
每有人之蜀先憑問海棠徒知花底醉不報樹
頭芳上馬秋風急登山古路長西南生片月遙
想見清光
次韻荅吳長文内翰遺石器八十八件
山工日斵器殊匪事樵牧掘地取雲根剖堅如
剖玉食具與果具待賓良有勖亦將茶具并飽
啜時出俗公何都贈予金多不入目我家固宜
之瓦椀居漏屋得此尤稱窮客來無不足唯應
赤脚婢收拾怨常酷夏席堆靑虀冬盤飣旨蓄
竟無梁肉饌甚愧蕭家錄
送張君儀太祝簽判奉寧軍
社雨燕巢空古陂菱葉老燕去春當還菱枯秋
不早莫以西風高扵焉亂懷抱指途無幾里駛
馬一秣草彼美賢主公文章爲世寶笑談樽爼
間勿負風月好
寄題陽武宰王安之慶豐亭
官爲人父母身自奉其親結宇後園中散步以
怡神寒温適所適朝夕饋爾珍諸孫同在傍嬉
戲情各均庭下香草秀梁上乳鳥馴乳鳥名曰
烏反哺豈不仁香草名曰蘭相襲使之紉二物
巳可知百里風俗淳
北州人有致逹頭魚于永叔者素未聞
其名蓋海魚也分以爲遺聊知異物耳
因感而成詠
孰云北海魚乃與東溟異適聞逹頭乾偶得書
尾寄枯鱗冐輕雪登爼爲厚味向來昩知名漁
官疑竊位有如臧文仲不與柳下惠從茲入杯
盤應莫慙鮑肆
送柳秘丞大名知錄(瑾)
言今魏都去聽我願少休地息戎馬牧民苦黃
河流渾渾發西極奮奮入九州自古患决溢于
今爲瘡疣禹力順而東漢防築其陬完壞非一
日利害經千秋主印無切責治水莫輕謀府公
山西種貴巳爲通侯樽酒與歌舞上客共優游
送何都官通判虔州(若谷)
楚越封圻接帆檣上下頻商通洲橘熟信到嶺
梅春白紵歌脩頸金盤饋紫鱗同勤太守職龔
遂漢名臣
秋雷
春雷不發蟄秋雷不收聲向無一日雨今無一
日晴昨夕玉女笑閃閃揚目晴雷公與雨師自
取號令明舒慘由上天誕妄推五行日月不粒
食安問下土耕雖然屋瓦爛還有地菌生損彼
以益此誰能較人情堯時不無水用禹水乃平
黎民思堯仁往往見扵羔猶吾大君意星火立
水衡水衡雖努力豈將雷雨爭
送俞尙寺丞知蘄春縣
應見言風物于今有貢蛇潛蹤遠鼃黽飲露上
蒹葭淸潔一如此傷殘都莫涯君惟修職業男
耒女繰車
和劉原甫白鸎鵡(出注輦國注輦在西海斯中州四十一萬)
(舟行過西王母三年乃逹番禺也)
能言異國鳥來與舶帆飄嘗過西王母曾殊北
海鰩雪衣應不妬隴客幸相饒因憶禰處士舊
洲蘭蕙凋
送劉定賢良下第赴廣陵令
劉蕡不登科衆口誦其策得者爲之羞聞者爲
之惜摧蔵一時屈論議千古白至今簡篇中一
字不敢易其言究時病舂刺若戈戟引經見大
法非蹈春秋僻我朝屢得人無不陞顯赫乃知
所中否實命繫通厄中則首公相人情作冠幘
否則走仕塗人情作履舄秋風廣陵城千里夷
門客壯心雖暫失美寶有時獲怊悵以送君致
龍翻點額
九日永叔長文原甫景仁鄰幾持國過
飲
秋堂雨更靜佳菊粲粲芳置酒延群公掇英浮
新黃心猶慕淵明歸來醉柴桑莫問車馬之去
跡亂康莊
送鮑都官錢塘通判
文鰩游西海夕飛向吳洲朱鼈生明月淵潛未
可求由來有變化何能計沉浮君子蹈出處誰
將等隅陬臨水賦二者相送無離憂
送通州通判刁國博
古郡見郎山海雲遮一半陽烏出滄波光彩臨
硯桉小吏抱牘來磨墨爲點竄豈以島嶼人百
事皆漫漫朝廷通守任不使守專斷是恐繆其
才民勞乃生亂辛勤雖然多魚蠏莫知筭夜月
上蓬瀛偷閒舉杯看因行計較足少别休興歎
吳資政挽詞二首
天下文章老爲公地底銘平生懷道德舗寫若
丹靑蒲市一朝罷洛人皆淚零嗟嗟廟堂貴今
以栢爲庭
峩峩陘土厚自古葬賢人百尺不逢水千年空
閉春夜臺埋琬琰隴道刻騏驎西望緣纓淚曾
無幕府賓
九月二十四日大風
秋飈無蹤跡空中聲奔馳枯桑因巳驗老病仍
先知驚沙入破隙危葉墮綠枝幽懷聒不寐山
岳將恐移
二十五日雪
秋露未爲霜秋空已飛雪著樹增葉危壓叢憂
菊折平明開戸看斗覺頽簷潔天時莫倉猝誰
預衣裘設
送唐待制子方北使
王命來天外閼氏坐帳中儀雖聘鄰國禮豈異
和戎漢使方持節胡人自帶弓唯應沙漠凛不
减諫臣風
送劉元忠學士歸陳州省親
芸香閒秘秩蘇合著新裘公子言歸日天王賜
問優治分周太宰禮重漢諸侯拜慶無如樂黃
金作酒舟
送陳賢良忠正軍簽判
書對三千字恩科第一人鯤魚飛北海龍劒躍
平津直悟聰文主深論險剋臣巳能明世弊枉
作幕中賓
送韓持正寺丞知餘姚
君家二仲父連爲吳越宰錢塘與蕭山治跡應
無改魚蝦莫猒腥網罟從人采天晴姚江深縣
鼓朝翻海
送周介之學士通判定州
相公秉文武視卒如嬰兒今往佐其軍豈不重
撫綏我有愚者慮贈君臨路𡵨相公居并州托
土曾不疑羌戎起潛變一旦覆我師我師無不
勇將吏實易之常抱雪耻志此旨君所知兵家
尤戒貪持重養以威正當土門路自昔屯虎貔
朔朝及旬望大校飫酒巵未若投單醪共飲河
水湄古人維其均今人意參差臨事欲之死身
往心巳移上能同甘苦下必同安危願君因議
論茲語何難爲
送番禺杜杆主簿
行識桄榔樹初窺翡翠巢地蒸蠻雨接山潤海
雲交訟少通華語蟲多入膳庖不須思朔雪梅
吐臘前梢
還柳瑾秘丞詩編
吾友蘇子美聞昔許君詩子美今下世令人重
嗟咨當其不得志泥水蟠蛟螭未激西海流安
可氣吐霓吳洲逢朱鼈腹有百碧遺他時使我
觀我觀顔忸怩便欲焚筆硯柰何難爭馳
送張殿丞吉甫知資陽
單騎欲之蜀綵衣初過秦王喬鳬是舄陶令酒
名巾㶚上愁逢雪襃中喜見春兩川風物美不
似走京塵
丁端公北使
出聘天王使來乘御史驄馳車看燕婦貂扇禦
胡風俗與華人似言從左袵通罽庭觀拜舞不
似未央中
張斯立遂州司理
自身買馬箠爲婦置羃䍦將出咸陽門同涉蜀
道危疇昔未祿仕日夕講書詩不能青雲高乃
作黃綬卑前人未遇時往往甘棲遲如築九層
臺始起一板基雖然用功深歲久終莫隳我今
惜君行無力可致之去勿藉芳草世俗多夸毗
寄題哀賢亭(馬仲龍圖墳前所剏立也)
蒼蒼墓門樹亦有黃鳥哀賢者不在世常恨埋
蒿萊山根入溪泉流響出夜臺東方見子胥助
濤高崔嵬
荅建州沈屯田寄新茶
春芽研白膏夜火焙紫餅價與黃金齊包開靑
蒻整碾爲玉色塵遠及蘆底井一啜同醉翁思
君聊引領
送曹測崇班駐泊相州
知君鄴城去歷覽古時蹟峩峩銅雀臺其下遺
瓦礫不化鴛鴦飛多近蟾蜍滴哀哉魏武帝雄
智圖九錫俄聞望西陵作妓向朝夕曾何百年
間事往如霹靂空餘幾仞土陰峭古蘚碧下有
牧羊人上有䍧與䍽寒風吹枯草草短聲刺刺
珠翠爲埃塵冠劒埋百尺顏回飲一瓢仲尼不
暖席擁徒食人肝生莫如盗跖令名今猶存焉
在刻金石我軰當太平白首如戰敵又知爲善
樂尚媿苟仕籍行行勤撫兵竪威酬德澤
十一月二十三日歐陽永叔劉原甫范
景仁何聖徒見訪之什
夷門魏公子來過抱關人車馬立市中貴義不
耻貧市人無不驚此老面黧皴豈將流俗眼能
辯玉與珉爾後幾千載此賢埋埃塵誰謂四君
子蹈古猶比辰上馬後苑門訪我東城闉爲公
開蓬戸沽酒焚紫鱗銀杯青石盤共飲不計廵
薄暮各巳醉歡笑頽冠巾來旣無猜嫌去亦無
疎親曷若世上士惟顧勢力均
次韻和原甫陪永叔景仁聖徒飲余家
題庭中枯菊之什
九日車馬過我庭黃菊鮮重來踰七旬枯萼無
復妍自非凌霜操枝葉徒相連衰敗未忍去根
荄尚翹然不意憔悴叢猶爲君子憐固值時節
晩豈恨地勢偏直如木上蘿緣蔓欲到天一朝
風雪厲零落向暮年至此事乃等高低復何言
公休誇松栢彭祖與顔淵各不相徤羡焉能論
柔堅願公時飲酒周孔今不泉
次韻和永叔飲余家詠枯菊
今年重陽公欲來旋種中庭巳開菊黃金碎翦
千萬層小樹婆娑嘉趣足鬢頭插蘂惜光煇酒
面浮英愛芬馥旋種旋摘趁時候相笑相尋不
拘束各看華髮巳垂顚豈更少年苔色綠自茲
七十有三日公又連鑣入余屋階傍猶見舊枯
叢根底青芽歎催促但能置酒與公酌獨欠琵
琶彈啄木所歎坐客盡豪英槐上凍鴟偷側目
盤中有肉鴟伺之烏鳥不知啼觜曲諸公醉思
索筆吟吾兒暗寫千毫秃明日持詩小吏忙未
解宿酲聊和屬
送李獻甫寺丞知虹縣先歸金陵
今日歸爲美塗金作馬纓願言膏沐婦相望石
頭城得邑柳堤合還家梅野晴里中多樂事州
牧是名卿
衛尉邵少卿挽詞二首
位至九卿亞年過七十春桐鄕歸葬日棠樹去
思人霧裏開蒿隧原邊起石麟地遙徒有淚灑
向北風頻
買得吳門宅歸來自種花春風未歌徹東岱巳
魂賒昔作千年調今爲一日嗟人將鐫美德磨
石取江沙
次韻和永叔對雪十韻(玉月梨梅柳絮粉皆不用)
紛紛何亂目凛凛自開門著莫風難定侵凌物
巳繁裝成新樹色遮盡古苔㾗冷入梁王苑清
乘衛國軒欺貧凍蓬蓽增險想轘轅小隙皆能
及洪爐逼不温雲衣隨處積水甲等閒屯團戲
爲丸轉堆雕作獸蹲豈愁穿破履幸喜有清樽
誰問諸公子高樓與後園
寄題劉仲叟澤州園亭
城臨太行谷谷暖宜草木旣移洛陽花又種阮
家竹五色雜黃紅一林常翠綠其間廣亭開亦
欲危榭築春歸百禽嚎摶黍及布榖桑上啄椹
食林下窺果熟果收椹巳盡飛去不須逐婆娑
黃楊樹誰謂逢澗縮物猶有進退此理何用告
余心當效君未有地可卜綴書豈貪樂且以苟
微禄
送李灝秀才南歸
乘驢雪中來别我千里歸江南梅花發身與越
烏飛幾年客大梁著盡篋中衣空餘一束書去
恨識者稀
宛陵先生集卷第二十二
宛陵先生集目錄卷第二十二
和景彝攝事和景彝秋興
司徒陳公挽詞秋思
送葉都官蜀倅次荅吳内翰遺石器
送張簽判奉寧軍寄題陽武慶豐亭
酬永叔分遺海魚送柳知錄大名
送都官虔州倅秋雷
送蘄春俞寺丞和原甫白鸎鵡
送劉賢良下第九日永叔諸公過飲
送鮑都官錢塘倅送刁國博通州倅
吳資政挽詞二首九月二十四日大風
二十五日雪送唐待制北使
送劉學士歸陳州送陳賢良忠正簽判
送韓寺丞知餘杭送周學士定州倅
送番禺杜杆主簿還柳瑾祕詩編
送張殿丞知資陽丁端公北使
張斯立遂州司理寄題哀賢亭
荅沈屯田寄茶送曹崇班駐泊相州
永叔諸公見訪
和原甫陪永叔題枯菊
和永叔飲余家送獻甫知虹縣
衛尉邵少卿挽詞和永叔對雪
寄題澤州園亭送李灝秀才南歸
目錄終
