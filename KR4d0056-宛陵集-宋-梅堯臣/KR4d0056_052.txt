宛陵先生集卷第五十二
宋宛陵梅堯臣聖俞著
刑部廳看竹效孟郊體和永叔(用其韻)
蒼蒼庭中竹事莫歎遲速不同欄下草一歲一
廻綠朝開花照曜暮落風相逐何如飽霜雪冬
夏森寒玉誰將種官舍本合近嚴屋不可一日
無蕭灑看未足阮生豈其愚林中醉&KR1641;醁我當
明月時移床來此宿
較藝和王禹玉内翰
分庭答拜士傾心却下朱簾絶語音白蟻戰來
春日暖五星明處夜堂深力搥頑石方逢玉盡
撥寒沙始見金淡墨牓名何日出清明池苑可
能尋
再和
廉纖小雨破花寒野雀争巢鬪作團手卷白雲
光引素舌飛明月響傾盤羣公錦繡爲腸胃獨
我塵埃滿肺肝強應小詩無氣味猶慙白髮厠
郞官
謝永叔答述舊之作和禹玉
天下才名罕有䨇今逢陸海與潘江筆生造化
多多辦聲滿華夷一一降金帶繫袍廻禁署翠
娥持燭侍唫窗人間榮貴無如此誰愛區區擁
節幢
較藝贈永叔和禹玉
今看座主與門生事事相同舉世榮並直禁林
司詔令又來西省選豪英飛龍借馬天邊下光
禄供醪月底傾食葉𧖟聲句偏美當時曾記賦
將成
戲答持燭之句依韻和永叔
盧仝只有赤脚婢吏部曾唫似笑仝紅燭射眸
從結客清歌帖耳苦憐翁歸時雖巳過寒食芳
物猶能逐暖風但點紗籠續清夜西園遊興古
何窮
重答和永叔
我家唯有一團月掛在颼颼草屋東玉兔巳爲
公取玩更休窺望桂叢中
又依韻
多病相如不復云更何曾有卓文君他時我向
會稽去只是荆釵與布裙
刑部廳海棠見贈依韻答永叔二首
搖搖墻頭花蒨蒨有好色高枝笑粲粲低枝明
皪皪但與風相撩不與風相得風吹莫苦急游
子歎日&KR0628;彭祖與顔回相去猶瞬息每觀形影
篇曷在神所釋不可廢我唫畢竟焉免白
搖搖墻頭花一一如舞娥春風買豔逸豔逸此
何多不爲遊蜂撓卽爲狂蝶過日光苦給給魯
叟白波波人生若朝菌不飲柰老何楊雄寂寞
居豈若阮生歌
春雨呈主文
蛟龍上漢魚潛動梁棟生雲鷰未知風點稍聞
寒瓦急玉條初向畫簷垂何郞夜聽應逢句謝
眺朝觀必有詩老大莫將文字困爲公牽強不
勝疲
謝鷴和公儀
聞有白鷴夢遂作白鷴詩詩記白鷴語意公於
鶴私公意無薄厚爾將聽我辭朝給一瓢水畫
給一盎糜曾不令爾渴曾不令爾饑事事不異
鶴安得於鶴疑鶴鳴爾不和鶴舞爾不隨無以
一供悅飽食番頑癡公所念爾久李白當畜之
白固有篇詠公偶未暇爲遣爾心不平謂此鈍
見遺我持爾此意請公吟莫遲公便納我言濡
筆灑淋漓書爾在南方野羽霜雪披弄啄紅豆
實飛上桄榔枝翡翠不敢顧孔雀不敢窺將擬
是白鳳脩尾晝漣漪虺頸而雞首峩峩如有儀
而今與鶴争此識固巳卑公初待爾厚鷴兮知
不知
較藝將畢和禹玉
窗前高樹有棲鵲記取明朝飛向東家在望春
門外住身居華省信難通夜聞相府催張牓曉
聽都堂議奏中龍閣鳳池人漸隔猶因朝謁望
鼇宮
送白鷴與永叔依韻和公儀
致鷴猶恐鷴饑渴細纖筠籠小瓦缸玉兔精神
憐巳久金鑾人物世無䨇休爭白鶴臨清沼且
律鳴雞向綠窗美羽竒毛有多少爾身高穩勝
他邦
書事和韓子華舍人
見憑蝴蝶過墻飛却夢翩然入綺闈欲撲翅輕
縈不住覺時疑有粉沾衣
明經試大義多不通有感依韻和范景
仁舍人
明經與進士皆欲取公卿自是俗儒陋非於吾
道輕昔由羔鴈聘今乃草萊并不措一辭去緣
何禄代耕
出省有日書事和永叔
辭家綵勝人爲日歸路棃花雨合晴庭下鞦韆
應未拆籠中鸚鵡卽聞聲千門走馬將看牓廣
市吹簫尚賣餳巳是瓊林芳草晚不湏遊處避
門生
定號依韻和禹玉
言出君門日遥聞紫禁鍾詔書中使降駿馬上
閑供天下持平手毫偏不置胸文從有司較卷
是近臣封勝陣無容敵精兵巳善攻明朝當奏
號鴛鷺看歸雝
寄桂州張諫議和永叔
桂林太守幾時行泛汴桃花浪巳騰目極雲隂
低遠樹夜寒風急亂春燈巢鳴翡翠愁無限水
宿鴛鴦冷不勝陽朔山前好峰嶺爲公憐愛萬
千層
觀張中樂書大字
芝旭馳名世有孫大書如曉過秋原長松怪栢
皆成炭豫氏觀傍不解吞
張淳叟獻詩永叔同永叔和之
張君獻詩詩詞巧美女插花嬌醉春公答七言
夸筍笴我無千里學騏驎夜吟謝眺澄江練露
濕陶潛漉酒巾歸去應將錦囊貯巳勝珠玉莫
愁貧
上馬和公儀
煙火千門曉欲開五花驕馬看徘徊井閭巳是
經時隔親舊全如遠别來帝闕重看多氣象天
街新霽少塵埃振冠浣服無容久便見池門放
牓催
太師杜公挽詞五首
國佐三公進師臣一品歸接賓忘素貴還綬遠
危機憶奉追尊冊當觀副輅旂生榮人莫及無
恨掩泉扉(慶曆中改謚章聖五后公奉冊乘副玉輅出宣德門)
旣老仍開國因歸得賜金念懷知主意堅介見
臣心筆扎尚存紙性情猶託吟向來門下客東
首淚盈襟(前歲因侍講王内翰歸省其兄於睢陽上賜公金)
莫怪霑襟血無由作弔賓故池歸去鴈春信見
何人巳寫虛堂影猶鐫守冡麟門生與舊吏將
立道傍珉
言爲當代法行不古人慙天子貴元老史官傳
美談名高漢亞相學士晉征南有子卽家寶未
嘗金玉貪
見錄尋常詠親裝復手題言從永嘉後重與建
安齊自古難知巳孤生每擇棲春風寄黃鳥爲
向墓間啼(去歲同在殖郞中謁公公出手裝僕詩一軸)
送方云秀才下第
從來釣者意豈不在得魚餌寡魚口多曾非投
竿疎向登百金貴首尾必吹噓竭澤古所戒但
保腹中書風雷變有時且復歸孟豬
送張待制知越州
滄海東邊會稽郡朱輪遠下相臣家巳同雲漢
星庭轉不與鑑湖風月賖越箭抽萌供美茹秦
山堆翠照高牙買臣嚴助來時貴破盗論功未
足誇
送甥蔡駰下第還廣平
爾持金錯刀不入鵝眼貫巳遭俗弃擲妄意堪
憤惋他時有識别終必爲寶玩懷之歸河朔慎
勿輒鎔鍜改作毛遂錐穎脫奚足筭
送唐紫微知蘇臺
洞庭五月水生寒盧橘楊梅巳滿盤泰伯廟前
看走馬闔閭城下見驂鸞吳娃結束迎新守府
吏趨鏘拜上官曾過楊州能慣否劉郞盞底勸
湏寬
韓持國遺洛筍
龍孫春吐一尺牙紫錦包玉離泥沙金刀璀錯
截嫰節銅駞不與大梁賖持寄韓郞綠蒲束莫
令衛女苦思家韓郞才調偏能賦分餉唯思楚
景差因之善謔誦淇奥欲學報投無木瓜
萊宣遺酒
白日對芳樹靜夜愛明月我飲雖不多杯杓安
可闕破屋有空缸冷竈無黔突投餐聞韓辱乞
食使陶訥鑒此不求人終身其鏤骨儻有佳客
過未免貰袍笏風從東南來語向西北發西北
多鳳雛枝間報清越玉壺盛曉露贈置醉莫歇
却少可飲人爲告月休沒
送王正卿寺丞赴睢陽幕
廢囿孝王國離宮天子都古今雖且異文物未
嘗無族有栽槐美名從得桂殊應聞漢丞相待
士倒樽壺
題玉汝遺油
朝讀百紙書夜成幾篇書明明白晝有陽烏黕
黕暗室無蟾蜍目晴湏藉外物光日月不到卑
蔀居君能置以滑油壺暝照文字燈熖舒婦將
膏髮雲鬢梳缾底濁濃留脂車所益旣如此所
感當何如
王幾道罷磁州遺澄泥古瓦二硯
澄泥叢臺泥瓦斵鄴宮瓦共爲几案用相與筆
墨假賦無左思作書媿右軍寫初從故人來來
自邯鄲下物因人以重謬當好事者
送咸陽主簿王秘校
昔見蘭叢牙今見連蔓瓜持入咸陽市本出故
侯家五色相鉤蔕秦人應自誇行當七月薦乞
巧雜盤花
和楚屯田同曾子固陸子履觀予堂前
石榴花
堂下一匹鄭虔馬欄邊兩株安石榴但能有酒
邀佳客亦任狂花落素甌俗女紅裙無好色主
人白髮自侵頭欲歌翠樹芳條曲巳去洛陽三
十秋
送史供奉汴口都大
河爲中國患亦爲中國利其患齧堤防其利通
糧饋分流入浚汴萬貨都城萃積淫或暴漲旱
暵或滯㚄䟽導欲其宜經度有所異曩者多邀
功用之殊未至十私而五公歲久害愈熾潰溢
必歸尤廟堂難决議明明聖天子自選中常侍
銀璫插在貂身小勇且智上從廣武城下及淮
與泗廻險帖鑿繁所畫由所寄嘗以勤厥身又
能和衆吏前日有盡心于今病憔悴此職方藉
人加餐當自爲
吕晉叔著作遺新茶
四葉及王游共家原坂嶺歲摘建溪春爭先取
晴景大窠有壯液所發必竒穎一朝團焙成價
與黃金逞吕侯得鄕人分贈我巳幸其贈幾何
多六色十五餅每餅包青蒻紅籖纏素檾屑之
雲雪輕啜巳神魄惺會待嘉客來侑談當晝永
送畢甥之臨卭主簿雜言
自我歷官三十年有脚未曾行蜀川李白嘗言
道之艱險長嗟難劇上青天鳥悲猿嚎馬蹄脫
苔梯雨棧愁傾顚蒼崖下窺不見底但聽雷聲
輥石懸湍濺曉盤青泥上高煙暮盤青泥到下
泉劒閣如劒巉然割腸刺恨今古連爾去三千
九百里巴山小馬烏皮韀一婦一奚行李單家
具日貨能幾錢人皆畏避不敢往此獨敢往何
所便况是初宦無遠適心意自許非由銓異乎
哉我今送爾徒哀憐
依韻和公儀龍圖招諸公觀舞及畫三
首
落花淨掃青隂長野蝶閑飛綠草閒侍從退來
看鶴舞便將樽酒欲招閑
隂森園圃墻東地携挈兒童樹下吟更約天邊
鳳皇侶閱書觀畫味尤深
初約看花花巳盡重新邀客客應歡真花旣不
能長豔畫在霜紈更好看卷第五十二
宛陵先生集目錄卷第五十二
和永叔看竹較藝呈禹玉
再和和禹玉答永叔
和禹玉贈永叔和永叔戲答持燭
重答和永叔又依韻
和答永叔海棠春雨呈主文
謝鷴和公儀較藝將畢和禹玉
和公儀送白鷴書事和韓子華
明經試大義和永叔出省有日
和禹玉定號和永叔寄張桂州
觀中樂書大字同永叔和酬張淳叟
上馬和公儀杜太師挽詞
送方云下第送張待制知越州
送甥蔡駰下第送唐紫微知蘇臺
韓持國遺洛筍萊宣遺酒
送王寺丞睢陽幕韓玉汝遺油
王幾道遺古瓦硯送咸陽王主簿
和諸公觀予石榴花
送史供奉吕晉叔遺新茶
送畢甥臨卭簿和公儀觀舞及畫
目錄(終)
