宛陵先生集目錄卷第四
池州後詩(上)
池州陳生見過春隂
春晴對月植梔子樹
百舌提壼鳥
青梅挾彈篇
五日登北山寄新安錢倅
得永叔回書建德新牆詩
九月五日謝學士寄醖
九月見梅花答新安錢學士
答陳五進士謝賓客挽歌(三首)
往東流江口寄内代内答
訪礦坑老僧除夕與家人飲
立春在元日遊水簾巖
詠官妓從人夏雨
五日與陳眞卿飲彼鴷吟
感遇雪詠
臘日出獵和楊敏叔秋晚
田家陶者
縣署叢竹巧婦
聞永叔謫夷陵聞尹師魯謫富水
寄饒州范待制詠右丞醉圖
猛虎行白鷴
後園桃李花道傍虎跡行
悼李道士野田行
水輪詠山村行
鳴雉詞寄公異弟
去春城讀范公述嚴祠碑
禽言四首讀梅子眞傳
目錄終
重刻宛陵梅聖俞詩集序
明賜進士嘉議大夫都察院
右副都御史奉
勅督撫南畿吉郡宋儀望譔
詩自三百篇後騷選繼作風
雅斯存樂府歌謠六義兼備
屈宋蘇李代稱宗工繇兩漢
以還文人學士掞藻吐竒竝
登辤苑人懷隋璧家寶靈蛇
可謂彬彬盛矣䆮及魏晉體
裁屢更雖材難兼贍而代擅
所長綜其實要以不詭于性
情為至律詩濫觴六朝而獨
盛有唐然自元和而降斯軌
復榛韓退之文雄一代而風
人之旨缺焉餘無論矣有宋
繼興文總往代歐蘇曾王最
稱大家然論其詩求所謂唐
人之音蔑如也予在弱冠覽
歐陽公所序梅聖俞詩未嘗
不太息想見其為人既購其
集讀之陶寫性靈名状物理
辤清而興逸頗與宋調殊致
王文康謂二百年無此作信
矣後生末學動舌則黜宋人
如是則登歌清廟之什至矣
彼閭閻里巷孱夫婺婦短謳
微吟亦謂之風非邪夫聲成
文而音會情觸景初感生苟
臻其致皆足以薦宗廟而和
神人歐公論聖俞詩使得用
于朝廷作為雅誦以咏歌大
宋之功德庶幾復追商周魯
頌之音其贊慕如此聖俞既
窮于詩竟不得厠大僚其後
官至都官員外郎予所善大
參梅君純甫氏守德都官族
裔也萬曆乙亥冬再巡宣州
相與談及良久大參君曰先
都官集板久訛缺明公倘有
意焉幸甚遂以家蔵繕本令
都官裔孫鄕進士一科来呈
予廼命宣城令姜子竒方刻
焉刻成一科致其大參君書
先公集頼歐公序之流傳至
令明公又歐公邑人倘賜之
言則先都官假寵于公者猶
在歐公也予不得辤輒以昔
所嚮慕于都官者序而歸之
丙子春二月
宛陵先生詩集序
予聞世謂詩人少逹而多窮
夫豈然哉盖世所傳詩者多
出扵古窮人之辭也凡士之藴
其所有而不得施扵世者多
自放扵山巔水涯外見蟲魚
草木風雲鳥獸之状類往往
探其竒怪内有憂思感憤之
鬱積其興扵怨刺以道羈臣
寡婦之所歎盖愈窮則愈工
然則非詩之能窮人殆窮者
而後工也予友梅聖俞少以
蔭𥙷為吏累舉進士抑扵
有司困扵州縣凡十餘年年
今五十猶從辟書爲人之佐
鬱其所畜不得奮見扵事
業其家宛陵幼習扵詩自
爲童子出語已驚其長老
既長學乎六經仁義之說其
爲文章簡古純粹不求苟說
扵世世之人徒知其詩而已
然時無賢愚語詩者必求之
聖俞聖俞亦自以其不得志
者樂扵詩而彂之故其平生
所作扵詩尤多世既知之矣
而未有薦扵上者昔王文康
公嘗見而歎曰二百年無此作
矣雖知之深亦不果薦也
若使其幸得用扵朝廷作
為雅頌以詠歌大宋之功德
薦之清廟而追商周魯頌
之作者豈不偉歟奈何使
其老不得志而為窮者之
詩廼徒彂扵蟲魚物類羈
愁感歎之言世徒喜其工而
不知其窮之久而將老也可
不惜哉聖俞詩既多不自
收拾其妻之兄子謝景初
懼其多而易失也取其自
洛陽至扵吴興以來所作
次為六十卷予嘗嗜聖俞
詩而患不能盡得之遽喜
謝氏之能次也輒序而蔵之
慶曆六年三月右正言知制
誥知滁州事歐陽脩序
刻宛陵先生集後叙
大中丞臺宋公檄宣城刻梅&KR1726;
官詩粤期鍥局告成扵執事者
令竒方&KR0767;竊效役云
眀興右文化洽豹變一峕上國
之英簮茟而鳴盛中林之士結
薻以揚芬煥若霞綺之亘雲空
爛若春荑之薄鏡水嘉隆間蓋
益稱彬郁焉曷嘗不掩材往古
矜妍異代哉而觀采者卒亡逃
扵反唇此其故殆且難言之&KR1726;
官固宋人藉令今三尺子𧺫而
譚詩猒宋人目不及瞬也顧攷
&KR1726;官所為詩核事模情棋&KR0844;星
寘商音幽韵苦雨飄風使讀者
宛肰其身&KR0851;而惻肰其心搖即
無論止虖禮義要亦有概扵中
非直尚輔頰之感無論汪洋乎
江海要亦取義天山非直趁墟
者供一朝之晬樸質堇存風雅
未墜先民有言文章匿采匪盛
世之徵&KR0767;尚輔頰而趁墟者其
敝也夫善歌者使人㡭其聲而
響必報之
中丞公是舉也其意在斯矣竒
方不侫間覆覧鑑宋事西北跳
梁兵威日頓&KR1726;官著孫子有味
乎權竒之指其朧月夜隂寄歐
陽夷陵諸詠或蒿目而憂乎當
世豈與彼平章月露流連光景
者已哉在昔輙以文士類掇春
華不及䆋實將緩急非益是黯
扵通方者爾
中丞公文質並茂緼義風生誦
其詩尚論其世是舉也其意者
在斯乎意者其或在斯乎孝廉
君一科謂竒方
公部吏屬為殿如此語曰為黔
之物必資乎墨狐裘羔袖令忱
有媿色
萬曆丙子季秋月吉直隷寧國
府宣城縣知縣監利姜竒方譔
刻宛陵先生集後終
書梅聖俞詩藁後
廬陵歐陽脩譔
凢樂逹天地之和而與人之氣相接故其
疾徐奮動可以感扵體歡愉惻愴可以
察扵聲五聲单出扵金石不能自和
也而工者和之然抱其噐知其聲節其
廉肉而調其律吕如此者工之善也今指
其噐以問于工曰彼簨者&KR1607;者堵而編
執而列者何也彼必曰鼗鼓鍾磬絲管于
戚也又語其聲以問之曰彼清者濁者剛
而奮柔而曼衍者或在郊或在廟堂之下
而羅者何也彼必曰八音五聲六代之曲上者
歌而下者舞也其聲噐名物皆可以數
而對也然至于動盪血脉流通精神使
人可以喜可以悲或歌或泣不知手足鼓
舞之所以然問其何以感之者則雖有善
工猶不知其所以然焉盖不可得而言也樂
之道深矣故工之善者必得于心應于手
而不可述之言也聽之善亦必得于心而
會以意不可得而言也堯舜之時夔得
之以和人神舞百獸三代春秋之際師㐮
師曠州鳩之徒得之為樂官理國家知興
亡周衰官失樂噐淪亡散之河海逾于
百歲間未聞有得之者其天地人之和氣
相接者既不得泄于金石疑其遂獨鍾
扵人故其人之得者雖不可和于樂尚能
謌之為詩古者登謌清廟太師掌之而
諸矦之國亦各有詩以道其風土性情至
扵投壼饗射必使工歌以逹其意而為賓
樂盖詩者樂之苗裔與漢之蘇李魏
之曺劉得其正始宋齊而下得其浮淫
流佚唐之時子昂李杜沈宋王維之徒
或得其淳古澹泊之聲或得其舒和高
暢之節而孟郊賈島之徒又得其悲愁
鬱堙之氣由是而下得者時有而不純焉
今聖俞亦得之然其體長扵本人情状風物
英華雅正變態百出哆兮其似春凄兮其
似秋使人讀之可以喜可以悲陶暢酣適不
知手足之將鼓舞也斯固得之深者邪其
感人之至所謂與樂同其苗裔者邪余嘗
問詩于聖俞其聲律之高下文語之疵病
可以指而告余也至其心之得者不可以言
而告也余亦將以心得意會而未能至之
者也聖俞久在洛中其詩亦往往人皆有
之今將告歸余囙求其藁而寫之然夫前
所謂心之所得者如伯牙鼓琴子期聽之
不相語而意相知也余今得聖俞之稿猶伯
牙之琴絃乎
右宋都官員外郎宣城梅堯臣
聖俞宛陵集六十卷今宣城太
守袁旭廷輔所重刻也何為刻
之表先賢以儀後進者太守職
也始宣城郡政久弛袁君至殚
志竭慮薙姦滌穢朞歲之間横
民以戢良民以妥脩舉學政爰
興教化表章先賢風勵多士扵
是脩都官之墳率學諸生行展
謁之禮而詢求其文盖郡人莫
或知者及訪都官之後始得此
編遂刻以傳聖俞當仁宗朝與
韓范當歐諸公游聖俞詩名特
盛扵時最初王文康公曙覽之
歎曰二百年無此作矣而見知
歐公尤深相與尤密時盖有擬
歐梅扵韓孟者非宣城山川靈
秀之所鍾歟今天下學士君子
皆知聖俞為宣之傑出顧宣之
人有不能知此袁君之心所不
容巳也聖俞平生所著又有唐
載廿六卷詩小傳廿卷注孫子
十三篇又嘗編脩唐書此亦後
来宣之人所當知也因并及之
正統已未冬十一月乙已朔
光祿大夫少師兵部尚書兼
華盖殿大學士廬陵楊士竒題
宣城尤廷弼刻
