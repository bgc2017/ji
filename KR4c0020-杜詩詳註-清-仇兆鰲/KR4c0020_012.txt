杜詩詳註卷十二
翰林院編修仇兆鰲撰
題郪(七積切)原(一作縣)郭三十二明府茅屋壁(顧注此廣德元)
(年從梓州往閬州時作東唐志梓州治郪縣一統志廢郪縣在潼川州治明併入州州西一百里)
(有漢廢郪縣故城盧注茅屋壁便見廉吏梗槩)
江頭且繫(音計)船為(去聲)爾獨相憐雲散灌壇雨春青彭澤
田頻驚適小國一擬問高天别後巴東路逢人問幾賢
(首聯臨别之情次聯郪縣之景下皆憐郭之意應明府大才小試天意雖曰難知但有遺愛在民人情共稱)
(述問天問人乃互應之詞夢搜神記文王以太公為灌壇令期年風不鳴條文王一婦人甚麗當道而哭問)
(其故曰我泰山之女嫁為西海婦欲歸灌壇令當道有德廢吾行吾行必有大風疾雨文王覺召太公問之果)
(有疾風暴雨從太公邑外過文王乃拜太公為大司馬陶潛傳潛為彭澤令公田悉令種秫曰令吾嘗醉於)
(酒足矣妻子固請種秔乃使一頃五十畆種秫五十畆種秔此引灌壇彭澤乃借比縣令左傳楚文王戒)
(申侯毋適小國之屈原有天問問幾賢問如郭賢者幾人乎)
奉送崔都水翁下(去聲)峽(鶴注廣德元年在梓州作崔為都水使與公為甥)
(舅故稱曰翁下峽將歸洛陽也舊注謂歸長安反紆途矣公詩即從巴峽穿巫峽便下襄陽向洛陽)
(此可證也上唐書都水監使者二人正五品總河渠諸津監署)
無數涪(音浮)江筏鳴橈總發時别離終不久宗族忍相遺
白狗黃牛峽朝雲暮雨祠所過(平聲)憑(一作頻非)問訊到日自
題詩(上四叙送崔下四記下峽親筏多橈響從行者衆别離不久公亦將出峽以族在京不忍遺棄故)
(也峽畔祠前皆崔翁經過之地日杜臆經過之處有相知者在先憑翁問訊待將來到我自題詩以贈也)
(胡夏客曰出峽之舟多以竹木之筏附於兩旁至今猶然邵注編竹為桴大者曰筏橈短棹也十道志白狗)
(峽在歸州兩崖如削白石隱起其狀如狗黃牛峽在夷陵州石色如人牽牛之狀人黑牛黃宋玉高唐賦朝)
(為行雲暮為行雨此即巫山神女祠也跡顧注將來欲憑此以問安信何不按日題詩留存手乎盧注云張)
(藉送遠曲願君到處自題名他日知君從此去即末二句意按二說太曲還從杜臆為當)
郪城西原送李判官兄武判官弟赴成都府(鶴注此當)
(是廣德元年春作)
憑高(一作登)送所親久坐惜芳辰遠水非無浪他山自有
春野花隨處發官(一作妖)柳著(直略切)行(音杭)新天際傷愁别
離筵何太頻(此章惜芳辰三字見戀别之情水浪可憂而山春又可樂花柳可娛而離筵又可悵)
(皆就芳辰上寫出悲歡交集之意於惜别情景倍覺悲傷矣李武稱兄弟故曰所親兩人俱往蜀故云太頻)
(梁元帝纂要春辰曰芳辰賦隋煬帝詩遠水翻如岸詩他山之石鮑照遊思陽精滅兮天際紅宋)
(之問詩離筵多故情)
涪江泛舟送韋班歸京(得山字縣鶴注涪江在梓州涪城此當是廣德元)
(年春在梓州作)
追餞同舟日傷春(一作心)一水間飄零為客久衰老羡君
還花雜(一作遠)重重(平聲)樹雲輕處處山天涯故人少更益
(一作憶)鬢毛斑(上四泛舟送别下四對景傷情應花樹雲山歸途春色天涯應為客故人君還鬢)
(斑應衰老比上截更進一步愈覺可傷花古詩相望一水間隋煬帝詩遠意更重重趙曰遠不如花雜)
(盖重重便有遠意不宜疊用也)
泛舟送魏十八倉曹還京因寄岑中允參范郎中
季明(鶴注此當是廣德元年在梓州作是年岑參自虢州長史歸為太子中允唐書諸衛府)
(各有倉曹參軍侍杜確岑參出為虢州長史改太子中允兼殿中御史充關西節度判官范季)
(明無考)
遲日深江(一作春)水輕舟送别筵帝鄉愁緒外春色淚痕
邊見酒須相憶將詩莫浪傳若逢岑與范為(去聲)報各衰
年(上四送魏還京有感時事下四臨别丁寧兼寄岑范也鶴曰玄肅二宗是年三月葬故有帝鄉愁緒春)
(色淚痕之句遲公詩多傷時語故囑其莫浪傳以取忌詩春日遲古歌乘彼白雲至於帝鄉梁簡文)
(帝詩此時愁緒密傳又淚痕未燥詎終朝已朝野僉載咸亨中謠曰莫浪阿娑瞋各衰年以之衰年報)
(岑范也)
送路六侍御入朝(音潮年黃鶴編在廣德元春梓州詩内)
童稚情親四(一作三)十年中間消息兩茫然更為後會知
何地忽漫相逢是别筵不分(音問一作忿)桃花紅似錦生憎
柳絮白於(一作如)綿劍南春色還無賴觸忤愁人到酒邊
(上四送别之情下四臨别之景悲追已往念將來傷現在寫出會難别易數語含無限傷張綖注花柳春)
(色可愛者忽然可惱以其觸忤愁人直到酒邊也方張華詩詞端究未竟忽唱分途始前悲尚未弭後感復)
(起此前四語所本能孔叢子云彼有戀戀之心未知後會何期不分不分辯也徐摛詩恒教羅袖拂不分)
(秋風吹張正見詩不分梅花落還同横笛吹溪又衰桃賦爾乃萬株成錦千林似翼寰宇記桃花在郪縣)
(三十里南流入射洪縣般盧照隣詩生憎悵額繡孤鸞駱賓王詩生憎燕子千語祖孫登詠柳飛綿亂上)
(空曰唐貞觀元年分天下為十道九劍南道無頼言其狼籍)
(朱瀚曰始而相親繼而相隔忽而相逢俄而相别此一定步驟也能反覆照應便覺神彩飛動及細按之)
(後會無期應消息茫然忽漫相逢應童稚情親無賴即花錦絮綿觸忤即不分生憎脉理之精密如此)
涪城縣香積寺官閣(鶴注此當是廣德元年春作涪城在梓州西北五十五里)
(杜臆涪城縣今入潼川州寰宇記香積山在涪城縣東南三里北枕涪江寺當在其上長安亦有)
(香積寺題故加涪城縣以别之)
寺下春江深不流山腰官閣迥添愁含風翠壁孤雲細
背(音佩)日丹楓萬禾稠小院迴廊春(一作深一作清)寂寂浴鳬飛
鷺晚悠悠諸天合在藤蘿外昏黑應(平聲)須到上頭(迥閣臨江)
(故易生愁中四皆登閣所見之景雲細木稠在山前小院迴廊在閣内浴鳬飛鷺在江中日晚到寺得以盡覽)
(其勝矣有寺也)(作三層看便明山下有江山腰有閣山上則輕風散雲則漸細落日映楓則更稠此從一)
(淡一濃對說寂寂境地之幽悠悠物性之閒不庾信詩春江下白帝世說淵注渟著納而不流流者江)
(深水靜也添愁者山高難上也迴庾信枯樹賦頓山腰而半折梁簡文帝善覺寺碑廊遥迓淮南子鳬)
(浴猿躩界北齊蕭慤詩飛鷺復驚翬四佛書有三界諸天自欲以上皆曰諸天陳注自天王天至非有)
(想天非無想天皆諸天也此指山頂殿像言古樂府夫壻居上頭)
泛江送客(鶴注此是廣德元年暫遊左綿時作東津在綿州打魚歌云綿州江水之東津)
(是也)
二月頻送客東津江欲平烟花山際重舟楫浪前輕淚
逐勸杯下(去聲一作落)愁連吹笛生離筵不隔日那得易(去聲)
為情(上四泛江送客下四臨别傷情二春水生故江平烟花承二月舟楫承東津重輕字眼在句底把)
(杯聞笛適足增悲離筵故也不隔日應上頻送黃孔融詩烟花雜如霧烟花山際重重乃濃厚之意生云)
(重即平聲深字言望去非一重也洛隋尹式詩淚逐斷絃揮王洙曰馬融去京踰年有客逆旅吹笛暫聞)
(之甚悲感也離筵祖席)
雙燕(當是廣德元年春在閬州作銜泥入堂此春日事曰應曰且乃計其將來也鶴曰觀末句)
(公有意於出峽未聞嚴武鎮蜀之信也)
旅食驚雙燕(一作雙飛燕)銜泥入北(一作此)堂應(平聲)同避燥濕
且復(扶又切)過(一作遇)炎涼養子風塵際來時道路長今秋
天地在吾亦離(去聲)殊方(此詩託燕自喻於首尾露意而旅食而驚雙燕者為身將去)
(燕反來也隨地羇棲聊避燥濕也交遊漸冷歴過炎涼也擕家梓閬養子風塵也長安赴蜀來時道路也句句)
(說燕却句句自慨皆與旅食二字相關注顧云世經亂離而天地仍在猶云天空任鳥飛顧春燕以其匹)
(至故詩曰燕燕子飛裏古詩昔為雙飛燕銜泥巢君室鮑照詩出入南關經過北堂陲避燥濕燕不露)
(巢過炎涼自夏徂秋劉左傳子罕曰吾儕小人皆有闔廬以避寒暑燥濕虬書炎涼始茂動靜惟安古)
(樂府蛺蝶行蛺蝶之遨戲東園奈何卒逢三月養子燕接我首蓿間吳均燕詩問余來何遲山川幾紆直所)
(謂來時道路長也結從春叙起從秋收)
百舌(此亦同時所作時程元振已貶斥公初春猶未知故借百舌以寄慨王十朋曰百舌者反)
(舌也能反覆其舌隨百鳥之音春囀夏止禮記小暑至反舌無聲朝野僉載百舌食蚯蚓正月蚓)
(出而來十月蚓藏而往)
百舌來何處重重(平聲)秪報春知音兼衆語整翮豈多身
花密藏難見(一云難相見)枝高聽轉新過時如發口君側有
讒人(此詩借鳥託諷在未二露意利起句便有怪駭意重重報春厭其聒耳中四見口百出不在多人)
(且匿形難見而聳聽易投過時發口慮及讒人結語大有關係汲冢周書芒種之日螳螂生又五日鵙始鳴)
(又五日反舌無聲螳螂不生是謂隂息鵙始不鳴令奸壅逼反舌有聲佞人在側黃山谷云予讀周書月令乃)
(解老杜過時如發口君側有讒人之句側張儀傳陳軫曰軫可發口言乎公羊傳晉趙鞅除君之惡楚辭)
(讒人高張)
上(上聲)牛頭寺(鶴注當是廣德元年在梓州作九州記葛仙翁嘗遊此山)
青山意不盡衮衮上(上聲)牛頭無復(扶又切)能拘礙真成浪
出遊花濃春寺靜竹細野池幽何處啼鶯切移時獨未
休(首章初上寺而賦也上四登山喜心目之曠下四入寺詠景物之佳山意不盡謂巒嶂層疊衮衮連步)
(登陟貎無拘礙觸景蕭灑浪出遊恣情覽勝花竹之下寺靜池幽反覺鶯啼太切真是巧於形容虞詡傳勿)
(令有所拘礙何遜詩吾人少拘礙得性便游逸梁簡文詩真成恨不已)
望牛頭寺(杜臆題必有誤望字當在寺下地志州南七里有鶴林寺而牛頭山在州西南)
(二里正與相望)
牛頭見鶴林梯逕繞幽深(一云秀麗一何深)春色浮(一作流)山外
天河宿(正異定作没)殿陰傳燈無白日布地有黃金休作狂
歌老迴看(平聲)不住心(次章既上寺而有望也上四望中之景下四望中之意杜臆牛頭)
(山高故望見鶴林下三句乃鶴林寺景其寺必有名僧傳佛心印而長者於此布金故公欲從之求第一義也)
(燈幽深謂路逕曲折春色日所見天河夜所見無白日常在有黃金殿至華迴看不住欲此心空虛無著)
(涅槃後分佛入涅槃已東西二雙合為一樹南北二雙亦合為一皆垂覆如來其樹慘然變白經云樹色如鶴)
(之白故名鶴林王融法門頌啟鶴林雙樹顯究竟以開氓釋迦成道記一燈滅而一燈續注燈有照暗除昏)
(之義故淨名有無盡燈王洙曰釋家以燈喻法謂能破暗也六祖相傳一法故云傳燈釋書有傳燈錄趙曰此)
(言長明燈也借傳燈言之易江總賦成黃金之勝地邵注給孤長者以黃金側布國王太子祗園朱注彌陀)
(經極樂國土有七寶蓮池池底以金沙布地無金剛經應無所住而生其心衆香偈轉不住心退因果)
登牛頭山亭子(與前詩亦同時作)
路出雙林外亭窺萬井中江城孤照日山(一作春)谷遠含
風兵革身將老關河信不通猶殘數行(音杭)淚忍對百花
叢(此章乃登山亭而作也上四叙景下四感懷八句皆整對憑高遙望故城照日而見其孤谷含風而覺)
(其遠甚世亂無家止餘數行之淚忍對此百花叢中乎傷心矣朱注傅大士傳大士捨宅於松下建寺因)
(以樹名雙林徐陵東陽雙林寺傳大士碑大士熏禪所憩獨在高巖爰挺嘉木是名檮樹擢本相對似雙槐於)
(夾門合幹成隂類雙桐於空井盛庾信哀江南賦提挈妻子關河累年趙汸注吐蕃猶故關河未通張易)
(之詩鳥吟千戶竹蝶舞百花叢)
上(上聲)兜率(音律)寺(鶴注寺在梓州當是廣德元年作洙曰佛書有兜率天宫故以名)
(寺釋迦成道記注梵云兜率陀或云覩史陀此云知足即欲界第四天也)
兜率知名寺真如會法堂江山有巴蜀棟宇自齊梁庾
信哀雖久周(蔡作周舊作何)顒好(去聲)不忘白牛車遠近且欲上
(上聲)慈航(此章初上兜率寺而作也上四言景下四言情兜率知名之寺乃真如會法之堂見其為禪)
(宗也江山兼有巴蜀寫其形勝棟宇起自齊梁推其古迹庾信哀時周顒好佛皆屬自喻末言安得駕彼牛)
(車以藉慈航之一渡乎謂圓覺經略疏圓覺自惟本無偽妄變易即是真如真真實顯非虚妄如謂如常表)
(無變易梁簡文帝詩當須耳應漏然後會真如巴江總入龍丘巖精舍詩法堂猶集雁趙注江山自蜀猶)
(羊叔子登峴山云自有宇宙即有此山之義王勃詩江山蜀道賖向秀思舊賦棟宇存而不毁朱注王勃)
(郪縣兜率寺碑兜率寺者隋開皇中之所建也此云自齊梁疑未詳考北史庾信位望通顯常有鄉關之思)
(乃作哀江南賦顒蔡曰何顒見後漢書黨錮傳與詩義不類或疑是周周顒奉佛有隠操朱注云按蔡注本)
(葉少藴避暑錄南史周顒音詞辯麗長於佛理於鍾山西立精舍休沐則歸之清貧寡欲終日長蔬雖有妻子)
(獨處山舍公岳麓道林二寺詩用此亦作何顒盖周何字相近而訛耳胡遯叟曰史稱周顒與何胤皆精信佛)
(法周娶妻何食肉各有其累公盖誤憶其姓用之耶以文選李善注引梁簡文帝草堂傳曰周顒昔經在蜀)
(蜀草堂林壑可懷乃於鍾嶺雷次宗學館立寺因名草堂亦號山茨法華經有大白牛肥重多力形體殊好)
(以駕寶車者車遠近謂遠近俱可到燭清涼禪師般若經序般若苦海之慈航昏衢之巨梁昭明太子詩)
(慧海渡慈航)
(葉夢得曰詩人以一字為工世固知之唯變化開闔出竒無窮殆不可以形迹捕詰如江山有巴蜀棟宇)
(自齊梁則其遠近數十里上下數百年盡在有自兩字間而吞吐山川之氣俯仰古今之懷皆見於言外)
(者也)
望兜率寺(杜臆此亦指寺前望見者)
樹密當山逕江深隔寺門霏霏雲氣動(一作重)閃閃浪花
翻不復(扶又切)知天大空餘見(如字須溪音現非)佛尊時應(平聲)清
盥(一云興)罷隨喜給孤園(次章既上寺而又望也上四詠寺前之景下四有超世之思)
(雲氣承樹密浪花承江深到此禪林妙境不復知天之大而唯見佛為尊矣因欲盥手而行隨處覽勝也九)
(章雲霏霏而承宇天江逌賦寒光閃閃而翻漢制朱長孺云言佛之尊於也闞澤云孔老二教法天用不)
(敢違天佛之設教諸天奉行不敢違佛故佛號人天師沈約懴悔文隨喜讚悦給孤園注别見)
(儒者敬天佛氏信心惟敬天故時時戒懼慎獨求無忝於所生惟信心故乍見圓覺妙明視一切皆空幻)
(充其說殆流於無忌憚而不自知也此詩云不復知天大空餘見佛尊非推尊釋道之大正言其所見之)
(小耳)
甘園(甘古通作柑園黃鶴編在廣德元年春作盖梓州舊有甘非瀼西甘園也朱注益州)
(方物贊柑生果渠嘉等州結實埒於江南味差薄李實曰柑園在梓州城南十里今猶名柑子舖柑)
(廢唐書劍南眉簡資等州歲貢柑)
春日清江岸千甘二頃園青雲羞(一作著)葉密白雪避花
繁結子隨邊使(去聲)開籠(舊作筒杜臆欲作筐)近至尊後於桃李熟
終得獻金門(此詠春日甘園故從葉花說起結子上貢在秋來成熟時末二言外感慨見大器晚)
(成不求早逹也青雲羞雪避此句中著眼處然各有所本江淹蓮花賦梧羞烈沉水慚馥此羞字所本王績)
(春日詩雪避南軒梅風催北庭柳此避字所本也字顧注蜀為遐方故稱邊使杜臆橋非筒盛當是筐)
(揚雄解嘲歴金門上玉堂)
陪李(魯訔作章)梓州王閬州蘇遂州李果州四使(去聲)君
登惠義寺(鶴注當是廣德元年春作道唐書閬州屬山南西道舊書屬劍南遂州後)
(周所置唐因之即今潼川州之遂寧縣唐時與梓州為隣果州南充郡屬山南西道武德四年析)
(隆州置山蔡曰地志惠義寺長平在梓州郪縣北)
春日無人境虛空不住天鶯花隨世界樓閣倚(一作寄)山
巔遲暮身何得登臨意惘(一作寂)然誰能解金印瀟灑共
安禪(一云三車將五馬若個合安禪言上四詠寺下四感懷無人境言其幽不住天其曠鶯花春時)
(景物樓閣寺中形勢遲暮二句自傷入道已晚誰能二句并勸四公解脱杜臆公以作客之窮真有學佛之)
(想故後詩屢及之天楞嚴經虚空寂然佛書不住相意謂運無常以成四時)(杜修可曰取唐孫逖詩邊)
(地鶯花少年來未覺新迥瓔珞經無量世界盡觀衆生周王褒詩建章樓閣晉書周顗曰取金印如斗)
(大華無名釋詩高揖謝時俗瀟灑出樊籠法經偈安禪合掌江緦詩石室乃安禪)
數(色角切)陪李(魯訔作章下同)梓州泛江有女樂在諸舫(方輿)
(勝覽作渚舫)戲為艷曲二首贈李(鶴注當是廣德元年春作)
上客迴空騎(去聲)佳人滿近船江清歌扇底野曠舞衣前
玉袖(杜臆作燕)凌(一作臨)風並金壺(杜臆作鳬)隱(趙汸作引)浪偏競將明
媚色偷眼艷陽天(一作年聲首章從李公說到女樂形容一時妓之盛所謂艷曲也舫)
(上佳人有歌者有舞者有迎風並立者有提壺引水者此分寫佳人景態也又見彼此凝眸媚眼交映於春光)
(此合寫佳人情致也通黃生注首句上客不應於本章而應於下章結處乃二首為章法凌風承野曠引)
(浪承江清競將二字見女樂滿船何謝靈運詩野曠沙岸靜梁簡文帝詩風吹玉袖香遜詩驚絃雪袖遲)
(玉雪皆言袖色之白耳若以玉飾袖豈能凌風乎半鮑照詩金壺啟夕淪隱浪偏舊注謂浪映金壺之偏)
(於上下文不合黃生從趙本作引浪為是陽隋煬帝江南曲宿霧洗開明媚眼鮑照詩當避艷年邵注)
(佳人偷眼春光以爭妍媚也)
(王嗣奭曰玉袖金壺疑其有誤盖詩詠佳人不應參入金壺上有舞衣不應複用玉袖今定玉袖為玉燕)
(金壺為金鳬燕凌風者學其舞也鳬隱浪者避其歌也亦戲詞也梁簡文帝詩玉燕貼青驪拾遺記載師)
(曠時有白燕來巢明皇有金鳬燈何遜詩銀海終無浪金鳬會不飛皆可證復齋漫錄古今詩人詠婦)
(人者多以歌舞為稱梁元帝妓應令詩歌清隨澗響舞影向池生劉孝綽看妓詩燕姬奏妙舞鄭女愛清)
(歌北齊蕭放冬夜對妓詩歌還團扇後舞出妓行前弘執恭觀妓詩合舞俱回雪分歌共落塵陳陰鏗侯)
(司空宅詠妓詩鶯啼歌扇後花落舞衫前陳劉刪亦云山邊歌落日池上舞前溪庾信趙王看妓詩綠珠)
(歌扇薄飛燕舞衫長江總看妓詩並歌時轉黛息舞暫分香隋盧思道夜聞隣妓詩怨歌聲易斷妙舞態)
(難雙陳元操春園聽妓詩紅樹摇歌扇綠珠飄舞衣釋法宣觀妓詩舞袖風前舉歌聲扇後嬌王勣詠妓)
(詩早時歌扇薄今日舞衫長劉希夷春日閨人詩池月憐歌扇山雲愛舞衣以歌對舞者七以歌扇對舞)
(衣者亦七雖相緣以起然詳味之自有工拙也杜取以為艷曲云江清歌扇底野曠舞衣前又陳子良詩)
(明月臨歌扇行雲接舞衣李義山詩鏤月成歌扇裁雲作舞衣儲光羲詩竹吹留歌扇蓮香入舞衣洪容)
(齋曰唐人好以歌扇對舞衣)
白日移歌袖(一作裏)青霄近笛牀翠眉縈度(漢書注一音鐸一音渡)
曲雲髩儼成(一作分)行(音杭)立馬千山暮迴舟一水香使(去聲)
君自有婦莫學野鴛鴦(次章從女樂說到李公白日承艷陽來前後自相聯絡移白)
(日酣歌終日也近青霄聲徹雲霄也縈迴度曲前歌將盡也儼立成行後歌將繼也立馬即空騎之候迎者回)
(舟即女樂之滿舫者末聯雖涉戲詞而却合規諷而黃生曰李梓州躭於女樂公故撰為艷曲雖曰戲之實)
(所以規之曲終雅奏其詞麗以則本詩人作賦之義此豈玉臺香奩諸體滛而近䙝者所可同日語哉曹植)
(七啟為歡未㳿白日西傾宸蜀都賦干青霄而秀出齊南郊樂歌紫芬靄青霄顧注此言響遏行雲覺青霄)
(若與笛牀相近鼓釋名牀裝也凡所以裝載者皆謂之牀如糟牀食牀牀筆牀皆此義樹萱錄云南朝呼筆)
(管為牀笛牀當即其類歌宋玉好色賦眉如翠羽古漢元帝紀帝自度曲瓚云終更授其次謂之度曲詩)
(度曲翠眉低西京賦度曲未終雲起雪飛張衡舞賦度終復合次授二八沈約詩麗色倘未歇聊承雲髩垂)
(有薛道衡詩佳麗成行百羅敷行使君自有婦羅敷自夫古樂府歌湖中種鳥半雌半是雄鴛鴦逐野)
(鶴恐畏不成雙盧注鴛鴦本有定耦若野鴛則亂羣矣)
送何侍御歸朝(音潮訔原注李梓州泛舟筵上作李魯作章鶴注此當是廣德)
(元年春作)
舟楫諸侯餞車輿使(去聲)者歸山花相映發水鳥自孤飛
春日垂霜鬢天隅把繡衣故人從此去(一作遠)寥落寸心
違(上四送别之景下四悵别之情發舟楫水餞車輿陸行諸侯指李使者指何山花映起下繡衣故人見)
(侍御歸朝之樂水鳥孤飛起下霜鬢寸心見異方作客之窮興中有比杜詩善用此法易舟楫之利漢書)
(王嘉傳今之郡守重於古諸侯說淮南子車輿極於雕琢庾信詩山花熖火然世王子敬曰從山隂道)
(上行山川自相映發使人應接不暇期詩義疏鷺水鳥也洙曰漢御史繡衣持斧沈佺詩故人從此去)
江亭送眉州辛别駕昇之(得蕪字州鶴注公有江亭王閬筵餞蕭遂州)
(詩則江亭在閬州此當是廣德二年春在閬州作)
柳影含雲幕(一云重)江波近酒壺異方驚會面終宴惜征
途沙晚低風蝶天晴喜浴鳬别離傷老大意緒日荒蕪
(首聯餞别之事次聯惜别之情三聯臨别之景末聯憶别之懷柳影江波之處設幕置酒故屬叙事下面風)
(蝶浴鳬全寫時景意非重複低杜臆宴終即别故云終宴惜征途語淺而有味五六喜二字虚字實用雲)
(幕幕高如雲也不後漢書范丹曰遠適千里會面無期曹植詩終宴知疲古今注蛺蝶一名野蛾一名)
(風蝶緫淮南子鳬浴暖躩邵古詩老大徒傷悲江詩遊人意緒多注荒蕪撩亂也)
行次鹽亭縣聊題四韻奉簡嚴遂州蓬州兩使(去聲)
君咨議諸昆季(鶴注當是廣德元年自梓州至鹽亭時作公是年春夏客梓州鹽亭)
(縣在梓州東九十里遂州與梓州為隣蓬州則隣於閬州而閬與梓又為隣也杜臆遂州蓬州同)
(姓而各以官地為號元顧注舊唐書嚴震字遐聞梓州鹽亭人至德乾間屢出家財以助軍需授)
(州長史王府諮議參軍嚴武移西川署為押衙德宗朝累官至同平章事檢校尚書左僕射礪震之)
(宗人也累官至山南西道節度使寰宇記嚴震及弟礪墓在負戴山下去縣西一里據此則諮議諸)
(昆季盖嚴震及礪也其嚴遂州蓬州二使君名不可考矣)
馬首見鹽亭高山擁縣青雲溪花淡淡(一作漠漠)春郭水泠
泠全蜀多名士嚴家聚德星長歌意無極好為(去聲)老夫
聽(平聲二上四鹽亭之景下四簡嚴昆弟顧首二乃遠望次乃近見五六言地靈而人傑注題止四)
(韻而曰長歌反覆長吟意思無窮也平蜀都賦近則江漢炳靈世載其英蔚若相如皭若君王褒暐曅而秀)
(發揚雄含章而挺生全蜀多名士本此太異苑陳仲弓與諸子姪造荀季和父子於時德星聚史奏五百里)
(内有賢人聚)
倚杖(原注鹽亭縣作也詩成後拈倚杖二字為題非詠倚杖鮑照詩倚杖牧雞豚)
看花雖郭内(一作外非)倚杖即溪邊山縣早休市江橋春聚
(一作近)船狎(一作野)鷗輕白浪(一云月)歸雁喜青(一作清)天物色
兼生意淒涼憶去年(杜臆閱前詩知縣中有山有溪故有郭内溪邊之句早休市見俗樸)
(春聚船見民稠狎鷗歸雁俱物色而兼生意者鹽亭屬梓州盖去年避亂於此也市承郭船承溪鷗雁承春)
(物色生意又承鷗雁逐層接下甚明近注將生意物色分頂中二聯者未確首句用一雖字自當作郭内)
(任昉詩聊訪狎鷗渚何遜詩華池物色曛)(何敬祖詩歸雁和鳴王褒詩摧殘生意餘)
惠義寺送王少(去聲)尹赴成都(得峯字年鶴注當是廣德元春梓州作)
苒苒谷中寺娟娟林表峯闌干上(上聲)處遠結構坐來重
(平聲)騎馬行春徑衣冠起暮(一作晚)鐘雲門青(一作春)寂寂(一作)
(寂寞)此别惜相從(上四登寺寫景叙事下四送王即景言情杜臆苒苒狀寺之幽蔚娟娟狀山)
(之高秀闌外設闌干中有石級所謂結構也前飛仙閣詩棧雲干峻梯石結構牢可證上處見其遥遠坐來)
(見其重疊山路之高峻可知餞别之後少尹騎馬而行僧人衣冠而起暮鐘矣山門閴寂惜不與之偕行也)
(杜臆志書寺在北山名長平山楊炯惠義寺銘長平山兮建重閣山穹窿兮下磅礴可知寺高路遠申涵光)
(曰寺僧見貴客至故衣冠鳴鐘劉云解不得何也)
惠義寺園(一本無園字)送辛員外(鶴注此亦廣德元年作朱注以下二首)
(俱見卞園吳若黃鶴本實櫻桃結子在春而熟於四月今云垂盖在春末矣)
朱櫻此日垂朱實郭外誰家負郭田萬里相逢貪握手
高才仰望足離筵(此章從寺前時景寫出餞别傷情筵足盡也言仰望無窮之意盡於離)
(頃刻之間曰永徽圖經櫻桃洛中者勝深紅色朱櫻明黃色曰蠟櫻)
又送(鶴注魯訔年譜云公送辛員外暫至綿詩云直到綿州始分首則魯說為是)
雙峰寂寂對春臺萬竹青青照(一作送)客杯細草留連侵
坐軟殘花悵望近(去聲)人開同舟昨日何由得並馬今朝
未擬迴直到綿州始(去聲)分首(一作手)江邊樹裏共誰來(此章)
(從離筵之景重叙送别之情在四句分截往雙峰遠景萬竹近景細草殘花觸景生愁矣綿州同江上獨來)
(說得情緒難堪客趙大綱曰留連就草言悵望就花言歐公詩野花向開如笑芳草留人意自閒亦同此意)
(然唯人留連故見草亦留連唯人悵望故見花亦悵望耳寂寂對青青是借對王維詩落花寂寂啼山鳥楊)
(柳青青渡水人客王勃詩他席他鄉送杯)
(朱瀚曰此詩一二死句三四無脉五六枯拙七八不韻故知其為&KR0915;作也今按臺上酌酒而花草傷情)
(四句亦自聯絡唯下四語生意索然疑非少陵手筆耳)
巴西驛亭觀江漲呈竇十五使(去聲)君二首(寶應元年夏公)
(送嚴武至綿州廣德元年春公在梓州有惠義寺送辛員外詩中云細草殘花盖春候也末云直到)
(綿州盖重至綿州矣此詩末章言春暮正其時也今依黃鶴編在廣德元年春綿州作黃謂年譜脱)
(漏是也分朱注唐書地志綿州巴西郡治巴西縣又劉璋三巴巴郡閬中縣巴西郡治馬唐先天)
(二年改隆州巴西郡為閬州治閬中郡盖綿閬皆稱巴西也又杜安簡地志云巴郡則巴渝集壁巴)
(東則夔忠巴西則綿閬此詩巴西驛亭當如舊注附綿州詩内楊德周曰綿州地志巴字水在綿州)
(治西四里涪水自北經城西折而為二安水自東迤邐繞城東南滙於芙溪每江漲登山望之點畫)
(天然甚肖也芙蓉溪即杜東津觀打魚處)
宿雨南江漲波濤亂遠峰孤亭凌噴薄萬井逼舂容霄
漢愁高鳥泥沙困老龍天邊同客舍擕我豁心胸(此章喜江)
(漲之景記與竇同觀在六句分截謂波濤高湧而水映遠峰有似摇亂孤亭指驛亭萬井巴郡噴薄侵蝕之)
(勢舂容衝激之聲水漲而闊故鳥愁水漲而蕩故龍困天邊指綿州同舍指竇使君按首章曰天邊同客舍)
(末章曰同是一浮萍竇使君盖寄迹於綿州者黃鶴疑為綿州刺史繼杜使君之任者誤矣杜臆因關心小剡)
(縣句謂竇必官於剡亦鑿矣出崔湜詩宿雨清龍界黃希曰南江盖岷江也岷江茂州而茂與綿為隣)
(謝靈運詩遠峯隱半規同海賦峌&KR1160;孤亭薄沸騰漢刑法志一百里提封萬井)(吳都賦噴學記待其)
(從容注從讀如舂謂擊也擊鐘者每一舂為一容然後盡其聲此借言水勢衝擊之狀史記韓信傳高鳥盡)
(良弓藏淹江賦或混淪乎泥沙江詩無以滌心胸)
(公詠江漲詩前後三見初云細動迎風燕輕搖濯浪鷗此狀江流平滿之景繼云大聲吹地轉高浪蹴天)
(浮此狀江水洶湧之勢兩者工力悉敵其云魚鼈為人得蛟龍不自謀語稍近直不如霄漢愁高鳥泥沙)
(困老龍尤為警拔)
轉驚波作惡(一作怒)即恐岸隨流賴有杯中物還同海上
鷗關心小剡縣傍(去聲)眼見揚州為(去聲)接情人飲朝來減
片(一作半)愁(次章畏江漲之勢記與竇同飲在四句分截波惡岸流江漲未平此眼前實景杯酒海)
(鷗忘其淪溺矣剡縣揚州比擬江漲此意中客景對飲銷愁感在使君也史記始皇紀水波惡陶潛詩且)
(進杯中物取杜臆同海鷗乃謔詞舞列子海上人好鷗鳥其父欲之明日之海上鷗鳥而不下鮑照詩)
(萬曲不關心興九域志越州東南二百八十里有剡縣一統志今紹府嵊縣揚州大江所經禹貢淮海惟)
(揚州旦張遠注公少遊吳越久不能忘一見水勢之大遂疑夕可逹故曰關心曰傍眼鮑照詩留酌待情)
(人情人指竇)
又呈竇使(去聲)君(杜臆謂此詩與前二章乃同時作觀首句向晚二字可見)
向晚波微(一作猶)綠連空岸却(一作脚)青日兼春有暮愁與
醉無醒漂泊猶杯酒踟蹰此驛亭相看(平聲)萬里外同是
一浮萍(此詩在驛亭誌别又與竇同慨岸首聯叙景次聯叙情下四逐聯相承波綠青水平雨止)
(矣日晚春盡故皆云暮愁來醉倦故不能醒杯酒驛亭此春日愁醉之由萬里浮萍此飄泊躊蹰之感波微)
(綠對岸却青不必作脚青解言趙汸注詩用兼與以一字而貫兩事杜臆對江漲故云同一浮萍江淹)
(别賦春水綠波竒杜臆綠波曠闊似連青天為岸脚寫景亦李白詩驛亭三楊樹)
(鄢陵劉逴曰子美五言律多創立法度迥異諸人變化無窮誠可師資但有膾炙羣口實非當傚者如身)
(無却少壯迹有但羇樓客病留因藥春深買為花日兼春有暮愁與醉無醒俱屬刻削知枉道祗從入吟)
(詩許更過風送蛟龍雨天長驃騎營屬用意深晦如煖老須燕玉充飢憶楚萍屬用事過僻如野花留寶)
(靨蔓草見羅裙則屬纖巧委波金不定照席綺逾依則屬瑣碎仰蜂粘落絮行蟻上枯梨則屬細小不㸑)
(井晨凍無衣牀夜寒則屬猥苦賜書誇父老壽酒賽城隍則屬俚俗鹿門擕不遂雁足繫難期則屬歇後)
(不知西閣意肯别定留人則屬補綴待爾嗔鳥鵲抛書示鶺鴒枝間喜不去原上急曾經又羣盜哀王粲)
(中年召賈生登樓初有作前席竟為榮宅入先賢傳才高處士名異時懷二子春日獨含情皆以下續上)
(交股相承則屬繁複如悶詩句句見悶則屬謎語惟子能渠細石吾亦沼清泉以實字作眼固所當效而)
(後聯柴荆即有焉却涉草率語大槩詩出杜口人即羣然尊信無暇别擇其亦不善學杜矣)
陪王漢州留杜綿州泛房公西湖(鶴注當是廣德元年春至漢州)
(時作故云春池賞不稀西湖在漢州即所云城西池也又曰九域志成都北至綿不滿二百里盖漢)
(在成都綿州之間晉舊書房琯傳上元元年四月以禮部尚書出為州刺史八月改漢州刺史寶)
(應二年四月拜特進刑部尚書春朱云此詩與下詩俱及房公赴召則廣德元年公嘗至漢州矣)
(舊譜不書略也今按唐書謂召琯在寶應二年之夏是即廣德元年也其云夏召恐誤據此詩春末)
(盖已赴召矣)
舊相(去聲)恩追後春池賞不稀闕庭分(音問)未到舟楫有光
輝豉(是義切)化蓴絲熟刀鳴鱠縷飛使(去聲)君雙皂盖灘淺
正相依(三頂恩追歎不與房相偕往四頂池賞喜得與王杜同遊蓴絲鱠縷房湖所産雙盖相依陪宴)
(已久也故三四對法錯綜亦律中帶古耉闕庭未到就自已言用分字曹植責躬表自分黃永無執圭之)
(望又云僻處西館未奉闕庭光武紀封隆曰臣得生到闕庭說文豉配鹽幽菽也世說陸機詣王武子武子)
(前有羊酪問吳中何以敵此機曰千里蓴羹但未下鹽豉耳師氏曰本草蓴生水中三月至八月莖細如釵)
(股通名為絲蓴在西征賦饔人縷切鸞刀若飛依雙盖在岸上泛舟池中水滿灘淺故舟與盖相)
(此詩舊有兩說一指房公應召時則恩追乃恩命追赴所謂分未到者房在中途也一指房公既殁後則)
(恩追乃恩賜追贈所謂分未到者房卒中途也今按房琯見召屬廣德元年事其卒在夏此時房復起用)
(故泛湖而有喜詞觀下章云為報鵝隨王右軍以琯在途次故也若二年之春公不復至漢州焉得復有)
(西湖之泛乎輝或將上四句全主房湖說者曰思追曰未到曰光為知已之感故三致意焉但此詩本)
(為王杜泛湖而作不應多叙房事也)
得房公池鵝(此亦在漢州作)
房相(去聲)西池鵝一羣眠沙泛浦白於(一作如)雲鳳凰池上
應(平聲)回首為(去聲)報籠隨王右軍(杜臆池中養鵝而題云得鵝必有取而餉之者)
(因戲言房公在鳳池休得回顧此鵝為我報云右軍已籠而去矣房向在中書故用鳳凰池公素善書法故自)
(比王右軍公詩云七齡作大字可見者法書要錄王羲之性好鵝山隂曇&KR1619;村有道士養好十餘王往求市)
(易道士言府君若能自屈書道德經各兩章便合羣以奉羲之住半日為寫畢籠鵝而去)
答楊梓州(單復編在漢州詩内楊據前有李梓州後有章梓州此又有梓州一歲而有)
(三梓州何更代之速耶)
悶到房(舊作楊郭知逹本定作房)公池水頭坐逢楊子鎮東州却向
青溪不相見迴船應(平聲郭作因)載阿戎遊(遇楊而未盡遊池之興故作詩)
(以答之此只如一首短札耳與阿戎指梓州之侄晉書阮籍謂王渾曰與卿語不如阿戎談阿戎渾子戎也)
舟前小鵝兒(原注漢州城西北角官池作官池即房公湖)
鵝兒黃似酒對酒愛新鵝引頸嗔船逼(一作過)無行(音杭)亂
眼多翅開遭宿雨力小困滄波客散層城暮狐狸奈若
何(上二對酒觀鵝嗔船亂眼切舟前翅開力小切小鵝末二深致愛惜之意盧注謂諷董廷蘭非也公於)
(房相從無譏刺語隣方輿勝覽鵝黃乃漢州酒名蜀中無能及者盧照詩鵝黃粉白車中出裴慶餘詩滿)
(額鵝黃金縷衣皆言淡黃色也杜詩則言酒色東坡詩小舟浮鴨綠大杓瀉鵝黃陸放翁詩兩川名醖避鵝黃)
(此皆用公語耳常希注鵝一名舒雁王羲之愛其宛頸宛頸而宿鵝之性今云引頸則鵝嗔怒時也庾信)
(詩雲光偏亂眼)
(杜詩有用俗字而反趣者如鵝兒雁兒本諺語也一經韻手點染便成佳句如鵝兒黃似酒對酒愛新鵝)
(雁兒爭水馬燕子逐檣烏是也協補注舊本俱作新鵝朱氏獨作鵝黃不歌韻)
官池春雁二首(鶴曰官池即城西也)
自古稻粱多不足至今鸂鶒亂為羣且休悵望看(平聲)春
水更恐歸飛隔暮雲(此詩寓意於春雁也上二歎其失所下二惜其未歸看春水時不)
(能留隔暮雲遠不能逹交杜臆首章比逆旅無依最苦在亂為羣三字廣絶論分雁鶩之稻粱詩歸飛)
(題題)
青春易(去聲杜臆作易舊作欲)盡急還鄉紫塞寧論(平聲)尚有霜翅
在雲天終不遠力微矰(音增)繳(音勺)絶須防(承前章歸飛說來上二歸思之)
(急下二歸路之難無終不遠慰之也絶須防危之也歸杜臆下章比欲歸資最苦在力微二字又曰雁)
(在初春若春盡則無霜矣首句欲盡當作易盡門孫楚雁賦背青春而北息邵注紫塞在太原府雁關下)
(北地寒故尚有霜蕪城賦北走紫塞雁門母蕭子範詩遊雁犯霜飛翅在力微各兩字另讀丘儉詩飛)
(騰冲雲天奮迅協光熙兩都賦撫鴻罿御矰繳)
投簡梓州幕府兼簡韋十郎官(黃本無官字郭云新添黃鶴編在)
(漢州詩内)
幕下郎官安隱(烏衮切一作穩)無從來不奉一行(音杭)書固知貧
病人須棄(一作不知貧病關何事)能使韋郎跡也(去聲)疎(上二諷幕府諸公下)
(二諷韋十郎官書黃希曰唐多以朝士入州幕故云幕下郎官不奉不接來書也王凝之王氏女帖說)
(汝勉難安隱深慰懸心朱注說文隱安也又與穩通通鑑玄宗遣中使至范陽禄山踞牀不拜曰聖人安隱注)
(隱讀曰穩又唐帖多寫穩為隱作隱正得之杜臆無字出韻或六魚七虞兼用耶)
漢川王大錄事宅作(朱注此見郭知逹本他刻皆不載按成都無漢川之名)
(當是廣德元年漢州作魏志張普傳魯據漢中功曹閻巴曰漢川之民戶出十萬財富土沃則漢川)
(即漢中也人朱氏謂公有詰王錄事許修草堂貲詩疑即其非也按此詩言才名叔盖公尊行也)
(後詩直云為嗔王錄事知其别為一人矣)
南溪老病客相見下(去聲)肩輿近髮看(平聲)烏帽催蓴煮白
魚宅中平岸水身外滿牀書憶爾才名叔含悽意有餘
(首聯自叙下六叙王三四見其老而好客五六見其宅之清雅公送韋司直歸成都詩為問南溪竹抽梢合)
(過牆知南溪即浣花溪毛晉史王獻之乘平肩輿徑入顧辟疆園杜詩白益髮古是明說白頭近髮看烏)
(帽是暗藏白頭同一事而句法善化傳陰鏗詩岸水帶斜暉庾信詩書卷滿牀頭江表諸葛恪少有才)
(名發藻岐嶷辯論應機悽異鄉相遇故曰含悽謝靈運詩含泛廣川)
(滹南遺老詩話世所傳新添杜詩四十餘篇吾舅周君卿嘗辯之云惟瞿唐懷古呀鶻行惜别行為杜無)
(疑自餘皆非真本盖後人依倣而作朱鶴齡曰新添詩固多贋者然滹南之說恐亦未然如别嚴二郎客)
(舊館呈路十九遣憂巴山愁坐陪鄭公秋晚放船避地等詩皆非子美不能作)
短歌行送祁錄事歸合州因寄蘇使(去聲)君(鶴注此當是廣)
(德元年春梓州作公梓州詩有應須理舟楫及長嘯下荆門之句也唐六典煬帝罷州置郡有東)
(西曹掾及主簿皇朝省主簿置錄事參軍開元初改司錄參軍事三人唐書合州涪陵郡屬劍南)
(東道府朱注祁錄事乃合州錄事故詩稱蘇使君為賢主魯訔作邛州錄事誤也古樂府題有)
(短歌行)
前者途中一相見人事經年記君面後生相勸(一作動)何
寂寥君有長才不貧賤君今起柂春江流余亦沙邊具
小舟幸為(去聲)逹書賢府主江花未盡會江樓(上四稱祁錄事下四)
(送歸寄蘇詞相勸後生何憂寂寥具此長才終當顯逹矣二句慰賢府主指蘇使君花期相訂公亦將往合)
(州也非申涵光曰此老固記一不記十者得令經年記面亦易事王洙曰古者有半面之交史記陳平)
(傳豈有美好如陳平而長貧賤者乎釣起柂所以行舟方輿紀勝江樓在合州州治之前魚山學士山巫)
(山横其前下臨漢水)
送韋郎司直歸成都(鶴曰此是廣德元年春在梓州作若廣德二年暮春公已)
(歸成都即仲春在閬亦當聞嚴武之信何云為問南溪竹抽梢合過牆耶)
竄身來蜀地同病得韋郎天下兵(一作干)戈滿江邊歲月
長别筵花欲暮春日鬢(一作春鬢色)俱蒼為(去聲)問南溪竹(一作)
(笋)抽梢合過墻(原注余草堂在成都西郭楨上四留蜀之感下四送韋成都劉詩竄身清)
(江濱相吳越春秋子胥曰子不聞河上歌乎同病相憐同憂救南溪即浣花溪宋之問詩綠縟南谿樹)
寄題江外草堂(鶴注此當是廣德元年作李泰伯曰公在梓州懷思草堂而作是詩)
我生性放誕雅欲逃自然嗜酒愛風(一作修)竹卜居必(一作)
(此)林泉(憶前此卜居士申涵光曰嗜酒愛風竹可想名士風流文傳阮籍放誕有傲世情不樂仕)
(宦去雅常也逸高彪詩滌蕩穢累飄任自然)遭亂到蜀江卧痾遣(晉作遺)所
便誅茅初一畆廣地方(一作必)連延經營上元始斷手寶
應年敢謀土木麗自覺面勢堅(一作賢)亭臺(一作臺亭)隨高下
敞豁當清川惟(一作雖)有會心侣數(色角切)能同釣船(此追叙草)
(堂始末注上四構堂之由中四營堂之事下四堂景之勝遠肅宗乾元二年十二月公至成都上元元年)
(乃建草堂之始又二年為寶應元年乃成草堂之日慧杜臆臺亭隨高下敞豁當清川結構殊不草草釋)
(淨詩卧痾苦留滯闢戶望遥天畆屈原卜居寧誅鋤草茅以力耕乎記儒行儒有一之宫選賦階除連)
(延不詩經之營之斷淳化帖唐高宗勅使至知元堂已成知諸作總得手後漢書梁冀起第宅殫盡土)
(木歌考工記審曲面勢重古樂府短行不羡一囊錢惟心襟會)干戈未偃息安得酣
歌眠蛟龍無定窟黃鵠摩蒼天古來賢逹士(一作賢逹志一作逹)
(士志)寧受外物牽顧惟魯鈍姿豈識悔吝先偶擕老妻去
慘澹凌風烟事跡無固必幽貞貴(一作媿)雙全(此述去草堂之故)
(各四句轉意言避亂播遷如蛟龍黃鵠之縱遊惜前此不能先幾遠去覺有愧於古人但欲身名兩全不得不)
(擕家他適耳守干戈指徐知道之亂風烟謂冒寒而行幽貞謂隱居正書酣歌於室古樂府黃鵠摩天)
(極高飛詩晉羊祜登峴山曰由來逹賢勝士登此眺望沈約所累非外物顧念也惟思也南史劉峻)
(傳少年魯鈍必繫辭憂悔吝者存乎介介即幾先也固見論語易利幽人之貞)尚念四小
松蔓草易(音異一作已)拘纏霜骨不堪(一作甚)長(子兩切)永為隣
里憐(此回憶故園景物也蔓此章首尾各四句中二段各十二句詩野有草杜臆松曰霜骨松苗)
(曰霜根立言清峭)
(士大夫能視物我一體則無自私自利之懷少陵傷茅屋之破則思廣厦萬間以庇寒士念草堂則曰干)
(戈未偃息安得酣歌眠詠四松則曰敢為故林主黎庶猶未康觸處皆仁心發露稷卨之徒也)
陪章留後侍御宴南樓(得風字元鶴注寶應元年及廣德年之春守梓州)
(者乃李使君也是年之夏守梓州者乃章侍御也此當是廣德元年夏作)
絶域長夏晚兹樓清宴同朝(音潮)廷燒棧北鼓角漏(舊作滿正)
(異及英華皆作漏)天東(此登樓而有感世亂在朝廷在燒棧之北歎長安未平鼓角漏天之東恐梓)
(州多事宴漢武詔茂才異等可為將相使絶域者總詩清留神賞漢書張良說高祖燒絶棧道)(江寰)
(宇記卭都縣漏天秋夏長雨僰道有大漏天小漏天趙曰漏天在雅州鶴曰廣德元年吐蕃䧟隴右諸州詔)
(焚大散關是時史朝義已誅東都無事鼓角不至於滿天當依舊注作漏天雅州屬西川而梓州為東川故也)
(關朱注通鑑上元二年二月奴刺黨項寇寶雞燒大震廣德元年秋七月吐蕃入大震關䧟蘭廊河鄯洮岷)
(秦成渭等州故有燒棧二句)屢食將軍第(一作邸)仍騎(一云驕)御史驄本
無丹竈術(一作訣)那免白頭翁(此陪宴而自傷年老將曰屢曰仍見宴非一次軍)
(第切留後御史騘切侍御成左傳豈將軍食之而有不足梁冀傳大將軍西第南越志長沙郡瀏陽縣)
(有王喬山山有合丹竈江淹别賦守丹竈而不顧鍊金鼎而方堅)寇盜狂歌外形骸痛
飲中野雲低度水簷雨細隨風(此記歡宴情景且寇盜付狂歌之外亂莫愁)
(形骸寄痛飲之中老可暫忘二句雙挽上文低雲細雨此樓前所見之景)出號江城黑題詩
蠟炬(一作燭)紅此身醒復(扶又切)醉不擬哭途窮(此記宴畢情事杜)
(臆一面出令一面吟詩有孟德横槊賦詩之風鑑窮途免哭身託醉鄉也此章四段各四句朱注通玄宗)
(誅韋后逮夜葛福順李仙鳬皆至請號而行注凡用兵下營及攻襲就主帥取號以備緩急相應)
臺上(得涼字南此與上章同時之作初宴樓後移臺上也)
改席臺能(俗本作為)迥留門月復(扶又切)光雲霄(一作行)遺暑濕
山谷進風涼老去一杯足誰憐屢舞長何須把官燭似
惱鬢毛蒼(此臺上夜飲而作也上四風月之佳下四衰老之感近雲納風臺上高曠也酒杯樂舞)
(席問供設也把燭句又與月光相應此只隨意說來而脉理清析如此謝朓詩臺迥月難中蕭琮詩重門)
(月已映即所謂留門月復光也舊云留住城門者非是主將燕客不待留門且言留城門而月復光豈有此句)
(法乎聲薛道衡詩陶然寄一杯屢老去二句即所謂老畏歌繼愁隨舞曲長也詩舞傞傞謝承從漢)
(書巴祇為揚州刺史與客坐閣下不燃官燭)
送王十五判官扶侍還黔中(得開字廣黃鶴依舊次編在德元年夏)
(作養顧注王判官本黔陽人而宦於蜀者時奉母歸故作詩以送之唐書黔州黔中郡屬江南)
(西道本三國吳黔陽郡周為黔州貞觀四年置都督府王應麟云黔中漢改為武陵郡今鼎灃浱)
(沅黔州之地一統志今為辰州府地)
大家(音姑)東征逐(楊作將陳作隨)子回風生洲渚錦帆開青青竹
笋迎船出日日(一作白白)江魚入饌來離别不堪無限意艱
危深仗濟時才黔陽信使(去聲)應(平聲)稀少莫怪頻頻(一作頻煩)
勸酒杯(上四王歸養下四送還黔笋大家同回提明扶侍風生洲渚還舟之景竹江魚舟中供母臨)
(别而歎時危以其才堪濟蜀也頻勸酒杯欲别不忍之意朱注大家東征賦維永初之有七兮余隨子乎東)
(征逐子即隨子義也顧注婦人三從其一從子逐即從義楊用修因古樂府有一母將九雛欲改逐為將將子)
(領子也澤州陳冢宰注依賦直當作隨子中楚國先賢傳孟宗最孝母好食笋冬月無之宗入林哀號笋為)
(之生庾信春賦新芽竹笋俄東觀漢記姜詩與婦傭作養母母好飲江水嗜魚鱠而湧泉舍側味如江水每)
(旦出雙鯉魚須降濟時才)(薛道衡詩幸逢為善樂吳祗詩玉關信使斷)
(楊慎曰杜詩青青竹笋迎船出白白江魚入饌來用孟宗姜詩事韋蘇州送人省覲詩云沃野收紅稻長)
(江釣白魚又云洞庭摘朱果松江獻白鱗然杜不如韋句之雅青青自好白白近俗有似童謠白白一羣)
(鵝之句矣竟朱瀚曰首句逐字無出次句可入元人院本三四是吳歌而用事亦俗五句無聊之極六)
(句上文不接但勦襲安危須仗出羣材句耳七八淺易又似酒肆主人聲口)
喜雨(據原注有浙右多盜賊句朱注謂舊唐書寶應元年八月台州人袁晁反䧟浙東州郡廣)
(德元年四月李光弼討之此詩末首注語正指袁晁也是時公在梓閬間故有巴人困軍須之句諸)
(本編次皆失之題鮑照有喜雨詩)
春旱天地昏日色赤如血農事都已(樊作未)休兵戎况騷
屑(歲旱兵興兩意並提血趙次公曰晉光熙元年五月壬辰日光四散赤如流照地皆赤吳均詩仲秋)
(黃葉下長風正騷屑騷屑不安貌)巴人困軍須慟哭厚土熱滄江夜來
雨真宰罪一雪穀根小(一作少)蘇息沴(音例)氣終不滅何由
見寧歲解我憂思結(此憫巴人之困窮未前四喜久旱得雨後四憂兵戈息分應起段)
(詩旱災為虐此造化之罪愆也惟一雨足以洗雪之公吾將罪真宰黃希曰巴人謂三巴之人滄江即)
(梓州之江黃鶴指為夔江非是任昉遊桐廬詩滄江路窮此知滄江可槩用莊子陰陽之氣有沴國語自)
(子之行晉無寧歲)崢嶸羣(一作東)山雲交會未斷絶安得鞭雷公
滂沱洗吳越(原注時浙右多盜賊章從蜀中想到吳越以感時意收結此中段八句起結各)
(四句斷絶)(周禮陰陽之所交風雨之所會詩曹操詩不可初學記易傳曰雷神曰雷公月離於畢俾)
(滂沱矣)
(孫季昭曰杜詩結語每用安得二字皆切望之詞安得廣厦千萬間大庇天下寒士俱歡顔安得壯士挽)
(天河淨洗甲兵長不用此用安得鞭雷公滂沱洗吳越皆是一片濟世苦心)
述古三首(鶴注此當是廣德元年代宗即位後作時公在梓州趙次公曰述古者引古)
(事以諷今也)
赤驥頓長纓非無萬里姿悲鳴淚至地為(去聲)問馭者誰
鳳凰從東(一作天)來何意復(扶又切)高飛竹花不結實念子
忍朝飢古來(一作時)君臣合可以物理推賢人識定分(音問)
進退(一作用)固(一作因)其宜(此傷賢士不遇也泌趙次公注肅宗初立任用李張鎬房琯)
(諸賢其後或罷或斥或歸隱君臣之分不終故言驥非善馭則頓纓鳳無竹實則飛去君臣遇合其難如此賢)
(者可不明於進退之義乎詩穆天子傳右驂赤驥而左白義長纓馬鞅也陸機長纓麗且鮮王褒頌周)
(流八極萬里一息仰悲鳴淚下霑地)(李陵書牧馬悲鳴後漢楊震傳俯為問為此而問也戰國策驥服)
(鹽車上太行漉汗灑地中阪遷延負轅而不能上伯樂遭之下車攀而哭之解紵衣以羃之驥於是俯而噴仰)
(而鳴者何也彼見伯樂之知已也日楚辭鳳凰高飛而不下韓詩外傳黃帝即位鳳凰蔽而至止帝東園集)
(帝梧桐食帝竹實鸞范雲詩竹花何莫莫時李畋該聞集云舊稱竹實為鳳所食今近道竹間見花開如)
(棗結實如麥江淮號為竹米乃荒年之兆其竹即死信非鸞鳳之食近餘干人言彼有竹實大如雞子竹葉層)
(層包裹味甘勝蜜食之令人心肺清冷生深竹茂林處乃知鸞鳳所食必非常物也詩惄如調飢韓詩作朝)
(飢薛君章句朝飢最難忍有淮南子耳目之察不足以分物理歐陽建詩窮逹定分表記事君難進而)
(易退則位有序)
市人日中集於利競錐刀置膏烈火上哀哀自煎熬農
人望歲稔相率除蓬蒿所務榖(一作農)為本邪贏無乃勞
舜舉十六相(去聲)身尊道何高秦時任商鞅法令如牛毛
(此諷當時理財者秦市爭利農藝穀此本末之辯舜舉賢致治知本計也苛法斂民但趨末耳謀國者奈何)
(不知鑒哉上兩段亦屬引端正意在結末税朱注是時第五琦劉晏皆以宰相領度支鹽鐡使榷四出利悉)
(錐刀故言為治之道在乎敦本而抑末調盧注寶應間元載代劉晏專判財利按籍舉八年租之逋負者計)
(其大數籍其所有謂之白著故曰商鞅不專指劉晏第五琦也韓信傳驅市人而戰之易日中為市左傳)
(錐刀之末將盡爭之江淹書寧當爭尺寸之末競錐刀之利哉莊子膏火自煎也阮籍詩膏火自煎熬汲)
(汲營利猶膏火相煎故下云邪贏無乃勞優謝朓詩解顔勸農人西京賦何必昏於作勞邪贏而足恃薛)
(綜注昏勉也邪偽也優饒也十左傳天下同心戴舜以為天子以其舉十六相故也六相指八元八愷史)
(記商鞅衛之庶公子相秦封商君天資刻薄少思變秦法令密如牛毛宗室貴戚多怨望者後滅商鞅之家)
漢光得天下祚永固有開豈惟高祖聖功自蕭曹來經
綸中(去聲)興業何代無長才吾慕寇鄧勲濟時信(一作亦)良
哉耿賈亦宗臣羽翼共徘徊休運終四百圖畫在雲臺
(此念中興諸將也其論光武中興而推本高祖人才思太宗創業名臣也引寇鄧耿賈比肅宗恢復諸將但)
(昔則圖畫雲臺生享爵禄而没垂令名今則功臣疑忌忠如李郭尚憂䜛畏譏故借漢事以諷唐杜臆高祖)
(創業蕭何養民以致賢曹參有攻城略地之功及光武中興有寇鄧以當蕭何而耿賈以戰功羽翼之猶之曹)
(參也此見文武並用之意冠記國之將興有開必先筆丙吉傳高祖開基蕭曹為漢書蕭何曹參起刀)
(吏為一代宗臣作史記留侯傳羽翼已成追後漢獻帝贊終我四百永虞賓東觀漢記顯宗感前世功)
(臣圖畫二十八將於南宫雲臺)
陪章留後惠義寺餞嘉州崔都督赴州(鶴注惠義寺在梓州)
(此當是廣德元年夏梓州作置章留後即章彛任杜氏通典節度使若朝覲則留後擇其人以)
(之劍唐書嘉州眉山郡屬劍南東道舊書乾元元年南節度使盧元裕請升嘉州為中都督尋罷)
中軍待上客令肅事有恒前驅入寶地祖帳飄金繩(首段)
(叙餞送之事切中軍指章上客指崔令嚴事定就設席言寶地金繩惠義寺左傳晉以郤縠將中軍孔)
(融謂李膺為登龍之上客歌王洙曰縣令負弩前驅詩為王前驅沈佺期詩長入寶地漢疏廣傳設祖)
(道供帳東都門外金觀經下有金剛七寶金幢擎琉璃地琉璃地上以黃繩雜厠間錯以七寶界法華經國)
(名離垢琉璃為地有八交道黃金為繩)南陌(一作伯)既留歡兹山亦深登清
聞樹杪磬遠謁雲端僧迴策匪新岸(樊作崖)所攀仍舊藤
耳激洞門飈目存寒谷冰(此山上遊覽之景下上四登山言境之高下四山言氣)
(之涼於張遠注南陌乃寺前設祖處鮑杜臆公登惠義寺見詩兩次矣故云匪新仍舊照詩雲端楚山)
(見策世說迴如縈)出塵閟軌躅畢景(影同)遺炎蒸永願坐長夏將
衰棲大乘羇旅惜宴會艱難懷友朋勞生共幾何離恨
兼相仍(此寺前惜别之情悵言此地清幽可以銷暑無如席中客散倍增恨耳閟軌躅無車轍人)
(蹤也畢景謂盡一日之影躅此章四句起下兩段各八句班固傳伏周孔之軌孔魚詩金門朱軌躅鮑)
(照詩侵星赴早路畢景逐前儔此庾信詩五月炎蒸氣傳燈錄若頓悟自心即佛依而修者是最上乘禪)
(李顒大乘賦序大乘者如來之道場也故緣覺聲聞謂之小乘申涵光曰羇旅惜宴會一是惜情一是惜物)
(非久客不知詩吳均詩故人寧知此離恨煎人腸鮑照何慚宿昔意猜恨坐相仍)
送竇九歸成都(竇九恐是成都竇少尹之子故用問絹事時盖以省覲歸成都耶)
文章亦不盡竇子才縱(平聲)横非爾更苦(一作持)節何人符
大名讀書雲閣觀(去聲)問絹錦官城我有浣花竹題詩須
一行(上四稱竇才名下則送歸成都杜有文章才略而又砥節立名知其人品不凡臆起得突兀轉)
(亦頓挫似尺水興波以苦節二字他本因聲律不諧改作持節黃鶴泥此遂竇九為檢察竇侍御誤矣雲)
(閣觀當在成都乃平日讀書處逵通鑑梁武帝謂沈約才智縱横王韶之贈潘綜吳詩固此苦節易彼大)
(名騰束晳讀書賦被紈素而讀書荆應瑒釋賓子猶不能雲閣攀天衢魏志胡質為州刺史子威自京)
(師往省自驅驢不止傳舍留十餘日告歸父賜縑一疋威跪問曰大人清貧何以得此質曰此吾俸餘聊助汝)
(糧耳)
章梓州水亭(原注時漢中王兼道士席謙在會同用荷字韻鶴注此當是廣德元年)
(秋作句吳郡志席謙郡人梓州肅明觀道士善棋公絶席謙不見近彈棋是也沈佺期詩回借)
(水亭幽)
城晚通雲霧亭深到芰荷吏人橋外少秋水席邊多近
屬淮王至高門薊子過(平聲)荆州愛山簡吾醉亦長歌(上四)
(水亭景物下四同席交情去趙汸注首見亭在城傍次見亭臨水上吏人少略儀從秋水多前臨清曠)
(杜臆後半並列賓主四人却流利不板屬亦長歌如荆人之歌山簡世說梁王趙王國之近貴重當時淮)
(南王安傳武帝以安屬為諸父辯博善為文辭甚尊重之莊子高門懸簿無不走也神仙傳薊子訓至京)
(師諸貴人各絶客灑埽凡二十三家並時各有一子訓到其家明朝至朝相問二十三人所見皆同唯所言話)
(隨主人意答乃不同也其神變若此漢章帝詔吏人同聲謂之不煩晉山簡鎮襄陽每出遊習家池有兒童)
(歌詳見他卷)
章梓州橘亭餞成都竇少(去聲)尹(得涼字元鶴注此是廣德年秋作)
(是年九月公至閬州)
秋日野亭千橘香玉杯錦席高雲涼主人送客何所作
(音佐)行酒賦詩殊未央衰老應(平聲)為難離(去聲)别(一云難為應離别)
賢聲此去有輝光預傳籍籍新京兆(一作尹)青史無勞數
(色主切一作缺)趙張(橘亭之餞公屬陪賓故上四稱梓州厚情下截祝少尹新政唯第五句帶自叙盧)
(注東川絶域刺史每多豪舉如李梓州有玉袖金壺之艷章梓州有玉杯錦席之華亦足見天隅斗絶戎馬不)
(交作宦者得優游膴仕此高崇文謂川中乃宰相回翔之地也漢武帝賦惜蕃華之未央央盡也唐書至)
(德二載改成都府置尹視二京故以京兆比之青漢藝文志青史二十七篇古人以竹為簡寫書殺其故曰)
(青史吏漢書趙廣漢張敞相繼為京兆尹民語曰前有趙張後有三王)
隨章留後新亭會送諸君(鶴注新亭在梓州當是廣德元年作)
新亭有高會行子得良時日動映江幕風鳴排檻旗絶
葷終不改勸酒(一作醉)欲無辭已墮峴山淚因題零雨詩
(上四新亭會送是景下四惜别諸君是情或座客必有絶葷者故詩中及之顧注謂指漢中王者然且諸客)
(中當有仕梓而去者故用峴山碑以誌去思舊注謂送客至襄陽者太泥晉樂曲新亭送客渚史記宋義)
(置酒高會襄楚辭日吉兮時良見晉書羊祜嘗登峴山置酒祜没陽百姓建碑其上者莫不流涕杜預因)
(名為墮淚碑岐孫楚陟陽候送别詩晨風飄路零雨被秋草)
客舊舘(依舊編廣德元年梓州詩内詩年譜謂秋往閬州冬晚復回梓州據此則是初秋)
(别梓秋盡復回也舘周弘正詩依然歸舊)
陳迹隨人事初秋别此亭重(平聲)來梨葉赤依舊竹林青
風幔何(一作前)時卷寒砧昨夜聲(或作聽)無由出江漢愁緒
(一作秋渚非)日冥冥(上四舊舘秋景下四觸物傷情昔隨人事謂跡隨事往杜臆風幔是有今)
(無者寒砧是昔無今有者者聲字出韻若作聽字對卷字亦穩杜詩五律無失韻蘭亭記俯仰之間已為)
(陳迹)
(前投幕府詩本用魚韻而起借七虞無字謂之孤雁入羣格此題客舊舘本用青韻而後借八庚聲字謂)
(之孤雁出羣格又有雙入雙出謂之進退格如前二聯用東韻後二聯用冬韻前二聯用寒韻後二聯用)
(刪韻是也)
戲作寄上(上聲)漢中王二首(原注王新誕明珠年黃鶴注當是廣德元秋)
(在梓州作)
雲裏不聞雙雁過掌中貪看(吳作見)一珠新秋風嫋嫋吹
江漢只在他鄉何處人(首章憐已之飄泊故雁書不至豈為貪看新珠之乎抑知秋)
(風江上流落他鄉者為何處人耶第二句屬戲詞雁雁足繫書從來襲用且古詩云寄我雙鯉魚此稱雙亦)
(有所本考蔡注以雙雁比汝陽王璡之亡取兄弟雁行之義也汝陽卒於天寶九載年歲隔遠情事不符)
(范雲詩寄書雲間雁為我西北飛珠三輔決錄孔融見韋元將仲將與其父書曰不意雙生於老蚌傅玄)
(詩昔君視我如掌中珠江淹傷愛子賦痛掌珠之愛子庾信傷心賦掌中珠碎九歌嫋嫋兮秋風邵寶注)
(江水出茂州岷山東流自夔州至荆州與漢水合漢水出漢中府沔縣嶓冢山東流至襄陽又南流至荆州與)
(江水合)
謝安舟楫風還起梁苑池臺雪欲飛杳杳東山擕妓去
(嚴滄浪作妓去舊作漢妓)泠泠(一作隂隂)修竹待王歸(次章憐王之遠謫謝安舟楫王在)
(蓬州梁苑池臺京有舊第風起雪飛深秋景候也東山承謝安修竹承梁苑後二句屬戲詞謝安傳安嘗與)
(孫綽等泛海風起浪湧諸人並懼安吟嘯自若舟人猶去不止風轉急安徐曰如此將無歸耶舟人承言即回)
(衆咸服其雅量治漢書梁孝王築東苑方三百里廣睢陽城七十里大宫室為複道自宫連屬於平臺三十)
(餘里晉灼曰或說平臺在城中東北角亦或言兔園在平臺側如淳曰今城東二十里有臺寬廣而不甚高俗)
(謂之平臺謝惠連雪賦歲將暮時既昏寒風積愁雲繁梁王不悦遊於兔園俄而微霰零密雪下謝安傳安)
(居東山每遊賞必以妓女從獸史記正義西京雜記梁孝王苑中竒果佳樹瑰禽異靡不畢備世人言梁王)
(竹園也枚乘兔園賦修竹檀欒夾池水)
㯶拂子(鶴注詩云家貧卧災蒸當是廣德元年夏秋間作梁氏編在寶應元年梓州内是年)
(乃九月至梓州於詩語不合子黃希曰比丘患草蟲佛聽作拂)
㯶拂且薄陋豈知身效能不堪代白羽有足除蒼(一作青)
蠅熒熒金錯刀濯濯(一作擢擢)朱絲繩非獨顔色好亦由(一作)
(用)顧盻(一作眄)稱(此言物當適用人情皆知顧惜注拂足驅蠅此其效能於人身者朱錯刀)
(絲繩皆㯶拂之飾能前漢鄒陽傳竊自薄陋扇潘岳射雉賦思長鳴以效蜀志諸葛亮以白羽指揮軍)
(事理詩蒼蠅之聲子酉陽雜爼西域有黑獅子棒集賢校張希復有獅尾拂夏月蠅蚋不敢集其上施)
(青臣繼古叢編金錯刀一名而二物錢一也刀二也漢食貨志王莽更造大錢又造錯刀以金錯其文曰一刀)
(直五千張衡四愁詩美人贈我金錯刀何以報之雙瓊瑶此言錢也續漢書輿服志佩刀乘輿通身雕錯諸侯)
(黃金錯東觀漢記賜鄧通金錯刀此言刀也今按杜詩金錯囊徒罄銀壺酒易賖韓昌黎詩聞道松醪賤何須)
(恡錯刀皆指錢言杜詩熒熒金錯刀濯濯朱絲繩孟襄陽詩美人聘金錯雙手膾紅鱗此皆指刀言杜詩金錯)
(旌竿雪滿霜此以金錯於旌竿也漢秦嘉妻以金錯盌奉其夫此以金錯於盌上也古人於器物多以黃金錯)
(之漢鮑照詩直如朱絲繩司熒熒光明貎濯濯鮮潔貎秦嘉詩熒熒華燭馬相如頌濯濯之麟嵇)
(康詩顧盻生姿)吾老抱疾病家貧卧炎蒸咂膚倦撲滅賴爾甘
服膺物微世競棄義在誰肯徵三歲清秋至未敢闕緘
縢(此言功在平時事後不忍輕棄之拂久效能情義猶在但過時則忘誰肯徵收乎公三歲緘藏有不棄)
(著簪之意此詩借物寓言君子不遺舊交義王如此筐朱注班婕妤團扇詩常恐秋節至涼飈奪炎熱棄捐)
(笥中恩情中道絶末二句從班詩翻出子此章上下各八句咂膚指蠅咂與噆同齧也抱撲蚊噆膚則坐)
(不得安難書其猶可撲滅莊服膺持拂於胷前也東方朔答客服膺而不可釋子惟恐緘縢扄鑰之不固)
送陵州路使(去聲)君之(郭作赴)任(鶴注此廣德元年秋在梓州作時河北已)
(平故云幽燕通使者山朱注唐書陵州仁壽郡屬劍南東道本隆郡天寶元年更名)
王室比(必二切荆作此)多難(去聲)高官皆武臣幽燕(平聲)通使(去聲)者
岳牧用詞人(從時事叙起融時平復用詞人故路君得膺此任孔喻邳原書王室多難朱)
(注按史是時諸州久屯軍旅多以武將兼領刺史法度廢弛人甚弊之故有高官皆武臣之嘆說苑高官大)
(位德唐山夫人歌詔撫成師武臣承唐虞時有四岳十二牧)國待賢良急君當拔
擢新佩刀成氣象行盖出風塵戰伐乾坤破瘡痍府庫
貧衆寮宜潔白萬役但(一作萬物役)平均(此勉使者初政之吕虔佩刀刺史)
(事皂盖行縣太守之職路殆郡守故兩用之亂後民貧當潔身以率屬平役以愛民公孫弘傳上方興功業)
(屢舉賢良佩陸雲傳不以駑闇特蒙拔擢乃晉書吕虔為刺史有刀相者以為必三公可服虔贈别駕王)
(祥曰卿有公輔之望故相與也萬穆天子傳天子答西王母曰和治諸夏民平均)霄漢瞻佳士
(一作家事)泥塗任此身秋天正搖落回首大江濱(此述送行之情霄)
(漢泥塗彼此懸隔矣回首江濱望其見憶也濱此章中段八句起結各四句王粲詩率彼江)
(朱鶴齡曰高適在蜀請合東西川疏云嘉陵比為夷獠所䧟今雖小定瘡痍未平可證陵州先經寇亂矣)
(惜二史不載其事此詩潔已平役盖以文臣救亂之道告之耳)
送元二適江左(黃鶴編在廣德元年今姑仍之西朱注王右丞集有送元二適安)
(詩疑即此人舊注以元二為元結考本傳結未嘗至蜀亦未嘗適江左也)
亂後今相見秋深復(扶又切)遠行風塵為客日江海送君
情晉室丹陽尹公孫白帝城經過(平聲)自愛惜取次莫論
(平聲)兵(原注元嘗應孫吳科舉承上四送别傷情下則囑其前途慎密也風塵亂後江海承遠行二句)
(有無窮之悲自白帝而丹陽乃江左經過處此與白狗黃牛峽朝雲暮雨祠同是起下語時藩鎮多跋扈觀望)
(者故戒其毋談兵以賈禍丹趙汸注亂離之際作客送客倍難為情胡孝轅曰陽尹不必指定晉何人南)
(渡初如温嶠劉隗尹京多在王敦俶擾際而子陽負劍稱白帝大似肅代朝節鎮分據景象用此二語先之正)
(為論兵語脉也朱注云宋書漢元封三年立丹陽郡治今宣城之宛陵縣晉武帝太康二年分丹陽為宣城郡)
(治宛陵而丹陽移治建業元帝太興元年改為尹領縣八梁元帝丹陽尹傳序自二京板蕩五馬南渡因乃上)
(燭天文下應地理即變淮海為神州亦即丹陽為京尹劉謙三晉記蘇峻召祖約為逆約遣許柳以衆會峻充)
(京師拜丹陽尹後以罪誅復元和郡縣志白帝城與赤甲山相接初公孫述至魚有白龍出井中因號魚復)
(為白帝城容邵注取次猶言即次之處黃生注此當時方言猶從之意今按當是次第之意北齊樂歌日日)
(飲酒醉國計無取次白居易詩老愛尋思事慵多取次眠又遇客踟蹰立尋花取次行又閒停茶椀從容語醉)
(把花枝取次吟兵史記孫子臏脚而論法)
九日(鶴注此廣德元年在梓州作)
去年登高郪縣北今日重(平聲)在涪江濱苦遭白髮不相
放羞見黃花無數新世亂鬱鬱久為客路難悠悠常傍
(去聲)人酒闌却憶十年事腸斷驪山清路塵(公在梓州自歎兩度重九)
(也上四九日情事下四旅中感懷而白髮黃花本屬常景只添數虚字語意便新世亂久為客愈增鬱鬱)
(路難而長傍人倍覺悠悠兩句中含多少悲傷酒闌以後忽憶驪山往事盖歎明皇荒遊無度以致世亂路難)
(也末作推原禍本方有關係若徒說追思盛事詩義反淺矣鶴曰梓州治郪縣水經涪江水東南合射江射)
(江在梓州顧注涪江在郪縣西二百里自涪城縣東南流入縣界不相放謂不饒人月令季秋之月菊有)
(黃花宗杜臆天寶十四年冬公自京師歸奉先路經驪山玄方幸華清宫安禄山反然後還京至此十年矣)
(所以憶之而腸斷也暮清路麈輦出而清道也滑稽傳日酒闌合尊促席)
對雨(顧注此廣德元年秋作時公從梓州將往閬州也七月吐蕃盡取河隴邊備正嚴故云雪)
(嶺防秋急雨北齊劉逖有對詩題)
莽莽天涯雨江邊獨立時不愁巴道路恐濕(一作失)漢旌
旗雪嶺防秋急繩橋戰勝遲西戎甥舅禮未敢背(倍同)恩
私(上四雨景下四感時但雨時獨立憂思並起故不愁身經梓閬巴路﨑嶇恐征人逢雨旗濕難行耳因)
(思雪嶺繩橋乃禦寇之地今防秋方急而戰勝無期事勢大可慮矣或者吐蕃念甥舅之禮不忍背我國恩乎)
(然其情終未可測也遲五六句上四字連讀下一字另讀杜臆雨濕則行故以為恐須溪改為失非是未)
(有大軍過而防旌旗之迷失者今按宋僧惠崇詩劍戟明山雪旌旗濕海雲正用杜濕旌旗語也鶴曰九域)
(志雪嶺距威州二百六十里威即維州高適傳適出西山三城置戍論東西兩川當合為一即雪嶺也師氏曰)
(邊人秋高馬肥常入寇故云防秋橋鶴曰唐志注唐興有羊灌田朋笮繩橋三守捉城繩盖三城之一非指)
(岷江竹橋也按繩橋兩岸立巨木繫竹繩為橋駕空而渡趙曰中宗景龍二年以金城公主妻贊普故望其)
(篤甥舅之禮盧注郭子儀嘗言吐蕃無道不顧甥舅之禮結句盖反用之左傳夫齊甥舅之國也鮑照詩)
(結主遠恩私)
薄暮(顧注廣德元年秋在閬州作是年九月至閬州周捨詩况兹薄暮情薄廹也)
江水長流(一作最深)地山雲薄暮時寒花隱亂草宿鳥探(一作)
(擇)深枝故(一作舊)國見何日高秋心苦悲人生不再好鬢
髮自(一作白)成絲(上四暮景下四暮情喻此詩縱横看來意無不合晚花隱色已之混迹夕鳥)
(歸林方已之避亂此雖寫景而兼屬寓言故國生悲仍與流水相應白頭興歎又與暮雲相關脉理之精細如)
(此空張正見詩霜雁排斷寒花映日紅)
閬州奉送二十四舅使(去聲)自京赴任青城(鶴注此當是廣)
(德元年作臆顧注此舅氏使蜀還京隨有青城之命也杜閬州今為保寧府附郭有閬中縣)
(青城縣屬成都)
聞道(去聲)王喬舄名因太史傳如何(一作何如)碧雞使(去聲)把詔
紫微天秦嶺愁回首(一作馬)涪(音浮)江醉泛船青城漫汚雜
吾舅意凄然(上四惜舅氏外授下四送舅氏赴任今王喬因太史而傳見外吏有藉於朝臣以)
(王朝之使詔除縣令是京官反為外吏矣如何二字訝而惜之也秦嶺不堪回首涪江且醉客船自此至青城)
(見彼汚雜之俗舅氏得不悽然乎伺後漢王喬為葉令每朔望來朝雙鳬先至帝令太史之得朝舄二前)
(漢王褒傳益州有金馬碧雞之神宣帝使褒往祀焉公舅必先使於蜀也杜臆青城為第五大洞寶仙九室)
(之天故云紫微天一說紫微殷名開元四年召縣令策於廷二十四年宴新除縣令於朝堂因知除授縣令得)
(把詔紫微也雖鶴曰唐志秦川有秦嶺縣貞觀二年省又曰涪江出合州而水經則云涪江水東南合射)
(江則梓閬皆可通言言閩中陳氏曰汚言風俗雜居民)
王閬州筵奉酬十一舅惜别之作(鶴注此是廣德元年九月至閬)
(州作時吐蕃黨項與僕固懷恩之亂方殷故有羣盜如毛之句邵寶注公母崔氏十一舅乃是崔)
(氏梓九域志閬州西至州二百二十里)
萬壑樹聲滿千崖秋氣高浮舟(一作雲)出郡郭别酒寄江
濤(此記王閬州筵曰杜臆起語筆力雄壯而别景已覺凄然陳師道世稱杜牧之南山與秋色氣勢兩)
(相高老杜云千崖秋氣高纔用一句而語益工非世說顧愷之曰千巖競秀萬壑爭流江總詩樹聲有意)
(也梁簡文帝詩千崖共隱天浮宋五賦悲哉秋之為氣天高而水清魏文帝詩舟横大江吳均詩離)
(歌玉絃絶别酒金巵空)良會不復(扶又切)久此生何太勞窮愁但(一作)
(唯)有骨羣盜尚如毛吾舅惜分手使(去聲)君寒贈袍沙頭
暮黃鶴(一作鵠)失侣亦(一作自)哀號(平聲會此叙惜别之情良二句傷舅窮愁)
(二句自慨舅有分手之詩王有寒袍之贈兩感其意也孤鶴哀號比别後凄凉之况黃生注起語激厲結調)
(悲惋首尾自相稱子此章上四句下八句形洛神賦悼良會之永絶莊大塊勞我以生史記太勞則敝)
(但有骨猶云貧到骨家語子路靜思不食以至骨立賈誼新書反者如蝟毛而起謝瞻詩分手東城闉)
(記贈袍是贈已不是贈舅若贈舅氏不煩公代謝矣史范睢見須賈賈曰范叔一寒至此乃取一綈袍以賜)
(之長孔德紹詩華亭失侣鶴門賦白鶴噭以哀號)
閬州東樓筵奉送十一舅往青城(得昏字四盧注時二十舅赴)
(任青城十一舅與之同往也前是奉酬之作此是奉送之作一統志東樓在保寧府治南嘉陵江)
(上唐杜甫有詩)
曾(音層)城有高樓(舊作會)制古丹雘存迢迢百餘尺豁逹開
四門雖有(一作會)車馬客而無人世喧遊目俯大江列筵
慰别魂(首記東樓别筵有淮南子崑崙之山有層城九重古詩西北高樓書惟其塗丹雘丹朱)
(色雘采色各塗以膠漆也賦西京賦迢迢以亭亭闢古詩雙闕百餘尺景福殿開南端之豁逹書四)
(門遊陶潛詩結廬在人境而無車馬喧别儀禮注目所視廣也謝靈運詩得以慰魂)是時秋
冬交節往顔色昏天寒鳥獸伏(一作休)霜露在草根今我
送舅氏萬感集清樽豈伊山川間(去聲)回首盜賊繁(此叙臨别)
(情景句冬時物皆休息而已獨浪迹他鄉所以增感山川二傷長安亂離也顔色昏謂黯淡無光雪賦歲)
(將暮時既昏靈沈約詩草根積霜露穆詩我送舅氏曰至渭陽謝運詩萬感盈朝昏天子傳王母歌)
(曰道里悠遠山川間之)高賢意不暇王命久崩奔臨風欲慟哭聲
出已復吞(末又兼懹青城舅氏氏前奉命而任青城者實以賢勞之故今舅復往益覺孤危矣故)
(傷心而欲哭屢此章前二段各八句末段四句收比謝靈運詩圻岸崩奔山下墮曰崩水急流曰奔此行)
(役之匆遽書李陵答蘇武書臨風懷想能不依依晉阮籍車轍所窮每慟哭而返)
放船(按鶴注此廣德元年秋閬州作盖蒼溪屬閬州橘熟在秋候也杜臆地志蒼溪於閬中)
(為上遊臨嘉陵江今有放船亭因杜詩得名)
送客蒼溪縣山寒雨不開直愁騎馬滑故作放舟迴青
惜峯巒過黃知橘柚來江流大(音太一作天)自在坐穩興(去聲)
悠哉(上四放船之由下四放船景事象見青而惜峯過望黃而知橘來皆舟行迅速之青是雨後色黃)
(是秋深色志趙汸注青字黃字略讀乃上一字下四字格寰宇閬州蒼溪縣因縣界蒼溪谷為名嘉陵江)
(在縣東一里東南流九域志在閬州西北四十里曰樓鑰曰嘗與蜀黃文叔裳食花椑因問蜀中有此乎此)
(物甚多正出閬州杜詩所云黃知橘柚來誤矣曾親到蒼溪縣順流而下兩岸黃色照耀直似橘柚其實乃花)
(椑也問之土人云工部既誤有好事者欲為解嘲於其處大種橘柚終非土宜無一活者椑音悲諸葛武侯)
(黃陵廟記峯巒如畫曝劉楨詩橘柚生南國夏統别傳統在船所市藥穩坐不搖)
(葛常之曰五律於對聯中作一意詩家謂之十字格如放船詩直愁騎馬滑故作放舟迴對雨詩不愁巴)
(道路恐濕漢旌旗江月詩天邊長作客老去一霑巾是也王嗣奭曰此聯却是流水對公别有十字句)
(法如子規詩渺渺春風見蕭蕭夜色凄是也如吳子良偶談錢起詩山來指樵火峯去惜花林不此詩)
(青惜峯巒過黃知橘柚來)
薄遊(鶴注唐志閬州綿州皆為巴西郡公廣德元年曾至兩郡但至綿乃是春晚至閬乃是秋)
(晚詩言病葉寒花當是閬州作周捨詩薄遊久已倦)
淅淅(一作漸漸)風生砌團團日(一作月)隱牆遥(一云滿)空秋雁滅
(一作過)半嶺暮雲長(一云張)病葉多先墜寒花只暫香巴城
添淚(一作月)眼今夕(一作夜)復(扶又切)清(一作秋)光(上四叙景薄遊所見下四)
(言情薄遊所感寒風聲日影屬近景空雁嶺雲屬遠景病葉寓言憔悴花自况凄涼觸景增悲故淚添此夕)
(耳光五六賦中帶比故屬下截七八用倒裝句本是對清而墮淚謝惠連詩淅淅振條風淅淅風聲細也)
(言班婕妤詩團團似明月何遜詩團團日隱洲楊杜審詩迸水落遥空宋之問詩還鄉秋雁飛慎丹)
(鉛錄衢州爛柯橋斷碑詩有句云薄烟羃遠郊遥峯没歸翼盖六朝人語杜詩遙空秋雁滅本此唐詩帆帶夕)
(陽千里没亦本此信詩雙雙淚眼生)(李百藥詩雲凝愁半嶺城庾閬州屬巴郡地故曰巴)
嚴氏溪放歌(一作放歌行作此依朱氏編在廣德元年秋閬州朱注華陽國志閬)
(中有三狐五馬蒲趙任黃嚴為大姓唐書李叔明傳閬州嚴氏子疏稱叔明少孤養於外族遂冒其)
(姓可證嚴氏溪在閬州溪盖以其族名也)
天下兵(一作甲)馬未盡銷豈免溝壑常漂漂劍南歲月不
可度邊頭公卿仍獨(樊作何其)驕費心姑息是一役肥肉大
酒徒相要(平聲)嗚呼古人已糞土獨覺志士甘漁樵(此自傷旅)
(况歎時無知已也要邊鎮驕蹇凌物即有時小惠姑息其所費心不過相一役而已酒肉之外豈有愛敬真)
(情乎因歎古之好士者不可復作志士獨向漁樵而遯迹耳此句起下邊頭公卿恐指章彝鮑氏指郭英乂)
(趙注謂郭在成都非邊頭也以洙曰成都在劍嶺之南楊慎曰記君子之愛人也德細人之愛人也以姑)
(息注姑且也息休也此說殊晦尸子紂棄黎老之言而用姑息之政注姑婦女也息小兒也杜臆是一役言)
(徒以此一役了事耳舊注誤謂以一役夫待人左傳陰飴甥曰一役也秦可以霸韓非子厚酒肥肉甘口而)
(病形吕氏春秋肥肉厚酒務以相強命曰爛腸之食晉語玉帛酒食猶糞土也)况我飄蓬(鮑作)
(轉)無定所終日慽慽忍羇旅秋宿(樊作夜)霜(一作清)溪素月
高喜得與子長夜語東遊西還力實倦從此將身更何
許知子松根長(子兩切)茯苓遲暮有意來同煑(此過嚴氏溪欲與之)
(偕隱也候漂流無定之時喜得溪邊景色且當此筋力已衰之不如託此以養生矣朱注閬州在梓州之)
(東此言東遊閬州又西還梓州也趙次公謂西還成都迎家者誤引去年事耳此章兩段各八句分韻更)
(何許言此身更往何所乎時解謂將身更許何人者未然晉童謠天子在何許本草茯苓千歲松脂也作丸)
(散服能斷榖不飢)
警急(原注高公適領西川節度二鶴注當是廣德元年十月閬州作是年十月吐蕃䧟松維)
(州師蔡夢弼曰考史代宗即位吐蕃䧟隴右漸逼京適練兵於蜀臨吐蕃南境以牽制之師出無)
(功尋失松維等州此詩乃松州未䧟時作漢書備邊防警急)
才名舊楚將(去聲)妙略擁兵機玉壘雖傳檄松州會解圍
和親知計拙公主漫無歸青海今誰得西戎實飽飛(題曰)
(警急畏邊警之日急也疆上四望高適下四憂吐蕃失高公才略自足控制邊但恐和親失計於前青海)
(守於後一時驟難攘斥耳王魏志賈詡傳臨菑侯甚有才名朱注至德二年永璘反適因陳江東利害永)
(王必敗肅宗竒其對以適為揚州左都督府長史淮南節度使故云舊楚將李乂詩河塞有兵機玉壘山)
(有二此指威州之玉壘松趙注吐蕃入宼故檄書傳聞鶴注此云會解圍時州尚未䧟也黃希曰當時)
(以金城公主下嫁吐蕃而卒不免其入寇所以為計拙漫徒然也趙曰青海復為吐蕃所得如飽鷹之不)
(可縶紲矣城天寶中哥舒翰曾築於青海)
(四明揚守陳曰此下三章皆為高適作譏其不能禦侮也首冠以才名楚將妙略兵機而下皆敗北之事)
(則機略㮣可見矣)
王命(詩王命南仲)
漢(一云漠)北豺狼滿巴西道路難血埋諸將(去聲)甲骨斷使
(去聲)臣(一云君)鞍牢落新燒棧蒼茫舊築壇深懷喻蜀意慟
哭望王官(一云京巒事題曰王命望王朝之命將也戰上六叙時下二想安邊西戎入寇和)
(無功故諸將之血埋入於甲中使臣之骨幾斷於鞍上今棧閣已燒而始用舊人亦已晚矣此時安得詔書諭)
(蜀以退寇兵乎故人皆慟哭而望王官之至也西趙曰漢與巴相連盖吐蕃入寇之地漢北為褒斜巴則綿)
(漢也鶴曰渭北兵馬使吕月將將精卒二千與吐蕃戰於盩厔兵為賊所擒所謂血埋諸將甲也趙曰廣德元)
(年使李之芳崔倫往聘吐蕃留而不遣所謂骨斷使臣鞍也朱注上元二年二月奴刺黨項宼寶雞燒大散關)
(所謂牢落新燒棧也廣德元年十月吐蕃帥吐谷渾黨項氐羌二千餘萬衆度渭命郭子儀禦之子儀得二千)
(騎而行所謂蒼茫舊築壇也人朱注王官當指嚴武吐蕃圍松州高適不能制故蜀思得武以代之史高)
(帝紀諸將過此者多道陳子昂詩當盡使臣能注漢書張良說漢王燒絶棧漢高帝築壇在漢中見七)
(卷其司馬相如傳唐蒙通夜郎徵巴蜀吏卒用軍興法誅渠帥巴蜀大驚恐上使相如責蒙等因喻告巴蜀)
(人以非上意)
征夫(詩騂騂征夫)
十室幾人在千山空自多路衢唯見哭城市不聞歌漂
梗無安地銜枚有荷(去聲)戈官軍未通蜀吾道竟如何(題曰)
(征夫傷征人之喪敗也有上四哀陣亡者多下四歎援師不至千山空多言險莫守銜枚荷戈望官軍來)
(救吾道如何自慨進退失據矣周盧注官軍未通蜀仍望嚴武也漂梗注見一卷禮軍旅令銜枚禁無)
(囂漢書高帝紀章邯夜銜枚擊項梁定陶顔師古注枚狀如箸横銜之結鈕而繞項以止言語也詩荷戈與祋)
西山三首(鶴注此廣德元年松州被圍時作夷盧注圖經云岷山巉絶崛立捍阻羌全)
(蜀依為巨屏)
夷界荒山頂蕃州積雪邊築城依(一作連)白帝轉粟上(上聲)
青天蜀將(去聲)分旗鼓羌兵助(一作動)鎧鋋(一作井泉)西南背(倍同)
和好(去聲)殺氣日相纏(此章記西山時事三首聯言地之逼次聯言守之難聯言戰之急)
(末聯言戰之故青荒山頂望可見雪嶺邊近易侵也依白帝擬其高上天狀其險蜀將會討之師羌兵服屬)
(之夷背和尚殺故須同仇以敵愾有杜臆築城轉粟見謀國者之失算高適諫之不聽則分其過者矣黃)
(希曰白帝西方之帝也舊引䕫州白帝城非是城李白蜀道難蜀道之難難於上青天高適請減三戍兵)
(疏平戎以西數城邈若窮山之巔蹊隧險絶運糧於束馬之路坐甲於無人之鄉公東西兩川說仍使羌兵)
(各繫其部落殺鎧頭盔鋋小矛蔡琰笳曲氣朝朝衝塞門)(補注漢韓安國傳轉粟輓輸)
辛苦三城戍長防萬里秋烟塵侵火井雨雪閉松州風
動將軍幕(一作盖)天寒使(去聲)者裘漫(平聲)山賊營(一云成壁)壘迴
首得無憂(次章記松州之圍卒上四叙寇邊之事下四歎安邊無策戍防秋而犯邊者屢至侵)
(火井彼深入矣閉松州此被圍矣行軍遣使和戰兩疲賊壘漫山長驅莫遏也鶴曰唐志火井在邛州有火)
(井縣九域志云有火井在蓬州蓬與果巴州為隣而邛與雅州為隣雅去羇縻羅巖州不滿三百里此當指邛)
(而言松維二州唐屬西川自廣德元年後吐蕃復置行州以首領為刺史司馬矣蔡邕樂府海水知天寒)
子弟猶深入關城未解圍蠶崖鐵馬瘦灌口米船稀辯
士安邊策元戎決勝威今朝烏鵲喜欲報凱歌歸(三章憂松)
(州將䧟也稀上四言時勢之危下四望和戰有成而鐵馬瘦米船見兵疲糧盡矣軍幕使裘戰和無益猶)
(云辯士元戎者盖思兩者之中得一以濟庶可却敵而凱旋耳公東西兩川說兼差堪戰子弟向二萬人足)
(以備邊守險灌寰宇記蠶崖關在導江縣西北四十七里寰宇記口鎮在導江縣西六十里方輿勝覽淳)
(熙五年胡元質奏曰唐之季年吐蕃入寇必入黎文南詔入寇必入沈黎吐蕃南詔合入寇必出灌口沈黎兩)
(州去成都千里關隘險阻足以限隔唯灌口一路去成都止百里又皆平陸朝發夕至威茂兩州即灌口之蔽)
(障西希曰唐志彭州導江縣有蠶崖關寰宇記灌口山在嶺有天彭關又云有灌口鎮在彭州九隴縣然則)
(蠶崖灌口盖在彭州也無庾信賦陶侃空爭米船顧榮虚搖羽扇莊子辯士談說之序則不樂范睢傳范)
(睢蔡澤世所謂一切辯士啟趙充國傳全師保勝安邊之策詩元戎十乘以先行史記決勝千里之外)
(至西京雜記烏鵲噪而行人凱歌見前贈高適詩注)
(公抱憂國之懷籌時之略而又洊逢亂離故在梓閬間有感於朝事邊防凡見諸詩歌者多悲涼激壯之)
(語而各篇精神煥發氣骨風神並臻其極此五律之入聖者熟復長吟方知為千古絶唱也)
與嚴二郎(一作歸)奉禮别(鶴注此當是廣德元年在閬州作唐書太常寺奉)
(禮郎二人掌君臣班位以奉朝會祭祀之禮詳詩語時嚴盖入京師赴職)
别君誰暖眼將老病纏身出涕同斜日臨風看去塵(此送)
(别之意塵頂别)(誰暖眼言冷眼者多斜日頂老去易出涕沱若楚辭臨風兮浩歌)商歌還入
夜巴俗自為隣尚愧微軀在遥聞盛禮新山東羣盜散
闕下受降(音杭)頻諸將(去聲)歸應(平聲)盡題書報旅人(此别後情事)
(商歌巴俗自傷寥落遥聞盛禮喜嚴為奉禮也盜息兵歸正獻俘告廟禮官從事之時故囑其一報太平此)
(章上四句下八句飯淮南子寗戚飯牛車下擊牛角而疾商歌此詩正用牛夜半語劉孝綽啟參陪盛禮)
(莫匪國華任昉表不得臨列闕庭共觀盛禮受黃鶴曰是時薛嵩以四州降田承嗣以魏州降故云降頻事)
(在寶應元年冬廣德元年春素漢書武帝使公孫驁築塞外受降城班婕妤搗賦書既封而重題)
贈裴南部(原注間袁判官自來欲有按問唐鶴注此廣德元年公至閬時所贈書南)
(部縣屬閬州)
塵滿萊蕪甑堂横單父(音甫)琴人皆知飲水公輩不偷金
(此言裴君以清節受誣史杜臆人皆知管下句此十字格也後漢書范丹字雲為萊蕪長清貧人歌曰甑)
(中生塵范史雲釡中生魚范萊蕪鄧吕氏春秋子賤為單父宰彈琴不下堂而治晉書攸為吳郡守載米)
(之官俸禄無所受飲吳水而已金漢書直不疑為郎其同舍有告歸者持同舍郎金去主意不疑不疑買金)
(償之後告歸者來而歸金金主大慙)梁獄書應(一作因)上(上聲一作作)秦臺鏡欲
臨獨醒時所嫉羣小謗能深即出黃沙在何(一作應)須白
髮侵使(去聲)君傳舊德已見直繩心(此望袁君以直道仲枉也秦鏡獨明故)
(嫉謗得剖而冤獄可出使君指袁判官者此章上四句下八句漢書鄒陽從梁孝王遊羊勝讒毁之下吏)
(陽從獄中上書王出之時裴必有訴理之詞也高西京雜記高祖入咸陽宫周行府庫有方鏡廣四尺五尺)
(九寸表裏洞明人直來照之影則倒見以手掩心而來即見腸胃五臟又女子有邪心則胆張心動楚辭衆)
(人皆醉我獨醒曰詩愠於羣小習黃沙獄名魏志高柔傳注晉諸公贊柔次子光少家業明練法理晉武)
(帝世為黃沙御史與中丞同駱賓王在獄書懷詩青陸芳春動黃沙旅思催張載詩憂來令髮白陳琳檄)
(舊德名臣多在載籍繩晉書李胤遷御史中丞恭恪直百官憚之)
巴山(鶴注此是廣德元年十一月公在閬州作閬居巴子之國故曰巴山)
巴山遇中使(去聲)云自陜(郭作陜舊作峽非)城來盜賊還奔突乘
(去聲)輿恐未回天寒邵伯樹地闊望仙臺狼狽風塵裏羣
臣安在哉(此章在巴山而慨朝事也上四憂在君上下四責及人臣盜賊二句述中使之言顧)
(注甘棠樹望仙臺俱屬陜州近境時天子在陜故有天寒地闊之感吐蕃入寇徵兵不應官吏奔散曰羣臣)
(安在譏文官不能扈從武將不能禦敵也故唐書陜州陜縣有陜城宫水經河水又西逕陜縣城南注昔)
(周召分伯以此城為東西之别括地志邵伯廟在洛州壽安縣西北五里有棠在九曲城東阜上九域志邵伯)
(甘棠樹在陜州府署西南隅志三輔黃圖望仙臺漢武帝所建在華州華陰縣長安望仙臺在鄠縣西三十)
(里籍狼狽注見前哉阮詩梁王安在)
早花(杜臆此與前篇乃一時之作)
西京安穩未不見一人來臘日(一作月)巴江曲山花已自
開盈盈當雪杏艷艷待春(一作香)梅直苦風塵暗誰憂客
(一作容)鬢催(此歎臘盡花開而亂猶未平也首首聯傷時次聯感物五六承次聯七八承聯不見)
(人來無確耗也一杜臆早花有二意一是因聞報之遲而傷花開之早是見花開之早而感年華之易邁但)
(憂亂為重不暇憂老耳志此詩上四散行下四整對亦藏春格也鶴注長安天寶六年曰西京至德二年)
(曰中京上元二年復曰西京按紀上元二年曰上都志誤也此云西京者循舊名也漢書武帝曰君除吏未)
(此詩未字所本女古詩盈盈樓上)
發閬中(鶴注廣德元年九月公自梓入閬冬末復歸梓明年初春又至閬詩云别家三月當)
(是元年冬晚歸梓州時作曰舊唐書閬水迂曲經郡三面故閬中)
前有毒蛇後猛虎溪行盡日無村塢江風蕭蕭雲拂地
山木慘慘天欲雨女病妻憂歸意急(一作速)秋花錦石誰
能(一作復)數(所主切)别家三月一書來(一作得書)避地何時免愁
苦(此自閬州回梓而作也可上四閬中景物下四發閬情事蛇虎為患無村避且當此雲迷雨暗愈增)
(中途悽愴矣女病妻憂即於家書中見之浮劉向新序前有大蛇如堤庾肩吾詩錦石鎮橋)
江陵望幸(謂江陵人望車駕之臨幸也南朱注唐書上元初吕諲建請荆州置都於是)
(更號江陵府以諲為尹置永平軍萬人以遏吳蜀之衝廣德元年冬乘輿幸陜以衛伯玉有幹略可)
(當重寄乃拜江陵尹充荆南節度觀察等使詩所云甲兵分聖旨居守付宗臣也時公在巴閬傳聞)
(代宗欲廵幸江陵故有此作封禪文太山梁父設壇望幸)
雄都元壯麗望幸歘威神地利西通蜀天文北照秦風
烟含越鳥舟楫控吳人未枉周王駕終期漢武廵甲兵
分聖旨居守付宗臣早發雲臺仗(刊作路)恩波起涸鱗(首句)
(江陵次句望幸中四詠江陵形勢下六寫望幸情事作短章排律多在首聯扼題此定式也西蜀北秦南越)
(東吳江陵四至之地甲兵分自聖旨以衛伯玉統兵往鎮也居守付之宗臣時郭子儀留守西京也發雲臺天)
(子將巡起涸鱗窮民待澤顔史記蕭何曰天子以四海為家非壯麗無以重威延之詩望幸傾五州甘)
(泉賦象泰壹之威神魯靈光殿賦景福兮帝室之威神注威神言尊嚴也孟子天時不如地利謝靈運詩)
(列宿炳天文南秦分野占狼弧狼弧與南極老人星相近是天星在而北照秦野也謝朓詩風烟有鳥路)
(子古詩越鳥巢南枝肆易舟楫之利以濟不通車左傳革曰昔周穆王欲其心周行天下必將有轍馬)
(跡馬甲漢書武帝南巡至於盛唐韋昭曰在南郡君詩修我兵前漢陳湯傳承聖旨倚神靈左傳行)
(則居守史記留侯世家羣臣居守北漢書蕭何傳為一代之宗臣庾信哀江南賦非無闕之心猶有雲臺)
(之仗轍丘遲詩肅穆恩波被去涸鱗本莊子涸之鮒駱賓王詩涸鱗轍還遊海)
(葛常之曰近時論詩皆謂對偶不切則失之麄太切則失之俗如江西詩社所作慮失之俗也老杜江陵)
(詩云地利西通蜀天文北照秦秦州詩云水落魚龍夜山空鳥鼠秋叢篁低地碧高柳半天青豎子詩云)
(楂棃且綴碧梅杏半傳黃如此之類可謂對偶太切矣又何俗乎如云雜蘂紅相對他時錦不如磨滅餘)
(篇翰平生一釣舟之類雖對不求太切而未嘗失格律也學詩者當審此)
愁坐(單復編在廣德元年梓州詩内詩云終日憂奔走時盖往來梓閬間也鮑照詩空愁坐)
(相誤沈佺期詩愁坐饒蟣蝨)
高齋常見野愁坐更臨門十月山寒重孤城水氣昏葭
萌氐種(上聲)迥左擔(去聲)犬戎屯(音諄一作存)終日憂奔走歸期
未敢論(平聲葭上四叙景愁坐所見下四感事愁坐所思萌左擔與梓州相近氐種指羌人犬戎)
(指吐蕃恐其内外相結為亂故憂奔走也高高齋乃齋之通名公詩屢言高齋有指他人言者如齋坐林杪)
(是說白水崔少府之齋有就自已言者如高齋常見野是說梓州所寓之齋後䕫州詩高齋凡三見亦同此例)
(其華陽國志蜀王封其弟葭萌於漢中號曰苴侯因命地曰葭萌唐書葭萌縣屬利州楊慎曰太平御覽)
(引李充蜀記云蜀山自綿谷葭萌道徑險窄北來擔負者不容易肩謂之左擔道益州記陰平縣有左擔道其)
(路至險自北來者擔在左肩不得度右肩也陰平在今之文縣任豫益州記江油左擔道乃鄧艾懸車束馬之)
(處也)
遣憂(盧注廣德元年吐蕃入寇邊將告急程元振皆不以聞十月深入上方治兵吐蕃已度便)
(橋上出幸陜州吐蕃入京師焚燒一空公聞而心傷故曰遣憂吳曾漫錄唐顧陶大中丙子歲編)
(唐詩類選載此詩世所傳杜集皆無之)
亂離知又甚消息苦難真受諫無今日臨危憶古人(顧作)
(傷故臣)紛紛乘白馬攘攘著(陟略切一作看)黃巾隋氏留(顧作營)宫
室焚燒何太頻(亂離一句直攝通章禄山之後再䧟吐蕃故云又甚代宗出奔未知復國故云)
(難真受諫二句推致亂之由白馬四句傷世亂之極亦杜臆若早能受諫則無今日之亂至臨危而憶古人)
(已晚矣按盧注舊以受諫句指柳伉一疏此在長安既䧟之後是年四月郭子儀數為上言吐蕃黨項不可)
(忽宜早為之備上狃於和好而不納至還京勞子儀曰用卿不早亦已晚矣代宗之勞子儀猶明皇之思九齡)
(也公不忍明言故託之古人獻白馬指侯景黃巾指張角是時高暉以城降吐蕃王忠脅豐王珙以迎吐蕃)
(吕太一乘機作亂故云紛紛攘攘末二亦借隋形唐盖諱言也詩亂離瘼矣孫楚為牽府君碑臨危運竒)
(童史記漢王曰天下紛紛何時定乎傳侯景傳大同中謠曰青絲白馬壽陽來史貨殖天下攘攘皆為)
(利往帥後漢靈帝時鉅鹿人張角自稱天公其部有三十六萬人皆著黃巾同日反叛)
冬狩行(原注時梓州刺史章彝兼侍御史留後東川鶴注當是廣德元年冬梓州作是年)
(十月代宗幸陜故云天子不在咸陽宫夢弼曰時章彝大閱東川公詩諷其多殺兼勉其攘外寇以)
(安王室也)
君不見東川節度兵馬雄校獵亦似觀成功夜發猛士
三千人清晨合圍步驟同(首叙冬狩軍容觀成功謂兵馬雄壯似凱旋奏功步驟同)
(謂進止齊習無先後參差普鶴注舊書地理志劍南東川節度使治梓州管梓綿陵遂合瀘渝等州又考會)
(要上元二年二月分為兩川廣德二年正月復合為一道則知廣德元年冬宜有東川節度也漢成帝紀行)
(幸長楊宫從胡客大校獵如淳曰周禮校人掌王田獵之馬故曰校獵師古曰校謂以木自相貫穿為闞校耳)
(校獵者大為闌校以遮禽獸而獵取也上林賦天子校獵注云五校兵出獵蔡注校獵謂獵有所獲校其多寡)
(以賞功也然記天子不合圍於鄧粲晉紀王湛率驅騁步驟不異王濟)禽獸已斃十七
八殺聲落日迴蒼穹幕前生致九青兕馲駝&KR1041;(落猥切)峞
(丑毁切)垂玄熊東西南北百里間髣髴蹴踏寒山空有鳥
名鸜鵒力不能高飛逐走蓬肉味不足登鼎爼胡為見
羇虞羅中(次詳校獵之事六禽獸四句言殺獲之多舉大以該小東西句言追逐之廣舉小以該)
(大西杜臆百里空山已無剰語忽入鸜鵒法竒而意足京賦僵禽斃獸爛若磧礫白日未及移晷已獮其)
(十七八發金氏曰迴蒼穹暗用魯陽揮戈返日朱楚辭君王親兮憚青兕郭璞曰角青色重千斤注馲)
(駝即駱駝&KR1041;峞高貎馳魯靈光殿賦玄熊蚺䗊以斷斷上林賦東西南北騖往來南都賦蹴踏咸陽)
(詩有鳥高飛亦傅於天鴝左傳有鸜鵒來巢童謠曰鸜鵒鸜鵒往歌來哭禽經鵒剔舌而語鷦鷯賦肉不)
(登於俎味植周禮山虞掌山林之政令若大田獵則萊山田之野虞旗於中致禽而珥焉又羅氏掌羅烏)
(鳥仲春羅春鳥獻鳩以養國老陳子昂詩虞羅忽見尋)春蒐冬狩侯(一作候)得用(叶以)
(中切舊作同誤)使(去聲)君五馬一馬驄况今攝行大將(去聲)權號令
頗有前賢風(此美章留後巡朱注唐刺史即古諸侯職也趙注周禮狩本天子事而諸侯得行)
(之故曰侯得用令吳論五馬切刺史一馬驄切侍御攝大將切留後號嚴明所以校獵可觀左傳臧僖伯)
(曰春蒐夏苖秋獮冬狩皆於農隙以講武事子列子天地無全功萬物無全用用與功叶朱注潘真詩話)
(禮天子六馬左右驂三公九卿駟馬左驂漢制九卿二千石右驂太守駟馬而已其加秩中二千石乃右驂故)
(太守以五馬稱之遁齋閒覽及學林云漢時朝臣出使為太守增一馬故為五馬或曰毛詩良馬五之以為州)
(長建旗後遂作太守事程大昌曰鄭玄注詩以州長比方漢州大小絶遠周之州乃統隸於縣比漢太守秩殊)
(不侔未足為據按古樂府有使君從南來五馬立踟蹰則太守五馬必起於漢但其說不一次公云出應劭漢)
(官儀今亦無從考證若類書所稱王羲之守永嘉庭列五馬此乃無稽之言不可引為故實史記孔子世家)
(攝行相事令書發號施)飄然時危一老翁十年厭見旌旗紅喜君
士卒甚整肅為(去聲)我迴轡擒西戎草中狐兔盡何益天
子不在咸陽宫朝(音潮)廷雖無幽王禍得不哀痛塵再蒙
嗚呼得不哀痛塵再蒙(此以慨時作結言當勤王敵愾不宜校獵騁雄也鶴曰老翁)
(公自謂西戎指吐蕃自天寶十四年至此已經九年云十年者舉成數也朱注明皇前幸蜀代宗今幸陜故)
(云塵再蒙人王洙曰代宗在陜詔徵天下兵時程元振用事無一應召者故章末感激言之此章首腰各)
(四句前段十句有五字句後段十句有二字句並鶴曰天寶九載五月諸衛與諸節度所用緋色旗旛改為)
(赤故諸將詩云曾閃朱旗北斗殷德史記申侯與犬戎攻殺幽王於驪山之下唐書廣元年十月吐蕃䧟)
(邠州及奉天車駕幸陜州又三日吐蕃䧟京師益桓譚新論狐兔穴其中申涵光曰草中狐兔盡何二句)
(即賈生不獵猛敵而獵禽獸意)
(胡夏客曰冬狩行因校獵之盛思外清西戎内匡王室視他題他篇之憂國者尤為切貼矣)
(王嗣奭曰此詩規諷不淺前云亦似觀成功繼云頗有前賢風俱致不滿之意此公竟為嚴武所殺得非)
(有罪可指乎禍羅大經曰篇末引幽王盖幽王以褒姒致犬戎之明皇以妃子致禄山之變正相似也)
(今無妃子孽矣而鑾輿乃再蒙塵何哉此必胎變稔禍有出於女寵之外者不可不哀痛而悔艾也)
山寺(原注章留後同遊得閒字冬依朱注編在廣德元年之)
野寺根(一作限)石壁諸龕遍崔嵬前佛不復(扶又切)辯百身
一莓苔雖(一作唯)有古殿存世尊亦塵埃如聞龍象泣足
令(平聲)信者哀(首述山寺荒殘之象曰前佛露石龕者世尊坐殿中者黃希諸經皆以佛為世)
(尊義維摩經菩薩勢力譬如龍象蹴踏非驢所堪翻譯名集水行中龍力最大陸行中象力最大杜修可曰)
(傳燈錄云龍象乃鱗毛類中最巨者故經稱僧之出類者曰龍象非指佛像也遠注信者指佞佛之徒)使
(去聲)君騎紫馬捧擁從西來樹羽靜千里臨江久徘徊山
僧衣藍縷告訴棟梁摧公為(去聲)顧(一作領)賓從(去聲荆作賓從黃作)
(賓徒一作兵徒)咄嗟檀施(去聲)開(此記入寺施捨態大官豪侈之狀僧家乞憐之摹寫逼真)
(詩崇牙樹羽楚周弘正詩山僧盡凋散縷高僧傳帶索藍縷字林南人貧衣被敝醜謂之藍晉陽秋謝)
(尚收涕告訴作魏氏春秋鍾會乘肥衣輕賓從如雲極石崇傳為客豆粥咄嗟立辦晉孫楚詩人命皆有)
(咄嗟不可保越文選注大品經不施不慳是名檀波羅蜜大乘論檀者檀施也謂此人行檀能越貧窮海故)
(薛夢符曰佛書信施檀越王筠簡棲頭陀寺碑且行不捨之檀施諸羣有黃希曰佛書注梵語檀波羅蜜華言)
(布施此合華梵之語而云檀施)吾知多羅樹却倚蓮華臺諸天必歡喜
鬼物無嫌猜以兹撫士卒孰曰非周才(黃生注云以兹二句當在窮子)
(二句之下)窮子失淨處高人憂禍胎(此借修寺託諷神發願布施意在祈祐天若)
(移此奉佛之心以撫恤軍士豈非弘濟才乎盖窮子多行穢不淨高見者宜防禍於未萌窮子指士卒朱注)
(謂諷章不修臣節如窮子離淨處而甘糞穢將來自蹈禍機如子璋知道之破滅也恐無此當席罵主之理)
(酉陽雜爼貝多出摩伽陀國樹長六七丈經冬不凋此樹有三等一多羅婆力义貝多二多梨婆力义貝多三)
(部闍婆力义貝多多羅多梨並書其葉部闍一色取其皮書之貝多漢翻為葉婆力义漢翻為樹西域經書用)
(此三種皮葉若能寶護亦得五六百年翻譯名義集貝多形如此方㯶櫊極高長八九十尺花如黃米子嵩山)
(記嵩高寺中忽有思惟樹即貝多也一年三花人文殊傳世尊之座高七尺名七寶蓮花臺大智度論中蓮)
(華大不過尺漫陀耆尼池及阿那婆逹多池中蓮華大如車盖天上寶蓮華復大於此如此蓮華臺嚴淨香妙)
(可坐聞佛書有三界諸天自欲界以上皆曰諸天人金剛經佛所說皆大歡喜王康琚詩周才信衆偏)
(智任諸已窮法華經譬如有人年既幼稚捨父逃逝長大復加困父求不得窮子傭賃遇到父舍受雇除糞)
(汚檅不淨其父宣言爾是我子今我財物皆是子有窮子聞言即大歡喜王融啟閉三乘於窮子發二諦於四)
(蒙乘駱賓王詩高人儻有訪枚傳福生有基禍生有胎)歲宴風破肉荒林寒可迴
思量(平聲)入(一作人)道苦自哂同嬰孩(此自慨而含諷意章上文檀施撫卒告)
(之意已完此下頗難措語兹將已意作結諷諭在離即之間言當此寒盡春來之候方欲如嬰孩之自適豈能)
(與山僧輩為此入道之艱苦乎晏此章前三段各八句後段四句收唐吳少徵詩歲風落山謝靈運詩)
(荒林紛沃若嘗金剛經虚空可思量否靈覺寺寶明作隴西太守棄官入道)(洛陽伽藍記老子若嬰兒)
(之未孩郭璞詩竒齡邁五龍千歲方嬰孩)
(朱鶴齡曰章彝事二史無考但附見嚴武傳云武再鎮劍南杖殺之公在東川與往來最數然桃竹杖冬)
(狩行語皆含刺他詩又以指揮能事訓練強兵稱之大抵彝之為人將略似優乃心不在王室是冬天子)
(在陜彝從容校獵未必無擁兵觀望坐制一方之意公窺其微而不敢誦言因遊寺以諷諭之世尊塵埃)
(咄嗟檀施豈天子蒙塵獨能宴然罔聞乎以兹撫士卒孰曰非周才欲其用此道以治兵敵愾無但廣求)
(福田也而其詞意含蓄此公之善於忠告乎)
桃竹杖引贈章留後(黃鶴編在廣德元年冬作桃爾雅釋草竹四寸有節曰)
(枝書顧命敷重篾席疏即桃枝竹戴凱之竹譜桃枝皮赤編之滑勁可為席揚雄蜀都賦笻節桃枝)
(木華海賦桃枝篔簹左思蜀都賦靈壽桃枝注桃枝竹屬出墊江縣可以為杖元和郡國志合州銅)
(梁山出桃枝竹東坡跋桃竹杖引後桃竹葉如㯶身如竹密節而實中犀理瘦骨盖天成拄杖也出)
(巴渝間郭璞有桃杖贊子美有桃竹歌杜臆桃竹即㯶竹川東至今有之)
江心(一作上)磻石生桃竹蒼波噴浸尺度足斬根削皮如
紫玉江妃水仙惜不得(叶音篤)梓潼使(去聲)君(一作者)開一束
滿堂賓客皆歎息(叶蘇六切石首言竹杖之美贈自章公生磻則質堅浸蒼波則體潤)
(尺度足長短適宜如紫玉光澤可玩遊北史楊津傳受絹依公尺度列仙傳江妃二女出漢江湄逢鄭交)
(甫解佩與之江王逸楚辭注馮夷水仙人也江賦馮夷倚浪以傲睨妃含嚬而綿眇鶴注梓州為梓潼郡)
(以東倚梓林西枕潼水也)憐我老病贈兩莖出入爪甲鏗有聲老夫
復(扶又切)欲東南征乘濤鼓枻(一作棹)白帝城路幽必為鬼
神奪拔(一作杖)劍或與蛟龍爭(此喜得竹杖而深加愛護鏗有聲明其堅勁東南)
(征將適吳楚也拔劍衛杖用澹臺子羽拔劍碎璧事楚辭漁父鼓枻而去注鼓枻鼓舷鳴也)重(平聲)為
告曰杖兮杖兮爾之生也甚正直慎勿見水踴躍學變
化為龍使我不得爾之扶持滅跡於君山湖上之青峰
噫風塵澒(胡孔切或作鴻)洞兮豺虎咬(古肴切當作齩)人忽失雙杖兮
吾將曷從(此見竹杖靈竒恐其變化而去故復為丁寧祝告之詞吳論重告者重複其語以結上)
(文猶楚辭亂曰之類語風塵言亂離豺虎比寇盜見扶衰避患皆藉此杖結感慨意特竒縱此章各六句)
(分段前兩段各一韻後一段兼兩韻還神仙傳壺公遣費長房歸以一竹杖與之曰騎此當家中矣長房騎)
(杖忽然如眠便到家以竹杖投葛陂中視之乃青龍耳楊德周曰此兼用豐城之劍躍出延津幾於風雨晦)
(冥天地澒洞異哉洞内則出入則或先或後而敬扶持之博物志君山庭湖山也帝之二女居之曰湘夫)
(人水經注君山有石穴潛通吳之包山郭景純所謂巴陵地道者也是山湘君之所遊處故曰君山前漢食)
(貨志罷夫羸易子而齩其骨六書正譌俗作咬非齩音五考切咬音居肴切)
(朱鶴齡曰此詩盖借竹杖規諷章留後也既以踴躍為龍戒之又以忽失雙杖危之其微旨可見鍾惺)
(曰此詩調竒法竒語竒而無撒潑之病氣奥故也以王嗣奭曰公自云老去詩篇渾漫興是真話廣德)
(來之作俱漫成者故其得失相參失之或淺率無味得之則出神入化此等詩俱非苦心極力所能到也)
(斤黃生曰一竹杖耳說得如此珍貴便增其詩多少兩又曰前是對主人語後是對杖語故作一轉)
(用重為告曰字盖詩之變調而其源出於騷賦者也後段亦非告杖暗諷朋友之不可倚仗耳細味語氣)
(自見)
(宋之問騷體詩有嵩山天門歌登天門兮坐盤石之磷&KR1681;前漎漎兮未半下漢漠兮無垠紛窈窕兮巖倚)
(披以鵬翅洞膠葛兮峰稜層以龍鱗松移岫轉左變而右易風生雲起出鬼而入神吾亦不知其靈怪如)
(此願遊杳冥兮見羽人重曰天門兮穹崇迴合兮攢藂松萬接兮拄日石千尋兮倚空晚陰兮足風夕陽)
(兮赩紅試一望兮奪魄况衆妙之無窮此杜詩桃竹杖引所自出然杜之靈竒却勝於宋之雋麗矣)
將適吳楚留别章使(去聲)君留後兼幕府諸公(得柳字)
(鶴注此當是廣德元年十一月代宗未還京時作故云重見衣冠走黃屋今安否)
我(一作甫)來入蜀門歲月亦已久豈惟長(子兩切)兒童自覺
成老醜常恐性坦率失身為(去聲)杯酒近辭痛飲徒折節
萬夫(一作人)後(此憶在蜀情事其杜臆觀失身折節等語公亦殊有戒心告别以此但不明言耳)
(醜古詩歲月忽以晚間阮籍詩朝為美少年夕暮成老古詩失意杯酒此暗用灌夫罵坐事漢書郭)
(解年長更折節為儉易萬夫之望)昔如(樊作若)縱壑魚今如喪(去聲)家狗既
無遊方戀行此復(扶又切)何有相逢半新故取别隨薄厚
不意青草湖扁舟落吾手(此叙去蜀情事薄杜臆相逢半新故取别隨厚各有餽)
(贐可為行資故湖舟落其手也魚王褒頌沛乎若巨魚縱大壑夏侯湛贊若失水之喪家之狗史記孔子)
(纍纍然若喪家之狗在論語遊必有方二元和郡國志巴丘湖又名青草湖巴陵縣南週圍百六十五里)
(俗名即古雲夢澤)眷眷章梓州開筵俯高柳樓前出騎(去聲)馬帳
下羅賓友健兒簸紅旗此樂(音洛)幾(平聲一作或)難朽日車隱
崑崙鳥雀噪戶牖(此記章公餞别景事眷日晏鳥歸而飲筵未散正見章之戀交情莊)
(子徐無鬼若乘日之車)波濤未足畏(一作慰)三峽徒雷吼所憂盜賊
多重(平聲)見衣冠走中原消息斷黃屋今安否終作適荆
蠻安排用莊叟(此叙臨别躊蹰之意波濤不畏起荆蠻二句盜賊可憂起中原二句時長安經)
(亂既不能北還惟有南適吳楚而已曰七發混混沌沌聲如雷吼禄山吐蕃兩䧟京師故重見衣冠奔走)
(蠻王粲詩復棄中國去遠身適荆莊子安排而去化入於寥天)隨雲拜東皇挂席上
(上聲)南斗有使(去聲下同)即寄書無使長迴首(此寫别後繾綣之懷東皇楚)
(神祠南斗吳分野長迴首常望諸公寄書也乙此章前四段各八句末四句收結楚辭有東皇太章文選)
(注太乙天之尊神祠在楚東以祀東帝故曰東皇南謝靈運詩揚帆采石華挂席拾海月春秋說題辭斗)
(吳地舊書天文志南斗在雲漢之流當淮海之間為吳分釋寶月詩有信數寄書無信心相憶)
(王嗣奭曰章留後所為多不法而待杜特厚公詩屢諫不悛想託詞避去乃保身之哲不欲以數取疎也)
(不然有此地主不必去蜀又何以别去而終不去蜀耶後章將入朝公寄詩云江漢垂綸則公客䦘州去)
(梓不遠乃申涵光曰常恐性坦率失身為杯酒半生疎放晚謹飭如是飽更患難遂得老成方是豪傑)
(歸落處一味使酒罵坐禰正平為可鑒也)
舍弟占歸草堂檢校聊示此詩(鶴注此廣德元年冬避亂梓閬時作)
(各陶開虞曰有四弟穎觀豐在他鄉唯占從公入蜀)
久客應(平聲)吾道相隨獨爾來孰(今本作熟)知江路近頻為(去聲)
草堂迴鵝鴨宜長數(所主切)柴荆莫浪開東林竹影薄臘
月更須栽(前四占歸草堂下四囑其檢校也無天下莫容吾道應作旅人矣杜臆草堂人安得)
(鵝鴨想有代為看守者臘月非種竹時乘弟暫歸故囑其栽補耳鍾云家務瑣屑有一片友愛在内故只見)
(其真不見其俚惟家語孔子曰吾道非耶生朱注說文孰食飪也古文有孰字後人加火以别熟之熟漢)
(書孰計皆作孰其魯連子鵝鴨有餘食西京雜記曹元理善算術嘗從友陳廣漢羊豖鵝鴨皆道其數謝)
(靈運詩促裝返柴荆柴荆門也臘秦曰嘉平漢曰臘取獵取禽獸以祭也葉夢得云月種竹無一竿活者)
(若五六月栽烈日無害亦不必拘定五月十三日為竹醉可栘也)
(年譜謂寶應秋末公回成都迎妻子遍考詩中絶無一語記及知公未嘗回成都矣此詩云熟知江路近)
(頻為草堂回想迎家赴梓必弟占代任其事也皆黃生曰杜善鍊字竹稀而曰影薄樹多而曰隂雜能)
(涉&KR1239;成趣)
歲暮(鶴注詩云邊隅還用兵烟塵犯雪嶺當指廣德元年吐蕃䧟松維保三州雪嶺近維州也)
(梁權道編在上元元年成都詩内考唐史及通鑑是年與二年及寶應元年雪嶺無警又考寶應元)
(年十二月吐蕃寇秦成渭三州皆無聞於雪嶺謝靈運有歲暮詩題)
歲暮遠為客邊隅還用兵烟塵犯(當作侵)雪嶺鼓角動江
城天地日流血朝(音潮)廷誰請纓濟時敢愛死寂寞壯心
驚(此詩憂亂而作也上四歲暮之景下四歲暮之情忍烟塵鼓角蒙上用兵當此流血不已請纓無人安)
(惜死不救哉故雖寂寞之中而壯心忽覺驚起可見公濟時之念至老猶存也崔湜詩歲盡仍為客晉史)
(論舒元出莅邊隅欽其明德梓孔叢子用兵於敵書蔡琰笳曲烟塵蔽野兮江城州江城也王粲僵)
(屍流血聞之哽咽廆終軍傳請受長纓必羇南粤王置之闕下晉慕容傳張華曰君至長必為命世之器)
(匡難濟時者也心魏武歌行烈士暮年壯不已)
送李卿曄(鶴注此當是廣德二年初春作時代宗已還京而巴西尚未聞也唐書李峴)
(傳肅宗詔刑部侍郎李曄鞫謝夷甫事忤旨貶嶺南世系表曄太鄭王房淮安忠公琇之子終刑)
(部侍郎)
王子思歸日長安已亂兵霑衣問行在走馬向承明暮
景巴蜀(當作西)僻春風江漢(當作上)清晉山雖自棄魏闕尚
含情(上四送李還京下乃自叙已意暮亂兵指吐蕃問行在而向承明急於覲君也垂巴西自憐地僻)
(傷春江上唯待時清盖身雖廢棄而心猶戀闕也思李為宗室故稱王子古今樂錄楚之王子質於秦歸)
(作歌洞庭兮木秋涔陽兮草衰去千乘之家國作咸陽之布衣哀江南賦咸陽布衣非獨思歸王子何遜詩)
(極目淚霑衣明用淚字周弘正詩行住兩霑衣暗藏淚字杜句霑衣多用暗藏前漢嚴助傳君厭承明之廬)
(張晏曰承明廬在石渠閣外直宿所止曰廬考黃圖未央宫有承明殿著述之所也杜臆閬州舊名巴西而)
(嘉陵在閬亦名漢江寰宇記一曰西漢水亦曰閬江故蔡曰地理志閬州有晉安縣本晉城公與李俱在閬)
(云晉山今按晉山本就閬言而兼用介之推入綿上山中事趙次公曰宣室志載庶史有道士尹君者隱晉山)
(北門從事嚴綬敬事之蔡氏又曰王子晉學仙隱於緱山是曰晉山吕氏春秋中山公子牟謂詹子曰身在)
(江海之上心在魏闕之下)
(朱鶴齡曰公嘗扈從肅宗故自比之推曰自棄者不敢以華州之貶懟其君上也壯遊詩子推避賞從亦)
(此意博議云晉山自棄即出金光門詩移官豈至尊意也古人流離放逐不忘主恩故公於賈嚴之貶則)
(曰開闢乾坤正榮枯雨露偏於已之貶則曰晉山雖自棄魏闕尚含情其温柔敦厚之意言外可想若以)
(肅宗不甚省錄故往往自况之推失之遠矣)
釋悶(黃鶴編在廣德二年盖天寶十四載至此為十年也杜臆此篇是杜集中七言排律)
四海十年不解兵犬戎(一作羊)也(去聲)復(扶又切)臨咸京失道
非關出襄野揚鞭忽是過湖城豺狼塞(所責切)路人斷絶
烽火照夜屍縱(平聲)横天子亦應(平聲)厭奔走羣公固合思
(去聲)昇平但恐誅求不改轍聞道(去聲)嬖孽能(一作今)全生江
邊老翁錯料(平聲)事眼暗不見風塵清(上八亂極思治之機下四憂時慮患)
(之意毒杜臆此為代宗不誅程元振而作吐蕃入寇逼乘輿生民禍皆起於程元振所望一時君臣翻然悔)
(悟當柳伉疏入但削官放歸此詩所以有嬖孽全生之歎也豈知嬖孽不除則兵不得解兵不能解則誅求仍)
(不得息其事之舛謬真出於意料之外矣然則風塵亦何由清而太平將何時見乎通篇一氣轉下皆作怪歎)
(之詞帝天台謝省注代宗避寇奔走非如黃帝迷道却似明微行莊子黃帝將見大隗於具茨之山至於)
(襄城之野七聖皆迷無所問塗一世說王大將軍頓軍姑熟明帝著戎服乘巴竇馬齎金鞭陰察軍形勢敦)
(晝寢夢日遶城忽驚覺曰營中有黃鬚鮮卑奴來何不縛取命騎追之不及朱注按晉書明帝紀微行至於湖)
(隂察敦營壘而出王敦傳帝至蕪湖察敦營壘於湖即蕪湖也地志晉太康中分丹陽置於湖縣即今當塗縣)
(地又蕪湖縣有王敦城此詩所云湖城也自唐以來皆破句讀故樂府有湖陰曲張文潛始正之云於湖為句)
(孝經鈎命訣明王用孝昇平致歸梅福傳升平可致唐書代宗在陜削程元振官爵田里廣德二年春)
(正月以私入京師配流溱州復令於江陵府安置也苟悦申鑒省闥清淨嬖孽不生江邊指嘉陵江)
贈别賀蘭銛(音纖在詩云國步初反正遠赴湘吳春盖廣德二年春代宗回京後作)
黃雀飽野粟羣飛動荆榛今君(一作吾)抱何恨寂寞向時
人老驥倦驤首蒼(一作饑)鷹愁易(音異)馴高賢世未識固合
嬰飢貧(此歎賀蘭之困窮驥士之寂寞由於世未識賢其甘守飢貧寧為倦鷹馴不為雀飽羣飛此)
(可見其志節矣詩黃雀比趨勢附利者驥鷹比抱才不遇者王僧孺日中驅上駟驤首通京苑嬰縈繞)
(也)國步初反正乾坤尚風塵悲歌鬢髮白遠赴湘吳春
我戀岷下芋君思千里蓴生離與死别自古鼻酸辛(此叙)
(送行之意岷反正代宗還京風塵吐蕃未靖悲歌遠赴皆指銛言下公滯蜀思蓴銛往吳彼此離别故至傷)
(心也是他注以湘吳為公欲往吳楚者誤黃鶴謂銛欲東下也此章二段各八句漢書高帝紀撥亂世反)
(之正下翟方進傳童謠云飯我豆食羹芋魁貨殖傳岷山之沃野千里下有蹲鴟至死不飢注蹲鴟芋也)
(世說陸機詣王武子武子前置數斛羊酪問機吳中何以敵此機曰千里蓴羹但未下鹽豉耳一統志千里湖)
(在溧陽縣東南一十五里至今産美&KR1052;俗呼千崖蓴朱注賀蘭當是吳人而遊蜀者故有君思千里之句)
(楚辭悲莫悲兮生别離鼻高唐賦孤子寡婦寒心酸)
杜詩詳註卷十二
