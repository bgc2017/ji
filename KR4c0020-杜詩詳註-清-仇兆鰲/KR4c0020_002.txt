杜詩詳註卷二
翰林院編修仇兆鰲撰
飲中八仙歌(黃鶴注蔡興宗年譜云天寶五載而梁權道編在天寶十三載按史汝陽)
(王天寶九載巳薨賀知章天寶三載李適之天寶五載蘇晉開元二十二年並巳殁此詩當是天寶)
(間追憶舊事而賦之未詳何年人蔡夢弼曰按范傳正李白新墓碑在長安時時以公及賀監汝)
(陽王崔宗之裴周南等八人為酒中八仙公此篇無裴豈范别有稽耶)
知章騎馬似乘船眼花落井水底眠(此極摹賀公狂態騎馬若船言醉中)
(自得眼花落井言醉後忘軀興吳人善乘舟故以比乘馬舊唐書賀知章會稽永人自號四明狂客又稱)
(秘書外監醉後屬辭動成卷軸文不加點咸有可觀天寶三載上疏請度為道士還鄉里越絶書夫越水行)
(而山處以船為車以楫為馬何吳均雜句夢中難言見終成亂眼花張華詩三雅來遲耳熱眼中花抱朴)
(子余從祖仙公每大醉輒入湥淵之底一日許乃出此條偽蘇注所引阮咸王祥事俱係妄撰今削去)汝
陽三斗始朝(音潮)天道逢(一作見)麯車口流涎恨不移封向
酒泉(三斗朝天醉後入朝也見麯流涎欲向酒泉甚言汝陽之好酒舊書讓皇帝長子璡封汝陽郡王)
(與賀知章褚庭誨為詩酒之交行抱朴子管輅傾酒三斗而清辯綺粲漢樂府婦病道逢親交魏文帝)
(與吳質書蒲萄釀以為酒甘於麯蘖道之巳流㵪咽唾㵪同涎陸機詩目苦濁鏡日流涎三秦記酒泉郡城)
(下有金泉泉味如酒故名酒泉拾遺記羌人姚馥嗜酒羣軰呼為渴羌晉武帝擢為朝歌宰辭曰請辭朝歌之)
(縣長充養馬之役時賜美酒以樂餘年帝曰朝歌紂之舊都地有酒池使老羌不復呼渴對曰老羌漸染王化)
(若歡酒池之役更為殷紂之民帝大悦即遷酒泉太守此條偽蘇注所引北齊王詢及漢郭弘事亦係妄撰)
(師氏又造為舊史拾遺之說並無根據)左相(去聲)日興費萬錢飲如長鯨吸
百川銜杯樂(音洛)聖稱避(舊本作世邵氏聞見錄作避)賢(費萬錢言其豪侈吸百川)
(狀其縱飲樂聖避賢即述適之詩中語决舊書李適之雅好賓友飲酒一斗不亂夜則燕賞晝公務天寶元)
(年代牛仙客為左丞相與李林甫爭權不叶五載罷知政事守太子少保與親知歡會賦詩曰避賢初罷相樂)
(聖且啣杯為問門前客今朝幾個來七月貶宜春太守仰藥而卒黃希曰日費萬錢餉客之用皆出於此是)
(也師氏謂唐時酒價每斗三百錢以萬錢計之當飲三石三斗有餘誤矣據本傳但云一斗不亂耳晉書何)
(曾日食萬錢猶言無下箸處海左思吳都賦長鯨吞航修鯢吐浪木華海賦魚則横之鯨突兀孤游噏波則)
(洪連踧蹜吹&KR1369;則百川倒流人劉伶酒德頌銜杯潄醪魏志醉客謂酒清者為聖濁者為賢人世說簡)
(文曰請避賢路)宗之蕭灑美少(去聲)年舉觴白眼望青天皎如玉
樹臨風前(宗之蕭灑丰姿超逸白眼望天席前傲岸之狀玉樹臨風醉後搖曳之態舊書崔宗之)
(日用之子襲封齊國公李白傳侍御史崔宗之謫官金陵與白詩酒倡和北山移文蕭灑出塵之想阮籍)
(詩朝為美少年之列子景公舉觴自罰子晉書阮籍任情不羈見禮俗士以白眼對之列至人者上闞)
(青天夏甘泉賦翠玉樹之青葱世說毛曾與侯玄共坐時人謂蒹葭倚玉樹)蘇晉長齋繡佛
前醉中往往愛逃禪(持齋而仍好飲晉非真禪直逃禪耳逃禪猶云逃墨逃楊是逃而)
(出非逃而入杜臆云醉酒而悖其教故曰逃禪後人以學佛者為逃禪誤矣新唐書蘇晉珦之子數歲知為)
(文房潁叔王紹宗歎曰後來之王粲也舉進士先天中為中書舍人玄宗監國所下制命多晉及賈曾槀定屢)
(獻讜言天子嘉允歷戶吏二部侍郎終太子庶子林續晉陽秋謝敷崇信釋氏以長齋供養為業徐陵䨇寺)
(碑絶粒長齋之唐弘明集宋劉義隆時靈鷲寺有羣燕共銜繡像委堂内據此則繡佛之製久矣此條師)
(氏謂晉得胡僧所繡彌勒佛事亦屬偽撰)李白一斗詩百篇長安市上酒家
眠天子呼來不上(上聲)船自稱臣是酒中仙(斗酒百篇言白之興豪而)
(才敏登吳論當時沉香亭之召正眠酒家白蓮池之召扶以舟此兩述其事酒中仙兼述其語新唐書李)
(白興聖皇帝九世孫天寶初至長安往見賀知章知章見其文曰子謫仙人也言於玄宗召見金鑾殿奏頌一)
(篇帝賜食親為調羹有詔供奉翰林白猶與飲徒醉於市帝坐沉香亭子欲得白為樂章召入而白已醉左右)
(以水頮面稍解援筆成文婉麗精切帝愛其才數宴見范傳正李白新墓碑玄宗泛白蓮池公不在宴皇懽)
(既洽召公作序時公巳被酒翰苑中命高將軍扶以登舟史記淳于髠傳臣飲一斗亦醉墨子周公朝讀)
(百篇王晉書劉延之為始安郡與淵明二萬錢悉送酒家濬表先臣一日上其船王績醉鄉記中國以)
(為酒仙)張旭三杯草聖傳脱帽露頂王公前揮毫落紙如
雲煙(旭書為人傳頌故以草聖比之脱帽露頂醉時豪放之狀落紙雲烟得意疾書之興舊書吳郡張)
(旭善草書好酒每醉後號呼狂走索筆揮灑變化無窮若有神助國史補旭飲酒輒草書揮筆而大呌以頭揾)
(水墨中而書之醒後自視以為神異金壺記旭官右率府長史漢書朱博案上不過三杯王愔文章志後)
(漢張芝好草書學崔杜之法韋仲將謂之草聖不古樂府少年見羅敷脱帽着帩頭後漢西域傳莫露頂)
(肘行李頎贈旭詩露頂據胡牀長呌三五聲落高允徵士頌揮毫頌德宗欽贈高允詩彈毫珠零紙錦粲)
(潘岳楊荆州誄翰動若飛落紙如雲高彪詩抗志凌雲烟)焦遂五斗方卓然高談
雄辯驚四筵(談論驚筵得於醉後見遂之卓然特異非沈湎於醉鄉者此詩參差多寡句數不)
(齊但首尾中腰各用兩句前後或三或四閒錯成文極變化而仍有條理袁郊甘澤謠陶峴開元中家於崑)
(山自製三舟客有前進士孟彦湥進士孟雲卿布衣焦遂各置僕妾共載遊山水滑稽傳淳于髠曰朋友交)
(遊私情相語飲不過五六斗竟醉矣飛漢元帝紀卓然可觀庾信詩高譚變白馬雄辯塞狐謝贍詩四)
(筵霑芳醴說此條師氏所引口吃之亦屬妄撰)
(蔡絛寬夫詩話此歌眠字天字再押前字三押古未見其體叔父元度云歌分八篇人人各異雖重押韻)
(無害亦周詩分章之意也章唐汝詢曰柏梁詩人各說一句八仙歌人各記一特變其體耳重韻何害)
(學王嗣奭杜臆曰此係創格前古無所因後人不能描寫八公各極生平醉趣而都帶仙氣或兩句或)
(三句四句如雲在晴空卷舒自如亦詩中之仙也之吳見思曰此詩一人一段或短或長似銘似贊合)
(共為一篇分之各成一章誠創格也)
(舊刻分類千家注多載偽蘇注大概以杜句為主添設首尾假託古人初無其事蔡傅卿編年千家本削)
(去最快前軰如邵二泉焦弱侯多為偽註所惑後來五車韻瑞遂引作實事張邇可會粹又本韻瑞且於)
(附會古人處妄添某史可謂巧于緣飾矣近日吳門所刻庾開府文集亦誤引偽注沿訛不覺亟當正之)
(此篇所引偽蘇注數條㮣從芟却不使惑人)
高都護驄馬行(按高仙芝平少勃律在天寶六載是年大食諸部七十二國皆降附)
(八載入朝詩云飄飄遠自流沙至又云長安健兒不敢騎正其時也九載仙芝討石國俘其王以獻)
(則知次年又往邊疆矣此詩當是天寶八載所作黃云七載梁云十一載皆非漢書鄭吉傳吉威)
(震西域遂并護車師以西北道故號都護都護之置自吉始焉注竝護南北二道故謂之都)
安西都護胡青驄聲價歘(許勿切)然來向東此馬臨陣久
無敵與人一心成大功(此言驄馬在邊而有功行陣都舊唐書貞觀十七年置安西)
(護府於西州顯慶三年移治龜兹國城于闐以西波斯以東十六都護府隸焉隋書西域吐谷梁有青海中)
(有小山至冬冰合嘗得波斯馬放入海因生驄馬日行千里故時稱青海驄馬胡青驄猶淮南子所云胡駿)
(馬古詩躑躅青驄馬廣韻驄馬青白色天赭白馬賦聲價隆振又歘聳擢以驚注歘忽也漢馬歌天馬來)
(立無草徑千里循東道五戴暠詩刀環臨陣鳴史記項王謂亭長曰吾騎此馬歲所向無敵國語戮力一)
(心大戴禮均馬力齊馬心應德璉慜驥賦展心力於知巳兮史記廉頗曰我為趙將有攻城野戰之大功)
功成惠養隨所致飄飄(一作颻)遠自流沙至雄姿未受伏
櫪恩猛氣猶思戰場利(此言驄馬在廐而不忘戰伐兮赭白馬賦願終惠養蔭本枝)
(縣曹植詩飄飄隨長風古元和郡縣志居延澤在張掖東北一千六百里即流沙天馬歌天馬徠從西極)
(涉流沙不赭白馬賦弭雄姿以奉引櫪漢書李尋傳馬不伏櫪可以趨道注伏櫪謂伏槽而秣之西征)
(賦何猛氣之咆勃固戰國策張儀曰魏之地勢戰場也)腕(一作踠)促蹄高如踣(音匐)鐵
交河幾蹴曾(同層)冰裂五花散作雲滿身萬里方看(平聲)汗
流血(此言其形相精力之出羣賦上云流沙此云交河正見來自遠地也南都馬踠餘足相馬經馬)
(腕欲促促則健蹄欲高高耐險峻齊民要術馬腕欲促而大其間纔容靽蹄欲得厚二三寸硬如石踣踏也)
(邵注踣鐵言馬蹄之堅取元和郡縣志貞觀四年於漢車師前王地置交河縣界内交河為名交河源出縣)
(北天山分流城下一統志今為西番火州地王洙注唐安西去交河七十里顧野王詩交河冰未堅趙曰東)
(方朔神異記曰北方有層冰萬里厚百丈詩言交河有層積之冰馬幾度蹴踏之而破裂也舊引顔賦經玄蹄)
(而雹散歷素皮而冰裂非是蓋賦謂騎射耳玄蹄素皮皆射帖名而雹散冰裂皆射帖聲與馬踏冰裂之義無)
(涉元名畫錄開元内廐有飛黃照夜浮雲五花之乘毛丹子步天歌五箇花文王良星李白集注五花馬)
(色也又郭若虚云五花者剪鬃為瓣或三花或五花白樂天詩馬鬛剪三花此另一說天馬歌經萬里兮歸有)
(德汗漢書李廣利獲汗血馬來注大宛舊有天馬種蹋石血汗從前肩髆小孔中出如血趙曰汗血之姿非)
(萬里無以見)長安壯兒不敢騎走過掣電傾城知青絲絡頭
為(去聲)君老何由却出横(孟康音光)門道(末用感慨作結即老驥伏櫪志在千里之)
(意此此章四段各四句始鄭氏曰長安古雍州地漢始都崔豹古今注秦皇有七馬一曰追電隋書長)
(孫晟為總管突厥畏之見其赤馬稱為閃電趙注此言馬行如電舉國皆知耳舊引傅玄詩童女掣電策童男)
(挽雷車非其義馬孫楚詩傾城遠追送注傾猶盡也送古樂府青絲纏尾黃金絡馬頭漢西域傳百官)
(至横門外三輔黃圖長安城北由西頭第一門曰横門其外有橋曰横橋程大昌雍錄自横門渡渭而西即是)
(趨西域之路驅遠注出横門道言欲馳於戰場)
(張綎曰凡詩人題咏必胸次高超下筆方能卓絶此詩雄姿未受伏櫪恩猛氣猶思戰場利青絲絡頭為)
(君老何由却出横門道如此狀物不唯格韻特高亦見少陵人品若曹唐病馬詩一朝千里心猶在曾敢)
(潛忘秣飼恩乃乞兒語也真王嗣奭曰與人一心成大功此盛贊馬德即所謂堪託死生也下文猛氣)
(思戰場萬里看流血壯兒不敢騎却出横門道節節俱蒙此意寫得雄駿絶倫語不驚人死不休洵足空)
(前絶後矣)
(胡應麟曰七言古詩概曰歌行余漫考之歌之名義由來遠矣南風擊壤興於三代之前易水越人作於)
(七雄之世而篇什之盛無如騷之九歌皆七古所始也漢則安世房中郊祀鼔吹咸係歌名竝登樂府或)
(四言上規風雅或雜調下倣離騷名義雖同體裁則異孝武以還樂府大演隴西豫章長安京洛東西門)
(行等不可勝數而行之名於是著焉較之歌曲名雖小異體實大同至長短燕鞠諸篇合而一之不復分)
(别又總而目之曰相和等歌則知歌者曲調之總名原於上古行者歌中之一體創自漢人明矣又曰)
(今人例以七言長短句為歌行漢魏殊不爾也諸歌行有三言者郊祀歌董逃行之類四言者安世歌善)
(哉行之類五言者長歌行之類六言者上留田妾薄命之類純用七字而無雜言全取平聲而無仄韻則)
(栢梁始之燕歌白紵皆此體自唐人以七言長短為歌行餘皆别類樂府矣又曰歌行兆自大風垓下)
(四愁燕歌而後六代寥寥至唐大暢王楊四子婉轉流麗李杜二家逸宕縱横又曰闔闢縱横變幻超)
(忽疾雷震電凄風急雨歌也位置森嚴筋脉聯絡走月流雲輕車熟路行也太白多近歌少陵多近行)
(又曰李杜歌行擴漢魏而大之而古質不及盧駱歌行衍齊梁而暢之而富麗有餘)
冬日洛城北謁玄元皇帝廟(鶴注天寶二年三月壬子親祀玄元廟改)
(西京玄元廟為太清宮東京廟為太微宮天下為紫微宮據舊史改廟為宮巳在二年題曰玄元皇)
(帝廟仍舊稱也五聖聯龍衮是天寶八載閏六月事題云冬日當是其冬作蓋天寶九載公歸長安)
(進三大禮賦不在洛陽矣朱注此詩所詠即太微宮也作於加諡五聖之後當在八載之冬封演)
(見聞記高祖武德三年晉州人吉善行於羊角山見白衣老父呼謂曰為吾語唐天子吾是老君即)
(汝祖也今年無賊天下太平高祖即遣使致祭立廟其地唐書高宗乾封元年幸亳州詣老君廟)
(追尊為玄元皇帝開元二十九年制兩京諸州各置玄元皇帝廟天寶元年陳王府參軍田同秀上)
(書玄元皇帝降於丹鳳門之通衢告錫靈符在尹喜故宅上遣使就函谷關尹喜臺西發得之乃置)
(玄元廟於大寧坊東都於積善坊臨淄舊邸親享新廟)
配極玄都閟憑高(一作虚)禁籞(一作禦正異作籞)長守祧嚴具禮
掌節鎮非常碧瓦初寒外金莖一氣旁山河扶繡戶日
月近雕梁(首段記廟制之尊嚴邙趙曰廟在洛城北故云配極洙曰廟在北山故云憑高趙曰)
(尊老君為聖祖故謂守祧符騐以備非常故得掌節拱碧瓦外覆寒氣先侵矣金莖旁列一氣上通矣山河)
(戶形其雄壯日月近梁狀其高華曰史記始皇為極廟象天極索隱曰為宫廟象天極故極廟李嶠詩配極)
(光輝遠殿康駢劇談錄東都北邙山有玄元觀南有老君廟臺高敞下瞰伊洛道藏道君處大玄都坐高)
(蓋天雲笈七籤三洞經玄都上有九曲崚嶒鳳臺瓊房玉室處於九天之上玉京之陽張正見詩玄都府内駕)
(青牛一望)(詩閟宮有洫注閟湥閉也籞王僧孺詩憑高且羽獵賦禁禦所營漢紀注者禁苑之遮衛也)
(後漢紀注折竹以繩懸連之使人不得往來今作籞周禮守祧掌守先王先公之廟祧注遷主所藏曰祧)
(唐書老君廟置令丞各一員周史記蕭何曰王若欲拜大將具禮乃可此借用字禮掌節掌守邦節而辯)
(其用注節猶信也行者所執之信詩史記備他盜之出入與非常也亦借用字劉騊駼縹碧以為瓦碧瓦)
(琉璃瓦也以謝靈運燕歌行孟冬初寒節氣成也西都賦抗仙掌承露擢䨇立之金莖注金莖銅柱郊祀)
(志漢武作柏梁銅柱承露仙人掌之屬朱注曹子建集明帝詔有司鑄銅建承露盤於芳林園莖長十二丈大)
(十圍使植作頌銘則洛城金莖固有之矣後莊子通天下一氣耳西征賦化一氣而甄三才陳主詩日月)
(光天德山河壯帝居歌舞影賦耀金波兮繡戶檀約陽春白日映雕梁)仙李蟠根大猗
蘭奕葉光世家遺(一作貽)舊史道德付今王(此推言廟祀之由唐奉)
(老君為聖祖故言根大而葉盛史記不載於世家故云遺舊史明皇嘗注道德經故云付今王神仙傳老子)
(生而能言指李樹曰以此為我姓老子内傳太上老君姓李名耳字伯陽其母見日精下落如流星飛入口中)
(因有娠七十二歲於陳渦水李樹下剖左掖而生老述異記中山有縹李大如拳者呼為仙李又云瀨鄉子)
(祠有紅縹李一李二色老唐太宗探得李詩云盤根植&KR1589;渚交榦倚天舒庾信子廟詩盤根古樹底漢武)
(故事帝以乙酉年七月七日旦生於猗蘭殿先是景帝坐崇芳閣見赤氣如林來蔽戶牖乃改閣為猗蘭殿)
(曹植王仲宣誄伊昔顯考奕葉佐時注奕不絶之稱伯唐會要開元二十三年敕升老子莊子為列傳首居)
(夷之上下西京賦雅好博古學乎舊史氏演史記老子著書上篇言道德之意五千餘言封聞見記開)
(元二十一年明皇親注道德經令學者習之書今王嗣有令緒)畫手看(平聲)前軰吳生遠
擅場森羅移地軸妙絶動宮墻五聖聯(晉作連)龍衮千官
列(一作引)雁行(音杭)冕旒俱秀發旌旆盡飛揚(此記繪畫之精工移地)
(軸言山水逼真動宮墻言殿宇生色冕旒承龍衮從衣及冠也旌旆承千官由扈從及儀仗也原注廟有吳)
(道子畫五聖圖其朱景玄名畫錄吳道玄字道子東京陽翟人明皇知名召入内供奉吳生凡畫人物佛像)
(神鬼禽獸山水臺殿草木皆冠絶於世國朝第一歷代名畫錄吳道子學書不成因工畫張懷瓘每云吳生之)
(畫下筆有神是張僧繇後身官至寧王友利孔融與曹操書今之少年喜謗前軰東京賦秦政觜長距終)
(得擅場曹植詩常得擅此場論黃山谷云能於前軰中擅場不獨爭長時軰也肇萬象森羅海賦地軸)
(挺拔而争迥春秋元命苞地有三千六百軸互相牽制續晉陽秋顧愷之尤好丹青妙絶於時應璩詩侈)
(靡在宮墻高通鑑天寶八載六月上以符瑞相繼皆祖宗休烈上祖諡曰神堯大聖皇帝太宗諡曰文武大)
(聖皇帝高宗諡曰天皇大聖皇帝中宗諡曰孝和大聖皇帝睿宗諡曰玄貞大聖皇帝康駢劇談錄玄元觀壁)
(上有吳道子畫五聖真容及老子化胡經事丹青絶妙古今無比淮南子此五聖者天下之盛王禮器天)
(子龍衮綠荀子天子千官佺記兄之齒雁行旒又天子之冕朱藻十有二旒沈期詩朝光映冕蜀都)
(賦王褒暐曅而秀發大孔德璋詩風交旌旆揚漢高帝歌風起兮雲飛揚)翠柏湥留景(與影)
(同)紅梨迥得霜風筝吹玉柱露井凍(英華作動)銀床(此兼敘冬日之)
(景銀柏耐寒而色留梨得霜而葉落吹王柱風冽簷前凍床冰凝井榦也水經注翠柏蔭峯謝朓松賦)
(懷風音而送聲當月路而留景風庾肩吾詩梨紅大谷晚郭知達注風筝謂挂筝於際風至則鳴也楊慎)
(丹鉛錄古人殿閣簷稜間有風琴風筝皆因風動成音自叶宮商或曰風筝簷鈴也俗謂呼風馬兒朱注唐人)
(有風筝詩前說是李白詩兩廊振法鼓四角吟風筝趙柳惲詩秋風吹玉柱袁淑正情賦陳玉柱之鳴筝)
(曰露井露地之井古樂府桃生露井上庾樂府淮南王篇後園鑿井銀作牀金瓶素綆汲寒漿肩吾詩銀牀)
(落井桐朱注舊以銀牀為井欄名義考銀牀乃轆轤架非井欄也)身退卑周室經傳拱
漢皇谷神如不死養拙㪅何鄉(一作方凟末乃追論老子以見祀之不經)
(身退二句言人往而道存谷神二句言神藏而迹隱結含諷意此章起首中間各八句前後三段各四句)
(老子道德經功成名遂身退天之道八列仙傳老子生於殷時為周柱下史轉為子藏史積百餘年後周德)
(衰乃乘青牛車而去入大秦紀孔叢子今周室卑微道高士傳經傳世國老氏聖圖河上公授漢文帝)
(德二經旨奥帝齋戒受之神仙傳漢孝景讀老子經有所不解以問河上公公乃授素書二卷拱漢皇謂端)
(拱而受此書元老子谷神不死是謂玄牝按谷神謂身中空竅處有神也即丹田之說故庾信詩云虛無養)
(谷神舊解谷為養則谷神上不當更加養字矣何潘岳閒居賦仰衆妙而絶思終優游以養拙莊子不樹)
(之於無何有之鄉)
(張表臣珊瑚鉤詩話陳無巳先生語余曰今人愛少陵詩一句之内至竊取數字以髣像之非善學者學)
(詩之要在乎立格命意用字而巳予曰如何等是曰冬日謁玄元皇帝廟詩敘述功德反覆伸意事核而)
(理長閬中歌辭致峭麗語脉新竒句清而體好兹非立格之妙乎江漢詩言乾坤之大腐儒無所寄其身)
(縛雞行言雞蟲得失不如兩忘而寓於道兹非命意之湥乎贈希魯云輕身一鳥過力在一過字徐步詩)
(云花蘂上蜂鬚力在一上字兹非用字之精乎學者體其格高其意練其字則自然有合矣何必規規然)
(髣像之乎)
故武衛將軍挽詞三首(此詩梁氏編在天寶十四載是年十一月安禄山巳)
(反而詩中並無傷亂之詞知其非此時矣黃氏據通鑑八載冬冰合遂以此証黃河十月冰按詩意)
(本謂塞外河冰引証未合大抵屬未亂以前之詩其年數巳不可考矣又按開元天寶間府兵罷折)
(衝停民間挾兵器者有禁王者今無戰正指其時蓋天寶六七載時在京師作也自此以後邊將多)
(尚戰功矣衛鶴注武衛將軍之名起於魏許禇唐書左右武大將軍各一員將軍各一員掌統領)
(宮禁警衛之法柩譙周法訓挽歌出於田横之門人挽而行因謂之挽歌)
嚴警當寒夜前軍落大星壯夫思敢(陳作敢一作感)決哀詔惜
精靈王者今無戰書生巳勒銘封侯意疎闊編簡為(去聲)
誰青(首章記初喪情事星上四言身殁可哀下四言功存足述夜落將見其有關氣運敢決念生前)
(精靈傷死後無戰世際承平勒銘立碑墓道意疎闊褒封絶望為誰青史簡足傳也杜臆封侯句無限感慨)
(與漢文帝惜李廣不遇時者同意將武衛主警衛宮禁故云嚴警魏志太后令曰馳語大軍得先嚴警梁)
(武帝詩調校輟寒夜星諸葛武侯與步隲書僕前軍在五丈原晉陽秋有赤而芒角自東北往西南投於)
(諸葛亮營俄而亮卒注揚子壯夫不為折吳都賦舜禹精靈留其山河盧是時罷府兵停衝禁民間挾)
(兵器故云今無戰為淮南王安書王者之師有征無戰晉書蘇峻傳少書生有才學蔡邕張伯雅祠堂)
(碑假石勒銘此謂墓銘也舊引班固作燕然山銘勒石紀功未合後漢梁竦傳大丈夫生當封侯死當廟食)
(歆賈誼鵩賦制度疎闊王右軍書論疎闊相間新劉責太常書或脱簡或脱編劉孝標書青簡尚)
舞劍過(平聲)人絶鳴弓射(音石)獸能銛(音纖)鋒行愜順猛噬失
蹻(丘妖切)騰赤羽(一作雨)千夫膳黃河十月冰横(去聲)行沙漠
外神速至今稱(次章憶生前忠勇承上思敢决猛鋒利而師行皆順此劍之雄中箭而獸失)
(威此弓之捷操此絶技率衆渡河直能横行沙漠矣羽杜臆行惬順謂所向如意失蹻騰謂應弦倒獸赤)
(旗下千夫會膳言孤軍湥入塞外黃河十月冰凍見不避苦寒此正形容其横行神速漢書項莊請以劍舞)
(前漢鼂錯傳皇太子材智高竒馭射伎藝過人絶遠隂鏗詩戰士夜鳴弓西京賦胸突銛鋒西都賦)
(掎僄狡扼猛噬夢弼云猛噬猛虎之齧噬者盧注謂即飲羽意猶曹景宗云放箭如餓鷂呌澤中此欲配合銛)
(鋒耳失之纖巧若蹻騰壯躍之貌劉家語子路曰願得白羽若月赤羽日注羽旗也按會孟以赤羽為塞)
(雁不知十月時雁巳南翔矣壯千夫指軍士漢牧誓千夫長百夫長虞世南詩冰黃河絶前樊噲傳)
(臣願得十萬衆横行匈奴中後晉書張賓謂石勒曰用兵貴神速勿時也)
哀挽青門去新阡絳水遙路人紛雨泣天意颯風飈部
曲精仍銳匈奴氣不驕無由覩雄略大樹日蕭蕭(三章想死)
(後餘威承上惜精靈而上四言歸櫬堪傷下四言邊功猶在哀挽挽喪車哀慟也三輔黃圖長安城東)
(出南頭第一門曰霸城門民見其青色因名青城門氏崔融詩京兆新阡闢扶陽甲第開原涉傳京兆尹曹)
(葬茂陵謂京兆阡涉慕之起父冢表曰原氏阡阡墓表也水經注絳水出絳山西北流注於澮應劭曰絳水)
(出絳縣西南邵注絳州去長安六百里曹阮瑀詩悲聲感路人趙曰諸葛亮亡人皆野哭植誄延首嘆)
(息雨泣交頥喪尚德緩刑書以應天意光庾仲初弔賈誼文飇風獨爾雅風從下上曰飈武紀注大將)
(軍營有五部三校尉部下有曲曲有軍候一人銳晉書劉牢之傳領精銳為前鋒精仍銳精力仍然勇也)
(通鑑燕梁琛謂符堅曰吳王垂雄略冠世折衝禦侮大樹暗用馮異事見首卷)
(此詩次章云横行沙漠外將軍蓋能立功邊外者首章則云封侯意疎闊末章又云大樹日蕭蕭是能有)
(功而不伐者異於邊將之邀功生事矣公特表而出之以致湥惜焉)
贈翰林張四學士垍(音既溪鶴注天寶十三載垍貶盧郡司馬旋召還遷太)
(常卿題云贈翰林張學士則在未貶司馬前詩云此生任春草垂老獨漂萍意是天寶九載自河南)
(歸時作是時未獻賦故詩不及之梁權道編在十四載非舊唐書張說傳二子均垍皆能文唐)
(會要玄宗始選朝官有詞藝學識者入居翰林供奉别旨制詔書敕猶或分在集賢開元二十六年)
(始以翰林供奉改稱學士别建學士院俾專内命太常少卿張垍起居舍人劉光謙等首居之而集)
(賢所掌由是罷息)
翰林逼華蓋鯨力破滄溟天上張公子宮中漢客星(首敘)
(翰林張垍垍逼華蓋其位高破滄溟其勢大宰相之子故云公子尚公主故比客星唐會要翰林院在銀)
(臺門内麟德殿西廂重廊之後學士院在翰林院之南别戶東向晉天文志大帝上九星曰華蓋所以蔽覆)
(大帝之座也蓋下九星曰杠蓋之柄也蔡邕傳擁華蓋而奉皇極洙曰逼言密邇帝座海賦魚則横海之)
(鯨突兀孤游吳都賦徽鯨背中於羣犗注徽鯨魚之有力者趙曰破如宗慤所云乘風破浪之破謝朓箋)
(滄溟未運波臣自蕩每漢書成帝時童謠曰燕燕尾涎涎張公子時相見帝微行出常與張放俱稱富平侯)
(家故曰張公子嚴蜀志出師表宮中府中皆為一體後漢書光武與光共卧太史奏客星犯帝座甚急)
(宗懔荆楚歲時記漢武帝令張騫使大夏尋河源乘槎經月而至一處見一女織一丈夫牽牛飲河織女取支)
(機石與騫而還明庾肩吾江州詩漢使俱為客星槎共逐流虞茂賦昆池織女石詩船疑海槎渡珠似客星)
(來徐陵詩張星舊在天河上由來張姓本連天俱用此事張遠注此乃切張姓而用舊引嚴光與此不切今按)
(公贈太常卿張垍詩能事聞重譯嘉謨及遠黎蓋嘗奉使於外故有宮中漢客星句耳舊唐書垍尚寧親公主)
(玄宗特加恩寵許於禁中置内宅侍為文章)賦詩拾翠殿佐酒望雲亭紫誥
仍兼綰黃麻似六經内頒(舊作頒一作分)金帶赤恩與荔枝青
(次敘才華寵遇多賦詩二句居禁地也紫誥二句優文翰也内分二句恩眷也魏文帝詩賦詩以寫懷)
(兩京新記大福殿在麟德殿北拾翠殿在大福殿東南漢高帝本紀上置酒沛宮召故人父老子弟佐酒應)
(劭曰助行酒臺長安志大福殿拾翠殿西内延嘉殿西北有景福臺西有望雲亭王洙注紫誥謂以紫泥)
(封誥黃麻謂寫誥詞於黃麻紙上詔隴右記武都紫水有泥其色紫而粘用貢封璽書故誥有紫泥之美西)
(京雜記漢以武都紫泥為璽室加綠綈其上年唐會要中書以黃白二麻為綸命重輕之辯開元三十月始)
(用黃麻紙寫詔上元三年二月制敕並用黃麻紙李肇翰林志故事中書舍人專掌詔誥開元間始置學士大)
(事直出中禁不由兩省凡制用白麻紙詔用白籐紙書用黃麻紙東都賦按六經而校德鶴注制誥本集)
(賢學士領之今翰林學士得分掌故云兼綰寫誥詞於黃麻訓詞謹嚴如六經薛蒼舒曰自别置學士院以)
(專掌内命其後選用益重而禮遇益親至號為内相凡充其職者無定員自諸曹尚書下至校書郎皆得與選)
(入院一歲則遷知制誥班矣内宴則居宰相之下一品之上唐書緋為四品服淺緋為五品服竝金帶但&KR1639;)
(數别在朱注唐書貴妃嗜生荔枝明皇置驛傳送垍尚主宅禁中得與此賜所謂恩與荔枝青也海錄碎事)
(載戎州出綠荔枝肉熟而皮猶綠曾子固荔枝狀云江家綠出福州又色紅而有青班者名虎皮亦出福州荔)
(枝青殆即此類乎舊注引楊文公談苑荔枝金帶乃是宋制且與上句複出李肇國史補張均兄弟俱在翰)
(林垍以尚主獨賜珍玩以誇於均均曰此乃婦翁與女婿固非天子賜學士也)無復(扶又切)隨高
鳳空餘泣聚螢此生任(讀平聲)春(讀上聲周禮梓人春以功)草垂老獨
漂萍儻憶山陽會悲歌在一聽(平聲意末乃自敘結出贈詩不能隨鳳高)
(騫依然聚螢勵志耳春草歎卑微漂萍傷流落山陽會望其念舊聽悲歌諷其汲引此章四句起下二段各)
(六句高鳳)(詩鳳凰鳴矣于彼高岡顔延之秋胡詩椅梧傾晉書車胤家貧不常得油夏月以練囊盛數十)
(螢火照書讀顔氏家訓古人勤學照雪聚螢鮑梁元帝詩既看春草歇蔡邕房楨碑享年垂老令暉詩)
(流漂萍無根後魏氏春秋嵇康寓居河内山陽與王戎向秀同遊秀經康山陽舊居作思舊賦史記項羽)
(紀悲歌慷慨公韓非子一聽而會)
樂(音洛)遊園歌(英華題作晦日賀蘭楊長史筵醉歌張綖曰天寶十載公獻賦詔試集)
(賢院為宰相所忌得參列選序詳詩中聖朝巳知賤士醜似當在此歲作鶴注唐以正月晦日三)
(月三日九月九日為三令節德宗時李泌請廢正月晦日以二月朔為中和節漢書神爵三年起)
(樂遊苑注三輔黃圖云在杜陵西北長安志樂遊苑在京兆萬年縣南八里亦曰樂遊原洙曰西京)
(記樂遊園漢宣帝所立唐長安中太平公主於原上置亭遊賞其地四望寬敞每三月上巳九月重)
(陽士女戲就此袚褉登高幄幕雲布車馬填塞虹彩映日馨香滿路朝士詞人賦詩翌日傳於京師)
樂遊古園崒(昨律切一作萃)森爽煙綿碧草萋萋長(丁丈切)公子
華筵勢最高秦川對酒平如掌(首從宴園叙起川木森草碧言近景秦如掌)
(言遠景惟地勢高故一望皆見也崒山危峻貎子虛賦隆崇嵂崒森爽森疎而爽豁鮑照詩岫遠雲烟)
(綿谷屈泉靡迤指江淹别賦春草碧色兮楚辭芳草生兮萋萋公子楊長史楚辭思公子不敢言三)
(秦記長安正南秦嶺嶺根水流為秦川一名樊川周王褒詩遥遥秦川水曹孟德詩對酒當歌長安志樂)
(遊原居京城之最高四望寬敞京城之内俯視如掌沈佺期詩秦地平如掌)長生木瓢示(英華)
(作樂)真率㪅調鞍馬狂(一作雄)歡賞青春波浪芙蓉園白日
雷霆夾(一作甲)城仗閶闔晴開詄(大結切舊作昳趙定作詄英華同)蕩蕩
曲江翠幕排銀牓拂水低回舞袖翻緣雲清切歌聲上
(上聲勝次記園中景亊曲酌瓢之後調馬而行得以盡覽諸芙蓉苑夾城道江池此明皇遊幸之處仗過)
(門開翠幕銀牓舞袖歌聲皆園前所聞見者晉杜臆西京雜記載上林苑有長生木蓋以木為瓢也嵇含有)
(長生木賦鄴中記金華殿後種䨇長生樹八九月乃生花花白子黑大如橡子世人謂之長生樹世說王懷)
(祖直以真率少許便足對人多多許行抱朴子馬不調造父不能超千里之迹謝靈運歌心歡賞兮歲易)
(淪江曹植詩白日曜青春春張禮遊城南記芙蓉園在曲西南與杏園皆秦宜下苑地園内有池謂之芙)
(蓉池唐之南苑也夾兩京新記開元二十年築夾城入芙蓉園自大明宮亘羅城複道經通化門觀以達興)
(慶宫次經春明延喜門至曲江芙蓉園天易鼓之以雷霆楚辭倚閶闔而望予漢禮樂志門開詄蕩蕩)
(漢書注詄讀如迭又舊注詄緩也於義不切如淳云詄蕩蕩天體清堅之狀亦於詄字無涉一本作泆猶云蕩)
(泆也挂潘岳籍田賦翠幕默以雲布北史姚萇張翠幕繡簾金篆銀牓張正見詩銀牓映仙宮潘尼詩倉)
(卒低迴緣張正見詩舞袖飄金谷歌聲繞鳳臺光殿賦雲上征飛燕外傳音詞舒閑清切)(魯靈西京)
(雜記高帝令戚夫人作出塞望歸之曲後宮齊唱聲入雲霄)却憶年年人醉時只今
未醉已先悲數莖白髮那抛得百罰(一作刻)湥杯辭(從英華一)
(作亦)不辭聖朝(音潮)亦(一作巳一作但)知賤士醜一物但(從英華一作自)荷
(去聲)皇天慈(一作私)此身飲罷無歸處獨立蒼茫自咏詩(末乃)
(借酒遣懷憐上四歎年衰下四慨不遇也矣朝已見棄而天猶見假以一飲之緣其無聊亦甚此章四)
(句起下兩段各八句漢列子景公舉杯自罰享陳後主詩杯湥猶恨稀後馮衍說鄧禹書聖朝堯舜之)
(榮酒揚子曰秦之士也賤陸機云玄冕無醜士悲一物指猶陶公云杯中物江淹詩一物之微有足者)
(楚辭皇天無私阿兮以庾信詩蒼茫落餘暉朱異詩值塞野之蒼茫趙注蒼茫為荒寂貌杜臆謂蒼茫詠)
(詩乃勃然得意處引公詩蒼茫興有神為証今按上文語涉悲凉末作發興語方見後勁)
同諸公登慈恩寺墖(鶴注梁氏編在天寶十三載不知何據應在禄山䧟京師)
(之前十載奏賦之後第原注時高適薛據先有作兩京新記京城東一街進昌坊慈恩寺隋無)
(漏寺故地西院浮屠六級高三百尺永徽三年沙門玄裝所立長安志慈恩寺在萬年縣東南八里)
高標跨蒼穹(一作天)烈風無時休自非曠(一作壯)士懷登兹
翻百憂(首言墖不易登領起全意迴墖高故凌風百憂憫世亂也蜀都賦陽鳥翼乎高標爾雅)
(穹蒼蒼天也郭璞曰天形穹窿其色蒼蒼丹元子步天歌昭昭列象布蒼穹古樂府暮秋烈風起鮑照詩)
(安知曠士懷王粲登樓賦登兹樓以四望兮聊暇日以銷憂此云翻百憂蓋翻其語也詩逢此百憂)方
知象教力足(一作立)可追冥搜仰穿龍蛇窟始(音試)出(英華作驚)
枝撑幽(此敘登墖之事搜象教建墖者冥搜登墖者穿窟出穴所謂冥也盧注磴道屈曲如穿龍)
(蛇之窟歷盡盤錯始出枝撑之幽象王巾頭陀寺碑正法既没象教凌夷注象教言為形以教人也孫綽)
(天台山賦序夫非遠寄冥搜何肯遥想而存之枝謂此墖真可追攀而冥搜也王延夀魯靈光殿賦撑权)
(枒而斜據注枝撑交木也黃山谷曰墖下數級皆技撑洞黑出上級乃明)七星在北戶(一作戶北)
河漢聲西流羲和鞭白日少(去聲)昊行清秋秦(一作泰非)山忽
破碎涇渭不可求俯視但一氣焉(於虔切)能辯皇州(此記登墖)
(之景川上四仰觀於天見象緯之偪近下四俯視於地見山之微渺總是極摹其高星河夜景西流秋候)
(之象羲和晝景鞭日秋光短促也忽破碎謂大小錯雜不可求謂清濁難分皇州莫辯薄暮陰翳矣史記天)
(官書北斗七星所謂璇璣玉衡以齊七政春秋運斗樞斗第一天樞第二璇第三璣第四權第五衡第六開陽)
(第七瑶光河吳都賦開北戶以向日魏古詩河漢清且淺廣雅天謂之天漢亦曰河漢文帝詩天漢回)
(西流昭楚辭吾令羲和弭節王逸注羲和日馭也明又白日只月令孟秋之月其帝少昊潘尼詩朱送)
(夏少昊迎秋輿殷仲文詩獨有清秋日之朱注秦山指終南諸山廣記藍田有秦嶺乃南山脊若隴西秦)
(山與此相去甚遠涇賈誼旱雲賦正雲布而雷動兮相擊衝而破碎詩以渭濁鮑照詩涇渭不可雜鶴注)
(涇渭乃關西大川韋朝宗引渭水入金光門置漕於西市魏文帝詩俯視清水波西征賦化一氣而甄三)
(才州鮑照詩表裏望皇皇州帝都也)迴首呌虞舜蒼梧雲正愁惜哉瑶
池飲(一作燕)日晏(一作宴非)崑崙丘黃鵠去不息哀鳴何所投
君看隨陽雁各有稻粱謀(末乃登墖有感所謂百憂也迴首二句思古以虞舜蒼)
(梧比太宗昭陵也惜哉二句傷今以王母瑶池比太真温泉也朱注末以黃鵠哀鳴自比而歎謀生之不若陽)
(雁此蓋憂亂之詞望此章前二段各四句後二段各八句王粲詩回首長安杜詩博議高祖號神堯皇)
(帝太宗受内禪故以虞舜方之朱注兩京新記載慈恩寺浮屠前階立太宗三藏聖教序碑迴首呌舜寓意在)
(太宗舊謂泛思古聖君者非也淵記舜葬於蒼梧之野山海經南方蒼梧之丘蒼梧之中有九疑山舜所葬)
(在長沙零陵界中詩文選注歸藏啟筮有白雲出自蒼梧入於太梁謝朓雲去蒼梧野江總詩雲愁數處黑)
(崙程嘉燧曰明皇遊宴驪山皆貴妃從幸故以日晏崑諷之魏文帝詩惜哉時不遇列子穆王升崑崙)
(之丘以觀黃帝之宮遂賓於西王母觴於瑶池之上乃觀日之所入日行萬里鮑照詩夕飲乎瑶池史記張)
(湯傳日晏天子忘食園韓詩外傳田饒謂魯哀公曰夫黃鵠一舉千里止君池啄君稻粱君猶貴之以其從)
(來遠也故臣將去君黃鵠舉矣晉黃鵠曲黃鵠參天飛半道還哀鳴沈約詩驚麏去不息禹貢陽鳥攸居)
(注隨陽之鳥鴻雁之屬)
(三山老人胡氏曰此詩譏切天寶時事也秦山忽破碎喻人君失道也涇渭不可求言清濁不分也焉能)
(辯皇州傷天下無綱紀文章而上都亦然也虞舜蒼梧思古聖君而不可得也瑶池日晏謂明皇方耽於)
(淫樂而未巳也賢人君子多去朝廷故以黃鵠哀鳴比之小人貪禄戀位故以陽雁稻粱刺之)
(同時諸公登墖各有題詠薛據詩巳失傳岑儲兩作風秀熨貼不愧名家高達夫出以簡淨品格亦自清)
(堅少陵則格法嚴整氣象峥嶸音節悲壯而俯仰高湥之景盱衡今古之識感慨身世之懷莫不曲盡篇)
(中真足壓倒羣賢雄視千古矣界三家結語未免拘束致鮮後勁杜於末幅另開眼獨闢思議力量百)
(倍於人)
(岑參詩云墖勢如湧出孤高聳天宮登臨出世界磴道盤虚空突兀壓神州崢嶸如鬼工四角礙白日七)
(層摩蒼穹下窺指高鳥俯聽聞驚風連山若波濤奔走似朝東青松夾馳道宮觀何玲瓏秋色從西來蒼)
(然滿關中五陵北原上萬古青濛濛淨理了可悟勝因夙所宗誓將掛冠去覺道資無窮儲光羲詩云)
(金祠起真宇直上青雲垂地靜我亦閒登之秋清時蒼蕪宜春苑片碧昆明池誰道天漢高逍遥方在兹)
(虚形賓太極携手行翠微雷雨傍杳冥鬼神中躨跜靈變在倏忽莫能窮天涯冠上閶闔開履下鴻雁飛)
(宮室低邐迤羣山小參差俯仰宇宙空庶幾了義歸崱屴非大厦久居亦以危高適詩云香界泯羣有)
(浮圖豈諸相登臨駭孤高披拂欣大壯言是羽翼生迥出虚空上頓疑身世别乃覺形神王宮闕皆戶前)
(山河盡簷向秋風昨夜至秦塞多清曠千里何蒼蒼五陵鬱相望盛時慙阮步末宦知周防輸效獨無因)
(斯焉可遊放)
投簡咸(一作成非)華(去聲)兩縣諸子(鶴云梁氏編在上元二年成都作蓋以成)
(為成都華為華陽唐志成都華陽兩縣為附郭乃次赤按詩云長安苦寒又言南山之豆東門之瓜)
(皆長安京兆事其云故舊禮數絶又云棄擲與時異當是天寶十年召試後送隸有司參選時作成)
(華當作咸華蓋咸陽華原二縣也)
赤縣官曹擁才傑軟裘快馬當冰雪長安(一作夜非)苦寒誰
獨悲杜陵野老骨欲折(首段有慨身世稱惟少年得志故老成落魄自杜陵野老詩)
(作於長安明矣子赤縣官曹本謂長安貴人不指兩縣諸子蓋投簡諸者另有其人也朱注誤認兩縣為赤)
(縣故有畿縣之疑正異不知長安即赤縣故欲改為長夜總錯在詩題成華二字耳元和郡縣志大唐縣有)
(赤畿望緊上中下六等之差京都所治為赤縣京之旁邑為畿縣曹植賦在官曹之典列沈約詩吏部信)
(才傑杜前漢地理志杜陵屬長安古杜伯國宣帝葬此因曰陵長安志杜陵今在奉先城東南二十五里)
(後漢李固傳霍光憂愧發憤悔之骨折)南山豆苗早荒穢青門瓜地新凍
裂鄉里兒童項領成朝(音潮)廷故舊禮數絶自然棄擲與
時異况乃疎頑臨事拙饑卧動即向一旬敝(一作弊)衣何
啻聯百結君不見空牆日色晚此老無聲淚垂血(此自述饑)
(寒之狀禮杜臆鄉里後軰挾勢驕人固不足責乃故舊在朝而數亦絶尚何望乎疎懶任性公之致貧在此)
(公之立品亦在此又曰闒冗尊顯賢哲棄遺則時事可知無聲淚血望諸子之推解也此章上四句下八句)
(萁漢書楊惲傳田彼南山蕪穢不治種一頃豆落而為青門瓜注别見傅玄詩冬寒地為裂鄉里小)
(兒出陶潛傳領詩四牡項領注項大也四牡者人所駕今但養大其不肯為用後漢呂強傳羣邪項領膏唇)
(拭舌注自恣也實任昉哭范僕射詩生平禮數絶事嵇康書匪降自天由疎頑饑卧暗用袁安卧雪)
(王隱晉書董威輦拾殘繒結為衣號曰百結又張協詩青苔依空牆蔡琰胡笳哭無聲兮氣將咽曰十拍)
(悲湥兮淚成血)
(盧世㴶曰投簡中入鄉里兒童數語意覺不平然是一片真氣激出不能隱忍不宜隱忍者也豈許曖曖)
(昧昧假敦厚軰所敢望其邊際故曰詩可以怨)
杜位宅守歲(鶴注詩云四十明朝過則是天寶十載為四十歲唐書世系表杜位出)
(襄陽房為考功郎中湖州刺史甫困學紀聞位李林甫諸壻也年譜天寶十載林方在相位盍簪)
(列炬其炙手之徒與中公集有寄杜位詩題下原注位京宅近西曲江)
守歲阿戎(一作咸)家椒盤已頌花盍簪喧櫪馬列炬散林
鴉四十明朝過飛騰暮景斜誰能㪅拘束爛醉是生涯
(上四守歲之事下四歲終有感從趙汸云椒盤頌花位宅設宴喧馬散鴉言同會者騎之盛又云公年四)
(十進三大禮賦明皇命待制集賢院而未嘗授官此詩除夕所賦後四句感慨豪縱讀之可想公之為人顧)
(注公目擊附勢之徒見位而傴僂俯仰不勝拘束故言不能效此拘束之態惟有爛醉是吾生涯而巳唐太)
(宗有守歲詩冬盡今宵促年開明日長孟浩然詩守歲接清筵則知除夜守歲唐時風俗然也通鑑注晉宋)
(間人多呼弟為阿戎宋書謝惠連初不為父所知族兄靈運曰阿戎才悟如此而何作常兒遇之朱注南史齊)
(王思遠小字阿戎王晏從弟也明帝廢立嘗規切晏及晏拜驃騎謂思遠兄思微曰隆昌之際阿戎勸吾自裁)
(若如其言豈得有今日思遠曰如阿戎所見尚未晚也詩用阿戎蓋出此耳胡儼曰阿戎注家改為阿咸不知)
(阿咸乃叔侄事與兄弟不相當東坡與子由詩欲喚阿咸來守歲林鳥櫪馬正諠譁亦一時誤用耳不必據以)
(為証酒崔實四民月令過臘一日謂之小歲拜賀君親進椒從小起後世率於正月一日以盤進椒飲酒則)
(撮置酒中號椒盤焉晉書劉臻妻陳氏元旦獻椒花頌曰標美靈葩爰采爰獻易豫四爻勿疑朋盍簪王弼)
(解盍為合解簪為速蓋因古冠有筓不謂之簪耳程傳則解簪為聚所以聚髮也此詩盍簪對列炬取朋友聚)
(合之義直作冠簪說矣火隂鏗詩亭嘶背櫪馬顧沈佺期詩歲炬常燃桂炬燭也記四十曰強仕注言)
(四十自明朝而過則是年正四十也吾子攀其飛騰之勢挂其羽翼之末)(夏侯湛抵疑今李尢詩年歲晚)
(暮日巳斜子任昉詩拘束名教裏莊吾生也有涯)
敬贈鄭諫議十韻(鶴注此當是天寶十載奏賦後作故有求顔闔厭禰衡之句梁)
(氏編在十一載為是公諫議大夫起於後漢韋彪疏曰諫議之職應用直之士是也續通典武后)
(龍朔二年改為正諫大夫開元以來仍復凡四人屬門下省)
諫官非不達詩義早知名破的由來事先鋒孰敢爭思
飄雲物外(一作動)律中(去聲)鬼神驚毫髮無遺憾波瀾獨老
成(此贊鄭詩才之詩義知名乃通節之綱破的如射之中先鋒如戰勇雲物外言思窮高遠鬼神驚言巧)
(奪化工洙曰曲盡物理故無遺憾才氣浩瀚故有波瀾首言諫官雖達其知名實以詩重耳諫官二字見)
(蕭望之疏唐太宗詔每宰相入内平章大計必使諫官隨入與聞政事詩序詩有六義庾信枯樹賦海内)
(知名若世說王長史曰我往輒破的勝我庚翼謂謝尚曰卿破的當以鼓吹相賞易傳其所由來者漸矣)
(謝靈運詩由來事不同鋒蜀志曹公使關羽為先鋒史記張良傳慎毋與楚爭左傳必書雲物王褒四)
(子講德論轉運中律瑕詩序動天地感鬼神莫近於詩鮑照詩毫髮一為文賦恒遺恨以終篇爾雅)
(大波為瀾小波為淪鶴曰陸機文賦或沿波而討源或龍見而鳥瀾波瀾二字本此又詩翻覆若波瀾曹植)
(魏武帝誄謀過老成篇毫髮無憾謂字句斟酌波瀾老成謂通結搆包大小而言)野人寧得所
天意薄浮生多病休儒服冥搜信客旌築居仙縹緲旅
食歲崢嶸使(去聲)者求顔闔諸公厭禰(乃里切)衡(此自敘淪落野人)
(失所因浮生命薄也下六皆失所之狀旅不修儒服而但任客旌則行蹤難定矣卜居無地而食多年則謀)
(生不給矣求賢有詔而當事忌才則抱志莫伸矣之鶴注使者二句指召試不遇言說苑苟可而行謂野)
(人天漢主父偃傳彼人人喜得所而意得矣莊子其生也若浮)(息夫躬傳民心悦庾信傳茂陵忽多)
(病勝)(莊子魯少儒哀公曰舉國儒服羣冥搜謂搜尋幽謝靈運詩躡險築幽居海賦仙縹緲餐玉清)
(涯聞崢嶸謂年齒日高舞鶴賦崢嶸而愁暮曰莊子魯君顔闔得道之士也使人以幣先焉闔對恐聽誤)
(而遺使者罪不若審之使者還反審之復求之則不得巳後漢書禰衡氣剛傲好矯時慢物曹操懷忿以才)
(名不欲殺之送劉表表不能容以江夏太守黃祖性卞急送衡與之為所殺史記主父偃傳上不召留久諸)
(公賓客多厭之)將期一諾(或作語非)重歘(許勿切)使寸心傾君見途窮
哭宜憂阮步兵(末望諫議之汲引也窮期諾於人而此心先傾求援急也途之哭公蓋大聲)
(疾呼矣見首卷)(此章前二段各八句後段四句收心一諾注鄭氏曰歘暴起也吳邁遠詩寸從此殫)
(沈約齊太尉王儉碑銘傾方寸以奉國返阮籍傳籍率意命駕不由徑路車跡所窮輒慟哭而聞步兵厨人)
(善釀有貯酒三百斛乃求為步兵校尉)
(王嗣奭曰他人贈諫議必用伏蒲廷諍等語公則止贊其詩詞蓋自李林甫為相諫諍路絶故不作虛辭)
(以諛人此其立言有法也璣葛常之韻語陽秋曰詩人讚美同志詩篇多比珠璧玉錦繡花草之類至)
(杜公豈肯作此陳腐語耶如寄岑參詩云意愜關飛動篇終接混茫夜聽許十誦詩云精微穿溟涬飛動)
(摧霹靂贈盧琚詩云藻翰唯牽率湖山合動搖贈諫議詩云毫髮無遺恨波瀾獨老成寄李白詩云筆落)
(驚風雨詩成泣鬼神贈高適詩云美名人不及佳句法如何皆驚人語也視餘子其神芝之與腐&KR0818;哉)
兵車行(杜臆舊注謂明皇用兵吐蕃民苦行役而作是也此當作於天寶中年周禮有)
(兵車之會)
車轔轔馬蕭蕭行人弓箭各在腰耶孃妻子走相送塵
埃不見咸陽橋牽衣頓足攔(一作橋)道哭哭聲直上(上聲)干
雲霄(首段敘送别悲楚之狀乃紀事下二段述征夫苦役之情乃紀言轔轔衆車之聲蕭蕭鳴不喧嘩)
(行人行役之人記詩有車轔轔箭又蕭蕭馬鳴府又行人彭彭搜神李楚賓帶弓遊獵古樂不聞)
(耶孃哭子聲但聞黃河流水鳴濺濺和魏文帝詩妻子牽衣袂楚辭蒙世俗之塵埃元郡縣志便橋在)
(咸陽縣西南十里以與便門相對因名漢武帝造中渭橋在咸陽縣東南二十里本名横橋秦始皇造皆架渭)
(水一統志便橋唐時名咸陽橋吏何遜詩兒女牽衣泣國策張儀說秦頓足徒裼酷傳路温舒頓足而嘆)
(雲北山移文干霄而直上)道旁過者問行人行人但云點行頻或
從十五北防河便至四十西營田去時里正與裹頭歸
來頭白還(英華作猶)戍邊邊庭(英華作庭一作亭)流血成海水武(一作)
(我)皇開邊意未巳君不聞漢家山東二百州千邨萬落
生荆杞縱有健婦把鋤犁禾生隴畝無東西况復(扶又切)
秦兵耐苦戰被(去聲)驅不異犬與雞(次提過者行人設為問答而以君不聞數)
(語作收應當曰防河曰營田曰戍邊所謂點行頻也開邊未巳譏日之窮兵至於邨落蕭條夫征婦耕則民)
(不聊生可知本言秦兵而兼及山東見無地不行役矣古樂府詞觀者盈道旁師氏曰點行漢史謂之更)
(行以丁籍點照上下更換差役則唐食貨志開軍府以捍要衝因隙地以置營田有警以軍若夫千人助役)
(杜臆營田乃戍卒備吐蕃者里韓非子里正與伍老海錄碎亊唐制凡百戶為一里置正一人二儀實錄)
(古以皂羅三尺裹頭曰頭巾周武帝裁為襆頭鮑氏曰時老幼俱戰亡又括鄉里之少小者故里正為之裹頭)
(擐甲也韓駒曰歸來頭巳白又屯戍邊疆言役使無巳時也史記中國擾亂諸秦所徙戍邊者皆復去後漢)
(書卧鼔邊庭使史記蔡澤傳流血成川忠杜臆唐鑑天寶六載帝欲王忠嗣攻吐蕃石堡城嗣上言石堡)
(險固非殺數萬人不能克帝不快董延光白請取石堡帝命忠嗣分兵助之不克八載帝使哥舒翰攻拔之士)
(卒死者數萬故有邊城流血等語漢班固曰武帝廣開三邊謝靈運詩辭殫意未巳書漢家自有制度)
(山黃希曰古所謂山東即今之河北晉地是也今所謂東古之齊地青齊是也閻璩曰此謂華山以東不指)
(泰山之東亦不指太行之東秦時河山以東強國六皆山東地十道四蕃志關以東七道凡二百一十七州)
(杜臆云隋得天下改郡為州唐又改州為郡凡一百九十二郡曰州仍舊名也曰二百州巳盡天下矣世說)
(陸士衡入洛次河南偃師逆旅嫗曰此東數十里無邨落阮籍詩堂上生荆杞邵注兵亂地荒盡生荆棘枸)
(杞戶王彦輔曰健婦耕則夫遠征可知古樂府健婦持門亦勝一丈夫王粲詩不能效沮溺相隨把鋤犁)
(莫史記項羽起隴畝之中東師氏曰疆埸不修故東西辯史記正義南北為阡西為陌杜臆秦兵即關)
(中之兵正此時點行者因堅勁耐戰故驅之尤迫今驅負耒者為兵直棄之耳與犬鷄何異孔叢子秦兵將至)
(戰駱兵王詩龍庭但苦左傳行出犬雞)長(丁丈切)者雖有問役夫敢伸恨
且如今年冬未休關(一作隴)西卒(一云役夫心益憤如今縱得休還為隴西卒)
縣官急索(先側切)租(草堂本作縣官云急索)租税從何出信知生男
惡反是生女好生女猶得嫁比(頻脂切)鄰生男(一作兒)埋没
隨百草君不見青海頭古來白骨無人收新鬼煩冤舊
鬼哭天隂雨濕聲(一作悲)啾啾(再提長者役夫申明問答而以君不見數語作總結)
(生未休戍卒應上開邊未巳租税何出應上邨落荆杞男四語因前爺娘妻子送别而為此永訣之詞青海)
(鬼哭則驅民鋒鏑之禍至此極矣各此章是一頭兩脚體下面兩扇各有起結各換四韻十四句條理秩然)
(而善於曲折變化故從來讀者不覺耳戴曲禮長者問不辭讓而對非禮也左傳呼役夫暠詩召募取)
(關西鶴注通鑑天寶九載冬十二月關西遊奕使王難得擊吐蕃克五城拔樹敦城漢食貨志縣官當衣租)
(食税而巳史記索隱謂國家為縣官者畿内縣即國都王者官天下故曰官也嚴助傳租税之收足以給乘)
(輿之御朱注名隸征伐則當免其租稅矣今以遠戍之身復督其家之輸賦豈可得哉與健婦鉏犁二語相應)
(無陳琳詩生男慎莫舉生女哺用脯漢衛皇后歌生男喜生女無怒孔融書州里比隣知之最早周禮族)
(師五家為比又遂人五家為隣哥庾信哀江南賦身名埋没江淹詩零落被百草舒翰傳築神威軍於)
(青海上吐蕃至攻破之又築城於龍駒島以人二千戍之由是吐蕃不敢近青海水經注金城郡南有湟水出)
(塞外又東南經卑禾羌海世謂之青海舊唐書吐谷渾有青海周回八九百里高宗龍朔三年為吐蕃所併儀)
(鳳中李敬玄與吐蕃戰敗於青海開元中王君&KR0930;張景順張忠亮崔希逸皇甫維明王忠嗣先後破吐蕃皆在)
(青海西忌梁横吹曲尸喪狹谷中白骨無人收冤左傳夏父弗曰吾見新鬼大故鬼小鮑照詩煩荒隴)
(側曲後漢陳寵為太守洛陽城每隂雨常有哭聲啾晉歌天隂不作雨漢樂府鳴聲何啾啾周注啾猶)
(言唧唧嗚咽聲也)
(單復曰此為明皇用兵吐蕃而作故託漢武以諷其辭可哀也先言人哭後言鬼哭中言内郡凋弊民不)
(聊生此安史之亂所由起也吁為人君而有窮兵黷武之心者亦當為之惻然興憫惕然知戒矣王道)
(俊杜詩博議王湥父云時方用兵吐蕃故託漢武事為刺此說是也黃鶴謂天寶十載鮮于仲通喪師瀘)
(南制大募兵擊南詔人莫肯應楊國忠遣御史分道捕人連枷送詣軍前故有牽衣頓足等語按明皇季)
(年窮兵吐蕃徵戍驛騷内郡幾徧當時點行愁怨者不獨征南一役故公託為征夫自愬之詞以譏切之)
(若云懼楊國忠貴盛而詭其詞於關西則尤不然太白古風云渡瀘及五月將赴雲南征怯卒非壯士南)
(方難遠行長號别嚴親日月慘光晶泣盡繼以血心摧兩無聲已明刺之矣太白胡獨不畏國忠耶)
(蔡寬夫曰齊梁以來文士喜為樂府詞往往失其命題本意烏生八九子但詠烏雉朝飛但詠雉雞鳴高)
(樹顛但詠雞大抵類此甚有并其題而失之者如相府蓮訛為想夫憐楊婆兒訛為楊叛兒之類是也雖)
(李太白亦不免此唯老杜兵車行悲青坂無家别等篇皆因時事自出已意立題略不更蹈前人陳迹真)
(豪傑也乎海寧周甸曰少陵值唐運中衰其音響節奏駸駸變風變雅與騷同功唐非無詩求能仰窺)
(聖作禆益世教如少陵者鮮矣字胡應麟曰六朝七言古詩通章尚用平韻轉聲七成句讀未大暢至)
(於唐人韻則平仄互換句則三五錯綜而又加以開闔傳以神情宏以風藻七言之體至是大備矣又)
(曰少陵不效四言不倣離騷不用樂府舊題是此老胸中壁立處然風騷樂府遺意杜往往得之太白以)
(百憂等篇擬風雅鳴臯等作擬離騷俱相去懸遠樂府竒偉高出六朝古質不如兩漢較輸杜一籌也)
(又云樂府則太白擅竒古今少陵嗣迹風雅蜀道難遠别離等篇出鬼入神惝恍莫測兵車行新婚别等)
(作述情陳亊懇惻如見張王欲以拙勝所謂差之釐毫温李欲以巧勝所謂謬以千里)
前出塞九首(杜臆前出塞云赴交河後出塞云赴薊門明是兩路出兵考唐之交河在)
(伊川西七百里當是天寶間哥舒翰征吐蕃時事詩亦當作於此時非追作也張綖注單復編在)
(開元二十八年黃鶴以為乾元時思天寶間事而作今依范編在天寶年間晉樂志出塞入塞曲)
(李延年造師胡夏客曰前後出塞詩題不言出師而言出塞出無名為國諱也可為詩家命題之)
(法加當時初作九首單名出塞及後來再作五首故前後字以分别之舊註見題中前後字遂疑)
(同時之作誤矣)
戚戚去故里悠悠赴交河公家有程期亡命嬰禍羅君
已富土境開邊一何多棄絶父母恩吞聲行負戈(首章敘初)
(發時辭别室家之情上張綖注前四敘事見在下者之率義後四敘情見在者之不仁蓋富土開邊事之可)
(巳棄絶親恩人之大情為人上者亦獨何心哉此杜臆已富而又開邊乃諷刺語亦國家安危所係下諸)
(章皆代為從軍者之言詩楚辭居戚戚而不可解交顔延之詩去國還故里悠悠南行鶴注西川河)
(郡在唐隴右道郡亦有交河縣自縣二百七十里至北庭都護府城備吐蕃之處也司馬遷傳赴公家之難)
(傳陳琳詩官作自有程洙曰程限期會也林史記張耳張耳常亡命遊外黃漢書竇榮亡命山顔師古注)
(命名也謂脱其名籍而逃亡也以盧注開元中折衝未停兵有定籍不似召募無稽可逃脱故曰亡命嬰禍)
(羅嵇康詩坎壈趣世務常恐嬰禍羅帝陸機五等諸侯論境土踰溢漢書嚴助傳是時武好征伐四夷開)
(置邊郡王融策秀才文選將開邊躅說苑喪制三年所以報父母之恩鮑照詩吞聲躑不敢言陸機從)
(軍行朝食不免胄夕息常負戈)
(盧元昌曰此拈開邊為諸章眼目自開元十五年王君&KR0930;啟釁後張忠亮破吐蕃於渴谷拔其大莫門城)
(杜賓客破吐蕃於祁連城下十七年張守素破西南蠻拔昆明及盬城王禕破吐蕃於石堡城十八年烏)
(承玭破奚契丹於捺禄山二十年以後雖吐蕃又欵至赤嶺之碑仆釁端又開與奚契丹交搆不巳此皆)
(開邊之禍也)
出門日已遠不受徒旅欺骨肉恩豈斷男兒死無時走
馬脱轡頭手中挑青絲捷下(去聲)萬仞(一作丈)岡俯身試搴
旗(二章敘在道時輕生自奮之語矣上四意决下截氣猛軍伍習熟不受欺於徒侶生死無時不暇計)
(及骨肉矣脱轡而挑起青絲下岡而學試搴旗言時時蹈危地也杜臆前言棄絶父母恩此云骨肉恩豈斷)
(乃徘徊輾轉之意詩左思詩出門無通路肉古詩相去日巳遠顔延之改服飭徒旅記骨之親無絶)
(也植陳琳詩男兒寧當格鬭死死無時時時可死也梁曹詩走馬長楸間樂府木蘭詩南市買轡頭)
(簡文帝詩宛轉青絲鞚注青絲馬鞚也俯左思詩振衣千仞岡何承天詩湥谷萬仞曹植詩身散馬蹄)
(李陵書斬將搴旗瓚云拔取曰搴)
磨刀嗚咽(於吉切)水水赤刃傷手欲輕腸斷聲心緒亂巳
久丈夫誓許國憤惋復(扶又切)何有功名圖麒麟戰骨當
速朽(三章中道傷心而為自解之詞作水聲觸耳不覺心亂而手傷二句乃申上語後意外之想以自)
(寬也子杜臆前四化用隴頭歌極鑪錘之妙夜韓詩外傳晏左手持頭右手磨刀蔡琰胡笳曲聞隴水)
(兮聲嗚咽辛氏三秦記隴山頂有泉清水四注東望秦川如四五里俗歌隴頭流水鳴聲幽咽遥望秦川肝腸)
(欲絶鮮博物志江河水赤名曰泣血腸老子夫代大匠斵者有不傷手矣鮑照詩行子心斷孫萬夀詩)
(心緒亂如絲况戴暠詩丈夫意氣本自然王孔稚圭詩本持許國志復武功彰吳越春秋越夫人歌情)
(憤惋兮誰譏年後漢鄧禹傳垂功名於竹帛霍漢書蘇武傳甘露三上思股肱之美圖畫大將軍光等一)
(十八人於麒麟閣張宴曰武帝獲麒麟時作記死欲速朽)
送徒既有長(子兩切)遠戍亦有身生死向前去不勞吏怒瞋
(七真切)路逢相識人附書與六親哀哉兩決絶不復(扶又切)同(一作)
(問)苦辛(四章在途驅廹而歎也遠上四傷一身之見陵下四痛六親之不見戍亦有身此被徒長)
(呵斥而作自憐語也杜臆初出門則父母難割在途久則徧想六親此人情哀哉兩語即書中之意孤身遠戍)
(欲同苦辛而不可得語更慘戚聞史記高祖以亭長為縣送徒驪山隂鏗詩遠戍唯鼓寒山但見松吏)
(即送徒之長烈未嘗怒瞋)(鮑照詩呵辱吏見侵賈顔氏家訓房文古詩道逢鄉里人誼策以奉六親)
(注六親父母兄弟妻子前漢禮樂志六親和睦注父子兄弟姑姊甥舅婚媾姻婭陶潛詩哀哉亦可傷莊)
(子流遁之志決絶之行卓文君白頭吟聞君有兩意故來相決絶曹植詩倉卒骨肉情能不懷苦辛)
迢迢萬里餘領我赴三軍軍中異苦樂(音洛)主將(去聲)寧盡
聞隔河見胡騎(去聲)倏忽數百羣我始為奴僕幾時樹功
勲(五章初到軍中而歎也樹上四傷主將之寡恩下四慨立功之無日曰幾時勲則麒麟之願難必矣)
(謝靈運詩迢迢萬里帆古詩相去萬餘里主左傳作三軍王粲詩從軍有苦樂六韜後漢注將龍韜)
(庾信詩嘶馬隔河聞倏史記李敢直貫胡騎吳均詩胡騎欲成羣左思詩忽數百敵公孫弘傳贊衛青)
(奮於奴僕胡夏客曰封常清始為高仙芝僕後代仙芝為節度使同開邊拓境此亦起於奴僕者謝靈運詩)
(我行詎幾時立揚子法言人道交功勲成楊炯詩丈夫皆有志會見功勲後出塞云重高勲即樹功勲意也)
(有引通鑑百姓有勲者免征役不合)
挽弓當挽強用箭當用長射(音石下同)人先射馬擒賊(英華作寇)
先擒王殺人亦有限立(一作列)國自有疆苟能制侵陵豈
在多殺傷(六章為當時黷武而歎也興張綖注章意只在擒王一句上三句皆引語下四句申明)
(不必濫殺之故從上半疊用成語擒王則衆自降即所謂殲厥渠魁脅罔治者杜臆他人有前四句必無)
(後四句兼此八句方是仁者無敵之師三代而下誰復領此論兵邁古風此老蓋自道也周國策長兵在前)
(強弩在後蘇秦傳天下強弓勁弩皆從韓出左周勃傳材官引彊孟注如今挽彊司馬左傳樂伯射馬而)
(右射人援書不愆於六伐七伐乃止齊焉所謂殺人有限也馬立銅柱為界所謂列國有彊也史記炎帝)
(欲侵陵諸侯餘又李陵殺傷萬人)
(黃生曰前四語似謠似諺最是樂府妙境無又曰戰陣多殺傷始自秦人蓋以首級論功前代是也至)
(出塞之舉則始于漢武帝當時衛霍雖屢勝然士卒大半物故矣明皇不恤其民而遠慕秦皇漢武此詩)
(託諷良湥)
驅馬天雨(去聲)雪軍行入高山逕危抱寒石指落曾(同層)冰
間已去漢月遠何時築城還浮雲暮南征可望不可攀
(七章為戍邊築城而歎也嘗上四述嚴寒之苦下四敘思歸之情唐注哥舒翰築城青海疑於冬月行師)
(故為軍士苦寒之吟文詩驅馬悠悠而又雨雪霏霏而又高山仰止梁簡帝賦既浪激沙游亦苔生)
(逕危詞前漢蒯通傳會大寒士卒&KR1089;指者什二三霜王逸楚注北方常寒其冰重累張正見昭君詞樓)
(明漢月城史記蒙恬傳秦巳并天下使蒙恬將三十萬衆築長天寶中哥舒翰屢築軍城備吐蕃樂府古)
(八變歌浮雲多暮色望楚辭泊吾南征兮孫擢詩可不可尋)
單(呈延切)于寇我壘百里風塵昏雄劍四五動彼軍為(去聲)
我奔虜其名王歸繫(音計)頸授轅門潛身備行(音杭)列一勝
何足論(平聲下八章見其有敵愾之勇也上四言臨敵制勝欲掃淨邊氛即擒王意劍動寇奔)
(此軍士之獲勝乃其意必欲盡空幕南之庭而後快一勝又何足論乎此寫猛氣雄心躍躍欲動盧注潛身)
(備行列如獨坐樹下之馮異一勝何足論如八戰八克之吳漢杜臆單于借用漢事自外侵内曰寇說)
(文壘軍壁也抱庾信詩風塵千里昏孕烈士傳楚王夫人常納凉而鐵柱心有所感遂懷後産一鐵楚王)
(命鏌鋣鑄此為䨇劍三年乃成劍一雌一雄越絶書楚王作鐵劍三枚晉鄭聞而求之不得興師圍楚三年不)
(解楚引太阿之劍登城而麾之三軍破敗士卒迷惑流血千里張綖注開元中河西將宋青春每戰運劍大)
(呼執馘而旋未嘗中鋒鏑後獲吐蕃主帥問之曰常見青龍突陣而來兵刃所及如及銅鐵以為神助也始知)
(劍之異公雄劍二句兼用此事人魏文帝詩一發連四五漢書衛青霍去病虜名王貴以百數注名王謂有)
(大名以别於諸小王也史史高帝紀秦王子嬰繫頸以紐周禮設車宮轅門記項羽召見諸侯將入轅門)
(張晏曰軍行以車為陣轅必相向為門不說苑楚莊王伐陳吳救之左史倚相曰吳兵夜至何行列鼓出待)
(之一呂氏春秋武王勝而王天下)
從軍十年餘能無分寸功衆人貴苟得欲語羞雷同中
原有鬭爭况在狄與戎丈夫四方志安可辭固(一作困)窮
(九章為冒功邀賞者發報上云貴苟得見邊將營私之弊下云志四方見軍士國之忠十載從戎何啻一)
(勝乃有功不伐窮且益堅此軍伍而有純臣之節矣皆盧注冐功苟得凡濫殺無辜掩敗為捷及攘奪人功)
(是當時如高仙芝崔嘉逸之徒往往蹈此志若爭功而鬭則中原且不自安况能遠征戎狄乎見在天下者)
(不為一身計也昔廉頗欲辱藺相如相如避之曰吾所以為此者先國家之急而後私讐也意正相同舊說)
(中原而有鬭爭則與外夷無異况能責及戎狄乎有曹植詩從軍度函谷又君行踰十年蘇秦傳無分)
(寸之功記荀子名不貴苟得淮南子計功而受賞不為苟得毋雷同注雷之發聲物無不同時應者左)
(傳戰於中原曰呂氏春秋喜怒鬭爭反為用矣四記西西方曰戎北方狄左傳姜氏謂公子曰子有方之)
(志窮張協詩君子守固在約不爽貞)
(張綖曰李杜二公齊名李集中多古樂府之作而杜公絶無樂府惟此前後出塞數首耳然又别出一格)
(用古體寫今事大家機軸不主故常昔人稱詩史者以此黃生曰六朝好擬古類無其事而假設其詞)
(杜詩詞不虛發必因事而設此即修辭立誠之旨非詩人所及周珽曰前後出塞諸作奴隸黃初諸子)
(而出如將百萬軍寶之惜之而又能風雨使之真射潮之力没羽之技王嗣奭曰出塞九首是公借以)
(自抒所藴讀其詩而思親之孝敵愾之勇恤士之仁制勝之略不尚武不矜功不諱窮豪傑聖賢兼而有)
(之詩人乎哉)
送高三十五書記十五韻(按舊書高適字達夫渤海人解褐授汴州封丘)
(尉非其好也乃去位客遊河右河西節度使哥舒翰見而異之表為左驍衛兵曹充翰府掌書記從)
(翰入朝盛稱之於上前據此則適為書記在翰未入朝之前其入朝稱適亦必在十一載時蓋適同)
(至京而公作詩以送之也若十四載翰以風疾還京闔門不與朝請豈暇薦士君前乎通鑑謂十三)
(載五月翰奏前封丘尉高適為掌書記此特遥奏授官恐適未必至京何緣送贈詩章耶明與舊書)
(杜詩不合)
崆峒小麥熟且(一作吾)願休王師請公問主將(去聲)焉(於虔切)
用窮荒為(首戒邊將窮兵兆天寶之亂由當時黷武所致公已先見其矣高為書記軍事皆得參)
(謀故以休兵息民告之發贈哥舒翰詩先從朝廷發端寄高書記詩先從主將端起局正大黃希曰寰宇)
(記禹迹之内山名崆峒者三一在臨洮一在安定一在汝州黃帝問道之所專指汝州此當是指臨洮蓋河西)
(節度治梁州而洮涼在唐並隸隴右通古詩高田種小麥桓帝初童謠小麥青青大麥枯鑑積石軍每歲)
(麥熟吐蕃輒穫之邊人呼為吐蕃麥莊天寶六載哥舒翰先伏兵於其側寇至斷其後夾擊之無一人得返者)
(自是不敢復來此詩正指其事唐志崆峒山在岷州積石軍在廓州廓去岷不遠詩王師之所江賦竭南)
(極窮東荒詩言不必窮兵於荒外也)饑鷹未飽肉側翅隨人飛高生跨鞍
馬有似幽并(平聲)兒(一作并州兒)脱身簿尉中始與捶楚辭(此原)
(其遠行之故尉窮而依人有似饑鷹且素負鞍馬之才豈肯羈身一鮑欽止曰捶楚謂鞭朴有罪者朱)
(注魏志陳登喻呂布曰登見曹公言待將軍譬如養虎當飽其肉否則噬人公曰不如卿言譬如養鷹饑則為)
(用飽則颺去又晉載記慕容垂猶鷹也饑則附人飽則高飛吳質答東阿王書情踊躍於鞍馬梁簡文帝)
(詩少解孫吳法家本幽并兒師氏曰幽并二州其俗習騎射也史記張耳傳耳是時脱身遊司馬遷報任)
(少卿書被箠楚受辱後漢陳寵傳宜滌蕩煩苛之法輕薄箠楚以濟羣生說文捶以杖擊也箠與捶同皆木名)
借問今何官觸熱向武威答云(一作言)一書記所媿國士
知人實不易(去聲)知㪅(一作尤)須慎其儀(此誌其初為書記設為問答本於)
(古詩箴不易知見事人之難慎其儀見行巳之難此朋友規之義也程曉詩今世褦襶子觸熱到人家)
(舊唐書凉州屬河西道武德二年置總管府天寶元年改武威郡督凉甘肅三州乾元元年復為凉州洙曰前)
(漢武威郡故匈奴休屠王地武帝太初四年開太祖以陳琳阮瑀為司空軍謀祭酒掌書記室)(魏志國策)
(豫讓曰智伯以國士遇我庾信詩疇昔國士遇生平知巳恩范雎傳侯嬴曰人固未易知知人亦不易詩)
(敬慎威儀黃庭堅注陶侃傳諸參佐當正其衣冠攝其威儀何可亂頭養望自謂曠達耶)十年出幕
府自可持旌麾(一作旗)此行既特達足以慰所思(一云亦足慰遠)
(思)男兒功名遂亦在老大(唐佐切)時(此冀其將來建樹年高遇哥舒巳在暮)
(故有功名老大之語以蔡邕薦邊文韶表幕府初開博選清英師古曰幕府者軍幕為義軍旅無常居止故以帳)
(幕言之廉頗李牧市租皆入幕府非因衛青始有其號曹植離思賦欲畢力於旌麾師氏曰唐制從軍歲久)
(者得為大郡故云十年持旄麾男蕭琛詩之子兩特達古詩褰裳望所思陸機詩兒多遠志荀子功)
(名綦大傷古詩老大徒悲)常恨結驩淺各在天一涯(叶音宜)又如參
與商慘慘中腸悲驚風吹(一作飄)鴻鵠不得相追隨黃塵
翳沙漠念子何當(一作時)歸(古韻支微通用)邊城有餘力早寄從
軍詩(末結送别之意之方聚而散故恨結驩之淺别難復聚又有參商感驚風二句巳不得往黃塵二)
(句高不能來故囑其寄詩以相慰從軍詩仍應記室於此章四句起十句結中三段各六句左傳願結驩)
(二三君任昉詩結驩三十載生死一交情商古詩相去萬餘里各在天一涯左傳子産以辰為星參為晉)
(星蘇武詩昔為鴛與鴦今為參與辰此本左氏也鄭司農說星土引春秋傳曰參為晉星商為大火始改左氏)
(本文而參商並稱蔡琰胡笳同天隔越兮如商參此又本於鄭氏也詩或慘慘畏咎陸倕詩沉思結中腸)
(曹植詩驚風飄白日曹植詩飛蓋相追隨)(張良傳鴻鵠高飛一舉千里又賦揚黃塵之冥冥前漢)
(書隔以山谷壅以沙漠葛蘇武詩念子不得歸雲商君傳盡遷之於邊城諸穎詩玄覽屬睿詞風有餘)
(力從王仲宣有軍詩)
(按捶楚有兩說一云尉楚罪人一云尉自受楚邵氏聞見錄引杜牧之詩云參軍與簿尉塵土驚劻勷一)
(語不中治鞭笞身滿瘡此指尉被捶楚也張綖引韓昌黎詩云棲棲法曹掾何處事卑陬何况親犴獄敲)
(榜發奸偷則尉固以捶楚為職矣友人萬斯同曰與人贈别而舉其戮辱賤事恐不近情考高適為封丘)
(尉時作詩云秪言小邑無所為公門百事皆有期拜迎官長心欲碎鞭撻黎庶令人悲故杜公送達夫云)
(脱身簿尉中始與捶楚辭即用高詩意也還作捶楚他人為是)
奉留贈集賢院崔(國輔)于(休烈)二學士(鶴注此當是天寶十)
(一載作公獻三賦明皇竒之召試文章崔于二學士當是試文之官公詩云集賢學士如堵墻觀我)
(落筆中書堂賢唐詩紀事崔國輔吳郡人初授許昌令累遷集直學士禮部員外郎唐書于休)
(烈開元初第進士自秘書省正字累遷集賢殿學士轉比部員外郎唐六典開元十三年召學士)
(張說等宴於集仙殿改名集賢殿修書所為集賢殿書院五品以上為學士六品以下為直學士)
昭代將垂白途窮乃叫閽氣衝星象表詞感帝王尊(首敘)
(獻賦之事時上二說得悲憫下二說得豪邁前洙曰昭代猶言明指本朝也搜神記將辭昭代漢杜業)
(傳注垂白老言白髮下垂也鮑照詩垂白對講書詩阮籍哭窮途甘泉賦選巫咸兮叫帝閽宋之問氣)
(衝落日紅往王融策文上叶星象下符川嶽王洙曰公嘗有詩云年文彩動人主即所謂詞感帝尊也)
天老書題目春官驗討論(平聲)倚風遺鶂(音逸鷁同)路隨水到
龍門竟與蛟螭雜空聞(一作寧無)燕雀喧青冥(一作雲非)猶契闊
(一作連澒洞)凌(舊作陵)厲不(一作小非)飛翻(次言召試不遇送上四集賢應試下四隸有)
(司門天老謂宰相春官謂禮部上遺鷁路期免退飛到龍意在騰躍蛟螭雜龍門難矣燕雀喧鷁路却回)
(矣契闊不飛無復飛騰之志也下帝王世紀黃帝以風后配上台天老配中台五聖配台謂之三公張衡詩)
(天老教軒皇學晉書山濤傳甄拔人才各為題目南史杜之偉傳與士劉陟等抄撰羣書各為題目周禮)
(太宗伯為春官典杜臆驗討論謂考驗其文詞所自出故赴試者語必雅唐詩可為後世羽儀者以此孔安)
(國書序討論墳典隋煬帝賜劉炫詩名理窮研覈英華恣討論左傳六鷁退飛過宋都也昭明太子啟鷁路)
(頽風諸三秦記龍門在河東界每暮春有黃黑鯉魚自海及州爭來赴之得上者便化為龍否則曝腮點額)
(而退鴻南都賦憚虬龍兮怖蛟螭雀史記陳涉曰燕雀安知鵠之志哉何胥詩空餘燕喧青冥注見首)
(卷絶詩死生契闊注以為勞苦之意今云青冥契闊乃闊之義陳琳書陵厲清浮顧盼千里抱朴子徒間)
(振翅竦身不能凌厲九霄主王粲詩苟非鴻鵰孰能飛翻朱注公以詞賦為人所知再降恩澤止送隸有)
(司參列選序故有青冥契闊之嘆)儒術誠難起家聲庶巳存故山多藥
物勝槩憶桃源欲整還鄉旆長懷禁掖垣謬稱三賦在
難述二公恩(原注甫獻三大禮賦出身二公嘗謬稱述末欲東還而敘留贈之意上四失意)
(思歸下四感别知已吏此章四句起下二段各八句子公孫弘傳弘習文法事而又緣飾以儒術抱朴)
(起家作臺郎任難起謂不能奮起在位家聲謂詩名猶足紹祖也昉傳四子竝無術業墮其家聲公系)
(出襄陽曾祖依藝始如洛之鞏縣遂居於此杜陵乃其宗族所在夢弼泥鹿門採藥武陵桃源遂以故鄉為襄)
(陽但移鞏巳經四世襄陽無復田廬可依矣當從朱注作洛陽故居其曰憶桃源欲如秦人之避世耳不必親)
(至桃源也陶應瑒詩日暮歸故山元抱朴子仙人以藥物養身淵明桃花源記晉太中武陵人捕魚為)
(業緣溪行忘路之遠近忽逢桃花林夾岸林盡水源便得一山捨舟從山口入豁然開朗屋舍儼然阡陌交通)
(鷄犬相聞黃髮垂髫並怡然自樂見漁人乃大驚自云先世避秦時亂率妻子邑人來此絶境不復出焉方輿)
(勝覽桃源在鼎州縣南二十里旁有秦人洞唐朗州即宋鼎州今為常德府桃源縣鸚鵡賦眷西顧而長懷)
(西劉楨詩誰謂相去遠隔此西掖垣師氏曰禁中有東兩掖垣乃禁墻也江總詩下筆成三賦范弘之)
(牋仰尊二公)
貧交行(鶴注此必公獻賦後久寓京華故人莫有念之者故有此作梁氏編在天寶十一載)
(是也)
翻手作雲覆(音福)手雨紛紛輕薄何須數(所主切)君不見管
鮑貧時交此道今人棄如土(公見交道之薄而傷今思古也杜臆作行止此四)
(句語短而恨長亦唐人所絶少者照史記陸賈說尉陀曰越殺王降漢如反覆手耳鮑詩暫交金石心須)
(臾雲雨隔記史記漢王曰天下紛紛與張華詩末世多輕薄史管夷吾者潁上人也常鮑叔牙游叔知)
(其賢仲貧困嘗欺鮑叔叔終善遇之巳而鮑叔事齊公子小白遂進管仲仲既任政於齊桓公以霸仲曰生我)
(者父母知我者鮑叔也言後漢書宋弘曰貧賤之交不可忘范雲詩思舊昔有此道今巳微莊子視喪)
(其足猶遺土也)
送韋書記赴安西(鶴注安西都護府治所在龜兹國城内節度使撫寧西域考天)
(寶十一載封常清為安西副大都護攝御史中丞持節充安西四鎮節度經略度支營田副大使知)
(節度事韋必為其書記也公以天寶十載獻三賦召試文章待制集賢詩云公車留二年當是十一)
(年作記唐書元帥節度府有掌書一人關預軍中機密)
夫子歘(許勿切)通貴雲泥相望懸白頭無藉(申氏疑作籍)在朱
紱有哀憐書記赴三捷(一作接)公車留二年欲浮江海去
此别意茫然(雲泥包下四句白頭無藉而朱紱見憐此叙目前韋赴書記而巳留公車此叙别後)
(皆一雲一泥相去懸絶處末二結出惜别意贈杜臆書記未是顯官而作雲泥之歎其窮可知如投哥舒翰)
(語極贊頌望一書記尚不可得也性晉丁彬書雲泥異途邈矣懸隔千金翼論老人之必恃其老無有藉)
(在趙曰無藉在謂無所倚藉故用對哀憐申涵光曰舊解作通籍及無聊意俱杜撰蓋言無着籍所在如今籍)
(貫之籍身老無家幸為朱紱所哀憐耳班唐制御史賜金印朱紱韋書記必兼官御史故云固牋將軍哀)
(憐賜固手迹公書記見前尉詩豈敢定居一月三捷代東方朔傳注車令屬衛上書者所詣曹冏六)
(論浮舟江海照謝靈運詩此别久無適鮑詩茫然荒野中)
玄都壇歌寄元逸人(鶴注道書有玄都所謂禹封五符秘以金英之函檢以玄)
(都之印是也詩蓋作於天寶十一載午蔡夢弼曰玄都壇漢武帝所築在長安南山子谷中十洲)
(記玄都在北海去岸三十六萬里上有太玄都仙伯真公所治師氏注元逸人隱道士也盧注李)
(白與元丹丘遊疑即此人)
故人昔隱東蒙峰巳佩含景(音影)蒼精龍故人今居子午
谷獨並(步浪切一作在)隂崖白(一作結)茅屋(首叙逸人之居居元蓋自山東而遷秦)
(嶺者開首叙明兄朱注公同太白訪范隱居詩余亦東蒙客憐君如弟此在魯郡作也昔遊詩東蒙赴舊隱)
(尚憶同志樂正指元逸人言陸放翁謂東蒙乃終南山峯名引种明逸詩登遍終南峯東蒙最孤秀為証乃喜)
(新之說未足信也法潘鴻曰抱朴子道術諸經可以却惡防身者有數千如含景藏形等不可勝計又云諸)
(大符出於老君其中有青龍符等術用之可以得仙此詩巳佩含景蒼精龍即所謂青龍符耳初學記後漢)
(公孫瑞劍銘從革庚新含景吐商史記索隱文耀鉤云東宮蒼帝其精為龍神仙傳壺公云吾嘗佩含景駕蒼)
(精注東方蒼龍春秋繁露劍之在左蒼龍象也午漢書子午道從杜陵直絶南山逕漢中注子北方也南方)
(也言通南北道相當秦記長安正南山名秦嶺谷名子午西征賦眺華嶽之隂崖顔師古漢書注白屋茅)
(屋也)屋前太古玄都壇青石漠漠松(從文粹一作常)風寒子規夜
啼山竹裂王母晝下(去聲)雲旗翻(一作蟠石中記玄都壇景青松風地幽僻)
(矣子規夜啼幾於裂竹聲悲慘也王母晝下有似翻旗尾動搖也列子太古至於今年數固不可勝紀朱)
(注十洲記玄洲在北海去岸三十六萬里上有太玄都仙伯真公所治唐六典煬帝改佛寺為道場道觀為玄)
(壇皆神仙傳王烈之太行山中見山破石裂數百丈兩畔是青石述異記利州葭萌縣玉女房是大石穴前)
(有數竹莖下有青石壇每因風自掃急梁簡文帝詩淇水漠漠青苔浮劉繪詩松風循路張華詩巢居)
(知風寒越禽經鸐嶲周子規也江介曰子規蜀右曰杜宇注甌間曰怨鳥夜啼達旦血漬草木凡啼必北向)
(云山竹裂别有三說劉云燒竹爆裂以驚去子規謝注子規啼聲如竹裂偽蘇注引竇誼居蜀之津源子規)
(啼而庭竹裂出於妄撰黃希謂子規夜啼而山竹為之欲裂得之杜修可曰王母鳥名故對子規酉陽雜俎)
(云齊郡函山有鳥足青嘴赤黃素翼絳顙名王母使者又王椿齡云其尾五色長二三丈許飛則翩翻正如旗)
(狀擁列仙傳穆王與王母會瑶池雲旗霓裳簇自天而下九歌乘回風兮載雲旗)知君此計成
(一作誠)長往芝草琅玕日應(平聲)長(丁丈切)鐵鏁高垂不可攀
致身福地何蕭爽(末稱其抱道高棲超於塵俗人芝草琅玕仙家之食鐵鏁高垂仙之居)
(福地蕭爽逍遥自得也北此章三段各四句長史記留侯傳誰為此計者乎山移文或歎幽人往漢)
(武内傳王母曰太上之藥有黃庭芝草碧海琅玕有邵注仙人能種玉故云日應長舊注道藏經晉時戍)
(卒屯於子午谷入谷之西澗水窮處忽見鐵鎻下垂約有百餘丈戍卒欲挽引而上有虎蹲踞焉法苑珠林終)
(南山大秦嶺竹林寺貞觀初採蜜人山行聞鐘聲尋而往至焉寺旁大竹林可二頃其人斷二竹節以盛蜜尋)
(路至大秦戍具告防人戍主利其大竹遣人覓取過小竹谷達於崖下有鐵鎻長三丈許防人曳鎻掣之大牢)
(將上有二虎踞崖頭向下大呼其人怖急返右洞天福地記終南山太乙峰在長安西南五十里左四十里)
(内皆福地爽阮籍首陽山賦初蕭而揚音)
(虞元昌曰是時道教盛行山人王元翼紛紛撰妙寶真符元逸人修真子午谷中不求人知自高人一等)
(矣旗申涵光曰子規夜啼山竹裂王母晝下雲翻二語大類長吉見此老無所不有也)
曲江三章章五句(此詩三章舊注皆云至德二載公陷賊中時作按詩旨乃自嘆)
(失意初無憂亂之詞當是天寶十一載獻賦不遇後有感而作李肇國史補進士既捷大燕於曲)
(江亭子謂之曲江會曲江大會在關試後亦謂之開宴據此則知公之對景興慨意固有所為矣)
(鶴注寰宇記曲江池漢武帝所造名為宜春苑其水曲折有似廣陵之江故名朱注曲江在杜陵西)
(北五里康駢劇談錄云曲江池本秦隑州開元中疏鑿為勝境其南有紫雲樓芙蓉苑其西有杏園)
(慈恩寺花卉環列烟水明媚都人遊賞盛於中和上巳二節)
曲江蕭條秋氣高菱荷枯折隨風濤遊子空嗟垂二毛
白石素沙亦相蕩哀鴻獨呌求其曹(首章自傷不遇其情悲在第三句)
(點意上二屬興下二屬比念菱荷枯折引起二毛沙石相蕩自比飄流哀鴻求曹及同氣也宋玉風賦蕭)
(條衆芳芙月令以達秋氣楚辭天高而氣清壯洛陽伽藍記葭被岸菱荷覆水謝靈運詩江闊風濤)
(蘇武詩請為遊子吟淹左傳不禽二毛注頭白有二色詩白石鑿鑿江詩素沙匝廣岸禰衡賦哀鴻)
(感類駭劉安招隱士禽獸兮亡其曹)
即事非今亦非古長歌激越捎(所交切)林莽(莫補切)比(毘至切)
屋豪華固難數(所主切)吾人甘作心似灰弟姪何傷淚如
雨(次章放歌自遣其語曠華歌聲激林足以一抒胸臆在第二句作截江上豪久巳灰心置之弟姪何必)
(為我傷心乎蓋勸之逹觀也言杜臆即亊吟詩體雜古今其五句成章有似古體七成句又似今體曰長歌)
(者連章疊歌也事列子周之尹氏有老役夫晝則呻吟即事陶潛詩即多所欣謝靈運詩即事怨睽擕蘇)
(武詩長歌正激烈西都賦震聲激越曰宋玉風賦蹷石伐木捎殺林莽捎動搖也木曰林草莽尚書大傳)
(周民可比屋而封躬傳僕遫不足數)(庾信詩金穴盛豪華攣前漢息夫西征賦陋吾人之拘莊子心)
(固可使如死灰乎孤王績詩衰宗多弟姪古樂府兒淚下如雨)
自斷(丁亂切)此生休問天杜曲幸有桑麻田故將移住南
山邊短衣匹馬隨李廣看射(裳炙切)猛虎終殘年(三章志在歸隱)
(其辭激南窮達休問於天首句陡然截住因杜曲故及南山因山故及李廣射虎一時感慨之情豪縱之氣)
(殆有不能自掩者矣問陶潛詩聊復得此生不杜修可曰楚辭天問篇序天者屈子之所作也何言問天)
(天尊不可問韋杜曲在長安俗云南城韋杜去天尺五雍錄樊川曲東十里有南杜北杜杜固謂之南杜)
(杜曲謂之北杜二曲名勝之地賦東方朔諫起上林苑疏其地有桑麻竹箭之饒西都桑麻鋪棻寗戚飯)
(牛歌短布單衣適至骭蓋越絶書匹馬啼嘷文心雕龍車兩馬疋以並耦為用車貳佐乘馬儷驂服服乘不)
(隻故名號必䨇名號一定則雖單為疋矣匹夫匹婦亦取配義也漢李廣傳廣屏居藍田南山中射獵見草)
(中石以為虎而射之中石没羽視之石也廣所居郡聞有虎常自射之詩中故將二字乃承上之詞或因李)
(廣傳有故將軍語遂指當時武將謝官者恐不合詩意)
(王嗣奭曰先言鴻求曹以起次章弟姪之傷次言心似灰以起末章南山之隱三章氣脉相屬總以九迴)
(之苦心發清商之怨調此公學三百篇遺貌而傳神者也觀命題可見而自謂非今非古意可知矣嘗謂)
(公此詩學三百七歌學離騷新安吏諸作學古樂府俱自開堂奥不肯優孟古人盧世㴶曰曲江三章)
(塌翼驚呼忽遨天際國風之後又續國風)
奉贈鮮于京兆二十韻(鶴注通鑑天寶十二載正月京兆尹鮮于仲通諷選)
(人請為國忠刻頌立於省門制仲通撰其詞則仲通為京兆尹在十一年十一月國忠為相後也詩)
(云獻納紆皇眷中間謁紫宸當是公獻賦待詔集賢院後十一年十二月作也唐書李叔明傳叔明)
(本姓鮮于氏兄仲通字向天寶末為京兆尹楊國忠傳國忠素德仲通使討雲南舉軍没以白衣領)
(職未幾國忠引為京兆尹鄭曰鮮于複姓)
王國稱多士賢良復(扶切)又幾人異才應(平聲)間(去聲)出(一作世)
爽氣必殊倫始見張京兆宜居漢近臣驊騮開道路鵰
鶚離(去聲)風塵(前三段稱鮮于後三段公自敘首從多士形起稱其才氣傑出驊騮喻異才鵰鶚)
(喻爽氣上下四句自相呼應之詩思皇多士生此王國漢文帝詔將何以來遠方賢良孔融表近日路)
(粹嚴亦用異才公孫弘贊異人間出有雄情爽氣左思詩與世亦殊倫)(世說桓宣武素漢書膠東相張)
(敞治京兆略循趙廣漢之迹元帝即位待詔鄭明薦敞先帝名臣宜傅輔皇太子國語近臣盡規穆天子)
(傳左服驊騮而右騄耳郭璞注驊騮色如華而赤伏吳志孫權書自道路開通高唐賦鵰鶚鷹鷂飛揚竄)
(邵注鵰鶚皆鷙鳥之大者而鶚又大於鵰王文憲集序脱落風塵)侯伯知何算(一作等)文
章實致身奮飛超等級容易(去聲)失沉淪脱略磻溪釣操
持郢匠斤雲霄今已逼台衮㪅誰親(次從侯伯形起稱其位望特優當)
(今侯伯雖多鮮于獨以文章進身一旦奮飛而起則向之沉淪頓失矣磻溪言遇合之遲郢匠言鋒鋩之利二)
(句承失沉淪雲霄言得近天子台衮言得交宰相二句承超等級亦上下四句自為開闔顔魯公墓碑仲通)
(年近四十舉鄉貢進士五十始擢一第從官十年而後超登四岳可見其晚年始遇陸機五等諸侯論侯伯)
(無可亂之符帖何足算見論語處典論文章經國之大業晉王導足下所欲致身尚在彀中吳均詩)
(相須無羽翮何由總奮飛屯記貴賤之等級傳談何容易抱朴子運則沉淪於勿用)(東方朔恨賦脱)
(略公卿南水經注渭水之右磻溪水注之溪中有泉謂兹泉東隅石室太公所居水次平石即太公垂釣之)
(所使莊子何其無操持與成又郢人堊墁其鼻端若蟬翼匠石斵之匠石運斤風盡堊而鼻不傷張昶)
(華山堂闕銘必雲霄之路可升而起三王褒尉遲公碑任隆台衮趙注上公應天上三台公一命衮)鳳
穴雛皆好龍門客又新義聲紛感激敗績自逡巡(中四結上)
(以起下然墓碑謂其有子六人皆有令聞又謂輕財尚義果於諾此即鳳雛龍門之說也敗績逡巡自歎蹇)
(於遭際鳳山海經丹穴之山有鳥焉其狀如雞五采而文名曰凰北史文苑傳飾羽儀於鳳穴晉書陸雲幼)
(時吳尚書閔鴻見而竒之曰此兒若非龍駒定是鳳雛李膺傳膺性簡亢被容接者名為登龍門傅玄詩)
(義聲馳雍凉大趙岐孟子章旨千載聞之猶有感激左傳以敵崩曰敗績過秦論逡巡而不敢進)途
遠(一作永)欲何向天高難重陳學詩猶孺子(一云子夏)鄉賦忝
(一作念)嘉賓不得同眺錯吁嗟後郄(音隙)詵計疎疑翰墨時
過憶松筠(此追敘應舉下第事在開元二十三年忝途遠天高進身無階也猶孺子公年尚少嘉)
(賓時登鄉薦引晁郄二公言知遇弗如古人計疎不善干謁時過欲收晚節也主父偃傳日暮途遠曹植)
(云天高聽遠教劉琨詩棄置勿重陳論語學詩乎小序史記孺子可矣鄉賦謂鄉舉詩我有嘉賓)
(鹿鳴宴羣臣嘉賓也者晁錯傳文帝詔有司舉賢良文學錯在選中時對策百餘人惟錯為高第由是選中)
(大夫以詩吁嗟麟兮議晉書泰始中舉賢良直言之士郄詵對策上第拜郎史記范雎傳其於計疎矣)
(然曹植書豈徒以翰墨為勲績筠學記時過後學任昉求立館啟竟松於歲晚)獻納紆皇
眷中間謁紫宸且隨諸彦集方覬薄才伸破膽遭前政
隂謀獨秉鈞微生霑忌刻萬事益酸辛(此敘獻賦召試事在天寶十載)
(林紆皇眷曲荷主知謁紫宸應試殿中破膽以下恨李甫之忌才只隂謀忌刻四字極盡姦邪情狀按李)
(林甫傳天寶六載帝詔天下通一藝以上者皆詣京師林甫恐對策者斥言其奸乃委尚書省覆試遂無一人)
(及第公初應詔而見黜後以召試而仍棄皆林甫為之今林甫巳去故云前政兩都賦序言語侍從之臣朝)
(夕論思日月獻納也沈約齊安陸昭王碑皇情眷眷阮瑀書中間尚淺唐六典紫宸殿即内朝正殿)
(江淹别賦金閨諸彦傳臣所以破膽寒心)(嚴助傳越人綿力薄才政谷永孔叢子文咨曰不害前而有)
(成牛孫綽喻道論隂謀之人子孫不昌多詩秉國之鈞弘詩微生逢大造庾信賦既言於忌刻謝)
(靈運詩萬事俱零落阮籍詩悽愴懷酸辛)交合丹青地恩傾雨露辰有儒
愁餓死早晚報平津(末望汲引乃贈詩本意為仲通與國忠交合則施恩正易力故託)
(以窮愁之狀報於平津公此章前後四段各八句中腰結尾各四句鹽鐵論卿者神化之丹青賀凱詩)
(恩榮雨露濡無早晚之失)(朱買臣傳終餓死於溝中耳為韓非子漢公孫弘傳元朔中代薛澤丞相封)
(平津侯開閣延士平津比國忠舊指京兆朱注力辯其誤)
(少陵之投詩京兆隣於餓死昌黎之上書宰相迫於饑寒當時不得巳而姑為權宜之計後世宜諒其苦)
(心不可以宋儒出處湥責唐人也)
白絲行(此詩當是天寶十一二載間客居京師而作故末有忍羇旅之說當依梁氏編次師)
(氏謂此詩乃譏竇懷貞鶴云懷貞亡於開元元年公時纔兩歲於年月不合)
繰絲須長不須白越羅蜀錦金粟尺象(一作牙)牀玉手亂
殷(烏間切)紅萬草千花動凝碧已悲素質隨時染(一作改)裂
下(去聲)鳴機色相射(食亦切)美人細意熨貼平裁縫滅盡針
線跡(此見繰絲而託興正意在篇末上段有踵事增華之意欲成羅錦用尺量絲故須長所織花草色)
(兼紅碧故不須白熨貼裁縫製為舞衣也碧象牀指機牀玉手指織女亂殷紅謂經緯錯綜動凝謂光彩閃)
(皪照記夫人繅三盆手朱注廣韻繅繹繭為絲也繰同鮑詩繰絲復鳴機唐書越州土貢花文寶花等羅)
(頭魏文帝詔每得蜀錦殊不相似國何遜詩金粟裹搔尺以金粟飾之富貴家之物策孟嘗君至楚獻)
(象牀直千金朱江淹賦惜玉手之空佇縈廣韻殷赤黑色左傳左輪殷王子安青苔賦云修樹而凝碧)
(素王彪之詩絲染墨悲歎路岐楊感悼庾信連珠白羽絲隨其所染謝朓詩望望下鳴機朱注色相射)
(五色射人也之班彪傳細意委曲威南史何敬容衣裳不整伏床熨楊慎曰王莽傳有斗即尉斗也威與)
(尉音相近本音畏轉音鬱隋書李穆奉尉斗於楊堅曰願公執威柄以尉安天下史照通鑑釋文尉斗火斗持)
(火以申繒也俗加火作熨說文尉與熾本一字從上按下也又持火申繒也今俗言平曰尉帖杜詩美人細意)
(熨帖平是也又白樂天詩金斗熨波刀剪文曹植樂府裁縫紈與素)春天衣(去聲)著(陟略切)
為(去聲)君舞蛺蝶飛來黃鸝語落絮遊絲亦有情隨風照
日宜(英華同一作疑)輕舉香汗清(一作輕)塵汙(去聲)顔色(英華作似微汚一作)
(汚不著)開新合故置何許君不見才(英華作志)士汲引難恐懼
棄捐忍羇旅(下段有厭故喜新之感而蝶趁舞容鸝應歌聲落絮游絲乘風日綴衣前此人情)
(趨附者多一經塵汗汙顔棄置何所見繁華忽然零落矣士故有鍳於此不輕受汲引而甘忍羇旅誠恐一旦)
(棄捐等於敝衣耳翫末二語公之不屑隨時俯仰可知此章兩段各八句徐君倩詩衣著一時新鮑照)
(詩催絃急管為君舞毛何遜詩黃鸝隱葉飛蛺蝶縈空戲庾信詩落絮鵝下徐陵詩柳絮飛還聚遊絲斷)
(復結絲庾肩吾詩桃紅柳絮白照日復隨風照日宜輕舉謂絮飄颺與衣之輕舉相宜楚辭願輕舉以遠)
(遊塵六朝詩朱顔潤紅粉香汗沾玉色笥古詩空牀委清邢劭詩桃李無顔色衣裳在故有開合漢)
(艷歌乍開乍合在世說桓冲妻曰衣不經新何由而故阮籍詩君子何許嵇康琴賦歷世才士並為之)
(賦難劉向傳禹稷與臯陶傳相汲引不為比周塘汲引難就薦引也即記難進易退之難魏甄后上行)
(莫以豪賢故棄捐素所愛也左傳羇旅之臣漢書張晏注羇寄旅客也)
(鰲按詩詠白絲即墨子悲素絲意也巳悲素質隨時染當其渲染之初便是汗汚之漸及其見置時欲保)
(素質得乎唯士守貞白則不隨人榮辱矣此風人有取於素絲歟)
陪鄭廣文遊何將軍山林十首(鶴注鄭虔膺博士之命在天寶九載)
(以詩中第五首考之是公未定官時遊此當在十一二載間東方朔傳竇太主曰回與枉路臨妾)
(山林注園中有山故言山林通志少陵原乃樊川北原自司馬邨起至何將軍山林而盡其高三百)
(尺在杜城之東韋曲之西俗呼為墖陂)
不識南塘(一作唐)路今知第五橋名園依綠水野竹上(上聲)
青霄谷口舊相得濠梁同見招平生為(去聲)幽興(去聲)未惜
馬蹄遥(首章領起乃未至而遥望之詞橋上四何氏山林下四陪鄭同遊自塘至橋畔有園園中)
(有竹層次如畫谷口指鄭濠梁指何林趙汸曰何於鄭為舊交因而并招及已但以素有山幽意故作此遊)
(非輕赴人招也說得曲折微婉南杜臆末拈幽興為十首之綱世說祖逖曰昨夜復塘一遊此借其字朱)
(注許渾詩云背嶺枕南塘意亦在韋曲左右有通志韋曲之西有華巖寺寺西北有雁鶩坡坡西北第五橋)
(張禮遊城南記第五橋在韋曲西以姓得名人世說王子敬自會稽經吳顧辟疆有名園先不識主徑往其)
(家梁魏文帝詩菱芡覆綠水路庾肩吾詩野竹交臨浦王訓詩石橋通小澗竹上青霄谷口用鄭子)
(真事注見首卷稱莊子莊子與惠子同遊濠梁之上吳論園以水勝故濠梁陶潛詩山澤久見招陳子)
(昂詩山深興轉幽不盤中詩何惜馬蹄歸數)
(趙汸曰凡一題而賦數首者須首尾布置有起有結每章各有主意無繁複不倫之失乃是家數觀此十)
(章及後五章可見隰王嗣奭曰山林與園亭異依山臨水連邨落包原溷樵漁王右丞輞川似之非止)
(一丘一壑之勝而巳合觀十首分明一篇遊記有首有尾中間或賦景或寫情經緯錯綜曲折變化用正)
(出竒不可方物馬吳門顧氏曰首章言馬蹄四章言没馬八章言走蓋此遊有馬無舟故柁樓疑越刺)
(船思郢乃虚擬舟楫之趣非實事也為黃生曰首章敘入何鄭他人不免費手此能引古喻語不繁而)
(意巳明何等簡淨)
百頃風潭上千章(草堂本作重)夏木清卑枝低結子接葉暗
巢鶯鮮鯽銀絲鱠香芹碧澗羹翻疑柂(徒可切)樓底晚飯
越中行(二章誌林中景物之勝景首二為綱三四承夏木五六承風潭末乃觸而念昔遊風潭覆)
(以夏木見其蕭森可愛乃朱注卑枝接葉二句古人所謂疊韻詩食有芹鯽初到而留飲末云晚飯蓋至)
(暮而留宿矣廣庾信詩交柯乍百頃擢木或千尋拂黃希曰潭當是濟潭在萬年縣祖孫登詩風潭如鏡)
(山溜似調琴夏史記貨殖傳山居千章之荻注大樹曰章陶潛詩木獨森疎方氏疑卑低二字犯重然)
(古人亦所不避太白詩云玉窗青青下落花下落兩字不免犯重但下就窗前言落就花片言亦自有别列)
(子鴻鵠高飛不集卑枝葉孫擢詩晚花猶結子色周景式孝子傳三荆同株接連隂銀絲鮮鱠之碧澗)
(芹草所生廉洛陽伽藍記王肅至魏飯鯽魚羹菜酉陽雜俎南孝善斫膾絲縷輕可飛呂氏春秋之美)
(者雲夢之芹說文楚葵水芹也今水中芹菜一名水英謝靈運詩銅陵映碧澗庾信詩翻疑承毒水南)
(方大船尾有柁樓仲長統詩微風為柁公年二十時曾遊吳越)
萬里戎王子何年别月支異花來(舊作開犯重杜臆作來蓋音近而訛耳)
絶域滋蔓匝清池漢使(去聲)徒(許作慚)空到神農竟不知露
翻兼雨打開拆漸(别作漸一作日)離披(三章記林間花卉之竒首記花名次記花種)
(五六承異花見其可貴七八承滋蔓憐其易謝不擕此種故曰空到本草弗載其名故曰不知)(張騫杜臆)
(開拆頂露翻離披頂雨打類本草日華子云獨活一名戎王使者戎王子當是其朱子語類未知何種鶴)
(曰加一戎字言其來自戎中猶云戎菽戎葵杜臆人競珍之故猶稱戎王子胡夏客曰外國王子入居内地擕)
(有其土異花何將軍得其種也此說戎王子是借人稱花漢書注月支西域外國也舊唐書肅州酒泉郡漢)
(月氏國地氏音支使水經注水側生異花巳李陵書出征絶域左傳無滋蔓王儉詩蘭生匝苑子)
(虚賦游於清池離史記漢使至宋玉九辯奄披此梧楸)
(初疑第五句空字上不應用徒字後見許彦周詩話作漢使慚空到但慚字又下得太實楊升菴云古人)
(用字有不嫌重者左傳十年尚猶有餘臭猶即尚也書經弗遑暇食遑即暇也據此則徒空不妨連用矣)
(若實字便不當疊用太白懷張子房詩我來圯橋上却是言橋橋可乎)
旁舍連高竹疎籬帶晚花碾渦湥没馬藤蔓曲藏(一作垂)
蛇詞賦工無(一作何)益山林跡未賒盡捻(捻正異作拈奴兼切)書籍
賣來問爾東家(四章羨林傍幽僻之致工上四寫景下四敘情上四以整鍊為下四以蕭疎)
(見致俱有章法賣没馬是實事藏蛇是想像云杜臆公獻賦不售故欲書買宅乃憤激之詞此晚花七)
(章言清晨白日見其次第疎漢書高祖適從旁舍來地梁簡文帝詩晚花欄下照螢簟上飛莊子輪碾)
(西京賦當足見碾值轂被轢此言碾轍底陷處水漩成渦偶舉所見以入詩如壞道哀湍瀉亦然杜臆謂園水)
(周圍曲繞狀如碾槽之渦不蕭琛詩奕奕工辭賦粲古詩虚名復何益未賒言遠魏志蔡邕見王曰)
(此王公孫也有異才吾家書籍文章當盡與之鄭捻指取物也邴原傅原遊學詣孫崧崧曰君鄉里君學)
(者之範模也君乃舍之所謂以鄭君為東家丘也原曰以鄭君為東家丘以僕為西家愚夫耶王筠詩微步出)
(東家東家指何氏)
剰(郭作賸趙云賸俗作剰)水滄江破殘山碣石開綠垂風折笋紅
綻雨肥梅銀甲彈筝用(邵本作卸)金魚(一作盤非)換酒來興(去聲)移
無灑(去聲)埽(去聲)隨意坐莓苔(五章見山林景物而喜逢豪飲在四句分截言此間穿)
(池壘石特大地中剰水殘山耳其勢之雄闊足以破滄江而開碣石烹笋摘梅園中佳品彈筝换酒將軍豪興)
(故復移席苔前以享其用意之殷勤之申涵光曰起語近纖五六太板唐書有殘膏賸馥句隋煬帝詩)
(日落滄江靜折庾信謝滕王啟蒲桃繞館始開碣石之池本是風笋而綠垂雨肥梅而紅綻乃用倒裝句)
(法耳曾沈佺期詩園槿綻紅艷有古詩十五學彈筝銀甲不卸以銀甲作指甲取其聲晉書阮孚為散)
(騎常侍常以金貂換酒罷唐車服志佩魚始高宗朝武后改佩魚為龜中宗初龜袋復給魚楊慎曰高宗初)
(用佩魚以鯉為李也武后改用龜龜屬玄武也杜詩金魚換酒來此時仍用魚矣李白贈賀知章云金龜換酒)
(處蓋係往時舊物耳盧照隣詩金貂有時須換酒漢陳蕃傳薛勤謂蕃曰孺子何不灑掃以待賓客)(後庾)
(信賦細草横階隨意坐石天台山賦踐莓苔之滑)
(王嗣奭曰通首散漫寫去無起束呼應另是一格亦緣十首自有大起結此首如中聯也又曰銀甲二)
(句見其好客而貧何本武人而風致不減賀季真尤為難得後人霑丐杜詩皆成佳句杜有春色醉仙)
(桃句陳簡齋云暖日薰楊柳濃隂醉海棠杜有紅綻雨肥梅句范石湖云梅肥朝雨細茶老暮煙寒各見)
(脱化之妙)
風磴(丁鄧切)吹隂(一作梅非)雪雲門吼瀑(蒲木切)泉酒醒思卧簟
衣冷欲(一作得)裝綿野老來看(平聲)客河魚不取錢秪(一作只)
疑淳樸處自有一山川(六章狀山林高寒而美其淳樸亦四句分截風磴而吹隂雪)
(者乃雲門之吼瀑泉也以下句解上句蓋夏本無雪飛瀑遥濺乍疑是雪耳酒醒方思卧簟而衣冷反欲裝)
(綿言夏日隂森也野老看客饋以河魚即此見風土淳樸與他處不同洪注另有一山川暗用桃花源事)
(鮑照詩既類風門磴劭孔融詩高明躍雲門野山海經廬山有瀑布泉應藝文志注年老居田相民耕)
(種故稱野老丘遲詩野老時一望倉淮南子河魚不得明目晉樂曲酤酒不取錢亢子政省則人淳樸)
(川陶潛詩山一何曠)
梀(音色一作棘)樹寒雲色茵蔯春藕香脆添生菜美隂益(一作)
(蓋)食單(一作簞非)涼野鶴清晨出(一作至)山精白日藏石林蟠
水府百里獨蒼蒼(七章記山林物産而歎其景幽亦四句分截茵蔯之脆得生菜而加美)
(栜樹之隂展食單而倍涼次聯分頂野鶴晨出言其超曠山精晝藏言其湥邃百里之内獨見蒼蒼甚言石林)
(之高聳非謂何林有百里也小此云晨日下二章言晚言夜次第又相聯絡栜棘乃棗棘下鋪單頗無佳致)
(當是梀樹詩正義白色為梀赤梀為桋郭璞曰赤梀葉細而岐銳白梀葉員而岐大木也陶潛詩寒雲没西)
(山氏本草茵蔯蒿類經冬不死更因舊苗而生故名之趙以單為鋪地之單乃布單也邵氏以單為盛器)
(簞乃竹筐也謂方曰笥圓曰簞朱氏從前說鄭望善夫錄韋僕射巨源有燒尾宴食單世說昂昂如野鶴之)
(在雞羣四秦嘉詩清晨當引邁庾玄中記山精如人一足長三尺食山蟹夜出晝藏信詩山精鏤寶刀)
(石林叢石如林也楚辭焉有石林一述異記漢沔會流處岸上有石銘云下至水府三十里皆傳李斯刻此)
(石梁江淹詩山氣亘百里蕭統詩漸見岫蒼蒼)
(王嗣奭曰公恣意冥搜觸目成趣粗亦成精近不遺遠隨意命筆變幻生動如此)
憶過(平聲)楊柳渚走馬定(丁令切)昆池醉把青荷葉狂遺白
接䍦剌(郎達切)船思郢客解(下戒切)水乞(欺吉切王原叔本作丘既切非)吳
兒坐對秦山晚江湖興(去聲)頗隨(八章因水府而旁記遊迹上四實景下四虛)
(摹巾山林勝遊留連累日故柳渚昆池亦皆經過折荷脱醉時狂態刺船解水走馬而思泛舟也曹植詩)
(走馬長楸道定唐書安樂公主傳嘗請昆明池為私沼不得乃自鑿昆池張禮游城南記池在韋曲之北)
(定昆池既在韋曲之北楊柳渚亦當在其傍以酉陽雜俎魏鄭公慤取大荷葉置硯格上盛酒三升簪刺葉)
(令與柄通傳吸之名碧筒杯按池有荷葉醉中把此為戲顧氏以為飲器之名非是漢招商歌青荷晝偃葉夜)
(舒䍦晉山簡傳時人歌曰時時能騎馬倒著白接䍦白接白巾也爾雅注白鷺翅上有長翰江東取為接䍦)
(王洙曰郢客善操舟吳兒善泅水郢莊子刺船而去山濤詩刺船蓮花浦郢客思遨遊乃楚之都解水識)
(水性也爽謝朓詩吳兒本習水歌笑輕波瀾梁高詩坐對空寂宇秦山即終南山)
(諸家以上六句為追敘舊遊非也此遊本在夏時而把荷解水亦正言夏日事豈指平時遊歷耶諸章言)
(鮮鯽香芹言綠笋紅梅言生菜食單言醉把荷葉知園中留飲非一日矣此章所憶經過興會蓋同屬遊)
(園事也)
牀上書連屋階前樹拂雲將軍不好(去聲)武稚子總能文
醒酒微風入聽(平聲)詩靜夜分絺衣掛蘿薜涼月白紛紛
(九章宿何園而記其韻事不上四見主人儒雅下四言夜景清幽首句屬賦起好武次句屬比起總能文)
(誦顧注五六乃倒裝本言風入而酒醒夜分猶聽詩也詩者必何氏子弟趙汸注微風涼月不作對耦轉)
(換開闔意態無窮此所謂大家數也傅南史蕭恭傳仰眠床上看屋梁而著書世說謝太問諸子姪子弟)
(亦何預人事而正欲使其佳謝車騎曰譬如芝蘭玉樹欲使其生於階庭耳顔氏家訓漢郎顔駟自稱好武)
(更無事迹能歸去來詞稚子候門愈前漢賈誼傳諸生於是以為文風賦清清泠泠病析酲嵇康詩微)
(風動袿禮静夜分夜中分出更漏也魏文帝詩静夜不能寐周以星分夜韓非子夜分而聞鼓新聲者薜)
(茘女蘿見楚辭岑文本詩雕樓網蘿薜紛王融詩壁門涼月舉言月穿蘿薜影著絺衣者紛零落也張)
(正見詩紛紛白雪綺窗前)
(劉會孟謂將軍好文亦見世變杜臆謂此治終亂始之機皆非也明皇好大喜功致將帥開邊啟釁黷武)
(而殃民公詩健兒寧鬭死壯士恥為儒蓋傷之也何將軍不好武正與邀功生事者有别少陵豈肯譏之)
(耶宋明之世以將不知兵而亡天寶之時以將好用兵而亂事勢不同未可槩論劉之謬於說詩往往如此)
幽意忽不愜歸期無奈何出門流水住(一作注)回首白雲
(一作雜花非)多自笑燈前舞誰憐醉後歌秪應(平聲)與朋好風
雨亦來過(平聲之十章總結乃出門以後情事前首二惜别情三四别後之景五六回憶事七)
(八豫訂重遊笑幽意不愜為迫於歸期耳兩句起勢突兀舞曰自歌曰誰憐無復林中豪興矣故須再過)
(以慰寂寥朋好指鄭廣文思江淹詩寂寞幽意長歸世說左太冲作三都賦初意甚不愜宋之問詩期)
(多年歲住莊子為之奈何劉易出門同人歸庾信詩畫水流全圖雲色半輕顯詩回首望途左思)
(詩白雲停隂岡全劉邠曰古人多歌舞飲酒張燕公詩云醉後歡更好勝未醉時動容皆是舞出話總成詩)
(李白云要須回舞袖拂盡五松山醉後涼風起吹人舞袖環今時舞者必欲曲盡竒妙又恥效樂工藝益不復)
(如古人常舞矣古人重歌詩自隋以前南北舊曲頗似古如公莫舞丁督護亦自簡淡唐來是等曲又不復入)
(聽矣近世樂府為繁聲加重疊謂之纏聲促數尤甚固不容一唱三歎也沈約詩心從朋好盡杜臆風雨)
(用谷風詩語)
(盧元昌曰公自留贈崔于後還鄉之旆故山興濃貧交之歎白絲之悲既有慨乎言之何將軍於裘馬困)
(頓時獨有濠梁見招之舉得非城東種瓜之客㶚陵射虎之人歟宜公於遊覽之下記敘特詳也)
麗人行(鶴注天寶十二載楊國忠與虢國夫人鄰居第往來無期或並轡入朝不施障幕道)
(路為之掩目冬夫人從車駕幸華清宮會於國忠第於是作麗人行此當是十二年春作蓋國忠於)
(十一年十一月為右丞相也)
三月三日天氣新長安水邊多麗人態濃意遠淑且真
肌理細膩骨肉勻繡(一作畫)羅衣裳照(英華作朝)莫(同暮)春蹙金
孔雀銀麒麟頭上何所有翠微(英華作為)㔩(音罨烏合切英華作匌音洽)
葉垂鬢唇背(一作身)後何所見珠壓腰衱(其輒切一作襻英華作枝)穩
稱(去聲)身(此詩刺諸楊遊宴曲江之事首敘遊女之佳麗也三言丰神之麗四言體貎之麗五六言服)
(色之麗頭背四句舉上下前後而通身之華麗俱見得本寫秦虢冶容乃槩言麗人以櫽括之此詩家含蓄)
(體處往周禮女巫掌歲時袚除釁浴注如今三月三日上巳水上之類晉書禮樂志魏以後但用三日不復)
(用巳劉尊詩三月三日咄泉水趙曰晉宋諸人侍宴曲水皆以三月三日為題唐開元中都人遊賞於曲江莫)
(盛於中和上巳節神王右軍蘭亭曲水序天朗氣清惠風和暢曹植洛賦覩一麗人於巖之畔王績三月)
(三日賦聚三都之麗人王劉緩詩日日態還新淑庾信答趙王啟飄飄意遠粲神女賦何産氣之真)
(濃如紅桃裛露遠如翠竹籠烟淑如瑞日祥雲真如澄川朗月一句中寫出絶世丰神東京賦擘肌分理楚)
(辭招魂靡顔膩理又豐肉微骨神周甸注肌膚腠理細嫩而膩滑骨肉勻肥瘠相宜也女賦穠不短纖不長)
(即骨肉勻也盧古詩被服羅衣裳錦南都賦暮春之氣元巳之辰肇柘枝舞賦靴瑞以雲匝袍蹙生而)
(雁欹趙曰杜牧自謂其詩蹙金結綉知蹙金乃唐人常語周注孔雀竒禽麒麟瑞獸衣上所繡物色胡夏客)
(曰唐宣宗嘗語大臣曰玄宗時内府錦襖二飾以金雀一自御一與貴妃今則卿等家家有之矣此詩所云蓋)
(楊氏服擬於宮禁也布辛延年詩頭上藍田玉匌趙曰翠微㔩葉言翡翠微於㔩綵之葉若作翠為葉則)
(以翠為匌匝之葉也杜曰廣韻㔩綵婦人髻飾花也即鬢唇鬢邊也晉書阮孚傳以著背後趙曰腰衱)
(今之裙帶綴珠其上壓而下垂也吳注爾雅衱謂之裾郭璞云衣後裾也穩稱身不徒以其服美矣劉緩詩)
(袜小稱腰身紫琅玕之勢)(趙曰此四句即曹植頭上金雀釵腰佩楊慎謂松江陸湥見古本尚有二句足)
(下何所著紅蕖羅鞿穿鐙銀今按兩段各十句為界限添此反贅)就中雲幕椒房親賜
名大國虢與秦紫駞之峰(一作珍)出翠釡水精之盤行素
鱗犀筯厭飫久未下(去聲)鸞刀縷切空(一作坐)紛綸黃門飛
鞚不動塵御厨絡繹(英華作絲絡)送八珍簫管(一作鼔)哀吟感
鬼神賓從(去聲)雜(一作合)遝(音沓)實要津(次誌秦虢之華侈也駝峯二句言味窮)
(水陸犀筯二句言飲食暴殄黃門二句言寵賜優渥簫管言聲樂之盛賓從言趨附者多杜臆態濃八句極)
(狀姿容服飾之盛而後接以就中雲幕二句紫駝四句極言肴饌品物之美而後接以黃門飛鞚二句皆倒插)
(法唯杜善用之雲庾信詩就中言不醉三西京雜記成帝設雲幄雲帳幕於甘泉紫殿世謂雲殿周注雲)
(幕謂鋪設幕帳如雲霧也都三輔黃圖椒房殿在未央宫以椒和泥塗壁班固西賦後宫則掖庭椒房后妃)
(之室漢官儀曰皇后稱椒房取其蕃實之義也詩云椒聊之實蕃衍盈升又以椒塗宫室亦取其温暖辟除惡)
(氣韓舊唐書太真姊三人皆有才貌竝封國夫人大姨封國三姨封虢國八姨封秦國通鑑適崔氏者為韓)
(國適裴氏者為虢國適柳氏者為秦國鶴注明皇雜錄上幸華清宮貴妃姊妹競飾衣服共會於國忠第同入)
(禁中炳煥照燭觀者如堵及上巳修褉亦必爾也有洙曰漢書大月氏本西域國出一封槖駞注云脊上一)
(封高也如封土然今俗呼為犎酉陽雜俎衣冠家名食有將軍曲良翰作駞峯炙味甚美王績遊北山賦拭)
(丹爐而調石髓裛翠釜而出金精覽周注三輔黃圖董偃以水精為盤貯冰同色太平御交州雜事太康四)
(年刺史陶璜表送林邑王所獻縹紺水精盤各一枚有王廙笙賦舞靈蛟之素鱗酉陽雜俎明皇賜禄山)
(金平脱犀頭匙筯無楚辭時厭飫而不用兮傳晉書何曾日食萬錢猶曰下筯處詩執其鸞刀云鸞刀)
(刀環有鈴割中節也西征賦饔人縷切鸞刀若飛人嵇康詩隨波紛綸客漢百官表注禁中黃門謂閹居)
(禁中在黃門之内給事者鮑照詩飛鞚越平陸通俗文制馬口曰鞚王莽傳絡繹道路周禮膳夫珍用八物)
(注珍用淳熬淳母炮豚炮牂㹗珍漬熬肝膋也鳴漢武帝秋風詞簫鼓鳴兮發棹歌曹植七啟簫管齊又)
(詩過庭長哀吟輿詩序動天地感鬼神莫近於詩遝魏文帝與吳質書輪徐動賓從無聲劉向傳雜衆)
(賢要古詩先據路津)後來鞍馬何逡巡當軒(一作道)下(去聲)馬入(一作)
(立)錦茵楊花雪落覆(敷救切)白蘋青鳥飛去銜紅巾炙手
可熱勢(一作世)絶倫慎莫近(英華作向)前丞相(去聲)瞋(末乃指言國忠形容)
(其烜赫聲勢也行秦虢前行國忠殿後鞍馬逡巡見擁護填街按轡徐之象當軒下馬見意氣洋洋旁若無)
(人之狀楊花青鳥點暮春景物見唯花鳥相親遊人不敢仰視也一時氣燄可畏如此末句仍用倒插作收)
(朱注國忠與虢國為從兄妹不避雄狐之刺故有近前丞相瞋之語蓋微詞也此章前二段各十句後段六)
(句收地曹植詩遊馬後來告鮑照詩賓御紛颯沓鞍馬光照莊子逡巡而却之王融詩當軒卷羅縠)
(丘古詩為焦仲卿妻下馬入車中雪錦茵謂地鋪錦褥遲詩舒心謝錦茵七命素膚落廣雅楊花入)
(水化為萍爾雅翼萍之大者曰蘋五月有花白色謂之白蘋張華詩白蘋開素葉隋煬帝江南曲絮飛晴雪暖)
(風時此即楊花落雪之意用趙曰青鳥應如鸚鵡之類豢養馴熟飛銜紅巾此借西王母青鳥也薛道衡詩)
(願作王母三青鳥飛來飛去傳消息漢武故事七月七日上於承華殿齋坐中忽有青鳥從西方來集殿前有)
(頃王母至有二青鳥如烏夾侍王母旁婦梁元帝咏柳枝邊通粉色葉裏映紅巾趙注紅巾蓋人之飾黃注)
(巾蓋樹間所掛之綵季崔灝詩莫言炙手手可熱兩京新記安樂公主上之妹也附會韋氏熱可炙手道路)
(懼焉趙曰炙手可熱言勢熖薰灼通桓驎詩超等絶倫晉樂府詞當年近前面發紅鑑天寶十一載十)
(一月以楊國忠為右相兼文部尚書欲玉臺新詠引漢桓帝時童謠曰撫梁之下有懸鼓我擊之丞相怒)
(瞋怒之瞋從目音稱人切陳餘傳瞋目張膽嗔字從口音田盛氣貌詩振旅嗔嗔二字音義本異杜却通用)
(周敬曰鋪敘得體氣脉條暢的從古樂府摹出另成少陵樂府盧元昌曰中云賜名大國虢與秦後云)
(慎莫近前丞相嗔玩此二語則當時上下驕淫凟倫亂禮巳顯然言下矣陸時雍曰詩言窮則盡意䙝則)
(醜韻軟則庳杜少陵麗人行李太白楊叛兒一以雅道行之故君子言有則也又曰色古而厚點染處不)
(免墨氣太重)
虢國夫人(詩云承恩入朝乃虢國得寵時作依類編入當附麗人行之後但未定何年耳)
(首朱注此詩見草堂逸詩據張祜集作集靈臺二又萬首唐人絶句作張祐三體詩唐詩品彙亦)
(作張祜集靈臺與紫微殿相近之今按祜乃中唐人去天寶巳久若作追憶虢國詞亦當微帶亂)
(後事詩意全不及之還是譏諷現在應屬少陵作也唐后妃傳楊貴妃三姊長韓國三虢國八秦)
(國並承恩入宫掖通鑑至德二載貴妃縊死於佛堂虢國夫人及其子裴徽走至陳倉縣令薛景仙)
(帥吏士追捕誅之)
虢國夫人承主恩平明上(上聲)馬入金門却嫌脂粉涴(鳥卧)
(切)顔色澹掃蛾眉朝(音潮)至尊(乍讀此詩語似稱揚及細玩詩旨却諷刺微婉曰虢)
(國濫封號也曰承恩寵女謁也曰平明上馬不避人目也曰淡掃蛾眉妖姿取媚也曰入門朝尊出入無度也)
(當時濁亂宮闈如此巳兆陳倉之禍矣一旦紅顔委地白骨誰憐徒足貽臭千古焉耳王褒講德論主恩滿)
(溢程)(史記張良傳平明與我會此漢搜神記上馬赴前前漢書歷金門上玉堂後陳蕃傳脂油粉黛)
(妃廣韻涴泥着物也修楚國策顔色變作宫楊妃外傳有姊三人皆豐碩整工於謔浪每入中移晷方)
(出虢國不施粧粉自衒美艷常素面朝天似掃畫眉也詩螓首蛾眉蛾之眉曲而細美人之眉之過秦)
(論履至尊而制六合)
九日曲江(當是天寶十二載作蓋十三年九日有寄岑參詩十四年九日有楊奉先詩此)
(詩蓋在前也時公年四十有二故云百年巳半)
綴席茱萸好浮舟菡(戶敢切)萏(徒感切)衰(所追切)百年秋巳半
(一作季秋時欲半)九日意兼悲江水清源曲荆門此路疑晚來
(一作年非)高興(去聲)盡搖蕩菊花期(杜臆此章即老去悲秋之意上四拈九日所感在)
(身老故有兼悲之歎下四拈曲江所傷在落魄故有搖蕩之嗟通首將一景一情兩截重敘虛實相間格杜集)
(頻用之茱此詩乍看似乎直致須抑揚說來方見曲折生動言萸雖好而菡萏已衰不覺悲秋悲老兼集意)
(中也且江上此遊彷彿荆門勝會而搖蕩花期者猶是去秋故吾浮沉身世又可悲巳荆楚歲時記茱萸一)
(名藙九月九日熟味辛色赤拆其房插頭可辟惡氣曹植詩茱萸自有芳爾雅荷芙蕖其華菡萏洙曰蓮莖)
(為茄葉為荷花為菡萏蓮根為藕劉楨詩菡萏溢金塘張正見詩百齡倏忽半屈原遠遊軼迅風於清源)
(兮東九域志江陵府龍山上有孟嘉落帽臺其地在荆門宋之問詩邪溪此路通李百藥詩晚來風景)
(麗摇殷仲文詩獨有清秋日能使高興盡云上林賦與波蕩荆楚歲時記九日為菊花會故菊花期)
(續齊諧記費長房謂桓景曰九月九日汝家有厄急去令家人各作絳囊盛茱萸以繫臂登高飲菊花酒則此)
(禍可除)
武衛將軍補註
(後人崇尚杜詩於鍊字鍊句鍊格莫不取法焉如杜銛鋒行愜順猛噬失蹻騰上二字用漢書作對王介)
(甫云一水護田將綠遶兩山排闥送青來借用漢書字而語尤工巧杜洛城一别四千里胡騎長驅五六)
(年將地里年數作對柳子厚云一身去國六千里萬死投荒十二年蘇子瞻云故山西望三千里往事回)
(思十二年亦本杜句但杜以兩語領全詩柳蘇只中間敘述耳杜鄭駙馬宅宴詩上尾用薄麓谷乃同韻)
(字唐末章碣詩東南路盡吳江畔正是窮愁暮雨天鷗鷺不嫌斜雪岸波濤欺得逆風船偶逢島寺停帆)
(看湥羡漁翁下釣眠今古若論英達算鴟夷高興固無邊七律中隔句用韻並為竒格但杜出之無心而)
(章却摹倣有意也)
杜詩詳註卷二
