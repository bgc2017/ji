杜詩詳註卷十一
翰林院編修仇兆鰲撰
嚴中丞枉駕見過(平聲從盧氏編在奉酬嚴公之後今之趙曰公自注云嚴)
(自東川除西川勅令都節制則是未合為一道時故稱為中丞當是寶應元年權令兩川都節制時)
(作若廣德二年武再尹成都時公已入幕府不應有張翰管寧之語盧注至德二載上皇還京分)
(劍南東西兩川各置節度是兩川始分也寶應元年嚴武為東川節度更除西川權攝東川此詩所)
(謂川合東西也是年公說旱云請管内東西各遣一使其時尚分而未合故各遣耳六月嚴武被召)
(還朝西川節度高適代之東川節度虛懸以章彝為留後至廣德二年正月東西兩川始合為一道)
(以黃門侍郎嚴武為節度趙注應為可據)
元戎小隊出郊坰問柳尋花到野亭川合東西瞻使(去聲)
節地分南北任流(一作孤)萍扁舟不獨如張翰皂(一作白)帽
還應(平聲一作應兼)似管寧寂寞(一云今日)江天雲霧裏何人道(去聲)
有少(去聲)微星(上四叙嚴公見過下四感見過之意翰兩川使節承元戎南北流萍承野亭張管)
(寧比流萍之迹江天星隱喜使節之過下截仍屬分承而末用反結意更深長杜臆翰棄官而寧避世故有)
(不獨應兼之别少微星公自比騎詩元戎十乘注元大也謂戎車也生注小隊簡於從足見其風趣邵)
(注野外謂郊郊外謂林林外謂坰害公自長安至蜀乃自北而南鄭玄戒子書黃巾為萍浮南北復歸邦)
(鄉翰晉書張翰字李鷹賀循入洛經吳閶門於船中彈琴就循言談相欽悦曰吾亦有事北京便同載而去)
(袴魏志管寧字幼安徵命不就居海上常著皂帽布襦布裙隨時單複謝莊詩霧罷江天分少微星見)
(史記天官書隋志少微四星在太微西士大夫之位也一名處士星明黃則處士舉庾信哀江南賦少微真人)
(天山逸民階庭空谷門巷蒲輪)
遭田父泥(去聲)飲美嚴中丞(柔言索物曰泥飲謂強留使飲即詩所云欲起)
(時被肘也此杜臆美中丞指田父之言非公美之也鶴曰當是寶應元年春社作詩云拾遺能)
(住否是未為參謀時也若在廣德二年當奏為參謀矣又曰舊史嚴武傳既改長安以武為京兆少)
(尹兼御史中丞以史思明阻兵不之官出為綿州刺史兼劍南東西節度使兼御史中丞東川節度)
(治梓州上皇詔合西川為一道拜成都尹兼御史大夫今曰嚴中丞則是未為大夫時所作集中有)
(與嚴中丞嚴大夫嚴侍御嚴鄭公諸題先後可辯也)
步屧(悉協切)隨春風村村自花柳田翁逼社日邀我嘗春
酒(記田父邀飲之由白王禹偁曰屧草屨也宋書袁粲為丹陽尹嘗步屧楊郊野遇士大夫便呼與酣飲)
(祀何遜聯句復看花柳枝春月令擇元日命民社鄭注社以祈農祥元日謂近分前後戊日元吉也詩)
(為此春酒以介眉夀)酒酣誇新尹畜眼未見有迴頭指大男渠是
弓弩手名在飛騎(去聲)籍長番歲時久前日放營農辛苦
救衰朽差科死則已誓不舉家走(此田父頌美嚴公叙事而兼述言放農)
(救親上以仁逮下差科不避下以義報上也番曹植白馬篇名編壯士籍唐書兵志擇材勇者為頭習弩)
(射又有羽林軍飛騎亦習弩長遠注舊兵一萬五千分為六番以次更代今曰長番在籍無更代也放營)
(農放回務農也外雜色差科在長番之者)今年大作社拾遺能住否叫婦
開大瓶盆中為(去聲)吾取(此苟切)感此氣揚揚須知風化首
語多雖雜亂說尹終在口(此田父欵留公飲述言而兼叙事感其意氣之慇而推)
(本風化之自仍歸美於新尹也氣左傳子産為火故大為社祓禳於四方晏嬰傳意揚揚甚自得也後)
(漢劉愷議刺史一州之表二千石千里之師職在辯章百姓宣美風化王洙曰郡守縣令風化之首陶潛詩)
(父老雜亂言觴酌失行次)朝來偶然出自卯將及酉久客惜人情如
何拒隣叟高聲索(先側切)果栗欲起時被(去聲)肘指揮過無
禮未覺村野醜月出遮我留仍嗔問升斗(此詳叙泥飲始末見田父)
(真率情貺樸杜臆公詩田父邀皆去此章可證其寫出村人口角野氣象儼然如畫張遠注久客惜人情)
(言客久而人情之厚更為可惜魏此章起段四句中間八句次末二段各十句史記桓子肘韓康子於車)
(上陸王洙曰田父舉止無度不可責以禮法可黃希曰晉納謂桓温曰明公近云飲酒三升納正三升今)
(有一斗以備杯酌餘瀝)
(盧元昌曰蜀自上皇還京後分劍南為兩節度百姓罷於調遣西山三城又列戍焉蜀民籍為軍者無寧)
(歲矣上元三年段子璋反將士大掠蜀民既苦寇又苦兵讀公枯椶等詩曰傷時苦軍乏一物官盡取嗟)
(爾江漢人生成亦何有蜀民長番不已差科不息安得營農而作社乎嚴武鎮蜀兩川兼攝蜀民始稍甦)
(息公是年說旱云自中丞下車軍郡之政罷弊之俗已下手開濟矣合之此詩嚴吏治精能蜀民休息大)
(略可見又本傳載公住浣花里好與田畯野老相狎蕩此詩既曰邀我嘗春酒再曰拾遺能住否又曰盆)
(中為吾取欲起時被肘狎蕩之態又可想見矣被劉會孟曰杜詩問事競挽鬚誰能即嗔喝欲起時肘)
(仍嗔問升斗此等語併聲音笑貌彷彿盡之傳郝敬仲輿曰此詩情景意象妙解入神口所不能者宛)
(轉筆端如虛谷答響字字停勻野老留客與田家樸直之致無不生活昔人稱其為詩史正使班馬記事)
(未必如此親切千百世下讀者無不絶倒)
奉和(去聲)嚴中丞西城晚眺十韻(鶴注史謂上元二年建丑月以武為)
(成都尹而此詩作於寶應元年之春)
汲黯匡君切廉頗出將(去聲)頻直詞才不世雄略動(一作用)
如神政簡移風速詩清立意新(從中丞叙起官汲黯匡君嚴昔為諫廉頗出)
(將今再為節度直詞故能匡君雄略故堪出將節鎮本係府尹故其政簡武將而具文才故其詩清漢書汲)
(黯字長孺武帝召為大中大夫數切諫上史記廉頗者趙之良將也伐齊大破之取晉陽拜為卿以勇氣聞)
(於諸侯公漢書杜周傳朱博忠信勇猛材略不世出俗孫權曰瑾雄略過人史記太公至國修政因其)
(簡其禮詩漢王章傳贊韓延壽厲善所居移風循吕氏童蒙訓清立意新此是作詩用力處盖不可習陳)
(言只規摹舊作也南史徐陵多變舊體有新意)層城臨暇(一作媚)景絶域望餘春
旂尾蛟龍會樓頭燕雀馴地平江動蜀天闊樹浮秦(此西)
(城晚眺城暇景餘春城西晚景旂尾樓頭城上近景地平天闊外遠景杜臆地平天闊一聯乃詩家著神)
(處黃生注動字寫洶湧之狀浮字寫縹緲之意雅蛟龍燕雀虚實借對與早朝詩龍蛇燕雀相同爾有鈴)
(曰旂注懸鈴於竿頭畫蛟龍於旂書地平天成)帝念深分閫軍須遠(去聲)算緡
花羅封蛺蝶瑞錦送麒麟辭第輸高義觀圖憶古人征
南多興(去聲)緒事業闇相親(此叙主眷而望立功也羅分閫二句見朝廷所倚封二)
(句見恩賜特隆辭第言不顧身家觀圖言留心邊事征南事業欲其安攘以報國此章前二段各六句末段)
(八句收閫書帝其念哉之前漢馮唐傳古者命將跪而推轂曰以外將軍制通鑑石虎制征士五人出)
(車一乘牛二頭米十五斛絹十疋民至鬻子以供軍須漢書元狩四年初算緡錢李斐曰緡絲也以貫錢一)
(貫千錢出税二十遠注遠算緡謂不事科斂也物蛺蝶麒麟羅錦所繡者承上帝念來故知為所賜之舊注)
(謂嚴公以此入貢非也者宋書王方慶遷廣州都督議者謂治廣未有如方慶號第一詔賜瑞錦雜彩以著)
(善政宜唐書代宗詔曰所織盤龍對鳳麒麟獅子等錦綺並禁霍去病傳上為治第令視之對曰匈奴未)
(滅何以家為蜀晉裴秀禹貢九州地域圖序文皇帝乃命有司撰吳地圖蜀土既定六軍所經地域遠近山)
(川險易征路迂直校驗圖記罔有或差此所謂憶古人也朱注公有同嚴公詠蜀道畫圖詩又八哀詩云堂)
(上指畫圖所謂觀圖憶古人者盖實事也舊引雲臺畫圖事不切杜征南係公始祖故用以贈嚴)
(胡應麟曰杜詩用事門目甚多姑舉人名一類如清新庾開府俊逸鮑參軍正用者也聰明過管輅尺牘)
(倒陳遵反用者也謝氏登山屐陶公漉酒巾明用者也伏柱聞周史乘槎似漢臣暗用者也舉天悲富駱)
(近代惜盧王並用者也高岑殊緩步沈鮑得同行單用者也汲黯匡君切廉頗出將頻分用者也共傳收)
(庾信不比得陳琳串用者也至對碁陪謝傅把劍覓徐君侍臣雙宋玉戰策兩穰苴飄零神女雨斷續楚)
(王風晉室丹陽尹公孫白帝城煆煉精竒含蓄深遠迥出前代矣杜詩佳句如地卑荒野大天遠暮江)
(遲與地闊峩眉晚天高峴首春工力相敵若地平江動蜀天闊樹浮秦更足函盖乾坤王介甫地蟠三楚)
(大天入五湖低雄渾何減少陵)
中丞嚴公雨中垂寄見憶一絶奉答二絶(鶴注此寶應元)
(年建巳月得雨時作)
雨映行宫(一作官一作雲非是)辱贈詩元戎肯赴野人期(一云欲動野人)
(知)江邊老病雖無力強(區兩切)擬晴天理釣絲(首章從雨中說起據)
(來詩而答之宫晴理釣絲畜魚待赴也書通鑑玄宗離蜀以所居行為道士觀杜詩博議舊崔寧傳初天)
(寶中鮮于仲通常建一使院甚華麗玄宗幸蜀常居之因為道觀寫帝御容置之正室郭英乂奏請舊院為軍)
(營乃移去御容自居之朱云此即玄宗行宮當在成都城内有謂近萬里橋者非也謝瞻詩揚鑾戾行宫詩)
(其釣維何維絲伊緡)
何日雨晴雲出溪白沙青石洗(一作先)無泥只須伐竹開
荒徑倚(一作拄)杖穿花聽馬嘶(一作鳥啼公次章承晴天說入望嚴枉過也路)
(不沮泥見馬蹄可至)
謝嚴中丞送青城山道士乳酒一瓶(黃鶴編在寶應元年)
山瓶乳酒下(去聲)青雲氣味濃香幸見分鳴鞭走送憐漁
父洗盞開嘗對馬軍(此為送酒而致申謝原漁父公自謂馬軍即走送者注軍州謂)
(驅使騎為馬軍似楊慎曰孝經緯酒者乳也張率對酒詩如花良可貴乳更堪珍此詩乳酒本之謝靈運)
(詩鳴鞭適大阿句憐漁父用楚詞人醉我醒意盧注末暗用羊祜飲陸抗酒事)
三絶句(鶴注此是寶應元年作盖笋生無數必是斷手寶應之歲也)
楸(一作春)樹馨香倚釣磯斬新花蘂未應(平聲)飛不如醉裏
風吹(一云春風)盡何(一作可)忍醒時雨打稀(此詠楸花也一見花開旋憂花落有)
(莊子方生方死意知盧注宋無名氏鷓鴣天詞不如飲待奴先睡圖得不郎去時語意藍本於此爾雅椅)
(梓郭璞注即楸也陸璣詩疏楸之疏理白色而生子者為梓本草圖經梓木似桐而葉小花紫傳燈錄洛浦)
(在夾山做典座三年吃百頓棒後來大悟曰斬新日月特地乾坤)
門外鸕鷀去(一作久)不來沙頭忽見眼相猜自今已後知
人意一日須來一百迴(此詠鸕鷀也物本異類視若同羣有列子海翁狎鷗意周弘)
(正鬭雞詩少壯摧雄敵眄視生猜忌此猜字所本)
無數春笋滿林生柴門密掩斷人行會須上番(毛晃增韻讀甫)
(患切)看(平聲)成竹客至從嗔不出迎(此詠春笋也杜門謝人護笋成竹有聖人對時)
(育物意取杜臆種竹家初番出者壯大養以成竹後出漸小則食之胡夏客曰因王子猷看竹不問主遂)
(翻為主不迎客用意亦巧猗看看守也從嗔任其嗔怒也趙注上番乃川語覺寮雜記杜詩會須上番)
(看成竹元詩飛舞先春雪因依上番梅俱用上番字則上番不獨為竹也韓退之笋詩且嘆高無數庸知上幾)
(番又作平聲押朱注斬新上番皆唐人方言獨孤及詩舊日霜毛一番新亦讀去聲楊慎丹鉛錄番作筤引)
(易蒼筤竹為證筤去聲)
(楊慎曰楸樹三絶句格調既高風致又韻真可一空唐人)
戲為六絶句(此為後生譏誚前賢而作語多跌宕諷刺故云戲也姑依梁氏編在上元)
(二年)
庾信文章老更成凌雲健筆意縱(平聲)横今人嗤點流傳
賦不覺前賢畏後生(首章推美庾信也開府文章老愈成格其筆勢則凌雲超俗其才思則縱)
(横出竒後人取其流傳之賦嗤笑而指點之豈知前賢自有品格未見其當畏後生也當時庾信詩賦與徐)
(陵並稱盖齊梁間特出者前賢指庾公後生指嗤點者王洙曰庾信字子山有盛才文章綺麗為世人所尚)
(謂之庾體集漢書相如奏大人賦飄飄有凌雲氣宗庾信宇文順序章表健筆一付陳琳南史范蔚傳)
(諸序論筆勢縱横真天下竒作氏干寶晉紀論盖其嗤點以為灰塵而相詬病矣顔家訓先儒尚得臨文)
(從意何况書寫流傳耶麗庾信傳贊揚子雲有言詩人之賦麗以則詞人之賦以淫若以庾氏方之斯又詞)
(賦之罪人也後陸機豪士賦仰邈前賢生見論語)
(楊慎曰庾信之詩為梁之冠絶啟唐之先鞭史評其詩曰綺豔杜子美稱之曰清新又曰老成綺豔清新)
(人皆知之而其老成獨子美能發其妙予嘗合而衍之曰綺多傷質豔多無骨清易近薄新易近尖子山)
(之詩綺而有質豔而有骨清而不薄新而不尖所以為老成也若元人之詩非不綺豔非不清新而乏老)
(成宋人詩則強作老成態度而綺豔清新槩未之有若子山者可謂兼之矣不然則子美何以服之如此)
楊王(一云王楊)盧駱當時體輕薄為文哂未休爾曹身與名
俱滅不廢江河萬古流(此表章楊王四子也四公之文當時傑出今乃輕薄其為文而)
(哂笑之豈知爾輩不久銷亡前人則萬古長垂如江河不廢乎洙曰楊炯王勃盧照隣駱賓王以文詞齊名)
(武后初海内呼為四傑臆盧注謂後生自為輕薄之文而反譏哂前輩今從杜容齋續筆身名俱滅以責)
(輕薄子萬古不廢謂四子之文姓玉泉子王楊盧駱有文名人議其疵曰楊好用古人名謂之點鬼簿駱好)
(用數目作對謂之算博士弟顔氏家訓自古文人多陷輕薄世說殷仲堪語子曰爾曹其存之史記日)
(月以明江河以流)
縱使盧王操翰墨劣於漢魏近風騷龍文虎脊皆君馭
歷塊過(平聲)都見爾曹(承上章言縱使盧王操筆不如漢魏近古但似此龍文虎脊皆足供)
(王者之用若爾曹薄劣之材試之長途當自蹶耳奈何輕議古人耶縱使二字緊注下句劣於二字另讀漢)
(魏近風騷連讀此本盧注文漢魏本於離騷離騷本於國風此先後原委也龍虎脊比四子才具過人歷)
(塊過都比今人未諳此道君龍虎之駿皆見重於漢庭故曰君馭杜臆指後生為非是下文另有爾曹在也)
(至魏文帝典論寄身於翰墨騷宋書謝靈運傳論自漢魏文體三變莫不同祖風續晉陽秋自司馬相如)
(王褒揚雄諸賢代尚詩賦皆體則風騷天漢西域傳贊蒲梢龍文魚目汗血之馬充於黃門馬歌虎脊兩)
(化若鬼注馬毛血如虎脊者有兩也王褒頌過都越國蹶若歷塊)
才力應(平聲)難跨(或作誇)數公凡今誰是出羣雄或看(平聲)翡
翠蘭苕上未掣鯨魚碧海中(此兼承上三章才如庾楊數公應難跨出其上今人)
(亦誰是出羣者據其小巧適觀如戲翡翠於蘭苕豈能鉅力驚人若掣鯨魚於碧海乎世說殷中軍道韓太)
(常曰康伯少自標置居然是出羣器華郭璞詩翡翠戲蘭苕容色更相鮮蘭苕蘭秀也木海賦魚則横海)
(之鯨拾遺記鯤魚千尺如鯨常飛往南海十洲記扶桑東萬里有碧海水不鹹苦正作碧色)
不薄今人愛古人清詞麗句必為隣竊攀屈(音厥)宋宜方
駕恐與齊梁作後塵(此戒其好高而騖遠也言今人愛慕古人取其清詞麗句而必與為)
(隣我亦豈敢薄之但恐志大才庸揣其意竊思仰攀屈宋論其文終作齊梁後塵耳知古人未易摹倣則知數)
(公未可蔑視矣承杜臆不薄二字另讀今人愛古人連讀清詞麗句緊愛古人今人指後生輕薄者古人)
(指屈原宋玉輩庾信四傑乃齊梁嫡𣲖也清陳琳答東阿王牋清詞妙句焱絶煥炳宋謝靈運傳詞麗句時)
(發乎篇文心雕龍五言流調清麗居宗茂先凝其清景陽振其麗又曰麗句與深采並流又曰相如好師範屈)
(宋王劉孝標廣絶交論遒文麗藻方駕曹崔駰曰幸得充下館叙後塵)
未及前賢更勿疑遞相祖述復(扶又切)先誰别(必列切)裁偽
體親風雅轉益多師是汝師(末勉其虚心以取益也杜臆今人才力未及前賢以)
(其遞相祖述愈趨愈下無能為之先者必也别裁其偽體而上親於風雅始知淵源所自前賢皆可為師是轉)
(益多師而汝師即在是矣以又云此亦公之自道也公詩祖述三百而旁搜諸家集其成如楚騷漢魏詩樂)
(府鐃歌齊梁以來甚多倣傚而公獨無之然讀其詩皆三百之嫡𣲖古人之雁行也其所師可知矣如孔子識)
(大識小無不學而賢不賢皆師矣不如是何以謂之集大成哉别裁謂區别而裁去之謝靈運傳論王褒劉)
(向揚班崔蔡之徒異軌同奔遞相師祖顔氏家訓傳相祖述尋問莫知源由鍾嶸詩品洋洋乎會於風雅)
(陶潛詩在昔余多師)
(少陵絶句多縱横跌宕能以議論攄其朐臆氣格才情迥異常調不徒以風韻姿致見長矣)
野人送朱櫻(此當是上元寶應間成都作)
西蜀櫻桃也(去聲)自紅野人相贈滿筠籠數回細寫(洗野切)
愁仍破萬顆勻圓訝許同憶昨賜霑門下省退朝(音潮)擎
出大明宫金盤玉筯無消息此日嘗新任轉蓬(此見蜀櫻而憶)
(朝賜也上四記事下四感懷熟首句也字預照賜櫻見今昔相似也朱瀚曰紅言其起細寫仍破滿言其多)
(起萬顆許同愁訝極言其珍惜之門下省在宣政殿東乃左拾遺所隸大明宫在禁苑東即會朝所經之地)
(無消息長安遥隔仕轉蓬蜀地漂流也結語迴應首句此詩作於肅宗晏駕之後故云金盤玉筯無消息張)
(遠誤指為代宗避吐蕃時按代宗幸陜在廣德元年冬月與四月櫻桃不合筠籠竹器也曲禮器之溉者不)
(寫其餘皆寫注謂傳之器中時訝許言驚訝如許庾信詩訝許能含笑唐李綽歲記四月一日内園薦櫻)
(桃寢廟薦訖班賜各有差視顧注漢明帝宴羣臣大官進櫻桃盛以赤瑛盤月下之同色皆笑云空盤此即)
(金盤意曹梁簡文帝詩已麗金釵瓜仍美玉盤橘植詩吁嗟此轉蓬居世何獨然)
(范温潛溪詩眼云老杜櫻桃詩上四句如禪家所謂信手拈來頭頭是道者直書目前所見平易委曲得)
(人心所同然但他人艱難不能發耳下四句其感興皆出於自然故終篇語皆遒麗韓退之有謝賜櫻桃)
(詩盖學杜作然搜求事迹排比對偶其言出於勉強所以相去遠甚胡應麟曰退之謝櫻桃詩五六句)
(頗與摩詰相似然王詩渾然終勝退之鍾惺曰王詩典而致在三四句尤見本事唐汝詢曰五六對耦工)
(用事妥别生議論作結亦是巧思寢王維詩芙蓉闕下會千官紫禁朱櫻出上欄纔是園春薦後非關)
(御苑鳥啣殘歸鞍競帶青絲籠中使頻傾赤玉盤飽食不須愁内熱大官還有蔗漿寒韓愈詩漢家舊)
(種明光殿炎帝還書本草經豈似滿朝承雨露共看傳賜出青冥香隨翠籠擎偏重色照銀盤寫未停食)
(罷自知無補報空然慚汗仰皇扄)
嚴公仲夏枉駕草堂兼擕酒饌(得寒字駕一本作鄭公枉擕饌訪)
(水亭元黃鶴注此寶應元年嚴武未赴召時作也舊史年四月十八日丁卯肅宗崩於長生殿是)
(月二十八日已巳代宗即位史云代宗即位召武者非即位之日也武至秋始還朝故五月猶過草)
(堂也)
竹裏行厨洗玉盤花邊立馬簇金鞍非關使(去聲)者徵求
急自識將軍禮數寬百年地僻(舊作闢)柴門迥五月江深
草閣寒看(平聲)弄漁舟移白日老農何有罄交歡(上四記嚴公交)
(情下四述草堂景事用首句擕饌次句枉駕此叙事也三四跌宕其辭以見意之殷勤五切草堂六切仲夏)
(此叙景也末作自謙之語與起處賓主相應此虚實相間格何遜詩竹裏見螢飛庾信詩行厨半路待神)
(仙傳麻姑降蔡經家坐定各進行厨皆金盤玉杯而莊子顔闔守陋閭魯君之使者至闔對曰恐聽者謬貽)
(使者罪楊慎曰使者徵求乃徵聘之義漢書宦者傳凡詔書所徵求世說郭淮作關中都督使者徵攝甚急)
(任昉詩生平禮數絶將廉頗傳不知將軍寬之至此也生注此暗用漢書大軍有揖客事又云仲夏得寒)
(字殊難押意中必先成此句次以上句凑之三聯失粘想亦由此耳西京賦白日未及移晷老農見論語)
(公自謂也單復云嚴公何有於老農而盡歡若是於交歡二字未合家語曾子曰君子之狎足以交歡其莊)
(足以成禮)
(王嗣奭曰使者徵求向無明注余謂此時嚴必有表薦之意故云然使者猶言使君謂中丞也公自卜居)
(浣花有長往之志而嚴公堅欲其仕參觀唱酬諸詩可見今再枉駕必為徵之入幕而來故詩謂非關徵)
(求之急實見禮數之寬不然豈一野人而敢屈中丞之駕哉)
(黃生曰極喧閙事寫得極幽適非止筆妙亦由襟曠)
(劉連曰律詩自有定體不可失粘然盛唐諸家出竒變化往往不縛於律非但杜詩為然如李頎題璿公)
(山池前二聯俱失粘如崔顥黃鶴樓前三聯俱失粘如李白别中都明府與鳳凰臺領聯失粘如王維積)
(雨輞川莊高適送李宷少府頸聯失粘如王維和温泉寓目岑參送李司馬歸扶風後二聯失粘如王維)
(賈至早朝起結俱失粘如杜審言春日京中有懷王維訪吕逸人四聯俱失粘如李白題東溪隱居王維)
(酌酒與裴廸岑參送嚴河南雖失粘而不害為好詩後學竭力避之則拘有心必效之亦過矣劉氏作)
(失粘謂上下二句平仄不相粘合陶開虞作失嚴謂聲調平仄失其謹嚴也)
嚴公廳宴同詠蜀道畫圖(得空字年鶴注此寶應元成都作)
日臨公館靜畫(胡化切)滿(一作列)地圖雄劍閣星橋北松州
雪嶺東華夷山不斷吳蜀水相通興(去聲)與烟霞會清樽
幸不空(首句嚴公廳次句蜀道圖中四圖畫之景烟霞亦圖中所見者乘興而酌末點宴字劍閣在)
(星橋之北松州則雪嶺居東山自西南而來水從東方而去全蜀地形如在指掌記公館復私館不復史)
(記蘇秦傳以天下之地圖案之安華陽國志李冰沿水造橋上應七宿世祖謂吳漢曰軍宜在七星連橋間)
(元唐書松州交川郡屬劍南道取界内甘松嶺為名也和郡國志雪山在松州嘉城縣東八十里即西山)
(滅西征賦華夷士女駢田逼側夫魏志陳羣疏吳蜀未張璠漢紀孔融拜大中大每歎曰座上客常滿)
(樽中酒不空吾無憂矣且古樂府清樽發朱顔四座樂康)
(當時四傑之詩盛傳於世杜亦每用其句法如盧照隣地道巴陵北天山弱水東駱賓王紫塞流沙北黃)
(圖灞水東此劍閣星橋北松州雪嶺東所自來也又駱詩百年三萬日一别幾千秋則百年雙白髩一别)
(五秋螢所自出也)
戲贈友二首(此寶應元年四月成都作觀兩章首句可見)
元年建巳月郎有焦校書自誇足膂力能騎生馬駒一
朝被馬踏脣裂板齒無壯心不肯已欲得東擒胡(墮馬傷齒)
(誌為好勇者之戒末二諷之也月肅宗紀上元二年以十二月建子為歲首月至建巳帝寢疾詔皇太子監)
(國改元年為寶應元年復以正月為歲首公詩作於未改元之時故仍前稱為建巳月唐書崇文館有校書)
(郎二人年魏武樂府烈士暮壯心不已)
元年建巳月官有王司直馬驚折左臂骨折面如墨駑
駘漫(一作慢)深(陳浩然作染)泥何不避雨色勸君休嘆恨未必
不為福(馬陷損臂誌為冒險者之戒末二慰之也書東宫官司直一人又大理寺司直六人)(唐面)
(深墨出孟子數淮南子塞上翁馬亡入邊人皆弔之曰何知非福居月其子引邊駿馬而歸人皆賀之曰何)
(知非禍及家富馬良其子好騎墮而折髀人又弔之曰何知非福居一年邊人大入丁壯戰死者十九其子獨)
(以跛故父子得相保)
(胡夏客曰焦校書王司直一為乘生駒而墮一為乘駑駘而墮天下事之難料如此公於此有深感焉非)
(僅戲筆而已也)
大雨(鶴注此寶應元年在成都作是年公上嚴武說旱云蜀自十月不雨抵建卯非雩之時奈)
(久旱何此詩西蜀冬不雪春農為嗷嗷正是其時又云朱夏雲鬱陶盖入夏方雨也)
西蜀冬不雪春農尚嗷嗷上天回哀眷朱(一作清)夏雲鬱
陶執熱乃沸鼎纖絺成縕袍風雷颯萬里霈澤施(去聲)蓬
蒿(首叙久旱而兩&KR1225;搜神記萬物焦枯百姓嗷嗷出詩上天同雲江詩茂草思朱夏趙曰鬱陶尚)
(書盖陶窰之氣鬱結此形容夏雲也袍秋興賦屏輕箑釋纖絺注纖絺細葛也縕見論語)敢辭茅
葦漏已喜黍豆高三日無行人二(一作大)江聲怒號(平聲)流
惡邑里清矧兹遠江臯荒庭步觀鶴隱(去聲)几望波濤(此誌)
(雨後之景郡蜀都賦帶二江之雙流水經注成都縣有二江雙流下故揚子雲蜀都賦曰兩江珥其前宋史)
(初李冰開二渠一由永康過新繁入成都謂之外江一由永康過郫入成都謂之内江左傳有汾澮以流其)
(惡趙曰大雨所蕩流出穢惡也具晁錯傳邑里相救捧演繁露凡與案自是兩物几坐也曲木附身以自)
(也)沉疴聚藥餌頓忘所進勞則知潤物功可以貸不毛
陰色靜壠畆勸耕自官曹四隣耒耜出(一云出耒耜)何必吾
家操(此記喜雨之情知向以肺病聚藥今雨涼神爽不煩進飲之勞因造化潤物施及不毛者各有生)
(意也勸耕操耒結出同慶甘霖意序此章三段各八句沈約蕭愐碑因遇沉疴綿留氣謝靈運詩藥餌)
(情所止衰疾忽在斯栗江淹詩則知耳目驚句法本此貸施也左傳竭其而貸之出師表深入不毛之)
(地遠注不毛草木不生也桑老子猶兮若畏四隣)(趙國策席隴畆而蔭庇易斵木為耜揉木為耒)
溪漲(黃鶴編在寶應元年成都詩内)
當時浣花橋溪水纔尺餘白石(一作日)明可把水中有行
車(此阻於溪水不得歸寓而作也首叙平時溪水風萬里橋近浣花溪豔歌行水清石自見華陽俗)
(錄浣花亭在州之西南江流至清其淺可涉故中有行車)秋夏忽泛溢豈惟(一作伊)入
吾廬蛟龍亦狼狽况是鼈與魚兹晨已半落歸路跬步
疎馬嘶未敢動前有深填淤(此記漲後景事魚遠注蛟龍二句即前詩鼈為人)
(得蛟龍不自謀意獸跬步疎人跡稀也深填淤馬行滯也趙曰狼狽二名半其體相附苟失其一則無據)
(矣故倉皇失據者謂之狼狽千里注一足曰跬兩足曰步)(荀子不積跬步無以致漢溝洫志有填淤反壤)
(之害注填淤謂壅泥也黃希曰溝洫志淤音於庶反此作平聲用)青青屋東麻散亂床
上書不知(一作意)遠山雨夜來復(扶又切)何如我遊都市間
(或作所)晚憩必村墟乃知久行客終日思其居(此遥望村居而有感)
(也客若山雨夜至則更阻歸途矣因思向者朝遊夕返行思居不能自已今如咫尺暌隔何杜臆云末四)
(只說平日歸家而沮雨思家自見於言外更有藴藉句一說久客思家槩言旅人之情意却稍寬此章四)
(起下二段俱八句墟村墟即指草堂庾信詩摇落小村詩職思其居)
大麥行(鶴注此當是寶應元年成都作)
大麥乾(音干)枯小麥黃婦女(一作人)行泣夫走藏東至集壁
西梁洋問誰腰䥥胡與羌豈無蜀兵三千人(一云千人去)簿
(一作部)領辛苦江山長安得如鳥有羽翅託身白雲歸故
鄉(大麥行憂邊寇而作也腰䥥刈麥出自胡羌徒齎盜糧耳蜀兵三千鞭長不及故思東歸以避之蔡曰)
(漢書桓帝時童謠曰小麥青青大麥枯誰當穫者婦與姑丈夫何在西擊胡每句中函問答之辭公詩句法盖)
(原於此州舊唐書梁州都督督梁洋集壁四州屬山南西道集析梁州之難江巴州之符陽長池白石置壁)
(州析巴州之始寧置洋州析梁州之西鄉黃金興勢置一統志今為保寧漢中二府地鮑照詩腰䥥刈葵藿)
(委梁簡文帝書簿領殷凑李德林集軍國多務朝夕填簿領紛紜羽書交錯西王母謠乘彼白雲至於帝)
(鄉貴史記項羽傳富不歸故鄉)
(朱鶴齡曰舊書肅宗紀寶應元年建辰月党項奴刺寇梁州觀察使李勉棄城走新書党項傳上元二年)
(党項羌與渾奴刺連和寇鳳州明年又攻梁州進寇奉天此詩戎與羌正指奴刺党項也大麥枯小麥黃)
(亦是夏初事又按代宗紀寶應元年吐蕃陷秦成渭等州成州與集壁梁洋接壤疑吐蕃是年入宼亦在)
(春夏之交史不詳書故無考耳古又云蜀兵三千應是蜀兵調發策應山南者師氏造為杜鴻漸遏賊)
(之說考鴻漸鎮蜀在永泰元年其時為亂者非羌戎也舊注妄撰故實後人多為所誤故正之)
奉送嚴公入朝(音潮)十韻(鶴注此寶應元年夏在成都作)
鼎湖瞻望遠象闕憲章新四海猶多難(去聲)中原憶舊臣
(此叙嚴公入朝之由臣鼎湖肅宗晏駕象闕代宗即位多難朝義未平憶舊言詔書特召而中原共憶也)
(前漢郊祀志黃帝採首山銅鑄鼎於荆山下鼎既成龍有垂胡髯下迎後世因名其處曰鼎湖黃圖鼎湖宫在)
(湖城縣界晉灼曰在藍田故云鼎湖詩瞻望弗及)(二聖山陵召武為橋道使南史何胤傳闕謂之象魏)
(象者法也魏者當塗而高大也陸倕石闕銘象闕之制其來已遠記憲章文武謝靈運詩中原昔喪臣)
(後漢孔融傳聖上哀矜舊臣)與時安反側自昔有經綸感激張天步
從(音聰)容靜塞塵南圖迴羽翮北極捧星辰漏鼓還思晝
宫鶯罷囀春(此記平日之功及歸朝之事謂經綸能安反側指靈武扈從時張天步復京靜塞)
(塵謂鎮蜀迴羽翮自蜀而還捧星辰舊京在望漏鼓思畫侍朝之久宫鶯罷囀夏時入覲光武紀令反側子)
(自安相求)(易君子以經綸莊劉琨詩鄧生何感激千里來詩天步艱難子夫鵬九萬里而圖南北)
(極句用論語北辰星拱意沈佺期詩宫鶯囀不疎)空留玉帳術愁殺錦城人閣
道通丹地江潭隱白蘋此生那老蜀不死會歸秦公若
登台輔臨危莫愛身(結出送别情緒愁兵威尚在留玉帳也都尹遠去蜀人矣丹地嚴)
(將赴朝江潭公尚在蜀此生二句見江潭不堪久居台輔二句見丹地宜思報稱數句賓主兼收此章四句)
(起下二段各八句志抱樸子外篇兵在太乙玉帳之中不可攻也唐藝文兵家有玉帳經一卷張淏雲谷雜)
(記按顔之推觀我生賦守金城之湯池轉絳宫之玉帳又袁卓遁甲專征賦或倚直使之遊宫或居貴神之玉)
(帳盖玉帳乃兵家厭勝之方位主將於其方置軍帳堅不可犯如玉帳然其法出黃帝遁甲玉帳以月建前三)
(位取之如月建寅則已為玉帳也李太白司馬將軍歌身居玉帳臨河魁戍為河魁則玉帳在戍也張正見)
(豔歌執戟趨丹地漢官儀省中皆胡粉塗壁以丹塗地謂之丹墀謝朓詩江潭復為客後漢張奮傳累世)
(台輔)
(盧世㴶曰此詩十韻氣象規模與題雅稱末復囑之曰公若登台輔臨危莫愛身法言忠告令人肅然夫)
(奉送府主誰敢作此語亦誰肯作此語子美真古人也)
酬别杜二(附嚴武詩行此當是在綿州途中作盖杜公送至此而酬詩以答也)
獨逢堯典日再覩漢官儀未效風霜勁空慙雨露私(首段)
(自叙入朝不堯典指受終之日漢官指朝會之儀此答鼎湖二句能靖亂故云未效獨蒙召見故曰空慙此)
(答多難二句宗光武紀不意今日復覩漢官威儀唐太詩疾風知勁草板蕩識忠臣)夜鐘清萬
戶曙漏拂千旗並向殊(一作斜)庭謁俱承别館追斗城憐
舊路涪(舊作渦)水惜歸期峰樹還相伴江雲更對誰(一作垂非)
(中中誌臨别情景謁鐘聲旗影夜起早行也殊庭别館途止宿之所並俱追謂遠送者斗城涪水綿州經)
(過之地舊路歸期謂還京也峰樹江雲言身去而境寂矣此答南圖回翮四句史記武帝紀冀至殊庭馬)
(上林賦離宫别館彌山跨谷雲沈佺期詩移住斗城隈宋之問詩江欲變霞)試回滄海棹
莫(一作更)妬敬亭詩祗是書應(平聲)寄無忘酒共持但令(平聲)
心事在未肯鬢毛衰最悵巴山裏清猿惱夢思(末叙别後情事)
(試回二句勸杜留蜀答此生那老蜀意寄書二句乃别後望杜之情但令二句自述已志答臨危莫愛身意最)
(悵二句乃别時悽慘之狀情杜公嘗有吾道在滄洲之句故以回棹留之謝朓放山水有遊敬亭山詩今且)
(隨意行樂勿以不至敬亭為妬也亭此與上章同格十滄海棹用乘桴浮海意圖經敬山在宣城縣北)
(里盡李嶠詩高鳥行應清猿坐見傷)
送嚴侍郎到綿州同登杜使(去聲)君江樓宴(得心字黃鶴)
(曰嚴武時赴召未為黃門侍郎其再以黃門侍郎尹成都又薨於官此云嚴侍郎似誤或後來所題)
(也朱注據通鑑寶應元年六月壬戌以兵部侍郎嚴武為西川節度使今據公詩盖以侍郎召也又)
(新書于封鄭國公時云遷黃門侍郎舊書于罷兼御史大夫時云改兼吏部侍郎尋遷黃門侍郎皆)
(不云為兵部與通鑑不合送黃生曰從水路至綿州故云重船其奉濟驛重則舍舟登陸故分手)
(於此)
野興(去聲)每難盡江樓延賞心歸朝(音潮)送使(去聲)節落景(影同)
惜登臨(首段叙題城上二江樓宴下二送嚴公賞杜審言詩野興中發延賞心謂引人心謝靈)
(運詩賞心不可忘隂謝朓詩落景皎晚)稍稍烟集渚微微風動襟重船依
淺瀨輕鳥度曾(同層)隂檻峻背(音悖)幽谷窗虚交茂林燈光
(一作花)散(一作徹)遠近月彩靜高深(此記登臨晚景船烟集樓外風動樓中依樓)
(下鳥度樓上四句薄暮之景谷遮檻後林壅窗前日暝燈起更深月出四句初夜之景生注燈光散遠近與)
(城擁朝來客見幕府駐節傾城奔奉之狀月詩出自幽谷漢書古文月彩篇三日為朏師古注彩說月之)
(光彩其書則亡)城擁朝來客天横醉後參窮途衰謝意苦調(去聲)
短長吟此會共能幾諸孫賢至今不勞朱戶閉自待白
河沉(此述宴時情事故客指嚴公騎從多故見其擁參星在蜀江樓高見其横窮途二句自嘆流落此)
(會二句稱美杜君未言宴畢而天將曙矣篇中叙次自暮至曉歷歷分明此格亦同上章春秋元命苞參)
(伐流為益州古樂府月没參横北斗闌干史淳于髠傳飲可八斗而醉二參樂府有長歌行短歌行遠注)
(杜使君于公為孫行朱戶閉暗用閉門投轄事白河天河也)
奉濟驛重(平聲)送嚴公四韻(年次同前州郭知逹本注驛在綿三十里)
遠送從此别青山空復(扶又切)情幾時杯重(義從平聲讀從去聲)把
昨夜月同行列郡謳歌惜三朝(音潮)出入榮江村獨歸處
(一作去)寂寞養殘生(黃生曰上半叙送别已覺聲嘶喉哽下半說到别後情事彼此懸絶真欲)
(放聲大哭送别詩至此使人不忍再讀往青山空復傷情悵别易生悲也三四言後會無期而事難再語用)
(倒挽方見曲折若提昨夜句在前便直而少致矣宗列郡指東西兩川謳歌蜀人思慕也三朝指明肅代出)
(入迭為將相也野方虛谷云首句極酸楚結尤徬徨無依詩遠送于謝朓詩嬋娟空復情漢朱浮書)
(列郡幾城)
送梓州李使(去聲)君之任(原注故陳拾遺射洪人也篇末有云鶴注李梓州)
(赴任在寶應元年之夏故詩云火雲揮汗日山驛醒心泉爾時公在綿卅也廣德元年有陪李梓州)
(泛江陪李梓州使君登惠義寺詩乃次年事川唐書梓州梓潼郡屬劍南道乾元後蜀分東西梓)
(州恒為東川節度使治所按梓州今四川潼川州是也地在綿州之南)
籍甚黃丞相(去聲)能名自潁川近看(平聲)除刺史還喜得吾
賢(首以循良望使君門陸賈傳聲名籍甚孟康注狼籍之甚古樂府雁太守行夙夜勤勞治有能名)
(漢書黃霸拜潁川太守咸稱神明後徵入為丞相漢景帝紀注凡言除者除舊官拜新官也)五馬何
時到雙魚會早傳老思笻竹杖(一云杖拄)冬要錦衾眠(此想别後)
(交情客古陌上羅敷行使君從南來五馬立踟躇節古樂府從遠方來遺我雙鯉魚蜀都賦笻杖傳於)
(大夏之邑顧凱之竹譜笻竹高節實中狀若人剖為杖出南廣卭都縣竹記云卭州多生竹俗謂之扶老竹)
(以杖對眠猶禮言杖鄉杖國作活字用不必改作笻杖拄詩錦衾爛兮蜀中有錦故公及之古詩錦衾遺洛)
(浦同袍與我違)不作臨岐恨惟聽(平聲)舉最先火雲揮汗日山驛
醒心泉(此叙送别情景化陰鏗詩背飛傷客念臨岐憫聖情京房傳行縣中舉最當遷注以課最)
(被舉四舉)(盧思道詩火雲赫而史記臨淄揮汗如雨)遇害陳公殞于今蜀道憐
君行射洪縣為(去聲)我一澘然(末囑其留心耆舊也到杜臆送人赴梓州遂想彼)
(中名賢真好賢如渴者為我澘然造語尤竒唐此章四段各四句王逸九思愍貞良兮遇害舊書子昂)
(父在鄉為縣令段簡所辱子昂聞之遽還鄉里簡乃因事收繫獄中憂憤而卒唐書射洪縣屬梓州九域志)
(在梓州東南六十里句中涵光曰陶詩路若經商山為我少躊蹰此意所本詩澘焉出涕)
觀打魚歌(鶴注此寶應元年至綿州作)
綿州江水之(一作水)東津魴魚鱍(音撥)鱍色勝銀漁人漾舟
沉大網截江一擁數百鱗衆魚常才盡却棄赤鯉騰出
如有神潛龍無聲老蛟怒迴(晉作西)風颯颯吹沙塵(此叙打魚)
(事說魴魚味美故漁人取之衆魚赤鯉潛龍老蛟俱屬伴龍潛知幾之神蛟怒惡傷其類也綿州屬川)
(西道水經注綿水西出綿竹縣又與湔水合亦謂之郫江又言是涪水爾雅注江東呼魴魚為鯿一名魾陸)
(璣疏魴魚廣而薄肌肥甜而少肉細鱗之美者也詩魴魚赬尾又鱣鮪發發釋文魚著網尾發發然韓詩外)
(傳發作鱍庖晉白紵舞歌質如輕雲色如銀主鮑照詩池中赤鯉所捐陶弘景本草鯉為魚中之形可愛)
(又能神變乃至飛越山湖玉海景龍二年明皇至襄垣漳水有赤鯉騰躍酉陽雜爼國朝律取得鯉魚即宜放)
(不得吃號赤鯉公兮易潛龍勿用楚辭風颯颯木蕭蕭)饔子左右揮霜刀鱠飛
金盤白雪高徐州秃尾不足憶(一作惜)漢陰槎頭遠遁逃
魴魚肥美知第一既飽驩娛亦蕭瑟君不見朝來割素
鬐咫尺波濤永相失(此復記魚鱠高鱠飛言其薄金盤言其華白雪言其潔且多一句)
(含數義禿尾槎頭亦屬伴說遠遁逃聽其遁去也剖盧注一飽之後仍歸蕭瑟亦何苦殘生且此魚一經割)
(永與波濤相失漁人能不見之而傷心乎西鍾云數語可當一篇戒殺文此章兩段各八句征賦饔人)
(縷切鑾刀若飛陽辛延年詩金盤鱠鯉魚肥張協□命素膚雪落襄耆舊傳漢水中出鯿魚美常禁人)
(採捕遂以槎斷水因謂之槎頭縮項鯿張敬兒為刺史齊高帝取此魚敬兒作書進曰奉槎頭縮項鯿一千八)
(百頭峴潭有云試垂竹竿釣果得槎頭玉孫炎釋爾雅積柴木水中養魚曰槮襄陽俗謂魚槮謂槎頭言所積)
(柴木槎枒然也鬐西征賦華魴躍鱗素鱮揚注䰇脊也)
又觀打魚(依舊次與前歌同編詩黃生曰詩中主人必綿州杜使君因語風切故題諱)
(其人)
蒼江漁子清晨集設網提綱取(一作萬)魚急能者操舟疾
若風撑突波濤挺乂入小魚脱漏不可記(一作紀)半死半
生猶戢戢大魚傷損皆垂頭屈(與倔通渠勿切)強(其兩切)泥沙(一云)
(沙頭)有時立(此再至東津觀取魚也愛從竭澤而漁處寫出慘酷可憐之狀具見物仁心鍾云設)
(網提綱萬魚急急字盡情令人有斷罟之意冰杜臆操舟若風二句儼然畫景劉孝綽詩魚子服紈列)
(子津人操舟若神武西征賦垂餌出入挺乂來往注乂取魚乂也蜀志陽小魚大如針一斤千頭蜀人以)
(為醬戾七發其根半生半死志陸賈傳屈強如此注屈梗也劉峻金華山栖魚潛淵下窟穴泥沙)東
津觀魚已再來主人罷鱠還傾杯日暮蛟龍改窟穴山
根鱣(張連切)鮪隨雲雷干戈格鬭尚未已(一云干戈兵革鬭未止)鳳
凰麒麟安在哉吾徒胡為縱此樂(音洛)暴殄天物聖所哀
(此觀魚而有感也兵大魚小魚既遭急捕故蛟龍鱣鮪亦避殺機且當此戈之後麟鳳潛蹤奈何暴殄以損)
(天和哉盖深痛之耳注鶴曰干戈未已盖指吐蕃朝義之亂尚未息也朱即家語覆巢破卵則鳳凰不翔)
(剖胎刳孕則麒麟不至意而杜臆作詩本意全在後四句盖盈城盈野見者傷心暴殄天物俱可悲痛一視)
(同仁初無二理一此與上章同格鱣左傳公觀魚於棠庾信詩山根片雨爾雅注大魚似鱏而鼻短)
(口在頷下甲無鱗肉黃大者長二三丈江東呼為黃魚詩注鱣大鯉疏鮪魚形似鱣而青黑頭小而尖似鐵兜)
(鍪口亦在頷下大者為黃鮪小者為鮇鮪肉白張衡賦王鮪岫居舊注鮪岫居而能變化故有山根雲雷之句)
(露援神契德至鳥獸則鳳凰翔殄春秋繁恩及蟲魚則麒麟至書暴天物)
(黃生曰二詩體物既精命意復遠前詩寓感此詩寓規前詩為富貴人下砭此詩為貪饞人示警也)
越王樓歌(鶴注此當是寶應元年初至綿州時作綿州圖經越王臺在州城外西北有)
(臺高百尺上有樓下瞰州城唐高宗顯慶中太宗子越王貞為綿州刺史作鶴曰舊新史越王貞)
(太宗第八子嘗始封漢王漢與綿為鄰朱注本傳不載刺綿州盖史略之耳)
綿州州府何磊落顯慶年中越王作孤城西北起高樓
碧瓦朱甍(莫庚切)照城郭樓下長江百丈清山頭落日半
輪明君王舊跡今人賞轉見千秋萬古情(此詩上下轉韻上半咏越)
(王樓下則登樓而弔古也此越王刺綿州故先作府而後建樓杜臆照映城郭樓助州府之氣象長江落)
(日山水又增高樓之景色真屬竒觀勝覽然前王不能長享此樓而留為今人玩賞則知千秋萬古其情盡然)
(即所云萬歲更相送者璞州府府之州治也世說州府文武勸郭淮舉兵郭江賦衡霍磊落以連鎮吳)
(志吕蒙曰孤城之守詩古詩云西北有高樓屋神仙傳碧瓦鱗差沈佺期紅日照朱甍選注甍簷也)
(鮑照詩城郭宿寒烟曰石崇詩登城隅兮臨長江詩沈約詩百丈注懸淙落日明知樓是面西庾信日)
(落山頭晡復其舊跡)(江總詩兔月半輪明萬漢明帝詔劉庭芝公子行千秋古北邙塵)
(此章體格倣王子安滕王閣而風致稍遜衛萬吳宫怨亦本滕王閣而姿韻自勝今附錄參觀滕王高)
(閣臨江渚珮玉鳴鑾罷歌舞畫棟朝飛南浦雲朱簾暮捲西山雨閒雲淡影日悠悠物換星移幾度秋閣)
(中帝子今何在檻外長江空自流晴君不見吳王宫閣臨江起不捲珠簾見江水曉氣來雙闕間潮聲)
(夜落千門裏勾踐城中非舊春姑蘇臺下起黃塵祗今惟有西江月曾照吳王宫裏人末二句與李白相)
(同不知孰為先後也)
海棕行(鶴注棕在綿州乃寶應元年至綿州時作棕子冬切趙曰海棠記載李贊皇云花)
(木以海名者悉從海上來葉宋祁益部方物贊海㯶大扺椶類然不皮而幹叢於杪至秋乃實似)
(棟子今城中有四株理緻幹堅風雨不能撼劉恂嶺表錄廣中有一種波斯棗木無旁枝直聳三四)
(丈至顛四向共生十餘枝葉如㯶櫚彼土人呼為海㯶木三五年一著子類北方青棗但少爾舶商)
(亦有擕至中國者色類沙糖味極甘陶九成輟耕錄成都有金果樹頂上葉如㯶櫚皮如龍鱗實如)
(棗而大番人名為苦魯麻棗一名萬年棗李時珍曰雖有棗名别是一物南番諸國多有之即杜甫)
(所賦海㯶也見鶴曰唐子西遊治平院詩江邊勝事略尋遍不海棕高入雲注云即杜老所謂東)
(津者據此則館與棕皆在涪江之東津也)
左綿公館清江濆海棕一株高入雲龍鱗犀甲相錯落
蒼稜白皮十抱文自(一作但)是衆木亂紛紛海棕焉(於虔切)
知身出羣移栽北辰(一作地)不可得時有西域胡僧識(上四)
(咏海棕下乃撫棕有感無一株入雲遠望也鱗甲蒼白近視也惜乎混跡羣木從自見其竒孰能移之以植)
(禁苑乎然抱此異質終當遇識者之鑒賞矣蜀杜臆公抱經濟而不得識自負自歎非咏海棕也都賦于)
(東則左綿巴東百濮所充舊注綿州涪水所經涪居其右綿居其左故曰左綿龍鱗粗犀甲細蒼稜白皮其)
(文理似之王揚雄甘泉賦嵌巖巖其龍鱗移考工記犀甲七屬融古意木葉亂紛紛杜臆栽北辰從)
(天上種白榆脱來可漢武帝穿昆明池池底皆黑灰問東方朔朔曰不知問西域僧法蘭法蘭蓋博物者也)
姜楚公畫角鷹歌(鶴注此寶應元年至綿州時作姜皎以誅竇懷貞功進殿中監)
(楚國公其子慶初亦襲封楚國公至名畫記姜皎上邽人善畫鷹鳥玄宗即位累官太常卿封楚)
(國公夏埤雅鷹鷂頂有角毛微起通謂之角鷹胡客曰曾見角鷹頭上有羽直豎如角)
楚公畫鷹鷹戴角殺氣森森(一作如)到幽朔觀者貪愁(一作)
(徒驚)掣臂(一作壁)飛畫師不是無心學此鷹寫真在左綿却
嗟真骨遂虚傳梁間燕雀休驚怕亦未(趙作未必)摶空上(上聲)
九天(上四贊畫之神妙下四借鷹以寄慨愁鷹生漠北故云幽朔貪愁有二義貪其能飛又其飛去後)
(之畫師不是無心學但不能學耳人見畫鷹神似反覺真鷹少色究竟畫中假影豈能騰空直上世人奈何好)
(畫鷹而不好真鷹乎感慨無限幽記仲秋之月殺氣浸盛師氏曰書宅朔方曰幽都陰也朔北也掣臂飛)
(謂掣臂鞲而欲飛去天戰國策燕雀處堂楚辭指九以為正)
(王嗣奭曰形容佳畫止於奪真而窮工極變如高堂見生鶻颯奭動秋骨竒矣却嗟真骨遂虚傳更竒)
東津送韋諷攝閬州錄事(梁權道編在寶應元年鶴注東津在綿州江)
(水之東津)
聞說江山好憐君吏隱兼寵行舟遠泛惜别酒頻添推
薦非承乏操持必去(上聲)嫌他時如按縣不得慢陶潛(上四)
(送韋諷下四攝閬州去吏而兼隱得領江山佳勝矣非承乏以賢攝官也必嫌以廉盡職也顧注末句囑)
(其毋慢屬員郵左傳攝官承乏帶晉書陶潛傳潛為彭澤令郡遣督至縣吏白應束見之潛解印去縣乃)
(賦歸去來郡白帖錄事參軍即古督郵之職)
光禄坂行(蔡夢弼曰光祿坂在梓州銅山縣寧鶴注此是寶應元年在梓州作考崔傳)
(云寶應初蜀亂道路不通與此詩相合)
山行落日下(去聲)絶壁南望千山萬山(一作水)赤樹枝有鳥
亂鳴(正異定作棲)時暝色無人獨歸客馬驚不憂深谷墜草
動只怕長弓射(音石)安得更似開元中道路即今多(一作何)
擁隔(光禄坂傷亂離奔走也前四坂上暮景後四度坂情事馬驚草動中途恐懼之狀因擁隔而念開)
(元乃傷今思昔也實杜臆五六憂盜而不憂墜馬可謂巧於形容是真情景謝靈運詩晨策尋絶壁馬)
(驚見國策其南史宋明帝以王景文外戚貴盛張永屢經軍旅疑將來難信乃自謂謠言曰一士不可親弓)
(長射殺人者玄宗本紀開元間海内富安行雖萬里不持寸刃)
苦戰行(鶴注上元二年段子璋反陷遂州綿州遂在涪江之南今詩云去年江南討狂賊當)
(是寶應元年作苦駱賓王詩龍庭但戰)
苦戰身死馬將軍自云伏波之子孫干戈未定失壯士
使我嘆恨傷精魂去年南行(從英華一作江南)討狂賊臨江把
臂難再得别時孤雲今不飛時獨看(平聲)雲淚横臆(苦戰行為)
(將領死事而作也上四痛其陣没下四憶其生前波後漢馬援傳援擊交趾女子徵側徵貳璽書拜援伏將)
(軍所阮瑀詩身盡氣力索精魂靡迴江淹詩孤雲出北山)
(盧元昌曰黃鶴以馬將軍為馬巴州考公奉别馬巴州詩原注甫除京兆功曹此在廣德間與子璋反時)
(無涉)
去秋行(鶴注當是寶應元年作與上首宜合看)
去秋涪(扶鳩切)江木落時臂槍(一作蒼)走馬誰家兒到今不
知白骨處部曲有去皆無歸遂州城中漢節在遂州城
外巴人稀戰場冤魂每夜哭空令(平聲)野營猛士悲(去秋行為)
(戰士喪敗而作也來自涪水故白骨無歸没於遂州故冤魂夜哭元和郡國志涪江水西自郪縣界流入在)
(射洪縣東一百步有梓潼水與涪江合流按涪江在今重慶府合州鮑欽止曰段子璋反遂州刺史嗣虢王)
(巨修屬郡禮出迎之被殺故曰遂州城中漢節在盖傷之也唐書遂州遂寧郡屬劍南東道所領按遂州今)
(為遂寧縣屬潼川州潼川即唐之東川也守漢節暗用蘇武節漢高帝大風歌安得猛士兮四方)
(朱鶴齡曰段子璋以上元二年四月反五月伏誅而此詩云去秋涪江木落時則非子璋反時事鮑注既)
(未可據黃鶴以前詩為馬將軍會討子璋而死其說亦豈足深信耶次公謂其事在廣德元年之秋亦無)
(所證明大扺杜詩無考者皆當闕疑不必強為之說今按唐史出於傳聞未可盡信杜詩出於目擊不)
(必致疑史謂子璋平於五月而詩云去秋涪江木落時盖至秋末而寇始削平也且子璋反束川陷遂州)
(地與詩合其時月不符者必屬史傳之誤此時舍子璋之外别無叛東川者黃鮑二注恐未可盡非也)
廣州段功曹到得楊五長(子兩切)史譚書功曹却歸
聊寄此詩(鮑曰前有寄楊五桂州詩楊盖自桂而徙廣也鶴注寰宇記方輿記皆云梓州)
(有銅梁山當是寶應元年在梓州得書而作中唐書京尹及諸都督府兼有功曹參軍廣州為都)
(督府故置)
衛青開幕府楊僕將(去聲)樓船漢節梅花外春城海水邊
銅梁書遠及珠浦使(去聲)將旋貧病他鄉老煩君萬里傳
(此答楊長史而作也末帶託段之意梅黃生注楊為長史乃幕府之職首句切官次句切姓嶺之外南海之)
(邊楊駐軍於此也銅梁公所在珠浦段所往採輿地佳名以助詩色杜臆本說書及銅梁特倒言之耳既貧)
(且病而又在他鄉公之近狀五字盡之號東觀漢記衛青大克匈奴武帝拜大將軍於幕中因幕府庾信碑)
(文方衛青之張幕册重元勲浦漢南越傳主爵都尉楊僕為樓船將軍出豫章下横寰字記銅梁山有二)
(屬合州梓州益州者舊傳楚襄王滅巴子封庶子於濮江之南曰銅梁侯十道志銅梁在涪江之南唐書廉)
(州有合浦縣出珠方輿記合浦水去浦八十里有潿州其地産珠後漢孟嘗為合浦太守郡不産榖實而海出)
(珠忘謝朓詩敢恤貧病)
送段功曹歸廣州(黃鶴編在寶應元年成都詩内以詩有寄錦官城句也今按功)
(曹相會於梓州故云銅梁書遠及梓州僻遠惟成都為都會之地便於寄書故以錦官城囑之錦官)
(收書公有弟在草堂也自廣至蜀程途數千餘里豈能兩歲之間功曹連作往返耶當從蔡編列在)
(梓州内)
南海春(一作青)天外功曹幾月程(一作行)峽雲籠樹小湖日
蕩(正異作蕩他本作落)船明交趾丹砂重韶州白葛輕幸君因旅
(一作估)客時寄錦官城(上四段歸廣州下四望其寄贈峽南海所歸之地春天啟行之時)
(雲湖日經過之景丹砂白葛廣州所産者藉以延年而却暑也杜臆送行在春而數月之程不能春到故云)
(春天外船而明)(三峽山高故雲籠樹而小洞庭湖闊故日蕩胡夏客曰砂重葛輕遊客是物相索自古然)
(矣未出峽以後必經洞庭而後至廣舊指蜀中東湖西湖然交趾國近嶺南唐書韶州始興郡屬嶺南道)
(旅杜審言詩客三秋至)
(申涵光曰此詩上六句句尾皆拈單字亦犯疊足之病)
題玄武禪師屋壁(鶴注此當是寶應元年梓州作唐書玄武縣屬梓州本隸益)
(州武德三年來屬)
何年顧虎頭滿壁(一作座)畫滄(一作灜)洲赤日石林氣青天
江海(一作水)流錫飛常近鶴杯渡不驚鷗似得廬山路真
隨惠遠遊(上四記畫壁下四贊禪師錫石林江海就畫中形容山水足上滄洲意飛杯渡從山水)
(想見人物起下惠遠意中間四句雖皆言景而意各有屬錫飛常近鶴全用高僧傳事杯渡不驚鷗參用傳)
(燈錄及列子海鷗事本不相蒙大槩壁畫上山前有鶴水際有鷗因此想出錫飛杯渡以點綴之此詩家無中)
(生有之法不然強用驚鷗為襯韻矣小生注起語本借形說得突然驚怪杜修可曰顧愷之字虎頭晉陵無)
(錫人多才氣尤工丹青傳寫形勢莫不絶妙曾於瓦棺寺北殿畫維摩詰畫訖光耀月餘楚辭上有石林)
(天台賦應真飛錫以躡虚注應真得道人執錫杖行於虛空故曰飛也高僧傳舒州潛山最竒絶而山麓尤勝)
(誌公與白鶴道人欲之同白武帝帝俾各以物識其地得者居之道人以鶴誌公以錫已而鶴先飛去至麓將)
(止忽聞空中錫飛聲誌公之錫遂卓於山麓道人不懌然以前言不可食遂各於所識築室焉舊注劉宋時)
(杯渡者不知姓名常乘木杯渡水止宿一家有金像求之弗得因竊以去主人追之至孟津浮木杯渡河無假)
(風棹輕疾如飛庾信麥積崖佛龕銘飛錫遥來度杯遠至惠遠住廬山一時名人如劉遺民雷次宗輩並棄)
(世遺榮依遠遊止沈氏曰陶淵明與惠遠遊從結白蓮社公盖以陶自比也)
(黃生曰此詩一邊贊畫一邊贊禪師凡題有主人必須照顧此唐人不易之法也又曰三四本極竒極險)
(語人多作尋常看過以竒在立意而句法渾融故耳胡應麟曰荒庭垂橘柚古屋畫龍蛇錫飛常近鶴)
(杯渡不驚鷗杜用事入化處然不作用事看則古廟之荒涼畫壁之飛動亦更無人可著語此杜老千古)
(絶技未易追也)
悲秋(鶴注此當是寶應元年秋在梓州未迎家時作是時史朝義與吐蕃未平而蜀又有徐知)
(道之亂故云羣盜尚縱横又云家遠傳書日楚辭悲哉秋之為氣也)
涼風動萬里羣盜尚縱(平聲)横家遠傳(一作待)書日秋來為
客情愁窺高鳥過老逐衆人行始欲投三峽何由見兩
京(首句悲秋之景次句悲秋之意三承羣盜思家而悲四承涼風作客而悲下截皆承客情說黃生注三)
(四與老妻書數紙應悉未歸情同意此則其初寄者後半亦屬書中語時蜀有徐知道之亂思下峽而不果後)
(乃擕家赴梓州耳引秦紀羣盜鼠竊狗偷漢武帝書盜賊縱横高鳥句興下句陶潛詩望雲慚高鳥謝)
(靈運詩兩京愧佳麗)
客夜(鶴注寶應元年秋自綿至梓時家在成都秋晚方迎家再至梓因秋夜而賦此)
客睡何曾(音層)著(涉略切)秋天不肯明入(一作卷)簾殘月影高
枕遠(一作送)江聲計拙無衣食途窮仗友生老妻書數紙
應(平聲)悉未歸情(此秋夜有感而作也上四客夜之景下四客夜之情杜臆何曾不肯四字愁)
(懷畢露所謂愁人知夜長也五六正寫作客未歸之故趙汸注惟夜久見月殘惟夜靜聞江遠洪仲注高)
(枕對入簾謂江聲高於枕上此以實字作活字用今按夔州詩高峯寒上日疊嶺宿霾雲寒字亦同此例衣)
(食仗友生舊謂依東蜀高適者非嚴武入朝後適移鎮西川公已擕家入梓矣在梓州時最善章彝仗友或指)
(此耶肯鳴)(庾信小園賦異秋天而可悲房陶潛詩晨雞不吳曾漫錄張說深渡驛詩洞懸月影高枕聽)
(江流此用其意不何遜詩簾中看月影裁杜審言詩江聲連驟雨詩求友生沈佺期詩縫憶老妻)
(書乃寄妻之書)
(葛常之韻語陽秋曰少陵客夜詩客睡何曾著秋天不肯明又泛江詩山豁何時斷江平不肯流不肯二)
(字含蓄甚佳與淵明所云日月不肯遲四時相催逼同意)
客亭(此與前章乃同時所作)
秋窗猶曙色落木(一作木落)更高(一作天)風日出寒山外江流
宿霧中聖朝(音潮)無棄物衰(一作老一作多)病已成(一云衰)翁多少
殘生事飄零任轉蓬(此從夜說至旦上四客亭之景下四客亭之情杜臆曙色高風即)
(諺語日高風也三四寫客途曉景如畫無顧注孟浩然詩不才明主棄多病故人疎此云聖朝棄物老病已)
(成翁語相似而意更含蓄也老病餘生尚有多少事在即昌黎所謂奔走於衣食老子聖人常善救人故)
(無棄物)
(楊慎曰謝靈運詩曉聞夕飈急夜風逹旦也晚見朝日暾倒景反照也二語甚有變互乍讀似乎費解杜)
(詩深山催短景喬木易高風言風從夕起也又云秋窗猶曙色落木更高風言至曉猶風也孟郊詩云南)
(山塞天地日月石上生高峰駐夕景深谷夜光明言落日迴照也此皆從謝詩翻出劉攽貢父曰人多)
(取佳句為句圖特小巧美麗可喜皆指詠風景影似百物者耳不得見雄才遠思之人也梅聖俞愛嚴維)
(詩曰柳塘春水漫花塢夕陽遲固美矣細較之夕陽遲則係花春水漫何須柳耶工部詩云深山催短景)
(喬木易高風此可無瑕纇又曰蕭條九州内人少豺虎多人少慎莫投多虎信所過饑有易子食獸猶畏)
(虞羅此等句其含蓄深遠不可模傚)
九日登梓州城(鶴注寶應元年及廣德元年公皆在梓州據後詩云去年登高郪縣)
(北知此詩乃寶應元年所作天一統志唐梓州領縣五又分置遂州改靜戎軍寶初改梓州為梓)
(潼郡至德中置東川節度使屬劍南道治梓州綿州在其直北今為潼川州)
伊昔黃花酒如今白髮翁追歡筋力異望遠歲時同弟
妹悲歌裏乾坤(一作朝廷)醉眼中兵戈與關塞此日意無窮
(上四九日登城下四遠望有感忍黃花言景白髮叙情筋力承髮歲時承花悲歌家不言醉眼國不忍見兵)
(戈阻於關塞此家國所以兩愁也昔朱注兵戈關塞是時徐知道兵守劍閣江淹詩伊值世亂史記悲)
(歌慷慨帝庾信詩花鬟醉眼纈隋煬詩醉眼暗相看)
九日奉寄嚴大夫(趙曰嚴武歸朝以御史中丞進為大夫邵注時嚴武還朝尚在)
(蜀棧道中)
九日應(平聲)愁思(去聲)經時冒險艱不眠持漢節何路出巴
山小驛香醪嫩重(平聲)巖細菊(草堂作雨)斑遙知簇鞍馬回首
白雲間(此梓州寄候嚴公也上四九日時事代嚴寫憂下四九日時景謂嚴見憶不眠句承愁思何)
(路句承險艱小驛重巖即巴西之地回首則駐馬而騎從皆停故云簇鞍馬杜臆通篇不說憶嚴只寫其客)
(行之景與思已之情正是深於憶者淹陌上桑不知天路險艱陶潛詩不眠知夕永江詩辛苦持漢節)
(師古曰節以毛為之上下相重取象竹節將命者持之以為信地理志大巴山在保寧府南江大巴之險過)
(於連雲棧下通漢中佺期詩園花瑇瑁斑)(張正見詩重巖標虎據雲沈顧注停雲思友故曰白間)
巴嶺答杜二見憶(附嚴武詩)
卧向巴山落月時兩鄉千里夢相思可但步兵偏愛酒
也(去聲)知光禄最能詩江頭赤葉楓愁客籬外黃花菊對
誰䟦馬望君非一度冷猿秋雁不勝(平聲)悲(此嚴武在巴山而答詩也)
(梓在東巴在西故曰兩鄉三四言情稱杜逸興五六言景憐杜寂寞末則遥望生悲應上相思意江頭梓州)
(流寓籬外草堂舊居愁客對誰下兩字另讀相謝朓詩何况隔兩鄉晉書嵇康與吕安友善每一思千里)
(命駕有謝朓詩歸夢相思夕兵晉書阮籍聞步兵厨營善釀貯酒三百斛求為步校尉宋書顔延之傳)
(世祖踐祚以為金紫光禄大夫領湘東王師楓似白楊甚高大葉圓而岐霜後丹色可愛)(爾雅翼南史郭)
(世通傳採笋置籬外之庾肩吾詩籬下黃花菊蔡邕月令章句黃花者土氣所成也續晉陽秋陶潛嘗九)
(日無酒出菊花叢中摘盈把坐其側善跋草行也則梁元帝詩寒夜猿聲徹爾雅翼猿雄者啼啼數聲衆)
(猿呌嘯騰擲如相和焉其音凄入肝脾韻音含宫商故也淮南鴻烈仲秋鴻雁來季秋候雁來)
(集中所載嚴武酬答諸詩皆逐句相答杜云何路出巴山故有卧向巴山句杜云九日應愁思故有千里)
(夢思句杜云小驛香醪嫩故有愛酒能詩句杜云重巖細菊斑故有赤葉黃花句杜云簇馬回首故有跋)
(馬望君句此可作唱和法也可王嗣奭曰讀二詩見兩公交情形骸不隔知欲殺之誣)
秋盡(張綖注寶應元年七月嚴武召還公送至綿州未幾蜀有徐知道之亂因入梓州杜臆)
(此詩在未迎家之前其迎妻子不見於詩不知果在何時且九日有寄嚴大夫詩去秋盡無幾何得)
(復有迎妻子之日耶東行未回謂到梓未還成都也)
秋盡東行且未迴茅齋寄在少(去聲)城隈籬邊老却陶潛
菊江上徒逢袁紹杯雪嶺獨看(平聲)西日落(一云暮)劍門猶
阻(一作斷)北人來不辭萬里長為客懷抱何時好一開(一云)
(得好開也此秋盡思家而作上四秋日景事下則感時而自歎梓屬東川齋在成都籬邊菊指草堂之花)
(江上杯盖李梓州為主也看西日家室遠離阻北人寇兵斷閣此客愁所以未解三承二四承一七八承五)
(六此見章法之連絡張徐陵詩茅齋本自空州邵注少城在成都大城之西儀所築洪容齋云益刺史治)
(大城蜀郡太守治少城於西都賦商洛緣其隈說文隈水回也世說顔延之籬邊聞張演與客語陶潛)
(菊見前九日登梓州城詩註州謝朓詩蕭條江上來玄楊慎曰鄭玄傳袁紹總兵冀遣使要玄大會賓客)
(最後至乃延升上座身長八尺飲酒一斛秀眉明目容儀温偉舊指河朔之飲非是朱瀚曰客行向束故居)
(轉西梓州北望正直劍門隅全大鏞曰草堂詩云羣小起異圖又云北斷劍閣此劍門猶阻之證也)
戲題寄上(上聲)漢中王三首(原注時王在梓州斷酒不飲篇中戲述此寶)
(應元年往梓州時作西舊書瑀讓皇帝第六子早有才望偉儀表封隴郡公從明皇幸蜀至漢中)
(封漢中王仍加銀青光禄大夫漢中郡太守持新書本傳肅宗詔收羣臣馬助戰瑀與魏少遊不)
(可帝怒貶蓬州長史鶴曰據此詩云不能隨皂盖又奉漢中王手札詩云剖符來蜀道皆是太守事)
(且少遊以衛尉卿貶渠州長史而瑀以親王不應亦貶長史當是刺史而新史誤為長史耳漢中即)
(今興元府瑀乃汝陽王璡之弟)
西漢親王子成都老客星百年雙白鬢一别五秋(一作飛)
螢忍斷(音短)杯中物秖(一作眠)看(平聲)座右銘不能隨皂盖自
醉逐流萍(首章因王斷飲而諷之後四乃戲詞心各當裏白之年而久别方聚正可借酒談今王)
(復斷酒看銘將不得與之同飲矣唯有旅中獨醉而已首聯賓主分提次聯賓主合叙後四賓主對收蔡)
(邕獨斷漢制皇帝子封王其實諸侯也漢天子稱皇帝故以王號加之總名諸侯王封德彝曰漢所封惟帝子)
(若親昆弟其屬遠非大功不立年嚴光與光武同宿史占客星犯帝座公自喻也公方踰五十漢中王當)
(亦在五十之時合兩人計之故曰百年雙白鬢為鶴曰公自乾元元年出華州時與王别至寶應元年五年)
(進駱賓王挽歌百年三萬日一别幾千秋後陶潛詩且杯中物偽蘇注引吳衎事乃妄撰者漢崔瑗銘)
(其座右舉所當戒謹者以自警漢二千石朱旛皂盖)
策杖時能出王門異昔遊已知嗟不起未許醉相留蜀
酒濃無敵江魚美可求終思一酩酊淨掃雁池頭(此勸王無)
(忘燕好下四屬戲詞述策杖而出已興猶存王門異昔不復燕客也嗟不起王自歎之詞未許留惜王斷酒)
(之禁蜀酒江魚儘堪適口何不淨掃池頭以博一醉乃冀王欵留也不起用七發語醉留用陳孟公事酩酊)
(用山簡事雁池用梁孝王事虎慈水姜氏曰杖策者策杖而行蕭琛少時見王儉著皮靴策桃枝杖直造王)
(儉坐則古人於杖雖少年皆用之矣巴曹植詩策杖從我遊水經注巴鄉村人善釀俗稱鄉出美酒又)
(嘉魚出於丙穴池西京雜記梁孝王築兔園有雁池間有鶴洲鳬渚)
(王病不起舊注引謝安傳語安寢疾曰吾昔夢雞今歲在酉吾殆不起乎但謝公所云不起乃病亡之兆)
(豈可引比漢中乎盧元昌曰不起者謂王病酒不能起本枚乘七發篇中連用起字于音曰太子能強起)
(聽之乎于味曰太子能強起嘗之乎于馬曰太子能強起乘之乎太子連曰子病未能此以楚太子比漢)
(中王也博議又引殷浩傳深源不起謂王嗟杜公不復起用細玩三章只是諷王斷酒並無自述潦倒意)
(恐亦未合)
羣盜無歸路衰顔會遠方尚憐詩警策猶記(一作憶)酒顛
狂魯衛彌尊重徐陳略喪(去聲)亡空餘枚(一作故)叟在應(平聲)
念早升堂(此望王親厚故交三四亦戲詞史羣盜蜀有徐知道兩京有党項羌東都有朝義無歸)
(路公不能歸鄉會遠方遇王於梓州王既憐愛詩才亦須記憶酒興意盖索飲也魯衛比王兄弟俱貴徐陳比)
(王賓客已衰枚叟公自謂舊已登堂今不得謝絶也居三首俱帶索飲意故曰戲題陸機文賦立片言以)
(要為一篇之警策尊傅亮封諸皇弟皇子奏地均魯衛德兼庸賢中庸其位重其禄徐陳謂徐幹陳琳)
(也魏文帝與吳質書昔年疾疫親故多罹其災徐陳應劉一時俱逝雪賦召鄒生延枚叟漢書枚乘為弘農)
(都尉去官遊梁梁客皆善屬詞賦乘尤高詩品公幹升堂思王入室)
翫月呈漢中王(依蔡氏編在寶應元年梓州詩内)
夜深露氣清江月滿江城浮(一作游)客轉危坐歸舟應(平聲)
獨行關山同一照(海綠作點)烏鵲自多驚欲得淮王術風吹
暈(音運)已生(此詩自叙呈王皆於玩月中寫出為露清月滿夜景殊勝乃浮客轉為危坐者别王而)
(獨行耳關山同照王亦遠謫也烏鵲多驚自歎羇孤也二句詠月下情景既而風吹暈生月光微靄故欲得淮)
(王術以破之此句屬謔詞連黃生注五六即萬象皆春氣孤槎自客星意謝惠詩眷眷浮客心後漢書)
(茅容避雨樹下危坐愈恭本記云日月無私照崔日用詩萬里照關山此同照所楊用修作一點引東坡洞)
(仙歌云繡簾開一點明月窺人用其語也赤壁賦云山高月小用其意也此說涉於新巧曹孟德詩月明星)
(稀烏鵲南飛月淮南子畫蘆灰而月暈闕許慎注有軍士相圍守則暈以蘆灰環月闕其一面則月暈亦闕)
(於上庾肩吾詩圓隨漢東蚌暈逐淮王灰廣韻暈日月旁氣月暈則多風王褒關山月天寒光轉白風多暈)
(欲生)
從事行(杜臆舊作相從行無謂當作從事行)贈嚴二别駕(一云嚴别駕相逢歌)
(梓鶴曰魯師二注及梁氏編次皆以為永泰元年州避亂時作考崔旰之亂在是年閏十月公已)
(次雲安矣當是寶應元年避徐知道入梓州時作故詩云成都亂罷氣蕭索浣花草堂亦何有若在)
(永泰元年則決意下忠渝矣豈復十步一首回於草堂乎諸本題下並註云時方經崔旰之亂此皆)
(注家妄添而後人不察以為公自注耳)
我行入東川十步一迴首成都亂罷氣蕭索(趙作瑟一作颯)浣
花草堂亦何有(從東川回想草堂恐遭亂焚毁也治元和郡國志梓州今為東川節度使所)
(知通鑑寶應元年秋七月劍南兵馬使徐知道反八月道為其將李忠厚所殺於是劍南悉平何遜詩蕭)
(索高秋暮)梓中(一作州)豪俊(一作貴)大者誰本州從事知名久把
臂開樽飲(去聲)我酒酒酣擊劍蛟龍吼烏帽拂塵青騾(一作)
(螺)粟紫衣將炙(音借)緋衣走(此記别駕待客之情劍蛟龍吼指舞劍言用晉書躍延)
(津化為二龍事烏帽則拂其塵青騾則飼以粟紫衣者進肉緋衣者奔走皆席中實事史記山東豪俊師)
(氏曰梓州屬東川嚴二為梓州别駕如今之通判乃梓州人為本州從事鶴曰于定國條州大小為設吏員)
(治中别駕諸郡從事秩六百石又續通典云唐以堂吏朱儉為華州别駕給事郎蕭傚駁曰别駕古為治中從)
(事與刺史别乘則别駕稱從事其來尚矣光盧諶詩豈謂鄉曲譽謬充本州役晉白紵歌袍以軀巾拂麈)
(奴朱注趙云青螺粟帽之紋也此說非是盖即公詩與白飯馬青芻意當依卞氏本作青騾炙膾炙也)
銅盤燒蠟光(卞作炎)吐日夜如何其(音箕)初促膝黃昏始扣
主人門誰謂俄頃(晉作我傾)膠在漆萬事盡付形骸外百年
未見(英華作及)歡娛畢神傾意豁真佳士久客多憂今愈疾
(此叙夜來豪飲之興領膠投漆中喻賓主相得此時萬事俱忘百年不計但此一番傾倒開豁不覺久病頓)
(瘳矣銅古詩請說銅爐器崔巍象南山上枝似松柏下根據盤銅盤燭臺也詩夜如何其夜未央梁朱)
(异歌促膝兮道故久要兮不忘是謂黃昏古詩來到主人門)(淮南子日薄於虞泉劉孝威詩循江俄頃)
(回如後漢書陳重與雷義為友鄉里語曰膠漆自謂堅不雷與陳莊子索我於形骸之外晉書司馬承)
(傳王敦曰大王雅素佳士)高視乾坤又可(一作何)愁一體(一作軀)交態同
(一作真)悠悠垂老遇君未恨晚似君須向古人求(末感歎别駕交)
(誼悠杜臆高視二句起伏頓挫言乾坤之大而交態同屬悠唯嚴君意氣能不媿於古人耳此章首尾各)
(四句第三段六句第四段八句夫翟方進傳一貴一賤乃見交態漢書武安侯傳灌與魏其相得歡甚無)
(厭恨相知晚也說魏志劉先主曰若元龍文武膽志當求之於古耳世晉武帝問王戎曰夷甫當世誰比戎)
(云未見其比當從古人中求耳)
贈韋贊善别(黃鶴單復俱編在寶應元年梓州詩内唐志東宫官左贊善大夫五人)
(掌傳令諷過失贊禮儀)
扶病送君發自憐猶不歸祗應(平聲)盡客淚復(扶又切)作掩
荆扉江漢故人少音書從此稀往還二十載(上聲)歲晚寸
心違(上四送别之意下四别後之懷通首皆屬叙情婉寸心違不得遂聚首之樂也杜臆此詩語多)
(轉無限感傷真堪一字一淚)
寄高適(按代宗即位在寶應元年四月此時公在成都高在蜀川不得云乾坤隔遠自嚴武)
(還京高適代尹成都公則自綿入梓故有隔遠之語此詩寄適當在是年之秋舊編俱未當)
楚隔乾坤遠難招病客魂詩名惟我共世事與誰論(平聲)
北闕更(平聲)新主南星落故園定知相見日爛漫倒芳樽
(此在梓州而寄詩於適也一二從高說至已三四從已說向高此叙出相隔苦衷新主初立則故園可歸從此)
(相見傾樽得以談詩論事此豫道還京之樂也傳杜臆招魂乃宋玉所賦玉本楚人故起句用之適本五十)
(工詩好事者輙傳布又具王霸大略慷慨善談論三四正道其實以南星對北闕是借喻語公與適將自南)
(而回故曰落故園公詩南極一星朝北斗意正相似南按史記天官書東井之西曲星曰鉞鉞北北河鉞南)
(河正義曰鉞乃秦之分野南河三星北河三星分夾東井南北置而為戒南星不見則南道不通北亦如之此)
(云南星落照故園是南星見而南北道通矣且於長安分野亦有取義爛漫醉貌)
(此詩諸家聚訟多疑贋本顧注疑高適還京在廣德二年不得稱新主不知送高還朝别有一詩此則喜)
(代宗初立而作不必牽合同時朱注疑成都為蜀地不得言楚考七國時蜀本屬楚前送李校書詩亦云)
(已見楚山碧則高在成都亦何不可言楚乎杜臆疑適家滄州不得言故園按公本杜陵人故以長安為)
(故園原未嘗專指適也諸說紛紛今並正之)
野望(鶴注此詩寶應元年十一月在射洪縣作程氏曰射洪縣在梓州東六十里)
金華山北(一作南)涪(音浮)水西仲冬風日始(去聲)凄凄山連越
嶲(音水)蟠三蜀水散巴渝下五谿獨鶴不知何事舞饑烏
似欲向人啼射洪春酒寒仍綠極目(一作目極)傷神誰為(去聲)
擕(此在射洪而野望也望山北水西野望之地仲冬風日野望之時次聯遠承上山水三聯近望起下傷)
(神仍在上下四句分截蟠山發南荒水通楚界數千里脉絡包在二句曰連曰山形長而曲也曰散曰下水)
(勢分而合也獨鶴有似羇棲故見舞而訝饑烏有感旅食故聞啼而憐觸目傷情因思擕酒銷愁耳顧注酒)
(煖則綠射洪寒輕故冬酒仍綠應上始凄凄極目二字明點望字金華山在射洪縣北縣又在涪水之西)
(方輿勝覽金華山在梓州射洪縣一統志在潼川州射洪縣北二里漢書越嶲郡本益州西南外夷武帝初)
(開置唐書嶲州越嶲郡屬劍南道御覽永昌郡傳云越嶲郡在建寧西北千七百里自建寧高山相連至川中)
(平地東西南北八百餘里一統志今為四川行都司&KR1779;常璩蜀志秦置蜀郡漢高祖置廣漢郡武帝又分置)
(為郡後人謂之三蜀三蜀蜀郡漢郡犍為郡也渠寰宇記巴州北水一名巴嶺水一名渝州水一名宕水渝)
(州今隸巴縣三巴記云閬白二水東南流曲折三回如巴字故稱三巴水經注武陵有五溪謂雄溪樠溪力)
(溪潕溪酉溪也辰溪其一焉夾溪悉是蠻左右所居故謂五溪蠻也郭棐酉陽正爼云五溪皆槃瓠子孫所居)
(其後為巴春秋時楚子滅巴巴子兄弟五人流入五溪各為一溪之長秦昭王伐楚取其地因謂之五溪蠻寰)
(宇記黔州涪陵水西北注涪州入蜀江黔州今辰州地即五溪水也涪水至渝州與岷江合至忠涪以下五溪)
(水來入焉此云下五溪盖約略大勢言之箭謝朓詩獨鶴方朝唳饑鼯此夜啼張正見詩饑烏落鋒元和)
(郡國志㳯潼水與涪江合流急如箭奔射涪江口蜀人謂水口為洪因名射洪豳風十月穫稻而云為此春)
(酒盖冬釀而春成也此詩春酒寒仍緣亦言冬酒朱極目傷神四字對舉據成都野望詩用出郊極目從本)
(為是)
冬到金華山觀(去聲)因得故拾遺陳公學堂遺跡(鶴曰)
(寶應元年秋公自梓歸成都迎家再至梓州十一月往射洪乃是時作廣德元年雖亦在梓而冬已)
(往閬州矣歷輿地紀勝陳拾遺書堂在射洪縣北金華山大中東川節度使李叔明為立旌德碑)
(於金華山讀書堂今在玉京觀之後本地志金華山上拂雲霄下瞰涪江有玉京觀在山上東晉)
(陳勲學道山中白日仙去梁天監中建觀唐書陳子昂字伯玉梓州射洪人常讀書於金華山)
涪右衆山内金華紫崔嵬上有蔚藍天垂光抱瓊臺(首記)
(金華山觀南上二山之高下二觀之麗注黃希曰水經云涪水東合射江故梓州云涪右朱涪右在涪江)
(之右也陟謝靈運詩衆山亦當空映爾雅石戴土謂之崔嵬詩彼崔嵬吳論山色上若天光下垂而迴)
(抱於丹臺瓊赤玉也與上紫字相應度師氏曰蔚藍乃洞天之名金華山有觀故云杜田曰人經三十二天)
(三十二帝諸天皆有隱名第一太黃皇曾天鬱繿玉明繿音藍蔚藍即鬱繿也趙曰蔚藍謂茂蔚之藍天之青)
(色如此若如杜說鬱作蔚繿作藍豈有兩字俱改易之理今詩人言水曰挼藍水則天之青曰蔚藍陸放翁曰)
(蔚藍乃隱語天名非可以義理解也杜詩用之猶未有害韓子蒼乃云水色天光共蔚藍直謂天水之色俱如)
(藍耳恐又因杜而失之者也臺天台賦瓊臺中天而懸居金根經天闕上有瓊樓玉主衆仙出入之所也太)
(平經太空瓊臺洞門列真之殿金華之内侍女衆真之所處)繫(音計)舟接絶壑(一作壁)杖
策窮縈回四顧俯層巔淡然川谷開雪嶺日色(一作光)死
霜鴻有餘哀焚香玉女跪霧裏仙人來(此記登山瞻眺乃觀中冬景)
(從水而來故繫舟陟山之上故杖策層巔川谷遍覽山水也玉女謂燒香者仙人謂訪道者駱賓王詩薄烟)
(横絶壑厲陸士衡詩杖策將遠尋巔應瑒馳射賦爾乃縈回盤謝靈運詩築臺基層曹植詩仙人翔)
(其隅玉女戲其阿)陳公讀書堂石柱仄青苔悲風為(去聲)我起激
烈傷雄才(此嘆學堂遺跡也矣柱仄苔青見其荒涼臨風激烈弔古情湥此章中間八句前後)
(各四句古江淹詩青苔日夜黃詩長歌正激烈)
陳拾遺故宅(楊德周曰陳拾遺故宅在射洪縣東武山下去縣北里許本集云子昂四)
(世祖陳方慶好道隱於此有唐朝道觀址而真諦寺在其左碑目云陳拾遺故宅有趙彦昭郭元)
(振題壁)
拾遺平昔居大屋(一作宅)尚修椽悠揚(一作悠悠)荒山日慘澹
(英華作崔崒)故園(一作國)烟(首記拾遺故宅遜易林大屋之下朝多君子何詩獨守故園扉)
位下曷足傷所貴者聖賢有才繼騷雅哲匠不比肩公
生揚馬後名與日月懸(此贊其才名過人足上追騷雅下踵揚馬六朝不道矣子)
(昂為麟臺正字其位卑下初變盖本乎離騷二雅也)(趙曰江左之詩至子昂而殷仲文詩哲匠感蕭辰)
(盧藏用子昂别傳經史百家罔不該覽尤善屬文雅有相如子雲風骨按揚馬皆蜀人故比之陳公易懸象)
(著明莫大乎日月)同遊英俊人多秉輔佐權彦昭超(吳作趙)玉價
郭震(晉作震一作振)起通泉到今素壁滑灑翰銀鈎連(此誌其交遊遺)
(迹玉公見壁上題筆因知趙郭同遊也胡震亨曰趙有美故比彦昭郭為縣尉起自通泉鶴注彦昭與)
(元振同業太學故宜同遊唐書先天二年元振以兵部尚書同中書門下三品與彦昭相同故云多秉輔佐權)
(也草湛方生云素壁流光驚索靖書狀婉若銀鈎飄若鴻)盛事會一時此堂豈千
年終古立(一作占)忠義感遇有遺篇(一作編盛末從故宅感慨言事已往堂)
(宇終湮但詩留忠義自足傳之不朽耳遇此章起結各四句中二段各六句皎然曰子昂感其源出於阮)
(公詠懷寓朱注感遇詩多感歎武后革命時旨神仙故公以忠義稱之)
(王嗣奭曰拾遺感遇詩著名已久然閱其本傳及集中所上書疏多侃侃忠直語此詩前提聖賢後結忠)
(義盖能立忠義乃是聖賢之徒而終古不朽矣公特闡其幽見其文章有本領也)
謁文公上方(黃鶴編在寶應元年梓州内恒維摩經汝往上方界分度四十二河沙)
(佛土前漢翼奉傳云上方之情樂也)
野寺隱喬木山僧高下居石門日色異絳氣横扶疎窈
(音作窅)窕入風磴(丁鄧切)長蘿紛卷舒庭前猛虎卧遂得文
公廬(首記上方景象二野寺二句遥望寺前石門二句近至山門風磴句入寺之路庭前二句直造寺)
(中矣卷高下居僧房層疊絳氣横日映霞光風磴石梯凌風舒風動藤蘿也猛虎卧庭比其法力神通江)
(淹詩絳氣下縈薄注絳氣赤霞氣也以扶疎歸去來辭既窈窕以尋壑)(洞簫賦標敷紛史記不避猛虎)
(之害之高僧傳惠永住廬山西林寺屋中常有一虎人或畏輙驅出令上山人去後還復馴伏又潭州善覺)
(禪師以二虎為侍者)俯視萬家邑烟塵對階除吾師雨花外不下
(去聲)十年餘長(子兩切)者自布金禪龕只宴如大(一作火)珠脱
玷翳白月(一作日)當空虛(此贊文公道法公登堂俯視烟塵即在目前文說法之外久)
(不下接塵世矣施金者至而禪心不動外忘物也中無所翳而虛明常在定生慧也杜臆俯視二句便知上)
(方所由名樓國策韓康子使使者致萬家之邑於智伯王粲登賦循階除而下降兮續高僧傳法雲講)
(法華經忽感天花狀如飛雪滿空而下延於堂内升空不墜又勝光寺道宗講大論天雨衆花旋繞講堂飛流)
(戶内俱一說以不下為不減十年恐於上文外字本句餘字未安耳西域記昔善施長者拯乏濟貧哀孤)
(惜老時號給孤獨願建精舍請佛降臨惟太子逝多園地爽塏具以情告太子戲言金遍乃賣善施即出藏金)
(隨言布地建立精舍室陳何處士詩禪龕八想淨義窟四塵輕廣韻龕墖下嵇康詩與世無營神氣晏如)
(佛唐書天竺國王月羅逸多獻火珠鬱金菩提樹洙曰書有牟尼珠及水月之說言其性之圓明也楞嚴)
(經白月則光黑月則暗法苑珠林西方一月分為黑白初月一日至十五日名為白月十六日已去至於月盡)
(名為黑月)甫也南北人蕪蔓少耘鋤久遭詩酒汚(去聲)何事沗
簪裾王侯與螻蟻同盡隨丘墟願聞第一義迴向心地
初金篦刮眼膜價重百車渠無生有汲引兹理儻吹嘘
(末叙來謁之意此上六作悔語下六作悟語於詩酒為障簪裾繫情則中蕪蔓矣既知貴賤同歸盡須向)
(心地用功刮膜去外來之蔽汲引開本性之覺各詠僧家詩全用釋典乃杜公獨步處此章前二段八句)
(末段十二句收詩詩酒間長筵)(檀弓丘也東西南北之人也詩王勃孔魚詩吾子盛簪裾鮑照同盡)
(無貴賤槃李斯傳國為邱墟第楞嚴經所說自然成第一義湼經出世人所知名一義諦世人所知名為)
(世諦弘明集昭明太子答問二諦一真諦曰第一義諦二俗諦亦曰世諦華嚴經菩薩摩訶薩有十種迴向)
(詣華嚴論有心地法門金湼槃經如盲目人為治日造良醫是時良醫即以篦抉其眼膜法華經或有)
(行施金銀珊瑚珍珠&KR2036;璖瑪瑙廣雅車渠石次玉廣志車渠出大秦及西域諸國楞嚴經是人即獲無生法)
(忍疏云真如實相名無生法無漏真智為忍江總棲霞寺碑汲引之常老子嘘之吹之)
(東坡志林云子美詩知名未足稱局促商山芝又王侯與螻蟻同盡隨丘墟願聞第一義回向心地初知)
(子美詩外别有事在也語王嗣奭曰王侯與螻蟻同盡隨丘墟不過襲莊列願聞第一義回向心地初)
(亦禪門恒談東坡以此四句許公得道此窺公之淺者余讀公詩見道語未易屈指而公亦不自知也非)
(以學佛得之平生饑餓窮愁無所不有天若有意煆煉之而動心忍性天機自露如鐵以百煉成鋼所存)
(者鐵之筋也千古不磨矣西銘云富貴福澤以厚生生無不死貧賤憂戚以玉成成者不壞君子不以此)
(易彼也)
(宋張表臣曰予讀江漢思歸客乾坤一腐儒功業頻看鏡行藏獨倚樓嘆其含蓄如此及云虎氣必騰上)
(龍身寧久藏蛟龍得雲雨鵰鶚在秋天則又駭其奮迅也草深迷市井地僻懶衣裳經心石鏡月到面雪)
(山風愛其清曠如此及云退朝花底散歸院柳邊迷君隨丞相後我住日華東則又怪其華豔也久客得)
(無淚故妻難及晨囊空恐羞澀留得一錢看嗟其窮愁如此及云香霧雲鬟濕清輝玉臂寒笑時花近靨)
(舞罷錦纏頭則又疑其侈麗也至讀䜟歸龍鳳質威定虎狼都風塵三尺劍社稷一戎衣則又見其發揚)
(而蹈厲矣五聖聯龍衮千官列雁行聖圖天廣大宗祀日光輝則又得其雄深而雅健矣許身一何愚竊)
(比稷與契雖乏諫諍姿恐君有遺失則又知其許國而愛君也對食不能飡我心殊未諧人生無家别何)
(以為蒸黎則知其傷時而憂民也不聞夏殷衷中自誅褒妲煌煌太宗業樹立甚宏達斯則隱惡揚善而)
(春秋之義耳廵非瑶水遠迹是雕墻後天王守太白竚立更搔首斯則憂深思遠乃詩人之旨耳至於上)
(有蔚藍天垂光抱瓊臺風帆倚翠盖暮把東王衣乃神仙之致耶惟有摩尼珠可照濁水源願聞第一義)
(回向心地初乃佛乘之義耶嗚呼有能窺其一二者便可名家况深造而具體者乎此予所以稚齒服膺)
(華顛未至也)
奉贈射洪李四丈(明甫内黃氏編在寶應元年梓州詩又注後魏置射洪縣)
(唐屬梓州縣東有射江縣在梓州東南六十里)
丈人屋上烏人好烏亦好人生意氣豁不在相逢早(此叙)
(李交誼人劉向說苑太史謂武王曰愛其人兼屋上之烏憎其者惡其儲胥孔叢子亦云愛屋及烏北史)
(李延壽序傳載閻信謂其祖李曉之言曰古人相知未必在早)南京亂初定所向色(一作)
(邑正異定作色)枯槁遊子無根株茅齋付秋草東征下(去聲)月峽
挂席窮海島萬里須十金妻孥未相保(此自叙行蹤上四歎成都亂後)
(草堂不可復居下四傷出峽無資室家未有歸處南杜臆十金不可得而至妻孥莫保窮途之困可知京)
(注見十卷槁亂定徐知道已平枯槁謂景色蕭條記楚辭顔色枯謝朓詩根株久離别李膺益州廣)
(陽州東七里水南有遮要三槌石谷東二里至明月峽峽首南岸壁高四十丈其壁有圓孔形若滿月因以為)
(名十道志渝州有明月峽三峽之始寰宇記明月峽在渝州巴縣東八十里海賦維長綃挂帆席揚雄傳)
(家産不過十金舊注古者一兩金直十千今曰十金則為百千)蒼茫風塵際蹭蹬騏驎
老志士懷感傷心胸已傾倒(末仍稱其意氣此騏驎自喻志士謂李章中段)
(八句首尾各四句)
早發射洪縣南途中作(鶴注此是寶應元年十一月南之通泉時作)
將老憂貧窶筋力豈能及征途乃(吳作後一作復)侵星得使諸
病入(從早行叙起有貧病交侵之感窶蔡邕古歌不獲已人將老詩終窶且貧詩傳者貧不能為禮)
(也盡)(沈慶之詩朽老筋力鮑照詩侵星赴早路)鄙人寡道氣在困無獨立俶
裝逐徒旅逹曙(一作曉)凌險澀寒日出霧遲清江轉山急
僕夫行不進駑馬若(郭作苦)維縶(此記早行景事此窮難自立逐隊依人早行)
(之故日蒙霧承逹曙江流急承凌險僕倦馬疲言征途况瘁在困無獨立說出饑餒依人英雄氣短真是無)
(可如何耳山杜臆寒日清江二句寫途間早景入妙衆徐陵天台舘碑蕭然道氣卓矣仙才庾敳云處)
(人中居然獨立飾思玄賦簡元辰而俶裝注俶始也方顔延之詩改服徒旅潘尼詩世故尚未夷崤函)
(險澀寒宋龔芥隱筆記隂鏗詩野日燒中昏山路入江窮此日清江二句所本黃希曰清江指射洪水唐曰)
(江為山所激也也楚辭僕夫悲余馬懷兮騏列子駑馬稜車可得而乘潘尼詩翔鳳嬰籠檻驥見維縶)
汀洲稍疎散風景開怏(一作悁)悒空慰所尚懷終非曩遊
集衰顔偶一破勝事難屢(一云皆空)挹茫然阮籍途更灑楊
朱泣(此述途中情緒曩霧釋路平乃見疎散風景此處差堪慰懷惜非時遊興耳且衰顔暫破前往恐)
(無勝境窮途之哭岐路之悲終不免矣仍應年老困窮意此章四句起後兩段各八句楚辭搴汀洲兮杜)
(若籍所尚懷謂意所好尚子梁景陵王傳善立勝事其阮途窮注别見淮南楊朱見岐路而泣之謂)
(可以南可以北)
(申涵光曰少時謀生頗易然正爾負氣豈屑及此至老方憂已無可奈何矣起語悵然鄙人寡道氣在困)
(無獨立他人不肯自言然正是高處)
通泉驛南去通泉縣十五里山水作(此自射洪之通泉而作也)
(去魯訔曰地理志通泉縣在梓州東南百三十里縣十五里有佳山水俗號沈家坑公至此眺覽)
(山水而作山舊唐書通泉漢廣漢縣地隋縣也寰宇記通泉在縣西北二十里東臨涪江絶壁二)
(十餘丈水從山頂湧出下注涪江新書大歷二年屬遂州一月按唐通泉縣今併入射洪縣)
溪行衣自濕亭午氣始散冬温蚊蚋集(一作在)人遠鳬鴨
亂登頓生(一作坐)曾(層同)陰欹傾出高岸(此記山行之迹方曉行霑霧至午)
(收蚊蚋集見地煖鳬鴨亂見境幽登頓欹傾來路﨑嶇也劉孝威詩溪行暗難開庾信詩山深雲濕衣)
(天台賦羲和亭午游氣高褰行劉伶詩蚊蚋歸豐草陰登頓登而且頓謝靈運詩山窮登頓江淹詩曾)
(萬里生谷詩高岸為)驛樓衰柳側縣郭輕烟畔一川何綺麗盡
日(一作目)窮壯觀(讀去聲)山色遠寂寞江光夕滋漫(此記驛前之景)
(遠從驛望郭通泉已近也川自山而注江故見其綺麗寂寞遥望悠然夕滋漫晚照增輝謝朓詩衰柳尚)
(沉沉劉何遜詩輕烟淡柳色楨詩綺麗不可忘)傷(一作知)時愧孔父去國同王
粲我生苦飄零所歷有嗟嘆(末叙已情見山水不足以舒憂也此章前二段各)
(六句末段四句收漢杜修可曰孔子嘆鳳泣麟皆傷時之意趙次公曰獻帝西遷王粲之荆州依劉表其)
(七哀詩云西京亂無象豺虎方搆患復棄中國去遠身適荆蠻)
過郭代公故宅(鶴注郭公魏州貴鄉人宅在京師宣陽里今云故宅當是尉通泉時)
(所居此自射洪之通泉時作)
豪俊(一作雋)初未遇其迹或脱略代公尉通泉(一作通泉尉)放
意何自若及夫(音扶)登衮冕直氣森噴薄磊落見異人豈
伊常情度(徒角切朝此言其才品不凡知疎於作尉而長於立正見大受不可小漢武帝制)
(策廣延天下之豪俊字江淹賦脱略公卿跌宕文史使唐書郭元振傳郭震元振以字顯授通泉尉任俠)
(氣撥去小節則陶潛詩放意樂餘年衮通典注三公八命復加一命服衮龍周禮諸公自冕而下如王之)
(服品)(唐書先天二年元振以兵部尚書同中書門下三吳都賦噴薄沸騰崔瑗張衡碑文磊落煥炳與)
(神合契)定策神龍後宫中翕清廓俄頃辯尊親指揮存顧
託羣公有(一作見)慙色王室無削弱迥出名臣上丹青照
臺閣(此言其功在社稷神趙次公曰代公定策在睿宗先天二年去中宗龍改元凡八年今詩云定策)
(神龍後盖太平擅寵始中宗朝則禍胎在神龍而下也俄頃二句謂太平既誅則尊位有歸親傳不失所以成)
(睿宗付託之意同前漢宣帝紀論定策功益封霍光等任昉表寄深氣遂荷顧託通鑑晉紀司馬國璠)
(曰劉裕削弱王室仲唐會要元振配饗玄宗廟古詩為焦卿妻仕宦於臺閣)我行得遺跡
(一作址)池館皆疏鑿壯公臨事斷(丁亂切)顧步涕横落精魄
凜如在所歷終蕭索(二句他本在噴薄下草堂本在此處)高詠寶劍篇神
交付冥漠(此經過故宅以弔古意收而吳論前作先故宅而後拾遺此作先代公後故宅各見作)
(法謝此章三段各八句兮楊泉五湖賦有大禹之遺跡朓後園賦清陰起池館涼江賦夏后疏鑿)
(禮記師乙曰臨事而屢斷勇也蕭陸機詩顧步咸可懽曹植詩精魄飛散庾信詩索無真氣王儉褚)
(淵碑仰南風之高詠連潘岳夏侯湛誄心照神交唯我與子謝惠祭古塚文號為冥漠君)
(俄頃辯尊親推其決機之明壯公臨事斷服其應變之敏二語能寫出英雄手段荀彧之失身誤於不能)
(辯陳竇之僨事失於不能斷杜詩論人必具特識推此可見)
(元振寶劍歌君不見昆吾鐵冶飛炎烟紅光紫氣俱赫然良工鍜鍊凡幾年鑄作寶劍名龍泉龍泉顔色)
(如霜雪良工咨嗟歎竒絶琉璃玉匣吐蓮花錯鏤金環生明月正逢天下無風塵幸得相逢君子身精光)
(黯黯青蛇色文章片片綠龜鱗非直結交遊俠子亦曾親近英雄人何言中路遭棄捐零落飄淪古獄邊)
(雖復沈埋無所用猶能夜夜氣衝天)
觀薛稷少(去聲)保書畫壁(鶴注此亦在通泉作從王洙曰稷字嗣通收之子)
(好古博雅貞觀永徽間虞世南禇遂良以書顓家後莫能繼外祖魏徵家多藏虞褚舊跡稷銳精模)
(倣結體遒麗遂以書名天下畫又絶品睿宗在藩留意文學嘗喜之及即位遷黃門侍郎歷太子少)
(保會竇懷貞以附太平公主伏誅稷坐知謀賜死萬年獄)
少(去聲)保有古風得之陜郊篇惜哉功名忤(一作誤)但見書
畫傳我遊梓州東遺跡涪水邊畫(胡化切)藏青蓮界書入
金牓懸(首將詩篇引起書畫集古風謂詩體陜郊篇稷所作翻譯名義優鉢羅此云青蓮花)仰
看(平聲)垂露姿不崩亦不騫鬱鬱三大字蛟龍岌相纏又
揮西方變發地扶屋椽慘澹壁飛動到今色未填(此記書畫)
(遺跡小垂露四句言書西方四句言畫遒王愔文字志懸針篆體也垂露書如懸針而勢不勁阿那如濃)
(露之垂故名三詩不騫不崩注騫虧也慶輿地紀勝薛稷書慧普寺字徑三尺許在通泉縣善寺聚古堂)
(趙曰稷書慧普寺三字乃真書傍有贔屭纏捧此其蛟龍岌相纏也稷所畫西方變相則亡法書要錄至於)
(蛟龍駭獸奔騰拏攫之勢心手隨變不知所如是謂逹節西方變言所畫西方諸佛變相酉陽雜爼唐人謂)
(畫亦曰變屋沈約詩發地多竒嶺干雲非一狀椽遠注發地扶椽謂西方之像起自地面直至屋)此
行疊壯觀郭薛俱才賢不知百載(上聲)後誰復(扶又切)來通
泉(從題外推開作結事郭薛題留皆成壯觀矣將來誰復到此而繼其韻乎語含自負意此章前二段)
(各八句末段四句收薛西都賦娛遊之壯觀稷蔡曰趙彦昭傳云與郭元振稷善元振傳云與薛趙彦昭)
(同遊太學盖郭與薛舊為同舍後又會於通泉也)
(稷有秋日還京陜西十里作驅車越陜郊北顧臨大河此行見鄉邑秋風水增波西望咸陽途日暮憂思)
(多傅巖既紆鬱首山亦嵯峨操築無昔老采薇有遺歌客遊節向換人生知幾何)
通泉縣署壁後薛少(去聲)保畫鶴
薛公十一鶴皆寫青田真畫色久欲盡蒼然猶出塵(首提)
(薛公畫鶴年晉永嘉郡記沐溪野去青田九里此中有雙白鶴年生子長大便去只餘父母一雙在耳精白)
(可愛多云神仙所養梁元帝鴛鴦賦青田之鶴晝夜俱飛北山移文瀟灑出塵之想北史劉歊矯然出塵如)
(雲中白鶴)低昂各有意磊落如長人佳此志氣遠豈惟粉墨
新萬里不以力羣遊森會神威遲白鳳態非是倉鶊隣
(此詳寫畫筆神妙伏低昂二句摹其形體萬里二句想其精神低昂飛之致磊落英竒之狀勢可萬里正)
(見志氣之遠森然會神不在粉墨之迹矣白鳳倉鶊乃借外象以相形摯虞鵁鶄賦一低一昂乍浮乍没)
(黃瓊疏朱紫共色粉墨雜糅聚崔豹古今注雉朝飛操雌雄羣遊於山阿王褒頌精會神相得益彰顔)
(延之詩威遲良馬煩庚揚雄甘泉賦吐白鳳禽經白鳳謂之鷫詩有鳴倉爾雅疏黃鸝留一名倉庚一名)
(商庚)高堂未傾覆(音福)常(一作幸)得慰嘉賓曝露墻壁外終嗟
風雨頻赤霄有真骨恥飲洿池津冥冥任所往脱略誰
能馴(此從畫壁生慨真壁經風雨在畫鶴終當滅迹然看赤霄冥舉即鶴有時遁形凡物皆當曠觀矣)
(咏朱云本咏畫鶴以真鶴結之猶之咏畫鷹而及真鷹畫鶻而及真鶻咏畫馬而及真馬也公詩格往往如)
(是晝此章四句起下二段各八句暴詩我有嘉賓濕暴露則暴日夜則露濕也左傳其露之則恐燥之)
(不時賦七命挂歸翮於赤霄之表支詩品真骨凌霜冲江淹夕飲玉池津洙曰有遺遁鶴者遁曰爾)
(天之物寧為耳目之玩遂放之任所往顔延之詩龍性誰能馴)
陪王侍御宴通泉東山野亭(鶴注此寶應元年十一月往通泉時作)
(全蜀總志野亭在射洪縣治東北杜詩亭景臨山水即此地)
江水東流去清樽日復(扶又切)斜異方同宴賞何處是京
華亭景臨山水村烟對浦沙狂歌遇(一作過)形(舊作于善本作形)
勝得醉即為家(上四寫景言情乃感傷語下四逐句分應作自解語亭臨山水承江流烟對)
(浦沙承日斜遇此形勝則異地相忘醉即為家故舊京莫問耳謝朓詩春夜别清樽江潭復為客歎息東流)
(水何如故鄉陌别北齊盧詢詩别人心已怨愁空日復斜曹植詩離各異方劉孝威詩為貪止山水)
(鮑照詩漠漠村烟起歌李百藥詩前階枕浦沙徐幹中論被髮而狂徐悱詩表裏窮形勝)
陪王侍御同登東山最高頂宴姚通泉晚擕酒泛
江(一統志東山在潼川州東四里隔涪江層巖修阜勢若長城杜甫有詩)
姚公美政誰與儔不減昔時陳太丘邑中上客有柱史
多暇日陪驄馬遊(首叙設宴之由遊東山之宴侍御為主而曰姚日陪者盖前此已迭為)
(賓主矣陳豫章王嶷牋庾亮以來荆州無復此美政姓後漢書實補聞喜長再遷除太邱長修德清靜百)
(以安地理志太邱屬沛國遊曲禮上客起而史記老子為柱下史吳論多暇方見不以躭酒廢政夏侯)
(湛傳政清務閒優游多暇桓典為驄馬御史注别見)東山高頂羅珍羞下顧城郭
銷我憂清江白日落欲盡復(扶又切)擕美人登綵舟笛聲
憤怨(一作怒)哀中流妙舞逶迤夜未休燈前往往大魚出
聽曲低昂如有求(自登山而泛江曲盡主人豪興韻一韻分為兩段故一句五句連拈脚)
(粲張衡酃酒賦錯時膳之珍饈南都賦珍羞琅玕登樓賦聊假日以銷憂何遜詩分手清江上)(王楚)
(辭白日晼晚其將入流美人官妓也漢武帝秋風詞擕美人兮不能忘横中兮揚素波梁簡文帝詩澄江)
(騖綵舟奏妙舞)(漢書叙傳戰士憤怨注梁武陵王紀詩燕姬楚辭載雲旗之逶迤逶迤長貌庾信對)
(燭賦燈前桁衣疑不亮聽曹植詩大魚若曲陵荀子昔者瓠巴鼓瑟而遊魚出蔡邕彈琴賦感激弦歌一)
(低一昂弗記如有求而得)三更(平聲)風起寒浪湧取樂(音洛)喧呼覺船
重滿空星河光破碎四座賓客色不動請公臨深(一作江)
莫相違迴船罷酒上(上聲)馬歸人生歡會豈有極無使霜
露(一作過)霑人衣(從樂極悲生結出規諷之意動船重浪湧不行破碎星河影蕩色不斂容知)
(懼莫相違毋忘警戒也請公指在座賓主更此章四句起下二段各八句晉樂府子夜變歌三開門去)
(晉書謝安嘗泛海風起浪湧諸人皆懼安吟嘯自若呼張衡西京賦取樂今日遑恤我後尉繚子焉有喧)
(酖酒以敗善類乎碎沈約詩惟星河猶可識史賈誼旱雲賦相擊衝而破古詩四座且莫喧記信陵)
(君傳賓客皆驚世記孝子不登高不臨深廉王濬書迥船過軍留侯家上起去罷酒史記頗傳披甲)
(上馬魏曹植詩歡會難再遇風秋風詞歡樂極兮哀情多文帝樂府谿谷多悲霜露沾人衣謝莊月賦)
(佳期可以還微霜霑人衣)
漁陽(此當是寶應元年冬晚在梓州作諷趙傁曰公在梓州聞雍王授鉞作此詩以諸將也)
漁陽突騎(去聲)猶精銳赫赫雍(去聲)王都(一作前)節制猛將(去聲)
翻(一作飄)然恐後時本朝(音潮)不入非高計禄山北築雄武
城舊防敗走歸其營繫(音計)書請問燕(平聲)耆舊今日何須
十萬兵(上四諷賊黨之歸順下四慰燕人之向化猶官軍精銳節制得人彼河北諸將翻然而來恐)
(後時若不入本朝真失計矣又為慰諭燕人之詞曰當時禄山猖獗尚築壘以防退走今王師破竹思明旦夕)
(奔竄諸耆老當亦知之否耶天後漢書吳漢亡命在漁陽說太守彭寵曰漁陽突騎下所聞也晁錯傳輕車)
(突騎師古注言其驍銳可用衝突敵陳也王詩赫赫厥靈唐書寶應元年九月魯王适改封雍冬十月以)
(雍王為天下兵馬元帥統河北朔方及諸道行營回紇等兵十餘萬進討史朝義會軍於陜州王即德宗也)
(荀子桓文之節制州猛將指河北降將時薛嵩以四州來降張志忠以五來降舊書禄山反時築壘范陽)
(北號雄武城峙兵聚糧城繫書用魯仲連約矢射聊事)
花底(鶴注花柳兩章當是廣德元年春梓州作宜在遣憂之前)
紫萼扶千蘂黃鬚照萬花忽疑行暮雨何事入朝霞恐
是潘安縣堪留衛玠車深知好顔色莫作(廣韻入去聲)委泥
沙(此詩咏花有妍華易謝之感蘂上四句對花驚喜下則意在惜花也紫萼包乎外黃鬚映自花中花)
(之内外俱麗矣行暮雨見花潤入朝霞見花鮮潘安縣見花多留衛玠見花美莫委泥沙不忍覩其零落耳)
(此咏梅花也在下章點明晩出左掖詩亦言花底乃指桃花有春色醉仙桃可證顧注萼花蒂也蘂鬚頭之)
(點也花鬚多是黃色河周弘正詩帶啼疑暮雨含笑似朝霞晉潘安仁為陽令縣皆樹花衛玠風神秀)
(異乘羊車入市見者以為玉人)
柳邊
只道(去聲)梅花發那(一作誰)知柳亦新枝枝總到地葉葉(一作)
(蘂蘂)自開春紫燕時翻翼黃鸝不露身漢南應(平聲)老盡灞
上遠愁人(顧注此詩咏柳有時光迅速之感暮首二初春之柳枝嫩葉青正見其新五六春之柳)
(漢南灞上借柳寄慨淹枝動故翻燕葉密故藏鸝漢南之柳應且老盡自况留灞上之柳遠亦愁人遥憶長)
(安也葉顧注兩句用柳事調穩而味長盡古詩枝枝相覆盖葉相交連苕溪漁隱句云話春愁雙紫燕)
(喚回午夢一黃鸝用燕鸝而語更逸安枯樹賦昔年楊柳依依漢南三輔黃圖灞橋在長東漢人送客至)
(此手折柳贈别名曰銷魂橋)
聞官軍收河南河北(一云收兩河春在梓州作)(此廣德元年唐書寶應元)
(年冬十月僕固懷恩等屢破史朝義兵進克東京其將薛嵩以相衛等州降張志忠以恒趙等州降)
(次年春正月朝義走至廣陽自縊其將田承嗣以莫州降李懷仙以幽州降)
劍外忽傳收薊北初聞涕淚滿衣裳却看(平聲)妻子愁何
在漫卷詩書喜欲狂白首(一作日)放歌須縱酒青春作伴
好還鄉即從巴峽穿巫峽便下(去聲)襄陽向洛陽(原注余田園在)
(東京憶上四聞收復而喜下思急還故鄉也狂初聞而涕痛亂離破愁而喜歸家有日也縱酒承喜還鄉)
(承妻子末乃還鄉所經之路抛顧注忽傳二字驚喜欲絶愁何在不復愁矣漫卷者書而起也黃生注此)
(通首叙事之體劍外見地青春見時曰作伴者風和景明能助行色也舊注巴縣有巴峽巫山縣有巫峽襄)
(陽屬楚洛陽屬河南顧注公先世為襄陽人祖依藝為鞏令徙河南父閑為奉天令徙杜陵而田園尚在洛陽)
(顧宸曰杜詩之妙有以命意勝者有以篇法勝者有以俚質勝者有以倉卒造狀勝者此詩之忽傳初聞)
(却看漫卷即從便下於倉卒間寫出欲歌欲哭之狀使人千載如見王嗣奭曰此詩句句有喜躍意一)
(氣流注而曲折盡情絶無粧點愈樸愈真他人決不能道朱瀚曰涕淚為收河北狂喜為收河南此通)
(章關鍵也而河北則先點後發河南則先發後點詳略頓挫筆如游龍又地名凡六見主賓虚實纍纍如)
(貫珠真善於將多者此黃生曰杜詩強半言愁其言喜者惟寄弟數首及作而已言愁者使人對之欲)
(哭言喜者使人對之欲笑盖能以其性情逹之紙墨而後人之性情類為之感動故也使舍此而徒討論)
(其格調剽擬其字句抑末矣)
遠遊(此詩乃廣德元年春作寶應元年史朝義戰敗北渡河帥衛兵來戰又敗走所謂寇騎走)
(者也)
賤子何人記迷方(一作芳)著(涉略切)處家竹風連野色江沫
(莫葛切)擁春沙種藥扶衰病吟詩解嘆嗟似聞邊騎(去聲)走
失喜問京華(首聯遠遊之迹三四言景五六遠遊之事末二言情何人記言舊交已疎著處家)
(謂行蹤無定風竹江沙自况飄摇流蕩即景寓情善於變化傳言未確故云似聞不覺失喜猶云失聲失笑)
(種顧注著一失字從前之揣摩憂慮當日之驚疑踊躍種如畫鮑照詩南國有儒生迷方獨淪誤杜臆迷)
(方本論語遊必有方意江沫流水之浡莊子流沫四十里宋之問詩失喜先臨鏡)
春日梓州登樓二首(黃鶴編在廣德元年春在梓州時作詩云隨春入故園戰)
(場今始定盖是年春史朝義初滅也)
行路難如此登樓望欲迷身無却少(去聲)壯跡有但(舊作但有)
羇栖江水流城郭春風入鼓鼙(鞞同)雙雙新燕子依舊已
銜泥(此章登樓而興羇旅之感臆首聯情景並提次聯承行路下四承登樓杜行路之難不一故用)
(如此二字該之起語無限悲涼倒衰年流落此身却無少壯而浪迹但有羇棲兩句各轉一字便語新而聲)
(協矣而水流城下登樓所見風送鼓聲登樓所聞新燕巢樓旅人無定對景傷情語意雙關數句中有梓有)
(春有樓寫景言情相融入化為古樂府題有行路難王粲有登樓賦古詩思雙飛燕銜泥巢君室)
(杜律首句有語似承上却是突起者如杖錫何來此秋風已颯然故人亦流落高義動乾坤行路難如此)
(登樓望欲迷既飄忽又陡健此皆化境語也)
天畔登樓眼隨春(一作風)入故園戰場今始定移(晉作栘)柳
更(一作豈)能存厭蜀交遊冷思吳勝事繁應(平聲)須理舟楫
長嘯下(去聲)荆門(次章登樓而動去蜀之懷北上四遥望故園下四追思吳會盖恐歸未能轉)
(作東遊之想也遥杜臆心之所至目亦隨之故登樓一望而天畔之眼入故園朝義既平戰場定矣洛陽)
(園柳能復存乎必取道荆門也)(公少遊吳越故思勝事自蜀江至吳蘇武詩行役在戰場哀江南賦釣)
(臺移柳非玉關之可望名袁山松宜都山川記南崖有山名荆門北岸有山虎牙二山相對有象門然)
(趙汸曰五言近體句中用一虛字斡旋詩家以為難若一句中用兩虛字抑揚見意惟老杜能之而陳後)
(山妙得其法)
有感五首(鶴注此廣德元年逐時有感而作非止成於一時盧注五章乃收京後追述)
(當年時事盖痛其前又勉其後也)
將(去聲)帥蒙恩澤兵戈有歲年至今勞聖主何以報皇天
白骨新交戰雲(趙汸作輪)臺舊拓邊乘槎斷消息無處覓張
騫(首章歎節鎮不能禦寇敕當時將帥負恩不知盡心報國以致邊土爭戰而使不歸後四句乃戰和兩)
(意邊勞聖主承兵戈報皇天承恩澤新戰之地即舊拓之傷今思昔也時李之芳使吐蕃被留經年故用張)
(騫乘槎為喻吳前漢黃霸傳左右之官皆將帥也辭又數下恩澤質書念蒙聖主恩皇天比君楚皇)
(天無私阿兮曰北史高琳為後周名將周文帝宴羣公仍賦詩琳詩寄言竇車騎多謝霍將軍何以報天子)
(沙漠淨妖氛何以報天句本此謝魏許昌碑表白骨既交於曠野温子昇為高敖曹表羣龍交戰曰雲)
(臺思開國功臣也渠通鑑漢武帝曰輪臺西於車師千餘里杜佑曰輪臺犂地今在交河北庭界中其地相)
(連傳温子昇答齊神武勅開拓邊境為國立功餘漢張騫騫以郎應募使月氐經匈奴匈奴留騫十載後)
(亡歸漢朱注張騫窮河源無乘槎之說張華博物志海上有人每年八月乘槎到天河未嘗指言張騫宗懔歲)
(時記乃云武帝令張騫尋河源乘槎而去趙蔡俱疑懔為訛或云張騫乘槎出東方朔内傳今此書失傳庾肩)
(吾奉使江州詩漢使俱為客星槎共逐流正用此事也)
(洪容齋續筆云前輩謂少陵當流離顛沛之際一飯不忘君故詩有云萬方頻送喜無乃聖躬勞至今勞)
(聖主何以報皇天獨使至尊憂社稷諸君何以答昇平天子亦憂厭奔走諸公固合思昇平皆是心也)
幽薊餘蛇(樊作封)豕乾坤尚虎狼諸侯春不貢使(去聲)者日
相望(平聲)慎勿吞青海無勞問越裳大君先息戰歸馬華
(去聲)山陽(此章歎鎮將之擁兵結上二分提三四承首句五六承次句末二總蛇豕指河北降將虎)
(狼指吐蕃羌夷諸侯不修職貢致煩朝使諭旨近在内地尚有隱憂况青海越裳能勤遠略乎盖由人君急於)
(息戰以致國威不振也羆左傳吳為封豕長蛇薦食上國賈山至言秦以熊之力虎狼之心董仲舒傳)
(使者冠盖相望指朱注天寶後南詔叛唐歸吐蕃屢為邊患此詩青海吐蕃越裳指南詔也南史林邑國)
(本漢日南郡象林縣古越裳界也杜氏通典交阯之南有越裳國周公居攝六年越裳重譯而獻白雉易師)
(上爻大君有命篇宋之問詩漢皇未息戰書武成歸馬於華山之陽)
(此詩末二句向有三說舊注謂戒當時生事外夷者其說迂而不切觀吐蕃入寇郭子儀僅以二千騎從)
(事亦何暇生事乎杜臆謂推原禍本因玄宗大開邊釁致貽患至今若早能息戰歸馬焉有此禍乎玩詩)
(語意亦不相合按廣德元年史朝義既誅河北諸將皆降僕固懷恩奏留降將分帥河北唐世藩鎮之楇)
(實自此始詩言息戰歸馬盖欲收鎮兵以實關内時子儀在京可為統領一以銷北顧之憂一以備西侵)
(之患此最當時大計惟此計不行而後有吐蕃之陷京懷恩之犯闕不勝紛紛多事矣考大歷八年子儀)
(入對謂河南等鎮殫屈禀給未始蒐擇請追赴關中勒步隊示金鼓則攻必破守必全久長之策也公之)
(熟籌時事正與汾陽意同)
洛下舟車入天中貢賦均日聞紅粟腐寒待翠華春莫
取金湯固長令(平聲)宇宙新不過(平聲)行儉德盜賊本王臣
(此章歎都洛之非計舟上四述時議下四諷時事多議者謂帝幸東都其地車咸集貢賦道均且傳倉積)
(粟春待駕臨此特進言者之侈談耳豈知國家欲固金湯而新宇宙實不係乎此若能行儉德以愛人則盜賊)
(本吾王臣耳何必為此遷都之役耶王臣即撫我則后虐我則讐之謂也)(單復注盜賊本顧注是年天興)
(聖節諸道節度使獻金飾器用珍玩駿馬共值緡錢二十四萬常衮上言請却之不聽代宗漸有奢侈之志故)
(以儉德規之洛世說晉元帝問洛下消息貢史記成王使召公復營邑曰此天下之中四方入道里均焉)
(林漢食貨志太倉之粟陳陳相因腐敗而不可食之上賦建翠華之旗賈誼曰金城湯池帝王萬世業)
(曰書慎乃儉德駕詩莫非王臣楊德周盜賊本王臣馭撫綏俱在其中)
(朱鶴齡曰唐江淮之粟皆輸洛陽轉運京師時劉晏主漕疏浚汴渠故言洛下舟車無阻貢賦大集當急)
(布春和散儲粟以贍窮民東王道俊博議曰傷春詩有近傳王在雒及滄海欲廵之句則此詩為傳聞)
(代宗將幸東都而作也史稱喪亂以來汴水湮廢漕運自江漢抵梁洋迂險勞費廣德二年二月以劉晏)
(為河南江淮轉運使時兵火之後中外艱食晏乃疏汴水歲運米數十萬石以給關中公之意唐建東都)
(本備廵幸今汴洛之間貢賦道均且漕渠已通倉粟不乏只待翠華之臨耳勿謂洛陽陿阸無金湯可守)
(乘此時而赫然東廵號令天下則宇宙長新矣盖能行恭儉之德則率土皆臣盜賊豈足慮哉王導論遷)
(都云能弘衞文大帛之冠無往不可若不績其麻則樂土為墟公意正此意也按此二說亦無據)
丹桂風霜急青梧日夜凋由來強幹地未有不臣朝(音潮)
授鉞親賢往卑宫制詔遥終依古封建豈獨聽簫韶(此章)
(諷朝廷建宗藩以懾叛臣意上二即景託興引起強幹下文親賢封建即申明此桂比王室梧比宗藩曰)
(急曰凋見其侵陵削弱矣惟國家本幹強固則節鎮自然臣服昔上皇在蜀一命親賢往鎮而制詔遂至遥傳)
(此當時已行之成騐也今若依古封建之制可以坐銷亂萌何待聽簫韶而始見太平哉黃生注卑宫承前)
(儉德來桂漢五行志成帝時童謠桂樹華不實黃雀巢其顛注赤色漢家象張正見詩丹桂有藂香鮑照)
(詩青梧葉方稀以後漢丁恭議古者封建諸侯不過百里強幹弱枝所為治也宋意疏春秋之義諸父昆)
(弟無所不臣親六韜凡國有難君召將授以斧鉞益左傳分茅列土賢並建注親賢同姓也晉武帝詔州)
(素號難治宜以重鎮親賢撫之兵按天寶十五載七月丁卯上皇制以太子亨充天下馬元帥朔方河東河)
(北平盧節度使南取長安洛陽此即親賢授鉞之制詔也時上皇初幸蜀中行宫草創故曰卑宫魏都賦察)
(卑宫於夏禹曰劉勰曰古者王言同稱為命秦并天下改命曰制令詔肅宗乾元二年以趙王係為兵馬)
(元帥詔曰靖難平兇必資於金革總戎授律實仗於親賢寶應元年代宗即位以雍王适為元帥詔曰國之大)
(事兵馬為先朝有舊章親賢是屬此肅代兩朝授鉞親賢相沿為定制矣虞書簫韶九成)
(盧元昌曰公是年為閬州進論巴蜀安危表一則曰願陛下度長計大速以親賢出鎮再則曰必以親賢)
(委之節鉞此古維城磐石之義終曰臣特望以親賢為總戎者意在根固流長國家萬代之利與此詩相)
(表裏)
寇(一作盜)滅人還亂兵殘將(去聲)自疑登壇名絶假報主(一作)
(執玉)爾何遲領郡輙無色之官皆有詞願聞哀痛詔端拱
問瘡痍(此章慨當時重節鎮而輕郡守寇上四責諸將之跋扈下四傷州郡之誅求滅而人還亂)
(者由兵少而將自疑也在諸將實封爵土絶非假攝者比何以不思報主而反懷貳心耶且節鎮權重則徵歛)
(日繁郡守不得自主故領郡常無氣色而之官每有怨詞代宗端拱方新何不下哀痛之詔以恤窮民乎知恤)
(民疾苦則當重司牧之任以免節鎮之牽制也此杜臆僕固懷恩恐賊平寵衰奏留薛嵩等分帥河北兵殘)
(將自疑也田承嗣舉管内戶口壯者皆籍為兵又選驍騎萬人自衛謂之牙兵此寇滅人還亂也殘乃殘少)
(之殘非殘害之殘疑後漢公孫述傳光武下詔曰勿以來歙岑彭受害自邵注漢高帝築壇拜韓信為大)
(將也顧注廣德元年諸道節度使並加實封所謂名絶假漢書韓信傳信使人言曰齊邊楚不為假王以)
(鎮之其勢不定帝曰大丈夫定諸侯即為真王耳何以假為趙注名絶假言真拜之非特假節而已宋玉神)
(女賦比之無色痛漢書蕭望之便道之官下左傳我有詞也盧注哀詔即是年柳伉疏中天其許朕自)
(新之意邵注漢武帝末年下哀痛之詔以自悔過同隋焬帝詩端拱朝萬國季布傳創痍未瘳創瘡)
(王嗣奭杜臆曰詩人尚風其弊也烟雲花草凑砌成篇核其歸存恍無定處杜詩宗雅頌比興少而賦多)
(如此五首皆賦也即用比興意有所主總歸於賦故情景不一而變化無窮一時感觸而千載長新又)
(曰讀此五詩皆救時之碩畫報主之赤心自許稷契真非虛語耳食者謂公志大才疎良可悲矣)
(黃生曰七律之諸將責人臣也五律之有感諷人君也然此雖諷人君未嘗不責其臣以疆圉國事敗壞)
(至此皆人臣之罪也公平日諄諄論社稷憂時事者大指盡此五首又曰此五首在公生平為大抱負)
(即全集之大本領從來讀杜詩者並未拈出仁又曰末首通結數章之意而歸本於主德所謂君莫不)
(仁君正莫不正而惟務格君之心者具於此見之讀此五章猶以詩人目少陵者非惟不知人兼亦不知)
(言矣)
春日戲題惱郝使(去聲)君兄(一本無兄字月鶴注寶應元年十一公至通)
(泉時郝招飲出二姬以侑樽次年春公在梓州因作此詩以戲之此廣德元年作)
使(去聲)君意(一作俊)氣凌青霄憶昨歡娛常見招細馬時鳴
金騕褭佳人屢出董嬌饒(此追叙通泉之宴佳郝常見招即其意氣馬乃人所乘)
(者故下文有再騁之句别北山移文干青霄而直上右唐書凡馬有左右監以其麄良細馬稱左麄馬稱)
(詩黃希曰馬謂之金騕褭因漢武帝鑄金為麟趾褭蹄人遂用之盧照隣詩漢家金騕褭玉臺新咏宋子)
(侯曾有董嬌饒詩)東流江水西飛燕可惜春光不相見願擕王
趙兩紅顔再騁肌膚如素(吳作雪)練(此望郝擕妓而來公自通回梓郝在東)
(在西故借水流燕飛以起興不相見指佳人而言王趙乃使君家妓江水即射洪江古樂府東飛伯勞西)
(飛燕黃姑織女時相見不沈約詩遙裔發海鴻連翩出簷燕春秋更去來參差相見又恩倖傳論素練丹)
(魄至皆兼兩)通泉百里近梓州請(一作諸)公一來開我愁舞處
重(平聲)看(平聲)花滿面樽前還有錦纏頭(末再致盼望之詞百里擕妓勢所)
(不能亦空想花容而已故曰戲曰惱也十此章三段各四句九域志通泉在梓州東南百三里兹云百里)
(舉成數言耳製酉陽雜爼今婦人面飾用花子起自昭容上官氏所以掩點跡杜田曰唐明皇宴於清元)
(小殿自打羯鼓曲終戲謂八姨曰樂籍今日有幸約供奉夫人請一纏頭王洙曰唐王元寶富而無學識嘗會)
(賓客親友謂之曰昨日必多佳談元寶視屋良久曰但費錦纏頭耳)
杜詩詳註卷十一
