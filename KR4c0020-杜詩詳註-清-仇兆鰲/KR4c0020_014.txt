杜詩詳註卷十四
翰林院編修仇兆鰲撰
寄董卿嘉榮十韻(黃鶴注當是廣德二年秋作)
聞道(去聲)君牙帳防秋近(去聲)赤霄下臨千仞雪(一作千雪嶺)却
背(音佩)五繩橋(首記董卿防秋之地言近赤霄言其高千仞雪言其寒五繩橋其險君牙帳謂)
(董君之牙帳吴注引邢君牙謬矣王洙曰兵家書牙旗將軍之旗立於元帥帳前故謂之牙旗曹植詩高牙乃)
(建南部新書近代通謂府庭為公衙即古之公朝也字本作牙詩曰祈父予王之爪牙祈父司馬掌武備象獸)
(以爪牙為衛故軍前大旗謂之牙旗出師而有建牙禡牙之事軍中聽號令必至牙旗之下與府朝無異近俗)
(尚武是以通呼公府門為牙門字訛變轉為衙東京賦注竿上以象牙飾之後人逐以牙為衙鶴曰唐志佛堂)
(一百八十里至勃令驛鴻臚館至贊普牙帳前高適謂三城邈在窮山之顛其高可知雪山注見謝靈運)
(詩連峯競千仞以元和郡國志繩橋在茂州西北架大江上今按繩橋蔑索五條布板其上架空而度山在)
(橋外故却轉與橋相背)海内久戎服京師今晏朝(音潮)犬羊曾(音層)爛
漫宫闕尚蕭條猛將(去聲)宜嘗膽龍泉(本作淵)必在腰黃圖
遭汚(去聲)辱月窟可焚燒會取干戈利無令(平聲)斥候驕居
然雙捕虜自是一嫖姚(中敘吐蕃之亂勉其敵愾也腰亂後事冗故日晏退朝嘗胆)
(劍欲報汚辱月窟在西吐蕃巢穴也兵利寇退則斥候不驕捕虜嫖姚以古名將望之家語子路戎服見孔)
(子羣)(漢明帝論日晏坐朝幽枉必達孫應劭曰犬馬為班婕妤賦登薄軀於宫闕兮子荆書蕭條非)
(復漢有甘李陵書猛將如雲鐵吴越春秋采葛婦歌嘗膽不苦如飴越絶書取英作鐵劍三枚一曰龍)
(淵風胡子曰欲知龍淵觀其狀如登高山臨深淵詩避唐諱改稱龍泉哀江南賦擁狼望於黃圖駱賓王詩)
(紫塞流沙北黃圖灞水東唐藝文志有三輔黃圖一卷張溍注黃圖猶今之黃冊後漢魯恭疏汚辱善人)
(長楊賦西壓月窟否西域傳斥候百人五分之擊刁斗自衛張翰詩能居然别後漢馬武傳建武四年)
(武與虎牙將軍蓋延等討劉永拜捕虜將軍嫖姚注别見)落日思輕騎(去聲)高(一作秋)
天憶射(義從石音讀從謝音)鵰雲臺畫(戶化切)形像皆為(去聲)掃氛妖
(末結寄懷之意重為激勵也寇落日高天秋時景輕騎射鵰軍中事雲臺諸將以掃著名董卿當自勉矣)
(此章首尾各四句中間十二句轉北齊書斛律光嘗射一大鳥正中其頭形如車輪旋而下乃鵰也邢子高)
(歎曰此射鵰手時號為落鵰都督)
立秋雨院中有作(廣德二年秋在嚴武幕中作院中節度使府署)
山雲行絶塞大火復(扶又切)西流飛雨動華屋蕭蕭梁棟
秋窮途愧知已暮齒借前籌已費清晨謁那成長(子兩切)
者謀(敘立秋逢雨在院有感也也借籌時為參軍長者指嚴公言不能成就其謀此及下段皆一景)
(一情疊敘上下相應火詩七月流火注大火心星也七月則此星西流左傳猶西流司歷過也謝靈運詩)
(華屋非蓬居侯謝朓詩朔風吹飛雨蕭條江上來詩風雨蕭蕭留世家臣請借前箸為大王籌之好謀)
(而成子為長者慮句中兩用語孟)解衣開北戶高枕對南樓樹濕風凉
進江喧水氣浮禮寬心有適節爽病微瘳主將(去聲)歸調
鼎吾還訪舊丘(撫院中雨景思及草堂也景北戶南樓幕府宫室樹濕江喧雨時象訪舊丘)
(復尋花溪也舉此章上下各八句調漢官儀三台助鼎調味牛弘食歌鹽梅既濟鼎鉉還舊丘黃生謂)
(隨武回京按破船詩云緬邈懷舊丘本指草堂此可相證)
奉和(去聲)嚴鄭公軍城早秋(鶴注當是廣德二年秋七月在幕府作)
秋風嫋嫋動高旌玉帳分弓射(音石)虜營已收滴博雲間
戍欲奪(胡三省作次取)蓬婆雪外城(此詩稱嚴公將略上二早秋軍城下二頌其戰功)
(九歌嫋嫋兮秋風博趙曰玉帳謂大將軍之帳詳十一卷困學紀聞的嶺在維州韋臯傳出西山靈關破)
(峨和通鶴定廉城踰的博嶺遂圍維州摶雞棲攻下羊溪等三城取劍山屯焚之鶴曰蓬婆乃吐蕃城名元)
(和郡國志柘州城四面險阻易於固守有安戎江蓬婆水在州南三十里大雪山一名蓬婆山在柘縣西北一)
(百里王胡夏客曰唐書吐蕃傳開元二十六年劍南節度使昱攻安戎城於城左右築兩城以為攻拒之所)
(頓兵蓬婆嶺下運資糧守之吐蕃來攻安成官軍大敗兩城並陷將士數萬及軍糧甲仗俱沒此云欲奪蓬婆)
(雪外城望其為中夏雪恥也)
(黃生曰詩中用地名必取其佳者方能助色如鳳林魚海烏蠻白帝魚龍鳥鼠是也滴博蓬婆地名本粗)
(硬用雲間雪外字以調適之讀來便覺風秀運用之妙如此)
軍城早秋(附嚴武詩)
昨夜秋風入漢關朔雲邊雪(一作月)滿西山更催飛將(去聲)
追驕鹵莫遣(一作故)沙場匹馬還(此詩見嚴武雄心上二邊秋之景下二軍城之)
(亊以催飛將謂風雪促行矣張溍曰嚴詩豪健無匹宜其風雅重公可謂同調唐民謠將士長歌入漢)
(關鹵)(漢書匈奴號李廣為飛將公羊傳匹馬隻輪無返者)(沈佺期詩薄命由驕嚴武傳廣德二年九)
(月破吐蕃七萬餘衆拔當狗城遂收鹽川城通鑑武以崔旰為漢州刺史使將兵擊吐蕃於西山連拔其城攘)
(地數百里)
院中晚晴懷西郭茅舍(即浣花草堂年鶴注當是廣德二秋作)
幕府秋風日夜清澹雲疎雨過高城葉心朱實看(平聲一作)
(堪)時落階面青苔老更(從英華他本作先自黃生作元自)生復(扶又切)有
樓臺銜暮景(同影)不勞鐘鼓報新晴浣花溪裏花饒笑肯
信吾兼(一作今)吏隠名(此不樂居幕府而作也上四雨後秋色五六院中晚晴七八西郭茅)
(舍皆朱實落承秋風青苔生承疎雨晚影西照鐘鼓聲高晴占也溪菊正開若笑人勞攘者彼亦肯信我)
(吏隠之志否耶厚杜臆玩未二句直欲乞休而其詞含蓄近謔温柔敦之意可見劉琨詩朱實損勁風)
(朱瀚曰落其實見左傳俗江淹詩青苔日夜黃占蕭懿詩樓臺自相隠舊注以鐘鼓聲亮為晴之故曰)
(報新晴花徐悱妻劉氏百舌詩庭樹且新晴免唐太宗詩笑樹分色舊以饒笑為多笑或解作笑引公)
(詩日月不相饒為證濤汝南先賢傳鄭欽吏隠於蟻陂之陽楊德周曰晉山吏非吏隠非隠公在幕府為吏)
(歸草堂為隠兼有其名也)
(盧世㴶曰此詩舉束縛蹉跎無可奈何意一㾗不露只輕輕結語云浣花溪裏花饒笑肯信吾兼吏隠名)
(既悲老趨幕府為溪花所笑將欲駕言吏隠又恐為溪花所疑幾多心事俱聽命於花深乎深乎)
宿府(鶴注此廣德二年在幕府作)
清秋幕府井梧(一作桐)寒獨宿江城蠟炬(一作燭)殘永夜角
聲悲自語中天月色好誰看(平聲)風塵荏苒音書絶關塞
蕭條行路難已忍伶俜十年事強(區兩切)移棲息一枝安
(此秋夜宿府而有感也上四敘景下四言情好首句點府次句點宿角聲慘憟悲哉自語月色分明與誰看)
(此獨宿凄凉之况也鄉書闊絶歸路艱難流落多年借棲幕府此獨宿傷感之意也玩強移二字蓋不得已而)
(暫依幕下耳字按杜臆悲自語好誰看下三字連讀悲字好字作活用測旨將角聲悲月色好連讀於下兩)
(字未妥文朱瀚曰一枝應井梧棲息應獨宿格意精妍殷仲詩獨有清秋日漢書李廣幕府省文書)
(庾肩吾詩井梧生未合本詩敦彼獨宿聲王延詩霏雲承永夜胡夏客曰角列宿故借角對月色殊巧)
(庾信詩地迥角聲長荏梁武帝詩秋月出中天也何遜詩月色臨窗樹詩苒柔木邵注荏苒侵尋張華)
(詩荏苒日月何庾信詩音書兩俱絶山關塞注别見難曹植詩中野蕭條蔡琰笳曲關修阻兮行路)
(禄占猛虎行伶俜到他鄉注易十年乃字棄邵寶云自山初反至此為十年顧謂自乾元初官至廣德)
(二年為七年其云十年者舉成數言耳兩說不同今從前說宋武帝教棲息閭閻懷寶待耀左思詩巢林)
(棲一枝)
到邨(此乞假而暫到村也舊注謂是廣德二年秋作明年正月遂辭幕歸村矣)
碧澗雖多雨秋沙先(去聲陳作亦)少泥蛟龍引子過荷芰逐
花低(此到村秋景子澗經雨洗則泥去沙存矣雨多水寬故蛟龍引而過泥少根脱故荷芰逐花而低)
(下二分承杜臆謂荷芰低垂如蛟龍經過所致以上句形容下句此另一說謝靈運詩銅陵映碧澗西京)
(雜記瓠子河决有蛟龍從九子自决中逆上入河噴沫流波數十里)老去參戎幕歸來散
馬蹄稻粱須就列榛草即相迷蓄積思江漢疎頑(吴作頑疎)
惑(一作感)町(一作珽)畦暫(一作稍吴作暫)酬知已分(音問)還入故林棲
(此到村敘懷商老參戎幕苦於拘束歸散馬蹄喜得游行也下文皆度歸來之亊欲謀稻粱須身就農列惜)
(田間榛草日已荒迷耳思出江漢則蜀難久留但舊畦仍在未免惑志耳所以願辭戎幕而歸棲故園也末聯)
(仍應上二句植此章上四句下八句征沈佺期詩戎幕生光輝曹詩俯身散馬蹄東賦且從衆而就)
(列兮所蓄積思江漢即所謂江漢思歸客舉司馬遷傳其素蓄積也王濬自理表而以頑疎措失宜嵇)
(康詩匪降自天實由疎頑之謝靈運詩去子惑故蹊界莊子彼且為無町畦亦與為無町畦町畦田畔之)
(也分謂分誼虧交友之分)(魏志臧洪書分為篤友又杖策擕背王融詩人情舊鄉客鳥棲思故林)
邨雨(鶴注當是廣德二年在草堂作)
雨聲傳兩夜寒事颯高秋攬(一作挈)帶看(平聲)朱紱開箱覩
黑裘世情只益睡盜賊敢忘憂松菊新霑洗茅齋慰遠
遊(首聯記村雨次聯承寒亊下乃感懷自遣今禦寒則思衣看朱紱君恩未報覩黑裘失意未歸幕僚不)
(合世情付之一睡而軍謀既豫盜賊每以分憂唯此松菊茅齋差慰客遊耳仍照村雨作結何遜詩蕭蕭江)
(雨聲蘇陸倕詩江關寒事早情員外服緋故云朱紱黑裘用秦事纏子不識世歸去來辭松菊猶存)
(指遠遊在蜀)
獨坐(詩云朱紱負平生當是廣德三年秋為參軍時所作即所謂白頭趨幕府深覺負平生意)
(黃鶴編在江陵詩内非是李陵書獨坐愁苦)
悲秋(一作愁)廻白首倚杖背(音佩)孤城江斂洲渚出天虛風
物清滄溟恨(一作服非)衰謝朱紱負平生仰羨黃昏鳥投林
羽翮輕(上四獨坐秋景下四獨坐感懷高楚辭收潦而水清此江斂洲渚出所自來天而氣清此天)
(虛風物清所自出渚投林羽翮輕即還入故林棲意指謝靈運詩蕭條洲際國語風物以聽之滄溟)
(江村文選浩浩滄溟總何遜詩相顧無羽翮何由奮飛)
倦夜(顧陶類編作倦秋夜詩張遠注竟夕不寐故曰倦夜趙次公曰此無情無緒是比興非)
(專詠夜景也黃生曰七八句是作詩本意亦是作者本色杜臆此詩亦必到村後作)
竹凉侵卧内野月滿(一作遍)庭隅重露成涓滴稀星乍有
無暗飛螢自照水宿鳥相呼(顧陶類編作飛螢自自照水宿鳥競相呼)事
干戈裏空悲清夜徂(上四夜中景下四景中情夜竹迎風故凉月當空故滿此初之景)
(露凝竹而成涓滴星近月而乍有無此深夜之景月落以後暗螢自照竹林之外宿鳥相呼此夜盡之景萬事)
(干戈此終宵所思者初秋夜短故歎其易徂傷暗飛螢水宿鳥上三字連讀自照有感孤棲相呼心無侣)
(黃注前幅刻畫夜景無字不工結處點明章法緊峭涓史記信陵君傳出入卧内孫綽子時雨霑乎地中)
(滴可潤形王符潛夫論螢飛耀自照傅咸螢火賦期自照於陋謝靈運詩水宿淹晨暮杜修可曰陸鳥)
(曰棲水鳥曰宿又曰凡鳥朝鳴曰嘲夜鳴曰㖡林鳥以朝嘲水鳥以夜㖡春秋繁露水鳥夜半水生感其生)
(氣益相呼而鳴洞長門賦徂清夜於房)
(王直方詩話東坡云司空表聖自論其詩以為得味外味綠樹連村暗黃花入麥稀此句最善又云棋聲)
(花院閉幡影石幢高吾嘗獨遊五老峯入白鶴觀松陰滿地不見一人惟聞棋聲然後知此句之工但恨)
(其寒儉有僧態若子美暗飛螢自照水宿鳥相呼四更山吐月殘夜水明樓才力富健去表聖之流遠矣)
(如慈水姜氏曰朱文公謂暗飛螢自照語自是巧不韋蘇州寒雨暗深更流螢度高閣此景為可想却)
(說得自在了據此可見詩家身分當作三層看蘇與司空尚是就詩論詩晦翁則於詩外别有見解矣)
陪鄭公秋晚北池臨眺(鶴注編在廣德二年秋成都作公在幕中故云參軍)
(乏)
北池雲水闊華館闢秋風獨鶴元(一作先)依渚衰荷且映
空(首敘秋池景物鶴劉楨詩華舘寄流波豁達來風凉謝靈運詩獨方朝唳蕭慤詩池清似映空)
采菱寒刺上踏藕野泥中素檝分曹往金盤小徑通萋
萋露草碧片片晚旗紅杯酒霑津吏衣裳與釣翁(此記臨眺)
(景事人素檝金盤採取菱藕以獻也分杯授衣席前頒惠於也杜臆素檝杯酒兩聯寫出大官遊宴氣)
(象片招魂分曹並進女謝靈運詩萋萋春草生期庾信詩片紅顔落列傳趙簡子擊楚與津吏津吏)
(醉卧不能度)異方初豔菊故里亦高桐搖落關山思(去聲)淹留
戰伐功嚴城殊未掩(一作啟)清宴已知終何補參軍(一作卿)
乏(一作事)歡娱到薄躬(末敘陪燕情景心異方淹留身在成都故里關山想長安嚴成以)
(下記陪宴也戰功稱嚴末聯自謙活杜臆菊花開而吐豔桐脱葉而枝高豔高二字死字用嚴城未掩清宴)
(知終樂而有節非縱逸遊而忘敵愾者下二段各八句徐悱詩嚴城不可啟)(此章四句起參軍用孫子)
(荆為石苞參軍事至徐勉戒子書薄躬遭逄遂今日)
(黃鶴曰公在嚴武幕中自遣悶有作奉呈後如詠竹泛舟觀岷山畫圖至北池臨眺皆分韻賦詩其情分)
(稠密如此而史謂嚴武中頗銜之不知何所本而云)
遣悶奉呈嚴(吴本有鄭字)公二十韻(鶴注此廣德二年秋作)
白水魚(一作漁)竿客清秋鶴髮翁胡為來(一作居)幕下祗合
在舟中(首段敘情言致悶之由蓋不樂居幕府而欲遂其幽閒也幕下舟中領下二段申涵光曰胡)
(為二句語似太率鶴後漢趙典傳贊大儀鶴髮注白髮也庾信賦予老矣髮雞皮在舟與漁樵為侣也)
黃卷真如律青袍也(去聲)自公老妻憂坐痺(卑利切)幼女問
頭風平地專欹倒分曹失異同禮甘衰力就義忝上官
通疇昔論(平聲)詩早光輝仗鉞雄寬容存性拙剪拂念途
窮露裛思藤架烟霏想桂叢信然龜觸網直作鳥窺籠
(此述幕中勞瘁之態露藤烟桂欲息草堂而不得也頽如律自公言為官守所拘坐痺頭風恐致多病欹倒)
(憊已甚異同意見不侔衰力如此而甘就列者以義與嚴公通好也論詩四句俱就武言寬容剪拂厚故交也)
(觸網窺籠言不得遂已優游之性失唐會要天寶四載十一月勅御史依舊置黃卷書闕每歲委知雜御史)
(長官比類能否送中書門下改轉日褒貶員光武詔敢拘執論如律儒林傳他如律唐志尚書外郎從六)
(品至上元元年制五品服淺緋六品服深綠朱注公時已賜緋而云青袍者以在幕府故耳舊注謂青袍九品)
(服誤矣而退矣)(昔在朝班則自公退食今青袍從事亦自公漢安帝贊即位痿痺痺脚冷濕病也漢食)
(貨志廼分遣御史廷尉正監分曹古世說桓玄北伐人間頗有異同之論吴志孫堅曰之名將仗鉞臨衆)
(鳴世說謝之寬容愈表於貌山廣絶交論剪拂使其長淮南小山桂樹叢生兮之幽史龜策傳龜使)
(抵網而遭漁者得之池齊書劉善明謂沈攸之曰此已籠之鳥耳秋興賦魚籠鳥有江湖山藪之思)西
嶺紆邨北南江繞舍東竹皮寒舊翠椒實雨新紅浪簸
船應(平聲)坼杯乾(音干)甕即空藩籬生野徑斤斧任樵童束
縳酬知已蹉跎效小忠周防期稍稍太簡遂怱怱曉入
朱扉啟昏歸畫角終不成尋别業未敢息微躬(此述草堂景物)
(之勝曉入昏歸趨走幕府之不暇也甕西嶺南江此遠景竹翠椒紅此近景船應坼不暇修即空不暇釀生)
(野徑聽人行任樵童憑人採矣今束縳而酬知己者亦以蹉跎日久欲效小忠耳雖涉世亦念周防而生性終)
(傷太簡晨夕之間往來幕下安能偃息茅堂乎實申涵光曰束縳二句感恩語說得悲酸詩椒聊之說)
(苑鮑叔奉酒而起曰祝在君無忘其出而在莒也使管仲無忘其束縳而從魯也世說周處曰年以蹉跎終)
(無所成大忠也)(楚辭陳誠兮效忠京房傳可謂小忠未可謂杜預左傳序云包周身之防太簡出論語)
(角徐伯陽詩丹城壁日啟朱扉别張正見詩風前噴畫石崇思歸引肥遯於河陽業沈約詩遇可淹)
(留處便欲息微躬)烏鵲愁銀漢駑駘怕錦幪會希全物色時放
倚梧桐(末結呈嚴本意見出幕可以遣悶矣望愁銀漢無填河之力怕錦幪乏致遠之才惟全其物)
(色庶得逍遙自適耳各杜臆物色謂幸全體面而此章首尾各四句中二段十六句七諫却騏驥不乘)
(兮策駑駘以取路而何遜詩華池物色新莊子倚樹吟據槁梧而暝)
(周必大益公詩話韓退之上張僕射書云使院故事晨入夜歸非有疾病事故輙不許出抑而行之必發)
(狂疾乃知唐藩鎮之屬皆晨入昏歸亦自少暇如牛僧孺待杜牧固不以常禮也王嗣奭曰觀公此詩)
(知非縱情傲誕矣即幕僚不合止云分曹失異同而平地傾欹且又自分其過可以覘公所養矣黃生)
(曰公與嚴武始終睽合之故具見此一詩蓋公在蜀兩依嚴武其於公故舊之情不可謂不厚及居幕中)
(未免以禮數相拘又為同輩所譖此公所以不堪其束縳往往寄之篇詠也)
送舍弟穎(一作頻一作潁)赴齊州三首(鶴曰此廣德二年秋成都作)
岷嶺南蠻北徐關東海西此行何日到送汝萬行(音杭)啼
絶域惟高枕清風獨杖藜時危暫相見衰白意都迷(首章)
(敘惜别之情悠上四送弟赴齊下四自歎寥落臆岷嶺徐關言道里長高枕杖藜言形影相弔杜岷嶺)
(在南蠻之北徐關在東海之西行非計日可到故淚亦無時不流又云時則危見則暫身則衰白恐再晤難期)
(也結語極悲自南蠻南詔蠻徐關在齊地心左傳鞌之戰齊侯徐關入列子穆王意迷荒)
風塵暗不開汝去幾時來兄弟分離苦形容老病催江
通一柱觀(去聲)日落望鄉臺客意長東北齊州安在哉(次章)
(兼敘别後之思上此亦四句分截過風塵二句承上時危兄弟二句承衰白一柱觀經之路望鄉臺遙想)
(齊州安在二字寫穎意中旁皇奔赴之情從上句連讀一柱觀望鄉臺注見成都詩内)
諸姑今海畔兩弟亦山東去傍(去聲)干戈覓來看(平聲)道路
通短衣防戰地匹馬逐秋風莫作俱流落長瞻碣石鴻
(术章冀其去而復來看穎赴齊州故并想諸姑兩弟去傍干戈冒險可慮來道路後會難期五六承去七八)
(承來之碣石在山東鴻雁比兄弟裴公范陽盧氏墓誌審言女薛氏所出者適魏上瑜榮期盧正均皆前)
(卒盧氏所出者一適京兆王佑一適會稽賀撝謂豐與觀國策趙武靈王好戎服士皆短衣)(兩弟淮南)
(子遇歸雁於碣石地前漢黥布傳自戰其)
嚴鄭公階下新松(得霑字年鶴注此廣德二秋作)
弱質豈自負移根方爾瞻細聲侵(一作聞)玉帳疎翠近珠
簾未見紫烟集虛蒙清露霑何當一百丈欹蓋擁高簷
(全首詠松俱屬寓意一二新松三四階下五六新松七八階下杜臆松竹二首各於結語微露本意自負不)
(淺軍玉帳本兵家壓勝方位此言松聲侵於卧榻耳因在中故云玉帳詳見前梁武帝詩瑤臺含碧霧羅)
(幕生紫烟紫烟蓋指紫禁而言閣梁簡文帝相宫寺碑銘高簷三丈連四周)
嚴鄭公宅同詠竹(得香字年鶴注此廣德二秋作)
綠竹半含籜新梢纔出墻色侵書帙晚陰過酒樽凉雨
洗娟娟淨風吹細細香但令(平聲)無剪伐會見拂雲長(新梢)
(二字全詩之眼色侵陰過静時景也雨洗風吹動時景也末則欲加保護言外託諷沈約詩弱草半抽黃首)
(句意本此篁包綠籜)(謝靈運詩初詩勿剪勿伐)
(楊慎曰竹亦有香人罕知之杜詩雨洗涓涓淨風吹細細香李賀詩竹香滿幽寂粉節塗生翠皆善於體)
(物)
晚秋陪嚴鄭公摩訶池泛舟(得溪字秋鶴注此廣德二年作元和)
(郡國志摩訶池在州城西通鑑注成都記云摩訶池在張儀子城内隋蜀王秀取土築廣子城因為)
(池有一僧見之曰摩訶宫毗羅蓋胡僧謂摩訶為大宫毗羅為龍謂此池廣大有龍因名摩訶池或)
(曰蕭摩訶所開非也池今在成都縣東南十二)
湍駛(一作駃)風醒酒船回(一作行)霧起隄高城秋自落雜樹
晚相迷坐觸鴛鴦起巢傾翡翠低莫須驚白鷺為伴宿
青(一作清)溪(首聯泛舟次聯晚秋五六池上所見七八池上所感湍急流也駛迅疾貌秋自落承風)
(晚相迷承霧船行近鳥故見或起或低鷺伴青溪不欲久居幕府矣杜臆湍駛風醒酒高城秋自落出語皆)
(竒阡謝靈運詩浩浩夕流駛巢謝朓詩眠起雜樹巢傾謂樹下垂)
奉觀嚴鄭公廳事岷山沲江畫圖十韻(得忘字廣鶴注此)
(德二年作得杜臆題加奉觀致敬嚴公至此安有登牀笑傲之失乎)
沱水臨(一作流)中座岷山到(一作對俗本作赴)北(一作此)堂白波吹
(一作侵)粉壁青嶂插雕梁直訝松杉冷兼疑菱荇香雪雲
虚點綴沙草得微茫(此並提江山敘出廳事畫圖句白波青嶂松杉菱荇雪雲沙草句)
(山水對言下節亦然蜀都賦金罍中坐)(寰宇記沱水在成都府新繁縣書岷山導江東别為沱唐地志)
(茂州汶山縣有岷山粉鮑照詩忽過北堂陲峻莊子白波若山張正見詩壁麗椒塗沈約詩增起青)
(嶂蘋陰鏗詩雕梁畫早梅曰劉歆甘泉賦芙蓉菡蓞菱荇蘩西京雜記雪雲同雲晉書謝韶傳夜月)
(明淨王道子嘆以為佳謝重曰不如微雲點綴茫孔稚圭詩沙草不常青陳子昂詩高丘正微)嶺雁
隨毫末川蜺飲練光霏紅洲蘂亂拂黛石蘿長谷暗(一作)
(暗谷)非關雨楓丹(一作丹楓)不為(去聲)霜秋城(一作成)玄圃外景物
洞庭旁(此分頂山水曲盡畫中景物小寫出或遠或近或高或下或虚或實或大或無不形容刻畫)
(色毫末謂畫筆練光謂畫絹非關雨墨氣也不為霜朱也晉江逌詩鳴雁薄雲嶺道德經合抱之木生)
(於毫末尚隋王胄詩殘虹低飲澗隨謝朓詩發萼初攢紫餘采霏紅沈佺期詩拂黛時廣江淹詩石)
(蘿日上尋靈宋之問詩谷暗千旗出沈佺期詩暗谷疑風雨謝運詩晚霜楓葉丹江總詩秋城韻晚笛)
(余淮南子崑崙玄圃唯絶通天楚辭朝發於蒼梧兮夕至乎玄圃王臺卿詩景物共依遲楚辭洞庭波)
(兮木葉落)繪事功殊絶幽襟興(去聲)激昂從來謝太傅丘壑道
難忘(末乃觀畫而頌嚴公此因畫圖中江山而想見謝公丘壑比意貼切章前二段各八句後段四)
(句收聖繪事出論語考工記凡繢畫之事後素功宇楊修書賢卓犖固所以殊絶凡庸也王勃詩桂幽)
(襟積情揚雄解嘲激昂萬乘之主始晉書謝安放丘壑雖受朝寄東山之志末不渝)
(楊萬里曰杜集排律多矣獨此瓊枝寸寸是王栴檀片片皆香然排律僅可止此至五十韻百韻則非古)
(矣娓王嗣奭曰此詩是唐人詠畫格調而遣詞工緻娓不窮他人無復措手處末拈限韻亦自穏稱)
(胡夏客曰起聯莊重接聯精警收語穏足此最入格之篇按昔人論此詩為宋人詠畫之祖但其分寫)
(山水亦有所本謝靈運過始寧墅詩中十句云剖竹守滄海枉帆過舊山山行窮登頓水涉盡洄沿巖峭)
(嶺稠疊洲縈渚連綿白雲抱幽石綠篠媚清漣葺宇臨廻江築觀基層顛此亦一山一水對言然杜用以)
(詠畫更較詳細精工耳)
過故斛斯校書莊二首(原注老儒艱難病於庸蜀歎其殁後方授一官英華)
(注斛斯名融鶴曰斛斯即斛斯六乃草堂之隣公所謂酒伴者此當是廣德二年作)
此老已云殁隣人嗟(一作嘆)未(一作亦)休竟無宣室召徒有
茂陵求妻子寄他食園林非昔遊空餘(一作堂)繐帷在淅
淅野風秋(首章痛校書身亡而慨山莊之閴寂在四句生分截隣人尚嗟則平日為人可知宣室召)
(前不遇茂陵求殁後授官林黃注玩妻子寄食句知此莊特空舍隣人蓋代守園者漢書賈誼自長沙徵)
(見文帝方受釐宣室問以鬼神之本蘇林曰宣室未央前正室司馬相如傳家居茂陵病甚武帝使所忠往)
(求其書至則相如已死問其妻得遺札書言封禪事疎左傳民食於他陶潜詩静念園林好繐細布而)
(者以繐為靈帳也陸機弔魏武文惮繐帳之冥漠謝惠連詩淅淅振條風江淹詩寥戾野風急)
燕入非傍舍鷗歸祇故池斷橋無復(扶又切)板卧柳自生
枝遂有山陽作多慚鮑叔知素交零落盡白首淚雙垂
(次章對舊莊荒凉而傷故交之凋謝亦四句分截林上半觸景傷人步步咨嗟處處悲感山陽作應前園慚)
(鮑叔應前妻子素交盡而老淚垂哀人亦復自哀矣漢書高帝紀上從旁舍來謝靈運詩故池不更穿)
(漢五行志上林苑中大柳樹仆地一朝起立生枝葉庾信詩春柳卧生枝黃注遂字有意見相去一年而斛)
(斯遂亡也曰晉書向秀經嵇康山陽舊居作思舊賦絶史記管仲生我者父母知我者鮑子也劉孝標)
(交論斯賢達之素交歷萬古而一遇謝朓詩零落悲友朋)
(黃生曰二詩借古敘事處見筆之老寫景寓情處見筆之靈二種筆法俱難到况兼之乎)
懷舊(蘇源明卒於廣德二年此詩追憶舊交也黃鶴編在永泰元年源明舊為司業後為秘)
(書少監新史云雅善杜甫故詩言情親也原注公前名預避御諱改名源明)
地下蘇司業情親獨有君那因喪(去聲一作衰)亂後便有(一云)
(更作)死生分老罷知明鏡歸來望白雲自從失辭伯不復
(扶乂切)更論(平聲)文(上四悼蘇之亡下四自傷失侣身對鏡而知身老望雲而想故人說得世悽)
(然不杜詩有用字犯重者漢使徒空到徒下不當用空字復更論文復下不當用更字傅玄挽歌地下無)
(滿期友鮑照詩惆悵憶情親復顧注望白雲用淵明停雲思意鍾子期死伯牙不鼓琴末句之意亦然)
(論衡文詞之伯)
哭台州鄭司戶蘇少(去聲)監(鶴注蘇鄭同是廣德二年卒詳見八哀詩注)
故舊誰憐我平生鄭與蘇存亡不重(平聲)見喪(平聲)亂獨前
途(總敘生死交情見次句點鄭蘇語似稍率故人不復者因遭亂而分離也)豪俊何人(一作)
(人誰)在文章掃地無羇遊萬里闊凶問一年俱白首(一作日)
中原上清秋大海隅夜臺當北斗泉路窅(海鹽劉氏本作窅一作著)
東吴得罪台州去時危棄碩儒移官蓬閣後穀貴殁潛
夫流慟嗟何及銜冤有是夫(音扶重此傷其死後承存亡不見一句凶問一)
(年俱謂鄭蘇先後繼亡東吴台州承海隅指鄭)(遠注北斗蓬閣承中原指蘇胡夏客曰此云移官蓬閣後)
(穀貴殁潛夫八哀詩咏蘇源明云長安米萬錢凋喪盡餘喘則蘇死果以飢歟任昉策文衣冠禮樂掃地無)
(餘權魏志蜀黃權軍敗降魏蜀先主凶問至羣臣咸賀唯獨否陸雲傳凶問卒至痛心摧剥阮瑀云冥冥)
(九泉室漫漫長夜臺無釋智愷詩泉路方幽噎寒隴向凄清左思詩志若東吴鶴注廣德二年斗米千)
(錢故云穀貴玄抱朴子洽聞之碩儒及王符著潛夫論傷心賦對經而流慟詩何嗟矣唐韋嗣立)
(論刑法四海銜冤對有是夫用經語作)道消詩發興(去聲)心息酒為徒許與
才雖薄追隨跡未拘班揚名甚盛嵇阮逸相須會取君
臣合寧詮品命殊賢良不必展廊廟偶然趨勝決風塵
際功安造化罏從(七容切)容詢(一作拘)舊學慘澹悶陰符(此憶)
(其生前承故舊誰憐我二句二許與承詩追隨承酒二句自謂班揚承詩嵇阮承酒句鄭蘇會取四句言天)
(寶之際鄭蘇俱仕而未久勝決四句言肅宗復國蘇為少監鄭遭貶斥也詮論也品命殊位卑也詢舊學蘇)
(昔為太子諭德後又除秘書少監也閟陰符鄭常著天寶軍防錄坐私撰國史謫官其談兵之書秘不能出也)
(詩杜臆公前詩云痛飲聊自遣放歌破愁絶此云道消發興心息酒為徒皆道本色高人所益於詩酒如此)
(高易言君子道憂劉向傳言君子道消康酈食其傳吾陽酒徒也班固揚雄作賦擅名嵇阮籍嗜酒彈)
(琴以潘岳詩器非廊廟姿大漢書决勝千里之外學莊子天地為大爐造化為冶說命台小子舊於)
(甘盤陰戰國策蘇秦遊說六國不遇而返乃夜發書得大公符之謀而頌之唐書兵書類有周書陰符九卷)
擺落嫌疑久哀傷志力輸俗依綿谷異客對雪山孤童
稚思諸子交朋列友于情乖清酒送望絶撫墳呼瘧病
(一作痢)餐巴水瘡痍老蜀都飄零迷哭處天地日榛蕪(此身)
(經喪亂而遙哭鄭蘇也哀上四謂棄官以來漂流異地中四歎知交别久殁失奠下四見身衰友故人世荒)
(凉也貶擺落哀傷舊注仍指鄭蘇按此皆自迷之詞公向遭斥本涉嫌疑今則擺落已久特志力日虧為可)
(傷耳于日在童稚時便思諸子才名鄭蘇年蓋少長也列友即異姓篤天倫意綿雪巴蜀遍歷東西二川哭)
(處榛蕪仍應存亡喪亂潜此章四句起中二段各十四句末段十二句收陶詩擺落悠悠談記禮所以)
(决嫌疑定猶豫言阮籍詩揮涕懷哀傷榛蕪道路梗塞)
(盧世㴶曰此詩泣下最多緣兩公與子美莫逆故也豪俊人誰在文章掃地無羇遊萬里闊凶問一年俱)
(二十字抵一篇大祭文結云飄零迷哭處天地日榛蕪蒼蒼茫茫有何地置老夫之意想詩成時熱淚一)
(湧而出不復論行點矣是以謂之哭也)
(苕溪漁隠叢話律詩有扇對格第一與第三句對第二與第四句對此詩得罪台州去四句是也東坡和)
(鬱孤臺詩邂逅陪車馬尋芳謝朓洲凄凉望鄉國得句仲宣樓亦用此格)
别唐十五誡因寄禮部賈侍郎(鶴曰此廣德二年作舊書賈至傳)
(寶應二年為尚書右丞廣德二年轉禮部侍郎又云廣德二年九月尚書左丞楊綰知東京選禮部)
(侍郎賈至知東京舉兩都分舉選自至始之張遠注時唐十五必往東都赴舉公故寄詩為先容)
(也)
九載(上聲)一相見(一作逢)百年能幾何復(扶又切)為萬里别送
子山之阿白鶴久同林潛魚本同河未知棲集期衰老
強(區兩切)高歌歌罷兩悽惻六龍忽蹉跎相視髮皓白况
難駐羲和(首敘惜别之情傷上四另提感聚散不常中四承萬里復别之也下四承百年幾何勉)
(之也今九載一見自乾元二年至廣德二年也潘岳懷舊賦九載而來歸古詩百年能幾何會少别離多)
(梁元帝詩寧為萬里别爾李陵錄别詩送子淇水陽楚辭若有人兮山之阿雅大陵曰阿相鶴經鶴)
(千六百年形定而色白潛詩有鶴在林陸機詩出自幽谷及爾同林曹植詩魚躍清波謝靈運詩棲集)
(建薄質見鮑照詩零落就衰老岳宋玉舞賦抗音高歌張正詩歌罷咏新詩潘寡婦賦心摧傷以悽)
(惻公楚辭維六龍於扶桑笑阮籍詩白日忽蹉跎眉左傳子宋與子家相視而留侯世家四人鬚皓)
(白攬阮籍詩願羲和轡)胡星墜燕(平聲)地漢將(去聲)仍横戈蕭條四海
内人少豺虎多少人慎莫投多虎信所過(平聲)飢有易子
食獸猶畏虞羅子負經濟才天門鬱嵯峨飄飄(一作飄颻)適
東周來往若(一作亦)崩波(次記行路之難星唐往東都故敘亂後荒凉胡指史朝義漢)
(將指僕固懷恩人少死於兵賦虎多餘寇未平畏虞羅民飢捕獸也天門謂君門東周謂洛陽唐孟莊曰子)
(負經濟四語敘其淪落為賈先容地燕史記天官書昂曰旄頭湖星也江淹書飛霜擊於地唐書廣德)
(元年正月史朝義縊死於幽州醫巫閭祠下傳首京師又云廣德元年九月懷恩拒命於汾州其子瑒進攻)
(榆次未幾為帳下所殺懷恩遂渡河北走靈武人張正見詩胡兵屯薊北漢將起山西吕氏春秋行燭免)
(胄横戈而進易張載詩盜賊如豺虎禮信所過謂經過方信左傳子而食析骸而㸑記有虞人有大)
(羅氏掌田獵之事者芒趙曰漢官儀泰山東上七十里至天門潘岳詩崇鬱嵯峨楚辭注嵯峨高貌孔)
(融詩飄颻安所依索戰國策注西周王城今河南東周成周今洛陽史記隠西周河南也東周鞏也鮑照)
(詩客行惜日月崩波不可留)南宫吾故人白馬金盤陀雄筆映千古
見賢心靡(一作匪)他念子善師事歲寒守舊柯為(去聲)我謝
賈公病肺卧江沱(末結寄賈之意柯惟賈能好賢故唐宜善事歲寒守勉其始終勿變)
(此章前二段各十二句末段八句收南杜田正謬漢建尚書百官府曰南宫蓋取象天官書宫朱鳥猶唐以)
(中書省為紫徵尚書省為丈昌之類後漢書鄭弘為尚書令前後所陳補益王政者著之南宫以為故事考禮)
(部之名起於江左而南宫自漢有之蓋南宫猶言南省舊注專謂禮部非也鶴曰唐職林云舊說禮部郎中掌)
(省中文翰謂之南宫舍人故定功謂南宫猶南省郎史項羽紀若非吾故人乎夢弼注賈逵為禮部侍常)
(乘白馬故於賈至亦云韓金盤陀馬鞍也注見三卷史詩之子死靡他史記信得廣武君師事之又南)
(孔休源人倫儀表當師事之守潘岳詩不見山下松隆冬不易故不見澗底柏歲寒一度史記伍子胥曰)
(為我謝申包胥曰卧江沱公自謂詩江有沱毛萇沱江之别者)
初冬(鶴注此廣德二年冬在幕府時作)
垂老戎衣窄歸休寒色(一作氣)深漁舟上(上聲)急水獵火著
(涉略切)高林日有習池醉愁來梁父(音甫)吟干戈未偃息出
處(上聲)遂何心(此暫歸草堂而作也首聯雙提三四承次句言歸溪冬景五六承首句言在幕情事)
(末句出處二字總綰之黃注白首老人戎衣趨府寫出堪發人笑亦見自慚意漁獵亦常事指急字高字便)
(有意致兩干戈未息是年十月武攻吐蕃鹽川城遂何心出處未遂也蔡邕房楨碑享年垂老黃注幕)
(官以戎服從事當用兵之際也又云朝士兼戎服知在朝亦間用之隋蘇子卿詩鋒劍但須利戎衣不畏窄)
(張溍注歸休謂歸溪休沐火著鮑照詩長霧高林)(杜臆著火炎起也猶俗云習池醉梁父吟注見十三)
(卷處陸機詩出鮮為諧)
觀李固請司馬弟(一作題)山水圖三首(李固當是蜀人其弟曾為)
(司馬能寫山水圖公至固家固掛其圖於壁而請公題之也黃鶴編在廣德二年)
簡易(去聲一作易簡)高人意(一作體)匡牀竹火爐寒天留遠客碧
海挂新圖雖對連山好貪看(平聲)絶島孤羣仙不愁思(去聲)
冉冉下(去聲)蓬壺(首章觀李氏山水圖客上四敘事下四咏畫高人指李遠自謂掛碧海之)
(新圖此倒裝句連山中有絶島即蓬壺也有愁忽想到羣仙之不愁真得味外之味)(杜臆自已劉向傳向)
(為人簡易無威儀廉静樂道不交接世俗衡莊子麗姬與晉公同匡牀而食芻豢匡牀安牀也張同聲歌思)
(為莞蒻席在下蔽匡牀徐陵詩紺席下羣仙)
方丈渾(平聲)連水天台總映雲人間長見畫老去(一云身老)恨
空聞范蠡舟偏(一作偏舟)小王喬鶴不羣此生隨萬物何處
出塵氛(次章㮣言山水人物離見山水恨不能親至其地見人物又歎不能俗而去上下兩段各用)
(一景一情謂之虛實相間格臆趙次公曰圖必兼畫舟鶴故引范蠡王喬為證杜隨物與出塵此仙凢之)
(别也陸天台賦涉海則有方丈蓬萊登陸則有四明天台機董逃行但為老去年道范蠡乘扁舟泛五)
(湖隨天台賦王喬控鶴以冲天徙王洙曰萬物即莊子所謂與物轉也)
高浪垂翻屋崩崖欲壓牀野橋(一作樓)分子細沙岸繞微
茫紅浸珊瑚短青懸薜茘長浮查並坐得(一作相並坐)仙老
暫相將(末章詳敘山水景物珊高浪崩崖言山水絶險橋在水上岸在山下瑚浸水而紅薜茘懸山)
(而青俱分配山水品杜臆起勢突兀雄偉中四皆就細微處形容畫家妙未覩仙查而望其接引與前二章)
(結語相同而出之變幻不拘拾郭璞詩高浪駕蓬萊於子細出源思禮傳見六卷遺記堯時有巨查浮)
(西海其上有光若星月常繞西海十二年一周名貫月查又名挂星查羽人棲息其上謝惠連詩並坐相招)
(邀口梁簡文帝詩相將渡江溍注相將相擕也)
至後(鶴注此當是廣德二年冬在嚴武幕中作)
冬至至後日初長遠在劍南思洛陽青袍白馬有何意
金谷銅駝非故鄉梅花欲開不自覺棣萼一别永相望
(平聲)愁極本憑詩遣興(去聲)詩成吟咏轉凄凉(在劍思洛領起三四下乃)
(至後景情花青袍白馬劍南幕府也金谷銅駝洛陽遭亂矣因梅而念棣萼總是觸物傷懷此詩青袍白)
(馬與洗兵行所引侯景傳不同朱注以公詩青袍也自公歸來散馬蹄為證皆指幕府言曰有何意言志不得)
(自展也舊注以青袍白馬比安史則有何意三字却說不去矣周禮冬至日在牽牛影長一丈三尺庾信)
(哀江南賦青袍如草白馬如練金東漢張湛傳帝見湛輒言白馬生且又諫矣邵注谷園銅駝陌皆洛陽)
(勝地石崇金谷詩序余别廬在河南縣界金谷澗水經注金谷水出河南太白原東南流歷金谷謂之金谷水)
(經石崇故居相陸機洛陽記漢鑄銅駝二枚在宫南四會道頭夾路對華延雋洛陽記兩銅駝在宫之南街)
(東西相向高九尺洛陽謂之銅駝陌鞾蔡琰茄曲故鄉隔兮音塵絶詩棠棣之華鄂不鞾棣萼以比兄弟)
(也咏嵇康琴賦吟以適志)
(朱瀚曰此詩疑贋作複點至字累墜日初長剰語有何意可發一笑金谷銅駝正是故鄉但可云風景非)
(昔耳不自覺冗率竟以棣萼為兄弟亦是俚習七八如村務火酒薄劣異常)
寄賀蘭銛(前有詩贈别此别後再寄也當是廣德二年冬末所作)
朝(音潮)野歡娱後乾坤震蕩中相隨萬里日總作白頭翁
歲晚仍分袂江邊更轉蓬勿云俱異域飲啄幾回同(上四)
(亂後相逢之感下四遠方惜别之情日從歡娱說至震蕩公與銛初交於盛時而再逢於亂也萬里白頭暫)
(遇途中分袂轉蓬又忽散去矣幾杜臆今日勿以俱在異域為悲只此飲啄之緣尚能回同事乎語極悽慘)
(震張恊詩昔在西京時朝野多歡娱翁張華詩天地相蕩回薄不知窮曹丕書已成老但未白頭耳)
(謝惠連詩分袂澄湖陰飲朱穆詩與子異域何承天樂府啄雖勤苦)
送王侍御往東川放生池祖席(朱注此詩見王原叔本蔡氏編在)
(夔州詩内今按成都詩有王侍御郁及王侍御契此或即其人歟詩云衰疾江邊卧應指草堂言放)
(生池亦當在成都邵注謂在蓬溪縣龍多山誤矣蔡曰梓州為東川唐肅宗詔天下臨池帶郭)
(處置放生池凢八十一所顔真卿為碑席行者有祖道之祭祭畢飲於其側謂之祖)
東川詩友合此贈怯輕為况復(扶又切)傳宗匠(舊作近)空然
惜别離梅花交近野草色向平池儻憶江邊卧歸期願
早知(上四送王侍御五六池邊春景末乃預訂歸期况東川乃詩友會合之地故欲贈詩而怯於輕為)
(侍御能詩共傳宗匠徒然作惜别常語亦何為乎當兹冬盡春來之際惟願早歸以慰衰疾此今日送行之意)
(也有諸本皆作傳宗近意不可解張遠指放生池以佛家南北宗也此說牽強邵注作傳蹤謂音信相通此)
(亦無據按近字犯重恐是匠字乃字形相似而訛耳公八哀詩云宗匠集精選宗匠二字本袁宏書初欲改)
(近為匠尚無確據偶閱詩紀載晉時仙䜟匠不足慮憂遠危馮惟訥云匠疑作近今按彼是誤近為匠此則誤)
(匠為近可以互證)
正月三日歸溪上有作簡院内諸公(鶴曰當是永泰元年春自)
(幕府歸浣花溪作日公詩題凢記日者皆涉節候此指立春也故云臘味春聲)
野外堂依竹籬邊水向城蟻浮仍臘味鷗泛已春聲藥
許隣人斸書從稚子擎白頭趨幕府深覺負平生(首聯溪前)
(景趣次聯新正物候三聯歸溪之事末聯簡院之懷顧注臘味酒造於臘月也春聲鷗泛春水而有聲也)
(鶴注種藥本以濟世故許人斸藏書本以教兒故任子擎老趨幕府不得遂其立朝素志故云深負庾信)
(詩浮蟻對春開)
(王嗣奭曰公有分曹失異同之句似與諸公不合而歸此詩毫無芥蒂足占所養其言溪上之樂如鳥脱)
(籠中自是衷語也)
敝廬遣興(去聲)奉寄嚴公(當是永泰元年春自幕府居草堂時作故云幕府瞻)
(暇日)
野水平橋路春沙映竹邨風輕粉蝶喜花暖蜜蜂喧把
酒宜(一作且)深酌題詩好細論(平聲首此敝廬遣興自杜臆開寫景有適然得)
(之趣下文宜字好字正蒙此)府中瞻暇日江上憶詞源跡忝(一作寄)朝
廷舊情依節制尊還思長(子兩切)者轍恐避席為門(此奉寄嚴)
(公草暇日詞源想及嚴公朝舊情依自敘故交末望重過廬仍致繾綣之意寶應元年嚴至浣花溪也此)
(章上下各六句外陳平傳家貧以席為門然門多長者車轍)
營屋(鶴注當是永泰元年正月歸溪上時營屋而作也自上元元年營草堂始植竹至是己六)
(載矣)
我有陰江竹能令(平聲)朱夏寒陰通積水内高入浮雲端
(首敘屋前之竹陰森高大而傅毅賦踐朱夏之炎赫搖輕箑致凉)甚(一作如)疑鬼物憑不
顧剪伐殘東偏若面勢戶牖永可安愛惜已六載(上聲)茲
晨去千竿蕭蕭見白日洶洶開奔湍(次言伐竹除翳將以營屋竹蔽日疑)
(憑鬼物施翦伐則通戶牖矣見日開湍此面勢所覩者曹植詩巖析苦崩缺湖水何洶洶)度堂匪華
麗養拙異考槃草茅雖薙葺衰疾方少寬洗(音洒)然順所
適此足代加餐寂無斤斧響庶遂憩息歡(此記營屋可以棲身也)
(堂在近郭故異於考槃洗然四句伸明寬病之故段薙刈草也葺覆茅也代猶當也此章四句起下兩各)
(八句人考工記室中度以几堂上度以筵子詩考槃在澗碩之寬考成也槃樂也潘岳傳吾洗然恬澹)
(自逸)(補鮮于注若順也)
除草(原注去䕭草也䕭音潛山韭永詩云藩籬松竹當是草堂詩依朱氏編在泰元年成都)
(詩内葉益部方物贊燖麻自劍以南處處有之或觸其如蜂螫人以溺灌之即解莖有刺葉或青)
(或紫善治風腫考杜詩當作䕭李實曰䕭葉如苧麻川人名曰䕭麻毛刺&KR3039;人亦曰&KR3039;麻&KR3039;音謔)
(又音釋毒螫也)
草有害於人曾(音層)何生阻修其毒甚蜂蠆其多彌道周
清晨步前林江色未散憂芒刺在我眼焉(於虔切)能待高
秋(此言毒草之害阻綖注此章遍於道周比惡人充滿當路也詩道且修左傳臧丈仲曰蜂蠆有毒)
(而况國乎光詩生於道周憚張載詩蕭瑟埽前林霍光傳驂乘上内嚴之若有芒刺在背)霜露
(一作雪)一霑凝(一作衣)蕙葉亦難留荷(去聲)耡先(去聲)童稚日入
仍討求轉致水中央豈無雙釣舟頑根易(音異)滋蔓敢使
依舊丘(此欲亟除其根辯趙曰待霜至而後除則蕙葉與䕭草美惡無矣故去之不可不早先童稚)
(身率先也葉綖注此喻屏去小人有不與同中國意在陰鏗詩蕙斂欲瞑陶潜詩荷鋤稚子倦詩宛)
(水中央載晏殊曰周禮薙人掌殺草有水火之化以釣舟而置之此水化也左傳無使滋蔓)自茲
(一作移)藩籬曠更覺松竹幽芟夷不可闕疾惡信如讎(末點)
(寓言本意也師氏曰小人既去則君子道長如惡草芟而松竹清張綖注柳子厚作捕蛇者說至篇末方)
(說出苛政猛於虎一句龍用此格也悲此章前兩段各八句後段四句收庾信詩松竹且吟左傳為國)
(家者見惡如農夫之務去草焉芟夷藴崇之絶其本根勿使能植則善者信矣後漢書疾惡如風朱伯厚)
(申涵光曰芒刺在我眼焉能待高秋丰裁凜然除姦當如鷙鳥擊物少遲則生變矣調停之說誤身誤國)
(所云霜雪一霑凝蕙草亦難留也頑根易滋蔓敢使依舊丘去惡務盡三致意焉少陵一生目覩小人之)
(害故痛恨如此末只一語點破正意多則反淺)
春日江邨五首(鶴注此當是永泰元年春歸溪後作公自乾元二年冬入蜀至此已)
(經六年矣江江邨即浣花溪前有長夏邨事事幽之句)
農務邨邨急春流岸岸深乾坤萬里眼時序百年心茅
屋還堪賦桃源自可尋艱難昧(陳作昧一作賤一作淺)生理飄泊
到如今(首章敘春日江村有躬耕自給之意田杜臆公贈王侍御詩談及農月田家蓋欲耕以為生)
(理故見農務春流而起興居萬里眼蜀江所見百年心春事又逢賦茅屋草堂託尋桃源花溪覽勝漂泊到)
(今故願為老農以資生計也深陶潜詩農務各自歸莊江奐詩春流豈難越岸岸可以溉田也明人)
(定山詩千家小聚村村合萬里河流岸岸同句本於杜但同字較深字覺少遜耳鮑照詩争先萬里途各事)
(百年身九陶詩茅屋八間)
迢遞來三蜀蹉跎有(一作又)六年客(黃作容)身逢故舊發興
(去聲)自林泉過懶從衣結頻遊任履穿藩籬頗無限(一作無限)
(景)恣意向(一作買)江天(次章歸蜀而依嚴武泊來下截仍抱江村)(上四承飄故交復鎮)
(便堪發興且未講到幕府事下兩章方層次敘出左杜臆衣結履穿茅堂自適恣意江天不異桃源矣思)
(蜀都賦三蜀之豪時來時往注三蜀謂蜀郡廣漢郡犍為郡也鮑照詩發興誰與歡王隠晉書董威輦不)
(知何許人忽見洛陽止宿白社中拾得殘碎繒輒結為衣號曰百結衣莊子原憲衣弊履穿滑稽傳齊人東郭)
(先生貧困飢寒履有上無下行雪中著地處皆足跡生謝莊詩霧罷江天分一本作買江天句意未穏黃)
(主向字)
種竹交加翠栽桃爛漫紅經心石鏡月到面雪山風赤
管隨王命銀章付老翁豈知牙齒落名玷薦賢中(三章言薦)
(授郎官之事錫上四承江天寫村前近遠之景下四承發興敘老年命之緣高唐賦交加累積重疊增益)
(劉孝綽詩堂皇更隠暎松灌雜兼加赤世說為是塵務經心漢官儀尚書令僕丞郎月給管大筆一雙椽)
(題曰北宫著作曰漢百官表凢吏秩比二千石以上皆銀印青綬師氏漢舊儀云銀印背龜紐其文曰章刻)
(曰某官之章顧注唐時無賜印者公時已賜緋因其有隨身魚袋而言耳東方朔答客難脣腐齒落服膺而)
(不釋至此)(陳平傳吾聞薦賢蒙上賞非魏無知無以甫本傳嚴武表為參謀檢較工部員外郎)
扶病垂朱紱歸休步紫苔郊扉存(一作在)晚計幕府愧羣
材燕外晴絲卷鷗邊水葉開鄰家送魚鼈問我數(音朔)能
來(四章言辭還幕僚之故府上四承薦賢來下四又應江村郊扉頂歸休幕頂扶病燕外以下言景物)
(甚娱而人情相習所謂歸休晚計也詞公不耐拘束而辭幕職曰扶病託詞也曰愧羣材謙也前漢韋賢)
(傳黼衣朱紱洙曰紱古蔽膝也象冕服以韋為之之漢武帝詔思得歸休沈約詩客位紫苔生顔延詩)
(側同幽人居郊扉晝常掩戲杜臆存晚計言將終老於此阮籍詩浴鷗開水葉蝶避風絲新序出訟隣)
(家數記水潦降不獻魚鼈勤問而來不特饋物又致殷也)
羣盜哀王粲中年召賈生登樓初有作前席竟為榮宅
入先賢傳(去聲)才高處(上聲)士名異時懷二子春日復(扶又切)
含情(末章借古人以自况是江村感懷後三四分頂王賈乃生前事五六合承王賈乃身事末句有竊)
(比前人意未公避亂蜀中作詩言志甚有類於王粲而老授郎官蒙見召歎不得為賈生至於卜宅花溪留)
(名後世則自信古今同調矣者王賈各有舊宅各負才名故兩句當合承曰處士名謂才名高出於處士非)
(指二子為處士結點春日仍與首章遙應亂哀王粲動王粲之哀也首句倒裝王粲七哀詩西京無象豺虎)
(方遘患注豺虎喻羣盗也中王粲避亂客荆州思歸作登樓賦潘岳夏侯湛誄年隕卒前漢書賈誼洛)
(陽人文帝召為博士時年二十餘後為長沙王太傳歲餘帝思誼徵之坐宣室問鬼神之事至夜半文帝前席)
(誼古書有汝南先賢傳楚國先賢傳坐朱注西征賦賈洛陽之才子魏志蔡邕見王粲謂客曰此王公孫)
(有異才司史記孫叔敖楚之處士也縣漢食貨志異時筭軺車馬相如傳異時嘗通為郡矣顔注異時猶)
(言往時欲王粲詩含情待誰)
(趙汸曰此五詩首尾開闔始終相承皆有意義所謂憂中有樂而樂中有憂者也王嗣奭曰五首如一)
(篇文字前四首一氣連環不斷至末章總發心事作結)
長吟(朱注此係逸詩收在卞圜本者亦見吴若黃鶴本按杜斿云此詩已撥形骸累真為爛)
(熳深乃初辭幕府之作樓鑰謂束縳酬知已形骸之累己極到此始得爛漫長吟耳今編在永泰元)
(年之春長應瑒詩永思吟)
江渚翻鷗戲官橋帶柳陰花飛競渡日草見(音現)踏青(一作)
(春)心已撥形骸累真為爛深賦詩新(一作歌)句穏不覺
(一作免)自長吟(上四春郊佳景下乃對景怡情在翻字帶字句中著眼競渡在江渚踏青柳陰皆)
(一水一岸對言撥形骸謂身世兩忘爛漫深謂恣情游玩顧注公詩云晚節漸於詩律細非細不能穏也可)
(見語不驚人死不休尚帶少年意氣高胡夏客曰詩句己穏猶自長吟比他人&KR1181;草成篇輒歌鳴得意者相)
(去懸絶以抱朴子屈原没汨羅之日人並命舟楫以迎之至今為競渡或以水車謂之飛鳬亦曰水馬一州)
(士庶悉觀臨之荆楚歲時記屈原以五日死於汨羅人以舟拯之競渡是其遺俗唐人以中和節為戲踏青)
(心有兩說一云足踏青草之心一云人有踏青之心前說為近竇氏壺中贅錄蜀中風俗舊以二月二十為踏)
(青節踏青又見舊唐書代宗紀隋煬帝望江南曲踏青鬭&KR1181;事青春)
春遠(鶴注此是永泰元年春在浣花溪作顧注春遠猶言春深也)
肅肅花絮晚菲菲紅素輕日長惟鳥雀春遠獨柴荆數
(音朔)有關中亂何曾(音層)劍外清故鄉(一作園)歸不得地入亞
夫營(上四暮春之景下四春日感懷絮吴論肅肅落聲菲菲落貌黃注紅素乃地下花顧注惟鳥雀)
(見過客之稀獨柴扉見村居之僻西關中數亂謂吐蕃黨項入寇劍外未清謂吐蕃近在山故鄉尚有軍營)
(則欲歸不得矣蕃花絮指桃柳一唐書廣德二年十月僕固懷恩誘吐回紇入寇十月吐蕃遁去永泰元)
(年二月黨項寇富平鶴注富平屬京兆府屯顧注周亞夫營在昆明池南今桃市是也時郭子儀兵涇原為)
(吐蕃請盟之故)
(黃生曰寫有景之景詩人類能之寫無景之景惟杜獨擅場此詩上半當想其虚中取意之妙)
絶句三首(單氏編在永泰元年成都詩内鮑氏曰謝克莊任伯云此詩得于慎文肅家故)
(書中猶是吴越錢氏時人所傳格律高妙其為少陵無疑詩說雋永謂晁氏得吴越人寫本杜詩)
(如日出東籬水六首乃九章其一云漫道春來好云云今按前六首當另為一處不必併合)
聞道(去聲)巴山裏春船正好行(趙作還)都將百年興(去聲)一望
九江城(趙作山在首章欲往荆楚而作註杜臆九江洞庭詳見九江落日)
水檻温江口茅堂石筍西移船先主廟洗藥浣花(一作沙)
溪(次章見成都形勝而仍事遊覽也都地志温江在成都西五十里石筍街在成西門外)
謾(一作設)道(去聲)春來好狂風太放顛吹(一作飛)花隨水去翻
却釣魚船(末章見春江風急歎不得遠行也杜臆三首一氣轉下)
三韻三篇(鶴注此當是永泰元年作時代宗信任元載魚朝思而士之變節者爭出其門)
(二人在廣德永泰間其權特盛詳玩末章其意顯然矣)
高馬勿捶(一作唾)面長魚無損鱗辱馬馬毛焦困魚魚有
神君看(平聲)磊落士不肯易其身(此見士有不可奪之志比而兼賦申涵光曰)
(三韻三篇甚古悍雨毛焦猶詩言我馬玄黃其正義曰馬病變色也雷大作鯉魚空中飛去是神也)
蕩蕩萬斛船影若揚(一作搖)白虹起檣必椎牛挂席集衆
功自非風動天莫置大水中(此見大才不可以小用全屬此體顔氏家訓昔在)
(江南不信有千人氊帳及來河北不信有二萬斛船挂趙曰椎牛所以享衆古歌椎牛煮猪羊謝靈運詩)
(席拾海月風鮑照舞鶴賦箕動天)
烈(一作列)士惡(烏故切)多門小人自同調(去聲)名利苟可取殺
身傍(去聲)權要何當官曹清爾輩堪一笑(此為當時趨炎附勢者發語多)
(諷刺同調)(左傳晉政多門國寶謝靈運詩異代可要世說云王緒王相為脣齒上下權)
天邊行(詩成後拈首二字為題四鶴注此是永泰元年成都作自天寶十載至此己恰十)
(載唐五行志永泰元年三月辛亥大風拔木)
天邊老人歸未得(叶都木切)日暮東臨大江哭隴右河源不
種田胡騎(去聲)羌兵入巴蜀洪濤滔天風拔木前飛秃&KR1175;
後鴻(一作黃)鵠九度附書向洛陽十年骨肉無消息(叶蘇六切)
(濤此詩為久客思鄉而作也江隴右二句天邊憂亂洪四句欲歸未得皆申明臨哭泣之故趙曰廣德)
(元年吐蕃陷隴右而河源不種矣十二月陷松維保三州則入於巴蜀矣鶴曰胡騎指吐蕃羌兵指党項羌)
(渾奴刺之類而王洙曰洪濤滔天言民罹昏墊秃&KR1175;鴻鵠欲與借飛不能也鶴注骨肉指弟在東都何)
(遜詩天邊看遠樹記班固兩京賦西盪河源書浩浩滔天史項羽圍漢王大風拔木)
莫相疑行(詩成後拈末三字為題斥黃氏編在永泰元年舊說指嚴武鶴其非謂公與)
(郭英乂不合去成都而作英乂帥蜀時年方三十餘也單注云此與後詩必有為而作今不知其所)
(指)
男兒生無所(樊作一生無)成頭皓白牙齒欲落真可惜憶獻
三賦蓬萊宫自怪一日聲烜(荆作烜一作輝一作燀)赫集賢學士
如堵墻觀我落筆中書堂往時文采動人主此(文粹作今)日
飢寒趨路旁晩將末契託年少(去聲文粹作末節契年少)當面輸(一作)
(論)心背面笑寄謝悠悠世上兒不(一作莫)爭好惡(並去聲)莫
相疑(此詩為少年輕薄而作也涵上六暮景而追往事下六途窮而慨世情申光曰起句說得突兀)
(悲愴自怪句從失意中忽作驚人語當面輸心背面笑視天下朋友皆膠漆人情風俗可想見矣盧注輸心)
(文采竊笑飢寒此輩好惡無常老翁漠然不與之争彼亦何用相疑哉末二句蓋開誠以示之也李陵書男)
(兒無所成名院王洙曰開元十三年改集仙殿為集賢殿麗正殿書為集賢殿書院院内五品以上為學士)
(六品以上為直學士事記孔子射於矍相之圃觀者如堵墻李華中書政堂記武德以來於門下省議事)
(謂之政事堂高宗光宅元年裝炎自侍中除中書令執宰相筆乃遷政事堂於中書省本傳甫獻三大禮賦)
(帝竒之使待制集賢院命宰相試文章而陸機歎逝賦託末契於後生抱朴子不面從背憎)
(黃生曰公以白頭趨幕不免為同列少年所侮故一則云晚將末契託年少當面輸心背面笑一則云老)
(翁慎莫怪少年葛亮貴和書有篇合二作觀之顯是幕中所賦從未經人拈出胡夏客曰往時文彩動)
(人主此日飢寒趨路旁雖懷抱如斯亦品地有失凢詩必說憂君憂國太迂但言愁飢愁寒大卑杜公不)
(免有此二病今按公之憂君國根於至性愁飢寒出於真情若欲避此而泛言景物反非本來面日宣子)
(之說未為少陵知音)
赤霄行(詩成後拈中間赤霄為題元鶴曰此與莫相疑行同是永泰年作)
孔雀未知牛有角(蔡叶音谷杜臆音六)渴飲寒泉逢觝觸赤霄玄
圃須往來翠尾金花不辭辱江中淘河嚇(音罅又音赫)飛燕
銜泥却落羞華屋皇孫猶曾(音層)蓮(音輦)勺困衛(朱云當作鮑)莊見
貶傷其足老翁慎莫怪少(去聲)年葛亮貴和書有篇丈夫
垂名動萬年記憶細故非高賢(此詩亦慨歎世情之意孔雀飛燕借鳥自喻)
(皇孫鮑莊引古自方末見自負者大故犯而不挍依兩韻分兩段孔雀被觸一事四句飛燕見嚇一事兩句)
(皇孫鮑莊一事一句文法錯綜入古申杜臆名垂萬年寧記細故此申明不争好惡之意涵光曰赤霄行)
(胸中有一段說不出之苦故篇中皆作借形語其博物志孔雀尾多雙色或紅或黃如雲霞無定人採尾有)
(金翠始生三年尚小五年而後成初春乃生四月後凋與花蘂俱榮哀嶺南異物志交趾郡人網捕孔雀採其)
(金翠尾裝為扇拂或全株生截其尾為方物云生取則金翠之色不減晉左九嬪孔雀賦擢翠尾之修莖金)
(花尾上之色霄易寒泉之食玄文子兕牛之動以牴觸楚辭載赤而凌太清圃在崑崙山上爾稚)
(鵜鴮鸅注今之鵜鶘也好羣飛入水食魚故名鴮鸅俗呼為淘河莊子鴟得腐鼠鵷雛過之仰而視之曰嚇)
(注嚇怒而拒物聲趙曰燕從江上來淘河疑其銜魚故嚇之古詩生存華屋處漢宣帝紀帝初為皇曾孫)
(喜游俠常困於蓮勺鹵中如淳曰為人所困辱也蓮勺縣有鹽池縱廣十餘里鄉人名為鹵中蓮音輦左傳)
(齊國子相靈公以會高鮑處守及還孟子愬之曰高鮑將不納君秋刖鮑牽而逐高無咎仲尼曰鮑莊子之智)
(不如葵葵猶能衛其足注葵傾葉向日以蔽其根和諸葛亮傳陳夀所上諸葛亮集目錄凢二十四篇貴第)
(十一咏漢文帝紀捐細故注小事也阮籍懷細故何足慮高度跨一世)
聞高常侍亡(唐書廣德元年適召還為刑部侍郎轉左散騎常侍永泰元年正月卒贈)
(禮部尚書鶴注詩云蜀使忽傳亡當是永泰元年成都作原注謂忠州所作非不應正月己卒六月)
(始聞也)
歸朝(音潮)不相見蜀使(去聲)忽傳亡虛歷金華省何殊地下
郎致君丹檻折哭友白雲長獨步詩名在祇令(平聲)故舊
傷(此詩將生前死後逐句配說其歸朝歷省乃為常侍時事若折檻詩名則概論生平才節也上下界限仍)
(見分明亡不相見不得面别也虚歷二句言生雖未展死實不唐史稱適負氣敢言權貴側目當至德時)
(陳江東利害繼又抗疏陳西山三城戍故云致君丹檻折庾信詩蜀使何時廻王洙曰後漢班固傳王鳳)
(薦班伯召見宴暱誦說有法拜為中常侍時上方嚮學鄭寬中張禹朝夕入說尚書論語於金華殿中詔伯受)
(焉漢宫闕記金華殿在未央宫白虎殿右秘府圖書皆在焉故王思遠遜侍中表云奏事金華之上進議玉臺)
(之下夢王隠晉書蘇韶仕中牟令卒韶伯父承第九子節夜見韶言顔回卜商今現在為修文郎修文郎凢)
(八人鬼之聖者項梁成賢者吴季子植丹檻用朱雲上書事白雲用陶潛停雲思友意曹詩仲宣獨步於)
(漢南)
去蜀(題曰去蜀是臨去成都而作也公自乾元二年季冬來蜀至永泰元年首尾凢七年其實)
(止六年耳所謂五載客蜀者上元元年上元二年寶應元年廣德二年永泰元年也一年居梓者專)
(指廣德元年也此詩作於永泰元年夏將往戎渝之時黃鶴編在廣德二年閬州詩内恐未然今從)
(蔡氏編次)
五載(上聲)客蜀郡一年居梓州如何關塞阻轉作瀟湘遊
萬(一作世)事已黃髮殘生隨白鷗安危大臣在不(一作何)必
淚長流(上四去蜀之故下四去蜀有感憶關塞阻難返長安瀟湘遊將往荆楚也萬事從前殘生思)
(後日大臣指郭子儀唯黃注國家安危自有大臣負荷杞憂徒抱何補於事有拭淚長辭扁舟下峽而已此)
(反言以自釋之辭也波古詩瀟湘逢故人秋書尚猷詢茲黃髮鮑照詩翻揚白鷗吕氏春先王之所)
(以治亂安危也注亂者治之危者安之)
喜雨(鶴注史永泰元年自春不雨四月已已乃雨詩云巢燕林花皆四月間事鮑照有喜雨)
(詩題)
南國旱(一作早)無雨今朝江出雲入空纔漠漠灑迥已紛
紛巢燕高飛盡林花潤色分晩來聲不絶(一作更急)應(平聲)得
夜深聞(上四初雨之景下四雨後之景雨漠漠雲密貌紛紛雨多貌燕啄泥故飛花經故潤入夜仍)
(聞喜其汪濊也降趙次公曰南國荆楚也禮記天時雨山川出雲)
(北齊劉逖對雨詩云重輪宵犯畢行雨且浮空細落疑含霧斜飛覺帶風濕槐仍足綠沾桃更上紅無由)
(似玄豹縦意坐山中此摹寫雨景入細杜詩工力正相敵也)
宿青溪驛奉懷張員外十五兄之緒(鶴注當是永泰元年去成)
(都經嘉州下忠渝時所作傳輿地紀勝青溪驛在嘉州犍為縣高力士外李輔國弄權但經推)
(按不死則流黔中道尤多員外則張謂張之緒李宣朱注輔國死於寶應元年十月之緒復官當在)
(輔國敗後)
漾舟千山内日入泊枉(一作荒)渚我生本飄飄今復(扶又切)
在何許石根青楓林猿鳥聚儔侶月明遊子静畏虎不
得語(此宿溪情景猿漾舟千山自蜀赴嘉也日入泊渚宿於驛前矣鳥有羣而遊子獨宿此屬興體)
(杜臆月明遊子静五字凄絶發謝靈運詩漾舟陶嘉月莊子日入而息楚辭朝枉渚兮夕宿辰陽王)
(融詩猿鳥時斷續侶陸厥詩鳬鵠嘯儔)中夜懷友朋乾坤此深阻浩蕩前
後間佳期赴(一作付)荆楚(此懷張員外故時張在荆楚公將往與相會云前後間黃)
(生曰此詩在杜集己為輕秀之作較諸唐賢猶見氣骨此章上八句下四句楚辭志浩蕩而傷懷又與)
(佳期兮夕張)
狂(一作短)歌行贈四兄(此當是永泰夏去成都之嘉戎時作觀詩言嘉州可見)
(喜兄弟相見故興至而狂歌四胡夏客曰公之諸弟見於詩者不一此所贈兄又其諸從也)
與兄行年校一歲賢者是兄愚者(一作是)弟(叶去聲)兄將富
貴等浮雲弟竊(一作切)功名好(去聲)權勢(首敘兩人性情之異等浮雲見其)
(賢好權勢見已愚貴莊子籧伯玉行年六十而化富等浮雲用論語)長安秋雨十日泥
我曹鞴(音備)馬聽晨雞公卿朱門未開鎻我曹已到肩相
齊吾兄睡穏方舒膝不襪不巾踏曉日男啼女哭莫我
知身上須繒腹中實(此追敘長安往事勢下四承等浮雲)(上四承好權說文鞴車&KR0008;)
(也一曰駕於馬曰鞴年為吾兄分為篤友)(魏志臧洪傳老子實其腹)今年思我來嘉州
嘉州酒重(一作香)花繞(一作滿)樓樓頭喫酒樓下卧長歌短
咏(一作歌)迭(一作還一作遠)相酬四時八節還拘禮女拜弟妻男
拜弟幅巾鞶帶不掛身頭脂足垢何曾(音層)洗(此又記嘉州近事)
(詩酒唱酬見其豪放男女禮拜喜其殷勤脱巾蒙垢摹其狂態庾信詩三脊冠蓋聚八節管絃遊後漢鮑)
(永傳但幅巾詣河内注不著冠但幅巾束首也通典漢末王公名士以幅巾為雅是以袁紹崔豹之徒雖為將)
(帥皆著幅巾洗易或錫之鞶帶說文鞶大帶也一内則足垢燂湯請南史陰子春身脂垢汚脚數年洗言)
(每洗則失財敗事)吾兄吾兄巢許倫一生喜怒長任真日斜枕
(去聲)肘寢已熟啾啾唧唧為何(一作何為)人(末以贈兄之意作結率性任真此)
(可追比巢許處枕肘熟睡則付人事於罔聞矣真此章首尾各四句中二段各八句晉書王導能任推分)
(澹如也鳴廣韻啾唧小聲也枚乘賦鎗鍠啾唧蕭條寂寥楚辭玉鸞之啾啾古捉搦歌窗中女子聲唧唧)
(王嗣奭曰此詩所謂不繩削而自合者狀四兄真有王民皥皥不識不知氣象奔走風塵者對之汗顔雖)
(脂垢不洗自然清淨過人成黃生曰杜五古力追漢魏可謂毫髮無憾波瀾老矣至七古間有頽然自)
(放工拙互陳者宋人自以其才力所及專取此種為詩𣲖如偪仄行及此篇入眼頗覺塵氣總為前人嚼)
(爛耳)
宴戎州楊使(去聲)君東樓(鶴注唐志戎州本犍為郡與嘉州皆犍為地公以永)
(泰元年五月去成都之嘉戎詩云輕紅擘茘枝當是其年六月作黃山谷在戎州有食茘枝詩云六)
(月連山柘枝紅可知茘枝熟於六月也敘元和郡國志戎州古僰國全蜀總志東樓在州府治)
(東北唐建)
勝絶驚身老情忘發興(去聲)竒座從歌妓密樂(音洛)任主人
為重碧拈(歐陽公作拈舊作酤一作擎一作拓)春(一作筒)酒輕紅擘荔枝樓
高欲愁思(去聲)横笛未休吹(突說驚竒見喜出望外中四宴中景事承發興竒末二樓)
(上有感應驚身老逢勝宴而自驚身老惜非少壯也忘老而發興特竒忽樂事也兩句輾轉說來意思沈著)
(山坐從妓密寫出年少癡心樂任主為曲盡妖姬媚態谷云拈酒擘枝此主人使歌妓為樂也笛聲無解)
(於愁思蓋衰年漂泊之感終有不能忘情者矣色潘尼琉璃椀賦榮密坐之曲宴重碧酒色輕紅茘杜)
(臆引藝海泂酌云敘州官醖名重碧戎州即敘州曹植七啟蒼梧縹清注縹深碧色趙曰二千石設筵豈有)
(酟酒者當從歐公作拈為正元微之元日詩羞看稚子先拈酒白樂天歲假詩歲酒先拈辭不得則拈酒乃唐)
(人語也有蕭子顯詩濃黛輕紅點在色以寰宇記戎州僰道縣茘扶園郡國志僰僮之富多茘枝為素唐)
(書戎州土貢茘枝煎白居易茘枝園序殼如紅繒膜如紫綃瓤肉瑩白如冰雪蜀都賦傍挺龍眼側生茘枝趙)
(曰茘枝雖有數種而膜皆帶粉紅黃谷山在戎州詩試傾一杯重碧色快剥千顆輕紅肌皆用此詩語)
(盧元昌曰公詩中慣用為字作韻脚如贈畢曜曰顔狀老翁為此為字下得苦孟冬詩曰方冬變所為此)
(為字下得微送王侍御曰此贈怯輕為此為字下得逸偶題曰餘波綺麗為此為字下得雅復至東屯曰)
(一學楚人為此為字下得傲和少府書齋曰書齋聞爾為此為字下得藴藉此曰樂任主人為此為字下)
(得跌宕)
渝州候嚴六侍御不到先下(先下並去聲)峽(鶴曰永泰元年公去)
(成都經嘉戎至此作元和郡國志渝州古之巴國也開皇元年改為渝州以渝水為名峽明月峽也)
(在巴縣東八十里杜臆渝州即今重慶府寰宇記渝州其地東至魚復西連僰道北接漢中南極牂)
(牁)
聞道(去聲)乘驄發沙邊待至今不知雲雨散虚費短長吟
山帶烏蠻闊江連白帝深船經一柱觀(去聲)留眼(一作滯)共
登臨(上四候嚴未到五六渝州之勝七八下峽以待也本言泊船相待耳却云留眼共登臨句法婉而)
(多風雨王粲詩風流雲散一别如雨江總别袁昌詩不言雲散更似東西流古詩有長短吟唐書南蠻)
(傳南詔本哀牢夷後烏蠻别種也居永昌姚州之間梁益記嶲州雋山其地接諸蠻部有烏蠻白蠻全蜀總)
(志白帝城在夔州府治東五里下即西陵峽口大江漰騰澍湃楚蜀咽喉一柱觀在荆州劉孝綽詩經過一)
(柱觀出入三休臺出顧注杜詩一字一句皆有來歷如盡室畏途邊盡室左傳畏途出莊子此詩雲雨散長)
(短吟俱本古詩)
撥悶(黃鶴云永泰元年在忠州作邵注是年五月離成都下戎渝六月至忠州杜臆題曰撥)
(悶因心有所悶為此謔浪以自寬演義謂欲飲酒撥悶非也别本作贈嚴二别駕者誤)
聞道(去聲)雲安麴米春纔傾一盞即醺人乘舟取醉非難
事下(去聲)峽銷愁定幾廵長(子兩切)年三老遙憐汝捩(音列)柂
開頭(一作鳴鐃)捷有神已辦青錢防雇直當令(平聲)美味入吾
脣(上四欲往雲安五六頂乘舟下峽七八承取醉銷愁顧注一盞即醺故取醉非難但欲銷愁定須酌幾)
(廵也柂蔡注峽中以篙師為長年柂工為三老邵注三老捩者長年開頭者杜臆汝指麴米春言舟子亦)
(憐酒而捷往也安舊唐書雲安縣屬夔州本漢巴郡&KR1219;䏰縣地邵注雲即今雲陽縣東坡志林退之詩百)
(年未滿不得死且可勤買抛青春國史補酒有滎陽之土窟春富平之石凍春劍南之燒春子美亦云聞道雲)
(安麴米春裴鉶傳竒記裴航事亦有松醪春乃知唐人名酒多以春也東方朔傳銷愁者莫若酒庾信詩)
(五兩開船頭青黃生注趙氏以不準折一色見錢為青錢此倒訓矣銅質美故一色行使其鎈惡者用必準)
(折故價直以青錢為率也史記秦紀酒未及濡脣)(杜臆雇謂舟費直謂酒資補注白樂天詩青旗沽)
(酒趁棃花自注杭俗棃花開時酒熟號棃花春)
(申涵光曰雲安麴米與七月六日并乞胡孫等篇皆戲筆耳拘儒執為指摘之端偏嗜者又附會而巧護)
(之皆非也語黃生曰全篇只說一事略無景襯綴殊少開闔之致)
宴忠州使(去聲)君姪宅(鶴注永泰元年至忠州逢杜使君而作顧注忠州古巴)
(地貞觀八年改臨州為忠州地志以巴蔓子及嚴顔皆忠烈故名)
出守(去聲)吾家姪殊方此日觀自須遊阮舍(一作巷)不是怕
湖(一作溪)灘樂助長歌逸(一作送)杯(一作林)饒旅思(去聲)寬昔曾
(音層)如意舞牽率強(區兩切)為看(上四過使君宅下四歡宴比之情出守為刺史阮舍)
(姪居湖灘近忠州而顧注長歌旅思皆公自言宴時作樂適助長歌逸興酒杯饒足故覺旅思稍寬王戎)
(王導之姪常以鐵如意起舞言使君昔為如意之舞故今日仍牽引而相看也顔延之詩一麾乃出守吴)
(越春秋分州殊方阮晉書阮咸與叔父籍為竹林之遊咸與籍居道南諸居道北北阮富而南阮貧峽程)
(記四百五十灘有清水重峰湖灘漢灘一統志湖灘在夔州府萬縣西六十里其水甚險春夏水泛江面如湖)
(接陸機詩長歌赴促節哀響逐高徽畢庾信詩山簡倒䍦王戎如意舞周王褒詩未能扶卓猶足舞王戎)
(答左傳牽率老夫謝瞻靈運詩牽率酬嘉藻)
禹廟(鶴注夔州本巴東郡而忠乃析巴東之臨江置又渝州有巴縣此詩當是永泰元年秋在)
(渝忠間作)
禹廟空山裏秋風落日斜荒庭垂橘柚古屋畫(胡化切)龍
蛇雲氣嘘青(從英華一作生虚)壁江聲走白沙早知乘四載疏
鑿控三巴(首二秋至禹廟三四廟中之景五六廟外之景末乃因禹廟而遡禹功孫莘老曰貢橘)
(柚放龍蛇皆禹事公見此而有感也水黃注壁間嘘雲氣沙上走江聲二句倒裝能寫出山之險峻故下接)
(以疏鑿三巴之語其禹乘四載以治水向時早已知之今親至三巴而見疏鑿遺蹟也疏主江言鑿主山)
(言控則引水而往廟黃注秋風記時三巴記地景胡夏客曰只一水涯古耳寫得如許雄壯陶弘詩空)
(山霜滿高烟平魂古詩秋風蕭蕭愁殺人莊張協詩荒庭寂以閒招仰觀刻桷畫龍蛇些子乘雲氣)
(御飛龍陸倕詩網戶圖雲氣虚宋書馬岌銘詩於石壁曰丹崖百丈青壁千尋子賦鉅石白沙庾信詩)
(早知覓不見山書傳四載水乘舟陸乘車泥乘輴山乘樏庾信詩玉乘四載江賦巴東之峽夏后疏鑿)
(班固兩都賦控引淮湖郡譙周巴記劉璋分巴以永寧為巴東郡墊江為巴閬中為巴西郡是為三巴)
題忠州龍興寺所居院壁(鶴注公永泰元年至忠州寓居於寺故作此詩)
(題杜臆忠州使君乃公之姪其薄情至此詩不著其名而止題院壁猶見忠厚之意)
忠州三峽内井邑聚雲根小市常争米孤城早閉門空
(一作豈)看(平聲)過客淚莫覓主人恩(一作言)淹泊(一作薄)仍愁虎
深居賴獨園(上四忠州之景下四有感而歎凉峽内雲根言其僻隘争米閉門則極荒矣使君)
(必失於周旋故有客淚主恩之慨邑近山故愁虎居獨園在寺院也蜀都賦經三峽之峥嶸巴東永安縣)
(有高山對峙相去可二十丈左右崖甚高人謂之峽江趙曰三峽以明月峽為首巴峽巫峽之類為中東突峽)
(為盡忠州在渝州之上所謂三峽内也百黃希曰唐志忠州本臨州州有五縣而戸止六千七則井邑蕭條)
(可知陸雲詩井邑自相循也張協詩雲根臨八極注五岳之雲觸石出者雲之根庾信詩山城早掩扉)
(鮑照詩既荷人主恩園金剛經有祗樹給孤獨)
(黃生曰舊嫌五六語意太露今覺不然從三四讀下則此州之荒凉已極安能為客壯行色乎故知二語)
(乃苦詞非怨詞也)
哭嚴僕射歸櫬(鶴注當在渝忠時作自通典唐左右僕射本副尚書令尚書令廢)
(僕射為宰相開元元年改為左右丞相天寶元年復舊嚴武傳永泰元年四月薨年四十贈尚書左)
(僕射)
素幔隨流水歸舟返舊京老親如(一作知)宿昔部曲異平
生風送(一作逆)蛟龍匣(一作雨)天長驃騎(去聲)營一哀三峽暮
遺後見君情(上四敘歸櫬下四哀僕射部武本華陰人故返於舊京老親猶在而下人稀此歸)
(路之可哀者風送舟行而軍營長寂此去後之可哀者至想到平日交情尤足傷心酸鼻所以一哀而日暮也)
(而陶潜詩平生去舊京後吾知免為官婢矣)(國史補武卒母哭且曰吾今漢書李廣傳行無部曲行陣)
(久褚少孫集風雨以送之流水以行之引老子天長地驃騎營朱注引霍去病為是舊注晉齊王攸遷)
(驃騎將軍當時罷營兵士數千戀攸恩德不忍去以比軍士思嚴如天長地久按上文有部曲異生平句此說)
(不合跡曾子問盡一哀反位遺黃生注凢曰遺音遺遺風遺愛皆留遺之遺後亦猶是也)
(劉後村詩話故人感知己之遇季布奏事彭越頭下臧洪盧諶皆不以主公成敗而二其心叔季所謂賓)
(客方翕翕熱時則趨附恐後及時異事改則掉臂而去至有射羿者世傳嚴武欲殺子美殆未必然觀老)
(親如宿昔部曲異平生之句極其悽愴至置武於八哀詩中忠厚藹然異於幕府少年今白髮之作矣李)
(義山過舊府有寄諸掾詩云莫憑無鬼論終負託孤心猶有門生故吏之情可以矯薄俗)
旅夜書懷(鶴注當是永泰元年去成都舟下渝忠時作)
細草微風岸危檣獨夜舟星垂(一作隨)平野闊月湧大江
流名豈文章著官應(一作因)老病休飄飄(一作飄零)何所似天
地(一作外)一沙鷗(上四旅夜下四書懷星微風岸邊夜舟獨繫兩句串說岸上垂舟前月湧兩)
(句分承五屬自謙六乃自解末則對鷗而自傷飄泊也二顧注名實因文章而著官不為老病而休故用豈應)
(字反言以見意所云書懷也舞一沙鷗仍應上獨字度王融詩翻階沒細草宋玉賦順微風陰鏗詩)
(鳥息危檣詩王粲詩獨夜不能寐詩易天垂象當作星垂吴均遠送出平野謝朓大江日夜流揚)
(雄傳贊雄好古樂道其意欲求文章成名於後世一漢書韋賢以老病乞骸骨罷歸按天地一沙鷗乾坤草)
(亭一字上加間字句義自明)
(黃生曰太白詩山隨平野盡江入大荒流句法與此略同然彼止說得江山此則野闊星垂江流月湧自)
(是四事也朝又曰此詩與客亭作工力悉敵但意同語異耳聖無棄物老病已成翁此不敢怨君引分)
(自安之語名豈文章著官應老病休此無所歸咎撫躬自怪之語史氏曰詩要健字撑拄活字斡旋如)
(紅入桃花嫩青歸柳葉新弟子貧原憲諸生老服虔入與歸字貧與老字乃撑拄也生理何顔面憂端且)
(歲時名豈文章著官應老病休何與且字豈與應字乃幹旋也撑拄如屋之有柱幹旋如車之有軸作文)
(亦然詩以字文以句)
放船(鶴注當是永泰元年自忠渝下雲安時作)
收帆下(去聲)急水卷幔逐回灘江市戎戎暗山雲淰淰(音閃)
寒荒林(一作村荒)無徑入獨鳥怪人看已泊城樓底何曾(音層)
夜色闌(上四放船暮景下四泊船暮景暗帆以御風幔以蔽日曰收曰卷日將晚矣市雲寒行舟所)
(見荒林獨鳥停舟所見無徑入林已昏也怪人看鳥將宿矣自放而泊夜色未闌正見行舟之速庾肩吾詩)
(離舟卷幔城戎詩何彼穠矣注穠穠猶戎戎張衡冡賦乃樹靈木戎繁霜黃注戎戎市中晩烟之盛也董)
(斯張曰禮運龍以為畜故魚鮪不淰注羣隊驚散貌淰淰者狀雲物散而不定孔氏曰讀淰為閃者淰從水閃)
(從門中人言水中之形狀忽有忽無如人在門或見或不見也何遜詩獨鳥赴行楂闌盡也)
(胡應麟曰詩用叠字最難叠字中最警語對屬尤不易工如野日荒荒白江流泯泯清下句稍遜不若山)
(市戎戎暗江雲淰淰寒銖兩既敵而駢偶天成昔人有以雨荒深院菊霜倒半池蓮為的對者彼特常格)
(常語耳)
雲安九日鄭十八擕酒陪諸公宴(鶴注永泰元年八月僕固懷恩)
(及吐蕃回紇等入寇故詩云萬國皆戎馬遠注鄭十八名賁雲安人)
寒花開已盡菊蘂獨盈枝舊摘人頻異輕香酒暫隨地
偏初衣(去聲)裌(袷同)山擁更登危萬國皆戎馬酣歌淚欲垂
(上四九日自傷飄蕩下四雲安慨世亂離來人指諸公曰頻異憶去年也鄭方擕酒曰暫隨念將也初衣夾)
(見地氣之煖更登危見山城之高文張正見詩霜雁排空斷寒花映短籬沈佺期詩魏頒菊蘂漢武賜萸)
(囊蒻陶潜詩心遠地自偏日說文裌無絮衣秋興賦籍莞御裌衣風俗通九登高以禳災厄記孝子)
(不登危於商書酣歌室)
答鄭十七郎一絶(鶴注鄭十七鄭十八兄弟也)
雨後過(平聲)畦潤花殘步屐遲把文驚小陸好(去聲)客見當
時(此訪鄭後鄭贈詩而公答之也上二敘景下二言情小陸陸雲也比鄭十八當時鄭莊也比鄭十七)
别常徵君(顧注永泰元年自秋徂冬公在雲安故云卧病一秋強強多也)
兒扶猶杖策卧病一秋強白髮少新洗寒衣寬總長故
人憂見及此别淚相望(平聲黃生作望舊作忘)各逐萍流轉來書
細作行(音杭病上四自敘病態下四送别常君矣扶而猶杖已憊也髮少矣新加梳洗衣寬下垂)
(而長此備寫老病之狀張故人憂及已病彼此傷心而相對淚下故曰淚相望遠謂憂病甚於惜别故淚可)
(相忘稍曲此白髮少寒衣寬此上三字下二字句法也謝靈運詩别久無適黃注見及恐大命之見及)
長江二首(鶴注瞿塘峽在夔州東一里雲安在州西百三十里永泰元年公在雲安雲安)
(與萬州為隣使君一灘占兩境時崔旰叛蜀故有朝宗人共挹萬國奉君心之句)
衆水會涪萬瞿塘争一門朝(音潮)宗人共挹盜賊爾誰尊
孤石隠如馬高蘿垂飲猿歸心異波浪何事即飛翻(首章)
(觀長江而慨身世也上四惜水以感時事下四觸景而動歸思衆水會集而争赴一門其迅急可知自此東)
(流赴海水有朝宗之義今盜賊據險為亂爾不尊朝廷而將誰尊耶石如馬險可畏猿垂飲物可增寫景中)
(亦含歸意江水飛翻阻人歸路而歸心終不可阻亦何用飛翻為哉黃注此八句整對格亦虚實相間格舊)
(書涪州涪陵郡武德元年以渝州之涪陵鎮置萬州南浦郡武德二年析信州置俱屬山南東道寰宇記瞿)
(塘在夔州東一里古西陵峽也連崖千丈崩流電激方輿勝覽瞿塘峽乃三峽之門兩崖對峙中貫一江望之)
(如門焉言詩沔彼流水朝宗於海衆詩挹彼注茲黃注共挹猶共飲其德以一門應水以誰尊應朝宗)
(皆用斜對法杜臆云朝宗者人所共取今盜賊不知此義誰是尊爾者見逆理之必亡也二句解作正對以下)
(章奉君例之則誰尊當主君說人李膺益州記灔澦堆夏月漲没數十丈其狀如馬舟不敢進又曰猶豫言)
(舟子取途不决水脈故猶豫也水經注江中有孤石為滛豫石冬出水二十餘丈夏則沒亦有裁出矣樂府滛)
(豫大如馬瞿唐不可下寰宇記灔澦堆周圍二十丈在州西南二百步蜀江中心瞿唐峽口水經注瞿唐峽)
(多猿猿不生北岸非惟一處或取之放著北山中初不聞聲吴均書企水之猿百臂相接謝靈運游名山志觀)
(掛猿下飲百丈相連)
浩浩終不息乃知東極臨(一作深)衆流歸海意萬國奉君
心色借瀟湘闊聲驅灔澦沈(一作深)未辭添霧雨接上(上聲)
過(一作遇)衣襟(次章申明上章之意上四言朝宗至海見世當戴君下四言歸心阻雨歎已難出峽)
(使江漲波闊似預借瀟湘之色水奔聲急如欲驅灔澦沈此狀水勢之壯悍一說瀟湘之闊其色皆借資於)
(此以瀟湘乃江水下流也衣杜詩博議江流之大不辭霧雨雨接江流而上過人襟之間所謂波浪兼天者)
(如此大東極指東海小水水東流歸海)(西都賦衆流之隈國尚書大傳古史執玉帛者萬鄒陽傳)
(浮雲出遊霧雨咸集單列仙傳王子晉遊伊洛間道士浮丘公接上嵩山復疑末句有訛字今按接上二)
(字恐當作接壤言水浸岸上也壤與上蓋聲相近而訛耳)(補注史記周覽東極)
(王嗣奭曰詩以長江命題乃寫其朝宗之性以警盜賊之背主者兩章同意但有遠近源流之别前章言)
(瞿唐以上之水後章言瞿唐以下之水郭通鑑永泰元年夏嚴武卒行軍司馬杜濟等共請英乂為節)
(度使漢州刺史崔旰請大將王崇俊為節度使會朝廷已除英乂英乂殺崇俊召旰還成都旰不至英乂)
(將兵攻之大敗而還英乂奔簡州普州刺史韓澄殺英乂時卭瀘劍三州牙將各舉兵討旰蜀中大亂)
承聞故房相(去聲)公靈櫬自閬州啓殯歸葬東都有
作二首(聞上加承字尊故相也春鶴注琯卒於廣德元年權瘞閬州二年公有詩别其墓)
(今云孤魂久客間則此詩作於永泰元年是時公在雲安故云遠聞又云風塵終不解其年吐蕃回)
(紇寇邊也)
遠聞房太尉(一作守非)歸葬陸渾(平聲)山一德興王後孤魂久
客間孔明多故事安石竟崇班他日嘉陵淚(一作涕)仍霑
楚水還(首章哀思故相欲候哭於夔江也言一德而多故事言生前相業孤魂而竟崇班歿後贈典)
(嘉陵淚初哭於閬州楚水還再逄於夔州園黃生注孔明安石皆身歷兩朝者比房相獨切公田在東都常)
(有歸志今哭公於此地空有淚逐櫬還而已還字仍挽歸葬趙曰舊本作太守非善本作太尉蓋琯適漢州)
(刺史召拜刑部尚書道病卒贈太尉不應呼之為太守也宋之問詩歸葬出三條唐書琯河南人宰相房)
(融之子少好學與東平吕向偕隠陸渾山十年鄭曰十道志陸渾山在洛陽洙曰昔辛有適伊川見被髮而祭)
(者言此地當夷後為陸渾之戎所有山因而得名魂書咸有一德宋之問詩業重興王際孔融詩孤遊)
(窮暮長後漢書温序為隗囂所殺喪到洛陽賜城旁地為塜子夀夢序曰久客思鄉里夀即上書請骸骨歸)
(葬四蜀志陳壽與荀勗等定故蜀丞相諸葛亮故事二十篇以進謝安傳安葬時年六十六帝三日臨於)
(朝堂賜東園秘器朝服贈太傅謚曰文靖及葬加殊禮依大司馬桓温故事王獻之傳謝安薨贈禮有異同之)
(議獻之與徐邈共明安之忠勛遂加殊禮江鶴曰嘉陵江在果州果與梓閬為隣楚水夔已下之也江淹)
(賦楚水而吴江)
丹旐飛飛日初傳發閬州風塵終不解江漢忽同流劍
動(黃注一作近)親身匣書歸故國樓盡哀知有處為客恐長
休(次章傷心歸櫬欲終哭於東都也四閬州起殯應前嘉陵江故國歸葬應前陸渾山三時危而憶老臣)
(五六物在而悼人亡公思盡哀葬所又恐客死不還蓋痛房而兼自痛矣丹旐銘旌也王褒送葬詩丹旐)
(書空位寡婦賦飛旐翩以啟路公虞世基詩飛飛未得栖閬州有漢水即嘉陵江房之櫬自西漢而下夔)
(江故云江漢同流即朱注左傳不識屬辟疏云屬次大棺辟親身棺也匣蛟龍玉匣黃生注劍動言靈爽)
(所憑書歸言手澤所存者史記孔子世家各復盡哀淮南子喪所以盡哀)
(劉克莊曰子美與房琯善其為哀挽方之孔明謝安投贈哥舒翰詩盛有稱許比之廉頗魏綘然陳濤斜)
(潼關二詩直筆不少恕或疑與素論相反愚謂翰未敗非事前所知琯雖敗猶不失為名相及二人各敗)
(又直筆不恕所以為詩史也何相反之有)
將曉二首(鶴注此當是永泰元年冬雲安作)
石城除擊柝鐵鎻欲開關鼓角愁荒塞星河落曙(一作曉)
山巴人常小梗蜀使(去聲)動無還垂老孤帆色飄飄(一作飄颻)
犯百(一作白)蠻(此詩曉發雲安而作上四脟曉景事下四將曉心緒柝方静而鼓角又鳴門將啟)
(而星河已沒此曉時聞見者巴蜀不安以致孤帆早發所謂干戈連解䌫也水經江水逕臨江縣南左逕石)
(城南巴漢志朐䏰縣山有大小石城漢胊䏰唐雲安也易重門擊柝黃鶴曰巴人常小梗謂上元間劍南)
(東川節度兵馬使段子璋反伏誅寶應初劍南西川兵馬使徐知道反伏誅明年劍南西川兵馬使崔旰反殺)
(成都節度使郭英乂蠻黃生注帆色即行色州夔為楚地本屬蠻方唐書諸羈縻州九十二隸戎都督府)
軍吏廻官燭舟人自楚歌寒沙縈(一作蒙)薄霧落月去清
波壯惜身名晩衰慚應接多歸朝(音潮)日簪笏筋力定如
何(此章敘景言情亦四句分截衰上四乃發船時所聞見者下截仍歎垂老意壯字字微讀言追思壯年)
(惜身名已晚今當衰老慚應接徒多縦使歸朝正恐筋力難堪耳前章寫岸上之景此章寫舟前之景前章)
(歎留滯南方此章欲還歸北闕也暗官燭官府之燭黃庭堅曰巴祇為揚州刺史與坐客中不燃官燭史)
(記項羽紀聞軍中四面皆楚歌國沈慶之詩朽老筋力盡徒步歸南)
懷錦水居止二首(鶴注當是永泰元年在雲安作陶潛詩居止次城邑)
軍旅西征僻風塵戰伐多猶(一作獨)聞蜀父老不忘(去聲)舜
謳歌天險終難立柴門豈重(義從平聲讀從去聲)過(平聲)朝朝巫峽
水遠逗(郭作遠遠)錦江波(首章避亂而去錦水也在四句分截西征僻王師未到戰伐多共)
(討崔旰舜謳歌玄宗曾幸蜀也兵亂如是故天險難以立身而草堂不復經過矣惟看巫峽之水遙連錦水而)
(已逗引也蜀杜臆天險即所謂西蜀地形天下險曰終難立已知亂難平矣唐書永泰元年冬十月劍南)
(節度使郭英乂為兵馬使崔旰所殺卭州牙將柏茂琳瀘州牙將楊子琳劍州牙將李昌夔等共起兵討之)
(漢書相如著書假蜀父老為辭不舜謳歌出孟子天險劍門也易天險可升也)
萬里橋西(一作南)宅百花潭北莊層軒皆面水老樹飽經
霜雪嶺界天白錦城曛日黃惜哉形勝地回首一茫茫
(次章懷思錦水勝境也亦四句分段首首二居止所在三四近景五六遠景此即形勝也回句應前豈重過)
(仍結到懷字世杜臆萬里橋六句乃草堂記也公之神情鍾此故百而後復為所有宋玉招魂高堂䆳宇)
(檻層軒閣史萬歲詩界天自嶺勝金湯劍銘形勝之地匪親勿居)
(葛常之韻語陽秋曰公作草堂經營上元之始斷手寶應之年有此草堂者始終祗得四載而其間往梓)
(閬三年公詩所謂三年奔走空皮骨也永泰元年四月嚴武卒是秋公寓夔州雲安縣則居草堂僅閱歲)
(而已其起居寢處之興不足以償其經營往來之勞可謂一世之羇人也然自唐至今已數百載而草堂)
(之名與其山川草木皆因公詩以為不朽之傳蓋公之不幸而山川草木之幸也)
青絲(朱氏編在永泰元年亂鶴曰此詩言僕固懷恩之也)
青絲白馬誰家子麄豪且逐風塵起不聞漢主放妃嬪
近静潼關掃蜂蟻殿前兵馬破汝時十月即為虀粉期
不如(一作未知)面縛歸金闕萬一皇恩下(去聲)玉墀(此詩諷僕固懷恩也)
(揚首以候景之亂比其犯順放妃嬪頌主德也静潼關國威也下則料其敗亡而勸之歸正朱注永泰元)
(年九月懷恩死於鳴沙虀粉之言騐矣漢南史侯景傳大同中童謠曰青絲白馬夀陽來前書文帝十二)
(年出惠帝後宫美人令得嫁又文帝遺詔歸夫人以下至少使又成哀平帝皆出宫人媵妾朱注舊唐書永泰)
(元年二月内出宫女千人品官六百人守洛陽宫此與肅宗收京即放宫女三千皆盛德事故借漢主為言不)
(聞謂豈不聞乎三唐書吐蕃䧟長安涇州刺史高暉為鄉導吐蕃遁帥百驍騎東走潼關守將李日越擒而)
(殺之云蔡琰胡笳聚如蜂蟻魚殿前兵馬謂神策軍也兵志廣德元年代宗幸陜朝恩舉神策軍迎扈後)
(以軍歸禁中自將之永泰元年又以神策軍屯苑中自是寖盛分為左右廂勢居北軍右數出征伐有功莊)
(子使宋王而寤子為虀粉矣向史記微子造軍門肉袒面縛注面縳者縛手於背面前也金闕玉墀注見)
(五卷皇曹植責躬詩恩過隆)
三絶句(朱注此詩梁權道編在廣德二年魯訔編在上元二年黃鶴編在大歷三年按首章)
(渝開殺刺史事雖無考而以後二章證之此乃永泰元年事也)
前(一作去)年渝州殺刺史今年開州殺刺史羣盜相隨劇
虎狼食人更肯留妻子(此三章雜記蜀中之亂首章傷兩州之被寇也食人留妻子)
(就虎狼言以見盜之尤劇天唐書開州盛山郡屬山南西道本萬州郡寶元年更名)
二十一家同入蜀惟殘一人出駱谷自說二女齧臂時
廻頭却向秦雲哭(次章記難民之罹禍也者入蜀諸家蓋當時避羌渾而至蜀杜臆殘)
(餘也二女齧臂恐不兩全故棄之而走元朱注唐書興道有駱谷路南口曰儻谷北口曰駱谷和郡縣志儻)
(谷一名駱谷駱谷在興道縣北三十里按駱谷在長安西南駱谷關在京兆府盩屋縣西南一百二十里武德)
(七年開駱谷道以通梁州在今關外九里貞觀四年移於今所駱谷道漢魏舊道也南通蜀漢寰宇記自鄠縣)
(界西南經盩屋縣又西南入駱谷出駱谷入洋州興勢縣界史記吴起出衛國門與母訣齧臂而盟世說趙)
(飛燕妹弟少貧微及飛燕見召與女弟齧臂而别劉孝威詩秦雲猶變色)
殿前兵馬雖驍雄縱暴略與羌渾(平聲)同聞道(去聲)殺人漢
水上婦女多在官軍中(末章歎禁軍之暴横也而漢水在巴西禁兵蓋曾至蜀肆虐)
(者地羌渾黨項羌吐谷渾也唐書黨項古析支東距松州北隣吐谷渾吐谷渾注見前)
(朱鶴齡曰代宗任用中人依禁軍以平亂而不知其縱暴乃如此詩故深刺之也師古注時天子命陸瓘)
(以三千神策軍彈壓蜀亂徧考史鑑俱無此事凢師氏所引唐史拾遺皆出偽譔嚴滄浪嘗辯之如公詩)
(自平中官吕太一事載正史師乃云唐史拾遺有呂寧為太一宫使即此推之他可知矣又曰唐本紀)
(永泰元年九月僕固懷恩誘黨項羌渾奴刺寇同州及鳳翔盩厔末章云縱暴略與羌渾同則知其時為)
(寇者乃羌渾也次章云惟殘一人出駱谷駱谷關在盩厔西南又知二十一家因避羌渾而入蜀也雖寶)
(應元年黨項奴刺嘗寇梁洋間然爾時禁軍尚未盛兵志謂在廣德元年代宗幸陜以後以詩中殿前兵)
(馬句觀之是作於寶應之後矣)
遣憤(鶴注此當是永泰元年作郭子儀與回紇再盟以破吐蕃正在此年)
聞道(去聲)花門將(去聲)論(平聲)功未盡歸自從收帝里誰復(扶又)
(切)總戎(一云兵)機(一云軍麾)蜂蠆終懷毒雷霆可震威莫令(平聲)
鞭血地再濕漢臣衣(此為回紇驕横作詩以遣憤也得回紇方矜功邀賞而總戎又不)
(其人此皆時事之可憤者今朝廷之上宜思養毒貽患急震威以制防之母令其再恃軍功辱及廷臣也朱)
(注通鑑永泰元年十月郭子儀使白光元帥精騎與回紇將藥葛羅追吐蕃於靈臺西原大破之又破之於涇)
(州東於是回紇都禄督等二百餘人入見前後贈賚繒帛十萬疋府藏空竭所謂論功未盡歸也王猛辭表)
(總督戎機出納帝命朱注吐蕃敗去京師解嚴時魚朝恩統神策軍勢寖盛誰復總戎機蓋諷中人典兵而任)
(子儀之不專也蠆左傳君無謂邾小蜂蠆有毒况國乎通俗文長尾為短尾為蠍漢賈山傳人主之威非)
(特雷霆也初左傳齊侯誅屨於徒人費弗得鞭之見血于慎行曰雍王見回紇可汗於黃河北責雍主不於)
(帳前舞蹈車鼻逐引藥子昂李進章少華魏琚各榜捶一百少華琚一宿而死漢臣鞭血正記此事張注公)
(追憶回紇助討朝義時其肆毒如此今助討吐蕃母再濕漢臣衣可也觀一再字可見舊注引漢書禁中非刑)
(人鞭血之地於此無涉)
(王嗣奭曰子儀說花門同逐吐蕃而論功猶未歸去則其觖望可知子儀身係天下安危而有事相之無)
(事棄置所以外夷輕視中國公甚惜之故云自從收帝里誰復總戎機回紇毒如蜂蠆若元戎得人可震)
(以雷霆之威矣使黃生曰題云遣憤憤人主蔽於近倖不任元戎而花門得行其肆横也總戎指郭子)
(儀蜂蠆指程元振輩望代宗一震雷霆以去讒佞耳按此說稍異不如杜臆)
十二月一日三首(鶴注永泰元年秋公至雲安是冬在雲安作明年春晚遷居䕫)
(州)
今朝臘月春意動雲安縣前江可憐一聲何處送書雁
百丈誰家上(上聲)瀨(一作水)船未將梅蘂驚愁眼要(一作更)取
椒(一作楸)花媚遠天明光起草人所羨肺病幾時朝(音潮)日
邊(此詩厭居雲安而作承首記時次記地三四縣前景承次句五六臘後事首句末因春近而念朝正也)
(春聞雁聲想家書見瀨船思出峽方在臘故梅蘂未吐將至故椒花欲頌遠天指雲安媚言其可愛張正)
(見詩終無一雁帶書回北晉樂府沿江引百丈一濡多一綖南史宋超傳宋武伐超石前鋒入河軍人緣河)
(南岸牽百丈朱注演繁露云杜詩多用百丈問之蜀人云水峻岸石又多廉稜若用索牽遇石輒斷故劈竹為)
(大瓣用麻繩連貫以為牽具是名百丈陸游入蜀記上峽惟用艣及百丈不用張帆百丈以巨竹四破為之大)
(如人臂前吴都賦直銜濤而上瀨瀨急灘也榛江總詩玩竹春筍驚花雪後梅驚眼本此晉劉妻元日)
(獻椒花頌揚慎謂當作楸花未然迂古樂府入門各自媚即此媚字朱瀚引媚於天子太漢王商借明光)
(殿起草作制誥即趙大綱謂公詩翰林學士如堵墻觀我落筆中書堂明光起草人所羨也據石硯詩蔡注)
(引漢官儀尚書郎主作文章起草乃自敘郎官事也人晉明帝云只聞人自長安來不聞人自日邊來故後)
(遂指長安為日邊)
寒輕市上山煙碧日滿樓前江霧黃負鹽出井此溪女
打鼓發船何郡郎新亭舉目風景切茂陵著書消渴長
春花不愁不爛漫楚客惟聽棹相將(次章承雲安上四雲安景事下四雲)
(安情緒冒烟碧霧黃冬暖之色此溪女嫌其俗陋何郡郎怪其險中原未平故有新亭風景之傷肺病留蜀)
(故有茂陵消渴之慨春花應春動聽棹思出峽也謠何遜詩山烟函樹色鮑照詩濛昧江上霧馬嶺三)
(牛對馬嶺不出貴人出鹽井遠注雲安人家有鹽井其俗以女當門戸皆販鹽自給唐書夔州奉節縣有永安)
(井鹽官又雲安大昌皆有鹽官船又云峽中多曲江有峭石兩舟相觸急不及避故發多打鼓聽前船鼓聲)
(既遠後船方發恐相值觸損也何氏語林王敦嘗坐武昌釣臺聞行船打鼓嗟稱其能王導傳中州士人避)
(亂江左每至暇日邀飲新亭周顗中坐歎曰風景不殊舉目有江山之異通鑑注新亭去江寧縣十里近臨江)
(渚見)(切乃悽切之切故茂陵著書用司馬相如事注别顧注䕫為南楚自稱楚客鮑照詩楚客心悠哉)
(舊儀禮注相將彼此相扶助陶潛詩相將還居杜臆發必同行故曰相將猶俗云船幇)
即看(平聲)燕子入山扉豈有黃鸝歷翠微短短桃花臨水
岸輕輕柳絮點人衣春來準擬開懷久老去親知見面
稀他日一杯難強(區兩切)進重(平聲)嗟筋力故山違(末章承春意上)
(四擬春日之景下四寫春日之情其朱注詩作於十二月一日而云燕鸝桃柳者蓋逆道事即所謂他日也)
(意親知稀見欲開懷而不得故山終違欲強飲而不能有兩層故曰重嗟朱瀚謂一嗟筋力一嗟故山非是)
(筋力即上文老去耳長即看即可見也豈有豈不有也他日指來春故山指安瀚曰故山山扉首尾相應)
(微陳後主詩雲色入山扉字何遜詩黃鸝隠葉飛矮翠山腰春色黃注短短老而趣如小小則嫩矮)
(則俗灼灼則太文皆替此二字不得曰王羲之與謝萬書欲與親知時共懽讌史記趙高羣臣莫得見其)
(面别薛道衡詩陶然寄一杯游李嶠詩重嗟歡賞地翻召離憂陶弘景授陸敬文筋力盡於登築謝)
(靈運詩故山日已遠)
(杜詩凢數章承接必有相連章法首章結出還京次章結出下峽三章又恐終老峽中皆其布置次第也)
(有盧世㴶曰末章尤空竒變化其虛實實虚有無無之間妙極歷亂而懷人歎老抱映盤紆此老杜七)
(律之神境)
又雪(鶴注當是永泰元年冬作脱題曰又雪前面應有雪詩一章疑漏矣)
南雪不到地青崖霑未消微微向日薄脈脈去人遙冬
熱鴛鴦病峽深豺虎驕愁邊有江水焉(於虔切)得北之朝
(此公厭居雲安而託冬雪以寫意也上四言景下四感懷雪不到地氣煖故也霑崖之雪向日旋消人每不)
(見故脈脈而遙此杜臆文禽偏病猛獸偏驕見地惡不可久居安得乘江水而北返長安乎風土記南方)
(無雪微江淹詩雞鳴丹壁上猿嘯青崖間峽陶潛詩閒雨紛微吴均詩脈脈留南浦杜臆深有虎負)
(嵎之勢)
(陶淵明詠雪詩凄凄歲暮風翳翳經日雪傾耳無希聲在目皓已㓗摹寫最工上四彷彿似之皆狀物佳)
(句)
雨(鶴注舊史大歷元年正月丁已朔則初八日為甲子史又云是春旱至六月庚子始雨與唐諺)
(合)
冥冥甲子雨已度立春時輕箑煩(一作須)相向纖絺恐自
疑烟添纔有色風引更如絲直覺巫山暮兼催宋玉悲
(詩為甲子逢雨而作首聮記異三四承立春時怪其乍暖五六承雨冥冥形其細微巫山暮雨後昏翳也宋玉)
(悲客况凄凉也千楚辭雷填填兮雨冥冥輕朝野僉載春雨甲子赤地里秋興賦於時乃屏箑釋纖絺)
(注箑扇也纖絺細葛湧洙曰扇可相向則葛疑其可著矣張協詩騰雲似烟密雨如散絲高唐賦妾在)
(巫山之陽暮為行雨)
(王嗣奭曰先雨而度立春是冬甲子雨也諺云冬雨甲子飛雪千里南方地煖故不雪而雨舊引春雨甲)
(子誤又諺云雨前如毛不肯雨雨後如毛不肯晴冬雨度春而風引如絲乃雨之可厭者白日晦冥如巫)
(山已蕃疑神女之行雨也宋玉悲秋賦云憀慄兮若在遠行又云坎廩兮貧士失職而志不平故兼催宋)
(玉悲注謂雨過如秋與輕箑纖絺戾矣)
南楚(鶴注當是大歷元年春在雲安作笛顧注雲安在楚之西南故曰南楚宋玉賦絶鄭)
(之遺離南楚兮方言南楚之人)
南楚青春異暄寒早早分無名江上草隨意嶺頭雲正
月蜂相見非時鳥共聞杖藜妨躍馬不是故離羣(上六寫春)
(暄之景下二敘客楚之情早杜臆他處初春必有餘寒惟南楚交春即暄故云早分春暄佳勝如此而不)
(及與人遊賞正恐杖藜緩行有妨少年躍馬者耳非是故意離羣也黃注五六見物皆樂羣與七八反照)
(記子夏離羣而索居)
(無名江上草隨意嶺頭雲此奥水流心不競雲在意俱遲同一間曠心境但此處似出之太易耳)
水閣朝霽奉簡雲安嚴明府(一作嚴雲安也嚴明府雲安縣令時公)
(居嚴之水閣故作詩以贈之鶴注當是大歷元年春在雲安作)
東城抱春岑江閣隣石面崔嵬晨雲白朝旭(一作日)射(音石)
芳甸雨檻卧花叢風床展書卷(一作輕幔)鈎簾宿鷺起丸藥
流鶯囀呼婢取酒壺續兒誦文選(去聲)晩交嚴明府矧此
數(音朔)相見(首二水閣形勢崔嵬四句朝霽之景鈎簾四句朝霽之事末點簡嚴之意城抱山閣後)
(也石為隣閣傍也晨雲朝旭在閣外卧花展書在閣中鷺起鶯囀在閣外呼酒課兒在閣中句句切水閣却句)
(句貼朝霽此皆現前景事不煩雕琢者芳杜臆水閣即前江樓情異而其景遂别芳甸春野菲也謝朓詩)
(雜英滿芳甸自沈約詩雨檻雲欄沈風俗通祝恬道得温病應融躬御之手為丸藥約詩流鶯復滿枝)
(申涵光曰呼婢取酒壺不似詩語子誦文選斷不能接公為口續之)
(黃生曰此詩全首風致蓋即景寫心之作也祖張綖曰杜詩無所不具後人各因其姿之所近而之皆)
(足以名家雨檻風床一聯秦淮海以婉麗得之而有雨砌隨危芳風軒納飛絮之句鈎簾丸藥一聯王荆)
(公以工刻得之而有青山捫虱坐黃鳥挾書眠之句又淮海云有情芍藥含春淚無力薔薇卧曉枝亦倣)
(杜句而微涉於纖矣起葉石林詩話蔡天啟云荆公每稱老杜鈎簾宿鷺丸藥流鶯囀以為用意高妙)
(五字模楷他日公作詩得青山捫虱坐黃鳥挾書眠自謂不減杜語求之集中不見其全篇或但得此聯)
(未嘗成章耶)
杜鵑(鶴注當是大歷元年春在雲安作故云雲安有杜鵑洙曰華陽風俗錄杜鵑其大如鵲)
(而羽烏聲哀而吻有血人云春至則鳴聞其初聲者有離别之苦惟田家候其鳴則興農事)
西川有杜鵑東川無杜鵑涪萬(一作南)無杜鵑雲安有杜
鵑(首記蜀中杜鵑之有無西川雲安起下二段紀杜臆起用四杜鵑或有或無皆就身之所歷而自所聞)
(鵑鳴有時西川雲安當其鳴則聞之而謂之有東川涪萬當其不鳴則不聞而謂之無故初拜於錦城而雲安)
(則身病不能拜通篇起結照應如此乃拘泥者見其疊用杜鵑以為題下注注應止分有無二項不應有無參)
(錯若以比刺史忠逆則雲安非州無刺史也且嚴武亦卒矣故誼伯東坡之說皆非也老杜變體最多如三絶)
(句疊用兩刺史唐人有此體乎或黃希曰白頭吟郭東亦有樵郭西亦有樵此詩起法本此吴曾漫錄樂府)
(江南詞魚戲蓮葉東魚戲蓮葉西魚戲蓮葉南魚戲蓮葉北子美正用此格古韻西與北叶北音悲趙曰連)
(用四杜鵑正詩有酒醑我無酒酤我坎坎鼓我蹲蹲舞我之勢豈是題下注耶)我昔遊錦城結
廬錦水邊有竹一頃餘喬木上(上聲)參天杜鵑暮春至哀
哀呌其間我見常再拜重是古帝魂(叶胡弮切鵑此承西川有杜自述)
(往時致敬之意行陶潜詩結廬在人境鵑何胥詩古木上參天鮑照路難中有一鳥名杜云是古時蜀)
(帝魂)生子百鳥巢百鳥不敢嗔(叶稱延切一作喧)仍為餧其子禮
若奉至尊(叶租全切)鴻雁及羔羊有禮太古前行(戶郎切)飛與
跪乳識序如(一作又)知恩(叶衣尖切之此言鳥尊杜鵑乃承上起下詞奉若至尊物)
(性所禀猶羔雁知禮從古皆然也行飛識序雁有兄弟之禮跪乳知恩羊有母子之禮世說杜鵑養子於百)
(鳥巢百鳥共養其子而不敢犯為春秋繁露雁有行列羔飲其母必跪類知禮者故以贄羊祜雁賦鳴則)
(相和行則接武前不絶貫後不越序)聖賢古(一作吾)法則付與(一作之)後世傳
君看(平聲)禽鳥情猶解事杜鵑今忽暮春間值我病經年
身病不能拜淚下(去聲)如迸泉(此承雲安有杜鵑又敘病中哀憐之意君臣之禮)
(世傳已久即禽鳥之微猶知尊事今病不能拜惟有泣下悲傷而已與前段我見常再拜相應申涵光曰開)
(首四語起得竒朴其云拜杜鵑竒不能拜而泣更竒為此章四句起下三段各八句淮南子設儀立度可)
(法則息劉琨詩據鞍長歎淚下如迸泉)
(趙次公曰此詩譏世之不修臣節者曾禽鳥之不若耳大意與杜鵑行相表裏又曰世有杜鵑辯乃仙)
(井李新元應之作鬻書者編入東坡外集詩話中其說云蓋譏當時刺史也嚴武在蜀雖横斂刻薄而實)
(資中原是西川有杜鵑其不虔王命擅軍旅絶貢賦以自固如杜克遜在梓州是東川無杜鵑耳涪萬雲)
(安刺史微不可考凢尊君者為有懷貳者為無不在乎杜鵑真有無也其說穿鑿)
子規(此亦雲安春作乃水閣所聞子規也者杜臆一說子規非杜鵑乃呌不如歸去)
峽裏雲安縣江樓翼瓦齊兩邊山木合終(一作盡)日子規
啼眇眇春風見蕭蕭夜色凄(一作棲)客愁那聽此故作傍
(去聲一作傍旅)人低(此聽子規而動客愁也峽中有縣縣前有江江上有樓樓邊擁以山木而子規終日)
(啼號當此春風之際儼如夜色凄凉客愁何堪聽此况故作低聲以近人乎八句一氣滚下夜色即就日間言)
(此杜臆之說也眇眇指子規蕭蕭指山木手申涵光曰兩邊山木合終日子規啼爽豁如彈丸脱此太白雋)
(語也梵夢弼曰翼瓦謂簷宇飛揚如鳥之張翼湛庾信詩清兩邊來鮑照詩眇眇負霜鶴夏后秋夕)
(賦木蕭蕭以被風)
客居(唐書大歷元年二月以杜鴻漸為東西川副元帥詩云已開動行軒蓋三月初作杜臆謂)
(此詩作於雲安是也又謂前江後山即前所云江樓水閣印合自確黃鶴編在䕫州與客堂為一處)
(誤矣)
客居所居堂前江後山根下塹(七豔切)萬尋岸蒼濤鬱飛
翻葱青衆木梢邪豎雜石痕子規晝夜啼壯士斂精魂
峽開四千里水合數百源人虎相半居相傷終兩存(此記)
(客居情景峽岸下翻濤承前江木梢石痕承後山四句江山近景開千里水合百源二句江山遠景子規夜)
(啼已動歸思况人虎雜居更難久處矣高杜臆濤翻色白今云蒼濤以岸高掩映故也所處地故見木梢雜)
(石之痕或斜或豎湖客居旅舍也下居字指居處後漢楊震傳常客居於沈約詩林薄杳葱青又傾壁)
(復邪豎峽恨賦拱木斂魂阮籍咏懷詩精魂自漂淪郎宋肇三堂記峽江綿跨西南諸夷合牂牁越嶲夜)
(鳥蠻之水縈紆曲折掀騰洶湧咸歸納於峽口實衆水水之會也申涵光曰人虎兩存此大道理他人數語說)
(不出)蜀麻久不來吴鹽擁荆門西南失大將(去聲)商旅自星
奔今又降元戎已聞動行軒舟子候利涉亦憑節制尊
(此記蜀中時事也大將謂郭英乂元戎謂杜鴻漸麻鹽不通商旅避兵節制可憑望其平蜀也夢弼曰蜀)
(出麻吴出鹽招廣絶交論莫不望影星奔詩招舟子易利涉大川)我在路中央生理
不得論(平聲)卧愁病脚廢徐步視小園短畦帶碧草悵望
思王孫鳳隨其凰去籬雀暮喧繁覽物想故國十年别
荒(一作鄉)邨日暮歸幾翼北林空自昏(此感客居而思故鄉雲安在荆蜀)
(之間故曰路中央感趙曰見碧草則思王孫見雀喧則思鳳舉皆因小園興短畦四句從小園追想故國)
(也禄山䧟京屠戮宗室故曰悵望思王孫楊妃殁後上皇亦亡故曰鳳隨其凰去下云攬物想故國傷亂後不)
(能北歸也鳳又按楚詞注屈原楚同姓故稱王孫司馬相如有歸求凰之詠此詩悵望王孫應指屈原鳳隨)
(凰去應指相如此說不如前舊注則云王孫指嚴武鳳去雀喧比君子亡而小人競此說太泛詩宛在水中)
(央兮世說陶淵明有脚疾江劉安招隠士王孫游不歸春草生兮萋萋淹别賦春草碧色)安得覆
八溟為(去聲)君洗乾坤稷契(音錫)易(音異)為力犬戎何足吞儒
生老無成臣子憂四藩(一作四番魯直刊作憂思翻)篋中有舊筆情
至時復(扶乂切)援(末歎時事而傷身老乎言安得覆八溟之水一洗乾坤汚雜朝廷苟用稷契)
(外寇何難掃除今年老無成而猶憂及邊境唯有賦詩寄慨而已杜臆公嘗自比稷契此亦自負語此章)
(八句兩段十二句兩段命趙岐孟子注秦滅經籍坑戮儒生宋樂歌訏謨定辰告四藩曹植詩援筆從)
(此辭)
石硯(原注平侍御者有黃鶴依梁氏編在雲安詩内以詩奉使三峽句也)
平公今詩伯秀發吾所羨奉使(去聲)三峽中長嘯得石硯
(首敘得硯之由孔蜀都賦王褒暐曄而秀發蜀志諸葛明客荆州抱膝長嘯)巨璞禹鑿餘
異狀君獨見其滑乃波濤其光或雷電聯坳(於交切)各盡
墨多水遞隠見(音現)揮灑容數人十手可對面(此記石硯之美其)
(滑澤光潔能發墨而濡毫遜来注聯坳硯穴相並多水硯潤出水也何詩對面何由即)比公頭
上冠貞(一作正)質未為賤當公賦佳句况得終清宴公含
起草姿不遠明光殿致于丹青地知汝隨顧眄(從硯結到平公)
(事以冠比硯語近率賦詩染翰是一事宴開臨書又一明光起草切侍御杜臆起草之時汝能隨人顧眄)
(而盡所欲言汝指硯言清此章四句起下二段各八句前漢諸葛豐傳願賜宴謂清閒之時朱注三秦)
(記未央宫漸臺西有桂宫内有明光殿皆金玉珠璣為簾箔金戺玉階晝夜光明按黃圖漢有兩明光宫一在)
(長樂宫後成都侯王商借以避暑之所一在甘泉宫武帝以燕趙美人充之若明光殿自在桂宫三者原不相)
(干杜詩不遠明光殿東坡先入明光宫注家都混為一程大昌王楙皆有辯夢弼曰起草知制誥也漢官儀)
(尚書郎主作文章起草間丹青地謂丹墀青瑣之)
贈鄭十八賁(黃鶴編在大歷元年雲安詩内縣趙曰鄭蓋雲安縣令故有異味煩尹)
(之句)
温温士君子令(平聲)我懷抱盡靈芝冠(去聲)衆芳安得闕親
近(總領全意人温温句屬賦靈芝句屬比下二蒙上相詩温温恭後漢李通傳光武初以通士君子)
(慕也)遭亂意不歸竄身跡非隠細人尚姑息吾子色愈謹
高懷見物理識者安肯哂卑飛欲何待捷徑應(去聲)未忍
示我百篇文詩家一標準(此敘鄭才德申明温温士君子遭亂竄身直指鄭言鄭)
(蓋避亂之蜀曾為小吏者尚姑息人見憐也色愈謹能守正也高懷可服有識位卑不由捷徑此其德器過人)
(處詩篇可法則才華又復出衆矣歸舊說以遭亂二句屬公自敘公身雖在蜀而心實思觀前後諸詩可見)
(豈可云遭亂意不歸乎姑趙曰山濤吏非吏隠非隠檀弓細人之愛人也以息荀濟詩高懷不可忌)
(孫武子鷙鳥將擊卑飛斂翼訓張衡應間捷徑邪至吾不忍以投步尚書序典謨誥之丈凢百篇孫綽)
(丞相碑道德之標準)羇離交屈宋牢落值顔閔水陸迷畏(一作長)途
藥餌駐修軫古人日已遠青史字不泯步趾咏唐虞追
隨飯(音反)葵董(一作謹)數杯資好(去聲)事異味煩縣尹(此記鄭交情申)
(明安得闕親近以屈宋承詩文二句顔閔承高懷二句公當羇離牢落得遇鄭賁為幸也身歷畏途故飲藥)
(停車因而披史共討相隨同食或酌杯酒或嘗異味皆往來情誼之密也後漢李固傳通游夏之藝顔閔之)
(仁輟左思賦水陸所湊兼六合而交會焉駐駐修軫謂暫行蹤正對上迷途說朱氏解作藥餌年者非江)
(逌賦駐修軫於平原趾趙曰青史者殺青竹簡之史也左傳今君親步玉劉楨詩步趾慰吾身圖經本)
(草葵處處有之苗葉作菜茹甚甘爾雅齧苦芹注今堇葵也葉似柳子如米汋食之滑唐本草堇菜野生花紫)
(色鮑照詩蓼蟲避葵堇酒揚雄傳贊家素貧嗜酒人希至其門時有好事者載肴從游學後漢書太原閔)
(仲叔徵博士不到客居安邑老病家貧不能得肉日買猪肝一片安邑令聞之敇吏常給仲叔曰豈可以口腹)
(累安邑令遂去)心雖在朝(音潮)謁力與願矛盾(閏上聲)抱病排金門
衰容豈為敏(末用自敘作結違欲抱病赴朝而衰年不敏所謂力與願也此章首尾各四句)
(中二段各十句曰尸子楚人有鬻矛與盾者曰吾盾之堅莫能䧟也又吾矛之利於物無不䧟也或曰以子)
(之矛䧟子之盾何如其人弗能應玉黃希曰排字本樊噲傳所謂排闥解嘲歷金門上堂鮑照詩衰容)
(不還稚為左傳魯人以敏)
别蔡十四著作(鶴注至德二載公在鳳翔至大歷元年為十春詩云主人薨城府扶)
(櫬歸咸秦主人謂郭英乂蔡至成都值郭已死遂扶櫬以歸公與蔡相逢於巴道當在雲安也著)
(作郎官名)
賈生慟哭後寥落無其人安知蔡夫子高義邁等倫獻
書謁皇帝志已清風塵流涕灑丹極萬乘(去聲)為(去聲)酸辛
天地則瘡(一作創)痍朝廷多(一作當)正臣異才復(扶又切)間(去聲)
出周道日惟新(敘蔡平時忠義見獻書流涕同於賈生慟哭異才間出其高義絶倫楚辭)
(正臣端其操行兮)使(去聲)蜀見知已别顔始一伸主人薨城府扶
櫬歸咸秦巴道此相逢會我病江濱憶念鳳翔都聚散
俄十春(此記雲安重遇之由扶公初遇蔡於鳳翔及其使蜀再晤於成都今櫬而歸又逢於䕫江總)
(前後計之則十春矣旰朱注舊史英乂奔簡州普州刺史韓澄斬其首送崔英乂必殯於成都此云薨城府)
(隠之也)我衰不足道(去聲)但願子意(一作章)陳稍令(平聲)社稷安
自契魚水親我雖消渴甚敢忘帝力勤尚思未朽骨復
(扶又切)覩耕桑民(此望其入告以恤民亂朱注蔡以使事之成都值有崔旰之公欲其以兵食)
(匱乏歸奏天子計安蜀人故有但願子意陳及玄甲聚不散之語蜀志先主曰孤之有孔明猶魚之有水也)
(北魏節閔帝詩君臣體魚水書軌一華戎其莊子帝力於我何有哉吴越春秋一男不耕有受飢一女不)
(桑有受其寒)積水駕三峽浮龍倚長津(一云輪囷)揚舲洪濤間仗
子濟物身鞍馬下(去聲)秦塞王城通北辰玄甲聚不散兵
久食恐貧窮谷無粟帛使(去聲)者來相因若馮(憑同一作逢)南
轅吏(陳作使)書札到天垠(末敘送别之意蔡上六記途次下六望寄書之出峽還京)
(先從水行其陸路則由王城而入關也猶玄甲會討崔旰之兵使者京師索餉之官後詩兵戈擁蜀賦斂強)
(輸秦可證䕫在長安之南故北來者為南轅尾楊德周曰玄甲四句觸目傷心感悵泫然此詩首各十二)
(句中二段各八句不宋武帝詩積水溺雲根濬造戰船時謠曰畏岸上虎只畏水中龍)(晉書王郭璞詩)
(高浪駕蓬萊浮龍倚長津注楚辭注舲船有窗牖者隋牛弘詩揚舲泛急流遠仗子句即若濟巨川用汝)
(作舟楫意班王城在河南甲漢書霍去病傳發屬國玄甲軍洙曰固燕山銘玄曜日注玄甲鐵甲也唐)
(書崔旰反柏茂林等舉兵討之大歷元年三月山南西道節度使張獻誠與旰戰於梓州大敗漢書陳陳相)
(因谷左傳令尹南轅返旆雅古詩遺我一書札窮天垠俱指夔州爾九天之際曰九垠)
寄常徵君(首句言春末句言雲安知是大歷元年春雲安作其云入夏又云熱新乃當春)
(而預道夏時也亭遠注魏漢以來起隠士謂之徵君後漢韓康傳長以韓徵君當至方修道橋)
(鶴曰徵君去秋曾訪公雲安今在開州寄以此詩)
白水青山空復(扶又切)春徵君晩節傍(去聲)風塵楚妃堂上
色殊衆海鶴階前鳴向人萬事糺(糾同)紛猶絶粒一官羈
絆實藏身開州入夏知凉冷不似雲安毒熱新(此詩傷徵君之)
(晩出上四惜詞五六解詞七八慰詞之山水空度春光以其晚節猶逐風塵也楚妃比朝貴得寵海鶴比處)
(士之依人今事叢猶然乏食知官卑但以藏身耳不黃注藏身猶云吏隠七句見地見時世說顧景怡就)
(徵晩節服食不與世通途澤州陳冡宰注楚妃猶言宋子齊姜燕姬越女喻仕中名位相軋炫才嫉妬者舊)
(引樊姬以比徵君之德非也陸機詩楚妃且勿嘆齊娥且莫謳馬元熙詩掩抑歌張女淒清奏楚妃應瑒鸚)
(鵡賦表衆豔之殊色孤西京雜記海鶴江鷗萬湛方生弔鶴文忽聞階前有鶴鳴莊子通其一事畢)
(賈誼傳糺錯相紛司馬相如傳交錯糾紛時後漢書范丹為萊蕪長遁居梁沛之間所止單陋有絶粒窮居)
(自若劉莊子知效一官羈晉載紀馬能千里不免羈絆宋書瑀曰騏驥羅於絆遠注藏身即東方朔避)
(世金馬門意莊子夫全其形生之人藏其身也里九域志開州東至夔州雲安縣龍目驛二百九十)
(盧世㴶曰此詩字字沈痛說者類云諷刺因錯會晚節傍風塵一語遂致通篇皆錯夫傍風塵猶奔走道)
(路耳人少壯蹇躓猶冀前途至老年道路則無復之矣此最是傷心處海鶴鳴向人豈雞鶩流哉萬事糾)
(紛猶然絶粒一官羈絆實以藏身此等艱辛向誰人道全是自苦自訴并以憐及徵君想寄詩時不知淚)
(下幾行矣)
寄岑嘉州(原注州據蜀江外秋詩云泊船秋夜經春草蓋公自去年至雲安大歷元年)
(春尚在其地也漸杜確岑參集序參自庫部正郎出為嘉州杜鴻表為職方郎中兼侍御史列於)
(幕府無幾使罷寓居於蜀古漢武帝通西南夷立犍為郡成帝永初六年得磬改嘉定後周改為)
(嘉州唐初嘉定郡領縣八乾元初仍為嘉州嘉州在成都東南去成都為近去夔州為遠)
不見故人十年餘不道(去聲)故人無素書願逢顔色關塞
遠豈意出守(去聲)江城居(思遇岑於嘉州也城張衡詩長跪讀素書江指嘉州)外
江三峽且相接斗酒新詩終自(一作日)疎謝朓每篇堪諷
誦馮唐已老聽吹嘘(此敘岑之近况也一謝比岑馮自方邵注一統志渠由永康過)
(新安入成都府謂之外江一渠由永康過郫縣入成都府謂之内江縣西五里自洛口分支經漢州謂之中江)
(三江皆與嘉州岷江相接遍前漢楊惲傳斗酒自勞南史梁昭明太子讀五經通諷誦)泊船秋
夜經春草伏枕青楓限玉除眼前所寄選何物贈子雲
安雙鯉魚(此寄詩以逹情也南雙魚應素書為此章三段各四句公湖詩有青草續名輟棹)
(青楓浦俱指地名此處只泛言如云春草萋已碧青楓遠自愁皆泛言也)
杜詩詳註卷十四
