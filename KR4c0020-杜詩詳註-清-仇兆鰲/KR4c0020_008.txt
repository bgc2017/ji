杜詩詳註卷八
翰林院編修仇兆鰲撰
除架(架瓜架也此亦秦州秋深作)
束薪已零落瓠(胡故切)葉轉(一作卷)蕭(一云相)疎幸結白花了
寧辭青蔓除秋蟲聲不去暮雀意何如寒事今牢落人
生亦有初(比見除架而有感也土四記事下四寓言蟲花開瓠結除蔓何辭有功成身退之義秋)
(猶在暮雀巳離有倏忽聚所之悲寒事巳落人生亦然有始盛終衰之慨束薪以搆架者詩不流束薪)
(曹子建詩零落歸丘山花詩甘瓠纍之杜臆瓠與瓜有别瓜乃總名瓠是開白者謝惠連詩蕭疎野趣生)
(倕黃臺瓜詞摘絶抱蔓歸瞽江總詩虛簷静暮雀詩江關寒事早蔡邕師賦時牢落以失次)(陸詩)
(靡不有初鮮克有終截用含蓄)
(唐人工於寫景杜詩工於摹意寧辭青蔓除能代物揣分豈敢惜凋殘能代物安命不獨麂燕詩善訴哀)
(情也)
廢畦(依舊次在秦州詩内)
秋蔬擁霜露豈敢惜凋殘暮景數枝葉天風吹汝寒綠
霑泥滓盡香與歲時闌生意春如昨悲君白玉盤(此對廢畦)
(而誌慨也六句一氣說下蔬經霜露而凋但存殘葉數枝耳况又寒風吹落勢必綠盡香闌矣回思春意如昨)
(不復登君之玉盤所以可悲末二追說從前意帶寓言黃生謂此詩首尾俱代秋蔬寫意蔬蓋不自惜而轉)
(為人悲矣此又一說何或曰毛詩風其吹汝指籜言故蔬可稱汝王子猷云可一日無此君折竹言故蔬可)
(稱君按一詩中稱汝稱君名號迭換恐亦未安據公詩登君白玉堂乃指君王沈約詩草根積霜露劉琨)
(詩序親友凋殘詩念别猶如昨)(數枝二字略讀與吹汝相對菜何遜唐制立春以白玉盤盛細生頒賜)
(羣臣古詩委身玉盤中歷年冀見食)
(黃生曰此蔬即生菜杜詩春盤生菜可證生菜即韭菜歐陽公歸田錄可證又云風霜曰纏日月曰夾霜)
(露曰擁常字新用出人意外殘嗣奭曰糞田為擁霜露擁蔬即殺氣亦屬天恩凋豈敢自惜哀而不怨)
(有順命意)
夕烽(秦州詩言西征烽火言鼓角邊郡言城上胡笳言侯火懸軍皆憂吐蕃之亂此望西方夕)
(烽也)
夕烽來不近(一作止)每日報平安(一云夕烽明照灼了了報平安)塞上傳
光(一作聲)小雲邊落(一云數)點殘照秦通警急過隴自艱難
(一云𦦨銷仍再滅烟迴不勝寒)聞道(去聲)蓬萊殿千門立馬看(一云恐照蓬萊殿城)
(中幾道看四此秦州而望夕烽也平安警急四字為一詩之眼上喜邊方無事下四憂邊警猝來凢平安)
(火止用一炬故傳光少而落點殘若警急之報則炬多光熾便當照秦過隴矣蓬萊立馬西看烽烟也隴山)
(在長安之西秦州在隴山之西吐蕃又在秦州之西詩云來不近起於塞外也自塞上而秦隴自秦隴而蓬萊)
(皆從西說向東層次甚清有朱注唐六典凢烽侯所置大率相去三十里其放烽一炬二炬三炬四炬者隨)
(賊多少而為差焉近畿封二百七十所按唐鎮戍每日初夜放烟一炬謂之平安火禄山事跡潼關失守是夕)
(平安火不至帝懼焉尋蔡琰曲塞上黃蒿兮枝枯葉乾鮑照詩雲邊不可漢書備邊防警急曹植詩邊)
(城多警急故杜臆失報有罪誤報有罪曰過隴艱難)
秋笛(公在秦州與吐蕃為隣故時聞羌笛一云吹笛)
清商欲盡奏奏苦血霑衣他日傷心極征人白骨歸相
逢恐恨過故作發聲微不見秋雲動悲風稍稍飛(此塞上聞)
(笛有感征人而發也奏苦聲微四字乃上下眼目奏苦謂商音悽慘動人哀思故想到征人白骨不禁傷心而)
(泣血也聲微謂笛韻悠揚不起愁怨秋雲動而風稍飛摹寫微聲所感之象如此杜臆起似尾後餘意而用)
(作起句語突而意倍慘風對秋景而形容之也)(商音屬秋主於肅殺秋雲悲三禮圖琴本五絃曰宮商角)
(徵羽文王增二曰少嘗少商商絃最清而獨悲宋玉笛賦吹清商發流徵蔡琰詩長笛聲奏苦徐淑詩淚)
(下兮霑衣征杜臆他日指昔日琨應瑒詩感物傷心神魏文帝詩人伐金鼓晉劉表白骨横野搜)
(記發聲而泣西不見猶云獨不見風韓非子師曠奏清徵有玄雲從北方起再奏之大至庾信詩秋雲)
(低晚氣帝甄后詩邊地多悲風魏文樂府稍稍日零落)
日暮(鶴注詩云羌胡當是乾元二年在秦州作)
日暮(一作落)風亦起城頭烏(一作鳥蔡定作鳥)尾訛黃雲高未動
白水巳揚波羌婦語還笑(杜臆作笑舊作哭)胡兒行且歌將軍
别換(一作上一作換駿)馬夜出擁雕(一作彫)戈(此咏邊城日暮也上四日暮之景下)
(四日暮之事笑杜臆日落風起雲屯波撼此慮將入寇之象故羌婦而胡兒歌羌胡蓋降夷也邊將擁戈夜)
(出其惶急可知矣動後漢五行志桓帝時童謠曰城土鳥尾畢逋詩傳訛也春秋運斗樞黃雲四合女訛)
(驚邦淮南子上為黃雲下為黃埃前劉楨詩方塘含白水楚辭衝風起兮水揚波杜臆寓目詩云羌女輕)
(烽燧此當作語還笑無疑若作哭於下句歌字不符語准南子將軍不敢騎白馬注恐為見者所識也晉)
(韓簡挑戰穆公横琱戈出見使者)
野望(鶴注詩云遠水孤城當是乾元二年在秦州作隂鏗詩王城野望通)
清秋望不極迢遞起層隂遠水兼天淨孤城隱霧湥葉
稀風㪅落山迥日初沉獨鶴歸何晚昏鴉(鵶同)已滿林(此邊)
(秋野望而作也通首俱望中所見者水空天淨一望清曠城隱霧中再望迷離枝枯葉脱三望蕭疎山高日落)
(四望沉冥又見此時日暮鳥還昏鴉滿樹而鶴歸何晚耶孤飛寡侶良可歎矣望不極不能極遠也緊照下)
(句說非一望無極之謂一詩以迢遞層隂作眼中四皆層隂中所望者顧注作明一晦說甚確但末二不當)
(仍分明晦蓋日落鳥歸而致慨乃羇棲自况之意唐趙汸注遠水孤城先遠後近葉稀山迥先近後遠汝)
(詢曰杜公下字善於用虚如晚出左掖篇融濕去低此篇兼淨隱湥俱沉細可想殷仲文詩獨有清秋日能)
(使高興盡貌梁武帝詩長洲望不極仲謝瞻詩迢遞封畿外注遠水經注迢遞相望陸詩層巒起層隂)
(成薛道衡詩遠水舟如葉遜楊素詩孤城絶四隣婕庾師詩巳見秋葉稀何詩獨鶴凌空逝班妤)
(擣素賦哀離鶴之歸晚喻何遜詩昏鴉接翅飛舊以鶴喻君子鴉小人於詩意不合)
空囊(鶴注詩言翠柏苦猶食晨霞高可餐正史所作謂在秦州拾橡栗以自給者當是乾元二年)
翠柏苦猶食明(一作晨)霞高(一作朝)可餐世人共鹵莽吾道
屬(音竹)艱難不㸑井晨凍無衣牀夜寒囊空恐羞澀留得
一錢看(平聲空空囊見安貧之意首二作感慨無聊語三四囊之故五六空囊之狀末作諧戲語以)
(自解以柏苦猶堪食手霞高尚可餐乎即詩維南有箕不可簸揚維北有斗不可以挹酒漿意吳論世人)
(貴苟得多鹵莽而獲吾道守困窮故值此艱難也五六正寫艱難意杜臆看乃看守之看水經注翠柏蔭)
(峯列仙傳赤松子好食柏實齒落更生又仙人偓佺食松柏之實楚辭潄正陽而餐朝霞注陵子陽明經云)
(春食朝霞者日始出赤氣也相如大人賦呼吸沆瀣餐朝霞隋煬帝江南曲明苞天外剪明霞西京雜記世)
(人皆以為然莽莊子為政焉弗鹵莽楊慎曰不治其剛鹵不芟其草是謂鹵莽之耕史記孔子曰吾道非)
(耶蘇江總集百王既季運屬艱難井應璩與曹長思書樵不㸑井晨凍隔宿之冰在欄也若井泉在地)
(雖嚴冬不凍何梁簡文帝啟寒井猶冰寒夜卧無衣則無衾可知矣遜詩故鄉千餘里兹夕無衣隋煬)
(帝詩風聲凄夜寒夫史記如錐之處囊中司梁武帝書評羊欣書似婢作人舉止羞澀史記馬相如傳)
(不分一錢趙壹詩文籍雖滿腹不如一囊錢)
病馬(鶴注詩云天寒關塞湥當是乾元二年在秦州作)
乘爾亦巳久天寒關塞湥塵中老盡力歲晚病傷心毛
骨豈殊衆馴良猶至今物微意不淺感動一沉吟(病馬見愛)
(物之心上四致病之由下四病後傷感馴塵中句承乘久歲晚句承天寒毛骨不殊物亦微矣良猶在意不)
(淺也感動沉吟結下截而并結通章亦或以傷心屬馬非也盡其力者由人則見病傷心者當屬人或以意)
(不淺指人亦非也惟馬有戀人之意故人對之而不勝感動孫萬夀詩天寒關路長庾信詩久弊風塵俗)
(殊勞關塞衣曰說苑田子方出見老馬於野問御者曰此何馬也對故公家畜也罷而不能為用故出放之)
(田子方曰少盡其力而老棄其身仁者之所不為也命束帛贖之越國語今歲晚矣應瑒詩感物傷心)
(杜臆毛骨二句乃不稱力而稱德之意下相馬經毛束皮皮束筋筋束肉肉束骨五者兼備天之馬也後)
(魏盧元明鼠賦毛骨莫克於玩賞王淮南子馬先馴而後求良水經注性馴良而易附粲詩雖物微而命)
(輕動)(曹植詩乖人易感竇武傳故且沉吟)
(申涵光曰杜公每遇廢棄之物便說得性情相關如病馬除架是也)
蕃劍(鶴注依梁氏編在乾元二年以詩有風塵未息句時史思明猶在也)
致(一作至)此自僻遠又非珠玉裝如何有竒怪每夜吐光
芒虎氣必騰上(上聲一作趠)龍身寧久藏風塵苦未息持汝
奉明王(蕃劍不忘用世也上二敘劍三四作問辭五六作答語末言神竒之物可以救時乃開拓一意)
(知龍虎騰躍所以光怪莫掩一顧注劍可靖亂惜時無者豐城獄底秦州旅次同感慨秦國策夫秦國)
(僻遠文西京雜記高帝斬白蛇劍劍上有七采珠九華玉魏帝書僕有劍一枚明珠標首藍玉飾靶曹植七)
(啟步光之劍華藻繁縟綴以驪龍之珠錯以荆山之玉漢書公孫玃曰非有竒怪以難待也魯靈光殿賦雜)
(物竒怪上張正見詩學劍動星芒漢書音義星光曰芒劉孝儀東宮啟劍匿光芒璧碎符采吳越春秋闔)
(閭死葬以扁諸之劍金精上揚為白虎据其上號曰虎丘雷次宗豫章記吳未亡恒有紫氣見牛斗聞張華)
(問雷孔章孔章言寶物之精在豫章豐城遂以孔章為豐城令至縣掘獄得二劍其夕牛斗氣不復見孔章乃)
(留其一匣而進之後華遇害此劍飛入襄城水中孔章臨亡戒其子恒以劍自隨後其子為建安從事經淺瀨)
(劍忽於腰間躍出見二龍相隨逝焉小拾遺記顓頊有騰空劍在匣中常如龍虎吟又殷芸說載世說云王)
(子喬墓在京茂陵國亂時有人盜發之惟有一劍懸在空中欲取之劍便作龍鳴虎吼俄而飛上天東觀漢)
(記蔡彤為遼東太守野無風塵持記明王不作天下孰能宗予駱賓王詩此報明君)
(王嗣奭曰此詩似為以貎取人者發故言不煩裝飾而有竒自見即戡亂濟時亦非若人不可於結語湥)
(致意焉下律詩起句五字皆反聲此及章乃間用古句耳)
銅瓶(鶴注此當與蕃劍同時之作銅瓶汲水器)
亂後碧井廢時清瑶殿湥銅瓶未失水百丈有哀音側
想美人意應(平聲)悲(一作非)寒甃沉蛟龍半缺落猶得折黃
金(銅瓶有感興廢也首二另提中四應時清末二應亂後當時有從故宮廢井中拾得銅瓶者故從亂後)
(追思其盛此瓶未經失水則繫以長綆而轆轤有聲及其沉没水中想汲井宮人應對寒甃而傷悲矣今者瓶)
(上蛟龍半巳脱落猶足准折黃金蓋以舊宮古物人知珍重之也哀音連百丈言不指滴瀝之聲寒甃沉謂)
(銅瓶沉溺不指井穴湥沉言黃生曰瓶涉美人之手今乃落于民間世事豈復堪此詩感物傷時可當沉鬱)
(頓挫四字應突起一句隨手撇開至結尾方挽合乃古文遥呼徐之法張九齡詩爾實在時清漢禮樂)
(志眺瑶堂顔注以瑶飾堂瑶殿即此義也蜀庾信詩銅瓶素絲綆董威輦詩忽焉失水杜臆中牽船竹)
(綆曰百丈此借以名汲水之綆鮑照詩百丈不及泉无陸機詩哀音附靈波又詩側想瑶與瓊易井甃)
(咎風俗通甃聚磚修井也龍戴延之西征記大極殿有金井欄金博山金轆轤蛟負山於井上師尹曰蛟龍)
(瓶上刻鑄者也楊慎云折當)
(唐汝詢曰唐人詩有先後可參証者張籍楚妃怨梧桐落葉黃金井横架轆轤牽素綆美人初起天未明)
(手拂銀瓶秋水冷讀籍詩杜義自明)
送遠(鶴注此當是乾元二年去秦州時所作詩云帶甲滿天地乃指史思明之亂又云歲月晚)
(霜雪清見其為冬日也故秦州詩云孤城山谷間此云鞍馬去孤城知為秦州作矣)
帶甲滿天地胡為君遠行親朋盡一哭鞍馬去孤(一作邊)
城草木歲月晚關河霜雪清别離巳昨日因見古(一作故)
人情(此章乃既行後作詩以寄贈者上四昨日送行之事下四今朝憶别之情甲兵滿世胡為遠行憐)
(而問之也親朋皆哭生離而有死别之憂五六寫出既去後中途憔悴之苦因思古别離有送君如昨日者知)
(今古有同悲也朋戰國策帶甲百萬馬古詩忽如遠行客謝安傳親畢集阮籍詩鞍去遠遊吳志)
(呂蒙曰郝子太保孤城之守鄧楚辭草木搖落而變衰古詩歲月忽巳晚後漢禹傳關河響動陶潛詩)
(關河不可踰淹應瑒詩遠行蒙靄雪遊楚辭悲莫悲兮生别離江古別離黃雲蔽千里子何時還送君)
(如昨日簷前露已團不惜蕙草晚所悲道里寒有杜臆昨日猶云前日石崇思歸引序倘古人之情同於)
(今我任昉詩猶故人情)
(黃生曰平時别離已足悲傷况逢世亂倍增慘愴起二語寫得萬難分手接聯更作一幅關河送别圖頓)
(覺班馬悲鳴風雲變色使人設身其地亦自慘然銷魂矣又曰題是送遠即古别離而變其名耳因借)
(江淹詩作案所謂古人情者即古别離之情也參洪仲曰杜七律謂古往今來皆涕淚足與結語相証)
(單腹杜律刻本末句刊作因見故人情亦有意義蓋此詩上四巳盡送遠之意下則代遠行者作回答之)
(詞言當此歲暮天寒關河慘淡如此當亦回首親朋曰别離巳成昨日因想見故人哭别之情也)
送人從軍(鶴注弱水陽關皆屬隴右道當是乾元二年秦州作原注時有吐蕃之役)
(王粲詩從軍有苦樂)
弱水應(平聲)無地陽關巳近天今君度砂磧累(上聲)月斷人
煙好(去聲)武寧論(平聲)命封侯不計年馬寒防失道雪没錦
鞍韉(上四極言遠行之苦五六代述其意七八作丁寧語寫景敘情惻怛入人弱水陽關唐備吐蕃之)
(所沙磧又在其外寧論命死生不顧也不計年遲速勿較也黃生曰無地謂地盡處近天謂天邊頭此行不)
(但封侯難冀亦且裏革可虞但以馬寒雪盛為詞極慘澹事偏作濃麗語此風人善于立言禹貢導弱水至)
(於合黎唐志合黎山在丼州張掖縣寰宇記弱水東自刪丹縣界流入張掖縣北二十三里王巾頭陀寺碑)
(飛閣逶迤下臨無地之元和郡國志陽關在沙州夀昌縣西六里以居玉門南故曰陽關本漢置也謂之南)
(道西趨鄯善莎車玉門故關在縣西北百八十里謂之北道西趨車師前庭及疎勒此西域之門戶也孟康曰)
(二關皆在燉煌西界漢西域傳阸以玉門陽關謂岑參詩走馬西來欲到天即近天之意鶴注沙磧流沙)
(磧石自是兩地名禹貢導弱水餘波入於流沙楚辭西方之害流沙千里注言西方之地厥上不毛流沙滑滑)
(晝夜流行西州有礌石磧北庭都護府有小磧好曹植詩千里無人烟漢書顔駟曰文帝好文而臣武)
(後書班超投筆歎曰大丈夫當立功異域以取封侯亦暗用李廣數竒不遇事或云軍中有功即封不必定)
(定年數可韓非子齊桓公伐孤竹還走失道管仲曰老馬之智用也晉張方傳割流蘇武帳以為馬帴或)
(作韀馬鞍具也梁簡文詩寶馬錦鞍韀)
示姪佐(原注佐草堂在東柯谷九鶴注詩云多病秋風落當是乾元二年月作蓋十月公)
(巳入同谷矣在杜臆秦州詩中極言東柯之勝此詩原注謂佐東柯谷豈此時公暫寓栗亭耶但)
(相去不遠故後詩有人到鳥應棲之句書世系表佐是襄陽房殿中侍御史暐之子舊唐杜佐終)
(大理正)
多病秋風落君來慰眼前自聞茅屋趣只想竹林眠滿
谷山雲起侵籬澗水懸嗣(一作阮)宗諸子姪早覺仲容賢
(此喜佐來而作詩以嘉之趣首尾敘情中四摹景猶杜臆山雲澗水即所聞茅屋也因此想竹林之眠二)
(阮之把臂入林耳詩師氏注七月秋風起八月風高九月風落謝靈運浮歡眛眼前潘岳秋興賦偃息)
(不過竹林茅屋之下嵇康傳康與阮籍阮咸山濤向秀王戎劉伶特相友善號竹林七賢何遜詩空想竹林)
(遊懸)(陳後主詩山雲遥似帶顧注澗水自高流下故曰世說謝大傅謂子姪晉書阮咸字仲容籍之姪)
佐還山後寄三首(還山還東柯谷也)
山晚黃(一作浮)雲合歸時恐路迷澗寒人欲到林(一作邨)黑
鳥應(平聲)棲野客茅茨小田家樹木低舊諳疎懶叔須汝
故相擕(首章贈佐還山山上四寫暮景下四念山居之杜臆佐所居以雲澗水為勝故三詩兩及)
(須汝相擕欲與偕隱也梁塞雲多黃故公詩云黃雲高未動又云山晚黃雲合簡文帝詩洗兵逢驟雨送陣)
(出黃雲酌陶潛詩茅茨巳就治交應璩詩山家無所有醴焚枯魚嵇康絶書性復疎懶)
白露黃梁熟分張素有期巳應(平聲)春得細頗覺寄來遲
味豈同金(一作甘)菊香宜配綠(一作紫)葵老人他日愛正想
滑流匙(次章望佐寄米也遲下乃促其速致)(八句皆敘事上半嫌其寄杜臆素有期謂梁熟則分)
(餉舊有此例滑菊葵皆秋時物産故以相比他日言平時米精則飯月令季秋之月白露降農乃登穀是)
(黃梁熟於秋候也樂府石上慊慊舂黃粱蘇恭本草黃粱出蜀漢商浙間香美勝於諸粱人謂竹根黃鍾會)
(檄分張守備後魏高允徵士頌在者數子仍復分張北史燸燸呵那瓌言老母在彼萬里分張高僧傳道安為)
(朱序所拘乃分張徒衆王羲之帖秋當解褐行復分張庾信傷心賦兄弟則五郡分張父子則三州離散李白)
(詩不忍雲間兩分張朱注分張分别之時月淮南子量粟而舂本草菊一名金蕊月令孟秋之鞠有黃華)
(閒詩七月烹葵及菽居賦綠葵含露)
幾道泉澆圃交横落幔(一作蔓一作幔落)坡葳蕤秋葉少(一作小一)
(作菜色少)隱映野雲多隔沼連香芰通林帶女蘿甚聞霜薤
(下戒切)白重(平聲)惠(一作薦)意如何(三章索佐寄薤也菜流泉注坡藉以灌蔬故葉映)
(雲而增綠且芰蘿之間雜裁霜薤故又索其重寄也起芰連各沼蘿帶一林二句點圃中景物然只輕帶以)
(霜薤詩當會意解方見融貫重惠承黃粱說而杜臆澆圃之泉即前侵籬之水舊說謂泉冰交横落坡其)
(坡上青翠如幔汪瑗顧宸皆云泉澆圃幔落坡乃平對之詞設幔於坡以防鳥雀是為瓜果而設者交横乃坡)
(上幔影此另一說曲庾信詩滴瀝泉澆路隂舞鶴賦浮影交横江總詩澗停騶響交枝落幔葳蕤有)
(兩解一作盛貌一作衰貌王粲詩昊天降豐澤百卉挺葳蕤鮑照詩葳蕤被園藿司馬相如封禪書紛綸葳蕤)
(注葳蕤委頓也當王融詩秋葉少欣榮曰盧思道詩可憐疎復密隱映窗人武陵記兩角菱三角四角)
(曰芰通謂之水栗女范雲詩通林鳥聲嬌白詩蕮與女蘿施於松柏舊注蘿松蘿也閒居賦薤負霜唐)
(本草薤是韭類有赤白二種白者補而美圖經本草薤春秋分時至冬葉枯)
從人覓小胡孫許寄(此詩梁氏編在大歷二年䕫州詩内黃鶴謂詩有南州路)
(句當在西北所作屬在秦州詩内廣志猴一名王孫一名胡孫)
人說南州路山猿(誤作猿當是猴)樹樹懸舉家聞若咳(山谷作咳苦革)
(切舊作駭一作共愛)為(去聲)寄小如拳預哂愁胡面初(一作何)調見馬
鞭許求聰慧(一作惠)者童稚捧應(平聲)癲(四句分截上是從人覓下是許見寄)
(屬詩寫胡孫於其形聲情狀亦頗詳悉但意義短淺恐率爾之作故邵寶疑其可刪顧注兩粤為南州路)
(江淹詩南州饒竒怪作庾僧淵詩猿掛入櫩枝掛即懸樹山谷别集駭當咳禺屬猿猴喜怒飲食常作咳)
(之今按咳丘蓋切喀乞格切皆欬聲也新序袁族目歐不出喀喀然遂伏地而死蔣之翹曰猿與沐猴相)
(類其性仁不貪食多羣雄者黑雌者黃雄者喜啼王孫猴也狀似愁胡兩手足如人其聲嗝嗝若咳其性躁見)
(物輒鬭好殘毁器物首崇安志武夷山多獮猴其小者僅如拳愁胡注見卷齊民要術常繫獮猴於馬)
(坊令馬不畏辟惡消百病馬者夜則令胡孫警馬背)(舊注胡孫能警馬畜急就篇注顛一作癲)
(吳曾漫錄云題是胡孫而詩以山猿為詞何也猴雖猿屬性大不同觀柳州憎王孫文可見韓子蒼有小)
(胡孫詩云直疑少陵覓未解柳州憎)
秋日阮(一作陳)隱居致薤三十束(原注隱居名昉秦州人)
隱者柴(一作荆)門内畦蔬遶舍秋盈筐承露薤不待致書
求束比青芻色圓齊玉筯頭衰年關鬲冷味暖併(一作腹一)
(作復)無憂(張遠注前四隱居致薤五六言其形色七八言其氣味詩不盈傾筐前從姪佐索薤此不)
(索而自致也劉詩生芻一東其人如玉本顧注玉筯頭言薤根之白孝威詩誰憐䨇玉筯草陶隱居曰)
(薤性温補仙方及服食家皆須之)
秦州見勅(一作除)目薛三璩(吳作璩一作據)授司議郎畢四
曜除監(平聲)察與二子有故遠喜遷官兼述索居凡
三十韻(鶴注詩云秋風動關塞當是乾元二年秋作敕目除官日次也又曰司議郎貞)
(觀十八年方置以比給事中監察御史十五人掌分察百僚巡按州縣武德初方置貞觀二十二年)
(加二人正唐書東宮官屬有司議郎四人掌侍從規諫駁啟奏并錄東宮記注舊書酷吏傳肅)
(宗時裴昇畢曜同為御史皆酷毒尋流黔中)
大雅何寥闊(一作廓)斯人尚典型交期余潦倒材力爾精
靈二子聲(一作陞)同日諸生困一經文章開穾(正作窔鳥弔切)奧
(一云隩)遷擢潤朝(音潮)廷舊好何由展新詩㪅憶聽(平聲)别來
頭併白相見眼終青(首叚賓主竝提二大雅四句推兩公為文章之伯子四句承上才)
(力爾精靈身困而喜彼陞擢也舊好四句承上交期余潦倒身衰而望其垂注也西都賦序大雅宏達於兹)
(為羣絶嵇康詩何時見斯人倒詩雖無老成人尚有典型交書足下舊知吾潦粗疎不切事情傅毅)
(舞賦繹精靈之所束可竝除官故云同日公罷職故比諸生褚少孫年表豈同日而語之哉後漢班超傳)
(布衣諸生耳奥江淹詩豎儒困一經南荀子奥窔之間枕簟之上穾湥䆳之意爾雅室西隅謂奥室東南)
(隅謂穾詩孔融詩當收舊好籍張華詩良朋貽新詩古相看俱白頭阮見佳客則為青眼)伊昔
貧皆甚同憂歲(一作心)不寧栖遑分半菽浩蕩逐流萍俗
態猶猜忌(一作忍)妖(一作祅)氛忽(一作遂)杳冥獨慚投漢閣俱
(一作但)議哭秦庭還蜀秪無補(一作益)囚梁亦固扃華夷相
混合宇宙一羶腥(此申彼此舊交及遭逢亂離之故忌半菽頂貧皆甚流萍頂歲不寧猜)
(指李林甫妖氛指安禄山投閣身䧟賊中哭秦乞師回紇還蜀不得扈從上皇也囚梁朝官被繫洛陽也渾合)
(膻腥䧟長安擾中原也菽漢書項羽傳歲饑人貧卒食半菽注士卒食蔬菜以離半之廣絶交論莫肯費其)
(半菽妖宋何偃詩流萍依清源十沈佺期詩俗態豈恒堅氛注見五卷漢書景三王傳雲蒸列布杳)
(冥晝昏治揚雄傳王莽誅甄豐連及揚雄時雄校書天禄閣上獄使者來雄恐不能自免乃從閣上投下幾)
(死不左傳吳入郢申包胥如秦乞師立依庭墻而哭日夜絶聲勺水不入口七日秦師乃出蜀志黃權降)
(魏魏主問之對曰臣降吳不可還蜀無路是以歸命晉漢書梁孝王下鄒陽獄陽從獄中上書王立出之)
(書劉琨勸進書華夷之情允協)帝力收三統天威總四溟舊都俄望幸
清廟肅惟馨雜種(上聲)雖(一作難)高壘(一作壁)長驅甚建瓴焚
香淑景殿漲水望雲亭法駕初還日羣公若會(音怪)星宮
臣仍點染柱史正零丁(此記肅宗敗京及二子遷官之事收三統歷數在唐總四溟)
(令行海内乾元元年十月帝還西京是舊都望幸也乾元二年四月朝享太廟是清廟惟馨也雜種謂慶緒思)
(明之徒長驅謂既復東京又圍相州也焚香待帝回宮漲水俟帝遊宴朝廷初復官署缺材寥寥如會星也宮)
(臣謂薛授司議柱史謂畢除監察數莊子帝力於我何有哉後漢藝文志聖人必定歷以收三統趙曰周)
(得天統商得地統夏得人統舊書誕將天威禪隂鏗詩四溟飛旦雨楚辭顧念兮都相如封文太山)
(梁父設壇望幸蔡邕獨斷天子車駕所至臣民以為僥倖故曰幸詩於穆清廟肅雝顯相書黍稷非馨明)
(德惟馨足漢書羌胡雜種類不一也毅史記韓信傳李左車曰下湥溝高壘勿與戰樂傳長驅至國)
(漢高帝紀地勢便利其以下兵於諸侯若居高屋之上建瓴水也長安志西内安仁殿後有綵絲院院西有)
(淑景殿駕夢弼曰望雲亭亦在西内會徐陵詩横橋象天漢法應坤圖詩會弁如星箋謂弁之綘中飾)
(以玉狀似星也漢晉書鄭默傳宮臣皆受命天朝不得同之藩國後崔瑗草書體或駐點染狀以連珠)
(史記老子為柱下史懣樂府滿歌行零丁荼毒愁難支)官忝趨棲鳳朝(音潮)回歎(一作)
(欲)聚螢喚人看(平聲)騕褭不嫁惜娉婷掘獄(一作劍)知埋劍
(一作獄)提刀見發硎侏儒應(平聲)共飽漁父忌偏醒旅泊窮
清渭長吟望濁涇(此自述索居之况人棲鳳拾遺入朝聚螢邸舍荒涼喚二句一開一闔)
(雖望人顧盻而自惜康隅此借良馬佳人為喻也埋獄傷沉淪巳久發硎幸見用方新共飽譏衆人素餐獨醒)
(慨直言見斥清渭羇迹秦州濁涇回念長安也出康駢劇談錄含元殿左右立棲鳳翔鸞兩閣龍尾道於閣)
(前射漢靈帝紀夜步逐流螢還至洛陽褭封豕郭璞曰騕褭神馬日行千里)(子虚賦罥騕前漢蒯通傳)
(𨼆居不嫁未嘗卑節下意以求仕也不古樂府烏夜啼歌舞諸年少娉婷無種則辛延年詩意金吾子娉婷)
(過我廬發於硎)(豐城埋劍注見本卷死莊子提刀而立如新東方朔傳侏儒飽欲臣朔飢欲死楚辭)
(漁父篇原曰衆人皆醉吾獨醒漁父曰何不餔其糟而啜其醨梁元帝詩旅泊依邨樹西征賦北有清渭)
(濁涇思應瑒詩永長吟)羽書還似急烽火未全停師老資殘寇戎
生及近坰忠臣詞憤激烈士涕飄零上(一云小)將(去聲)盈邊
鄙元勲溢鼎銘仰思調玉燭誰定握(一作淬)青萍(此又歎鄴城之)
(潰生羽書仍急烽火未停邊報絡繹也師老頓兵巳久戎思明復熾憤激涕零為宦官監兵王師喪敗也上)
(將元勲見功臣可仗欲調玉燭青萍誰屬言當專任李郭以致太平陸賈楚漢春秋黥布反羽書至左傳)
(楚師驟勝而驕其師老矣烈應璩詩忠臣不違命張華詩壯士懷憤激曹操詩士暮年壯心不巳史記)
(高帝紀以宋義為上將校吳越春秋犯吳之邊鄙功梁簡文帝詩護羌擁漢節尉立元勲陳琳詩建不)
(及時鐘鼎何所銘明爾雅四時調謂之玉燭注道光照也束晳詩玉燭陽顯猷翼翼陳琳答曹植牋君侯)
(秉青萍于將之器注劍名也)隴俗輕鸚鵡原情類鶺鴒秋風動關塞
高卧想儀形(一作刑與典型重出鵡末段自感遠遊而有懷二子也輕鸚不為世重類鶺鴒)
(望切故交秋風記時儀形思友也二句中二段各十句末段四句收)(此章前三段各十鸚鵡賦命虞人於)
(隴坻閉以彫籠剪其羽翅其詩鶺鴒在原兄弟急難鄭箋鶺鴒水鳥而在高原失常處則飛鳴求其類原情)
(在原之情或引梁武帝書原情察咎非也瞻關塞注别見世說東海王曰閑習禮度不如式儀形)
(楊慎曰杜詩不嫁惜娉婷此句有妙理陳後山衍之云當年不嫁惜娉婷敷粉施朱學後生不惜捲簾通)
(一顧怕君著眼未分明湥得其解矣蓋士不可輕於從仕猶女不可輕於許人著眼未分明相知之不湥)
(也古人有相知之湥一出而成功者伊尹孔明是也有相知未湥不出以全名者嚴光蘇雲卿是也有相)
(知不湥一出而身名俱敗者劉歆荀彧是也)
寄彭州高三十五使(去聲)君適虢州岑二十七長(丁丈)
(切)史參三十韻(原注時患瘧病拱唐書彭州濠陽郡屬劍南道垂二年析益州置)
(虢州弘農郡屬河南道義寧元年析隋弘農郡置洙注彭州今成都府彭縣虢州今河南府盧氏縣)
(作朱注新舊兩史皆云高先刺蜀後刺彭唯黃鶴先彭而後蜀今按此詩云秋來興長又云隴草)
(洮雲明是乾元二年秋在秦州作最後公在潭州追酬高蜀州人日詩序云往居在成都時高任蜀)
(州刺史則知高刺蜀州在後矣今以兩詩互証二史之誤顯然鶴注史云乾元二年五月貶李峴為)
(蜀州刺史柳芳歷亦云適乾元初刺彭上元初收蜀房琯作蜀州先主廟碑載州將高適建其末云)
(公頃自彭遷蜀皆與杜詩合史誤其先後耳補岑參集佐郡思舊遊詩序云巳亥春三月參自闕)
(轉起居舍人夏四月署虢州長史則岑之黜官正乾元二年之夏公詩作於是秋也)
故(一作古)人何寂寞今我獨凄凉老去才雖(一作難)盡秋來
興(去聲)甚長物情尤可見詞客未能忘海内知名士雲端
各異方(首領全局主故人何嘗寂寞乎今我獨見凄凉耳二句賓竝提才盡而興猶長欲遣凄凉也)
(詞客而處遠方念及故人也六句分承上文行賦嗟寂寞而愁予庾信詩凄凉多怨情)(張載敘陸機詩)
(但為老去年道秋南史江淹晚節才思微退時人謂之才盡潘岳有興賦物情可見謂聚散不常鮑照)
(詩物情乖喜歇枯魚氏典略陳宮少與海内知名之士皆相連結庾信樹賦殷仲文風流儒雅海内知名)
(比二公於雲端則知其不寂寞矣各枚乘樂府美人在雲端曹植詩離别異方)高岑殊緩步
沈鮑得同(樊作周)行(戶郎切)意愜關飛動篇終接混茫舉天
悲富駱近代惜盧王似爾官仍貴前賢命可傷諸侯非
棄擲半刺已翺翔詩好幾時見書成無信(一作使)將(此應故人)
(何寂寞猶上四言二子詩才可追往古詞人次四言二子境遇勝近世詩人諸侯點使君半刺點長史詩好)
(二句惜遠别也氣用意愜當則機神飛動此詩思之妙篇勢將終而元混茫此詩力之厚二句極推高岑實)
(少陵自道也自湛方生遊園詠任緩步以升降此言才若高岑縱舒如也沈鮑謂沈約鮑照詩擕手同)
(行之文心雕龍延夀靈光合飛動之勢功莊子繕性篇古人在混茫之中唐書富嘉謨武人舉進士文)
(章本經術人爭慕之中興初官監察御史卒官又駱賓王義鳥人七歲能賦詩武后時除臨海丞棄去徐敬)
(業舉兵署為府屬後亡命不知所之調又盧照隣范陽人為鄧王典籖王重其文待以相如新都尉病去官)
(自沈潁水死溺又王勃龍門人六歲善文辭補虢州參軍除名渡海水悸而卒鮑照詩回首眷前賢言)
(四子有才無命今爾官既達益嘆前賢可傷矣典曹同六代論今之州牧郡守古之方伯諸侯杜氏通武德)
(元年罷郡置州改太守為刺史即古諸侯半庾亮答郭豫書别駕舊與刺史别乘其任居刺史之安可任非)
(其人諭楚辭與道翺翔之司馬相如諭巴蜀檄故遣信使曉百姓本言誠信使釋寶月詩有信即寄書無)
(信長相憶此以信為使也姜氏考注晉宋以還將信之人即稱為信又鮑永傳引東觀漢記遣信人馳至長安)
男兒行處是客子鬭(一作問)身強羇旅推賢聖沉綿抵咎
殃三年猶瘧疾一鬼不(一作未)銷亡隔日搜脂髓增寒抱
雪霜徒然潛隙地有&KR0804;屢鮮粧(下兩段應今我獨凄凉此言多病而凄凉也)
(地行處是起羇旅鬭身強起沉綿隔日增寒言瘧作潛鮮粧避瘧鬼也陸機詩男兒多遠志阮瑀詩客)
(子易為戚旅易林鬭身戰天古左傳羇旅之臣王弼易注仲尼為人即推賢聖意詩賢聖莫能度沈約)
(蕭愐碑因遇沉疴綿留氣序漢後漢張升傳偃蹇反俗立致咎殃後漢禮儀志注舊儀顓頊氏有三子生)
(而亡去為疫鬼一居江水為瘧鬼是沈約詩一謝永銷亡素問瘧者隂與陽爭不得出以間日而作又曰)
(瘧者之寒湯火不能温也昉記相見於隙地曰會目詩為鬼為蜮有靦面目任集惟此人斯有靦面)何
太龍鍾極於今出處(上聲)妨無錢居帝里盡室在邊疆劉
表雖遺恨龐公至死藏心微傍魚(讀作語)鳥肉瘦怯豺狼
隴草蕭蕭白洮雲片片黃(此言遠客而凄凉也帝龍鍾歎衰老出處傷不遇里指)
(長安邊疆謂東谷劉表二句言不輕附人魚鳥喜相親豺狼恐見噬草白雲黃乃邊塞蕭條之象王褒書援)
(筆攬紙龍鍾横集青箱雜記古語有二聲合為一字者如不可為叵而已為耳蓋起於西域二合之音龍鍾切)
(為癃潦倒切為老謂人之癃老以龍鍾潦倒目之音義取此張載詩出處雖殊途神仙傳李仲甫賣筆遼)
(東市無錢亦與筆而晉書王道傳建康古之金陵舊為帝里左傳盡室行又搖蕩我邊疆劉表龐公)
(注見本卷前樂陽縉詩遺恨没秦宮逐絶交書游山水觀魚鳥心甚之離騷乘白鼃兮文魚與汝遊兮)
(河之渚魚叶偶許切香古詩蕭蕭白楊樹何處士詩雲片片生)彭門(一云天彭)劍閣外虢
略鼎湖旁荆玉簪頭冷巴牋染翰光烏麻蒸續曬丹橘
露應(平聲)嘗豈異神仙宅俱兼山水鄉竹齋燒藥竈花嶼
讀書床㪅得清新否遥知對屬(音祝)忙(此應雲端各異方彭門虢略敘明)
(兩州荆玉烏麻承虢巴牋丹橘承彭四句分記物産之佳唯神仙宅故可燒藥唯山水鄉故有花嶼四句合記)
(景地之勝清新二句照上詩好對屬忙身繫官職也其水經注李冰為蜀守見氐道縣有天彭山兩山相對)
(形如闕謂之天彭門亦曰天彭闕書左傳東盡虢略後漢郡國志陸渾西有虢略地唐虢州先曰鼎州以)
(鼎湖名寰宇記荆山在鼎湖縣南出美玉即黃帝鑄鼎之所簪頭簪於頭也紙譜蜀牋紙盡用蔡倫法有)
(玉版貢餘經屑表光之名曰秋興賦染翰撡紙熬本草胡麻生中原山谷陶隱居胡麻當九蒸九曝擣充)
(餌以烏者為良天謝莊詩術露靡兮蕙烟輕蜀都賦戶有橘柚之園台賦神仙之窟宅崔融詩由來山)
(水鄉卷南越志長沙瀏陽縣王喬山有合丹竈新庾信詩書滿床頭蕭揚州進士表詞賦清新唐書)
(沈約庾信以音韻相婉附屬對精密)舊官寧改漢淳俗本歸(一作不離)唐濟世
宜公等安貧亦士常蚩尤終戮辱胡羯漫猖狂會待妖
(一作祅)氛静(一作威)論(平聲)文暫裹糧(賓主總收又應詞客未能忘寧改漢刺史依)
(然漢官也本歸唐虢州本屬堯封也位可濟世則不寂寞矣自安貧賤甘受凄凉矣蚩尤指禄山胡羯指思明)
(裹糧論文願與諸人聚首也二此章首尾各八句三四兩段各十句二五兩段各十句陳樂昌公主詩新)
(官對舊官條漢百官志武帝元封五年置部刺史十三人掌奉詔察諸州詩傳成王封叔虞於唐後改號)
(晉其俗憂湥思遠有堯之遺風等晉書杜預傳禹稷之功期於濟世史記高帝紀公皆去漢金鄉長侯)
(成碑安貧樂道忽於時榮列子貧者士之常也世說殷仲堪曰貧者士之常焉得登高枝而損其本史記黃)
(帝殺蚩尤於涿鹿之蜀所前凉主祚令胡羯氐羌咸懷竊璽莊子浮游不知求猖狂不知所往魏文帝)
(書用給左右以除妖氛匍左傳裹糧坐甲劉琨詩裹糧擕弱匐星奔)
(凡排律多在首聯枙題若作長排必在首段總挈如此篇用四語標眼而後用四段分應下篇用兩語提)
(綱而後用兩扇對承細心體翫方見杜詩脉絡之精密)
寄岳州賈司馬六丈巴州嚴八使(去聲)君兩閣(黃作閤)
老五十韻(鶴注詩云隴外翻投跡當是乾元二年秦州作唐書地理志岳州巴陵郡屬)
(江南西道巴州清化郡屬山南西道貶賈至傳坐小法貶岳州司馬嚴武傳坐房琯事巴州刺史)
(襄新書肅宗紀九節度使潰汝州刺史賈至奔於鄧王道俊博議謂至貶岳州實因棄汝之故吳)
(縝唐書糾謬有辯甚明朱注本傳謂坐小法史丈未詳耳朱又云房琯傳武貶巴州刺史在乾元)
(元年六月舊書却云貶綿州按巴州嚴武光福寺楠木歌碑題云衛尉少卿兼御史嚴武夫在巴州)
(既有碑可證則舊史言綿州者非矣且武傳既言貶綿州而房琯傳又載乾元元年六月詔曰武可)
(巴州刺史何其疏也黃鶴云武自巴遷綿亦無據)
衡岳啼猿裏巴州鳥道邊故人俱不利(一作別)謫宦兩悠
(一作茫)然開闢乾坤正(一作大)榮枯雨露偏長沙才子遠釣
瀨客星懸(首段總挈大旨切衡岳巴州敘地故人謫宦記事長沙釣瀨姓盧注開闢榮枯二句乃)
(全篇關鍵有此承謫宦而言當乾坤反正之日人各沾恩特以質榮枯故受此雨露者偏異耳語本微婉舊)
(注直云歎不得蒙恩而見謫未免語涉懟上矣諸謝靈運詩噭噭夜猿啼宜都山川記峽中猿鳴至清山谷)
(傳其響泠泠不絶上有飛鳥之道耳)(南中志鳥道四百里以其險絶特春秋元命苞天地開闢朱注讀)
(太白巴陵贈賈舍人詩聖主恩湥漢文帝憐君不遣到長沙方悟此詩榮枯雨露徧之旨曹植詩榮枯立可)
(異洛漢書賈誼以大中大夫謫長沙王太傅西征賦賈生陽之才子後漢書嚴光耕富春山中後人名其)
(釣處為嚴陵瀨又曰光武與嚴光共卧太史奏客星犯帝座甚急)憶昨趨行殿殷憂捧
御筵討胡愁李廣奉使(去聲)待張騫無復(扶又切)雲臺仗虚
修水戰船蒼茫城七十流落劍三千畫角吹(一作欹)秦晉
(一作塞)旄頭俯澗瀍小儒輕董卓有識笑苻堅浪作禽填
海那將血(一作矢)射(音石)天萬方思助順一鼓氣無前隂散
陳倉北晴曛太白巔亂麻屍積衛破竹勢臨燕(平聲)法駕
還䨇闕王師下(去聲)八川此時霑奉引佳氣拂周旋貔虎
開(吳作開一作閒)金甲(刊作匣非)麒麟受玉鞭侍臣諳入仗廐馬解
(胡買切)登仙花動朱樓雪城凝碧樹煙衣冠心慘愴故老
淚潺湲哭廟悲風急朝(音潮)正(平聲)霽景鮮月分梁漢米春
給(一作得)水衡錢内蘂繁於纈宮莎(俗本作花非)軟勝綿恩榮
同拜手出入(一作處)最隨肩晚著(涉略切)華堂醉寒重(平聲)繡
被眠轡齊兼秉燭書枉滿懷牋(此言天寶之末目擊亂離收京以後同為近侍)
(所謂開闢乾坤正也績趨行殿詣鳳翔也捧御筵謁肅宗也愁李廣哥舒敗待張騫徵兵回紇無臺仗明皇)
(出奔虚戰船西京失守城七十河北皆䧟劍三千軍士潰散吹秦晉鼓角震於西方俯澗瀍昴星下照東都董)
(卓符堅指安史填海射天惡其不自量而敢於犯上也此上言安史之亂助順無前言衆心所向陳倉太白鑾)
(輿漸近長安隂散晴薰太平先有氣象矣屍積衛慶緒方敗勢臨燕范陽可取還䨇闕天子回京下八川關中)
(盡復此上言還京之事奉引公為扈從佳氣喜見舊都貔虎指武將麒麟指御馬入仗朝儀復備登仙舞焉仍)
(歸花雪城烟初春景色衣冠指臣故老指民天子哭廟悲往事也百官朝正慶維新也此上言回京後景事分)
(米給錢朝官之俸内蘂宮莎禁庭之物拜手隨肩竝為近臣晚醉寒眠與共晨夕轡齊書枉往來交密也此上)
(言同朝時情事先前漢書應劭注舊典天子行幸所止必先遣静室令按行清静殿中王洙曰天子行幸所)
(止曰行殿騎杜審言詩帝子王臣捧御筵與李廣傳廣擊匈奴胡得廣置兩馬間絡而盛之此禄山生擒)
(哥舒相似有張騫使西域注别見記哀江南賦非無北闕之兵猶雲臺之仗西京雜武帝作昆明池以)
(習水戰中有戈船樓船數百艘秋與詩武帝旌旗在眼中借漢言唐知明皇亦有冰戰船矣庾信詩蒼茫風)
(聲慘其杜臆城七十借用燕破齊七十餘城事禄山擁燕地所䧟河北二十餘郡多屬齊地阮瑀詩流落)
(恒苦心喜越絶書闔閭葬虎丘有扁諸之劍三千莊子趙文王劍劍客來者三千餘人陳周弘讓詩風高)
(噴畫角雲上舞飛梯注前漢書昴為旄頭妖星也東澗瀍二水在東都水經澗水出新安縣南白石山南)
(入於洛瀍水出河南穀城縣北山東過偃師縣入於洛漢書夏勝章句小儒袁紹傳董卓按劍叱紹曰豎)
(子敢然紹勃然曰天下健者豈惟董公横刀長揖逕出懸節於上東門而奔冀州鄭太傅袁本初公卿子弟生)
(長京師破干寶晉記有識尤之之王洙曰苻堅違衆伐晉遂至敗撫畜鮮卑苻融誎不聽後為鮮卑所敗)
(東晉紀慕容冲攻秦王堅堅出奔五將山後秦王姚萇遣人縊堅於新平佛寺山海經赤帝女溺死東海化)
(為鳥名精衛取西山木石填海行商本紀帝乙無道為偶人謂之天神與之博令人為天神不勝乃僇辱之)
(為革囊盛血仰而射之命曰射天史記宋王偃盛血以革囊懸而射之命曰射天書咨爾萬方有衆魏崔)
(琰曰民望助順本左傳夫戰勇氣也一鼓作氣&KR1307;唐書鳳翔府寶鷄縣陳倉至德二載更名膩翔縣有)
(太白山積史記死人如亂麻年何氏語林祖元珍曰悲彭城屍石梁亭乾元元郭子儀引兵濟河東至)
(獲嘉破安太清太清走保衞州子儀進圍之慶緒悉舉鄴中之衆七萬救衛州子儀偽退賊逐之至壘垣之下)
(伏兵起射之賊還走子儀復引兵逐之慶緒大敗而晉書杜預傳今兵威巳震勢如破竹數節之後迎刃解)
(虚史記奉天子法駕迎於代邸内張正見詩䨇闕竝凌詩王師之所關中記關八水上林賦八川分)
(流車漢郊祀志禮月之夕舉引復迷韋昭曰奉引前導引漢光武紀氣佳哉鬱鬱葱葱玉藻周旋中規)
(宗詩如虎如貔於蔡琰詩金甲耀日光獲杜陽雜編代嘗幸興慶宮複璧間得寶匣匣中玉鞭鞭末有)
(文曰軟玉鞭即天寶中異國所獻光可鑑物節文端妍屈之則頭尾相就舒之則勁直如繩雖以斧鑕鍜斫終)
(不傷缺名齊職儀乘黃獸名龍翼馬身黃帝乘之而仙後因以廐王隱晉書宣帝内廐馬一日風静天霽有)
(羽鶴飛至廐化為青衣童子騎二大馬乘空而去樓夏侯湛東方朔畫贊棄俗登仙馮衍顯志賦伏朱而)
(四望冠江淹詩碧樹露阡阡生烟紛漠漠訊漢樂府臣吏衣陸機詩慘愴恒鮮歡西征賦諸故老)
(孔叢子孔子丘陵歌惟以永嘆涕霣潺湲子記有焚先人之廟則哭三日舊唐書太廟為賊所焚儀復京師)
(權移神主於大内長安殿上皇還謁廟請罪肅宗素服向廟哭三日應璩書悲風起於閨門新書乾元元)
(年正月戊寅朔上皇御宣政殿授皇帝受命傳國寶章王洙曰梁漢間所出儲米月分廪給也謝承後漢書)
(帝分梁漢儲米給民劭漢書本始二年春以水衡錢為平陵徙民起第宅應曰水衡與少府皆天子私藏徐)
(陵詩金督水衡錢詞内蘂宮莎乃大内所種花草從亂後見之故喜溢於纈綿特借以比况耳盧注解作宮)
(衣之花草非是韓說文纈結也繫彩繒為文也杜牧之詩花塢團宮纈退之詩碎纈滿紅杏俱屬借形語)
(漢書顔注莎即青莎草爾雅翼莎莖葉似三稜根周匝多毛名香附子拾遺記方丈山有莎蘿草細如髮一莖)
(百尋柔軟香滑出東晳餅賦弱似春綿白若秋練以恩榮承月分二句入承内蘂二句謝靈運詩何報)
(恩榮樂書拜手稽首臺記五年以長則肩隨之後陸雲詩思華堂雲搆崇公王有酒薄言饗之漢書)
(藥崧家貧為郎獨直臺無被枕杫帝聞而嘉之詔給帷被皂袍古詩何不秉燭遊趙注書枉言在禁掖時)
(往來尺書也)每覺昇元輔湥期列大賢秉鈞方咫尺鍜翮(一作)
(羽)再聯翩禁掖朋從改(一作換)微班性命全青蒲甘受(一作)
(就)戮白髮竟誰憐弟子貧原憲諸生老伏(當作服)虔師資
謙未達鄉黨敬何(一作推)先舊好腸堪斷新愁(一作秋)眼欲
穿翠乾(音干)危棧竹紅膩小湖(一作池)蓮賈筆論(平聲)孤憤嚴
詩(一作君)賦幾篇定知湥意苦(一作好)莫使衆人傳貝錦無
停織朱絲有斷絃浦鷗防碎首霜鶻不空拳地僻昏炎
瘴山稠隘石泉且將棋度日應(平聲)用酒為年典郡終微
眇治(平聲)中實棄捐安排求傲吏比興(去聲)展歸田去去才
難得蒼蒼理又玄古人稱逝矣吾道卜終焉隴外翻投
跡漁陽復(扶又切)控弦笑為妻子累甘與歲時遷親故行
稀少兵戈動接連他鄉饒夢寐失侶自迍邅(此言方登仕籍旋被)
(謫遷在嚴賈不免憂讒畏譏在已則又衰頽羇旅所謂榮枯雨露偏也元輔言相位大賢指嚴賈勢可秉鈞)
(而連翩放逐此敘兩公外除朋從承上性命起下青蒲受戮疏救房琯白髮誰憐孑身寥落也公以原憲服虔)
(自處而後軰嫌其貧老因言師資雖不敢居鄉黨獨不當先敬乎此上自敘失官窮老舊好新愁故人遠去巴)
(棧岳蓮兩州時景賈筆嚴詩兩公才思意苦莫傳恐被指摘也下四申明此意無停織曲為羅織有斷絃易遭)
(傷毁浦鷗喻二公之受侮霜鶻比讒人之肆毒地僻指岳山稠指巴至此而藉棋酒亦無聊甚矣典郡指州刺)
(史治中指州司馬安心而受外吏託興而念歸田則一官不足戀矣此上敘嚴賈遠謫去去惜二公之才蒼蒼)
(歎二公之遇稱逝當見幾而作小終言無意用世隴外公所居漁陽思明地憂控絃故覺妻子為累遠投迹故)
(失侣憶二公也此上自敘客况凄凉南成公綏詩尹為媵臣遂作元輔詩秉國之鈞淮子飛鳥鍛羽許)
(慎注鍛殘羽左右□門也)(江孝嗣詩驅馬一連翩出禁掖禁庭有張華詩朋從自遠至師表苟全性)
(命於亂世服漢書元帝欲易太子史丹直入卧内伏青蒲上泣諫虔曰青緣蒲席也左思詩馮公豈不偉)
(白首不見招用原憲註見本卷請莊子天地豈私貧我哉此貧字活趙充國傳充國行上老之此老字活)
(用楊誠齊謂實字而虚用是也春後漢儒林傳服虔字子慎少入太學受業有雅才著秋左氏傳解行於世)
(顧炎武曰古文經史皆是寫本久客四方未必能擕一時用事之誤自所不免詩云諸生老伏虔本用濟南伏)
(生事伏生名勝非虔後漢有服虔非伏也資老子善人不善人之師不善人善人之資此所謂師世說孔融)
(見李膺曰先君與老君有師資之道坐孟子鄉人長於伯兄一歲則誰敬敬何先即壯遊詩湥鄉黨敬之意)
(新左傳未繼舊好用鮑照詩行子心腸斷危隋王脊詩愁還復多棧竹編竹枯乾則棧道矣漢書)
(賈君房下筆言語妙天下賈筆本此謂趙注南史有三筆六詩杜臆引老學菴筆記云賈筆賈之文南朝詞)
(人謂文為筆故沈約傳云玄暉善為詩彦昇工於筆約兼有之梁簡文論文章之弊曰詩既若此筆又如之任)
(昉傳又有沈詩任筆語故杜以賈筆封嚴詩而杜牧亦云杜詩韓筆愁來讀似倩麻姑癢處搔亦襲南朝語余)
(謂賈筆句借用長沙痛哭流涕語至嚴詩句則借嚴助事按助傳云作賦頌十數篇賦頌皆詩之流也漢書)
(司馬遷傳韓非囚秦說難孤憤罪詩萋兮斐兮成是貝錦箋云喻讒人集已過以成於猶女工之集采色以)
(成錦文厚鮑照詩直如朱絲繩憤曹植書不能摧身碎首以答德抱朴子息禽所發而碎首又空拳入)
(石易林空拳握手石隋王胄詩五嶺常炎鬱百越多山瘴炎瘴屬岳州泉屬巴州唐茂州有石泉縣今)
(四川龍安府屬縣北山移文石泉咽而下悵所何遜詩離離堪度日後漢黃香傳典郡從政固非堪又張)
(酺疏剖符典郡班政千里職晉職官志州置别駕治中從事杜氏通典治中書州也隋時州廢遂為郡官開)
(皇三年改治中為司馬唐武德初復為治中高宗即位改諸州治中竝為司馬甄皇后樂府莫用賢豪故捐)
(棄素所愛推莊子安排而去化乃入於寥天園安排安受造物之排也杜定功曰莊子嘗為漆吏楚威)
(王聘之欲以為丞相謂使者曰亟去無汚我故曰傲吏郭璞詩漆園有傲吏詩有六義三曰止四曰興張)
(衡歸田賦注順帝時閹官用事衡欲歸田里作歸田賦蘇武詩去去從此辭論語才難莊子天之蒼蒼)
(其正色耶及老子玄之又玄醴漢書楚元王敬禮穆生常為設醴王戊即位忘設穆生退曰可以逝矣遂)
(謝病去公史記西狩見麟仲尼曰吾道窮矣傳國語子犯知文之安齊而有終焉之志也王羲之初渡浙)
(江便有終焉之志江總修心賦卜居山隂却陽里貽厥子孫有終焉之心莊子多物將往投迹者衆揚雄解)
(嘲擬足而投迹箭漁陽即范陽時史思明復反子嚴安傳鍜甲摩劍矯控弦修心賦庶忘累於妻陸)
(機嘆逝賦追計平生同時親故易左思蜀都賦桑梓接連謝靈運詩夢寐佇歸舟屯如邅如左思詩英)
(雄多迍邅)多病加(一作成)淹泊長吟阻静便如公盡雄俊志在
必騰騫(一云公如盡憂患何事有陶甄樊云如公盡雄俊何事負陶甄末用賓主竝收自歎而望人)
(也公加淹泊留滯他鄉阻静便意不自適雄俊騰騫言二之才不能終抑其後賈果為散騎常侍嚴亦為劍)
(南節度使注此章八句起四句結中兩大叚各四十四句静便見首卷曹植七啟雄俊之徒交黨結倫)
(飛騫崩之騫音褰馬腹病也在先韻騫騰之騫音軒鳥舉也在元韻孫愐謂騫字不可入先韻朱注考漢書)
(斬將搴旗注云搴取也韻會搴古通作騫杜詩用騰騫蓋以騫取為義今按考工記梓人為筍&KR1206;小體騫腹注)
(身小而腹縮可以騫舉也亦作掀舉之義及考宋鄭庠古韻則真文元寒删先六韻皆協先音即作騰鶱亦自合也)
(前章寄高岑語無悲憫以彭州虢州乃除授也故曰諸侯非棄擲半刺巳翺翔此章寄嚴賈詞多感慨以)
(巴州岳州乃貶謫也故曰典郡終微眇治中實棄捐同一官職而詞語不同意各有為耳後叚歸田以目)
(前境界言騰鶱以將來遇合言上下自不相背)
(羅大經曰楊子幼以南山種豆之句殺其身此詩禍之始也至於空梁落燕泥并庭草無人隨意綠句非)
(有所譏刺徒以琱斵工巧為暴君所忌嫉至賈竒禍則詩真可畏哉少陵寄賈至嚴武詩云賈筆論孤憤)
(嚴詩賦幾篇定知湥意苦莫使衆人傳貝錦無停織朱絲有斷絃浦鷗防碎首霜鶻不空拳蓋湥戒之也)
(劉禹錫種桃之句不過感歎之詞耳非甚有所譏刺然亦不免於遷謫矣楊德周讀杜漫語曰世情只)
(益睡是閱世語吾生亦有涯是達生語男皃行處是客子鬭身強是真閱歷語物情尤可見詞客未能忘)
(是真聲氣語侏儒應共飽漁父忌偏醒心微傍魚鳥肉瘦怯豺狼必身經憂患纔曉讀斯語定知湥意苦)
(莫使衆人傳貝錦無停織朱絲有斷絃必身罹讒謗纔曉讀斯語)
寄張十二山人彪三十韻(唐詩紀事彪蓋潁洛間静者天寶末將母避亂)
(嘗有北遊酬孟雲卿詩曰善道居貧賤潔服蒙塵埃慈母憂疢疾室家念栖哀又有神仙詩曰長老)
(思養夀後生笑寂寞五穀無長年四氣乃靈藥讀二詩公詩始明詩云三違潁水春自至德二載)
(至乾元二年凡三春也當在是年秋秦州作)
獨卧嵩陽(一作雯)客三違潁水春艱難隨老母慘澹向時
人謝氏尋山屐陶公漉(音鹿)酒巾羣凶彌宇宙此物在風
塵歷下辭姜被關西得孟隣早通交契密晚接道流新
(首言山人奉母入關往時得以相遇風嵩潁本山人所居其艱難慘澹而來總為母依人耳塵之際猶帶屐)
(巾避亂而不忘逸興也歷下早通記初交之地關西晚接記再遇之緣杜臆山人以道術名而公極稱其孝)
(有關世教不淺總述征記嵩山東曰太室西曰少室相去十七里嵩其名括地志在洛州陽城縣西北水)
(經潁水出潁川陽城縣西北少室山東南入於淮謝史記管仲傳知我有老母也淮南子今之時人靈)
(運傳尋山陟嶺必造幽峻嘗著木屐上山則去前齒下山則去後齒陶潛傳郡將侯潛逢其酒熟取頭上葛)
(巾漉酒畢還復著之賓此物頂屐與巾古詩此物何足貴但感别經時答戲彼皆躡風塵之會履顛沛之)
(勢入海内先賢傳姜肱事繼母年少肱兄弟同被而寢不室以慰母心列女傳孟子之母凡三徙而舍學)
(宮之傍元北山移文覈元於道流)静者心多妙(一作好)先生藝絶倫草書
何太古(一云應甚苦)詩興(去聲)不無神曹植休前軰張芝㪅後
身數篇吟可老一字賣(舊作買)堪貧將恐曾(音層)防寇湥潛
(一作情)託所親寧聞倚門夕盡力潔餐晨(此言山人才具出人故得伸其)
(孝養一心静故有妙悟此藝能之本曹植數篇承詩興張芝字承草書將恐湥潛避亂之計夕膳晨餐奉養)
(之勤子前漢匡衡傳經學絶倫謂自東漢至建安詩盛於七而以子建為稱首詩品其骨氣竒高辭采華)
(茂粲溢今古卓爾不羣譬人倫之有周孔鱗羽之有龍鳳音樂之有琴笙女工之有黼黻據此可見其壓倒前)
(軰矣人晉羊欣論書弘農張芝高尚不仕善草書精勁絶倫謂之草聖殷芸小說後漢張衡死日蔡邕始)
(懷孕二人才貌甚相類人云邕是張衡後身或又羊欣書論師宜官書大字方一丈小字方寸千言空至酒)
(家先書其壁觀者雲集酒因大售俟其飲足削書而退詩將恐將懼齊國策王孫賈母曰汝曉出而晚來)
(則吾倚門而望後漢薛包事母至孝出入必有時至期母倚門望之包必至矣束晳補亡詩馨爾夕膳潔爾)
(晨餐)疎懶為名誤驅馳喪(去聲)我真索居尤(一作猶)寂寞相遇
益愁(一作悲一作酸)辛流轉(一云轉徙)依邊徼(音教)逢迎念席珍時來
故舊少亂後别離頻(此敘當時遇而復别之事秦相遇即指關西流轉以下公赴州也)
(逢迎念席珍慨窮途無珍重之者或詩無敢馳驅帝莊子今者吾喪我嵇康詩鐘鼓愁辛漢章詔)
(遣吏逢迎漢書注迎之於道隨所到而逢之故曰逢迎記儒有席上之珍以待聘故舊見論語)世祖
修高廟文公賞從(去聲)臣商山猶入楚渭(一作源)水不離(一作)
(知)秦(刊作湍水不流秦)存想青龍秘騎行白鹿馴耕巖非谷口
結草即(一作欲)河濱肘後符應(平聲)騐囊中藥未陳旅(一作放)
懷殊不愜良覿眇無因自古皆悲恨浮生有屈伸(此言山人)
(得還故居惜巳不復相見耳道修廟賞臣京師初復商山渭水山川如舊青龍白鹿法之高谷口河濱山人)
(所在肘後囊中精於方術良覿無因不勝傷心矣浮生屈伸又復自解也屈伸以聚散言後漢書光武建武)
(二年正月立高廟於洛陽四時袷祀高帝為太祖一歲五祀左傳晉侯賞從亡者朱注商山二句與謁先)
(主廟詩錦江元過楚劍閣復通秦同意言肅宗反正天下復歸於唐也或曰此用四皓太公事以擬山人舊注)
(以源水為桃花源與秦地無涉且兩句俱使避秦事終未穩愜斷以渭水為正邵寶注商山渭水言各念其鄉)
(張志在河南公志在長安也此與上下文亦未合詩十道志商洛山在商縣東南九十里亦名楚山王維商)
(山包楚鄧心天隱子存我之神想我之身閑目即見自巳之目收即見自巳之心則存想之術也四象論)
(青龍束方甲乙木潛藏變化故言龍雲笈七籖老君存思圖凡行道時所存清旦思青雲之氣匝滿齋室青龍)
(獅子備守前後不神仙傳衛叔卿嘗乘駕白鹿見漢武帝將臣之叔卿言而去三輔决錄辛繕𨼆居弘農華)
(隂所居旁有白鹿甚馴不畏人上揚子法言谷口鄭子真耕於巖石之下神仙傳河公不知其姓氏漢文)
(帝時公結草為庵於河濱讀老子文帝駕往詣之高士傳焦先見魏受禪常結草為廬於河之湄獨止其中)
(晉葛洪傳洪著金匱藥方一百卷肘後要急方四卷神仙傳張道陵弟子趙昇七試皆過乃授肘後丹經後)
(漢方術志王和平性好道術孫邕少事之會和平病殁邕葬之東陶有書百餘卷藥數囊悉以送之後人言其)
(尸解邕恨不取其方藥寶書子謝靈運詩引領冀良覿陶潛詩自古有行役莊其生也若浮劉晝通)
(塞命有否泰運有屈伸)此邦今(一作全)尚武何處且依仁鼓角凌天
籟關山倚(一作信非)月輪官壕(一作場)羅鎮(一作錦)磧賊火近洮
岷蕭瑟(一作索)論(平聲)兵地蒼茫鬭將(去聲)辰大軍多(一作無)處
所餘孽尚紛綸高興(去聲)知籠鳥斯文起(一作豈)獲麟窮秋
正摇落回首望松(一作湘)筠(此自敘棲泊他鄉思山人而寄意也此邦指秦州鼓角)
(四句憂吐蕃之侵蕭索四句憂思明之亂朱注困如籠鳥不忘高興窮如獲麟可起斯文皆自况也摇落邊秋)
(之狀松筠山人之廬相此章前二段各十二句後二段各十四句中段八句間詩此邦之人晉戴邈疏)
(平世尚文遭亂尚武舘論語古注仁者功施於人故可倚陶弘景茅山曲林銘縈泉遶鏡尚德依仁楊師)
(道詩依仁遂可窺皆用古注月王褒詩地中鳴鼓角薛莊子天籟則衆竅是巳倚輪仰月而望鄉關也)
(道衡詩京洛重新年復屬月輪圓趙唐書隴右道北庭都護府有神仙鎮又有大漢小磧曰四鎮皆置官場)
(收賦斂以供軍須澤唐書洮岷二州皆屬隴右道贊魏志鄧艾見高山大輒指畫軍營處所後漢書身)
(殘餘孽江相如封禪書紛綸威蕤絶秋興序賦猶池魚籠鳥有湖山藪之思春秋序筆於獲麟之句杜)
(預左傳序麟出非其時虚其應而失其歸此聖人所以為感也絶筆於獲麟之句者所感而起固所以為終)
(徐陵詩窮秋邊馬肥見趙曰草木摇落而變衰若洙曰松筠有歲寒之操詳二卷補註隋書賀弼曰)
(韓擒虎鬭將非領將)
(葛常之韻語陽秋曰杜詩以後二句續前二句處甚多如喜弟到詩云待爾嗔鳥鵲抛書示鶴鴒枝間喜)
(不去原士急曾經晴詩云啼鳥爭引子鳴鶴不歸林下食遭泥去高飛恨久隂江關詩云滑憶彫弧飯香)
(聞錦帶羹溜匙兼暖腹誰欲致杯罌寄張山人詩云曹植休前軰張芝更後身數篇吟可老一字買堪貧)
(如此之類多矣此格起於謝靈運廬陵王之墓下詩云延州協心許楚老惜蘭房解劒竟何及撫墳徒自)
(傷李太白亦時有此格毛遂不墮井曾參寧殺人虚言誤公子投杼惑慈親是也)
寄李十二白二十韻(鶴注至德元年永王璘軍敗丹陽白奔宿松坐繫潯陽獄)
(二載以宋若思將兵赴河南過潯陽騐治罪薄遂釋其囚辟為參謀時白年五十七矣乾元元年終)
(以汙璘事長流夜郎詩云五嶺炎蒸地則是在長流之後從舊編在乾元二年秦州作楊慎曰漢)
(夜郎縣屬牂牁郡唐屬珍州牂牁郡本且蘭國在今播州界珍州在今施州歌羅寨夜郎在桐梓驛)
(西二十里有夜城尚存古碑字巳漫滅)
昔年有狂客號爾謫仙人筆落驚(英華作聞)風雨詩成泣鬼
神聲名從此大汩没一朝伸文彩承殊渥流傳必絶倫
龍舟移棹晚獸錦奪袍新(首敘太白詩才能傾動於朝宇上六見推賀監也下四)
(受知明皇也林驚風雨稱其敏捷泣鬼神稱其神妙殊渥指供奉翰流傳指清平三調龍舟謂白蓮池之召)
(獸錦時蓋有宮袍之賜也太賀知章傳知章自號四明狂客李白憶賀監詩序子賓客賀公於紫極宮一)
(見呼余為謫仙人之孟棨本事詩白自蜀至京師賀監知章聞其名首訪請所為文白出蜀道難示之稱嘆)
(數四號為謫仙人解金貂換酒與傾盡醉自是聲譽光赫太白贈劉都使詩吐言貴珠玉落筆迴風霜蒼)
(頡作字鬼神夜哭范傳正新墓碑賀知章吟公烏棲曲云此詩可以泣鬼神矣李陵書聲名冠於圖籍阮)
(籍詩豈若兹傑士功名從此大地司馬遷書文彩不表於後世張紘賦其文彩也如霜而金莖紫葉而紅榮)
(帝唐書知章言自於玄宗召見金鑾殿奏頌一篇賜食為調羹召供奉翰林樂史别集序上命李龜年持金)
(花箋宣賜翰林供奉李白白宿醒未解援筆賦之立進清平調三章范傳正墓碑玄宗泛白蓮池皇懽既洽)
(召公作序時公巳被酒翰苑中命高將軍扶以登舟燈魏明帝詩龍舟泛洪波旌旗徽白日劉邈秋閨詩)
(前量獸錦宋舊書武后令從臣賦詩束方虬先成賜以錦袍之問繼進詩尤工於是奪袍賜之)白日
來湥殿青雲滿後塵乞歸優詔許遇我宿(一作夙)心親未
負(一作遂)幽棲志兼全寵辱身劇(英華作戲)談憐野逸嗜酒見
天真醉舞梁園夜行歌泗水春(此敘白辭歸後兩相交契之情湥殿句起乞)
(歸後塵句起宿心託幽棲而全寵辱此乞歸之故對野逸而見天真此宿心之投梁園泗水乃洛陽齊魯間同)
(遊之勝事也砥葛洪書仰青雲覩白日士史記伯夷傳閭巷之人欲行立名者非附青雲之惡能聲施於)
(後世哉此以聖賢著書者為青雲揚雄解嘲當塗者升青雲失路者委溝渠此以得位乘時者為青雲阮籍詩)
(抗身青雲中羅網孰能施郭璞詩尋我青雲友永與時人絶此以超俗離塵者為青雲杜詩青雲滿後塵指文)
(士之追隨者塵崔駰曰幸得備下館充後塵梁簡文帝詩清笳去後唐書白為高力士所譖自知不為親)
(近所容懇求還山帝賜金放還宿晉書鄭冲傳優詔不許通雅宿心即夙心任昉表心素志嵇康詩内負)
(宿心分恧良朋阮蕭子雲詩我館幽棲郭又偏悦幽悽人王右軍謂光禄曰此君近不驚寵辱雖古之沉)
(冥何以過此劇漢書揚雄口吃不能劇談劉峻廣絶交論騁黃馬之談陶潛傳淵明性嗜酒而家貧不能)
(恒得其詩曰子雲性嗜酒家貧不能有公戴逵閒遊贊莫不有以保其太和肆其天真野逸自謂天真謂)
(太白一西京雜記梁孝王好宮室苑囿築兔園一統志梁園名兔園在歸德府城東家語孔子行歌於泗)
(水之上唐書泗水縣屬兖州)才高心不展道屈善無隣處(上聲)士禰衡
俊諸生原憲貧稻粱求未足薏苡謗何頻五嶺炎蒸地
三危放逐臣幾年遭鵩鳥獨泣向(一作獨立向一作不獨泣)麒麟(此傷)
(其高卧廬山而見汚永王也夜才若禰衡屈同原憲竟以偽命蒙謗乃所遭之不幸郎在南荒故以五嶺三)
(危比之遭鵩慮身危泣麟歎道窮矣衡文心雕龍謝靈運才高辭盛富艷難蹤孔融薦禰表竊見處士平)
(原禰衡字正平年二十四淑質貞亮英才卓躒病家語原憲曰無財者謂之貧學道而不能行者謂之若憲)
(貧也非病也苡廣絶交論分鴻鶩之稻梁貝馬援傳援征交趾載薏種還人謗之以為明珠大陳子昂詩)
(薏苡謗誰明胄裴淵廣州記大庾始安臨賀桂陽揭陽為五嶺王詩五嶺常炎鬱庾信詩五月炎蒸氣)
(山海經三危之山廣圓百里在鳥鼠山西與岷山相接括地志三危山在沙州燉煌縣東南二十里山有三峯)
(故曰三危孟子殺三苗於三危何夜郎唐之曲州即今雲南曲靖軍陸機詩逐臣尚有賈誼為長沙王)
(傅有鵩集於舍隅遂作鵩鳥賦袍春秋西狩獲麟公羊傳孔子反袂拭面涕沾曰吾道窮矣)蘇武元
(朱作元舊作先)還漢黃公豈事秦楚筵辭醴日梁獄上(時掌切)書
辰巳用當時法誰將此議(一作義)陳老吟秋月下病起暮
江濱莫怪恩波隔乘槎與(一作得)問津(此痛其抱枉莫伸而流落潯江也)
(蘇武黃公言心本無他辭醴謂不受偽官上書謂力辯巳冤惜當時無與昭雪者今老病秋江而恩波終隔故)
(欲上問於蒼天耳謂曰江濱蓋赦後還潯陽也非指初時繫獄潯陽新史夜郎還而繫潯陽與白之自敘不)
(合公此章四段各十句商蘇武在匈奴十九年而還黃四皓之一避秦入山穆生辭醴注見本卷)
(漢鄒陽見怒於梁王下獄遂從獄中上書迫太白書懷詩半夜水軍來尋陽滿旌㫋空名適自誤脅上樓船)
(徒賜五百金棄之若浮烟辭官不受爵翻謫夜郎天與此詩相發明丘遲詩肅穆恩波被宋之問詩明河)
(可望不可親願得乘槎一問津)
(王嗣奭曰此詩分明為李白作傳其生平履歷備矣白才高而狂人或疑其乏保身之哲公故為之剖白)
(如未負幽棲志兼全寵辱身及楚筵辭醴梁獄上書數句皆刻意辯明與贈王維詩一病緣明主三年獨)
(此心相同總不欲使才人含冤千載耳盧世㴶謂是天壤間維持公道保護元氣文字)
所思(原注得台州司戶虔消息在鄭昂謂虔貶在至德二載十二月其往台乾元元年單復)
(編此詩在乾元二年今姑仍之為趙曰古樂府題云有所思故公倚以題)
鄭老身仍竄台州信始(一作所)傳為農山澗曲卧病海雲
邊世已疎儒素人猶乞(音氣)酒錢徒勞望牛斗無計斸龍
泉(此詩懷鄭虔而作也在四句分截酒為農卧病即來信中所言者疎儒素為世所棄乞錢為時所憐)
(張遠注台州乃牛斗分野鄭貶其地如寶劒之埋土苦無計以出之耳束晳玄居釋偶鄭老於海隅陶潛)
(詩山澗清且淺節以儒素見稱)(續晉陽秋孔安國少而孤貧能善樹公贈鄭虔詩賴有蘇司業時時乞酒)
(錢蘇源明在長安蓋遠寄錢與鄭虔郝敬曰乞分給之也望牛斗注見本卷前越絶書楚王使歐冶子為)
(鐵劍三枚一目龍淵一名太阿一曰工市劚掘取也)
别贊上人(鶴注公以關輔饑乃赴成州遂以乾元二年十月去秦州當是其時作)
百川日東流客去亦不息我生苦(一作若)飄蕩何時有終
極(從去秦敘起借川流以興客遊心家語東流之水不息流行謝脁詩大江流日夜客悲未央古詩飄)
(蕩水無根終曹植詩相思無極)贊公釋門老放逐來上國還為世塵
嬰頗帶燋悴色楊枝晨在手豆子雨(一作兩)已熟是身如
浮雲安可限南北(此慨贊公竄跡到秦時來上國來自京國也楊枝豆子言日易度浮雲)
(南北言隨寓而安塵左傳薦食上國憔陸機詩世網嬰我身又詩予亦嬰網楚辭顔色悴湼槃經諸)
(大比丘等於晨朝日初出離常住處嚼楊枝遇佛光明疾速潄口澡手華嚴淨行品手執楊枝當願衆生皆得)
(妙法究竟清淨楊德周曰釋典手把青楊枝遍灑甘露水華嚴疏鈔譬如春月下諸豆子得煖氣色尋便出)
(土志維摩經是身如浮雲須臾變滅魏文帝曰固天之所以限南北也)異縣逢舊友(一作交)
初欣寫胸臆天長關塞寒(一作遠)歲暮饑凍(一作寒)逼野風
吹征衣欲别向曛(一作昏)黑馬嘶(一作鳴)思故櫪歸鳥盡斂
翼(此敘一時别離之情句天長二句去言之故野風二句初冬時景馬嘶二撫物而傷心也古詩他鄉)
(各異縣長劉孝綽詩懷情滿胸臆市天長謂冬至以後天日漸也神仙傳壺公施與中貧乏饑凍者)
(江淹詩寥戾野風急詩任昉詩平明至曛黑歸庾信詩馬嘶山谷響曹操老驥伏櫪劉琨詩鳥為我)
(旋昆桓元鳳賦集峰而斂翼)古來聚散地宿昔長(丁文切)荆棘相看俱
衰年出處(上聲)各努力(末乃臨别交勉之詞常聚散之場忽成荆棘見蹤跡無各努力贊)
(善於處公難於出也成此章起結各四句中二段各八句謝靈運詩聚散分離徐韓詩宿昔當别離)
(韓非子堂下生藿藜門外長荆棘德易或出或處李陵詩努力崇明)
兩當縣吳十侍御江上宅(方輿勝覽以兩當為侍御家居之地朱注以兩)
(當為侍御貶謫之所二說不同今玩詩題及篇中故鄉句當從地志為正杜臆云時侍御尚在長沙)
(公過其空宅思及往事而賦此是也當鶴注九域志秦州西南至成州二百六十里兩縣在鳳州)
(城西鳳州亦西至成州二百七十里殆是公自秦西至同谷時道經兩當故作此詩蓋乾元二年十)
(月也圖經云古老相傳嘉陵江與朱沮水相會於縣界故名兩當又云東京西蜀至此各三十程故)
(名兩當宋趙抃自成都被召還朝宿廣鄉驛有詩云被召趨都景物疎兩當中夜宿中途注引圖經)
(云東京西蜀至此道里均焉驛在縣中舊唐書鳳州兩當縣漢故道縣地晉改兩當取水名水經注)
(兩當水出陳倉縣之大散嶺西南流入故道川謂之故道水)
寒城朝煙淡山谷落葉赤隂風千里來吹汝江上宅(首記)
(江上宅淡杜臆此因主人不在故寫其宅舍凄凉之况朝烟日將午矣落葉赤歲將晚矣隂風吹宅天氣)
(漸寒矣山謝朓詩寒城一凝朓平楚正蒼然朓蕭望之傳充滿谷顔延之詩隂風振凉野謝詩蕭條)
(江上來朱鶴曰鳳州有嘉谷即嘉陵江所出注兩當縣枕嘉陵江上)鵾雞號(平聲)枉渚日
色傍(去聲)阡陌借問持斧翁幾年長沙客哀哀失木狖(羊就)
(切)矯矯避弓翮亦知故鄉樂(音洛)未敢思宿昔(次記侍御謫官之地)
(離鵾雞楚鳥枉渚長沙皆楚地失木避弓比其竄迹流吳在長沙亦知歸鄉為樂但往事則不敢追憶矣故)
(鄉指兩當宿昔起下文江楚辭鵾雞啁唽而悲鳴注鵾雞似鶴黃白色夏侯湛上汎歌桂林蓊鬱兮鵾雞揚)
(音御陸雲詩通波激枉渚楚辭朝發枉渚夕宿辰陽太平覽載湘州記云枉山在郡東十七里谿口有小灣)
(謂之枉渚涵何遜詩日色花中亂翁漢書成帝紀出入阡陌申光曰稱御史為持斧亦新漢書王訢傳)
(繡衣御史暴勝之使持斧逐捕盜賊而趙曰長沙即潭州賈誼謫此地淮南子猿狖失木擒於狐狸非其)
(處也異物志狖猿類露鼻尾長四五尺翮庾肩吾詩騰猿疑矯箭驚雁避虚弓劉刪詩矯避虞機)昔在
鳳翔都共通金閨(一作門)籍天子猶蒙塵東郊暗長戟兵
家忌間(去聲)諜此軰常接跡臺中領舉劾君必慎剖析(此記)
(其在朝直節為當鳳翔用兵時間諜事起良民受誣吳居言路故力理冤也趙注詳味詩意吳之謫遷為)
(辯論良民以此取忤朝貴耳郡唐書鳳翔府扶風郡屬關内道本岐州至德元載更名鳳翔二載號西京上)
(元元年改為西都長謝朓詩既通金閨籍牧書束郊不開鼂錯傳勁弩戟射疏及遠史李為雁門將)
(謹𤇺火多為間諜丞晉裴頠表至於此軰皆為過當朝漢書翟方進累遷相司直舉劾旬歲間免兩司隸)
(廷憚之毫西京賦剖析釐)不忍殺無辜所以分白黑上官權許與
失意見遷斥朝廷非不知閉口休歎息(二句舊在損益之下今依樊本)
(改定)仲尼甘旅人向子識損益(此記其伸枉見黜廷上官面與而不能救朝心知)
(而不及問則遷斥之後又何須歎息乎亦如古人之安於義命而巳上官朝廷語本對舉從樊晃所定為當)
(書吕刑殺戮無辜善劉向傳賢不肖渾淆白黑不分後漢任延傳帝曰事上官無失名譽繆襲樂府)
(許與其成撫其民悦失意謂怫上官之意况謝靈運詩遭物悼遷斥荀漢論閉口而獲誹謗敢直言乎)
(子王弼易傳仲尼旅人則國可知矣知後漢書向長字平讀易至損益卦喟然嘆曰吾巳富不如貧貴不)
(如賤但未知死何如生耳)余時沗諍臣丹陛實咫尺相看(平聲)受狼狽
至死難塞(先則切)責行邁心多違出門無與適於公負明
義惆悵頭㪅白(此悔當時不能疏救也斥公方營救房琯惴惴不安故待御之力不能為耳)
(與他人緘默取容者不同但身為諫官而坐視其貶終有負於明義所以痛自刻責耳此章四句起下四段)
(各八句狼孝經天子有諍臣七人湯左傳天威不違顔咫尺狽見北征詩前漢張傳位致三公無以)
(塞責植詩行邁靡靡中心搖搖自沈約詩江海事多違曹禹妻贊矯行邁出關叙流離心達明義晉)
(史論乖爭子之明義違無適為吳悵怏也)
(王嗣奭曰吳之盛德託之名筆千載猶生身苟無瑕何必與蜉蝣較是非哉末段作自訟語非但痛其冤)
(亦以重其人也至申涵光曰余時沗諍臣丹陛實咫尺相看受狼狽死難塞責真情實語聲淚俱下王)
(摩詰云知爾不能薦羞稱獻納臣兩公心事如青天白日他人便多迴護矣)
發秦州(原注乾元二年自秦州赴同谷縣紀行十鶴注九域志秦州西南至成州二百六)
(五里同谷其附邑也谷崔德符曰詩題兩紀行發秦州至鳳凰臺發同縣至成都二十四首皆以)
(紀行為先後無復差舛)
我衰㪅懶拙生事不自謀無食問樂(音洛)土無衣思南州
(首敘啟行大意曰北史馮偉不治生事樂莊子吾無糧故無食師氏周谷不經殘破故云土樂土樂)
(土爰得我所南又無衣無褐何以卒歲之地志同谷蜀北秦故曰南州楚辭嘉南州炎德)漢源十
月交天氣如凉(一作凉如)秋草木未黃落况聞山水(一作東)幽
栗亭名㪅嘉下有良田疇克腸多薯(音殊一音孺)蕷(音與一音豫)
崖蜜亦易(去聲)求密竹復(扶又切)冬笋清池可方舟雖傷(一作)
(云)旅寓遠庶遂平生遊(此言同谷之當居思上四記風景之煖應上無衣南州中四)
(記物産之美應上無食問樂土冬笋承物産清池承風景公秦州詩惓惓於東柯之勝及寄姪佐詩又嘆羡)
(其所居山水然實未嘗往居焉讀此章知赴同谷時蓋寓於栗亭也杜臆成縣之東河源出秦州南又有南)
(河源出青渠堡南俱入龍峽注於嘉陵江嘉陵水即漢水此詩漢源當在龍峽鮑注以漢源為縣名非也唐)
(書漢源縣屬成州地志漢有二源東源出武都氐道西源出隴西西縣之嶓冡山南入廣漢此名漢源蓋西漢)
(也栗詩十月之交五月令季秋之月草木黃落里九域志亭在成州東十里去秦州一百九十五杜臆)
(栗亭乃魏時縣名志云即漢源别名也適曹植詩良田無晚歲孟子易其田疇梁元帝書口克腸無索)
(弗獲陶本草薯蕷俗名山藥補虚勞充五臟注蜀道者尤良慧居曰薯蕷處處有之掘取食之以克糧山海)
(經作藷藇音與薯蕷同高圖經本草石密即崖蜜其蜂黑色似䖟作房於巖崖峻處或石窟中以長竿刺令)
(蜜出取之多者至三四石味醶色綠入藥勝於他密黃希曰崖蜜成州多産故貢蠟燭李義山詩紅璧寂寥崖)
(蜜盡碧簾迢遞霧巢空唐人大抵稱蜜為崖蜜都謝靈運詩密竹使徑迷曹植詩清池激長流西賦方)
(舟並騖方竝也)此邦俯要衝實恐人事稠應接非本性登臨
未銷憂谿谷無異石塞田始徵收豈復(扶又切)慰老夫(一作)
(大)惘(一作炯)然難久留(此言秦州之當去田人事稠雜則非風景之幽矣塞薄收則無物)
(産之饒矣王漢靈帝紀傅夑曰凉州天下要衝國家藩衛世說子敬曰山川之美使人應接不暇張纘)
(啟歸瞰戶牖不異登臨谷登樓賦聊暇日以銷憂故宋玉風賦浸淫谿谷谿皆石則難耕塞田帶沙薄)
(收人李陵詩行難久留)日色隱孤戍烏啼滿城頭中宵驅車去飲
馬寒塘流磊落星月高蒼茫雲霧浮大哉乾坤内吾道
長悠悠(此敘臨發情景途寥落之感矣)(日暮孤征戴星侵霧不勝中杜臆此詩難於作結大哉乾)
(坤内吾道長悠悠亦近亦遠收得恰好與飄蕩雲天闊同意胡夏客曰行役著此結語何等氣象此章起)
(段四句次段十二下兩段各八句驅庾信詩野戍孤烟起王筠詩棲烏城上喧古詩車策弩馬又飲)
(馬長城窟落何遜詩露濕寒塘草蒼古詩兩頭纖纖月初生磊磊落向曙星庾信詩茫雲貌愁家語)
(孔子曰吾道其南矣悠漢王褒九懷彌遠路兮悠)
(王嗣奭曰無食二句此公卜居本意然時無地主衣食從何得之所以東柯同谷終非駐足之所也)
(韓子蒼曰子美秦州紀行諸詩筆力變化當與太史公諸贊方駕學者宜常諷誦之朱文公語錄杜詩初)
(年甚精細晚年曠逸不可當如自秦州入蜀諸詩分明如畫乃其少作也張綖曰二公之論不同大抵此)
(詩變化精細皆兼有之但公時年四十八故云我衰更懶拙未可謂之少作)
赤谷(一統志赤谷在鞏昌府秦州西南七里中有赤谷川蔡夢弼曰秦州隴城縣有大隴山)
(亦曰隴首其坂九回公前赤谷西崦詩云躋險不自安此詩又云險艱方自兹蓋是登大隴歷九回)
(坂也)
天寒霜雪繁遊子有所之豈但歲月暮重(平聲)來未有(一云)
(亦未)期(首叚述景敘情語甚悽惋之莊子天寒既至霜雪既降李陵詩遊子暮何史記優孟謂孫叔)
(敖曰若無遠有所之見古詩歲月忽巳晚蘇武詩相未有期)晨發赤谷亭險艱(一作)
(難)方自兹亂石無改轍我車已載脂山湥苦多風落日
童稚飢悄然邨墟迥煙火何由追(此記赤谷險峻及中道飢寒之狀任昉)
(詩晨發富春渚葛顔延之詩首路跼險艱空任昉詩湍險方自兹諸武侯黃陵廟記亂石排曹植詩)
(中塗絶無軌改轍登高岡獸詩我車既攻又載脂載牽還車言邁史記山湥而往之魏文帝苦戰行谿)
(谷多風小雷次宗書童稚之年無庾信賦搖落邨墟王粲詩四望烟火)貧病轉零落(一云)
(飄零)故鄉不可思常恐死道路永為高人嗤(末傷窮途生死語尤悲慘)
(首杜臆故鄉猶亂永無歸期不可思三字甚悲而此章尾各四句中間八句謝靈運陶徵士誄少貧病)
(死靈運詩萬事俱零落人古詩綿綿恩故鄉詩論語予於道路乎杜臆高指龐公&KR1200;陶潛永為世)
(笑嗤)
(陸時雍曰老杜發秦州諸詩首首可誦凡好高好竒便與物情相遠人到歷練既湥事理物情入手知向)
(高竒者一無所用於梅鼎祚曰首四語悽婉具足其歷敘窮途處過慟哭結語雖直亦是實情)
鐵堂峽(方輿勝覽鐵堂山在天水縣東五里峽有石笋青翠長者至丈餘小者可以為礪通)
(志硤有鐵堂莊四山環抱面有孤冢邵注在秦州東南七十里)
山風吹遊子縹緲乘險絶硤形藏堂隍壁色立精(荆作精一)
(作積)鐵(首叙鐵堂形勢如王立之曰山臺如堂隍硤藏於中間石之色黑積鐵然海賦神仙縹緲飡玉)
(清不縹緲衣裳飛揚貌州朱注說文山陗夾水曰峽韻書與硤通然周立硤以居三峽之口因名則二字)
(殆可通也堂西京雜記文帝為太子立思賢苑以招賓客苑中有隍六所漢書胡廣傳列坐堂皇上注室無)
(四璧曰皇江總詩石路接堂皇劉孝威詩堂皇更隱映吳越春秋干將作劍采五山之鐵精六合之金英韓)
(非子明主推積鐵之累而察一市之恩按本句五字皆入聲讀不順口作精鐵為是)徑摩穹蒼蟠
石與厚地裂修纖無垠(一作限)竹嵌(丘銜切)空(一作孔)太始雪
威遲哀壑底徒旅慘不悦(一作徒懷松柏悦)水寒長冰横我馬
骨正折(此記高下諸景湥上四狀其峭削幽秀此仰視所見下四狀其峻隂寒此俯視所見皆所謂)
(乘絶險也古修纖細長貌無垠徧地皆竹也嵌空玲瓏貌太始從積雪也威遲猶言回遠從澗横度故見冰)
(横徒旅馬骨即詩我僕痡矣我馬瘏矣之意裂棗據詩高巖暨穹蒼詩謂地蓋厚江賦豃如地劉楨)
(魯都賦竹則填彼山垠張華詩化達無垠文沈佺期詩宛轉復嵌空列子太始者形之始也選注韓詩)
(周道威夷薛君曰威夷險也又作威遲潘岳詩峻坂路威遲顔延之詩隱閔徒御悲威遲良馬煩殷仲文詩)
(哀壑叩虚牝陵謝靈運詩徒旅苦奔峭賦庾信詩中流覺水寒徐詩長冰塹不流哀江南冰横似岸)
(陳琳樂府飲馬長城窟水寒傷馬骨)生涯抵弧矢盜賊殊未滅飄蓬踰三
年回首肝肺熱(末結憂亂之情蹤當此流離奔走未有息機故回想行而煩熱也末句應遊)
(子之此詩與上章同格兵時亦作逢抵之抵)(趙注抵當也抵弧矢謂當用易傳弧矢之利以威天下)
(商子飛蓬遇飄風而行于里乘風之勢也蔡琰詩煢煢對孤影怛咤糜肝肺)
(黃生曰諸詩大抵寫蜀道之艱難及行役之辛苦看每章結語各有出場無一相重處今按入蜀諸章)
(用仄韻居多蓋逢險峭之境寫愁苦之詞自不能為平緩之調也)
鹽井(鶴注唐食貨志唐有鹽井六百四十成州巂州井各一)
鹵中草木白青者官鹽煙(一云直者青鹽煙)官作既有程煑鹽
煙在川(首記煑鹽之事方漢宣帝紀困於蓮勺鹵中說文鹵鹽地也東謂之斥西方謂之鹵遠注)
(草木白鹵氣浸漬草木凋枯也煑陳琳詩官作自有程前漢書吳王東海為鹽)汲井歲搰
搰(古忽切一作搰榾)出車日連連自公斗三百轉致斛六千君
子慎止足小人苦喧闐我何良歎嗟物理固自(一作亦固)然
(此歎公私取利者衆也多初則汲井以煎既則車載而出搰搰用力貌連連衆貎自公謂官價轉致謂商販)
(斗錢三百石至六千倍獲其息也君子譏自公小人指轉致物情爭利不足嗟嘆亦慨時之語此章前四句)
(後八句五黃希曰唐志天寶至德間鹽每斗十錢乾元元年第琦為諸州𣙜鹽鐵使初變法劉晏代之法益)
(密貞元四年江淮斗增二百為錢二百一十後復增六十河中兩池鹽斗三百七十豪賈射利官收不能半以)
(此例之蜀中鹽價從可推矣功莊子子貢見漢隂丈人灌井搰搰然用力甚多而見寡詩出車彭彭又)
(執訊連連武又退食自公郡玉篇注十斗為斛孔續漢書虞詡為都太守始到石直八千說苑子曰)
(君子慎所從嗟張協詩達人知止足善何遜詩臨觴獨嘆抱朴子較物理之否)
(蜀有鹽井其水下鹹上淡土人取巨竹盡通中節惟下梢留節傍鑿小孔用牛皮掩孔口皮連繩索下竹)
(之後牽索轉皮則鹹水入筒仍掩其孔汲起傾瀉不雜淡冰又有火井空穴湥䆳投草引火則烟氣騰鬱)
(埋鍋其上藉以熬鹽此事甚竒因附記焉)
寒峽(宋書氐胡傳安西參軍魯尚期追楊難當出寒峽鶴曰秦成之間大抵多峽自秦至成)
(之界垂二百里又七十里至成)
行邁日悄悄山谷勢多端雲門轉絶岸積阻霾天寒寒
硤(郭作峽)不可度我實(一作貧)衣裳單况當仲冬交泝㳂增
波瀾(首記峽中勢險而氣寒謂雲門乍轉却逢絶岸積阻之處又霾天寒此所勢多端也單衣仲冬衝)
(寒而度峽旅人之困如此曰仲冬交蓋在十一月初矣詩行邁靡靡黃注遠行曰邁又憂心悄悄趙充)
(國策况山谷之便乎曰漢書上知方朔多端華蜀都賦指渠口以為雲門魯雲門亦秦地名木海賦絶)
(岸萬丈府謝朓詩九河亘積阻詩爾雅風而雨土為霾古樂海水知天寒沈約豈覺衣裳單月令)
(仲冬之月冰始壯地始拆應逆流而上曰沂從流而下曰沿何遜詩泝水復㳂流瑒靈河賦泝㳂蔽水帆柱)
(如林耳謝靈運詩傾聆波瀾)野人尋煙語行子傍(去聲)水餐此生免荷
(去聲)殳(音洙)未敢辭路難(末歎峽行之艱苦難尋烟傍水皆荒山閴寂之象路猶勝荷殳此)
(自解語實自傷語子此章前八句後四句兮鮑照詩當警野人機又行夜中飯詩彼侯人何戈與祋)
(注祋殳也又伯也執殳為王前驅周禮殳以積竹入觚長丈二尺建於兵車旅賁以先驅古樂府有行路難)
(陳繼儒曰此與鐵堂青陽二篇幽奥古遠多象外異想悲風泣雨入蜀人不堪多讀黃生曰積阻之氣)
(至于霾天著此一句寒峽方顯末二即生常免租税名不隸征伐意亦無聊中故作此語耳)
法鏡寺(法鏡寺舊注無考鶴曰意尚在秦州)
身危適他州勉強(丘兩切)終勞苦神傷山行湥愁破崖寺
古(首敘路經法鏡才傷神之際見崖寺蒼古故愁懷頓破東方朔詩盡身危苟粲妻亡不哭而神傷)
(山史記夏禹行乘輦)嬋娟碧蘚(正異英華皆作蘚一作鮮)淨蕭摵(子六切)寒籜
聚回回(一作洄洄)山(一作石)根水冉冉松上雨洩雲蒙清晨初
日翳復(扶又切)吐朱甍(音萌)半光炯戶牖粲可數(所主切愁中申破)
(之意迴嬋娟謂蘚色明潤蕭摵謂籜葉飄零此摹冬景山繞泉松含宿雨皆寺前佳勝雲洩乍蒙似晴而雨)
(日翳仍吐似雨而晴此摹曉景朱棟半呈戶牗可指乃寺中氣象杜臆云此段描景入神楚辭女嬃之嬋娟)
(兮沈約詩嬋娟入綺窗碧朱注碧鮮斷是苔蘚之蘚公哀蘇源明詩云垢衣生蘚舊本訛作鮮注家遂引吳)
(都賦檀欒嬋娟玉潤碧鮮以為四字皆言竹恐無此句法今按王勃聖泉宴詩序紫苔蒼蘚李白詩厨竈無青)
(烟及几生碧蘚兮張協詩草摵摵以疎葉木蕭蕭以零踐詩籜兮籜風其吹汝漢鐃歌巫山高回回臨)
(水遠劉公幹詩回回自昏亂岫古詩冉冉孤生竹曹植詩柔條紛冉冉魏都賦窮洩雲日月恒翳顔延之)
(詩泄雲已漫漫夕雨亦凄凄洩與泄同猶出也甍何遜詩早霞麗初日沈佺期詩紅日照朱甍朱注棟也)
(所以承瓦炯江淹神女賦日烱烱而舒光沈幽庭賦築山川於戶牖)拄(一作枉)策忘前期
出(一作高)蘿巳亭午冥冥子規叫微徑不敢(一作復)取(末有留連)
(不盡之意搜晨朝登跳至午始出藤蘿及聞子規聲慘不敢取徑竒遂去寺而前邁矣此章起結四句中)
(間八句和前期謂前路程期沈約詩分手易前期氣天台賦羲亭午黃希曰子規春鳥仲冬聲聞地之)
(煖使然也徑後漢隗囂傳微南通)
(王嗣奭曰公於極窮苦中一見勝地不顧程期能於境遇外别具一副胸襟冥披而搆竒鍾惺云老杜)
(蜀中詩非唯山川隂霽雲日朝昏寫得刻骨即細草敗葉破屋垝垣皆具性情千載之下身歷如見)
青陽峽(邵注青陽峽在秦州之南詩云南行道彌惡可見)
塞外苦厭山南行道(一云登路)彌惡岡巒相經亘雲水氣參
錯(首從峽行敘起吳經亘山疊難行參錯水迷難度所謂道彌惡也均詩塞外何紛紛詩我獨南行)
(運盧諶詩岡巒挺茂樹阻謝靈詩沂流觸驚急臨圻參錯)林迥硤角來天窄(一作穿)
壁面削磎西五里石奮怒向我落仰看(平聲)日車側俯恐
坤軸弱魑魅嘯有(一作有狂)風霜霰浩漠漠(此記青陽峽景硤角從旁横)
(射者壁面當前劈峙者奮怒崩石危險也礙日車石勢聳欹䧟地軸石形重大魑魅嘯石傍隂慘霜霰多石上)
(凝寒也捍水經注吳山三峰霞舉疊秀雲天崩巖傾仄山頂相望之恒有落勢杜臆仰看日車側即愁畏)
(日車翻意魯靈光殿賦仰看天庭莊子若乘日之車遊襄城之野漢李尤歌安得力士翻日車天台賦始經)
(魑魅之塗鮑照蕪城賦水魅山鬼野鼠城狐風曍雨嘯昏見晨趨陶潛桃花源記常恐霜霰至)昨憶
(一作憶昨)踰隴坂高秋視吳嶽東笑蓮華卑北知崆峒薄超
然侔壯觀巳謂殷(上聲一作𨼆)寥廓突兀猶趁人及兹歎(一作)
(谷)冥漠(此自隴坂說到青陽乃借衆山以形其突兀極隴坂之上西見吳岳東厭蓮峯北掩崆峒巳)
(宇宙大觀若欲侔此壯觀意謂寥廓之地隱伏難見矣今到青陽其突兀之狀猶若逐人而來始歎冥漠之境)
(不可窮盡也舊注以壯觀指青峽突兀指巨石未合詩意此章四句起下二段各八句秦州記隴坂九折)
(不知幾里張衡四愁詩欲往從之隴坂長漢杜臆高秋天朗故見諸山宋子侯詩高秋八九月地理志吳)
(山在汧縣西古文以為岍山國語謂之西吳秦都咸陽以為西岳周禮雍州其鎮曰嶽山注吳嶽也舊唐書禮)
(儀志肅宗至德二年春在鳳翔改汧陽郡吳山為西嶽蓮華峯在華山崆峒山在岷州班彪王命論超然)
(遠覽步西都賦盛娛游之壯觀左思詩壁立何寥廓漠庾闡江賦洪濤突兀而横峙顔延之詩衣冠終冥)
(江盈科雪濤詩評曰少陵秦州以後詩突兀宏肆迥異昔作非有意換格蜀中山水自是挺特竒崛獨能)
(象景傳神使人讀之山川歷落居然在眼所謂春蠶結繭隨物肖形乃為真詩人真手筆也)
龍門鎮(水經注洛溪水北發洛谷南逕威武戍又西南與龍門水合水出西北龍門谷東流)
(與横冰會又南逕龍門戍東朱注洛谷一作駱在成縣西一統志龍門鎮在鞏昌府成縣東後改府城鎮)
細泉兼輕冰沮洳棧道濕不辭辛苦行迫(一作迨)此短景
(影同)急(此往龍門之路言行遲而泉促詩迫屬行程急屬日影庾信詩山湥足細彼汾沮洳傳沮)
(洳水浸處下濕之地即元和郡國志褒斜道一名石牛道張良令燒絶棧道此曹植詩能不懷辛苦庾)
(信詩短景負餘暉舞鶴賦急景凋年)石門雲雪(一作雲雷一作雪雲)隘(一作溢)古鎮峰
巒集旌竿暮慘澹風水白刃澀胡馬屯(音豚)成臯防虞此
何及嗟爾遠戍人山寒夜中泣(此見龍門景事而歎戌辛之苦石門古鎮有)
(險可憑亦何必屯兵戍守乎譏之也之此章上四句下八句蜀都賦岨以石門注在漢中西褒中之北蜀)
(之險隘水經注褒水西北出衙嶺山東南經大石門歷故棧道下又東南歷小石門崔湜詩霜氣下旌竽)
(陶潛詩風水互乖違詩秦國策白刃在前書趙曰成臯乃鞏洛之地隂鑑遠戍唯聞鼓唐乾元二年)
(九月史思明䧟東京及齊汝鄭滑四州)
(黃淳耀曰時東京為史思明所據秦成間密邇關輔故龍門鎮兵有石門之守然旌竿慘淡白刃鈍澁既)
(無以壯我軍容况此地乂與成臯遠不相及而防戍於此則亦徒勞吾民而巳使之山寒夜泣亦何為哉)
石龕(龕苦含切石墖也阿育王傳山龕石室沈佺期詩危峯石作龕)
熊羆咆我東虎豹號(平聲)我西我後鬼長嘯我前狨(音戎)又
啼天寒昏無日山遠道路迷驅車石龕下仲冬見虹霓
(綎注上歎行路之艱是傷巳苦俯視物類仰觀天氣備寫悽慘隂森之象魏武帝寒行熊羆對我蹲虎豹)
(夾路啼此句意所本劉琨扶風歌麋鹿遊我前猿猴戲我側此句法所本楚辭九思將升兮高山上有兮猿猴)
(將入兮湥谷下有兮虺蛇左見兮鳴鵙右睹兮呼梟此東西前後疊句所本楚辭招隱虎豹鬭兮熊羆咆)
(陳藏器本草狨生山南山谷中似猴而大毛長黃赤色人將其皮作鞍褥埤雅狨猿狖之屬輕捷善緣木生川)
(峽湥山中又云尾作金色俗謂金線狨中矢毒即自齧斷其尾以擲之謝靈運詩由遠行不近古詩驅車)
(策駑馬千沈炯詩山龕擬夜禪地志龍門石壁鑿為龕石佛數則知不龕乃人工所為者月令孟冬之月)
(虹藏不見仲冬見之紀異也亦地煖使然曰爾雅注䨇出色鮮盛者為雄曰虹闇者為雌蜺)伐竹(一作)
(木)者誰子悲歌上(時掌切一作抱)雲梯為(去聲)官採美箭五歲供
梁齊苦云直簳(古旱切于上聲一作笴)盡無以應(一作克)提攜奈何
漁陽騎(去聲)颯颯驚蒸黎(綖注下歎征求之苦是憫人力山採箭簳幾於罄竹無餘民)
(之殫可知梁齊謂河北官軍漁陽謂思明餘孽五歲自天寶十四載至乾元二年也此章兩段俱八句雷)
(次宗豫章記伐竹為筏子阮籍詩所憐者誰子游史記項羽傳悲歌慷慨墨公輸班為雲梯郭璞仙詩)
(靈谿可潛盤何事登雲梯山一統志箭簳山在漢中府漢隂縣東北一百八十里産箭竹爾雅東南之美者)
(有會稽之竹箭此借用之運考工記荆之幹與簳同呂氏春秋齒羽箭幹謝靈詩提㩦弄齊瑟楚辭風)
(颯颯兮木蕭蕭蒸相如封禪書覺寤黎)
(楊慎曰起得竒壯突兀末段湥為時慮起勢陸時雍曰此詩氣局最寬語致最簡申涵光曰竒崛若)
(安放在中間亦常語耳)
積草嶺(原注同谷界)
連峰積長隂白日遞隱見(音現)颼颼林響交慘慘石狀變
山分(一作外)積草嶺路異鳴(唐志作鳴一作明)水縣旅泊吾道窮
(一作東)衰年歲時倦(首記積草之景兼簇跋涉之艱皆山疊多隂故日光隱見颼颼慘慘形)
(容積隂也詩蔡夢弼曰從此嶺分路東則同谷西則鳴水江淹連峯竟無已梁簡文帝詩日斜光隱見)
(書水經注風颼颼而䬍飀縣陶潛詩慘慘寒日梁舊唐鳴水縣屬興州本漢沮地隋為鳴水縣元帝)
(詩旅泊依邨樹詩史記仲尼曰吾道窮矣簡文羽檄歲時聞)卜居尚百里休駕投
諸彦邑有佳主人情如巳會面來書語絶妙遠客驚湥
眷食蕨不願餘茅茨眼中見(下言路近同谷得有依託也諸彦投宿之家主人)
(同谷之宰蕨薇山中之食茅茨山中之居谷張綎注公欲居西枝者以贊公有盛論之作欲居同者以主人)
(有湥眷之書也詩此與上章同格後屈原有卜居篇奐謝靈運擬鄴中序二三諸彦漢書范冉謂王)
(曰今子茂適千里會尚無期也史記伯夷叔齊隱於首陽山採薇而食索隱注薇蕨鮑照詩遠客厭辛苦)
(不左思咏史詩飲河期腹滿貴足不願餘為莊子茅茨剪晉書豫章太守見范宣茅茨不完欲改宅宣固)
(辭之眼南史袁粲曰但恨中不見人)
泥功(唐書作公)山(杜臆成州有八景泥功山鳳凰臺居其二公詩止言其濘不言其勝何耶)
(置唐書貞元五年於同谷之西境泥公山權行成州方輿勝覽在同谷郡西二十里)
朝行青泥上暮在青泥中泥濘(乃定切一作穽)非一時版築勞
人功(先記泥功山郡泥濘之處功須版築此泥功所由名也元和國志青泥嶺在興州長舉縣西北)
(五十三里接溪山東懸崖萬仞上多雲雨行者屢逢泥淖故號為青泥嶺一統志在漢中府略陽縣西北)不
畏道途(一作路)遠(一作永)乃將(一作反將一作及此)汨没同白馬為鐵
驪小兒成老翁哀猿(一作猱)透却墜死鹿力所窮寄語北
來人後來莫怱怱(後敘中途淪没之患馬汨没同同歸濡溺也起下四句白小兒為泥所)
(汚哀猿死鹿為泥所䧟末以窮途之困預戒行人驪此章上四句下八句月令孟冬之月乘玄輅駕鐵爾)
(雅馬純黑曰驪兒葛洪神仙傳太玄女須臾之間或化為老翁或為小李孝貞詩風静夜猿哀詩野有)
(死鹿忽左傳鹿死不擇隂挺而走險急何能擇照龐德公於操前行險既以覆兮後逐逐其猶來盧隣詩)
(傳語後來者斯路誠獨難)
鳳凰臺(原注山峻人不至高頂謬張綖注秦地有鳳凰臺本因西伯後人傳弄玉吹簫之)
(說中水經注鳳溪水上承蜀水於廣業郡南逕鳳溪有二石䨇高其形若闕漢世有鳳凰棲其上)
(故謂之鳳凰臺北去郡三里水出臺下方輿勝覽鳳凰臺在同谷東南十里山腰有瀑布名迸璣泉)
(天寶間哥舒翰有題刻)
亭亭鳳凰臺北對西康州西伯今寞寂鳳聲亦悠悠山
峻路絶蹤石林氣高浮安得萬丈梯為(去聲)君上(上聲英華作居)
上頭(首咏鳳凰臺傷鳳去臺空也公盧注當時李泌久歸衡山春宮左右無人調護欲效綺里之功而)
(不可得故曰安得萬丈梯為君上上頭貞魏都賦亭亭峻址唐書武德初以同谷置西康州觀中廢謂之)
(西康者别於嶺南之康州也柱商紀紂賜昌得專征伐為西伯圖經岐山一名天山文王時鳳鳴岐山亦)
(呼為鳳凰堆台謝靈運詩石林豈為艱孫綽天賦臨萬丈之絶冥)恐有無母雛飢寒
日啾啾(一作啁啾)我能剖心血(一作出)飲啄慰孤愁心以當竹
實炯然無(勝覽作忘)外求血以當醴泉豈徒比清流(此託鳳雛以寓)
(意廣盧注肅宗聽張良姊之譖既去建寧王倓又欲動搖平王俶俶母吳氏生子而亡故云無母離披心瀝)
(血欲獻忠肝以保護之耳人樂府隴西行鳳凰鳴啾啾一母將九雛拾遺記二剖心瀝血以代墨焉何)
(遜詩誓將收飲啄鳥詩疏鳳非竹實不食非醴泉不飲阮籍詩林中有竒自言是鳳凰清朝飲醴泉日夕栖)
(山岡清路喬如鶴賦飲流而不舉)所重王者瑞敢辭微命休坐看(去聲)綵
翮長(一作舉)舉(一作縱)意八極周自天銜瑞圖(英華作圖識)飛下
(去聲)十二樓圖以奉(一作獻)至尊鳳以垂鴻猷再光中(去聲)興
業一洗蒼生憂湥衷正(勝覽作止)為(去聲)此羣盜何淹留(此申明急)
(於求雛之意欲藉此以致太平也中曰王者曰瑞圖皆興王之兆曰至尊曰鴻猷則明說興事業矣湥衷在)
(此應上心血羣盜何留安史自滅矣鄙此章前兩叚各八句末叚十二句收鸚鵡賦託輕之微命王褒)
(頌周流八極前春秋元命苞黃帝游玄扈洛水之上鳳凰銜圖置帝帝再拜受圖班固白雉詩啟靈篇兮披)
(瑞圖於漢郊祀志方士言黃帝時為五城十二樓以侯神人執期十洲記崑崙積金為天墉城城上安金臺)
(五所玉樓十二所韋劉敬叔異苑晉隆安中鳳凰集劉穆之庭藪謂曰子必協贊鴻猷)
(解杜者詩中本無寓言而必欲傅會時事失於穿鑿詩中本有寓意而必欲抺殺微詞謂之矯枉澤州陳)
(冡宰謂皆好勝之過良是此章託諷顯然蓋借景以寓意于盧注獨有取焉)
乾元中寓居同谷縣作歌七首(杜臆同谷縣唐屬成州元以同谷縣)
(省入明則改州為縣考今志成縣有杜甫故居注引虎穴龍澄詩為證其居當在西枝邨之西然公)
(詩却未云居西枝也二舊唐書成州治同谷縣武德元年置成州貞觀年以廢康州之同谷縣來)
(屬九域志秦州西南至成州二百六十五里)
有客有客字子美白頭亂(一作短)髮垂過(一作雨)耳歲拾橡
(仕兩切)栗隨狙(千余切)公天寒日暮山谷裏中原無書(一作主)
歸不得手脚凍皴(七倫切)皮肉死鳴呼一歌兮歌已(一作獨)
哀悲風為(去聲)我從天(一作東)來(此章從自敘說起食垂老之年寒山寄迹無無衣)
(幾於身不自保所以感而發嘆也悲風天來若助旅人之愁矣首二領意中四敘事末二感慨悲歌七首同)
(格客)(詩有客有客亦白其馬中洙曰以寓居故自稱有易林亂髮如蓬憂常在漢樂府長歌行髮短耳)
(何長莊唐書甫客秦州負薪採橡栗自給今在同谷亦然子畫拾橡栗暮栖木上後漢李恂傳時歲荒徙)
(居新安關下拾橡栗以自資廣韻橡櫟實也也莊子狙公賦茅曰朝四而暮三衆狙皆悦芧即橡子狙猿屬)
(狙公畜狙之人也皴說文皴皮細起也梁武帝紀執筆觸寒手為裂李陵詩遠望悲風至)
(蔡琰胡笳十八拍結語曰笳一會兮琴一拍心憤怨兮無人知曰兩拍張絃兮絃欲絶志摧心折兮自悲)
(嗟曰傷今感昔兮三拍成銜悲畜恨兮何時平曰尋思涉歷兮多艱阻四拍成兮益悽楚曰攢眉向月兮)
(撫雅琴五拍汵汵兮意彌湥曰追思往日兮行李難六拍悲兮欲罷彈曰草盡水竭兮羊馬皆徙七拍流)
(恨兮惡居於此七歌結語皆本笳曲)
長鑱(仕衫仕鑒二切)長鑱白木柄我生託子以為命黃獨(山谷作獨)
(東坡作精)無苖山雪盛短衣數(音朔)挽不掩脛此時與子空(一作)
(同)歸來男呻女吟四壁静嗚呼二歌兮歌始放閭(一作隣)
里為(去聲)我色惆悵(上章自嘆凍餒此并痛及妻孥也掘命託長鑱一語慘絶橡栗巳空又)
(黃獨直是資生無計雪滿山故無苗可尋風吹衣故挽以掩膝男女呻吟飢寒並迫也前曰悲風天助之哀此)
(曰閭里則人為之憫矣鑱前後章以有客對弟妹敘骨肉之情也中間獨將長配言蓋託此為命不啻一家)
(至親猶說文鑱銳也吳人云犁鐵玉篇鑱鏨也多呼鑱為子毛詩呼籜為汝黃庭堅曰嵩記牛山杏自)
(中國喪亂百姓資此以為命漢又曰黃獨狀如芋子肉白皮黃蔓延生葉似蘿摩梁人蒸食之江東謂之土)
(芋陳藏器本草黃獨遇霜雪枯無苗蓋蹲鴟之類蔡夢弼引别注云黃獨歲飢土人掘以充糧根惟一顆而色)
(黃故謂之黃獨其說是也按公詩有别用黃精者如太平寺云三春濕黃精一食生羽毛丈人山云掃除白髮)
(黃精在君看他時冰雪容皆託為引年而發若此歌則專為救飢而言當主黃獨為是史記叔孫通變其服)
(服短衣寗戚叩角歌短布單衣不及骭地曹植詩挽衣對我泣脛足骨也莊子呻吟裘氏呻吟既息)
(四壁悄然寫得悽絶周司馬相如傳家居徒四壁立何遜詩宵長壁立靜禮天官聽閭里以圖版楚辭)
(余悵惆而自憐)
有弟有弟在遠方(一作各一方)三人各瘦何人強生别展轉
不相見胡塵暗天道路長東飛駕(音加)鵝後&KR1175;(音秋)鶬(七羊切)
安得送我置汝傍嗚呼三歌兮歌三發汝歸何處收(一作)
(取)兄骨(此章嘆兄弟各天也胡生别展轉自東都而長安又自秦隴而同谷塵暗天申言生别之故)
(弟在東方因欲東飛而去也始念生離終恐死别故有收骨之語杜臆駕鵝雁屬以比兄弟而惡鳥在後安)
(得送我在汝傍乎何處收骨此承輾轉來惟趙曰公四弟曰穎曰觀曰豐曰占穎觀豐各在他郡占從公入)
(蜀後有舍弟占歸草堂詩漢左傳寡人有弟不能和協而使餬其口於四方後書趙孝其弟禮為賊所得)
(將食之孝自縛詣賊曰禮餓羸瘦不若孝肥飽賊感其意俱舍之梁元帝與武陵王書兄肥弟瘦無復相見之)
(期南古樂府他鄉各異縣展轉不可見見雲隂但見胡塵起詩道阻且長)(宋文帝詩不子虚賦弋白)
(鵠連駕鵝廣志駕鵝野鵝也陶隱居云野鵝大於雁似人家蒼鵝謂之駕鵝揚雄傳豈駕鵝之能捷楚辭大)
(招鵾鴻羣晨雜&KR1175;鶬㗖埤雅&KR1175;性貪惡狀如鶴而大長頸赤目善與人鬭好蛇詩有&KR1175;在梁毛萇曰&KR1175;秃&KR1175;)
(䨇楊慎日鶬有二種列子連䨇鶬於青雲之上相如賦鶬下玄鶴加物類相感志玄鶬長足羣飛天將霜必)
(先鳴此蓋鶴類以其色蒼故曰鶬此一種也若江賦所云竒鶬九頭孔子引河上之歌曰鶬兮鴰兮逆毛衰兮)
(一身九尾長兮此則妖鳥别為一種左傳崤有二陵予收爾骨焉)
有妹有妹在鍾離良人早殁諸孤癡長淮浪高蛟龍怒
十年不見來何時(一作遲)扁舟欲往箭滿眼杳杳南國多
旌旗嗚呼四歌兮歌四奏林猿(浩然本作林猿一作竹林)為(去聲)我啼
清晝(此章嘆兄妹異地也得嫠婦客居孤兒難倚十年妹不能來扁舟公不往蛟龍防路之險旌旗患)
(時之危猿啼清晝不特天人感動即物情亦若分憂矣吳越春秋夀夢元年魯成公會於鍾離舊唐書濠州)
(屬淮南道天寶元年改鍾離郡乾元元年復為濠州新唐書地理志濠州鍾離郡有鍾離縣春秋時為鍾離子)
(國按公詩有近聞韋氏妹遠在漢鍾離即指此處憐詩今夕何夕見此良人注夫也曹植平原懿主誄爾)
(早殁淮左傳以是藐諸孤舟書導淮自桐柏何遜詩初宿長上劉孝綽詩扁去平樂古詩杳杳即長)
(暮蔡顔延之詩旌旗晝夜懸同長笛賦猨雖晝吟雀朱注絛云崇寕間有貢士自谷來籠一禽大如色)
(正青善鳴曰此竹林鳥也林時對曰考海錄有竹林静啼青笋之句竹林與青笋並用似屬鳥名演繁露詩人)
(假象為辭因竹之號風若啼故謂之啼耳悲二說皆穿鑿難信猿多夜啼今啼清晝極言其也)(補註)
(張九齡詩林猿莫夜聽)
四山多風溪水急寒雨(一作風)颯颯枯樹(一云樹枝)濕黃蒿古
城雲不開白(一作玄)狐跳梁黃狐立我生何為在窮谷中
夜起坐萬感集嗚呼五歌兮歌正長魂招不來歸故鄉
(此章咏同谷冬景也野此歌忽然變調寫得山昏水惡雨驟風狂荒城晝冥狐羣嘯頓覺空谷孤危而萬感)
(交迫招魂不來魂驚欲散也收骨於死後招魂於生前見存亡總不能自必矣招魂句有兩說杜臆謂魂離)
(形體不能招來使之同歸故鄉此順解也胡夏客謂身在他鄉而魂歸故鄉反若招之不來者此倒句也依後)
(說翻古出新語尤竒警照與妹書吾自發寒雨)(孔稚珪詩胡騎四山合庾鮑柳惲詩颯颯避霜葉信)
(有枯樹賦塗蔡琰胡笳塞上黃蒿兮枝枯葉乾狐吕氏春秋禹行山有白狐九尾造焉陶隱居本草影似)
(狸而黃詩莊子獨不見狸狌乎東西跳梁不避高下鳴謝惠連窮谷是處阮籍詩中夜不能寐起坐彈)
(琴兮謝靈運詩千念集日夜萬感盈朝昏不楚辭招魂魂歸來反故居些朱注古人招魂之禮專施於死)
(者公詩如剪紙招我魂老魂招不得南方實有未招魂與此詩魂招不來歸故鄉皆招生時之魂也本王逸楚辭注)
南有龍兮在山湫古木巃(盧紅力董二切)嵸(子紅子孔二切)枝相樛木
葉黃落龍正蟄蝮蛇東來水上游我行怪此安敢出拔
劍欲斬且復(扶又切)休嗚呼六歌兮歌思(去聲)遲(一云怨遲遲)溪
壑為(去聲)我迴春姿(此章咏同谷龍湫也蝮古木巃嵸樹覆湫潭神龍蟄伏而蛇肆行此陽)
(微隂勝之象拔劍且休誅之不勝誅也溪壑迴春蓋望陽長隂消回造化於指日其所慨於身世者大矣易)
(傳以潛龍此君子蔡琰謂暴猛如虺蛇此君子小人之别也時在仲冬而曰春迴者天氣晴和有似春意耳)
(也杜詩博議同谷萬丈潭有龍此借以起興懸湫龍潭揚雄蜀都賦火井龍湫江總詩古木斷蘿劉)
(安招隱士山氣巃嵸兮不嵳峩巃嵸楂枒貌草謝朓詩樛枝聳復低樛枝曲下垂貌記季秋之月木黃落)
(安易龍蛇之蟄蛇楚辭蝮蛇蓁蓁淮南子蝮蛇不可使足抱朴子蝮中人至急一日不治則殺人但以刀)
(割瘡肉投地其肉沸如火炙須臾焦盡人得活也帝漢書高帝夜徑澤中有大蛇當道拔劍斬之隋煬鳳)
(䑵歌意欲持鈎往撩取恐是蛟龍還復休風張載詩谿壑無人迹列子師文及秋而叩角絃温徐迴沈)
(佺期詩何遽青春姿)
(吳見思曰前五歌意俱竭此則不得不遲遲則從容婉轉谿壑亦若迴春窮而必變天之道也王道俊)
(博議前後六章皆自敘流離之感不應此章獨譏時事此蓋詠同谷萬丈潭之龍也龍蟄而蝮蛇來遊或)
(自傷龍蛇之混初無指切古人詩文取喻於龍者不一未嘗專指為九五之象郭知達引蘇註云此詩南)
(有龍喻明皇在南内東坡必無是言)
男兒生不成名身已老三(一作十)年飢走荒山道長安卿
相(去聲)多少(去聲)年富貴應(平聲)須致身早山中儒生舊相識
但話宿昔傷懷抱嗚呼七歌兮悄終曲仰視皇天白日
速(此章仍以自嘆作結蓋窮老流離之感湥矣速卿相少年反照首句山中話昔回應次句皇天日嘆不)
(能挽暮景之衰頽也首尾兩章俱結到天蓋窮則呼天之意耳三年走山謂自至德二載至乾元二年奔鳳)
(翔貶華州客秦隴遷同谷也矣趙注末句又變新意自一至七歌聲既終而日色暮李陵書男兒生巳不)
(成名生陶潛詩鬱鬱荒山裏子師氏曰肅宗中興所用皆後晚進元勲舊德如郭儀尚見齟齬他可知巳)
(傳漢書丙吉薦儒生王仲翁鮑照詩南國有儒生相左季札聘於鄭見子産如舊相識吳均詩依然舊識)
(天阮籍詩宿昔同衣裳詩古詩臨風送懷抱馳楚辭皇平分四時兮江淹青春速天機素秋白日)
(王嗣奭曰積草嶺詩云邑有佳主人豈指同谷令耶歌内甚有不足主人意如託鑱為命如閭里惆悵主)
(人何獨不為意也又如黃蒿古城雲不開見城中無一相知故但言山中儒生舊相識然亦隱隱及之終)
(屬厚道嗟朱子曰杜陵此歌七章豪宕竒崛至其卒章嘆老卑則志亦陋矣人可以不聞道哉今按)
(長安卿相二句據師氏之說是歎當時棄老成而用新進初非羡慕朝官也此詩固當善會孫季昭示)
(兒編云歐陽公傷五季之離亂故作五代史於序論每以嗚呼冠其首杜公傷唐末之離亂故作詩史於)
(歌行每以嗚呼結其篇末前此詩人用嗚呼二字寓於歌詩者稀公獨有傷今思古之意焉胡應麟曰)
(杜七歌亦倣張衡四愁然七歌竒崛雄湥四愁和平婉麗漢唐短歌各為絶倡所謂異曲同工王嗣奭)
(曰七歌創作原不倣離騷而哀實過之讀離騷未必墮淚而讀此不能終篇則以節短而聲促也陸時)
(雍曰同谷七歌稍近騷意苐出語粗放其粗放處正是自得也董益曰李廌師友記聞謂太白遠别離)
(蜀道難與子美寓居同谷七歌風騷極致不在屈宋之下愚謂一歌結句悲風為我從天來七歌云仰視)
(皇天白日速其聲慨然其氣浩然殆又非宋玉太白輩所及申涵光曰同谷七歌頓挫淋漓有一唱三)
(歎之致從胡笳十八拍及四愁詩得來是集中得意之作)
萬丈潭(原注同谷縣作方輿勝覽萬丈潭在同谷縣東南七里俗傳有龍自潭飛出夢弼曰)
(同谷有鳳凰潭一名萬丈潭蓋兩山危立其下泓澄萬丈杜臆同谷有龍峽峽傍有潭其湥莫測曰)
(萬丈潭)
青溪含(一作合)冥寞神物有顯晦龍依積水蟠窟壓萬丈
内(領起全局龍杜臆青溪與神物合而成其神異起語大有力量承神物窟承青溪世說謝益夀曰青)
(溪之曲復何窮盡淵庾信詩冥寞爾遊岱賦易天生神物荀子積水成蛟龍生焉潘岳海懸水萬丈)
跼步凌垠堮(逆各切或作鄂)側身下(去聲)煙靄前臨洪濤寬却立
蒼石大山危一徑盡岸(一作崖)絶兩壁對削成根虚無倒
影垂澹濧(音隊吳本作瀩朱云玉篇廣韻增韻俱無瀩下兩條申言青溪含冥漠此自山上而)
(及潭中也兩曰跼曰側曰前曰却歷盡高下前後矣一徑路之狹壁巖之峭削成壁湥入倒影山下照淮)
(南子出於無垠堮之門許慎注垠堮端崖也却洛陽伽藍記洛水永橋銘前臨少室却負太行此前二字所)
(本龍杜臆前臨洪濤指嘉陵江蓋同谷之東河南河俱入峽而注於嘉陵江也東河源出秦州南南河源出)
(清渠堡南而海賦洪濤瀾汗萬里無際無山海經太華之山削成四方相如子虚賦乘虚漢郊祀志)
(登遐倒影晉廬山道人游石門詩序流光迴照則衆山倒影鄭曰澹瀩猶澹沲也集韻作灘水帶沙往來貌)
(清廣韻濧也濡也)黑知(黃作知陳作為一作如)灣澴(音還)底清見光炯碎孤
雲(勝覽作峯)到(一作倒)來湥飛鳥不在外高蘿成帷(一作帳)幄寒
木壘(吳作累一作壘)旌旆遠川曲通流嵌(丘銜切)竇潛洩瀨(此自潭中)
(而及四傍也木黑言淵底清言波面雲鳥形容潭之湥廣蘿結若帷搖如旆曲通來水潛洩去流此潭外周)
(圍之景夏杜臆孤雲二句形容虚明空洞無底無邊之神妙胡客曰上句人猶能作下句造語更竒玉篇)
(澴聚流也詩陶潛詩孤雲獨無依翠阮籍詩飛鳥鴻相過陸機輕條象雲構密葉成幄康協終南行)
(楓丹杉碧壘旌立旆)造幽無人境發興(去聲)自我軰告歸遺恨多將
老斯遊最閉藏修鱗蟄出入巨石(趙刻作瓜)礙何當(一作事)炎
(一作暑)天過快意風雲(一作雨)會(末歎遊潭之勝回應神物有顯晦杜臆幽造發興)
(此地靈人傑遭遇之竒可一而不可再者故此遊足敵窮途遺恨朱注方冬龍蟄未能劈石而出還思暑天)
(過此觀其騰躍於風雲之會耳人此章首叚四句起下三叚各八句天台賦卒踐無之境世說范榮期)
(云應是我軰語石淮南子冬萬物閉藏詩水經注巨石臨危徐陵詩礙波前響顔延之炎天方埃鬱)
(周珽曰通篇摩寫山水極其幽隱竒怪令人不覺興逸心怡楊德周曰山水間詩最忌庸腐答應試看)
(杜公青陽峽萬丈潭飛仙閣龍門閣諸篇幽靈危險直令氣浮者沉心淺者深刻劃之中元氣渾淪窈冥)
(之内光怪迸發初學更宜於此煆煉揣摩庶能自拔泥滓)
(崑山王履曰昌黎南山詩二百四句鋪叙詳文采贍議者謂其似上林子虚賦才力小者不能到然竊觀)
(東西兩際海巨細難悉究西南雄太白突起莫間簉藩都酬德運分宅占丁戊逍遥越坤位詆訐陷乾竇)
(昆明大池北去覿偶晴晝前尋徑杜墅坌蔽畢原陋初從藍田入顧盻勞頸脰等十餘句凡大山皆可當)
(不獨終南也况又每有梗韻生意使文辭牽綴而義理不得通暢恐非終南本色耳文章縱不宜規規傳)
(神寫照亦豈宜泛然駕虛立空駕虚立空以夸其多雖多亦奚以為少陵則不然其自秦入蜀詩二十餘)
(篇皆攬實事實景以入乎華藻之中是故高出人表而不失乎文章之所以然)
同谷七歌補錄
(宋元詞人多倣同谷歌體唯文丞相居先今附錄于後有妻有妻出糟糠自少結髮不下堂亂離中道逢虎)
(狼鳳飛翩翩失其凰將雛一二去何方豈料國破家亦亡不忍舍君羅襦裳天長地久終茫茫牛女夜夜遥相)
(望嗚呼一歌兮歌正長悲風北來起徬徨凄有妹有妹家流離良人去後携諸兒北風吹沙塞草窮猿慘淡)
(將安歸去年哭母南海湄三男一女同歔欷惟汝不在割我肌汝家零落母不知母知豈有瞑目時嗚呼再歌)
(兮歌孔悲鶺鴒在原我何為琅有女有女婉清揚大者學帖臨鍾王小者讀字聲琅朔風吹衣白日黃一䨇)
(白璧委道旁雁兒啄啄秋無梁隨母北首誰人將嗚呼三歌兮歌愈傷非為兒女淚淋浪有子有子風骨殊)
(釋氏抱送徐卿雛四月八日摩尼珠榴花犀錢落繡襦蘭湯百沸香似酥歘隨飛電飄泥塗汝兄十三騎鯨魚)
(汝今知在三歲無嗚呼四歌兮歌以吁燈前老我明月孤有妾有妾今何如大者手將玉蟾蜍次者親抱汗)
(血駒晨粧靚服臨西湖英英雁落飄璚琚風花飛墜烏嗚呼金莖沆瀣浮汙渠天摧地裂龍鳳殂美人塵土何)
(代無嗚呼五歌兮歌鬱紆為爾遡風立斯須人我生我生何不辰孤根不識桃李春天寒日短重愁北風隨)
(我鐵馬塵初憐骨肉鍾竒禍而今骨肉相憐我汝在北兮嬰我懹我死誰當收我骸人生百年何醜好黃梁得)
(喪俱草草嗚呼六歌兮勿復道出門一笑天地老詞少陵當天寶亂後間關入蜀流離𤨏尾而作七歌其凄)
(以楚文山當南宋訖籙縶身赴燕家國破亡而作六歌其詞哀以迫少陵猶是英雄落魄之常文山所處則縻)
(軀湛族而終無可濟也不更大可痛乎)
杜詩詳註卷八
