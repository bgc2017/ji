杜詩詳註卷十八
翰林院編修仇兆鰲撰
偶題(鶴注當是大歷元年秋作)
文章千古事得失寸心知作者皆殊列名聲豈浪垂騷
人嗟不見漢道盛於斯前軰飛騰入餘波綺麗為後賢
兼舊制(郭作制一作例韻會例古或作列)歴代各清規(首叙詩學源流杜臆少陵一)
(生精力用之文章始成一部詩集此篇乃一部杜詩總序而起二句乃一部杜詩所託胎者文章千古事便須)
(有千古識力得失寸心知則寸心具有千古此文章家秘密藏為古今立言之標凖也作者殊列名不浪垂此)
(二句又千古文人之總括謂其所就雖不同然寸心皆有獨知者在也三百篇乃詩家鼻祖而騷體則裔孫也)
(騷人不見則雅頌可知自蘇李軰倡為五言漢道於斯為盛此又詩之大宗也前軰如建安黃初諸公飛騰而)
(入至六朝尚綺麗亦其餘波不可少也言兼舊制取材者廣各清規命意特新杜臆公詩嘗文章本小技)
(於道未為尊此須識其道之所尊者安在得所尊則文垂千古失所尊則文止小技初無二義也魏文帝典)
(論文章經國之大業不朽之盛事此即千古事也曹植曰文之佳惡我自知之此即寸心知也典論古之作)
(者寄身於翰墨非荀子彼貴我名聲謝胡夏客曰騷人已往漢即有詩悲騷人之不見也舉詩望遠騷人)
(歌盛)(漢文帝紀登我漢道楚梅福書漢之得賢於斯為張纘賦前軰宿逹辭吾令鳳凰飛騰兮書)
(餘波入於流沙後劉楨詩綺麗不可忘奉尊徐景休參同契序立法以傳賢前漢朱博傳舊制杜預左)
(傳序據舊例而發義令宋書謝靈運傳自靈均以來多歴年代魏志太祖曰邴原名高德大清規邈世)
法自儒家有心從弱歲疲永懷江左逸多病(一作謝)鄴中
竒騄驥皆良馬騏驎(一作麒麟)帶好皃車輪從已斵堂構惜
(一作肯)仍虧漫作潛夫論虛傳幼婦碑(一作詞學莫傳)(此歎詩杜臆舊)
(制清規法也儒家久已有之而妙從心悟自弱歲曾殫精於此每永懷江左之逸却負病於鄴中之竒江左諸)
(公猶之騄驥無非良馬乃曹家父子如騏驎又帶好皃此其獨擅之竒也今自信車輪已斵而皃懶失學堂構)
(仍虧能如曹家父子乎雖潛夫有論幼婦有詞竟莫為繼述矣此所病於鄴中竒也張遠注公祖審言以詩)
(名家故云儒家有即所謂詩是吾家事也心從弱歲疲公詩謂讀書破萬卷語不驚人死不休皆可證也前)
(漢藝文志儒家者流又儒家言十八篇永弱歲弱冠也隋孫萬夀詩弱歲逢知已顔延之詩懷交在昔)
(趙曰江左逸如嵇阮鮑謝之徒鄴中竒如建安七才子之類洙曰江左晉所都鄴中魏所都東漢史論律謝臯蘇而制令)
(亟易又沈約表遠愧南董近謝遷固字騄驥句舊解作起下之詞王右仲承上文解意於病竒字皆有理會)
(斯典論今之文人孔融陳琳王粲徐榦阮瑀應瑒劉楨七人者於學無所遺於辭無所假咸自以騁騄驥於)
(千里仰齊足而並馳麟吕氏春秋得十良馬不如得一伯樂胡夏客云麒好皃借用徐陵皃事晉書張)
(后傳司馬懿曰老物不足惜慮困我好皃耳苦莊子輪扁對齊桓公曰夫斵輪徐則甘而不固疾則而不入)
(不徐不疾得之於手應之於心臣不能以喻臣之子臣之子亦不能受之於臣是以行年七十而老斵輪書)
(若考作室既㡳法厥子乃弗肯堂矧肯構失後漢書王符字節信隱居著書三十餘篇以譏當時得不欲章)
(顯其名故號曰潛夫論孫魏略邯鄲淳作曹娥碑蔡邕題其後曰黃絹幼婦外虀臼楊修讀之即解得曹操)
(行三十里乃悟曰黃絹色絲絶字也幼婦少女妙字也好外孫女子之子好字也虀臼受辛之器辭字也言絶妙)
(辭)緣情慰(一作苦)漂蕩抱疾屢遷移經濟慙長策飛棲假
一枝(此下叙客䕫情事慰杜臆緣情用陸機語謂作詩其也詩緣情生止自其漂蕩而抱疾累遷又自疏)
(漂蕩也經濟以下備述漂蕩之意左陸機文賦詩緣情而綺靡魏武詩播越西遷移思詩巢林借一枝)
塵沙傍(去聲)蜂蠆江峽繞蛟螭蕭瑟唐虞遠聯翩楚漢危
聖朝(音潮)兼盗賊異俗更喧卑(此承飛棲假一枝言漂蕩之迹蜂蠆蛟螭乃峽中)
(景物唐虞四句傷蜀亂未平蔡趙曰治莫盛於唐虞戰莫急於楚漢故並舉言之琰胡笳疾飛千里兮吹)
(塵沙何南都賦憚虬龍兮怖蛟螭豪四皓歌唐虞世遠吾將歸前漢書贊楚漢之際傑相王盗賊謂)
(崔旰喧卑謂夔土厭詩序國異政家異俗舞鶴賦人寰之喧卑)鬱鬱星辰劍蒼蒼雲
雨池兩都開幕府萬㝢(字同)插軍麾南海殘銅柱東風避
月支(此承經濟慙長策言漂蕩之故策莫施幕府四句傷四方未靖)(星劍雲池喻抱朱注星辰劍用)
(張華事雲雨池用周瑜語自歎如寶劍埋獄而未出蛟龍在池而未躍殘銅柱粤寇初平避月支吐蕃西勁)
(也都越絶書寶劍篇觀其鈲爛如列星之行萬班固有兩賦幕府注見别卷牛弘詩恭已臨㝢沈)
(約碑文軍麾命服之序注銅柱見十五卷域匈奴傳東湖強而月支盛溍月支即月氐西國名)音書
恨烏鵲號(平聲)怒怪熊羆稼穡分詩興(去聲)柴荆學土宜故
山迷白閣秋水憶(一作隱)黃(朱云當作皇)陂不敢要(平聲)佳句愁
來賦别離(此客䕫而念故都也柴恨烏鵲家信不來怪熊羆山居厭聞稼穡荆夔州居食白閣皇)
(陂長安山水别杜臆漂蕩之中安得復有佳句但愁來則賦别離耳離即漂蕩意此章前二段各十句後)
(二段各六句中四句為腰末八句為尾我西京雜記乾鵲噪而行人至魏武苦寒行熊羆對蹲書稼穡)
(作甘其左傳無失土宜)
(張溍曰文章秘訣詩統源流前半已道盡曰騷人曰漢道曰鄴中曰江左言詩家歴代各有體製可倣後)
(人兼採原不宜過貶偏抑公之所見甚大所論甚正太白則云自從建安來綺麗不足珍自晉人以下未)
(免一槩抺例矣)
(此詩是兩段格前半論詩文以文章千古事為綱領後半叙境遇以緣情慰漂蕩為關鍵前段結云漫作)
(潛夫論虚傳幼婦碑隠以千古事自期矣後段結云不敢要佳句愁來賦别離仍以慰漂蕩自解矣其段)
(落之整嚴脉理之精細如此)
君不見簡蘇徯(詩言深山窮谷當是䕫州作其遇蘇蓋在大歷元年也)
君不見道邊廢棄池君不見前者摧折桐百年死樹中(去聲)
琴瑟一斛舊水藏蛟龍(先用比興引端生七發龍門之桐其根半死半吳均詩百年)
(積死樹十尺掛寒藤異苑吳平在勾章門外忽生一株青桐上有歌謠之聲平惡而砍之其後樹自遷立於故)
(根又聞歌聲曰死樹今更青平以為琴瑟事始定終周弘正詩舊水浸成岸吳志周瑜曰蛟龍得雲雨非)
(池中物)丈夫蓋棺事始定君今幸未成老翁何恨憔悴在
山中深山窮谷不可處(上聲)霹靂魍魎兼(一作并)狂風(此乃申明)
(上意可廢池尚蓄蛟龍折桐猶作琴瑟况蘇君年力未衰豈終遯山林蓋勸之用世也此章上段四句下)
(段五句寒古詩蓋棺亊乃已靂左傳深山窮谷固隂沍鮑休清溪賦霹破石狂風驚林)
贈蘇四徯(鶴注詩云巴蜀倦剽劫幽薊已削平當是大歷元年作剽劫指崔旰之徒是時河北)
(巳盡平矣而張遠注時蘇欲下荆揚公贈以此時)
異縣昔同遊各云厭轉蓬别離已五年尚在行李中(此總)
(叙前後行蹤異行李句領下文苦劉孺聯句余歸方縣古詩為客轉蓬)戎馬日衰息乘
(去聲)輿安九重(平聲)有才何棲棲將老委所窮為郎未為賤其
奈疾病攻(此言身在行李之中蕃鶴注永泰元年郭子儀與回紇再定約吐引兵夜遁自是戎馬)
(始息乘輿得安將公負才不用故窮困委之於命但疾病相攻恐來終難用世耳棲棲見論語)子何
面黧黑焉(於虔切)得豁心胸巴蜀倦剽劫(一作掠)下愚成土
風幽薊已削平荒徼尚彎弓斯人脱身來豈非吾道東
(此言蘇在行李之中也蘇之面悴心憂為巴蜀遭亂故耳吾道東蘇至䕫州鶴注五年之間叚子璋徐知)
(道崔旰相繼為逆盗賊隨起安得不倦於剽劫眞下愚之習以成風者列子面目黧黑江淹詩冀以滌心)
(胸鄭馬融傳鄭玄辭歸融曰生今去吾道東矣)乾坤雖寬大所適裝囊空肉
食哂菜色少(去聲)壮欺老翁况乃主客間古來偪側同(此言)
(䕫峽俗澆身為行李所困與陸機詩無以肉食資取笑葵藿)君今下(去聲)荆揚獨帆如飛鴻二
州豪俠(一作傑非)場人馬皆自雄一請甘饑寒再請甘養蒙(此言)
(荆揚地美蘇之行李為宜者饑寒自耐則不為肉食者哂養蒙守正則不為少壯欺一請再請乃丁寧致戒)
(之詞曰此章首段四句中段八句前後三段各六句幔楊慎帆字符咸切舟上幔也又扶泛切使風也舟)
(則平聲使風則去聲動靜之異也孫綽子曰動不中理若帆而無柁南史因風帆上前後連烟荆州記宫庭湖)
(廟神能使湖中分風而帆南北選詩無因下征帆徐陵詩南茨大麓北帆清湘劉剛詩廻艫乘𣲖水舉帆逐分)
(風杜詩獨帆如飛鴻及浦帆晨初發皆讀去聲歟胡夏客曰人馬自雄似有不可言者豈其往謁劉展易)
(蒙以養正聖功也)
别蘇徯(原注赴湖南幕年鶴注此亦大歷元作)
故人有遊子棄擲傍(去聲)天隅他日憐才命居然屈壯圖
十年猶塌翼絶倒為(去聲)驚呼(首傷蘇久淪落前他日謂往時居然謂目塌翼承)
(屈壯圖驚呼承憐才命翰李陵詩遊子暮何之機沈佺期詩才命重當時張詩能否居然别陸集雄)
(心摧於弱情壯圖終於衰志談陳琳檄忠義之徒垂頭塌翼世說衛玠道平子絶倒)消渴今如
此(黃作在)提攜愧老夫豈知臺閣舊先(一作洗)拂鳳凰雛得
實(俗本作食非)翻蒼竹棲枝把翠梧(次喜蘇逢知已而臺閣舊人必徯父交力能)
(提攜者得實棲枝從此有所依託矣攜魏志夏侯玄傳銓衡掌於臺閣)(記長者與之提蜀志龐統號鳳)
(雛不詩注鳳凰非竹實食非梧桐不棲)北辰當宇宙南嶽據江湖國帶煙
(一作風)塵色兵張虎豹符數(色角切)論(平聲)封内事揮發府中
趨贈爾(一作汝)秦人策莫鞭轅下駒(此勉其及時有為結出送别之意當時)
(節鎮權重幕僚得與參謀故勸其志圖遠大而勿局於銅近小此章前二段各六句末段八句收漢書音義)
(虎符第一至第五發兵則遣使者至郡合之冉淮南王書古者封内甸服古樂府盈盈公府步冉府中趨)
(朝左傳秦伯使士會行繞朝贈之以策注策馬撾也繞秦大夫前漢灌夫傳上怒内史曰今日廷論局趣)
(效轅下駒應劭曰駒者駕著轅下張晏曰駒俛頭於車轅下隨母而巳)
(起云故人有遊子及提携愧老夫公蓋蘇徯父接也後云豈知臺閣舊先拂鳳凰雛湖南幕主亦徯父交)
(而昔日同朝者原注云公為拾遺時徯父在臺閣此與詩意不合朱注謂唐史肅宗收京蘇源明擢考)
(功郎中知制誥疑徯爲源明之子今按源明卒於廣德二年不應喪制未終而急趨幕府知非源明子矣)
李潮八分小篆歌(鶴注當是大歷初在䕫州作潮乃公之甥詩云巴東逢李潮䕫)
(本巴東郡也時周越書苑李潮善小篆師李斯嶧山碑見稱於趙明誠金石錄唐慧義寺彌勒像)
(碑李潮八分書也潮書初不見重當時獨杜詩盛稱之今石刻在者惟此碑與彭元矅墓誌其筆法)
(亦不絶工)
蒼頡鳥跡既茫昧字體變化如浮雲陳倉石鼓又(一作文)
已訛大小二篆生八分秦有李斯漢蔡邕中間作者絶
不聞嶧山之碑野火焚棗木傳刻肥失真苦縣光和尚
骨立(猗覺察作力)書(一作畫)貴瘦硬方通神(先叙篆書源流李趙曰野火焚謂)
(斯書尚骨立謂蔡邕書故於嶧山之碑則傷棗木失真誦於苦縣之碑則喜瘦硬通神衛恒書勢黃帝之史沮)
(蒼頡眺彼鳥跡始作書契尤淮南子茫茫昧昧頭陀寺碑茫昧與善王羲之傳善隸書論者稱其筆勢以)
(為飄若浮雲矯若驚鴻文鶴曰鳳翔府寶雞縣本陳倉縣元和郡縣志石鼓在鳳翔天興縣南二十許里)
(石形如鼓其數有十蓋紀周宣王田獵之事即史籀大篆也衛恒書勢宣王太史籀著大篆十五篇與古文)
(或異時人即謂之籀書李斯作蒼頡篇趙高作爰歷篇胡母敬作博學篇皆取史籀式或頗省改所謂小篆者)
(也鍾周越書苑八分者秦羽人上谷王次仲飾隸書為之繇謂之章程書蔡文姬别傳云臣父邕言割程)
(邈隸字八分取二分割李斯小篆二分取八分故名八分又云皆似八字勢有偃波洙曰史記始皇二十八)
(年東行郡國上鄒嶧山刻石以頌秦德其碑為野火所焚後人惜其文以棗木傳刻之梁武帝論書古今既)
(殊肥瘦頗反亦潘淳曰樊毅西岳碑後漢光和二年立苦縣老子碑漢碑其字刻極勁杜詩苦縣光和謂二)
(碑也明劉思敬臨池漫記老子苦人也今為毫州真縣縣有道宫宫有漢光和年所立碑蔡邕書馬永卿贊)
(字畫遒勁少晉王獻之傳字勢疎瘦如隆冬之枯樹肩字書王逸云凢字多肉微骨謂之墨猪書也庾)
(吾書品胡肥鍾瘦俊魯靈光殿賦通神之才)惜哉李蔡不復(扶又切一作可)得吾甥
李潮下(去聲)筆親尚書韓擇木騎(去聲)曹蔡有隣開元已來
數(所主切)八分潮也奄有二子成三人况潮小篆逼秦相
(去聲)快劍長戟森相向八分一字直百(一作千)金蛟龍盤拏
(挐同音如又音拿)肉屈(與偏通)強(去聲宗此稱李潮書法篆李蔡為正韓蔡作陪賓小八分)
(分雙頂李蔡四下筆親謂與李蔡相親近禮舊書肅宗紀上元元年月右散騎常侍韓擇木為部尚書宣)
(和書譜韓擇木昌黎人工隸兼作八分風流閒媚世於謂邕中興馬竇泉述書賦衛包蔡隣工夫亦到出)
(人意乃近天造書史會要有隣邕十八代孫官至右衛率府兵曹參軍工八分書書法勁險詩奄有四方注)
(奄遂也忽也張書法要錄袁昂云韋仲將書云如龍拏虎距劍拔弩皇朝歐陽詢書森森然若武庫矛戟拏)
(揉也一西京雜記淮南王劉安著淮南子揚子雲以為一出入字直百金公孫弘著公孫子言刑名事亦謂)
(字直百金小成公綏隸書體或若虬龍盤遊蜿蜒軒翥非古八分篆體也前漢陸賈傳屈強於此顔注謂)
(不柔服也庾肩吾書品蕭思話書走墨連綿字勢屈強)吳郡張顛誇草書草書非
古空雄壯豈如(一作知)吾甥不流宕丞相(去聲)中郎丈人行
(音巷流申贊其書法入古正張旭名重當世故又借以相形宕雄壯皆指草書與瘦硬相反湛方生詩)
(流宕失真宗注漢書漢天子吾丈人行尊老之稱)巴東(一作江)逢李潮逾月求我
歌我今衰老才力薄潮乎潮乎奈汝何(末結作歌之意少趙曰退之石鼓歌陵)
(無人謫仙死才薄將奈石鼓何倣此詩末四句二句也此章前二段各十句後二段各)
(王嗣奭曰字體變化如浮雲一語已括全篇鳥跡變而大小篆又變而八分至變而草書極矣篆與八分)
(猶存古意若草書去古遠矣雖雄壯何取快劍長戟蛟龍屈強俱形容瘦硬而書已通神矣宜其字值百)
(金也瘦硬之書未易形容故自恨才力之薄如此作結絶新瘦硬兼八分言韓□木作八分書師蔡邕)
(風流閒媚號伯喈中興蔡有隣亦善八分其始拙弱至天寶遂精故子美引二子比潮又送顧八分詩亦)
(引二子云)
(張懷瓘書斷水經注曰上郡王次仲變蒼頡舊文篇為今隸書既變蒼頡書即非效程邈隸蔡邕勸學)
(謂次仲初變古形是也始皇之世出其數書小篆古形猶存其半八分已減小篆之半隸又減八分之半)
(然可云子似父不可云父似子故知隸不能生八分矣八分則小篆之捷隸亦八分之捷本謂之楷書楷)
(隸初制大範幾同故後人惑之朱注衛恒書勢詳隸而不言八分其實師宜官梁鵠邯鄲淳毛弘皆工八)
(分者張懷瓘以程邈以後之隸與鍾王之今楷為一意蓋取漢碑之隸皆屬之於八分而專以隸為楷也)
(歐陽永叔以八分為隸洪适因之迄無定說吾衍學古編云八分漢隸之未有挑法者也比秦隸則易識)
(比漢隸則微似篆用篆筆作漢隸即得之今存其說待考書斷李斯小篆入神大篆入玅伯喈八分飛)
(白入神大篆小篆隸書入玅太封演聞見記嶧山始皇刻石其文李斯小篆後魏武登山使人排倒之)
(然而歴代摹搨以為楷則邑人疲於奔命聚薪其下因野火焚之由是殘闕不堪摹寫然猶求者不已有)
(縣宰取舊文勒於石碑之上凢成數片置之縣廨須則搨取今人間有嶧山碑皆新刻之碑也歐陽公集)
(古錄今俗所謂嶧山碑秦二世詔李斯篆史記不載其字特大不類泰山存者其本出於徐鉉又有别本)
(出於夏竦家自唐封演已謂嶧山碑非真而杜甫直謂棗木傳刻耳又曰今嶧山實無此碑鄭文寶嘗學)
(小篆於徐鉉以鉉所摹本刻石於長安世多傳之縣後漢桓帝紀延熹八年正月遣中常侍左悺之苦)
(祀老子續漢書桓帝夢老子令中常侍左悺於頼鄕祠之詔陳相邊韶立祠兼刻石金石錄苦縣老子銘)
(舊傳蔡邕文并書杜詩云云世云此碑是也然而邊韶延熹八年作非光和中未知杜所云是此碑否書)
(苑遂謂韶文而邕書亦無所據杜田曰苦縣祠立於桓帝延熹而光和乃靈帝年號豈非祠立於延熹碑)
(乃立於光和乎)
峽口二首(單復編在大歷元年秋在此即瞿唐峽口也方輿勝覽瞿唐峽夔州東一里)
(舊名西陵峽陸機辯亡論謹守三峽之門)
峽口大江間西南控百(一作白)蠻城欹連粉堞岸斷更青
山開闢當(一作多)天險防隅一水關亂離聞鼓角秋氣動衰
顔(此章見形勝而傷世亂也三四申峽口之景五六申控蠻之勢山形斜側故城堞皆欹傍多叠嶂故岸)
(斷見山天險如此而又設關水上真足控制全蜀矣外唐志劍南諸蠻州九十二無城邑椎髻皮服通典松)
(諸蠻貞觀末遣兵從西洱河討之西洱河去嶲州西千五百里其地有數十百部落按此當作百蠻王洙注)
(峽口有關斷以鐵鎻似易天險不可升也盈防隅水防山隅也杜臆水關即牢關古詩盈一水間)
(聞鼓角時有崔旰之亂也酒隋尹式詩秋鬢含霜白衰顔倚紅)
時清關失險世亂戟如林去矣英雄事荒哉割據心蘆
花留客晚楓樹坐猿深疲苶(魚列切音孽與&KR1170;同)煩親故諸侯數
(音朔)賜金(次章遡往事而傷羇旅也上四言形勝之盛衰皆因人事下四言客夔之景况有愧人情英)
(雄承時清如光武昭烈之平蜀是也割據承世亂如公孫述李特之僭蜀是也孤客對猿不勝悽惻親故贈金)
(何解窮愁耶率其旅如林)(公自注主人柏中丞頻分月俸去書紂魏志田豐舉杖擊地曰惜哉事矣)
(陳子昂詩荒哉穆天子深駱賓王詩㕍起蘆花晩張楓樹坐猿深坐字下得竒字下得逸然各有所本說)
(詩樹坐參猿嘯宋之問詩猿啼江樹深一句中兩用之可稱入化歎逝賦同時親故陳平傳賜金尚在)
(詩句中用虚字貴乎逸而有致謝朓詩去矣方滯淫懷哉罷歡宴不如老杜去矣英雄事荒哉割據心更)
(有遠神又詩古人稱逝矣吾道卜終焉說得韻趣鮑明遠詩傷哉良永矣黃山谷詩得也自知之非不流)
(利但不如杜之俊逸耳若東坡詩倦客再遊行老矣高僧一笑故依然方是善於摹杜)
南極(鶴注當是大歷元年冬在夔州作中趙曰南極星名晉天文志南極在井柳之正是南)
(方之星故用之夔州黃希曰此是用爾雅四極中之南極夔在長安之極南也)
南極青山衆(一作外非)西江白谷分古城疎落木荒戍密寒
雲歲月蛇常見風颷虎忽(一作或)聞近身皆鳥道殊俗自
人羣睥睨登哀柝蝥(一作矛趙作蝥)弧照夕曛亂離多醉尉
愁殺李將軍(此公不欲久居南土而作也四盧注首二南方山水三四南方風景中南方人物)
(末四南方時事舊杜臆西江至白谷而分此楚蜀之交也古城白帝城荒戍戍土之兵皆鳥道居高峽也)
(自人羣非我族也柝弧城上戒嚴醉尉小人横行在據公詩云白谷氣候變又云白谷會深遊則白谷當䕫)
(州杜臆謂即白帝城之谷哀朱超詩荒戌久無樓褒陶潛詩寒雲没西山庾信江南賦風颷凜然王頌)
(虎嘯而風生臨司馬彪續漢書种暠為益州刺史開曉殊俗古詩高臺篇辭仙俗歸人羣古今注女墻)
(亦名睥睨靈左傳鄭伐許潁考叔取鄭伯之旗蝥弧以先登謝運詩夕曛嵐氣隂說文日入曰曛李廣)
(傳廣屏居藍田南山中射獵嘗夜出從人飲還至渟灞陵尉醉呵止廣廣騎曰故李將軍尉曰今將軍尚不得)
(夜行何故也宿廣亭下杜臆末用醉尉事必有所感)
瞿唐兩崖(此詩舊編在大歷二年考二年之秋公在東屯矣還是元年冬作)
三峽傳何處雙崖壯此門入天猶石色穿水忽雲根猱
(乃高切)玃(厥縳切)鬚髯古蛟龍窟宅尊羲和冬(一作驂)馭近愁
畏日車翻(首點兩崖中咏景物末乃歎其危險一杜臆傳何處三峽之名互異壯此門瞿唐峽不)
(移也黃希曰公作長江云瞿唐爭一門又瞿唐懷古云勍敵兩崖開蓋瞿唐乃三峽之門又兩崖對峙中貫一)
(江望之如門然之崖入天而青同一色崖穿水而下至雲根乃狀其勢高深黃生注惟高山水險故物得)
(以久據深藏曰古曰尊字法俱妙光杜臆冬時日行南陸正值崖上今兩崖聳窄屏去日似乎羲和亦畏車)
(翻而却避之者今朱注庾仲雍荆州記巴楚有明月峽廣德峽東突峽謂巫峽秭歸峽歸鄕峽峽程記三峽)
(即明月峽巫山峽廣溪峽其瞿唐灧澦燕子屏風之類皆不與三峽之數寰宇記䕫州三峽曰西峽巴峽巫峽)
(宋肇三峽堂記又以西陵峽巫峽歸峽為三峽按三峽諸說不同疑明月峽不列三峽内蓋明月峽在䕫州之)
(上也然忠州龍興寺詩又云忠州三峽内則公於此亦無定說矣杜臆詩人多以雲根為石以雲觸石而出)
(也宋孝武登樂山詩屯烟擾風穴積水溺雲根而蔡注爾雅猱善援玃善顧爾雅注玃貑玃也似獼猴大色)
(蒼黑能攫搏人故云玃述異記猿五百歲化為玃玃千歲化為老人揚雄蜀都賦猿蠝玃猱杜臆公詩龍)
(以瞿唐會則知其有龍蛇矣宅王勃山亭序徵石髓於蛟龍之窟江賦瑰竒之所窟淮南子日乘車駕以)
(六龍羲和為之馭李冬馭近謂近於瞿唐非秋近於冬之謂尤歌安得壯士翻日車)
(黃生曰首言來之遠次言勢之雄三言峽之峻四言崖之深五六喻盗賊之盤據七八言朝廷之隠憂上)
(四貼本題下四開一步多又曰愁畏本一意特連用之以助句法唐人詩中有之杜集如人客信使眠)
(卧車輿書疏重叠稀少凉冷曛黑暄暖晨朝徒空更復之類不可勝數)
瞿唐懷古(顧注懷古是懷瞿唐古迹鶴曰此當是大歷元年作今按前首應是初見時)
(故云三峽傳何處此首應是再詠者故題云瞿唐懷古)
西南萬壑注勍敵兩崖開地與山根裂江從月窟來削
成當白帝空曲隠陽臺疏鑿功雖美陶鈞力大哉(上四瞿唐)
(之景下四懷古之意黃鑿山本以通水故山水並起山裂承崖開江來承壑注言峽之隘四言源之長五言)
(壁之峭六言崖之深相傳皆禹功所䟽鑿者其實瞿唐天險蓋出於造化神力也山附於地山裂乃地勢使)
(然必地與山以裂而後江水得從此來黃氏說與字含下陶鈞意獨冇解會高與白帝相當空處藏隱陽臺)
(以陽臺配白帝亦暗指神女天然對仗隘世說萬壑爭流左傳宋及楚戰子魚曰勍敵之人而不列以)
(兩崖而關鎻萬壑真有拔地倚天之力故曰勍敵庾信詩山根一片兩長楊賦西厭月螖螖與窟同山海)
(經泰華之山削成而四方杜臆白帝山在䕫州府治東五里陽臺在府治北五里高百丈陶弘景隱於句容)
(之勾曲山中周廻一百五十里空曲寥曠雲鶴曰寰宇記陽臺臺高一百二十步即宋玉賦遊陽之臺郭)
(璞江賦巴東之峽夏后疏鑿廻鄒陽傳獨化於陶鈞之上師氏曰陶人轉鈞蓋取周調鈞耳此借以喻造化)
(黃生曰此詩竒險之句亦若假鑿於五丁者兼又曰疏鑿控三巴專歸功於神禹也疏鑿功雖美歸功)
(於造物也蓋題屬懷古不敢忘禹之跡而險山天造亦不可没天之工結以詠歎出之倍有神致)
夜宿西閣曉呈元二十一曹長(子丈切年顧宸注大歷元公自雲)
(安縣至夔州秋寓於西閣終歲居之明年春始自西閣遷居赤甲故凢西閣諸詩皆自秋及冬作也)
(黃鶴及千家注分為兩時俱失考公昔曾與元同曹故曰曹長)
城暗更(平聲)籌急樓高雨(去聲)雪微稍通綃幕霽遠帶玉
繩稀門鵲晨光起(一作喜)檣(一作墻非)烏宿處飛寒流江甚細
有意待人歸(首聯宿閣三四曉景下則對景思歸也起綃幕霽旭光初動玉繩稀疎星未没鵲)
(烏飛舟行之象二句賦中含興引起末聯杜臆流細則江平有若待人歸者何不與鵲俱起與烏並飛耶梁)
(元帝詩夜短更籌急在詩雨雪霏霏以沈佺期詩千金麗人掩綃幕說文帷上曰幕朱注綃為幕也陶)
(弘景水仙賦横帶玉繩刻舊注因謝朓詩有金波麗鳷鵲句遂以門鵲為門端鵲因傅毅相風賦有棲神鳥)
(於竿首俟祥風之來征遂云刻烏竿上名曰相風將門鵲檣鳥俱作假象今按鵲起烏飛就實景言顧注公詩)
(檣烏相背發危檣逐夜烏皆指檣上棲烏舊乃曲說也歸去來辭恨晨光之熹微何遜詩江燕繞檣飛)
(朱超道詩落葉泛寒流)
西閣口號(平聲)呈元二十一(仍依梁氏編在大歷元年)
山木抱雲稠寒空(一作江)繞上頭雪崖纔變石風幔不依
樓社稷堪流涕安危在運籌看(平聲)君話王室感動幾銷
憂(上四寫西閣景下四寄元曹長流隂雲繞樹寒氣盤空故雷霑石變而風緊幔飄堪涕世亂未已在運)
(籌謀國待人二句述元君話中之意感動銷憂喜留心王室者尚有同志也前首未及呈元意故此章特詳之)
(係顧注謂杜鴻漸不能征討請以節制譲旰運籌無策蜀安危公故聞而流涕據詩云社稷王室應指朝政)
(言所謂運籌者嘆當時不任賢相也漢唐太宗詩寒空碧霧輕薛道衡詩東方來上頭書運籌帷幄之)
(中度幾謂幾也)
閣夜(即西閣聞此當是大歷元年冬作也鶴注詩云戰伐時崔旰之亂未息)
歲暮隂陽催短景(同影)天涯霜雪霽寒宵(一作霄)五更(平聲)鼓
角聲悲壯三峽星河影動搖野哭千(一作幾)家聞戰伐夷
歌幾(一作數一作是)處起漁樵卧龍躍馬終黃土人事音書(吳作)
(依依)漫(一作頗一作久)寂寥(此在閣夜而傷亂也上四閣夜景象下四閣夜情事鼓角夜所聞星河)
(夜所見野哭夷歌將曉所傷感者末則援古人以自解也鼓角之聲當更盡而悲壯星河之影映峽水而動)
(摇皆宵霽之景吴論悲壯動摇下兩字另讀漫思及千古賢愚同歸於盡則目前人事遠地音書亦付之寂)
(寥而已故黃生注題云閣夜而詩及曉景乃知為人事音書之徹曉不寐也卧龍躍馬因䕫州祠廟而及之)
(景古詩折楊柳隂陽催我去那得有定主霜庾信詩短負餘睴古詩各在天一涯楚辭悲雪之俱下)
(晉顔氏家訓或問一夜何故五更答曰更歴也經也鼓載記石勒耕作於野嘗聞鼓角之聲李衛公兵法)
(三百三十三槌為一通角動吹十二聲為一叠故又曰鳴笳叠鼓史天官書注正義曰左旗九星在河鼓左)
(右旗九星在河鼓右動摇則兵起漢書元光中天星盡摇上以問候星者對曰星搖者民勞也後征伐四夷百)
(姓勞於兵革江總詩水上動摇明雄千家幾處言哭多而歌少記孔子惡野哭者楊太玄經交於戰伐)
(蜀都賦陪以白狼夷歌成章明何遜詩予念返漁樵蜀志徐庶謂先主曰諸葛孔卧龍也蜀都賦公)
(孫躍馬而稱帝元王褒僮約文早歸黃土陌楚魏武樂府絶人事遊混吳均詩萬里音書斷辭寂寥)
(兮收潦而水清漫徒然也)
(杜修可曰西清詩話云作詩用事要如釋語水中着鹽飲水乃知鹽味此說詩家秘藏也如子美五更鼓)
(角聲悲壯三峽星河影動摇人徒見陵轢造化之工不知乃用故事也禰衡傳容態有異聲節悲壯漢武)
(故事星辰摇動東方朔謂民勞之應則善用事者如繫風捕影豈有迹耶余氏曰百斛明珠云七言之)
(麗者在子美此二句後寂寥無聞矣)
(盧世㴶曰杜詩如登樓閣夜黃草白帝九日二首一題不止為一事一詩不止了一題意中言外愴然有)
(無窮之思當與諸將古跡秋興諸章相為表裏讀者宜知其關係至重也胡應麟曰老杜七言律全篇)
(可法者紫宸退朝九日登高送韓十四香積寺玉臺觀登樓閣夜藍田崔莊秋興八篇氣象雄蓋宇宙法)
(律細入毫芒自是千秋鼻祖異時微之昌黎並極推尊而莫能追步宋人一槩棄置惟元虞伯生楊仲弘)
(得少分至近日諸公始明此義)
瀼西寒望(鶴注此是大歷元年冬作明年春遷居赤甲三月遷瀼西)
水色含羣動朝光切太虛年侵(一作終)頻悵望興(去聲)遠一
蕭疎猿挂時相學鷗行(音杭)炯自如瞿唐春欲至定卜瀼
西居(此詩扼題在三四為上下關紐年侵頻望點明寒望興遠蕭疎望時所見杜臆水色朝光此蕭疎)
(之遠而大者猿挂鷗行此蕭疎之近而小者瀼西卜居又結出望中之意又云水色含羣動即寒水光難定)
(變語也朝光切太虚即早霞隨類影變景也皆公冥搜所得日映水面其色閃動朝光初起切近太虚此以)
(一俯一仰對言趙汸注時相學寫猿之戲狎炯自如寫鷗之明潔此以在山在水對言年侵照春至是傷歲)
(暮不是恨年衰一杜臆年侵悵望初非樂事乃因頻望而發興遂有此叚光景無邊際無絓碍直神與境會)
(意超象外矣賦陶潛詩日入羣動息後鮑照詩朝光散流霞天台太虚寥廓陸機詩望隨年侵謝)
(靈運遊名山志觀挂猿下飲百丈相連吳均詩猿挂似懸瓜)
西閣曝日(鶴注此大歷元年冬作)
凛冽(郭作烮)倦玄冬負暄嗜飛閣羲和流德澤顓頊愧倚
薄毛髮具(一作且)自和(一作私)肌膚潛沃若太陽信深仁衰
氣歘有託歌傾煩注眼容易(音異)收病脚(此叙曝日情事首聯叙題暄)
(可禦寒是羲和施澤而顓頊斂威矣毛髮六句皆德澤之浹身者注眼收脚坐久而起行也地傾注視恐病)
(脚偶蹉忽而舉步容易則煖氣流暢於足矣田太玄經萬物耗於玄冬負暄背向日也列子宋國夫負日)
(之暄之廣雅日御曰羲和玄忠經序沐浴德澤氣月今孟冬月其帝顓頊其神冥愧倚薄言寒不能)
(侵人謂楚國語手拇毛髮沃記可以固人肌膚之會者沃若煖如湯沃詩其葉若此借用之說文日)
(太陽之精病公客居詩卧愁脚廢)流離(一作劉離)木杪(一作梢)猿翩躚山巔鶴
朋(舊作用非)知苦聚散哀樂(音洛)日已作(英華作亦已昨)即事會賦詩
人生忽如昨(英華作錯)古來遭喪(去聲)亂賢聖盡蕭索胡為
將暮年憂世心力弱(此觸景而有感也貌水猿山鶴閣前所見流離圓轉翩躚輕舉貌)
(皆日中自得之態聚樂散哀此旅人之情状人生如昨亦且隨時遣興耳末乃援古以自慰心力已弱何堪加)
(憂乎靈此章兩叚各十句謝運詩俯視喬木杪)(阮籍鳩賦終飄颻以流離何敬祖詩翩躚御飛鶴)
(古詩賢聖莫能度暮何遜詩蕭索高秋)
不離西閣二首(此亦大歷元年冬作閣杜臆題曰不離有厭居西意)
江柳非時發江花冷色頻地偏應(平聲)有瘴臘近已含春
失學從愚子無家任(一作住)老身不知西閣意肯别定留
(一作何)人(首章對景感懷向西閣作問詞閣非時先發當冷頻開此見地暖含春也失學中之事無家)
(居閣之故末乃久客無聊之語注趙注言西閣之意肯令我别乎抑亦定留人也顧公詩用定字有兩義)
(定卜瀼西居是决詞肯别定留人是疑詞杭州定越州亦然陶詩心遠地自偏)
西閣從人别人今亦故亭江雲飄素綀(一作葉)石壁斷(一作)
(斬)空青滄海先迎日銀河倒列星平生躭勝事吁駭始
初經(次章代西閣作答詞仍取其佳勝也亭西閣何心亦任人别去只人不能離直視為故耳江雲飄)
(而白如素綀石壁斷而空處皆青此閣上近景曉登樓而海日先迎夜臨窗而星河倒列此閣上遠景似此勝)
(事平昔所耽今目擊初經能無吁歎而驚駭乎西閣之亦中亦差堪自遣矣杜臆亭以行旅停宿得名故西閣)
(可稱亭復古編解作故停言人自停留耳以停亭本通用也沈約恩倖傳論素綀丹魄至庾信詩空青為)
(一林日十洲記滄海島在北海上水皆蒼色帝史記黃帝迎推策楚辭並光明於列宿梁武論書此)
(直一藝之工非吾所謂勝事)
縛雞行(鶴注當時大歷元年冬西閣所作故云注目寒江倚山閣)
小奴縛雞向市賣雞被縛急相喧爭家中厭雞食蟲
蟻不知雞賣還遭烹蟲雞於人何厚薄吾叱奴人解其
縛雞蟲得失無了時注目寒江倚山閣(首二叙題三四縛雞之故惡之)
(也五六釋雞之縛憫之也未以設難作結愛物而幾於齊物矣杜臆雞蟲不能兩全故云得失無了時計無)
(所出帷有望江倚閣而已寫出一時情事如畫物鮑照詩飛走樹問啄蟲蟻黃生注得失指用心於言)
(陶弘景論書啟非但字字注目)
(師厚云天下利害當權輕重除寇則勞民愛民則養寇與其養寇孰若勞民與其惜蟲孰若存雞此論聖)
(人不易天下亦無難處之事始知浮屠法不可治世趙次公曰黃魯直逹此詩之旨其書酺池寺壽堂云)
(小黠大癡螗螂捕蟬有餘不足夔憐蚿退食歸來北窗夢一江風月趁漁船可與言詩者當自解也洪)
(邁曰縛雞行自是一叚好議論至結語之妙尤非思議所及李德遠賦東西船行全擬其意東船得風帆)
(席高千里瞬息輕鴻毛西船見笑苦遲鈍流汗撑折百張篙明日風翻波浪異西笑東船却如此東西相)
(笑無已時我但行藏任天理此詩語意極工幾於得奪胎法但行藏任天理與注目寒江不可同日語耳)
(蠖張遠曰此詩可以齊物化大有蟻何親魚鼈何讐之意)
小至(鶴注詩云舒柳放梅當是大歷元年作是年冬煖故云唐會要開元八年中書門下奏)
(開元新格冬至日祀圜丘遂用小至日視朝杜相傳小至為冬至前一日據會要小至是第二日臆)
(若以小至為冬至前一日則詩不當云添線動灰亦矣薛夢符謂陽大隂小冬至隂極故曰小至此說)
(非冬至一陽初生不當取隂小之義)
天時人事日相催冬至陽生春又來刺(七跡切)繡五紋(一作)
(文)添弱線吹葭六琯動飛(一作浮)灰岸容待臘將舒柳山
意衝寒欲放(一作破)梅雲物不殊鄉國異教皃且覆(音福)掌
中杯(上六冬至景事下則對酒思鄉也相一年各有時候事到冬至春來而歲功將盡故云催線揆景灰)
(氣此承冬至柳將舒梅欲放此承春來或以三四貼人事五六貼天時似是而非首句天時人事原從已往說)
(到現在且三四亦正言天時不得分屬也杜朱瀚曰將舒承容欲放承意用字精貼如此晉書預傳天時)
(人事不得如常紋史記刺繡紋不如倚市門黃希曰線有五色故云五唐雜錄唐宮中之女工揆日之長短)
(冬至後日晷漸長比常日增一線之功為漢書以葭莩灰實律管候至則灰飛管通冬至之律黃鍾也葭蘆)
(也琯以玉為之凢十有二六琯舉律以該吕也後漢律歷志候氣之法為室三重布緹縵木為案内庳外高加)
(律其上以葭莩灰抑其内端按律候之氣至者灰去感楊慎曰左傳分至啟閉必書雲物舊注引此考春秋)
(精符冬至有雲迎送日者來歲美宋忠注雲迎日出雲送日没也冬至用書雲當指此吳越春秋越王曰風)
(景不殊舉目有山川之異左覆杯有二義鄧粲晉書晉元帝好酒王導深諫帝令右進觴飲而覆之自是遂)
(不復飲此覆杯是不飲也鮑照三日詩臨流競覆杯此覆杯是快飲也公墜馬詩云喧呼且覆杯中綠知此詩)
(乃盡飲之義)
寄栢學士林居(黃鶴謂是大歷元年䕫州作蓋先寄詩而後往題其茅屋也)
自胡之反持干戈天下學士亦奔波嘆彼幽棲載(一作精)
典籍蕭然暴(音薄)露依山阿青山萬重(平聲一作里)靜散地白
雨一洗空垂蘿亂代(一作世)飄零予(一作余)到此古人成敗
子如何(叙學士林居有感於世事耳干戈謂禄山之叛既静處散地則空對藤蘿二句申依山阿博)
(觀古來成敗今日當如之何此句申上載典籍幽庾信碑文豫州拓境兩鎮奔波謝靈運詩資此永棲)
(荀悦漢紀序典籍之淵林爻漢書衣冠暴露地楚辭若有人兮山之阿王弼易通變例投戈散沈約)
(詩援木闕垂蘿古後漢崔琦傳梁冀行多不軌數引今成敗以戒之)荆揚冬春(一作春冬)異風
土巫峽日夜多雲(一作風)雨赤葉楓林百舌(一作鳥)鳴黃花
(一作泥)野岸天雞舞盗賊縱(平聲)横甚密邇形神寂寞甘辛
苦幾時高議排金門各使蒼生有環堵(記林居之景并望其濟時雲)
(兩三句正言風土之異吴論百舌春鳥而啼於楓林見其非時天雞水禽而舞於花岸見其多雨盗賊指崔)
(旰之亂辛苦謂避地巖居末以經國安民期之學士蓋濟世須用讀書人也此章兩段各八句風土記荆)
(揚之間春寒而冬暖吳邁遠詩荆揚春早和幽冀猶霜雪月令仲夏之月反舌無聲反舌即百舌何遜詩)
(野岸平沙合闥謝靈運詩天雞弄和風堵魯褒錢神論丈排金門入紫記環堵之室五坂曰環堵止方一)
(王嗣奭曰此詩兩韻乃一問一答體上下兩段分列甚明按末段推開作結仍綰林居與茅屋秋風歌)
(同格)
折檻行(黃鶴編在荆南詩内蓋誤認白馬將軍為崔旰也按朱注指為魚朝恩當是大歷元)
(年所作以漢朱雲傳雲請賜尚方斬馬劍斷佞臣一人頭厲其餘上問誰也對曰安昌侯張禹帝)
(大怒命御史將雲下雲攀殿檻檻折)
嗚呼房魏不復(扶又切)見秦王學士時難羨青衿胄子
困泥塗白馬將軍若雷電千載(上聲)少似朱雲人至今
折檻空嶙峋婁公不語宋公語尚憶先皇容直臣(此詩有感)
(時事而作上四嘆中官之恣横下慨當時無救正者首憶太宗末憶明皇乃傷今而思古也唐書武德四年)
(太宗為天策上將軍寇亂稍平乃作文學舘收聘賢才司勲郎中杜如晦考功郎中房玄齡等並以本官為學)
(七凡分三番遞宿閣下悉給珍膳命閻立本圖像褚遂良為之贊題名字爵里號十八學士在選中者天下所)
(向慕謂之登瀛洲建朱注史房玄齡本名喬故秦府學士魏徵佐隱太子成不在十八人之列吴若注以並)
(舉房魏為疑夢弼云此嘆房魏之直諫不可得因泛思秦王時之十八學士也秦王學士本不蒙房魏言之然)
(考翰林故事貞觀中秘書監虞世南等十八人為十八學士秦府學士遇缺即補意貞觀猶沿其制徵以貞觀)
(二年為秘書監安知不嘗與十八人之數乎此詩稱秦王學士者猶秦王破陣曲後遂以名樂耳詩青青子)
(衿注青衿青領也學士所服尚尚書注胄子長子也謂卿大夫之子弟鶴曰時方武故困泥塗魏志龐)
(德與關公交戰射公中額德常乘白馬公軍謂為白馬將軍憚之白馬將軍當指魚朝恩時朝恩為左監門)
(衛大將軍兼神策軍使也若雷電言勢燄驚人無魏都賦陛楯嶙峋注嶙峋高貌容齋三筆婁公既語何)
(得稱直臣錢伸仲云朝有闕政婁公或不語則宋公語之但師德乃武后時人璟為相時其亡久矣詩言先皇)
(謂明皇也因朱雲傳後當治殿檻上曰勿易而歸之以旌直臣)
覧栢中丞(一作允)兼子姪數人除官制詞因述父子
兄弟四美載歌絲綸(栢中丞除官之命在大歷元年八月其在任當在冬間詩)
(蓋此時作也父博議題云栢中丞兼子姪數人除官制詞因述子兄弟四美詩云戮力自元昆又)
(云子弟先卒伍必茂林起兵時闔門赴義子弟俱在戎行而其人不可考矣公有蜀州栢二别駕將)
(中丞命詩栢二當即四美之一并劉琨詩四美不臻王勃滕王閣序四美具二難書乃賡載歌)
(注賡續也載成也)
紛然喪(去聲)亂際見此忠孝門蜀中寇亦甚栢氏功彌存
(首段總提見栢氏有靖亂之功晉書卞壼傳忠孝之道萃於一門)深誠補王室戮力自
元昆三止錦江沸獨清玉壘昏高名入竹帛新渥照乾
坤(此叙中丞戰功共錦江玉壘皆指崔旰之亂爾世說王導謂周顗曰當戮力王室剋復神京雅先)
(生為昆長謂之元昆釋名非長兄不得呼元昆指朱注三止錦江沸乃栢中丞與崔旰相攻時事黃鶴討平)
(叚子璋徐知道乃崔旰非也子璋反東川與成都無涉次公謂寶應元年徐知道反永泰元年崔旰反大歷三)
(年楊子琳以瀘州反考子琳入成都公去䕫州已久栢中丞亦不聞後復遷蜀安可妄為之說哉寇亂如湯)
(之沸趙曰傅謂以湯止沸北博議唐志玉壘山在彭州九域志云在茂州彭州西至茂州止八十里是時杜)
(鴻漸以茂州授旰故曰玉壘昏鄧禹曰垂功名於竹帛)子弟先(義從去聲讀從平聲)卒伍芝
蘭疊(一作壘)璵璠同心注師律灑血在戎軒絲綸實具載
紱冕已殊恩(次及子弟戰功將絲綸謂制詞紱冕謂除官世說王大軍語右軍汝是我佳子)
(弟庭齊國語君若正卒伍蘭世說芝蘭玉樹欲其生於階此言子弟多材如芝之疊於璵璠也任昉牋)
(推此魚目唐宇璵璠吳均詩袖閒血灑地)(易二人同心羣又師出以律漢書贊有來彦捷我戎軒)
(記王言如絲其出如綸王言如綸其出如綍豈西都賦紱冕所興冠蓋如雲陶弘景書若非殊恩可觖望)
奉公舉骨肉誅叛經寒温(一作暄)金甲雪猶凍朱旗塵不
翻每聞戰場說歘激懦氣奔(此又追憶戰功始末見其一門忠勇奉公指中丞)
(骨肉指子弟歷卲注崔旰反在永泰元年十月栢氏起兵討旰至大元年三月方休兵故云誅叛經寒温)
(張湯傳趙禹志在奉公孤立骨世說荀爽曰祁奚内舉不失其子劉向封事重以肉之親新語調寒温)
(適輕重天蔡琰詩金甲曜日光緋陸倕石闕銘朱旗萬里鶴注寶中諸衛隊仗所用色旂旛並改為赤故)
(諸節度亦准此場塵不翻旗霑雨雪也立蘇武詩行役在戰激懦猶言懦夫有志)聖主國多
盗賢臣官則尊方當節鉞用必絶䘲沴(一作戾)根吾病日
廻首雲臺誰再論(平聲)作歌挹盛事推轂期孤鶱(一作鶱非末)
(以期望之意作結今賢臣官尊栢本中丞也若授以節鎮可絶崔旰禍根但為都督則雲臺之功又誰論乎)
(然既有四美盛事將來推轂專閫終當屬之中丞耳既博議杜鴻漸初議授茂林卭南崔旰劍南以兩解之)
(而旰專制西川漸不相容故徒茂林於䕫州蓋以避旰之逼然自節度除都督為失職故詩云方當節鉞用又)
(觀宴詩云幾時來翠節蓋惜之也得此章四句起八句收中三段各六句王襃有聖主賢臣頌節鉞授)
(之旌節鈇鉞也晉書漢魏故事遣將出征符節郎授節鉞於明堂西京雜記隂陽相蕩而為䘲沴之妖漢)
(顯宗圖畫二十八將於雲臺望詩是用作歌也推轂舊注引鄭當時推轂天下士似鴻漸之特薦朱注引)
(馮唐傳王者遣將跪而推轂對上節鉞而言其說較勝)
(王道俊博議曰年譜公至䕫州時柏中丞為䕫州都督公為作謝上表今考柏都督乃柏茂林中丞其兼)
(官也黃鶴注以柏都督是貞節中丞則茂林又以茂林與貞節為兄弟俱大謬舊書於杜鴻漸傳則云崔)
(旰殺英乂據成都自稱留後卭州衙將栢貞節瀘州衙將楊子琳劍州衙將李昌&KR0008;等興兵討之于崔寧)
(傳又云旰率兵攻成都英乂出兵於城西門令栢茂林為前軍郭英幹為左軍郭嘉琳為後軍與旰戰茂)
(林等軍屢敗旰令降將統兵與英乂轉戰大敗之一則記貞節興兵而不及茂林一則記茂林喪軍而不及)
(貞節新書崔寧傳則兼錄二傳之文上書栢茂林等戰敗下書卭州栢貞節討寧鴻漸表為卭州刺史於)
(杜鴻漸傳則止書貞節今以本紀考之則授卭州刺史卭南防禦及節度皆茂琳一人之事蓋茂琳以衙)
(將為英乂前軍敗於城西復卭州興兵討寧耳疑貞節乃茂琳之字或後改名非二人也)
覧鏡呈栢中丞(鶴注栢中丞大歷元年為䕫州都督公以是年至䕫嘗為栢作謝上)
(表謝靈運詩覽鏡睨頽容)
渭水流關内終南在日邊膽銷豺虎窟淚入犬羊天起
晚堪從事行遲更學(一作覺)仙鏡中衰謝色萬一故人
憐(上四廻憶長安歎亂不可歸下則自傷衰老而有望於中丞也膽銷淚入起晚行遲皆衰謝之状從覽)
(鏡而思及之吐豺虎犬羊京師為盗侵蕃陷也或指蜀中叛將松州蕃於上二句不接趙注凢仕者必早)
(起起晚矣尚堪從事乎仙者必輕步行遲矣更可學仙乎杜臆公與中丞素厚故末二自陳苦衷非乞憐語)
(水西都賦帶以洪河涇渭之川表以泰華終南之山渭在長安北五十里南山在長安南五十里史記高)
(帝紀興關内卒乘塞日世說晉明帝數歲答元帝曰不聞人從日邊來趙曰邊帝京也漢書張耳陳餘述)
(曰據國爭權還為豺虎呼晉史論犬羊之侣交書卧喜晚起而當關之不置一不堪也)(嵇康絶詩黽勉)
(從亊之神仙傳薊子訓行若遲徐走馬不及萬抱朴子學仙人未必有經國之才曹冏六代論一之慮)
(也陶詩萬一不合意永為世笑之)
陪栢中丞觀宴將(去聲)士二首(年次同上)
極樂(音洛)三軍士誰知百戰場無私齊綺饌久坐密金章
醉客霑鸚鵡佳人指鳳凰幾時來翠節特地引紅粧(首章)
(記會宴之盛是堂上事情起言宴為賞功倒叙有力饌齊見席無厚薄坐密見之欵洽拈鸚鵡舉杯也指鳳)
(凰彈琴也中丞未拜節度故云來翠節唐人多用官妓故得引紅粧西都賦俛仰極樂又觀三軍之殺獲)
(内許敬宗詩長驅七萃卒成功百戰場上漢韓演在河志在無私綺饌即綺筵以錦蒙其也何遜輕薄)
(篇象床沓繡被玉盤傳綺食衡鮑照詩左右佩金章金章金印也舊注鸚鵡引禰作賦事鳳凰引弄玉吹)
(簫事皆未當朱注又以鳳凰為當時章服引代宗詔文禁盤龍對鳳為證亦太曲嶺表錄異鸚鵡螺旋尖處)
(屈而朱如鸚鵡嘴故以名殼裝為酒杯竒而可玩梁簡文答張纘書車渠屢酌鸚鵡驟傾薛道衡詩共酌瓊酥)
(酒同傾鸚鵡杯西張衡歸田賦彈五絃之妙指陸機詩泠泠纖指彈京雜記趙后有寶琴曰鳳凰皆以金)
(王隱起為龍鳳螭鸞之象又云成帝時慶安世為侍郎善鼓琴能為雙鳳離鸞之曲趙后悦之虞世南詩香銷)
(翠羽帳絃斷鳳凰琴何翠節符節所以傳信者以旄牛尾為之遜詩輕扇掩紅粧)
繡段裝簷額金花帖鼓腰一夫先舞劍百戲後歌樵(一作)
(鐎)江樹城孤遠雲臺使(去聲)寂寥漢朝(音潮)頻選將(去聲)應拜霍
嫖姚(次章言堂下事復稱美中丞使繡叚金花器物之華舞劍歌樵聲樂之盛江城寂慨其目前將拜)
(嫖姚望其將來銖裝簷額即今人宴會結綵於簷之類江淹麗色賦金花於珠履古辭鼓腰鈴椑各相)
(競庾信詩□花釘鼓床樂陳琳與魏文帝書一夫揮戟項羽紀軍中無以為請以舞劍古詩百戲起魚)
(龍樵趙曰歌樵戲作䕫峽樵歌公詩云夷歌負樵客杜臆歌乃䕫俗歌名如巴渝歌之類别作歌鐎謂軍中)
(擊刁斗以歌未然姚雲臺使策功之使臣也漢霍去病為嫖校尉後拜驃騎大將軍)
奉送蜀州栢二别駕將中丞命赴江陵起居衛尚
書太夫人因示從(去聲)弟行軍司馬位(黃蔡俱以中丞為柏貞節)
(王道俊謂兩名止是一人别駕中丞之弟曰柏與衛必中表之親故使弟起居其母)(黃生舊唐)
(書代宗紀大歷元年五月加荆南節度使衛伯玉檢校工部尚書時位在江陵為行軍司馬)
中丞問俗畫熊頻愛弟傳書綵鷁新遷轉五州防禦使
(去聲)起居八座太夫人楚宫臘送荆門水白帝雲偷碧海
春與報(一作報與)惠連詩(一作書)不惜知吾班鬢總如銀(上四柏二)
(將中丞往候衛太夫人下四公送柏赴江陵囑其寄詩從弟中丞頻問民俗故須弟代行三四主賓流對五)
(六時地兼舉先送行在臘而云春者所謂臘近已含春也東方春氣行故又言雲碧海春王維楨曰末言)
(鬢今盡白本以苦吟之故不能别寄一詩非惜詩也時解謂望弟寄詩以慰哀白恐非記入國而問俗後)
(漢輿服志三公列侯車倚鹿較伏熊軾黑旛顔師古曰倚鹿較者畫立鹿於車之前兩轓外也伏熊軾者車前)
(横軾為伏熊之形也愛顔氏家訓人之事兄不可同於事父何為愛弟不及子乎劉孝綽詩釣舟畫彩鷁)
(張性注彩鷁船首畫鷁以壓水神置論衡遷轉之人或至公卿唐書方鎮表廣德二年䕫忠涪防禦使治)
(䕫州原領䕫峽忠歸萬五州隸荆南節度分中丞為䕫州都督時自都督遷防禦初學記光武尚書為六)
(曹并一令一僕射謂之八座魏有五曹與二僕射一令謂之八座隋以六尚書左右僕射合為八座唐同後)
(漢岑彭傳大長秋以朔望問太夫人起居族沈佺期詩梅花未發已偷春宋書謝惠連能屬文兄靈運嘉)
(賞之云每對惠連輙得佳句晉武歌質如輕雲色如銀)
(毛竒齡曰栢二為蜀州别駕是中丞屬官杜位為江陵司馬是衛尚書屬官中丞遣弟候衛太夫人而少)
(陵送之因并寄弟位此唐人長題用八句完點之法黃生曰首聯用字平鈍次聯對語朴拙經五六渲)
(染方見清新警拔而一結造句又自曲折可思後半得詩家回互周旋法張南士改偷為輸與送同意)
(不如從偷字禦胡應麟曰嘉隆學杜善矣而猶未盡遷轉五州防使起居八座太夫人本常語而一時)
(模尚遂令大夫使者填塞奚囊太尉中丞類被差遣至不佞扶風漢大藩之類亦後學之前車也)
送鮮于萬州遷巴州(此是䕫州作年次難考今附在大歷元年之後二年之前)
(曰顔真卿鮮于仲通碑仲通子六人皆有令聞叔萬州刺史炅雅有父風頗精吏道作牧萬州政)
(績尤異有詔遷秘書監尋又改牧巴州又九域志萬州至逹州二百七十里逹州至巴州二百二)
(十里)
京兆先時傑琳瑯照一門朝(音潮)廷偏注意(一作璽)接近與
名藩祖帳排(一作雜陳作維)舟數(間氏音促)寒江觸石喧看(平聲)君妙
為政他日有殊恩(上四鮮于遷巴下則餞别而祝之也唐書李叔明本姓鮮于氏與兄仲)
(通俱尹京兆兼秩御史大夫並節制劍南又與子昇俱兼大夫蜀人推為盛門盧東美鮮于氏冠冕頌序仲通)
(天寶末為京兆尹弟叔明乾元中亦為之炅兄昱為工部侍郎炅子映為屯田郎兼侍御史三世冠冕為海内)
(望族一觸目見琳瑯出世說詳見二卷傳後漢孔融傳豈有門忠孝而禄賞不及乎陸賈天下安注意)
(相天下危注意將萬遷巴故云接近)(向秀思舊賦序居止接近趙曰自漢書二疏歸時設祖道供帳於東)
(門外賦數密也雲蜀都觸石吐)
奉送十七舅下(去聲)邵桂(此亦大歷間夔州作南唐書邵州邵陽郡屬山西)
(道府一統志邵州屬寶慶桂州屬衡州府)
絶域三冬暮浮生一病身感深辭舅氏别後見何人縹
緲蒼梧帝推遷孟母鄰昏昏阻雲水側望苦傷神(上四旅中)
(送别之情下四别後相思之意詩絶域病軀何堪離别感深二字上下俱關薛道衡絶漠三秋暮窮隂萬)
(里生人鶴注九域志蒼梧山在道州與邵為鄰徙湛方生詩運互推遷潘岳閒居賦孟母所以三注軻)
(少居近墓乃戲為墓軻母曰此非所以居去居市傍軻又戲為商賈移居學宫之傍遂為大儒朱注時舅氏必)
(奉母同往故有孟母句望蜀都賦望之天迥即之雲昏張衡四愁詩側身東涕沾翰别賦造分手而銜)
(涕感寂寞而傷神)
荆南兵馬使(去聲)太常卿趙公大食刀歌(夔州隸荆南節度趙)
(太常刮寇至此當在永泰元年崔旰反時公遇趙於夔州必在大歷元年之冬公以是秋始至夔也)
(是時崔旰雖平杜鴻漸尚在蜀中荆南之兵亦應未歸也唐志天下兵馬元帥下有前軍中軍後)
(軍兵馬使斯太常卿趙之兼官俗舊唐書大食本在波之西兵刀勁利其勇於戰鬭)
太常樓船聲嗷嘈問兵刮寇趨(一作超)下牢牧出令奔飛
百艘(音騷)猛蛟突獸紛騰逃(首叙趙公至夔之故蛟牧出令奔謂官吏候迎猛突獸)
(比盗賊却走詩漢武鑿昆明池始製樓船上建樓櫓有仙人馬明生嗷嘈天地間囂聲安得附夷陵縣)
(下牢鎮與江陵相近)白帝寒城駐錦袍玄冬示我胡國刀壯士短
衣頭虎毛憑軒拔鞘(所交切)天為高翻風轉日木(一作水)怒
號(平聲)冰翼雪(一作雲)澹(俗作淡)傷哀猱鐫(音煎)錯碧甖鸊(音匹)鵜
(音題)膏鋩鍔(一作銛鋒)已瑩虚秋濤鬼物撇(匹蔑切)捩(練結切)辭(一作)
(亂)坑壕蒼水使(去聲)者捫赤絛(他刀切一作絛)龍伯國人罷釣鼇
(此極狀胡刀之瑩利閃壯士舞刀之人頭虎毛首蒙虎皮也天為高刀光上也翻風二句言其勢激動而有)
(聲其色慘淡而增悲磨以碧罌塗以鸊膏故鋒鋩如秋濤之澄徹亂走坑壕避其鋒刃也捫住赤絛遜其銛利)
(也停罷釣鼇驚其光氣也此皆假設形容之語蛇莊子說劍篇垂曼胡之纓短後之衣西京雜記斬劍開)
(匣拔鞘輒有光氣如朱注酉陽雜俎王天運征勃律還忽驚風四起雪花翼冰翼恐亦此義言劍器飄忽如)
(冰翼而雪淡翼即飛意按李竒長門賦注澹猶動也見鐫錯鐫刻磨錯也罌長勁瓶以盛膏者鸊鵜膏注)
(三卷時西京雜記高帝斬蛇劍十二年一磨瑩叱搜神記秦有人夜渡河見一人丈餘手横刀而立之乃)
(曰吾蒼水使者也步赤絛刀頭餙所列子龍伯之國有大人舉足不盈數而暨五州之一釣而連六鼇博)
(物志河□玉版云龍伯國人長三十丈生萬八千歲而死)芮(郝敬作衛)公迴首顔色勞分閫
(一作壺)救世用賢豪趙公玉立高歌起攬環結佩相終始
萬歲持之護天子得君亂絲與君理蜀江如線針如(一作)
(如針)水荆岑彈(去聲)丸心未已賊臣惡子休干紀魑魅魍魎
徒為耳妖腰亂領敢欣喜用之不高亦不庳不似長劍
須天倚(言趙公能用刀戡亂顧杜臆芮公二句是篇中過脉身在荆南而回蜀亂故獨用趙公之賢)
(區朱注趙承主帥之命偑服此刀安王室而除亂萌區荆蜀無足難者彼干犯之臣用此以誅斬其腰領高)
(下不差豈似倚天長劍徒為夸大之詞哉寬舊注芮公荆南節度使也朱注唐惟豆盧欽望豆盧封芮公而)
(不在大歷間舊書衛伯玉傳廣德元年拜江陵尹充荆南節度觀察等使大歷初丁母憂朝廷以王昂代之伯)
(玉諷將吏留已遂起復再為節度至大歷十一年入覲卒則是時節度荆南者乃伯玉也伯玉以大歷二年六)
(月封陽城郡王或由芮公進封陽城亦未可知史失之不詳耳杜臆芮公當作衛公桓温表抗節玉立誓不)
(降辱之攬環攬刀環而結佩之為萬歲對天子而言乃久長意謝承後漢書方儲郎中章帝以繁亂絲)
(付儲使理儲拔刀三斷之曰反經任勢臨事宜然北齊書神武使諸子理亂絲文宣抽刀斬之曰亂者必斬)
(魏志孤蜀如線北登樓賦蔽荆山之高岑注漢書臨沮縣荆山在其東虞卿傳此彈丸之地庾信哀江南)
(賦地猶黑子域惟彈丸輕後漢書光武與公孫述書君非吾賊臣亂子又漢書薄少年惡子左傳臧孫紇)
(干國之紀陸機誄誅鋤干紀魎左傳魑魅魍魎莫能逢之注魍山神獸形魅怪物魍水神也魏國策蘇代)
(說秦王曰恐其不忠於下吏自使有要領之罪杜臆妖腰承魑魅亂領承賊臣樂記欣喜歡愛射雉賦揆)
(懸刀聘絶技如輕如軒不高不埤注埤短也古與庳通用漢書劉向傳增埤為高埤作卑字用後漢律歷志内)
(庳外高庳作卑字用此詩宜讀上聲以押韻宋玉大言賦彎弓掛扶桑長劍耿耿倚天外)吁嗟光
禄英雄弭大食寶刀聊可比丹青宛轉麒麟裏光芒六
合無泥滓(以期望趙卿作結麒趙公將才足弭羣雄之亂如寶刀之銛利麟承趙光芒承刀此)
(章首尾各四句次段十一句下段十三句)
(王嗣奭曰此燕歌行變體布局既新鍊詞特異所謂驚人之作也郝敬曰竒竒怪怪如礓石古松從樂)
(府鐃歌等曲化出然温柔敦厚之意和平淡雅之音斬然盡矣故詩至子美而大成亦自子美而大變不)
(可不知)
王兵馬使(去聲)二角鷹(趙卿刮寇至夔承芮公之命而來此詩亦言荆南芮公得)
(將軍王蓋同時討亂而至者)
悲臺蕭瑟(一作颯)石巃嵸哀壑杈枒浩呼(荆作汚)洶中有萬里
之長江迴風滔(一作陷)日孤光動(首叙臺前景象為角鷹作勢杜臆悲臺哀壑)
(言山谿險峭夾長江南北時王兵馬蓋駐軍於此也氣黃生注起見江山黯淡日色慘悽皆若助其肅殺之)
(詩大呼洶湧樹夾泉聲孤光浮動日映江波也登曹植高臺多悲風西征賦巃嵸逼迫何遜詩俱巃嵸)
(嶺里权岐枝木枒秃枝木任晉紀孫綽曰實頼萬長江畫而守之耳昉詩孤光巖下映)角鷹倒
翻壯士臂將軍玉帳軒翠(一云昂一云勇)氣二鷹猛腦絛徐墜
(荆作絛徐墜一作徐絛墜)目如愁胡視天地杉雞竹兔不自惜溪(一作)
(孩當作駭)虎野羊俱辟(音僻)易鞲上鋒稜十二翮將軍勇銳與
之敵(此賦角鷹形起王兵馬之上四初放之狀下四欲攫之勢軒然翠氣鷹毛色絛徐墜將舉也視)
(天地將飛也杉雞二句言能搏擊烏獸十二翮左右勁羽各六也甘泉賦颺翠氣之宛延潘尼苦雨賦始)
(豪瀎而徐墜悲黃生注王延夀魯靈光殿賦胡人遥集於上楹狀若愁於危處此孫楚魏彦深鷹賦用愁胡)
(字所本下臨海異物志杉雞頭有長黃毛冠頰正青嘗在杉樹竹兔小如野兔食竹葉廬山記遠公送客)
(未嘗過虎谿過則虎輒鳴此用溪虎足配野羊别作孩虎恐是駭虎之訛吳越春秋兩目忽張聲如駭虎上)
(林賦手熊羆足壄羊顔注野羊今之山羊也羽紀人馬辟易師古注謂開張而易其本處)(史記項鮑照詩)
(昔如鞲上鷹勁傅玄鷹賦左目若側右視如傾翮二六機連體輕)將軍樹勲起安西崑
崙虞泉入馬蹄白羽曾(音層)肉三狻(先丸喑切酸又音俊)猊(五兮切)敢
決豈不與之齊荆南芮公得將軍亦如角鷹下(去聲一作入)
朔(一作翔)雲惡鳥飛飛啄金屋安得爾輩開其羣驅出六
合梟鸞分(此稱王兵馬仍映帶角鷹臆上四言氣之勇銳下五言力能平亂杜鷹翻壯士臂人)
(肉三狻猊皆竒語相匹與敵與齊上下遥應將黃生曰末叚歸重主人乃杜詩作法又及主人之主更為周)
(到毋吴論吐蕃侵京猶梟啄金屋將軍能用羣力以驅除使其混雜區宇也此雙綰作結此章首叚四句)
(次叚八句下叚九句淵崑崙虞淵乃西極之地弱淮南子日入於虞淵唐諱故云泉上林賦彎蕃滿白)
(羽注羽箭即爾雅狻猊如虦猫食虎豹注云即獅子也肉狻猊蓋肉食之意漢武故事當以金屋貯之)
(莊子六合之外存而不論辯命論梟鸞不接翼)
(王嗣奭曰此詩突然從空而下如轟雷閃電風雨驟至令人駭愕又云公時在夔因角鷹觸目發興竒崛)
(森聳不待言矣尤得力在角鷹翻倒句隨插入將軍勇氣有此二句方承接得住通篇將王兵馬配角鷹)
(穿插巧妙忽出忽入莫知端倪而各極形容充之直欲為朝廷討亂誅讒而後已他人起得雄偉後多不)
(稱此詩到底無一字懶散豈不雄視千古)
見王監兵馬使(去聲)說近山有白黑二鷹羅者久取
竟未能得王以為毛骨有異他鷹恐臘後春生鶱
飛避暖勁翮思秋之甚𦕈不可見請余賦詩二首
(黃鶴曰唐史大歷初衛伯王丁母憂朝廷以王昂代其任伯潛諷將吏不受詔遂起復再任王兵馬得)
(非王昂乎)
雪(一作雲)飛玉立盡清秋不惜竒毛恣遠遊在野只教(平聲)
心力(一作膽)破于(一作干一作千)人何事網羅求一生自獵知無
敵百中(去聲)爭能恥下(去聲)鞲鵬礙九天須却避免藏(一作經一作營)
三窟(一作穴)莫深憂(首章咏白鷹上四錯綜叙題下寫其英決機警雪玉比鷹色之白竒毛)
(指毛骨之異清秋遠遊所謂勁翮思秋也心力雖破而網羅難求所謂羅取未得也知無敵自信其能恥下鞲)
(不受人役鵬須避欲擊其大兔莫憂不屑於細也綖盧德水云一生二句可以想鷹之有品而不苟張注)
(漢張綱謂豺狼當道安問狐狸末聯意正如此九朱注太白樂府神鷹夢澤不顧䲭鳶為君一擊鵬搏天義)
(與此同柱酉陽雜俎漢北鷹白者身長且大五觔有餘細班短鷹内之最向代州中山飛又有房山白漁陽)
(自東道自取鷹法七月二十日為上時内地者多塞外殊少八月上句為次時八月下旬為下時塞外鷹畢至)
(矣破齊高洋天保二年獲白兔鷹一聯毛羽如雪詩心力指虞人戰國策文子曰破心而歸阮嗣宗羅)
(網孰能制獨陶潛詩一生能復幾遠庾信詩野鷹能自獵江鷗解魚陳琳書氣高志似若無敵國策)
(養由基去柳葉百步而射之百發百中良書唯汝不爭能東觀漢記太守桓虞曰善吏如使鷹下鞲命中)
(鞲捍臂也以皮為之為後幽明錄楚文王好獵有人獻一鷹文王見其殊常獵於雲夢俄而雲際有一物凝)
(翔鮮白此鷹便竦翮而升矗若飛電須臾羽墮如雪血下如雨有大鳥墮地兩翅廣數十里時有博物君子曰)
(此大鵬雛也方礙天鵬翼障天也有楚辭指九天以為正注中央八也戰國策狡兔三窟僅得免其死)
黑鷹不省(悉井切)人間有度海疑從北極來正翮摶風超
紫塞玄(一作立)冬幾夜宿陽臺虞羅自覺(一作各)虚施巧春
雁同歸必見猜萬里寒空祗一日金眸玉爪不(刊作未)凡
材(次章咏黑鷹上四遡其來之遠下四憫其去之速幾北極紫塞玄冬皆為黑鷹點染正翮言直北正飛)
(夜言暫時停宿虞羅自覺言其機警春雁同歸言皆北向虚施巧取之未得也必見猜恐其摶擊也萬里一日)
(見飛騰之迅金眸玉爪謂形質之竒首句明提其黑末句反襯其黑盧照隣㕍詩萬里南翔渡海來莊子)
(摶扶摇羊角而上扶摇羊角風也摶風本此山綖注紫塞雁門也其山高入霄漢雁飛不能踰從兩斷處而)
(過故謂之雁門今黑鷹超越此門故曰超紫塞蕪城賦紫塞雁門曹植離繳雁賦遠玄冬於南裔兮避炎夏)
(於朔方横楚王陽臺在巫山威魏彦深鷹賦何虞者之多巧運羅以羈束劉孝詩猜鷹鷙隼無由逐此)
(猜字所本翅西京雜記茂陵少年李亨以鷹鷂逐雉兔鷹則有青黃眸青冥金距高洋獲白兔鷹目色紫爪)
(本白)
(顧宸曰黃石識子房於圯橋而退老穀城德公拜孔明於牀下而長隱鹿門殆一生自獵知無敵百中爭)
(能恥下鞲者乎魏武欲以游說致公瑾而不能奪其知已之感桓温欲以豪傑招景略而不能解其共國)
(之嫌殆虞人自覺虚施巧春雁同歸必見猜者乎千古高人竒士性情出處從二十八字拈出可想老杜)
(胸中全史此張璁曰公嘗為王兵馬賦二角鷹言其勇銳相敵亦所以况之也或疑詠二鷹止於起)
(首分别白黑中間多彼此混同何也曰黑白其形色也題中羅取未得勁翮思秋此鷹之精神骨力也詩)
(從神力上摹寫其迅疾英竒正深於體物者杜臆謂二詩勝人在氣魄雄偉不落纖巧家數良然)
(楊德周曰詩家論唐律有明暗二例作者皆然如杜詩黑鷹鄭谷雙鷺是明也杜詩白鷹鄭谷鷓鴣是暗)
(也四詩可以為法雙鷺詩云雙鷺應憐水滿池風飄不動頂絲垂立當青草人先見行傍白蓮魚未知一)
(足獨拳寒雨裏數聲相呌早秋時林塘得爾須增價况與詩家物色宜鷓鴣詩云暖戲烟蕪錦翼齊品流)
(應得近山雞雨昏青草湖邊過花落黃陵廟裡啼遊子乍聞征袖濕佳人纔唱翠眉低相呼相喚湘江曲)
(苦竹叢深春日西)
玉腕騮(原注江陵節度衛公馬也黑鶴注此當是大歷元年作邵注赤馬鬛曰騮腕臂)
(腕也前足腕肉白曰玉腕騮良馬名也)
聞說荆南馬尚書玉腕騮驂驔(音潭一作頓驂)飄赤汗跼蹐顧
長楸胡虜三年入乾坤一戰收舉鞭如有問欲伴習池
遊(上四咏騮馬之神駿下則有功成身退之意一赤汗如珠而長楸欲奮言今有餘勇三年伐叛而戰收)
(功言昔能陷陣事平之後思伴習池結語竒儁馬杜臆舉鞭欲問問馬也欲伴習池代馬對也此雖咏兼諷)
(衛公詩吳都賦䟃𧽼翋&KR2211;李善注相隨驅逐衆多貌温庭筠白馬䟃𧽼衆塵起杜詩作驂驔義蓋相同詩)
(注跼曲也蹐累足也史曹植詩走馬長楸間積舊唐書乾元二年衛伯玉擊思明大破於彊子坂尸滿野)
(以功遷神策軍節度上元二年大破史朝義於永寧進封河東郡公廣德元年冬吐蕃寇京師乘輿幸陜以伯)
(玉有幹略使節度江陵封陽城郡王)
醉為馬墜諸公攜酒相看(此夔州詩年次難考)
甫也諸侯老賓客罷酒酣歌拓金戟騎馬忽憶少(去聲)年
時散蹄□落瞿唐石白帝城門水雲外低身直下(去聲)八
千尺粉堞電轉紫游韁東得平岡出天壁江邨野堂爭
入眼垂鞭(一作肩)嚲(典可切)鞚凌紫陌(先叙醉後馳馬之狀諸侯賓客對栢中)
(丞言自城門馳下瞿唐約計八千尺非謂身墮八百丈也粉堞經過紫韁疾如電轉平岡在天壁之下故近江)
(村而凌紫陌侯世說何次道見賈寧在後輪中曰此人金不死終為諸上客書酣歌於室庾信詩醉來拓)
(戟詩杜審言詩直下騎纔通御紫游韁紫絲為韁晉中興太和中鄴下童謠青青路楊白馬紫游韁鞚)
(馬口勒廣韻嚲垂下貌)向來皓首驚萬人自倚紅顔能騎(去聲)射(音石)
安知决臆追風足朱汗驂驔(音潭)猶噴(本作歕普問切)玉不虞一
蹶終損傷人生快意多所辱職當憂戚伏衾枕况乃遲
暮加煩促(此墜馬見傷而歎也也皓首應老紅顔應少追風噴玉奔悍難馭馬跟平岡故傷而不)
(害快意多辱既悔其前遲暮煩促又憂其後矣呼沈約詩共矜紅顔日俱忘白髮年紅顔能騎射即鷹皂)
(櫟林逐獸雲雪岡事汗决臆縱意也梁陽晉詩躡影追風本絶羣朱注朱汗血馬也車&KR1780;詩意欲驂)
(驔走唐盧照隣詩琱弓夜宛轉鐵騎曉驂驔崔腋詩驂驔始散東城曲倏忽還逢南陌頭以驂驔對宛轉倏忽)
(乃飛騰迅疾之貌或曰驂驔以驔為驂猶陸機詩言服驥驂騮魯頌有驔有魚疏毫毛在骭而長白名為驔此)
(說却與詩意不合馬穆天子傳天子東游於黃澤使宫樂謠曰黃之澤其歕沙皇人威儀黃之澤其馬歕玉)
(皇人夀穀今按踏岸則噴沙激水則噴玉皆言馬勢之雄猛)朋(一作明)知來問腆(一作椣)
我顔杖藜強(丘兩切)起依僮僕語盡還成開口笑提攜别
掃清谿曲酒肉如山又一時初筵哀絲動豪竹共指西
日不相貸喧呼且覆(音福)杯中渌何必走馬來為問(一作不為)
(身)君不見嵇康養生被(一作遭)殺戮(末記諸公攜酒相看老年失足故厚顔)
(語相慰藉故還笑絲竹侑觴日暮猶飲依然樂以忘憂結引嵇康見事有出於意外者此章中叚八句起結)
(各十句月作㥏顔是慚色作腆顔是厚顔客莊子開口而笑一之中不過四五日鮑照詩幽時結侣提)
(攜游三山因送樂記絲聲哀哀以立辯嵇豪竹大管也後何遜詩何欵欵半飲杯中渌晉康著養生論)
(刑東市)
(郝敬曰題有景致詩寫得霑足辭藻風流情興感慨無不佳)
覆(音福)舟二首(詩言巫峽當是夔州所作但年次不可考夢弼以此詩為追諷玄宗事朱云)
(唐世人主多好神仙豈必玄宗也子張溍曰求仙本荒唐事故託覆舟以諷新序孔曰水則覆舟)
巫峽盤渦曉黔陽貢物秋丹砂同隕石翠羽共沉舟羇
使(去聲)空斜影(一作景)龍宫(一作居)閟積流篙工幸不溺俄頃
逐輕鷗(此章記夔江覆舟之事斜黔陽之貢經於巫峽丹砂翠羽八貢之物空影側身落水閟積流)
(没入深淵矣舟逐輕鷗篙工以脱身為幸也詩舊以空斜影為使者悵快於斜日之下此說不然玩意先叙)
(砂羽之墜繼叙羇使之亡末則幸篙工之不溺耳於篙工加一幸字知使者為不幸矣江賦衝巫峽以迅激)
(又盤渦谷轉置一統志重慶府彭水縣自三國至唐皆名黔陽縣隨彭水縣為黔州治所又唐以黔江縣屬)
(黔州老唐志黔陽歲貢廾砂等物本草丹砂久服通神明不輕身神仙能化為汞衍義云出辰州蠻峒老鴉)
(井者最良汲左傳隕石於宋五梧爾雅注翠鷸似燕紺色生鬱林塜周書王會解蒼翡翠所以取羽鄒陽)
(書積羽沉舟記王僧孺詩翠枝結斜影茫徐陵寺碑夜動龍宫十洲南海有龍綃宫海賦茫積流劉)
(孝威詩循汀俄頃回)
竹宫時望拜桂館或求仙姹(陟嫁切)女凌波日神光照夜
年從聞斬蛟劍無復(扶又切)㸑犀船使(去聲)者隨秋色迢迢
獨上(上聲)天(次章諷當時求仙之妄落竹宫桂館借漢比唐姹女凌波言丹砂已江水神光照夜言)
(宫中猶望成仙此見其誙妄也且方士既神竒其說何獨無斬蛟之劍照水之犀以解此水厄乃至身罹覆舟)
(而沓然上天乎朱注使者即指方士一輩升舊以上天為還朝非是閟積流魄沉水也獨上天魂天也杜臆)
(云帝未必昇天而使者已獨上天矣譏之也有漢禮樂志正月上辛用事甘泉圜丘昏祠至明夜常神光集)
(於祠壇天子自竹宫而望拜百官侍祠者數百人皆肅然心動焉師古曰竹宫去壇三里郊祀志公孫卿曰)
(仙人好樓居於是上令長安作飛廉桂館甘泉作益夀延夀觀使卿持節設具而候神人師古曰飛廉桂館二)
(舘名注參同契河上姹女靈而最神得火則飛不染垢塵顧漢真人大丹訣姹女隱在丹砂中謂砂中有汞)
(也於洛神賦凌波微步紀郊祀志宣帝築世宗廟神光興殿旁如燭狀武帝祭后土神光三燭吕氏春)
(秋荆人佽飛得寶劍渡江中流兩蛟繞舟幾没佽飛拔劍斬蛟乃得濟晉書温嶠宿牛渚磯水深不可測世)
(云其下多怪物嶠遂燃犀角照之須臾見水族覆火竒形異狀宋王微咏賦秋色隂兮白露商陸機詩迢)
(迢造天庭歐吳越春秋羣臣上天冶死矣)
送李功曹之荆州充鄭侍御判官重(平聲)贈(舊編在夔州詩)
(内)
曾(音層)聞宋玉宅每欲到荆州此地生涯晚遥悲(一作通)水
國秋孤城一柱觀(去聲)落日九江流使(去聲)者雖光彩青楓
遠自愁(上四公欲往荆州而悲悲在於淹留下四李獨往荆州而愁愁生於孤寂一悲一愁寫出兩地)
(情懷極其悽切宜此地指夔水國指荆一柱九江俱在荆州水經注城城南有宋玉宅玉邑人雋才辯給)
(善屬文而識音渚宫故事庾信因侯景之亂自建康遁歸江陵居宋玉故宅宅在城北三里故其賦曰誅茅宋)
(玉之宅穿徑臨江之府晉顔延之詩水國周地險阮夏書過九江至於大别曲池歌一朝光彩落藉)
(詩上有楓樹林遠望令人悲)
送王十六判官(此亦夔州詩年次難考)
客下(去聲)荆南盡君今復(扶又切)入舟買薪猶白帝鳴櫓已
(一作少)沙頭衡霍生春早瀟湘共海浮荒林庾信宅為(去聲)
仗主人留(上四送王之荆下叙欲往之意兩唐書肅宗至德之後中原多故襄鄧百姓京衣冠盡)
(投江湖荆南井邑十倍於初乃置荆南節度使以統之鶴注是時蜀避崔旰之亂故客下荆南俱盡也纔白)
(帝而忽沙頭猶云朝發白帝暮江陵此十字句法春來水發故瀟湘如海主人指王先到其地即為地主矣)
(舊注江陵吳船至泊於郭外沙頭方輿勝覽沙頭市去江陵地五十里邵注荆南荆州以南荆州府古名江)
(陵衡山在衡州府瀟湘在岳州府岳在荆以南衡在岳以南爾雅疏衡山一名霍山趙次公曰皮日休以霍)
(之本地自在夀州作霍山賦中云自漢之後始易吾號而歸於衡公此所云衡霍乃是衡山故與瀟湘作對)
(庾信宅見上章)
别崔潩因寄薜據孟雲卿(原注内弟潩赴湖南幕職姑從黃鶴入大歷)
(元年)
志士惜妄動知深(陳作深知)難固辭如何久磨礪但取不磷
緇夙夜聽憂主飛騰急濟時荆州遇(一作過)薛孟為(去聲)報
欲論(平聲)詩(上六送崔赴幕末二兼寄薛孟故遠注崔必好靜不出湖南幕主知而辟之有起二句)
(三四承首句諷其硜硜獨善五六承次句勸以汲汲有為何劭詩志士惜日短左傳磨礪以須聽憂主)
(聽其憂國之語)
(王嗣奭曰此詩與九卷送竇九歸成都同一機局夭矯頓挂唐律所無竇本有才勖之以苦節崔能潔已)
(勉之以濟時意若相反合之始為全人此見公明體逹用之學)
寄杜位(原注頃者與位同在故嚴尚書幕詩姑依鶴注編在大歷元年冬陳注此稱惠)
(連前守歲詩稱阿戎則位為公從弟明矣唐世系表公為征南十三代位與濟為征南十四代或據)
(此遂疑位為從姪誤矣世表未可信也)
寒日經簷短窮猿失木悲峽中(一作筵)為客久(一作恨)江上
(一作並)憶君時天地身何在(一作往)風塵病敢辭封書兩行
(音杭)淚霑灑裛新詩(寒日窮猿對景有感為客久承窮猿憶君時承寒日五六申客久之况七)
(八申憶君之情之杜臆漂流天地既無定在憔悴風塵病又奚辭凄凉况真堪流涕窮猿失木乃歎無家)
(可歸或云偒嚴武之亡非也武在日公已辭回草堂矣淮南子猿狖顛蹶而失木世說窮猿奔林豈暇擇木)
(裛裛新詩手紙上淚也)
立春(詩云巫峽寒江係夔州所作依朱氏入在大歷二年)
春日春盤細生菜忽憶兩京全盛(一作梅發)時盤出高門行
白玉菜傳纖手送青絲巫峽寒江那(平聲)對眼杜陵遠客
不勝(平聲)悲此身未知歸定處呼兒覓紙一題詩(上四憶兩京春)
(日下四感夔江春日而杜臆通章只是一個悲意人但知其悲一身之飄泊不知其悲兩京之蕭索也對春)
(盤生菜憶及兩京盛時今老客峽江則兩京失其□而身亦失其居矣悲曰不勝包身世無窮之感三四分)
(承盤菜而意却貫穿菜經纖手玉盤傳送二句倒叙那對眼謂那能對眼歸定處謂欲歸兩京尚無定處也)
(摭言晉李鄂立春日命以蘆菔芹芽為菜盤相餽貺四時寶鏡唐立春日春餅生菜號春盤黃生注生菜)
(韭也歐公歸田錄楊六年為文務避俗語門生摘其德邁九皇之句諷之云未知何時得買生菜以九皇音近)
(韭黃也按詩言青絲指韭良是東坡詩漸覺東風斜峭寒青蒿黃韭試春盤謝靈運詩兩京愧佳麗公居)
(杜陵而家在洛陽故兩京春盤皆所嘗食黃莊子高門懸薄無不走也此指貴戚之家舊引三輔圓未央宫)
(中高門殿誤出傳經也古詩纖纖素手)
(朱瀚曰細生菜不成語次聯分承盤菜稍窺工部家法其奈才腐何宋元詩人或未盡深知杜法不害其)
(為可傳正以其才思出羣耳那對服是何語不勝悲亦熟調第七乃率句結語益無頼矣)
江梅(鶴注當是大歷二年春作若三年之春公將下峽不當云巫峽鬱嵯峨矣趙曰此咏江)
(邊之梅也如在嶺曰嶺梅在野曰野梅官所種者曰官梅後人見梅便謂之江梅誤矣)
梅蘂臘前破梅花年後多絶知春意好(一作早)最奈客愁
何雪樹元(一作能)同色江風亦自波故園不可見巫岫鬱
嵯峨(此見江梅而有感也客愁二字乃全首之眼映梅占春意景物自好而反動客愁者蓋見臘前雪)
(年後飄風花開花謝都非故園春色是以對巫岫而添愁耳陸機詩雲山鬱嵯峨)
庭草(鶴注當是大歷二年作詩云輕過屢供尚無放舟出峽之期也張協詩庭草蔞以綠)
楚草經寒碧庭春入眼濃舊低收葉舉新掩卷牙重(平聲)
步履宜輕過開筵得屢供看花隨節序不敢強(丘兩切)為
容(上四形容草色下致憐惜之意云寒碧春濃地煖故也葉舉牙重入眼濃矣杜臆舊葉之低垂者今)
(收而乍舉新牙之掩伏者今卷而重出此將舊低新掩略讀是也朱注將低收掩卷連說非是後四句杜臆)
(作代摹庭草之詞人若憐而勿踐得以屢供筵前倘愛花而見棄亦不敢強為容色以媚人君子之交蓋如此)
(為蕭子範詩節序亦徂炎強詩誰適容老子夫惟不可識故為之容)
愁(原注強戲為吳體為黃生注皮陸集中亦有吳體詩乃當時俚俗此體耳詩流不屑效之杜)
(公篇什既衆時出變調凡集中拗律皆屬此體偶發例於此曰戲者明其非正律也杜臆胸有抑鬱)
(不平之氣而以拗體發之公之拗體詩大都如是翫詩意當是大歷二年春夔州作)
江草日日喚愁生巫(一作春)峽泠泠非世情盤渦鷺浴底
心性獨樹花發自分明十年戎馬暗南(一作萬)國異域賓
客老孤城渭水秦山(一作川)得見否人今罷(音疲)病虎縱(平聲)
横(上四叙夔州景物觸愁之端下四憶長安時事致愁之故杜臆愁人心事觸目可憎如江草新生却謂)
(喚起愁思巫峽中流却謂不近人情盤渦鷺洛本自得愁也疑其有何心性獨樹花發此春意也謂其只自分明)
(出非常故情亦反常耳下文所云真異常之愁也人戎馬南國前此勢不可歸客老孤城目前身不可歸病)
(虎横將來時不可歸託身無處愁難自遣矣民南國指洛陽孤城指夔州渭水秦山指長安人罷病力竭虎)
(縱横暴歛亟也首王維楨曰楚辭春草生兮蔞蔞王孫遊兮不歸此即句意公詩清渭無情極愁時獨向東)
(即次句意聲班偼伃賦房㯿虛兮風泠泠朱翰曰泠泠乃細流水恐與峽水不合伏知道詩桃花隔世情)
(孤水回曰渦城絶四隣)(前漢盧綰傳陳豨招致賓客孔楊素詩韓非子士民疲病於内記子曰苛)
(政猛於虎張璁曰時京兆用第五琦十一税法民多流亡是即虎也)
(黃生曰此因不得歸秦沉憂英寫無端對物生憎皆是愁人實歴之境草生花發水流鷺浴皆唤愁之具)
(下三句特變文言之耳愁從中來微物之故則亦強戲言之而已)
(胡應麟曰老杜吳體但句格拗耳其語如側身天地更懷古回首風塵甘息機落花游絲白日靜鳴鳩乳)
(燕青春深實皆冠冕雄麗宋人作拗體者若永叔滄江萬古流不盡白鳥雙飛意自閒文潛白頭青髩有)
(存没落日斷霞無古今尚覺近之魯直黃流不解涴明月碧樹為我生凉秋蜂房各自開戸牖蟻穴或夢)
(封侯王自以平生得意遍讀老杜拗體未嘗有此等語獨盤渦浴鷺底心性獨樹花發自分明稍類然亦)
(杜之僻者而黃以為無始心印天下幾人學杜甫誰得其皮與其骨其魯直之謂哉)
王十五前閣會(黃鶴編在大歷二年春以詩有楚岸春臺句也前有送王十五扶)
(侍詩)
楚岸收新雨春臺引細風情人來石上鮮鱠出江中鄰
舍煩書札肩輿強(丘兩切)老翁病身虚俊味何幸飫兒童
(上二前閣春景三四王君宴會下序始終欵曲之情見杜臆以隣舍而致札迎輿見其殷勤又且飫及兒童)
(札中并招其子詩邵注䕫州古楚地故云楚岸詩此指閣下石臺陸雲遣情春臺託蔭寒水鮑照留酌)
(待情人疆七發鮮鯉之鱠安世說王獻之乘平肩輿徑入顧辟園陸雲答車茂書東海之俊味餚膳之)
(至妙)
崔評事弟許相迎不到應(平聲)慮老夫見泥雨怯出
必愆佳期走筆戲簡(顧注當時大歷二年春在夔州西閣作邵注崔評事公)
(之表弟)
江閣邀賓許馬迎午時起坐自天明浮雲不負青春色
細雨何孤白帝城身過花間霑濕好醉於馬上往來輕
虛疑皓首衝泥怯實少銀鞍傍(去聲)險行(起結二聯賓主雙關中間四句)
(述坐時望迎之意倒本是邀賓江閣許馬迎天明起坐至午時兩句皆用裝法卲注江閣公所寓白帝城)
(崔所居通首逐句順下俱帶戲詞車顧注剡溪漫筆云王右軍在郡迎王敬仁敬仁每用常惡其遲後以馬)
(迎敬仁雖復風雨亦不以車也杜詩江閣邀賓許馬迎用此事於泥雨甚切秦嘉詩起坐為不寧别賦龍)
(馬銀鞍)
(朱瀚曰為一酒食侵曉而待亦太無聊雲不負春色語尚可通雨不孤白帝便無意義霑濕有何好處醉)
(則龍鍾何得體輕虛疑衝泥聲韻頽唐馬行何必銀鞍且馬又何必傍險赴燕豈逃難耶)
遣悶戲呈路十九曹長(子兩切州公於大歷元年春至夔此云誰家數去)
(又云百遍相過知其作於二年之春也路為拾遺院在西省故曰曺長)
江浦雷聲喧昨夜春城雨色動微寒黃鸝(一作鶯)並坐交
愁濕白鷺羣飛太劇乾(音干)晚節漸於詩律細誰家數(音朔)
去酒杯寬唯君(一作吾)最(一作醉)愛清狂客百遍相過(一作看)
意未闌(上四阻雨是悶所由生下四呈路乃悶所由遣卲注夜經雷雨旦必微寒鶯畏雨而坐若交)
(愁其濕鷺乘雨而飛甚難於得乾公身滯雨中故見之增悶下數語本稱路之好客而詞近於索飲故云戲呈)
(古清狂客三字曠懷豪興兼而有之公之自命甚高賈樂府烏生八九子端坐秦氏桂樹間坐字本此)
(誼旱雲賦惜旱大劇蜀志劉先主謂宋忠曰今禍至方告我不亦太劇乎注解為太甚今按詩意恐是太難之)
(意如煩劇之劇舊解作太苦乾未當方遇雨何云苦乾耶演義解為戲劇使乾又覺太鑿後漢鍾皓傳以詩)
(律教授同郡陳寔胡夏客云漢書本言詩與法律用為詩之律體巧矣庾信詩梳頭百遍撩寬多也闌盡)
(也)
(公嘗言老去詩篇渾漫與此言晚節漸於詩律細何也律細言用心精密漫與言出手純熟熟從精處得)
(來兩意未嘗不合欠朱瀚曰江浦二字打頭近俗喧昨夜更俗動微寒穏雨色雷聲土木對偶比雷聲)
(忽送千峯雨何如交並二字重複太劇乾三字晦澁此從黃鶯過水一聯偷出而手脚並露其云晚律漸)
(細豈少年自居粗率乎杜則少時入細老更横逸耳故曰語不驚人死不休老去詩篇渾漫與參看始知)
(其謬六類寒乞語七似庸鄙八無品地皆非少陵本色)
晝夢(顧注大歷元年暮春公至夔州此詩作於次年二月吳越春秋吳王過姑胥之臺忽然)
(晝夢)
二月饒睡昏昏然不獨夜短晝分眠桃花氣暖眼自醉
春渚日落夢相牽故鄉門巷荆棘底中原君臣豺虎邊
安得務農息戰鬭普天無吏横(去聲)索(色責切)錢(上四致夢之由五六)
(夢中之景末則夢醒而慨世也倦吳論二月昏昏多睡不獨夜短而且晝眠止因暖氣神故日落而夢猶未)
(醒耳務故鄕中原積想成夢故遂現出荆棘豺虎矣張綖注農息兵吏無積斂則中原清而故鄉可歸)
(饒睡多睡也山邵注二月晝夜平分之時不謝靈運詩春渚税鑾登椒張組朓朱瀚曰武臣弄兵則豺)
(虎自弭文臣不横斂則荆棘可披機農務始於二月傅玄疏務農若此何有不贍乎陸登臺賦委普天之)
(光宅質率土之黎庶)
暮春(此依朱氏編在大歷二年玩詩意是久卧峽中有厭居意其不在元年明矣)
卧病擁塞(先側切)在峽中瀟湘洞庭虛映空楚天不斷四
時雨巫峽常(一作長)吹萬(一作千)里風沙上草閣柳新闇(一作)
(暗)城邊野池蓮欲紅暮春鴛鷺立洲渚挾子翻(一作翾)飛
還一叢(此詩卧病峽中而作上四峽中景下四暮春景杜臆公本欲初春下峽病至暮春則舟不可)
(行矣故有慨於卧病擁塞也擁塞則瀟湘不可到而虚此映空水色矣風雨不絶旅人增悶而柳暗蓮紅又日)
(月如流對此鴛鷺立渚挾子羣飛何以為情耶文帝詩春色映空來夔州地暖故蓮欲吐紅)(梁簡杜臆)
(公詩用鴛鷺皆有意如空慚鴛鷺行年衰鴛鷺羣寒空見鴛鷺回首憶朝班故此詩鴛鷺亦是借以自比楚)
(辭望大河之洲渚兮棲魏文帝短歌翩翩飛鳥挾子巢棲王筠詩庭禽挾于楚辭翾飛兮翠層庾信春)
(賦一叢香草足礙人說文叢聚也)
(朱瀚曰初聯雷堆晦蝕有目共知楚天巫峽不免合掌四時雨萬里風村塾對句沙上城邊裝頭無謂新)
(柳不得云暗城邊不得云野池蓮城柳不當逓及鴛鷺立洲渚已是拙俗冠以暮春益復可笑)
即事(黃鶴編在大歷二年詩云捲簾飛閣知是在西閣時作)
暮春三月巫峽長皛(胡了切)皛行雲浮(一作無)日光雷聲忽
送千峯雨花氣渾(平聲)如百和(去聲)香黃鶯過水翻迴去燕
子銜泥濕不妨飛閣卷簾圖畫(胡化切)裏虚無只少對瀟
湘(此詩峽中對景而作上六春景所謂即事末乃自道出峽之意雲浮日光而過其色皛皛然雷雨將作)
(矣乍雨忽晴香氣撲人鶯來燕往物各適情捲簾一望真如圖畫但以久卧峽中故思江湖之映空耳鶯畏)
(雨故翻迴燕乘雨故銜泥飛閣即西閣虚無空曠貌東丘遲與陳伯之書暮春三月江南草長荆州記巴)
(三峽巫峽長良陶潛詩皛皛川上平注隂鏗詩映日動浮光陳子詩花氣近薰衣邵漢武帝時月支)
(國進百和香)
(盧世㴶曰江雨云春雨闇闇塞峽中早晚來自楚王宫即事云暮春三月巫峽長皛皛行雲浮日光返照)
(云返照入江翻石壁歸雲擁樹失山村俱能寫化工之情狀精神畫不出想不到詩至此與天為徒矣)
(黃生曰起句稍拗中二聯亦失粘對法更不衫不履然其寫景之妙可作暮春山居圖看)
懷灞上遊(黃鶴編在大歷二年以詩有江漢歸舟句也楚漢春秋漢高帝西入武關居)
(灞上)
悵望東陵道平生灞上遊春濃停野騎(去聲)夜敞宿(舊作宿敞)
雲樓離别人誰在經過(平聲)老自休眼前今古意江漢一
歸舟(上四憶舊遊景事下則念同遊而動歸思也有晝停騎夜宿樓極盡一時遊興唯聚散無常故古)
(今之慨即夜宿對春濃不工當云夜敞宿雲棲杜顧注東陵道長安城東門乃秦東陵侯種瓜處臆唐)
(都關中即今西安城東三十里有灞水又東乃文帝霸陵出長安東門為東陵道得名以此灞水橋曰灞橋乃)
(長安餞别之所灞上當即在其處詳詩意則行樂之地也楊炯少室山廟碑璇宫夜敞銀牓朝開隋辛德)
(源詩戲笑上雲樓)
入宅三首(朱注年譜大歷二年春自西閣遷居赤甲鶴注赤甲瀼西皆在奉節縣北三)
(十里)
奔峭背(音佩)赤甲斷崖當白鹽客居愧遷次春色(一作酒非)漸
多添花亞欲移竹鳥窺新捲簾衰年不敢恨勝概欲相
兼(首章誌赤甲之勝内此詩八句整對而□實相間首聯宅外景三聯宅景春色起花鳥勝㮣總六句)
(顧注背赤甲之奔峭當白鹽之斷崖以二山形勢明宅之向背花厭竹枝愛花故須移竹鳥常入室卷簾故)
(復來窺藉此娛之故不恨屢遷又謝靈運詩徒旅苦奔峭邵注山峯高峻如奔湧然云赤甲城是魚復縣)
(舊基故云水生魚復浦談白鹽注見十五卷果洙曰次舍也遷次移居也詩二編杜審言枝亞新肥孟)
(東野南浦紅花亞水紅包佶多年亞石松方干應候先開亞木枝亞義如壓言低披也黃注亞乃相依之意)
(王嗣奭曰避亂奔走無日不思故鄉造次移居必擇勝地且加修葺點綴如此襟懷自不可及郭林宗逆)
(旅經過必灑掃王子猷借居必種竹意正相同)
亂後居難定春歸客未還水生魚復(音腹)浦雲暖麝香山
半(樊作&KR0008;)頂梳頭白過(平聲)眉拄杖斑相看(平聲)多使(去聲)者一
一問函關(此遷宅而想故居也下四叙情應客未還)(三四寫景承上春歸顧注陽和復至故曰)
(春歸關半頂見髮之少是老狀過眉見杖之長是病狀問函者望亂定而還鄉也王胄詩柳黃知節變草)
(綠識春歸名地志夔治魚復灔澦風濤震射巨魚却步不得上故魚復浦鶴注寰宇記麝香山在秭歸縣)
(東南一百十里其山多麝武德二年前秭歸屬夔州斑魏武陌上桑拄杖挂枝佩秋蘭梁到溉有贈任新安)
(竹杖詩文彩既斑斕姿性甚綢直桃王應麟曰潼關至函谷關歴峽華二州之地俱謂之林塞時周智光據)
(華州反)
宋玉歸州宅雲通白帝城吾人淹老病旅食豈才名峽
口風常急江流氣不平只應(平聲)與兒子飄轉任浮生(此故)
(鄉未歸而嘆旅居也淹杜臆公欲北還必過歸州雲通白帝見相去不遠老病久留白帝豈才名不如宋)
(玉二句分承風急江翻歸州且不易到何况故鄉亦惟隨地漂轉而已杜臆三詩各一意而展轉相因顧)
(注公居赤甲本非得已故後復有瀼西之遷刻陸游入蜀記宋王宅在秭歸縣東今為酒家舊有石宋玉宅)
(三字唐書歸州屬山南東道武德二年析夔州之秭歸巴東置湖廣通志宋玉宅有兩處一在歸州一在荆)
(州與杜詩相合)
赤甲(鶴注此與入宅詩同時作)
卜居赤甲遷居新兩見巫山楚水春炙背可以獻天子
美芹由來知野人荆州鄭薛寄詩(一作書)近蜀客郄(音隙)岑
非我鄰笑接郎中評事飲病從深酌道(去聲)吾真(此居赤甲而念)
(知交也在四句分截春公初遷赤甲而云兩見春色者自去春至夔已經兩也炙背食芹述春山景物兼有)
(朝野闊絶之感評鄭薜在荆寄詩頗近郄岑在蜀漸與之遠惟接郎中事喜得酌酒而道真精列子宋國)
(有田父東作曝於日不知有綿纊狐貉謂其妻曰負日之暄人莫知之以獻吾君將有重賞里之富室告之曰)
(昔人有美戎菽甘枲莖芹萍子對鄉豪稱之鄉豪取嘗之蜇於口慘於腹衆哂而怨之子此類也嵇康絶交書)
(野人有快炙背而美芹子者欲獻之至尊雖有區區之意亦已疎矣鶴注鄭是江陵鄭少尹審薛是石首薛)
(明府璩岑是岑嘉州參郄是梓州郄使君昂評事必崔十三評事公在夔州多有詩與之顧注郎中應是吳郎)
(司法蓋刑曹也朱注文苑英華有苻載誌楊鷗墓云永甫泰二載相公杜公鴻漸奏授鷗犀浦縣令僚友杜員外)
(岑郎中參郄舍人昂聞公殞落失聲咨嗟則郄為郄昂無疑曹植髑髏說是反吾真也)
(朱瀚曰卜居遷居重複無法獻天子突甚由來知野人筋脉不收中聯厄塞全無頓挫磊落氣象笑□不)
(典郎中評事豈律詩可著或置題中可耳末句從近識峩嵋老知余嬾是真偷出&KR1369;倒甚矣且抱病何能)
(深酌與比來病酒開涓滴參看自知)
卜居(此是大歷二年自赤甲將遷居瀼西而作)
歸羡遼東鶴吟同楚執珪未成遊碧海著(涉略切)處覓丹
梯雲嶂(陳作障)寬江北(一作左)春耕破瀼西桃紅客若至定
似昔(一作晉)人迷(上四客居有感下欲託居瀼西也忘丁公魂歸故里莊舄病而吟越皆不故)
(鄉者故借以自方碧海丹梯歎不能水行而復山棲江北即瀼西其地寬平故可耕種杜臆公以此地為桃)
(源直作避秦計矣千遼東華表柱有鶴棲其上曰有鳥有鳥丁令威去家里今始歸城郭如故人民非何不)
(學仙塜累累病猶為越吟)(選注越人莊舄起家寒微為楚執珪有十洲記扶桑之東有碧海謝靈運詩)
(灑步臨丹梯東破是破土劉希曰瀼溪在白帝城之昔人迷指晨阮肇)
暮春題瀼西新賃草屋五首(年譜大歷二年自赤甲將遷居瀼西而作)
久嗟三峽客再與暮春期百舌欲無語繁花能幾時谷
虚雲氣薄波亂日華遲戰伐何由定哀傷不在兹(首章題瀼)
(西暮春杜中四寫季春時景末二傷心世亂為後兩章伏脉臆久客而再逢暮春見非初意百舌二句見)
(物候易遷谷虚二句見瀼土堪適豈谷内雲升春晴故曰薄波中日漾春長故遲不在兹言不在此戰伐趙)
(反舌無聲在芒種後十日今欲無語則暮春時矣謝朓詩日華川上動)
此邦(一作北郊)干樹橘不見比封君養拙干戈際全生麋鹿
羣畏人江北草旅食瀼西雲萬里巴渝曲三年實飽聞
(次章題瀼西賃居干地産貧瘠而託居於此不過為養拙全生計耳身際戈故畏人而依江北之草同群麋)
(鹿故旅食而伴瀼西之雲三年聞曲即所謂久嗟三峽客也公自永泰元年秋之雲安至此為三年在夔州)
(逢春則再度矣江史貨殖傳封者衣租税千戶之君歲率二十萬蜀漢陵千樹橘其人皆與千戸侯等絶)
(交論獨立高山之頂懽與麋鹿同群六魏文帝詩客子常畏人漢禮樂志巴渝鼓員三十員注高帝初為)
(漢王得巴渝趫捷人與之定三秦滅楚存其樂為巴渝樂巴州在今夔州府渝州今在重慶府)
綵雲隂復(扶又切)白錦樹曉(一作晚)來青身世雙蓬鬢乾
坤一草亭哀歌時自惜(一作短)醉舞為(去聲)誰醒細雨荷(去聲)
鋤立江猿吟翠屏(三章對草屋而有感也句隂復白雲變態曉來青雨後色二屋前春景)
(誰趙汸注雙蓬鬢老無所成一草亭窮無所歸草自惜醒窮老獨悲雨際聞猿觸景堪傷矣下六句屋情)
(事身世二字又起下章哀王融詩日暮綵雲合淵鮑照詩身世兩相棄莊子歌以賣聲名詩鼓淵醉)
(言舞陶潛詩帶月荷鋤歸)
(黃生曰此詩首尾實而中間虚是實包虚格唯杜有之三四乃藏頭句法若申言之則悠悠身世雙蓬髩)
(落落乾坤一草亭耳江猿吟翠屏即白鷗元水宿何事有餘哀意而含蓄較深永矣)
壯年(晉作志)學書劍他日委泥沙事主非無(一作無非)禄浮生
即有涯高齋依藥餌絶域改春華喪(去聲)亂丹心破王臣
未一家(四章旅居而慨身世也前書劍委於泥沙欲用而世不見用也非無禄曾授官即有涯後無)
(餘望矣五六承浮生七八承事主伐高齋指草屋絶域指瀼西春華點暮春喪亂應前戰王臣未一諸鎮猶)
(多叛志也詩項羽紀少年學書不成去學劍沈約淪没委泥沙詩莫非王臣)
欲陳濟世策已老尚書郎不(一作未)息豺狼(一作虎)鬭空慙
鴛鷺行(音杭)時危人事急(一作惡)風逆羽毛傷落日悲江漢中宵
淚滿牀(承上章來乃世亂年衰之感前濟世策應前喪亂尚書郎應前事主悲淚應丹心破此遥承)
(上章也有策莫陳故豺狼未息省郎空老故鴛鷺終慚人事危見狼鬭方張羽毛傷見鴛行莫起末二又總頂)
(上六此逐句分承也屋亦非安居之地矣)(杜臆落日增悲終宵流淚則草後漢盧植傳植剛毅有大節常)
(懷濟世志於前漢書馮唐老郎署)
寄從(去聲)孫崇簡(詩云林居未相失蓋與瀼西相去不遠當是大歷二年作唐書世)
(系表崇簡出襄陽房益州司馬參軍)
嵯峨白帝城東西南有龍湫北虎溪吾孫騎(去聲)曹不記
(一作騎)馬業學尸鄉多(一作常)養雞(此崇簡幽居景况吾杜臆此即前詩所云宗)
(老孫子者今比之騎曹尸鄉猶然質朴古人風也不世說王子猷為桓冲騎曹參軍桓問曰卿署何曹曰知)
(何曹時見牽馬來似是馬曹又問所管幾馬曰不知馬何由知數崇簡衛倉曹故比之尸鄉祝雞翁見首卷)
龐公隠時盡室去武陵春樹他人迷與汝林居未相失
近身藥裹酒常(一作長)攜牧豎(一作叟)樵童亦無頼莫令(平聲)
斬斷青雲梯(此喜偕隱而勉其有終從蔡曰末二託言勿相疎絶盧注即前贈孫濟所云淘米)
(刈葵之意譚此章上段四句下段六句躑龐公武陵注見前桓新論雍門周曰游見牧豎躅其足而歌)
(共謝靈運詩登青雲梯)
江雨有懷鄭典設(鶴注此當是大歷二年瀼西作唐書東宫官有典設郎四人)
春雨闇闇(平聲)塞(音色晉作發)峽中早晚來自楚王宫亂波紛
(一作分)披已打岸弱雲狼藉不禁(平聲)風寵光蕙葉與多碧
點注桃花舒小紅谷口子真正憶汝岸高瀼滑(一作闊)限
西東(上四江上雨景下四對景懷鄭先楚王宫用神女雲雨事波撼雲飛未雨而狂風發患碧桃紅經)
(雨而花木爭妍不禁不能耐風也龍洞簫賦若凱風紛披張華詩僵禽正狼藉詩為為光注龍寵也易)
(林嘉樂君子為國寵光梁元帝詩雨罷禁生光)(古賦天雨之施惠於蕙葉羽鍾會孔雀賦五色點注華)
(參差有沈約詩桃枝紅若點授紫桃雜組曰寵光點注唐詩此二語施之官職選間則寵光乃特恩之意)
(點注乃注授之意顧注此詩寵光點注加之蕙葉桃花見雨露之恩蕙桃獨霑也公自赤甲遷居瀼西則鄭)
(必居瀼東矣)
熟食日示宗文宗武(鶴注當是大歷二年在夔州作蓋元年春晚方遷夔三年)
(正月已下峽矣日洙注熟食日即寒食節也秦人呼寒食為熟食言其不動烟火預辦熟食物過)
(節也齊人呼為冷節又曰禁烟節鶴曰天寶十載二月勑禮標納火之禁語有鑽燧之文今後寒食)
(並禁火三日)
消渴遊江漢羇棲尚甲兵幾年逢熟食萬里逼清明松
栢邙(舊作卭杜田定作邙)山路風花(一作光)白帝城汝曹催我老回
首淚縱(平聲)横(首章逢寒食而念先塋也忽杜臆客遊羇棲茫茫過去至熟食之日驚清明已逼)
(清明在次日也年邙山舊隴拜掃久荒故對白帝風花不勝怵惕况子日長已年日衰有似催之老者故山)
(不見惟回首而淚零耳詩舊注公先塋在洛流寓不能展省故有此句陸機墳壟日月多松栢鬱芒芒黃)
(希曰唐制寒食百官有墓塋在城外及在京畿外者任往拜掃元和郡縣志北邙山在河南府偃師縣北二)
(里沈佺期洛城記邙山古今東洛九原之地曹梁孝元帝詩風花下砌傍馬援戒兄子書願汝效之)
(顧注云汝曹催我老謂已亦將為松栢中人矣今按只言老不能歸以接回首故塋方於松栢邙山相應)
又示兩兒
令節成吾老他時見汝心浮生看物變為恨與年深長
葛書難得江州涕不禁(平聲)團圓思弟妹行坐白頭吟(此足)
(前章之意兼憶弟妹也物言老不歸鄉他時奉先省墓見汝曹之用心耳我看候屢遷而先塋長隔恨與年)
(俱深矣汝曹當體此意也且弟留長葛妹託江州當此令節不能一室團圓惟有頭白哀吟而已汝曹并母忘此)
(意也恨字有兩意一恨久違墳墓一恨遠離弟妹弟前有送弟往齊州詩長葛與齊州相近故知長葛指七)
(歌云有妹在鍾離江州與鍾離相近故知江州指妹帝令節指寒食唐以中和上已九日為三令節漢明)
(詔吹時律觀物雙江舊書長葛屬許州隋分許昌縣置江州潯陽郡屬南西道本九江郡天寶元年更名)
(溝史正義封豕主凟不欲團圓)
(他時見汝心别有兩說劉會孟云身後寒食他時見汝思親之心王嗣奭云令節悲老汝曹今日不知他)
(時到我之年當自知耳一是傷已之將殁一是憂子之易老俱無關係還作囑兒回省邙山為當)
(張表臣珊瑚詩話寒食之名起於禁火拜掃之儀因於禮經昔者宗子去在他國庶子無廟孔子許望墓)
(為壇以時祭祀此其本也)
得舍弟觀書自中都已逹江陵今兹暮春月末行
李合到䕫州悲喜相兼團圓可待賦詩即事情見
(音現)乎詞(鶴注當是大歷二年春作題云今兹暮春末合到夔州時公已定居夔州矣若元年)
(暮春方自雲安遷夔尚無定處也州唐書至德二載以西京為中京自中都至夔十九字皆弟)
(書中語)
爾過(一作到)江陵府何時到峽州亂離生有别聚集病應
(平聲)瘳颯颯開啼眼朝朝上(上聲)水樓老身須付託白骨更
何憂(此章寫離合悲喜之情語根至性登江陵峽州照題叙清生别是悲聚集是喜閒眼樓將到則可)
(喜付託何憂既到則免悲矣颯詩亂離瘼矣王融詩春盡風颯)
喜觀即到復(扶又切)題短篇二首(此與上章乃先後同時作)
巫峽千山暗終南萬里春病中吾見弟書到汝為人意
(一作竟)答兒童問來經戰伐新(一作塵)泊船悲喜後欵欵話
(一作議)歸秦(此章亦兼悲喜意首二是悲三四是喜五六喜中之悲七八悲後之喜千山迷暗公不)
(見弟萬里春行弟在途中也病中見弟書到知其身尚無恙乃十字為句戰伐新經答以書中之意此亦十字)
(句法弟黃生注開書之時其子在傍詢叔動定且答且讀兄叔姪之情俱見泊船應巫峽歸秦應終南按)
(譚元春云書到汝為人即妻孥怪我在意以下句來經戰伐證之良是杜臆謂書到而如對其人是題中即到)
(語意亦通隨漢書梁孝王傳書到明以誼曉主郭神仙傳薊子訓主人意答乃不同也盧注是年子儀)
(討周智光命大將渾臧李懷光軍渭上是來經戰伐新也淮南子悲喜轉而相生任昉詩何因送欵欵半)
(飲杯中渌)
(黃生曰杜詩有兩句斷續看者兩京三十口雖在命如經上七字連說下三字另住病中見吾弟書到汝)
(為人亦然)
待爾嗔烏鵲抛書示鶺鴒枝間喜不去原上急曾(音層)經
江閣嫌津柳風帆數(所主切)驛亭應(平聲)論(平聲)十年事愁(一作)
(然)絶始(去聲)惺惺(從趙汸本舊作星星也此章仍不出悲喜兩意烏鵲棲枝喜鶺領經難悲也)
(五六喜處銜悲七八悲極還喜來待弟不至遂嗔烏鵲難憑矣將抛書以示鶺鳹欲問時消息耳鵲在枝間)
(若報喜而不去復望之也鶺鴒原上乃急難曾經者何又寂無一言乎四句總是自揣自語展轉盻望之情嫌)
(津柳遮眼不見數驛亭來程可計即前章朝朝上水樓也談及十年中聚散流離將愁絶而復惺惺矣舊以)
(枝間承烏鵲原上承鶺鳹按西京雜記乾鵲噪而行人至莊子云烏鵲孺傳枝而孚生通雅云因傳枝而名鳷)
(鵲詩鶺鳹在原兄弟急難開顧注謂首句撇過烏鵲枝間原上皆指鶺鴒今考唐元間有鶺鴒數千集麟德)
(殿柳樹翔棲浹日魏光乘作頌以為天子友愛之祥據此似亦可證枝間不去矣潘微詩津柳稍垂門陸)
(機詩安得風帆深濯髴滅十自乾元元年至大歷二年為年)
(黃生曰前半喜其至而又怨其不即至皆引領延佇時無可奈何之語嗔烏鵲之不靈已妙矣抛書示鶺)
(鴒尤覺怪得竒□三四是解上不是承上上意已明是承上意未完則須解也此詩末句一作撚絶始)
(星星舊註引唐詩吟安一個字撚斷數莖髭又引謝靈運詩星星白髮垂為證撚絶之下去髭髮而用星)
(星不巳晦乎且於始字亦解不去一作愁絶始星星吴論云因知愁絶之際細語星星也解亦拙澀或解)
(云愁絶之時始覺白髮星星公頭白多年豈至此始白耶今得趙子常刻本作愁絶始惺惺黃生云愁絶)
(愁死也惺惺蘇惺也言死去復生也此解當從)
晚登瀼上堂(鶴注大歷二年三月公自赤甲移居瀼西詩云林花田麥當是其時作)
故躋瀼岸高頗免崖石擁開襟野堂豁繫(音計)馬林花動
雉堞粉如(一作似)雲山田麥無隴春氣晚更生江流靜猶
湧(首叙瀼上春景麥起云故躋為遣悶而登也曰繫馬乃乘馬上山也無隴高低星散晚更生返照增妍)
(靜猶湧波平流順以版築雉堞之盛)(周禮注雉長三丈高一丈蕪城賦江淹詩還望岨山田王僧逹詩)
(麥壠多秀色草莊子春氣發而百生)四序嬰我懷羣盗久相踵黎民困
逆節天子渴垂拱所思注東北深峽轉修聳衰老自成
病郎官未為冗凄其望吕葛不復(扶又切)夢周孔濟世數
(所主切)嚮時斯人各枯冡(次叙登高感懷不上六歎亂不能歸下六傷亂能救到夔)
(已經一年故云四序時蜀有崔旰之亂京輔有周智光之亂故欲歸東北東北指洛陽若長安則在直北舊注)
(誤如公以衰病謝官無復周孔之夢矣向時同事大臣才吕葛者嘗以濟世望之今其人各埋枯冡則羣盗)
(何時得弭耶斯人承吕葛勅秋興賦四運代序據鶴注唐史大曆二年正月戊辰同華二州頃因盗民力)
(凋殘宜給復二年一切蠲免黎民之困班謝靈運詩懷賢亦凄其吕葛謂吕望諸葛亮漢嗣書伏周孔)
(之軌躅)楚星南天黑蜀月西霧重安得隨鳥翎迫此懼將
恐(末將景情並收北星月言晚隂恐懼憂羣盗西南指夔州隨鳥往東也此章起段八句中段十二末)
(段四句懼詩將恐將)
寄薛三郎中璩(鶴注當是大歷二年春作詩時薛在荆州將北歸京師而寄贈之)
(也薛唐會要天寶六年風雅古調科薛璩及弟注韓詩愈公達墓志父璩為尚書郎中贈給事中朱唐)
(紀事據終禮部侍郎與韓志不合代杜臆解悶詩以薛郎中比何水部此又稱其蓋手而無一字)
(傳世知唐詩遺逸者多矣)
人生無賢愚飄颻若埃塵自非得神仙誰克免(從英華一作免)
(危)其身與子俱白頭役役(一作没没)常苦辛雖為尚書郎不
及邨野人(前兩叚賓主合叙此言作客飄零之狀矣上下四句虛實相應役役苦辛飄若埃塵不)
(及野人難免勞身矣神蒿里曲聚精歛魄無賢愚庾信詩役役盡傷曹植詩能不懷苦辛)憶昔
邨野人其樂(音洛)難具陳藹藹桑麻交公侯為等倫天未
厭戎馬我輩本常貧子尚客荆州我亦滯江濱(此言彼此客遊)
(之故其上四想承平下四記離亂江公侯等倫猶貨殖傳言人皆與千戸侯等客荆滯二語起下陶潛)
(詩桑麻日已長濱楚辭吟澤畔之江)峽中一卧病瘧癘終冬春春復(扶又)
(切)加肺氣此病蓋有因早歲與蘇鄭痛飲情相親二公
化為土嗜酒不失真余今委修短豈得恨命屯(中兩叚賓主分)
(列此乃自叙衰病之况承上我滯句感病有因為傷故人而增劇二公以下有前後存亡之不失真性雖)
(物化亦無憾矣而洙曰蘇鄭謂蘇源明鄭虔之莊子失吾道者上見光下為土委修短夀夭聽於天也)
(東征賦修短之運愚智同兮靖恭委命唯吉凶兮)聞子心甚壯所過信席珍上
(上聲)馬不用扶每(一作忽)扶必怒嗔(當作瞋)賦詩賓客間揮灑
動八垠乃知蓋代手才力老益神(此言薛之心力過人承上子客句席珍)
(人皆推重下言筋力之強才思之雄皆所謂心甚壯也漢書功業蓋代鮑照蕪城賦才力雄富)青草
洞庭湖東浮滄海漘君山可避暑况足采白蘋子豈無
扁舟往復江漢津我未下(去聲)瞿唐空念禹功(一作力)勤(末兩)
(段仍用賓主合叙此想荆州風景惜已不能出峽也州鄭曰青草洞庭二湖俱在巴陵一統志君山在岳)
(西南洞庭湖中堯女湘君居此上有十二峯)聽說松門峽吐藥攬衣巾高秋
却束帶鼓枻視青旻鳳池日澄碧濟濟(上聲)多士新余病
不能起健者勿逡廵上有明哲君下有行化臣(此言欲去夔江)
(與薛共商出處也行松門峽險為之驚心吐藥必深秋水落方可鼓枻東若朝宁之上有君有臣薛當乘時)
(有為矣八余病應前肺氣健者應前心壯返此章前後四段各句中末二段各十句杜臆前照詩松門)
(似晝圖蓋在夔江下流一聞說及至於吐藥而攬濕衣巾其險不下於瞿唐矣木華海賦飛迅鼓楫詩濟)
(濟多士說袁紹傳董卓欲廢立紹勃然曰天下健者豈唯董公命明哲實作則衛宏詩序天下喜王化復)
(行)
送惠二歸故居(一作聞惠二過東溪二鶴注詩云崖蜜山杯當是大歷年春作東)
(溪蓋指瀼東也洪駒父詩話劉路左車言嘗收得唐人雜編詩册有老杜送惠二歸故居詩即此也)
惠子白駒(一作魚坡作驢)瘦歸溪唯病身皇天無老眼空谷滯
(一作值)斯人崖蜜松花熟(一作白一作古)山杯(一作村醪)竹葉新(一作春)
柴門了無(一作生)事黃(一作園)綺未稱臣(上四送惠歸溪惜之也下四溪中自)
(適慰之也八與四應言雖在空谷之中不失為黃綺高風黃生注崖蜜山杯即柴門生事黃綺尚多一出惠乃)
(未稱臣之黃綺更覺高於古人矣有詩皎皎白駒在彼空谷一四正用其語蔡琰曲天眼兮何不見我)
(黃生注斯人亦從詩中伊人字變換避聲病也蜜本草白蜜一名崖蜜蓋蜂釀松花所成杜臆山蜂釀於高)
(崖從山上縋人採之竹庾信詩山杯捧竹根協竹葉酒名張華輕薄篇蒼梧葉清宜城九醖酒張七命荆)
(南烏程豫北竹葉黃注韓詩且可勤買抛青春坡公歴引唐時以春名酒者為證不知春之為義因酒熟於春)
(而名之也下又云柴門亦本詩衡門之可以棲遲意來)
承聞河北諸道節度入朝(音潮)歡喜口號(平聲)絶句十
二首(朱注唐史大歷二年正月淮安節度使李忠臣入朝三月汴宋節度使田神功來朝八月)
(鳳翔等道節度使李抱玉入朝河北入朝事史無明文疑公在夔州特傳聞而未實耳杜臆綱目代宗大歷)
(元年冬十月帝生日諸道節度使上夀當指此事詩蓋作於二年三月也)
禄山作逆降天誅更有思明亦已無洶洶人寰猶不定
時時戰鬭欲何須(首章喜河北寇平小天寶之亂起於安史今元惡並除醜復何覬乎末)
(句乃戒詞漢後漢書往者王莽作逆漢天人致誅六合相滅前馮奉世傳師不久暴而天誅亟决李德)
(林集半天之下洶洶鼎沸患司馬相如諭巴蜀檄戰鬭之)
社稷蒼生計必安蠻夷雜種(上聲)錯相干周宣漢武今王
是孝子忠臣後代看(次章喜邊境初靜力安史既平戎狄亦退此君臣戮而民社奠安)
(時也末句乃勸詞氏雜種指吐蕃回鶻党羌言沈約詩雜種寇輪臺吕春秋此孝子忠臣親父交友之大)
(事)
喧喧道路好童(一作多歌)謠河北將軍盡入朝(音潮)自(一作始)是
乾坤王室正却教(平聲一作交)江漢客魂銷(此聞諸鎮入朝而喜之也河)
(北入朝出於道路童謠蓋據一時傳聞而言耳何趙曰客魂銷自傷流落不得還朝也吳均詩陌上喧喧)
(以史記帝堯紀康衢童謠者淮南子諷之歌謠恨賦黯然銷魂唯别而已矣)
不(一作北)道(去聲)諸公無表來茫茫(一作茫然)庶事遣(一作使)人猜
擁兵相學干戈銳使(去聲)者徒勞萬里(一作百萬)迴(此遡往時不朝而惜)
(之也心曰不道曰遣人猜據迹而疑其心也至是則諸鎮之迹可白矣朱注舊觧引吐蕃陷京師諸鎮不)
(入援者誤矣)
鳴玉鏘金盡正臣修文偃武不無人興王會靜(俗作盡)妖
氛氣聖夀宜過(平聲)一萬春(此喜其入朝而頌美君身也願正臣取其舍逆歸順偃武)
(其永息干戈玩末句知當時入朝乃為聖夀節而來也西征賦飛翠綬拖鳴玉以出禁門者衆矣梁費昶詩)
(鏘金驅響至孫楚辭正臣端其操行兮願尚書乃偃武修文世說皓爾汝歌上汝一杯酒汝夀萬春)
英雄見事若通神聖哲為心小一身燕(平聲)趙休矜出佳
麗宫闈不擬選才人(此因其朝獻而規諷君心也度大歷元年十月上生日諸道節使)
(獻金帛器服珍玩駿馬共直緍錢二十四萬常衮請却之而帝不聽據此則諸鎮將有逢迎以獻佳麗者詩云)
(英雄見事當指常衮言聖哲為心豫防逸欲也小一身言不侈天下以自奉孝經通乎神明左傳並建聖)
(哲所古詩燕趙多佳人傳戰國策趙天下善為音佳麗之出也前漢翼奉未央建章甘泉宫才人各以)
(百數唐制才人正二千石)
抱病江天白首郎空山樓閣暮春光衣冠是日朝(音潮)天
子草奏何時(一作人)入帝鄉(此遥聞入朝之事嘆不能身見也三章言武將入朝此)
(章兼及在朝文臣子王莽傳孫竦為崇草奏顔注草謂創立其文莊華封人曰乘彼白雲至於帝鄉)
澶(市連切)漫山東一百州削成如案抱青丘包茅重(平聲)入
歸關内王祭還供盡海頭(已下三章備記入朝諸事此言節鎮朝而貢賦至也山)
(東諸州即河北地包茅正供與進佳麗者不同泰西京賦澶浸靡迤作鎮於近澶漫廣遠貌山海經華之)
(山削成而四方在削成雖云形勢亦指削平禍亂而言寰宇記青丘青州千乘縣齊景公田於青丘是也)
(不左傳爾貢包茅入王祭不供)
(代宗誤聽僕固懷恩之說留田承嗣等於河北遂成藩鎮跋扈之患自此以後幽薊十六州不入版圖幾)
(六百年公之思深慮遠亦正在此也)
東逾遼水北滹(一作呼)沲星象風雲喜共(一作氣色)和紫氣關
臨天地闊黃金臺貯俊賢多(此言彊域廣而人才盛也遼水滹沱亦河北地共)
(和言一統大順函關西控可以收羅天地賢才矣平水經大遼水出塞外衛白平山東南入塞過遼東襄縣)
(西又小遼水出玄莵高句麗縣遼山西南至遼隧縣入大遼水山海經大戲之山滹沲之水出焉後漢書注)
(滹沲河在今代州繁畤縣東流經定州深澤縣東南一統志屬保定府束鹿縣史記周厲王出奔周公召公)
(二相行政號曰共和黃□注紫氣關即函谷關臺鮑照詩豈伊白璧賜將起金臺上谷郡圖經黃金在易)
(水東南十八里足阮藉奏記俊賢抗)
漁陽突騎(去聲)邯鄲兒酒酣並轡金鞭垂意氣即歸雙闕
舞雄豪復(扶又切)遣五陵知(此言主將歸心而士卒效力也突騎健兒昔為賊黨者)
(今為國用矣雙□謂都中五陵指郊外酒杜臆此并開導諸道之叛卒後漢光武克邯鄲置高會從容謂)
(馬武曰吾得漁陽上谷突騎欲今將之意唐書磁州有邯鄲縣屬河北道蔡邕陳留太守碑氣精朗晉)
(書慕容翰性雄豪多權略)
李相(去聲)將軍擁薊門白頭惟有(一作雖老)赤心存竟能盡說
(音税)諸侯入知有從來天子尊(此以河北入朝歸功李光弼也赤心存明其報國)
(之忠說諸侯記其降叛之力今後漢書光武推赤心置人腹史記高帝紀吾而知天子之尊也)
(朱鶴齡曰按史李懷仙先以范陽歸順是時為撿挍侍中幽州盧龍等軍節度使但未有說諸侯入朝夢)
(弼謂是李光弼近之光弼在玄肅朝嘗加范陽節度使又嘗兼幽州大都督府長史雖止遥領其地亦可)
(謂之擁薊門也)
十二年來多戰場天威已息陣堂堂神靈漢代中興主
功業汾陽異姓王(此以戡亂致治推崇郭子儀也十自天寶十四載至大歷二年首尾二)
(年其間討安史父子却回紇吐蕃平僕固懷恩斬周智光等皆子儀百戰而後息兵獨以異姓王配中興主見)
(其君臣一德始終無間也史左傳天威不達顔咫尺孝孫武子無擊堂堂之陣記黃帝生而神靈劉)
(綽詩齊楚磐石貴韓盧異姓王王郭子儀傳寶應元年進封汾陽郡)
月三首(此當是大歷二年六月初旬所作矣曰巫山曰二十四迴則在夔州已二年曰半)
(輪曰六上弦則是二年之六月矣)
斷續巫山雨天河此夜新若無青嶂月愁殺白頭人魍
魎移深樹蝦䗫没(一作動)半輪故園當北斗直想(一作指)照
西秦(此章見月而動歸思是詠初晴之月上嶂月新懸故旅愁暫解空照西秦則客愁仍在是玩月而)
(喜下是思家而悲約移深樹避明月動半輪上弦月也故園指杜曲沈詩崚嶒起青嶂黃生注魍魎蝦)
(蟆如此粗醜字惟少陵能用然終不可訓赤左傳注疏魍魎川澤之神也淮南子狀如三歲小兒黑色赤目)
(長耳美髮缺酉陽雜俎月中有金背蝦蟆居劉孝綽詩輪光不半秦城上當北斗公故所在)
併照(一作點)巫山出新窺楚水清羇棲愁裏見(一作愁見裏)二
十四迴明必驗升沉體如知進退情不違銀漢落亦伴
玉繩横(此章見月而傷久客是通計兩年之月含併照字承上來照從月言舍下明字窺就人言下見)
(公客䕫二年故曰二十四迴升沉進退乃二十四迴中所見者升沉謂月有出没進退謂月有盈虧上弦之月)
(早升故夜違銀漢而先落下弦之月遲升故曉伴玉繩而猶横二句言久暫遲速之不同正見其升沉進退也)
(不亦二字活看謂不是如彼亦是如此他注謂望夜之月自昏待旦不落而常横却於上文不相貫矣以羇)
(棲愁對二十四乃借對法落庾信馬射賦横弧於楚水之蛟鮑照詩銀漢傾露天文志杓三星為玉衡)
(春秋元命苞玉衡北兩星為玉繩)
(陶弘景水仙賦横帶玉繩杜詩春星帶草堂取帶字為句腰亦伴玉繩横又取横字着句尾知每字各有)
(來歴)
萬里瞿唐月(一作峽)春來上六弦時時開暗室故故滿青
天爽合風襟靜高當淚臉懸南飛有烏鵲夜久落江邊
(此章對月而念孤棲是專論半年之月風杜臆中四有一喜一恨意時開暗室則喜之而爽合襟故滿青天)
(則恨之而空當淚臉一月而分作兩般景隨情轉故也夜落江邊則無枝可棲借烏鵲以自傷飄泊王褒)
(月詩上弦如半壁襟故故猶云屢屢見宋玉風賦有風颯然而至王乃披而當之張正詩淚臉年年流)
(出烏鵲南飛魏武詩)
晨雨(黃鶴依梁氏編在大歷二年今姑仍之)
小雨晨光内初來葉上聞霧交纔灑地風折(一作逆)旋(去聲)
隨雲暫起柴荆色輕霑鳥獸羣麝香山一半亭午未全
分(黃生曰光處始見葉上始聞體物既精而布置風雨雲霧四字能將是日景色曲折描出山色未分應上)
(雲霧之趙汸注必霧起而方能灑地經風折而旋即隨雲細甚也此與烟添纔有色風引更如絲相似蓋着)
(題處所必用者曰暫曰輕皆言其細小夢自晨至午全詩皆用順寫工細入妙柴荆小木弼曰䕫州圖)
(經麝香山在䕫州東南一百二十里山出麝香故名)
(黃生曰讀微雨不滑道一章以為微雨難寫故多從題外著筆及閱此詩能字字實寫小雨以正面還題)
(真如化工肖物)
杜詩詳註卷十八
