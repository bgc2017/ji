杜詩詳註卷七
翰林院編修仇兆鰲撰
新安吏(原注收京後作雖收兩京賊猶充斥二按此下六詩多言相州師潰事乃乾元年)
(自東都回華州時經歴道途有感而作說者以為自華州之東都時誤矣師氏曰從新安吏以下)
(至無家别蓋紀當時鄴師之敗朝廷調兵益急雖秦之謫戌無以加也唐書新安隋縣貞觀二年)
(屬河南府九域志縣有兩鄉擬黃生曰諸篇自製詩題有千古自命意六朝人樂府無實事而撰)
(浮詞皆妄語不情)
客行新安道喧呼聞點兵借問新安吏縣小㪅無丁府
帖(一作符)昨夜(一作日)下(去聲)次選中男行中男絶短小何以
守王城(從點兵後記一時問答之詞句客行公自謂杜臆借問二句公問詞府帖二吏答詞中男二)
(句公歎詞詩通鑑北魏高歡使張華原以簿歴營點兵樂府木蘭昨夜見軍帖可汗大點兵杜臆更無丁)
(言豈無餘丁可遣乎夜帖早行守城急也追東宫兵帖上臺宿衛通鑑注兵帖軍籍)(朱注隋書盧注相州)
(之役正丁戰死因及次丁考之周禮凢起徒役無過家一人以其餘為羡惟田與追胥竭作大故致餘子守王)
(城大故也以為不可)(太宗紀上遣使點兵竝點中男魏徵固執顧炎武曰通鑑建中元年楊炎作兩稅人)
(無丁中以貧富為差按唐制人有丁中黃小之分注云天寶二載令民十八以上為中男二十三以上成丁杜)
(詩府帖昨夜下次選中男行即此也唐之東都即周之王城今為河南府)肥男有母送瘦
男獨伶(音零)俜(普兵切)白水暮東流青山猶(一作聞)哭聲莫自
使眼枯收汝淚縱(平聲)横眼枯即(一作却)見骨天地終無情
(此於臨行時作悲憫之語他白水流比行者青山哭指居者杜臆就中男内看或瘦或肥有母無母及同)
(行送行之人一齊俱哭而以哭聲二字括之何等筆力下不言朝廷而言天地諱之也肥男瘦男用後漢趙)
(孝語詳見八卷賦古樂府猛虎行少年惶且怖伶俜到他鄉潘岳寡婦少伶俜而偏孤劉楨詩汎汎東流)
(水於阮籍詩北望青山阿之眼枯淚竭也韓非子卞和哭楚山之下泣盡而繼以血晉書郭文曰情由)
(憶生不憶故無情)我軍取(一作至一作收)相(去聲)州日夕望其平豈意賊
難料(平聲)歸軍星散營就糧近故壘練卒依舊京掘壕不
到水牧(一作看)馬役亦輕况乃王師順撫養甚分明送行
勿泣血(一作垂泣)僕射(如字不音夜)如父兄(此為送行者作寬慰之語前軍潰散後)
(軍繼行恐人心惶懼曰就糧見有食也曰練卒非臨陣也曰掘壕牧馬見役無險也且師順則可制勝撫養則)
(能優恤俱說得愷至動情中杜臆此不言軍敗而云歸軍亦諱之也子儀時已進書令而仍稱舊官蓋功著)
(於僕射而御士素寬此就其易曉者以安之也璇此章前二段各八句後段十二句收春秋運斗樞樞星)
(散而通鑑九節度圍鄴城自冬涉春慶緒食盡克在朝夕諸軍既無統帥城久不下上下解體思明自魏州)
(引兵趨鄴每營選精騎五百日於城下抄掠諸軍樵采甚難乏食思潰三月戰於安陽河北大風晝晦官軍潰)
(而南賊潰而北子儀以朔方軍斷河陽橋保東京築南北兩城而守之盧注時子儀尚有軍糧六七萬石故)
(曰就糧京魏明帝詩飲觀故壘處舊吳越春秋揀練士卒舊謂東都陶潛詩平生去京壕城下池也)
(博易泣血漣如者漢志百官表僕射秦官自侍中尚書士郎皆有古重武官有射以督課之應劭曰僕主)
(也為通典唐左右二僕射本副尚書令自尚書令廢僕射宰相開元元年改為左右丞相從二品天寶元年)
(復舊弟淮南子兵略上視下如子則下視上如父上視下如則下視上如兄王應麟曰毛詩雖則如燬父)
(母孔邇此云僕射如父兄意正近之)
(張綖曰凡公此等詩不專是刺蓋兵者凶器聖人不得巳而用之故可巳而不巳者則刺之不得巳而用)
(者則慰之哀之若兵車行前後出塞之類皆刺也此可已而不已者也若夫新安吏之類則慰也石壕吏)
(之類則哀也此不得巳而用之者也然天子有道守在四夷則所以慰哀之者是亦刺也陸時雍曰少)
(陵五古材力作用本之漢魏居多第出手稍鈍苦雕細琢降為唐音夫一往而至者情也必然必不然者)
(意也意死而情活意迹而情神意近而情遠意偽而情真情意之分古今所由為矣少陵精矣刻矣高矣)
(卓矣然而未齊於古人者以意勝也假令以古詩十九首與少陵作便是首首皆意假令以新安石壕諸)
(什與古人作便首首皆有神往神來不知而自至之妙)
潼關吏(此因相州大敗故修潼關以備寇里雍錄潼關在華州華陰縣東比關西一有潼)
(水因以為名)
士卒何草草築城潼關道大城鐵不如小城萬丈餘(此敘)
(修築潼關高鐡不如言其堅萬丈餘言其高小城跨山故尤見其也詩勞人草草注草草勞苦貌世說)
(若湯池鐵城無可攻之勢)借問潼關吏修關(一作築城)還備胡要(一遥切)我
下(去聲)馬行為(去聲)我指山隅連雲列戰格飛鳥不能踰胡
來但自守豈復(扶又切)憂西都丈(一作大)人視要處窄(一作穿)
狹容單車艱難奮長戟萬(吴作于)古用一夫(此備言關勢險要修關仍欲)
(備胡事此句亦屬問詞要我二句吏指形勝連雲以下吏答之詞史記項羽紀乃令騎皆下馬步行庾信)
(詩愁氣連雲書戰格即戰柵所以捍敵者厲易飛鳥遺之音李陵足下以單車之使漢書長戟勁弩)
(之械蜀都賦一夫守隘萬夫莫向)哀哉桃林戰百萬化為魚請囑防關
將(去聲)慎勿(一作莫)學哥舒(末乃答吏之語見守關貴乎得人也此章首尾各四句中段)
(十二句注書武成注桃林在華山左傳晉使詹嘉守桃林之塞今潼關是也三秦記桃林塞在長安東四百)
(里元和郡國志桃林塞自靈寶縣以西至潼關皆是魚光武紀赤眉在河東但决水灌之百萬之衆可使為)
(為哥舒翰傳翰率兵出關次靈寶縣之西原賊所乘自相踐蹂墜黃河死者數萬人)
(盧元昌曰禄山初反哥舒翰守潼關相持半載餘賊兵衝突襄鄧間卒不敢窺關則守之明效也時李郭)
(亦力持此議禄山苦之謂嚴莊曰今守潼關兵不能進是守關而賊可坐困向使國忠之奏不行中使之)
(命不促堅壁固守長安可保無恙此詩眼目在胡來但自守一句其云修關還備胡是歎焦頭爛額後為)
(曲突徙薪計也不王嗣奭杜臆曰潼關之敗由楊國忠促戰所致罪在哥舒當時只少一死耳公特借)
(翰以戒後人非專歸獄於哥舒也)
石壕吏(王應麟曰石壕蓋陜州陜縣之石壕鎮也地志云石壕鎮本崤縣後魏置貞觀十四)
(年改名硤石縣一統志石壕在今陜州城東七十里)
暮投石壕邨(叶音春)有吏夜捉人老翁踰牆走老婦出看
(平聲)門(蘇潤公本作出看門叶音民一作門看海鹽劉氏本作門首首敘征役驅迫之苦此詩各四句)
(轉韻邨人與門叶古入真韻白樂天北邨詩晨遊紫峰閣暮宿山下邨邨老見予喜為予開一樽邨叶七倫切)
(樽叶蹤倫切國風出自北門憂心殷殷荀卿賦篇往來惽憊通於大神出入其極莫知其門門俱叶眉貧切劉)
(氏作出門首是邨與人叶走與首叶也以下文例之不宜兩句換韻舊本作出門看與人字相叶人讀如延切)
(本劉向列女頌看讀丘虔切本吳邁遠長相思詩依此則人看可叶而邨字未合與下文亦不相符謝靈運)
(詩暝投剡中宿而陶潛詩區區諸老翁面戰國策曾子之母投杼踰牆走又老婦必唾其王羲之帖)
(但思今婦必門首有出門樂府東門行投劔出門去看守門也)吏呼一何怒(上聲)婦啼
一何苦聽婦前致詞三男鄴城戍(叶上聲)一男附書至(一作)
(到)二男新戰死存(一作在)者且(一作是)偷生死者長已矣(二段)
(備述老婦訴吏之詞公蓋宿於其家也動三男以下言行者之慘梁昭明太子疏吏一呼門為民蠧孫)
(子吏怒者倦也州陌上桑羅敷前致詞乾舊書武德元年以魏郡置相天寶元年改為鄴郡元元年復為)
(相州二年又為鄴城陵新戰死指鄴城之敗史記平原君傳李同戰死李書陵豈偷生之士蔡琰曲死)
(當埋骨兮長已矣)室中更無人惟(文粹作所)有乳下孫有孫(陳浩然本作孫)
(有)母未去出入(一作更)無完裙(一云孫母未便出見吏無完裙)老嫗力雖
衰請從吏夜歸急應河陽役猶得備晨炊(室中以下言居者之苦)
(新安吏驅民守東都石壕吏驅民守河陽也邯賈克詩室中是阿誰易閴其無人史記李同曰鄲之民)
(褐衣不完縣又高帝紀有一老嫗夜哭說文嫗母也河唐書河陽屬孟州今改為孟縣按春秋天王狩於)
(陽即此地周武王會諸侯於孟津亦即其地弼子儀兵既潰用都虞候張用濟策守河陽七月李光代史)
(記亭長妻晨炊蓐食)夜久語聲絶如聞泣幽咽(入聲)天明登前途獨
與老翁别(末結老翁潛歸之狀其婦随吏訴官故其媳泣聲吏驅婦夜去故夫曉回前途别乃公)
(與之别非婦與翁别也久此章首尾各四句中二段各八句梁簡文燭賦夜唯煩鋏古歌鳴聲幽咽)
(史記李廣傳至天明自便陶潛詩歸子念前途)(補註第二條至音止與死相叶衰音催與歸相叶)
(陸時雍曰其事何長其言何簡吏呼二語便當數十言文章家所云要會以去形而得情去情而得神故)
(也脱王嗣奭曰夜促夜去何其急也此婦倉卒之際既其夫仍免其身具此智謀膽略真可謂女中丈)
(夫而公詩詳述之已洞知其意中曲折矣且又云前後六詩一韻到底俱用沈韻惟此章換韻用古韻)
(老按古者有兄弟始遣一人從軍今驅盡壯丁及於弱詩云三男戌二男死孫方乳媳無裙翁踰牆婦)
(夜往一家之中父子兄弟祖孫姑媳慘酷至此民不聊生極矣當時唐祚亦岌岌乎哉)
新婚别(真德秀曰先王之政新有婚者期不役政此其所怨盡其常分而能不越禮義詩)
(宴爾新婚起黃生注此下三題相似獨新婚之婦難設辭故特用比興發端)
兔絲附蓬麻引蔓故(一作固)不長嫁女與征夫不如棄路
傍(杜臆通篇作新人語起用比意逼真古樂府是三百篇興體爾雅唐蒙女蘿兔絲釋曰唐也蒙也女蘿)
(也兔絲也一物而四名朱注按諸家本草兔絲竝無女蘿之名惟松蘿一名女蘿陸機詩疏兔絲蔓生草上黃)
(赤如金松蘿蔓延松上生枝正青陸佃埤雅在水為女蘿在草為兔絲可証二者同類而有别古詩與君為新)
(㛰兔絲附女蘿李善注古今方俗名草不同然是異草故曰附此解甚明荀子蓬生麻中不扶而直史記)
(秦楚娶婦嫁女長為兄弟之國路詩征夫□止劉公幹詩從者盈傍)結髮為妻子(樊作君妻)
席不煖君牀暮婚晨告别無乃太匆忙君行雖(一作既)不
遠守邊赴(一作戍)河陽妾身未分明何以拜姑嫜(此敘初婚惜别)
(語意含羞人蘇武詩結髮為夫婦恩愛兩不疑李善注結髮始成也謂男年二十女年十五取笄冠之義也)
(有顧炎武日知錄曰俗稱妻為妻子此不典之言然亦所自韓非子鄭縣人卜子使其妻為袴曰象吾故袴)
(妻子因毁新令如故袴杜詩本此白文子孔無席煖世說武王式商容之閭席不暇煖虎通昏時行禮故)
(曰㛰詩陸機詩序悼心告别征張華詩無乃違其情曰沈約知君行之未極詩夫不遠史記蒙恬)
(臣將三十萬衆以守邊廣謝朓詩况乃妾身輕忽獨曲歌分明不可得漢書川王傳背尊章嫖以師古)
(曰尊章謂舅姑也章與嫜通陳琳詩善事新姑嫜然夢弼曰婦人嫁三日告廟上墳謂之成婚婚禮既明後)
(稱姑嫜今嫁未成婚而别故曰未分明云云陸時雍曰妾身二句建安中亦無此深至語)父母養
我時日(一作月)夜令(平聲)我藏生女有所歸雞狗(一作犬)亦得
(一作相)將君今生死地(杜臆作生死地陳浩然作死生地一作今往死地一作生往死地)
沉痛迫中腸誓欲隨君去(一作往)形勢反蒼黃(此臆前後情事詞旨)
(惨切分詩父兮生我母兮鞠我義又乃生女子梁禮運男有女有歸史記婦人之謂嫁曰歸穀傳雞)
(狗之聲相聞淮南子令雞司晨令狗守夜按嫁時將雞狗以往欲為室家久長計也古樂府有鳳將雛漢書)
(注顔師古曰將謂領帥其羣孫杜臆君今生死地妙有餘思或作往死地語便直致子生死之地謝靈運)
(詩沉痛結中腸色史記范睢傳形勢不能有也洛陽伽藍記雜蒼黃北山移文蒼黃反覆)勿為(去聲)
(一作改)新婚念弩力事戎行(音杭)婦人在軍中兵氣恐不揚
自嗟貧家女久致(一作致此)羅襦裳羅襦不復(扶又切)施對君
洗紅妝(上二段夫婦分離愁緒萬端此發乎人情者也此一段既勉其夫且復自勵乃止乎禮義者也)
(李蘇武詩努力愛春華鼓左傳下臣不幸屬當戎行子陵傳我士氣少衰而不起者何也軍中豈有女)
(乎搜得皆斬之女後漢方術傳京師當有兵氣襦史記貧人女與富人會績周禮羅氏蜡則作羅注襦)
(細密之羅當作繻滑稽傳羅襦襟解微聞薌澤說文襦短衣也何遜詩輕扇掩紅妝杜臆洗紅妝加對君)
(二字可涕)仰視百鳥飛大小必雙翔人事(一作生)多錯迕與君
永相望(平聲結末用比意收終望夫婦之相聚也百此章起各四句中三段各八句陸機詩鳥)
(互相和然左傳施氏婦曰鳥獸猶不失儷交關尹子人事錯錯宋玉風賦迴穴錯迕注錯雜迕也蔡)
(琰笳曲我與兒兮各一方日東月西兮徒相望)
(陳琳飲馬長城窟行設為問答此三吏三别諸篇所自來也而新婚一章敘室家離别之情及夫婦始終)
(之分全祖樂府遺意而沉痛更為過之别此詩君字凢七見君妻君牀聚之暫也君行君往之速也随)
(君情之切也對君意之傷也與君永望志之貞且堅也頻頻呼君幾於一聲一淚盧元昌曰嗚呼亂不)
(廢禮禮必順情先王之制也况民生有欲莫大於婚既棄其禮又怫其情至於暮婚晨别是何等時事東)
(山零雨篇云其新孔嘉其舊如之何先王曲體人情如此詠公此詩益念范氏人道使民之說王嗣奭)
(曰此代為婦人語而揣摩以發其隐情暮婚晨告别是詩柄篇中有極細心語如妾身未分明二句婦人)
(在軍中二句是也有極大綱常語如勿為新婚念二句羅襦不復施三句是也真三百篇嫡裔羅大經)
(曰國風豈無膏沐誰適為容蓋古之婦人夫不在家則不為容飾此遠嫌防微之意也杜詩羅襦不復施)
(對君洗紅妝尤可悲矣國風之後唯杜陵不可及者此類是也黃生曰新安吏以下述當時征戍之苦)
(其源出于變風變雅而植體于蘇李曹劉之間)
垂老别(蔡邕房楨碑享年垂老)
四郊未寧静垂老(一作死)不得安子孫陣亡盡焉(於虔切)用
身獨完(通篇皆作老人語首為垂老從戎而歎也五記四郊多壘注四郊者王城之外四面近郊十)
(里遠郊百里静吳志顧雍討除寇賊郡界寧詩子孫千億)投杖出門去同行為(去聲)
辛酸幸有牙齒存(一作好)所悲骨髓(一作肉)乾(音干)男兒既介
胄長揖别上官(此敘出門時慷慨前往之狀乃答同行者記子夏投其杖而拜阮籍詩驅)
(車出門去動詩携手同行秦阮詩悽愴懷辛酸入魏文帝詩狂顧牙齒史記父兄怨此三人痛骨髓)
(氣陳琳詩男兒寧當格鬭死曰介胄長揖猶帶倔強意漢周亞夫傳亞夫持兵揖介胄之士不拜又酈食)
(其傳長揖不拜官嵇康書揖拜上)老妻卧路啼歲暮衣裳單孰知是死
别且復(去聲)傷其寒此去必不歸還聞勸加餐(此敘臨别時夫婦繾)
(綣之情乃對其妻者令夫傷妻寒妻勸夫餐皆永訣之詞吳越春秋越王壯者無娶老妻張協詩歲暮)
(懷百憂人沈約詩惟見恩義重豈覺衣裳單傳焦仲卿妻詩生作死别恨恨那可論史記范雎須賈曰)
(范叔一寒如此哉捐又吳起傳其母死起終不歸古樂府棄不復道努力加餐飯)土門壁甚
堅杏園度亦難勢異鄴城下縱死時猶(晉作獨)寬人生有
離合豈擇衰老(一作盛)端憶昔少(去聲)壯日遲迴竟長嘆(平聲)
(下此慰妻而兼為自解之詞注上四言此行不至死亡四言離合莫非定數盧鄴城之役賊為主我為)
(客土門杏園之守我為主賊為客也勞逸不同故曰勢異遠注離合之端豈因衰老而免特身非少壯不覺)
(遲迴耳志唐書鎮州獲鹿縣有土門關即舊井陘關元和郡縣恒州有井陘縣井陘口今名土門口在獲鹿)
(縣西南十里即太行入陘之第五陘也安禄山傳李光弼出土門救常山郡九域志衛州汲縣有杏園鎮舊)
(唐書郭子儀自杏園渡河圍衛州故朱注時子儀光弼相繼守河陽土門杏園皆在河北湏嚴備舊注謬極)
(壯楚辭固人命兮有當孰離合兮可為注列子其在少則血氣飄溢鮑照詩臨路獨遲迴張銑曰遲迴)
(不行貌一蘇武詩握手長歎)萬國盡征戍(一云東征)烽火被岡巒積屍草
木腥流血川原丹何鄉為樂(音洛)土安敢尚盤桓棄絶蓬
室居塌然摧肺肝(此傷亂而激為奮身之語毅言與其遭亂而死不如討賊而亡然有敵)
(愾勤王之義以前云遲迴之歎尚以年邁自憐此云安敢盤桓不復身家為念矣此章四句起前二段各)
(六句後二段各八句詩關山征戍何時極)(孝經得萬國之歡心間陳後主史李牧傳謹烽火多諜蜀)
(都賦岡巒糾紛成漢書梅福傳積屍暴骨篇史記白起北坑馬服流血川沸聲若雷張華遊獵流血丹中)
(原釋洪偃詩川原多舊跡盤曹植詩門有萬里客問是何鄉人詩適彼樂土易桓利居貞注盤桓難進之)
(貌室列子北宫子庇其蓬室若廣厦之陰曹植詩顧念蓬士尹伯竒履霜操孤息别離兮摧肺肝曹植詩)
(哀哉傷肺肝)
(盧元昌曰周禮鄉大夫之職辯其所任者其老者皆舍勾踐伐吳有父母耆老無毘弟者皆遣歸魏公子)
(無忌救趙亦令獨子無兄弟者皆歸養子孫亡盡老者從戎如垂老别者亦可傷矣)
(胡夏客曰新安石壕新婚垂老諸詩述軍興之調發寫民情之怨哀詳矣然作者之意又不止此國家不)
(幸多事猶幸有繕兵中興之主上能用其民下能應其命至殺身棄家不顧以成一時恢復之功故娓娓)
(言之義合風雅不為誹謗耳若勢極危亡一人束手四海離心則不可道巳)
無家别(詩樂子之無家黃生注詩言内顧無妻也言永痛無母也母亡妻去曲盡無家之慘)
寂寞天寶後園廬但蒿藜我里百(一作萬)餘家世亂各東
西存者無消息死者為(一作委)塵泥賤子因陣敗歸來尋
舊(一作故)蹊(通章代為征人之語首言亂後歸鄉景情竝敘謝朓詩寂寞市朝變前漢郊祀志嘉)
(禾不生蓬蒿藜莠茂焉息謝朓牋岐路東西或以嗚悒薛道衡詩一去無消鮑照詩賤子歌一言敗)
(歸謂鄴城之敗)久行見空巷(一作室)日瘦氣慘悽但對狐與狸豎
毛怒我啼四隣何所有一二老寡妻宿鳥戀本枝安辭
且窮棲方春獨荷(去聲)鋤日暮還灌畦縣吏(一作令)知我至
召令(平聲)習鼓鞞(此段敘事言歸而無家也旋上六說故里荒凉之狀下六說暫歸役之苦)
(日瘦謂日色無光氣象慘悽光楚辭霜露惨悽而交下)(前漢劉向傳寒日青無本草狐形似狸而黃善)
(能為魅婦記修其班制以與四鄰交行漢書元后傳漢家老寡旦暮且死潘岳關中記夫妻寡洙曰人)
(情之戀故鄉猶鳥之戀本枝雖窮棲且安辭矣之獨曲歌宿鳥縱横飛江淹詩雖有荷鋤倦顔延陶徵)
(士誄灌畦鬻蔬為供魚菽之祭說文田五十畝為畦鞞記君子聽鼓鼙則思將帥之臣說文鼓騎鼓也鼙與)
(同)雖從本州役内顧無所擕近行止一身遠去終轉迷
家鄉既盪盡遠近理亦齊永痛長病母五年委溝谿生
我不得力終身兩酸嘶人生無家别何以為蒸黎(此段敘情)
(言無家又别也出上六傷隻身之莫依下六痛親亡之不見上章結報國之忠此章結出思親之孝俱有)
(關於大倫無杜詩有數句疊用開闔者如云從役本州幸之也内所携傷之也隻身近行非比遠去又以本)
(州為幸矣家鄉既盡遠近齊等即在本州亦傷矣語意輾轉悲痛無所擕無與離别者終轉迷言往無定所)
(兩酸嘶謂母子飲恨為蒸黎不得比於人數也譽此章八句起後兩段各十二句盧諶詩豈謂鄉曲謬充)
(本州役運左思詩内顧無斗儲天宋袁淑議勢必携離謝靈詩家鄉皆掃盡自寶十四載至乾元)
(元年亂經五年矣勞爾雅水注川曰谿注谿曰谷注谷曰溝詩生我劬陸厥詩酸嘶度揚越詩天生)
(蒸民毛萇曰蒸衆也裴秀詩穆穆我后矜兹蒸黎朱子詩傳黎黑也猶秦言黔首)
(盧元昌曰先王以六族安萬民使民有室家之樂今新安無丁石壕遣嫗新婚有怨曠之夫婦垂老痛陣)
(亡之子孫至戰敗逃歸者又復不免河北生靈幾於靡有孑遺矣唐之危而不亡者頼太宗德澤在人而)
(思明自殞於蕭牆耳焉唐人作詩多言遣戍從軍之苦而宋元以下無聞蓋唐用府兵兵即取之於民)
(故有别離室家遠罹鋒鏑及親朋送行歴歴悲慘之情宋明之師或用召募或用屯軍出征臨戰皆其身所)
(習熟而分所當為者故詩人亦不復為哀苦之吟矣王嗣奭曰上數章詩非親見不能作他人雖親見)
(亦不能作公往來東都目擊成詩若有神使之遂下千年之淚又曰新安憫中男也其詞如慈母保赤)
(石壕作老婦語新婚作新婦語垂老無家其苦自知而不能自達一一刻畫宛然同工異曲随物賦形真)
(造化手也)
夏日歎(此乾元二年夏在華州作市舊唐書乾元二年四月癸亥以久旱徙雩祭祈雨)
(通鑑時天下饑饉九節度圍鄴城諸軍乏食人思自潰與詩中上蒼久無雷及流冗豺虎等語正合)
夏日出東北陵天經(晉作經天陵)中(一作東)街朱光徹厚地鬱
蒸何由開(此詩憂旱而作也首敘夏日炎威午杜臆夏日出寅入戍寅東北方也中街亭也楚)
(辭陽杲杲其朱光翰曰朱光日也蒸詩謂地蓋厚應劭曰處凉臺而有鬱之煩)上蒼久無雷
無乃號令乖雨降不濡物良田起黃埃飛鳥苦熱死池
魚涸其泥(此有感時政而歎久旱為災後雷比政令雨比恩澤魚鳥言萬物皆枯漢郎顗傳易)
(傳曰當雷不雷陽德弱也雷者號令其德生養行抱朴子良田之晚播愈於卒歲之荒蕪鮑照苦熱身熱)
(頭且痛鳥墜魂來歸為淮南子宋君亡其主池中魚之殫)萬人尚流冗舉目惟蒿
萊至今大河北化(一作盡)作虎與豺浩蕩想幽薊王師安
在哉(此又慨時事而嘆兵民交困漢亂後凶荒民將為盗王師久戍艱於饋餉矣書谷永疏流散冗)
(食餒死於道成帝詔水旱為災關東流冗者衆與何遜詩舉目想煎熬阮瑜詩出壙望故鄉但見蒿萊)
(江表傳郭典為鉅鹿太守時人語曰郭君圍塹董將不許幾令狐狸化為豺虎唐書幽州范陽郡薊州漁陽)
(郡俱屬河北道)對食不能餐我心殊未諧𦕈然貞觀(去聲)初難與
數子偕(末乃傷今思古歎朝無賢相也不此章起結各四句中二段各六句詩使我能餐兮揚)
(雄傳𦕈然以思唐虞之風令師氏曰太宗貞觀時任房杜王魏諸臣諫行言聽號無乖膏澤流布斗来三錢)
(行旅不齎糧今欲與數子偕不可得矣嵇康詩良時遘數子)(補注佳灰二韻用泥字見應瑒建章臺詩)
(盧元昌曰李輔國專掌禁兵事無大小制勅皆其所為詩云號令乖指此宰相李峴言輔國專權亂政輔)
(國忌而罷之若李揆執子弟禮於輔國呼為五父吕諲第五琦率皆碌碌庸臣此所以思貞觀諸賢也)
夏夜歎(與上篇同時之作)
永日不可暮炎蒸毒我(一作中)腸安得萬里風飄颻吹我
裳(日暮思風引起夜景月書日永星火劉公幹詩永日行遊戲庾信詩五炎蒸氣洙曰毒我腸熱自)
(中起也相如琴歌室邇人遐毒我腸陸士衡歌長風萬里舉)昊天出華月茂林延疎
光仲夏苦夜短開軒納微凉虛明見纖毫羽蟲亦飛揚
物情無巨細自適固其常(此夜凉之景詩物情各適起下文征人昊天曰明)
(江淹詩華月照芳池夜蘭亭序茂林修竹臨謝靈運詩不怨秋夕長恒苦熱短阮籍詩開軒四野陶)
(潛詩夜景湛虚明羽拾遺記小則入於纖毫之中熠燿宵行注宵行蟲也阮籍詩羽翼自飛揚)(詩淮)
(南子巨細或殊情理同致莊子非自適其適)念彼荷(去聲)戈士窮年守邊疆何
由一洗濯執熱互相望(平聲)竟夕擊刁斗喧聲連萬方青
紫雖被(去聲)體不如早還鄉(此夜熱之感詩荷戈守邊指相州之衆何戈與祋何)
(荷通之江賦尋風波以窮年便鍾惺曰考亭解執熱作執持執今人以水濯手豈能執持熱物乎蓋熱曰)
(執熱猶云熱不可解此古文用字奥處濯即洗濯之濯浴可解熱也杜詩屢用執熱字皆作實用是一証據)
(李廣傳程不識正部曲行伍營陣擊刁斗至明軍不得自便注以銅作鐎受一斗晝炊飯食夜擊持行名曰刁)
(斗通前漢夏侯勝傳經術既明取青紫如俯拾地芥耳鑑至德二載郭子儀敗於清渠復以官爵收散卒)
(由是應募入軍者一切衣金紫)北城悲笳發鸛鶴號(平聲)且翔况復(扶又切一)
(作懷)煩促倦激烈思時康(此乃曉觸所聞而傷歎世事也此章起結各四句中二段各)
(八句于垤)(北城指華州每崔融詩夜夜聞悲笳正詩鸛鳴張華詩煩促有餘蘇武詩長歌激烈沈)
(君攸詩行樂為時康)
(王嗣奭曰二歎俱以旱熱起興而所以歎在河北之賊未平蓋憫旱憂時之作也)
立秋後題(此乾元二年立秋次日所作輔鶴注唐書本傳甫為華州司功屬關饑棄官)
(客秦州此詩蓋欲棄官時作)
日月不相饒節序昨夜隔玄蟬無停號(平聲)秋燕已如客
平生獨往願惆悵年半百罷官亦由人何事拘形役(前四)
(秋後之景後四所題之意鶴盧注秋燕公自喻言將去華如燕離□故云如客注是年公四十八今云半)
(百舉成數而言也莊鮑照詩日月流邁不相饒天江淹詩凄凄節序高子江海之士山谷之人輕地細)
(萬物而獨往也奚歸去來辭既自以心為形役惆悵而獨悲)
(王嗣奭曰張綖謂公詩苦乏大藥資山林跡如掃又詩往與惠詢軰中年滄洲期皆生平獨往之願也余)
(謂此詩乃公轉念以後一味有高蹈志矣)
貽阮隠居(名昉間作)(此乾元二年自華州之秦秋冬生注唐詩人有此高士賴公詩)
(以傳)
陳留風俗衰人物世不數(所主切)塞上得阮生迥繼先父
祖(首敘阮氏家世其鶴注陳留乃汴州塞上謂秦隴阮昉居塞上陳留祖父所出也晉書阮籍陳留尉)
(氏人父瑀魏丞相椽子渾姪咸咸子瞻瞻弟孚咸從子修孚族弟放放弟裕皆知名當世推為人物第一世說)
(王平子嘗經陳留郡界語太守曰舊名此邦有風俗新唐書藝文志有陳留風俗傳三卷朱注古今注塞者)
(所以壅塞夷狄也公秦州䕫州詩每用塞上字蓋秦界羌夷䕫界五溪蠻二州皆有關隘之設)貧知静
者性白(一作自)益毛髮古車馬入鄰家蓬蒿翳環堵(此言其安)
(貧自得蓬黃注貧知二句見古心古貌堵高士傳張仲蔚所居蒿没人韓詩外傳原憲居環之室茨以蒿)
(萊)清詩近道要識子(一作字謂昉善篆隸也)用心苦尋我草逕微褰
裳踏寒雨(此言其好學多情多傳咸詩人之好我贈我清詩蔡注唐人綺麗惟昉詩有理趣)
(紫微王夫人詩道要既巳足可以解人憂妹隋元行恭詩草深斜徑没詩褰裳涉溱鮑照與書吾自發)
(寒雨)更議居遠邨避喧甘猛虎足明箕潁客榮貴如糞土
(末見隐居有避世高風甘杜臆蓬蒿環堵而先以車馬隣家議居遠邨而繼以近猛虎静者性如是方是真)
(隐文此章四段各四句之沈約詩避世非避喧宿晉書郭少愛山水歴華陰崖時猛獸為暴文獨十餘)
(年卒無患害潁謝靈運擬徐幹詩序幹少無宦情有箕潁之志箕山水許由巢父隐處晉語云玉帛酒食)
(猶糞土也本黃注喧指車馬陶詩)
遣興(去聲)三首(此乾元二年秋在秦州作詩中言馬邑州鄴中事秋雨足知其為此時也)
下(去聲)馬古戰場四顧但茫然風悲浮雲去黃葉墜(一作墮)
我前朽骨穴螻蟻又為蔓草纏故老行歎息今人尚開
邊漢虜互勝負(樊作失約)封疆不常全安得廉頗(一作恥非)將(去聲)
三軍同晏眠(此經戰場而譏邊將之要功者上六敘景下六論事風悲二句仰而見者朽骨二句俯)
(而見者廉頗安邊而不生事歎天寶諸將之不然也場史記張儀傳梁之地勢固戰場也蘇武詩行役在戰)
(谷古詩四顧何茫茫葉秦嘉詩浮雲起高山悲風激深吳均詩仲冬黃下劉向新序文王得朽骨以)
(喻其意木斂魂)(陸機挽歌豐肌饗螻蟻書恨賦蔓草縈骨拱西征賦訊諸故老漢嚴助傳武帝開置)
(邊郡詩鮑照詩漢虜方未和莊子一勝一負兵家常事陶潛似若無勝負孟子域民不以封疆之界史)
(記廉頗者趙之良將也)
高秋登寒(一作塞)山南望馬邑州降(平聲)虜東擊胡壯健盡
不留穹廬莽牢落上有行雲愁老弱哭道路願聞甲兵
休鄴中事反覆(方服切一云何蕭條)死人積如丘諸將(去聲)巳茅土
載驅誰與謀(次章望馬邑諷諸將之敗軍也上八歎降夷東征下四傷鄴城師潰朱注降虜謂)
(秦隴間屬夷調發討賊者舊注指回紇非九黃希曰諸將不指李郭如封朔方大將軍孫守亮等人為異姓)
(王李商臣等十三人為同姓王是也州鶴曰舊注謂馬邑州屬代州蓋引前漢書而唐志代雁門郡却不言)
(按唐地理志羈縻州内有馬邑州屬隸秦州開元十七年置在秦成二州山谷間寶應元年徙於成之鹽井故)
(城此詩作於乾元二年則在秦成間朱注故城隸秦州都督府何遜詩追兵赴馬邑前漢書贊日殫出於降)
(虜故漢書匈奴傳同穹廬卧顔注穹廬遊帳也其形穹隆曰穹廬東觀漢記第五倫自度仕宦牢落邢)
(子才詩愁雲聚復開障史記匈奴傳貴壯健賤老弱殺賈捐之傳女子乘亭孤兒號道路陰符經人發)
(機天地反覆詩載馳載驅)
(申涵光曰杜詩諸將巳茅土載驅誰與謀高適亦云豈無安邊策諸將已承恩皆言恩寵太過將驕不可用也)
豐年孰(一作既一作亦)云遲甘澤不在早耕田秋雨足禾黍已
映道春苖九月交顔色同日老勸汝衡門士勿悲尚枯
槁時來展才力先後無醜好但訝鹿皮翁忘機對芝(一作)
(芳一作叢)草(三章覩秋成感賢士之晚遇也上六句興起下意秋禾晚登猶士之晚遇遲速何足計乎今)
(既不能遇當如鹿皮翁之遯世矣多杜臆遣興本意在此章曹植詩良田無晚歲膏澤豐年荆楚歲時)
(記六月必有三時雨田家以為甘澤陸機賦甘澤霶霈擊壤歌耕田而食古詩禾黍油油兮同日老即)
(日至皆熟意莊詩衡門之下可以棲遲注横木為門貧者之居也子枯槁之士宿名魏志太祖才力過)
(人翁列子賢愚好醜成敗是非無不銷滅山列仙傳鹿皮淄川人也少為府小吏舉手成器岑上有神泉)
(人不能到小吏白府君請木工斧斤三十人作轉輪懸閣數十日梯道成上巔作祠屋留止其旁食芝草飲神)
(泉七十餘年淄水來山下呼宗族家室令上山半水出盡溧一郡没者萬計小吏辭遣宗族下山著鹿皮公去)
(復上閣後百餘年下賣藥齊市高士傳葉幹忘機)
(胡夏客曰杜公古詩近體在長安時才力未為造極秦州以後古詩則卓鍊精深䕫州以後又縱情雜亂)
(不及前矣律詩則老而愈細四韻固多佳篇長律尤盡其妙)
留花門(此當是乾元二年秋適秦州後作理杜臆題曰留花門言不當留也唐地志甘)
(州删丹縣北渡張液河西北行出合黎山峽口傍河東北行千里有寧寇軍軍東北有居延海又北)
(三百里有花門堡又東北千里至回紇衙帳舊書肅宗還西京葉護辭歸奏曰回紇戰兵留在沙苑)
(今且歸靈夏取馬更為陛下收范陽餘孽)
花門(一作北門一作北方)天驕子飽肉氣勇决高秋馬肥健挾矢
射(音石)漢月(首敘花門氣習見其強梁可畏衣天驕子見前漢書外國傳又云咸食畜肉其皮革)
(司馬遷書恥辱者勇之決也恐漢書趙充國曰秋高馬肥變必起矣顔注秋馬肥健其為寇也詩既挾我)
(矢則漢書邊外舉事常随月盛壯以攻戰月虧退兵徐陵詩天雲如地陣漢月帶胡秋)自古以為
患詩人厭薄伐修德使其來羈縻固不絶胡為傾國至
出入暗金闕中原有驅除隠忍用此物(此言馭邊有方不宜借兵召侮)
(講曰隠忍明知其有害不得巳而用之也伐王褒四子德論詩人所歌自古患之如此詩薄玁狁國)
(語先王之制戎翟荒服者有不王則修德劭漢書傳贊其慕義而貢獻則接之禮讓羈縻不絶應曰馬曰羈)
(牛曰縻言四夷如牛馬之受羈縻也除樂府曲戲金闕遊紫庭漢書王莽傳贊聖人之驅云爾注言王莽)
(驅逐蠲除以待聖人也活司馬遷書所以隠忍苟)公主歌黃鵠君王指白日連
雲屯(徒昆切)左輔百里見積雪長戟鳥休飛哀笳曙(一作曉)
幽咽田家最恐懼麥倒桑枝折(此言締婚之舉適足騷擾畿輔公羊傳天子)
(至尊嫁女不自主婚使同姓主之故曰公主孫漢西域傳元封中以江東王建女細君為公主妻烏昆莫昆)
(莫年老言語不通公主悲愁作歌曰居常土思兮心内傷願為黃鵠兮歸故鄉天子聞而憐之文苑辯証鄭愔)
(送金城公主適西蕃詩貴主想黃鶴陸德明云鵠又作鶴鵠鶴可通用舊唐書乾元元年七月上以幼女寕國)
(公主妻回紇可汗送至咸陽磁門驛公主辭訣曰國家事重死且無恨國語與君王哉詩謂予不信有)
(如皎日注言指白日以為盟約也沙劉表傳雲屯冀馬潘岳秋興賦高閣連雲左輔謂苑三輔黃圖左輔)
(都尉治高陵必樓鑰曰讀者謂積雪止言其多上句言雲屯足矣何復贅此語惟知回紇之俗衣冠皆白然)
(後少陵之意渙然朱注舊唐書郭子儀收西京時遇賊新店軍却回紇望見踰山西嶺上曳白旗趨擊之賊大)
(敗按此則回紇旗幟用白百里積雪當謂此耳一陸機詩仰憑積雪巖杜臆連雲積雪顛倒作對亦句法)
(關史記樗里子傳長戟居前疆弩在後桑庾信詩哀笳塞曲古歌鳴聲幽咽東漢童謠無附枝麥有)
(兩岐)沙苑臨清渭泉香草豐潔渡河不用船千騎(去聲)常撇
烈(一云滅没正異作撇捩)胡塵踰太行(音杭)雜種(上聲)抵京室花門既
須留原野轉蕭瑟(末言養馬苑中不能𠞰賊而反以妨民乘馬以渡故不用船撇烈擺躍)
(之狀踰太行指思明抵京室謂回紇也馮此章四句起下三段各八句黃希曰沙苑在同州翊縣南十七)
(里唐志同州雖不言渭水而同與華隣華陰有漕渠自苑西引渭水可見其下臨清渭周禮水泉必香桃)
(葉歌桃葉復桃葉渡江不用楫古樂府欲渡河無船捩上林賦轉騰撇冽孟康曰撇冽相撇也漢臯詩話撇)
(疾貌大食刀歌鬼物撇捩辭坑壕字意皆同自任昉牋胡塵罕嘗夕起述征記太行山首始河内河内至)
(幽州凡有八陘州丘遲書無取雜種本舊唐書安禄山本名乾犖山營柳城雜種史思明名窣于營州寧)
(夷州突厥雜種也王安禄山事蹟乾元二年正月思明於魏州自立為燕引兵救相州官軍敗績九月思明)
(又收大梁陷洛陽王潘岳詩引領望京室並曹植詩原野何蕭條粲登樓賦風蕭瑟而典)(補註)
(晉書贊蠢兹雜中)
(唐汝詢曰肅宗以回紇兵收京久留不遣子美憂其為害而作是詩公主君王二語說得可憐可羞田家)
(原野二語說得亦憂亦憤以范梈曰此中國何如時也讀胡為傾國至數語可鍳春秋書會戎盟戎之)
(義矣謂子美為詩史豈不信哉乾按回紇留兵沙苑在至德二年十月寧國下降在元元年七月回紇)
(復遣驍騎三千助討安慶緒在元年八月郭子儀拔衛州圍鄴城在元年十月九節度之師潰於相州在)
(二年三月史思明復取大梁陷洛陽在二年九月此詩述屯兵沙苑及公主下嫁之事當屬元年之秋其)
(云踰太行抵京室又當屬二年秋末矣此必回紇敗歸思明猖獗之後追記前事耳言回紇千騎之撇烈)
(如此而太行烟塵之侵逼又如彼然則花門之留亦何救於原野蕭瑟乎蓋甚言借兵之無益也或云踰)
(太行而至京邑即指回紇新來驍騎按回紇若取道太行路程反紆說亦未確)
(胡應麟曰陳思王古詩獨擅然諸體各有師承惟陶之五言開千古平淡之宗杜之樂府掃六代沿洄之)
(習真謂自啟堂奥别創門戸然終不以彼易此者陶之意調雖新源流匪遠杜之篇目雖變風格靡超故)
(知三正迭興未若一中相授也)
佳人(鶴注此當是乾元二年在秦州作以司馬相如長門賦夫何一佳人兮步逍遙自娛此)
(為陳皇后見廢而作詩題正取之)
絶代有佳人幽居在空(一作山)谷自云良家子零落依草
木關中昔喪(去聲)亂(一作敗)兄弟遭殺戮官高何足論(平聲)不
得收骨肉(首言佳人遭亂致零落失依延自云二字并貫下段官高應良家子李年歌北方有)
(佳人絶世而獨立唐人避太宗諱故改世為代黃石公素書得機而動則能成絶代之功論衡幽居静處恬)
(澹自守家詩皎皎白駒在彼空谷惟史記外戚世家竇姬以良子入宫侍太后楚辭草木之零落兮注)
(草曰零木曰落注漢書高帝紀懷王與諸將約先入定關中者王之顔自函谷關以西總名關中魏志衛顗)
(傳關中膏腴之地頃遭荒亂師詩天降喪亂唐書天寶十五載六月已亥禄山陷京詩遠父母兄弟莊)
(子無殺戮之刑越抱朴子官高者其責重逐史記鄒陽傳意合則胡為昆弟不合則骨肉出不收)世
情惡(去聲)衰歇萬事隨轉燭夫壻輕薄兒新人美(吳作已)如
玉合昏尚知時鴛鴦不獨宿但見新人笑那聞舊人哭
(次言兄弟既喪因見棄於夫宴上四慨世傷心下四託物興感新人疊言即衛風爾新婚如兄如弟宴爾)
(新婚不我屑以之意銷纏子董無心曰無心鄙人也不識世情莊子萬事亡庾肩吾詩聊持轉風燭暫)
(映廣陵琴傳樂府陌上桑東方千餘騎夫婿居上頭誤後漢宗室光武曰孝孫素謹善當是長安輕薄兒)
(之耳孝孫順陽侯嘉字也沈約詩長安輕薄兒玉古詩長跪問故夫新人復何如詩彼其之子美如古詩)
(燕趙多佳人美者顔如玉槿陸倕刻漏銘蓂莢朝開合昏暮卷周處風土記合昏也華晨舒而昏合本草合)
(歡即夜合也人家多植庭除間一名合昏不古今注鴛鴦鳬類雌雄未嘗相離江總詩池上鴛鴦獨宿王)
(僧孺詩新人含笑近故人含淚隠陶潛詩市朝棲舊人)在山泉水清出山泉水濁
侍婢賣珠迴牽蘿補茅屋摘花不插髮(一作髻一作鬢)采柏動
盈掬(一作握)天寒翠袖薄日暮倚修竹(末言婦雖見棄終能貞節自操上)
(四應幽居在空谷下四應零落依草木補此段賦中有比山泉比守潔不汚採柏比貞心不改茅屋室之陋)
(也不插髮容之悴也翠袖倚竹寂寞無聊也貞此章三段各八句詩相彼泉水載清載濁此謂守清而改)
(節濁也或以新人舊人為清濁或以前華後憔為清濁或以在家棄外為清濁皆未當漢書游俠傳陳孟公)
(過寡婦家留宿為侍婢扶臥居東方朔傳董偃與母以賣珠為事牽蘿補屋甚言不庇身猶楚辭製茭荷)
(以為衣集芙蓉以為裳或疑蘿不能蔽風雨太泥一說藤蘿蔓屋其空缺處牽蘿補之使青翠滿屋即對門藤)
(蓋瓦之意乃山居幽致此說亦通梁昭明詩牽蘿下石磴攀桂陟松梁韓非子不食於茅屋之下僧湯濟)
(詩摘花還自插終古詩馬啖柏葉人啖柏脂不可長飽聊可遏飢詩朝采綠不盈一掬毛萇曰兩手為掬)
(枚古樂府海水知天寒夾王粲詩日暮愁我心乘莵園賦修竹檀欒池水薛綜曰修長也)
(按天寶亂後當是實有是人故形容曲盡其情舊謂託棄婦以比逐臣傷新進猖狂老成凋謝而作恐懸)
(空撰意不能淋漓愷至如此句楊億詩獨自憑闌干衣襟生暮寒本杜天寒翠袖而低昂自見彼何以)
(不服杜耶)
夢李白二首(梁權道依舊次編在乾元二年秦州詩中盧注考白年譜乾元元年流)
(夜郎二年半道承恩放還白寄王明府詩云去年左遷夜郎道今年敕放巫山陽其自巫山下漢陽)
(過江夏而復遊潯陽等處蓋在二年公客秦州正其時也觀詩中關塞江南等字可見曾鞏李白)
(集序白臥廬山永王璘迫致之璘敗白坐繫潯陽獄得釋乾元元年終以汙璘事長流夜郎)
死别已吞聲生别常惻惻江南瘴癘地逐(一作遠)客無消
息(首敘致夢之由卿瘴地而無消息恐死生難定故心常惻惻焦仲妻詩生人作死别恨恨那可論)
(後漢宦者傳羣公卿士杜口吞聲注蘇武詩淚為生别滋歐陽建詩惻惻心中酸趙潯陽今之江州也)
(屬江南東路癘孫萬壽詩江南瘴癘地從來多逐臣魏都賦封疆瘴廣州記夏謂青草瘴秋謂黃茅癘李)
(斯書臣聞吏議逐客竊以為過矣虞羲詩君去無消息)故人入我夢明我長(一作常)
相憶君今在羅網何以(一作似)有羽翼(君今二句舊在關塞黑之下今從黃)
(生本移在此處于兩段語氣方順)恐非平生魂路遠(一作述)不可測(此述夢中)
(相接之情啟白繫潯陽故云羅網恐非平生疑其死於獄也郝曰讀此段千載之下恍若夢中真傳神之)
(筆樂魏文帝詩眼中無故人孔楊素詩入夢訪幽人得古府下有長相憶說苑子曰君子慎所從不)
(其人則有羅網之患意蔡琰笳曲焉得羽翼兮將汝歸任昉詩還敘平生古詩路遠莫致之沈約詩)
(夢中不識路何以慰相思)魂來楓林(一作葉)青魂(一作夢)返關塞黑落月
滿屋梁猶疑照(一作見)顔色水深波浪闊無使蛟龍得(末記)
(覺後相思之意又恐死於溺也)(楓林白所在關塞公所居水深浪闊楊慎曰夢中見之而覺其猶在即所)
(謂夢中魂魄猶言是覺後精神尚未回也同此章次序當依黃氏更定分明一頭兩脚體與下篇格楚辭)
(招魂湛湛江水兮上有楓林目極千里兮傷春心魂兮歸來哀江南伏知道詩落月與雲齊宋玉神女賦)
(其始來也耀乎若白日初出照屋梁其少進也皎若明月舒其光魏甄后詩想見君顔色傅玄詩山高水)
(深路無由齊虞茂詩三山波浪高人淮南子蛟龍水居吳均續諧記漢建武中長沙歐回見一人自稱)
(三閭大夫曰吾嘗見祭甚盛然為蛟龍所苦)
(此拈逐客無消息故有路遠之憂水深之慮次章拈情親見君意故寫局促之情憔悴之態章法照應)
(按太白本傳白喜縱横術擊劍為任俠杜公向贈詩云飛揚跋扈為誰雄蓋恐其負才任氣至於僨事也)
(後來永王璘起兵迫致不能自脱觀其作東巡歌云永王正月東出師天子遙分龍虎旗又云二帝巡遊)
(俱未迴五陵松柏使人哀又云南風一掃胡塵静西入長安到日邊尚以勤王望永王意中實未嘗忘朝)
(廷也及璘敗而白遂繫獄殆所遭時勢之不幸耳少陵惓惓係念亦曲諒其苦心而深為之悲痛耳)
(胡應麟曰明月照高樓想見餘光輝李陵逸詩也子建明月照高樓流光正徘徊全用此語而不用其意)
(遂為建安絶倡少陵落月滿屋梁猶疑照顔色正用其意而少變其句亦為唐句峥嶸今學者第知曹杜)
(二句之妙而不知其出於漢也)
浮雲終日行遊子久不至三夜頻夢君情親見君意(首從)
(頻夢敘起雲情意皆屬李情就夢時言意就平日言蔽太白詩浮遊子意此章起首即用其語古語浮雲)
(白日遊子不復返說傅玄詩夢君結同心得鮑照詩惆悵憶情親世潘岳答樂廣曰要湏君意)告
歸常局促苦道來不易(去聲)江湖多風波(一云秋多風)舟楫恐
失墜出門搔白首若(一作苦)負平生志(此代述夢中心事曲盡倉皇悲憤情)
(狀平告歸四句夢聞其言出門二句夢見其形不上章以生魂起下此章以平生志起下前漢直疑傳)
(同舍有告歸道仲長統詩何為局促制晉僧張奴歌樂所少人往苦若翻囊賈誼傳經不定是猶渡江)
(湖亡維楫中流而遇風波船必覆矣生詩搔首踟蹰潘岳詩白首同所歸謝惠連詩平無志意)冠
蓋滿京華斯人獨顦顇孰云網恢恢將老身(一作才)反累
千秋萬歲名寂寞身後事(此傷其遭遇坎軻深致不平之意身累名傳其屈伸亦)
(足相慰但惻惻交情說到痛心酸鼻不是信將來還是悼目前也此章四句起下二段各六句魏國策冠)
(蓋相望顔郭璞詩京華遊俠窟網嵇康詩何時見斯人楚辭色憔悴道德經天恢恢蔡邕古歌不)
(獲已人將老子寂寞無為)(阮籍詩千秋萬歲後榮名安所之當莊晉書文苑傳張翰任心自適不求世)
(或謂之曰卿乃可縱適一時獨不為身後名耶答曰使我有身後名不如即時一杯酒庾信詩眼前一杯酒誰)
(論身後名)
(此因頻夢而作故詩語更進一層前云明我憶是白知公此云見君意是公知白前云波浪蛟龍是公為)
(白憂此云江湖舟楫是白又自為慮前章說夢處多涉疑詞此章說夢處宛如目擊形愈疎而情愈篤千)
(古交情惟此為至然非公至性不能有此至情非公至文亦不能寫此至性)
(陸時雍曰是魂是人是夢是真都覺恍惚無定親情苦意無不備極矣吳山民曰子美天末懷李白詩)
(其尾聯云應共冤魂語投詩贈汨羅今上篇云水深波浪闊無使蛟龍得此又云江湖多風波舟楫恐失)
(墜疑是時必有妄傳太白墮水死者故子美云云後世遂有沉江騎鯨之說蓋因公詩附會耳太白卒於)
(當塗李陽冰家葬於謝家青山二史可考安有沉江事乎)
有懷台州鄭十八司戸(鶴注至德二載虔貶台州司戸公有詩送行明年又)
(有春深逐客一詩此詩又在其後當是乾元二年秦華間作末云相望無所成乾坤莽回互蓋在棄)
(官以後耶)
天台隔三江(一云江海)風浪無晨暮鄭公縱得歸老病不識
路(鄭貶台州痛其歸期無日也天台山名今在台州府三江長江浙江曹娥江舊引爾雅注岷江浙江)
(松江非適台之路居安邑老病家貧)(後漢書太原閔仲叔客沈約詩夢中不識路)昔如水(一作)
(江晉作天)上鷗今為(樊作為一作如)置中兔性命由他人悲辛但狂
顧山鬼獨一脚蝮蛇長如樹呼號(平聲)傍(去聲)孤城歲月誰
與度(此遥憶天台景事昔前四恐為人所嫉後四恐為物所傷鮑照詩如韝上鷹今如檻中猿何)
(遜詩可憐雙白鷗朝夕水上浮今詩肅肅兔置辭吳越春秋予胥謂漁父曰性命由天屬丈人楚狂顧)
(南行足楚辭九歌有山鬼篇述異記山鬼嶺南所在有之獨反踵嚴助傳越地林中多蝮蛇猛獸山海經)
(蝮蛇色如綬紋大者百餘斤一名反鼻蛇傳陳孟公晝夜呼號任昉啟孤城窮守)(前漢游俠誰與度獨)
(居無侣也)從來禦魑魅多為(一作被)才名悞夫子嵇阮流㪅被
(一作遭)時俗惡(烏故切)海隅微小吏眼暗髮垂素鳩杖近(趙作)
(鳩杖近一作黃帽映)青袍非供折腰具(此又敘謫台始末四上四歎其負才招忌下憐其)
(屈身一官才左傳投諸四裔以禦魑魅舍江淹傳幼禀器譽夙燿名世說周顗曰何敢近明公遠希嵇)
(阮而晉書嵇康至汲郡山中見孫登康臨去登曰君性烈才儁其能免乎後鍾會譖康欲助母丘儉文帝遂)
(害之晳嵇康書阮嗣宗為禮法之士所繩故疾之為讎束玄居釋偶鄭老於海隅又知醉時歌用鄭老所)
(本者秋興賦素髮颯以垂領老後漢禮儀志漢民年七十授玉杖以鳩鳥為飾欲人如鳩不噎也隋書禮)
(儀志都下及外州人年七十以下賜鳩杖黃帽折腰見下遣興詩注)平生一杯酒見我
故人遇相望無所成乾坤莽回互(末結懷想之情尋故人杯酒前事難相)
(望無成今皆寥落乾坤莽莽中何時得重聚首耶仍應老病難歸意此章前後各四句中二段各八句沈)
(約詩平生少年日分手易前期勿言一樽酒明日難重持海賦乖蠻隔夷回互萬里)
(王嗣奭曰此詩想像鄭公孤危之狀如親見亦如身歴說到離别之傷死生之痛從肺腑交情流露出來)
(幾於一字一淚)
遣興(去聲)五首(黃鶴編在乾元二年秦州作)
蟄龍三冬卧老鶴萬里心昔時賢俊人未遇猶視今嵇
康不得死(一云且不死)孔明有知音又如壠坻(一作壠底)松用舍
(上聲)在所尋大哉霜雪幹歲久為枯林(此詩見賢者在世貴逢知已後四章)
(皆發端於此同在六句分截上言抱志欲伸今古皆然下言遭遇不榮辱遂異用此意作起結章法甚古)
(叔夜孔明不宜專承臥龍亦不當分頂龍鶴起語乃託興蓋自傷不得志而發歟易龍蛇之蟄以存身也)
(舞鶴賦結長悲於萬里今後漢周燮傳開東閣延賢俊京房傳臣恐後之視猶今之視昔也晉書鍾會)
(以舊憾言於文帝曰嵇康臥龍也不可起公無憂天下顧以康為慮耳因譖康欲助母丘儉殺之蜀志諸葛)
(亮躬耕壠畝徐庶言於先主曰孔明臥龍也將軍宜枉駕過之先主遂詣亮陶潛詩知音苟不存蔡邕漢)
(津賦上控隴坻下接江湖老王績詠松詩何時畏斧斤幾度經霜雪補黃生注鶴指嵇康世說人言嵇延)
(祖如野鶴之在雞羣王戎曰君未見其父耳)
昔者(一作在昔)龐德公未曾(音層)入州府襄陽耆舊間處(止聲)士
節獨(一作猶)苦豈無濟時策(一作術)終竟畏羅罟(一作終歲畏罪罟)
林茂鳥有歸水深魚知聚舉家隠(一作依)鹿門劉表焉(于虔)
(切)得取(此言不能如孔明之救時則當如龐公之高隠上四敘述其事下四推見其心杜臆豈無濟)
(時策公自寓也表後漢書龐德公居峴山南未嘗入城府荆州刺史劉就候之謂曰夫保全一身孰若保全)
(天下乎龐公笑曰鴻鵠巢于高林暮而得所棲黿鼉穴於深淵夕而得所宿夫趣舍行止亦人之巢穴也且各)
(得其棲而已因釋耕隴上表嘆息而去後遂擕妻子登鹿門山採藥不返晉習鑿齒撰襄陽耆舊記鮑照)
(詩投心障苦節隠迹避榮年深淮南子水深則魚聚木茂而鳥樂曹植離思賦水重而魚悦林修茂而鳥喜)
陶潛避俗翁未必能達道觀其著詩集頗亦恨枯槁達
生豈是足默識(音志)蓋不早有子賢與愚何其掛懷抱(彭澤)
(高節可追鹿門詩若有微詞者蓋借陶集而翻其意故為曠達以自遣耳初非譏刺先賢也晉書陶潛字元)
(亮博學善屬文嘗著五柳先生傳以自况以親老家貧為鎮軍建威參軍謂親朋曰聊欲絃歌以為三逕之)
(資可乎執事者聞之以為彭澤令在縣公田悉種秫穀妻子固請五十畝種秔郡遣督郵至縣吏白應束帶見)
(之潛歎曰吾不能為五斗米折腰拳拳事鄉里小兒耶義熙三年解印去縣乃賦歸去來辭墨子未必達吾)
(道一陶有飲酒詩顔淵故為仁長飢至於老雖留身後名生亦枯槁莊子達生之情者傀注傀大也謝靈)
(運詩萬事難並歡達生幸可託白孔融薦禰衡表弘羊潛計安世默識陶有責子詩髮垂兩鬢肌膚不復)
(實雖有五男兒總不好紙筆又命子詩云夙興夜寐願爾斯才爾之不才亦已焉哉)
(黃庭堅曰子美困於山川為不知者詬病以為拙於生事又往往譏議宗文宗武失學故寄之淵明以解)
(嘲耳詩名曰遣興可解也)
賀公雅吳語在位常清狂上(上聲)疏(去聲)乞骸骨黃冠歸故
鄉爽氣不可致斯人今則亡山陰一茅宇江(一作淮)海日
清(一作凄)凉(賀孟二公皆當時人物論古而并及此者以故交零落竝為遣興之詞也吳語清狂寫)
(其語言意態乞身歸里記其出處大節鑑湖一曲茅宇在焉撫遺跡而仰流風也上四生前下四殁後舊唐)
(書賀知章為禮部侍郎取舍非允門廕子弟喧訴盈庭於是以梯登牆首出决事時人咸嗤之晚年尤加縱誕)
(自號四明狂客又稱秘書外監天寶三載因病恍惚乃上疏請度為道士求還鄉里仍捨本鄉宅為觀上許之)
(唯世說劉真長見王丞相出人問云何答曰未見他異聞作吳語耳漢書昌邑王賀傳賀清狂不慧左思)
(魏都賦僕黨清狂冠記郊特牲野夫黃冠劉刪詩名山本鬱盤道士貴黃世說王徽之以手板拄頰云西)
(山朝來致有爽氣耳古論語今也則亡聲山陰越州也在會稽山北故名今樂錄莊周引歌巖巖之石)
(幽而清涼隨山陰西有浙江東有曹娥江兩江近海潮出入故有江海淒凉之句)(補註史記范增願請)
(骸骨歸)
吾憐孟浩然裋(郭作短)褐即長夜賦詩何必多往往凌鮑
謝清江空舊魚(一作舊魚美一作舊美魚)春雨餘甘蔗每望東南雲
令(平聲)人幾悲吒(吒陟駕切終高岑王孟竝馳聲天寶間孟獨布衣身早年謝世乃處士之最)
(可悲者清江以下望襄陽而感歎空餘二字見物在人亡杜臆浩然之窮公亦似之憐孟正以自憐也孟)
(浩然初名浩後以字行舊書浩然隠鹿門山以詩自適年四十遊京師應進士不第還襄陽卒南史范蔚宗)
(在獄中題扇曰即長夜之悠悠詩鶴注賦詩何必多往往凌鮑謝乃孟詩也公就舉其以稱之夢弼曰鮑)
(謂明遠謝謂三謝乃靈運惠連玄暉也温子昇傳王暉業嘗云江左文人宋有顔延之謝靈運梁有沈約任眆)
(我子昇足以凌顔轢謝含任吐沈垂襄陽耆舊傳漢水中鯿魚甚美即槎頭鯿浩然詩試竹竿釣果見槎頭)
(鯿蔗王士源浩然集序灌園藝圃以全高張載詩江南郡醴液豐沛三巴黃甘瓜州素柰則襄陽舊有蔗也)
(在郭璞詩撫心獨悲吒吒怒也南夢弼曰襄陽秦州東南公寓秦州故望東之雲而悲吒)
遣興(去聲)二首(此詩黃鶴編在乾元二年秦州詩内今姑仍之)
天用莫如龍有時繫扶桑頓轡海徒湧神人身㪅長性
命苟不存英雄徒自強吞聲勿復(扶又切)道(去聲)真宰意茫
茫(朱注此詩深警安史之徒也轡龍乃君象人臣而欲竊據天位勢必不行故曰頓扶桑在東海比安史)
(之地神人更長謂朝有名將性命不存言積惡自斃臨殁吞聲不敢復言天意渺茫見報應之不爽也杜臆謂)
(末二乃十字成句如馬人用莫如龜)(史記平凖書天用莫如龍地用莫劉向九歎維六龍於扶桑十洲記)
(扶桑在碧海中樹長數千丈一千餘圍兩兩同根更相依倚故曰扶桑淮南子日登於扶桑之上是謂朏明爰)
(止羲和爰息六螭是謂懸車注六螭即六龍也日乘車駕以六龍羲和御之曹植與吳質書思抑六龍之首)
(頓羲和之轡千神異經西北海外有人焉長二千里兩脚中間相去里腹圍一千五百里曹操樂府飄颻)
(八極與神人俱不東觀漢記仲長統曰永保性命之期陶詩知音苟存後漢張奐書匈奴若非其罪何)
(肯吞聲恨賦莫不飲恨而吞聲其老子真宰足以制萬物莊子若有真宰存焉而不得朕也陸機歎逝賦)
(何視天之芒芒)
地用莫如馬無良復(扶又切)誰記此日千里鳴追風可君
意君看渥洼種(上聲)態與駑駘異不雜(一作在)蹄齧間逍遥
有能事(此章冀朝廷專用李郭也者朱注渥洼之種迥異駑駘所謂追風可君意當時惟郭子儀李)
(光弼足以語此肅宗不能專任公詩蓋以諷之固馬比汗馬之臣駑駘蹄齧此其無良者如哥舒翰僕懷恩)
(軰是也千里渥洼有馴良之德者如李郭之赤心報國百戰不疲是也曰不雜欲朝廷分别而用之曰逍遥謂)
(其從容制勝能立大功也非也謝瞻詩蹇步愧無良)(舊注以無良為世無王良陽縉詩躡影追風本絶羣)
(夏漢書馬生渥洼水中注楚辭策駑駘而取路之周禮官廋人掌教駣攻駒攻駒騬其蹄齧者閑詩)
(河上乎逍遥)
遣興(去聲)五首(此詩梁權道編在乾元二年秦州詩内今姑仍之)
朔風飄胡雁慘澹帶砂礫長林何蕭蕭秋草萋㪅碧北
里富薰天高樓夜吹笛焉(音烟)知南隣客九月猶絺綌(此章)
(歎富家宴樂之盛鮑上四深秋之景下四炎凉之况巳南隣客公自謂照詩北風驅雁帶胡霜又胡雁)
(矯翼又疾風衝塞起沙礫自飄揚首二句本此詩江逌詩長林悲素秋楚辭風颯颯兮木蕭蕭古秋草)
(萋已綠何左思詩南隣擊鐘磬北里吹笙竽高樓一峻向秀思舊賦隣人有吹笛者)(陸機詩詩九月)
(授衣其隋書袁充少時冬初尚衣葛客戲之曰絺兮綌兮凄以風充曰惟絺惟綌服之無斁公詩花時甘)
(緼袍此云九月猶絺綌見貧人衣服失寒暑之宜)
長陵銳頭兒出獵待明發騂(一作觪)弓金爪鏑白馬蹴微
雪未知所馳逐但見暮光滅歸來懸兩狼門戸有旌節
(此章歎少年射獵之事後上四早獵之景下四夜歸之興前曰長陵銳頭兒曰門戸有旌節盖指勲戚豪)
(勢之家乃追憶長安事也曰漢高祖葬長陵在長安四十里春秋後語平原君澠池之會臣觀武安君小)
(頭而銳瞳子黑白分明瞻視不常難與争鋒惟廉頗足以當之蘇武傳單于出獵詩明發不寐明發曉光)
(初發也如又騂騂角弓注騂騂調利也梁金爪鏑言箭鏃之鏑金爪然史記博戲馳逐簡文帝詩絲)
(條轉暮光唐詩竝驅從兩狼兮賜周禮秋官小行人道路用旌節書百官志節度使雙旌雙節行則建節)
(樹六纛車服志大將出賜旌以專賞節以專殺旌以絳帛五丈粉畫虎有銅龍一首纏緋幡紫縑為袋油囊為)
(表節懸畫木盤三相去數寸隅垂尺麻餘與旌同)
漆有用而割膏以明自煎蘭摧白露下桂折秋風前府
中羅舊尹沙道尚依然赫赫蕭京兆今為時所憐(此章慨趨)
(炎附勢之徒盧借物託興言盛衰倏忽凢事皆然如蕭京兆可鑒矣注府中指丞相府蕭炅黨於林甫為其)
(所網羅故曰羅舊尹用莊子山木自宼也膏火自煎也桂可食故伐之漆可故割之漢書龔勝卒有一老)
(父相弔哭甚哀既而曰嗟乎薰以香自燒膏以明自消龔生竟夭天年非吾徒也世說寧為蘭摧玉折不作)
(蕭敷艾榮班古詩陌上桑冉冉府中趨至唐國史補凢宰相禮絶行府縣載沙填路自私第於城東街號)
(曰沙路故詩赫赫師尹為漢書成帝時童謠為人所羡今人所憐)
(朱注夢弼引于競大唐傳天寶三年因蕭京兆炅奏於要路築甬道載沙實之屬於朝堂此詩蕭京兆承)
(上沙道言之其為炅發無疑)
猛虎憑其威往往遭急縛雷吼徒咆哮枝撑已在脚忽
看(平聲)皮寢處無復(扶又切)睛閃爍人有甚於斯足以勸(一作)
(戒)元惡(此章戒當時憑威肆虐者點上四借虎作比所謂強梁者不得其死也末正意史記不避)
(猛虎之害得後漢吕布傳曹操縳吕布布曰縳太急操曰縳虎不不急庾信詩六國始咆哮咆哮虎聲其)
(吼如雷據枝撑木柱縛虎於此也魯靈光殿賦枝撐杈枒而斜左傳譬如禽獸臣食其肉而寢處其皮矣)
(書杜臆勸元惡勸之使反於善也希書元惡大憝以唐吉温傳李林甫久當國温與羅奭鍜獄相勉虐)
(號羅鉗吉綱公卿見者莫敢耦語後貶端溪尉俄遣使殺温)
朝逢(一作送)富家葬前後皆(一作見)輝光共指親戚大緦麻
百夫行(叶音杭)送者各有死不湏羨其強君看束縛(一作練)
去亦得歸山岡(吳注末章言富貴貧賤同歸於盡以終前四章之義公見富家之葬送者極)
(盛因歎送者亦各有死又何足羡乎彼桐棺葦索亦得束縛而歸土何必歎戚於其間哉王十朋指馬嵬驛)
(傍貴妃埋身者恐未然四輝光指送葬儀衛之盛詩陶潛詩親戚或餘悲記世而緦麻服之窮也百)
(夫之特舊梁吳均齊諧記桓玄誅死芒繩束縛其屍沉諸江中注孫峻殺諸葛恪以葦席裹身篾束其腰投)
(石子岡蔽阮籍詩丘墓山岡)
(唐汝詢曰遣興詩章法簡淨屬詞平直不露才情有建安風骨雜詩六首之遺韻也譬之宫室三吏三别)
(前後出塞堂殿之壯者也遣興各五首曲室之精者也)
秦州雜詩二十首(乾元二年秋至秦州後作十唐書秦州在京師西七百八里)
(今屬陜西鞏昌府水寰宇記秦州本秦隴西郡漢武帝分隴西置天郡王莽末隗囂據其地後漢)
(更天水為漢陽郡地道記云漢陽有大坂名曰隴坻亦曰隴山是也魏初中分隴右為秦州唐武德)
(二年仍置秦州天寶元年改天水郡乾元元年復為秦州陶淵明集有雜詩題)
滿目悲生事因人作遠遊遲迴度隴怯浩蕩及(一作入)關
愁水落魚龍夜山空(一作通)鳥鼠秋西征問烽火心折此
淹留(首章說初至秦事末首聯赴秦之由次聯入秦之難三聮到秦風景聯客秦心事大段在四句分)
(截而顧注關輔大饑生事艱難故依人遠遊非謂因房琯致此遠遊公必不以一謫怨及故人吳論度隴)
(而怯山之長也及關而愁地之闊也問魚龍川鳥鼠谷秦州地名水落山空秋日淒涼之况烽火憂吐蕃也)
(秦在長安之西故云西征趙注謂公更欲西遊者非是心折淹留意不欲久客於秦矣鮑照詩紛紛悲滿目)
(事北史馮偉不治生事遊平原君傳公等碌碌因人成郭璞詩迅足羨遠鮑照詩臨路獨遲迴三)
(秦記隴坂九迴不知高幾里欲上者七日乃得越陳後主詩笳吟度隴咽笛囀出關鳴謝朓詩浩蕩别親知)
(及趙至與嵇茂齊書李叟入秦及關而嘆劉峻詩空軫關嘆唐書安戎關在隴山祖孫登詩岸高知水落)
(流水經注汧水出汧縣西山世謂之小隴山其水東北歴澗注以成淵潭漲不測出五色魚俗以為龍而莫)
(敢採捕因謂魚龍水亦通謂之魚龍川黃希曰舊書太宗貞觀四年十月幸隴州十三日校獵於龍川即此地)
(一西溪叢語魚龍本水名又水經言魚龍以秋日為夜句中合用兩事陳後主詩天迥浮雲細山空明月)
(深雅水經渭谷亭南鳥鼠山禹貢所謂渭出鳥鼠者也尾爾鳥鼠同穴其鳥為鵌其鼠為□注□如人家鼠而)
(短鵌似鵽而小黃黑色穴入地三四尺鼠在内鳥在外今在隴西首陽縣鳥鼠同穴山中岑參詩魚龍川北磐)
(溪雨鳥鼠山西洮水雲正與公同邊西征賦潘子憑軾西征自京徂秦張協詩烽火列亭别賦心折骨)
(驚兮楚辭攀桂枝聊淹留)
秦州城(一作山)北寺勝跡(一云傳是)隗囂宫苔蘚山門古(一作故)
丹青野殿空月明垂葉露雲逐度溪風清渭無情極愁
時獨向東(二章咏城北寺也言上四記敘古迹下四對景傷情山門古舊寺猶存野殿空見故)
(宫久没古字空字眼在句尾露方垂葉月照則明雲之度溪随風而逐明字逐字眼在腰中步月看雲有感)
(異地羇孤五六便含愁字意隴元和郡國志秦州伏羌縣本秦冀縣也後漢隗囂據西天水郡稱西伯都此)
(寺即其故基杜臆地志州東北山上有崇寧寺乃隗囂故居梁王冏詩美景多勝迹方輿勝覽雕窠谷在)
(秦州麥積山之北舊有隗囂避暑宫張正見樂府遠入隗囂宫傍侵酒泉路裴子野華林園賦草石苔蘚駁)
(牢叢撮改宋竟陵王子良詩山門一已絶蕭傅亮修張良廟教構棟宇修飾丹青張率詩秋條露葉垂)
(所陰鏗詩山逐下溪風寺後漢志隴西郡首陽山渭水安出趙注渭水在秦州枕秦山下接渭水東流於長)
州圖領同谷驛道出流沙降(平聲)虜兼千帳居人有萬家
馬驕(一作蹻)朱(一作珠)汗落胡舞白題(一作蹄)斜年少(去聲)臨洮
子(一作至)西來亦自誇(三章咏降戎也往州領同谷驛出流沙見為吐蕃來之衝今降戎)
(多而居民少勢可危矣馬驕胡舞申降虜之強年少亦誇恐居人之弱趙汸注千少於萬曰兼千帳則降人)
(多矣萬多於千曰有萬家則居民少矣末以邊郡單弱而歎之顧注亦自誇乃諷詞舊注謂臨洮人足以守)
(禦者非是秦唐書秦州都督府督領天水隴西同谷三郡州圖州之圖志驛道秦州西出吐蕃之道夏)
(書導弱水至於合黎餘波入於流沙唐六典隴右道東接秦州西逾流沙流沙在沙州以北連延數千里班)
(固漢書贊日磾出於降虜氏夢弼曰唐吐蕃貴人處於大氊帳杜預水災疏漢居人衆多秦國策張儀)
(說楚效萬家之都傅庾信俠客行汗濕馬全驕又馬射賦云選朱汗之馬玄乘馬賦流汗如珠語林邯鄲)
(淳初詣臨菑侯曹植大喜延入坐侯遂科頭解袒胡舞北齊魏收傳收既輕疾好聲樂善胡舞漢灌嬰傳斬)
(胡白題將一人薛夢符曰題者額也其俗以白塗堊其額因得名舞則首偏故曰白題斜白題如黑齒雕題之)
(類姓朱注按服虔漢書注白題胡名也西域傳白題國王支名史稽毅其先匈奴之别種也備考杜臆代醉)
(編云李叔元在京戎騎入城有胡人風吹氊笠墮地後騎云落下白題乃知是氊笠之名臨洮在秦州西秦)
(漢曰隴西唐曰臨洮鶴注臨洮人勇勁可以備戎如大歷二年李抱玉使右軍都將臨洮李晟擊吐蕃將千人)
(至臨洮屠定秦堡亦一証也)
鼓角緣(夷然切)邊郡川原欲夜時秋聽(平聲)殷(義從上聲讀用平聲)地
發風散入雲悲抱葉寒蟬静歸山(一作來)獨鳥遲萬方(一作)
(年)聲一概吾道竟何之(四章咏鼓角也夜邊郡而聞鼓角又當秋天欲之時何等悽)
(慄殷地入雲承鼔角蟬静鳥遲承夜時末因邊郡而及萬方則所慨於身世者深矣殷地發鼓聲震動入雲)
(悲角吹凄凉隗後漢公孫瓚傳梯衝舞吾樓上鼔角鳴於地中又囂傳緣邊之郡江海之瀕遠注緣邊謂)
(沿邊之郡散釋洪偃詩川原多舊跡鳴詩殷其雷雁梁元帝詩風水文長曹植愁思賦蟬抱木兮南)
(飛歌張孟陽詩寒蟬無餘音量何遜詩獨鳥赴行楂洙九同糅玉石兮一概而相孔子云吾道非耶)
(曰時方以武事為急吾道將何所施乎莊子茫乎何之)
西(張遠作西舊作南)使(去聲)宜天馬由來萬匹強浮雲連陣没秋
草徧(一作滿)山長聞說真龍種(上聲)仍殘(一作空餘)老驌驦哀鳴
思戰鬭迥立向蒼蒼(五章借天馬以喻意潰良馬陣没秋草徒長傷鄴城軍今者龍種)
(在軍而驌驦空老其哀鳴向天者何不用之以收後效耶此蓋為郭子儀而發與朱注通鑑是年春三月九)
(節度之師潰於鄴城戰馬萬匹惟存三千此詩浮雲連陣没正其事也秦州乃出西域之道故感天馬事而賦)
(之是盧注時趙王适為元帥比之龍種郭子儀召還京師空老驌驦也博物志西使佩以自随漢書張)
(騫使西域初天子卜曰神馬當從西北來騫還得烏孫天馬謝靈運詩由來事不同秦國策車千乘馬萬)
(匹浮強多也馬西京雜記文帝自代還有良馬九匹一曰雲赭白賦籋浮雲梁元帝詩溪雲連陣合)
(隋孔德紹詩秋草思邊馬餘北史隋煬帝紀置馬牧於青海渚中以求龍種殘也左傳成公如楚有兩)
(驌驦馬亦作肅爽君毌丘儉詩哀鳴有所思訴左傳怒有戰鬭蒼蒼比蔡琰笳曲泣血仰頭兮蒼蒼)
(蔡夢弼以南使為沙苑别名未知何據考沙苑畜馬多至三四十萬何止萬匹且當時禄山驅健馬以歸)
(范陽非至此始陣没也張遠改作西使誠為有見冢朱注或曰寰宇記秦州清水縣有馬池水源出嶓)
(山開山圖云隴西神馬山有淵池龍馬所生水經注馬池水出上邽西南六十里謂之龍淵水公蓋指此)
(為賦次公謂以老驌驦自比則鑿矣)
城上胡笳奏山邊漢節歸防河赴滄海奉詔發金微(一作)
(徽)士苦形骸黑林(吳作旌)疏鳥獸稀那堪(吳作聞)往來戍恨
解鄴城圍(六章咏防河戌卒也今使節歸來蓋為防守河北而發金微之兵軍士遠涉適當林木)
(風凋尚堪此往來征戍乎所恨鄴城圍解以致復有遣戌之役也此亦在驛道所見者李陵答蘇武書胡笳)
(互動牧馬悲鳴至劉刪詩山邊歌落日河江總詩辛苦持漢節通鑑德二載以李銑為防招討使朱)
(注唐河北道滄景等州皆古渤海郡地黃河於此入海漢蒲歌昔蹈滄海徐陵詩奉詔戌臯蘭後漢書)
(竇憲遣左校尉耿䕫出居延塞圍北單于於金微山唐地志羈縻州有金微都督府隸安北都護府吳越春)
(秋人疲士苦吾陶潛詩形骸久已化詩吳均詩林疏風至少庾肩詩林長鳥更稀張華燎獵野獸稀)
(杜審言詩那堪盡此夜庾信詩今年不解圍)
(顧宸曰安史之亂大敗者有三哥舒翰潼關之輕出以楊國忠懼禍玄宗信讒遣使趣戰而敗房琯陳濤)
(斜之車戰以肅宗入賀蘭進明之謗中使邢延恩等促戰而敗鄴城九節度之大潰以中使魚朝恩統兵)
(軍無主帥久而致敗少陵恨解鄴城圍一語實有慨於唐之興亡成敗與)
莽莽萬重(平聲)山孤城石(一作山)谷間無風雲出塞不夜月
臨關屬國歸何晚樓蘭斬未還煙塵一(一作獨)長望衰颯
正摧(一作催)顔(七章咏使臣未還也而山多故無風而雲常出塞城迥故不夜月先臨關二句寫)
(出陰雲慘淡月色凄凉景象下則有感於時事也往屬國者未歸豈為欲斬樓蘭乎故西望而憂形於色耳)
(說苑蒼蒼莽莽孤劉繪詩出没萬重山之漢耿恭傳耿恭以單兵固守城趙國策况山谷便乎隋李)
(巨仁詩無風波自動不夜月恒明無風不夜二字一讀邵氏聞見錄無風塞不夜城西夏有其地王韶經略西)
(邊親至其處趙次公云秦州有無風塞不夜城乃後人因杜詩而為之名耳漢書蘇武出使歸拜為典屬國)
(侯又傅介子持節至樓蘭斬其王持首還詔封為義陽唐解謂五六指李之芳出使吐蕃留而未還按之)
(芳出使在大歷間不在乾元時太子蔡琰曲烟塵蔽野兮范雲詩長望竟何極昭明詩爾登陟兮一長望)
聞道(去聲)尋源使(去聲)從天此路迴牽牛去幾許宛(平聲)馬至
今來一望幽燕(平聲)隔何時郡國開東征健兒盡羌笛暮
吹哀(八章借漢使以慨時事隔上四思古下四傷今城去幾許去今已遠幽燕河北仍陷健兒盡鄴)
(方潰也通趙汸注因秦州為西域驛道歎漢以一使窮河源且大宛如此其易今以天下之力不能戡定幽)
(燕至令壯士幾盡一何難耶是可哀也南宗懔歲時記漢武帝令張騫尋河源乘槎而去淮子若從地出)
(若從天下物漢天馬歌殷勤此路臚所來清乘槎至牽牛渚出博志詳見十七卷古詩河漢且淺相去)
(復幾許征宛馬注别見十賈誼傳乘傳而行郡國師詩周公東唐書天寶四載冬以安禄山反京募)
(兵十萬號天武健兒賀徹詩羌笛含流咽)
今日明人眼臨池好驛亭叢篁低地碧高柳半天青稠
疊多幽事喧呼閱使(去聲)星老夫如有此不異在郊坰(九章)
(咏秦州驛亭也往叢篁高柳此寫驛亭好景惜乎稠疊幽致徒供使客來若使旅人得此雖處喧地而不異)
(郊居蓋深羨此亭之幽勝矣言杜臆時吐蕃為患遣使欲與通好故有使官經閱下使客向河源皆志此事)
(亭此章結語尚嫌直率郵岑敬之詩色映臨池竹此郵見前漢薛宣傳顔注行書之舍如今之驛據則)
(驛亭之名起於唐時也名地者底也其體底下)(宋之問詩叢篁夾路迷張正見詩高柳横遙塞)(釋庾)
(信詩玄圃半天高後謝靈運詩巖峭嶺稠疊二劉孝成詩喧呼驚里閈漢李郃傳和帝遣使者人到益)
(部郃曰有二使星入蜀分野晉天文志流星天使也子爾雅邑外為郊郊外為野野外為林林外為坰抱朴)
(射勇於郊坰)
雲氣接崑崙涔涔塞雨繁羌童看(平聲)渭水使(去聲一作估)客
向(一作尚)河源煙火軍中幕牛羊嶺上邨所居秋草静正
閉小蓬門(十章咏秦州雨景也事雲氣瀰漫故雨勢淫溢羌童二句雨中之烟火二句雨中之景)
(秋日閉門自傷雨後岑寂也酒黃河賦雲氣浩漫遠接崑崙括地志崑崙山在肅州泉縣西南八十里杜佑)
(曰長慶中劉元鼎為盟會使言河之上流由洪濟西行二千里水益狹冬春可涉夏秋乃勝舟其南三百里三)
(山中高四下曰歴山直大羊同國古所謂崑崙者也夷曰悶歴黎山東距長安五千里河源其間流澄緩下稍)
(合衆流色赤行益遠他水并注則濁河源東北直莫賀延磧尾隠測其地蓋在劍南之西潘尼苦雨賦聽長)
(霤之涔涔唐邵注渭水在秦州其源出臨洮故羌童得以觀也書鄯州鄯城縣有河源軍屬隴右道謝朓)
(詩弭節赴河源園江淹詩歸人望烟火塞詩羊牛下括謝莊懷引青苔無名路宿草蓬門)
蕭蕭古塞冷漠漠秋雲(一作風)低黃鵠翅垂雨蒼鷹飢啄
泥薊門誰自北漢將(去聲)獨征西不意書生耳(一作眼)臨衰
厭(一作見)鼓鞞(十一章對雨而傷寇亂也無上四寫景下四感時鵠垂翅傷奮飛路鷹啄泥慨)
(一飽難期且燕薊為梗誰成北伐之功吐蕃在邊尚遣征西之將故聽鼓鞞而心厭耳荆卿歌風蕭蕭兮易)
(水寒晚氣)(張纘秋雨賦油雲興而漠漠徊庾信詩秋雲低古詩黃鵠一遠别千里顧徘李陵詩熠熠)
(似蒼鷹詩劉峻詩薊門秋氣清字虞羲詩擁旄為漢將曹植出自薊北門自北二本此後漢岑彭為征)
(西將軍征西二字本此濟南史沈慶之曰今欲伐國而書與白面書生謀事何由楊炯詩寧為百夫長勝作一)
(生聽裴子野詩方鼓鼙聲)
山頭南(一作東)郭寺水號北流泉老樹空庭得清渠一邑
傳秋花危石底晚景臥鐘邊(一作前)俛仰悲身世溪風為
(去聲)颯(一作肅)然(十二章咏秦州南郭寺也寺言寺兼山水之勝庭得老樹而生色承邑藉清渠之)
(傳注承水花掩危石影落臥鐘以况已之窮老故下有俛仰身世之感茅山父老歌各在一山頭秦州記)
(天水縣界有水一𣲖北流入長道縣詩滮池北流清鮑照詩空庭慙樹萱據九域志縣名清水是邑以水)
(渠而傳名據秦州記一𣲖北流是清渠傳注一邑也後說意本湏溪水經注清水導源東北隴山逕清水縣)
(故城東與秦水合東南注渭縣張華詩抱杖臨清渠注王僧孺詩曉露拂秋花江總詩危石聳前洲邵)
(晚景向晚之影庾信詩凄凉臨晚景卧者蘭亭序俛仰之間巳為陳跡)(臥鐘廢鐘之仆鮑照詩身世兩)
(相棄其前漢書神君至風颯然)
(楊德周曰秦州詩滿肚憂憤悱惻都非文人伎倆即歸山獨鳥遲老樹空庭得二語亦令人閣筆)
傳道(去聲)東柯谷深藏數十家對門藤蓋瓦映竹水穿沙
瘦地翻宜粟(顧作栗悮)陽坡可種瓜船人近相(一作相近)報但恐
失桃花(十三章遊東柯谷也至趙汸注起用傳道二字則此下景物皆是未谷中而先述所聞東柯)
(佳勝如此故囑舟人相近即報惟恐失却桃源也譜司馬遷報任少卿書深藏巖穴杜田曰毛文錫茶宣)
(州宣城縣有䲧如山其東為朝日所燭號曰陽坡阮籍詩昔日東陵瓜今在青門外五色曜朝日子母相鈎帶)
(可見種瓜宜於陽地新序船人固桑進對)
萬古仇池穴潛通小有天神魚今(一作人一作久)不見福地語
真傳近接西南境長懷十九泉何時(一作當)一茅屋送老
白雲邊(十四章咏仇池穴也述池穴通天見其靈異神魚福地據所聞而稱之名泉近接而曰長懷)
(總屬遥想之詞送老雲邊公將有終焉之志矣經觀末章讀記憶仇池則前六句皆是引記中語水注仇)
(池絶壁峭峙孤險登高望之形若覆壺其高二十餘里羊腸蟠道三十六迴上有平田百頃煑土成鹽因以百)
(頃為號山上豐水泉所謂清泉湧沸潤氣上流者也舊志仇池山上有田百頃泉九十九眼此云十九泉乃詩)
(家省字之法鮑曰唐志成州同谷縣有仇池與秦城接壌一統志仇池山屬鞏昌成縣水經注地道潛通)
(太平御覽名山記王屋山有洞周迴萬里名曰小有清虚之天舊注世傳仇池穴出神魚食之者仙曹植詩)
(河伯獻神魚城薛注道書有三十六洞天七十二福地西南即秦也上林賦悠遠長懷梁簡文帝詩)
(栖神紫臺上縱意白雲邊)
未暇泛滄海悠悠兵馬間塞(一作寒)門風落木(一作塞風寒落木)
客舍雨連山阮籍行多興(去聲)龐公隠不還東柯遂疎懶
(一作放)休鑷鬢毛斑(十五章在秦而羨東柯也阮上四客居之况下四避地之思籍龐公)
(借以自方無心出仕故鬢斑不須鑷矣漢詩驅馬悠悠秦州常有吐蕃之警故云兵馬間後馮異傳夜勒)
(兵馬申令軍中潘岑之敬詩塞門交度葉旅顔延之詩側聞風落木岳議客舍灑掃以待征蔡夢弼)
(曰阮籍縱情物外時率意獨駕不由徑路車跡所窮輒慟哭而返龐德公携妻子登鹿門採藥不返左思白)
(髮賦星星白髮生於鬢垂將拔將鑷好爵是縻南史鬱林王年五歲戲高帝傍帝令左右鑷白髮問王我是誰)
(耶答曰太翁帝笑曰豈有為人作曾祖而拔白髮乎即擲鏡鑷)
東柯好崖谷不與衆峰羣落日邀雙鳥晴天卷(吳作養)片
雲野人矜(趙汸作矜一作吟)絶險水竹會平分採藥吾將老兒
童(一作童兒)未遣聞(十六章欲卜居東谷也皆上四東柯之景下四卜居之意歸雙鳥晴帶片)
(雲見與衆峯獨異邀字卷字乃句眼險野人勿矜險絶水竹會須平分羨其可避世也一云處行吟以觀水)
(竹之佳勝曰頭陀寺碑崖谷共清風泉相渙邵注山穴曰岫山邊崖崖之高者曰巖上秀者曰峯泉出流川)
(曰谷山之空坎幽隠者亦曰谷赤沈佺期詩不與衆山羣王褒詩連巖異衆峯江淹虹賦碧雲卷半又盧)
(照隣詩風卷去來雲腐申涵光曰卷片雲可想晴空景色吳季海作養雲便前章言映竹水穿沙即水竹)
(平分之意杜臆半水半竹為平分何遜詩卉木會平分採藥二句即晚唐詩山下問童子言師採藥去所本)
(裘左傳使營菟吾將老焉)
邊秋陰易(音異)夕(一作久)不復(扶又切)辯晨光簷雨亂淋幔山
雲低度牆鸕鷀窺淺井蚯蚓上(去聲)深(一作高)堂車馬何蕭
索門前百草長(十七章咏山居苦雨也景曰夕曰晨見曉夜皆雨中四寫雨中物亂淋則驟)
(低度則濃窺井求食上堂避濕也車馬蕭索益增旅中愁悶矣杜臆有幔有牆有井有堂此見即次後詩也)
(歸去來辭恨晨光之希微水淮南子山雲蒸柱礎潤本革衍義陶隠居云鸕鷀鳥不卵生口吐其雛今)
(人謂之水老鵶女古今注蚯蚓一名蜿蟺善長吟於地中江湖謂之歌趙注張仲蔚所居蓬蒿滿門寂無)
(車馬)
地僻秋將盡山高客(一作夜)未歸塞雲多斷續邊日少光
輝警急烽常報傳聞(一作聲)檄屢飛西戎外甥國何得迕
(一作近)天威(十八章客秦而憂吐蕃也蕃上四記邊秋苦景下四言邊警可危吐外甥之國何得)
(迕犯天威蓋反言以見和親之無益主客未歸乃自歎流離陸機詩塞雲起飛沙陳後詩浮雲斷還續)
(急蔡琰曲愁為子兮日無光輝曰曹植樂府邊城多警賈誼傳斥候望烽燧文潁邊方備寇作高土櫓)
(櫓上作桔橰頭兜零以薪草置其中常低之有寇即火然舉之以相告曰烽公羊傳所傳聞又異詞說文)
(檄以木簡為書長二尺以徵軍也魏武奏事曰若有急則插以雞羽謂之羽檄唐書景龍四年以金城公主)
(下嫁吐蕃乾元元年肅宗以幼女寧國公主下降回紇吐蕃傳開元十年贊普請和上表曰外甥是先皇帝)
(舊宿親千歲萬歲外甥終不敢先違盟誓顧炎武日知錄冊府元龜載吐蕃書皆自稱外甥稱上為皇帝舅開)
(元二十一年從公主言樹碑於赤嶺維大唐開元二十一年歲次壬申舅甥修其舊好同為一家左傳齊侯)
(曰天威不違顔咫尺)
鳳林戈未息魚海路常難候火雲峰(一作烽)峻懸軍幕(一作)
(暮)井乾(音干)風連西極動月過北庭寒故老思飛將(去聲)何
時(一作人)議築壇(十九章憂亂而思良將也謂時邊境未寧故尚須遠戍風連欲動吐蕃西競)
(月過加寒謂北庭無將此借秋景以慨時事又是年子儀召還故望築壇而任飛將黃注候火承戈懸軍承)
(路末舊注風連二句寫邊秋景色今依盧注另為之解於句思飛將意却有關合水經河水又東歴鳳林)
(北秦州記枹罕原北名風林川舊唐書鳳林縣屬河州本漢白石縣地屬金城郡一統志鳳林關在今臨洮府)
(蘭州國唐書天寶元年河西節度使王倕克吐蕃魚海又李臣傳以折衝從收魚海三城謝靈運詩平明)
(望雲峰雲峰喻候火之熾而高也鄧蜀志鄭度說劉璋曰左將軍懸軍襲我軍無輜重又艾伐蜀懸軍深入)
(曰周禮挈壺氏掌挈壺以令軍井易井收勿幕注井口收勿遮幕之盧注凢軍旅所在必資井泉漢時耿恭)
(整衣拜井水泉湧出曰幕井乾水竭可知傳上林賦左蒼梧右西極楚辭余夕至乎西極班彪南匈奴掩)
(破北庭月盧注李嗣業初為北庭節度乾元二年同圍鄴城正卒於軍中朱注是年七月郭子儀以魚朝)
(恩之譖罷閒京師右故老自謂後漢胡廣疏諮之於故老前漢李廣為北平太守號曰漢之飛將軍劉峻)
(詩飛將出長城韓高帝紀漢王齋戒設壇場拜信為大將軍)
唐堯真自聖野老復(扶又切)何知曬藥能無婦應(蔡讀於陵切)
門亦(一作幸)有兒藏書聞禹穴讀記憶(一作悟)仇池為(去聲)報
鴛行(戸朗切)舊鷦鷯在(一作寄)一枝(末章慨世不見用而羇棲異地也自聖見讜)
(言不能入何知見朝政不忍聞故欲挈妻子而偕隠禹穴在蜀中仇池在同谷時未有定居故兩地皆欲借棲)
(十月公往同谷季冬遂赴成都末章蓋已自計行跡矣封禪文君莫盛於唐堯書大傳堯以唐侯升為天子)
(下周書僕臣諛厥后自聖此諷肅宗也在列子堯治天五十年不知天下治歟不治歟問之朝在朝不知)
(問之在野在野不知此暗用其意書陳情表無應門五尺之童莊子子路曰夫子欲藏則試往因焉吳)
(越春秋禹登委宛之山發石得金簡玉字之書山中有一穴深不見底謂之禹穴杜臆舊注引吳越春秋以証)
(大禹藏書之所但吳越所記乃在會稽而公所聞乃蜀之石紐禹生處也知公適秦之初已有入蜀之意蕭)
(慤詩讀記知州所觀圖見岳形則仇池記云仇池百頃周迴九千四十步東西二門土岡阜低昂泉流交灌)
(公之惓惓於仇池者蓋為是也英雄記許靖過仇池樹下有碑靖駐馬一覽無遺鴛行侣指同朝舊友古詩)
(厠迹鴛鷺行鷯莊子鷦鷯巢於深林不過一枝詩疏桃䖝今鷦微小黃雀也左思詩巢林栖一枝)
(劉克莊曰唐人遊邊之作數十篇中間有三數篇一篇間有一二聯可采若此二十篇山川城郭之異土)
(地風氣所宜開卷一覽盡在是矣網山送蘄師云杜陵詩卷是圖經信然以入秦起以去秦終中皆言)
(客秦景事)
月夜憶舍弟(鶴注詩云戌鼓斷人行邊秋一雁聲當是乾元二年秦州作是年九月史)
(思明陷東京及齊汝鄭滑四州宜戍鼓之未休二弟一在許一在齊皆在河南故憶之)
戍鼓斷人行邊秋(一作秋邊)一雁聲露從今夜白月是故鄉
明有弟皆分散(一作羈旅)無家問死生寄書長不達(一作避)况
乃未休兵(上四月夜之景下四憶弟之情故鄉句對月思家乃上下關紐杜臆聞雁聲而思弟乃)
(感物傷心公今夜白又逢白露節候也故鄉明猶是故鄉月色也携家至秦而云無家者弟兄離散東都無)
(家也樓周注傷心斷腸之語令人讀不能終篇赤庾信詩戍鳴夕鼓劉孝綽詩隔山聞戌鼓漢書眉燒)
(長安宫室城中無人行令張正見詩對月想邊秋道又終無一雁帶書飛月仲秋之月白露降薛衡)
(詩今夜寒車出使蘇武詩故鄉夢中近詩左傳寡人有弟不能和協而餬其口於四方陶潛分散逐風轉)
(雲詩樂子之無家音又死生契闊史魏文帝詩寄書浮往不還陸機詩書長不達記莫如按甲休兵)
(王彦輔曰子美善用故事及常語多顛倒用之語峻而體健如露從今夜白月是故鄉明之類是也)
天末懷李白(按趙子櫟曰白於至德二載坐永王璘事而謫夜郎公在秦州懷之而作)
(是也邵寶謂白已死公在䕫州作蓋誤認冤魂為白魂耳)
涼風起天末君子意如何鴻雁幾時到江湖秋水多文
章憎命達魑魅喜人過應(平聲)共冤魂語投詩贈汨羅(風起)
(天末感秋託興鴻雁想其音信江湖慮其風波四句對景懷人下則因其放逐而重為悲憫之詞蓋文章不遇)
(魑魅見侵夜郎一竄幾與汨羅同冤說到流離生死千里關情真堪聲淚交下此懷人之最慘怛者文人多)
(遭困躓似憎命達山鬼擇人而食故喜人過冤魂指屈原投詩謂李白西京雜記趙飛燕歸風送遠操涼風)
(起兮天隕霜懷君子兮渺難望周書時訓立秋之日涼風至天末天之窮處陸機詩遊子渺天末還期不可)
(尋歸石崇思歸引秋風厲兮鴻雁征徐孝嗣詩行雲傳響鴻寄書曹植詩之子在萬里江湖迥且深黃注)
(憎命達猶云詩能窮人喜人過即招魂中甘人意幽左傳魑魅魍魎莫能逢之後漢審配書冤魂痛於冥)
(注楚辭二八接武投詩賦只山水經注湘水又北汩水之汩水東出豫章艾縣恒西經羅縣北謂之羅水)
(汩水又西為屈潭即羅淵也屈原懷沙自沉於此一統志汨羅在長沙湘隂縣北)
(葉夢得曰杜詩寄高詹事云天上多鴻雁池中足鯉魚鴻雁二物也鯉者魚之一種疑不可以對鴻雁然)
(懷李白云鴻雁幾時到江湖秋水多以鴻雁對江湖為正對矣得舍弟消息云浪傳烏鵲喜深負鶺鴒詩)
(烏鵲二物疑不可以對鶺鴒然偶題云音書恨烏鵲號怒怪熊羆以烏鵲對熊羆為正對矣寄李白云幾)
(年遭鵩鳥獨泣向麒麟鵩鳥乃鳥之名鵩者疑不可以對麒麟然哭韋之晉云鵩鳥長沙諱犀牛蜀郡憐)
(以鵩鳥對犀牛為正對矣寄賈嚴兩閣老云貔虎孄金甲麒麟受玉鞭以貔虎對麒麟為正對矣子美豈)
(不知對屬之偏正邪蓋其縱横出入無不合耳)
宿贊公房(原注贊京師大雲寺主謫此安置當鶴注詩云隴月向人又言菊荒蓮倒是)
(乾元二年晚秋在秦州作)
杖錫何來此(一作久)秋風已颯然雨荒深院菊霜倒半池
蓮放逐寧違(一作虧)性虛空不離(去聲)禪相逢成夜宿隴月
向人圓(從謫遷敘起菊荒雨後蓮倒霜前此僧房秋景承次句身雖放逐心本空虚此稱美贊公承首)
(句隴月團圓是傷異地相逢結處點宿字杖趙汸注起作問詞歎方外之人亦被遷謫也邵注錫禪家以)
(錫為杖也經云又名智杖又名德杖釋氏稱遊行僧為飛錫安住僧為掛錫晉廬山道人遊石門詩序因詠山)
(水遂杖錫而遊翁風賦楚襄王遊於蘭臺之宫有風颯然而至陸放詩霜凋兩岸柳水浸一天星意本杜)
(句傳庾信詩閣影入池蓮齊王儉詩萍開欲半池禪賈誼被讒放逐楞嚴經虚空寂然洙注釋經以宗)
(為空門此何遜詩山鸎空曙響隴月自秋暉用華嚴經如來於四天下中或名圓滿月一說此暗釋氏月)
(印萬川處處皆圓意)
(趙汸曰杜公與房琯為布衣交及房琯罷相公上疏爭之亦幾獲罪由此齟齬流落贊亦房相之客時被)
(謫秦州公故與之欵曲如此)
赤谷西崦人家(地理志秦州有崦嵫山在赤谷之西故曰西崦曹操與劉先主戰於)
(此谷川水為之丹因號赤谷一統志赤谷在秦州里西南七十里中有赤谷川崦嵫山在秦州西五十)
躋險不自安(荆作宣一作喧)出郊已清目溪迴日氣煖逕轉山
田熟鳥雀依茅茨藩籬帶松菊如行武陵暮欲問桃源
(一作花)宿(此宿赤谷山家而題詩以誌其勝也通首寫遠近幽景如一幅桃花源記綖注三四說西崦)
(五六說人家武陵暮說西崦桃源宿說人家還謝靈運詩躋險築幽居又空庭來鳥雀江淹詩望岨山)
(田去墨子茅茨不剪歸來辭松菊猶存)
(張綖曰公棄官之秦州留宿赤谷西崦人家而有此作又公詩云晨發赤谷亭險艱方自兹深山苦多風)
(落日童稚飢悄然邨墟迴烟火何由追亦言其地僻而人稀耳當斯境也忽得茆茨松菊人家一宿豈不)
(猶武陵之桃源耶静鳥雀依茅茨藩籬帶松菊說山家景物甚幽貧知者性自益毛髮古說隐居品格)
(特高)
西枝邨尋置草堂地夜宿贊公土室二首(鶴注公乾元二)
(年七月自華至秦意欲居此故尋置草堂地西枝邨在秦近郭有巖竇之勝杉漆之利贊公嘗稱之)
(公以關輔饑棄之同谷當是其年秋晚冬初作故詩有天寒日短之句)
出郭眄(莫甸切)細岑披榛得微路溪行一流水曲折方屢
渡贊公湯休徒好(去聲)静心跡素昨枉霞上作盛論巖中
趣(此章往西邨尋地而作幽首段過訪贊公欲問西枝之勝也杜臆公欲得僻無人之境故望細岑涉)
(流水以求之溪止一水以左右往來故須屢渡步劉曰眄斜視也宋之問詩細岑互攢倚趙至書澤求)
(蹊披榛覓路折郭璞流寓賦修焦丘之微路湯王褒四子講德論曲不失節洙注惠休上人姓謝靈)
(運詩心跡雙寂寞寄晏曰素謂質素也雲霞上作謂身伴雲霞而作書相夢弼謂才思挺出霞之外此另)
(一說江淹詩鑠鑠霞上景懵懵雲外山劉繪詩灼爍在雲間氤氲出霞上張正見詩凌雲霞上起洙注後漢)
(書旌車之招相望於巖中)怡然共擕手恣意同遠步捫蘿澁先登陟
巘眩反顧要求陽岡煖苦涉(晉作步一作陟)陰嶺沍惆悵老大
藤沉吟屈蟠樹(次言共遊邨中欲卜草堂之地也求澁先登山高足倦反顧回頭恐墜陽)
(涉陰自北至南老藤蟠樹景狀竒古故徘徊憩息於其下詩擕手同行西京賦恣意所幸范雲詩捫蘿)
(正憶我折桂方思君精說苑二子先登顔延之詩陽岡團氣陰谷洩烟寒)(詩陟則在巘師氏曰山南)
(向陽故煖山北背陰故寒沍屈郭璞詩沉吟立夕陽盧世南琵琶賦蟠犀嶺)卜居意未展
杖策迴且暮層巔(一作天)餘落日草蔓已多露(末乃未得佳地而迴)
(宿於土室也隠此章前二段各八句後段四句收詩左思詩杖策招士謝靈運詩築觀基層巔盧子諒凝)
(露霑蔓草)
天寒鳥已歸月出山(晉作山一作人)㪅(一作已)静土室延白光松
門耿疎影躋攀倦日短語樂(音洛)寄夜永明燃林中薪暗
汲石底(一作泉)井(此章宿贊公土室而作以首段敘暮夜景事杜臆起四句可入畫公足力)
(巳倦而猶永夜晤語興趣自不可及鳥燃薪代燭汲井烹茶此山居清况鮑照詩天寒幽歸謝靈運詩牽)
(葉入松門恣趙注天寒在冬故日短夜永書日短星昴天台賦語樂以終日江淹詩夜永起懷思)大
師京國舊德業天機秉從來支許遊興(去聲)趣江湖迥數
竒(音箕)謫關塞道廣存箕潁何知戎馬間復(扶又切)接塵事
屏(音丙迹此誌贊公高風并及離合之感揚塵事屏言與屏塵事之人相接也王粲誄表京國晉)
(書文立傳雅有德業為法師許詢為都講)(洙注支遁字道林講維摩經遁史記李廣數竒孟康曰竒隻不)
(耦也范筠詩數竒不可偶性直誰能紆有後漢許劭曰太丘道廣廣則難周謝靈運云徐幹箕潁之心)
(國語范文子立於戎馬之前冥陶潛詩閒居三十載遂與塵事)幽尋豈一路遠色有
諸嶺晨光稍朦朧㪅越西南頂(末欲來朝尋勝以遂草堂之願此與上章同)
(格支景福殿賦晨光内照遁詩朦朧望幽人)
寄贊上人(鶴注此當是乾元二年秦州作一摩訶般若經何名上人佛言若菩薩心行)
(阿耨菩提心不散亂是名上人增一經云處世有過能改者為上人)
一昨陪錫杖卜隣南山幽年侵腰脚衰未便陰崖秋重
(平聲)岡北面起竟日陽光留茅屋買(一作置)兼土斯焉心所
求(此承上章亦與贊公商卜居也上云更越西南頂故此章遂提西南兩段首段欲卜居南山杜臆卜居)
(先卜隣公之惓惓於西枝邨為贊公在耳詩未便陰崖秋猶前詩苦陟陰嶺沍竟日陽光留猶前要求陽岡)
(煖照希曰梵云阿若羅此云錫杖鮑詩陰崖積夏雪陽谷散秋雲)(左傳唯鄰是卜易林火盛陽光)
(遠注屋兼買土謂欲得山中帶土之地可居亦可耕也舊作兼買其地豈有買屋無地者)近聞西枝
西有谷杉桼(音漆字他本作黍非)稠亭午頗和暖石(一作沙)田又足
收當期塞(一作寒)雨乾(音干)宿昔齒疾瘳徘徊虎穴上面勢
龍泓頭(次言欲卜居西谷日杉漆石田見物産可資但亭午暫煖不如竟留光耳盧注西枝西曰)
(有谷定指同谷近聞必指同谷邑宰書公至同谷界詩邑有賢主人來書語絶妙此可相証同谷七歌中南有)
(龍兮在山湫後發同谷縣詩停驂龍潭雲回首虎崖石詩云虎穴龍泓指此無疑天台賦羲和亭午太平御)
(覽日初出曰旭曰晰曰晞在午曰亭午在未曰昳所左傳吳將伐齊于胥曰夫得志於齊猶獲石田也無用)
(之飭陜西通志虎穴在成縣城西勢考工記審曲面勢以五材注察五材曲直方面形之宜龍泓一在)
(飛龍峽一在天井山方輿勝覽飛龍峽在仇池山下白馬氐揚飛龍據仇池故名其東杜甫避亂居此有詩云)
(云)柴荆具茶茗逕(一作遙)路通林丘與子成二老來往亦
風流(末計定居後情事仍歸結卜隣意世此亦與上章同格謝靈運詩促裝返柴荆說此為茶為)
(茗覺有異色神農食經茶茗久服令人有力早收曰茶廣晚收曰茗謝安詩寄傲林丘二老本孟子晉書樂)
(傳天下言風流者以王樂為稱首)
(王嗣奭曰此章乃真實商量本尺牘而韻以為詩耳虎穴龍泓其地幽勝徑通林丘與贊公近今志書所)
(載有杜公故宅豈於此曾暫住耶)
太平寺泉眼(鶴注太平寺在秦州詩云北風起寒文當是乾元二年秋冬之交作)
招提憑高岡疎散連草莽(莫補切)出泉枯柳根汲引歲月
古(首從寺泉敘起不招提佛寺名詳見一卷草宋武帝教或疎散山林關進達景帝紀廣薦莽草稠)
(曰薦深曰莽汲易象山下出泉江賦引沮漳)石間(一作門)見海眼天畔縈水
府廣深丈尺間宴息敢輕侮青白二小蛇幽姿可時覩
如絲氣或上(時掌切)爛漫為雲雨(此形容泉眼之神異而海眼水府見其穴小)
(泉多只此丈尺之間人不敢忽者以中有神物故能興雲致雨也成都記距石筍二三尺每夏月大雨陷作)
(土穴泓水湛然以繩繫石投其下愈投而愈無窮凡三五日忽然不見故曰海眼此寺泉從石中而出亦如海)
(眼也南天畔言其高府楚辭鑿山楹以為室下披衣於水府征賦曾潭水水經注漢水又東合洛谷其)
(地有神蛇戍左右山溪多五色蛇性馴良不為毒殆即此類朱注二蛇乃龍類謝靈運詩潛虬媚幽姿沈)
(約詩爛漫蜃雲舒)山頭到山下鑿井不盡土取供十方僧香美
勝牛乳北風起寒文弱藻舒(一作勝)翠縷明涵客衣淨細
蕩林影趣(此記其味美而色清寒山不盡土則井水難得故此泉特為可貴文翠縷水中實景涵)
(衣蕩影水上虚景虚莊子鑿井而飲法楞嚴經如一井空空生一井十方空亦復如是華經十方佛土)
(中唯有一乘法牛維摩經阿難白佛言憶念昔時世尊身小有疾當用乳乳泉泉之白而甘者庾信詩)
(山月落客衣單)何當宅下流餘潤通藥圃三春濕黃精一食生
毛羽(此羨山泉而仍動卜居之興也此杜臆唯乳泉香美故引潤黃精而一服可仙章起結各四句)
(中二段各八句久博物志太陽之草名黃精餌之長生本草黃精陽草服輕身延年拾遺記昭王夢有人)
(衣服皆毛羽因名羽人)
東樓(通志東樓跨府城上形製尚古元鶴注詩云驛使蓋使吐蕃者經此當是乾二年秦州)
(作)
萬里流沙道西行(吳作征西一作西征)過此(一作北)門但添新(一作征)
戰骨不返舊征(一作死生)魂樓角凌風迥城陰帶水(一作雨)昏
傳聲看(平聲)驛使(去聲)送節向河源(此咏秦州東樓也上四痛已往將士下四憐現)
(在使臣無樓當驛道故征西者皆過此門戰骨征魂言其有去還樓角城陰寫出高寒隂慘景色故驛使至)
(此不禁觸目傷心道鶴注流沙在西之極吐蕃所居之城中國往吐蕃者出於此老子西涉流沙不返漢)
(晉有征西將軍公詩有漢將獨征西即此征西也征西起下戰骨征魂但征字未免重出傳聲看驛使聞驛)
(使傳呼之聲而往看也尋趙曰時遣使和好吐蕃故用張騫河源事)
雨晴(王洙注一作秋聲塞鶴注當是乾元二年秦州作杜臆詩云柳乃邊上之柳知此詩)
(作於秦州矣顧注樓上即東樓與前首同時)
天外(舊作水非容齋作永一云際)秋雲薄從西萬里風今朝好晴景
久雨不妨農塞(一云岸)柳行(趙音杭)疎翠山梨結小紅胡笳
樓上發一雁入高空(此喜邊塞初晴也上四雨後新晴下四晴時景物上是一氣說下是)
(四散說物西風起則秋氣晴不妨農可收穫也柳疎梨結深秋候或翠或紅雨後色新末二當分合看笳遇)
(晴而倍響雁因晴而向空此分說也雁在塞外習聽胡笳今忽聞笳發而翔入空中此合說也晉鼓吹曲流)
(光溢天外嘶梁簡文帝詩一雁聲何處歸)
寓目(鶴注詩云關雲塞水羌女胡兒當是乾元二年在秦州作左傳得臣與寓目焉梁元帝)
(答張纘文寓目寫心因事而作)
一縣葡萄熟秋山苜蓿多關雲常帶雨塞水不成河羌
女輕(一作搖)烽燧胡兒掣(山谷作掣諸本作制)駱駞自傷遲暮眼喪
(去聲)亂飽經過(平聲點寓目動邊愁也上六皆目中所見者末眼字以醒題首聯物産之異次)
(聯地氣之殊三聯人性之悍漸說到邊塞可憂處故有左喪亂經過之慨謂不堪再逢亂離也史記大宛傳宛)
(右以葡萄為酒富人藏至萬餘石久者數十歲不敗俗嗜酒馬嗜苜蓿漢使取其實來於是天子始種之離宫)
(别館其永徽圖經蒲萄生隴西五原燉煌山谷今處處有之實有紫白二種西京雜記樂遊苑多苜蓿一)
(名懷風烟史記周幽王為烽燧大鼓正義曰晝日為烽以望火夜舉燧以望火光掣牽挽也駱駝立掣而)
(後伏伏而後興外國圖大秦國人長一丈五尺好騎駱駝塞外地高四下荒涼無阻故不成河陶潛詩脱)
(有經過便)
(朱鶴齡曰此詩當與州圖領同谷一首參看關塞無阻羌胡雜居乃世變之深可慮者公故感而歎之未)
(幾秦隴果為吐蕃所陷楓楊德周曰關雲常帶雨塞水不成河谷暗非關雨丹不為霜皆字字可思)
山寺(鶴注此詩乾元二年在秦州作)
野寺殘僧少山園細路高麝香眠石竹鸚鵡啄金桃亂
水(一作石)通人過懸崖置屋牢上方重(平聲)閣晚百里見秋
(一作纖)毫(山寺記勝遊也首二總提石竹金桃此山園之物麝香自眠鸚鵡來啄可見殘僧之少矣牢屋)
(重閣乃野寺之房涉水登崖上方遠見又知細路之高矣此詩分承互應脉理精密如此趙汸云鸚鵡二句)
(本狀寺之荒蕪以秦隴所産禽獸花木言之語反精麗圖經閣道縈旋上下千餘丈者即山園細路高也其)
(山下水縱横可涉者即亂水通人過也又玉堂閒話云麥積山梯空架險而上其間千房萬室懸空躡虛者即)
(懸崖置屋牢也又云高檻可以眺望虚窗可以來風即百里見纖毫也殘僧少言餘僧無幾也殘與少有别)
(禰衡鸚鵡賦命虞人於隴坻知鸚鵡為隴右所産者嵇康養生論麝食柏而香本草麝香形似麞常食柏)
(葉得香者酉陽雜俎衛公云蜀中石竹有碧花入唐西域傳康一曰薩末鞬亦曰颯末建貞觀時歲貢金)
(桃銀桃詔令植苑中鶴注崇仁饒焯景仲與余言嘗見武林有金桃色如杏七八月熟因知東都事略所記外)
(國進金桃銀桃種即此也水爾雅釋水正絶流曰亂詩涉渭為亂鮑照詩懸裝亂區陶潛桃花源序捨船)
(從口入初極狹纔通人頂何遜詩懸崖抱竒崛方邵注上方謂僧之方丈在山也維摩詰經昇於上漢書)
(翼奉傳上方之情樂也孟康注上方謂北與東也蓋陽氣所萌生故曰上方崔湜詩昇攀重閣迥)
即事(鶴注詩云人憐漢公主生得渡河歸謂寧國公主乾元二年八月丙辰自回紇歸當是其)
(年作謝靈運詩即事怨暌擕陶潛詩即事多所欣)
聞道(去聲)花門破和親事却非人憐漢公主生得渡河歸
秋思(去聲)抛雲髻(一作鬢)腰支賸(音剰一作勝)寶衣羣凶猶索(色責)
(切)戰回首意多違(此詩諷時事也和親事却非謂一事而三失具焉初與回紇結㛰本欲借)
(兵以平北寇孰知滏水潰軍花門同破此一失也且可汗既死公主𠢐面而歸抛髻賸衣忍恥含羞之狀見矣)
(此二失也是時思明濟河索戰而回紇之好已絶與和親本意始終違悖此三失也公詩云聖心頗虛佇時議)
(氣欲奪老成謀國之言真如燭照而數計矣下舊唐書乾元二年三月回紇從郭子儀戰於相州城不利奔)
(西京四月可汗死其牙官都督等欲以寧國公主殉葬公主以中國禮拒之然猶依本國法𠢐面大哭竟以無)
(子得歸八月詔百官於鳴鳳門外迎之新書寧國公主先嫁鄭巽又嫁薛康衡乾元元年降回紇毗伽闕可汗)
(二年八月歸朝都朱注是年九月史思明分兵四道濟河李光弼棄東守河陽羣凶句正指其事漢書高)
(帝使婁敬和親漢書贊和親無益已然之明騐也肩繁欽有秋思賦曹植詩紅顔韡韡雲髻峩峩庾吾)
(詩非關能結束本是細腰支寶六韜武王伐紂蒙寶衣投火而死陸倕石闕銘棄彼衣傅玄正都賦將以)
(威天下而禦羣凶)
遣懷(鶴注詩云寒城塞日皆指秦州而言是乾元二年作趙汸曰時客秦州欲於東柯谷西)
(枝邨尋置草堂而未遂末託意於棲鴉所遣之懷在此顧注愁眼二字便見所懷八句皆言愁中)
(景物聊借詩以排遣之耳)
愁眼看(平聲)霜露寒城菊自花天風隨斷柳客淚墮清(一作)
(晴非)笳水静樓(一作城)陰直山昏塞日斜夜來歸鳥盡啼殺
後棲鴉(此邊塞凄涼觸景傷懷而借詩以遣之句句是咏景句句是言情說到酸心滲骨處讀之令人)
(欲涕上趙汸注天風句下因上客淚句上因下水静句下因山昏句上因下顧注結聯即上林無限樹不)
(借一枝棲之意蓋歎卜居無地也隨記霜露既降風謝朓詩寒城一以眺劉楨詩輕葉風轉此云天隨)
(斷柳劉刪詩邊聲隕客淚此云客淚墮清笳皆用古人語而句法倒裝耳蔡邕詩枯桑知天風謝朓詩淫)
(淫客淚垂樓又寥戾清笳轉山莊子水静則明梁元帝詩水静瀉船孔德紹詩昏五里霧張正見詩)
(昏昏塞日沉鳥潘岳楊仲武誄歸頡頏)
(趙汸曰天地間景物非有所厚薄於人惟人當適意時則情與景會而景物之美若為我設一有不慊則)
(景物與我漠不相干故公詩多用一自字如寒城菊自花故園花自發風月自清夜之類甚多)
天河(鶴注此當是乾元二年七月在秦州作故有伴月落邊城之句王柏曰天河從北極分)
(為兩頭至於南極隨天而轉入地下過水之氣也廣雅雲漢星漢河漢銀漢銀河絳河天津漢津)
(皆天河名)
常時任顯晦秋至轉(從趙本一作最吳作輒)分明縱被微雲掩終
能(一作當一作輸)永夜清含星動雙闕伴月落邊城牛女年年
渡何曾(音層)風浪生(此客秦而詠天河也秋至分明提醒處天河三四見其夜夜分明五六見其)
(處分明七八見其歲歲分明此直詠天河而寓意在言外篇中微雲掩風浪生似為小人讒妬而發雙闕指)
(京師邊城指秦州詩陶潛傳贊顯晦殊途謝沈約詩秋至愍衰草劉泓的的最分明世說景重曰意)
(謂不如微雲點綴古鮑照蒿里行馳波催永夜櫓周禮注象魏宫門雙闕詩雙闕百餘丈國策樓不施)
(而邊城降周王褒啟邊城無草月吳筠續齊諧記桂陽城武丁有仙道忽謂其弟曰七七日織女當渡河諸)
(仙悉還宫吾已被召弟問曰織女何事渡河答曰織女暫詣牽牛明日失武丁杜審言詩年年今夜盡南)
(齊書沈攸之攻郢城夜常風浪)
(張綖曰首二見君子之節因時而顯三四言小人掩蔽無損其先五句近而有耀誠則形也六句在遠彌)
(彰德不孤也末聯謂從容静俟則風波自息矣洪仲曰天河初月二詩皆暗寫題意不露題字)
初月(詩有古塞關山之語當是乾元二年在秦州作)
光細(一云常)弦初(陳作欲一作豈)上影斜輪未安微升古塞(一作堞)
外已隐暮雲端河漢不改色關山空自寒庭前有白露
暗滿菊花圑(英華作欄狀此在秦州詠初月也光細景斜初月之乍升旋隐初月之時下四皆)
(承月隱說河漢關山言遠景庭露菊花言近景總是夜色朦朧之象洪仲注光影就明處言弦輪就暗處言)
(暗河漢色明見月影忽沉關山自寒見月光全没末點字總見無月可窺矣張遠注此詩句句有一初字)
(意細玩自見望左傳注月體無光待日照而光生半則為弦全乃成周王褒詩上弦如半壁庾信詩桂滿)
(獨輪斜李隅賦波水蕩而月輪斜不王褒啟塞外饒沙古詩河漢清且淺樂府陵霜改色王褒詩關)
(山夜月明白或曰毛詩零露漙兮說文漙徒官切露多貌庭前有露暗滿菊花團疑是漙字朱注韻會團或)
(作專周禮其民專而長是也漙集韻或作專通作專以古多混用謝靈運詩火雲團朝露謝朓詩猶霑餘露團)
(謝惠連詩團團滿葉露江淹詩簷前露已團庾信詩惟有團階露承睫苦霑衣薛道衡詩高秋白露團舊本俱)
(作團菊記季秋之月有黃華)
(山谷詩話王原叔說此詩為肅宗而作今按此詩若依舊說亦當上下分截上四隐諷時事下四自歎羇)
(棲光細見德有虧影斜見心不正升古塞初即位於靈武也隐暮雲旋受蔽於輔國良姊也河漢不改謂)
(山河如故關山自寒謂隴外凄涼露暗花團傷遠人不蒙光被也)
擣衣(鶴注是時安史未息又備吐蕃當屬乾元二年作謝靈運有𢷬衣詩題)
亦知戍不返秋至拭清砧已近苦(一作暮)寒月况經(一作驚)
長别心寧辭擣衣(一作熨)倦一寄塞垣深用盡閨中力君
聽(平聲)空(去聲)外音(𢷬衣代戍婦言情也戍不返搗衣之故拭清砧擣衣之事三四承首句五六承)
(次句七承五六仍應拭清砧八承三四仍應戍不返分之則各有條緒合之則一氣貫通此杜律所以獨至也)
(但遠注王灣擣衣詩風響傳聞不到君即此詩末句意藴藉不如耳詩傳戍屯兵守也江淹詩秋至擣)
(羅紈國玉篇砧搗石也劉希夷詩盻青砧兮悵盤桓無趙充傳土地苦寒漢馬不耐冬鮑照詩長别遠)
(雙宋武帝傳江山起别心衣謝朓詩南隣搗衣急丹鉛錄字林直舂曰搗古人搗兩女子對立執一杵如舂)
(米然今易作臥杵對坐搗之取其便也塞蔡邕疏秦築長城漢築塞垣所以别内外置殊俗注垣長城也)
(宋之問詩空外有飛烟通雅空外猶單外也漢書張禹傳請鄧太后還宫以為冬處單外)
(朱子詩經集傳多順文解義詞簡意明唐汝詢解唐詩亦用此法但恐敷衍多而斷制少耳今註杜詩間)
(用順解欲使語意貫穿融洽此章趙汸注云此因聞砧而託為搗衣戍婦之詞曰我亦知夫之遠戍不得)
(遽歸方秋至而拂拭衣砧者蓋以苦寒之月近長别之情悲亦安得辭搗衣之勞而不一寄塞垣之遠是)
(以竭我閨中之力而不自惜也今夕空外之音君其聽之否耶音字含一詩之意唐仲言極稱斯注今標)
(此以發順解之例)
歸燕(鶴注舊編在乾元二年秦州詩内下四章並同魏文帝詩歸燕翩兮徘徊)
不獨避霜雪其如儔侣稀四時無失序八月自知歸春
色豈相訪(一作誤)衆雛還識機故巢儻未毁會傍(去聲)主人
飛(歸燕傷羇旅也人上四咏燕歸下四咏燕來方去而冀其復來乃詩忠厚之意春色二句作望燕之)
(詞故巢二句代燕作答詞鮑杜臆末乃自寓巳意雖棄官而去非果於忘世也照雙燕詩豈但避霜雪當)
(儆野人機身嵇康詩邕邕和鳴顧盻儔侣與杜臆四時二句具見分隐然有時止時行意易四時合其)
(序玄傅咸燕賦信進止之有序滿月令二月玄鳥至八月鳥歸陰鏗詩上林春色鸚鵡賦憫衆雛之)
(無知還又才聰明以識機故晉書朔馬謠燕雀何徘徊意欲故巢陶潛詩先巢尚在相將還舊居漢樂)
(府長歌行來到主人門)
(盧元昌曰嘗讀谷風棄婦始曰無逝我梁無發我笱何其厚也至曰我躬不閱遑恤我後又歎其决絶之)
(甚公曰故巢倘未毁會傍主人飛明知故巢巳毁猶拳拳冀主人勿棄身雖棄官心還戀主也)
促織(黃希曰爾雅釋蟋蟀一名蛬今促織也陸璣疏云似蝗而小正黑有光澤一名蛬一名蜻)
(&KR1465;楚人謂之王孫幽州人謂之趣織里語云趣織鳴懶婦驚是也古今注促織一名梭機莎雞一名絡緯)
促織甚微細哀音(一作聲)何動人草根吟(一作泠)不穩牀下
意(一作夜)相親久客得無淚故(吳作放)妻難及晨悲絲(一作絃)
與急管感激異天真(促織感客思也皆哀音動人領起通章草根牀下其哀音久客故)
(妻此其動人者末言䖝鳴出自天真故其感人獨至絲管屬借形班固典引不遺微細阮籍詩鶗鴂發哀)
(音蟋沈約詩草根積霜露賦王褒傳蟋蟀秋吟妻詩十月蟀入我牀下鸚鵡逐臣為之屢歎棄為之)
(歔欷鮑照詩棄妻望掩淚逐臣對撫心此五六所本夜後漢書温序曰久客思鄉里湯惠休秋風詞蟋蟀)
(鳴斷人腸長夜思君心飛揚買顧注故妻指棄婦孀婦言朱買臣傳故妻與夫家見臣飢寒呼飯之陸機)
(詩欲鳴當及晨絃急管為君舞)(宋武帝詩深心屬悲絃低鮑照詩催蔡邕琴賦感激絃歌一一昂琴)
(操伏羲作琴修身理性返其天真)
(詩到結尾借物相形抑彼而伸此謂之尊題格如咏促織而末引絲管咏孤雁而末引野鵶是也)
螢火(爾雅螢火一名即照崔豹古今注螢火一名暉夜一名景天一名燐一名丹良一名丹鳥)
(一名夜光一名宵燭吕氏本草螢火一名夜照一名熠燿一名救火一名據火一名挾火)
幸因腐草出敢近(去聲)太陽飛未足臨書卷時能點客衣
隨風隔幔小帶雨傍(去聲)林微十月清霜重飄零何處歸
(螢火刺閹宦也明首言種之賤次言性之陰三四近看見其多暗而少五六遠看見其潛形而匿迹末言時)
(過將銷此軰直置身無地矣草鶴注謂指李輔國軰以宦者近君而撓政也今按腐喻腐刑之人太陽乃人)
(君之象比義顯然說月令腐草化為螢爾雅釋腐草得暑濕之氣為螢文日實也太陽之精沈旋螢詩陽)
(昇反奪照又云當朝陽於戢景兮不臨書卷用車胤囊螢讀書事傅嘉運螢詩夜風吹滅張正見詩隔)
(幔似重鈎夜沈旋螢詩雨墜弗虧光飄湛方生弔鶴文負清霜而鳴謝惠連雪賦從風零朱超詩此)
(夜逆風何處歸)
蒹葭(詩兼葭蒼蒼爾雅釋葭一名葦即蘆也茅之未成者一名蒹似萑而細高數尺)
摧折不自守(一作與)秋風吹若何暫時花戴(一作載一作帶)雪幾
處(一作墮水)葉沉波體弱春苗(一作風一作甲)早叢長夜露多江湖
後搖落亦(一作只)恐歲蹉跎(蒹葭傷賢人之失志者秋暫時花發葉已沉波申上風)
(摧折春苗夜露遡其前江湖搖落要其後也在北方風氣早寒故蒹葭望秋先零南方地氣多煖故江湖者)
(後落末秋風摧折如彼而遠託江湖者亦復蹉跎於歲晚乎二句隐然有自傷意顧注此咏秋日蒹葭)
(而兼及四時苖早言春露多言夏後落又涉冬矣思中山王文木賦華葉分披枝條摧折陸倕詩體弱自)
(強而杜臆以戴對沉高下相稱載以字近而訛帶以音近訛楚辭蕭瑟兮草木摇落而變衰阮籍詩願)
(為三春遊朝陽忽蹉跎)
苦竹(齊民要術竹之醜者有四曰青苦白苦紫苦黃苦語林張廌隐居頥志家有苦竹數十頃)
青冥亦自守軟弱強(區兩切)扶持味苦夏蟲避叢卑春鳥
疑軒墀曾(音層)不重剪伐欲(一云亦)無辭幸近幽人屋霜根
結在兹(苦竹嘉君子之避地者非一二表其清操三四傷其見棄五六見廊廟分七八言林麓堪依)
(節軟弱強扶持包許多小心謹畏堅忍寧耐意何杜臆苦則人不能親地卑則人不相信剪伐無辭等謙)
(厚結根在兹欲全晚節也烟幽人屋亦自寓有欲與偕隐之志鮑照詩青冥摇樹劉琨詩咨余軟弱弗)
(克負荷周王褒詩軟弱自芬芳信莊子夏蟲不可語冰劉孝綽詩復值懷春鳥庾新樂表軒墀弘敞軒)
(墀乃富貴家廳事竹詩勿剪勿伐古詩冉冉孤生結根泰山阿)
(王嗣奭曰前章不自守言遭時之窮此章亦自守見保身之哲讀二詩知公去就之間善於審處也)
(鍾惺曰少陵如苦竹蒹葭胡馬病馬鸂鶒孤雁促織螢火歸燕歸雁鸚鵡自小猿雞麂諸詩於諸物有讚)
(羨者有悲憫者有痛惜者有懷思者有慰藉者有嗔怪者有嘲笑者有勸戒者有計議者有用我語詰問)
(者有代彼語對答者蠢者靈細者巨恒者竒默者辯詠物至此神佛聖賢帝王豪傑具此難著手矣)
杜詩詳註卷七
