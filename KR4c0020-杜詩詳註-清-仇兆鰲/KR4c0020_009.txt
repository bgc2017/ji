杜詩詳註卷九
翰林院編修仇兆鰲撰
發同谷縣(原注乾元二年十二月一日自隴右赴成都紀行公居同谷不踰月即赴成)
(都)
賢有不黔突聖有不煖席况我飢愚人(一作夫)焉(於虔切)能
尚安宅始來兹山中休駕喜(一作嘉)地僻奈何迫物累一
歲四行役(此歎行蹤無定也僻上四以古人自解下四以勞生自慨地謂同谷境幽物累為妻)
(子所牽又趙曰春自東都回華秋自華州客秦冬自秦赴同谷自同谷赴劍南故曰四行役淮南子墨子)
(無黔突孔子無煖席全詩其究安宅物莊子無物累無鬼責淮南子性保真不以累形)忡忡去
絶境杳杳更遠適停驂龍潭雲迴首虎(一作曰)崖石臨岐
别數子握手淚再滴交情無舊深(一作雖無舊深知一作雖舊情深知)窮
老多慘慼(此記臨發躊躇也谷龍潭虎崖同谷之景不忍舍交情慘慼同之人不忍别詩憂心)
(忡忡冥陶潛桃花源記來此絶境不復出焉千莊子杳杳冥後漢書范丹謂王奐曰今子遠適里謝)
(靈運詩停驂我悵望龍夢弼曰龍潭即七歌云南有龍兮在山湫是也杜臆潭即萬丈潭地志有虎穴在成)
(州西寄贊上人詩云徘徊虎穴上豈即其處耶崖宋書拓跋齊聞符達兵起遁走達追擊斬之因據白分平)
(諸戊通鑑注古葭萌地如劉琨詩相與數子遊朝江淹詩罇酒送征人握手淚霰孫綽詩交情遠市)
(陶潛詩相知何必舊無舊深不必舊交深契也)平生懶拙意偶值(直吏切)棲遁跡
去住與願違仰慚林間翮(此歎奔走非其本願舍偶逢棲遁願本欲住今又之而)
(去是去住願違不能如林鳥之自適也遁此章前二段各八句後段四句收郭璞詩山林隠棲嵇康書)
(事與願違林陶潛詩遲遲出翮)
木皮嶺(方輿勝覽木皮嶺在同谷縣東二十里河池縣西十里杜甫發同谷取路栗亭南入)
(郡界歷當房邨度木皮嶺由白水峽入蜀即此黃巢之亂王鐸置關於此以遮秦隴路極險阻一綂)
(志木皮嶺在鞏昌府徽州西十里)
首(去聲)路栗亭西尚想鳳凰邨季冬擕童(一作幼)稚辛苦赴
蜀門南登木皮嶺艱險不易(弋制切)論(平聲)汗流被(去聲)我體
祁寒為之暄(自成赴蜀述冬行勞苦漢陟嶺艱險承辛苦祁寒汗流承季冬書北首燕路注)
(首謂趣向顔延之詩首路跼艱險凰朱注鳳凰邨當與鳳凰臺相近在同谷杜臆地志鳳山在徽州城西一)
(里即杜詩鳳凰邨曰雷次宗書童稚之年銘劉伯倫詩從役知辛苦魯蜀門即劍門也劍閣惟蜀之門)
(作固作鎮書漢書汗流洽背冬祁寒)遠岫(一作&KR3094;)爭輔佐千巖自崩奔始
知五嶽外别(樊作更)有(一作見)他山尊仰于(一作看)塞(先則切)大
明俯入裂厚坤(此記嶺前遠景一仰一俯就山勢言有王籍詩陰霞生遠岫淮南子輔佐)
(能記雪賦瞻山則千巖俱白之謝靈運詩圻岸屢崩奔五嶽視三公物理論鎮以五嶽泰山東嶽華山)
(西嶽霍山南嶽恒山北嶽嵩山中嶽生詩他山之石名張昶華山碑山莫尊於嶽記大明於東廣雅日)
(輝靈一名大明易坤厚載物)再聞虎豹鬭屢跼風水昏高有廢閣道
摧折如斷(一作短)轅下有冬青林石上走長根(此記嶺中近景一高)
(一下就物狀言乖劉安招隠士虎豹鬭兮熊羆咆陳劉孝綽詩風水互違王洙曰冬青今之楩柟也藏)
(器本草冬青木肌白有文其葉堪染緋冬月青翠)西崖特秀發煥若靈芝繁潤
聚金碧氣清無沙土痕憶觀崑崙圖(一作墟)目擊玄圃存
對此欲何適默傷垂老魂(此兼寫西崖之景發曰煥曰潤曰清皆形容秀崑崙玄)
(圃借仙境以稱其絶勝欲留不得所以傷神樓此章首尾各八句中二段各六句劉孝綽詩玄圃金碧)
(楚辭天問崑崙縣圃神仙傳崑崙一名玄圃一名積石瑤房一曰閬風室一曰華蓋一曰天柱莊子目擊而)
(道存舍禮記孔子曰吾魯何適矣)
白沙渡(方輿勝覽白沙渡水回渡俱屬劍州)
畏途隨長江渡口下(去聲)絶岸差(此兹切)池上(上聲)舟楫杳窕
入雲漢(此記渡口登舟之畏途指陸行長江乃嘉陵江即西漢水故比雲漢莊子夫畏途者日殺)
(一人則父子兄弟相戒山江賦絶岸萬丈常孫綽天台賦幽䆳窈窕湛方生廬詩序窈窕冲深舍霞而貯)
(氣天詩倬彼雲漢為昭於注雲漢天河也)天寒荒野外日暮中流半我馬
向北嘶山猿飲相喚水清石礧礧沙白灘漫漫迥(一作翛)
然洗愁辛多病一疎散(此記舟中之景嘯鼓棹中流日已暮矣馬鳴猿此記所聞水)
(石沙灘此記所見對境爽心故覺愁洗而病散北鮑照詩茫茫荒野中詩我馬瘏矣古詩胡馬嘶風)
(楚辭石礧礧兮葛蔓蔓未沈約詩歸海水漫漫謝靈運詩若長疎散)高壁抵嶔(音欽)崟(音吟)
(一作岑)洪濤越凌亂臨風獨回首攬轡復(扶又切)三嘆(此捨舟而)
(陸行風抵嶔崟到山頂也越凌亂踰急流也回首三歎幸脱波之患也始則馬嘶舟内既復攬轡前行矣)
(此章首尾各四句中段八句惠魯靈光殿賦嶔崟離樓曹植詩泛舟越洪濤謝連詩清波時凌亂後)
(漢書范滂攬轡慨然有澄清天下之志左傳置食三嘆)
水會(一云回)渡(鶴曰渡名水會即前所謂合鳳溪也)
山行有常程中夜尚未安微月沒已久崖傾路何難大
江動(一作當)我前洶若溟渤寬篙師暗理楫歌笑輕波瀾
(此從山行說向水渡山崖傾在未渡以前江動在登舟之際史記夏禹紀行乘檋阮籍詩中夜不能寐)
(詩傅玄詩微月出西方記丘遲詩崖傾嶼難傍縣謝朓大江流日夜寰宇嘉陵江去興州長舉南十)
(里水經注漢水又南入嘉陵道而為嘉陵水穿池類溟渤吴都賦篙工檝師選自閩禺)(鮑照詩劉孝綽)
(詩榜人夜理楫詩王融詩所知共歌笑劉楨從爾浮波瀾)霜濃水石滑風急(一作烈一)
(作冽)手足寒入舟已千憂陟巘仍萬盤迴(一作迥)晀(一作出)積
水(一作石)外始知衆星乾(音干)遠遊令(平聲)人瘐衰疾慙加餐
(此又從渡水說到登岸德霜濃風急冬夜所經水外星乾岸上迴視也曹孟碣石觀海詩星漢粲爛若出)
(其裏此俯視水中之星杜詩迴眺積水外始知衆星乾此仰觀水外之星又陸放翁詩水浸一天星與水外衆)
(星乾參看更明文此章兩段各八句吴沈佺期詩霜濃候雁哀江淹汩木石於深嶼均詩風急雁毛)
(斷陟謝靈運詩入舟陽已微樂詩陟則在巘迴陸機詩仰高山盤夏侯湛春可賦登夷岡以晀溫)
(子昇碑大地淪於積水詩古詩仰觀衆星列詩曹植詩遠遊欲何之謝靈運哀疾當在斯古努力加)
(餐飯)
(周明輔曰少陵入蜀紀行諸作雄奇崛壯蓋其辛苦中得之益工耳)
飛仙閣(方輿勝覽飛泉嶺在興州東三十里相傳徐佐卿化鶴跧泊之地故名飛仙上有閣)
(道百餘間即入蜀路通志棧道在褒斜谷中飛仙閣即今武曲關北棧閣五十三間總名連雲棧)
(朱注飛仙閣在今漢中府略陽縣東南四十里或云即三國時馬鳴閣魏武所謂漢中之咽㗋華陽)
(國志諸葛亮相蜀鑿石駕空為飛梁閣道水經注大劍戍至小劍三十里連山絶險飛閣相通謂之)
(閣道)
土(一作出)門山行窄微徑緣(一作徑微上)秋毫棧雲闌干峻梯
石結構牢萬壑欹疎林(一作竹)積陰帶奔濤寒日外澹泊
長風中怒號(平聲上此記閣道形勢及所見景物高土門之山窄徑微故閣道從此而起棧)
(連雲外設闌干壘石成梯堅於結構言閣之險而固也萬壑二句此閣上所俯視者寒日二句此閣上所周歷)
(者日林樹斜倚故曰欹奔流遠注故曰帶故朱注幽深則不及照故外淡泊空大則風從内出中怒號)
(土門見前垂老别注極慎子離婁之明察秋毫之末縣梁州圖經棧道連空天下之至險興利州至三泉)
(橋閣共一萬九千三百八十間護險編欄共四萬七千一百三十四間魏武善哉行月沒參横北斗闌干)
(顧凱之曰萬壑爭流茂孫綽詩疎林積凉風類淮南子積陰之氣為水虞詩長瀾疑浴日連島奔濤)
(陶潛詩慘慘寒日塊莊子淡與泊相遭則吴筠詩長風倒危葉莊子大噫氣其名為風作萬竅怒號)
歇鞍在地底始覺所歷高往來雜坐卧人馬同疲勞浮
生有定分(音問)飢飽豈可逃嘆息謂妻子我何隨汝(一作爾)
曹(此敘度閣後情事備杜臆解鞍坐卧人馬俱疲蓋險與遠俱有之末四嘗困頓無可如何而為自寬自)
(謔之詞孝此章兩段各八句兮劉綽詩坐卧猶懷想)(思玄賦追慌忽於地底魏文帝詩人馬同時飢)
(其後漢書張步曰今大耿兵少於彼又皆疲勞生若浮其死若休歐陽建詩窮違有定分)(莊子潘岳)
(詩撫襟長嘆息曹後漢張奐誡兄子書汝薄祜)
(蜀道山水竒絶若作尋常登臨覽勝語亦猶人耳少陵搜竒抉與峭刻生新各首自闢境界後來天台方)
(正學入蜀對景閣筆自歎無子美之才何况他人乎)
五盤(一綂志七盤嶺在保寧府廣元縣北一百七十里一名五盤嶺魯訔曰棧道盤曲有五重)
五盤雖云險山色佳有餘仰凌棧道(一作閣)細俯映江木
疎(首記五盤嶺詩棧在上江在下嶺在中間故曰仰凌俯映陶潛山氣日夕佳史記棧道千里通於)
(蜀漢)地僻無網罟水清反多魚好鳥不妄飛野人半巢居
喜見淳樸俗坦然心神舒(次記盤中風景見魚安於水烏不避人即此淳樸之俗)
(清莊子網罟之事多而魚亂於淵魚揚雄答客難水至則無魚此反用之詩潛有多曹植詩好鳥鳴)
(高枝志有巢氏始學篇上古皆穴處有聖人教之巢居博物南越巢居北朔穴處亢倉子政省一則人淳)
(樸然王羲之詩蕭心神王)東郊尚格鬭巨(一作臣)猾何時除故鄉有
弟妹流落隨丘墟成都萬事好(一作在)豈若歸吾廬(末慨故鄉)
(亂離也日方對景神舒而忽動鄉關之思以思明未平歸家無也時弟在濟州妹在鍾離此章四句起下)
(兩段各六句西書序淮夷並興東郊不開猾漢書主人翁格鬭死征賦望漸臺而扼腕梟巨而餘怒)
(列子弟妹之所不見棘阮籍詩流落恒苦心非吴越春秋城郭丘墟殿前荆漢杜欽傳萬事是何足備)
(焉陶古詩客行雖云樂不如早旋歸潛詩衆鳥欣有託吾亦愛吾廬)
龍門閣(元和郡國志龍門在山利州綿谷縣東北八十二里方輿勝覽他閣道雖險然山在)
(腰亦微有徑可以增置閣道惟此閣石壁斗立虛鑿石竅架木其上比他處極險)
清江下龍門絕壁無尺土長風駕高(一作白)浪浩浩自太
古危途中縈盤(一云縈盤道)仰望垂綫縷滑石欹誰鑿浮梁
裊相拄(此記江勢之險及閣道之危行下龍門江在龍門之下也俯臨風浪愈見山可畏縈盤言閣)
(委曲綫縷言閣細微滑石傾欹誰鑿其孔浮梁裊空下有柱拄此言製閣之竒巧水經注水色清照十丈故)
(名清江魯訔曰地理志施州清江郡土世說桓公入峽絶壁天懸騰波迅急李陵書無尺之封陸機詩)
(長風萬里舉太郭璞詩高浪駕蓬萊天應瑒詩浩浩長河水三墳古之人皆夀孫綽台賦踐莓苔之)
(滑石無沈約詩浮梁經度跨迴漪其水經注棧道俗謂千梁柱諸葛孔明與兄瑾書曰閣梁一頭入山腹)
(其一頭立柱於水中水大而急不得安柱後孔明卒五丈原魏延先退而焚之即是道也自後按修舊路者悉)
(無復水中柱逕涉者浮梁振動無不搖心眩目)目眩隕雜花頭風吹過雨(一云過飛)
(雨)百年不敢料(平聲)一墜那得取飽聞(一作知)經瞿塘足見
度大庾終身歷艱險恐懼從此數(所主切發此因度閣之難而為驚歎也)
(風朱注花隕而日為之眩視不及審也雨吹而頭為之迫不能避也正形容閣道險絶次公注雜花過雨作)
(比喻者非當杜臆瞿唐大庾之險未曾親歷今涉此危途則恐懼從此數起也上文日眩頭風正是恐懼之)
(狀曹此章上下各八句風秦國策秦王目眩良久料魏志操讀陳琳檄草頭自愈司馬懿曰不能死)
(傳瞿唐峽在䕫州大庾嶺在虔州將左艱難險阻備嘗之矣詩將恐懼)
石櫃閣(方輿勝覽石欄橋在綿谷縣北一里自城北至大安軍界營橋欄閣共一萬五千三)
(百一十六間其著名者為石櫃閣龍門閣)
季冬(一作冬季)日已長山晚半天赤蜀道多早(一作草)花江間
饒竒石石櫃曾(音層)波上臨虚蕩高壁清暉回羣鷗暝(音明)
色帶遠客(此段敘景故上四蜀道時景下四閣道暮景日初長晚猶赤地氣煖故早放花水光)
(上映則高壁影蕩日落鷗還則暝色侵客矣邨杜臆清暉回羣鷗已竒暝色帶遠客更雋何遜詩梅落早)
(花石水經注盛弘之謂空泠峽有五六峯參差互出有竒楚辭谿谷嶄巖兮水曾波郭璞江賦迅蜼臨)
(虚以騁巧清水經注高壁緬然與霄漢連接遠謝靈運詩山水含暉又林壑斂暝色孫綽詩客興長)
(謠)羇棲負幽意感嘆向絶跡信甘孱懦嬰不獨凍餒迫
優游謝康樂(音洛)放浪陶彭澤吾衰未自由(一作安)謝爾性
所(一作有)適(此段述懷非羇棲絶跡有負幽意實以身弱不能搜竒但迫於飢寒也吾哀句承孱懦)
(謝爾句承陶謝琚此章亦上下八句陶陳子昂詩感歎情何一王康詩絶迹窮山裏潛詩凍餒固纏)
(已襲詩優哉游哉瑜杜修可曰謝玄暉封康樂公孫靈運其封與何長等以文章賞會共為山澤之遊詩)
(家稱康樂乃靈運非玄暉也古蘭亭記放浪形骸之外陶潛為彭澤令注見前詩為焦仲卿妻汝豈得)
(自由皆黃生注陶謝二公適性於山水此能自由者謝猶言讓也)
(古詩有五字皆平者曹植詩悲鳴夫何為杜詩清暉回羣鷗是也有五字皆仄者應瑒詩遠適萬里道杜)
(詩窟壓萬丈内是也有七言皆平者崔魯詩棃花梅花參差開有七言皆仄者杜詩有客有客字子美但)
(在古詩可不拘耳)
桔(居屑切)柏渡(舊唐書玄宗幸蜀次利州益昌縣渡吉柏江有雙魚夾舟而躍議者以為)
(龍方輿勝覽桔柏渡在利州昭化縣戰胡夏客曰五代唐莊宗伐蜀王衍兵屯利州逆三泉敗衍)
(懼斷吉柏江浮橋即其地也)
青冥寒江渡駕(一作架)竹為長橋竿濕煙(一云竹竿濕)漠漠江
永(一作水)風蕭蕭連笮(側柏切)動嫋(乃了切)娜(奴可切)征衣颯飄
颻急流鴇(音保)鷁(音溢與鶂同)散絶岸黿鼉驕(此渡橋之景江竿濕承次句)
(永承首句鴇鷁黿鼉橋下所見之物或以鴇鷁為船黿鼉指橋者非蓋渡用竹橋則無石梁可知矣楚辭據)
(青冥而攄虹青冥高遠之貌煙何遜詩寒江復寂寞矣又水影漾長橋謝朓詩生紛漠漠詩江之永)
(之荆軻歌風蕭蕭兮易水寒之梁益記笮橋連竹索為亦名繩橋洙曰前漢卭笮君鶴曰成都之笮橋即)
(此類颻起)(古詩焦仲卿妻婀娜隨風轉賦戴暠詩衣風飄曹植詩淮泗馳急流西都鶬鴰鴇鷁注鴇)
(似雁無後趾鷁水鳥所淮南子積水重泉黿鼉之便)西轅自兹異東逝不可要
(平聲)高通荆門路闊會滄海潮孤光隠顧盻遊子悵寂寥
無以洗心胸前登但山椒(此對景言情荆身向西行水從東注其赴海者不能要)
(之暫停矣且欲臨流顧盻挹水洗心亦不可得此所以悵然而山行也杜臆謂八句作一氣說見少陵胸襟闊)
(大勢此章亦上下八句乃繁欽詩流泉東逝流高闊指水言舊注桔柏渡文州嘉陵二江合處東下)
(入渝合逹荆州盻東海潮汐隨月為消長人孤光孤影也曹植詩顧遺光彩庾信詩寂寥事屏易)
(聖人以此洗心江淹詩無以滌心胸猿王十朋曰漢武帝李夫人賦釋馬山椒謝惠連詩悲響山椒謝莊月)
(賦菊散芳於山椒謝靈運詩税駕登山椒廣雅土高四墮曰椒)
劍門(舊唐書劍州劍門縣界大劍山即梁山也其北三十里有小劍山大劍山有閣道三十里)
(一統志大劍山在保寧府劍州北二十五里蜀所恃為外戶其山峭壁中斷兩崖相嶔如門之闢如)
(劍之植故又名劍門山張孟陽劍閣銘惟蜀之門作固作鎮是曰劍門壁立萬仞)
惟天有設險劍門(一作閣)天下壯連山抱西南石角皆北
向兩崖崇墉倚刻畫城郭狀一夫(一作人)怒臨關(一作門)百
萬未可傍(去聲一作仰南此言劍門勢險可以守國屬杜臆山抱西而石角北向亦見地形内)
(彼并吞割據者皆違天矣長亘未可傍人不敢近也)(崇墉象其壁立城郭象其易坎卦天險不可升也地)
(險山川丘陵也王公設險以守其國岸相如封禪書天下之壯觀荆州記峽長七百里兩連山略無絶處)
(向王洙曰劍門山石北向如拜伏狀淹仇池記石角外張協玄武舘賦崇墉四匝江賦刻畫崷崒兮)
(山雲而碧峯劍水經注云連山絶險飛閣涌衢可想墉城之勢矣閣銘一人荷戟萬夫趦趄陳琳與魏文)
(帝書一夫揮戟萬人不得進)珠玉(陳作玉帛)走中原(往見舊人手卷此句之上有川嶽儲精英)
(天府興寶藏二句方接以珠玉云云)岷峨氣悽愴三皇五帝前雞犬各(一作)
(莫)相(一作自)放後王尚柔遠職貢道已喪(去聲門下二條對劍而衡論)
(古今愁此段記其財賦恐蜀人困於誅求也尚民苦須索故怨結而山含悽愴雞犬放中國未通職貢珠)
(玉是徵矣道喪謂失柔遠本意之按珠玉句突接似乎陡健但細玩文氣當先言蜀産竒而後言悽愴之故)
(下文先言三皇五帝而後言職貢道喪上下四句各一開一闔說方見抑揚頓挫之致抱朴子儲八石之精)
(英石記寶藏興焉西揚雄蜀都賦於近則有瑕英蘭芝玉江珠淮南子方之美者有霍山之珠玉焉錢)
(神論無足而走即趙注岷山在成都之西即青城山峨山在成都西南峨嵋山書岷山𨗳江江賦峨嵋為泉)
(陽之揭同王粲詩悽愴令吾悲神莊子三皇五帝之治天下不白虎通三皇謂伏羲農燧人也五帝謂黃)
(帝顓頊帝嚳帝堯帝舜也漢潘岳西征賦渾雞犬而亂放書柔遠能邇束觀記百蠻職貢周禮制其職)
(各以其所能制其貢各以其所有)至今(一作令)英雄人高視見霸王(于况切)
并吞與割據極力不相讓吾將罪真宰意欲鏟疊嶂恐
此復(扶又切)偶然臨風默(一作黯)惆悵(末段言其形勝恐蜀人罹於戰爭也并)
(吞者王如漢光武是也割據者霸如公孫述是也從古多因疊嶂凴險恐此復有其事故臨風而生悵首條)
(形容劍門題意已盡下面又另開議論自三皇至今包舉數千年治亂興亡真絶大經濟文字此詩與鹿頭)
(山皆同時之作下章三段各八句此章格局亦宜相似中段止六句斷屬脱漏無疑王命論英雄陳力劉)
(孝綽詩高視獨辭雄下齊國策能致其主霸王論漢書主父偃書秦蠶食天并吞戰國陸機辯亡遂割)
(據山川跨制荆吴而與天下爭衡矣而不得其朕海賦鏟臨崖之阜陸)(莊子若有真宰王筠詩開窗延)
(疊嶂默江淹詩臨風含情)
(胡夏客曰劍門詩因劍閣銘而成但銘詞出以莊嚴此詩尤加雄肆用古而能勝於古人方稱作家)
(按公登慈恩寺墖詩秦山忽破碎涇渭不可求知天寶之將亂也悲青坂詩安得附書與我軍忍待明年)
(莫倉卒知收京在次年也收京詩雜鹵横戈數功臣甲第高知回紇生釁藩鎮跋扈也秦州詩西征問烽)
(火心折此淹留知吐蕃寇邊不能安枕也此詩云恐此復偶然臨風默惆悵知蜀必有事而深憂遠慮也)
(未幾段子璋徐知道崔旴楊子琳輩果據險為亂公之料事多中如此可見其經世之才矣)
鹿頭山(唐書漢州德陽縣有鹿頭關關在鹿頭山上南距成都百五十里高崇文擒劉闢於)
(此全蜀總志鹿頭山在德陽縣治北三十餘里)
鹿頭何亭亭是日慰飢渴連山西南斷俯見千里豁遊
子出京華(一云咸京)劍門不可越及兹險阻盡始(去聲)喜原野
闊(此初至蜀地而喜承首句點題俯見千里乃山上遙望者中後兩段俱此王洙曰自秦入蜀川嶺重)
(複極為險阻及下鹿頭關東望成都沃野千里䓤鬱之氣乃若烟霞靄然寰宇記古老云昔有張鹿頭居此)
(因以為名志西都賦狀迢迢以亭亭野應璩詩以副飢渴懷蜀諸葛亮傳益州險塞沃千里江總詩)
(山豁自疎快險郭璞詩京華游俠窟野左傳踰越阻淮南子周視原)殊方昔三分霸
氣曾(音層)間(去聲)發天下今一家雲端失雙闕悠然想揚馬
繼起名硉兀有文(一作才)令(平聲)人傷何處埋爾骨(此思蜀中古迹)
(時先主霸業揚馬文章皆垂名千載者失雙闕無復當宫殿矣何處埋不見往日遺蹤矣裴秀九州圖論)
(絶域殊方之迥一蜀志今天下三分益州疲弊人能以天下為家古詩善哉行遊戲雲端)(記聖蜀都)
(賦華闕雙邈重門洞開孫綽天台賦雙闕雲竦以夾路何遜墓誌競收揚馬華陽國志司馬相如耀文上)
(京揚子雲齊聖廣淵斯蓋華岷之靈標江漢之精華也繼起謂揚繼馬後硉兀危石也蔡琰笳曲死當)
(埋骨兮長已矣)紆餘脂膏地慘澹豪俠窟仗鉞非老臣宣風豈
專逹冀公柱石姿論道邦國活斯人亦何幸公鎮踰歲
月(此幸撫蜀得人也得蜀本膏腴豪俠之場自經喪亂不免元氣日虧必老臣仗鉞方能播宣風教專達)
(朝廷裴冕以宿望而鎮此邦可為生民厚庇矣遠此章三段各八句上林賦紆餘逶迤高曰紆餘廣貌)
(蜀都賦内函要害於膏腴華陽國志蜀人稱郫繁曰膏腴綿洛為浸沃又曰秦克六國輒徙其豪俠於蜀家)
(有鹽銅之利人擅山川之材簫鼓歌吹擊鐘肆懸富侔公室豪過田文王褒詩豪俠競交游吴志孫堅曰古)
(之名將仗鉞臨衆布漢書疏廣曰聖主惠養老臣其後漢隗囂傳威命四宣風中岳周禮大事則從長)
(小事則專達杜臆中宗時蕭至忠為專違中丞謂事得專逹於天子不受人節制舊唐書至德二載十二月)
(右僕射裴冕封冀國公乾元二年六月拜成都尹克劍南西川節度使據詩云公鎮踰歲月則裴冕拜成都)
(尹當在是年六月之前恐舊書有誤柱許靖與曹操書扶危持傾為國柱石晉嚴纘疏宜得石之士如周昌)
(者經書論道邦)
(李長祥曰自秦州至此山川之竒險已盡詩之竒險亦盡乃發為和平之音使讀者至此别一世界情移)
(於境不可強也)
成都府(漢書地理志蜀郡有成都縣唐為成都府舊唐書成都府在京師西南二千三百七)
(十九里去東都三千二百一十六里)
翳翳桑榆日照我征衣裳我行山川異忽在天一方但
逢新人民未卜見故鄉大江東流去(一作從東來)遊子日月
(一作去日)長(初見成都人物而歎遊子不歸也此以江水東流興已之棲泊歸去來辭景翳翳以將入翳)
(翳朦朧之貌之淮南子日西垂景在樹端謂之桑榆後漢馮異傳失東隅收之桑榆古詩照我羅衣幃)
(潘岳詩山川邈離異少蘇武詩良友遠離别各在天一方曹植詩但覩新年晏子春秋未卜其夜漢)
(傷歌行思念故鄉鬱鬱纍纍歌謝朓詩大江流日夜短博物志水潦東流漢人變愴愴遊子懷陸機)
(歌來日苦短去日苦長)曾(音層)城填(音田)華屋季冬樹木蒼喧然名都
會吹簫間(去聲一作奏)笙簧信美無與適側身望川梁鳥雀
夜各歸中原杳茫茫(又聞成都歌吹而歎中原遙隔也此以鳥雀歸巢興已之無家劉)
(會孟曰遊子日月長中原杳茫茫悲凉憤怨讀之黯然張遠注公初至成都而輒動鄉關之思所謂成都萬)
(事好不如歸吾廬也闕陸機詩朝游游層城注層重也曹植詩嘉賓填城注填滿也國策蘇秦見趙王)
(於華屋之下注華高麗也論阮瑀詩季冬乃來歸名漢古歌樹木何修修鹽鐵皆為天下之名都釋都)
(者國君所居人所都會也雖樂府詩玉女坐吹簫何詩吹笙鼓簧王粲登樓賦信美而非吾土兮曾足)
(以少留詩無與適意不自適也運楚辭欲側身而無所劉鑠河廣川無梁謝靈詩空庭來鳥雀詩)
(中原有菽原王羲之詩茫茫疇)初月出不高衆星尚争光自古有羇
旅我何苦哀傷(此心傷羇旅而聊為自寬之詞鳥薄暮方至故云桑榆既而黃昏故云歸久)
(之星出月升蓋在下弦之候也初此章前二段各八句末段四句收子夜歌碧樓冥月古詩衆星何歷)
(歷見史記屈原傳雖與日月爭光可也淮南子日出星不不能與之爭光也陶潛詩自占有行役左傳)
(羇旅之臣幸若獲宥傷阮籍詩揮涕懷哀)
(楊德周曰此詩寄意含情悲壯激烈政復有俯仰六合之想)
(朱鶴齡曰此詩語意多本阮公咏懷翳翳桑榆日照我征衣裳即阮之灼灼西頽日餘光照我衣也側身)
(望川梁即阮之登高望九州也鳥雀夜各歸中原杳茫茫即阮之飛鳥相隨翔曠野莽茫茫也自古有羇)
(旅我何苦哀傷乂翻阮之羇旅無儔匹俯仰懷哀傷以自廣也初月出不高衆星尚爭光則本子建贈徐)
(幹詩圓景光未滿衆星粲以繁公云熟精文選理於此益信杜田注桑榆喻明皇在西内初月喻肅宗衆)
(星喻史思明之徒此最為曲說王伯厚困學紀聞亦引之吾所不解李長祥曰前後出塞石壕新安新)
(婚垂老無家等作與山水諸作少陵五言古詩之大者出塞等作猶有三百篇漢魏之在其前山水諸作)
(則前後當無復作者矣語不驚人死不休少陵之作詩也篇終接混茫則其詩之氣候也死不休用力處)
(接混茫神化處其至爾力也其中非爾力也氣又曰少陵詩得蜀山水吐氣蜀山水得少陵詩吐周)
(珽曰少陵入蜀諸篇絶脂粉以堅其骨賤丰神以實其髓破繩格以活其肢首首摛幽擷奥出鬼入神詩)
(運之變至此極盛矣)
酬高使(去聲)君相贈(鶴注公初到成都寓居浣花溪寺時高適為彭州刺史以詩寄)
(贈而公酬以此詩也)
古寺僧牢落空房客(一作得)寓居故人供禄米鄰舍與園
蔬雙樹容聽(平聲)法三車肯載書草玄吾豈敢賦或似(一作)
(比)相如(此詩逐聯分答與高詩句句相應空房客居見無詩書可計隣友供給見非取資僧飯但容聽)
(法則不能設難未肯載書亦何處翻經乎末則謝草玄而居作賦言詞人不敢擬經也洛陽伽藍記凡有古)
(寺名僧德衆草上林賦牢落陸離寺秦嘉詩獨坐空房中成都記堂寺在府西七里極宏麗僧復空居)
(其中與杜員外居處偪近趙清獻玉壘記公寓沙門復空所居杜臆故人當指裴冕公孫弘傳故人賓客)
(仰衣食奉禄皆給之晉書山濤傳禄賜俸秩散之親故後漢陳忠疏鄰舍比里顔延之陶徵士誄伊好之洽)
(接閻鄰舍樹湛方生詩茹彼園蔬飲此春酒方翻譯名義集娑羅東西南北四方各雙故曰雙樹面悉皆)
(一榮一枯涅槃經世尊在雙樹間演法出舊注法華經長者以牛車羊車鹿車立門外引諸子離火宅王勃)
(釋迦成道記牛羊鹿之三車出宅注法華三車喻也羊車喻聲聞乘鹿車喻緣覺乘牛車喻菩薩乘俱以載運)
(為義前二乘方便設施唯大白牛乘是實引重致遠不遺一物漢書揚雄傳贊經莫大於易故作太玄本傳)
(孝成時有薦雄文似相如者召雄待詔承明之庭)
贈杜二拾遺(附高邇詩)
傳道(去聲)招提客詩書自討論(平聲)佛香時入院僧飯屢過
(平聲)門聽法還應(平聲)難(去聲)尋經賸(一作剰)欲翻草玄今已畢
此後(一作外)更何言(公初居浣花溪寺故云招提客佛香僧飯聽法尋經想寺中景事草玄之)
(外更有何言謂别有著作也通孔安國書序討論墳典高僧傳支遁講維摩經遁一義許詢無以措難詢)
(設一難遁亦不復能通槃庾信詩經文漢語翻盧山記謝靈運即遠公寺翻湼經名其臺曰翻經臺翻者委)
(曲敷衍之意非翻譯也)
卜居(楚辭有卜居公借以為題上按顧注乾元二年十二月公至成都明年元元年卜成都)
(西郭浣花溪以居公題草堂詩云經營上元始是也黃鶴鮑欽止皆云劍南節度使裴冕為公卜成)
(都草堂以居之此說無據裴若為公結廬則詩題當特標裴冀公而詩中亦不當以主人卜林塘一)
(句輕敘矣如王判官遺草堂貲公必載之又如嚴鄭公擕酒饌來亦必亟稱之何况為公卜居耶其)
(說不足信矣)
浣花溪(一作之一作流)水水西頭主人為(去聲)卜林塘幽已知出
郭少塵事更有澄江銷客愁無數蜻蜓齊上(上聲)下(去聲)一
雙鸂鶒對沈浮東行萬里堪乘興(去聲)須向山陰入(一作上)
小舟(首二卜居草堂中叙景物申上林塘幽末喜此溪直通吳會可乘興而至山陰也主人公自謂為)
(卜者為此而卜居也此從浣花溪敘入即可稱花溪主人後歸成都詩云錦里逄迎有主人亦可稱錦里主人)
(矣蜓顔廷榘曰出郭遠俗澄江散懷此幽居自得之趣蜻上下鸂鶒沈浮此幽居物情之適寰宇記浣花)
(溪在成都西郭外屬犀浦縣一名百花潭趙曰公之居在浣花溪水西岸江流曲處世說士衡在西頭班)
(固作東都賦自稱為主人劉孝標作廣絶交論亦自稱為主人此可互證王勃詩林塘風月賞陶潛詩遂)
(與塵事冥注謝朓詩澄江淨如練愁輕顧曰齊曰對善狀物情)(劉孺聯句詎使客張孟陽濛汜池賦)
(珍魚産而無數黃謝朓詩蜻蜓草路飛白枚乘柳賦既上下而好音亦衣而絳足庾信詩鶴一雙來)
(謝惠連詩覽水禽之萬類信莫麗乎鸂鶒褘景福殿賦沈浮翺翔樂我皇道華陽國志蜀使費聘吴孔明)
(送之褘歎曰萬里之行始於此矣趙曰萬里橋在浣花之東故以此起興耳世說王子猷居山隂雪夜忽憶)
(戴安道時戴在剡溪即乘輕船就之既造門不前便返人問其故曰吾本乘興而行與盡而返黃生注此故)
(為放言以寫其胸次非真欲遠行也其暗用孔明子猷語融會入妙)
(公壯遊詩云鑑湖五月凉蓋深羨山陰風景之美今見浣溪幽勝彷彿似之故思乘興東遊此快意語非)
(愁歎語諸說紛紛總於詩意不合張綖謂東向山陰意在訪鄭虔也按公崎嶇入蜀方構草堂豈能捨妻)
(子而遠尋故人其說迂矣周珽謂欲東歸洛陽須從山北陰處上船而去按成都無山不當以溪畔為山)
(陰其說鑿矣顧宸謂公欲萬里而至山隂則冕之為人可知此似作憾冕之詞按公至成都在乾元二年)
(十二月次年三月以李若幽為成都尹時公方卜居而裴亦將去矣焉得有不足之詞其說亦無據也)
王十五司馬弟出郭相訪遺(去聲)營草堂貲(鶴注此當是上)
(元元年初營草堂時作)
客裏何遷次江邊正寂寥肯來尋一老愁破是今朝憂
我營茅棟擕錢過野橋他鄉唯表弟還往莫辭勞(一作遙)
(上四敘出郭見訪下則謝其遺貲草堂也積邵注遷次遷居次舍也左傳楚子期伐吴廢日共一日遷次)
(陳樂昌公主詩今日何遷次新官對舊官一楚辭聲嗷嗷以寂寥兮詩惠然肯來又不然遺老又以)
(永今朝子古詩茅棟嘯愁鳶功抱朴出不辭勞入不數)
(陶開虞曰子美草堂有四其一在西枝邨未成一在浣花一在瀼西一在東屯初營成都草堂有裴嚴二)
(中丞高使君為之主有徐卿蕭何韋三明府為之圃有王錄事王十五司馬為之營修大官遣騎親朋展)
(力客居正復不寂寥也)
蕭八明府實處覓桃栽(黃鶴注數首俱上元元年初營草堂時作覓桃覓)
(竹覓榿覓松覓果皆營草堂時漸次栽種者從朱本因類附之桃栽二字連用猶俗云桃秧乃小)
(桃之可栽者榿栽松栽亦然竹不言栽者移竹兼用根竿也)
奉乞桃栽一百根春前為(去聲)送浣花邨河陽縣裏雖無
數濯錦江邊(一作頭)未滿園(初春乞栽及時易種故欲致桃之早河陽貼明府此截)
(律詩上四句潘齊民要術凡種樹正月為上時二月為下時白帖岳為河陽令遍樹桃李庾信枯樹賦)
(若非金谷滿園樹定是河陽一縣花)
(王嗣奭曰公無日不思鄕而種榿栽松若為久住之計其襟情可想然浣花一草堂遂為千古宅豈偶然)
(哉諸章皆以詩代札乃公戲筆)
從韋二明府續處覓綿(一作錦)竹(一作覓錦竹三數叢蔡曰綿竹産)
(漢州綿竹縣之紫巖山地志漢綿竹縣以其地宜竹故名朱注楊子雲有綿竹頌此蜀産也故覓)
(之黃鶴云錦竹即竹譜之䈄□竹其皮似繡者楊慎又引梅宛陵錦竹詩云雖作湘竹文還非楚筠)
(質本與凡草俱偶近君子室原註云此草也似竹而斑亦與杜詩不合)
華軒藹藹他年到綿竹亭亭出縣高江上舍前無此物
幸分蒼翠拂波濤(出縣之梢映波加翠故欲分竹江干華軒指韋署此截律詩下四句)
(王微詩長想憑華軒紀鮑令暉詩藹藹垂門桐陶潛詩亭亭復一謝朓詩蒼翠望寒山)
憑何十一少(去聲)府邕覓榿木(一有數百二字)栽(時何邕為利州綿谷)
(尉)
草堂塹(七艷切)西無樹林(一作木)非子誰復(扶又切)見幽心飽
聞榿(唐韻不載此字苕溪漁隠云丘宜切)木三年大與致溪邊十畝陰(堂西)
(夕照得木成陰故欲致榿之多子指何邕時解指榿木者非亦截上四句鼂錯書高城深塹廣韻塹遶城)
(水也宜江淹詩蘅杜緩幽心為宋祁益部方物記榿木蜀所民家蒔之不三年可薪疾種亟取里人利之)
(蔡夢弼曰蜀中記玉壘以東多榿木易成而可薪美陰而不害然余嘗歷考韻書無榿字詢之蜀人相傳以為)
(丘宜切後見王荆公集中有薛秀才詩云濯錦江邊木有榿小園封殖佇華滋地偏幸免桓魋伐歲晚聊同庾)
(信移則知欹音為是也詩十畝之間兮)
憑韋少(去聲)府班覓松樹子栽(鶴注後有涪江泛舟送韋班詩韋當是涪)
(江尉鹿晉書許孜傳有犯其松栽)
落落出羣非櫸柳青青不朽豈楊梅欲存老蓋千年意
為(去聲)覓霜根數寸栽(一云來他不露一松字却句句切松較之章獨有藴藉此截中)
(四句子天台賦蔭落落之長松楊何敬宗詩青青陵上松虚賦梬棗楊梅張楫曰梅似穀子而有核其)
(味酢出江南今按楊梅經冬不凋故比青松之不朽若作楊樹梅樹其葉先落不可云青青矣酉陽雜俎松)
(千歲方頂平偃蓋草王僧達詩孤蓬卷霜根負吴筠詩松生數寸時遂為所沒未見籠雲心誰知霜骨)
又於韋處乞大邑瓷盌(唐書大邑縣屬卭州咸亨二年析益州之晉原置)
大邑燒瓷輕且堅扣如哀(一作寒)玉錦城傳君家白盌勝
(平聲)霜雪急送茅齋也(去聲)可憐(上二瓷盌下二乞韋金此截首尾四句吴門氏)
(曰一瓷盌至微却用三四層寫意初稱其質次想其聲又羨其色先說得珍重可愛因望其急送茅齋只尋常)
(器皿經此點染便成韻事矣徐陵賦哀玉發於新聲)
詣徐卿覓果栽(一作覓果子歌公有徐卿二子)
草堂少花今欲栽不問綠李與黃梅石筍街中却歸去
果園坊裏為(去聲)求來(上二覓果下二詣徐石筍街公歸路果園坊徐住所亦截上四句)
(果西京雜記初修上林苑羣臣遠方各獻名李十五種内有綠李西都賦竹林果園)
堂成(依黃鶴編在上元元年)
背(音佩)郭堂成蔭白茅緣江路熟俯青郊榿(丘宜切)林礙日
吟風葉籠(力鍾切山谷音夢)竹和煙滴露梢暫止(一作下)飛烏將
數子頻來語燕定新巢旁人錯比揚雄宅懶惰(一作懶)無
心作解嘲(詩家因事立題便須就題命意此拈堂成為題則賦堂之外不得旁及矣起聯言堂之規)
(制面勢中四記竹木之佳禽鳥之適則堂成後景物備矣末借揚雄自况以終所賦之意一起一結自相照應)
(此通篇章法也則背郭成堂緣江熟路四字本相對將堂成路熟倒轉上半句變化矣林礙日葉吟風竹和)
(煙露滴梢六字本相對將風葉露梢倒轉則下半句變化矣詩白茅菅兮漢書注白屋謂以白茅覆屋謝)
(朓詩結軫青郊路嘲榿木注見前章常庾肩吾詩疎林不礙日涸浦暫通王勃詩野花捧露山葉自吟)
(風籦黃山谷曰籠竹蜀人名大竹云蔡氏曰蜀有竹名籠朱注竹有數種節間容八九寸者曰籠竹一尺者)
(曰苦竹弱梢垂地者曰釣絲竹紀古樂府烏生八九子端坐秦氏桂樹間通鑑晉安帝魏王珪畋於白登山)
(見熊將數子顔師古曰將率領也卿唐太宗詩新巢封古樹左思詩寂寂揚雄宅門無相輿寰宇記子雲)
(宅在華陽縣少城西南角一名草玄堂事陶潛詩懶惰故無匹揚雄傳哀帝時丁傅董賢用雄方草太玄)
(或嘲雄以玄尚白而雄解之號曰解嘲)
(王嗣奭曰此章與卜居相發前詩寫溪前外景此詩寫堂前内景前景是天然自有者此景則人工所致)
(者乃卜居堂成之别也)
(羅大經曰詩莫尚乎興興者因物感觸言在於此而意在於彼非若比賦之直言其事也故興多兼比賦比)
(賦不兼興古詩皆然今以杜陵詩言之發潭州云岸花飛送客檣燕語留人蓋因飛花語燕傷人情之薄)
(言送客留人止有燕與花耳此賦也亦興也若感時花濺淚恨别鳥驚心則賦而非興矣堂成云暫止飛)
(烏將數子頻來語燕定新巢蓋因烏飛燕語而喜已之擕雛卜居其樂與之相似此比也亦興也若鴻雁)
(影來聯峽内脊令飛急到沙頭則比而非興也)
蜀相(此公初至成都時作錄先主建安二十六年即帝位册亮為丞相尚書事方輿勝覽)
(廟在府西北二里武侯初亡百姓遇節朔各私祭於道中李雄稱王始為廟於少城内桓温平蜀夷)
(少城獨存孔明廟)
丞(一作蜀)相(去聲)祠堂何處尋錦官城外柏森森映階碧草
自春色隔葉黃鸝空(一作多)好音三顧頻繁(郭作煩)天下計
兩朝(音潮)開濟老臣心出師未捷(一作用)身先死長使英雄
淚滿襟(上四祠堂之景下四丞相之事好首聯自為問答記祠堂所在草自春色鳥空音此寫祠廟)
(荒凉而感物思人之意即在言外天下計見匡時雄略老臣心見報國苦衷有此兩句之沈摰悲壯結作痛心)
(酸鼻語方有精神宋宗忠簡公臨殁時誦此二語千載英雄有同感也直書丞相尊正綂名臣也朱子綱目)
(大書丞相亮出師先後同旨題稱蜀相仍舊稱耳王寰宇記諸葛武侯祠在先主廟西府城西有故宅逸)
(楚辭注公卿祠堂則華陽國志成都西城故錦官城也錦江織錦濯其中鮮明他江則不好故命曰錦官孫)
(季昭曰成都呼為錦官城以江山明麗錯雜如錦也趙注或以其地有錦官如銅官鹽官之類此更見官字取)
(義嘗觀范至能參政作詩每官為一集所著錦官集蓋鎮都時作乃親見成都為錦官城故取以名之耳顧)
(注儒林公議曰成都先主廟側有諸葛武侯祠祠前有大柏係孔明手植圍數大唐相段文昌有詩刻存焉唐)
(末漸枮歷王建孟知祥二偽國不復生然亦不敢伐皇宋乾德五年丁夘夏五月枯柯再生余於皇祐初守成)
(都又八年矣新枝聳雲枯幹存者若老龍之形正所謂柏森森也潘岳懷舊賦柏森森以攢植江淹詩幽冀)
(生碧草謂謝朓詩春色滿皇州之陸機詩疏黃鳥黃鸝留也或之黃栗留幽州人謂黃鶯一名倉庚一名)
(商庚一名鵹黃一名楚雀齊人謂之摶黍遜何遜詩黃鸝隠葉飛詩晛睆黃鳥載好其音何行孫氏陵)
(詩山鸎空樹響壟月自秋暉空字自字不勝寥落之感此詩即用其意出師表三顧臣於草廬之中頻繁)
(言頻數繁多也陸雲詩黃鉞授征鍚命頻繁庾亮辭中書令表頻煩省闥出總六軍韓非子周公旦假為天)
(子七年非為天下計也為其職也誼兩朝指先主後主杜臆謂欲復高光舊業似遠賈傳搴兩朝之器)
(朱瀚注開濟謂章武開基建興濟美謚法開物濟務司馬瑋傳性開濟好施又桓宣傳開濟篤素趙充國曰)
(無踰於老臣矣馬諸葛亮傳亮悉大衆由斜谷出據武功五丈原與司懿對於渭南相持百餘日疾卒於軍)
(望蜀志天下英雄喁喁有王筠詩淚滿横波目)
(周甸曰薛逢籌筆驛詩出師表上留遺恨猶自千年激壯夫羅隠武侯祠詩時來天地雖同力運去英雄)
(不自由吁漢運告終天嗇其夀使不能盡展其才以光復大業讀二三君子之詩未嘗不流涕歎息也)
(楊慎曰正德戊寅於武侯祠見壁間有詩云劍江春水綠沄沄五丈原頭日又曛舊業未能歸後主大星)
(先已落前軍南陽祠宇空秋草西蜀關山隔暮雲正綂不慙傳萬古莫將成敗論三分此詩始終皆武侯)
(事雖子美或未過之惜不知其姓氏耳廟今按杜詩先祠廟而後弔古此詩先弔古而後祠其云春水)
(指當時出師之時又云秋草乃後人謁祠之日結用萬古三分亦本杜詠懷諸葛詩但杜是以虛對實此)
(則以實對虛尤為斟酌耳此詩升庵闕其姓名後閱七修類稿載戴天錫集句知是元人吴漳作也)
梅雨(鶴注詩云茅茨疎易濕當是上元元年草堂初成時作周處風土記夏至前雨名黃梅)
(雨埤雅江湘二浙四五月間梅欲黃落則水潤土溽柱礎皆汗蒸鬱成雨謂之梅雨沾衣敗汗故自)
(江以南三月雨謂之迎梅四月雨謂之送梅然則蜀亦不異江南也)
南京犀(一作西)浦道四月熟黃梅湛湛(一作黤黤)長江去冥冥
細雨來茅茨疎易(音異)濕雲霧密難開竟日蛟龍喜盤(楊慎)
(云蜀音讀作旋)渦與岸迴(此咏蜀中梅雨也犀浦記地黃梅記時長江承浦細雨承梅茅茨二句見)
(細雨濛濛之象蛟龍二句見長江洶洶之勢號唐書元宗幸蜀還至德二載改成都府置尹視二京曰南京)
(此黃希曰蜀都有石犀李冰以壓水怪犀浦之名或本犀浦縣屬成都府垂拱二年析成都縣置薛道衡)
(詩細雨應黃梅隋煬帝江都詩梅黃雨細麥秋横楓樹蕭蕭江水平楚辭湛湛長江兮上有楓又雷填填)
(兮雨冥冥雲梁元帝詩從風疑細雨日莊子茅茨不剪何遜詩霧江邊起庾信詩竟坐春臺漢瓠)
(子歌蛟龍騁兮放遠遊聚郭璞江賦盤渦谷轉凌濤山頽師氏曰水盤而回洑者與岸回旋也)
(庚溪詩話江南五月梅熟時霖雨謂之黃梅雨然少陵詩曰南京犀浦道四月熟黃梅是蜀中梅雨乃在)
(四月也及讀柳子厚詩云梅熟迎時雨蒼茫值曉春此子厚在嶺外詩是南粤梅雨又在春矣蓋時候所)
(至早晚不同耶今按風土記所載則迎梅送梅之雨春夏自别也)
為農(詩云圓荷細麥當是上元元年季春時作管子農之子恒為農)
錦里煙塵外江邨八九家圓荷浮小葉細麥落(一作墮)輕
花卜宅從兹老為農去國賒遠慚勾漏令不得問丹砂
(杜臆此喜避地得所而作也首句烟塵外為一詩之骨自安史倡亂遍地兵戈江邨獨在烟塵之外如圓荷細)
(麥舉目所見景物可嘉故將卜宅為農有終焉之志烟塵不到便同仙隠乃以不得丹砂為慚戲詞也錦里)
(錦城之地烟塵𤇺火之警顔延年詩去國還故里)(蔡琰胡笳曲烟塵蔽野兮九域志容州有古勾漏縣)
(城一統志勾漏山在今安南古勾漏縣在其下勾漏令用晉葛洪事)
(吕氏童蒙訓曰潘邠老云七言詩第五字要響如返照入江翻石壁歸雲擁樹失山邨翻字失字是響字)
(也五言詩第三字要響如圓荷浮小葉細麥落輕花浮字落字是響字也所謂響者致力處也竊以為字)
(字當活活則字字自響)
有客(鶴注編在上元元年草堂作下首同按舊以此章為賓至下章為有客詩題互錯此詩)
(云有客過茅宇當依草堂本彼此改正詩有客有客)
患氣經時久臨江卜宅新喧卑方避俗疎快頗宜人有
客過(平聲)茅宇呼兒正葛巾自鋤稀菜甲小摘為(去聲)情親
(此章見相親之意上四卜居景况下言客來情事也趙汸注菜經自鋤其甲尚稀未免小摘者為情親故十)
(字中有數曲折江王右軍重熙帖患氣懸情師氏曰公嘗有肺疾哀南賦誅茅宋玉之宅穿經臨江之府)
(總左傳非宅是卜惟鄰是卜毛古詩喧卑厭俗居思江詩山豁自疎快宜人見詩王勃詩野客茅)
(宇山人愛竹林出語林梁國楊氏子九歲甚聰慧孔君平詣其家呼兒為設果庾信詩葛巾久乖角菊徑)
(簡經過時說文草木初生曰甲莊謝靈運永嘉記百卉正發聊以小摘供日謝詩惆悵憶情親)
(趙汸曰此詩自一句順說至八句不事對偶而未嘗無對偶不用故實而自可為故實散淡率真之態偶)
(爾成章而厭世避喧少求易足之意自在言外所以為不可及也)
(王嗣奭曰公於情親之人當病氣已久猶必正巾以接之安有不冠而見嚴武者此可作辯誣之一証也)
賓至(依草堂本作賓至至盧注有客者偶然有之也賓至者有為而也題相似而微不同)
(左傳賓至如歸)
幽棲地僻經過(平聲)少老病人扶再拜難豈有文章驚海
内漫勞車馬駐江干竟日淹留佳客坐百年麤糲(音辣)腐
儒餐不(一作莫)嫌野外無供給乘興(去聲)還來看藥欄(此章見相)
(欵之情上四賓至下四留賓直敘情事而不及於景此七律獨創之體不拘唐人成格矣僻居老病不意人)
(來客以文章之契跋涉江干意亦誠矣公先為謙已之語而復盡欵洽之情讀此詩見豪放中有慇懃氣象)
(顧注此詩詞人聲價高士性情種種具見暇生注竟日淹留乃傾蓋如故之根何遜詩幽棲多豫謝叔)
(原詩願言屢經過古宋宗炳有疾還江陵曰老病俱至名山恐難遍觀詩隴西行却略再拜跪庾信枯)
(樹賦殷仲文海内知名說漫勞徒勞也陸范雲詩江干雲氣浮干水涯也世談宴竟日機詩淹留終)
(不見粟沈約詩佳客信龍鑣國百年猶言終身為廣韻一斛舂約六斗米為糲韓策嚴遂曰特以丈人)
(麤糲之費後漢魏霸為鉅鹿太守常服麤糲不食魚肉之味漢書高祖以隋何為腐儒張耳傳女家厚供)
(給耳徑庾肩吾詩向嶺分花隨階轉藥欄)(補注此詩五六失粘)
(朱瀚曰一主一賓對仗成篇而錯縱照應極結搆之法起語鄭重次聯謙謹腹聯真率結語殷勤如聆其)
(謦欬如見其儀型較之香山諸作真覺高曾規矩肅肅雝雝也)
(羅大經曰近時趙紫芝詩云一瓶茶外無祗待同上西樓看晚山世以為佳然杜少陵云莫嫌野外無供)
(給乘興還來看藥欄即此意也杜子野詩云尋常一樣窗前月纔有梅花便不同世亦以為佳然唐人詩)
(云世間何處無風月纔到僧房分外清亦此意也欲道古人所未道信矣其難矣紫芝又有詩云野水多)
(於地春山半是雲世尤以為佳然余讀文苑英華所載唐詩兩句皆有之但不作一處耳唐僧詩云河分)
(岡勢斷春入燒痕青有僧嘲其蹈襲云河分岡勢司空曙春入燒痕劉長卿不是師兄偷古句古人詩句)
(犯師兄此雖戲言理實如此作詩者豈故欲竊古人之語以為已語哉景意所觸自有偶然而同者蓋自)
(開闢以至於今只是如此風花雪月只是如此人情物態)
狂夫(鶴注編在上元元年句盧注此詩因草堂而興感詩成之後用末狂夫為題詩狂夫)
(瞿瞿)
萬里橋西一(一作新)草堂百花潭水即滄浪風含翠篠(音小)
娟娟淨(一作静)雨裛紅蕖冉冉香厚禄故人書斷絶恒飢
稚子色凄凉欲填溝壑惟疎放自笑狂夫老更狂(上四言草)
(堂之景聊堪自適下因客况艱難而託為笑傲之詞叶竹篠在堂迎風則愈呈其疎秀荷蕖在潭霑雨則更)
(其芬芳娟娟美好貌冉冉漸至貌而朱瀚注以故人享厚禄而書并斷絶致幼子受恒飢色帶凄凉每句三)
(層語最沈痛然身瀕溝壑而唯自笑疎狂終不怨恨故人可見公之曠懷矣杜臆故人必有所指但謂裴冕)
(則非堂既成後冕方去蜀也在華陽國志少城西南兩江有七橋南渡流曰萬里橋城都縣南八里即諸葛)
(亮送費褘處因以為名周顧注北山移文李善注引梁簡文帝草堂傳曰汝南顒昔經在蜀以蜀草堂寺林)
(壑可懷乃於鍾嶺雷次宗學舘立寺因名草堂所謂草堂之靈也公卜居浣花里近草堂寺因以命名耳陸)
(游筆記四月十九日成都謂之浣花遨頭宴於杜子美草堂滄浪亭傾城皆出自開歲宴游至是日止蜀人云)
(雖戴白之老未嘗見浣花日有雨在夏書嶓冡𨗳漾東流為漢又東為滄浪之水一統志襄陽府均州)
(垂影釣滄浪簡謝靈運詩綠篠媚清漣蔓鮑照詩娟娟似蛾眉梁文帝詩紅蕖間青瑣紫濕丹楹選)
(詩柔條紛冉冉策淮南子無大功而有厚禄向王濬表人道斷絶國願及未填溝壑而託之秀思舊)
(賦嵇康志遠而疎吕安心曠而放公詩每用疎放本此)
(羅大經鶴林玉露云風含雨浥一聯上句風中有雨下句雨中有風謂之互體楊誠齋詩綠光風動麥白)
(碎日翻池風日互映亦本於此但杜本無心楊則有意矣)
(楊升菴謂詩中疊字最難下唯少陵用之獨工今按七律中有用之句首者如娟娟戲蝶過閒幔片片輕)
(鷗下急湍短短桃花臨水岸輕輕柳絮點人衣青青竹笋迎船出白白江魚入饌來是也有用之句尾者)
(如信宿漁人還泛泛清秋燕子故飛飛小院回廊春寂寂浴鳬飛鷺晚悠悠客子入門月皎皎誰家搗練)
(風凄凄是也有用之上腰者宫草霏霏承委佩爐烟細細駐遊絲江天漠漠鳥雙去風雨時時龍一吟雲)
(石熒熒高葉晚風江颯颯亂帆秋山水蒼蒼落日曛竹竿裊裊細泉分是也有用之下腰者如穿花蛺蝶)
(深深見點水蜻蜓欵欵飛風含翠篠娟娟淨雨裛紅蕖冉冉香無邊落水蕭蕭下不盡長江滚滚來碧窗)
(宿霧濛濛濕朱拱浮雲細細輕是也聲諧義恰句句帶仙靈之氣真不可及矣)
田舍(鶴注此當是上元元年初夏作觀櫸柳枇杷可見世說王大將軍舊有田舍名)
田舍清江曲(一作上)柴門古道旁草深迷市井地僻懶衣
裳楊柳(唐顧陶類編作楊柳一作櫸柳櫸居許切正異作柜)枝枝弱枇杷對對(從顧)
(陶本一作樹樹)香鸕鷀西日照曬翅滿漁梁(上四敘邨居荒僻下言景物之幽閒)
(岷晉書陶潛傳惟至田舍及廬山遊觀而已俗楚辭隠山以清江元行恭詩草深斜徑成風通古者)
(二十五畝為一井因為市交易故稱市井有上林賦盧橘夏熟注即枇杷也左思蜀都賦其園則林擒枇杷)
(李善注枇杷冬華黃實本出蜀中鳥洙曰鸕鷀水鳥蜀人以之捕魚)(晉樂歌君非鸕鷀詩疏敝敗之笱在)
(於魚梁趙曰陶侃母責其為漁梁吏而寄鮓)
(學林新編曰此詩以櫸柳對枇杷或謂櫸柳者柳之一種其名為櫸柳非雙聲字也枇杷乃雙聲字相對)
(未工予謂詩題曰田舍則當在田舍時偶然見此二物舉以成對耳如覓松苗子詩云落落出羣非櫸柳)
(青青不朽豈楊梅楊梅乃梅之一種以此相配乃正對也)
江邨(鶴注此當是上元元年夏作謝朓詩曖曖江邨見)
清江一曲抱邨流長夏江邨事事幽自去自來(一作歸)梁
上燕相親相近(去聲)水中鷗老妻畫紙為(一作成)棋局稚子
敲針作釣鈎但有故人供(樊作分)禄米(此從英華一作多病所須惟藥物)
微軀此外更何(一作無)求(江邨幽事起中四句梁燕屬邨水鷗屬江棋局屬邨釣鈎屬江)
(所謂事事幽也末則江邨自適有與世無求之意年燕鷗二句見物我忘機妻子二句見老少各得蓋多匍)
(匐至此始得少休也周周注清江指浣花溪王臺卿詩清江窮廣深世說顗曰吾若萬里長江何能不千)
(里一曲筠沈佺期詩坐看長夏晚梁陶潛詩事事在中都吴詩一燕海上來一燕高息何遜詩可憐)
(雙白鷗朝夕水上游為晉李秀四維賦序四維戲者衛尉摰侯所造也畫紙局截木為棋東方朔七諫以)
(直針而釣兮又何魚之能得惟直針不可以釣故敲針作鈎也漢樂府烏生曲釣鈎尚得鯉魚口分禄米亦)
(指裴冕此暗用公孫弘給俸禄於故人事英張華賦行藥物以為娱局字物字疊用入聲當從華為是且)
(禄米分給包得妻子在内賦謝靈運山居賦奉微軀以宴息陸雲逸民淡浩然其何求)
(申涵光曰此詩起二語尚是少陵本色其餘便似千家詩聲口選千家詩者於茫茫杜集中特簡此首出)
(來亦是奇事)
(王介甫悼鄞江隠士王致詩云老妻稻下收遺&KR1367;稚子松門拾墮樵二語本此杜能說出旅居閒適之情)
(王能說出高人隠逸之致句同意異各見工妙灑黃生曰杜律不難於老健而難於輕鬆此詩見蕭流)
(逸之致)
江漲(鶴注詩云江漲柴門外當是上元元年在草堂作郭璞江賦濟江津而起漲注漲水大)
(貌)
江漲柴門外兒童報急流下(去聲)牀高數尺倚杖沒中洲
細動迎風燕輕搖逐浪鷗漁人縈小楫容易(音異)拔(趙音蒲撥)
(切一作捩)船頭(上四江漲下寫漲時景物是方下牀而水高數尺及倚杖而水沒中洲急漲之勢迎)
(風之燕貼近水面水微動而燕不驚逐浪之鷗浮泛水中水輕搖而鷗自適此見江流平滿波浪不興容易拔)
(船頭亦見江水寬而漁人樂此杜臆動曰細搖曰輕因鷗燕之得趣亦若水使之然於無情中看出有情)
(曹植詩柴門何蕭條雪鮑照詩急流騰飛沫倚古詩媒人下牀去庾信詩花深數尺鮑照詩杖牧雞)
(䐁漁楚辭蹇誰留兮中洲五陶潛桃花源記人甚異之庾信詩兩開船頭)
野老(鶴注當是上元元年秋作考乾元二年九月東京及濟汝鄭滑四州皆䧟賊上元元年六)
(月田神功破思明之兵於鄭州然東京諸郡尚未收復故詩云城闕秋生畫角哀詩成後拈首)
(二字為題)
野老籬邊(一作前)江岸迴柴門不正逐江開漁人網集澄
潭下(去聲)估客船隨返照來長路關心悲劍閣片雲何事
(一作意又云行雲幾處)傍(去聲)琴臺王師未報收東郡城闕秋生畫
角哀(此在草堂而感時也上四寫景下四言情漁江岸回曲其柴門不正設者為逐江面而開也網客)
(舟即臨江所見者劍閣琴臺皆無佳趣正為東郡未平而角吹聲哀也黃生曰前幅摹晚景真是詩中有畫)
(後幅說旅情幾于淚痕濕紙矣關漁人網估客船三字略讀宋人詩多用此法長路心既傷入蜀片雲何)
(事又嫵留蜀下句作比喻語漁洪仲曰秋生則角聲更哀生字屬秋不屬角莊子人入海利在水也虞)
(鶱詩澄潭寫度鳥邵注潭即百花潭詩世說謝尚船行清風朗月聞江渚間估客船上有詠聲梁元帝纂)
(要日西落光返照於東謂之返景顧注日暮急於泊船故隨返照而來康孟詩返照若華池古詩長路漫浩)
(浩連鮑照詩萬曲不關心謂水經注小劍去大劍三十里山絶險飛閣涌衢故之劍閣梁簡文帝詩可)
(憐片雲生北郭璞詩何事登雲梯注玉壘記相如琴臺在浣花溪詩王師之所朱東郡概指京東諸)
(郡非專指滑州靈昌郡也廣原注至德二年陞成都為南京故得稱城闕曹植詩曕戀城闕易林秋風生)
(哀簫梁簡文詩城高短發林空畫角悲)
雲山(鶴注詩言望鄉臺當是上元元年成都作是年羌渾黨項寇涇隴史思明入東都故有京)
(洛音書之語者夢弼曰此詩懷京洛而作然京洛不可見所見雲山而已故首句因雲山起興遂)
(以雲山命題兮蔡琰笳曲雲山萬重歸路遐)
京洛雲山外音書静不來神交作賦客力盡望鄉臺衰
疾江邊卧親朋日暮迴白鷗元水宿何事有餘哀(此對雲山)
(而懷故鄕也首二遙憶兩京次二託迹成都下乃漂泊無聊而作自解之語舊以作賦句承京洛因班固作)
(兩都賦張衡作兩京賦故也其說似迂杜臆謂作賦客指相如傷時無同調而心切思鄉耳按作賦用蜀人望)
(鄕用蜀地此說較穏本黃生注故鄕不見而異地羇孤客子哀號宜矣彼鷗水宿之鳥亦何事而作江上哀)
(聲乎末乃觸物寄慨濤謝朓詩誰能久京洛涉吴筠詩萬里斷音書晉山與阮籍為神交言不形迹也)
(南史劉評字彦度阮孝緒博學隠居不交當世評一造之即願以神交漢書揚雄傳司馬相如作賦甚弘麗)
(盧照隣詠琴臺詩雲疑作賦客月似聽琴人成寰宇記益州記云昇仙亭夾路有二臺一名望鄉臺都記望)
(鄉臺隋蜀王秀所築謝張華詩衰疾近殆辱太子集宿昔親朋靈運詩水宿淹晨暮)(梁昭明曹植詩)
(悲歎有餘哀)
遣興(去聲曰梁權道編在成都詩内題遣興借詩以自遣也)
干戈猶未定弟妹各何之拭淚霑襟(一作巾)血梳頭滿面
絲地卑荒野大天遠暮江遲衰疾那能久應(平聲)無見汝
期(一作時蹤此章憶弟妹而作也上四傷手足睽離下四歎行流落地平故見野寬天曠故覺暮遲此)
(寫蜀中春景不左傳子産曰日尋干戈以相征討昔列子弟妹之所見莊子涕泣霑襟晉子夜歌宿不)
(梳頭絲髮被兩肩詩易大傳天尊地卑照鮑照詩茫然荒野中隋煬帝暮江平不動鮑詩屏迹勤耕)
(稼衰疾倚芝藥)
遣愁(此詩當入在成都詩内蓋與雲山遣興諸詩先後同時之作舊編在䕫州者非是)
養拙蓬為戸茫茫何所開江通神女舘地隔望鄉臺漸
惜容顔老無由弟妹來兵戈與人事回首一悲哀(通首皆言)
(愁緒欲借詩以遣之來江可通而地猶隔歎不能往䕫也兵戈阻則弟妹難人事蹇則容顔易老故不勝悲)
(哀回首對開戶而言山潘岳閑居賦終優游以養拙詩尚書大傳子夏曰深之中作壤室編蓬戸庾信)
(原野正茫茫姬水經注丹山西即巫山宋玉所謂帝女居之名曰瑤為之立廟號朝雲祠方輿勝覽神女廟)
(在巫山縣治西北二百五十步有陽雲臺淮南子悲哀抱於情)
(此詩將前後諸篇參看方知為成都所作江通神女舘即所謂獨立見江船也地隔望鄉臺即所謂力盡)
(望鄉臺也漸惜容顔老即所謂梳頭滿面絲也無由弟妹來即所謂弟妹各何之也舊編屬䕫州者斷誤)
(若身在䕫州不必云江通神女舘矣且久思出峽何反追言地隔望鄉臺耶)
杜鵑行(此詩蔡氏編在䕫州詩内但䕫州别有杜鵑詩不應重出今按詩中有蜀人聞之之)
(語蓋初至成都時泛咏杜鵑也其云昔日蜀天子一章應是託物寓言有感朝事而作今正其先後)
(次序決英華刻作司空曙注云又見杜甫集蓋兩存未也華陽國志魚鳬王後有王曰杜宇教)
(民務農一號杜主七國稱王杜宇稱帝號曰望帝更名蒲卑會有水災其相開明决玉壘山以除水)
(患帝遂禪位於開明升西山隠焉時適二月子鵑鳥鳴故蜀人悲子鵑鳥鳴也成都記望帝死其魂)
(化為鳥名曰杜鵑亦曰子規又記杜宇亦曰杜主自天而降稱望帝好稼穡教人務農治郫城亦曰)
(望帝至今蜀人將農者必先祀杜主時荆人鼈靈死其尸沂流而上至文山下復生見望帝望帝因)
(以為相)
古時杜宇稱望帝魂作杜鵑何微細跳枝竄葉樹木中
搶佯(英華作翔)瞥捩雌隨雄毛衣慘黑貌(一作自)憔悴衆鳥安
肯相尊崇隳(英華作陋)形不敢栖華屋短翮惟願巢深叢(此章)
(詠杜宇以破從來望帝之說也首段記其形細微而狀凋悴邵注搶佯飛掠有似猖狂瞥捩目斜視而旋折)
(也黲黑淺黑色深叢竹木叢生處一夏侯湛飛鳥賦舒修頸以儴佯上林賦轉騰撇烈作撇捩朱超詩)
(寄語故林無數鳥會入羣裏比毛衣崇易林毛羽憔悴陶潛詩衆鳥欣有託隋帝詔尊聖教謝靈運)
(詩華屋非蓬居)穿皮啄朽觜欲秃苦飢始得食一蟲誰言養雛
不自哺此語亦足為愚蒙聲音咽咽如有謂(英華作咽噦若有謂)
(注云咽平聲)號(平聲)啼略與嬰兒同口乾(音干)垂血轉迫促似欲
(英華作欲以)上(上聲)訴於蒼穹(此憐其求食勞而啼聲慘南漢盤中詩空倉鵲苦飢淮子)
(齊莊公出獵有一蟲舉足漢楊惲書足下哀其愚蒙)(雛不自哺注見十卷也前韓非子嬰兒相與戲)
蜀人聞之皆起立至今相效傳微風(從英華一作斆學傳遺風)迺知
變化不可窮豈思昔日居深宫嬪嬙(一作妃)左右如花紅
(末歎世俗之傳訛可蜀人起立將敬至今傳為風俗謂望帝之魂變化不窮詰也乃今之對花哀鳴者豈猶)
(思深宫妃嬪之樂耶其亦終述不悟矣前此章前二段各八句末段五句收書惟斆學半漢賈誼傳遺)
(風餘俗尚猶未改宫長門賦步從容於深)
題壁上韋偃畫馬歌(黃鶴編在上元元年成都詩内與下首戲題韋偃歌乃先)
(後同時作點朱景玄畫斷韋偃京兆人寓居於蜀常以越筆簇鞍馬千變萬態或騰或倚或齕或)
(飲或驚或止或走或起或翹或跂其小者或頭一點或尾一抺巧妙精竒韓幹之匹也朱注張彦遠)
(畫記韋偃作鷗黃長睿東觀餘論云少陵詩韋偃當作鷗傳寫誤耳今存其說以待考)
韋侯别我有所適知我憐渠(一作君)畫無敵戲(陳浩然本作試)拈
秃筆掃驊騮歘見騏驎出東壁一匹齕草一匹嘶坐看
(平聲)千里當霜蹄時危安得真致此與人同生亦同死(韋偃)
(畫馬在草堂壁上乃臨行留蹟也公愛其神駿而欲得此以同生死其所感於身世者深矣顔延之白馬賦)
(歘聲躍以鴻驚之漢書梅福傳欲以三代之法取當世之士猶以伯樂圖求騏驎於市盧注顔淵望吴門)
(馬見一匹練一匹本此蹄後漢書馬援傳皆有騏驥一日千里莊子馬可以踐霜雪齕草飲水)
(洪邁容齋隨筆云江山登臨之美泉石賞翫之勝世間佳境也觀者必曰如畫至於丹青之妙好事君子)
(嗟歎之不足者則人以逼真目之如老杜人間又見真乘黃時危安得真致此悄然坐我天姥下斯須九)
(重真龍出憑軒忽若無丹青高堂見生鶻直訝松杉冷兼疑菱荇香之句是也以真為假以假為真均之)
(為妄境耳人生萬事如此何特此耶)
戲題王宰畫山水圖歌(梁氏編在上元元年成都詩内張彦遠名畫記王)
(宰蜀中人多畫蜀山玲瓏嵌空巉嵯巧峭)
十日畫一水五日畫一石能事不受相促迫(英華作逼)王宰
始肯留真跡壯哉崑崙方壺(一作丈)圖挂君高堂之素壁
(首贊王宰圖畫宰吴門金氏曰不受促迫方得從容盡其能事此見王品格亦見主人知音杜臆崑崙方)
(壺舉極西極東以狀其遠景非真畫此兩山也下文日本銀河亦即此意庾肩吾詩畫水即生苔水經注)
(石崖山上冇畫石山少後漢書鄭興上疏臣下促迫河梁武帝論書法真跡雖可得而推文中子壯哉山)
(之固則崑崙注别見壺拾遺記三壺海中三山也一曰方壺方丈二曰蓬則蓬萊也三曰瀛壺則瀛州也)
(形如壺器上廣中狹下方也漢樂府相逄行挾瑟上高堂掛素壁所謂留真蹟湛方生七歡素壁流光)
巴陵洞庭日本東赤(一作南)岸水與銀河通中有雲氣隨
飛龍舟人漁子入浦溆山水盡亞(一作帶)洪濤風(此記圖中山水)
(東崑崙方壺山既自西而東故巴陵日本水亦自西而且其水勢浩瀚銀漢通而雲龍起又見風濤激蕩漁)
(舟避而山水搖真可謂壯觀矣縣江賦爰有包山洞庭巴陵地道山海經注長沙巴陵西有洞庭陂潛伏通)
(江邊唐書外國傳日本國者倭國之别種也以其日在國故名日本赤岸銀河言水天一色七發凌赤岸)
(篲扶桑吴越春秋西踰赤岸曹植表南至赤岸江賦鼓洪濤於赤岸南兖州記瓜步山東五里有赤岸山南臨)
(江中山謙之南徐州記曰京江禹貢北江也春秋分朔輒有大濤至江乘北激赤岸尤更迅猛李善文選注謂)
(赤岸在廣陵興縣桑欽水經云新安縣南白石山名廣陽山水名赤岸水莊子姑射山有神人乘雲氣御飛)
(龍而遊乎四海之外浦木華海賦舟人漁子徂南極東謝靈運詩映泫歸溆湛方生詩山木兮摧披)
(說文亞次也廣韻亞就也相依也朱注風勢湧濤山木盡為之低亞公詩花亞欲移竹及花蘂亞枝紅皆與此)
(同義楊慎曰亞枝臨水低枝也孟郊詩南浦桃花亞水紅水邊柳絮颺春風)尤工遠勢古莫
比咫尺應(平聲)須論(平聲一作千一作行)萬里焉(於虔切)得并(平聲)州快
剪刀剪取吴松(從英華一作淞)半江水(末將看畫作結蓋玩賞不忍釋也杜臆王畫)
(神妙只咫尺萬里盡之前面許多景象皆包在一句中又曰此詩通篇設想俱有戲意而收語尤戲之甚故云)
(戲題劉公少遊吴越故對畫而思及松江黃鶴謂上元元年展陷潤昇蘇三州故託意於吴松其說大鑿)
(此章上二段各四韻末段四句收李世說袁彦伯曰江山遼落居然有萬里之勢朱注賀詩欲剪湘中一)
(尺天吴娥莫道吴刀澁本此十趙曰吴松言吴地之松江也吴郡志松江在郡南四五里禹貢三江之一)
(蔡絛西清詩話云梁蕭文奐能書善畫於扇上圖山水咫尺之内便覺萬里為遙老杜題山水圖云尤工)
(遠勢古莫比咫尺應須論萬里乍讀似非用事如男兒既介胄長揖别上官用介胄之士不拜婦人在軍)
(中兵氣恐不揚用軍中豈有女子乎皆用事而隠其語)
戲為韋偃(舊作戲韋偃為)雙松圖歌(名畫記韋鑒子鶠工山水高僧竒士老松)
(異石筆力勁健風格高舉人知鶠善馬不知松石更佳)
天下幾人畫古松(一作樹)畢宏已老韋偃少(去聲)絶筆長風
起纖末滿堂動色嗟神妙(首贊韋偃畫松接杜臆起二句語氣平緩忽以絶筆長)
(松二句何等筆力獲隋煬帝詩古松惟一樹也杜預春秋左傳序絶筆於麟絶筆畫成而閣筆封演)
(聞見記畢宏天寶中御史善畫古松後見張璪於是閣筆張彦遠名畫記大歷二年畢宏為給事中畫松石於)
(左省廳壁好事者皆詩詠之改京兆少尹為左庶子徘樹石擅名於代樹木改步變古自宏始也張載詩)
(徊向長風堂長笛賦其應清風也纖末奮梢象謝莊月賦滿變容吴都賦斯實神妙之響)兩株
慘裂苔蘚皮屈鐡交錯迴高枝白摧朽骨龍虎死黑入
大陰雷雨垂(一作隨蝕次摹古松之狀迴朱注皮裂故幹之剥如龍虎骨朽枝故葉之陰森)
(如雷雨下垂杜張綖注白摧言畫之枯淡處黑入言畫之濃潤處臆寫雙松止四句耳而冥思玄構幽致)
(深情更無剩義可屈鐡枝曲而黑也謝神仙傳薊子訓手足交胸上不得伸狀如屈鐡惠連賦散漫交)
(錯氤氲蕭索隠韓非子朽骨爛肉施於土地史記索極南為太陽極北為太隂)松根胡僧憩
寂寞龐眉皓首無住著(直略切)偏袒右肩露雙脚葉裏松
子僧前落(又記松下僧人有杜臆入老僧一段突兀蕭灑窗冥靈超更神氣漢書武帝過郎署)
(見顔駟龐眉皓髮李陵書皓首而歸膝楞嚴經名無住行名無著行金剛經偏袒右肩右著地朱注長)
(水經疏袒肉袒也西方俗儀見王者必肉袒示非敢有犯佛教亦隨此用然此以表將荷大法之重擔耳松)
(子見䕫州詩注)韋侯韋侯數(色角切)相見我有一匹好東(一作素)絹
重之不減錦繡段已令(平聲)拂拭光凌亂請公放筆為直
幹(此索韋畫松也汝杜臆韋之畫松以屈曲見竒直便難工匹絹幅長能放筆為直幹乎戲之也此章)
(四段四轉韻前各四句末段五句關吴曾漫錄東絹關東綃也庾肩吾答武陵王賚絹啟東之妙潛織陋其)
(卷綃朱注唐志東川陵州土貢鵝溪絹歲黃希曰三國志李衡州里有千樹木奴不責汝衣食止一匹絹亦)
(可用矣坡集詩注鵝溪在梓州鹽亭縣出絹甚良時人謂之鵝溪絹即東絹也四愁詩美人贈我錦繡段)
(縱謝朓詩雲錦相凌亂無放筆筆也丘遲詩直幹曲枝)
(唐詩紀事載湯文圭九莘雨吟雷劈老松疑虎怒雨衝陰洞覺龍腥與杜詩白摧朽骨龍虎死黑入太陰)
(雷雨垂造句竒峭足以相當)
北隣(鶴注此指草堂之隣當是上元元年作又云公詩多以縣令為明府此北隣蓋王明府與)
(牙潘尼詩瓜司北隣)
明府豈辭滿藏身方告勞青錢買野竹白幘岸江皋愛
酒晉山簡能詩何水曹時來訪老疾步屧到蓬蒿(上四美明)
(府高致下則喜其興豪而多情也閒不為辭滿而為藏身見其志在隠遯野竹江皋寫其適亦見隣居相近)
(多山簡水曹人名官職借對自巧方謝靈運詩辭滿豈秩謝病不待年杜臆藏身而告勞亦見在官不)
(憚勞矣人詩黽勉從事不敢告勞興鶴云青錢銅錢也趙云蜀謂見錢為青錢今按漫詩點池荷葉疊青)
(錢可見青係錢色援庾肩吾詩野竹交臨浦之後漢書光武岸幘以見馬舊云岸幘露額也如水露岸晉)
(書謝奕為桓温司馬岸幘嘯咏應劭漢官云幘古者卑賤執事不冠者之所服也蔡邕獨斷漢元帝額有壯髮)
(不欲使人見始進幘服之羣臣皆隨焉尚無巾王莽頭秃因施巾故里語曰王莽禿幘施屋漢有綠幘紫幘黑)
(幘赤幘元帝微行從者皆白衣幘假楚辭朝騁騖於江皋晉書山簡濤之子永嘉三年節鎮襄陽惟酒是)
(躭起梁書何遜字仲言八歲能賦詩為名流所稱天監中家奉朝請遷建安王水曹行參軍兼記室又為安)
(西安成王參軍事兼尚書水部郎窮屧即履也或云履薦高士傳張仲蔚平陵人常居素室中蓬蒿没人)
(草蓬蒿公堂地也)
南鄰(顧宸曰南鄰朱山人也後有過朱山人水亭詩左思詩南鄰聲鐘罄)
錦里先生烏角巾園收芋(一作芧非)栗(一作栗非)不(一作未)全貧慣
看(平聲)賓客(一云門戸)兒童喜得食階除鳥雀馴秋水纔深(一作)
(添)四五尺野航(魯直作艇)恰受兩三人白沙翠竹江邨(一作山)
暮(一作路)相送(英華作送或作對)柴門(一作籬門或作籬南)月色新(上四造山人之)
(居下則喜其同舟送别也雀角巾隱士之冠芋栗野人之食兒童喜接人之厚鳥馴待物之仁詩善鍊格)
(前段叙事數層括以四語後段寫景一意拓為半篇兒童鳥雀用倒裝法秋水野航用流對法華陽國志西)
(城故錦官城也錦江濯錦其中則鮮明故命曰錦里王南史劉巖隠逸不仕常著緇衣小烏巾通鑑范通謂)
(濬曰君平吴之日當角巾歸第栗宋之問詩栗芋秋新熟杜臆芋栗止於一物作芋可該園中所産陸)
(瑜詩姮娥婺女慣相看之公孫弘傳賓客故人迎後漢郭汲傳有兒童數百迎曰聞使君到喜故來景)
(福殿賦階除連延大謝靈運詩空庭來鳥雀家莊子秋水時至水經注者長四五尺蕭何世多者兩)
(三人折湘中記白沙如霜雪相梁昭明太子扇賦翠竹之枝吴筠詩送出江潯)
(中涵光曰秋水纔深四五尺野航恰受兩三人語疎落而不酸今人作七律堆砌排耦全無生氣而矯之)
(者又單弱無體裁讀杜諸律可悟不整為整之妙)(補黃生注烏角巾與錦里相映帶起語逸致)
(顧宸曰周祈名義考云園收芧栗未全貧與山農詩呼兒登山收橡栗同意芧栗即橡栗乃櫟木子也莊)
(子徐無兒先生居山食芧栗此一說也王洙云成都風俗曰大飢不飢蜀有蹲鴟史記卓氏曰岷山之下)
(沃野之陰蹲鴟至死不飢注云大芋也揚雄蜀都賦言閒蹲鴟之沃野又言榛栗罅發則芋栗明為兩物)
(據公他詩云我戀岷下芧又云嘗果栗皺開亦可証芋栗皆成都所産矣且芧栗野生不待園中收種而)
(芧栗充飢乃貧餒之甚者豈可云未全貧乎後過南隣朱山人詩云殘樽席更移其家非藉芧栗以充飢)
(者還作芋栗為當)
過南隣朱山人水亭(蔡氏編在廣德二年復歸成都時今附在南隣之後以類)
(相從也絶句云梅熟許同朱老喫疑即此山人)
相近竹參(初簪切)差(此兹切)相過(平聲)人不知幽花欹滿樹細
(一作小胡云麗澤本作野)水曲(一作細)通池歸客邨非遠殘樽席更移
看君多道氣從此數(音朔)追隨(首聯叙事過南隣也次聯寫景見水亭也下四言情)
(山人留飲也於朱瀚曰前詩云兒童喜於看客隠不絶俗也鳥雀食階除貧能推恩也看君多道氣此可互)
(證台身行竹裏故人不知矣徐陵天山舘碑蕭然仙才卓道氣)
(羅大經曰自昔閒居野處者必有同道同志之士相與往還淵明移居詩云昔欲居南邨非為卜其宅聞)
(多素心人樂與數晨夕又云隣曲時來往抗言談在昔竒文共欣賞疑義相與析則南邨之隣豈庸庸之)
(士哉李太白尋魯城北范居士詩云忽憶范野人閒園養幽姿又云還傾四五酌自詠猛虎詞近作十日)
(懽遠為千歲期風流自簸蕩謔浪偏相宜想范野人者蓋亦可人之流也少陵在錦里亦與朱山人往還)
(兩見於詩章既稱為錦里先生又稱為多道氣而數追隨山人固亦非常流矣)
因崔五侍御寄高彭州一絶(朱注公追酬高蜀州人日詩考之上元二)
(年高已刺蜀此云彭州牧必元年作也時公年將五十而詩云百年已過半猶乾元二年立秋後題)
(年止四十八亦曰惆悵年半百里九域志云彭州至成都九十二)
百年已過半秋至轉飢寒為(去聲)問彭州牧何時救急難
(難叶平聲時此詩自敘窮老而望高公之相恤也兄秋至收穫之宜免於飢寒而兹不然故曰轉詩弟)
(急難叶况也永歎俱讀平聲)
奉簡高三十五使(去聲)君(高由彭州刺蜀州公時在蜀年譜云上元元年間常)
(至蜀州之青城新津是也)
當代論(平聲)才子如公復(扶又切)幾人驊騮開道路鷹隼出
風塵行色秋將晚交情老更親天涯喜相見披豁對(一作)
(道)吾真(吴若本作君恐誤致上四稱高之才調下四述高之交情驊騮遠鷹隼高騫喻才人得位)
(可以大行其志晚秋行色引起下句披豁即開心見誠之意舊唐書有唐以來詩人之達者唯適而已蔡)
(琰曲我將行兮向天涯也曹植髑髏說是反吾真)
和(去聲)裴迪登新津寺寄王侍郎(原注王時牧蜀英華注即王蜀州)
(鶴注此必公暫如新津與裴同至寺中故有此作當在上元元年蜀州至成都纔百里故可唱和也)
(新唐世系表裴迪出洗馬房裴天恩之後地理志津縣屬蜀州九域志縣在蜀州東南七十里)
(夢弼曰王侍郎王維弟縉也)
何恨(一作限)倚山木吟詩秋葉黃蟬聲集古寺鳥影度寒
塘風物悲遊子登臨憶侍郎老夫貪(一作賞一云費)佛日隨意
宿僧房(首句陡然而起言我亦何所愁恨而倚木吟詩乎正以草木黃落之時蟬聲鳥影秋景堪傷而)
(風物登臨故人足念也且已之棲宿寺中漂流更可歎耳此詩句句含恨意必裴詩原有恨字而和之如此趙)
(單二注將上六句作述裴語說得全無意義矣君遊子指裴陳子昂詩平生亦何恨公别賀蘭銛詩今抱)
(何恨雁何遜詩幾逢秋葉黃寒隋王胄詩風度蟬聲遠雲開路長何遜詩露濕塘草殷仲文詩風物)
(自凄凉碑陰鏗開善寺詩登臨情不極蕭散趣無窮教江總寺佛日初照慈雲不偏隋李士謙傳或問三)
(優劣士謙曰佛日也道月也儒五星也蔡注古詩貪佛不如貪僧金光明經佛日大悲減一切闇又云佛日輝)
(耀放于光明為大積寶經衆僧隨意所樂造經行之處)
贈蜀僧閭丘師兄(鶴注此當是上元元年秋作書原注太原博士均之孫舊唐)
(陳子昂後成都人閭丘均亦以文章著稱景龍中為安樂公主所薦起家拜太常博士公主誅均坐)
(貶循州司倉卒有集六卷)
大師銅梁秀籍籍名家孫嗚呼先博士炳靈精氣奔(首敘)
(閭丘世系唐晉高僧傳惠亮大師小師又銅梁秀鍾山川秀氣也書合州石鏡縣有銅梁山有銅梁縣十)
(道志銅梁山在涪江南七里左思蜀都賦外負銅梁於宕渠籍籍聲名之盛也前漢江都易王傳口語籍籍)
(江後漢方術傳餘亦班班名家焉精蜀都賦近則漢炳靈世載其英齊顧歡詩氣因天行)惟(一作)
(往)昔武皇后臨軒御乾坤多士盡儒冠墨客藹雲屯當
時上(上聲)紫殿不獨卿相(去聲)尊世傳閭丘筆峻極逾(侔作)
崑崙鳳藏丹霄暮(一作穴)龍去(一作出)白水渾青熒雪嶺東
碑碣舊製存斯文散都邑高價越璵璠(音煩)晚看(平聲)作者
意妙絶與誰論(平聲生此追敘博士文章身上八稱其望重前下八稱其名垂後漢書)
(史丹傳天子自臨軒檻長詩濟濟多士林史記酈食其傳諸客冠儒冠來者楊賦序藉翰為主人子墨)
(為客卿以風武詩藹藹王多吉士殿列子望之若屯雲三輔黃圖帝於甘泉宫起紫雕文刻鏤以玉飾)
(之謝朓詩紫殿肅陰陰之不獨卿相尊言墨客亦膺主眷成公綏賦潛崑崙峻極兮鳳藏龍去比閭丘)
(之殁晉東海越王檄文申陸機陸雲之枉穴碎雙龍巢傾兩鳳北魏段承根贈李寶詩鳳戢崑丘龍藏玄漠周)
(庾信齊憲王碑鳳沈丹穴龍亡黑陂又三鳳八龍古人以比賢士原不專指人君也山海經丹穴之山有鳥)
(狀如鶴五色而文名曰鳳碑東京賦龍飛白水在班固西都賦琳珉青熒此詩言文之光耀雪嶺維州)
(南三百六十里文高僧傳弘忍沒於高宗上元二年十月開元中太子學閭丘均為墖碑焉杜田曰東蜀牛)
(頭山下有閭丘均撰瑞聖寺磨崖碑嚴政書寺今改為天寧羅漢禪院宗懍詩接里開都邑蔡邕薦邊讓)
(書章環瑋之高價昭知人之絶明也暮曹植詩亮懷璠璵美杜臆晚看作者意言識定於年也漢高帝)
(敕太子時方省書乃使人知作者之意妙陸厥答内兄希叔詩書記既翩翩賦歌能絶)吾祖詩冠
(去聲)古同年蒙主恩豫章夾日月歲久空深根(此敘世交自嘆繼起)
(衰微品傅亮宋公策文爰發初迹則竒謀冠古講庾肩吾書施吴鄴下後生同年拔萃王褒四子德論)
(主恩滿溢史杜審言傳武后朝授著作郎遷膳部員外郎朱注稱均拜太常在中宗景龍間據公詩則武)
(后時已擢用二上林賦楩柟豫章正義曰豫今之枕木章今之樟木木生至七年乃可分夾日月言其高)
(大根老子深固蒂)小子思(去聲)疎闊豈能達詞門窮秋(一作愁)一揮
淚相遇即諸昆我住錦官城兄居秪(翹移切)樹園地近慰
旅愁往來當丘樊天涯歇滯雨稉稻卧不翻漂然薄遊
倦始(晉作如)與道侣(一作旅)敦景晏步修廊而無車馬喧夜
闌接軟語(一作夜言詞柔軟)落月如金盆(此述旅次相逢八上八叙事記地下敘)
(景言情皆杜臆公詩善用借景如落月如金盆與隴月向人圓據一時所見之景而傾蓋歡洽之意自見)
(傅毅詩伊余小子昆何遜詩凜凜窮秋暮淚歎流離即諸通家世交如弟兄也)(陸機詩揮金剛經注)
(須達長者施園秪陀太子施樹為佛說法之處故後人名為祗園亦曰給孤園湛茂之詩衰廢歸丘樊蜀)
(都賦稉稻漠漠一周捨詩薄遊久已倦親世說愍度道人始欲過江與傖道人為侣曹植詩交義在敦)
(西京雜記重閣修廊行之移晷種陶詩結廬在人境而無車馬喧法華經如來能種分别巧說諸法言詞)
(柔輭悦可衆心華嚴經菩薩摩訶薩有十種語一者柔軟語能使一切衆生得安穏維摩經所言誠諦常以軟)
(語眷屬不離善和爭訟盤洛陽伽藍記旭日始升則金晃朗)漠漠世界黑(一作空一作穴一作)
(冥)驅驅爭奪繁惟有摩尼珠可照濁水源(結出贈閭丘意言其空明)
(之體可滌塵凡也詩此章首尾中腰各四句前後兩段各十六句陸機街術紛漠漠瓔珞經無量世界)
(盡觀衆生尼黑即黑葉也也翻譯名義集摩尼或曰踰摩正云末即珠之總名圓覺經譬如清淨摩尼)
(寶珠映於五色隨方各見宣室志馮翊嚴生家漢南峴山得一珠如彈丸胡人曰此西國清水珠至濁水泠然)
(洞徹矣)
(今人作五古長篇多任意揮灑不知段落勻稱之法杜詩局陣布置章法森然如此篇首尾中腰各四句)
(提束前後兩段俱十六句鋪敘有毫髮不容增減者然此法起於魏人繁欽定情詩我出東門遊八句作)
(起中情既欵欵八句作結前面何以致拳拳兩句一轉者十段後面與我期何所六句一轉者四段後四)
(段本張平子四愁詩其前十段則韓昌黎南山詩所自出也古詩各有淵源如此)
(捫蝨新話陶淵明詩采菊東籬下悠然見南山采菊之際無意於山而景與意會此淵明得意處也老杜)
(亦曰夜闌接軟語落月如金盆予愛其意度閒雅不減淵明而語句雄健過之每詠此二詩便覺當時情)
(景盡在目前而二公寫之筆端殆若天成兹為可貴)
泛溪(浣花溪也此當是上元元年秋作)
落景(影同)下(去聲)高堂進舟泛迥溪誰謂築居小未盡喬木
西遠郊信荒僻秋色有餘凄練練峯上雪纖纖雲表霓
(此溪上遠見之景地杜臆自卜居浣花至此始溯溪西遊誰謂築居之果小乎特未盡覽喬木以西耳今)
(一望遠郊秋色在目對雪見霓斯亦竒矣謝越王貞詩參差落景遒宋子侯詩挾瑟上高堂靈運詩對)
(嶺臨迴溪遠郊之地)(又躡險築幽居色詩遷於喬木宋王微詠賦秋陰兮白露商)(周禮任吴均詩)
(練練波中白讀劉孝綽詩秋月始纖纖東晳書賦抗志雲表)童戲左右岸(一云兒童戲左)
(右)罟弋畢提擕翻倒荷芰亂指揮徑路迷得魚已割(一作)
(劇)鱗採藕不洗泥人情逐鮮美物賤事已(一作亦一作跡)睽(此溪)
(上近見之事傷彼兒童戲逐者擕罟得魚翻荷採藕本取鮮美今乃鱗帶泥則是賤其物而乖事理矣罟)
(以取魚弋以取鳥畢字作盡字解不作掩禽之畢舊引莊子畢弋網罟易誤詩弋鳬與雁莊子得魚而忘)
(筌暌晉史論事其趣)吾邨靄暝姿異舍雞亦棲蕭條欲何適出
處(上聲)庶可齊衣上見新月霜中登故畦濁醪自初熟東
城多鼓鼙(末叙泛溪回舟也夜日暝返棹猶之身老息機故曰出處可齊酌新醪而忽聽鼓鼙則)
(歸溪亦非安枕之地矣詩此章三段各八句康陸機詩出處鮮為諧張正見新月半輪空嵇書濁醪)
(一杯曰陶潛詩漉我新熟酒東故東城舊指東都者非)(朱注成都城在草堂之記君子聽鼓鼙之聲則)
(思將帥之士)
出郭(從舊次編在上元元年成都詩内舊草堂在郭外從城中復歸草堂故有還與烏啼之)
(句舊說謂自青城還成都新說謂從成都往青城者皆非前詩云已知出郭少塵事可証古詩出)
(郭門直視)
霜露晚凄凄高天逐望低遠煙鹽井上斜景(影同)雪峯西
故國猶兵馬他鄉亦(一作正)鼓鼙江城今夜客還與舊烏
啼(此出成都郭外而作也上四郭外晚眺之景下四郭外夜宿之情杜臆故國兵馬既未可歸他鄉鼓鼙)
(又未可去故還與舊烏作伴前故國指東都他鄉指成都時思明未滅故蜀常備兵詩云王師未報收東都)
(城闕秋生畫角哀可以互證薛記霜露既降澄高天逐望低因霜露之氣所掩也道衡詩高天遠色秋)
(氣入蟬聲不蜀有火井煮鹽者初以柴火引發後火起井中連日斷遠烟即煮鹽之烟也蜀都賦家有鹽泉)
(之井劉注蜀都臨卭江陽漢安縣皆有鹽井雪元和郡國志雪山在松州嘉城縣東春夏積雪圖經山在維)
(州保寧縣西南連乳州白狗峽城鼙騎上鼓也歲凡城郭臨江者皆謂之江城此詩江指錦江城如暮詩)
(言江城玩月詩言江城皆屬梓州以有射洪江也客公自謂唐劉垍詩無勞拂長袖直待夜烏啼)(補註)
(張九齡詩江城何寂寞秋樹亦蕭森)
恨别(據詩中長驅五六年之說當是上元元年在成都作顧注公於乾元二年春自東都回)
(華州客秦州寓同谷至成都奔走四千里初自天寶十四載安史倡亂至乾元之末上元之為五)
(六年)
洛城一别四(一作三蕭雲從注四音司)千里胡騎(去聲)長驅五六(一云六七)
年草木變衰行劍外兵戈阻絶老江邊思家步月清宵
立憶弟看(平聲)雲白日眠聞道(去聲)河陽近乘勝司徒急為
(去聲)破幽燕(平聲其首二領起恨别四千里言其遠五六年言久行劍外承四千里老江邊承五六)
(年思家憶弟傷洛城阻亂乘勝破燕望胡騎早平也劍外劍門之外江邊錦江之邊宵立晝眠憂而反常)
(漢書周勃傳擊胡騎平城下衰曹植詩長驅陷匈奴阻九辯蕭瑟兮草木搖落而變魏志田疇傳道路)
(絶寇鹵縱横含薛道衡詩空庭聊步月閒坐獨臨風不潘尼桑樹賦溢露於清宵王懋野客叢談梁瑄)
(歸弟璟每望東南白雲慘然久之大朱注李光弼傳乾元二年冬十月光弼悉軍赴河陽破賊衆上元元年)
(進圍懷州通鑑上元元年三月光弼破安太清於懷州城下夏四月又破史思明於河陽西渚此河陽乘勝之)
(事也德傅毅樂府乘勝席捲遂南征至二載加李光弼檢校司徒)
(顧宸曰破幽燕之策當時見及者不過數人清河李萼告顔真卿請分兵開崞口討汲鄴以北至於幽陵)
(時哥舒翰守潼關郭子儀李光弼上言請引兵直取范陽覆其巢穴此潼關未破前事也又李泌對肅宗)
(請令光弼自太原出井陘子儀白馮翊入河東來春命建寧為范陽節度大使竝塞北出與光弼南北犄)
(角以取范陽破其巢穴此禄山未死時事也及禄山死河東平泌勸上如前策遣安西及西域之衆竝塞)
(西北自歸檀南取范陽永絶根本此長安未復時事也萼與李郭之策不行是以有靈武之奔泌之策不)
(行是以有九節度之潰至上元元年光弼乘河陽之勝遂平懷州此時長安已復慶緒已死直𢷬幽燕萬)
(萬不容更緩故下一急字蓋深惜前三策之不早用耳)
散愁二首(此詩乃初入蜀時作當在上元元年光弼破安太清史思明之後故云百萬傳)
(深入若上元二年王思禮已死不得致望於尚書矣晉武帝詔思所以散愁養氣)
久客宜旋旆興王未息戈蜀星陰見少江雨夜聞多百
萬傳(一作轉)深入寰區望匪他司徒下(去聲)燕(平聲)趙收取舊
山河(首章以北伐之功望諸李光弼也因久客而思靖亂從有愁處說到散愁三四承首句言作客凄)
(凉五六承次句欲河北息兵望匪他注下司徒陳潘岳永逝文回首兮旋旆謝瞻詩聿來扶興王琳設)
(難合百萬師若運諸掌者義也詩出師表深入不毛他後漢書自致寰區之外盧諶綢繆委心自同匪)
聞道(去聲)并(平聲)州鎮尚(平聲)書訓士齊幾時通薊北當(去聲)日
報關西戀闕丹心破霑衣皓首啼老魂招不得歸路恐
長迷(次章以討賊之事兼望王思禮也因世亂而念歸途本欲散愁愁仍未散薊平報捷則息戈可望)
(心破淚霑恐久而莫歸又與前章相應北唐書太原府本并州開元十一年為府天寶元年曰京舊書肅)
(宗紀乾元二年七月以兵部尚書路泌節度使霍國公王思禮兼太原尹充北京留守思禮本傳光弼徙河陽)
(思禮代為河東節度用法嚴整人不敢犯函王褒詩桑生薊北寒杜臆關西謂京師地在潼關谷之西也)
(舊注謬於西征賦猶犬馬之戀主竊託慕闕庭李陵書皓首而歸)
(王嗣奭曰題云散愁故前章總起後章總結皆說自已心事中間將司徒尚書聯絡上下兩章只如一章)
(此見章法之妙破朱鶴齡曰史鄴城之潰惟思禮與光弼軍獨完尋思明别將於潞城東乃當時名將)
(也故以收薊北報關西望之陽又云諸將中獨屬望王李者公意思明在東都范必空虛可圖欲光弼)
(乘河陽之捷長驅燕趙傾其根本思禮以潞澤之兵會之即前詩斬鯨遼海波意也以散愁命題深旨可)
(見)
建都十二韻(趙次公注此詩上元元年九月後作也朱注詩云窮冬客劍閣隨事有田)
(園其為成都草堂作甚明鮑欽止編在寶應元年冬是年雖復建南都時公往來梓州未嘗定居安)
(得有田園之句趙注得之京通鑑至德二載以蜀郡為南京鳳翔為西京西為中京上元元年九)
(月改置南都於荆州以荆州為江陵府二年九月罷鳳翔西都及江陵南都之號寶應元年建夘月)
(復建唐書上元初以吕諲為荆州刺史諲請以荆州置南都帝從之於是荆州號江陵府以諲為尹)
蒼生未蘇息胡馬半乾坤議在雲臺上誰扶黃屋尊(從時)
(事說起慨朝議之失計仰王右軍與謝安書小得蘇息各安其業束都賦俯乎乾坤東觀漢記桓譚拜)
(議郎詔令議雲臺江淹獄中書高議雲臺之上漢書注黃屋天子之車)建都分魏闕下(去聲)
詔闢荆門恐失東人望其如西極存時危當雪耻計大
豈輕論(平聲)雖倚三階正終愁萬國翻(此論建都興廢而陳時勢之緩急)
(言分置宫殿新闢都會雖欲慰東人之望其如西極儼然存不當建彼而廢此也且此時不急圖雪耻而輕論)
(建都恐治亂尚未可定耳固東人指吕諲建都之議西極指上皇幸蜀之地班東觀賦建都河洛周禮)
(懸治象之法於象魏注象魏宫門雙闕南史何胤傳闕謂之象魏象者法也魏者當塗而高大也袁紹傳下)
(詔之日乃唐書荆州有荆門縣以荆門山名寰宇記荆門之地荆襄要津詩東人之子職勞不來東人)
(指荆門以東言將朱穆奏記紀綱少弛頗失人望季史記秦穆公謂三曰子其悉雪恥後漢馮異傳文)
(誠能亟定大訃為東方朔傳願陳泰階六符注泰階天之三階也上階天子中階為諸侯公卿大夫下階為)
(士庶人三階平等是為太平易先王以建萬國)牽裾恨不死漏網辱殊恩永
負漢庭哭遙憐湘水魂窮冬客江劍(一云劍外)隨事有田園
風斷青蒲節霜埋翠竹根(此傷旅迹流離不得參預朝事牽裾為救房琯漏網謂)
(謫司功漢庭湘水欲效賈屈而未能雖有客舍田園而對此風蒲霜竹不免衰老摧殘矣申涵光曰人亦有)
(一時感激事過輒悔者公以不死為恨真諫臣也内魏志文帝欲徙十萬戶實河南辛毗諫帝不答起入毗)
(隨而引其裾叨漢刑法志網漏吞舟之魚一袁紹書殊恩厚德臣既之賈誼傳可為痛哭者屈原見)
(讒沈於湘水去王褒詩生年隨事闌杜臆隨事猶云隨便有之歸來辭田園將蕪庾信詩蒲低猶抱節)
(賦梁昭明太子扇折翠竹之枝)衣冠空穰穰(石蔣切)關輔久(一作遠)昏昏
願枉(一作惟駐一作願駐趙云作駐非)長安日光輝(郭作暉)照北原(此諷當時)
(君相之謀國者隠衣冠二句槩刺朝臣應上議在雲臺二句願枉二句諷肅宗應上蒼生未蘇二句朱注)
(衣冠雖多未救關輔之難今中原淪陷天子當迴陽光以照之奈何汲汲建都之舉耶此詩首尾各四句中)
(二段各八句風史記貨殖傳天下穰穰皆為利往陰關中三輔謂扶馮翊京兆江淹詩飭驂去關輔鑑)
(詩昏昏隴日沈昏昏言日故下接以長安日明世說晉明帝數歲元帝問日與長安孰遠答曰日遠日重問)
(之答曰日近鋒曹植登臺賦齊日月之光輝時庾肩吾詩駐日逐戈按夢弼云北原河北之地史思明)
(據東京及河北懷衛等州是也)
(當時房琯分建之策與吕諲建都之請前後事勢迥不相同初安史首亂時陷中原破兩京剪宗室逼乘)
(輿唐室孤危極矣故分建子弟之議足使賊子膽寒其後長安既復兵勢復張惟河北未平故須專意北)
(向以除禍本若建都荆門虛張國勢迂疎甚矣且東南本無事而勞民動衆恐反生意外之虞此作詩本)
(意也)
邨夜(鶴注詩云多難蓋指安史也當是上元元年浣花作是年十一月史思明遣田承嗣將舟)
(徇淮西王同芝將兵徇陳許敬江將兵徇兖鄲薛鄂將兵徇曹州若在二年則段子璋反李奐奔成)
(都不應詩不皆及而及安史也)
風色蕭蕭暮(一作蕭蕭風色暮)江頭人不行村舂雨外急隣火
夜深明胡羯何多難(去聲)樵漁(一作漁樵)寄此身中原有兄弟
萬里正含情(上四邨夜之景下四邨夜感懷狀舂急暮所聞火明夜所見趙云此寫難之景如)
(在目前詩杜臆身得所安而思家更甚故曰正含情詩吴邁遠春城起風色周禮有舂人梁簡文帝)
(甘泉烽火夜深明樵詩未堪家多難覩南史宋武帝時見二小龍附翼漁山澤同侣或亦焉劉孝威詩散)
(步懷漁樵孔魚和詩水鄉訪松石蘭澤侣漁樵王粲詩含情欲待誰)
寄楊五桂州譚(原注因州參軍段子之任當鶴注桂州屬嶺南道中都督府是上)
(元元年成都作)
五嶺皆炎熱宜人獨桂林梅花萬里外雪片一冬深聞
此寬相憶為邦復(扶又切)好音江邊送孫楚遠附白頭吟
(上四桂州之景下四寄楊之情音梅時有雪可銷炎瘴故曰宜人寬相憶因瘴少復好見政異孫楚比段白)
(頭吟懷楊五杜臆通篇氣勢流走字句空靈詩之不縳於律者嶺始安越城臨賀大庾臘嶺是也始安嶺)
(在今廣西桂林府城西越城嶺在桂林府興安縣北臨賀嶺在平樂府賀縣境内大庾即梅嶺在廣東南雄府)
(城北臘嶺在廣東韶州府乳源縣西發班婕妤詩凉飈奪炎熱南康記大庾嶺多梅而先亦曰梅嶺白帖)
(大庾嶺上梅南枝落北枝開廣志梅嶺本因梅鋗得名今競作梅花之梅矣聊從同山海經桂林有八樹在)
(番禺東注八樹成林言其大也鶴曰桂林雖居嶺外然治古始安隸荆州之零陵非鬱林州之桂林故白樂天)
(云桂林無瘴氣兹所以宜人也嶺南無雪獨桂林有之范成大云靈州興安之間兩山蹲踞中容一馬謂之嚴)
(關朔雪至關輒止大盛則度關至桂州城下不復南矣北城舊有樓曰雪觀所以夸南州也詩懷之好音)
(孫楚為石苞參軍)
西郊(鶴注題曰西郊從西郊赴草堂也此當是上元元年冬作易自我西郊)
時出碧雞坊西郊向草堂市橋官柳細江路(一作岸)野梅
香傍(去聲)架齊書帙看(平聲)題檢(一作減)藥囊無人覺(舊作競一作與)
(荆公定作覺)來往疎懶意何長(上四西郊途次之景下四草堂幽寂之况此詩大段兩)
(截分界然逐層敘述却是逐句順下八句一氣以齊謂整書使齊題謂藥上標題杜臆此喜地僻得遂其)
(疎懶也勝梁益記成都之坊百有二十第四曰碧雞坊輿地紀漢宣帝聞益州有金馬碧雞之神遣諫議大)
(夫王褒持節醮祭而致之其文曰持節使者王褒敬移南崖金精神馬縹緲碧雞處南之荒深谿迴谷非土之)
(鄕歸來歸來漢德無疆今北門石馬巷中有金馬祠碧雞坊在城之西南成都記草堂在府西七里華陽)
(國志成都西南石牛門外曰市橋下石犀所潛淵也李膺益州記冲星橋市橋也在今成都縣西南四里漢舊)
(州市在橋南因以為名延岑渡市橋挑戰即此早陶侃傳都尉夏施盜官柳種之己門隋王由禮詩梅香)
(野徑說潘岳楊仲武誄披帙散書屢覩遺文帙書衣也世謝安看題便各使四坐通史記刺客傳夏無)
(且以藥囊提荆軻當趙次公曰荆公定為無人覺來往甚善徐悱妻詩惟夜枕知過此無人覺梁簡文帝詩)
(會是無人覺何用早梅粧嵇康絶交書性復疎懶)
(王安石曰老杜之無人覺來往下得覺字大好瞑色赴春愁下得赴字大好若下見字起字即是小兒言)
(語足見吟詩要一字兩字工夫人無人覺謂不見人跡來往黃注泥上出郊向堂謂不知已之來往其)
(說太曲)
和(去聲)裴迪登蜀州東亭送客逢早梅相憶見寄(此公)
(往蜀州時朱氏編在上元元年冬置唐書蜀州唐安郡屬劍南道垂拱二年析益州黃鶴曰九)
(域志蜀州東至成都纔百里宜公與裴頻有和寄陳陰鏗詩梁花畫早梅)
東閣官梅動詩興(去聲)還如何遜在揚州此時對雪遙相
憶送客逢春(一作花)可(一作更)自由幸不折(之舌切)來傷歲暮
若為看去亂鄉(一作春)愁江邊一樹垂垂發朝夕催人自
白頭(上四答裴詩意下四對時感懷詩裴有早梅之咏故以何遜梅詩相比相憶句和題憶寄送客句)
(和詩題送客玩第三聯語氣必裴詩有不及折贈之句故答云幸不折來免傷歲暮若使一看益動鄉愁矣既)
(而又自嘆曰此間江梅漸發亦覺催人頭白蓋當衰老之年觸處皆足傷情也東閣指東亭官梅官種之梅)
(猶言官柳本胡震亨曰何遜墓志東閣一開競收楊馬杜甫東閣此誌載墨莊漫錄陸凱詩折梅逢驛使)
(寄與隴頭人江南何所有聊贈一枝春此曰逄春是照早梅梁簡文帝詩逢春始發花晉雜曲折梅寄江)
(北多何遜詩江邊雲霧起花陳蘇子卿詩中庭一樹梅寒蘂未開楊慎云梅放皆下垂故云垂垂吴防)
(雪梅賦帶冷雪之垂垂梅開歲暮似催白頭)
(黃生曰此詩直而實曲撲而實秀其暗映早梅婉折如意往復盡情筆力横絶千古兩自字有自已自然)
(之别)
(楊德周曰幸不折來傷歲暮若為看去亂鄉愁必如此方不墮詠物劫王元美以為古今詠梅第一)
(朱鶴齡曰何遜揚州早梅詩云兔園標物序驚時最是梅銜霜當露發映雪凝寒開枝横却月觀花遶凌)
(風臺朝灑長門泣夕驅臨卭杯應知早飄落故逐上春來遜時為廣陵王記室首云兔園則以梁孝王園)
(此之也却月觀凌風臺應是園中臺觀名南史徐湛之出為南兖州刺史更起風亭月觀吹臺琴室遜梁)
(人在徐湛之後)
暮登四(一作西)安寺鐘樓寄裴十迪(此當是上元二年往蜀州時作)
(四蜀志新津縣南二里有安寺神秀禪師所建)
暮倚高樓對雪峰僧來不語自鳴鐘孤城返照紅將斂
近市浮煙翠且重(平聲)多病獨愁常閴寂故人相見未從
(七容切)容知君苦思(去聲)緣詩瘦太(一作大)向交游萬事慵(首聯)
(鐘樓次聯暮景下四寄裴中顧注僧來不語寫出彼此落落漫不相顧之狀惟旅寂寞故愈想故人耳趙)
(大網曰裴之貌瘦雖由躭詩所致然於故舊交情亦太疎矣蓋裴在蜀州但寄詩而未嘗一過故公諷之如此)
(朓張正見詩秋色照孤城德王融詩迅節瀹浮烟其謝詩從容讌語補注楊周曰縣有修覺山)
(上為寶華山以峯頂多雪又名雪峯)
寄贈王十將軍承俊(據詩意則王將軍在成都詩題云寄贈必上元二年在青)
(城作)
將軍膽氣雄臂懸兩角弓纏結青驄馬出入錦城中時
危未授鉞勢屈難為功賓客滿堂上何人高義同(上四稱將)
(軍之雄壯下則惜其不當大任而徒懷高義也經此似齊梁律詩故上四未諧平仄光武記諸將既屢捷)
(膽氣益壯魏文帝詩猛將懷暴怒膽氣正縱横結左右二臂各懸一弓故云兩角弓詩騂騂角弓纏馬之)
(裝飾堂摯虞新禮儀漢魏故事遣將出征符節郎授鉞於朝趙曰未授鉞未為大將也信陵君傳賓客滿)
(堂待公子舉酒遊王融詩高義幸知)
(楊慎曰五言律詩起句最難六朝人稱謝朓工於發端如大江流日夜客心悲未央雄壓千古矣唐人多)
(以對偶起雖森嚴而乏高古宋周伯弜選唐三體詩取起句之工者二酒渴受江清餘酣潄晚汀又江天)
(清更愁風柳入江樓是也語誠工而氣衰颯余愛蘇頲北風吹早雁日日渡河飛張柬之淮南有小山嬴)
(女隠其間杜子美將軍膽氣雄臂懸兩角弓孟浩然八月湖水平涵虛混太清雖律也而含古意皆起句)
(之可法者)
奉酬李都督表丈早春作(朱氏亦編在二年)
力疾坐清曉來詩(一作時律髓作采詩)悲早春轉添愁伴客更覺
老隨人(荆作身)紅入桃花嫩青歸柳葉新望鄉應(平聲)未已
四海尚風塵(此據李詩而翻其意全是自寫已懷下四乃申明上截杜臆言來詩但悲早春我)
(則有轉添而更甚者愁伴客老隨身麾之不去尤可悲也且早春何必悲當此桃嫩柳青其景色亦正佳耳但)
(以四海猶亂望鄉未歸此我之所以聞詩而愈悲也書力疾扶病強起也魏志司馬懿奏臣輒力疾將兵晉)
(習鑿齒力疾著論一篇落劉琨詩序適足以彰來詩之益美耳陳子良詩故早春中客人二字俱就自)
(已言塵漢書野無風之警)
(柳青桃復紅起於謝尚龍用便成常語梁簡文詩云水照柳初碧烟含桃半紅乃借烟水以形其紅碧杜)
(云紅入桃花嫩青歸柳葉新用歸入二字寫出景色之新嫩皆是化腐為新之法)
題新津北橋樓(得郊字元新津乃蜀州屬縣朱氏編在上二年杜臆此蓋新津)
(令設宴於樓上也)
望極春城上開筵近鳥巢白花簷外朵青柳檻前梢池
水觀為政厨煙覺遠(去聲)庖西川供客(一作遠)眼(一作醉客)惟有
(一作偏愛)此江郊(通首皆樓上所見者望極二字直貫至末春城鳥巢屬外景花簷柳檻屬内景池)
(水厨煙又屬席前之景末則嘆美江郊也又杜臆設宴者乃邑令故以池水比其官清厨烟遠庖稱其有好)
(生之仁江郊供客眼必田野闢而稻粱肥也何吴邁遠詩春城起風色梁簡帝詩開筵命羽觴遜詩簷)
(外鶯啼罷授庾信詩池水朝含墨世說漢陽任棠有竒節隠居教龐仲達為太守到先候之棠不交言但以)
(水一盂置戸屏前仲達思其微意良久曰水者欲吾清也在職以惠政得民列子庖厨之下不絶烟火玉藻)
(君子遠庖厨微鮑照詩江郊靄明)
遊修覺寺(朱氏編在上元二年里蜀總志修覺山在新津縣治東南五山有修覺寺絶)
(勝亭)
野寺江天豁山扉花竹幽詩應(平聲)有神助吾得及春遊
徑石相(一作深)縈帶川雲自(一作晚)去留禪枝宿衆鳥漂轉
暮歸愁(此初遊修覺寺而作也上下兩截遙相照應記首聯景之自外而内者就一遠一近說次聯)
(入寺之事三聯景之自内而外者就一静一動說末聯記宿寺之情詩有神助非自夸能詩是云勝地能發)
(詩興耳川雲自去留寫得流行無碍語涉禪機宿衆鳥即陶詩衆鳥皆有託意用禪枝二字便於遊寺有關切)
(堂陳後主詩雲色入山扉惠南史謝靈運嘗於永嘉西吟詩不就忽夢見族弟連即得池塘生春草之句)
(云此語有神助極張駿詩春遊誠可樂任梁武帝詩面勢周大地縈帶長川顧况詩達生去留庾信)
(安昌寺碑禪枝四静慧窟三明)
後遊(鶴注當是一春兩遊故云江山如有待花柳更無私)
寺憶曾(音層一作重一作新)遊處橋憐再渡時江山如有待花柳
更無私野潤煙光薄沙暄日色遲客愁全為(去聲)減捨此
復(扶又切)何之(此重遊修覺寺而作也在四句分截愁江山花柳足上曾遊烟光日色起下減末)
(聯與前章互應蓋思家則生愁覩景則銷愁也光如有待依然待人更無私常得賞玩也野潤之處烟微薄)
(是早景沙暄之候日色遲留是晝景帝庾信詩暫有江山趣何遜詩復看花柳枝梁元詩烟光入綺帷)
(劉何遜詩日色花中亂曰通鑑三秦父老聞裕將還詣門流涕訴舍此欲何之乎)
(趙汸曰杜詩有兩等句皆嘗自言之其一曰新詩改罷自長吟凡集中抑揚開闔與造化爭衡於一字間)
(者皆是其二曰意愜關飛動篇終接混茫如此章有待無私之類是也蓋與造化相流通矣)
絶句漫興(去聲)九首(公經營草堂在上元之始此詩云手種桃李又云熟知茅齋應)
(是二年春作府杜臆興之所到率然而成故云漫興亦竹枝樂之變體也九首逐章相承各有)
(次第)
眼見(一作前)客愁愁不醒無賴春色到江亭即遣花開(一作)
(飛)深(一作從)造(七到切)次便教(平聲一作覺)鶯語太丁寧(此因旅况無聊)
(而發為惱春之詞突杜臆客愁二字乃九首之綱所衆眼共見客愁春色然而至無賴甚矣即遣便教謂)
(無賴也深造次過於忙迫太丁寧厭其繁數無人當適意時春光亦若有情人當失意時春色亦成賴猶所)
(謂感時花濺淚恨别鳥驚心也本楞嚴經同將眼見物西京雜記新豐多無賴按無賴屬人杜詩借以指)
(前云花無賴此云無賴春色是也謐抱朴子造次之接孫綽詩鶯語吟修竹皇甫詩三命丁寧)
手種桃李非無主野老牆低還是(一作似)家恰似春風相
(陸音思必切)欺得夜來吹折數枝花(此章借春風以寄其牢騷承首章花開桃李)
(有主且近家園而春風忽然吹折似乎造物亦欺人者惜桃李正自惜羇孤也陶潛詩桃李羅堂前陸放)
(翁云白樂天用相字多作入聲如為問長安月如何不相離是也此詩亦當從入聲讀)
(王元之在商州嘗賦詩云兩株桃杏映籬斜裝點商州副使家何事春風容不得和鶯吹折數枝花其子)
(嘉祐謂後二句頗與杜語相似欲請易之元之欣然更為詩曰本與樂天為後進敢期杜甫是前身卒不)
(復易)
熟(一作耐)知(晉作孰如)茅齋絶低小江上燕子故來頻銜泥點
汚(去聲)琴書内更接飛蟲打著(涉略切)人(此章借燕于以寓其感慨承首章鶯)
(語人鶯去燕來春已半矣汚琴書撲衣袂即禽鳥亦若欺者杜臆遠客孤居一時遭遇多有不可人意者)
(故兩章皆帶寓言君熟知就燕言論徐陵詩茅齋本自空古詩銜泥入室梁虞龢書以手捉書大點)
(汚懷陶潛詩委在琴書)
二月已破三月來漸老逢春能幾回莫思(草堂作辭)身外無
窮事且盡生前有限杯(此章言春不暫留有及時行樂之意杜臆是達生語亦是遣)
(愁語破此下三章皆暮春景物有破殘也沈佺期詩别離頻月世說張翰曰使我身後名不如生前一)
(杯酒)
腸斷江春(一云春江)欲盡(一作白)頭杖藜徐步立芳洲顛狂柳
絮隨風舞輕薄桃花逐水流(此見春光欲盡有傲睨萬物之意顛狂輕薄是借)
(人比物亦是託物諷人蓋年老興闌不耐春事也此併下二章聲調俱諧不用拗體鮑照詩行子心腸斷)
(陳後主詩春江時一望辭莊子原憲杖藜而應門謝曇瑗詩徐步寡逢迎楚搴芳洲之杜若世說道)
(韞咏雪詩不如柳絮因風起之西京雜記茂陵輕薄者化)
(許彦周曰世間花卉無踰蓮花者蓋諸花皆藉暄風暖日獨蓮花得意於水月其香清凉雖荷葉無花亦)
(自香也梁江從簡為採荷調云欲持荷作柱荷弱不勝梁欲持荷作鏡荷暗本無光此語嘲何敬從而波)
(及蓮荷矣春時濃麗無過桃柳桃之夭夭楊柳依依詩人言之矣老杜云顛狂柳絮隨風舞輕薄桃花逐)
(水流不知緣誰而波及桃花與楊柳矣)
懶慢無堪不出邨呼兒日(一作自)在掩柴門蒼苔濁酒林
中静碧水春風野外昏(此是酌酒留春有物外逍遙之意無堪無可人意者林中静)
(聊以自適野外昏聽其自擾嵇嵇康書懶與漫相成吴庾信代閻將軍表臣實無堪康書有不堪者七)
(志吴王責孫綝曰築第南橋不復朝見此為自在無所復畏謝朓詩蒼苔依砌上梁房篆詩前溪碧水流)
(外爾雅野為林)
糝(桑感切雜也)徑楊花鋪白氊點溪荷葉疊(一作累)青錢(一云鈿)
筍(一作竹)根雉(一作稚)子無人見沙上鳬雛傍(去聲)母眠(此借景物)
(以自娱乃將夏之候也雛糝字鋪字點字疊字皆句中眼夔州歌用鶴子鳬與此詩用雉子鳬雛同義)
(神仙傳茅君大宴會皆有青縑帳幄下鋪重白氊唐書天寶中童謠云燕燕飛上天天上女兒鋪白氊洞冥)
(記連錢荇荇如錢文子趙曰雉性好伏其子身小在筍旁難見俗本訛作稚遂起紛紛之說漢鐃歌有雉子)
(斑西京雜記太液池中鳬雛雁子布滿充積故以雉子鳬雛作對宋何承天樂府雉子遊原澤幼懷耿介心今)
(按舊作稚子或以為筍名或以為竹留或以為鼠名或以為食笋之竹豚鼠形而大或以為公子宗文字稚子)
(皆謬說)
(楊慎曰絶句詩一句一義如杜詩此章本於古詩四時詠王維詩柳條拂地不忍折松幹梢雲從更長藤)
(花欲暗藏猱子柏葉初齊養麝香歐陽公詩夜凉吹笛千山月路暗迷人百種花棋散不知人換世酒闌)
(無奈客思家亦是此體)
舍西柔桑葉可拈江畔細麥復(扶又切)纖纖人生幾何春
已夏不放香醪如蜜甜(此與四章相應前是逢春而飲此則遇夏而飲桑青麥秀言)
(初夏農桑之樂幾詩爰求柔桑醪纖纖麥穗也傅左傳俟河之清人夀何杜臆香指郫筒酒玄酒)
(賦味蜜甜而膽苦也)
隔戶(一云戶外)楊柳弱嫋嫋(杜臆嫋字叶平聲)恰似十五女兒腰誰
謂朝來不作意狂風挽斷最長條(此與二章相應折花斷柳皆歎所遭之不)
(幸青自春入夏所詠花木禽鳥俱隨時託興者獨柳色夏而仍經摧折故感慨終焉鮑照詩翾翾燕弄風)
(嫋嫋柳垂腰於瑯琊王歌新買五尺刀懸著中梁柱三日三摩挲劇十五女庾信詩上林柳腰細朝來)
(作意謂柳葉鮮翠柳晉樂歌日和狂風扇地垂庾信詩河邊弱百丈枝别有長條踠)
(李東陽麓堂詩話少陵漫興諸絶句有古竹枝詞意跌岩竒古超出詩人蹊徑韓退之亦有之申涵光)
(曰絶句以渾圓一氣言外悠然為正王龍標其當行也太白亦有失之輕者然超軼絶塵千古獨步惟杜)
(詩别是一種能重而不能輕有鄙俚者有板澁者有散漫潦倒者雖老放不可一世終是别派不可效也)
(李空同處處摹之可謂學古之過恰似春風相欺得夜來吹折數枝花語尚輕便莫思身外無窮事且盡)
(生前有限杯似今小說演義中語糝徑楊花鋪白氊則俚甚矣)
客至(原注喜崔明府相過堂邵氏注公母崔氏明府其舅氏也此是草既成後春景黃鶴編)
(在上元二年意張綖注前有賓至詩而此云客至前有敬之之此有親之之意客至二字見於世)
(說)
舍南舍北皆春水但見(一作有)羣鷗日日來花徑不曾(音層)
緣客掃蓬門今始為(去聲)君開盤飱(蘇昆切)市遠無兼味樽
酒家貧只舊醅(鋪杯切)肯與隣翁相對飲隔籬呼取盡餘
杯(黃生曰上四客至有空谷足音之喜下四留客見村家真率之情前借鷗鳥引端後將隣翁陪結一時賓)
(主忘機亦可見矣也盤餐樽酒略讀市遠指南市津頭隣翁即南隣北隣朱瀚曰首句用在水一方詩意)
(次句用海翁狎鷗故事疾庾信詩花徑日相擕謝朓詩安得掃蓬徑銷此愁與丘巨源詩蓬門長自寂飱)
(熟食也醅酒之未漉者樽左傳盤飱加璧顔潘岳作夏侯湛誄重珍兼味易酒簋貳莊子淵曰回之)
(家貧不飲酒不茹葷而抱朴子竒士碩儒或隔籬不接)
遣意二首(詩云春水生又云更移橙當是草堂成後逢春而作蓋上元二年也)
囀枝黃鳥近泛渚白鷗輕一逕野花落孤邨春水生衰
年催釀黍細雨更(一作夜)移橙漸喜交游絶幽居不用名
(首章敘草堂春日之景藉以遣意生近從囀字聽來輕從泛字看出野花落承囀枝春水承泛渚此皆天然)
(佳句釀黍移橙乃閑居適情之事謝交忘名有澹然世外之思末聯不唯笑倒結客少年亦且喚醒虚聲處)
(士矣烏申涵光曰一徑孤村二句高岑秀句也為詩交交黃江總詩野花不識采春秋緯凡黍酒陽)
(據陰乃能動故以麥釀黍為酒按語林王無功有田十六頃在河渚閒自課種黍春秋釀酒王洙曰橙香橙)
(也相如上林賦黃甘橙楱華陽國志蜀有給客橙葵歸去來辭喜息交以絶游)
簷影微微落津流脉脉斜野船(一作松)明細火宿鷺(杜臆作鷺)
(他本作雁)起(一作聚)圓(一作寒)沙雲掩初弦月香傳小樹花隣人
有美酒稚子夜(一作也)能賒(次章敘草堂春夜之景皆堪遣意首聯將夜之景次聯)
(入夜之景三聯久夜之景末點夜字上文皆有關東香因影落故見流斜因船火故見鷺起月為雲掩故花)
(暗傳六句語平而意穿則杜臆雁當作鷺蓋因建子月詩句同而兩誤也春來雁北向白露降則鷺飛去其)
(兩誤無疑脈何遜詩徘徊簷影斜沙沈約詩積翠遠微微古詩脈不得語吴論起聚沙須分别火照)
(鷺驚故此詩云起沙寒雁羣宿故後詩云聚沙皆當參定庾肩吾詩初弦值早秋曹植詩美酒斗十千)
杜詩詳註卷九
