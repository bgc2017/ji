杜詩詳註卷二十三
翰林院編修仇兆鰲撰
湖中(一作南)送敬十使君適廣陵(鶴注當是大歷四年潭州作唐書)
(揚州廣陵郡屬淮南道君公追酬高蜀州人日詩序有昭州敬使超先當即其人)
相見各頭白其如離别何幾年一會面今日復(扶又切)悲
歌(首叙送別之情適後漢書范丹别王奐曰今子遠千里會面無期)少(去聲)壯樂(音洛)難得
歲寒心匪他(湯河切)氣纏霜匣滿冰置玉壺多遭亂實漂
泊濟時曾(音層)琢磨形容吾較老膽力爾誰過(此叙彼此心緒歲)
(寒句承各頭白霜匣玉壺比敬之氣豪而識積遭亂濟時言己之歷世而才練皆所謂心匪他也下二亦用分)
(承劍盧諶詩綢繆委心自同匪他上西京雜記高帝斬蛇琉璃為匣十二年一磨瑩刀常如霜雪開匣拔)
(鞘光彩射人冰樂府清如玉壺)秋晚嶽增翠風高湖湧波鶱騰訪知
巳淮海莫蹉跎(末叙送别景事臆上二湖南秋景下二廣陵之事杜本言淮海訪知巳鶱)
(騰莫蹉跎只互換兩字不惟調恊亦且句新波此章首尾各四句中間八句浮淮賦驚風泛湧駭)
晚秋長沙蔡五侍御飲筵送殷六參軍歸澧(音里一作)
(灃誤)覲省(鶴注當是大歷四年冬作灃州屬岳州府)
佳士欣相識慈顔望遠遊甘從投轄飲肯作致(從杜臆舊作置)
書郵高鳥黃雲暮寒蟬碧樹秋湖南冬不雪吾病得淹
留(首二殷六省覲三四蔡筵送行五六别時秋景七八别後旅情黃生注公前有送侍御四舅之澧朗詩)
(疑即致書於此人五羡殷六悲巳景中却有寓意用潘岳閑居賦壽觴舉慈顔和望遠遊謂親望子歸論)
(語遠遊字轄前漢陳孟公嗜酒每大飲賓客滿座輒關門取客車投井中雖有急不得去世說殷羨為豫)
(章太守將附書百許函悉擲水中曰沉者自沉浮者自浮殷洪喬不能作致書郵古樂府黃雲暮四合高鳥)
(各分飛寄語遠遊子月圓胡不歸嘒潘岳秋興賦庭樹摵以灑落兮勁風戾而吹衣蟬嘒而寒吟兮雁飄飄)
(而南飛寒江淹詩碧樹先秋落而得淹留聊避也楚辭九辨蹇淹留無成)
(新安黃生白山曰公欲託殷寄書詩故歸重於殷蔡侍御則安頓在投轄句中與他筵送客詳主略賓者)
(不同此古文叙事輕重法也)
别張十三建封(鶴注當是大歷四年潭州作薦舊唐書大歷初道州刺史裴虬建)
(封於湖南觀察使韋之晉辟署參謀授左清道兵曹參軍不樂職輒去後為徐泗濠節度使杜臆)
(觀詩意張蓋應韋之辟不樂就職而去公與之别也)
嘗讀唐實錄國家草昧初劉裴首建議龍見(音現)尚躊躇
秦王撥亂姿一劍總兵符汾晉為豐沛暴隋竟滌除(首叙)
(開國勲臣為下文張本辨此以裵為賓劉為主文前漢司馬遷傳贊善序事理而不華質而不俚其直其)
(事核不虚美不隱惡故曰實錄唐藝文志高祖實錄二十卷敬播撰房玄齡監修太宗實錄二十卷敬播顔胤)
(撰房玄齡監修為易天造草昧謂草雜暗昧之初靜劉文靜傳大業末晉陽令輿晉陽宫監裴寂善文見)
(太宗謂寂曰唐公子非常人也因與定議起兵通鑑大業中高祖鎮太原時劉大靜為晉陽令裴寂為晉陽宮)
(監見天下盗起知隋必亡首建議舉大事帝猶未允頼秦王贊之遂起兵汾晉蔡邕光武清陽宮碑龍見白)
(水人躊躇高祖志未决也書漢高帝紀撥亂世反之正持三尺劍取天下晉雷焕送一劍於張華一劍)
(自佩故史記魏公子傳兵符常在王卧内與汾晉為唐公鄉猶漢之豐沛漢武帝紀滌除之更始)宗
臣則廟食後祀何疎蕪彭城英雄種(上聲)宜膺將(去聲)相(去聲)
圖爾惟外曾孫倜儻汗血駒(次記張氏淵源見毓種有自此以劉為賓張為主)
(仕劉文靜傳文靜自言系出彭城世居京兆武功父韶隋戰死贈儀同三司漢東方朔傳贊倜儻博物)
眼中萬少(去聲)年用意盡崎嶇相逢長沙亭乍問緒業餘
乃吾故人子童丱聯居諸(此遡往日交情洽少年﨑嶇言不如舊交欵緒業謂世)
(緒家業遊米注公父□為兖州司馬當是趨庭之日與張玠同而建封相從也故人指玠童丱指建封建封)
(以貞元十六年終年六十有六公開元末遊兖是時建封纔六七歲耳舊注謂公幼時與建封友善謬矣舊)
(唐書建封兖州人父玠少豪俠安祿山反令偽將李庭偉率蕃兵脅下城邑玠率鄉豪集兵殺之太守韓擇木)
(方遣使奏聞玠蕩江南不言其功惜司馬遷傳頼先人緒業詩日居月諸昌黎詩為爾居諸亦將虚字作)
(實用)揮手灑衰淚仰看八尺軀内外名家流風神蕩江湖
范雲堪結友(一作晚交)嵇紹自不孤(此喜知巳可憑為内家為玠之子外家文靖)
(外孫皆名流也人杜臆范雲嵇紹一聮既欲託身又欲託子非真重其必不作此語儀禮注姑之子外兄)
(弟也舅之子内兄弟也魏袁淮正論中外之親近於同姓後漢方術傳餘亦斑斑名家焉劉孝威傳風神)
(灑落容止汪洋王梁書范雲好節尚奇專趣人之急少時與領軍長史畡善畡亡於官舍貧無居宅雲乃迎)
(喪還家躬營唅殯南史何遜弱冠舉秀才范雲見其對策大相稱賞結為㤀年友晉書嵇康與山濤結神交)
(康臨誅謂其子紹曰巨源在汝不孤矣)擇材征南幕潮(一作湖)落回鯨魚載
感賈生慟復(扶又切)聞樂毅書主憂急盗賊師老荒京都
舊邱豈(一作復)稅駕大厦傾宜扶(此送其辭幕歸京晉擇材征南昔在韋之幕)
(巾潮落鯨回韋卒而張北歸也賈生慟有慨時事樂毅書不忘舊帥主憂師老指吐蕃屢寇此時豈可息駕舊)
(邱宜思扶危定傾也涕晉杜預為征南大將軍王賈誼治安策可為痛哭流史記樂毅降趙燕惠遺毅)
(書且謝之毅亦作書報焉夏侯湛見其書以為知幾合道以禮終始)君臣各有分(音問)管葛
本時須雖當霰雪嚴未覺栝柏枯高議(一作義)在雲臺嘶
鳴望天衢羽人掃(舊作掃當作歸義明而聲恊)碧海功業竟何如(末則)
(勉其憂國濟時也起才如管葛皆待時而出今歲寒正可有為矣將來振朝堂功業上追文靜何必效羽人)
(之入海乎諷朱注史言建封不樂吏職疑其人盖有志神仙者故之云彼羽人掃跡海外以視功業濟世者)
(竟何如耶注掃碧海趙氏以為澄清天下之比就指功業言與朱不同此章前後三段各八句中間三段)
(各六句仙趙注楚辭仰羽人於丹邱言人飛騰如有羽毛焉)
(盧世淮曰送魏佑王砅張建封乃滿肚國史實錄無處發付特借彼題目寫我文章即與本人分上頗覺)
(迂遠亦不暇顧要之建封自奇士只風神蕩江湖誰能當此五字耶)
送盧十四弟侍御護韋尚書靈櫬歸上都二十四
韻(鶴注當是大歷四年冬潭州作其韋尚書即之晉公之祖母盧氏十四表弟也)
素幕度江遠朱幡登陸微悲鳴駟馬顧失涕萬人揮參
佐哭辭畢門闌誰送歸從公伏事久之子俊才稀長路
更執紼此心猶倒衣感恩義不小懷舊禮無違墓待龍
驤詔臺迎獬豸威深衷(一作哀)見士則雅論在兵機(叙侍御送)
(韋見死生不朁之情驤上四韋公靈櫬中八盧公護喪下四結上起下龍承韋言殁後贈典獬豸氶盧言)
(宿望還都深衷指送喪論兵感世亂者韋櫬從水程而往故素幕之涉江者遠朱幡之登陸少也趙次公以)
(朱幡為丹旐本於文選注旐引柩幡也王原叔引朱轓兩輪轓與幡異黃鶴引衛青傳注每軍一校則别為幡)
(謂部曲侯送之旗幡佐四皓歌駟馬高蓋衣陸機詩揮淚廣川隂參佐謂吏參軍詩顛倒裳晉王)
(濬為龍驤將軍卒葬柏谷中大營塋域一獬豸獸名知人曲直而觸不直者舊書輿服志法冠名獬豸冠以)
(鐡為柱其上施珠兩枚為獬豸之形左右御史臺服之何遜詩深衷外有規世說陳仲舉言為士則行為)
(士範有李乂詩河塞兵機)戎狄乘妖氣塵沙落禁闈往年朝(音潮)謁
斷他日掃(去聲)除非但促(一作整)銅壺箭休添玉帳旂動詢
黃閣老肯慮白登圍萬姓瘡痍合羣兇(刊作雄)嗜慾肥刺
規多諫諍端拱自光輝儉約前王體風流後代希(宋本誤作)
(稀)對敡(同揚)期特達衰朽再芳菲(此慨嘆時事望侍御歸朝入告戎狄乘謂吐)
(蕃䧟京落禁闈謂侵犯宮闕朝謁斷指代宗幸陜掃除非謂禦戎無策銅壺二句言天子當早朝勤政毋事添)
(兵苑中黃閣二句言廟堂當謀及老成不㤀外侮之憂瘡痍謂生民困於兵賦嗜慾謂降將恣為驕侈刺規以)
(下勉侍御面折廷諍以圖治安而儉約愛民尤為當今切務故當抗章特違不可委靡令我衰朽之人亦與有)
(榮施也意米注休添玉帳旂即公詩由來貔虎士不滿鳳凰城今按儉約前王體即公詩不過行儉德威加)
(四海深意漢後漢陳蕃傳大丈夫處世當掃除天下史司馬彪績書孔壺為漏浮箭為刻陸倕漏刻銘銅)
(司刻金徒抱箭七漢書高帝至平城胃頓縱積兵三十萬圍帝於白登日孔融書羣兇破珍趙壹疾邪)
(賦肆嗜慾於目前導希言當希法前王璋書對揚天子之休命世說王謂顧和曰此子圭特達機警有)
(鋒)空裏愁書字山中疾采薇撥杯要(平聲)忽罷抱被宿何
依眼冷看(平聲)征蓋兒扶立釣磯清霜洞庭葉故就别時
飛(末敘送别之情而把杯同宿不可復得從此征蓋遠行唯立磯遥望已霜凋木葉對秋增悲也此章)
(前二段各十六句後段八句收酒杜臆撥杯抛杯不飲也冇撥棄潭州可證)
蘇大侍御訪江浦賦八韻記異(鶴注當是大歷四年潭州作原題乃)
(詩之序合題曰蘇大侍御訪江浦賦八韻記異詩止七韻而題云八韻用韻取耦不取奇也)
蘇大侍御渙靜者也旅於江側(一本有凡是二字或作乃是俱羨)不交
州府之客人事都絶久矣肩輿江浦忽訪老夫舟檝已
而(閻若璩曰當作巳而誤刊而已)茶酒内余請誦近詩肯吟數首才力
素壯辭句動人接對明日憶其湧思雷出書篋几杖之
外殷殷留金石聲賦八韻記異亦見老夫傾倒於蘇至
矣(杜臆渙本盗俠讀其變律詩自推作家肩輿忽訪能具隻眼故就此一節取之而隱衷則微見於記異二)
(字言其出於意外也涣南部新書渙有變律詩十九首上廣帥李公唐人謂詩長於諷刺得陳拾遺一鱗半)
(甲)
龐公不浪出蘇氏今有之再聞誦新作突過黃初詩乾
坤幾(一作泊)反覆(荒服切)揚馬宜同時今晨清鏡中白閒生
(一作添)黑絲(此句舊在却變下)余髮喜却變勝食齋房芝(此句舊在鏡中)
(下)昨(一作永)夜舟火滅(黃作天接一作接天)湘娥簾外悲百靈未敢
(一作水夜)散風破(一作浪一作波)寒江遲(詩題記異意凡四層閉門不出一異也詩過前人二)
(異也喜變顏色三異也感動神靈四異也世黃初七子魏文帝時詩人乾坤幾反覆言兩漢至魏凡幾變揚)
(馬宜同時蓋以蘇匹已也凊食芝可以返老誦詩而變黑髮是勝於茹芝矣舊本鐃下便接齋房芝解者取)
(其倒插不如結食芝於下句意味較長遲杜臆本言其詩泣鬼神却說到湘娥悲百靈集江風如海市蜃樓)
(恍惚中變怪百出知杜老胸中真神靈窟宅也封後漢龐德公居峴山之南未嘗入城府漢武帝元二年)
(芝生甘泉齋房歌齋房産草九莖蓮葉曹謝朓詩凊鏡悲曉髮古詩長歌行白髮復變黑植樂府湘娥)
(拊琴瑟風宋書宗慤曰願乘長破萬里浪)
(盧世㴶曰杜先請蘇涣誦詩又賦詩贈涣真傾倒於蘇至矣及考蘇之為人起手結句幾於龍蛇起陸又)
(慨然作變律詩想見其無聊無忌子美既目為靜者又目為白起繩尺原自井井然其不交州府而獨肩)
(輿訪杜其人固卓詭而具心眼者子美所以記異也)
(洪容齋隨筆曰子美贈蘇涣詩序云渙靜者也吟詩殷殷留金石聲詩中云再聞誦新作突過黃初詩又)
(有一篇寄裴道州寄呈蘇渙云附書與裴因示蘇此生已愧須人抉致君堯舜付公等早據要路思捐軀)
(其褒重之如此唐藝文志有涣詩一卷云渙少喜剽盗善用白弩巴蜀商人苦之稱白跖以比莊蹻後折)
(節讀書進士及第湖南崔瓘辟從事繼走交廣與哥舒晃反伏誅然則非所謂靜隱者也渙在廣州作變)
(律詩十九首上廣帥其一曰養蠶為素絲葉盡蠶亦老傾筐對空床此意自誰道一女不得織萬夫受其)
(寒一夬不得意四海行路難禍亦不在大福亦不在先世路險孟門吾儕當勉旃其二曰毒蜂一成窠高)
(挂惡木枝行人百步外目斷魂為飛長安大道邊挾彈誰家兒手持黃金丸引滿無所疑一中紛下來勢)
(若風雨隨身如萬箭攅宛轉迷所之徒有疾惡心奈何不知幾讀此二詩可以知其人矣杜贈渙詩名為)
(記異語意不與他等厥有旨哉)
暮秋枉裴道州手札率爾遣興(去聲)寄逓呈蘇渙侍
御(鶴注此當是大歷四年潭州作時公與蘇同在潭州也)
久客多枉友朋書素書一月凡一束虛名但蒙寒暄(一作)
(温)問泛愛不救溝壑辱齒落未是無心人舌存恥作窮
途哭道州手札適復(扶又切)至紙長要自三過(平聲)讀盈把
那須滄海珠入懷本倚崑山玉撥棄潭州百斛酒蕪沒
瀟(一作湘)岸千株菊使我晝立煩兒孫令(平聲)我夜坐費燈
燭(從道州手札叙起故上六借形下八指裴之朱注道州之書寳如珠玉無心飲酒對菊而讀晝夜忘)
(倦賜煩兒孫立久須扶也王古詩中有尺素書操梅福書以一束之帛晉書獻之嘗與兄徽之之請)
(謝安二兄多言俗事獻之寒温而巳既出安曰吉人辭寡王符自叙髮白齒落日月逾邁史記張儀為楚)
(相笞掠謂其妻曰視吾舌尚在否妻笑曰在儀曰足矣王筠傳筠於書三過五抄狄仁傑傳閻立本謂曰)
(君可謂滄海遺珠矣玄古詩置書懷袖中三歲字不滅世說毛曾與夏侯並坐時人謂蒹葭倚玉樹崑)
(山片玉用晉郄詵語有世說阮步兵厨中貯酒數百斛荆州記長沙郡酃縣酃湖周迴三里取湖水為酒極)
(甘美元和郡國志晉武帝平吳薦酃酒於太廟)憶子初尉永嘉去紅顔白面花
映肉軍符侯印取豈遲紫燕騄耳行甚速聖朝(音潮)尚飛
戰鬭塵濟世宜引英俊人黎元愁痛會蘇息戎狄跋扈
徒逡巡授鉞築壇聞意旨頽綱漏網期彌綸郭欽上(時掌)
(切)書見大計劉毅答詔驚羣臣他日更(平聲)僕語不淺明
公論(平聲)兵氣益振(平聲往此歷叙裴公位望軍上四憶其既下十冀其將來符侯印)
(乃刺史所用者紫燕騄耳喻其得位之速提綱而息黎元見大足經邦授鉞而驅戎狄見武能戡亂郭欽上書)
(為吐蕃寇邊而發劉毅答詔為代宗好貨而發末二句用倒結謂聽其平日語言長於論兵故知之也公前)
(有送裴二尉水嘉詩魏紫燕漢文帝良馬騄耳周穆王八駿之一晉書漢故事遣將出征符節郎授節鉞)
(於明堂六築壇見韓信傳子賈誼傳皆聞意旨故陸機諸侯論臣犯其弱綱七衝其漏網易傳能彌)
(綸天地之道平晉書侍御史郭欽上疏曰戎狄強獷歷世為患宜及吳之威漸徙内郡雜虜於邊地峻四夷)
(出入之防明先王荒服之制何又武帝嘗問劉毅曰朕可方漢何主對曰桓靈帝曰至於此對曰桓靈賣官)
(錢入官庫陛下賣官錢入私門以此言之殆不如也帝大笑曰桓靈之世不聞此言記儒行孔子對魯哀公)
(曰遽數之不能終其物悉數之乃留更僕未可終也注僕太僕也君燕朝則正位掌儐相更之者為久將倦故)
(使之更代也鴻後漢書皇甫嵩答董卓曰昔與明公俱為鵠左思詩酒酣氣益振)傾壺簫管
動(荆作動一作理一作黑)白髮儛劒霜雪吹青春宴筵曾(音層)語蘇
季子後來傑出雲孫比茅齋定王城郭門藥物楚老漁
商市市北肩輿每聯袂郭南抱甕亦隠(去聲)几無數將軍
西第成早作丞相(去聲)東山起鳥雀苦肥秋粟菽蛟龍欲
蟄寒沙水天下鼓角何時休陣前部曲終日死(此記蘇渙情事)
(劍上八述其客潭之迹下六惜其抱才不用述傾壺儛指前此湘江之宴此時蘇方在潭而曾稱之也盧)
(注蘇卜齋定王郭門公賣藥魚商市上蘇訪公於市北則肩輿頻至公訪蘇於郭南則隱几蕭然此叙彼此往)
(來之誼也公昔進三大禮賦表中有賣藥都市句知此處藥物楚老當屬自謂西第東山指當時濫叨將相)
(者張遠注鳥雀苦肥蛟龍欲蟄即所謂侏儒飽欲死臣朔飢欲死也鼓角未休部曲死戰見多事之秋非鳥)
(雀庸才所能勝任而蛟龍奮起必不終困寒沙也趙注將此二句作起下之詞據上段更僕論兵二語巳結裴)
(公則此段鼔角部曲二語宜結蘇君孫霜雪指劍光商徐穉傳角立傑出爾雅七世曰雲定王城漁)
(市皆在潭州賢謝靈運詩楚老憎蘭芳出又漁商豈安流楚國先傳諸阮居市北而富每肩與數十連)
(袂牽裾飲酣自若西抱甕見前汲井歲搰搰謝後漢馬融傳融為大將軍第頌頗為正直所羞安傳高)
(崧戲之曰卿累違朝旨高卧東山)附書與裴因示蘇此生巳愧須人扶
致君堯舜付公等早據要路思捐軀(末段交勉裴蘇結出寄呈之意杜)
(臆裴本端人借此引蘇欲使亂世奸雄轉為治世能臣也必致身方能致君故以捐軀告之未幾蘇以附叛)
(見誅有負公之明訓矣裴此章前三段各十四句末段四句結上二段分叙蘇故此處一語雙關但直云)
(與裴并示蘇似詩注不是詩句頗嫌直率表須人扶謂扶持國家平原君傳公等碌碌曹植憂國㤀家)
(捐軀濟難)
(此詩用意錯綜有換意不换韻處有换韻不换意處公長篇古風往往變化莫測)
奉贈李八丈曛判官(鶴注當是大歷四年秋在潭州作)
我丈特(一作時)英特宗枝神堯後珊瑚市則無騄驥人得
有早年見標格秀氣衝(一作通)星(一作牛)斗事業富清機官
曹貞(一作正)獨守(首段稱美李大是贈言言珊瑚騄驥比其貴重難得標格秀氣其才品不凡)
(清機獨守贊其有為有守聰魏志司馬懿少聰達多大略崔琰謂其兄朗曰君弟亮明允剛斷英特非子所)
(及珊神堯唐高祖也騏述異記鬱林郡有珊瑚市海客市瑚處也騄耳驥穆天子駿馬曹攄詩精義)
(測神奥清機發妙理)頃來樹佳(一作嘉)政皆巳傳衆口艱難體貴安
冗長(去聲)吾敢取(此苟切)區區猶歷試炯炯更持久(此承官曹貞獨)
(守歷艱難之時安靜而無繁冗此言其識治體區區一判試而心久持此言其有定力陸機文賦固無取)
(乎冗長趙曰凡物之剰者為冗長東方朔答客難曠日持久)討論(平聲)實解頤操割紛
應手篋書積諷諫宫闕限奔走入幕未展才(一作懷)秉鈞
孰為偶(此承清機富事業諫解頤謂博通典故應手謂練達時務志存諷而身屈幕僚惜其大才小)
(用也割也)(匡衡傳匡說詩解人頤手左傳未能操割而使莊子得之子心應之于詩子曰有奔走)
(世說郄公可謂入幕之賓詩秉國之鈞)所親問淹泊泛愛惜衰朽垂白辭
(吳作辭英華作慕一作亂)南翁委身希北叟真成窮轍鮒或似喪(去聲)
家狗秋枯洞庭石風颯長沙柳高興(去聲)激荆衡知音為
(去聲)回首(末敘贈李之意轍所親指李泛愛槩言辭南希北公將北歸窮二句自傷淹泊秋枯二句借)
(比衰朽高歌聲激即指此詩論此章八句起十句結中二段各六句趙注泛愛出語殷仲文詩廣筵散泛)
(愛遂以為朋友之呼矣人史記南公曰楚雖三戶亡秦必楚真隱傳南公為楚而居國南鄙因公為號著書)
(言隂陽事幽委身謂脫身其馬融傳得北叟之後福趙注班固通賦北叟頗識倚伏指塞上之翁為北叟)
(也家隋煬帝詩真成遭箇春水窮轍鮒見莊子枯孔子世累累如喪家狗趙注落石出所以為魏)
(文帝與吳質書伯牙絶弦於鍾期痛知音之難遇)
奉送魏六丈佑少(去聲)府之交廣(黃鶴編在大歷三年岳州今從朱氏)
(編入四年冬潭州詩内後舊唐書武德五年改隋交趾郡為交州總管府改安南都護府武德四)
(年置廣州總管府後改中都督府)
賢豪贊經綸功成空名(一作名空)垂子孫不振耀(一云沒不振)歷
代皆有之鄭公四葉孫長大常苦饑衆中見毛骨猶是
麒麟兒磊落貞觀(去聲)事致君樸直詞家聲蓋六合行色
何其微(從魏氏先世叙起功上四感盛衰靡常下八憐鄭公之後老子成名遂魏徵傳貞觀七)
(年進左光禄大夫鄭國公恐易林長大成就此世說王右軍道祖士少風領毛骨沒世不復見如人麒)
(麟兒注見十卷六新唐書徵犯顔正諫議者謂雖賁育不能過莊子合之内論而不議梁元帝纂要天地)
(四方曰六合色莊子車馬有行)遇我蒼梧隂(一作野)忽驚會面稀議論
有餘地公侯來未遲虚思黃金遺(去聲一作責)自笑青雲期
長(子兩切)卿久病渴武帝元同時季子黑貂敝得無妻嫂
欺尚為諸侯客獨屈州縣卑南游炎海甸浩蕩從此辭
窮途仗神道世亂輕土宜解帆歲云暮可與春風歸(此承)
(上行色微餘上十傷其懷才落魄下八憐其胃險出遊議論有可以上繼直詞公侯未遲可以重振家聲)
(乃長卿不過是青雲無期矣季子空囊是黃金莫遺矣且卑官作客中路又復蕭條仗神以庇輕去上鄉亦不)
(得巳而南遊耳冬往春歸蓋暫行而非宦迹也誤消渴貂敝諸侯賓客他章皆自謂此則指魏佑舊注涉自)
(巳於上下文氣不接得朱注正之會鶴注蒼梧山在道州蒼梧隂則潭岳也古詩主稱面難莊子其於)
(游刃為有餘地當塗者升青雲)(魏志王粲曰人人欲為公侯善解嘲司馬相如傳武帝讀子虛賦之曰)
(朕獨不得與此人同時哉妻國策蘇秦說秦王不行黑貂之裘敝大困而歸至家不下機嫂不為炊後漢)
(隗囂傳方望曰所謂神道設教求助人神者也吳越春秋相五土之宜)出入朱門家華屋
刻蛟螭玉食亞王者樂張遊子悲侍婢豔傾城綃綺輕
(一作烟)霧霏掌(郭作堂)中琥珀鍾行酒雙逶迤新歡繼明燭
梁棟星辰飛兩情顧盻合珠碧贈于斯上貴見(去聲)肝膽
下貴不相(一作見)疑心事披寫間氣酣達(一作遠)所為錯揮
鐵如意莫避珊瑚枝(此承上遊炎海意上十廣南宴會之盛下八少府氣之豪宫室)
(飲食聲樂服飾寳器珍玩備言貴族之奢華張綖云交廣遠於中國故其風俗如此自陸賈使南粤時巳然矣)
(深見肝膽則哀情盡露不相疑乃形迹無間兩者微有淺故分上下違所為一發其胸中磊落之氣也杜)
(臆上文言思黃金笑青雲可見此行所望於地主者不小故縱談其所想望而終致規諷焉十洲記藏養生)
(而侍朱門食世說司馬德操曰坐則華屋行則肥馬傾書維辟玉莊子黃帝張咸池之樂古詩一笑)
(人城賓國)(洛神賦曳霧綃之輕裾漢書注佐酒助行酒也)(陳藏器曰琥珀出罽雙逶迤指送酒佳人)
(謝惠連雪賦燎薰爐兮炳明燭事星辰指梁上之燈古詩顧盻生光輝謝朓詩心俱巳矣蔡邕傳)
(輸寫肝膽罕晉石崇傳武帝嘗以珊瑚樹賜王愷高二尺許世所比愷示崇崇便以鐵如意擊之應手而碎)
(愷既惋惜崇曰不足恨乃命左右悉取珊瑚樹高三四尺者六七株碧珠珊瑚皆交廣所出)始兼(一作)
(無)逸邁興(去聲)終慎賓主儀戎馬闇天宇嗚呼生别離(末復)
(丁寧致戒殷勤惜别之情並見於斯矣此趙注擊碎珊瑚雖興之豪邁然賓主威儀不可不慎又勗之以義)
(耳盧注魏此行將有新知之樂公送時則懷生别之悲此章十二句起四句結中間二段各十八句詩)
(敬慎威儀生楚辭悲莫悲兮别離)
北風(黃鶴編在大歷三年今從朱氏編在四年秋潭州作趙注自天寳十五年至此巳十二)
(年矣此云十年舉其大數耳)
北風破南極朱鳳日威(一作低)垂洞庭秋欲雪鴻雁將安
歸十年殺氣盛六合人烟稀吾慕漢楚老時清猶茹芝
(上四比興下四叙情致朱鳳低垂鴻雁無歸喻已之流離失所此因亂離所故有殺盛人稀之感四皓採芝)
(時清猶隠今亂後將馬適耶語意緊與上截相應臆此係古風故不用沈韻劉楨詩鳳凰集南嶽)(杜公)
(朱鳳行瀟湘之山衡山高山巔朱鳳聲嗷嗷天趙汸注威垂無氣象也司馬相如傳六合之内注地四方)
(謂之六合)
(胡應麟曰此詩首尾俱四支韻中間兩用五微蓋古體通用非出韻也律詩出韻者玉山詩出芹字雨晴)
(詩出農字排律出韻者贈王侍御契出勤字蓋撿點少疎即作家或未能免耳)
幽人(朱注詩末有五湖浩蕩語必居湖南時作草堂本編入潭州詩内今從之易幽人貞吉)
(陸機詩幽人在空谷)
孤雲亦羣游神物有(一作識)所歸靈(蔡作靈一作麟)鳳在赤霄何
當(一作嘗)一來儀(首段託物比興起下一段鳳朱注雲得龍而自歸况幽人之類聚翔霄而不)
(下况幽人之高舉龍孤雲乃初起者羣游則四集矣雲歸神物即易雲從之義陶潛詩孤雲獨無依蔡)
(邕書勢象鴻鶴羣游此易天生神物則米注趙次公引南史寳誌見徐陵曰天上石麒麟麟亦可言在赤)
(霄然不可云來儀當依夢弼作靈鳳為是鳳靈鳥仁瑞也抱朴子靈鳳卷翮以幽戢)(毛萇詩傳張協七命)
(掛歸翮於赤霄之表書鳳凰來儀)往與惠詢(一作旬)軰中年滄洲期天高
無消息棄我忽若遺内懼非道流幽人見(一作在)瑕疵(此想)
(幽人而不可見應上靈鳳何來儀道有期約而未果豈真人昇天遂棄我乎祗恐身非有不免見摘於幽人)
(耳綺朱注公有送惠二過東溪詩云空谷滯斯人又云黃未稱臣與此詩中年滄洲期句合詢或其名也杜)
(臆惠詢必非惠遠許詢惠詢亦不相配也忽詩將安將樂棄于如遺郭泰機詩衣工秉刀尺棄我若遺北)
(山移文覈元元於道流左傳不女瑕疵)洪濤隠笑語(從樊本一作語笑)鼔枻蓬萊
池崔嵬扶桑日照耀珊瑚枝風帆倚翠蓋(一作巘)暮把東
皇衣(此寫幽人遊仙之樂應上神物有所歸人涉洪濤泛蓬萊至扶桑翠蓋之下手把仙衣幽意者在)
(是耶舟曹植詩泛舟越洪濤曰謝安傳笑語移日海孫楚賦人鼔枻而揚波張楫枻柁也音洩山經)
(大荒之中暘谷上有扶桑十日所浴九日居下枝一日居上枝皆載烏梁元帝詩照耀珊瑚鞭韋誕景福)
(殿賦龍舟兮翳翠蓋一屈平九歌有東皇太)嚥潄元和津所思煙霞(一作霧)微
知名未足稱局趣(音促)商山芝五湖復(扶又切)浩蕩歲暮有
餘悲(末嘆不得與之為侣也商欲效潄津之法託迹烟霞但為知名所誤故望山而局促耳今者歲暮)
(湖濱能無念幽人而悲感乎和此章四句起下三段各六句黃庭經口為玉池太官潄嚥靈液災不干)
(口中液水為玉津中黃經但服元和除五榖必獲寥天得真籙服元和謂嚥津液漢武帝曰局促效轅下)
(駒暮張恊詩歲懷百憂)
(鍾惺曰此絶妙遊仙詩非唯無丹藥瓢笠氣亦并無雲霞山澤氣覺太白語出之猶濫而易盧元昌曰)
(此章大意是寓言起口四句况巳如孤雲寡偶少徒又如靈鳳非出其時也天高無消息君門九重也棄)
(予忽如遺退若墜淵也内懼非道流幽人見瑕疵信見疑忠見謗也洪濤隠笑語鼔枻蓬萊池憂讒畏譏)
(思與人共濟也崔嵬扶桑日照耀珊瑚枝遊神於蓬萊宫闕青𤨏朝冠也風帆倚翠蓋暮把東皇衣猶望)
(翠華重過美人一晤也嚥潄元和津所思烟霞微若將屏一切凝萬慮翼閶闔之或通也知名未足稱局)
(促商山芝自悼修名不立進不能離尢退不能修初服也公為扈從臣亦商山羽翼之流五湖復浩蕩歲)
(暮有餘悲既不能為採芝四皓又不能為泛湖少伯曰有餘悲情見乎詞矣留青日札詮蓬萊如可到衰)
(白問羣仙謂公戀戀不㤀朝廷冀衰老而猶得見君今於此篇亦然)
江漢(舊編在䕫州今依蔡氏入在湖南詩内與下首江漢山重阻為同時之作蓋大歷四年秋)
(也)
江漢思歸客乾坤一腐儒片雲天共遠永夜月同孤落
日心猶壯秋風病欲蘇(一作疎)古來存老馬不必取長途
(此身滯江漢而有感也上四言所處之窮下四言才猶可用思歸之旅客乃當世一腐儒自嘲亦復自負天)
(共遠承江漢客月同孤承一腐儒心壯病蘇見腐儒之智可用故以老馬自方周甸曰不必取長途取其智)
(而不取其力巳遠注全首是老驥伏櫪志在千里烈士暮年壯心未意易林久客無牀思歸故鄉史記)
(黥布傳高帝謂隨何為腐儒為天下安用腐儒黃生注世不見用而心常憂國乾坤之内此腐儒能有幾人)
(杜臆楚邱先生對孟嘗君曰决嫌疑定猶豫吾始壯矣何老之有即所云日暮而心猶壯也老馬之智可用)
(出韓非子注巳别見陸冲詩命駕遂長途)
(趙汸曰中四句情景混合入化雲天月夜落日秋風景也與天共遠與月同孤心視落日而猶壯病過秋)
(風而欲蘇情也他詩多以景對景情對情其以情對景者巳鮮若此之虛實一貫不可分别效之者尤鮮)
(近惟汪古逸有句云年爭飛鳥疾雲共此生浮近此四句意按東坡自嶺外歸次江晦叔詩云浮雲時)
(事改孤月此心明語意高妙亦是善摹杜句者詩家作法雖多要在摹情寫景各極其勝杜詩五律有景)
(到之語如落雁浮寒水飢烏集戊樓星垂平野闊月湧大江流是也有情到之語如勝絶驚身老情㤀發)
(興奇一時今夕會萬里故鄉情是也有景中含情者如感時花濺淚恨别鳥驚心岸花飛送客檣燕語留)
(人是也有情中寓景者如影著啼猿樹魂飄結蜃樓正愁聞塞笛獨立見江船是也有情景相融不能區)
(别者如水流心不競雲在意俱遲片雲天共遠永夜月同孤是也有一句說景一句說情者如悠悠照邊)
(塞悄悄憶京華是也有一句說情一句說景者如白首多年病秋天昨夜凉是也有一景一情兩層叠敘)
(者如野寺江天豁山扉花竹幽詩應有神助吾得及春遊徑石相縈帶川雲自去留禪䃽宿衆鳥漂轉暮)
(歸愁是也其雋語名句不勝枚舉名家詩集中未冇如此之獨勝者)
(古今詩話云楊大年不喜杜詩謂之村夫子有鄉人以杜詩強大年大年不服因曰公試為我續江漢思)
(歸客一句大年亦為屬對鄉人曰乾坤一腐儒大年似少屈張潛曰大年所屈尚非杜佳句黃生曰前)
(輩有病此詩日月並見者不知落日乃借喻暮齒本屬詠懷何病之有)
地隅(詩云年年非故物蓋大歷三年出峽四年又往潭衡也又云處處是窮途即上水遣興詩)
(所謂異縣虚往也蔡氏編入湖南詩中近之)
江漢山重(平聲)阻風雲地一隅年年非故物處處是窮途
喪(去聲)亂秦公子悲凉(一作秋)楚大夫平生心巳折行路日
荒蕪(此亦羈留江漢而作也上四客遊之迹下四漂泊之情山重阻家不可見地一隅身不能歸非故)
(物遷流無定是窮途生計日艱此因喪亂之餘以致悲凉若此心折傷已往荒蕪慨將來也鸚鵡賦崎嶇重)
(阻粲古詩各在天一隅孫謝靈運擬魏公子鄴中詩序王家本秦川貴公子遭亂流寓自傷情多荀悅)
(漢論郡國豪傑處處皆有三顔延之詩原隰多悲凉屈原為閭大夫)
(杜詩用江漢有二處未出峽以前所謂江漢者乃西漢之水注於涪江如江漢忽同流無由出江漢是也)
(既出峽以後所謂江漢者乃東漢之水入于長江如江漢思歸客江漢山重阻是也楊慎丹鉛錄引祝穆)
(云天下之大川以漢名者二班固謂之西漢東漢而黎州之漢水源於飛越嶺者不輿馬固之所謂東漢)
(則禹貢之導漾入江者是也西漢則蘇代所謂漢中之甲輕舟出於巴乘夏水下漢四日而至五渚者其)
(源出于西和州徼外逕階沔與嘉陵水合俗謂之西漢又逕大安利劒果合與涪水合入于江是也)
舟中夜雪有懷盧十四侍御弟(鶴注當是大歷四年冬作蓋盧送韋)
(大夫歸葬公對雪而懷之也)
朔風吹桂水大(一作朔)雪夜紛紛暗度南樓月寒深北渚
雲燭斜初近見舟重竟無聞不識山隂道聽(平聲)雞更憶
君(黃生注此詩對雪懷人以雪起以人終中首紀地次點題三四遠景言岸上五六近景切舟山隂應雪)
(聽雞應夜全詩句句入細時月之暗雪暗之也雲之寒雪寒之也燭斜初見在坐舟重無聞在卧時詩北)
(風其凉雨雪其雱邵謝大傅聯句白雪紛紛何所似撒鹽空中差可擬注謂南樓在武昌顧注謂南樓在)
(岳陽盧注據柳子厚長沙驛前南樓感舊詩為證是南樓即在潭州楚辭帝子降兮北渚乃湘江之北渚亦)
(屬潭州憶舟重雪厚也生郭璞詩夜夢江山遠聞雞更憶君更還憶也黃注七用王子猷訪戴事八取)
(鄭風雞鳴風雨意而皆反之用事忌熟惟翻案則無不可用之事矣)
(黃生曰三四不摹雪之狀而寫雪之神如初月則曰河漢不改色關山空自寒喜雨則曰野徑雲俱黑江)
(船火獨明此皆意到筆隨時來神助者也云今按詠雪則云燭斜初近見舟重竟無聞咏雨則隨風潛)
(入夜潤物細無聲此畫工所不能繪直是化工之筆)
(葉夢得詩話詩禁體物語此學詩者類能言之歐陽文忠公守汝隂嘗與客賦雪於聚星堂舉此令往往)
(皆閣筆不能下然此亦定法若能者則出入縱横何可拘礙鄭谷詩亂飄僧舍茶烟濕密灑歌樓酒力微)
(非不去體物語而氣格如此其卑蘇子膽云凍合玉樓寒起粟光摇銀海眩生花超然飛動何害其言玉)
(樓銀海韓退之兩篇力欲去此弊雖冥搜竒譎亦不免有縞帶銀杯之句杜子美暗度南樓月寒生北渚)
(雲初不避雲月宇若隨風且聞葉帶雨不成花則退之兩篇工殆無以愈也)
對雪(此當與上章先後作詩曰長沙則在潭州矣)
北雪犯長沙胡雲冷萬家隨風且閒(去聲一作開)葉帶雨不
成花金錯囊垂(一作從一作徒)罄銀壺酒易(音異)賒無人竭浮蟻
有待至昏鴉(上四雪中景下四雪中情隨南方少雪故遠自北方而來雪飛葉落風雜舞故曰)
(閒雪有六花帶雨而濕故不成有酒無朋此對雪凄凉之况鮑照詩胡風吹朔雪千里度龍山藝苑雌黃)
(云張衡四愁詩美人贈我金錯刀金錯刀王莽所鑄錢名莽變漢制以周錢有子母相權於是更造大錢徑寸)
(二分重十二銖文曰大錢五十又造契刀其環如大錢身形如刀長二寸文曰契刀五百錯刀以黃金錯其文)
(曰一刀直五千輿五銖錢凡四品並行杜詩金錯囊徒罄銀壺酒易賒韓退之詩聞道松醪賤何須恡錯刀皆)
(謂是也高後漢劉盆子傳吕母釀醉酒少來酤者皆賒與之又祖紀貰酒注賒酒也庾信詩浮蟻對春開)
(按朱注舊本公自註何遜詩城隂度塹黑昏鴉接翅歸二語今何記室集不載公復愁詩釣艇收緍盡昏鴉)
(接翅歸不應直用成句且昏鴉亦常語何獨於此釋之必出後人假託今流俗本所云公自註者多此類也)
冬晚送長(子兩切)孫漸舍人歸州(梁權道編在大歷四年之冬)
參卿休坐幄蕩子不歸(一作還)鄉南客瀟湘外西戎鄠杜
旁(從自敘說起參西戎旅寇故南客未還我晉書孫楚為石苞驃騎軍初至長揖曰天子命參卿軍事)
(因此嫌隙遂成公初為參謀今巳罷去故曰休坐幄鄠古詩云蕩子行不歸空牀難獨守漢宣帝紀尤樂)
(杜之間顔注鄠屬扶風杜屬京兆)衰年傾蓋晚費日繫(音計)舟長會面思
來札銷魂逐去檣雲晴鷗更舞風逆雁無行(音杭)匣裏雌
雄劍吹毛任選將(此叙送别情事傷來札期後日去檣惜臨岐鷗雁自孤蹤流落選劍欲)
(舍人及鋒而試也然此章上四句下八句而鄒陽傳傾益如故别賦黯銷魂列子鷗鳥舞不下詩)
(兩驂雁行者吹毛可斷言劍鋒之利將佩之而行也)
暮冬送蘇四郎徯兵曹適桂州(鶴注大歷四年十二月桂州人朱濟)
(反當是此時作則鶴注通典漢司隷屬官有兵曹從事蓋有軍事置唐三都督府上中下州皆有)
(之)
飄飄蘇季子六印佩何遲早作諸侯客兼工古體詩爾
賢埋照久余病長年悲(此惜蘇之遇蹇悲賢而久埋與已之病棄者同矣史記蘇)
(秦為從約長佩六國相印蔡邕釋誨連衡者六印磊落顏延之詩沉醉似埋照)盧綰須征日
樓蘭要斬時歲陽初盛動王化久磷緇為入蒼梧廟看
(平聲)雲哭九疑(望其平桂州之亂也不盧綰比叛將樓蘭比諸蠻磷錙歎朝令行哭廟傷聖化不)
(作不此章上下各六句使漢書高祖使使徵盧綰綰稱病行上怒曰綰果反樊噲擊之斬樓蘭注見七)
(卷格趙注十二月二陽生而盛矣蒼有苗來此舜平定南方之事故末及梧廟)
(盧元昌曰蘇季子歷說諸侯合從伐秦佩六國相印公欲兵曹連結諸經略節度并力討賊如季子合從)
(故起有六印句其後容管使王翊藤州刺史李曉庭義州刺史陳仁瓘結盟討賊賊遂平)
客從(鶴注當是大歷四年作唐史是年三月遣御史稅商錢詩故託珠以諷見徵斂及於商賈)
(也)
客從南溟來遺(去聲)我泉客珠珠中有隠字欲辨不成書
緘之篋笥久以俟公家須開視化為血哀今徵斂(去聲)無
(此詩為當時民困徵斂而作通首寓言末句露意出師氏曰此寓意公家苛斂而索其無有之物詩云俾童)
(羖是也隠趙注必用泉客珠言其珠從眼泣所出今杜臆珠中字比民隠莫知上之所征皆小民之血併)
(無之痛不忍言矣物古詩客從南方來遺我雙鯉魚廢南潩見莊子博志南海外有鮫人水居如魚不)
(織績其眼能泣珠述異記鮫人即泉先也又名泉客吴都賦劉淵林注俗傳鮫人從水中出曾寄寓人家積日)
(賣綃臨去從主人索器泣而出珠滿盤以與主人酉陽雜俎摩尼珠中有金字偈)
(盧世㴶曰留花門塞蘆子三吏三别二歎暨客從南潩來白馬東北來紆慮老謀補偏救弊其情酸味厚)
(歌短泣長而一唱三歎藴藉優柔三百篇十九首蘇李曹植陶潛上下同流先後一揆矣)
蠶榖行(大歷三年商州兵馬使劉洽反幽州兵馬使朱希彩反四年廣州人馮崇道桂州人)
(來濟時反又連年吐蕃入寇所謂無有一城無甲兵也今依朱氏編在四年為是)
天下郡國向萬城無有一城無甲兵焉(于虔切)得鑄甲作
農器一寸荒田牛得耕牛盡耕(一有田字)蠶亦成不勞烈士
淚滂沱男榖女絲行復(扶又切)歌(當時賦役繁而農桑廢此蠶榖行所為作也然)
(必銷兵之後民始復業末云烈士見當時征戍之士即農民耳杜臆上言甲兵下文變鑄兵為鑄甲此用字)
(錯綜處題兼蠶榖篇中只帶言蠶亦成此序事詳略法黃庭經寸田尺宅可治生劉庭芝詩荒田古逕多)
白鳬行(此詩黃鶴編在大歷二年䕫州作以詩言終日忍饑西復東謂自瀼西遷東屯也其)
(說西東固泥且是秋方有收穫安得云忍饑今按詩云天寒歲暮波濤中應是四年潭州作若三年)
(秋冬尚在公安山館也從朱氏編次為是爾雅釋鳬水鳥也李巡曰野曰鳬家曰鶩)
君不見黃鵠高于五尺童化為白鳬似(一作象)老翁故畦
遺穗已蕩盡天寒歲(一作日)暮波濤中鱗介腥膻素不食
終日忍饑西復(扶又切)東魯門鶢鶋亦蹭蹬聞道(去聲)于(一作)
(如)今猶避風(白鳬行自傷遲暮漂流也穗黃童化為老叟此黃鵠白鳬之喻也遺蕩盡陸無糧)
(矣腥膻不食水又饑矣此自蜀至楚之喻鶢鶋避風傷北歸亦無安身之地也國語海鳥曰鶢鶋止于魯東)
(門之外三日展禽曰今兹海其有災乎夫廣川之鳥獸常知而避其災也是歲海多大風)
(董斯張曰屈原卜居將泛泛若水中之鳬乎將與黃鶴比翼乎公借以自况言作賦摩空猶昔之黃鵠也)
(今且行蹤飄蕩泛泛若鳬而素心了不為變任其波濤歲暮腥膻者終不可以食我也落句魯門爰居隠)
(然有不饗太牢不樂鐘鼔之態此老倔強百折不回矣)
朱鳳行(朱氏編在大歷四年潭州作今玩此詩詞意與白鳬行相似蓋同時之作無疑)
君不見瀟湘之山衡山高山巔(一作巖)朱鳳聲(一作鳴)嗷嗷
側身長顧求其曹(從英華一作羣)翅垂口噤心勞勞(一作甚勞)下愍
百鳥在羅網黃雀最小猶難逃願分竹實及螻蟻盡(盡音)
(儘一作忍)使鴟梟相怒號(平聲氏朱鳳行自傷孤棲失志也師曰鳳喻君子公困於荆衡)
(不得其志欲引同志以進澤及下民恐為小人所疾也朱鳳求曹呼引同志也翅垂口噤欲言不敢也百鳥)
(羅網民困誅求也黃雀難逃無一得所也願分螻蟻愛物之意無窮鴟梟怒號欲去小人之為害者樂府飛)
(鵠行吾欲銜汝去口噤不能言)
(朱鶴齡曰劉楨詩鳳凰集南嶽徘徊孤竹根豈不長勤苦羞與黃雀羣公詩似取其意而反之羞羣黃雀)
(者鳳采之高翔下愍黃雀者鳳德之廣覆也所食竹賓願分之以及螻蟻而鴟鴞則一聽其怒號此即驅)
(出六合梟鸞分意也詩旨包藴甚廣黃鶴云為衡州刺史陽濟討臧玠而作以側身求曹為連合三州刺)
(史謬矣)
追酬故高蜀州人日見寄(并序)
開文書帙中檢所遺㤀因得故高常侍適往居在成都
時高任蜀州刺史人日相憶見寄詩淚灑行(音杭)間讀終
篇末自枉詩巳十餘年莫記存沒又六七年矣老病懷
舊生意可知今海内忘形故人獨漢中王(樊作郡王)瑀與昭
州敬使(去聲)君超先在愛而不見情見乎辭大歷五年正
月二十一日却追酬高公此作因寄王及敬弟(舊唐書昭州樂)
(平郡屬嶺南道以昭岡潭為名)
自蒙(一作枉)蜀州人日作不意清詩久零落今晨散帙眼
忽開(一作明)迸淚幽吟事如昨(首記開帙得詩詩散帙問所知)(謝靈運搜神記)
(獨坐愁苦兩淚迸灑又駱賓王詩迸淚下雙流何遜詩念别猶如昨)嗚呼壯士多慷慨
合沓高明動寥廓歎我悽悽求友篇感君鬱鬱匡時(他本)
(作君)略(此叙蜀州生前向多慷慨素負氣節動寥廓名震天壤求友篇公以詩寄高匡時略適嘗策永王)
(無成及上疏論三城戍皆是君我二字起下一段辭賈誼旱雲賦遂積聚而合沓兮相紛薄而慷慨楚上)
(寥廓而無天宗詩相彼鳥矣猶求友聲唐太詩提劍鬱匡時)錦里春光空爛漫瑶
墀侍臣已冥寞瀟湘水國傍(去聲)黿鼉鄠(音扈)杜秋天失鵰
鶚(此憶蜀州亡後瀟適寄詩在草堂故云錦里後入為常侍故曰侍臣湘公泊潭州鄠杜高殞長安杜)
(臆鄠杜二縣相連在長安城南適好直言故方之鵰鶚公前詩嘗云蒼隼出風塵列子周宣王牧正有役人)
(梁鴦者能養野禽獸雖虎狼鵰鶚之類無不馴柔者)東西南北更誰(一作堪)論(平聲)白
首扁舟病獨存遥(一作猶)拱北辰纏寇盗欲傾東海洗乾
坤邊塞西羌(一作猶)最充斥衣冠南渡多崩奔(此追酬高詩而兼慨)
(身世事高詩東西南北一語公衍為四句以該當時亂離之寇盗指叛將外夷西羌謂羌戎吐蕃衣冠南渡)
(雖用晉元帝渡江事然唐書謂至德之後中原多故襄鄧百姓兩京衣冠盡投江湖荆南井邑十倍於初亦指)
(實事言矣不東西南北四語本楚辭招魂章法内晉王濬傳兵纏解左傳寇盗充斥晉書時海大亂)
(獨江東差安中國士民避亂者多南渡奔謝靈運詩珢岸屢崩奔此言避亂涉險經山崩水之處也)鼓
瑟至今悲帝子曳裾何處覓王門文章曹植波瀾闊服
食劉安德業尊長笛隣家(一作誰能)亂愁思(去聲)昭州詞翰與
招魂(末寄漢中王及敬使君也皆悲帝子身在湘潭覓王門與王遠隔曹植劉安借帝胃以比之又言)
(已之思蜀州如向秀之思嵇紹今欲得敬使君詩以招蜀州如宋玉之招屈原也此章前三叚各四句後二)
(叚各六句出楚辭使湘靈鼓瑟兮令海若舞馮夷作魏志曹植傳言為論下筆成章楊修稱其操筆造若)
(成誦在心借書于手篇古今注淮南子服食求仙遍禮方士樂府淮南王淮南王自言尊向秀思舊賦)
(序鄰人有吹笛者發聲寥亮追思曩昔遊宴之好感音而嘆故作賦云王儉褚淵碑萋萋辭翰與招魂言)
(與之同招魂也)
(洪容齋随筆曰古人酬和詩非若今人為次韻所局也高詩云愧爾東西南北人杜則云東西南北更堪論適)
(前詩又云草玄今已畢此外更何言杜則云草玄吾豈敢賦或似相如鐘磬在簴叩之則應往来反覆有餘味)
人日寄杜二拾遺(附高適詩短趙注肅宗時適為李輔國所下除太子詹事未)
(幾蜀亂出為彭州刺史又遷蜀州鶴注上元元年人日杜公未有草堂殆是二年人日所寄也)
人日題詩寄草堂遥憐故人思故鄉柳條弄色不忍見
梅花滿枝堪(一作空)斷腸身在南(一作遠)蕃無所預心懷百
憂復(扶又切)千慮今年人日空相憶明年此(一作人)日知何
處一卧東山三(一作二)十春豈知書劍老(一作與)風塵龍鍾
還(一作遠)忝二千石愧爾東西南北人(首二總提次四思故鄉下六憐故人)
(山梅柳人日之景南蕃蜀在西南憂慮長安經亂卧東以謝安比杜二千石高時為刺史也七八意轉而)
(韻不轉九十韻轉而意不轉杜集多用此法高詩亦然董勛問禮俗正月七日為人日梁元帝詩故人懷)
(故鄉空燕歌行柳條拂地數千條之蔡琰胡笳不得相隨兮斷腸晉藤並表握戎馬要委南蕃之重)
(詩逢此百憂相史記廣武君曰智者千慮誰能對此空憶晉書謝安高卧東山)(蕭子顯詩史記項籍)
(紀學書不成去學劒者劉孝標論亭亭高竦不雜風塵新序孫卿曰觸之隴種而退耳漢書百官表郡)
(守秦官秩二千石揚雄解嘲起家至二千石人漢昭帝詩愧爾嘉祥記孔子曰丘也東西南北之也杜嘗)
(自言甫也東西南北人)
送重(平聲)表姪王砅(力制切一作珠)評事使(去聲)南海(據舊書李勉傳)
(其為嶺南節度在四年則評事之南海應在次年之春朱注編在五年為是重表蓋有兩重表)
(親也實慈水姜氏曰南北朝最重表親盧懷仁撰中表錄二十卷高諒造表親譜錄四十卷此風)
(至唐猶存詩楊德周曰水深至心曰砅即深則厲厲字也)
我之曾老(一作祖)姑爾之高祖母爾祖未顯時歸為尚書
婦(此詩前後各十九韻前敘王氏淵源後敘評事親誼首四溯兩家重表之由未顯記其前尚書要其後)
(鍾惺曰此志傳序事體入詩奇作起語尤奇舊新書王珪為禮部尚書兼魏王泰師在貞觀十一年注謂十)
(七年者誤十三年珪已卒矣)隋朝(音潮)大業末房杜俱交友長(子兩切)者
來在門荒年自餬口家貧無供給客位但箕箒俄頃羞
頗珍(一作頗羞珍)寂寥人散後入怪鬢髮空吁嗟為之久自
陳剪髻鬟市鬻充杯(一作沽)酒(此叙君臣遇合之緣太復齋漫錄房杜舊不與宗)
(相識太宗起兵玄齡仗策謁軍門乃薦如晦珪則建成亡後始得見召以史傳參考詩為誤也自高祖起兵)
(至代宗大歷五年共一百六十餘年公祖審言仕武后中宗之世其曾祖姑應生於太宗季年不應生於隋文)
(之代以年數世次考之則杜為珪妻尚疑太平此條記事斷屬差誤唐書珪母李嘗語珪曰而必貴但不知)
(所與遊者何如人而試與偕來會玄齡如晦過其家李窺大驚敕具酒食歡盡日喜曰二客公輔才汝貴不疑)
(珪隠居時與房玄齡杜如晦善結大業十三年隋亡書左傳餬其口於四方沈約集樆以紆箕箒晉)
(陶侃傳侃早孤貧為縣吏鄱陽孝廉范逵嘗過侃侃時倉卒無以待賓其母乃截髮得雙髮以易酒餚樂飲極)
(歡雖僕從亦過所望及按范逵偶遇故侃母可截髮以供酒食若太原公子房杜並至豈剪髮所能供客乎)
(此特借用恐非實事)上云天下亂宜與英俊厚向竊窺數公經綸
亦俱有次問最少(去聲)年虬髯十八九子等成大名皆因
此人手下云風雲合龍虎一吟吼願展丈夫雄得辭兒
女醜(此記夫人先見之明宗上良相識真主建功業只在此數言决之太虬髯恐非十八九歲所有)
(此亦傳訛也雲上云下云本古詩上言下言十後漢馮異傳今英俊集唐書太宗起義兵時年八王)
(褒傳虎嘯而風生龍興而致雲)秦王時在坐真氣驚戶牖及乎貞觀(去聲)
初尚(平聲)書踐台斗夫人常肩輿上(上聲)殿稱萬夀六宫師
柔順法則化妃后至尊均嫂叔盛事垂不朽(此記朝廷恩眷之隆)
(始杜臆秦王在座兩語乃上文最少年註脚見馬援傳知帝王自有真也許彦周曰太宗相工之謂其)
(龍鳳之姿天日之表此云真氣驚戶牖可謂工而盡矣真氣謂真人氣象庾信詩朱陵真氣來唐書貞觀四)
(年二月珪以黃門侍郎遷侍中參預朝政官洙曰夫人以命婦預朝會也鶴注唐命婦之制文武一品國公)
(母妻為國夫人三品以上妻為郡夫人王珪貞觀中為侍中正二品則其妻為郡夫人也唐會要命婦謁並)
(不得乘擔子其尊屬年高特敕賜擔子者不在此例三周禮王后以隂禮教六宫前一後五五者后一宫)
(夫人一宫九嬪一官二十七世婦一宮八十一御妾一宮凡百三十人晉中宫歌金章體柔順率禮蹈謙祗)
(淑鶴注唐因隋制皇后之下有貴妃妃德妃賢妃記嫂叔不通問)鳳雛無凡毛五色
非爾曹往者胡作逆乾坤沸嗷嗷吾客左(一作在)馮(音憑)翊
爾家同遁逃爭奪至徒步塊獨委蓬蒿逗留熱爾腸十
里却呼號(平聲)自下(去聲)所騎馬右持腰間刀左牽紫遊韁
飛走使我高苟活到今日寸心銘佩牢(此評事患難相顧之情鳳雛)
(二句從高母說至砅身乃全篇轉捩處亂米注馮翊同州也天寳末公避寇至同州杜臆避逃生而捨巳)
(之馬以活四世表叔且前走十里乃退却而呼號之尤為難事王砅高行固應拈出南史帝謂謝莊曰超宗)
(殊有鳳毛五山海經南禺之山有鳳凰鵷雛又云丹穴之山有鳥色而文名曰鳳非爾曹言鳳種非爾軰)
(而誰為作逆謂禄山陷京刀楚辭塊獨守此無澤兮堂古詩焦仲卿妻左手持尺右手執紱羅鄴中)
(謠青青御路楊白馬紫遊韁蒿高字指韻或疑句稚不知此正寫真處公方徒步蓬欲行不前忽飛馬高騎)
(可以脫險故不勝喜幸)亂離又聚散宿昔恨滔滔水花笑白首春
草隨青袍廷評近要津節制收英髦北驅漢陽傳(去聲)南
汎上(上聲)瀧(鄭音雙)舠(音刀)家聲肯墜地利器當秋毫番(鋪官切)
禺(元俱切)親賢領籌運神功操大夫出盧宋(樊作宗非)寳貝休
脂膏洞主降(戶江切)接武海胡舶千艘(此評事往使南海之事又聚散方)
(遇旋别也白首自謂青袍謂王廷評節制王李並提北驅四句言王砅承上廷評番禺六句言李勉承上節制)
(賢自漢陽上瀧評事自北而南也李勉乃宗室故曰親前以京兆尹兼御史大夫故曰大夫接武言洞蠻)
(頻降千艘言海估湊集尉古詩青袍似眷草後趙注漢宣帝地節三年初于廷置左右評員四人漢光武)
(省右評惟有左評事唐天寳中緣邊禦寇之地置八節度使得以專制軍節制之名始此朱注節制謂廣南)
(節度使馬漢書乘傳詣洛陽顔注古者以車謂之傳車其後置謂之驛騎水經注武溪水又南入重山謂)
(之瀧中懸湍回注崩浪震天謂之瀧水瀧水又南出峽謂之瀧口又南經曲江縣東韓昌黎瀧吏詩南行逾六)
(旬始下昌樂瀧家釋名船三百斛曰舠漢太史公書李陵既生降頽其聲家聲承王珪後虞詡曰不逢)
(錯節盤根何以别利器都當秋毫言能應機立斷舊如淳漢書注番禺尉佗所顔師古曰即今之廣州唐)
(書南海縣即漢番禺縣地以番山禺山得名開漢書運籌帷幄之中出盧宋言出於其上舊書自元四十)
(年廣府節度使清白者四裴伷先李朝隠宋璟盧奐又曰奐為南海太守南海利兼水陸瓌寳山積劉巨鱗彭)
(杲相繼為太守五府節度皆坐贓死乃授奐任貪吏斂跡人用安之海賦積太巔之寳貝東觀漢記孔奮)
(守姑臧七年治有絶跡或嘲其處脂膏中不能自潤而奮不改其操廣南有溪洞蠻其長曰洞主記堂上)
(接武至舶大船也艘總數舶國史補南國舶外國船也每歲安南廣州師子國最大梯而上下皆積寳貝)
(有蕃長為主領市船緣劉向曰舶深五十餘肘西域以肘為度)我欲就丹砂跋涉覺身
勞安能陷糞土有志乘鯨鼇或驂鸞騰天聊(樊作不)作鶴
鳴臯(此公有志南海之遊也意丹砂交廣所出不能乘鼇驂鸞但作嗚鶴以吐耳此章四句起六句)
(收前二段各十二句後二段各十六句中段十句相間司馬遷書隠忍苟活函糞土之中别賦駕鶴上漢)
(驂鸞騰天杜詩鶴鳴于九臯聲聞于天臆鳴臯謂贈詩)
(洪邁容齋隨筆曰蔡絛詩話引唐列女傳珪母盧氏識房杜必貴質之此詩則珪母乃杜氏也洞江詩話)
(不特不姓盧乃珪之妻非母也子按唐列女傳元無此事珪傳末只云始隠居時與房玄齡杜如晦善三)
(人過其家母李窺之知其必貴蔡說妄云有傳又誤以李為盧皆不足辯但唐高祖在位日太子建成與)
(秦王不睦以權相傾珪為太子中允說建成曰秦王功蓋天下中外歸心殿下但以長年位居東宮無大)
(功以鎮服海内今劉黑闥散亡之餘宜自收之以取功名建成乃請行其後楊文幹之事起高祖責以兄)
(弟不睦歸罪珪等而流之太宗即位乃召用之一日宴近臣於丹霄殿長孫無忌曰王珪魏徵昔為仇讐)
(不謂今日得同此宴上曰珪徵盡心所事吾故用之然則珪與太宗非素交明矣唐書載李氏事亦采之)
(小說恐未必然而杜公稱其祖姑事不應不實且太宗時宰相别無姓王者真不可曉也葛常之曰詩)
(云爾祖未顯時歸為尚書婦珪嘗為禮部尚書則尚書婦乃珪之妻非珪母也詩又云及乎貞觀初尚書)
(踐台斗夫人嘗肩輿上殿稱萬夀皆謂珪妻也人徒見詩中用剪髻事有同陶母故謂珪母耳審爾豈不)
(與尚書婦句相牴牾哉據今按此詩所載事迹明與唐書紀傳不合蔡氏欲此以為詩史未免信杜太)
(過矣大抵人情好為夸大每有子孫而自誣其祖宗者此詩亦據王氏傳聞之說一時沿訛失考耳)
(鍾惺曰前段不過敘中表戚耳忽具一部開國大掌故自往者以下祇是亂離相依飲食僕馬細故却無)
(端委轉折可尋胸中潦倒筆下淋漓非獨詩法之奇即作一篇極奇文字看亦可申涵光曰此詩似傳)
(似記聲律中有此奇觀更足空人眼界)
(黃生曰送行詩前半篇寬敘一大段似乎頭重但因題中重表姪二字追敘其由且以一婦人具如許眼)
(力塵埃中辨出天子宰相古今所罕特借此詩傳之意中實以此事為主送行之意反輕所以章法如此)
(寥今按此䕫州以後之詩揮灑任意而出之者如寂人散後入怪鬢髮空乃隔句呼應右持腰間刀左)
(牽紫遊韁乃隔聮斜對與秦蜀諸詩謹嚴融洽者固不同也)
清明(鶴注詩言長沙及湘西寺當是大歷五年春在潭州作)
著(涉略切)處繁華(一作花)矜(從正異一作務)是日長沙千人萬人出
渡頭翠柳豔明眉爭道朱蹄驕齧膝此都好(去聲)遊湘西
寺諸將(去聲)亦(一作遽一作方)自軍中至馬援征行在眼前葛強
親近同心事(此記節日遊人之盛而諷諸將之逍遥者柳映眉指遊女馬齧膝指遊人所謂繁)
(華也宜杜臆亦自軍中至見其不應至也諸將出征在邇正同心戮力乃佚遊如此不以軍國為念矣馬援)
(比大將葛強比部將上曹植詩繁華將茂秋霜瘁之翠梁元帝詩柳葉生眉珠璫搖鬢垂唐太宗柳詩半)
(幾眉開偏霍光傳後兩家奴爭道頌莊子乘駁馬而偏朱蹄注者一蹄偏赤也王褒及至駕齧膝驂乘)
(旦應劭曰馬怒有餘氣常齧膝而行也孟康曰良馬低頭口至膝故曰齧膝張晏曰齧膝乘旦皆良馬名此詩)
(以朱蹄齧膝並言正謂駿馬各爭道也者湘西寺即岳麓道林二寺史記高帝紀諸將過此多魏志曹)
(真每征行與士卒同勞苦葛強山簡愛將)金鐙(都磴切)下(去聲)山紅日(蔡云一作粉非)
晚牙檣捩(音列)柁青樓遠古時喪(去聲)亂皆可知人世悲歡
暫相遣弟姪雖存不得書干戈未息苦離(一作難)居逢迎
少(去聲)壯非吾道况乃今朝更祓除(此記遊人晚歸之景而慨身世之亂離也)
(可遊者從寺下山向青樓而遠去因歎古來喪亂其故知皆因人臣以國事為戲耳若人世歡娛暫遣悲愁)
(一過而凄凉如故矣上句應諸將下句應繁華今弟姪飄零干戈阻絶此皆喪亂所致而老非少壯時際祓除)
(又未免悲歡錯出矣章少壯指當日同遊之輩祓除不祥非可行樂也此二段各八句鐙馬鞁踏廣韻)
(鞍鐙也師檣在舟前柁在舟後埤蒼云檣帆柱也檣尾銳如牙氏曰轉施曰捩青樓乃祓除之處齊書武)
(帝興光樓上施青漆謂之青樓古樂府大路起青樓已周禮女巫掌歲時祓除盥浴鄭注如今三月三日上)
(往水上之類韓詩外傳鄭國上巳於溱洧二水上祓除不祥晉書武帝嘗問摯虞三日曲水之義虞對曰漢章)
(帝時平原徐肇以三月初生三女至三日俱亡村人為怪乃招携之水濱洗祓遂因水以泛觴其義起此帝曰)
(必如所談便非好事晳進曰虞小臣不足以知昔周公城洛邑因流水以汎酒故逸詩云羽觴隨波又秦昭王)
(以三日置酒河曲見金人奉水心之劍曰令君制有西夏乃霸諸侯因此立為曲水二漢相緣皆為盛集杜臆)
(此詩主摯虞之說而不取束晳趙曰以唐史氣朔考之大歷五年三月三日清明則清明正值上巳故有今朝)
(是祓除句)
風雨看舟前落花戲為新句(鶴注公在潭只船居觀蘇渙肩輿忽訪老)
(夫舟檝語可驗其看舟前落花乃是大歷五年潭州作)
江上人家桃樹(一作李)枝春寒(郭作風)細雨出疎籬影遭碧
水潛勾引風妬紅花却倒吹(此詩依韻分為三段首詠風雨落花杜臆春寒細)
(雨出疎籬便是畫景落常理薄命篇艷花勾引)吹花困懶(一作癲)傍(去聲)舟楫水
光風力俱相怯赤憎輕薄遮(之奢切)入(一作人)懷珍重分明
不來接(一作折輕次看舟前落花不傍舟委落有似憎平日之薄遮懷而珍重肯近人者此摹瀉)
(困懶情態也當公詩曾以留連屬細草悵望屬殘花知赤憎珍重亦就花說江淹詩階前水光裂莊子)
(風之積也不厚則其負大翼也無力淮南子風力壯猛鶴注公嘗云生憎柳絮白於綿赤憎猶云生憎皆方)
(言也薛梁武帝春歌階上香入懷宣傳得為公分明之)濕久飛遲半欲(一作日)高
縈沙惹草細於毛蜜蜂蝴蝶生情性(一作住)偷眼蜻蜓避
伯勞(末對落花而有感疎蜂蝶素戀花香今見墮於沙草則性情頓覺生蜻蜓偶過花間有似偷眼旁)
(觀者一遇伯勞却又倉卒避去以見花當零落之餘終為物情所棄此舉目前所見而詞寓感慨此章三段)
(各四句漢生情性乃生熟之生謝朓詩遠樹曖芊芊生烟紛漢謝靈運撰征賦披宿莽以迷徑覩生烟而知)
(墟此可互證好爾雅鵙伯勞也物理論伯勞惡鳥故衆鳥畏之性獨杜臆伯勞即鶗鳺鳴則衆芳歇)
(王嗣奭曰此詩摸寫物情一一從舟中靜看得之都是虚景都是設懋都是巧語本大家所不屑為者故)
(云戲為新句而纖濃綺麗遂為後來詞曲之祖幻按此詩戲為新句皆從無情中看出有情詩思之當)
(與昌黎毛穎傳參觀)
(盧世㴶曰句不新則詩朽句徒新則詩亡苟非有日新之學問日新之識見而惟務新其皮膚反致面目)
(青黃此又與於陳腐之甚者題中下一戲字有無限防閑在楊德周曰杜云石出倒聽楓葉下包何云)
(波影倒江風杜云黃門飛鞚不動塵而東坡云走馬來看不動塵杜云影遭碧水潛勾引而孟郊云南浦)
(花飛亞水紅得諸家闡明益見杜詩之妙)
奉贈蕭十二使(去聲)君(鶴注當是大歷五年春作詩云迴雁五湖春可見玩詩)
(意蕭蓋先為郎官後出為縣令在嚴武幕中復為郎官後在湖南又為刺史矣)
昔在嚴公幕俱為蜀使(去聲)臣艱危參大府前後間(去聲)清
塵起草嗚先路乘槎動要津王鳬聊暫出蕭雉只相馴
(首憶幕府往事起嚴武兩鎮蜀必蕭先在幕而公繼入是前後相間也草應幕府乘槎應使臣王鳬用縣令)
(事蕭雉用郎官事蕭蓋先為郎而後貶為令也所朱注次公引唐志凡詔令皆舍人起草固是然此詩云起)
(草則以郎官言之於盧諶贈劉琨詩自奉清塵今五載)終始任(平聲)安義荒蕪孟母
隣聯翩匍匐禮意氣死生親張老存家事嵇康有故人
食恩慙鹵莽鏤骨抱酸辛(此記蕭君古誼聯任安比使君孟母比嚴母翩匍匐謂)
(經紀两喪意氣死生謂存亡一視張老之于趙武嵇康之託山濤稱蕭能保家而恤孤食恩二句公自謙不如)
(也名原注嚴公既沒老母在堂使君温凊之間甘脆之禮數若巳之庭闈馬及太夫人頃逝喪事又首諸孫)
(主典撫孤之情不减骨肉則膠漆之契可知矣故漢書霍去病為驃騎將軍禄秩與大將軍衛青等青人門)
(下多去事去病輒得官爵唯任安不去朗詩凡民有喪匍匐救之蔡邕陳留太守碑意氣精翟公云一)
(死一生乃見女情張老晉大夫張孟)(晉語趙文子冠見張老而語之德左傳楚子問趙孟曰范武子之)
(何如對曰夫子之家事治辛嵇康故人注見本卷前阮嗣宗詩悽愴抱酸鏤骨猶言刺骨)巢許
山林志䕫龍廊廟珍鵬圖仍矯翼熊軾且移輪磊落衣
冠地蒼茫土木身(記彼此出處之殊巢䕫龍謂蕭能濟世起下鸚圖熊軾許謂已終隠遯)
(起下蒼茫土木曰書䕫典樂龍納言南莊子北溟有魚化而為鳥其名鸚海運則將徙於溟趙注蕭為)
(大守故憑熊軾以移輪晉書嵇康土木形骸)塤箎鳴自合金石瑩(去聲)逾新重
(平聲)憶羅江外同遊錦水濱結歡隨過隙懷舊益霑巾(記彼)
(此文契之久起塤箎言聲氣初投起下羅江錦水金石言信義益堅下結歡懷舊詩伯氏吹塤仲氏吹箎)
(廣絶交論志婉戀於塤箎綿阮籍詩如何金石友一旦更離傷舊書羅江縣屬州任昉詩結歡三十載)
(生死一交情懷莊子人生一世如白駒過隙潘岳舊賦涕泣流而霑巾)曠絶含香舍稽
留伏枕辰停驂雙闕早迴雁五湖春不達長(子兩切)卿病
從來原憲貧監(平聲)河受貸粟一起轍中鱗(末乃自叙有望於蕭也)
(停驂尚早承曠絶回雁當春承稽留四句寫出貧病之狀使君倘能貸粟窮途庶□鱗得以頓起也不達謂)
(蕭君未之知耳註家謂因不顯達而致病對下句不合此章前後三段各八句中二段各六句含香伏枕)
(注皆別見河謝朓詩停驂我悵望而莊子莊周家貧往貸粟於監侯曰昨周來有中道呼者顧視車轍中)
(有鮒魚馬周問之曰我東海之波臣也君豈有升斗之水而活我哉)
(王嗣奭曰此詩以排律叙事融化古今條達流利所謂不煩繩削而自合者)
奉送二十三舅錄事(崔偉)之攝柳(丑森切)州(鶴注當是大歷五年)
(春作違邵注唐制諸州設錄事參軍掌正失蒞符印郴州今隸湖廣道)
賢良歸盛族吾舅盡知名徐庶高交(當作交高)友劉牢出外
甥泥塗豈珠玉環堵但柴荆衰老悲人世驅馳厭甲兵
(此稱舅氏而兼自傷離盡知名崔族多才出外甥感恩在舅下四歎窮老亂陳訴甚悲周禮以三德教國)
(子二曰友行以尊賢良德舊注徐庶字元直其所交者諸葛孔明龐士元司馬操諸公蜀志徐庶與崔州平)
(友善王晉書桓玄曰何無忌劉牢之之甥酷似其舅形世說武子衛玠之舅見玠輒歎曰珠玉在側覺我)
(穢堵記儒有環之室)氣春江上别淚血渭陽情丹(一作舟)鷁排風
影林烏反哺聲永嘉多北至勾漏且南征必見公侯復
終聞盗賊平(此因送别而作慰辭母江上指相江排風謂風帆烏反哺崔有也北至南征記其)
(行迹公侯必復言當終貴盗賊指嶺南之寇舊注誤云臧玠之亂春時玠尚未反也謝朓詩江上徒離憂)
(東晳補亡詩嗷嗷林烏受哺於子葛晉書永嘉之亂元帝渡江衣冠多自北至勾漏引洪相方楚辭洎)
(吾南征必左傳公侯之子孫復其始)郴州頗凉冷橘井尚凄清從事(一作)
何蠻貊居官志在行(此往攝郴州勉其盡職也母遠注橘井不特切郴州兼切奉同行)
(之意山此章前二段各八句後段四句收井神仙傳蘇耽於下鑿井種橘救鄉里之疾病者橘在郴州城)
(東蘇耽之故宅今為觀希曰井水每酌則有金星云丹影如是嘗在郴州目覩其實論語雖蠻貊之邦行矣)
(尉左傳當官而行何強之有通鑑晉司隸校李喜元志在公當官而行可謂邦之司直)
送魏二十四司直充嶺南掌選崔郎中判官兼寄
韋韶州(鶴注前韋迢湘潭寄杜員外詩云湘潭一葉黃蓋大歷四年秋矣此詩云為報韶州)
(牧新詩時寄將蓋是五年春作得唐書高宗上元三年以嶺南五管黔中都督府任工人而官或)
(非才乃選郎中御史為選補使謂之南選唐會要開元八年八月移嶺南選補使於桂州)
選(去聲)曹分五嶺使(去聲)者歷三湘才美膺推薦君行佐紀
綱佳聲斯(一作期)共(樊作不)遠雅節在周防明白山濤鑒嫌
疑陸賈裝(魏往嶺南稱其才品山選曹使者謂崔郎中才美紀綱謂魏判官濤鑒承佳聲頌崔也)
(陸賈裝豕雅節規魏也前北史周宇文深傳深在選曹頗有時譽五嶺注見寰宇記湘潭湘鄉湘源是)
(為三湘顔延之詩三湘淪洞庭山左傳紀綱之僕甄杜預左傳序&KR0694;周身之防晉書濤典選十餘年拔)
(人物各為題目時稱山公啟事佗記决嫌疑裝漢書高祖使陸賈賜尉佗印為南越王賜賈槖中直千金)
(他送亦千金)故人湖外少春日嶺南長憑報韶州牧新詩昨
寄(一作夜)將(此送魏而兼寄韋也詩此章上八句下四句將送也遠于將之)
送趙十七明府之縣(詩有南翁句故黃鶴編在大歷五年湖南詩内)
連城為寳重茂宰得才新山雉迎舟楫江花報邑人論
(平聲)交翻恨晚卧病却愁春惠愛南翁悅餘波及老身(上四)
(送趙之縣下四叙述交情是史記趙惠王得楚和氏璧秦昭王請以十五城易之重在寳也此借趙事以方)
(趙令盧諶詩連城既偽往荆玉亦虚還恭謝朓和伏武昌詩雄圖悵若兹茂宰深遐睠漢魯為中牟令童)
(子化之雉有雛不忍捕朱晉潘岳為河陽令植桃李花人號曰河陽一縣花注趙必官衡潭間故有落句)
同豆盧峯貽主客李員外賢子棐知字韻(舊次在大歷五)
(年潭州作遠注豆盧峯有貽李員外子詩公和之而作同和也唐書世系表豆盧姓慕容氏北人)
(謂歸義為豆盧因賜為氏居昌黎棘城朝唐志主客郎中員外郎各一人掌二王後諸藩見之事)
(屬禮部)
煉(一作鍊)金歐冶子噴玉大宛(平聲)兒符彩高無敵聰明達
所為夢蘭他日應折桂早年知爛漫通經術光芒刷羽
儀(此稱美員外父子智鍊金噴玉唯員外能有此子符彩聰明言棐負才夢蘭折桂言生質不凡經術羽)
(儀言學堪用世鍊吳越春秋干將與歐冶子採五山之精合六金之英而為劍杜定功曰穆天子東遊黃)
(澤使官樂謠曰黃之澤其馬噴王皇人壽榖歕噴同燭大宛兒大宛馬駒即汗血馬也曹植七啟符采照)
(符采猶云光彩左思蜀都賦符采彪炳傅玄輿馬賦符采横發左傳鄭文公有賤妾曰燕姞夢天使與已蘭)
(既而文公見之與之蘭而御之辭曰妾不才幸而有子將不信敢徵蘭乎公曰諾生穆公名之曰籣晉郗詵)
(學博多才武帝問曰鄕才何如對曰猶桂林一枝崑山片玉沈約詩刷羽同搖漾易鴻漸于陸其羽可用為)
(儀吉)謝庭瞻不遠潘省會于斯唱和(去聲)將雛曲田翁號鹿
皮(此結出和詩賓主四人俱見而吳論謝庭指李員外潘省指豆盧家倡和峯作詩公和之將雛謂員外)
(携子而來鹿皮公自比遯世老人見此章上八句下四句玉樹生於庭除引謝玄語詳二卷潘岳秋興)
(賦序余以太尉掾寓直於散騎之省梁晉書樂志吳歌雜曲一名鳳將雛朱注此曲自漢至有歌今不傳)
(鹿皮翁注見二十卷)
歸雁二首(鶴注當是大歷五年潭州作)
萬里衡陽雁今年又北歸雙雙瞻客上(上聲)一一背(音佩)人
飛雲裏相呼疾沙邊自宿稀繫(音計)書元(俗本作無)浪語愁寂
(一作絶)故山薇(首章見歸雁而切故鄉之思而衡雁又歸在潭兩春矣雁去既不能留繫書又不)
(可得所以有故山之慨回黃希曰公在南而雁北歸故曰背人蔡曰衡陽有雁峯雁至此不過遇春而回)
(應㻛詩言我塞門來將就衡陽棲止會稽典錄虞國少有孝行為日南太守嘗有雙雁宿聽上每出行縣輒)
(飛逐車鳬江淹横吹賦河中之雁一一而學飛死李少卿詩雙相背飛顧注蘇武傳匈奴詐言武常惠)
(教漢使者詭言漢天子射雁上林得武帛書乃歸武則雁足繫書後人承訛襲謬耳謝靈運詩故山日巳遠)
(風波豈還時)
欲雪違胡地先花别楚雲却過清渭影高起洞庭羣塞
北春隂暮江南日色熏(從杜臆舊作曛)傷弓流落羽行(戶剛切)斷
不堪聞(次章傷歸雁而興飄泊之感來違胡地去秋雁來別楚雲今春雁去别清渭時所經起洞庭)
(去時所歷塞北江南承上起下言當此春日而猶有傷弓落羽行斷聲哀者皆窮途旅客所不忍聞也謝靈)
(運詩季秋邊朔苦旅雁違霜雪而月令八九月鴻雁來正月候雁北更嬴引弓虚發下雁出國策詳見十)
(三卷史引虚弓而雁落人問之曰此雁傷弓也)
江南逢李龜年(朱注題曰江南必潭州作也舊編在大歷三年荆南詩内非是雲)
(溪友議明皇幸岷山百官皆竄辱李龜年奔泊江潭杜甫以詩贈之)
岐王宅裏尋常見崔九堂前幾度聞正是(友議作值)江南好
風景落花時節又逢君(此詩撫今思昔世境之離亂人情之聚散皆寓於其中明皇)
(雜錄天寳中上命官中女子數百人為梨園弟子皆居宜春院北上案曉音律時有馬仙期李龜年賀懷智皆)
(洞知律度安禄山亦獻白玉簫管數百事皆陳於梨園自是音響殆不類人間而龜年特承恩遇其後流落江)
(南每遇良辰勝景常為人歌數闋座上聞之莫不掩泣罷酒蔡曰雲溪友議李龜年奔江潭曾於湖南採訪使)
(筵上唱紅豆生南國秋來發幾枝贈公多採摘此物最相思又云清風明月苦相思蕩子從戎十載餘征人去)
(日殷懃囑歸雁來時數附書此詞皆王維所作也元舊唐書岐王範睿宗子好學工書雅愛文章之士開十)
(四年病薨弟原注崔九即殿中監崔滌中書令湜之弟舊書崔湜滌與玄宗歎密用為秘書監出入禁中後)
(賜名澄開元十四年卒景世說過江諸人新亭飲宴周顗中座而歎曰風不殊正自有山河之異)
(黃鶴云開元十四年公止十五歲其時未有梨園弟子公見李龜年必在天寳十載後詩云岐王當指嗣)
(岐王珍據此則所云崔九堂前者亦當指崔氏舊堂耳不然岐王崔九並卒於開元十四年安得與龜年)
(同遊耶)
(黃生曰此詩輿劍器行同意今昔盛衰之感言外黯然欲絶見風韻於行間寓感慨於字裏即使龍標供)
(奉操筆亦無以過乃知公於此體非不能為正聲直不屑耳有目公七言絶句為别調者亦可持此解嘲)
(矣)
小寒食舟中作(鶴注公在潭率舟居此當是大歷五年作杜臆小寒食注謂寒食)
(前一日誤蓋寒食次日也歲時記冬至後一百五日為寒食據歷在清明前二日廣義注禁火三日)
(謂至後一百四日五日六日乃知小寒食是六日總在三日内故云佳辰次日清明始有新火故食)
(猶寒禁火則酒亦寒故云強飲詩意甚明舊注引小至為證不知小至亦至之次日添線飛灰舒柳)
(放梅皆至後景物也)
佳辰強(豈兩切)飲(一作飯)食猶寒隠(去聲)几蕭條戴鶡冠春水
船如天上坐老年花似霧中看(平聲)娟娟戲蝶過(平聲)閒(一作)
(開非)幔片片輕鷗下(去聲)急湍雲白山青萬餘里愁看(平聲)直
北是長安(上四寒食舟景下四即景感懷盈朱瀚曰領聮分承上二時逢寒食故春水江老景蕭)
(條故看花目暗須於了無蹊徑處尋其草蛇灰線之妙腹聯興起下二戲蝶輕鷗往來自在而雲山萬里空望)
(長安所以對景而生愁也首尾又暗相照應與幾年逢熟食萬里逼清明參看篇中看字兩見亦無他字可)
(代叔莊子南郭子綦隠几而坐虎趙注鶡冠隠者之冠袁真隠傳有鶡冠子舊注引賁武騎之鶡冠誤矣)
(舟孫權與曹操牋春水方生公宜速去花陳釋惠標詩如空裏泛人似鏡中行沈約詩落雰似霧何遜)
(詩新月霧中生蝶鮑照詩娟娟似蛾眉注娟娟明媚貎梁元帝詩戲時飄粉五六以閒對急本不可易)
(朱瀚曰公父名閑故注家改閑為開畢竟未妥閑閒同音異字何必避忌大學閒居孟子閒暇曲禮少閒與閑)
(無犯摯枯樹賦片片真花於鮑照野鵜賦翔海澤之輕鷗虞觀魚賦忽浪達急湍蔡琰胡笳雲山萬)
(重兮歸路遐古詩相去萬餘里)
(黃魯直曰船如天上坐人似鏡中行船如天上坐魚似鏡中懸此沈雲卿詩也雲鄕得意於此故屢用之)
(老杜春水船如天上坐乃祖述佺期語繼之以老年花似霧中看蓋觸類而長之也苕溪胡元任曰沈)
(雲卿之詩原於王逸少鏡湖詩所謂山隂路上行如在鏡中遊之句然李太白入青溪山詩云人行明鏡)
(中鳥度屏風裏雖有所襲語益工也句林時對曰春水二句非襲用前人句也此用前人而以巳意損)
(益之也又有全用前人一句而以已意貼之者如沈雲卿詩雲白山青千萬里幾時重謁聖明君杜云雲)
(白山青萬餘里愁看直北是長安是也范元實謂老杜不免蹈襲斯言過矣)
燕子來舟中作(鶴注大歷四年正月公自岳陽之潭州五年春猶在潭州時率舟居)
(故於舟中兩見燕子曰杜臆出峽巳三春而客湖南則兩春也宋瀚孤舟漂泊惟有燕來命題)
(感慨)
湖南為客動經春燕子銜泥兩度新舊入故園嘗(一作常)
識主如今社日遠看(平聲)人可憐處處巢居(一作君)室何異
飄飄託此身暫語船檣還起去穿花貼(范德機云善本作貼一作落)
水益霑巾(上四客舟逢燕下四對燕自傷室顧注識主看人世不憐公而燕獨相憐巢託身公方)
(憐燕而旋復自憐矣傷暫語還去燕若辭人穿花貼水仍不忍别對此霑淚人情之不如也古詩思為雙)
(飛燕銜泥巢君室拈文曷雜錄燕以春社來秋社去謂之社燕朱瀚曰一新字便生下舊今兩字君室)
(雖有所本但此處當從居室為順傅成詩長驅及居室沈炯詩處處此傷情陸機詩苦哉遠征人飄飄窮)
(四遐萬何遜詩燕戲還簷際花飛落桃前楊里詩燕子無端貼水飛本於杜句)
(盧世㴶曰此子美晩歲客湖南時作七言律詩以此收卷五十六字内比物連類似複似繁茫茫有身世)
(無窮之感却人一字不說出讀之但覺滿紙是淚世之相後也一千歲矣而其詩能動人如此朱瀚曰)
(毛詩燕燕于飛下上其音瞻望弗及佇立以泣為送别而作也兹則對燕傷心形影相弔至於泣下霑巾)
(又何其蒼茫歷亂耶篇中曰銜曰巢曰起曰去俱就燕言曰識曰看曰語曰貼皆與自巳相關分合錯綜)
(無不匠心入妙落盧元昌曰公詠雁則云傷弓落羽詠燕則云穿花水流落飄零之感俱情見乎詞)
贈韋七贊善(詩云洞庭春色當是大歷五年在潭州作鶴注唐東宫官有左右贊善)
(大夫各五人掌傳令諷過失贊禮儀韋贊善必韋見素之後見素位至宰相贈司空故詩云爾家最)
(近魁三象見素與公皆京兆人故又云鄉里衣冠不乏賢若韋思謙父子乃鄭州人)
鄉里衣冠不乏賢杜陵韋曲未央前爾家最近魁三象
時論同歸(一作因侵)尺五天北走關山(一作河)開雨雪南遊花
柳塞(悉則切)雲(一作風)煙洞庭春色悲公子蝦(吳作鮭)菜忘歸
范蠡(一作萬里)船(上四敘韋杜家世下則送韋而自慨也京魁三象韋世為三公尺五天杜同在帝)
(衣冠舊契如此今南北去留不同故臨别傷心悲公子韋北還而不得見范蠡船公在南而不得歸也用開)
(塞二字景象便有慘舒之别至後漢郭泰傳林宗名震京師後歸鄉里衣冠諸儒送河上朱瀚曰唐宰相)
(世系表杜氏宰相十一人如晦淹元穎審權讓能黃裳佑悰正倫鴻漸暹韋氏宰相十四人保衡弘敏方質貫)
(之處厚待價巨源見素溫執誼思謙嗣立貽範昭度餘見史傳者不具載可見其盛洙曰漢未央殿基在長)
(安去原注斗魁下兩兩相比為三台海俚語曰城南韋杜天尺五蕪城賦南馳蒼梧漲北走紫塞雁門)
(演陳子昂詩雨雪關山啼思薛道衡詩城闕生雲烟卿義春色指花柳楚辭公子兮未敢言馬永)
(懶真子曰嘗見浙人呼海錯為蝦菜每食不可缺公詩風俗當園蔬即此意也杜預水災疏當食魚菜蝦蜯)
(述異記洞庭湖中有釣舟昔范蠡乘扁舟至此遇風釣於湖上刻石記焉有一陂陂有范蠡魚)
奉酬寇十侍御錫見寄四韻復寄寇(鶴注詩云故泊洞庭船當)
(是大歷五年潭州作其云春深把臂前蓋指去年之春)
往别郇瑕地于今四十年來簪御府筆故泊洞庭船詩
憶傷心處春深把臂前南瞻按百越黃帽待君偏(上四散而)
(復聚喜洞庭相見下四聚而復散傷百越遠行指寇君所寄者黃帽指舟人謂相候於水邊也)(詩憶顧注)
(郇瑕晉地在平陽府猗氏縣詩云郇伯勞之蓋其國也魏略殿中侍御史簪白筆側陛而坐帝問左右此何)
(官辛毗曰此謂御史舊時簪筆以奏不法今直備位但珥筆耳漢書注簪筆者插筆於首邵注御史所居之)
(署謂之御史府金楚辭目極千里傷心處今廣絶交論自昔把臂之英蘭之友漢百越地即廣東廣西)
(刺趙曰漢書鄧通以擢船人為黃頭郎注云土勝水故船之人皆著黃帽顧氏以黃帽為公自稱引前發劉)
(郎浦詩黃帽青鞋歸去來為證謂待其再至也今按公在湖南急於北歸豈能久留以待其再至黃常明詩話)
(南方人謂水為黃帽謂雲為砲車非遐征遠涉不能知也此又一說)
(朱鶴齡曰公哭韋之晉詩云悽愴郇瑕邑差池弱冠年此詩云往别郇瑕地于今四十年則公十八九歲)
(時嘗至晉州而年譜俱失書黃鶴謂公適郇瑕在遊齊趙時大謬)
入衡州(鶴注大歷四年春公自岳陽至潭州如衡州以畏熱復歸潭五年夏臧玠兵亂故再)
(入衡州攝盧注公避亂入衡且欲由衡過郴以舅氐崔偉郴州也舊書大歷四年七月以澧州)
(刺史崔瓘為潭州刺史湖南都團練觀察使五年四月瓘為兵馬使臧玠所殺據潭為亂湖南將王)
(國良因之而反)
兵革自久遠興衰看帝王漢儀甚照耀胡馬何猖狂老
將(去聲)一失律清邊生戰場君臣忍瑕垢河岳空金湯重
鎮如割據經權絶紀綱軍州體不一寬猛性所將(此嘆天寳)
(亂後叛將接踵儀興衰之運亦視帝王舉動何如耳此呼起下二句漢言唐法胡馬言安史失律謂潼關不)
(守清邊謂四方俱擾忍瑕垢謂主憂臣辱空金湯謂兩京俱陷重鎮指河北叛將經權慨制御無術體不一各)
(自為政性所將不禀朝命也儀軍州大州之地必有統軍漢光武紀復見漢官威易師卦失律凶左)
(傳瑾瑜匿瑕國君含垢國策權輕於鴻毛)嗟彼苦節士素於圓鑿方寡妻
從為郡兀者安堵(一作短)牆凋弊惜邦本哀矜存事常旌
麾非其任府庫實過防恕(刊作怒)巳獨在此多憂增内傷
偏禆限酒肉卒伍單衣裳元惡迷是似聚謀(一作諜)洩康
莊竟流帳下血大降湖南殃烈火發中夜(一作中夜發)高烟
燋上蒼至今分粟帛殺氣吹沅湘福善理顛倒明徵天
莽茫(此慨崔瓘之賢死於兵亂崔上十二記崔瓘下十句刺臧玠趙注苦節指元惡指臧圓鑿方)
(言其知經而不知權寡妻四句見崔能愛民旌麾六句言不能恤軍寡妻從郡謂瓘無姬妾之好兀者安堵)
(能使殘疾者得所此言其約已裕民以防府庫謂吝賜予恕巳而不量人致將卒洶洶故崔此為憂述是似)
(借缺餉以感衆聽洩康莊洩憤於衢路也顛倒謂崔不應死莽茫謂玠不應存舊唐書瓘以士行聞蒞職清)
(謹遷潭州刺史政在簡肅恭守禮法將吏自經時艱久不奉法多不便之五年四月會月給糧儲兵馬使臧玠)
(與判官違奚覯忿爭覯曰今幸無事玠曰有事何逃厲色而去是夜玠遂搆亂犯州城以殺覯為名瓘遑遽走)
(逢玠兵至遂遇害其易節卦苦節不可貞自楚辭圓鑿而方柄兮吾固知鉏鋙而難入趙注崔為郡之)
(後寡婦亦得其所如兀足者安於堵牆之下不復驚動也此另一解按寡妻有兩說詩刑于寡妻此在位之妻)
(潘岳詩夫行妻寡此民間寡婦如莊子王駘兀者也兀刖足漢高帝紀史民皆安堵故書民惟邦本)
(哀矜見論語爾易弗過防之康三略良將之統軍也恕己而治人雅五達謂之六達謂之莊九歌令)
(沅湘兮無波書劉峻瓣命論福善禍淫徒虚語耳聖有謨訓明徵定保)銷魂避飛鏑累
(上聲)足穿豺狼隠忍枳棘刺遷延胝(張尼切)趼(吉典切)瘡遠歸
兒侍側猶乳女在旁久客幸脫免暮年慙激昂蕭條向
水陸汩沒隨魚商報主身巳老入朝(音潮)病見妨悠悠委
薄俗鬱鬱回剛腸參錯走洲渚春容轉林篁片帆左(一作)
(在)郴(丑林切)岸通郭前衡陽華表雲鳥陣(蔡作陣舊作埤郭弭切)名
園花草香旗亭壯邑屋烽櫓蟠(杜田作卧)城隍(此敘倉卒避亂再入衡州)
(也陽)(上十句脫亂軍而入舟次下十二阻北歸而往衡杜臆逃難而兼携妻孥尤見其苦而以得免為幸)
(遙曰慙激昂恨不討賊曰回剛腸含憤而行華表以下望衡州之風景人民甲兵城郭也郴岸衡陽二句)
(又㐲下兩段棘漢書累足脅息翹司馬遷傳隠忍苟活邱陵歌枳充路張衡賦遥遷延䠥&KR0887;蹁踡)
(王章傳今疾病困阨不自激昂謝宋之問詩漁商汗成雨嵇康絶交書剛腸疾惡靈運詩臨圻阻參錯)
(衡九城志郴州西北至衡州界一百三十七里則郴在之東南故云左郴岸唐書衡州倚郭為衡陽縣)
(說文亭郵表徐曰表雙立為桓今郵亭立木交於其端或謂之華表朱注韻會埤增也厚也於雲鳥難通公)
(詩共說總戎雲鳥陣作陣字是言華表之旁皆列雲鳥之陣西京賦旗亭五里俯察百隧注旗亭市樓沈)
(佺期詩邑屋遺民在遠注櫓城上守望樓)中有古刺史盛才冠(去聲)巖廊扶
顛待柱石獨坐飛風霜昨者間(去聲)瓊樹高談隨羽觴無
論再繾綣已是安蒼黃劇孟七國畏馬卿四賦良門闌蘇
生在勇銳白起強問罪富形勢覬歌懸否(音鄙)臧氛埃期
必掃蚊蚋焉(於虔切)能當(此記衡州刺史而并及蘇涣喜禦寇得人也上四敘陽濟才)
(望昨者四句敘到衡惰事劇孟四句敘蘇渙才幹下四欲連兵以討賊朱注陽濟為衡州刺史兼御史中丞)
(故以獨坐稱之次公謂崔侍御潩者非弩閒瓊樹公與刺史閒坐也蘇渙少喜剽盗善用白巴蜀號為白)
(跖故以劇孟白起比之又公稱其詩云再聞誦新作突過黃初時故以馬卿四賦比之舊注以劇馬孟卿比刺)
(史非也陽濟身為重臣可云劇孟乎能時涣亦自潭州奔衡公望當事收而用之及陽濟不用故又走交廣)
(而罹罪耳刺朱注唐書時澧州刺史楊子琳道州刺史裴虬衡州史陽濟各出兵討玠故曰問罪富形勢)
(楊慎曰問罪富形勢凱歌懸否臧二語當一部兵志繁漢武帝制曰舜遊巖廊之上文穎注殿下小屋也演)
(錄舜遊巖廊李試義訓曰屋垂謂之宇宇下謂之廡步檐謂之廊峻廊謂之巖廊漢霍光傳將軍為國柱石)
(師古曰柱者梁下之柱石承柱之礎言大臣負國重任如屋之柱及石也光武改御史長史復為中丞與尚)
(書令司隸校尉朝位皆專席而坐京師號三獨坐饑趙注風霜御史之任古詩安得瓊樹枝以解長渴)
(孔融詩高談滿四座波東晳傳周公成洛邑因流水泛酒故逸詩云羽觴隨余注羽觴之輕如鳥羽之飛也)
(得漢書劇孟以俠顯七國反時條候乘傳東將至河南之隠若一敵國司馬相如傳載子虚上林哀二世)
(及大人四賦用史記張儀願為門闌之厮為史記白起者都人也善兵事秦昭王攻楚拔郢遷武安君坑)
(趙降卒四十萬人凶管子形勢器械具四者備治矣易師出以律否臧此言臧否懸絶故知能奏凱也)
橘(一作繘)井舊地宅仙山引舟航此行怨(一作厭)暑雨厥土
聞清凉諸舅剖符近開緘書札光頻繁(黃作蘋蘩)命屢及磊
落字百行(戶杠切)江總外家養謝安乘興(去聲)長下流匪珠
玉擇木羞鸞凰我師嵇叔夜世賢張子房(原注彼掾張勸)柴荆
寄樂(音洛)土鵬路觀翺翔(此思郴州舅氏而并及張勸欲往依親友也上四想郴州風)
(土諸舅四句謂崔偉見招江總四句感崔而傷巳末四則兼美張崔厥土指郴州剖符近崔攝州也外家養)
(感舅德也乘興長將赴郴也下流謂身居卑賤擇木愧不能見幾嵇叔夜自言疎放張子房此勸多才□路翺)
(翔崔張將有事功矣再遠注末句舊指衡州守非是衡州守前段巳結不應言此詩是五排亦似五古公)
(集中每有此種蓋巳倣齊梁人體也六此章首段十二句中二段各二十二句後二段各十句後漢地志)
(注郴縣南數里有馬嶺山山有仙人蘇耽壇元和郡國志馬嶺山在縣東北五里蘇耽舊宅在郴州東半里餘)
(迹猶存事書暑雨而怨咨蔡詩以速諸舅公有送二十三舅錄偉攝郴州詩邕表牧守宣藩剖符數郡)
(氏庾信詩故人倘書札侯陳書江總七歲而孤依於外聰敏有至性舅吳平蕭勵名重當時尤所鍾愛)
(晉書謝安寓居會稽出則漁弋山水入則言詠屬文無處世意司馬遷傳貧下未易居下流多謗議楚辭)
(鸞凰孔鳳中晉書嵇康性懶疎放有不堪者七思通鑑德宗建中以張勸為陜虢節度使王逸九鷦鵬)
(開路兮往上林賦翺翔來)
(許彦昭曰杜詩悠悠委薄俗鬱鬱回剛腸此語甚悲昔蒯通讀樂毅傳而涕泣後之人亦當有味此而泣)
(下者)
逃難(末云涕盡湘江岸當是避臧玠之亂而作後漢劉平傳奔走逃難)
五十白頭翁南北逃世難(去聲)疎布纏枯骨奔走苦不暖
(叶去聲節此憶從前之難花杜臆上元二年公年五十時東川度使叚子璋反敬定斬之兵不戢而大掠)
(公率妻子以逃始則自京逃蜀既而在蜀人逃故曰南北逃世難)巳衰病方入四海一
塗炭乾坤萬里内莫見容身畔妻孥復(扶又切)隨我回首
共悲歎(此記目前之難亂大歷五年公年五十九臧玠殺崔壦據州為此暮年衰病又挈妻子而逃)
(也曰四海曰萬里見隨地皆亂矣回首悲歎起下故國鄰里)故國莽邱墟鄰里各分
散歸路從此迷涕盡湘江岸(此為無家可歸而嘆也六此章首尾各四句中間)
(句室班彪北征賦舊滅以邱墟兮)
白馬(朱注編在大歷五年為臧玠之亂而作也)
白馬東北來空鞍貫雙箭可憐馬上郎意氣今誰見近
時主將(去聲)戮中夜傷(一作商)於戰喪(去聲)亂死多門嗚呼淚
如霰(此為潭州之亂死於戰鬭者記其事以哀之將馬帶箭而來則馬上者見害矣蔡興宗曰主謂)
(崔瓘時為臧玠所殺也死喪亂死多門一語極慘或死於寇賊或死於官兵或於賦役或死於饑餒或死於)
(奔竄流離或死於寒暑暴露唯身歷患難始知其情狀楚辭九歌涕淫淫其如霰)
(黃鶴曰商於即張儀欺楚之地唐為商州上洛郡史云大歷三年三月商州兵馬使劉洽殺防禦使殷仲)
(卿此為仲卿而作商朱鶴齡云鶴說似有據但三年春公自峽之江陵於在江陵西北不當云白馬東)
(北來考九域志衡州北至潭州三百九十里公自潭如衡則所見之白馬為自東北來明矣臧玠與違奚)
(覯忿爭是夜以兵殺瓘所謂中夜傷於戰也夢弼次公皆主此說)
舟中苦熱遣懷奉呈陽中丞通簡臺省諸公(鶴注此亦)
(避亂之衡州時作兼中丞即陽濟時為衡州刺史臺省諸公官裴虬楊子琳李勉)
媿為湖外客看此戎馬亂中夜混黎甿脫身亦奔竄平
生方寸心反當(從正異舊作掌)帳下難(去聲)嗚呼殺賢良不叱白
刃散吾非丈夫(一作人)特沒齒埋冰炭(此潭州逃難而為憤亂之詞湖外)
(客衡在洞庭之外戎馬亂指臧玠之兵方寸心謂疾惡之念帳下難禍起於部將賢良指崔瓘冰戾喻不平之)
(氣殺蜀志徐庶曰方寸亂矣刃後漢書韓遂為其帳下所相如喻巴蜀檄觸白冒流矢漢書蕭望之)
(傳注沒齒終身也炭淮南子膠漆相賊冰炭相息何承天詩冰結六府憂虞纏胸中)恥以風病
辭胡然泊湘岸入舟雖苦熱垢膩可溉灌痛彼道邊人
形骸改昏旦(此舟中苦熱而為自遣之語中恥風疾不如姜肱遠遯也道邊人指夜見殺者)
(姜肱傳桓帝嘗徵不至乃下彭城使畫工圖其形狀肱卧於幽間以被韜面言感眩疾不欲出風工竟不得見)
(之私告其友曰今政在閹豎夫何為哉遠遁海濱賣卜給食)中丞連帥職封内權得
按身當問罪先縣實諸侯半士卒既輯睦啟行促精悍
(此嘉陽中丞興師討罪也敵權重足以按罪縣大足以出兵輯睦精悍又足以殱制勝言此舉在所必克矣)
(服記十國以為連連有帥表淮南王安書古者封内甸封外侯服庾信平鄴入商郊而問罪左傳卒)
(乘韓睦事不奸矣詩爰方啟行)似聞上游兵稍逼長沙館隣好(去聲)彼
克修天機自明斷(丁亂切)南圖卷雲水北拱戴(一作載)霄漢
美名光史臣長策何壯觀(去聲討也)(此喜裴道州助兵會道州在潭之西南乃)
(湘水上流隣好稱裴之義明斷稱裴之勇南圖北拱言南靖湖湘北尊天子也項羽傳古之帝王地方千里)
(必居上游軍傅咸樂府聰鑒盡下情明明綜天機世說王右稱揚朗曰世彦器識理致才隠明斷)驅
馳數公子咸願同伐叛聲節哀有餘夫(平聲)何激衰懦(奴亂)
(切)偏禆表三上(時掌切)鹵莽同一貫始謀誰其間(去聲)回首
增憤惋(此惜楊澧州黨惡而沮兵也楊驅馳謂中丞遣使連兵數公子指裴虬李勉子琳上游叙地)
(端公叙性於楊則隠諱其詞而歸罪於偏禆然曰鹵莽同一貫則楊當並分其過矣曰始謀誰其間則當時縱)
(惡之罪楊亦無所逃矣之通鑑謂楊子琳起兵討玠取賂而還此咎其信偏禆說釋兵不問也戰國有四)
(公子能連兵救難故用數公子衰劉琨勸進表伐叛以刑文心雕龍聲節哀急激懦言懦夫猶當激動)
(毁任昉表譽一貫)宗英李端公守職甚昭煥變通迫脅地謀畫
焉(於虔切)得算王室不肯微凶徒略無憚此流須卒(子聿切)
斬神器資強幹扣寂豁煩襟皇天照嗟嘆(終以靖亂之事望諸李端)
(公也能守土之臣為偏禆迫脅事每牽制李公官方素著必變通出奇其所謀盡豈同凡算斷不使王室終)
(微賊徒恣横也一杜臆勉本宗室故有資強幹之語蓋盧注扣寂賦詩豁頻襟長歎之詞皇天寳鑒臨之)
(呼天以誅賊也中此章首尾各十句前二段各六句後二段各八句自丞以下四人各為一段舊注未見分)
(明退漢書敘贊河間為漢宗英梁邵陵王表臣進非民譽異宗英李端公舊注皆云李勉時在廣州招討)
(馮崇道朱濟時之亂遣兵赴難史不及書未云考史勉鎮嶺南巳兼御史大夫不當更稱端公優孟歌奉法)
(守職兮抱朴子識變通於常事之外孝楚辭外迫脅於機臂陳琳檄時人迫脅梁武帝思賦凶徒疑駭)
(相引離散賦詩國既卒斬上道德經天下神器不可為也西都強幹弱枝隆都而觀萬國文賦叩寂)
(寞而求音長周書皇天無親惟德是輔詩序言之不足故嗟歎之)
江閣對雨有懷行營裴二端公(鶴注當是大歷五年初夏衡州作裴)
(時為道州刺史與討臧玠之亂故冇行營端邵注通典唐侍御史凡四員内供二員號為臺他人)
(稱曰端公)
南紀(一作極)風濤壯隂晴屢不分野流行地日江入度山
雲層閣憑雷殷(上聲)長空面水(一作水面)文(一作紋)雨來銅柱北
應(平聲一作意)洗伏波軍(首聯為冮雨發端行地之日流光在野隂忽晴矣度山之雲飄入江)
(中晴復隂矣憑閣而隠隠雷動面空而點點波文隂且雨矣末用伏波軍乃借形語此銅柱在衡陽不在交阯)
(也謂田氏曰南紀分野名廣天文志循嶺儌違甌閩中是南紀所以限蠻夷也舊引毛詩南國之紀非顔)
(延之詩春江壯風濤水唐太宗詩隂晴衆壑殊雷釋惠標詩丹霞拂層閣碧泛蓬萊詩殷其雷言聲隠)
(隠也送曹植霖潦賦聽長空之淋淋見梁元帝詩風水文長洗兵雨出說苑注六卷)
(胡夏客曰篇中言江閣言對雨言懷裴言行營凡題所當發者詩皆一一拈出可想詩家作法黃生曰)
(詩眼貴亮而用線貴藏如何氏山林之五滄江碣石風笋雨梅銀甲金魚皆散錢也而以一興字穿之是)
(線在結也如秦州遣懷霜露菊花斷柳清笳水棲山日歸鳥棲鴉亦散錢也而以愁眼二字聯之是線在)
(起也此詩地日山雲雷殷水文亦散錢也而以隂晴二字冠之雨來二字收之是線在起結也)
(楊萬里曰杜句有偶似古人者亦有述古人語者如武侯廟詩映階碧草自春色隔葉黃鸝空好音此本)
(何遜行孫氏陵山鶯空樹響巄月自秋暉也杜云薄雲巖際宿孤月浪中翻此本何遜白雲巖際出清月)
(波中上也比出上二字勝矣杜云月明垂葉露雲逐度溪風又云水流行地日江入度山雲此一聮更勝)
(庾信云永韜三尺劍長卷一戎衣杜云風塵三尺劍社稷一戎衣亦勝於庾矣)
題衡山縣文宣王廟新學堂呈陸宰(鶴注當是大歷五年之衡)
(山時作孔唐書禮樂志貞觀四年韶州縣學皆作子廟開元二十七年謚文宣王)
旄頭彗紫微無復(扶又切)俎豆事金甲相排蕩青衿一憔
悴嗚呼巳十年儒服敝於地征夫不遑息學者淪素志
(從學校荒廢叙起為杜臆自安史亂後人皆棄文就武公詩嘗云壯士恥儒又云儒衣山鳥怪此云儒服敝)
(於地儒之賤已極矣星晉天文志昂十星天之耳也又為旄頭星旄頭妖紫微帝宫彗掃也俎豆事出)
(論語孔詩序青青子衿刺學校廢也詩記儒行哀公問於子曰夫子之服其儒服與征夫遑止)我
行洞庭野歘得文翁肆侁侁胄子行(戶郎切)若舞風雩至
周室宜中(竹仲切)興孔門未應(平聲)棄是以資雅才煥(一作渙非)
然立新意衡山雖小邑首唱恢大義因見縣尹心根源
舊宫閟(記衡山孔廟而歸功陸宰留上四言樂育人才中四言有關國運下四言意斯文文翁指)
(宰周室比唐恢大義謂恢廓文廟根源舊宫謂宰從官牆而出能追念本源也謝桃詩行道儒肆招魂往)
(來侁侁注侁侁衆多貌者書疏冑子天子元子以下至卿大夫子論語疏雩祈雨祭名使童男女舞之因)
(謂其處為舞雩舞雩之處有壇墠樹木可以休息故曰風乎舞雩北史文苑傳高視當世連衡孔門前漢)
(書杜鄴子林清靜好古有雅才乖劉歆移太常書夫子沒而微言絶七十子終而大義此詩正指建學為大)
(義傅亮表首倡大義興復王室此特備用之朱注以討臧玠為唱義非也若果如其說則當大書特書不應只)
(一語輕點言詩闕宮有侐注閟閉也無事而閉)講堂非曩構大屋加塗塈下
可容萬(一作百)人牆隅亦深䆳何必三千徒始壓戎馬氣
林木在庭戶密幹疊蒼翠有井朱夏時轆轤凍階戺(音士)
耳聞讀書聲殺伐災髣髴(方未切被諸生)(記新修學堂而化上六見堂宇寬深)
(下六見堂前幽勝伐三千徒與讀書聲相應言文德宜足銷亂而聲帶殺者時經臧玠之亂也杜臆下二句)
(暗用子路鼔瑟有北鄙殺伐之音經後漢翟酺疏光武初興起太學博士舍内外講堂水注文翁為蜀守立)
(講堂作石室於南城永平後學堂過火後守更增二石室書唯其塗塈茨注塗塈泥飾也書序三千之徒)
(並受其義簡江淹賦繚繞蒼翠轤廣韻轆轤圓轉木用以汲水梁文帝詩銀床繫轆顧命夾兩階戺)
(論衡子路聞誦讀之聲厲微末以象殺伐之氣)(子路鼔瑟出家語孔子曰亢盧注髣髴謂在若有若無之)
(間長楊賦從者髣髴骫屬而還)故國延歸望衰顔減愁思(去聲)南紀改(一作)
(收)波瀾西河共風味采詩倦跋涉載筆尚可記(一作嘗紀異一)
(云紀奇異)高歌激宇宙凡百慎失墜(此題詩以誌盛事免延歸望長安漸近可旅)
(向之愁矣改波瀾遠於潭亂共風味親抱講壇也修吳論采詩雖無其人而載筆尚堪記事佽勸後人之舉)
(不墜耳舊注謂備國史失墜非也西此章首尾各八句中二段各十二句史記子夏居河教授為魏文侯)
(師索隠西河在河東郡之西界蓋近龍門世說王尚之西河之風不墜晉劉遺民書企懷風味鏡心象迹)
(前漢藝文志古有采詩之官思記史載筆士載言德周曰此句隠然有文獻之即詩史二字之始)(楊詩)
(凡百君子敬而聽之)
聶耒陽以僕阻水書致酒肉療饑荒江詩得代懷
興(去聲)盡本韻至縣呈聶令陸路去方田驛四十里
舟行一日時屬(音祝)江漲泊於方田(唐書耒陽縣屬衡州元和郡)
(國志因耒水在縣東為名西北至衡州一百六十八里鶴注郴州與耒陽皆在衡州東南衡至郴)
(四百餘里郴水入衡公初欲往郴依舅氏卒不遂其至方田也蓋沂郴水而上故詩云方行郴岸靜)
耒陽馳尺素見訪荒江渺(一作眇)義士烈女家風流吾賢
紹昨見狄相(去聲)孫許公人倫表前朝(音潮蔡作朝一作期)翰林後
屈跡縣邑小(此接聶令書稱其家世才望傳陸機文賦承綿邈於尺素史記刺客聶政殺韓)
(相俠累而自死其姊罌伏尸哭極哀死政之傍晉楚齊衛聞之皆曰非獨政能也乃其姊亦烈女也狄相孫)
(謂人傑孫兼□父南史孔休源人倫儀表當師事之趙注聶之粗必嘗任翰林之職故有前朝句)知
我礙湍濤半旬獲浩溔(玉篇以沼切)孤舟增鬱鬱僻路殊悄
悄側驚猿猱捷仰羡鸛鶴矯禮過宰肥羊愁當置清醥
(普沼切下五句)(此阻水泊舟感其酒肉餽遺際知我二字貫上林賦浩溔潢漾皆水無貌張衡詩)
(鬱鬱不得志而詩憂心悄悄宰蜀都賦猿狖騰希而競捷矯矯翼飛也過子羊則知舊傳致牛肉白)
(酒者為是宜曹植詩烹羊宰肥牛啟酒清曰醥曹植酒賦其味有城醪醴蒼梧醥清七乃有春清醥酒康)
(狄所營)麾下殺元戎湖邊有飛旐(二句舊在浩溔之下)方行郴岸靜
未話長沙擾(二句舊在坑趙之下)人非西諭蜀興(去聲)在北坑趙崔
師乞已至澧(音里)卒用矜少問罪消息真開顔憩亭沼(此以)
(討賊除亂遣懷作結徒湖邊旐崔瓘之喪長沙擾臧玠未平朱注臧玠之非可檄諭必盡坑之乃快耳時)
(楊子琳巳受臧玠之賂故其卒矜少各憩舟亭畔待捷音也亭沼指方田驛此章上二段八句末段十句)
(結帥漢書唐蒙通夜即徵發巴蜀吏卒因軍興法誅其渠巴蜀大驚上使相如作檄以責唐蒙因喻巴蜀人)
(非上本意也侍史記秦白起破趙坑其降卒四十萬人原注聞崔御潩乞師於洪府師已至袁州北楊中)
(丞琳問罪將士自澧上達長沙矜少矜惜而兵少)
(胡夏客曰詩云湖邊有飛旐此語遂成詩䜟公大歷五年沒於耒陽四十年後公之孫嗣業能自豫至楚)
(迎櫬歸偃師首陽山前求宰相元稹為墓誌此其家不衰校李白僅二孫女為農家婦者愈矣)
(新唐書本傳甫沂沿湘流游衡山寓居耒陽嘗遊岳廟為暴水所阻旬日不得食耒陽聶令知之自棹舟)
(迎甫而還明皇雜錄杜甫客耒陽遊岳祠大水遽至涉旬不得食縣令具舟迎之令嘗饋牛炙白酒後漂)
(寓湘潭間羈旅憔悴於衡州耒陽縣頗為令長所厭甫投詩於宰宰遂致牛炙白酒以遺甫甫飲過多一)
(夕而卒集中猶有贈聶耒陽詩也載王彦輔塵史世言子羹卒於衡之耒陽寰宇記亦其墳在縣北二)
(里唐書稱耒陽令遺白酒黃牛一夕而死子觀子美僑寄巴峽三歲大豗三年二月始下峽流寓荆南徙)
(洎公安久之方次岳陽即四年冬末也既過洞庭入長沙乃五年之春四月遇臧玠之亂倉皇往衡陽至)
(耒陽舟中伏㭠又畏瘴復沿湘而下故有回櫂之作又登舟將適漢陽云秋帆催客歸蓋回櫂在夏末此)
(篇已入秋矣又繼之以暮秋將歸秦留别湖南幕府親友詩則子美北還之迹見此三篇安得卒於耒陽)
(耶以元微之墓誌及呂汲公詩譜考之其卒當在潭岳之交秋冬之際但詩譜云是年夏卒則非也鶴曰)
(謝聶令詩云興盡木韻又且宿留驛亭若果以飫死豈能為是長篇又復游憩山亭以詩證之其誣明矣)
(一又唐人李觀作杜傳補遺謂公往耒陽聶令不禮日過江上洲中醉宿酒家是夕江水暴漲為驚湍)
(漂沒其尸不知落於何處泊玄宗還南内思子美詔天下求之聶令乃積空土於江上曰子美為牛肉白)
(酒脹飫而死葬於此矣此欲雪牛酒飫死之冤而反加以水淹身溺之慘子美何不幸罹此奇禍且考泰)
(陵升遐以及少陵遊世其間相去十載補傳顛倒先後是全不見杜詩年次者元賓博雅人豈肯為此不)
(根之說乎此必後人偽託耳)
迴棹(此詩舊編在大歷五年黃鶴疑詩中不言臧玠之亂當是四年至衡州畏熱將廽棹欲歸)
(襄陽不果而竟留於潭也今按杜詩凡紀行之作其次第皆歷然分明不當以欲行禾果之事載之)
(詩集考臧玠之亂在四月公往衡山過耒陽俱在夏日此云火雲垢膩殆耒陽迴棹而作詞不及憂)
(亂者前後諸詩巳詳不必每章叠見也還依舊編為當)
宿昔試(一作世)安命自私猶畏天勞生繫一物為客費多
年衡岳江湖大蒸池疫癘偏散才嬰薄(一作舊)俗有跡負
前賢巾拂那關眼瓶罍易(去聲)滿船火雲滋垢膩凍(音東)雨
裛沉(一作塵)綿強(其兩切)飯蓴添滑端居茗細煎(此厭衡山之熱而欲)
(迴棹也以上四作自咎語平時安命雖專巳自私猶知畏天今謀生之故而頻作客遊深愧不能安命矣且)
(衡岳間地氣人情如是且前賢所絶跡不至者乃浪迹於此是負前賢矣無几案故巾拂不用多飲酒故瓶罍)
(滿船火雲凍雨晴雨皆帶鬱蒸蓴羹性寒續茗解熱也前詠懷詩云衣食相拘閡即所云勞生繫一物趙注)
(謂勞生之人不免繫著一物是也故試嘗也蒸漢地理志承陽縣屬長沙國在承水之陽名讀若元和郡)
(國志衡陽城東傍湘冮北背蒸水寰宇記衡州衡陽縣蒸水源出縣西名蒸水者其氣如蒸也舞鶴賦巾拂)
(兩停九劍雙止凍詩瓶之罄矣維罍之恥也淮南子旱雲烟火爾雅雨乃夏日暴雨裛霑沉綿病也)
(擷薛夢符田茶錄潭邵之間渠江中有茶鄉人每年採其色如鐵芳香異常黃希曰昔嘗官郴見其風土唯)
(尚煎茶客至繼以六七則知茗續煎者湖南多如此)清思漢水上凉憶峴山巔順
浪翻堪倚迴帆又省牽吾家碑不昧王氏井依然几杖
將衰齒茅茨寄短椽灌園曾(音層)取適遊寺可終焉遂性
同漁父成名(一作功)異魯連篙師煩爾送朱夏及寒泉(此欲)
(託迹襄陽終以安命自處也而凊凉之地可以避暑且自衡迴潭舟行下水故順浪省牽杜碑王井皆襄陽)
(遺蹟几秋茅茨思卜居其地灌園四句甘為遯世篙師二句結出迴棹灌園遊寺暗使故事漁父魯連明用)
(古人受趙曰滄浪漁父隠不求名仲連却秦軍下燕城雖不封猶為取名者故云異魯連此章二段各十)
(四句萬晉書杜預平吳後刻二碑紀績一立萬山之上一沈山下潭中曰焉知此後不為陵谷乎王粲井)
(注見九卷邵高士傳陳仲子辭楚相與其妻逃去為人灌園晉書績灌園鬻菜以供衣食石勒嘆曰此真高)
(人矣林南史梁劉慧嘗游匡山遂有終焉之志因不仕居東寺於山北構園一所號離垢園易寒泉之食)
過洞庭湖(潘子真詩話元豐中有人得此詩刻於洞庭湖中不載名氏以示山谷山谷曰)
(此子美作也今蜀本收入同大歷四年夏公在潭州此當是五年夏自衡州棹重過洞庭湖而作)
(今據鄭卭編次為正卒或疑公卒於耒陽不應又作此詩不知耒陽之原未可憑而此詩之精練)
(非公斷不能作)
蛟室圍青草龍堆隠(一作擁)白沙護堤(一作江)盤古木迎櫂
(直教切)舞神鴉破浪南風正回檣(一作收帆或作歸舟)畏日斜湖光
與天遠直欲泛仙槎(一作雲山千萬叠低處上星槎上四洞庭之景下四舟過湖中)
(青草湖白沙驛皆地名青草包於蛟室之外故曰圍龍堆藏於白沙之中故曰隠吳論護堤承沙迎櫂承湖)
(已夏則南風司命而日色可畏天遠無涯乘風之興未也洞庭記楊子洲常苦蛟患昔佽飛入水斬蛟而)
(去名勝志洞庭君山有八景一曰射蛟浦相傳漢武帝登是射蛟因名一統志金沙洲在洞庭湖中一名龍)
(堆延袤數里撥白沙驛注見前曰君山多古木水草巴字書櫂舟傍水者短曰檝長櫂岳陽風土記)
(陵鴉甚多土人謂之神鴉無敢弋者木唐張裕送韋整尉長沙詩風帆彭蠡疾雲水洞庭寬客提蔬東江烏)
(接飯丸可見神烏接丸非特宫庭湖也熊孺登董監廟詩神烏慣得商人食飛趁征帆過蠡湖吳江周篆曰神)
(烏在岳州南三十里肇鳥飛舞舟上或撒以碎肉或撒以荳粒食葷者接肉食素者接荳無不巧中如不投以)
(食則隨舟數十里衆烏以翼沾泥水汚船而去此其神也左傳趙衰冬日之日趙盾夏日之口注夏日可畏)
(冬日可愛)
(詩言破浪回檣巳是放舟湖中矣故落句云湖光天共遠直欲泛仙槎言水闊無際也若云雲山千萬叠)
(低處上星槎句雖雄壯却似初下船語與上文氣不接新安黃白山却以後語為佳也)
登舟將適漢陽(此詩王彦輔鄭昂魯嘗皆謂作於大歷五年之秋黃鶴謂四年之秋)
(欲登舟而不果行者無據置元和郡國志武德四年分沔陽都於漢陽縣沔州及漢陽縣)
春宅棄汝去秋帆催客歸庭蔬尚在眼浦浪巳吹衣(首敘)
(登舟景事承春宅秋帆就潭州言庭蔬宅浦泿承帆)生理飄蕩(叶他郎切)拙有心遲
暮違中原戎馬盛遠道素書稀塞雁與時集檣烏終歲
飛鹿門自此往永息漢隂機(不能北歸而思漢陽也鹿公寓宅潭州欲歸兩亰)
(門在襄陽漢隂近漢陽蓋將自潭州至漢陽轉㐮陽度洛陽而返西京也此章上四句下八句古詩中有)
(尺素書有鹿門龐公隠居處事者必機心息機㤀機也)(莊子漢隂大人曰有機寰宇記漢隂城在殺城)
(縣北)
暮秋將歸秦留别湖南幕府親友(朱注此詩王彦輔黃鶴皆以為)
(作於五年故有公卒於潭岳間之說)
水闊蒼梧野(樊作晚)天高白帝秋途窮那免哭身老不禁
(平聲)愁大府才能會諸公德業優北歸衝雨雪誰(一作俱)憫
敝貂裘(上四暮秋將歸下四留别親友直黃生注一見地二見時三四輕接起聯五六趨尾聮故俱)
(不甚用力用力在一起一接極其精猛蒼顧注舊解謂蒼捂白帝皆公經歷之地公實未嘗至梧也此言湘)
(江之水甚闊直接蒼梧潭州圖經謂其地有舜之遺風白帝司秋蓋言暮秋時令如望嶽詩云高尋白帝問真)
(源用黃生注途窮在水闊之處身老如暮秋之景二句亦暗承有才如少陵使其窮老江湖雨雪敝裘落)
(落寡偶大府諸公亦不得辭其責矣然語却含蓄蘊藉謝朓詩雲去蒼梧野水還江漢流顔延之詩途窮)
(能無慟師酷吏傳郅都郡中不拾遺旁十餘郡守畏都如大府古曰言猶如統屬之也通鑑注唐時巡屬諸)
(州以節度使府為大府亦謂之會府絶倫晉書文立傳程瓊雅有德業)(班固奏記才能詩雨雪霏霏)
長沙送李十一(銜州此詩黃鶴編在大歷五年西康即同谷縣公以乾元二年冬)
(寓同谷至大歷五年為十二秋此亦五年秋自衡歸潭之一證也)
與(讀平聲)子避地西康州洞庭相逢十二秋遠(讀於員切)愧尚
方曾(音層)賜履竞非吾土倦登樓久(讀堅溪切)存膠漆應(平聲)難
並一(讀伊真切)辱泥塗遂晩收李杜齊名真忝竊朔雲寒菊
倍離憂(上四敘别後情事下乃感李而惜别也樓郎官遥受不如賜履入朝南楚浪遊有似登寄慨)
(此十二年來行迹也膠漆難並謂氣誼過人泥塗晚收謂窮老莫振二句賓主對舉故下用李杜雙承朱瀚)
(曰雲菊離憂别景别情一語盡之美尚方賜履用王喬事詳見四卷王粲登樓賦雖信而非吾土兮曾何)
(足以少留雷後漢陳重雷義交誼至篤時人語曰膠漆雖堅不如陳左傳趙孟謝綘縣老人曰使吾子辱)
(在泥塗久矣膺顧注晚收謂從此收拾也亦後漢黨銅傳杜密與李俱坐而名行相次故時人稱李杜焉)
(注前有李固杜喬故言亦也蹀荀勖表非臣駑闇所宜忝竊赭白馬賦望朔雲而足庾信詩菊寒花正)
(合離謝燮詩望望空離憂憂離别生憂也)
(洪容齋隨筆漢太尉李固杜喬皆以為相守並為梁翼所殺故掾楊生上書乞李杜二公骸骨使得歸葬)
(梁冀之誅權歸宦官白馬令李雲上書有帝欲不諦之語桓帝宸怒逮雲下獄弘農五官掾杜衆上書救)
(願與同死帝愈怒下廷尉皆死獄中其後襄楷上言亦稱為李杜又李膺杜密范滂母謂滂曰汝得與李)
(杜齊名又李白杜甫韓文公稱曰李杜文章在光芒萬丈長凡四李杜云胡應麟曰李白杜甫外杜審)
(言李嶠結友前朝李商隠杜牧之齊名晚季咸稱李杜是唐有三李杜也又杜贈李銜有李杜齊名真忝)
(竊之句銜亦當能詩耶)
(律詩忌平頭謂各句第一二字不宜同聲相犯須平仄間用方合於法此詩八句皆用仄聲字起亦犯平)
(頭但思少陵詩家之祖應無此病及考古韻與遠久一四字俱可叶平聲則八句中亦錯見四平四仄矣)
(作家固有變通也)
風疾舟中伏枕書懷三十六韻奉呈湖南親友(此當)
(是大歷五年冬作月按本傳及年譜但云公卒於耒陽而不載其時今以是詩考之蓋卒於五年)
(之冬矣觀此詩歲隂冬炎語可見詩譜謂公卒於夏减却少陵半年之夀為可恨也)
軒轅休製律虞舜罷彈琴尚錯雄鳴管猶傷半死心(從風)
(疾敘起心承琴)(身疾而氣失調故難製律彈琴錯管承律傷漢律歷志黃帝使伶倫取竹於嶰谷斷兩節)
(間而吹之以為黃鍾之宫製十二筩以聽鳳鳴其雄鳴六雌鳴亦六此黃鍾之宫而皆可以生之是為律本至)
(治之世天地之氣合以生風天地之風氣正十二律定記舜作五弦之琴以歌南風之詩而天下冶桓譚新)
(論神農始削桐為琴生七發龍門之桐高百尺而無枝其根半死半半死心借琴以喻已)聖賢名
古邈(音莫)羈旅病年侵舟泊常依震湖平早(一作平)見參如
聞馬融笛若倚仲宣襟故國悲寒望羣雲慘歲隂水鄉
霾白屋(一作蜃)楓岸疊(一作壘)青岑鬱鬱冬炎瘴濛濛雨滯
淫鼓迎非(一作方)祭鬼彈(去聲)落似鴞禽(以下四段皆㐲枕書懷此記湖中景)
(物將聖賢承軒虞□旅起舟泊依震欲向東北見參東方明也馬融王粲皆異地思鄉者寒望歲隂言冬令)
(水鄉楓岸言山水炎瘴滯淫言氣侯之殊祭鬼落鴞言土俗之異陸機詩後途隨年侵杜臆漢陽在潭岳)
(東北公將適漢陽故瞻依在震震東北方之卦也舊指震澤於洞庭遠隔矣鮑照詩曉星正參落杜臆馬)
(融長笛賦序有洛客舍逆旅吹笛融去京師踰年暫閒甚悲公去京師久故云王粲登樓賦憑軒檻以遥望)
(兮向北風而開襟公病畏熱故用其語歲顔延之詩故國多喬木空城凝寒雲謝惠連雪賦將暮時既昏)
(寒風積愁雲繁風賀徹詩苕蕘擅水鄉月陶潛詩鬱鬱荒山秀岳陽土記岳州地極熱十猶單衣或摇)
(扇震雷暴雨如中州六七月間滯吳均詩濛濛秋雨映張載詩初為三載别於今久淫風土記荆湖民)
(俗歲時會集或禱祠多擊鼔令男女踏歌謂之歌場莊子見彈而思鴞炙)興(去聲)盡纔無悶
愁來遽不禁(平聲)生涯相汩沒時物正(一作自)蕭森疑或樽
中弩淹留冠上簪牽裾驚魏帝投閣為(去聲)劉歆狂走終
奚適微才謝所欽吾安藜不糝汝(刊作女)貴玉為琛烏几
重重(平聲)縛鶉衣寸寸針(此因漂泊而遡往事也中興盡又承上愁來又起下樽弩身)
(多病冠上簪帶官職也牽裾投閣指救房琯事此公奔走竄逐之由所欽謂湖南親友汝貴承所欽見其榮顯)
(吾安起几衣自敘旅窮也物世說王子猷興盡而返森易遯世無悶又唯其時也張協詩荒林鬱蕭)
(弩風俗通應彬為汲令請主簿杜宣飲酒北壁上掛赤照於杯中影如虼宣惡之及飲得疾後彬知之延宣)
(於舊處設酒因謂宣曰此乃弩影耳宣病遂瘳與樂廣同冠上簪謂朝簪牵裾用魏辛毗事注見九卷)
(子雲被收本為劉歆子棻獄辭連及今云為劉歆借用以趁韻耳易林狂走蹶走陸機贈兄詩寤寐靡安)
(豫願言思所欽見莊子孔子藜羹不糝為晉書太守馬岌造宋纖不得銘於壁口其人如玉國之琛烏)
(几注見十三卷衣孫卿子子夏貧常懸鶉於壁)哀傷同庾信述作異陳琳十
署岷山葛三霜楚戶砧叨陪錦帳坐久放(上聲)白頭吟反
樸時難遇(一作過非)忘機陸易(音異)沉應(平聲)過(平聲)數粒食得近
四知金(此蜀楚浪遊之迹暑同庾信謂均遭喪亂異陳琳謂不草書檄十三霜通計行蹤錦帳郎官)
(所坐放吟倣古而吟時凊難遇隠似陸沉歎身世也分米贈金蓋親友所惠者庾信哀江南賦序信年始二)
(毛即逢喪亂藐是流離至於暮齒賦云天意人事可為悽愴傷心者矣魏文帝與吳質書裴然有述作意)
(魏志曹公疾發卧讀陳琳所作翕然而起曰此愈我病沈佺期詩三霜弄溟島史記楚雖三戶洙曰郎)
(官有錦帳見漢百官志屑淮南子巳雕巳琢還反於樸莊子與世違而心不與之俱是陸沉者也史記東)
(方朔坐席中酒酣據地歌曰陸沉於俗懷鷦鷯賦巢林不過一枝每食不過數粒後漢王密金遺楊震曰)
(暮夜無知者震曰天知地知子知我知何謂無知遂不受四知金言金之廉潔)春草封歸恨源
花費獨尋轉蓬憂悄悄行藥病涔涔瘞(音異)夭追潘岳持
危覓鄧林蹉跎翻學步感激在知音却假蘇張舌高誇
周宋鐔(音尋飄此衰年留滯之感前歸計不能桃源難訪唯蓬飲藥而巳此應羈旅病侵瘞夭痛)
(兒女之亡鄧林謂老行須杖翻學步不能隨俗而趨感知音窮途幸逢親友也蘇張二句謂諸公謬加奬譽)
(劉安招隠王孫遊兮不歸春草生兮萋萋服封猶增也鮑照有行藥至城東橋詩五臣注因病藥行以宣)
(導之飲漢書外戚傳霍尤夫人顯使女醫淳于衍投毒藥以許后有頃曰我頭涔涔也藥得無有毒乎潘)
(岳西征賦夭赤子於新安坎路側而瘞之黃鶴以瘞夭為葬宗文山海經夸父與日逐走道渴死棄其杖化)
(為鄧林耳莊子壽陵餘子學行於邯鄲失其故步直匍匐而歸魏文帝與吳質書伯牙絶弦于鍾期痛知)
(音之難遇否史蘇秦傳今子舍本而事口舌張儀傳視吾舌尚在莊子天子之劍以燕谿石城為鋒齊岱)
(為鍔晉衛為春周宋為鐔韓魏為鋏說文鐔劍鼻也)納流迷浩汗峻趾(一作址)得嶔
(音欽)崟(音吟)城府開清旭松筠(一作篁)起碧潯披顔爭倩倩逸
足競駸駸朗鑒存愚直皇天實照臨(此稱美幕府親友也杜臆納流言)
(廣而難遍峻趾言高而難攀所在披顔逸足言歸往者多)(朱注城府松筠言幕府遠注朗鑒二句感親友)
(待巳之厚納而不流)(世說謝萬經曲阿後湖曰故當淵注渟著孫楚書三江五湖浩汗無涯魏都賦藐)
(藐標危亭亭峻址楊魯靈光殿賦嶔崟離樓晉張載傳伏死嶔崟之下師道詩聯翩度碧潯倩倩笑容)
(詩巧笑倩兮載徐幹中論馬雖有逸足而不閑輿則不為良駿詩驟駸駸陸機詩朗鑒豈虚假取之在)
(傾冠傳存是存問之存此論語古之愚也直左皇天后土實聞言詩照臨下土)公孫仍恃
險侯景未生擒書信中原闊干戈北斗深畏人千里井
問俗九州箴戰血流依舊軍聲動至今(此慨歎亂離時事也公孫侯)
(景指當時叛將中原指洛陽北斗指長安畏人問俗言到處可憂戰血軍聲傷南北兵亂公孫恃險應指蜀)
(中事永泰元年崔旰殺郭英乂據成都大歷四年楊子琳殺䕫州别駕張忠據其城侯景未擒臧玠失討也)
(南史侯景與慕容紹宗戰敗渡准紹宗追之景使人謂之曰景若就擒公復何用紹宗乃縱之臧玠殺崔瓘三)
(州刺史合兵討之楊子琳受賂而還與紹宗之縱侯景無異故曰木生擒玉臺新詠劉勲妻王氏詩千里不)
(唾井况乃昔所奉金陵記南朝計吏止於傳舍將去以剉馬革瀉井中謂無再過之期矣不久復至汲水遞飲)
(遂為昔時之剉刺喉而死故後人戒曰千里井不瀉剉諺云千里不反唾唾乃剉字之訛記入國而問俗)
(左傳虞人之箴曰芒芒禹跡畫為九州揚雄傳贊箴莫善於虞箴故作州箴唐書大歷四年冬十一月吐番)
(復寇靈州又馮崇道朱濟時反廣南故有干戈北斗戰血軍聲等句韓信傳兵固有先聲而後實者)葛
洪尸定解許靖力難(一作還)任(平聲)家事丹砂訣無成涕作
霖(末敘窮老無聊之况内尸定解將死道路力難任不復遠行丹砂未成則顧無策結語蓋待濟於諸公)
(矣後此章起結各四句前兩段各十四句中兩段各十句兩段各八句排律整齊集中類然晉中興書葛)
(洪止羅浮山中煉丹在山積年忽與廣州刺史鄧岱書云當欲遠行岱得書狼狽而往洪巳亡時年八十一顔)
(色如平生體亦軟弱舉屍入棺其輕如空衣時咸以為尸解得仙後漢方技傳注尸解者言將登仙假託為尸)
(以解化也十許靖汝南人依吳郡走交州後入蜀為太傅年踰七丹訣謂點化黃白之術後漢丁鴻傳)
(不以家事廢王事)
(此詩作於耒陽阻水之後其不殞於牛肉白酒明矣但云葛洪尸定解蓋亦自知不久將沒也編年者當)
(以此章為絶筆為黃鶴曰元稹墓誌云嗣子宗武病不充葬則宗文平世矣考大歷二年熟食日有詩)
(示宗文宗武是明年出峽二子尚無恙也意是年春自潭之衡時乃喪宗文公在衡畏熱舟復回潭故下)
(句又用渴死事公與聶令有舊當是瘞宗文於耒陽後人遂誤以為公墳耳今按宗文若卒於湖南應)
(有哭子詩集中未嘗見亦黃氏意擬之詞耳年考綿竹縣志宗文十代孫凖世居青城宋皇祐五為綿)
(竹今此據嘉靖辛丑氏族譜所載近年王御史謙言宰綿竹時採入新志宗文曾留蜀是亦一證此事有)
(關少陵世系今補錄於斯)
杜詩詳註卷二十三
