杜詩詳註卷十三
翰林院編修仇兆鰲撰
閬山歌(黃鶴編在廣德二年閬州詩内下首同時作杜臆閬州即今閬中縣屬保寧府附)
(郭者)
閬州城東靈(一作雪非)山白閬州城北玉臺(一作壺)碧松浮欲
盡不盡雲江動將崩未(一作已)崩石那知根無鬼神會已
覺氣與嵩華(去聲)敵中原格鬭且未歸應(平聲)結(一作著)茅齋
著(涉略切一作向一作看)青壁(此咏閬山之勝上六敘景下二述情靈山玉臺近閬山名雲在山)
(上石在山下浮字寫不盡之態動字摹欲落之勢石根下盤乃鬼神所護雲氣上際與嵩華竝高結廬其下聊)
(堪避亂矣靈胡夏客曰此歌似拗體律詩州唐書閬州閬中縣有山輿地紀勝玉臺山在閬城北七里)
(會杜臆地志閬中山四合於郡多仙聖遊跡則鬼神之可知嵩山中嶽華山西嶽徐悱詩竹徑蒙籠巧)
(茅齋結構新丹晉書宋纖傳馬岌銘詩於西壁崖百丈青壁萬尋)
閬水歌(杜臆江源出陜西鳳縣嘉陵谷經廣元昭化過劍州至保寧府其曰閬水巴水渝水)
(漢水皆此江之異名)
嘉陵江色(一作山水一作江水)何所似石黛碧玉相因依正憐日
破浪花(一云閬山)出㪅復(扶又切)春從沙際歸巴童蕩槳欹側
過水雞(海鹽劉氏校本作鳥)銜魚來去飛閬中勝事可腸斷閬州
城南天下稀(此咏閬水之勝亦在六句分别景情加水兼黛碧清綠可愛也日出閬中照水麗)
(春回沙際映水倍妍槳欹側江流急也鳥來去江波靜也腸可斷中原未歸天下稀勝地堪玩張綖注公當)
(遠離之時而不失山水之樂亦足見其處困而亨矣之杜臆閬中勝事總結上文而贊云可腸斷猶贊韋曲)
(花而曰惱殺人也石寰宇記嘉陵水一名西漢水又名閬中水說文碧之青美者阮籍詩寒鳥相因依)
(日出正照水約劉孝威詩揚帆乘浪花嘗費昶詩春隨楊柳歸沈詩巴童暗理瑟朱注聞一蜀士云)
(水雞其狀如雄雞而短尾好宿水田中今川人呼為水雞翁方輿勝覽錦屏山在城南三里馮忠恕記云閬)
(之為郡當梁洋梓益之衝有五城十二樓之勝概天師氏曰城南屏山錯繡如錦屏號為天下第一故曰下)
(稀)
江亭王閬州筵餞蕭遂州(鶴注此當是廣德二年春閬州作邵注閬州)
(今四川保寧府遂州今四川潼川州遂寧縣)
離亭非舊國春色是他鄉老畏歌聲繼(一作短一作斷)愁隨(吳作)
(從)舞曲長二天開(一云悲)寵餞五馬爛生(一作輝)光川路風
烟接俱宜(一云看)下(去聲)鳳凰(上四陪宴情景下四餞别頌言離亭記地春色記時對)
(歌舞而愁畏身在他鄉故也二天指王五馬指蕭閬遂俱屬川中故風烟相接下鳳凰言化能感物畏繼愁)
(長老年不耐久坐即公詩老去一杯足誰憐屢舞長也杜臆謂歌既畏其斷舞又愁其長總因漂泊他鄉寫出)
(侘傺無聊之狀其語稍曲今離亭離别此亭也盧注長安東都門外有祖道離亭餞於閬州則非故國矣隂)
(鏗詩泊處空餘鳥離亭已散人史莊子舊國舊都望之悵然後漢書蘇章遷冀州刺有故人為清河太守)
(喜曰人皆有一天我獨有二天風古陌上羅敷行使君從南來五馬立踟蹰謝朓詩烟有烏路江漢無限)
(梁川漢書黃霸為潁川太守是時鳳凰神雀數集郡國潁尤多賈誼賦鳳凰翔於千仞兮覽德輝而下之)
(補注樂記善歌者使人繼其聲)
陪王使(去聲)君晦日泛江就黃家亭子二首(鶴注當是廣德)
(二年正月晦日閬川作王使君閬州守)
山豁何時斷江平不肯流稍知花改岸始驗鳥隨舟結
束多紅粉歡娛恨白頭非君愛人客晦日更添(一作禁)愁
(此章陪使君泛江見上四江上之景下四席中情事流山開豁故江面平花巳改岸始覺鳥亦隨舟其不)
(處仍流也城末點晦日反掉作結觀杜臆地志閬中有蟠龍山在東三里狀如蟠龍貞中望氣者言西南)
(千里外有王氣令人入蜀次閬果見山氣鬱葱鑿破山脈水流如血今號鋸山咸亨中徙閬中縣於此即今鋸)
(山關山豁當指此緩江總詩山豁自疎快紅結束衣裳裝束也漢武内傳此結束古詩娥娥粉粧洪)
(仲云公詩問知人客姓王建詩人客少能留我屋人客字蓋當日方言唐志德宗時李泌請廢正月晦日以)
(二月朔為中和節則是前此以晦日為節也)
(楊慎曰江平不肯流意求工而語似拙不若李羣玉樂府云人老自多愁水深難急流又不若巴渝竹枝)
(詞云大河水長漫悠悠小河水長似箭流詞愈俗愈工意愈淺愈深今按杜詩晚登瀼上堂云春氣晚更)
(生江流靜猶湧是即江平不肯流之轉注也豈可輕下軒輊語耶)
有徑金沙軟無人碧草芳野畦連蛺蝶江檻俯鴛鴦日
晚烟花亂風生錦繡香不須吹急管衰老易(音異)悲傷(此章)
(就黃家亭子吹上四亭前之景下乃對景傷情錦沙草入亭之路風花氣故衣錦生香兩句分合看繡謂)
(舞衣急管謂歌吹永杜臆結語申歡娛恨白頭意統蜀都賦金沙銀礫昌有水出金如糠在沙中一志)
(保寧府劍州廣元江油巴縣出麩金殖别賦春草碧色裴子野詩栖葉如連蝶史記貨傳陶朱公年衰)
(老而聽子孫)
泛江(單復編在廣德二年春閬州詩内杜臆江即嘉陵江)
方舟不用楫極目總無波長日容杯酒深江淨綺羅亂
離還奏樂飄泊且聽(平聲)歌故國流清渭如今花正多(此詩)
(樂中有悲上四敘景下四感懷奏杜臆江澄無波綺羅映水可想淨字之妙方氏云以樂聽歌照之知其為)
(妓女之衣也或云映花如綺羅或云水紋似綺羅皆非公泛江而想清渭蓋因收京而起故鄉之思爾雅方)
(舟竝舟也謝朓詩方舟泛春渚謝晉樂曲渡江不用楫楚辭目極千里兮傷春心朓詩澄江淨如練)
(詩亂離瘼矣有謝靈運鄴中詩應瑒頗飄泊之嘆)
收京(唐書廣德元年十月郭子儀復京師車駕至自陜州按公在梓州至次年而始聞其信此)
(當是廣德二年春作)
復(扶又切)道(去聲)收京邑兼聞殺犬戎衣冠却扈從(去聲)車駕
已還(音旋)宫尅復誠如此安危(一作扶持)在數公莫令(平聲)回首
地慟哭起悲風(上四收京而喜下乃事後之憂吐兩次收京故云復道子儀力戰能殺蕃也)
(諂杜臆衣冠自然扈從用一却字有不滿諸臣意平日䛕依阿有變則奔亡坐視及至收京却來扈從而車)
(駕則已還宫矣此輩何益成敗之數耶華克復之功全在數公朝廷當信任以圖久安無使京之地再哭亂)
(離也未幾僕固懷恩引回紇吐蕃入寇京師震駭公之先見明矣陸機詩從子京邑世說王弘之曰風馬)
(不接無緣扈從回安危猶荀子言安國之危賦數公謂郭子儀馬璘等首回望長安也魏文帝悲風肅)
(其夜起)
巴西聞收京(錢作宫)闕(一無闕字)送班司馬入京二首(收京)
(在去年十月詩作於廣德二年之春故云劍外春天遠綿州屬巴西郡是年公在閬州閬州亦稱巴)
(西郡詳見巴西驛亭註合舊本下章另有送司馬入京題單復依黃鶴併為一題今從之鶴曰)
(唐制上中下州俱有司馬)
聞道(去聲)收宗廟(朱作京邑)鳴鑾自陜歸傾都看(平聲)黃屋正殿
引朱衣劍外春天遠巴西勅使(去聲)稀念君經世亂匹馬
向王畿(此章從收京說到送班在四句分截匹乘輿還京君臣如故公猶遐方寄迹而班獨馬歸朝)
(故臨别傷心侍黃屋車上之蓋朱衣從之臣)
(鄭繼之善夫曰詩之妙處正在不必寫到真說到盡而其欲寫欲說者自宛然可想斯得風人之義杜詩)
(每有失之太真太盡者如此詩末二句則有不真不盡之興矣餘可類推)
羣盜至今日先朝(音潮)忝從(去聲)臣歎君能戀主久客羨歸
秦黃閣(一作閤)長司諫丹墀有故人向來論(平聲)社稷為(去聲)
話涕霑巾(送班已具上章故此詩多述已意句黃生注首聮各開中聮承次句尾聯應首乃知社)
(稷流涕全是寇盜頻仍主憂臣辱心事如此大開大合惟古文有之公蓋以文法入詩律者又曰先朝今日)
(羣盜從臣對字不對句謂之參差對七八囑其傳語故人見在野尚切傾葵在朝宜勤補衮乃使至尊獨憂社)
(稷豈不深可流涕此詩何減昌黎諍臣論歐公司諫書今按首聯乃串說以羣盜之故而流離至今昔曾為)
(先朝從臣也)
(黃生曰全首虚運格本不貴其奇乃在章法句法緣情事極其鬱結故章句極其頓挫語雖鍜鍊而不見)
(其痕)
城上(荆作空城時顧注此是廣德二年春自梓州往閬州作代宗還京在元年十二月)
草滿巴西綠城空(山谷作城空一作空城)白日長風吹花片片春
動(一作蕩)水(一作春送雨)茫茫八駿隨天子羣臣從(去聲)武皇遥
聞出廵狩早晚徧遐荒(上四城上所望之景下四城上所感之懷時松維初陷人皆)
(避亂故曰城空所見者惟花吹水動則景物亦覺悽然矣末借周漢廵遊以比代宗幸陜杜臆此詩敘景言)
(情真堪痛哭詩之不愧風人者也斥黃生注五六即遥聞之事此用倒插師氏曰不敢言出奔故云廵狩)
(與春秋天王狩於河陽同一書法海賀力牧詩城空餘堞鳥庾信枯樹賦片片真花賦茫茫積流王)
(嘉拾遺記周穆王廵行天下馭八龍之駿名曰絶地翻羽奔宵超影踰輝超光騰霧挾翼穆王神智遠謀使跡)
(轂遍於四海所趙次公曰漢武帝初幸汾隂至洛陽侵尋於泰山其廵幸周萬八千里成公綏大河賦經)
(朔狄之遐荒)
傷春五首(原注已閬僻遠傷春罷始知春前已收宫闕鶴注廣德二年春公在閬中故)
(云巴山春色靜巴閬僻遠聞京師事常後時故二年春方知去冬幸陜之事因以發其感憤之意遂)
(名曰傷春楚辭招魂目極千里兮傷春心故以為題)
天下兵雖滿春光(一作青春)日自濃西京疲百戰北闕任羣
兇關塞三千里烟花一萬重(平聲)蒙塵清路(舊作露)急御宿
且(一作有)誰供殷復前王道周遷舊國容蓬萊足雲氣應
(平聲)合總從龍(首章記吐蕃陷京也憂上八敘寇至出奔下四望代宗復國亂傷春開首提明)
(百戰謂長安屢陷羣凶謂高暉王獻忠輩關塞指閬州烟花指長安清路急不暇除道也御宿天子駐蹕之地)
(殷復周遷乃借古形今光趙注總從龍言羣臣皆當扈駕梁元帝詩徒望春滿王粲詩西京亂無象)
(孫子百戰百勝鑑史記武帝紀懸於北闕矣京東都賦羣凶靡餘通廣德元年冬十月吐蕃陷畿渭北)
(行營兵馬使吕月將精卒二千與吐蕃戰於盭厔為寇所擒又涇州刺史高暉射生將王獻忠等迎吐蕃入長)
(安立邠王守禮孫承宏為帝故曰疫百戰任羣兇也客盧諶表立國之道在於慎關塞宋之問詩烟花撫)
(愁在張衡羽獵賦蚩尤先驅雨師清路羞漢書注御宿苑長安城南羞宿聲相近故或云御或云御宿羞)
(者珍羞所出宿者止宿之義通鑑吐蕃度渭橋上倉卒幸陜州官吏六軍奔散無復供職扈從將士不免饑餒)
(乃幸魚朝恩營於說苑武丁飭身修行復先王之政曰史記平王東遷洛邑避戎寇周公前營洛邑故)
(舊國有前漢高帝紀季所居上常雲氣易雲從龍)
鶯入新年語花開滿故枝天清(一作青)風卷幔草碧水連
(一作通)池牢落官軍遠蕭條萬事危鬢毛元自白淚點向
來垂不是無兄弟其如有别離巴山春色靜北望轉逶
迤(二章所憂在家國也無上四春日之景下八傷春之意巴地春光依然恙但恨長安被兵而援軍不)
(赴則萬事俱危矣鬢白淚垂當此更甚且想兄弟别離能無北望傷神乎陳後主詩促柱點唇鶯欲語王)
(文考王孫賦背牢落之峻壑辭巴山春静傷長安之擾攘也逶迤迢遠貌楚載雲旗之逶迤)
日月還相鬭星辰屢合(一云亦屢)圍不成誅執法焉(於虔切)得
變危機大角纏兵氣鈎陳出帝畿烟塵昏御道耆舊把
天衣(一作固無牽白馬幾至着青衣)行在諸軍闕來朝(音潮)大將(去聲)稀賢
多隠屠釣王肯載同歸(三章以天變儆君心也君上八言誅佞後四言用賢能去)
(佞親賢則將士皆思效力而天心亦從此悔禍矣代宗不能斬程元振以謝天下有一李泌久廢而不復用公)
(故愷切言之災杜臆上用日月星辰下用大角鈎陳俱借天文以寫變插入執法使人知為熒惑星又知其)
(為程元振可謂微而顯矣護盧注當時柳伉上疏欲斬元振首馳告天下帝以保功止流溱州故曰不成誅)
(執法吳論大角屬帝座而繞兵氣則京師陷矣鈎陳屬行宫而照帝畿則乘輿奔矣昏御道行急塵起把天)
(衣牽衣留駕也所朱注唐書代宗幸陜諸鎮畏程元振讒搆莫至朝廷恃者惟郭子儀一人載同歸用文)
(王後車載吕望事四晉天文志數日俱出若鬭天下起兵大戰元帝大興年二月癸亥日鬭漢天文志高)
(祖七年月暈圍參畢七重是歲上至平城為單于所圍史天官書南宫西將東相南四星執法中端門晉天)
(文志左執法廷尉之象右執法御史大夫之象星經執法四星主刑獄之人又為刑政之官助宣王命内常侍)
(官也杜詩博議漢志哀帝元夀元年十一月歲星入太微逆行於右執法占曰大臣有憂執法者誅若有罪二)
(年十月高安侯董賢免歸自殺此詩執法二句暗引是事以董賢况程元振也趙注熒惑星一名執法謂元振)
(熒惑人主當誅之以謝天下其說殊支離云陸機豪士賦衆心日陊危機將發胡夏客曰劉向秦項之滅)
(星孛大角故借以言西京之亂史天官書大角者天王帝廷其兩旁各有二星曰攝提魏都賦兵纏紫微顧)
(炎武曰後漢董卓傳贊夫延王輅兵纏魏象顧西都賦周以鈎陳之位注鈎陳王者法之主行宫也炎武曰)
(紫微有鈎陳之宿主鬭訟兵陣出水經注顧班固兩都賦三成帝畿虞世南詩油雲隂御道炎武曰南)
(齊輿服志衮衣漢世出陳留襄邑所織宋末用繡及織成齊建武中乃彩畫為之加飾金銀薄時亦謂為天衣)
(梁庾肩吾詩天衣初拂石豆火欲然薪陳後主詩風氣動天衣信陵君傳侯生曰屠者朱亥賢者世莫能知)
(故隠屠間耳之韓詩外傳太公望屠牛朝歌釣於磻溪曹植疏吕尚處屠釣至陋也及其見知於周文韓)
(詩又云詩天高聽卑皇肯照微)
再有朝(音潮)廷亂難知消息真近傳(郭作聞)王在洛復(扶又切)
道(去聲)使(去聲)歸(一作通)秦奪馬悲公主登車泣貴嬪蕭關迷
北上(上聲)滄海欲東廵敢料安危體猶多老大臣豈(一作得)
無嵇紹血霑灑屬車塵(四章傷乘輿遠出也秦消息未真起下六句在洛歸此出奔)
(後消息奪馬登車此出宫時消息北上東廵并秦洛消息未定矣但國有老臣尚足以死衛君末蓋屬望郭子)
(儀也儀近聞六句託古傷今在洛用獻帝還洛事歸秦用張歸秦事奪馬用高歡事泣嬪用晉哀事蕭關用)
(漢武事東廵用始皇事敢料安危痛不忍言也說杜臆任事有老大之臣則臨危有死節之士作兩層再)
(亂謂禄山之後復有吐蕃陽通鑑魏高歡自晉陽出滏口道逢北鄉長公主自洛來有馬三百匹盡奪而易)
(之晉世說諸葛令女既寡誓不復重出無有登車理干寶紀后嬪妃主虜辱于戎卒晉書成帝咸和三年五)
(月蘇峻逼遷天子於石頭城帝哀泣升車宫中慟哭蕭漢武帝紀元封四年行幸雍祠五時通回中遂北出)
(關如淳曰蕭關在安定朝那縣一統志在平凉府鎮原縣西北史記秦始皇即帝位三年東廵郡縣祠鄒嶧)
(山又曰始皇遂東遊海上行禮祠名山大川交晉書惠帝北征王師敗績於蕩隂嵇紹以身捍衛兵御輦紹)
(遂被害血濺帝服之相塵如諫獵書犯屬車清)
聞說初東幸孤兒却走多難分太倉粟競棄魯陽戈胡
鹵登前殿王公出御河得無(一作忍為)中夜舞誰(一作宜)憶大
風歌春色生烽燧幽人泣薜蘿君臣重修德猶足見時
和(五章傷軍士散亡也無聞說六句歷記所聞時事當此之時英雄思奮豈中夜起舞者惜朝廷信讒不)
(念大風猛士耳幽人當春而泣公念不忘君也終以修德望諸君臣此乃收人心挽國脈之本杜臆得無二)
(句隠然傷其有臣無君故下有君臣修德之語羽漢紀注取從軍死事者之子養羽林官教以五兵號林孤)
(兒韓漢書太倉之粟紅腐而不可食三淮南子魯陽公與遘戰酣日暮援兵而麾之日返舍杜臆魯陽戈)
(麾日之戈也此聯嘆衛士飽粟不能操戈禦鹵而反為出奔之轍晉載紀劉曜傳王彌呼延晏入南宫升太)
(極前殿縱兵大掠悉收宫人珍寶於是曜害王公百官已下三萬餘人於洛水北又懷帝紀劉曜王彌入京師)
(帝開華林園門出河隂藕池欲幸長安為曜等所追及所謂登前殿出御河也晉書祖逖與劉琨共被而寢)
(中夜聞雞鳴因起舞曰此非惡聲也海漢書高帝置酒沛宫自歌曰大風起兮雲飛揚威加内兮歸故鄉安)
(得猛士兮守四方眼烽燧見七卷年謝靈運詩薜蘿若在左傳時和豐)
(朱鶴齡曰代宗致亂因信任非人老臣不用故曰賢多隱屠鈞曰猶多老大臣曰誰憶大風歌篇中每三)
(致意焉世盧世㴶曰排律原為酬贈設乃環絡先朝切劘當紆廻鄭重就排場中而封事出焉本領體)
(裁絶世獨立事有感五首以五律記時事傷春五首以五排記時纏綿悱惻發於忠君愛國之誠當與)
(洞房八首並傳)
暮寒(鶴注當是廣德二年春在閬州作閬與梓利巴劍果州為隣時吐蕃新陷松維保故戍鼓)
(未靜)
霧隠平郊樹風含廣岸波沉沉春色靜慘慘暮寒多戍
鼓猶長擊林鶯遂不歌忽思高宴會朱袖拂雲和(上四暮寒)
(春景下四暮寒有感句霧隠寫暮風含寫寒二句遠景沉沉承霧惨惨承風二近景鳥避兵氣故春鶯不歌未從)
(亂離中追想歡娛盛事也沉江淹詩素沙匝廣岸廣岸遠岸也謝莊詩青浦正沉王粲登樓賦天慘慘)
(而無色奏雲漢書置酒高會和古詩今日良宴會瑟周禮大司樂和之琴瑟注雲地名産良材中琴)
遊子(鶴注廣德二年春公在閬中欲下峽而不遂故曰吳門興杳然蘇武詩請為遊子吟)
巴蜀愁誰語吳門興(去聲)沓然九江春草外三峽暮帆前
厭就成都卜休為吏部眠蓬萊如可到衰白問羣(一作神)
仙(意將去蜀遊吳也三四叙景言赴吳所經五六敘情見巴蜀難留末將决意長往矣顧注首聯即前詩)
(厭蜀交遊冷思吳勝事繁意故巴蜀愁吳門興上三字連讀杜臆啟行不待躊蹰厭就問卜而愁懷非酒)
(可解故休學醉眠無論吳門倘蓬萊可到亦當長往以求却老之方蓋自悲其年老也高士傳嚴君平賣卜)
(成都市中日閱數人得百錢足自養則閉肆下簾而授老子益州記雁橋東有嚴君平卜處土臺高數丈晉)
(書畢卓為吏部郎比舍郎釀熟卓因醉夜至其甕間盜飲之為掌酒者所縳明旦視之乃畢吏部也哀江南)
(賦舟楫路遥星漢非乘槎可上風飈道阻蓬萊無可到之期前漢郊祀志蓬萊方丈瀛洲有三神山者在渤)
(海中去人不遠未至望之如雲及到三神山山反居水下風引船而去終莫能至世說蓬萊有羣仙及不死)
(之藥因嵇康養生論衰得白)
滕王亭子二首(邵寶注公於廣德二年自梓州往閬州來遊此亭鶴曰二史滕王)
(元嬰自夀州刺史移隆州刺史後隆州避玄宗諱改為閬州亭在玉臺觀内王嘗遊憩於此夢弼曰)
(王在閬州有亭有閣)
君王臺榭枕(去聲)巴山萬丈丹梯尚可攀春日鶯啼修竹
裏仙家犬吠白雲間清江錦(一作碧)石傷心麗嫩蘂濃花
滿目斑人到於今歌出牧來遊此地不知還(此章賦滕王亭子對)
(景而懷古也江臺榭當春故聽鶯啼竹裏丹梯極峻故想犬吠雲間石麗而傷心撫遺跡也花蘂班然滿目)
(逢春色也來不知還就滕王出牧時言之譏其佚遊無度也舊以來遊指後人杜臆不從楚語先王之為臺)
(榭也葛杜臆地志閬中多仙聖遊集之迹城東有天目山乃洪修煉之所有文山張道陵授徒符籙處萬丈)
(丹梯謂此運邵注今四川保寧府巴縣南龕上有丹梯書院謝靈詩灑步臨丹梯楊慎曰修竹用梁孝王)
(事犬吠雲中用淮南王事人皆知之嘗怪修竹無鶯啼字後見孫綽蘭亭詩啼鶯吟修竹游鱗戲瀾濤乃知杜)
(老用此讀書不多未可輕議古人川十洲記瀛洲在東海中洲上多仙家風俗似吳人山如中國神仙傳)
(八公與淮南王安白日升天臨去時餘藥器置在中庭雞犬䑛啄之盡得升天故雞鳴天上犬吠雲中按漢書)
(淮南王安以不法受誅無昇天事乃八公之徒造為此說以掩其罪也民到於今見論語沈約詩建麾作)
(牧明德攸在詩來遊來歌)
(新舊唐書並云元嬰為金州刺史驕佚失度太宗初喪則飲宴歌舞狎昵厮養廵省部内則借狗求罝所)
(過為害及遷洪州都督復以貪聞高宗給麻二車助為錢緍小說又載其召屬宦妻於宫中而淫之楊用)
(修云其惡如此而詩稱民到於今歌出牧未足為詩史今按末二句一氣讀下正刺其荒遊非頌其遺澤)
(也)
寂寞春山路君王不復(扶又切)行古牆猶竹色虚閣自松
聲鳥雀荒邨暮雲霞過客情尚思歌吹(去聲)入千騎(去聲)擁
(一作把)霓旌(此再寫弔古之意情與景相因此文氣在四句分截上言王不可見而但存亭下言得)
(見此亭則滕王猶可想像也變黃生注鳥雀如聞歌吹雲霞恍見霓旌即李遠絃管成山鳥哢綺羅留作野)
(花開意分作兩聯以映帶見之聲趙汸注此詩傷今懷古曲盡變態高唐賦虚閣松謝朓詩雲霞成異)
(色江淹詩時菊曜巖阿雲霞冠秋嶺漢書昌邑王賀傳旌察往来遇客謝朓詩高響飄歌吹梁孝王傳賜天子)
(旗千乘萬騎西都賦虹旃霓旌)
(葉夢得曰此詩粉牆猶竹色虚閣自松聲若不用猶自兩字則凡亭子皆可用不必滕王也此皆工妙至)
(到人力不可及而此老獨雍容閒肆出於自然略不見用力處今人多取其巳用字摹倣用之偃蹇狹陋)
(盡成死法黃生曰前六句凄凉已甚若再以衰颯語結意興索然七八忽用麗句翻身力大思深奇變不)
(測)
玉臺觀(去聲)二首(原注滕王造時此與上二章蓋同所作)
中天積翠玉臺(一云虛)遥上帝高居絳節朝(音潮)遂有馮(音憑)
夷來擊鼓始知嬴女善(去聲)吹簫江光隠見(音現)黿鼉窟石
勢參(初簮切)差(此兹切一作差池)烏鵲橋㪅肯(一作有)紅顔生羽翼
(一作翰)便應(平聲)黃髮老漁樵(此章咏臺觀見其為仙靈異境首狀臺之迥次記觀中)
(神三四承絳節朝乃觀中之景五六承玉臺遥乃觀外之景末二言情欲昇仙而恐未得也因觀有帝像故)
(想出絳節來朝因仙官朝帝并想出馮夷嬴女盧注以簫鼓為享帝音樂馮夷嬴女作借形之詞另是一解)
(黃生注五六言外景而以鼍窟貼馮夷鵲橋貼嬴女却是暗承曰遂有曰始知曰隱見曰參差曰更肯曰便)
(應語意圖活多在空際形容列杜臆末謂若生羽翼便老漁樵知公未肯忘世也子西極化人見周穆王)
(為改築宫室其高千仞臨終南之上名曰中天之臺天台賦瓊臺中天而懸居漢郊祀歌遊閶闔觀玉臺應劭)
(曰玉臺上帝之所居蕩顔延之詩積翠亦葱芉注松柏重布曰積翠詩蕩上帝七啟𦕈天際而高居)
(梁邵陵王祀魯山神文絳節陳竽滿堂繁會水抱樸子釋鬼篇馮夷華隂人以八月上庚日渡河溺死天帝)
(署為河伯洛神賦馮夷擊鼓女媧清歌池嬴女吹簫用秦穆公女弄玉事范雲遊仙詩命駕瑶隈過息嬴女)
(臺梁簡文帝詩日光斜隠見撰海賦或屑没於黿鼍之穴高唐賦巖嶇參差謝靈運征賦石參差山盤曲)
(恃淮南子烏鵲填河成橋而渡織女兮顔之推詩紅顔容色青春矜盛年徐淑詩恨無羽翼紅顔童)
(顔也羽翼冲舉也書詢兹黃髮何遜詩余念返漁樵)
(黃生曰此詩首尾皆對能化排偶之痕而其寫景靈活寓意深長觸事必見本懷故雖閒題雜詠不為徒)
(作也)
浩劫因王造(一云起)平臺訪古遊彩(一作綵)雲蕭史駐文字
魯恭留宫闕通羣帝乾坤到十洲人傳有笙鶴時過北
(一作此)山頭(此再咏臺觀兼敘滕王遺跡咏觀其圖畫仙像故云蕭史駐亦有滕王題故云魯恭留)
(殿宇高敞疑通羣帝江波遥映如到十洲似此異境應為仙迹所憑矣唐注因前詩有秦女此詩有蕭史遂)
(疑指滕王公主遺跡不為無見伹事不可考矣之度人經惟有元始浩劫之家部制我界廣異記儒謂世釋)
(謂之劫道謂之塵李仙君歌浩劫天地齊朱注浩劫無窮之劫猶言累世也廣韻浩劫宫殿大階級也杜田云)
(俗謂墖級為劫故嶽麓行曰墖劫宫牆壯麗敵王漢書梁孝王大治宫室為複道自宫連屬於平臺融詩)
(巫山綵雲合造列仙傳蕭史善吹簫秦穆公以女妻之世說蒼頡文字漢書魯恭王壤孔子舊宅以廣)
(其居聞鐘磬琴瑟之聲於壁中得古今尚書論語羣劉琨詩顧瞻望宫闕道書天有羣帝而大帝最尊帝)
(五方之帝也山海經大荒之中有黃木赤枝羣帝取藥曹植七啟同量乾坤十洲記四方巨海之中有祖)
(洲瀛洲古洲炎洲長洲兖洲鳳麟洲聚窟洲流洲生洲神仙傳王子喬周靈王太子晉也好吹笙作鳳鳴遊)
(伊洛間道士浮丘公接上嵩山三十餘年後乘白鶴駐緱氏山頂舉手謝時人而去茅君内傳父老歌曰三)
(神乘白鶴各在一山頭)
奉寄章十侍御(原注時初罷梓州刺史東川留後將赴朝廷舊唐書嚴武傳武再)
(鎮蜀恣行猛政梓州刺史章彛初為武判官及是小不副意赴成都杖殺之鶴注考二史皆云嚴武殺)
(梓州刺史章彛此詩云朝覲從容問幽仄意必彛將入朝而武杖殺之也此當是廣德二年作)
淮海維揚一俊人金章紫綬照青春指揮能事迴天地
訓練強兵動鬼神湘(一作襄)西不得歸關羽河内猶宜(一作)
(疑)借寇恂朝(音潮)覲從(七容切)容問幽仄(側通)勿云江漢有(一作)
(老)垂綸(上四稱美章公下則惜别而有感也言淮揚章所出青春記别時能事言吏才強兵將略此)
(皆俊人之實也關不當歸朝承強兵寇還宜借留承能事章必素有薦引之意故結語反言以諷之迴天地)
(見造化在手動鬼神言妙算出奇江漢垂綸隠然以磻溪釣叟自命也禹貢淮海維揚州江淹詩朱紱咸)
(髦士長纓皆俊人顧云才智過人曰俊三漢公卿表三公徹侯竝金印紫綬舊書輿服志二品品竝服紫綬)
(三綵晉書張華進開府儀同三司侍中中書金章紫綬邵注紫綬以紫絲絛繫印乃刺史之職漢書蕭何曰)
(天下指揮定矣後漢皇甫嵩傳閭忠說嵩曰將軍指揮足以振天地叱咤可以興雷電邵注指示曰指手使曰)
(揮兵抱朴子思洞幽玄才兼能事國諸葛孔明劾廖立表衆簡練又兵戒篇強兵以衛魏志太祖因事)
(設奇詭敵制勝變化如神淮南子大兵無創與鬼神通蜀志先生收江南諸郡拜關公為襄陽太守盪寇將)
(軍駐江北西定益州拜為董督荆州事陸機辯亡論漢主報關公之敗收湘西之地而陸公亦挫之西陵注湘)
(西荆州地不得歸言不當使之歸朝舊云比章不能復鎮東川非是後漢書光武收河内拜寇恂為太守後)
(移潁川又移汝南潁川盜賊羣起恂從駕南征百姓請復借宼君一年乃留恂澤州陳廷敬注借寇恂者潁川)
(也詩何以言河内蓋河内潁川皆寇舊治詩意謂潁川盜起固宜借之河内無盜猶宜借之時段子璋已平故)
(云然非誤用河内也朝舊注謂章彛會討段子璋之亂未見所據春見曰秋見曰覲宋書恩倖論明揚)
(幽側惟才是與野孫綽詩垂綸在林)
南池(廣德元年秋冬公在閬州二年春亦在閬州詩云春時顔色好應是二年春作詩中芰荷)
(秔稻蓋追遡舊年事耳北杜臆漢地理志閬中有彭道將池東西二里南約五里即南池也在城)
(南十里縣後漢書巴郡閬中南有彭池)
崢嶸巴閬間所向盡山谷安知有蒼池萬頃浸坤軸(首敘)
(南池形勢子山谷而有巨浸此南池特為曠觀也志華陽國志巴都江州後理閬中秦為巴郡地十道果)
(閬合三州同是漢巴郡之地)呀(虛加切)然閬城南枕(一作控)帶巴江腹菱
荷入異縣秔稻共(孤弘切)比(毗至切)屋皇天不無意美利戒
止足高田失西成此物頗豐熟清源多衆魚遠岸富喬
木獨嘆楓香林春時好顔色(叶音速巴此記南池景物閬南腹誌南池所在)
(應上巴閬間高田失穫而此稻獨豐彼絀此嬴即天意也下有游魚上有林木皆佳景之可玩者西都賦呀)
(周池而成淵字林呀大空貌昱曰呀張口貌中水經注枕帶雙流三巴記閬白二水東南流自溪至始寧)
(城下入涪陵曲折三回有如巴字曰巴江經峻峽中謂之巴峽字林秔稻不黏者尚書大傳周人可比屋)
(而封宜易乾始能以美利利天下維傳亮表止足之分臣所守書平秩西成詩衆魚矣楚辭注楓)
(似白楊有脂而香霜後葉丹可愛爾雅翼楓脂甚香謂之楓香脂一名白膠香)南有漢王(一作主)
祠終朝走(去聲)巫祝歌舞散靈衣荒哉舊風俗高皇(一作堂)
亦明主(一作玉)魂魄猶正直(叶音濁)不應(平聲)空陂上縹緲親
酒肉(一作食)淫祀自古昔非惟一川瀆干戈浩茫茫地僻
傷極目(此記南池廟祀目黷祀不經正神豈享然習俗尚鬼則已之極感傷者不止此一處矣朱)
(注項羽立高祖為漢中王漢中隣閬故池南有漢王祠在今保寧府城南楚辭靈衣兮披披陳琳檄蓋聞)
(明主圖危以制變史史記高帝置酒沛宫曰萬歲之後吾魂魄猶思沛記神仙縹緲曲禮非其所祭而)
(祭之名曰淫祀春楚辭目極千里傷心)平生江海(一云溟渤)興(去聲)遭亂身局促
駐馬問漁舟躊躇慰羈束(末以遊池作結議中間二段摹景敘事各發論乃公詩)
(所特長思此章起結各四句中二段各十二句亦謝朓詩江海無窮漢書侷促如轅下車漁舟池中)
(所見者羅魏彦深鷹賦運横以羈束)
(古人屋職二韻多通用易傳噬嗑食也賁無色也兑見而巽伏也隨無故蠱則飭也又士冠禮今月吉日)
(始加元服棄爾幼志順爾成德夀考維祺介爾景福皆係通用此詩亦用古韻也)
將赴荆南寄别李劍州(鶴注公寶應元年至廣德二年三月遊綿梓閬其在)
(梓閬屢欲出峽以嚴武再鎮成都遂不果行此詩當在廣德二年春作胡三省曰劍州治普安漢)
(之梓潼縣也唐書劍州普安郡屬劍南道邵注劍州在閬州北即今保寧府)
使(去聲)君高義驅今古寥落三年坐劍州但見文翁能化
俗(一作蜀)焉(於虔切)知李廣未封侯路經灔澦雙蓬鬢天入
滄浪一釣舟戎馬相逢更何日春風迴首仲宣樓(上四寄李)
(劍州下四將赴荆南姓能化蜀承劍州此引太守事未封侯承流落此用同人灔澦滄浪自夔適荆之地雙)
(鬢傷老一舟言貧江樓回首到荆而思蜀交仍與高義相關邵注唐制刺史行部糾察郡縣與繡衣同稱使)
(君後漢郭伋傳聞使君到喜故來迎注史記秦王遺平原君書曰寡人聞君之高義黃生驅今古今與古)
(並驅也潛鶴曰詩云寥落三年唐刺史蓋以三年為任也陶詩寥落將賖遲漢循吏傳文翁為蜀郡守)
(修起學官於成都市中吏民大化蜀地學於京師者比齊魯焉西谿叢語張崇文歷代小誌云文翁名黨字仲)
(翁景帝時為蜀郡太守今漢書不載其名奴史記李廣傳廣嘗與望氣者王朔燕語曰自漢擊匈廣未嘗不)
(在然無尺寸功以得封邑豈吾相不當侯耶周王褒詩將軍百戰未封侯灔澦堆在瞿塘峽口鮑照詩蓬)
(鬢衰顔不復粧曰禹貢嶓冢導漾東流為漢又東為滄浪之水楊德周武當縣有川曰滄浪即禹貢漢水東)
(流為滄浪之水者魏文帝詩上慚滄浪之天詩劉孝綽詩釣舟畫彩鷁老子戎馬生於郊王粲回首望)
(長安仲荆州記當陽縣城樓宣登之作賦)
(申涵光曰路經灔澦雙蓬鬢天入滄浪一釣舟王李七子全學此等句法)
奉寄别馬巴州(原注時甫除京兆功曹在東川以杜律演義此必作於廣德元年)
(後蓋不赴功曹之補將東遊荆楚而寄别巴州也今按本傳謂召補功曹不至在上元二年王洙)
(因之而誤蔡興宗年譜編此詩在廣德元年亦尚未確廣德二年奉待嚴大夫詩云欲辭巴徼啼鶯)
(合遠下荆門去鷁催此詩云扁舟繫纜沙邊久獨把釣竿終遠去兩詩互證知同為二年所作矣杜)
(臆謂時欲適楚以嚴武將至故不果行此說得之)
勲業終(一作真)歸馬伏波功曹非(一作無)復(扶又切)漢蕭何扁
舟繫(音計)纜沙邊久南國浮雲水上多獨把漁竿終遠去
難隨鳥(樊作烏)翼一相過(平聲)知君未愛春湖色興(去聲)在驪
駒白玉珂(此章以出處殊途記臨别心事寄上二賓主並提中四敘將别之情末二陳馬之意)
(不赴功曹故思乘舟南下欲成勲業應想驪駒玉珂賓主自相照應後漢書馬援封伏波將軍此因同姓而)
(比之王杜修可曰劉貢父謂曹參為功曹蕭何未嘗為功曹定國引高帝紀蕭何為沛主吏孟康注主吏功)
(曹也二說皆非吳志孫策謂虞翻曰孤有征討事未得還府卿復以功曹為吾蕭何守會稽耳杜公蓋用此語)
(楚謝靈運詩繫纜臨江樓對時公將出峽南國應指荆後赴蜀山行詩以南國西川可見春湖指洞庭)
(湖宋之問詩春湖繞芳甸戴沈約詩高門列騶駕廣路從驪駒洙曰驪駒詩見大禮驪駒在門僕夫具存驪)
(駒在路僕夫整駕此言巴州興在朝覲見君驪駒玉珂乃早朝騎馬之事玉珂注見六卷宿左省詩)
(按杜詩七律凡首句無韻者多對起如五夜漏聲催曉箭九重春色醉仙桃是也亦有無韻而散起者如)
(使君高義驅今古流落三年坐劍州是也其首句用韻者多散起如丞相祠堂何處尋錦官城外柏森森)
(是也亦有用韻而對起者如勲業終歸馬伏波功曹非復漢蕭何是也大家變化無所不宜在後人當知)
(起法之正變也)
奉待嚴大夫(朱注此詩舊譜及諸家注並云廣德二年作據通鑑是年正月嚴武得劍)
(南之命也黃鶴編在寶應元年蓋疑廣德二年武已封鄭國公不得但稱大夫且遷黃門侍郎時已)
(罷兼御史大夫矣按寶應元年春未嘗去草堂何以有欲辭巴徼遠下荆門之語仍從舊編為是唐)
(人凡稱節度使皆曰大夫正不必以封鄭公為疑杜詩博議舊書地志合劍南東西川為一道在)
(廣德元年唐會要云二年正月八日此武受命在元年冬之一證也杜臆公夲欲辭巴下荆聞嚴)
(公將至故留以待之)
殊方又喜故人來重鎮還須濟世才常怪偏裨(音皮)終日
待不知旌節隔年回欲辭巴徼啼鸎合遠下(去聲)荆門去
鷁催身老時危思會面一生襟(一作懷)抱向誰開(上四喜嚴公再)
(鎮下述奉待之意回故人來喜在一已濟世才喜在全蜀偏裨待而旌節喜在三軍數語重疊敘出啼鶯合)
(仲春時也去鷁催停舟久也身老則思故人時危則望濟世仍與首聯相應列子殊方偏國漢書馮奉世)
(傳韓昌為偏裨到隴西後漢袁紹傳偏禆列校勤不見紀唐職官志天寶中緣邊禦戎之地置八節度使受)
(命之日賜之旌節時武為劍南節度使也周禮道路用旌節注析羽為旌以彰其節終日待而隔年方回怪)
(其回之遲也武入朝在寶應元年秋其回成都在廣德二年春除前後相見時中間止隔一年耳唐凌敬詩)
(已復長望隔年人驚巴徼巴在邊徼也子虚賦浮文鷁趙曰船首畫鷁以水怪淮南子龍舟鷁首方言注鷁)
(鳥名今江東貴人船前作青雀是其像古詩道路阻且長會面安可知)
渡江(鶴注此廣德二年春自閬州歸成都時作)
春江不可(一作用)渡二月巳風濤舟楫欹斜疾(一作甚)魚龍
偃卧高渚花張(一作兼)素錦汀草亂青袍戲問垂綸客悠
悠見(一作是)汝曹(上四江波之險下四江岸之景故江風急故舟楫欹斜而迅疾江濤湧魚龍)
(偃卧而高浮二句分頂風濤錦花青草舟中所見垂釣悠悠羨其從容自適也二月風濤嫌其太早也古)
(詩青袍似春草三世說王弘之性好釣魚上虞江有一處名石頭弘之常垂綸於此)
(楊慎曰謝宣遠詩離會雖相雜杜詩忽漫相逢是别筵之句實祖之顔延年詩春江壯風濤杜詩春江不)
(可渡二月已風濤之句實衍之故其諭皃詩曰熟精文選理)
自閬州領妻子却赴蜀山行三首(鶴注此廣德二年春自閬州回)
(成都時作章杜臆詩題云却赴蜀有不欲赴而仍赴之意首言不成向南國復作遊西川即却字)
(意也)
汩汩(音月奔流貌一作浥)避羣盜悠悠經十年不成向南國復(扶又)
(切)作遊西川物役水虚照魂傷山寂然我生無倚著(涉略)
(切)盡室畏途邊(題曰領妻子赴蜀故首章結出盡室畏途上四記自閬赴蜀下四寫山行㥭)
(淡着眼在一畏字楚公自天寶十五年避亂至廣德二年已經十載欲往而仍遊蜀見此行出于意外山)
(水本堪玩賞乃形役神傷故覺水空照映而山亦寂寥耳謝靈運詩汩汩莫與娛王粲詩悠悠世路謝)
(瞻詩獨夜無物役動晉釋道開大湼槃經序乘虛照以御物易寂然不洙注無倚著不得地着安土也)
(者左傳盡室以行子莊子畏途日殺一人則父兄弟相戒)
(楊德周曰杜詩落月動沙虛物役水虛照沙虚岸只摧寒江動碧虚窗虚交茂林朝光切太虛用虚字無)
(一不妙日出寒山外君聽空外音晨鐘雲外濕賞妍又分外孤雲倒來深飛鳥不在外回眺積水外始知)
(衆星乾寒日外澹泊長風中怒號用外字無一不妙)
長林偃風色迴復(一作首)意猶迷衫裛翠微潤馬銜青草
嘶棧(一作逕)懸斜避石橋斷却尋溪何日干(一作兵)戈盡飄
飄媿老妻(次章領妻媿上六山水之景末二傷亂之懷着眼在一字疾風偃林行人怯阻故將)
(迴而意猶迷山氣濕衣曉行也馬饑銜草日晡矣斜行避石登陟崎嶇却步尋溪水邊曲折干戈未盡應前羣)
(盜馬江&KR1225;詩長林悲素秋賦何遜詩風色極天淨色漢天歌回復此都蜀都鬱葐蒀而翠微言山之)
(輕縹也張正見詩馬倦時銜草人疲屢看城為說文棧棚又闇也閬至成都無棧道只言架木路耳)
行色遞隠見(音現)人烟時有無僕夫穿竹語稚子入雲呼
轉石驚魑魅抨(普耕切)弓落狖鼯真供一笑樂(音洛)似欲慰
窮途(末章領子着三四申行色句五六申人烟句末作自解之詞眼在一慰字林巒迴複故行色遞)
(隠遞見山谷荒凉故人烟乍有乍無僕夫稚子時而前後錯行則高語大呼以防失隊時而相顧竝行則轉石)
(抨弓以為戲樂描情繪景真堪入畫轉石足翻石也抨弓手彈弓也公始而畏既而愧終而復慰者破涕為)
(笑亦付之無可如何耳於東門曰車馬有行色)(莊子孔子見盜跖遇柳下惠江總詩石瀨乍深淺烟崖遞)
(有無成雷)(淮南子轉員石於萬丈之壑張衡西京賦轉石天台賦始經魑魅之途博物志更嬴能射虚)
(發而下鳥抨弓即虚發也飛超洙注狖猿屬鼯鼠也)(三都賦狖鼯猓然騰趠射雉賦始解顔於一笑)
别房太尉墓(顧注廣德二年公在閬州將赴成都作舊書房琯字次律玄宗幸蜀拜)
(為相因陳濤斜之敗肅宗乾元元年六月貶為邠州刺史上元元年四月改禮部尚書尋出為晉州)
(刺史寶應二年四月拜特進刑部尚書在路遇疾廣德元年八月卒於閬州僧舍年六十七贈太尉)
(年洙注新書謂卒於寶應二蓋是年七月改元廣德也)
他鄉復(扶又切)行役駐馬别孤墳近淚無乾(音干)土低空(一作)
(空山)有斷雲對碁陪謝傅把劍覓徐君惟見林花落鶯啼
送客聞(上四墳前哀悼下四臨别留連飛行役將適成都淚霑土濕多哀痛也斷雲孤帶愁慘也)
(顧注對棋平昔相與之情把劍死後不忘之誼結聯以聞見二字參錯成韻本謂别時不見有送客之人送客)
(者惟有落花啼鳥耳考琯長子乘自少兩目盲孽子孺復尚幼故去世未久塚間寂寞如此古樂府他鄉各)
(異縣墳詩嗟予子行役表殷謀詩陌頭能駐馬滅孔融詩孤在西北曹植墳土未乾而身名並野)
(曠天低故曰低空朱注低空斷雲即所云哭友白雲長也朱超詩孤生若斷雲謝安傳謝玄等破苻堅有)
(檄書至安方對客圍棋了無喜色安薨贈太傅遠注謝傅與姪玄對碁時羊曇在側曰以墅乞汝謝傅死曇不)
(由西州路君說苑吳季礼聘晉過徐心知徐君愛其寶劍及還徐已殁遂解劍繫其冢樹而去焦氏易林把)
(劍向門林公祭房相文撫墳日落脱劍秋高稽隋煬帝詩飄灑花落何遜詩欄外鶯啼罷滑傳主人)
(留髠而送客)
(酉陽雜俎云邢和璞居嵩潁間房琯問邢終身事邢言降魄之處非館非寺病起於魚飡而休於龜兹板)
(其後房琯舍閬州紫極宫見有治龜兹板者始憶邢之言有頃刺史具魚鱠邀房房始悟邢說之皆驗也)
將赴成都草堂途中有作先寄嚴鄭公五首(鶴注此廣)
(德二年春自閬州歸成都中途所作明唐書嚴武傳寶應元年自成都召還拜京兆尹年為二聖)
(山陵橋道使封鄭國公遷黃門侍郎廣德二年復節度劍南朱注舊書云武再尹成都節度劍南破)
(吐蕃加撿校吏部尚書封鄭國公與新書不合以此詩題證之新書為是)
得歸茅屋赴成都直(一作真)為(去聲)文翁再剖符但使閭閻
還揖讓敢論(平聲)松竹久荒蕪魚知丙穴由來美酒憶郫
(音皮)筒不用酤五馬舊曾(音層)諳小徑幾回書札待潛夫(首章)
(重赴成都之故八句皆敘事句欲歸草堂者為嚴公再鎮也揖讓承次句松竹承首五六思成都品物之佳)
(七八思嚴公交情之厚首尾賓主互說本玩未句知嚴入蜀時便有書見招矣杜臆成都尹刺史故比之)
(文翁自嚴公去後成都遭亂故有還揖讓語符直為特為也漢文帝紀初與太守為銅虎符竹使陸雲贈)
(鄱陽使君詩謁帝東堂剖符南征禮史記李斯以閭閻人事孔子曰揖讓而天下化者樂之謂也松竹)
(舊栽草堂公向有覓綿竹覓松樹子詩戴逵閒遊贊寄心松竹取樂魚鳥歸去來辭三徑就荒又田園將蕪)
(縣蜀都賦嘉魚出於丙穴劉淵林曰丙穴在漢中沔陽北有魚穴二所益部方物贊丙穴在興州魚出石穴)
(中雅州亦有之蜀人甚珍其味黃鶴曰丙穴固在漢中然地志載卭州大邑縣有嘉魚穴萬州梁山縣柏枝山)
(有丙穴方數丈出嘉魚又達州明通縣井峽中穴凡十皆産嘉魚此詩公赴成都作意是指卭州丙穴蓋成都)
(西南至卭州才百五十里耳盛成都記成都府西五十里因水標名曰郫縣以竹筒美酒號為郫筒華陽風)
(俗錄郫縣有郫筒池池旁有大竹郫人刳其節傾春釀於筒苞以藕絲蔽以蕉葉信宿香達於林外然後斷之)
(以獻俗號郫筒酒一統志相傳山濤治郫用筠管釀酴醿作酒兼旬方開香聞百步今其法不傳漢制太守)
(駟馬朝臣出使為太守增一馬故為五馬遺武昔携酒饌至草堂故云五馬舊曾諳小徑古詩我一書礼)
(書後漢王符著號潛夫論)
處處清江帶白蘋故園猶得見殘春雪山斥候無兵馬
錦里逢迎有主人休怪兒童延俗客不教(音交)鵝鴨惱比
(音皮)鄰習池未覺風流盡况復(扶又切)荆州賞更新(次章想春歸景)
(事預上四草堂安居之樂歸美嚴公下四草堂睦俗之情待嚴公也無兵馬嚴能靖宼有主人公返舊居習)
(池自比草堂荆州借比嚴公次末二聯賓主對舉扉每句首字七用仄聲未見變化虞炎詩方掩故園)
(柳惲詩汀洲採白蘋左朱瀚曰是秋嚴武果大破吐蕃拔其城雪山句若操劵見公之知人料事賈誼傳)
(斥候望烽燧燕趙次公曰景物明煥錯雜如錦故曰錦里戰國策太子逢迎却行曹植詩主人寂無為)
(家晉孫晷為兒童未嘗被呵怒曰周禮五家為比又五為隣南史袁粲見江斆歎風流不墜正在江郎)
(軍醉習家池在荆土山簡以征南將軍都督荆湘交廣四州故可稱荆州)
竹寒沙碧浣花溪橘(一作菱)刺藤梢咫尺迷過客徑須愁
出入居人不自解(胡賈切)東西書籖藥裹封蛛網野店山
橋送馬蹄肯(一作豈)藉荒庭春草(一作新月)色先拚(一作判)一飲
醉如泥(三章寫故園荒蕪之狀尺上四花溪下四草堂竹映水故見沙碧咫迷起下二句蛛網久)
(封馬蹄空送堂中閴無人跡矣二張綖注舊庭雖荒而春草方深翻可藉以一醉肯藉字作問嚴之詞顧)
(注此想草堂荒凉景象堪與東山詩伊威在室蠨蛸在戶竝讀梁益記溪水出湔江居人多造綵牋故號浣)
(花溪忘橘頌曾枝剡棘圓果摶兮二朱瀚曰謝靈運詩來人新術去子惑故蹊即過客句意逢萌傳萌)
(隠瑯琊勞山詔徵之託以老耄迷路東西不知方面所在漢外戚傳武發篋中有藥裹二枚張協詩蜘蛛)
(網四壁庭梁簡文帝詩卧石藤為纜山橋樹作梁出張協詩荒寂以閒世說過江諸人每至暇日輙新)
(亭藉草飲宴漢後漢周澤傳一歲三百六十日三百五十九日齋注官儀此下云一日不齋醉如泥蔡云)
(稗官小說南海有蟲無骨名曰泥在水中則活失水則醉如一塊泥然杜臆此曲說也本言人醉後其狀頽倒)
(如爛泥耳)
常苦沙崩損藥欄也(去聲)從江檻落風湍新松恨不高(一作)
(長)千尺惡竹應(平聲)須斬萬竿生理祇憑黃閣老衰顔(一作)
(容)欲付(一作赴)紫金丹三年奔走空皮骨信有人間行路
難(四章言故園雖蕪而嚴公可依松上四敘景下四敘情藥欄江櫪昔所結構者新惡竹昔所裁薙者)
(謀生駐顔俱藉嚴公庶從前奔走艱難得以休息耳丹五六自傷貧老作望嚴之詞嚴蓋雅好服食故着金)
(句韵邵注三年奔走謂往來梓閬之間則蕭撝詩沙崩聞鼓劉逴曰設江檻以減殺風湍沙岸不至崩)
(頽矣傳吳均詠松詩何當數千尺為君覆明月機史記貨殖竹竿萬个生理二句語涉陳腐陸詩生)
(理各萬端中蔡云國史補兩省相呼為閣老武在至德間為給事時公為左拾遺正聯兩省也抱朴子金)
(丹燒之愈久變化愈妙令人不老不死參同契色轉更為紫赫然成還丹雲笈七籖合丹法火至七十日藥成)
(五色飛華紫雲亂映名曰紫金其蓋上紫霜名曰神丹古樂府歌行定取金丹作幾服能今華表得千年南)
(史杜栖以父病旬日之間便皮骨自支古樂府有行路難)
錦官(一作館)城西生事微(一作錦官生事城西微)烏皮几在還思歸
昔去為(去聲)憂亂兵入今來已恐隣人非側身天地更懷
古回首風塵甘(一作且)息機共說總戎雲鳥陣不妨遊子
芰荷衣(末章總結敘草堂前後情事貧上四憂歸計之艱難下四喜知交之可託無生事則難歸)
(老藉憑几則欲歸亂後人非則歸亦凄凉懷古息機則歸堪避地生事句承前生理几在句承前衷顔隣人)
(句承前比隣息機句承前奔走各有脈絡安杜臆有嚴公將略則遊子可保無恙豫知嚴公必能蜀矣高)
(士傳晉宋明不仕杜門註黃老孫登惠烏羔皮裹几謝朓咏烏皮隠几詩蟠木生附枝刻削豈無施曲躬奉微)
(用聊承終宴疲遠注公寄劉峽州詩憑几烏皮綻公蓋素所愛者故思之不置亂兵指徐知道之叛世說亂)
(兵相剥掠古正躊蹰)(孔叢子隣人聞其凶凶也云陳子昂詩懷又未息漢隂機按楞嚴經息機歸寂然)
(李魏志詔大將軍親總六戎希曰唐人以節度為總戎觀邠寧節度享軍記仗鉞總戎握奇經八陣天地)
(風雲為四正飛龍翼虎鳥翔蛇蟠為四奇梁簡文帝七勵迴雲鳥之密陣杜田曰太公六韜以車騎分為鳥雲)
(之陣取雲散而鳥飛變化無窮也兮遊子公自謂不妨無礙也離騷製芰荷以為衣集芙蓉以為裳)
(王嗣爽曰五作意俱條暢辭極穏稱都是真情真語詩應如是今按杜律如秋興八首諸將古蹟諸首)
(雖疊章聯絡而語無重複故其氣骨丰神俊邁不羣若寄嚴公五首意思頗嫌重出蓋赴草堂只是一事)
(寄嚴公只是一人縷縷情緒終覺言之繁絮耳但就其各章鋪敘自有層次首章言嚴公書札次章言荆)
(州賞新三章言荒庭飲醉四章以生理衷顔訴之五章以生事息機告之說得迢遞淺深條理井然而前)
(以剖符起後以總戎結文治武功均望嚴公又實喜溢於詞氣間矣)
春歸(據鶴注此下諸詩皆廣德二年季春歸成都時作)
苔徑臨江竹茅簷覆地花别來頻甲子歸到(一作倏忽)忽(一作)
(又)春華(胡瓜切)倚杖看(平聲)孤石傾壺就淺沙遠鷗浮水靜
輕燕受風斜(此春歸景物之花竹之間春華如故是堂前近景沙石外鷗燕悠然是溪前遠景)
(有下一靜字使遠浮二字有神下一斜字使輕受二字致每句三字為眼陶潛詩繿縷茅簷下甲子用)
(左傳絳縣老人語公自寶應元年夏離草堂至此蓋十二甲子矣蘇武詩努力愛春華晉春秋謝安所居)
(有石一株常倚杖相對詩劉刪詩孤石滄波裏詩陶潛詩杯盡壺自傾唐太宗傾壺待曙光何遜輕燕)
(受風花)世路雖多梗吾生亦有涯此身(一作且應)醒復(扶又切)醉
乘興(去聲)即為家(此歸後感懷路生涯無幾欲聊託醉鄉乘興為家則梗且付不問此有隨寓)
(而安之意醉此章上八句下四句乘古樂府世路嶮巇醒復翻用楚辭王子猷興而行見世說)
(螢雪叢說老杜詩酷愛下受字如修竹不受暑輕燕受風斜吹面受和風野航恰受兩三人自得之妙不)
(一而足東坡尤愛輕燕受風斜句以為燕迎風低飛乍前乍後却非受字不能形容楊德周曰微風燕子)
(斜正與此句同看詠之不盡味之有餘賞黃生曰輕燕句宋人所極稱上句之工秀人未見鷗去人遠)
(故久浮不動也)
歸來(杜臆歸來與春歸題有别乃作客失意而歸如馮煖彈鋏歸來之意)
客裏有所適(一作過)歸來知路難開門野鼠走散帙壁魚
乾(音千)洗杓斟(一作開)新醖低頭拭小盤(一作著小冠)憑誰給麴
蘖細酌老江干(杜臆此詩首尾照應中間次第初到開門既而散帙既而斟醖既而拭盤此其)
(次第也唯客裏往來苦行路艱難故思耽麴蘖以送老江干此其照應也小盤以盛下酒之物低頭而拭塵)
(垢多須細視也若作小冠於上下不倫矣知有所適指往梓閬謝朓詩陵澗尋我屋散帙問所爾雅蟬)
(白魚注衣書中蟲一名蛃魚竝舊注引庾信賦簷直倚而妨帽又引漢書杜欽杜鄴字子夏欽為小冠子夏)
(鄴為大冠子夏此認本文為低頭著小冠耳王易林低頭竊視書若作酒醴爾惟麯蘖庾信答司空飲)
(酒詩開君一壺酒細酌對春風)
草堂
昔我去草堂蠻夷塞(音色)成都今我歸草堂成(一作此)都適
無虞(以成都治亂為草堂去來四句領起全意我盧注知道非蠻夷乃糾集蠻夷為亂耳詩昔往矣)
(楊柳依依今我來思雨雪霏霏書蠻夷猾夏又四方無虞)請陳初亂時反覆(音福)乃
須臾(一作斯須)大將(去聲)赴朝廷羣小起異圖中宵斬白馬盟
㰱氣已麤西取邛南兵北斷(音短)劍閣隅布衣數十人亦
擁專城居其勢不兩大始聞蕃漢殊西(俗作兩誤)卒却倒戈
賊臣互相誅焉(於虔切)知肘腋禍自及梟獍(一作鏡)徒(下兩段申)
(明昔去草堂二句小此段言知道作亂勢横而自敗西舊注大將赴朝羣異圖謂嚴武内召知道遂反)
(取卭南以連聲勢北斷劍閣以絶援師此賊謀也布衣乃從逆者專城偽為刺史者蕃兵近蜀羌夷漢兵知道)
(軍士西卒即部將李忠厚也羌朱注知道統領漢兵又脅誘羌夷共反而賊徒爭長兵不附李忠厚因而殺)
(之所謂勢不兩大番將殊情倒戈而相誅也而詩愠于羣小蘇秦傳會於洹水之上通質刳白馬盟穀)
(梁傳齊桓公衣裳之會十一未嘗有㰱血之盟能盧注公上嚴武兩川說云脱南蠻侵掠邛雅子弟不獨制)
(邛南兵即邛雅子弟也兩樂府羅敷行四十專城居攻左傳物莫能兩大漢書大不相事書前徒倒戈)
(於後以北鳥戰國策趙韓魏滅智伯禍起肘腋其前漢郊祀志梟名食母破鏡獸名食父黃帝欲絶類使)
(百吏祠皆用之孫萬夀詩牛斗盛妖氛梟獍已成羣)義士皆痛憤紀綱亂相踰一
國實三公萬人欲為魚唱和(去聲)作威福孰肯(一作能)辯無
辜眼前列(晉作引)杻械背後吹笙竽談笑行殺戮濺(一作流)
血滿長衢到今用鉞地風雨聞號(平聲)呼鬼(一作人)妾與鬼
馬色悲克爾娛國家法令在此又足驚吁(此段言賊徒乘亂奸殺而)
(殘民誅義士當時倡議討亂者三公與李忠厚同輩者借名逆殃及平民故曰孰辯無辜濫殺非命含冤者)
(多故曰風雨號呼前亂未寧後患加甚故曰又足驚吁朱注忠厚既殺知道縱兵殘害無辜如往時花敬定)
(之事故又備述其事而驚歎之以前曰賊臣曰梟獍誅以大惡也此曰綱紀曰法令警大義也史記太公)
(曰此義士也羽詩序紀綱亂矣俎左傳一國三公吾誰適從史項紀今人方為刀吾為魚肉後漢光武)
(紀決水灌之百萬之衆皆可使為魚威詩唱予和汝在書臣無有作威作福梁武帝淨業賦福自由生殺)
(口人爾雅杻謂之桎械謂之梏血隋書楊素為將臨敵求過失而斬之多至百人流盈前談笑自若左)
(傳至於用鉞亡趙曰已殺其主而奪之故謂之鬼妾□馬如匈奴以者之妻為鬼妻也杜臆色悲兼妾鬼)
(言)賤子且奔走三年望東吳弧矢暗江海難為遊五湖
不忍竟舍(上聲)此復(扶又切)來薙(徒計切)榛蕪入門四松在步
屧(音燮一作堞)萬竹疎舊犬喜我歸低徊入衣(舊作我)裾鄰里
喜我歸沽酒攜胡蘆(一作提榼壺)大官喜(英華作知)我來遣騎(去聲)
問所(我作)須城郭喜(英華作知)我來賓客隘(一作溢)邨墟(此一段申)
(上今歸草堂二句共上八言不能東遊仍還西蜀下八言久别乍歸一時喜公去成都往來梓閬間凡三)
(年湖易弧矢之利東史記正義五湖者菱湖游湖莫湖貢胥湖皆太湖岸五彎虞翻曰太湖東通松江南)
(通霅溪西通荆溪北通滆溪東南通韭溪凡五道别謂之五湖記吾舍此何適矣薙除草也宋書袁粲)
(為丹陽尹常步屧白楊郊野間堂杜臆四松公所鍾愛者故後有特咏四松詩公去草有託之看守者故舊)
(犬無恙他世說陸士衡初入洛詣劉道真劉性嗜酒禮畢初無言惟問東吳有長柄壺盧卿得種來否朱注)
(胡盧以貯酒胡古與壺通庾信詩壺盧一酒樽志大官謂嚴武左傳大官大邑城郭指居人言魏蔡邕)
(才學顯著常車騎填巷賓客盈坐蓋朱注劉後村詩話子美草堂大官喜我來四韻其體用木蘭詩爺娘聞)
(我來出郭相扶將阿姊聞妹來當戸理紅粧小弟聞姊來磨刀霍霍向猪羊)天下尚未寧健
兒勝腐儒飄颻(一作飄飄)風塵際何地置(一作致)老夫於時見
(英華作是)疣贅骨髓幸未枯飲啄愧殘生食薇不敢餘(此既歸之)
(後慨嘆身世也望世亂未休託身無地得草堂以養餘於年此外更無他矣杜臆贅疣承腐儒言士既無用)
(世則一飲一啄巳愧此殘生而薇蕨有餘矣天此章四句起八句結中三段各十六句黥布傳治下安用)
(腐儒為長疣瘤也莊子駢拇疣贅又彼以生為附贅懸疣仲統昌言熬天下之脂膏斷生人之骨髓何)
(承天詩飲啄雖勤苦古詩食蕨不願餘)
四松(鶴注此廣德二年復歸成都作)
四松初移時大抵三尺強别來忽三歲(一作載)離立如人
長會看(平聲)根不拔莫計枝凋傷幽色幸(一作會)秀發疎柯
亦(一作已)昂藏(此見舊松無恙喜之也六記離坐離立注兩相麗之謂離曹冏代論深根固蒂)
(不拔之道祭李德林詩鎖門皆秀發孔稚圭張長史文昂藏風領)所插小藩籬本亦
有隄防終然掁(直庚切)撥(比末切)損得恡(一作愧)千葉黃敢為
故林主黎庶猶未康避賊今始歸春草滿空堂(此見藩破堂蕪)
(傷之也未籬間植樹自籬䋥觸損故樹亦怯於黃落當此黎民安豈私戀故園乎特以昔避亂而今復歸耳)
(賈誼過秦論曾無藩籬之艱之漢刑法志隄防陵遲謝惠連祭古塜文以物掁撥注南人以觸撥為掁)
(徘蕭慤詩渠開千葉影庾信詩葉黃凄序變賦陸機詩徊守故林漢元帝詔黎庶康寧長門悵獨託)
(於空堂)覽物嘆衰謝及兹慰凄凉清風為(去聲)我起灑面若
微霜足為(一作以)送老資(一作姿)聊待(一作將)偃蓋張(此撫松寄興亦)
(有喜意息嘆衰謝乃自慨慰凄凉乃自寬送老資將藉此以游也淮南子覽物之博世說劉尹云此想)
(長松下當有清風耳記陸機詩秋風夕灑面子阮籍詩素風發微霜玉策千歲松如偃蓋抱朴天陵偃)
(蓋之松大谷倒生之柏皆與天齊其長與地等其久也)我生無根蒂(一作帶)配爾(一作)
亦茫茫有情且賦詩亊迹可兩(一作兩可)忘勿矜千載(上聲)後
慘澹蟠穹蒼(此借松誌慨亦有傷意詩自恐行蹤無定不能長伴此松惟有賦寄情聊以遣興)
(耳至於千載摩蒼亦何容豫為矜羨乎寓意於物而弗留意於物可見公之曠觀達識矣此章前二段各八)
(句後二段各六句事陶潛詩人生無根蒂飄如陌上塵王澄别傳澄後迹不逮慘澹蕭森之狀蟠穹蒼)
(松蓋參天也詩以念穹蒼)
(譚元春曰前云會看根不拔莫計枝凋傷後云我生無根柢配爾亦茫茫映帶處有無限深情中云敢為)
(故林主黎庶猶未康此等藴藉定是杜公獨步補注此章第三段亦當八句分截喜而兼悲也末四句以)
(咏松收題)
題桃樹(張性演義此作於廣德二年再至草堂之時公自春末歸來花期巳過故舒花待)
(之來歲末云車書一家是時北宼平蜀亂息而吐蕃退矣朱注不解此意謂追憶未亂以前故園桃)
(柳者失考)
小徑升堂舊不斜五株桃樹亦從(一作重)遮高秋總饋(一作)
(餧)貧人實來歲還舒滿眼花簾戸每宜通乳燕兒童莫
信打慈鵶寡妻羣盜非今日天下車書已(一作正)一家(桃在)
(草堂故堂樹竝提舊不斜堂無恙亦從遮樹益高也樹間花實堂前鴉燕就現前景物寫出一番仁民愛物之)
(意未從草堂中想見亂而復治之象有多少慶幸在日燕生子鵶哺母故皆護惜之莫信莫任其傷殘非今)
(今無離亂也株庾信賦入欹斜之小徑高鮑照樂府中庭五株桃一先作花梁簡文帝詩秋度函谷)
(漢明帝詔賦與貧人春韓詩外傳夫春樹桃李秋得食其實也王筠詩穠華發彩結實下成蹊古詩風簷)
(入雙燕俗鮑照詩乳燕逐草蟲異古樂府有莫打鴉故拾遺記謂烏白臆者為慈烏苑東陽顔烏至孝)
(慈烏來萃虛丁壯喪亡寡妻因羣盜所致漢章帝詔老母寡妻設祭飲泣淚梁武帝詔疆場多阻車書未)
(一天前漢叔孫通傳下為一家)
(黃生曰此詩思深意遠憂樂無方寓民胞物與之懷於吟花看鳥之際其材力雖不可強而能其性情固)
(可感而發不得其性情而膚求之字句宜杜詩之難讀也杜詩有文不接而意接者半寫題中景半寫)
(題外意如白帝城詩雲出門四句本咏雨中景象歸馬逸四句却寫亂後情事此詩上六賦草堂景物下)
(二則慨歎世事斷中有續讀者固當善會)
水檻(鶴注此當是廣德二年初回草堂時作)
蒼江多風飈雲雨晝夜飛茅軒駕巨浪焉(於虔切)得不低
垂遊子久在外門戶無人持高岸尚為(一作如)谷何傷浮
柱欹(此言草堂既壞水檻亦欹水駕浪軒臨江上也低垂風雨飄零也浮柱即指檻庾信枯樹賦或)
(低垂於霜露谷古樂府健婦持門戶亦勝一丈夫遊詩高岸為谷深為陵何傷何妨也西京賦跱極)
(於浮柱梁三輔名梁為極作遊置浮柱上)扶顛有勸誡恐貽識者嗤既殊
大厦傾可以一木支臨川視萬里何必欄檻為人生感
故物慷慨有餘悲(此言欲修此檻不忘舊物也一視修檻若扶顛人或笑以為迂但木可)
(支此事亦易為力耳臨川得以遠眺則此檻亦可不修然故物堪憐何忍坐視其剥落乎此章上下各八句)
(厦扶顛見論語所抱朴子時遊觀於勸戒遊文中子大之傾非一木支韓詩外傳孔子出少原之野)
(有婦人哭甚哀問之婦人曰向刈薪亡吾蓍簪是以哀非傷亡簪不忘故也)
破船(鶴注此是廣德二年再歸成都作)
平生江海心宿昔具扁舟豈惟清溪上日傍(去聲)柴門遊
(備舟將以遠行此憶往時江趙注公念在江海豈泛清溪傍柴門而遊乎杜臆湖與魏闕對是心在高隠)
(者江海與丘園對是心在遠遊者隠逸傳放情江海)蒼皇(一作惶)避亂兵緬邈懷(他本)
(作緬懷邈邈音莫)舊丘鄰人亦已非野竹獨修修船舷不重(平聲)
扣埋没已經秋仰看西飛翼下愧東逝流(舟破不能東遊此記初歸)
(北亂兵指徐知道舊丘指草堂草顧注南鄰則朱山人鄰則王明府又斛斯校書亦堂南鄰時斛斯融巳)
(殁此隣人非之一証也能船巳沉没故不復扣舷看西翼身猶滯蜀愧東流不出峽緬邈遠貌謝靈運詩)
(緬邈區中緣曲鮑照詩復得還舊丘扣船而歌吳江賦詠采菱以扣舷)(晉書夏統以足舷船唇也王)
(圴詩請寄西飛翼繁欽詩流泉東逝)故者或可掘新者亦易(音異)求所悲
數(音朔)奔竄白屋難久留(末言船破不修之故奔掘故求新言船非難辦特以走之下)
(屋無定居何暇營舟乎之此章中間八句首尾各四句船去頭尾者江南謂掘頭船幽明錄陽羨小吏吳)
(龕乘掘頭船過溪茅漢書注白屋謂庶人以白覆屋者)
(王嗣奭曰新添水檻畫乘小艇公詩也公初以此二者為草堂樂事避亂而歸二物俱壊矣水檻可惜則)
(引高岸為谷以解之扁舟可惜則引隣人亦非以解之識見比前較進一等矣)
奉寄高常侍(一云寄高三十五大夫適鶴曰舊史代宗即位吐蕃䧟京畿練兵臨吐)
(蕃以牽制之師出無功而松維等州為賊兵所陷以嚴武代還據此則適為成都尹在寶應元年夏)
(武歸朝之後而適代還乃在廣德二年三月也史又曰適代還用為刑部侍郎轉散騎常侍永泰元)
(年正月卒後漢書百官志門下省左散騎常侍二人掌規諷過失侍從顧問)
汶上相逢年頗多飛騰無那(乃箇切一作奈)故人何總戎楚蜀
應(平聲)全未方駕(一云價)曹劉不啻過(平聲)今日朝廷須汲黯
中原將(去聲)帥憶廉頗天涯春色催遲暮别淚遥添錦水
波(此為高適入朝寄詩以贈之也上四稱常侍才略是從前事下四惜常侍還京是目前事三四言才兼文)
(武五六言望重朝野西汶上相逢蓋開元間相遇於齊魯也總戎楚蜀淮南川兩為節度也方駕曹劉子建)
(公幹可與匹休也負氣敢言故朝須汲黯舊將召還故人憶廉頗别淚遥添闕於面送也無那無如適者應)
(全未未盡其長不啻過遠過古人天涯遲暮遥應汶上年多漢書汶水出泰山郡萊蕪縣原山入泲汶上在)
(齊南魯北為楚辭吾令鳳凰飛騰兮淮顧炎武曰六朝人多書奈那三國志注文欽與郭書曰所向全勝)
(要那後無繼何宋書劉敬宣傳牢之曰平元之後令我那驃騎何唐人詩多以無奈為無那薛道衡詩朝端)
(去總戎之絶交論道文麗藻方駕曹王鍾嶸詩評曹劉殆文章聖秦誓不啻若是其口出漢書汲黯傳)
(黯好直諫守節死義復孔臧格虎賦帥將士於中原楚史記廉頗傳趙王思得廉頗王使使者視廉頗)
(辭恐美人之遲暮不潘徽詩離情欲寄烏别淚因猿)
(王嗣奭曰高杜交契最久故贈詩不作䛕詞總戎句不諱其短方駕句獨稱其長下文但云中原相憶則)
(西蜀之喪師失地亦見於言外矣)
贈王二十四侍御契四十韻(鶴注此是廣德二年春歸成都時作按)
(朱注因元次山序文有王契姓名遂以王契為京兆人奉使來蜀今玩詩詞公去蜀時與王相别及)
(歸蜀時又與王相遇黃鶴以王契為蜀人者得之元結所云者當另是一人遠注王侍御當是罷)
(官而居於蜀者故詩有客即掛冠至幸各對松筠等句)
往往雖相見飄飄愧此身不關輕紱冕但(一作俱)是避風
塵一别星橋夜三移斗柄春敗亡非赤壁奔走為(去聲)黃
巾(此敘前後聚散之故别侍御以避亂而去)(言昔見侍御以避亂而來後公棄華州司功非輕冕紱實)
(避兵戈耳自寶應元年至此已三年時徐知道為部下所殺與赤壁戰敗者不同公奔走流離如避黃巾之亂)
(也也)(漢書吳王傳往往而有董仲舒策王道往往而絶崔駰詩飄飄神舉逞所欲淮南子飾紱冕之服)
(軍漢書秦李冰造七星橋上應七星光武謂吳漢曰安宜在七星橋張正見詩星橋轉夜流公羊傳注斗)
(指東曰春隋煬帝詩更移斗柄轉曹荆州記蒲圻縣沿江一百里南岸名赤壁昔周瑜破操處方輿勝覽赤)
(壁在蒲圻縣西百二十里北岸鳥林與赤壁相對反後漢鉅鹿人張角所部有三十六萬皆着黃巾同日叛)
子(一作爾)去何瀟灑余藏異隠淪書成無過雁衣故有懸
鶉恐懼行裝數(音朔)伶俜卧疾(一云病)頻曉鸎工迸淚秋月
解(胡買切)傷神(此自敘别後之事成子去謂侍御往京余藏謂避亂他適書句承子去衣故句承)
(余藏行裝數往來梓閬卧病頻舊有肺病此時曉鶯聒耳巧於動淚秋月凄凉知我傷心工字解字乃句眼)
(北山移文瀟灑出塵之想世說謝車騎見王文叔曰瀟灑相遇陸厥詩雁過南無書世說衣不經新何由)
(而故而荀子子夏家貧衣若懸鶉朱注說文鶉䳺屬其羽斑散貧士衣象之恐懼行裝數干戈之地非避)
(馬則拏舟也卧伶俜失所之貌古猛虎行伶俜到他鄉謝靈運詩疾豐暇裕駱賓王詩迸淚下雙流)
(韋黯詩别後倍傷神秋陳師道曰蘇公居潁春夜對月王夫人曰春月可喜月使人愁耳公遂作詞曰不似)
(秋光只與離人照斷腸老杜云秋月解傷神語簡而益工)會面嗟黧黑含悽話苦辛
接輿還入楚王粲不歸秦錦里殘丹竈花溪得釣綸消
(一作宵)中祇自惜晚起索(色窄切)誰親(此自叙初歸之事入會面見成都人也)
(楚喻回蜀歸秦憶長安丹竈釣綸舊時遺物自惜誰親起下侍御後漢書范丹别王奐曰今子遠適千里會)
(面無期輿屈原傳面色黧黑謝古詩坎軻長苦辛本列仙傳接名陸通楚人也靈運詩序王粲家秦)
(川貴公子孫遭亂流寓詩曰整裝辭秦川秣馬赴楚壤南越志長沙郡瀏陽縣東有王喬山山有合丹竈别)
(賦守丹竈而不顧周弘正詩丹竈起殘烟有詩其釣維何維絲伊緡注緡綸也後漢李通傳素消疾素問)
(多食數溲曰消中即消渴也絶交書卧喜晚起索求也)伏柱聞周史乘槎有(一作)
(似)漢臣鵷(舊作鴛)鴻不易(音異)狎龍虎未宜馴客則(一作即)挂
冠至交非傾蓋新由來意氣合直取性情真(此侍御還蜀而重敘)
(交情至拄史乘槎王曾出使鴛鴻二句言其不合於時挂冠承上二非傾蓋起下二意合情真言故交忘形)
(也大王康琚詩老𣆀伏柱史子乘槎見十七卷飛鴛小鴻兩物不倫當作鵷鴻莊鵷雛發於南海於北)
(海此與鴻飛冥冥舉翅摩天者正相類若鴛鴦人得取而狎之矣東坡詩聞道鵷鴻滿臺閣網羅應不到沙鷗)
(乃用杜鵷鴻也四趙至與從兄書龍睇大野虎嘯六合猛氣紛紜雄心據五君詠龍性誰能馴後漢逢)
(萌傳王莽居攝萌解冠挂東都門而去如新傾蓋如故注傾蓋言交蓋駐車也)(鄒陽傳白頭司馬遷報任)
(安書意氣殷勤莊子性情不離)浪迹同生死無心恥賤貧偶然存蔗
芋幸各對松筠麤飯依他日窮愁怪此辰女長裁褐(一作)
穏男大卷書勻(此王過革堂而面述已懷非浪迹以來生死直可同觀則貧賤更所恥矣蔗)
(芋留客同看松筠雖粗飯亦何傷乎但窮愁難釋者以男女未成婚嫁耳杜臆此段曲折敘懷具見性情之)
(真而客不見嫌又見意氣之合矣賤戴逵栖林賦浪迹潁湄棲景箕岑何遜詩坎壈猶貧蜀都賦瓜疇)
(芋區甘蔗辛薑書王融詩松筠俱以貞待顧炎武曰張融傳與從叔永云世業清貧民生多榛栗棗脩女)
(贄既長束帛禽鳥男禮已大)漰(朱云當作塴逋鄧切山谷音蒲懵切)口江如練蠶崕雪
似銀名園當翠巘野棹没青蘋屢喜王侯宅時邀(一作逢)
江海人追隨不覺晚欵曲動彌旬但使芝蘭秀何須(一作)
(煩)棟宇隣山陽無俗物鄭驛正留賓(此公過導江而侍御留飲提塴口)
(蠶崕王蓋導江人也遊園鼓棹宅内邀賓其窮日經旬真契若芝蘭矣何必比屋為隣乎杜臆山陽鄭驛謂)
(其不濫交而又愛客湔水經注李冰於都安縣堰江作江堋堋有左右口謂之堋江入郫江檢江以行舟寰)
(宇記導江縣有都安堰蜀人謂堰為堋四謝朓詩澄江靜如練寰宇記蠶崕在導江縣西北十七里世)
(說顧辟疆有名園風左峴曰堋口水急不可通舟野棹乃泊於小溪者賦風起於青蘋之末王侯多第)
(宅本出古詩此句王侯却指王姓言猶李云李侯程云程侯不然侍御不得擬王侯也江海人公自謂謝靈)
(運詩本是江海人勤曹丕詩冠佩相追隨凌任昉詩勞君欵曲問冒此殷酬何遜詩彌旬苦亂家語)
(與善人居如入芝蘭之室之陶潛詩歡心孔洽棟宇惟隣向秀與嵇康為竹林遊作思舊賦云濟黃河以)
(泛舟兮經山陽之舊居安俗物見九卷客漢書鄭當時字莊常置驛馬於長諸郊請謝賓夜以繼日)出
入竝鞍馬光輝參(一作忝)席珍重(平聲)遊先主廟要歷少(去聲)
城闉石鏡通幽魄琴臺隠絳脣送終惟糞土結愛獨荆
榛置酒高林下觀碁積水濱區區甘累(上聲)趼(古典切)稍稍
息勞筋(此同返成都與侍御覽勝止並馬同行參席同飲也杜臆灌縣去成都六十里故歸而重)
(遊先主廟在城南少城闉乃西門從西郭而入則石鏡琴臺皆古迹也鏡埋糞土臺長荆榛見死者不復生行)
(樂當及時矣碁酒相隨必侍御所擕者甘累趼公自謂息勞筋指侍御鮑照詩鞍馬光照地儒行儒有席)
(上之珍文少城即張儀城李膺記在大城之西故曰少城說闉城内重門也陸系詩别念限城闉揚雄)
(蜀都賦眺朱顔離絳脣蕪城賦蕙心紈質玉貌絳脣今漢明帝詔百姓送終之制王昭君辭昔為匣中玉)
(為糞土英長王筠詩結愛久相離舍潘岳詩荆棘成榛鮑照詩霧匝高林莊子百重趼又任昉牋累)
(繭救宋筋孟子勞其骨)網聚粘圓鯽絲繁煮細蓴長(一云慨)歌敲柳
癭(于郢切)小睡凭(音竝)藤輪農月須知課田家敢忘(去聲)勤浮
生難去(上聲)食良會惜清晨(此言再飲草堂惜農務方迫不能久留耳杜臆草堂臨)
(江傍溪江有圓鯽溪有細蓴柳癭藤輪堂中之器時當農月思為謀食計公以力耕自任矣朱注本草鯽魚)
(合蓴作羹食良又陸雲曰千里蓴羹癭申涵光曰長歌敲柳癭借用擊唾壺事語新朱注頸瘤也柳癭可)
(為樽洙曰柳癭木之節目如疣曹植詩我有柳癭瓢曰蔡氏以藤輪為車輪鮑照詩花蔓引藤輪今按王洙)
(藤輪蒲團也以藤為之此說為正若車輪豈可憑倚以睡乎後漢秦彭傳每於農月親度頃田前漢楊惲)
(傳田家作苦清去食見論語秦嘉詩晨當引邁)列國兵戈暗今王德教淳要
聞除䝟(烏黠切)貐(亦主切)休作畫麒麟洗眼看(平聲)輕薄虚懷
任屈伸莫令(平聲)膠漆地萬古重雷陳(此有感身世而以古道交情望諸侍)
(御也情除䝟貐勉其立功休畫麟戒其尸位看輕薄深慨世任屈伸安於窮達有侍御交誼則雷陳不得專)
(美於前矣教此章八句者七段十二句者兩段窫董仲舒策任德而不任刑朱注䝟貐山海經作窳蛇)
(身人面爾雅䝟貐類貙虎牙食人迅走淮南子堯之時䝟貐為民害朝野僉載楊炯每目朝官為麒麟楦言)
(如弄假麒麟刻畫頭角修飾皮毛覆之驢上廵場而走及脱毛皮還是驢耳舊注引圖形麟閣事與此無涉)
(隋煬帝詩宿霧洗開明媚眼詩張華詩末世多輕薄離易屈伸相感而利生焉古以膠投漆中誰能别)
(此里後漢陳重與雷義同為舉辟更相推讓鄉為之語曰膠漆自為堅不如雷與陳)
(張溍曰排律似此卷舒收放一一如意具有仙氣大按此詩八十句有八句一斷者有十二句一斷者)
(抵語意皆自四句推之而四句之中上下二句又自相呼應此杜詩五排及五古章法也諸家強分段落)
(割裂未妥)
登樓(鶴注當是廣德二年春初歸成都之作吐蕃去冬陷京師郭子儀復京師乘輿反正故曰朝)
(廷終不改王洙謂崔旰起兵西山者非王粲有登樓賦)
花近高樓傷客心萬方多難(去聲)此登臨錦江春色來(一作)
(水流)天地玉壘浮雲變古今北極朝廷終不改西山寇盜
莫相侵可憐後主還祠廟日暮聊為梁父(甫同)吟(上四登樓所見)
(之景賦而興也下四登樓所感之懷賦而比也所以天地春來起朝廷不改以古今雲變起宼盜相侵謂興)
(也時郭子儀初復京師而吐蕃又新陷三州故有北極西山句所謂賦也代宗任用程元振魚朝恩猶後主之)
(信黃皓故借祠託諷所謂比也梁父吟思得諸葛以濟世耳傷心之故由於多難而多難之事於後半發明)
(之其辭微婉而其意深切矣萬古詩西北有高樓多陸機詩春芳傷客心書嗟爾方有衆詩王事難)
(春劉孝綽詩況在登臨地山錦江别見唐梁簡文帝詩色映空來杜臆玉壘在灌縣西貞觀間設關)
(於其下乃吐蕃往來之衝浮盧思道蜀國絃雲浮玉壘夕日暎錦城朝楚辭憐雲之相徉左思詩荒塗)
(横古今鐘爾雅北極謂之北辰德遠注終不改所謂廟貌依然簴無恙也顧注廣元年十月吐蕃陷京)
(師立廣武郡王承宏為帝郭子儀收京乘輿反正是年十二月吐蕃又陷松維保三州高適不能救西山近於)
(維州祠吳曾漫錄蜀先主廟在成都錦官門外西挾即武侯東挾即後主祠蔣堂帥蜀以禪不能保有土宇)
(始去之所謂後主還祠廟者書所見以志慨也詞朱瀚曰蜀志亮躬耕隴畝好為梁父吟本傳不載吟樂府)
(所載言二桃殺三士其義殊鄙何取而好吟之且躬耕南陽而其辭則云步出齊城門遙望蕩隂里於事不合)
(又云力排南山文絶地紀語氣浮誕豈武侯所屑道嘗考樂府解曾子耕太山之下天雨雪旬日不得歸思其)
(父母而作梁父歌本琴操也武侯早孤力耕為梁甫吟意實本此又陸機沈約皆有作一則云豐水零露一則)
(云秋色寒光歎時暮而失志正與雨雪思歸有合益徵三士之說為不經矣今按舊注以梁父吟為欲去朝中)
(讒佞黃生謂即指登樓所詠之作此另一說也)
(王嗣奭曰首聮寫登臨所見意極憤懣而詞猶未露此詩家急來緩受之法錦江玉壘二句俯視弘闊氣)
(籠宇宙人競賞之而佳不在是止作過脈語耳北極朝廷如錦江春色萬古常新而西山宼盜如玉壘浮)
(雲倏起倏滅結語忽入後主深思多難之故無從發洩而借後主以洩之又及梁甫吟傷當國無諸葛也)
(而自傷不用亦在其中不然登樓對花何反作傷心之歎哉朱瀚曰俯視江流仰觀山色矯首而北矯)
(首而西切登樓情事又矯首以望荒祠因念及卧龍一段忠勤有功於後主傷今無是人以致三朝鼎沸)
(寇盜頻仍遂傍徨徙倚至於日暮猶為梁父吟而不忍下樓其自負亦可見矣申涵光曰北極西山二)
(語可抵一篇王命論)
(葉夢得石林詩話七言難於氣象雄沛句中有力而紆徐不失言外之意自老杜錦江春色來天地玉壘)
(浮雲變古今與五更鼓角聲悲壯三峽星河影動搖等句之後常恨無復繼者韓退之筆力最為傑出然)
(每苦意與語俱盡賀裴晉公破蔡州回詩將軍舊壓三司貴相國新兼五等崇非不壯也然意亦盡於此)
(矣不若劉禹錫賀晉公留守東都云天子旌旗分一半八方風雨會中州語遠而體大也)
寄邛(音窮)州崔錄事(鶴注此當是廣德二年歸草堂時作邵注邛州即今四川嘉)
(定府邛縣)
邛州崔錄事聞在果園坊久待無消息終朝有底忙應
(平聲)愁江樹遠怯見野亭荒浩蕩風塵(一作烟)際誰知酒熟
香(杜臆崔與公必素狎故憾其不至而半謔半嘲如此應愁怯見俱用倒跌語末句譏其奔走風塵而不知)
(酒熟之香誠俗物也雲果園坊在成都詩江樹野亭即草堂謝朓詩江樹中看謝惠連飲餞野亭館)
王錄事許修草堂貲不到聊小詰(梁氏編在廣德二年)
為(去聲)瞋(舊作嗔)王錄事不寄草堂貲昨屬(子六切)愁春雨能
忘欲漏時(此以短章代手札嗔錄事乃戱詞下二句作詰詞謂既愁我雨豈遂忘我漏乎方氏通)
(雅嗔音田盛氣也五經文字云振旅嗔嗔至唐句如此今俗則為嗔嫌字矣按少陵用嗔字多作瞋怒之瞋如)
(慎莫近前丞相瞋亦然瞋音稱人切屬適也)
歸雁(此自梓州還成都時作)
東來千里客亂定(一作走)幾年歸腸斷江城雁高高正(一作)
(向)北飛(此是託物以寓意東來客赴成都幾年歸念長安見江雁北飛故鄉思彌切耳謝靈運詩高)
(高入雲霓)
絶句二首(鶴注當是廣德二年成都作)
遲日江山麗春風花草香泥融飛燕子沙煖睡鴛鴦(此章)
(言春景可樂字摹寫春景極其工秀而出語渾成妙入化工矣麗香字眼在句底融字煖字眼在句腰)
(楊慎謂絶句者一句一絶起於四時詠春水滿四澤夏雲多奇峯秋月揚明輝冬嶺秀孤松是也今按此)
(詩一章而四時皆備又吳筠詩云山際見來烟竹中窺落日鳥向簷上飛雲從窗裏出是一時而四景皆)
(列杜詩遲日江山麗春風花草香四句似之王半山詩日淨山如染風暄草欲薰梅殘數點雪麥漲一溪)
(雲又從此詩脱胎耳此羅大經鶴林玉露云杜詩遲日江山麗四句或謂與兒童之屬對何異余曰不)
(上二句見兩間無非生意下二句見萬物莫不適情於此而涵泳之體認之豈不足以感發吾心之真樂)
(乎大抵古人好詩在人如何看在人把做如何用如水流心不競雲在意俱遲又野色更無山隔斷天光)
(直與水相通樂意相關禽對語生香不斷樹交花等句只把做景物看亦可把做道理看其中亦儘有可)
(玩索處大抵看詩要胸次玲瓏活潑山此詩皆對語似律詩中幅何以見起承轉闔曰江麗而花草生)
(香從氣化說向物情此即一起一承也下從花草說到飛禽便是轉折處而鴛燕却與江山相應此又是)
(收闔法也范元實詩眼曾細辯之)
江碧鳥逾白山青花欲燃今春看(平聲)又過何日是歸年
(次章言春過可憂觸周句注江山花鳥著眼易過身在他鄉歸去無期所皆成愁思矣前首全屬詠景此)
(則對景言情前是截五律中四此是截五律下四豁謝朓詩黃鳥度青枝不如杜句江碧鳥逾白尤為醒)
(何遜詩天暮遠山青庾信詩山花焰欲燃)(梁元帝詩林間花欲然陸機詩我行無歸年)
(五言絶句始於漢魏樂府六朝漸繁而唐人尤盛大約散起散結者一氣流注自成首尾此正法也若四)
(句皆對似律詩中聮則不見首尾呼應之妙必如王勃贈李十四詩亂竹開三徑飛花滿四隣從來揚子)
(宅别有尚玄人岑參登鸛雀樓詩白日依山盡黃河入海流欲窮千里目更上一層樓錢起江行詩兵火)
(有餘燼貧村纔數家無人爭曉渡殘月下寒沙令狐楚從軍詩朔風千里驚漢月五更明縱有還家夢猶)
(聞出塞聲巳上數詩皆語對而意流四句自成起訖真佳作也若少陵武侯廟詩遺廟丹青落空山草木)
(長猶聞辭後主不復卧南陽其氣象雄偉詞旨剴切則又高出諸公矣莫謂遲日一首但似學堂對句也)
(至於對起散結者如盧僎南樓望詩去國三巴遠登樓萬里春傷心江上客不是故鄉人李白獨坐敬亭)
(山詩衆鳥高飛盡孤雲獨去閒相看兩不厭只有敬亭山柳宗元江雪詩千山鳥飛絶萬徑人蹤滅孤舟)
(蓑笠翁獨釣寒江雪又有散起對結者如駱賓王易水送别詩此地别燕丹壯士髮衝冠昔時人巳没今)
(日水猶寒宋之問别杜審言詩卧病人事絶嗟君萬里行河橋不相送江樹遠含情孟浩然宿建德江詩)
(移舟泊烟渚日暮客愁新野曠天低樹江清月照人杜詩如江碧鳥逾白山青花欲然今春看又過何日)
(是歸年此即雙起單結體也如江上亦秋色火雲終不移巫山猶錦樹南國且黃鸝此即單起雙結體也)
(又有四句似對非對而特見高古者如裴迪孟城坳詩結廬古城下時登古城上古城非疇昔今人自來)
(往太上隠者答人詩偶來松樹下高枕石頭眠山中無歷日寒盡不知年則又脱盡蹊徑矣杜詩如萬國)
(尚戎馬故園今若何昔歸相識少早已戰場多此散對渾成之作也)
寄司馬山人十二韻(鶴注此當是廣德二年歸成都時作)
關内昔分袂天邊今轉蓬驅馳不可說談笑偶然同(首敘)
(聚散交情袂澄湖隂)(關内指長安天邊指成都發謝惠連詩分曹植詩轉蓬離本根七驅馳當世)
(古詩談笑未及竟)道術曾(音層)留意先生早擊蒙家家迎薊子處
處識壺公長嘯峨嵋北潛行玉壘東有時騎猛虎虚室
使仙童(此敘山人行迹謂上四憶在京時下四記在蜀時留意公自擊蒙欲受教也薊子二句比)
(山人道高騎虎二句稱山人法大術史記日者傳觀大夫類有道術者述異記荀環好道潛棲却粒易蒙)
(卦上爻擊蒙為薊子訓註見一卷及十二卷肆後漢方術傳費長房市吏冇賣藥老翁懸一壺□市罷輙)
(跳入壺中長房異之因往再拜同入此壺山江賦峨嵋為泉陽之揭玉壘作東别之標曾曰峨嵋在嘉州玉)
(壘山在茂州打洞冥記東方朔出遇蒼虎息於道旁朔便騎虎而還捶過痛虎嚙之脚傷列仙傳葛仙公能)
(乘虎使鬼宫莊子虚室生白玉雲笈七籖守元丹十八年詣上清受書佩符役使童玉女各十八人蘇)
(彦詩仙童唱清道)髮少何勞白顔衰肯要紅望雲悲轗軻畢景
(音影)羨冲融喪(去聲)亂形仍役凄凉信不通懸旌要路口倚
劍短亭中(此自敘情事則上四衰老之歎下四飄流之感望雲霄悲已淪落當暮景則羨彼冲)
(和言)(杜修可曰懸旌倚劍屯戍之兵尚在也此承喪亂陶潛詩望雲慙飛鳥鮑照詩畢景逐前儔南史)
(殷臻幼有名行每造袁粲褚彦回之席輙清言畢景記海賦冲融滉漾歸去來辭既自以身為形役史)
(蘇秦傳心搖搖如懸旌而無所終薄漢陳湯傳懸旌萬里之外宋玉大言長劍倚天外六帖十里一長亭)
(五里一短亭)永作殊方客殘生一老翁相哀骨可換亦遣馭
清風(此望山人指授也章上文賓主分列此處主賓合收章法秩然此首尾各四句中二段各八句)
(五漢武内傳一年易氣二年易血三年易精四年易脈年易髓六年易骨七年易筋八年易髮九年易形)
(莊子列子御風而行泠然善也)
黃河二首(鮑欽止曰此為吐蕃入寇而作舊注謂禄山河北事非也黃鶴依此編在廣德)
(二年)
黃河北岸海西軍椎鼓鳴鐘天下聞鐵馬長鳴不知(一作)
(如)數胡人高鼻動成羣(此嘆當時戍兵甚衆不能制吐蕃之横行鐡馬指胡騎朱)
(注河水經自于闐疏勒而東逕金城允吾縣北酈道元云王莽之西海也莽納西零之獻以為西海郡治此城)
(闞駰曰縣西有卑禾羌海世謂之青海唐時其城陷於吐蕃故此云海西軍或引史寶應元年回紇可汗屯河)
(北雍王率僚屬往見之以證此詩不知回紇地直朔方不得云海西軍也鮑欽止注指吐蕃入寇仍以此說為)
(正不晉中興書冉閔殺石鑒及諸番於時高鼻多鬚者無濫死李陵報蘇武書吟嘯成羣聽之不覺淚下)
黃河南(一作北一作西)岸是吾(一作故)蜀欲須供給家無粟願驅
衆庶戴君王混一車書棄金玉(此歎蜀人迫於軍餉故願太平以紓民困指)
(塞外之黃河故云南岸是唐運道之黃河在於中州通杜詩博議唐運道俱仰黃河獨蜀僻在西南河漕不)
(西山三城糧運屢絶故有供給無粟之歎此亦為吐蕃入寇而作趙注棄金玉言母奢侈如傳言不寶金玉)
(之義)
揚旗(原注二年夏六月成都尹嚴公置酒公堂觀騎士試新旗幟鶴注當是廣德二年夏在)
(幕府中作吐蕃陷松維保三州在去年十二月後漢陳蕃傳揚旗曜武)
江風(一作風雨)颯長夏府中有餘清我公會賓客肅肅有異
聲初筵閱軍裝羅列照廣庭庭空六(一作四)馬入駊(布可切)
騀(五可切)揚旗(一作旆)旌(首敘嚴公會客觀旗坐異聲謂治軍有名沈佺期詩看長夏晚)
(行陶潛傳肅肅其風發詩賓之初筵乎古詩羅列自成何敬祖詩廣庭暉素書凜若朽索之馭六)
(馬節度使何以有六馬前冬狩行云使君五馬一馬驄亦是一證按毛詩良馬六之則大夫亦可言六馬矣韓)
(非子夫獵者託車輿之安用六馬之足騀說文駊騀馬搖頭也甘泉賦崇此陵之駊兮)迴迴偃飛
蓋熠熠迸流星來衝(一作纏)風飈急去擘山嶽傾材歸俯
身盡妙取略地平虹蜺就掌握舒卷隨人輕(此備寫揚旗之狀)
(吳論其迴轉處如飛蓋偃仰其飄忽處如流星迸落其乍來也如風馳之急其倏倒也如山勢之傾言其奇妙)
(則馬上俯身而旗尾略地言其輕捷如虹蜺在握而舒卷隨人劉楨詩迴迴日昏亂曹植詩飛蓋相追隨)
(旌張華詩熠熠宵流俯羽獵賦曳彗星之飛旗石苞書旗流星曹植詩身散馬蹄漢書無戰而略地)
(干傳玄西都賦奏新聲理秘舞飈迴風轉流采而山立羽獵賦虹蜺為繯注繯旗上繫也)(記總掌握)
(見下章曳江總陳宣帝哀策文蛇旗之舒卷)三州陷犬戎但見西嶺青公來
練猛士欲奪天邊城此堂不易(音異)升庸蜀日已寧吾徒
且加餐休適蠻與荆(末望嚴公恢境安民年鶴曰練士奪城謂欲攻吐蕃是九月武果)
(敗之矣此堂不易升言任大責重也庸蜀日寧則克勝此任此章三段各八句柳芳唐歷廣德元年運)
(糧絶吐蕃陷松維保三州風歌安得猛士兮守四方)(周語穆王將征犬戎兮大相如琴歌何悟今夕升)
(斯堂王牧誓及庸蜀羌髳十道志夔州古庸國又公孫述傳岑殺王莽庸部牧以應宗成王莽改益州為)
(庸部詩古詩上言加餐飯適王粲七哀復棄中國去遠身荆蠻)
絶句六首(鶴注此當是廣德二年復歸草堂時作)
日出籬東水雲生舍北泥竹高鳴翡翠沙僻舞鵾(一作鷤)
雞(首章積雨初晴之景舞惟積雨故日照水雲映泥惟初晴故翡翠鳴鵾雞日出雲生微讀爾雅翼)
(鵾雞似鶴黃白色長頸赤喙公孫乘月賦昆雞舞於蘭渚)
藹藹花蘂亂飛飛蜂蝶多幽棲身懶動客至欲如何(次章)
(幽居自適之情身花蘂蜂蝶乘春而動閒中玩物故客至懶迎杜臆懶如此客將何求於我乎蓋閱盡世)
(情而有息交之意矣)
鑿井交㯶葉開渠斷竹根扁舟輕裊纜小徑曲通邨(三章)
(見井渠而起詠下井在㯶下故葉交加渠在竹旁故根斷截此屬内景二則外景也杜臆有井有渠革堂)
(所需略具蓋為久居計矣落吳若本注交㯶作井綆也趙曰蜀有鹽井雨露之水其中則壊新鑿井時即交)
(㯶葉以覆之按二說皆非汲綆用椶毛不用㯶葉此井在村中於鹽井無涉莊子鑿井而飲)
急雨捎溪足斜暉轉樹腰隔巢黃鳥並翻藻白魚跳(四章)
(倏雨倏晴之景魚捎溪足雨勢掠過也轉樹腰日影横穿也鳥竝承樹跳承溪詩交交黃鳥古史白魚)
(入舟)
舍下筍穿壁庭中藤刺(七亦切一作到)簷地晴絲冉冉江白草
纖纖(五章草堂春日之景景筍穿壁籐刺簷此近景絲冉冉草纖纖此遠杜臆此詩具見幽致)
江動月移石溪虚雲傍(去聲)花鳥棲知故道帆過宿誰家
(六章江溪春夜之景寫江動月翻恍如移石而去溪虛雲度隱然傍花而迷景俱在空際鳥歸溪畔帆迅江)
(流二句分承而意則有感見客帆之不如棲鳥也)
(王嗣奭曰公奔竄既久初歸草堂凡目之所見景之所觸情之所感皆掇拾成詩猶之浸興也)
絶句四首(此依朱本與前詩連編舊在永泰元年者非是年四月嚴武方卒公行出蜀矣)
堂西長筍别開門塹北行(音杭)椒却背(音佩)邨梅熟許同朱
老喫松高擬對阮生論(平聲恐首章咏園中夏景塹别開門踏笋也却背村為隔)
(也朱老阮生俱成都人阮黃希曰朱老當是南隣朱山人阮生豈指阮隠居耶居秦州故云擬對行椒椒)
(之成行者懷舊賦列列行椒)
欲作魚梁雲覆(一作復)湍因驚四月雨聲寒青溪先(去聲)有
蛟龍窟竹石如山不敢安(次章為魚梁而賦也横趙曰作魚梁須劈竹沉石截中)
(流以為聚魚之區因溪有蛟龍時興雲雨公故不敢冐險以取利漢武帝瓠子歌隤林竹兮楗石菑宣房塞)
(兮萬福來)
兩箇黃鸝鳴翠柳一行(音杭)白鷺上(上聲)青天窗含西嶺千
秋雪門泊東吳萬里船(三章咏溪前諸景舉此皆指現前所見而近遠兼范成大)
(吳船錄蜀人入吳者皆從合江亭登舟其西則萬里橋杜詩門泊東吳萬里船此橋正為吳人設)
藥條藥(一作菜)甲潤青青色過棕亭入草亭苗滿空山慙
取譽根居隙地怯成形(四章為藥圃而賦也映種藥在兩亭之間故青色疊彼苖長)
(荒山者不能遍識其名此隙地所栽者又恐日淺未及成形耳杜臆公常多病所至必種藥故有種藥扶衰)
(病之句有條有甲見種藥多品形吳論成形如人參成人形茯苓成禽獸之類)
(楊慎曰絶句四句皆對少陵兩箇黃鸝鳴翠柳是也然不相連屬即是律中四句耳唐絶萬首如韋蘇州)
(踏閣攀林恨不同楚雲滄海思無窮數家砧杵秋山下一郡荆榛寒雨中又劉長卿寂寂孤鶯啼杏園寥)
(寥一犬吠桃源落花芳草無尋處萬壑千峯獨閉門二首絶妙蓋字句雖對而意則一貫也其餘如李嶠)
(送司馬承禎還山云蓬閣桃源兩地分人間海上不相聞一朝琴裏悲黃鶴何日山頭望白雲又柳中庸)
(征人怨云歲歲金河復玉關朝朝馬策與刀鐶三春白雪歸青塜萬里黃河繞黑山又周朴邊塞曲云一)
(隊風來一隊沙有人行處没人家黃河九曲冰先合紫塞三春不見花斯亦其次也升菴所引此一體)
(也唐人諸法畢備皆當參考以取衆家之長凡絶句散起散結者乃截律詩首尾如李白春夜洛城聞笛)
(云誰家玉笛暗飛聲散入春風花滿城此夜曲中聞折柳何人不起故園情張繼楓橋夜泊云月落烏啼)
(霜滿天江楓漁火對愁眠姑蘇城外寒山寺夜半鐘聲到客船是也有對起對結者乃截律詩中四句如)
(張仲素漢苑行云回雁高飛太液池新花低發上林枝年光到處皆堪賞春色人間總未知王烈塞上曲)
(云紅顔歲歲老金微砂磧年年卧鐵衣白草城中春不入黃花戍上雁長飛有似對非對者如張祐胡渭)
(州云亭亭孤月照行舟寂寂長江萬里流鄉國不知何處是雲山漫漫使人愁張敬忠邊詞云五原春色)
(舊來遲二月垂楊未掛絲即今河畔冰開日正是長安花發時是也有散起對結者乃截律詩上四句如)
(李白上皇西廵歌云誰道君王行路難六龍西幸萬人歡地轉錦江成渭水天迴玉壘作長安李華春行)
(寄興云宜陽城下草萋萋澗水東流復向西芳草無人花自落春山一路鳥空啼有對起散結者乃截律)
(詩下四句如李白東魯門泛舟云日落沙明天倒開波搖石動水縈迴輊舟泛月尋溪轉疑是山隂雪後)
(來雍陶韋處士郊居云滿庭詩景飄紅葉繞砌琴聲滴暗泉門外晚晴秋色老萬條寒玉一溪烟是也有)
(全首聲律謹嚴不爽一字者如白居易竹枝詞云瞿塘峽口冷烟低白帝城頭月向西唱到竹枝聲咽處)
(寒猿晴鳥一時啼賈島渡桑乾云客舍并州巳十霜歸心日夜憶咸陽無端更渡桑乾水却望并州是故)
(鄉有平仄不諧而近於七古者如李白山中問答云問余何意棲碧山笑而不答心自間桃花流水沓然)
(去别有天地非人間韋應物滁州西澗云獨憐幽草澗邊生上有黃鸝深樹鳴春潮帶雨晚來急野渡無)
(人舟自横有平仄未諧而并拈仄韻者如君山父老閒吟云湘中老人讀黃老手援紫藟坐碧草春至不)
(知湖水深日暮忘却巴陵道李洞繡嶺宫云春草萋萋春水綠野棠開盡飄香玉繡嶺宫前鶴髮翁猶唱)
(開元太平曲有首句不拈韻脚而以仄對平者如王維九日憶兄弟云獨在異鄉為異客每逢佳節倍思)
(親遙知兄弟登高處徧插茱萸少一人戲題盤石云可憐盤石臨泉水復有垂楊拂酒杯若道春風不解)
(意何因吹送落花來)
寄李十四員外布十二韻(原注新除司議郎兼萬州别駕雖尚伏枕巳聞)
(理裝蔬黃鶴編在廣德二年成都詩内以後段小徑摘證之良是杜臆員外必布之原官唐)
(書萬州南浦郡屬山南東道)
名參漢望苑職述景題輿巫峽將之郡荆門好附書遠
行無自苦内熱比(毘至切)何如正是炎天闊那堪野館疎
黃牛平駕浪畫鷁上(上聲)凌虚試待盤渦歇方期解纜初
(此從李敘起戒其母觸暑冒險而行内望苑切司議題輿切别駕李經巫峽與荆門接壤矣熱李方伏枕野)
(館李寓之所駕浪凌虛言水勢可畏故囑其從容而解纜漢書戾太子冠武帝為立博望苑使通賓客唐制)
(司議郎東宫官屬故用之景謝承後漢書周景為豫州刺史辟陳蕃為别駕不就題别駕輿曰陳仲舉座也)
(不更辟蕃惶恐起視職璞職述謂能傚古人之職詩解莊子我其内熱與郭詩高浪駕蓬萊江淹)
(纜候前侶)悶能過(平聲)小徑自(一作日)為(去聲)摘嘉蔬渚柳元幽僻
邨花不掃除宿隂繁素柰過雨亂紅蕖寂寂夏先晚泠
泠風有餘江清心可瑩(去聲)竹冷髮堪(一作宜)梳直作移巾
几秋帆發敝廬(此邀李過廬欲俟秋凉水落而後之官也花柳蕖柰皆園中品物晚際迎風)
(瑩心梳髮可蘇内熱之病矣移巾几攜裝而來秋帆發解纜而行此章兩段各十二句陶潛詩願言酌春)
(酒摘我園中蔬青左思賦朱櫻春熟素柰夏成善梁簡文帝詩紅蕖間瑣列子云禦風而行泠然也)
(左思詩聊可瑩心神人左傳張趯謂太叔曰自子之歸也小掃除先人敝廬)
(黃鶴謂是成都所作考公詩小徑升堂舊不斜又詩自鋤新菜甲小摘為情親皆屬草堂内事若江陵以)
(復日在舟中安得有花柳素柰紅蕖冷竹諸佳勝乎朱氏從草堂本編入大歷四年之夏蓋疑荆門在萬)
(州之下公在成都無由至此附書又以畫鷁上凌虚謂是泝流而上以至萬州今按巫峽漸近荆門故公)
(欲附書到荆其云駕浪凌虛不過形容水漲船高非謂逆流而上也還依舊編為是)
軍中醉歌寄沈八劉叟(單復編在廣德二年之夏時在嚴武幕中也顧注)
(文苑英華載暢當作黃伯愚編為少陵詩黃山谷在蜀道見古石刻有唐人詩以老杜酒渴愛清江)
(為韻)
酒渴愛江清餘酣(一作甘)潄晚汀軟沙欹坐穏冷石醉眠
醒野膳隨行帳華音發從(去聲)伶數杯君不見都(一作醉)已
遣沉冥(此詩不樂居幕府而作也上四言草堂醉後有倘徉自得之興下四言軍中陪宴非豪飲暢意)
(之時沈劉蓋草堂同飲者故寄詩以見意但杜臆以此章為倒敘從既醉已後遡軍中初飲之事飲只數杯)
(何至酒渴而潄坐眠方醒乎首尾不相合矣又盧注座中不見兩君故數杯便覺沉冥此說亦非軍中設宴原)
(非幽人同席何必以不見為悵耶此須依杜臆作十字句言數杯之後君不見我沉冥乎世說劉伶病酒渴)
(甚渝庾信詩野膳唯藜藿數華音謂奏中華之音見與巴之調不同庾信詩杯還已醉揚子法言蜀)
(莊沉冥李軌注沉冥猶玄寂泯然無迹之貌世說王右軍曰古之沉冥何以過此)
丹青引(贈曹將軍霸吳黃鶴編在廣德二年成都詩内都賦丹青圖其像)
將軍魏武之子孫於今為庶為清門英雄割據雖(一作皆)
已矣文采風流今(一作猶)尚存學書初學衛夫人但恨無
(晉作未)過王右軍丹青不知老將至富貴於我如浮雲(首敘)
(曹霸家世及書畫能事臆英雄割據謂魏武霸業文采風流似孟德父子杜其舍書而工畫同能不如獨)
(勝也帝丹青二句言其用力精而志不分武皇沛國譙人姓曹名操漢曹參之後)(魏志太祖左傳三后)
(之姓於今為庶為明皇末年霸得罪削籍為庶人割人物志獸之特者雄草之秀者為英漢書序傳據)
(山河保此懷民割申涵光曰公於昭烈武侯皆極推尊此於魏武只以據已矣一語輕述便見正閏低昂)
(司馬遷報任少卿書文采不彰於後世史後漢樊英傳世之所謂名士者其風流可知矣書會要王曠導)
(從弟與衛世為中表故得蔡邕書法於衛夫人授子羲之晉書王羲之字逸少起家秘書郎後為右軍將軍書)
(斷篆籀八分隸書章草飛白行書草書通謂之八體惟王右軍兼工江淹詩富貴如浮雲公詩用當暑去)
(食老將至如浮雲此善用經語者)開元之中(一作年)常引見承恩數(色角切)
上(上聲)南薰殿凌烟功臣少顔色將軍下(去聲)筆開生面良
相頭上進賢冠猛將(去聲)腰間大羽箭褒公鄂公毛髮動
英姿颯爽(一作颯颯)猶(樊作猶一作來)酣戰(此記其善於寫真生少顔色舊跡將滅開面)
(新像重摹也生黃注於功臣但言褒鄂舉二公以見其餘想畫此尤動耳漢書王商傳引見白虎殿徐)
(陵詩承恩預下席正南薰殿取古歌南風之薰兮長安志南内興慶宫内殿曰興慶殿前有瀛洲門内有南)
(薰殿北有龍池極唐書貞觀十七年二月圖功臣於凌烟閣兩京記太宫中有凌烟閣在凝隂殿南功臣閣)
(在凌烟閣南五代會要凌烟閣在西内三清殿側畫像皆北向閣有隔隔内北面寫功高宰輔南面寫功高侯)
(王隔外次第圖畫功臣題贊歸漢書賈捐之傳君房下筆語言妙天下左傳狄人先軫之屍而面如生南)
(史王琳傳回腸疾首切猶生之面後通鑑魏文侯謂李克曰家貧思賢妻國亂思良相漢輿服志進賢冠)
(古緇布冠也文儒者之服唐書百官朝服皆進賢冠舊書武德中制有爵弁遠遊進賢武弁獬豸諸冠李陵)
(書猛將如雲謀臣如雨闔酉陽雜俎太宗好用四羽大笴長箭嘗一抉射洞門舊書凌烟功臣李靖等二)
(十四人開府儀同三司鄂國公尉遲敬德第七故輔國大將軍揚州都督褒國忠壯公段志元第十淮南子)
(疾風拔木而不能拔毛髮子後漢馬援傳論英姿茂績委而不用韓非楚師酣戰之時)先帝御
(一作天)馬玉花驄畫工如山貎(莫角切後同)不同是日牽來赤
墀下迥(郭作迥一作夐)立閶闔生長風詔謂將軍拂絹素意匠
慘澹經營中須臾九重(平聲)真龍出一洗萬古凡馬空(此記)
(其畫馬神駿生生長風御馬飛動真龍出畫馬工肖也杜臆迥立風巳奪天馬之神而慘澹經營又撰出)
(良工心苦人詩如山如河詩楊慎曰莊子人貌而天史記郭解贊貌榮名沈約如嬌如怨貌不同劉孝)
(標運命篇時在赤墀之下詩淮南子排閶闔文選注紫微宫門名曰閶闔陸機長風萬里舉文賦意司)
(契而為匠何歷代畫品畫有六法五曰經營位置古樂府不知理事淺立經營中淮南子須臾之間俛人)
(之頸近楚辭君之門以九重注天子有九門謂關門遠郊門郊門城門臯門雉門應門庫門路門也王充)
(論衡楚葉公好龍牆壁盂樽皆畫龍真龍聞而下之抱朴子凡馬野鷹本實一類)玉花却在御
榻上榻上庭前屹相向至尊含笑催賜金圉人太僕皆
惆悵弟子韓幹早入室亦能畫馬窮殊相(去聲英華作狀)幹惟
畫肉不畫骨忍使驊騮氣凋喪(去聲手此申言畫馬貴重名無能及者榻)
(上畫馬庭前御馬彼北交映故云屹相向幹杜臆於立曰迥於相向曰屹便見馬骨之奇又得韓一轉然後)
(意足而氣完幹能入室窮殊相亦非凡手特借賓形主故語帶抑揚耳相如難蜀父老文奉至尊之休德)
(劉琨詩含笑酒罏前其申涵光曰圉人太僕皆惆悵訝其畫之似真耳非妬賜金也周禮圉人掌養馬芻)
(牧之事以役圉師漢書百官表太僕秦官掌輿馬朱注太僕馬官圉人厮養也秦嘉詩臨路懷惆悵揚子)
(法言如孔子之門用賦也則賈誼升堂相如入室矣穆漢書地理志造父善馭習馬得驊騮綠耳之乘幸於)
(王齒陸機詩舊皆凋喪)將軍畫(一作盡)善(一作妙一作善畫)蓋有神偶(一作必)
逢佳士亦寫真即今漂泊干戈際屢貌尋常行路人途
窮反遭俗眼白世上未有如公貧(英華作他富至今我徒貧)但看古來
盛名下終日坎壈纏其身(此又言隨地寫真慨將軍之不遇不寫佳士而寫常人)
(已落魄矣况遭俗眼之白窮益甚矣故結語含無限感傷杜臆盛名之下坎壈纏身此亦借曹以自鳴其不)
(平讀公莫相疑行可見青此章五段分五韻各八句睛薛蒼舒曰顧愷之善丹每畫人成或數年不點目)
(人問其故答曰四體妍&KR1126;本無闕少於妙處傳神寫照正在阿堵中梁簡文咏美人看畫詩可憐俱是畫誰)
(能辯寫真顔氏家訓武烈太子偏能寫真四史記五帝紀軒轅乃習用干戈以征不享蘇武詩海皆兄弟)
(誰為行路人籍顔延之咏阮步兵詩物故不可論窮途能無慟阮能作青白眼黃瓊傳盛名之下其實)
(難副而楚辭志坎壈不違)
(申涵光曰將軍魏武之子孫起得蒼莽大家玉花却在御榻上此與堂上不合生楓樹同一落想榻上庭)
(前屹相向出語更奇與上牽來赤墀句相應此章首尾振蕩句句作意是古今題畫第一手)
(洪容齋五筆云韓公人物畫記其敘馬處凡馬之事二十有七為馬大小八十有三而莫有同者焉秦少)
(游謂其敘事該而不煩故倣之而作羅漢記坡公賦韓幹十四馬誦之蓋不待見畫也詩之與記其體雖)
(異其布置鋪寫則同老杜觀曹將軍畫馬圖引視東坡似不及至於丹青引斯須九重真龍出一洗萬古)
(凡馬空不妨獨步也杜又有畫馬讚云韓幹畫馬毫端有神驊騮老大腰褭清新及四蹄雷電一日天地)
(瞻彼駿骨實惟龍媒之句坡公九馬贊言薛紹彭家藏曹將軍九馬圖子美所為作詩者也其辭云牧者)
(萬歲繪者惟霸甫為作頌偉哉九馬讀此詩文數篇直能使人方寸超然意氣横出可謂妙絶動宫牆矣)
(之楊慎曰馬之為物最神駿故古之詩人畫工皆借以寄其情若杜少陵蘇東坡諸詩極其形容殆無)
(餘巧余又愛坡公作九馬贊云姚宋廟堂李郭治兵帝下毛龍以馭羣英何其雄偉也葛常之曰杜詩)
(將軍魏武之子孫於今為庶為清門知子美詩為當時誦法如此許彦周曰讀老杜丹青引一洗萬古)
(凡馬空東坡觀吳道子畫壁詩筆所未到勢已吞二公之詩足以當之)
韋諷錄事宅觀曹將軍畫馬圖歌(一本無歌字黃鶴作引今從英)
(華廣鶴注詩云金粟堆龍媒去當是葬明皇後作必德二年公再到成都時也韋諷為閬州錄事)
(諷之居在成都開名畫記曹霸魏曹髦之後髦書稱於後代霸在元中已得名天寶末每詔寫御)
(馬及功臣官至武衛將軍朱注曹將軍九馬圖後藏長安薛紹彭家蘇子瞻有贊明皇雜錄陳義曹霸)
(等善繪畫時稱神妙)
國初已來畫鞍馬神妙獨數(色主切)江都王將軍得名三
(樊作四)十載(上聲)人間又(英華作不)見真乘黃(首敘曹將軍借江都王作陪杜臆)
(江都王後曹霸齊名是唐朝百五十年間第二手也贊畫之妙至於奪真此云真乘黃妙無可加七字直括全)
(篇矣元孔臧柳賦固神妙之不如多名畫記江都王緒霍王軌之子太宗皇帝猶子也才藝善書畫鞍馬)
(擅名有竹書紀年帝舜元年出乘黃之馬瑞應圖王者輿服度則出乘黃董逌畫跋乘黃狀如狐背有角霸)
(所畫馬未嘗如此特論其神駿耳)曾(音層)貌(莫角切)先帝照夜白龍池十日
飛霹靂内府殷(鳥閒切)紅瑪瑙盤(一作盌)婕(即葉切)妤(汝諸切)傳
詔才人索(所革切)盤賜將軍拜舞歸輕紈細綺相追飛(一作)
(隨)貴戚權門得筆跡始覺屏障生光輝(此見畫之貴重意在題前飛)
(霹靂言畫之靈奇能感動神物若隨風雨而至也乃杜臆賜盤詔索正索其貌照夜白也下言紈綺追飛權)
(戚求畫者此亦用倒插法馬明皇雜錄上所乘馬有玉花驄照夜白畫監曹霸人圖紅衣美髯奚官牽玉面)
(騂綠衣閹官牽照夜白垂長安志龍池在南内南薰殿北躍龍門南本是平地拱後因雨水流潦成小池後)
(又引龍首支渠分溉之日以滋廣彌亘數頃深至數文常有雲氣或見黃龍出其中謂之龍池雍錄明皇為諸)
(王時故宅在京城東南角隆慶坊宅有井井溢成池謂公羊傳急雷為霹靂注雷疾而甚者為震震與霆皆)
(之霹靂都史記淮隂侯傳糧食竭於内府燦唐書裴行儉傳平支遮匐獲瑪瑙盤廣二尺文彩然唐百)
(官志内官有婕妤九人正三品才人七人正四品漢書外戚傳武帝制婕妤顔師古注婕言接幸於上妤美稱)
(也婕音接妤音余詩吳越春秋采葛婦作詩曰羣臣拜舞天顔舒劉鑠坐見輕紈緇漢息夫躬傳躬交)
(游貴戚趨權門為名府陸機表事蹤筆跡皆可推校古樂萬物生光輝)昔日太宗拳毛
騧(烏華切)近時郭家獅子花今之新(一作畫)圖有二馬復(抉又)
(切)令(平聲)識者久嘆嗟此皆戰騎(去聲一作騎戰)一敵萬縞素漠
漠開風沙其餘七匹亦殊絶迥若寒空雜霞(從英茟一作動烟)
雪霜蹄蹴踏長楸間馬官厮養森成列(此記九馬之圖正寫本題杜)
(臆拳毛騧獅子花特借名馬以形容新圖之神駿非謂摩狀二物也縞素指畫絹開風沙言勢可萬里雜霞)
(雪言色兼赤白長楸厮養畫中所列者二馬七馬用錯綜敘法杜陽雜編代宗自陜還命以御馬九花虯并)
(紫玉鞭轡賜郭子儀九花虯范陽節度使李懷仙所貢額高九寸拳毛如麟亦有獅子驄皆其類六韜以車)
(與騎戰一車當幾騎太宗詩寒空碧霧輕)(史記留侯世家縞素為質南唐莊子馬蹄可以踐霜雪都)
(賦蹴踏咸陽漢曹植詩走馬長楸間注古人種楸於道故曰長楸書路温舒傳願給厮養韋昭曰析薪為)
(厮炊烹為養列左傳不鼓不成)可憐九馬爭神駿顧視清高氣深穏
借問苦心愛者誰後有韋諷前支遁(杜臆遁讀上聲與穏相叶此敘韋)
(錄事又借支遁作陪數視清高言昂首氣深穏言德良世說支道林嘗養匹馬或言道人畜馬不韻支曰)
(貧道重其神駿耳靜默世服其清高)(高士傳鄭樸修道古詩晨風懷苦心)憶昔廵幸新豐
宫翠華拂天來向東騰驤磊落三萬匹皆與此圖筋骨
同自從獻寶朝(音潮)河宗無復(扶又切)射(音石)蛟江水中君不
見金粟堆前松柏裏龍媒去盡鳥呼風(此從先帝感慨意在題外杜)
(臆就馬之盛衰想國之盛衰不勝其痛而與畫馬相關在筋骨同一句翠華向東謂帝東遊河神朝獻謂帝)
(西幸江不射蛟時巳晏駕也韻此章四句者兩段八句者兩段十句者一段凡八轉唐書京兆府昭應縣)
(本新豐有宫在驪山下天寶二年分新豐萬年置會昌縣七載省新豐改會昌為昭應治温泉宫之西北又)
(王毛仲從帝東封取牧馬數萬疋每色為一隊相間若錦繡南都賦望翠華之葳蕤東都賦旌旗拂天)
(西京賦乃奮翅而騰驤注騰超也驤馳也顯閒居賦三磊落蔓衍乎其側注磊落衆多貌蕭子詩漢馬)
(萬匹子列子伯樂曰良馬可形容筋骨相也居穆天子傳天西征至陽紆之山河伯馮夷之所都是惟河)
(宗氏天子沉壁禮焉河伯乃與天子披圖視典用觀天子之寶器曰天子之寶玉海引水經注云玉果璿璣燭)
(銀金膏等物皆河圖所載河伯所獻穆王視圖乃導以西邁矣舊注周穆王自此歸而上昇蓋以比玄宗之升)
(遐也獲之)(漢武帝紀元封五年自潯陽浮江親射蛟江中舊唐書明皇嘗至睿宗橋陵見金粟山岡有龍)
(盤虎踞之勢謂侍臣曰吾千秋萬歲後葬此暨升遐羣臣遵先旨葬焉新書明皇泰陵在奉先縣東北二十里)
(金粟山廣德元年三月葬泰陵莽漢禮樂志天馬來龍之媒楚辭尊野以呼風)
(陸時雍曰詠畫者多詠真詠真易而詠畫難畫中見真真中帶畫尤難此詩亦可稱畫筆矣可憐九馬二)
(句妙得神趣仰胡夏客曰此歌先言其寵遇篇中則追述廵幸俯感慨照應有情而沉著可味張溍)
(曰杜詩詠一物必及時事故能淋漓頓挫今人不過就事填寫宜其興致索然耳)
送韋諷上(上聲)閬州錄事參軍(鴆注詩云十載供軍食當是廣德三年歸)
(成都後作諷居成都故前篇云韋諷宅觀畫張溍曰此詩可當一則致治寶訓)
國步猶艱難兵革未衰息萬方哀(一作尚)嗷嗷十載(上聲一作)
(年)供軍食庶官務割剥不暇憂反側誅求何多門賢者
貴為德(晉作賢俊愧為力割首從時事敘起見民困於軍需杜臆庶官剥而不暇憂反側亦迫於)
(上供耳然惟誅求之多故賢者貴於為德猶邵堯夫所云賢者當盡力之時此句起下文詩國步斯頻又天)
(步艱難四賈誼過秦論兵革不休天寶十載至廣德二年為十載)(詩哀鳴嗷嗷書無曠庶官)(自魏)
(志州牧縣宰割剥自利人不聊生又後漢書光武曰令反側子自安耳左傳誅求無時晉政多門漢書)
(韓信傳公小人為德不卒)韋生富春秋洞澈有清識操持綱紀地喜
見朱絲直當令(平聲晉作因循)豪奪吏自此無顔色必若救瘡
痍先應(平聲)去(上聲)蝥賊(此稱諷之清節必能除貪救民制杜臆激濁楊清錄事之職故可)
(豪奪之吏欲救窮民先去蝥賊皆因時中窽之語少史記李斯傳趙高說二世陛下富春秋樂恢傳注年春)
(秋尚多故稱富嘗白帖錄事參軍謂之綱紀掾希曰喬琳歷四州刺史謂錄事參軍任紹業曰子綱紀一郡)
(能劾刺史乎平鮑照白頭吟直如朱絲繩吾管子凡輕重散斂以時準故大賈富家不得豪奪人匈奴)
(歌使我婦女無顔色及史記劉敬傳天下之民瘡痍者未起詩去其螟螣其蝥賊注食根曰蝥食節曰賊)
揮淚臨大江高天意悽惻行行樹佳政慰我深相憶(此臨)
(别而作勸勉之詞不杜臆揮淚二句非恤民之極必無此言綖注生民安以庶官不得其人也庶官匪人)
(以監司不舉其職也公以此告諷望其逐去貪吏此即所謂佳政也此章前二段各八句末段四句收高)
(天指秋時楚辭天高而氣清曹植詩足下在彼自有佳政)
太子張舍人遺(去聲)織成褥段(鶴注此當是廣德二年在成都作蓋來瑱)
(之誅在廣德元年也如杜臆官銜太子舍人題加太子于張之上謹慎此北堂書鈔異物志大)
(秦國以野繭絲纖成氍毺以羣獸五色毛雜之為鳥獸人物草木雲氣千奇萬變唯意所作廣注氍)
(毺白㲲毛織之近出南海織毛褥也織成褥段殆此類)
客從西北來遺(去聲)我翠(一作細)織成開緘風濤湧中有掉
尾鯨逶迤羅水族瑣細不足名客云充君褥承君終宴
榮空堂魑魅(一作魍魎)走高枕形神清(首感舍人贈遺四中四稱美織成下述)
(舍人語重為坐褥則當宴增榮為卧褥則魑魅驚走甚言其貴古詩客從遠方來遺我一端綺廣雅天)
(竺出細織成也胡夏客曰劉禹錫詩華茵織鬭鯨知唐時錦樣多織鯨江賦揚鬐掉尾謝朓詩逶迤帶渌)
(水宴鮑照詩晨光被水族奔充供也承奉也子曹植詩終不知疲哀江南賦魑走魅抱朴恬愉靜)
(素形神相忘)領客珍重意顧我非公卿留之懼不祥施之混
柴荆服飾定尊卑大哉萬古程今我一賤老裋(一作短)褐
要無營煌煌珠宫物寢處(上聲)禍所嬰(此言分不宜受混杜臆定尊卑承)
(柴荆禍所嬰承懼不祥此一小物而天道王制發出許大議論黃注此必禁物故有服飾及珠宫句楚辭)
(紫貝闕兮珠宫趙曰珠宫指言龍宫左傳譬之如禽獸吾寢處之矣)嘆息當路子干戈
尚縱(平聲)横掌握有權柄衣馬自(一作己)肥輕李鼎死岐陽
實以驕貴盈來瑱賜自盡氣豪直(一作真)阻兵皆(一作昔)聞
黃金多坐見悔吝生(此言奢侈當戒犯當時藩鎮僭侈無度逆天道而王制殃及其身)
(足為明鑒矣輕當路見孟子舊張敞傳海内之命斷於掌握衣馬肥出論語唐書上元二年以羽林)
(大將軍李鼎為鳳翔尹興鳳隴等州節度使二年二月黨項羌寇寶雞入大散關陷鳳州鼎邀擊之六月以鼎)
(為鄯州刺史隴右節度使朱注李鼎之死史鑑俱不載此云死岐陽蓋未至隴右也舊書寶應元年來瑱為)
(山南東道節度使裴茙表言瑱倔強難制帝潛令茙圖之六月瑱擒茙於申口入朝謝罪廣德元年正月貶播)
(州尉翼日賜死於鄠縣盡薛道衡傳衡致美先朝帝曰此魚藻之義也後令自左傳州吁阻兵安忍國)
(策蘇季子位高多金情庾僧淵詩悔吝生有)奈何田舍翁受此厚貺情錦鯨
卷還客始覺心和平振我麤席塵媿客茹(一作飯)藜羹(末見)
(安貧守分之節稱還客則和平心安而理得也對客若有愧貧家恐不也張綖注開緘卷還首尾遥應)
(此章前二段各十句末段六句收舍宋武帝紀帝大修宫室袁顗盛稱高祖儉素帝曰田翁得此已過矣)
(前漢嚴安傳心既和平其性恬安羹莊子孔子窮於陳蔡之間七日不食藜不糝)
憶昔二首(杜臆此是既為工部郎後追論往事也故以憶昔為題乃廣德二年嚴武幕中)
(作吐蕃陷京在去年之冬)
憶昔先皇巡朔方千乘(去聲)萬騎(去聲)入咸陽隂山驕子汗
血馬長驅東胡胡走藏鄴城反覆(音福)不足怪關中小兒壊
(音怪)紀綱張后不樂(音洛)上為忙至令今上猶撥亂勞心(一作)
(身)焦思補四方(此傷肅宗之失德慶當時起靈武復西京率回紇兵討安緒其才足以有為)
(乃任李輔國寵張良娣禍及父子而身亦不免焉故中興之業尚侍繼世也后不樂狀其驕恣上為忙狀其跼)
(蹐此分明寫出懼内意也王洙曰撥亂内平張后之難補四方外能經營河北晉書鄭冲傳翼亮先皇)
(至德元載肅宗即位於靈武下制曰朕治兵朔方須安兆姓之心勉順羣臣之請趙曰朔方乃靈武隣郡漢)
(靈帝末童謠侯非侯王非王千乘萬騎上北邙徐秦本紀西北斥逐匈奴自渝中並河以東屬之隂山廣曰)
(隂山在五原北通典隂山唐安北都護府也緒驕子回紇東胡安慶緒也回紇助討賊收復西京慶奔河北)
(保鄴郡胡驕子出漢書明大宛國有汗血馬於史記燕北有東山戎史思既降復叛救慶緒鄴城故)
(曰反覆小關中小兒指李輔國舊書宦官傳李輔國閑廐馬家兒少為閹貌陋粗知書計為僕事高力士通)
(鑑注凡廐牧五坊禁苑給使者皆謂之小兒專晉秦始謠賈裴王亂紀綱舊書后妃傳張后寵遇房與輔)
(國持權禁中干預政事帝頗不悦無如之何鯀傅玄樂府撥亂反正從天心史記夏本紀禹傷父功不成)
(乃勞心焦思)我昔近侍叨奉引出兵(一作兵出)整肅不可當(一作忘)
為(去聲)留猛士守未央致使岐雍(去聲)防西羌犬戎直來坐
御床百官跣足隨天王願見北地傅介子老儒不用尚
書郎(此傷代宗不能振起也儀帝初為元帥出兵整肅及程元振用事使郭子束手留京吐蕃入寇而)
(車駕蒙塵一時禦邊無策故慨然思傅介子焉老儒句自歎不能靖亂而尸位也此章上段九句下段八句)
(宗時公為拾遺故曰近侍唐制拾遺掌供奉山新書代為太子時從狩靈武拜天下兵馬元帥濤啟事)
(可以整肅朝廷裁制時政語陳琳檄文天下不可當元猛士守未央此翻大風歌感慨甚深唐書寶應)
(年八月子儀自河南入朝程元振數譖子儀請解副元帥節度使留京師明年十月吐蕃大入寇括地志漢)
(未央宫在長安故城中近西南隅之岐雍唐鳳翔關内地舊書吐蕃傳乾元後數年鳳翔西邠州之北盡為)
(蕃戎境鑊南史侯景傳齊文宣夢獮猴坐御床乃煮景妻子於又大同中太醫令朱耽夢犬羊各一在御座)
(既而景登正殿焉殿梁武帝紀諺云熒惑入南斗天子下殿走乃跣足下以禳之漢書傳介子北地人也)
(持節使樓蘭斬其王歸之北闕蘭行欲與木蘭賞不用尚書郎)(尚書郎公自謂舊木補注至令平聲作)
(至今)
(蘇軾東坡志林云關中小兒壞記綱謂李輔國也張后不樂上為忙謂肅宗張皇后也為留猛士守未央)
(謂郭子儀專兵柄入宿衛也)
憶昔開元全盛日小邑猶藏萬家室稻米流脂粟米白
公私倉廩俱豐(荆作盈一作富)實九州道路無豺虎(晉作狼)遠行
不勞吉日出齊紈魯縞車班班男耕女桑不相失宫中
聖人奏雲門天下朋友皆膠漆百餘年間未災變叔孫
禮樂蕭何律(此追思開元盛事厚當時既庶而富盜息民安刑政平風俗制禮作樂幾於貞觀)
(之治惜明皇昧持盈之戒遂至極盛而衰耳國杜臆百餘年間二句尤為有識蓋法度之存亡關乎家之理)
(亂先敘此二語而隨用豈聞二字轉下如快馬驀澗何等筆力蕪城賦當昔全盛之日洙曰開元間承平)
(日久四郊無虞居人滿野桑麻如織雞犬之音相聞時開遠門外西行亘地萬餘里路不拾遺行者不賫糧丁)
(壯之人不識兵器子謝景運詩小邑居易貧月漢文帝紀萬家之縣管倉廩實則知禮節蔡邕令章句)
(榖藏曰倉未藏曰廩吾王融詩澄清九州牧道路無豺虎楚辭歷吉日兮將行漢地理志齊俗靡侈織)
(作冰紈綺繡純麗之物師古曰冰謂布帛之細色鮮㓗如冰也紈素也韓安國曰強弩之末力不能入魯縞)
(韻會縞繒精白者曲阜之俗善作之尤為輕細故曰魯縞後漢書桓帝時京師童謠曰車班班入河間河間)
(姹女工數錢車班班言商賈不絶於道男不耕有受其饑一女不桑有受其寒)(吳越春秋一周禮大司樂)
(歌大吕舞雲門以祀天神其晉楊方詩情至斷金石膠漆未為堅前漢京房傳說長於災變漢叔孫通)
(制禮儀劉子文武篇漢祖海内大定召鄒魯儒生而成制禮儀修六代之樂通鑑開元二十年九月新禮)
(號曰開元通禮唐會要開元十九年八月太常奏新定雅樂漢刑法志蕭何攗摭秦法取其宜於時者作律)
(九章格唐刑法志開元前格開元後皆當時格式律令也)豈聞一絹直萬錢有田
種榖今流血洛陽宫殿燒焚盡宗廟新除狐兔穴傷心
不忍問耆舊復(扶又切)恐初從亂離說小臣魯鈍無所能
朝廷記識(音志一作憶)蒙禄秩周宣中(去聲)興望我皇灑淚(一作)
(血)江漢身(一作長)衰疾(此痛亂離而思興復也生自開元至此洊經兵革民不聊絹萬錢)
(無復齊紈魯縞矣田流血無復室家倉廩矣東洛燒焚西京狐兔道路盡為豺狼宫中不奏雲門矣亂復景象)
(真有不忍言者孤臣灑淚仍以中興亊業望諸代宗耳蒙禄秩時為員外郎此章上段十二句下段十句)
(居通鑑漢獻帝和平元年三月董卓燒洛陽宫廟官府家顔之推詩狐免穴宗廟宗廟毁則狐免穴除矣)
(王劉禎詩小臣信魯鈍武月令收禄秩之不當承厲王之亂復修文成康之葉周道復興)(周宣張華)
(詩衰疾近殆辱)
(古今極盛之世不能數見自漢文景唐貞觀後惟開元盛時稱民熙物阜考柳芳唐歷開元二十八年天)
(下雄富京師米價斛不盈二百絹亦如之東由汴宋西歷岐鳳夾路列店陳酒饌待客行人萬里不持寸)
(刃嗚呼可謂盛矣明皇當豐亨豫大時忽盈虚消息之理致開元變為天寶流禍兩朝而亂猶未巳此章)
(於理亂興亡之故反覆痛陳蓋亟望代宗撥亂反治復見開元之盛焉)
杜詩詳註卷十三
