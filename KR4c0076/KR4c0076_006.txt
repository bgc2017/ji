李義山文集箋註卷六
監察御史徐樹榖箋
山東提學僉事徐炯註
祭文上
代李玄為崔京兆祭蕭侍郎文(箋舊書文宗紀太和九年六月李宗)
(閔貶明州刺史時京兆尹楊虞卿坐妖言人歸第人皆以為冤誣宗閔於上前極言論列上怒)
(面數宗閔之罪叱出之故坐貶七月貶虞卿為郎虔州司馬吏部侍郎李漢為邠州刺史刑部侍)
(蕭澣為遂州刺史八月又貶宗閔為潮州司戶其黨楊虞卿李漢蕭澣皆再貶本集哭遂州蕭)
(侍郎詩云遺音和蜀魄易簀對巴猿蓋澣至遂州未幾而卒也本傳商隱博學強記下筆不能)
(自休尤善為誄奠之辭)
年月日(集有狀字)惟靈傳芳華胄(隋房彦謙傳傳芳萬古)稟慶靈源(沈約)
(碑靈源與積石爭流)漢朝輔相之流輝(謂蕭何之裔)梁室帝王之遺懿
(哭蕭侍郎詩亦有公先真帝子句)克生俊德彰我休期高表百尋(庾信碑直)
(幹百尋)澄波萬頃(見為柳珪啟)及春闈獻藝(見為安平公表)會府試才
(周禮註外朝令司徒府中有百官朝會之殿云天子與丞相舊決大事焉是外朝之存者與後漢律歷志羣臣)
(會司徒府議注蔡邕集載三月九日百官會府公殿下)騏驥出塵(說苑騏驥雖疾不遇伯樂不致)
(千里)蛟龍得水(吳志周瑜曰劉備非久為人用者恐蛟龍得雲雨終非池中物也)頓纓而
駑駘盡喪乘風而鼈蜃皆空憑陵遠天(左傳鄭王子伯駢告于晉曰憑)
(陵我城郭)躞蹀長道(卓文君白頭吟今日斗酒會明旦溝水頭躞蹀御溝上溝水東西流)是將
筮仕光(一作先)乎縉紳侯國從知大朝就選(並見前)秘寳宜
陳於東序(典引御東序之秘寳)朱紱必降於上玄(易朱紱方來)錦帳而
居青縑以覆(蔡質漢官典職尚書郎給青縑白綾被或以錦被)建禮推盡瘁之
績明光多伏奏之勤(漢官儀尚書直宿建禮門奏事明光殿省中以丹朱漆地故曰丹墀)
(尚書伏其下奏事)亦既遷榮乃司論駁高居青瑣封還(集作折)紫
泥(並見表)使明時無失政之譏大邦無不便之詔(後漢袁紹傳每)
(得詔書有不便於已)暫辭朝籍往分郡符(舊書文宗紀太和七年三月丁巳以給事中蕭)
(澣為鄭州刺史)借寇莫從(後漢寇恂傳車駕南征恂從至潁川而竟不拜郡百姓遮道曰願從陛下)
(復借寇君一年注恂前為潁川太守故曰復借也)徵黃甚急(見為濮陽公表)方將啟乎
良友進彼令人(詩我無令人)志豈愛身哲將許(集作匡)國(見代彭陽)
(公表)不謂疎網猶漏(見為滎陽公表)斯文(一作民)未康作礪為鹽(書若)
(金用汝作礪詳為綘郡公啟)正俟理平之運依城憑社(晏子春秋景公問宴子治)
(國何患對曰社鼠者不可燻不可灌君之左右出賣寒熱入則比周此之謂社鼠也晉謝鯤傳王敦將為逆謂)
(鯤曰劉隗奸邪將為社稷吾欲除君側之惡何如對曰隗誠始禍然城狐社鼠也沈約奏彈王源文狐鼠微物)
(亦蠧大猷善曰應璩詩城狐不可掘社鼠不可熏)深懷翦滅之虞(左傳齊侯曰余姑翦滅此)
(而朝食)上蔽聰明内求媟近(晉郭璞傳疏曰不宜令䙝近紫闥南史張弘策傳嗣主在)
(宫本無令譽媟近左右)故鴻猷不得而協贊(劉敬叔異苑晉隆安中鳳凰集劉穆之庭)
(韋藪謂曰子必協贊鴻猷)睿化莫可以輔成(後漢王常傳常大悟曰誠思出身為用輔成大)
(功)藐是流離有窘隂雨(詩終其永懷又窘隂雨)嗚呼令惟逐客誰
復上書(史記李斯傳秦宗室大臣請一切逐客李斯議亦在逐中斯乃上書)獄以黨人但
求俱死(後漢黨錮傳張儉鄉人朱並上書告儉與同鄉檀彬等二十四人别相署號圖危社稷刻石立)
(墠共為部黨而儉為之魁靈帝詔刊章捕儉等大長秋曹節因此諷有司捕前黨故司空虞放等百餘人皆死)
(獄中)銜冤遽往(隋煬三子傳下書曰銜冤誓衆)吞恨孤居(鮑昭蕪城賦天道如何吞恨者)
(多)目斷而不見長安(見為汝南公表)形留而遠託異國(李陵答蘇武書)
(遠託異國昔人所悲)屈平忠而獲罪(史記屈原信而見疑忠而被謗)賈誼夀之不
長(漢賈誼傳賈誼為長沙王太傅三年有鵩飛入賈生舍止於坐隅楚人命鴞曰鵩賈生既以適居長沙長)
(沙卑濕自以為夀不得長傷悼之乃為賦以自廣)纔易炎凉(沈約詩寒暑遞炎凉)遂分今
昔粤自東蜀(見獻河東公啟)言旋上京郭泰墓邊空多會葬(後漢)
(書郭泰卒四方之士千餘人皆來會葬同志者乃其刻石立碑)鄧攸身後不見遺孤(晉書)
(石勒過泗水鄧攸曰吾弟早亡理不可絶止應自棄吾兒繫之於樹而去時人語曰天道無知使鄧伯道無兒)
(攸死弟子綏服喪三年)信陰騭之莫知(書惟天隂騭下民)亦生人之極痛
某等頃同班列(晉王祥傳祥曰公王相去一階而巳班列大同)獲奉周旋(左傳季文)
(子使太史克對曰行父奉以周旋)分結死生地兼族類(左傳史佚之志曰非我族類其)
(心必異)依仁既切慕德方深始驚南浦之悲(江淹别賦送君南浦傷如)
(之何)俄軫下泉之訃(王粲七哀詩悟彼下泉人喟然傷心肝)今則年良月吉
(論衡葬歷曰葬避九空地臽及日之剛柔月之奇耦日吉無害剛柔相得奇耦相應乃為吉良)筮協龜
從(書龜筮協從)顧埋玉之難追(晉書庚亮卒何充歎曰埋玉樹於土中使人情何能已已)
歎焚芝之(集作而)何及(淮南子巫山之上順風縱火紫芝與蕭艾俱死陸機歎逝賦信松茂)
(而柏悦嗟芝焚而蕙歎)牲牢麤潔酒醴非多聊寫丹忱以伸永訣
(潘岳誅存亡永訣逝者不追)
為絳郡公祭宣武王尚書文
伏惟曾構高基往修峻址俯為明時載生竒士(漢江充傳充為)
(人魁岸容貌甚壯帝望見而異之曰燕趙同多奇士)杜林舅族本富文理(見為白從事啟)
楊惲外甥(集作門是)素多圖史(漢楊惲傳惲母司焉遷女也惲始讀外祖太史公記頗為)
(春秋以材能稱)朱檻有裕(朱檻當作朱藍藝文類聚譙子曰夫交之道猶素之白也染之以朱則赤)
(染之以藍則青王充論衡彼姝者子何以與之其傳曰譬猶練絲染之藍則青染之朱則赤按今毛傳無此文)
(蓋魯齊韓三家語也)括羽成美(家語孔子曰括而羽之鏃而礪之其入之不亦深乎王僧孺為蕭監)
(利求入學啟樸斲成於丹雘篠簜資於括羽)逸足輕從東之道(見為中丞狀)巨背
狹圖南之水(見為安平公表)匡生明習(漢匡衡傳學者多上書薦衡經明又蕭望之奏)
(衡經學精明)董氏精專(見為舉人啟)魯壁墜簡汲冢遺編(見為安平公狀)
坐忘流麥(後漢逸民傳高鳳字文通妻常之田曝麥於庭而鳳誦經不覺潦水流麥)出記懷
鉛(西京雜記揚雄懷鉛提槧從計吏訪四方語作方言)淹中莫敵(漢藝文志禮古經者出於魯淹)
(中蘇林曰里名也史記正義七錄云古儀禮出魯淹中其書周宗伯所掌五禮威儀之事)稷下誰先
(曹植書田巴毀五帝罪三王呰五伯於稷下善曰魯連子云齊之辯者曰田巴辯於徂丘而議於稷下七略云)
(齊有稷城門也)朝有曲臺(見代彭陽公表)時推奥學明博士之高選(魏志)
(劉馥傳疏曰宜高選博士取行為人表經任人師者掌教國子)資衆儒之先覺(見孟子)殷
周損益(見論語)夔夷禮樂(書帝曰有能典朕三禮僉曰伯夷帝曰俞咨伯汝作秩宗又帝)
(曰夔命汝典樂)既得根源(晉藝術傳論曰迂誕難可根源)盡除踳駁(孝經序踳駁尤甚)
粉闈假道(一作途漢官儀省中皆胡粉塗壁故曰粉署)諫署揚輝(後漢李膺傳荀爽書)
(曰虹蜺揚輝)吾寧訐訕(見論語)時好依違(南史鄭鮮之傳時或談論人比依違不敢)
(難)周舉上章惟求主悟(後漢周舉傳舉上書言當世得失辭甚切正尚書郭虔應賀等)
(見之歎息共上疏稱舉忠直欲帝置之御坐以為規誡)賈生草疏豈畏人非(漢賈誼傳)
(誼數上疏陳政事多所欲匡諫天子議任公卿之位絳灌東陽侯馮敬之屬盡欲害之乃毁誼)用之則
至捨之則歸旋領藩符俄司國計鋤革煩冗脩明課第
(漢陳萬年傳元帝擢咸為御史中丞總領州郡奏事課第諸刺史)鄙晉室之鬻綀(晉王𨗳傳)
(時帑蔵空竭庫中惟有練數千端鬻之不售𨗳乃與朝賢俱制綀布單衣練遂踴貴說文綀布屬所呼切隋姚)
(察傳門生送南布花綀桂海虞衡志綀子出兩江州洞似苧織有花曰花綀)小漢朝之造幣
(漢武帝紀元狩四年造白金及皮幣以足用)前籌未借斂笏還家(盧思道勞生論斂笏)
(升階詳狀濮陽公)再北非罪(史記刺客傳曹沫者魯人以勇力事魯莊公為魯將與齊戰三戰三北齊)
(桓公與魯會於柯曹沫執匕首劫桓公桓公乃許盡還魯之侵地管晏傳管仲曰吾嘗三戰三比鮑叔不以吾)
(為怯知吾有老母也此云再北蓋避下三字)三黜何嗟(見論語)淮陽勁兵(漢灌夫傳)
(武帝即位以為淮陽天下郊勁兵處故徙夫淮陽太守)潁水豪族(見為濮陽公表)既佩新
印仍推舊轂(漢馮唐傳唐對曰臣聞上古王者遣將也跪而推轂)杜當陽何嘗跨
馬雄士(集作武)爭推(晉杜預傳孫晧既平振旅凱入以功進爵當陽縣侯預身不跨馬射不穿)
(札而每任大事輒居將率之列)祭征虜不廢投壺師人自睦(後漢祭遵傳遵字弟)
(孫建武二年拜征虜將軍取士皆用儒術對酒設樂必雅歌投壺)夷門地古梁苑藩雄
(見為柳珪啟)雙旌大旆(左傳城濮之戰晉中軍風於澤亡大旆之左旃雙旌見為懷州表)二
矛重弓(詩二矛重弓箋備其折壊也)無忌御車惟求隱者(史記魏公子無忌為)
(人仁而下士致食客三千人魏有隱士曰侯贏年七十家貧為大梁夷門監者公子從車騎虛左自迎侯生侯)
(生上坐不讓公子執轡愈恭)相如謝病乃慕高風(謂病免游梁詳見為某先輩啟)方
將副帝注心(晉庾冰傳由是朝野注心咸曰賢相)從時大願率周廟之奔
走(書武成曰祀於周廟邦甸侯衞駿奔走執豆籩)總漢庭之議論人之不喜今
也則亡莊子孰分其魍魎(莊子衆魍魎問于景景曰予蜩甲也蛇蜕也似之而非也)
秦醫莫救其膏肓(見代安平公表)鴈沼波瀾空聞悲咽兔園臺
榭(見為柳珪啟)秖見荒凉(庾信碑宅帷荒凉)某獲顧尤深蒙知甚早
公昔分茅(孔安國書傳王者封五色土為社建諸侯則各割其方色土與之燾以黃土苴以白茅茅)
(取其潔黃取王者覆四方歸以立社)愚嘗(集作當)視草於劉向論思之時(並見)
(為汝南公表)贊孟舒長者之號(漢田叔傳叔頓首曰故雲中守孟舒長者也)及兹
出守實介親鄰音徽繼好(王儉褚彦回碑音徽與春雲等潤)寤寐依仁
常期異日克奉清塵(見為懷州表)何言永慟屬此嘉辰訃哀
如昨歸轍攸遵林薄莽蒼(莊子適莽蒼之野者三日聚糧蒼上聲)川原隱
轔(揚雄甘泉賦振殷轔而軍裝善曰殷轔言盛多也殷音隱)想諸葛之旗鼓空還舊
壘(晉漢春秋楊儀等引軍而出宣王追焉姜維令儀去反旗鳴鼓若將向宣王者宣王不敢逼儀結陣而)
(蜀諸葛亮傳及軍退宣王按行其營壘處所曰天下竒才也)念伯喈之書(集作經)籍巳
付何人(見為某先軰啟)候館攸開(見為舍人啟)丹幡遽至(丹幡丹旐也見祭裵)
(氏文)瞻望衞幕(詩瞻望弗及佇立以泣記布幕衞也縿幕魯也)連緜秦(一作泰非)畤(東方)
(朔非有先生論嗟乎余國之不亡也緜緜連連漢郊祀志秦襄公作西畤祠白帝宣公作密畤祠青帝靈公作)
(上畤祠黃帝下畤祠炎帝高祖曰是待吾而具五也乃立黑帝祠名曰北畤)寄奠申訣緘詞
寫意終阻願於躬親徒加哀於殄瘁(詩人之云亡邦國殄瘁)嗚呼
哀哉尚饗
為濮陽公祭太常崔丞文
年月日惟靈泰社繁祉(泰社謂泰山社首漢郊祀志周成王封泰山禪於社首應邵曰)
(山名在博縣晉灼曰在鉅平南十二里左傳東郭偃對崔武子曰今君出自丁臣出自桓姓譜齊太公生丁公)
(伋伋生叔乙讓國君崔因氏)安平望族(姓譜東萊侯生二子伯基仲牟伯基居清河東武城仲牟)
(居博陵安平)潤地勢於長源(易地勢坤)構堂基於修麓(詩自堂徂基)藍
田之産宜有良玉(三秦記藍田出美玉)徂來之林宜無凡木(詩徂徠之)
(松水經注汶水西南流逕徂徠山西山多松柏詩所詩徂徠之松也鄒山記曰徂徠山在梁甫奉高博三縣界)
(猶有美松亦曰尤崍之山也)昔我待子松玉之間冀十城之得價(史記)
(藺相如傳秦王欲以十五城易趙王和氏璧)望千尋而可攀(藝文類聚神境記曰滎陽郡南)
(有石室室後孤松千丈表宏詩森森千丈松磊砢非一節)大年不登(見代安平公表)逸足方
駛(傅毅舞賦良駿逸足蜀志楊洪為蜀郡太守舉門下書佐何祗後為廣漢太守洪常在蜀郡洪曰君馬何)
(駛曰故吏馬不敢駛但明府未著鞭耳)松欲秀而先蠧玉將攻而遽毁聞
問之時歎悼何巳惟我承乏(見為懷州表)受命南征(吳志薛綜傳子)
(瑩獻詩曰珝忝千里受命南征)一言相許(漢伍被傳王曰男子之斫死者一言耳師古曰言男子感)
(氣相許一言不顧其死)攜手同行(語見詩)夐絶萬里飄泊雙旌(見為懷州)
(表)念兩婢之價倍媿五羖之酬輕(世說祖光禄常自為母炊㸑作食王平北)
(以兩婢餉之因取為中郎人有戲之者曰奴價倍婢祖云百里奚亦何必輕於五羖之皮邪注祖納温嶠薦為)
(光祿大夫王乂别傳乂為平北將軍)地接殊鄰(揚雄長楊賦遐方疎俗殊鄰絶黨之域)風移
中土(吳大鴻臚張儼默記魏氏誇中土)五嶺三江(初學記沈懷遠南越志曰廣信江始安江)
(鬱林江亦為三江在越也五嶺見為濮陽公表)炎風瘴雨(見陳情表)釣犀之潭(太平御覽)
(鄧德明南康記曰贑潭在郡下昔有長者於此潭以釣為事恒作漁父歌其聲慷慨忽綸動須臾一物形似水)
(牛眼光如鏡或言水犀浮躍逐綸角帶金鏁釣客因引得鏁出水數十丈鏁斷餘數尺是珍寶明一統志金鎖)
(潭在廣州府清遠縣東三十里相傳秦時崑崙貢犀牛帶金鎖走入潭中晉時有羅公者釣潭中收綸得金索)
(曳之有犀牛出掣斷其索得一尺許按贑潭不隸桂管當以在清遠者為是)跕鳶之渚(後漢馬援)
(傳謂官属曰當五在浪泊西里間仰見飛鳶跕跕墮水中注跕跕墮貌音都牒泰牒二反)席上從容
幕中宴語(並見前)先防載苡之謗(後漢書馬援在交趾常餌苡薏實以勝瘴氣軍)
(還載之一車及卒後有上書譛之者以為前所載還皆明珠文犀)更示投香之所(見為尚書)
(狀今南海縣西北二十八里有沈香浦亦曰投香浦)因使庸虚(徐陵與王僧智書還顧庸虛未應偕)
(此)不罹罪罟(詩罪罟不收)越井之首(當作酋見陳情表)甘(疑作南)綏之
女(舊書地理志廣州南海郡領四會縣注武德二年以四會化蒙二縣置南綏州)時清則銅(一作)
(筒)鏑納廚(博物志交州夷名狸子狸子弓長數尺箭長尺餘以焦銅為鏑塗毒藥於鏑鋒中人即死)
歲稔則銀簮叩鼓(後漢馬援傳於交阯得駱越銅鼔注裵氏廣州記曰狸獠鑄銅為鼓鼓惟)
(高大為貴面闊丈餘初成懸於庭剋晨置酒招致同類來者盈門豪富子女以金銀為大釵執以叩鼔叩竟留)
(遺主人也)豈我之自惟子是與相從來覲又往於涇(箋新書王茂先)
(傳鄭注用事遷涇原節度使)風埃古戍霜雪孤亭(木華海賦爾其水府之内極深之庭)
(則有崇島巨鼇峌&KR1160;孤亭)偏裻(集作喪非)之服(晉語申生衣偏裻之衣)縵胡之纓(莊子)
(趙太子悝謂莊周曰吾生所見劍士皆縵胡之纓)塞迥而晨嚴刁斗(漢李廣傳不擊刁斗)
(自衞孟康曰刁斗以銅作鐎受一斗晝炊飯食夜擊持行故名曰刁斗今在滎陽庫中也蘇林曰形如鋗無緣)
(師古曰鐎音譙温器鋗即銚也今俗或呼銅銚按刀如字俗掉尾作刁音貂謬也)沙平而夜警
兜零(見為中丞賽神文)指吾以虜隙勉吾以武經(左傳隨武子曰兼弱攻昧)
(武之善經也)正慰窮邊(出師頌窮域極邊)俄(集作忽)還京邑北庭減價
(新書地理志北庭大都護府属隴右道)南轅(一作園)雪泣(左傳令尹南轅返旆)章臺辟
掾方喜趙嘉之來(後漢書趙岐京兆長陵人初名嘉辟司空掾復為皮氏長會河東太守劉)
(祐去郡而中常侍左琯兄滕代之岐耻疾宦宫即自西歸京兆尹延篤復以為功曹)棘署選丞(北史)
(邢劭傳奏曰槐宫棘寺顯麗於中)仍見譙玄之入(後漢獨行傳譙玄字君黃巴郡閬中人永)
(始二年詔舉敦樸遜讓有行義者各一人舉玄詣公車對策高第拜議郎)是焉踐歴更俟飛
翻(王粲贈蔡子篤詩苟非鴻雕孰能飛翻)况乎鳳沼又接鴒原(晉書荀勖從中書監)
(遷尚書令人賀之乃發恚曰奪我鳳凰池卿諸人賀我邪謝莊謝中書令表璧門天邃鳳沼神深詩眷令在原)
(兄弟急難杜甫詩鴒原荒宿草鳳沼接亨衢)何釁成乎燥濕而厲結於寒暄
(左傳子罕曰吾儕小人皆有闔廬以辟燥濕寒暑徐陵書亟積寒暄)未及西山之藥(見上河東)
(公啟)旋為東嶽之魂(日知錄嘗考史記漢書未有泰山考鬼之說自哀平之際䜟緯之書出然)
(後有如遁甲開山圖所云泰山在左亢父在右亢父知生梁父知死博物志所云泰山一曰天孫言為天帝之孫主召人)
(魂魄知生命之長短者其見於史者則後漢書方術傳許峻自云嘗篤病三年不愈乃謁泰山請命烏桓傳死)
(者魂靈歸赤山赤山在遼東西北數千里如中國人死者魂神歸泰山也三國志管略傳謂其弟辰曰但恐至)
(泰山治鬼不得治生人如何而古辭怨歌行云齊度游四方各繫泰山錄人間樂未央忽然歸東嶽陳思王驅)
(車篇云魂神所繫属逝者感斯征劉楨贈五官中郎將詩云常恐游岱宗不復見故人應璩百一詩云年命在)
(桑榆東嶽與我期然則鬼論之興其在東京之世乎)憶昔舊許員歸(員與云同左傳楚靈王曰)
(昔吾皇祖伯父昆吾舊許是宅)青門出餞(三輔黃圖長安城東出南頭第一門曰覇城門民間或曰)
(青門漢疏廣傳公卿大夫故人邑子設祖道供帳東都門外)樂作而歎起(左傳享曹太子初獻)
(樂奏而歎施父曰曹太子其有憂乎非歎所也)杯行而淚泫(王粲公宴詩但愬杯行遲)但容
與(集作悔吝非)於風波(屈原九章船容與而不進兮淹回水而疑滯銑曰容與徐動貌謝靈運詩)
(辛勤風波事)共沉吟於羽箭(後漢隗囂傳牛邯沉吟十餘日乃謝士衆釋名箭旁曰羽如鳥)
(羽也鳥須羽而飛箭須羽而前也)揮袂如昨(晉夏侯湛傳抵疑曰揮袂出風雲)郵書甚
頻(後漢張衡傳奏記曰使人未返復獲郵書)雖遥道里(後漢宼恂傳長安道里居中應接近便)
未闊聲塵(見謝河東公啟)孰謂念歸之日翻為有慟之晨嗚呼
哀哉髣髴荒阡依稀古陌(沈約詩荒阡亦交互風俗通南北曰阡東西曰陌)徐
動丹旐(見為絳郡公文)永歸玄宅(魏志文帝紀注鄄城侯植為誄曰背三光之昭晰兮歸玄)
(宅之冥冥)願執紼而身遠(禮記助喪必執紼)想移舟而莫極(莊子藏舟於壑)
(謂之固矣夜半有力者負之而走昧者不知也)迥夜秋思羣山暮色恨白髮之
衰翁哭青雲之舊客(史記伯夷傳非附青雲之士惡能施於後世)聊兹寄興
莫寫西悲(詩我東曰歸我心西悲)已乎崔子為吾歆之
為裵懿無私祭薛郎中(衮)文(無字疑衍文新書世系表裵懿太子舍人)
(之按薛衮乃懿之姻戚玩文意薛乃出守蘇湖間而卒者時懿謫嶺外未得躬親其窆故有)
(或期他日式返中華云云)
伏惟靈佐商宣業(左傳薛之皇祖奚仲夏居薛以為夏車正奚仲遷於邳仲虺居薛以為湯)
(左相)朝薛傳規(左傳公曰寡人若朝於薛不敢與諸任齒)門崢層構堂嶫崇基
玉生藍田(見為濮陽公文)芝產銅池(漢宣帝紀金芝九莖產於函德殿銅池中)梧高
佇鳳(韓詩外傳鳳止黃帝東園集梧樹食竹實没身不去)蓮馥停龜(史記龜策傳神龜巢蓮上)
有美令人(見代李玄文)再稱清劭(見為濮陽公表)訓在詩禮(漢書韋賢書兼)
(通禮尚書以詩教授號稱鄒魯大儒本始三年為丞相封扶陽侯叙傳扶陽濟濟聞詩聞禮)樂惟名
教(世說王平子胡母彦國諸人皆以任誕為達或有裸體者樂廣笑曰名教中自有樂地何為乃爾也)王
謝標格曹劉才調(曹植劉楨也劉勰文心雕龍揚班之倫曹劉以下)清如濯熱
之風(詩誰能執熱逝不以濯)明若觀朝之燎(詩庭燎之光傳庭燎大燭箋於庭設火燭)
(使諸侯早來朝)靈臺委鑒(莊子不可納於靈臺注靈臺者心也)虛室融和(莊子虛室生白)
(注人能虛心遊世則純白備於内)秋水望闊(莊子秋水時至百川灌河兩涘渚涯之間不辨牛馬)
春臺上多(老子衆人熙熙如登春臺)鄉塾掉鞅(禮記古之教者家有塾左傳樂伯掉鞅而)
(還)文林勵戈(見為李貽孫啟)硯横河漢(論衡漢作書者多司馬子長揚子雲河漢也其)
(餘涇渭也)紙落煙波(潘岳楊荆州誄翰動若飛紙落如雲杜甫飲中八仙歌揮毫落紙如雲煙)澤
宫貍首(禮記天子將祭必先習射於澤官澤者所以擇士也又諸侯以貍首為節)棘場楊葉
(新書舒元興傳元和中舉進士入列棘圍席坐廡下李肇國史補得第謂之前進士其都會謂之舉場戰國策)
(養由基去楊葉百步射之百發其中)箭去星慙(賀凱詩帶星飛夏箭)弓懸月怯(庾信馬射)
(賦弓如明月對堋)兩書上第(新書選舉志凡進士試時務策五道帖一大經經策全通為甲第策)
(通四帖過四以上為乙第)五辟名公(選舉志沈既濟疏六品以下或僚佐之属聽州府辟用)馬
卿賦雪(謝惠連雪賦授簡於司馬大夫曰抽子秘思騁子妍辭侔色揣稱為寡人賦之)陳琳愈
風(見為濮陽公表)平臺竹苑(漢書梁孝王廣睢陽城治複道自宫連属於平臺三十餘里枚乘兔)
(園賊修竹檀欒夾池水水經注城東二十里有平臺梁王與鄒枚相如之徒極遊於其上睢水東南流歴於竹)
(圃水次綠竹蔭渚菁菁實望世人言梁王竹園也)淮山桂藂(見為張周封啟)營分細柳
(見為賀拔員外啟)幕染芙蓉(見為同州啟)顯備臺僚榮徙(集作從是)憲秩
冠峨鐵勁(通典侍御史一名柱後史謂冠以鐵為柱)衣明繡密(漢雋不疑傳暴勝之為直)
(指使者衣繡衣持斧督課郡國威振州郡)霜下簡端(通典御史為風霜之任故曰霜臺御史故事按)
(事彈奏白簡為重黃簡為輕)風生落筆(崔瑗御史咸簡上霜凝筆端風起)庭夜烏廻
(見為懷州表)天秋隼疾(見為綘郡公啟)帝念充職任於諫垣(元稹詩諫垣陳)
(好惡)依違絶想從容敢言(謝承後漢書夏勤從容論議)攀檻而空留跡
在(見為濮陽公表)削藁而不見書存(漢孔光傳光典樞機十餘年時有所言輒削草藁)
女史護衣(漢官儀尚書郎入直臺廨中給女侍史二人皆選端正指使從直女侍史執香爐燒薰以)
(從入臺中給使護衣服)大官供食(通典尚書諸曹郎太官供食物湯官供餅餌及五熟果實之類)
(五百一美食下天子一等)伏奏多可(通典尚書郎奏事則與黃門侍郎對揖黃門侍郎稱已聞乃出)
(漢汲黯傳黯前奏事上不冠望見黯避帳使人可其奏)分曹著績(初學記西漢置尚書郎四人光)
(武分尚書為六曹每一尚書則領六郎凡三十六郎焉)帳煖錦麗(見為絳郡公啟)闈明粉
白(見為絳郡公文)即題柱以如田(後漢書田鳳為尚書儀容端正每奏事靈帝目送之因題)
(柱曰堂堂乎張京兆田郎)亦償金而類直(漢直不疑傳不疑為郎事文帝其同舍有告歸誤將)
(持其同舍郎金去已而同舍郎覺亡金意不疑不疑謝有之買金償後告歸者至而歸金亡金郎大慚以此稱)
(為長者)漢榮出牧(後漢光武紀初斷州牧自還奏事)晉議州兵(左傳晉於是乎作州)
(兵)廉袴歌送(見為滎陽公狀)劉錢贈行(後漢循吏傳劉寵拜會稽太守徵為將作大匠)
(有五六老叟人齎百錢以送寵曰明府下車以來狗不夜吠民不見吏寵為人選一大錢受之)濟南之
誅巨猾(漢郅都傳濟南瞷氏宗人三百餘家豪猾二千石莫能制於是景帝拜都為濟南守至則誅瞷)
(氏首惡餘皆股慄)揚州之試諸生(漢何武傳武為揚州刺史行部必先即學官見諸生試其)
(誦論問以得失)虎去江静(後漢書宋均遷九江郡多虎暴數為人患均到虎相與東浮渡江)珠
來岸明(後漢循吏傳孟嘗遷合浦太守海出珠寳先時守宰並多貪穢珠遂漸徙於交趾郡界嘗到官)
(去珠復還)神豈好謙(易鬼神害盈而福謙人道惡盈而好謙)天寕秩禮(書天秩有禮)
蠧華國之明品(見為滎陽公狀)喪士林之模楷(吳志魯肅傳交游士林後漢書)
(天下模楷李元禮)使為善者奪氣求仁者解體(左傳諸侯聞之其誰不解體)
已不駐乎卿雲(見下序)竟何窺於伏濟(山海經王屋之山㶌水出焉西北流)
(注於泰澤注㶌沇聲相近即沇水也水經注沇水潛行地下至共山南復出於東丘今原城東北有東丘城孔)
(安國曰泉源為沇流去為濟)長洲樹古茂苑山春(漢枚乘傳修治上林不如長洲之苑)
(服虔曰吳苑孟康曰似江水洲為苑也韋昭曰長洲在吳東吳都賦佩長洲之茂苑)橘税既集(任昉)
(述異記越多橘柚園越人歲出橘税葉夢得書傳橘性極畏寒今吳中橘亦惟洞庭東西兩山最盛地必面南)
(為属級次第便受日)茶征是親(新書食貨志貞元九年諸道鹽鐵使張滂奏出茶州縣若山及商人)
(要路以三等定估十税其一歲得錢四十萬緡舊書德宗紀茶之有税自此始)鷁度霅而未遠
(鷁與鴨同鷁水鳥似鷺而大高飛能風兩春秋僖公十有六年六鷁退飛過宋都榖梁傳鳥將進遇風退飛相)
(接而過宋都按上文言長洲茂苑則薛衮嘗官於吳郡霅水在吳興界中與吳郡無涉霅當作雲字之訛也)
鵠下亭而唳頻(晉陸機傳華亭寉唳豈可復聞乎)翟虜氛興(左傳楚氛甚惡注氛)
(氣也言楚有襲晉之氣新書回鶻傳武宗時回鶻奉太和公主至漠南入雲朔剽横水殺掠甚衆轉側天德振)
(武間按翟虜氛興疑指此)殷楹夢起(禮記夫子曰丘也殷人也予疇昔之夜夢坐奠於兩楹之間夫)
(明王不興天下其孰能宗予予殆將死也)帳入飛鵩(西京雜記賈誼在長沙鵩鳥集其承塵俗以鵩)
(鳥至人家主人死誼作鵩鳥賦按釋名承塵施於上以承塵土蓋即此所謂帳也)牀驚鬭蟻(世說)
(殷仲堪父病虛悸聞牀下蟻動謂是牛鬪)鄭玄知數(後漢鄭玄傳玄夢孔子告之曰起起今年歲在)
(辰來年歲在巳既寤以䜟合之知命當終有頃寢疾其年六月卒年七十四)阮瞻無鬼(幽冥錄阮)
(瞻素秉無鬼論有一鬼通姓名作客詣之變為鬼形須臾便滅阮年餘病死)終自膏肓(見代安平)
(公表)傅於骨髓(史記扁鵲傳扁鵲過齊望見桓侯而趋走曰疾之居腠理也湯熨之所及也在血脈)
(鍼石之所及也其在腸胃酒醪之所及也其在骨髓雖司命無如之何令在骨髓臣是以無請也桓侯遂死)
嗚呼哀哉丹霄萬里(賈謐詩青青塞雲上拂丹霄北堂書鈔雜字解詁云霄摩天赤氣也)
建木千尋(見為柳珪啟)坦坦清路曈曈(一作幢幢)翠隂三襲臺迥
(三襲未詳魏書李騫釋情賦云對九重之清切望八襲之峥嶸盖襲即重也)九重禁深(見為成魏)
(州表)中懸旒扆(謂冕旒黼扆)下集華簪(錢起詩羞將白髮對華簪)無非東箭
(見為滎陽公狀)盡是南金(見為同州啟)或扶傾作棟(後漢隗囂傳扶傾救危)或望
旱為霖(見上時相啟)顯允明公(詩顯允方叔)宜膺百福(詩干祿百福)夜
暗神昧(史照通鑑疏引諺云福至心靈禍來神昧)天長景促(見為滎陽公狀)青女變
霜(淮南子秋三月青女乃出以降霜雪高誘曰青女青腰玉女注霜雪也)羲和納旭(廣雅日御)
(曰羲和詩旭日始旦)悄隨掌以銷璣(劉琨答盧諶詩序夜光之珠何得專翫於隨掌)慨周
閑之喪騄(穆天子傳天子命駕八駿之乘右服華留而左騄耳周閑見為中丞狀)永惟清
族本富才人有弟則陸(世說蔡司徒在洛見陸機兄弟住参佐廨中三間瓦屋士龍住東頭)
(士衡住西頭)無兄不荀(後漢荀淑傳淑有子八人儉緄靖燾汪爽肅瞻並有名稱時人謂之八龍)
原鴒奕奕沼鴈馴馴(並見前)珩奇動楚(晉語楚王孫圉聘於晉趙簡子問曰)
(楚之白珩猶在乎)璧貴傾秦(見為濮陽公文)永矣彼蒼(詩彼蒼者天)胡然天
事(詩胡然而天也)但續椿夀(見為滎陽公狀)徒高鶴位(左傳狄人伐衛衞懿公好鶴鶴)
(有乘軒者將戰國人受甲者皆曰使鶴鶴實有祿位余焉能戰)摧壓光價(隋盧思道傳孤鴈賦云剪)
(拂吹噓長其光價)掩淪聲味(中論六塵色聲香味觸法)潁不濁而殄灌宗(見為)
(濮陽公表)淮未絶而傾王氏(晉王𨗳傳初𨗳渡淮使郭璞筮之曰吉無不利淮水絶王氏滅)
某因承(集作申因非)中外(後漢列女傳文姬詩曰又復無中外)獲奉恩私通孔
李道德之舊(見為同州啟)兼盧劉姻戚之私(劉琨答盧諶詩郁穆舊恩嬿婉)
(新婚善曰臧榮緒晉書琨妻即諶之從母諶贈琨詩申以婚姻著以累世向曰婚姻謂諶妹嫁琨弟)鑄顔
有契(見為舉人啟)全趙為期(見為張周封啟)静龍門之風水(見為同州啟)
剷羊腸之嶮巇(見為河南表)空欲銘恩何酬樹德(韓子孔子曰善為吏)
(者樹德)庇孤根于高援(文選有謝靈運田南樹園激流植援詩銑曰引流水種木為援如牆)
(院也)許嘉姻于弱植(左傳子産如陳曰其君弱植)將歡宋子(詩豈其取妻必宋之)
(子)俄放湘南(文選序楚人屈原遂放湘南)綬黃楚徼(初學記四百三百二百石皆黃)
(綬一采純黃圭長丈五尺六十首)䰅(一作鬢)白昭潭(後漢岑彭傳敕彭書曰每一發兵頭䰅為)
(白水經注湘水北過臨湘縣西又北逕昭山西山下有旋泉深不可測故言昭潭無底也亦謂之湘州潭)歸
止未卜(詩既曰歸止曷又懷止)棄予是甘(詩將安將樂棄予如遺)許靖之悲
方極(見為監州狀)王粲之憂不堪(王粲登樓賦登兹樓以四望兮聊暇日以銷憂)猶
辱重言(見為張周封啟)將敦故約玉無改行(周語先民有言曰改玉改行)金
不如諾(見為張周封啟)勖大義於幽沉軫遐心於漂泊(並見前)使
者尚在凶書巳來(北史李順傳吉凶書記皆合典則)鴈足空遠(漢蘇武傅天子)
(射上林中得鴈足有繫帛書言武等在某澤中)魚腸不回(古詩客從遠方來遺吾雙鯉魚呼童烹鯉)
(魚中有尺素書)淚和峽雨(說苑鮑叔死管子舉上袵而哭之泣下如雨)哭振巴雷(世說)
(顧長康哭桓宣武聲如震雷破山淚如傾河注海)孰澆枯鮒(見為張周封啟)誰熱寒灰
(見代僕射表)今則言去郴江(水經注黃水出郴縣西黃岑山北流注於耒水謂之郴口新書)
(地理志郴州桂陽郡治郴縣元和郡縣志郴水流經州東一里輿地紀勝郴水在郴縣南四十里源出黃岑山)
(至郴口合耒水)當移澧浦(屈原九歌遺余佩兮澧浦按裵祭薛在郴州時又量移澧州而欲去也)
稍脱疑網猶罹罪罟念申慟以無期豈沈冤之可吐嗚
呼哀哉執紼路阻(見為濮陽公文)佳城望賒(滕公石椁銘語)凌空乏翼
(古詩諒無晨風翼焉能凌風飛)上漢無槎(見為濮陽公表)或期他日式返中華
認楊(一作羊非)公之石馬(西京雜記陳縞見張丞相墓前石馬水經注譙城南有曹嵩家東西)
(列對兩石馬隂箋按後漢書楊震傳順帝即位下詔以禮改葬於華潼亭遠近畢至先葬十餘日有大鳥高)
(丈餘集震喪前悲鳴淚下霑地葬畢乃飛去於是時人立石鳥象於其墓所注引謝承書曰其鳥五色高丈餘)
(翼長二丈三尺人莫知其名也此文石馬當作石鳥盖冡前石馬所在多有隨舉一人皆可何必楊公故知馬)
(為烏字之誤楊或作羊亦謬)撫周苞之辟邪(漢西域傳烏弋山離國有桃拔師子犀牛孟康)
(曰桃拔一名符拔似鹿長尾一角者或為天鹿兩角者或為辟邪後漢靈帝紀注今鄧州南陽縣北有宗資碑)
(旁有兩石獸鐫其膞一曰天禄一曰辟邪東按後漢書宦官封侯無所謂周苞者據水經注滍水逕犨縣故)
(城北出於魚齒山下水南有漢中常侍長樂太僕吉侯苞冡冡前有碑基西枕岡域開四門門有兩石獸墳傾)
(墓毁碑獸淪移人有掘出一獸猶全不破甚高壯頭去地減一丈許作制甚工左膊上刻作辟邪字其碑云六)
(帝四后是諮是&KR1258;盖仕自安帝没於桓后也義山盖用此事今水經注本訛缺最多吉恐是周字之誤或集誤)
(以吉為周亦未可知史無其人莫可考矣)况良冶規存(見為絳郡公啟)遺經業在(見為)
(河東公啟)臧孫有後(左傳桓公二年取郜大鼎於宋臧哀伯諫周内史聞之曰臧孫達其有後於魯)
(乎君違不忘諫之以德)魏萬必大(見為成魏州表)敢期陋質終託餘光(漢王)
(莽傳誠上沐陛下餘光)韋平之紹續無望(見為李貽孫啟)秦晉之婚姻豈
忘(左傳晉侯之入也秦穆公屬賈君焉注穆姬申生姊秦穆夫人)絮酒無幾(謝承後漢書徐穉諸)
(公所辟雖不就有死喪負笈赴弔嘗於家豫炙雞一隻以一兩緜絮漬酒中暴乾以裹雞徑到所起塜𡑞外以)
(水漬緜使有酒氣斗米飯白茅為藉以雞置前灑酒畢留謁則去不見喪主)生芻是將(後漢徐穉)
(傳郭林宗有母憂穉往弔之置生芻一束於廬前而去)辭多失次(北史高允傳景穆曰天威嚴重)
(允迷亂失次耳)淚數無行(庾信傳垂淚有千行)冀桂旌之不遠(屈原九歌辛夷車兮)
(結桂旗)降蘭佩之餘芳(離騷紉秋蘭以為佩)嗚呼哀哉尚饗
祭吕商州文(新書地理志關内道商州上洛郡領縣六上洛豐陽洛南商洛上津乾元)
(詳文意似代鄭亞故有三湘五嶺之語)
惟靈族光釣渭(見賀相國啟)慶顯歌齊(左傳吳公子札請觀於周樂為之歌齊曰)
(美哉泱泱乎大風也哉表東海者其太公乎)竹分東箭(見為滎陽公狀)玉奪南珪委
蛇霄路(詩退食自公委蛇委蛇)睥睨雲梯(漢田蚡傳辟睨兩宫間師古曰辟睨傍視也辟)
(本作䁹與睥同謝靈運詩共登青雲梯)淺牙洞鼠(牙弩牙也漢書千鈞之弩不為鼷鼠發機)短
刅分犀(王襃頌水斷蛟龍陸剸犀革)古聖堂奥(後漢班固傳窮先聖之壺奥)前賢
町畦(莊子彼且為無町畦亦與之為無町畦)湔腸效藥(史記庶子曰俞附療病湔洗腸胃)
刮膜留篦(涅槃經有盲人請良醫醫即以金篦刮其眼膜)彈琴而放臣見釋(左傳)
(晉侯觀於軍府見鍾儀問曰南冠而縶者誰也有司對曰鄭人所獻楚囚也使税之問其族對曰伶人也使與)
(之琴操南音公使歸求成)買賦而妬后還閨(長門賦序武帝陳皇后得幸頗妬别居長門宫)
(愁悶悲思聞司馬相如工為文奉黃金百斤為相如文君取酒相如為文以悟主上皇后復得幸)既步
京國(曹植王仲宣誄我公實嘉表揚京國)亦薦鄉里(晉沈充傳頗以雄豪聞於鄉里)與田
蘇游(左傳韓獻子告老公族穆子有廢疾將立之辭曰請立起也與田蘇游而曰好仁)有太叔
美(左傳北宫文子言於衞侯曰子太叔美秀而文)鄴都才運(見為柳珪啟)洛陽年齒
(見為東川啟)何宴神仙(世說何晏七歲明惠若神魏武帝奇愛之)張良女子(漢張良傳)
(贊曰聞張良之智勇以為其貌魁梧奇偉反若婦人女子)禮闈之擅譽也如彼册府
之傳名兮若此(並見表)囊成内殿之帷(漢東方朔傳孝文皇帝集上書皂囊)
(為殿帷)書貴皇都之紙(晉書左思三都賦成一時競傳洛陽為之紙貴曹植詩肅承明詔應)
(會皇都)中臺南省(並見表)諫署戎藩才難價重政舉人存蓮
池易曉(見為同州啟)蘭圃多暄(抬遺記崑崙山第九層有芝田蘭圃)涵波獨躍
弄影孤翻王粲樓中常經暇日(見為裵懿文)揚雄宅裏幾弔
遺魂(左思詠史詩宛宛楊子宅門無卿相輿漢書揚雄傳又怪屈原文過相如至不容作離騷自投江而)
(死乃作書往往摭離騷文而反之自岷山投諸江流以弔屈原名曰反離騷)參差覯閔(詩覯閔既)
(多受侮不少)萋斐成冤(詩萋兮斐兮成是貝錦)漢庭毁誼楚國讒原建
禮門内明光殿外(三秦記挂宫中有明光殿皆金玉珠璣為簾箔金戺玉階晝夜光明餘並)
(見前)直金既肆於猜疑(見為斐懿文)魏被竟從於沙汰(見為安平公表)
蒙犯霜露(左傳子太叔曰跋涉山川蒙犯霜露)支離埃壒(莊子支離其形者猶足以養其)
(身終其天年乂况支離其德者乎魏都賦越埃壒而資始翰曰埃壒塵昏之氣)厲山遥鬱于朝
嵐(帝王世紀神農本起烈山故曰烈山氏一曰厲山氏春秋僖公十有五年齊師曹師伐厲注厲楚與國義)
(陽隨縣北有厲鄉太平御覽荆州圖記曰永陽縣西北二百三十里厲鄉山東有石穴昔神農生於厲鄉禮所)
(謂烈山氏也春秋時為厲國穴高三十丈長二百丈謂之神農穴韻府嵐山氣也)溠水傍奔其
素瀨(左傳除道梁溠營軍臨隨瀨溠水在義陽厥縣西東南入溳水任昉行狀素交輝說文瀨水流沙)
(上也)猶懷毒草過農井以低窺(淮南子神農嘗百草之滋味一日而七十毒荆州記)
(随郡重山有一穴傳云神農所生地有九井神農既育九井自穿)尚憶神珠向隨臺而
獨酹(寰宇記隋侯臺在隋縣北八里隋侯所築放彈之所說文酹醊祭也按厲山至此謂吕自省郎謫官)
(隨州)渚宫貳尹(左傳王在渚宫明一統志在江陵故城東南梁元帝即位渚宫即此按渚宫貳尹謂)
(自隨遷江陵府少尹也)相府中郎(南史朱修之傳文帝謂曰卿曾祖昔為王導丞相中郎卿今又)
(為王弘中郎可謂不忝爾祖矣)將申蠖屈(易尺蠖之屈以求伸也)欲復鴛行(杜甫)
(詩五更三點入鵷行)朱轓意氣早蓋輝光(白頭吟男兒重意氣何用錢刀為朱轓皂蓋並)
(見為懷州表)訓說則馬季長之居南郡(後漢馬融傳融字季長桓帝時為南郡太)
(守常欲訓左氏春秋及見賈逵鄭衆注但著三傳異同說)風流則殷仲文之守東陽
(庾信枯樹賦殷仲文風流儒雅海内知名代異時移出為東陽太守)劉寵一錢(見為裵懿文)鄧
攸五鼓(晉鄧攸傳攸為吳郡守俸禄無所受惟飲吳水而巳後稱疾去職數千人留牽攸船不得進攸)
(乃小停夜中發去吳人歌曰紞如打五鼓雞鳴天欲曙鄧侯挽不留謝令推不去)遂解郡符來
登書府(孔安國尚書序藏之書府以待能者)儒林文囿(漢成帝紀詔曰儒林之官四海淵源)
(文選序歴觀文囿泛覽辭林)瑶山瓊圃鉛槧朝閱(見為絳郡公文)芸籖夜數
(見為安平公表)瓜當鄭灼之心(梁書鄭灼字茂昭勵志好學多苦心熱若瓜時輒偃卧以瓜鎮)
(心起便讀誦)錐在蘇秦之股(戰國策蘇秦讀書欲睡引錐自刺其股流血至踵)是從
佐理於彼東周雷喧洛派電掣嵩丘(潘岳壊舊賦前瞻太室傍眺嵩丘良)
(曰太室嵩丘皆中嶽名)玉泉嘉月(玉泉未詳按玉泉當在河南縣界懷慶府志濟源縣瀧水北有)
(玉泉唐盧仝嘗汲此泉烹茶亦名玉川井則在河北恐非又明一統志宜陽縣東南有噴玉泉地亦回遠新書)
(王綝傳武后幸玉泉祠疑即其地)金谷清秋(石崇金谷詩序余有别廬在河南縣界金谷澗中或)
(高或下有清泉茂林衆果竹柏藥草之屬莫不畢備水經注榖水又東左會金谷水水出大白原東南流歴金)
(谷又東南逕晉衞尉石崇之故居也明一統志金谷園在河南府城西十三里)陳思王之羅韤
(洛神賦凌波微步羅韈生塵)郭有道之仙舟(見為山南啟)不無賦詠聊以
優游漢入嶢關(漢高帝紀沛公攻武關入秦趙高遣將將兵距嶢關應劭曰嶢音堯嶢山之關)
(李竒曰在上洛北藍田南武關之西)晉分隂地(左傳蠻子赤奔晉隂地楚司馬昄使謂隂地之命大)
(夫士蔑曰將通於少習以聽命注隂地河南山北自上雒以東至陸渾少習武關也將大開武關道以伐晉水)
(經注丹水自商縣東南流歴少習出武關京相璠曰楚通上洛阸道也文潁曰武關在淅縣西一百七十里弘)
(農界)藉賢太守之政有古諸侯之貴(謂吕自東都遷商州刺史)載揚筆
陣(太平御覽王右軍題衞夫人筆陣圖後曰紙者陣也筆者刀矟也墨者鍪甲也硯者城池也本領者將軍)
(也心意者副將也)復清劍氣(任昉宣德皇后令劍氣凌雲而屈迹於萬夫之下)長卿消
渴(見為絳郡公啟)士安風痺(晉書皇甫謐字士安年二十始受書得風痺疾猶手不輟卷)逝
川幾歎于不廻(鮑昭詩東海迸逝川西山道落暉)朝露俄聞于溘至(江淹)
(恨賦朝露溘至握手何言注李陵謂蘇武曰人生如朝露何久自苦如此)嗚呼昔也風塵投
分平生少年雕龍競巧(見為柳珪啟)倚馬爭妍(見代彭陽公表)開襟
隨岸(王粲登樓賦向北風而開襟左傳楚武王伐墮注隨國今義陽隨縣庾信賦隨岸蛇生而珠死)促
膝伊川(杜甫詩夜如何其初促膝左傳辛有適伊川注周地伊水也)月中乃共誇科
桂(虞喜安天論俗傳月中有仙人桂樹今視其初生見仙人之足漸以成形桂樹復生酉陽雜俎月中有桂)
(高五百丈下有一人常斫之樹創隨合人姓吳名剛西河人學仙有過謫令伐樹詳謝宗卿啟)池裏亦
相矜幕蓮(見為同州啟)劉樗屢擲(晉書劉毅於東堂聚樗蒱大擲桓玄曰劉毅家無擔)
(石之儲樗蒱一擲百萬)畢甕多眠(晉書畢卓為吏部郎比舍郎酒熟卓夜至其甕間盜飲之醉卧)
(其下為掌酒者所縛)終以世務紛綸(後漢井丹傳京師為之語曰五經紛綸井大春)物情
推斥(見為滎陽公狀)撫事傷年(南史齊武帝諸子傳嶷上表曰撫事未往載傷心目)減歡
加戚路泣楊朱(淮南子楊朱見岐路而哭之為其可以南可以北)絲悲墨翟(淮南)
(子墨子見練絲而泣之為其可以黃可以黑也)縱風至而音來竟月同而地隔
(見為山南啟)逮予廉部及子頒條華樽旨酒綺席嘉肴(陸倕石闕)
(銘焚其綺席善曰六韜紂時婦人以文綺為席衣以綾䊵者三千人詩雖無嘉殽式食庶幾)各懸章
綬俱失簟瓢雖論金而契在(易二人同心其利斷金)終照玉而顔
凋(陸機詩玉顔侔瓊蕤)子牟之思魏闕望之之憶漢朝(並見表)誠知
舌在(史記張儀傳楚相亡璧門下意張儀掠笞數百其妻曰子毋讀書游說安得此辱乎張儀謂其妻曰)
(視吾舌尚在否妻笑曰舌在也曰足矣)不覺魂消(江淹别賦黯然銷魂者惟别而已矣)書斷
三湘(梁書天監中寳誌道人為符書云起自汝蔡訖於三湘後侯景果起於懸瓠汝水之南而敗於巴陵)
(三湘之浦元和郡縣志侯景浦在巴陵縣東北十二里本名三湘浦岳州府志三湘浦在臨湘縣南四十五里)
(城陵磯下以湘水合瀟水曰瀟湘合蒸水曰蒸湘合沅水曰沅湘故曰三湘也)哀聞五嶺(見前表)
天涯地末(古詩各在天一涯)高秋落景重疊憂端(杜甫詩憂端齊終南)縱
横淚綆(王粲詩涕下如綆縻)漏虯夜促(孫綽漏刻銘靈虯吐注隂蟲承瀉)隙駒朝
騁(見代僕射表)怨藻繢之無睢(見為舉人啟)惜陽春之亂郢(見謝河東)
(公啟)言念令季託余屬城(陸機吳趋行属城咸有士)鴒原鴈序昔日懽
情蠻圻瘴嶠今日(一作朝)哭聲愍支體遽亡於手足(見上尚書)
(啟)况弟兄不如其(集作于)友生(詩雖有兄弟不如友生)嗚呼厚夜依
臺(左傳從先君於窀穸注窀厚也穸夜也)窮泉訪路(見為王侍御表)已已金骨(十洲)
(記東海之西岸有扶桑人食其椹體骨皆作金色高飛翔空)嗟嗟玉樹(見代李玄文)莫和
哀挽(隋煬三子傳虞世基哀冊文曰聽哀挽之凄楚)空陳薄(一作奠)具銜萬里之
遐誠託千辭之寄喻異時松楸枯朽(謝朓哀策文映輿錢於松楸鋄馬亡)
(反注馬冠也)羊虎傾頽(水經注成陽縣有仲山甫冡羊虎傾低破碎略盡在靈臺之東北又汝水)
(别瀆東逕蔡岡北岡上有平陽侯相蔡昭冡羊虎傾低殆存而巳姚旅露書今人墓前有石羊石虎按石羊天)
(禄也似鹿非鹿名曰桃拔石虎辟邪也似虎非虎而能食虎輯柳編謂石麟辟邪乃帝王陵寢所用故改用羊)
(虎然漢宗資非帝王墓前巳用天鹿辟邪矣)草宿苔厚(禮記朋友之墓有宿草而不哭焉)門
平闕摧(門謂墓門闕謂碑闕詩墓門有梅水經注汝水東南流逕弘農太守張伯雅墓塋四周疊石為)
(垣表二石闕夾對石獸於闕下又蔡昭冡有石闕闕前有二碑碑字淪碎不可復識宋樂府三更書石闕憶子)
(夜啼碑又石闕生口中銜碑不得語)尚期越禮(顔延之五君詠越禮自驚衆)用寫餘哀
(晉袁石虔傳况在餘哀豈得辭事按此言他日過墓時雖久而猶哀違宿草不哭之義故云越禮也)靈今
不昧儻或來哉
奠相公令狐公文(箋舊書開成元年檢校左僕射興元尹充山南西道節度使二)
(年十一月卒於鎮年七十二冊贈司空諡曰文)
戊午歲丁未朔乙亥晦弟子玉谿李商隠(新書藝文志有玉谿生詩)
(三卷)叩頭哭奠故相國贈司空彭陽公嗚呼昔夢飛塵(見為)
(某先軰啟)從公車輪今夢山阿(括地志桓公冡在臨淄縣牛山上管仲冡在牛山之阿陶)
(潛挽歌死去何所道託體同山阿)送公哀歌古有從死今無奈何(詩序黃鳥)
(者哀三良也國人刺穆公以人從死而作是詩也)天平之年(舊書地理志天平軍節度使治鄆州)
(管鄆齊曹棣四州節箋舊書令狐楚傳太和三年進位鄆州刺史天平軍度鄆曹濮觀察等使新書本傳楚)
(徙天平宣武皆表署廵官)大刀長戟(漢書楊惲傳惲怒持大刀鼂錯傳兩陣相近平地淺草可前可)
(後此長戟之地也)將軍樽旁一人衣白(日知錄人主左右亦有曰衣南史恩倖傳宋孝)
(武選白衣左右百八十人魏書恩倖傳趙修給事東宫為白衣左右茹皓充高祖白衣左右唐李泌在肅宗時)
(不受官帝每與泌出軍人環指之曰衣黃者聖人也衣白者山人也則天子前不禁白)十年忽然
(本集九日詩十年泉下無削息)蜩宣甲化(見為絳郡公文)人譽公憐人譖公罵
公高如天愚卑如地脱蟺如蛇(見為絳郡公文)如氣之易愚調
京下(南史陳後主紀恐京下為過)公病梁山(謂卒於興元鎮新書地理志興元府漢中郡南鄭縣)
(有中梁山)絶崖飛梁山行一千草奏天子䥴辭墓門臨絶
丁寧託爾而存(見遺表)公此去邪禁不時歸鳳樓原上新
舊衮衣(原註公先人亦贈司空)有泉者路有夜者臺(並見前)昔之去
者宜其在哉聖有夫子廉有伯夷(見孟子)浮魂沉魄公其
與之故山巍巍玉谿在中送公而歸一世蒿蓬(見為同州啟)
嗚呼哀哉
祭長安楊郎中文(箋舊書楊虞卿傳虞卿虢州弘農人從兄汝士汝士弟魯士字)
(宗尹本名殷士長慶元年進士擢第其年詔翰林覆試殷士與鄭朗等俱覆落因改名魯士後)
(登制科位不達而卒初汝士中第有時名遂歴清貫其後諸子皆至正卿鬱為昌族所居靖恭)
(里知温兄弟並列門戟咸通中昆仲子孫在朝行方鎮尚十餘人)
年月日謹以云云之奠祭于宗尹郎中之靈昔莊南華
之言物故則曰若巨室之偃歸人(舊書玄宗紀莊子號曰南華真人所著書)
(改為真經劉熙釋名漢巳來謂死為物故言諸物皆朽故也莊子莊子妻死方箕踞鼓盆而歌曰人且偃然寢)
(於巨室而我噭噭然随而哭之自以為不通乎命故止也)陶貞白之語玄機則曰雖
頑仙不如才鬼(南史陶弘景字通明十歲得葛洪神仙傳便有養生之志終身不娶止於句容)
(之句曲山自號華陽陶隐居大同三年卒諡貞白先生晏殊類要引法書要錄陶隐居與梁武帝啟云每以為)
(作才鬼亦當勝於頑仙)邈矣高論(蔡邕袁揚碑邈矣高蹤孰能克兹)皭然深旨(史記)
(屈原傳皭然泥而不滓者也)有感斯文(王羲之蘭亭記亦將有感于斯文)屬在之子
黃河九曲(藝文類聚物理論曰河色黃赤衆川之流蓋濁之也百里一小曲千里一大曲九曲以達)
(於海)泰華三峰(見謝河東公啟)陽(集作潼是)亭之右(後漢楊震傳改葬於華隂潼亭注墓)
(在潼關西大道之北其碑尚存)隂晉之東(漢地理志京兆尹華隂縣故隂晉秦惠文王五年更名寧)
(秦高帝八年更名華隂太華山在南)泱漭佳氣(謝朓詩晨光復泱漭)肹蠁孤風(司馬相如)
(賦肹蠁布寫注盛作也)生民之秀惟子之宗既愳四知亦畏三惑
(後漢楊震傳王密夜懷金十斤以遺震曰暮夜無知者震曰天知地知子知我知震子秉常曰吾有三不惑酒)
(色財也)昔佐赤符(後漢光武紀同舍生彊華奉赤伏符至曰劉秀發兵捕不道)實毗皇
極(詩天子是毗書洪範曰五皇極)坦蕩王道昭宣帝則(楊修箋遠近觀者徒謂能宣昭)
(懿德詩不識不知順帝之則)丹青不朽琬琰是刻(並見啟)狀日昇東(詩如)
(日之升)侔辰在北子之伯仲不忝前人粉飾賢路(吳周瑜傳諸葛)
(瑾步騭連名上疏曰故將軍周瑜子胤昔蒙粉飾受封為將)抑揚薦紳雲間日下國
華席珍排龍掩陸突鶴摧荀(並見前)卓爾風標(漢景十三王傳夫惟)
(大雅卓爾不羣沈約碑風標秀舉)朗然流品(王儉碑外康流品)妍若春輝烈如
冬凛(見為河東公啟)燕石知媿齊竽自審(見為張周封啟)咸指路以光
銷(論衡火滅光銷而獨在)盡登門而聲寢(見為舉人啟)難售者價重難
知者聲清披沙揀金(白帖披沙揀金往往見寶)由是不愧鳥散花落
(謝朓詩鳥散餘花落)於今有情劉儒十行(後漢劉儒傳儒字叔林桓帝博求直言儒上封)
(事十條辭甚忠切)孫弘三道(漢公孫弘傳元光五年復徵賢良文學菑川國復推上弘太常奏弘)
(第居下策奏天子擢弘對為第一)直路猶弦(後漢五行志順帝末京都童謠曰直如弦死道邊)
蠧政如埽(史記韓非子作五蠧索隐曰五蠧蠧政之事有五也禮記埽而更之)筆海驚波
詞園鞠草(新書藝文志王義方筆海十卷張仲素詞圃十卷詩踧踧周道鞠為茂草)文場不
寫於中心冊苑空留於秘寶(見代李玄文)晉千里國(晉劉頌傳疏曰)
(古者封國大者不過土方百里今雖一國周環近將千里)漢第一功(漢書蕭何傳君位為相國功第)
(一)建幢油碧(晉輿服志青油幢諸王三公有勲德者特加之)啟幕蓮紅(見為同州啟)
賓高主擇(左傳周諺有之曰山有木工則度之賓有禮主則擇之)韻合人同(袁宏三國)
(名臣叙贊景山恢誕韻與道合)固不能加減陳掾(未詳按典略魏太祖嘗使阮瑀作書與韓)
(遂時太祖適近出瑀墮從因於馬上具草書成呈之太祖擥筆欲有所定而竟不能損增非陳琳事也此恐是)
(一時之誤)亦可以喜怒桓公衣繡含香省蘭臺柏赤管朝操
青縑夜襞(並見前)佐計相則生聚有經(漢書張蒼居相府主郡國上計者號)
(計相左傳伍員曰越十年生聚十年教訓)贊地官而(集作則)孤終協籍(見為賀拔員外)
(啟)于惟荔浦(新書地理志桂州始安郡領荔浦縣)言念金昆(謂其兄汝士詩言念君子)
(南史王銓傳玉友金昆)毁冠裂(集作褫是)帶(後漢逸民傳漢室中微士皆毁冠裂冕去之)雪
泣星奔(庾信詩雪泣悲去魯吳志陸杭傳疏曰星奔電邁俄然行至箋舊書魯士兄汝士字慕巢元)
(和四年進士擢第又登博學宏辭科累辟使府長慶元年為右補闕坐弟殷士貢舉覆落貶關江令入為戶部)
(員外再遷職方郎中太和三年以本官知制誥九年為戶部侍郎位至吏部尚書卒新書冨州開江郡龍平縣)
(武德四年析置博勞歸化安樂開江四縣尋以蒼梧豪静開江隸梧州)宅裏之荆枝半謝
(見為汝南公表)嶺頭之梅萼空繁(白帖大庾嶺上梅南枝落北枝開)陟岡望兄
詞客之情何極(詩陟彼岡兮贍望兄兮)歸縣見姊騷人之恨猶存
(水經注江水東過秭歸南袁崧曰屈原有賢姊聞原放逐亦來歸喻令自寬全鄉人冀其見從因名曰姊歸即)
(離騷所謂女嬃嬋媛以詈余也漢地理志南郡有种歸縣注孟康曰种音姊)乃擢戎曹遂荒
京令將換清切(見為李貽孫啟)以扶明聖不知者夀(史記蔡澤曰富貴吾)
(所自有所不知者夀也)難言者命(見論語)未謁季良(集作梁)之醫(見為賀拔)
(員外啟)已革曹參之病(曹當作曾禮記曾子寢疾病曾元曰夫子之病革矣革紀力反詳見)
(祭韓氏姑丈)嗚呼平生世路(廣絶交論世路嶮巇一至於此)繾綣交期(左傳繾綣)
(從公)孫金盧米(並見前)百賦千詩(漢藝文志枚皋賦百二十篇杜甫贈李白詩敏捷詩)
(千首)桂林崑嶠一片一枝(見謝宗卿啟)終以浮沉(漢袁盎傳盎病免家居與)
(閭里浮湛相隨行師古曰湛讀曰沉)因兼險夷(盧諶贈劉琨詩序委身之日夷險以之銑曰夷平也)
對皋壤之搖落成老大之傷悲(見為張周封啟)尚冀他年或陶
良夜(見為同州啟)酒筵琴席燈闈月榭(稽康絶交書時與親舊叙闊陳說平生濁)
(酒一杯彈琴一曲志願畢矣謝莊月賦去燭房即月殿芳酒登鳴琴薦庾信哀江南賦月榭風臺池平樹古)
俱開怨(一作愁)别之襟並息分岐之駕(並見前)短景未果(集作)
(短願來果非見為裴懿文)良辰不借(左思詩逍遥撰良辰)竟鬱結于深衷(顔延之五)
(君詠深衷自此見)倏淹淪于大化况南康解榻(見為崔從事啟)早降清
光會稽繼組(漢書嚴助會稽吳人上問所欲對曰願為會稽太守於是拜為太守朱買臣字翁子)
(吳人也會邑子嚴助貴幸薦買臣上拜會稽太守上謂買臣曰冨貴不歸故鄉如衣繡夜行今子何如買臣衣)
(故衣懷其印綬步歸郡邸)昨辱餘芳(晉儒林傳論曰餘芳遺烈煥乎可紀)情(集作積)分逾
極銜哀更長(晉王敦傳詔曰銜哀從役朕甚愍之)三十年之間難追往事
五千里之外正恨殊鄉地闊山深川寒樹古杳杳玄夜
(見代彭陽公表)荒荒(集作茫茫)宿莽(離騷夕檻中洲之宿莽)生金認石(王隐晉書永嘉)
(初陳國項縣賈逵石碑之中生金人鑿取賣賣已復生此江東之瑞)埋玉恨土(見代李玄文)寄
奠緘辭呼風泣雨(後漢方術傳趙炳長嘯呼風亂流而濟曹植誄延首歎息雨泣交頤)噫
嘻噫嘻(詩噫嘻成王)宗尹之魂來告
祭張書記文
維會昌元年歲次辛酉四月辛丑朔二十日庚申隴西
公滎陽鄭某隴西李某安定張某昌黎韓某樊南李某
謹以清酌之奠敬祭於故朔方書記張五審禮之靈嗚
呼古有不重千金(古樂府不惜黃金散盡只畏白日蹉跎)殊輕尺璧(帝王世紀)
(禹不重徑尺之璧而愛日之寸隂)或號百夫之防(詩維此仲行百夫之防)或作萬
人之敵(蜀張飛傳魏謀臣程昱等咸稱羽飛萬人之敵也)雖爭雄角秀殊塗異
跡念閱水于千齡(陸機歎逝賦川閱水以成川水滔滔而日度世閱人而為世人冉冉而行)
(暮)若衝飇之一息(陳琳武軍賦若衝風之飛秋葉)吁嗟審禮寕或免之
瞭眸巨鼻(論衡孟子相人以眸子焉心清則眸子瞭瞭者目文瞭也漢陳遵傳長頭大鼻)方口
疎髭(御覽引瀨鄉記李母碑曰老子方口說文髭口上鬚也)始自渚宫(見祭吕商州文)來
游帝里(漢高帝紀高祖沛豐邑中陽里人也陸倕石闕銘或以光從帝里)論邀懸河(晉書)
(王衍曰郭象清言如懸河久而不竭)文酬散綺(陸機詩高談一何綺謝朓詩餘霞散成綺)體物
稱最登高擅美(見為李貽孫啟)良時不來(李陵詩良時不再至)躁進何(一作)
(為)耻門巷蓬蒿(見為同州啟)荒凉如此(孔稚珪北山移文石逕荒凉徒延佇)藩
溷筆硯(臧榮緒晉書左思欲作三都賦構思十稔門庭藩溷皆著紙筆遇得一句即疏之)寂寥
而巳梁多文士漢有賢王(見為張周封啟)猶市駿骨(戰國策涓人為君求千里馬馬)
(巳死買其骨五百金)肻驚夜光(鄒陽書明月之珠夜光之璧以暗投人於道路衆莫不按劍相盼者)長裾
既曳(見為山南啟)健筆誰當(徐陵讓表雖復陳琳健筆未盡愚懷)職高蓮幕官帶芸
香青袍如草白簡如霜東閣朝煖西園夜凉(並見前)震豈殺
公(晉書魏舒為司徒周震累為諸府辟書下公輒喪號震為殺公掾莫有辟者舒辟之無患)諶惟故
吏(盧諶贈劉琨詩序故吏從事中郎盧諶死罪死罪)渭濱迴流馬之運(蜀諸葛亮傳亮)
(悉大臮由斜谷出以流馬運與司馬宣王對於渭南)峴首奉辭曹之諱(禮記太史典禮執簡)
(記奉諱惡晉羊祜傳祜死人為諱名改戸曹為辭曹)松筠不改琴尊有寄三徑方
營(並見前)一畆乏地(禮記儒有一畆之宫環堵之室)文多為冨無事當貴
(戰國策顔斶辭去曰無罪以當貴)亦解客嘲還答賓戲(並見前)迴翔逸軌
(晉王沈等傳論曰齊逸軌而長騖)傲睨重霄(江淹擬郭璞詩傲晲採木芝)將期晩節
更峻清標懸蛇結釁(風俗通應彬為汲令賜主簿杜宣酒壁上懸弩照于杯影如蛇晉樂)
(廣傳廣為河南尹嘗有親客久闊不復來廣問其故答曰前在坐蒙賜酒方欲飲見杯中有蛇意甚惡之既飲)
(而疾於時河南聽事壁上有角漆畫作蛇廣意杯中蛇即角影也復置酒於前處謂客曰酒中復有所見不答)
(曰所見如初廣乃告其所以豁然意解沈疴頓愈)鬭蟻成妖(見為裵懿文)廻生乏祖
洲之草(十洲記祖洲在東海中地方五百里上有不死草生瓊田中人巳死者以草覆之皆活)續
斷無弱水之膠(十洲記仙家煮鳳喙麟角作膠名為續弦膠能連属弓弩斷絃漢西域傳安息)
(長老傳聞條支有弱水西王母亦未嘗見師古曰玄中記云昆崙之弱水鴻毛不能起也仙傳拾遺武帝幸華)
(林苑射虎兕弩絃斷以靈膠續之武士數人對引不脱)陳尸重來而何望(古詩下有陳死)
(人杳杳即長暮裴啟語林張湛好於齋前種松樹養鴝鵒時人謂張屋下陳尸)楚魂一散而難
招(宋玉招魂序招魂者宋玉之所作也宋玉憐哀屈原忠而斥棄愁懣山澤魂魄放佚厥命將落故作招魂)
嗚呼神道甚微天理難究桂蠧蘭敗(漢南越王傳獻桂蠧一器師古曰此)
(蟲食桂故味辛而漬之以密食之也文子藂蘭欲發秋風敗之)龜年鶴夀(郭璞遊仙傳借問蜉蝣輩)
(寧知龜鶴年善曰養生要論曰龜鶴夀有千百之數道家之言鶴曲頸而息龜潛匿而噎此其所以為夀也)
在長短而且然(左傳邾子曰命在養民死之長短時也)于妍醜而何有(世說)
(補范蔚宗在獄詩云好醜共一丘何足異枉直)某等早承餘眷晩獲聯姻(梁劉峻傳)
(自此聯姻帝室)或感極外家(漢丙吉傳遺詔所養武帝曾孫名病已在掖庭外家者)延自
出之念(見為韓同年啟)或恩深猶子(禮記兄弟之子猶子也)多引進之仁
(後漢延篤傳欲令引進之)或敬屬丈人之行(漢匈奴傳鞮侯單于自言漢天子我丈人行師)
(古曰丈人尊老之稱行音胡浪反)或情兼内妹之親(晉宣五王傳澹妻郭氏賈后内妹也)
有美吾姨(左傳息媯將歸過蔡蔡侯曰吾姨也止而見之)靈慶攸屬(後漢光武紀贊曰靈)
(慶既啟)尊公則師長庶僚(晉陳夀傳丁儀丁廙有盛名於魏夀謂其子曰可覓千斛米見)
(與當為尊公作佳傳)夫人則儀刑六族(禮記天子之妃曰后諸侯曰夫人)門高再
世之侯家享萬鍾之祿(並見表)經過欵狎(阮藉詠懷詩趙李相經過南史)
(阮顗傳與鄧琬欵狎)出入遊陪映人玉潤(世論衞叔寳是樂彦輔壻裵叔道常稱之曰婦)
(翁冰清女壻玉潤)覆水蓮開(梁簡文帝採蓮賦卧蓮葉而覆水亂高房而出藂)春歸别
墅月滿高臺嵇山傾倒(世說嵇康風姿特秀山公曰嵇叔夜之為人也其醉也傀俄若)
(玉山之將頽)謝雪徘徊(宋符瑞志大明五年正月戊午元日花雪降殿庭時右衞將軍謝莊下殿)
(雪集衣白上以為瑞於是公卿俱作花雪詩)惜景而持繩欲繫(李尤詩安得長繩繫白日)
邀歡而秉燭相催(古詩晝短苦夜長何不秉燭遊)中歎乖離今冬至止
仲叔辭辟而方返(後漢書太原閔仲叔徵博士不至客居安邑老病家貧日買猪肝一片安)
(邑令敕吏常給仲叔曰豈可以口腹累安邑遂去)梅福罷官而未幾(見為濮陽公狀)一
則歸從回雁之峯(方輿勝覽衡陽有回雁峯至此不南去在今衡州城南)一則至
自跕鳶之水(見為濮陽公文)方將為笛裁竹(張騭文士傳蔡邕告吳人曰吾昔嘗)
(經會稽高遷亭見屋椽竹東間可以為笛取而用之果有異聲)緣箏斬梓(曹植與吳質書伐雲夢之)
(竹以為笛斬泗濱之梓以為箏)驅羿射鴻(疑作烏淮南子堯時十日並出草木焦枯堯命羿仰射十)
(日中其九烏皆死墮羽翼)招任釣鯉(見為舉人啟按羿無射鴻事盖此只取其善射如任公子之釣)
(亦未嘗有釣鯉事也)豁契闊于屯夷(傅亮表臣契闊屯夷旋觀終始)極平生之宴
喜(詩魯侯燕喜潘岳西征賦陸賈之優游宴喜)良覿雖屢(杜甫詩逍遥展良覿)深懷未
從三靈莫效(見為成魏州表)一夢俄終露先寒而隕葉漏未盡
而聞鐘(見代僕射表)今則列樹開封(易葬之中野不封不樹)揲蓍得吉
絳旐前引(見祭裵氏文)桐棺後出(墨子禹葬會稽衣裘三領桐棺三寸)隐轔原
野(見為絳郡公文)凄凉雲日(一作月誤謝靈運詩雲日相輝映)將歸宿莽之庭
欲閉青松之室(並見前)殷勤舊(一作賢)偶冀望諸孤(左傳公曰以是)
(藐諸孤辱在大夫)未歸下國(左傳狐突適下國注下國曲沃新城吳語天若不知有皋則何以使)
(下國勝注下國吳自謂也)且寓皇都江遠惟哭天高但呼(史記屈原傳勞苦倦)
(極未嘗不呼天也)必有餘慶(見為先輩啟)非無後圖(左傳鬭伯比曰以為後圖)嗚
呼哀哉壺有芳醪俎多肥羜(詩既有肥羜以速諸父)叫噪不聞精
靈何處鬱憤徒極含辭莫叙冀有鑒於酸嘶庶無乖於
酣飫(詩飲酒之飫杜預左傳注飫厭也)
李義山文集箋註卷六
