鐡崖先生古樂府卷之八
門人富春吴復類編
覽古四十二首
晉師納天王大義白日披尹固附孽子奉籍奔蛮夷
道逢秋郊婦三歲尔大期三年尹固死婦言如蓍龜
又
出姜哭過市呼天天實聞市人皆涕下魯賊當誰分
出姜不■魯麟筆誅其君
又
秦穆飲盗馬椘莊忘絶纓齊景恩一木觸槐有淫刑
婧女告齊相稱說辯且正明朝拔槐令婧婦脫囚名
又
單父七絃琴為治務感興十金南門木立令務必行
單父有成■夜漁若嚴刑南門能徙木不能徙民情
以此知巧信不如拙而誠
又
韓厥戮趙㒒不以私害公後人援此義往往為逄蒙
曲逆不背本事主可移忠偉哉劉公論吕布真難客
又
應侯刻薄人湏賈得無死飛將殺覇陵狼狠不足齒
如何畫眉郎五日殺掾史
又
齊相善求治議論人人殊盖翁本黃老一語盖有餘
諸儒不足聽醉吏自足呼醉吏獄不擾諸儒多訴狙
又
恭儉漢天子取士忌少年未應絳灌徒廷中肯妨賢
徒為宣室召復有長沙遷不見馮都尉(唐)龐眉竟誰
憐
又
田叔作魯相王不敢遊田痛愧取民物償以中府錢
漢人重長者長者豈非賢
又
任安與田仁同仕將軍門厮養惡齒馬實坐貧失身
發忿騎奴席拔刃徒自分不會趙少府何時别奴群
乃知聖賢仕端不與賤貧
又
郭觧本大俠睚䀝殺人威當其出邑屋獨不殺倨夷
屬吏脫踐更卒感肉袒来此事實近道可以俠少之
又
漢廷古遺直免官歸田園已聞御史奏嚴李有飛言
(嚴助李文)矯制獨無罪加冠禮終存誰謂淮陽召淮陽為
寡恩
又
出關棄繻子南征笑狂生左右無黃髮滛夫挟之行
戮殺漢使者君臣起大兵尉他羈漢綬何曾請長纓
又
成都賣卜士大易先天心弟子一區宅桑榆有餘隂
何為天禄閣忘身幾陸沉門前載酒者竒字時相尋
為謝門前客從今傳酒箴
又
子陵江海客本非沮溺倫仁義立竒論豈果忘吾民
狂奴作故態飄然歸富春客星犯帝座太史■天文
故人信符䜟三公等浮雲
又
武丁夢良弼審象極冥搜光武思故人物色在羊裘
彭城有處士君恩賁林丘股肱不為用顔色徒相求
又
董卓劫慈明(苟爽)次以及伯皆(蔡邕)子龍獨何人(中屠蟠)啖
笑却啀啀高視梁碭上片雲卷而懷古来高世士塵
埃豈能埋
又
㐮陽有高士生産不曾治何以遺妻子鹿門有深期
籍籍齒牙論龍鳳名諸兒諸葛拜床下可是圯橋師
又
孔公薦一鶚義烈争秋霜矢心報知已討賊尊天王
漁陽操英憤夫豈病悖狂營門三尺梲(音脱)殺氣披攙
槍
又
會稽嵇叔夜才氣浩不群平生癖於鍜餘好在琴尊
不知一長嘯携琴學蘇門可怜廣陵散竒弄今無聞
又
汝南許文休喪亂一駑士敢當諸葛拜合受玄德鄙
士論推指南無乃失臧否乃知郡公曺排擯有公是
又
知子石司徒分材靳齊奴諸仲財不如財窮東市誅
吁嗟石司徒知子良不愚
又
洛陽輕薄子挾弹走春嬉結交金谷友謟事賈午兒
蔑弃慈母訓乾没不知幾感已賦閒居猶以拙自悲
又
弹琴戴安道焦桐破竒聲蔚宗與文季俱以琹自鳴
天子不得屈王公不能聆獨怜禇司徒銀柱老齊伶
又
我愛王懷祖面壁售人罵不比少掾時瞋目荅米價
褊中頓有容坦之詎能過桓桓大將軍漠業在出跨
又
青青五柳宅貧無三徑資玄參建威幕為貧良亦非
彭澤八十日胡為遽来歸乃知决然逝非為鄕里兒
首惡王休元酒亦無所辭華軒欲載我我心詎能違
又
王湛蓄深器世人不能窺大慧實若愚人遂以為痴
可憐濟父子同門不識之何况隔千里而欲求人知
又
羲之在東床風操夙所稱藍田譽轉重胡乃意不平
出弔曲在我反惡固其情以此悻悻死無異匹婦輕
又
韓信卜母他旁置萬人廬郭公卜鄰水長洲偶成墟
千秋楊子窆投棄同江魚祼髮何為者厭魅開
孰借神丁火焚却青囊書
又
郭黁精術數知晉必亡秦逃秦遠歸晉追兵殺亡臣
洛陽牛背叟讀書孝其親凉州未經破先歸忽如神
術人不靈已哲士固全身
又
騷雅玄巳久宫軆争哇淫洛陽風一變枳性随人心
鄊關思蕭瑟作賦哀江南(叶任)調入金釵臂亡國有餘
音
又
嘗疑王孝子素履朴且莊門生服縣役徑行想不揚
孝子躬饁具罄折在道傍門生役巳脫詭道由此行
又
小兒賀季真弃官亦棄宅遠謁王道者去問術黃白
何物䄂中蔵去道萬里隔
又
嚴家兒八歲殺父姬嚴家父稱竒養成乕豺惡腐儒
弄乕&KR2507;嗟吁豺乕天早斃七十慈父免官婢
又
姚家有禆將腰佩雙青萍青萍夜脫匣忽殺程務盈
為書報殺状伏劍随自刑吁嗟古義士豈復數荆卿
又
厚施而薄望郭觧愧朱家大唐郭氏子(元振)手劍寒奸
邪&KR0608;金四十萬主名不知夸結客豪侠場此客實無
加
又
昨日滿頭花堂上争春妍今朝大風起花落玉津園
舊地易淮陜取馘諧戎門可怜扵期首不謝永州魂
又
東人送降欵西人納降城長沙李太守誓死城不盟
高樓一舉火老穉同焦冥
又
要離爇妻子大盗空古名峩峩南文山光日月青
婦義終一醮臣道無改更寧戴一天死不載二地生
尚憐廣西弟有愧顔家兄
已上凡四十有二首蓋迹太白之覽
古少陵之遣興而作也雖事闕史断
而中有詩法存焉作古詩者其可無
學乎
鐵崖先生古樂府卷之八
