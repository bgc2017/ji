鐡雅先生復古詩集卷之六古樂府卷十六
太史紹興楊維禎廉夫著
太史金華黃溍晉卿評
古樂府
續&KR3504;集(并序)
陶元亮賦閑情出&KR0591;御之辭不害其為處士
節也余賦韓偓續奩亦作娟麗語又何損吾
銕石心也哉法雲道人勸魯直勿作豔歌小
辭魯直曰空中語耳不致坐此堕落惡道余
扵續奩亦曰空中語耳不料爲萬口播傳兵
火後龍洲生尚能口記又付之市肆梓而行
之因書此以識吾過時道林法師在座余合
十曰若堕惡道請師懴悔桃花夢叜楊禎氏
自序
續&KR3504;集二十詠
學琴
阿琰胡笳不足傳離鸞别鵠意凄然請郎爲洗筝琶
耳不惜爲郎彈絶絃
學書
歌徹陽春酒半醺玉尖搦筦蘸香雲新詞未上鴛鴦
扇醉墨先汙蛺蝶裙
演歌
鸎鸎舌巧言猶獠字字使君親口教今日金錢初受
賞倚聲同合鳳凰巢(笙名)
習舞
十六天魔教巳成背反蓮掌苦嫌生夜深不管俳場
歇尚向燈前蹋影行
上頭
新年攏髩及笄期雲綰盤龍一把絲掩鏡問人人盡
道南梳北褁緫相宜
染甲
夜搗守宫金鳳蕊十尖盡換紅鴉觜閑来一曲鼓瑶
琴數點桃花泛流水
照畫
畫得崔徽卷裏人菱花秋水脫真真只今顔色渾非
舊燒藥懆頭過一春
理繡
揀得金針出象筒鴛鴦雙㓨扇羅中却嗔昨夜貍奴
惡&KR0946;亂金床五色絨
出浴
初訝洗花難抑按終疑沃雪不勝任豈知侍女簾帷
外剰取君王數餅金
甘睡
漏减良宵畫日遲困人天氣酒中時東家女伴太嬌
劣偷觧裙腰竟不知
相見
酥凝背甲玉搓肩只訝紅綃覆白蓮底事太隂蔵火
性狂夫夜夜為君然
相思
深情長是暗相随月白風清苦苦思不似東姑痴醉
酒幕天席地了無知
的信
平時詭語難為信醉後微言却近真昨夜寄將雙豆
宼始知的的爲東鄰
私會
月落花隂夜漏長相逢疑是夢高唐夜深偷把銀釭
照猶恐憨奴瞰隙光
成配
眉山暗淡向殘燈一半雲鬟撒枕&KR0994;四軆着人嬌欲
泣自家揉碎砑繚綾
洗兒
曾向金盆弄化生寶珠親見掌中擎從今不帶宜男
草豆宼含胎恐太并
秋千
齊雲樓外紅絡索是誰飛下雲中仙剛風吹起望不
極一對金蓮倒插天
蹋踘
月牙束靿紅幧首月門脫落葵花斗君看脚底軟金
蓮細蹴花心壽郎酒
釣魚
敲針作釣投水隅豈圖口味膾王餘鯉魚腹牽芳
餌萬一行人有素書
走馬
胡㚢牽来獰叱撥輕身飛上電一抹半兜玉鐙褁湘
裙不許春泥汙羅襪
按二十詠中剪裁香奩者凡四章浴思信
配是也先生又有和趙八節使七言八句
二十題尤膾炙扵粉黛延中惜逸去先生
令琬𥙷逸琬何敢何敢
至正甲辰夏五月初吉龍洲生章琬孟文
謹拜手䟦
䟦復古詩集後
余在
京知
經筵事時聞先生長者說楊銕崖為有道之士
後數年始讀所為文章得見其道德之藴
誠為一代人表我
朝天下大定奉
詔脩書復
命賦詩稱
旨得完節歸全卓哉制行之高也余又見復古
詩集讀其琴操不譲退之其宫詞不譲王
建其古樂府不譲二李其漫興冶春遊仙
等題即景成韻使老杜復生不是過也而
香奩諸作尤娟麗俊逸真天仙語讀此而
其他所能㮣可見矣竊恨生晚不得撰杖
屨從後也姑題數語扵篇末以志余景仰
之深意云
正統元年丙辰春三月初吉廬陵楊士竒
謹識
鐡雅先生復古詩集自琹操至宮詞女史
香奩諸題凡一百二十五首宣德中余直
文淵閣得一見扵少師廬陵楊公處因喜其詞
䧺偉娟麗讀之不忍釋手乞歸錄之屢欲
鋟梓而未遂乃珍蔵篋笥庶畿好古君子
刊布四方俾有志者共之為余之所深望
也時
正統丙辰春三月初吉崑山衛靖謹題
重刻鐡崖先生古樂府後叙
鐡崖先生處勝國時其文章
德業為一代人表日與海内
名德交遊歷覧勝㮣幾二十
年卒能㓗身完節歸全于
大明之代其詩文多為好事者寶
惜益自幼喜讀先生諸作有
所見聞即錄而閱之弗厭古
樂府十卷乃先生門人冨春
吴見心所編崑山顧仲瑛所
刻者益屢欲鋟梓垂遠緣無
善本駸駸歲月竟不克就成
