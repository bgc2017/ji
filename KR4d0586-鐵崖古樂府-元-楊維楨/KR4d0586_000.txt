輯錄鐡崖先生古樂府序
君子論詩先情性而後體格老杜以五言
為律體七言為古風而論者謂有三百篇
之餘旨盖以情性而得之也劉禹錫賦三
閣石介作宋頌後之君子又以黍雞配三
閣清廟猗郱配宋頌亦以其所合者情性
耳然則求詩扵刪後者既得其情性而離
去齊梁晚梁李宋之格者君子謂之得詩
人之古可也會稽鐵崖先生為古襍詩凡
五百餘首自謂樂府遺聲夫樂府出風雅
之變而閔時病俗陳善閉邪將與風雅並
行而不悖則先生詩旨也是編一出使作
者之集遏而不行始知三百篇之有餘音
而吾元之有詩也復學詩于先生者有年
矣嘗承教曰認詩如認人人之認聲認貌
易也認性難也認神人難也習詩扵古而
未認其性與神罔為詩也吁知認詩之難
如此則可以知先生之詩矣先生在會稽
時日課詩一首出入史傳積至千餘篇晚
年取而讀之忽自咲曰此豈有詩哉亟呼
童焚之不遺一篇今所存者皆先生在錢
塘太湖洞庭間之所得者云
至正六年丙戌春三月初吉門生富春吴
復謹拜手書
復字子中後改字見心見廉夫所作
墓銘
鐡崖先生古樂府叙
三百篇而下不失比興之旨惟古樂府為
近今代善用吴才老韻書以古語駕御之
李季和楊廉夫遂稱作者廉夫又縱横其
間上法漢魏而出入扵少陵二李之間故
其所作古樂府辭隠然有曠世金石聲人
之望而畏者又時出龍鬼蛇神以眩蕩一
世之耳目斯亦竒矣東南士林之語曰前
有虞范後有李楊廉夫竒作人所不知者
必以寄余以余為知言者抑余聞詠謌音
聲之為物明則動金石幽則感鬼神豈直
草上風行之比哉廉夫遭盛時揚言扵大
廷者也將與時之君子以頌隆平樂府遺
音豈宜在野要使大雅扶世變正聲調元
氣斯為至也余不敢不以此望扵廉夫餘
子不足語此至正丙戌冬又十月方外張
天雨謹題
元故奉訓大夫江西等處儒學提舉楊君墓誌銘(有序)
太史氏金華宋濂撰
元之中世有文章鉅公起扵浙河之間曰鐡崖君
聲光殷殷摩戞霄漢吴越諸生多歸之殆猶山之
宗岱河之走海如是者四十餘年乃終瀕終召門
弟子曰知我文最深者唯金華宋景濂氏我即死
非景濂不足銘我爾其識之卒後三月吏部主事
張學暨朱芾䓁七人奉其師之治命来請濂既爲
位哭復繋其爵里行系而造文曰君姓楊氏諱維
禎廉夫其字也裔出漢太尉震震十八傳至唐分
爲四院第二院太師虞卿生堪堪生承休承休生
嵓五季時錢氏有國嵓仕至丞相自譜爲浙院嵓
之孫都兵馬使佯徙浙水東又分爲浙左院佯之
子成隱居會稽諸暨之陽復爲諸暨人君之十世
祖也高祖文振曾祖文脩以好善嗜義門人呼爲
楊佛子祖敬父宏贈奉訓大夫知温州路瑞安州
事飛騎尉追封會稽縣男妣李氏追封會稽縣君
宋丞相宗勉四世孫也當縣君有姙夢月中金錢
墜懷翼日而君生大夫公摩其頂曰夢之祥徵其
應扵爾乎稍長從師授春秋說講析辯刺幾踰百
十家大夫公期以重器至弱齡不爲授室俾游學
角東粥厩馬以益装錢君節縮不妄費購黃氏日
鈔諸書以歸大夫公驩曰此顧不多扵良馬邪躬
為装禠使之周覽泰定丁卯用春秋擢進士第署
台之天台尹階承事郎天台多黠吏憑陵氣勢執
官中短長先以餌鈎其欲然後扼吭使不得吐一
語號為八鵰君廉其姦中以法民方稱快其黨頗
蚓結蛇蟠不可解君䘚用是免官久之改錢清場
鹽司令時鹽賦病民君為食不下咽屢白其事江
浙行中書弗聽君乃頓首涕泣于庭復不聽至欲
投印去訖獲減引額三千俄相継丁外内艱結廬
扵桐原墓族屬有酹墓者植竹笻扵前笻彂孽牙
枝葉欝如也自是不調銓曹者十年會有詔修遼
金宋三史君作正統辯千言大司徒歐陽文公玄
讀之歎曰百年後公論定扵此矣將薦之又有沮
之者尋用常顧提舉杭之四務四務為江南劇曹
素號難治君日夜&KR1057;梳不暇騎驢謁大府塵土滿
衣襟間有識者多憐之而君自如也轉建德路總
管府推官陞承務郎君悉心獄情必使两造具備
鉤摘隱伏務使無冤民居無何陞奉訓大夫江西
等處儒學提舉未上會四海兵亂君遂泯䟢浙西
山水間及入
國朝天下大定
詔遺逸之士脩纂禮樂書頒示郡國君被
命至京師僅百日而肺疾作乃還雲間九山行窩疾
且革移拄頰樓中呼左右謂曰吾欲觀化一廵如
何乃自起捉筆撰歸全堂記頃刻而就擲茟曰九
華伯潘君招我我當往車馬俟吾且久遂泊然而
逝似聞數十人從凾道登樓其步履之聲相接時
大明洪武庚戌夏五月癸丑也年七十五及門之士
上書扵郡守林君公慶以封塋為屬林君欣然從
之擇地華亭縣脩竹鄊千山之原以六月癸亥舉
柩蔵焉君初聘錢氏忽遘惡疾錢父母請罷昏君
䘚娶之疾尋愈継鄭氏陳氏子男一人杭鄭出也
孫男一某女一未行所著書有四書一貫錄五經
鈴鍵春秋透天關禮經約君子議歷代史鉞𥙷正
三史綱目富春人物志麗則遺音古樂府上皇帝
書勸忠辭及平鳴瓊臺洞庭雲間祈上諸集通數
百卷蔵于家初君為童子時屬文輙有精魄諸老
生咸謂咄咄逼人既出仕與時齟齬君遂大肆其
力扵文辭非先秦两漢弗之學久與俱化見諸論
撰如覩商敦周彛雲靁成文而寒芒横逸奪人目
睛其扵詩尤號名家震盪凌厲駸駸將逼盛唐驟
閱之神出鬼殁不可察其端倪其亦文中之雄乎
名執政與司憲紀者豔君之文無不投贄願交而
薦紳大夫與岩穴之士踵門求文者座無虚席以
致崖鎸野刻布列東南間然其風神夷冲無一物
縈懷遇天爽氣清時躡屐登名山肆情遐眺感古
懷今直欲起豪傑與游而不可得或戴華陽巾披
羽衣泛畫舫扵龍潭鳳洲中横鐡笛吹之笛聲穿
雲而上望之者疑其爲謫仙人晚年益曠逹築玄
圃蓬臺扵松江之上無日無賓亦無日不沉醉當
酒酣耳熱呼侍兒出歌白雪之辭君自倚鳳琶和
之座客或蹁躚起舞顧盻生姿儼然有晉人高風
或頗加誚讓亟罵曰昔張籍見韓退之退之命二
姬合彈箏琶以爲樂爾謂退之非端人邪盖君數
竒諧寡故特托此以依隠玩世耳豈其本情哉性
䟽豁與人交無疑貳賤而賢禮之如師傅貴而不
肖雖王公亦蔑視之平生不蔵人善新進小子或
一文之美一詩之工必為批點黏于屋壁指以歷
示客尤不錄人以小過黠奴負君金度無以償逼
君書收劵君咲與之家蔵古名畫為西鄰所竊其
傔人追執之君曰吾業與之矣無賴之徒偽為君
文以冐受金繒或疑以為問將彂其姦君曰此誠
余所作也不論遠近皆知君為寬厚長者云激者
之論恒謂名者天所最忌矧以能文名則又忌之
尤者也所以文人多畸孤坎壈以終其身視貴與
冨猶風馬牛不相及也嗚呼豈其然哉彼貨殖者
不越朝歌暮絃之樂爾顯融者不過紆朱拖𬗋之
華爾未百年間聲銷影沉不翅飛鳥遺音之過耳
叩其名若字鄊里小兒巳不能知之矣至若文人
者挫之而氣彌雄激之而業愈精其嶷立若嵩華
其昭回如雲漢衣被四海而無慊流布百世而可
徵是殆天之所相以彌綸文運豈曰忌之云乎嗚
呼君真是矣然君不可謂不幸也使君志遂情安
稍起就勲績未必專攻扵文縦攻矣未必■礪之
能精藉曰既精矣亦未必歲積月累彂越如斯之
夥也斯文如元氣司化權者每左右馮翼俾其延
緜而弗絶則其燾育以成君者豈不甚侈也邪一
世之短百世之長如君亦足以不朽矣或者乃指
此為君病豈知天哉濂投分扵君者頗久相與論
文屢極玄奥聞君之死反𬒮拭涕久之念君之不
可再得不敢有孤所屬故為具記其事而又為些
辭一章以代勒銘庶幾招君歸来矣乎其辭曰
魄淵流金降空青些結英楊靈潰于成些獨騎騏
麟傷遺經些衮鉞是非嚴天刑些孰軋以摧勢相
傾些濬彂厥辭益崇谹些芳潤内洽光精外形些
離方遯圓班部自寧些流霆下舂百里震驚些鸞
鶱鳥瀾天機呈些錢甲琱戈百萬宵征些葩翹穎
竪媚韶榮些籠絡萬象槖籥三靈些彈壓物怪晝
夜哀鳴些九華丈人召還𬗋清些白鹿夾轂五霞
軿些廽風翛翛雲繩繩些天人殊軌誰強攖些綘
府雖樂母淪洞冥些盍乎歸来返故庭些
鐡崖先生古樂府門生冨春吴復類編
卷之一(二十六首)
履霜操别鵠操
雉朝飛精衞操
石婦操湘靈操
箕山操獨祿篇
公無渡河桓山禽
烏夜啼野雉詞
旦舂詞繋子詞
眉㒇詞結襪子
栢谷詞鴻門會
𬗋芝曲金臺篇
吴鉤行胭脂井
平原君春申君
聶政篇易水歌
卷之二(四十四首)
𣏌梁妻即墨女
宿瘤詞鍾離春
荆釵曲唐姬飲酒歌
馮家女染家守蔵奴
昭君曲(二首)大唐公主嫁匈奴行
虞美人行麗人行
六宫戲嬰圖日重光行
三叟者訣三青鳥
大難日大數謠
將進酒君家曲
城西美人歌崔小燕嫁辭
城東宴西溪曲
湖中女長洲曲
琵琶怨鳴箏曲
内人琴阮圖内人吹&KR1055;詞
内人剖瓜詞屏風謠
紅牙板歌奔月巵歌
簫杖歌簟篥吟
李卿琵琶引張猩猩胡琴引
周郎玉笙謠蹋踘篇(二首)
邯鄲弄(二首)
卷之三(二十一首)
皇媧𥙷天謠上元夫人
毛女籛鏗詞
大唐鍾山進士歌大人詞
道人歌龍王嫁女詞
脩月匠夢遊滄海歌
璚臺曲羅浮美人
李夫人望洞庭
五湖游苕山水歌
石橋篇張公洞
登華頂峯廬山瀑布謠
花游曲
卷之四(四十首)
古憤貿易詞
赤堇篇吴城怨
陳帝宅雉城曲
采桑詞来菱曲
海客行主家詞
道旁騎風日好
春芳曲太師宅
招農篇南婦還
淇寡婦七哀詩
伐木篇瘦馬行
金山孤鳳辭焦尾辭
紈扇辭白門柳
丹山鳳梁父吟
金山篇驪山曲
弁峯七十二送客洞庭西
堯布山夏駕石鼔辭
虎丘篇要離塚
香山篇陳朝檜
放龜池東林社
隠君宅道人一畞宅
卷之五(二十九首)
沙堤行地震謠
苦雨謠大風謠
白雪詞箕斗歌
鹽車重鹽商行
牛商行食糠謠
周急謠勸糶辭
吴農謠三男詞
乞墦詞家仕歎
侯庶歎秦刑篇
匠人篇花門行
征南謠憶昔
唐刺史法吏(二首)
劭農篇存與篇
樗蒲行貧婦謠
卷之六(二十九首)
金溪孝女歌楊佛子行
金處士歌彭義士歌
盧孤女孔節婦
陳孝童強氏母
蔡君俊五世家慶圖詩
鐵面郎奉使歌
春草軒詞萱夀堂詞
傅道人歌留粛子歌
洪州矮張歌秀州相士歌
禽演贈丁道人冶師行
艾師贈黃中子醫師贈袁煉師
芝秀軒詞(四首)夀岩老人歌
琴書真樂窩鐡笛歌
鐡笛謠
卷之七(三十一首)
堠子詞鍾藤詞
醴泉詞泳水辭
梟蘆詞龍乕詞
狗馬詞鷹馬詞
鳳鏘鏘鶴躚躚
五禽言(五首)歸鴈吟
两鵓鴣匹鳥曲
鮫人曲義鴿三章
警鵰三章射羆行
闘鷄行殺乕行
白翎鵲詞二章佛郎國進天馬歌
卷之八
覽古(四十二首)
卷之九(八十首)
城門曲熢燧曲
關山月飲馬窟
劒客篇俠客詞
放麑詞牧羝曲
摘瓜詞桑隂曲
貞婦詞朱厓令女
妲己圖三閣詞(四首)
雌雄曲連理枝
朱邸曲高樓曲
玉蹄騧珊瑚鞭
浣女詞績婦詞
織婦曲商婦詞(二首)
清塘曲春波曲
采蓮曲(二首)楊柳詞(二首)
寄春曲賭春曲
玉鏡臺回文字
生合歡䌫船石
望鄊臺乞巧詞
聞鴈篇繫馬詞
買妾言續絃言
歸客誤(二首)自君之出矣(二首)
吴子夜四時歌(四首)屈婦詞
新来子同宫子
陽臺曲蘇臺曲
邯郸道昭陽曲
團扇歌白頭吟
銅雀曲綠珠詞
焦仲卿妻小臨海曲(十首)
桂水五千里(四首)
卷之十(六十七首)
西湖竹枝歌(九首)吴下竹枝歌
春晴(二首)漫興(七首)
冶春口號(七首)漫成(五首)
春俠襍詞(十首)燕子詞(四首)
小遊仙(二十首)海鄊竹枝歌
附錄
吴君見心墓誌銘(鐵崖先生作)
已上共四百九首
卷之十一
精衞操石婦操
箕山操漢水操
介山操崩城操
前旌操桑中操
扊扅操履霜操
殘形操
卷之十二
炮烙辭烽燧曲
放麑辭牧羝曲
漸臺曲北郭辭
城門曲蘇臺曲
望鄊臺飲馬窟
俠客辭劍客辭
昭陽曲銅雀曲
妲己圖秦宫曲
三閣辭燕脂井
焦仲卿妻朱崖令女
摘瓜辭食桃辭
卷之十三
白頭吟綠珠辭
雌䧺曲連理枝
商婦辭合歡辭
玉鏡臺䌫舟石
楊柳辭(二首)採蓮曲(二首)
賭春曲擬雪詞
聞鴈篇繋馬辭
春波曲彈瑟篇
續弦言買妾言
去妾辭玉啼騧
空桑曲女&KR2037;草
卷之十四
宫詞(十二首)春俠雑詞(八首)
小游仙(十二首)
詠女史(一十八首)
李夫人鉤弋夫人
伏生女班婕妤
趙昭儀王氏后
賈南風綠珠
馮小憐獨孤后
武后楊太真
王疑妻李氏盻盻
韓蘄王夫人宋度宗女嬪
青峰廟王氏女貞木楊氏
卷之十五
香奩八題
金盆沐髮(二首)月奩勺面(二首)
玉頰啼痕(二首)黛眉顰色(二首)
芳塵春迹(二首)雲窗秋夢(二首)
繡床凝思(二首)金錢卜歡(二首)
卷之十六
續&KR3504;集二十詠
學琴學書
演歌習舞
上頭染甲
照畫理繡
出浴甘睡
相見相思
的信私會
成配洗兒
秋千蹋踘
釣魚走馬
