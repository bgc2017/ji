鐵雅先生復古詩集卷之二古樂府卷十二
太史紹興揚維禎廉夫著
太史金華黃溍晉卿評
古樂府(二十二首)
先生自言予用三軆詠史用七言絶句軆者三
百首古樂府軆者二百首古樂府小絶句軆者
四十首絶句人易到吾門章木能之古樂府不
易到吾門張憲能之至小樂府二三兮不能惟
吾能之故五峰李著作推爲詠史上手云至正
丙午夏五上吉門生章琬謹拜手識
炮烙辭
炮烙復炮烙是不還是不終殺䜛人乕不殺羑中囚
評云此獨夫可取處古人未言
烽燧曲
美人方一咲烽火不須驚昨夜驪山下西戎巳結兵
評云用事不費餘力
放麑辭
母麑急麑子獵父眎如傷太子奔城父君王赦奮揚
評云託物悟人亦由天理
牧羝曲
老羝何日乳歸鴈忽能言不逐虞常死丁零尚有恩
漸臺曲
皎日常持信倉皇不改貞君王符不到水長漸臺傾
評云春秋直筆句律
北郭辭
瓜田不納履北郭䜛招汚覆鼎重開日宫中殺破胡
評云用事如放麑篇
城門曲
諜報越玉兵城門夜不扃孤臣睛不死門月照人青
評云事傪景慘世間稚語如何可到
蘇臺曲
吴王張高宴臺下閱犀兵高臺三百里不見越玉城
評云十字貶意無盡
望鄕臺
望鄕臺上客秋至望鄕關中原遮望眼可柰咽支山
飲馬窟
長城飲馬窟飲馬馬還驚寧知嗚咽水猶作寶刀鳴
評云無中生出興象之妙
俠客辭
未許仝交死全身報國仇大阿飛出匣欲取賈充頭
評云此俠客自是義俠
劍客辭
丈夫萬人敵拙計哂荆軻昨夜西征去生擒李左車
評云此客方是壮夫
昭陽曲
美人新睡起内史報蘭湯散盡黃金餅無尋赤鳳凰
評云譏得是譏得是可與秦官同看
銅雀曲
帳中歌吹作玉座奉晨曛西陵迷望眼日莫起浮雲
評云以雲興無心之物不必刻苦
妲已圖
小白竿頭血新圖入漢廷宫中雙燕子齊作牝鷄鳴
秦宮曲
妾自夫君戍桑隂路不通將軍哮佀乕少婦竊秦宫
評云必有鉗制扵乕者不然是不可曉
三閣辭
江南龍乕氣樓閣照金銀望見長安道不知塵汙人
臙脂井
昨夜韓擒乕金陵奏凱廽井中人不死重帶美人来
評云尤物之溺人如此
焦仲卿妻
生爲仲卿婦死與仲卿齊廬江同樹鳥不過别枝啼
朱厓令女
關珠争两死两死獨誰當關吏不垂泣青天應雨霜
評云十字見天理人心
摘瓜辭
黃臺八瓜熟瓜熟瓞綿綿惟有大瓜好狐来瓜巳穿
評云又向本題外彂意
食桃辭
二挑䧟忠勇晏子設危謀半桃䧟姑息彌子復誰尤
