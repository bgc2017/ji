鐡雅先生復古詩集卷之三古樂府卷十三
太史紹興楊維禎廉夫箸
太史金華黃溍晉卿評
古樂府(二十四首)
先生自謂余二十字香閨詩乃是古樂府辭彂
情止義之化也不可例以豔歌小詞目之具風
雅之目者當自得扵王臺香奩之外也
白頭吟
長夜白頭吟新絲理故琴莫將一日意誤結百年心
評云丁寧得是
綠珠詞
井底生明月樓頭墜寳星年年金谷草春人美人青
評云以虞美人影入用事之妙
雌䧺曲
妾夫曉出塞妾夜馳孤忠誓作干將劍一死雙雌䧺
評云二十字法語
連理枝
主家連理木昨家一枝零野藤㳂别樹相托萬年青
評云人情不可曉
商婦詞
蕩子彂航船千里復萬里碩持金剪刀去剪西江水
評云二李未說竒特竒特
合歡辭(七姑汁蜂以綴窠者)
朝作生合歡暮作生離泣安得並帶堅堅佀七姑汁
玉鏡臺
郎贈玉鏡臺妾挂菱花盤安得咸陽鏡照郎心肺肝
纜舟石
江邊䌫舟君䌫觧不留痕長恨浮萍草難仝結縷根
楊柳詞
楊柳董家橋鵝黃幾萬條行人莫到此春色易相撩
又
長條一丈長長佀𬗋絲韁長條挽易斷五馬過横塘
採蓮曲(二首)
東湖採蓮葉南湖採蓮花一花與一葉持寄阿侯家
評云古樂府未有此語
又
同生碩同死死葬清泠洼下作鎻子藕上作雙頭花
評云眼前竒語只道不得
賭春曲
闘草歸来後開筵又賭春階前撒珠戲獨是得雙人
評云語好不費力方是好
擬雪詞
小姑善擬雪擬雪廣寒高剪落雙娥髮紛飛玉兔毛
評曰此詞掃退謝女塩絮古今詞人所未
道也
聞鴈篇
樓頭聞過鴈隻影不成雙一夜狂夫夢相随到九江
繫馬辭
誰繫西枝馬馬嘶花亂飛花飛猶自可莫遣折花枝
評云獨漉語律
春波曲
家住春波上春深未得歸桃花新水長應沒浣紗磯
評云十字能言不减寇準
彈瑟篇
静夜彈湘瑟扁舟在鶴灘九峰江上見渾似九疑山
評云從江上青来
續弦言
麟角煑為膠續弦弦在弓丁寧弦上箭莫射孤飛鴻
評云推巳及物詩人之仁
買妄言
買妾千黃金許身不許心使君聞有婦夜夜白頭吟
評云與白頭吟正相彂
去妾詞(想夫憐曲名也)
萬里戎装去琵琶上錦韀傳朱馬上曲猶唱想夫憐
玉啼騧
銀腦玉啼騧金鞭問妾家囱開桃葉渡小艇在荷花
評云情與景融不必僻求
空桑曲
高樓有獨婦白晝彈空桑門前誰下馬不是五樓倡
女蔓草(桂一作過)
誓作女&KR2037;草不作天羅瓜女&KR2037;纏樹死天羅挂西家
