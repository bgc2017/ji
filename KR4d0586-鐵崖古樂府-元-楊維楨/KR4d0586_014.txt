鐡雅先生復古詩集卷之四古樂府卷十四
太史紹興楊維禎廉夫著
太史金華黃溍晉卿評
古樂府
宮詞(一十有二首)
宫詞詩家之大香奩也不許村學䆒語為本
朝宮詞者多矣或拘扵用典故又或拘扵用
國語皆損詩軆天曆間余同年薩天錫善為
宮詞且索余和什通和二十章今存十二章
鷄人報暁五門開鹵簿千官泊帝臺天上駕䳘先有
信九重鸞駕上都廻(每歲此禽先駕往返)
又
開國遺音樂府傳白翎飛上十三絃大金優諫關卿
在伊尹扶湯進劇編
又
海内車書混一時奎章御筆寫烏絲朝来中貴傳宣
急南國宫娥拱鳳他
又
薰風殿閣日初長南貢新来荔子香西邸阿環方病
齒金籠分賜雪衣娘
又
宫錦裁以錫聖恩朝来金榜揭天門老娥元是南州
女私喜南人擢殿元
又
北幸和林幄殿寬鈎麗女侍倢伃官君王自賦昭君
曲敕賜琵琶馬上彈
又
后土璚仙属内家楊州從此絶名花君王題品容誰
並萼綠宮中萼綠華
又
十二璚樓浸月華桐花移影上窗紗簷前不插塩技
竹卧聽金羊引小車(太史曰此章反用事見間雅之風)
又
金屋秋深露氣凉宮監久不到西廂丁寧莫竊寧哥
笛鸚姆無情說短長(此章規戒尤妙)
又
露氣夜生鳷鵲樓井梧葉葉巳知秋君王只禁宮中
蠱不禁流紅出御溝
又
十三宮女善詞章長立君王玉几傍阿婉有才還有
累宫中鸚鵡啄條桑(太史曰此章借用上官昭容事美中寓刺)
又
蛾眉矉處不勝秋長帶芙蓉小苑愁肯為君王通一
咲羽書烽火誤諸侯(太史曰此章又用妲巳事美中有現)
春俠雜詞八首
金丸脫乎彈鸚鵡玉鞭嬉咲擊珊瑚侍兒無頼有如
此知是霍家馮子都
又
花袍白面呼郎神當街奪花不避人天馬乘龍金絡
臘賈家貴婿正嬌春
又
柘林縦獵金毛鷹花街行春銀面馬夜宿娼樓酒未
醒飄風吹落鴛鴦瓦
又
昨日布衣行九州今日綉衣拜冕旒馬前淸道一千
步當街不敢闚高樓(千古才人不可到)
又
朱提注酒酒如池太白淋漓喫不辭上樓更衣玉山
倒腰間帶脫金&KR1608;毗
又
關右新来豪俠客姓字不通人不識夜半酒醒呼阿
吉(平)碧眼胡兒吹筆笛
又
蜀琴聲奏雙鴛鴦嶰竹和鳴雙鳳凰夜闌酒醒不上
馬紫荆月堕西家墻
又
西江美人久不見手把新題合歡扇鯉魚憑送相思
書㶚王門前水如箭
太史曰此詞俠情冶思見扵二十八字中
非貴公子具五色腸不能也然則讀銕雅
俠詞者豈可以唐人絶句求之哉
小游仙十二首
青旄節衛翠雲軿桉部東行過赤城龍女遺珠鷄卵
大結為雙珮賜方平
又
若水西采赤岸東白金城闕碧珠宫天家令急不敢
住折得五花歸飯龍
又
東逾弱水赤流深夜得桃都息羽旌地底日廽天上
出金鷄如鳳自交鳴
又
金蛾蕊生瑶水隂錦駝鳥鳴珠樹林上皇敕賜龍色
酒天樂五雲流主音
又
麻姑今夜過青丘玉軆催斟白玉舟莫向外人矜指
爪酒酣為我擘箜篌
又
女郎两两白玉床對博宛在橘中央青城不賭熊盈
襪間賭蕭家雙鳳凰
又
蓮葉舟高河漢垂黃姑玉女會佳期玉清久入衙城
洞莫遣城都賣卜知
又
道人得道輕骨毛飛度海水能千遭明朝挾至兩浮
島卧看滄洲戲六鼇
又
青丘書随雷電亡尚作草木蟲魚荒問渠甲子不能
記但指綠睛雙眼方
又
天上茛常宮又成文章只數老玄卿五雲閣吏亦謫
世牛鬼少年專盛名
又
日落海門吹鳳瓠湏臾海水沸如炮船頭處女来聽
曲知是洞庭千歲蛟
又
當時咲我去學仙汝但求金與求田不知昨夜城頭
鶴問汝無人識墓阡
詠女史一十八首
李夫人李延年歌(北方有佳人事)
金屋君王獨有情少翁魂魄夜張燈可堪一死旤猶
烈身釁胡塵到李陵
鈞弋夫人(漢武帝宮人生昭帝者)
倢儀未換母儀尊聞道君王巳寡恩太子宫中無木
偶可無鞠域到尭門
伏生女(伏生年九十餘以女口授尚書)
老子當時無女雛秦灰安得見全書中郎有女能傳
業傳得胡笳業不如
班婕妤(前漢成帝宫)
長門不用買多才紈扇炎凉善自裁五鬼一言能窹
主秋飌愁殺望思臺
趙昭儀(前漢成帝后)
通仙門裏春晝長侍兒新擁試蘭湯君王空散黃金
餅不見宮中赤鳳凰
王氏后(前漢元帝后)
沙禁鍾靈六百年存劉一璽忍輕捐老天有意母天
下黃霧如何塞九天
賈南風(西晉惠帝后)
識暗嗚哇苦不夫簏箱下取洛城奴官中得子如銅
馬豈持琅琊犢換騊
綠珠(石崇以珠三斛買梁氏女)
百斛明珠價莫加高樓投璧璧無瑕臨春不死燕旨
井又逐降旙上檻車
馮小憐(北齊穆后愛衰侍婢馮小憐大幸)
前山校獵御同車一咲平陽䓁戰蝸換得后衣纔上
馬琵琶又屬代王家
獨孤后(陏文帝后)
别宅猶容駕短轅獨孤苦以妬虧賢他時崔婦生家
禍晉邸安壌寵自專
武后(唐高宗后)
忠良斬刈若芻蕘乳乕蒼鷹積滿朝可是唐臣無杜
伯危心只忌六宮猫
楊太真(唐玄宗妃)
萬花藂裡澤初承𬗋磨金搖不自勝義髻早知無死
所不如生不負青陵
王凝妻李氏(唐王凝字叔怙王通弟也)
山店孤兒背面啼玉腕一觧軟如泥當時義勇能相
敵木葉山中亦有妻
盻盻(唐張建封節制武寧納妓盻盻扵燕子樓公薨不化適)
塜上白楊今十年樓頭燕子尚留連銅臺多少丁寧
恨誰向西陵望塻田
韓蘄王夫人(宋韓世忠妻)
巫家卜偶不為嫌優女占夫事更堅看取異時真畏
友九重書上議黃天
宋度宗女嬪
一曲高歌玉樹秋小嬪端觧替人愁葉妃只解傷春
泣之死何如恤緯憂
青峰廟王氏
天台王氏宋末兵擄至剡之青峰澗嚙血
題詩投水死比胡箶則優律之巴陵則劣
矣余因過此見陳長卿詩而美之遂題詩
于石壁上長卿詩云
寧死標名不碩存㓗身如水凛貞魂青峰嶺上題
詩句猶沁當時指血痕
鐡史詩曰
介馬䭾䭾百里程青峰後夜血書成只應劉阮桃花
水不佀巴陵漢水清
女貞木楊氏
余從父女弟名宜既笄許陸氏子娶一夕
陸卒後逹官聘之宜誓不嫁母偪之閉重
戶自盡余表墓曰女貞
守死重關志不暌九泉不負陸郎妻至今墳上女貞
木不受商陵怨鳥栖
