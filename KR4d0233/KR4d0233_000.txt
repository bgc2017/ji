止齋先生文集序
先生禀抱天穎研盡學力據六經奥
會執九經百家之轡俾環嚮以趍于
一披剔文義躪藉衆糾究明帝王經
世宏模而放于秦漢以下治亂興衰
之故獨揭源要不牽多𡵨由是彰往
考来默察當世丕平之機深抱大業
至扵化裁推行不動聲色使人回心
而嚮道者其綱領條目靡不該具盖
嘗忘寝廢食審玩孰復庶幾對越天
地百世以俟後聖而不感也雖言論
未孚幾進輙沮而志念回皇與物委
蛇左推右挽旁接廣诱其任重道遠
终老未當一日敢忘扵斯焉嗚呼盛
矣鄒魯之統緒河洛之承續千載以
来不知其能幾見也執經戶外方屨
闐集片言落筆傳誦震響場屋相師
而紹興之文丕變則肇扵隆興之癸
未屏居梅潭危坐覃思超詣绝軼學
成道尊則邃於乾道之丁亥博交遍
騐洞礙融窒對策初苐懇藎獨到則
盛扵乾道之壬辰官太學倅閩府詆
劾却掃勤十寒暑紬繹文獻宏綱具
舉則備扵淳熙之丁未起守挂盟持
節湖南䟽滌拊摩民信有古百年之
思欝乎湘山則騐扵紹興之庚戌召
對光宗驟遇奬用侍立代言贊翊儲
邸次苐藴畫庶將發揮則著扵紹熙
之癸丑宛轉極諫徬徨乞身龍飛急
召十旬乃罷爰抒舊志著于训傳疾
疢漸臻梁木竟殞則終扵嘉泰之癸
亥叔遠夙蒙挈策俾窺津涯蒿幹鷃
羽惕負大賜適當新義川漲群文蝟
興疇昔愬析而致孤條之靡欝砥途
之失榛乎是用敬輯遺稿寄諸琬琰
儻開後哲庶弗淪墜矧韋布眩墓影
響編傳或混幼作或雜真贗詭題叢
帙誕弥遐陬輪耀掩汚理合釐别故
今裒次斷自梅潭丁亥之後凡為歌
辭古律詩内外制奏狀劄子表啓書
簡序記雜著祭文墓志行状總五十
一卷即先生燕坐之齋以爲集名若
成書則有讀書譜二卷春秋後傳十
二卷左氏章指三十卷周禮進說三
卷進讀藝祖皇帝實錄一卷未脫稿
則有詩训義周漢以来兵制皇朝大
事記皇朝百官公卿拜罷譜皇朝財
賦兵防秩官志藁别自為編附識其
目庸熄淆亂先生名傅良字君舉世
系㦄官具見于神道碑墓志銘行状
云嘉定戊辰門人承直郎太學博士
曹叔遠謹序
止齋先生文集目錄
第一卷
歌辭
暮之春西廟招辭并序
古詩
落葉一首别諸友
讀范文正公神道碑有感佚事
送國子監丞顔幾聖提舉江東分韻得動字
懷寧國守鄭少卿景望
送國博參議江東分韻得夜字
遊鼓山和縣偉卿雜言
送林正仲丞玉山和林懿仲喜雪韻
再和除夜用前韻
和林宗簡除夜韻再用喜雪除夕二韻寄宗簡
賦芙蕖送楊似之提舉湖南
哭吕伯恭郎中舟行寄諸友
張冠卿以詩十首見寄次韻奉酬
黃巖張之望之立来訪與遊梅潭詩以送之
和張孟阜尋梅韻送劉茂實宰奉新
送趙叔靜教授閩中四首送白石巖
和孟阜老梅韻再和
第二卷
古詩
送同年林多益丞海寧送謝希孟陶
看笋和潘飬大韻贈尹紹伊
送郡守汪充之移迨嚴陵
寄題陳同甫抱膝亭送葉正則赴浙西憲幕
送葉陳益之架閣送翁誠之慰慈溪
送包清卿教授莆中
作南塘記郡守沈持要以詩来謝次韻奉酬
送謝倅景英赴闕懷同舍石天民編脩
次韻蕃叟弟月下有感
夢人誦詩覺省數句足成一首
送曹噐遠試臨安二首約同舍蜀人王德脩三首
次德脩僊巖韻再用韻呈德脩
夷門歌送德脩還闕借書一首别薛子長
寄陳同甫生日述懷
簡鄭景元簡王道父
贈東陽吕望孫周登二武士
書黃巖丁明仲墓誌碑隂
第三卷
古詩
赴桂陽道中喜晴書事
簡友人二首和王教授謙叔述郡圃韻
次臨桂尉楊渭夫韻送宋伯潜宰高安
送楊渭夫歸省南嶽聖葉寺禹相
牡丹和潘養大韻次張漕過湘岸韵
送王南強赴紹興簽幕四首
題明皇醉歸圖送范憲東叔帥潼川四首
行湘喜雨簡劉公度周明叔
劉連州和韻因過湘中之樂以謝
葉正則閱蔵經次其送客韻問之
和張倅唐英咏梅十四首
招隱二首記夢
第四卷
古詩
始生七章上皇子嘉王生辰
送丘宗卿帥蜀短歌送吕子約丞郡天台
送黃子文得縣瑞安送陳仲孚還里
李夢符教授惠宣聖畫像用韻奉酬
還徐叔子犀帶憶笻杖
蘭花供夀國舉兄東陽郭希吕山園十咏
送郭希吕水仙花
止齋曲廊初成次沈儉夫求花木韻
春晚書懷二首奉簡陳益之
題沈仲一所蔵周氏群公書帖
贈章虞卿(并序)
題僧法傳為沈仲一畫聽松圖
送畫僧法傳
題瑞安宰朱元成乃祖雲壑莊圖
咏梅分韻得蘂字
送蕃叟弟赴江西帥幕分韻得獨字
鼓琴行送許父同知赴闕并序
送徐一之客贛上兼簡薛象先
弟五卷
律詩
新昌詠歸贈石時亨并序
題觀潮閣
上閩帥梁丞相生日二十二韻
送鄭少卿知建寧五首庚子除夜有懷
送沈元誠赴臨漳主簿送德遠弟赴省
和張孟阜歲旦韻寄沈元誠
晚春二首送縣謇卿赴壽昌主簿
哭吕大著至明招寺簡潘叔度
招徐居厚
天台王子木觧官長樂見訪
月夜書懷二首送周魯山辰州法曺
游丁次翁篔簹園期次翁永至
送朱同之福州戶椽覓樹栽
題仙巖梅雨潭
次陳益之韻戲呈汪守充之
汪守三以詩来次韻奉酬
酬謝倅景英用前韻見寄
用幽宇韻戲簡謝倅用前韻呈汪守謝倅
用前韻荅賈端老月仙巖還舍留别諸友
送任虞卿教授江隂和謝倅見贈生日二首
再和謝倅生日
景元益之考試旁郡夢與步月聮詩得銀字韻追成
一絶
謝倅監試未畢事而出以詩三章来用韻奉酬
沈仲一三益堂遊金奥趙園
海棠絶句
湖樓送客即事一首奉懷益之兼簡同餞諸友
春晚一首約同志汎舟
用前韻招蕃叟弟仍和蕃叟癸卯二絶
送翁誠之尉慈溪和陳仲石韻
送陳仲石韻
送謝懷英道士歸廬山二首
送陳持中赴四明節推二首
寄彭子復徐子宜次韻酬丁少詹
瑞安宰劉伯恊載酒遊園小雨喜霽
和丁少詹韵
病餘遷仙巖書院扵屋西有懷同志
酬陳頥剛見和寄謝景英參議
寄題翁誠之慈溪縣尉&KR0550;無我亭
和沈守持要賞柑三首和沈守觀潮閣留題
奉陪王德修登觀潮閣兼呈劉宰
落成王朝奉廟以簿恙不預謝劉宰并諸鄕丈五首
和沈守題謝公樓額沈守生辰
觀南塘四首呈沈守
第六卷
律詩
桂陽勸農九日奉呈同僚四絶句
郴守丁端叔以九日詩至次韻奉酬
再用前韻簡丁端叔和丁端叔聽梅二詩韻
丁端叔送牡丹以詩来用韻酬之
和丁端叔歲晚書懷
丁端叔送海錯以詩来用韻酬之
酬王判官和九日韻四絶
戊申臘桂陽喜雪
再用喜雪韻一以書懷一以喜客
題范秀才萬卷堂
和段仲衡同令嗣天晴少出之作
陳頥剛注孫子許拾遺贈詩用韻酬之
和段仲衡譙樓新軍額二首
和蕭俊仲司法咏譙樓新軍額韵
送洪子端還鄊送吳德夫
楊伯子以尊人誠齋南海集為贈以詩奉酬
潭帥潘德酈生辰和衡守劉子澄韵
游南嶽登祝融峰喜霽
和沈帥特要張漕季長韻二首
送沈帥
携客過王提舉園訪梅用劉連州韻
再用韻簡劉連州夀張漕
謝司馬倅惠東坡竹石和趙帥夀張漕韻二首
題来陽黃宰詩卷送黃元吉
懷歸丐祠送范東叔歸帥潼川
送丁懷忠教授象州
長沙臘月雷後雨雪帥趙俊臣以詩相賀用韻奉酬
再和趙帥復賦詩来用韻酬之
用韵咏雪簡湘中諸友贈張孟阜絶句
用趙帥韻為孟阜觧嘲登祝融峰觀日出
舟中奉呈趙帥一首除浙西憲舟過釣臺有感
第七卷
律詩
上皇子嘉王生辰詩三章
袁起巖會飲湖上一絶再和
寄陳同甫送辛卿幼安帥閩
送盧郎中國華赴閩憲送范大著文叔知彭州
和劉進之韻兼簡吳阜之
初夏有感因用前韻送潘德久之官建康
同遊張園次韵奉酬方輝先
送倪正甫侍郎賀正喜雨
送曾繼先赴山隂路鈐送何起巖之江東
上元日同京仲遠諸公訪郭殿帥游鳳凰山次韵
癸丑冬車駕過宫留相還朝
和樓大防尚書送行韻
折子明提刑自湘中以詩問訊用韻酬之
泊釣臺灘下
登明遠樓後春六日奉和陳德承韵兼簡黃竒卿張
伯廣二賢為别贈杜伯高
除夜宿處州天寧寺寄僧嗣清
蔣處州仲可惠酒再用前韵
丙辰夀國舉兄
送長溪高國楹從學朱元晦
以兩鶴夀薛象先重陽日寄瑞安留宰
和林宗易菊花韵和沈仲一北湖十咏
周宣義三子登第用前韵奉寄
再次簡新第諸人
送瑞安尉林叔全導人還鄉
送林叔全秩滿歸四明送雪菴瑾禪師還山
周和叔通判雪寒索酒戲用来韻以將朋尊
奉和周蕃伯用王道夫韻二章見寄
夀叔祖母
東陽杜季高遠訪詩以送之
春日和林宗易韵移花
送花送花還宗易
遊鳴山寺即席和徐一之兄弟韵
和徐叔子用林宗易韵見示
和徐叔子勸農韵呈留宰
遊金奥趙園賦海棠梨花呈留宰
赴留宰寳壇之集因和蕃叟弟趙園韵
示留宰或以詩送来禽次韵奉酬
遊雲頂院和徐叔子韵夀薛象先
酬蕃叟弟韵夀潘省之
丁巳壽國舉兄
第八卷
律詩
村居二首和宗易作屋之什
送縉雲葉正初兼簡杜伯高
和宗易賦素馨末刊白蓮韻
沈仲一送菊得詩為報為賦二絶
仲一以詩来用韻奉荅寄題薛象先新樓
立春除夜用前韵
送子壻林申甫還侍遊趙園
赴林宗大招賞牡丹之集
寄謝懷英高士
和張端士初夏兼簡潘飬大
送周介之同年赴德化宰
謝林默之居士惠酒戊午夀國舉兄
止齋即事二首戲題止齋叢石
重陽和朱直方韵用徐叔子韵送其過毘陵
送四明汪文子寄九江宋居士
酬劉進之
巳未上巳清明莘叟兄蕃弟偕潘飬大過訪
和林宗易上巳韻
和林宗易雨後韵兼簡沈仲一
張端士以詩送蘭蕙因和其韵兼簡潘大以速肯来
寶壇和林宗易韵荅朱翔遠見别之作
嘗語客蓴鱸橙蟹的對因成二十八字
因客說秋秫水傷復用前韻
巳未生朝謝莘叟兄送梅二首
覓花和徐魏叔見寄三絶
和朱宰游丁園韻庚申上巳
清明後一日宴客明日宗易送牡丹有詩次韵
和汪仲嘉樓大防二尚書賀鄭貴和華文休致韻
寒食早起戲和林宗易韻二首
次莘叟兄韻送四明方伯起
送楊渭夫入淮從族叔覓老桂
蓮花寄林宗大
和莘叟兄咏張子房韻
朱及之以所種荔枝結實招飲不及赴以詩謝之
從徐一之覓菊次韻奉酬徐一之送菊
廷植姪得男朱文昭寄詩即席韵
送鄭主簿太興觧官歸四明
送孟延昌歸蘭溪
劉進之飲蕃叟弟筠亭賦詩因次其韻
林宗易劉進之見訪有詩再用前韵
題錢宰吸光亭圖
第九卷
挽詩
擬進御製孝宗皇帝挽詞五首
孝宗皇帝挽詞五首挽吴明可給事
挽木奉議悼蔣昇仲承事
挽族叔父題丁少詹姑墓誌後
挽樓朝奉挽包顒叟
挽張子由母挽潘才叔母
挽周宣義挽婺女周茂宏
挽薛季益尚書挽彭通直
挽沈次卿學正挽林承信
悼林仲逸縣尉挽張材卿知郡
挽新昌吕脩職挽尤延之尚書
挽沈虞卿侍郎挽東陽郭德誼
悼楊休甫挽宋巖老參議
悼劉謙之知錄挽王興之提刑
悼濟陽夫人挽張春卿尚書
悼翁仲立逹州挽劉端木司戶
挽林致賢禔舉挽劉茂實和州
鄭自眀哀詞并序
第十卷
内制
慶元改元詔
哲文神武成孝皇帝梓宫啓攅塗前奏告祝文
啓攅畢梓宫還殿皇帝祭奠祝文
發引前一日初更總護使行夜祭禮祝文
發引前期祭告錢塘錢清江龍神祝文
發引遷奠祝文
掩攅前一日奏告帝后攅宫祝文
掩攅祝文九虞祭祝文九首
掩攅畢謝土神祝文安南國王季龍翰加恩制
賜知襄陽府張枃辭免叚差知建康府恩命不允詔
賜宰臣趙汝愚等上表請皇帝還内不久批荅
賜趙汝愚等再上表請皇帝還内宜允批荅
第十一卷
外制
皇后歸謁家廟親姪李孝純孝友各特轉右武郎
皇后親姉李氏等封國夫人
皇后親姪孫李瑜李璨各轉兩官
皇后親姪婦潘氏趙氏親姪女李氏並特封恭人親
姪孫女李氏特封安人
皇后親姪女夫韓松特轉一官
皇后親姪女之子韓大用大任各循兩資
皇后親属韓大有轉承信郎
皇后閤提舉官楊舜卿轉觀察使
皇后幹辦宅張友直沈植各轉一官
皇后閤主管進奉袁佐等該遇皇后歸謁家廟並
轉一官
秉義郎韓仰胄授閤門舍人
皇伯嗣秀王伯圭合得冠帔並換封孺人賜親屬内
將一名與妻妹宋氏封孺人
閤門宣贊舍人游恭落閤職權發遣臨安兵馬鈴轄
起復文州刺史知鳳州郭諝轉復州團練使再任
皇兄多才磨勘轉明州觀察使
武功大夫利州防禦使權知閤門事韓侂胄落偕宦
臣僚&KR0819;奏特與轉行右武大夫
入内内侍省副都知張安仁除都知入内内侍省押
班李彦正除副都知
帶御噐械于惟脩脩楊舜卿並除入内内侍省押班
張祐正𥙷承信郎
鄭孝友應奉有勞轉一官
殿前指揮使左班年代上名劉成等授官
皇弟多助多能並該磨勘轉防禦使
入内内侍省東頭供奉官霍汝翼轉歸吏部除帶御
噐械
招箭班殿侍訾彦澤𥙷承信郎仍舊在班祗應
瀘州軍變守臣張孝芳被害贈三官與二子恩澤
瀘州被害官兵贈官及與子恩澤
廬州撫幹郭仲溥失覺察虞候張信為亂首特䧏三
資放罷
太史局學生周奕𥙷挈壼正
閤門看班祗候霍寬夫供職實及二年落看班一字
倪思該脩壽皇聖政轉一官
著作郎黃由等該脩進夀皇聖政各轉一官
徐靖等該進壽皇聖政各轉一官
降授昌州刺史帶御噐械霍汝翼該進
壽皇聖政轉成州團練使
宗正少卿鄭汝諧奉使回轉一官
閤門舍人譙令雍奉使回轉一官
轉奉使屬官譙令憲等回各轉一官
閤門宣讃舍人宋尭使等該應奉人使十次賞各轉
一官
浙江潮神善利侯祈禱感應加忠靖二字
袁州仰山神加父母死及子婦封號
平江府五龍靈濟廟加封
進士黎崇禮年百三歲選遇大禮恩𥙷迪功郎
翰林醫愈邢守忠轉外翰林醫痊
第十二卷
外制
給事中兼侍講尤袤除禮部尚書兼侍讀
中書舍人黃裳除給事中兼侍講
䧏授朝散郎許及之復朝請郎
忠翊郎前韶州兵馬監押周昇䧏成忠郎
文林郎階州將利縣令藺森失出犯公罪笞特䧏資
保義郎李珙家遺火燒民屋特降一官
故通直郎趙公廣追復承議郎
奉議郎知袁州黃劭䧏一官
承節郎旴𣅿軍指使潘撫權淮河監渡不職䧏一官
放罷
脩武郎張世榮管押歲憋恣横生事䧏兩官
承議郎常德府通判趙善彦在任不法䧏一官放罷
奉議郎知成都府郫縣郭公謩昏謬䧏一官放罷
入内内侍省東頭供奉官王師珪轉歸吏部差在京
宫觀免奉朝請
入内内侍省副都知李彦正押班楊舜卿職事不謹
各䧏一官
李彦正楊舜卿復官
入内内侍省副都知李彦正都知押班楊舜卿除副
都知
林億年除入内内侍省押班
皇兄多才上遺表妻令人高氏特封碩人
多才上遺表親弟多藝多見乞比換南班並授太子
右監門率府率
皇叔祖不儳磨勘轉右監門衞大將軍
皇叔祖不延授千牛衞將軍
權主管侍衞馬軍司公事張師顔落權字
皇叔祖不特換右監門衞大將軍
照憲皇后親姪孫杜士寳𥙷承信郎
右丞相葛邲贈三代封妻
知樞密院事胡晉臣贈三代封妻
秘書省正宇蔡幼學該脩進夀皇聖帝會要轉
一官
武學博士李興時知融州
高文虎除將作監丞
范仲壬除武學博士黃裒然除武學諭
第十三卷
外制
利州防禦使郭杲除宜州觀察使
閻仲持轉右武大夫忠州刺史
閤門序班趙弼奏故祖贈太尉趙撙累遇郊祀未曾
陳乞加贈開府儀同三司
權刑部尚書京鏜兼侍講
吏部侍郎沈揆兼侍講右正言黃艾兼侍講
知邵州胡澄獄囚多死展二年磨勘
邵州錄參柴璿司理李邠獄囚多死各䧏一資
興州都統吴挺守本官致仕
吴挺特贈少保
持服祁州團練使吴㬢授濠州團練使起復
郭棣授利州觀察使致仕
郭棣贈寧遠軍承宣使耶律适哩致仕
耶律适哩贈官
正議大夫陳峴磨勘轉正奉大夫
合州赤山縣至道觀冲玅真人加封冲妙靈應真人
潼州府中江縣靈感廟善利侯加封善利敷濟侯
盱眙軍通判䧏一官
武節大夫權發遣郢州任世安轉一官再任
從義郎權知思州田祖嚴轉一官
履正大夫鄧從訓主管國信所任滿無遺闕授宣正
大夫
司農少卿詹軆仁除太常少卿
趙謐除軍噐監兼權戶部郎中
起居郎兼權中書舍人樓鑰除中書舍人
李九齡轉翰林醫效
判太史局吴澤等職事不謹各䧏一官
秀州海鹽縣顯濟廟神母慶善夫人加薦福二字
賜進士出身趙善防係濮安王近屬更轉一官
宗子顯夫量試不中年四十以上𥙷承信郎
量試中宗子汝弼等𥙷官
合格取應宗子時信等授官
四川宗子師說等趁赴殿試不及並𥙷宣信郎
宗子師鈜量試不中年四十以上𥙷承信郎展三年
出官
宗子汝璺對策中間全寫御題䧏一官推恩𥙷承信
郎
德慶府通判權英州張公盖失䧟官錢降一官放罷
忠訓郎趙師湧在任不職守臣楊祐按罷輙伏闕妄
論守臣降一官
知叙州慶符縣魏良忠侵刻夷人降官放罷
成都府錄參史定之不親涖獄降一官放罷
浦江縣丞趙大亨不遵提刑司差委輙申任滿離任
䧏一官
萬州司理問紹祖獄囚繋死䧏一資放罷
第十四卷
外制
慈福太皇太后冊寳書冊文官知樞密院事趙汝愚
轉太中大夫
篆寳文官參知政事陳騤轉通奉大夫
前導禮儀使并奏禮畢同知樞密院事余端禮轉通
奉大夫
兵部尚書羅點母太淑人繆氏遇慶典恩封齊安郡
太夫人
中書舍人樓鑰母汪氏遇慶典恩封太淑人
參政陳騤子蔵孫遇慶典恩乞封母
安定郡王子濤遇慶典恩轉官
慈福太皇太后姪吴挺等轉官
迪功郎青陽炳文年九十一遇慶典恩封承務郎
儒林郎御史臺副引贊官賈忱應奉上冊寳了畢轉
承直郎
軍噐少監黃由除將作監兼嘉王府直講
武德大夫陳守忠係女重華宫淑妃陳氏親父特與
帶行遥郡敕史
太府寺丞曾三聘除祕書郎
王寧劉崇之並除太府寺丞
王進之知德慶府張知宜州
皇子嘉王府翊善黃裳兼侍講
從政郎建康府江寧縣尉趙汝章收使謝賞轉文林
郎
降授朝奉郎徐嶤叙復朝散郎致仕
泉州同安縣尉鍾安老增強盗希賞本州錄參鄭繼
功符同結錄繼功降兩資放罷
前提舉廣南市舶江文叔縱容押綱官移易香綱降
一官
武經郎李存道和糴淮西總領米般量少欠䧏一官
入内内侍省東頭供奉官毛居實轉歸吏部授從義
郎趙盛吴璹並除職事官
大理少卿許及之奉使回轉一官
帶御噐械蔡必勝除知閤門事
倪思復朝散大夫陳峴復通奉大夫
鄭僑復正議大夫婁鑰磨勘轉朝議大夫
曾知嚴州林大中磨勘轉官
夏執中所生母郡夫人沈氏贈崇國夫人
夏執中故妻郡夫人諶氏贈寧國夫人
第十五卷
外制
皇后初冊封贈三代
少保觀文殿大學士充醴泉觀使益國公周必大登
極恩贈三代
觀文殿學士宣奉大夫致仕李彦穎登極恩轉光禄
大夫
資政殿大學士通奉大夫知潭州王藺登極恩轉正
議大夫
資政殿大學士通議大夫提舉洞霄宫黃洽登極恩
轉通奉大夫
朝散郎煥章閣待制朱熹登極恩轉朝請郎
戶部侍郎梁總登極恩轉官
在外侍從登極恩贈父在外侍從登極恩贈母
在外宰執登極恩封妻在外侍從登極恩封妻
煥章閣學士洪邁第䆳登恩母楚國夫人沈氏加贈
魏國夫人
右丞相趙汝愚初拜贈三代并妻
李巘除寳文閣學士知㜈州改知太平州
吏部尚書鄭僑明堂加恩進封開國子
禮部尚書黃裳封吕城縣封國男
工部尚書趙彦逾封祥符縣開國男
權刑部尚書亰鏜進封開國子
試御史中丞謝深甫封臨海縣開國男
吏部侍郎彭龜年封清江縣開國男兵部
給事中兼直學士院樓鑰封奉化縣開國男
中書舍人林大中封永康縣開國男
右諫議大夫張叔椿封永嘉縣開國男
吏部侍郎孫逄吉廬陵縣開國男
工部侍郎黃艾封莆田縣開國男
戶部侍郎袁說友進封開國男
戶部侍郎梁緫進封開國子
禮部侍郎許及之封永嘉縣開國男
侍講朱熹封㜈源縣開國男
第十六卷
外制
特進觀文殿大學士葛邲明堂加恩加食邑實封
在外宰執明堂加恩在外侍從明堂加恩
張淑妃明堂恩贈三代
右丞相趙汝愚明堂恩贈三代并妻
知樞密院事兼參知政事陳騤明堂恩贈三代封妻
給事中兼直學士院娄鑰明堂恩父加贈正議大夫
權吏部侍郎孫逄吉等明堂恩贈父
煥章閣待制侍講朱熹明堂贈父母
右諫議大夫張叔椿明堂恩贈母并妻
孫逄吉明堂恩妻恭人李氏封令人
在外侍從明堂恩贈父在外侍從明堂恩封妻
汪大定知江州倉部員外郎汪梓陞郎中
江西提舉汪逵除禮部員外郎
豐誼除禮部郎官王聞詩除考功郎官
第十七卷
外制
同知樞密院事京鏜初除贈三代
工部尚書趙彦逾除端明殿學士知建康府依執政
恩數
右正言黃度除直顯謨閣知平江府乞祠禄差主管
冲佑觀王聞詩覃恩轉官
知寧國府木待問除煥章閣待制
尚書吏部員外郎林季友除右司員外郎
韓彦貞致仕
知叙州府慶符縣謝辛討叛夷身死贈官
知鄂州王信改知池州
新知建康府趙彦逾改除四川安撫制置使兼知成
都府
新除江東提刑陳公亮改除福建運副
趙渙𥙷官潛邸有勞轉官
薛登䧏兩官
骨舜輔随金國賀正使充引接儀範回程循脩職郎
趙公介知舒州
趙謩知嘉定府
淮西提舉張同之磨勘合轉一官乞回授封母
江東提舉陳士楚除部郎官
湖北提刑陳謙收捕徭寇有勞特除直煥章閣
汪楚材王圭收捕徭寇有勞特轉三官
知宜州沙世堅收捕徭寇有勞特除團練使
知饒州樂平縣楊簡除國子博士
廣西提刑胡長卿除廣西運判主管冲佑觀張玠除
廣西提刑
國子正陳希點太學錄湯璹並除太學博士
袐書省正字李璧除授書郎
主管架閣文字陳武除國子正戴溪除太學錄
端明殿學士四川安撫制置使趙彦逾贈三代并妻
龍圖閣待制知潼川府閻蒼舒除煥章閣直學士提
舉太平興國宫
知成州字文子震知潼川府
新知真州權安節除利路運判朝奉大夫徐柟除廣
東運判
司農寺丞李大異除䕫路運判
籍由令費士寅除太學博士
武學諭黃褎然除武學博士主管架閣文字蔣来叟
除武學諭
知信州石畫問除司封郎官淮西提舉張同之轉一
官再任
軍噐監主簿王恬除司農丞將作監主簿劉三傑除
太府寺丞
主管官告院李孟傳除將監簿幹辦粮料院張震除
軍噐監簿
浙西提舉鄭公顯改除湖南提舉
第十八卷
外制
知襄陽府張枃知建康府
朝散大夫知南外宗正事趙不遡換右監門衞大將
軍濠州團練使權知大宗正事
直祕閣劉穎除直顯謨閣江東運判
浙西提刑黃遹知贛州
太學上舍生李斗南葉元英賜釋褐出身
侍衞步軍司後軍統領戚拱宿衞部轄官兵特轉一官
湖南提刑趙不逷除江西提刑寺丞趙除江西
提舉
張演除直祕閣宫觀江東運判劉穎知平江府
李嘉謀知襄陽府
新除福建提刑盧彦德改江東提刑
權戶侍郎梁緫除刑部侍郎
司農主簿張孝伯除國子監丞
諸王宫大小教授姚愈除司農丞國子監主簿羅克
開除軍噐
直祕閣兩浙運判官黃黼除直龍圖閣陞副使再辭
改直顯謨閣
倉部郎中汪梓以趙汝愚親嫌除淮東提舉
大理正閭丘泳除利路提刑
秘書監薛叔似除戶部侍郎
起居舍人劉光祖除起居郎司農少卿鄧驛除起居
舍人
國子祭酒彭椿年除直龍圖閣江東運副
大理寺丞林思齊除大理正
戶部郎中王溉除直祕閣知平江府
太府寺簿范蓀除大理寺丞
知滁州石宗昭除度支郎官浙西提舉吴鎰除司封
郎中
軍噐少監兼權司封郎官李大性除浙東提舉知常州
黃灝除浙西提舉
太學博士陳峴武學博士陳邕除祕書省正字
監登聞檢院楊大全除宗正簿主管官告院傅伯成
除司農簿監都進奏院孟浩除國子監簿
太學正孫元卿除武學博士
李知巳陳景俊並除大理寺丞
國子司業葉適除太府卿淮東緫領
楊源轉一官楊緯引嫌改知閬州
主管冲佑觀黃度知㜈州
高宗周押馬賞轉官
武節郎提轄御前軍噐所曹組職事脩舉轉一官
沈槐胡仲衡吕友直並除大理評事
前知撫州趙彦䋲知贛州
宗正少卿李祥除國子祭酒
虞儔知湖州
張宗况張宗愈轉一官與幹官差遣
倪思知泉州
鄉貢進士方權輸米𥙷迪功郎
程需輸米特𥙷丞信郎馬大同特復元官致仕
著作佐郎王奭除著作郎
祕書丞陳棅除著佐郎太常博士邵康除祕書丞
太賞寺主簿劉誠之除太常博士劉孟容除祕書省
正字
中書門下省檢正諸房公事權刑部侍郎徐誼除權
工部侍郎兼知臨安府
袁變除太學正
添差台州通判吕祖儉除太府寺丞浙東常平司幹
官孟猷除籍田令
第十九卷
奏状劄子
學官乞在外差遣申省状
赴桂陽軍擬奏事劄子四
桂陽軍陳乞畫一状
第二十卷
奏状劄子
湖南提舉刺列郡太守状
湖南提舉薦士状
辭免浙西提刑乞祠申省状
吏部員外郎初對劄子三
辭免除祕書少監申省状
轉對劄子
第一十一卷
奏状劄子
轉對論役法劄子封事
辭免起居舍人申省状
辭免兼權中書舍人申省状
繳奏劉煒與監司差遣状
繳奏刑部大理寺鄔大為斷案状
上嘉王劄子直前劄子
第二十二卷
奏状劄子
繳奏内侍張安仁轉官状二
乞𥙷外申省状内引劄子
&KR0819;奏給事中黃裳改除兵部侍郎状二
論史官劄子
&KR0819;奏陳源除入内内侍省神班状
&KR0819;奏白身彭燾𥙷官状
繳奏閤門丞受趙鏜乞將轉官回授封贈状
第二十三卷
奏状劄子
&KR0819;奏張子仁除節度使状二
上嘉王劄子三
繳奏傅昌朝轉官状直前劄子
乞𥙷外状乞祠禄歸展墓焚黃状
繳奏南班多慶轉官状
辭免起居郎申省状&KR0819;奏安定王子濤賜宅状
&KR0819;奏刑部易大明阿王斷案状
繳奏傅昌朝轉官状&KR0819;奏藍嗣祖轉官状
第二十四卷
奏状劄子
&KR0819;奏率逄原除都統制状
内引劄子再内引劄子
奏乞褒錄傅察宗澤婁寅亮子孫劄子
&KR0819;奏冊寳官吏推恩状繳奏孫拱之轉官状
繳奏冊寳承受官免减一員状
再&KR0819;奏孫拱之轉官及冊寳承受官免减一員状
&KR0819;奏饒州奏勘程廷高斷案状
入奏劄子乞祠申省状
乞對状
第二十五卷
奏状劄子
直前劄子乞致仕状
再乞對劄子直前劄子
奏事後申三省樞密院劄子
再乞致仕申省状奏事劄子
奏事乞致仕劄子
辭免祕閣脩撰嘉王府贊讀申省状
辭免祕閣脩撰贊讀與廟堂劄子
第二十六卷
奏状劄子
辭免再除起居郎状辭免中書舍人状
再辭免状辭免侍講状辭免兼直學士院状
中書舍人供職後初對劄子二
請對劄子二乞蠲放身丁錢劄子
第一十巳卷
奏状劄子
繳奏羅良臣供給免折酒状
&KR0819;奏謝淵請給合支本色状
&KR0819;奏朱熹宫觀状
&KR0819;奏紫霄宫免科敷等事状
&KR0819;奏陳峴知贛州状
辭免實錄院同修撰状二
應詔薦宗室趙師虙趙師淵状
潛邸講堂轉官辭免申省状
辭免與郡申省状辭免知泉州省申状
第二十八卷
講議故事廟議附
右史進故事資善堂進故事
經筵孟子講議僖大祖廟議
第二十九卷
壬辰廷對
弟三十卷
表
乾道壬辰進士賜第謝太上皇帝
桂陽軍謝致仕高宗小祥慰皇帝
賀登極謝登極赦
賀壽皇聖帝尊號
皇太后移御慈福宫賀皇帝
皇太后移御慈福宫賀壽聖皇帝
立后賀皇帝賀皇后
皇帝登寳位進奉銀謝賜曆日
紹熙改元賀皇帝賀壽聖皇帝從吉
賀夀聖皇太后從吉賀壽成皇后從吉
至尊壽皇聖帝冊寶賀皇帝
賀壽皇聖帝賀壽聖皇太后
賀夀成皇后賀皇后
壽聖皇太后冊寶賀皇帝
賀夀聖皇太后賀壽聖皇帝
賀夀聖皇后賀皇后
第三十一卷
表
夀成皇后寶冊賀皇帝
賀壽皇聖帝賀壽聖皇太后
賀夀聖皇后賀皇后
皇后冊寳賀皇帝賀壽聖皇太后
賀壽聖皇帝賀夀成皇后
賀皇后湖南提舉謝致仕
提舉司謝賜曆日湖南運判謝致仕
湖南提舉賀會慶節湖南運判賀重明節
重明節進奉銀丙辰賀瑞慶節
丁巳賀瑞慶節戊午賀瑞慶節
己未賀瑞慶節謝中書舍人
第三十二卷
啓
除太學錄謝宰執荅釋褐黃上舍
上福建安撫梁丞相與福建柴運副
與福建陸提舉與福建錢運判
與西外知宗荅桂陽趙守
與湖南潘安撫荅楊知錄
荅鄭教授荅桂陽王教授
荅桂陽吴贍事桂陽謝宰執
與湖南張運判與衡州劉守
與郴州丁守謝潘安撫外薦
與湖南沈安撫
第三十三卷
啓
賀周佐相賀留右相
賀王參政賀葛同知
與湖南監司賀冬賀正
除提舉謝宰執與交代張提舉
謝沈安撫交割謝沈安撫
交割謝張運判荅郴州丁守
荅道州趙守與湖南范提刑
第三十四卷
啓
荅王籥判荅長沙宋知縣外觧
賀范提刑交割荅諸郡賀冬
荅趙安撫賀正與張運粮賀正
荅郴州丁守賀劉殿院
賀林察院除運判與交代傳提舉
謝宰執謝侍從
賀丁郴州除湖北提刑賀留左相
賀王樞使賀胡參政
賀丘侍郎上嘉王賀冬
第三十五卷
手書
與王德脩荅潘叔昌
與吴居父與林安之
與鄭景望少卿二荅天台張之望
與鄕守曾仲躬與閩帥梁丞相論耆長壮
丁事荅長溪王任之
荅林宗簡荅朱文昭
荅籧舜資荅賈端老五
第三十六卷
手書
荅黃文叔荅陳同父三
與王亞夫運使荅丁子齊三
與林懿仲二荅薛子長三
第三十七卷
手書
與周丞相與吕子約二
桂楊與岳漕論移運事謝諸司列薦
與劉清之古簿三與史丞相
與高炳如監丞
與王謙仲參政薦郴州丁端叔
荅胡季随與沈叔海
第三十八卷
荅劉公度二荅寕遠王孫尉
荅道州康判官荅趙南紀節推
荅潼川寺范東叔與朱元晦二
與王弱翁與丘宗卿
與國舉兄家書與徐韞之
荅張端士五
代胡少欽監酒上婺守韓無咎書
第三十九卷
記
選德殿代周子充内翰撰進
重脩石崗斗門記温州重脩南塘記
重脩瑞安縣學記袁州分宜縣浮橋記
潭州重脩嶽麓書院記雲章閣記
温州淹𥙷學田記
第四十卷
序
奉詔擬進壽皇聖政序
進周禮說序
嘉邸進讀藝祖通鑑節略序
分韻送王德脩詩序夏休井田譜序
丁端叔南征集序徐得之左氏國紀序
張園送客分韻詩序義役規約序
謝季澤正字韻類序謝懷英老子實錄序
送蕃叟弟赴江西撫幹分韵詩序
孫子發微序
第四十一卷
題序
題壽皇聖政序題嘉邸賜賹金劄子
跋御書所進嘉邸生辰詩
䟦徐薦伯詩集題杜大春畫梅
題石時亨所藏吕眞人畫像
題張之望文卷後䟦趙主簿所蔵詩後
䟦東坡所記程公逸事䟦孫氏誌述
䟦爾雅䟽䟦史丞相祭諸葛梦叟文
書種德堂因記陳仲孚問詩語
䟦靈潤廟賜勅額䟦朱景文公帖
䟦宋元憲公表藁䟦趙延康公責偽楚書
跋趙延康詩䟦温公與邢和叔帖
䟦張無盡邢和叔帖䟦邢惇夫及諸題䟦
䟦邢氏慶國夫人手書䟦劉元城帖
䟦胡文定公帖
第四十二卷
題䟦
題仁皇所賜魏家刑政二字後
䟦蘇黃門論章子厚䟽䟦東坡與章子厚書
䟦東坡桂酒頌䟦辛簡穆公書
䟦江道士玉臺菴額後䟦周伯壽畫猫
䟦徐夫人手寫佛經䟦司馬温公遺玉壘聘君詩
䟦朱信翁産經䟦王恭簡諫草
䟦曾文清詩詞後
䟦蔡京貶竄元符未上書人詔草
䟦蘇魏公百詠詩稿後跋陳仲仁所蔵張無垢帖
䟦葉正則所為陳仲石墓誌
跋林宗大家蔵湯氏畫梅
䟦雲山壽昌院右帖公據後
䟦張魏公南軒四益箴
䟦朱宰元成所蔵宋宣憲公王荆公帖
䟦朱宰所蔵畫竹䟦朱宰所蔵孫介畫
䟦林伯順七世祖畫像
䟦謝大成所蔵曺公顯墨跡
䟦姚愈次韓所蔵其闕脩禮書堂帖後
䟦黃元章所蔵山谷墨跡後
䟦吴興陳籛芝草圖䟦摟大防重屏圖
䟦孟蜀王書後
第四十三卷
策問十四首
第四十四卷
雜著
瑞安縣學上梁文到桂陽謁宣聖文
桂陽上元設醮青祠桂陽軍修城隍祝文
桂陽禱雨文謝龍山渡明應侯文
周子名說朱子名說
謝居士贊自贊桂陽軍告諭百姓文
桂陽軍告諭納䅋榜文桂陽軍勸農文
第四十五卷
祭文
祭兊光居士林喬年祭王詹事
祭芮祭酒祭張南軒
祭薛常州先生祭林安之
祭諸葛學官同祭王司業
祭張簡之祭鄭自明
祭劉端木祭鄭龍圖
祭吕大著祭朱處士
祭章端叟祭張忠甫母夫人
祭孫忱卿祭妻母趙夫人
祭孫諫卿祭張忠甫
第四十六卷
祭文
祭沈叔阜族祭八一叔
祭張國紀代兄祭林承事
祭鄭龍圖母夫人祭梁丞相
祭劉子澄祭蘇訓直
祭張孟阜祭令人張氏
祭林懿仲祭瑞安宰留公弼
祭潘省之祭蕃叟弟母夫人
癸沈次卿祭豐山陳國噐
祭朱文昭母夫人
第四十七卷
誌銘
徐叔楙壙誌林安之壙誌
趙夫人墓誌銘胡少賓墓誌銘
承務郎陳公墓銘叔祖母韓氏墓銘
馮司理墓誌銘張忠甫墓誌銘
章端叟墓誌銘朱居佐壙誌
宜人林氏墓誌銘
第四十八卷
誌銘
劉端木墓誌銘陳子益母夫人墓銘
林民逹墓詺何君墓誌銘
朱公向壙誌胡彦功墓誌銘
承事郎徐公墓誌銘新歸墓表
第四十九卷
誌銘
敷文閣直學士薛公壙誌
陳季陽墓誌銘脩職事吕公墓誌銘
徐武叔墓誌銘陳習之壙誌
承事郎潘公墓誌銘林懿仲墓銘
第五十卷
誌銘
沈叔阜壙誌族叔祖元繼壙誌
族叔祖元成墓誌銘族兄際可壙誌
高光中墓誌銘陳百朋壙誌
王道甫壙誌族叔國任墓誌銘
洪君墓誌銘令人張氏壙誌
第五十一卷
行状
右奉議郎新權發遣常州薛公行状
福建長樂縣主簿諸葛公行状
國子司業何公行状
第五十二卷
附錄
宋寳謨閣待制贈通議大夫陳公神道碑樓鑰撰
宋寳謨閣待制贈通議大夫陳公行状蔡幼學撰
宋故通議大夫寳謨閣待制陳公墓誌銘葉適撰
民論舟說
責盗蘭說戒河豚賦
守令策收民心策
章子林子名說朱甥子藏名說
止齋先生文集目錄卷終
止齋陳先生文集序
儒者之所難曰德曰功曰言而已三者
克具斯為儒者之盛遠而有以恢弘魯
鄒所傳之緒近而有以昭闌濂洛未啓
之機尚論其世有足徵者此止齋陳文
節公所以不可及也公少以斯文為已
任強學篤志弗得弗舍其從鄭景望薛
季宣也以克已兢業為要其友張欽夫
吕伯恭也則交致夫持敬集義之功涵
養扵致知之際躬行扵自得之餘剛毅
樂易孝友恭肅融澈混成莫測涯涘是
能立德者矣其教人也誘掖不倦四方
景從士習丕變随才有造其仕扵外也
事無細鉅一裁以義勸善革奸縮用溥
利卓越之績傳不絶書其在朝也正色
讜論直前極陳扶翊大政匡持君德欲
進忠賢則黃冕仲朱元晦之遷改不與
書行欲摧權奸則率逢原張子仁陳源
之除目繳駁論奏苟禆社稷奮不顧身
是能立功者矣讀書有譜六經有論建
隆有編毛詩有解詁春秋有後傳左氏
有章指周禮有進說制誥有集皇宋有
大事記進讀有藝祖實錄周漢以来有
兵制著書明道簡冊充棟是能立言者
矣功在人德言在已三者相湏以為用
者也瓉幸生公之鄊屡嘗誦讀遺文而
私淑之茫乎如隂陽之闔闢也浩乎如
河海之㴸潏也燦乎如日星之炳耀也
油乎如風雲之流行也雄偉而不放精
深而不晦馳軼而不迫起伏歛縱愈出
愈駛引古質今滌冗為新錯綜萬務體
悉人情而歸宿于至理盖不獨繩矩之
具而精粗隱顯皆可以適天下之用自
有文字以来學士大夫竦企傾動固其
時乎非有本者其孰能之公淹貫六經
包括百氏洞徹天人之奥而扵歴代經
制大法與夫當世制度沿革失得之故
稽驗鈎索委曲該洽此豈汎然雕飾以
騖扵虚言者也公文散載于群書遐&KR1101;
寡陋未見有統彙爲全帙者瓉近扵
秘閣錄出公集玉十二卷則向所嘗誦
讀者百無一二存焉盖曺公所編止自
梅潭丁亥之歲而他作不入也弘治乙
丑侍御史同年澤州張君伯純往巡浙
中因論鄊哲而扵公尤致嚮慕瓉遂出
示公集伯純喜曰璡求公文久矣而莫
獲見之是行未廣也請得梓之以傳且
欲彙拾散逸以為外集伯純積學善文
風裁峻整在公若有宿契焉者宜其樂
公之制作行扵時也瀕行属瓉序于集
後瓉何人乃敢序公文哉况樓蔡水心
諸公紀述備矣聊摭立德立功立言之
實以寓泰山喬嶽企仰之意然公名高
招忌行方取詆君眷未幾而輙沮道術
略伸而復斥不肯少貶以從流俗而所
謂立功者未能充滿其志而國運䆮以
衰下矣可勝歎哉天佑斯文而使公之
制作復行扵時固世教之所關也
弘治十八年歲在乙丑夏四月既望
賜進士及第翰林院編脩文林郎
經筵國史官鄊後學王瓉謹序
