江湖小集卷四宋陳起編
釋紹嵩江浙紀行集句詩
雪後復雨過西湖
觸目成幽興詩吟十數篇風傾竹上雪鳥度水中天急
雨涔涔日迎人小小船更逢清管發聲到客愁邊
(鄭谷寶曇)(賈島戎昱)(盧綸貞郭和)(張君量誠齋)
棲霞道中
路僻閑行遣溪將罨畫通飛泉高瀉月細柳亂搖風畎
畝孤城外山川暮靄中曠然忘所在心與白雲空
(惠崇部杜工)(鄭谷節邵康)(方干天白樂)(曉瑩淹范仲)
題白蓮園亭
塔影挂清漢分明雨後山雲寒湖貼貼錢樣菊斑斑有
水園林活無風溪樹閑臨流興不盡復自竹中還
(綦毋潛邵康節)(邵康節陳與義)(藴常元郎士)(雍陶徐俯)
泛湖
久客欣無事扶衰上野航迴雲覆隂谷初日放晨光楊
柳千尋色荷花一路香西湖天下勝誰與共平章
(曉瑩詞樂府)(王荆公吕居仁)(李頥量張君)(李商叟曉瑩)
同粲湛二士人遊北山
二子依公子南山度北山興隨流水遠心逐片雲閑日
月浮生外牛羊落照間慇懃華表鶴飛去復飛還
(貫休鶴杜荀)(翁元廣盧綸)(許玠圖司空)(林敏功誠齋)
秋日湖上憩水僊祠
萬木已西風千山景象通岸拖秋草綠日抺半山紅穴
蟻苔痕靜詩人眼界空水僊來往處脉脉興何窮
(廖熙績賈島)(廖巨凝修睦)(王大受楊蟠)(李子西文兆)
野步
野步隨吾意無勞問是非風鶯移樹囀江燕引雛飛一
徑入寒竹千峯駐晚暉幽懷在天末何要更忘機
(賈島鄭谷)(方干祐李嘉)(韋莊李彭)(殷遥靖林和)
遊天竺
天竺秋重入翛然適此心路尋流水遠門閉野雲深澹
沱生真趣幽閑且自任殘陽應更好蟬合伴清吟
(林和靖鄭谷)(賈島韋莊)(林敏功鄭谷)(皇甫冉林和靖)
自笑
自笑從來癖平生斷在詩鳬鷖共容與䰟夢亦清竒古
調俗不樂衰容鏡每知機心吾豈有休把運行推
(張鎡元王文)(杜荀鶴韋莊)(巽平量張君)(藴常仁胡歸)
天竺戲書
出郭西湖近貪看立又行園林青氣動日夕白雲生映
竹犬初吠緣溪鶴自鳴慇懃下天竺泉石愜幽情
(張君量林和靖)(誠齋方干)(鄭谷誠齋)(賈島曉瑩)
解舟
落日放船好波恬爾許平水光浮棹碧山意入詩清世
路方行險江人莫問程順流風更順颯颯片帆輕
(杜王)(部受)(誠齋鄭谷)(夏倪誠齋)(張君量黃庚)
落日放船好長河水接天遠林翻急吹孤棹正悠然風
攪平雲陣波輕片雪連前村鴉噪斷極目仰聯翩
(杜工部誠齋)(賈島張籍)(夏倪曉瑩)(温飛卿賈島)
遊何山
綠草閑深院繁花的的開捲簾當白晝辭洞戀青苔燕
掠平蕪去人從瀑布來林間清話久杜宇一聲催
(薛能李頻)(李彭仁劉得)(修睦郎簡)(白樂天誠齋)
憶遊天竺
寺憶新遊處江村日暮時溪長石磊磊天遠草離離塔
院關松雪山泉滿路岐那知巖下樹一一入吾詩
(杜工部賈島)(孟郊賈島)(寒山廣翁元)(趙湘義陳與)
旅暮即事
萬壑初收雨湖聲正寂然薄衣臨積水歸鳥度平川仙
掌雲邊樹春風寺外船詩成見新月目極向遥天
(李子西賈島)(張君量杜荀鶴)(杜工部希晝)(杜荀鶴許棠)
東山精舍戲書
迥磧沙銜日荒溪衆樹分行人隨旅鴈尋寺入幽雲遠
岫林間見啼鶯夢裏聞湖山雖不語心緒已紛紛
(賈島義陳與)(賈島公寇萊)(皇甫冉祖可)(賈島方干)
題淨衆壺隱
古院無僧住含情更惘然綠苔欺破閣白鳥没飛烟壺
隱遲遲日筒分細細泉欄杆聊小凭取火綴詩篇
(宇昭廣翁元)(温飛卿宋庠)(林和靖曉瑩)(潘邠老曉瑩)
贈别張西叔之豐城
有客功名累蕭蕭逐轉蓬豐城千里外茅屋萬山中楊
柳縈橋綠秋梨繞地紅登臨雖未並談笑會當同
(翁元廣温飛卿)(戴叔倫李賀)(曉瑩部鄭工)(誠齋曉瑩)
酧敬上人
浙界殘零處相尋聊解顔别橋連白石移榻對青山有
恨春將晚無機性自閑天涯將野服時見一舟還
(誠齋曉瑩)(鄭谷許渾)(白樂天方干)(修睦賈島)
遊西崦
小隱寄幽谷登臨翠色中亂雲低薄暮片水靜涵空往
往遊西崦依依向北風清猿不可聽幽思更無窮
(李彭誠齋)(陳瓘盧象)(杜工部皇甫冉)(方干蔡襄)
江上偶謁什上人
在路日已久此心誰與論一言知具眼萬里獨消魂輟
棹丹楓浦扶笻白水村縱情猶未已吟扣野僧門
(曉瑩國趙昌)(杜荀鶴楊濟翁)(曉瑩賈島)(惟審鄭谷)
客次感懷
投老詩成癖愁生為客途烟雲長在目山水暫遊吳遠
意極千里歸心寄九衢一身仍更病意緒日荒蕪
(陳與義林和靖)(賈島卿温飛)(章希仲吳融)(鄭谷部杜工)
即事
殘日住孤舘虛廊遶幾迴沙鷗背人去江雨帶潮來古
驛怪藤合霜花錯節開時因念衰疾獨與暮猿哀
(寇萊公陸游)(吕南公公司馬温)(王子俊杜工部)(曹組曾紆)
歎命
歎命無知已吾徒却自寬艱難為客慣幽僻置身安竟
日霏微雨空園浩蕩寒江山多勝境到處得吟看
(賈島曉瑩)(誠齋義陳與)(耿緯鄭谷)(种放鶴杜荀)
寓筆
幽徑草初青無人知地名征鞍千里遠倚杖一江横雲
重欲為雨風和拗得晴家家好春色春色徧空明
(子熙惠洪)(李泰伯惠洪)(修靜温公司馬)(夏倪蔡凝)
獨遊
幽圃多情致殊方此日歡松風欹枕聽春草隔溪看紅
入桃花嫩青還玉宇寬獨遊吾有意終日凭欄杆
(范純仁杜工部)(杜工部誠齋)(正宗莊劉克)(楊适水李若)
定慧别業次韻陳子中
地勝千山會孤懷行轉幽歸雲帶層巘遠岸送輕舟綠
樹鶯邊合清泉檻外流雨餘情更逸端為故人留
(胡憲誠齋)(陳與義曉瑩)(林和靖杜審言)(陳與義藴常)
遣懷
抱瘵便秋晚無言秪自知是身多落寞半世足飄離靜
閱王維畫閑圍李遠棋慨然歎時命轉覺命堪疑
(李彭韋莊)(懷古義陳與)(曉瑩天白樂)(鄭谷雍陶)
落拓無生計放懷便所便託心時散帙即事偶成篇此
道欣逢泰平生秪信緣慇懃伴幽獨松亞小窗前
(李彭翁楊濟)(曉瑩曉瑩)(林和靖誠齋)(張君量鄭谷)
學懶真成懶龍鍾志未酧此生多轗軻何處不遲留勲
業頻看鏡寒盟得問鷗羈愁難盡遣愁盡自無愁
(誠齋部杜工)(鄭谷繆瑜)(鄭谷方干)(李子西誠齋)
淹泊寧吾願年光送老來只知閑說話但覺旅懷開此
路方知已唯天合是媒冥搜無好語也辱片雲催
(誠齋高適)(易嘉猷杜荀鶴)(邵康節張君量)(曉瑩誠齋)
與保寧西堂同客三塔因有感而作
漫浪真堪老君應與我同旅懷斜日後閑步淡烟中有
分長為客無勞問轉蓬不妨留滯好悟取本來空
(誠齋受王大)(文兆部杜工)(賈島于湖)(鄭谷廣翁元)
寫懷寄湛上人
吾事只如此奔忙自作癡買山猶未得弔古却成悲老
去慵趨世愁來獨賦詩浮生同是客誰復問棲遲
(張耒鄭谷)(誠齋藴常)(戴叔倫楊公濟)(誠齋靖林和)
寂寂相思際遥焚一炷香鴈飛雲杳杳笛引淚浪浪明
代誰招隱窮遊我自忙他時解顔笑寧免鬢毛蒼
(賈島希畫)(鄭谷李彭)(方干李彭)(韋莊曉瑩)
寄元藏主
度歲不相見别來春又春縱横皆失計談笑亦何因鄉
思盈愁望形衰恨道貧掩扉當太白願卜子為隣
(賈島陳羽)(杜荀鶴戴叔倫)(岑參賈島)(方干鄭谷)
送别一西堂
一老說淡話忘懷絶險艱别離從闕下游戲且人間落
羽羞言命臨岐強破顔住山須鈯斧此句急追還
(誠齋盧綸)(雍陶曉瑩)(賈島李彭)(于湖誠齋)
次韻朋上人東湖精舍即事
開徑東湖上千巖鏡裏看與君頻邂逅此地久盤桓柳
影含雲幕桃花生暮寒婆娑弄翰墨清興寄毫端
(徐俯部杜工)(誠齋誠齋)(曉瑩曉瑩)(曉瑩張鎡)
登樓次朋上人韻
落日生春色桃花笑不休鶴飛湖草迥風止客帆收樹
遠天疑盡江平水却流愁來無處去為子上高樓
(陳與義吳融)(陳與義陳師道)(皇甫冉岑參)(孟郊鄭谷)
小憩東嶽行宫戲題
樹色遥藏店春風入鼓&KR0911;行宫花漠漠孤嶼草萋萋白
鳥飛還立黃鶯歇又啼詩成那用好到處好詩題
(韋莊賈島)(杜工部白樂天)(白樂天誠齋)(賈島李頻)
送客歸戲書
險盡途方坦溪鳴錦幄傍瞑烟沉古道幽草戀殘陽寂
寂春將晚迢迢日自長東門因送客行得汗如漿
(誠齋部杜工)(温飛卿張耒)(懷古賈島)(惠崇誠齋)
答一老
散拙亦自遂誰能淚墮巾詩成聊疥壁道在不嫌貧老
矣曾榮望頽然只任真拂衣從此去四海作閑人
(方干誠齋)(賈島曉瑩)(曉瑩孟郊)(鄭谷節邵康)
有感
志業不得力寂寥常掩關交疎貧病裏老疾去留間涉
世心猶壯經秋鬢自斑平生懷古意欲語淚先澘
(方干廣翁元)(温飛卿郎士元)(盧綸仁范純)(陳師道誠齋)
送别永上人
四海無拘繫飄然不可留洩雲分疊巘落日滿行舟舉
世謀三窟餘生老一丘對床清約在後會必經秋
(可止猷易嘉)(方干蒼韓子)(李彭廣翁元)(藴常善生)
翠蘿亭書事
萬壑初收雨鴉聲喭客勞溪寒魚隊散秋靜鳥行高碧
嶂前兼後青猿斷更號捲簾雙眼遠繞舍綠週遭
(李子西寒山)(誠齋賈島)(翁元廣誠齋)(林和靖徐俯)
登樓
二月春方好登樓望欲迷關情山簇簇餘思草萋萋小
浦依林曲長天向水低鄉心正無限恰恰一鶯啼
(曉瑩皎然)(杜工部希晝)(吳融文明司馬)(曉瑩誠齋)
至錢君瑞壺天因題云
林下中餐後登臨思渺然捫蘿循鳥道着屐到壺天要
地無閑日新晴有亂蟬主人貪貴達燈火照青編
(賈島惟鳳)(張君量鄭谷)(翁元廣鄭谷)(李彭曉瑩)
贈别顯上人
兩浙尋山徧依稀三十秋征塵添老色藜杖賦歸休落
葉隨杯渡殘虹帶夕收不知從此去能寄短書不
(鄭谷巽中)(賈島靖林和)(王大受徐俯)(曉瑩藴常)
江湖小集卷四
