江湖小集卷五宋陳起編
釋紹嵩江浙紀行集句詩
道中自遣
綠暗連村柳江平不見灘日烘花氣暖岸曲水流寒世
路今逾窄客心須自寬悠悠片雲質溪上更蹣跚
(陳師道誠齋)(王大受杜荀鶴)(張鎡澹交)(曉瑩吳達)
走筆酧黎德夫
索寞門長掩圖書是舊貧無因從發藥有命懶謀身寥
落悲前事英雄歎後塵裁詩託幽思幽思忽相親
(翁元廣戴叔倫)(鄭谷義陳與)(曉瑩蔡襄)(李端倫戴叔)
哭黃少府
大節羣公倡儒科慕冉顔遠分天子命長覺吏徒閑秋
入篇章裏川行翰墨間壑舟今已矣老淚為渠澘
(家演誠齋)(賈島誠齋)(杜荀鶴趙彦昭)(杜荀鶴誠齋)
酧顔聖聞監税
地僻春來靜孤山夕照餘深慙長者轍新欠故人書有
酒招元亮無人誦子虛相從又相别意緒各何如
(杜荀鶴誠齋)(馬戴齊已)(杜工部誠齋)(誠齋誠齋)
贈劉信之
四海劉居士詩書論議深苦吟天與性醉卧月空沉囊
有壺公藥身無戚里心高懷不我棄他日重來尋
(虞祖南李彭)(曉瑩韋莊)(杜荀鶴曉瑩)(保暹卿温飛)
偶興
暖日薰楊柳溪風為肅然浣衣逢野水擁錫上瀧船元
是滄浪客閑尋空谷泉病來詩久廢喜此得終篇
(陳與義誠齋)(誠齋冉皇甫)(皇甫冉誠齋)(雍陶鶴杜荀)
贈黃元吉
此客非常客搜詩病入神錦囊稱具眼文學老於身機
息知名誤家因守道貧仍聞猿與鶴與爾轉相親
(誠齋倫戴叔)(善生韋莊)(翁元廣杜荀鶴)(鄭谷方干)
江上對月
北渚牽吟興何妨語夜闌天寬雲出谷春至草生灘練
練長江靜駸駸半臂寒老翁扶杖立空對爛銀盤
(鄭谷曉瑩)(曉瑩誠齋)(杜荀鶴誠齋)(賈島張鎡)
鳳口寺
古栢間松篁山光接水光園林春婉娩雲水日相佯苒
苒花明岸稍稍竹過墻冥搜得詩窟臺舘曉蒼蒼
(鄭谷卿温飛)(邵康節曉瑩)(實雲李郢)(巽中競王無)
遊清老别業
别業青山郭人烟遠更微濕花隨水汎長瀑倚空飛開
篋收詩卷凭軒對竹扉淹留更一醉應在醉中歸
(羊士諤賈島)(方干黃貢)(庾信倫戴叔)(林和靖杜審言)
遣懷
巡禮諸方徧無心問世緣東西南北路一十二三年夜
色臨城月猿聲隔樹煙坐來幽興在對景覓詩聯
(鄭谷靈一)(翁元廣張祜)(貫休鄭谷)(尚顔曉瑩)
遊光嚴精舍
酷愛山兼水山重水又回樹圍平野合花逼艷陽開習
習和風至冥冥細雨來將雨誰請住留步小庭隈
(鄭谷曉瑩)(雍陶部杜工)(誠齋清塞)(孟郊李郢)
憩江亭
花露濕晴春坐無車馬塵江流青草岸波閃白龍鱗往
事如今日知心似古人慇懃聽漁唱閑趣自相親
(林和靖鄭谷)(李昭玘方干)(姚合鄭谷)(誠齋惠崇)
小院
小院無人夜樓高月迥明偈吟諸祖意茶試老僧鐺門
掩園林僻牎虛筆硯輕慇懃供一笑一笑可憐生
(唐彦謙賈島)(杜工部姚合)(修睦曉瑩)(賈島誠齋)
客中戱書
杖屨千崖表江山故作妍捫蘿懷鳥道踏石過溪泉野
濕禾中露秋明樹外天白頭何所恨隨處一欣然
(誠齋鄭谷)(陳師道張耒)(李彭陳克)(温飛卿朱晦翁)
遠笛招幽響無人竹插墀馬嘶遊寺客鴉護落巢兒日
轉槐隂暮天高秋氣悲還應重風景時作一篇詩
(王大受潘邠老)(皎然倫戴叔)(韋莊雍陶)(杜工部杜荀鶴)
寶溪道中
徑直夫何細雲山知幾重朱門均白屋紅葉間青松野
火燒岡草殘陽下遠峯傷心繞村落倦客獨㩦笻
(誠齋賈島)(賈島惟鳳)(徐俯鄭谷)(鄭谷曉瑩)
寓山寺戱成
寺在猿啼外都無俗到來岸花開且落水鳥去仍迴果
落方知熟詩成未費才逍遥此中意老子興悠哉
(寇萊公公司馬温)(畢仲游誠齋)(韋承慶劉攽)(杜工部楊濟翁)
感惻
路入南雲下江回隔近村水深風浩浩山遠霧昏昏仰
首羡飛鳥流年只斷魂客心兼暮色感惻復何言
(陶弼欽蘇舜)(王廷玉寇萊公)(孟雲卿王令)(陸游劉旦)
和崇上人
松下中峯轉疎隂偃蓋清遠雲收海雨數鴈過秋城撫
事心猶壯卑棲氣未平近來唯此樂高韻寄閑情
(林和靖曉瑩)(陸肱廣翁元)(清塞王灣)(錢起皎然)
贈别性老
此老殊清健情忘發興竒異方驚會面孤嶼共題詩聚
散千江月參差萬里期相看作離别特地淚雙垂
(翁元廣誠齋)(杜工部賈島)(杜工部戴叔倫)(孟郊鶴杜荀)
秋夜憶親庭有感
碧澗寒浸屋高林露氣清空窗閒月色密竹動秋聲宴
坐遊三昧隣談喧五更兩親今正老此别不勝情
(李商老李影)(陳與義山谷)(方干誠齋)(于湖卿温飛)
有懷
月淡猶明樹巖幽鐘磬微露滋三徑草寒入五更衣棲
托情何限崢嶸歲且歸潄流今已矣無限故山薇
(誠齋鄭谷)(李彭廣翁元)(韋莊賈島)(懷浦劉商)
至禪居
得路到深寺溪流鏡漾清微芳緣岸落荒竹過墻生烘
日淺深色寒鴉斷續聲我來無舊識素抱與誰傾
(方干楊潛)(張君量唐太宗)(方干方干)(王建曉瑩)
口占
江上有微徑漁人四五家野船明細火宿鴈起圓沙峽
口聞猿夜秋星見客槎徘徊幽逸盡更覺在天涯
(東坡潘閬)(楊濟翁夏竦)(杜工部畢仲愈)(杜工部劉攽)
即筆
小閣稱幽隱羣峯競秀尖村舂雨外急秋色望中添世
事已黃髮忘情付黑甜從渠造物巧未怪老夫潛
(清晦部杜工)(趙令時陸游)(杜工部陸游)(沈括部杜工)
獨步
獨步時凝望幽襟失所從煙霞横眼界天地醉心胷澤
國秋容老人家水影重行窮十里嶺回首興何慵
(寇萊公王令)(曾誠中李本)(夏倪杜來)(王令鄭谷)
振策
振策出遊眺清吟竹影東石門千仞斷秀水一篙通郡
閣煙光裏人家秋色中烏衣多勝㮣老子奈途窮
(梵崇魏野)(劉廷世誠齋)(杜審言晁說之)(洪芻之晁說)
遊雙徑
寶刹觸南箕登臨獨立時江山如有味花柳更無私已
病身猶徤言歸心尚遲片雲頭上黑真箇解催詩
(米黻誠齋)(曹緯米黻)(徐俯部杜工)(杜工部東坡)
戱筆
地僻人稀到東郊自養蒙山遥天接樹夜靜月藏風岸
柳含煙翠江花脱晚紅詩應是遊戱吟嘯不須工
(正宗法燈)(張祜公王荆)(尚能李祁)(李若水陳無已)
雨罷
雨罷春光潤雲隨落日移鶯花愁不覺世路老方知苔
徧安禪石根清洗硯池晚來風月好倚杖獨題詩
(煬帝鑑微)(舒豐惠洪)(王禹偁陸游)(司馬温張耒)
溪上
弄水春溪上溪寒晚日紅舟行明鑑裡烏渡醉吟中遠
岫千層聳輕艘萬𣲖通桃源在何處笑語隔幽叢
(滕宗諒義光)(陳堯佐夏竦)(劉延世張舜民)(陳無已滕宗諒)
次韻林仲山
午夢蠻花濕吟看不忍休白翻蕎處雪紅壓驛邊樓座
冷蟲喧砌江澄水落秋看君有知已鈴閣想遲留
(李彭岑參)(方干杜牧)(誠齋岑參)(李遠靖林和)
贈别法儀
四海欲行徧心猿日漸馴貧高一生行衣故十年塵如
我如君者無名無利身慇懃訝此别忍淚已霑巾
(杜荀鶴杜荀鶴)(韋莊修睦)(可止賈島)(懷楚誠齋)
山居即事
龍峯鳳谿皆山居也朝夕遊翫遇物感興因
作集句紀一時之實兹併錄之得二十首不
復銓次故題曰山居即事云
何處成吾道深居絶送迎竹扉常晝掩野徑得閑行萬
壑樹聲滿千巖暑氣清相看兩不厭天際一山横
(清江部杜工)(李邴年石延)(种放李白)(蔣之竒李泰伯)
山色堆藍重風煙野外嘉與閑為活計秪老是生涯雖
有明時約端無外物華人生貴知足此興未應賖
(李若水种放)(舒豐温公司馬)(贊寧温公司馬)(士珪曾紆)
氣味閒中好居疑與世分銷愁何用酒娛意莫如文穴
暝雲初上山高日易曛近來心更靜清絶洗妖氛
(舒豐張澴)(宋咸范鎮)(司馬温公于鵠)(司馬温公侯彭老)
獨坐空山裏閒尋物理幽人情正苦暑詩興得高秋衰
謝多扶病功名安足謀自嗟疎野性肯伴白雲休
(梅堯臣杜工部)(俞如礪劉敞)(司馬温公蘇舜欽)(張耒諒滕宗)
老去慵仍甚幽歡良自如性將時共背身與世俱疎水
色含羣動秋容淡夕虛愜心皆樂事真作野人居
(張詠部杜工)(劉攽張耒)(白樂天公司馬温)(邵康節杜工部)
拂石翫林壑凛然天欲秋竹風連野色含影漾江流碧
嶂雲初合遥峯雨半收山居自清絶不夢世間遊
(林和靖夏倪)(吕本中簡長)(杜工部誠齋)(杜工部于鵠)
掩戶閑歌枕身心俱寂然蹉跎已甘分游息或談玄獨
得萬古意何勞百響煎功名與世事欲問即攀緣
(陳充張俞)(司馬温公張舜民)(許彦國張耒)(孫僅夏竦)
徑轉危峯逼偏令兩眼明凉風吹詠思幽竹送寒聲砧
響家家急溪隂寸寸生含情不得語拂石記閑名
(杜審言杜工部)(誠齋宗唐太)(曇域齡張九)(向敏中子熙)
病目書滛歇熏爐炷麝煤山將落日去風帶舊寒來微
霰疎還密虛堂閉復開無人語心事永日坐徘徊
(晁說之誠齋)(楊濟翁齊已)(李白翁楊濟)(楊緒文舉)
老罷休無頼吟詩報答閑圓扉長寂寂騰口任㘖㘖護
塔雲偏重棲林鳥自還榮枯不經意何用密防姦
(杜工部仲林)(楊濟翁魏野)(駱賓王葛次仲)(韓愈贊寧)
獨立柴荆外孤吟四望頻晴山雲罨晝深谷鳥聲春老
覺文章退閑知氣味真窮居那敢恨虛白自為憐
(陸游中吕本)(郭震温公司馬)(李建中陸游)(庾信宋咸)
永日翛然坐春風苦喚行笋輿穿樹色竹塢度鐘聲雨
惡天光淡山窮地勢傾苔磯清鏡裏花濕轉分明
(法燈公吕南)(誠齋陶弼)(徐俯年石延)(宋庠楊蟠)
此地真竒絶何須屋萬間穿林隣虎穴隔水是塵寰保
甲元無籍訛邪自不關安閑有滋味未敢負雲山
(夏倪民張舜)(司馬温公張耒)(杜工部義光)(夏倪法燈)
早晚無塵事清心白日長水煙通徑草冰玉入詩腸遠
嶠收殘雨空林挂夕陽此時何限興幽鳥語如簧
(孫何公寇萊)(司馬温公張耒)(杜工部義光)(夏倪法燈)
碧樹高巖底柴門引徑斜采茶尋遠澗護藥插新笆澄
水含斜影寒空散晚霞寂寥無與語聊欲玩煙花
(何頡之諸葛潁)(楊濟翁楊濟翁)(張籍藥李百)(韓愈夏倪)
物色催年老誰令眼界幽不憂緣不動無意亦無求寂
寞了閑事迂疎却自由功名今晚矣萍梗任飄流
(劉敞運沈千)(士珪張耒)(邵康節李若水)(李師中公司馬温)
靜境纔過從晝門開更慵荒林失輕霧寒日下危峯曳
履尋花圃搜詩到暮鍾誰言淹泊意無酒為澆胷
(陳堯佐惠洪)(王令惠溟)(誠廣王鐵)(浪仙王鐵)
古屋茒茨小寒林春自芳塢深人不到花落樹猶香事
去青山在閑知白日長禪心真已靜笑失昔時狂
(蘇庠楊蟠)(喻汝礪李邴)(士珪徐俯)(李昭玘徐俯)
雨後江山綠蟬聲若喚人巖花隨處發宫柳著行新風
月充三益林泉是四隣杖藜林下去且作自由身
(陳與義楊濟翁)(司馬温公石延年)(杜來楊蟠)(杜工部王禹偁)
衰落暗成病如何不白頭百年長擾擾萬事祗悠悠耕
鑿資餘力行藏獨倚樓却因虚淡極忽覺此生浮
(法振倫戴叔)(邵康節杜工部)(王績莊劉克)(陸游惠洪)
江湖小集卷五
