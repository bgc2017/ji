江湖小集卷三宋陳起編
釋紹嵩江浙紀行集句詩
余以禪誦之暇暢其性情無出於詩但每唫咏信口
而成不工句法故自作者隨得隨失今所存集句也
乃紹定已丑之秋自長沙發行訪遊江浙村行旅宿
感物寓意之所作越壬辰五月中澣嘉禾史君黃公
尹元以大雲虚席俾令承乏八月初九日永上人來
訪盤礴旬餘茶次每炷香請曰師遊江浙集句諒多
可得聞乎予謝曰不敢永曰禪心慧也詩心志也慧
之所之禪之所形志之所之詩之所形談禪則禪談
詩則詩是皆游戲師何媿乎予謝曰不敢力請至再
至三又至于四遂發囊與其編錄得三百七十有六
首離為七卷題曰江浙紀行以遺之二十二日廬陵
亞愚樵衲紹嵩序
發長沙
秋入長沙縣無人畫得成曉風輕浪疊落日亂蛩鳴一
雨洗煩熱千山指去程回期誰可定行樂且吾生
(郎士元巽中)(方干祖可)(韋莊脩睦)(希晝誠齋)
舟發清江
穩泛一船東生涯真轉蓬烟浮平野碧波軟夕陽紅浦
樹家家異風光處處同回看蒼木杪眼界入雲中
(曉瑩陳瓘)(張耒張耒)(李子西曉瑩)(王大受鄭工部)
感山書事
愛此棲心靜陶然度歲華放慵真有味化俗獨無涯隔
沼連香芰疎籬帶晚花細評清絶處倚杖看蜂衙
(方干部杜工)(吳損之杜工部)(陳與義張君量)(栖白李彭)
曲江解舟
動靜非常態此行風正秋巉巉孤棹起渺渺大江流蟬
噪日將落烟生山欲浮無心與時競吟凭釣魚舟
(希晝曉瑩)(鄭谷義陳與)(林和靖王荆公)(陳克韋莊)
江亭小憩
不到兹亭久軒忩眼界開江流翻白浪樹影掃青苔有
鳥銜花出無人送酒來快然心自適此地亦悠哉
(曉瑩俞梅聖)(薛舜俞岑參)(賈島義陳與)(賈島美蘇子)
舟中口號
閤皂風烟外殘蟬送客愁雲連平地起水帶斷槎流樹
隱重重竹江呈岸岸秋晚來供望眼微徑雜歸牛
(誠齋誠齋)(巽中誠齋)(方干曉瑩)(曹緯義陳與)
臨川道中
歷歷㳂荒岸初聞落日蟬江花鋪淺水村館復臨川徑
仄傍無地峯回别有天吾行吾自返兹意與誰傳
(皇甫冉誠齋)(鄭谷于湖)(李嘉祐誠齋)(王昌齡李嶷)
客思
欲暮多羈思客行悲故鄉背關餘古木落葉墮寒霜驛
樹收殘雨柴門掩夕陽此身南復北雙鬢易滄浪
(賈島冉皇甫)(温飛卿許渾)(方干李彭)(賈島巽中)
遊古寺次朋上人韻
黃葉前朝寺攜朋上故基近山烟外遠芳草露中衰磧
磧風吹面霏霏雨散池旅情何計是排悶強裁詩
(司空曙寒山)(曉瑩誠齋)(誠齋靖林和)(戴叔倫杜工部)
旅次
樹勢分孤疊江流復舊痕斷橋斜取路小徑曲通村山
疊雲霞際林垂橘柚繁箇中有佳句欲就已忘言
(希晝方干)(杜工部鄭谷)(楊濟翁陳與義)(杜工部張君量)
晚泊了頭巖
旅泊依村樹高吟似得隣斜風吹敗葉落日照行塵擾
擾成何事飄飄任此身客心君莫問嬴得鬢如銀
(孝元帝陳與義)(貫休曉瑩)(杜荀鶴誠齋)(方干誠齋)
道中即事
饒水回回轉白雲西復東日斜喧急雨天闊退飛鴻薄
暮㳂西峽隆寒正北風兹行有勝事未敢歎途窮
(誠齋許渾)(孟郊曉瑩)(李彭誠齋)(潘邠老李子西)
舟中值雨
客路雨連日吾身良可嗟蕭蕭打篷急脈脈受風斜野
望迷青草江聲走白沙今宵何處宿欹枕聽鳴蛙
(劉褒曉瑩)(彭止部杜工)(誠齋保暹)(曉瑩南虞祖)
題山寺
江上山頭寺隂階竹掃苔舟横漁唱晚松暮鶴飛回野
渡花爭發春荷葉半開嬉遊不可極留眼要重來
(杜荀鶴李嘉祐)(劉得仁楊巨源)(曉瑩問宋之)(司空曙誠齋)
憩江寺
衆岫聳寒色長溪抱碧岑波傾三峽急樹合四時隂野
寺江天豁禪房花木深幽簾宜永日閑坐聽春禽
(賈島部杜工)(許渾常建)(徐俯諤羊士)(張栻祖詠)
題園菴
地僻無賓侣林疎露短籬紫鱗衝晚浪白鳥占閑池柳
色濃垂岸桃花濕滿枝一僧年八十邀我覓新詩
(王藻中李建)(文兆義陳與)(易齋賈島)(林和靖誠齋)
江上
弱柳垂江翠驚湍拍岸浮烟生山欲盡春半水爭流棹
倚袁宏渚雲凝庾信愁艱難念時事衰謝不能休
(惠標鄭谷)(祖可韋莊)(宇文昶于湖)(陳與義杜工部)
偶作
孤錫依京寺悠悠過一生有山供傑句無地可歸耕燕
競波中影棋添局上聲流年衰此世寂寞不勝情
(惠崇誠齋)(姚合鶴杜荀)(張君量賈島)(杜荀鶴傅翼)
言命
宇宙雙蓬鬢昇沈儘聽他僧居隨處好身事逐年多異
國逢佳節流光等逝波無謀長委命言命欲如何
(許&KR0008;韋莊)(誠齋賈島)(温飛卿雍陶)(杜荀鶴鄭谷)
題靈隱
古刹藏幽勝山門九里松飛空花片片落澗水淙淙華
積池邊路雲生戶外峯幾因留我宿吟到五更鐘
(張鎡鄭谷)(賈島露一)(徐俯簡長)(曉瑩誠齋)
野眺有感
流落復蹉跎生涯總幾何羈遊故交少歸思夜深多縱
目懷青島遥天浸白波誰令貪眺望到處被詩磨
(鄭谷鄭谷)(耿緯處默)(方干誠齋)(翁宏鶴杜荀)
登城
奔走倦塵埃登臨亦快哉江城含變態蹤跡共徘徊古
殿桐隂合秋山曉翠開相逢吟未足更擬上高臺
(杜工部王鉄)(陸游仁劉得)(杜工部陳堯佐)(聞人武子李昭玘)
紹興道中
古岸侵烟出沙岡擁地形斷橋人寂寂竟日雨冥冥丘
壑胷中事乾坤水上萍詩成何用好聊以記飄零
(行肇俞薛舜)(賈島部杜工)(蘊常誠齋)(杜工部張君量)
夜汎有懷
獨自上孤舟通宵浪打頭天風隨斷柳江月值新秋忽
忽忘年老忙忙汎夕流此生成底事誰不遣吾休
(鄭谷義陳與)(陳師道孟郊)(杜工部誠齋)(岑參誠齋)
天章道中
十里尋幽寺江山幾路分逢人問息耗指路上高雲極
浦明殘雨寒流疊細紋野鴉無意緒嘹唳傍溪濆
(賈島鄭谷)(郎士元廖凝)(李彭部杜工)(趙嘏貫休)
登杖錫
登寺尋盤道那知是與非凍泉依細石寒日淡斜暉村
路飄黃落山禽凌翠微數聲牛上笛老淚欲沾衣
(方干靖林和)(賈島卿温飛)(杜工部韋莊)(方干義陳與)
遊雪竇遣興
此地人遊少凭欄興莫窮雲蘿難透日喬木易高風書
滿閑忩下雲生閉目中焚香賦詩罷頓悟衆緣空
(戴叔倫鄭谷)(邵康節賈島)(方干鶴杜荀)(杜工部李彭)
題海智寺壁
步步入山門門前衆水分上潮吞海日古廟聚寒雲樹
影中流見秋濤隔嶺聞還應覓新句不琢自成文
(杜荀鶴張祐)(鄭谷靖林和)(郎士元薛能)(文兆誠齋)
至保福精舍
山水尋吳越搜竒事轉新松風知近寺檣燕語留人雨
過閑田地雲饒落日春登臨獨無語泉石自相親
(孟郊脩睦)(林和靖鄭谷)(徐俯鄭谷)(杜工部懷楚)
客夜偶成
萬里長為客窮愁豈自寬年衰髮種種幽集夜漫漫風
卷湖烟靜雲收溪月寒天涯少知已唯有醉江干
(王令玉王廷)(杜工部法燈)(曾誠曹緯)(張潨陸游)
江上晚望
沙晚低風蝶汀烟入夜舟日依平野沒月湧大江流書
懶聊停眼詩成自點頭此時臨水歎一倍不禁愁
(杜工部誠齋)(方干齊已)(曹緯江總)(杜工部戴叔倫)
丈亭登舟有感
未厭長為客孤舟趁夜行不唯山水樂頗覺夢魂清風
緩帆舒卷雲行月送迎勞生誰獨免空復歎勞生
(曉瑩量張君)(俞元廣誠齋)(翁元廣誠齋)(春敏學温飛卿)
送别周上人
此地是何鄉懸帆興甚長山光分首暮草色入林香斷
嶺雲歸白棲鴉噪日黃他年重會面玄鬢莫疑霜
(韋莊曉瑩)(鄭谷繆瑜)(賈島王操)(皇甫冉皇甫冉)
鳳山西亭戲書
日日西亭上凭欄取次看繞崖雲慘慘浥屨露團團書
景委紅葉松香掩白檀平生勲業意開鏡影相懽
(無可曙司空)(曉瑩齊已)(曉瑩夏倪)(曉瑩張鎡)
山居遣興
百衲老空林疎慵倦九箴浮沈千古事去住兩鄉心絶
頂無禪侣忘言有匣琴感多聊自遣時復一閑吟
(皇甫冉清塞)(温飛卿羊士諤)(薛瑩韋莊)(羊士諤陳與義)
湖山堂晚坐
木葉落時節湖山向晚晴移床橋上坐看客海邊行寂
寂饒孤興悠悠送此生遣愁聊覓句那敢謂長城
(杜荀鶴曉瑩)(皎然義陳與)(誠齋誠齋)(杜荀鶴曉瑩)
遊吉祥登棘菴别業
屋在瀑泉西看來路轉迷松風清颯颯秋日正淒淒海
鳥和濤望山鼯隔水啼何須更飛錫祇此是曹溪
(王建尚顔)(誠齋賈島)(寒山懷古)(江總鄭谷)
寫懷
養拙甘沈默蕭條古寺間中心無所媿在世有餘閑夢
釣鷗邊雪鐘鳴枕上山徘徊興幽熟何處不開顔
(雍陶誠齋)(杜荀鶴杜荀鶴)(邵康節曉瑩)(杜荀鶴于湖)
鳳山即事
久欠遊山債因尋溪上村風沙輕漠漠烟樹遠昏昏土
甑封茶藥石泉通竹根搘笻聊小立老子笑無言
(鄭工部李賀)(盧綸賈島)(曉瑩曉瑩)(徐俯誠齋)
尋訪廣福
舊邑浮航外青山千萬重訪僧舟北渡歸寺海西峯薄
薄雲收日微微雨灑松可堪添客恨聞打暮天鐘
(薛舜俞誠齋)(陳羽賈島)(韋莊詩劉昌)(賈島賈島)
次韻王東之郊行
杖履尋春事偷分暇日工幽花欹照水獨樹迥含風路
極隂溪裏桃開曉色中一年春好處分付少陵翁
(祖可方干)(杜工部棲蟾)(曉瑩誠齋)(方干誠齋)
酬顔仲華
客子愁無奈年來鬢已秋塵埃自衮衮勲業轉悠悠高
露沈晴樹山雞舞畫樓惠連有新作一覽病應休
(陳與義宇昭)(齊已言杜審)(藴常曙司空)(繆瑜誠齋)
郊行
桑柘晴川口林深一徑存披雲登斷嶺隔水見前村春
去花無跡崖傾洞有門郊行聊著眼疑是武陵源
(盧綸李彭)(戴叔倫李彭)(曉瑩誠齋)(誠齋公王荆)
代顔聖聞次韻
渡口水流急憑欄凝睇勞遠山楓外淡矮竹苣邊高古
木叢青靄鯿魚噀白濤幽閑無箇事痛飲讀離騷
(蕭國輔處默)(林和靖李賀)(誠齋劉淮)(誠齋張祐)
次韻梓上人
一身無定處誰見寂寥心始為江山靜徒云寒暑侵少
孤心易感漂泊病難任未遂長棲此孤懷自不禁
(惟審之楊徽)(方干鄭谷)(杜工部希晝)(方干靖林和)
江湖同避地老眼不供愁閱世臨觀美出門聊散憂漁
鹽橋上市河漢島前秋奔走何時了如今悟解不
(皇甫冉温飛卿)(陳克賈島)(徐俯誠齋)(陳與義誠齋)
投宿寶覺精舍
驛路向山郭江蘺滿意馨遠雲收海雨獨樹隱沙汀桑
椹纍纍紫杉栽處處青夜投寶覺寺重上竹西亭
(林和靖曉瑩)(黃庚量張君)(清塞于湖)(行肇仁吕居)
錢清解舟有感
解纜浙江頭真成汗漫遊山川元歷歷雲水自悠悠舉
翮籠中鳥歸心水上鷗夕陽誰共感一雁度南樓
(繆瑜賈島)(陳克誠齋)(曉瑩韋莊)(王建文明司空)
蕭山口占
水鳥迎秋舫紅輪映曙霞冥冥小江樹淡淡滿枝花碧
草望中去青山郭外斜天涯重回首回首重傷嗟
(王安國誠齋)(温飛卿孟浩然)(吕居仁王大受)(陳與義張君量)
待舟西興遣悶
海湧銀為郭吳疆與越連有山來枕上無酒到愁邊烈
烈寒風起悠悠落日懸孤舟未得濟少駐祖生鞭
(誠齋宗唐太)(杜荀鶴曉瑩)(賈島齡王昌)(潘邠老翁元廣)
通判曾温伯生日
玉歷標人瑞膺門鶚獨先風雷開盛旦嵩嶽降真賢壁
暗詩千首官當歲九遷得知眉壽永何但八千年
(温飛卿道潛)(翁元廣山谷)(夏倪廣俞元)(韓駒誠齋)
今代文章伯長哦氣吐虹揮犀聞妙論許國見深衷美
價方稀古離騷繼雅風慇懃一雙眼看到火城紅
(夏倪韋莊)(翁元廣包佶)(曉瑩陳克)(道潛誠齋)
書事
松蓋環清韻秋風倚杖前棲毫思確論擊竹自忻然高
鳥翔雲外孤亭恰水邊幽居經宿雨無處不潺湲
(許渾西李子)(李彭誠齋)(孫僅唐異)(翁元廣范仲淹)
咏道中所見
倚杖寒山暮高杉韻細颸歸舟藏别浦落日映荒陂碧
澗流紅葉黃猿領白兒石橋南畔路岑渚復幽竒
(李頎藴常)(賈島貫休)(藴常懷古)(曉瑩賈島)
憩靈隱寫懷
莫恨征途遠題詩記獨遊十年行路飽萬里此生浮宇
宙知何極山川慰久留倚欄哦五字不覺散人愁
(高適齊已)(陳與義陳與義)(誠齋曉瑩)(陳與義高適)
江湖小集卷三
