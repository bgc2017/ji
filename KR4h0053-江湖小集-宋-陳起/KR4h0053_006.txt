江湖小集卷六宋陳起編
釋紹嵩江浙紀行集句詩
列岫亭書事
極浦遥山合翠微週迴秀色自清機長江淡淡吞天去
白鳥翩翩接翅飛屐齒苔痕猶故跡露沙霜樹映斜暉
牧童何處吹羌笛嚇得巢禽不敢歸
(皇甫冉誠齋)(方干崔液)(山谷韋莊)(曉瑩華黃去)
臨川道中悵然有感因作遣情
路傍官河一帶長風飄沙鳥認微茫人生行樂知能幾
世事多虞只自傷破衲捲雲秋漠漠淡煙斜日晚荒荒
不堪吟罷東回首底處青山是故鄉
(曉瑩靜徐叔)(寶曇義陳與)(林和靖鵬來)(吕居仁于湖)
疎山途次
路曲山隈一逕通天開地闢幻金宫溪橋裊裊穿黃落
鴈字聯聯寫碧空喚客不須嫌酒惡昔賢何必哭途窮
生涯淡淡隨緣過休把行藏問化工
(趙紫芝吕居仁)(楊伯子鄭谷)(林和靖邵康節)(曉瑩量張君)
遊信州僊巖
仙境閑尋採藥翁笋輿乘興得蒿蓬山鐘夜度空江水
窗戶凉生薜荔風斷臂青猿啼玉笥斜行白鳥入遥空
舍南有竹堪書字借筆題詩却未工
(杜荀鶴方干)(洪駒父方干)(賈島李賀)(方干于湖)
贈李先輩
饑食松花渴飲泉寂寥芳草茂芊芊巖邊石室低臨水
窟裏隂雲不上天難與英雄論教化等將身世付罤&KR0034;
無由住得吟相伴目送歸鴻籬下眠
(盧綸寶曇)(韋莊韓偓)(韋莊鶴杜荀)(方干李頎)
走筆代顔西叔次途中即事之什
邐迤前岡壓後岡鳥鳴山舘客思鄉孤村樹色昏殘雨
滿耳蛙聲正夕陽對酒已成千里客懷人空結九回腸
平生憂患諳償徧迴避紅塵是所長
(韋莊盧綸)(薛逢盧洪景)(盧綸量張君)(鵬來韓偓)
再代和通字韻
驛路穿林斷復通客程蛇亂繞山中三杯軟飽千林暝
萬事從來一笑空珍重故人相問意自憐羈客尚飄蓬
江湖易有淹留興已許滄浪伴釣翁
(方干誠齋)(杜荀鶴温飛卿)(張君量鄭谷)(陳克量張君)
贈張炳
怪服先生衆駭聞賣刀買犢便耕耘棋功過却楊玄寶
賦詠思齊鄭廣文直為篇章非動衆忽㩦書劍遠辭羣
行行快趁風煙闊得句不妨時策勲
(翁元廣方干)(汪彦章韋莊)(方干國趙昌)(鄭谷量張君)
題德夫劉公江亭
兄弟將知大自強南山霧裏晦文章睡輕可忍風敲竹
語妙何妨石作腸碧瓦朱甍占肅爽紫蘭紅藥共凄凉
漁舟去後天將夕月入波心碎夜光
(杜荀鶴洪龜父)(山谷父劉原)(鄭谷誠齋)(山谷之劉改)
代和韻
石路無塵竹徑開幽園尋勝獨登臺橋邊野水通漁路
城上秋山入酒杯紫闥青雲俱未遂紅顔白髮逓相催
悠悠蘭渚動歸思歸思臨高不易裁
(温飛卿汪信民)(李彭韓偓)(林和靖祖可)(方干曹松)
偶成
誰復知予懶是真平生自信解甘貧苦無名位高今世
為有煙霞伴此身長掩柴扉避寒暑猶將談笑對風塵
只今那得王摩詰狀取湖江太古民
(曉瑩鮑防)(鄭谷温公司馬)(林和靖陳與義)(高駢靖林和)
南山書懷
日色今朝分外明湖光浩氣共澄清鳥啼綠樹穿花影
水泛青山入古城眼下見榮還見辱病中嫌雨又嫌晴
衰遲自喜添詩學三十年來掉臂行
(曉瑩節邵康)(方干誠齋)(曾鞏鄭谷)(陳與義邵康節)
西湖晚步偶成呈曾君舉司戶
山引千巖翠作堆鐘鳴樓閣晚雲開魚吹鑑面暈痕蹙
人過橋心倒影來要聽劇談飛木屑便期㩦手上春臺
世間剛有東流水一洗從前猿鶴哀
(王大受夏倪)(陳無已鄭谷)(翁元廣温飛卿)(温飛卿李彭)
贈郎德父
衣弊履穿不諱窮籬門和竹夾西東閑棲已合稱高士
發興真成繼庾公人世鶴歸雙鬢上丹霄路在五言中
却須袖取經綸手深入蘆花作釣翁
(曉瑩鶴杜荀)(林和靖方干)(林和靖寶曇)(曉瑩韋莊)
酧胡聖聞
别後滄波路幾迷竹風松雨共凄凄十年依舊雙瞳碧
四海仍傳一角犀池上溶溶浮日暖山中物物是詩題
先生莫道心如鐵可忍紅英半著泥
(韋莊王令)(杜荀鶴誠齋)(陳與義陳與義)(寶曇礪喻汝)
紹興即事
柳色葱葱官渡平梨花吹雪度清明山從海岸裝吟景
寺倚雲峯更晚晴潮水忽生添野水春城何忍作空城
黃鶯久住渾相識故作林間求友聲
(藴常李彭)(寶曇徐俯)(杜荀鶴戎昱)(林和靖劉原夫)
蘭亭書事
蒼崖古木靄煙蘿風俗猶聞晉永和綠榭碧簷相掩映
青鞋黃帽飽經過還緣世遇兵戈閙頗覺閑消日月多
盤礴幽窗覓詩處月明天色白連河
(祖可鶴杜荀)(皇甫冉山谷)(吳融量張君)(洪龜父石延年)
代次登城之作
上得孤城向晚春其如衰病只傷神鼠肝䖝臂窺前輩
虹旆星車委後塵兩鬢已霜難諱老一機何處定非真
愁來只有賢從事千里相逢如故人
(杜荀鶴黃華)(張君量蘇潁濱)(寶曇量張君)(寶曇張耒)
慶元道中
臨溪帶柳正依依落絮因風特地飛島上斷雲垂極浦
城頭初角送殘暉閑過綺陌尋高寺謾遶清流欲浣衣
重到張公泊船處家家扶得醉人歸
(邵康節楊巨源)(方干盧洪景)(楊鳬仁吕居)(江為張濱)
留題江亭
晚凉閑步向江亭山色偏於晚有情綵索平時墻婉娩
飛花滿眼句縱横五峯遥拱千巖秀四水縈紆十里程
鵲噪鴉啼俱喜色望中渾忘是蓬瀛
(韓偓量張君)(趙昌國張君量)(温飛卿誠齋)(張君量林和靖)
答仲寬
強半年光屬苦辛生涯如在舊山貧江南江北閑為客
人去人來恨轉新節裏且追千載事胸中别作一家春
明年此會知誰健不問蒼生問鬼神
(杜荀鶴誠齋)(鄭谷已陳無)(杜荀鶴杜工部)(張君量李商隱)
和蔣自然
歲月悠悠一夢中榮枯消得幾何功寧為宇宙閑吟客
豈是江湖把釣翁山口斷雲憐舊路沙邊微雨濕孤蓬
飯餘鼓腹聊行樂立盡疎簾落絮風
(朱晦庵崔魯)(邵康節張耒)(杜荀鶴巽中)(李彭許玠)
重經故人舊居
五字研成舉世傳醉吟朝夕在樊川江南海北三千里
雨散雲飛二十年壁上塵黏蒲葉扇鏡中人入洞庭煙
倦游客子心無際遐想星軺思惘然
(方干鶴杜荀)(鄭谷韋莊)(誠齋李彭)(温飛卿張君量)
横翠亭書懷
小葺茅茨紫翠間門當官道不曾關剪裁風月聊堪醉
奔走塵寰出老顔半局殘棋消白晝千年歸夢滿青山
江城今可徘徊處莫怪頻頻此往還
(張耒康節)(韋莊藴常)(誠齋曉瑩)(翁元廣林和靖)
安吉道中
六尺枯藤了此生青春作伴日同行墻頭花吐舊枝出
原上人侵落照耕芳草似袍連徑合亂山如畫帶溪平
杜鵑知我歸心急啼了千聲更萬聲
(陳與義韋莊)(曉瑩廣翁元)(緫老誠齋)(韋莊康節)
和自然
南北三年一解㩦曾書蕉葉寄新題知渠已富江山句
莫譽自成桃李蹊坡底詩人梅底醉雲間秋鴈水間棲
千巖萬壑時相憶迢逓尋君夢不迷
(韋莊誠齋)(方干永叔歐陽)(張君量林和靖)(翁元廣方干)
題印上人關外山水圖
一源淳樸異山川一簇人家起暮煙世亂不妨松偃蹇
客程依舊水潺湲雲横新塞遮秦甸樹蔭澄江入野船
聞說殽函猶險在為師懷想幾凄然
(李彭鄭谷)(柴中行夏倪)(陳與義韋莊)(温飛卿林和靖)
和自然
客裏唯君數往還笑談終日盡君歡敢將古道為吾事
已作歸心即自寬露草欲隨霜草盡泉聲長帶珮聲寒
月生更愛欄杆影未厭慇懃逹曙看
(徐俯仁吕居)(晁叔用劉昌詩)(方干藴常)(林和靖顔棫)
寓龍峯遣興
可要棲身向薜蘿閑門空掩半庭莎天寒日暮遊人少
花落僧禪覆地多六尺屏風遮晏坐數椽月屋愛岩阿
我今客氣渾消盡無奈千莖鬢雪何
(方干義陳與)(鄭谷俊王子)(誠齋量張君)(司空曙韓偓)
陪趙知府登桃嶺山亭
誰向雲端着此亭簷前樹木映窗櫺野田流水濺濺白
芳草隨人段段青春服照塵連草色雲蘿幽信寄茶經
使君領客週遭看鐘送遥帆落晚汀
(劉褒卿温飛)(方干靖林和)(繆瑜誠齋)(韓偓靖林和)
贈何知錄
青雲直上路初通白鳳新詞入聖聰抵掌劇談吾浪語
連城增價子何窮共登小閣春風裏又解征帆落照中
此去優游復吟詠公餘無惜寄詩筒
(方干義陳與)(方干韋莊)(寶曇猷杜正)(陳無已林和靖)
客邸晝寢起而追程
客裏無聊久合并夢中南北昩平生苦吟風月唯添病
獨冒烟嵐促去程城外諸峯迎落照花邊白犬吠流鶯
阮途未用嗟漂泊自有孤雲識此情
(翁元廣誠齋)(胡少俊方干)(杜荀鶴翁元廣)(曉瑩方干)
和曾俊臣
沉醉無期即是鄉暫偷閑卧老僧床縱遊藉草花垂酒
陳迹題詩蝸篆梁故國山川皆夢寐天涯形貎各昂藏
芭蕉葉上三更雨一陣疎來一陣狂
(温庭筠邵康節)(鄭谷義陳與)(鄭谷仁吕居)(李彭誠齋)
憩顔子予海山别業
羣峯當戶曉嵐晴楊柳風和日聽鶯郭外春山明錦繡
門前弱水即蓬瀛期登野閣閑應甚來慣幽禽近不驚
獨凭欄干意難寫綠桑疎處哺牛鳴
(韋莊賈島)(杜荀鶴吳融)(柴中行崔櫓)(寶曇韋莊)
鄮山道中答印上人遊乳竇
鴉啼古木亂雲深地帶河聲足水禽簷雨滴秋殘旅夢
夜堂疎磬發禪心五年乳竇峯前路十里塵媒溪上林
滿目雲山俱是樂故人㩦客作幽尋
(李彭寶曇)(韋莊廣翁元)(曉瑩康節)(温飛卿曉瑩)
春夜書懷
海内艱難各飽更鬢毛寧與化工爭春宵思極蘭燈暗
曉角初吹客夢驚壯思不逢韓吏部絶交益媿孔方兄
到頭詩卷須藏却薄飯麄繒老此生
(陳與義晁叔用)(張君量翁元廣)(鄭谷鶴杜荀)(賈島曉瑩)
送黎主簿
及瓜一笑上浮艎孤淡無君得趣長秋月春花入牙頰
錦機繡段出肝腸詩題寺壁雲根闊江送蓬婆雪汗香
丞相舊知為學苦回軒應問石渠郎
(曉瑩靖林和)(林和靖誠齋)(誠齋鄭谷)(誠齋源楊巨)
酧王主簿示道中所作
蓼花紅淡葦條黃洛岸秋晴夕照長雪羽䙰褷立倒影
酒旗搖曳出疎篁雲邊鴈斷湖邊月圩上人牽水上航
輸與能詩王主簿每行吟得好篇章
(鄭谷卿温飛)(韋莊誠齋)(温飛卿山谷)(林和靖韋莊)
貽康兼善
遍繞籬邊日漸斜盡無鷄犬有鳴鴉風凋古木秋隂薄
煙鎖西山瞑色賖題柱未期歸蜀國繫船長得傍蘆花
雲林好處欲留脚要趁新詩挽物華
(元稹韋莊)(韓偓黃華)(杜荀鶴王士俊)(張君量張君量)
途次走筆送張明府之都城
原下相逢便别離故人特地為嗟咨高灘落日光零亂
春水㴠波綠渺瀰四壁一身長客夢三年兩作送君詩
紫垣名士推揚切會向天庭振羽儀
(賈島義陳與)(徐俯誠齋)(陳與義鄭谷)(林和靖翁元廣)
途次遇雨和丘德高
白葦黃茅路四通芙蓉憔悴菊垂叢川原繚繞浮雲外
樓閣朦朧細雨中蔽野吞村飄不住重山複水去無窮
丘郎蠟屐能從我一任此身同轉蓬
(張君量方干)(張鎡靖林和)(盧綸廣翁元)(韓偓祖可)
題劉唐臣新葺池亭
劉郎瀟灑水為居水碧山青畫不如綠竹可供公子釣
紫鱗時掣季鷹魚幽尋勝事鳥窺牖閑卧臨牎燕拂書
觸目韶華總詩本放懷端與世情疎
(翁元廣李彭)(韋莊鄭谷)(洪龜父翁元廣)(劉改之曉瑩)
夜題
滿庭松桂雨餘天病眼開時月正圓羅列衆星依木末
安排流水落簷前倚松長嘯宜疎拙隨處何妨且信緣
白髮青燈兩無語瓣香深炷夜堂禪
(韋莊方干)(温飛卿劉改之)(方干藴常)(王子俊翁元廣)
次韻楊判院送春
杏褪殘花點碧輕殘花含恨脱紅英樹連翠篠圍春晝
風入青山送雨聲不辦扁舟訪安道何妨蓮社醉淵明
如公自是鑾坡具盍與吾君致太平
(徽廣許玠)(梁玉陳克)(陳與義曉瑩)(曾鞏于湖)
答朋上人
爭渡行人簇晚沙歸舟天際暮雲遮波生野水鴈初下
竹映寒原日已斜剰欲出門追笑語可堪垂白各天涯
知公頗有竒章病戲墨貽嘲接暝鴉
(山谷已陳無)(李彭許渾)(温飛卿李彭)(郎士元翁元廣)
次韻朱國器秋夜之什
二水犇犇鳴屋除山川澄淨九秋餘故人相見自青眼
病叟中間已白鬚風射破窗燈易滅鶴歸喬木月難呼
政須送與王摩詰畫我憑欄覓句圖
(山谷鶴杜荀)(康節方干)(山谷操饒德)(陳克義陳與)
次韻曾俊臣即事
柳暗人家水拍堤人家隨處有柴扉草中白道穿村去
門外黃塵撲面飛返照未沉僧獨往暮山時見鳥雙歸
風從北戸來拂曙暗遞花香入客衣
(袁說友林和靖)(陳與義杜荀鶴)(方干誠齋)(曉瑩崔涯)
憩竇園因題池亭
午枕藜床夢忽驚竇家園裏有鶯聲半生客路逢佳節
萬瓦脚跟開化城鸂䳵刷毛花蕩漾蒲萄上架月縱横
誰教併向此中見清殺詩翁老不勝
(道贊卿温飛)(陳與義劉改之)(誠齋曉瑩)(翁元廣誠齋)
和陳堯臣
羡君瀟灑有餘清霜翮摩霄萬里情冰雪照人徐孺子
篇章高體謝宣城搖窗竹色留僧語步野風寒散酒酲
明日岳陽樓上去不妨談笑又詩成
(歐陽永叔楊巨源)(張君量鄭谷)(翁元廣陳與義)(杜荀鶴曉瑩)
贈聞人必大
未遂青雲一桂科科名成後竟如何貧疑陋巷春偏少
學辨癡龍藝最多剰把文章鳴聖代却思猿鳥共煙蘿
高吟大醉三千首他日陽春白雪歌
(杜荀鶴張君量)(胡朝穎杜荀鶴)(韋莊李彭)(韓定操饒德)
長日林皋獨醉吟久貧如得顧家金屬文想見翻新樣
執卷猶聞惜寸隂世上紛紛蠻與觸胸中歷歷古兼今
有時出縱風煙步多謝㩦笻數訪尋
(周虎臣馬惟良)(韋莊曉瑩)(翁元廣翁元廣)(鄭谷鄭谷)
江湖小集卷六
