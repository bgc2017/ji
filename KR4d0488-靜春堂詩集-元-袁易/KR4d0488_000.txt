静春堂集别集類四(元)
提要
(臣)等謹案静春堂集四卷元袁易撰易字通
甫長洲人不求仕進部使者擬薦於朝謝不
應行中書省署徽州府石洞書院山長旋亦
罷歸居吳淞具區之間築堂曰静春聚書萬
卷手自校定或掉舟載筆牀茶竈古器游于
江湖趙孟頫嘗為畫卧雪圖稱易與龔璛郭
麟孫為吳中三君子是集乃易殁之後其子
泰所編延祐四年龔璛為之序推之甚至然
以王安石擬之殊不相類卷末有厲鶚䟦擬
以黃陳亦未盡然易詩吐言天拔于陳與義
為近與黃庭堅之鎔鑄劖削陳思道之深刻
瘦硬其門徑實各别也有元作者綺縟居多
易詩雖所傳無幾而風骨遒上固足以高步
一時龔璛等所作集序墨跡至明正統中尚
存吳訥題其卷末深致向往蓋其人品詩品
均有動人遐想者矣乾隆四十二年五月恭
校上
總纂官(臣)紀昀(臣)陸錫熊(臣)孫士毅
總校官(臣)陸費墀
靜春堂詩集目錄别集類四(元)
卷一
過泰伯廟
遊靈岩
酬湯師言崑山冬夜見寄
寄承天寺書記
水仙花
過定慧院尋陳舜咨不見
諸友約遊虎丘不及往
遊蘇子美滄浪故園
登開元寺閣觀浮海石佛
金鳳花
寄錢德鈞德鈞時在錢塘
贈竹徑
梅隠院觀魚
寄湯師言倩德鈞書數詩故章末及之
寓西隠菴師賢與唐月心相過分韻得然字
贈日者余竹深
胡西軒道院竹石
題陸義齋香遠亭
送湯師言赴杭
送潘鶴臞歸侍母
題束季博適安齋
送王沂父常州學正
贈崑山儒醫張生
贈禽衍陸生
過長安堰
杭州客樓開爐日作
送湯師言番江書院山長
久出還家梅花已謝
和師言見寄
卷二
杭州道中言懷
重午客中
寄吳中諸友
錢德鈞
蕭子中
湯師言
唐希賢月心
趙明仲
馮景說
和送春韻
和月心韻
送趙明仲番江書院長僕時自石洞書院歸
首夏村居雜興七絶
八月一日雨後賦兼寄城中諸友
呈信州孟能靜摠管
題錢德鈞水村圖子昂仲賓二公作竹石于後
題渡海羅漢像
冬日感興並懷德鈞師言月心
杭州長至日會戴師奭張仲賓
次日雪中再用前韻
正月十六日與德鈞子敬翼之洎兒子震遊束
季博山園賦詩五首
病目廢書雨中獨臥偶賦
湖上即事多懷月心之辭
題扇
唾壺
燈檠
麈尾
鐵如意
白海青
寄孔退之
卷三
上張大學士
春日雪中
春日自城南歸會二友觀書人散後作
春日遊廢園
和師言遊南園韻
送孔退之
送蔡松江之饒州石洞書院
送樓山長之石洞交代
與師言客錢塘凡三月餘師言歸後作詩奉寄
寒食日南山招飲馬塍醉為馬墜
與南山伯祥會飲湖中暮歸書所見
自錢塘歸寄諸友
自杭還吳訪德鈞因留論文過午歸途過竹間
道院
送屠存博去歲客杭一年多與存博遊故詩意
及之
邀師言過城南隠居不肯來已而雪作并寄姚
子敬
題錢翼之所藏華岳山水圖
次師言月夜見寄韻
春雨漫興
和師言首夏襍興併用書懷
雨後寄陸小山
和小山雨中見寄
和師言窮居即事韻
再次前韻
題畫
來禽
瓜
黃葵
杏花
題錢仲昭家菊坡圖
卷四
新歲郊居即事
村居即事
寄陸冶僊
和小山夏夜獨坐
因公事留驛中遂登姑蘇臺晚望
秋夜懷友
和翼之秋懷
再和
贈周生
戲調月心
送府判常仲寬
送趙顯之檢校
挽陳徹堂
陳仲淵别室
别南山上人
獨坐懷黃子久
郊居寓目隨事輒題得詩九首
和師言病中止酒見寄韻
題趙明仲鄱陽行藁後
春日對雪即事寄師言
次月心見寄書懷
三月一日過南園報師言諸友
再用韻
和師言殘春漫興韻
靜春堂詩集原序
予讀今文詩不知其為今人者唯於吾通甫為然通甫
沒十餘年矣意者亦古矣而猶今也今斯人豈易得哉
世之為詩者學古人欲其似出已意欲其新兩端而已
然似者多蹈襲新者常崖異唯其似而非似也新而非
新也得之渾然又未知古人已意孰先孰後也始可言
詩耳一自士去科舉之業例無不為詩北音傷于壯南
音失之浮詩文不同宜極于古故今人于宋詩少所許
可僅取王半山以其逼唐也然半山豈肯及唐而止三
司與宋次道選詩盡在目中矣至于中夜禪悟集句趁
胡笳拍則不啻自其口出一大家數造詣迥别殆未可
以淺窺若唐人近接六朝凌鮑謝何必多遠挹西漢師
蘇李更不疑實致如此使如今人懸擬風雅不過跼蹐
四言如韋孟自陳束晳補亡曾何繫于刪後重輕哉聲
聞以時寖異感發在人則同每况愈下固不可心遠而
力不逮亦不可予於通甫既曰古之人豈必以半山枉
通甫譬諸登峯造極循循來徑尚于此乎見之也古人
所嘗有者皆有今人所當無者必無靈傑百出清婉明
麗抑古謂酷令人愛者非耶憶通甫與予交上下古今
一返諸性情之正予固望其鳴國家之盛横經石洞歸
而不復出靜春堂手挍萬卷築修亭遂志焉屬其仲子
泰輯遺編託予序死者如可作也顧焉得如通甫者與
之評通甫名易姓袁氏吳郡人延祐庚申日南至高郵
龔璛序
