唐四僧詩卷二
靈一詩上
谿行即事
近夜山更碧入林溪轉清不知伏牛路潭洞何縱横曲
岸烟初合平湖月未生孤舟屢失道但聽秋泉聲
送冽寺主之京迎禪和尚
禪門居此地瞻望在虚空水國月未上蒼生如夢中上
人知幾士瓶錫慰樊籠彼土諸梵衆嗟君揚道風
送王法師之西川
旅遊無遠近要自别魂消官柳鄉愁亂春山客路遥伴
行芳草遠隨興野花飄計日功成後還將輔聖朝
送范律師往果州
終南千古後獨爾繼高名離障非今日修因是幾生亂
峯寒影暮深澗野流清遠客歸心苦難為此别情
酬皇甫冉西陵見寄
西陵潮信滿島嶼沒中流越客依風水相思南渡頭寒
光生極浦落日映蒼洲何事揚帆去空驚海上鷗
(附)西陵寄靈一上人皇甫冉
西陵遇風處自古是通津終日空江上雲山若待人
汀洲寒事早魚鳥興情新迴望山隂路中心有所親
棲霞山夜坐
山頭戒壇路幽映雪巖側四面青石牀一峯苔蘚色松
風静復起月影開還黑何獨乘夜來殊非晝所得
宿天柱觀
石室初投宿仙翁喜暫容花源隔水見洞府過山逢泉
湧階前地雲生戶外峯中宵自入定非是欲降龍
酬皇甫冉將赴無錫於雲門寺贈别
湖南通古寺來往意無涯欲識雲門路千峰到若耶春
山子敬宅古木謝敷家自可長偕隠那言相去賖
(附)赴無錫寄别靈一上人皇甫冉
高僧本姓竺開士舊名林一入春山裏千峯不可尋
新年芳草遍終日白雲深欲徇微官去懸知訝此心
送明素上人歸楚覲省
能將疎懶背時人不厭孤萍任此身江上昔年同出處
天涯今日共風塵平湖舊隠應殘雪芳草歸心未隔春
前路倍憐多勝事到家知慶綵衣新
將出宜豐寺留題山房
池上蓮荷不自開山中流水偶然來若言聚散定由我
未是回時那得回
送别
凭高莫送遠看欲斷歸心别恨啼猿苦相思流水深翠
雲南澗彩丹桂晩山隂若未來雙鵠遼城何更尋
送殷判官歸上都
漾舟雲路客未過夕陽時向背堪遺恨逢迎宿未期水
容愁暮急花影動春遲别后王孫草青青入夢思
静林精舍
寺即武帝隠所有鐘磬皆古物時時有聲
静林溪路遠蕭帝有遺蹤水擊羅浮磬山鳴于闐鐘燈
傳三世火樹老萬株松無數烟霞色空聞昔卧龍
宜豐新泉
泉源新湧出洞澈映纖雲稍落芙蓉沼初淹苔蘚文素
將空意合淨與衆流分每到清宵月泠泠夢裏聞
(附)和靈一上人新泉劉長卿
東林一泉出復與遠公期石淺寒流處山空夜落時
夢閒聞細響慮澹對清漪動静皆無意唯應達者知
(附)題一公院新泉嚴維
山下清泉出泠泠此發源落池才有響濺石未成痕
獨映孤松色殊分衆鳥喧唯當清夜月觀此啟禪門
妙樂觀
王喬所居空山觀白雲至今凝不散壇場月路幾千年
往往吹笙下天半瀑布西行過石橋黃精採根還採苗
忽見一人擎茶碗篸花昨夜風吹滿自言家處在東坡
白犬相隨邀我過松間石上有碁局能使樵人爛斧柯
江行寄張舍人
客程終日風塵苦蓬轉還家未有期林色曉分殘雪後
角聲寒奏落帆時月高星使東看遠雲破霜鴻北渡遲
流蕩此心難共說千峰澄霧隔瓊枝
送王穎悟佐歸州
客意天南興已闌不堪言别向仙官夢摇玉珮隨旄節
心到金華憶杏壇荒郊極望歸雲盡瘦馬空嘶落日殘
想得故山青靄裏泉聲入夜獨潺潺
安公
彌天稱聖哲象法初繄賴弘道識行蔵匡時知進退秦
王輕與舉習生重酬對學文古篆中義顯新經内法服
應華夏金言流海岱西方浮雲間更陪龍華會
林公
支公信高逸久向山林住時將孫許游豈以形骸遇幸
辭天子詔復覽名臣疏西晉尚虚無南朝久淪悮因談
老莊意乃盡逍遥趣誰為竹林賢風流相比附
遠公
遠公逢道安一朝棄儒服真機久消歇世教空拘東誓
入羅浮中遂棲廬山曲禪經初纂定佛語新名目鉢帽
絶朝宗簮裾翻拜伏東林多隠士為我辭榮禄
唐四僧詩卷二
