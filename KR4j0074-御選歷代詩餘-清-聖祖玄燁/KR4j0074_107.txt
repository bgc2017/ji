欽定四庫全書卷
御選歷代詩餘卷一百七
司經局洗馬掌局事兼翰林院修撰加二級(臣)王奕清奉
旨校刊
詞人姓氏
宋
周密字公謹濟南人僑居吳興自號弁陽嘯翁又號蕭
齋嘗輯南渡以後諸名家樂府為草窗詞選自著有草
窗詞二卷一名薲洲漁笛譜
王沂孫字聖與號碧山又號中仙會稽人有碧山樂府
二卷一名花外集
張炎字叔夏循王俊之後西秦人僑居臨安自號樂笑
翁著樂府指迷有玉田詞三卷鄭思肖為之序又有白
雲詞八卷
歐良有撫掌詞一卷
石孝友字次仲有金谷遺音一卷
孫惟信字季蕃開封人不樂仕進放浪江湖間自號花
翁有花翁詞一卷傳於世
劉褒字伯寵一字春卿武夷人登淳熙進士除司門郎
中歷官朝請郎知西全州有集
張槃有梅崖集
張桂字惟月號竹山
張林字去非號樗岩
張景臣
潘希白字懷古號漁莊永嘉人寳祐中登第幹辦臨安
節制司公事德祐中起為史館檢校不赴
湯恢號西村
張矩字子成有梅淵集
趙耆孫
韓疁
翁元龍字時可號處靜
鄭楷
李肩吾字子我號蠙洲
黃蘭字元易號東浦
陳策字汝賈號南墅
李振祖號中山
薛夢桂
毛珝字元白號吾竹
康仲伯
陳郁字藏一著詞腴
覃懷高
趙旭
梅扶字叔茂
丁宥字基重號宏庵
史介翁字吉父號梅屋
周端臣字彦良號葵窗
姚勉號雪坡寳祐元年進士第一有雪坡詞一卷
何光大字謙履號半湖
趙潜字元晉號冰壺
趙淇
楊彦齡
李珏字元輝景定三年進士第一
方有聞字躬明號堂溪歙州人登進士授南豐尉屢遷
司農丞轉運判官兼廬州帥有堂溪集
利登
曹邍
劉瀾字養源號江村
陳德武三山人有白雪遺音一卷
周格非
陳襲善嘗為河朔掾
權無染
丁義叟
張龍榮
吕直夫
王武子一作子武有詞一卷
趙君舉字子發
王文甫德安人
施芸隱嘗應幕府薦
劉鈞國
樓扶字鵬舉
鄭覺齋
王月山
陳草閣
房舜卿
林正大字敬之號隨菴嘉泰時人著有風雅遺音四卷
曾揆字舜卿號嬾翁
黃孝邁字德文號雲舟
江開字開之號月湖
文天祥初名雲孫字天祥寳祐乙卯以字貢於鄉遂改
字宋瑞又字履善吉水人登寳祐四年進士第一歷官
右丞相兼樞密使加少保封信國公為元兵所執留燕
三年不屈遇害有文山樂府一卷
汪元量字大有號水雲錢塘人以善琴供奉内庭為琴
師隨德祐君赴北留燕久之黃冠南歸往來匡廬彭蠡
間有水雲詞一卷
鄧剡字光薦廬陵人一云名光薦字中甫官禮部侍郎
從衞王於海上事亟投水為元兵所得張弘範異之待
以賓禮終不屈節有中齋集
王鼎翁字炎午安福人太學觀化齋生有梅邊遺集附
詞
何夢桂字巖叟初名應祈字申甫淳安人咸淳乙丑省
試第一廷試一甲三名授台州軍事判官累官至大理
寺卿引疾去至元中屢徵不起築室小酉源自號潜齋
有潛齋集詞一卷
梁棟字隆吉其先湘州人生於鄂州後遷鎮江第進士
選寳應簿調錢塘仁和尉入帥幕旋避地建康歸武林
晚依弟柱於茅山以終
李南金自號三溪冰雪翁第進士
儲泳
徐一初
莫崙字若山
劉辰翁字會孟號須溪廬陵人第進士入元不仕所著
有須溪集
黃公紹字直翁邵武人咸淳進士元初隱居樵溪著有
韻會舉要行世
李彭老字商隱號篔房有篔房詞
李萊老字周隱號遯翁彭老之弟有秋崖詞
王億之字景陽號松澗
余桂英字子發號野雲
胡仲弓字希聖號葦杭
尚希尹字莘老號畏齋
柴望字仲山號秋堂
朱藻號野逸
黃鑄字晞顔號乙山
王同祖字與之號花洲
王茂孫字景周號梅山
王易簡字理得山隂人
馮應瑞字祥父號友竹
唐藝孫字英發有瑤翠山房稿
吕同老字和甫號紫雲
練恕可字行之越州人
朱鼎孫字令則號萬山
吳大有字有大號松壑
趙崇霄字有得號蓮嶴
范晞文字景文號葯莊
鄭斗焕字丙文號松窗
曹良史字之才號梅南
董嗣杲
趙與仁字元父號學舟
趙汝鈉字真卿號月洲
王奕字伯敬號斗山玉山人自號至元逸民有集十二
卷梅岩雜咏七卷皆散失僅存東行斐稿三卷
唐珏字玉潜號菊山越州人至元間與林景熙同為採
藥之行潛瘞諸陵遺骨樹以冬青謝翺作冬青引紀之
汴人袁俊官越延致之為買田宅以給焉
李居仁字師吕號五松
王夢應字靜得攸縣人咸熙中進士調廬陵尉德祐末
起兵勤王以義烈著
譚宣子字明之號在庵
陳逢辰字振祖號存義
范端臣字元卿
姚卞
樓采字君亮
沈剛孫
湯彌昌字師言瑞安州判官有碧山類稿
奚倬然字秋崖
趙聞禮字立之有釣月軒詞
趙必&KR1859;官參軍僉書有秋曉詞
陳紀咸淳進士
陳先
束從周合肥人
李震廬陵人
李銓
史可堂
鄭子玉
施嶽字仲山有梅川詞
宦者
裴湘字楚老仁宗時内官有肻堂集
失名
寇寺丞
陳參政
杜郎中
德祐太學生
上清蔡真人
于真人
馮全真
乩仙
方外
惠洪字覺範姓喻氏新昌人試經得度與張商英善郭
天信奏賜寳覺圓明禪師政和初坐交張郭配崖州赦
還著有筠溪集冷齋夜話石門文字禪皆行於世
祖可字正平丹陽人蘇堅之子有惡疾號癩可住廬山
與陳師道徐俯謝逸入江西詩社詞名東溪集
揮字仲殊姓張氏安州人嘗舉進士後棄家為僧居杭
州吳山寳月寺嘗中蠱食蜜得解東坡因呼為蜜殊詞
七卷名寳月集
皎字如晦
葛長庚閩人一云瓊州人自名白玉蟾入武夷山修道
嘉定中徵赴闕館太一宫封紫清明道真人尋别衆於
寉林羽化有海璚集詞二卷
閨媛
盧氏天聖中人父為縣令隨之官後歸自漢州過泥溪
驛題詞壁上
舒氏武弁女適樞密王巖叟弟齊叟以齊叟失禮婦翁
竟至離絶
魏氏南豐曾布妻紆之母封魯國夫人
蘇氏門下侍郎頌之妹其先同安人徙居潤之丹陽長
於文翰世稱延安夫人
李清照自號易安居士濟南李格非之女適東武趙挺
之仲子明誠有潄玉集一卷
阮氏阮逸之女
幼卿宣和中武弁妻隨官陜石題浪淘沙一詞於驛壁
吳淑姬嫁士人楊子治有詞五卷名陽春白雪
朱淑真錢塘人與曾布妻魏氏為詞友有斷腸集詞一
卷
蔣氏義興人父興祖知陽武縣殉節其女被掠過雄州
驛題詞壁間一云浙西人
鄭氏名意娘楊思厚妻被擄不辱以節烈稱
珍娘
梁意娘梁蕭湖女適李生
慕容嵓卿妻
孫道絢號冲虛居士黃銖之母著詞甚富晚以火燬有
流傳人口者銖復訪求得之手錄以藏云
蟾英諸葛章妻
吳氏鄭禧姬
曹希藴有咏燈花傳於世
孫氏秀州人太學服膺齋上舍鄭文妻
紫竹大觀中人適秀才方喬
王瑩卿蜀人王通判女
王氏妾名飛紅
劉彤字文美適章文虎
陶氏
孫氏建安黃雲軒妻
陸氏姬名美奴陸藻侍兒
陸游妾驛卒之女游之蜀宿一驛中見題壁詩詢知之
遂納為妾
趙秋官妻有題岐陽郵亭壁詞一首
劉鼎臣妻婺州人鼎臣就省試於行都其妻自製彩花
一枝為贈并侑以鷓鴣天詞
金淑柔寳祐中題詞於臨川驛壁
張淑芳賈似道妾後為尼
章麗真宋宫人隨謝太后入燕有送汪元量南歸詞
金德淑宋宫人後歸章丘李生
妓女
琴操杭州妓後為尼
湘江妓有侑舒亶詞
盼盼瀘南妓
聶勝瓊長安妓後歸李之問
陳鳳儀成都妓
僧兒廣漢妓
平江妓
趙才卿成都妓
嚴蕊字幼芳天台妓後歸一宗子家作妾
朱秋孃
女仙
玉英蓬萊仙人
吳城小龍女黃庭堅登荆州亭見柱間一詞夜夢一女
子云有感而作庭堅驚悟曰此必吳城小龍女也
赤城韓夫人紹興間都下有一烏衣椎髻女子歌詞九
闋皆非人世語或記之以問一道士道士驚曰此赤城
韓夫人所製水府蔡真君法駕導引也
曹仙姑
衞芳華永嘉滕穆僑居臨安嘗月夜游聚景園遇一女
鬼自言是衞芳華宋理宗朝故宫人
紫姑乾道中吳興周權知衢州西安縣令術士沈延年
邀致紫姑神賦牡丹詞限以險韵頃刻而成
御選歷代詩餘卷一百七
