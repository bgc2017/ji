欽定四庫全書
御選歴代詩餘卷一百十
司經局洗馬掌局事兼翰林院修撰加二級(臣)王奕淸奉
旨校刊
詞人姓氏
眀
仁宗諱高熾成祖子虛懷嗜書學問淵雅尤好宋歐陽
修之文乙夜繙閱每至達旦受詩法於贊善徐善述有
御製集上下二卷
宣宗諱瞻基仁宗子天質神敏遜志經史長篇短歌援
筆立就雅意興賢作招隠歌猗蘭操以見志
劉基字伯温靑田人負命世才博通天文地理陰符家
言元至順間以眀經登進士第累仕皆投劾去入眀以
佐命功官至御史中丞封誠意伯正德中追諡文成詩
文皆手自編定在元季作者名覆瓿集眀初作者名犂
眉公集
高啓字季迪長洲人至正末隠吳淞江之靑邱自號靑
邱子洪武初召入都命纂修元史尋入内府教功臣子
弟授翰林院國史編修官三年七月擢戶部侍郎力辭
賜白金放還詞一卷名扣舷集
楊基字孟載其先本嘉州人以大父仕江左生於吳中
九歲背誦六經著書十萬餘言名曰論鑒洪武二年授
滎陽知縣謫居鍾離久之用薦為江西行省幕官坐省
臣得罪落職六年起奉使湖南廣右召授兵部員外郎
出為山西按察使基少負詩名與高啓張羽徐賁為友
時號吳中四傑有眉菴集十二卷
陶安字主敬太平人眀祖渡江安率父老奉迎留置幕
府歴左司郎中出知黃州降桐城令移知饒州仍改黃
州尋召為翰林院學士御製門帖賜之曰國朝謀略無
雙士翰苑文章第一家洪武元年擢江西行中書參知
政事有學士集
王行字止仲長洲人髫時從其父為閶門南市人市藥
主人翁授以魯論一夕成誦乃令徧閱所藏書未久辭
去授徒於城北洪武初郡庠延為訓導晩年隠居石湖
好談兵法喜釋老工詩畫洪武二十六年游京師居凉
國公西塾竟同坐法
解縉字大紳一字縉紳吉水人洪武二十六年進士授
中書庶吉士改御史建文時待詔翰林永樂初為侍讀
學士直文淵閣進翰林學士出為廣西參議改交阯縉
生而穎異下筆輙數萬言未嘗起藳有春雨集
林鴻字子羽福淸人洪武初以薦授將樂儒學訓導居
七年拜膳部員外郎召試龍池春曉孤鴈二詩名動京
師自免歸有集
胡儼字若思南昌人洪武末會試乙科授華亭教諭永
樂初擢翰林簡討直内閣進國子監祭酒兼侍講掌翰
林院洪熙元年加太子賓客致仕
王達字達善無錫人洪武中舉眀經除國子監助教永
樂中擢翰林編修遷侍讀學士有盛名與解縉王偁等
號東南五才子所傳有耐軒天遊二稿
王璉字汝器長洲人洪武壬子以會試舉子簡授編修
肄業文華堂終吏部主事
瞿佑字宗吉錢塘人洪武中以薦歴仁和臨安宜陽訓
導遷周府右長史
馬洪字浩瀾仁和人善吟詩詞調尤工有花影集
莫璠字仲璵錢塘人隠居不仕有西湖十景詞盛傳於
世
晏璧江西人宣德時攘吳草廬三禮改注
徐有貞初名珵字元玉吳縣人宣德癸丑進士選翰林
院庶吉士授編修歴春坊諭德改僉都御史治河張秋
天順改元以迎復功拜華蓋殿大學士兵部尚書掌内
閣事封武功伯
商輅字弘載淳安人正綂乙丑進士自鄉試會試以至
殿試皆第一授翰林院修撰累官至禮部尚書入東閣
諡文毅有文毅集
湯公讓其先鳳陽人東甌王和之曾孫隸應天府學為
諸生尋棄之巡撫周忱薦其有文武才授錦衣衛百戶
歴官至延綏參將
李東陽字賓之茶陵人以戍籍居京師四歲舉神童八
歲入京學天順八年登進士選翰林院庶吉士授編修
歴官至吏部尚書華蓋殿大學士諡文正有懷麓堂集
及續集南行東祀諸集
姚綬字公綬嘉善人天順末進士拜監察御史成化初
知永寧府解官作室曰丹邱自稱丹邱先生
周用字行之吳江人弘治壬戌進士授行人遷南京工
科給事中歴仕至吏部尚書諡恭肅
吳寬字原博長洲人成化八年會試廷試俱第一入翰
林累遷至掌詹禮部尚書司内閣誥敕諡文定有匏庵
集
吳洪字禹疇吳江人成化壬辰進士由刑部主事歴官
至刑部尚書
趙寬字栗夫吳江人成化辛丑進士第一歴官刑部郎
中出為浙江提學副使廣東按察使有半江集
桑悅字民懌常熟人讀書一過輙焚棄年十九領成化
乙酉鄉薦三赴會試得乙科除泰和訓導遷長沙通判
調柳州外艱歸遂不出嘗作兩都賦有集
沈周字啓南長洲人受經學於陳寬景泰間舉賢良筮
得遯之九五遂不應耕讀於相城里工詩畫有石田先
生集
韓守益
史鑑字眀古吳江人博學好古隠居邑之西村有西村
集
文徵眀初名璧以字行更字徵仲長洲人父林為温州
守徵眀受文法於吳寬受書法於李應禎受畫法於沈
周以諸生歲貢入京授翰林院待詔尋告歸
顧璘字華玉吳縣人徙居金陵弘治丙辰進士歴官至
南京刑部尚書璘少負才名與陳沂王韋同號金陵三
俊有息園浮湘憑几歸田諸集
邊貢字廷實歴城人弘治丙辰進士授太常博士累官
至南京戶部尚書有華泉集八卷即弘治七子之一
王廷相字子衡儀封人弘治壬戌進士選庶吉士改授
兵科給事中再謫再起歴官至兵部尚書兼都察院左
都御史有家藏集行世
陸深字子淵上海人弘治乙丑進士由庶吉士授編修
陞國子監祭酒左遷延平府同知歴副使布政使召還
以太常卿兼侍讀學士進詹事府詹事諡文裕有詩文
集百卷及河汾燕閒錄玉堂漫筆傳於世
陸楫字思豫深之子有蒹葭堂集
吳山字靜之吳江人大司寇洪之子正德戊辰進士授
刑部主事歴任南贛河南四川巡撫入為刑部尚書諡
忠襄
楊慎字用修新都人大學士廷和之子七歲作擬古戰
場文正德辛未廷試第一授翰林院修撰以議禮謫戍
滇南著述最富詩文集之外凡百餘種
張綖字世文高郵人正德癸酉舉人選武昌府通判遷
知光州著詩餘圖譜詞家奉為指南有南湖集四卷
夏言字公謹貴溪人正德丁丑進士授行人歴吏科都
給事中以議禮稱旨改翰林院侍讀入直内閣歴官至
吏部尚書華蓋殿大學士諡文愍有元相桂翁詞及鷗
園新曲行世
徐階字子升華亭人嘉靖癸未進士廷試第三人授編
修歴官禮部尚書建極殿大學士諡文貞
王愼中字道思晉江人嘉靖丙戌進士授戶部主事改
禮部又改吏部歴騐封郎中謫為常州府通判稍遷南
戶禮二部終河南左參政
黃正色字斗南無錫人嘉靖巳丑進士歴知仁和香山
南海三縣擢為御史後官至大理卿有遼陽藁
吳子孝字純叔長洲人大學士一鵬之子嘉靖巳丑進
士選庶吉士改工部主事歴光祿寺丞遷湖廣參議提
督太和山有海峰詞集
駱文盛字質甫武康人嘉靖乙未進士由庶吉士授翰
林院編修尋告歸所居在餘英溪之下因自號兩溪
李攀龍字于鱗歴城人嘉靖甲辰進士授刑部廣東司
主事歴郎中出知順德府擢陜西提學副使移疾歸用
何景眀例特予告凡十年起浙江副使遷參政拜河南
按察使母喪歸卒有滄溟集三十卷
王世貞字元美太倉人嘉靖丁未進士除刑部主事歴
郎中出為靑州兵備副使以家難解官歸隆慶初起補
大名兵備遷浙江參政山西按察使入為太僕卿以右
副都御史撫治鄖陽遷南大理卿應天府尹乞歸起南
刑兵兩部侍郎拜刑部尚書乞歸卒與李攀龍輩號後
七子有弇州山人四部正續稿百餘卷
鄔仁卿字汝元丹徒人嘉靖壬子舉人知湘潭縣有駢
語集
吳邦楨字子寧吳江人大司寇山之子嘉靖癸丑進士
授刑部主事累遷至太僕卿
于永號勵庵金壇人侍郎湛之子嘉靖乙卯舉人
王世懋字敬美世貞之弟嘉靖乙未進士除南京禮部
主事改北禮部主事遷司寶丞出江西參議陜西福建
提學副使終南京太常寺少卿有奉常集
王錫爵字元馭太倉人嘉靖壬戌進士第一廷試第二
授翰林院編修歴官禮部尚書建極殿大學士諡文肅
有文肅集
莫是龍字雲卿以字行更字廷韓華亭人以諸生貢入
太學
陸祖允
徐渭字文淸更字文長山陰人嘉靖中少保胡宗憲督
兵浙江以諸生延入幕府掌書記有闕編櫻桃館諸集
陳淳字道復吳郡姚湖人自號白陽山人
林章字初文福淸人萬歷癸酉舉人僑寓金陵屢上書
言時事卒於獄
趙南星字夢白高邑人萬歷甲戍進士選汝寧府推官
遷戶部郎歴吏部考功郎中削籍里居三十年天啓初
以列卿起廢拜吏部尚書坐忤逆奄遣戍大同卒諡忠
毅有集
馮琦字用韞臨胊人萬歷丁丑進士選庶吉士授翰林
院編修歴官至禮部尚書諡文敏有北海集
屠隆字長卿鄞縣人萬歷丁丑進士除潁上知縣調靑
浦陞禮部主客主事歴儀制郎中有由拳白榆采眞南
遊諸集
湯顯祖字義仍臨川人萬歷癸未進士授南京太常博
士遷南禮部郎疏劾政府謫廣東徐聞典史稍遷知遂
昌縣有玉茗堂集
袁黃字坤儀吳江人萬歷丙戌進士官至兵部職方司
主事
焦竑字弱侯金陵人萬歷已丑進士廷試第一官翰林
院修撰
張琨
王肯堂字宇泰金壇人萬歷已丑進士由庶吉士補外
任歴官福建布政司參政
費元祿字無學鉛山人南太僕卿堯年之子有甲秀集
儲昌祚字肩宇宜興人萬歷巳丑進士歴官四川按察
司僉事
儲懋端昌祚之子
王衡字辰玉太倉人大學士錫爵之子萬歷辛丑進士
廷試第二授翰林院編修有緱山集
俞彦字仲茅金陵人萬歷辛丑進士歴官光祿寺少卿
王坊字元表華亭人萬歷壬子舉人歴官河南信陽州
知州
俞琬綸字君宣吳縣人萬歷癸丑進士授西安知縣有
自娛集
錢繼登字龍門嘉善人萬歷丙辰進士知饒州府有壑
專堂集
魏浣初字仲雪常熟人萬歷丙辰進士歴官廣東提學
參政有四如山樓集
吳宗達字靑門武進人萬歷甲辰進士廷試一甲第三
名歴官至大學士諡文端
陳繼儒字仲醇華亭人隠居小崑山自號眉公
吳正志字之矩有雲起樓集
葛一龍字震甫吳之洞庭人官雲南布政司理問
范汭字東生烏程人祭酒應期之姪太學生輯全唐詩
千餘卷有詩集四卷
吳鼎芳字凝父世居吳之西洞庭與烏程范汭有披襟
倡和集後薙染為僧號唵囕
李鄂
施紹莘字子野嘉興人有花影集
張逸字泰菴
陳子龍字臥子靑浦人崇禎丁丑進士歴官兵科給事
中有湘眞閣江蘺檻詞行世
夏允彝字彝仲華亭人崇禎丁丑進士官至吏部考功
司主事
季叔房字孟蓮
錢繼章字爾斐嘉善人繼登之弟崇禎丙子舉人有谿
嘿山房集菊農詞
吳易字日生吳江人太僕卿邦楨之孫崇禎癸未進士
授兵部職方司主事有東湖倡和詩詞二卷
王泰際字内三嘉定人崇禎癸未進士有冰抱集二十
卷
沈泓字臨秋
沈友夔初名龍華亭人崇禎癸未進士有雪初堂集
沈麖字天鹿華亭人
沈懋德字雲嵩嘉善人所著有坊表錄及湖目齋詩詞
行世
陸釋麟字瞿彌有集
于玉班字淸卿金壇人孝廉永之孫光祿少卿孔兼之
子
于玉珩字佩卿玉班之弟
馮鼎位字素人松江人崇禎戊辰拔貢授翰林院待詔
喻綜
王彦泓字次回金壇人都御史樵之孫以歲貢授華亭
訓導
錢應金字星白嘉興人有古堂集
夏復字存古華亭人吏部主事允彝之子有玉樊堂藳
胡偕行字與行徽州人
董斯張字遐周歸安人大宗伯份之孫撰廣博物志四
十卷
程馟字墨仙休寧人有石交堂詞
吳兖字魯于武進人萬歷庚子舉人
高濓字深甫
顧同應字仲從華亭人
張草字石陽有繡香集
陳翼飛字元朋
卓人月字珂月仁和人有蕊淵集
于儒穎字&KR0802;仲金壇人光祿少卿孔兼之孫
沈自炳字君晦吳江人副使珫之子
顧士林字文叔嘉興人
錢繼振字爾玉嘉善人
錢光繡字聖月
沈宗塙字以冲仁和人崇禎癸未進士終行人
沈宗堢字旨庵
錢芬字仲芳
沈鍾鶴字同庵
顧孔昭
沈士鑛字寶臣
沈士銑字聲令
顧諫字廷直嘉興人
朱諫
顧志字存英有暉吉堂集
張大烈字言冲錢塘人有詩餘類函
唐世瀚字宗之
李伊玉
吳楨字永錫
朱灝字宗遠松江人
薛廷寵
周世臣字穎侯
孫茂芝字若英
裘昌令字梅倩有書仙閣詞
褚附鳳字梧岡
李福謙字子虚嘉興人
馮盛世字濟之
戈止字永淸
失名
夢菴
方外
釋涵初
閨媛
朱盛藻字瓊蕤黃州楚宗女嘗作灌舂逸尚序
端淑卿當塗人教諭廷弼之女歸芮氏有綠窗詩藳
王鳳嫺字瑞卿號文如子華亭人進士張本嘉妻婺居
教子與二女引元引慶自相倡和有貫珠集雙燕遺音
行世
張引元字文姝又字蕙如華亭張本嘉之女適楊安世
黃氏狀元楊慎妻
張紅橋閩縣人居於紅橋之西因自號紅橋後歸福淸
林鴻
孟淑卿蘇州人訓導澄之女自號荆山居士
陸卿子長洲人尚寶卿師道女太倉趙宧光妻有雲臥
閣考槃諸集
項蘭貞字孟畹秀水黃卯錫妻有裁雲月露二草陸卿
子為之序
沈宜修字宛君吳江人山東副使珫之女工部郎中葉
紹袁妻有鸝吹集
沈靜專字曼君宜修之妹歸吳氏所著詩詞名適適草
葉紈紈字昭齊紹袁長女歸同邑袁氏藳名愁言
葉小紈字蕙綢紹袁次女適同邑沈永楨
葉小鸞字瓊章紹袁幼女遺藳名返生香
張倩倩吳江人適同邑沈自徵
徐媛
武氏三水人太僕少卿文翔鳳妻
劉氏楚人
錢氏
郭㻬字素汝長洲人適埭川顧氏
顧若璞字知和錢塘人適王氏有臥月軒集
商景蘭字媚生會稽人應天巡撫祁彪佳妻
周蘭秀吳江人適平湖孫氏
韓智玥湖州人狀元韓敬之女歸金壇于鑾
謝小湄字中李有集
吳朏號冰蟾子華亭人適曹氏
陳㛃字无垢宜興人有茹蕙集
妓女
王微字修微廣陵妓自號草衣道人有樾館詩數卷
楊宛字宛叔金陵妓有集
馬瓊瓊
御選歴代詩餘卷一百十
