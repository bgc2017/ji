欽定四庫全書
御選歴代詩餘卷六十五目錄(起九卞八字至九十九字)
瑣窗寒
楊无咎
前調(又一體)
程先
前調(又一體)
吳文英
孤鸞
朱敦儒
馬莊父
張榘
林章
前調(又一體)
趙以夫
前調(又一體)
張榘
雙頭蓮(又一體)
陸游
雲仙引
馮艾子
玉蝴蝶(又一體)
李之儀
芰荷香(又一體)
万俟雅言
前調(又一體)
趙彦端
雙雙燕(又一體)
史達祖
張琨
塞垣春(又一體)
吳文英
珍珠簾
吳文英
繡停鍼
陸游
醉蓬萊(又一體)
楊慎
絳都春
陳允平
玲瓏玉
姚雲文
春草碧(又一體)
万俟雅言
尾犯(又一體)
柳永
月下笛
周邦彦
並蔕芙蓉
晁端禮
逍遥樂(又一體)
黃庭堅
黃河清慢
晁端禮
三部樂
蘇軾
前調(又一體)
周邦彦
萬年歡
王安禮
八節長歡
毛滂(二首)
二郎神
吕渭老
碧芙蓉
葉小鸞
玉蝴蝶(又一體)
柳永(五首)
王安中
晁補之
晁冲之
葛郯
李綱
辛棄疾(二首)
陸游
高觀國
史達祖
尹濟翁
張翥
楊慎
馮鼎位
陳子龍
葉紈紈(二首)
葉小鸞
前調(又一體)
張炎
三姝媚
史達祖
吳文英(二首)
王沂孫(二首)
張炎(二首)
薛夢桂
詹正
御選歴代詩餘卷六十五目錄
欽定四庫全書
御選歴代詩餘卷六十五(起九十八字至九十九字)
司經局洗馬掌局事兼翰林院修撰加二級(臣)王奕清奉
旨校刊
瑣窗寒
(雙調九十八字)
瑣窗寒楊无咎
柳暗藏鴉花深見蝶物華如繡情多思遠又是一番清
瘦憶前回庭榭未春箇人預約同攜手恨遲留載酒期
程孤負踏青時候搔首雙眉暗鬭况無似今年一春
晴晝風僝雨僽直得迤逗想閒窗鍼線倦拈寂寞細撚
酴醿齅待還家定是冤人淚粉盈襟袖
前調(又一體)程先
雨洗紅塵雲迷翠麓小車難去凄凉感慨未有今年春
暮想曲江水邊麗人影沈香歇誰爲主但兔葵燕麥風
前搖蕩徑花成土空被多情苦嘉會難逢少年幾許
紛紛沸鼎負了青陽百五待何時重睹太平典衣貰酒
相爾汝算蘭亭有此歡娛又却悲今古
前調(又一體玉蘭)吳文英
紺縷堆雲清顋潤玉記人初見蠻腥未洗梅谷一懷悽
惋渺征槎去乘閬風占香上國幽心展遺芳揜色真姿
凝澹返魂騷畹一盼千金換又笑伴鴟夷共歸吳苑
離煙恨水夢杳南天秋晚比來時瘦肌更消冷熏沁骨
悲鄉遠最傷情送客咸陽佩結西風怨
孤鸞
(鸞或作巒雙調九十八字)
孤鸞(早梅)朱敦儒
天然標格是小萼堆紅芳姿凝白淡泞新妝淺點夀陽
宫額東君想留厚意借年年與傳消息昨日前邨雪裏
有一枝先坼念故人何處水雲隔縱驛使相逢難寄
春色試問丹青手是怎生描得曉來一番雨過更那堪
數聲羌笛歸去和羹未晚勸行人休摘
前調馬莊父
沙堤香軟正宿雨初收落梅飄滿可奈東風暗逐馬蹄
輕捲湖波又還漲綠粉牆隂日融煙暖驀地刺桐枝上
有一聲春喚任酒帘飛動畫樓晚便指數燒燈時節
非遠陌上叫聲好是賣花行院玉梅對妝雪柳閙蛾兒
象生嬌顫歸去爭先戴取倚寶釵雙燕
前調(次趙虛齋梅詞韻)張榘
塞鴻來早正碧瓦霜輕玉鱗寒少昨夜南枝一點陽和
先到黃昏半窗澹月照青青謝池春草此際虚齋心事
與此花俱好算巡簷索共梅花笑是千古風流少陵
曾道爭似油幢下對一枝春小江城慣聽畫角且休教
玉關人老好試和羹手段向鳳池春曉
前調林章
爲誰抛撇似海燕初分林鶯乍別回首天涯滿目雲山
愁絶東風不憐春色把一枝楊花吹折直恁黏煙帶雨
更盈盈似雪奈夢兒相隔恨難說想昨夜孤衾今日
雙頰比這青衫上有幾重啼血一聲晚鐘動了又送人
斷腸時節莫把琵琶亂撥正春江潮咽
前調(又一體梅)趙以夫
江頭春早問江上寒梅占春多少自照疎星冷秖許春
風到幽香不知甚處但迢迢滿河煙草回首誰家竹外
有一枝斜好記當年曾共花前笑念玉雪襟期有誰
知道喚起羅浮夢正參横月小凄凉更吹塞管漫相思
鬢毛驚老待覓西湖半曲待霜天清曉
前調(又一體孏以梅花夀趙窩)張榘
荆溪清曉問昨夜南枝幾分春到一點幽芳不待隴頭
音耗亭亭水邊月下勝人間等閒花草此際風流誰似
有孏窩詩老且向虚簷淡然索笑任雪壓霜欺精神
越好最喜庭除下映紫蘭嬌小孤山好尋舊約況和羹
用功宜早移傍玉階深處趁天香繚繞
雙頭蓮
(又一體雙調九十八字)
雙頭蓮陸游
風捲征塵堪歎處青驄正搖金轡客襟貯淚漫萬點如
血憑誰持寄佇想豔態幽情壓江南佳麗春正媚怎忍
長亭匆匆頓分連理目斷澹日平蕪煙濃樹遠微茫
如薺悲歡夢裏奈倦客又是關河千里最苦唱徹驪歌
遲留無計何限事待與丁寧行時巳醉
雲仙引
(雙調九十八字)
雲仙引馮艾子
紫鳳臺高紅鸞鏡裏馡馡幾度秋馨黃金重綠雲輕丹
砂鬢邊滴粟翠葉玲瓏煙翦成含笑出簾月香滿袖天
霧縈身年時花下逢迎有遊女翩翩如五雲亂擲芳
英爲簪斜朵事事關心長向金風一枝在手齅蕊悲歌
雙黛顰繞臨溪樹對初弦月露下更深
玉蝴蝶
(又一體雙調九十八字)
玉蝴蝶李之儀
坐久燈花開盡暗驚風葉初報霜寒冉冉年華催暮顔
色非丹攪回腸蛩吟似織留恨意月彩如攤慘無歡篆
煙縈素空轉雕盤何難別來幾日信沉魚鳥情滿關
山耳邊依約常記巧語緜蠻聚愁窠蜂房未密傾淚眼
海水猶慳奄更闌漸移銀漢低泛簾顔
芰荷香
(又一體雙調九十八字)
芰荷香(本意)万俟雅言
小瀟湘正天影倒碧波面容光水仙朝罷間列綠蓋紅
幢和風細雨蕩十頃浥浥清香人在水精中央霜綃霧
縠襟袂收凉款放輕舟鬧紅裏有蜻蜓點水交頸鴛
鴦翠隂密處曾覓相並青房晚霞散綺泛遠淨一葉鳴
榔擬去儘促琱觴歌雲未斷月上飛梁
前調(又一體金送程德遠罷谿)趙彦端
燕初歸正春隂暗澹客意凄迷玉觴無味晚花雨退凝
脂多情細柳對沈腰渾不勝衣垂別袖忍見離披江南
陌上強半紅飛樂事從今一夢縱錦囊空在金椀誰
揮舞裙歌扇故應閒鎖幽閨練江詩就算檥舟寧不相
思腸斷莫訴離杯青雲路穏白首心期
雙雙燕
(又一體雙調九十八字調名始此因有九十六字詞故列爲又一體也)
雙雙燕(本意)史達祖
過春社了度簾幕中間去年塵冷差池欲住試入舊巢
相並還相雕梁藻井又軟語商量不定飄然快拂花梢
翠尾分開紅影芳徑芹泥雨潤愛貼地爭飛競誇輕
俊紅樓歸晚看足柳昏花暝應是棲香正穏便忘了天
涯芳信愁損翠黛雙蛾日日畫闌獨凭
前調張琨
披蓬探隠到幽草溪頭碧隂山曲竹韻松姿媚却吟眸
詩腹是處翠峰成簇更秋新雨凉如沐深林宛轉芳禽
淺澗琤淙潄玉孤獨簡編娛目有紉佩芳蘭供餐茂
菊藤牀閒憩夢入華胥仙國應是月明簾軸恰一枕清
酣睡足小小花童低報瓦鼎烹茶剛熟
塞垣春
(又一體雙調九十八字)
塞垣春(歲旦)吳文英
漏瑟侵瓊筦潤鼓借烘爐煖藏鈎怯冷畫難臨曉鄰語
鶯囀殢綠窗細呪浮梅琖換蜜炬花心短夢驚回林鴉
起曲屏春事天遠迎路柳絲裙看爭拜東風盈灞橋
岸髻落寶釵寒恨花勝遲燕漸銜簾影轉還似新年過
郵亭一相見南陌又燈火繡囊塵香淺
珍珠簾
(珍或作真雙調九十八字)
珍珠簾(隔牆聞簫鼓聲疑是按舞)吳文英
蜜沉爐煖餘煙裊竚立行人官道麟帶壓愁香聽舞簫
雲渺恨縷情絲春絮遠悵夢隔銀屏難到寒峭有東風
垂柳學得腰小還近綠水清明歎孤身如燕將花頻
遶細雨濕黃昏半醉歸懷抱蠧損歌紈人去久漫淚沾
香蘭如笑書杳念客枕幽單看春漸老
繡停鍼
(雙調九十八字)
繡停鍼陸游
歎半紀跨萬里秦吳頓覺衰謝回首鵷行英俊並游咫
尺玉堂金馬氣凌嵩華負壯略縱横王霸夢經洛浦梁
園覺來淚流如瀉山林定去也却是恐說著少年時
話靜院焚香閒倚素屏今古總成虚假趁時婚嫁幸自
有湖邊茅舍燕歸應笑客中又還過社
醉蓬萊
(又一體雙調九十八字)
醉蓬萊楊慎
看金波遥映玉鏡高飛昆明池沼近天上中秋人間蓬
島建節堂深籌邊樓迥正雨晴風裊青鳥喉歌紅鸞掌
舞仙音繚繞白鶴南來錦書爲報雲動三山星飛五
老漢節唐符拜重華天表玉麈談詩金釵壓鬢向瓊林
齊禱願歲歲長春年年此日恩波難老
絳都春
(雙調九十八字此調平仄互用韻)
絳都春陳允平
秋千倦倚正海棠半坼不耐春寒殢雨弄晴飛梭庭院
繡簾閒梅妝欲試芳情嬾翠顰愁入眉彎霧蟬香冷霜
綃淚揾恨襲湘蘭悄悄池臺步晚任紅醺杏靨碧沁
苔痕燕子未來東風無語又黃昏琴心不度春雲遠斷
腸難托啼鵑夜深猶倚垂楊二十四欄
玲瓏玉
(雙調九十八字)
玲瓏玉(半閒堂賦春雪)姚雲文
開歲春遲早贏得一白瀟瀟風窗淅簌夢驚錦帳春嬌
是處貂裘透暖任尊前回舞紅倦柔腰今朝虧陶家茶
鼎寂寥料得東皇戲劇怕蛾兒街柳先鬭元宵宇宙
低迷倩誰分淺凸深凹休嗟空花無據便真个瓊雕玉
琢總是虚飄且沉醉趁樓頭零片未消
春草碧
(又一體雙調九十八字一名中管高)
春草碧(本意)万俟雅言
又隨芳渚坐看翠連霽空愁徧征路東風裏誰望斷西
塞恨迷南浦天涯地角意不盡消沉萬古曾是送別長
亭下細綠暗煙雨何處亂紅鋪繡裀有醉眠蕩子拾
翠游女王孫遠柳外共殘照斷雲無語池塘夢生謝公
後還能繼否獨上畫樓春山暝鴈飛去
尾犯
(又一體雙調九十八字)
尾犯柳永
晴煙羃羃漸東郊芳草染成輕碧野塘風暖遊魚動觸
冰澌微坼幾行斷鴈旋次第歸霜磧詠新詩手撚江梅
故人贈我春色似此光隂催逼念浮生不滿百雖照
人軒冕潤屋金珠於身何益一種勞心力圖利禄殆非
長策除是恁點檢笙歌訪尋羅綺消得
月下笛
(雙調九十八字)
月下笛周邦彦
小雨收塵凉蟾瑩徹水光浮碧誰知怨抑靜倚官橋吹
笛映宫牆風葉亂飛品高調側人未識想開元舊譜柯
亭遺韻盡傳胸臆闌干四遶聽折柳徘徊數聲終拍
寒燈陋館最感平陽孤客夜沉沉鴈啼正哀片雲盡捲
清漏滴黯凝魂但覺龍吟萬壑天籟息
並蔕芙蓉
(雙調九十八字宋政和時大晟樂府成蔡京薦晁端禮徽宗詔乘傳赴闕會禁中嘉蓮生端禮屬詞)
(以進名並蔕芙蓉即此調也)
並蔕芙蓉晁端禮
太液波澄向鑑中照影芙蓉同蔕千柄綠荷深並丹臉
爭媚天心眷臨聖日殿宇分明敞嘉瑞弄香齅蕊願君
王夀與南山齊比池邊屢回翠輦擁羣仙醉賞憑闌
凝思萼綠攬飛瓊共波上遊戲西風又看露下更結雙
雙新蓮子鬭裝競美問鴛鴦向誰留意
逍遥樂
(又一體雙調九十八字)
逍遥樂黃庭堅
春意漸歸芳草故園佳人千里信沉音杳雨潤煙光晚
景澄明極目危欄斜照夢當年少對尊前上客鄒枚小
鬟燕趙共舞雪歌塵醉裏談笑花色枝枝爭好鬢絲
年年漸老如今遇風景空瘦損向誰道東君幸賜與天
幕翠遮紅遶休休醉鄉岐路華胥蓬島
黃河清慢
(雙調九十八字)
黃河清慢(應制)晁端禮
晴景初升風細細雲收天淡如洗望外鳳凰城闕葱葱
佳氣朝罷香煙滿袖侍臣報天顔有喜夜來連得封章
奏大河徹底清泚君王夀與天齊馨香動上穹頻降
祥瑞大晟奏功六樂初調宫徵合殿薰風乍轉萬花覆
千官盡醉内家傳詔重開宴未央宮裏
三部樂
(雙調九十八字本商調曲名後遂以爲詞調也)
三部樂蘇軾
美人如月乍見掩暮雲更增妍絶算應無恨安用隂晴
圓缺嬌甚空只成愁待下牀又嬾未語先咽數日不來
落盡一庭紅葉今朝置酒強起問爲誰減動一分香
雪何事散花却病維摩無疾却低眉慘然不答唱金縷
一聲怨切堪折便折且惜取少年花發
前調(又一體梅雪)周邦彦
浮玉飛璚向邃館靜軒倍增清絶夜窗垂練何用交光
明月聞道官閣多梅趁暗香未遠凍蕊初發倩誰折取
持贈情人桃葉回文近傳錦字道爲君瘦損是人都
說秖如染紅著手膠梳黏髮轉思量鎮長墮睫都只爲
情深意切欲報信息無一句堪喻愁結
萬年歡
(雙調九十八字)
萬年歡(梅)王安禮
雅出羣芳占春前信息臘後風光野岸郵亭繁似萬點
輕霜清淺溪流倒影更黯澹月色籠香渾疑是姑射冰
姿夀陽粉面初妝多情對景易感况淮天庾嶺迢遞
相望愁聽龍吟悽絶畫角悲凉念昔因誰醉賞向此際
空惱危腸終須待結實恁時佳味堪嘗
八節長歡
(雙調九十八字)
八節長歡毛滂
澤國秋深繡檻天近坐久魂清溪山遶尊酒雲霧浥衣
襟餘霞孤鴈送鄉愁寄寒閨一點離心杜老兩峰秀處
短髮疎巾佳人爲折寒英羅袖濕真珠露冷鈿金幽
豔爲誰妍東籬下却教醉倒淵明君但飲莫覷他落日
蕪城從教夜龍山清月端的便解留人
前調(送孫守公素)毛滂
名滿人間記黃金殿舊賜清閒才高鸚鵡賦風凛惠文
冠濤波何處試蛟鰐到白頭猶守溪山且做龔黃樣度
留與人看桃溪柳曲隂圓離唱斷旌旗却捲春還襦
袴寄餘温雙石畔惟聞吏胆長寒詩翁去誰細遶屈曲
闌干從今後南來幽夢應隨月渡雲湍
二郎神
(雙調九十八字)
二郎神吕渭老
西池舊約燕語柳梢桃萼向紫陌秋千影下同綰雙雙
鳳索過了鶯花休則問風共月一時閒却知誰去喚秋
隂滿眼敗紅藥飄泊江湖載酒十年行樂甚近日傷
高念遠不覺風前淚落橘熟橙黃堪一醉斷未負晚凉
池閣只愁被撩撥春心煩惱怎生安著
碧芙蓉
(雙調九十八字)
碧芙蓉(秋思)(明媛)葉小鸞
曲徑遶蒼苔秋意平鋪蕭散無數澹日移階幾度尋花
悞西風怨露草寒螿夜天凄霜林煙樹隔橋楊柳翠減
長條猶自依依故青山雲去杳紅樓日又催暮羅簟
生寒漫引新桐句池塘映芙蓉一葉簾幕驚海棠疎雨
闌干凭徧妝臺漸冷黯黯無語空凝佇
玉蝴蝶
(又一體雙調九十九字)
玉蝴蝶柳永
望處雨收雲斷凭闌悄悄目送秋光晚景蕭疎堪動宋
玉悲凉水風輕蘋花漸老月露冷梧葉飄黃遣情傷故
人何在煙水茫茫難忘文期酒令幾辜風月屢變星
霜海闊山遥未知何處是瀟湘念雙燕難憑遠信指暮
天空識歸艎黯相望斷鴻聲裏立盡斜陽
前調柳永
淡蕩素商行暮遠空雨歇平野煙收滿目江山堪助楚
客冥搜素光動雲濤漲晚紫翠冷霜巘横秋景清幽渚
蘭香謝汀樹紅愁良儔西風吹帽東籬攜酒共結歡
遊淺酌低吟坐中俱是飲家流對殘暉登臨休歎賞令
節酩酊方酬且相留眼前尤物舉琖忘憂
前調柳永
是處小街斜巷爛遊花館連醉瑶卮選得芳容端麗冠
絶吳姬絳脣輕笑歌盡雅蓮步穏舉措皆奇出屏幃倚
風情態約素腰肢當時綺羅叢裏知名雖久識面何
遲見了千花萬柳比並不如伊未同歡寸心暗許欲話
別纖手重攜結前期美人才子合是相知
前調柳永
誤入平康小巷畫簷深處朱箔微褰羅綺叢中偶認舊
識嬋娟翠眉開嬌横遠岫綠鬢嚲濃染春煙憶情牽粉
牆曾恁窺宋三年遷延珊瑚筵上親持犀管旋疊香
牋要索新詞殢人含笑立尊前按新聲珠喉漸穏想舊
意波臉增妍苦留連鳳衾鸞枕忍負良天
前調柳永
漸覺芳郊明媚夜來膏雨一灑塵埃滿目淺桃深杏露
染煙栽銀塘靜魚鱗簟展煙岫翠龜甲屏開殷晴雷雲
中鼓吹遊徧蓬萊徘徊隼旟前後三千珠履十二金
釵雅俗熙熙下車成晏盡春臺好雍容東山妓女堪笑
傲北海尊罍且追陪鳳池歸去那更重來
前調(和梁才甫遊園作)王安中
御水縠文風皺畫橋横處沙路晴時曲塢藏春朱戶翠
竹參差過牆花嬌無限思籠檻柳低不勝垂海棠枝爲
東君愛未敢離披遲遲日華融麗悠揚絲管掩冉旌
旗喜入繁紅坐來開盡不須吹聽鶯遷還思上苑約鳳
浴應展新池促歸期燕飛蝶舞特地熙熙
前調晁補之
暗憶少年豪氣爛遊南國蓬島風光醉倚吳王宫殿不
解悲凉舞猶慵小腰似柳歌尚怯嬌語如簧好林塘玳
筵留住彩舫攜將清狂揚州一夢中山千日名利都
忘細數從前眼中歡事盡成傷去船迷亂花流水遺珮
悄寒草空江黯愁腸暮雲吟斷青鬢成霜
前調晁冲之
目斷江南千里灞橋一望煙水微茫簾鎖重門人去暗
惜流光雨輕輕梨花院落風澹澹楊柳池塘恨偏長珮
沉湘浦雲散高唐清狂重來一夢手搓梅子煮酒新
嘗寂寞經春小橋依舊燕飛忙玉鈎闌凭多漸暖金縷
枕別久猶香最難忘看花南陌待月西廂
前調(和晁侍郎寄強伯)葛郯
憶昨苕溪慣弄五亭月笛四水煙蓑何事毗檀門外馬
駐長坡野花中亂紅杳靄小橋外疊翠嵯峨且顔酡但
存長袖舞到婆娑云何立盟惠政春行五馬月皎千
波贏得賓僚聽隔牆無事高歌帳煙寒瑞麟影墮簾霧
細寶鴨香多試蹉跎一椑落日又送樵柯
前調李綱
萬古秣陵江國檥舟煙岸千里雲林故壘高樓凝望遠
水遥岑景陽鐘那聞舊響玉樹唱空有餘音感春心六
朝遺事蕭索難尋森森甘泉法從弟兄芝玉顧我情
深契闊相思豈知今日共登臨對尊俎休辭痛飲增志
節須且高吟柳搖金斷霞輕靄殘照西沈
前調(追別杜仲高)辛棄疾
古道行人來去香滿紅樹風雨殘花望斷青山高處都
被雲遮客重來風流觴詠春巳去光景桑麻苦無多一
條垂柳兩箇啼鴉人家疎疎翠竹隂隂綠樹淺淺寒
沙醉兀籃輿夜來豪飲太狂些到如今都齊醒却只依
舊無奈愁何試聽呵寒食近也且住爲佳
前調(杜仲高書來戒酒用其韻)辛棄疾
貴賤偶然渾似隨風簾幕籬落飛花空使兒曹馬上羞
面頻遮向空江誰捐玉珮寄離恨應折疎麻暮雲多佳
人何處數盡歸鴉儂家生涯蠟屐功名破甑交友摶
沙往日曾論淵明似勝臥龍些算來從人生行樂休便
說日飲亡何快斟呵裁詩未穏得酒良佳
前調陸游
倦客平生行處墜鞭京洛解佩瀟湘此夕何年來賦宋
玉高唐繡簾開香塵乍起蓮步穏銀燭分行暗端相燕
羞鶯妒蝶擾蜂忙難忘芳尊頻勸峭寒新退玉漏初
長幾許幽情只愁歌罷月侵廊欲歸時司空笑悶微近
處丞相嗔狂斷人腸假饒相送上馬何妨
前調高觀國
喚起一襟凉思未成晚雨先做秋隂楚客悲殘誰解此
意登臨古臺荒斷霞斜照新夢黯微月疎砧總難禁盡
將幽恨分付孤斟從今倦看青鏡既遲勛業可負煙
林斷梗無憑歲華搖落又驚心想蓴汀水雲愁凝閒蕙
帳夜鶴悲吟信沉沉故園歸計休更侵尋
前調史達祖
晚雨未摧宫樹可憐閒葉猶抱凉蟬短景歸秋吟思又
接愁邊漏初長夢魂難禁人漸老風月俱寒想幽歡土
花庭甃蟲網闌干無端啼蛄攪夜恨隨團扇苦近秋
蓮一曲當樓謝娘懸淚立風前故園晚強留詩酒新鴈
遠不致寒暄隔蒼煙楚香羅袖誰伴嬋娟
前調尹濟翁
幾許暮春清思未知芍藥先擬荼䕷老却東風春去不
與人期似情多何曾荀倩便夢斷不爲崔徽且銜杯暖
風襲襲淡日暉暉怎知懷芳心在樹花露泣竹葉煙
啼滿目殘紅新愁成陣悵成圍畫簾空龍媒獨倚午隂
靜燕子雙飛任春歸尋人柳下夢過堂西
前調張翥
屏裏吳山深窈宿酲未解午枕初酣膽怯窗虚驚起誤
使人嫌是乳鴉聲聲綠樹是語燕兩兩珠簾轉愁添斜
翹不整墮珥慵拈厭厭行雲飛去瀟湘江上巫峽峰
尖不盡銷凝海棠月上已窺簷蝶影寒羞熏翠被燈花
瘦嬾疊香匳倚春織暗啼妝淚半袖紅淹
前調(梁生園有蘭名玉蝴蝶)楊慎
蝴蝶不隨春去玉英瑶蕊猶自娟娟瀟灑水邊林下洗
淨朱鉛嫦娥來梁園月下青女降楚畹霜前更山隂婆
娑一老觴詠羣賢當年紫莖綠葉紉華擁珮故事陳
篇何似今宵長歌石磴瀉紅泉醉歸去香攜滿袖似相
逢解珮江仙散塵緣猗猗一曲瓊軫冰絃
前調馮鼎位
烏鵲不傳消息三更時節因甚南飛試上高臺一望風
景凄其響疎砧漸翻河鼓浮玉鏡斜轉參旗畫樓西雕
闌碧瓦無限清輝差池年華荏苒難成彩夢聊說靈
犀冷冷清霜等閒沾透謝郎衣綠楊枝曾來繫馬紅杜
葉漫共留題且相攜翠蘿深處重倒金卮
前調陳子龍
纔過十三春淺珠簾開也一叚雲輕愁絶膩香温玉弱
不勝情渌波瀉月華清曉紅露滴花睡初醒理銀箏纖
芽半掩風送流鶯娉婷小屏深處海棠微雨楊柳新
晴自笑無端近來憔悴爲誰生假嬌憨戲揉芳草暗傷
感淚點春冰且消停蕭郎歸矣莫怨飄零
前調(明媛)葉紈紈
惆悵別來歲換清秋風月幾度悲傷極目蒹葭煙水一
片微茫黯魂飛閒愁空斷還悵望孤悶偏長對池塘紅
銷殘碧綠怨初黃凄凉蛩吟小院露寒金井月遶回
廊詩酒蕭疎舊愁新恨最難忘掩重門臥殘清晝理瑶
瑟燒盡爐香數流光秋燈閃淡無限徬徨
前調葉紈紈
窗外曉鶯初囀柳黃條上聲過西樓好夢驚回深院簾
捲鰕鈎霧濛濛杏花無語人寂寂芳草如羞恨綢繆謝
娘慵舞斜倚箜篌熏篝新妝鏡裏東風無計吹破春
愁粉褪香消長門花月半沉浮問年年惱人紅綠看日
日伴我幃幬鎖眉頭黃昏疎雨勝似悲秋
前調(春愁)(明媛)葉小鸞
夢破曉風庭院粉牆花影睡起懨懨幾日雙蛾愁損鏡
裏春尖看盡他鶯梭柳線都織就霧錦雲縑最難忺催
花小雨依舊廉纖堪憐韶光淑景芊芊芳草寂寂鈎
簾燕子歸來花香都向綠琴添散閒愁流紅泛去消酒
困濕翠飛黏怯春衫香烘裊裊袖護摻摻
前調(又一體花賦玉繡毬)張炎
留得一團和氣此花開後春已規圓虚白窗深恍訝碧
落星懸颺芳叢低翻雪羽凝素豔爭簇冰蟬向西園幾
回錯認明月秋千欲覓生香何處盈盈一水空對嬋
娟待折歸來倩誰偷解玉連環試結取鴛鴦餘帶好移
傍鸚鵡珠簾晚階前落梅無數因甚啼鵑
三姝媚
(雙調九十九字古樂府有三婦豔因以名調亦名三姝媚曲)
三姝媚史達祖
煙光搖縹瓦望晴簷多風柳花如灑錦瑟横牀想淚痕
塵影鳳絃長下倦出犀帷頻夢見王孫驕馬諱道相思
偷理綃裠自驚腰衩惆悵南樓遥夜記翠箔張燈枕
肩歌罷又入銅駝徧舊家門巷首詢聲價可惜東風將
恨與閒花俱謝記取崔徽模樣歸來暗寫
前調吳文英
吹笙池上道爲王孫重來旋生芳草水石清寒過半春
猶自燕沉鶯悄穉柳闌干晴蕩漾禁煙殘照往事依然
爭忍重聽怨紅凄調曲榭方亭初埽印蘚迹雙鴛記
穿林窈頓隔年華似夢回花上露晞平曉恨逐孤鴻客
又去清明還到便鞚牆頭歸騎青梅巳老
前調(過都城舊居有感)吳文英
湖山經醉慣漬春衫啼痕酒痕無限又客長安歎斷衿
零袂汙塵誰浣紫曲門荒沿敗井風搖青蔓對語東鄰
猶是曾巢謝堂雙燕春夢人間須斷但怪得當年夢
緣能短繡屋秦箏傍海棠偏愛夜深開宴舞歇歌沉花
未減紅顔先變竚久河橋欲去斜陽淚滿
前調(次周公謹送別韻)王沂孫
蘭釭花半綻正西窗凄凄斷螢新鴈別久逢稀漫相看
華髮共成銷黯總是飄零更休賦棃花秋苑何况如今
離思難禁俊才都減今夜山高水淺又月落帆空酒
醒人遠彩袖烏絲解愁人惟有斷歌幽婉一信東風再
約看紅腮青眼只恐扁舟西去蘋花弄晚
前調(櫻桃)王沂孫
紅纓懸翠葆漸金鈴枝深瑶階花少萬顆臙支贈舊情
爭奈弄珠人老扇底清歌還記得樊姬嬌小幾度相思
紅豆都消碧絲空裊芳意荼䕷開早正夜色瑛盤素
蟾低照薦筍同時歎故園春事已無多了貯滿筠籠偏
暗觸天涯懷抱漫想青衣初見花隂夢好
前調(瓶中芙蓉杏)張炎
芙蓉城畔侶乍卸却單衣茜羅重護傍水開時細看來
渾似阮郎前度記得小樓聽一夜江南春雨夢醒簫聲
流水青蘋舊遊何許誰翦層芳深貯便洗盡長安半
面塵土絶似桃根帶笑痕來伴柳枝嬌舞莫是孤邨試
與問酒家何處曾醉梢頭雙果園林未暑
前調(送舒亦山遊越)張炎
蒼潭枯海樹正雪竇高寒水聲東去古意蕭閒問結廬
人遠白雲誰侣賀監猶狂還散跡千巖風露抱瑟空遊
都是凄凉此愁誰語莫趁江湖鷗鷺怕太乙爐荒暗
銷鉛虎投老心情未歸來何事共成羈旅布韤青鞵休
悞入桃源深處待得重逢却說巴山夜雨
前調薛夢桂
薔薇花謝去更無情連夜送春風雨燕子呢喃似念人
憔悴往來朱戸漲綠煙深早零落點池萍絮暗憶年華
羅帳分釵又驚春暮芳草凄迷征路待去也還將畫
輪留住縱使重來怕粉容銷膩却羞郎覷細數盟言猶
在悵青樓何處綰盡垂楊爭似相思寸縷
前調(古衛舟子謂曾載錢塘宫人)詹正
一篷兒別苦是誰家花天月地兒女紫曲藏嬌慣錦窠
金翠玉璈鐘吕綺席傳宣笑聲裏龍樓三鼓歌扇題詩
舞袖籠香幾曾塵土因甚留春不住怎知道人間匆
匆今古金屋銀屏被西風將換蓼汀蘋渚如此江山應
却悔西湖歌舞載取斷雲何處江南煙雨
御選歴代詩餘卷六十五
