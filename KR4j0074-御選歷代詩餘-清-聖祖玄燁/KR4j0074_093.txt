欽定四庫全書
御選歴代詩餘卷九十三目錄(一百十六字)
摸魚兒(又一體)
程垓
黃機
盧祖皋
張榘(五首)
黃昇
陳允平
李演
王沂孫
張炎(四首)
歐良
陳策
林正大
李彭老
王易簡(二首)
葛長庚
程鉅夫(二首)
韋居安
王學文
李裕翁
周伯陽
許有孚
馬熙
許楨
張翥(四首)
邵亨貞(二首)
前調(又一體)
張翥
李冶
姚雲文
劉克莊(二首)
李昴英
前調(又一體)
元好問
白樸(三首)
前調(又一體)
蔣捷
御選歴代詩餘卷九十三目錄
欽定四庫全書
御選歴代詩餘卷九十三(一百十六字)
司經局洗馬掌局事兼翰林院修撰加二級(臣)王奕清奉
旨校刊
摸魚兒
(又一體雙調一百十六字)
摸魚兒程垓
掩凄凉黃昏庭院角聲何處嗚咽矮牎曲屋風燈冷還
是苦寒時節凝竚切念翠被熏籠夜夜成虛設倚闌愁
絶聽鳳竹聲中犀幃影外簌簌釀輕雪傷心處却憶
當年輕别梅花滿院初發吹香弄蕊無人見惟有暮雲
千疊情未徹又誰料而今好夢分吳越不堪重說但記
得當初重門鎻處猶有夜深月
前調黃機
惜春歸送春惟有亂紅撲簌如雨亂紅也怨春狼藉搵
得淚痕無數腸斷處更喚起羣鴉催發長亭路征鞍難
駐但脈脈含顰嗔人底事剛愛逐春去闌干凭芳草
斜陽凝竚愁連滿眼煙樹&KR0034;鬆不理金釵溜鸞鏡一匳
香霧花誰主悵玉容寂寞試問春知否單衣嬾御任門
外東風流鶯聲裏盡日攪飛絮
前調(九日登姑蘇臺)盧祖皋
怪西風曉來攲帽年華還是重九天機衮衮山新瘦客
子情懷誰剖微雨後更鴈帶邊寒裊裊欺羅袖慵荷倦
柳悄不似黃花田田照眼風味儘如舊登臨地寂寞
崇臺最久闌干幾度搔首翻雲覆雨無窮事流水斜陽
知否吟未就但衰草寒煙商略愁時候閒愁浪有總輸
與淵明東籬醉舞身世付杯酒
前調(荼䕷)張榘
正莓牆柳緜低度枝頭紅紫飛盡穠隂漲綠冰鈿碎浥
浥麝蘭成陣仙骨嫩恍姑射瑶姬青幰游瓊苑風前有
恨也一似宮梅飄香墜粉輕點夀陽鬢棃花雪誰道
全無清韻何曾留到春晩柔條不受真珠露滴瀝紫檀
心暈莫更問待挼放金尊&KR0838;作通宵飲日高慵困任翠
幄低雲玉薰泛夢路入醉鄉穏
前調(送邵瓜坡赴含山尉)張榘
正挑燈共聽簷雨問誰催動行色風前千點離亭恨惟
有落梅知得王謝宅記前度斜陽燕子曾相識花香霧
舄無計強追隨陽關聲斷回首暮雲隔文章貫合上
薇垣梧掖征鞍底事江北青衫莫對韓彭著還是玉麟
佳客須記憶有衿佩鏘鏘正願依重席荼䕷未拆次第
牡丹開一尊留待相與醉寒食
前調張榘
望關河目斷煙草青天長劒頻倚香街十里珠簾月空
想當年華麗堪歎處但沙靄蒹葭咿軋鴈聲起平山漫
記悵楊柳春風晴空欄檻陳迹總非是重陽好紅葉
黃華滿地良辰美景如此青油幕府傳芳斝苒苒露瓊
花氣還更喜看玉閫規恢笑騁伊吾志塵清北冀向關
洛聮鑣巍巍冠佩麟閣畫圖裏
前調張榘
猛思量孏窩初度魯雲呈瑞時節平山楊柳蒼茫外猶
是鄉關明月春漏洩定知有梅花先向江南發煙波夢
闊漫約住西風呼將寒鴈把酒為君說君看取世道
羊腸屈摺依然熟路輕轍林泉暫洗經綸手桐栢夜香
熏徹趨魏闕指天上星辰平步儀清切蟠桃未結待做
著功名却尋曼倩相與帶花折
前調張榘
正桃花漸飛紅雨依稀一半春色東風十里離亭恨楊
柳絲絲如織還又憶向雪月梅邊陶寫吟情逸清愁拍
拍算祗暮山知棲鴉斜照春樹渺空碧文章貫合整
垂雲健翼翔鸞底用棲棘要尋玉洞煙霞勝聊趁麟符
蜚檄歸騘急看塵袂方清有恩綸催入鳬仙倦舄相與
問孤山開尊抵掌一舸畫橋側
前調(遺蛻山觀桃花作)黃昇
問山中小桃開後曾經多少晴雨遥知載酒花邊去唱
我舊歌金縷行樂處正蝶繞蜂圍錦繡迷無路風光有
主想倚杖西阡停杯北望望斷碧雲暮花知道應倩
飛鴻寄語年來老子安否一春一到成虚約不道樹猶
如此煩說與但歲歲東風輕點紅雲塢劉郎老去待有
日重來同君一笑拈起看花句
前調(西湖送春)陳允平
倚東風畫闌十二芳隂簾幕低護玉屏翠冷棃花瘦寂
寞小樓煙雨腸斷處悵折柳柔情舊别長亭路年華似
羽任錦瑟聲寒瓊簫夢遠羞對綵鸞舞文園賦重憶
河橋眉嫵啼痕猶濺紈素丁香共結相思恨空托繡羅
金縷春已暮縱燕約鶯盟無計留春住傷春倦旅趁暗
綠稀紅扁舟短棹載酒送春去
前調(太湖)李演
又西風四橋疎柳驚蟬相對秋語瓊荷萬笠花雲重嫋
嫋紅衣如舞鴻北去渺岸芷汀芳幾點斜陽雨吳亭舊
樹又繫我扁舟漁鄊釣里秋色澹歸鷺長干路蔓草
疎煙斷墅商歌如寫羈旅丹溪翠岫登臨事苔屐尚黏
蒼土鷗且住怕月冷吟魂婉冉空江暮明燈暗浦更短
笛銜風長雲弄晩天際畫秋句
前調(蓴)王沂孫
玉匳寒翠絲微斷浮空清影零碎碧芽也抱春洲怨雙
捲小緘芳字還又似繫羅帶相思幾點青鈿綴吳中舊
事悵酪乳爭竒鱸魚漫好誰與共秋醉江湖興昨夜
西風又起年年輕誤歸計如今不怕歸無準却怕故人
千里何况是正落月垂虹怎賦登臨意滄浪夢裏縱一
舸重遊孤懷暗老餘恨渺煙水
前調(高愛山隠居)張炎
愛吾廬傍湖千頃蒼茫一片清潤晴嵐暖翠融融處花
影倒窺天鏡沙浦迥看野水涵波隔柳横孤艇眠鷗未
醒甚占得蓴鄊都無人見斜照起春暝還重省豈料
山中秦晉桃源今度難認林間即是長生路一笑元非
捷徑深更静待散髮吹簫跨鶴天風冷憑高露飲正碧
落塵空光搖半壁月在萬松頂
前調(寓澄江喜魏叔皋至)張炎
想西湖斷橋疎樹梅花多是風雨如今見說閒雲散煙
水少逢鷗鷺歸未許又款竹誰家遠思愁徐庾重游倦
旅縱認得鄊山長江滚滚隔浦正延竚垂楊渡握手
荒城舊侶不知來自何處春牎翦韭青燈夜疑與夢中
相語欄屢拊甚轉眼流光短髮眞堪數從教醉舞試借
地看花揮毫賦雪孤艇且休去
前調(别陸處梅)張炎
向天涯水流雲散依依往事非舊西湖見說鷗飛去知
有海翁來否風雨後甚客裏逢春尚記花間酒空嗟晧
首對茂苑殘紅攜歌占地相趁小垂手歸時候花徑
青紅尚有好游何事詩瘦龜蒙未肯尋幽興曾戀志和
漁叟吟嘯久愛如此清奇歲晩忘年友呼船渡口欲西
出陽關故人何處愁在渭城柳
前調(春雪客中寄友)張炎
又孤吟灞橋深雪千山絶盡飛鳥梅花也著東風笑一
夜瘦添多少春悄悄正斷夢愁詩忘却池塘草前邨路
杳看野水流冰舟閒渡口何必見安道慵登眺脈脈
霏霏才了寒威猶自清峭終須幾日開晴去無奈此時
懷抱空懊惱料酒興歌情未肯隨人老惜花起早&KR0838;醉
裏忘歸接䍦更好一笑任傾倒
前調(和李玉田韻)歐良
喜西風朝來如約新凉一雨初霽家山望斷知何處渺
渺長天秋水空眼底歎鴈杳魚沉尺紙無人寄芸牎草
砌漸影顫疎桐聲敲落葉孤枕怎成睡逢場戲遮莫
怨秋憔悴今朝有酒須醉尊前待喚佳人道為雪藕絲
輕脆閒省記便笑口頻開一歲知能幾歸期尚未且蠟
屐蘭橈湖山深處同賞月中桂
前調(仲宣樓賦)陳策
倚危梯酹春懷古輕寒纔轉花信江城望極多愁思前
事惱人方寸湖海興算合付元龍舉白澆談吻憑高試
問問舊日王郎依劉有地何事賦幽憤沙頭路休記
家山遠近賓鴻一去無信滄波渺渺空歸夢門外北風
凄緊烏帽整便做得功名奈綠星星鬢敲吟未穏又白
鷺飛來垂楊自舞誰與寄離恨
前調(括葉清臣松江秋泛賦)林正大
泛松江水遥山碧清寒微動秋浦霜空霽色横無際別
鵠驚鴻無數朝又暮聽牧笛長吹隱隱漁榔度騷人才
子漫覽物興懷浮游塵外嘯傲劇清思人間世擾擾
榮途要路瀛洲瓊館安所軒裳何似漁蓑興蕭散龍游
鶴翥須歸去辦雙槳孤帆雲月和煙雨江湖伴侶趁社
橘初黃汀葭餘翠成我蓴鱸趣
前調(蓴)李彭老
過垂虹四橋飛雨沙痕初漲春水腥波十里吳歈遠綠
蔓半縈船尾連復碎愛滑卷青綃香裊冰絲細山人雋
味笑杜老無情香羹碧澗空祗賦芹美歸期早誰似
季鷹高致鱸魚相伴菰米紅塵如海丘園夢一葉又秋
風起湘湖外看采擷芳條際曉隨魚市舊遊漫記但望
極江南秦鬟賀鏡渺渺隔煙翠
前調(蓴二首)王易簡
怪鮫宮水晶簾捲冰痕初斷香縷柔波蕩槳人難到三
十六陂煙雨春又去伴點點荷錢隱約吳中路相思日
暮恨洛浦娉婷芳鈿翠翦匳影照凄楚功名夢消得
西風一度高人今在何許鱸香菰冷斜陽裏多少天涯
意緒誰記取但枯豉紅鹽溜玉凝秋筯尊前起舞算惟
有淵明黃花歲晩此興共千古
前調王易簡
過湘皋碧龍驚起冰涎猶護髯影春洲未有菱歌伴獨
占暮煙千頃呼短艇試翦取纖條玉溜青絲瑩尊前細
認似水面新荷波心半卷點點翠鈿淨凄凉味酪乳
那堪比並吳鹽一箸秋冷當時不為鱸魚去聊爾動渠
歸興還記省是幾度西風幾處吹愁醒鷗昏鷺暝漫換
得霜痕蕭蕭兩鬢羞與共秋鏡
前調葛長庚
問滄江舊盟鷗鷺年來景物誰主悠悠客鬢知何似吹
滿西風塵土渾未悟漫自許功名談笑侯千戶春衫戲
舞怕三徑都荒一犂未把猿鶴笑君誤君且住未必
心期盡負江山秋事如許月明風静萍花路攲枕試聽
鳴櫓還又去道喚取陶泓要草歸來賦相思最苦是野
水連天漁榔四起蓑笠占煙雨
前調(夀燕五峯右丞)程鉅夫
記江梅向來輕别相逢今又平楚東風小試南枝暖早
已秋千煙雨春幾許向五老仙家移下瓊瑶樹溪橋驛
路更月曉堤沙霜秋野水疎影自容與平生事幾度
含章殿宇隔花么鳳能語苔枝夭嬌蒼龍瘦誰把冰鬚
細數千萬縷簇一點芳心待與和羹去移宮換羽且度
曲傳觴主人花下今日慶初度
前調(次盧疎齋題歲寒亭)程鉅夫
問疎齋湘中朱鳳何如江上鸚鵡波寒木落人千里客
裏與誰同住茅屋趣吾自愛吾亭更愛參天樹勞君爲
賦渺雪鴈南飛雲濤東下歲晏欲何處疎齋老意氣
經文緯武平生握手相許江南江北尋芳路共看碧雲
來去黃鵠舉記我渡秦淮君正臨清句歌聲緩與怕逕
竹能醒庭花起舞驚散夜來雨
前調韋居安
繞苕城水平波渺雙湖遥睇無際就中惟有魚灣好占
得西關佳致楊柳外羨汎宅浮家當日玄真子溪山信
美歎陳迹猶存前賢已往誰會景中意蕭閒甚築屋
三間近水汀洲香汎蘭芷清風明月知多少肯滯軟紅
塵裏垂釣餌趁春水生時賸有桃花鱖煩襟淨洗待辦
取輕蓑來分半席相對弄清泚
前調(送汪水雲之湘)王學文
記當年舞衫零亂淋鈴忍按新闋杜鵑枝上東風晩點
點淚痕凝血芳信歇念初試琵琶誰識關山月悲絃易
絶奈笑罷顰生曲終愁在誰觧寸腸結浮雲事又作
南柯夢徹一簪聊寄華髮乾坤桑海無窮事才歴昆明
初劫誰共說都付與焦桐寫入梅花疊黃花送别休更
問湘魂獨醒何在沉醉浩歌發
前調李裕翁
訝江南許多風景繁華只在晴晝些兒澹沲冲融意到
處拈花著柳疎雨後更豔豔緜緜潑眼濃如酒飛浮宇
宙但借日浮香隨風著物巧筆畫難就惆悵處曾記
蘇堤攜手十年驚覺回首蒼埃霽景成隂晦湖水湖煙
依舊凝望久問燕燕鶯鶯識此年華否長門别有脈脈
斷腸人柔情蕩漾長是為伊瘦
前調周伯陽
又匆匆月鞭露鐙梅花江上歸路海圖破碎來時線何
似綵衣低舞風雪暮正望斷青山一髮雲横處浩歌獨
舉便想見迎門牽衣兒女總是舊眉嫵陽關曲揮洒
紫薇花露妙音清遠高駐經寒楊柳休輕折搖動一溪
霜霧邯鄲步笑布韤青&KR0008;去住知何許汀鷗沙鷺若問
我重來明年有約今日是前度
前調許有孚
買陂塘旋栽楊柳不妨三月農務溪翁走報新痕漲昨
夜西山雷雨將沒渚有複徑雙洲繚繞通孤嶼黃鸝對
語正春色暄妍物華明媚好在浴沂趣天涯路芳草
茫茫如許蠻牋難寫心吕碧雲冉冉春波綠都是相思
情句花共醑似梅與山礬臭味曾同譜堤隂樹古要亂
絮漫空柔條蘸水慎勿折樊圃
前調(和許可行韻)馬熙
買陂塘旋栽楊柳夢中還理家務十年不到衡山麓辜
負楚雲湘雨蘋映渚渺杜若江蘺香接煙霞嶼口心相
語為蠅驥東西雲龍上下誤却釣遊趣平生志欲識
平輿二許煌煌嶽降申吕菲詞聊為先生夀博得月章
星句毋我醑只小草幽蘭心醉離騷譜松存徑古待游
徧西園荷鋤歸去吾亦愛吾圃
前調(和可行叔韻)許楨
買陂塘旋栽楊柳求田專理農務扁舟來往煙波裏青
篛綠蓑風雨時泛渚把遠岫遥岑收拾來孤嶼霜花笑
語道鳳閣鸞臺黃塵烏帽爭似醉鄊趣洹溪上道士
而今誰許非熊夢斷姜吕水聲山色相縈繞湧出筆端
新句斟桂醑聽萬籟笙竽一派仙家譜休論往古向種
菊籬邊觀魚軒外晩節有秋圃
前調(送黃任伯歸豐城)張翥
正匆匆楚鄊秋晩孤鴻飛過南浦同來桃葉堪惆悵一
舸載春先去愁絶處問那曲闌干曾聽人低語今宵最
苦向楓樹溪橋蘆花野館翦燭臥聽雨吳霜鬢破帽
西風怎護絲絲都是離緒舊愁頓冷新愁重總付墜鞭
詞譜君記取待雪夜相思乘興柴岡路唱予和汝要款
段隨車輕盈喚酒重為國香賦
前調(題熊伯宣藏梅花卷子)張翥
記西湖水邊曾見楂枒老樹如此冰痕冷沁苔枝雪的
皪數花纔試天也似愛玉質清高不入閒紅紫孤山處
士縱賦得招魂煙荒雨暗寂寞香魂死春風筆休憶
深宫舊事添人多恨多思墨池雪嶺三生夢喚起縞衣
仙子仍獨自向瘦影黃昏和月窺牎紙聲聲字字寫不
盡江南閒愁萬斛訴與綠衣使
前調(䨇頭蓮為人折去)張翥
問西湖舊家兒女香魂還又連理多情欲賦雙蕖怨閒
却滿匳秋意嬌旖旎愛照影紅妝一樣新梳洗王孫正
擬喚翠袖輕歌玉箏低按凉夜為花醉鴛鴦浦凄斷
凌波夢裏空憐心苦絲脆吳娃小艇應偷採一道綠萍
猶碎君試記還怕是西風吹作行雲起闌干漫倚便載
酒重來尋芳已晩餘恨渺煙水
前調(賦湘雲)張翥
問湘南有雲多少不應長是為雨平生宋玉緣情老贏
得鬢絲如許歌又舞更一曲琵琶昵昵如私語閒愁浪
苦怪舊日青衫空流淚滿不解畫眉嫵空凝佇十二
峰前路阻相逢知在何處今朝重見春風手仍聽舊彈
金縷君且住怕望斷蘅皋日暮傷離緒新聲自譜把江
北江南今愁往恨盡入斷腸句
前調(吳門九日次魏彦文韻)邵亨貞
鴈來時晩寒初勁青燈搖動牎戶商聲暗起鄰牆樹觸
景亂愁還聚秋又暮奈合造凄凉無處無笳鼓狂吟醉
舞記滿帽簪花分籌藉草騎馬忘歸路懷人遠有恨
憑誰寄語虚名長是相誤天涯節序渾非舊留得滿城
風雨心萬縷漫自喜孤高不惹沾泥絮羇懷倦訴好分
付兒曹耘鉏三逕早晩賦歸去
前調(山中九日)邵亨貞
記年時滿城風雨姑蘇臺下重九客樓已辦登臨屐曾
為好山回首延竚久望翠壁嶙峋閒却題詩手相逢野
叟強笑折黃花亂簪烏帽來與共尊酒流光去肯爲
閒人宿留驚心節序依舊西風只管吹蓬鬢病骨尚堪
馳驟官渡口便擬喚扁舟往問江潭柳明年健否縱世
故無情未應遲暮孤負此時候
前調(又一體)張翥
甚瑶臺翠鸞雛小風流占斷妍景數聲何處啼春勝簾
捲小牎人静天氣困梳未穏綠鬟倭鬌臨妝鏡羞嫺倦
整待鉸箇金花眉尖雙鴈還怯翦刀冷仙家好十二
行雲路迥牢籠芳夢不定多情正要人拘管無奈綠昏
紅暝乘酒興攜兩袖天風飛上蓬萊頂闌干獨凭為喚
玉笙來霓裳按舞和月醉花影
前調(並蔕蓮)李冶
為多情和天也老不應情遽如許請君試聽雙蕖怨方
見此情真處誰點注香㶑灩銀塘對抹臙脂露藕絲幾
縷絆玉骨春心金沙曉淚漠漠瑞紅吐連理樹一樣
驪山懷古古今朝暮雲雨六郎夫婦三生夢幽恨從來
難阻須念取共鴛鴦翡翠照影長相聚秋風不住悵寂
寞芳魂輕煙北渚凉月又南浦
前調(艮岳)姚雲文
渺人間蓬瀛何許一朝飛入梁苑輞川梯洞層崕出猶
帶鬼愁龍怨窮遊宴談笑裏金風吹折桃花扇翠華天
遠悵莎沼螢黏錦屏煙合草露泫蒼蘚東華夢好在
牙檣琱輦畫圖歴歴曾見落紅萬點孤臣淚斜日牛羊
春晩摩雙眼看塵世鼇宫又報鮫波淺吟鞭拍斷便乞
與媧皇化成精衛填不盡遺憾
前調(賞海棠)劉克莊
甚春來冷煙凄雨朝朝遲了芳信驀然作暖晴三日又
覺萬株嬌困天怎忍潘令老不成也沒看花分才情減
盡悵玉局飛仙石湖絶筆孤負這風韻傾城色懊惱
佳人薄命牆頭岑寂誰問東風日暮無聊賴吹得臙脂
成粉君細認花共酒古來二事天猶吝年光去迅漫綠
葉成隂蒼苔滿地做取異時恨
前調劉克莊
便披蓑荷鋤歸去何須身著宫錦與誰共話桑麻事朱
老阮生尤稔篩樣餅甕樣繭長鬚赤脚供樵飪清流濁
品盡埽去胷中置諸膜外對酒莫辭飲華胥夢怕煞
人驚曉枕疎牎惟月來闖一生常被弓旌誤且告朝家
追寢愁箇甚君管取有薇堪采松堪蔭茅山再任幸不
是謀臣又非世將免犯道家禁
前調李昴英
敞茅堂茂林環翠苔磯低蘸煙浦青蓑混入漁家社斜
日斷橋船聚真樂處坐芳草瓦尊濁酒頻頻注皋禽自
舞慣松徑穿雲梅邨蹋雪朗笑自來去乘車墜爭似
修笻穏步前塵回首俱誤安閒得在中年好抱甕尚堪
蔬圃高眼覻算不識人間寵辱除巢許風篁解語應共
笑羣狙無端喜怒三四計朝暮
前調(又一體鴈丘)元好問
問世間情是何物直教生死相許天南地北雙飛客老
翅幾回寒暑歡樂趣離别苦就中更有癡兒女君應有
語渺萬里層雲千山暮雪隻影向誰去横汾路寂寞
當年簫鼔荒煙依舊平楚招魂楚些何嗟及山鬼暗啼
風雨天也妒未信與鶯兒燕子俱黃土千秋萬古為留
待騷人狂歌痛飲來訪鴈丘處
前調(真定異塵堂同諸公晩眺)白樸
敞青紅水邊牎外登臨元有佳趣薰風蕩漾昆明錦一
片藕花無數纔欲語香暗度紅塵不到蒼煙渚多情鷗
鷺儘翠蓋搖殘紅衣落盡相與伴風雨横塘路好在
吳兒越女扁舟幾度來去採菱歌斷三湘遠寂寞岸花
汀樹天已暮更留看飄然月下凌波步風流自許待載
酒重來淋漓醉墨為寫洛神賦
前調白樸
望參差冶城煙雨故人知在琳宇繡衣來就論文友隨
意割雞炊黍歡樂處忘爾汝清談况有神仙侣一杯緩
舉放遠目增明遥岑出翠俯仰幾今古紅塵夢不到
丹臺紫府尋真偶得佳趣兩株翠柏參天起千畝渭川
煙雨君已許向此地結亭為我開牎戶朝來暮去待細
攬煙霞平分風月揮灑錦囊句
前調(次前韻)白樸
聽西風細吟亭樹秋聲先到衡宇季鷹千里蓴鱸興更
喜范張雞黍傾蓋處慚愧汝高樓不見煙霞侣匏尊笑
舉對得意江山忘懷風月醉眼翫今古鑾坡客又向
紅蓮幕府田園何日成趣九重聞道思賢佐恐要濟時
霖雨天若許從所好結廬相就開蓬戶山人休去怕蕙
帳空懸猿驚鶴怨貽笑草堂句
前調(又一體夀東軒)蔣捷
嚲吟鞭鴈峰高處曾游長夀仙府年年長見瑶簪會霞
杪蓋芝輕度開繡戶芙蓉萬朵香紅賸染秋光素清簫
麗任灩玉杯深鸞酣鳳醉猶未洞天暮塵緣誤迷却
桃源舊步飛瓊芳夢同賦朝來聞道仙童宴翹首翠房
玄圃雲又霧身恍到微茫認得胎禽舞遥汀近浦便一
葦漁航撐煙載雨歸去伴寒鷺
御選歴代詩餘卷九十三
