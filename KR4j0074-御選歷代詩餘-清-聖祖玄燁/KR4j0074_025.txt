欽定四庫全書
御選歴代詩餘卷二十五目錄(起五十三字至五十四字)
望遠行
李珣(二首)
紅牎聽
晏殊(二首)
東坡引
趙師俠(二首)
袁去華
河傳(又一體)
韋莊(二首)
前調(又一體)
閻選
前調(又一體)
顧夐
前調(又一體)
辛棄疾
怨王孫
韋莊
張先
張元幹(二首)
李清照(二首)
劉基(二首)
迎春樂(又一體)
晏殊
菊花新(又一體)
杜安世
上林春令(又一體)
毛滂
紅羅襖
周邦彦
折桂令
倪瓚
戀繡衾
蔣捷
夜行船
趙長卿
天下樂
楊无咎
鬢邊華
無名氏
茶瓶兒
梁意娘
恨懽遲
無名氏
浪淘沙(又一體)
柳永
前調(又一體)
李之儀
望江南
吕巖
王琪(十首)
韓琦
歐陽修
張先
蘇軾(二首)
謝逸(二首)
周邦彦(二首)
王安中(四首)
向子諲
趙長卿
李綱(六首)
楊无咎
張孝祥
程垓
方千里
楊澤民
吳文英(三首)
陳允平(二首)
趙汝茪
汪元量
無名氏
僧揮
劉基
吳子孝
張大烈
河傳(又一體)
顧夐
前調(又一體)
顧夐
前調(又一體)
孫光憲
江月晃重山
元好問
楊愼(四首)
張大烈
南鄉子(又一體)
歐陽修(二首)
禇附鳳
卓人月
張大烈
前調(又一體)
張大烈
戀繡衾(又一體)
陸游
史逹祖
吳文英
陳允平(二首)
張翥
月照棃花(又一體)
陸游(二首)
摘紅英
無名氏
張翥
李鄂
端正好
杜安世(四首)
趙長卿
朱敦儒
楊无咎(二首)
辛棄疾(三首)
趙彦端
吳禮之
高觀國(四首)
史逹祖(二首)
汪莘(二首)
吳文英(二首)
周密(三首)
張炎
石孝友
江開
李萊老
楊宛
御選歴代詩餘卷二十五目錄
欽定四庫全書
御選歴代詩餘卷二十五(起五十三字至五十四字)
司經局洗馬掌局事兼翰林院修撰加二級(臣)王奕清奉
旨校刊
望遠行
(雙調五十三字)
望遠行李珣
春日遲遲思寂寥行客關山路遥瓊牎時聽語鶯嬌柳
絲牽恨一條條休暈繡罷吹簫貌逐殘花暗凋同心
猶結舊帬腰忍辜風月度良宵
前調李珣
露滴幽庭落葉時愁聚蕭娘柳眉玉郎一去負佳期水
雲迢遞鴈書遲屛半掩枕斜攲蠟淚無言對垂吟蛩
斷續漏頻移入牎明月鑒空帷
紅牎聽
(聽或作睡雙調五十三字起七字句叶仄韻或多一字者誤)
紅牎聽晏殊
澹薄梳妝輕結束天付與臉紅眉綠斷環書素傳情久
許雙飛同宿一晌無端分比目誰知道風前月底相
看未足此心終擬覓鸞絃重續
前調晏殊
記得香閨臨别語彼此有萬重心訴澹雲輕靄知多少
隔桃源無處夢覺相思天欲曙依前是銀屛畫燭宵
長歲暮此時何計托鴛鴦飛去
東坡引
(雙調五十三字結必以疉句為正格也)
東坡引(别周成可)趙師俠
相看情未足離觴己催促停歌欲語眉先蹙何期歸太
速如今去也無計追逐怎忍聽陽關曲扁舟後夜灘
頭宿愁隨煙樹簇愁隨煙樹簇
前調(癸巳豫章)趙師俠
飛花紅不聚都因夜來雨枝頭冷落情如許東風誰是
主看看滿地堆却香絮但目斷章臺路殘英剩蕊留
春住春歸何處去春歸何處去
前調袁去華
隴頭梅半吐江南歲將暮閒牎盡日將愁度黃昏愁更
苦歸期望斷雙魚尺素念嘶騎到何處殘燈背壁三
更鼓斜風吹細雨斜風吹細雨
河傳
(又一體雙調五十三字)
河傳韋莊
春晩風㬉錦城花滿狂煞遊人玉鞭金勒尋勝馳驟輕
塵惜良辰翠娥爭勸臨邛酒纖纖手拂面垂絲柳歸
時煙裏鐘鼓正是黃昏暗銷魂
前調韋莊
錦浦春女繡衣金縷霧薄雲輕花深柳暗時節正是清
明雨初晴玉鞭魂斷煙霞路鶯鶯語一望巫山雨香
塵隱映遥望翠檻紅樓黛眉愁
前調(又一體)閻選
秋雨秋雨無晝無夜滴滴霏霏暗燈凉簟怨分離妖姬
不勝悲西風稍急喧牎竹停又續膩臉懸雙玉幾迴
邀約鴈來時違期鴈歸人不歸
前調(又一體)顧夐
曲檻春晩碧流紋細綠楊絲軟露華鮮杏枝繁鶯囀野
蕪平似翦直是人間到天上堪遊賞醉眼疑屛障對
池塘惜韶光斷腸為花須盡狂
前調(又一體)辛棄疾
春水千里孤舟浪起夢攜西子覺來村巷夕陽斜幾家
短牆紅杏花晩雲做造些兒雨折花去岸上誰家女
太狂顛那邊柳線被風吹上天
怨王孫
(亦名月照棃花雙調五十三字與河傳格調頗合向來另立一調仍分之)
怨王孫韋莊
錦里蠶市滿街珠翠千萬紅妝玉蟬金雀寶髻花簇鳴
璫繡衣長日斜歸去人難見青樓遠隊隊行雲散不
知今夜何處深鎖蘭房隔仙鄉
前調張先
花暮春去都門東路嘶馬將行江南江北十里五里郵
亭幾程程高城漸遠重凝睇煙容細晩碧空無際不
知今夜何處冷落衾幃欲眠時
前調張元幹
霽雨天迥平林煙暝燈閃沙汀水生釣艇樓外柳暗誰
家亂昏鴉相思怪得今番甚寒食近小研魚箋信屛
山半掩微醉獨倚闌干恨春寒
前調張元幹
小院春晝晴牎霞透著雨胭脂倚風翠袖芳意惱亂人
多暖金荷多情不分羣葩後傷春瘦淺黛眉尖秀紅
潮醉臉半掩花底重門怨黃昏
前調(宋媛)李清照
夢斷漏悄愁濃酒惱寶枕生寒翠屛向曉門外誰埽殘
紅夜來風玉簫聲斷人何處春又去忍把歸期負此
情此恨此際擬托行雲問東君
前調李清照
帝里春晩重門深院草綠階前暮天鴈斷樓上遠信誰
傳恨緜緜多情自是多沾惹難拚捨又是寒食也秋
千巷陌人靜皎月初斜浸棃花
前調劉基
翠被夜冷碧梧風勁蛩語將闌鴉棲不定開戸月在枝
頭恰如鈎煙波縹緲瑶臺路人何處黃葉連天雨夢
魂此際繞盡越水吳山白雲間
前調劉基
漏悄人靜星稀雲澹煙柳成眠露華半頷何處月色飛
來滿樓臺微風入袂還吹領愁都醒好箇清凉境紅
塵自迥河漢應有仙槎待還家
迎春樂
(又一體雙調五十三字)
迎春樂晏殊
長安紫陌春歸早嚲垂楊染芳草被啼鶯語燕催清曉
正好夢頻驚覺當此際青樓臨大道幽會處兩情多
少莫惜明珠百琲占取年長少
菊花新
(又一體雙調五十三字)
菊花新杜安世
怎奈花殘又鶯老檻裏青梅數枝小新荷長池沼當晴
晝燕子聲鬧亭闌花綻顔色好風雨催催等閒開了
酒醒暗思量無箇事恁生煩惱
上林春令
(又一體雙調五十三字)
上林春令毛滂
蝴蝶初翻簾繡萬玉女齊回舞袖落花飛絮濛濛長憶
著㶚橋别後濃香斗帳自永漏任滿地月深雲厚夜
寒不近流蘇祗憐他後庭梅瘦
紅羅襖
(雙調五十三字作者無多以周邦彦一調為正格換頭乖字上或添懷字者誤)
紅羅襖周邦彦
畫燭尋歡去羸馬載愁歸念取酒東壚罇壘雖近采花
南圃蜂蝶須知自分袂天闊鴻稀空乖夢約心期楚
客憶江籬筭宋玉未必為秋悲
折桂令
(郤詵對策東堂自云桂林一枝後遂以登科為折桂唐人詩中多用之調名本此雙調五十三字)
折桂令倪瓚
片帆輕水遠山長鴻鴈將來菊蕊初黃碧海鯨鯢蘭苕
翡翠風露鴛鴦問音信何人諦當想情懷舊日風光
楊柳池塘隨處凋零無限思量
戀繡衾
(雙調五十三字起七字句必用拗體其中間字句長短皆歌聲頓挫處不可游移然宋人巳有不盡)
(遵者論調格則不可不知也)
戀繡衾蔣捷
蒨金小袖花下行過橋亭倚樹聽鶯被柳線低縈鬢紺
雲垂釵鳳半横紅薇影轉晴牎畫漾蘭心未到繡屛
奈一點春恨在青蛾彎處又生
夜行船
(雙調五十三字與雨中花之别名者迥别此本調之正格也)
夜行船趙長卿
龜甲爐煙輕裊簾櫳靜乳鶯啼曉拂掠新妝時宜頭面
繡草冠兒小衫子揉藍初著了身材稱就中恰好手
撚雙紈菱花重照帶朵宜男草
天下樂
(雙調五十三字他無作者)
天下樂楊无咎
雪後雨兒雨後雪鎮日價長不歇今番為寒忒太切和
天地也來厮彆睡不著身心自暗攧况味憑誰說枕
衾冷得渾似鐵祗心頭些箇熱
鬢邊華
(雙調五十三字)
鬢邊華無名氏
小梅香細豔淺過楚岸尊前偶見愛閒澹天與精神青
鬢開人醉眼如今抛擲經春恨不見芳枝寄遠向心
上誰解相思頼長對妝樓粉面
茶瓶兒
(雙調五十三字)
茶瓶兒(宋媛)梁意娘
滿地落花鋪繡麗色著人如酒曉鶯牎外啼楊柳愁不
奈兩眉頻皺關山杳音信悄那堪是當年時候盟言
辜負知多少對好景頓成消瘦
恨懽遲
(雙調五十三字較恨春遲既多一字句法又别合為一體者誤也)
恨懽遲無名氏
澹薄情懷淺綴臙脂獨占江梅最好是嚴凝苦寒天氣
却是開時也不許桃杏鬭妍媸也不許霜雪相欺又
只恐誰家一聲長笛落盡南枝
浪淘沙
(又一體或加令字雙調五十三字)
浪淘沙柳永
有一箇人人飛燕精神急鏘環佩上華裀促拍盡隨紅
袖舉風柳腰身簌簌輕裙妙盡尖新曲終獨立斂香
塵應是四肢嬌困也眉黛雙顰
前調(又一體琴)李之儀
霞卷雲舒月澹星疎摩徽轉軫不曾虚彈到當時留意
處誰是相如魂斷酒家壚路隔雲衢舞鸞鏡裏早妝
初擬學畫眉張内史略借工夫
望江南
(雙調五十四字即從單調加一疉也或合李煜二詞上下分韻遂謂有又一體者非)
望江南吕巖
瑶池上瑞霧靄羣仙素練金童鏘鳳板青衣玉女嘯鸞
絃身在大羅天沉醉處縹緲玉京山唱徹步虚清燕
罷不知今夕是何年海水又桑田
前調王琪
江南柳煙穗拂人輕愁黛空長描不似舞腰雖瘦學難
成天意與風情攀折處離恨幾時平已縱柔條縈客
棹更飛狂絮撲旗亭三月亂鶯聲
前調王琪
江南雨風送滿長川碧瓦煙昏沉柳岸紅綃香潤入梅
天飄灑正瀟然朝與暮長在楚峰前寒夜愁歌金帶
枕暮江深閉木蘭船煙浪遠相連
前調王琪
江南岸雲樹半晴陰帆去帆來天亦老潮生潮落日還
沉南北别離心興廢事千古一沾襟山下孤煙漁市
曉柳邊疎雨酒家深行客莫登臨
前調王琪
江南竹淸潤絶纖埃深徑欲留雙鳳宿後庭偏映小桃
開風月影徘徊寒玉瘦霜霰信相催粉淚空留妝點
在羊車曾傍翠枝來龍笛莫輕裁
前調王琪
江南草如種復如描深映落花鶯舌亂綠迷南浦客魂
消日日鬭靑袍風欲轉柔態不勝嬌遠翠天涯經夜
雨冷㾗沙上帶昏潮誰夢與蘭苕
前調王琪
江南水江路轉平沙雨霽高煙收素練風晴細浪吐寒
花迢遞送星槎名利客飄泊未還家西塞山前漁唱
遠洞庭波上鴈行斜征棹宿天涯
前調王琪
江南月淸夜滿西樓雲葉開時冰吐檻浪花深處玉沉
鈎圓缺幾時休星漢迥風露入新秋丹桂不知搖落
恨素娥應信别離愁天上共悠悠
前調王琪
江南酒何處味偏濃醉臥春風深巷裏曉尋香旆小橋
東竹葉滿金鍾檀板奏人面粉生紅靑杏黃梅朱閣
上鰣魚苦笋玉盤中酩酊任愁攻
前調王琪
江南雪輕素翦雲端瓊樹忽驚春意早梅花偏覺曉香
寒飛盞遞淸歡蟾玉迥淸夜好重看謝女聮詩吟翠
幕子猷乘興泛平瀾空惜舞英殘
前調王琪
江南燕輕颺繡簾風二月池塘新社過六朝宫殿舊巢
空頡頏恣西東王謝宅曾入綺堂中煙徑落花飛遠
遠曉牎驚夢語匆匆偏占杏園紅
前調韓琦
安陽好形勢魏西州曼衍山川環故國昇平歌吹沸南
樓和氣鎮飛浮籠畫陌喬木幾春秋花外軒牎排遠
岫竹間門巷帶長流風物更淸幽
前調歐陽修
江南蝶斜日一雙雙身似何郎曾傅粉心如韓壽愛偷
香天賦與輕狂微雨後薄翅膩煙光纔伴遊蜂來小
院又隨飛絮過東牆長是為花忙
前調(與龍靚)張先
靑樓宴靚女薦瑶杯一曲白雲江月滿際天拖練夜潮
來人物悞瑶臺醺醺酒輕拂上雙腮媚臉已非朱淡
粉香紅全勝雪籠梅標格外風埃
前調蘇軾
春未老風細柳斜斜試上超然臺上看半壕春水一城
花煙雨暗千家寒食後酒醒却咨嗟休對故人思故
國且將新火試新茶詩酒趁年華
前調蘇軾
春巳老春服幾時成曲水浪低蕉葉穩舞雩風軟苧羅
輕酣咏樂昇平微雨過何處不催耕百舌無言桃李
盡柘枝深處鵓鴣鳴春色屬蕪靑
前調謝逸
臨川好柳岸轉平沙門外澄江丞相宅壇邊喬木列仙
家春到滿城花行樂處舞袖卷輕紗漫摘靑梅嘗煮
酒旋煎白雪試新茶明月上簷牙
前調謝逸
臨川好山影碧波搖魚躍冰池飛玉尺雲横石嶺拂鮫
綃高樹竹蕭蕭寒食近湖水綠平橋繁杏梢頭張錦
旆垂楊陰裏繫蘭橈邀客解金貂
前調周邦彦
歌席上無頼是横波寶髻玲瓏欹玉燕繡巾柔膩掩香
羅人好自宜多無箇事因甚歛雙蛾淺澹梳妝疑見
畫惺忪言語勝聞歌何况會婆娑
前調周邦彦
遊妓散獨自繞回堤芳草懷煙迷水曲密雲銜雨暗城
西九陌未霑泥桃李下春晩自成蹊牆外見花尋路
轉柳隂行馬過鶯啼無處不悽悽
前調王安中
安陽好物外占天平疊疊挼藍煙岫色淙淙鳴玉曉溪
聲仙路馭風行松徑轉丹碧照飛甍金界花開常爛
漫雲根石秀小崢嶸幽事不勝淸
前調王安中
安陽好負郭相君園綠野移春花自老平泉醒酒石空
存月館對風軒人選勝幽徑破苔㾗擁砌翠筠侵坐
冷穿亭玉溜落池喧歸意黯重門
前調王安中
安陽好曲水似山陰咽咽淸泉岩溜細彎彎碧甃篆㾗
深永晝坐披襟紅袖小歌扇畫泥金鴨綠波隨雙葉
轉鵝黃酒到十分斟重聽繞梁音
前調王安中
安陽好耆舊迹依然醉白垂楊低掠水延松高桂老參
天曾映兩貂蟬王謝族蘭玉秀當年畫隼朱輪人繼
踵丹臺碧落世多賢簪紱看家傳
前調向子諲
微雨過庭院靜無塵天上秋期明日是人間月影十分
淸真不負佳辰稱壽處香霧繞花身玉兔已成千歲
藥桂花更與一枝新喜氣滿重闉
前調(霜天有感)趙長卿
山又水雲岫插峰巒斷鴈飛時霜月冷亂鴉啼處日銜
山疑在畫圖間金烏轉遊子損朱顏别淚盈襟雙袖
濕春心不放畫眉閒此去幾時還
前調(池陽道中)李綱
歸去好迂騎過江鄉茅店雞聲寒逗月板橋人跡曉凝
霜一望楚天長春信早山路野梅香映水酒帘斜颺
日隔林漁艇靜鳴榔杳杳下殘陽
前調李綱
新閣就向日借淸光廣厦生風非吾志小牎容膝正相
當聊此傲羲皇狨尾拂高掛木繩牀老病維摩誰問
疾散花天女為焚香恰好細商量
前調(去沙陽過分水嶺)李綱
征騎遠千里别沙陽泛碧齋傍凝翠閣棲雲寺裏印心
堂回首意茫茫分水嶺煙雨正凄凉南望甌閩連海
嶠北歸吳越過江鄉極目暮雲長
前調李綱
雲棹遠南浦綠波春日暖風和初解凍餌香竿裊好垂
綸一釣得金鱗風乍起吹皺碧淵淪紅鱠斫來鮮更
美白醪酤得旨兼醇一醉武陵人
前調李綱
淸晝永幽致夏來多遠岸參差風颺柳平湖清淺露翻
荷移棹釣煙波凉一霎飛雨灑輕蓑滿眼生涯千頃
浪放懷樂事一聲歌不醉欲如何
前調李綱
江上雪獨立釣魚翁箬笠但聞冰散響蓑衣時振玉花
空圖畫若為工雲水暮歸去遠煙中茅舍竹籬依小
嶼縮鯿圓鯽入輕籠歡笑有兒童
前調(張節使生辰)楊无咎
鍾陵好嘉節慶元正瑞色潛將春共到台星遥映月初
升賢帥為時生人意樂天宇亦清明淡薄梅腮嬌倚
暖依微柳眼喜窺晴和氣滿江城
前調張孝祥
朝元去深殿扣瑶鐘天近月明黃道靜參回斗轉碧霄
空身在九光中風露下環珮響丁東玉案燒香縈翠
鳳松壇移影動蒼龍歸路海霞紅
前調程垓
篷上雨篷底有人愁身在漢江東畔去不知家在錦江
頭煙水兩悠悠吾老矣心事幾時休沉水熨香年似
日薄雲垂帳夏如秋安得小書舟
前調方千里
春色暮短艇檥長堤飛絮空隨花上下啼鶯占斷水東
西來往燕爭泥桑柘綠歸去覓前蹊夜瓮酒香從蟻
鬭曉牎眠足任雞啼猶勝旅情悽
前調楊澤民
尋勝去驅馬上南堤信脚不知人遠近醉眠猶勸玉東
西歸帽任衝泥春雨過農事在&KR1000;蹊野卉無名隨路
滿山禽著意傍人啼鼓角已悲悽
前調(賦畫臨照女)吳文英
衣白苧雪面墮愁鬟不識朝雲行雨處空隨春夢到人
間留向畫圖看慵臨鏡流水洗花顔自織蒼煙湘淚
冷誰撈明月海波寒天澹霧漫漫
前調(茶)吳文英
松風遠鶯燕靜幽芳妝褪官梅人倦繡夢回春草日初
長瓷盌試新湯笙歌斷情與絮悠颺石乳飛時離鳳
怨玉纖分處露花香人去月侵廊
前調吳文英
三月暮花落更情濃人去鞦韆閒掛月馬停楊柳倦嘶
風堤畔畫船空厭厭醉長日小簾櫳宿燕夜歸銀燭
外啼鶯聲在綠隂中無處覓殘紅
前調陳允平
嬌灼灼聰雋在秋波六幅香帬拖細縠一鈎塵韤翦輕
羅春意動人多臨寶鑑石黛拂修蛾燕子樓頭蝴蝶
夢桃花扇底竹枝歌楊柳月婆娑
前調陳允平
煙漠漠湖外綠楊堤滿地落花春雨後一簾飛絮夕陽
西梁燕落香泥流水恨和淚入桃蹊鸚鵡洲邊鸚鵡
恨杜鵑枝上杜鵑啼歸思越悽悽
前調趙汝茪
簾不捲細雨熟櫻桃數點霽霞天又曉一痕凉月酒初
消風緊絮花高蕭閒處磨盡少年豪昨夢醉來騎白
鹿滿湖春水段家橋濯髮聽吹簫
前調汪元量
官舍悄坐到月西斜永夜角聲悲自語客心愁破更思
家南北各天涯腸斷裂搔首一長嗟綺席象床寒玉
枕美人何處醉黃花和淚撚琵琶
前調無名氏
梅花好依約透春光記得佳人初睡起巧臨鸞鑑試新
妝粉面鬭瓊芳江亭上遶樹嗅淸香擬把一枝傳信
去不知何處是蘭房獨自暗凄凉
前調僧揮
成都好蠶市趁遨遊夜放笙歌喧紫陌春邀燈火上紅
樓車馬隘瀛洲人散後繭館喜綢繆柳葉已饒燈黛
細桑條何似玉纖柔立馬看風流
前調劉基
黃昏雨滴瀝四簷聲陡為衾裯添宿潤都來肺腑作愁
城惟覺寐難成單棲鳥幾度繞枝鳴金獸有煙飛不
起玉蟲無燄翳還明誰識此時情
前調(送王虞卿之京師)吳子孝
春欲暮把酒送君行雲裏鵷鸞新振羽江南煙樹遠含
情花外忽啼鶯年正少淸望與才名共道文章終有
用玉堂金馬待登瀛相憶鳳凰城
前調(夜泊漢江口)張大烈
吟眺處江雨正霏霏九疉雲華蒼巘秀一川煙浪白鷗
飛此景十分竒吟眺罷客思正依依拄杖尋詩雙屐
履扁舟垂釣一蓑衣此趣幾人知
河傳
(又一體雙調五十四字)
河傳顧夐
燕颺晴景小牎屛暖鴛鴦交頸菱花掩却翠鬟攲慵整
海棠簾外影繡幃香斷金鸂鶒無消息心事空相憶
倚東風春正濃愁紅淚㾗衣上重
前調(又一體)顧夐
棹舉舟去波光渺渺不知何處岸花汀草共依依雨微
鷓鴣相逐飛天涯離恨江聲咽啼猿切此意向誰說
倚蘭橈獨無憀魂消小爐香欲焦
前調(又一體)孫光憲
花落煙薄謝家池閣寂寞春深翠蛾輕歛意沉吟沾襟
無人知此心玉爐香斷霜灰冷簾鋪影梁燕歸紅杏
晩來天空悄然孤眠枕檀雲髻偏
江月晃重山
(此用西江月小重山兩調句法串合因以名調凡調之以犯名者即此義雙調五十四字)
江月晃重山(初到嵩山作)元好問
塞上秋風鼓角城頭落日旌旗少年鞍馬適相宜從軍
樂莫問所從誰候騎纔通冀北先聲已動遼西歸期
猶及柳依依春閨月紅袖不須啼
前調(立春四首)楊愼
臘尾金杯灩灩春頭綵勝翩翩裁紅暈碧動嫣然風日
好偷眼豔陽天一曲玉簫明月幾絃錦瑟華年故鄉
迢遞水雲連歸未得思發在花前
前調楊慎
金馬九重恩譴碧雞二十春風江花江草每年同君不
見憔悴已成翁白髮戴花休笑紫髯說劒猶雄欲箋
心事向天公賖美酒長醉玉壺中
前調楊愼
屏翳烘雲靺鞨羲和敲日玻瓈韶風麗景畫橋西春色
早南國思黃鸝瀟灑蕙樓菌閣繁華杏塢桃溪多情
楊柳露新荑堪一醉騎馬欲雞棲
前調楊愼
龍馬山前草長螳螂川上花開霜天曉角報春回傳菜
手先進盪寒杯金線絲絲染柳玉英片片熏梅流光
容易把人催吾老矣何日賦歸來
前調(立春)張大烈
新翦釵頭綵勝開先爆竹轟雷土牛鞭動報春回椒花
宴祝頌紫霞杯百舌調歌上柳羣蜂吸氣尋梅韶華
淑景序中催知春早芽茁襯鮮苔
南鄉子
(又一體一名減字南鄉子雙調五十四字)
南鄉子歐陽修
翠密紅繁水國凉生未是寒雨打荷花珠不定輕翻冷
潑鴛鴦錦翅斑盡日凭闌弄蕊拈花仔細看偷得褭
蹄新鑄樣無端藏在紅房豔粉間
前調歐陽修
雨後斜陽細細風來細細香風定波平花映水休藏照
出輕盈半面妝路隔秋江蓮子深深隱翠房意在蓮
心無問處難忘淚裛紅腮不記行
前調(秋懷寄友)禇附鳳
忽地秋催又見黃花滿徑開箕踞科頭無箇事三杯林
下清風亦壯哉何必徘徊收拾天涯宦跡回藝圃自
存經濟意歸來贏得先生五柳栽
前調(美人曉妝)卓人月
花影分明闖入紗牎上翠屛籠内鸚哥春夢醒低聲却
向牀頭喚玉人俏髻盤成縹緲虛無雲氣清旭日熏
人如卯酒微醒重倚瑶琴眼倦撑
前調(荷花)張大烈
水殿風凉一陣飄颻一陣香翠衣綠蓋擁霞光中藏沼
底鮮浮百媚妝露滴輕黃透濕蓮心潤秀房蒂欲並
頭根未藕難忘錦袖啼紅淚幾行
前調(又一體)張大烈
小立露臺寬扇撲流螢興未闌隔牆歌韻振瓊珊撩撥
離情悶倚闌月圓人影單擺動花枝魂欲殘遥憶雙
星何日渡貪觀隔斷銀河不忍看
戀繡衾
(又一體雙調五十四字)
戀繡衾陸游
不惜貂裘換釣篷嗟時人誰識放翁歸棹借風輕穩數
聲聞林外暮鐘幽棲莫笑蝸廬小有雲山煙水萬重
半世向丹靑看喜如今身在畫中
前調史逹祖
吳梅初試澗谷春夜幽幽江鴈呌雲人正在孤牎底被
濃愁醺破醉魂雨牎只剰殘燈影伴羅衣無限淚㾗
瘦骨怕紅緜冷說年時斗帳夜分
前調吳文英
頻摩書眼怯細文小牎隂天氣似昏獸爐㬉慵添困帶
茶煙微潤寶熏少年驕馬西風冷舊春衫猶涴酒痕
夢不到棃花路斷長橋無限暮雲
前調陳允平
緗桃紅淺柳褪黃燕初來宫漏漸長任日轉花梢也倚
蘭屛猶未試妝秦鸞舊曲無心理憶年時相傍采桑
聽綠樹嬌鶯囀一聲聲都是斷腸
前調陳允平
多情無語歛黛眉寄相思偏仗柳枝待折向尊前唱奈
東風吹作絮飛歸來醉抱琵琶睡正酒醒香盡漏移
無頼是棃花夢被月明偏照翠帷
前調張翥
醉鄉殘夢鶯喚醒見柳梢日影弄晴又誤了尋芳伴減
東風庭院笑聲玉兒扶起仍嬌困索櫻桃花露解酲
縱病也心情好比别離滋味較輕
月照梨花
(又一體雙調五十四字)
月照棃花陸游
霽景風軟煙江春漲小閣無人繡簾半上花外姊妹相
呼約摴蒱修蛾忘了章臺樣細思一晌感事添惆悵
胸酥臂玉消減擬覓雙魚倩傳書
前調陸游
悶已縈損那堪多病幾曲屏山伴人書靜梁燕催起猶
慵換熏籠新愁舊恨何時盡漸凋綠鬢小雨知花信
芳箋寄與何處繡閣珠櫳柳陰中
摘紅英
(又名擷芳詞雙調五十四字)
摘紅英無名氏
風搖蕩雨濛茸翠條柔弱花頭重春衫窄香肌濕記得
年時共伊曾摘都如夢何曾共可憐孤似釵頭鳳關
山隔晩雲碧燕兒來也又無消息
前調(惜花)張翥
鶯聲寂鳩聲急柳陰一片棃花濕驚人困教人恨待到
平明海棠應盡靑無力紅無跡殘香剰粉那禁得天
難準晴難穩晩風又起倚闌怎忍
前調(早春)李鄂
潮頭白峰頭碧落梅香暗漁翁笠西風透東風驟待得
晴明鶯花時候鶯聲澀花枝寂春來已蠟看山屐山
如舊春如繡層樓望處蒼寒紅瘦
端正好
(一名於中好即杏花天之又一體亦名杏花風雙調五十四字)
端正好杜安世
檻菊愁煙霑秋露天微冷雙燕辭去月明空照别離苦
透素光穿朱戸夜來西風彫寒樹凭闌望迢遥長路
花箋寫就此情緒待寄與知何處
前調杜安世
每遇春來長如病玉容瘦薄妝相稱雙歡未久成孤冷
奈厚約全無定衆禽啾唧聲愁聽相思事多少春恨
孤眠帳外銀釭耿透一點爐煙暝
前調杜安世
露落風高桐葉墜小庭院秋凉佳氣蘭堂聚飲華筵啓
罷令曲呈珠綴晩天行雨凝香袂新聲内分明心意
玉爐初噴檀煙起斂愁在雙蛾翠
前調杜安世
野禽林棲啾唧語閒庭院殘陽將暮蘭堂靜悄珠簾窣
想玉人歸何處喜鵲幾回空無據愁都在雙眉頭聚
凄凉方感孤鴛侣對夜永成愁緒
前調趙長卿
乍凉淅淅風生幕人獨在朱闌翠閣吹簫信杳爐香薄
眉上新愁又覺從前事擬將拚却夢不斷花梢柳萼
一杯睡起誰同酌斜日陰陰轉角
前調朱敦儒
淺靑庭院東風曉細雨打鴛鴦寒峭花光望見秋千了
無路踏靑鬭草人别後碧雲信杳對佳景愁多歡少
等他燕子傳音耗紅杏開時未到
前調楊无咎
牆頭豔杏花初試遶珍叢細挼紅蕊欲知占盡春明媚
悄無意看桃李持杯準擬花前醉早一葉兩葉飛墜
晩來旋旋深無地更聽得東風起
前調楊无咎
濺濺不住淚流素憶曾記碧桃紅露别來寂寞朝還暮
恨遮斷當時路仙家豈解空相誤嗟塵世自難知處
而今重與春為主儘浪蕊浮花妒
前調(清明)辛棄疾
軟波拖碧蒲芽短畫樓外花晴柳暖今年自是淸明晩
便覺芳情較嬾春衫瘦東風翦翦過花塢香吹醉面
歸來立馬斜陽岸隔岸歌聲一片
前調辛棄疾
病來自是於春嬾但别院笙歌一片蛛絲網徧玻瓈盞
更問舞裙歌扇有多少鶯愁蝶怨任夢裏春歸不管
楊花也笑人情淺故故沾衣撲面
前調辛棄疾
牡丹昨夜方開徧畢竟是今年春晩荼䕷付與薰風管
燕子忙時鶯嬾多病起日長人倦不待到酒闌歌散
甫能得見茶甌面却早安排腸斷
前調趙彦端
風韶雨潤催花候歎無限年年常有桃蹊杏陌相期久
一為東君試手匆匆去那人信否襟淚漬粉香依舊
單衣煮酒重來後好與看承人瘦
前調吳禮之
悶來凭得闌干暖自手引朱簾高捲桃花半露胭脂面
芳草如茵乍展煙光散湖光瀲灩映綠柳黃鸝巧囀
遥山好似宫眉淺人比遥山更遠
前調高觀國
霽煙消處寒猶嫰乍門巷愔愔晝永池塘夢草魂初醒
秀句吟春未穩仙源阻春風瘦損又燕子來無芳信
小桃也自知人恨滿面羞紅難問
前調高觀國
遠山學得修眉翠看眉展春愁無際雨痕半濕東風外
不管棃花有淚西園路靑鞵暗記怕行入秋千徑裏
一春多少相思意說與新來燕子
前調(題杏花春禽扇面挂軸)高觀國
花凝露濕臙脂透是綵筆丹靑染就粉綃帊入班姬手
舒卷淸寒時候春禽靜來窺晴晝閒冷落芳心知否
不愁院宇東風驟日日嬌紅如舊
前調(杏花)高觀國
玉壇消息春寒淺露紅玉嬌生靚豔小憐鬢濕臙脂染
只隔粉牆相見花陰外故家夢遠想未識鶯鶯燕燕
飄零翠徑紅千點桃李春風已晩
前調(淸明)史逹祖
細風微月垂楊院記年少春愁一點棲鶯未覺花梢顫
踏損殘紅幾片長安共日邊近遠况老少芳情漸減
屛山幾夜春寒淺却怕因而夢見
前調史逹祖
古城官道花如霰便恰限花間再見雙眉最現愁深淺
隔雨春山兩點回頭但垂楊帶苑想今夜銅駞夢遠
行人去了鶯聲怨此度關心未免
前調汪莘
殘雪林塘春意淺倚碧玉闌干日晩霞天五色明如翦
上有新蟾占斷從别後水遥山遠倩說與天台劉阮
方壺只有梅花伴不似桃花庭院
前調汪莘
美人家在東南住每惆悵江南日暮白蘋洲畔花無數
還憶瀟湘風度幸自是斷腸無處怎強作鶯聲燕語
東風占斷秦箏柱也逐落花歸去
前調(詠湯)吳文英
蠻薑荳䓻相思味筭却在春風舌底江淸愛與消殘醉
憔悴文園病起停嘶騎歌眉送意記曉色東城夢裏
紫檀暈淺香波細腸斷垂楊小市
前調吳文英
鬢稜初翦玉纖弱早春入屛山四角少年買困成歡謔
人在濃香繡幄霜絲換梅殘夢覺夜寒重長安紫陌
東風入戸先情薄吹老燈花半萼
前調(莫愁)周密
瑞雲盤翠侵宫額眉柳嫩不禁愁積返魂誰染東風筆
寫出郢中春色人去後垂楊自碧歌舞夢欲尋無迹
愁隨兩槳江南北日暮石城風急
前調(昭君)周密
漢宫乍出慵梳掠關月冷玉沙飛幕龍香繞指春風弱
一曲哀絃漫托君恩重空憐命薄靑塜遠幾番花落
丹靑自是難描摸不是當年畫錯
前調周密
金池瓊苑曾經醉是多少紅情綠意東風一枕遊仙去
換却鶯花人世漸暮色鴉聲四起正愁滿香溝流水
一色柳煙三十里為問春歸那裏
前調(賦疎杏)張炎
湘羅幾翦黏新巧似過雨臙脂全少不教枝上春痕鬧
都被海棠分了帶柳色愁眉暗惱漫遥指孤村路杳
深巷明朝休起早空等賣花人到
前調石孝友
把杯莫唱陽關曲行客去居人恨跼屛山似展江如簇
不見樽前醉玉鵑啼處怨聲裂竹問後夜蘭舟那宿
帛書難繫征鴻足腸斷絃孤怎續
前調江開
謝娘庭院通芳徑四無人花梢轉影幾番心事無憑準
等得青春過盡秋千下佳期又近筭畢竟沉吟未穩
不成又是教人恨待倩楊花去問
前調李萊老
年時中酒風流病正雨暗蘼蕪深徑人家寒食煙初禁
狼藉棃花雪影西湖夢紅沉翠冷記舞板歌裙厮趁
斜陽苦與黃昏近生怕畫船歸盡
前調(半硯)(明妓)楊宛
光凝棐几秋牎曉正墨影香浮繚繞天留一半心多少
只恐文章懊惱休回首玉樓信杳靈鬼笑頑仙怎了
從今檢點中書考辜負銅臺人老
御選歴代詩餘卷二十五
