欽定四庫全書
御選歴代詩餘卷三十九目錄(六十字)
蝶戀花(上)
南唐李煜
馮延巳(十二首)
丁謂(二首)
晏殊(六首)
宋祁
歐陽修(十四首)
晏幾道(十三首)
張先(二首)
柳永(二首)
蘇軾(十三首)
秦觀
陳師道
李之儀(三首)
賀鑄(四首)
毛滂(八首)
杜安世(四首)
王詵
舒亶(二首)
趙令畤
秦覯
葛勝仲(三首)
周紫芝
謝逸
周邦彦(十首)
曹組
御選歴代詩餘卷三十九目錄
欽定四庫全書
御選歴代詩餘卷三十九(六十字)
司經局洗馬掌局事兼翰林院修撰加二級(臣)王奕清奉
旨校刊
蝶戀花(上)
(雙調六十字一名黃金縷一名鳳棲梧一名鵲踏枝一名一籮金一名魚水同歡一名捲珠簾一名)
(明月生南浦)
蝶戀花南唐李煜
遥夜亭皋閒信步纔過清明漸覺傷春暮數點雨聲風
約住朦朧澹月雲来去桃李依依香暗度誰在秋千
笑裏輕輕語一片芳心千萬緒人間沒箇安排處
前調馮延巳
梅落繁枝千萬片猶自多情學雪隨風轉昨夜笙歌容
易散酒醒添得愁無限樓上春寒山四面過盡征鴻
暮景煙深淺一晌凭闌人不見紅綃掩淚思量徧
前調馮延巳
秋入蠻蕉風半裂狼藉池塘雨打疎荷折遶砌蛩聲芳
草歇愁腸學盡丁香結回首西南看晚月孤鴈来時
塞管聲嗚咽歴歴前歡無處說關山何日休離别
前調馮延巳
窗外寒雞天欲曙香印成灰起坐渾無緒簷際高梧凝
宿霧捲簾雙鵲驚飛去屏上羅衣閒繡縷一晌關情
憶徧江南路夜夜夢魂休謾語巳知前事無尋處
前調馮延巳
蕭索清秋珠淚墜枕簟微凉展轉渾無寐殘酒欲醒中
夜起月明如練天如水階下寒聲啼絡緯庭樹金風
悄悄重門閉可惜舊歡攜手地思量一夕成憔悴
前調馮延巳
煩惱韶光能幾許腸斷魂銷看却春還去祇喜牆頭靈
鵲語不知青鳥全相誤心若垂楊千萬縷水闊花飛
夢斷巫山路開眼新愁無問處珠簾錦帳相思否
前調馮延巳
霜落小園瑶草短瘦葉和風惆悵芳時換舊恨年年愁
不管朦朧如夢空腸斷獨立荒池斜日岸牆外遥山
隱隱連天漢忽憶當年歌舞伴晚来雙臉啼痕滿
前調馮延巳
芳草滿園花滿目簾外微微細雨籠庭竹楊柳千條珠
&KR0034;&KR1913;碧池波皺鴛鴦浴窈窕人家顔似玉絃管泠泠
齊奏雲和曲公子歡筵猶未足斜陽不用相催促
前調馮延巳
幾度鳳樓同飲宴此夕相逢却勝當時見低語前歡頻
轉面雙眉斂恨春山遠蠟燭淚流羌笛怨偷整羅衣
欲唱情猶嬾醉裏不辭金盞滿陽關一曲腸千斷
前調馮延巳
幾日行雲何處去忘了歸来不道春將暮百草千花寒
食路香車繋在誰家樹淚眼倚樓頻獨語雙燕飛来
陌上相逢否撩亂春愁如柳絮悠悠夢裏無尋處
前調馮延巳
粉映牆頭寒欲盡宫漏長時酒醒人猶困一點春心無
限恨羅衣印滿啼妝粉柳暗花飛寒食近陌上行人
杳不傳芳信樓上重簷山隱隱東風盡日吹蟬鬢
前調馮延巳
六曲闌干偎碧樹楊柳風輕展盡黃金縷誰把鈿筝移
玉柱穿簾海燕雙飛去滿眼游絲兼落絮紅杏開時
一霎清明雨濃睡覺来鶯亂語驚殘好夢無尋處
前調馮延巳
誰道閒情抛棄久每到春来惆悵還依舊日日花前常
病酒不辭鏡裏朱顔瘦河畔青蕪堤上柳為問新愁
何事年年有獨立小橋風滿袖平林新月人歸後
前調丁謂
十二層樓春色早三殿笙歌九陌風光好堤柳岸花連
複道玉梯相對開蓬島鶯囀喬林魚在藻太液微波
綠鬭王孫草南闕萬人瞻羽葆後天祝聖天難老
前調丁謂
朱闕玉城通閬苑月桂星榆春色無深淺簫瑟篌笙仙
客宴蟠桃花滿蓬莱殿九色明霞裁羽扇雲霧為車
鸞鶴驂雕輦路指瑶池歸去晚壺中日月如天遠
前調晏殊
一霎秋風驚畫扇豔粉嬌紅尚拆荷花面草際露垂蟲
響徧珠簾不下留歸燕埽掠亭臺開小院四座清歡
莫放金杯淺龜鶴命長松夀遠陽春一曲情千萬
前調晏殊
紫菊初生朱槿墜月好風清漸有中秋意更漏乍長天
似水銀屏展盡遥山翠繡幕卷波香引穗急管繁絃
共愛人間瑞滿酌玉杯縈舞袂長春祝夀千千歲
前調晏殊
南鴈依稀廻側陣雪霽牆陰偏覺蘭芽嫩中夜夢餘消
酒困爐香卷穗燈生暈急景流年都一瞬往事前歡
未免縈方寸臘後花期知漸近寒梅巳作東風信
前調晏殊
檻菊愁煙蘭泣露羅幕輕寒燕子雙飛去明月不諳離
恨苦斜光到曉穿朱戶昨夜西風凋碧樹獨上高樓
望盡天涯路欲寄彩鸞無尺素山長水闊知何處
前調晏殊
簾幕風輕雙語燕午睡醒来柳絮飛撩亂心事一春猶
未見餘花落盡青苔院百尺朱樓閒倚徧薄雨濃雲
底事遮人面消息未知歸早晩斜陽只送平波遠
前調晏殊
紫府羣仙名籍秘五色斑龍暫降人間媚海變桑田都
不記蟠桃一熟三千歲露滴彩旌雲遶袂誰信壺中
别有笙歌地門外落花隨水逝相看莫惜尊前醉
前調宋祁
繡幕茫茫羅帳捲春睡騰騰困入嬌波慢隱隱枕痕留
玉臉膩雲斜溜釵頭燕遠夢無端歡又散淚落臙脂
界破蜂黃淺整了翠鬟勻了面芳心一寸情何限
前調歐陽修
簾幕東風寒料峭雪裏梅香先報春来早紅蠟枝頭雙
燕小金刀翦綵呈纖巧旋暖金爐熏蕙藻酒入横波
困不禁煩惱繡被五更春睡好羅幃不覺紗窗曉
前調歐陽修
庭院深深深幾許楊柳堆煙簾幕無量數玉勒雕鞍遊
冶處樓高不見章臺路雨横風狂三月暮門掩黃昏
無計留春住淚眼問花花不語亂紅飛過秋千去
前調歐陽修
臘雪初消梅蕊綻梅雪相和喜鵲穿花囀睡起夕陽迷
醉眼新愁長向東風亂瘦覺玉肌羅帶緩紅杏梢頭
二月春猶淺望極不来芳信斷音書縱有争如見
前調歐陽修
海燕雙来歸畫棟簾影無風花影頻移動半醉騰騰春
睡重綠鬟堆枕香雲擁翠被雙盤金縷鳳憶得前春
有箇人人共花裏黃鶯時一哢日斜驚起相思夢
前調歐陽修
面旋落花風蕩漾柳重煙深雪絮飛来往雨後輕寒猶
未放春愁酒病成惆悵枕畔屏山圍碧浪翠被華燈
夜夜空相向寂寞起来褰繡幌月明正在棃花上
前調歐陽修
永日環堤乘綵舫煙草蕭疎恰似晴江上水浸碧天風
皺浪菱花荇蔓隨雙槳紅粉佳人翻麗唱驚起鴛鴦
兩兩飛相向且把金尊傾美釀休思往事成惆悵
前調歐陽修
越女採蓮秋水畔窄袖輕羅暗露雙金釧照影摘花花
似面芳心只共絲爭亂鸂鶒灘頭風浪晚霧重煙輕
不見来時伴隱隱歌聲歸棹遠離愁引著江南岸
前調歐陽修
水浸秋天風皺浪縹緲仙舟只似秋天上和露採蓮愁
一晌看花却是啼妝樣折得蓮莖絲未放蓮斷絲牽
特地成惆悵歸棹莫愁花蕩漾江頭有箇人相望
前調歐陽修
棃葉初紅蟬韻歇銀漢風高玉管聲凄切枕簟乍凉銅
漏徹誰教社燕輕離别草際蟲吟秋露結宿酒醒来
不記歸時節多少衷腸猶未說珠簾夜夜朦朧月
前調歐陽修
翠苑紅芳晴滿目綺席流鶯上下長相逐紫陌閒隨金
轣轆馬蹄踏徧春郊綠一覺年華春夢促往事悠悠
百種尋思足煙雨滿樓山斷續人間倚徧闌干曲
前調歐陽修
小院深深門掩亞寂寞珠簾畫閣重重下欲近禁煙微
雨罷綠楊深處秋千挂傅粉狂遊猶未捨不念芳時
眉黛無人畫薄倖未歸春去也杏花零落香紅謝
前調歐陽修
欲過清明煙雨細小檻臨窗點點殘花墜梁燕語多驚
曉睡銀屏一半堆香被新歲風光如舊歲所恨征輪
漸漸程迢遞縱有遠情難寫寄何妨解有相思淚
前調歐陽修
畫閣歸来春又晚燕子雙飛柳軟桃花淺細雨滿天風
滿院愁眉斂盡無人見獨倚闌干心緒亂芳草芊緜
尚憶江南岸風月無情人暗換舊遊如夢空腸斷
前調歐陽修
嘗愛西湖春色早臘雪方銷巳見桃開小頃刻光陰都
過了如今綠暗紅英少且趁餘花謀一笑况有笙歌
豔態相縈繞老去風情應不到憑君剰把芳尊倒
前調晏幾道
卷絮風頭寒欲盡墜粉飄紅日日香成陣新酒又添殘
酒困今春不減前春恨蝶去鶯飛無處問隔水高樓
望斷雙魚信惱亂横波秋一寸斜陽只與黃昏近
前調晏幾道
初撚霜紈生悵望隔葉鶯聲似學秦娥唱午睡醒来慵
一晌雙紋翠簟鋪寒浪雨罷蘋風吹碧漲脈脈荷花
淚臉紅相向斜貼綠雲新月上彎環正是愁眉樣
前調晏幾道
庭院碧苔紅葉徧金菊開時巳近登高宴日日露荷凋
綠扇粉塘煙水澄如練試倚凉風醒酒面鴈字来時
恰向層樓見幾點護霜雲影轉誰家蘆管吹秋怨
前調晏幾道
喜鵲橋成催鳳駕天為歡遲乞與初凉夜乞巧雙蛾如
意畫玉鈎斜傍西南挂分鈿擘釵凉葉下香袖凭肩
誰記當時話路隔銀河猶可借世間離恨何年罷
前調晏幾道
碧草池塘春又晚小葉風嬌尚學娥妝淺雙燕来時還
念遠珠簾繡戶楊花滿綠柱頻移絃易斷細看秦筝
正似人情短一曲啼烏心緒亂紅顔暗與流年換
前調晏幾道
夢入江南煙水路行盡江南不與離人遇睡裏銷魂無
說處覺来惆悵佳期誤欲盡此情書尺素浮鴈沉魚
終了無憑據却倚鵾絃歌别緒斷腸移破秦筝柱
前調晏幾道
醉别西樓醒不記春夢秋雲聚散真容易斜月半窗還
少睡畫屏閒展吳山翠衣上酒痕詩裏字點點行行
總是凄凉意紅燭自憐無好計夜寒空替人垂淚
前調晏幾道
千葉早梅誇百媚笑面凌寒内樣妝先試月臉冰肌香
細膩風流新稱東君意一稔年光春有味江北江南
更有誰相比横玉聲中吹滿地好枝長恨無人寄
前調晏幾道
金翦刀頭芳意動綵蕊開時不怕朝寒重晴雪半消花
䰒總曉妝呵盡香酥凍十二樓中雙翠鳳緲緲歌聲
記得江南弄醉舞春風誰可共秦雲巳有鴛屏夢
前調晏幾道
笑豔秋蓮生綠浦紅臉青腰舊識凌波女照影弄妝嬌
欲語西風豈是繁華主可恨良辰天不與纔過斜陽
又值黃昏雨朝落暮開空自許竟無人解知心苦
前調晏幾道
碧落秋風吹玉樹翠節紅旌晩過銀河路休笑星機停
弄杼鳳幃巳在雲深處樓上金鍼穿繡縷誰管天邊
隔歲分飛苦試等夜闌尋别緒淚痕千點羅衣露
前調晏幾道
碧玉高樓臨水住紅杏開時花底曾相遇一曲陽春春
已暮曉鶯聲斷朝雲去遠水来從樓下路過盡流波
未得魚中素月細風尖垂柳渡夢魂長在分襟處
前調晏幾道
黃菊開時傷聚散曾記花前共說深深願重見金英人
未見相思一夜天涯遠羅袖同心閒結徧帶易成雙
人恨成雙晚欲寫彩箋書别怨淚痕早巳先書滿
前調張先
移得綠楊栽後院學舞宫腰二月青猶短不比灞陵多
送遠殘絲亂絮東西岸幾葉小眉寒不展莫唱陽關
真箇無腸斷分付與春春細看條條盡是離人怨
前調張先
密宴未休池館暮天漢沉沉借得春光住紅翠鬭為長
袖舞香檀拍過驚鴻翥明日不知花在否今夜圓蟾
後夜憂風雨可惜歌雲容易去東城楊柳来時路
前調柳永
簾下清歌簾外宴雖愛新聲不見如花面牙板數敲珠
一丳梁塵暗落琉瓈盞桐樹流聲孤鳳怨漸遏遥天
不放行雲散座上少年聽未慣玉山將倒腸先斷
前調柳永
獨倚危樓風細細望極離愁黯黯生天際草色山光殘
照裏無人會得凭欄意也擬疎狂圖一醉對酒當歌
彊樂還無味衣帶漸寬終不悔為伊消得人憔悴
前調蘇軾
花褪殘紅青杏小燕子飛時綠水人家遶枝上柳緜吹
又少天涯何處無芳草牆裏秋千牆外道牆外行人
牆裏佳人笑笑漸不聞聲漸悄多情却被無情惱
前調蘇軾
一顆櫻桃樊素口不愛黃金只愛人長久學畫鴉兒猶
未就眉尖已作傷春皺撲蝶西園隨伴走花落花開
漸解相思瘦破鏡重圓人在否章臺折盡青青柳
前調蘇軾
雨過春容清更麗只有離人幽恨終難洗北固山前三
面水碧瓊梳擁青螺髻一紙鄉書来萬里問我何年
真箇成歸計白首送春拚一醉東風吹破千行淚
前調(暮春别李公擇)蘇軾
簌簌無風花自妥寂寞園林柳老櫻桃過落日多情還
照座山青一點横雲破路盡河廻千轉柁繫纜漁邨
月暗孤燈火憑仗飛魂招楚些我思君處君思我
前調(密州上元)蘇軾
燈火錢塘三五夜明月如霜照見人如畫帳底吹笙香
吐麝此般風味應無價寂寞山城人老也擊鼓吹簫
乍入農桑社火冷燈稀霜露下昏昏雪意雲垂野
前調(密州文安國席上)蘇軾
簾外東風交雨霰簾裏佳人笑語如鶯燕深惜今年正
月暖燈光酒色搖金盞摻鼓漁陽撾未徧舞褪瓊釵
汗濕香羅軟今夜何人吟古怨清詩未就冰生研
前調(過漣水贈趙晦之)蘇軾
自古漣漪佳絶地遶郭荷花欲把吳興比倦客塵埃何
處洗真君堂下寒泉水左海門前酤酒市夜半潮来
月下孤舟起傾蓋相逢拚一醉雙鳬飛去人千里
前調蘇軾
春事闌珊芳草歇客裏風光又過清明節小院黃昏人
憶别落紅處處聞啼鴂咫尺江山分楚越目斷魂消
應是音塵絶夢破五更心欲折角聲吹落梅花月
前調蘇軾
記得畫堂初會遇好夢驚廻望斷高唐路燕子雙飛来
又去紗窗幾度春光暮那日繡簾相見處低眼佯行
笑整香雲縷斂盡春山羞不語人前深意難輕訴
前調蘇軾
昨夜秋風来萬里月上屏幃冷透人衣袂有客抱衾愁
不寐那堪玉漏長如歲羈舍留連歸計未夢斷魂消
一枕相思淚衣帶漸寬無别意新書報我添憔悴
前調蘇軾
玉枕冰寒消暑氣碧簟紗㡡向午朦朧睡鶯舌惺忪如
會意無端畫扇驚飛起雨後初凉生水際人面桃花
的的遥相似眼看紅芳猶抱蕊叢中巳結新蓮子
前調蘇軾
雨霰疎疎經潑火巷陌秋千猶未清明過杏子梢頭香
蕾破澹紅褪白臙脂涴苦被多情相折挫病緒厭厭
渾似年時箇遶徧廻廊還獨坐月籠雲暗重門鎖
前調蘇軾
蝶嬾鶯慵春過半花落狂風小院殘紅滿午醉未醒紅
日晩黃昏簾幕無人卷雲鬢鬅鬆眉黛淺總是愁媒
欲訴誰消遣未信此情難繫絆楊花猶有東風管
前調秦觀
曉日窺軒雙燕語似與佳人共惜春將暮屈指豔陽都
幾許可無時霎間風雨流水落花無問處只有飛雲
冉冉来還去持酒勸雲雲且住憑君礙斷春歸路
前調(送彭舍人罷徐州)陳師道
九里山前千里路流水無情只送行人去路轉河廻寒
日暮連峯不許重回顧水解隨人花却住衾冷香銷
但有殘妝汚淚入長江空幾許雙鴻一抹無尋處
前調李之儀
天澹雲閒晴晝永庭戶深沉滿地梧桐影骨冷魂清如
夢醒夢回猶是前時景取次杯盤催酩酊醉帽頻欹
又被風吹正踏月歸来人巳静恍疑身在蓬莱頂
前調李之儀
玉骨冰肌天所賦似與神仙来作煙霞侣枕畔拈来親
手付書窗終日常相顧幾度離披留不住依舊清香
只欠能言語再送神仙須愛護他時却待親来取
前調李之儀
為愛梅花如粉面天與工夫不似人間見幾度拈来親
比看工夫却是花枝淺見得歸来臨几硯盡日相看
默默情無限更不齅時須百徧分明銷得人腸斷
前調賀鑄
桃葉園林風日好曲逕珍叢處處聞啼鳥翠珥金丸委
芳草韤羅塵動香裙埽片帆乘興来須早每話長安
引領猶西笑離索年多故人少江南有鴈無書到
前調賀鑄
排辦張燈春事早十二都門物色宜新曉金犢車輕玉
騘小拂頭楊柳穿馳道蓴羹鱸鱠非吾好去國謳吟
半落江南調滿眼青山恨西照長安不見令人老
前調賀鑄
睡鴨爐寒熏麝煎寂寂歌梁無計留歸燕十二曲欄閒
倚徧一杯長待何人勸不識當年桃葉面吟詠佳詞
想像猶曾見兩槳往東風與便潮平月上江如練
前調賀鑄
小院朱扉開一扇内樣新妝鏡裏分明見眉暈半深脣
注淺朵雲冠子偏宜面被掩芙蓉熏麝煎簾影沉沉
祇有雙飛燕心事向人猶靦腆強来窗下尋紅綫
前調(聽周生鼓琵琶)毛滂
聞說君家傳窈窕秀色天真更奪丹青妙細意端相都
總好春愁春媚生顰笑璚玉風前金鳳小那事殷勤
總托琵琶道十二峰雲遮醉倒華燈翠帳花相照
前調(秋晩東歸留吳甚久)毛滂
江接寒溪家巳近想見秋来松菊荒三徑自送吳山秋
色盡星星却入雙蓬鬢鳬短鶴長真箇定勛業来遲
不用頻看鏡嬾出問人人不問綠尊倒盡横書枕
前調(寒秀亭梅)毛滂
相見江南情不少爾許多時怪得無消耗澹日暖雲勾
引到闌干寂寞憐春小宫面可忺勻畫了粉瘦酥寒
一段天真好喚起玉兒嬌睡覺半山殘月南枝曉
前調(寒食)毛滂
紅杏梢頭寒食雨燕子泥新不住飛来去行傍柳陰聞
好語鶯兒穿過黃金縷桑落酒寒杯嬾舉總被多情
做的無情緒春過二分能幾許銀臺新火重簾暮
前調(東堂手栽牡丹見花)毛滂
三疊闌干鋪碧甃小雨新晴纔過清明後初見花王披
衮繡嬌雲瑞日明春晝彩女朝真天質秀寶髻微偏
風捲霞衣皺莫道東君情最厚韶光半在東堂手
前調(春夜不寐)毛滂
紅影斑斑吹錦片露葉煙梢寒月娟娟滿更起遶庭行
百徧無人祇有棲鶯見覓箇薄情心對換愁緒偏長
不信春宵短正是碧雲音信斷半衾猶頼香熏暖
前調(和孫使君)毛滂
城上春雲低閣雨漸覺春隨一片花飛去素頸圓吭鶯
燕語不妨緩緩歌金縷墮紀頽綱公已舉但見清風
蕭瑟隨談麈借寇假饒天不許未須忙遣韶華暮
前調(敧枕)毛滂
不雨不晴秋氣味酒病秋懷不做惺忪地初換夾衣圍
翠被薔薇水潤衙香膩旋折秋英餐露蕊金縷虯團
更試簾泉水幽夢不来尋小睡無言劃盡屏山翠
前調杜安世
整頓雲鬟初睡起庭院無風盡日簾垂地書閣巢新燕
聲喜楊花狂散無拘繫近来早是添憔悴金縷衣寬
賽過宫腰細冉冉光隂似流水春殘鶯老人千里
前調杜安世
池上新秋簾幕卷菡萏嬌紅鏡裏西施面衰柳搖風尚
柔軟眠沙鸂鶒臨清淺新翻歸翅雲間燕滿地槐花
盡日蟬聲亂獨倚闌干暮山遠一場寂寞無人見
前調杜安世
籬落繁枝千萬片猶自多情似雪隨風轉昨夜笙歌容
易散酒醒添得愁無限樓上春雲山四面過盡征鴻
暮景煙深淺一晌凭闌人未見紅綃掩淚思量徧
前調杜安世
惆悵留春留不住欲到清和背我堂堂去飛絮落花和
細雨凄凉庭院流鶯度更被閒愁相賺誤夢斷高唐
回首桃源路一晌沈吟無意緒分明往事今何處
前調王詵
鐘送黃昏雞報曉昏曉相催世事何時了萬苦千愁人
自老春来依舊生芳草忙處人多閒處少閒處光陰
幾箇人知道獨上高樓雲杳杳天涯一點青山小
前調(賦梅别公度)舒亶
雪後江城紅日晚暖入香梢漸覺&KR0785;瓏滿髣髴臨風妝
半面水晶斜卷誰庭院折向尊前君細看便是江南
寄我人還遠手把北枝多少怨小樓横笛吹腸斷
前調舒亶
深炷熏爐扄小院手撚黃花尚覺金猶淺回首畫堂雙
語燕無情漸漸看人遠相見爭如初不見短鬢潘郎
陡覺年華換最是西風吹不斷心頭往事歌中怨
前調趙令畤
欲減羅衣寒未去不卷珠簾人在深深處殘杏枝頭花
幾許啼紅止恨清明雨盡日水沉香一縷宿酒醒遲
惱破春情緒飛燕又將歸信誤小屏風上西江路
前調(足司馬才仲夢中詞)秦覯
妾本錢塘江上住花落花開不管流年度燕子銜將春
色去紗窗幾陣黃梅雨斜插犀梳雲半吐檀板輕敲
唱徹黃金縷夢斷彩雲無覓處夜凉明月生南浦
前調(和王廉訪)葛勝仲
風過漣漪紋縠細十指香檀驚破交禽睡野蔌溪毛真
易致風流未減蘭亭會擊汰千艘供洛禊映水垂楊
萬縷拖濃翠小海一聲波上戲殷勤留客千金意
前調(照花)葛勝仲
二月春遊須爛漫秉燭看花只為晨曦短高舉蠟薪通
夕看紅光萬丈騰天半寄語平時遊冶伴不負分隂
勝事輸今段燈火休催歸小院殷勤更照桃花面
前調葛勝仲
巳過春分春欲去千炬花間作意留春住一曲清歌無
誤顧繞梁餘韻歸何處盡日勸春春不語紅氣蒸霞
且看桃千樹才子霏譚更五鼓剰看走筆揮風雨
前調周紫芝
天意纔晴風又雨催得風前日日吹輕絮燕子不飛鶯
不語滿庭芳草空無數春去可堪人也去枝上殘紅
不忍擡頭覰假使留春春肯住喚誰相伴春同處
前調謝逸
豆蔻梢頭春色淺新試紗衣拂袖東風軟紅日三竿簾
幕卷畫樓影裏雙飛燕攏鬢步搖青玉碾缺樣花枝
葉葉蜂兒顫獨倚闌干凝望遠一川煙草平如翦
前調(柳五首)周邦彦
愛日輕明新雪後柳眼星星漸欲穿窗牖不待長亭傾
別酒一枝巳入騷人手淺淺柔黃輕蠟透過盡冰霜
便與春爭秀強對青銅簪白首老来風味難依舊
前調周邦彦
桃萼新香梅落後葉暗藏鴉冉冉垂亭牖舞困低迷如
著酒亂絲偏近遊人手雨過朦朧斜日透客舍青青
特地添明秀莫話揚鞭回別首渭城荒遠無交舊
前調周邦彦
小閣陰陰人寂後翠幕褰風燭影搖疎牖夜半霜寒初
索酒金刀正在柔荑手粉薄絲輕光欲透小葉尖新
未放雙眉秀記得長條垂鷁首别離情味還依舊
前調周邦彦
蠢蠢黃金初脱後暖日飛緜取次黏窗牖不見長條低
拂酒贈行應巳輸先手鶯擲金梭飛不透小榭危樓
處處添竒秀何日隋堤縈馬首路長人倦空思舊
前調周邦彦
晚步芳塘新霽後春意潛来迤邐通窗牖午睡漸多濃
似酒韶華已入東君手嫩綠輕黃成染透燭下工夫
漏洩章臺秀擬插芳條須滿首管教風味還勝舊
前調(早行)周邦彦
月皎驚烏棲不定更漏將闌轣轆牽金井喚起兩眸清
炯炯淚花落枕紅緜冷執手霜風吹鬢影去意徘徊
别語愁難聽樓上闌干横斗柄露寒人遠雞相應
前調周邦彦
魚尾霞生明遠樹翠壁黏天玉葉迎風舉一笑相逢蓬
海路人間風月如塵土翦水雙眸雲半吐醉倒天瓢
笑語生青霧此會未闌須記取桃花幾度吹紅雨
前調周邦彦
美盼低迷情宛轉愛雨憐雲漸覺寬金釧桃李香苞秋
不展深心黯黯誰能見宋玉牆頭纔一覘絮亂絲繁
苦隔春風面歌板未終風色便夢為蝴蝶留芳甸
前調周邦彦
葉底尋花春欲暮折徧柔枝滿手珍珠露不見舊人空
舊處對花惹起愁無數却倚闌干吹柳絮粉蝶多情
飛上釵頭住若遣郎身如蝶羽芳時爭肯抛人去
前調周邦彦
酒熟微紅生眼尾半額龍香冉冉飄衣袂雲壓寶釵撩
不起黃金心字雙垂耳愁入眉痕添秀美無限柔情
分付西流水忽被驚風吹别淚只應天也知人意
前調曹組
簾卷真珠深院静滿地槐陰鏤日如雲影午枕花前情
思凝象牀冰簟光相映過面風清知酒醒沉水缾寒
帶綆来金井滌盡煩襟無睡興闌干六曲還重凭
御選歴代詩餘卷三十九
