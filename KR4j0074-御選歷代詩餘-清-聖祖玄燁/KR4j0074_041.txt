欽定四庫全書
御選歴代詩餘卷四十一目錄(起六十一字至六十二字)
賀聖朝(又一體)
歐陽炯
前調(又一體)
歐陽炯
玉堂春
晏殊(三首)
南樓令(又一體)
吳文英
繫裙腰(又一體)
張先
撥棹子(又一體)
黃庭堅
前調(又一體)
黃庭堅
河傳(又一體)
黃庭堅
好女兒(又一體)
楊愼
定風波(又一體)
歐陽炯
閻選
李珣(五首)
歐陽修(六首)
張先(五首)
蘇軾(八首)
黃庭堅(五首)
葛勝仲
葉夢得(四首)
陳與義
曾覿
辛棄疾(二首)
張孝祥
陸游
趙君舉
吳子孝
前調(又一體)
蘇軾
十拍子
晏殊(五首)
晏幾道
蘇軾
辛棄疾
程垓
陸游
趙善扛
吳子孝
蘇幕遮
范仲淹
梅堯臣
張先
蘇軾
王觀
周紫芝(二首)
周邦彦(三首)
方千里
楊澤民
劉基
明月逐人來
李持正
張元幹
臨江仙(又一體)
晏幾道
贊成功
毛文錫
攤破南鄉子
程垓
趙長卿
趙秉文
劉基
金蕉葉(又一體)
柳永
好女兒(又一體)
晏幾道(二首)
賀鑄(三首)
落燈風
楊慎
御選歴代詩餘卷四十一目錄
欽定四庫全書
御選歴代詩餘卷四十一(起六十一字至六十二字)
司經局洗馬掌局事兼翰林院修撰加二級(臣)王奕清奉
旨校刊
賀聖朝
(又一體雙調六十一字)
賀聖朝歐陽炯
憶昔花間初識面紅袖半遮妝臉輕轉石榴裙帶故將
纖纖玉指偷撚雙鳳金線碧梧桐鏁深深院誰料得
兩情何日教繾綣羡春來雙燕飛到玉樓朝暮相見
前調(又一體)歐陽炯
憶昔花間相見後只憑纖手暗抛紅豆人前不觧巧傳
心事别來依舊辜負春晝碧羅衣上蹙金繡覩對對
鴛鴦空裛淚痕透想韶顔非久終是為伊只恁偷瘦
玉堂春
(雙調六十一字)
玉堂春晏殊
帝城春暖御柳暗遮空苑海燕雙雙拂颺簾櫳女伴相
攜共繞林間路折得櫻桃插髻紅昨夜臨明微雨新
英徧舊叢寶馬香車欲傍西池看觸處楊花滿袖風
前調晏殊
後園春早殘雪尚濛煙草數樹寒梅欲綻香英小妹無
端折盡釵頭朵滿把金尊細細傾憶得往年同伴沉
吟無限情惱亂東風莫便吹零落惜取芳菲眼下明
前調晏殊
斗城池館二月風和煙暖繡戶珠簾日影初長玉轡金
鞍繚繞沙堤路幾處行人映綠楊小檻朱欄回倚千
花濃露香脆管清絃欲奏新翻曲依約林間坐夕陽
南樓令
(又一體即唐多令雙調六十一字)
南樓令吳文英
何處合成愁離人心上秋縱芭蕉不雨也颼颼却道晩
凉天氣好有明月怕登樓年事夢中休花空煙水流
燕辭歸客尚淹留垂柳不縈裙帶住謾長是繫行舟
繫裙腰
(又一體雙調六十一字)
繫裙腰張先
清霜蟾照夜雲天朦朧影畫勾欄人情縱似長情月算
一年年又能得幾番圓欲寄西江題葉字流不到五
亭前東池始有荷新綠尚小如錢問何日藕幾時蓮
撥棹子
(又一體雙調六十一字)
撥棹子黃庭堅
歸去來歸去來攜手舊山歸去來有人共對月尊罍横
一琴甚處逍遥不自在閒世界無利害何必向世間
甘幻愛與君釣晩煙寒籟蒸白魚稻飯溪童供筍菜
前調(又一體)黃庭堅
煙姿媚冰容薄芳蕖嫩隱映新萍池閣擷英人去後清
香微綻透真珠簾幕似無語含情垂綵佩戲芳陰洊
許纖鱗相託西風直須愛惜看看濃豔伴秋光零落
河傳
(又一體雙調六十一字自五十一字始體各参差不同唐五代詞為多此則始於宋人也)
河傳(戲易少游作)黃庭堅
心情老嬾對歌對舞猶是當時眼巧笑靚妝近我衰容
華鬢似扶著賣卜算思量好箇當年見催酒催更只
怕歸期短飲散燈稀背鎖落花深院好煞人天不管
好女兒
(又一體雙調六十一字與别名繡帶兒者迥别)
好女兒楊愼
柳似腰肢月似蛾眉看千嬌百媚堪憐處有紅拂當筵
金蓮襯步玉筍彈棋心事一春誰問同心結斷腸詞
歎雙魚不見征鴻遠蕉心綠展櫻脣紅滿梅子黃時
定風波
(又一體雙調六十二字)
定風波歐陽炯
暖日閒窗映碧紗小池春水浸晴霞數樹海棠紅欲盡
争忍玉閨深掩過年華獨凭繡牀方寸亂腸斷淚珠
穿破臉邊花鄰舍女郎相借問音信教人羞道未還家
前調閻選
江水沉沉帆影過遊魚到晩透寒波渡口雙雙飛白鳥
煙裊蘆花深處隠漁歌扁舟短棹歸蘭浦人去蕭蕭
竹徑透青莎深夜無風新雨歇凉月露凝珠顆入圓荷
前調李珣
志在煙霞慕隠淪功成歸看五湖春一葉舟中吟復醉
雲水此時方認自由身花島為鄰鷗作侣深處經年
不見市朝人巳得希夷微妙旨潜喜荷衣蕙帶絶纖塵
前調李珣
十載逍遥物外居白雲流水似相於乘興有時攜短棹
江島誰知求道不求魚到處等閒邀鶴伴春岸野花
香氣撲琴書更飲一杯紅霞酒回首半鈎新月貼清虚
前調李珣
又見辭巢燕子歸阮郎何事絶音徽簾外西風黃葉落
池閣隠莎蛩呌雨霏霏愁坐算程千萬里頻跂等閒
經歲兩心違聽鵲憑龜無定意不至淚痕流在畫羅衣
前調李珣
簾外煙和月滿庭此時閒坐若為情小閣擁衾殘酒醒
愁聽寒風落葉一聲聲惟恨玉人芳信阻雲雨屏帷
寂寞夢難成斗轉更闌心杳杳將曉銀釭斜照綺琴横
前調李珣
鴈過秋空夜未央隔窗煙月鏁蓮塘往事豈堪容易想
惆悵故人迢逓在瀟湘縱有廻文重疊意誰寄觧鬟
臨鏡泣殘妝沉水香消金鴨冷愁永候蟲聲接杵聲長
前調歐陽修
把酒花前欲問他對花何恡醉顔&KR0755;春到幾人能爛賞
何况無情風雨等閒多豔樹香叢都幾許朝暮惜紅
愁粉奈情何好是金船浮玉浪相向十分深送一聲歌
前調歐陽修
把酒花前欲問伊忍嫌金盞負春時紅豔不能旬日看
宜算須知開謝只相隨蝶去蝶來猶解戀難見回頭
還是度年期莫候飲闌花巳盡方信無人堪與補殘枝
前調歐陽修
把酒花前欲問公對花何事訴金鍾為甚去年春盛處
虚度鶯聲撩亂一場空今歲春來須愛惜難得須知
花面不長紅待得酒醒君不見千片不隨流水即隨風
前調歐陽修
把酒花前欲問君世間何計可留春縱使青春留得住
虛語無情花對有情人任是好花須落去自古紅顔
能得幾時新暗想浮生何事好惟有清歌一曲倒金尊
前調歐陽修
過盡韶華不可添小樓紅日下層簷春睡覺來情緒惡
寂寞楊花撩亂拂珠簾早是閒愁依舊在無奈那堪
更被宿酲兼把酒送春惆悵甚長恁年年三月病懨懨
前調歐陽修
對酒追歡莫負春春光歸去可饒人昨日紅芳今綠樹
巳暮殘花飛絮兩紛紛粉面麗姝歌窈窕清妙尊前
一任醉醺醺不是狂心貪燕樂自覺年來白髮滿頭新
前調張先
素藕抽條未放蓮晚蠶將繭不成眠若比相思如亂緒
何異兩心俱被暗絲牽暫見欲歸皆是恨莫問有情
誰信道無緣正是中秋雲外月皎潔不團圓待幾時圓
前調張先
碧玉篦扶墜髻雲杏黃衫子退紅裙妝樣巧將花草競
相並要教人意勝於春酒眼茸茸香拂面乍見丹青
寕是鏡中真自是有情偏小小向道江東誰信更無人
前調(贈楊内翰元素)張先
浴殿詞臣亦議兵禁中頗牧党羌平詔卷促歸難自緩
溪館綵花千數酒泉清春草未青秋葉暮客去一家
行色萬家情可恨黃鶯相識晩望斷湖邊亭上不聞聲
前調(送子瞻)張先
談辨纔疎堂上兵畫船齊岸暗潮平萬乘鞾袍曾好問
須信文章傳口齒牙清三百寺應遊未徧還算湖山
風物豈無情不獨渠丘歌叔度行路吳謠終日有餘聲
前調(霅溪席上)張先
西閣名臣奉詔行南牀吏部錦衣榮中有瀛仙賓與主
相遇平津選首更神清溪上玉樓同宴喜歡醉對堤
杯葉惜秋英盡道賢人聚吳分試問也應傍有老人星
前調蘇軾
兩兩輕紅半暈腮依依獨為使君回若道使君無此意
何為雙花不向别人開但看低昂煙雨裏不巳勸君
休訴十分杯更問尊前狂副使來歲花開時節與誰來
前調(沙湖道中遇雨)蘇軾
莫聽穿林打葉聲何妨吟嘯且徐行竹杖芒鞵輕勝馬
誰怕一蓑煙雨任平生料峭春風吹酒醒微冷山頭
斜照却相迎回首向來瀟灑處歸去也無風雨也無晴
前調(括杜牧詩)蘇軾
與客攜壺上翠微江涵秋影鴈初飛塵世難逢開口笑
年少菊花須插滿頭歸酩酊但酬佳節了雲嶠登臨
不用怨斜暉古往今來誰不老多少牛山何必淚沾衣
前調蘇軾
莫怪鴛鴦繡帶長腰輕不勝舞衣裳薄倖只貪遊冶去
何處垂楊繫馬恣輕狂花謝絮飛春又盡堪恨斷絃
塵管伴啼妝不信歸來但自看怕見為郎憔悴却羞郎
前調(送元素)蘇軾
千古風流阮步兵平生遊宦愛東平千里遠來還不住
歸去空留風月照人清紅粉尊前深懊惱知道怎生
留得許多情記得明年花絮亂須看泛西湖是斷腸聲
前調(墨竹)蘇軾
雨洗娟娟嫩葉光風吹細細綠筠香秀色亂侵書幌晩
簾卷清陰微過酒尊凉人畫竹身肥擁腫何用先生
落筆勝蕭郎記得小軒岑寂夜廊下月和疎影上東牆
前調(後六客詞)蘇軾
月滿苕溪照夜堂五星一老闘光芒十五年間真夢裏
何事長庚對月獨凄凉綠鬢蒼顔同一醉還是六人
吟嘯水雲鄉賓主談鋒誰得似看取曹劉今對兩蘇張
前調(王定國歌兒)蘇軾
常羡人間琢玉郎天教分付點酥娘自作清歌傳皓齒
風起雪飛炎海變清凉萬里歸來顔愈少微笑時時
猶帶嶺梅香試問嶺南應不好却道此心安處是吾鄉
前調(次高左藏韻)黃庭堅
萬里黔中一漏天屋居終日似乘船及至重陽天也霽
催醉鬼門關近蜀江前莫笑老翁猶氣岸君看幾人
白髮上華顛戲馬臺前追兩謝馳射風情猶拍古人肩
前調黃庭堅
把酒花前欲問溪問溪何事晩聲悲名利往來人盡老
誰道溪聲千古有休時且共玉人斟玉醑休訴笙歌
一曲黛眉低情似長溪長不斷君看水聲東去月輪西
前調黃庭堅
小院難圖暮雨期清歡渾待賞花時到得春來君却去
相誤不須言語淚雙垂密約尊前難囑付偷顧手搓
金橘歛雙眉庭榭清風明月媚須記歸時莫待杏花飛
前調黃庭堅
歌舞闌珊褪晩妝主人情重更留湯冠帽欹斜辭醉去
還住玉人纖手自磨香又得尊前聊笑語如許短歌
宜舞小紅裳寶馬促歸朱戶閉人睡夜來應恨月侵牀
前調黃庭堅
墻上夭桃簌簌紅巧隨輕絮入簾櫳自是芳心貪結子
翻使惜花人恨五更風露萼鮮濃妝臉靚相映隔年
情事此門中粉面不知何處在無奈武陵流水捲春空
前調葛勝仲
共喜新凉大火流一聲水調聽歌頭况有修蛾兼粉領
佳景謝公興不礙清遊平昔短檠真浪漫氣岸老來
都向酒杯收雲水光中修禊事猶記轉頭不覺巳三秋
前調(始見青梅)葉夢得
破萼初驚一點紅又看青子映簾櫳冰雪肌膚誰復見
清淺尚餘疎影照晴空惆悵年年桃李伴腸斷秪應
芳信負東風待得微黃春亦暮煙雨半和飛絮作濛濛
前調葉夢得
渺渺空波下夕陽睡痕初破水風凉過雨歸雲留不住
何處遠村煙樹半微茫莫笑經年人老矣歸計得遲
留處也何妨老子興來殊不淺簾捲更邀明月坐空牀
前調葉夢得
千步長虹跨碧流兩山浮影轉螭頭付與詩人都緫領
風景更逢仙客下瀛洲嫋嫋凉風吹汗漫平岸遥空
新卷絳河收却怪嫦娥真好事須記探支明月作中秋
前調葉夢得
斜漢初看素月流坐驚金餅出雲頭華髮蕭然吹素領
光景何妨分付屬滄洲莫待霜花飄爛漫蘋岸更憑
佳句盡拘收觧與破除消萬事猶記一尊同得二年秋
前調(重陽)陳與義
九日登高有故常隨晴隨雨一傳觴多病題詩無好句
孤負黃花今日十分黃記得眉山文翰老曾道四時
佳節是重陽江海滿前懷古意誰會闌干三撫獨凄凉
前調(賞牡丹席上走筆)曾覿
上苑穠芳初雨晴香風嫋嫋泛軒楹猶記洛陽開小宴
嬌面粉光依約認傾城流落江南重此會相對金蕉
蘸甲十分傾怕見人間春更好向道如今老此尚多情
前調(暮春漫興)辛棄疾
少日春懷似酒濃插花走馬醉千鍾老去逢春如病酒
惟有茶甌香篆小簾櫳卷盡殘花風未定休恨花開
原自要春風試問春歸誰得見飛燕來時相遇夕陽中
前調(賦杜鵑花)辛棄疾
百紫千紅過了春杜鵑聲苦不堪聞却觧啼教春小住
風雨空山招得海棠魂恰似蜀宮當日女無數猩猩
血染赭羅巾畢竟花開誰作主記取大都花屬惜花人
前調張孝祥
鈴索收聲夜未央起尋花影步廻廊莫道嶺南春更暖
君看梅花如雪月如霜見說墻西歌吹好窈窕玉人
遶座勸飛觴老子婆娑成獨冷誰省自挑寒灺自添香
前調(進賢道上見梅贈王伯夀)陸游
欹帽垂鞭送客回小橋流水一枝梅忙裏逢春都不記
誰謂幽香却解逐人來安得身閒頻置酒擕手與君
看到十分開少壯相從今雪鬢因甚流年羈恨兩相催
前調趙君舉
不是無心惜落花落花無意戀春華昨日盈盈枝上笑
誰道今朝吹去落誰家把酒臨風千種恨難問夢回
雲散見無涯妙舞清歌誰是主回顧高城不見夕陽斜
前調吳子孝
陣陣東風變物華小園春色爛無涯二月巳深纔有杏
相映一枝紅豔插烏紗花遇開時堪宴樂滿酌祇因
花好早還家世上浮雲皆是累何事平章長負一欄花
前調(又一體)蘇軾
好睡慵開莫厭遲自憐冰臉不宜時偶作小紅桃杏色
閒雅尚餘孤瘦雪霜姿休把閒心隨物態何事酒生
微暈隠瑶肌詩老不知梅骨在吟詠更看綠葉與青枝
十拍子
(一名破陣子本唐教坊樂以此詞一唱十拍因以名調雙調六十二字)
十拍子晏殊
燕子來時新社梨花落後清明池上碧苔三四點葉底
黃鸝一兩聲日長飛絮輕巧笑東鄰女伴采桑徑裏
逢迎疑怪昨宵春夢好元是今朝闘草贏笑從雙臉生
前調晏殊
海上蟠桃易熟人間好月長圓惟有擘釵分鈿侣離别
長多會面難此情須問天蠟燭到明垂淚熏爐盡日
生煙一點凄凉愁絶意謾道秦筝有賸絃何曾為細傳
前調晏殊
燕子欲歸時節高樓昨夜西風求得人間成小會試把
金尊傍菊叢歌長粉面紅斜日更穿簾幕微凉漸入
梧桐多少襟懷言不盡寫向蠻箋曲調中此情千萬重
前調晏殊
憶得去年今日黃花巳滿東籬曾與玉人臨小檻共折
香英泛酒卮長條插鬢垂人貌不應遷換珍叢又覩
芳菲重把一尊尋舊徑所惜光陰去似飛風飄露冷時
前調晏殊
湖上西風斜日荷花落盡紅英金菊滿叢珠顆細海燕
辭巢翅羽輕年年歲歲情美酒一杯新熟高歌數闋
堪聽不向尊前同一醉可奈光陰似水聲迢迢去未停
前調晏幾道
柳下笙歌庭院花間姊妹秋千記得青樓當日事寫向
紅牎夜月前憑誰寄小蓮絳蠟等閒陪淚吳蠶到了
纏綿綠鬢能供多少恨未肯無情比斷絃今年老去年
前調蘇軾
白酒新開九醖黃花巳過重陽身外儻來都似夢醉裏
無何即是鄉東坡日月長玉粉旋烹茶乳金虀新𢷬
橙香強染霜髭扶翠袖莫道狂夫不觧狂狂夫老更狂
前調辛棄疾
宿麥畦中雉雊柔桑陌上蠶生騎火湏防花月暗玉兔
長攜彩筆行隔墻人笑聲莫說弓刀事業依然詩酒
功名千載圖中今古事萬石溪頭長短亭小塘風浪平
前調程垓
小小紅泥院宇深深翠色屏幃簇定熏爐酥酒軟門外
東風寒不知恰疑三月時釵影半欹綠子歌聲輕度
紅兒醉裏不愁更漏斷更要梅花看幾枝起來霜月低
前調陸游
看破空花塵世放教昨夢浮名蠟屐登山真率飲笻杖
穿林自在行身閒心太平料峭餘寒猶力廉纖細雨
初晴苔紙閒題溪上句菱唱遥聞煙外聲與君同醉醒
前調趙善扛
柳絮飛時綠暗荼䕷開後春酣花外青帘迷酒思陌上
晴光收翠嵐佳辰三月三解珮人逢遊女踏青草闘
宜男醉倚畫欄欄檻北夢遶清江江水南飛鸞與共驂
前調吳子孝
莎徑都無塵土槐池小學蓬瀛畫閣簾垂修竹映翠岫
雲迷曲澗縈香燒聞玉笙雨霽雲翻花影月明鶴和
泉聲水隔塵凡千尺碧天付清閒兩鬢青釣臺人不争
蘇幕遮
(一名鬢雲鬆雙調六十二字蘇幕遮本西域婦人飾唐吕元濟言渾脫駿馬胡服名曰蘇幕遮張說)
(有蘇幕遮詩云是海西歌舞盖本其國舞人之飾後隸教坊因以名詞調也)
蘇幕遮范仲淹
碧雲天紅葉地秋色連波波上寒煙翠山映夕陽天接
水芳草無情更在斜陽外黯鄉魂追旅思夜夜除非
好夢留人睡明月樓高休獨倚酒入愁腸化作相思淚
前調梅堯臣
露堤平煙墅杳亂碧萋萋雨後江天曉獨有庾郎年最
少窣地春袍嫩色宜相照接長亭迷遠道堪怨王孫
不記歸期早落盡梨花春又了滿地殘陽翠色和煙老
前調張先
柳飛緜花萼少鏤板音清淺發江南調斜日两竿留碧
草馬足重重又近青門道去塵濃人散了回首旗亭
漸漸紅裳小莫訝安仁頭白早天若有情天也終須老
前調(詠選仙圖)蘇軾
暑籠晴風解愠雨後餘清暗襲衣裾潤一局選仙逃暑
困笑指尊前誰向清霄近整金杯輪玉筍鳳駕鸞車
誰敢争先進重五休言陞最緊縱有碧油到了輸堂印
前調王觀
儘思量還尀耐為甚當時故故相招買早是幽歡多障
礙更遣分飛脉脉如天外有心憐無計奈兩處厭厭
一點虚恩愛獨上小樓臨暮靄凭暖朱闌此意無人會
前調周紫芝
水傍邊山盡處喚取雲來共我山頭住分得一江風共
雨滿院芙蓉更聽紅妝舞趁霜晴閒獨步那裏煙邨
有箇梅花樹小徑斜穿來又去醉後知他有甚青雲路
前調周紫芝
老相邀山作伴千里西來始識廬山面愛酒揚雄渾不
管天與鄰翁來慰窮愁眼似驚鴻吹又散畫舸横江
望斷江南岸地角天涯無近遠一闋清歌且放梨花滿
前調周邦彦
隴雲沉新月小楊柳梢頭能有春多少試著羅裳寒尚
峭簾捲青樓占得東風早翠屏深香篆裊流水落花
不管劉郎到三疊陽關聲漸杳斷雨殘雲只怕巫山曉
前調周邦彦
鬢雲鬆眉葉聚一闋離歌不為行人駐檀板停時君看
取數尺鮫綃半是梨花雨鷺飛遥天尺五鳳閣鸞坡
看即飛騰去今夜長亭臨别處斷梗飛雲盡是傷情緒
前調周邦彦
燎沉香銷溽暑鳥雀呼晴侵曉窺檐語葉上初陽乾宿
雨水面青圓一一風荷舉故鄉遥何日去家住吳門
久作長安旅五月漁郎相憶否小楫輕舟夢入芙蓉浦
前調方千里
扇留風冰却暑夏木陰陰相對黃鸝語薄晚輕陰還閣
雨遠岸煙深彷彿菱歌舉燕歸來花落去幾度逢迎
幾度傷羇旅油壁西陵人識否好約追凉小檥蒹葭浦
前調楊澤民
日烘晴風却暑簾幕中間紫燕呢喃語嫩竹新荷初沐
雨曲檻幽軒四面明牎舉夏初臨春又去不願封侯
祇怕為羇旅溪上故人無恙否欲唱菱歌發棹歸南浦
前調劉基
雨蕭蕭風嫋嫋柔夢相牽不覺春牎曉鴈到衡陽回去
了鏡裏離鸞獨對琴臺老楚天長秦樹杳山蹙愁眉
江學廻腸繞滿地蒼煙連碧草弱水三千人隔蓬萊島
明月逐人來
(雙調六十二字)
明月逐人來李持正
星河明澹春來深淺紅蓮正滿城開徧禁街行樂暗塵
香拂面皓月隨人近遠天半鼇山光動鳳樓西觀東
風静珠簾不捲玉輦待歸雲外聞絃管認得宫花影轉
前調張元幹
花迷珠翠香飄羅綺簾旌外月華如水暖紅影裏誰會
王孫意最樂昇平景致長記宫中五夜春風鼓吹遊
仙夢輕寒半醉鳳幃未暖歸去濃熏被更問陰晴天氣
臨江仙
(又一體雙調六十二字)
臨江仙晏幾道
東野亡來無麗句于君去後少交親近思往事好沾巾
白頭王建在猶見詠詩人學道深山空自老留名千
載不干身酒筵歌席莫辭頻争如南陌上占取一年春
贊成功
(雙調六十二字)
贊成功毛文錫
海棠未拆萬點深紅香包緘結一重重似含羞態邀勒
春風蜂來蝶去任遶芳叢昨夜微雨飄灑庭中忽聞
聲滴井邊桐美人驚起坐聽晨鐘快教折取戴玉瓏璁
攤破南鄉子
(雙調六十二字一名青杏兒一名似娘兒亦名促拍山花子)
攤破南鄉子程垓
休賦惜春詩留春住說與人知一年巳負東風瘦說愁
說恨數時數刻只望歸期莫怪杜鵑啼真箇也喚得
人歸歸來休恨花開了梁間燕子且教知道人也雙飛
前調趙長卿
橘綠與橙黃近小春巳過重陽晚來一霎霏微雨單衣
漸覺西風冷也無限情傷孤館最凄凉天色兒不耐
恓惶離愁一枕燈殘後睡來不是行行坐坐月在廻廊
前調趙秉文
風雨替花愁風雨罷花也應休勸伊莫惜花前醉今年
花謝明年花謝白了人頭乘興兩山甌揀溪山好處
追遊但教有酒身無事有花也好無花也好選甚春秋
前調劉基
獨自倚闌干西風起玉宇清寒夜深月轉長河曲疎螢
度竹吟蛩依草凉露漙漙閒把素琴彈冰絃上商冷
宫殘萬牛不挽東流水悠悠碧落茫茫雲海疊疊憂端
金蕉葉
(又一體雙調六十二字)
金蕉葉柳永
厭厭夜飲平陽第添銀燭旋呼佳麗巧笑難禁豔歌無
間聲相繼凖擬幕天席地金蕉葉泛金波霽未更闌
巳盡狂醉就中有箇風流暗向燈光底惱徧两行珠翠
好女兒
(又一體雙調六十二字)
好女兒晏幾道
綠徧西池梅子青時儘無端盡日東風惡更霏微細雨
惱人離恨滿路春泥應是行雲歸路有閒淚灑相思
想旗亭望斷黃昏月又依前誤了紅箋香信翠袖歡期
前調晏幾道
酌酒殷勤儘更留春忍無情便賦餘花落待花前細把
一春心事問箇人人莫似花開還謝願芳意且常新
倚嬌紅待得歡期定向水沉煙底金蓮影下睡過佳辰
前調賀鑄
車馬匆匆會國門東信人間自古銷魂處指紅塵此道
碧波南浦黃葉西風候館娟娟新月從今夜與誰同
想深閨獨守空牀思但憑占鏡鵲悔分釵燕長望書鴻
前調賀鑄
才色相憐難偶當年屢逢迎幾許纏綿意記秋千架底
摴蒱局上祓禊池邊收貯一春幽恨細書徧砑綾箋
算蓬山未抵屏山遠奈碧雲易合彩霞深閉明月光圓
前調賀鑄
綺繡張筵粉黛爭妍記六朝舊數閨房秀有長圓璧月
永新瓊樹隨步金蓮不減麗華標韻更能唱想夫憐
認情通色授纏綿處似靈犀一點吳蠶八繭漢柳三眠
落燈風
(調始於楊慎以詞中首句名之也雙調六十二字)
落燈風楊愼
柳外落燈風乍起杏靨梅鈿紛墮蕊彩架閣秋千紅繩
緊香塵滿地春一分休矣銀塘初暖湔裙水催莫愁
蘭舟遥檥沽酒趁梨花聽雙歌温柔鄉裏且住為佳耳
御選歴代詩餘卷四十一
