欽定四庫全書
御製選歴代詩餘序
詩餘之作蓋自昔樂府之遺音而後人之審聲選調所
由以緣起也而要皆昉於詩則其本末源流之故有可
言者古帝舜之命䕫典樂曰詩言志歌永言聲依永律
和聲可見唐虞時即有詩而詩必諧於聲是近代倚聲
之詞其理固已寓焉降而殷周孔子刪而為三百五篇
樂正而雅頌得所考其時郊廟眀堂升歌宴饗以及鄉
飲報賽莫不有詩以叶於笙簫琴瑟之間自詩變為騷
騷衍為賦雖旨兼出乎六義而聲弗拘於八音至漢而
郊祀房中鐃歌鼓吹琴曲雜詩皆領於樂官于是始有
樂府名迄於六代操觚之家按調屬題徵辭赴節日趨
婉麗以導宫商唐興古詩而外創為近體而五七言絶
句或傳於伶人顧他詩不盡協於樂部其間如李白之
清平調憶秦娥菩薩鬘劉禹錫之浪淘沙竹枝詞洎温
庭筠韋莊之徒相繼有作而新聲迭出時皆被諸管弦
是詩之流而為詞已權輿於唐矣宋初其風漸廣至周
邦彦領大晟樂府比切聲調篇目頗繁柳永復增置之
詞遂有專家一時綺製可謂極盛雖體殊樂府而句櫛
字比廉肉節奏不爽寸黍其於古者依永和聲之道洵
有合也然則詞亦何可廢歟朕萬幾清暇博綜典籍於
經史諸書有關政教而禆益身心者良已纂輯無遺因
流覽風雅廣識名物欲極賦學之全而有賦彙欲萃詩
學之富而有全唐詩刊本宋金元眀四代詩選更以詞
者繼響夫詩者也乃命詞臣輯其風華典麗悉歸於正
者為若千卷而朕親裁定焉夫詩之楊厲功德鋪陳政
事固無論矣至於桑中蔓草諸什而孔子以一言蔽之
曰思無邪盖蕙茝可以比賢者嚶鳴可以喻友生苟讀
其詞而引伸之觸類之範其軼志砥厥貞心則是編之
含英咀華敲金戛玉者何在不可以思無邪之一言該
之也若夫一唱三歎譜入絲竹清濁高下無相奪倫殆
宇宙之元音具是推此而沿流討源由詞以溯之詩由
詩以溯之樂即簫韶九成其亦不外於本人心以求自
然之聲也夫
康熙四十六年七月十二日
欽定凡例
一詞者詩之餘也詩三百篇皆可歌採諸列國領於
樂官至漢而為樂府古詩至唐而為古今體詩而
詩不盡叶於管弦自李白創為菩薩鬘憶秦娥二
詞以及白居易王建温庭筠韋莊諸人相繼有作
流傳詞苑至南北宋而大盛雖體製因時遞變而
和聲協律之中具有古樂府遺意今自唐迄明網
羅採擇彙為成書鼓吹風雅
一自昔詩餘每有獨標調名而不著題目者亦有以
本意為題者兹不因題分類第以調之長短為次
一詩餘調名有一體而分數名者有詞人自撰新名
者有同一調名而體有不同者今各註明於下
一是選錄其風華典麗而不失於正者為準式其沉
鬱排宕寄托深遠不涉綺靡卓然名家者尤多收
錄
一詩餘原有圖譜與舊詞多有未合是選廣搜名作
註明各體故不另立圖譜
一詞人以時代為序其爵里姓氏彙載卷後
一閨媛方外工詞擅名者代不乏人是選亦皆採入
一詩餘有因事而發流傳為詞話者别錄卷末
一是選以字數多寡分卷不分小令中調長調有名
詞係本調之始因後人改作少字遂列於前而本
調反作又一體者每調註釋自明也
欽定四庫全書
御選歴代詩餘編纂官
日講官起居注翰林院侍讀學士(臣)沈辰垣
司經局洗馬兼翰林院修撰加二級(臣)王奕清
提督廣西學政翰林院編修(臣)閻錫爵
翰林院編修(臣)余正健
編錄人員
舉人(臣)楊祖楫
拔貢生(臣)吳襄
歲貢生(臣)王時鴻
歲貢生(臣)俞楷
欽賜監生生員(臣)秦培
欽賜監生生員(臣)楊湝
欽賜監生生員(臣)吳陳琰
欽賜監生生員(臣)鄔維新
欽賜監生生員(臣)吳景果
欽賜監生生員(臣)于樹範
欽賜監生生員(臣)王維淮
監生(臣)杜詔
監生(臣)吳元豐
監生(臣)于枋
監生(臣)儲在文
生員(臣)王維漢
儒童(臣)吳學禮
儒童(臣)錢元台
欽定四庫全書集部十
御選歴代詩餘總目詞曲類二(詞選之屬)
卷一
六十調詞一百八十八首
卷二
三十二調詞一百六十六首
卷三
二十八調詞一百四十二首
卷四
十八調詞一百二十九首
卷五
一調詞一百四十三首
卷六
一調詞一百二十五首
卷七
一調詞一百三十一首
卷八
四十調詞一百三十八首
卷九
一調詞一百八十五首
卷十
四調詞一百四十四首
卷十一
十九調詞一百二十首
卷十二
十五調詞一百二十九首
卷十三
一調詞一百十九首
卷十四
一調詞一百四首
卷十五
十一調詞一百三十七首
卷十六
十調詞一百二十二首
卷十七
十五調詞一百二十三首
卷十八
八調詞一百十九首
卷十九
五十六調詞一百十九首
卷二十
八調詞一百十六首
卷二十一
三調詞一百二十五首
卷二十二
四十一調詞一百三首
卷二十三
五十七調詞一百十五首
卷二十四
二調詞一百二十五首
卷二十五
三十二調詞一百三十九首
卷二十六
十八調詞一百二十八首
卷二十七
一調詞一百八首
卷二十八
一調詞一百三十八首
卷二十九
三十三調詞一百六首
卷三十
一調詞一百二十七首
卷三十一
一調詞一百十一首
卷三十二
五調詞一百十四首
卷三十三
二調詞一百五首
卷三十四
二十四調詞一百四首
卷三十五
二十五調詞一百二十六首
卷三十六
一調詞一百十一首
卷三十七
三十四調詞一百十二首
卷三十八
二調詞一百十四首
卷三十九
一調詞一百八首
卷四十
一調詞一百三十八首
卷四十一
二十調詞九十六首
卷四十二
二調詞一百二十二首
卷四十三
四十調詞八十三首
卷四十四
三調詞九十首
卷四十五
二十六調詞九十首
卷四十六
一調詞一百一首
卷四十七
二十七調詞九十六首
卷四十八
二十七調詞九十一首
卷四十九
十四調詞九十一首
卷五十
三十調詞七十首
卷五十一
一調詞七十四首
卷五十二
三十一調詞七十四首
卷五十三
四十八調詞七十五首
卷五十四
三十九調詞七十三首
卷五十五
一調詞七十五首
卷五十六
一調詞七十六首
卷五十七
二十七調詞八十三首
卷五十八
二調詞七十九首
卷五十九
二十調詞七十四首
卷六十
一調詞八十二首
卷六十一
五調詞七十八首
卷六十二
二十六調詞七十四首
卷六十三
十調詞六十四首
卷六十四
三十二調詞六十九首
卷六十五
三十三調詞六十八首
卷六十六
三十七調詞六十八首
卷六十七
一調詞六十四首
卷六十八
一調詞六十七首
卷六十九
一調詞六十六首
卷七十
五調詞六十五首
卷七十一
三十八調詞六十四首
卷七十二
六調詞六十九首
卷七十三
三十二調詞六十四首
卷七十四
一調詞六十二首
卷七十五
七調詞六十四首
卷七十六
十四調詞五十九首
卷七十七
一調詞六十二首
卷七十八
十九調詞五十八首
卷七十九
七調詞五十五首
卷八十
七調詞五十六首
卷八十一
三十九調詞六十首
卷八十二
十三調詞五十六首
卷八十三
二十九調詞六十三首
卷八十四
二十九調詞五十四首
卷八十五
二十二調詞五十九首
卷八十六
十九調詞四十四首
卷八十七
十八調詞四十三首
卷八十八
十八調詞四十八首
卷八十九
一調詞四十七首
卷九十
一調詞四十五首
卷九十一
十調詞四十六首
卷九十二
三調詞四十四首
卷九十三
四調詞四十九首
卷九十四
一調詞五十三首
卷九十五
一調詞五十七首
卷九十六
四調詞四十八首
卷九十七
二十一調詞四十五首
卷九十八
十一調詞三十三首
卷九十九
十六調詞三十九首
卷一百
二十一調詞二十九首
自十六字至二百四十字共一千五百四十調
詞九千零九首
卷一百一
詞人姓氏唐五代十國
卷一百二
詞人姓氏宋
卷一百三
詞人姓氏宋
卷一百四
詞人姓氏南宋
卷一百五
詞人姓氏南宋
卷一百六
詞人姓氏南宋
卷一百七
詞人姓氏南宋
卷一百八
詞人姓氏金
卷一百九
詞人姓氏元
卷一百十
詞人姓氏明
卷一百十一
詞話唐
卷一百十二
詞話唐
卷一百十三
詞話五代十國
卷一百十四
詞話宋
卷一百十五
詞話宋
卷一百十六
詞話宋
卷一百十七
詞話南宋
卷一百十八
詞話南宋
卷一百十九
詞話金元
卷一百二十
詞話明
自唐迄明共詞人九百五十七人詞話七百六
十三則
(臣)等謹案歴代詩餘康熙四十六年
御定侍讀學士臣沈辰垣等編纂所收一千五百四
十調九千餘首為一百卷自唐及明詞人姓
氏十卷詞話十卷都一百二十卷詩降而詞
實始於唐若菩薩蠻憶秦娥憶江南長相思
之屬本是唐人之詩而句有長短遂為詞家
權輿故謂之詩餘為其上承於詩下沿為曲
而體裁近雅士人多習為之北宋巳極其工
南宋尤臻其盛金元逮明作者代有或成專
集而藏書家多未見收陳振孫書錄解題馬
端臨經籍攷論採亦略至向來選本若家宴
集謫仙集蘭畹集復雅歌辭類分樂章羣公
詩餘後編及草窗周氏選皆佚不傳惟顧從
敬所編草堂詩餘盛行數百年而持擇未當
識者病之是選廣搜嚴辨務極精博實為詞
選之大成且自來選家多沿草堂之陋強分
小令中調長調之目至謂五十八字以内為
小令五十九字至九十字為中調九十一字
以外為長調不知宋人編詞長者曰慢短者
曰令初無所謂中調長調也是選前後悉以
字數多少為次不復别生區别尤足盡袪沿
襲之說云乾隆四十六年二月恭校上
總纂官(臣)紀昀(臣)陸錫熊(臣)孫士毅
總校官(臣)陸費墀
