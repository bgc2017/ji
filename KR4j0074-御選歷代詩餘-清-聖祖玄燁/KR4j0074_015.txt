欽定四庫全書
御選歴代詩餘卷十五目錄(四十六字)
更漏子(又一體)
温庭筠(六首)
韋莊
牛嶠(二首)
毛文錫
顧夐
孫光憲(二首)
毛熙震(二首)
馮延巳(五首)
晏殊(二首)
晏幾道(四首)
張先(二首)
蘇軾
李之儀
賀鑄(四首)
杜安世
毛滂(三首)
向子諲(三首)
趙長卿
許棐
洪咨夔
高觀國
歐良(二首)
石孝友
蘇氏
張淑芳
劉基
陳子龍
十二時
晁補之
謝懋
無名氏(二首)
畫堂春
謝懋
海棠春
馬莊父
卜算子(又一體)
杜安世
前調(又一體)
杜安世
浣溪沙(又一體)
顧夐
後庭花(又一體)
孫光憲
前調(又一體)
孫光憲
憶秦娥(又一體)
李白
蘇軾
秦觀
晁補之
李之儀
周紫芝
周邦彦
万俟雅言
向子諲
蔡伸(二首)
趙師俠
趙長卿
張元幹
曾覿(三首)
楊元咎
范成大(五首)
陳三聘(五首)
張孝祥(四首)
程垓(二首)
楊萬里
劉克莊(二首)
趙彦端
王千秋(二首)
楊炎
黃機
韓淲
汪莘
沈端節
房舜卿
何夢桂
無名氏(二首)
朱淑真
孫道絢
完顔璹
趙秉文
張翥(二首)
趙雍
倪瓚(二首)
楊基
王逹
史鑑
陳子龍
陸卿子
葉小鸞
王微
前調(又一體)
賀鑄(二首)
朱雍
程垓
陸游
張輯
高觀國
孫道絢
顔奎
御選歴代詩餘卷十五目錄
欽定四庫全書
御選歴代詩餘卷十五(四十六字)
司經局洗馬掌局事兼翰林院修撰加二級(臣)王奕清奉
旨校刊
更漏子
(又一體雙調四十六字換頭起三字兩句或兩叶仄韻或起平句歴代不拘也)
更漏子温庭筠
柳絲長春雨細花外漏聲迢遞驚塞鴈起城烏畫屏金
鷓鴣香霧薄透簾幕惆悵謝家池閣紅燭背繡簾垂
夢長君不知
前調温庭筠
星斗稀鐘鼓歇簾外曉鶯殘月蘭露重柳風斜滿庭堆
落花虛閣上倚闌望還似去年惆悵春欲暮思無窮
舊歡如夢中
前調温庭筠
金雀釵紅粉面花裏暫時相見知我意感君憐此情須
問天香作穗蠟成淚還似兩人心意山枕膩錦衾寒
覺來更漏殘
前調温庭筠
相見稀相憶久眉淺淡煙如柳垂翠幕結同心待郎熏
繡衾城上月白如雪蟬鬢美人愁絶宫樹暗鵲橋横
玉籤初報明
前調温庭筠
背江樓臨海月城上角聲嗚咽堤柳動島烟昏兩行征
鴈分京口路歸帆渡正是芳菲欲度紅燭盡玉繩低
一聲村落雞
前調温庭筠
玉爐香紅蠟淚偏照畫堂秋思眉翠薄鬢雲殘夜長衾
枕寒梧桐樹三更雨不道離情正苦一葉葉一聲聲
空階滴到明
前調韋莊
鐘鼓寒樓閣暝月照古桐金井深院閉小庭空落花香
露紅煙柳重春霧薄燈背水牎高閣閒倚戶暗沾衣
待郎郎不歸
前調牛嶠
星漸稀漏頻轉何處輪臺聲怨香閣掩杏花紅月明楊
柳風挑錦字記情事惟願兩心相似收淚語背燈眠
玉釵横枕邊
前調牛嶠
南浦情紅粉淚爭奈兩人深意低翠黛卷征衣馬嘶霜
葉飛招手别寸腸結還是去年時節書托鴈夢歸家
覺來江月斜
前調毛文錫
春夜闌春恨切花外子規啼月人不見夢難憑紅紗一
點燈偏怨别是芳節庭下丁香千結宵霧散曉霞暉
梁間雙燕飛
前調顧夐
舊歡娛新悵望擁鼻含顰樓上濃柳翠晩霞微江鷗接
翼飛簾半捲屏斜掩遠岫參差迷眼歌滿耳酒盈尊
前非不要論
前調孫光憲
燭熒煌香旖旎閒放一堆鴛被慵就寢獨無憀相思魂
欲銷不會得這心力判了依前還憶空自怨奈伊何
别來情更多
前調孫光憲
聽寒更聞遠鴈半夜蕭孃深院扃繡戶下珠簾滿庭噴
玉蟾人語靜香閨冷紅幕半垂清影雲雨態蕙蘭心
此情江海深
前調毛熙震
秋色清河影淡深戶燭寒光暗綃幌碧錦衾紅博山香
炷融更漏咽蛩鳴切滿院霜華如雪新月上薄雲收
映簾懸玉鈎
前調毛熙震
煙月寒秋夜靜漏轉金壺初永羅幕下繡屏空燈花結
碎紅人悄悄愁無了思夢不成難曉長憶得與郎期
竊香私語時
前調馮延巳
金翦刀青絲髮香墨蠻牋親劄和粉淚一時封此情千
萬重蓬垂鬢塵侵鏡巳分今生薄命將遠恨上高樓
寒江天外流
前調馮延巳
秋水平黃葉晩落日渡頭雲散捲珠箔挂金鈎暮潮人
倚樓歡娛地思前事歌罷不勝沉醉消息遠夢魂狂
酒醒空斷腸
前調馮延巳
鴈南飛人獨坐看却一秋空過瑶草短菊花殘蕭條漸
向寒簾幕裏青苔地誰信閒愁如醉星移後月圓時
風搖夜合枝
前調馮延巳
夜初長人近别夢覺一牎殘月鸚鵡睡蟪蛄鳴西風寒
未成紅蠟燭弹棋局牀上畫屏山綠褰繡幌倚瑶琴
前懽淚滴襟
前調馮延巳
風帶寒枝正好蘭蕙無端先老情悄悄夢依依離人殊
未歸褰羅幕凭朱閣不獨堪悲搖落月東出鴈南飛
誰家夜搗衣
前調晏殊
蕣華濃山翠淺一寸秋波如翦紅日永綺筵開暗隨仙
馭來遏雲聲廻雪袖占斷曉鶯春柳纔送目又顰眉
此情誰得知
前調晏殊
雪藏梅煙著柳依約上春時候初送鴈欲聞鶯綠池波
浪生探花開留客醉憶得去年情味金盞酒玉爐香
任他紅日長
前調晏幾道
檻花稀池草徧冷落吹笙庭院人去日燕西飛燕歸人
未歸數書期尋夢意彈指一年春事新悵望舊悲凉
不堪紅日長
前調晏幾道
柳絲長桃葉小深院斷無人到紅日淡綠煙晴流鶯三
兩聲雪香濃檀暈少枕上卧枝花好春思重曉妝遲
尋思殘夢時
前調晏幾道
柳間眠花裏醉不惜繡裠鋪地釵燕重鬢蟬輕一雙梅
子青粉箋書羅袖淚還有可憐新意遮悶綠掩羞紅
晩來團扇風
前調晏幾道
露華高風信遠宿醉畫簾低捲梳洗倦冶遊慵綠牎春
睡濃綵條輕金縷重昨日小橋相送芳草恨落花愁
去年同倚樓
前調(流杯堂席上作)張先
相君家賓宴集秋葉曉霜紅濕簾額動水紋浮綵花和
水流薄霞裳酣酒面重把琵琶輕按廻畫撥抹么絃
一聲飛露蟬
前調張先
杜陵春春樹晩傷别更堪臨遠南去信欲憑誰歸鴻多
北歸小桃枝紅蓓發今夜昔時風月休苦憶說相思
此情人不知
前調(送孫巨源)蘇軾
水涵空山照市西漢二疏鄉里新白髮舊黃金故人恩
義深東海頭山盡處自古客槎來去槎有信赴秋期
使君行即歸
前調李之儀
暑方煩人似愠悵望林泉幽峻情會處景偏長心清聞
妙香寶幢低金鏁碎竹影桐陰牎外新事舊舊愁新
空嗟不見人
前調賀鑄
上東門門外柳贈别每煩纖手一葉落幾番秋江南獨
倚樓曲闌干凝佇久薄暮更堪搔首無際恨見閒愁
侵尋天盡頭
前調賀鑄
繡羅垂花蠟換問夜何其將半侵舄履促杯盤留歡不
作難令隨&KR0848;歌應彈舞按霓裳前叚翻翠袖怯春寒
玉闌風牡丹
前調賀鑄
付金釵平斗酒未許解攜纖手吟警句寫詩愁遊驂為
少留舊遊賒新夢後月映隔牎疎柳閒硯席賸衾稠
今秋似去秋
前調賀鑄
酒三行琴再弄宛是和鳴雙鳳羅斗帳繡屏風濃香夜
夜同去年懽今夕夢惆悵曉鐘初動休道夢覺來空
當時亦夢中
前調杜安世
雪肌輕花臉薄愁困不忺梳掠眉翠裊眼波長偎人言
語香看難厭憐不足苦恨别離何速珠樹遠彩鸞孤
今生重見無
前調(熏香曲)毛滂
玉狻猊金葉暖馥馥香雲不斷長下著繡簾重怕隨花
信風傍薔薇搖露點衣潤得香長遠雙枕鳳一衾鸞
柳煙花霧間
前調(初秋雨後)毛滂
綠牎寒清漏短帳底沉香火㬉殘燭暗小屏彎雲峰遮
夢還那些愁推不去分付一簷寒雨簷外竹試秋聲
空庭鶴喚人
前調(和孫公素汎舟觀競渡)毛滂
柳藏煙雲漏日寒滿雕盤玉食風捲旆水搖天魚龍挾
彩船水邊人波面樂太守與民同樂春好處總隨軒
花中誰狀元
前調(雪中韓叔夏席上)向子諲
小牎前疎影下鸞鏡弄妝初罷梅似雪雪如人都無一
點塵暮江寒人響絶更著朦朧微月山似玉玉如君
相思一笑温
前調(題趙伯山清白軒)向子諲
竹孤青梅釅白更著使君清絶梅似竹竹如君須知德
有鄰月同高風同調月底風前一笑翻翠影度浮香
與人風味長
前調向子諲
鵲橋邊牛渚上翠節紅旌相向承玉露御金風年年歲
歲同嬾飛梭停弄杼遥想綵雲深處人咫尺似關山
無聊獨倚闌
前調趙長卿
日彤彤風蕩蕩簾外柳花飛颺紅有限綠無窮雨晴芳
徑中腸寸結縈離别還是去年時節春暮也子規啼
傷春三月時
前調許棐
淚淹紅腮褪粉等得玉銷花損羞阮鳳怯箏鸞指寒無
好彈一庭雪半牎月又是獨眠時節孤枕怨小屏愁
天涯夢裏遊
前調(夜聞桂香次韻)洪咨䕫
眼生花燈綴粟人在黃金列屋金縷細道冠明膽瓶凉
意生緩歌絃停酒斝待得香風吹下斜月轉斷雲回
風流不讓梅
前調高觀國
玉簫閒清韻咽人倚畫闌愁絶雲惱月月羞雲半溪梅
影昏恨春風消散後夜夜數殘更漏情悄悄思依依
天寒一鴈飛
前調歐良
畫樓深春晝永簾幕東風微冷鶯囀罷燕歸來佳人午
夢回鬢釵横眉黛淺一捻楚腰纖軟推繡戶倚雕闌
無言看牡丹
前調歐良
鬢慵梳眉慵畫獨自行來花下情脈脈淚垂垂此情知
為誰雨初晴簾半捲兩兩銜泥新燕人比燕不成雙
枉教人斷腸
前調石孝友
嚲吟鞭攲醉帽行盡關山古道霜滿地水平田鴈兒聲
在天北沙門南浦岸望得眼穿腸斷桐樹巷夢雲樓
玉兒應也愁
前調(寄季玉妺)(宋媛)蘇氏
小闌干深院宇依舊當時别處朱戶鎻玉樓空一簾霜
日紅弄珠江何處是望斷碧雲無際凝淚眼出重城
隔溪羌笛聲
前調(宋媛)張淑芳
墨㾗香燈下淚點點愁人幽思桐花落蓼花殘鴈聲天
氣寒雲棲月青溪塢忖到秋來更苦風淅淅水盈盈
淙淙激不平
前調(咏鴈)劉基
塞門雲湘浦樹畢竟故鄉何處楓葉渚蓼花磯水深繒
&KR1508;稀蓬萊闕扶桑島極目茫茫煙草蘆荻老稻粱空
月明江上風
前調陳子龍
愁眉曉明妝夜多為海棠欲謝紗牎下繡牀間沈吟花
信寒殘紅瀉餘香惹撩亂日長時也門寂寂意茫茫
憑他雙燕忙
十二時
(一名桃花曲亦名憶少年雙調四十六字)
十二時晁補之
無窮官柳無情畫舸無根行客南山尚相送只高城人
隔罨畫園林溪紺碧算重來盡成陳迹劉郎鬢如此
况桃花顔色
前調(寒食)謝懋
池塘綠徧王孫芳草依依斜日游絲捲晴晝繫東風無
力蝶趁幽香蜂釀蜜鞦韆外臥紅堆碧心情費消遣
更棃花寒食
前調無名氏
疎疎整整斜斜澹澹盈盈脈脈徒憐暗香句笑棃花顔
色羈馬蕭蕭行又急空回首水寒沙白天涯倦牢落
忽一聲長笛
前調無名氏
凄凉天氣凄凉院落凄凉時候孤鴻呌斜月伴寒燈殘
漏落盡梧桐秋影瘦菱鑑古畫眉難就重陽又近也
對黃花依舊
畫堂春
(雙調四十六字)
畫堂春謝懋
西風庭院雨垂垂黃花秋閏遲巳凉天氣未寒時纔褪
單衣睡起枕痕猶在鬢鬆釵壓雲低玉匳重拂淡臙
脂情入雙眉
海棠春
(或添令字亦名海棠花雙調四十六字)
海棠春馬莊父
柳腰暗怯花風弱紅映秋千院落歸逐鴈兒飛斜撼珍
珠箔滿林翠葉臙脂萼不忍頻頻覷著護取一庭春
莫彈花間雀
卜算子
(又一體雙調四十六字)
卜算子杜安世
尊前一曲歌歌裏千金意纔欲歌時淚巳流恨應更多
於淚試問緣何事不語如癡醉我亦情多不忍聞怕
和我成憔悴
前調(又一體)杜安世
深院花鋪地淡淡陰天氣水殿風微朱明景又别是愁
情味有情奈無計謾惹成憔悴欲把羅巾暗傳寄細
認處斑點淚
浣溪沙
(又一體雙調四十六字)
浣溪沙顧夐
紅藕香殘翠渚平月籠虛閣夜蛩清天際鴻枕上夢兩
牽情寳帳玉爐殘麝冷羅衣金縷暗塵生小牎凉孤
燭背淚縱横
後庭花
(又一體雙調四十六字)
後庭花孫光憲
景陽鐘動宫鶯囀露凉金殿輕飇吹起瓊花綻玉葉如
翦晩來高閣上珠簾捲見墜香千片修蛾慢臉陪雕
輦後庭新讌
前調(又一體)孫光憲
石城依舊空江國故宫春色七尺青絲芳草碧絶世難
得玉英雕落盡更何人識野棠如織只是教人添怨
憶悵望無極
憶秦娥
(又一體雙調四十六字一名秦樓月一名碧雲深一名雙荷葉雖列又一體然調名始自李白詞其)
(三十七字與四十一字皆後人換格此為原調正格也)
憶秦娥李白
簫聲咽秦娥夢斷秦樓月秦樓月年年柳色霸陵傷别
樂遊原上清秋節咸陽古道音塵絶音塵絶西風殘
照漢家陵闕
前調蘇軾
雙溪月清光偏照雙荷葉雙荷葉紅心未偶綠衣偷結
背風迎雨淚珠滑輕舟短棹先秋折先秋折煙鬟未
上玉杯微缺
前調秦觀
暮雲碧佳人不見愁如織愁如織兩行征鴈數聲羌笛
錦書難寄西飛翼無言只是空相憶空相憶紗牎月
淡影雙人隻
前調(送别)晁補之
牽人意高堂照碧臨煙水清秋至東山時伴謝公攜妓
黃菊雖殘堪泛蟻乍寒猶有重陽味應相記坐中少
箇孟嘉狂醉
前調李之儀
清溪咽霜風洗出山頭月山頭月迎得雲歸還送雲别
不知今是何時節凌歊望斷音塵絶音塵絶帆來帆
去天邊雙闕
前調周紫芝
東風歇香塵滿院花如雪花如雪看看又是黃昏時節
無言獨自添香爇相思情緒無人說無人說照人只
有西樓斜月
前調周邦彦
香馥馥尊前有箇人如玉人如玉翠翹金鳳内家妝束
嬌羞愛把眉兒蹙逢人只唱相思曲相思曲一聲聲
是怨紅愁綠
前調万俟雅言
天如洗金波冷浸冰壺裏冰壺裏一年得似此宵能幾
等閒莫把闌干倚馬蹄去便三千里三千里幾重雲
岫幾重煙水
前調向子諲
蟲聲切柔腸欲斷傷離别傷離别幾行清淚界殘紅頰
玉階白露侵羅韤下簾却望玲瓏月玲瓏月寒光零
亂照人愁絶
前調蔡伸
湖光碧春花秋月無今昔無今昔十年往事盡成陳迹
玉簫聲斷雲屏隔山遥水遠長相憶長相憶一生懷
抱為君牽役
前調蔡伸
花陰月蘭堂夜宴神仙客神仙客江梅標韻海棠顔色
良辰佳會誠難得花前一醉君休惜君休惜楚臺雲
雨今夕何夕
前調趙師俠
傷離索不堪凉月穿珠箔穿珠箔料應别後粉消瓊削
無聊倚徧西樓角枝頭幾誤驚飛鵲驚飛鵲先來憔
悴更逢搖落
前調趙長卿
寒蕭索征鴻過盡離懷惡離懷惡江空天迥夜寒楓落
有人應誤刀頭約情深翻恨郎情薄郎情薄夢回長
是半牀閒却
前調張元幹
桃花萼雨肥紅綻東風惡東風惡長亭無際短書難託
征衫辜負深閨約禁煙時候春羅薄春羅薄多應消
瘦可忺梳掠
前調曾覿
晴空碧吳山染就丹青色丹青色西風搖落可堪悽惻
世情冷暖君應識鬢邊各自侵尋白侵尋白江南江
北幾時歸得
前調曾覿
風蕭瑟邯鄲古道傷行客傷行客繁華一瞬不堪思憶
叢臺歌舞無消息金尊玉管空陳迹空陳迹連天衰
草暮雲凝碧
前調曾覿
暮雲蹙小亭帶雪斟&KR0812;醁斟&KR0812;醁一聲羌笛落梅簌簌
舞衣旋趁霓裳曲倚闌相對人如玉人如玉錦屏羅
幌漸成不足
前調楊无咎
情難足不堪黃帽催行速催行速扁舟一葉别愁千斛
津亭送客驚相囑舉杯欲唱眉先蹙眉先蹙背人掩
面不能終曲
前調范成大
樓陰缺闌干影外東廂月東廂月一天風露杏花如雪
隔煙催漏金虯咽羅幃暗淡燈花結燈花結片時春
夢江南天闊
前調范成大
湘江碧故人同作湘中客湘中客東風回鴈杏花寒食
温温月到藍橋側醒心絃裏春無極春無極明朝殘
夢馬嘶南陌
前調范成大
紗牎薄日紅穿幔催梳掠催梳掠新晴天氣畫簷聞鵲
海棠逗曉都開却小雲先在闌干角闌干角楊花滿
地夜來風惡
前調范成大
珠簾狹卷簾西院花圍合花圍合晝長人靜雙雙蝴蝶
花前苦殢金蕉葉瞢騰午睡扶頭怯扶頭怯閒愁無
限遠山斜疊
前調范成大
香羅薄帶圍寬盡無人覺無人覺東風日暮一簾花落
西園空鎻秋千索簾垂簾捲閒池閣閒池閣黃昏香
火畫樓吹角
前調陳三聘
雲衣薄春晴自有東風掠東風掠試聽枝上幾聲乾鵲
曲屏心事新題却離愁何用堆眉角堆眉角今朝莫
是打頭風惡
前調陳三聘
花前狹翠茵圍坐花陰合花陰合閒情不似一雙狂蝶
春溝何處尋紅葉春寒料想羅衣怯羅衣怯午醺醒
未翠衾重疊
前調陳三聘
光風薄楊花欲謝春應覺春應覺一庭紅杏粉花吹落
冶遊無復飛紅索凭高獨上湖邊閣湖邊閣黃昏獨
倚畫闌西角
前調陳三聘
青樓缺樓心人倚黃昏月黃昏月入簾無奈柳緜吹雪
誰人弄笛聲嗚咽傷春未解丁香結丁香結鱗鴻何
處路遥江闊
前調陳三聘
春膏集新雷忽起龍蛇蟄龍蛇蟄柳塘風快水流聲急
傷心有淚憑誰裛尊前容易青衫濕青衫濕渡頭人
去野船鷗立
前調張孝祥
雲垂幕陰風慘淡天花落天花落千林瓊玖滿空鸞鶴
征車縹緲穿花薄路迷一路增離索增離索楚溪山
水碧湘樓閣
前調(梅)張孝祥
梅花發寒梢挂著瑶臺月瑶臺月和羹心事履霜時節
斷橋流水聲嗚咽行人立馬空愁絶空愁絶為誰凝
佇為誰攀折
前調(元夕)張孝祥
元宵節鳳樓相對鼇山結鼇山結香塵隨步柳梢微月
多情又見珠簾揭遊人不放笙歌歇笙歌歇曉煙輕
散帝城宫闕
前調張孝祥
天一角南枝向我情如昨情如昨水寒煙淡霧輕雲薄
吹花嚼蕊愁無託年華冉冉驚離索驚離索倩春留
住莫教搖落
前調程垓
情脈脈半黃橙子和香擘和香擘分明記得袖香薰窄
别來人遠關山隔見梅不忍和花摘和花摘有書無
鴈寄誰歸得
前調程垓
愁無語黃昏庭院黃梅雨黃梅雨新愁一寸舊愁千縷
杜鵑呌斷空山苦相思欲訴人何許人何許一重雲
斷一重山阻
前調楊萬里
新春早春前十日春歸了春歸了落梅如雪野桃紅小
老夫不管春催老只圖爛醉花前倒花前倒兒扶歸
去醒來牎曉
前調劉克莊
遊人絶綠陰滿野芳菲歇芳菲歇養蠶天氣採茶時節
枝頭杜宇啼成血陌頭楊柳吹成雪吹成雪淡煙微
雨江南三月
前調劉克莊
修禊節晉人風味終然别終然别當時賓主至今清絶
等閒寫就蘭亭帖豈知留與人間說人間說永和之
歲暮春之月
前調(瑞香)趙彦端
香簌簌小山叢桂烘如玉烘如玉酒愁花暗柳腰如束
煩君剰與陽春曲為君細拂衾羅馥衾羅馥一春幽
悶與君相續
前調王千秋
雲破碧作霜天氣西風急西風急一行征鴈數聲横笛
挑燈試問今何夕柔腸底事愁如織愁如織紫苔庭
院悄無人跡
前調王千秋
雲葉舞寒林淺淡圍煙雨圍煙雨三三兩兩鴈投沙渚
征帆暫落知何所短篷靜聽舟人語舟人語夜寒如
許客能眠否
前調楊炎
東風寂垂楊舞困春無力春無力落紅不管杏花狼籍
斷腸芳草萋萋碧新來怪底相思極相思極冷煙池
館又將寒食
前調黃機
秋蕭索梧桐落盡西風惡西風惡數聲新鴈數聲殘角
離愁不管人飄泊年年辜負黃花約黃花約幾重庭
院幾重簾幕
前調(茉莉)韓淲
香滴滴肌膚冰雪嬌無力嬌無力秋風凉冷有誰消得
洗妝不奈雲鬟側璧堂珠院空相憶空相憶輕顰淺
笑小梅標格
前調汪莘
村南北夜來陟覺霜風急霜風急征途情緒塞垣消息
佳人獨抱琵琶泣一江明月空相憶空相憶寒衣未
絮荻花狼藉
前調沈端節
憑闌獨南山影蘸杯心綠杯心綠悠然忽見卧披横軸
西風暗度釵梁玉手香記得人簪菊人簪菊無窮幽
韻細看不足
前調房舜卿
與伊别相思一夜梅花發梅花發凄凉南浦斷橋斜月
盈盈微步凌波韤東風笑倚天涯闊天涯闊一聲羌
笛暮雲愁絶
前調何夢桂
傷離别江南鴈斷音書絶音書絶兩行珠淚寸腸千結
傷心長記中秋節今年還似前年月前年月那知今
夜月圓人缺
前調(題蓬萊閣)無名氏
煙漠漠海天搖蕩蓬萊閣蓬萊閣朱甍碧瓦半侵寥廓
三生謾有長生藥茫茫雲海風濤惡風濤惡仙槎不
見暮沙潮落
前調無名氏
秋寂寂碧紗牎外人横笛人横笛天津橋上舊曾聽得
宫妝玉指無人識龍吟水底聲初息聲初息月明江
岸數峰凝碧
前調(宋媛)朱淑真
彎彎曲新年新月鈎寒玉鈎寒玉鳳鞵兒小翠眉兒蹙
閙蛾雪柳添妝束燭龍火樹爭馳逐爭馳逐元宵三
五不如初六
前調(季温歸樵陽書寄)(宋媛)孫道絢
秋寂寞秋風夜雨傷離索傷離索老懷無奈淚珠零落
故人一去無期約尺書忽寄西飛鶴西飛鶴故人何
處水村山郭
前調完顔璹
寒仍暑春來秋去無今古無今古梁園風月汴堤煙雨
水涵天影秋如許夕陽低處征帆舉征帆舉一行驚
鴈數聲柔櫓
前調趙秉文
簫聲苦簫聲吹斷夷山雨夷山雨人空不見吹臺歌舞
危樓目極傷平楚斷霞落日懷千古懷千古一杯還
酹信陵墳土
前調張翥
江南北金鞍一去空消息空消息雞聲月店鴈聲霜驛
春醪誰道濃無滴十分滿引渾無力渾無力離愁似
海怎生乾得
前調張翥
金杯側東風易醉多情客多情客送君南浦送春南陌
落花巧妒羅裠色舞紅變盡休輕拆休輕拆待他歸
看舊時寬窄
前調趙雍
春寂寂重門半掩棃花白棃花白芳心如醉暗思當日
金釵欲墜烏雲側佳人望斷天涯客天涯客今年又
過清明寒食
前調倪瓚
扶疎玉蟾宫樹影闌干曲闌干曲一襟香露幾枝金粟
姮娥鏡掩秋雲綠無端風雨聲相續聲相續不須澄
霽為沽醽醁
前調倪瓚
參差玉笙聲暮起瑶臺曲瑶臺曲輕風香浸夜凉肌粟
黃雲巧綴飛霞綠清吟未斷秋霖續秋霖續恐辜花
意倒尊中醁
前調(楊花)楊基
東風惡一溪春水楊花落楊花落惹人衫袖綴人簾幕
纔飛却墮能纖弱倏來還去無拘著無拘著山遥水
遠任伊飄泊
前調王逹
愁如縷誰家落日敲秋杵敲秋杵淡煙疎柳故人何許
别來每恨關山阻征鴻影落芙蓉渚芙蓉渚短篷孤
竹幾聲疎雨
前調(湖上次韻)史鑑
湖邊寺樓臺舊是春遊地春遊地千花張錦兩山横翠
西風闌檻秋無際青山不改朱顔異朱顔異斷橋殘
柳伴人憔悴
前調(柳絮)陳子龍
春漠漠香雲吹斷紅文幕紅文幕一簾殘夢任他飄泊
輕狂無奈東風惡蜂黃蝶粉同零落同零落滿池萍
水夕陽樓閣
前調(感舊)(明媛)陸卿子
砧聲咽梅花夢斷紗牎月紗牎月半枝疎影一簾凄切
心前舊願難重說花飛春老流鶯絶流鶯絶今宵試
問幾人離别
前調(明媛)葉小鸞
湘簾揭梧桐落向銀牀咽銀牀咽半庭斜日數堆黃葉
繡屏一縷消春怯花闌又見飛蝴蝶飛蝴蝶怪他輕
薄搗衣時節
前調(明妓)王微
多情月偷雲出照無情别無情别清輝只似暫圓常缺
傷心好對西湖說湖光如夢湖流咽湖流咽離愁又
似半明不滅
前調(又一體)賀鑄
曉朦朧前溪百鳥啼匆匆啼匆匆凌波人去拜月樓空
舊年今日東門東鮮妝輝映桃花紅桃花紅吹開吹
落一任東風
前調(桑)賀鑄
著春衫玉鞭鞭馬南城南南城南柔桑細草留住金銜
粉娥采葉共親蠶蠶饑略許攜纖纖攜纖纖湔裙淇
上更待初三
前調(梅)朱雍
風蕭蕭驛亭春信期春潮期春潮黃昏浮動誰在江皋
碧雲冉冉横溪橋瓊車未至餘香飄餘香飄一簾疎
影月在花梢
前調程垓
青門深海棠開後春陰陰春陰陰萬重雲水一寸歸心
玉樓深鎖煙銷沉知他何日同登臨同登臨待收紅
淚細說如今
前調陸游
玉花驄晩街金轡聲璁瓏聲璁瓏閒敧烏帽又過城東
富春巷陌花重重千金沽酒酬春風酬春風笙歌圍
裏錦繡叢中
前調張輯
風凄凄井欄絡緯驚秋啼驚秋啼凉侵好夢月正樓西
捲簾望月知心誰關河空隔長相思長相思碧雲暮
合有美人兮
前調高觀國
棲烏驚隔牎月色寒於冰寒於冰淡移梅影冷印疎櫺
幽香未覺魂先清無端勾起相思情相思情惱人無
睡直到天明
前調(宋媛)孫道絢
花深深一鈎羅韤行花陰行花陰閒將柳帶試結同心
日邊消息空沉沉畫眉樓上愁登臨愁登臨海棠開
後望到如今
前調顔奎
水雲幽怕黃霜竹生新愁生新愁如今何處倚月南樓
龍吟杳杳天悠悠騰蛟起鳳鳴箜篌鳴箜篌聽吹短
氣江上無秋
御選歴代詩餘卷十五
