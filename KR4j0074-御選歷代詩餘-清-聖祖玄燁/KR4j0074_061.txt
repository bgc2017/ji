欽定四庫全書
御選歴代詩餘卷六十一目錄(起九十五字至九十六字)
滿庭芳(下)
沈端節
方千里
楊澤民
黃昇
陳允平
張炎
石孝友(三首)
劉褒
何夢桂
李清照
僧兒
吳激
段克已
劉詵(二首)
張埜
楊樵雲
蒲道源
劉基(二首)
瞿祐
吳子孝(四首)
王慎中
商輅
周用(二首)
董其昌
陳繼儒
吳宗達
周世臣
陳子龍
沈麖(二首)
韓智玥
錢氏
沈宜修
陳㛃
前調(又一體)
無名氏
燭影搖紅(又一體)
周邦彦
廖世美
趙長卿
張掄
吳億
張鎡
趙善扛
高觀國
方岳
吳文英(六首)
張炎(二首)
孫惟信
無名氏
孫氏
湘江妓
袁易
天香(又一體)
賀鑄
吳文英(二首)
周密
王沂孫
李彭老
王易簡
馮應瑞
唐藝孫
吕同老
無名氏
前調(又一體)
景覃(二首)
御選歴代詩餘卷六十一目錄
欽定四庫全書
御選歴代詩餘卷六十一(九汁五字至九十六字)
司經局洗馬掌局事兼翰林院修撰加二級(臣)王奕清奉
旨校刊
滿庭芳(下)
滿庭芳沈端節
霧薄隂輕林深煙煖海棠特地開遲風光絶豔獨自殿
芳時須信東君主意花神會别有看持羣英外嫣然一
笑富貴出天姿日長春睡足粉香撲撲酒暈微微明
皇當日稱許最相宜妃子扶来半醉宫妝澹不埽蛾眉
偏憐處流鶯驚繞金彈拂叢飛
前調(次周美成韻)方千里
山色澄秋水光融日浮萍飄碎還圓數行征鴈分破白
鷗煙高下回塘暗谷寫幽思終日濺濺閒凝望殘霞暝
靄何處一漁船江南思舊隠筠軒野逕茅舍疎椽慣
攜壺花下敧帽風前想像淵明舊節琴中趣何必疎絃
歸歟計不將五斗輸與北牎眠
前調(次周美成韻)楊澤民
春過園林雨餘池沼嫩荷點點青圓晝長人静芳樹欲
生煙一徑幽通邃竹松風潄石齒濺濺平生志功名未
就先覓五湖船不如歸去好良田二頃茅舍三椽任
高歌月下痛飲花前果解忘情寄意又何在頻撫無絃
煙波友扁舟過我相伴白鷗眠
前調黃昇
草木生春樓臺不夜團團月上雲霄太平官府民物共
逍遥指點江梅一笑幾番負兩嫩風嬌今年好花邊把
酒歌舞醉元宵風流賢太守青雲志氣玉樹丰標是
神仙班裏舊日王喬出奉板輿行樂金蓮照十里笙簫
收燈後看看丹詔催入聖明朝
前調(次周美成韻)陳允平
槐影連雲竹光團露小荷新綠浮圓簟紋如浪綃帳碧
籠煙迴合溪橋一曲初雨過流水濺濺闌干外沙鷗野
鳥飛過釣魚船浮生同幻境眼空四海蹟寄三椽但
隨天休問我後誰前要識淵明琴趣真真意都在無絃
薰風裏綸巾羽扇一枕北牎眠
前調(小春)張炎
晴皎霜花曉鎔冰羽開簾覺道寒輕臥聞啼鳥生意又
園林閒了凄凉賦筆便而今不聽秋聲消凝處一枝借
煖終是未多情陽和能幾許尋紅探粉也恁忺人笑
鄰娃癡小料理花鈴却怕驚回睡蝶恐和他草夢都醒
還知否能消幾日風雪㶚橋深
前調(次范倅憶洛陽梅)石孝友
蘭畹霜濃柳溪冰咽春光先到江梅瘦枝疎萼特地破
寒開勾引天涯舊恨雙眉鎻九曲腸回空銷黯故園何
在風月浸長淮當年吟賞處醉仙頽倒飛屑成堆怎
奈向而今雨誤雲乖萬里難憑驛使那堪對别館離杯
誰知道洛陽詩老還有夢魂来
前調石孝友
瘦頰凝酥殘妝弄酒相逢一笑東風並肩攜手差落可
憐紅疑是回心院裏埋醉首吐作芳叢無端處雄蜂雌
蝶相美兩情通一從攀折後漢皋珮失銅雀春空想
桃葉桃根此恨能同多謝金鑾舊客收拾在芸閣籤中
還知否竊香傅粉輸與蠧書蟲
前調(寄别)石孝友
修竹挼藍梅山聳翠小小佳處西安從来聞說今日遠
来看便好求田問舍耳溪澗目飽林巒爭知道塵緣未
了無計與盤桓小蠻應念處絃孤么鳳鏡掩離鸞愁
再見多情素日閒閒早晩扁舟兩槳驚翠枕雲巘風湍
從前去殷勤細數細數萬重灘
前調劉褒
柳裊金絲棃鋪香雪一年春事方中燭前乍見花豔覺
羞紅枕臂香痕未落舟横岸作計匆匆明朝去暮天平
水雙槳碧雲東隔籬歌一闋琵琶聲斷燕子樓空歎
陽臺夢杳行雨無蹤後會芙蕖未老從今去日望歸鴻
愁如織斷腸啼鴂多事訴春風
前調何夢桂
燕子芹乾龍孫籜老綠隂深鎻林塘午風庭院人試薄
羅裳數盡落紅飛絮摘青梅煑酒初嘗重門静一簾疎
雨消盡水沉香把當年團扇恩情猶在未是相忘笑
山翁鬢髮早巳蒼蒼說與乘鸞綵女看世間多少炎凉
更休怨百年一夢且共醉霞觴
前調(殘梅)(宋媛)李清照
小閣藏春閒牎鎻晝畫堂無限深幽篆香燒盡日影下
簾鈎手種江梅漸好又何必臨水登樓無人到寂寥恰
似何遜在揚州從来知韻勝難禁雨藉不耐風揉更
誰家横笛吹動濃愁莫恨香消玉減須信道埽跡情留
難言處良宵澹月疎影尚風流
前調(宋妓)僧兒
團菊包金叢蘭減翠畫成秋暮風煙使君歸去千里倍
澘然兩度朱旛鴈水全勝得陶侃當年如何見一時盛
事都在送行篇愁煩梳洗嬾尋思陪宴花月湖邊有
多少風流往事縈牽聞道霓旌羽駕看看是玉局神仙
應相許衝雲披霧一到洞中天
前調吳激
誰挽銀河青冥都洗故教獨步蒼蟾露華仙掌清淚向
人霑畫棟秋風嫋嫋飄桂子時入疎簾冰壺裏雲衣霧
鬢掬水弄春纖厭厭成勝賞銀槃撥汞寳鑑披匳待
不放楸梧影轉西簷坐上淋漓醉墨人人看老子掀髯
明年會清光未減白髮也休添
前調(山居偶成)段克已
歸去来兮吾家何在結茅水際林邊自無人到門設不
須關蠻觸攻爭蝸角榮枯事不到尊前應堪歎清溪流
水東去幾時還此身何處著縱教容與魚鴈之間算
躬耕隴畝在我無難便把鋤頭為枕眠芳草醉夢長安
煙波客新来有約要買釣魚竿
前調(新萍二首)劉詵
碧唾成花翠璣浮霧水邊裙影知誰半溝未合脂水過
生肥小扇迎風試拂翩翩去還復差池憑闌處怕伊貪
見見了却忘歸橋西青不住乳鴛行破一瞬淪漪看
疎如有恨密似相依元是情根種得更千古欲盡何時
重相約章臺春膩還上最高枝
前調劉詵
宫鳥西飛楊花北去春風飄向伊誰盈盈小小輕薄不
堪肥天付風流到骨消不盡流落清池誰知道踏歌朝
暮癡絶待渠歸愔愔春似酒日痕生紺裙色明漪笑
東家西沼到處依依同是東風種得獨無據飄泊年時
青梅落水光簾影小翠立横枝
前調(夏日飲王氏園亭)張埜
珠箔含風𤨏牎凝霧柳溪别是仙鄉一枝絶豔嫋嫋動
波光消盡人間煩暑冰紈膩玉骨生凉腸應斷清商一
曲餘韻惹蕖香幽情還解否冰蓮心合碧藕絲長要
滿斟芳醑親舉荷香耳畔向人微道便為儂一醉何妨
歸来晩新愁幾許山雨夜浪浪
前調(影)楊樵雲
只道空煙又疑流水依依却似行雲了然相對又似夢
紛紜半面春風圖畫黃金在難鑄昭君溪橋斷梅花晴
雪端的白三分真真難唤醒三年抽藕織得榴裙甚
徘徊窺鏡交翼鸞文一片飛花来去并刀快翦取晴紋
無情處分明著眼強半滿春醺
前調蒲道源
長憶當年讀書牎下歲寒留看孤芳廵簷索笑重到更
徬徨梅隠先生何在清江外新構茅堂人應道攀枝齅
蕊那得救饑腸多情餘習氣芒鞵竹杖未忍相忘但
年年依舊疎影幽香好是春風近也猶記得吟遶昏黃
開尊飲參横斗轉同醉臥花傍
前調(夀石末公)劉基
嶽氣鍾嵩星精降昴五雲光映麟書綠明紅媚風暖日
長初金翿斜開洞府羣仙擁翠佩瓊裾收拾盡乾坤清
淑為瑞在扶輿文韜兼武略南陽諸葛東海穰苴有
貔虎龍蛇深護儲胥制勝不妨談笑鶯聲裏旗影徐徐
行看取非熊應兆沙路輾高車
前調(清明)劉基
積雨沉春昏煙酣晝不知還又清明榆錢柳絮相逐鬭
輕盈芳徑莓苔漸滿青蘋與白芷俱生疎籬畔海棠間
竹有箇鵓鳩鳴寬心應是酒酒衝愁陣強似竒兵愛
星星白髮知我平生底用登樓看鏡誤身世只是虛名
空凝佇落花如雪雲霧鎻高城
前調(西湖秋泛)瞿祐
露葦催黃煙蒲駐綠水光山色相連紅衣落盡辜負採
蓮船點檢六橋楊柳但幾箇抱葉殘蟬秋容晚雲寒鴈
背風冷鷺鷥肩華筵容易散愁添酒量病減詩顛况
情懷冷澹漸入中年埽退舞裙歌扇盡付與一枕高眠
清閒好脫巾露髮仰面看青天
前調(望月東樓)吳子孝
午酒纔醒寒蟾乍皎有情偏照高樓霜飛瓊砌倚檻縱
吟眸碧宇瑩然玉映金波溢千里雲收神瀟灑桂孤兔
冷相對舊貂裘清虛新境界冰壺銀海身在瀛洲夜
漸深忽聞鶴唳林丘空自凝情遠憶江湖上誰抱閒愁
試翹首鬱藍宫闕拂袖馭風遊
前調吳子孝
綠沼波平朱闌雨歇清冰繞座無炎晝長人静香鴨燼
頻添金盌藕絲初雪人如玉素手纖纖怕花前流鶯窺
見垂下水晶簾碧梧隂乍轉黃庭寫罷犀管休拈荷
珠散薰風漸入危檐堪愛滿堂凉甚無一事睡思方甜
鮫綃薄琉瓈簟冷驚起看新蟾
前調(春日遊支硎天池諸山)吳子孝
宿雨平沙輕風野渡堪憐綠滿汀洲支硎山畔碧柳映
朱樓水上花枝如錦飛紅碎散逐輕鷗晴雲暖鼓笳絃
管来往漾蘭舟一年春最好家家園圃處處歌謳向
曲巗深谷鳥語清柔輿外青山窈窕天池淨林石偏幽
旁人笑謫仙老矣猶似舊風流
前調吳子孝
松暗隆池花飛謝巘南峰十里逶迤溪流曲曲清瑩映
鬚眉陡暖單衣初試斜陽外細雨離離深林過又躋高
嶺雲墮竹橋危遨遊終日醉一春好景山寺江湄喜
青梅滿塢紫笋盈籬撲面楊花不斷剛復見燕子差池
請君看麟袍纏玉何似老無羈
前調(小院芙蓉)王慎中
啼鴂新聲羣芳乍歇有誰獨殿秋容娟娟靚好一種木
芙蓉色濯瑶華發秀金風勁真態偏濃柴門閉蕭閒寂
寞幽意對芳叢紛紛池館地遮蹊倚徑笑日披風醉
心與睡眼觸汙仙丰幸是幽人傳得托根喜在此庭中
多情處酬將麗藻不在倒金鍾
前調(花朝)商輅
鶴徑寒煙燕巢華露小牎夜雨新晴竹欄苔砌寂寂點
芳春屈指春光已半徒翹首千里關城雲横處蠻笙戌
角隠隠雜啼鶯放衙人乍散琴抛案牘酒載郊坰身
世風前絮更欲何憑十載邯鄲古道枕中事暗裏魂驚
車茵軟儘容酩酊杜宇任多情
前調周用
嘉樹含風疎簾映雨端陽景物依然故園何處雲白五
湖邊記得舊年今日三江上萬玉亭前人晏起翠蒲綠
醑旗鼓競龍船今年逢此日孤篷四海翹首鈞天正
西郊卜雨東魯移泉為問九農德業從吳楚直抵齊燕
煩太史一篇周頌再紀屢豐年
前調(壽言之弟)周用
日麗瑶京風和錦里平安兩字頻傳别来明月三十六
迴圓恰是禁煙時候清溪上華萼堂前香霧醒緋桃翠
柳妝點豔陽天年年逢此日輕羅初試佳句新編有
兒孫黃卷家世青氊待紀熙朝盛事耆英會滿座名賢
且相約百三十歲再數甲辰年
前調董其昌
宿雨初收曉煙未泮散雲都逐飛龍文君翠黛一霎變
顰容多少風鬟霧鬢青螺髻飄墮空濛頻騁望征帆滅
處遠靄與俱窮古今来畫手誰如莊叟筆底描風有
江南一派北苑南宫我亦煙霞骨相閒點染懞懂難工
但記取維摩詰語山色有無中
前調(邨莊)陳繼儒
五鹿山邊晉文投塊至今漳水依然使君住此花木已
多年妝點亭臺橋道長消受夜月秋煙莊前後赤城綠
野場圃又鈎連斜陽新雨外蘋青菱熟鷺醉鷗眠忽
邨墟牧唱野外鐘傳一片風光似畫界不定江北江南
相隨去筆牀茶竈同上釣魚船
前調吳宗達
蕉長青箋筍抽斑管悶懷欲寫無多天公聽啓可否竟
如何小構數椽茆屋須傍取千頃澄波扁舟繫酒筒茶
竈隨意泊煙蘿心知三兩客朝朝暮暮百徧相過且
醉醒任量雅謔狂歌風雨不妨閉戶凭欄處嫩蕊柔柯
沉吟久才情標格千載憶東坡
前調(寒食)周世臣
燕子銜泥子規啼血垂楊隔岸煙晴曉風狂舞吹徧杏
花零乍暖乍寒時節芳堤上踏草尋青秦樓内珠簾半
捲鴈柱兩三聲閉門看驟雨金鞭玉勒未過旗亭正
籬屏織錦春水盈盈問道今朝寒食桐隂下無數飛英
行人望天涯路杳何處是歸程
前調(和少游送别)陳子龍
紫燕翻風青梅帶雨共尋芳草啼痕明知此會不得久
殷勤約略别離時候綠楊外多少銷魂纔提起淚盈紅
袖未說兩三分紛紛從去後瘦消玉鏡寬損羅裙念
飄零何處煙水相聞欲夢故人憔悴依稀只隔楚山雲
無過是怨花傷柳一樣怕黃昏
前調(歲暮過西村王叔遠)沈麖
歲暮偷閒殘冬訪道隔溪扶過危橋癡情嬾骨傲俗自
逍遥邨北邨南景况完鄉社鄰父招邀真閒甚開門汲
水淺灌美人蕉客来山犬吠不通名姓直入書巢笑
吟吟握手木榻相勞綠淨幽光牎几知交者野牧漁樵
無今古清談一席爾我共蕭騷
前調(落花)沈麖
春老園林雨餘庭院偏惹蝶駭鶯猜蔫紅皺白狼藉滿
蒼苔正是愁腸欲斷珠箔外點點飄来分明似身輕飛
燕扶下碧雲臺當初珍重意金錢競買玉砌新栽更
翠屏遮護疊鼔催開誰道天機繡錦都化作紫陌塵埃
紗牎裏有人憐惜無語托香腮
前調(秋懷)(明媛)韓智玥
勁葦傳霜殘荷貌雨白雲隨處安排文心兵氣入夢緫
成灰玉翦翻風燕子還消得幾徧徘徊空惆悵五陵狂
客殘病帶秋来風篁如碎鐡山嬌樹綺池絢霞裁更
北牎深處蕉影容階叢桂愁關異代誰招隠花落花開
孤吟罷一雙藕履常遶碧闌廻
前調(明媛)錢氏
古樹隂濃新篁翠淺乍隂過雨俄晴方塘對岸留得小
紅英消受茶芽蕨筍髹几淨雲母輕明薰風至釣絲搖
曳無處立蜻蜓喜灌園君志辟纑吾職兩意相并把
當前小景直擬蓬瀛怎便芳塵盡謝長無事心境雙清
家園好藕花如錦波面想盈盈
前調(七夕)(明媛)沈宜修
玉樹香浮金波彩泛細風輕送雲行橋邊烏鵲千古說
多情何事歡娛易散空悵望玉鏡銀屏堪憐處年年芳
草青黛鎻秋横盈盈增悵望更更漏點處處雞聲看
疎星漸曉珠露飛英腸斷鮫綃帊上休回首枉自魂驚
還須問長河渺渺流向幾時平
前調(明媛)陳㛃
湛碧池塘空青戶院清霜又已深秋遶籬香韻黃菊伴
人幽怪是重陽佳節凭闌處吹帽風稠思前古淵明此
際淡漠幾曾愁江山無異感悲深語澀志壯身柔惟
圖書經卷夙社新修憶昔雲鬟藕服菱鏡裏未展眉頭
時暮矣數聲哀鴈葉落滿沙洲
前調(又一體)無名氏
風急霜濃天低雲澹過来孤鴈聲切鴈兒且住略聽自
家說你為離羣到此我共箇人人才别松江岸黃蘆叢
裏天更待飛雪聲聲腸欲斷和我也點點珠成血這
一江流水流也嗚咽告你高飛遠舉前程事永無磨折
休煩惱飄零散聚終有見時節
燭影搖紅
(又一體雙調九十六字一名玉珥度金環)
燭影搖紅周邦彦
香臉輕勻黛眉巧畫宫妝淺風流天付與精神全在嬌
波轉早是縈心可慣更那堪頻頻顧盼幾回得見見了
還休爭如不見燭影搖紅夜闌飲散春宵短當時誰
解唱陽關離恨天涯遠無奈雲收雨散凭欄干東風淚
眼海棠開後燕子来時黃昏庭院
前調(安陸浮雲樓)廖世美
靄靄春空畫樓森聳陵雲渚紫薇登覽最關情絶妙誇
能賦惆悵相思遲暮記當日朱闌共語塞鴻難問岸柳
何窮别愁紛絮催促年光舊来流水知何處斷腸何
必更殘陽極目傷平楚晚霽波聲帶雨悄無人舟横野
渡數峰江上芳草天涯參差煙樹
前調(深春)趙長卿
梅雪飄香杏花開豔燃春晝銅駝煙澹曉風輕搖曳青
青柳海燕歸来未久向雕梁初成對偶日長人困綠水
池塘清明時候簾幕低垂麝煤煙噴黃金獸天涯人
去杳無憑不念東陽瘦眉上新愁壓舊要消遣除非殢
酒酒醒人静月滿南樓相思還又
前調(上元有懷)張掄
雙闕中天鳳樓十二春寒淺去年元夜奉宸遊曾侍瑶
池宴玉殿珠簾晝捲擁羣仙蓬壺閬苑五雲深處萬燭
光中揭天絲管馳隙流年恍如一瞬星霜换今宵誰
伴泣青衫回首長安遠可是塵緣未斷漫惆悵華胥夢
短滿懷幽恨數點寒燈幾聲歸鴈
前調(元夕)吳億
樓雪初消麗譙吹罷蘆笳晚使君千炬起班春歌吹香
風暖十里珠簾盡捲人正在蓬壺閬苑賣薪買酒立馬
傳觴昇平重見誰識鼇頭去年曾侍傳柑宴至今衣
袖帶天香行處氤氲滿已是春宵苦短更莫遣歡遊意
嬾細聽歸路璧月光中玉簫聲遠
前調(燈夕玉照堂梅花正開)張鎡
宿雨初乾舞梢煙瘦金絲裊嫩雲扶日做新晴舊碧尋
芳草幽徑蘭芽尚小怪今年春歸太早柳塘花院萬朵
紅蓮一宵開了梅雪翻空忍教空對東風老粉團香
障擁詩仙戰退春寒峭現樂歌彈鬧曉宴親賓團欒同
笑醉歸時候月過珠樓參横蓬島
前調(盱江有懷)趙善扛
桃李牆頭向人却似他年意舞絲千丈颺晴光駘蕩春
無際花氣薰然自醉傍垂楊行行緩轡倦遊無奈回首
雲山歸期猶未玉鎻樓空鳥啼花外東風起少年恩
怨付波流臨望朱闌倚冉冉塵生客袂對尊前高情暫
寄洞天一笑仙馭乘空姑峰凝翠
前調高觀國
别浦潮平遠邨帆落煙江冷征鴻相唤著行飛不耐霜
風緊雪意垂垂未定正慘慘雲横疎影酒醒情緒日晚
登臨淒凉誰問行樂京華軟紅不斷香塵噴試將心
事卜歸期終是無憑準寥落年華將盡誤玉人高樓凝
恨第一休負西子湖邊江梅春信
前調(立春日柬高内翰)方岳
輦路融晴宫雲逗曉青旂報梅邊香沁綵仗寒初信花
風到笑語誰家簾幕鏤冰絲紅紛綠鬧髻横玉燕鬢顫
瓊幡不知能掉看見春来麴塵微漲催蘭櫂嬌黃拂
掠上柔條等得鶯眠覺引出千花萬草喜攙先椒盤竹
爆問誰天上瑶帖初供玉堂歸儤
前調(夀嗣榮王)吳文英
天桂飛香御花簇座千秋宴笑從王母摘仙桃瓊醴雙
金盞掌上龍珠照眼映羅圖星暉海爛浮槎遠到水淺
蓬萊秋明河漢寳月將弦晩鈎斜挂西簾捲未須十
日便中秋爭看清光滿淨洗紅塵障面賀朝霖催班正
殿喜回天上紫府開筵瑶池宣勸
前調(賦得清縣圃古紅梅)吳文英
莓鎻虹梁稽山祠下當時見横斜無分照溪光蛛網空
凝徧姑射青春對面駕飛虯羅浮路遠千年春在新月
苔池黃昏山館花滿河陽為君羞褪晨妝蒨雲根直
下是銀河客老秋槎變雨外紅鉛洗斷又晴霞驚飛暮
管倚闌只怕弄水鱗生乘東風便
前調(元夕微雨)吳文英
碧澹山姿暮寒愁沁歌眉淺障泥南陌潤輕酥燈火深
深院入夜笙歌漸暖綵旗翻宜男舞徧恣遊不怕素韤
塵生行裙紅濺銀燭籠紗翠屏不照殘梅怨洗妝清
靨濕春風宜帶啼痕看楚夢留情未散素蛾愁天長信
遠曉牎移枕酒困香殘春隂簾捲
前調(越上霖雨應禱)吳文英
秋入燈花夜深簷影琵琶語越娥青鏡洗紅埃山鬭秦
眉嫵相間金茸翠畝認城隂春耕舊處晩舂相應新稲
炊香疎煙林莽清磬風前海沉宿裊芙蓉炷阿香秋
夢起嬌啼玉女傳幽素人駕海槎未渡試梧桐聊分宴
俎採菱别調留取蓬萊霎時雲住
前調吳文英
飛蓋西園晩秋恰勝春天氣霜花開盡錦屏空紅葉新
裝綴時放清杯泛水暗凄凉東風舊事夜吟不就松影
闌干月籠寒翠莫唱陽關但憑綵袖歌千歲秋星入
夢隔明朝十載吳宫會一棹回潮渡葦正西牎燈花報
喜柳蠻櫻素試酒爭憐不教不醉
前調(荷塘生日留京賦以寄意)吳文英
西子西湖賦情會載鴟夷棹斷橋直去是孤山應為梅
花到幾度吟昏醉曉背東風偷閒鬭草亂鴉啼後解珮
歸来春懷多少千里嬋娟茂陵今夜同清照櫻脂茸
唾聽吟詩爭似還家好昵昵西牎語笑鳳雲深瓊簫縹
緲願春如舊柳帶同心花枝壓帽
前調張炎
舟檥鷗波訪鄰尋里愁都散老来猶是柳風流先露看
花眼閒把花枝細揀笑盈盈和香待翦也應回首紫曲
門荒當年遊慣簫鼓黃昏動人心處情無限錦街不
甚月明多早已驕塵滿纔過風柔夜暖漸迤邐芳程遞
䟎向西湖去那里人家依然鶯燕
前調(隔牎聞歌)張炎
園苑深沉趁香隨粉都行徧隔牎花氣暖扶春只許鶯
鶯占燭燄晴烘醉臉想東鄰偷窺笑眼欲尋無處暗拍
新聲銀屏斜掩一片雲閒那知顧曲周郎怨看花猶
自未分明畢竟何時見已信仙緣較淺漫凝思風簾倒
捲出門一笑月落江横數峰天遠
前調(牡丹)孫惟信
一朵鞓紅寳叙壓髻東風溜年時也是牡丹時相見花
邊酒初試夾紗半袖與花枝盈盈鬭秀對花臨景為景
牽情因花感舊題葉無憑曲溝流水空回首夢雲不
到小山屏真箇歡難偶别後知他安否軟紅街清明還
又絮飛春盡天遠書沉日長人瘦
前調無名氏
點點飛香見梅知道春心透怕寒不捲玉樓簾羞與花
同瘦手撚青枝頻齅誚冷落薔薇金斗翻驚綠鬢不似
芳姿年年依舊纔破凝酥滿園桃李看看又江南幽
夢了無痕啼暈殘襟袖鴛被有誰温繡怎敢更十分殢
酒伴君獨自幾箇黃昏月明時候
前調(宋媛)孫氏
乳燕穿簾亂鶯啼樹清明近隔簾時度柳花飛猶覺寒
成陣長記眉峰偷隠臉桃紅猶藏酒暈背人微笑半嚲
鸞釵輕籠蟬鬢别久啼多眼應不似當時俊滿園珠
翠逗春嬌没箇他風韻若見賓鴻試問待相將綵箋寄
恨幾時得見鬭草歸来雙鴛微潤
前調(侑舒信道)湘江妓
綠淨湖光淺寒先到芙蓉島謝池幽夢屬才郎幾度生
春草塵世多情易老更那堪秋風嫋嫋晩来羞對香芷
汀洲枯荷池沼恨鎻横波遠山淺黛無心埽湘江人
去歎無依此意從誰表喜趁良宵月皎况難逢人間兩
好莫辭沉醉醉入屏山吳歌天曉
前調袁易
日日春隂瑞香亭畔寒成陣鳳鞾頻誤踏青期寂寞牆
隂冷翠被堆牀未整睡初酣風篁唤醒幾多心緒鵲語
難憑燈花無準得酒澆愁舊愁不去添新病吳綾題
滿斷腸詞歌罷何人聽寳篆香消晝永裊餘煙蕭蕭鬢
影出門長嘯白露䨇飛清江千頃
天香
(又一體雙調九十六字)
天香賀鑄
煙絡横林山沉遠照邐迤黃昏鐘鼔燭映簾櫳蛩催機
杼共惹清秋風露不眠思婦齊應和幾聲砧杵驚動天
涯倦客駸駸歲華行暮當年酒狂自負謂東君以春
相付流浪征驂北道客檣南浦幽恨無人晤語賴明月
曾知舊遊處好伴雲来還將夢去
前調吳文英
蟬葉黏霜蠅苞綴凍生香遠帶風峭嶺上寒多溪頭月
冷北枝瘦南枝小玉奴有姊先占立牆隂春早初試宫
黃澹薄偷分壽陽纖巧銀燭淚深未曉酒鍾慳貯愁
多少記得短亭歸馬暮衙蜂鬧豆䓻釵梁恨裊但悵望
天涯歲華老遠信難封吳雲鴈杳
前調(龍涎香)吳文英
珠絡玲瓏羅囊閒鬭酥懷暖麝相倚百和花鬚十分風
韻半襲鳳箱重綺茜帷四角慵未結流蘇春睡熏度紅
薇院落煙銷畫屏沉水温泉絳綃乍試露華侵透肌
蘭泚漫省淺溪月夜暗浮花氣荀令如今老矣但未識
韓郎舊風味遠寄相思餘醺夢裏
前調(龍涎香)周密
碧腦浮冰紅薇染露驪宫玉唾誰搗麝月雙心鳳雲百
和寳釧珮環爭巧濃熏淺炷疑醉度千花春曉金餅著
衣餘潤銀葉透簾微裊素被瓊篝夜悄酒初醒翠屏
深窈一縷舊情空趁斷煙飛繞羅袖餘馨漸少悵朱閣
凄凉夢難到誰念韓郎清愁漸老
前調(龍涎香)王沂孫
孤嶠蟠烟層濤蛻月驪宫夜採鉛水訊遠槎風夢深薇
露化作斷魂心字紅甆候火還乍識冰環玉指一縷縈
簾翠影依稀海天雲氣幾回殢嬌半醉翦春燈夜寒
花碎更好故溪飛雪小牎深閉荀令如今顦顇緫忘却
尊前舊風味漫惜餘熏空篝素被
前調(龍涎香)李彭老
搗麝成塵熏薇注露風酣百和花氣品重雲頭葉翻蕉
樣共說内家新製波浮海沫誰唤覺鮫人春睡清潤俱
饒片腦芬馡半是沉水相逢酒邊雨外火初温翠爐
煙細不似寳珠金縷領巾紅墜荀令如今顦顇消未盡
當時愛香意燼煖燈寒秋聲素被
前調(龍涎香)王易簡
煙嶠收痕雲沙擁沫孤槎萬里春聚䗶杵冰塵水研花
片帶得海山風露纖痕透曉銀鏤小初浮一縷重翦紗
牎暗燭深垂繡簾微雨餘馨惱人最苦染羅衣少年
情緒謾省珮珠曾解蕙羞蘭妒好是芳鈿翠嫵恨素被
濃熏夢無據待翦秋雲殷勤寄與
前調(龍涎香)馮應瑞
枯石流痕殘沙擁沫驪宫夜蟄驚起海市收時鮫人分
處誤入衆芳叢裏春霖未就都化作凄凉雲氣惟有清
寒一點消磨小牎殘醉當年翠篝素被拂餘熏倦懷
如水謾惜舞紅猶在為誰重試幾片金昏字古向故篋
聊將伴憔悴斷續風流柔情縷縷
前調(龍涎香)唐藝孫
螺甲磨星犀枝杵月蕤英嫩壓拖水海蜃樓高仙娥鈿
小縹緲結成心字麝煤候暖載一朵輕雲不起銀葉初
生薄暈金猊旋翻纖指芳林惱人漸醉碾微馨鳳團
閒試滿架舞紅都换嬾收珠珮幾片菱花鏡裏更摘索
雙環伴秋睡早是新凉重熏翠被
前調(龍涎香)吕同老
冰片鎔肌水沉換骨蜿蜒夢斷瀛島翦碎腥雲杵勻枯
沫妙手製成翻巧金篝候火無似有微熏初好簾影垂
風不動屏深護春宜小殘梅舞紅褪了珮珠寒滿懷
清峭幾度酒餘重省舊愁多少荀令風流未減怎奈向
飄零賦情老待寄相思仙山路杳
前調(龍涎香)無名氏
瀛嶠浮煙滄波挂月潛虯睡起清曉萬里槎程一番花
信付與露薇冰腦纖雲漸暖凝翠席氤氲不了銀葉重
調火活珠簾自垂風悄螺屏酒醒夢好繡羅幃依舊
痕少幾度試拈心字暗驚芳抱隠約仙洲路杳謾珮影
玲瓏護嬌小素手金篝春情未老
前調(又一體)景覃
市遠人稀林深犬吠山連水邨幽寂田里安閒東鄰西
舍準擬醉時歡適社祈雩禱有簫鼓喧天吹擊宿雨新
晴隴頭閒看露桑風麥無端晴亭暮驛恨連年此時
行役何似臨流蕭散緩衣輕幘炊黍烹雞自勞有脆綠
甘紅薦芳液夢裏春泉糟牀夜滴
前調景覃
百歲中分流年過半塵勞繫人無盡桑柘周圍菅茅低
架且喜水親山近倦飛高鳥算也有閒枝棲穏紙帳紬
衾日高睡起嬾梳蓬鬢閒階土花碧潤緩芒鞵恐傷
蝸蚓倒掩衡門空解草玄誰信俗駕輕雲易散賴獨有
蓬峰破孤悶世事悠悠從教莫問
御選歴代詩餘卷六十一
