欽定四庫全書
御選歴代詩餘卷九十一目錄(起一百十四字至一百十六字)
沁園春(下)
劉秉忠
白樸(六首)
許有壬
張翥(四首)
張埜(五首)
邵亨貞(二首)
沈景高
高啓(二首)
楊基
瞿佑
吴洪
焦竑
儲懋端(二首)
鄔仁卿
錢繼章
賀新郎
蘇軾
周紫芝
馬莊父
前調(又一體)
八歸(又一體)
姜䕫
史逹祖
宣清
柳永
瑶臺月
無名氏
沁園春(又一體)
張先
劉過(二首)
前調(又一體)
葛長庚
前調(又一體)
秦觀
摸魚兒(又一體)
歐陽修
沁園春(又一體)
林正大(三首)
御選歷代詩餘卷九十一目錄
欽定四庫全書
御選歴代詩餘卷九十一(起一百十四字至一百十六字)
司經局洗馬掌局事兼翰林院修撰加二級(臣)王奕清奉
旨校刊
沁園春(下)
沁園春劉秉忠
月落簷西日出籬東曉枕睡餘喚老妻忙起晨餐供具
新炊藜糝舊蓄鹽蔬飽後安排城邊墾斸要占蒼煙十
畞居閒談裏把從前荒穢一旦驅除為農換却為儒
任人笑謀身拙更迂念老来生業無他長技欲期安稳
敢避﨑嶇逹士聲名貴家驕蹇此好胸中一點無歡然
處有膝前兒女几上詩書
前調(鳳凰臺)白樸
獨上遺臺目斷清秋鳳兮不還悵吴宫幽徑埋深花草
晉時高塚銷盡衣冠横吹聲沉騎鯨人去月滿空江鴈
影寒登臨處且摩挲石刻徙倚闌干青天半落三山
更白鷺洲横二水間問誰能心比秋来水静漸教身似
嶺上雲閒擾擾人生紛紛世事就裏何常不強顔重回
首怕浮雲蔽日不見長安
前調白樸
我望山形虎踞龍盤壯哉建康憶黃旗紫盖中興東晉
雕欄玉砌下逮南唐步步金蓮朝朝璚樹宫殿吳時花
草香今何日尚寺留蕭姓人做梅妝長江不管興亡
漫流盡英䧺淚萬行問烏衣舊宅誰家作主白頭老子
今日還鄉弔古愁濃題詩人去寂寞高樓無鳳凰斜陽
外正漁舟唱晚一片鳴榔
前調白樸
渺渺吟懷望佳人兮在天一方問鵾鵬九萬扶搖何力
蝸牛兩角蠻觸誰強華表鶴來銅盤仙去白日青天夢
一場俄然覺正醯雞舞甕野馬飛窗徜徉玩世何妨
更誰道狂時不得狂羡東方臣朔從容帝所西真阿母
喚作兒郎一笑人間三游海上畢竟仙家日月長相随
去想蟠桃熟後也許偷嘗
前調白樸
自古賢能壮歲飛騰老来退閒念一身九患天教寂寞
百年孤憤日就衰殘麋鹿難馴金鑣縱好志在長林豐
草間唐虞世也曾聞巢許遁跡箕山越人無用殷冠
怕機事纏頭不耐煩對詩書滿架子孫可教琴尊一室
親舊相歡况属清時得延殘喘魚鳥溪山任往還還知
否有絶交書在細與君看
前調白樸
玉節星軺十道監司治稱最優甚惠風纔到豚魚亦信
清霜未降狐兔先愁鎮静洪都澄清白下又過東南第
一州雲煙底看千巖競秀萬壑争流離筵無計相留
漫慷慨中年白髮稠記璚花照眼忙催詩筆松燈促座
笑遞觥籌放浪形骸欣於所遇負我蘭亭共一遊心期
在想山隂興盡和月回舟
前調白樸
流水高山獨許鍾期最知伯牙愧我投木李得酬瓊玖
人驚玉樹肻倚蒹葮風雨十年江湖千里望美人兮天
一涯重攜手似仲宣去國江令還家門前柳拂堤沙
更好繫天津泛斗槎看金鞍閙簇花邊置酒玉盂旋洗
竹裏供茶朱雀橋荒烏衣巷古莫笑斜陽野草花寒食
近算人生行樂少住為佳
前調(臨清舟中次韻寄可行)許有壬
草术無情不問寒暄開時便開只黃花多事偏憐隐逸
白頭何補且避賢才老友相逢清談絶倒休校劉郎去
後栽尊中物勝他年千里漫寄寒梅神仙合住蓬萊
奈老去思兒忍不回任景莊槐老誰為癡夢梅家酒美
且浣幽懷渭北江東暮雲春樹何日扁舟更此来公知
否便連朝觴詠能幾徘徊
前調(讀白太素天籟集)張翥
客汝知乎載酒輕舟看花小車勝炎州出使瘴浮征旆
禁門待漏霜滿朝鞾歲去堂堂老来冉冉瓶雀飛時手
怎遮平生事歎山川迹遠霄漢程賒從渠夢蝶疑蛇
得放嬾還須自在些甚天荒地老銅臺歌舞水流雲散
金谷豪奢客問先生歸宜早計醉後之言可信邪鷗盟
在任魚蓑江上雨細風斜
前調(將北歸賦此留别)張翥
天上玉堂海外瀛洲山中蜕巖甚六十四歲出時持節
八千餘里来駐征驂香火緣深功名意薄夢覺仙家雪
滿簮桐花社喜酒邊鶯燕詩外雲嵐錦堂容我清酣
擁畫燭金鈎手屢探怪朗吟御史笑回紅粉送歸司馬
淚濕青衫蜀魄春多塞鴻秋遠無限離情老不堪空留
在任水光山色江北江南
前調(廣陵九日泛舟)張翥
何許登臨路遶蕪城岡連楚皋愛流雲低響歌催瓊樹
微波照影人豔仙桃松院移尊柳橋攜袖随處蘭舟且
暫捎秋無際望空江鴈遠落木天高不妨左手持螯
更右把金尊送濁醪歎雞臺草暗凄然興廢龍山煙冷
老矣英豪白髮寧饒黃花儘插要裹西風破帽牢劉郎
醉把吴牋笑擘試與題餻
前調(次韻聽董氏雙絃)張翥
誰喚嬌嬈斜插雙絃華筵乍開愛玉纖輕軋半籠翠袖
歌喉緩引暗點鴛鞵蕃部新聲樂工巧製寫出龍沙馬
上哀哀何似似離鸞驚起白雀飛来丁寧擊節金釵
要細聽春風且慢催正宫商雙犯拽歸雙調伊州入破
攧徧三臺畫扇香收羅巾汗溼愁是雲兜醉後回花間
客儘鸞綃纏髻更盡餘杯
前調(宿瓜州)張埜
瓜步城闉煙樹西津幾回往來儘洪濤千丈魚龍出沒
蒼顔十載鷗鷺驚猜驛館荒凉征鞍牢落寄語樓船且
莫開今宵裏要江聲一枕洗滌羈懷凌晨風定潮回
便挂起雲帆亦快哉愛金山東畔天開罨畫銀山南去
地湧詩材衝破晴嵐拂開蒼蘚欲紀兹行百丈催還停
筆怕吟鞭猶帶京國塵埃
前調(泉南作)張埜
自入閩關形勢山川天開兩邊見長溪潄玉千瓴倒建
高峰潑黛萬馬回旋石磴盤空天梯架壑驛騎蹣跚鞭
不前心無那恰鷓鴣聲裏又聽啼鵑區區薄宦誰憐
道有志從来鐵石堅但長存一片忠肝義膽何愁半點
瘴雨蠻煙盡卷南溟不供杯杓得遂斯游豈偶然天公
意要淋漓醉墨海外流傳
前調(送吴此民再任江州教)張埜
前日廬山今日廬山豈偶然哉喜青衫舊夢輕舟熟路
白雲新興翠壁丹厓石鏡光寒香爐煙裊晴雪飛空玉
峡開天公意要先生健筆洗盡塵埃三年握手金臺
甚意氣相期隘九垓恨征帆縹緲秋風南浦書燈冷落
夜雨西齋蓮社香中琵琶亭上應念京塵無好懷君須
記向鴈回時節早寄詩来
前調(止酒效稼軒)張埜
半世游從到處逢迎唯爾麴生喜一尊乘興時居樂土
三杯有力能破愁城豈料前歡俱成後患深悔從来見
不明筠軒上抱厭厭病枕恨與誰評請生亟退休停
更說甚濁賢與聖清論伐人心性蛾眉非慘鑠人骨髄
鴆毒猶輕裂爵㷊觴棄壺毁榼交絶何須出惡聲生再
拜道苦無大故遽忍忘情
前調(夀杜右丞)張埜
勇退歸来一擔乾坤十年息肩奈東山安石未容高卧
洛中司馬須在調元車擁蒲輪杖扶靈夀琴瑟更張為
觧絃人都道果功成霖雨澤潤無邊河汾間氣生賢
算甲子纔同絳縣年更太公八十出膺熊虎武公九十
入載貂蟬梅信春香槐階日暖數到莊椿歲八千持杯
夀夀文章宰相廊廟神仙
前調(美人眉)邵亨貞
巧鬭彎環纖凝嫵媚明妝未收似江亭曉望遥山拂翠
宫簾暮捲新月横鉤埽黛嫌濃塗鉛訝淺能畫張郎不
自由傷春倦為皺多無力翻做嬌羞填來不滿横秋
料著得人間多少愁記魚箋緘啓背人偷斂鴈鈿膠併
運指輕揉有喜先占長顰難效柳葉輕黃今在不雙尖
鎖試臨鸞一展依舊風流
前調(美人目)邵亨貞
漆點填眶鳳梢侵鬢天然俊生記隔花瞥見疎星炯炯
倚欄凝注止水盈盈端正窺簾瞢騰並枕睥睨檀郎長
是青端相久待嫣然一笑密意將成困酣曾被鶯驚
強臨鏡挼挱猶未醒憶帳中親見似嫌羅密尊前相顧
翻怕燈明醉後看承歌闌鬭弄幾度孜孜頻送情難忘
處是鮫綃揾透别淚雙零
前調(美人指甲和劉龍洲)沈景高
新脱魚鱗平分鵝管愛勒眉彎記掐恨香蕉愁悰細說
劃情嫩竹怨曲新翻纔貼梅鈿旋挑鉛粉繡領重交猶
道寒嬌無奈笑輕拈杏帶淺揭湘斑宫棋也學偷彈
時綰就同心羞自看觧傳杯頻賭蔵鬮羅袖歸鞭重數
刻印闌干暗觧綃囊倦調瑤瑟餵蕊鶯兒繡閣間凝情
處把爪犀漫剥消遣春閒
前調(鴈)高啓
木落時来花發時歸年又一年記南樓望信夕陽簾外
西窗驚夢夜雨燈前寫月書斜征霜陣整横破瀟湘萬
里天風吹斷見兩三低去似落筝絃相呼共宿寒煙
想只在蘆花淺水邊恨嗚嗚戍角忽催飛起悠悠漁火
長照愁眠隴塞間關江湖冷落莫戀餘糧猶在田須高
舉教弋人空慕雲海茫然
前調(寄内兄)高啓
憶昔初逢意氣相期一何壮哉擬獻三千牘叫開漢闕
躡一雙屩走上燕臺我勸君酬君歌我舞天地疎狂兩
秀才驚回首漫十年風月四海塵埃摩挲舊劒生苔
歎同掩衡門舊草萊視黃金百鎰已随手去素絲幾縷
欲上頭来莫厭栖栖但存耿耿得失區區何足哀心惟
願對尊中酒滿樹上花開
前調(春水)楊基
巴蜀雪消湘漢冰融净無片埃看風吹皺綠晴涵杜若
雨添香膩暖浸莓苔江漲魚鱗溪沉燕尾贏得沙鷗宿
鷺猜花隂下見行人待渡芳意徘徊湖邊十二樓臺
映多少珠簾影倒開愛綠醅可染蒲萄新釀麯塵低蘸
楊柳初栽修褉人歸浣紗女去猶有餘香拂岸来多情
處更桃花無數流出天台
前調(鞵杯)瞿佑
一掬嬌春弓樣新裁蓮步未移笑書生量窄愛渠儘小
主人情重酌我休遲醖釀朝雲斟量暮雨能使麴生風
味竒何須去向花塵留跡月地偷期風流到手偏宜
便豪吸䧺吞不用辭任凌波南浦惟誇羅韤賞花上苑
祇勸金巵羅帊高擎銀瓶低注絶勝湘裙深掩時華筵
散奈此心先醉此恨誰知
前調吴洪
莎逕吟蛩葭汀叫鴈秋氣悲哉正江天凄黯斜陽一抺
亭皋搖落亂葉千堆露溼吟鞭風攲醉帽試與登臨覽
勝来憑高望見江流九曲似我腸廻幾年南此塵埃
漫贏得吴霜兩鬢催憶晚香籬畔依然陶菊暗香林下
好在逋梅跌宕琴尊評量風月已辦浮蛆瀲灩杯吾歸
也喚沙頭小艇直下長淮
前調(題吴生一枝庵)焦竑
手葺茅庵小小何妨疎寮短屏任南山射虎封侯心在
遼東化鶴煉藥功成自愛鷦鷯一枝長足不學蝸牛戴
屋行林深處對蒼松雪崦白草煙汀傍人抵死經營
似揀盡寒蘆宿又驚看須彌芥子同為世界枋榆九萬
未問前程壁寫滄洲襟題漢上等是風飄過耳情頻舒
笑誰古今逹者惟有莊生
前調(偶賦)儲懋端
我亦何為潄彼白石枕彼清流歎舟下瀟湘吹殘楚竹
騎臨易水舞罷吴鉤飛盖停雲曳車飄雪浪說生平遊
八州誰知道空傭書受直未得封侯少年意氣難酬
且破盡雙柑大白浮除司馬文章不須痛讀杜陵詩史
何事研求美酒一尊竒文千首都付春江對浴鷗人休
問還三旬無食九月無裘
前調(戲作毛穎策學士文)儲懋端
咨汝穎乎自陳老禿屢乞餘骸念望重靈㕙南山感月
名高繡虎北海驚雷鐵畫銀鉤積成勞悴漸向秋風文
塚埋嘉乃績俾守中山郡其往欽哉吾將以禮為媒
縱故老終疎世莫猜令蜀地裁箋先生久待淇園截管
君子蒙灾亟召綠沉置之即墨錫汝龍賓水一杯兼策
汝端明殿學士速駕前来
前調(招隐看梅)鄔仁卿
十里江城共向春風尋到梅花想三更幽夢影移石罅
一聲梵誦香沁窗紗鐵骨崚嶒冰姿修潔可是神仙萼
綠華今宵醉且休吹玉笛只按紅牙槎枒綺席横斜
恨知已難逢好句賒但已&KR0838;零落金鈴莫繋不甘争媚
錦幕休遮冷欲侵人清能絶俗肯讓狂蜂坐晚衙風流
話道林逋妻汝端不争差
前調(西泠橋作)錢繼章
巳遠喧闐漸覺幽凉無過西泠政微霜欲下滿船楓葉
枯荷未盡幾點殘螢鐘入蒼煙山黏遠樹抛卷方知午
夢醒悠然起看文魚唼藻野鶴梳翎安排綠酒青燈
擬淘洗閒愁向水汀恰薑絲調醋新登蟹俎蕨芽研粉
留作蓴羹頗怪山童近添閒供露菊秋葵插滿瓶陶然
醉任人呼馬走我已鴻冥
賀新郎
(雙調一百十五字此調以一百十六字者為正格别名俱列一百十六字下)
賀新郎蘇軾
乳燕飛華屋悄無人桐隂轉午晚涼新浴手弄生綃白
團扇扇手一時似玉漸困倚孤眠清熟簾外誰来推繡
戶枉教人夢斷瑤臺曲又却是風敲竹石榴半吐紅
巾蹙待浮花浪蕊都盡伴君幽獨穠豔一枝細看取芳
心千重似束又恐被秋風驚綠若待得君来向此花前
對酒不忍觸共粉淚兩簌簌
前調周紫芝
白首歸何晚笑一椽天教付與楚江南岸門外春山晚
無數只有匡廬似染但想像紅妝不見誰念香山當日
事漫青衫淚溼人誰管歌舊曲空凄怨將軍未老身
歸漢算功名過了唯有古祠塵滿誰似淵明&KR0838;得老飽
看雲山萬點况此老斜川不遠終待我他年自翦黃花
一酹重陽琖君為我休辭勸
前調(又一體)馬莊父
客裏傷春淺問今年梅蕊因甚化工不管陌上芳塵行
處滿可計天涯近遠見說道迷樓左畔一似江南先得
暖向何郎庭下都尋徧辜負了看花眼古来好物難
為伴只瓊花一種傳来仙苑獨許揚州作珍産須勝了
千千萬萬又却待東風吹綻自昔聞名今見面數歸期
屈指家山晚歸去說也希罕
八歸
(又一體雙調一百十五字)
八歸(湘中送胡德華)姜夔
芳蓮墜粉疎桐吹綠庭院暗雨乍歇無端抱影銷魂處
還見篠墻螢暗蘚階蛩切送客重尋西去路問水面琵
琶誰撥最可惜一片江山總付與啼鴂長恨相從未
欵而今何事又對西風離别渚寒煙澹棹移人遠縹緲
行舟如葉想文君望久倚竹愁生步羅韤歸来後翠尊
雙飲下了珠簾玲瓏閒看月
前調史逹祖
秋江帶雨寒沙縈水人瞰畫閣愁獨煙蓑散響驚詩思
還被亂鷗飛去秀句難續冷眼盡歸圖畫上認隔岸微
茫雲屋想半属漁市樵邨欲暮競燃竹須信風流未
老憑持尊酒慰此凄凉心目一鞭南陌幾篙官渡賴有
歌眉舒綠只匆匆眺遠早覺閒愁掛喬木應難奈故人
天際望徹淮山相思無鴈足
宣清
(雙調一百十五字)
宣清柳永
殘月朦朧小宴闌珊歸来輕寒凛凛背銀釭孤館乍眠
擁重衾醉魂猶噤永漏頻傳前歡已去離愁一枕暗尋
思舊追遊神京風物如錦念擲果朋儕絶纓宴會當
時曾痛飲命舞燕蹁躚歌珠貫丳向玳筵前盡是神仙
流品至更闌疎狂轉甚更相將鳳幃鴛寝玉釵亂横任
散盡高陽這歡娱甚時重恁
瑤臺月
(雙調一百十五字)
瑶臺月(梅花)無名氏
嚴風凛冽萬木凍園林蕭静如洗寒梅占早争先暗吐
香蕊還素容探暖欺寒偏妝點亭臺佳致通一氣超羣
卉值臘後雪清麗開筵共賞南枝宴會好折贈東君
驛使把隴頭信息遠寄遇詩朋酒侣尊前吟綴且優游
對景歡娱更莫厭陶陶沉醉羌管怨瓊花墜結子用調
鼎堪餌將軍止渴思得此味
沁園春
(又一體雙調一百十五字)
沁園春(寄都城趙閱道)張先
心膂良臣帷幄元勲左右萬幾暫武林分閫東南外翰
錦衣鄉社未滿瓜時易鎮梧臺宣條期歲又西指夷橋
千騎移珠灘上喜甘棠翠蔭依舊春暉須知繋國安
危料節召還趨浴鳳池且代工施化持鈞播澤置盂天
下此外何思素卷書名赤松游近飇馭雲輧仙可期湖
山美有啼猿唳鶴相望東歸
前調(美人指甲)劉過
銷薄春冰碾輕寒玉漸長漸彎見鳳鞵泥汚偎人強剔
龍涎香斷撥火輕翻學撫瑶琴時時欲翦更掬水魚鱗
波底寒纖柔處試摘花香滿鏤棗成斑時將粉淚偷
彈記綰玉曾教柳傅看算恩情相著搔便玉體歸期暗
數劃徧闌干每到相思沉吟静處斜倚朱脣皓齒間風
流甚把仙郎暗掐莫放春閒
前調(美人足)劉過
洛浦凌波為誰微步輕生暗塵記踏花芳徑亂紅不損
步苔幽砌嫩綠無痕襯玉羅慳銷金樣窄載不起盈盈
一段春嬉游倦笑教人款捻微褪些根有時自度歌
聲悄不覺微尖點拍頻憶金蓮移換文鴛得侣繡茵催
衮舞鳳輕分懊恨深遮牽情半露出沒風前煙縷裙知
何似似一鉤新月淺碧籠雲
前調(又一體)葛長庚
客裏家山記踏来時水曲山崕被灘聲喧夜雞聲破曉
匆匆驚覺依舊天涯抖擻征衣寒欺薄袂回首銀河西
未斜塵埃積歎有如此髮空為伊華古来旅况堪嗟
儘貧也還須貧在家料驛舍傍邊月痕白處暗香微度
應是梅花揀折一枝路逢南鴈和兩字平安寄與他教
知道有長亭短&KR1380;五飯三茶
前調(又一體)秦觀
宿靄迷空膩雲籠日晝景漸長正蘭皋泥潤誰家燕喜
蜜碑香少觸處蜂忙盡日無人簾幕挂更風遞游絲時
過墻微雨後有桃愁杏怨紅淚淋浪風流寸心易感
但依依竚立廻盡柔腸念小匳瑤鑑重勻絳蠟玉籠金
斗時熨沉香柳下相將游冶處便回首青樓成異鄉相
憶事縱蠻牋萬疉難寫微茫
摸魚兒
(又一體雙調一百十五字)
摸魚兒歐陽修
卷繡簾梧桐院落一霎雨添新綠小池閒立殘妝淺向
晚水紋如縠凝遠目恨人去寂寥鳳枕孤難宿倚闌不
足看燕拂風簾蝶翻露草兩兩鎮相逐雙眉蹙可惜
年華婉娩西風初弄庭菊況伊家年少多情未巳難拘
束那堪更趁凉景追尋甚處垂楊曲佳期過盡但不說
歸来多應忘了雲屏去時嘱
沁園春
(又一體雙調一百十六字)
沁園春(括酒德頌)林正大
大人先生高懷逸興酒因寓名縱幕天席地居無廬室
以八荒為域日月為扄貴介時豪搢紳處士未觧先生
酒適情徒勞爾漫是非蜂起有耳誰聽先生挈榼提
甖更箕踞銜杯枕麴生但無思無慮陶陶自得任兀然
而醉恍然而醒静聽無聞熟觀無覩以醉為鄉樂性真
誰知我彼二豪猶是蜾蠃螟蛉
前調(括廬山草堂記)林正大
廬阜諸峰爐峰絶勝草堂介焉敞明忩净室素屏虛榻
要仰觀山色俯聽流泉中有池臺旁多竹卉夾澗杉松
高刺天堂之北據層崕積石綠蔭濃鮮堂東瀑布飛
懸似雨露霏微珠貫穿有春花秋月夏雲冬雪更隂晴
顯晦霧吐煙吞右抱琴書左攜妻子杖履從容盡暮年
平生志賴清泉白石實聽余言
前調(括嚴先生祠堂記)林正大
子陵先生故人光武以道相忘幸炎符再握六龍在御
看臣来億兆陽德方剛自是先生獨全高節歸去江湖
樂未央動星象披羊裘傲睨人世軒裳高哉不事侯
王愛此地山高水更長盖先生心地超乎日月又誰如
光武器量包荒立懦廉頑有功名教萬世清風更激揚
無今古想雲山鬱鬱江水泱泱
御選歴代詩餘卷九十一
