欽定四庫全書
御選歴代詩餘卷八十三目錄(起一百四字至一百五字)
拜星月慢(又一體)
周邦彦
周密
南浦(又一體)
周邦彦
安公子(又一體)
晁補之
看花回(又一體)
趙彦端
綺寮怨
周邦彦
趙文
王學文
賞南枝
曾鞏
綺羅香(又一體)
史逹祖
陳允平
王沂孫(三首)
張炎
張槃
張翥
瀟湘逢故人慢(又一體)
王安禮
錢應金
西湖月(又一體)
黃子行
送入我門來(又一體)
胡浩然
百宜嬌
吕渭老
更漏子(又一體)
杜安世
望南雲慢
沈公述
惜餘歡(又一體)
黃庭堅
西河
周邦彦
花發沁園春
王詵
前調(又一體)
劉圻父
解連環
周邦彦
凉州令(又一體)
歐陽修
張大烈
合歡帶(又一體)
柳永
前調(又一體)
杜安世
南浦(又一體)
程垓
史逹祖
前調(又一體)
王沂孫(二首)
張炎
張翥
陶宗儀
泛清波摘徧(又一體)
晏幾道
秋霽(又一體)
胡浩然
史逹祖
吳文英
周密
二郎神(又一體)
徐伸
吳潛
趙以夫(二首)
吳文英
樓采
湯恢
尉遲杯(又一體)
周邦彦
吳文英
無名氏
尹公遠
前調(又一體)
賀鑄
西河(又一體)
周邦彦
辛棄疾
楊澤民
吳文英
陳允平
張炎
御選歴代詩餘卷八十三目錄
欽定四庫全書
御選歴代詩餘卷八十三(起一百四字至一百五字)
司經局洗馬掌局事兼翰林院修撰加二級(臣)王奕清奉
旨校刊
拜星月慢
(又一體雙調一百四字或無慢字星或作新)
拜星月慢周邦彦
夜色催更清塵收露小市幽坊月暗竹檻燈牎識秋孃
庭院笑相遇似覺瓊林玉樹相倚㬉日明霞光爛水盼
蘭情緫平生稀見畫圖中舊識春風面誰知道自到
瑶臺畔眷戀雨潤雲温苦金風吹散念荒寒寄宿無人
館重門閉敗壁秋蟲歎怎奈何一縷相思隔溪山不斷
前調周密
膩葉隂清孤花香冷迤邐芳洲春換薄酒孤吟悵相如
遊倦想人在絮幕香簾凝望誤認幾許煙檣風幔芳草
天涯負華堂雙燕記簫聲淡月棃花院砑紅箋漫寫
東風怨一夜落紅啼鴂喚河橋吟徧蕩歸心又過江南
岸清宵夢遠逐飛花亂幾千萬絲縷垂楊繫春愁不斷
南浦
(又一體雙調一百四字)
南浦周邦彦
淺帶一帆風向晚來扁舟穩下南浦迢遞阻瀟湘蘅皋
迥斜檥蕙蘭汀渚危檣影裏斷雲點點遥天暮菡萏裏
風偷送清香時時微度吾家舊有簪纓甚頓作天涯
經歲羇旅羌管怎知情煙波上黃昏萬斛愁緒無言對
月晧彩千里人何處恨無鳳翼身只待而今飛將歸去
安公子
(又一體雙調一百四字)
安公子(送四弟官無為)晁補之
柳老荷花盡夜來霜落平湖净征鴈横天鷗舞亂魚遊
清鏡又還是當年我向江南興移畫船深渚蒹葭映對
半篙碧水滿眼青山魂凝一番傷華鬢放歌狂飲猶
堪逞水驛孤帆明夜事此懽重省夢回處池塘春草愁
難整宦情與歸思終朝競記他年相訪認取斜川三徑
看花回
(又一體雙調一百四字)
看花回趙彦端
端有恨留春無計花飛何速檻外青青翠竹鎮高節凌
雲清隂常足春寒風袂帶雨穿牎如利鏃催處處燕巧
鶯慵幾聲鈎輈叫雲木看波面垂楊蘸綠最好是風
梳煙沐隂重薰簾未捲正泛乳新芽香飄清馥新詩惠
我開卷醒然欣再讀歎詞章過人華麗擲地勝如金玉
綺寮怨
(雙調一百四字)
綺寮怨周邦彦
上馬人扶殘醉曉風吹未醒映水曲翠瓦朱檐垂楊裏
乍見津亭當時曾題敗壁蛛絲罩淡墨苔暈青念去來
歲月如流徘徊久歎息愁思盈去去倦尋路程江陵
舊事何曾再問楊瓊舊曲淒清斂愁黛與誰聽尊前故
人如在想念我最關情何須渭城歌聲未盡處先淚零
前調趙文
綘闕珠宫何處碧梧雙鳳唫為底事一落人間輕題破
隱韻天音當時點雲滴雨匆匆處誤墨沾素襟算人間
最苦多情爭知道天上情更深世事似晴又隂羅襦
甲帳回頭一夢難尋虎嘯&KR3229;嶔護遺跡尚如今斜陽落
花流水吹紫宇澹成林霜空月眀天風響環珮飛翠禽
前調王學文
忽忽東風又老冷雲吹晚隂疎簾下茶鼎孤煙斷橋外
梅豆千林江南庾郎憔悴睡未醒病酒愁怎禁倚闌干
一扇凉風看平地落花如雪深千曲囊中古琴平泉
金谷不堪舊事重尋當日登臨都化作夢銷沉元龍丘
墳無恙誰喚起共論心哀歌怨吟問何似啼鳥枝上音
賞南枝
(雙調一百四字)
賞南枝曾鞏
暮冬天地閉正柔木凍折瑞雪飄飛對景見南嶺梅露
幾點清雅容姿丹染萼玉綴枝又豈是一陽有私大抵
化工獨許使占却先時霜威莫苦禁持此花根性想
羣卉爭知貴用在和羹三春裏不管綠是紅非攀賞處
宜酒卮醉撚嗅幽香更竒倚闌仗何人去囑羌管休吹
綺羅香
(又一體雙調一百四字)
綺羅香(春雨)史逹祖
做冷欺花將煙困柳千里偷催春暮盡日冥迷愁裏欲
飛還住驚粉重蝶宿西園喜泥潤燕歸南浦最妨他佳
約風流鈿車不到杜陵路沈沈江上望極還被春潮
晚急難尋官渡隱約遥峯和淚謝娘眉嫵臨斷岸新綠
生時是落紅帶愁流處記當日門掩棃花翦燈深夜語
前調(秋雨)陳允平
鴈宇蒼寒蛩疏翠冷又是淒凉時候小揭珠簾衣潤唾
花羅縐洗曉露獨立衰荷遡歸燕尚棲殘柳想黃華羞
澀東籬斷無新句到重九孤檠清夢易覺腸斷唐昌
舊曲聲迷宫漏滴入愁心秋似玉樓人瘦煙檻外催落
梧桐帶西風亂捎鴛甃記畫簾燈影沉沉共栽春夜韭
前調(紅葉二首)王沂孫
玉杵餘丹金刀剰綵重染吳江孤樹幾點朱鉛幾度怨
啼秋暮驚舊夢綠鬢輕彫訴新恨絳脣微注最堪憐同
拂新霜繡蓉一鏡晚妝妒千林搖落漸少何事西風
老色争妍如許二月殘花空誤小車山路重認取流水
荒溝怕猶有寄情芳語但淒凉秋苑斜陽冷枝留醉舞
前調王沂孫
夜滴研朱晨妝試酒寒樹偷分春豔賦冷吳江一片試
霜猶淺驚漢殿綘點初凝認隋苑綵枝重翦問仙丹鍊
熟何遲少年色換已秋晚疎枝頻撼暮雨消得西風
幾度舞衣吹斷綠水荒溝終是賦情人遠空一似零落
桃花又等閒誤他劉阮且留取閒寫幽情石闌三四片
前調王沂孫
屋角疎星庭隂暗水猶記藏鴉新樹試折棃花行入小
闌深處聽粉片簌簌飄階有人在夜牎無語料如今門
掩孤燈畫屛塵滿斷腸句佳期渾似流水還見梧桐
幾葉輕敲朱戶一派秋聲應做兩邊愁緒江路遠歸鴈
無憑寫繡箋倩誰持去漫無聊猶掩芳尊醉聽秋夜雨
前調(紅葉)張炎
萬里飛霜千林落木寒豔不招眷妒楓冷吳江獨客又
吟愁句正船檥流水孤村似花繞斜陽歸路甚荒溝一
片淒凉載情不去載愁去長安誰問倦旅羞見衰顏
借酒飄零如許漫倚新妝不入洛陽花譜為廻風起舞
尊前盡化作斷霞千縷記隂隂綠徧江南夜牎聽暗雨
前調(漁浦有感)張槃
浦月窺檐松泉潄枕屛裏吳山何處暗粉疎紅依舊為
誰勻注都貪了燕約鶯期更閒却柳煙花雨縱十分春
到郵亭賦懷應是斷腸句青青原上薺麥還被東風
無頼翻成離緒望極天西惟有隴雲江樹斜照帶一縷
新愁盡分付暮潮歸去步閒階待卜心期落花空細數
前調(雨中舟次洹上)張翥
燕子梁深鞦韆院冷半濕垂楊煙縷怯試春衫長恨踏
青期阻梅子後餘潤留寒藕花外嫩凉銷暑漸驚他秋
老梧桐蕭蕭金井斷蛩暮熏篝須待被暖催雪新詞
未穩重尋笙譜水閣雲牎總是慣從經處曾信有客裏
關河又怎禁夜深風雨一聲聲滴在疎篷做成情味苦
瀟湘逢故人慢
(又一體雙調一百四字)
瀟湘逢故人慢(初夏)王安禮
薰風微動方榴花弄色萱草成窩翠幃敞輕羅試冰簟
初展幾尺湘波疎檐廣厦稱瀟湘一枕南柯引多少夢
魂歸緒洞庭雨棹煙蓑驚回處閒晝永更時時燕雛
鶯友相過正綠影婆娑况庭有幽花池有新荷青梅煮
酒幸随分贏取高歌功名事到頭終在歲華忍負清和
前調(山莊秋集)錢應金
深秋村落誇青菱香熟素芋甜和擘紫蟹蒸黃雀知巳
團聚笑語婆娑濃煙淡雪翦湘湖幾尺漁蓑縱消受白
蘋紅蓼生平未免情多空懷古時悱惻十年來可償
文債詩魔歎世路蹉跎恐心費參熊眉費松螺風期闊
絶喜今夕重話雲窩寒潭月皎然見底問君不醉如何
西湖月
(又一體雙調一百四字)
西湖月(探梅)黃子行
初弦月挂林梢又一度西園探梅消息粉牆朱戶苔枝
露蕊淡勻輕飾玉兒應有恨為悵望東昏相記憶便解
珮飛入雲階長伴此花傾國還嗟瘦損幽人記立馬
攀條倚闌横笛少年風味拈花弄蕊愛香憐色揚州何
遜在試點染吟箋留醉墨漫贏得疎影寒牎夜深孤寂
送入我門來
(又一體雙調一百四字調始胡浩然除夕一詞後人復有少一字者次入前卷故以此為又一體也)
送入我門來(除夕)胡浩然
荼壘安扉靈馗挂戶神儺裂竹轟雷動念流光四序式
週回須知今歲今宵盡似頓覺明年明日催向今夕是
處迎春送臘羅綺筵開今古偏同此夜賢愚共添一
歲貴賤仍偕互祝遐齡山海固難摧石崇富貴籛鏗夀
更潘岳儀容子建才仗東風盡力一齊吹送入此門來
百宜嬌
(雙調一百四字與眉嫵别名百宜嬌者不同)
百宜嬌吕渭老
隙月垂篦亂蛩催織秋晚嫩凉庭戶燕拂簾旌鼠窺牎
網寂寂飛螢來去金鋪鎮掩漫記得花時南浦約重陽
萸糝菊英小樓遥夜歌舞銀燭暗佳期細數簾幕漸
西風午牎秋雨葉底翻紅水面皺碧燈火裁縫砧杵登
高望極正霧鎖官槐歸路定須將寶馬鈿車訪吹簫侣
更漏子
(又一體雙調一百四字)
更漏子杜安世
庭遠途程算萬山千水路入神京暖日春郊綠柳紅杏
香逕舞燕流鶯客館悄悄閒庭堪惹舊恨深有多少馳
驅驀嶺涉水枉廢身心思想厚利高名漫惹得憂煩
枉度浮生幸有青松白雲深洞清閒且樂昇平長是宦
游羈思别離淚滿襟望江鄉蹤跡舊游題書尚自分眀
望南雲慢
(雙調一百四字)
望南雲慢沈公述
木葉輕飛乍雨歇亭皋簾捲秋光闌隈砌角綻拒霜幾
處䔒深淺紅芳應恨開時晚伴翠菊風前竝香曉來寒
露嫩臉低凝似帶啼妝堪傷記得佳人當時怨别盈
腮淚粉行行而今最苦奈千里身心兩處淒凉感物成
消黯念舊歡空勞寸腸月斜殘漏夢斷孤幃一枕思量
惜餘歡
(又一體雙調一百四字)
惜餘歡黃庭堅
四時美景正年少賞心頻啟東閤芳酒載盈車喜朋侣
簪盍杯觶交飛勸酬互獻正酣飲醉主公陳榻坐來争
奈玉山未頽興尋巫峽歌闌旋燒綘蠟况漏轉銅壺
煙斷香鴨猶整醉中花借纖手重插相將扶上金鞍騕
褭碾春焙願少延歡洽未須歸去重尋豔歌更留時霎
西河
(河或作湖三疊一百四字)
西河周邦彦
長安道瀟灑西風時起塵埃車馬晚游行灞陵煙水亂
鴉棲鳥夕陽中參差霜樹相倚到此際愁如葦冷落
關河千里追思唐漢昔繁華斷碑殘記未央宫闕巳成
灰終南依舊濃翠對此景無限愁思遶天涯秋蟾如
水轉使客情如醉想當時萬古雄名盡作往來人淒凉
事
花發沁園春
(雙調一百五字)
花發沁園春王詵
帝里春歸早先妝點皇家池館園林雛鶯未遷燕子乍
歸時節戲弄晴隂瓊樓朱閣恰正在柳曲花心翠袖豔
衣凭闌干慣問絃管新音此際相攜宴賞縱行樂隨
處芳樹遥岑桃腮杏臉嫩英萬葉千枝綠淺紅深輕風
煦日泛暗香長滿衣襟洞戶醉歸訪笙歌晚來雲海沉
沉
前調(又一體呈史滄洲)劉圻父
換譜伊凉選歌燕趙一番樂事重起花新笑靨柳軟纖
腰濟楚衆芳圍裏年年佳會長是傍清明天氣正魏紫
衣染天香蜀妝紅破春睡一簇猩羅鳳翠徧東園西
城點檢芳事鈴齋吏散晝館人稀幾闋管絃清脆人生
適意流轉共風光遊戲到遇景取次成歡怎教良夜休
醉
解連環
(雙調一百五字觧連環本莊子語國策秦遺齊連環使解之以周邦彦詞遂以名調)
解連環周邦彦
怨懷誰託嗟情人斷絶信音遼邈縱妙手能解連環似
風散雨收霧輕雲薄燕子樓空暗塵鎖一牀絃索想移
根換葉盡是舊時手種紅藥汀洲漸生杜若料舟依
岸曲人在天角記得當日音書把閒語閒言待緫燒却
水驛春廻望寄我江南梅萼&KR0838;今生對花對酒為伊淚
落
涼州令
(又一體雙調一百五字)
涼州令歐陽修
翠樹芳條颭的的裙腰初染佳人攜手弄芳菲綠隂紅
影共展雙紋簟插花照影窺鸞鑑只恐芳容减不堪零
落春晚青苔雨後深紅點一去門閒掩重來却尋朱
檻離離秋實弄輕霜嬌紅脈脈似見臙脂臉人非事往
眉空斂誰把佳期賺芳心只願長依舊春風更放明年
豔
前調(榴花次歐陽永叔韻)張大烈
風動柔枝颭朵朵猩紅新染玉手摘來斜插鬢翠鬟疑
燒赤耀臙脂簟來回顧影明金鑑驚惜嬌姿減那堪陣
陣飄颻妒花風鮮紅飛點翡翠重門掩燕子哺雛畫
檻結來秀實綴芳條朱英丹綻如面微酡臉新子離離
胎内斂恐被多情賺怎得月令閏朱明留駐韶華觀麗
豔
合歡帶
(又一體雙調一百五字)
合歡帶柳永
身材兒早是妖嬈算舉措實難描一箇肌膚渾似玉更
都來占了千嬌妍歌豔舞鶯慚巧舌柳妒纖腰自相逢
便覺韓娥價減飛燕聲銷桃花零落溪水潺湲重尋
仙徑非遥莫道千金酬一笑便明珠萬斛須邀檀郎幸
有凌雲詞賦擲果丰標况當年便好相攜鳳樓深處吹
簫
前調(又一體)杜安世
樓臺高下玲瓏鬭芳樹綠隂濃芍藥孤栖香艷晚見櫻
桃萬顆初紅巢喧乳燕珠簾鏤曳滿戶香風罩紗幃象
牀屏枕晝眠才似朦朧起來無語更兼慵念分明往
事成空被你厭厭牽繫我怪纖腰繡帶寬鬆春來早是
分飛兩處長恨西東到如今扇移明月簟鋪寒浪與誰
同
南浦
(又一體雙調一百五字)
南浦程垓
金鴨嬾熏香向晚來春酲一枕無緒濃綠漲瑶牎東風
外吹盡亂紅飛絮無言竚立斷腸惟有流鶯語碧雲欲
暮空惆悵韶華一時虛度追思舊日心情記題葉西
樓吹花南浦老去覺懽疎傷春恨都付斷雲殘雨黃昏
院落問誰猶在凭闌處可堪杜宇空只解聲聲催他春
去
前調史逹祖
玉樹曉飛香待倩他和愁點破妝鏡輕嫩一天春平白
地都護雨昏煙暝幽花露濕定應獨把闌干凭謝屐未
蠟安排共文鴛重遊芳徑年來夢雨揚州怕事隨歌
殘情趁雲冷嬌盼隔東風無人會鶯燕暗中心性深盟
縱約盡同晴雨全無定海棠夢在相思過西園秋千紅
影
前調(又一體)王沂孫
柳外碧連天漾翠紋漸平低蘸雲影應是雪初消巴山
路蛾眉乍窺清鏡綠痕無際幾番飄蕩江南恨弄波素
韤至甚處空把落紅流盡何時橘里蓴鄉泛一舸翻
然東風歸興孤夢遶滄浪蘋花岸漠漠雨昏煙暝連筒
接縷故溪深掩柴門静只愁雙燕銜春去拂破藍光千
頃
前調(春水)王沂孫
柳下碧粼粼認麴塵乍生色嫩如染清溜滿銀塘東風
細參差縠紋初徧别君南浦翠眉曾照波痕淺再來漲
綠迷舊處添却殘紅幾片蒲萄過雨新痕正拍拍輕
鷗翩翩小燕簾影蘸樓隂芳流去應有淚珠千點滄浪
一舸斷魂重唱蘋花怨采香幽徑鴛鴦睡誰道湔裙人
遠
前調張炎
波暖綠鱗鱗燕飛來好是蘇堤纔曉魚沒浪痕圓流紅
去翻喚東風難埽荒橋斷浦柳隂撐出扁舟小回首池
塘青欲徧絶似夢中芳草和雲流出空山甚年年淨
洗花香不了新綠乍生時孤村路猶憶那回曾到餘情
渺渺茂林觴咏如今悄前度劉郎歸去後溪上碧桃多
少
前調(檥舟南浦)張翥
花落楚江流過西山雨漲漁村無路雙槳載愁來蘋沙
外惟有盟鷗相覷春波碧草送君曾是傷情處依舊朝
雲飛畫棟秋滿鶴汀鳬渚斜陽三兩人家看青旗影
裏炊煙一縷素被夜深船凄凉聽還似西風湓浦征鴻
去盡夢回明月生烟樹如此山川無限恨都付一尊懷
古
前調陶宗儀
如此好溪山羡雲屏九疊波影涵素暖翠隔紅塵空明
裏著我扁舟容與高歌鼓枻鷗邊常是尋盟去頭白江
南看不了何况幾番風雨畫圖依約天開蕩清暉另
有越中真趣孤嘯拓篷牎幽情遠都在酒瓢茶具水葓
搖晚月明一笛潮生浦欲問漁郎無恙否回首武陵何
許
泛清波摘徧
(又一體雙調一百五字)
泛清波摘徧晏幾道
催花雨小著柳風柔都似去年時候好露紅煙綠盡有
狂情鬭春早長安道秋千影裏絲管聲中誰放豔陽輕
過了倦客登臨暗惜光隂恨多少楚天渺歸思正如
亂雲短夢未成芳草空把吳霜鬢華自悲清曉帝城杳
雙鳳舊約漸虛孤鴻後期難到且趁朝花夜月翠尊頻
倒
秋霽
(又一體雙調一百五字此調始於胡浩然因前有少字者故列為又一體一名春霽一名平湖秋月)
秋霽胡浩然
虹影侵階乍雨歇長空萬里凝碧孤鶩高飛落霞相映
遠狀水鄉秋色黯然望極動人無限愁如織又聽得雲
外數聲新鴈正嘹嚦當此暗想畫閣輕抛杳然殊無
些箇消息漏聲稀銀屛冷落那堪殘月照牎白衣帶頓
寬猶阻隔算此情苦除非宋玉風流共懷傷感有誰知
得
前調史逹祖
江水蒼蒼望倦柳愁荷共感秋色廢閣先凉古簾空暮
鴈程最嫌風力故園信息愛渠入眼南山碧念上國誰
是鱠鱸江漢未歸客還又歲晚瘦骨臨風夜聞秋聲
吹動岑寂露蛩悲清燈冷屋繙書愁上鬢毛白年少俊
遊渾斷得但可憐處無奈冉冉驚魂採香南浦翦梅煙
驛
前調(賦雲麓水園長橋)吳文英
一水盈盈漢影隔游塵淨洗寒綠秋沐平煙日回西照
乍驚飲虹天北綵蘭翠馥錦雲直下花成屋試縱目空
際醉來風露跨黃鵠追想縹緲釣雪松江恍然煙蓑
秋夢重續問何如臨池膾玉扁舟空檥洞庭宿也勝飲
湘然楚竹夜久人悄玉妃喚月歸來挂笙聲裏水宫六
六
前調(秋日游西湖)周密
重到西泠記芳園載酒畫舸横笛水曲芙蓉渚邊鷗鷺
依依似舊相識年華易失斷橋幾換垂楊色漫自惜愁
損庾郎雙鬢點華白殘蛩露草怨蝶飛花轉眼西風
又成陳迹歎如今才疎量减尊前孤負醉吟筆欲寄遠
情秋水隔舊遊空在憑高望極斜陽亂山浮紫暮雲凝
碧
二郎神
(又一體雙調一百五字亦名十二郎)
二郎神徐伸
悶來彈鵲又攪碎一簾花影漫試著春衫還思纖手熏
徹金猊燼冷動是愁端如何向但怪得新來多病嗟舊
日沈腰而今潘鬢怎堪臨鏡重省别時淚漬羅襟猶
凝料為我厭厭日高慵起長托春酲未醒鴈足不來馬
蹄難去門掩一庭芳景空竚立盡日闌干倚徧晝長人
靜
前調吳潛
小樓向晚正柳鎻一城煙雨記十里吳山繡簾朱戶曾
學宫詞内舞浪逐東風無人管但脈脈歲移年度嗟往
事未塵新愁還織恁堪重訴凝竚問春何事飛紅飄
絮縱度曲秦川舊家都去誰寄音書說與野草淒迷暮
雲沉黯渾自替人無緒珠淚滴應把寸腸萬結夜帷深
處
前調(次陳惟道韻)趙以夫
野塘暗碧漸點點翠鈿明鏡想晝永珠簾人閒金屋時
倚妝臺照影睡起闌干凝思處漫數盡歸鴉栖暝知月
下鶯黃雲邊蛾綠為誰重整曾倩鴈傳鵲報心期罕
定奈柳絮浮雲桃花流水長是參差不並莫怨春歸莫
愁柘老蠶巳三眠將醒腸斷句枉費丹青漠漠水遥煙
冥
前調趙以夫
一江綠淨算閱盡燕鴻來去便繫日䋲長修蟾斧妙教
駐韶華未許白白紅紅多少態問底事東皇無語但碧
草淡烟落花流水不堪回竚晴雨陡寒乍熱清隂庭
戶任詩卷抛荒棋枰休務寂寞風簾舞絮我酌君斟我
詞君唱誰似卿卿簫史&KR0838;酩酊斷送春歸恰好聽鳩呼
婦
前調(吳江垂虹橋亭)吳文英
素天際水浪拍碎凍雲不凝記曉葉題霜秋燈吟雨曾
繫長橋過艇又是賓鴻重來後猛賦得歸期纔定嗟繡
鴨解言香鱸堪釣尚廬人境幽興争如共載越娥妝
鏡念倦客依然貂裘茸帽重向松江照影酹酒蒼茫倚
歌平遠亭上玉虹腰冷迎醉面暮雪飛花幾點黛愁山
暝
前調樓采
露牀轉玉喚睡醒綠雲梳曉正倦立銀屏新寬衣帶生
怯輕寒料峭悶絶相思無人問但怨入牆隂啼鳥歎露
屋鎖春晴風喧晝柳輕梅小人悄日長漫憶秋千嬉
笑悵燼冷鑪熏花深鶯靜簾箔微紅醉裊帶結留詩粉
痕銷帊情遠竊香年少凝恨極盡日憑高目斷淡煙芳
草
前調(用徐幹臣韻)湯恢
瑣牎睡起閒竚立海棠花影記翠楫銀塘紅牙金縷杯
泛棃花凍冷燕子銜來相思字道玉瘦不禁春病應蝶
粉半銷鴉雲斜墜暗塵侵鏡還省香痕碧唾春衫都
凝悄一似荼䕷玉肌翠被消得東風喚醒青杏單衣楊
花小扇閒却晚春風景最苦是蝴蝶盈盈弄晚一簾風
靜
尉遲杯
(又一體雙調一百五字)
尉遲杯周邦彦
隋堤路漸日晚密靄生深樹隂隂淡月籠沙還宿河橋
深處無情畫舸都不管煙波隔前浦等行人醉擁重衾
載將離恨歸去因思舊客京華長偎傍疎林小檻歡
聚冶葉倡條俱相識仍慣見珠歌翠舞如今向漁村水
驛夜如歲焚香獨自語有何人念我無聊夢魂凝想鴛
侣
前調(賦楊公小蓬萊)吳文英
垂楊逕洞鑰啟時遣流鶯迎涓涓暗谷流紅應有緗桃
千頃臨池笑靨春色滿銅華弄妝影記年時試酒湖隂
褪花曾采新杏蛛牎繡網玄經纔石硯開匳雨潤雲
凝小小蓬萊香一掬愁不到朱嬌翠靚清尊伴人間永
日斷琴和棋聲竹露冷笑從前醉卧紅塵不知仙在人
境
前調無名氏
歲云暮歎光隂冉冉能幾許江梅尚怯餘寒長安信音
猶阻東風無據凭闌久欲去還凝竚憶溪邊月底徘徊
暗香疎影朱戶朝來凍解霜銷南枝上香英數點微
露把酒看花無言有淚還是那時情緒花依舊晨妝何
處漫贏得花前愁千縷儘高樓畫角頻吹任教紛紛飛
素
前調(題盧古溪響碧琴所)尹公遠
冰絃語在竹樹院落深深處當年野草閒花何許浮雲
飛絮征鴻至止縱汗漫遊人遠回顧遲瓊樓五色簾開
喚醒玄鶴飛舞何事夢斷湖山尚九里松聲八月潮
怒三十年餘臺池清淚不為花奴羯鼓想天上羣仙老
矣甚比似人間更愁苦倩畫闌留住西風莫教吹入雲
去
前調(又一體)賀鑄
勝游地信東吳絶景饒佳麗平湖底見層嵐凉月下聞
清吹人如濃李泛衿袂香潤蘋風起喜凌波素韤逢迎
領略當歌深意鄂君被雙鴛綺垂楊蔭夷猶畫舲相
檥寳瑟絃調明珠佩委回首碧雲千里歸鴻後芳音如
寄念懷繫青鬢今無幾枉分將鏡裏華年付與樓前流
水
西河
(又一體三疊一百五字)
西河(金陵懷古)周邦彦
佳麗地南朝盛事誰記山圍故國遶清江髻鬟對起怒
濤寂寞打孤城風檣遥度天際斷崖樹猶倒倚莫愁
艇子曾繫空餘舊跡鬱蒼蒼霧沈半壘夜深月過女牆
來傷心東望淮水酒旂戲鼓甚處市想依稀王謝鄰
里燕子不知何世向尋常巷陌人家相對如說興亡斜
陽裏
前調(送錢仲耕移守婺州)辛棄疾
西江水道是西江人淚無情却解送行人月明千里從
今日日倚高樓傷心烟樹如薺會君難别君易草草
不如人意十年著破繡衣茸種成桃李問君可是厭承
明東方鼓吹千騎對梅花更消一醉看明年調鼎風
味老大自憐憔悴過吾廬定有幽人相問歲晚淵明歸
來未
前調(岳陽次周美成韻)楊澤民
形勝地岳陽事見圖記因山峭拔聳孤城畫樓湧起楚
吳巨澤坼東南驚濤浮動空際半天樓閣翠倚玉人
鳳舸難繫空餘細草沒章華但存故壘二妃祠宇隔黃
陵精魂遥接雲水蟹魚橘柚漸上市是當年屈宋鄉
里别有老仙高世袖青蛇屢入都無人對惟有枯松城
南裏
前調(登花園)吳文英
春乍霽清漣畫舫融洩螺雲萬疊黯凝秋黛蛾照水漫
將西子比西湖溪邊人更多麗步危徑攀艷蕊掬霞
到手紅碎青蛇細折小迴廊去天半咫畫闌入暮起東
風棋聲吹下人世海棠藉雨半繡地殘寒退初卸羅
綺除酒消春何計向沙頭更續斜陽一醉雙玉杯和流
花洗
前調(金陵懷古次周美成韻)陳允平
形勝地西陵往事重記溶溶王氣滿東南英雄間起鳳
遊何處古臺空長江縹緲無際石頭城上試倚吳襟
楚帶如繫烏衣巷陌幾斜陽燕閒舊壘後庭玉樹委歌
塵淒涼遺恨流水買花問酒錦繡市醉新亭芳草千
里夢醒覺非今世對三山半落青天數點白鷺飛來西
風裏
前調張炎
花最盛西湖曾泛煙艇鬧紅深處小秦筝斷橋夜飲鴛
鴦水宿不知寒如今翻被驚醒那時事都倦省闌干
來此間凭是誰分得半機雲恍疑畫錦想當飛燕皺裙
時舞盤微墮珠粉軟波不翦素練淨碧盈盈移下秋
影醉裏玉書難認且脫巾露髮飄然乘興一葉浮香天
外冷
御選歴代詩餘卷八十三
