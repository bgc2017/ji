欽定四庫全書
御選歴代詩餘卷八十七目錄(起一百十字至一百十一字)
霜葉飛(又一體)
張炎
劉基
前調(又一體)
無名氏
擊梧桐(又一體)
李甲
李珏
八寶妝(又一體)
李甲
大聖樂(又一體)
康與之
蔣捷
前調(又一體)
張炎
高山流水
吳文英
八犯玉交枝
仇遠
幔捲紬
柳永
李甲
疎影
姜䕫
趙以夫
陳允平
周密
王沂孫
張炎(四首)
王夢應
鄧剡
趙文
張翥
選冠子(又一體)
周邦彦
方千里
吳文英
陳允平
劉基
吳子孝
前調(又一體)
蔡伸
陳允平
五綵結同心(又一體)
趙彦端
八歸
高觀國
女冠子(又一體)
柳永
霜葉飛(又一體)
周邦彦
吳文英
張炎(二首)
長夀樂(又一體)
柳永
沁園春(又一體)
楊慎
御選歴代詩餘卷八十七目錄
欽定四庫全書
御選歴代詩餘卷八十七(起一百十字至一百十一字)
司經局洗馬掌局事兼翰林院修撰加二級(臣)王奕清奉
旨校刊
霜葉飛
(又一體雙調一百十字)
霜葉飛(悼澄江吳立齋)張炎
故園空杳霜風動南塘吹斷瑶草巳無清氣礙雲山奈
此時懷抱尚記得修門賦曉杜陵花竹歸來早傍雅亭
幽榭慣款語英游好懷無限歡笑不見換羽移商杏
梁塵遠可憐都付殘照坐中泣下最誰多歎賞音人少
悵一夜梅花都老今年因甚無詩到待喚起清魂說與
淒涼定應愁了
前調(七夕)劉基
鯉魚風起津梁斷盈盈一水難渡藕花相向自成蓮誰
道中心苦又不覺明星在戶鵲橋横跨黃姑渚怕喜極
悲生似那日匆匆再把歡笑辜負堪恨桂闕姮娥乘
雲驂霧便踏龍尾先去碧雞啼罷鳳樓寒早漏聲催鼓
盼油壁香車駕了踟蹰欲上頻回顧但暗滴真珠教向
人間散成飛雨
前調(又一體)無名氏
霜林彫晩危樓迥登臨無限秋思望中閒想洞庭波面
亂紅初墜更蕭索風吹渭水長安飛舞千門裏變景摧
芳榭唯有蘭衰暮叢菊殘餘蕊念花滿堂時自美人
一去鎮掩香閨經歲又觀珠露碎點蒼苔敗梧飄砌漫
贏得相思淚眼東君早作歸來計須莫惜丹青手重與
芳菲萬紅千翠
擊梧桐
(又一體雙調一百十字)
擊梧桐李甲
杳杳春江闊收細雨風蹙波聲無歇鴈去汀洲暖岸蕪
静翠染遥山一抹羣鷗聚散征航來去隔水相望楚越
對此凝情久念往歲上國嬉遊時節鬭草園林賣花
巷陌觸處風光竒絶正恁濃歡裏悄不意頓有天涯離
别看即梅生翠實柳飄狂絮没個人共折把而今愁煩
滋味教向誰說
前調(别西湖社友)李珏
楓葉濃於染秋正老江上征衫寒淺又是秦鴻過霽煙
外寫出離愁幾點年來歲去朝生暮落人似吳潮展轉
怕聽陽關曲奈短笛喚起天涯情遠雙屐行春扁舟
嘯晩憶著鷗湖鶯苑小小梅花屋雪月後記把山扉牢
掩惆悵明朝何處故人相望但碧雲半斂定蘇堤重來
時候芳草如翦
八寶妝
(又一體雙調一百十字)
八寶妝李甲
門掩黃昏畫堂人寂暮雨乍收殘暑簾捲疎星庭戶悄
隱隱嚴城鐘鼓空街煙暝半開斜月朦朧銀河澄淡風
淒楚還是鳳樓人遠桃源無路惆悵夜久星繁碧雲
望斷玉簫聲在何處念誰伴茜裙翠袖共攜手瑶臺歸
去對脩竹森森院宇曲屏香暖凝沉炷問對酒當歌情
懷記得劉郎否
大聖樂
(又一體雙調一百十字)
大聖樂康與之
千朵竒峰半軒微雨曉來初過漸燕子引教雛飛菡萏
暗薰芳草池面凉多淺斟瓊卮浮綠蟻展湘簟雙紋生
細波輕紈舉動團圓素月仙桂婆娑臨風對月恣樂
便好把千金邀豔娥幸太平無事擊壤鼓腹攜酒高歌
富貴安居功名天賦争奈皆由時命何休眉鎖問朱顔
去了還更來麽
前調(夀陶成之)蔣捷
笙月凉邊翠翹雙舞夀仙曲破更聽得豔拍流星慢唱
夀詞初了羣唱蓮歌主翁樓中披鶴氅展一笑微微紅
透渦襟懷好縱炎官駐繖長是春和千年鼻祖事業
記曾趁雷聲飛快梭但也曾三徑撫松采菊隨分吟哦
富貴浮雲榮華風過淡處還他滋味多休辭飲有碧荷
貯酒深似金荷
前調(又一體韻華春堂分)張炎
隱市山林傍家池館頓成佳趣是幾番臨水看雲就樹
攬香詩滿闌干横處翠徑小車行花影聽一片春聲人
笑語深庭宇對清晝漸長閒教鸚鵡芳情緩尋細數
愛碧草平煙紅自雨任燕來鶯去香凝翠暖歌酒清時
鐘鼓二十四簾冰壺裏有誰在簫臺猶醉舞吹笙侣倚
高寒半天風露
高山流水
(雙調一百十字)
高山流水(丁基仲妾善琴題贈)吳文英
素絃一一起秋風寫柔情多在春葱徽外斷腸聲霜霄
暗落驚鴻低顰處翦綠裁紅仙郎伴新製還賡舊曲映
月簾櫳似名花並蔕日日醉春濃吳中空傳有西子
應不解換徵移宫蘭蕙滿襟懷唾碧緫噴花茸後堂深
想費春工客愁重時聽蕉寒雨碎淚濕瓊鍾恁風流也
稱金屋貯嬌慵
八犯玉交枝
(雙調一百十字)
八犯玉交枝(招寶山觀月上)仇遠
滄島雲連綠瀛秋入暮景却沉洲渚無浪無風天地白
聽得潮生人語擎空孤柱翠倚高閣憑虚中流蒼碧迷
煙霧惟見廣寒門外青無重數不知是水是山不知
是樹漫漫知是何處倩誰問凌波輕步漫凝睇乘鸞秦
女想庭曲霓裳正舞莫須長笛吹愁去怕喚起魚龍三
更噴作前山雨
幔捲紬
(䨇調一百十字或作慢捲袖)
幔捲紬柳永
閒牎燭暗孤幃夜永欹枕難成寐細屈指尋思舊事前
歡都來未盡平生深意到得如今萬般追悔空祗添憔
悴對好景良宵皺著眉兒成甚滋味紅茵翠被當時
一一堪垂淚怎生得依前似恁偎香倚暖抱著日高猶
睡算得伊家也應隨分煩惱心兒裏又爭似從前澹澹
相看免恁縈繫
前調李甲
絶羽沉鱗埋香葬玉杳杳悲前事對一盞寒燈數點流
螢悄悄畫屏巫山十二蕣臉星眸蘭情蕙性一旦成流
水便縱有甘泉妙手鴻都方士何濟香閨寶砌臨妝
迤邐苔痕翠更不忍看伊繡殘鴛履而今尚有啼紅粉
漬好夢不來斷雲飛去黯黯愁無際漫飲盡香醪奈向
愁腸消遣無計
疎影
(䨇調一百十字石湖梅開范成大徵新聲於姜䕫夔製暗香疎影二曲後人更以紅情綠意名之此)
(其一也)
疎影(石湖梅詞)姜䕫
苔枝綴玉有翠禽小小枝上同宿客裏相逢籬角黃昏
無言自倚脩竹昭君不慣龍沙遠但暗憶江南江北想
珮環月夜歸來化作此花幽獨猶記深宫舊事那人
正睡裏飛近蛾綠莫似東風不管盈盈早與安排金屋
還教一片隨波去又却怨玉龍哀曲等恁時重覓幽香
巳入小牎横幅
前調(梅)趙以夫
晴空漠漠催雪來底處飄滿籬落元是花神管領春風
幽香忽徧林壑玉仙緩轡江城路全不羡揚州東閣似
天教瑶珮瓊裾薦與翠尊冰勺聞道兒童好語豐年
瑞覆早占取紅萼驛使飛馳羹鼎安排速趁良辰行樂
聯鑣一一清都客也肯把山林同約醉歸來夢斷西牎
怕聽麗譙吹角
前調(次姜白石韻)陳允平
千峰玉立送孤雲伴我羅牎清宿拂鏡凭虚春碧生寒
夜單瘦倚笻竹東風不解吹愁醒但芳酒溪南城北認
霧鬟遥鎻脩眉顰嫵為誰愁獨江上輕鷗似識背昭
亭兩兩飛破晴綠一片蒼煙隔斷家山夢遶石牎蘿屋
相看不厭朝還暮算幾度赤闌干曲待倩詩收拾歸來
寫作卧遊屏幅
前調(梅影)周密
冰條凍葉又横斜照水一花初發素壁秋屏招得芳魂
彷彿玉宫明滅疎疎滿地珊瑚冷全誤却撲花幽蝶甚
美人忽到牎前鏡裏好春難折閒却孤山舊事浸清
漪倒暎千樹殘雪暗裏東風可慣無情攪碎一簾香月
輕妝誰寫崔徽面認隱約煙綃重疊記夢回紙帳殘燈
瘦倚數枝清絶
前調(咏梅)王沂孫
瓊妃卧月任素裳瘦損羅帶重結石逕春寒碧蘚參差
相思曾步芳屧離魂分破東風恨又夢入水孤雲闊算
如今也厭娉婷帶了一痕殘雪猶記冰匳半掩冷枝
畫未就歸棹輕折幾度黃昏忽到牎前重想故人初别
蒼虯欲捲漣漪去慢蛻却連環香骨早又是翠蔭蒙茸
不似一枝清絶
前調(北歸感舊寄周草牎)張炎
柳黃未結放嫩晴銷盡斷橋殘雪隔水人家渾是花隂
曾醉好春時節輕車幾度新堤曉想如今燕鶯猶說縱
豔遊得似當年早是舊情都别重到翻疑夢醒弄泉
試照影驚見華髮却笑歸來石老雲荒身世飄然一葉
閉門約住青山色自容與吟牎清絶怕夜寒吹到梅花
休捲半簾明月
前調(梅)張炎
黃昏片月似碎隂滿地還更清絶枝北枝南疑有疑無
幾度背燈難折依稀倩女離魂處緩步出前村時節看
夜深竹外横斜應妒過雲明滅窺鏡蛾眉淡抹為容
不在貎獨抱孤潔莫是花光描取春痕不怕麗譙吹徹
還驚海上燃犀去照水底珊瑚如活做弄得酒醒天寒
空對一庭香雪
前調(題賓月圖)張炎
雪空四野照歸心萬里千峰獨立身與天游一洗襟懷
海鏡倒湧秋白相逢嬾問盈虧事但脈脈此情無極是
幾番飛盖追隨桂底露衣香濕閒欵樓臺夜色料水
光未許人世先得影裏分明認得山河一笑亂山横碧
乾坤許大須容我渾忘了醉鄉猶客待倩誰招下清風
共結歲寒三益
前調(荷葉)張炎
碧圓自潔向淺洲遠渚亭亭清絶猶有遺簪不展秋心
能卷幾多炎熱鴛鴦密語同傾盖且重與浣紗人說恐
怨歌忽斷花風碎却翠雲千疊回首當年漢舞怕飛
去漫縐留仙裙摺戀戀青衫猶染枯香還歎鬢絲飄雪
盤心清露如鉛水又一夜西風吹折喜静看匹練秋光
倒瀉半湖明月
前調王夢應
瞢騰曉被聽墮冰屋角晴哢仍未土濕煙生庭揜寒青
障泥嬾為春試東風舊與花飛去料記得年年沙際忍
落梅萬點苔根化作一牎離思猶憶蔫紅穉綠斷橋
雪未埽天近春易老對荒寒事舊人新鴈後不成情味
人間解有花如海待一片不教隨水但玉香酥影玲瓏
逐日暖紅雲裏
前調(送尹簿之平江)鄧剡
瑶尊蘸翠短長亭送别風戀晴袂臘樹迎春一路清寒
能消幾日羇思霜華不借陽關柳悄莫繫行人嘶騎對
梅花索笑分攜勝約别來相寄人物仙蓬妙韻瑞鸞
斂迅翼聊憩香枳見說使君好語先傳付與芙蓉清致
客來欲問荆州事但細語岳陽樓記夢故人翦燭西牎
已隔洞庭煙水
前調(道士朱復論琴)趙文
寒泉濺雪有珮環隐隐飛度霜月易水風寒壮士悲歌
關山萬里離别楊花浩蕩晴空轉又化作雲鴻霜鶻耿
石壕夜久無言寂歴如聞幽咽雲谷山人老矣江空
又歲晩相對愁絶玉立長身自是胎仙舞我黃庭三疉
人間只慣丁當字妙處在一聲清拙待明朝試拂菱花
老我滿簪華髮
前調(王元章墨梅圖)張翥
山隂賦客怪幾番睡起牎影生白縹緲仙姝飛下瑶臺
淡泞東風顔色微霜恰護䑃朧月更想像暝煙低隔恨
翠禽啼處驚殘一夜夢雲無跡惟有龍煤解染數枝
入畫裏如印溪碧老樹枯苔玉暈冰圍滿幅寒香狼藉
墨池雪嶺春長好悄不管小樓横笛怕有人誤認寒花
欲點曉来妝額
選冠子
(又一體雙調一百十一字)
選冠子周邦彦
水浴清蟾葉喧凉吹巷陌雨聲初斷閒依露井笑撲流
螢惹破畫羅輕扇人静夜久凭闌愁不歸眠立殘更箭
歎年華一瞬人今千里夢沉書遠空見說鬢怯瓊梳
容銷金鏡漸嬾趁時勻染梅風地溽虹雨苔滋一架舞
紅都變誰信無聊為伊才減江淹情傷荀倩但明河影
下還看稀星數點
前調(次周美成韻)方千里
柳灑鵝黃草揉螺黛院落雨痕纔斷蜂鬚霧濕燕觜泥
融陌上細風頻扇多少豔景關心長苦春光疾如飛箭
對東風忍負西園清賞翠深香遠空暗憶醉走銅駝
閒敲金鐙倦跡素衣塵染因花瘦覺為酒情鍾綠鬢幾
番催變何况逢迎向人眉黛供愁嬌波回倩料相思此
際濃似飛花萬點
前調(芙蓉)吳文英
藻國淒迷麴塵澄暎怨入粉煙藍霧香籠麝水膩漲紅
波一鏡萬妝争妒湘女歸魂佩環玉冷無聲凝情誰語
又江空月墮凌波塵起綵鴛愁舞還暗憶鈿合蘭橈
絲牽瓊腕見菂更憐心苦玲瓏翠幄輕薄冰綃穩稱錦
雲留住生怕衰蟬暗驚秋破紅衰啼珠零露奈西風老
盡羞趁東風嫁與
前調(次周美成韻)陳允平
翠約蘋香綠摶槐蔭隔水晩蟬聲斷壺冰避暖釧玉欹
凉倦暑嬾拈歌扇雲浪縹緲魚鱗新月開弦落星沉箭
恨經年間闊柔箋空寄夢隨天遠憔悴損臂薄煙綃
腰寬霞縷錦瑟暗塵侵染韓香猶在秦鏡空圓薄倖舊
盟俱變虚蠧春華為誰容改芳徽魂飛嬌倩凭危樓望
斷江外青山亂點
前調劉基
暖日蒸紅濃煙烘黛又過一年春半鸞啼鏡掩桂老蟾
孤芳草為誰如翦何處燕子飛來入幕穿簾似曾相見
問舊時王謝風流安在雪消冰泮還記得翠幄籠花
瓊闌搭柳鳴珮響和清管圓光易缺急景難追回首夢
迷天遠綠蔣青蘋是他玉樹亭亭金蓮宫苑且高歌對
酒趁取韶華未晩
前調吳子孝
芳榭春闌曲池風暖滿地綠隂清晝柳條點水燕語撩
人睡起不禁醇酎最喜洛苑名花色豔香濃經旬依舊
把越羅團扇走傍花隂幾番吟嗅空悵望人在天涯
雲飛林外霜鬢灰心時候鶯聲漸老梅實纔肥莫便風
塵馳驟今日歡娛祗求長住衡茅慣尋巖岫看揮毫萬
字須待玉山頹後
前調(又一體)蔡伸
鴈落平沙煙籠寒水古壘鳴笳聲斷青山隐隐敗葉蕭
蕭天際暝鴉零亂樓上黃昏片帆千里歸程年華將晩
望碧雲空暮佳人何處夢魂俱遠憶舊遊邃館朱扉
小園香徑尚想桃花人面書盈錦軸恨滿金徽難寫寸
心幽怨兩地離愁一尊芳酒淒凉危闌倚徧儘遲留憑
仗西風吹乾淚眼
前調(夀建安謝使君)陳允平
榖雨收寒茶煙颺曉又是牡丹時候浮龜碧水聽鶴丹
山綵屋幔亭依舊和氣縹緲人間滿谷紅雲德星呈秀
向東風種就一庭蘭茁玉香初茂還遥想曲度嬌鶯
舞低輕燕二十四簾芳晝清溪九曲上巳風光觴詠似
山隂否翠閣凝清正宜瀹茗銀罌熨香金斗雙鸞下長
生殿裏賜薔薇酒
五綵結同心
(又一體雙調一百十一字)
五綵結同心(為淵卿夀)趙彦端
人間塵斷雨外風回凉波自泛仙槎非郭還非野閒鶯
燕時傍笑語清佳銅壺花漏長如線金鋪碎香暖檐牙
誰知道東園五畆種成國色天葩主人漢家龍種正
翩翩迥立雪紵烏紗歌舞承平舊圍紅袖詩興自寫春
華未知三斗朝天去定何似鴻寶丹砂且一醉朱顔相
慶共看玉井浮花
八歸
(雙調一百十一字)
八歸(重陽前一日懷梅溪)高觀國
楚峰翠冷吳波煙遠吹袂萬里西風關河迥隔新愁外
遥憐倦客音塵未見征鴻雨帽風巾歸夢杳想吟思吹
入飛蓬料恨滿幽苑離宫正愁黯文通秋濃新霜初
試重陽催近醉紅偷染江楓瘦笻相伴舊遊回首吹帽
知與誰同想萸嚢酒醆暫時冷落菊花叢兩凝竚壯懷
立盡微雲斜照中
女冠子
(又一體雙調一百十一字)
女冠子柳永
淡煙飄薄鶯花謝清和院落樹隂翠密葉成幄麥秋霽
景夏雲忽變竒峰倚寥廓波暖銀塘漲新萍綠魚躍想
憂端多暇陳王是日嫩苔生閣正鑠石天高流金晝
永楚榭光風轉蕙披襟處波翻翠幕以文會友沉李浮
瓜忍輕諾别館清閒避炎蒸豈須河朔但尊前隨分雅
歌豔舞盡成歡樂
霜葉飛
(又一體雙調一百十一字又名鬭嬋娟)
霜葉飛周邦彦
露迷衰草疎星挂凉蟾低下林表素娥青女鬭嬋娟正
倍添淒悄漸颯颯丹楓撼曉横天雲浪魚鱗小見皓月
相看又透入清輝半晌特地留照迢遞望極關山波
穿千里度日如歲難到鳳樓今夜聽秋風奈五更愁抱
想玉匣哀絃閉了無心重理相思調念故人牽離恨屏
掩孤顰淚流多少
前調吳文英
斷絃離緒關心事斜陽紅映霜樹半壺秋水薦黃花香
噀西風雨縱玉勒輕飛迅羽淒凉誰弔荒臺古記醉踏
南屏彩扇咽寒蟬倦夢不知樊素聊對舊節傳杯塵
箋蠧館斷闋經歲慵賦小蟾斜影轉東籬夜冷殘蛩語
早白髮緣愁萬縷驚飇從捲烏紗去漫細將茱萸看但
約明年翠微高處
前調(毘陵宅中聞老妓歌)張炎
繡屏開了驚詩夢嬌鶯啼破春悄穩將譜字轉清圓正
杏梁聲繞看帖帖蛾眉淡埽不知能聚愁多少歎客裏
淒凉尚記得當年雅音低唱還好同是流落殊鄉相
逢何晩坐對真被花惱貞元朝士己無多但荒煙衰草
未忘得春風窈窕却憐張緒如今老且慰我留連意莫
說西湖那時蘇小
前調(春感)張炎
舊家池沼尋芳處從教飛燕頻繞一灣柳護水房春看
鏡鸞窺曉暈宿酒雙蛾淡埽羅襦飄帶腰圍小盡醉方
歸去又暗約明朝鬭草誰解先到心緒亂若晴絲那
回遊處墜紅争戀殘照近來心事漸無多尚被鶯聲惱
便白髮如今縱少情懷不似前時好漫竚立東風外愁
極還醒背花一笑
長夀樂
(又一體雙調一百十一字)
長夀樂柳永
繁紅嫩翠豔陽景妝點神州明媚是處樓臺朱門院落
絃管新聲騰沸恣遊人無限馳驟驕馬如水競尋芳選
劇強歸來向晩起通衢近遠香塵細細太平世少年
時忍把韶光輕棄況有紅妝楚豔一笑千金何啻向尊
前舞袖飄雪歌響行雲止願長繩且把飛烏繫任好從
容痛飲誰能惜醉
沁園春
(又一體雙調一百十一字)
沁園春(送卞蘇溪)楊慎
歸去來兮羡公高致栗里堪齊記繡斧行邊風生貴竹
青油開府月朗雕題黑髮功名丹心事業卿棘公槐行
可躋問何事急流勇退力挽難稽公言某豈栖栖奔
走紅塵早歲迷況夜鶴帳中滇雲直北春鵑花底蜀日
平西布韤青鞵水邊林下尋壑經丘一杖藜喜吾鄉散
仙多侣勝日招攜
御選歴代詩餘卷八十七
