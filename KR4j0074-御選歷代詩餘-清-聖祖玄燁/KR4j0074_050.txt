欽定四庫全書
御選歴代詩餘卷五十目錄(起七十九字至八十二字)
紅林檎近
周邦彦(二首)
袁去華
方千里(二首)
楊澤民(二首)
陳允平(二首)
金人捧露盤(又一體)
張元幹
程垓
高觀國(三首)
劉基
周用
山亭柳
杜安世
望雲涯引
李景元
憶黃梅
王觀
過澗歇
柳永
晁補之
鬭百花
晁補之
前調(又一體)
晁補之
安公子
柳永
最高樓
劉基
&KR0833;殘紅
楊慎
瑶階草
程垓
最高樓(又一體)
辛棄疾(三首)
程垓
劉克莊
蔣捷
元好問
司馬昂父
御街行(又一體)
高觀國(二首)
鬭百花(又一體)
柳永
皂羅特髻
蘇軾
金人捧露盤(又一體)
賀鑄
倒垂柳
楊无咎
柳初新
柳永
新荷葉
趙抃
侯寘
辛棄疾(四首)
趙彦端(二首)
前調(又一體)
趙長卿
趙彦端
鄭斗煥
早梅芳(又一體)
周邦彦(二首)
陳允平(二首)
吳洪
拂霓裳
晏殊(二首)
柳腰輕
柳永
千秋歲引
王安石
吳子孝
徐有貞
夏允彝
洞仙歌
吳文英
八六子
王沂孫
最高樓(又一體)
毛滂
夢玉人引
吕渭老
南州春色
汪莘
御選歴代詩餘卷五十目錄
欽定四庫全書
御選歴代詩餘卷五十(起七十九字至八十二字)
司經局洗馬掌局事兼翰林院修撰加二級(臣)王奕清奉
旨校刊
紅林檎近
(紅林檎果名即紅奈也唐教坊有此曲因以名詞雙調七十九字或無近字)
紅林檎近(雪二首)周邦彦
高柳春纔軟凍枝寒更香暮雪照清峭玉塵散林塘那
堪飄風遞冷故遣度幕穿窗似欲料理新妝呵手弄絲
簧冷落詞賦客蕭索水雲鄉援毫授簡風流猶憶東
梁望虚檐徐轉逥廊未埽夜長莫惜空酒觴
前調周邦彦
風雪驚初霽水鄉增暮寒樹杪堕毛羽檐牙挂琅玕才
喜門堆巷積可惜迤邐銷殘漸看低竹翩翻清池漲微
瀾步履晴正好宴席晚方歡梅花耐冷亭亭來入冰
盤對前山横素愁雲變色放杯同覓高處看
前調袁去華
森木蟬初噪淡煙梅半黃睡起傍檐隙牆梢挂斜陽魚
躍浮萍破處碎影顛倒垂楊晚庭誰與追涼清風散荷
香望極霞散綺坐待月侵廊調冰薦飲全勝河朔飛
觴漸参横斗轉懷人未寢别來偏覺今夜長
前調(雪次周美成韻二首)方千里
花幕高燒燭獸煙深炷香寒色上樓閣春威徧池塘多
情天孫織罷故與玉女穿窗素臉淺約宫妝風韻勝笙
簧遊冶尋舊侣尊酒老吾鄉清歌度曲何妨塵落雕
梁任瑶階平尺珠簾人報賸&KR0838;酩酊飛羽觴
前調方千里
曉起山光惨晚來花意寒映月衣纖縞因風珮琅玕三
弄江梅聽徹幾點岸柳飄殘宛然舞曲初翻簾影捲波
瀾把酒同喚醉促膝小留歡清狂痛飲能消多少杯
盤况人生如寄相逢年老歲華休作容易看
前調(雪次周美成韻二首)楊澤民
輕有鵝毛體白無龍腦香瓊笋綴飛桷冰壺鑑方塘渾
如瑶臺閬苑更無茅舍蓬窗畫閣自有梅妝貪耍罷彈
簧鼓舞沽酒市蓑笠釣魚鄉遐觀自樂吾心何必濠
梁待喬木都凍千山盡老更煩玉指勸羽觴
前調楊澤民
梅信初回暖風稜猶壯寒禾稼響圭璧簾旌隠琅玕門
前羣山尚滿窗外數片餘殘凍底潜有魚翻東風漸生
瀾杖策扶半醉燕寢有餘歡兒童自捧皚皚調蜜盈
盤兆豐穣和氣來呈美瑞莫同輕薄飛絮看
前調(雪次周美成韻二首)陳允平
飛絮迷芳意落梅銷暗香皓鶴唳空碧白鷗避寒塘妨
他踏青闘草便放曉日東窗先自嬾弄晨妝誰耐聽笙
簧望帘尋酒市看釣認漁鄉控持紫燕芹泥未上雕
梁想梁園謝館尋花較晚但陪玉樹頻舉觴
前調陳允平
三萬六千頃玉壺天地寒庾嶺封的皪淇園折琅玕漠
漠梨花爛漫紛紛柳絮飛殘直疑潢潦驚翻斜風泝狂
瀾對此頻勝賞一醉飽清歡呼童翦韭和冰先薦春
盤怕東風吹散留尊待月倚闌莫惜今夜看
金人捧露盤
(又一體雙調七十九字)
金人捧露盤張元幹
臥扁舟聞寒雨數佳期又還是輕誤仙姿小樓夢冷覺
未應恨我歸遲鬢雲鬆處沈檀斜露泣花枝名與利
空縈繫添憔悴謾孤恓得見了說與教知偎香倚暖夜
鑪圍定酒温時任他飛雪灑江天莫下層梯
前調(惜春)程垓
愛春歸憂春去為春忙旋點檢雨障雲妨遮紅護綠翠
幃羅幕任高張海棠明月杏花天更惜濃芳喚鶯吟
招蝶拍迎柳舞倩桃妝盡呼起萬籟笙簧一觴一咏儘
教陶寫繡心腸笑他人世漫嬉遊擁翠偎香
前調(水仙花)高觀國
夢湘雲吟湘月弔湘靈有誰見羅韤塵生凌波步弱背
人羞整六銖輕娉娉裊裊暈嬌黃玉色輕明香心静
波心冷琴心怨客心驚怕珮解却返瑶京杯擎清露醉
春蘭友與梅兄蒼煙萬頃斷腸是雪冷江清
前調(梅花)高觀國
念瑶姬翻瑶佩下瑶池冷香夢吹上南枝羅浮夢杳憶
曾清曉見仙姿天寒翠袖可憐是倚竹依依溪痕淺
雪痕凍月痕淡粉痕微江樓怨一笛休吹芳音待寄玉
堂煙驛兩棲遲新愁萬斛為春瘦却怕春知
前調高觀國
楚宫閒金成屋玉為闌斷雲夢容易驚殘驪歌幾疊至
今愁思怯陽關清音恨阻抱哀筝知為誰彈年華晚
月華冷霜華重鬢華斑也須念閒損雕鞍斜緘小字錦
江三十六鱗寒此情天闊正梅信笛裏關山
前調劉基
水如藍山如黛草如絲正去年雙燕來時衡門晝掩日
長惟有睡相宜午風吹破北窗夢檐影参差李花開
梅花謝榴花放杏花稀枉教人兩鬢雙垂凭闌竚立空
將愁眼盼斜暉斷雲迢逓趁征鴈直到天涯
前調(五月十二日喜雨)周用
仰皇天驅雨伯駕飛廉記農師舊有靈占自來大旱不
過五月十之三山河大地從滂沛西北東南挽長河
千里潤嘗舊井十分甘奈微涓自喜沾沾雲雷大造天
功那許世人貪鳳凰池上恩波闊新綠遥添
山亭柳
(雙調七十九字)
山亭柳杜安世
曉來風雨萬花飄落歎韶光虚過却芳草萋萋映樓臺
淡煙漠漠紛紛絮飛院宇燕子過朱閣玉容淡妝添
寂寞檀郎辜願太情薄數歸期絶信約暗添春宵恨平
康恣迷歡樂時時悶飲綠醑甚轉轉思量著
望雲涯引
(雙調七十九字)
望雲涯引李景元
秋容江上岸花老蘋洲白露濕蒹葭浦嶼漸增寒色閒
漁唱晚鶩雁驚飛處映遠磧數點輕帆送天際歸客
鳳臺人散漫迴首沈消息素鯉無憑樓上暮雲凝碧時
向西風下認遠笛宋玉悲懷未信金尊消得
憶黃梅
(雙調七十九字)
憶黃梅王觀
枝上葉兒未展已有墜紅千片春意怎生防怎不怨被
我安排矮牙牀斗帳和嬌豔移在花叢裏面請君看
惹清香偎媚暖愛香愛暖金杯滿問春怎管大家&KR0838;便
做東風總吹教零亂猶兀自輸我鴛鴦一半
過澗歌
(雙調八十字)
過澗歌柳永
淮楚曠望極千里火雲燒空盡日西郊無雨厭行旅數
幅輕帆漸落檥棹蒹葭浦避畏景兩兩舟人夜深語
此際爭可便恁奔名競利去九衢塵裏衣冠冒炎暑回
首江鄉月觀風亭水邊石上幸有散髮披襟處
前調晁補之
歸去奈故人尚作青眼相期未許明時歸去放懷處買
得東皋數畝静愛園林趣任過客剥啄相呼晝扃戶
堪笑兒童事業華顛向誰語草堂人悄圓荷過微雨都
付邯鄲一枕清風好夢初覺砌下槐影方亭午
鬭百花
(唐時闘花以竒者為勝調名取此一名夏州與闘百草無涉雙調八十字)
鬭百花晁補之
小小盈盈珠翠憶得眉長眼細曾共映花低語已解傷
春情意重向溪堂臨風看舞梁州依舊照人秋水轉更
添姿媚與問階上簸錢時節記微笑但把纖腰向人
嬌倚不見還休誰教見了厭厭還是向來情味
前調(又一體)晁補之
斜日東風深院繡幕低迷歸燕瀟灑小屏嬌面髣髴燈
前初見與選筵中銀杯半折姚黃插向鳳凰釵畔微笑
遮紈扇教展香裀看罷霓裳促徧紅颭翠翻驚鴻乍
拂秋岸柳困花慵盈盈自整羅巾須勸倒金盞
安公子
(雙調八十字)
安公子柳永
長川波㶑灎楚鄉淮岸迢逓一霎煙汀雨過芳草青如
染驅馬㩦書劍當此好天好景自覺多愁多病行役心
情厭望處曠野沈沈暮雲黯黯行侵夜色又是急槳
投村店認去程將近舟子相呼遥指漁燈一點
最高樓
(雙調八十字)
最高樓劉基
今宵月還照别離愁愁上最高樓九霄無路青冥闊玉
京風露冷於秋寶刀裁不斷水東流誰知道黃粱炊
未熟早過了洞天三十六塵土事幾時休廣寒桂樹清
香好圓光恰滿又成鈎笑階前萱草浪語忘憂
欵殘紅
(雙調八十字此楊慎自名調乃八韻五言古詩合生查子二調為一調换頭用宋李之儀謝池春慢)
(語以其獨立一調存之)
款殘紅楊慎
花徑款殘紅風沼縈新皺有意惜餘春無計消長晝香
醪瀉玉窪瑞腦噴金獸誰與共温存寂寞黃昏後頻
移帶眼寬只恁懨懨瘦不見又思量見了還依舊為問
頻相見何似長相守天生竝頭蓮好結同心藕
瑶階草
(雙調八十字)
瑶階草程垓
空山子規呌月破黃昏冷簾幕風輕綠暗紅又盡自從
别後粉銷香膩一春成病那堪晝閒日永恨難整起
來無語綠萍破處池光淨悶理殘妝照花獨自憐瘦影
睡來又怕飲來越醉醒來却悶看誰似我孤另
最高樓
(又一體雙調八十一字)
最高樓辛棄疾
長安道投老倦遊歸七十古來稀藕花雨濕前湖夜桂
枝風澹小山時怎消除須殢酒更吟詩也莫向竹邊
辜負雪也莫向柳邊辜負月閒過了總成癡種花事業
無人問惜花情緒只天知笑山中雲出早鳥歸遲
前調(用前韻賦牡丹)辛棄疾
西園買誰載萬金歸多病勝遊稀風斜畫燭天香夜涼
生翠蓋酒酣時待重尋居士譜謫仙詩看黃底御袍
元自貴看紅底狀元新得意如斗大笑花癡漢妃翠被
嬌無奈吳姬粉陣恨誰知但紛紛蜂蝶亂笑春遲
前調(賦梅)辛棄疾
花知否花一似何郎又似沈東陽瘦稜稜地天然白冷
清清地許多香笑東君還又向北枝忙著一陣霎時
間底雪更一箇缺些兒底月山下路水邊牆風流怕有
人知處影兒守定竹旁廂且饒他桃李趁少年場
前調程垓
舊心事說著兩眉羞記得凭肩遊湘裙羅韤桃花岸薄
衫輕扇杏花樓幾番行幾番醉幾番留也誰料春風
吹已斷又誰料朝雲飛亦散天易老恨難酬蜂兒不解
知人苦燕兒不觧說人愁舊情懷消不盡幾時休
前調(再題周登樂府)劉克莊
周郎後直數到清真君莫是前身八音相應諧韶樂一
聲未了落梁塵笑而今輕郢客重巴人只少箇綠珠
横玉笛更少箇雪兒彈錦瑟欺賀晏壓黃秦可憐樵唱
并菱曲不逢御手與龍巾且酣眠篷底月甕間春
前調蔣捷
新春景明媚在何時宜早不宜遲軟塵巷陌青油幰重
簾深院畫羅衣要些兒晴日照暖風吹一片片雪兒
休要下一點點雨兒休要灑纔恁地越愆期悠悠不趁
梅花到匆匆枉帶柳花飛倩黃鶯將我話報春歸
前調元好問
商於路山遠客來稀雞犬静柴扉東家歡飲薑芽脆西
家留宿芋魁肥覺重來猿與鶴總忘機問華屋高貲
誰不戀問美食大官誰不羡風浪裏竟安歸雲山既不
求吾是林泉又不責吾非任年年藜藿飯芰荷衣
前調(暮春)司馬昂父
花信緊二十四番愁風雨五更頭侵階苔蘚宜羅韤逗
衣梅潤試香篝綠窗閒人夢覺鳥聲幽按秦筝學弄
相思調寫幽情恨殺知音少向何處說風流一絲楊柳
千絲恨三分春色二分休落花中流水裏兩悠悠
御街行
(又一體雙調八十一字)
御街行(賦簾)高觀國
香波半窣深深院正日上花隂淺青絲不動玉鈎閒看
翠額輕籠葱蒨鶯聲似隔篆煙微度愛横影参差滿
那回低挂朱闌畔念悶損無人捲窺春偷倚不勝情彷
彿見如花嬌面纖柔緩揭瞥然飛去不似春風燕
前調(賦轎)高觀國
籐筠巧織花紋細稱穏步如流水踏青陌上雨初晴嫌
怕濕文鴛雙履要人送上逢花湏住纔過處香風起
裙兒挂在簾兒裏更不把窗兒閉紅紅白白簇花枝恰
稱得尋春芳意歸來時晚紗籠引道扶下人微醉
鬭百花
(又一體雙調八十一字)
鬭百花柳永
煦色韶光明媚輕靄低籠芳樹池塘淺蘸煙蕪簾幕閒
垂飛絮春困厭厭抛擲鬭草工夫冷落踏春心緒終日
扃朱戸遠恨緜緜淑景遲遲難度年少傅粉依前醉
眠何處深院無人黃昏乍拆鞦韆空鏁滿庭花雨
皂羅特髻
(雙調八十一字一名採菱拾翠以蘇軾詞起句得名也)
皂羅特髻蘇軾
采菱拾翠算似此佳名阿誰消得采菱拾翠稱使君知
客千金買采菱拾翠更羅裙滿把真珠結采菱拾翠正
髻鬟初合真箇采菱拾翠但深憐輕拍一雙手采菱
拾翠繡衾下抱著俱香滑采菱拾翠待到京尋覓
金人捧露盤
(又一體雙調八十一字)
金人捧露盤賀鑄
控滄江排青嶂燕臺凉駐綵仗樂未渠央巖花磴蔓妒
千門珠翠倚新妝舞筵歌悄恨風流不管餘香繁華
夢驚俄頃佳麗地指蒼茫寄一笑何與興亡量船載酒
頼使君相對兩交牀緩調清管更為儂三弄斜陽
倒垂柳
(雙調八十一字)
倒垂柳(九日)楊无咎
曉來煙露重為重陽增勝致記一年好處無似此天氣
東籬白衣至南陌芳筵啟風流曾未遠登臨都在眼底
人生如寄謾把茱萸看子細擊節聽高歌痛飲莫辭
醉烏帽任教顛倒風裏墜黃花明日縱好無情味
柳初新
(雙調八十一字)
柳初新柳永
東郊向曉星杓亞報帝里春來也柳擡煙眼花勻露臉
漸覺綠嬌紅奼妝點層臺芳榭運神功丹青無價别
有堯階試罷新郎君成行如畫杏園風細桃花浪暖競
喜羽遷鱗化徧九陌相將遊冶驟香塵寶鞍驕馬
新荷葉
(雙調八十二字一名折新荷引)
新荷葉趙抃
雨過迴廊圓荷嫩綠新抽越女輕盈畫橈穏泛蘭舟芳
容豔粉紅香透脈脈嬌羞菱歌隠隐漸遥依約回眸
堤上郎心波間妝影遲留不覺歸時淡天碧襯蟾鈎風
蟬噪晚餘霞際幾點沙鷗漁笛不道有人獨倚危樓
前調侯寘
柳幄飛緜風池煙泛新萍燕壘泥香玉麟堂外春深晴
雲麗日花濃處蜂蝶紛紛償春一醉管絃聲裏歡聲
况是清時錦衣重到臺城故國江山向人依舊多情趁
閒行樂休辜負冶葉繁英彤庭歸覲恁時難駐前旌
前調辛棄疾
人已歸來杜鵑欲勸誰歸綠樹如雲等閒付與鶯飛兔
葵燕麥問劉郎幾度沾衣翠屏幽夢覺來水遶山圍
有酒重㩦小園随意芳菲往日繁華而今物是人非春
風半面記當年初識崔徽南雲鴈少錦書無箇因依
前調(用前韻)辛棄疾
春色如愁行雲帶雨纔歸春意長閒遊絲盡日低飛閒
愁幾許更曉風特地吹衣小窗人靜棋聲似解重圍
光景難擕任他鶗鴂芳菲細數前愆不應詩酒皆非知
音絃斷笑淵明空撫餘徽停杯對影待邀明月相依
前調(題悠然閣)辛棄疾
種豆南山零落一頃為萁歲晚淵明也吟草盛苖稀風
流剗地向尊前采菊題詩悠然忽見此山正遶東籬
千載襟期高情想像當時小閣横空朝來翠撲人衣是
中真趣問騁懷遊目誰知無心出岫白雲一片孤飛
前調辛棄疾
曲水流觴賞心樂事良辰蘭蕙光風轉頭天氣還新明
眸皓齒看江頭有女如雲折花歸去綺羅陌上芳塵
能幾多春試聽啼鳥殷勤對景興懷向來憂樂紛紛且
題醉墨似蘭亭别叙時人後之覽者又將有感斯文
前調(次辛稼軒韻)趙彦端
欲暑還涼如春有意重歸春若歸來任他鶯老花飛輕
雷澹雨似晚風欺得單衣檐聲驚醉起來新綠成圍
回首分擕光風冉冉菲菲曾幾何時故山疑夢還非鳴
琴再撫將清恨都入金徽永懷橋下繫船溪柳依依
前調(次前韻)趙彦端
雨細梅黃去年雙燕還歸多少繁紅盡随蝶舞蜂飛隂
濃綠暗正麥秋猶衣羅衣香凝沈水雅宜簾幕重圍
繡扇仍㩦花枝塵染芳菲遥想當時故交往往人非天
涯再見悅情話景仰清徽可人懷抱晚期蓮社相依
前調(又一體)趙長卿
冷徹蓬壺翠幢鼎鼎生香十頃琉璃望中無限清凉遮
風掩日高低襯密護紅妝隂隂湖裏羡他雙浴鴛鴦
猛憶西湖當年一夢難忘折得曾將蓋雨歸思如狂水
雲千里不堪更回首思量而今把酒為伊沈醉何妨
前調(秀州作)趙彦端
玉井冰壺人間有此清秋笑語雍容令從庭戸初修迎
風待月香凝處四捲簾鈎月波奇觀未饒當日南樓
聞說三吳江湖從古風流况有雙轓舊譜黃閣清油金
甌屢啟應難解久為人留天池波灎可憐蘋滿汀洲
前調(荷葉)鄭斗煥
乳鴨池塘晴波漾綠粼粼宿藕根香夏來生意還新鈿
花貼翠蚨錢小相間萍星一番雨過一番暗展圓青
魚戲龜游看來猶未勝情因憶年時垂鈎曾釣輕盈玉
人何處關情是半捲芳心簾風一掉鴛鴦催起歌聲
早梅芳
(又一體雙調八十二字)
早梅芳周邦彦
花竹深房櫳好夜閴無人到隔窗寒雨向壁孤燈弄餘
照淚多羅袖重意密鶯聲小正魂驚夢怯門外已知曉
去難留話未了早促登長道風披宿霧露洗初陽射
林表亂愁迷遠覽苦語縈懷抱謾回頭更堪歸路杳
前調周邦彦
繚牆深叢竹繞宴席臨清沼漸呈纖履故隠烘簾自嬉
笑粉香妝暈薄帶緊腰圍小看鴻驚鳳翥滿座歎輕妙
酒醒時會散了回首城南道河陰高轉露脚斜飛夜
將曉異鄉淹歲月醉眼迷登眺路迢迢恨滿千里草
前調(次周美成韻)陳允平
柳初妍花漸好可恨行期到落梅香雪淡月朦朧影漸
照風簾銀燭暗露幕金泥小縱離歌緩唱殘角又霜曉
瑣窗前秦吉了促上長安道揚鞭西去幾點稀星尚
雲表去程疑是夢宿酒昏情抱鳳樓空瓊簫聲漸杳
前調(次周美成韻)陳允平
鳳釵横鸞帶繞獨步鴛鴦沼闌干斜倚自撲精神對花
笑貼衣瓊佩冷襯韤金蓮小捲香茵縹緲舞袖稱纖妙
夢初成歡未了明日青門道離雲别雨脈脈無情畫
堂曉柳邊驕馬去翠閣空凝眺漸春風綠愁江上草
前調吳洪
柳將眠桃欲笑又是清明到玉河冰泮無數金魚弄池
藻聯車油壁軟竝馬絲鞭裊喜鳳城麗景游覽趁春曉
望瀛洲紛翠葆花滿瓊華島玉蝀西去金碧觚稜聳
雲表散衙常過午下直湏歸早更相期提壺同籍草
拂霓裳
(雙調八十二字霓裳羽衣為唐時道調法曲之最大者宋舞曲名亦有拂霓裳詞調夲此)
拂霓裳晏殊
喜秋成千門萬戸樂昇平金風細玉池波浪縠文生宿
露霑羅幕微涼入畫屏張綺宴傍熏鑪蕙炷和新聲
神仙雅會會此日象蓬瀛管絃清旋翻紅袖學飛瓊光
陰無暫住歡醉有閒情祝辰星願百年為夀獻瑶觥
前調晏殊
笑秋天晚荷花綴露珠圓風日好數行新鴈貼寒煙銀
簧調脆管瓊柱撥清絃捧觥船一聲聲齊唱太平年
人生百歲離别易會逢難無事日剰呼賓友啟芳筵星
霜催綠鬢風露損朱顔惜清懽又何妨沈醉玉尊前
柳腰輕
(雙調八十二字)
柳腰輕柳永
英英妙舞腰肢軟章臺柳昭陽燕錦衣冠蓋綺堂筵宴
是處千金争選顧香砌絲筦初調倚輕風佩環微顫
乍入霓裳促徧逞盈盈漸催檀板慢垂霞袖急趨蓮步
進退奇容千變笑何止傾國傾城暫回眸萬人腸斷
千秋歲引
(雙調八十二字)
千秋歲引王安石
别館寒砧孤城畫角一𣲖秋聲入寥廓東歸燕從海上
去南來鴈向沙頭落楚臺風庾樓月宛如昨無奈被
些名利縛無奈被他情擔閣可惜風流總閒却當初謾
留華表語而今誤我秦樓約夢闌時酒醒後思量著
前調吳子孝
朱夏初臨薰風漸扇永日畫堂消香篆閒身長狎水中
鷗芳辰恰覩梁間燕舉玉巵歌金縷春無限六十年
華人正健紺鬢紅顔猶未變蘭玉盈庭閭里羡裊裊紅
生檻上雲垂垂柳散風中線太平時清和節長生宴
前調徐有貞
風攪柳絲雨柔花纈蚤過了清明時節新來燕子語何
多老去鶯花飛未歇秋千院蹴踘場人蹤絶踏青拾
翠都休說是誰馬走章臺雪是誰簫弄秦樓月從前已
是無情緒可奈而今更離别一回頭人千里腸百結
前調夏允彝
澤國微茫海濱寥廓萬堞孤城逼天角雲外龍車碧樹
懸霜前鴈字當窗落苧城花秦山月都蕭索刺史風
流㩦琴鶴刺史風流倚軒閣釃酒新亭幾忘却三泖沙
明遶郡樓九峰嵐翠扶城郭銅壺響曉更催宛如昨
洞仙歌
(雙調八十二字此調體製不同皆以字數分入各卷此則第一體也)
洞仙歌(賦黃木香贈辛稼軒)吳文英
花中慣識壓架瓏璁雪不見湘英間琅葉恨春風將了
染額人歸留得箇裊裊垂香帶月鵝兒真似酒我愛
幽芳還比荼䕷又嬌絶自種古松根待黃龍亂飛上蒼
髯五鬛更老仙添與筆端春敢喚起桃花問誰優劣
八六子
(雙調八十二字)
八六子王沂孫
埽芳林幾番風雨匆匆老盡春禽漸薄潤侵衣不斷嫩
凉随扇初生晚窗自吟沉沉幽徑芳尋晻靄苔香簾
淨蕭疎竹影庭深漫忘却寶釵蟲折綃屏鸞破當時暗
水和雲泛酒空山留月聽琴料如今門前數重翠隂
最高樓
(又一體雙調八十二字)
最高樓毛滂
微雨過深院芰荷中香冉冉繡重重玉人共倚闌干角
月華猶在小池東入人懷吹鬢影可憐風分散去輕
如雲與雪剰下了許多風與月侵枕簟冷簾櫳剛能小
睡還驚覺略成輕醉早惺忪仗行雲將此恨到眉峰
夢玉人引
(雙調八十二字)
夢玉人引吕渭老
上危梯望畫閣迥晝簾垂曲水飄香小園鶯唤春歸舞
袖弓彎正滿城煙草淒迷結伴踏青趁蝴蝶雙飛賞
心歡計從别後無意到西池自檢羅嚢要尋紅葉留詩
嬾約無憑據鶯花都不知怕人問強開懷細酌酴醿
南州春色
(雙調八十二字)
南州春色汪莘
清溪曲一株梅無人修采獨立古牆隈莫恨東風吹不
到著意挽春回一任天寒地凍南枝香動花傍一陽開
更待明年首夏酸心結子天自栽培金鼎調羹仁心
猶在還種處無限根荄管取南州春色多自此中來
御選歴代詩餘卷五十
