欽定四庫全書
御選歴代詩餘卷五十二目錄(起八十三字至八十五字)
洞仙歌(又一體)
蘇軾
晁補之
葛郯(二首)
王安中
劉一止
劉光祖
韓淲
沈端節(二首)
蔣捷
張炎(二首)
趙君舉
汪元量
姚雲文
周用
前調(又一體)
李元膺
清波引
張炎
滿路花
秦觀
周邦彥
方千里(二首)
陳允平(二首)
周用
前調(又一體)
吕渭老
黃鶴引
無名氏
淒凉犯
張炎
迷仙引
柳永
洞仙歌(又一體)
晏幾道(二首)
李邴
辛棄疾
蔣捷
前調(又一體)
段弘章
前調(又一體)
阮閱
蕙蘭芳引
周邦彥
方千里
楊澤民
陳允平
夢玉人引(又一體)
朱敦儒
千秋引
李冠
兀令
賀鑄
少年游慢
張先
鶴冲天(又一體)
賀鑄
祭天神
柳永
踏青遊
王詵
中興樂(又一體)
李珣
五福降中天
無名氏
清波引(又一體)
姜夔
傾杯近
袁去華
滿路花(又一體)
吕勝巳
八六子
李潢
洞仙歌(又一體)
晁補之
葛郯(三首)
李元膺
京鏜
盧祖皋
高觀國
無名氏
元好問
李俊民
詹正
前調(又一體)
晁補之
前調(又一體)
管鑑
夢玉人引(又一體)
范成大(二首)
陳三聘(二首)
華胥引
周邦彥
祭天神(又一體)
柳永
御選歴代詩餘卷五十二目錄
欽定四庫全書
御選歴代詩餘卷五十二(起八十三字至八十五字)
司經局洗馬掌局事兼翰林院修撰加二級(臣)王奕清奉
旨校刊
洞仙歌
(又一體雙調八十三字)
洞仙歌蘇軾
冰肌玉骨自清凉無汗水殿風來暗香滿繡簾開一點
明月窺人人未寢敧枕釵横鬢亂起來攜素手庭戶
無聲時見疎星度河漢試問夜如何夜已三更金波澹
玉繩低轉但屈指西風幾時來又不道流年暗中偷換
前調(菊)晁補之
今春閏好怪重陽菊早滿檻煌煌看霜曉喚金錢翠羽
不稱標容瀟灑意陶令詩中能道不應誇絶豔曾妒
春華因甚東君意不到又似鎖三千漢女偏教明妃怨
西風邊草也何必牛山苦沾衣算只好龍山醉狂吹帽
前調(納凉)葛郯
璚樓十二無限神仙侣紫紱丹麾彩鸞馭步虛聲杳靄
碧落天高微雲淡點破瑶階白露暗香來水閣冰簟
紗㡡一枕風輕自無暑更上水晶簾斗挂闌干銀河淺
天孫將渡終不如歸去在苕川看千頃菰蒲亂鳴秋雨
前調(次夜再賞月)葛郯
藐姑仙子天外誰為侣八極浮游氣為馭看朝餐沆瀣
暮飲醍醐瑶臺冷吹落九天風露翠空雲幕淨寶鑑
無塵碧樹秋來暗消暑殘夜水明樓影落寒溪行人起
沙頭喚渡任角聲吹落小梅花夢不到漁翁一蓑煙雨
前調王安中
深庭夜寂但凉蟾如晝鵲起高槐露華透聽曲樓玉管
吹徹伊州金釧響軋軋朱扉暗叩迎人巧笑道好箇
今宵怎不相尋暫攜手見澹淨晚妝對月偏宜多情更
越饒纖瘦怨早促分飛霎時休便恰似陽臺夢雲歸後
前調(梅)劉一止
細風輕霧鎖山城清曉冷蕊疎枝為誰好對斜橋孤驛
流水濺濺無限意清影徘徊自照何郎空立馬惱亂
餘香綺思憑花更娟妙腸斷處天涯路遠音稀行人怨
角聲吹老歎客裏經春又三年向月地雲階負伊多少
前調(荷花)劉光祖
晩風收暑小池塘荷淨獨倚胡牀酒初醒起徘徊時有
香氣吹来雲藻亂葉底游魚動影空擎承露蓋不見
冰容惆悵明妝曉鸞鏡後夜月凉時月淡花低幽夢覺
欲憑誰省且應記臨流凭闌干便遥想江南紅酣千頃
前調(次韻斯遠所賦清溪一曲)韓淲
溪山好處贏得題新曲待足人生甚時足問臨流情味
倚徧斜暉應似畫小景生綃一幅漁舟聲欸乃巖上
雲飛杳杳歸鴉去鴻逐任當日伊吕談笑興王爭敵恁
閒眠野宿待雪天月夜我還來醉瀟灑清幽那些兒屋
前調(雪)沈端節
夜来驚怪冷逼流蘇帳夢破初聞竹牎響向曉開簾看
凌亂寒光清興發鶴氅誰同縱賞江南春意動梅竹
潛通醉帽衝風自来往慨念故人疎便理扁舟須信道
吾曹清矌待石鼎煎茶洗餘醺更依舊歸來淺斟低唱
前調沈端節
重陽近也漸秋光淒勁宿雨初收好風景正干戈耆定
禾黍豐登人意樂歌舞賢侯美政醉翁遊歴處勝槩
依然木落淮南見山影有客共登臨醉裏疎狂敧烏帽
從嘲雪鬢但目送孤鴻傍危闌笑問道黃花似誰風韻
前調(對雨思友)蔣捷
世間何處最難忘杯酒唯是停雲想親友此時無一盞
千種離愁西風外長伴枯荷衰柳去年深夜雨傾倒
書牎短燭心懸小紅豆記得到門時雨正瀟瀟嗟今雨
此情非舊待與子相期采黃花又未卜重陽果然晴否
前調(觀王環山花外詞有感)張炎
野鵑啼月便角巾還第輕擲詩瓢付流水最無端小院
寂歴春空門自掩柳髮離離如此可惜歡娛地雨冷
雲昏不見當時譜銀字舊曲怯重翻總是離愁淚痕灑
一簾花碎夢沉沉知道不歸來尚錯問桃根醉魂醒未
前調(寄茅峰梁中砥)張炎
中峰壁立挂飛來孤劒蒼雪紛紛墮晴蘚自當年詩酒
客裏相逄春尚好鷗散煙波茂苑只今誰最老種玉
人間消得梅花共清淺問我入山期但恐山深松風把
紅塵吹斷望蓬莱知隔幾重雲料只隔中間白雲一片
前調趙君舉
荒山明月下有雲來去深夜纖毫靜可數問古今底事
留此空光修月戶猶是當年玉斧思君持羽扇來伴
微吟水珮風環飲松露待勾漏丹成約與輕飛人間世
不知歸處更長嘯餘聲振林谿見亂紅驚飛半嵓花雨
前調汪元量
西園春暮亂草迷行路風倦殘花墮紅雨念舊巢燕子
飛傍誰家斜陽外長笛一聲今古繁華流水去舞歇
歌沉忍見遺鈿種香土漸橘樹方生桑枝纔長都付與
沙門為主便關防不放貴游來又突兀梯空梵王宫宇
前調姚雲文
燕窠香濕誤天涯芳信社近隂晴未前定聽鶯簧宛轉
似羽疑宫歌未斷落落舊愁都醒疎狂追少日杜曲
樊樓拚把黃金買春恨回首武陵溪花待郎歸洞雲深
未知春盡問楊柳梢頭幾枝青消不得朝来雨寒一陣
前調(重午)周用
客中今日恰江南端午數點弄晴梅子雨正清溪華屋
長晝初筵呈畫扇更有香蘆角黍鼕鼕催羯鼓燕燕
鶯鶯當面盈盈試歌舞故事杳難尋天上佳期人傳道
牛郎織女待羅袖明朝酒消痕記玉臂凝香綵絲雙縷
前調(又一體)李元膺
廉纖細雨殢東風如困縈斷千絲為誰恨向楚宫一夢
多少悲凉無處問愁到而今未盡分明都是淚泣柳
沾花常與騷人伴孤悶記當年得意處酒力方酣怯輕
寒玉鑪香潤又豈識情懷苦難禁點滴簷聲夜寒燈暈
清波引
(雙調八十三字)
清波引(送别湖湘廉使)張炎
江濤如許更一夜聽風聽雨短篷容與盤礴那堪數弭
節澄江樹不為蓴鱸歸去怕教冷落蘆花誰招得舊鷗
鷺寒汀古溆盡日無人喚渡此中清楚寄情在譚麈
難覓真閒處肻被水雲留住泠然棹入中流去天尺五
滿路花
(或加促拍二字雙調八十三字有名歸去難者按之與此無異蓋即滿路花之别名非另有一調也)
滿路花秦觀
露顆添花色月彩投牎隙春思如中酒恨無力洞房咫
尺曾記青鸞翼雲散無蹤跡羅帳更殘夢回無處尋覓
輕紅膩白步步薰蘭澤約腕金環重宜装飾未知安
否一向無消息不是尋常憶憶後教人片時存濟不淂
前調周邦彥
金花落燼燈銀礫鳴牎雪庭深微漏斷行人絶風扉不
定竹圃琅玕折玉人新間闊著這情懷更當恁地時節
無言攲枕帳底流清血愁如春後絮来相接知他那
裏爭信人心切除共天公說不成也還似伊無箇分别
前調方千里
簾篩月影金風捲楊花雪天邊鴻鴈少音塵絶春光欲
暮客子歸心折江湖波浪闊目斷家山料應易過佳節
柔情千點杜宇枝頭血危腸知寸斷誰能接眠思夢
憶不似今番切欲對何人說攬鏡沉吟瘦來須有差别
前調方千里
鶯飛翠柳搖魚躍浮萍破斑斑紅杏子交榴火池臺晝
永繚繞花隂裏山色遥供座枕簟淸凉北牎時喚高卧
翻思少年走馬銅駞左歸来敲鐙月留關鎖年華老
大事逐浮雲過今吾非故我那日尊前祇今問有誰呵
前調陳允平
離歌泣斷雲別舞愁飛雪鳳皇臺上望瓊簫絶釵分玉
燕寸寸回腸折碧空歸鴈闊猶有疎梅歲寒獨伴高節
鮫綃羅帊淚灑臙脂血悠悠江上水天連接朱樓徧
倚萬里空情切此恨憑誰說天若有情料天須有區別
前調陳允平
寒輕菊未殘春小梅初破獸爐閒撥盡松明火青氊錦
幄四壁新裝裏裀暖香薰座繡擁銀屏綵鸞空伴雲卧
相思何處夢入藍橋左歸期還細數愁眉鎖薄情孤
鴈不向樓西過故人應怪我怪我無書有書還倩誰呵
前調周用
風前滿地花雨後連天草今年三月裏春歸早低雲薄
霧猶自憐清曉金尊須更倒無奈離愁為他轉傷懷抱
繡簾斜捲晝靜聞啼鳥韶華剛九十勾銷了綠波無
賴點點青荷小寄語春知道桃李多情莫教惜春人老
前調(又一體)吕渭老
西風晴日短小雨菊花寒斷雲低古木暗江天星娥尺
五佳約誤當年小語凭肩處猶記西園畫橋斜月闌干
鳥啼花落春信遣誰傳尚容春夜夢小留連青樓何
處寶鏡注嬋娟應念紅箋事微暈春山背牎愁枕孤眠
黃鶴引
(雙調八十三字)
黃鶴引無名氏
生逢垂拱不識干戈免田隴士林書圃終年庸非天寵
才粗闒茸老去支離何用浩然歸算是黃鶴秋風相送
塵事塞翁心浮世莊生夢漾舟遥指煙波羣山森動
神閒意聳回首利鞿名鞚此情誰共問幾許淋浪春甕
淒凉犯
(犯或作調雙調八十三字宋姜夔自度曲但姜詞九十三字此少字者又後人所損也)
淒凉犯張炎
西風暗翦荷衣碎藕絲不解重緝荒煙斷浦晴暉零亂
半江搖碧悠悠望極忍獨聽秋聲淅瀝更憐他柳髮蕭
疎相與動秋色老態今如此猶自留連醉笻吟屐不
堪瘦影渺天涯盡成行客因甚忘歸漫吹裂山陽夜笛
迷仙引
(與迷神引無涉雙調八十三字)
迷仙引柳永
才過笄年初綰雲鬟便學歌舞席上尊前王孫随分相
許算等閒酬一笑但千金慵覷常只恐蕣華容易偷換
光隂虛度已受深恩顧好與花為主萬里丹霄何妨
攜手同去去永棄却煙花伴侣免教人得見朝雲暮雨
洞仙歌
(又一體雙調八十四字)
洞仙歌晏幾道
春殘雨過綠暗東池道玉艷藏羞媚赬笑記當時已恨
飛鏡歡疎那至此仍苦題花信少連環情未巳物是
人非月下疎梅似伊好淡秀色黯寒香粲若春容何心
顧閒花凡草但莫使情隨歲華遷便香隔秦源也須能
到
前調(柳)晏幾道
江南臘盡早梅花開後分付新春與垂柳細腰肢自有
入格風流仍更是骨體清英雅秀永豐坊那畔盡日
無人惟見金絲弄晴晝斷腸是飛絮時綠葉成隂無箇
事一成消瘦又莫是東風逐君來便吹散眉間一點春
皺
前調(柳花)李邴
一團纖軟是將春揉做撩亂隨風到何處自長亭人去
烟草凄迷歸未定妝點離愁無數飄揚無箇事剛被
縈牽長是黃昏怕微雨記那回深院靜簾幕低垂花隂
下霎時留住又只恐伊家忒疎狂便驀地和春帶將歸
去
前調(浮石山莊)辛棄疾
松關桂嶺望青葱無路費盡銀鈎榜佳處悵空山歲晩
窈窕誰来須著我醉卧石樓風雨仙人瓊海上握手
當年笑許君攜半山去劖疊嶂卷飛泉洞府凄凉又却
怕先生多取怕夜半羅浮有時還好長把雲煙再三遮
住
前調(柳)蔣捷
枝枝葉葉受東風調弄便是鶯穿也微動自鵝黃千縷
數到飛緜閒無事誰管將春迎送輕柔心性在教得
遊人酒舞花吟恣狂縱更誰家鸞鏡裏貪學纖蛾移来
傍妝樓新種總不道江頭鎖清愁正雨渺煙茫翠隂如
夢
前調(又一體荼䕷)段弘章
一庭晴雪了東風孤注睡起濃香占牎戶對翠蛟盤雨
白鳳迎風知誰見愁與飛紅流處想飛瓊弄玉共駕
蒼煙欲向人間挽春住淸淚滿檀心如此江山都付與
斜陽杜宇是曾約梅花帶春來却又自趁棃花送春歸
去
前調(又一體)阮閱
趙家姊妹合在昭陽殿因甚人間有飛燕見伊底盡道
獨步江南便江北也何曾慣見惜伊情性好不解嗔
人長帶桃花笑時臉向尊前酒底見了須歸似恁地能
得幾回細看待不眨眼兒覷著伊將眨眼工夫看伊幾
徧
蕙蘭芳引
(本仙吕曲也後以名詞雙調八十四字)
蕙蘭芳引周邦彥
寒瑩晩空點青鏡斷霞孤鶩對客館深扄霜草未衰更
綠倦游厭旅但夢繞阿嬌金屋想故人別後盡日空疑
風竹塞北氍毹江南圖幛是處温燠更花管雲箋猶
寫寄情舊曲音塵迢遞但勞遠目今夜長爭奈枕單人
獨
前調方千里
庭院雨晴倚斜照睡餘雙鶩正學染修蛾官柳細勻黛
綠繡簾半捲透笑語瑣牎華屋帶脆聲咽韻遠近時聞
絲竹乍著單衣纔拈團扇氣候暄燠趁驕馬香車同
按繡坊畫曲人生如寄浪勤耳目歸醉鄉猶勝旅情愁
獨
前調(池亭畫橋宴舞作)楊澤民
命酌池亭簾初下散飛鳬鶩乍風約雲開遥嶂幾眉横
綠畫橋架月映四岸垂楊遮屋遶翠闌碧檻盡是新栽
花竹風送荷香凉生冰簟豈畏炎燠便催喚雙成看
舞相時麗曲及瓜雖近要娛我目教後人行樂亦非吾
獨
前調陳允平
虹雨乍收楚天霽亂飛秋鶩漸秋色衰殘牆外土花晴
綠故山鶴怨流水自菊籬茅屋日暮詩吟就澹墨閒題
修竹更憶飄蓬霜綈風葛幾度凉燠歎歸去來兮何
日甬東一曲黃蘆滿望白雲在目但月明長夜伴人清
獨
夢玉人引
(又一體雙調八十四字)
夢玉人引朱敦儒
浪萍風梗寄人間倦為客夢裏瀛洲姓名誤題仙籍斂
翅歸來愛小園脫籜篔簹碧新種幽花戒兒童休摘
放懷隨分各逍遥飛鷃等鵬翼舍此蕭閒問君攜杖安
適諸彦羣英詩酒皆勍敵太平時向花前不醉如何休
得
千秋引
(一名淡紅綃雙調八十四字)
千秋引李冠
杏花好仔細君須辨比早梅深夭桃淺把鮫綃澹拂鮮
紅綻蠟融紫萼重重現烟外悄風中笑香滿院欲綻
全開俱可羡粹美妖嬈無處選除卿卿似尋常見倚天
真艷冶輕朱粉分明洗出臙脂面追往事遶芳樹千千
徧
兀令
(雙調八十四字)
兀令賀鑄
盤馬樓前風日好雪消塵埽樓上宫妝早認簾箔微開
一面嫣姸笑攜手別院重廊窈窕花房小任碧羅牎
曉間闊時多書問少鏡鸞空老身寄吳雲杳想轣轆車
音幾度青門道占得春色年年隨處隨人到恨不如芳
草
少年遊慢
(雙調八十四字)
少年遊慢張先
春城三二月禁柳飄緜未歇仙籞生香輕雲凝紫臨層
闕歌掌明珠滑酒臉紅霞發華省名高少年得意時節
晝刻三題徹梯漢同登蟾窟玉殿初宣銀袍齊脫生
仙骨花探都門曉馬躍芳衢闊宴罷東風鞭梢一行飛
雪
鶴冲天
(又一體雙調八十四字)
鶴冲天賀鑄
鼕鼕鼓動花外沉殘漏華月萬枝燈還清晝廣陌衣香
度飛蓋影相先後箇處頻回首錦坊西去期約武陵溪
口當時早恨歡難偶可堪流浪遠分攜久小畹蘭英
在輕付與何人手不似長亭柳舞風眠雨伴我一春消
瘦
祭天神
(雙調八十四字)
祭天神柳永
歎笑筵歌席輕抛嚲背孤城幾舍煙村停畫舸更深釣
叟歸來數點殘燈火被連緜宿酒醺醺愁無那寂寞
擁重衾卧又聞得行客扁舟過蓬牎近蘭橈急好夢還
驚破念平生單栖蹤跡多感情懷到此厭厭向曉披衣
坐
踏青遊
(雙調八十四字)
踏青遊王詵
金勒狨鞍西城嫩寒春曉路漸入垂楊芳草過平堤穿
綠徑幾聲啼鳥是處裏誰家杏花臨水依約靚妝斜照
極目高原東風露桃煙島望十里紅圍綠繞更相將
乘酒興幽情多少待向晩從頭記將歸去說與鳳樓人
道
中興樂
(又一體雙調八十四字)
中興樂李珣
後庭寂寂日初長翩翩蝶舞紅芳繡簾垂地金鴨無香
誰知春思如狂憶蕭郎等閒一去程遥信斷五嶺三湘
休開鸞鏡學宫妝可能更理笙簧倚屏凝睇淚落成
行手尋裙帶鴛鴦暗思量忍孤前約教人花貌虛老風
光
五福降中天
(雙調八十四字)
五福降中天無名氏
喜元宵三五縱馬御柳溝東斜日映珠簾瞥見芳容秋
水嬌嬈俊眼膩雪輕鋪素胸愛把菱花粉面露春葱
徘徊步嬾奈一點靈犀未通悵望七香車去幔展春風
雲情雨態願暫入陽臺夢中路隔烟霞甚時還許到蓬
宫
清波引
(又一體雙調八十四字)
清波引姜夔
冷雲迷浦倩誰喚玉妃起舞歲華如許野梅弄眉嫵屐
齒印蒼蘚漸為尋花來去自隨秋鴈南來望江國渺何
處新詩漫與好風景長是暗度故人知否抱幽恨難
語何時共漁艇莫負滄浪烟雨况有清夜啼猿怨人良
苦
傾杯近
(雙調八十四字)
傾杯近袁去華
邃館金鋪半掩簾幕參差影睡起槐隂轉午鳥啼人寂
靜殘妝褪粉鬆髻敧雲慵不整儘無言手挼裙帶遶花
逕酒醒時夢回處舊事何堪省共載尋春竝坐調箏
何時更心情盡日一似楊花飛無定未黃昏又先愁夜
永
滿路花
(又一體雙調八十四字)
滿路花(瑞香)吕勝已
名花無影跡寒風日淒凉人間千萬樹歇芬芳紫微宫
女仙馭降霓裳名在仙班簿不屬塵凡洞天密鎖雲牎
遺璫連寶珥人世識天香凝寒承雨露傲冰霜凌波
仙子邂逅水雲鄉更約南枝友遊徧江南共歸三島扶
桑
八六子
(雙調八十四字)
八六子李演
乍鷗邊一番腴綠流紅又怨蘋花看曉吹約晴歸路夕
陽分落漁家輕寒半遮縈情芳草無涯還報舞香一
曲玉瓢幾許春華正細柳青烟小桃朱戶去年人面誰
知此日重來繫馬東風澹墨攲鴉黯牎紗人歸綠隂自
斜
洞仙歌
(又一體雙調八十五字)
洞仙歌(梅)晁補之
年年青眼為江梅腸斷一句新詩思無限向碧瓊枝上
白玉葩中春猶淺一點龍香清遠誰抛傾國豔昨夜
前村都恐東皇未曾見正倚牆紅杏芳意濃時驚千片
何許飄零仙館待冰雪叢中看竒姿乍一笑能回上林
冬暖
前調葛郯
風搖丹髻葉翦西巖樹歲律崢嶸又如許看千峰倒影
浮動觥船紗牎外萬幅鮫綃鬭舞五絃彈不盡碧落
天高隠隠孤鴻向雲度送斜紅斂盡催上蟾鈎金風細
點破瑶階白露任笛聲吹殘一簾秋看人倚朱闌暮雲
高處
前調葛郯
艣聲伊軋影轉雲間樹試問扁舟在何許正溪堂波動
沙渚蘋輕漁翁醉隔岸蓑衣對舞歸來無一事尊酒
相逢莫把光隂更虛度看歌雲杳靄重霧輕盈銀河轉
笑浥芙蓉曉露縱西風黃葉滿庭秋也不礙凝眸亂山
多處
前調葛郯
丹靑明滅霜著誰家樹滿眼風光向誰許送寒鴉萬點
流水孤村歸來晩月影三人夜舞金英秋已老蠟綴
寒葩空裏時聞暗香度任一枝瓶小數點釵寒佳人笑
飲盡牀頭玉露看紗牎紅日上三竿把蝶影捎空在花
深處
前調李元膺
雪雲散盡放曉晴庭院楊柳於人便青眼更風流多處
一點梅心相映遠約略嚬輕笑淺一年春好處不在
濃芳小豔疎香最嬌軟到清明時候百紫千紅花正亂
已失春風一半早占取韶光共追遊但莫管春寒醉紅
自暖
前調(海棠)京鏜
東皇著意妙出妝春手點綴名花勝於繡向魚鳬國裏
琴鶴堂前仍共賞蜀錦堆紅炫晝妖嬈真豔麗盡是
天然莫恨無香欠檀口幸今年風雨不苦摧殘還肻為
游人再三留否算魏紫姚黃號花王若定價收名未應
居右
前調(茉莉)盧祖皋
玉肌翠袖較似荼䕷瘦幾度熏醒夜牎酒問炎州何事
得許清凉塵不到一段冰壺翦就晩来庭戶悄暗數
流光細拾芳英黯回首念日暮江東偏為魂銷人易老
幽韻清標似舊正簟紋如水帳如煙更奈向月明露濃
時候
前調高觀國
輕痕淺暈偷染春風面恰似西施影兒現擬新妝臨鑑
一段天真閒態度長恁香嬌玉軟從今懷袖裏不暫
相離似笑如顰在舒卷願芳容不老只似如今嬌不語
無奈情深意遠便雨隔雲疎暫分攜也時展丹青見伊
一見
前調無名氏
斷雲疎雨冷落空山道匹馬駸駸又重到望孤村三兩
茅屋疎籬溪水畔一簇蘆花晩照尋思行樂地事去
無痕回首湘波與天杳歎人生幾度能醉金釵青鏡裏
贏得朱顏未老又一點枝頭破黃昏問客路春風為誰
開早
前調元好問
黃塵鬢髮六月長安道羞向清溪照枯槁似山中遠志
漫出山來成箇甚只道人間小草昇平十二策丞相
封侯說與高人應笑倒對清風明月展放眉頭長恁地
大醉高歌也好待都把功名付時流只求箇天公放教
空老
前調(謝楊成之寄梅)李俊民
隴頭瀟灑辜負尋芳眼浪蕊浮花問名嬾縱看看驛使
帶得春來祇恐怕綠葉成隂子滿暗香無恙否月落
參横惆悵羅浮夢魂短賴故人情重不減西湖花上月
分我黃昏一半更選甚南枝與北枝是一種春風待爭
寒暖
前調(送張宗師捧香)詹正
醉騎黃鶴飛下紅雲島鐵笛吹寒洞天曉被人間識破
惹起虛名驚宇宙一笑天高月小仙槎人去後殿上
班頭除却洪崖總来少看天香袖裏散作東風吹不斷
海北天南都到試容我從游五陵間便吹入蒼寒一蓑
煙釣
前調(又一體中秋)晁補之
青煙幕處碧海飛金鏡永夜閒階卧桂影露凉時零亂
多少寒螿神京遠唯有藍橋路近水晶簾不下雲母
屏開冷浸佳人淡脂粉待都將許多明月付與金尊投
曉共流霞傾盡更攜取胡牀上南樓看玉做人間素秋
千頃
前調(又一體牡丹)管鑑
化工妙手慣與花為主忍便催殘任風雨翦姚黃移魏
紫齊集梁園春豔豔何必尊前解語繡屏深照影簾
密收香夜久寒生費調護寶盆翻銀燭爛客醉忘歸共
惜此芳菲難遇看明年紫禁繞鶯花漫相望春風五雲
深處
夢玉人引
(又一體雙調八十五字)
夢玉人引范成大
送行人去猶追路再相覓天末交情長是合堂同席從
此尊前便頓然少箇江南羇客不忍匆匆少駐船梅驛
酒斟雖滿尚少如別淚萬千滴欲語吞聲結心相對
嗚咽燈火淒清笙歌無顏色縱別後儘相忘算也難忘
今夕
前調范成大
共登臨處飄風袂倚空碧雨捲雲飛長有桂娥看客簫
鼓生春徧錦城如畫雪山無色一夢纔成怳天涯南北
舞餘歌罷料宣華回首盡陳迹萬里秦吳有情應問
消息我欲歸耕如何重來得故人若望江南且折梅花
相憶
前調陳三聘
別来何處酒醒後夢難覓晚日溪亭清曉便挂帆席滿
載離愁指去程還作江南行客目斷層城數迢迢山驛
素巾空染淚痕斑應是暗中滴記得輕分玉簫猶自
淒咽昨夜東風梅柳驚春色料伊也没心情過却好天
良夕
前調陳三聘
倚闌干久人不見暮雲碧芳草池塘春夢暗驚詩客昨
夜溪梅向空山雪裏輕勻顏色好贈行人折枝南枝北
雨巾風帽昔追遊誰念舊蹤跡料得疎籬暗香時度
風息澹月微雲有何人消得便歸去路溪橋慰我經年
思憶
華胥引
(雙調八十五字)
華胥引周邦彥
川原澄映煙月冥濛去舟似葉岸足沙平蒲根水冷留
鴈唼別有孤角吟秋對曉風嗚軋紅日三竿醉頭扶起
還怯離思相縈漸看看鬢絲堪鑷舞衫歌扇何人輕
憐細閱點檢從前恩愛鳳箋盈箧愁翦燈花夜來和淚
雙疊
祭天神
(又一體雙調八十五字)
祭天神柳永
憶繡衾相向輕輕語屏山掩紅蠟長明金獸盛熏蘭炷
何期到此酒態花情頓辜負愁腸斷還是黃昏那更滿
庭風雨聽空階和漏碎聲鬭滴愁眉聚算伊還共誰
人爭知此冤苦念千里煙波迢迢前約舊歡省一向無
心緒
御選歴代詩餘卷五十二
