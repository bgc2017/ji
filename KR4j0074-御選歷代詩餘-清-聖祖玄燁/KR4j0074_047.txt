欽定四庫全書
御選歴代詩餘卷四十七目錄(起七十一字至七十四字)
千秋歲
蘇軾
黃庭堅
秦觀
晁補之
李之儀
孔平仲
周紫芝(三首)
謝逸
葉夢得
辛棄疾
黃公度
趙彦端
石孝友
趙聞禮
顧孔昭
卓牌子近(又一體)
袁去華
粉蝶兒
蔣捷
惜奴嬌
晁補之
西施
柳永
千秋歲(又一體)
歐陽修
李之儀(四首)
吕渭老
葉夢得
張元幹
粉蝶兒(又一體)
毛滂
辛棄疾
曹冠
離亭燕
張昇
晁補之
胡偕行
于飛樂
晏幾道
史達祖
月上海棠(又一體)
党懷英
段克已(二首)
風入松
吳洪
陸楫
高濂
憶帝京
黃庭堅
撼庭竹
王詵
兩同心(又一體)
杜安世
小鎮西犯
柳永
惜奴嬌(又一體)
史達祖
隔浦蓮
周邦彦
曾覿
楊无咎
陸游(二首)
高觀國
史達祖(二首)
方千里
吳文英
陳允平
趙聞禮
劉基
荔支香近
周邦彦
楊澤民
方千里
陳允平
風入松(又一體)
康與之
吳子孝
張璠
沈宜修
郭郎兒
柳永
師師令
張先
隔簾聽
柳永
河滿子(又一體)
尹鶚
于飛樂(又一體)
張先
傳言玉女
晁冲之
曾覿
楊无咎
黃機
趙善扛
石孝友
汪元量
劉基
風入松(又一體)
晏幾道(二首)
周紫芝
趙師侠
曹冠
陸游
謝懋
高觀國(二首)
史達祖
韓淲
李肩吾
趙聞禮
前調(又一體)
王廷相
御選歴代詩餘卷四十七目錄
欽定四庫全書
御選歴代詩餘卷四十七(起七十一字至七十四字)
司經局洗馬掌局事兼翰林院修撰加二級(臣)王奕清奉
旨校刊
千秋歲
(雙調七十一字加引字者長調也與此别)
千秋歲蘇軾
淺霜侵綠髮少仍新沐冠直縫巾横幅美人憐我老玉
手簮黃菊秋露重珍珠落袖沾餘馥坐上人如玉花
映花奴肉蜂蝶亂飛相逐眀年人縱健此會應難復湏
細看晚来月上和銀燭
前調(追和少游)黃庭堅
苑邊花外記得同朝退飛騎軋鳴珂碎齊歌雲繞扇趙
舞風回帶嚴鼓斷杯盤狼藉猶相對灑落誰能會醉
卧藤隂盖人已去詞空在兔園高宴罷虎觀英游改重
感慨波濤萬頃珠沉海
前調(虔州作)秦觀
柳邊沙外城郭春寒退花影亂鶯聲碎飄零疎酒盞離
别寬衣帶人不見碧雲暮合空相對憶昔西池會鵷
鷺同飛盖攜手處今誰在日邊清夢斷鏡裏朱顔改春
去也落紅萬點愁如海
前調晁補之
葉舟容易行盡江南地南雁斷無書至憐伊羈旅處見
我飄蓬際如夢寐當年閬苑曾相對休說深心事但
付狂歌醉那更話孤帆起水精溪繞戶雲母山相砌君
莫去只堪伴我溪山裏
前調李之儀
深秋庭外殘暑全消退天幕迥雲容碎地偏人罕到風
慘寒微帶初睡起翩翩戲蝶飛成對歎息誰能會猶
記逢傾盖情暫遣心常在沉沉音信斷冉冉光隂改紅
日晚仙山路隔空雲海
前調孔平仲
春風湖外紅杏花初退孤館静愁腸碎淚餘痕在枕别
久香消帶新睡起小園戲蝶飛成對惆悵人誰會随
處聊傾盖情暫遣心何在錦書消息斷玉漏花隂改遲
日暮仙山杳杳空雲海
前調(葉審言生日)周紫芝
當年文燄蜀錦詞華爛年正少聲初遠手攀天上桂書
奏蓬莱殿人盡道洛陽盛事今重見千尺青蒼幹直
節凌霄漢天未識應嗟晚飲殘長夀醆歸奉春皇燕金
葉滿擘麟且受麻姑勸
前調(留春)周紫芝
送春歸去說與愁無數春去後歸何處人應空懊惱春
亦無言語寒日暮騰騰醉夢随風絮盡日閒庭雨紅
濕秋千柱人恨切鶯聲苦擬傾澆悶酒留取殘紅樹春
去也不成不為愁人住
前調周紫芝
小春時候晴日吴山秀霜尚淺梅先透波翻醽醁醆霧
滿芙蓉繡持夀酒仙娥特地回雙袖試問春多少恩
入芝蘭厚松不老山長久星占南極遠家是椒房舊君
一笑金鑾看取人歸後
前調謝逸
楝花飄砌簌簌清香細梅雨過蘋風起情随湘水遠夢
遶吴峯翠琴書倦鷓鴣喚起南牎睡密意無人寄幽
恨憑誰洗修竹畔疎簾裏歌餘塵拂扇舞罷風掀袂人
散後一鈎淡月天如水
前調(小雨不寐懷松江舊游)葉夢得
雨聲蕭瑟初到梧桐響人不寐秋聲爽低簷燈暗淡畫
幕風来往誰共賞依稀記得船篷上拍岸浮輕浪水
闊菰蒲長向别浦收横網綠蓑衝暝色艇子搖雙槳君
莫忘此情猶是當時唱
前調辛棄疾
塞垣秋草又報平安好尊爼上英雄表金湯生氣象珠
玉霏譚笑春近也春花得似人難老莫惜金尊倒鳳
詔看看到留不住江東小從容帷幄裏整頓乾坤了千
百歲從今盡是中書考
前調黃公度
鬱蔥佳氣天降麒麟瑞回首處江城外一麾遺愛在萬
口歡聲沸人乍遠危樓目斷天無際五馬徘徊地春
色隨歸旆夀水綠壺山翠風輕香篆直日暖歌喉脆椒
觴舉人人盡說千秋歲
前調趙彦端
杏花風下獨立春寒夜微雨度疎星挂暉暉濃豔出嫋
嫋繁枝亞朱檻倚輕羅醉裏添還卸寂寞情猶乍悵
望驂鸞駕衣褪玉香欺麝一花拚一醉杯重憑誰把春
去也重簾翠幕人如畫
前調石孝友
春工領略點破羣花萼對流景傷淪落蹋青心緒懶病
酒情懷惡無奈處東風故故吹簾幕腕玉寬金約一
去音容邈魚與雁應難託從前多少事不忍思量著心
撩亂斜陽影在闌干角
前調趙聞禮
鶯啼晴晝南國春如繡飛絮眼凭闌袖日長花片落睡
起眉山鬭無箇事沉煙一縷騰金獸千里空回首兩
地厭厭瘦春去也歸来否五更樓外月雙燕門前柳人
不見秋千院落清眀後
前調(避客西莊)顧孔昭
浮瓜雪藕正值凉生後江浩蕩山眀秀蟬鳴高樹蔭燕
蹴晴波皺書畫舫鼓琴垂釣娱清晝門巷淵眀柳老
稚歡相候酒釀熟魚烹就醉憐風入戶唫愛雲生岫新
月吐嫦娥又為先生夀
卓牌子近
(又一體雙調七十一字)
卓牌子近袁去華
曲沼朱闌繚牆翠竹晴晝金萬縷搖搖風柳還是燕子
歸時花信来後看淡淨洗妝態梅樣瘦春初透盡日
眀牎相守閒共我焚香伴伊刺繡睡眼瞢騰今朝早是
病酒那堪更困人時候
粉蝶兒
(雙調七十一字)
粉蝶兒蔣捷
啼鴂聲中春光釀成春夢問東風仗誰持送燕憐晴鶯
愛暖一牎芳蕻奈匆匆催他柳緜狂縱輕羅小扇桐
花又飛么鳳記寒吟沁梅霜凍古今人易老莫閒雙鞚
尚堪游荼䕷粉雲香洞
惜奴嬌
(雙調七十一字)
惜奴嬌晁補之
歌闋瓊筵暗失金貂侣說衷腸丁寧囑付櫂舉帆開黯
行色秋將暮欲去待却回高城已暮漁火煙村但觸
目傷離緒此情向阿誰分訴那裏思量爭知我思量苦
最苦眠不穩西風夜雨
西施
(雙調七十一字)
西施柳永
柳街燈市好花多盡讓美璚娥萬嬌千媚的的在層波
取次妝梳自有天然態愛淺畫雙蛾斷腸最是金閨
客空憐愛奈伊何洞房咫尺無計枉朝珂有意憐才每
遇行雲處幸時恁相過
千秋歲
(又一體雙調七十二字)
千秋歲歐陽修
數聲鶗鴂又報芳菲歇惜春更把殘紅折雨輕風色暴
梅子青時節永豐柳無人盡日花飛雪莫把么絃撥
怨極絃能說天不老情難絶心似雙絲網中有千千結
夜過也東牎未白殘燈滅
前調李之儀
深簾静晝綽約閨房秀鮮衣楚製非文繡凝脂膚理膩
削玉腰圍瘦閒舞袖回身昵語憑肩久眉壓横波皺
歌斷青青柳釵遽擘壺頻叩鬢栖清鏡雪淚漲芳尊酒
難再偶沉沉夢峡雲歸後
前調李之儀
柔腸寸折解袂留清血藍橋動是經年别掩門春絮亂
攲枕秋蛩咽檀篆滅鴛衾半擁空牀月妝鏡分来缺
塵涴菱花潔嘶騎遠鳴機歇密封書錦字巧綰香囊結
芳信絶東風半落梅梢雪
前調李之儀
萬紅暄晝占盡人間秀怎生圖畫如何繡宜推蕭史伴
消得東陽瘦垂窄袖花前鎮憶相攜久淚裛回文皺
好在章臺柳洞戶隔憑誰叩寄聲雖有鴈會面難同酒
無計偶蕭蕭暮雨黃昏後
前調李之儀
休嗟磨折看取羅巾血殷勤且話經年别庭花翻悵望
簷雨同嗚咽眀半滅燈情夜夜多如月無復傷離缺
共保冰霜潔不斷夢從今歇收回書上絮解盡眉頭結
猶未絶金徽泛處應能雪
前調吕渭老
寶香盈袖約腕金條瘦裙兒細襇如眉皺笑多簮髻側
語小絲簧奏洞房晚千金未直横波溜緣短歡難又
人去春如舊枝上月誰攜手宿雲迷遠夢淚枕中殘酒
怎奈向繁隂亂葉梅如豆
前調(千葉黃梅)葉夢得
曉煙溪畔曾記東風面化工更與重裁翦額黃眀豔粉
不共妖紅軟凝露臉多情正是當時見誰向滄波岸
特地移閒館情一縷愁千點煩君搜妙語為我催清燕
湏細看紛紛亂蕊空凡豔
前調張元幹
相門出相和氣濃春釀傳家冠珮雲臺上龐眉扶夀杖
綠髮披仙擎星兩兩泰階已應昇平象玉砌蘭芽長
定向東風賞添綵袖褰羅幌絲簧俱妙手珠翠争宫樣
江海量年年醉裏翻新唱
粉蝶兒
(又一體雙調七十二字)
粉蝶兒毛滂
雪徧梅花素光都共竒絶到牎前認君時節下重幃香
篆冷蘭膏眀滅夢悠揚空繞斷雲殘月沈郎帶寬同
心放開重結褪羅衣楚腰一捻正春風新著摸花花葉
葉粉蝶兒這回共花同活
前調(賦落梅)辛棄疾
昨日春如十三女兒學繡一枝枝不教花瘦甚無情便
下得雨僝風僽向園林鋪作地衣紅縐而今春似輕
薄蕩子難久記前時送春歸後把春波都釀作一江醇
酒約清愁楊柳岸邊相候
前調曹冠
繞舍清隂還是暮春天氣徧蒼苔亂紅堆砌問留春不
住春怎知人意最關情雲杪杜鵑聲碎休怨春歸四
時有花堪醉漸紅蓮豔妝依水次芙蓉巖桂與菊英梅
蕊稱開尊日日殢香偎翠
離亭燕
(雙調七十二字)
離亭燕張昇
一帶江山如畫風物向秋瀟灑水浸碧天何處斷霽色
冷光相射蓼嶼荻花洲掩映竹籬茅舍雲際客帆高
挂煙外酒旗低亞多少六朝興廢事盡入漁樵閒話悵
望倚層樓寒日無言西下
前調(憶吴興)晁補之
憶向吴興假守雙溪四垂高柳儀鳳橋邊蘭舟過映水
雕甍華牖燭下小紅妝爭看使君歸後攜手松亭難
又題詩水軒依舊多少綠荷相倚恨背立西風回首悵
望采蓮人煙水萬重吴岫
前調(白下懷葉實師)胡偕行
歸雁行行啼哢喚破一宵秋夢夢醒封題忙寄與又不
會將書送悵望碧山頭遥囑幾聲珍重踏徧長安何
用滿目煙雲寒凍簷外錚錚風弄咽急戰雨聲還恐多
少客金陵今夜離愁誰共
于飛樂
(雙調七十二字)
于飛樂晏幾道
曉日當簾睡痕猶占香腮輕盈笑倚鸞臺暈殘紅勻宿
翠滿鏡花開嬌蟬鬢畔插一枝淡蕊疎梅每到春深
多愁饒恨妝成懶下香階意中人從别後縈繫情懷良
辰好景相思字喚不歸来
前調史達祖
綺翼鶼鶼問誰常借春陂生愁近渚風微紫山深金殿
暖日暮同歸白頭相守情雖定事却難期帶恨飛来
煙埋秦草年年枉夢紅衣舊沙閒香頸冷合是單栖將
終怨魄何年化連理芳枝
月上海棠
(又一體雙調七十二字)
月上海棠党懷英
傲霜枝裊團珠蕾冷香霏煙雨晚秋意蕭散繞東籬尚
髣髴見山清氣西風外夢到斜川栗里斷霞魚尾眀
秋水帶三兩飛鴻點煙際疎樹颯秋聲似知人倦游無
味家何處落日西山紫翠
前調段克已
小樓舞徹雙垂手便倩雁將書寄元九舉首望南山獨
峨眉數峰眀秀人未老且任高歌對酒莫將此樂輕
孤負喚眀月清風做三友纖手折黃花步東籬為伊三
齅英雄淚醉搵應湏翠袖
前調段克已
時平無用經綸手且閒把文章和歐九天氣湛清秋便
無限山眀水秀留客飲但願尊中有酒鴟夷到處湏
親負尋山鳥山花好朋友塵世自薰蕕把瑶英與君同
齅西風外歸去長拖布袖
風入松
(雙調七十二字古樂府有風入松琴調僧皎然有風入松歌行此則别為詞調也)
風入松吳洪
秋江處處是丹楓掩映芙蓉年年夢繞鱸鄕路今朝纔
見秋容釣雪灘頭撥櫂垂虹亭角拖笻生綃一幅翦
吴淞煙景空濛綠蓑青笠横江去數聲長笛臨風好語
眠沙鷗鷺可容添箇漁翁
前調(題畫)陸楫
白雲紅葉楚天秋蘭桂香浮青山萬疊無人到那堪落
日凝眸一曲瑶琴聲徹千竿翠竹初收夕陽衰柳野
溪頭數點輕鷗清夜獨眠金露冷最憐新月如鈎多少
井梧飄謝不禁凉籟悠悠
前調高濂
濃煙稠白望中深雪色雲隂梅花剰有西泠約攜尊不
負追尋蕩日冰澌萬頃搖風玉瘦千林寒空倚閣費
孤吟坐有知音一鳥不飛天影黑微茫山樹俱沉歌出
陽春白雪情憐遠水遥岑
憶帝京
(雙調七十二字)
憶帝京黃庭堅
鳴鳩乳燕春閒暇化作綠隂槐夏夀斝舞紅裳睡鴨飄
香麝醉此洛陽人佐郡深儒雅況座上玉麟金馬更
莫問鶯老花謝萬里相依千金為夀未厭玉燭傳清夜
不醉欲言歸笑煞高陽社
撼庭竹
(雙調七十二字與撼庭秋無涉)
撼庭竹王詵
綽略青梅弄春色真豔態堪惜經年費盡東君力有情
先到探春客無語泣寒香時暗度瑶席月下風前空
悵望思攜手同摘畫闌倚徧無消息佳辰樂事再難得
還是夕陽天空暮雲凝碧
兩同心
(又一體雙調七十二字)
兩同心杜安世
巍巍劒外寒霜覆林枝望衰柳尚色依依暮天静雁陣
高飛入碧雲際江山秋色遣客心悲蜀道巇嶮行遲
瞻京都迢遞聽巴峡數聲猿啼惟獨箇未有歸計漫空
悵望每每無言獨對斜暉
小鎮西犯
(雙調七十二字)
小鎮西犯柳永
水鄉初禁火青春未老芳菲滿柳汀煙島波際紅幃縹
緲盡杯盤小歌祓禊聲聲諧楚調路繚繞野橋新市
裏花穠妓好引游人競来懽笑酩酊誰家年少信玉山
傾倒家何處落日眠芳草
惜奴嬌
(又一體雙調七十二字)
惜奴嬌(梅)史達祖
香剥酥痕自昨夜春愁醒高情寄冰橋雪嶺試約黃昏
便不誤黃昏信人靜倩嬌娥留連秀影吟鬢簮香已
斷了多情病年年待將春管領鏤月描雲不枉了閒心
性謾聽誰敢把紅顔比並
隔浦蓮
(浦或作渚或加近字或加近拍二字按之無别雙調七十三字周美成令溧水時作此調後屬和者)
(平仄稍異然無異體也)
隔浦蓮周邦彦
新篁搖動翠葆曲徑通深窈夏果收新脆金丸驚落飛
鳥濃靄迷岸草蛙聲閙驟雨鳴池沼水亭小浮萍破
處簾花簷影顛倒綸巾羽扇困卧北牎清曉屏裏吳山
夢自到驚覺依然身在江表
前調(咏白蓮)曾覿
凉秋湖上過雨作意回商素暗綠翻輕盖蕭然姑射儔
侣妝臉宜淡泞紅衣妒步韤凌波去異香度天教占
斷風汀月浦煙渚纖塵不到夢繞玉壺清處多少芳心
待怨訴無語飛来一片鷗鷺
前調楊无咎
牆頭低蔭翠幄格磔鳴烏鵲好夢驚回處餘酲推枕猶
覺新晴人意樂雲容薄麗日眀池閣卷簾幕披衣散
策閒庭吟繞紅藥殘英幾許尚可一供春酌天氣今宵
怕又惡憑托東風且慢吹落
前調陸游
飛花如趁燕子直度簾櫳裏帳掩香雲暖金籠鸚鵡驚
起凝恨慵梳洗妝臺畔蘸粉纖纖指寶釵墜才醒又
困懨懨中酒滋味牆頭柳暗過盡一年春事罨畫高樓
怕獨倚千里孤舟何處煙水
前調陸游
騎鯨雲路倒景醉面風吹醒笑把浮丘袂寥然非復塵
境震澤秋萬頃煙霏散水面飛金鏡露光冷湘妃睡
起鬟傾釵墜慵整臨江舞處零落塞鴻清影河漢横斜
夜漏永人静吹簫同過緱嶺
前調(七夕)高觀國
銀灣初霽暮雨鵲赴秋期去淺月窺清夜凉生一天風
露纖巧雲暗度河橋路縹緲乘鸞女正容與西廂舊
約玉嬌誰見私語柔情不盡好似冰綃雲縷回首天涯
又怨阻無語西風魂斷機杼
前調史達祖
紅塵飛不到處此地知無暑亂竹分幽徑虚堂中自回
互隂壑生暗霧飛泉注氣入閒尊爼快風度齊宫楚
榭如今空鎖煙樹何人伴我夢賦雪車冰柱惟有蟬聲
助冷語驚寤飛雲来獻凉雨
前調(荷花)史達祖
洛神一醉未醒俯鑒窺紅影萬綠森相衛西風静不放
冷侵曉鷗夢稳非塵境櫂月香千頃錦機靚亭亭不
語多應嗔賦玉井西湖遊子慣識雨愁煙恨只恐吴娃
暗折贈耿耿柔絲容易縈損
前調(次周美成韻)方千里
垂楊煙濕嫩葆别嶼環清窈紺影浮新漲夷猶終日魚
鳥花妥庭下草鳴蟬閙暗綠藏臺沼野軒小敧眠斷
夢閒書風葉顛倒詩懷酒思悔費十年昏曉投老紅塵
倦再到愁覺悠然心寄天表
前調(泊長橋過重午)吳文英
榴花依舊照眼愁褪紅絲腕夢繞煙江路汀菰綠薰風
晚年少驚送遠吴蠺老恨緒縈抽繭旅情懶扁舟繫
處青帘濁酒湏換一番重午旋買香蒲浮醆新月湖光
蕩素練人散紅衣香在兩岸
前調(次周美成韻)陳允平
鉛霜初褪鳳葆碧旆侵雲窈萬綠傷春遠林幽樂多禽
鳥斜陽堤畔草游魚閙暗水流萍沼翠鈿小凉亭醉
倚接䍦巾任敧倒月眀庭樹夜半鵲飛驚曉隔岸蘋鄉
夢漸到吹覺一襟風露塵表
前調趙聞禮
愁紅飛眩醉眼日淡芭蕉捲帳掩屏香潤楊花撲春雲
暖啼鳥驚夢遠芳心亂照影收匳晚畫眉懶微醒帶
困離情中酒相半裙腰粉瘦怕按六么歌板簾捲層樓
探舊燕腸斷花枝和悶重撚
前調劉基
珠簾不卷晝雨弱柳絲千縷事與孤鴻去空相憶同誰
語雲水迷翠羽人何許玉珮沉湘浦悄凝竚春風到
處白蘋香滿洲渚淚篁自老目盡野田平楚未用天涯
悵間阻回顧斜陽猶在高樹
荔支香近
(雙調七十三字)
荔支香近周邦彦
夜來寒侵酒席露微泫舄履初會香澤方熏無端暗雨
催人但怪燈偏簾卷回顧始覺驚鴻去遠大都世間
最苦惟聚散到得春殘看即是開離宴細思别後柳眼
花鬚更誰翦此懷何處消遣
前調楊澤民
臉霞香消粉薄淚偷泫靉靉金獸沉水微熏入簾綠樹
春隂糝徑紅英風卷芳草怨碧王孫漸遠錦屏夢回
恍覺雲雨散玉瑟慵調更嬾醉瓊花宴寶釵翠滑一縷
青絲為君翦别情誰更排遣
前調方千里
小園花梢雨歇淚羞泫碧瓦光霽羅幕香浮鶯啼燕語
交加是處簾櫳高卷風外認得笙歌近遠醉魂半縈
夜酒吹未散暗憶年時正日赴西池宴笑攜豔質郢曲
新聲妙如翦有愁容易排遣
前調陳允平
未論離亭話别涕先泫旋滌瑶觶深挹芳醪凝愁滿眼
歌殘偎人大白湏卷三勸記得當時送遠素蟾屢眀
晦彩雲易散後約難知又却似陽關宴烏絲寫恨帊子
分香為郎翦願郎安信頻遣
風入松
(又一體雙調七十三字)
風入松康與之
一宵風雨送春歸綠暗紅稀畫樓鎮日無人到與誰同
撚花枝門外薔薇開也枝頭梅子酸時玉人應是數
歸期翠斂愁眉塞鴻不到雙魚遠歎樓前流水難西新
恨欲題紅葉東風滿院花飛
前調(次順菴韻)吳子孝
日斜池上客忘歸鶯語都稀殷勤把酒休辭醉殘紅猶
戀花枝新水雨過添後綠隂春去濃時美人邂逅本
無期山淺如眉年光恰似東流水苦留連欲挽難西在
藻共知魚樂歸林閒數鴉飛
前調(題畫)張璠
萬山深鎖白雲中煙霧迷空蒼蒼古樹連青岱楓林時
見殘紅茅屋數椽瀟灑江流幾派清瀜石橋斜渡小
溪東一徑遥通科頭不整冠和履對松蘿倚杖吟風何
處負囊人至疑童疑友疑翁
前調(眀媛)沈宜修
柳絲籠碧碧雲低淑景遲遲問春幾許枝頭也野花處
處芳菲夢繞池塘春草愁聽枝上黃鸝小庭疎雨又
薔薇瘦損紅衣欲憑遠信青鸞杳望天邊江樹依依往
事不堪重憶雲山極目魂迷
郭郎兒
(或加近拍二字雙調七十三字)
郭郎兒柳永
帝里閒居小曲深坊庭院沉沉朱戶閉新霽畏景天氣
薰風簾幕無人永晝厭厭如度歲愁瘁枕簟微凉睡
久輾轉慵起硯席塵生新詩小闋等閒都盡廢這些兒
寂寞情懷何事新来常恁地
師師令
(師師角妓名也張先贈詞即名師師令雙調七十三字)
師師令張先
香鈿寶珥拂菱花如水學妝皆道稱時宜粉色有天然
春意蜀錦衣長勝未起縱亂霞垂地都城池苑誇桃
李問東風何似不湏回扇障清歌脣一點小於朱蕊正
值殘英和月墜寄此情千里
隔簾聽
(雙調七十三字)
隔簾聽柳永
咫尺鳳衾鴛帳欲去無因到鰕鬚窣地重門悄認繡履
頻移洞房杳杳彊語笑逞如簧再三輕巧梳妝早琵
琶閒抱愛品相思調聲聲似把芳心告隔簾贏得斷腸
多少恁煩惱除非共伊知道
河滿子
(又一體雙調七十三字)
河滿子尹鶚
雲雨常陪勝會笙歌慣逐閒遊錦里風光應占玉鞭金
勒驊騮戴月潜穿深曲和香醉脫輕裘方喜正同鴛
帳又言將往皇州每憶良宵公子伴夢魂常挂紅樓欲
表傷離情味丁香結在心頭
于飛樂
(又一體雙調七十三字)
于飛樂張先
寶匳開菱鑑淨一掬清蟾新妝臉旋學花添蜀紅衫雙
繡蝶裙縷鶼鶼尋思前事小屏風仍畫江南怎空教
草解宜男柔桑暗又過春蠶正隂晴天氣更暝色相兼
幽期消息曲房西碎月篩簾
傳言玉女
(雙調七十四字)
傳言玉女(上元)晁冲之
一夜東風吹散柳梢殘雪御樓煙煖對鼇山綵結簫鼓
向晚鳳輦初回宫闕千門燈火九衢風月繡閣人人
乍嬉游困又歇豔妝初試把珠簾半揭嬌波溜人手撚
玉梅低說相逢長是上元時節
前調曾覿
鳳闕龍樓清夜月華初照萬點星毬護花梢寒峭華胥
夢裏老去歡情終少花愁醉悶緫消除了紫陌嬉遊
不似少年懷抱珠簾十里聽笙簫聲杳幽期密約暗想
淺顰輕笑良時莫負玉山頻倒
前調楊无咎
料峭寒生知是那番花信算来都為惜花人做恨看猶
未足早覺枝頭吹盡曲闌幽榭亂紅成陣釃酒花前
試停杯與為問褪香銷粉問東風怎忍韶華過半贏得
幾場春困厭厭空似為花愁損
前調(次岳緫幹韻)黃機
日薄風柔池面欲平還皺紋楸玉子磔磔敲春晝衾繡
半捲花氣濃熏香獸小團初試轆轤銀甃夢斷陽臺
甚情懷似病酒鳳匳羞對比年時更瘦雙燕乍歸寄與
綠牋紅豆那堪又是牡丹時候
前調(上元)趙善扛
璧月珠星輝映小桃穠李化工容易與人間富貴東風
巷陌春在煖紅温翠人来人去笑歌聲裏油壁青騘
第一番共燕喜舉頭天上有月如人意歌傳樂府猶是
昇平風味眀朝湏判醉眠花底
前調石孝友
雪壓梅梢金裊柳絲輕展錦官春早乍風和日煖華茵
翠輅九陌綺羅香滿連空燈火滿城簫管月射西樓
更交光照夜宴萬人擁路指鼇山共看花旗翠帽到處
朱簾高卷歸時常是漏殘銀箭
前調(錢塘元夕)汪元量
一片風流今夕與誰同樂月臺花館慨塵埃漠漠豪華
蕩盡只有青山如洛錢唐依舊潮生潮落萬點燈光
羞照舞鈿歌箔玉梅消瘦恨東皇命薄昭君淚流手撚
琵琶絃索離愁聊寄畫樓哀角
前調(蝶)劉基
為問韓憑何事化為蝴蝶妒風羞雨一身輕似葉園林
晝永麗日晴烟相接舞回柳眼拍翻花頬殢粉迷香
困酣猶自未惬鉏雲深處更愁濃露浥何況素秋枝上
曉霜披鬛秪應無奈翠消紅歇
風入松
(又一體雙調七十四字)
風入松晏幾道
柳隂庭院杏梢牆依舊巫陽鳳簫已遠青樓在水沉難
復暖前香臨鏡舞鸞離照倚筝飛雁辭行墜鞭人意
自淒凉淚眼回腸斷雲殘雨當年事到如今幾處難忘
兩袖曉風花陌一簾夜月蘭堂
前調晏幾道
心心念念憶相逢别恨誰濃就中懊惱難拚處是擘釵
分鈿匆匆却似桃源路失落花空記前蹤彩牋書盡
浣溪紅深意難通強歡殢酒圖消遣到醒来愁悶還重
若是初心未改多應此意湏同
前調周紫芝
禁煙過後落花天無奈輕寒東風不管春歸去共殘紅
飛上秋千看盡天涯芳草春愁堆在闌干楚江横斷
夕陽邊無限青煙舊時雲去今何處山無數柳漲平川
與問風前回雁甚時吹過江南
前調(舟泛瀟湘)趙師侠
溪山佳處是湘中今古言同平林遠岫渾如畫更漁村
返照斜紅兩岸荻風策策一江秋水溶溶蒼崖石壁
景尤雄人自西東利名汩沒黃塵裏又那知清勝無窮
何日輕舠蓑笠持竿獨釣西風
前調曹冠
瑶煙斂散媚晴空雲淡竒峰澄江金斗平波面扁舟載
蓑笠漁翁髣髴輞川圖上依稀苕霅溪中舂鉏掠水
浪花重飛傍蘆叢綺霞斜映征鴻影供吟毫佳景無窮
頓起騎鯨游興泠然獨御清風
前調陸游
十年裘馬錦江濱酒隐紅塵萬金選勝鶯花海倚疎狂
驅使青春吹笛魚龍盡出題詩風月俱新自憐華髮
滿紗巾猶是官身鳳棲常記當年語問浮名何似身親
欲寄吴牋說與這回真箇閒人
前調謝懋
老来常憶少年狂宿粉棲香自憐獨得東君意有三年
窺宋東牆笑舞落花紅影醉眠芳草斜陽事随春夢
去悠揚休教思量近来眼底無姚魏有誰更管領年芳
換得河陽衰鬢一簾烟雨梅黃
前調高觀國
卷簾日日恨春隂寒食新晴馬蹄只向南山去長橋愛
花柳多情紅外風嬌日暖翠邊水秀山眀杜郎歌酒
過平生到處蓬瀛醉魂不入重城晚穠歡寄桃葉桃根
繡被嫩寒清曉鶯聲喚醒春酲
前調(聞鄰女吹笛)高觀國
粉嬌曾隔翠簾看横玉聲寒夜深不管柔荑冷櫻朱度
香噴雲鬟霜月搖搖吹落梅花簌簌驚殘蕭郎且放
鳳簫閒何處驂鸞静聽三弄霓裳罷魂飛斷愁裏關山
三十六宫天近念奴却在人間
前調(茉莉花)史達祖
素馨跗萼太寒生多翦春冰夜深綠霧侵凉月照晶晶
花葉分眀人卧碧紗㡡淨香吹雪練衣輕頻伽銜得
墮南薰不受纖塵若隨荔子華清去定空埋身外芳名
借重玉爐沈炷起予石鼎湯聲
前調韓淲
小樓春映遠山横綠徧高城望中一片斜陽静更萋萋
芳草還生霏雨冷煙寒食落花飛絮清眀數聲絃管
忍重聽猶帶微酲問春何事春將老春不語春恨難平
莫把風流時節都歸閒淡心情
前調(冬至)李肩吾
霜風連夜做冬晴曉日千門香葭暖透黃鐘管正玉臺
彩筆書雲竹外南枝意早數花開對清尊香閨女伴
笑輕盈倦繡停鍼花甎一線添紅影看從今迤邐新春
寒食相逢何處百單五箇黃昏
前調趙聞禮
麴塵風雨亂春晴花重寒輕珠簾卷上還重下怕東風
吹散歌聲棋倦杯傾晝永粉香花豔清眀十分無處
著閒情来覓娉婷薔薇誤罥尋春袖倩柔荑為補香痕
苦恨啼鵑驚夢何時翦燭重盟
前調(又一體)王廷相
秋風瑟瑟送年華搖落緫堪嗟登高不盡茱萸盞分眀
孤負黃花休恨山長水闊不妨夢裏還家江湖日日
老蒹葭雁滿平沙浮雲遮斷来時路路迷離難問仙槎
空採蘅香滿袖憑誰寄向天涯
御選歴代詩餘卷四十七
