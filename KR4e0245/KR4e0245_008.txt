䟦
立凖謭劣叨令乎和和固
文成公治兵閩贑時所䟽建邑也規画具在頃
凖初抵任時
道臺施公即勅縣創祠脩祀事并興復三團五
隘之制凖禀奉惟謹一日出文成集示凖
曰此余所刪定三編也一理學一經濟一文
章評釋丹鉛纍纍貫珠曰公之精神在此矣
準捧而讀之如日月之行天如河漢之無極
郭象註莊蘇洵評孟未易逾此昔弇州謂此
道理在孔門若五百白牛乳陽明先生於
内點出醍醐服之旣久仍以爲酪迨龍溪王
子再一提破使人㗋間作甘露快今經
公手定廼遂一盤托出全集取備三編取要
公之教盡文成之教而點綴闡明條分縷析
使上智一往入室後學易于得門&KR0767;文成
之教又得公之教而益大眀也公功頋
不更在龍溪上耶公蒞漳先後八年課士
在日錄靖海在捷䟽著述在&KR1456;銘其于文
成之理學經濟文章業已身見之竹事矣誦
說旂常自有鴻撰凖末學下吏何敢妄為繪
天獨唯奉命壽梓以來始甲戌冬竣乙亥夏
中間見公所審定凢再四如數語稍未愜
衷不憚既梓悉易隻字必期全美無難飛檄
洊更始知聖贒用心之虚固如此書成奉以
蔵之文成祠中和水湯湯和山蒼蒼
文成耶
施公耶吾和視海内固先被姚江之澤于無疆
矣凖不敏何幸躬逄其盛因告成事歲月而
僣䟦之
崇禎捌年中元日後學屬吏王立準謹䟦
門人曾宏中盥書
跋
道臺施公起家姚江則文成其先正也
公之於道不汲汲焉登壇豎義而澄懷密證以
陶冶其性靈半世營綜咸有祖述世之緒文成
者如朗之學華在形骸外去乃更遠而後知公
之于文成深也公宦轍所都文成集在其硯北
嘗細按而精擇之分爲三立合爲一編命屬吏
凖梓之以傳公手加詳隲洞深抉微意有不愜
稿凡數易肇工甲戌之秋以乙亥夏杪報竣如
公者是足爲文成功臣矣夫敝邑𥚹小故文成
開府虔州時所疏建也報勲之祠闕焉未稱至
公而張主之法壇倍肅曠典常新文旣在兹鏤
板托焉日月經天光采常鮮誰非表章之力哉
凖以司存兩執斯役不至隕墜作牆外傼凖則
幸矣
屬吏王立凖謹識
