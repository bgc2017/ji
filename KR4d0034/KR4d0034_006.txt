蘇學士文集卷第六
和石曼卿眀河詠
八月銀河好天高夜自眀樓臺通迥意風露得餘清幾
爲浮雲亂都宜小雨晴離人強回首耿耿邈無情
師黯以彭甘五子爲寄因懷四眀園中此果甚
多偶成長句以爲謝
憶向江東太守園猗猗甘樹蔽前軒風摇玉蕊霏微落
霜發金衣委墜緐枕畔冷香通醉夢齒邊餘味滌吟魂
天彭路遠無因得猶賴君心記舊恩
遊洛中内
洛陽宮殿鬱嵯峨千古榮華逐逝波別殿秋高風淅瀝
後園春老樹婆娑露凝碧瓦寒光滿日轉孤稜暖豔多
早晚金輿此遊幸鳳樓前後看山河
送杜密學赴幷州
維帝私眀哲遥遥世可論風流擅南國文采續高門才
美趨賢路名雄出帝閽雍容初入幕烜赫已開蕃黠吏
腹心潰疲民襦袴温讞刑曾攬轡按俗亦飛軒倚注宸
襟切淹回物論喧朔區官益峻憲府望彌尊除弊朝之
急于時孰肯言議高心不撓補外衆爲冤西雍新恩重
中臺故事存政行殊有體化洽密無痕尺詔來丹扆雙
符換太原具裝眀晚野大旆卷朝暾惠愛留關輔風威
入塞垣印車行急召想望慰元元
送家靜及第後赴官清水
幾年塵土客京華一日春乘犯斗查夢好夜歸全蜀道
眼眀朝宴上林花白頭佐邑非爲晚藍綬還鄉亦可誇
况有雄圖看悟主莫傷孤宦向天涯
串&KR0642;
區區黠虜敢狂呼遣使峨冠謁上都輒出封章辭國命
妄傳聲勢困軍須閉之塞漠爲良策啖以民膏是失圖
淳俗易摇無自撓每聞流議一長吁
靜勝堂夏日呈王尉
虚堂吏事稀吟臥欲忘機窗靜蜂迷出簾輕燕誤飛煩
心傾晚簟倦體快風衣更想霜雲外同君看翠微
黎生下第還鄉
人云之子賢文采出巴川失意聲名在還家歲月遷離
懷春色裏歸路夕陽邊無廢靑箱學窮愁古亦然
春日晚晴
人言春雨好更好晚來晴樹色通簾翠烟姿著物眀得
泥初燕喜避弋去鴻輕誰見危欄外斜陽盡眼平
代人上申公祝夀
維神祚炎曆發藴含靈嶷爾爲人瑞居然出相庭舜
門登夙望韋氏繼先經積學方開隩當官已發硎純誠
貫白日闊步上青冥才力回元氣胸懷納四溟八荒歸
冨夀萬象染丹靑懇牘辭魁柄開蕃密帝扃碧旌油重
潤蒼佩玉眀熒輿望知難轉王心幾不寧西羌動妖孽
秦塞困羶腥羽奏飛關路兜烽照濁涇裴公辭激烈袁
相涕飄零天爲移文象人思奉典型歡謠塞歸路召節
下宸廷勝等劇破竹威聲如走霆折衝千里定指畫衆
心醒大議虛懷納訏謨前席聽玉關收舊地廟鼎續新
銘復聳巖巖石增輝兩兩星川源流盛美岳鎮敵長齡
有客慙才薄區區詠德馨
有客
有客論時事相看各慘然蠻&KR0642;殺郡將蝗蝻食民田蕭
瑟心空遠徘徊志自憐何人同國恥餘憤落樽前
遊南内九龍宮
昔帝龍驤後因池大此宮簫笳叠終日旌仗展無窮繪
塑神靈集飛潜爪角雄陰軒常隱霧暗堵亦含風巨盜
來移國天王遽避戎蒼黃狩巴蜀倏忽陷河潼閣殿回
看遠塵氛久見蒙歸來故基在不與往時同叠瓦煙間
碧新蕖露下紅波春蕩初月沙晚發悲鴻世變今無復
人愁杳莫終樹穿瑶甃裂碑碎玉樓空九曲皆遺石諸
王秖斷蓬興亡何足問一一夕陽中
送陳進士游江南
昔也衣裾已化塵驅車今去&KR0881;驚津淮天蒼茫(二字並仄)背殘
臘江路逶迤(二字並平)逢舊春時有飄梅應得句苦無蒸酒可
霑巾歸來莫戀溪山勝楓鬼邪&KR2023;解笑人
和馬承之古廟
廟貌空山裏垣頽入逕斜尚應名竹素不復祭牲豭木
暗鴞呼鬼庭荒雀啅蛇有靈從寂莫愼勿學凶邪
和解生中秋月
不爲人間意居然節物清銀堂通夜白金餠隔林眀醉
客尊前倒棲烏露下驚悲歡今古事寂寂&KR1089;荒城
宿太平宮
驅車長道久塵勞一宿清宮醒骨毛古檜有風天自籟
石壇多露鶴爭嘷星河耿耿秋還迥樓觀澄澄夜更高
吟對疎鐘俗機盡已疑身世屬仙曹
獨遊輞川
行穿翠靄中絶澗落疎鐘數里踏亂石一川環碧峰暗
林麋養角當路虎留蹤隐逸何曾見孤吟對古松
過下馬陵
下馬陵頭草色春我來懷古一霑巾陵邊又有纍纍冢
應是當年取酒人
覽含元殿基因想昔時朝會之盛且感其興廢
之故
在昔朝元日千門動地來方隅正無事輔相復多才仗
下簮纓肅天中繖扇開皇威瞻斗極曙色辨崔嵬赤案
波光卷鳴梢&KR2204;尾回熊羆驅禁衞雨露覆蘭臺横賜傾
中帑窮奢役九垓只知營國用不畏屈民財翠輦還移
幸旻天未悔災羣心爭困獸回首變寒灰曾以安無慮
翻令世所哀行人看碧瓦獨鳥下蒼苔雖念陵爲谷遥
知禍有胎靑編遺迹在此地亦悠哉
望秦陵
雄心雖蓋世竟亦棄羣臣役重傾天下時危啓聖人石
麟空舉首銀海罷流春隴闕今無復應深行路塵
留題樊川李長官莊
杜曲東邊風物幽我來繫馬獨淹留門前翠影山無數
竹下寒聲水亂流酒壓新塵常得醉花開番次不知秋
主公堆案縈官事早晚歸來今白頭
宿終南山下百塔院
驅馬山前訪古蹤僧居蕭灑隔塵籠遶庭石鼈谷間水
入戶鳴䲭堆上風無限老松秋色裏數聲疎鐸月眀中
村雞坐聽三號徹去前朝氣味同
宿華嚴寺與友生會話
危構岧嶤出太虛坐看斜日&KR1089;平蕪白煙覆地澄江闊
皎月當天尺壁孤疎磬悲吟來竹閣靑燈寂莫照吟軀
老僧怪我何爲者說盡興亡涕淚俱
送王楊庭著作宰巫山
蘭臺舊漫郎爲邑上瞿唐地僻風煙古公餘日景長江
聲通白帝山勢入靑羌落筆多佳句時應滿錦囊
晚意
晚色微茫至前山次第昏羸牛歸徑遠宿鳥傍檐翻盤
喜黃粱熟杯餘白酒渾田家雖澹薄猶得離塵喧
春暮初晴自御宿川之華嚴寺
春暮曾無屬物心野行聊得據鞍吟路經廢苑情通古
水遶蒼山意共深殘日花間浮暖豔斷雲樓外卷輕陰
騷人自昔傷鶗鴂休苦風前送好音
次韻和師黯寄王耿端公
嫉惡曾收柱後冠淹淪今未復榮班靑雲失路初心遠
白雪盈簮壯志閑廏馬尚嘶驄奮迅篋衣猶曝繡斕斑
風流縣尹多才思時寄篇章與解顔
聞京尹范希文謫鄱陽尹十二師魯以黨人貶
郢中歐陽九永叔移書責諫官不論救而謫夷
陵令因成此詩以寄且慰其遠邁也
朝野蔚多士裒然良可羞伊人秉直節許國有深謀大
議摇巖石危言犯采旒蒼黃出京府憔悴謫南州引黨
俄嗟尹移書遽竄歐安慙言得罪要避曲如鉤郢路幾
束馬荆川還泝舟傷心衆山集舉目大江流遠動家公
念(師魯父作牧于東川)深貽夀母憂(永叔有母垂老)横身罹禍難當路積仇讎
衞上寧無術亢宗非所優吾君思正士莫賦畔牢愁
暑景
溽暑倦幽齋縱横書亂堆風多應秀麥雨密不黃梅乳
燕並頭語紅葵向背開吟餘晴月上凉思入尊罍
夏中
院僻簾深晝景虛輕風時見動竿烏池中綠滿魚留子
庭下陰多燕引雛雨後看兒爭墜果天晴同客曝殘書
幽棲未免牽塵事身世相忘在酒壺
夏意
別院深深夏簟清石榴開遍透簾眀樹陰滿地日當午
夢覺流鶯時一聲
和淮上遇便風
浩蕩清淮天共流長風萬里送歸舟應愁晚泊喧卑地
吹入滄溟始自由
先公之愛馬以病寄他廏今死矣
先君所乘馬其色白於銀磊落龍之種權奇世共珍獨
嘶如想望久步見精神方目照代夜拳毛刷渭津(先公在河東陜)
(右皆乘此馬)鬛寒如擁浪蹄駃不驚塵潦倒巳伏櫪蒼黃仍借
人俄傳弊斃信無復錦蒙親倚棹思神駿蕭然淚灑巾
重過句章郡
曾隨使旆此東歸日日登臨到落暉疇昔侍行猶緫角
如今重過合霑衣窺魚翠碧忘形坐趁伴蜻蜓照影飛
風物依然皆自得歲華飄忽賞心違
蘇學士文集卷第六
