東萊先生詩集卷第一吕夲中居仁
暮步至江上
客事久輸鸚鵡杯春愁如接鳳凰臺樹隂不礙帆影
過雨氣却隨潮信來山似故人堪對飲花如遺恨不
重開雪籬風榭年年事辜負風光取次回
題張君墨竹(崇寧五年宿州)
張卿畫竹今成癖笑語揮毫不作難歘見高標起蕭
瑟坐令炎暑變荒寒筆頭似有千年韻胷次猶須萬
斛寬歲晚雪霜君記取此君懷抱要重看
隂
凉風森爽遽如許天氣蕭條殊未佳密逕留隂鎻苔
竹敗畦藏雨鬪蛙蟇碧雲莫合人千里丹鳳愁看天
一涯唯有雙叢庭下菊殷勤還作去年花
符離諸賢詩
窮居日荒涼杜門與世絶親故日夜疎詩書固宜缺
符離雖陋邦賢士稍羅列德操青雲器議論輩前哲
外貌發英華中心瑩冰雪介然特立士勁氣剛於鐵
攘臂辨是非孰能逃區别信民粹而和名利誠難悅
汨没稠人中獨抱雲松節偉哉二三子寔乃邦家傑
我來從之遊内顧慙疎拙欣然對三益放懷歌數闋
巳矣不須言渠當爲君說
德操充之皆約九月間見過今皆未至扶杖
出門悠然有感
病着文書懶出門偶扶藜杖看行雲屋頭日在轉花
影水面風來散縠文不厭莫城千嶂合稍令明月萬
家分小庭留得清秋在巳見霜紅未見君
游劉氏園(大觀元年宿州)
暖日温風破淺寒短青無數簇幽蘭三年止酒償春
意可忍花梢戴面看
上元
步屣荒園日巳昏呼兒當逕掃苔痕春愁不作遊人
地細雨殘梅過上元
柳
含煙帶雨過平橋嫋嫋千絲復萬條張令當年成底
事風流才似女兒腰
喜雨
天乞幽人一夜涼故教微雨送斜陽暝隂籠樹山更
好爽氣侵人土自香多病不眠唯藥裹居閑長坐只
繩床五年謬作江湖客幾對鱸魚憶故鄕
舍東舊有花數百株自去歲大雨道路阻絶
不復可尋感歎成詩
無數新花替舊叢兔葵高卧占春風向來桃李成蹊
處今在陂塘渺莽中
送文潜歸因成一絶奉寄
水天空闊片帆開野岸蕭條送騎回重到張公泊船
處小亭春在鎻青苔
謝人送牡丹
晚風初染嫰鵝黃小雨仍添百和香折與病夫元不
稱玉瓶留待冶游郎(作渾元一)
宿州初暑
暑氣侵人始欲愁簞瓢窮巷不堪憂亂蟬泊雨林塘
静密逕吹花草樹幽春盡茒簷深着燕日高田水故
飛鷗莫欺湫隘無餘地待借元龍百尺樓
夏日書事
小行畏蛇蝎端坐困蚊蚋終日方丈間茫然但昏睡
豈唯供病本兼恐添藥費小園新雨餘𬞞畦共風味
飽聞譍門柳清隂妙無對便思携杖往行歌當遊戲
千秋陶淵明此意渠亦會
寄吉州若谷叔
念我江西老斵輪久無漫鼻與揮斤千金莫買蛾眉
笑留寄溪堂病主人(窮甚而吉州俸稍增故有此語溪堂無逸所居也是時聞無逸)
寄汪信民(時信民在京師有宗子博士之除)
萬里江南雨外船長腰秔米縮頭鯿廣文繫馬無由
去更有何人贈酒錢
同諸子游城東園
昔聞城東園欲往常不欵今來天氣佳茶甌起衰懶
杖藜出門去如膜開病眼木葉犯新霜瓜田帶餘暖
川源疑有無風雲遞舒卷不期魚鳥會偶逐鷗鷺遠
淺水亂菰蒲荒亭半苔蘚青山近在望更悟秋意晚
同行二三子詩語各蕭散不愁罰觴難苦恨白日短
千秋高陽池令人憶山簡
楊道孚墨竹歌
君不見渭川之隂卧龍橫千秋皃取者誰文湖州十
年筆意閉黃壤只今妙手唯楊侯楊侯畫竹盡眞跡
功奪造化令人愁滿堂廻頭看下筆擾擾雲煙亂晴
日大叢縱橫高入雲斜風落葉秋紛紛小叢欹傾病
無力旁水長根走蒼石門前車馬汗成川何得隂風
動高壁楊侯嘻笑辭未工此意不與丹青同粉黛初
無一錢費酒炙能使千家空韈材遠寄動盈屋我知
子畫無由窮剡溪寒藤不難致須君放手爲雙叢須
君放手為雙叢與我俱隠南山中(黛一作繪)
謝無逸秦處度諸人皆許省試後見訪冬夜
有懷作此詩寄之
八年去東都觸事無一好沉綿淹歲時憂虞滿懷抱
欲歸故里閭稀復舊耆老悠悠歲欲盡忽忽身向老
小堂佳有餘所恨來不早飢蟲語夜霜疎星亂衰草
支撑壞壁高側轉寒木小詩書久弃置詞林迹如掃
佳人何時來路遠音信少庭前冬開花扶杖起千繞
春風回馬首清尊待君倒先期留酒錢仍須具梨棗
歲晚
野竹新開徑疎籬自著行暮寒收雨雪落日散牛羊
生事顔公拙才名謝弈狂藥囊無奈汝春到莫相妨
(作雲寒一)
晚步至江上(大觀二年眞州)
浦口生春綠未酣南山初見碧嶃巖風聲入樹翻歸
鳥月影浮江倒客帆破甑不堪充酒券短蓑眞欲換
朝衫往來泥雨城南路可見輕鷗定不凢
訪眺進道歸
樹隂殘雪半成泥尚想狂花一尺圍小雨似酥黃草
盡澄江如練白鷗飛未辭酒炙爲公費政恐親知見
面稀南市津頭行艓子無人識我醉中歸
怨歌行
借君手中板爲君歌一辭辭中宛轉君不曉爲君說
盡長相思輕霜夜度吳城暖楓葉蘆花秋意晚萬里
春隨驛使歸十年夢逐佳人遠當時笑語似兒劇象
牀玉手無消息古岸風江千里船咫尺春愁那得憐
君不見信陵門下客侯嬴不用今頭白
雪盡(大觀二年宿州)
雪盡寒仍在園荒春欲歸晴空落鴈小古木聚鵶稀
胏病猶堪酒囊空合典衣碧雲愁不見千里故山薇
三月一日泊舟宿州城外因縱步至城北遂
過天慶觀道士留飲乃歸
水霜連暮春旣雨寒愈重扁舟纜荒亭淺水咽微凍
今晨稍和柔始覺芳意動經旬厭拘束樂事須一縱
籃輿無俗情鴟夷當賓從千花犯濃雲紅紫相餞送
未知滕薛長乃若鄒魯閧娉婷北門柳别淚作凄痛
陵陂少荒蕪亦未妨耕種道人喜我來清談破昏夢
彈琴不須絃風林助吟諷嫰玉擣香秔浮蛆撥春甕
嘉𬞞剪朝露竒果市新貢西鄰亦可人明䆫碾雙鳳
人生一飽適此外更何用七年城北交事與朱阮共
長詩不成篇臨行當三弄瓊瑶報木桃爲子末後供
宿青陽驛
燈火客帆盡人煙村市幽晚風號古木高岸束黃流
物色淮山近春光霧雨愁棲遲舊游地來豁十年憂
游南山歸簡張嘉父博士
吾生復何往樂身亦怱怱寶塔千帆外春城萬壑中
亂花緣側逕晚照落斜空坐想西倉老掀髯一笑同
(作岸逕一)
書懷
柱腹文書未補飢積瘕潜塊不堪悲兒曹怪我疎愚
甚不見田光盛壯時
客居書懷奉寄介然若谷才仲兼簡信民
客愁如長河浩蕩去不息未來巳相關千里在咫尺
抱疾寄他鄕終年守岑寂中虚耗神志内熱損䈥力
長虞二竪嬰復有寒餒廹怪渠甑上煙愧尔囊中帛
平生所讀書巳如不相識坐貽鄕黨笑敢辭塵埃沒
舊游今幾時轉眄忽陳迹死者不復見墓草春已碧
生者天一涯未免陳蔡厄兒曹乳臭在瞑目紛黑白
雖無未見書頗多雌黃筆出言輒周孔而不辨菽麥
啾啾要酬和内顧頗牽率坐令懷抱惡更覺天宇窄
忽忽十年事俯仰同戲劇從來胏腑親翻手胡與越
獨餘二三子肝膽猶鐵石尚怪東郭貧亦訝懷祖黠
西軒來何時簞瓢共飢渴念君不能已一飯再三歇
誰能明予心皎皎霜夜月
小園
小園常在眼春事巳天涯雨暗堤前路苔深林外家
曲池通小徑密樹隱殘花長愧隣翁酒囊空尚可賖
謁雍道士(取去雍游貴人門甚熟雍有古畫甚衆盡爲郡掾)
紛紛乾沒混泥沙暫遣塵言掛齒牙妙畫巳歸三語
掾(作妙手妙畫一)壯游空記五侯家古壇背日藏芳草小樹
留春放晚花能共山翁同活計隔林分聽一池蛙(貽坐)
(遣一作不遣一作坐怜暫)
春日即事二首
隱几虚堂俗客稀片心眞與道相宜風搖柳帶千絲
亂雨勒花心十日期瘦病才蘇休強酒良辰雖好少
題詩賈生詞賦常流落歸去來兮在幾時
病起多情白日遲強來庭下探花期雪消池館初春
後人倚欄干欲暮時亂蝶狂蜂俱有意兔葵燕麥自
無知池邊垂柳腰支活折盡長條爲寄誰
寄前鎮西楊法曹
楊子文章老更新狂吟寡和過陽春雙聲疊韻俱難
敵指物程形似有神畫馬巳無韓幹肉草書眞得伯
英䈥可憐一首閑居賦解道連蜷能幾人
飲酒
人生百歲能幾何顧我把酒胡不歌窮通大抵夢南
柯我復夢中多蹉跎自古英雄亦何有往事紛紛不
如酒嗟予眞得酒中趣幾度尊前揖星斗病起槐隂
鸎巳老今日相逢還草草怱怱數日是行人且向尊
前一傾倒人生樂事亦難并明月清風況都好
讀史
陳壽謂諸葛將略非所長私恨寫青史千古何茫茫
謗議終自破公論不可當是非儻可定青蠅果何傷
戲呈七十七叔
大阮愛我詩謂我能詩矣我詩來無極愛之終不巳
吾非聖者也但智慮多耳賜始可言詩吾智由商起
偶作
去年芳草又萋萋休歎王孫猶未歸更見春深送春
鴈三三兩兩傍雲飛
謁陶朱公廟
悠悠千載五湖心古廟無人鎻綠隂爲問功成肥遯
後不知何術累千金
睡
終日題詩詩不成融融午睡夢頻驚覺來心緒都無
事牆外啼鶯一兩聲
夢
夢入長安道萋萋盡春草覺來春已去一片池塘好
讀陶元亮傳
我愛陶彭澤解言歸去來醉眠猶遣客却使世人猜
我愛陶彭澤不求絃上聲琴中如有趣曾遣幾人聽
寄璧上人
出門厭交情袖手看世故紛紛駒過隙忽忽豹隠霧
生平喜退縮未到心巳悟尚餘好事人相就討新句
雖非琢肝腎終自費調護君看雪霜根豈受桃李妬
胥䟽老支離骯髒舊賓傅何繇兩行纏遠泛一大瓠
從君乞妙語一洗詩酒汚
寄璧公道友
符離城裏相逢處酒肉如山放手空巳見神通過鶖
子未應鮮徤勝龐公且尋扇子舊頭角一任杏花能
白紅破箬笠前江萬里無人曾識此家風
用前韻寄商老
先生昔據道玄峰咳唾珠玉家爲空只今江西二三
子可到元和六七公雙鬢只期它日白千花猶是去
年紅須君吸盡西江水不假扶搖萬里風(通玄扶搖道玄一作)
(鵬摶一作)
又寄無逸信民
文字撑腸不療窮詩來想見左書空雖非問道賭狂
屈(子學道不進璧公數譏二)猶勝遺書訪子公銀杯久拚浮大白
桃花且看舒小紅記取浮杯無剰語它年說似馬牛風
奉答璧公兼簡諸友
江山取别太怱怱對面難尋一段空顧我自無黃閤
樣如君合是黑頭公客塵衮衮催前浪俗眼紛紛替
舊紅炙日茅簷那接膝重來肯借一帆風
得李去言詩次韻答之
歌呼屢回曹相國牋書或似魏司空半生懷抱向餘
子千載風流獨此公未用反身蔵白黑更須着眼辨
青紅無人與助求田費雅稱謝家林下風
督山伯蕭遠和詩并示舍弟
愛閑多病老封戎看子垂天上碧空懶墯未須攀此
老典刑政尔賴諸公酒如震澤三春渌詩似芙蕖五
月紅坐此逃襌天可恕不應獨許我乘風
用寄璧上人韻寄范元實趙才仲及從叔知
止兼率山伯同賦
故人瓶錫各西東吾道從來冀北空病去漸於文字
懶南來猶覺歲時公江回夜雨千巖黑霜着高林萬
葉紅政好還家君未肯莫教慚愧北䆫風(寔游蜀未是時范元)
(聞耗三子皆竒士故以北䆫風諷之歸知止得官穎州趙才仲在郢久不)
夜作呈諸公
風江舞暮帆野樹散歸鳥寒燈上壁角疎星綴林杪
歸來静無事獨坐搜默藁放筆有新功無人與傾倒
不知新恨多但覺舊愁少石鼎倚殘爐茶煙看清裊
明朝尋酒錢折簡喚諸老(作遠樹野樹一)
東萊先生詩集卷第一
