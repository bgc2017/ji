唐音卷一元楊士弘編
張震註
唐詩始音
楊烱(華隂人顯慶六年舉神童終婺州盈川令張說評其文曰楊盈川文如懸河注水酌之不)
(竭又文藝傳王楊盧駱皆以文章齊名天下稱為四傑又嘗自謂吾媿居盧前恥居王後議者)
(以為信然也)
從軍行(王僧虔伎錄宴樂相和歌平調七曲有從軍行)
烽火照西京心中自不平牙璋辭鳳闕鐵騎繞龍城雪
暗凋旗畫風多雜鼓聲寧為百夫長勝作一書生(烽火漢書)
(邊方備寇作高土櫓櫓上作桔橰橰頭兜鈴以薪草置其中常低之有寇即火然舉之以相告曰烽火西京長)
(安也漢蕭何所建高祖都之及光武建都洛陽遂以長安為西京牙璋周官典瑞牙璋以起軍旅以治兵守蓋)
(璋者剡上為圭半圭為璋瑑以為牙牙齒兵象故以牙璋發兵若今之銅虎符之類是也鳳闕西都賦設璧門)
(之鳳闕註闕門觀也上觚稜而棲金爵故曰鳳闕又郊祀志建章宫東鳳闕高二十文師古曰三輔故事云其)
(闕圜上有銅鳳凰故名鳳闕鐵騎後秦苻堅曰但使半渡我以鐵騎蹙而殺之蔑不勝矣蓋以甲蒙馬故曰鐵)
(騎又曰甲馬龍城漢書匈奴入上谷以衛青等率兵擊之至龍城又龍城有二其一在大陸曰和龍城即燕慕)
(容垂欲逃居之所其一在蔚州之廣昌縣曰伍龍城後周復置之地也旗說文熊旗五斿以象伐星士卒以為)
(期也旗畫是即旗上所畫熊虎之類也以雪多而粉彩凋落也鼓古伊耆氏所造說文鼓郭也春分之音又師)
(古曰鼓者動也周禮鼓人掌教六鼓其五曰以鼖鼓令軍事故軍中以之為耳目而事戰鬭也百夫長夏官司)
(馬序官曰百人為卒卒有長皆上士也此言從軍則志在斬將搴旗立功萬里以取封侯故云勝作一書生以)
(事筆硯也)
劉生(劉生不知何許人後篇亦有劉生要皆從軍之士也)
卿家本六郡年長入三秦白璧酬知已黃金謝主人劍
鋒生赤電馬足起紅塵日暮歌鐘發喧喧動四隣(六郡漢文)
(帝紀帝躬戎服御鞍馬從六郡材力之士馳射上林講習戰陣又宣紀趙充國云六郡良家子善騎射三秦項)
(羽傳羽封秦降將章邯為雍王司馬欣為塞王董翳為翟王故謂之三秦白璧白虎通璧者外圓象天内方象)
(地又爾雅云肉倍好謂之璧酬知巳史記虞卿說趙孝成王一見賜金百鎰白璧一雙黃金謝主人金說文金)
(有五色黃金為長薶不生衣百鍊不輕從革不違西方之行生於土謝主人史記蘇秦之燕貸百錢為資及得)
(富貴以百金償之劍說丈人所帶兵也釋劍檢也所以防檢非常也廣雅曰龍泉大阿干將莫耶皆劍之名也)
(又吳有六劍白虹紫電皆劍也管子昔葛天盧之山發而出金蚩尤受而制之以為劍此劍之始也劍鋒生赤)
(電謂揮劍而光飛若電之赤也郭元振古劍歌昆吾鐵冶飛炎烟紅光紫氣俱赫然歌說文詠也徐曰長引其)
(聲以誦之也釋名人聲曰歌歌者柯也以聲吟咏如草木之有柯葉又合樂曰歌而歌之始於唐虞賡歌也鐘)
(釋名空也内空虚又氣多故聲大吕氏春秋黃帝命伶倫鑄十二器又世本垂作鐘考工記鳬氏為鐘孟子曰)
(金聲而玉振之蓋樂初作則以宣之金即鐘也而鐘之名則又有鐻與棧)
紫騮馬(按樂府鼓角横吹十五曲有紫騮馬)
俠客重周游金鞭控紫騮蛇弓白羽箭鶴轡赤茸鞦發
跡來南海長鳴向北州匈奴今未滅畫地取封侯(俠客荀悦)
(曰立氣勢作威福結私交以立權於世者謂之遊俠韓子曰今游俠其行雖不軌於仁義然其言必信行必果)
(巳諾必然不愛其軀赴士之阨困既巳於存亡死生矣而不矜其能伐其德蓋亦有足多焉周游是亦横行之)
(意金鞭說文鞭驅也一曰馬撾左鞭之長不及馬腹金鞭謂以黃金飾馬鞭也紫騮馬也說文赤馬黑毛尾謂)
(之騮又驊騮周穆王馬名又前地理志驊騮綠耳之乘師古曰驊騮言其色如華之赤蛇弓未詳或云弓如蛇)
(形故云又晉書樂廣飲客客見桮中有蛇影既飲而去疑而生疾久之客復至語其故廣時為河南尹聽事壁)
(上有角弓畫作蛇廣意杯中蛇影即弓影因復置酒於前處飲之問客有所見否客曰所見如初乃告其實客)
(疾遂愈白羽上林賦彎蕃弱滿白羽又鮑照詩留我一白羽鶴轡未詳匈奴考索云虞夏有山戎獯鬻成周有)
(昆夷獫狁是皆匈奴之先號迨至始皇時盧生奏亡秦者胡也乃遣將軍蒙恬發兵三十萬人北伐匈奴而匈)
(奴之名始見及至漢匈奴益盛矣畫地猶言指日也)
驄馬(馬經馬青白色謂之驄)
驄馬鐵連錢長安俠少年帝畿平若水官路直如弦夜
玉粧車軸秋金鑄馬鞭風霜但自保窮達任皇天(連錢爾雅)
(青驪驎驒謂馬色有淺深斑駁隠粼即今之連錢驄也長安西京也俠少年漢書郭解以軀藉死友報讐謂之)
(俠客而少年慕其行亦謂之俠少年也帝畿說文天子畿内之地方千里也又左傳帝都亦作畿夜玉别玉經)
(云凡石韞玉夜將石映燈看之内有紅光明如初出日便為有玉矣車說文輿輪總稱又古史攷曰黃帝作車)
(引重致遠少昊時加牛禹時奚仲加馬又周禮車有天地之象人在其中一云奚仲造車又釋名古曰車聲近)
(舍屋舍也今音聲如居所以居人也軸說文持輪也廣韻車軸也秋金爾雅西南之美者有華山之金而金者)
(西方之行故曰秋金馬鞭詳見前皇天皇大也天有以理言者有以氣言者既曰風霜但自保窮達任皇天是)
(以氣禀之天而言即孟子所謂是有命焉者也)
和劉侍郎入隆唐觀(觀在嵩山逍遙谷高宗與武氏幸嵩山迎見潘師正)
(為造此觀然觀爾雅謂之闕釋名樓也觀者於上觀望故謂之觀又事物紀源周穆王好)
(神仙召尹軌杜仲居終南山尹真人草樓因號樓觀由是奉仙之地皆名曰觀)
福地隂陽合仙都日月開山川臨四嶮城樹隠三臺伏
檻排雲出飛軒繞澗迴參差凌倒景蕭灑軼浮埃百果
珠為實羣峯錦作苔縣蘿暗疑霧瀑布響成雷方士燒
丹液真人泛玉杯還如問桃水更似得蓬萊漢帝求仙
日相如作賦才自然金石奏何必上天台(福地述異記曰神仙之事)
(雖云渺邈而洞天福地在在有之天下名山有七十二福地皆神仙宫觀也隂陽合隂陽家謂名山大川可為)
(宫觀梵宇皆隂陽之氣交合藴萃而成也仙都凡神仙宫觀皆曰仙都又述異記海上四山滄浪山有紫玉石)
(室即九老仙都也又建昌郡志麻姑山山門榜曰仙都觀日月開謂仙都幽靜廣豁而日月開明也四險漢婁)
(敬說漢王曰夫秦地被山帶河四塞以為固又張良曰關中左崤函右隴蜀南有巴蜀之饒北有胡苑之利是)
(謂四嶮也臺釋名臺持也言築堅高能自勝持也三臺五經異義曰天子有三臺靈臺以觀天文時臺以觀四)
(時施化圃臺以觀鳥獸魚鱉也倒影七命承倒影而開軒注云倒影氣去地四千里而景皆倒在下瀑布太白)
(詩遙看瀑布掛前川說文謂飛泉懸水也方士方外之士也始皇東遊河上方士徐市入海求神仙不死藥又)
(漢武帝時方士言蓬萊諸神仙若將可得丹液抱朴子云考久視之方莫不以還丹金液為大要丹液之願既)
(不獲伸則覽鏡徒見白髮羞彼仙人之控鶴者又抱朴子八篇論金液一卷皆言神丹金液之事真人許慎註)
(淮南子曰真人者真德之人也玉杯三輔黃圖云建章宫神明臺上有銅仙人舒手掌捧銅盤玉杯以承雲表)
(之清露郭璞遊仙詩容成揮王杯又漢文帝紀新垣平使人獻玉杯桃水陶潛桃源記晉太元中武陵人捕魚)
(忽逢桃林夾岸沿溪而入達人稱為秦時避世者既出復至不可入矣蓬萊述異記蓬萊山一名蓬丘一名雲)
(萊在東海中高一千里地方三千里上有金臺玉闕乃神仙之都上帝遊息之地漢武紀武帝好仙李少君以)
(祠竈却老方見上尊之遣方士入海求仙相如本傳相如字長卿蜀郡成都人也嘗著子虚賦武帝見而悦之)
(遂召為郎金石奏五經通義八音者金石絲竹匏土革木也又國語金摩之石擊之又莊子曾子居衛曳蹤而)
(歌商聲滿天地若出金石又晉孫綽傳綽嘗作天台賦以示友人曰卿試擲地當作金石音也又孟子金聲而)
(玉振之天台續齊諧記漢永平中剡溪有劉晨阮肇入天台山採藥見山頭有桃實遂尋路入逢二仙女相迎)
(後出復尋不可得)
送劉校書從軍(校書郎漢主蘭臺後漢東觀皆蔵書之室當時文學之士讐校)
(於中故有校書之職唐以是職為起家之良選其弘文崇文館著作司經局並有校書之)
(官皆為美職比郎秘書為最)
天將下三宫星門列五戎坐謀資廟略飛檄佇文雄赤
土流星劍烏號明月弓秋隂生蜀道殺氣繞湟中風雨
何年别琴尊此日同離亭不可望溝水自西東(天將天子之將)
(也猶言天兵也三宫漢終軍傳三宮之文質服虔註曰明堂辟雍靈臺為三宫星門未詳五戎月令註弓矢戈)
(矛戟謂之五戎戎者兵也廟略廟說文尊先祖貌也又廊廟也漢申屠剛傳廊廟之訃既不豫定註廊殿下屋)
(廟太廟國事必先謀於廊廟之所略廣韻法也大略大要也又方略計畫也趙充國云圖上方略此言坐以謀)
(猷於廟堂之上故曰廟略也飛檄說文以木簡為書長尺二蓋徵兵之書也魏武帝奏事急則插雞羽謂之羽)
(檄言如羽之疾故曰飛檄文雄言文詞之雄壯也蓋謂飛檄必待文雄之士以草之也赤土流星劍赤土晉史)
(雷焕掘豊城獄得雙劍曰龍泉太阿以一送張華令以華隂赤土賜煥拭劍倍益光明流星劍越王允常聘歐)
(冶子作寶劍其一曰純鈎以示薛燭曰光乎如芙蓉始生其紋如星行其光如波溢烏號弓漢郊祀志黃帝丹)
(成去墜弓于地百姓乃抱其弓而號因曰烏號又齊景公使人為弓弓人之妻曰此弓者泰山南烏號之柘所)
(造也註柘樹枝長烏集將飛枝彈烏烏乃號呼以柘為弓故曰烏號明月以弓持滿有如月圓也蜀道說文蜀)
(郡名秦置即今益州湟中漢書湟水名出金城臨羌縣塞外又州名漢西平郡唐置闕州宋改湟州又改樂州)
送臨津房少府(臨津邑名輿地志盛平府有臨津縣又隋煬帝大業五年三月)
(西廵河右四月出臨津關縣尉皆稱少府)
岐路三秋别江津萬里長烟霞駐征蓋絃奏促飛觴階
樹含斜日池風泛早涼贈言未終竟流涕忽霑裳(岐路爾雅)
(路二達謂之岐又郭璞曰道旁出也又釋名物兩出為岐征蓋通俗文車蓋也周禮考功記輪人為蓋以象天)
(又通典曰前代皆乘車有蓋又六韜曰天雨不張蓋又通俗文曰張帛避雨謂之繖蓋雨傘也考此則已有雨)
(傘矣此曰征蓋凡有行邁皆謂之征故此曰征蓋也贈言晏子曰嬰聞君子贈人以言又家語子路將行孔子)
(曰贈以帛乎贈汝以言乎)
送豐城王少府(今南昌府豐城縣)
愁結亂如麻長天照落霞離亭隠喬樹溝水浸平沙左
尉才何屈東關望漸賒行看轉牛斗持此報張華(左尉漢官)
(志大縣兩尉長安四尉分左右部皆黃綬大冠轉牛斗牛斗天文志牛六星斗六星乃北方七宿斗牛女虚危)
(室壁七星中之星也豫昌志豫章乃斗牛之墟報張華晉張華與雷煥夜觀斗牛間有劍氣後煥為豐城令掘)
(獄中得龍泉太阿二劍持一以報張華)
送鄭州周司功(地理志周初封管叔於此春秋為鄭國今為鄭州司功幕官也)
漢國臨清渭京城枕蜀河居人下珠淚賓御促驪歌望
極關山遠秋深烟霧多唯餘三五夕明月暫經過(括地志漢)
(建都于長安故曰漢國清渭水名渭水流清與涇水合流三百里不混故曰清渭水源自恒州縣界東過槐里)
(縣南勞水從南來注之京城公羊傳京大也天子之居必以众大言之故曰京城蜀河未詳驪歌逸詩詞曰驪)
(駒在門僕夫具存驪駒在路僕夫整駕蓋古離别之詞也關山樂府有關山月故離别多用關山為遠别之限)
(阻也三五夕月之朢夜也)
夜送趙縱(趙縱郭子儀之壻也仕至侍郎)
趙氏連城璧由來天下傳送君還舊府明月滿前川(漢史)
(趙氏春秋趙國也乃趙孟之後世為晉卿後與韓魏共分晉遂為趙國子孫用國為氏連城壁趙有和氏璧秦)
(昭王請以十五城易之乃令藺相如奉以詣秦秦無與城之意相如全璧歸趙此以璧比縱璧之歸趙如縱之)
(歸舊府也)
王勃(字子安龍門人仕高宗時為沛王府修撰勃凡作文先磨墨數升引被覆面而卧忽起一)
(筆書文不加點謂之腹藁)
臨高臺(漢鼓吹鐃歌十六曲有臨高臺題意臨高臺以比朝廷尊崇也)
臨高臺臨高臺迢遞絶浮埃瑤軒綺構何崔嵬鸞歌鳳
吹清且哀俯瞰長安道萋萋御溝草斜對甘泉路蒼蒼
茂陵樹高臺四望同佳氣鬱葱葱紫閣丹樓紛照耀璧
房錦殿相玲瓏東迷長樂觀西指未央宫赤城映朝日
綠樹搖春風旗亭百隊開新市甲第千甍分戚里朱輪
翠蓋不勝春疊榭層楹相對起復有青樓大道中繡戶
文窗雕綺櫳錦衣晝不襞羅帷夕未空歌屏朝揜翠粧
鏡晚窺紅為君安寶髻娥眉罷花藂狹路塵間黯將暮
雲開月色明如素鴛鴦池上兩兩飛鳳凰樓下雙雙度
物色正如此佳期那不顧銀鞍繡轂盛繁華可憐今夜
宿倡家倡家少婦不須顰東園桃李片時春君看舊日
高臺處柏梁銅雀生黃塵(臺見前註瑤說文玉之美者軒魏都賦周軒註長廊也一)
(曰檐宇之末曰軒綺說文繒也一曰今細綾也構廣韻合也架也一曰屋椽也崔嵬說文高不平也又高峻貌)
(鸞說文鸞神靈之精赤色五彩雞形鳴中五音一曰似鳳多青瑞應圖云鳳凰之佐鳳說文神鳥也天老曰鳳)
(之象鴻前麐後蛇頸魚尾鸛頰鴛思龍文龜背燕額雞喙五色備舉歌詠也長引其聲以誦之也吹說文籥音)
(律管壎之樂也禮月令樂正習吹凡吹笛籥成音也皆謂之吹長安道京城之道也御溝宫禁中之溝皆曰御)
(溝甘泉應劭曰甘泉宫在雍州雲陽一名林光宫一曰甘泉山名林光秦離官名關輔記云林光宫在池陽西)
(故甘泉宫因山名在長安城西北三百里又邢承宗西征賦注甘泉水名今按因地出泉以名山則山水皆通)
(茂陵綱目集覽茂陵武帝陵邑屬扶風郡本槐里縣之茂鄉在長安西北八十里佳氣葱葱漢光武紀望氣者)
(至南陽曰氣佳哉鬱鬱葱葱註條暢也紫閣未詳紫閣謝玄暉詩紫閣肅隂隂丹臺列仙傳周義山見羡門子)
(曰子名在丹臺玉室未詳長樂觀漢有長信宫太后之宫也武帝五日一朝長信宫又名長樂宫觀長樂宫前)
(雙闕也未央宫高祖紀七年蕭何治未央宫皆在長安赤城輿地志天台山有赤城山石壁如霞色望之如雉)
(堞故曰赤城旗亭漢史會旗亭下三代世表通闤帶闠旗亭五重張平子西京賦注市心樓也甲第霍光傳宣)
(帝賜霍光甲第一區註以第有甲乙丙丁之次也戚里漢紀國家有姻親者所居謂戚里朱輪漢楊惲傳惲家)
(乘朱輪者十人翠蓋高堂賦注以翠羽為蓋也榭臺上屋也記月令可以處臺榭青樓曹植詩青樓大道中又)
(青樓齊書世祖於樓上施青漆也亦謂之青樓櫳說文房室之疏也一曰窗也小曰窗闊遠曰櫳如鳥獸之櫳)
(也又班婕妤賦曰房櫳虚兮風冷冷錦衣不襞說文襞□徐曰猶卷衣也蓋謂不摺疊也鴛鴦說文匹鳥也又)
(古今注雌雄未嘗相離人得其一一思而死又陸佃曰雄鳴曰鴛雌鳴曰鴦鳳凰山海經鳳凰出丹穴山形似)
(鶴首文曰德背文曰義翼文曰順腹文曰信膺文曰仁又京房易傳麟前鹿後蛇頭龜背魚尾雞喙燕翼五彩)
(高一尺一曰雄曰鳳雌曰凰古詩鳳兮鳳兮求其凰兮倡家增韻倡優女樂也或作娼史記李夫人本倡女繡)
(轂說文轂輻所湊也老子曰三十輻共一轂轂者車輪之正中而為幅之所湊也柏梁漢武紀帝起拍梁臺服)
(虔曰用百頭梁作臺師古曰三輔舊事云以香柏為之故曰柏梁銅雀魏武帝所建臺名在鄴都或云銅雀臺)
(瓦皆鴛鴦故名又長安西域有銅雀一鳴則五穀熟故以名臺又樂府解題魏遺命宫妓朔朢登銅雀臺望吾)
(西陵按此詩臨高臺題意謂尊崇朝廷故詩中極言繁華富麗是即百官宗廟美富之義也然用君子則常尊)
(崇矣苟用小人而荒淫則有傾危之禍可不戒歟)
采蓮曲(楊高賢曰秦川唱采蓮歌今競渡唱齊橈引是也然始於齊景公采蓮舟令宫)
(人彩女撑之蕭士贇曰樂錄草木二十四曲内有采蓮曲)
采蓮歸渌水夫容衣秋風起浪鳬雁飛桂棹蘭橈下長
浦羅裙玉腕輕搖櫓葉嶼花潭極望平江謳越吹相思
苦相思苦佳期不可駐塞外征夫猶未還江南采蓮今
已暮今巳暮摘蓮花渠今那必盡倡家官道城南把桑
葉何如江上采蓮花蓮花復蓮葉花葉何稠疊葉翠本
羞眉花紅強如頰佳人不在兹悵望别離時牽花憐共
蒂折藕愛連絲故情無處所新物徒華滋不惜西津交
珮解還羞北海雁書遲采蓮歌有節采蓮夜未歇正逢
浩蕩江上風裵徊蓮浦夜相逢吳姬越女何丰茸共問
寒江千里外征客關山路幾重(渌水說文水清也又水綠色也吳都賦亘以渌)
(水夫容衣楚辭集夫容以為裳夫容已開荷花也鳬說文舒鳬鶩也郭璞曰鳬似鴨而小長尾背上有文又陸)
(璣曰青色卑脚短喙水鳥之謹愿者也交甫珮列仙傳交甫於江漢之湄逢二女皆麗服華粧佩兩明珠大如)
(雞卵解贈交甫雁書漢蘇武傳武使匈奴不屈匈奴使武牧羝北海上宣帝時匈奴與漢和親使求武於匈奴)
(云天子於上林苑射雁得武書云在北海上匈奴驚服遂遣武迴詳詩意亦君子采芳懷遠之辭是即涉江採)
(夫容之意也)
秋夜長
秋夜長殊未央月明白露澄清光層城綺閣遙相望川
無梁北風厲節南雁翔崇蘭委質時菊芳鳴環曳履出
長廊為君秋夜𢷬衣裳纖羅對鳳凰丹綺雙鴛鴦調砧
亂杵思自傷征夫萬里戍他鄉鶴關音信斷龍門道路
長君在天一方寒衣徒自香(未央詩夜未央註未旦也師古曰半也猶未半也箋)
(云未渠央又盡也漢武帝賦惜繁華之未央川無梁古詩攜手上河梁梁說文水橋也孟子十月輿梁成鳴環)
(環珮也鶴關未詳龍門書傳龍門山在馮翊夏陽縣今河中府龍門縣又交州記交州有龍門水深百尋按詩)
(意是亦懷遠自傷之詞乃托閨婦之情以寓其意爾)
三月曲水宴(曲水括地志秦昭王時三月上巳置酒河曲有金人自泉而出奉劍)
(於王曰令君制有西夏此即其處因立為曲水宴漢以為盛集水在河南府洛川縣)
彭澤官初去河陽賦始傳田園歸舊國詩酒間長筵列
室窺丹洞分樓瞰紫烟縈回亘津渡出没控郊鄽鳳琴
調上客龍轡儼羣仙松石偏宜古藤蘿不記年重簷交
密樹複磴擁危泉抗石晞南嶺乘流眇北川傅巖來築
處磻谿入釣前日斜真興遠幽楚思涼蟬(彭澤縣名今屬九江府官)
(初去指陶淵明言淵明嘗為彭澤令見晉室將亂棄官歸隠作歸去來辭以見志河陽賦河陽縣名今屬闕)
(作晉潘岳才名冠世為衆所疾出為河陽令仕途不達閒居賦以見志鳳琴漢元帝纂要趙飛燕有鳳凰琴)
(轡說文馬轡也又禮記註疏曰轡御馬索也然謂龍轡未詳所出或曰馬多以龍名故曰龍轡漢皇后傳馬如)
(游龍又史記周穆王廵行天下馭八龍之駿羣仙疑在宴之客也傅岩書說命註傅說版築于傅岩之野在虞)
(虢之界今陜州也磻溪在闕未詳望釣于磻溪後遇文王遂與俱歸以興周室幽楚或曰即悽楚惻楚之)
(意也)
泥谿(不詳所在今瀘州有泥溪縣)
弭棹凌奔壑低鞭躡峻岐江濤出岸險峯磴入雲危溜
急船文亂巖斜騎影移水烟籠翠渚山照落丹崖風生
蘋浦葉露泣竹潭枝泛水雖云美勞歌誰復知(磴說文登陟之)
(道也溜說文水垂下也丹崖宋纖有遠操居酒泉之南山太守馬岌造焉纖拒不見岌題石上曰丹厓百丈青)
(壁萬尋)
懷山
鶴岑有竒徑麟州富仙家紫泉潄珠液玄巖列丹葩常
希披塵網眇然登雲車鸞情極霄漢鳳想痼烟霞道存
蓬瀛近意愜朝市賒無為坐惆悵虛此江上華(鶴岑未詳或云)
(列仙傳云王子喬七月七日乘白鶴駐嵩山頂揮手謝時人而去因名其山為鶴岑麟州未詳又述異記西海)
(中有鳳鱗洲上多麒麟鳳凰因名麟州州上有青華宫丹林府皆神仙所居蓬瀛述異記海上有三島其三曰)
(蓬丘即蓬萊山乃天帝總九天之維其貴無比又海上十洲其一曰瀛州一名環州上有青丘翠水上仙真君)
(瓊室萬所地生玉酒飲之長生雲車漢武内傳西王母乘紫雲之輦駕五色斑龍降與帝會)
聖泉宴(方輿勝覽慶陽府合水縣有聖泉亭花木環植氣象清竒云昔有人於此修行)
(得道卓地出泉能愈萬病遇旱不竭因名聖公泉)
披襟乘石磴列藉俯春泉蘭氣熏山酌松聲韻野絃影
飄垂葉外香度落花前興洽林塘晚重巖起夕烟
觀内懷仙(釋名老而不死曰仙仙遷也遷入山也故制字人旁山字)
玉架殘書隠金壇舊迹迷牽花尋紫澗步葉下清谿瓊
漿猶類乳石髓尚如泥自能成羽翼何必仰雲梯(金壇陳子)
(昂别中嶽真人亭云上朝玉帝遺迹金壇瓊漿招䰟云華酌既陳有瓊漿又太平廣記裴航遇雲翹夫人與詩)
(云一飲瓊漿百感生石髓列仙傳嵇康與王烈共入山烈見石裂得石髓食之因攜少許與康已成青石及往)
(視之則石復合矣又仙經神仙五百年一開石髓服之與天齊夀魏文帝詩身體生羽翼雲梯陳琳傳公孫班)
(作雲梯以攻宋又謝靈運登石門最高頂云共登青雲梯)
贈道士(大霄琅書人行大道曰道士道者何理也事也身心順理惟道是從從道為事)
(是名道士又玉洞道科道士有五一天真道士高玄皇人之流也二神仙道士杜仲尹軌)
(之類也三山居道士許由巢父之比也四出家道士宋倫彭諶之匹也五在家道士黃瓊)
(錢鏗之流也)
霧濃金竈静雲暗玉壇空野花常捧露山葉自吟風林
泉明月在詩酒故人同待余逢石髓從爾命飛鴻(金竈未詳)
(或云鍊丹竈也漢武内傳李少君以祠竈却老方見上尊之少君乃言祠竈則致物而丹砂可化為黃金壇祭)
(場也玉壇未詳石髓註見前飛鴻漢武内傳李少君曰吾乘白鴻而遊九垓又郭璞懷仙詩駕鴻凌紫冥)
八仙逕(未詳所在又夀州有八公山漢淮南王好神仙八公從之遊後皆仙去逕或此)
(名)
柰園欣八正松巖訪九仙援蘿窺霧術攀桂俯雲烟代
北鸞驂至遼西鶴騎旋終希脱塵網連翼下芝田(柰園王祥)
(母令祥守柰園柰說文果也有青赤白三種八正九仙未詳所指又九仙列仙傳樂真人名子長齊人好道後)
(妻子九人皆入勞成山昇仙又名潛山真人霧術列仙傳後漢張楷字公超性好道術能作五里霧代北鸞驂)
(遼西鶴騎未詳連翼下芝田鮑昭鶴賦疊霜毛而弄影振玉羽而臨霞朝戲于芝田夕飲乎瑤池又述異記方)
(丈在東海中心上天司命所治之處瓊田芝草不計頃畝如種稻术皆仙人之所服食也)
山居晚眺贈王道士
金壇疎俗宇玉洞似仙羣花枝灑晚露峯葉度晴雲斜
照移山影迴沙擁籀文琴尊方待興竹樹已迎曛(金壇見前)
(註玉洞未詳籀文史籀周宣王時太史名籀作大篆故稱籀文又王仁裕夢江中沙石皆為篆籀)
别薛華(不知何許人杜子美亦有蘇端後筵簡薛華醉歌座中薛華善能歌歌詞自作)
(風格老之句即此人也)
送送多窮路遑遑獨問津悲涼千里道悽斷百年身心
事同漂泊生涯共苦辛無論去與住俱是夢中人(窮路晉阮)
(籍任意獨駕不由逕路車迹所窮輒慟而反問津語孔子使子路問津夢中人莊子且有大覺而後知此其大)
(夢也又文殊師利王子對佛說偈曰却來觀世間獨如夢中事)
重别薛升華(升華疑即前薛華也)
明月沈珠浦秋風濯錦川樓臺臨絶岸洲渚亘長天旅
泊成千里棲遑共百年窮途惟有淚還望獨澘然(珠浦在今)
(廉州合浦縣郡志合浦縣海曲有出珠處號曰珠池濯錦川輿地志益州今城都府郡名錦城有錦江橋以橋)
(下水濯錦則鮮明故曰濯錦川)
尋道觀
枝㕓光分野蓬闕盛規模碧壇清桂閾丹洞肅松樞玉
笈三山記金箱五嶽圖蒼虬不可得空望白雲衢(枝㕓未詳)
(又㕓說文民居區域之稱西都賦旁流百㕓或旁與枝字相通又考之下文曰分野則又與星躔字通天文志)
(躔者星之所履行處天有十二次日月之所㕓地有十二辰王侯之所國周官保章氏以星土辨九州所封皆)
(有分星以觀妖祥且九州或係之北斗或係之二十八宿或係之五星此所謂分野蓬闕泛指觀中宫闕為蓬)
(萊宫闕也碧壇丹洞未詳樞門樞也郭璞云門戸扉樞也笈說文篋也所以負而載物者也箱亦篋也玉笈金)
(箱猶玉樞經所謂開寶笈之類蓋以金玉言之極其貴美也三山海上三山蓬萊方丈瀛洲三山也五嶽東嶽)
(泰山南嶽衡山西嶽華山北嶽恒山中嶽嵩山也五嶽圖神仙傳帛和入西域山事王君視壁三年得神丹方)
(及五嶽圖蒼虬相如賦駟蒼虬兮六素螭說文虬龍子無角者衢四達之謂衢也)
游梵宇三學寺(梵宇佛舍也三學寺未詳又地域志蜀郡金堂縣開照寺有三)
(學山又有法海普濟廣濟三寺及神僧傳釋鑑源於西嶺山大林松後建三學寺未詳是)
(否又釋氏要覽以經律論為三學)
香閣披青磴琱臺控紫岑葉齊山路狹花積野壇深蘿
幌棲禪影松門聽梵音遽忻陪妙躅延賞滌煩襟(磴廣韻小)
(阪增韻登陟之道又梯磴也岑說文山小而高曰岑琱說文琢文也又畫文也書峻宇琱墻蓋言琱刻而采畫)
(之也幌說文帷幔也禪浮圖說禪者静也傳燈錄禪有五禪有外道禪凡夫禪小乘禪大乘禪最上乘禪又名)
(如來清淨禪宗密禪梵西域種號出浮圖書此云清淨正言寂靜梵音佛經梵音海潮音勝彼世間音蓋羌戎)
(吟咏之聲也煩增韻不簡也又熱囂煩也襟交袵也煩襟猶言勞擾也)
散關晨度(輿地志散關在鳳州梁泉縣係極邊秦蜀要道諸葛武侯出散關圍陳倉)
(曹操自散關出陳倉即此地也)
關山凌旦開石路無塵埃白馬高譚去青牛真氣來重
門臨巨壑連棟起崇隈即今揚策度非是弃繻回(白馬漢張)
(湛常乘白馬每見湛輒言曰白馬生且復誎矣又漢公孫瓚為遼東屬國長史常與善射之士乘白馬為左右)
(翼烏桓語曰避白馬長史青牛真氣列仙傳老子乘青牛度函谷關關令尹喜見有紫氣從東南來以為聖人)
(至迎之杲得老子隈爾雅崖外為隈棄繻漢終軍傳軍字子雲濟南人漢武朝為博士初步入關關吏與繻軍)
(曰丈夫西遊終當傳還棄繻而去後為謁者給事中建節東出關關吏識之曰此使者前棄繻生也繻說文繒)
(采也漢制以為關門符信註舊關出入皆以傳傳欲速因裂繻頭合以為信也)
麻平晚行(麻平未詳所在)
百年懷土望千里倦游情高低尋戍道遠近聽泉聲澗
葉纔分色山花不辨名羇心何處盡風急暮猨清(懷土語小)
(人懷土倦游相如傳長卿故倦游戍道說文戍守邊也戍道則戍壘之路也猨說文禺屬善援樹枝故名猨又)
(猿似猴大黑色長前足又吳都賦云猨父哀吟&KR0968;子長嘯以其如哀吟故其聲清云)
送盧主簿
窮途非所恨虛室自相依城闕居隣滿琴尊俗事稀開
襟方未已分袂忽多違東巖富松竹歲暮幸同歸(窮途晉阮)
(籍率意獨駕不由徑路車迹所窮輒慟哭而及虚室莊虚室生白)
餞韋兵曹
征驂臨野次别袂慘江垂川霽浮烟歛山明落照移鷹
風凋晚葉蟬露泣秋枝亭臯分遠望延想間雲霓(驂車副也)
(征驂則行車之副野次次位次也野次則郊外之位次也鷹風爾雅鷹爽鳩也月令仲春鷹化為鳩九月鳩化)
(為鷹太白詩亦曰八月秋風高胡鷹白錦毛蓋鳩化鷹之時正秋高風急葉落時也故曰鷹風也蟬露格物論)
(蟬兩翼喙長在腹下或以為無口以脇鳴云蟬露者以蟬居高飲露故其五德之一亦取其含氣飲露為一德)
(也亭皋相如傳亭臯十里靡不被築注為亭候於臯隰中雲霓說文虹陽氣之動也又虹攻也釋名雄曰虹雌)
(曰霓又虹霓者隂陽之精乂曰隂陽交為虹霓延想之云者如孟子所謂大旱之望雲霓云耳)
白下驛餞唐少府(輿地志唐武德元年改金陵縣為白下縣白下蓋吳之故)
(都也)
下驛窮交日昌亭旅食年相知何用早懷抱即依然浦
樓低晚照鄉路隔風烟去去如何道長安在日邊(昌亭未詳)
(長安在日邊晉明帝紀帝數歲屬長安使來帝問曰與長安孰遠對曰長安近不聞人從日邊來明日人問對)
(曰日近帝怪而問之曰舉目見日不見長安也)
杜少府之任蜀州(輿地志崇慶州唐為蜀州)
城闕輔三秦風烟望五津與君離别意同是宦游人海
内存知己天涯若比隣無為在岐路兒女共霑巾(三秦註見)
(前五津末詳)
山亭夜宴
桂宇幽襟積山亭涼夜永森沈野逕寒肅穆巖扉靜竹
晦南河色荷翻北潭影清興殊未歸林端照初景
春日還郊
閒情兼嘿嘿攜杖赴巖泉草綠縈新帶榆青綴古錢魚
牀侵岸水鳥路入山烟還題平子賦花樹滿春田(新帶燕齊)
(要覽康成教授山下草如薤葉因名書帶草榆錢格物論榆白枌三月莢落如小錢晉史張衡字平子作二京)
(賦十年乃成孫綽曰張衡左太冲二京三都賦六經之鼓吹)
仲春郊外
東園垂柳徑西堰落花津物色連三月風光絶四隣鳥
飛村覺曙魚戲水知春初晴山院裏何處染囂塵(東園陶淵)
(明詩青松在東園堰說文壅水曰堰)
郊興
空園歌獨酌春日賦閒居澤蘭侵小徑河柳覆長渠雨
去花光濕風歸葉影疎山人不惜醉唯畏渌尊虛(晉潘岳字)
(安仁嘗著閒居賦以見志渌即醁字&KR0812;醁酒名尊酒尊也)
郊園即事
烟霞春早賞松竹故年心斷山疑畫障縣溜瀉鳴琴草
徧南亭合花開北院深閒居饒酒賦隨興欲抽簪(酒賦焦革)
(善釀革死王績追述其法以為經又以儀狄杜康以來善造酒者為譜抽簪張景陽詩抽簪解朝衣)
對酒(魏武帝短歌行云對酒當歌人生幾何)
投簪下山閣攜酒對河梁狹水牽長鏡高花送斷香繁
鸎歌似曲疎蝶舞成行自然催一醉非但閱年光(投簪選詩)
(聊以投吾簪又北山移文投簪逸海岸)
詠風
肅肅涼景生加我林壑清驅烟尋磵戶卷霧出山楹去
來固無跡動息如有情日落山水靜為君起松聲
銅雀妓(魏紀曹操在鄴中築銅雀臺操薨遺命宫妓朔朢登銅雀臺望吾西陵後人因)
(作銅雀妓詩)
金鳳隣銅雀漳河望鄴城君王無處所臺榭若平生舞
筵紛可就歌梁儼未傾西陵松檟冷誰見綺羅情(金鳳未詳)
(又續齊諧記漢宣帝賜霍光皂蓋車至夜車上金鳳亡去曉乃還南郡黃君仲北山羅得一金鳳詣闕獻之俄)
(飛入光家車上鄴中三臺中臺銅雀曹操所築未詳所以名或云西域有銅雀一鳴而五穀熟臺上皆鴛鴦瓦)
(遂名銅雀未詳是否南臺金獸未詳或云即此金鳳北臺水井漳河禹貢有清漳濁漳濁漳出上臺長子縣鹿)
(谷山東入清漳清漳出沾山大黽谷北入河南漳出南郡鄴城禹貢冀州之域即河亶甲遷于相之地也晉又)
(改彰德軍君王指曺操言也操嘗封為魏王故云臺指銅雀言榭正義云臺上之屋歇前無壁今之聽是也若)
(平生如操生時也西陵操之墓也曺丕簒位尊謚為武帝遂名為陵松檟陵前樹木也檟說文楸也又爾雅楸)
(散而小曰檟左傳伍員曰樹吾墓檟檟可材也即此也)
普安建隂題壁(輿地志普安蠻名如是部即羅氏鬼國也)
江漢深無極梁岷不可攀山川雲霧裏游子幾時還(江漢)
(二水名書傳二水道之出入不可詳而大勢則自江沱而入潛漢也又說文江水出蜀湔氐徼外㟭山入海又)
(徐按江出㟭山至楚都名江南至潯陽為九道名中江至南徐州名北江入海漢水出興元府嶓冢山至漢沔)
(為漾水至武都為漢水梁輿地志梁州名東距華山之南西據黑水又武夷熊氏曰梁州即今全蜀之地成都)
(潼川興元利州䕫州等路五十四州之地是也岷山名畫地志在蜀郡湔氐道西徼外在今茂州汶山縣江水)
(所出也又晁氏曰蜀以山近江源者通為岷山連峯接岫重疊險阻不詳遠近天彭青城諸山之所環遶皆古)
(之在岷山也又梁山名漢地理志馮翊夏陽縣即步梁也)
夏夜思友
雲間征雁斷月下歸愁切鴻雁西南飛如何故人别
臨江
汎汎東流水飛飛北上塵歸驂將别棹俱是倦游人
贈李十四
亂竹開三徑飛花滿四隣從來揚子宅别有尚玄人(三徑)
(西漢蔣詡字元卿為兖州刺史以廉直名王莽攝位以病免歸於舍中竹林下開三徑唯故人求仲羊仲從之)
(遊揚子楊雄字子雲有草玄臺在益州即今中興寺是也内有載酒亭及墨池尚存又單縣有揚子雲讀書堂)
(宋趙清獻公有記玄太玄也揚子雲嘗著太玄以擬易)
蜀中九日
九月九日望鄉臺他席他鄉送客杯人今巳厭南中苦
鴻雁那從北地來(望鄉臺地志在益州隨蜀王秀所築)
滕王閣(滕王唐史滕王子嬰高祖子鎮豫章閣滕王所建在郡城西漳江門外)
滕王高閣臨江渚珮玉鳴鑾罷歌舞畫棟朝飛南浦雲
朱簾暮捲西山雨閒雲潭影日悠悠物換星移幾度秋
閣中帝子今何在檻外長江空自流(鑾說文人君乘車四馬鑣八鑾鈴象)
(鸞鳥聲和則敬也崔豹古今註五路衡上金雀者朱鳥也故謂朱烏鑾也口銜鈴謂之鑾又謂之和鸞郭璞曰)
(鑾鈴也在軌曰鸞在軾曰和漢五行志登軍有鑾和之節詩和鑾雝雝註和在軾鑾在鑣鄭以為戎車鑾在鑣)
(乘車鑾在衡嚴氏曰和鑾皆鈴也詩八鑾鏘鏘是也南浦山郡志在今廣潤門外西山在郡城二十里晉許真)
(君得道之所余安道記巖岫四出千峯北來嵐光染空高二千丈屬連三百里物換星移謂風物變更四時代)
(序斗杓屢遷中星季改而寒暑迭更也閣中帝子指滕王而言王勃作記時閻都督重建是閣則滕王固已薨)
(矣)
盧照隣(字昇之范陽人調新都尉去官隠具茨山有五悲文與王勃楊烱駱賓王齊名號為)
(四傑)
長安古意
長安大道連狹斜青牛白馬七香車玉輦縱横過主第
金鞭絡繹向侯家龍銜寶蓋承朝日鳳吐流蘇帶晚霞
百丈遊絲爭繞樹一羣嬌鳥共啼花啼花戲蝶千門側
碧樹銀臺萬種色複道交窗作合歡雙闕連甍垂鳳翼
梁家畫閣天中起漢帝金莖雲外直樓前相望不相知
陌上相逢詎相識借問吹簫向紫烟曾經學舞度芳年
得成比目何辭死願作鴛鴦不羡仙比目鴛鴦真可羡
雙去雙來君不見生憎帳額繡孤鸞好取開簾帖雙燕
雙燕雙飛繞畫梁羅幃翠被鬱金香片片行雲著蟬鬢
纖纖初月上鴉黃鴉黃粉白車中出含嬌含態情非一
妖童寶馬鐵連錢倡婦盤龍金屈膝御史府中烏夜啼
廷尉門前雀欲棲隠隠朱城臨玉道遙遙翠幰没金堤
挾彈飛鷹杜陵北探凡借客渭橋西俱邀俠客夫容劍
共宿倡家桃李蹊倡家日暮紫羅裙清歌一囀口氛氲
北堂夜夜人如月南陌朝朝騎似雲南陌北堂連北里
五劇三條控三市弱柳青槐拂地垂佳氣紅塵暗天起
漢代金吾千騎來翡翠屠蘇鸚鵡杯羅襦寶帶為君解
燕歌趙舞為君開别有豪華稱將相轉日回天不相讓
意氣由來排灌夫專權判不容蕭相專權意氣本豪雄
青虬紫燕坐生風自言歌舞長千載自謂驕奢凌五公
節物風光不相待桑田碧海須臾改昔時金階白玉堂
即今惟見青松在寂寂寥寥揚子居年年歲歲一床書
獨有南山桂花發飛來飛去襲人裾(長安青牛臼馬見前註狹斜窄狹偏)
(斜小逕也選陸士衡有長安狹斜行註謂世路有狹斜正直之士無所措手足也七香車唐制公主出降乘七)
(香步輦四面垂玉香囊車貯辟邪香玉輦王子言拾遺記周穆王馭黃金碧玉之輦又禮天子五路一曰玉路)
(路即輦也主第公主之第也侯家王侯之家也蓋風俗通黃帝戰蚩尤於涿鹿常有五色雲氣金枝玉葉止於)
(上因作華蓋此云寶蓋者以珠玉為飾也龍銜云者琢為龍以銜之也流蘇海錄雜五采為同心下垂若流也)
(又即盤線繡繪之毬也鳳吐云者亦刻鳳以銜之如吐云耳碧樹淮南子崑崙下有增城九重絳樹在其南碧)
(樹瓊樹在其北銀臺郭璞詩神仙排雲出但見金銀臺又唐有銀臺門複道漢紀上下有道故謂之複交窗交)
(文窗也雙闕見前註連甍說文屋棟所以承瓦鳳翼漢耿純傳攀龍鱗附鳳翼此鳳翼猶言雙闕連甍聳起如)
(鳳之翼也梁家指梁竦梁商梁冀之家言漢書竦二女為高宗貴人生和帝商女為順帝后三世為外戚漢帝)
(金莖漢書武帝於建章宫作承露臺以銅為之上有仙人掌以承露金莖銅柱也即承露盤之柱吹簫向紫烟)
(指簫史弄玉而言列仙傳簫史善吹簫作鳳鳴秦穆公以女弄玉妻之居數年有鳳凰止其屋後二人俱乘鳳)
(仙去紫烟郭璞遊仙詩駕鴻乘紫烟又劉向列仙傳贊曰丹火翼輝紫烟乘蓋比目爾雅魚名魚各一目行則)
(雙目比目而行也史記封禪書東海致比目之魚西海致比翼之鳥郭璞云東海比目魚不比不行曰鰈魚鴛)
(鴦見前註鬱金香草木生蜀地西戎及海南諸郡皆有之唯西戎者佳說文鬱金芳草也十葉為貫百二十貫)
(築以煮之為鬯曰鬱鬯雅黃以黃塗額也蟬鬢崔豹古今註魏文帝最寵者四人莫瓊樹制蟬翼鬢妖童妖艷)
(未冠之童子也寶馬以珠玉金翠飾馬故曰寶馬也倡婦倡優女美好之女也盤龍金屈膝未詳烏夜啼)
(職官分紀漢御史府列栢樹有野烏數千棲其上故曰烏府又漢成帝時有烏集御史臺故又曰烏臺又按樂)
(錄烏夜啼者清商曲之一也乃周房中樂之遺歌其辭始於宋臨川王義度所作王被召還大懼妓妾聞烏夜)
(啼叩閣報明日有赦及旦改南兖州刺史因作此歌廷尉門漢翟公罷廷尉門外可設雀羅其曰雀欲棲亦言)
(其門閒而雀可棲也廷尉漢百官表秦官名漢因之註廷平也治獄貴平故曰廷平幰說文車上所張之繒也)
(杜陵地名屬京兆府渭橋輿地志渭水所注水上有梁故曰渭橋亦曰便門橋始皇作離宫於渭水南北以象)
(天漢故橋於渭上以便往來也探丸漢尹賞傳長安少年受賍報仇相與探丸為奸得赤丸者斫武吏黑者斫)
(文吏夫容劍越王允常以純鈎示薛燭燭曰光如夫容始生五劇三條三條班固西京賦披三條之廣路劇爾)
(雅三達謂之劇劇旁出岐多故曰劇又七達謂之劇驂三市周禮司市掌市之治教刑政度量大市日昃為市)
(百族為主朝市朝時為市商賈為主夕市夕時而市販夫販婦為主金吾漢百官表中尉更名執金吾註金吾)
(鳥名光武紀帝曰仕宦當作執金吾然金吾在漢相為尊辟不祥天子出行職主先導以禦非常故執此烏之)
(象因以名官翡翠格物論形小不盈握一種而二色翡赤羽翠青羽北里阮嗣宗秋懷詩北里多竒舞屠蘇四)
(時纂要屠蘇孫思邈庵名謂屠絶鬼氣蘇醉人䰟又博雅屠蘇酒名元日醉之能除瘟氣鸚鵡杯酉陽雜俎以)
(海螺刻成鸚鵡形為酒杯也灌夫西漢本傳灌夫字仲孺潁隂人為人剛直使酒不好面諛貴戚諸勢在已之)
(右必陵之士在已左愈貧賤尤益禮敬與鈞稠人廣衆薦寵下軰士亦以此多之西漢蕭何傳何沛人也高祖)
(起為沛公何為丞督事後為相國青虬按司馬相如子虛賦云六玉虬註一曰青虬又揚子獨不思翠虬絳螭)
(之將升天乎回天唐魏徵曰張玄素有回天之力劉邵趙都賦良馬則紫燕又尸子曰我得民而治則馬有紫)
(燕五公漢袁紹四世五公又楊修四世五公金階已見白玉堂天子之宫殿也揚子揚雄也居楊子之宅)
(前註)
結客少年場行(按樂府遺聲遊俠二十一曲有結客少年場行註以魏曹植詩)
(結客少年場報怨洛陽陌為題始自鮑明遠又後漢蔡遵為吏部所侵結客報之也又李)
(周翰曰言少年時結在俠之客為游樂之場終而无成故有斯作也)
長安重游俠雒陽富才雄玉劍浮雲騎金鞭明月弓鬭
雞過渭北走馬向關東孫臏遙見待郭解暗相通不受
千金爵誰論萬里功將軍下天上代騎入雲中烽火夜
似月兵氣曉成虹横行徇知己負羽遠從戎龍旌昏朔
霧鳥陣卷沙風追奔瀚海咽戰罷隂山空歸來謝天子
何如馬上翁(長安註見前游俠荀說曰立氣岸作威福結私交以立強於世者謂之遊俠洛陽今)
(河南府成周光武建都之地玉劍劍說古劍以玉刻鹿盧形浮雲騎漢渥洼馬樂章籋浮雲奄上馳故太白長)
(干行亦曰好乘浮雲騎明月弓者彎弓滿彀如月云耳鬭雞列子繩省子為周宣王鬭雞三十日而雞德全異)
(雞母敢應者莊子羊溝之雞鬭而勝人者以狸膏塗其頭也又漢紀武帝宣帝皆好鬭雞之戲又傳玄有鬭雞)
(賦走馬曹子建詩走馬長楸間渭北謂渭水之北也孫臏齊將救韓為減竈之法以敗魏師郭解河内軹人史)
(傳贊布衣游俠咸關劇孟郭解之徒馳騖於閭閻權行州縣力折公侯衆庶榮其名迹覬而慕之不受千金爵)
(史記齊人魯仲連却新垣衍帝秦之說敗秦師救趙之危趙平原君欲封仲連及以千金為夀仲連不受而去)
(萬里功漢書班超傳超字仲升扶風安陵人有大志嘗輟業投筆嘆曰大丈夫無他志略猶當效傅介子立功)
(異國以取將相安能久事筆硏間乎相者相之曰虎頭燕頷飛而食肉此萬里侯相也後果立功於西域降服)
(五十餘國以功封定遠侯雲中輿地志古雲中郡今山西大同府横行漢樊噲傳噲曰願得十萬衆横行匈奴)
(中知己韓詩外傳管仲與鮑叔相知鮑叔有疾仲曰士為知已者用馬為知已者良負羽羽矢也漢相如傳相)
(如入蜀時縣令負弩羽前馳從戎從軍也旄說文析羽也注旄首所以進士卒也一曰分析鳥羽為之又竿頭)
(以龍銜旄牛之尾故曰龍旌鳥陣風后戰法諸葛孔明八陣圖皆有鳥陣孫子有雁行陣吴起有鵝鸛陣皆鳥)
(陣也瀚海綱目集覽瀚海沙漠北一大海名羣鳥解羽伏飛於此故名隂山漢匈奴傳北邊塞至遼東外隂山)
(東西千餘里草木茂盛中多禽獸又唐李靖斥地自隂山北至大漠即此地也又雲中之北有隂山道自隂山)
(道又北去八十里有隂山馬上翁漢馬援武陵五溪蠻反援請擊之帝愍其老未許之援自請臣尚能披甲上)
(馬帝令試之援據鞍顧盼以示可用帝嘆曰矍鑠哉是翁也)
折楊柳(崔豹古今註横吹胡樂也張騫入西域傳其法唯得摩訶兜勒一曲李延平因)
(造新聲二十八解魏晉以來不存見用隴頭黃鵠拆楊柳出關入關出塞入塞單于雉子)
(斑望行人十曲)
倡樓啓曙扉楊柳正依依鸎啼知歲隔條變識春歸露
草凝愁黛風花落舞衣攀折將安寄軍中音信稀(扉說文戶)
(扇也一曰以木曰屛以葦曰扉荀子菲帷註編草為蔽或讀曰扉又爾雅闔謂之扉黛說文畫眉以墨空青釋)
(名云黛代也減去眉毛以此代其處愁黛蓋愁眉也以露沾草而其色如黛之凝故為愁黛)
芳樹(題意是亦自傷之詞以如芳樹年歲之已邁容華之凋落不得濟用於時觀結語可)
(見也)
芳樹本多竒年華復在斯結翠成新幄開紅滿故枝風
歸花歴亂日度影參差容色朝朝落思君君不知(前六句是)
(亦詩之比體而結二句則賦也)
君馬黃(漢鼓吹鐃歌十六曲有君馬黃)
騮馬照金鞍轉戰入臯蘭塞門風稍急長城冰正寒雪
曙鳴珂重山長噴玉難不辭横絶漠流血幾時乾(騮馬說文)
(赤馬黑毛尾又驊騮周穆王馬前地理志驊騮綠耳之乘言其色如花之赤而耳則綠也金鞍以黃金飾鞍也)
(臯蘭輿地志在蘭州蘭州古金城郡又允吾故城也州治在臯蘭山下故州以山名山下地勢平夷可屯百萬)
(兵漢霍去病擊匈奴至此因謂是山為關塞也塞門關塞上之門也長城始皇本紀三十三年蒙恬收河南地)
(築長城避匈奴起自臨洮至遼東延袤萬餘里鳴珂說文石次玉又螺屬又爾雅翼貝大者珂其骨白可以飾)
(馬又服虔通俗文曰勒飾曰珂噴玉未詳絶漠地志北方流沙也前武帝紀李將軍絶漢註沙漠匈奴之南界)
(師古曰即今突厥中磧也流血汗血前武帝紀大宛國多善馬汗血言其先天馬子也)
登高臺(地志在秦鳳路德順州治之東臺最高峻四時可以遠望故名)
回中道路嶮蕭關烽候多五營屯右地萬乘出西河單
于拜玉璽天子按琱戈振旅汾川曲秋風横大歌(回中輿地)
(志在隴川汧縣西北又名回城即後漢所開入蜀之地又括地志秦始皇建回中宫于岐州雍縣西四十里蕭)
(關輿地志在鎮戎軍西北漢文帝時匈奴入蕭關即此地也鎮戎即今之平涼府也烽候見前綱目集覽許慎)
(曰候望也所以望烽燧也五營未詳右地前西域傳孝武時張騫始開西域之迹其後擊破右地降渾邪休屠)
(王遂空其地萬乘天子之車也故稱天子不敢斥言而但稱萬乘也一天子地方千里出車萬乘故稱萬乘也)
(西河輿地志汾州西河也又在九泉郡衛青度西河至高關破匈奴是也單于前單于傳虜號廣大貌言其象)
(天單于然玉璽說文王者印所以主土也蔡邕獨斷曰皇帝六璽皆玉螭虎紐文又師古曰璽之為言信也琱)
(戈前郊祀志郊東得寶鼎獻之刻文曰黼黻琱戈註琱戈者刻鏤之戈也按戈說文平頭戟也振旅書傳振整)
(也師衆也謂整衆以歸也或謂出曰班師入曰振旅振旅而歸京師也汾川即汾州也秋風歌前武紀帝濟汾)
(可有秋風歌曰秋風起兮白雲飛云云又前高紀帝至沛中與父老宴作大風歌後人因其地作歌風臺)
雨雪曲
敵騎三秋入關雲萬里平雪似平沙暗冰如漢月明高
闕銀為闕長城玉作城節旄零落盡天子不知名(又前光武)
(紀節竹為之柄長三尺以旄牛尾為飾旄三重故曰節旄蘇武傳節旄盡落)
巫山高(輿地志在三巴巫山縣有十二峯峯下有神女廟陽雲臺高一百二丈也)
巫山望不極望望下朝氛莫辨啼猿樹徒看神女雲驚
濤亂水脈驟雨暗峯文霑裳即此地況復遠思君(神女雲宋)
(玉傳玉與楚襄王遊雲夢之臺夢婦人曰妾巫山神女也朝為行雲暮為行雨)
昭君怨(樂府清商七曲昭君怨亦其一也後明帝紀昭君姓王名嬙字昭君南郡柹歸)
(人也充明帝宫人帝令畫工毛延夀圖姿容之披圖以進宫人多行賂於畫工昭君)
(甚麗無所苟求遂毁其形後匈奴求美人昭君充行在路愁怨嘗於馬上彈琵琶以寄其)
(恨至今傳之為眧君怨)
合殿恩中絶交河使漸稀肝腸隨玉輦形影向金微漢
宫草應綠邊廷沙正飛願逐三秋雁年年一度歸(合殿未詳)
(交河輿地志唐平高昌以其地置西州交河郡以河水分流繞城下因名金微杜氏通典羇縻州有金微山隸)
(振武軍又唐貞觀二年鐵勒九部大酋領率衆降分置金微都督府)
劉生
劉生氣不平抱劍欲專征報恩為豪俠死難在横行翠
羽裝劍鞘黃金鏤馬纓但令一顧重不恡百身輕(專征詩彤)
(弓註曰凢諸侯賜弓矢然後專征伐又陶靖節命子詩天子疇咨專征南國報恩前韓信嘗寄食於漂母及貴)
(以千金報母恩又蘇秦傳秦嘗貸主人金入秦及佩相印亦以千金謝主人是皆豪俠之徒也死難脱人於死)
(生患難也若魯朱家脱季布之死及活豪士以百數餘若滕公之脱韓信王陵之免張蒼之類是也翠羽翠鳥)
(之羽用以裝刀鞘鞘者劍房也馬纓說文鞶纓也又左傳註纓在馬膺前以金飾之也一顧齊世家蘇代淳于)
(髠曰人有賣駿馬者一旦立市人莫知往見伯樂而一顧馬價十倍百身輕朱惲傳云情緣恩使命緣義輕又)
(類要身侔蟬翼何以受恩死輕鴻毛固得其所)
關山月(關山月樂府鼓角横吹十五曲之一也)
塞垣通碣石敵陣抵祁連相思在萬里明月不長懸影
移金岫北光斷五門前寄言閨中婦愁看鴻雁天(塞垣塞上)
(之城垣也碣石輿地志在北平郡驪城縣西南河口今平州之南也又酈道元水經驪城枕海有石如甬道數)
(十里當山頂有石如柱形韋昭以為碣石其山嘗在河口海濱歴世既久為水所漸淪入為海已去岸五百餘)
(里矣祁連山集覽本名天山匈奴呼天曰祁連也韋昭曰天山一名雪山一名太白山以四時有雪也括地志)
(云山在伊州伊吾縣北有二十里今名所羅漫山西河舊事云祁連山在張掖酒泉二郡界去焉支山北可千)
(里玉門即玉門關也在沙州燉煌郡夀昌縣西北與天山相近金岫未詳或云即金微山也)
三月曲水宴
風烟彭澤里山水仲長園由來棄銅墨本自重琴尊高
情邈不嗣雅道今復存有美光時彦養德坐山樊門開
芳杜逕室拒桃花源公子黃金勒仙人紫氣軒長懷去
城市高詠狎蘭蓀連沙飛白鷺孤嶼嘯玄猿日影巖前
落雲花江上翻興闌車馬散林塘夕鳥喧(彭澤里見前註仲長園仲)
(長統字公理嘗著樂志論曰使居有良田廣宅背山臨流溝池環匝竹木周布埸圃築前果園樹後棄銅墨銅)
(章墨綬縣令所佩者棄則棄官而去也時彦說文彦美士有文人所言也又爾雅美士為彦人所言也時彦則)
(當時之美士也山樊說文山邊也芳杜圖經本草杜蘅一名杜若葉似葵形似馬&KR1389;故俗云馬蹄香生山之隂)
(水澤下濕地根似細辛道家服之令人身衣皆香也桃源金勒紫氣見前註軒說文曲輈轓車大夫以上車也)
(孤嶼說文水中山也又文選註嶼海中洲上有石山也蘭說文香草也本草葉似澤蘭圓莖白花紫萼生澤畔)
(八月花一名水香俗呼燕尾香又太史黃氏曰一榦一花而香有餘者蘭一榦數花而香者蕙乃今之山蘭而)
(葉如菖蒲是也蓀亦香草也陶隠居曰蓀生溪側有名溪蓀者極似石菖蒲而葉無脊亦作莖猿又文禺屬善)
(援爾雅疏云猱一名猿善攀援樹枝今文作猿又俗别作猨或曰猨性緩靜故從爰爰緩也)
贈李榮道士(事物紀原周穆王因尹真人草樓之觀召幽逸人居之謂之道士則)
(道士由周時已有之矣)
錦節銜天使瓊仙駕羽君投金翠山曲奠璧清江濆圓
洞開丹鼎方壇聚絳雲資貺幽難識空歌迥易分(錦節見前)
(註天使天子之使也瓊說文赤玉又玉之美者瓊仙猶言仙如玉之至美以見其貴重也羽君猶言羽人羽客)
(也楚辭仍羽人於丹丘是也註飛仙蓋言其有羽化飛昇之術也投金翠山未詳又括地志崇慶州永康縣西)
(八里有圍山上有院前有䋲橋乃古王子喬燒丹之處奠璧漢書漢武帝塞瓠子決自臨祭沈白馬玉璧於河)
(圓洞絳雲未詳丹鼎史記黃帝鑄鼎於荆山煉丹砂方壇說文祭地壇也古者祭地祗則為方壇於北郊資貺)
(謂所賜之靈貺深幽不可以測識也空歌度人經碧落空歌)
早度分水嶺
千年遊蜀道萬里向長安徒費周王粟空彈漢吏冠馬
蹄穿欲盡貂裘故轉寒曾冰横九折積石凌七盤重溪
既下漱峻峯亦上干隴頭聞戍鼓嶺外咽飛湍瑟瑟松
風急蒼蒼山月團傳語後來者斯路誠獨難(蜀道入蜀之路也萬)
(里向長安蜀郡有萬里橋云自此至長安可萬里故云周王粟伯夷傳伯夷叔齊恥食周粟餓于首陽山下漢)
(吏冠漢王陽傳陽為益州刺史貢禹彈冠以為陽必薦之云貂裘貂說文鼠屬出東北夷大而黃黑其皮煖故)
(以為裘蘇秦傳秦三十年惟一貂裘故轉寒以貂裘故弊雖服之而轉寒也曾冰冰凍而層結也九折輿地志)
(在黎州漢王陽回車之所七盤輿地志劍州達州俱有七盤嶺蓋山勢如羊腸曲盤凡七折也戍說文守邊也)
(鼓則守戍之鼓也湍說文急瀨也以其水自上而下其勢峻急有若飛而下也)
還赴蜀中貽示京邑遊好
禦宿花初滿章臺柳向飛如何正此日還望昔多違悵
别風期阻將乖雲會稀歛衽辭丹闕縣旗陟翠微野禽
喧戍鼓春草變征衣回顧長安道關山起夕霏(禦禁籞也籞宿)
(則直宿之所章臺漢張敞為京兆尹種柳於走馬街故唐時為章臺柳風期雲會漢書風雲感會言際遇也太)
(白詩云風雲期會出屠釣蓋期亦會也此則以别言故云乖阻也翠微山也長安見前註樂府有關山月故詩)
(言離别多用之也夕霏說文夕氛也)
同臨津紀明府孤雁
三秋違北雁萬里向南翔河洲花稍白關塞葉初黃避
繳風霜勁懷書道路長水流疑箭動月照似弓傷横天
無有陣度海不成行會刷能鳴羽還赴上林鄉(雁說文鵝也大)
(曰鴻小曰雁一名朱鳥一名陽鳥北雁蓋雁每秋自北而來賓也避繳生絲縷綴繒者懷書見後水流疑箭動)
(驚其聲也月照似弓傷畏其影也上林漢紀武帝作上林苑在長安前蘇武傳武使匈奴十九年宣帝時匈奴)
(内服使使求武匈奴詭言武死後常惠教使言天子射上林苑得雁足帛書言武等在某澤中單于驚服乃送)
(武還此詩其亦自喻之詞也首言所以南賓之意次言因其時而來三言其自北而來之故四言有所驚疑而)
(憂患故末則復言豈終巳哉終當再為時所用也)
西使兼孟學士南游(學士唐以文學言語備顧問乾封間始置北門學士)
(開元二十六年始以翰林供奉所稱學士别建學士院於翰林院之南俾專内命又號為)
(内相)
地道巴陵北天山弱水東相看萬餘里共倚一征篷零
雨悲王粲清尊别孔融裵徊聞夜鶴悵望待秋鴻骨肉
燕秦外風塵關塞中唯餘劍鋒在耿耿氣成虹(巴陵括地志古)
(三苖國今岳州是也天山見前註弱水書傳柳宗元曰西海之山有水渙散無力不能負芥投之則靡墊没及)
(底而後止故名曰弱水括地志云在張掖郡刪丹縣又薛氏曰弱水出吐谷渾界窮石山自刪丹西至合黎山)
(與張掖縣河合王粲字仲宣孔融皆魏人氣成虹記氣如白虹又晉張華傳華常見斗牛之間有紫氣以問雷)
(焕煥曰此寶劍之氣也)
送鄭司倉入蜀(司倉漢魏以下為戶曹唐制掌戸籍賦税倉庫故又曰司倉)
離人丹水北游客錦城東别意還無已離憂自不窮隴
雲朝結陣江月夜臨空關塞疲征馬霜氛落早鴻潘年
三十外蜀道五千中送君秋水曲酌酒對秋風(丹水選詩演義)
(劉崑扶風歌朝發廣莫門暮宿丹水山註丹水漢書出高都縣筦谷丹水所出又丹水有三一在商州洛南縣)
(一在懷孟路河内縣一在澤州然皆非入蜀之道此云丹水莫詳所指成都記府城亦呼為錦官城以江山明)
(麗雜錯如錦故云又蜀都志以錦江橋下水濯錦則鮮明故城以錦名而江曰錦江潘年未詳)
綿州官池贈别(梁州域綿水經其左故鄉舊名左綿旁涪陵一名金山一名巴)
(西官池未詳又考之主山曰天池山山頂有池方數丈冬夏不竭疑即此池歟)
輶軒遵上國仙氣下靈關尊酒妨無地聯綣喜暫攀離
言欲贈策高辯正連環野徑游雲斷荒池春草斑殘花
落古樹度鳥入澄灣欲叙他鄉别幽谷有綿蠻(輶說文輕車也)
(軒說文曲輈轓車也蓋車有廂謂之軒又風俗通周秦常以歲八月遣輶軒之使采異俗方言仙氣見前青牛)
(註綿蠻詩綿蠻黃鳥止于丘隅連環秦始皇紀始皇遺齊襄王后玉連環曰齊多智觧此環后引槌破之謝使)
(曰謹巳解矣)
和夏日幽莊(幽莊田舍也)
聞有高蹤客耿介坐幽莊林壑人事少風烟鳥路長瀑
水含秋氣垂藤引夏涼苗深全覆隴荷上半侵塘釣渚
青鳬没村田白鷺翔知君振竒策還嗣海隅芳(高蹤揚雄躡三)
(皇之高蹤耿介孟不以三公易其介註耿介也謝靈運詩束髮懷耿介瀑水孫綽賦瀑布飛流而界道青鳬說)
(文舒鳬鶩也楚辭泛泛若水中之鳬振策謝靈運詩振策陟崇丘)
山莊休沐(山莊山中之田舍也休沐漢張安世傳休沐未嘗出謂休暇齋沐也)
蘭署乘閒日蓬扉狎遁棲龍柯疎玉井鳳葉下金堤川
光搖水箭山氣上雲梯亭幽聞唳鶴窗曉聽鳴雞玉軫
臨風奏瓊漿映月攜田家自有樂誰肯謝青谿(蘭署漢官儀御)
(史臺率執憲中司朝會獨坐内掌蘭臺又烏府註烏府在殿中蘭臺掌圖籍秘書署以待詔者有直廬在其側)
(故曰署也龍柯鳳葉未詳玉井伽藍記河間王琛置玉井金幹五色繢為繩金堤水箭未詳雲梯謝靈運登石)
(門最高頂云共登青雲梯又魯班嘗作雲梯以攻宋玉軫琴軫也琴制尚象論云軫者急也古人以竹為之取)
(鳳非竹實不食之義也後人貴重其制遂有以金為徽而玉為軫者矣鶴唳晉陸機曰華亭鶴唳可得聞乎窗)
(雞宋宗窗下有一雞常作人言與宗談論瓊漿招䰟云華酌既陳有瓊漿青谿郭璞詩曰青谿千餘仞中有一)
(道士又庾仲雍荆州記荆州臨沮縣有青溪山山有泉泉側有道士精舍)
入秦川界(括地志秦州清水縣有秦川亭因秦仲所封遂以秦名)
隴阪長無極蒼山望不窮石徑縈疑斷回流映似空花
開綠野霧鸎轉紫巖風春芳勿遽盡留賞故人同(隴坂秦隴)
(之山也註坂者坡也又括地志秦州有大隴山又名隴首山其坂九曲蒼山涇州有蒼山大抵以其林木蒼翠)
(而得名杜詩亦曰蒼山入百里皆此義也紫巖漠州綿竹縣有紫巖去無為山十里皆西北絶險處然詳綠野)
(與紫巖對說亦必非漠之紫巖不過以是岩土石皆紫得名如紫塞之類是也)
春晚山莊率題二首(率題猶偶成也)
田家無四鄰獨坐一園春鸎啼非選樹魚戲不驚綸山
水彈琴盡風花酌酒頻年華巳可樂高興復留人(山水彈琴)
(盡伯牙鼓琴志在高山流水)
顧步三春晚田園四望通游絲横惹樹戲蝶亂依藂竹
懶偏宜水花狂不待風唯餘詩酒意當了一生中
文翁講堂(本傳漢景帝末為蜀郡太守修學宫崇好文雅蜀人化之講堂即其講學)
(之堂在蜀郡今成都府大城内也)
錦里淹中館岷山稷下亭空梁無燕雀古壁有丹青槐
落猶疑市苔深不辨銘良哉二千石江漢表遺靈(錦里蜀郡)
(也岷山蜀中山名俱注見前稷下地名二千石漢百官表郡守皆二千石此言文翁也)
石鏡寺(蜀郡華陽志石鏡在武擔山一名武都山去城北二百步武都山精化為女子)
(蜀王納為妃不習水土而死王遣五丁於武都山擔土為冢以石鏡表其墓門)
古墓夫容塔神銘松柏烟鸞沈仙鏡底花没梵輪前銖
衣千古佛寶月兩重圓隠隠香臺夜鐘聲徹九天(古墓指蜀)
(妃言芙蓉塔未詳或云芙蓉以言妃之美如芙蓉故以名塔也神銘墓塔上之銘石也鸞沈花没皆言妃之死)
(也仙鏡梵輪比石鏡也銖衣唐岑文本山亭避暑有人叩門自稱上清童子所服云上清五銖衣也古佛佛地)
(論佛者覺也覺一切種智後能開覺有情如夢覺故名曰佛寶月酉陽云昔有人遊嵩山遇異人曰月乃七寶)
(合成又釋經云一輪寶月相則佛相亦寶月也兩重圓言相與鏡如月重圖也香臺未詳又武功縣寶應寺有)
(香臺韋應物詩云翠嶺香臺出半天是也九天淮南子九天云東方皥天東南陽天南方赤天西南朱天西方)
(成天西北幽天北方玄天東北變天中央鈞天是為九天也)
辛司法宅觀妓(司法兩漢有法曹至唐改司法參軍妓說文女樂也)
南國佳人至北堂羅薦開長裙隨鳳管促柱送鸞杯雲
光身後落雪態掌中回到愁金谷晚不怪玉山頽(南國佳人)
(服虔通俗文南楚以美色為娃注娃美女也北堂詩焉得蘐草言樹之背注背北堂也羅薦說文薦席也長裙)
(妓衣也鳳管前律歷志黃帝使伶人采解谷之竹斷兩節間吹之以聽鳳鳴是為律本又秦簫史吹簫列仙傳)
(王子晉吹笙皆能作鳳鳴故謂之鳳管也促柱瑟柱也古詩促柱少和聲雪態言身輕如雪也掌中回漢趙飛)
(燕身輕能為掌上舞回回旋舞也金谷晉石崇有别館在河陽之金谷園玉山頽晉裴楷容儀俊爽人謂如近)
(玉山又云其醉也若玉山之將頽)
駱賓王(唐史本傳義烏人七歲能賦詩張說評其丈如懸河酌之不竭仕武后朝為臨海尉)
(與楊烱等為四傑)
行路難(樂府解題行路難古道路六曲之一喻年歲之易馳而不得遂其壯懷也然此)
(詩也止言征戍之事未詳其意)
君不見玉關塵色暗邊庭銅鞮勁旅寇長城天子按劍
徵餘勇將軍受脤事横行七德龍韜開玉帳千里鼉鼓
疊金鉦隂山苦霧埋高壘交河孤月照連營連營去去
無窮極擁旆遙遙過絶國陣雲朝結晦天山寒沙夕漲
迷疎勒龍鱗水上開魚貫馬首山前振鵰翼長驅萬里
讋祁連分麾三命武功宣百發烏號遙碎柳七尺龍交
迥照蓮春來秋去移灰琯蘭閨柳市芳塵斷雁門迢遞
尺書稀鴛被相思雙帶緩行路難誓令氛祲靜臯蘭但
使封侯龍額貴詎隨中婦鳳樓寒(玉關長城見前注邊庭猶言朔庭也銅鞮)
(輿地志潞州有銅鞮縣雜虜其種不一餘勇左傳齊高固入晉師曰欲勇者賈余餘勇受脤脤社肉左傳天子)
(使石尚來歸脤則是天子所賜祭脤將軍既受天子之脤則當事横行以擊敵也横行注見前七德唐史七德)
(舞秦王世民破軍樂也龍韜武書七經太公兵法六韜龍韜其一也玉帳杜子美詩將軍玉帳掀勇氣鼉鼓詩)
(鼉鼓逢逢陸璣云鼉似蜥蜴長丈餘甲如鎧常宵鳴聲如桴鼓故以其皮冒鼓也金鉦說文鐃也柄中上下通)
(似鈴隂山交河天山見前注絶國前秦紀始舉茂才可以使絶國者疎勒西域國名綱目集覽疎勒本城名後)
(以名國在莎車東北尉頭南龍鱗甲也李長吉詩曰甲光向日金鱗開魚貫易士卒魚貫而進鄧艾傳注魚上)
(水尾相銜故曰魚貫也祁連即天山也烏號俱見前注七尺龍交交一作文馬也前西南夷傳贊曰蒲梢龍文)
(魚目汗血之馬光於黃門一曰龍交劍也未詳灰琯後天文志灰琯候氣之法每立春冬至以竹為琯葭莩為)
(灰置諸土中氣至則琯中葭灰飛起以應候也雁門輿地志在代州雁門郡郡有雁門關氛祲說文氛祥氣也祲)
(精氣感祥也皋蘭見前注)
邊城落日
紫塞流沙北黃圖灞水東一朝辭俎豆萬里逐沙蓬候
月恒持滿尋源屢鑿空野昏邊氣合峯迥戍烟通膂力
風塵倦疆場歲月窮河流控積石山路遶崆峒壯志凌
蒼兕精誠貫白虹君恩如可報龍劍有雌雄(紫塞史秦築長城土)
(皆紫色故曰紫塞流沙禹貢杜佑注在沙州西八十里其沙隨風流行故曰流沙黃圖未詳又三輔黃圖書名)
(灞水秦世家穆公霸世更名以顯霸功水出藍田縣會涇水滻水北入于渭俎豆說文以朼盛牲體者豆古食)
(肉器然皆祭器也語俎豆之事則嘗聞之又庚桑楚曰畏壘之民欲俎豆予於賢人之間沙蓬沙風沙也蓮轉)
(蓬也持滿前亞夫傳彀弓弩持滿鑿空前大宛傳西北始通於漢然張騫鑿空河流積石禹貢浮於積石至于)
(龍門西河西河冀之西河也積石地志在金城郡河關縣西南羌中今鄯州龍支縣界也崆峒山名括地志平)
(涼郡鎮原州即黃帝問道廣成于處蒼兕說文如野牛而青一角善抵觸白虹史荆軻刺秦王聶政刺韓相皆)
(有白虹貫日蓋白虹主兵象也龍劍有雌雄蜀志楚王召風胡子之吳與歐冶子造劍二一曰干將二曰莫邪)
(莫邪干將之妻也金鐵未流干將夫妻乃斷髮剪指投於爐中乃鑄成二劍干將陽劍成龜文莫邪隂劍為漫)
(理文)
棹歌行(趙世家趙簡子南擊楚津吏醉卧不能渡吏女涓攘楫請代父中流為簡子作)
(發河激之歌簡子悦遂以為夫人李白詩亦曰津妾一棹歌脱父於嚴刑)
寫月圖黃罷凌波拾翠通鏡花搖芰日衣麝入荷風葉
露舟難蕩蓮疎浦易空鳳媒羞自託鴛翼恨難窮秋帳
燈光翠倡樓粉色紅相思無别曲併在棹歌中(寫月圖黃未詳)
(按前纖纖初月上鴉黃及黃山谷荼䕷詩云漢宫嬌額半塗黃則寫月圖黃恐為畫眉之意)
王昭君(見前註)
斂容辭豹尾緘怨度龍鱗金鈿明漢月玉筯染邊塵古
鏡菱花暗愁眉柳葉頻唯有清笳曲時聞芳樹春(斂容收斂)
(愁容緘怨封緘其悲怨辭豹尾天子屬車也龍鱗河水也金鈿金華飾也晉輿服志貴人太平髻七鈿公主夫)
(人五鈿世婦三鈿玉筯淚也菱花鏡六帖魏武帝有菱花鏡笳胡笳也前張騫傳騫入西域傳其法後李延年)
(因胡笳曲更造新聲一十八解以為武樂又唐韻北方之人卷蘆葉而吹名曰笳芳樹春胡笳曲名)
宿温城望軍營(周紀温城在懷州温縣西本周司寇蘇忿生所封之地也)
北地寒膠折邊城夜鐸聞兵符關帝闕天策動將軍塞
靜胡笳徹沙明楚練分風旂翻翼影霜劍轉龍文白羽
搖如月青山斷若雲烟疎疑卷被塵滅似銷氛投筆懷
班業臨戎想顧勲還應雪漢恥持此報明君(北地匈奴單于之地)
(也邊城邊上之城也寒膠折前晁錯傳欲立威者始於折膠蘇林曰秋氣至膠可折弓弩可用匈奴常以為侯)
(而入寇夜柝爾雅兩木夾於門為機相擊以儆夜也又易重門擊柝符信也漢文紀文帝為銅虎符當發兵遣)
(使持節至郡合符竹使符以竹箭長五寸鐫刻篆畫與郡守各分一半至唐高祖則銀兔符銅魚符又馮唐言)
(家人子起田中安知尺籍五符又趙公子無忌謁如姬盗晉鄙兵符天策左鶉之賁賁天策焞焞注傅說星又)
(唐太宗紀高祖武德四年以秦王世民為天策上將胡笳見前注楚練練素練也以沙白如練明也龍文劍氣)
(也白羽搖如月家語子路曰願得白羽如月赤羽如日注云旌旗也又白羽扇也裴啟語林諸葛亮持白羽扇)
(指揮三軍投筆漢班超傳超字仲升有大志不修小節傭書養母嘗投筆嘆曰大丈夫當立功異國以取封侯)
(安能久事筆硯間乎後事明帝出征西域安集五十餘國以功封定遠侯顧勲三國志顧榮字彦先吳平入洛)
(拜尚書郎廣陵相陳敏反假榮丹陽内史榮以白羽扇麾之其軍自潰楊脩詩云羽扇一麾風偃草策勲多謝)
(顧丹陽)
靈隠寺(輿地志靈隠寺在杭州府錢塘縣)
鷲嶺鬱岧嶤龍宫鎖寂寥樓觀滄海日門對浙江潮桂
子月中落天香雲外飄捫蘿登㙮遠刳木取泉遙霜薄
花更發冰輕葉互凋待入天台路看余渡石橋(六帖鷲鳥峯諸)
(佛攸館衆聖所居龍宫續仙傳唐孫思邈嘗救一龍子後龍王獻龍宫藥方三十道人張路斯與蓼天庥爭水)
(中龍宫然此云龍宫必寺邊有龍帝祠宇也浙江潮說文朝曰潮夕曰汐又高麗圖經曰朝夕往來應期不爽)
(為天地之至信又王充論衡大抵天包水水承地而天之氣升降於大空之中而水亦隨之升降而為潮汐也)
(然凡近海皆有潮惟浙江潮至則矗如山岳奮如雷電冰岸横飛雪崖旁射澎騰奔激吁可畏也天台路雲笈)
(七籖天台山應上清玉清之天即桐拍真人所埋葛仙公煉丹得道之處上應台宿故名天台石橋會稽記赤)
(城山上有石橋懸度有石屛風横絶其上按赤城山即天台山之一也乂顧凱之啟蒙記天台石橋野逕不盈)
(一尺長數十步至滑下臨絶冥之澗)
晚泊蒲類(蒲類未詳)
二庭歸望斷萬里客心愁山路猶南屬河源自北流晚
風連朔氣新月照邊秋竈火通軍壁烽烟上戍樓龍庭
但苦戰燕頷會封侯莫作蘭山下空令漢國羞(二庭未詳或云)
(按詩中有朔氣邊秋當是匈奴單于二庭然未敢必當别考又綱目集覽車師國有前王後王庭相去五百餘)
(里後王庭本烏孫國土唐立庭州河源黃河之源朔氣洪武韻朔北方也是即北方朔漠之氣也竈火齊孫臏)
(伐魏為滅竈之法漢虞詡入朝歌為增竈之法蓋是軍行為路炊之竈火也軍壁說文壁垣也漢韓信伐趙云)
(趙必空壁逐我又亞夫傳堅壁而守則軍壁者營壘之垣也烽烟見前注戍樓守戍望候烽火之樓龍庭前宣)
(紀匈奴大會於龍庭又後竇憲傳登燕山銘曰焚老上之龍庭燕頷班超傳虎頭燕頷飛而食肉此萬里侯相)
(也蘭山下括地志在朔州前武紀天漢元年李陵戰敗降敵此為漢羞也)
早秋出塞寄東臺議政學士(東臺唐龍翔間改門下省曰東臺隋)
(文帝紀帝欲置詩學士唐紀太宗嘗置弘文館虞世南等以本官兼學士直宿又金坡遺)
(事學士非文章則不可為又職林學士之職本以學問言辭備對問出入侍從同得參謀)
(獻納諫議其禮尤重)
促駕逾三永長驅望五原天街分斗極地理接樓煩谿
月明關隴邊雲聚塞垣山川殊物候風壤異涼温戍古
秋塵冷沙寒宿霧繁昔余迷學步投跡忝詞源(三永未詳或云)
(永當作水三水在鎮原州之東北六十里水流三派會歸一州舊有三水縣故城在高平縣水出東山本屬國)
(都尉治所其地與五原相近五原括地志云勝州連谷縣本秦九原郡漢更名五原天街漢天官畢昴二宿間)
(為天街斗極爾雅北極天樞亦曰北辰居天之中以正四時樓煩漢有樓煩縣屬雁門郡關隴見前注戍說文)
(守邊也戍古古之邊戍也學步班固傳有學步於邯鄲者未得彷彿失其故步)
春晚從李長史游開道林故山(地域志道林寺名在衡州府岳)
(麓山下)
幽尋極幽壑春望陟春臺雲光棲斷樹靈影入仙杯古
藤依格上野徑約山隈落蘂飜風去流鸎滿樹來興闌
荀御動歸路起浮埃(春臺老子熙熙如登春臺格上說文樹高長枝為格庾信小園賦草)
(樹混淆枝格相交又庋格也荀御荀爽傳李膺無所交接荀爽謁膺因為其御喜曰今日始得御李君矣)
冬日野望
故人無與晤安步陟山椒野靜連雲卷川明薄霧消靈
巖聞曉籟洞浦漲秋潮三江歸望斷萬里故鄉遙勞歌
徒自奏客魂為誰招(詩可與晤語晤對也山椒說文山足也誰招楚辭有大小招)
夏日游山家同夏少府
返照下層岑物外狎招尋蘭逕熏幽佩槐庭落暗金谷
靜風聲徹山空月色深一遣樊籠累唯餘松桂心(樊籠說文)
(樊鷙不行也徐氏曰鷙鷹隼之屬見籠不得出以左右攀引外也廣韻樊籠也一曰山邊也)
在兖州餞宋五(兖州禹貢九州之一春秋時為魯國)
淮尼泗水地梁甫汶陽東别路青驪遠離尊渌蟻空柳
寒凋密翠棠晚落疎紅别泪相思曲悽斷入琴風(淮尼尼丘)
(也顔母祈禱而生孔子之處在兖州泗水在魯城北汶水出萊蕪縣梁甫山名括地志梁父山泰山在左梁父)
(在右王者封太山禪梁父汶水出萊蕪縣青驪馬深黑色謂之驪選詩阮籍青驪何駸駸蟻爾雅酒有泛齊浮)
(蟻又庾信詩春螘未曾開渌水清也又水綠色相思曲古樂府有長相思)
玄上人林泉二首(上人僧名同覺要覽云内有德智外有勝行在人之上故)
(曰上人)
林泉恣探歴風景暫裵徊客有遷鸎處人無結駟來聚
花如薄雪沸水若輕雷今日徒招隠終知異鑿坏(結駟家語)
(子貢家富累千金結駟千騎招隠淮南傳招隠士篇淮南王安小山之所作也鑿坏未詳)
俗遠風塵隔春還初服遲林疑中散地人似上皇時芳
杜湘君曲幽蘭楚客詞山中有春草長似寄相思(中散晉嵇)
(康字叔夜在西晉為中散大夫與阮籍等為竹林遊號竹林七賢上皇淵明傳云夏日高卧北窗下自謂羲皇)
(上人湘君曲楚辭堯以二女事舜長曰娥皇故稱湘君古詞有湘妃怨楚客屈原宋玉也詞謂離騷等詞也)
遊靈公觀(靈公道士名未詳所在)
靈峯標勝境神府枕通川玉殿斜臨漢金堂迥架烟斷
風疎晚竹流水切寒絃别有青門外空懷玄圃仙(靈峯西域)
(志靈鷲峯釋迦佛說法之地勝境幽勝之境地也神府神仙之府也紫府洞府皆仙人所居之地也玉殿金堂)
(蓋堂殿皆以金玉美飾之故皆以金玉稱云無非極言其莊嚴富麗之盛也青門漢書霸城門人謂之青門在)
(長安城東玄圃楚詞朝發軔於蒼梧夕余至於玄圃在崑崙山一曰玄圃臺)
秋露
玉關涼露早金塘秋氣歸泛掌光逾靜添花滴尚微變
霜凝曉液承月委圓輝别有吳臺上應濕楚臣衣(玉關班超)
(傳超在絶域年老思歸上書曰不敢望酒泉郡但願生入玉門關金塘選詩菡菑溢金塘泛掌漢武紀武帝作)
(承露臺以銅為之上有仙人掌以承露吳臺吳王闔廬築於姑蘇故曰吳臺楚臣伍子胥也)
秋雁
聯翩辭海曲搖曳指江干陣去金河冷書歸玉塞寒帶
月凌空易迷烟逗浦難何當同顧影刷羽泛清瀾(金河玉塞)
(未詳逗說文止也住也)
翫初月
忌滿光恒缺乘昏影暫流自能明似鏡何用曲如鈎(釋名)
(月闕也滿則缺也乘昏影暫流尚書大傳月晦而見西方謂之朓朓條捷行疾貌故曰流也明似鏡望夜則如)
(鏡未望及缺則缺如鈎也)
送别
寒更承夜永涼夕向秋澄離心何以贈自有玉壺冰(玉壺)
(冰鮑明遠詩瑩若玉壺冰言清澈也)
在軍登城樓
城上風威冷江中水氣寒戎衣何日定歌舞入長安
唐音卷一
