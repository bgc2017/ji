唐音卷四元楊士弘編
張震註
唐詩正音三
五言律詩(臨川吳氏曰律雖始於唐然深遠瀟散不離於古為得非但句工語工字工而可也)
陳伯玉
暉上人獨坐亭(上人摩訶般若經佛言若菩薩一心行阿耨多羅三藐三菩提)
(心不散亂是名上人增一經云有過改者名上人人律瓶沙王呼佛弟子為上人又古師云内)
(有知德外有勝行在人之上名曰上人)
鐘梵經行處香牀坐入禪巖亭交雜樹石瀨瀉鳴泉水
月心方寂雲霞思獨玄寧知人代裏疲病得攀緣(梵浮圖書)
(云清淨此言寂静又云西域種號禪說文浮圖說静也又禪有五禪若煩悟自心本來清淨元無煩惱無漏智性)
(本自具足此心即佛依此而修者是為最上乘云禪石瀨說文急流也水月禪定有小定日定故)
春日登九華觀(未詳其處)
白玉仙臺古丹丘别望遥山川亂雲日樓榭入烟霄鶴
舞千年樹虹飛百尺橋還逢赤松子天路坐相邀(仙臺長安)
(志在長安西漢文帝作丹丘楚辭仍羽人於丹丘十洲記丹丘之山夜常明乃仙者所居之地虹橋或石橋名)
(虹舒電施盖謂橋如虹也又幽怪錄載開元中正月望日葉仙駕虹橋與玄宗往廣陵觀燈赤松子見前注)
晚次樂鄉縣(樂鄉綱目吳以陸抗都督諸軍治樂鄉按抗嘗守荆州到樂鄉或荆)
(州屬又晉伐吳周方等卒兵八百度江襲樂鄕是亦江陵之地也)
故鄉杳無際日暮且孤征川原迷舊國道路入邊城野
戍荒烟斷深山古木平如何此時恨噭噭夜猨鳴
春夜别友人
銀燭吐青烟金樽對綺筵離堂思琴瑟别路繞山川明
月隠高樹長河沒曉天悠悠落陽去此會在何年
度荆門望楚(荆域志荆門州楚地郡有山峯巒對峙如門故名弘之荆門記曰郡)
(西沂江六十里南岸有山名荆門北岸有山名虎牙三山相對楚之西塞)
遥遥去巫峽望望下章臺巴國山川盡荆門烟霧開城
分蒼野外樹斷白雲隈今日狂歌客誰知入楚來(巫峽荆州)
(志在夷陵其首尾百六十里章臺即章華臺見前注巴國三巴之地到此而盡荆門即荆州也狂歌論語楚狂)
(接輿歌而過孔子曰鳳兮鳳兮何德之衰入楚古荆州為南楚)
杜必簡(必簡字審言襄州人仕武氏為著作佐郎入為國子監主簿修文館學士少與李嶠)
(崔融蘇味道為文章四友)
和韋承慶過義陽公王山池(承慶韋思經之子武氏勅代父為天)
(官侍郎)
逕轉孤峯逼橋危缺岸妨玉泉移酒味石髓換粳香綰
霧青絲弱牽風紫蔓長猶言宴樂少别向後池塘(青絲子美)
(詩天棘蔓青絲注謂天棘今天門冬是也石髓見前)
秋夜宴臨津鄭明府宅
行止皆無地招尋獨有君酒中堪累月身外即浮雲霜
白宵鐘徹風清曉漏聞坐攜餘興往還似未離羣(浮雲論語)
(富貴於我如浮雲霜白霄鐘徹今仙樂也喬潭霜鐘賦南陽□山有九鐘霜降則鳴)
送崔融
君王行出將書記遠從征祖帳連河闕軍麾動洛城旌
旃朝朔氣笳吹夜邊聲坐覺烟塵掃秋風古北平(書記翰苑)
(新書魏有太祖以陳琳為司空軍謀祭酒管書記室掌朝覲䀻門慰勞祭祀祈祝之文與號令升絀之事祖帳)
(祖别記張帳幔於途以飲別也河闕洛城河水所經而山有伊闕之名故云河闕也洛城今洛陽縣屬河南府)
(古北平地域志幽州為北平又遵化為古北平)
早春遊望(復齋漫錄以為韋蘇州和陸丞逸詩云轉作照古作苦)
獨有宦游人偏驚物候新雲霞出海曙梅柳度江春淑
氣催黃鳥晴光轉綠蘋忽聞歌古調歸思欲霑巾(宦游王吉)
(曰長卿久宦游不遂所用雲霞出海曙一聯集云和晉陵丞早春游望此二句盖晉陵游望之景黃鳥一名倉)
(庚齊人謂之搏黍爾雅云蘋萍之大者也本草云謂之芣菜沾巾漢王莽逐王閎閎泣元后以手巾拭之)
沈雲卿(名佺期相州内黃人上元二年鄭益榜進士)
遊少林寺(在洛陽嵩岳傳燈錄達摩禪師集止嵩山少林面壁九年)
長歌游寳地徙倚對珠林鴈塔風霜古龍池歲月深紺
園澄夕霽碧殿下秋隂歸路烟霞晚山蟬處處吟(寳地珠林)
(佛經黃金七寳為地摩尼珠為林徙倚楚詞徙倚而遥思注曰遷移倚之也鴈塔佛在西域有比丘見羣鴈飛)
(乃曰此鴈可充我食鴈即墮地佛曰此鴈王也不可食乃為之瘞鴈建塔又長安城東慈恩寺亦有鴈塔每進)
(士及第俱于此題名以為盛事龍池見前注紺園謂園中樹葉紺碧夕陽照之如水色之澄霽碧殿縹瓦為屑)
早發平昌島(山在海中故曰島平昌未詳所在)
解䌫春風後鳴榔曉漲前陽烏出海樹雲鴈下江烟積
氣衝長島浮光溢大川不能懷魏闕心賞獨泠然(鳴榔說榔)
(船板也陽烏日也日中有金烏故云魏闕禮正月之吉始和懸治象之法于象魏今闕也又左宫門雙闕懸法)
(象其状巍然高大故曰魏闕)
夜宿七盤嶺(七盤嶺在達州永陸縣)
獨游千里外高臥七盤西山月臨忩近天河入戸低芳
春平仲綠清夜子規啼浮客空留聽褒城聞曙雞(平仲草名)
(褒城見前注)
被試出塞
十年通大漠萬里出長平寒日生戈劍隂雲拂旆旌飢
烏啼舊壘疲馬戀空城辛苦臯蘭北邊塵損漢兵(長平括地)
(志在上黨泫氏縣即秦坑趙卒四十萬之地臯蘭括地志古西羌地秦置隴西郡漢屬金城郡臯蘭山名郡因)
(山得名戈戟兵仗之名說文云戈平頭戟也徐謂戟小枝上向則為戟平之則為戈一曰戟偏距為戈旌說文)
(析羽注旌首也所以精進士卒也又析羽謂之析鳥羽為之其竿頭則綴以旄牛尾旆說文繼旐之旗沛然而)
(垂)
王摩詰(詩評律詩如王維韋應物輩亦自有蕭散氣)
從岐王過楊氏别業(岐王名範玄宗之弟也開元二年出刺濟北)
揚子談經處淮王載酒過興闌啼鳥緩坐久落花多徑
轉逥銀燭林開散玉珂嚴城時未啟前路擁笙歌(揚子指揚)
(雄也雄家貧嗜酒好事者載洒從遊然揚雄非楊子恐別有所指及淮王皆未詳或云淮王指岐王而言玉珂)
(今說文石次玉者又云瑪瑙又螺属生海中又爾雅翼云其大者珂黃黑色其骨可以飾馬勒故云玉珂)
同崔員外秋宵寓直(禁中有宿也)
建禮高秋夜承明候曉過九門寒漏徹萬井曙鐘多月
㢠藏珠斗雲消出絳河更慚衰朽質南陌共鳴珂(建禮門名)
(漠官典職曰尚書郎晝夜更直五日於建禮門外承明廬名漢嚴助傳君厭承明之廬張晏曰承明廬在石渠)
(門外直宿所止故曰廬也九門關門遠郊門近郊門國門臯門又曰中門雉門應門又曰南門亦曰正門路門)
(又曰畢門又曰虎門)
早朝
柳暗百花明春深五鳳城城鴉睥睨曉宫井轆轤聲方
朔金門侍班姬玉輦迎仍聞遣方士東海訪蓬瀛(五鳳城太)
(白詩天上白玉京十二樓五城五鳳城者猶言五鳳樓之類也睥睨杜詩睥睨登哀柝注女墻闕前眼處博雅作埤堄)
(轆轤見前注方翔東方翔也本傳字曼倩平原厭次人武帝初即位徵天下賢良文學材力之士朔上書自陳)
(上偉之今待詔金馬門金門楊雄傳歴金門上王堂註今班門後更魯班門為金馬門班姬班婕妤也孝成紀)
(帝初即位選入後宫為婕妤帝遊後庭欲與同輦載婕妤辭不就載上善其言而止輦者步車也司馬法曰夏)
(曰余車殷曰胡奴車周曰輕車言玉輦則以玉飾而言其貴也遣方士漢武元狩二年帝始祀竈遣方士求神)
(仙人始皇二十八年遣徐市入海求神仙方士蓬嬴皆見前注)
晚春嚴少尹諸公見過
松菊荒三徑圖書共五車烹葵邀上客看竹到貧家雀
乳先春草鸎啼過落花自憐黃髮暮一倍惜年華(三徑三輔)
(决錄蒋詡於竹下閒三徑惟與羊仲求仲遊又陶靖節歸去來辭三逕就荒松菊猶存五車莊子云惠施多方其)
(書五車人漢高祖紀云何入秦丞相府取文籍圖書蔵之葵爾雅承露也大前小葉華紫黃色詩七月烹葵及)
(菽看竹晉王徽之字子猷吴中一士大夫家有好竹欲看之便出坐輿造竹下諷嘯良久主人洒掃請坐不願)
(而去雀乳烏獸孳尾注乳化曰孳人說文人及鳥獸生子曰乳黃髮詩詢兹黃髮又黃髮台背注老也)
送東川李使君
萬壑樹參天千山響杜鵑山中一夜雨樹杪百重泉漢
女輸賨布巴人訟芋田文翁翻教授不敢倚先賢(漢女潼州)
(漢為廣漢郡故曰漢女賨說文南蠻賦也賨者率其所有不切責之也後漢南蠻傳咸令大人輸布一疋小口)
(二丈謂之賨布又廣安府古為賨成風俗通曰賨人剽勇賨人春秋時属巴郡故曰巴人訟芋田訟其種芋之)
(田也文翁本傳為蜀郡太守始興學校以化蜀民也)
送楊長史赴果州(果州春秋戰國為巴子國秦滅之立巴郡唐曰果州今紹)
(慶府)
褒斜不容幰之子去何之鳥道一千里猨聲十二時官
橋祭酒客山木女郎祠别後同明月君應聽子規(褒斜二谷)
(名見前注幰集韻云車上張繒曰幰史梁鮑泉為通直郎常乘高幰繖盖不容幰謂谷險窄不能容車也之子)
(指揚長史也鳥道太白詩西當太白有鳥道註謂道徑微窄止可容鳥過而已又南中八志曰鳥道四百里以)
(其險絶獸猶無蹊特上有飛鳥之道耳祭洒客漢法上客曰祭酒女郎祠者果州志州有金泉山山中有觀乃)
(仙女謝自然上昇之處鄉人祠之)
送友人南歸
萬里春應盡三江鴈亦稀連天漢水廣孤客郢城歸郎
國稻苗秀楚人菰米肥懸知倚門望遥識老萊衣(三江唐仲)
(初吴都賦注松江下七十里分流東北入海者為婁江東南流者為東江并松江為三江其地今亦名三江口)
(吳越春秋范蠡乘舟出三江口者是也郎國地名說文魯亭也春秋桓公及齊人戰于郎人莊公築臺于郎漢)
(水見前注郢城今郢州古荆楚也春秋為郊郢北魏立郢州菰米見前注倚門望左傳齊人淖齒弑王王孫賈)
(失王處及歸其母曰汝朝去晚來吾以倚門而望老萊親衣楚老萊子年七十著五色斑斕衣戲于親前以娱其)
送丘為下第歸江東(金陵古云江左又云江東盖大江之東也)
憐君不得意况復柳條春為客黃金盡還家白髮新五
湖三畝宅萬里一歸人知爾不能薦羞稱獻納臣(黃金盡古)
(詩黃金然桂盡五湖見前注丘為吴人故云知爾謂相知不能薦也一作知禰謂漢孔融薦禰衡事獻納臣漢)
(班固傳註云朝夕論思口月獻納出入諷諫盖諫官之職貴在獻納)
終南别業
中歲頗好道晚家南山陲興来每獨往勝事空自知行
到水窮處坐看雲起時偶然值林叟談笑滯還期(批云其資)
(如此故自難及南山陲終南山之址也李肇國史補曰王維好佛得宋之問輞川别業山水絶勝今南山清)
(涼寺是其地也)
歸嵩山作(初學記嵩高山者五岳之中岳也其山三十六峯東有太室西有少室嵩)
(其總名也)
清川帶長薄車馬去閒閒流水如有意暮禽相與還荒
城臨古渡落日滿秋山迢遞嵩高下歸来且閉關(薄說文林)
(薄也又香材草曰薄閒閒詩桑者閒閒兮注閒閒安閒之意也嵩高下白虎通中央之岳獨加高字者何中央)
(居四方之中而高故曰嵩高山)
終南山(雍錄終南山長安之南山也横亘中南面西起秦隴束徹藍田凡八百里)
太乙近天都連山到海隅白雲迴望合青靄入看無分
野中峯變隂晴衆壑殊欲投人處宿隔水問樵夫(太乙南山)
(中山名人分野天文志天有十二次日月之所躔也地有十二辰王侯之所國周保章氏以星土辨九州所封)
(之域皆有分星以觀妖祥故有分野之說也)
漢江臨泛(漢陽府漢口即漢江所出之水書江漢朝宗于海盖漢水自此出與江合)
楚塞三湘接荆門九派通江流天地外山色有無中郡
邑浮前浦波瀾動遠空襄陽好風日留醉與山翁(三湘寰宇)
(記湘潭湘鄉湘源謂之三湘即今之長沙府也九派通洞庭古之九江所合處故九派通也襄陽仙翁俱見前注)
送張道士歸山
先生何處去王屋訪茅君别帝留丹訣驅雞入白雲人
間苦難住天上復離羣當作遼城鶴仙歌使爾聞(王屋述異)
(記十大洞天之一洞周回一萬里名小有清虚之天在洛京茅君列仙傳茅濛字初成隠華山修道始皇時龍)
(駕白日昇天子三人曰盈曰固曰震得道于金陵句曲山即今之茅山也遼城鶴仙傳丁令威鶴駕也化為白)
(鶴集遼東華表柱上歌曰有鳥有鳥丁今威去家千歲今來歸)
送李判官赴江東(判官别駕之職太守之佐也)
聞道皇華使方隨皂盖臣封章通左語冠冕化文身樹
色分揚子潮聲滿富春遥知辨璧吏恩到泣珠人(皇華詩皇)
(皇者華注佐也皇皇猶煌煌也華草木之華也此遣使臣之詩也皂盖臣太守也太守之車朱轓皂盖故云封章)
(謂封事也左語未詳或謂江束為江左故曰左語文身史記关也吳太伯奔荆蠻文身斷髮示不用耳揚子揚)
(子江也富春今杭州府富春縣也辨璧吏未詳泣珠人見前注)
送嚴秀才還蜀
寧親為令子似舅即賢甥别路經花縣還鄉入錦城山
臨青塞斷江向白雲平獻賦何時至明君憶長卿(寧親詩害)
(澣害否歸寧父母注歸寧問安也似舅宋桓玄聞軍起曰何無忌劉牢之之外甥酷似其舅共舉大事何謂無)
(成花縣晉潘岳字安仁出為河陽令滿縣種桃李花人謂之花縣錦城蜀郡號錦城獻賦前武紀司馬相如字)
(長卿獻子虚賦帝讀而善之曰朕獨不得與此人同時哉時楊意為狗監侍上因薦之得召見)
送平淡然判官
不識陽關路新從定遠侯黃雲斷春色畫角起邊愁瀚
海經年别交河出塞流須令外國使知飲月支頭(陽關在雍)
(州城古流沙地又即玉門關名定遠侯漢班超封定遠侯畫角車服儀制云角前世事書所未載或云北方吹)
(以驚中國之馬也又黃帝内傳玄女請製角二十四以警衆又通禮儀纂蚩尤帥魑魅與黃帝戰始命吹角作)
(龍鳴以禦之軍中置以司昏曉故角為軍容也瀚海交河見前注月支頭大月氏國治藍氏城冒頓單于攻破)
(之而老上單于殺月氏以其頭為飲器)
送岐州源長史歸
握手一相送心悲安可論秋風正蕭索客散孟嘗門(批云)
(曲盡别時悲惋之情)故騎通槐里長亭下槿原征西舊旌節從此
向河源(孟嘗門史孟嘗君齊相田文也封孟嘗門下常有客三千人槐里在長安長安志渭水自桓州)
(郡縣界束過槐里縣南槿原未詳按此詩維與源同在崔常侍幕作贈時常侍巳死故云按崔常侍嘗為河西)
(節度使此云崔常侍毌乃希逸歟)
山居即事
寂寞掩柴扉蒼茫對夕暉鶴巢松樹遍人訪蓽門稀嫩
竹含新粉紅蓮落故衣渡頭燈火起處處采菱歸(批云自是)
(維詩)
冬夜書懷
獨坐悲雙鬢空堂欲二更雨中山果落燈下草蟲鳴白
髮終難變黃金不可成欲知除老病惟有學無生(白髮難變)
(度人經云髮白皮黑不能變災危之至天資終不可黑也黃金不成前武紀李少君以祠竈却老方見上尊之)
(少君匿其年言祠竈則致物丹砂可化為黃金違萊仙者可見因之以封禪則不死學無生見前注)
觀獵
風勁角弓鳴(批云氣㮣)將軍獵渭城草枯鷹眼疾雪盡馬蹄
輕忽過新豐市還歸細柳營回看射鵰處千里暮雲平
(新豐市渭城俱見前注細柳漢文紀曰地名在長安西三輔黃圖曰細柳倉在渭水北方古徼西張揖曰在昆)
(明池南今柳市是索隠曰在城門外阿房宫西北維括地志云細柳倉在雍州咸陽縣西南即周亞夫次細柳)
(文帝不得入棘門之地也)
賈幼隣(名至擢明經第杜子美詩註云至先世掌絲綸又至父曾嘗於開元間掌制誥至從玄)
(宗幸蜀為中書舍人帝傳位肅宗嘗譔册既進槀帝曰昔先帝誥命乃父為之辭今兹命册人爾為)
(之兩朝盛典出卿家父子可謂繼美矣仕至禮部侍郎)
南州有贈二首(今廣西桂林府也謝靈運山詩南州實炎德桂樹凌寒)
極浦三春草高樓萬里心楚山晴靄碧湘水暮流深忽
與朝中舊同為澤畔吟停杯試北望還欲淚霑襟(楚山湘水)
(見前注澤畔吟楚辭行吟澤畔)
越井人南去湘川水北流江邊數杯酒海内一孤舟嶺
嶠同仙客京華即舊遊春心將别恨萬里共悠悠
孫逖(博州武水人開元元年舉哲人竒士隠倫屠釣第一人嘗為中書舍人典詔誥為代言言)
(辭最為精密張九齡視其草欲易一字卒不能也)
宿雲門寺閣(雲門寺在今紹興府會稽縣南三十一里今名雍熙為州之偉觀王)
(子敬居此有五色祥雲因建寺謂之雲門)
香閣東山下烟花象外幽懸燈千嶂夕卷幔五湖秋畫
壁餘鴻鴈紗忩宿斗牛更疑天路近夢與白雲遊(東山在上)
(虞縣西南四十五里即謝安隠處)
祖詠(開元十一年杜綰榜進士)
顯韓少府水亭
梅福幽棲處佳期不忘還鳥啼當戸竹花繞傍池山水
氣侵階冷藤隂覆坐閒寧知武陵趣宛在市朝間(梅福列仙)
(傳字子真九江人補南昌尉王莽專政一朝棄妻子去變姓名為吴市門卒人傳以為仙去又瑞州圖經載子)
(真故宅在高安之豐安鄉旁有尉山及梅仙觀武陵桃源事見前注此云梅福幽樓處者盖唐縣尉皆稱少府)
(故以擬梅福也)
蘇氏别業
别業居幽處到来生隠心南山當戸牖灃水暎園林竹
覆經冬雪庭昏未夕隂寥寥人境外閒坐聽春禽(南山即終)
(南山灃水雍州地域志出鄠縣距隂山南入于㴘)
留别盧象
朝来已握手宿别更傷心灞水行人渡商山驛路深故
情君且足謫宦我難任直道皆如此誰能淚滿襟(灞水古曰)
(滋水雍州地域志秦穆公霸世更名以顯霸功水出藍田縣會滻水滻水北入于渭商山在上洛縣西南四皓)
(隠處)
江南旅情
楚山不可極歸路但蕭條海色晴看雨江聲夜聽潮劍
留南斗近書寄北風遥為報空潭橘無媒寄洛橋(劍留南斗)
(近晉張華傳豐城縣獄有劍其氣常射斗牛)
儲光羲
漢陽即事(荆州志春秋時鄭子國今為漢陽府)
楚國千里遠孰知方寸違春遊懽有客夕寝賦無衣江
水帶冰泮桃花隨雨飛九歌有深意捐珮乃言歸(有客詩有)
(客有客亦白其馬注此宋公来朝將去而王燕餞之詩也無衣詩三體詩注詩豈曰無衣與子同仇九歌楚辭)
(屈子有九歌朱子序曰九歌者屈原之所作也屈原既逐因楚人祀神之歌而更定之寄其忠君愛國眷戀不)
(忘之意也捐佩九歌湘夫人捐余玦兮江中遺余佩兮澧浦)
題陸山人樓
暮聲雜初鴈夜色涵早秋獨見海中月照君池上樓山
雲拂高棟天漢入雲流不惜朝光滿其如千里游
臨江亭
古木嘯寒禽層城帶夕隂梁園多絳樹楚岸盡楓林山
際豈為險江流長自深平生何以恨天地本無心(梁園見前)
(注天地無心朱子四書天何言哉注云天地無心而成化也)
詠山泉
山中有流水借問不知名暎地為天色飛空作雨聲轉
来深澗滿分出小池平恬澹人無見年年長自清
孟浩然
與諸子登峴山(峴山寰宇記在襄陽府漢上去襄陽十里)
人事有代謝(批只此一句便見感慨)往来成古今江山留勝跡我
輩復登臨水落魚梁淺天寒夢澤深羊公碑尚在讀罷
一霑襟(批不必苦思自然好苦思復不能及代謝高誘曰代更謝叙也漁染夢澤見前注羊公碑晉)
(羊祜出鎮南夏甚得民心後卒百姓為建碑於峴山望者莫不墮淚杜預名墮淚碑詩評云此詩起得高古略)
(無粉色而情境俱肖悲慨勝於形容真峴山詩後有能言者亦在下風)
臨洞庭(洞庭湖在巴陵縣西北吞赤沙南連青草横亘七八百里乂風士記鼎澧沅湘)
(合諸蠻黔南之水匯于洞庭至巴陵與荆江合)
八月湖水平涵虚混太清氣蒸雲夢澤波撼岳陽城(批云)
(吴楚東南坼乾坤日夜浮非不佳但不知後聫能作麽生道否此是自然高處)欲濟無舟楫端
居恥聖明坐觀垂釣者徒有羡魚情(批云托興可傷詩評云起得渾然稱)
(題烝撼偶然不是下字而氣槩横絶朴不可易端居感興深厚味之言有盡而意無窮)
歸終南山(批云亦其最得意之詩最失意之日故首為明皇誦之)
北闕休上書南山歸敝廬不才明主棄多病故人疎白
髮催年老青陽逼歲除永懷愁不寐松月夜忩虚(批云但人)
(有此起無此結每見短氣)
宿武陽川
川暗夕陽盡孤舟泊岸初嶺猿相叫嘯潭影似空虚就
枕滅明燭扣舷聞夜漁鷄鳴問何處人物似秦餘(批云隨意)
(唱出便無俗意秦餘晉人入桃源見有人家皆云先世避秦入此今不知為何時也)
宿桐廬江(桐廬縣名今属嚴州)
山暝聽猨愁滄江急夜流風鳴兩岸葉月照一孤舟建
德非吾土維揚憶舊遊還將兩行淚遥寄海西頭(批云一孤)
(似病天趣自得建德地域志揚州之境漢立新定等縣後改新安郡隨置睦州改遂安郡唐析桐廬為嚴州)
(宋改建德軍今仍嚴州建德乃帶管縣維揚揚州也禹貢九州之一春秋属吴越漢為荆王吴王國景帝更為)
(江都國東漢為廣陵郡唐為揚州也)
夜渡湘川
客行貪利涉夜裏渡湘川露氣聞芳杜歌聲識采蓮榜
人投岸火漁子宿潭烟行旅時相問涔陽何處邊(批云清潤)
(自喜湘川地域志自長沙以南皆為湘水此云湘川不知所指涔陽荆州之域属楚地今州地即漢武之零)
(陽縣也吴立天門郡晉置南平郡陳廢郡置松州尋改澧明州在水之北故名唐改澧陽郡後為澧州今因之)
(芳杜杜若香草也見前注采蓮曲歌名)
武陵泛舟
武陵川路狭前棹入花林莫測幽源裏仙家信幾深水
迴青嶂合雲度綠溪隂坐聽猨閒嘯彌清塵外心(武陵荆州之域)
(殷國為蠻蜑所居戰國属楚漢為武陵郡隋改辰州唐為朗州宋改鼎州後升常德府今因之仙家指桃源言)
永嘉浦逢子容(永嘉縣名今属温州府浦其在縣之浦也)
逆旅相逢處江村日暮時衆山遥對酒孤嶼共題詩廨
宇隣鮫室人烟接島夷鄉園萬餘里失路一相悲(批云衆山)
(孤嶼且不犯時景句而淘洗欲盡孤嶼鮫室見前注島夷書島夷卉服)
秦中寄遠上人
一丘常欲臥三徑苦無資北上非吾願東林懷我師黃
金然桂盡壮志逐年衰日夕涼風至聞蟬但益悲(三徑蒋詡)
(三徑見前注東林寺名晉慧遠所造廬山記謝靈運即東林譯涅槃經然桂戰國策蘇秦曰楚國之食貴於玉薪貴)
(於桂謁者難見如鬼王難得見如天地今臣食玉灼桂因鬼見帝)
晚春
二月湖水清家家春鳥鳴林花掃更落徑草踏還生酒
伴来相命開尊共解酲當杯已入手歌妓莫停聲(批云亦自)
(豪宕家家春鳥鳴又别諸語情属不淺)
赴京途中遇雪
迢逓秦京道蒼茫歲暮天窮隂連晦朔積雪徧山川(决不)
(為小兒語求工者)落雁迷寒渚飢烏噪野田客愁空竚立不見
有人烟
歲除有懷(月令是月日窮于次月窮于紀星回于天歲且更始故曰除夕)
迢遞三巴路羇危萬里身亂山殘雪夜孤燭異鄉人漸
與骨肉遠轉於僮僕親那堪正漂泊来日歲華新(批云一年)
(將盡夜萬里未歸人非不美後聫餒矣又平生客中除夕誦此不復更作上十字尤和合下十字痛快能言人)
(衆妙集中以為崔塗詩未知孰是但孤獨改孤燭似是也)
裵司士見尋
府僚能枉駕家釀復新開落日池上酌清風松下来厨
人具雞黍稚子摘楊梅誰道山翁醉猶能騎馬回(批云大巧)
(若拙楊梅果名異物志楊梅大如彈丸五月熟其味酸甜有紅紫白三種紫者最勝山翁即山簡見前注)
梅道士水亭
傲叟非凡叟名流即道流隠居不可見高論莫能酬水
接仙源近山藏鬼谷幽再来迷處所花下問漁舟(批好又得)
(語不凡得語故異鬼谷在荆州仙源縣桃源桃源與荆州亦相近故云事見前注)
過故人莊
故人具雞黍邀我至田家綠樹村邊合青山郭外斜開
筵面場圃把酒話桑麻待到重陽日還来就菊花(批每以自)
(在陵厲者極是雞黍漢書范式與友張元伯别薯秋為期元伯九月十五日殺雞為黍待之果至話桑麻陶詩)
(但道桑麻長重陽九月九日也陶淵明嘗於九日無酒出宅已采菊盈把頃之白衣人送酒至)
高達夫
送劉評事充朔方判官賦得征馬嘶(評事六典宣帝初於廷尉)
(置左右平後光武省左平惟有左平掌平决詔獄魏晉直謂之廷尉評隨置大理評事唐置評)
(事十員掌書移推覆征馬嘶樂府名)
征馬向邊州蕭蕭嘶未休思深應帶别聲斷為兼秋岐
路風將遠關山月共愁贈君從此去何日大刀頭(關山月古)
(曲名大刀頭古詩何當大刀頭謂刀頭有環也)
贈杜二拾遺(杜二即子美達時為西川節度故贈拾遺唐武氏置左右拾遺二官)
(以掌供奉諷諫開元以来尤為清選左属門下省右属中書省即古司諫之官)
傳道招提客詩書自討論佛香時入院僧飯屢過門聽
法還應難尋經剰欲飜草玄今已畢此外復何言(招提釋書)
(招提菩薩皆古佛名故寺謂之招提或名伽藍或名道場其實一也草玄漢揚雄字子雲蜀郡成都人世以農)
(桑為業至雄少好學其意欲求文章成名於世以為經莫大於易故作太玄)
岑參
滻水東店送唐子歸嵩陽(滻水在長安出灞陵縣入于灞水嵩陽嵩)
(州也)
野店臨官路重城壓御堤山開灞水北雨過杜陵西歸
夢秋能作鄉書醉懶題橋回忽不見征馬尚聞嘶
送張子尉南海(南海揚州之域百粤之地趙佗自立為南海王至漢武帝始定)
(為南海郡今廣州府是也)
不擇南州尉高堂有老親樓臺重蜃氣邑里雜鮫人海
暗三山雨花明五嶺春此鄉多寳玉慎莫厭清貧(蜃氣說文)
(大蛤也蚌屬月令雀入大水化為蜃乂史天官書蛇為蜃似蛟無足乂海旁蜃氣似樓臺三山番山禺山堯山)
(乂羅浮山三山之總名五嶺州學記五嶺峙其北謂大庾始安臨賀桂陽揭揚也多寳玉謂廣州所産有珠香)
(犀象玳瑁之属也比詩謂不以官小任遠而為之者盖在求禄以養親也)
送張都尉東歸(漢趙過為搜粟都尉)
白羽綠弓弦年年只在邊還家劍鋒盡出塞馬蹄穿逐
邊西踰海平胡北到天封侯應不遠燕頷豈徒然(西踰海或)
(西域有西海也到天言北地天山也燕頷漢班超虎頭燕頷飛而食肉此萬里侯相也後以功封定遠侯)
送揚州王司馬(隋改治中别駕為長史司馬即漢郡丞之職掌兵馬)
君家舊淮水水上到揚州海樹青官舍江雲黑郡樓東
南隨去鳥人吏待行舟為報吾兄道如今已白頭
送王七錄事赴虢州(錄事漢郡主簿也晉為督善郵掌總錄諸曹文簿舉弹)
(惡其後刺史有軍而開府者並置之虢州禹貢豫州之域唐改為陕州置錄事)
早歲即相知嗟君最後時青雲仍未達白髮欲成絲小
店關門道長河華嶽祠弘農民吏待莫遣馬行遲(青雲須賈)
(曰不意君致身青雲之上關門函谷關也長河水經曰歴華山潼關過而曲行華岳華山乃西岳岳在華隂縣)
(五千仞上有西岳祠字弘農地域志虢州靈寳縣古弘農故地也)
送懷州吳别駕(懷州冀州之域杜預注云在晉山之南河之北天寳中改為河)
(内郡乾元中復為懷州柳枝古人折柳送别王仁裕開元遺事曰長安東有灞陵橋於此送别)
灞上柳枝黃壚頭酒正香春流飲去馬暮雨濕行裝驛
路通函谷州城接太行覃懷人總喜别駕得王祥(灞上長安)
(霸水上壚說文賣酒區也前食貨志令官作酒以三千石為一均率開一壚以賣函谷關有二自陕州至靈寳)
(縣南十里秦函谷也自靈寳三萬餘里至河南府新安縣東一里漢函谷也武帝為楊僕移於此太行山名地)
(域志在河内郡北趨於濟源邑界起懷州河内縣北至幽州凡綿亘十州覃懷書覃懷底繢注覃懷地名地志)
(河内懷郡有懷縣今懷州也又曾氏曰潭懷平地當在孟津之東太行之西王祥字休微晉吕虔有佩刀相者)
(以為必登三公虔語别駕王祥曰卿有公輔之量以相與)
趙少尹南亭送鄭侍御
江亭酒甕香白面繡衣郎砌冷蟲喧坐簾疏月到牀鐘
催離思急絃逐醉歌長關樹應皆落隨君滿路霜(繡衣郎御)
(史也漢武帝謂徐復齊武王演傳注繡衣尊寵之也滿路霜通典御史為風霜之任故云)
虢宫送河丞市馬
關樹晚蒼蒼長安近夕陽回風醒别酒細雨濕行裝習
戰邊塵黑防秋塞草黃知君市駿馬不是學燕王(防秋匈奴)
(傳伺人出每以鴈為候故邊上戍兵每以秋為防守備燕王史燕昭王即位卑身厚幣以招賢者問郭隗曰古)
(之人君有以千金使㳙人求千里馬者馬已死買其骨五百金而返君怒㳙人曰死馬且買之况于生者乎馬)
(今至矣不期年而千里馬至者三也)
高宫谷招鄭鄠
谷口来相訪空齋不見君澗花然暮雨潭樹暖春雲門
徑稀人跡簷峯下鹿羣衣裳與枕席山靄碧氛氲(鄭子真隠)
(谷口此借以比鄭鄠)
晚發五谿(蜀先主於五谿立黔安郡今肇慶府也五谿者酉谿辰谿巫溪武溪元溪)
客厭巴南地鄉隣劍北天江村片雨外野寺夕陽邊芋
葉藏山徑蘆花間渚田舟行未可住乘月且須牽(肇慶府又)
(名黔南且有巴江其曰巴南者或以此得名也劍北古之創州郡漢廣漢郡梓潼縣也後改曰劒州人謂劒陽)
(廣元縣曰劍外五溪必與相連故曰劍北云)
武威春暮聞宇文判官西使還已到晉昌(武威古雍)
(州域即西戎地漢初為匈奴右地後為武威郡唐改涼州今為西涼府)
片雨過城頭黃鸝上戍樓塞花飄客淚邊柳挂鄉愁白
髮悲明鏡青春換敝裘君從萬里去聞已到瓜州(瓜州雍州)
(之域亦古西戎地戰國時為鳥縣月支居之漢為晉昌郡隋立為瓜州)
殷遥(潤州人開元中為參軍)
友人山亭
故人從薄宦往往涉清谿鑿牖對山月褰裳拂澗霓遊
魚逆水上宿鳥向風栖一見桃花發能令秦漢迷
王灣(開元二年常無名榜進士)
江南意(三體詩作次北固山下)
客路青山外行舟渌水前潮平兩岸闊風正一帆懸海
日生殘夜江春入舊年鄉書何處達歸鴈洛陽邊
常建
遊破山寺(寺在蘇州府常熟縣)
清晨入古寺初日照高林竹徑通幽處禪房花木深山
光悅鳥性潭影空人心萬籟此俱寂惟聞鐘磬音(米子語錄)
(曰歐陽永叔最喜一人送行詩兩句云晚日都門道微凉草樹夭又喜常建詩曰竹徑通幽處禪房花木深公)
(自言平生要道此語不得今人都不識這意思只要鬭事使難字便謂之好)
泊舟盱眙(揚州域西漢時盱眙縣東晉盱眙郡唐西楚州宋昭信軍今屬泗州)
泊舟淮水次霜降夕流清夜久潮侵岸天寒月近城平
沙依鴈宿候館聽雞鳴鄉國雲霄外誰堪羇旅情(淮水繞城)
(下過魏晉以來壽陽旴眙為淮南之本原)
皇甫茂政(名冉丹陽人皇甫曾之兄天寳間進士仕至右補闕)
送韓司直(後魏有大理司直位在正監上不署曹事唯覆理御史撿校事置六人掌)
(承制出使推覆若寺有疑獄則參議之)
遊吴還適越来往住風波復送王孫去其如芳草何岸
明殘雪在潮滿夕陽多季子留遺廟停舟試一過(王孫盖言)
(古王者之孫如公孫之類也詳見前注季子季札皇覧冢墓記季子墓在毗陵縣暨陽至今吏氏祠之)
途中送權曙二兄(三體詩以為皇甫曾詩)
淮海風濤起江關幽思長同悲鵲繞樹獨作鴈隨陽山
晚雲和雪汀寒月暎霜由来濯纓處漁父愛滄浪(淮海揚州)
(郡古名淮海鵲繞樹曹操詩云月明星稀鳥雀南飛繞樹三匝無枝可依應隨陽尚書注云隨陽之鳥鴻鴈之)
(属滄浪楚詞漁父歌曰滄浪之水清兮可以濯我纓)
皇甫孝常(名曾丹陽人天寳十載成進士)
送李中丞歸本道
上將宜分閫雙旌復出秦關河三晉路賓從五原人孤
戍雲通海平沙雪度春酬恩看玉劍何處有烟塵(分閫漢文)
(紀閫以内寡人制之閫以外將軍制之又陸贄奏議云選將而往分之以閫雙旌唐淮西用兵劉沔夜行有以)
(雙燭導曰君當大貴後果至大將常有雙燭在雙旌上五原郡名見前注三晉春秋韓趙魏晉之三卿後滅晉)
(分其地故云三晉也五原雍州之域春秋戎狄之地秦為上郡之北境漢属五原郡人五原本秦九原郡地在)
(榆林漢元初二年更名五原)
晚至華隂
臘盡促歸心行人及華隂雲霞仙掌出松栢古祠深野
渡冰生岸寒川燒隔林温泉看漸近宫樹晚烟沈(華隂邑名)
(在華州東六十里仙掌王涯太華仙掌註云西岳太華之首峯有五崖自下遠望偶為掌形古祠玄宗太華銘)
(云壇埸殿宇無代不修一歲三祠無歲而缺温泉即華清宫見前注)
嚴正文
酬劉員外見寄(員外劉長卿也)
蘇耽佐郡時近出白雲司藥補清羸疾忩吟絶妙辭柳
塘春水漫花塢夕陽遲欲識懷君意朝朝訪楫師(蘇眈神仙)
(傳蘇仙公也得修真之術隠於郴州高秀之峯後乘鶴仙去以比劉長卿白雲司黃帝時秋官為白雲司也清)
(羸疾晉廣樂有凊嬴疾絶妙詞魏曹操與楊修觀曹娥碑曰黃絹幼婦外孫虀臼修解曰黃絹色絲也幼婦少)
(女也外孫女子也虀臼受辛也盖絶妙好辭四字也楫師吴都賦曰篙公檝師言舟也)
李從一(名嘉佑趙州人天寳七年進士仕至台袁二州刺史善為詩綺靡婉麗有齊梁之風)
(時以比吴均何遜云)
仲夏江隂官舍寄裵明府(江隂古延陵邑之地梁置江隂郡今為江)
(隂縣属常州嘉祐常為江隂令故有寄)
萬室邊江次孤城對海安朝霞晴作雨濕氣晚生寒苔
色侵衣桁潮痕上井欄題詩招茂宰思爾欲辭官(朝霞說文)
(雲與日氣相薄也又河圖崑崙山有五色水赤水之氣上蒸為霞苔色非真謂岩苔之色也謂梅氣蒸為苔色)
(也衣桁衣架也一日晒衣竿也杜詩翡翠鳴衣桁茂宰謝玄暉詩茂宰深遐脊漢卓茂為密令有聲故詩用以)
(比宰邑者也)
送王牧往吉州謁使君叔(吉州禹貢荆揚二州之域東漢置廬陵吴)
(置安城唐為吉州)
細草綠汀洲王孫耐薄遊年華初冠帶文采舊弓裘野
渡花爭發春塘水亂流使君憐小阮應念倚門愁(弓裘禮記)
(良弓之子先學為箕良冶之子先學為裘小阮阮咸字仲容與叔阮籍為竹林之遊倚門史王孫賈事齊閔王)
(王出走失王之處其母曰汝朝出而晚来則吾倚門而望汝暮出而不歸則吾倚閭而望)
至七里灘作(在嚴州府桐廬縣與嚴陵瀨相接諺云有風七里無風七十里)
遷客投於越臨江淚滿衣獨隨流水遠轉覺故人稀萬
木迎秋序千峯駐晚暉行舟猶未已惆悵暮潮歸
劉文房
送李中丞(周官小宰之職掌建邦之宫刑凡宫之紀禁即御史中丞之任也漢百官)
(表御史大夫有兩丞一曰御史丞一曰中丞亦謂中丞為中執法以其居殿中故曰中丞)
流落征南將曾驅十萬師罷歸無舊業老去戀明時獨
立三邊静輕生一劍知茫茫漢江上日暮欲河之(三邊漢班)
(固曰武帝廣開三邊註曰三垂也渭東南西三方也人羽獵賦序割其三邊說文垂遠邊也)
雨中過袁稷巴陵山居(巴陵今岳州府)
憐君洞庭上白髮向人垂積雨悲幽獨長江對别離牛
羊歸故道鳥雀聚寒枝明發遥相望雲山不可知(洞庭湖名)
(在巴陵見前注)
喜皇甫侍御相訪
荒村帶晚照落葉亂紛紛古路無行客空山獨見君野
橋經雨斷澗水向田分不為憐同病何人到白雲
穆陵闕北逢人歸漁陽(穆陵益都有穆陵縣漁陽今檀州是)
逢君穆陵路疋馬向桑乾楚國蒼山古幽州白日寒城
池百戰後耆舊幾家殘處處蓬蒿徧歸人掩淚看(故桑乾縣)
(在今朔州有桑乾沙人桑乾水晉慕容儁所都在薊縣幽州唐漁陽郡)
新年作
鄉心新歲切天畔獨潸然老至居人下春歸在客先嶺
猨同旦暮江柳共風烟已似長沙傅從今又幾年(老至居人)
(下時景新書董勛云正旦飲酒先飲小者以小者得歲故先飲酒賀之老者失時故後飲乂初學紀載四民月)
(令云正旦進酒次第當從小起長沙傅賈誼也本傳洛陽人河南守吴公薦之召為博士絳灌之徒毁之乃以)
(為長沙王傅)
尋南溪常道士
一路經行處莓苔見履痕白雲依静渚芳草閉閒門過
雨看松色隨山到水源谿花與禅意相對亦忘言
松江獨宿(松江水自華亭流入松江江在吴江縣今為松江府)
洞庭初下葉孤客不勝愁明月天涯夜青山江上秋一
官成白首萬里寄滄洲久被浮名繫能無愧海鷗(洞庭在蘇)
(州府非岳州洞庭也)
餘干旅舍(餘干邑名今属饒州府)
搖落暮天迥青楓霜葉稀孤城向水閉獨鳥背人飛渡
口月初上隣家漁未歸鄉心正欲絶何處𢷬寒衣
漂母墓
昔賢懷一飯兹事巳千秋古墓樵人識前朝楚水流渚
蘋行客薦山木杜鵑愁春草茫茫綠王孫舊此遊(史韓信傳)
(信家貧漂母飯之信後為楚王賜母千金古墓東西二冡俱在淮隂縣北八里莊束冡信母墓西冡漂母墓王)
(孫漢韓信傳吾哀王孫而進食盖韓信王者之子孫故言王孫又春草年年綠王孫歸不歸古詞)
韋應物
奉送從兄宰晉陵
東郊芳草歇千里夏雲生立馬愁將夕看山獨送行依
微吳苑樹迢遞晉陵城慰此斷行别邑人多頌聲(吴苑即長)
(洲苑在蘇州府吳江縣晉陵縣名属常州府)
送汾城王主簿
少年初帶印汾上又經過芳草歸時徧情人故郡多(批云)
(閒情婉約可愛)禁鐘春雨細宫樹野烟和相望東橋别微風起
夕波(汾上汾水上在汾州宫樹西河縣有臨汾宫隋大業十四年建)
送榆次林明府(榆次縣名属太原府)
無嗟千里遠亦是宰王畿策馬雨中去(此等語亦味外味也)逢人
關外稀邑傳榆石在路繞晉山微别思方蕭索新秋一
葉飛(批云無一句不合路遶晉山微尤極清潤學者可仰王畿地域云懷孟路殷時為畿内周時為畿属)
(衛地衛遷河南杜預註云在晉山之南河之北以河北考之則太行山亦在河内縣之北則太行山其亦名晉)
(山歟榆石未詳)
賦得暮雨送李胄
楚江微雨裏建業暮鐘時漠漠帆来重冥冥鳥去遲海
門深不見浦樹遠含滋相送情無限沾襟比散絲(楚江即楊)
(子江也建業今南京秦為金陵晉改秣陵後又分秣陵為建業海門江由此入海故名海門云)
耿湋(河東人寳應二十年洪原榜進士至大歷七年張式榜仕至左拾遺)
早朝
鐘鼓餘聲裏千官向紫微冒寒人語少乘月燭来稀清
漏聞馳道輕霞暎𤨏闈猶看嘶馬處未啟掖垣扉(紫微晉天)
(文志紫微天帝之座也馳道𤨏闈掖坦俱見前注)
酬暢當(當河東人)
同游漆沮後已是十年餘幾度曾相夢何時定得書月
高城影盡霜重柳條疏且對尊中酒千般想未如(輿地廣記)
(曰漆沮二水名其在不一惟雍州冨平縣名川河乃禹貢漆沮)
贈張將軍
寥落軍城暮重行反照間鼓鼙經雨暗士馬過秋閒慣
守臨邊郡曾營海上山關西舊業在夜夜夢中還
韓君平(名翃天寳十三年揚紞榜及第)
題薦福寺衡嶽禅師房(薦福寺在饒州府又京兆府亦有薦福寺)
春城乞食還高論此中閒僧臘階前樹禅心江上山疎
簾看雪卷深戸暎花關晚送門人去鐘聲查靄間(乞食佛經)
(次第乞食已禪心達摩曰内傳心印以契證人禅學要覽達摩不立文字直指人心見性成佛臘釋法歲也凡)
(學長幼間夏臘多者為長令釋氏以四月十六日前安居入制至七月十五日為受臘之日若俗歲除日也階)
(前樹釋氏通鑑曰逸士劉軒入黃山石岩見高僧問其年以手指桂樹曰毫髮我植今環人體矣)
題慈恩寺振上人房(慈恩寺在長安貞觀二十四年唐高宗為太子時為)
(文德皇后創)
披衣聞客至關鏁此時開鳴磬夕陽盡卷簾秋色来名
香連竹徑清梵出花臺身在心無住他方到幾回
錢仲文(名起吴興人天寳十年李巨卿榜進士授秘書郎大歷中為翰林學士詩名與郎士)
(元齊名時人語曰前有沈宋後有錢郎初錢少時寓驛舍聞人吟二句曰曲終人不見江上數峯青)
(後十年就進士試湘靈鼔瑟詩成結句未得遂以二語結之試官李暐批曰神句也遂中首選)
同梁鍠文宴
客到衡門下林香蕙草時好風能自至明月不須期秋
水飜荷影清霜脆柳枝微官是何物許可廢言詩(三體詩注)
(衡門謂以横木為門蕙草本草云蕙草生下濕地麻葉方莖赤花黑實如䕷蕪陳藏器云即零陵香爾雅翼蕙)
(似蘭花亦春開蘭先而蕙繼之蘭一葉一花蕙一葉五花山林中十蕙而一蘭漢揚雄傳發蘭蕙與芎藭翻荷)
(影謂荷葉倒水中惟見葉背故曰翻)
題隣居齊六司倉
沉冥衆所遺咫尺絶佳期始覺衡門下翛然太古時鷄
聲共林巷燭影隔茅茨坐惜牛羊徑芳蓀白露滋(沉冥謝靈)
(運詩沉冥空别理芳蓀說文香草也陶隠居云蓀生溪側名溪蓀者極似菖蒲而葉無脊爾雅翼云楚辭言香)
(草皆以臣喻唯言蓀者喻君盖蓀於藥性為君故也)
送僧自吴遊蜀
隨緣忽西去何日返東林世路無期别空門不住心人
烟一飯少山雪獨行深天外猨聲夜惟聞清梵音(東林見前)
(注空門釋氏之教以空虚寂滅為宗故曰空門不住心)
送僧歸日東(日東日本國也在大海之東日出之地故云日束)
上國隨緣住来途若夢行浮天滄海遠去世法舟輕水
月通禅觀魚龍聽梵聲誰憐一燈影萬里眼中明(水月通禅)
(觀圭峯禪師序曰念佛求生净土亦須修十六禪觀十六觀中有水觀月觀也不住心禪經曰應無住而生其)
(心一燈影佛經云佛祖相傳以法故云傳燈一燈即云一僧也)
司空文明(名曙廣平人貞元年仕至水部員外郎與盧綸韓翃錢起李端吉中孚雀峒耿)
(湋夏侯審苗發齊云名號大歷十才子)
喜外弟盧綸見宿
静夜四無隣荒居舊業貧雨中黃葉樹燈下白頭人以
我獨沉久愧君相見頻平生自有分况是霍家親(霍家似指)
(霍光而言)
雲陽館與韓紳宿别(雲陽秦屬巴郡今為雲安縣)
故人江海别幾度隔山川乍見翻疑夢相悲各問年孤
燈寒照雨深竹暗浮烟更有明朝恨離杯惜共傳
經廢寳慶寺(寳慶一作寳炎一作寳光)
黃葉前朝寺無僧寒殿開池晴龜出曝松暝鶴飛回古
砌碑横草隂廊畫雜苔禪宫亦銷歇塵世轉堪哀
郎君胄(名士元中山人天寳中進士仕至郢州刺史詩法云士元晚唐人佳句甚多與錢起)
(齊名時人柟為錢郎)
送彭將軍
雙旌漢飛將萬里獨横戈春色臨關盡黃雲出塞多鼔
鼙悲絶漠烽戍隔長河想到隂山路天驕已請和(飛將李廣)
(也隂山天驕俱見前注)
送韋湛判官
高閣晴江上重陽古戍間聊因送歸客更此望鄉關惜
别心能醉經秋鬢自斑臨流興不盡惆悵水雲閒
送别錢起
暮蟬不可聽落葉豈堪聞共是悲秋客那知此路分荒
城背流水遠鴈入寒雲陶令門前菊餘花可贈君(陶令名元)
(亮在晉名淵明在宋名潜私諡靖節先生侃曾孫也為彭澤令見晉室將亂棄官歸隠于潯陽之柴桑宅邊多)
(種菊每擕酒吟咏其間采菊東籬下秋菊有佳色其詩也)
送張南史
雨餘深巷静獨酌送殘春車馬雖嫌僻鸎花不棄貧蟲
聲粘戸網鼠跡印牀塵借問山陽會如今有幾人(山陽晉向)
(秀字子期好老莊之學與嵇康善每與吕安灌園於山陽康被害秀入洛聞笛聲思與康遊宴之好感音而作)
(思舊賦)
李端(趙州人大歷五年李搏榜進士端與盧綸等號大歷十子人唐人宴集賦詩必推一人擅)
(場郭曖尚昇平公主盛集賦詩李端壇場)
茂陵山行陪金部(金部漢戸部財有金部置尚書郎主帛委輸)
宿雨朝来歇空山天氣清盤雲雙鶴下隔水一蟬鳴古
道黃花落平蕪赤草生茂陵雖有病猶得伴君行(茂陵武帝)
(陵名司馬相如嘗卧病茂陵故云雖有病也)
竇遺直(字叔向扶風平陵人)
春日早朝應制(承詔賦詩曰應制)
紫殿俯千官春松應合懽御鑪香燄暖馳道玉聲寒乳
燕翻珠綴祥烏集露盤宫花一萬樹不敢舉頭看(漢武帝行)
(幸甘泉郊泰畤神光降集紫殿合懽花樹名玉聲寒言佩聲也珠綴說文旒綴也露盤三輔故事建章宫中承)
(露盤高二十丈七圍以銅為之)
戴幼公(名叔倫潤州金壇人貞元進士為撫州刺史遷容管經略使)
除夜宿石頭驛(石頭城在金陵人今岳州府有石頭古馹)
旅館誰相問寒燈獨可親一年將盡夜萬里未歸人寥
落悲前事支離笑此身愁顔與衰鬢明日又逢春(支離莊子)
(支離䟽者有役則以病不受功上與病者粟則受三鍾支離其形猶可全其天年况支離其德者乎)
别友人(三體詩作汝南别董校書)
擾擾倦行役相逢陳蔡間如何百年内不見一人閒對
酒惜餘景問程愁亂山秋風萬里道又出穆陵關(陳庖犧氏)
(所都禹貢為豫州之域周初為陳國秦改潁川郡漢為淮陽郡今為陳州蔡亦豫州之域武王封叔度於蔡即)
(此也秦為三川郡漢為汝南郡南宋為蔡州今為汝寧府穆陵關喪海圖穆陵在淄川西山間所謂南至于穆)
(陵者也)
早行寄朱山人放
山曉旅人去天高秋氣悲明河川上没芳草露中衰此
别又萬里少年能幾時心知剡谿路聊且寄前期(剡谿王子)
(猷雪夜訪戴之所在紹興府會稽縣)
江上别張駕
年年五湖上厭見五湖春長醉非關酒多愁不為貧山
川迷道路伊洛暗風塵今日扁舟别俱為滄海人(五湖見前)
(注伊水名在河南陸渾山入河洛即洛陽也)
戎昱(荆南人仕為節度使詩評戎昱盛唐人而詩絶似晚唐)
聞笛
入夜思歸切笛聲清更哀愁人不願聽自到枕邊来風
起塞雲斷夜深關月開平明獨惆悵落盡一庭梅(笛曲中有)
(關山月落梅花曲故云)
王仲初
送人遊塞
初晴天堕絲晚色上春枝城上路分處邊頭人去時停
車數行日勸酒問回期亦是茫茫客還從此别離(批云眼前)
(語話得好)
邊上送故人
百戰一身在相逢白髮生何時得家信每日筭歸程走
馬登寒隴驅羊入廢城羌歌三兩曲人醉海西營(羌歌羌人)
(之歌也羌西戎牧羊人也後漢光武紀羌有百五十四種散處三河之地海西西域志蔥嶺以西海西以東為一)
(域皆西域之地也人武紀李廣利封海西侯)
汴路水驛(汴古豫州之域即仲丁遷于囂是也宋為開封府今仍舊)
晚泊水邊驛柳塘初起風蛙鳴蒲葉下魚入稻花中去
舍已云遠問程猶向東近来多怨别不與少年同(驛古之待)
(舍也)
汴路即事
千里河烟直青楓夾岸長天涯同此路人語各殊方草
市迎江貨津橋稅海商迴看故宫柳憔悴不成行(故宫漢時)
(梁孝王都于汴)
醉後憶山中人
花開草復秋雲水自悠悠因醉暫無事在生難免愁遇
晴須看月聞健且登樓暗想山中伴如今盡白頭
南中
天南多鳥聲州縣半蕪城野市依蠻姓山村逐水名瘴
烟沙上起隂火雨中生獨有求珠客年年入海行(蕪城謂荒)
(蕪也隂火鬼火也人海賦隂火潛然注凡水有硫黃其泉則温故云隂火杜詩隂房鬼火青是也求珠客見前)
(注)
張文昌
薊北旅思(薊北冀州之域秦漢為漁陽古北平二郡地唐開元分立薊州今為遵化)
(府)
久客望鄉國空歌白苧詞長因送人處憶得别家時失
意還獨語多愁秪自知客亭門外柳折盡向南枝(白苧詞見)
(前注)
春日留别
遊人欲别離醉後對花枝看却春又晚莫輕年少時臨
行記分處迴首是相思各向天涯去重来未有期
望行人
秋風忩下起旅鴈向南飛日日出門望家家行客歸無
因見邊使空待寄寒衣獨倚青樓暮烟深鳥雀稀
薊北春懷
渺渺水雲外别来音信稀因逢過江使却寄在家衣問
路更愁遠逢人空說歸今朝薊城北又見塞鴻飛(薊城古薊)
(州今為遵化府)
酬韓庶子(周太子之官有庶子掌其戒令與其教治庶子猶諸子也周禮諸子之政)
(司馬之屬也秦漢有中庶子唐因之)
西街幽僻處正與懶相宜尋寺獨行遠借書常送遲家
貧無易事身病是閒時寂寞誰相問秪應君自知
宿江店
野店臨江浦門前有橘花停燈待賈客賣酒與漁家夜
静江水白路迴山月斜閒尋泊船處潮落見平沙
夜到漁家
漁家在江口潮水入柴扉行客欲投宿主人猶未歸竹
深村路遠月出釣船稀遥見尋沙岸春風動草衣(批云二詩)
(皆夜次之作自然寫得意出)
送仁弟戴玄往蘇州
楊柳閶門路悠悠水岸斜乘舟向山寺著屐到漁家夜
月紅柑樹秋風白藕花江天詩景好迴日莫令賖(閶門孫權)
(記曰吳西郭門夫差作以天門通閶闔故名之後春申君改為昌門)
山中贈日南僧
獨向雙峯老松門閉兩涯翻經上蕉葉掛衲落藤花甃
石新開井穿林自種茶時逢海南客蠻語問誰家(雙峯寺名)
(四祖常居此寺又鎮江府海門有雙峯)
五言排律附
沈雲卿
酬蘇員外味道夏晚寓直省中見贈(省中尚書省也省有)
(郎中員外)
並命登仙閣通宵直禮闈大官供宿膳侍史護朝衣卷
幔天河入開忩月露微小池殘暑退高樹早涼歸冠劍
無時釋軒車待漏飛明朝題漢柱三署有光輝(禮闈說文宫中)
(門也大官光禄寺有大官署掌飲膳題漢柱漢司馬相如往京師過蜀郡昇仙橋題其柱曰不乘駟馬車不復)
(過此橋三署官制初秦置郎中令其属官有三署謂五官中郎將左中郎右中郎也人漢官儀云尚書郎初從)
(三署郎選)
同韋舍人早朝
閶闔連雲起巖廊拂霧開玉珂龍影度珠履鴈行来長
樂宵鐘盡明光曉奏催一經傳舊德五字擢英才儼若
神仙去紛從霄漢回千春奉休歷分禁喜趨陪(閶闔洛陽十二)
(門其西曰閶闔門岩廊漢董仲舒傳游于岩廊之上晉灼曰堂邊廡岩廊謂岩峻之廊也玉珂龍影度言馬如)
(龍也珠履鴈行来言百辟趨班也長樂明光見前注休歷謂美歷也)
玄宗(朱子云唐明資禀英邁只看他做詩出来是甚麽氣魄今唐百家詩首載明皇早度蒲津)
(關多少飄逸氣㮣便冇帝王氣質越州冇石刻唐朝臣送賀知章詩亦只有明皇一首好有曰豈不)
(惜賢達其如高尚何)
早度蒲關(蒲津關在同州馮翊縣)
鐘鼓嚴更曙山河野望通鳴鑾下蒲坂飛旆入秦中地
嶮關逾壮天平鎮尚雄春来津樹合月落戍樓空馬色
分朝景鷄聲逐曉風所希常道泰非復候繻同(鳴鑾說文人君)
(乘車駟馬鑣八鑾鈴象鸞鳥和聲人曰馬口銜鑣曰鑾又在車曰鑾在式曰和蒲坂蒲津關之山坂也旆說文)
(旐垂兒言旐以全帛為之續旐末為燕尾者旆也繻說文繒采又帛邊漢以為關門之符信也)
王摩詰
遊感化寺
翡翠香烟合瑠璃寳殿平龍宫連棟宇虎穴傍簷楹谷
静惟松響山深無鳥聲瓊峯當戸折金澗透林鳴郢路
雲端迥秦川雨外晴鴈王銜果獻鹿女踏花行抖擻辭
貧里歸依宿化城繞籬生野蕨空館發山櫻香飯青菰
米嘉蔬綠芋羹誓陪清梵末端坐學無生(翡翠銅香爐也凡古銅噐)
(上必冇朱砂翡翠等色故云琉璃說文石出大秦國為噐者以自然治之近世銷冶石汁加以藥火成者光澤)
(不滅魏太祖為琉璃行殿容百人鴈王西域記昔有比丘見羣鴈飛翔因思而曰若得此鴈可充飲食作是思)
(惟忽有一鴈投下自殞佛謂比丘曰此鴈王也不可食之乃瘞而立塔於是名曰鴈塔鹿女報恩經云佛告阿)
(難鹿女夫人以其一食清華覆上施辟支佛五百世中尊榮豪貴蓮花垂足化城釋經梵宫雞田化城紀殿皆)
(寺之異名也野蕨說文鼈也爾雅初生無葉時可食陸佃初生似鼈脚故云山櫻爾雅櫻桃果名一名含桃人)
(鬼谷子云一名崖蜜本草一名朱桃菰芋無生俱見前注)
奉和聖製幸玉霄公主山莊因題石壁十韻之
作應制(公主網日睿宗即位之十二月以西成隆昌二公主為女官後改為金仙王真)
(今云玉霄未詳)
碧落風烟外瑤臺道路賖如何連帝苑别自有仙家此
地迴鸞駕緣溪轉翠華洞中開日月忩裏發雲霞庭養
冲天鶴谿留上漢查種田生白玉泥竈化丹砂谷静泉
逾響山深日易斜御羹和石髓香飯進胡麻大道今無
外長生詎有涯還瞻九霄上来往五雲車(碧落度人經碧空歌大浮)
(黎土即天而言也瑶臺翠華旗名上漢查俱見前注石髄列仙傳印䟽者國封史也能行義鍊形煑石髓而服)
(之胡麻晉魏夫人字道服胡麻散大道道德經云大道無名強名曰道今無外中庸其大無外其小無内長生)
(延年不死也種玉搜神記陽公雍伯置義漿給行人三年有一人飲訖懷中出石子一升與之曰種此生好玉)
(併得好婦數歲北平徐氏有女公求之曰得白璧一雙當與婚公至種玉所得白璧五雙以聘遂妻以女因名其)
(地曰玉田泥竈丹砂漢武元光二年李少君以祠竈却老方見言祠竈則致物而丹砂可化為黃金蓬萊仙者)
(可見見之以封禅得不死)
奉和聖製上己於望春樓觀禊飲應制(上巳周禮女巫)
(掌歲時以祓除疾病禊者潔也故於水上盥潔之也又應劭風俗通曰已者祉也邪疾已去祈)
(介祉也人沈約宋書魏以後但用三月三日不復用已日矣)
長樂青門外宜春小苑東樓開萬戶上輦過百花中畫
鷁移仙妓金貂列上公清歌邀落日妙舞向春風渭水
明秦甸黃山入漢宫君王来祓禊灞滻亦朝宗(長樂青門宜春)
(小苑見前注盡鷁相如賦浮文鷁綵舟也亦曰畫鷁金貂晉阮孚以金貂換酒注貂鼠属北方寒以貂皮暖額)
(因為侍中冠飾亦取内勁悍外温潤之意黃山見七言律注内灞滻二水名亦在長安朝宗書江漢朝宗于海)
(注春見曰朝夏見曰宗上公見前注)
曉行巴峽
際曉投巴峽餘春憶帝京晴江一女浣朝日衆鷄鳴水
國舟中市山橋樹杪行登高萬井出眺迥二流明人作
殊方語鸎為故國聲賴諳山水趣稍解别離情(巴峽雍州地域)
(志夔州即巴峽之地夔州郡名三巴乂三峽之所在故名)
送祕書晁監歸日本
積水不可極安知滄海東九州何處遠萬里若乘空向
國惟看日歸帆但信風鼇身暎天黑魚眼射波紅鄉樹
扶桑外主人孤島中别離方異域音信若為通(日本國名在大)
(海之東日出之地故曰日本秘書漢桓帝置秘書監一人掌典圖書古今文字考合異同唐改蘭臺又曰麟閣)
(鼇說文海中大鼇也以背負山周回十里扶桑搜神記碧海中有樹長數千丈兩幹同根更相依倚故曰扶桑)
(也)
孟浩然
登總持寺塔(在長安唐貞觀十二年釋智實於寺辭衆而逝後三原信士方三十)
(餘里為立塔)
半空躋寳塔晴望盡京華竹繞渭川遍山連上苑斜四
門開帝宅阡陌俯人家累刦從初地為童憶聚沙坐覺
諸天近空香送落花(盛選高曠佛地幻語不具又太白子美皆有登塔詩合而觀之方見)
(妙處躋登也盡徧也渭川上苑俱見前注刦梵書以一世為一劫又楞嚴經度百千刧猶如弹指人度人經)
(惟有元始浩劫之初盖儒為世釋為刧道為塵初地大乘寳王經云有證初地二地乃至有証十地菩薩摩訶)
(薩位者聚沙法華經云乃至童子戲聚沙為佛塔)
李頎
宿香山寺石樓(寺在廬山人白樂天亦嘗於香山構石樓)
夜宿翠微半高樓聞暗泉漁舟帶遠火山磬發孤烟衣
拂雲松外門清河漢邊峯巒依枕席世界接人天藹藹
花出霧輝輝星暎川東林曙鸎滿惆悵欲言旋(東林寺名在廬)
(山晉惠遠所建)
唐音卷四
