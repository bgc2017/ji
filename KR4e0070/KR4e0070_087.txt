滎陽外史集卷八十七
明鄭真撰
五言長律
劉僉事詩二十韻
中夏文明地由來說定(闕)門(闕)世美間氣挺(闕)
瑩冰雪節義(闕)爛翻(闕)
望韜清華(闕)
閶闔近步(闕)
府仗賢勞(闕)
強鎮謀仍(闕)
擢兼承
(闕)
沃膏林(闕)還舊觀(闕)
夢遶蒲
(題闕)
令族輝門(闕)
薦參庭步(闕)
願暌淚流紛(闕)荼毒甚於(闕)
羞粉黛解佩斥珠犀月鴈
明孤影風鵷耿獨(闕)雨思凄凄織杼秋
窗暗篝燈夜榻低胙筵蘋在茗(闕)姑老仍多
病兒孤不住啼有天當閔䘏匪母孰提攜蒸曝香供劑
烹調肉進臡畎菑終待穫經訓幸祛迷往事隨流水餘
齡絶攝提萱花春院北榆景暮亭西節孝登青史光華
待紫泥行看雙表植巨扁煥新題
和李廷鉉皇城長律一首
西土周基壯南陽漢制新台街通禁密甲第起嶙峋(闕)
將貂蟬偉舊臣旅獒來遠貢鳴鹿宴嘉賓露洗
金莖(闕)燭春夢求符版築獵卜應垂綸經濟歸
文武都俞(闕)司教席寧復妮沈淪
詠雪用沈文舉教道二十(闕)
大雪海天遥千門犬吠驕刻葩涵(闕)
甲園封翠失條粧猊驚突兀掘馬(闕)
絳綃寧從東郭履敢受(闕)
森萬象嘉應叶重霄山(闕)
訝白雲朝島嶼寧攢璧
(闕)火熱紅方熾醪
香綠漫(闕)壓昏花
目屢搖袁門聲淅瀝漢節(闕)
鶴飄藍關愁杳杳剡水興迢迢飯(闕)
圍妾妓梁苑肅賓僚甲第紆鸞輅(闕)
客可能邀喜製陽春曲慙聽下里謠廣
文(闕)
附錄文舉詠雪詩
春候轉無聊寒芒氣愈驕乍來驚急霰忽下就(闕)
沾萼縱横柳綴條羞明朝未積入夜暖疑銷
旅邸淩(闕)窗映葦綃清吟差可儗堅卧不煩招
欿土平於掌頽垣(闕)雕百盤來一羽萬甲墮層霄
已向冬前應何煩歲首饒(闕)俄頃刻不住已崇朝
盡報豐年玉争誇厥貢瑶築臺憐妬舞無屋貯輕嬌
詩向冥搜得杯從磊磈澆也愁厨束桂長恐坐分瓢
老眼生眵眩中心覺旆搖試聽還簌簌暫静復蕭蕭
人迹行將斷茶烟溼更飄白漫天近咫碧盖嶺迷迢
有客惟黃卷于時尚黑貂匿瑕方比德喬木久同寮
詎我惟能(闕)可儗韶陽春新漸布泥路莫為邀
那得文刀利(闕)哄堂期一笑傳詠到芻蕘
連雪不止客況無聊讀李商隠(闕)
寄陳虚中沈文舉
造化心純白春候弗僭(闕)
潤粧梅曉正妍串珠(闕)
著綿元正方紀月大有(闕)
招素月跨鶴望飛仙好(闕)
里憶燕然
又
灑灑紛隨霰輕輕不動塵把鋤誇得玉投火(闕)
客忠憐謫宦人騎驢橋遶灞策馬嶺登秦兔魄
(闕)妬春窗虛迷化蝶池凍蟄修鱗老覺千
峰改光融萬境(闕)虚幌久搔首畫樓頻歌咏音同
調經書事有因誰修滕六傳(闕)學踵成均
聞莊舍弟自莊浪除廣西桂林府修仁縣主簿作
長律四十韻以寄
薄宦憐吾弟人來說調除有懷終契闊長望獨躊蹰宗
伯公清選朝家叶衆譽宛駒誇腰褭魯寶識璠璵棲鳳
名仍忝攀龍步匪紆信傳滄水使恩捧紫泥書蹀躞關
西馬驅馳陜右車身辭沙塞遠目送海天虚駐驛頻抄
飯充厨只問蔬蠻烟晴拂曙瘴雨暮填淤水閘山成斗
溪橋市趁墟金沙横螮蝀蛛窟映蟾蜍曉色催行李清
風送佩琚山翁招竹所野老迓蓬廬客路殷憂際公庭
上任初簿書明法律耕稼撫田閭問俗來耆碩分曹察
吏胥嘉生函化育和氣藹吹嘘桂嶺秋聲外靈川晚照
餘林深蟠宿蟒樹杪聚羣狙慷慨羈心集登臨野興攄
詩應誇子美賦或儗相如謾說生猺聚由來百貨儲翠
毛籠孔雀白璧間車渠香蠟紛成囷椒糖重載輿獸皮
堪作褥織貝可為裾味覺貪泉爽親承化日舒珍奇空
土苴經訓乃菑畬崖茗團成餅溪毛足當蔬日須崇簡
儉時過惜居諸勉力忠勤報毋容禮法疎鶚書催入覲
鳳闕儗聽臚久絆頻嗟我斯文獨起予每欣樽有酒不
羨食多魚舊業隳堂構非材愧木樗飯牛歌浩浩化蝶
夢蘧蘧老覺歸無計愁憐病莫袪故園花自發先隴草
誰鋤恬漠丹衷守飄蕭白髮梳彛倫今古重百歲保同
居
和黃仲瑱先生郊祀慶成長律二十韻時先生徵
入除翰林檢討
禮樂郊丘祀衣冠海岳同合袪嚴饗報陟配備尊隆渙
號揚星幄羣工仰法宫鎮圭華藻藉重璧間黃琮角繭
牲牢赤膏明火炬紅羽林森鐵輦騎路駕蒼龍端冕存
清穆承袍篤敬恭玄穹三殿闢(闕)九門通允鑠清光
近於昭儉質崇爐薰團靄翠金奏曳泠風角宿忙催旦
曦輪赫馭空追陪商皓列觀感舜瞳重福祿綿邦祚精
神肅聖躬乾心垂眷顧解澤沛沖融仙佩空濛上靈游
化育中漢祠增立畤堯典記禋宗履運逢開泰祈年儗
奏豐馨香符至治熙績告成功胙拜鸞刀賜恩加鳳誥
封御前誰獻頌藻繪近華蟲
雪詩
洪武十九年丙寅正月一日廣信府經歷李相
公招飲二更時還急雪漫空自是三日雪不為
止閉門不出清思無聊賦長律四十韻錄上郡
府相公及教諭廣文訓導諸先生自媿蕪拙不
足陳長者之前憐其意而略其詞可也
江海元正夜乾坤四望迷燕娛傳跋燭歸步怯扶藜妙
造歸天巧神功挾氣機六霙勞翦刻萬象豁端倪奔迸
星流急娉婷羽舞低飄飄蟲撲紙颯颯蟹循堤掠面真
疑絮沾衣錯認梨串珠紛度隙急響密通閨高塔撑孤
笋長橋偃素蜺曲阿團作陣深隖不成蹊戰罷龍飛甲
朝迥馬印蹄門深頻吠犬巷狹強堆猊似筯冰懸瓦如
紳瀑下溪月鸞隨渺渺霜鵠共淒淒錦鯉深宜蟄玄猿
禁莫啼餘蝗應入地倦鳥不成棲路滑愁穿屐煙消怪
溼烓獵圍勞鎮將樵擔訝山妻花褪梅留片茅抽麥遍
畦豐年云已兆寶牒若為乩焦寢清酣熟袁門矮屋悽
王猷歸剡水李愬捷淮西寵幸皇輿出悲凉使節攜謫
憐韓刺史樂問党家姬郢曲宫商叶吳謳律吕齊敢因
梁苑賦欲儗杜陵題寶甕羔為酒珍庖鹿進臡醉鄉窮
緬邈仙界許攀躋爐冷頻然炭衾孤急索綈三山窮海
島百尺上雲梯鶴氅身如畫魚籃手自提阻程空望遠
閉糶厭聞飢骨透清初爽神融老未黧化銀須秘術斸
玉恨深泥陽德羣瞻日文明拱候奎賜錢覃府庫挾纊
慰軍黎占奏聞丹陛恩流浹近畿周詩歌霡霂萬畆及
耕犁
往年予客濠梁中都國學助教嘉禾貝公廷臣詠
雪五言二十韻先後屬和者應奉姑蘇金先生德
俊前參政天台方文敏詞格律調俱稱予時為之
閣筆後此數年予來廣信鄉友胡仲厚作雪景見
寄佩服雅意裝潢成軸追次貝公韻筆諸其上以
誌不忘時大雨雪萬山皜素如在畫中洪武二十
一年龍集戊辰冬十二月十五日也
大化歸神造天葩巧更纖重欺雲母石白勝水晶鹽東
郭催歸履西窗喚上簾地融銷玉馬硯凍閣銅蟾酒熟
螺杯泛爐存獸炭炎書聲輕可喜米價重仍嫌富有金
貂擁貧無短褐添朔天持節重淮海將兵嚴駟駕寧留
轍郵程失報籖瑶臺紛共倚銀界聳羣瞻曲塢花成陣
孤峯笋露尖瀑泉停遠澗冰筯落空簷獵獸林叢伏窺
魚沼沚潛浮游宜訪戴圖寫欲呼閻齒噤身猶縮皮皴
手莫拈宣尼書特筆太史叶官占暗聽窗蟲撲輕誇席
絮沾松杉擎糝糝牟麥露蔪蔪野燒僵眠獨橋行逸興
兼懷人那得去千里奈懨懨
挽故參政彭城郡公二十韻
氣稟天台秀丰神委羽仙養頤全靜素止息味重玄書
飽三千牘身尊九十年瀛洲誇故老廊廟數名賢茅土
恩封重圭璋寵賜專清時華族望盛德紹儒先空闊波
澄海虛明月在天藜燈分瑞采鴻寳發真詮火熱燒丹
竈雲深種玉田文聲金擲地詩律錦盈箋畫鷁頻飛檝
青驄穏著鞭衣冠傾洛社花石勝平泉初度流光速長
生寳籙延老萊新舞綵衛武秩賓筵杳杳青空舄飄飄
白日旃委形隨去鶴真骨蛻輕蟬飾禮崇周翣歸藏卜
楚篿諸公嗟絶筆太史購遺編彷彿儀容接悲凉涕泗
湲大招吾豈敢行見表雙阡
郭氏挽詩
女壼儀容正儒家問望隆相攸諧匹配主饋恪親躬淵
漠精思密沖和内行充誓言昭皎日警戒穆清風奉上
歡娛備承祧享薦豐庖羹和滫瀡樽醴泛沖融御從恩
私洽姻聯語笑同佩蘭香纂纂采藻詠渢渢織杼絲縑
疊紉針組製工竹練敦樸素帷幔革鮮紅浮俗艱難際
平居淡薄中遐齡期(闕)夭喪罹賢胤哀
傷切令衷孫謀貽嗣續孩長賴帡幪家訓論先系師傳
督懋功精金成躍冶美石就磨礲荏苒流年度荒凉往
事空神遊驂紫鳳悲些託玄鴻畫像光輝覩靈車影響
通金花崇隧典矯首大明宫
滎陽外史集卷八十七
