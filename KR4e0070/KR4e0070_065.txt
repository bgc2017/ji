滎陽外史集卷六十五
明鄭真撰
表
鳳陽衛正旦進賀表箋三道(洪武十三年正月上進洪武十二年十一)
(月内准臨淮縣牒丈修撰後同)
上位表
上言春始歲時寅為人統仰廷陛之天開集萬方而同
賀(中賀)欽惟皇帝陛下受天眷命允武允文車書成一
統之功禮樂致升平之治生物用成嘉祥駢集際陽春
之盛旦洽民庶之懽心臣荷承寵命忝衛鳳陽祝頌願
效於華封福夀永同於天地
中宫牋
上言夏時授歷禮盛宫闈内教所尊會朝稱頌(中賀)敬惟
皇后殿下柔嘉維則儷日同明遂成黼黻之文永輔衣
裳之治燕謀以永同樂太平肇當正旦之臨式衍邦家
之福臣某等忝職鳳陽莫勤報效上關雎之美頌祝萬
夀以齊天
東宫箋
上言盛旦天開寅正賜歷仰前星之著象祝多福於東
宫(中賀)敬惟皇太子殿下英姿天錫盛德日新尊師重
傅益懋多聞侍膳問安恭承聖訓永協重暉之頌欣逢
盛旦之華臣某忝衛鳳陽荷承寵禄恭上千秋之夀普
同九㝢之歡
鳳陽左衛正旦進賀表箋三道
上位表
上言觀象治民成周盛典萬年祝頌臣子至情適兹獻
歲之初喜際升平之運(中賀)欽惟皇帝陛下上聖生知
聰明文武集車書之一統定天下之常經樂歲豐登兆
民春育恭仰會同之旦倍膺多福之臻臣某等祗荷
寵恩忝司左衛與軍民而稱夀同海宇之懽心
中宫箋
上言海宇盛平王正肇序集玉帛之會同覲中宫而稱
夀(中賀)敬惟皇后殿下位正柔儀助成内治玉冊輯禮
文之盛翬衣明象服之崇介此令辰永膺福履臣某等
職司左衛莫綴班聫效歌頌於關雎祝齊年之萬夀
東宫箋
上言前星示象鶴籞天開際令序之陽明祝千秋之上
夀(中賀)敬惟皇太子殿下性姿温厚講學高明位成主
鬯之尊日謹問朝之禮燕謀垂裕永介洪禧某忝司左
衛祗奉恩榮協重潤之頌歌與軍民而忭舞
鳳陽右衛正旦進賀表箋三道
上位表
上言海宇之内正朔所同集玉帛於大廷覲聖顔而稱
夀(中賀)欽惟皇帝陛下文武生知上承景運資治盛絲
綸之訓問心明性禀之良禮樂大成貽謀萬代際兹盛
旦多福駢臻臣某等忝職中都實司右衛敬效華嵩之
祝永同億兆之懽
中宫箋
上言正月上日禮正内廷盛樂舞之鈞韶覲慈顔而獻
頌(中賀)敬惟皇后殿下德盛柔嘉躬行慈儉輔聖謨於
廷陛著母教於宫闈歌咏關雎貽謀燕翼肇會朝
之盛旦協海宇之歡心臣某忝司右衛莫效忠勤祝福
夀之齊年與天地其永久
東宫箋
上言治平景運鶴籞春開集萬方之會同盛明廷之禮
樂(中賀)敬惟皇太子殿下天性温恭禮成主鬯近正人以
正學歌重潤以重暉際此令辰倍膺多福某忝司右衛
任重軍民瞻玉宇之前星祝千秋之上夀
鳳陽中衛正旦進賀表箋三道
上位表
上言聖君致治上謹天時肇獻歲之云初示王春
之一統(中賀)欽惟皇帝陛下上聖生知受天景命武功
以一海宇文治以開太平輔弼謀謨廣延耆碩集百王
之制作衍億代之本支際此陽春永成吉履臣某等忝
司中衛祗受鴻恩效嵩岳之三呼祝箕疇之五福
中宫箋
上言歷象授時肇頒大統内教著乎宫廷玉帛同乎海
宇凡在臨照莫不懽忻(中賀)敬惟皇后殿下位正柔儀
與天同大式著修齊之效輔成混一之功福履其成燕
謀以永臣某欽逢盛旦拱對慈顔祝萬夀以齊天上南
山之美頌
東宫箋
上言欽若昊天聖皇盛治萬方玉帛鶴籞同尊肇迎獻
歲之祥式著重暉之頌(中賀)欽惟皇太子殿下天禀英
姿以賢以長凡育下裕民之意得諸問安侍膳之時是
以問學高明日新盛德天人允協物象咸春臣忝司中
衛莫報洪恩祝福禄之千秋覲龍樓而忭舞
留守中衛正旦進賀表箋三道
上位表
上言海宇升平共逢景運陽春盛旦玉帛會朝(中賀)欽
惟皇帝陛下上聖生知君臨盛德政教同乎華夏恩澤
浃乎民庶綸音所及咸曰大哉言一哉心遠近樂育如
唐虞之時矣臣某等忝司中衛任重留司敬歌南山之
詩上祝萬年之夀
中宫箋
上言正朔恩頒欽逢歲旦盛中宫之禮樂歌福禄之攸
宜(中賀)敬惟皇后殿下徽柔懿恭助成内治母訓著於
天下内教及乎宫廷樂育太平玉帛來賀臣某職司留
衛祗荷恩榮祝福壽以齊年上關雎之善頌
東宫箋
上言春開鶴籞治象維新盛玉帛之會同上千秋之美
祝(中賀)敬惟皇太子殿下天禀英姿金冲玉潤侍膳問
安之敬崇儒講學之勤是以大本尊安人心悅豫届兹
盛旦福履其成矣某忝司留鑰莫報忠勤願澄少海之
輝永比前星之壽
留守左衛正旦表箋三道
上位表
上言歷頒大統物象皆春上天子萬年之詩仰龍廷禮
樂之盛(中賀)欽惟皇帝陛下應天啓運文武生知謀謨
粲黼黻之文訓勅著絲綸之盛太平景運海宇懽心肇令
序之維新衍邦家之福禄臣某忝司左衛列職中都屬
當署置之初莫報恩榮之厚華嵩祝頌恭效微誠
中宫箋
上言龍廷賜歷式謹人時禮盛宫廷玉帛同賀上齊天
之福壽伸臣子之至情(中賀)欽惟皇后殿下恭敬徽柔
母教天下著易象順承之義協周詩福履之成輔佐聖
猷太平盛治臣某祗承寵命任寄留司肇當視篆之時
式際會朝之盛拱瞻内殿祝頌維深
東宫箋
上言海宇春開前星示象集玉帛會朝之盛協重暉重
潤之歌(中賀)敬惟皇太子殿下以賢以長位正東宫於
問安侍膳之餘富日就月將之學遵承聖訓輔助皇猷
是以邦家用安燕謀以永際兹獻歲福禄來同矣某仰
荷恩榮忝司留衛式謹建牙之始恭逢盛旦之臨嘉與
軍民千秋祝頌
懷遠衛正旦進賀表箋三道
上位表
上言春王正月聖經所書天子萬年周詩善頌恭仰會
同之盛敬伸臣子之誠(中賀)欽惟皇帝陛下文武生知
膺天眷命集車書之一統致天下於文明生物用成海
涵春育際此履端之盛倍膺福履之新臣某等忝衛懷
遠莫報忠勤仰玉筍之班聫與軍民而忭舞
中宫箋
上言玉歷授時寅正肇序覲宫廷而獻壽頌周雅之南
山(中賀)敬惟皇后殿下位正中宫柔嘉維則懋著修齊
之效輔成平治之功儷日同明履端協吉某忝位中都
軍民重寄恭上齊天之頌永言福履之成
東宫箋
上言正月上日聖治陽明仰鶴籞之天開覲龍樓而稱
賀(中賀)敬惟皇太子殿下禮成主鬯位正前星禀金明
玉潤之姿富修齊治平之學燕謀以永海宇安寧際此
陽明履端協吉某忝衛中都莫聫班綴祝千秋之上壽
效漢頌之重暉
長淮衛正旦進賀表箋三道
上位表
上言天開海㝢治象維新盛玉筍之班聫覲大廷而同
賀(中賀)欽惟皇帝陛下濬哲文明剛健中正集百王之
禮樂同九㝢之車書是以上協天心禎祥駢集會同盛
旦吉履其成矣臣某忝衛長淮荷承寵命祝萬年之
福夀衍億代之本支忭舞之情倍踰常品
中宫箋
上言明廷賜歷上謹天時玉帛會同中宫受賀(中賀)敬
惟皇后殿下教行慈儉德盛柔恭嗣任姒之徽音輔唐
虞之盛治海㝢之内關雎咏歌届兹獻歲福履其同矣
臣某忝衛長淮欽逢盛旦恭上齊天之壽共伸就日之
誠
東宫箋
上言天近龍樓春開鶴籞上千秋之美頌協樂舞之鈞
韶(中賀)敬惟皇太子殿下天禀英姿日新講學凡修身
齊家之要在宫廷諾唯之間是以天人悅豫中外同懽
福履攸宜肇兹獻歲某忝衛長淮每思報效恭際會朝
之盛敬伸善頌之誠
燕山護衛正旦進賀表箋三道
上位表
上言春開海宇聖治維新仰瞻殿陛之華禮樂會同之
盛凡在覆育莫不歡心(中賀)欽惟皇帝陛下君臨萬方
生知盛德致衣裳之盛治輯黼黻以成文與物為春肇
臨正旦臣某忝司扈衛實重藩維祝萬夀之維祺與天
長而地久
中宫箋
上言泰治維新宫廷盛禮履端受賀海宇同懽(中賀)敬
惟皇后殿下與日同明比天共大皇猷資輔助之功内
教致關雎之盛肇當盛旦與物咸亨臣某忝司扈衛願
效忠勤永歌福履之成同上齊天之夀
東宫箋
上言正月上日治象陽明禮樂覲朝東宫受賀(中賀)敬
惟皇太子殿下盛德温恭位尊主鬯謹視膳問朝之禮
成尊儒講學之功是以上協天心燕謀以永際兹盛旦
生物同春某忝司扈衛莫報恩榮願少海之澄輝祝千
秋之上夀
青州護衛正旦進賀表箋三道
上位表
上言歷頒大統海宇春開當車書混一之時盛玉帛衣
冠之會(中賀)欽惟皇帝陛下濬哲生知文明應運與天
地同其大共日月以為明廣致耆英謀謨輔弼遂致太
平之治普同億兆之心臣某等忝司扈衛莫效忠勤共
仰九奏之鈞韶敬祝萬年之上夀
中宫箋
上言鳳歷授時肇頒正朔覲宫廷而獻夀集盛代之衣
冠(中賀)敬惟皇后殿下德著柔恭教行勤儉輔衣裳之
盛治衍百代之本支盛旦肇臨齊天介夀臣某效職藩
維荷承寵禄共上思齊之雅永歌福履之成
東宫箋
上言欽若昊天肇新治象式謹會同之禮仰瞻鶴籞之華
(中賀)敬惟皇太子殿下美質天成尊居嫡長前星聫玉
宇之輝少海映金波之潤燕謀以永家邦用寧際盛旦
之春開介箕疇之福禄某幸際明時職司扈衛祝千秋
之上夀協重潤之樂歌
洪塘千戶所正旦進賀表箋三道
上位表
上言治歷明時肇新泰象仰九重之禮樂祝萬夀以維
祺(中賀)欽惟皇帝陛下上聖生知文明啓運混華夷之
一統立天下之常經玉帛梯航會同海宇際兹獻歲福
履其成矣臣某等荷承恩寵事重農功願同嵩岳之呼
敬上豳詩之頌
中宫箋
上言聖皇啓運在正天時海宇清平實由内治恭承會
同之旦肇當獻歲之初(中賀)敬惟皇后殿下德懋儉勤
與天同大允著徽音之雅遂成母教之尊正旦天開倍
膺多福臣某等忝膺寵禄茂對盛明治田用重於農功
歌頌願登於齊夀
東宫箋
上言大統承天生春肇序會同玉帛鶴籞同尊(中賀)敬
惟皇太子殿下性禀天成温文恭敬傳經講學禮重名
儒侍膳問安恭承聖訓際陽明之盛旦同海宇之歡心
某忝職屯田荷承寵命上重暉之善頌祝多福於千秋
皇陵衛指揮司使正旦進賀表箋三道(洪武十四年正月上進十)
(三年十一月内承准臨淮縣牒文)
上位表
上言尭典定時成歲姬周觀象治民所以明正朔於天
下也陽德維新玉帛來賀(中賀)欽惟皇帝陛下受天明
命君臨兆民治致升平恩覃樂育是以盛德宏業如天
地之大日月之明矣臣某等忝衛皇陵祗承上命敬效
華封之祝普同海宇之懽
中宫箋
上言治歷明時朝廷盛典中宫受賀海宇同心(中賀)敬
惟皇后殿下德盛柔恭恩推慈惠示母儀于天下輔聖
治之文明福履其成際兹吉旦臣某等忝衛皇陵洪恩
莫報祝萬年之齊夀與天地以久長
東宫箋
上言恩頒玉歷萬象春開盛禮樂之會朝介青宫之多
福(中賀)敬惟皇太子殿下毓德温恭承顔敬謹允契修
齊之要輔成平治之功是以燕謀貽永天人協吉肇兹
泰象邦家永寧某祗承上命忝衛皇陵祝夀千秋實深
舞忭
鳳陽衛指揮使司正旦進賀表箋三道
上位表
上言寅正授歷萬方一統集禮樂於大廷奉玉帛而来
賀(中賀)欽惟皇帝陛下奉天承運君臨兆民剛徤中正
恭已而治文教以育賢材武功以安海宇屇兹榖旦福
履駢臻臣某等忝衛鳳陽荷承恩命恭上萬年之夀頌
用伸臣子之誠心
中宫箋
上言歷頒大統萬象維新禮正宫廷家邦同賀(中賀)敬
惟皇后殿下内教所尊母儀維則黼黻助衣裳之治文明
盛典冊之華景貺来臻履兹獻歲臣某等上承恩命職
衛鳳陽同九宇之歡心祝齊年之福禄
東宫箋
上言景運維新王正示歷東宫受賀景福千秋(中賀)敬
惟皇太子殿下恭敬温文位尊主鬯謹視膳問安之禮
盛崇儒講學之功是以上契天心允協人望際兹盛旦
福履攸宜某祗荷洪恩忝居列衛瞻仰前星之正實深
祝頌之誠
鳳陽左衛指揮使司正旦表箋三道
上位表
上言海宇春開青陽肇序聖人在位品物咸亨用申祝
頌之誠恭際會同之旦(中賀)欽惟皇帝陛下應運龍興
與天合德用廣賢良之助遂成平治之功恩波所及海
涵春育適王正之令序輯福禄以維新臣某等仰荷
洪恩職司左衛上萬年之歌頌與億兆以同懽
中宫箋
上言歷頒大統歲序維新禮盛内廷家邦同賀(中賀)敬
惟皇后殿下位正宫廷柔嘉維則示天下之母儀輔清
平之盛治肇當盛典福履攸宜臣某等忝司右衛莫簉
班聫齊夀萬年實深祝頌
東宫箋
上言陽春盛旦萬物維新禮正東宫臣民同悦(中賀)敬
惟皇太子殿下天性聰明日新講學視膳問安遵承聖
訓建大本以尊崇輯邦家之福禄肇當獻歲共樂清平
某祗奉恩綸職司左衛瞻前星之示象祝上夀於千秋
鳳陽右衛指揮使司正旦表箋三道
上位表
上言聖人臨御海宇咸寧適獻歲之發春與邦家而同賀
(中賀)欽惟皇帝陛下生知聖武應運文明德為億兆之師富
有萬方之盛太平致治福履攸宜臣某等自揆庸材祗
承新命萬壽同伸於祝頌微忱願效於忠勤
中宫箋
上言時臨盛旦正朔所同盛禮樂於内廷奉慈顔而稱壽
(中賀)敬惟皇后殿下徽柔恭儉位正中宫示易象順承
之義成周南内治之功獻歲云初茂臻福禄臣某等忝
司右衛新命祗承瞻日月之同明與邦家而永久
東宫箋
上言玉歷肇新前星示象祝東宫之多福致臣子之微
忱(中賀)敬惟皇太子殿下天禀英姿温文恭敬禮式謹於
君親學躬承於師傅上遵聖訓輔成治功適獻歲之云
初協家邦而同悦某祗承新命效職鳳陽際一統之明
時祝千秋之上夀
鳳陽中衛指揮使司正旦表箋三道
上位表
上言天時正則歲功以成當海宇混同之時禮樂之盛
用以一天下之懽心焉(中賀)欽惟皇帝陛下應期撫運
敬天勤民成久安長治之基廣輔弼賢良之佐恩涵覆載
與物為春臣某等忝司列衛式際明時歌萬夀之維祺
與軍民而祝頌
中宫箋
上言歷頒大統萬象維新獻夀中宫懽同海宇(中賀)敬
惟皇后殿下徽柔恭儉輔佐皇猷成身修家齊之功協
周詩關雎之詠屇兹盛旦福禄来同臣某祗荷洪恩忝
司列衛履端適際於盛時齊夀願伸於善頌
東宫箋
上言王春肇建歲序維新玉帛會同青宫介福(中賀)敬
惟皇太子殿下姿禀天成前星正位政治參聞敬遵聖
訓傳經講學廣致賢英大本攸尊詒謀以永某恭際明
時忝司列衛效重潤與重暉為千秋之善頌
鳳陽留守中衛指揮使司正旦表箋三道
上位表
上言易言治歷明時春秋書春王正月所以示正朔於天
下也盛旦會朝萬方來賀(中賀)欽惟皇帝陛下武功文
德上協天心制禮作樂遂成平治是以福履維新萬年
聖夀與天地同其大也臣某等忝職中都實司留衛莫
侍班聫之盛惟深忭舞之誠
中宫箋
上言泰運維新中宫盛禮聖壽齊年實深祝頌(中賀)敬惟
皇后殿下肅恭慈儉助日為明身修家齊之功佐輔聖
明之治是以教成於内而及於天下也臣某等忝司留
衛何補事功永歌福履之成敬效周詩之雅
東宫箋
上言日近龍樓前星示象三陽開泰禮盛會朝(中賀)敬
惟皇太子殿下天禀英姿位崇主鬯輔以正人講明聖
學是以本支貽永協四海民人之心矣某忝職屯田祗
承恩命效重暉之美頌祝福禄於千秋
鳳陽留守左衛指揮使司正旦表箋三道
上位表
上言聖人奉天時而正人事所以明正朔也玉陛春開
萬方同賀(中賀)欽惟皇帝陛下文武聖神君臨華夏正
學示問心之要皇猷資輔弼之良海宇昇平梯航來貢
際兹盛旦中外懽心臣某等上承恩命忝任留司仰九
奏之鈞韶祝萬年之福夀
中宫箋
上言恩頒歷象海宇昇平盛禮樂之會朝集内廷而獻頌
(中賀)敬惟皇后殿下中宫正位與日同明肅恭以輔皇
猷慈儉以成内治際兹泰象福履其成臣某等任重軍
民忝司留衛祝齊年之上夀樂盛代之延洪
東宫箋
上言天近龍樓前星示象千秋福禄與日為春肇當泰
長之辰同致履端之賀(中賀)敬惟皇太子殿下生禀英姿
日新盛德凡修齊治平之要在問安視膳之時萬代本
支燕謀以永某忝司留衛共際明辰恩榮莫報於忠勤
忭舞願伸于善頌
長淮衛親軍指揮使司正旦進賀表三道
上位表
上言聖人頒政教於天下必治歷明時者所以示一統
之正也盛旦春開萬方玉帛(中賀)欽惟皇帝陛下文武
聖神剛健中正同九宇之車書集百王之禮樂而猶廣
徕賢士以成至治肇王正之令序宜萬壽以維祺臣
某等忝衛長淮俯思報效恭際太平之運實深忭舞之
誠
中宫箋
上言萬方一統禮重内廷獻歲云初玉帛同賀(中賀)欽
惟皇后殿下肅恭慈儉位正中宫遂成内助之功用輔
聖明之治適兹正旦萬夀齊年臣某等幸際明時共伸
祝頌維天地日月同德同明願邦家民人永安永久
東宫箋
上言玉歷授時太平景運青宫祝頌海宇同懽(中賀)欽
惟皇太子殿下毓德温文承顔敬謹位應前星之象德
為主鬯之尊講學崇儒輔成聖治適兹泰運之開允著
燕貽之永某荷承恩命職衛長淮效重潤之樂歌祝千
秋之福夀
懷遠衛親軍指揮使司正旦進賀表箋三道
上位表
上言歷象授時所以明政教于天下也仰盛旦之會同
奉聖顔而稱賀(中賀)欽惟皇帝陛下德盛君臨允文允武集
百王之禮樂同四海之車書廣致賢良昇平治理際陽
明之獻歲協天地之殊祥臣某等忝受洪恩忝衛懷遠萬
夀願同於福禄秉心用效於忠勤
中宫箋
上言海宇一家寅正肇建奉内廷而獻夀與日月以同
明(中賀)敬惟皇后殿下正位六宫肅恭慈儉玉冊禮文
之盛金枝奕葉之華上輔聖明唐虞盛治際兹盛旦福
履其成臣某等忝司列衛願效忠勤太平恭際於明時
忭舞願稱於齊夀
東宫箋
上言明廷玉歷敬授人時鶴籞天開萬方来賀(中賀)敬
惟皇太子殿下天性温恭禮成主鬯講學得修齊之要
侍朝躬敬謹之誠大本尊崇燕謀詒永際陽春之盛旦
介景福以維新某忝衛淮遠莫報明恩祝福夀之千秋
瞻前星之有象
洪塘湖屯田千戶所正旦進賀表箋三道
上位表
上言春開海㝢歲歷維新盛禮樂之會同協民人而共
賀(中賀)欽惟皇帝陛下聖神天縱膺運文明典謨資黼
黻之功詔旨協絲綸之訓際兹獻歲普樂昇平臣某荷
承明命忝職屯田共歌萬夀之詩敬上豐年之頌
中宫箋
上言大綂新頒歲功肇序履端受賀吉協内廷(中賀)敬
惟皇后殿下恭敬柔嘉六宫正位輔佐衣裳之治助成
黼黻之華福履其成際兹獻歲臣某恭承上命事重農
功願樂豐歲之豐登祝齊年之上夀
東宫箋
伏以正月之吉獻歲發春玉帛會同東宫受賀(中賀)敬
惟皇太子殿下禀質天成金相玉潤富日就月將之學
盛待士崇儒之禮是以大本尊安天人允協際兹盛旦
福禄千秋某忝職農屯洪恩莫報上重暉之歌頌願隴
畆之豐登
滎陽外史集卷六十五
