圭齋文集卷之二宗孫銘鏞編集
安成後學劉釪校正
五言古詩
舟次諸牐寄詩奉謝都水分監瑞卿監丞
抱疴辭承明買舟㴑官牐袢襟正無悰蓬底可容納舳
艫尾相銜密次若鱗甲憶初離神京餘暑尚揮箑淹留
近秋杪朝爽欲添裌紆傳進元策走介奉一札使君適
分監嬴縮制有法得書即欣然愛我踰素狎遣騶護輕
舟快若歷三峽鄊心鷹脫鞲野性兕出柙昔憂阻殽澠
今喜泛苕霅黃蘆間蒲稗綠藻唼鳬鴨舒懷對幽景寓
目成畫夾公堂為展席觴客禮意治病予難却酒亦復
飲盈呷吁嗟逆旅途知已元不乏相期遠大噐留詩當
盟㰱感篆辤則長欲賦慚韻狹
送振先宗丈歸祖庭(并列小序于左)
歐公孫子多擘派以為四暮年歸穎隂非無首丘志乞
洪不得請由是懈歸計攷公生平言亦頗憾先世先世
多才賢生適逢五季輻員政分裂盡瘁扵所事竟乏垂
世名盖亦限地勢况復公少孤坎壈蜀漢裔身當混一
秋代逢承平際擇里審所安實迩輦轂地子孫托畿内
宦轍亦云易人情曷免爾公豈溺聲利詎知汳&KR1206;移南
北尋睽異一枝先南邁司造有深意沙溪標德里瀧岡
重塋祭至今青原家十世祀不替振先吾宗英守正恥
骫骳誾誾保家法處約不少懟嘉樹無由枝嘉榖無穗
滯原本既不凢時需諒無棄矧今掄俊髦往往論根噐
老夫辭冊府多病久憔悴徒懷薦士心言莫士軒輊賦
詩當推轂自愧辭巳費憧憧青雲友誰如古人誼
歐陽公晚年乞守洪州累表不得請扵是歸江右之
志遂不果余詩所謂其居偏方熟扵歐文者能知之
盖公之不歸廬陵其志深有可諒者矣南渡以後宋
人多議公此事洪景盧楊廷秀之賢亦未免有此意
甚者謂公子孫居穎為金人所戕而遂絶是大不然
近年奉詔脩三史一日扵翰林故府中攟金人遺書
得元遺山𥙿之手寫壬辰襍編一帙中言安平都尉
完顔斜烈漢名鼎字國噐嘗鎮商州偶搜伏扵竹林
中得歐公子孫甚多以歐公之故并其族屬鄊里三
千餘人悉縦遣之則知未嘗殱于金兵也此好事者
為之辤明矣元遺山金士領䄂生平極重歐公嘗有
詩云九原如可作吾願從歐陽北人至今佩服其言
振先歸以似鄊先生桂隱劉公一觀
為所性姪題小景三首
林廬澹疎煙歸帆泊沙渚披圖得空闊總是經行處
寒屋苑薝古疎煙野樹春遥遥濟川者應是此中人
浦口歸帆落沙頭行客回林間酒旗出快着一篙来
東坡怪石
我懷赤壁仙此心巳穿透憶曾㩀虎豹今與鶴俱瘦
七言律詩
大明殿早朝
扶摇萬里上青霄鳳闕龍池步步瑶駞背負琛金絡索
象身備駕玉逍遥衣冠俯伏傳呼嶽千羽低回看舞韶
湖海布衣瞻盛事他時田野夢天朝
試院倡和
仁皇下詔急求賢糠粃當時偶在前兩榜復科新大比
三人聮事舊同年關山道路尋常夢㙜閣風雲尺五天
但使得材今勝昔吾儕寧復嘆華顛
張子能詩檀士林無時無地輒披尋文章咫尺不相見
春興幾多應自吟鍊字直疑成白首知音有待鑄黃金
何時尊酒論真訣要自康謠說到今
進講金華集衆賢禮闈㗸命拜君前花摧蠟炬仝清夜
餅餤紅綾憶昔年龍尾步随黃閣老鵠頭書下𬗋微天
南宫群彦時相問何似官街有米顛
至正羣興郡國賢威儀重見甲寅前杏園花發當三月
桂苑香銷又七年豹隠山中文澤霧鵬搏海上翼垂天
明時禮樂湏竒俊莫道儒生自聖顛
相臺
南是東南裴相㙜緣溪一徑踏蒼苔此日城闉少人到
當時公府棄官来禪床象屋留光雨書治蛙聲噤鞠灰
泉石至今有貴炁山靈應觧識三台
至正壬午十一月十三日祭初祖墓早仰更秘
書有佳句見勞匆勿奉酧嚴押
白髮甘泉沗從官歸来曳履上吟壇故山虎豹多文采
白水蛟螭有屈蟠謁客及門容履滿贄文盈篋借燈看
百年省墓償初志心憶先親痛苦剜
青春萬木一根荄一一春工妙剪裁頋我乞歸懷穎水
羡君訪隠到天台題橋肯學相如志誓墓慚無逸少才
但喜陽剛將彙進明朝緹室動葭灰
至正壬午十一月十三日祭始遷祖墓于防里
村心是日春洲先生有古律四首紀其事玄用
韻奉荅
道左遺墟三百載曾孫疊石作階基儒家冬至祭初祖
客子異鄊來遠攴白髮始脩桑&KR0922;敬青編久廢蓼莪詩
無由作吏守墳墓願訪故山耘𬗋芝
與公俱乏濟時具舊日相思不得過南國寄書川路永
西樓剪燭雨聲多池邊黃鵠有人賦門外驪駒先客歌
但得苑齋相伴處臨風遥想玉為珂
陶令歸来謀作室孟郊老去乏應門政緣疎懶動遐思
無柰過從求贈言平江曲澗助盩厔複嶺層巒如浩亹
歲晚胡為滯空谷萋萋芳草怨王孫
十年玉署絲綸手新把漁竿傍釣磯平生亦愛蒔蘭蕙
歸日惟知求蕨薇干禄郎君離綵侍投閑老子賦緇衣
山中薦士書長寫弱翰猶能為客揮
送白芒李宜忠之寧州教授
廣文家住白芒原唐世忠臣閥閱存寧郡喜迎新博士
邦人特重舊王孫楊花絳帳春雲陣苔蘚丹書暮雨痕
向使汾陽晞曖在應慚詩禮在名門
竹澗圖
青林翠巘俯江郊谷口湍流巨石㘭戞玉萬竽鳴水樂
垂紳雙瀑盪雲旓風漪靜浸蒼龍影月瀨光搖𬗋鳳巢
歌罷商巖採芝曲兩翁翰墨定神交
敗筆
秋拈秃筆似愚慵曾為雲煙掃墨松脫穎荒凉空憶兔
舊腰消瘦久如鋒小臣奏事冠初免敗將降胡甲不重
老矣此心無可用少年豪氣為誰雄
郊天禮成應制
𬗋壇黃幄夜無風牲璧初陳月正中瑞靄霏微成五色
神光烜赫暎重瞳千官屏息瞻天表萬國關心在聖躬
清曉慶雲高捧日簫韶前導駕還官
謝恩日呈同年
把劒風&KR0585;日欲曛偶從甲舍得高文煙雲過目猶能記
花柳逢春各自欣竒字擬從楊執戟俊才端属鮑參軍
客来為我傳新作筆硯無忘舊榮勲
比干墓
獨夫臺上醉紅裙七竅丹心豈忍聞白日已随流水沒
青山猶護太師墳忠肝一片埋秋草直氣千年起暮雲
我亦停驂薦蘋藻太行落木正紛紛
接花木
園丁妙手即花神換葉移枝偽脫真刀剪豈能傷化力
色香無復記前身春深自有鸞膠續歲久行看鶴膝伸
堪咲微生亦如此牛為馬後吕為秦
壷清
朝飲層冰瀹性靈夕飡秋露引脩齡江湖大瓠中無物
海嶠方壷外有情貌示神巫機闔闢醉邀市掾酒芳馨
何人欲作先生傳長憶寒𦵔月滿庭
過洞庭(二首)
白沙隠隠見金鰲殿閣憑虛結構牢天水渾融浮大極
神人幽顯隔秋毫龍堂深閟靈栖冷象緯低垂客枕高
欲作廟堂迎送曲杜紅蘅碧盡離騷
媧皇搏土擲虛空屹立君山面勢雄一畫犠圖天地骨
九江鯨觀鬼神功裾飄帝子蒼茫外樂奏鈞天澒洞中
頗幸當年鄒魯客觀瀾未到楚諸熊
侍宴北省
臣本江南一布衣恩榮今日及寒微台纏列宿光相射
湛露迎陽晝未晞仙醖飲来生羽翼宫花留得奉庭闈
酒闌車馬如流水回望紅雲遶闕飛
孫春洲夀慶堂
孫母歐陽九袠登外家譜諜自廬陵高年備養人俱羡
同姓升堂我未能好客郎君深巷轍讀書稚子小窗燈
朝廷屢賜尚方帛更待廻鸞織誥綾
寄有壬許參政
京華白髮染塵埃喜見文埸閉復開自是曹參當継相
不然王式肻輕来上躬藻火慙無補衆口塩梅属有材
素志已酬歸欲早相期濁酒坐莓苔
澧州謝家建通濟橋
慶雲籠日護雲根玉樹薰薌接澧沅大傳功留召伯埭
相君心競謝公墩已誇螮蝀綿今古猶羡封胡偉弟昆
珍重盧溝溝上月随時車駟勞于門
夜宿寺前農家
漢南旅店已星稀&KR0786;宿田家帶落暉蕭寺依山聊復爾
鄴侯送酒是耶非風餐并覺凉生飯露坐俄驚月在衣
老子漫遊吾漫送登山臨水澹忘歸
西明道人
武昌堤上水雲身三十年来識道人只為漫遊相見少
故知臨别贈言頻憧憧車馬紅塵老靡靡江山白髮新
邂逅一回詩一首錦囊千首未為貧
瀏江
瀏江江水色幽幽兩岸青山雲木稠一自桑欽載源委
曾留孫盛作春秋猿岫風来起波浪龍湫月出見汀洲
下流兩度翠華過光氣至今浮斗牛
昌山
昌山峽口日西斜蘭渚維舟近酒家水潄樹根龍露瓜
石排江岸虎交牙路廻佛寺蔵深塢風動漁舟掃落花
再拜靈均獻蘋藻月明環珮下汀沙
讀鐂養吾虞青城書
季子胡為葬嬴博大公復欲返營丘匆匆塵事半萍梗
往往異土迷松楸誰能樊澤為表識頼有杜羔勤訪求
但當作吏守墳宅莫待暮年思遠遊
早歐聽秋居士園池
碧池流水綠潺潺高下樓㙜𬗋翠間阮籍才華勝南族
謝安清致滿東山標名花塢鶯事道集句桃符鹿守關
灑掃園丁今白髮秋翁化鶴幾時還
鐂草亭詩冡
朝廷采詩廢已久公卿薦士亦罕聞坐令劉氏伯倫鍤
生作唐人賈島墳光如黃壌翳明月副在青山蔵白雲
米家骨朽怪事息又見廬陵老隠君
排律
賜經筵官酒次蘇伯脩韻
鼇極天初𥙷娥池月已修鮮颷生廣厦清旭暎垂旒三
漏聦無壅黃瞳視不流凝神思燕翼虚已納鴻猷章撤
金爐灺筵收玉斝浮甘泉歸步遠大液便程優鸚鵡棲
宫樹鵁鶄避客舟商耆戔漢幣瀛儁膳唐著名軰應相
語明時豈易醻徘徊西掖晚鴈影度延秋
謝德盛奉蘐堂
種得忘憂草母安憂可忘葉滋金水潤花帶石雲香淑
景盈東閣春暉盎北堂靈苗仁夀域晚節治平鄊世澤
深培植先聲續顯揚才華昌後裔事業富孤孀沃壤根
株茂慈闈鬢髮蒼詠歌傳翰苑雨露溢恩光
圭齋文集卷之二終
