一峯集别集類五(明)
提要
(臣)等謹案一峯集十卷明羅倫撰倫字彜正
别號一峯江西永豐人成化丙戌進士第一
授修撰釋褐甫三月以疏劾大學士李賢謫
泉州市舶副提舉明年詔還復原官改南京
供職尋以疾辭歸退居金牛山授徒講學以
終事跡具明史本傳倫與陳獻章稱石交然
獻章以超悟為宗而倫篤守宋儒之途轍所
學則殊明儒學案云倫剛介絶俗生平不作
合同之語不為軟巽之行凍餒幾於死亡而
無足以動其中庶可謂之無欲今覽其文剛
毅之氣形於楮墨詩亦磊砢不凡雖執意過
堅時或失於迂闊又喜排叠先儒傳註成語
少淘汰之功或失於繁冗然亦多心得之言
非外強中乾者比也後載夢稿二卷記夢之
詞至三百餘首隠約幻渺幾莫測其用意所
在亦文集中罕見之體以其人足重故得附
本集以傳今亦姑仍舊本錄之焉乾隆四十
一年十月恭校上
總纂官(臣)紀昀(臣)陸錫熊(臣)孫士毅
總校官(臣)陸費墀
一峯文集目錄别集類五(明)
卷一
策
䟽
狀
卷二
序上
卷三
序下
卷四
記上
卷五
記中
卷六
記下
卷七
傳
跋
墓誌
謠
文
哀辭
說
銘
祭文
卷八
書上
卷九
書下
卷十
詩
卷十一
詩
卷十二
詩
卷十三
詩
卷十四
歌
