陳伯玉文集卷第十
新都揚春重編
射洪楊澄較正
書啓
為建安王與遼東書
月日清邊道大揔管建安郡王攸宜致書扵遼東州高
都督蕃府賢甥某至仰知破逆賊孫萬斬十有餘陣并
生獲夷賊一千人三軍慶快萬里同歡都督體英偉之
才抱忠義之節遂能身先士卒爲國討讎以數百之兵
當二萬之寇指麾電掃逆黨雲銷非都督智勇過人威
名遠振誰能以少擊衆䧟醜摧兇使國家無東顧之憂
是都督之力也賢甥俊酷似其舅遂能與某等應機破
敵效節立功此巳各賞金帶緋袍薄荅誠效更自錄奏
擬加榮官碩都督遠知此意也今賊飢餓灾舋日滋天
降其殃盡滅巳死人猒其禍萬斬方誅榮州士人及城
傍子弟近送密欵准待官軍某令將蕃漢精兵四十萬
衆剋取某月日百道齊駈分五萬蕃漢精兵令中郎將
薛訥取海路東入舟檝巳具來月亦發請都督勵兵秣
馬以待此期共豋九山看殄凶虜書勛竹帛開國傳家
是都督建功之日也中間剋期同會當更別使知聞正
属有軍事未能委曲初春向暖碩動静勝常所是都督
官属及大首領并左右立功人等並申此問相見在近
預以慰懷
為建安王荅王尚書送生口書
使至所傳斬首及生擒獲馬等具如來状仰以欣快三
軍共之狡寇逋誅此未擒馘師徒企踵爭望先鋒尚書
遠略英謀臨機果斷潛制凶醜梟首伏辜在此諸軍寔
增募勇既壮尚書之節又美先豋之功幽州士人尤以
慶快破竹之勢自此爲階某方擐甲負戈爲尚書後列
豋高臨陣坐觀俘虜此期在即預以慰懷初春猶寒碩
保休勝禆將巳下各慰問之(云云)
為建安王與諸將書
使至辱書仰知都督率兵馬㩁破凶虜遠聞慶快實慰
永懷非公等忠勇兼資統率多筭同心戮力殉節忘軀
以剋剪逋兇揚國威武在此將士聞公等殊戰賊不當
鋒莫不西望慣勇欽羡獨尅甚善甚善即日契丹逆醜
大降其灾盡病水腫命在旦夕營州飢餓人不聊生唯
待官軍即擬歸順某此訓勵兵馬&KR0670;擊有期六軍長驅
此月將發恨不得與諸公等共觀諸將斬馘獻俘旦夕
嚴寒碩各休勝契丹破了便望廽兵平殄默啜與公等
相見有日預以慰懷臨使怱怱書不盡意
爲建安王與安東諸軍州書
日月清邊道行軍大總管建安郡王攸宜致書安東諸
州刺史并諸將部族官属等初春猶寒公等久統兵馬
勤國扞邊不至勞弊也某如常比賊中頻有人出来異
口同詞皆云逆賊李盡威已死營州飢餓人不聊生諸
蕃首領百姓等唯望官軍即擬歸順前後繼至非止一
人某先使人向營州廽且得父老密状云賊勢窮蹙去
正月上旬有妖星落孫萬斬營中其聲如雷賊黨離心
各以猜貳天殃如此人事又然平殄凶渠正在今日大
軍即以二月上旬六道並入指期尅剪同立大勛請公
等訓勵兵馬共為掎角𨳩封侯其機在此幸各勉力以
圖厥功尋當更使人續往先此不具
爲建安王荅王尚書書
使至辱書知初出黃龍即擒白鼠凶賊滅兆事乃先徵
凡百士衆莫不喜躍鼠者坎精穿竊為盗夜遊晝伏乃
是其常今白日投軀素質委命賊降之象理必無疑近
再有賊中信来親離衆潰期在旦夕尚書宜訓兵勵士
秣馬嚴威囙其凶亂之機乘取敗亡之勢事同破竹無
待剪茅坐聽凱歌預用欣慰
與韋五虛已書
命之不来也聖人猶無可柰何况扵賢者哉僕嘗竊不
自量謂以爲得失在人欲揭聞見抗衡當代之士不知
事有大謬異扵此望者乃令人慙愧悔赧不自知大笑
顛蹶怪其所以者𡭗虛已足下何可言耶夫道之將行
也命也道之將廢也命也子昂其如命何雄筆雄筆棄
爾歸吾東山無汨我思無亂我心從此遁矣属病不得
面談書以述言子昂白
爲蘇令夲與岑内史啟
某啟其聞子以母貴自古通方禮以親榮在昔恒理豈
非奉上之道休泰必同膝下之恩親愛先及伏惟尊舅
寵居密戚位列崇班實富貴於當今允尊榮扵前代居
得言之地㩀至要之徒九族同欣皆憑扵奬眄六親咸
賴仰沭扵恩波莫不拂拭其羽儀譚薦長其光價某自
末品忝在甥徒早蒙撫育之恩不殊骨肉之愛自痛無
福家禍遂纏爰在孤遺載延慈眷愛同諸子禮越常流
遂得教訓成人策名從䆠舅又曲垂顧念恩其庭闈渭
陽之情實多荷戴猥以庸薄叨累周行自委質戎班昭
名果毅經今一十三歲矣而竟未一遷仰望儕流莫不
皆居顯位旋觀時軰亦以再歷榮班獨某一人空嗟留
滯雖命塗乖舛良或甘心然親貴盈朝豈忘提奬所以
仰瞻恩惠不棄於疎微冀降慈流有憐扵孤賤伏碩舅
大弘收採之眷特垂咳唾之恩矜憫小子使得官及用
支寵以親榮私門載昌幽冥是賴豈不幸甚豈不幸甚
無任企仰之至謹奉啟不宣某再拜
上薛令文章啟
某啟一昨恭承顯命再索拙文祗奉恩榮心䰟若勵幸
甚幸甚某聞鴻鍾在聽不足論擊缶之音太牢斯烹安
可薦藜羔之味然則文章薄伎固棄干高賢刀筆小能
不容扵先達豈非大人君子以爲道德之薄哉某寔鄙
能未窺作者斐然狂簡雖有勞人之歌悵爾詠懷曾無
阮籍之思徒恨跡荒淫麗名䧟俳優長為童子之群無
望壮夫之列豈圖曲蒙榮奬躬奉德音以小人之淺才
承令君之嘉惠豈不幸甚豈不幸甚伏惟君侯星雲誕
秀金火間成衣冠禮樂範儀朝野致明君於尭舜皇極
允諧當重寄扵阿衡中階恊泰非夫聦明博逹體變知
機如其仁如其仁方當拔俊賞竒使拾遺𥙷闕坐開黃
閣高視赤松然後與稷契夔龍比功並德豈徒蕭曺魏
丙屑屑區區而已哉某寔細人過蒙知過顧循微薄何
敢祗承謹當畢力竭誠策駑磨鈍期效忠以報德奉知
已以周旋文章小能何足觀者不任感荷之至
