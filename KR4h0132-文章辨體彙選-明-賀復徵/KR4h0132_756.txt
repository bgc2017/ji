文章辨體彙選卷七百五十六
明賀復徵編
祭文八(以下韻文)
為王司馬祭妻父文(唐張九齡)
維年月朔日謹具少牢清酌之奠祭於故某公府君之
靈惟公聮華公族振景天朝昔也時來則地分茅土今
也福過則海變桑田豈惟魑魅之憂方為螻蟻之患嗚
呼哀哉始更榮盛蚤睦嘉姻謬入郄公之選嘗荷戴侯
之遇情契闊而彌積義流離而益固公之謫宦某又犯
時永矣去國賁然來思雖窮途之至此幸隣境之在兹
所忌者法豈忘於私聞柝聲而密邇畏簡書而間之然
猶風煙可冀翰墨無輟心已運於虚舟跡尚濡於涸轍
驟寒暑之徂謝紛吉凶之逥穴京兆之使忽追廣陵之
音遽絶嗚呼哀哉平生多感自傷千里之心已矣長辭
徒發九泉之歎計疇昔之光寵痛淪亡於旅竄嘗許恤
人之孤况霑愛子之半謹因遣奠昭告明靈心不可卷
德以為馨匪羞是薦惟愧是聽遣行人於信宿空泫目
於郊埛嗚呼哀哉尚饗
為竇氏小師祭璿和尚文(李白)
年月日某謹以齋蔬之奠敢昭告於和尚之靈伏惟和
尚降靈自天依化游世角立獨出嶷然生知鳳凰開九
苞之翼豫章横萬頃之陂始傳燈而納照因落髮以從
師邁龍象以蹴踏為天人之羽儀紹釋風於西域逥佛
日於東維若大塊之噫氣鼓和風而一吹熱惱清灑道
芽榮滋走吳楚以宗仰將掃地而歸之嗚呼來無所從
去復何適水還火歸蕭散本宅寶舟輟棹禪月掩魄痛
一往而無蹤愴䨇林之變白某蚤承訓誨偏荷恩慈忝
飡風於法侣旋落隂於禪枝號無輟響泣有餘悲手撰
茗藥精誠嚴思冀神道之昭格庶明靈而饗之
祭田横墓文(韓愈)
貞元十一年九月愈如東京道出田横墓下感横義高
能得士因取酒以祭為文而弔之其辭曰事有曠百世
而相感者余不自知其何心非今世之所稀孰為使余
歔欷而不可禁余既博觀乎天下曷有庶幾乎夫子之
所為死者不復生嗟余去此其從誰當秦氏之敗亂得
一士而可王何五百人之擾擾而不能脫夫子於劒鋩
抑所寶之非賢亦天命之有常昔闕里之多士孔聖亦
云其遑遑苟余行之不迷雖顛沛其何傷自古死者非
一夫子至今有耿光跽陳辭而薦酒魂彷彿而來享
祭崔簡神柩歸上都文(柳宗元)
嘻乎崔公之柩嘻乎崔公楚之南其土不可以室或坋
而頽或确而崒隂流泄漏瀐沒渝溢碩鼠大蟻傍穿側
出虧疎脆薄久乃自窒不如君之鄕式堅且密嘻乎崔
公楚之南其鬼不可與友躁戾佻險睒眒欺苟脞賤暗
曶輕嚚妄走不思已類好是羣醜不如君之鄕式和且
偶日月甚良子姓甚勤具是舟轝寧君之神去爾夷方
返爾故隣奕奕其歸宜樂且欣君死而還我生而留遠矣
殊世曷從之游酬觴於座與涕俱流
祭河南李少尹文(沈亞之)
維長慶四年五月十七日福建等州團練副使沈亞之
謹遣部吏李權奉酒殽之奠敬祭於故河南少尹李公
之靈夫哲智之逹塞兮繫其時之難通故孔子厄而周
公隆管遇齊而卒業賈遭漢而不終嗚呼哀哉古昔所
思所思維時謨不我進綱不我維民不得濟道安得施
雖富且貴夫何用為夫子之道沒矣今將遺誰卷清明
之特逹歸壤厦而藏之哀哉尚饗
祭長安楊郎中文(吕温)
年月日謹以云云之奠祭於宗尹郎中之靈昔莊南華
之言物故則曰如巨室之偃歸人陶真白之語玄機則
曰雖頑仙不如才鬼邈矣高論皭然深旨有感斯文屬
在之子黃河九曲泰華三峰陽亭之右隂晉之東泱漭
佳氣肹蠁孤風生民之秀惟子之宗既懼四知亦畏三
惑昔佐赤符實毗皇極坦蕩王道昭宣帝則丹青不朽
琬琰是刻狀日具東侔辰在北子之伯仲不忝前人粉
飾賢路抑揚薦紳雲間日下國華席珍排龍掩陸突鶴
摧荀卓爾風標朗然流品妍若春輝烈如冬凛燕石知
愧齊竽自審咸指路以光銷盡登門而聲寢難售者價
重難知者聲清披沙揀金由是不媿鳥散花落於今有
情劉儒十行孫弘三道直路猶絃蠧政如埽筆海驚波
詞園鞠草文場不寫於中心册苑空留於袐寶晉千里
國漢第一功建幢油碧啓幕蓮紅賓高主擇韻合人同
固不能加减陳掾亦可以喜怒桓公衣繡含香省蘭臺
栢赤管朝操青縑夜襞佐計相則生聚有經贊一官而
孤中叶籍於惟荔浦言念金昆毁冠裂帶雪泣星奔宅
裏之荆枝半謝嶺頭之梅萼空繁陟岡望兄詩客之情
何極歸縣見姉騷人之恨猶存乃擢戎曹遂荒京令將
換清切以扶明聖不知者夀難言者命未謁李良之醫
已革曾參之病嗚呼平生世路半臂交期孫金盧米百
賦千詩桂林崑嶠一片一枝終以浮沉困兼險夷對臯
壤之搖落成大老之傷悲尚冀他年或陶良夜酒筵琴
席燈闈月榭俱開愁别之襟並息分岐之駕短景未果
良辰不借竟鬱結於深衷倏淹淪於大化况南康觧榻
早降清光會稽繼組昨辱餘芳情分逾極&KR1335;哀更長三
十年之間難追往事五十里之外正恨殊鄉地闊山深
川寒樹古杳杳玄夜荒荒宿莾生金認石埋玉恨土寄
奠緘詞呼風涕雨噫戲宗尹之魂來否
為綘郡公祭宣武王尚書文(李商隱)
伏惟曾構高基往脩峻址俯為明時載生竒士杜林舅
族本富文理楊惲外甥(集作門)素多圖史朱檻有裕括羽
成美逸足輕從東之道巨背狹圖南之水匡生明習董
氏精專魯壁墜簡汲冢遺編坐忘流麥出記懷鉛淹中
莫敵稷下誰先朝有曲臺時推奥學明博士之高選資
衆儒之先覺殷周損益䕫夷禮樂既得根源盡除踳駁
粉闈假途(集作道)諫署揚輝吾寧訐訕時好依違周舉上
章惟求主悟賈生草疏(一作諫)豈畏人非用之則至捨之
則歸旋領藩符俄司國計鋤革煩冗脩明課第鄙晉室
之鬻綀(集作陳疑作練)小漢朝之造幣前籌未借歛笏還家再
北非罪三黜何嗟淮陽勁兵潁水豪族既佩新印仍推
舊轂杜當陽何嘗跨馬雄士(集作武)爭推祭征虜不廢投
壺師人自睦夷門地古梁苑藩雄䨇旌大旆二矛重弓
無忌御車惟求隱者相如謝病乃慕高風方將副帝注
心從時大願率周廟之奔走總漢庭之議論人之不幸
今也則亡莊子孰分其魍魎秦醫莫究其膏肓鴈沼波
瀾空聞悲咽兔園臺榭祗見荒凉某獲顧尤深蒙知甚
蚤公昔分茅愚嘗視草於劉向論思之時贊孟舒長者
之號及兹出守實介親隣音徽繼好寤寐依仁嘗期異
日克奉清塵何言永慟屬此佳辰訃哀如昨歸轍攸遵
林薄莾蒼川原隱轔想諸葛之旗鼓空還舊罍念伯喈
之書(集作經)籍已付何人候舘攸開丹幡遽至瞻望衛幕
連綿秦畤寄奠申訣纖詞寫意終阻願於親躬徒加哀
於殄瘁嗚呼哀哉尚饗
為裴懿無私祭薛郎中文(李商隱)
伏惟靈佐商宣業朝薛傳規門崢層搆堂嶪崇基玉生
藍岫芝産銅池梧高佇鳳蓮馥停龜有美令人載稱清
劭訓在詩禮樂惟名教王謝標格曹劉才調清如濯熱
之風明若觀朝之燎靈臺委鑒虚空融和秋水望闊春
臺上多鄉塾棹鞅文林勵戈硯横河漢紙落烟波澤宫
貍首棘場楊葉箭去星慙弓逥月怯兩書上第五辟名
公馬卿賦雪陳琳愈風平臺竹苑淮山桂叢營分細柳
幕染芙蓉顯備臺僚榮徙憲秩冠峩鐵勁衣明綉密霜
下簡端風生落筆庭夜烏逥天秋隼疾帝念充職任於
諫垣依違絶想從容敢言攀檻而空留跡在削藁而不
見書存女史護衣太官供食伏奏多可分曹著績帳煖
錦麗闈明粉白既題柱以如田亦償金而類直漢榮出
牧晉議州兵廉袴歌送劉錢贈行濟南之誅巨猾揚州
之試諸生虎去江靜珠來岸明神豈好謙天寧秩禮蠧
華國之名器喪士林之模楷使為善者奪氣求仁者觧
體已不駐於卿雲竟何窺於伏濟長洲樹古茂苑山春
橘稅既集茶征是親鷁渡霅而去遠鵠下亭而唳頻紫
塞氛興殷楹夢起帳入飛鵩牀驚鬭蟻鄭玄知數阮瞻
無鬼終自膏肓傅於骨髓嗚呼哀哉丹霄萬里建木千
尋坦坦清路幢幢翠隂三襲臺逥九重禁深中懸旒扆
下集華簮無非東箭盡是南金或扶傾作棟或望旱為
霖顯允明公宜膺百福夜暗神昧天長景促青女變霜
曦和納旭悄隋掌以銷璣慨周閑之喪騄永惟清族本
富才人有弟則陸無兄不荀原鴒奕奕沼雁馴馴珩竒
動楚璧貴傾秦永矣彼蒼胡然人事但續椿夀徒高鶴
位摧壓光價掩淪聲味潁不濁而殄灌宗淮未絶而傾
王氏某甲因承中外獲奉恩知通孔李道德之舊兼盧
劉姻戚之私鑄顔有契全趙為期靜龍門之風水剷羊
腸之嶮巇空欲銘恩何酬樹德庇孤根於高援許嘉姻
於弱植將歡宋子俄放湘南綬黃楚徼鬚白昭潭歸止
未卜棄余是甘許靖之悲方極王粲之憂不堪猶辱重
言將敦故約玉無改行金不如諾勖大義於幽沉軫遐
心於漂泊使者尚在凶書已來雁足空遠魚腸不逥淚
和峽雨哭振巴雷孰澆枯鮒誰爇寒灰今則言去郴江
當移灃浦稍脫疑網猶罹罪罟念申慟以無期豈沉冤
之可吐嗚呼哀哉執紼路阻佳城望賖凌空乏翼上漢
無槎尚期他日式反中華認楊公之石馬撫周苞之辟
邪况良冶規存遺經業在臧孫有後魏萬必大敢期陋
質終托餘光韋平之紹續無望秦晉之婚姻豈忘絮酒
無幾生芻是將辭多失次涕數無行翼桂旌之不遠降
蘭佩之餘芳嗚呼哀哉尚饗
文章辨體彙選卷七百五十六
文章辨體彙選卷七百五十六
明賀復徵編
祭文八(以下韻文)
為王司馬祭妻父文(唐張九齡)
維年月朔日謹具少牢清酌之奠祭於故某公府君之
靈惟公聮華公族振景天朝昔也時來則地分茅土今
也福過則海變桑田豈惟魑魅之憂方為螻蟻之患嗚
呼哀哉始更榮盛蚤睦嘉姻謬入郄公之選嘗荷戴侯
之遇情契闊而彌積義流離而益固公之謫宦某又犯
時永矣去國賁然來思雖窮途之至此幸隣境之在兹
所忌者法豈忘於私聞柝聲而密邇畏簡書而間之然
猶風煙可冀翰墨無輟心已運於虚舟跡尚濡於涸轍
驟寒暑之徂謝紛吉凶之逥穴京兆之使忽追廣陵之
音遽絶嗚呼哀哉平生多感自傷千里之心已矣長辭
徒發九泉之歎計疇昔之光寵痛淪亡於旅竄嘗許恤
人之孤况霑愛子之半謹因遣奠昭告明靈心不可卷
德以為馨匪羞是薦惟愧是聽遣行人於信宿空泫目
於郊埛嗚呼哀哉尚饗
為竇氏小師祭璿和尚文(李白)
年月日某謹以齋蔬之奠敢昭告於和尚之靈伏惟和
尚降靈自天依化游世角立獨出嶷然生知鳳凰開九
苞之翼豫章横萬頃之陂始傳燈而納照因落髮以從
師邁龍象以蹴踏為天人之羽儀紹釋風於西域逥佛
日於東維若大塊之噫氣鼓和風而一吹熱惱清灑道
芽榮滋走吳楚以宗仰將掃地而歸之嗚呼來無所從
去復何適水還火歸蕭散本宅寶舟輟棹禪月掩魄痛
一往而無蹤愴䨇林之變白某蚤承訓誨偏荷恩慈忝
飡風於法侣旋落隂於禪枝號無輟響泣有餘悲手撰
茗藥精誠嚴思冀神道之昭格庶明靈而饗之
祭田横墓文(韓愈)
貞元十一年九月愈如東京道出田横墓下感横義高
能得士因取酒以祭為文而弔之其辭曰事有曠百世
而相感者余不自知其何心非今世之所稀孰為使余
歔欷而不可禁余既博觀乎天下曷有庶幾乎夫子之
所為死者不復生嗟余去此其從誰當秦氏之敗亂得
一士而可王何五百人之擾擾而不能脫夫子於劒鋩
抑所寶之非賢亦天命之有常昔闕里之多士孔聖亦
云其遑遑苟余行之不迷雖顛沛其何傷自古死者非
一夫子至今有耿光跽陳辭而薦酒魂彷彿而來享
祭崔簡神柩歸上都文(柳宗元)
嘻乎崔公之柩嘻乎崔公楚之南其土不可以室或坋
而頽或确而崒隂流泄漏瀐沒渝溢碩鼠大蟻傍穿側
出虧疎脆薄久乃自窒不如君之鄕式堅且密嘻乎崔
公楚之南其鬼不可與友躁戾佻險睒眒欺苟脞賤暗
曶輕嚚妄走不思已類好是羣醜不如君之鄕式和且
偶日月甚良子姓甚勤具是舟轝寧君之神去爾夷方
返爾故隣奕奕其歸宜樂且欣君死而還我生而留遠矣
殊世曷從之游酬觴於座與涕俱流
祭河南李少尹文(沈亞之)
維長慶四年五月十七日福建等州團練副使沈亞之
謹遣部吏李權奉酒殽之奠敬祭於故河南少尹李公
之靈夫哲智之逹塞兮繫其時之難通故孔子厄而周
公隆管遇齊而卒業賈遭漢而不終嗚呼哀哉古昔所
思所思維時謨不我進綱不我維民不得濟道安得施
雖富且貴夫何用為夫子之道沒矣今將遺誰卷清明
之特逹歸壤厦而藏之哀哉尚饗
祭長安楊郎中文(吕温)
年月日謹以云云之奠祭於宗尹郎中之靈昔莊南華
之言物故則曰如巨室之偃歸人陶真白之語玄機則
曰雖頑仙不如才鬼邈矣高論皭然深旨有感斯文屬
在之子黃河九曲泰華三峰陽亭之右隂晉之東泱漭
佳氣肹蠁孤風生民之秀惟子之宗既懼四知亦畏三
惑昔佐赤符實毗皇極坦蕩王道昭宣帝則丹青不朽
琬琰是刻狀日具東侔辰在北子之伯仲不忝前人粉
飾賢路抑揚薦紳雲間日下國華席珍排龍掩陸突鶴
摧荀卓爾風標朗然流品妍若春輝烈如冬凛燕石知
愧齊竽自審咸指路以光銷盡登門而聲寢難售者價
重難知者聲清披沙揀金由是不媿鳥散花落於今有
情劉儒十行孫弘三道直路猶絃蠧政如埽筆海驚波
詞園鞠草文場不寫於中心册苑空留於袐寶晉千里
國漢第一功建幢油碧啓幕蓮紅賓高主擇韻合人同
固不能加减陳掾亦可以喜怒桓公衣繡含香省蘭臺
栢赤管朝操青縑夜襞佐計相則生聚有經贊一官而
孤中叶籍於惟荔浦言念金昆毁冠裂帶雪泣星奔宅
裏之荆枝半謝嶺頭之梅萼空繁陟岡望兄詩客之情
何極歸縣見姉騷人之恨猶存乃擢戎曹遂荒京令將
換清切以扶明聖不知者夀難言者命未謁李良之醫
已革曾參之病嗚呼平生世路半臂交期孫金盧米百
賦千詩桂林崑嶠一片一枝終以浮沉困兼險夷對臯
壤之搖落成大老之傷悲尚冀他年或陶良夜酒筵琴
席燈闈月榭俱開愁别之襟並息分岐之駕短景未果
良辰不借竟鬱結於深衷倏淹淪於大化况南康觧榻
早降清光會稽繼組昨辱餘芳情分逾極&KR1335;哀更長三
十年之間難追往事五十里之外正恨殊鄉地闊山深
川寒樹古杳杳玄夜荒荒宿莾生金認石埋玉恨土寄
奠緘詞呼風涕雨噫戲宗尹之魂來否
為綘郡公祭宣武王尚書文(李商隱)
伏惟曾構高基往脩峻址俯為明時載生竒士杜林舅
族本富文理楊惲外甥(集作門)素多圖史朱檻有裕括羽
成美逸足輕從東之道巨背狹圖南之水匡生明習董
氏精專魯壁墜簡汲冢遺編坐忘流麥出記懷鉛淹中
莫敵稷下誰先朝有曲臺時推奥學明博士之高選資
衆儒之先覺殷周損益䕫夷禮樂既得根源盡除踳駁
粉闈假途(集作道)諫署揚輝吾寧訐訕時好依違周舉上
章惟求主悟賈生草疏(一作諫)豈畏人非用之則至捨之
則歸旋領藩符俄司國計鋤革煩冗脩明課第鄙晉室
之鬻綀(集作陳疑作練)小漢朝之造幣前籌未借歛笏還家再
北非罪三黜何嗟淮陽勁兵潁水豪族既佩新印仍推
舊轂杜當陽何嘗跨馬雄士(集作武)爭推祭征虜不廢投
壺師人自睦夷門地古梁苑藩雄䨇旌大旆二矛重弓
無忌御車惟求隱者相如謝病乃慕高風方將副帝注
心從時大願率周廟之奔走總漢庭之議論人之不幸
今也則亡莊子孰分其魍魎秦醫莫究其膏肓鴈沼波
瀾空聞悲咽兔園臺榭祗見荒凉某獲顧尤深蒙知甚
蚤公昔分茅愚嘗視草於劉向論思之時贊孟舒長者
之號及兹出守實介親隣音徽繼好寤寐依仁嘗期異
日克奉清塵何言永慟屬此佳辰訃哀如昨歸轍攸遵
林薄莾蒼川原隱轔想諸葛之旗鼓空還舊罍念伯喈
之書(集作經)籍已付何人候舘攸開丹幡遽至瞻望衛幕
連綿秦畤寄奠申訣纖詞寫意終阻願於親躬徒加哀
於殄瘁嗚呼哀哉尚饗
為裴懿無私祭薛郎中文(李商隱)
伏惟靈佐商宣業朝薛傳規門崢層搆堂嶪崇基玉生
藍岫芝産銅池梧高佇鳳蓮馥停龜有美令人載稱清
劭訓在詩禮樂惟名教王謝標格曹劉才調清如濯熱
之風明若觀朝之燎靈臺委鑒虚空融和秋水望闊春
臺上多鄉塾棹鞅文林勵戈硯横河漢紙落烟波澤宫
貍首棘場楊葉箭去星慙弓逥月怯兩書上第五辟名
公馬卿賦雪陳琳愈風平臺竹苑淮山桂叢營分細柳
幕染芙蓉顯備臺僚榮徙憲秩冠峩鐵勁衣明綉密霜
下簡端風生落筆庭夜烏逥天秋隼疾帝念充職任於
諫垣依違絶想從容敢言攀檻而空留跡在削藁而不
見書存女史護衣太官供食伏奏多可分曹著績帳煖
錦麗闈明粉白既題柱以如田亦償金而類直漢榮出
牧晉議州兵廉袴歌送劉錢贈行濟南之誅巨猾揚州
之試諸生虎去江靜珠來岸明神豈好謙天寧秩禮蠧
華國之名器喪士林之模楷使為善者奪氣求仁者觧
體已不駐於卿雲竟何窺於伏濟長洲樹古茂苑山春
橘稅既集茶征是親鷁渡霅而去遠鵠下亭而唳頻紫
塞氛興殷楹夢起帳入飛鵩牀驚鬭蟻鄭玄知數阮瞻
無鬼終自膏肓傅於骨髓嗚呼哀哉丹霄萬里建木千
尋坦坦清路幢幢翠隂三襲臺逥九重禁深中懸旒扆
下集華簮無非東箭盡是南金或扶傾作棟或望旱為
霖顯允明公宜膺百福夜暗神昧天長景促青女變霜
曦和納旭悄隋掌以銷璣慨周閑之喪騄永惟清族本
富才人有弟則陸無兄不荀原鴒奕奕沼雁馴馴珩竒
動楚璧貴傾秦永矣彼蒼胡然人事但續椿夀徒高鶴
位摧壓光價掩淪聲味潁不濁而殄灌宗淮未絶而傾
王氏某甲因承中外獲奉恩知通孔李道德之舊兼盧
劉姻戚之私鑄顔有契全趙為期靜龍門之風水剷羊
腸之嶮巇空欲銘恩何酬樹德庇孤根於高援許嘉姻
於弱植將歡宋子俄放湘南綬黃楚徼鬚白昭潭歸止
未卜棄余是甘許靖之悲方極王粲之憂不堪猶辱重
言將敦故約玉無改行金不如諾勖大義於幽沉軫遐
心於漂泊使者尚在凶書已來雁足空遠魚腸不逥淚
和峽雨哭振巴雷孰澆枯鮒誰爇寒灰今則言去郴江
當移灃浦稍脫疑網猶罹罪罟念申慟以無期豈沉冤
之可吐嗚呼哀哉執紼路阻佳城望賖凌空乏翼上漢
無槎尚期他日式反中華認楊公之石馬撫周苞之辟
邪况良冶規存遺經業在臧孫有後魏萬必大敢期陋
質終托餘光韋平之紹續無望秦晉之婚姻豈忘絮酒
無幾生芻是將辭多失次涕數無行翼桂旌之不遠降
蘭佩之餘芳嗚呼哀哉尚饗
文章辨體彙選卷七百五十六
