文章辨體彙選卷四百三十八
明賀復徵編
評
太史遷秦紀評(漢班固)
孝明皇帝十七年十月十五日乙丑日周歷已移仁不
代母秦直其位吕政殘虐然以諸侯十三并兼天下極
情縱欲養育宗親三十七年兵無所不加制作政令施
於後王盖得聖人之威河神授圖據狼狐蹈參伐佐攻
驅除距之稱始皇始皇既殁胡亥極愚酈山未畢復作
阿房以遂前策云凡所為貴有天下者肆意極欲大臣
至欲罷先君所為誅斯去疾任用趙高痛哉言乎人頭
畜鳴不威不伐惡不篤不虚亡距之不得畱殘虐以促
期雖居形便之國猶不得存子嬰度次得嗣冠玉冠佩
華韍車黃屋從百司謁七廟小人乘非位莫不怳忽失
守偷安日月獨能長念却慮父子作權近取於戶牖之
間竟誅猾臣為君討賊高死之後賓婚未得盡相勞餐
未及下咽酒未及濡唇楚兵已屠關中真人翔覇上素
車纓組奉其符璽以歸帝者鄭伯茅旌鸞刀嚴王退舍
河决不可復壅魚爛不可復全賈誼司馬遷曰向使嬰
有庸主之材僅得中佐山東雖亂秦之地可全而有宗
廟之祀未當絶也秦之積衰天下土崩瓦解雖有周旦
之材無所復陳其巧而以責一日之孤誤哉俗傳秦始
皇起罪惡胡亥極得其理矣復責小子云秦地可全所
謂不通時變者矣紀季以酅春秋不名吾讀秦紀至于
子嬰車裂趙高未嘗不健其决憐其志嬰死生之義備
矣
祀黃熊評(程嬰)
傳曰子産聘晉晉侯有疾夢熊以為厲鬼子産曰鮌之
神化為黃熊鮌為夏郊三代祀之晉為盟主未之祀乎
遂使祀之而杜預又注曰言周衰晉為盟主得佐天子
祀羣神也曰異乎吾之說也若鮌為夏郊三代祀之即
掌周禮者存焉晉為主盟豈天子祀典宜諸侯而僭之
耶是不可祀之者一也羽山又非晉望是不可祀之者
二也鮌若為天下厲即有天子太厲司其祀矣是不可
祀之者三也若為一國之厲即有侯東海者國厲司其
祀矣是不可祀之者四也况杞為夏後鮌有歸祀又不
為厲是不可祀之者五也子産言祟厲之事有二吾取
其一焉言實沈臺駘之祟吾取之矣黃熊之厲吾不敢
聞晉侯方疾其或荒邪内作偶夢色象之一物謂之黃
熊安可執加鮌厲而為昏越之祀也哉
大儒評(唐陸龜蒙)
世以孟軻氏荀卿子為大儒觀其書不悖孔子之道非
儒而何然李斯嘗學于荀卿入秦干始皇帝并天下用
為左丞相一旦誘諸生聚而坑之復下禁曰天下敢有
藏百家語詣守尉燒之偶語詩書者棄市昔孔子之於
弟子也自仲由冉求已下皆言其可使之才及其仁則
曰不知也斯聞孔子之道于荀卿位至丞相是行其道
得其志者也反焚滅詩書坑殺儒士為不仁也甚矣不
知不仁孰謂况賢知而傳之以道是昧觀聽也雖斯具
五刑而荀卿得稱大儒乎吾以為不如孟軻
古今書評(袁昂)
王右軍書如謝家子弟縱復不端正者奕奕有一種風
氣王子敬書如河洛間少年雖皆充悦而舉體沓拖殊
不可耐羊欣書如大家婢為夫人雖處其位舉止羞澁
終不似真徐淮南書如南岡士大夫徒好尚風範終不
免寒乞阮研書如貴胄失品次叢悴不復排突英賢王
儀同書如晉安帝非不處尊位而都無神明施肩吾書
如新亭傖父一往見似揚州人共語便音態出陶隐居
書如吳興小兒形容雖未成長而骨體甚駿快殷鈞書
如高麗使人抗浪甚有意氣滋韻終乏精味袁崧書如
深山道士見人便欲退縮蕭子雲書如上林春花遠近
瞻望無處不發曹喜書如經論道人言不可絶崔子玉
書如危峯阻日孤松一枝有絶望之意師宜官書如鵬
羽未息翩翩自逝韋誕書如龍威虎振劔拔弩張蔡邕
書骨氣洞逹爽爽有神鍾會書有十二種意意外殊妙
實亦多竒邯鄲淳書應規入矩方圓乃成張伯英書如
漢武帝愛道馮虚欲仙索靖書如飄風忽舉鷙鳥乍飛
梁鵠書如太祖忘寢觀之喪目皇象書如歌聲繞梁琴
人捨徽衞恒書如插花美女舞笑鏡臺孟光禄書如崩
山絶崖人見可畏李斯書如世為冠盖不易施平張芝驚奇
鍾繇特絶逸少鼎能獻之冠世四賢共類洪芳不減羊
真孔草蕭行范篆各一時絶妙奉敕遣臣評古今書臣
謂鍾繇書意氣密麗若飛鵠戲海舞鶴遊天行間茂密
實亦難過蕭思話書走墨連綿字勢屈強若龍跳天門
虎卧鳳閣薄紹之書字勢蹉跎如舞女低腰仙人嘯樹
乃至揮毫振紙有疾閃飛動之勢
詩評(敖陶孫)
魏武帝如幽燕老將氣韻沉雄曹子建如三河少年風
流自賞鮑明遠如餓鷹獨出竒矯無前謝康樂如東海
揚帆風目流麗陶彭澤如絳雲在霄舒卷自如王右丞
如秋水芙蓉倚風自笑韋蘇州如園客獨繭暗合音徽
孟浩然如洞庭始波木葉微落杜牧之如銅丸走坂駿
馬注坡白樂天如山東父老課農桑事事言言皆著實
元微之如龜年說天寶遺事貌悴而神不傷劉夢得如
鏤冰雕瓊流光自照李太白如劉安雞犬遺響白雲覈
其歸存恍無定處韓退之如囊沙背水惟韓信獨能李
長吉如武帝食露盤無補多慾孟東野如埋泉斷劍卧
壑寒松張籍如優工行鄉飲醻獻秩如時有恢氣柳子
厚如高秋獨眺霽晚孤吹李義山如百寶流蘇千絲鐵
網綺密瓌妍要非適用宋朝蘇東坡如屈注天潢倒連
滄海變眩百端終歸雄渾歐公如四瑚八璉正可施之
廟朝荆公如鄧艾縋兵入蜀要以險絶為功山谷如陶
弘景入官析理談玄而松風之夢固在梅聖俞如關河
放溜瞬息無聲秦少游如時女步春終傷婉弱陳後山
如九臯獨唳深林孤芳冲寂自妍不求識賞韓子蒼如
棃園按樂排比獨倫吕居仁如散聖安禪自能竒逸其
他作者未易殫陳獨唐杜工部如周公制作後世莫能
擬議
評前代史(宋唐庚)
司馬遷敢亂道却好班固不敢亂道却不好不亂道又
好是左傳亂道又不好是唐書八識田中若有一毫唐
書亦為來生種矣
元詞評(明涵虚子)
馬東籬如朝陽鳴鳳張小山如笙鶴瑶天白仁甫如鵬
摶九霄李夀卿如洞天春曉喬夢得如神鰲鼓浪費唐
臣如三峽波濤宫大用如西風鵰鶚王實甫如花間美
人張鳴善如彩鳳刷羽關漢卿如瓊筵醉客鄭德輝如
九天珠玉白無咎如太華孤峯已上十二人為首等貫
酸齋如天馬脫羈鄧玉賓如幽谷芳蘭滕玉霄如碧漢
閒雲鮮于去矜如奎璧騰輝商政叔如朝霞散彩范子
安如竹裏鳴泉徐甜齋如寒林秋月楊澹齋如碧海珊
瑚李致遠如玉匣昆吾鄭廷玉如佩鸞鳴玉劉廷信如
摩雲老鶻吳西逸如空谷滿泉秦竹村如孤雲野鶴馬
九臯如松隂鳴鶴石子章如蓬萊瑶草盖西村如清風
爽籟朱廷玉如百草爭芳庾吉甫如竒峯散綺楊立齋
如風煙花柳楊西菴如花柳芳妍胡紫山如秋潭孤月
張雲莊如玉樹臨風元遺山如窮崖孤松高文秀如金
盤牡丹阿魯威如鶴唳青霄吕止菴如晴霞結綺荆幹
臣如珠簾鸚鵡薩天錫如天風環珮薛昂夫如雪窗翠
竹顧均澤如雲中喬木周德清如玉笛横秋布呼密如
閒雲出岫杜善夫如鳳池春色鍾繼先如騰空寶氣王
仲文如劔氣騰空李文蔚如雪壓蒼松楊顯之如瑤臺
夜月顧仲清如雕鶚冲霄趙文寶如藍田美玉趙明遠
如太華晴雲李子中如清廟朱瑟李叔進如壯士舞劔
吳昌齡如庭草交翠武漢臣如遠山疊翠李宜夫如梅
邊月影馬昂夫如秋蘭獨茂梁進之如花裏啼鶯紀君
祥如雪裏梅花于伯淵如翠柳黃鸝王庭秀如月印寒
潭姚守中如秋月揚輝金志甫如西山爽氣沈和甫如
翠屏孔雀睢景臣如鳳管秋聲周仲彬如平原孤隼吳
仁卿如山間明月秦簡夫如峭壁孤松石君寶如羅浮
梅雪趙公輔如空山清嘯孤仲章如秋風鐵笛岳伯川
如雲林樵響趙子祥如馬嘶芳草李好古如孤松掛月
陳存甫如湘江雪竹鮑吉甫如老蛟泣珠戴善甫如荷
花映水張時起如雁陣驚寒趙天錫如秋水芙蕖尚仲
賢如山花獻笑王伯成如江鴛戲波已上七十人次之
又有董解元盧疎齋鮮于伯機馮海粟趙子昂班彦功
王元鼎董君瑞查德卿姚牧菴高拭史敬先施君美汪
澤民輩凡十五人不著評抑又其次也虞道園張伯雨
楊鐵崖輩俱不得評
評文喻學者(崔銑)
崔子曰金元之際中州之文氣雄而詞倔健欲陳義而
不精其人可與集事而不可持久故國易摧譬則秋壑
霜厓孤峭涌決非託生之區也南宋之文氣浮而詞細
靡故國益弱甚者葉水心之譎周平園之漫陳止齋之
雜秋陽之華秪章其索然也已
國朝文評(王世貞)
宋景濓如酒池肉林直是豐饒而寡勺藥之和王子充
胡仲申二公如官厨内醖差有風法而不堪清絶劉伯
温如叢臺少年人說社便辟流利小見口才高季迪如
拍張擔幢急迅眩眼蘇伯衡如十室之邑粗有街市而
乏委曲方希古如奔流滔滔一瀉千里而瀠洄滉瀁之
狀頗少解大紳如遞夾快馬急速而少步驟楊士竒如
措大作官人雅步徐言詳和中時露寒儉又如新廷尉
牘有法而簡丘仲深如太倉粟陳陳相因不甚可食李
賓之如開講法師上堂敷裕可聽而實寡精義陸鼎儀
如何敬容好整潔夏月熨衣焦背程克勤如借面弔喪
緩步嚴服動止舉舉而乏至情吳厚博如茅舍竹籬粗
堪坐起别無偉麗之觀王濟之如長武城五千兵閒整
堪戰而傷於寡羅景鳴如藥鑄鼎雖古色驚人原非三
代之器桑民懌如社劇夷歌亦自滿眼充耳楊君謙如
夜郎王小具君臣不知漢大羅彝正如姜賦道士升講
壇語不離道而玄趣自少陳公甫如坐禪僧聖諦一語
東塗西抹亦自動人祝希哲如吃人氣迫期期艾艾又
如拙工製錦絲理多恨王伯安如食哀家棃吻咽快爽
不可言又如飛瀑布巖一瀉千尺無淵渟沉冥之致崔
子鍾如古法錦文理黯然雅色可愛惜窘邊幅湛源明
如乞食道人記經唄數語沿門唱誦李獻吉如尊彝錦
綺天下環瑶而不無追蝕絲理之病何仲默如雉翬五
彩飛不百步而能鑠人目睛徐昌糓如風流少年顧景
自愛鄭繼之如孔北海言事志大才短王子衡如絲笮
旄牛珍貴能負而不曉步驟康德涵如聽齊人唱霓裳
散序格高音卑王敬夫如狐禪鹿仙亦自縱横高子業
如玉盤露屑故是清貴如寒淡何夏文愍如登小丘展
足見平野然是䟽議耳王稚欽書牘如麗人訴情他文
則改鼠為璞呼驢作衛江景昭如入鴻臚館鳥語侏&KR0867;
一字不曉廖鳴吾如屠沽小肆作冨人紛紜殊增厭賤
郭玠夫如鄉老叙事粗見亹亹豐道生如骨董肆真贋
雜陳時亦見寶而不堪儇詐李舜臣如盆池中金魚政
使足翫江湖空闊便自渺然陳約之如小徑落花衰悴
之中微有委豔黃德兆如山徭彊作漢語不免鴃舌黃
勉之如新安大商錢帛米穀金銀俱足獨法書名畫不
真陸浚明如投麈尾人從容對談名理不乏江子順如
試風雛鷹矯健自肆袁永之如王武子擇有才兵家兒
命相不厚吕仲木如夢中囈語不休偶然而止馬伯循
如河朔餐羊酪漢羶肥逆鼻顔□喬如暴顯措大不堪
造作楊用循如繒綵作花無種種生氣屠文升如小家
子充烏衣諸郎終不甚似王允寧如下邑工琢玉器非
不竒貴㾗迹宛然又如王子師學畫相國在形迹間所
以愈遠羅逹夫如講師參禪兩處着脚俱不堪高坐王
道思如金市中甲第堂構華煥巷徑宛轉苐匠師手不
讀木經中多可憾許伯誠如通津郵資用本少供億不
虚薛君采如嚼白蠟杖青蘆不勝談弱朱子玠如小兒
吹蘆笙得一二聲似欲隸太常喬景淑如江東秀才文
弱都雅而氣不壯吳峻伯如佛門中講師雖多而不識
本來面目歸熙甫如秋潦在地有時汪洋不測一瀉而
已盧少楩如春水横流滔蕩縱逸而少歸宿梁公實如
貧士好古品非不得一二醒眼者政苦難繼耳宗子相
如駿馬多蹶又如妙音聲人止解唱渭城一曲日日在
耳李于鱗如商彝周鼎海外瓌寶身非三代人與波斯
胡可重不可議
國朝詩評(王世貞)
高季廸如射鵰手伉健急利往往命中又如燕姬靚
妝巧笑便辟劉伯温如劉宋好武諸王事力既稱服藝
華整見王謝衣冠子弟不免低眉袁可潛如師手鳴琴
流利有情高山尚遠劉子高如雨中素馨雖復嫣然不
作寒梅老樹風骨楊孟載如西湖柳枝綽約近人情至
之語風雅掃地汪朝宗如胡琴羌管雖非太常樂琅琅
有致徐幼文張來儀如鄉士女有質有情而乏體度孫
伯融如新就御馬步驟未熟時見輕快孫仲衍如豪富
兒入少年場輕脫自好浦長源林子羽如小乘法中作
論師生天則可成佛甚遥解大紳如河朔大俠鬚髯戟
張與之周旋酒食傖父楊東里如流水平橋粗成小致
曾子啓如封節度募兵東征鮮華雜沓精騎殊少楊公
讓劉源濟如淮隂少年斗健作噉人狀劉欽謨如村女
簪花穠艷羞澁正得各半夏正夫如鄉嗇夫衣繡見逹
官雖復整飭時露本態李西涯如波塘秋潦汪洋淡沲
而易見底裏謝方石如鄉里社塾師日作小兒號嗄吳
匏菴如學究出身人雖復閒雅不脫酸習沈啓南如老
農老圃無非實際但多俚辭陳公甫如學禪家偶得一
自然語謂為游戲三昧莊孔揚佳處不必言惡處如村
巫降神里老罵坐陸鼎儀如吃人作雅語多在咽喉間
張亨父如作勞人唱歌滔滔中俗子耳張靜之如小棹
急流一瞬而過無復雅觀楊文襄如老弋陽伎發喉甚
便而多鼻音不復見調桑民懌如洛陽博徒家家無儋
石一擲百萬林大用如太湖中頑石非不具微致無乃
癡重何喬新大如漢官出臨遠郡亦自粗具威儀祝希
哲如育賈人張肆頗有珍玩位置總雜不堪蔡九逵如
灌莽中薔薇汀際小島時復娟然一覽而已王敬夫如
漢武求仙欲根正染時復遇之終非實境石少保如披
沙揀金時時見瑶文徵仲如士女淡妝維摩坐語又如
小閣疎窗位置都雅而眼境易窮康德涵如靖康中宰
相非不處貴恇擾粗率無大處分蔣子雲如白蠟糖看
似甘美不堪咀嚼王欽佩如小兒帶花學作軟麗唐虞
佐如苦行頭陀終少玄解王子衡如外國人投唐武將
坐禪威儀解悟中不免露抗浪本色熊士選如寒蟬乍
鳴疎林蚤秋非不清楚恨乏他致張琦如夜蛙鳴露自
極聲致然不脫于泥中唐伯虎如乞兒唱蓮花落其少
時亦復玉樓金埒邊庭實如洛陽名園處處綺草不必
盡稱姚魏又如五陵裘馬千金少年顧華玉如春原盡
花&KR0034;蘼不少劉元瑞如閩人強作齊語多不辨朱升之
如桓宣武似劉司空無所不恨殷近夫如越兵縱横江
淮間終不成覇王新建如長瓜梵志彼法中錚錚動人
陸子玄如入貲官作文語雅步雖自有餘未脫本來面
目鄭繼之如冰稜石骨質勁不華又如天寶父老談喪
亂事皆實際時時感慨孟望之如貧措大置酒寒酸澹
泊然不至腥羶黃勉之如假山池雖爾華整大費人力
高子業如高山鼓琴沈思獨往木葉盡脫石氣自青又
如衛洗馬言愁憔悴婉篤令人心折薛君采如宋人葉
玉幾奪天巧又如倩女臨池疎花獨笑胡孝思如驕兒
郎愛吳音興到即謳不必合板馬仲房如程衛尉屯西
宫斥堠精嚴甲仗雄整而士乏樂用之氣豐道生如沙
苑馬駑駿相半恣情馳騁中多敗蹶王舜夫如敗鐵網
取珊瑚用力堅深得寶自少孫太初如雪夜偏師間道
入蔡又如鳴蜩伏蚓聲振月露體滯泥壤施子羽如寒
鴉數點流水孤村惜其景物蕭條迫脫意盡王履吉如
鄉少年久游都會風流洋雅而不盡脫本來面目又似
揚州大宴雖鮭珍水陸而時有宿味常明卿如沙苑兒
駒驕嘶自賞未諧步驟張文隐如藥摶鼎鼐燦爛驚人
終乏古雅王稚欽如良馬走坂美女舞竿五言尤自長
城陳約之如青樓小女月下箜篌初取閒適終成凄楚
又如過雨殘荷雖爾衰落嫣然有態楊用修如暴富兒
郎銅山金埒不曉吃飯着衣李子中如刁家奴煇赫車
馬施散金帛原非已物廖鳴吾如新决渠浮楚濁泥一
瞬皆下皇甫子安如玉盤露屑清雅絶人惜輕縑短幅
不堪裁剪袁永之如王謝門中貴介子弟動止可觀黃
才伯如紫瑛石大似靺鞨晚年不無可恨周以言如中
智芘芻雖乏根狊不至出小乘語施平叔如小邑民築
室器物俱完張以言如貝州石斗色澤似玉膚理粗漫
胡承之如病措大習白猿公術操舞如度擊刺未堪華
子潛如盤石疎林清溪短棹雖在秋冬之際不廢楓橘
張孟獨如罵陣兵嗔目喧䄂果勢壯往張愈光如拙匠
琢山骨斧鑿宛然又如東銅銅腹滿中外道湯子重如
鄉三老入城威儀舉舉終少華冶態傅汝舟如言法華
作風話凡多聖少喬景叔如清泉放溜新月桂樹然此
景殊少不耐縱觀蔡子如嬌女織流黃不知絲理強自
斐然王道思如驚弋宿鳥撲刺道迅殊愧幽閒之狀許
伯誠如賈客作獨遊隨事揮散無論中節陳羽伯如
東市娼慕青樓價微敷粉澤強工顰笑王允寧如馬服
子陳師自作竒正不得兵法又如項王嘔嘔未了忽發
喑嗚徐昌穀如白雲自流山泉泠然殘雪在地掩映新
月又如飛天仙人偶游下界不染塵俗何仲默如朝霞
點水芙蕖試風又如西施毛嬙無論才藝却扇一顧粉
黛無色李獻吉如金鳷擘天神龍戲海又如韓信用兵
衆寡如意排蕩莫測李于鱗如峨眉積雪閬風蒸霞高
華氣色罕見其比又如大商舶明珠異寶貴堪敵國下
者亦是木難火齊宗子相如渥洼神駒日可千里未免
囓决之累又如華山道士語語烟霞非人間事梁公實
如綠野山池繁雅勻適又如漢司隸衣冠令人驚美但
非全盛儀物吳峻伯如子陽在蜀亦具威儀又如初地
人見聲聞則入大乘馮汝行如幽州馬行客雖見伉俍
殊乏都雅馮汝言如晉人評會稽王有遠體而無遠神
張茂參如荒傖度江揖讓簡略故是中原門第盧少楩
如翩翩濁世佳公子輕俊自肆朱子价如高坐道人衩
衣躡屐忽發顚語陳鳴埜如子玉兵過三百乘則敗彭
孔嘉如光禄宴使臣餖飣詳整而中多宿物徐汝思如
初調鷹見擊鷙故難獲鮮黃淳父如北里名姬作酒糺
才色既自可觀時出俊語為客所賞謝茂榛如大官舊
庖為小邑設宴雖事饌非竒而餖飣不苟魏順甫為黃
梅坐人談在乘縱未透汗不失門宗
春秋大夫評(袁宗道)
夫論人於三代以降也則難哉自壁經所紀外載在國
乘其人豈無彪炳來茲而芬潤齒頰者然而盈尺之璵
方寸之瑕則全材難初駕如組再試多蹶則末路難長
於窒穴短於衡城則大用難鳳翼其外蝮鷙其中則純
白難夫置雌黃於三代以降也則難哉吾無暇更僕論
論較著者若管氏之九合一匡晏子之順命衡命趙衰
狐偃從公子而西伯晉先軫之克敵城濮孟明之取勝
焚舟士燮之憂先内寧趙武之不頓兵甲絳也和戎向
也憂國敖也謀楚奚也顯秦夫國家重善謀之臣則安
舍此數大夫也季友劻勷于魯僖寗武敉寧于衛成華
元折衝于宋昭夫國家重勘亂之臣則安舍此數大夫
也蹇叔止襲鄭之旅子革陳祈招之詩史魚尸諫以悟
主盖皆有古弼遺風焉鮑叔舉仲子皮舉僑公叔舉僎
盖皆有古推賢風焉若乃目夷以宋讓子臧以曹讓季
札以吳讓倘所謂輕國如屣者耶盖廉靜士也已孔父
以宋督死仇牧以南宫死荀息以里克死倘所謂甘鑊
如飴者耶盖仗節士也巳若乃柳下之治亂並進伯玉
之舒卷緣時士會無隐情于中國又非世所稱貞良士
者哉是數大夫者固皆推揀朝家照映丹青而深詰其
生平多瑜焉而不掩其瑕也如駿焉而不勝其蹶也才
焉或窒於大用也駁焉或戾於純白也故置雌黃於三
代以降難也然予竊謂較用於國家者先功勲定品於
一人者先操行夫論功而有雄於尊天王擯戎裔不歃
血而來諸侯於掌股上者乎論心而有純於不羞汙君
不怨遺佚三公勿奪其介者乎是以論功則宜首管氏
而狐趙為次百里奚輩又次之論心則宜首展禽而僑
瑗札次之士會士燮等又次之盖總列國大夫則予所
揚扢者優而就予所揚扢諸人則管氏展禽尤優而器
小貽譏不恭興誚則其他又可知矣故求不窘於才無
詭於心表裏兼醇華實總粹是在三代盛際也難論扵
春秋矣予故曰置雌黃於三代以降則難也
天台評(王思任)
予游天台盖操一日之文衡矣頼仙佛之靈風雨無恙
得以搜閱竣事略用放榜例品題甲乙與諸山靈約矢
諸天日不敢有偷心焉文章胎骨清高氣象華貴萬玉
剖而璧明萬繡開而錦奪崑崙嫡血奴僕羣山仙或許
之人不能到所謂瓊臺雙闕也第一磅礴渾茫從天而
下不由父師立參神聖雄竒之極反歸正正堂堂吾畏
之終愛之石梁瀑布第二天繪巧妙鬼斧雕鑽腹字多
竒令人解頥殢步能品加入神品明巖第三孤月洞庭
正爾寂照忽有天山萬里雪一夜飛來此曠世逸才國
清第四惚恍幽玄不記何代片時坐對人化為碧桃源
第五繞腸雄氣滿腹古文欝欝蒼蒼扶餘窮北萬年寺
第六鄧艾縋兵入蜀要以險絶為功不險不竒竒絶乃
險斷橋落澗第七醉筆横披英英玉立不與絳灌為伍
名士也但才氣太露烟火未除屈置稍後赤城第八孤
芳獨唳不求賞識然竒矯無前人人目攝寒巖第九清
新俊逸居然道骨仙風是瀑水嶺下數家也未有知名
當亟拔之第十魄張力大有如天風海濤夙領台山之
譽華頂第十一因宜適變曲有微情藏若景滅行必響
起高明寺幽溪第十二望之甚竒即之甚平别造一格
高下倒置桐栢宫第十三停勻冲粹淡日和風輕入長
春之圃實稱其名天封寺第十四句句番語字字鬼才
别有僻腸不得以文體而黜之神仙赶石第十五餘如
廣嚴護國無相佛隴福聖諸山水及悔山歡溪顧堂察
嶺等尚有百十勝未錄或前事之工易掩或一日之長
未盡或星屑而可遺或雷同而易厭或目未接子或足
上妬爾庶幾獲附於拔十得五之義而幸免於掛一漏
萬之譏也予之所以次第台山者如此矣
文章辨體卷四百三十八
文章辨體彙選卷四百三十八
明賀復徵編
評
太史遷秦紀評(漢班固)
孝明皇帝十七年十月十五日乙丑日周歷已移仁不
代母秦直其位吕政殘虐然以諸侯十三并兼天下極
情縱欲養育宗親三十七年兵無所不加制作政令施
於後王盖得聖人之威河神授圖據狼狐蹈參伐佐攻
驅除距之稱始皇始皇既殁胡亥極愚酈山未畢復作
阿房以遂前策云凡所為貴有天下者肆意極欲大臣
至欲罷先君所為誅斯去疾任用趙高痛哉言乎人頭
畜鳴不威不伐惡不篤不虚亡距之不得畱殘虐以促
期雖居形便之國猶不得存子嬰度次得嗣冠玉冠佩
華韍車黃屋從百司謁七廟小人乘非位莫不怳忽失
守偷安日月獨能長念却慮父子作權近取於戶牖之
間竟誅猾臣為君討賊高死之後賓婚未得盡相勞餐
未及下咽酒未及濡唇楚兵已屠關中真人翔覇上素
車纓組奉其符璽以歸帝者鄭伯茅旌鸞刀嚴王退舍
河决不可復壅魚爛不可復全賈誼司馬遷曰向使嬰
有庸主之材僅得中佐山東雖亂秦之地可全而有宗
廟之祀未當絶也秦之積衰天下土崩瓦解雖有周旦
之材無所復陳其巧而以責一日之孤誤哉俗傳秦始
皇起罪惡胡亥極得其理矣復責小子云秦地可全所
謂不通時變者矣紀季以酅春秋不名吾讀秦紀至于
子嬰車裂趙高未嘗不健其决憐其志嬰死生之義備
矣
祀黃熊評(程嬰)
傳曰子産聘晉晉侯有疾夢熊以為厲鬼子産曰鮌之
神化為黃熊鮌為夏郊三代祀之晉為盟主未之祀乎
遂使祀之而杜預又注曰言周衰晉為盟主得佐天子
祀羣神也曰異乎吾之說也若鮌為夏郊三代祀之即
掌周禮者存焉晉為主盟豈天子祀典宜諸侯而僭之
耶是不可祀之者一也羽山又非晉望是不可祀之者
二也鮌若為天下厲即有天子太厲司其祀矣是不可
祀之者三也若為一國之厲即有侯東海者國厲司其
祀矣是不可祀之者四也况杞為夏後鮌有歸祀又不
為厲是不可祀之者五也子産言祟厲之事有二吾取
其一焉言實沈臺駘之祟吾取之矣黃熊之厲吾不敢
聞晉侯方疾其或荒邪内作偶夢色象之一物謂之黃
熊安可執加鮌厲而為昏越之祀也哉
大儒評(唐陸龜蒙)
世以孟軻氏荀卿子為大儒觀其書不悖孔子之道非
儒而何然李斯嘗學于荀卿入秦干始皇帝并天下用
為左丞相一旦誘諸生聚而坑之復下禁曰天下敢有
藏百家語詣守尉燒之偶語詩書者棄市昔孔子之於
弟子也自仲由冉求已下皆言其可使之才及其仁則
曰不知也斯聞孔子之道于荀卿位至丞相是行其道
得其志者也反焚滅詩書坑殺儒士為不仁也甚矣不
知不仁孰謂况賢知而傳之以道是昧觀聽也雖斯具
五刑而荀卿得稱大儒乎吾以為不如孟軻
古今書評(袁昂)
王右軍書如謝家子弟縱復不端正者奕奕有一種風
氣王子敬書如河洛間少年雖皆充悦而舉體沓拖殊
不可耐羊欣書如大家婢為夫人雖處其位舉止羞澁
終不似真徐淮南書如南岡士大夫徒好尚風範終不
免寒乞阮研書如貴胄失品次叢悴不復排突英賢王
儀同書如晉安帝非不處尊位而都無神明施肩吾書
如新亭傖父一往見似揚州人共語便音態出陶隐居
書如吳興小兒形容雖未成長而骨體甚駿快殷鈞書
如高麗使人抗浪甚有意氣滋韻終乏精味袁崧書如
深山道士見人便欲退縮蕭子雲書如上林春花遠近
瞻望無處不發曹喜書如經論道人言不可絶崔子玉
書如危峯阻日孤松一枝有絶望之意師宜官書如鵬
羽未息翩翩自逝韋誕書如龍威虎振劔拔弩張蔡邕
書骨氣洞逹爽爽有神鍾會書有十二種意意外殊妙
實亦多竒邯鄲淳書應規入矩方圓乃成張伯英書如
漢武帝愛道馮虚欲仙索靖書如飄風忽舉鷙鳥乍飛
梁鵠書如太祖忘寢觀之喪目皇象書如歌聲繞梁琴
人捨徽衞恒書如插花美女舞笑鏡臺孟光禄書如崩
山絶崖人見可畏李斯書如世為冠盖不易施平張芝驚奇
鍾繇特絶逸少鼎能獻之冠世四賢共類洪芳不減羊
真孔草蕭行范篆各一時絶妙奉敕遣臣評古今書臣
謂鍾繇書意氣密麗若飛鵠戲海舞鶴遊天行間茂密
實亦難過蕭思話書走墨連綿字勢屈強若龍跳天門
虎卧鳳閣薄紹之書字勢蹉跎如舞女低腰仙人嘯樹
乃至揮毫振紙有疾閃飛動之勢
詩評(敖陶孫)
魏武帝如幽燕老將氣韻沉雄曹子建如三河少年風
流自賞鮑明遠如餓鷹獨出竒矯無前謝康樂如東海
揚帆風目流麗陶彭澤如絳雲在霄舒卷自如王右丞
如秋水芙蓉倚風自笑韋蘇州如園客獨繭暗合音徽
孟浩然如洞庭始波木葉微落杜牧之如銅丸走坂駿
馬注坡白樂天如山東父老課農桑事事言言皆著實
元微之如龜年說天寶遺事貌悴而神不傷劉夢得如
鏤冰雕瓊流光自照李太白如劉安雞犬遺響白雲覈
其歸存恍無定處韓退之如囊沙背水惟韓信獨能李
長吉如武帝食露盤無補多慾孟東野如埋泉斷劍卧
壑寒松張籍如優工行鄉飲醻獻秩如時有恢氣柳子
厚如高秋獨眺霽晚孤吹李義山如百寶流蘇千絲鐵
網綺密瓌妍要非適用宋朝蘇東坡如屈注天潢倒連
滄海變眩百端終歸雄渾歐公如四瑚八璉正可施之
廟朝荆公如鄧艾縋兵入蜀要以險絶為功山谷如陶
弘景入官析理談玄而松風之夢固在梅聖俞如關河
放溜瞬息無聲秦少游如時女步春終傷婉弱陳後山
如九臯獨唳深林孤芳冲寂自妍不求識賞韓子蒼如
棃園按樂排比獨倫吕居仁如散聖安禪自能竒逸其
他作者未易殫陳獨唐杜工部如周公制作後世莫能
擬議
評前代史(宋唐庚)
司馬遷敢亂道却好班固不敢亂道却不好不亂道又
好是左傳亂道又不好是唐書八識田中若有一毫唐
書亦為來生種矣
元詞評(明涵虚子)
馬東籬如朝陽鳴鳳張小山如笙鶴瑶天白仁甫如鵬
摶九霄李夀卿如洞天春曉喬夢得如神鰲鼓浪費唐
臣如三峽波濤宫大用如西風鵰鶚王實甫如花間美
人張鳴善如彩鳳刷羽關漢卿如瓊筵醉客鄭德輝如
九天珠玉白無咎如太華孤峯已上十二人為首等貫
酸齋如天馬脫羈鄧玉賓如幽谷芳蘭滕玉霄如碧漢
閒雲鮮于去矜如奎璧騰輝商政叔如朝霞散彩范子
安如竹裏鳴泉徐甜齋如寒林秋月楊澹齋如碧海珊
瑚李致遠如玉匣昆吾鄭廷玉如佩鸞鳴玉劉廷信如
摩雲老鶻吳西逸如空谷滿泉秦竹村如孤雲野鶴馬
九臯如松隂鳴鶴石子章如蓬萊瑶草盖西村如清風
爽籟朱廷玉如百草爭芳庾吉甫如竒峯散綺楊立齋
如風煙花柳楊西菴如花柳芳妍胡紫山如秋潭孤月
張雲莊如玉樹臨風元遺山如窮崖孤松高文秀如金
盤牡丹阿魯威如鶴唳青霄吕止菴如晴霞結綺荆幹
臣如珠簾鸚鵡薩天錫如天風環珮薛昂夫如雪窗翠
竹顧均澤如雲中喬木周德清如玉笛横秋布呼密如
閒雲出岫杜善夫如鳳池春色鍾繼先如騰空寶氣王
仲文如劔氣騰空李文蔚如雪壓蒼松楊顯之如瑤臺
夜月顧仲清如雕鶚冲霄趙文寶如藍田美玉趙明遠
如太華晴雲李子中如清廟朱瑟李叔進如壯士舞劔
吳昌齡如庭草交翠武漢臣如遠山疊翠李宜夫如梅
邊月影馬昂夫如秋蘭獨茂梁進之如花裏啼鶯紀君
祥如雪裏梅花于伯淵如翠柳黃鸝王庭秀如月印寒
潭姚守中如秋月揚輝金志甫如西山爽氣沈和甫如
翠屏孔雀睢景臣如鳳管秋聲周仲彬如平原孤隼吳
仁卿如山間明月秦簡夫如峭壁孤松石君寶如羅浮
梅雪趙公輔如空山清嘯孤仲章如秋風鐵笛岳伯川
如雲林樵響趙子祥如馬嘶芳草李好古如孤松掛月
陳存甫如湘江雪竹鮑吉甫如老蛟泣珠戴善甫如荷
花映水張時起如雁陣驚寒趙天錫如秋水芙蕖尚仲
賢如山花獻笑王伯成如江鴛戲波已上七十人次之
又有董解元盧疎齋鮮于伯機馮海粟趙子昂班彦功
王元鼎董君瑞查德卿姚牧菴高拭史敬先施君美汪
澤民輩凡十五人不著評抑又其次也虞道園張伯雨
楊鐵崖輩俱不得評
評文喻學者(崔銑)
崔子曰金元之際中州之文氣雄而詞倔健欲陳義而
不精其人可與集事而不可持久故國易摧譬則秋壑
霜厓孤峭涌決非託生之區也南宋之文氣浮而詞細
靡故國益弱甚者葉水心之譎周平園之漫陳止齋之
雜秋陽之華秪章其索然也已
國朝文評(王世貞)
宋景濓如酒池肉林直是豐饒而寡勺藥之和王子充
胡仲申二公如官厨内醖差有風法而不堪清絶劉伯
温如叢臺少年人說社便辟流利小見口才高季迪如
拍張擔幢急迅眩眼蘇伯衡如十室之邑粗有街市而
乏委曲方希古如奔流滔滔一瀉千里而瀠洄滉瀁之
狀頗少解大紳如遞夾快馬急速而少步驟楊士竒如
措大作官人雅步徐言詳和中時露寒儉又如新廷尉
牘有法而簡丘仲深如太倉粟陳陳相因不甚可食李
賓之如開講法師上堂敷裕可聽而實寡精義陸鼎儀
如何敬容好整潔夏月熨衣焦背程克勤如借面弔喪
緩步嚴服動止舉舉而乏至情吳厚博如茅舍竹籬粗
堪坐起别無偉麗之觀王濟之如長武城五千兵閒整
堪戰而傷於寡羅景鳴如藥鑄鼎雖古色驚人原非三
代之器桑民懌如社劇夷歌亦自滿眼充耳楊君謙如
夜郎王小具君臣不知漢大羅彝正如姜賦道士升講
壇語不離道而玄趣自少陳公甫如坐禪僧聖諦一語
東塗西抹亦自動人祝希哲如吃人氣迫期期艾艾又
如拙工製錦絲理多恨王伯安如食哀家棃吻咽快爽
不可言又如飛瀑布巖一瀉千尺無淵渟沉冥之致崔
子鍾如古法錦文理黯然雅色可愛惜窘邊幅湛源明
如乞食道人記經唄數語沿門唱誦李獻吉如尊彝錦
綺天下環瑶而不無追蝕絲理之病何仲默如雉翬五
彩飛不百步而能鑠人目睛徐昌糓如風流少年顧景
自愛鄭繼之如孔北海言事志大才短王子衡如絲笮
旄牛珍貴能負而不曉步驟康德涵如聽齊人唱霓裳
散序格高音卑王敬夫如狐禪鹿仙亦自縱横高子業
如玉盤露屑故是清貴如寒淡何夏文愍如登小丘展
足見平野然是䟽議耳王稚欽書牘如麗人訴情他文
則改鼠為璞呼驢作衛江景昭如入鴻臚館鳥語侏&KR0867;
一字不曉廖鳴吾如屠沽小肆作冨人紛紜殊增厭賤
郭玠夫如鄉老叙事粗見亹亹豐道生如骨董肆真贋
雜陳時亦見寶而不堪儇詐李舜臣如盆池中金魚政
使足翫江湖空闊便自渺然陳約之如小徑落花衰悴
之中微有委豔黃德兆如山徭彊作漢語不免鴃舌黃
勉之如新安大商錢帛米穀金銀俱足獨法書名畫不
真陸浚明如投麈尾人從容對談名理不乏江子順如
試風雛鷹矯健自肆袁永之如王武子擇有才兵家兒
命相不厚吕仲木如夢中囈語不休偶然而止馬伯循
如河朔餐羊酪漢羶肥逆鼻顔□喬如暴顯措大不堪
造作楊用循如繒綵作花無種種生氣屠文升如小家
子充烏衣諸郎終不甚似王允寧如下邑工琢玉器非
不竒貴㾗迹宛然又如王子師學畫相國在形迹間所
以愈遠羅逹夫如講師參禪兩處着脚俱不堪高坐王
道思如金市中甲第堂構華煥巷徑宛轉苐匠師手不
讀木經中多可憾許伯誠如通津郵資用本少供億不
虚薛君采如嚼白蠟杖青蘆不勝談弱朱子玠如小兒
吹蘆笙得一二聲似欲隸太常喬景淑如江東秀才文
弱都雅而氣不壯吳峻伯如佛門中講師雖多而不識
本來面目歸熙甫如秋潦在地有時汪洋不測一瀉而
已盧少楩如春水横流滔蕩縱逸而少歸宿梁公實如
貧士好古品非不得一二醒眼者政苦難繼耳宗子相
如駿馬多蹶又如妙音聲人止解唱渭城一曲日日在
耳李于鱗如商彝周鼎海外瓌寶身非三代人與波斯
胡可重不可議
國朝詩評(王世貞)
高季廸如射鵰手伉健急利往往命中又如燕姬靚
妝巧笑便辟劉伯温如劉宋好武諸王事力既稱服藝
華整見王謝衣冠子弟不免低眉袁可潛如師手鳴琴
流利有情高山尚遠劉子高如雨中素馨雖復嫣然不
作寒梅老樹風骨楊孟載如西湖柳枝綽約近人情至
之語風雅掃地汪朝宗如胡琴羌管雖非太常樂琅琅
有致徐幼文張來儀如鄉士女有質有情而乏體度孫
伯融如新就御馬步驟未熟時見輕快孫仲衍如豪富
兒入少年場輕脫自好浦長源林子羽如小乘法中作
論師生天則可成佛甚遥解大紳如河朔大俠鬚髯戟
張與之周旋酒食傖父楊東里如流水平橋粗成小致
曾子啓如封節度募兵東征鮮華雜沓精騎殊少楊公
讓劉源濟如淮隂少年斗健作噉人狀劉欽謨如村女
簪花穠艷羞澁正得各半夏正夫如鄉嗇夫衣繡見逹
官雖復整飭時露本態李西涯如波塘秋潦汪洋淡沲
而易見底裏謝方石如鄉里社塾師日作小兒號嗄吳
匏菴如學究出身人雖復閒雅不脫酸習沈啓南如老
農老圃無非實際但多俚辭陳公甫如學禪家偶得一
自然語謂為游戲三昧莊孔揚佳處不必言惡處如村
巫降神里老罵坐陸鼎儀如吃人作雅語多在咽喉間
張亨父如作勞人唱歌滔滔中俗子耳張靜之如小棹
急流一瞬而過無復雅觀楊文襄如老弋陽伎發喉甚
便而多鼻音不復見調桑民懌如洛陽博徒家家無儋
石一擲百萬林大用如太湖中頑石非不具微致無乃
癡重何喬新大如漢官出臨遠郡亦自粗具威儀祝希
哲如育賈人張肆頗有珍玩位置總雜不堪蔡九逵如
灌莽中薔薇汀際小島時復娟然一覽而已王敬夫如
漢武求仙欲根正染時復遇之終非實境石少保如披
沙揀金時時見瑶文徵仲如士女淡妝維摩坐語又如
小閣疎窗位置都雅而眼境易窮康德涵如靖康中宰
相非不處貴恇擾粗率無大處分蔣子雲如白蠟糖看
似甘美不堪咀嚼王欽佩如小兒帶花學作軟麗唐虞
佐如苦行頭陀終少玄解王子衡如外國人投唐武將
坐禪威儀解悟中不免露抗浪本色熊士選如寒蟬乍
鳴疎林蚤秋非不清楚恨乏他致張琦如夜蛙鳴露自
極聲致然不脫于泥中唐伯虎如乞兒唱蓮花落其少
時亦復玉樓金埒邊庭實如洛陽名園處處綺草不必
盡稱姚魏又如五陵裘馬千金少年顧華玉如春原盡
花&KR0034;蘼不少劉元瑞如閩人強作齊語多不辨朱升之
如桓宣武似劉司空無所不恨殷近夫如越兵縱横江
淮間終不成覇王新建如長瓜梵志彼法中錚錚動人
陸子玄如入貲官作文語雅步雖自有餘未脫本來面
目鄭繼之如冰稜石骨質勁不華又如天寶父老談喪
亂事皆實際時時感慨孟望之如貧措大置酒寒酸澹
泊然不至腥羶黃勉之如假山池雖爾華整大費人力
高子業如高山鼓琴沈思獨往木葉盡脫石氣自青又
如衛洗馬言愁憔悴婉篤令人心折薛君采如宋人葉
玉幾奪天巧又如倩女臨池疎花獨笑胡孝思如驕兒
郎愛吳音興到即謳不必合板馬仲房如程衛尉屯西
宫斥堠精嚴甲仗雄整而士乏樂用之氣豐道生如沙
苑馬駑駿相半恣情馳騁中多敗蹶王舜夫如敗鐵網
取珊瑚用力堅深得寶自少孫太初如雪夜偏師間道
入蔡又如鳴蜩伏蚓聲振月露體滯泥壤施子羽如寒
鴉數點流水孤村惜其景物蕭條迫脫意盡王履吉如
鄉少年久游都會風流洋雅而不盡脫本來面目又似
揚州大宴雖鮭珍水陸而時有宿味常明卿如沙苑兒
駒驕嘶自賞未諧步驟張文隐如藥摶鼎鼐燦爛驚人
終乏古雅王稚欽如良馬走坂美女舞竿五言尤自長
城陳約之如青樓小女月下箜篌初取閒適終成凄楚
又如過雨殘荷雖爾衰落嫣然有態楊用修如暴富兒
郎銅山金埒不曉吃飯着衣李子中如刁家奴煇赫車
馬施散金帛原非已物廖鳴吾如新决渠浮楚濁泥一
瞬皆下皇甫子安如玉盤露屑清雅絶人惜輕縑短幅
不堪裁剪袁永之如王謝門中貴介子弟動止可觀黃
才伯如紫瑛石大似靺鞨晚年不無可恨周以言如中
智芘芻雖乏根狊不至出小乘語施平叔如小邑民築
室器物俱完張以言如貝州石斗色澤似玉膚理粗漫
胡承之如病措大習白猿公術操舞如度擊刺未堪華
子潛如盤石疎林清溪短棹雖在秋冬之際不廢楓橘
張孟獨如罵陣兵嗔目喧䄂果勢壯往張愈光如拙匠
琢山骨斧鑿宛然又如東銅銅腹滿中外道湯子重如
鄉三老入城威儀舉舉終少華冶態傅汝舟如言法華
作風話凡多聖少喬景叔如清泉放溜新月桂樹然此
景殊少不耐縱觀蔡子如嬌女織流黃不知絲理強自
斐然王道思如驚弋宿鳥撲刺道迅殊愧幽閒之狀許
伯誠如賈客作獨遊隨事揮散無論中節陳羽伯如
東市娼慕青樓價微敷粉澤強工顰笑王允寧如馬服
子陳師自作竒正不得兵法又如項王嘔嘔未了忽發
喑嗚徐昌穀如白雲自流山泉泠然殘雪在地掩映新
月又如飛天仙人偶游下界不染塵俗何仲默如朝霞
點水芙蕖試風又如西施毛嬙無論才藝却扇一顧粉
黛無色李獻吉如金鳷擘天神龍戲海又如韓信用兵
衆寡如意排蕩莫測李于鱗如峨眉積雪閬風蒸霞高
華氣色罕見其比又如大商舶明珠異寶貴堪敵國下
者亦是木難火齊宗子相如渥洼神駒日可千里未免
囓决之累又如華山道士語語烟霞非人間事梁公實
如綠野山池繁雅勻適又如漢司隸衣冠令人驚美但
非全盛儀物吳峻伯如子陽在蜀亦具威儀又如初地
人見聲聞則入大乘馮汝行如幽州馬行客雖見伉俍
殊乏都雅馮汝言如晉人評會稽王有遠體而無遠神
張茂參如荒傖度江揖讓簡略故是中原門第盧少楩
如翩翩濁世佳公子輕俊自肆朱子价如高坐道人衩
衣躡屐忽發顚語陳鳴埜如子玉兵過三百乘則敗彭
孔嘉如光禄宴使臣餖飣詳整而中多宿物徐汝思如
初調鷹見擊鷙故難獲鮮黃淳父如北里名姬作酒糺
才色既自可觀時出俊語為客所賞謝茂榛如大官舊
庖為小邑設宴雖事饌非竒而餖飣不苟魏順甫為黃
梅坐人談在乘縱未透汗不失門宗
春秋大夫評(袁宗道)
夫論人於三代以降也則難哉自壁經所紀外載在國
乘其人豈無彪炳來茲而芬潤齒頰者然而盈尺之璵
方寸之瑕則全材難初駕如組再試多蹶則末路難長
於窒穴短於衡城則大用難鳳翼其外蝮鷙其中則純
白難夫置雌黃於三代以降也則難哉吾無暇更僕論
論較著者若管氏之九合一匡晏子之順命衡命趙衰
狐偃從公子而西伯晉先軫之克敵城濮孟明之取勝
焚舟士燮之憂先内寧趙武之不頓兵甲絳也和戎向
也憂國敖也謀楚奚也顯秦夫國家重善謀之臣則安
舍此數大夫也季友劻勷于魯僖寗武敉寧于衛成華
元折衝于宋昭夫國家重勘亂之臣則安舍此數大夫
也蹇叔止襲鄭之旅子革陳祈招之詩史魚尸諫以悟
主盖皆有古弼遺風焉鮑叔舉仲子皮舉僑公叔舉僎
盖皆有古推賢風焉若乃目夷以宋讓子臧以曹讓季
札以吳讓倘所謂輕國如屣者耶盖廉靜士也已孔父
以宋督死仇牧以南宫死荀息以里克死倘所謂甘鑊
如飴者耶盖仗節士也巳若乃柳下之治亂並進伯玉
之舒卷緣時士會無隐情于中國又非世所稱貞良士
者哉是數大夫者固皆推揀朝家照映丹青而深詰其
生平多瑜焉而不掩其瑕也如駿焉而不勝其蹶也才
焉或窒於大用也駁焉或戾於純白也故置雌黃於三
代以降難也然予竊謂較用於國家者先功勲定品於
一人者先操行夫論功而有雄於尊天王擯戎裔不歃
血而來諸侯於掌股上者乎論心而有純於不羞汙君
不怨遺佚三公勿奪其介者乎是以論功則宜首管氏
而狐趙為次百里奚輩又次之論心則宜首展禽而僑
瑗札次之士會士燮等又次之盖總列國大夫則予所
揚扢者優而就予所揚扢諸人則管氏展禽尤優而器
小貽譏不恭興誚則其他又可知矣故求不窘於才無
詭於心表裏兼醇華實總粹是在三代盛際也難論扵
春秋矣予故曰置雌黃於三代以降則難也
天台評(王思任)
予游天台盖操一日之文衡矣頼仙佛之靈風雨無恙
得以搜閱竣事略用放榜例品題甲乙與諸山靈約矢
諸天日不敢有偷心焉文章胎骨清高氣象華貴萬玉
剖而璧明萬繡開而錦奪崑崙嫡血奴僕羣山仙或許
之人不能到所謂瓊臺雙闕也第一磅礴渾茫從天而
下不由父師立參神聖雄竒之極反歸正正堂堂吾畏
之終愛之石梁瀑布第二天繪巧妙鬼斧雕鑽腹字多
竒令人解頥殢步能品加入神品明巖第三孤月洞庭
正爾寂照忽有天山萬里雪一夜飛來此曠世逸才國
清第四惚恍幽玄不記何代片時坐對人化為碧桃源
第五繞腸雄氣滿腹古文欝欝蒼蒼扶餘窮北萬年寺
第六鄧艾縋兵入蜀要以險絶為功不險不竒竒絶乃
險斷橋落澗第七醉筆横披英英玉立不與絳灌為伍
名士也但才氣太露烟火未除屈置稍後赤城第八孤
芳獨唳不求賞識然竒矯無前人人目攝寒巖第九清
新俊逸居然道骨仙風是瀑水嶺下數家也未有知名
當亟拔之第十魄張力大有如天風海濤夙領台山之
譽華頂第十一因宜適變曲有微情藏若景滅行必響
起高明寺幽溪第十二望之甚竒即之甚平别造一格
高下倒置桐栢宫第十三停勻冲粹淡日和風輕入長
春之圃實稱其名天封寺第十四句句番語字字鬼才
别有僻腸不得以文體而黜之神仙赶石第十五餘如
廣嚴護國無相佛隴福聖諸山水及悔山歡溪顧堂察
嶺等尚有百十勝未錄或前事之工易掩或一日之長
未盡或星屑而可遺或雷同而易厭或目未接子或足
上妬爾庶幾獲附於拔十得五之義而幸免於掛一漏
萬之譏也予之所以次第台山者如此矣
文章辨體卷四百三十八
