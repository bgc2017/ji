文章辨體彙選卷五百四十
明賀復徵編
傳十三
贈光禄少卿沈君傳(明徐渭)
青霞君者姓沈名鍊字純甫别號青霞君生而以竒驁
一世始補府學生以文竒汪公文盛以提學副使校浙
士得君文驚絶謂為異人拔居第一嘉靖辛卯遂舉於
鄉戊戌成進士始知溧陽以政竒御史憚之卒得詆徙
茌平再徙清豐已乃擢經歴錦衣衛以諫竒庚戌冬敵
入古北口抄騎至都城大殺掠時先帝倉卒集羣臣議
於廷大官以百十計率媕婀不敢出一語君獨與司業
趙公貞吉歴階抵掌相倡和慷慨論時事嚴氏黨執格
之君遂亢聲詆嚴氏父子又上疏請兵萬人欲出良涿
以西護陵寢遮敵騎使不得前因得開都門通有無便
不報無何又上疏直詆嚴氏十罪有詔廷杖君五十削
官徙保安為布衣以戇竒當是時君懷憤之日久而忠
不信於主上乃削木為宋丞相檜象旦暮射捶之隨事
觸景為詩賦文章無一不慨時事罵訶姦䛕懷忠主上
也當是時邊人苦敵殘掠而揚順者方握符鎮宣大敵
殺人如麻順不敢發一矢敵退則削漢級冒以邊功上
君飛書入轅門數順罪順痛忌之承嚴氏旨日夜竒搆
君及甲寅敵復入大同右衛順計不出前轍君飛書益
急而君在邊久嘗思結客以破敵或散金募土人豪宕
者為城守保安饑又散金市遠粟粥僧舍活萬餘人順
謂諸事非放逐臣所宜為可以叛搆君遂與御史巡宣
大者路楷會疏入告君叛狀嚴氏父子從中下其事棄
君宣府市連坐死者五人既又馳捕其長子襄械抵宣
府杖繫糜且死會給事中吳公時來疏上有詔逮順楷
襄得免戌時丁已秋月也先帝始再聽諫臣鄒公應龍
林公閏等說悟向者嚴氏姦罔斬世蕃西市奪嵩官藉
其家再踰年而先帝崩遺詔錄嘉靖以來以言事得罪
者君得贈光禄寺少卿蔭子一人今上立一年襄復疏
鳴冤順楷坐死上感君戇為制文命省臣祭其墓
外史徐渭曰余讀離騷及閱青霞君塞下所著鳴劒小
言集籌邊賦扼腕流涕而嘆曰甚矣君之似屈原也然
屈原以怨而君以憤等死耳而酷不酷異焉雖然死不
酷無以表烈忠今夫干將缺且折其所擊必巨堅也君
結髮廬越山至入仕放至居塞垣其特竒行多甚言之
人無不駭心墮膽者然其要卒歸於孝忠君少時君父
翁暌其室走京師誓終焉其後君舉於鄉入京悉要其
鄉人為供具長跽請歸其父翁哀痛慟號路人無不洒
泣者父翁遂感動亟命駕歸翁嫗相歡如初迹君所為
孝如此其忠固有自哉然余嘗至京師過君故舍旁人
人為余道沈大夫盛時車騎集門如流水及禍起門可
張雀羅所不去者永嘉張尚寳遜業鄉人胡通政朝臣
耳然兩公者率以此得禍悲夫宋玉為屈原弟子原死
玉作些招原魂余於君非弟子然晩交耳君徙居塞垣
時余直寄所愴詩一篇愧宋玉矣
程烈女傳(屠隆)
烈女姓程氏名菊英開化人幼淑慧知書容貌端麗髮
長委地光采可鑑雅修梱内之德里人張氏子委禽焉
青陽富人兒徐生者心慕程氏色求婚其父拒之曰吾
女業已許張氏徐生即富義不可易也徐氏百計圖之
不能得賂卿大夫之有權力者言於督府督府檄下郡
縣發卒圍程氏時程氏父死矣父死之日嘆曰吾女不
幸為勢家所逼脅而吾又無禄即世脫不諱吾女以死
持之不然者吾不瞑九京至是卒繫程氏母若兄而劫
程氏將婚於官母且行且泣而回顧曰兒幸無忘而父
垂死之言程氏曰大人勿憂兒兒不難一死以報大人
白璧可碎不受瑕矣五百懸車於門促程氏就道暴甚
程氏盥櫛罷更衣盡縫其衵衣而外束以帶甚固懷短
刀焉呼其嫂曰妾不幸不能卒事嫂命也詩不云乎豈
不夙夜謂行多露妾不忍偷一朝之生而貽萬世羞家
有老親幸善事之嫂涕泣不能仰視遂行程氏兄赴縣
官縣官鞠之曰爾業許婚徐氏父死而背之者何其兄
曰許張氏非徐也縣官曰有徐生爾安得張氏徐生富
而為人雅有文彼且以督府命求婚其誰敢不聽婚則
女生而家完不則女死而家滅爾第疇之曰大運苟終
死爾毁行以從人滅大節而偷生仁者不為也為人上
者將綱紀是修而棄之何以令也以督府之威加於一
寡女子乎縣官怒命行刑惨毒偹至不為變程氏行至
半途謂侍者曰去入城幾何侍者對曰十里程氏乃就
輿中以帶自縊而死少選天地晝晦風沙障人如傷烈
女冤者五百大驚啟視輿中死矣輒白縣官官大悔曰
吾以勢家故而殺一烈女乎命禮歸而葬之屠子曰人
死則穢蘭死則芳若程氏人耶蘭耶烈女不幸死強暴
而又生太末西鄙無鉅儒名賢為之表著幾於汶沒嗟
乎蘭彼豈為人而芳哉
王孝子俞烈婦傳(劉文卿)
王世名字時望婺之武義人其先未知所自性聰毅年
十七從師韓光濟治業焉持糧游他境萬歷四年父王
良四十三為仇王俊卄六所擊中要害死世名馳歸則
就木焉世名不及訣且未敦器也痛欲絶念以狀聞郡
縣抵其罪法殺人者死然不診驗不成殺也世名抱其
母泣曰吾安能殪仇而不暴吾父乎族衆遂得請入仇
産因涕泗哀呼為寢其事亦不欲傷母志也於是繪父
像已持劍於其側問之則曰古人佩劍自礪吾薄飾以
侍乃翁不亦可乎跪起號慕服闋不輟三年補弟子員
謂其妻俞氏曰吾以儒服見先人汝其謂適乎吁嘻哉
慶者在屋弔者在堂俞習其昕夕怦坎聞之憮然而未
有以言也時仇亦來會世名攬涕接之亡何而生子狂
喜大異謂俞曰婦知是何等兒也吾不能復須矣大飲
達旦終不能微示於毋知我有所必死而哀阻及也哀
阻則事不就九年正月遂斬其仇於蝴蝶山下叱劍而
號衆曰仇殺矣余惟不能愛身而濡恥也族衆嗟咄觀
者如堵名神色自若歸報母尋出其所受識仇産租數
與其手刃仇者以聞於縣疾走入獄武義令呼曰子出
矣吾將置子於别所上狀於部使者竟以兩令質之金
華令曰俊卄六為殺生父者宜伏歐刀然殺不在生生
為報非為殺也誠得而父傷者吾焉不能捨勁烈之士
哉令出坎焉辨之世名大痛曰余固欲受辭殺也以至
於此苟自戕伐吾父當被害時寕不能見賢令耶仇母
用名誅矣朽骨起於修夜發掘見於後嗣吾曾不能軼
絶曹娥而幽掠吾父也令令之歸俟再訊焉則隂令將
其父棺以至因以減死論世名望見父柩遽以頭擊石
血濆殷地大呼曰父不再辱余不再生嗟乎余欲一死
不得矣光濟知其志不可奪進曰宥善人者君也寳藏
胔者名也即令决於君前不如緩哉君止矣兩令悽歔
去之父喪以故得全時邑里皆臨無不悲咽大號是夜
持母泣曰子之命也夫義不危親孝不毁性死父而失
母其何能為九原可作能無懟乎遂屬其妻與子於光
濟閉唅不食死猶懷其父主祏云先時生入仇産歲得
租變值封藏之仇饋則拜語則諾也連牆而居善自匿
以故仇不為備其自鑄劍私獨銘之曰報仇曰夫差爾
忘越王之殺而父乎妻與母莫之識及斷其頭顱而出
之時年卄一子宗禹嗣劉傒如曰天性之於人湛矣安
丘捐市辱之生趙娥略夫家之等斯以纖芥發憤帷袿
立懦者哉放此為報而需時日以斷凶憝者無或激焉
要其磨志繪俠後嗣逢生乎而不憂固足以暢其往懷
而欲惜此委蛻倖為全人霜介之志未之或知也世或
軌以他衷嬰燕人之悲幕效牧豎之殘照斯君子所以
無從容也周禮曰凡和難父之仇則避之海外亦以謹
避善良直情彰枉迨夫姦軌竄迹借交斯宏則夫暴骨
定情矯徒無所仁孝之士其能忍乎用斯自殞古今同
嘆是故郅惲出篣卒為漢良輿情不闇惡可格之峻文
三代所以成其明詰也嗚呼又可已哉
王世名妻俞氏武川俞源里人父聰為後母所鞠性惠
婉姽燼有修容年十七歸世名時舅已斃於仇見其夫
怏怏不寧問之故不告曰我兒女子固不宜知君然君
行婦自同此遂以夫有所閉也而置之心識其為舅恨
也世名有所居密室每戒其至輙理香擎跪其前誦所
彙忠孝編俞一日偶見之則泫然淚下曰君固惡其謀
及婦人耳敢不重閉乎世名於是食舍肉俞謬之曰子
豈為大士也者以為穢其戒體哀毁而瘠母何頼焉然
終弗之奪也明年生子宗禹夫祝曰善視我兒先君其
不餒矣俞心諱其說時仇以慶事至室生退而目之曰
彼遂偃蹇者不食麥矣俞益用驚念然以其夫非實不
先白正月世名遂斬其仇以歸婦姑相視駭愕世名曰
孤之生也獨不得刃父仇逡巡數年所以不告母若妻
者以有手讐之心吐之則衆止我衆止則泄今長棄母
矣我為不孝子而妻為賢妻善事姑以卒我志遂就縣
械故事囚親家屬無有令不拘而舍之故妻與母皆從
焉俞哀謂生曰梁氏妻能自毁夫與之偕隠余偕子死
不難為也生曰母老子弱王氏成敗其在汝矣俞恨然
曰請以三年勉為子留越此余不能忍也生俛首不答
淚數行下俞於是絶而甦者四世名竟不食死俞復不
能食韓生與媪弔其廬使媪譬之曰前與生言而忽棄
之不祥紝舂之寄若姑能任之耶視汝呱呱者何如耳
乃就食屬姑病乃輟哭内哀嘗醫藥媳事如生事焉不
解結襘者數月俞三年食息於柩野瘠不避也有伏棺
扞火所不足為者一日姑叔議遷柩於外楹俞大慟曰
死生異路故他適耶君内吾内而不出君出吾出而不
内矣吾與生言此其期乎遂盡移其簮珥業壤焉以遺
藐孤絶食數日就姑拜焉曰今以五歲子頼姑而姑固
長年撫之也理筓拭髾死於棺側時年二十二鄉里無
少長皆奔號之是日雨雪交涕山川縞冥弔者無不哀
惨執宰以事上天子賜賻三十兩宇祠一區令後世追
思焉劉傒如曰巾櫛以之有霣無二夫經不慮倉卒幸
全則名虧齒劍則節壯時蓋不可已也俞氏之於長懷
盡矣而立孤下報三歲幾何道韞之優游會稽有以也
王郎以難殞生世名以仇致命安否蓋大異焉侍慈哺
幼待盡以踐前諾又何愧耶觀夫司敗自束泣血為期
骨肉之際諒乎興其烈思壯哉以哀滅也
贊曰玟珉同穴夫婦剛烈怙戀仇分身摧憲設栱木懼
侵冗回潛默三歲室勞厚儀母揭菸邑哀茨翔陽微滅
熊虺朝俘兩竒繼&KR0008;夫非名浮噎憎病骨雲闇天迥怯
夫壯律
歸烈婦傳(歸子慕)
歸烈婦者太倉陳鼎彛之女崑山歸善世之妻也年十
九來歸而善世年十八二年而善世死善世疾草語婦
曰爾母寡居無子我即死喪畢爾自歸與母居養爾母
婦泣曰妾無歸理君即死妾將隨君善世竟死婦哭之
顧床頭劍拔劍欲自裁母抱持奪劍謂母曰兒必死業
已許夫死矣自數宜死者四無子宜死年少宜死舅姑
老異日無倚宜死舅姑自有子奉養無須我宜死曰趨
市棺我婦人死即殯不可露尸母守之三日夜謂母曰
兒活一刻即一刻如刀刺願聽兒死侍婢以糜進不食
則以置善世前曰君食則我亦食撫尸哭曰吾所以悲
者非悲君也吾旦暮死將懽然見君獨吾母老無子嗣
子又亡走於外惟吾與姊二人而吾姊者勢不能相收
吾又且死使六十歲之寡母窮無所歸是故悲也含尸
以玉珥留一自含曰九泉之下以此為信母見其志堅
不可奪慨然曰女死不過一時痛耳吾旦暮之人適使
吾無後累遂母子相對縫衣衾治殮且市棺善世死五
日婦沐浴更衣出拜舅姑舅姑止之悲哀不勝其從大
母毛節婦周氏十九歲喪夫無子執志不移事姑以孝
聞朝廷旌其閭時年八十舅謂之曰如汝從大母者新
婦所親見也顧不足效乎奈何欲死婦曰人各有幸不
幸兩大人皆老新婦年少歲月遙遙事變難料新婦何
敢望從大母死决矣退而復自語曰吾今日惟知不紿
夫以生何心為名母與姑皆毛出從姊妹也姑謂母曰
吾兩人何至立視其死必止之母出棺釘盈握錚然擲
於前曰視之女已如是而謂尚可止乎是夜婦自經於
床喉間聲如鋸母堅塞兩耳卧囓被流汗他嫗救之復
甦張目視救者頻顣曰徒苦我我終當死明日日中婦
寢以被蒙頭伺人去仍以被裏衣為蒙頭狀脫身縊死
其辭舅姑也襲衰其縊也以殮服時萬歷三十三年十
月十四日也婦之初欲死也勸者目盍從爾夫臨沒之
言乎婦曰臨沒之言非夫意也去年里中某婦者夫死
年少無子而獨自居守吾夫哀其志謂我曰不如速死
夫固已命我矣善世為人質直無隠情每自知其短刻
意自將輙曰我不知何自能好數為其婦稱古義烈事
贊曰烈婦於予為從子婦親見其事故得而詳著之善
世初死婦激烈欲死及母聽之不為禁家人簇簇私語
咸謂不可留乃更小緩縫衣裳製鞵韈與諸親相勞勉
欵曲如平時初絶粒矣臨浴乃更啜粥家人又簇簇私
語曰今食矣婦自若也死而樂之綽有餘裕其母之斬
决蓋丈夫不如云
黃翁傳(王穉登)
黃翁名懷吳郡金昌人吳號繁雄而金昌為尤凡其國
土所産與他邦之産若魚鹽貝錦竹箭橘柚筐服纖縞
之屬明珠翠毛金錫流黃之貨山委於市金昌富人皆
得擅之以其入為美宫室華館雕榭多儲古鐘鼎金石
圖書以自娛彬彬文彩風流甲于天下其季子言公之
禮樂與土人又多靈智能以其意為贋物衒鬻射利售
者往往受其欺黃翁能為人辨析剖證指說好惡出入
古圖經而益以賞識多所博通於是諸凡以古鐘鼎金
石圖書售者多就黃翁鑒而黃翁之門日如市也黃翁
言孝皇帝時吳中古器物圖籍號甲品者視今時不能
一二又多好古君子然不過奉清暇之賞修粉飾之事
以故雖有名物莫得厚直今讀邸中書見朝廷遷官晉
階其在齊魯燕趙者遠不可數若吾鄉某人為御史則
曰以某器進某人為監司則曰以某圖入由是夏王之
鼎石鼓秦經圖史丹青玉檢金匱之書棼然入市而其
價視昔不翅十倍鳴呼是古鐘鼎金石圖書為金錢貨
賂爾矣余謂三代古人之制其齒革木箭之質多憔悴
糜爛不可存於世其可存於世不憔悴糜爛者莫古鐘
鼎金石圖書若如黃翁言鐘鼎金石圖書而徒以博美
官獵要津是鶴為媒而香為餌也鶴之貴香之重其寳於
世以高潔清遠舍是為媒餌於人間鶴與香奚寳耶黃
翁謂余言良是并入傳
文章辨體彙選卷五百四十
文章辨體彙選卷五百四十
明賀復徵編
傳十三
贈光禄少卿沈君傳(明徐渭)
青霞君者姓沈名鍊字純甫别號青霞君生而以竒驁
一世始補府學生以文竒汪公文盛以提學副使校浙
士得君文驚絶謂為異人拔居第一嘉靖辛卯遂舉於
鄉戊戌成進士始知溧陽以政竒御史憚之卒得詆徙
茌平再徙清豐已乃擢經歴錦衣衛以諫竒庚戌冬敵
入古北口抄騎至都城大殺掠時先帝倉卒集羣臣議
於廷大官以百十計率媕婀不敢出一語君獨與司業
趙公貞吉歴階抵掌相倡和慷慨論時事嚴氏黨執格
之君遂亢聲詆嚴氏父子又上疏請兵萬人欲出良涿
以西護陵寢遮敵騎使不得前因得開都門通有無便
不報無何又上疏直詆嚴氏十罪有詔廷杖君五十削
官徙保安為布衣以戇竒當是時君懷憤之日久而忠
不信於主上乃削木為宋丞相檜象旦暮射捶之隨事
觸景為詩賦文章無一不慨時事罵訶姦䛕懷忠主上
也當是時邊人苦敵殘掠而揚順者方握符鎮宣大敵
殺人如麻順不敢發一矢敵退則削漢級冒以邊功上
君飛書入轅門數順罪順痛忌之承嚴氏旨日夜竒搆
君及甲寅敵復入大同右衛順計不出前轍君飛書益
急而君在邊久嘗思結客以破敵或散金募土人豪宕
者為城守保安饑又散金市遠粟粥僧舍活萬餘人順
謂諸事非放逐臣所宜為可以叛搆君遂與御史巡宣
大者路楷會疏入告君叛狀嚴氏父子從中下其事棄
君宣府市連坐死者五人既又馳捕其長子襄械抵宣
府杖繫糜且死會給事中吳公時來疏上有詔逮順楷
襄得免戌時丁已秋月也先帝始再聽諫臣鄒公應龍
林公閏等說悟向者嚴氏姦罔斬世蕃西市奪嵩官藉
其家再踰年而先帝崩遺詔錄嘉靖以來以言事得罪
者君得贈光禄寺少卿蔭子一人今上立一年襄復疏
鳴冤順楷坐死上感君戇為制文命省臣祭其墓
外史徐渭曰余讀離騷及閱青霞君塞下所著鳴劒小
言集籌邊賦扼腕流涕而嘆曰甚矣君之似屈原也然
屈原以怨而君以憤等死耳而酷不酷異焉雖然死不
酷無以表烈忠今夫干將缺且折其所擊必巨堅也君
結髮廬越山至入仕放至居塞垣其特竒行多甚言之
人無不駭心墮膽者然其要卒歸於孝忠君少時君父
翁暌其室走京師誓終焉其後君舉於鄉入京悉要其
鄉人為供具長跽請歸其父翁哀痛慟號路人無不洒
泣者父翁遂感動亟命駕歸翁嫗相歡如初迹君所為
孝如此其忠固有自哉然余嘗至京師過君故舍旁人
人為余道沈大夫盛時車騎集門如流水及禍起門可
張雀羅所不去者永嘉張尚寳遜業鄉人胡通政朝臣
耳然兩公者率以此得禍悲夫宋玉為屈原弟子原死
玉作些招原魂余於君非弟子然晩交耳君徙居塞垣
時余直寄所愴詩一篇愧宋玉矣
程烈女傳(屠隆)
烈女姓程氏名菊英開化人幼淑慧知書容貌端麗髮
長委地光采可鑑雅修梱内之德里人張氏子委禽焉
青陽富人兒徐生者心慕程氏色求婚其父拒之曰吾
女業已許張氏徐生即富義不可易也徐氏百計圖之
不能得賂卿大夫之有權力者言於督府督府檄下郡
縣發卒圍程氏時程氏父死矣父死之日嘆曰吾女不
幸為勢家所逼脅而吾又無禄即世脫不諱吾女以死
持之不然者吾不瞑九京至是卒繫程氏母若兄而劫
程氏將婚於官母且行且泣而回顧曰兒幸無忘而父
垂死之言程氏曰大人勿憂兒兒不難一死以報大人
白璧可碎不受瑕矣五百懸車於門促程氏就道暴甚
程氏盥櫛罷更衣盡縫其衵衣而外束以帶甚固懷短
刀焉呼其嫂曰妾不幸不能卒事嫂命也詩不云乎豈
不夙夜謂行多露妾不忍偷一朝之生而貽萬世羞家
有老親幸善事之嫂涕泣不能仰視遂行程氏兄赴縣
官縣官鞠之曰爾業許婚徐氏父死而背之者何其兄
曰許張氏非徐也縣官曰有徐生爾安得張氏徐生富
而為人雅有文彼且以督府命求婚其誰敢不聽婚則
女生而家完不則女死而家滅爾第疇之曰大運苟終
死爾毁行以從人滅大節而偷生仁者不為也為人上
者將綱紀是修而棄之何以令也以督府之威加於一
寡女子乎縣官怒命行刑惨毒偹至不為變程氏行至
半途謂侍者曰去入城幾何侍者對曰十里程氏乃就
輿中以帶自縊而死少選天地晝晦風沙障人如傷烈
女冤者五百大驚啟視輿中死矣輒白縣官官大悔曰
吾以勢家故而殺一烈女乎命禮歸而葬之屠子曰人
死則穢蘭死則芳若程氏人耶蘭耶烈女不幸死強暴
而又生太末西鄙無鉅儒名賢為之表著幾於汶沒嗟
乎蘭彼豈為人而芳哉
王孝子俞烈婦傳(劉文卿)
王世名字時望婺之武義人其先未知所自性聰毅年
十七從師韓光濟治業焉持糧游他境萬歷四年父王
良四十三為仇王俊卄六所擊中要害死世名馳歸則
就木焉世名不及訣且未敦器也痛欲絶念以狀聞郡
縣抵其罪法殺人者死然不診驗不成殺也世名抱其
母泣曰吾安能殪仇而不暴吾父乎族衆遂得請入仇
産因涕泗哀呼為寢其事亦不欲傷母志也於是繪父
像已持劍於其側問之則曰古人佩劍自礪吾薄飾以
侍乃翁不亦可乎跪起號慕服闋不輟三年補弟子員
謂其妻俞氏曰吾以儒服見先人汝其謂適乎吁嘻哉
慶者在屋弔者在堂俞習其昕夕怦坎聞之憮然而未
有以言也時仇亦來會世名攬涕接之亡何而生子狂
喜大異謂俞曰婦知是何等兒也吾不能復須矣大飲
達旦終不能微示於毋知我有所必死而哀阻及也哀
阻則事不就九年正月遂斬其仇於蝴蝶山下叱劍而
號衆曰仇殺矣余惟不能愛身而濡恥也族衆嗟咄觀
者如堵名神色自若歸報母尋出其所受識仇産租數
與其手刃仇者以聞於縣疾走入獄武義令呼曰子出
矣吾將置子於别所上狀於部使者竟以兩令質之金
華令曰俊卄六為殺生父者宜伏歐刀然殺不在生生
為報非為殺也誠得而父傷者吾焉不能捨勁烈之士
哉令出坎焉辨之世名大痛曰余固欲受辭殺也以至
於此苟自戕伐吾父當被害時寕不能見賢令耶仇母
用名誅矣朽骨起於修夜發掘見於後嗣吾曾不能軼
絶曹娥而幽掠吾父也令令之歸俟再訊焉則隂令將
其父棺以至因以減死論世名望見父柩遽以頭擊石
血濆殷地大呼曰父不再辱余不再生嗟乎余欲一死
不得矣光濟知其志不可奪進曰宥善人者君也寳藏
胔者名也即令决於君前不如緩哉君止矣兩令悽歔
去之父喪以故得全時邑里皆臨無不悲咽大號是夜
持母泣曰子之命也夫義不危親孝不毁性死父而失
母其何能為九原可作能無懟乎遂屬其妻與子於光
濟閉唅不食死猶懷其父主祏云先時生入仇産歲得
租變值封藏之仇饋則拜語則諾也連牆而居善自匿
以故仇不為備其自鑄劍私獨銘之曰報仇曰夫差爾
忘越王之殺而父乎妻與母莫之識及斷其頭顱而出
之時年卄一子宗禹嗣劉傒如曰天性之於人湛矣安
丘捐市辱之生趙娥略夫家之等斯以纖芥發憤帷袿
立懦者哉放此為報而需時日以斷凶憝者無或激焉
要其磨志繪俠後嗣逢生乎而不憂固足以暢其往懷
而欲惜此委蛻倖為全人霜介之志未之或知也世或
軌以他衷嬰燕人之悲幕效牧豎之殘照斯君子所以
無從容也周禮曰凡和難父之仇則避之海外亦以謹
避善良直情彰枉迨夫姦軌竄迹借交斯宏則夫暴骨
定情矯徒無所仁孝之士其能忍乎用斯自殞古今同
嘆是故郅惲出篣卒為漢良輿情不闇惡可格之峻文
三代所以成其明詰也嗚呼又可已哉
王世名妻俞氏武川俞源里人父聰為後母所鞠性惠
婉姽燼有修容年十七歸世名時舅已斃於仇見其夫
怏怏不寧問之故不告曰我兒女子固不宜知君然君
行婦自同此遂以夫有所閉也而置之心識其為舅恨
也世名有所居密室每戒其至輙理香擎跪其前誦所
彙忠孝編俞一日偶見之則泫然淚下曰君固惡其謀
及婦人耳敢不重閉乎世名於是食舍肉俞謬之曰子
豈為大士也者以為穢其戒體哀毁而瘠母何頼焉然
終弗之奪也明年生子宗禹夫祝曰善視我兒先君其
不餒矣俞心諱其說時仇以慶事至室生退而目之曰
彼遂偃蹇者不食麥矣俞益用驚念然以其夫非實不
先白正月世名遂斬其仇以歸婦姑相視駭愕世名曰
孤之生也獨不得刃父仇逡巡數年所以不告母若妻
者以有手讐之心吐之則衆止我衆止則泄今長棄母
矣我為不孝子而妻為賢妻善事姑以卒我志遂就縣
械故事囚親家屬無有令不拘而舍之故妻與母皆從
焉俞哀謂生曰梁氏妻能自毁夫與之偕隠余偕子死
不難為也生曰母老子弱王氏成敗其在汝矣俞恨然
曰請以三年勉為子留越此余不能忍也生俛首不答
淚數行下俞於是絶而甦者四世名竟不食死俞復不
能食韓生與媪弔其廬使媪譬之曰前與生言而忽棄
之不祥紝舂之寄若姑能任之耶視汝呱呱者何如耳
乃就食屬姑病乃輟哭内哀嘗醫藥媳事如生事焉不
解結襘者數月俞三年食息於柩野瘠不避也有伏棺
扞火所不足為者一日姑叔議遷柩於外楹俞大慟曰
死生異路故他適耶君内吾内而不出君出吾出而不
内矣吾與生言此其期乎遂盡移其簮珥業壤焉以遺
藐孤絶食數日就姑拜焉曰今以五歲子頼姑而姑固
長年撫之也理筓拭髾死於棺側時年二十二鄉里無
少長皆奔號之是日雨雪交涕山川縞冥弔者無不哀
惨執宰以事上天子賜賻三十兩宇祠一區令後世追
思焉劉傒如曰巾櫛以之有霣無二夫經不慮倉卒幸
全則名虧齒劍則節壯時蓋不可已也俞氏之於長懷
盡矣而立孤下報三歲幾何道韞之優游會稽有以也
王郎以難殞生世名以仇致命安否蓋大異焉侍慈哺
幼待盡以踐前諾又何愧耶觀夫司敗自束泣血為期
骨肉之際諒乎興其烈思壯哉以哀滅也
贊曰玟珉同穴夫婦剛烈怙戀仇分身摧憲設栱木懼
侵冗回潛默三歲室勞厚儀母揭菸邑哀茨翔陽微滅
熊虺朝俘兩竒繼&KR0008;夫非名浮噎憎病骨雲闇天迥怯
夫壯律
歸烈婦傳(歸子慕)
歸烈婦者太倉陳鼎彛之女崑山歸善世之妻也年十
九來歸而善世年十八二年而善世死善世疾草語婦
曰爾母寡居無子我即死喪畢爾自歸與母居養爾母
婦泣曰妾無歸理君即死妾將隨君善世竟死婦哭之
顧床頭劍拔劍欲自裁母抱持奪劍謂母曰兒必死業
已許夫死矣自數宜死者四無子宜死年少宜死舅姑
老異日無倚宜死舅姑自有子奉養無須我宜死曰趨
市棺我婦人死即殯不可露尸母守之三日夜謂母曰
兒活一刻即一刻如刀刺願聽兒死侍婢以糜進不食
則以置善世前曰君食則我亦食撫尸哭曰吾所以悲
者非悲君也吾旦暮死將懽然見君獨吾母老無子嗣
子又亡走於外惟吾與姊二人而吾姊者勢不能相收
吾又且死使六十歲之寡母窮無所歸是故悲也含尸
以玉珥留一自含曰九泉之下以此為信母見其志堅
不可奪慨然曰女死不過一時痛耳吾旦暮之人適使
吾無後累遂母子相對縫衣衾治殮且市棺善世死五
日婦沐浴更衣出拜舅姑舅姑止之悲哀不勝其從大
母毛節婦周氏十九歲喪夫無子執志不移事姑以孝
聞朝廷旌其閭時年八十舅謂之曰如汝從大母者新
婦所親見也顧不足效乎奈何欲死婦曰人各有幸不
幸兩大人皆老新婦年少歲月遙遙事變難料新婦何
敢望從大母死决矣退而復自語曰吾今日惟知不紿
夫以生何心為名母與姑皆毛出從姊妹也姑謂母曰
吾兩人何至立視其死必止之母出棺釘盈握錚然擲
於前曰視之女已如是而謂尚可止乎是夜婦自經於
床喉間聲如鋸母堅塞兩耳卧囓被流汗他嫗救之復
甦張目視救者頻顣曰徒苦我我終當死明日日中婦
寢以被蒙頭伺人去仍以被裏衣為蒙頭狀脫身縊死
其辭舅姑也襲衰其縊也以殮服時萬歷三十三年十
月十四日也婦之初欲死也勸者目盍從爾夫臨沒之
言乎婦曰臨沒之言非夫意也去年里中某婦者夫死
年少無子而獨自居守吾夫哀其志謂我曰不如速死
夫固已命我矣善世為人質直無隠情每自知其短刻
意自將輙曰我不知何自能好數為其婦稱古義烈事
贊曰烈婦於予為從子婦親見其事故得而詳著之善
世初死婦激烈欲死及母聽之不為禁家人簇簇私語
咸謂不可留乃更小緩縫衣裳製鞵韈與諸親相勞勉
欵曲如平時初絶粒矣臨浴乃更啜粥家人又簇簇私
語曰今食矣婦自若也死而樂之綽有餘裕其母之斬
决蓋丈夫不如云
黃翁傳(王穉登)
黃翁名懷吳郡金昌人吳號繁雄而金昌為尤凡其國
土所産與他邦之産若魚鹽貝錦竹箭橘柚筐服纖縞
之屬明珠翠毛金錫流黃之貨山委於市金昌富人皆
得擅之以其入為美宫室華館雕榭多儲古鐘鼎金石
圖書以自娛彬彬文彩風流甲于天下其季子言公之
禮樂與土人又多靈智能以其意為贋物衒鬻射利售
者往往受其欺黃翁能為人辨析剖證指說好惡出入
古圖經而益以賞識多所博通於是諸凡以古鐘鼎金
石圖書售者多就黃翁鑒而黃翁之門日如市也黃翁
言孝皇帝時吳中古器物圖籍號甲品者視今時不能
一二又多好古君子然不過奉清暇之賞修粉飾之事
以故雖有名物莫得厚直今讀邸中書見朝廷遷官晉
階其在齊魯燕趙者遠不可數若吾鄉某人為御史則
曰以某器進某人為監司則曰以某圖入由是夏王之
鼎石鼓秦經圖史丹青玉檢金匱之書棼然入市而其
價視昔不翅十倍鳴呼是古鐘鼎金石圖書為金錢貨
賂爾矣余謂三代古人之制其齒革木箭之質多憔悴
糜爛不可存於世其可存於世不憔悴糜爛者莫古鐘
鼎金石圖書若如黃翁言鐘鼎金石圖書而徒以博美
官獵要津是鶴為媒而香為餌也鶴之貴香之重其寳於
世以高潔清遠舍是為媒餌於人間鶴與香奚寳耶黃
翁謂余言良是并入傳
文章辨體彙選卷五百四十
