文章辨體彙選卷五百七十七
明賀復徵編
記十八
東湖記(明吳寬)
東湖本陳湖也在長洲邑東南周可六七十里其涯多
良田居民資之予凡再游焉而再樂皆以訪陳氏故而
有汝器玉汝昆仲為之主也當成化已丑歲予與玉汝
同試禮部歸及秋過其家午飯畢汝器亟命舟泛湖入
夜始還則月色如晝水波若空尊爼之間歌聲相發有
杜子美渼陂之樂後十年為戊戌之秋予復過其家則
玉汝初登進士第居京師汝器見客至益喜顧患末疾
使僮奴舁行庭中相從以為樂而引滿劇飲如前日歡
仍命舟泛湖則憊而不能從矣予由姚城過蓆虛登磧
沙入瑞雲觀弔古訪俗悉著于詩有蘇子瞻西湖之樂
及暮還而汝噐笑迎于門更具酒飲客且曰吾生長于
是于是而農于是而漁久矣中間雖一出長卿賦輒謝
去今既老矣有子若孫矣世俗事無預矣而吾益得與
林僧野叟棹扁舟舉杯酒出没於渚雲沙月之間浩然
而歌悠然而醉其樂不可以語人者吾將終身焉湖在
吾家之東因以東湖自號其亦可記乎予曰唯唯既來
京師數以書抵其弟促予記所謂東湖者蓋予於東湖
再樂特再遊耳使其屢遊之亦恐厭也然憶汝器疇昔
之言如是必有真可樂者予獨未足以窺其趣也異時
與玉汝南還汝器之疾當瘳相與益窮其樂酒酣興發
尚為執筆賦之
五湖記(王鏊)
吳郡之西南有巨浸焉廣三萬六千頃中有山七十二
襟帶三州蘇湖常也東南諸水皆歸焉其最大者二一
自寧國建康入溧陽迤邐至長塘湖并潤州金壇延陵
丹陽諸水會於宜興以入今寧國建康之水不由此矣
一自宣歙天目諸山下杭之臨安餘杭湖之安吉武康
長興以入而皆由吳江分流以入海一名震澤書所謂
震澤底定是也一名具區周禮職方揚州之藪曰具區
山海經浮玉之山北望具區是也一名笠澤左傳越伐
吳吳子禦之笠澤是也一名五湖范蠡乘舟出五湖口
太史公登姑蘇臺望五湖是也五湖者張勃吳錄云周
行五百里故名虞仲翔云太湖東通長洲松江南通烏
程霅溪西通義興荆溪北通晉陵滆湖東連嘉興韭溪
水凡五道故謂之五湖陸魯望云太湖上稟咸池五車
之氣故一水五名然今湖中亦自有五湖菱湖莫湖游
湖貢湖胥湖莫釐之東周三十餘里曰菱湖其西北周
五十里曰莫湖長山之東周五十里曰游湖沿無錫老
岸周一百九十里曰貢湖胥山之西南周六十里曰胥
湖五湖之外又有三小湖夫椒山東曰梅梁湖杜圻之
西魚查之東曰金鼎湖林屋之東曰東臯里湖而吳人
稱謂則惟曰太湖云
七十二峰記(王鏊)
太湖之山發自天目邐迤至宜興入太宜融為諸山湖
之西北為山十有四馬跡最大又東為山四十有一西
洞庭望之渺然如世外即之茂陵平野閭巷井舍仙宫
梵宇星布棋列馬跡之北津里扶椒為大夫差敗越處
也西洞庭之東北渡渚黿山横山陰山葉與長沙山為
大長沙之西衢山漫山為大東洞庭之東武山北則餘
山西南三山蕨山澤山為大此其上亦有居人數百家
或數十家馬跡兩洞庭分峙湖中其餘諸山或遠㦯近
若沈若浮隱見出没於波濤之間馬跡之西北有若積
錢者曰錢堆稍東曰大㞦小㞦與錫山若連而斷舟行
其中曰獨山有若二鳬相向者曰東鴨西鴨中為三峰
稍南大嶞小嶞與夫椒相對而差小為小椒為杜圻范
蠡所嘗止也西洞庭之北貢湖中有兩山相近曰大貢
小貢有若五星聚曰五石浮曰茆浮曰思夫山有若兩
鳥飛且止者曰東烏北烏其西兩山南北相對而不相
見見即有風雷之異曰大雷小雷横山之東曰千山紹
山曰疃浮曰東獄西獄世傳吳王於此置男女二獄也
其前為粥山吳王飼囚者也有若琴者曰琴山若杵者
曰杵山曰大竹小竹與衝山近若物浮水面可見者曰
長浮癩頭浮殿前浮與黿山相對而差小者為龜山有
二女娟娟相對曰謝姑有若立柱嶻嶭玉柱稍却金庭
其南為垓山為歴耳中高而旁下者筆格驤首若逝者
石蛇有若老人立石公石蛇石公石最竒與黿山龜山
南北相對曰鼉山旁曰小鼉若螺者青浮二鼉之間若
隱若見曰驚籃東洞庭之南首銳而末岐者曰箭浮若
屋欹者曰王舍浮苧浮又南為白浮澤蕨之間有若笠
浮水面者曰蒻帽有逸於前後追而及之者曰猫鼠有
若碑碣横者曰石碑是為七十二然其最大而名者兩
洞庭也
銷夏灣記(蔡羽)
山以水襲為竒水以山襲尤竒也再襲之以水又襲之
以山中涵池沼寬周二十里舉天下之所無竒之竒銷
夏灣是也灣去郡城且百二十里春秋時吳子嘗從避
暑因名銷夏自吳迄今垂二千年遊而顯者不過三五
輩不為凡俗所有可知己湖之峰莫大於包山山之峰
莫大於縹緲峰高不知其幾里足袤五十里有畸峰之
南水道三十里為苕溪其弗能與苕溪参者諸巒抱其
外也苕之舟北行三十里以求縹緲峰其弗能與縹緲
直者亦諸巒為之拒也四面峰巒交窣獨以一面受太
湖中虚如抱甕其南列門闕焉由門闕東西盼西為龍
頭山其次爲小洞庭為石蛇為舍為蕪為鼠鬭之石不
得而名焉東則大小明月灣為石公為澤為蕨為三山
不得而名焉明月之灣其背為梭山厥土墳壚厥産林
檎鴨脚櫻桃柚柿梨棗龍頭之背為圻村厥土白礫厥
産玉石盧橘中消夏之腹印浮其上乍有乍無為衆安
之洲帆落洲上則四面環合為屏為翰聳姸效譎以與
縹緲相拱峰之巔有草無木其麓多木無草丹宫梵室
蒙蔽林靄鐘鳴鼔應然後知仙釋之廬魚行鳥過形影
交徹帆翔其上而莫之知避也夫地既異而處甚僻信
乎遊者之難至矣向使移而置之附郭則撰壺觴秣車
馬者日不暇給豈獨為吾灣哉人將僬僬乎劍負以趨
萬物失所矣夫造化無意者也設是灣如有意鬼神之
能不得而與非冥契其事孰能樂之嗚呼非惟世之人
不得而樂灣之人亦莫得而樂也余世居灣上有所獨
得私志之
林屋洞記(蔡羽)
丁丑五月十一日通府盩厔焦公偹孝豐之警事寧且
聞林屋洞之勝期與三四士往觀而羽與時林霢未斂
客各求道取疾有頃咸會于洞門天亦霽有小亭與門
峙從者解冠履釋方袍為山行裝南行繞丙門出于暘谷
之上趺于石壁壁高盡見太湖之境從者曰前有曲巖
復下壁攀木行里許次于巖畔自亭逮丙逮暘谷逮曲
巖皆五步一石十步一潭巉巉焉獸蹲淵淵焉龍伏泉
㶁㶁行樹根攬朽翳去豐草然後得一伸足靈祐道士
曰此毛公壇水也壇距洞且十里而南流出於洞門大
者成川小者為潭為澗用是兹山之樹青葱堅翠少
花而多根焦公有山水之趣與客嵌名巖中還至亭下
從者已在洞半坂矣靈祐道士習于乘橇橇以先驅洞
口微隘稍前得夏屋穹然黑䬃然豎毛髮左右請火公
命列炬壁間下燭瀦滷上照銀屋石鐘倒懸無慮數十
夾屋為石牀丹竈道士曰此所謂金庭玉柱者也然距
石樓神鉦尚遠道士内鳴鉦外奏樂客各據床躡石鍾
仰䑛乳穴暑月如盛寒如是者凡幾室室不同乃縱左
右各為向道或之丙門或之晹谷屏處忽若斷絶而無
不穿漏惟之隔凡者許久方有人聲還報火屢滅不能
進羽怪兹山大不踰他峰而中包空洞莫知攸際靈威
丈人有言有無不可知求之隔凡以外亦已異矣果幽
明之境殊豈造化者設是巧不得而窺耶出洞門日已
暝煑石乳飲訖各謝去
遊石蛇山記(蔡羽)
龜黿龍蛇之山大扺皆花石之村嵌者空竅灂者廉利
然皆不于山之腹特出於波濤龜黿龍頭皆負林麓走
飲於湖惟蛇山為不然當太湖之西北背龍頭而迎風
濤截乎大洋故境愈險而愈竒世少得而觀焉正德已
已清明日與客放舟龍頭西踰小洞庭還見聚落十餘
家為烏砂井厥名萬狀恍恍焉洞洞焉緣於㠝岏不敢
摇動然去蛇山尚十里客請乘東南風之便乃從烏砂
解舟薄石蛇之東遙見大石劃劃下若有門關而無人
蹤顧其勢尚陡水尚急舟不能停緣壁里許則山之陽
也岸始舒水始緩若有里墟而無人烟鳥嬰獸窟以竄
其間者大扺皆採石之人厥崖惟廬厥坎惟炊厥寢惟
磯以漬以飲惟石之宜始舟人與岸人見獲通語言而
沙詰潭未可卒進投竿測之視岸人指指止行焉始獲
登其丘山空地虚舉足有聲躡其巔梯斷石滑不獲前
復舉帆去則山之西麓壁愈高石愈竒若芙蓉開花魚
龍脫甲上者屏列下者橋卧隱隱波底者不可窮状所
見既異而境復迂僻由是鎻舟壁下環卧涯滸客皆引
滿載歌晨徂而暮返夫蛇山卷石耳其勝顧出龜黿龍
頭之上余與山相去甚邇而平生不聞其勝一日跨波
濤觸煙霧獲覩其竒則古之不言石蛇而言龜黿者有
以也噫物愈竒則遇愈難余志蛇山之竒俾好竒者覽
焉
遊輝縣雜記(李夢陽)
李夢陽曰詩云泌之洋洋可以樂饑予當正德戊辰值
春仲之交而遊於輝縣於是覽蘇門之山降觀于衛源
乃登盤山至侯趙之川遂覽于三湖返焉李子登蘇門
之山扣石而歌歌曰泉水活活北之流矣有女懷春采
彼薇矣山雪修阻暮予何之矣歌竟長嘯響應林谷時
人莫測也蘇門山古士率棲焉著者魏阮籍晉孫登宋
李之才卲雍元許衡姚樞耳然諸皆有祠祠之獨籍不
祠也蘇門有九峰山亦竒絶然其上無泉侯趙川亦無
川可恨也太行山至蘇門連峰萬餘數森森若排劒北
走中有三峰獨竒而三寺各當一竒有一泉繞之流乃
其泉數里觸大石輒入地故不至侯趙川李子曰予觀
三湖險矣蓋虎豹之窟而魑魅所宅也西距壺關之巍
北跨陵川之危東扼林慮上黨有盜賊恒數百騎來則
彀弓弩持刀出没林阻巖谷間號曰青羊白戈云而盤
山路石岈岈嶃嶃行若登天然過此豁然曠川而四面
皆山焉所謂侯趙川也蓋若桃源焉三湖有巨竹蓊茂
登山西望亭亭緣崖而綠者竹也中湖則有石鏡半規
耳而黝瑩能鑒天日山河人物焉豈不異哉中湖寺趙
宋號太平興國寺而屬湯隂縣南北湖寺則今人創之
耳邊寺磽田以千數然故櫟橡磈磊區耳於是寺僧招
流人墾之租其人率斬茅菅阻巖&KR1735;為聚落烟火裊裊
相雜也其流人若婦并為寺僧使乃其婦則於邊寺泉
任載水予自南湖還也乃見三兩婦置桶巖滴下而猥
坐广下然青羊白戈過其聚落聚落人輒飲食之得無
害青羊白戈感其飲食數亦輒贈遺之為常焉輝縣産
魚稻然其人多病癯偕予行者二人一曰馮貴二曰左
國玉予内弟也内弟生不識山前出武陽行望見山喜
以為雲已知其山也益又喜躍馬行懊不即至山李子
曰余遊蘇門蓋得於山川土俗之别云於是作遊蘇門
記
仇池諸山記(何景明)
仇池方百頃斗絶高半羊腸盤遒三十六回山上有豊
水泉煑土成鹽范曄後漢書池地方百里左右皆曰白
馬氐麥積山在鞏昌府秦州東南八十里去舊天水縣
東百里狀如麥積為秦地林泉之冠上有姚秦所建瑞
應寺山之北曰鵰巢谷有隗囂避暑宫對面瀑布瀉出
蒼崖間又有魏乞弗後墓鎖林峽在臨洮府城南六十
里曰史家灣洮水所經會灣之右即南山麓路引一線
穿麓入峽峽之阻諸峰聳峭兩崖懸絶故山逼峽隘林
木鬱森四封固蔽而無所通故曰鎖林其桃源自蕃叠
戍界與岷山分𣲖江東行者北經岷州穿鐵城旋入萬
山間凌波盤渦倒山堙谷而來遂受吞此峽適一登臨
則衝波騰浪激盪險壯突出峽口滔滔巨野逼府城而
去龍門山在舊大安軍城五里去今沔縣南六十里官
道之傍懸壁環合上透碧虚中敞大洞下潄清泉宛然
天造水簾懸夏冰柱凝冬宋文潞公宋景文趙清獻公
王素韓絳吕況吕公弼吕大防皆有留題行三里又有
後洞蘇元老龍洞記自利至興行五百里幾半蜀道而
巖洞之可喜首莫如龍洞垂簷厦屋深不可測
太華山記(李攀龍)
經曰太華之山削成而四方其高五千仞其廣十里蓋
指華中削成而四方者爾四方之外宫之盡華山也自
縣南十里入谷逶迤上二十里抵削成北方壁下乃谷
即西南出不可行行東北大霤中霤中一峽裁容人左
右穿受不滿足穿受手如决吻人上出如自井中者千
尺曰千尺峽北不至十步復得一峽百尺人上出如前
峽曰百尺峽則東南行厓往往如覆敦出人穿其穹中
行穹中穿其仄輪牙也厓絶為徑橋者二所東北徑雲臺峰
東南得大阪可千尺人從其罅中躡銜上阪穹為棧五
步顧見罅中如一耦之&KR0908;新發諸耜矣罅中穿如峽中
峽中銜如罅中峽中之繘垂罅中之繘倚皆自汲也棧
北得厓徑丈人仄行於穿手在決吻中左右代相受踵
二分垂在外足已茹則齧膝也足已吐是以趾任身也
北不至十步厓乃東折得路足許於厓剡中入並厓南
行耳如屬垣者二里剡窮復西出厓上行則積穿三丈
有厓從北來踆此厓上復高三丈自踆首南行厓如前
剡中屬耳甐耳矣三里而近為蒼龍嶺嶺廣尺有咫長
五百丈崖東西深數千仞人莫敢睨視是酈生所稱搦
領須騎行者矣雖今得拾級行哉足欲置之置先嘗一
足于級上置也然後更置一足其所置足猶若置入石
中者猶人人不自固匍匐進也級窮得厓踆焉高二丈
一隅西北出入從其隅上南一里得厓又盡嗷不可以
穿繘自汲也是皆所謂懸度矣不至百步西北冒大石
出厓下西南上二里得松林五樹稱五將軍厓上者不
見杪厓下者不見本從縣中望見松如樹菼也西一里
有大石如百斛囷不知何來客於此横道而處踰之為
穿徑二十所西南百步得巨靈掌掌在削成東北方壁
上不盡壁五丈許人不得至掌二丈許掌形覆其拇北
引如三尋之戟從縣中望見掌即五指参差出壁上也
又西百步詣削成四方上矣西南望削成四方中東北
望所從上削成道道從東北隅出二十里是錞於雲臺
峰猶杓之在斗矣削成上四方顧其中汙也上宫在汙
中西北玉井在上宫前五尺許水出於其上潜於其下
東北淫大坎中凡二十八所北至壁下壁下注道中一
穴北出水從上冪之也四壁之穴各在一摶上宫東南
上三里許得明星玉女祠含神霧稱明星玉女持玉漿
乃祠在大石上大石長十丈許祠前輒坼坼下有穴穴
有石如馬折南五丈坎如盆者五所如臼者一所水方
澹澹也下從祠東南峽中行二里得池二所大如輪東
南行三里望見衛叔卿之博臺在别顛為埒不盡厓尺
中如砥可坐十人厓南北繘纚纚也欲度者先握繘自
懸厓中乃跖厓自汰令就繘不得繘還跖厓自汰得而
後釋所自懸繘也此即秦昭王使人施鈎梯處也西南
上三里許得一峽如括曰天門門西出為棧而銅柱陿
不能尺長二十丈棧窮穿井下三丈竅旁出復西行為
棧而銅柱一池在石室中不可涸也天門旁有臺如叔
卿之臺南望三公山三峯如食前之豆是白帝之所觴
百神也從上望壁下大谿谿四無景即日中窈窕爾久
之一山出其末若鏃矢頃即失之矣是為南峰南峰前
出南壁上東峰出東南隅壁上西峰出西北隅從下望
之五千仞一壁矣攀龍曰余既達削成四方中不復知
天不可升矣余豈善載腐肉朽骨者乎及俯三峰望中
原見黃河從塞外來下窺大壑精氣之所出入又未嘗
不爽然自失也
玉女潭諸游記(王世貞)
出張公洞半里許得史氏之廢院憩焉即故天申宫址
也會所齎酒脯至相勞路飲食小間仰視旁石壁峭上
十餘丈下有泉紺碧色酌之甘客曰循此西可抵玉女
潭余遂起蹩蹩行蔓草中然甃石鱗砌道甚平曰史氏
所治也可三里所棹楔書甚偉至則道益飭治修篁茂
松葱菁峭蒨極望無涘有老氏宫宫焉主者則二僧延
予縱觀為上祠釐處久之出緣石磴上可數十武稍折
而南為玉女潭潭方廣各五丈許不以水旱溢涸奫渟
泓澄可毁顱髮大石梁斜覆之覆不盡者十二黃葉時
墮鏗然有聲李生約絙以石而擲之其深者竟五丈絙
不見底余呼酒舉一巵下僧導予行可百弓抵瓊樹所
夭矯偃蹇欲無白日幹若數虬盤蟉而下取根則上摶
相格益怒申鬛開奮即唐人獨孤及所稱日日思瓊樹
者也計其歲可伯仲吾虞山檜耳傍有巨石昂首出隆
凖兀崪兩洞睕睕水深綠如雙睛却視令人&KR0719;然僧乃
導余飯史氏莊中堂亦祠釐處也周環若壁為八卦齋
後樓凭之可從隙望太湖門者傲予以不可止乃止史
氏者今太僕恭甫也僧間為言所以得玉女潭狀云史
氏初行地山下榛蕪隱約中若有覩者異之刊蔓而潭
見其右為虎窟人獸骨甚多募獵士逐之去亭其上凢
史氏所得地以十數而龍湫釣陽洞最勝予故已耳龍
湫遂攝衣往可里許至湫湫為石澗衡二丈竒縱可六
丈而殺三方皆峭壁壁多青綠色瀦泉淵然甚冽而甘
寒方舟覆焉僧為言舟可以入洞第非數十人莫能復
余顧從行士有賈勇者募之復舟人予三鐶七人裸而
泅舟遂覆已從峭壁下盤入壁愈益斗絶仰視天一霤
熒熒射人石色與水色鬭碧赤余劇呼酒張生扣舷歌
歌聲泠然逗崖石間欲留小醉需次入者妬而疾呼乃
強出為待之徐行至釣陽亦水洞也中空可容百人流
水潺湲出石間傍復得一竇傴而入益開朗石益竒水
聲益壯盖遊客所不時識者僧復言某某地亦可游以
迫下春遂歸
斵冰記(劉鳳)
歲甲戌月之涂時乃大寒北風扶搖陵震川陸冰溰溰
寒涂自洫遂以達彌望皆凝冱林木凄其色廪廪&KR1949;䨴
颷颸欲墮景候惨冽甚日暣霏霏薄之霒靄澹淡霨起
相映發回中人凔不勝凚予與二三子居隩室重衾自
擁猶凓若露之冷析骨驚相謂頃歲來寒未有也乃余
顧躍然喜自昔之從燕中役霄雪霑浥霃霃十里積至
牛目丘陵為塴鄧陁騰涌風横挾之怒號天地若搖兀
者久不游今復覩此怳然懷往且方壯少精醟盛冒犯
霋寒朝夜衢路騎行無益執策驅之耳不自覺今雖衰
柰何都無意氣學兒女子縮朒乃強命檝欲有所之榜
人諫不聽始自岸側鑿冰冲冲開不尋丈益督之前霵
霵漸&KR0034;裂之聲硼&KR1503;磅硠若石讋斵之礫硌碎若玉礛
之磊砢磷磷薄流澌左右蕩激舟渒然進&KR0008;&KR0008;若割層
磥磽嚳觸擊甚棘役者休勞之酒復行傍艤者觀者倚
艫欲并出者咸怪之謂何所急礪意不避横軼中流獨
摘抶抵如期赴迫切者咸噪以助之勢揮蹸突攘益蠭
起波沸翼而蹙之磕磕然者巳而迫午霽和澤氣稍融
液所殞破解散者所蹍跐副(普逼)䟹(只絶)者所掌捂(吾故)搌(丑善)
拓者則已委積涯涘粲若雪綺矣數里間闢為通道夫
或捧痛而謳或呼以作氣遂抵湖上乃策而登四顧颾
飉肅屑遠郊苦霧霾之若洶洶動雖肅厲而不爽徹孔
子云天寒吐珠於澤睹若澔溔不辨語所謂天白灝灝
寒凝凝者與矧石氣&KR0008;&KR0008;磢(側兩)擊與&KR2976;&KR2976;相雜面受之
如射沙石粟膚龜手不足言戰戰不可任語笑皆為凍
咽竹樹飋飋柯葉盡霣望乃不蔽湖山遠來在前予雖
意益舒二三子無復色遽欲歸夫時者不可常即歲如
此嚴亦幾何遇之景氣無論四時當其極豈不佳哉何
以暄凉間也人養適過竅理皆疏顔澤不堅故不可犯
霜露予四方之人也而久此悒悒豈能忘故時忽睹此
遂動驅馳想彼北鄙寒絶手足皆瘃墮沉身没命思策
功名獨何壯與而予與二三子空老耳何益且古者凌
人納冰隂室以贊陽氣故無冰則書以紀異東南地氣
稍偏然累歲冬燠則藏乃不固今幸&KR0982;(下各)澤(大洛)遂合歲
其阜與玄冥者能專其令與予雖山澤逸安得時穣歲
登乃能無他慮又因其寒暑之暇極意所之縱覽觀焉
而嘅寓之矣
雨中泛湖記(許榖)
嘉靖丙午予以罪放逐於武林將與箕泉王子訂湖山
之約每苦風雨猛烈未果俄而南溟楊子放舟自海上
至問訊謫居敦厚友誼於是慨然命駕斯游遂勇時二
月二十一日也是日零雨初歇旭日微映和風徐拂淡
煙未收乃並轡聯輿憩於静慈之上八窗洞啓四天豁
然湖山青蒼俱在目睫寺即倚南屏山山有怪石長松
崚嶒震聳人語不聞松濤遞響真若萬馬騰空而下也
人謂湖上縱觀以此山為曠豈不信哉頃之陰雲半合
微雨漸零薄飲初醺榜人適至相與攀蘿泝堤坐於青
舫之上於時煙霏迷護水波蒼茫羣山疊岫恍忽如失
循六橋而下則紅桃碧柳隠隠有芳菲之色鷗鷺出没
於滄波之間若與人狎而不去艤舟孤山猶見和靖之
墓回視保叔浮圖微有髣髴而巳幽興勃然舉觴無算
僕有善歌梁州悲切可聽乃復秉燭流連踟蹰各不能
去噫嘻此可謂之人間而非蓬萊弱水乎予謂良友罕
覿佳景難遘放浪而會乃成懽悰予與楊子别已六年
與王子别盖十有五年矣書劄相傳恨不能會今會乃
在湖山間復值此景豈非數之前定者哉且人之遊覽
必選晴霽今觀烟雨之上泛舟者幾人乃知寂寞之濱
人所不愛貴在自得之耳况乎紅英半落綠陰漸成春
且闌珊去矣必竢惠風和煦豈不晩哉然則我二三人
者不暢叙劇飲負於斯景多矣然二君行且登朝堂用
世矣予將抱拙丘園詠歌烟月他日倘訪予於白鷺洲
南握手道故豈能無感於斯會也哉
文章辨體彙選卷五百七十七
文章辨體彙選卷五百七十七
明賀復徵編
記十八
東湖記(明吳寬)
東湖本陳湖也在長洲邑東南周可六七十里其涯多
良田居民資之予凡再游焉而再樂皆以訪陳氏故而
有汝器玉汝昆仲為之主也當成化已丑歲予與玉汝
同試禮部歸及秋過其家午飯畢汝器亟命舟泛湖入
夜始還則月色如晝水波若空尊爼之間歌聲相發有
杜子美渼陂之樂後十年為戊戌之秋予復過其家則
玉汝初登進士第居京師汝器見客至益喜顧患末疾
使僮奴舁行庭中相從以為樂而引滿劇飲如前日歡
仍命舟泛湖則憊而不能從矣予由姚城過蓆虛登磧
沙入瑞雲觀弔古訪俗悉著于詩有蘇子瞻西湖之樂
及暮還而汝噐笑迎于門更具酒飲客且曰吾生長于
是于是而農于是而漁久矣中間雖一出長卿賦輒謝
去今既老矣有子若孫矣世俗事無預矣而吾益得與
林僧野叟棹扁舟舉杯酒出没於渚雲沙月之間浩然
而歌悠然而醉其樂不可以語人者吾將終身焉湖在
吾家之東因以東湖自號其亦可記乎予曰唯唯既來
京師數以書抵其弟促予記所謂東湖者蓋予於東湖
再樂特再遊耳使其屢遊之亦恐厭也然憶汝器疇昔
之言如是必有真可樂者予獨未足以窺其趣也異時
與玉汝南還汝器之疾當瘳相與益窮其樂酒酣興發
尚為執筆賦之
五湖記(王鏊)
吳郡之西南有巨浸焉廣三萬六千頃中有山七十二
襟帶三州蘇湖常也東南諸水皆歸焉其最大者二一
自寧國建康入溧陽迤邐至長塘湖并潤州金壇延陵
丹陽諸水會於宜興以入今寧國建康之水不由此矣
一自宣歙天目諸山下杭之臨安餘杭湖之安吉武康
長興以入而皆由吳江分流以入海一名震澤書所謂
震澤底定是也一名具區周禮職方揚州之藪曰具區
山海經浮玉之山北望具區是也一名笠澤左傳越伐
吳吳子禦之笠澤是也一名五湖范蠡乘舟出五湖口
太史公登姑蘇臺望五湖是也五湖者張勃吳錄云周
行五百里故名虞仲翔云太湖東通長洲松江南通烏
程霅溪西通義興荆溪北通晉陵滆湖東連嘉興韭溪
水凡五道故謂之五湖陸魯望云太湖上稟咸池五車
之氣故一水五名然今湖中亦自有五湖菱湖莫湖游
湖貢湖胥湖莫釐之東周三十餘里曰菱湖其西北周
五十里曰莫湖長山之東周五十里曰游湖沿無錫老
岸周一百九十里曰貢湖胥山之西南周六十里曰胥
湖五湖之外又有三小湖夫椒山東曰梅梁湖杜圻之
西魚查之東曰金鼎湖林屋之東曰東臯里湖而吳人
稱謂則惟曰太湖云
七十二峰記(王鏊)
太湖之山發自天目邐迤至宜興入太宜融為諸山湖
之西北為山十有四馬跡最大又東為山四十有一西
洞庭望之渺然如世外即之茂陵平野閭巷井舍仙宫
梵宇星布棋列馬跡之北津里扶椒為大夫差敗越處
也西洞庭之東北渡渚黿山横山陰山葉與長沙山為
大長沙之西衢山漫山為大東洞庭之東武山北則餘
山西南三山蕨山澤山為大此其上亦有居人數百家
或數十家馬跡兩洞庭分峙湖中其餘諸山或遠㦯近
若沈若浮隱見出没於波濤之間馬跡之西北有若積
錢者曰錢堆稍東曰大㞦小㞦與錫山若連而斷舟行
其中曰獨山有若二鳬相向者曰東鴨西鴨中為三峰
稍南大嶞小嶞與夫椒相對而差小為小椒為杜圻范
蠡所嘗止也西洞庭之北貢湖中有兩山相近曰大貢
小貢有若五星聚曰五石浮曰茆浮曰思夫山有若兩
鳥飛且止者曰東烏北烏其西兩山南北相對而不相
見見即有風雷之異曰大雷小雷横山之東曰千山紹
山曰疃浮曰東獄西獄世傳吳王於此置男女二獄也
其前為粥山吳王飼囚者也有若琴者曰琴山若杵者
曰杵山曰大竹小竹與衝山近若物浮水面可見者曰
長浮癩頭浮殿前浮與黿山相對而差小者為龜山有
二女娟娟相對曰謝姑有若立柱嶻嶭玉柱稍却金庭
其南為垓山為歴耳中高而旁下者筆格驤首若逝者
石蛇有若老人立石公石蛇石公石最竒與黿山龜山
南北相對曰鼉山旁曰小鼉若螺者青浮二鼉之間若
隱若見曰驚籃東洞庭之南首銳而末岐者曰箭浮若
屋欹者曰王舍浮苧浮又南為白浮澤蕨之間有若笠
浮水面者曰蒻帽有逸於前後追而及之者曰猫鼠有
若碑碣横者曰石碑是為七十二然其最大而名者兩
洞庭也
銷夏灣記(蔡羽)
山以水襲為竒水以山襲尤竒也再襲之以水又襲之
以山中涵池沼寬周二十里舉天下之所無竒之竒銷
夏灣是也灣去郡城且百二十里春秋時吳子嘗從避
暑因名銷夏自吳迄今垂二千年遊而顯者不過三五
輩不為凡俗所有可知己湖之峰莫大於包山山之峰
莫大於縹緲峰高不知其幾里足袤五十里有畸峰之
南水道三十里為苕溪其弗能與苕溪参者諸巒抱其
外也苕之舟北行三十里以求縹緲峰其弗能與縹緲
直者亦諸巒為之拒也四面峰巒交窣獨以一面受太
湖中虚如抱甕其南列門闕焉由門闕東西盼西為龍
頭山其次爲小洞庭為石蛇為舍為蕪為鼠鬭之石不
得而名焉東則大小明月灣為石公為澤為蕨為三山
不得而名焉明月之灣其背為梭山厥土墳壚厥産林
檎鴨脚櫻桃柚柿梨棗龍頭之背為圻村厥土白礫厥
産玉石盧橘中消夏之腹印浮其上乍有乍無為衆安
之洲帆落洲上則四面環合為屏為翰聳姸效譎以與
縹緲相拱峰之巔有草無木其麓多木無草丹宫梵室
蒙蔽林靄鐘鳴鼔應然後知仙釋之廬魚行鳥過形影
交徹帆翔其上而莫之知避也夫地既異而處甚僻信
乎遊者之難至矣向使移而置之附郭則撰壺觴秣車
馬者日不暇給豈獨為吾灣哉人將僬僬乎劍負以趨
萬物失所矣夫造化無意者也設是灣如有意鬼神之
能不得而與非冥契其事孰能樂之嗚呼非惟世之人
不得而樂灣之人亦莫得而樂也余世居灣上有所獨
得私志之
林屋洞記(蔡羽)
丁丑五月十一日通府盩厔焦公偹孝豐之警事寧且
聞林屋洞之勝期與三四士往觀而羽與時林霢未斂
客各求道取疾有頃咸會于洞門天亦霽有小亭與門
峙從者解冠履釋方袍為山行裝南行繞丙門出于暘谷
之上趺于石壁壁高盡見太湖之境從者曰前有曲巖
復下壁攀木行里許次于巖畔自亭逮丙逮暘谷逮曲
巖皆五步一石十步一潭巉巉焉獸蹲淵淵焉龍伏泉
㶁㶁行樹根攬朽翳去豐草然後得一伸足靈祐道士
曰此毛公壇水也壇距洞且十里而南流出於洞門大
者成川小者為潭為澗用是兹山之樹青葱堅翠少
花而多根焦公有山水之趣與客嵌名巖中還至亭下
從者已在洞半坂矣靈祐道士習于乘橇橇以先驅洞
口微隘稍前得夏屋穹然黑䬃然豎毛髮左右請火公
命列炬壁間下燭瀦滷上照銀屋石鐘倒懸無慮數十
夾屋為石牀丹竈道士曰此所謂金庭玉柱者也然距
石樓神鉦尚遠道士内鳴鉦外奏樂客各據床躡石鍾
仰䑛乳穴暑月如盛寒如是者凡幾室室不同乃縱左
右各為向道或之丙門或之晹谷屏處忽若斷絶而無
不穿漏惟之隔凡者許久方有人聲還報火屢滅不能
進羽怪兹山大不踰他峰而中包空洞莫知攸際靈威
丈人有言有無不可知求之隔凡以外亦已異矣果幽
明之境殊豈造化者設是巧不得而窺耶出洞門日已
暝煑石乳飲訖各謝去
遊石蛇山記(蔡羽)
龜黿龍蛇之山大扺皆花石之村嵌者空竅灂者廉利
然皆不于山之腹特出於波濤龜黿龍頭皆負林麓走
飲於湖惟蛇山為不然當太湖之西北背龍頭而迎風
濤截乎大洋故境愈險而愈竒世少得而觀焉正德已
已清明日與客放舟龍頭西踰小洞庭還見聚落十餘
家為烏砂井厥名萬狀恍恍焉洞洞焉緣於㠝岏不敢
摇動然去蛇山尚十里客請乘東南風之便乃從烏砂
解舟薄石蛇之東遙見大石劃劃下若有門關而無人
蹤顧其勢尚陡水尚急舟不能停緣壁里許則山之陽
也岸始舒水始緩若有里墟而無人烟鳥嬰獸窟以竄
其間者大扺皆採石之人厥崖惟廬厥坎惟炊厥寢惟
磯以漬以飲惟石之宜始舟人與岸人見獲通語言而
沙詰潭未可卒進投竿測之視岸人指指止行焉始獲
登其丘山空地虚舉足有聲躡其巔梯斷石滑不獲前
復舉帆去則山之西麓壁愈高石愈竒若芙蓉開花魚
龍脫甲上者屏列下者橋卧隱隱波底者不可窮状所
見既異而境復迂僻由是鎻舟壁下環卧涯滸客皆引
滿載歌晨徂而暮返夫蛇山卷石耳其勝顧出龜黿龍
頭之上余與山相去甚邇而平生不聞其勝一日跨波
濤觸煙霧獲覩其竒則古之不言石蛇而言龜黿者有
以也噫物愈竒則遇愈難余志蛇山之竒俾好竒者覽
焉
遊輝縣雜記(李夢陽)
李夢陽曰詩云泌之洋洋可以樂饑予當正德戊辰值
春仲之交而遊於輝縣於是覽蘇門之山降觀于衛源
乃登盤山至侯趙之川遂覽于三湖返焉李子登蘇門
之山扣石而歌歌曰泉水活活北之流矣有女懷春采
彼薇矣山雪修阻暮予何之矣歌竟長嘯響應林谷時
人莫測也蘇門山古士率棲焉著者魏阮籍晉孫登宋
李之才卲雍元許衡姚樞耳然諸皆有祠祠之獨籍不
祠也蘇門有九峰山亦竒絶然其上無泉侯趙川亦無
川可恨也太行山至蘇門連峰萬餘數森森若排劒北
走中有三峰獨竒而三寺各當一竒有一泉繞之流乃
其泉數里觸大石輒入地故不至侯趙川李子曰予觀
三湖險矣蓋虎豹之窟而魑魅所宅也西距壺關之巍
北跨陵川之危東扼林慮上黨有盜賊恒數百騎來則
彀弓弩持刀出没林阻巖谷間號曰青羊白戈云而盤
山路石岈岈嶃嶃行若登天然過此豁然曠川而四面
皆山焉所謂侯趙川也蓋若桃源焉三湖有巨竹蓊茂
登山西望亭亭緣崖而綠者竹也中湖則有石鏡半規
耳而黝瑩能鑒天日山河人物焉豈不異哉中湖寺趙
宋號太平興國寺而屬湯隂縣南北湖寺則今人創之
耳邊寺磽田以千數然故櫟橡磈磊區耳於是寺僧招
流人墾之租其人率斬茅菅阻巖&KR1735;為聚落烟火裊裊
相雜也其流人若婦并為寺僧使乃其婦則於邊寺泉
任載水予自南湖還也乃見三兩婦置桶巖滴下而猥
坐广下然青羊白戈過其聚落聚落人輒飲食之得無
害青羊白戈感其飲食數亦輒贈遺之為常焉輝縣産
魚稻然其人多病癯偕予行者二人一曰馮貴二曰左
國玉予内弟也内弟生不識山前出武陽行望見山喜
以為雲已知其山也益又喜躍馬行懊不即至山李子
曰余遊蘇門蓋得於山川土俗之别云於是作遊蘇門
記
仇池諸山記(何景明)
仇池方百頃斗絶高半羊腸盤遒三十六回山上有豊
水泉煑土成鹽范曄後漢書池地方百里左右皆曰白
馬氐麥積山在鞏昌府秦州東南八十里去舊天水縣
東百里狀如麥積為秦地林泉之冠上有姚秦所建瑞
應寺山之北曰鵰巢谷有隗囂避暑宫對面瀑布瀉出
蒼崖間又有魏乞弗後墓鎖林峽在臨洮府城南六十
里曰史家灣洮水所經會灣之右即南山麓路引一線
穿麓入峽峽之阻諸峰聳峭兩崖懸絶故山逼峽隘林
木鬱森四封固蔽而無所通故曰鎖林其桃源自蕃叠
戍界與岷山分𣲖江東行者北經岷州穿鐵城旋入萬
山間凌波盤渦倒山堙谷而來遂受吞此峽適一登臨
則衝波騰浪激盪險壯突出峽口滔滔巨野逼府城而
去龍門山在舊大安軍城五里去今沔縣南六十里官
道之傍懸壁環合上透碧虚中敞大洞下潄清泉宛然
天造水簾懸夏冰柱凝冬宋文潞公宋景文趙清獻公
王素韓絳吕況吕公弼吕大防皆有留題行三里又有
後洞蘇元老龍洞記自利至興行五百里幾半蜀道而
巖洞之可喜首莫如龍洞垂簷厦屋深不可測
太華山記(李攀龍)
經曰太華之山削成而四方其高五千仞其廣十里蓋
指華中削成而四方者爾四方之外宫之盡華山也自
縣南十里入谷逶迤上二十里抵削成北方壁下乃谷
即西南出不可行行東北大霤中霤中一峽裁容人左
右穿受不滿足穿受手如决吻人上出如自井中者千
尺曰千尺峽北不至十步復得一峽百尺人上出如前
峽曰百尺峽則東南行厓往往如覆敦出人穿其穹中
行穹中穿其仄輪牙也厓絶為徑橋者二所東北徑雲臺峰
東南得大阪可千尺人從其罅中躡銜上阪穹為棧五
步顧見罅中如一耦之&KR0908;新發諸耜矣罅中穿如峽中
峽中銜如罅中峽中之繘垂罅中之繘倚皆自汲也棧
北得厓徑丈人仄行於穿手在決吻中左右代相受踵
二分垂在外足已茹則齧膝也足已吐是以趾任身也
北不至十步厓乃東折得路足許於厓剡中入並厓南
行耳如屬垣者二里剡窮復西出厓上行則積穿三丈
有厓從北來踆此厓上復高三丈自踆首南行厓如前
剡中屬耳甐耳矣三里而近為蒼龍嶺嶺廣尺有咫長
五百丈崖東西深數千仞人莫敢睨視是酈生所稱搦
領須騎行者矣雖今得拾級行哉足欲置之置先嘗一
足于級上置也然後更置一足其所置足猶若置入石
中者猶人人不自固匍匐進也級窮得厓踆焉高二丈
一隅西北出入從其隅上南一里得厓又盡嗷不可以
穿繘自汲也是皆所謂懸度矣不至百步西北冒大石
出厓下西南上二里得松林五樹稱五將軍厓上者不
見杪厓下者不見本從縣中望見松如樹菼也西一里
有大石如百斛囷不知何來客於此横道而處踰之為
穿徑二十所西南百步得巨靈掌掌在削成東北方壁
上不盡壁五丈許人不得至掌二丈許掌形覆其拇北
引如三尋之戟從縣中望見掌即五指参差出壁上也
又西百步詣削成四方上矣西南望削成四方中東北
望所從上削成道道從東北隅出二十里是錞於雲臺
峰猶杓之在斗矣削成上四方顧其中汙也上宫在汙
中西北玉井在上宫前五尺許水出於其上潜於其下
東北淫大坎中凡二十八所北至壁下壁下注道中一
穴北出水從上冪之也四壁之穴各在一摶上宫東南
上三里許得明星玉女祠含神霧稱明星玉女持玉漿
乃祠在大石上大石長十丈許祠前輒坼坼下有穴穴
有石如馬折南五丈坎如盆者五所如臼者一所水方
澹澹也下從祠東南峽中行二里得池二所大如輪東
南行三里望見衛叔卿之博臺在别顛為埒不盡厓尺
中如砥可坐十人厓南北繘纚纚也欲度者先握繘自
懸厓中乃跖厓自汰令就繘不得繘還跖厓自汰得而
後釋所自懸繘也此即秦昭王使人施鈎梯處也西南
上三里許得一峽如括曰天門門西出為棧而銅柱陿
不能尺長二十丈棧窮穿井下三丈竅旁出復西行為
棧而銅柱一池在石室中不可涸也天門旁有臺如叔
卿之臺南望三公山三峯如食前之豆是白帝之所觴
百神也從上望壁下大谿谿四無景即日中窈窕爾久
之一山出其末若鏃矢頃即失之矣是為南峰南峰前
出南壁上東峰出東南隅壁上西峰出西北隅從下望
之五千仞一壁矣攀龍曰余既達削成四方中不復知
天不可升矣余豈善載腐肉朽骨者乎及俯三峰望中
原見黃河從塞外來下窺大壑精氣之所出入又未嘗
不爽然自失也
玉女潭諸游記(王世貞)
出張公洞半里許得史氏之廢院憩焉即故天申宫址
也會所齎酒脯至相勞路飲食小間仰視旁石壁峭上
十餘丈下有泉紺碧色酌之甘客曰循此西可抵玉女
潭余遂起蹩蹩行蔓草中然甃石鱗砌道甚平曰史氏
所治也可三里所棹楔書甚偉至則道益飭治修篁茂
松葱菁峭蒨極望無涘有老氏宫宫焉主者則二僧延
予縱觀為上祠釐處久之出緣石磴上可數十武稍折
而南為玉女潭潭方廣各五丈許不以水旱溢涸奫渟
泓澄可毁顱髮大石梁斜覆之覆不盡者十二黃葉時
墮鏗然有聲李生約絙以石而擲之其深者竟五丈絙
不見底余呼酒舉一巵下僧導予行可百弓抵瓊樹所
夭矯偃蹇欲無白日幹若數虬盤蟉而下取根則上摶
相格益怒申鬛開奮即唐人獨孤及所稱日日思瓊樹
者也計其歲可伯仲吾虞山檜耳傍有巨石昂首出隆
凖兀崪兩洞睕睕水深綠如雙睛却視令人&KR0719;然僧乃
導余飯史氏莊中堂亦祠釐處也周環若壁為八卦齋
後樓凭之可從隙望太湖門者傲予以不可止乃止史
氏者今太僕恭甫也僧間為言所以得玉女潭狀云史
氏初行地山下榛蕪隱約中若有覩者異之刊蔓而潭
見其右為虎窟人獸骨甚多募獵士逐之去亭其上凢
史氏所得地以十數而龍湫釣陽洞最勝予故已耳龍
湫遂攝衣往可里許至湫湫為石澗衡二丈竒縱可六
丈而殺三方皆峭壁壁多青綠色瀦泉淵然甚冽而甘
寒方舟覆焉僧為言舟可以入洞第非數十人莫能復
余顧從行士有賈勇者募之復舟人予三鐶七人裸而
泅舟遂覆已從峭壁下盤入壁愈益斗絶仰視天一霤
熒熒射人石色與水色鬭碧赤余劇呼酒張生扣舷歌
歌聲泠然逗崖石間欲留小醉需次入者妬而疾呼乃
強出為待之徐行至釣陽亦水洞也中空可容百人流
水潺湲出石間傍復得一竇傴而入益開朗石益竒水
聲益壯盖遊客所不時識者僧復言某某地亦可游以
迫下春遂歸
斵冰記(劉鳳)
歲甲戌月之涂時乃大寒北風扶搖陵震川陸冰溰溰
寒涂自洫遂以達彌望皆凝冱林木凄其色廪廪&KR1949;䨴
颷颸欲墮景候惨冽甚日暣霏霏薄之霒靄澹淡霨起
相映發回中人凔不勝凚予與二三子居隩室重衾自
擁猶凓若露之冷析骨驚相謂頃歲來寒未有也乃余
顧躍然喜自昔之從燕中役霄雪霑浥霃霃十里積至
牛目丘陵為塴鄧陁騰涌風横挾之怒號天地若搖兀
者久不游今復覩此怳然懷往且方壯少精醟盛冒犯
霋寒朝夜衢路騎行無益執策驅之耳不自覺今雖衰
柰何都無意氣學兒女子縮朒乃強命檝欲有所之榜
人諫不聽始自岸側鑿冰冲冲開不尋丈益督之前霵
霵漸&KR0034;裂之聲硼&KR1503;磅硠若石讋斵之礫硌碎若玉礛
之磊砢磷磷薄流澌左右蕩激舟渒然進&KR0008;&KR0008;若割層
磥磽嚳觸擊甚棘役者休勞之酒復行傍艤者觀者倚
艫欲并出者咸怪之謂何所急礪意不避横軼中流獨
摘抶抵如期赴迫切者咸噪以助之勢揮蹸突攘益蠭
起波沸翼而蹙之磕磕然者巳而迫午霽和澤氣稍融
液所殞破解散者所蹍跐副(普逼)䟹(只絶)者所掌捂(吾故)搌(丑善)
拓者則已委積涯涘粲若雪綺矣數里間闢為通道夫
或捧痛而謳或呼以作氣遂抵湖上乃策而登四顧颾
飉肅屑遠郊苦霧霾之若洶洶動雖肅厲而不爽徹孔
子云天寒吐珠於澤睹若澔溔不辨語所謂天白灝灝
寒凝凝者與矧石氣&KR0008;&KR0008;磢(側兩)擊與&KR2976;&KR2976;相雜面受之
如射沙石粟膚龜手不足言戰戰不可任語笑皆為凍
咽竹樹飋飋柯葉盡霣望乃不蔽湖山遠來在前予雖
意益舒二三子無復色遽欲歸夫時者不可常即歲如
此嚴亦幾何遇之景氣無論四時當其極豈不佳哉何
以暄凉間也人養適過竅理皆疏顔澤不堅故不可犯
霜露予四方之人也而久此悒悒豈能忘故時忽睹此
遂動驅馳想彼北鄙寒絶手足皆瘃墮沉身没命思策
功名獨何壯與而予與二三子空老耳何益且古者凌
人納冰隂室以贊陽氣故無冰則書以紀異東南地氣
稍偏然累歲冬燠則藏乃不固今幸&KR0982;(下各)澤(大洛)遂合歲
其阜與玄冥者能專其令與予雖山澤逸安得時穣歲
登乃能無他慮又因其寒暑之暇極意所之縱覽觀焉
而嘅寓之矣
雨中泛湖記(許榖)
嘉靖丙午予以罪放逐於武林將與箕泉王子訂湖山
之約每苦風雨猛烈未果俄而南溟楊子放舟自海上
至問訊謫居敦厚友誼於是慨然命駕斯游遂勇時二
月二十一日也是日零雨初歇旭日微映和風徐拂淡
煙未收乃並轡聯輿憩於静慈之上八窗洞啓四天豁
然湖山青蒼俱在目睫寺即倚南屏山山有怪石長松
崚嶒震聳人語不聞松濤遞響真若萬馬騰空而下也
人謂湖上縱觀以此山為曠豈不信哉頃之陰雲半合
微雨漸零薄飲初醺榜人適至相與攀蘿泝堤坐於青
舫之上於時煙霏迷護水波蒼茫羣山疊岫恍忽如失
循六橋而下則紅桃碧柳隠隠有芳菲之色鷗鷺出没
於滄波之間若與人狎而不去艤舟孤山猶見和靖之
墓回視保叔浮圖微有髣髴而巳幽興勃然舉觴無算
僕有善歌梁州悲切可聽乃復秉燭流連踟蹰各不能
去噫嘻此可謂之人間而非蓬萊弱水乎予謂良友罕
覿佳景難遘放浪而會乃成懽悰予與楊子别已六年
與王子别盖十有五年矣書劄相傳恨不能會今會乃
在湖山間復值此景豈非數之前定者哉且人之遊覽
必選晴霽今觀烟雨之上泛舟者幾人乃知寂寞之濱
人所不愛貴在自得之耳况乎紅英半落綠陰漸成春
且闌珊去矣必竢惠風和煦豈不晩哉然則我二三人
者不暢叙劇飲負於斯景多矣然二君行且登朝堂用
世矣予將抱拙丘園詠歌烟月他日倘訪予於白鷺洲
南握手道故豈能無感於斯會也哉
文章辨體彙選卷五百七十七
