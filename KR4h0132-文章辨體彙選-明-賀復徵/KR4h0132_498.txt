文章辨體彙選卷四百九十八
明賀復徵編
史傳十六
伍子胥列傳(漢司馬遷)
伍子胥者楚人也名員員父曰伍奢員兄曰伍尚其先
曰伍舉以直諫事楚莊王有顕故其後世有名於楚楚
平王有太子名曰建使伍奢爲太傅費無忌爲少傅無
忌不忠於太子建平王使無忌爲太子取婦於秦秦女
好無忌馳歸報平王曰秦女絶美王可自取而更爲太
子取婦平王遂自取秦女而絶愛幸之生子軫更爲太
子取婦無忌既以秦女自媚於平王因去太子而事平
王恐一旦平王卒而太子立殺已乃因讒太子建建母
蔡女也無寵於平王平王稍益疏建使建守城父備邊
兵頃之無忌又日夜言太子短於王曰太子以秦女之
故不能無怨望願王少自備也自太子居城父將兵外
交諸侯且欲入爲亂矣平王乃召其太傅伍奢考問之
伍奢知無忌讒太子於平王因曰王獨奈何以讒賊小
臣疏骨肉之親乎無忌曰王今不制其事成矣王且見
禽於是平王怒囚伍奢而使城父司馬奮揚往殺太子
行未至奮揚使人先告太子太子急去不然將誅太子
建亡奔宋無忌言於平王曰伍奢有二子皆賢不誅且
爲楚憂可以其父質而召之不然且爲楚患王使使謂
伍奢曰能致汝二子則生不能則死伍奢曰尚爲人仁
呼必來員爲人剛戾忍訽能成大事彼見來之并禽其
勢必不來王不聽使人召二子曰來吾生汝父不來今
殺奢也伍尚欲往員曰楚之召我兄弟非欲以生我父
也恐有脱者後生患故以父爲質詐召二子二子去則
父子俱死何益父之死往而令讎不得報耳不如奔他
國借力以雪父之恥俱滅無爲也伍尚曰我知往終不
能全父命然恨父召我以求生而不往後不能雪恥終
爲天下笑耳謂員可去矣汝能報殺父之讎我將歸死
尚既就執使者捕伍胥伍胥貫弓執矢嚮使者使者不
敢進伍胥遂亡聞太子建之在宋往從之奢聞子胥之
亡也曰楚國君臣且苦兵矣伍尚至楚楚并殺奢與尚
也伍胥既至宋宋有華氏之亂乃與太子建俱奔於鄭
鄭人甚善之太子建又適晉晉頃公曰太子既善鄭鄭
信太子太子能爲我内應而我攻其外滅鄭必矣滅鄭
而封太子太子乃還鄭事未會會自私欲殺其從者從
者知其謀乃告之於鄭鄭定公與子産誅殺太子建建
有子名勝伍胥懼乃與勝俱奔吳到昭關昭關欲執之
伍胥遂與勝獨身步走幾不得脱追者在後至江江上
有一漁父乘船知伍胥之急乃渡伍胥伍胥既渡解其
劍曰此劍直百金以與父父曰楚國之法得伍胥者賜
粟五萬石爵執珪豈徒百金劍耶不受伍胥未至吳而
疾止中道乞食至於吳吳王僚方用事公子光爲將伍
胥乃因公子光以求見吳王久之楚平王以其邊邑鍾
離與吳邊邑卑梁氏俱蠶兩女子争桑相攻乃大怒至
於兩國舉兵相伐吳使公子光伐楚拔其鍾離居巢而
歸伍子胥說吳王僚曰楚可破也願復遣公子光公子
光謂吳王曰彼伍胥父兄爲戮於楚而勸王伐楚者欲
以自報其讎耳伐楚未可破也伍胥知公子光有内志
欲殺王而自立未可說以外事乃進專諸於公子光退
而與太子建之子勝耕於野五年而楚平王卒初平王
所奪太子建秦女生子軫及平王卒軫竟立爲後是爲
昭王吳王僚因楚喪使二公子將兵往襲楚楚發兵絶
吳兵之後不得歸吳國内空而公子光乃令專諸襲刺
吳王僚而自立是爲吳王闔廬闔廬既立得志乃召伍
員以爲行人而與謀國事楚誅其大臣郤宛伯州犂伯
州犂之孫伯嚭亡奔吳吳亦以嚭爲大夫前王僚所遣
二公子將兵伐楚者道絶不得歸後聞闔廬弑王僚自
立遂以其兵降楚楚封之於舒闔廬立三年乃興師與
伍胥伯嚭伐楚拔舒遂禽故吳反二將軍因欲至郢將
軍孫武曰民勞未可且待之乃歸四年吳伐楚取六與
潜五年伐越敗之六年楚昭王使公子囊瓦將兵伐吳
吳使伍員迎擊大破楚軍於豫章取楚之居巢九年吳
王闔廬謂子胥孫武曰始子言郢未可入今果何如二
子對曰楚將囊瓦貪而唐蔡皆怨之王必欲大伐之必
先得唐蔡乃可闔廬聽之悉興師與唐蔡伐楚與楚夾
漢水而陳吳王之弟夫概將兵請從王不聽遂以其屬
五千人擊楚將子常子常敗走奔鄭於是吳乘勝而前
五戰遂至郢已夘楚昭王出奔庚辰吳王入郢昭王出
亡入雲夢盗擊王王走鄖鄖公弟懷曰平王殺我父我
殺其子不亦可乎鄖公恐其弟殺王與王奔隨吳兵圍
隨謂隨人曰周之子孫在漢川者楚盡滅之隨人欲殺
王王子綦匿王已自爲王以當之隨人卜與王於吳不
吉乃謝吳不與王始伍員與申包胥爲交員之亡也謂
包胥曰我必覆楚包胥曰我必存之及吳兵入郢伍子
胥求昭王既不得乃掘楚平王墓出其尸鞭之三百然
後已申包胥亡於山中使人謂子胥曰子之報讎其以
甚乎吾聞之人衆者勝天天定亦能勝人今子故平王
之臣親北面而事之今至於僇死人此豈其無天道之極
乎伍子胥曰爲我謝申包胥曰吾日暮塗遠吾故倒行
而逆施之於是申包胥走秦告急求救於秦秦不許包
胥立於秦庭晝夜哭七日七夜不絶其聲秦哀公憐
之曰楚雖無道有臣若是可無存乎乃遣車五百乘救
楚擊吳六月敗吳兵於稷會吳王久留楚求昭王而闔
廬弟夫概乃亡歸自立爲王闔廬聞之乃釋楚而歸擊
其弟夫概夫概敗走遂奔楚楚昭王見吳有内亂乃復
入郢封夫概於堂谿爲堂谿氏楚復與吳戰敗吳吳王
乃歸後二歲闔廬使太子夫差將兵伐楚取番楚懼吳
復大來乃去郢徙於鄀當是時吳以伍子胥孫武之謀
西破強楚北威齊晉南服越人其後四年孔子相魯後
五年伐越越王句踐迎擊敗吳於姑蘇傷闔廬指軍郤
闔廬病創將死謂太子夫差曰爾忘句踐殺爾父乎夫
差對曰不敢忘是夕闔廬死夫差既立爲王以伯嚭爲
太宰習戰射二年後伐越敗越於夫湫越王句踐乃以
餘兵五千人棲於會稽之上使大夫種厚幣遺吳太宰
嚭以請和求委國爲臣妾吳王將許之伍子胥諫曰越
王爲人能辛苦今王不滅後必悔之吳王不聽用太宰
嚭計與越平其後五年而吳王聞齊景公死而大臣争
寵新君弱乃興師北伐齊伍子胥諫曰句踐食不重味
弔死問疾且欲有所用之也此人不死必爲吳患今吳
之有越猶人之有腹心疾也而王不先越而乃務齊不
亦謬乎吳王不聽伐齊大敗齊師於艾陵遂滅鄒魯之
君以歸益疏子胥之謀其後四年吳王將北伐齊越王
句踐用子貢之謀乃率其衆以助吳而重寶以獻遺太
宰嚭太宰嚭既數受越賂其愛信越殊甚日夜爲言於
吳王吳王信用嚭之計伍子胥諫曰夫越腹心之病今
信其浮詞詐僞而貪齊破齊譬猶石田無所用之且盤
庚之誥曰有顛越不恭劓殄滅之俾無遺育無使易種
于兹邑此商之所以興願王釋齊而先越若不然後將
悔之無及而吳王不聽使子胥於齊子胥臨行謂其子
曰吾數諫王王不用吾今見吳之亡矣汝與吳俱亡無
益也乃屬其子於齊鮑牧而還報吳吳太宰嚭既與子
胥有隙因讒曰子胥爲人剛暴少恩猜賊其怨望恐爲
深禍也前日王欲伐齊子胥以爲不可王卒伐之而有
大功子胥恥其計謀不用乃反怨望而今王又復伐齊
子胥專愎強諫沮毁用事徒幸吳之敗以自勝其計謀
耳今王自行悉國中武力以伐齊而子胥諫不用因輟
謝佯病不行王不可不備此起禍不難且嚭使人微伺
之其使於齊也乃屬其子於齊之鮑氏夫爲人臣内不
得意外倚諸侯自以爲先王之謀臣今不見用常鞅鞅
怨望願王早圖之吳王曰微子之言吾亦疑之乃使使
賜伍子胥屬鏤之劍曰子以此死伍子胥仰天歎曰嗟
乎讒臣嚭爲亂矣王乃反誅我我令若父霸自若未立
時諸公子争立我以死争之於先王幾不得立若既得
立欲分吳國予我我顧不敢望也然今若聽諛臣言以
殺長者乃告其舍人曰必樹吾墓上以梓令可以爲器
而抉吾眼縣吳東門之上以觀越寇之入滅吳也乃自
剄死吳王聞之大怒乃取子胥尸盛以鴟夷革浮之江
中吳人憐之爲立祠於江上因命曰胥山吳王既誅伍
子胥遂伐齊齊鮑氏殺其君悼公而立陽生吳王欲討
其賊不勝而去其後二年吳王召魯衛之君會之槖臯
其明年因北大會諸侯於黃池以令周室越王句踐襲
殺吳太子破吳兵吳王聞之乃歸使使厚幣與越平後
九年越王句踐遂滅吳殺王夫差而誅太宰嚭以不忠
於其君而外受重賂與已比周也伍子胥初所與俱亡
故楚太子建之子勝者在於吳吳王夫差之時楚惠王
欲召勝歸楚葉公諫曰勝好勇而隂求死士殆有私乎
惠王不聽遂召勝使居楚之邊邑鄢號爲白公白公歸
楚三年而吳誅子胥白公勝既歸楚怨鄭之殺其父乃
隂養死士求報鄭歸楚五年請伐鄭楚令尹子西許之
兵未發而晉伐鄭鄭請救於楚楚使子西往救與盟而
還白公勝怒曰非鄭之仇乃子西也勝自礪劍人問曰
何以爲勝曰欲以殺子西子西聞之笑曰勝如卵耳何
能爲耶其後四歲白公勝與石乞襲殺楚令尹子西司
馬子綦於朝石乞曰不殺王不可乃劫之王如高府石
乞從者屈固負楚惠王亡走昭夫人之宫葉公聞白公
爲亂率其國人攻白公白公之徒敗亡走山中自殺而
虜石乞而問白公尸處不言將烹石乞曰事成爲卿不
成而烹固其職也終不肯告其尸處遂烹石乞而求惠
王復立之
孟子淳于髠列傳(司馬遷)
孟軻鄒人也受業子思之門人道既通游事齊宣王宣
王不能用適梁梁惠王不果所言則見以爲迂遠而闊
于事情當是之時秦用商君富國強兵楚魏用吳起戰
勝弱敵齊威王宣王用孫子田忌之徒而諸侯東面朝
齊天下方務於合從連衡以攻伐爲賢而孟軻乃述唐
虞三代之德是以所如者不合退而與萬章之徒序詩
書述仲尼之意作孟子七篇其後有騶子之屬齊有三
騶子其前騶忌以鼓琴干威王因及國政封爲成侯而
受相印先孟子其次騶衍後孟子騶衍睹有國者益淫
侈不能尚德若大雅整之於身施及黎庶矣乃深觀隂
陽消息而作怪迂之變終始大聖之篇十餘萬言其語
閎大不經必先驗小物推而大之至於無垠先序今以
上至黃帝學者所共術大並世盛衰因載其禨祥制度
推而遠之至天地未生窈冥不可考而原也先列中國
名山大川通谷禽獸水土所殖物類所珍因而推之及
海外人之所不能睹稱引天地剖判以來五德轉移治
各有宜而符應若兹以爲儒者所謂中國者於天下乃
八十一分居其一分耳中國名曰赤縣神州赤縣神州
内自有九州禹之序九州是也不得爲州數中國外如
赤縣神州者九乃所謂九州也於是有禆海環之人民
禽獸莫能相通者如一區中者乃爲一州如此者九乃
有大&KR0801;海環其外天地之際焉其術皆此類也然要其
歸必止乎仁義節儉君臣上下六親之施始也濫耳王
公大人初見其術懼然顧化其後不能行之是以騶子
重於齊適梁惠王郊迎執賓主之禮適趙平原君側行
襒席如燕昭王擁篲先驅請列弟子之座而受業築碣
石宫身親往師之作主運其游諸侯見尊禮如此豈與
仲尼菜色陳蔡孟軻困於齊梁同乎哉故武王以仁義
伐紂而王伯夷餓不食周粟衛靈公問陳而孔子不答
梁惠王謀欲攻趙孟軻稱太王去邠此豈有意阿世俗
苟合而已哉持方枘欲納圜鑿其能入乎或曰伊尹負
鼎而勉湯以王百里奚飯牛車下而繆公用覇作先合
然後引之大道騶衍其言雖不軌儻亦有牛鼎之意乎
自騶衍與齊之稷下先生如淳于髠慎到環淵接子田
駢騶奭之徒各著書言治亂之事以干世主豈可勝道
哉
淳于髠齊人也博聞強記學無所主其諫說慕晏嬰之
爲人也然而承意觀色爲務客有見髠于梁惠王惠王
屏左右獨坐而再見之終無言也惠王怪之以讓客曰
子之稱淳于先生管嬰不及及見寡人寡人未有得也
豈寡人不足爲言邪何故哉客以謂髠髠曰固也吾前
見王王志在驅逐後復見王王志在音聲吾是以默然
客具以報王王大駭曰嗟乎淳于先生誠聖人也前淳于
先生之來人有獻善馬者寡人未及視會先生至後先
生之來人有見謳者未及試亦會先生來寡人雖屏人
然私心在彼有之後淳于髠見壹語連三日三夜無倦
惠王欲以卿相位待之髠因謝去於是送以安車駕駟
束帛加璧黃金百鎰終身不仕
文章辨體彙選卷四百九十八
文章辨體彙選卷四百九十八
明賀復徵編
史傳十六
伍子胥列傳(漢司馬遷)
伍子胥者楚人也名員員父曰伍奢員兄曰伍尚其先
曰伍舉以直諫事楚莊王有顕故其後世有名於楚楚
平王有太子名曰建使伍奢爲太傅費無忌爲少傅無
忌不忠於太子建平王使無忌爲太子取婦於秦秦女
好無忌馳歸報平王曰秦女絶美王可自取而更爲太
子取婦平王遂自取秦女而絶愛幸之生子軫更爲太
子取婦無忌既以秦女自媚於平王因去太子而事平
王恐一旦平王卒而太子立殺已乃因讒太子建建母
蔡女也無寵於平王平王稍益疏建使建守城父備邊
兵頃之無忌又日夜言太子短於王曰太子以秦女之
故不能無怨望願王少自備也自太子居城父將兵外
交諸侯且欲入爲亂矣平王乃召其太傅伍奢考問之
伍奢知無忌讒太子於平王因曰王獨奈何以讒賊小
臣疏骨肉之親乎無忌曰王今不制其事成矣王且見
禽於是平王怒囚伍奢而使城父司馬奮揚往殺太子
行未至奮揚使人先告太子太子急去不然將誅太子
建亡奔宋無忌言於平王曰伍奢有二子皆賢不誅且
爲楚憂可以其父質而召之不然且爲楚患王使使謂
伍奢曰能致汝二子則生不能則死伍奢曰尚爲人仁
呼必來員爲人剛戾忍訽能成大事彼見來之并禽其
勢必不來王不聽使人召二子曰來吾生汝父不來今
殺奢也伍尚欲往員曰楚之召我兄弟非欲以生我父
也恐有脱者後生患故以父爲質詐召二子二子去則
父子俱死何益父之死往而令讎不得報耳不如奔他
國借力以雪父之恥俱滅無爲也伍尚曰我知往終不
能全父命然恨父召我以求生而不往後不能雪恥終
爲天下笑耳謂員可去矣汝能報殺父之讎我將歸死
尚既就執使者捕伍胥伍胥貫弓執矢嚮使者使者不
敢進伍胥遂亡聞太子建之在宋往從之奢聞子胥之
亡也曰楚國君臣且苦兵矣伍尚至楚楚并殺奢與尚
也伍胥既至宋宋有華氏之亂乃與太子建俱奔於鄭
鄭人甚善之太子建又適晉晉頃公曰太子既善鄭鄭
信太子太子能爲我内應而我攻其外滅鄭必矣滅鄭
而封太子太子乃還鄭事未會會自私欲殺其從者從
者知其謀乃告之於鄭鄭定公與子産誅殺太子建建
有子名勝伍胥懼乃與勝俱奔吳到昭關昭關欲執之
伍胥遂與勝獨身步走幾不得脱追者在後至江江上
有一漁父乘船知伍胥之急乃渡伍胥伍胥既渡解其
劍曰此劍直百金以與父父曰楚國之法得伍胥者賜
粟五萬石爵執珪豈徒百金劍耶不受伍胥未至吳而
疾止中道乞食至於吳吳王僚方用事公子光爲將伍
胥乃因公子光以求見吳王久之楚平王以其邊邑鍾
離與吳邊邑卑梁氏俱蠶兩女子争桑相攻乃大怒至
於兩國舉兵相伐吳使公子光伐楚拔其鍾離居巢而
歸伍子胥說吳王僚曰楚可破也願復遣公子光公子
光謂吳王曰彼伍胥父兄爲戮於楚而勸王伐楚者欲
以自報其讎耳伐楚未可破也伍胥知公子光有内志
欲殺王而自立未可說以外事乃進專諸於公子光退
而與太子建之子勝耕於野五年而楚平王卒初平王
所奪太子建秦女生子軫及平王卒軫竟立爲後是爲
昭王吳王僚因楚喪使二公子將兵往襲楚楚發兵絶
吳兵之後不得歸吳國内空而公子光乃令專諸襲刺
吳王僚而自立是爲吳王闔廬闔廬既立得志乃召伍
員以爲行人而與謀國事楚誅其大臣郤宛伯州犂伯
州犂之孫伯嚭亡奔吳吳亦以嚭爲大夫前王僚所遣
二公子將兵伐楚者道絶不得歸後聞闔廬弑王僚自
立遂以其兵降楚楚封之於舒闔廬立三年乃興師與
伍胥伯嚭伐楚拔舒遂禽故吳反二將軍因欲至郢將
軍孫武曰民勞未可且待之乃歸四年吳伐楚取六與
潜五年伐越敗之六年楚昭王使公子囊瓦將兵伐吳
吳使伍員迎擊大破楚軍於豫章取楚之居巢九年吳
王闔廬謂子胥孫武曰始子言郢未可入今果何如二
子對曰楚將囊瓦貪而唐蔡皆怨之王必欲大伐之必
先得唐蔡乃可闔廬聽之悉興師與唐蔡伐楚與楚夾
漢水而陳吳王之弟夫概將兵請從王不聽遂以其屬
五千人擊楚將子常子常敗走奔鄭於是吳乘勝而前
五戰遂至郢已夘楚昭王出奔庚辰吳王入郢昭王出
亡入雲夢盗擊王王走鄖鄖公弟懷曰平王殺我父我
殺其子不亦可乎鄖公恐其弟殺王與王奔隨吳兵圍
隨謂隨人曰周之子孫在漢川者楚盡滅之隨人欲殺
王王子綦匿王已自爲王以當之隨人卜與王於吳不
吉乃謝吳不與王始伍員與申包胥爲交員之亡也謂
包胥曰我必覆楚包胥曰我必存之及吳兵入郢伍子
胥求昭王既不得乃掘楚平王墓出其尸鞭之三百然
後已申包胥亡於山中使人謂子胥曰子之報讎其以
甚乎吾聞之人衆者勝天天定亦能勝人今子故平王
之臣親北面而事之今至於僇死人此豈其無天道之極
乎伍子胥曰爲我謝申包胥曰吾日暮塗遠吾故倒行
而逆施之於是申包胥走秦告急求救於秦秦不許包
胥立於秦庭晝夜哭七日七夜不絶其聲秦哀公憐
之曰楚雖無道有臣若是可無存乎乃遣車五百乘救
楚擊吳六月敗吳兵於稷會吳王久留楚求昭王而闔
廬弟夫概乃亡歸自立爲王闔廬聞之乃釋楚而歸擊
其弟夫概夫概敗走遂奔楚楚昭王見吳有内亂乃復
入郢封夫概於堂谿爲堂谿氏楚復與吳戰敗吳吳王
乃歸後二歲闔廬使太子夫差將兵伐楚取番楚懼吳
復大來乃去郢徙於鄀當是時吳以伍子胥孫武之謀
西破強楚北威齊晉南服越人其後四年孔子相魯後
五年伐越越王句踐迎擊敗吳於姑蘇傷闔廬指軍郤
闔廬病創將死謂太子夫差曰爾忘句踐殺爾父乎夫
差對曰不敢忘是夕闔廬死夫差既立爲王以伯嚭爲
太宰習戰射二年後伐越敗越於夫湫越王句踐乃以
餘兵五千人棲於會稽之上使大夫種厚幣遺吳太宰
嚭以請和求委國爲臣妾吳王將許之伍子胥諫曰越
王爲人能辛苦今王不滅後必悔之吳王不聽用太宰
嚭計與越平其後五年而吳王聞齊景公死而大臣争
寵新君弱乃興師北伐齊伍子胥諫曰句踐食不重味
弔死問疾且欲有所用之也此人不死必爲吳患今吳
之有越猶人之有腹心疾也而王不先越而乃務齊不
亦謬乎吳王不聽伐齊大敗齊師於艾陵遂滅鄒魯之
君以歸益疏子胥之謀其後四年吳王將北伐齊越王
句踐用子貢之謀乃率其衆以助吳而重寶以獻遺太
宰嚭太宰嚭既數受越賂其愛信越殊甚日夜爲言於
吳王吳王信用嚭之計伍子胥諫曰夫越腹心之病今
信其浮詞詐僞而貪齊破齊譬猶石田無所用之且盤
庚之誥曰有顛越不恭劓殄滅之俾無遺育無使易種
于兹邑此商之所以興願王釋齊而先越若不然後將
悔之無及而吳王不聽使子胥於齊子胥臨行謂其子
曰吾數諫王王不用吾今見吳之亡矣汝與吳俱亡無
益也乃屬其子於齊鮑牧而還報吳吳太宰嚭既與子
胥有隙因讒曰子胥爲人剛暴少恩猜賊其怨望恐爲
深禍也前日王欲伐齊子胥以爲不可王卒伐之而有
大功子胥恥其計謀不用乃反怨望而今王又復伐齊
子胥專愎強諫沮毁用事徒幸吳之敗以自勝其計謀
耳今王自行悉國中武力以伐齊而子胥諫不用因輟
謝佯病不行王不可不備此起禍不難且嚭使人微伺
之其使於齊也乃屬其子於齊之鮑氏夫爲人臣内不
得意外倚諸侯自以爲先王之謀臣今不見用常鞅鞅
怨望願王早圖之吳王曰微子之言吾亦疑之乃使使
賜伍子胥屬鏤之劍曰子以此死伍子胥仰天歎曰嗟
乎讒臣嚭爲亂矣王乃反誅我我令若父霸自若未立
時諸公子争立我以死争之於先王幾不得立若既得
立欲分吳國予我我顧不敢望也然今若聽諛臣言以
殺長者乃告其舍人曰必樹吾墓上以梓令可以爲器
而抉吾眼縣吳東門之上以觀越寇之入滅吳也乃自
剄死吳王聞之大怒乃取子胥尸盛以鴟夷革浮之江
中吳人憐之爲立祠於江上因命曰胥山吳王既誅伍
子胥遂伐齊齊鮑氏殺其君悼公而立陽生吳王欲討
其賊不勝而去其後二年吳王召魯衛之君會之槖臯
其明年因北大會諸侯於黃池以令周室越王句踐襲
殺吳太子破吳兵吳王聞之乃歸使使厚幣與越平後
九年越王句踐遂滅吳殺王夫差而誅太宰嚭以不忠
於其君而外受重賂與已比周也伍子胥初所與俱亡
故楚太子建之子勝者在於吳吳王夫差之時楚惠王
欲召勝歸楚葉公諫曰勝好勇而隂求死士殆有私乎
惠王不聽遂召勝使居楚之邊邑鄢號爲白公白公歸
楚三年而吳誅子胥白公勝既歸楚怨鄭之殺其父乃
隂養死士求報鄭歸楚五年請伐鄭楚令尹子西許之
兵未發而晉伐鄭鄭請救於楚楚使子西往救與盟而
還白公勝怒曰非鄭之仇乃子西也勝自礪劍人問曰
何以爲勝曰欲以殺子西子西聞之笑曰勝如卵耳何
能爲耶其後四歲白公勝與石乞襲殺楚令尹子西司
馬子綦於朝石乞曰不殺王不可乃劫之王如高府石
乞從者屈固負楚惠王亡走昭夫人之宫葉公聞白公
爲亂率其國人攻白公白公之徒敗亡走山中自殺而
虜石乞而問白公尸處不言將烹石乞曰事成爲卿不
成而烹固其職也終不肯告其尸處遂烹石乞而求惠
王復立之
孟子淳于髠列傳(司馬遷)
孟軻鄒人也受業子思之門人道既通游事齊宣王宣
王不能用適梁梁惠王不果所言則見以爲迂遠而闊
于事情當是之時秦用商君富國強兵楚魏用吳起戰
勝弱敵齊威王宣王用孫子田忌之徒而諸侯東面朝
齊天下方務於合從連衡以攻伐爲賢而孟軻乃述唐
虞三代之德是以所如者不合退而與萬章之徒序詩
書述仲尼之意作孟子七篇其後有騶子之屬齊有三
騶子其前騶忌以鼓琴干威王因及國政封爲成侯而
受相印先孟子其次騶衍後孟子騶衍睹有國者益淫
侈不能尚德若大雅整之於身施及黎庶矣乃深觀隂
陽消息而作怪迂之變終始大聖之篇十餘萬言其語
閎大不經必先驗小物推而大之至於無垠先序今以
上至黃帝學者所共術大並世盛衰因載其禨祥制度
推而遠之至天地未生窈冥不可考而原也先列中國
名山大川通谷禽獸水土所殖物類所珍因而推之及
海外人之所不能睹稱引天地剖判以來五德轉移治
各有宜而符應若兹以爲儒者所謂中國者於天下乃
八十一分居其一分耳中國名曰赤縣神州赤縣神州
内自有九州禹之序九州是也不得爲州數中國外如
赤縣神州者九乃所謂九州也於是有禆海環之人民
禽獸莫能相通者如一區中者乃爲一州如此者九乃
有大&KR0801;海環其外天地之際焉其術皆此類也然要其
歸必止乎仁義節儉君臣上下六親之施始也濫耳王
公大人初見其術懼然顧化其後不能行之是以騶子
重於齊適梁惠王郊迎執賓主之禮適趙平原君側行
襒席如燕昭王擁篲先驅請列弟子之座而受業築碣
石宫身親往師之作主運其游諸侯見尊禮如此豈與
仲尼菜色陳蔡孟軻困於齊梁同乎哉故武王以仁義
伐紂而王伯夷餓不食周粟衛靈公問陳而孔子不答
梁惠王謀欲攻趙孟軻稱太王去邠此豈有意阿世俗
苟合而已哉持方枘欲納圜鑿其能入乎或曰伊尹負
鼎而勉湯以王百里奚飯牛車下而繆公用覇作先合
然後引之大道騶衍其言雖不軌儻亦有牛鼎之意乎
自騶衍與齊之稷下先生如淳于髠慎到環淵接子田
駢騶奭之徒各著書言治亂之事以干世主豈可勝道
哉
淳于髠齊人也博聞強記學無所主其諫說慕晏嬰之
爲人也然而承意觀色爲務客有見髠于梁惠王惠王
屏左右獨坐而再見之終無言也惠王怪之以讓客曰
子之稱淳于先生管嬰不及及見寡人寡人未有得也
豈寡人不足爲言邪何故哉客以謂髠髠曰固也吾前
見王王志在驅逐後復見王王志在音聲吾是以默然
客具以報王王大駭曰嗟乎淳于先生誠聖人也前淳于
先生之來人有獻善馬者寡人未及視會先生至後先
生之來人有見謳者未及試亦會先生來寡人雖屏人
然私心在彼有之後淳于髠見壹語連三日三夜無倦
惠王欲以卿相位待之髠因謝去於是送以安車駕駟
束帛加璧黃金百鎰終身不仕
文章辨體彙選卷四百九十八
