文章辨體彙選卷七百四十一
明賀復徵編
哀辭二
哀穆先生文(宋蘇舜欽)
嗚呼穆伯長以明道元年夏客死於淮西道中友人蘇
叔才子美作詩悼之遣人馳弔之痛夫道不光予又次
其一二行以鑑于世為文哀之先生字伯長名修幼嗜
書不事章句必求道之本原皆記士徒無意處熟習評
論之性剛介喜於背俗不肯下與庸人小合願交者多
固拒之議事堅明上下今古皆可錄然好詆卿弼斥言
時病謹細後生畏聞之又獨為古文其語深峭宏大羞
為禮部格詩賦咸平中舉進士得出身調泰州司法參
軍牧守稱其才貳郡者惡之又嘗以言忤貳郡者守病
告貳者私黠吏使誣告先生賂具獄聚左證後召先生
使衆參考之由是貶池州中道竄詣闕下叩登聞鼓稱
冤會貳郡者死復受譴於朝後累恩得為蔡州參軍先
生自廢來讀書益勤為文章益根柢於道然恥以文予
有位以故困甚張文節守亳亳之士豪者作佛廟文節
使以騎召先生作記記成竟不竄士名士以白金五斤
遺之曰枉先生之文願以此為壽又使周旋者曰士所
以遺者乞載名于末圖不朽耳既而亟召士讓之投金
庭下遂俶装去郡士謝之終不受嘗語之曰寧區區糊
口為旅人不為匪人辱吾文也天聖末丞相有欲置為
學官者恥詣謁之竟不得嘗客京師南河邸中往往醉
暮歸逿地如不省持者夜半邸人猶聞其吟誦喟嘆聲
因隙窺之則張燈危坐苦矉執卷亦出曙用是貸其資
母喪徒跣自負櫬成葬日誦孝經喪記未嘗觀佛書飯
浮屠氏也識者哀憐之或厚遺則必為盗取去不然且
病或妻子卒後得柳子厚文刻貸之售者甚少踰年積
得百緡一子輒死將還淮西遇病氣結塞胸中不下遂
卒噫吁天之厭文久矣先生意以黜廢窮苦終其身顧
其道宜不容於今世然由賦數奇隻常羅兵賊惡少
軰所辱困其節行至死不變有孤懦且幼遺文散墜
不收伯長之道竟已矣乎初先生死梁堅自觧以書走
上黨遺予欲訪其文俾予集序之去年赴舉京師歷問
人終不復得一篇惟有任中正尚書家廟碑静勝亭記
先生墓志蔡州塔記皆平昔所為又不足成卷今舅氏
守蔡近以書使存其家且求所著文字未至間作文哀
之
道不勝於命命不會於時吁嗟先生竟胡為
哭尹舍人辭(富弼)
亡友河南尹洙字師魯嘗為起居舍人直龍圖閣知渭
州乙酉歲謫官漢東未幾稍遷于均疾且革訪醫南陽
以託范公醫不效遂没焉時予官汶上又東徙乎盧距
其殁所遠甚歎師魯之不得見復不得撫其櫬一祭其
神因追思其平生所可列恨未有以卒其志為辭而哭
之嗚呼人皆貴君實悴焉人皆富君實窶焉人皆老君
實天焉吾知君為深是三者舉非君之志不吾焉哭哭
必義始為作文世重淫麗諸家桀殊大道破碎漫漶費
詞不立根柢號類嘯朋争相教惎上翔公卿下典書制
君于厥時了不為意獨倡古道以救其敝時俊化之識
文之詣今則亡矣使斯文不能救其源而極其致吾是
以哭之始君為學遭世乖離掠取章句屬為文詞經有
仁義曾非所治史有褒貶亦弗以思君顧而歎嫉時之
為鈎抉六籍潛心以稽上下百世指掌而窺功不苟進
習無匪彛今則亡矣使所學不能信于人而用于時吾
是以哭之惟文與學二事既隆充用而衷豐于時窮純
深藴積資而為德行乎已而已必裕形乎家而家必克
今則亡矣使賢者之行不能移人心而化大國吾是以
哭之積德既成道隨而生謀罔不究動必有經列于庭
則以蹇諤見黜于邊則以威懷取寧才望既出讒嫉以
興酷罰嗣降愠色不形今則亡矣使君子之道不能被
天下而致太平吾是以哭之嗚呼師魯君生于時實惟
恢竒鍾此具美謂必有光大以奮康濟是期胡既厚其
禀而反速其萎凡粤中藴百亡一施豈茫茫下土天亦
有所不知耶將冥冥上穹人固非其所司耶何惡不必
釁而善不必禔忠良而天險狼而耆汨淆參錯顛倒乖
暌天其或者世不欲常泰人不欲常熙吾疑夫激者之
論差不得而信之第於師魯哭無已而一哭而慟再哭
而咽三哭而魂離四哭而腸絶蘇而復哭哭又不足聊
以寫吾之哭聲而寓于辭庶不冺沒於陵谷
哭李仲蒙辭(文同)
憯憭栗兮臨清秋懷坌憒兮紛于憂拂其弭兮久復留
念將焉適兮升高丘問胡然兮予之思絙予心兮不解
以繆謂遐闊兮願如其宮悵西南兮川塗緬脩已忽寤
兮往嘗以此計蓋予之生于世兮期為已休萬感芸然
兮䀌予之中魄幹漂潰兮索其若抽念子一去兮不可
以復見顧子之於道兮尚胡為而此謀欲子似兮取支
但寥寥兮安求孰識子兮子深當何人兮與侔彼徒以
文行兮為子之高其不為賤正體而貴餘肱如刻畫兮
妄以累子類神珠兮釁天球如子之末兮尚可以表世
其不能究者兮彼又何尤已矣乎子之存兮在予憶子
之疢兮將何時而司瘳歛予恨兮暮來歸烟雲飄蕭兮
奉子以愁
鍾子翼哀辭(蘇軾)
某年始十二先君宮師歸自江南曰吾南遊至虔有隱
君子鍾君與其弟㮣從吾遊同登馬祖巖入天竺寺觀
樂天墨迹吾不飲酒君常置醴焉方是時先君未為時
所知旅遊萬里舍者常争席而君獨知敬異之其後五
十有五年某自海南還過贛上訪先君遺迹而故老皆
無在者君之沒蓋三十有一年矣見其子志仁志行志
遠相持泣念無以致其哀者乃追作此詞君諱棐字子
翼博學篤行為江南之秀歐陽永叔尹師魯余安道曾
子固皆知之然卒不遇以歿儂智高叛嶺南聲搖江西
虔守曹觀欲籍民財為戰守備謀之於君君曰智高必
不能過嶺無事而籍民民懼且走觀曰如緩急何曰同
舟遇風胡越可使為左右手况吾民乎不幸而至于急
則官與民為一家夫孰非吾財者何以籍為觀悟而止
虔人以安其詞曰崆峒摩天章貢激石致兩確高深相
臨悍堅相排汹嶽嶽是故其民勇而尚氣巧礱斵而其
君子抗志厲節敏於學矯矯鍾君泳于德淵目澡濯貧
不怨天賤不求人老愈慤嘉言一發排難解紛已殘剝
吾先君子南遊萬里道阻邈如金未鎔木未繩墨玉未
琢君於衆中一見定交陳禮樂曰子不飲我醪甚甘釃
此濁覽觀江山扣歷泉石步犖确先君北歸君老于虔
望南朔我來易世池臺既平墓木握三子有立遺書問
道過我數我亦白首感傷童心隕涕渥是身空虚俯仰
變滅過電雹何以寓哀追頌德人詔後覺
李通叔哀辭(王安石)
通叔李不疑世為閩民通叔再從太學進士試斥不送
自京師歸面其親道建溪溪水暴下反其舟溺死年二
十八云初予既孤寄金陵家焉從二兄入學為諸生常
感古人汲汲於友以相鐫切以入於道德予材性生古
人下學又不能力又不得友以相鐫切以入于道德予
其或者歸為塗之人而已耶為此憂懼既而遇通叔於
諸生間望其容而色睟然類君子即而與之言皆君子
之言也其容色在目其言在耳則予放心不求而歸邪
氣不伐而自遁去求其所為文則一本於古華虚蕩肆
之學蓋未嘗接於其心誠有以開予者予得而友之憂
懼釋然作太阿詩貽之道氣類之同而合也通叔亦作
雙松詩道氣類之同而期之久也以為報自予之得通
叔然後知聖人戶庭可策而入也是不惟喻於其言而
已蓋觀其行而得焉者為多其再斥於太學而歸也予
待禮部試留京師别且言曰通叔去而歸某也不沒而
入於愚也其幾矣明年亦斥而歸或得官皆宜在淮江
之南某也不可以之閩通叔來若何通叔曰是亦不疑
之言也明年從事淮南將問且召焉則未也或以死狀
訃既慟且疑且幸其不然會有江南之役遇閩人輒問
狀還泊東流尉許程者閩人也乃知訃者信又知陳安
石者亦溺死安石字伯起亦閩人予嘗問通叔素友獨
言伯起云噫二子豈行殆也其亦命而已矣予悲通叔
窮以天也其道之不及民也又悲天之不予相也作哀
辭
我思古人兮維友之求燕處日講兮行相為謀相翼以
進兮相持以修要歸于道兮不入于尤卒聖若賢兮其
本則然我無以是兮甚懼以憂猗嗟吾子兮畜德挾材
傑然自如兮不羣庸游考講六藝兮造窮徹深匪富貴
慕兮匪賤窮羞曰予既逢兮朝夕其旁仁義之光兮忠
信之陬邪志蕩夷兮正氣獨完吾子賜我兮於安以疇
尚曰子興兮羽儀于世吾君德澤此兮淳漓固偷孰神
不棐兮隕子于溪子生適然兮欲誰仇所嗟存者兮志
孤道遼子之不就兮一朝而休死不以所兮誰得子尸
誰襚于棺兮誰坎于丘予欲慟哭兮子豈有聞子不可
作兮予生之愁
蘇明允哀辭(曾鞏)
明允姓蘇氏諱洵眉州眉山人也始舉進士又舉茂才
異等皆不中歸焚其所為文閉戶讀書居五六年所有
既富矣乃始復為文蓋少或百字多或千言其指事析
理引物托喻侈能盡之約遠能見之近大能使之微小
能使之著煩能不亂肆能不流其雄壯俊偉若決江河
而下也其輝光明白若引星辰而上也其略如此以余
之所言於余之所不言可推而知也明允每於其窮達
得喪憂歡哀樂念有所屬必發之於此於古今治亂興
壞是非可否之際意有所擇亦必發之於此於應接酬
酢萬事之變雖錯出於外而用心於内者未嘗不在此
也嘉祐初始與其二子軾轍去蜀遊京師今參知政事
歐陽公修為翰林學士得其文而異之以獻于上既而
歐陽公為禮部又得其二子之文擢之高等於是三人
之文章盛傳於世得而讀之者皆為之驚或歎不可及
或慕而效之自京師至於海隅障徼學士大夫莫不人
知其名家有其書既而明允召試舍人院不至特用為
秘書省校書郞頃之以為霸州文安縣主簿編纂太常
禮書而軾轍又以賢良方正策入等於是三人者尤見
於當時而其名益重於天下治平三年春明允上其禮
書未報四月戊申以疾卒享年五十有八自天子輔臣
至閭巷之士皆聞而哀之明允所為文有集二十卷行
於世所集太常因革禮一百卷更定謚法二卷藏於有
司又為易傳未成讀其書者則其人之所存可知也明
允為人聰明辨智遇人氣和而色温好為策謀務出已
見不肯躡故跡頗喜言兵慨然有志於功名者也二子
軾為殿中丞直史館轍為大明府推官其年以明允之
喪歸葬於蜀也既請歐陽公為其銘又請予為辭以哀
之曰銘將納之於壙中而辭將刻之於冢上也余辭不
得已乃為其文曰
嗟明允兮邦之良氣甚夷兮志則彊閱今古兮辨興亡
驚一世兮擅文章御六馬兮馳無疆决大河兮嚙浮梁
燦星斗兮射精光衆伏玩兮彫肺腸自京師兮洎幽荒
矧二子兮與翺翔唱律呂兮和宮商羽峩峩兮勢方颺
孰云命兮變不常奄忽逝兮汴之陽維自著兮暐煌煌
在後人兮慶彌長嗟明允兮庸何傷
悼墨卿文(林景熙)
墨卿友於予再霜矣每染筆玄霜滃研發我波瀾初得
之山隂世家曰此柯山葉氏舊制法精妙色潤而性堅
子非詞翰不屑用故歲用僅寸許計其餘可友六霜頗
珍襲甚有伺予怠者竊而去筆悴研枯悼惜累日然不
知落誰氏子夏曰楚人亡弓楚人得之孔子聞之曰惜
其不大也不如人亡而人得之予非昧於是輒介介焉
何也世方仇文操寸管以摛華藻寥寥然也設不幸入
龍斷之場米鹽酒薪𤨏屑記注以俗卿可奈何設不幸
入異端之室餙虚無述荒怪以幻卿可奈何設不幸入
鴈鶩之曹舞弄三尺出入人罪以累卿可奈何龍斷以
文其粥異端以文其誕鴈鶩行以文其奸使為是三者
相磨於冺滅豈不悲夫
過楊忠襄墓哀辭(游酢)
建炎已酉金人寇江車駕幸越杜充以宰相總諸道兵
鎮江左前執政李梲供饟事顯謨待制陳邦光守建康
充懦不能戰閉壁莫敢出充與麾下數千人降敵比去
敵入建康梲先降邦光亦降通判楊公邦乂獨不從大
書其衣裾曰寧作趙氏鬼不為他邦臣授其僕曰持此
以見志吾死矣梲邦光擁公上馬野次俱見敵其四太
子者命之拜公叱曰我不降何拜敵莫敢廹縱歸明日
遣其將張太師諭公授以舊官公以首觸階戺求死敵
大驚止之徐曰公所守固高然勢已去矣第歸審思之
明日復來公亟移書其酋曰世豈有不畏死而可利動
者幸速殺我又明日四太子觴二降人於堂上樂作召
公立庭下公注視梲邦光曰天子以若扞城敵至不能
抗又不守節更與共燕樂尚有面見我乎敵取幅紙書
死活二字謂曰無多言即欲死書死字下公顧旁吏有
簪筆者躍起奪而書曰死於是敵皆動色又使引去明
日再以見公遙望四太子遂大罵若無厭而圖中原天
寧久假汝行難自保尚安得汙我敵怒使人疾擊挺交
下公罵不絶口見殺剖腹取其心明年敵去州以事上
聞詔贈直秘閣官其子二人即死旁為墓立廟謚忠襄
公吉州人致和乙未進士後六十九年建州游某為吏
金陵再拜墓道嗟嘆而為辭曰
山雲起兮陰陰木嘯風兮蕭森罥荒榛兮頽隧野鳥怨
兮清音噫丙午兮燕安藹薦紳兮多盤繫苞桑兮弗戒
渝舊好兮開邊釁生兮召戎頃大地兮塵蒙粲承平兮
百載莾夷門兮廟宮我踰邠兮梁山蛇薦食兮江干擁
貔貅兮首鼠紛(缺)拜兮後先獨立兮慨陳人自靖兮此
身寧為鬼兮趙氏肯湼緇兮敵庭肴醴(缺)余兮獨死汝
尸坐兮偷生振英聲兮階下氣烈動兮清寧凛名義兮
身世九鼎重兮一羽輕翳翳兮幽藏頽陽照兮山荒髮
毛爪齒兮一世同腐廟貌圭衮兮千古之光春秋兮代
謝勿朁兮蒸嘗
文章辨體彙選卷七百四十一
文章辨體彙選卷七百四十一
明賀復徵編
哀辭二
哀穆先生文(宋蘇舜欽)
嗚呼穆伯長以明道元年夏客死於淮西道中友人蘇
叔才子美作詩悼之遣人馳弔之痛夫道不光予又次
其一二行以鑑于世為文哀之先生字伯長名修幼嗜
書不事章句必求道之本原皆記士徒無意處熟習評
論之性剛介喜於背俗不肯下與庸人小合願交者多
固拒之議事堅明上下今古皆可錄然好詆卿弼斥言
時病謹細後生畏聞之又獨為古文其語深峭宏大羞
為禮部格詩賦咸平中舉進士得出身調泰州司法參
軍牧守稱其才貳郡者惡之又嘗以言忤貳郡者守病
告貳者私黠吏使誣告先生賂具獄聚左證後召先生
使衆參考之由是貶池州中道竄詣闕下叩登聞鼓稱
冤會貳郡者死復受譴於朝後累恩得為蔡州參軍先
生自廢來讀書益勤為文章益根柢於道然恥以文予
有位以故困甚張文節守亳亳之士豪者作佛廟文節
使以騎召先生作記記成竟不竄士名士以白金五斤
遺之曰枉先生之文願以此為壽又使周旋者曰士所
以遺者乞載名于末圖不朽耳既而亟召士讓之投金
庭下遂俶装去郡士謝之終不受嘗語之曰寧區區糊
口為旅人不為匪人辱吾文也天聖末丞相有欲置為
學官者恥詣謁之竟不得嘗客京師南河邸中往往醉
暮歸逿地如不省持者夜半邸人猶聞其吟誦喟嘆聲
因隙窺之則張燈危坐苦矉執卷亦出曙用是貸其資
母喪徒跣自負櫬成葬日誦孝經喪記未嘗觀佛書飯
浮屠氏也識者哀憐之或厚遺則必為盗取去不然且
病或妻子卒後得柳子厚文刻貸之售者甚少踰年積
得百緡一子輒死將還淮西遇病氣結塞胸中不下遂
卒噫吁天之厭文久矣先生意以黜廢窮苦終其身顧
其道宜不容於今世然由賦數奇隻常羅兵賊惡少
軰所辱困其節行至死不變有孤懦且幼遺文散墜
不收伯長之道竟已矣乎初先生死梁堅自觧以書走
上黨遺予欲訪其文俾予集序之去年赴舉京師歷問
人終不復得一篇惟有任中正尚書家廟碑静勝亭記
先生墓志蔡州塔記皆平昔所為又不足成卷今舅氏
守蔡近以書使存其家且求所著文字未至間作文哀
之
道不勝於命命不會於時吁嗟先生竟胡為
哭尹舍人辭(富弼)
亡友河南尹洙字師魯嘗為起居舍人直龍圖閣知渭
州乙酉歲謫官漢東未幾稍遷于均疾且革訪醫南陽
以託范公醫不效遂没焉時予官汶上又東徙乎盧距
其殁所遠甚歎師魯之不得見復不得撫其櫬一祭其
神因追思其平生所可列恨未有以卒其志為辭而哭
之嗚呼人皆貴君實悴焉人皆富君實窶焉人皆老君
實天焉吾知君為深是三者舉非君之志不吾焉哭哭
必義始為作文世重淫麗諸家桀殊大道破碎漫漶費
詞不立根柢號類嘯朋争相教惎上翔公卿下典書制
君于厥時了不為意獨倡古道以救其敝時俊化之識
文之詣今則亡矣使斯文不能救其源而極其致吾是
以哭之始君為學遭世乖離掠取章句屬為文詞經有
仁義曾非所治史有褒貶亦弗以思君顧而歎嫉時之
為鈎抉六籍潛心以稽上下百世指掌而窺功不苟進
習無匪彛今則亡矣使所學不能信于人而用于時吾
是以哭之惟文與學二事既隆充用而衷豐于時窮純
深藴積資而為德行乎已而已必裕形乎家而家必克
今則亡矣使賢者之行不能移人心而化大國吾是以
哭之積德既成道隨而生謀罔不究動必有經列于庭
則以蹇諤見黜于邊則以威懷取寧才望既出讒嫉以
興酷罰嗣降愠色不形今則亡矣使君子之道不能被
天下而致太平吾是以哭之嗚呼師魯君生于時實惟
恢竒鍾此具美謂必有光大以奮康濟是期胡既厚其
禀而反速其萎凡粤中藴百亡一施豈茫茫下土天亦
有所不知耶將冥冥上穹人固非其所司耶何惡不必
釁而善不必禔忠良而天險狼而耆汨淆參錯顛倒乖
暌天其或者世不欲常泰人不欲常熙吾疑夫激者之
論差不得而信之第於師魯哭無已而一哭而慟再哭
而咽三哭而魂離四哭而腸絶蘇而復哭哭又不足聊
以寫吾之哭聲而寓于辭庶不冺沒於陵谷
哭李仲蒙辭(文同)
憯憭栗兮臨清秋懷坌憒兮紛于憂拂其弭兮久復留
念將焉適兮升高丘問胡然兮予之思絙予心兮不解
以繆謂遐闊兮願如其宮悵西南兮川塗緬脩已忽寤
兮往嘗以此計蓋予之生于世兮期為已休萬感芸然
兮䀌予之中魄幹漂潰兮索其若抽念子一去兮不可
以復見顧子之於道兮尚胡為而此謀欲子似兮取支
但寥寥兮安求孰識子兮子深當何人兮與侔彼徒以
文行兮為子之高其不為賤正體而貴餘肱如刻畫兮
妄以累子類神珠兮釁天球如子之末兮尚可以表世
其不能究者兮彼又何尤已矣乎子之存兮在予憶子
之疢兮將何時而司瘳歛予恨兮暮來歸烟雲飄蕭兮
奉子以愁
鍾子翼哀辭(蘇軾)
某年始十二先君宮師歸自江南曰吾南遊至虔有隱
君子鍾君與其弟㮣從吾遊同登馬祖巖入天竺寺觀
樂天墨迹吾不飲酒君常置醴焉方是時先君未為時
所知旅遊萬里舍者常争席而君獨知敬異之其後五
十有五年某自海南還過贛上訪先君遺迹而故老皆
無在者君之沒蓋三十有一年矣見其子志仁志行志
遠相持泣念無以致其哀者乃追作此詞君諱棐字子
翼博學篤行為江南之秀歐陽永叔尹師魯余安道曾
子固皆知之然卒不遇以歿儂智高叛嶺南聲搖江西
虔守曹觀欲籍民財為戰守備謀之於君君曰智高必
不能過嶺無事而籍民民懼且走觀曰如緩急何曰同
舟遇風胡越可使為左右手况吾民乎不幸而至于急
則官與民為一家夫孰非吾財者何以籍為觀悟而止
虔人以安其詞曰崆峒摩天章貢激石致兩確高深相
臨悍堅相排汹嶽嶽是故其民勇而尚氣巧礱斵而其
君子抗志厲節敏於學矯矯鍾君泳于德淵目澡濯貧
不怨天賤不求人老愈慤嘉言一發排難解紛已殘剝
吾先君子南遊萬里道阻邈如金未鎔木未繩墨玉未
琢君於衆中一見定交陳禮樂曰子不飲我醪甚甘釃
此濁覽觀江山扣歷泉石步犖确先君北歸君老于虔
望南朔我來易世池臺既平墓木握三子有立遺書問
道過我數我亦白首感傷童心隕涕渥是身空虚俯仰
變滅過電雹何以寓哀追頌德人詔後覺
李通叔哀辭(王安石)
通叔李不疑世為閩民通叔再從太學進士試斥不送
自京師歸面其親道建溪溪水暴下反其舟溺死年二
十八云初予既孤寄金陵家焉從二兄入學為諸生常
感古人汲汲於友以相鐫切以入於道德予材性生古
人下學又不能力又不得友以相鐫切以入于道德予
其或者歸為塗之人而已耶為此憂懼既而遇通叔於
諸生間望其容而色睟然類君子即而與之言皆君子
之言也其容色在目其言在耳則予放心不求而歸邪
氣不伐而自遁去求其所為文則一本於古華虚蕩肆
之學蓋未嘗接於其心誠有以開予者予得而友之憂
懼釋然作太阿詩貽之道氣類之同而合也通叔亦作
雙松詩道氣類之同而期之久也以為報自予之得通
叔然後知聖人戶庭可策而入也是不惟喻於其言而
已蓋觀其行而得焉者為多其再斥於太學而歸也予
待禮部試留京師别且言曰通叔去而歸某也不沒而
入於愚也其幾矣明年亦斥而歸或得官皆宜在淮江
之南某也不可以之閩通叔來若何通叔曰是亦不疑
之言也明年從事淮南將問且召焉則未也或以死狀
訃既慟且疑且幸其不然會有江南之役遇閩人輒問
狀還泊東流尉許程者閩人也乃知訃者信又知陳安
石者亦溺死安石字伯起亦閩人予嘗問通叔素友獨
言伯起云噫二子豈行殆也其亦命而已矣予悲通叔
窮以天也其道之不及民也又悲天之不予相也作哀
辭
我思古人兮維友之求燕處日講兮行相為謀相翼以
進兮相持以修要歸于道兮不入于尤卒聖若賢兮其
本則然我無以是兮甚懼以憂猗嗟吾子兮畜德挾材
傑然自如兮不羣庸游考講六藝兮造窮徹深匪富貴
慕兮匪賤窮羞曰予既逢兮朝夕其旁仁義之光兮忠
信之陬邪志蕩夷兮正氣獨完吾子賜我兮於安以疇
尚曰子興兮羽儀于世吾君德澤此兮淳漓固偷孰神
不棐兮隕子于溪子生適然兮欲誰仇所嗟存者兮志
孤道遼子之不就兮一朝而休死不以所兮誰得子尸
誰襚于棺兮誰坎于丘予欲慟哭兮子豈有聞子不可
作兮予生之愁
蘇明允哀辭(曾鞏)
明允姓蘇氏諱洵眉州眉山人也始舉進士又舉茂才
異等皆不中歸焚其所為文閉戶讀書居五六年所有
既富矣乃始復為文蓋少或百字多或千言其指事析
理引物托喻侈能盡之約遠能見之近大能使之微小
能使之著煩能不亂肆能不流其雄壯俊偉若決江河
而下也其輝光明白若引星辰而上也其略如此以余
之所言於余之所不言可推而知也明允每於其窮達
得喪憂歡哀樂念有所屬必發之於此於古今治亂興
壞是非可否之際意有所擇亦必發之於此於應接酬
酢萬事之變雖錯出於外而用心於内者未嘗不在此
也嘉祐初始與其二子軾轍去蜀遊京師今參知政事
歐陽公修為翰林學士得其文而異之以獻于上既而
歐陽公為禮部又得其二子之文擢之高等於是三人
之文章盛傳於世得而讀之者皆為之驚或歎不可及
或慕而效之自京師至於海隅障徼學士大夫莫不人
知其名家有其書既而明允召試舍人院不至特用為
秘書省校書郞頃之以為霸州文安縣主簿編纂太常
禮書而軾轍又以賢良方正策入等於是三人者尤見
於當時而其名益重於天下治平三年春明允上其禮
書未報四月戊申以疾卒享年五十有八自天子輔臣
至閭巷之士皆聞而哀之明允所為文有集二十卷行
於世所集太常因革禮一百卷更定謚法二卷藏於有
司又為易傳未成讀其書者則其人之所存可知也明
允為人聰明辨智遇人氣和而色温好為策謀務出已
見不肯躡故跡頗喜言兵慨然有志於功名者也二子
軾為殿中丞直史館轍為大明府推官其年以明允之
喪歸葬於蜀也既請歐陽公為其銘又請予為辭以哀
之曰銘將納之於壙中而辭將刻之於冢上也余辭不
得已乃為其文曰
嗟明允兮邦之良氣甚夷兮志則彊閱今古兮辨興亡
驚一世兮擅文章御六馬兮馳無疆决大河兮嚙浮梁
燦星斗兮射精光衆伏玩兮彫肺腸自京師兮洎幽荒
矧二子兮與翺翔唱律呂兮和宮商羽峩峩兮勢方颺
孰云命兮變不常奄忽逝兮汴之陽維自著兮暐煌煌
在後人兮慶彌長嗟明允兮庸何傷
悼墨卿文(林景熙)
墨卿友於予再霜矣每染筆玄霜滃研發我波瀾初得
之山隂世家曰此柯山葉氏舊制法精妙色潤而性堅
子非詞翰不屑用故歲用僅寸許計其餘可友六霜頗
珍襲甚有伺予怠者竊而去筆悴研枯悼惜累日然不
知落誰氏子夏曰楚人亡弓楚人得之孔子聞之曰惜
其不大也不如人亡而人得之予非昧於是輒介介焉
何也世方仇文操寸管以摛華藻寥寥然也設不幸入
龍斷之場米鹽酒薪𤨏屑記注以俗卿可奈何設不幸
入異端之室餙虚無述荒怪以幻卿可奈何設不幸入
鴈鶩之曹舞弄三尺出入人罪以累卿可奈何龍斷以
文其粥異端以文其誕鴈鶩行以文其奸使為是三者
相磨於冺滅豈不悲夫
過楊忠襄墓哀辭(游酢)
建炎已酉金人寇江車駕幸越杜充以宰相總諸道兵
鎮江左前執政李梲供饟事顯謨待制陳邦光守建康
充懦不能戰閉壁莫敢出充與麾下數千人降敵比去
敵入建康梲先降邦光亦降通判楊公邦乂獨不從大
書其衣裾曰寧作趙氏鬼不為他邦臣授其僕曰持此
以見志吾死矣梲邦光擁公上馬野次俱見敵其四太
子者命之拜公叱曰我不降何拜敵莫敢廹縱歸明日
遣其將張太師諭公授以舊官公以首觸階戺求死敵
大驚止之徐曰公所守固高然勢已去矣第歸審思之
明日復來公亟移書其酋曰世豈有不畏死而可利動
者幸速殺我又明日四太子觴二降人於堂上樂作召
公立庭下公注視梲邦光曰天子以若扞城敵至不能
抗又不守節更與共燕樂尚有面見我乎敵取幅紙書
死活二字謂曰無多言即欲死書死字下公顧旁吏有
簪筆者躍起奪而書曰死於是敵皆動色又使引去明
日再以見公遙望四太子遂大罵若無厭而圖中原天
寧久假汝行難自保尚安得汙我敵怒使人疾擊挺交
下公罵不絶口見殺剖腹取其心明年敵去州以事上
聞詔贈直秘閣官其子二人即死旁為墓立廟謚忠襄
公吉州人致和乙未進士後六十九年建州游某為吏
金陵再拜墓道嗟嘆而為辭曰
山雲起兮陰陰木嘯風兮蕭森罥荒榛兮頽隧野鳥怨
兮清音噫丙午兮燕安藹薦紳兮多盤繫苞桑兮弗戒
渝舊好兮開邊釁生兮召戎頃大地兮塵蒙粲承平兮
百載莾夷門兮廟宮我踰邠兮梁山蛇薦食兮江干擁
貔貅兮首鼠紛(缺)拜兮後先獨立兮慨陳人自靖兮此
身寧為鬼兮趙氏肯湼緇兮敵庭肴醴(缺)余兮獨死汝
尸坐兮偷生振英聲兮階下氣烈動兮清寧凛名義兮
身世九鼎重兮一羽輕翳翳兮幽藏頽陽照兮山荒髮
毛爪齒兮一世同腐廟貌圭衮兮千古之光春秋兮代
謝勿朁兮蒸嘗
文章辨體彙選卷七百四十一
