文章辨體彙選卷六百八十四
明賀復徵編
墓碑二十
唐右將軍魏哲神道碑(唐楊烱)
天經地緯之帝求制禮作樂之才撥亂反正之君資拔
山超海之力繼韶夏而崇號諡非無陣戰之風披皇圖
而稽文武或用干戈之道故能彌綸宗廟彈壓山川苞
四海以為家一六合而光宅是以二十八宿懸列將而
察休徵三十五星聚天軍而赫符彩吕望垂竿於渭涘
道峻匡周張良受策於圯橋功崇佐漢乃有心如鐵石
氣若風雲洛䜟書名河圖秘象青聮雷燭歴大塊以三
休碧羽霜凄倚渾天而一息岑彭許允征南鎮北之名
馮異王昌大樹中軍之號杜太行而泥函谷猛氣無前
戮封豕而斬長鯨雄圖不測元戎十乘驅衛霍于前矛
甲士三千列孫吳于後殿秋風白露執金鼓而齊六軍
太山黃河折銅符而光百代建廟堂之策為社稷之臣
孰能與於此乎在我真將軍矣公諱哲字知人鉅鹿曲
陽人也七代祖靖非前秦征北大將軍鎮北地上郡其
後子孫因居於寧州襄樂縣開國承家之始誕姓命氏
之源大名發於本支當途峻於層搆三辰鬱鬱天街分
畢昴之都九野茫茫地嶮列山河之境丞相以萬機論
道匡大運以震威嚴尚書以八座當官贊金行而標領
袖文昭武穆方駕齊驅公子王孫朱輪華轂大鵬垂翰
馭風伯而指南溟天馬騰姿偶雲師而集東道祖唐隋
天水郡丞河陽都尉瑤林瓊樹擢標格以千尋圓折方
流委波濤而萬頃雄飛有望豈惟京兆之丞隂德不愆
何直丹陽之尉父寳皇朝通議大夫總管府司參軍事
東家孔子至德生於上天南國申侯明靈誕於中岳居
朝翊贊道先王之法言公府弼諧對上天之休命若夫
聖人作而萬物覩元首明而庶事康日月粲其光華山
川鬱其雲雨則有英靈間出丹陵諧白獸之旌符瑞挺
生黑帝感蒼龍之傑隋珠一寸魏后揚眉和璧千金秦
王動色顔生殆庶聞於竹馬之年楊子參玄發自銅車
之歲建情峰而直上疏筆海以橫流彫牆則百堵皆興
峻宇則千門並列可大可久無忘簡易之途為子為臣
率由忠孝之境郭林宗之披霧豈敢名言孔文舉之欽
風每相推薦若乃五才並用誰能去兵七德兼施止戈
為武出師於九天之上暗合兵書取法於十日之前懸
符射法固以文武之道揄揚滿於城中將相之才籍甚
聞於海内貞觀十五年起家補國子博士喬林掃日驚
白鳳於詞條璧水澄天駭雕龍於義壑班超慷慨常懷
萬里之心季路平生每負三軍之氣十六年勅授左翊
衛北門長上祿賜同京仍命為飛騎等講禮鄧司徒之
舊事馬上讀書祭征虜之前聞營中習禮宫花如錦還
臨拜將之壇槐葉成帷復對聞軍之市自皇王眷命大
帝應期運璇衡而制八方調玉燭而臨四極玄菟白狼
之野來奉衣簪蟠桃折木之鄉尚迷聲教太宗文皇帝
操斗極把鈎陳回百姓之心問三韓之罪勝殘去殺上
馮宗廟之威禁暴戢兵下藉熊羆之用公丹心白刃本
自輕生六郡三河由來重氣烏江討逆剖項籍於五陵
涿野懲奸磔蚩尤於四宰二十年詔除游擊將軍右武
侯信義府右果毅都尉長上如故顯慶二年以内憂解
職痛深吳隠哀極顔丁蹐厚地以崩魂訴高天如泣血
紫泥垂煥頻降璽書墨縗臨戎遂從金革三年詔除左
衛清官府左果毅都尉尋圉谷府折衝都尉並長上如
故又以應詔舉對策甲科遷左騎尉郎將于時長榆歴
歴烽火猶驚高柳依依邊風尚急關山夜月遂為朔漠
之秋西北浮雲翻作窮廬之景四年詔公為鐵勒道行
軍總管陳兵玉塞按節金微學長山之蛇擬麗譙之鶴
鐘鼓嘈囋上聞於天旌旗繽紛下蟠於地伏尸百萬因
瀚海而藏舟闢地數千即燕山而築觀武臣雄略氣慴
西零神將宏圖威加北狄麟德元年詔遷左驍騎中郎
將尋檢校右監門左武衛將軍本官如故昔者封禪陟
雲亭之後七十二君圖書出河洛以還三千餘歲振兵
釋旅方崇薦帝之儀道洽功成必致禋天之禮粤以皇
家闢統之五十年今上開基之十七載登封告禪玉諜
金繩建顯號而施尊名揚英聲而騰茂實華夷輯睦皆
承萬歲之恩朝野歡娛咸奉千年之慶乾封元年詔加
明威將軍本官如故大風遺孽叛換青丘小水殘魂憑
陵碧海率百官於文祖尚興彭蠡之師會萬國於塗山
猶有防風之戮是歲也詔公為遼東道行軍總管營雄
對日兵氣橫天開玉堂而按部坐金城而勒陣關鞏之
甲犀兕七重艅艎之船舳艫千里駕鼉梁於聖海秦皇
息鞭石之威泛鼇鈎於仙洲愚叟罷移山之力然後風
行雲卷斬將屠城塞丹浦之遙源伐黑林之奥本王孫
公子名霑皂隸之臣深谷太山境入樵漁之囿二年詔
加上柱國仍檢校安東都護道之以德齊之以刑威振
六官風揚五部兵戈載戢無勞尉侯之虞桴鼓希聞寧
有穿窬之盜仰太陽而晞湛露方預四朝臨逝水而急
寒風俄悲一去齊孟嘗之下淚高榭曲池魯司寇之悲
歌頽山壊木長安杳杳還符日近之言京兆悠悠理絶
天高之問紫關生入判自無期繡服危還竟知何日總
章二年三月十六日遘疾薨于府第春秋五十有四嗚
呼哀哉詔贈左監門將軍禮也惟公被服忠孝周旋禮
樂仁者見之謂有仁知者見之謂有知研幾册府金縢
玉版之書索隠兵鈐玄女黃公之法每建旟推轂三令
五申躬擐甲胄親當矢石軍井未建如臨盜水之源軍
竈未炊似對嗟來之食由是南馳北走東討西伐擲之
無旁按之無下載匡宫裏遙登將軍之壇飛閣星邊獨
列中軍之位雖龍泉匿字薰歇光沈而麟閣飛名天長
地久夫人扶風氏隋濠州刺史圓之孫也五松春艷牽
少女之祥風八桂秋雲降仙娥之寳魄謝家之子歌柳
絮而知慙劉氏之妻頌椒花而自恥三周按禮無虧内
則之風四德揚蕤載闡中閨之訓宿盤龍於月鏡早沒
鸞床矯飛翼於霞棲先沈鳳穴珠星璧月終陪季子之
階金鼎銀鐏竟列齊侯之寢以貞觀十五年五月五日
終于某所越咸亨元年某月日祔于某原長子瓜州司
倉擇木次子右衛親衛玄封等門傳萬石庭列雙珠花
萼争榮芝蘭藹秀天經地義欽承避席之談日就月將
虔奉趨庭之教變槐檀而瀝膽木石悲酸代露霜以崩
心幽明感動葬之以禮祭之以時生民之本盡矣死生
之義備矣孝子之事親終矣如是門生故吏共緝家聲
才子聞人思傳盛德庶使藺相如之壯氣歴千載而猶
存隨季子之餘風盡九原而可作其詞曰
文王受命畢公餘慶玉樹聮芳金枝疊映三分並列七
雄齊競建國承家重熙累盛功宣舞蹈德流歌詠河洛
垂文山川吐雲驪珠育照虹玉呈文直立孤聳天然不
羣栖遲膠塾悅懌丘墳恥為儒者自許將軍伊祈不懌
軒轅討逆陣擁遼河岳鎮碣石班超投翰揚雄執戟弓
合三才刀長四尺爰清尉侯載洛疆埸得人者昌失人
者亡皇恩俾乂帝曰明敭幽桂含馥滋蘭吐芳承天待
詔觀國賓王茂實斯遠音聲克彰鵬池淼漫雞山禍亂
出閫辭家夷凶靜難金微瓦解玉亭冰泮扈駕命旋陪
祠日觀萬邦胥悦千齡啟旦斗骨危城占蹄舉兵丸山
霧塞渤海波驚帝赫斯怒王師有征虔劉北貌勘翦東
明遵以文軌宣其德刑太微上將文昌貴相非熊非羆
令聞令望寵踰軍幕榮參武帳本謂來朝何期返葬原
野蕭瑟風烟悽愴天道如何吞恨者多松風夜響薤露
晨歌秋月如練春波似羅榮華滅後寒暑經過青鳥丘
隴白馬山河
唐恒州刺史建昌公王公神道碑(楊烱)
王氏之先代為佐命秦之霸也則王離滅楚國而三將
連衡漢之興也則王陵誅項籍而五侯同拜南陽定命
應圖䜟而作司空西晉聿興合歌謠而濟天下昔者伊
尹伊陟但保乂於商朝太公桓公惟夾輔於周室蕭何
之後居食祿而無聞鄧禹之孫在當塗而不嗣未有夏
殷三統金木五遷册命重光軒裘代襲則我瑯琊之郡
有冠蓋之里乎建昌之縣有公侯之子乎公諱義童字
元稚其先瑯琊臨沂人也永嘉之末徙於江外皇運之
始遷於五陵今為雍州萬年人也祖僧興齊會稽令梁
安郡守南安縣開國侯祿位千石珪符五等營室迴於
羽儀山河入於盟誓父方賒梁正閣主簿伏波將軍梁
安郡守隋上儀同三司以惠和之性有文武之才伏波
將軍從征等於馬援儀同三司開府均於鄧隲家餘積
慶郡不乏賢代臨本州則元賓之父喜形於色繼為太
守則張翕之子送者如雲自齊國遜位於梁庭及隋人
内禪於皇室夏禹之鼎寳命集於周朝御龍之家世祿
歸於范氏公台階茂緒昴宿精靈五百歲之賢才一千
里之皇佐忠規武節學府詞林元方閨門敬其有德少
游鄉里稱其善人實惟清廟之器是曰皇居之寳韻諧
金石奏虞廷之八音德合珪璋列塗山之萬國黃河一
曲之水莫測其源赤城千丈之巖未階其峻羣童忽聚
綴帛而引旛旗父老相呼授履而傳兵法隋授左勲衛
率非其好也漢東離析海内風塵天子溺於膠船諸侯
問於金鼎能扶天下之危者必據天下之安能除天下
之憂者必享天下之樂我高祖神堯皇帝就之如日望
之如雲發三河之雷電平四海之歴象武王之仗黃鉞
一月臨於孟津高帝之執朱旗五星會於東井公瞻烏
於屋射隼於墉陳平則間行而去楚酈生則長揖而歸
漢奉符繫組觀軹道之降王偃武修文見山陽之散馬
初拜車騎將軍稍遷右屯衛將軍錄有功也考於周典
崇德報功稽於春秋策勲舍爵車騎萬隊備涼士之羌
戎衛軍千兵掌京師之屯禁于時天下初定邊方未輯
二十八舍尚有吳越之妖氛一十三州猶積東南之殺
氣武德四年詔公為江南道招尉使鼓琴而送受命而
行乘使者之輶車掌行人之旌節陸賈至于南海先責
尉佗隨何入於九江即徵黥布詔除泉州都督封建昌
縣男食邑三百戸斗牛星象舜禹精靈境接東甌地鄰
南越言其寳利則玳瑁珠璣叙其風俗則丹雞白犬公
門容駟馬位列三刀防薏苡之譏嫌絶簡書之流謗豈
直廣州清節酌貪泉於石門合浦神君返明珠於漲海
貞觀三年詔遷散騎常侍行果州刺史授期天帝肇跡
人皇南充國之舊都西巖渠之古邑岡巒紛糾天彭雙
闕而作門珠貝浮沈巴水三迴而成字公入參師友出
居方伯金蟬右貂朱旗曲蓋纔臨蜀郡即聞來暮之歌
初踐益州已聽中和之樂七年詔遷銀青光祿大夫行
恒州刺史西街畢昴北岳恒山天開太乙之宫地列并
州之鎮境分靈夀魏將樂羊之所封邑對行唐趙王惠
文之所築公政成期月風行萬里鄧晨一郡漢帝稱為
主人李廣數年匈奴號為飛將行嘗計日郭伋不負於
童兒郡異中平王觀無私於任子既道德而齊禮亦勝
殘而去殺三禾在殿將拜鄭弘兩雁隨車坐悲虞國享
年若干以十五年冬某日薨於洛陽之清化里公家傳
將相世有忠貞屬離亂之弘多值風雷之草昧河宗兩
日負鼎而謁成湯渭水七年垂釣而逢西伯將軍再命
刺史三遷仲暠欒巴牧人之良翰龐參虞詡將帥之宏
規立事於當年揚名於後代兄國卬穀州刺史弟國稀
仁州刺史荆枝擢秀棣萼生光何止平輿之二龍是為
賈家之三虎唐虞之際四岳分居趙魏之間八男為郡
公雖勲參締搆位總班條金友玉昆良田廣宅而能吐
食下士倒屣迎賓無笑客之美人有拜賓之童隸策名
委質善始令終生當封侯克成丈夫之志死而可作無
忘事君之道越十六年二月二日葬于伊闕縣之萬安
山詔賜雜物百段給儀仗往還禮也亭連長樂城枕高
都守闕塞者汝寬適伊川者辛有北瞻洛汭尚想元亮
之境東望邢山依然國僑之基夫人楊翟縣君河南褚
氏即太常卿楊翟康侯亮之女中書令河南郡公遂良
之妹也宋公子之流派禇先生之苗裔弘夫人之禮傳
淑女之詩有文在手歸於魯國有鳳和鳴適於陳氏邑
之石窌縣以封丘夫尊於朝妻貴於室仙人暫别初悲
寡鶴之聲寳劒纔分終合雙龍之氣以某年月日薨於
某所越某年月日祔建昌公之舊兆長子師本太穆神
皇后挽襲郎建昌公歴韓王府祭酒岐州司士參軍定
州安喜縣令譽聞州里學富丘山以卿子而為郎以象
賢而開國朝遊楚澤暮宿燕宫東臨石柱雍為積高之
地古會長星唐是中山之邑出遊鄰國不以陪臣見朝
上謁邦君不以屬官相待洛陽朝覲適見雙鳬東都墓
田行悲駟馬以年月日終於某所越某年月日即陪葬
於先兆次子師表左千牛備身遷尚輦直長歴許州臨
穎博州堂邑滄州樂陵緜州萬安果州西充五縣令能
傳祖業克嗣家聲有言偃之文章兼仲由之政事晨陪
紫極應鈎陳之六星旦奉黃麾屯玉車之千乘至若繁
昌土宇魏文帝之墠壇堂邑隄封漢陳嬰之侯國河分
九道渤海東臨江派五津崐崘北指莫不愛人以禮為
政以德鍾離意之禁暴不用尺刀公孫述之有神能持
五縣次子師玄巂州都督府臺徵縣丞次子師楚䕫州
都督府雲安縣令芝蘭有秀羔雁成行滇北數十尹莫
大卬都之縣邑東七百里惟有巫山之峽言其縣職黃
龍入於闕門叙其宰人鸞鳥翔於學舍咸能生盡其孝
喪盡其哀積粟萬鍾思負米而何得榱題三尺泣吾親
而不見卜其宅兆麟鳳匝其岡巒陳其簠簋春秋變其
霜露思傳舊德式建豐碑戴安道作頌於鄭玄蔡伯喈
披文於郭泰魏武王讀而稱妙非所望焉夏侯堪見而
陋之固其宜也
益州温江縣令任君神道碑(楊烱)
漢丞相之尊官大位秉車滿於十人齊景公之利用厚
生有馬盈於千駟羽旄冠劒摐金鳴玉疊其前苑囿池
臺清歌妙舞喧其後崇高在於寵祿大欲存於食貨義
然後取橫玉帶以當仁道不虛行坐鹽梅而自得若乃
時之不與數之不通貴賤任於天窮通由於命左太沖
之詠史下寮實英俊之揚嵇叔夜之著書賤職為老莊
之地雖復勢力以高下相懸尊卑以商周不敵孔宣父
中都之小宰幽厲多謝於陪臣陳仲弓太丘之一宫公
卿有慙於縣長是以德成者上道在斯尊陶潛則安枕
北忩言偃則鳴絃東武柳楊足以儀四海顧盼足以破
三軍代有人焉於斯為盛公諱晃樂安博昌人也其後
因官遂家蒲州之永樂天子令德軒皇為誕姓之源諸
侯計功薛國在宗盟之後西京執法則有御史大夫東
漢循良則有會稽都尉任光鄉里之忠厚任隗朝臣之
鯁直益州從事術數知名臨海真人清貞克巳况乎東
西海岱強齊九合之都表裏山河全晉三分之國車馬
雷駭衣冠鼎盛盟書百代可謂功臣遷徙丘陵實惟豪
族曾祖顯祖熙考憬並策名天爵獨步人師懷素履之
幽貞保黃裳之元吉張家碑碣荆州有七代孝廉荀氏
鄉亭穎川有八人才子君外資剛健内育文明合千載
聖賢之間鍾五行金木之秀王恭濯濯春柳懷風和嶠
森森寒松列景有曾參之孝有史魚之直有子夏之文
有冉求之藝先王德行固名言而在兹大聖温良亦顛
沛而於是當朝一見許其王佐之才行路相逢知其美
人之贈解褐為家令寺主簿天王太子之位赫赫前星
天地長男之宫巖巖左闕出身事主元良永固於萬邦
束髮登朝匕鬯不驚於百里秩滿授將作監主簿千門
萬戶張華窮壯麗之圖東主西賓班固致謳謠之實職
掌宫觀是名將作大司馬桓温之府績用在於元琳大
將軍竇憲之曹文章寄於亭伯累遷右衛長史南京左
掖上將陪藩北落師門天軍例衛東觀漢記梁統有清
白之名中興晉書薛兼有恪勤之譽詔遷朝散大夫行
益州温江縣令華陽西極漢水東流背面通秦越之鄉
左右夾巴涼之地風烟可接懸車束馬之山雲物潛通
織女牽牛之象神仙所宅則有二十四居途路所經則
有五千餘里金城石郭還聞上代之風國富人安時聽
中和之樂於是乎龍泉獨斷龜旐旁求品命千名封疆
萬戶暫過云亭乘軒之望可知且詣中軍理劇之才有
屬旌孝弟勤農桑省徭役育鰥寡所以一縣稱平所以
百城尤最蕭育是杜陵男子不入後曹黃浮非鄉里所
知不寬同歲洛陽行馬門士無心齊國池魚權家絶望
豈惟縳柱鞭絲操刀製錦巫馬期之任力弊起乘星鍾
離意之悅人災生解土享年五十有九以鳳儀二年六
月二十五日卒於官第夫人姚氏徵士神人之女也壽
丘僊葉媯水靈苗定姚信之機衡審姚光之術藝明星
燄燄不臨太丘之前暮雨沈沈不散巫山之曲婦人謂
嫁曰歸女子有行織絍組紃棗脩榛栗南斗千齡之匣
忽愴沈江北方三代之儀終悲共穴先以咸亨三年七
月二日終西京翊善里之私第越儀鳳三年冬十一月
一日歸祔於永樂縣歴山之平原卜虞芮之閒田帶關
河之設險居人致祭桐鄉有朱邑之祠怪力成墳葉縣
有王喬之墓君燕趙竒士神仙中人容貌魁梧衣冠甚
偉揚子雲之窮巷好事來遊段干木之閣居通侯展敬
自陳力就列居家可移妾本絶於織蒲馬無聞於食粟
原子思之厚秩偏給鄉人孔文舉之中鐏延留坐客加
以徧觀國史尤精釋教夢幻泡電知一切之皆空園林
貨財見三陽之已淨遭時屯坎浮生蹇剝佳人不再荀
奉倩之傷神赤子無期潘安仁之慘慟天乎到此命也
如何及其瞑目少城歸懷舊壤平原古樹惟餘孺子之
墳春露秋霜非復臯繇之祀於是鄉鄰作主朋友如麻
撰德銘之於素表披文刻之於翠石魯哀公作仲尼之
誄天不慗遺蔡伯喈為有道之碑人無媿色其銘曰
軒帝之族漢朝之臣西州智士東海真人豪傑天縮衣
冠日新實生其德必有其鄰道在為貴知幾則神氣衝
南斗價直西秦大蒙之信太平之仁辨窮非馬學究成
麟孝友為政觀光利賓重朋比德少海為春宫室之象
南斗北辰甲兵之衛閶闔鈎陳山控金馬江迴玉輪天
文井絡地紀梁岷庭前置水甑内生塵園蠶有繭野雉
來馴時命屯蹇生涯苦辛實叙虚贈玉樹長淪厚德無
輔清仁不親百年夭枉一旦歸真雷鳴之下長河之濱
旌旃委鬱徒御逡巡悲風泊起血下霑巾死而可贖人
百其身
唐贈范陽大都督忠烈公李公神道碑(楊炎)
秦霸也張祿去魏漢興也淮隂離楚龍鳴風雨之會蛇
變泥蟠之中逶迤感通精氣相合斯冥契也豈人力也
皇唐贈司空范陽大都督李公諱楷其本出於隴西八
代祖節後魏雁門太守燕齊之亂族没鮮卑東遷號良
將之家北郭實大人之種其生勃碣其居戴斗海塞迴
抱興公之氣天星下直為公之祥英氣混茫熊據龍驤
望其形得山河之狀覩其銳見金鼓之威神明為徒義
勇為器久視中以驍騎歲入于遼西臨太原南震燕趙
雲火照于河上天兵宿于北門朝廷憂之有命招諭合
以信誓際于天人話言感寤撫劒歎息是歲以控弦之
士七百騎垂櫜入塞解甲來朝以其本枝復賜李氏授
玉鈴衛將軍左奉宸内供奉圖形雲閣之中置酒蓬萊
之上君臣相賀羽衛生光君子曰井谷不可以游龜龍
蟻垤不可以戴松柏漢于是始靖敵于是始憂是後殪
靺&KR0008;于鴨綠之野挺矛戟于榆關之外北出障塞懷其
王庭南救河源復其死地石壑之役以一旅定三軍冷
陪之師以虚聲鼓精勁東封之歲外將天軍河湟未寧
西護監牧雲麾鐵騎山動地踴右據清海北登狼山冰
泮則會師風高則出塞皇威振于四海王化敷于無外
故得大命三錫天馬輅驂定國難者兩朝拖侯服者四
紀會兵車者百勝出帳下者千人國有事未嘗不勤勞
無私可謂知禮於戲天道曖昧胡星未殞以營平之年
不終大用以伏波之病再出窮荒天寳元年五月二十
日自河源薨于懷遠縣之師次春秋六十七贈營府都
督明年詔葬于富平縣壇山原維公智之大竇神之異
門心和體剛慮遠精徹思乎耳目之外行乎變化之中
震呼戎獯嘯吒風雲貔虎之悍以禮成百萬之強以謀
勝故鮮卑因之以疲中國天后取之以空大漠干中宗
開朔方之地四百里于睿宗食佐命之邑三千戶于玄
宗則主禁衛吞諸戎東西南北動罔不尅禦戎安邊凡
十命焉祚于後也負河圖以列四星遇英主而當三傑
肅宗之功復區宇更為桓文今上之道訓華夷並為召
畢乾元中天子以公炳德丕赫積仁流慶大福再成沒
而不朽乃命太常追考功績謚曰忠烈贈司空范陽大
都督夫人贈號韓國夫人于是建廟堂命宗紀室有山
龍之服樂有鍾石之和
雲麾將軍郭公神道碑(楊炎)
山之西出將地之右主兵故前有辛李之榮後稱周郭
之盛四族者貔武其人風雲其氣出入千載戎狄憂之
皇唐一宇宙之初數蠻夷之罪太白上而天兵利隂精
盛而神將出於是郭氏之室世並五侯丹華轂者三十
人分采地者三千戶劒騎鼎食氣蓋關山開閤而珠履
成行宴享而山玄滿座中興之後鴻臚間出始提一劒
而震清海(一海作漢)年未三十名冠雲臺位為國之長君身
主人之大命銘旂羽葆小韓侯之故事龍旆青社增召
伯之舊封則祖宗之盛未始聞也鴻臚即世關隴不震
天其永思戡定之代故盛業集于金吾金吾名千里即
鴻臚之孫出於荆藍之中長於松柏之下虎頭駢脅曲
踊雷聲猿臂過挾輈之材鷹揚表下韝之志始以將門
子往還隴上開元中西討石國負羽先登特拜游擊將
軍折衝都尉駕龍媒於殷路舞雙劒於前席二十六載
詔公與中使劉元復開葱嶺以功勝敵不能軍班師授
左武衛將軍特賜衣甲一副超才也後五載有苑門之
後走射鵰之羣拜左衛將軍嶺巖人陣既成列而破石
城天險不待戰而降累遷左金吾衛大將軍驟兼玉門
軍使未行而遇疾嗟呼病至刮骨志屈噉肝累喉白刃
之中垂翅青雲之上以天寳十一載二月薨于武威之
第春秋若干夫人弘農郡君楊氏絳郡長史之孫臨洮
軍使雲之女河華茂氣齊姜盛族知(疑作和)于鳴鳳而外
姻致駕宜爾幹母而君子好逑始於龍劒雙飛中而雲
虹獨感春秋若干有子一人曰某果毅都尉山西將種
塞下雄兒周郎之豪勇冠軍終子之精魂先返年二十
一先公而夭郭氏本自周王之穆其在昔也漢有司徒
司空魏有車騎驃騎或竹馬垂信或金玉(疑作穴)稱豪世
后佐漢以補天賢王築館而為道其在今也一門三戟
六乘七侯伊吾反昭於前鴻臚特坐於後長河萬里敵
國四方每賓祭往來蒐除大閱望帶裳者知宗廟之盛
執金鼓者成父子之軍世德後來公其濟美則勲配祀
典中乏主祭之名哀反路人内無朝哭之位此窈窕之
數孰可問哉猶子子鸞善達禮以繼門族樂主辨以濟
險艱荀令君為不亡趙將軍其有子以十三載某月葬
我公于武威東原非緩也實卜年龍蟠天井岡㐲山形
閟星象於玄宫起風烟於松闕將軍鼓吹迴過細柳之
營天子輅車出祖茂陵之道銘曰
壯哉強魂凛然風雨一劍刳鯨空拳搏虎錫以翿鼓觼
&KR0008;鞗瑲騂騎佩組革彼莊姜揄狄珩璜言念君子乃心
無忘精返太白魂歸故鄉雙墳巍然流水湯湯秦雲如
牛磵石如羊二龍於此父子同岡
文章辨體彙選卷六百八十四
文章辨體彙選卷六百八十四
明賀復徵編
墓碑二十
唐右將軍魏哲神道碑(唐楊烱)
天經地緯之帝求制禮作樂之才撥亂反正之君資拔
山超海之力繼韶夏而崇號諡非無陣戰之風披皇圖
而稽文武或用干戈之道故能彌綸宗廟彈壓山川苞
四海以為家一六合而光宅是以二十八宿懸列將而
察休徵三十五星聚天軍而赫符彩吕望垂竿於渭涘
道峻匡周張良受策於圯橋功崇佐漢乃有心如鐵石
氣若風雲洛䜟書名河圖秘象青聮雷燭歴大塊以三
休碧羽霜凄倚渾天而一息岑彭許允征南鎮北之名
馮異王昌大樹中軍之號杜太行而泥函谷猛氣無前
戮封豕而斬長鯨雄圖不測元戎十乘驅衛霍于前矛
甲士三千列孫吳于後殿秋風白露執金鼓而齊六軍
太山黃河折銅符而光百代建廟堂之策為社稷之臣
孰能與於此乎在我真將軍矣公諱哲字知人鉅鹿曲
陽人也七代祖靖非前秦征北大將軍鎮北地上郡其
後子孫因居於寧州襄樂縣開國承家之始誕姓命氏
之源大名發於本支當途峻於層搆三辰鬱鬱天街分
畢昴之都九野茫茫地嶮列山河之境丞相以萬機論
道匡大運以震威嚴尚書以八座當官贊金行而標領
袖文昭武穆方駕齊驅公子王孫朱輪華轂大鵬垂翰
馭風伯而指南溟天馬騰姿偶雲師而集東道祖唐隋
天水郡丞河陽都尉瑤林瓊樹擢標格以千尋圓折方
流委波濤而萬頃雄飛有望豈惟京兆之丞隂德不愆
何直丹陽之尉父寳皇朝通議大夫總管府司參軍事
東家孔子至德生於上天南國申侯明靈誕於中岳居
朝翊贊道先王之法言公府弼諧對上天之休命若夫
聖人作而萬物覩元首明而庶事康日月粲其光華山
川鬱其雲雨則有英靈間出丹陵諧白獸之旌符瑞挺
生黑帝感蒼龍之傑隋珠一寸魏后揚眉和璧千金秦
王動色顔生殆庶聞於竹馬之年楊子參玄發自銅車
之歲建情峰而直上疏筆海以橫流彫牆則百堵皆興
峻宇則千門並列可大可久無忘簡易之途為子為臣
率由忠孝之境郭林宗之披霧豈敢名言孔文舉之欽
風每相推薦若乃五才並用誰能去兵七德兼施止戈
為武出師於九天之上暗合兵書取法於十日之前懸
符射法固以文武之道揄揚滿於城中將相之才籍甚
聞於海内貞觀十五年起家補國子博士喬林掃日驚
白鳳於詞條璧水澄天駭雕龍於義壑班超慷慨常懷
萬里之心季路平生每負三軍之氣十六年勅授左翊
衛北門長上祿賜同京仍命為飛騎等講禮鄧司徒之
舊事馬上讀書祭征虜之前聞營中習禮宫花如錦還
臨拜將之壇槐葉成帷復對聞軍之市自皇王眷命大
帝應期運璇衡而制八方調玉燭而臨四極玄菟白狼
之野來奉衣簪蟠桃折木之鄉尚迷聲教太宗文皇帝
操斗極把鈎陳回百姓之心問三韓之罪勝殘去殺上
馮宗廟之威禁暴戢兵下藉熊羆之用公丹心白刃本
自輕生六郡三河由來重氣烏江討逆剖項籍於五陵
涿野懲奸磔蚩尤於四宰二十年詔除游擊將軍右武
侯信義府右果毅都尉長上如故顯慶二年以内憂解
職痛深吳隠哀極顔丁蹐厚地以崩魂訴高天如泣血
紫泥垂煥頻降璽書墨縗臨戎遂從金革三年詔除左
衛清官府左果毅都尉尋圉谷府折衝都尉並長上如
故又以應詔舉對策甲科遷左騎尉郎將于時長榆歴
歴烽火猶驚高柳依依邊風尚急關山夜月遂為朔漠
之秋西北浮雲翻作窮廬之景四年詔公為鐵勒道行
軍總管陳兵玉塞按節金微學長山之蛇擬麗譙之鶴
鐘鼓嘈囋上聞於天旌旗繽紛下蟠於地伏尸百萬因
瀚海而藏舟闢地數千即燕山而築觀武臣雄略氣慴
西零神將宏圖威加北狄麟德元年詔遷左驍騎中郎
將尋檢校右監門左武衛將軍本官如故昔者封禪陟
雲亭之後七十二君圖書出河洛以還三千餘歲振兵
釋旅方崇薦帝之儀道洽功成必致禋天之禮粤以皇
家闢統之五十年今上開基之十七載登封告禪玉諜
金繩建顯號而施尊名揚英聲而騰茂實華夷輯睦皆
承萬歲之恩朝野歡娛咸奉千年之慶乾封元年詔加
明威將軍本官如故大風遺孽叛換青丘小水殘魂憑
陵碧海率百官於文祖尚興彭蠡之師會萬國於塗山
猶有防風之戮是歲也詔公為遼東道行軍總管營雄
對日兵氣橫天開玉堂而按部坐金城而勒陣關鞏之
甲犀兕七重艅艎之船舳艫千里駕鼉梁於聖海秦皇
息鞭石之威泛鼇鈎於仙洲愚叟罷移山之力然後風
行雲卷斬將屠城塞丹浦之遙源伐黑林之奥本王孫
公子名霑皂隸之臣深谷太山境入樵漁之囿二年詔
加上柱國仍檢校安東都護道之以德齊之以刑威振
六官風揚五部兵戈載戢無勞尉侯之虞桴鼓希聞寧
有穿窬之盜仰太陽而晞湛露方預四朝臨逝水而急
寒風俄悲一去齊孟嘗之下淚高榭曲池魯司寇之悲
歌頽山壊木長安杳杳還符日近之言京兆悠悠理絶
天高之問紫關生入判自無期繡服危還竟知何日總
章二年三月十六日遘疾薨于府第春秋五十有四嗚
呼哀哉詔贈左監門將軍禮也惟公被服忠孝周旋禮
樂仁者見之謂有仁知者見之謂有知研幾册府金縢
玉版之書索隠兵鈐玄女黃公之法每建旟推轂三令
五申躬擐甲胄親當矢石軍井未建如臨盜水之源軍
竈未炊似對嗟來之食由是南馳北走東討西伐擲之
無旁按之無下載匡宫裏遙登將軍之壇飛閣星邊獨
列中軍之位雖龍泉匿字薰歇光沈而麟閣飛名天長
地久夫人扶風氏隋濠州刺史圓之孫也五松春艷牽
少女之祥風八桂秋雲降仙娥之寳魄謝家之子歌柳
絮而知慙劉氏之妻頌椒花而自恥三周按禮無虧内
則之風四德揚蕤載闡中閨之訓宿盤龍於月鏡早沒
鸞床矯飛翼於霞棲先沈鳳穴珠星璧月終陪季子之
階金鼎銀鐏竟列齊侯之寢以貞觀十五年五月五日
終于某所越咸亨元年某月日祔于某原長子瓜州司
倉擇木次子右衛親衛玄封等門傳萬石庭列雙珠花
萼争榮芝蘭藹秀天經地義欽承避席之談日就月將
虔奉趨庭之教變槐檀而瀝膽木石悲酸代露霜以崩
心幽明感動葬之以禮祭之以時生民之本盡矣死生
之義備矣孝子之事親終矣如是門生故吏共緝家聲
才子聞人思傳盛德庶使藺相如之壯氣歴千載而猶
存隨季子之餘風盡九原而可作其詞曰
文王受命畢公餘慶玉樹聮芳金枝疊映三分並列七
雄齊競建國承家重熙累盛功宣舞蹈德流歌詠河洛
垂文山川吐雲驪珠育照虹玉呈文直立孤聳天然不
羣栖遲膠塾悅懌丘墳恥為儒者自許將軍伊祈不懌
軒轅討逆陣擁遼河岳鎮碣石班超投翰揚雄執戟弓
合三才刀長四尺爰清尉侯載洛疆埸得人者昌失人
者亡皇恩俾乂帝曰明敭幽桂含馥滋蘭吐芳承天待
詔觀國賓王茂實斯遠音聲克彰鵬池淼漫雞山禍亂
出閫辭家夷凶靜難金微瓦解玉亭冰泮扈駕命旋陪
祠日觀萬邦胥悦千齡啟旦斗骨危城占蹄舉兵丸山
霧塞渤海波驚帝赫斯怒王師有征虔劉北貌勘翦東
明遵以文軌宣其德刑太微上將文昌貴相非熊非羆
令聞令望寵踰軍幕榮參武帳本謂來朝何期返葬原
野蕭瑟風烟悽愴天道如何吞恨者多松風夜響薤露
晨歌秋月如練春波似羅榮華滅後寒暑經過青鳥丘
隴白馬山河
唐恒州刺史建昌公王公神道碑(楊烱)
王氏之先代為佐命秦之霸也則王離滅楚國而三將
連衡漢之興也則王陵誅項籍而五侯同拜南陽定命
應圖䜟而作司空西晉聿興合歌謠而濟天下昔者伊
尹伊陟但保乂於商朝太公桓公惟夾輔於周室蕭何
之後居食祿而無聞鄧禹之孫在當塗而不嗣未有夏
殷三統金木五遷册命重光軒裘代襲則我瑯琊之郡
有冠蓋之里乎建昌之縣有公侯之子乎公諱義童字
元稚其先瑯琊臨沂人也永嘉之末徙於江外皇運之
始遷於五陵今為雍州萬年人也祖僧興齊會稽令梁
安郡守南安縣開國侯祿位千石珪符五等營室迴於
羽儀山河入於盟誓父方賒梁正閣主簿伏波將軍梁
安郡守隋上儀同三司以惠和之性有文武之才伏波
將軍從征等於馬援儀同三司開府均於鄧隲家餘積
慶郡不乏賢代臨本州則元賓之父喜形於色繼為太
守則張翕之子送者如雲自齊國遜位於梁庭及隋人
内禪於皇室夏禹之鼎寳命集於周朝御龍之家世祿
歸於范氏公台階茂緒昴宿精靈五百歲之賢才一千
里之皇佐忠規武節學府詞林元方閨門敬其有德少
游鄉里稱其善人實惟清廟之器是曰皇居之寳韻諧
金石奏虞廷之八音德合珪璋列塗山之萬國黃河一
曲之水莫測其源赤城千丈之巖未階其峻羣童忽聚
綴帛而引旛旗父老相呼授履而傳兵法隋授左勲衛
率非其好也漢東離析海内風塵天子溺於膠船諸侯
問於金鼎能扶天下之危者必據天下之安能除天下
之憂者必享天下之樂我高祖神堯皇帝就之如日望
之如雲發三河之雷電平四海之歴象武王之仗黃鉞
一月臨於孟津高帝之執朱旗五星會於東井公瞻烏
於屋射隼於墉陳平則間行而去楚酈生則長揖而歸
漢奉符繫組觀軹道之降王偃武修文見山陽之散馬
初拜車騎將軍稍遷右屯衛將軍錄有功也考於周典
崇德報功稽於春秋策勲舍爵車騎萬隊備涼士之羌
戎衛軍千兵掌京師之屯禁于時天下初定邊方未輯
二十八舍尚有吳越之妖氛一十三州猶積東南之殺
氣武德四年詔公為江南道招尉使鼓琴而送受命而
行乘使者之輶車掌行人之旌節陸賈至于南海先責
尉佗隨何入於九江即徵黥布詔除泉州都督封建昌
縣男食邑三百戸斗牛星象舜禹精靈境接東甌地鄰
南越言其寳利則玳瑁珠璣叙其風俗則丹雞白犬公
門容駟馬位列三刀防薏苡之譏嫌絶簡書之流謗豈
直廣州清節酌貪泉於石門合浦神君返明珠於漲海
貞觀三年詔遷散騎常侍行果州刺史授期天帝肇跡
人皇南充國之舊都西巖渠之古邑岡巒紛糾天彭雙
闕而作門珠貝浮沈巴水三迴而成字公入參師友出
居方伯金蟬右貂朱旗曲蓋纔臨蜀郡即聞來暮之歌
初踐益州已聽中和之樂七年詔遷銀青光祿大夫行
恒州刺史西街畢昴北岳恒山天開太乙之宫地列并
州之鎮境分靈夀魏將樂羊之所封邑對行唐趙王惠
文之所築公政成期月風行萬里鄧晨一郡漢帝稱為
主人李廣數年匈奴號為飛將行嘗計日郭伋不負於
童兒郡異中平王觀無私於任子既道德而齊禮亦勝
殘而去殺三禾在殿將拜鄭弘兩雁隨車坐悲虞國享
年若干以十五年冬某日薨於洛陽之清化里公家傳
將相世有忠貞屬離亂之弘多值風雷之草昧河宗兩
日負鼎而謁成湯渭水七年垂釣而逢西伯將軍再命
刺史三遷仲暠欒巴牧人之良翰龐參虞詡將帥之宏
規立事於當年揚名於後代兄國卬穀州刺史弟國稀
仁州刺史荆枝擢秀棣萼生光何止平輿之二龍是為
賈家之三虎唐虞之際四岳分居趙魏之間八男為郡
公雖勲參締搆位總班條金友玉昆良田廣宅而能吐
食下士倒屣迎賓無笑客之美人有拜賓之童隸策名
委質善始令終生當封侯克成丈夫之志死而可作無
忘事君之道越十六年二月二日葬于伊闕縣之萬安
山詔賜雜物百段給儀仗往還禮也亭連長樂城枕高
都守闕塞者汝寬適伊川者辛有北瞻洛汭尚想元亮
之境東望邢山依然國僑之基夫人楊翟縣君河南褚
氏即太常卿楊翟康侯亮之女中書令河南郡公遂良
之妹也宋公子之流派禇先生之苗裔弘夫人之禮傳
淑女之詩有文在手歸於魯國有鳳和鳴適於陳氏邑
之石窌縣以封丘夫尊於朝妻貴於室仙人暫别初悲
寡鶴之聲寳劒纔分終合雙龍之氣以某年月日薨於
某所越某年月日祔建昌公之舊兆長子師本太穆神
皇后挽襲郎建昌公歴韓王府祭酒岐州司士參軍定
州安喜縣令譽聞州里學富丘山以卿子而為郎以象
賢而開國朝遊楚澤暮宿燕宫東臨石柱雍為積高之
地古會長星唐是中山之邑出遊鄰國不以陪臣見朝
上謁邦君不以屬官相待洛陽朝覲適見雙鳬東都墓
田行悲駟馬以年月日終於某所越某年月日即陪葬
於先兆次子師表左千牛備身遷尚輦直長歴許州臨
穎博州堂邑滄州樂陵緜州萬安果州西充五縣令能
傳祖業克嗣家聲有言偃之文章兼仲由之政事晨陪
紫極應鈎陳之六星旦奉黃麾屯玉車之千乘至若繁
昌土宇魏文帝之墠壇堂邑隄封漢陳嬰之侯國河分
九道渤海東臨江派五津崐崘北指莫不愛人以禮為
政以德鍾離意之禁暴不用尺刀公孫述之有神能持
五縣次子師玄巂州都督府臺徵縣丞次子師楚䕫州
都督府雲安縣令芝蘭有秀羔雁成行滇北數十尹莫
大卬都之縣邑東七百里惟有巫山之峽言其縣職黃
龍入於闕門叙其宰人鸞鳥翔於學舍咸能生盡其孝
喪盡其哀積粟萬鍾思負米而何得榱題三尺泣吾親
而不見卜其宅兆麟鳳匝其岡巒陳其簠簋春秋變其
霜露思傳舊德式建豐碑戴安道作頌於鄭玄蔡伯喈
披文於郭泰魏武王讀而稱妙非所望焉夏侯堪見而
陋之固其宜也
益州温江縣令任君神道碑(楊烱)
漢丞相之尊官大位秉車滿於十人齊景公之利用厚
生有馬盈於千駟羽旄冠劒摐金鳴玉疊其前苑囿池
臺清歌妙舞喧其後崇高在於寵祿大欲存於食貨義
然後取橫玉帶以當仁道不虛行坐鹽梅而自得若乃
時之不與數之不通貴賤任於天窮通由於命左太沖
之詠史下寮實英俊之揚嵇叔夜之著書賤職為老莊
之地雖復勢力以高下相懸尊卑以商周不敵孔宣父
中都之小宰幽厲多謝於陪臣陳仲弓太丘之一宫公
卿有慙於縣長是以德成者上道在斯尊陶潛則安枕
北忩言偃則鳴絃東武柳楊足以儀四海顧盼足以破
三軍代有人焉於斯為盛公諱晃樂安博昌人也其後
因官遂家蒲州之永樂天子令德軒皇為誕姓之源諸
侯計功薛國在宗盟之後西京執法則有御史大夫東
漢循良則有會稽都尉任光鄉里之忠厚任隗朝臣之
鯁直益州從事術數知名臨海真人清貞克巳况乎東
西海岱強齊九合之都表裏山河全晉三分之國車馬
雷駭衣冠鼎盛盟書百代可謂功臣遷徙丘陵實惟豪
族曾祖顯祖熙考憬並策名天爵獨步人師懷素履之
幽貞保黃裳之元吉張家碑碣荆州有七代孝廉荀氏
鄉亭穎川有八人才子君外資剛健内育文明合千載
聖賢之間鍾五行金木之秀王恭濯濯春柳懷風和嶠
森森寒松列景有曾參之孝有史魚之直有子夏之文
有冉求之藝先王德行固名言而在兹大聖温良亦顛
沛而於是當朝一見許其王佐之才行路相逢知其美
人之贈解褐為家令寺主簿天王太子之位赫赫前星
天地長男之宫巖巖左闕出身事主元良永固於萬邦
束髮登朝匕鬯不驚於百里秩滿授將作監主簿千門
萬戶張華窮壯麗之圖東主西賓班固致謳謠之實職
掌宫觀是名將作大司馬桓温之府績用在於元琳大
將軍竇憲之曹文章寄於亭伯累遷右衛長史南京左
掖上將陪藩北落師門天軍例衛東觀漢記梁統有清
白之名中興晉書薛兼有恪勤之譽詔遷朝散大夫行
益州温江縣令華陽西極漢水東流背面通秦越之鄉
左右夾巴涼之地風烟可接懸車束馬之山雲物潛通
織女牽牛之象神仙所宅則有二十四居途路所經則
有五千餘里金城石郭還聞上代之風國富人安時聽
中和之樂於是乎龍泉獨斷龜旐旁求品命千名封疆
萬戶暫過云亭乘軒之望可知且詣中軍理劇之才有
屬旌孝弟勤農桑省徭役育鰥寡所以一縣稱平所以
百城尤最蕭育是杜陵男子不入後曹黃浮非鄉里所
知不寬同歲洛陽行馬門士無心齊國池魚權家絶望
豈惟縳柱鞭絲操刀製錦巫馬期之任力弊起乘星鍾
離意之悅人災生解土享年五十有九以鳳儀二年六
月二十五日卒於官第夫人姚氏徵士神人之女也壽
丘僊葉媯水靈苗定姚信之機衡審姚光之術藝明星
燄燄不臨太丘之前暮雨沈沈不散巫山之曲婦人謂
嫁曰歸女子有行織絍組紃棗脩榛栗南斗千齡之匣
忽愴沈江北方三代之儀終悲共穴先以咸亨三年七
月二日終西京翊善里之私第越儀鳳三年冬十一月
一日歸祔於永樂縣歴山之平原卜虞芮之閒田帶關
河之設險居人致祭桐鄉有朱邑之祠怪力成墳葉縣
有王喬之墓君燕趙竒士神仙中人容貌魁梧衣冠甚
偉揚子雲之窮巷好事來遊段干木之閣居通侯展敬
自陳力就列居家可移妾本絶於織蒲馬無聞於食粟
原子思之厚秩偏給鄉人孔文舉之中鐏延留坐客加
以徧觀國史尤精釋教夢幻泡電知一切之皆空園林
貨財見三陽之已淨遭時屯坎浮生蹇剝佳人不再荀
奉倩之傷神赤子無期潘安仁之慘慟天乎到此命也
如何及其瞑目少城歸懷舊壤平原古樹惟餘孺子之
墳春露秋霜非復臯繇之祀於是鄉鄰作主朋友如麻
撰德銘之於素表披文刻之於翠石魯哀公作仲尼之
誄天不慗遺蔡伯喈為有道之碑人無媿色其銘曰
軒帝之族漢朝之臣西州智士東海真人豪傑天縮衣
冠日新實生其德必有其鄰道在為貴知幾則神氣衝
南斗價直西秦大蒙之信太平之仁辨窮非馬學究成
麟孝友為政觀光利賓重朋比德少海為春宫室之象
南斗北辰甲兵之衛閶闔鈎陳山控金馬江迴玉輪天
文井絡地紀梁岷庭前置水甑内生塵園蠶有繭野雉
來馴時命屯蹇生涯苦辛實叙虚贈玉樹長淪厚德無
輔清仁不親百年夭枉一旦歸真雷鳴之下長河之濱
旌旃委鬱徒御逡巡悲風泊起血下霑巾死而可贖人
百其身
唐贈范陽大都督忠烈公李公神道碑(楊炎)
秦霸也張祿去魏漢興也淮隂離楚龍鳴風雨之會蛇
變泥蟠之中逶迤感通精氣相合斯冥契也豈人力也
皇唐贈司空范陽大都督李公諱楷其本出於隴西八
代祖節後魏雁門太守燕齊之亂族没鮮卑東遷號良
將之家北郭實大人之種其生勃碣其居戴斗海塞迴
抱興公之氣天星下直為公之祥英氣混茫熊據龍驤
望其形得山河之狀覩其銳見金鼓之威神明為徒義
勇為器久視中以驍騎歲入于遼西臨太原南震燕趙
雲火照于河上天兵宿于北門朝廷憂之有命招諭合
以信誓際于天人話言感寤撫劒歎息是歲以控弦之
士七百騎垂櫜入塞解甲來朝以其本枝復賜李氏授
玉鈴衛將軍左奉宸内供奉圖形雲閣之中置酒蓬萊
之上君臣相賀羽衛生光君子曰井谷不可以游龜龍
蟻垤不可以戴松柏漢于是始靖敵于是始憂是後殪
靺&KR0008;于鴨綠之野挺矛戟于榆關之外北出障塞懷其
王庭南救河源復其死地石壑之役以一旅定三軍冷
陪之師以虚聲鼓精勁東封之歲外將天軍河湟未寧
西護監牧雲麾鐵騎山動地踴右據清海北登狼山冰
泮則會師風高則出塞皇威振于四海王化敷于無外
故得大命三錫天馬輅驂定國難者兩朝拖侯服者四
紀會兵車者百勝出帳下者千人國有事未嘗不勤勞
無私可謂知禮於戲天道曖昧胡星未殞以營平之年
不終大用以伏波之病再出窮荒天寳元年五月二十
日自河源薨于懷遠縣之師次春秋六十七贈營府都
督明年詔葬于富平縣壇山原維公智之大竇神之異
門心和體剛慮遠精徹思乎耳目之外行乎變化之中
震呼戎獯嘯吒風雲貔虎之悍以禮成百萬之強以謀
勝故鮮卑因之以疲中國天后取之以空大漠干中宗
開朔方之地四百里于睿宗食佐命之邑三千戶于玄
宗則主禁衛吞諸戎東西南北動罔不尅禦戎安邊凡
十命焉祚于後也負河圖以列四星遇英主而當三傑
肅宗之功復區宇更為桓文今上之道訓華夷並為召
畢乾元中天子以公炳德丕赫積仁流慶大福再成沒
而不朽乃命太常追考功績謚曰忠烈贈司空范陽大
都督夫人贈號韓國夫人于是建廟堂命宗紀室有山
龍之服樂有鍾石之和
雲麾將軍郭公神道碑(楊炎)
山之西出將地之右主兵故前有辛李之榮後稱周郭
之盛四族者貔武其人風雲其氣出入千載戎狄憂之
皇唐一宇宙之初數蠻夷之罪太白上而天兵利隂精
盛而神將出於是郭氏之室世並五侯丹華轂者三十
人分采地者三千戶劒騎鼎食氣蓋關山開閤而珠履
成行宴享而山玄滿座中興之後鴻臚間出始提一劒
而震清海(一海作漢)年未三十名冠雲臺位為國之長君身
主人之大命銘旂羽葆小韓侯之故事龍旆青社增召
伯之舊封則祖宗之盛未始聞也鴻臚即世關隴不震
天其永思戡定之代故盛業集于金吾金吾名千里即
鴻臚之孫出於荆藍之中長於松柏之下虎頭駢脅曲
踊雷聲猿臂過挾輈之材鷹揚表下韝之志始以將門
子往還隴上開元中西討石國負羽先登特拜游擊將
軍折衝都尉駕龍媒於殷路舞雙劒於前席二十六載
詔公與中使劉元復開葱嶺以功勝敵不能軍班師授
左武衛將軍特賜衣甲一副超才也後五載有苑門之
後走射鵰之羣拜左衛將軍嶺巖人陣既成列而破石
城天險不待戰而降累遷左金吾衛大將軍驟兼玉門
軍使未行而遇疾嗟呼病至刮骨志屈噉肝累喉白刃
之中垂翅青雲之上以天寳十一載二月薨于武威之
第春秋若干夫人弘農郡君楊氏絳郡長史之孫臨洮
軍使雲之女河華茂氣齊姜盛族知(疑作和)于鳴鳳而外
姻致駕宜爾幹母而君子好逑始於龍劒雙飛中而雲
虹獨感春秋若干有子一人曰某果毅都尉山西將種
塞下雄兒周郎之豪勇冠軍終子之精魂先返年二十
一先公而夭郭氏本自周王之穆其在昔也漢有司徒
司空魏有車騎驃騎或竹馬垂信或金玉(疑作穴)稱豪世
后佐漢以補天賢王築館而為道其在今也一門三戟
六乘七侯伊吾反昭於前鴻臚特坐於後長河萬里敵
國四方每賓祭往來蒐除大閱望帶裳者知宗廟之盛
執金鼓者成父子之軍世德後來公其濟美則勲配祀
典中乏主祭之名哀反路人内無朝哭之位此窈窕之
數孰可問哉猶子子鸞善達禮以繼門族樂主辨以濟
險艱荀令君為不亡趙將軍其有子以十三載某月葬
我公于武威東原非緩也實卜年龍蟠天井岡㐲山形
閟星象於玄宫起風烟於松闕將軍鼓吹迴過細柳之
營天子輅車出祖茂陵之道銘曰
壯哉強魂凛然風雨一劍刳鯨空拳搏虎錫以翿鼓觼
&KR0008;鞗瑲騂騎佩組革彼莊姜揄狄珩璜言念君子乃心
無忘精返太白魂歸故鄉雙墳巍然流水湯湯秦雲如
牛磵石如羊二龍於此父子同岡
文章辨體彙選卷六百八十四
