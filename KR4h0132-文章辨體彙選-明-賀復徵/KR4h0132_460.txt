文章辨體彙選卷四百六十
明賀復徵編
頌五
昭夷子趙氏碣頌(唐陳子昂)
昭夷子諱元亮字貞固汲人也本居河間世為大儒至
祖掞亢博雅躭道隋徵入學士與同郡劉焯俱至京師
補黎陽郡長始居汲焉有二子禮輿禮轅輿官至臨潁
縣丞轅為較書郎並著名當代昭夷禮輿季子也元精
冲懿有英雄之姿學不常師志在遐遠年二十七褐衣
遊洛陽天下名流翕然宗仰郡蒙以初筮求我昭夷以
玄轂發機故我居窮巷軒冕結轍時世議廹阨不容其
高乃屈身泥蟠求禄下位為幽州宜禄尉到職逾歲默
然無言唯採藥彈琹咏尭舜而已州將郡守穆然承風
君之道標浩如也因廵田入隴山見鳥支丹穴密有潜
遁之意蒼龍甲甲歲在大梁遭命不造發痰疾而卒時
四十九嗚呼哀哉天下士人聞之知與不知莫不為之
垂涕盖傷其有濟世之量而無長世之年夫上德道全
器無不順中庸以降才好則偏有張也之莊無展也之
道好由也之勇絀回也之仁侈宰予之言遺澹臺之行
務端木之智亡寗武之愚或正而不竒或達而過雜君
獨五味足六氣和通衆賢之不兼暢羣才之大適雖不
至于聖道其殆庶乎故人無間言物飽其義吾嘗論人
事有十君得其九一不至者命也夫於戲名聞天下而
不達于堂上智周萬物而不適乎一人也其時與其事
與君故人雲居沙門釋法成嵩山道士司馬子微終南
山范陽盧藏用御史中丞鉅鹿魏元忠監察御史吳郡
陸餘慶秦州長史平昌孟詵雍州司功太原王適洛州
參軍西河宋之問安定主簿博陵崔璩咸痛君中夭鼎
飪不寔百代祀德故老或云以為名者德之表謚者行
之跡君囊括世道屯位明艱困乎臲卼光景不曜乃共
稽陟舊行考謚定名問于元蓍象曰明夷于昭夷昔歎
才位不兼大運有數嘗哀時命而作頌云諸人以余從
君之遊最久故秉翰參叙其頌曰
人道寵運兮物各有時匪時不生兮匪運不成昔者元
精回潏陽九䧟穴大人感生尭禹恢能隂陽既和玄帝
傳家五百數終桀驁暴邪子乙提運水火革期匪賢不
昌尹乃阿衡六百運徂受始滛狂西伯考元歷在躬昌
匪雄不決匪謀不臧姜牙皓首寔逢其良投釣指麾奄
有八荒周有天下七百餘年太公之後不聞大賢豈無
仲尼負道周旋無勢一契無土一廛然則大運之所來
時哉時哉時隘業隘運巨功巨苟非其時草木為伍昭
夷作頌爾又常著汲人默記言變化之事且曰清爾靈
龜永晏息乎浩初
趙公西侯新亭序頌(李白)
惟十有四載皇帝以歲之驕陽秋五不稔乃慎擇明牧
恤南方凋枯伊四月孟夏自淮隂遷我天水趙公作藩
于宛陵祗明命也惟公代秉天憲作程南臺洪柯大本
聿生懿碩宜乎哉横風霜之秀氣鬱王覇之竒略初以
鐡冠白筆佐我燕京威雄振肅寇不敢視而後鳴琹二
邦天下取則起草三省朝端有聲天子識面宰衡動聽
殷南山之雷剖赤縣之劇強項不屈三州所居大化咸
列碑頌至於是邦也酌古以訓俗宣風以布和平心理
人兵鎮唯靜畫一千里時無莠言公退之暇清眺原隰
以此郡東塹巨海西襟長江咽三吳扼五嶺輶軒錯出
無旬時而息焉出自西郭蒼然古道道寬列樹行無清
隂至有疾雷破山狂颷震壑炎景爍野秋霖灌途馬虺
隤于谷口人周章于山頂亭候靡設逢迎闕如自唐有
天下作牧百數因循齷齪罔恢永圖及公來思大革前
弊寔相此土陟降觀之壯其迴崗龍盤沓嶺波起聲勢
交至可以有作方農之隙廓如是營遂鏟崖堙卑驅石
翦棘削汚壤階高隅以門以墉乃棟乃宇儉則不陋麗
而不奢森沉閈閎燥濕有庇若鼇之湧如鵬斯騫縈流
鏡轉涵映池底納遠海之餘清瀉蓮峰之積翠信一方
雄勝之郊五馬踟蹰之地也長史齊公光乂人倫之師
表司馬武公幼成衣冠之髦彦錄事參軍吳鎮宣城令
崔欽令德之後良材間生縱風教之樂地出人倫之高
格卓絶映古清明在躬僉謀僝功不日而就然是役也
伊二公之力與過客沉吟以稱嘆邦人聚舞以相賀僉
曰我趙公之亭也羣寮獻議請因謠訟以名之則必與
謝公北亭同不朽矣白以為謝公德不及後世亭不留
要衝無勿拜之言鮮登高之賦方之今日我則過矣敢
詢耆老而作頌曰
耽耽高亭趙公所營如鼇背突兀于太清如鵬翼開張
而欲行趙公之宇千載有覩必恭必敬爰遊爰處瞻而
思之罔敢大語趙公來翔有禮有章煌煌鏘鏘如文翁
之堂清風洋洋永世不忘
伯夷頌(韓愈)
士之特立獨行適于義而已不顧人之是非皆豪傑之
士信道篤而自知明者也一家非之力行而不惑者鮮
矣若至于一國一州非之力行而不惑者盖天下一人
而已矣若至于舉世非之而不惑者則千五百年乃一
人而已耳若伯夷者窮天地亘萬世而不顧者也昭乎
日月不足以為明萃乎泰山不足以為高巍乎天地不
足以為容當殷之亡周之興微子賢也抱祭器而去之
武王周公聖也率天下之賢士從天下之諸侯而攻之
未嘗有非之者也彼伯夷叔齊乃獨以為不可殷既滅
矣天下宗周彼二子乃獨耻食其粟餓死而不顧由是
而言夫豈有求而為哉信道篤而自知明也今世之為
士者一凢人譽之則自以為有餘一凢人沮之則自以
為不足彼獨非聖人而自是如此夫聖人乃萬世之標
準也余故曰若伯夷者特立獨行窮天地亘萬世而不
顧者也雖然微二子亂臣賊子接跡于後世矣
子産不毁鄉校頌(韓愈)
我思古人伊鄭之僑以禮相國人未安其教遊于鄉之
校衆口囂囂或謂子産毁鄉校則止曰何患焉可以成
美夫豈多言亦各其志善也吾行不善吾避維善維否
我于此視川不可防言不可弭下塞上聾邦其傾矣既
鄉校不毁而鄭國以理在周之興養老乞言及其已衰
謗者使監成敗之迹昭哉可觀維是子産執政之式維
其不遇化止一國誠率是道相天下君交暢旁達施及
無垠於乎四海所以不理有君無臣誰其嗣之我思古
人
文章辨體彙選卷四百六十
文章辨體彙選卷四百六十
明賀復徵編
頌五
昭夷子趙氏碣頌(唐陳子昂)
昭夷子諱元亮字貞固汲人也本居河間世為大儒至
祖掞亢博雅躭道隋徵入學士與同郡劉焯俱至京師
補黎陽郡長始居汲焉有二子禮輿禮轅輿官至臨潁
縣丞轅為較書郎並著名當代昭夷禮輿季子也元精
冲懿有英雄之姿學不常師志在遐遠年二十七褐衣
遊洛陽天下名流翕然宗仰郡蒙以初筮求我昭夷以
玄轂發機故我居窮巷軒冕結轍時世議廹阨不容其
高乃屈身泥蟠求禄下位為幽州宜禄尉到職逾歲默
然無言唯採藥彈琹咏尭舜而已州將郡守穆然承風
君之道標浩如也因廵田入隴山見鳥支丹穴密有潜
遁之意蒼龍甲甲歲在大梁遭命不造發痰疾而卒時
四十九嗚呼哀哉天下士人聞之知與不知莫不為之
垂涕盖傷其有濟世之量而無長世之年夫上德道全
器無不順中庸以降才好則偏有張也之莊無展也之
道好由也之勇絀回也之仁侈宰予之言遺澹臺之行
務端木之智亡寗武之愚或正而不竒或達而過雜君
獨五味足六氣和通衆賢之不兼暢羣才之大適雖不
至于聖道其殆庶乎故人無間言物飽其義吾嘗論人
事有十君得其九一不至者命也夫於戲名聞天下而
不達于堂上智周萬物而不適乎一人也其時與其事
與君故人雲居沙門釋法成嵩山道士司馬子微終南
山范陽盧藏用御史中丞鉅鹿魏元忠監察御史吳郡
陸餘慶秦州長史平昌孟詵雍州司功太原王適洛州
參軍西河宋之問安定主簿博陵崔璩咸痛君中夭鼎
飪不寔百代祀德故老或云以為名者德之表謚者行
之跡君囊括世道屯位明艱困乎臲卼光景不曜乃共
稽陟舊行考謚定名問于元蓍象曰明夷于昭夷昔歎
才位不兼大運有數嘗哀時命而作頌云諸人以余從
君之遊最久故秉翰參叙其頌曰
人道寵運兮物各有時匪時不生兮匪運不成昔者元
精回潏陽九䧟穴大人感生尭禹恢能隂陽既和玄帝
傳家五百數終桀驁暴邪子乙提運水火革期匪賢不
昌尹乃阿衡六百運徂受始滛狂西伯考元歷在躬昌
匪雄不決匪謀不臧姜牙皓首寔逢其良投釣指麾奄
有八荒周有天下七百餘年太公之後不聞大賢豈無
仲尼負道周旋無勢一契無土一廛然則大運之所來
時哉時哉時隘業隘運巨功巨苟非其時草木為伍昭
夷作頌爾又常著汲人默記言變化之事且曰清爾靈
龜永晏息乎浩初
趙公西侯新亭序頌(李白)
惟十有四載皇帝以歲之驕陽秋五不稔乃慎擇明牧
恤南方凋枯伊四月孟夏自淮隂遷我天水趙公作藩
于宛陵祗明命也惟公代秉天憲作程南臺洪柯大本
聿生懿碩宜乎哉横風霜之秀氣鬱王覇之竒略初以
鐡冠白筆佐我燕京威雄振肅寇不敢視而後鳴琹二
邦天下取則起草三省朝端有聲天子識面宰衡動聽
殷南山之雷剖赤縣之劇強項不屈三州所居大化咸
列碑頌至於是邦也酌古以訓俗宣風以布和平心理
人兵鎮唯靜畫一千里時無莠言公退之暇清眺原隰
以此郡東塹巨海西襟長江咽三吳扼五嶺輶軒錯出
無旬時而息焉出自西郭蒼然古道道寬列樹行無清
隂至有疾雷破山狂颷震壑炎景爍野秋霖灌途馬虺
隤于谷口人周章于山頂亭候靡設逢迎闕如自唐有
天下作牧百數因循齷齪罔恢永圖及公來思大革前
弊寔相此土陟降觀之壯其迴崗龍盤沓嶺波起聲勢
交至可以有作方農之隙廓如是營遂鏟崖堙卑驅石
翦棘削汚壤階高隅以門以墉乃棟乃宇儉則不陋麗
而不奢森沉閈閎燥濕有庇若鼇之湧如鵬斯騫縈流
鏡轉涵映池底納遠海之餘清瀉蓮峰之積翠信一方
雄勝之郊五馬踟蹰之地也長史齊公光乂人倫之師
表司馬武公幼成衣冠之髦彦錄事參軍吳鎮宣城令
崔欽令德之後良材間生縱風教之樂地出人倫之高
格卓絶映古清明在躬僉謀僝功不日而就然是役也
伊二公之力與過客沉吟以稱嘆邦人聚舞以相賀僉
曰我趙公之亭也羣寮獻議請因謠訟以名之則必與
謝公北亭同不朽矣白以為謝公德不及後世亭不留
要衝無勿拜之言鮮登高之賦方之今日我則過矣敢
詢耆老而作頌曰
耽耽高亭趙公所營如鼇背突兀于太清如鵬翼開張
而欲行趙公之宇千載有覩必恭必敬爰遊爰處瞻而
思之罔敢大語趙公來翔有禮有章煌煌鏘鏘如文翁
之堂清風洋洋永世不忘
伯夷頌(韓愈)
士之特立獨行適于義而已不顧人之是非皆豪傑之
士信道篤而自知明者也一家非之力行而不惑者鮮
矣若至于一國一州非之力行而不惑者盖天下一人
而已矣若至于舉世非之而不惑者則千五百年乃一
人而已耳若伯夷者窮天地亘萬世而不顧者也昭乎
日月不足以為明萃乎泰山不足以為高巍乎天地不
足以為容當殷之亡周之興微子賢也抱祭器而去之
武王周公聖也率天下之賢士從天下之諸侯而攻之
未嘗有非之者也彼伯夷叔齊乃獨以為不可殷既滅
矣天下宗周彼二子乃獨耻食其粟餓死而不顧由是
而言夫豈有求而為哉信道篤而自知明也今世之為
士者一凢人譽之則自以為有餘一凢人沮之則自以
為不足彼獨非聖人而自是如此夫聖人乃萬世之標
準也余故曰若伯夷者特立獨行窮天地亘萬世而不
顧者也雖然微二子亂臣賊子接跡于後世矣
子産不毁鄉校頌(韓愈)
我思古人伊鄭之僑以禮相國人未安其教遊于鄉之
校衆口囂囂或謂子産毁鄉校則止曰何患焉可以成
美夫豈多言亦各其志善也吾行不善吾避維善維否
我于此視川不可防言不可弭下塞上聾邦其傾矣既
鄉校不毁而鄭國以理在周之興養老乞言及其已衰
謗者使監成敗之迹昭哉可觀維是子産執政之式維
其不遇化止一國誠率是道相天下君交暢旁達施及
無垠於乎四海所以不理有君無臣誰其嗣之我思古
人
文章辨體彙選卷四百六十
