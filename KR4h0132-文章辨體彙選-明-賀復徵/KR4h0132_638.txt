文章辨體彙選卷六百三十八
明賀復徵編
紀二
大明宫紀夢(唐孫樵)
孫樵齒貢士名旅見大明宫前庭仰眙俛駭陰意靈怪
暮歸魄動中宵而夢夢彼大明宫神前有云且曰太宗
皇帝繚&KR0801;啟居廓穹起廬圜然而劃隆然而赫孰窬孰
隟永求帝宅帝詔吾司其宫(太宗創立大明宫後高宗增修遂移仗焉下帝謂上)
(帝)與日月終翼聖護艱十有六君蕩妖斬氛孰知吾勤
吾當廬陵錫武(天后即真天下號周廢中宗為廬陵王賜姓武氏)廟祏徹主(司禮)
(博士周宗奏增武廟為七削唐廟為五)吾則恊二毗輔(謂梁公仁傑魏公元亮也)左右
提護義甲憤徒起帝仆周(五王興輦帝出東宫斬賊迎仙殿廹后歸政天后驚默還)
(卧明日革周復唐)吾則械二黠雛(謂昌宗易之也)俾即其誅胡猘飽腯
(謂禄山也)踣肌齚骨驚血濺闕仰吠白日二聖各轍大麓北
挈(肅宗遂即位於靈武)吾則激髥孽悖節(謂慶緒也)俾濟逆殺翼兩傑
憤烈(謂汾陽王及臨淮王)俾克斮滅薊梟妖狂(謂朱泚也)突集五堂縱
啄怒吞大駕驚奔吾則勵陰力剪其翼俾不得逃明殛
三革蝕黑孰匪吾力吾見若正聲在懸諍舌在軒輟黈
延諫刳襟沃善賞必正名怒必正刑當獄撤腥(太宗每遇行刑)
(謂之御諫)當稼吞螟吾則入瀆革濁(貞觀中河屢清)入囿肉角(貞觀中麟)
(見)旬澤暮溥(太平十日一雨雨必以夜)㪷糓視土(開元中斗米五文錢)吾見若
奸聲在堂䛕舌在旁窒聰怫諷正斥邪寵嘉賞失節怒
罰失殺奪農而徭厚征而雕吾則反耀而彗(永崇總章中彗星屢)
(見)反澤而沴蕩坤而坼(地有坼而復合終日不止)裂乾而石(天有裂而隕石)
然吾留意宫中二百年昔亦日月今亦日月往孰為設
今孰為缺籍民其凋有野而蒿(開元中籍戶九百萬今二百萬)籍甲其
虚有壘而墟(開元中籍府兵三時務農一時講武寳甲總六十萬今天下兵仰給疲農而幕府多)
(虚者也)西垣何縮疋馬不牧(開元中北庭拒鄰門萬三千隴西平凉天水金城四郡息)
(馬疋至七十萬穀四十八監以使董之是時帛疋易馬一)北垣何蹙孤壘城粒言未
及闋樵迎斬其舌且曰余聞宰獲其哲(房杜姚宋)得是赫烈
老魅跡結爾曾何伐宰獲其慝(林甫敬宗)得是昏蝕魅怪橫
惑爾曾何力今者日白風清忠簡盈庭闔南俟霈闔北
俟霽矧帝城闐闐何賴窮邊帑廪如封何賴疲農禁甲
飽獰尚何用天下兵神曾何知孰愧往時神不能對退
而笑曰孫樵誰欺乎欺古乎欺今乎吁
太乙玄微記(明宋濂)
金華宋濂賦質甚弱十日九疾生産作業之事皆力有
所不任唯日學操觚造為文章精思弗得罷極就寢夢
一老父白髮&KR0034;鬙與雲鬭潔身被黃服手支青藜杖徐
徐而前招濂謂曰若何疲思之甚邪吾乃太乙之精在
皇漢時曾降天禄閣以洪範五行授劉向若今意有何
圖第言之吾當有以處若也濂再拜曰下土蟣□臣不
自料得接休光以沐浴神化亦既幸矣復不以臣之微
賤使吐其情愫臣雖無知敢不精白一心以承霛貺臣
受氣於天孱弱而蒙庚戌之歲律中應鐘日在于氐地
寒以風母姙七月臣體即降生未五齡百疾交攻熱火
鬱木邪沴制陽肝氣動搖手牽目瞠謁醫視之謂為瘛
瘲毒艾焮膚其苦莫膺雖脫於虎口筋骸弗強有牛負
軛有鏄在場力既弗任田卒薉荒幸有書一束塵齧螙
戕振拂敺剔以佩以蔵以嘬以嘗以求其方疲精竭思
攻為文章窮年矻矻恒不知更變太乙曰吾聞心有所
溺者必有所甚樂也若之所嗜如是將樂之邪抑弗獲
已也濂曰臣為文之時獨潜闔廬五官内守形若橜株
凡慮既澄運思希夷上升層霄下入重壚絪緼庶彙彌
布大區自形自色匪可數知一一攝之若禽在笯若獸
在周阹縱健距捷羽曾不得離其範圍及夫意暢氣熙
與神合機岳盪河翻雷椎霆驅倏爾陰合歘然陽施鬼
出電入載正載竒萬紾千變莫窮端倪雖身執台樞腰
懸金魚饍羞熊蹯居飾璇題入則麗姝吹竹弹絲出則
戎士負弩曳旂亦不足以踰其適臣實樂之初非有弗
獲已也太乙曰若樂則樂矣古之人亦有業是者乎濂
曰有之雖更僕不可盡也請陳其略昔有鉅儒曰太史
遷豪氣孤騫闊視無前執筆著書動數萬言秘之金匱
及蔵名山至今文光上燭九天董生三策揚雄太玄相
如大人退之五原若修若軾若鞏之賢各有論著焜燿
後先虎鳳騰躍韶鈞相宣汙瀾卓踔盤紆蟬連業之既
專厥功乃全其功何居時磨研之耔之穫之湘之瀹之
炊之酌之使心樂之一日不治若芒刺肌六氣昏昏精
神不來由是觀之古之人所業其亦有以哉太乙曰嘻
若言陋矣知冠角&KR0971;胡之為象而不知弁冕纓緌之制
知糗飯藜羹之為美而不知淳熬肝膋之味知吳歈楚
豔之為曲而不知夏濩武勺之音若言陋矣濂於是憮
然自失膝行而前俯首至地且拜且祈曰臣不佞竊受
教於先生長者學文二十餘年自意已造其極不知猶
未也夫井魚固不足以語大夏蟲固不足以語寒幸察
臣之誠憐臣之愚授臣以要道使臣聞之雖即死無憾
太乙愀然不答濂復殷勤致辭俯伏俟命歴一時之久
太乙三歎而後言曰上堪下輿惟人中居厥初芒芠瞢
未有知埜鹿標枝蚩蚩狉狉聖人者出扶弼教基揭我
日月燭我冥馗所謂建生民極立天地心者是不有其
道歟道雖亡形揆文可知典謨渾淳卦畫閎竒雅頌恢
張禮樂威儀春秋謹嚴衮褒鉞誅不由於此去道遠而
舍其根荄玩其葩葉而何以史遷諸子為且非文不行
非文不章天子非文曷風四方諸侯非文莫守其邦卿
大夫非文身鬱不揚士庶人非文卒遏於鄉故云文者
乾坤之精粹也陰陽之霛和也四時之衡石也百物之
錧鎋也中國之采章也四夷之儀法也可不務乎彼辨
博馳騁以邪奪正是誣世也卑辭甘言藉威取寵是媚
權也佞墓受金是非舛繆是罔利也氣亡魄喪懨懨不
振是萎薾也抽青嫓白眩人耳目是聾瞽也若此者弗
可枚舉其文乎哉其文乎哉吾前之所謂文則異於是
矣充於一身和順内積英華外發逹於四國民物阜康
政教鬯洽筆之於書則可為天下後世法傳曰有德者
必有言若之志勤矣其亦慎所學哉言訖四方晦冥颷
風上行仰視天門如有火光反而顧之太乙已亡濂驚
而寤不知其為何祥也乃召日者占之日者端櫝出蓍
左右揲之掛而扐之遇復之離曰是謂後得而先迷百
折旁岐倀倀安歸雖車堅馬肥終九顛而一隮或道之
於崇朝載旌以驅歴國過都膳宰致餼司里授廬不亟
不徐直抵夫玄聖之所居盖復者不遠復也而重離又
文明之象也此殆示子學文玄微乎濂於是惕然悟悉
燔毁筆硯取六藝燖温之未幾學果進
文章辨體彙選卷六百三十八
文章辨體彙選卷六百三十八
明賀復徵編
紀二
大明宫紀夢(唐孫樵)
孫樵齒貢士名旅見大明宫前庭仰眙俛駭陰意靈怪
暮歸魄動中宵而夢夢彼大明宫神前有云且曰太宗
皇帝繚&KR0801;啟居廓穹起廬圜然而劃隆然而赫孰窬孰
隟永求帝宅帝詔吾司其宫(太宗創立大明宫後高宗增修遂移仗焉下帝謂上)
(帝)與日月終翼聖護艱十有六君蕩妖斬氛孰知吾勤
吾當廬陵錫武(天后即真天下號周廢中宗為廬陵王賜姓武氏)廟祏徹主(司禮)
(博士周宗奏增武廟為七削唐廟為五)吾則恊二毗輔(謂梁公仁傑魏公元亮也)左右
提護義甲憤徒起帝仆周(五王興輦帝出東宫斬賊迎仙殿廹后歸政天后驚默還)
(卧明日革周復唐)吾則械二黠雛(謂昌宗易之也)俾即其誅胡猘飽腯
(謂禄山也)踣肌齚骨驚血濺闕仰吠白日二聖各轍大麓北
挈(肅宗遂即位於靈武)吾則激髥孽悖節(謂慶緒也)俾濟逆殺翼兩傑
憤烈(謂汾陽王及臨淮王)俾克斮滅薊梟妖狂(謂朱泚也)突集五堂縱
啄怒吞大駕驚奔吾則勵陰力剪其翼俾不得逃明殛
三革蝕黑孰匪吾力吾見若正聲在懸諍舌在軒輟黈
延諫刳襟沃善賞必正名怒必正刑當獄撤腥(太宗每遇行刑)
(謂之御諫)當稼吞螟吾則入瀆革濁(貞觀中河屢清)入囿肉角(貞觀中麟)
(見)旬澤暮溥(太平十日一雨雨必以夜)㪷糓視土(開元中斗米五文錢)吾見若
奸聲在堂䛕舌在旁窒聰怫諷正斥邪寵嘉賞失節怒
罰失殺奪農而徭厚征而雕吾則反耀而彗(永崇總章中彗星屢)
(見)反澤而沴蕩坤而坼(地有坼而復合終日不止)裂乾而石(天有裂而隕石)
然吾留意宫中二百年昔亦日月今亦日月往孰為設
今孰為缺籍民其凋有野而蒿(開元中籍戶九百萬今二百萬)籍甲其
虚有壘而墟(開元中籍府兵三時務農一時講武寳甲總六十萬今天下兵仰給疲農而幕府多)
(虚者也)西垣何縮疋馬不牧(開元中北庭拒鄰門萬三千隴西平凉天水金城四郡息)
(馬疋至七十萬穀四十八監以使董之是時帛疋易馬一)北垣何蹙孤壘城粒言未
及闋樵迎斬其舌且曰余聞宰獲其哲(房杜姚宋)得是赫烈
老魅跡結爾曾何伐宰獲其慝(林甫敬宗)得是昏蝕魅怪橫
惑爾曾何力今者日白風清忠簡盈庭闔南俟霈闔北
俟霽矧帝城闐闐何賴窮邊帑廪如封何賴疲農禁甲
飽獰尚何用天下兵神曾何知孰愧往時神不能對退
而笑曰孫樵誰欺乎欺古乎欺今乎吁
太乙玄微記(明宋濂)
金華宋濂賦質甚弱十日九疾生産作業之事皆力有
所不任唯日學操觚造為文章精思弗得罷極就寢夢
一老父白髮&KR0034;鬙與雲鬭潔身被黃服手支青藜杖徐
徐而前招濂謂曰若何疲思之甚邪吾乃太乙之精在
皇漢時曾降天禄閣以洪範五行授劉向若今意有何
圖第言之吾當有以處若也濂再拜曰下土蟣□臣不
自料得接休光以沐浴神化亦既幸矣復不以臣之微
賤使吐其情愫臣雖無知敢不精白一心以承霛貺臣
受氣於天孱弱而蒙庚戌之歲律中應鐘日在于氐地
寒以風母姙七月臣體即降生未五齡百疾交攻熱火
鬱木邪沴制陽肝氣動搖手牽目瞠謁醫視之謂為瘛
瘲毒艾焮膚其苦莫膺雖脫於虎口筋骸弗強有牛負
軛有鏄在場力既弗任田卒薉荒幸有書一束塵齧螙
戕振拂敺剔以佩以蔵以嘬以嘗以求其方疲精竭思
攻為文章窮年矻矻恒不知更變太乙曰吾聞心有所
溺者必有所甚樂也若之所嗜如是將樂之邪抑弗獲
已也濂曰臣為文之時獨潜闔廬五官内守形若橜株
凡慮既澄運思希夷上升層霄下入重壚絪緼庶彙彌
布大區自形自色匪可數知一一攝之若禽在笯若獸
在周阹縱健距捷羽曾不得離其範圍及夫意暢氣熙
與神合機岳盪河翻雷椎霆驅倏爾陰合歘然陽施鬼
出電入載正載竒萬紾千變莫窮端倪雖身執台樞腰
懸金魚饍羞熊蹯居飾璇題入則麗姝吹竹弹絲出則
戎士負弩曳旂亦不足以踰其適臣實樂之初非有弗
獲已也太乙曰若樂則樂矣古之人亦有業是者乎濂
曰有之雖更僕不可盡也請陳其略昔有鉅儒曰太史
遷豪氣孤騫闊視無前執筆著書動數萬言秘之金匱
及蔵名山至今文光上燭九天董生三策揚雄太玄相
如大人退之五原若修若軾若鞏之賢各有論著焜燿
後先虎鳳騰躍韶鈞相宣汙瀾卓踔盤紆蟬連業之既
專厥功乃全其功何居時磨研之耔之穫之湘之瀹之
炊之酌之使心樂之一日不治若芒刺肌六氣昏昏精
神不來由是觀之古之人所業其亦有以哉太乙曰嘻
若言陋矣知冠角&KR0971;胡之為象而不知弁冕纓緌之制
知糗飯藜羹之為美而不知淳熬肝膋之味知吳歈楚
豔之為曲而不知夏濩武勺之音若言陋矣濂於是憮
然自失膝行而前俯首至地且拜且祈曰臣不佞竊受
教於先生長者學文二十餘年自意已造其極不知猶
未也夫井魚固不足以語大夏蟲固不足以語寒幸察
臣之誠憐臣之愚授臣以要道使臣聞之雖即死無憾
太乙愀然不答濂復殷勤致辭俯伏俟命歴一時之久
太乙三歎而後言曰上堪下輿惟人中居厥初芒芠瞢
未有知埜鹿標枝蚩蚩狉狉聖人者出扶弼教基揭我
日月燭我冥馗所謂建生民極立天地心者是不有其
道歟道雖亡形揆文可知典謨渾淳卦畫閎竒雅頌恢
張禮樂威儀春秋謹嚴衮褒鉞誅不由於此去道遠而
舍其根荄玩其葩葉而何以史遷諸子為且非文不行
非文不章天子非文曷風四方諸侯非文莫守其邦卿
大夫非文身鬱不揚士庶人非文卒遏於鄉故云文者
乾坤之精粹也陰陽之霛和也四時之衡石也百物之
錧鎋也中國之采章也四夷之儀法也可不務乎彼辨
博馳騁以邪奪正是誣世也卑辭甘言藉威取寵是媚
權也佞墓受金是非舛繆是罔利也氣亡魄喪懨懨不
振是萎薾也抽青嫓白眩人耳目是聾瞽也若此者弗
可枚舉其文乎哉其文乎哉吾前之所謂文則異於是
矣充於一身和順内積英華外發逹於四國民物阜康
政教鬯洽筆之於書則可為天下後世法傳曰有德者
必有言若之志勤矣其亦慎所學哉言訖四方晦冥颷
風上行仰視天門如有火光反而顧之太乙已亡濂驚
而寤不知其為何祥也乃召日者占之日者端櫝出蓍
左右揲之掛而扐之遇復之離曰是謂後得而先迷百
折旁岐倀倀安歸雖車堅馬肥終九顛而一隮或道之
於崇朝載旌以驅歴國過都膳宰致餼司里授廬不亟
不徐直抵夫玄聖之所居盖復者不遠復也而重離又
文明之象也此殆示子學文玄微乎濂於是惕然悟悉
燔毁筆硯取六藝燖温之未幾學果進
文章辨體彙選卷六百三十八
