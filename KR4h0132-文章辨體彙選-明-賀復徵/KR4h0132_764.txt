文章辨體彙選卷七百六十四
明賀復徵編
祭文十六
滄洲精舍祭先聖文(宋朱熹)
恭惟道統遠自羲軒集厥大成允屬元聖述古垂訓萬
世作程三千其徒化若時雨維顔曾氏傳得其宗逮思
及輿益以光大自時厥後口耳失真千有餘年乃曰有
繼周程授受萬里一原曰邵曰張爰及司馬學雖殊轍
道則同歸俾我後人如夜歸旦熹以凡陋少蒙義方中
靡常師晚逢有道載鑚載仰雖未有聞賴天之靈幸無
失墜逮兹退老同好鼎来落此一丘羣居伊始探原推
本敢昧厥初奠以告虔尚其昭格陟降庭止惠我光明
傳之方来永永無斁今以吉日謹率諸生恭修釋菜之
禮以先師兖國公顔氏郕侯曾氏沂水侯孔氏鄒國公
孟氏配濂溪周先生明道程先生伊川程先生康節邵
先生横渠張先生温國司馬文正公延平李先生從祀
尚饗
啓聖祠祭文(明唐順之)
維公濬哲淵静胄衍神明饘粥承家永有令名孕靈儲
秀篤生聖子地維天柱賴以弗圯五帝避德三王讓功
窮本反始誰為之宗若古祭川先河後海因委遡源厥
義攸在於王建極隆師象賢廢禮允興必公焉先昔也
蒸嘗不出闕里今也新宮徧彼寰宇昔也二丁祀止素
王今也父子俎豆兩堂兩堂伊何於泮之水儒林有輝
素襟咸喜釁器用幣兹惟一初来格来歆用奠厥居仰
徼神休作我士氣父教子率三綱永繫
李先生入鄉賢祠祭文(徐渭)
惟公一代經師千古道宗聞之者幾于虞韶見之者稱
為猶龍十年未祀而今始祀于此也尤足以見有司之
慎鄉社既祀而今復祀于此也尤足以昭人心之公
文章辨體彙選卷七百六十四
文章辨體彙選卷七百六十四
明賀復徵編
祭文十六
滄洲精舍祭先聖文(宋朱熹)
恭惟道統遠自羲軒集厥大成允屬元聖述古垂訓萬
世作程三千其徒化若時雨維顔曾氏傳得其宗逮思
及輿益以光大自時厥後口耳失真千有餘年乃曰有
繼周程授受萬里一原曰邵曰張爰及司馬學雖殊轍
道則同歸俾我後人如夜歸旦熹以凡陋少蒙義方中
靡常師晚逢有道載鑚載仰雖未有聞賴天之靈幸無
失墜逮兹退老同好鼎来落此一丘羣居伊始探原推
本敢昧厥初奠以告虔尚其昭格陟降庭止惠我光明
傳之方来永永無斁今以吉日謹率諸生恭修釋菜之
禮以先師兖國公顔氏郕侯曾氏沂水侯孔氏鄒國公
孟氏配濂溪周先生明道程先生伊川程先生康節邵
先生横渠張先生温國司馬文正公延平李先生從祀
尚饗
啓聖祠祭文(明唐順之)
維公濬哲淵静胄衍神明饘粥承家永有令名孕靈儲
秀篤生聖子地維天柱賴以弗圯五帝避德三王讓功
窮本反始誰為之宗若古祭川先河後海因委遡源厥
義攸在於王建極隆師象賢廢禮允興必公焉先昔也
蒸嘗不出闕里今也新宮徧彼寰宇昔也二丁祀止素
王今也父子俎豆兩堂兩堂伊何於泮之水儒林有輝
素襟咸喜釁器用幣兹惟一初来格来歆用奠厥居仰
徼神休作我士氣父教子率三綱永繫
李先生入鄉賢祠祭文(徐渭)
惟公一代經師千古道宗聞之者幾于虞韶見之者稱
為猶龍十年未祀而今始祀于此也尤足以見有司之
慎鄉社既祀而今復祀于此也尤足以昭人心之公
文章辨體彙選卷七百六十四
