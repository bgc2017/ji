文章辨體彙選卷四百五十八
明賀復徵編
頌三
藉田頌(宋宋祁)
皇帝再紀元之明年春二月率羣臣耕于東郊恤毖祀
祈豐年也前此詔書示有司曰自我太宗襲熙厥功億
神裕人宥命方國肖翹跂行亦莫不寧永惟土著之本
民夫之重乃躬藉田以倡農先震地房之滿眚導改政
之長懋柔嘉令芳于是乎孚肹蠁鹵莽滅裂于是乎復
敦龐穗滯秉遺見糧如坻我真考因其累盛重以明德
故能步師百萬狩醫間見武節高世八九升突遼建元
封奉符隤祉以&KR0008;無極肆余承緒兹率厥典則爇蕭布
幣固有常所監農狎埜厥存舊章惟一二執事率循而
懋明之方春作時百榖革始姑使斯人悅羽旄之美重
見漢官後嗣諗稼穡之艱不失夏物無贅聚儲峙無煩
勞供帳趣合于禮劭吾農焉前期則修飭神&KR0008;按除膏
壤夷道如砥呼蹕填街捎䕫獝以護野雜荆牟以守燎
阡陌繡錯原隰龍鱗蒸膏冒橛恊風回春于是旄頭先
馳属車齊躅奔星舞于旗斿行月捷于羽箙夀犀注鎧
肅給乎師營蒼虬範馭遨游乎天轡瓊鈒流景金根照
塗㡩幕周張紈綃綷&KR0008;既而揉耒剡耜載保介之間先
穜後稑庀播植之器官分無諉事具不教天子乃以丙
午之旦升華輅繇大庭顔行山則銜枚無聲龍虎見象
堪輿犇警坌閭闔切囿游乃仿彿乎曾城之外五精來
同七聖景從鸞聲佩節次于帷宫上既淳濯圭潔儲聲
淵默昧明乃聲大次款嘉壇索先農以享之因大積以
配之血毛幽全金石鏗訇躬接妥侑加祠官之一等禮
重沿襲具祖宗之遺意爾乃降靈場儼朱紘物覩于聖
天健其行星田彌望紺轅儲駕洪縻序進王步有容三
推成禮邇臣告偹上曰朕志在敦本寵其強力可以勸
何憚于勤遂推而進之有司以義固爭㙨十墢而後釋
乃始弭節容與御史觀耕之臺三公羣后班趨次耨靡
然從風邁五踰九大農灑種庶人終畆官師抃行内天
旋于時都人熙熙駐望皇軒或歌以壤或擊于轅不圖
叢雲之旦復見東戶之年日華晏溫天心馮豫奉斗極
御應門翔鷄樹竿墜鵠宣制大賚四海與之更始虧除
威辟存問高年振淹修墜平徭闊賦中外百執告至而
策勛踐過三更以差而賜帛膏以觧雨鼔之巽風不崇
朝而周萬國先是羣臣繹丕懿潤鴻名將琢之玉版納
于金匱至是則回雕輿坐前殿震照儀矩翕受典册皇
皇哉兹禮真帝世之希闊臣工之旦暮者與儒臣學于
舊史竊明載芟之詩甸師之職在藉之誼有三說焉一
典籍之常禮二藉履以親事三借民而治之所言雖殊
要之毆天下之民棄末而歸本耳且古者謹詧天廟申
赦陽宫田之不闢辟在司徒作為御廪鍾而藏之其故
何哉以為奉薦粢盛非無良農不如親之愈也誰督耘
耔非無猛制不若勸之善也夫祭莫大于偹物物偹而
百神據之兵莫大于足食食足而四夷懷之人莫急于
豐財豐財而有生聚之是三物之濟否在此舉也且周
宣缺之戎軋其衰漢文用焉民阜其宜唐后勤止以豐
易飢洪惟太宗光迪于前陛下述宣于後皇矣同底于
道烝哉不隕其聲方且九扈勤民三事就緒儗儗其盛
陳陳相因糧餘可捷草殖弗興民一于耜家萬斯箱遂
駕五帝軼三王奮甘寔而攄馨香也敢作頌曰
倬彼鮮原帝藉于田匪藉其勤我為民先悠悠春旗脉
土于畿陽膏澤澤邁乎三推有壬有林亦莫不祗我疆
我理載耘載耔寔苞寔阜茀厥豐草田畯至喜祈年伊
早我榖用成我倉既盈我倉躭躭鍾于東南其用伊何
事神薦馨為酒為醴為粢為盛蒸之浮浮釋之溲溲上
帝居歆降福孔休降福伊何我民既蕃室家溱溱三事
不諼食足武奮震叠爾功蠻夷來同罔不率從帝猷昭
升式于九圍兢兢業業以毖萬機在豐念匱在飫思飢
子子孫孫勿替引之
慶歷聖德頌(石介)
三月二十一日大昕皇帝御紫宸殿朝百官相得象殊
拜竦樞密使夷簡以司徒歸第二十二日制命昌朝參
知政事弼樞密副使二十六日勅除修靖素並充諫官
四月八日皇帝御紫宸殿朝百官衍樞密使仲淹琦樞
密副使乃用御史中丞拱辰御史邈御史平諫官修靖
十一疏追竦樞密使勅十三日勅又除襄為諫官天地
人鬼昆蟲草木無不懽喜皇帝退姦進賢發于至聰動
于至誠奮于睿斷見于剛克陟黜之明賞罰之公也上
視漢魏隋唐五代凡千五百年其間非無聖神之主盛
明之時未有如此選人之精得人之多進人之速用人
之盡寔為希闊殊尤曠絶盛事在皇帝之德之功為卓
犖瑰偉神明魁大古者一雲氣之祥一草木之異一蹄
角之怪一羽毛之瑞當時羣臣猶且濃墨大字金頭鈿
軸以稱述頌美時君功德以為無前之休丕天之績如
仲淹弼寔為不世出之賢求之于古尭則䕫龍舜則稷
契周則閎散漢則蕭曹唐則房魏陛下有之諸臣亦幸
今天下之人望為宰相諫官者陛下盡用之此比雲氣
草木蹄角羽毛之異萬萬不侔豈可翻無歌詩雅頌以
播吾君之休聲烈光神功聖德刻于琬琰流于金石告
于天地奏于宗廟存于萬千年而無窮盡哉臣寔羞之
臣嘗愛慕唐大儒韓愈為博士日作元和聖德頌千二
百言使憲宗功德赫奕煒燁昭于千古至今觀之如在
當日陛下今日功德無讓憲宗臣文學雖不逮韓愈而
亦官於太學領博士職歌詩讃頌乃其職業竊擬于愈
輙作慶歷聖德頌一首四言凢九百六十字文辭鄙俚
固不足以發揚臣子之心亦欲使陛下功德赫奕煒燁
昭于千古萬千年後觀之如在今日也臣不勝死罪臣
賤無路以進姑藏諸家以待樂府之采焉
於維慶歷三年三月皇帝龍興徐出闈闥晨坐太極晝
開閶闔躬攬賢英手鋤姦枿大聲渢渢震搖六合如乾
之動如雷之發昆䖝蹢躅妖怪藏滅同明道初天地嘉
吉初聞皇帝慼然言曰予父予祖付予大業予恐失墜
寔賴輔弼汝得象殊重慎徽密君相予久予嘉君伐君
仍相予笙鏞斯恊昌朝儒者學聞該洽與予論政傅以
經術汝貳二相庶績咸秩惟汝仲淹汝誠予察太后乘
勢湯沸太熱汝時小臣危言嶪嶪為予司諫正予門闑
為予京兆堲予䜛說賊叛于夏往予式遏六月酷日大
冬積雪汝暑汝寒同于士卒予聞心酸汝不告乏予晩
得弼予心弼悦弼每見予無有私謁以道輔予弼言深
切予不堯舜弼自笞罰諫官一年奏疏滿篋侍從周歲
忠力盡竭契丹亡義檮杌饕餮敢侮大國其辭慢悖弼
將予命不畏不懾卒復舊好民得食褐沙磧萬里死生
一節視弼之膚霜剥風裂觀弼之心鍊金鍜鐵寵名大
官以酬勞渴弼辭不受其志莫奪惟仲淹弼一䕫一契
天寔賚予予其敢忽並來弼予民無瘥札曰衍汝來汝
寔黃髮事予二紀毛秃齒豁心如一兮率履弗越遂長
樞府兵政毋蹶予早識琦琦有竒骨其器魁礧豈視吾
楔其人渾樸不施剞劂可属大事敦厚如勃琦汝副衍
知人予哲惟修惟靖立朝讞讞言論&KR1761;砢忠誠特達禄
微身賤其志不怯嘗詆大臣亟遭貶黜萬里歸來剛氣
不折屢進直言以補予闕素相之後含忠履潔昔為御
史幾叩予榻至今諫疏在予箱匣襄雖小臣名聞予徹
亦嘗獻言箴予之失剛守粹慤與修儔匹並為諫官正
色在列予過汝言無鉗汝舌皇帝明聖忠邪辨别舉擢
俊良掃除妖魃衆賢之進如茅斯拔大姦之去如距斯
脱上倚輔弼司予調爕下賴諫諍維予紀法左右正人
無有邪孽予望太平日不逾浹皇帝嗣位二十二年神
武不殺其嘿如淵聖人不測其動以天賞罰在予不失
其權恭已南面退姦進賢知賢不易非明不得去邪惟
難惟斷乃克明則不貳斷則不惑既明且斷惟皇之德
羣下踧踖重足屏息交相告語曰惟正直毋作側僻皇
帝汝殛諸侯危慄墮玉失舄交相告語皇帝神明四時
朝覲謹修臣職四夷走馬墜鐙遺策交相告語皇帝神
武觧兵修貢永為属國皇帝一舉羣臣懾焉諸侯畏焉
四夷服焉臣願陛下夀萬千年
會聖宫頌(歐陽脩)
臣伏見國家采漢書原廟之制作宫于永安以備園寢
欲以盛陵邑之充奉昭祖宗之光靈以耀示于千萬世
甚盛德也臣永惟古先王者將有受命之符必先興業
造功警動覺悟于元元然後有其位而繼體守文之君
又從而顯明丕大以纂修乎舊物故其兢兢勤勤不忘
前人是以根深而葉茂德厚而流光子子孫孫承之無
疆伏惟皇帝陛下以神聖德傳有大器乾徤而正離繼
而明即位以來于兹十年勤邦儉家以修太平日朝東
宫示天下孝親執籩豆三見于郊日星軌道光明清潤
河不怒溢東南而流四夷承命歡和以賓奔走萬里顧
非有干戈告讓之命文移發召之期而犀珠象牙文馬
瑴玉旅于闕庭納于廐府如司馬令無一後先至德之
及上格于天下極于地中浹于人而外冒于四表昆蟲
有命之物無不仰戴神威聖功效見如此太祖創造基
始克成厥家當天受命之功太宗征服綏來遂一海内
睿武英文之業真宗禮樂文物以隆天聲升平告功之
典陛下夙夜虔共嗣固洪業纂服守成之勤基構累積
顯顯昌昌益大而光稱于三后之意可謂至孝况春秋
歲時以禘以祫則有廟祧之嚴配天昭孝以享以告則
有郊廟明堂之位篆金刻石則有史氏之官歌功之詩
流于樂府象德之舞見于羽旄惟是邦家之光祖宗之
為有以示民而垂無窮者罔不宣著陛下承先烈昭孝
思所以奉之以嚴罔不勤偹聖人之德謂無以加而猶
以為未也乃復因陵園起宫室以望神游土木之功嚴
而不華地爽而潔宇敞而䆳神靈杳冥如來如宅合于
禮經孝子謦咳思親之義愚以為宫且成非天子自臨
享則不能以來三后之靈然郡國不見治道太僕不先
整駕恬然未聞有司之詔豈難于勤民而遲其來邪特
以龜筮所考湏吉而後行耶不然何獨留意于屋墻構
築而至于薦見孝享未之思邪况是宫之制夷山為平
外取客土鍜石伐木發兵胥靡調旁近郡如此數年而
道路之民徒見興為之功恐愚無以識上意是宜不惜
属車之費無諱數日之勞沛然幸臨因展陵墓退而諭
民以孝思之誠遂見守土之臣採風俗以問高年亦尭
舜之事也古者天子之出必有采詩之官而道路童兒
之言皆得以聞臣是以不勝惓惓之心采西人望幸意
作為頌詩以獻闕下辭曰
巍峩穹崇奠京之東有山而崧淵淪道源滙流而淵有
洛之川川靈山秀回環左右有高而阜其阜何名太祖
太宗真宗之陵惟陵之制因山而起隠隠隆隆惟陵之
氣常王而喜鬱鬱葱葱帝懷穹旻授命我宋造初于屯
帝念先烈用欣余家宣力以動赫赫三后重基累構既
豐而茂燕翼詒謀是惟永圖其傳在予曰祖曰宗有德
有功予寔嗣之克勤克紹以孝以報予敢不思惟此園
陵先後之宅既宅且安后來游止弗宫弗室神何以驩
迺相川原廼得善地地高惟丘廼以荆灼廼訊龜寳龜
告曰猷帝命家臣而職我事而往惟寅一毫一絲給以
縣官無取于民伐洛之薪陶洛之土瓦不病窳柯我之
斧登我之山木好且堅家臣之來役夫萬名三年有成
宫成翼翼在陵之側湏后來格有門有宇有廊有廡有
庭有序殿兮耽耽黼帷䄡䄡天威可瞻庭兮植植鉤盾
虎戟容衛以飾太祖維祖太宗維弟真宗維子三聖嶷
嶷有以奠位于此而會聖兮在天風馬雲車其來仙仙
聖會于此靈威神馭其宫肅然聖既降矣其誰格之惟
孝天子聖降當享其誰來薦亦孝天子孝既克祗而來
胡遲其下臣脩作頌風之
青宫受寳頌(元虞集)
天歷二年六月乙酉皇太子受寳于行幄臣等拜手稽
首而言曰臣聞古之所謂能以天下讓者審幾于先事
謂之至德既倦而庸巽謂之予賢是皆人道之常而未
若今日之盛者也我皇太子以仁文之資知勇之德當
撥亂反正以纉祖宗之統則躬當大難嬰犯霜露而不
辭及功成治定既膺歷服之歸則推奉聖兄謙居儲貳
而不伐剛明之斷堅于金石而無變素定之誠質諸天
地而無疑求仁得仁若處固有樂道忘勢訢然無為此
寔帝王之所難能古昔之所未有而卓然特見于前後
千萬世之内者也臣嘗讀周易而觀于乾龍之象自潜
至躍時升位易九五天飛中正極矣益進而上庸知退
夫而孔子之贊上九曰唯聖人知進退之正言非聖人
不能及此噫孔子發此義于千五百年之前而昉見其
事于聖代宗社生靈萬世無疆之福也於乎盛哉臣等
幸以文學得偹延閣之顧問親逢盛禮爰敢作頌獻頌
曰
於穆皇儲文武聖明於赫大帝受命輯成天運日行既
明既健神交意孚曾是修遠帝載龍旂其行遲遲萬民
徯來皇儲有思載思載瞻于廬于旅式好在原莫敢寧
處風雨孔時道無游塵肅肅鑾車通宵及晨帝曰勞止
毋趨行邁會言近止交喜更慨灤陽之京世皇所營我
毋即安次于郊坰坰有豐草雨露既渥差坰于牧繁纓
濯濯皇儲攸止百靈具扶羣臣受詔奉寳來趨維時范
金龍光上燭匪舊以新景命攸属寳來自南追琢有章
卿雲随之五色景芒有親有尊有友有愛以承武皇聖
孝斯在古人有言兄弟家邦咨爾臣庶於乎勿忘史臣
作頌丕昭盛德既夀以昌子孫千億
平江漢頌(明宋濂)
天命皇帝為億兆生民主旌麾所向悉臣悉庭初以一
旅之師興濠泗間遂撫淮南平江東攻浙東西下之版
圖所入方數千里定都江左發政施仁戴白之叟垂髫
之童涵泳至化皥皥熙熙如承平時于時陳友諒據有
江漢之地僣居大號賊殺其主修蒙衝虐驅烝黎如蹈
水火不自度力又集蜂蟻之衆直窺豫章三月不觧皇
赫斯怒乃召羣臣于庭而告之曰友諒不道敢屢予侮
昔者蕩搖我邊方侵軼我姑熟伺偵(耻慶切候也)我金陵賴
爾一二臣隣之力攻而敗之予亦親覆其穴巢中宵竄
走假息武昌予不忍追殱之冀其悔禍以自逭于天刑
癸卯之夏乃復圍我豫章是其凶德無厭自取殄滅此
天亡之時天之明威予不敢不順唯爾熊羆之臣不二
心之士尚弼予以成厥功羣臣曰都于是右丞臣達參
知政事臣遇春帳前親兵指揮使臣國勝同知樞密院
事臣永忠臣通海偹厥戎器簡厥師徒以俟七月癸酉
上躬擐甲胄禡纛龍江(禡祭也)帥樓船數百蔽江而上友
諒大讋觧圍而逃丁亥與我師遇鄱陽湖之康郎山戊
子上分舟師為十二屯命達遇春永忠突入賊陣呼聲
動天地矢鋒雨集砲聲雷鍧波濤起立飛火照耀百里
之内水色盡赤焚溺死者動一二萬流尸如蟻滿望無
際己丑焚偽平章舟刈戮餘二千辛卯復酣戰賊將張
定邊素號梟猛上親禦之將士皆死戰歷一二時遇春
等左右夾擊殺士卒無筭張中矢百餘而退潜保鞋山
不敢吐氣我師亦據湖口扼彼㗋衿列柵南北江岸置
大筏中流水陸嚴戒以候其發八月賊食盡遣舟五百
艘掠粮都昌又為我大將所獲壬戍賊計窮冐死突出
將上趨九江上命諸將一時俱合其大戰如戊子自辰
達酉督戰益急友諒中飛矢斃于舟中癸亥降其衆五
萬上命釋之不戮一人凱歌而旋舳艫相銜旌旗飛翻
不疾不徐委蛇而來萬姓歡迎俯伏道左山川草木皆
有喜色告廟飲至行賞論功賜遇春田若干永忠田若
干其餘將士賚金繒有差臣稽在昔曹操治水軍八十
萬來攻孫權而周瑜黃盖敗之于赤壁苻堅發長安戎
卒六十餘萬騎二十七萬以侵晉而謝玄謝石乃敗之
于淝水然赤壁不過一焚而走淝水亦不過軍亂而奔
初未嘗大戰也而史臣具書之以為千古美談矧今湖
口之捷血戰累日天地為之晦冥日月為之亡光山河
為之震蕩其神功駿烈炳耀鏗鍧與天無極較之二國
未足多讓而謌詠不作非甚闕典歟臣謹偹著其事譔
為詞頌一通以流鴻績于無窮以俟太史氏之采錄云
其詞曰
天眷有德寔為哲皇肆其神略以靖寇攘義旄東指罔
敢弗恭風烈虎嘯雲游龍驤長淮既歸江左攸属浙之
東西樹侯置牧乃建國家以奠南服以懷中原以控西
蜀蠢爾小醜敢讐大邦集其凶頑鋒蝟虎螗輕涉我疆
以跳以踉亦既翦刈僵骸覆江洊齊六軍直傾其穴釋
而勿誅俾自懲刷闔胡不然復豕而咥翹其蟲臂當吾
車轍皇明震怒歷告在廷是決不悛命將往征爾選舟
師爾整甲兵漕爾糗糧各傾爾誠搖光在中夷則之月
禡牙江濱皇秉巨鉞以誓以戒以速其發紀律精明飈
火奮激旟旐揚揚舽艭將將(舽漢江切)矛戈洸洸鎧胄明明
載怒載厲載飛載颺雄威所吞已無荆湘既與賊逢大
行衝擊藥騰藜駁星流火戟虐燄電犇巨轟雷劈殺氣
冥蒙不辨咫尺矢鋒所貫什伍聯聯縱横交紐命隕弗
顛攅桅湊颿筍束蝟編流尸塞川舟行勿前彼魄既禠
扶創而逸聚于湖奥僅存喘息我方植栅江之南北大
筏在流掩蔽如翼越歷四旬飛走途窮將冐萬死以絶
其衝我既見之千艫如龍似兔之走而鷹之從酣戰六
時由辰達酉僕姑一發(僕姑矢名)殪此酋首貫睛及顱仆若
枯柳大憝既除餘不能醜遞相告言我誠不振我革我
頑我歸至仁誰謂培塿可高嶙峋再拜稽首來降來臣
皇曰俞哉汝俘予受宥汝弗劉予汝父母汝涷予衣汝
飢予哺昔何昏迷今始撤蔀奏凱而旋騎吹鬱搖形于
樂歌節以鐲鐃飲至于廟頒賞于朝帛堆其家肉登其
庖都人聚觀舉手加額或歎或謠有聲嘖嘖干戈相尋
匪一朝夕自今昇平可坐而筴惟皇神武動則克之羣
策盡屈四方式之惟皇寬慈降則釋之義聲動盪疇能
敵之惟皇明斷遇事即決洞見千里不隔一髮所以四
征成此駿烈小大畢朝孰敢肆孽在昔赤壁洎乎合淝
事以幸集尚傳策書况兹之功俊偉赫熹揆古無讓可
無詠詩臣雖微賤文字是職對揚皇休并獻臣臆三代
以還用仁興國皇宜遵行永作民極
膏露頌(宋濓)
洪武二年冬十月十有三日甲戍膏露降于乾清宫後
苑蒼松之上皇帝勅中官折示禁林諸臣光潤如酒凝
結如珠昉白飴甘彌布松柯馨烈之氣鬯達左右勃鬱
淋漓熏涵太和天休震動中外嘆嗟又明日丙子上御
外朝左丞相宣國公臣善長帥羣臣稱賀上若曰甘露
之降載在往諜然休咎之徵當以類應朕惡足以致斯
卿等尚明為朕言之參知政事臣稼對曰聖人之德上
及太清下及太寧中及萬靈則膏露呈瑞陛下敬恭天
地輯和人民故天不愛道而嘉祥徽顯也起居注臣觀
對曰帝王恩及于物順于人而甘露降陛下誕寬民賦
衆庶驩豫底于敉寧神應之臻軄此故也翰林侍講學
士臣素對曰王者敬養耆老則甘露降而松栢受之尊
賢容衆則竹葦受之今露降于松則陛下養老之所致
也宜以制幣策告宗廟頒于史館以永億萬年無疆之
聞上情存損挹皆推而不居言既已丞相帥其班以退
翰林學士臣濂竊伏自念氐北有星名為天乳若明而
潤則膏露下焉王者德格于上恩覃于下靈氛充牣秘
貺斯甄此天人感應之常理也欽惟皇上興自臨濠匹
馬渡江十五年間遂成帝業天瑞育滋不一而足彩霞
成鳳卿雲聚繡赤烏飛翔白兔俯伏瑞蓮並拲嘉木孕
文寔皆天之所命非人力所致而自至者今又睹兹聖
徵則其德洞淪冥功成不宰三瑞杳至千休滋動有不
期然而然者矣雖然傳有之受命不于天于其人休符
不于祥于其仁所以孔子之作春秋祥瑞不書而有年
則書豈不以天道玄遠難知而人事之為可徵者乎皇
上以天縱之聖留神至治以得仁賢為瑞以五風十雨
為祥視彼前代植金莖以承液夸嘉瑞以紀年者未嘗
不指以為戒則其英明之識超絶之智卓冠百王為法
萬世是宜美盛德之形容播諸樂歌被之管絃以示聖
子神孫于無窮云其辭曰
上天降康甘露之瀼於粲其英純乾發自陽以布于下
方凝于休祥其祥伊何靈氣孔多有甘者液載仁推澤
潜靈是錫誕啓皇之德天地相合鴻休翕集厭厭浥浥
紛紛密密匪随日以食兆厥聖徵如卿之雲如景之星
如日之重輪冲和氤氳以文我太平惟皇之聖貞符自
應不卑而泳不高而迎茀禄之攸盛惟皇之明貞符爾
承不欹而傾不忲而盈茀禄之攸寧休慶之即四國之
式有濯厥聲耀于千齡
祀方丘頌(劉基)
維洪武三年五月二十日戊申日北至皇帝將祀地祗
于方丘乃先期九日潔齋于舊宫詔百僚集射西苑命
之曰古人有言惟德動天惟誠感神故射以觀德誠于
中者必形于外不可掩也惟爾庶官各一乃心以致其
誠毋替朕命羣臣自左丞相宣國公以下至于有司百
執事皆拜手稽首曰敢不敬承天子之明命維大江之
南土每夏四五月多霖雨少霽是歲雨作連日至十有
七日乙巳皇帝御法駕率百僚告于太廟遂居于齋宫
雨勢未已至丁未日夜三鼓有風徐來淋潦頓收微月
出雲氛霧廓清皇帝被衮冕登壇萬籟無聲華燭有輝
雅樂瀏亮燎烟不搖百禮既洽千官肅雍洋洋乎神明
臨之在上誠意懇至升降秩秩濟濟翼翼穆穆如也比
明竣事薰風應節和氣交暢小大咸喜知誠德之感格
若合符契大命所集皇天后土信不忒也于是弘文館
學士臣基謹獻頌曰
濬哲維帝父天母地維孝維誠斯承其意孝誠既偹物
以將之神鑒在德匪惟其儀聖不世出禮失莫求弗澄
其源曷清其流末流之極禮儀並廢豈無牛羊而不以
祭穹祗赫怒監觀萬方式昭大命命我聖皇維我聖皇
克孝克誠提三尺劍由一旅興奮于長淮長淮具宗濟
于大江大江攸同漢沔既朝閩浙率從施及廣海化外
之邦望風占雲獻其琛賨稽首龍墀蹈舞從容乃命虎
臣越濟踰河雲旆霓旌鐡馬金戈蹴踏泰岱憑陵華嵩
鋤秦鏟燕掃貊滌戎莫亢我前莫膺我鋒斬逆懷降允
恊天衷自西自東自南自北罔不懌懌戴天子德天子
之德格于上下既禋于郊又敬于社人懷其仁神錫之
嘏圓方所包無不服者超黃邁唐越商踰夏小臣作詩
以繼大雅
瑞麥頌(劉基)
天厭元德九州麋沸羣猾並作黎民惶惶奔走無路皇
帝提三尺劍奮起草萊指顧之間豪傑景附矛鋒所向
戰克攻取皇帝心知天意之有在爰舉有衆以與萬姓
請命一征而取荆襄再征而清江浙三征而閩海率從
四征而席卷全齊五征而定周及梁遂取秦晉舉燕趙
南交北貊東夷西羌海外之邦莫不望風遣使奉朔稱
臣拜伏闕廷于是民獲所歸上下神祗咸有依托慶雲
甘露洊奏禎祥帝心謙抑每讓弗居洪武三年五月陜
西寳雞縣進瑞麥一莖五穗者一本三穗者三本兩穗
者十有餘本盖自兵興以來王保保據周宋李思齊張
思道據秦晉燕趙齊梁之間大豪小猾或憑城郭或聚
山寨皆假元為名分割境土擅兵相攻于是燕晉周秦
之地彌數千里連歲無雨百榖不生民相殺食且盡今
年夏四月王師奏捷于蘭州朔漠掃清關隴底定天乃
大降甘雨滋為嘉瑞和氣致祥不亦昭哉周頌有曰綏
萬邦屢豐年天命匪懈傳者謂商之季年比歲旱荒至
周武王克紂受命而天下遂獲豐年由今觀之信非誣
矣漢謠以麥穗兩岐歌其太守之美政則是兩岐之麥
世所希有而况于三岐以至五岐者哉頌聲之作弗可
闕也頌曰
神雀赤烏其羽不可以為儀紫芝甘露其寔不可以療
飢豈若五榖之為瑞可以厚民之生豐國之資者哉元
失其鹿天下共逐擾擾紛紛強食弱肉皇天震怒誕命
真主肅將天威以靖區宇騎士如雲猛將如龍發縱指
示悉出帝衷既平南東遂定西北民居攸奠品物咸植
爰有嘉麥一本五岐布葉萋萋結實離離既齊既平先
百榖成擢穎揚芒金支翠英溥彼原田滃若雲烟望之
油油即之芊芊其種伊何降自穹旻其瑞伊何豐年之
兆豐年穰穰頌聲洋洋其始自今奕世無疆
河清頌(觧縉)
臣縉承詔總修大明太祖聖神文武欽明啓運俊德成
功統天大孝高皇帝寔錄自渡江七年辛丑冬十一月
三門磧下黃河清實啓聖之徵帝業由是遂成明年平
江漢又明年服荆楚又明年定兩浙又明年克姑蘇廓
清中原四表寧一廼即帝位紀元洪武之年三門磧黃
河復清帝業由是而盛高麗來朝為海外諸國先殊方
接武而至逾三年皇帝陛下重華恊德瑞應同符紀元
永樂之二年冬十二月戊辰朔十七日甲申三門磧下
黃河清先是榮光燭天隠隠紛紛倏然捲收洞徹見底
淪漣五彩間日迭耀乙酉之旦河兩傍近白光蕩滉如
金鎔如鉛如汞如玻璃色悠漾不定素練捲而掣之也
居二日有玄文如綃輕幕水上如犂雲隠空已廼若漆
光可鑑黝然靜深非湼而緇洞絶渣滓又二日乃見濃
綠又如翡翠如青琉璃如遠山黛繞磧下如蒼虬翠蛟
飛舞於流荇文藻之間望之而可掬也二日後如朝霞
映日紅雲上波初陽迤邐花卉紛披倏如胭脂浮流薄
膩一洗下見沙石如芙蓉丹砂燦然都列於氍毺錦綺
之間可指而數也後二日如泥金霏屑隠約浮沉流薄
彩鳳羽毛鱗鬛泳飛潜動金芝暈文琮玉在鍊錯雜斑
映瑩無纖塵又如築琥珀以為堤釀金香而注之也已
廼微碧與天一色横渡亂流者扣舷鼓枻洞見眉髮疑
若步空虚凌倒影挽銀河而下之也于是夾河觀者耄
倪歡呼曠古罕遇自河津傳播于晉絳之人相率來觀
肩相摩也自韓城播告于秦隴之人觀者扶擕背項相
望足相躡也四方之人行旅過之莫不為之驚喜嘆息
閱玩坐起徘徊而不能去者晉高平王遣使馳奏之繼
而吏民報至皆圖其狀秦王上表賀獻圖與晉人克合
于是羣臣上表永樂三年春正月戊戌越十八日乙卯
廼復其舊寔三旬有二日按所上圖咨詢羣言既審同
異恭惟皇帝陛下謙抑弗居謂何德臻兹稱太祖高皇
帝神靈然自陛下即位以來四方萬國之外感恩慕德
高麗日本安南占城暹羅瓜哇西洋琉球真蠟拂林覧
邦緬甸波勒迤比兀良哈女真野人西番哈梅朵耳烏
思尼巴天竺否召不約咸至于庭瑞應大來震動天地
不可掩抑太平之業將由是而極臣縉職司紀載歡欣
無已謹拜手稽首而獻頌曰
天啓聖明休命赫奕洪河屢清龍門之碣昔在太祖廣
運神武銀河昭回洗滌九土洪河孔神佳氣恊順應兹
昌運歲在辛丑雲雷遘迍河清獻瑞既肇龍門天戈所
指六合風靡景貺朝宗如河之水功德格天即位紀元
龍門河清應于明年東夷始服三陲接踵如何奔趨有
赴無壅我皇繼統永樂紀元龍門河清亦越明年惟此
龍門神禹所闢功在生民宇宙無極惟兹瑞應先後同
符太祖在天昭昭不誣禹功帝德世萬世億帝德禹功
與河俱東河源崑崙太古積雪九河駿奔濺目沃鐡闢
石廻瀧盤束地底龍門天開弦激蝟起衝奔九地威電
走影聲喧怒雷淖汩沸鼎經緯天文横絶地紀貫一百
川羅絡萬里五行之生莫先于水四瀆之列莫大于此
于此考祥粤古是常昭兹大運塞其榮光虹飛雨翳霧
密霞流倏陽忽隂乍闢乍收其騰氤氳其下繽繽其旁
囷囷其隙紜紜海市青紅仙神艷淑馭鳳驂麟朝暾若
木轉盼一空伏波凝席沈沙躍金堊壤薦壁驚鷗鷁羣
下顧毛羽隔岸見魚空行曳尾星垂芒耀月影夾鏡倒
浸廻光動植交映既白既玄翕忽丹青黃旗紫盖春卉
秋英五方歲融五緯宣精五運合一五彩流形事有絶
世久而後應物有絶倫久而後盛地闢天開多歷年所
尭舜重華卓冠萬古草木咸若卿雲爛垂干羽苖格簫
韶鳳儀于時河清榮光既塞不游不驚貢賦絡繹冀通
島夷夾右兖導九河轉輸濟漯浮于積石龍門會于渭
汭匪緩而渟曷勝舟載盈變謙流時移變易不有來今
曷知古昔於昭大明聖聖相承殊音重譯日造在庭尭
舜惟欽我皇日敬寤寐丹書典謨金鏡祥謂不祥聖不
自聖惟謙受益惟人無競河流載清尚或如帶聖夀齊
天萬世永賴河流載清龍門如礪聖德回天永賴萬世
嘉禾頌(觧縉)
洪武二十八年秋九月壬辰朔庚戌北平永清衛之龍
門禾有異莖同穗之祥其三幹合為一仍三穗者二二
穗合為一仍二穗者六是歲大熟今皇帝遣使來進羣
臣表賀太祖聖神文武欽明啓運俊德成功統天大孝
高皇帝親御墨為詩一章以賜今上皇帝其詩首言創
業之艱天命之不易除暴禁亂之師撫民致治之略中
言天錫豐登之屢史書垂示之嚴明堂禋薦之重末示
謙冲戒謹之意為善不足之誠大矜下民之惠與民同
樂之盛心溢于言表盖不以嘉禾之祥為可矜而以為
可懼而思以自勉聖不自聖兢兢業業足以垂訓于千
萬年今上皇帝服膺聖訓念手澤之存諷誦追惟不能
自已乃永樂三年九月朔旦用摹勒于石拓本裝治成
軸分賜諸王及近臣于是臣縉亦得與賜焉又適有嘉
禾之瑞臣縉仰惟日月之光華昭著于天地其溢而上
者為慶雲為景星為霞五色其下者為璿珠為美玉為
丹砂使人歆慕而寳愛者皆日月之餘光也古先聖帝
明王有日月光華之德其禮樂文章風流遺韻之傳若
詩書所刻百世之下光景常新猶足以使人歆慕與景
星慶雲諸福之物同一快覩而况身被其澤目覩其盛
鼓舞涵濡其有不發而為華封之祝康衢之謠以自鳴
其慶幸之萬一乎寔人情之所不能自巳也拜手稽首
而獻頌曰
洪武乙亥秋榖登朔方龍門嘉禾生三穗二穗交兩騰
異本同類同敷榮蕊珠金粟隔露凝親藩錫貢來神京
玉匣上有黃雲蒸衮衣當日御彤廷百辟欣嘉陳休徵
四野歡呼傳頌聲帝曰俞哉稽之經旅命歸禾凛不矜
作詩致戒尤丁寧昌言受命畏天明降福穰穰恐弗勝
庸錫親藩鍾聖情亦知玄德由兹弘十年事驗天威靈
聖孝通天推至誠永樂華重信有禎賜詩日閱心屏營
手澤猶存訓服膺每御翰墨懷墻羹想當睿思玉几憑
智周八極通杳冥重念稼穡憂農耕寒暑怨咨憐獨煢
秪願年登百榖成羣臣環列忭且驚百神降監來軒盈
雲霞灼爍飛陶泓鴻章聖藻驅風霆造化萬彙皆流形
工巧人為何足稱奎章爛爛不可名但見東璧餘光精
刻以瑞溪紫玉暎摹本裝以龍鸞紋頒賜羣臣荷寵榮
天球大訓河圖并人文至寳奠八紘夜夜虹光燭太清
聖子神孫萬億齡萬世黎民歌太平
文章辨體彙選卷四百五十八
文章辨體彙選卷四百五十八
明賀復徵編
頌三
藉田頌(宋宋祁)
皇帝再紀元之明年春二月率羣臣耕于東郊恤毖祀
祈豐年也前此詔書示有司曰自我太宗襲熙厥功億
神裕人宥命方國肖翹跂行亦莫不寧永惟土著之本
民夫之重乃躬藉田以倡農先震地房之滿眚導改政
之長懋柔嘉令芳于是乎孚肹蠁鹵莽滅裂于是乎復
敦龐穗滯秉遺見糧如坻我真考因其累盛重以明德
故能步師百萬狩醫間見武節高世八九升突遼建元
封奉符隤祉以&KR0008;無極肆余承緒兹率厥典則爇蕭布
幣固有常所監農狎埜厥存舊章惟一二執事率循而
懋明之方春作時百榖革始姑使斯人悅羽旄之美重
見漢官後嗣諗稼穡之艱不失夏物無贅聚儲峙無煩
勞供帳趣合于禮劭吾農焉前期則修飭神&KR0008;按除膏
壤夷道如砥呼蹕填街捎䕫獝以護野雜荆牟以守燎
阡陌繡錯原隰龍鱗蒸膏冒橛恊風回春于是旄頭先
馳属車齊躅奔星舞于旗斿行月捷于羽箙夀犀注鎧
肅給乎師營蒼虬範馭遨游乎天轡瓊鈒流景金根照
塗㡩幕周張紈綃綷&KR0008;既而揉耒剡耜載保介之間先
穜後稑庀播植之器官分無諉事具不教天子乃以丙
午之旦升華輅繇大庭顔行山則銜枚無聲龍虎見象
堪輿犇警坌閭闔切囿游乃仿彿乎曾城之外五精來
同七聖景從鸞聲佩節次于帷宫上既淳濯圭潔儲聲
淵默昧明乃聲大次款嘉壇索先農以享之因大積以
配之血毛幽全金石鏗訇躬接妥侑加祠官之一等禮
重沿襲具祖宗之遺意爾乃降靈場儼朱紘物覩于聖
天健其行星田彌望紺轅儲駕洪縻序進王步有容三
推成禮邇臣告偹上曰朕志在敦本寵其強力可以勸
何憚于勤遂推而進之有司以義固爭㙨十墢而後釋
乃始弭節容與御史觀耕之臺三公羣后班趨次耨靡
然從風邁五踰九大農灑種庶人終畆官師抃行内天
旋于時都人熙熙駐望皇軒或歌以壤或擊于轅不圖
叢雲之旦復見東戶之年日華晏溫天心馮豫奉斗極
御應門翔鷄樹竿墜鵠宣制大賚四海與之更始虧除
威辟存問高年振淹修墜平徭闊賦中外百執告至而
策勛踐過三更以差而賜帛膏以觧雨鼔之巽風不崇
朝而周萬國先是羣臣繹丕懿潤鴻名將琢之玉版納
于金匱至是則回雕輿坐前殿震照儀矩翕受典册皇
皇哉兹禮真帝世之希闊臣工之旦暮者與儒臣學于
舊史竊明載芟之詩甸師之職在藉之誼有三說焉一
典籍之常禮二藉履以親事三借民而治之所言雖殊
要之毆天下之民棄末而歸本耳且古者謹詧天廟申
赦陽宫田之不闢辟在司徒作為御廪鍾而藏之其故
何哉以為奉薦粢盛非無良農不如親之愈也誰督耘
耔非無猛制不若勸之善也夫祭莫大于偹物物偹而
百神據之兵莫大于足食食足而四夷懷之人莫急于
豐財豐財而有生聚之是三物之濟否在此舉也且周
宣缺之戎軋其衰漢文用焉民阜其宜唐后勤止以豐
易飢洪惟太宗光迪于前陛下述宣于後皇矣同底于
道烝哉不隕其聲方且九扈勤民三事就緒儗儗其盛
陳陳相因糧餘可捷草殖弗興民一于耜家萬斯箱遂
駕五帝軼三王奮甘寔而攄馨香也敢作頌曰
倬彼鮮原帝藉于田匪藉其勤我為民先悠悠春旗脉
土于畿陽膏澤澤邁乎三推有壬有林亦莫不祗我疆
我理載耘載耔寔苞寔阜茀厥豐草田畯至喜祈年伊
早我榖用成我倉既盈我倉躭躭鍾于東南其用伊何
事神薦馨為酒為醴為粢為盛蒸之浮浮釋之溲溲上
帝居歆降福孔休降福伊何我民既蕃室家溱溱三事
不諼食足武奮震叠爾功蠻夷來同罔不率從帝猷昭
升式于九圍兢兢業業以毖萬機在豐念匱在飫思飢
子子孫孫勿替引之
慶歷聖德頌(石介)
三月二十一日大昕皇帝御紫宸殿朝百官相得象殊
拜竦樞密使夷簡以司徒歸第二十二日制命昌朝參
知政事弼樞密副使二十六日勅除修靖素並充諫官
四月八日皇帝御紫宸殿朝百官衍樞密使仲淹琦樞
密副使乃用御史中丞拱辰御史邈御史平諫官修靖
十一疏追竦樞密使勅十三日勅又除襄為諫官天地
人鬼昆蟲草木無不懽喜皇帝退姦進賢發于至聰動
于至誠奮于睿斷見于剛克陟黜之明賞罰之公也上
視漢魏隋唐五代凡千五百年其間非無聖神之主盛
明之時未有如此選人之精得人之多進人之速用人
之盡寔為希闊殊尤曠絶盛事在皇帝之德之功為卓
犖瑰偉神明魁大古者一雲氣之祥一草木之異一蹄
角之怪一羽毛之瑞當時羣臣猶且濃墨大字金頭鈿
軸以稱述頌美時君功德以為無前之休丕天之績如
仲淹弼寔為不世出之賢求之于古尭則䕫龍舜則稷
契周則閎散漢則蕭曹唐則房魏陛下有之諸臣亦幸
今天下之人望為宰相諫官者陛下盡用之此比雲氣
草木蹄角羽毛之異萬萬不侔豈可翻無歌詩雅頌以
播吾君之休聲烈光神功聖德刻于琬琰流于金石告
于天地奏于宗廟存于萬千年而無窮盡哉臣寔羞之
臣嘗愛慕唐大儒韓愈為博士日作元和聖德頌千二
百言使憲宗功德赫奕煒燁昭于千古至今觀之如在
當日陛下今日功德無讓憲宗臣文學雖不逮韓愈而
亦官於太學領博士職歌詩讃頌乃其職業竊擬于愈
輙作慶歷聖德頌一首四言凢九百六十字文辭鄙俚
固不足以發揚臣子之心亦欲使陛下功德赫奕煒燁
昭于千古萬千年後觀之如在今日也臣不勝死罪臣
賤無路以進姑藏諸家以待樂府之采焉
於維慶歷三年三月皇帝龍興徐出闈闥晨坐太極晝
開閶闔躬攬賢英手鋤姦枿大聲渢渢震搖六合如乾
之動如雷之發昆䖝蹢躅妖怪藏滅同明道初天地嘉
吉初聞皇帝慼然言曰予父予祖付予大業予恐失墜
寔賴輔弼汝得象殊重慎徽密君相予久予嘉君伐君
仍相予笙鏞斯恊昌朝儒者學聞該洽與予論政傅以
經術汝貳二相庶績咸秩惟汝仲淹汝誠予察太后乘
勢湯沸太熱汝時小臣危言嶪嶪為予司諫正予門闑
為予京兆堲予䜛說賊叛于夏往予式遏六月酷日大
冬積雪汝暑汝寒同于士卒予聞心酸汝不告乏予晩
得弼予心弼悦弼每見予無有私謁以道輔予弼言深
切予不堯舜弼自笞罰諫官一年奏疏滿篋侍從周歲
忠力盡竭契丹亡義檮杌饕餮敢侮大國其辭慢悖弼
將予命不畏不懾卒復舊好民得食褐沙磧萬里死生
一節視弼之膚霜剥風裂觀弼之心鍊金鍜鐵寵名大
官以酬勞渴弼辭不受其志莫奪惟仲淹弼一䕫一契
天寔賚予予其敢忽並來弼予民無瘥札曰衍汝來汝
寔黃髮事予二紀毛秃齒豁心如一兮率履弗越遂長
樞府兵政毋蹶予早識琦琦有竒骨其器魁礧豈視吾
楔其人渾樸不施剞劂可属大事敦厚如勃琦汝副衍
知人予哲惟修惟靖立朝讞讞言論&KR1761;砢忠誠特達禄
微身賤其志不怯嘗詆大臣亟遭貶黜萬里歸來剛氣
不折屢進直言以補予闕素相之後含忠履潔昔為御
史幾叩予榻至今諫疏在予箱匣襄雖小臣名聞予徹
亦嘗獻言箴予之失剛守粹慤與修儔匹並為諫官正
色在列予過汝言無鉗汝舌皇帝明聖忠邪辨别舉擢
俊良掃除妖魃衆賢之進如茅斯拔大姦之去如距斯
脱上倚輔弼司予調爕下賴諫諍維予紀法左右正人
無有邪孽予望太平日不逾浹皇帝嗣位二十二年神
武不殺其嘿如淵聖人不測其動以天賞罰在予不失
其權恭已南面退姦進賢知賢不易非明不得去邪惟
難惟斷乃克明則不貳斷則不惑既明且斷惟皇之德
羣下踧踖重足屏息交相告語曰惟正直毋作側僻皇
帝汝殛諸侯危慄墮玉失舄交相告語皇帝神明四時
朝覲謹修臣職四夷走馬墜鐙遺策交相告語皇帝神
武觧兵修貢永為属國皇帝一舉羣臣懾焉諸侯畏焉
四夷服焉臣願陛下夀萬千年
會聖宫頌(歐陽脩)
臣伏見國家采漢書原廟之制作宫于永安以備園寢
欲以盛陵邑之充奉昭祖宗之光靈以耀示于千萬世
甚盛德也臣永惟古先王者將有受命之符必先興業
造功警動覺悟于元元然後有其位而繼體守文之君
又從而顯明丕大以纂修乎舊物故其兢兢勤勤不忘
前人是以根深而葉茂德厚而流光子子孫孫承之無
疆伏惟皇帝陛下以神聖德傳有大器乾徤而正離繼
而明即位以來于兹十年勤邦儉家以修太平日朝東
宫示天下孝親執籩豆三見于郊日星軌道光明清潤
河不怒溢東南而流四夷承命歡和以賓奔走萬里顧
非有干戈告讓之命文移發召之期而犀珠象牙文馬
瑴玉旅于闕庭納于廐府如司馬令無一後先至德之
及上格于天下極于地中浹于人而外冒于四表昆蟲
有命之物無不仰戴神威聖功效見如此太祖創造基
始克成厥家當天受命之功太宗征服綏來遂一海内
睿武英文之業真宗禮樂文物以隆天聲升平告功之
典陛下夙夜虔共嗣固洪業纂服守成之勤基構累積
顯顯昌昌益大而光稱于三后之意可謂至孝况春秋
歲時以禘以祫則有廟祧之嚴配天昭孝以享以告則
有郊廟明堂之位篆金刻石則有史氏之官歌功之詩
流于樂府象德之舞見于羽旄惟是邦家之光祖宗之
為有以示民而垂無窮者罔不宣著陛下承先烈昭孝
思所以奉之以嚴罔不勤偹聖人之德謂無以加而猶
以為未也乃復因陵園起宫室以望神游土木之功嚴
而不華地爽而潔宇敞而䆳神靈杳冥如來如宅合于
禮經孝子謦咳思親之義愚以為宫且成非天子自臨
享則不能以來三后之靈然郡國不見治道太僕不先
整駕恬然未聞有司之詔豈難于勤民而遲其來邪特
以龜筮所考湏吉而後行耶不然何獨留意于屋墻構
築而至于薦見孝享未之思邪况是宫之制夷山為平
外取客土鍜石伐木發兵胥靡調旁近郡如此數年而
道路之民徒見興為之功恐愚無以識上意是宜不惜
属車之費無諱數日之勞沛然幸臨因展陵墓退而諭
民以孝思之誠遂見守土之臣採風俗以問高年亦尭
舜之事也古者天子之出必有采詩之官而道路童兒
之言皆得以聞臣是以不勝惓惓之心采西人望幸意
作為頌詩以獻闕下辭曰
巍峩穹崇奠京之東有山而崧淵淪道源滙流而淵有
洛之川川靈山秀回環左右有高而阜其阜何名太祖
太宗真宗之陵惟陵之制因山而起隠隠隆隆惟陵之
氣常王而喜鬱鬱葱葱帝懷穹旻授命我宋造初于屯
帝念先烈用欣余家宣力以動赫赫三后重基累構既
豐而茂燕翼詒謀是惟永圖其傳在予曰祖曰宗有德
有功予寔嗣之克勤克紹以孝以報予敢不思惟此園
陵先後之宅既宅且安后來游止弗宫弗室神何以驩
迺相川原廼得善地地高惟丘廼以荆灼廼訊龜寳龜
告曰猷帝命家臣而職我事而往惟寅一毫一絲給以
縣官無取于民伐洛之薪陶洛之土瓦不病窳柯我之
斧登我之山木好且堅家臣之來役夫萬名三年有成
宫成翼翼在陵之側湏后來格有門有宇有廊有廡有
庭有序殿兮耽耽黼帷䄡䄡天威可瞻庭兮植植鉤盾
虎戟容衛以飾太祖維祖太宗維弟真宗維子三聖嶷
嶷有以奠位于此而會聖兮在天風馬雲車其來仙仙
聖會于此靈威神馭其宫肅然聖既降矣其誰格之惟
孝天子聖降當享其誰來薦亦孝天子孝既克祗而來
胡遲其下臣脩作頌風之
青宫受寳頌(元虞集)
天歷二年六月乙酉皇太子受寳于行幄臣等拜手稽
首而言曰臣聞古之所謂能以天下讓者審幾于先事
謂之至德既倦而庸巽謂之予賢是皆人道之常而未
若今日之盛者也我皇太子以仁文之資知勇之德當
撥亂反正以纉祖宗之統則躬當大難嬰犯霜露而不
辭及功成治定既膺歷服之歸則推奉聖兄謙居儲貳
而不伐剛明之斷堅于金石而無變素定之誠質諸天
地而無疑求仁得仁若處固有樂道忘勢訢然無為此
寔帝王之所難能古昔之所未有而卓然特見于前後
千萬世之内者也臣嘗讀周易而觀于乾龍之象自潜
至躍時升位易九五天飛中正極矣益進而上庸知退
夫而孔子之贊上九曰唯聖人知進退之正言非聖人
不能及此噫孔子發此義于千五百年之前而昉見其
事于聖代宗社生靈萬世無疆之福也於乎盛哉臣等
幸以文學得偹延閣之顧問親逢盛禮爰敢作頌獻頌
曰
於穆皇儲文武聖明於赫大帝受命輯成天運日行既
明既健神交意孚曾是修遠帝載龍旂其行遲遲萬民
徯來皇儲有思載思載瞻于廬于旅式好在原莫敢寧
處風雨孔時道無游塵肅肅鑾車通宵及晨帝曰勞止
毋趨行邁會言近止交喜更慨灤陽之京世皇所營我
毋即安次于郊坰坰有豐草雨露既渥差坰于牧繁纓
濯濯皇儲攸止百靈具扶羣臣受詔奉寳來趨維時范
金龍光上燭匪舊以新景命攸属寳來自南追琢有章
卿雲随之五色景芒有親有尊有友有愛以承武皇聖
孝斯在古人有言兄弟家邦咨爾臣庶於乎勿忘史臣
作頌丕昭盛德既夀以昌子孫千億
平江漢頌(明宋濂)
天命皇帝為億兆生民主旌麾所向悉臣悉庭初以一
旅之師興濠泗間遂撫淮南平江東攻浙東西下之版
圖所入方數千里定都江左發政施仁戴白之叟垂髫
之童涵泳至化皥皥熙熙如承平時于時陳友諒據有
江漢之地僣居大號賊殺其主修蒙衝虐驅烝黎如蹈
水火不自度力又集蜂蟻之衆直窺豫章三月不觧皇
赫斯怒乃召羣臣于庭而告之曰友諒不道敢屢予侮
昔者蕩搖我邊方侵軼我姑熟伺偵(耻慶切候也)我金陵賴
爾一二臣隣之力攻而敗之予亦親覆其穴巢中宵竄
走假息武昌予不忍追殱之冀其悔禍以自逭于天刑
癸卯之夏乃復圍我豫章是其凶德無厭自取殄滅此
天亡之時天之明威予不敢不順唯爾熊羆之臣不二
心之士尚弼予以成厥功羣臣曰都于是右丞臣達參
知政事臣遇春帳前親兵指揮使臣國勝同知樞密院
事臣永忠臣通海偹厥戎器簡厥師徒以俟七月癸酉
上躬擐甲胄禡纛龍江(禡祭也)帥樓船數百蔽江而上友
諒大讋觧圍而逃丁亥與我師遇鄱陽湖之康郎山戊
子上分舟師為十二屯命達遇春永忠突入賊陣呼聲
動天地矢鋒雨集砲聲雷鍧波濤起立飛火照耀百里
之内水色盡赤焚溺死者動一二萬流尸如蟻滿望無
際己丑焚偽平章舟刈戮餘二千辛卯復酣戰賊將張
定邊素號梟猛上親禦之將士皆死戰歷一二時遇春
等左右夾擊殺士卒無筭張中矢百餘而退潜保鞋山
不敢吐氣我師亦據湖口扼彼㗋衿列柵南北江岸置
大筏中流水陸嚴戒以候其發八月賊食盡遣舟五百
艘掠粮都昌又為我大將所獲壬戍賊計窮冐死突出
將上趨九江上命諸將一時俱合其大戰如戊子自辰
達酉督戰益急友諒中飛矢斃于舟中癸亥降其衆五
萬上命釋之不戮一人凱歌而旋舳艫相銜旌旗飛翻
不疾不徐委蛇而來萬姓歡迎俯伏道左山川草木皆
有喜色告廟飲至行賞論功賜遇春田若干永忠田若
干其餘將士賚金繒有差臣稽在昔曹操治水軍八十
萬來攻孫權而周瑜黃盖敗之于赤壁苻堅發長安戎
卒六十餘萬騎二十七萬以侵晉而謝玄謝石乃敗之
于淝水然赤壁不過一焚而走淝水亦不過軍亂而奔
初未嘗大戰也而史臣具書之以為千古美談矧今湖
口之捷血戰累日天地為之晦冥日月為之亡光山河
為之震蕩其神功駿烈炳耀鏗鍧與天無極較之二國
未足多讓而謌詠不作非甚闕典歟臣謹偹著其事譔
為詞頌一通以流鴻績于無窮以俟太史氏之采錄云
其詞曰
天眷有德寔為哲皇肆其神略以靖寇攘義旄東指罔
敢弗恭風烈虎嘯雲游龍驤長淮既歸江左攸属浙之
東西樹侯置牧乃建國家以奠南服以懷中原以控西
蜀蠢爾小醜敢讐大邦集其凶頑鋒蝟虎螗輕涉我疆
以跳以踉亦既翦刈僵骸覆江洊齊六軍直傾其穴釋
而勿誅俾自懲刷闔胡不然復豕而咥翹其蟲臂當吾
車轍皇明震怒歷告在廷是決不悛命將往征爾選舟
師爾整甲兵漕爾糗糧各傾爾誠搖光在中夷則之月
禡牙江濱皇秉巨鉞以誓以戒以速其發紀律精明飈
火奮激旟旐揚揚舽艭將將(舽漢江切)矛戈洸洸鎧胄明明
載怒載厲載飛載颺雄威所吞已無荆湘既與賊逢大
行衝擊藥騰藜駁星流火戟虐燄電犇巨轟雷劈殺氣
冥蒙不辨咫尺矢鋒所貫什伍聯聯縱横交紐命隕弗
顛攅桅湊颿筍束蝟編流尸塞川舟行勿前彼魄既禠
扶創而逸聚于湖奥僅存喘息我方植栅江之南北大
筏在流掩蔽如翼越歷四旬飛走途窮將冐萬死以絶
其衝我既見之千艫如龍似兔之走而鷹之從酣戰六
時由辰達酉僕姑一發(僕姑矢名)殪此酋首貫睛及顱仆若
枯柳大憝既除餘不能醜遞相告言我誠不振我革我
頑我歸至仁誰謂培塿可高嶙峋再拜稽首來降來臣
皇曰俞哉汝俘予受宥汝弗劉予汝父母汝涷予衣汝
飢予哺昔何昏迷今始撤蔀奏凱而旋騎吹鬱搖形于
樂歌節以鐲鐃飲至于廟頒賞于朝帛堆其家肉登其
庖都人聚觀舉手加額或歎或謠有聲嘖嘖干戈相尋
匪一朝夕自今昇平可坐而筴惟皇神武動則克之羣
策盡屈四方式之惟皇寬慈降則釋之義聲動盪疇能
敵之惟皇明斷遇事即決洞見千里不隔一髮所以四
征成此駿烈小大畢朝孰敢肆孽在昔赤壁洎乎合淝
事以幸集尚傳策書况兹之功俊偉赫熹揆古無讓可
無詠詩臣雖微賤文字是職對揚皇休并獻臣臆三代
以還用仁興國皇宜遵行永作民極
膏露頌(宋濓)
洪武二年冬十月十有三日甲戍膏露降于乾清宫後
苑蒼松之上皇帝勅中官折示禁林諸臣光潤如酒凝
結如珠昉白飴甘彌布松柯馨烈之氣鬯達左右勃鬱
淋漓熏涵太和天休震動中外嘆嗟又明日丙子上御
外朝左丞相宣國公臣善長帥羣臣稱賀上若曰甘露
之降載在往諜然休咎之徵當以類應朕惡足以致斯
卿等尚明為朕言之參知政事臣稼對曰聖人之德上
及太清下及太寧中及萬靈則膏露呈瑞陛下敬恭天
地輯和人民故天不愛道而嘉祥徽顯也起居注臣觀
對曰帝王恩及于物順于人而甘露降陛下誕寬民賦
衆庶驩豫底于敉寧神應之臻軄此故也翰林侍講學
士臣素對曰王者敬養耆老則甘露降而松栢受之尊
賢容衆則竹葦受之今露降于松則陛下養老之所致
也宜以制幣策告宗廟頒于史館以永億萬年無疆之
聞上情存損挹皆推而不居言既已丞相帥其班以退
翰林學士臣濂竊伏自念氐北有星名為天乳若明而
潤則膏露下焉王者德格于上恩覃于下靈氛充牣秘
貺斯甄此天人感應之常理也欽惟皇上興自臨濠匹
馬渡江十五年間遂成帝業天瑞育滋不一而足彩霞
成鳳卿雲聚繡赤烏飛翔白兔俯伏瑞蓮並拲嘉木孕
文寔皆天之所命非人力所致而自至者今又睹兹聖
徵則其德洞淪冥功成不宰三瑞杳至千休滋動有不
期然而然者矣雖然傳有之受命不于天于其人休符
不于祥于其仁所以孔子之作春秋祥瑞不書而有年
則書豈不以天道玄遠難知而人事之為可徵者乎皇
上以天縱之聖留神至治以得仁賢為瑞以五風十雨
為祥視彼前代植金莖以承液夸嘉瑞以紀年者未嘗
不指以為戒則其英明之識超絶之智卓冠百王為法
萬世是宜美盛德之形容播諸樂歌被之管絃以示聖
子神孫于無窮云其辭曰
上天降康甘露之瀼於粲其英純乾發自陽以布于下
方凝于休祥其祥伊何靈氣孔多有甘者液載仁推澤
潜靈是錫誕啓皇之德天地相合鴻休翕集厭厭浥浥
紛紛密密匪随日以食兆厥聖徵如卿之雲如景之星
如日之重輪冲和氤氳以文我太平惟皇之聖貞符自
應不卑而泳不高而迎茀禄之攸盛惟皇之明貞符爾
承不欹而傾不忲而盈茀禄之攸寧休慶之即四國之
式有濯厥聲耀于千齡
祀方丘頌(劉基)
維洪武三年五月二十日戊申日北至皇帝將祀地祗
于方丘乃先期九日潔齋于舊宫詔百僚集射西苑命
之曰古人有言惟德動天惟誠感神故射以觀德誠于
中者必形于外不可掩也惟爾庶官各一乃心以致其
誠毋替朕命羣臣自左丞相宣國公以下至于有司百
執事皆拜手稽首曰敢不敬承天子之明命維大江之
南土每夏四五月多霖雨少霽是歲雨作連日至十有
七日乙巳皇帝御法駕率百僚告于太廟遂居于齋宫
雨勢未已至丁未日夜三鼓有風徐來淋潦頓收微月
出雲氛霧廓清皇帝被衮冕登壇萬籟無聲華燭有輝
雅樂瀏亮燎烟不搖百禮既洽千官肅雍洋洋乎神明
臨之在上誠意懇至升降秩秩濟濟翼翼穆穆如也比
明竣事薰風應節和氣交暢小大咸喜知誠德之感格
若合符契大命所集皇天后土信不忒也于是弘文館
學士臣基謹獻頌曰
濬哲維帝父天母地維孝維誠斯承其意孝誠既偹物
以將之神鑒在德匪惟其儀聖不世出禮失莫求弗澄
其源曷清其流末流之極禮儀並廢豈無牛羊而不以
祭穹祗赫怒監觀萬方式昭大命命我聖皇維我聖皇
克孝克誠提三尺劍由一旅興奮于長淮長淮具宗濟
于大江大江攸同漢沔既朝閩浙率從施及廣海化外
之邦望風占雲獻其琛賨稽首龍墀蹈舞從容乃命虎
臣越濟踰河雲旆霓旌鐡馬金戈蹴踏泰岱憑陵華嵩
鋤秦鏟燕掃貊滌戎莫亢我前莫膺我鋒斬逆懷降允
恊天衷自西自東自南自北罔不懌懌戴天子德天子
之德格于上下既禋于郊又敬于社人懷其仁神錫之
嘏圓方所包無不服者超黃邁唐越商踰夏小臣作詩
以繼大雅
瑞麥頌(劉基)
天厭元德九州麋沸羣猾並作黎民惶惶奔走無路皇
帝提三尺劍奮起草萊指顧之間豪傑景附矛鋒所向
戰克攻取皇帝心知天意之有在爰舉有衆以與萬姓
請命一征而取荆襄再征而清江浙三征而閩海率從
四征而席卷全齊五征而定周及梁遂取秦晉舉燕趙
南交北貊東夷西羌海外之邦莫不望風遣使奉朔稱
臣拜伏闕廷于是民獲所歸上下神祗咸有依托慶雲
甘露洊奏禎祥帝心謙抑每讓弗居洪武三年五月陜
西寳雞縣進瑞麥一莖五穗者一本三穗者三本兩穗
者十有餘本盖自兵興以來王保保據周宋李思齊張
思道據秦晉燕趙齊梁之間大豪小猾或憑城郭或聚
山寨皆假元為名分割境土擅兵相攻于是燕晉周秦
之地彌數千里連歲無雨百榖不生民相殺食且盡今
年夏四月王師奏捷于蘭州朔漠掃清關隴底定天乃
大降甘雨滋為嘉瑞和氣致祥不亦昭哉周頌有曰綏
萬邦屢豐年天命匪懈傳者謂商之季年比歲旱荒至
周武王克紂受命而天下遂獲豐年由今觀之信非誣
矣漢謠以麥穗兩岐歌其太守之美政則是兩岐之麥
世所希有而况于三岐以至五岐者哉頌聲之作弗可
闕也頌曰
神雀赤烏其羽不可以為儀紫芝甘露其寔不可以療
飢豈若五榖之為瑞可以厚民之生豐國之資者哉元
失其鹿天下共逐擾擾紛紛強食弱肉皇天震怒誕命
真主肅將天威以靖區宇騎士如雲猛將如龍發縱指
示悉出帝衷既平南東遂定西北民居攸奠品物咸植
爰有嘉麥一本五岐布葉萋萋結實離離既齊既平先
百榖成擢穎揚芒金支翠英溥彼原田滃若雲烟望之
油油即之芊芊其種伊何降自穹旻其瑞伊何豐年之
兆豐年穰穰頌聲洋洋其始自今奕世無疆
河清頌(觧縉)
臣縉承詔總修大明太祖聖神文武欽明啓運俊德成
功統天大孝高皇帝寔錄自渡江七年辛丑冬十一月
三門磧下黃河清實啓聖之徵帝業由是遂成明年平
江漢又明年服荆楚又明年定兩浙又明年克姑蘇廓
清中原四表寧一廼即帝位紀元洪武之年三門磧黃
河復清帝業由是而盛高麗來朝為海外諸國先殊方
接武而至逾三年皇帝陛下重華恊德瑞應同符紀元
永樂之二年冬十二月戊辰朔十七日甲申三門磧下
黃河清先是榮光燭天隠隠紛紛倏然捲收洞徹見底
淪漣五彩間日迭耀乙酉之旦河兩傍近白光蕩滉如
金鎔如鉛如汞如玻璃色悠漾不定素練捲而掣之也
居二日有玄文如綃輕幕水上如犂雲隠空已廼若漆
光可鑑黝然靜深非湼而緇洞絶渣滓又二日乃見濃
綠又如翡翠如青琉璃如遠山黛繞磧下如蒼虬翠蛟
飛舞於流荇文藻之間望之而可掬也二日後如朝霞
映日紅雲上波初陽迤邐花卉紛披倏如胭脂浮流薄
膩一洗下見沙石如芙蓉丹砂燦然都列於氍毺錦綺
之間可指而數也後二日如泥金霏屑隠約浮沉流薄
彩鳳羽毛鱗鬛泳飛潜動金芝暈文琮玉在鍊錯雜斑
映瑩無纖塵又如築琥珀以為堤釀金香而注之也已
廼微碧與天一色横渡亂流者扣舷鼓枻洞見眉髮疑
若步空虚凌倒影挽銀河而下之也于是夾河觀者耄
倪歡呼曠古罕遇自河津傳播于晉絳之人相率來觀
肩相摩也自韓城播告于秦隴之人觀者扶擕背項相
望足相躡也四方之人行旅過之莫不為之驚喜嘆息
閱玩坐起徘徊而不能去者晉高平王遣使馳奏之繼
而吏民報至皆圖其狀秦王上表賀獻圖與晉人克合
于是羣臣上表永樂三年春正月戊戌越十八日乙卯
廼復其舊寔三旬有二日按所上圖咨詢羣言既審同
異恭惟皇帝陛下謙抑弗居謂何德臻兹稱太祖高皇
帝神靈然自陛下即位以來四方萬國之外感恩慕德
高麗日本安南占城暹羅瓜哇西洋琉球真蠟拂林覧
邦緬甸波勒迤比兀良哈女真野人西番哈梅朵耳烏
思尼巴天竺否召不約咸至于庭瑞應大來震動天地
不可掩抑太平之業將由是而極臣縉職司紀載歡欣
無已謹拜手稽首而獻頌曰
天啓聖明休命赫奕洪河屢清龍門之碣昔在太祖廣
運神武銀河昭回洗滌九土洪河孔神佳氣恊順應兹
昌運歲在辛丑雲雷遘迍河清獻瑞既肇龍門天戈所
指六合風靡景貺朝宗如河之水功德格天即位紀元
龍門河清應于明年東夷始服三陲接踵如何奔趨有
赴無壅我皇繼統永樂紀元龍門河清亦越明年惟此
龍門神禹所闢功在生民宇宙無極惟兹瑞應先後同
符太祖在天昭昭不誣禹功帝德世萬世億帝德禹功
與河俱東河源崑崙太古積雪九河駿奔濺目沃鐡闢
石廻瀧盤束地底龍門天開弦激蝟起衝奔九地威電
走影聲喧怒雷淖汩沸鼎經緯天文横絶地紀貫一百
川羅絡萬里五行之生莫先于水四瀆之列莫大于此
于此考祥粤古是常昭兹大運塞其榮光虹飛雨翳霧
密霞流倏陽忽隂乍闢乍收其騰氤氳其下繽繽其旁
囷囷其隙紜紜海市青紅仙神艷淑馭鳳驂麟朝暾若
木轉盼一空伏波凝席沈沙躍金堊壤薦壁驚鷗鷁羣
下顧毛羽隔岸見魚空行曳尾星垂芒耀月影夾鏡倒
浸廻光動植交映既白既玄翕忽丹青黃旗紫盖春卉
秋英五方歲融五緯宣精五運合一五彩流形事有絶
世久而後應物有絶倫久而後盛地闢天開多歷年所
尭舜重華卓冠萬古草木咸若卿雲爛垂干羽苖格簫
韶鳳儀于時河清榮光既塞不游不驚貢賦絡繹冀通
島夷夾右兖導九河轉輸濟漯浮于積石龍門會于渭
汭匪緩而渟曷勝舟載盈變謙流時移變易不有來今
曷知古昔於昭大明聖聖相承殊音重譯日造在庭尭
舜惟欽我皇日敬寤寐丹書典謨金鏡祥謂不祥聖不
自聖惟謙受益惟人無競河流載清尚或如帶聖夀齊
天萬世永賴河流載清龍門如礪聖德回天永賴萬世
嘉禾頌(觧縉)
洪武二十八年秋九月壬辰朔庚戌北平永清衛之龍
門禾有異莖同穗之祥其三幹合為一仍三穗者二二
穗合為一仍二穗者六是歲大熟今皇帝遣使來進羣
臣表賀太祖聖神文武欽明啓運俊德成功統天大孝
高皇帝親御墨為詩一章以賜今上皇帝其詩首言創
業之艱天命之不易除暴禁亂之師撫民致治之略中
言天錫豐登之屢史書垂示之嚴明堂禋薦之重末示
謙冲戒謹之意為善不足之誠大矜下民之惠與民同
樂之盛心溢于言表盖不以嘉禾之祥為可矜而以為
可懼而思以自勉聖不自聖兢兢業業足以垂訓于千
萬年今上皇帝服膺聖訓念手澤之存諷誦追惟不能
自已乃永樂三年九月朔旦用摹勒于石拓本裝治成
軸分賜諸王及近臣于是臣縉亦得與賜焉又適有嘉
禾之瑞臣縉仰惟日月之光華昭著于天地其溢而上
者為慶雲為景星為霞五色其下者為璿珠為美玉為
丹砂使人歆慕而寳愛者皆日月之餘光也古先聖帝
明王有日月光華之德其禮樂文章風流遺韻之傳若
詩書所刻百世之下光景常新猶足以使人歆慕與景
星慶雲諸福之物同一快覩而况身被其澤目覩其盛
鼓舞涵濡其有不發而為華封之祝康衢之謠以自鳴
其慶幸之萬一乎寔人情之所不能自巳也拜手稽首
而獻頌曰
洪武乙亥秋榖登朔方龍門嘉禾生三穗二穗交兩騰
異本同類同敷榮蕊珠金粟隔露凝親藩錫貢來神京
玉匣上有黃雲蒸衮衣當日御彤廷百辟欣嘉陳休徵
四野歡呼傳頌聲帝曰俞哉稽之經旅命歸禾凛不矜
作詩致戒尤丁寧昌言受命畏天明降福穰穰恐弗勝
庸錫親藩鍾聖情亦知玄德由兹弘十年事驗天威靈
聖孝通天推至誠永樂華重信有禎賜詩日閱心屏營
手澤猶存訓服膺每御翰墨懷墻羹想當睿思玉几憑
智周八極通杳冥重念稼穡憂農耕寒暑怨咨憐獨煢
秪願年登百榖成羣臣環列忭且驚百神降監來軒盈
雲霞灼爍飛陶泓鴻章聖藻驅風霆造化萬彙皆流形
工巧人為何足稱奎章爛爛不可名但見東璧餘光精
刻以瑞溪紫玉暎摹本裝以龍鸞紋頒賜羣臣荷寵榮
天球大訓河圖并人文至寳奠八紘夜夜虹光燭太清
聖子神孫萬億齡萬世黎民歌太平
文章辨體彙選卷四百五十八
