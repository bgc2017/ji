文章辨體彙選卷七百一
明賀復徵編
墓誌銘四
故襄陽丞趙君墓誌(唐柳宗元)
貞元十八年月日天水趙公矜年四十二客死於柳州
官為歛葬於城北之野元和十三年孤來章始壯自襄
州徒行求其葬不得徵書而名其人皆死無能知者來
章日哭于野凡十九日唯人事之窮則庶於卜筮五月
甲辰卜秦誗兆之曰金食其墨而火以貴其墓值丑在
道之右南有貴神冢土是守乙巳于野宜遇西人深目
而髯其得實因七日發之乃覯其神明日求諸野有叟
荷杖而東者問之曰是故趙丞兒耶吾為曹信是邇吾
墓噫今則夷矣直社之北二百舉武吾為子蕝焉辛亥
啓土有木焉發之緋衣緅衾凡自家之物皆在州之人
皆為出涕誠來章之孝神付是叟以與龜偶不然其協
焉如此哉六月某日就道月日葬於汝州龍城縣期城
之原夫人河南源氏先没而祔之矜之父曰漸南鄭尉
祖曰倩之鄆州司馬曾祖曰弘安金紫光祿大夫國子
祭酒始矜由明經為舞陽主簿蔡師反犯難來歸擢授
襄城主簿賜緋魚袋後為襄陽丞其墓自曾祖以下皆
族以位時宗元刺柳用相其事哀而旌之以銘銘曰
誗也挈之信也蕝之有朱其紱神具列之懇懇來章神
實恫汝錫之老叟告以兆語靈其鼓舞從而父祖孝斯
有終宜福是與百越蓁蓁羈鬼相望有子而孝獨歸故
鄉涕盈其銘旌爾勿忘
故嶺南經略副使御史馬君墓銘(柳宗元)
元和九年月日扶風馬君卒命于守龜祔于先君食卜
葬明年某月庚寅亦食其孤使來以狀謁銘宗元刪取
其辭曰君凡受署往來桂州嶺南江西荆南道皆大府
凡命官更佐軍衛錄王府事番禺令江陵戶曹錄府事
監察御史皆為顯官凡佐治由巡官判官至押番舶使
經略副使皆所謂右職凡所嚴事御史中丞良司徒佑
嗣曹王皋尚書胄尚書伯儀尚書昌皆賢有勞諸侯其
善事凡管嶺南五府儲跱出卒致糓以謀叶平哥舒晃
假守州邑民以便安殄火訛殺吏威海鹽增筭邦賦大
減所至皆用是理年七十不肯仕曰吾為吏逾四十年
卒不見大者今年至慮耗終不能以䈥力為人贏縮因
罷休以經書教子弟不問外事加七年卒君始以長者
重許與聞凡交大官皆見禮司徒佑嘗以國事徵顧謂
君曰願以老母為累受託奉視優崇至忘其子之去君
諱某字某曾祖某某官祖某某官父某某官嗣子隴西
李氏出曰徵由進士為右衛胄曹早歿次四子皆京兆
韋氏出曰儆曰倣曰敏曰庭女一人嫁柳氏婿曰宗一
其銘曰
不懈于位不替于謀慮&KR0034;以平撫民以蘇僭火不孽悍
吏不牟惟寶于鹽亦贏其籌公以忠施私以義躋既至
于年乃靜于懷衣柔膳甘子侍孫攜觀經考古教導斯
齊克壽克樂嗚呼終哉于隂之原爰位其墓千萬子孫
來拜來附
故秘書郎姜君墓誌(柳宗元)
秘書郎姜萼字某開元皇帝外孫也始楚國公皎與上
游益貴幸子慶初得尚某公主生萼萼生三日上曰他
物無以餉吾孫即勅有司以第六品誥與緋衣銀魚得
通籍出入凡名是官七十某年終不徙然其間在蜀漢
荆楚以大諸侯命守州邑輒以勞稱時缺則復命好遊
嗜音以生富貴蓄妓能傳宮中聲賢豪大夫多與連歡
後加老風病手足竒右可用不能就官士有載酒來則
出妓搏髀笑戲觀者尚識承平王孫故態元和十四年
月日終桂州都督御史中丞裴公曰噫帝戚也葬不可
以廉為具物祭以豚酒月日葬州東南一里子某年若
干母曰雷姬銘曰
始賤終貴於世為遂幼榮老窮在物為凶均之得喪誰
缺誰豐若君者銀朱於始生鐘鼎以及壯不矍矍於進
取不施施於驕伉左弦右壺樂以自放雖老而客死未
嘗戚乎已與夫拳拳恐悸蒙諂負義得之拘拘榮不蓋
愧以終其身而不能止者不猶優乎
覃季子墓銘(柳宗元)
覃季子其人生愛書貧甚尤介特不苟受施讀經傳言
其說數家推太史公班固書下到今横竪鈎貫又且數
十家通為書號覃子史纂又取鬻老管莊子思晏孟下
到今其術自儒墨名法至於狗彘草木凡有益於世者
為子纂又百有若干家篤於聞不以仕為事黜陟使取
其書以氏名聞除太子校書某年月日死永州祁陽縣
某鄉將死歎曰寧有聞而窮乎將無聞而豐乎寧介而
躓乎將溷而遂乎葬其鄉後若干年柳先生來永州戚
其文不大於世求其墓以石銘銘曰
困其獨豐其辱
箏郭師墓誌(柳宗元)
郭師名無名無字父爽雲中大將無名生善音能鼓十
三絃其為事天姿獨得推七律三十五調切密䆳靡布
瓜指運掌掔使木聲絲聲均其所自出屈折愉繹學者
無能知自去乳不近葷肉以是慕浮圖道既失父母即
棄去兄弟自秃緇入代清凉山又南來楚中然遇其故
器不能無撫弄吳王宙刺復州或以告乃延入強之宙
號知聲音抃蹈以為神竒會宙貶賀州遂以來性愛酒
不能已因縱髮為黃老術薛道州伯高抵宙以書必致
之至與坐起伯高褒邪人也嗜其音知善處輒自為擊
節教閽管謹視出入餌仄栢不食穀三年變服遁逃九
嶷叢祠中披取之益善親遇終不屑卒乘暴水入小船
下&KR1174;嶁山求道籙會歐陽師死不果受張誡副嶺南又
強與偕誡死至是抵余時已得骨髓病日猶鼓音四五
行居數日益篤既病自為歌死三日葬州北崗西志其
詞曰
雲州生柳州死年五十病骨髓天與之音今已矣丁酉
之年秋既季月闕其團於是始心為浮圖形道士仁人
我哀埋勿棄
大府李卿外婦馬淑誌(柳宗元)
氏曰馬字曰淑生廣陵母曰劉客倡也淑之父曰總既
孕而卒故淑為南康謳者李君為睦州詆狂寇見誣左
官為循州錄過而慕焉納為外婦偕竄南海上及移永
州州之騷人多李之舊日載酒往焉聞其操鳴絃為新
聲撫節而歌莫不感動其音美其容以忘其居之遠而
名之辱方幸其若是也元和五年五月十九日積疾卒
于湘水之東葬東崗之北垂年二十四銘曰
容之丰兮藝之功隠憂以舒和樂雍佳冶彫殞逝安窮
諧鼓瑟兮湘之滸嗣靈音兮永終古
文章辨體彙選卷七百一
文章辨體彙選卷七百一
明賀復徵編
墓誌銘四
故襄陽丞趙君墓誌(唐柳宗元)
貞元十八年月日天水趙公矜年四十二客死於柳州
官為歛葬於城北之野元和十三年孤來章始壯自襄
州徒行求其葬不得徵書而名其人皆死無能知者來
章日哭于野凡十九日唯人事之窮則庶於卜筮五月
甲辰卜秦誗兆之曰金食其墨而火以貴其墓值丑在
道之右南有貴神冢土是守乙巳于野宜遇西人深目
而髯其得實因七日發之乃覯其神明日求諸野有叟
荷杖而東者問之曰是故趙丞兒耶吾為曹信是邇吾
墓噫今則夷矣直社之北二百舉武吾為子蕝焉辛亥
啓土有木焉發之緋衣緅衾凡自家之物皆在州之人
皆為出涕誠來章之孝神付是叟以與龜偶不然其協
焉如此哉六月某日就道月日葬於汝州龍城縣期城
之原夫人河南源氏先没而祔之矜之父曰漸南鄭尉
祖曰倩之鄆州司馬曾祖曰弘安金紫光祿大夫國子
祭酒始矜由明經為舞陽主簿蔡師反犯難來歸擢授
襄城主簿賜緋魚袋後為襄陽丞其墓自曾祖以下皆
族以位時宗元刺柳用相其事哀而旌之以銘銘曰
誗也挈之信也蕝之有朱其紱神具列之懇懇來章神
實恫汝錫之老叟告以兆語靈其鼓舞從而父祖孝斯
有終宜福是與百越蓁蓁羈鬼相望有子而孝獨歸故
鄉涕盈其銘旌爾勿忘
故嶺南經略副使御史馬君墓銘(柳宗元)
元和九年月日扶風馬君卒命于守龜祔于先君食卜
葬明年某月庚寅亦食其孤使來以狀謁銘宗元刪取
其辭曰君凡受署往來桂州嶺南江西荆南道皆大府
凡命官更佐軍衛錄王府事番禺令江陵戶曹錄府事
監察御史皆為顯官凡佐治由巡官判官至押番舶使
經略副使皆所謂右職凡所嚴事御史中丞良司徒佑
嗣曹王皋尚書胄尚書伯儀尚書昌皆賢有勞諸侯其
善事凡管嶺南五府儲跱出卒致糓以謀叶平哥舒晃
假守州邑民以便安殄火訛殺吏威海鹽增筭邦賦大
減所至皆用是理年七十不肯仕曰吾為吏逾四十年
卒不見大者今年至慮耗終不能以䈥力為人贏縮因
罷休以經書教子弟不問外事加七年卒君始以長者
重許與聞凡交大官皆見禮司徒佑嘗以國事徵顧謂
君曰願以老母為累受託奉視優崇至忘其子之去君
諱某字某曾祖某某官祖某某官父某某官嗣子隴西
李氏出曰徵由進士為右衛胄曹早歿次四子皆京兆
韋氏出曰儆曰倣曰敏曰庭女一人嫁柳氏婿曰宗一
其銘曰
不懈于位不替于謀慮&KR0034;以平撫民以蘇僭火不孽悍
吏不牟惟寶于鹽亦贏其籌公以忠施私以義躋既至
于年乃靜于懷衣柔膳甘子侍孫攜觀經考古教導斯
齊克壽克樂嗚呼終哉于隂之原爰位其墓千萬子孫
來拜來附
故秘書郎姜君墓誌(柳宗元)
秘書郎姜萼字某開元皇帝外孫也始楚國公皎與上
游益貴幸子慶初得尚某公主生萼萼生三日上曰他
物無以餉吾孫即勅有司以第六品誥與緋衣銀魚得
通籍出入凡名是官七十某年終不徙然其間在蜀漢
荆楚以大諸侯命守州邑輒以勞稱時缺則復命好遊
嗜音以生富貴蓄妓能傳宮中聲賢豪大夫多與連歡
後加老風病手足竒右可用不能就官士有載酒來則
出妓搏髀笑戲觀者尚識承平王孫故態元和十四年
月日終桂州都督御史中丞裴公曰噫帝戚也葬不可
以廉為具物祭以豚酒月日葬州東南一里子某年若
干母曰雷姬銘曰
始賤終貴於世為遂幼榮老窮在物為凶均之得喪誰
缺誰豐若君者銀朱於始生鐘鼎以及壯不矍矍於進
取不施施於驕伉左弦右壺樂以自放雖老而客死未
嘗戚乎已與夫拳拳恐悸蒙諂負義得之拘拘榮不蓋
愧以終其身而不能止者不猶優乎
覃季子墓銘(柳宗元)
覃季子其人生愛書貧甚尤介特不苟受施讀經傳言
其說數家推太史公班固書下到今横竪鈎貫又且數
十家通為書號覃子史纂又取鬻老管莊子思晏孟下
到今其術自儒墨名法至於狗彘草木凡有益於世者
為子纂又百有若干家篤於聞不以仕為事黜陟使取
其書以氏名聞除太子校書某年月日死永州祁陽縣
某鄉將死歎曰寧有聞而窮乎將無聞而豐乎寧介而
躓乎將溷而遂乎葬其鄉後若干年柳先生來永州戚
其文不大於世求其墓以石銘銘曰
困其獨豐其辱
箏郭師墓誌(柳宗元)
郭師名無名無字父爽雲中大將無名生善音能鼓十
三絃其為事天姿獨得推七律三十五調切密䆳靡布
瓜指運掌掔使木聲絲聲均其所自出屈折愉繹學者
無能知自去乳不近葷肉以是慕浮圖道既失父母即
棄去兄弟自秃緇入代清凉山又南來楚中然遇其故
器不能無撫弄吳王宙刺復州或以告乃延入強之宙
號知聲音抃蹈以為神竒會宙貶賀州遂以來性愛酒
不能已因縱髮為黃老術薛道州伯高抵宙以書必致
之至與坐起伯高褒邪人也嗜其音知善處輒自為擊
節教閽管謹視出入餌仄栢不食穀三年變服遁逃九
嶷叢祠中披取之益善親遇終不屑卒乘暴水入小船
下&KR1174;嶁山求道籙會歐陽師死不果受張誡副嶺南又
強與偕誡死至是抵余時已得骨髓病日猶鼓音四五
行居數日益篤既病自為歌死三日葬州北崗西志其
詞曰
雲州生柳州死年五十病骨髓天與之音今已矣丁酉
之年秋既季月闕其團於是始心為浮圖形道士仁人
我哀埋勿棄
大府李卿外婦馬淑誌(柳宗元)
氏曰馬字曰淑生廣陵母曰劉客倡也淑之父曰總既
孕而卒故淑為南康謳者李君為睦州詆狂寇見誣左
官為循州錄過而慕焉納為外婦偕竄南海上及移永
州州之騷人多李之舊日載酒往焉聞其操鳴絃為新
聲撫節而歌莫不感動其音美其容以忘其居之遠而
名之辱方幸其若是也元和五年五月十九日積疾卒
于湘水之東葬東崗之北垂年二十四銘曰
容之丰兮藝之功隠憂以舒和樂雍佳冶彫殞逝安窮
諧鼓瑟兮湘之滸嗣靈音兮永終古
文章辨體彙選卷七百一
