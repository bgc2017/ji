文章辨體彙選卷七百五十四
明賀復徵編
祭文六(騷體)
祭汾隂公文(唐楊烱)
維大唐光宅之元祀太歲甲申冬十有二月戊寅朔丁
亥御辰楊烱以柔毛清酒之奠敢昭告於故中書令汾
隂公之貴神惟公含純德而載誕兮禀元精而秀出備
五行而立身兮半千年而委質屬天地之貞觀兮逢聖
人之得一若䕫龍稷卨之寅亮舜朝兮若蕭曹魏邴之
謀猷漢室懸大名於宇宙兮立大勛於輔弼如何斯人
而有斯疾曾未遐夀中年殞卒嗚呼哀哉若夫家傳寶
鼎地闢金樓文則屬詞而比事兮學則八索而九丘入
則東藩之上相兮出則南面之諸侯惟盡善兮未善固
雖休而勿休既知退而知進兮亦能剛而能柔大才則
九功惟叙兮大智則萬物潜周崇德廣業兮樂天知命
而不憂嗚呼哀哉門舘虚兮寂寞歲窮隂兮搖落備物
儼兮如存光靈眇兮焉託垂繐帷與祖帳兮罷歌臺與
舞閣天子惜其毘余兮羣臣思其可作嗚呼哀哉俯循
兮弱齡叨襲兮簮纓公夕拜之時也既齒跡於渠閣公
春華之日也又陪游於層城參兩宫而承顧盻兮歴二
紀而洽恩榮郭有道之青目兮蔡中郎之下迎倏焉今
古非復平生無德下報兮願摩頂而至足有生必死兮
空飲恨而吞聲天慘慘兮氣冥冥月窮紀兮日上丁籍
白茅兮無咎和黍稷兮非馨嗚呼哀哉
祭吕化光文(柳宗元)
維元和六年歲次辛夘八月癸亥朔友人守永州司馬
員外置同正員柳宗元謹遣書吏同曹家人襄兒奉清
酌庶羞之奠敬祭於吕八兄化光之靈嗚呼天乎君子
何厲天實讐之生人何罪天實仇之聰明正直行為君
子天則必速其死道德仁義志存生人天則必夭其身
吾固知蒼蒼之無信漠漠之無神今於化光之歿悲逾
深而毒逾甚故復呼天以云云天乎痛哉堯舜之道至
大以簡仲尼之文至幽以默千載紛爭或失或得倬乎
吾兄獨取其直貫乎化始與道咸極推而下之法度不
忒旁而肆之中和允塞道大藝備斯為全德而官止刺
一州年不逾四十佐王之志沒而不立豈非循正直以
召災好仁義以速咎者邪宗元幼雖好學未聞其道洎
乎獲友君子乃知適於中庸削去邪雜顯陳真正為道
不謬兄實使然嗚呼積乎中不必施於外裕乎古不必
諧於今二事相勘從古至今至於化光最為太甚理行
第一尚非所長文章過人略而不有夙志所蓄巍然可
知貪愚皆貴險狠皆老則化光之夭厄反不榮歟所慟
者志不得行功不得施蚩蚩之甿不被化光之惪庸庸
之俗不知化光之心斯言一出内若焚裂海内甚廣知
者幾人自友朋凋喪志業殆絶惟望化光伸其宏略震
耀昌大興行於時使斯人徒知我所立今復往矣吾道
息矣雖其存者志亦死矣臨江大哭萬事已矣窮天之
學貫古之識一朝去此終復何適嗚呼化光今何為乎
止乎行乎昧乎明乎豈蕩而為大空與化無窮乎將結
而為光耀以助臨照乎豈為雨為露以澤下土乎將為
雷為霆以泄怨怒乎豈為麟為鳳為景星為慶雲以寓
其神乎將為金為錫為珪為璧以栖其魄乎豈復為賢
人以續其志乎將奮為神明以遂其義乎不然是昭昭
者其得巳乎其不得已乎抑有知乎其無知乎彼且有
知其可使吾知之乎幽明茫然一慟腸絶嗚呼化光庶
幾聽之尚饗
祭崔氏外甥文(柳宗元)
年月日八舅十舅以酒肉之奠敬祭外甥韋六小卿之
魂嗚呼生有孝姿淑且茂兮謂吉其終道克就兮胡典
而喪離厥咎兮蹈道而違死誰祐兮豈汝之時不能究
兮將奪之鑒使昏霧兮反覆擾予哀何救兮骨肉無從
魂焉遘兮庶幾來歸餕以侑兮酒實於觴肉盈豆兮豈
伊異人余所授兮來邪否邪歆氣臭兮
祭汪指揮文(明解縉)
唏飀慄兮悲風慨飄颻兮轉蓬皓縞夜兮積雪瞥過目
兮驚鴻哀人生之紜紜兮飛花淅瀝而墮茵倏而聚散
兮莫識其真天地為罏兮紏錯舛分嗟百年之孔易兮
何哀樂之不勻撫熙河之如昨兮偶殊域之相親出連
轡兮坐連裀月夕清歌花晨屢過醉濃鮮而鼓瑟晃霜
露之鳴珂何歡不賞何賞不俱共竊禄以逢時兮聊逡
巡於一隅冀悲歡兮頃刻决生死於湏臾見緋衣兮叱
撥倏丹旐兮靈車望長安兮咫尺魂歸來兮謫居隴山
鬱兮洮水流紆仰視浮雲兮增感吁
祭忠文(成器)
祭忠臺在龍泉山正統間宦官王振用事翰林侍講劉
球䟽之詔獄死邑人成器義而哀之率同志割鷄釃酒
登山祭之因名其陳爼之石曰祭忠臺
文曰嗚呼先生龍逢為行兮比干為心紓忠竭智兮日
月照臨慨前代任閹䜿之失德痛當今復因循而蹈襲
伏闕抗疏太息掩泣帝曰汝嘉實感睿衷惟彼羣姦切
齒相從幽之錦衣肆其鞠凶龍逢蒙禍兮比干葅醢雲
霏霏其承宇兮天高高而莫余宰顧虀粉之是甘兮羌時
事之可慨予會稽之後生兮頗忠義之是懷鑒往事猶
感慨兮腸一日而九回側聞先生之死兮又奚啻乎七
哀扣帝閽其無路兮徒煩冤而隕涕歌楚些而招魂兮
弔汨羅以為計於是割鷄釃酒望風奠祭懼䙝於家登
彼龍山崖石齒齒兮竹松閒閒去天日其咫尺兮將英
魂之可攀恭載拜以長慟兮跽敷袵以陳告惟蹇蹇以
自完兮得死所其奚悼顧棄德而崇姦兮尾日大而不
能掉彼閹豎其何誅兮痛廟堂之具臣曷其不撲滅於
蚤兮禍滔天而無津乃首鼠以自保兮獨先生之奮身
使舉朝皆抗扼兮何猖狂之餘腐也嗟剛中而無應兮
適以快其怒也矻砥柱於洪流兮聊以示此度也視媕
婀之輩流兮直驚鴻與脫兔也生無益於時兮富且貴
其何數也吁嗟先生之死兮實知名於孺婦也器謹志
以法像兮中心好而非浮慕也或緣此以賈禍兮吾不
惕以改其素也
祭二陸先生文(屠隆)
遵太湖而頓轡兮覽鉅野於修岡弔先賢之墟墓兮藤
蘿翳鬱而徬徨時孟冬之玄月兮風凄緊而凋傷采蒹
葭而臨水兮白露下而為霜感華亭之唳鶴兮送吾目
於䨇鴻孤雲莾其起天末兮懷二俊於江東標朗秀之
颯沓兮决焉賞鉅麗於司空哀夫子之才大兮邅逢時
而多凶洵嘉名之鵲奮兮夫何叢蘭之敗於秋風牙旗
折而鼓音死兮掩䨇龍於重泉風沙起而晝晦兮亮精
魂之所宣身佩大將之印兮口吐鴻儒之鉅言閔四大
之缺陷兮吾獨嗟美好之難堅肆猰㺄之與鑿齒兮又
張羅而彌天固犯道家之所忌兮亦夫子之尤也委去
留而無心兮蓀獨遺此丘也剙叢祠而薦藻兮揚靈爽
於千秋也紛木落而草枯兮眩玄雲之若結蒼山空而
夜寒兮河濺濺而聲咽撫長劒而太息兮緬想夫子之
遺烈尚饗
祭徐惟和文(曹學佺)
噫予昔送子於潞河兮河水其漣子汎汎而歸兮未及
一年余金陵既謫居兮子貽我書余答子以再兮忽往
其虚余聞訃乃反走兮為位而絶徒恨不得歸兮今歸
何益既登子之堂兮復省子之殯宫欲招子其來下兮
子其不與我同余感痛子時節兮奄忽長至乃告子以
文兮一字一淚曰人孰無死兮獨傷哉乎子也求四十
而不得兮何景光之甚迫也爾才太高兮神明嘯號爾
器太利兮造物所忌爾平日其好道兮死而不以為夭
爾生前其急人兮宜其死後而貧子曠然其無累兮去
世若敝屣子雖在地下兮實不忘乎風雅彼昔人之立
名兮幽何殊于明子其優以游兮予後死之有春秋
文章辨體彙選卷七百五十四
文章辨體彙選卷七百五十四
明賀復徵編
祭文六(騷體)
祭汾隂公文(唐楊烱)
維大唐光宅之元祀太歲甲申冬十有二月戊寅朔丁
亥御辰楊烱以柔毛清酒之奠敢昭告於故中書令汾
隂公之貴神惟公含純德而載誕兮禀元精而秀出備
五行而立身兮半千年而委質屬天地之貞觀兮逢聖
人之得一若䕫龍稷卨之寅亮舜朝兮若蕭曹魏邴之
謀猷漢室懸大名於宇宙兮立大勛於輔弼如何斯人
而有斯疾曾未遐夀中年殞卒嗚呼哀哉若夫家傳寶
鼎地闢金樓文則屬詞而比事兮學則八索而九丘入
則東藩之上相兮出則南面之諸侯惟盡善兮未善固
雖休而勿休既知退而知進兮亦能剛而能柔大才則
九功惟叙兮大智則萬物潜周崇德廣業兮樂天知命
而不憂嗚呼哀哉門舘虚兮寂寞歲窮隂兮搖落備物
儼兮如存光靈眇兮焉託垂繐帷與祖帳兮罷歌臺與
舞閣天子惜其毘余兮羣臣思其可作嗚呼哀哉俯循
兮弱齡叨襲兮簮纓公夕拜之時也既齒跡於渠閣公
春華之日也又陪游於層城參兩宫而承顧盻兮歴二
紀而洽恩榮郭有道之青目兮蔡中郎之下迎倏焉今
古非復平生無德下報兮願摩頂而至足有生必死兮
空飲恨而吞聲天慘慘兮氣冥冥月窮紀兮日上丁籍
白茅兮無咎和黍稷兮非馨嗚呼哀哉
祭吕化光文(柳宗元)
維元和六年歲次辛夘八月癸亥朔友人守永州司馬
員外置同正員柳宗元謹遣書吏同曹家人襄兒奉清
酌庶羞之奠敬祭於吕八兄化光之靈嗚呼天乎君子
何厲天實讐之生人何罪天實仇之聰明正直行為君
子天則必速其死道德仁義志存生人天則必夭其身
吾固知蒼蒼之無信漠漠之無神今於化光之歿悲逾
深而毒逾甚故復呼天以云云天乎痛哉堯舜之道至
大以簡仲尼之文至幽以默千載紛爭或失或得倬乎
吾兄獨取其直貫乎化始與道咸極推而下之法度不
忒旁而肆之中和允塞道大藝備斯為全德而官止刺
一州年不逾四十佐王之志沒而不立豈非循正直以
召災好仁義以速咎者邪宗元幼雖好學未聞其道洎
乎獲友君子乃知適於中庸削去邪雜顯陳真正為道
不謬兄實使然嗚呼積乎中不必施於外裕乎古不必
諧於今二事相勘從古至今至於化光最為太甚理行
第一尚非所長文章過人略而不有夙志所蓄巍然可
知貪愚皆貴險狠皆老則化光之夭厄反不榮歟所慟
者志不得行功不得施蚩蚩之甿不被化光之惪庸庸
之俗不知化光之心斯言一出内若焚裂海内甚廣知
者幾人自友朋凋喪志業殆絶惟望化光伸其宏略震
耀昌大興行於時使斯人徒知我所立今復往矣吾道
息矣雖其存者志亦死矣臨江大哭萬事已矣窮天之
學貫古之識一朝去此終復何適嗚呼化光今何為乎
止乎行乎昧乎明乎豈蕩而為大空與化無窮乎將結
而為光耀以助臨照乎豈為雨為露以澤下土乎將為
雷為霆以泄怨怒乎豈為麟為鳳為景星為慶雲以寓
其神乎將為金為錫為珪為璧以栖其魄乎豈復為賢
人以續其志乎將奮為神明以遂其義乎不然是昭昭
者其得巳乎其不得已乎抑有知乎其無知乎彼且有
知其可使吾知之乎幽明茫然一慟腸絶嗚呼化光庶
幾聽之尚饗
祭崔氏外甥文(柳宗元)
年月日八舅十舅以酒肉之奠敬祭外甥韋六小卿之
魂嗚呼生有孝姿淑且茂兮謂吉其終道克就兮胡典
而喪離厥咎兮蹈道而違死誰祐兮豈汝之時不能究
兮將奪之鑒使昏霧兮反覆擾予哀何救兮骨肉無從
魂焉遘兮庶幾來歸餕以侑兮酒實於觴肉盈豆兮豈
伊異人余所授兮來邪否邪歆氣臭兮
祭汪指揮文(明解縉)
唏飀慄兮悲風慨飄颻兮轉蓬皓縞夜兮積雪瞥過目
兮驚鴻哀人生之紜紜兮飛花淅瀝而墮茵倏而聚散
兮莫識其真天地為罏兮紏錯舛分嗟百年之孔易兮
何哀樂之不勻撫熙河之如昨兮偶殊域之相親出連
轡兮坐連裀月夕清歌花晨屢過醉濃鮮而鼓瑟晃霜
露之鳴珂何歡不賞何賞不俱共竊禄以逢時兮聊逡
巡於一隅冀悲歡兮頃刻决生死於湏臾見緋衣兮叱
撥倏丹旐兮靈車望長安兮咫尺魂歸來兮謫居隴山
鬱兮洮水流紆仰視浮雲兮增感吁
祭忠文(成器)
祭忠臺在龍泉山正統間宦官王振用事翰林侍講劉
球䟽之詔獄死邑人成器義而哀之率同志割鷄釃酒
登山祭之因名其陳爼之石曰祭忠臺
文曰嗚呼先生龍逢為行兮比干為心紓忠竭智兮日
月照臨慨前代任閹䜿之失德痛當今復因循而蹈襲
伏闕抗疏太息掩泣帝曰汝嘉實感睿衷惟彼羣姦切
齒相從幽之錦衣肆其鞠凶龍逢蒙禍兮比干葅醢雲
霏霏其承宇兮天高高而莫余宰顧虀粉之是甘兮羌時
事之可慨予會稽之後生兮頗忠義之是懷鑒往事猶
感慨兮腸一日而九回側聞先生之死兮又奚啻乎七
哀扣帝閽其無路兮徒煩冤而隕涕歌楚些而招魂兮
弔汨羅以為計於是割鷄釃酒望風奠祭懼䙝於家登
彼龍山崖石齒齒兮竹松閒閒去天日其咫尺兮將英
魂之可攀恭載拜以長慟兮跽敷袵以陳告惟蹇蹇以
自完兮得死所其奚悼顧棄德而崇姦兮尾日大而不
能掉彼閹豎其何誅兮痛廟堂之具臣曷其不撲滅於
蚤兮禍滔天而無津乃首鼠以自保兮獨先生之奮身
使舉朝皆抗扼兮何猖狂之餘腐也嗟剛中而無應兮
適以快其怒也矻砥柱於洪流兮聊以示此度也視媕
婀之輩流兮直驚鴻與脫兔也生無益於時兮富且貴
其何數也吁嗟先生之死兮實知名於孺婦也器謹志
以法像兮中心好而非浮慕也或緣此以賈禍兮吾不
惕以改其素也
祭二陸先生文(屠隆)
遵太湖而頓轡兮覽鉅野於修岡弔先賢之墟墓兮藤
蘿翳鬱而徬徨時孟冬之玄月兮風凄緊而凋傷采蒹
葭而臨水兮白露下而為霜感華亭之唳鶴兮送吾目
於䨇鴻孤雲莾其起天末兮懷二俊於江東標朗秀之
颯沓兮决焉賞鉅麗於司空哀夫子之才大兮邅逢時
而多凶洵嘉名之鵲奮兮夫何叢蘭之敗於秋風牙旗
折而鼓音死兮掩䨇龍於重泉風沙起而晝晦兮亮精
魂之所宣身佩大將之印兮口吐鴻儒之鉅言閔四大
之缺陷兮吾獨嗟美好之難堅肆猰㺄之與鑿齒兮又
張羅而彌天固犯道家之所忌兮亦夫子之尤也委去
留而無心兮蓀獨遺此丘也剙叢祠而薦藻兮揚靈爽
於千秋也紛木落而草枯兮眩玄雲之若結蒼山空而
夜寒兮河濺濺而聲咽撫長劒而太息兮緬想夫子之
遺烈尚饗
祭徐惟和文(曹學佺)
噫予昔送子於潞河兮河水其漣子汎汎而歸兮未及
一年余金陵既謫居兮子貽我書余答子以再兮忽往
其虚余聞訃乃反走兮為位而絶徒恨不得歸兮今歸
何益既登子之堂兮復省子之殯宫欲招子其來下兮
子其不與我同余感痛子時節兮奄忽長至乃告子以
文兮一字一淚曰人孰無死兮獨傷哉乎子也求四十
而不得兮何景光之甚迫也爾才太高兮神明嘯號爾
器太利兮造物所忌爾平日其好道兮死而不以為夭
爾生前其急人兮宜其死後而貧子曠然其無累兮去
世若敝屣子雖在地下兮實不忘乎風雅彼昔人之立
名兮幽何殊于明子其優以游兮予後死之有春秋
文章辨體彙選卷七百五十四
