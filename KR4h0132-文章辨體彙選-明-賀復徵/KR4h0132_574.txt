文章辨體彙選卷五百七十四
明賀復徵編
記十五
菱谿石記(宋歐陽修)
菱谿之石有六其四為人取去其一差小而尤竒亦藏
民家其最大者偃然僵卧於谿側以其難徙故得獨存
每歲寒霜落水涸而石出谿傍人見其可怪往往祀以
為神菱谿按圖與經皆不載唐會昌中刺史李濆為荇
谿記云水出永陽嶺西經皇道山下以地求之今無所
謂荇谿者詢於滁州人曰此谿是也楊行密據淮南淮
人為諱其嫌名以荇為菱理或然也谿傍若有遺址云
故將劉金之宅石即劉氏之物也金偽吳時貴將與行
密俱起合淝號三十六英雄金其一也金本武夫悍卒
而乃能知愛賞竒異為兒女子之好豈非遭逢亂世功
成志得驕於富貴之佚欲而然邪想其陂池臺榭竒木
異草與此石稱亦一時之盛哉今劉氏之後散為編民
尚有居谿旁者予感夫人物之廢興惜其可愛而反棄也
乃以三牛曳置幽谷又索其小者得於白塔民朱氏遂
立于亭之南北亭負城而近以為滁人歲時嬉遊之好
夫物之竒者棄没於幽遠則可惜置之耳目則愛者不
免取之而去嗟夫劉金者雖不足道然亦可謂雄勇之
士其平生志意豈不偉哉及其後世荒煙零落至於子
孫泯没而無聞況欲長有此石乎用此可為富貴者之
戒而好竒之士聞此石者可以一賞而足何必取而去
也哉
遊褒禪山記(王安石)
褒禪山亦謂之華山唐浮圖慧褒始舍於其址而卒葬
之以故其後名之曰褒禪今所謂慧空禪院者褒之廬
冢也距其院東五里所謂華山洞者以其乃華山之陽
名之也距洞百餘步有碑仆道其文漫滅獨其為文猶
可識曰花山今言華如華實之華者蓋音謬也其下平
曠有泉側出而記遊者甚衆所謂前洞也由山以上五
六里有穴窈然入之甚寒問其深則其好遊者不能窮
也謂之後洞余與四人擁火以入入之愈深其進愈難
而其見愈竒有怠而欲出者曰不出火且盡遂與之俱
出蓋予所至此好遊者尚不能什一然視其左右來而
記之者已少蓋其又深則其至又加少矣方是時予之
力尚足以入火尚足以明也既其出則或咎其欲出者
而予亦悔其隨之而不得極夫遊之樂也於是予有歎
焉古人之觀於天地山川草木蟲魚鳥獸往往有得以
其求思之深而無不在也夫夷以近則遊者衆險以遠
則至者少而世之竒偉瑰怪非常之觀常在於險遠而
人之所罕至焉故非有志者不能至也有志矣不隨以
止也然力不足者亦不能至也有志與力而又不隨以
怠至於幽暗昏惑而無物以相之亦不能至也然力足
以至焉於人為可譏而在已為有悔盡吾志也而不能
至者可以無悔矣其孰能譏之乎此予之所得也余於
仆碑又以悲夫古書之不存後世之謬其傳而莫能名
者何可勝道也哉此所以學者不可以不深思而慎取
之也四人者廬陵蕭君圭君玉長樂王回深父余弟安
國平父安上純父至和元年七月某日臨川王某記
鄞縣經遊記(王安石)
慶歷七年十一月丁丑余自縣出屬民使浚渠川至萬
靈鄉之左界宿慈福院戊寅升鷄山觀碶工鑿石遂入
育王山宿廣利寺雨不克東辛巳下靈巖浮石湫之壑
以望海而謀作斗門于海濱宿靈巖之旌教院癸未至
蘆江臨決渠之口轉以入于瑞巖之開善院遂宿甲申
遊天童山宿景德寺質明與其長老瑞新上石望玲瓏
巖湏猿吟者久之而還食寺之西堂遂行至東吳具舟
以西質明泊舟堰下食大梅山之保福寺莊過五峯行
十里許復具舟以西至小溪以夜中質明觀新渠及洪
水灣還食普寧院日下昃如林村夜未中至資壽院質
明戒桃源清道二鄉之民以其事凡東西十有四鄉鄉
之民畢已受事而余遂歸云
游新城北山記(晁補之)
去新城之北三十里山漸深草木泉石漸幽初猶騎行
石齒間旁皆大松曲者如蓋直者如幢立者如人卧者
如虯松下草間有泉沮洳伏見墮石井鏘然而鳴松間
藤數十尺蜿蜒如大蚖其上有鳥黑如鴝鵒赤冠長喙
俯而啄磔然有聲稍西一峯高絶有蹊介然僅可步繫馬石
嘴相扶攜而上篁篠仰不見日如四五里乃聞雞聲有僧
布袍躡履來迎與之語&KR0787;而顧如麋鹿不可接頂有屋
數十間曲折依崖壁為欄楯如蝸鼠繚繞乃得出門牖
相值既坐山風颯然而至堂殿鈴鐸皆鳴二三子相顧
而驚不知身之在何境也日莫皆宿於時九月天高露
清山空月明仰視星斗皆光大如適在人上忩間竹數
十竿相摩戛聲切切不已竹間梅棕森然如鬼魅離立
突髩之狀二三子又相顧魄動而不得寐遲明皆去既
還家數日猶恍惚若有遇因追記之後不復到然往往
想見其事也
游潄玉巖記(喻汝礪)
余飽聞閬中竒山川而賢士大夫最多亦復把酒自慰
一日登錦屏拏舟嘉陵江步至占星巖徘徊縱觀倚老
松卧怪石往往摩腹一笑然是三境之遊須廢吾一日
糧惟母丘氏潄玉巖近在墻壁外乘興步履從小奚奴
直謁賢主人脱衣散髮坐巖復酌酒賦詩相與作物外
笑樂酒醉發狂即呼天大呌曰天乎真不負喻汝礪矣
吾常謂富貴之士不能放意於江山松竹之樂而山川
怪竒煙雲竹石詩酒風月惟遺逸未遇之人始得兼而
有之故天地間雄偉不凡之處天所以資賢人而舒其
憂愁之思者也吾零落荒山鬱鬱無聊賴有錦屏嘉陵
之雄偉占星潄玉之勝所謂閬之四竒者吾皆得而有
之他日解官視吾破嚢無復新井縣一物驅老鬚獨負
四物以歸朋遊故舊從吾覓閬中土物則與飲酒取吾
詩而歌之則是四境不移足而在几席間矣
淳安三潭記(錢時)
淳安之西百里有三潭焉在崇岡僻嶠極深處源出昱
領至是始析而東瀉瀑垂斗絶瀦而為潭連三垂瀑而
三潭高下相比上者可一畆居中者尤大而其下則又
差小傍崖石圓拱口收而腹衍如釡勢束乎兩山之間
傾注澒洞聲振林麓路臨其上撼撼欲浮然而寒碧淵
澄波紋不動聞之故老嘗有輪麻縷垂石下測之者盡
一輪莫竟其底中潭之涯則小山孤起有古祠出蒼烟
老木間下有巖穴容數十輩水溢東出淙淙從亂石中
流去道左片石側立過者颸颸作松風聲曰響石又數
十百步兩崖對峙如堵墻水流其間宛若門闕過上多
怪石其揱然作手形者曰仙人掌三潭之别源當合富
流漿二水之衝有石柱尤竒方廣三丈許從澗㡳挺然
拔起者幾七十尋上下相直不偏倚蟠松壽蔓夭矯石
斜嗚呼異哉
鴈名山記(李孝光)
客問山以鴈名胡謂也予為言長老相傳絶頂上有太
湖冬春鴈過入南海常棲止其中居人以為名湖水墮
入澗流谷口為大龍湫湖傍有比丘尼塔寺一夕沈湖
中至今五百餘歲然猶餘遺地敗址棠梨花數十百株
皆儼然成行列土絶膏肥種蹲鴟大如斗長老又言湖
水漸浮為葑田歲月寖久陂湖皆化為腴土十年前有
僧來乞食因言吾去前年去鴈湖傍依大樹縛屋種菜
菔菜蹲䲭以為餱糧獨無所棲願乞金錢作屋予聞之
欣然止其宿問道路何從入僧具言去從靈雲寺南入
山時時過絶險挽牽懸藤偃木以過日初出時上山日
正中僅可到山顛望見永嘉城下大江如牽一線白東
面海氣蒼蒼如夜色山上無膏燭地爐中燒木葉葦竹
山鼠來與人相向坐如狐狸大無屋不可居也予愛其
言久欲登之度持二日糧乃足又向乞食僧已去無復
茇舍釡竈賫具當用肉糒糗麫雜器之屬不果往五六
年前嘗一至靈雲寺觀所從入路因往至梅雨潭潭上
瀑布懸空數十丈谷中風起水吹着人常濛濛如四五
月間霧雨亦一竒也旁有隣寺三四區曰古塔寶冠羅
漢石門又有一寺在南山冢與常雲相望路絶高曰飛
泉種種自作面勢皆可遊獨不大爾
暮入靈巖記(李孝光)
出靈峯院偶坐澗水南客有言鴈山信多竒異豈復有
過於此者予為言山之峭刻瑰詭莫若靈峯竒壯渾龐
莫若靈巖峯言銳巖言大也余適小疲倚庭樹坐甚恬
客聞靈巖亟欲往即起促不得休前是一日行五里輒
止舍是日會已暮頃刻馳十里到寺天正曛黑及階舉
頭見巨石孤立如人俯月出正懸東南角星象纍纍下
垂四傍客脅息不可上如遊魚噞喁以身為浮游在灝
氣上也入坐佛宫南階上正視見其面進升堂倚石夾
室則旁睨其脇夜分又數數開南牖視之月欲墮未墮夜色
如霜雪諸峯相向立儼然三四老翁衣冠而偶語獨西
南一柱白而長身者也明日粥後由昌上人房下過澗
得小石嶺可五六百步上觀所謂龍鼻水山半横石作
鱗甲狀陷入石中獨見其脊從西南石峽中繞出數千
丈勢盡乃垂入谷中作懸鼻疑是石髓積歲月化為石
故獨此鼻如瓠大乃紺碧膩滑異他石鼻端泉時時一
下滴谷口澗西有立石長三千丈如卓筆曰卓筆峰峰
傍流泉墮入澗中亦三十丈曰小龍湫稍西飛泉湧出
石罅直上指尺許曰劒峯泉寺以巖名巖又以佛宫壯
之左障獨高且大絶頂上平如塗丹堊是為平霞障諸
峯皆牽聯在障傍其大石如樹旗居障左臂曰展旗其
大柱居障右臂曰天柱龍鼻水又在障右脇間小龍湫
卓筆峯劒峯泉當居脇中
大龍湫記(李孝光)
大德七年秋八月予嘗從老先生來觀大龍湫苦雨積
日夜是日大風起西北始見日出湫水方大入谷未到
五里餘聞大聲轉出谷中從者心掉望見西北立石作
人俯勢又如大楹行過二百步乃見更作兩股相倚立
更進百數步又如樹大屏風而其顛谽衍猶蟹兩寅時
一動搖行者兀兀不可入轉緣南山趾稍北回視如樹
圭又折而入東崦則仰見大水從天上墮地不掛着四
壁或盤桓久不下忽迸落如震霆東崖趾有諾距那菴
相去五六步山風橫射水飛着人走入菴避餘沫迸入
屋猶如暴雨至水下擣大潭轟然萬人鼓也人相持語
但見口張不聞作聲則相顧大噱先生曰壯哉吾行天
下未見如此瀑布也是後予一歲或一至至常以九月
十月則皆水縮不能如向所見今年冬又大旱客入到
菴外石矼上漸聞有水聲乃緣石矼下出亂石間始見
瀑布垂勃勃如蒼烟乍小乍大鳴漸壯急水落潭上窪
石石被激射反紅如丹砂石間無秋毫土氣産木宜瘠
墨蒼碧滑如翠羽鳬毛潭中有班魚廿餘頭聞轉石聲
洋洋遠去間暇回緩如避世士然家童方置大瓶石旁
仰接瀑水水忽舞向人又益壯一倍不可復得予乃解
衣脱帽着石上相持扼掔欲争取之因大呼笑西南石
壁上黃猿數十聞呼聲皆自驚擾挽崖端偃木牽連下
窺人而啼縱觀久之行出瑞鹿院前(今為瑞鹿寺)日已入蒼
林積葉前行人迷不得路獨見明月宛宛如故人老先
生謂南山公也
始入鴈山觀石梁記(李孝光)
予家距鴈山五里近四方客遊者或舍止吾家吾歲率
三四至山中每一至常如遇故人萬里外泰定元年冬
十一月予與客張子約陳叔夏復來他日從小筍用自
愒晝為餱糧食給夕則舍頓牀敷恒衡于吾心而莫得
縱於是盡屏去之獨從家僮兩持衾裯杖屨冬日暄燠
黃葉布地客行望見山北口立石髧然如浮屠氏腰隆
起若世之遊方僧自襆被者客囅然而笑時落日正射
東南山山氣盡紫鳥相呼如歸人入宿石梁石梁拔起地
上如大梯倚屋檐端檐下入空洞中可容十人地上石
脚空篏類腐木根檐端有小樹長尺許倒掛絶壁上葉
着霜正紅始見謂是躑躅花絶可愛梁下有寺寺僧具
&KR2115;茶醅酒客主俱醉月已没白雲西來如流水風吹橡
栗墮瓦上轉射岩下小屋從瓴中出擊地上積葉鏗鏜
宛轉殆非世間金石音燈下相顧蒼然無語夜將半設
兩榻對卧子約沾醉比曉猶呼其門生不知巖下宿也
遊惠上人開西谷記(李孝光)
靈峯去靈巖十里而近中路有亭名翠微亭傍夾樹兩
垣路從垣間出過澗行繞北山麓折而南南又深谷梁
石過之復折而西入谷中始見石林如犬牙巖下佛寺
曰净明過兵焚其廬獨遺壊屋數楹殘僧喜閉門而不
迎客往往過者不復知有寺予久欲遊而不得其間是
日至自常雲將入門僧復拒戶不聽客入即呼溪南居
媪隔戸語僧云是遊山人乃拔去拒門木入弛擔為午
炊吾兒及諸生疲極皆小偃休陳甥腹痛自煑藥家僮
炊未熟予將子約出南戶徘徊往來望屋上山山圍屋
如城府或纍纍然如蜂脾綴下而刳其中淫淫然如燕
巢斜罥而剖其戶䫜者窊者仰者歕者羃者訛者傴者
喙者掉者俛而窺者騰而上者如人皆具耳目口鼻而
無一相似意此中當有大佳處耳更着屐從屋忩中出
上屋上山行二十步復得石橋過澗去子約持杖擊草
又得石壇數方皆古人作亭遺趾壇為階二三級或五
六級壇相距雖皆四五步每一壇上輒見山如人腹脇
背尻向背一一不同復益上數步草中尋見石階八九
轉一轉皆六七級兩傍夾大石壁如行巷中仰頭見青
天如曲池中綠水止而不波泉滴兩崖間如雪消作水
建瓴下注谷中大石上忽憶先子言净明維摩石室旁
有西谷是惠上人所開絶佳當是此地耳今寺僧乃畏
人知更作屋因相遮以故從忩中出不爾不見此竒特
書之庶無為僧所欺惠字柳下工為五言詩云
秋遊鴈蕩記(李孝光)
北從天台來入古東甌郡境上望見西南有山相向立
如兩浮屠遊者咸曰此鴈山門戶也益深入其阻視羅
漢洞東西天柱大龍湫猶人有眉目其八寺皆其肺腑
也僧言其祖首開鴈山為諾詎羅詎羅去遊方時師縣
語之曰若行四方常值勝妙山水起塔立寺花名村鳥
名山則其地也詎羅適行至山下問田間老父父所居
云何父曰芙蓉村又問山云何曰鴈山詎羅曰是吾師
所語我者吾於此乎老矣入過四十九盤結屋谷底面
湫水以居既没其徒弟子為立塔廟是十八寺之萌芽
也詎羅首所開正得其肺腑今人言春遊天台秋遊鴈
蕩此非言地勢便利其時獨可遊耳鴈山無土(闕)棗
兩山束澗水人行盡日曲折在水中又多篁竹修長没
人春夏十日九霧霧後行人不見前行人時時遙相語
又馬蜞毒物善螫人緣木葉草末風動即着人出血數
升獨秋冬時草木黃落毒䖝盡去乃可入至數百里山
皆在目中無秋毫蔽遮然患遊者匆匆絶佳地恒遠在
深谷中不盡見也古人云緊絆芒鞋行一月彷彿見得
皮膚耳非過言也吕夷簡焦伯強劉器之王龜齡皆常
為大官而能留連山谷中盡發其勝豈古人用此為陶
寫地耶然名為遊者衆矣壁間姓名一一為狐狸貒貉
㗖盡獨此三四人者至今凛然有生氣何耶其草多寒
凉藥可用治疽瘍滯下其木多杉檜豫章其獸多猴狙
豕而無虎其䖝無蚋蚊而有馬蜞蜞善囓人以燒竹葉
塗創血立止其居人不為稼穡皆取給衣食於僧云
遊靈峯硐記(李孝光)
自石梁南去五百步折而西行過謝公嶺嶺東居人多
謝姓故名或曰地舊屬臨海郡謝靈運為臨海開山適
至此人因以名之既渡緣澗南石路欲登觀羅漢洞於
篁竹窺見水西大石壁下有谷若豎槖子約曰譆此或
一竒也不可失呼家僮扶過澗入谷中見谷口石嶄然
下垂如懸戶卷然中抱如壞壁坐其下而嘯如語甕盎
中居頃有人語聲漸近則吾家弟思誠子撝與諸生也
因皆屏從者從洞下入寺未至見道傍有石潭方丈而
深莫可測仰視潭南上有山孤起如偃芝北上有山離
立平地上如駢笋稍入始見兩大石相倚如合掌入天
數千丈從合掌根入兩旁植石闌直上千步乃至掌中
望見山壆中青天如懸一片冰傍設大士一羅漢十八
設應真像懸崖上五百然皆為人緣取持去空遺土坐
如燕巢棲崖上巖罅泉水下滴唧唧如秋雨鳴屋簷間
令人大呼呼聲繞洞中不即出泉墜半未至於地為聲
所軋則飄吹衣冠草木盡濕家僮戲馳石闌中脚頓道
上石淵淵作鼓聲既下出家僮守槖者私自更守竊登
之顧見主者皆已下即擊羅漢繩牀旁小鐘鐘聲奔谷
中如鸞鳳行鳴半天上倚杖聽不可去憶吾兒時從先
君子來列胡牀坐客洞陰令侍者先登雜吹笙簫擊懸
鐘衆音縹緲鏗喤飄飄客新從他縣來或駭愕不敢上
因大笑以為樂俛仰隔世凄然久之凡山寺僧皆為美
名擬之若龍虎鳳凰麒麟蓮花芝草之屬皆不錄錄尤
勝者谷中恒有雲氣是日又欲雨山木黯然戶牖黝黑
因呼守槖者持槖中筆硯就屋上亭修遊事所舍亭曰
看不足蓋取昔人山前向見白頭翁自道此山看不足
者詩云
卧龍行記(王十朋)
永嘉王龜齡少城周行可海寧查元章載酒來遊時凍
雨初霽風日清美山谷明秀照人道傍雜花盛開籃輿
徐行應接不暇寺有荼䕷羅絡松上如積雪崇蘭數百
本秀發岩石間微風透香所至芬郁東榮牡丹大叢雨
前巳開道人執蓋護持留以供客飲罷縱步泉上㵸茗
賦詩而歸
百丈山記(朱熹)
登百丈山三里許右俯絶壑左控垂崖疊石為磴十餘
級乃得度山之勝蓋自此始循壑而東即得小澗石梁
跨於其上皆蒼藤古木雖盛夏亭午無暑氣水清澈自
高淙下其聲濺濺然度石梁循兩崖曲折而上得山門
小屋三間不能容十許人然前瞷澗水後臨石池風來
兩間終日不絶門内跨池又為石梁度而北躡石梯數
級入菴菴纔老屋數間卑痺迫隘無足觀獨其西閣為
勝水自西谷循石罅奔射出閣下南與東谷水並注池
中自池而出乃為前所謂小澗者閣據其上流當水石
峻激相搏處最為可玩乃壁其後無所睹獨夜卧其上
則枕席之下終夕潺潺久而益悲為可愛耳出山門而
東十許步得石臺其臨峭岸深昧險絶於林薄間東南
望見瀑布自前巖穴瀵湧而出投空下數十尺其沫乃
如散珠噴霧日光燭之璀璨奪目不可正視臺當山西
南缺前揖蘆山一峯獨秀出而數百里間峯巒高下亦
皆歴歴在眼日薄西山餘光横照紫翠重疊不可殫數
旦起下視白雲滿川如海波起伏而遠近諸山出其中
者皆若飛浮來往或湧或没頃刻萬變臺南徑斷鄉人
鑿石容磴以屋而作神祠於東水旱禱焉畏險者或不
敢度然山之可觀者至是則亦窮矣余與劉充父平父
吕叔敬表弟徐周賓遊之既皆賦詩以紀其勝余又叙
次其詳如此而其最可觀者石磴小澗山門石臺西閣
瀑布也因各别為小詩以識其處呈同游諸君又以告
夫欲往而未能者
谷漈記(元虞集)
大若巖者在温州永嘉縣北八十里道書所謂赤水山
福地者也其山周圍五十里巖高十七丈深百四十尺
廣倍之石環中虛容光東啓居焉如在屋室大扺世言
洞穴多在幽暗險絶必旁行仄入莫窮其所至篝火捫
索乃頗有見以為竒未有若是之明爽者也有石高十
數丈當其前若門屏然其北有東西兩溪合流道岩下
滙為龍潭而南出其西溪相傳有赤水時出飲者養壽
今山下多老人百十歲而赤水不常有也沿溪皆竒石
可以物象名者若香爐石筍屏霞蓮花之屬凢數十處
不可名者至多也溪之源有兩瀑布皆垂數百丈一曰
谷漈一曰傳崖傳崖尤奔怒者也晉永嘉中有傳隱逸
王玄真者隱此洞其弟子朱孺子見白犬走枸杞叢中
疑之掘得根若犬形者烹食之身輕登白石臺仙去故
名其臺曰飛昇臺而枸杞豐茂異常産來游者皆擷茹
之其後陶隱居著真誥此岩名真誥又嘗煉丹會巖中
夜坐時或望見光煜煜然是丹光也宋宣和間建靈真
宫于巖中元大德四年道士曹淵龍始專居之出私錢
募人墾其山隄其溪水除導其堙蕪得田數十畝蓋以
已私産悉資宫中之用作齋堂治凡屋之當治者幾二
十年而宫事備天子璽書護之俾以其徒世相傳勿敢
有所易淵龍嘗曰上岩後山一里得最高處樵者至此
聞鐘磬聲相戒勿敢動而去淵龍數至其處無所聞然
實竒勝也蜀郡虞集曰此殆子玄應耳玄教嗣師吳道
人曰此可銘故為著銘曰若中虛容作室門出震當離
曰承闕端鎮巨石陶朱君千百年赤水隱源水葛綿綿
曹淵龍修其宫學仙翁萬靈受命斥物怪非有道者勿
敢至矧敢壞勒以吾銘示千載
文章辨體彙選卷五百七十四
文章辨體彙選卷五百七十四
明賀復徵編
記十五
菱谿石記(宋歐陽修)
菱谿之石有六其四為人取去其一差小而尤竒亦藏
民家其最大者偃然僵卧於谿側以其難徙故得獨存
每歲寒霜落水涸而石出谿傍人見其可怪往往祀以
為神菱谿按圖與經皆不載唐會昌中刺史李濆為荇
谿記云水出永陽嶺西經皇道山下以地求之今無所
謂荇谿者詢於滁州人曰此谿是也楊行密據淮南淮
人為諱其嫌名以荇為菱理或然也谿傍若有遺址云
故將劉金之宅石即劉氏之物也金偽吳時貴將與行
密俱起合淝號三十六英雄金其一也金本武夫悍卒
而乃能知愛賞竒異為兒女子之好豈非遭逢亂世功
成志得驕於富貴之佚欲而然邪想其陂池臺榭竒木
異草與此石稱亦一時之盛哉今劉氏之後散為編民
尚有居谿旁者予感夫人物之廢興惜其可愛而反棄也
乃以三牛曳置幽谷又索其小者得於白塔民朱氏遂
立于亭之南北亭負城而近以為滁人歲時嬉遊之好
夫物之竒者棄没於幽遠則可惜置之耳目則愛者不
免取之而去嗟夫劉金者雖不足道然亦可謂雄勇之
士其平生志意豈不偉哉及其後世荒煙零落至於子
孫泯没而無聞況欲長有此石乎用此可為富貴者之
戒而好竒之士聞此石者可以一賞而足何必取而去
也哉
遊褒禪山記(王安石)
褒禪山亦謂之華山唐浮圖慧褒始舍於其址而卒葬
之以故其後名之曰褒禪今所謂慧空禪院者褒之廬
冢也距其院東五里所謂華山洞者以其乃華山之陽
名之也距洞百餘步有碑仆道其文漫滅獨其為文猶
可識曰花山今言華如華實之華者蓋音謬也其下平
曠有泉側出而記遊者甚衆所謂前洞也由山以上五
六里有穴窈然入之甚寒問其深則其好遊者不能窮
也謂之後洞余與四人擁火以入入之愈深其進愈難
而其見愈竒有怠而欲出者曰不出火且盡遂與之俱
出蓋予所至此好遊者尚不能什一然視其左右來而
記之者已少蓋其又深則其至又加少矣方是時予之
力尚足以入火尚足以明也既其出則或咎其欲出者
而予亦悔其隨之而不得極夫遊之樂也於是予有歎
焉古人之觀於天地山川草木蟲魚鳥獸往往有得以
其求思之深而無不在也夫夷以近則遊者衆險以遠
則至者少而世之竒偉瑰怪非常之觀常在於險遠而
人之所罕至焉故非有志者不能至也有志矣不隨以
止也然力不足者亦不能至也有志與力而又不隨以
怠至於幽暗昏惑而無物以相之亦不能至也然力足
以至焉於人為可譏而在已為有悔盡吾志也而不能
至者可以無悔矣其孰能譏之乎此予之所得也余於
仆碑又以悲夫古書之不存後世之謬其傳而莫能名
者何可勝道也哉此所以學者不可以不深思而慎取
之也四人者廬陵蕭君圭君玉長樂王回深父余弟安
國平父安上純父至和元年七月某日臨川王某記
鄞縣經遊記(王安石)
慶歷七年十一月丁丑余自縣出屬民使浚渠川至萬
靈鄉之左界宿慈福院戊寅升鷄山觀碶工鑿石遂入
育王山宿廣利寺雨不克東辛巳下靈巖浮石湫之壑
以望海而謀作斗門于海濱宿靈巖之旌教院癸未至
蘆江臨決渠之口轉以入于瑞巖之開善院遂宿甲申
遊天童山宿景德寺質明與其長老瑞新上石望玲瓏
巖湏猿吟者久之而還食寺之西堂遂行至東吳具舟
以西質明泊舟堰下食大梅山之保福寺莊過五峯行
十里許復具舟以西至小溪以夜中質明觀新渠及洪
水灣還食普寧院日下昃如林村夜未中至資壽院質
明戒桃源清道二鄉之民以其事凡東西十有四鄉鄉
之民畢已受事而余遂歸云
游新城北山記(晁補之)
去新城之北三十里山漸深草木泉石漸幽初猶騎行
石齒間旁皆大松曲者如蓋直者如幢立者如人卧者
如虯松下草間有泉沮洳伏見墮石井鏘然而鳴松間
藤數十尺蜿蜒如大蚖其上有鳥黑如鴝鵒赤冠長喙
俯而啄磔然有聲稍西一峯高絶有蹊介然僅可步繫馬石
嘴相扶攜而上篁篠仰不見日如四五里乃聞雞聲有僧
布袍躡履來迎與之語&KR0787;而顧如麋鹿不可接頂有屋
數十間曲折依崖壁為欄楯如蝸鼠繚繞乃得出門牖
相值既坐山風颯然而至堂殿鈴鐸皆鳴二三子相顧
而驚不知身之在何境也日莫皆宿於時九月天高露
清山空月明仰視星斗皆光大如適在人上忩間竹數
十竿相摩戛聲切切不已竹間梅棕森然如鬼魅離立
突髩之狀二三子又相顧魄動而不得寐遲明皆去既
還家數日猶恍惚若有遇因追記之後不復到然往往
想見其事也
游潄玉巖記(喻汝礪)
余飽聞閬中竒山川而賢士大夫最多亦復把酒自慰
一日登錦屏拏舟嘉陵江步至占星巖徘徊縱觀倚老
松卧怪石往往摩腹一笑然是三境之遊須廢吾一日
糧惟母丘氏潄玉巖近在墻壁外乘興步履從小奚奴
直謁賢主人脱衣散髮坐巖復酌酒賦詩相與作物外
笑樂酒醉發狂即呼天大呌曰天乎真不負喻汝礪矣
吾常謂富貴之士不能放意於江山松竹之樂而山川
怪竒煙雲竹石詩酒風月惟遺逸未遇之人始得兼而
有之故天地間雄偉不凡之處天所以資賢人而舒其
憂愁之思者也吾零落荒山鬱鬱無聊賴有錦屏嘉陵
之雄偉占星潄玉之勝所謂閬之四竒者吾皆得而有
之他日解官視吾破嚢無復新井縣一物驅老鬚獨負
四物以歸朋遊故舊從吾覓閬中土物則與飲酒取吾
詩而歌之則是四境不移足而在几席間矣
淳安三潭記(錢時)
淳安之西百里有三潭焉在崇岡僻嶠極深處源出昱
領至是始析而東瀉瀑垂斗絶瀦而為潭連三垂瀑而
三潭高下相比上者可一畆居中者尤大而其下則又
差小傍崖石圓拱口收而腹衍如釡勢束乎兩山之間
傾注澒洞聲振林麓路臨其上撼撼欲浮然而寒碧淵
澄波紋不動聞之故老嘗有輪麻縷垂石下測之者盡
一輪莫竟其底中潭之涯則小山孤起有古祠出蒼烟
老木間下有巖穴容數十輩水溢東出淙淙從亂石中
流去道左片石側立過者颸颸作松風聲曰響石又數
十百步兩崖對峙如堵墻水流其間宛若門闕過上多
怪石其揱然作手形者曰仙人掌三潭之别源當合富
流漿二水之衝有石柱尤竒方廣三丈許從澗㡳挺然
拔起者幾七十尋上下相直不偏倚蟠松壽蔓夭矯石
斜嗚呼異哉
鴈名山記(李孝光)
客問山以鴈名胡謂也予為言長老相傳絶頂上有太
湖冬春鴈過入南海常棲止其中居人以為名湖水墮
入澗流谷口為大龍湫湖傍有比丘尼塔寺一夕沈湖
中至今五百餘歲然猶餘遺地敗址棠梨花數十百株
皆儼然成行列土絶膏肥種蹲鴟大如斗長老又言湖
水漸浮為葑田歲月寖久陂湖皆化為腴土十年前有
僧來乞食因言吾去前年去鴈湖傍依大樹縛屋種菜
菔菜蹲䲭以為餱糧獨無所棲願乞金錢作屋予聞之
欣然止其宿問道路何從入僧具言去從靈雲寺南入
山時時過絶險挽牽懸藤偃木以過日初出時上山日
正中僅可到山顛望見永嘉城下大江如牽一線白東
面海氣蒼蒼如夜色山上無膏燭地爐中燒木葉葦竹
山鼠來與人相向坐如狐狸大無屋不可居也予愛其
言久欲登之度持二日糧乃足又向乞食僧已去無復
茇舍釡竈賫具當用肉糒糗麫雜器之屬不果往五六
年前嘗一至靈雲寺觀所從入路因往至梅雨潭潭上
瀑布懸空數十丈谷中風起水吹着人常濛濛如四五
月間霧雨亦一竒也旁有隣寺三四區曰古塔寶冠羅
漢石門又有一寺在南山冢與常雲相望路絶高曰飛
泉種種自作面勢皆可遊獨不大爾
暮入靈巖記(李孝光)
出靈峯院偶坐澗水南客有言鴈山信多竒異豈復有
過於此者予為言山之峭刻瑰詭莫若靈峯竒壯渾龐
莫若靈巖峯言銳巖言大也余適小疲倚庭樹坐甚恬
客聞靈巖亟欲往即起促不得休前是一日行五里輒
止舍是日會已暮頃刻馳十里到寺天正曛黑及階舉
頭見巨石孤立如人俯月出正懸東南角星象纍纍下
垂四傍客脅息不可上如遊魚噞喁以身為浮游在灝
氣上也入坐佛宫南階上正視見其面進升堂倚石夾
室則旁睨其脇夜分又數數開南牖視之月欲墮未墮夜色
如霜雪諸峯相向立儼然三四老翁衣冠而偶語獨西
南一柱白而長身者也明日粥後由昌上人房下過澗
得小石嶺可五六百步上觀所謂龍鼻水山半横石作
鱗甲狀陷入石中獨見其脊從西南石峽中繞出數千
丈勢盡乃垂入谷中作懸鼻疑是石髓積歲月化為石
故獨此鼻如瓠大乃紺碧膩滑異他石鼻端泉時時一
下滴谷口澗西有立石長三千丈如卓筆曰卓筆峰峰
傍流泉墮入澗中亦三十丈曰小龍湫稍西飛泉湧出
石罅直上指尺許曰劒峯泉寺以巖名巖又以佛宫壯
之左障獨高且大絶頂上平如塗丹堊是為平霞障諸
峯皆牽聯在障傍其大石如樹旗居障左臂曰展旗其
大柱居障右臂曰天柱龍鼻水又在障右脇間小龍湫
卓筆峯劒峯泉當居脇中
大龍湫記(李孝光)
大德七年秋八月予嘗從老先生來觀大龍湫苦雨積
日夜是日大風起西北始見日出湫水方大入谷未到
五里餘聞大聲轉出谷中從者心掉望見西北立石作
人俯勢又如大楹行過二百步乃見更作兩股相倚立
更進百數步又如樹大屏風而其顛谽衍猶蟹兩寅時
一動搖行者兀兀不可入轉緣南山趾稍北回視如樹
圭又折而入東崦則仰見大水從天上墮地不掛着四
壁或盤桓久不下忽迸落如震霆東崖趾有諾距那菴
相去五六步山風橫射水飛着人走入菴避餘沫迸入
屋猶如暴雨至水下擣大潭轟然萬人鼓也人相持語
但見口張不聞作聲則相顧大噱先生曰壯哉吾行天
下未見如此瀑布也是後予一歲或一至至常以九月
十月則皆水縮不能如向所見今年冬又大旱客入到
菴外石矼上漸聞有水聲乃緣石矼下出亂石間始見
瀑布垂勃勃如蒼烟乍小乍大鳴漸壯急水落潭上窪
石石被激射反紅如丹砂石間無秋毫土氣産木宜瘠
墨蒼碧滑如翠羽鳬毛潭中有班魚廿餘頭聞轉石聲
洋洋遠去間暇回緩如避世士然家童方置大瓶石旁
仰接瀑水水忽舞向人又益壯一倍不可復得予乃解
衣脱帽着石上相持扼掔欲争取之因大呼笑西南石
壁上黃猿數十聞呼聲皆自驚擾挽崖端偃木牽連下
窺人而啼縱觀久之行出瑞鹿院前(今為瑞鹿寺)日已入蒼
林積葉前行人迷不得路獨見明月宛宛如故人老先
生謂南山公也
始入鴈山觀石梁記(李孝光)
予家距鴈山五里近四方客遊者或舍止吾家吾歲率
三四至山中每一至常如遇故人萬里外泰定元年冬
十一月予與客張子約陳叔夏復來他日從小筍用自
愒晝為餱糧食給夕則舍頓牀敷恒衡于吾心而莫得
縱於是盡屏去之獨從家僮兩持衾裯杖屨冬日暄燠
黃葉布地客行望見山北口立石髧然如浮屠氏腰隆
起若世之遊方僧自襆被者客囅然而笑時落日正射
東南山山氣盡紫鳥相呼如歸人入宿石梁石梁拔起地
上如大梯倚屋檐端檐下入空洞中可容十人地上石
脚空篏類腐木根檐端有小樹長尺許倒掛絶壁上葉
着霜正紅始見謂是躑躅花絶可愛梁下有寺寺僧具
&KR2115;茶醅酒客主俱醉月已没白雲西來如流水風吹橡
栗墮瓦上轉射岩下小屋從瓴中出擊地上積葉鏗鏜
宛轉殆非世間金石音燈下相顧蒼然無語夜將半設
兩榻對卧子約沾醉比曉猶呼其門生不知巖下宿也
遊惠上人開西谷記(李孝光)
靈峯去靈巖十里而近中路有亭名翠微亭傍夾樹兩
垣路從垣間出過澗行繞北山麓折而南南又深谷梁
石過之復折而西入谷中始見石林如犬牙巖下佛寺
曰净明過兵焚其廬獨遺壊屋數楹殘僧喜閉門而不
迎客往往過者不復知有寺予久欲遊而不得其間是
日至自常雲將入門僧復拒戶不聽客入即呼溪南居
媪隔戸語僧云是遊山人乃拔去拒門木入弛擔為午
炊吾兒及諸生疲極皆小偃休陳甥腹痛自煑藥家僮
炊未熟予將子約出南戶徘徊往來望屋上山山圍屋
如城府或纍纍然如蜂脾綴下而刳其中淫淫然如燕
巢斜罥而剖其戶䫜者窊者仰者歕者羃者訛者傴者
喙者掉者俛而窺者騰而上者如人皆具耳目口鼻而
無一相似意此中當有大佳處耳更着屐從屋忩中出
上屋上山行二十步復得石橋過澗去子約持杖擊草
又得石壇數方皆古人作亭遺趾壇為階二三級或五
六級壇相距雖皆四五步每一壇上輒見山如人腹脇
背尻向背一一不同復益上數步草中尋見石階八九
轉一轉皆六七級兩傍夾大石壁如行巷中仰頭見青
天如曲池中綠水止而不波泉滴兩崖間如雪消作水
建瓴下注谷中大石上忽憶先子言净明維摩石室旁
有西谷是惠上人所開絶佳當是此地耳今寺僧乃畏
人知更作屋因相遮以故從忩中出不爾不見此竒特
書之庶無為僧所欺惠字柳下工為五言詩云
秋遊鴈蕩記(李孝光)
北從天台來入古東甌郡境上望見西南有山相向立
如兩浮屠遊者咸曰此鴈山門戶也益深入其阻視羅
漢洞東西天柱大龍湫猶人有眉目其八寺皆其肺腑
也僧言其祖首開鴈山為諾詎羅詎羅去遊方時師縣
語之曰若行四方常值勝妙山水起塔立寺花名村鳥
名山則其地也詎羅適行至山下問田間老父父所居
云何父曰芙蓉村又問山云何曰鴈山詎羅曰是吾師
所語我者吾於此乎老矣入過四十九盤結屋谷底面
湫水以居既没其徒弟子為立塔廟是十八寺之萌芽
也詎羅首所開正得其肺腑今人言春遊天台秋遊鴈
蕩此非言地勢便利其時獨可遊耳鴈山無土(闕)棗
兩山束澗水人行盡日曲折在水中又多篁竹修長没
人春夏十日九霧霧後行人不見前行人時時遙相語
又馬蜞毒物善螫人緣木葉草末風動即着人出血數
升獨秋冬時草木黃落毒䖝盡去乃可入至數百里山
皆在目中無秋毫蔽遮然患遊者匆匆絶佳地恒遠在
深谷中不盡見也古人云緊絆芒鞋行一月彷彿見得
皮膚耳非過言也吕夷簡焦伯強劉器之王龜齡皆常
為大官而能留連山谷中盡發其勝豈古人用此為陶
寫地耶然名為遊者衆矣壁間姓名一一為狐狸貒貉
㗖盡獨此三四人者至今凛然有生氣何耶其草多寒
凉藥可用治疽瘍滯下其木多杉檜豫章其獸多猴狙
豕而無虎其䖝無蚋蚊而有馬蜞蜞善囓人以燒竹葉
塗創血立止其居人不為稼穡皆取給衣食於僧云
遊靈峯硐記(李孝光)
自石梁南去五百步折而西行過謝公嶺嶺東居人多
謝姓故名或曰地舊屬臨海郡謝靈運為臨海開山適
至此人因以名之既渡緣澗南石路欲登觀羅漢洞於
篁竹窺見水西大石壁下有谷若豎槖子約曰譆此或
一竒也不可失呼家僮扶過澗入谷中見谷口石嶄然
下垂如懸戶卷然中抱如壞壁坐其下而嘯如語甕盎
中居頃有人語聲漸近則吾家弟思誠子撝與諸生也
因皆屏從者從洞下入寺未至見道傍有石潭方丈而
深莫可測仰視潭南上有山孤起如偃芝北上有山離
立平地上如駢笋稍入始見兩大石相倚如合掌入天
數千丈從合掌根入兩旁植石闌直上千步乃至掌中
望見山壆中青天如懸一片冰傍設大士一羅漢十八
設應真像懸崖上五百然皆為人緣取持去空遺土坐
如燕巢棲崖上巖罅泉水下滴唧唧如秋雨鳴屋簷間
令人大呼呼聲繞洞中不即出泉墜半未至於地為聲
所軋則飄吹衣冠草木盡濕家僮戲馳石闌中脚頓道
上石淵淵作鼓聲既下出家僮守槖者私自更守竊登
之顧見主者皆已下即擊羅漢繩牀旁小鐘鐘聲奔谷
中如鸞鳳行鳴半天上倚杖聽不可去憶吾兒時從先
君子來列胡牀坐客洞陰令侍者先登雜吹笙簫擊懸
鐘衆音縹緲鏗喤飄飄客新從他縣來或駭愕不敢上
因大笑以為樂俛仰隔世凄然久之凡山寺僧皆為美
名擬之若龍虎鳳凰麒麟蓮花芝草之屬皆不錄錄尤
勝者谷中恒有雲氣是日又欲雨山木黯然戶牖黝黑
因呼守槖者持槖中筆硯就屋上亭修遊事所舍亭曰
看不足蓋取昔人山前向見白頭翁自道此山看不足
者詩云
卧龍行記(王十朋)
永嘉王龜齡少城周行可海寧查元章載酒來遊時凍
雨初霽風日清美山谷明秀照人道傍雜花盛開籃輿
徐行應接不暇寺有荼䕷羅絡松上如積雪崇蘭數百
本秀發岩石間微風透香所至芬郁東榮牡丹大叢雨
前巳開道人執蓋護持留以供客飲罷縱步泉上㵸茗
賦詩而歸
百丈山記(朱熹)
登百丈山三里許右俯絶壑左控垂崖疊石為磴十餘
級乃得度山之勝蓋自此始循壑而東即得小澗石梁
跨於其上皆蒼藤古木雖盛夏亭午無暑氣水清澈自
高淙下其聲濺濺然度石梁循兩崖曲折而上得山門
小屋三間不能容十許人然前瞷澗水後臨石池風來
兩間終日不絶門内跨池又為石梁度而北躡石梯數
級入菴菴纔老屋數間卑痺迫隘無足觀獨其西閣為
勝水自西谷循石罅奔射出閣下南與東谷水並注池
中自池而出乃為前所謂小澗者閣據其上流當水石
峻激相搏處最為可玩乃壁其後無所睹獨夜卧其上
則枕席之下終夕潺潺久而益悲為可愛耳出山門而
東十許步得石臺其臨峭岸深昧險絶於林薄間東南
望見瀑布自前巖穴瀵湧而出投空下數十尺其沫乃
如散珠噴霧日光燭之璀璨奪目不可正視臺當山西
南缺前揖蘆山一峯獨秀出而數百里間峯巒高下亦
皆歴歴在眼日薄西山餘光横照紫翠重疊不可殫數
旦起下視白雲滿川如海波起伏而遠近諸山出其中
者皆若飛浮來往或湧或没頃刻萬變臺南徑斷鄉人
鑿石容磴以屋而作神祠於東水旱禱焉畏險者或不
敢度然山之可觀者至是則亦窮矣余與劉充父平父
吕叔敬表弟徐周賓遊之既皆賦詩以紀其勝余又叙
次其詳如此而其最可觀者石磴小澗山門石臺西閣
瀑布也因各别為小詩以識其處呈同游諸君又以告
夫欲往而未能者
谷漈記(元虞集)
大若巖者在温州永嘉縣北八十里道書所謂赤水山
福地者也其山周圍五十里巖高十七丈深百四十尺
廣倍之石環中虛容光東啓居焉如在屋室大扺世言
洞穴多在幽暗險絶必旁行仄入莫窮其所至篝火捫
索乃頗有見以為竒未有若是之明爽者也有石高十
數丈當其前若門屏然其北有東西兩溪合流道岩下
滙為龍潭而南出其西溪相傳有赤水時出飲者養壽
今山下多老人百十歲而赤水不常有也沿溪皆竒石
可以物象名者若香爐石筍屏霞蓮花之屬凢數十處
不可名者至多也溪之源有兩瀑布皆垂數百丈一曰
谷漈一曰傳崖傳崖尤奔怒者也晉永嘉中有傳隱逸
王玄真者隱此洞其弟子朱孺子見白犬走枸杞叢中
疑之掘得根若犬形者烹食之身輕登白石臺仙去故
名其臺曰飛昇臺而枸杞豐茂異常産來游者皆擷茹
之其後陶隱居著真誥此岩名真誥又嘗煉丹會巖中
夜坐時或望見光煜煜然是丹光也宋宣和間建靈真
宫于巖中元大德四年道士曹淵龍始專居之出私錢
募人墾其山隄其溪水除導其堙蕪得田數十畝蓋以
已私産悉資宫中之用作齋堂治凡屋之當治者幾二
十年而宫事備天子璽書護之俾以其徒世相傳勿敢
有所易淵龍嘗曰上岩後山一里得最高處樵者至此
聞鐘磬聲相戒勿敢動而去淵龍數至其處無所聞然
實竒勝也蜀郡虞集曰此殆子玄應耳玄教嗣師吳道
人曰此可銘故為著銘曰若中虛容作室門出震當離
曰承闕端鎮巨石陶朱君千百年赤水隱源水葛綿綿
曹淵龍修其宫學仙翁萬靈受命斥物怪非有道者勿
敢至矧敢壞勒以吾銘示千載
文章辨體彙選卷五百七十四
