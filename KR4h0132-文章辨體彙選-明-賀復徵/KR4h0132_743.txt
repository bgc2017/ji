文章辨體彙選卷七百四十三
明賀復徵編
哀辭四(讚頌)
議郞胡公夫人哀讚(漢蔡邕)
議郞夫人趙氏字曰永姜允有令德秉心塞淵舒詳閒
雅儀節孔備女師四典窈窕德象罔不習熟以供婦道
議郞早世檢誨幼孤義方以導其性中禁以閑其情孤
顥儉節用免咎悔少辟侍中襲先公之爵以議郞出為
濟陰太守是時夫人寢疾未薨而國家方有榮陽寇賊
震驚帝師簡選州辟授任進衛不得辭王命親醫藥夫
人乃自矜精禀氣力俛起若愈以勸遣顥到官月餘所
疾暴盛春秋五十八中平四年薨于京師顥有剖符之
寄偪於國典疾篤不得顧親增感氣絶不能自宥愼終
之事闕焉永廢雖不毁以隨沒亦困悴而傷懷知我如
此不如勿生號咷告哀以乞骸骨踰年然後獲聽追惟
考君存時之命迎棺舊土同穴此城孤心摧割靡所底
念仰瞻二親或有神誥靈表之文敢曰亮闇叙我憂痛
作哀讚書之於碑
愍予小子夙罹孔艱嚴考殞殁我在齠年母氏鞠育載
矜載憐慇斯懃斯慈愛備存匪惟驕之範我軌度教誨
嚴肅昭示好惡俾我克類畏威忌怒用免咎悔踐繼先
祖即爵其土二將是臨與帝剖符守于濟陰夫人寢疾
榮此寵休疾用歡痊翊日斯瘳將征將邁從養陶丘景
命徂逝不愍少留疾大漸以危亟兮精微微而浸衰逼
王職於憲典兮子孫忽以替違目不臨此氣絶兮手不
親夫含飯陳衣衾而不省兮合綆棺而不見昔予考之
即世兮安宅兆于舊邦依存意以奉亡兮遷靈柩而同
來考妣痛以慘兮離乖神柩集而移兮增哀黃壚密而
無間兮出入閴其無門舁柩在茲兮不知魂景之所存
悼孤衷之不遂兮思情憭以傷肝幽情淪於后坤兮精
哀逹乎昊乾
蓉峰處士宋公哀頌(明徐一夔)
今上初天下既定會材興治以建丕圖首起今内翰宋
公濂于金華山中置諸帷幄以備訪問已而職教東朝
旋載筆後省公雄辭鉅筆足以名世而不自以為高博
物洽聞足以服衆而不自以為足故自上以及在廷之
臣莫不加敬不欲一日去左右而公之府君蓉峰處士
年已八袠矣自念親年日高遠違晨昏乃力懇於朝上
憐之予告歸養於是公之去其親于今三年矣既抵家
日奉觴為夀父子驩然居無幾何處士竟以遘疾遂棄
榮養殆若有待者則公之急於乞養亦豈偶然哉是其
至誠惻怛之心有以感致如此不然使不得奉湯樂於
其親垂殁之時而其終天之憾為何如也一夔未嘗獲
拜處士而親炙其德容辭氣及考其潛德與其所以垂
祥而委祉者輒自誦曰處士之死可謂有不死者矣公
哀不自已既自為阡表復請大夫君子為文辭以相其
哀敢摭其概而為之頌焉處士諱文昭字文霆蓉峰處
士前集賢院所賜號也頌曰
猗嗟處士葆貞毓醇氣冲以肅貌和以仁孝以事親誠
以接物暴以義摧隣以恩恤維孝則純維誠則一恩匪
勉強義匪矯激猗嗟處士美集于躬宜耀于時而嗇其
逢其蓄既厚其發斯豐是生令子蔚為儒宗猗嗟處士
人孰不死相其攸終與草木比惟處士之死令聞不已
令聞不已惟曰有子寳婺之墟有巋蓉峰仰止令德與
峰俱崇於惟小子曷克形容勉為此頌用慰孝衷
文章辨體彙選卷七百四十三
文章辨體彙選卷七百四十三
明賀復徵編
哀辭四(讚頌)
議郞胡公夫人哀讚(漢蔡邕)
議郞夫人趙氏字曰永姜允有令德秉心塞淵舒詳閒
雅儀節孔備女師四典窈窕德象罔不習熟以供婦道
議郞早世檢誨幼孤義方以導其性中禁以閑其情孤
顥儉節用免咎悔少辟侍中襲先公之爵以議郞出為
濟陰太守是時夫人寢疾未薨而國家方有榮陽寇賊
震驚帝師簡選州辟授任進衛不得辭王命親醫藥夫
人乃自矜精禀氣力俛起若愈以勸遣顥到官月餘所
疾暴盛春秋五十八中平四年薨于京師顥有剖符之
寄偪於國典疾篤不得顧親增感氣絶不能自宥愼終
之事闕焉永廢雖不毁以隨沒亦困悴而傷懷知我如
此不如勿生號咷告哀以乞骸骨踰年然後獲聽追惟
考君存時之命迎棺舊土同穴此城孤心摧割靡所底
念仰瞻二親或有神誥靈表之文敢曰亮闇叙我憂痛
作哀讚書之於碑
愍予小子夙罹孔艱嚴考殞殁我在齠年母氏鞠育載
矜載憐慇斯懃斯慈愛備存匪惟驕之範我軌度教誨
嚴肅昭示好惡俾我克類畏威忌怒用免咎悔踐繼先
祖即爵其土二將是臨與帝剖符守于濟陰夫人寢疾
榮此寵休疾用歡痊翊日斯瘳將征將邁從養陶丘景
命徂逝不愍少留疾大漸以危亟兮精微微而浸衰逼
王職於憲典兮子孫忽以替違目不臨此氣絶兮手不
親夫含飯陳衣衾而不省兮合綆棺而不見昔予考之
即世兮安宅兆于舊邦依存意以奉亡兮遷靈柩而同
來考妣痛以慘兮離乖神柩集而移兮增哀黃壚密而
無間兮出入閴其無門舁柩在茲兮不知魂景之所存
悼孤衷之不遂兮思情憭以傷肝幽情淪於后坤兮精
哀逹乎昊乾
蓉峰處士宋公哀頌(明徐一夔)
今上初天下既定會材興治以建丕圖首起今内翰宋
公濂于金華山中置諸帷幄以備訪問已而職教東朝
旋載筆後省公雄辭鉅筆足以名世而不自以為高博
物洽聞足以服衆而不自以為足故自上以及在廷之
臣莫不加敬不欲一日去左右而公之府君蓉峰處士
年已八袠矣自念親年日高遠違晨昏乃力懇於朝上
憐之予告歸養於是公之去其親于今三年矣既抵家
日奉觴為夀父子驩然居無幾何處士竟以遘疾遂棄
榮養殆若有待者則公之急於乞養亦豈偶然哉是其
至誠惻怛之心有以感致如此不然使不得奉湯樂於
其親垂殁之時而其終天之憾為何如也一夔未嘗獲
拜處士而親炙其德容辭氣及考其潛德與其所以垂
祥而委祉者輒自誦曰處士之死可謂有不死者矣公
哀不自已既自為阡表復請大夫君子為文辭以相其
哀敢摭其概而為之頌焉處士諱文昭字文霆蓉峰處
士前集賢院所賜號也頌曰
猗嗟處士葆貞毓醇氣冲以肅貌和以仁孝以事親誠
以接物暴以義摧隣以恩恤維孝則純維誠則一恩匪
勉強義匪矯激猗嗟處士美集于躬宜耀于時而嗇其
逢其蓄既厚其發斯豐是生令子蔚為儒宗猗嗟處士
人孰不死相其攸終與草木比惟處士之死令聞不已
令聞不已惟曰有子寳婺之墟有巋蓉峰仰止令德與
峰俱崇於惟小子曷克形容勉為此頌用慰孝衷
文章辨體彙選卷七百四十三
