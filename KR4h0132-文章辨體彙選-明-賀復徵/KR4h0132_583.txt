文章辨體彙選卷五百八十三
明賀復徵編
記二十四(以下圖畫)
祖二疏圖記(唐王藹)
吳郡顧生能寫物筆下狀人風神情度甚得其態自江
以東譽為神妙有好事者先賄以良金細帛必避而不
顧設食精美亦不為之謝乃曰主人致殷勤豈無意耶
何不醉我斗酒乘其酣逸當無愛惜乃張素座隅前即
置酒一器初沈思想望搖首撼頤忽飲十餘斗乃三
揖主人曰酒興相激吾將勇於畫矣午未及夕而數幅
之上有帳於京城之外帳中有筵筵中有犧罇二壺觥
即觩而罍斝即倍犧壺之數而樂師差於前樂有竽琴
瑟有笙鏞有缶有筑有鼓而&KR0615;若鼓手以合奏也列坐
皆冕帶盛服有持筭主事者有捧斝就飲者有憑軾徐
來者有目於騎而迴者有仰吻而咍者有俛首而肅者
有避席而遺簪屨者有促襟而將進者此漢公卿祖二
疏也主人久視而問曰東嚮而坐即行客也去國離羣
而容無慘恨何為妙曰二疏之去乃知足也非疾時也
非時之不禮也非危於禍機也非避於䜛口也非失於
權利也既辭勤於夙夜而果有優游故顏間無慘恨之
色主人歎曰既不為利易巳之能潔也嗜酒而混俗何
其高也圖二疏以遺時俗勸也求其能狀物情者孰有
勝乎
九疑圖記(元結)
九疑山方二千餘里四州各近一隅世稱九峰相似望
而疑之謂之九疑亦云舜登九峰疑禹而悲從臣有作
九悲之歌因謂之九疑九峯殊極高大遠望皆可見也
彼如嵩華之峻峙衡岱之方廣在九峯之下磊磊然如
布棋石者可以百數中峯之下水無魚鼈林無鳥獸時聞
聲如蟬黽之類聽之亦無往往見大谷長川平田深淵杉松
百圍榕栝並茂青莎白沙洞穴丹崖寒泉飛流異竹雜
華廽映之處似藏人家實有九水出於山中四水流灌
於南海五水北注合為洞庭若度其高卑比洞庭南海
之岸直上可二三百里不知海内之山如九疑者幾焉
或曰若然者茲山何不列於五嶽對曰五帝之前封疆
尚隘衡山作嶽已出荒服今九疑之南萬里臣妾國門
東望不見涯際西行幾萬里未盡邊陲當令以九疑為南
嶽以崑崙為西嶽衡華之輩聽逸者占為山居封君表作
園囿耳但苦當世識者拘限常情牽引古制不能有所
改剙也如何故圖九峯略載山谷傳於好事以旌異之
如山中之往跡峯洞之名稱為人所傳說者並隨方題
記庶幾觀者易知時永泰丙午年也
畫記(韓愈)
雜古今人物小畫共一卷騎而立者五人騎而被甲載
兵立者十人一人騎執大旗前立騎而被甲載兵行且
下牽者十人騎且負者二人騎執器者二人騎擁田犬
者二人騎而牽者二人騎而驅者三人執羈靮立者二
人騎而下倚馬臂隼而立者一人騎而驅涉者二人徒
而驅牧者二人坐而指使者一人甲胄手弓矢鈇鉞植
者七人甲胄執幟植者十人負者七人偃寢休者二人
甲胄坐睡者一人方涉者一人坐而脱足者一人寒附
火者一人雜執器物役者八人奉壺矢者一人舍而具
食者十有一人挹且注者四人牛牽者二人驢驅者四
人一人杖而負者婦人以孺子載而可見者六人載而
上下者三人孺子戱者九人凡人之事三十有二為人
大小百二十有三而莫有同者焉馬大者九匹於馬之
中又有上者下者行者牽者涉者陸者翹者顧者鳴者
寢者訛者立者人立者齕者飲者溲者陟者降者痒磨
樹者嘘者嗅者喜相戲者怒相踶齧者秣者騎者驟者
走者載服物者載狐兔者凡馬之事二十有七為馬大
小八十有三而莫有同者焉牛大小十一頭槖駝三頭
驢如槖駝之數而加其一焉隼一犬羊狐兔麋鹿共三
十旃車三兩雜兵器弓矢旌旗刀劍矛楯弓服矢房甲
胄之屬缾盂簦笠筐筥錡釡飲食服用之器壺矢博奕
之具二百五十有一皆曲極其妙貞元甲戌年余在京
師甚無事同居有獨孤生申叔者始得此畫而與余彈
棋余幸勝而獲焉意甚惜之以為非一工人之所能運
思蓋藂集衆工人之所長耳雖百金不願易也明年出
京師至河陽與二三客論畫品格因出而觀之座有趙
侍御者君子人也見之戚然若有感然少而進曰噫余
之手摸也亡之且二十年矣余少時常有志乎茲事得
國本絶人事而摸得之遊閩中而喪焉居閒處獨時往
來余懷也以其始為之勞而夙好之篤也今雖遇之力
不能為已且命工人存其大都焉余既甚愛之又感趙
君之事因以贈之而記其人物之形狀與數而時觀之
以自釋焉
蘇州畫龍記(李紳)
自造父劉累殁豢氏不副龍不復擾隠去莫狎&KR0616;&KR0616;旹
見史必書志代以目識者寡之故工得以詭亂形狀神
其變化彪炳五色逾遠真像蓋上飛于天晦隔層雲下
歸于泉深入亡底考之丹青難以徵驗好事者張其畫
以示羣目觀者或駭疑得其狀長洲令廳北廡有畫蛟
龍六馬玄素異鱗狀殊質怪驤首拖尾似隨風雷乘櫨
薄楣若軼雲雨燕雀愳栖其上螻蟻㒺緣其側目視光
射瑩無流塵伸盤逶迤如護榱棟每飛雨度牖疎雲殷
空鱗鮮耀隂顧壁疑拔志其側曰僧繇不興之舊度摸
之不知何人也二工圖龍天與幽思今是壁指遠異代
繼之圖法無謝於二子而名漏不傳詢于耆人亦絶傳
記茂宰博陵崔君據始命予述舉丹青實驗附邑書末
簡庶乎後數百歲棟宇斯變龍忘其像而事刻編簡繇
昭昭然旹貞元癸未秋七月記
錄桃源畫記(舒元輿)
四明山道士葉沈囊出古畫畫有桃源圖圖上有谿谿
名武陵之源按仙記分靈洞三十六之一支其水趣流
勢與江河同有深而渌淺而白白者激石渌者落鏡溪
南北有山山如屏形接連而去峯豎不險翠穠不浮其
夾岸有樹木千萬本列立如揖丹色鮮如霞擢舉欲動
燦若舒顏山鋪朱底草散茵毯有鸞青其衿有鶴赤其
頂有鷄玉其羽有狗金其色毛□□亭亭間而立者十
有八九岸而北有曲深嵓門細露室宇霞檻繚轉雲磴
五色雪冰肌顏服身衣裳皆負星月文章岸而南有五
人服貌肖虹玉左右有書童玉女角髮而侍立者十二
視其意況皆逍遙飛動若雲十許片油焉而生忽焉而
往其坦處有壇層級沓玉冰壇面俄起燼竈竈口含火
上有雲氣且備五色中有溪艇泛泛一人雪華鬢眉身
著秦時衣服手鼓短枻意狀深遠合而視之大略山勢
高水容深人貌魁竒鶴情閑暇煙嵐草木如帶香氣熟
得詳翫自覺骨戛清玉如身入鏡中不似在人寰間眇
然有高謝之志從中坐來少選道士卷畫而藏之若身
形卻落塵土中視嚮所張壁上又疑有頑石化出塞斷
道路某見畫物不甚寡如此圖未嘗到眼是知工之精
而有如是者邪葉君且自珍重無路得請遂染筆錄其
名數將所以備異日寫畫之不謬也
文章辨體彙選卷五百八十三
文章辨體彙選卷五百八十三
明賀復徵編
記二十四(以下圖畫)
祖二疏圖記(唐王藹)
吳郡顧生能寫物筆下狀人風神情度甚得其態自江
以東譽為神妙有好事者先賄以良金細帛必避而不
顧設食精美亦不為之謝乃曰主人致殷勤豈無意耶
何不醉我斗酒乘其酣逸當無愛惜乃張素座隅前即
置酒一器初沈思想望搖首撼頤忽飲十餘斗乃三
揖主人曰酒興相激吾將勇於畫矣午未及夕而數幅
之上有帳於京城之外帳中有筵筵中有犧罇二壺觥
即觩而罍斝即倍犧壺之數而樂師差於前樂有竽琴
瑟有笙鏞有缶有筑有鼓而&KR0615;若鼓手以合奏也列坐
皆冕帶盛服有持筭主事者有捧斝就飲者有憑軾徐
來者有目於騎而迴者有仰吻而咍者有俛首而肅者
有避席而遺簪屨者有促襟而將進者此漢公卿祖二
疏也主人久視而問曰東嚮而坐即行客也去國離羣
而容無慘恨何為妙曰二疏之去乃知足也非疾時也
非時之不禮也非危於禍機也非避於䜛口也非失於
權利也既辭勤於夙夜而果有優游故顏間無慘恨之
色主人歎曰既不為利易巳之能潔也嗜酒而混俗何
其高也圖二疏以遺時俗勸也求其能狀物情者孰有
勝乎
九疑圖記(元結)
九疑山方二千餘里四州各近一隅世稱九峰相似望
而疑之謂之九疑亦云舜登九峰疑禹而悲從臣有作
九悲之歌因謂之九疑九峯殊極高大遠望皆可見也
彼如嵩華之峻峙衡岱之方廣在九峯之下磊磊然如
布棋石者可以百數中峯之下水無魚鼈林無鳥獸時聞
聲如蟬黽之類聽之亦無往往見大谷長川平田深淵杉松
百圍榕栝並茂青莎白沙洞穴丹崖寒泉飛流異竹雜
華廽映之處似藏人家實有九水出於山中四水流灌
於南海五水北注合為洞庭若度其高卑比洞庭南海
之岸直上可二三百里不知海内之山如九疑者幾焉
或曰若然者茲山何不列於五嶽對曰五帝之前封疆
尚隘衡山作嶽已出荒服今九疑之南萬里臣妾國門
東望不見涯際西行幾萬里未盡邊陲當令以九疑為南
嶽以崑崙為西嶽衡華之輩聽逸者占為山居封君表作
園囿耳但苦當世識者拘限常情牽引古制不能有所
改剙也如何故圖九峯略載山谷傳於好事以旌異之
如山中之往跡峯洞之名稱為人所傳說者並隨方題
記庶幾觀者易知時永泰丙午年也
畫記(韓愈)
雜古今人物小畫共一卷騎而立者五人騎而被甲載
兵立者十人一人騎執大旗前立騎而被甲載兵行且
下牽者十人騎且負者二人騎執器者二人騎擁田犬
者二人騎而牽者二人騎而驅者三人執羈靮立者二
人騎而下倚馬臂隼而立者一人騎而驅涉者二人徒
而驅牧者二人坐而指使者一人甲胄手弓矢鈇鉞植
者七人甲胄執幟植者十人負者七人偃寢休者二人
甲胄坐睡者一人方涉者一人坐而脱足者一人寒附
火者一人雜執器物役者八人奉壺矢者一人舍而具
食者十有一人挹且注者四人牛牽者二人驢驅者四
人一人杖而負者婦人以孺子載而可見者六人載而
上下者三人孺子戱者九人凡人之事三十有二為人
大小百二十有三而莫有同者焉馬大者九匹於馬之
中又有上者下者行者牽者涉者陸者翹者顧者鳴者
寢者訛者立者人立者齕者飲者溲者陟者降者痒磨
樹者嘘者嗅者喜相戲者怒相踶齧者秣者騎者驟者
走者載服物者載狐兔者凡馬之事二十有七為馬大
小八十有三而莫有同者焉牛大小十一頭槖駝三頭
驢如槖駝之數而加其一焉隼一犬羊狐兔麋鹿共三
十旃車三兩雜兵器弓矢旌旗刀劍矛楯弓服矢房甲
胄之屬缾盂簦笠筐筥錡釡飲食服用之器壺矢博奕
之具二百五十有一皆曲極其妙貞元甲戌年余在京
師甚無事同居有獨孤生申叔者始得此畫而與余彈
棋余幸勝而獲焉意甚惜之以為非一工人之所能運
思蓋藂集衆工人之所長耳雖百金不願易也明年出
京師至河陽與二三客論畫品格因出而觀之座有趙
侍御者君子人也見之戚然若有感然少而進曰噫余
之手摸也亡之且二十年矣余少時常有志乎茲事得
國本絶人事而摸得之遊閩中而喪焉居閒處獨時往
來余懷也以其始為之勞而夙好之篤也今雖遇之力
不能為已且命工人存其大都焉余既甚愛之又感趙
君之事因以贈之而記其人物之形狀與數而時觀之
以自釋焉
蘇州畫龍記(李紳)
自造父劉累殁豢氏不副龍不復擾隠去莫狎&KR0616;&KR0616;旹
見史必書志代以目識者寡之故工得以詭亂形狀神
其變化彪炳五色逾遠真像蓋上飛于天晦隔層雲下
歸于泉深入亡底考之丹青難以徵驗好事者張其畫
以示羣目觀者或駭疑得其狀長洲令廳北廡有畫蛟
龍六馬玄素異鱗狀殊質怪驤首拖尾似隨風雷乘櫨
薄楣若軼雲雨燕雀愳栖其上螻蟻㒺緣其側目視光
射瑩無流塵伸盤逶迤如護榱棟每飛雨度牖疎雲殷
空鱗鮮耀隂顧壁疑拔志其側曰僧繇不興之舊度摸
之不知何人也二工圖龍天與幽思今是壁指遠異代
繼之圖法無謝於二子而名漏不傳詢于耆人亦絶傳
記茂宰博陵崔君據始命予述舉丹青實驗附邑書末
簡庶乎後數百歲棟宇斯變龍忘其像而事刻編簡繇
昭昭然旹貞元癸未秋七月記
錄桃源畫記(舒元輿)
四明山道士葉沈囊出古畫畫有桃源圖圖上有谿谿
名武陵之源按仙記分靈洞三十六之一支其水趣流
勢與江河同有深而渌淺而白白者激石渌者落鏡溪
南北有山山如屏形接連而去峯豎不險翠穠不浮其
夾岸有樹木千萬本列立如揖丹色鮮如霞擢舉欲動
燦若舒顏山鋪朱底草散茵毯有鸞青其衿有鶴赤其
頂有鷄玉其羽有狗金其色毛□□亭亭間而立者十
有八九岸而北有曲深嵓門細露室宇霞檻繚轉雲磴
五色雪冰肌顏服身衣裳皆負星月文章岸而南有五
人服貌肖虹玉左右有書童玉女角髮而侍立者十二
視其意況皆逍遙飛動若雲十許片油焉而生忽焉而
往其坦處有壇層級沓玉冰壇面俄起燼竈竈口含火
上有雲氣且備五色中有溪艇泛泛一人雪華鬢眉身
著秦時衣服手鼓短枻意狀深遠合而視之大略山勢
高水容深人貌魁竒鶴情閑暇煙嵐草木如帶香氣熟
得詳翫自覺骨戛清玉如身入鏡中不似在人寰間眇
然有高謝之志從中坐來少選道士卷畫而藏之若身
形卻落塵土中視嚮所張壁上又疑有頑石化出塞斷
道路某見畫物不甚寡如此圖未嘗到眼是知工之精
而有如是者邪葉君且自珍重無路得請遂染筆錄其
名數將所以備異日寫畫之不謬也
文章辨體彙選卷五百八十三
