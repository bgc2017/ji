文章辨體彙選卷七百十
明賀復徵編
墓誌銘十三
虞部郎中戚公墓誌銘(宋曾鞏)
余觀三王所以教天下之士而至於節文之者知士之
出於其時者皆世其道德蓋有以然也去三王千數百
年之間教化既已壊士之學行世其家若漢之楊氏袁
氏陳氏唐之柳氏其操義風概有以厲天下矯異世否
邪以余所聞若宋之戚氏其事可以次序焉公其家子
也叙曰公宋之楚丘人大父諱同文唐天祐元年生歷
五代入宋皆不仕以文學行義為學者師殁其徒相與
號為正素先生後以子貴贈兵部侍郎考諱綸事太宗
真宗以賢能為樞密直學士與其兄職方郎中維以犮
孝聞祥符天禧之間學士以論天書絀而郎中蓋亦舉
賢才不就以為曹國公翊善不合去蓋其父子兄弟之
出處如此學士後以子貴贈司徒公諱舜臣字世佐司
徒之少子也恭謹恂恂舉措必以禮擇然後出言與其
兄某官舜賓某官舜舉復以友愛能帥其家有先人之
法度聞自天祐至今百有五十餘年天下六易士之名
一能守一善或身不終或至子孫而失者多矣而戚氏
之世德獨久如此何其盛也然世之談者方多人之囂
子憸孫隆名極位世世苟得者以為能守其業是本何
理哉公少以廕補將作監主簿然三十猶在司徒之側
司徒終而貧乃出監雍丘税又監衢州酒遷知紓州太
湖縣兼提舉茶場治有惠愛民乞留詔從之復三年乃
得代獻詩言賦茶之苛歲用萬數願棄勿採以感動當
世歸監在京鹽院言鹽之利宜通商聽之出通川泗州
能使轉運使不能以暴歛侵其民而民之飬其父者得
以其義貰死又通判濮州當王則反於貝濮民相驚且
亂公斬一人搖濮中者驚乃止已而提點刑獄以為功
得改官公不自言轉知撫州其治大方務除苛去煩州
之詭祠有大帝號者祠至百餘所公悉除之民大化服
徙知南安軍至未及有所施為而公蓋巳病矣以皇祐
四年六月七日卒於官年五十有七自主簿凡十一遷
其官至尚書虞部郎中公濮州之歸也以其屬與公之
配陳氏凡十三喪葬宋之北原皇祐六年正月八日公
之子師道遂以公從陳氏葬戚氏者衛之大夫孫文子
食於河上之邑曰戚為姬姓之後至後世食其所食邑
而更自别曰戚氏漢有以郎從高祖封臨轅侯者曰戚
鰓鰓侯四世而失梁有以三禮為博士入陳卒者曰戚
衮衮稱吳郡鹽官人侍郎之曾祖曰遠祖曰琮父曰圭
其譜曰琮自長豊之歲材徙居楚丘故今為楚丘人此
戚氏之先後可見者也觀公之守其業者可以知其厚
矣然人亦少有能愛之者蓋世之為聰明立聲威者荒
諼悖冐無不遇於世至恭讓質直不馳驟而遇困蹷者
獨不可稱數余甚異焉夫赴時趍務則材者固亦重矣
而立人成俗則潔身積行豈可輕也哉然時之取捨若
此亦其不幸不遇處之各適其理也銘曰
隆隆戚族自姬出臨轅鹽官輝名實侍郎家梁自祖琮
違世恬幽樹儒術司徒郎中藝且賢詆符䋲公事魁崛
恂恂南安得家規莊容毖辭若遵律盛哉世徽後宜聞
刻銘方珉告幽室
都官員外郎胥君墓誌銘(曾鞏)
君姓胥氏諱元衡字平叔長沙人皇考諱某王考諱某
王考贈尚書工部郎中考為翰林學士尚書工部郎中
贈尚書吏部侍郎君少以蔭為將作監主簿六遷為殿
中丞賜緋魚袋鎻廳應進士舉得出身又三遷為尚書
都官員外郎歷監在京染院内衣庫皮角庫簽書河南
府判官公事通判湖又通判海州治平三年四月壬寅
以疾卒於泗州其年八月庚寅葬於許州陽翟縣三封
原翰林君之塋初娶李氏太子少傅若谷之女再娶韓
氏封成安縣君尚書刑部員外郎知制誥綜之女子男
二人曰茂諶太廟室長次尚幼女二人長蚤天君少孤
能自奮厲力學問工為文章又謹畏潔廉慕善而不自
放居官雖小法未嘗不慎而不為察察於人有所能容
其大意如此故所至士大夫愛其修而百姓歸其恕其
在染院二年雖尚少已有能名乃為判官通判而能益
顯蓋所試者將大豈可勝數哉始大臣薦其文章宜在
舘閣近臣人薦其修潔宜任御史朝廷方嚮用之以為
江西轉運判官命始下而君蓋已死矣死時年三十有
九聞其喪者識與不識皆哀之蓋天聖之間翰林君方
處顯好收奬天下之士而名能知人士之出於其時有
盛名於天下者多翰林君發之及其後君既壯大所與
遊士大夫亦皆一時之儁然自天聖至今纔四十年翰
林君之門下士多至大官富貴尊寵君所與遊士大夫
亦多重於時而翰林君棄賓客已久君又蚤世獨翰林
君之夫人建康郡太君刁氏年七十與君之拏羈於閭
巷君之喪合衆人之賻乃克葬其盛衰之際如此固所
謂命者非邪君之葬秘閣校理裴煜以茂諶之疏來請
銘予與君皆嘉祜二年進士故不得辭銘曰
維艱而勩以敏其繼維平而畏以篤其義考已無違在
人有賜我志之良孰曰非遂我材之尤孰曰非試不中
其期不擴其施有命則然其又何悲尚告後世知者之辭
殿中丞監揚州稅徐君墓誌銘(曾鞏)
唐之亡強者分其地為國以十數楊行密有淮南稱吳
海州人徐温為吳將有功行密死三子相次立温用事
貴顯温死其養子知誥遂代楊氏盡有江淮之地稱唐
去温所與為姓名者姓李氏名昪温已子知諫事昪為
將死昪追以為中書令臨淄王知諫子遜事昪子璟為
中書侍郎上饒郡公遜子徐君事璟子煜為其秘書郎
賜緋魚袋宋既受命平天下俘李氏以歸徐君亦隨之
京師得為太常寺太祝不樂棄官歸江南久之為殿中
丞監揚州稅以死子天錫為秘書丞亦死女四人其第
二女與季皆稼吕氏徐君死祥符間後四十餘年嫁吕
氏女有子倚始葬徐君與徐君之母李氏妻陸氏扵揚
州之某原方徐氏之先與楊氏俱起東南收其土地而
有之遭行密子弱徐氏實任其國至昪遂代吳而徐氏
子孫亦皆據士民之上有王公之勢於其一時富貴之
際豈非盛哉百年之後其世凌遲至扵徐君遂死而無
以葬葬扵異姓之孫盛衰之變何其速也然自前世無
不皆若此富貴之不可以久恃亦何必異也而世之不
安其命者方枉義挈挈以覬幸其偶得之者又惴惴恐
失之是真可以常處也哉初東南之地既入扵有司天
子憐士民許皆復田其故所有地徐君之地為尤多多
不取有冐徐君之地以賣之者亦不問是以其貧甚而
徐君獨自得徐君諱元榆字僊材好學善属文吏部賈
黃中嘗試其書判曰元白不足多也尤能詩詩數百篇
號南歸集大抵多慨其不得志徐君之所以自見也稼
吕氏女之夫名某憐徐君之死無以葬死以属其子倚
倚貧甚能自力卒葬徐君而就其父志銘曰
富吾不爭可謂既好之貧吾不懟可謂又安之諧歸此
土女子之為永昭厥聲維此銘詩
戚元魯墓誌銘(曾鞏)
戚氏宋人為宋之世家當五代之際有抗志不仕以德
行化其鄉里遠近學者皆歸之者曰同文號正素先生
贈尚書兵部侍郎有子當太宗真宗時為名臣以論事
激切至今傳之者曰綸為樞密直學士贈太尉有子恭
謹恂恂不妄言動能守其家法葬宋之北原予為之誌
其墓者曰舜臣為尚書虞部郎中元魯其子也名師道
字元魯為人孝友忠信質厚而氣和好學不倦能似其
先人者也蓋自五代至今百有六十餘年矣戚氏傳緒
寖遠雖其位不大而行應禮義世世不絶如此故余以
謂宋之世家也元魯自少有大志聰明敏逹好論當世
事能通其得失其好惡有異於流俗故一時與之遊者
多天下聞之皆以謂元魯之扵學行進而未止意其且
壽必能成其材不有見扵當世必有見扵後孰謂不幸
而今死矣故其死也無遠近親疎凡知其為人者皆為
之悲而至今言者尚為之慨然也元魯初以父任為建
州崇安縣尉不至以進士中其科為亳州永成縣主簿
以親嫌為楚州山陽縣主簿嘉祐六年三月二十九日
以疾卒扵官年三十有五娶陳氏内殿承制習之女再
娶王氏參知政事文憲公堯臣之女有子一人皆先元
魯死而元魯盖無兄弟嗚呼天之報施扵斯人如此何
也元魯且死時屬其僚趙師陟乞銘扵予師陟以書來
告余悲元魯不得就其志而欲因予文以見扵後故不
得辭也以熙寧元年某月某甲子葬元魯扵其父之墓
側以其配陳氏王氏祔將葬其從兄遵道以狀來速銘
銘曰
行足以象其先人材足以施於世用而於元魯未見其
止也生既不得就其志死又無以傳其緒曷以告哀納
銘於墓
文章辨體彙選卷七百十
文章辨體彙選卷七百十
明賀復徵編
墓誌銘十三
虞部郎中戚公墓誌銘(宋曾鞏)
余觀三王所以教天下之士而至於節文之者知士之
出於其時者皆世其道德蓋有以然也去三王千數百
年之間教化既已壊士之學行世其家若漢之楊氏袁
氏陳氏唐之柳氏其操義風概有以厲天下矯異世否
邪以余所聞若宋之戚氏其事可以次序焉公其家子
也叙曰公宋之楚丘人大父諱同文唐天祐元年生歷
五代入宋皆不仕以文學行義為學者師殁其徒相與
號為正素先生後以子貴贈兵部侍郎考諱綸事太宗
真宗以賢能為樞密直學士與其兄職方郎中維以犮
孝聞祥符天禧之間學士以論天書絀而郎中蓋亦舉
賢才不就以為曹國公翊善不合去蓋其父子兄弟之
出處如此學士後以子貴贈司徒公諱舜臣字世佐司
徒之少子也恭謹恂恂舉措必以禮擇然後出言與其
兄某官舜賓某官舜舉復以友愛能帥其家有先人之
法度聞自天祐至今百有五十餘年天下六易士之名
一能守一善或身不終或至子孫而失者多矣而戚氏
之世德獨久如此何其盛也然世之談者方多人之囂
子憸孫隆名極位世世苟得者以為能守其業是本何
理哉公少以廕補將作監主簿然三十猶在司徒之側
司徒終而貧乃出監雍丘税又監衢州酒遷知紓州太
湖縣兼提舉茶場治有惠愛民乞留詔從之復三年乃
得代獻詩言賦茶之苛歲用萬數願棄勿採以感動當
世歸監在京鹽院言鹽之利宜通商聽之出通川泗州
能使轉運使不能以暴歛侵其民而民之飬其父者得
以其義貰死又通判濮州當王則反於貝濮民相驚且
亂公斬一人搖濮中者驚乃止已而提點刑獄以為功
得改官公不自言轉知撫州其治大方務除苛去煩州
之詭祠有大帝號者祠至百餘所公悉除之民大化服
徙知南安軍至未及有所施為而公蓋巳病矣以皇祐
四年六月七日卒於官年五十有七自主簿凡十一遷
其官至尚書虞部郎中公濮州之歸也以其屬與公之
配陳氏凡十三喪葬宋之北原皇祐六年正月八日公
之子師道遂以公從陳氏葬戚氏者衛之大夫孫文子
食於河上之邑曰戚為姬姓之後至後世食其所食邑
而更自别曰戚氏漢有以郎從高祖封臨轅侯者曰戚
鰓鰓侯四世而失梁有以三禮為博士入陳卒者曰戚
衮衮稱吳郡鹽官人侍郎之曾祖曰遠祖曰琮父曰圭
其譜曰琮自長豊之歲材徙居楚丘故今為楚丘人此
戚氏之先後可見者也觀公之守其業者可以知其厚
矣然人亦少有能愛之者蓋世之為聰明立聲威者荒
諼悖冐無不遇於世至恭讓質直不馳驟而遇困蹷者
獨不可稱數余甚異焉夫赴時趍務則材者固亦重矣
而立人成俗則潔身積行豈可輕也哉然時之取捨若
此亦其不幸不遇處之各適其理也銘曰
隆隆戚族自姬出臨轅鹽官輝名實侍郎家梁自祖琮
違世恬幽樹儒術司徒郎中藝且賢詆符䋲公事魁崛
恂恂南安得家規莊容毖辭若遵律盛哉世徽後宜聞
刻銘方珉告幽室
都官員外郎胥君墓誌銘(曾鞏)
君姓胥氏諱元衡字平叔長沙人皇考諱某王考諱某
王考贈尚書工部郎中考為翰林學士尚書工部郎中
贈尚書吏部侍郎君少以蔭為將作監主簿六遷為殿
中丞賜緋魚袋鎻廳應進士舉得出身又三遷為尚書
都官員外郎歷監在京染院内衣庫皮角庫簽書河南
府判官公事通判湖又通判海州治平三年四月壬寅
以疾卒於泗州其年八月庚寅葬於許州陽翟縣三封
原翰林君之塋初娶李氏太子少傅若谷之女再娶韓
氏封成安縣君尚書刑部員外郎知制誥綜之女子男
二人曰茂諶太廟室長次尚幼女二人長蚤天君少孤
能自奮厲力學問工為文章又謹畏潔廉慕善而不自
放居官雖小法未嘗不慎而不為察察於人有所能容
其大意如此故所至士大夫愛其修而百姓歸其恕其
在染院二年雖尚少已有能名乃為判官通判而能益
顯蓋所試者將大豈可勝數哉始大臣薦其文章宜在
舘閣近臣人薦其修潔宜任御史朝廷方嚮用之以為
江西轉運判官命始下而君蓋已死矣死時年三十有
九聞其喪者識與不識皆哀之蓋天聖之間翰林君方
處顯好收奬天下之士而名能知人士之出於其時有
盛名於天下者多翰林君發之及其後君既壯大所與
遊士大夫亦皆一時之儁然自天聖至今纔四十年翰
林君之門下士多至大官富貴尊寵君所與遊士大夫
亦多重於時而翰林君棄賓客已久君又蚤世獨翰林
君之夫人建康郡太君刁氏年七十與君之拏羈於閭
巷君之喪合衆人之賻乃克葬其盛衰之際如此固所
謂命者非邪君之葬秘閣校理裴煜以茂諶之疏來請
銘予與君皆嘉祜二年進士故不得辭銘曰
維艱而勩以敏其繼維平而畏以篤其義考已無違在
人有賜我志之良孰曰非遂我材之尤孰曰非試不中
其期不擴其施有命則然其又何悲尚告後世知者之辭
殿中丞監揚州稅徐君墓誌銘(曾鞏)
唐之亡強者分其地為國以十數楊行密有淮南稱吳
海州人徐温為吳將有功行密死三子相次立温用事
貴顯温死其養子知誥遂代楊氏盡有江淮之地稱唐
去温所與為姓名者姓李氏名昪温已子知諫事昪為
將死昪追以為中書令臨淄王知諫子遜事昪子璟為
中書侍郎上饒郡公遜子徐君事璟子煜為其秘書郎
賜緋魚袋宋既受命平天下俘李氏以歸徐君亦隨之
京師得為太常寺太祝不樂棄官歸江南久之為殿中
丞監揚州稅以死子天錫為秘書丞亦死女四人其第
二女與季皆稼吕氏徐君死祥符間後四十餘年嫁吕
氏女有子倚始葬徐君與徐君之母李氏妻陸氏扵揚
州之某原方徐氏之先與楊氏俱起東南收其土地而
有之遭行密子弱徐氏實任其國至昪遂代吳而徐氏
子孫亦皆據士民之上有王公之勢於其一時富貴之
際豈非盛哉百年之後其世凌遲至扵徐君遂死而無
以葬葬扵異姓之孫盛衰之變何其速也然自前世無
不皆若此富貴之不可以久恃亦何必異也而世之不
安其命者方枉義挈挈以覬幸其偶得之者又惴惴恐
失之是真可以常處也哉初東南之地既入扵有司天
子憐士民許皆復田其故所有地徐君之地為尤多多
不取有冐徐君之地以賣之者亦不問是以其貧甚而
徐君獨自得徐君諱元榆字僊材好學善属文吏部賈
黃中嘗試其書判曰元白不足多也尤能詩詩數百篇
號南歸集大抵多慨其不得志徐君之所以自見也稼
吕氏女之夫名某憐徐君之死無以葬死以属其子倚
倚貧甚能自力卒葬徐君而就其父志銘曰
富吾不爭可謂既好之貧吾不懟可謂又安之諧歸此
土女子之為永昭厥聲維此銘詩
戚元魯墓誌銘(曾鞏)
戚氏宋人為宋之世家當五代之際有抗志不仕以德
行化其鄉里遠近學者皆歸之者曰同文號正素先生
贈尚書兵部侍郎有子當太宗真宗時為名臣以論事
激切至今傳之者曰綸為樞密直學士贈太尉有子恭
謹恂恂不妄言動能守其家法葬宋之北原予為之誌
其墓者曰舜臣為尚書虞部郎中元魯其子也名師道
字元魯為人孝友忠信質厚而氣和好學不倦能似其
先人者也蓋自五代至今百有六十餘年矣戚氏傳緒
寖遠雖其位不大而行應禮義世世不絶如此故余以
謂宋之世家也元魯自少有大志聰明敏逹好論當世
事能通其得失其好惡有異於流俗故一時與之遊者
多天下聞之皆以謂元魯之扵學行進而未止意其且
壽必能成其材不有見扵當世必有見扵後孰謂不幸
而今死矣故其死也無遠近親疎凡知其為人者皆為
之悲而至今言者尚為之慨然也元魯初以父任為建
州崇安縣尉不至以進士中其科為亳州永成縣主簿
以親嫌為楚州山陽縣主簿嘉祐六年三月二十九日
以疾卒扵官年三十有五娶陳氏内殿承制習之女再
娶王氏參知政事文憲公堯臣之女有子一人皆先元
魯死而元魯盖無兄弟嗚呼天之報施扵斯人如此何
也元魯且死時屬其僚趙師陟乞銘扵予師陟以書來
告余悲元魯不得就其志而欲因予文以見扵後故不
得辭也以熙寧元年某月某甲子葬元魯扵其父之墓
側以其配陳氏王氏祔將葬其從兄遵道以狀來速銘
銘曰
行足以象其先人材足以施於世用而於元魯未見其
止也生既不得就其志死又無以傳其緒曷以告哀納
銘於墓
文章辨體彙選卷七百十
