文章辨體彙選卷五百四十六
明賀復徵編
傳十九(寓傳)
蝜蝂傳(唐柳宗元)
蝜蝂者善負小蟲也行遇物輙持取卬其首負之背愈
重雖困劇不止也其背甚澀物積因不散卒躓仆不能
起人或憐之為去其負苟能行又持取如故又好上高
極其力不已至墜地死今世之嗜取者遇貨不避以厚
其室不知為已累也唯恐其不積及其怠而躓也黜棄
之遷徙之亦以病矣苟能起又不艾日思高其位大其
禄而貪取滋甚以近於危墜觀前之死亡不知戒雖其
形魁然大者也其名人也而智則小蟲也亦足哀夫
鵰傳(元陶九成)
昔黃帝少皞氏之世鳳凰適至故為鳥師而鳥名命鳳
凰為百禽長當是時南山有鳥其名曰鵰鵰之性鷙而
徤貪而狡稻粱之甘木實之美鵰不屑焉資衆禽之肉
以為食鵰之徒實繁其與鵰同氣而異質者鷹鸇鳶隼
鷂鶻鴟鶚皆助鵰為虐者也其異類而同性者鴟鴞鵂
鶹梟鳩訓狐鬼車其惡與鵰同特其材異爾然鵰有大
小小者從鷦鷯鷃雀力可制則制之大者從鴻鵠不畏
也故鵰之所在衆禽皆逃散遠去摽枝無安巢灌叢無
息羽鵰無所得食則遣操詭詞招衆禽之過而愬諸鳳
曰鴻雁背北而來南是叛者也鸚鵡舍禽言習人語是
姦者也倉庚出幽谷遷喬木是冐越者也鷾鴯秋冬遠
遁是避役者也烏知吉凶言妖祥以惑衆聽鵲填河以
阻水利鳴鳩攘鵲之居鴛鴦荒淫無度鷗好閑鷄好鬭
毆相傷鳬鷖鵝鴨習水戰鸕鷀白鷺得魚不稅孔雀有
異相杜鵑催歸令戍卒逃亡提壺勸人飲酒生事是皆
有罪不治將益甚鳳凰惑焉命爽鳩氏治之鵰與爽鳩
相為表裏窮山谷搜林麓禽之出搏之逐之攫之拏之
啄胔抗吭裂肪絶筋磔毛揚風灑血殷地凡遇之者無
噍類其餘周章振掉謀所以免禍者毁巢破鷇空所積
以奉爽鳩且以賂鵰使勿執於是鵰之勢益張而衆禽
之生理日蹙其瓜距稍利者慕鵰所為則起而效之其
鈍者深藏遠竄餒死於草莽相藉也而鳳凰始憂之聞
蓬萊之顛有胎仙焉胎仙名鶴號青田翁廉介而潔白
和平而好生於是徵爽鳩使鶴乘軒而治之鶴乃與鳳
凰謀曰夫鵰其始一而已自子之不戒而使之蔓延今
之為鵰者何其多耶昔之鵰名鵰字鵰形鵰性鵰本為
鵰者也今有非鵰而鵰者何也鵰則得食不鵰則不得
食鵰則有利而無害不鵰則利未見而害常隨之故不
容其不鵰也今禽之産子者願為鵰雛之習飛者學為
鵰形状與鵰異者又冐為鵰不誅其巨魁殱其兇醜以
勵其餘吾恐鸞鷃鴛鸑神雀大鵬金翅皆化為鵰爾鳳
凰曰善奏請於帝帝遣虞人持弓矢張網羅隨鵰而磔
之鵰之徒盡斃敕天下無留鵰故其餘黨皆屏跡匿影
不敢出衆禽始得安於生養以盡其天年此皆少皞氏
之恩鳳凰與鶴之力也
太史公曰鵰姦禽也暴惡受誅固宜吾獨懼今之人子
務養鵰意有所欲舉鵰而放之求衆禽之血肉以肥其
軀殊不知少昊氏之戒也嗟夫害物而日益者刑雖未
及天必譴之其鵰豈足惜哉
倉庚傳(明楊慎)
梁武帝代齊籙居齊宫後庭稚齒在潘余之亞者損之
又損尚溢乎百數郄后心妎焉帝閒居一日覽大荒經
云倉庚食之令人不妒遂下令虞人收捕此鳥絡野籠
山佛首争獻者盈軒墀乃敕中庖以為宫膳旦旦不繼
他肉后與帝食而甘之帝心冀其術之速驗試問后曰
此餘甘可以分諸夫人乎后即輟箸不食帝曰荒經曷
余欺乎其諸食力尚淺耶將盡脯其餘倉庚中有老而
慧者鼓&KR1452;作人語而稱曰余西裔之羽臣也余祖逮事
庖犧氏庖犧氏之佐有鳥鳴者主建福是釐百羽命余
祖曰而仁鳥也其司春候繇兹以還奕世載育及周文
王邑於岐山西申有鳳鳥者覽其德而下之羣鳥皆往
從之萃於岐下維時風翔者露翥者雨舞者霜嗥者朝
嘲者夜㖡者以萬計復有巴人之比翼蜀山之文翰方
山之孔鳥善芳不昧翡翠華首咸集宫樹王及後宫不
之竒也而余族獨著彤管焉其詩曰維葉萋萋黃鳥於
飛為其有助於德象也二虢髫戲引弓飛土而逐之后
曰非所以養童心也戒勿彈周公白文王命羅氏境内
特貰不捕焉今帝不欲為文王則已欲為文王盍赦微
軀帝曰爾曷知周文王試為我言文王后妃之德何如
庚乃喜而躍曰鵹知之鵹知之匪后妃之德實文王之
烈日者天之明月者地之紀夫為妻綱象日明使婦從
夫放月紀日載魄於西由媵以升嫡月載魄於東由嫡
以逮媵帝笑曰禮失乃求諸鳥乎為我說之庚引脰曰
鵹何知鵹何知月之朝也君以視朔不近内焉后亦辟
焉月始魄左媵六人迭御三夕象微隂也月成魄右媵
六人迭御三夕象漸隂也月成弦三夕而世婦迭御焉
月成采三夕而御妻迭御焉月之幾望后當一夕隂將
盈也月之端望后當一夕隂極盈也月之后望后當一
夕隂不終盈也自是三夕仍降而御妻三夕薦降而世
婦三夕還降而左媵三夕復降而右媵及月之夕也君
以掩身不近内焉后亦辟焉象月以進象月以退授銀
環告進也正金環告退也施玄的告辟也鳴珮玉告節
也由媵以升嫡本微而著盛由嫡以逮媵自盛以下微
勿使隂厭陽勿使柔乘剛嗣續以昌夀命以長此隂禮
教六宫而頌聲洋萬方也又公此制於天下諸侯有副
宫大夫有側室士有妾當夕侍夜倣是為節當此時豈
伊無險陂王制鰌之妒亦何能為周制之蕪久矣而欲
委罪於微禽變性於纖羽不亦異乎且荒經之誕非神
農之術也帝而信之是不知也沈昵之專非周文之制
也帝而行之是不仁也負此二愆不可以君羽族而况
君江東乎帝聞庚言𢥠然側席郄后聞之懨然無色乃
命寫其言於斧扆行其制於永巷郄后幡然更為逮下
之行庚之力也帝喜曰徒信古陳編不如倉庚言乃放
之不殺封為金陵郡公唐世有號金衣公子者即其後
也
文章辨體彙選卷五百四十六
文章辨體彙選卷五百四十六
明賀復徵編
傳十九(寓傳)
蝜蝂傳(唐柳宗元)
蝜蝂者善負小蟲也行遇物輙持取卬其首負之背愈
重雖困劇不止也其背甚澀物積因不散卒躓仆不能
起人或憐之為去其負苟能行又持取如故又好上高
極其力不已至墜地死今世之嗜取者遇貨不避以厚
其室不知為已累也唯恐其不積及其怠而躓也黜棄
之遷徙之亦以病矣苟能起又不艾日思高其位大其
禄而貪取滋甚以近於危墜觀前之死亡不知戒雖其
形魁然大者也其名人也而智則小蟲也亦足哀夫
鵰傳(元陶九成)
昔黃帝少皞氏之世鳳凰適至故為鳥師而鳥名命鳳
凰為百禽長當是時南山有鳥其名曰鵰鵰之性鷙而
徤貪而狡稻粱之甘木實之美鵰不屑焉資衆禽之肉
以為食鵰之徒實繁其與鵰同氣而異質者鷹鸇鳶隼
鷂鶻鴟鶚皆助鵰為虐者也其異類而同性者鴟鴞鵂
鶹梟鳩訓狐鬼車其惡與鵰同特其材異爾然鵰有大
小小者從鷦鷯鷃雀力可制則制之大者從鴻鵠不畏
也故鵰之所在衆禽皆逃散遠去摽枝無安巢灌叢無
息羽鵰無所得食則遣操詭詞招衆禽之過而愬諸鳳
曰鴻雁背北而來南是叛者也鸚鵡舍禽言習人語是
姦者也倉庚出幽谷遷喬木是冐越者也鷾鴯秋冬遠
遁是避役者也烏知吉凶言妖祥以惑衆聽鵲填河以
阻水利鳴鳩攘鵲之居鴛鴦荒淫無度鷗好閑鷄好鬭
毆相傷鳬鷖鵝鴨習水戰鸕鷀白鷺得魚不稅孔雀有
異相杜鵑催歸令戍卒逃亡提壺勸人飲酒生事是皆
有罪不治將益甚鳳凰惑焉命爽鳩氏治之鵰與爽鳩
相為表裏窮山谷搜林麓禽之出搏之逐之攫之拏之
啄胔抗吭裂肪絶筋磔毛揚風灑血殷地凡遇之者無
噍類其餘周章振掉謀所以免禍者毁巢破鷇空所積
以奉爽鳩且以賂鵰使勿執於是鵰之勢益張而衆禽
之生理日蹙其瓜距稍利者慕鵰所為則起而效之其
鈍者深藏遠竄餒死於草莽相藉也而鳳凰始憂之聞
蓬萊之顛有胎仙焉胎仙名鶴號青田翁廉介而潔白
和平而好生於是徵爽鳩使鶴乘軒而治之鶴乃與鳳
凰謀曰夫鵰其始一而已自子之不戒而使之蔓延今
之為鵰者何其多耶昔之鵰名鵰字鵰形鵰性鵰本為
鵰者也今有非鵰而鵰者何也鵰則得食不鵰則不得
食鵰則有利而無害不鵰則利未見而害常隨之故不
容其不鵰也今禽之産子者願為鵰雛之習飛者學為
鵰形状與鵰異者又冐為鵰不誅其巨魁殱其兇醜以
勵其餘吾恐鸞鷃鴛鸑神雀大鵬金翅皆化為鵰爾鳳
凰曰善奏請於帝帝遣虞人持弓矢張網羅隨鵰而磔
之鵰之徒盡斃敕天下無留鵰故其餘黨皆屏跡匿影
不敢出衆禽始得安於生養以盡其天年此皆少皞氏
之恩鳳凰與鶴之力也
太史公曰鵰姦禽也暴惡受誅固宜吾獨懼今之人子
務養鵰意有所欲舉鵰而放之求衆禽之血肉以肥其
軀殊不知少昊氏之戒也嗟夫害物而日益者刑雖未
及天必譴之其鵰豈足惜哉
倉庚傳(明楊慎)
梁武帝代齊籙居齊宫後庭稚齒在潘余之亞者損之
又損尚溢乎百數郄后心妎焉帝閒居一日覽大荒經
云倉庚食之令人不妒遂下令虞人收捕此鳥絡野籠
山佛首争獻者盈軒墀乃敕中庖以為宫膳旦旦不繼
他肉后與帝食而甘之帝心冀其術之速驗試問后曰
此餘甘可以分諸夫人乎后即輟箸不食帝曰荒經曷
余欺乎其諸食力尚淺耶將盡脯其餘倉庚中有老而
慧者鼓&KR1452;作人語而稱曰余西裔之羽臣也余祖逮事
庖犧氏庖犧氏之佐有鳥鳴者主建福是釐百羽命余
祖曰而仁鳥也其司春候繇兹以還奕世載育及周文
王邑於岐山西申有鳳鳥者覽其德而下之羣鳥皆往
從之萃於岐下維時風翔者露翥者雨舞者霜嗥者朝
嘲者夜㖡者以萬計復有巴人之比翼蜀山之文翰方
山之孔鳥善芳不昧翡翠華首咸集宫樹王及後宫不
之竒也而余族獨著彤管焉其詩曰維葉萋萋黃鳥於
飛為其有助於德象也二虢髫戲引弓飛土而逐之后
曰非所以養童心也戒勿彈周公白文王命羅氏境内
特貰不捕焉今帝不欲為文王則已欲為文王盍赦微
軀帝曰爾曷知周文王試為我言文王后妃之德何如
庚乃喜而躍曰鵹知之鵹知之匪后妃之德實文王之
烈日者天之明月者地之紀夫為妻綱象日明使婦從
夫放月紀日載魄於西由媵以升嫡月載魄於東由嫡
以逮媵帝笑曰禮失乃求諸鳥乎為我說之庚引脰曰
鵹何知鵹何知月之朝也君以視朔不近内焉后亦辟
焉月始魄左媵六人迭御三夕象微隂也月成魄右媵
六人迭御三夕象漸隂也月成弦三夕而世婦迭御焉
月成采三夕而御妻迭御焉月之幾望后當一夕隂將
盈也月之端望后當一夕隂極盈也月之后望后當一
夕隂不終盈也自是三夕仍降而御妻三夕薦降而世
婦三夕還降而左媵三夕復降而右媵及月之夕也君
以掩身不近内焉后亦辟焉象月以進象月以退授銀
環告進也正金環告退也施玄的告辟也鳴珮玉告節
也由媵以升嫡本微而著盛由嫡以逮媵自盛以下微
勿使隂厭陽勿使柔乘剛嗣續以昌夀命以長此隂禮
教六宫而頌聲洋萬方也又公此制於天下諸侯有副
宫大夫有側室士有妾當夕侍夜倣是為節當此時豈
伊無險陂王制鰌之妒亦何能為周制之蕪久矣而欲
委罪於微禽變性於纖羽不亦異乎且荒經之誕非神
農之術也帝而信之是不知也沈昵之專非周文之制
也帝而行之是不仁也負此二愆不可以君羽族而况
君江東乎帝聞庚言𢥠然側席郄后聞之懨然無色乃
命寫其言於斧扆行其制於永巷郄后幡然更為逮下
之行庚之力也帝喜曰徒信古陳編不如倉庚言乃放
之不殺封為金陵郡公唐世有號金衣公子者即其後
也
文章辨體彙選卷五百四十六
