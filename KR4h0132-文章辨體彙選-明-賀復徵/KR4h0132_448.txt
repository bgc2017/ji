文章辨體彙選卷四百四十八
明賀復徵編
銘二
魏文帝五熟釡銘
於赫有魏作漢蕃輔厥相維鍾實幹心膂靖共夙夜匪
遑安處百僚師師楷兹度矩
無射鐘銘(魏王粲)
有魏匡國成功允章格于上下光于四方休徵時序人
悦時康造兹衡鐘有命自皇三以紀之六以平之厥量
孔嘉厥齊孔時音聲和協人德同熙聽之無斁用以啓
期
刀銘(王粲)
侍中關内侯臣粲言奉命作刀銘及示以其序工報誠
必朝氏之刀而張常為工矣輒思作銘謹奉陋不足覽
相時隂陽制兹利兵和諸色劑考諸濁清灌襞以數質
象有呈附反載穎舒中錯形陸剸犀兕水截鯢鯨君子
服之式章威靈無曰不虞戒不在明
口銘(晉傅玄)
神以感通心由口宣福生有兆禍來有端情莫多妄口
莫多言蟻孔潰河溜穴傾山病從口入禍從口出存亡
之機開闔之術口與心謀安危之源樞機之發榮辱存
焉
反金人銘(孫楚)
晉太廟有石人焉大張其口而書其胸曰我古之多言
人也無少言無少事少言少事則後生何述焉我誦三
墳五典八索九丘賾罔深而不探理無奥而不鈎故言
滿天下而無口尤夫唯立言名乃長久胡為塊然生鉗
其口自拘廣庭終身乂手凡夫貪財烈士殉名盗跖為
濁夷柳為清鮑肆為臭蘭圃為馨莫貴澄清莫賤滓穢
二者言異歸於一會堯懸諫鼓舜立謗木聽采風謠惟
日不足道潤羣生化隆比屋末葉陵遲禮教彌衰承旨
則順忤意則違時好細腰宫中皆饑時悦廣額下作細
眉逆龍之鱗必陷斯機括囊无咎乃免誅夷顛覆厥德
可為傷悲斯可用戒無妄之時假說周廟於言為蚩是
以君子追而正之
藥奩銘(宋鮑照)
歲霣走丸生厭隤牆時亡驟得年有遐方水玉出烟靈
飛生光龜文電衣龍采雲裳九芝八石延正盪斜二脂
六體振衰返華毛姬餌葉鳳子藏花景絶翠虬氣隠頳
霞深神罕别妙奇不揚或繁虎杖或亂蛇床故不世不
可以服未達不可以嘗眩睛逆目是乃為良
飛白書勢銘(鮑照)
秋毫精勁霜素凝鮮霑此瑶波染彼松烟超工八法盡
奇六文鳥企龍躍珠解泉分輕如游霧重似崩雲絶鋒
劒摧驚勢箭飛差池燕起振迅鴻歸臨危制節中險騰
機圭角星芒明麗爛逸絲縈髮垂平理端密盈尺錦兩
片字金鎰故仙芝煩弱既匪足雙蟲虎瑣碎又安能匹
君子品之是最神筆
梁簡文帝書案銘
刻香鏤彩纖銀卷足照色黃金迴花青玉漆華映紫畫
製舒綠性廣知平文雕非曲厠質錦帷承芳綺縟敬客
禮賢恭思儼束披古通今察姦理俗仁義可安忠貞自
燭鑒矣勒銘知微敬勖
新刻漏銘(梁陸倕)
一暑一寒有明有晦神道無跡天工罕代乃置挈壺是
惟熙載氣均衡石晷正權槩世道交喪禮術銷亡遽遷
水火爭倒衣裳擊刁舛次聚木乖方爰究爰度時惟我
皇方壺外次圓流内襲洪殺殊等高卑異級靈虬承注
隂蟲吐噏倏往忽來鬼出神入微若抽繭逝如激電耳
不輟音眼無留盼銅史司刻金徒抱箭履薄非兢臨深
罔戰授受靡諐登降勿爽唯精唯一可法可象月不知
來日無藏往分似符契至猶影響合昏暮卷蓂莢辰生
尚辨天意猶測地情况我神造通幽洞靈配皇等極為
世作程
座右銘
事父盡孝敬事君端忠貞兄弟敦和睦朋友篤信誠從
官重公慎立身貴廉明待士慕讓謙莅民尚寬平理訟
惟正直察獄必審情謗議不足怨寵辱詎須驚處滿常
憚溢居高本慮傾詩禮固可學鄭衛不足聽幸能修寔
操何俟釣虛聲白圭玷可滅黃金諾不輕秦穆飲盗馬
楚客報絶纓言行既無擇存没自揚名
大雲寺鐘銘(獨孤及)
參變化孕律吕和神人莫疾于聲故天地以雷震萬物
聖人以樂節八風佛王以鐘警六時天造聖作同符異
貫自真乘開設其輪三轉象教不墜而法鼓之制存彤
彤蓮宫于江之濱萬井在其前善惡興乎人將欲誕敷
我法音啓迪我善根我是以作萬鈞之鐘大其器所以
昭其度也侯誰尸之長者杜海洎此方上士精法觀釋
法鸞與比丘衆百三十有五人實果其願將辦所作于
時火官金工循厥戒令範隂陽九六之製以合造化均
薄厚侈弇之齊以諧清濁聚精會神鳩工于其間弘誓
既遠昏疑皆破故衆心如城施者成市大悲之感與萬
靈接祝融回禄髣髴交應越五月辛丑新鐘成于是此
邦民大和會膜拜縱觀川塞衢隘億兆諦聽鯨魚乃發
訇然如扶搖號而萬竅怒霹靂作而崇山破在坑滿坑
在谷滿谷金畍岌峇若震若盪既而拗怒散渙與迴飈
俱激度越大千周流六虛經于嚴城入于梵宫徘徊乎
霜天凌厲乎清夜千門徹萬戶警魚龍皆奮蟲豸不蟄
于是聆其音者貪騃遷善聾盲知方識浪安流地獄清
凉吒王解形刀輪摧藏嚴乎心者聞聲以知受觀受以
悟法若露清耳根鏡照身業彼金鼓聲整衆孚號方斯
陋矣蓋聖人弘道以觀善因善以建法作法器以為天
下利利者教之果法者教之因哲者教之宗我鐘乃懸
是訓是崇世界有極大音無窮
瘞硯銘(韓愈)
隴西李觀元賓始從進士貢在京師或貽之硯既四年
悲歡窮泰未嘗廢其用凡與之試藝春官實二年登上
第行于褒谷役者劉胤誤墜之地毁焉乃匣歸埋于京
師里中昌黎韓愈其友人也贊且識云
土乎質陶乎成器復其質非生死類全斯用毁不忍弃
埋而識之仁之義硯乎硯乎與瓦礫異
井銘(柳宗元)
始州之人各以甖甈負江水莫克井飲崖岸峻厚旱則
水益遠人陟降大艱雨多則塗滑而顛恒惟咨嗟怨惑
訛言終不能就元和十一年三月朔命為井城北隍上
未晦果寒食冽而多泉邑人以灌其土堅垍其利悠久
其相者浮圖談康諸軍事牙將米景鑿者蔣晏凡用罰
布六千三百役傭三十六大甎千七百其深八尋有六
尺銘曰
盈以其神其來不窮惠我後之人噫疇肯似于政其來日
新
櫛銘(盧仝)
而有髮旦旦思理有心焉有身焉胡不如是
門銘(盧仝)
貪殘姦酗狡佞訏愎身之八殺背惠恃已狎不肖妬賢
才命之四孽有是有此余敢辭無是無此余之師一日
不見余心思思其人懼其人其交其難敢告于門
陶器銘(歐陽詹)
常侍論於長者儳有之曰近代之作玉杯麗則麗矣愚
以不如古之人為陶長者韙之以為知言退而思其所
自多亦不忝伊人之譽器以利用道從易簡利用者貴
無往而不適易簡者取立功而匪勤今天下至富者土
也不勞而成者火也夫陶掬攘之制焚烝以凝就其不
勞因其致富不瑩而冰清珠睍不鍜而金固石堅一工
致功千室以給觳鬲罍甗瓶缶杯盂大窮擔頭小極圭
撮經鼎鑊而自若在燀爇而莫渝滿堂絶侈靡之譏
提絜無剽殺之患其功則易簡也其實則利用也其藏
又保安也易簡二儀之理利用五行之本保安立身之
方執人之方履物之本從天地之理此三皇五帝所以
内戶不扃外戶不閉無為之德所由生也豈夫玉杯之
獨劣其餘孰得而儔焉則刓材搜璞窮山越壑磨礱雕
琢鑄鍊丹雘力盡終年之功財殫不訾之産量纔斗合
質忌湯火富家得奢盈之譏中懷生賊害之累其功則
非易簡也其實則非利用也其藏又非保安也悖二儀
之理違五行之本乖立身之方此夏桀商紂所以人人
頗邪比屋可戮亡身之禍所由生也省費鮮勞皆備於
物德且如彼而人賤之煩人蠧財不周於用禍又如此
而人貴之久矣哉世之迷亂物有賤而可貴亦有貴而
可賤惟賢者能審之小子不幸億而有中誠背常人之
見敬為銘以廣之銘曰
黜汙易杯聖人製器易簡作程利用為貴稽諸往載陶
實攸興裁因掬攘成假焚蒸不雘不丹不雕不刻自結
金堅天然冰色財無害産功非殫力量盡洪纖周窮幽
仄物有千金相異我取不費為利用有積巧相崇我取
不勞為工物有患湯忌火我取往無不可物有剽殺焚
軀我取懷藏不虞心存目視奢尋彼至堂滿堂盈侈莫
我生省庸周用所賤謂何賈害勤人所貴者那可貴不
貴物戾其類失類曰昏雖隆必墜可賤不賤物得其選
得選曰明雖幽必見上唯五帝下洎三王實有以興實
有以亡蚩蚩百工孰若我陶敬銘有器永告滔滔
佛衣銘(劉禹錫)
吾既為僧琳撰曹溪第二碑且思所以辨六祖置衣不
傳之旨作佛衣銘曰
佛言不行佛衣乃爭忽近貴遠古人常情尼父之生土
無一里夢奠之後履存千祀惟昔有梁如象之狂達摩
救世來為醫王以言不痊因物乃遷如執符節行乎復
關民不知官望車而畏俗不知佛得衣為貴壊色之衣
道不在兹由之信道所以為寶六祖未彰其出也微既
還狼荒憬俗蚩蚩不有信器衆生曷歸是開便門非止
傳衣初必有終傳豈無己物必歸盡衣胡久恃先終知
終用乃不窮我道無朽衣於何有其用已陳孰非芻狗
座右銘(白居易)
崔子玉座右銘予竊慕之雖未能盡行常書屋壁然其
間似有未盡者因續為座右銘
勿慕貴與富勿憂賤與貧自問道如何貴賤安足云聞
毁勿慼慼聞譽勿欣欣自顧行何如毁譽安足論無以
意傲物以遠辱於人無以色求事以自重其身遊與邪
分岐居與正為隣於中有取捨此外無疎親修外以及
内靜養和與真養内不遺外動率義與仁千里始足下
高山起微塵吾道亦如此行之貴日新不敢規他人聊
自書諸紳終身且自勖身没貽後昆後昆苟反是非我
之子孫
磐石銘(白居易)
元和九年夏有山客贈余磐石轉寘於履道里第時屬
炎暑坐卧其上愛而銘之云爾
客從山來遺我磐石圓平膩滑廣袤六尺質凝雲白文
拆煙碧莓苔有斑麋鹿其跡置之竹下風掃露滴坐待
禪僧眠留醉客清冷可愛支體甚適便是白家夏天床
席
梓州兜率寺文冢銘(劉蛻)
文冢者長沙劉蛻復愚為文不忍棄其草聚而封之也
蛻愚而不銳於用百工之技天不工蛻也而獨文蛻焉
故飲食不忘於文晦冥不忘於文悲戚怨憤疾病嬉游
羣居行役未嘗不以文為懷也適當無事而天下將以
文為號文明代生植明晦皆效文用故日月星辰文乎
旂常昆蟲鳥獸文乎彝器徐方之土文於侯社夏翟之
羽文於旌旄登龍於章升玉於藻百工婦人彫礱染湅
以供宗廟祭祀之用豈獨蛻也生知效用不及時文哉
然而意常獲助於天而不獲助於人故其雖窮無憾也
當勤意之時不敢啑不敢咳不敢唾不敢跛倚耆欲躁
競忘之於心其祇祇畏畏如臨上帝故有燦如星光如
貝氣如蛟宫之水又有黯如屯雲如久隂如枯腐熬燥
之色則有如春陽如華川逶逶迤迤則有如海運如震
怒動蕩怪異夫十為文不得十如意少如意則豈非天
助乎常欲使天下聞之而必行觀之而必蹈散之茫洋
以為道演之浸淫以及物然後為農文之使風雨以時
兵文之使蕃衛以順文於野文於市使其所隠之士以
出口者使之言材者使之用然而自振者無力終知者
甚稀豈非不獲人助乎嗚呼十五年矣實得二千一百
八十紙有塗者乙者有注楷者有覆背者有朱墨圍者
於是以周易筮之遇復之同人筮者曰鳴於地中殷殷
隆隆七日而復復來而天下昭融乎它日更召龜而合
將聽襲吉卜於火如秦兆惟曰不吉卜於水不成乎河
洛兆則亦惟曰不吉卜於木而悶悶土協吉纍纍為塚
則汲之兆乎峭峭為壁則魯之兆乎且其占曰土之文
為山河為華英將不崩不竭為滋味而傳乎結為丘陵
為其設險乎融為川瀆率其朝宗乎華為百穀以絜祭
祀之粲盛乎不然使其速腐為墟壤生芻藁以食牛羊
乎化塗泥為陶甄以作器乎將塊為五色而分封茅社
乎流於樂為土鼓為凷桴以洩其和聲乎夷為都
邑以興宫廟乎坎為洿池以澤生植乎祀為壇竈乎窽
為井墓乎吾皆不得而知也當既不為吾用唯速化為
百工之用慎無朽為芝菌以怪人自媚慎無堅為金鐵
以行貨起爭慎無潏為醴泉以味乎諂口慎無禱為城
社以狐鼠憑妖慎無聳為良材以雕斵傷性慎無萌為
蘭茝以佩服見䙝嗚呼介而為石使之能言舒而為螾
使之飲泉既而它年遊魂之未返者亦命巫師而弔三
招之號曰在几閣而來歸兮掩為塵垢在耳目而來歸
兮奄視汝醜在口吻而來歸兮譽不汝久噫筆絶之年
而麟見祟文其無祟乎唅非珠玉歛無裙襦後世詩
禮之儒無驚吾之幽墟其冢也在莽蒼之野大塊之丘
時有唐大中丁夘而戊辰之季秋銘曰
文乎文乎有鬼神乎風水惟貞將利其子孫乎
文貞公笏銘(孫樵)
大中六年詔出文貞公笏歸其孫丞相謩孫樵請銘其
笏曰
靈豸薦角比干獻骨合此憤烈在公為笏怒虎可唾笏
不可挫太華可裂笏不可折柱天不仄指日不蝕摽儀
條臆起梗開直噫諫舌切上磨帝闕不逆不怫笏則公
笏緊拱折列諍舌不發膠榮顧餗下偷上愎非公之節
孰為公笏
潼關甲銘(孫樵)
潼戶呀東翼廉敞南有玄甲數十扎焉委于前楹澁塵
飄風綴斷革刓樵過而誚之且曰此國之閫也是小欲
遏寇偷大欲扼諸侯今者關禁㢮而不幾守甲存而不
完將何抑天下心而割天子憂耶關吏笑而進曰借如
潼之甲可以燭日潼之旗可以絳天戰鞞晝驚警拆夜
鳴吾曹將擺堅荷鍜投死地之不暇又安得與客合繻
而東合繻而西哉今上君臨萬邦號令所加風清日明
理為大和如此則關之禁何為而申嚴關之甲何為而
繕堅玄宗四十二年關中之兵其屯如雲禄山西來叱
而闢之守甲其不完耶古之善守天下者展禮以防之
闡樂以和之明刑以齊之修政以固之則其守在四海
之外何以關為而况完其甲乎是天下愈安而其禁愈
弛天下愈平而其甲愈弊耳樵將去之且銘其甲云
潼關之甲完吾孰與安潼關之甲弊吾孰與濟甲乎甲
乎理與爾謀亂與爾謀無俾工爾修
隋鼎銘(皮日休)
隋氏有鼎其器非古以詐為金以賊為鑄以虐火煎四
海以毒氣蒸九土天假唐力杠之仁地以澤撲虐火以
德銷毒氣既折其足又齧其耳噫戲聖王無畜兹器
書銘(陸龜蒙)
太古之時何嘗有欺逮乎結繩民始相疑畫卦造書聖
人之為圖載文字厥初弗知惟簡惟牘斷竹析木累必
充庭負必折軸韋編一絶錯亂名目寖務輕省搗枲剝
榖膠綴番番恣其所便蟲篆更隸形模易宣上下今古
卷舒蟬聯薰暴蠧鬱疵乎不堅又取珉石篆琢雕鐫由
簡牘下其存四邊璽印章號殷勤識焉其巧益甚其說
益繁盟契質要朝成夕反誥誓制令尾違首言牋檄奏
報離方就圓傳錄注記醜仇美憐銘誄碑表虛功妄賢
歌詩賦頌多思諂權在簡牘者埋没爛壞無遺一編副
以枲穀其留最延繆戾顛倒尨蒙弗刪在珉石者固寵
納賂惟辭是妍鑱鑿既畢名聲泯然堯舜之道以人為
傳有死必繼流乎億年宜斥詐偽焚燒棄捐復以太古
結繩之前
文章辨體彙選卷四百四十八
文章辨體彙選卷四百四十八
明賀復徵編
銘二
魏文帝五熟釡銘
於赫有魏作漢蕃輔厥相維鍾實幹心膂靖共夙夜匪
遑安處百僚師師楷兹度矩
無射鐘銘(魏王粲)
有魏匡國成功允章格于上下光于四方休徵時序人
悦時康造兹衡鐘有命自皇三以紀之六以平之厥量
孔嘉厥齊孔時音聲和協人德同熙聽之無斁用以啓
期
刀銘(王粲)
侍中關内侯臣粲言奉命作刀銘及示以其序工報誠
必朝氏之刀而張常為工矣輒思作銘謹奉陋不足覽
相時隂陽制兹利兵和諸色劑考諸濁清灌襞以數質
象有呈附反載穎舒中錯形陸剸犀兕水截鯢鯨君子
服之式章威靈無曰不虞戒不在明
口銘(晉傅玄)
神以感通心由口宣福生有兆禍來有端情莫多妄口
莫多言蟻孔潰河溜穴傾山病從口入禍從口出存亡
之機開闔之術口與心謀安危之源樞機之發榮辱存
焉
反金人銘(孫楚)
晉太廟有石人焉大張其口而書其胸曰我古之多言
人也無少言無少事少言少事則後生何述焉我誦三
墳五典八索九丘賾罔深而不探理無奥而不鈎故言
滿天下而無口尤夫唯立言名乃長久胡為塊然生鉗
其口自拘廣庭終身乂手凡夫貪財烈士殉名盗跖為
濁夷柳為清鮑肆為臭蘭圃為馨莫貴澄清莫賤滓穢
二者言異歸於一會堯懸諫鼓舜立謗木聽采風謠惟
日不足道潤羣生化隆比屋末葉陵遲禮教彌衰承旨
則順忤意則違時好細腰宫中皆饑時悦廣額下作細
眉逆龍之鱗必陷斯機括囊无咎乃免誅夷顛覆厥德
可為傷悲斯可用戒無妄之時假說周廟於言為蚩是
以君子追而正之
藥奩銘(宋鮑照)
歲霣走丸生厭隤牆時亡驟得年有遐方水玉出烟靈
飛生光龜文電衣龍采雲裳九芝八石延正盪斜二脂
六體振衰返華毛姬餌葉鳳子藏花景絶翠虬氣隠頳
霞深神罕别妙奇不揚或繁虎杖或亂蛇床故不世不
可以服未達不可以嘗眩睛逆目是乃為良
飛白書勢銘(鮑照)
秋毫精勁霜素凝鮮霑此瑶波染彼松烟超工八法盡
奇六文鳥企龍躍珠解泉分輕如游霧重似崩雲絶鋒
劒摧驚勢箭飛差池燕起振迅鴻歸臨危制節中險騰
機圭角星芒明麗爛逸絲縈髮垂平理端密盈尺錦兩
片字金鎰故仙芝煩弱既匪足雙蟲虎瑣碎又安能匹
君子品之是最神筆
梁簡文帝書案銘
刻香鏤彩纖銀卷足照色黃金迴花青玉漆華映紫畫
製舒綠性廣知平文雕非曲厠質錦帷承芳綺縟敬客
禮賢恭思儼束披古通今察姦理俗仁義可安忠貞自
燭鑒矣勒銘知微敬勖
新刻漏銘(梁陸倕)
一暑一寒有明有晦神道無跡天工罕代乃置挈壺是
惟熙載氣均衡石晷正權槩世道交喪禮術銷亡遽遷
水火爭倒衣裳擊刁舛次聚木乖方爰究爰度時惟我
皇方壺外次圓流内襲洪殺殊等高卑異級靈虬承注
隂蟲吐噏倏往忽來鬼出神入微若抽繭逝如激電耳
不輟音眼無留盼銅史司刻金徒抱箭履薄非兢臨深
罔戰授受靡諐登降勿爽唯精唯一可法可象月不知
來日無藏往分似符契至猶影響合昏暮卷蓂莢辰生
尚辨天意猶測地情况我神造通幽洞靈配皇等極為
世作程
座右銘
事父盡孝敬事君端忠貞兄弟敦和睦朋友篤信誠從
官重公慎立身貴廉明待士慕讓謙莅民尚寬平理訟
惟正直察獄必審情謗議不足怨寵辱詎須驚處滿常
憚溢居高本慮傾詩禮固可學鄭衛不足聽幸能修寔
操何俟釣虛聲白圭玷可滅黃金諾不輕秦穆飲盗馬
楚客報絶纓言行既無擇存没自揚名
大雲寺鐘銘(獨孤及)
參變化孕律吕和神人莫疾于聲故天地以雷震萬物
聖人以樂節八風佛王以鐘警六時天造聖作同符異
貫自真乘開設其輪三轉象教不墜而法鼓之制存彤
彤蓮宫于江之濱萬井在其前善惡興乎人將欲誕敷
我法音啓迪我善根我是以作萬鈞之鐘大其器所以
昭其度也侯誰尸之長者杜海洎此方上士精法觀釋
法鸞與比丘衆百三十有五人實果其願將辦所作于
時火官金工循厥戒令範隂陽九六之製以合造化均
薄厚侈弇之齊以諧清濁聚精會神鳩工于其間弘誓
既遠昏疑皆破故衆心如城施者成市大悲之感與萬
靈接祝融回禄髣髴交應越五月辛丑新鐘成于是此
邦民大和會膜拜縱觀川塞衢隘億兆諦聽鯨魚乃發
訇然如扶搖號而萬竅怒霹靂作而崇山破在坑滿坑
在谷滿谷金畍岌峇若震若盪既而拗怒散渙與迴飈
俱激度越大千周流六虛經于嚴城入于梵宫徘徊乎
霜天凌厲乎清夜千門徹萬戶警魚龍皆奮蟲豸不蟄
于是聆其音者貪騃遷善聾盲知方識浪安流地獄清
凉吒王解形刀輪摧藏嚴乎心者聞聲以知受觀受以
悟法若露清耳根鏡照身業彼金鼓聲整衆孚號方斯
陋矣蓋聖人弘道以觀善因善以建法作法器以為天
下利利者教之果法者教之因哲者教之宗我鐘乃懸
是訓是崇世界有極大音無窮
瘞硯銘(韓愈)
隴西李觀元賓始從進士貢在京師或貽之硯既四年
悲歡窮泰未嘗廢其用凡與之試藝春官實二年登上
第行于褒谷役者劉胤誤墜之地毁焉乃匣歸埋于京
師里中昌黎韓愈其友人也贊且識云
土乎質陶乎成器復其質非生死類全斯用毁不忍弃
埋而識之仁之義硯乎硯乎與瓦礫異
井銘(柳宗元)
始州之人各以甖甈負江水莫克井飲崖岸峻厚旱則
水益遠人陟降大艱雨多則塗滑而顛恒惟咨嗟怨惑
訛言終不能就元和十一年三月朔命為井城北隍上
未晦果寒食冽而多泉邑人以灌其土堅垍其利悠久
其相者浮圖談康諸軍事牙將米景鑿者蔣晏凡用罰
布六千三百役傭三十六大甎千七百其深八尋有六
尺銘曰
盈以其神其來不窮惠我後之人噫疇肯似于政其來日
新
櫛銘(盧仝)
而有髮旦旦思理有心焉有身焉胡不如是
門銘(盧仝)
貪殘姦酗狡佞訏愎身之八殺背惠恃已狎不肖妬賢
才命之四孽有是有此余敢辭無是無此余之師一日
不見余心思思其人懼其人其交其難敢告于門
陶器銘(歐陽詹)
常侍論於長者儳有之曰近代之作玉杯麗則麗矣愚
以不如古之人為陶長者韙之以為知言退而思其所
自多亦不忝伊人之譽器以利用道從易簡利用者貴
無往而不適易簡者取立功而匪勤今天下至富者土
也不勞而成者火也夫陶掬攘之制焚烝以凝就其不
勞因其致富不瑩而冰清珠睍不鍜而金固石堅一工
致功千室以給觳鬲罍甗瓶缶杯盂大窮擔頭小極圭
撮經鼎鑊而自若在燀爇而莫渝滿堂絶侈靡之譏
提絜無剽殺之患其功則易簡也其實則利用也其藏
又保安也易簡二儀之理利用五行之本保安立身之
方執人之方履物之本從天地之理此三皇五帝所以
内戶不扃外戶不閉無為之德所由生也豈夫玉杯之
獨劣其餘孰得而儔焉則刓材搜璞窮山越壑磨礱雕
琢鑄鍊丹雘力盡終年之功財殫不訾之産量纔斗合
質忌湯火富家得奢盈之譏中懷生賊害之累其功則
非易簡也其實則非利用也其藏又非保安也悖二儀
之理違五行之本乖立身之方此夏桀商紂所以人人
頗邪比屋可戮亡身之禍所由生也省費鮮勞皆備於
物德且如彼而人賤之煩人蠧財不周於用禍又如此
而人貴之久矣哉世之迷亂物有賤而可貴亦有貴而
可賤惟賢者能審之小子不幸億而有中誠背常人之
見敬為銘以廣之銘曰
黜汙易杯聖人製器易簡作程利用為貴稽諸往載陶
實攸興裁因掬攘成假焚蒸不雘不丹不雕不刻自結
金堅天然冰色財無害産功非殫力量盡洪纖周窮幽
仄物有千金相異我取不費為利用有積巧相崇我取
不勞為工物有患湯忌火我取往無不可物有剽殺焚
軀我取懷藏不虞心存目視奢尋彼至堂滿堂盈侈莫
我生省庸周用所賤謂何賈害勤人所貴者那可貴不
貴物戾其類失類曰昏雖隆必墜可賤不賤物得其選
得選曰明雖幽必見上唯五帝下洎三王實有以興實
有以亡蚩蚩百工孰若我陶敬銘有器永告滔滔
佛衣銘(劉禹錫)
吾既為僧琳撰曹溪第二碑且思所以辨六祖置衣不
傳之旨作佛衣銘曰
佛言不行佛衣乃爭忽近貴遠古人常情尼父之生土
無一里夢奠之後履存千祀惟昔有梁如象之狂達摩
救世來為醫王以言不痊因物乃遷如執符節行乎復
關民不知官望車而畏俗不知佛得衣為貴壊色之衣
道不在兹由之信道所以為寶六祖未彰其出也微既
還狼荒憬俗蚩蚩不有信器衆生曷歸是開便門非止
傳衣初必有終傳豈無己物必歸盡衣胡久恃先終知
終用乃不窮我道無朽衣於何有其用已陳孰非芻狗
座右銘(白居易)
崔子玉座右銘予竊慕之雖未能盡行常書屋壁然其
間似有未盡者因續為座右銘
勿慕貴與富勿憂賤與貧自問道如何貴賤安足云聞
毁勿慼慼聞譽勿欣欣自顧行何如毁譽安足論無以
意傲物以遠辱於人無以色求事以自重其身遊與邪
分岐居與正為隣於中有取捨此外無疎親修外以及
内靜養和與真養内不遺外動率義與仁千里始足下
高山起微塵吾道亦如此行之貴日新不敢規他人聊
自書諸紳終身且自勖身没貽後昆後昆苟反是非我
之子孫
磐石銘(白居易)
元和九年夏有山客贈余磐石轉寘於履道里第時屬
炎暑坐卧其上愛而銘之云爾
客從山來遺我磐石圓平膩滑廣袤六尺質凝雲白文
拆煙碧莓苔有斑麋鹿其跡置之竹下風掃露滴坐待
禪僧眠留醉客清冷可愛支體甚適便是白家夏天床
席
梓州兜率寺文冢銘(劉蛻)
文冢者長沙劉蛻復愚為文不忍棄其草聚而封之也
蛻愚而不銳於用百工之技天不工蛻也而獨文蛻焉
故飲食不忘於文晦冥不忘於文悲戚怨憤疾病嬉游
羣居行役未嘗不以文為懷也適當無事而天下將以
文為號文明代生植明晦皆效文用故日月星辰文乎
旂常昆蟲鳥獸文乎彝器徐方之土文於侯社夏翟之
羽文於旌旄登龍於章升玉於藻百工婦人彫礱染湅
以供宗廟祭祀之用豈獨蛻也生知效用不及時文哉
然而意常獲助於天而不獲助於人故其雖窮無憾也
當勤意之時不敢啑不敢咳不敢唾不敢跛倚耆欲躁
競忘之於心其祇祇畏畏如臨上帝故有燦如星光如
貝氣如蛟宫之水又有黯如屯雲如久隂如枯腐熬燥
之色則有如春陽如華川逶逶迤迤則有如海運如震
怒動蕩怪異夫十為文不得十如意少如意則豈非天
助乎常欲使天下聞之而必行觀之而必蹈散之茫洋
以為道演之浸淫以及物然後為農文之使風雨以時
兵文之使蕃衛以順文於野文於市使其所隠之士以
出口者使之言材者使之用然而自振者無力終知者
甚稀豈非不獲人助乎嗚呼十五年矣實得二千一百
八十紙有塗者乙者有注楷者有覆背者有朱墨圍者
於是以周易筮之遇復之同人筮者曰鳴於地中殷殷
隆隆七日而復復來而天下昭融乎它日更召龜而合
將聽襲吉卜於火如秦兆惟曰不吉卜於水不成乎河
洛兆則亦惟曰不吉卜於木而悶悶土協吉纍纍為塚
則汲之兆乎峭峭為壁則魯之兆乎且其占曰土之文
為山河為華英將不崩不竭為滋味而傳乎結為丘陵
為其設險乎融為川瀆率其朝宗乎華為百穀以絜祭
祀之粲盛乎不然使其速腐為墟壤生芻藁以食牛羊
乎化塗泥為陶甄以作器乎將塊為五色而分封茅社
乎流於樂為土鼓為凷桴以洩其和聲乎夷為都
邑以興宫廟乎坎為洿池以澤生植乎祀為壇竈乎窽
為井墓乎吾皆不得而知也當既不為吾用唯速化為
百工之用慎無朽為芝菌以怪人自媚慎無堅為金鐵
以行貨起爭慎無潏為醴泉以味乎諂口慎無禱為城
社以狐鼠憑妖慎無聳為良材以雕斵傷性慎無萌為
蘭茝以佩服見䙝嗚呼介而為石使之能言舒而為螾
使之飲泉既而它年遊魂之未返者亦命巫師而弔三
招之號曰在几閣而來歸兮掩為塵垢在耳目而來歸
兮奄視汝醜在口吻而來歸兮譽不汝久噫筆絶之年
而麟見祟文其無祟乎唅非珠玉歛無裙襦後世詩
禮之儒無驚吾之幽墟其冢也在莽蒼之野大塊之丘
時有唐大中丁夘而戊辰之季秋銘曰
文乎文乎有鬼神乎風水惟貞將利其子孫乎
文貞公笏銘(孫樵)
大中六年詔出文貞公笏歸其孫丞相謩孫樵請銘其
笏曰
靈豸薦角比干獻骨合此憤烈在公為笏怒虎可唾笏
不可挫太華可裂笏不可折柱天不仄指日不蝕摽儀
條臆起梗開直噫諫舌切上磨帝闕不逆不怫笏則公
笏緊拱折列諍舌不發膠榮顧餗下偷上愎非公之節
孰為公笏
潼關甲銘(孫樵)
潼戶呀東翼廉敞南有玄甲數十扎焉委于前楹澁塵
飄風綴斷革刓樵過而誚之且曰此國之閫也是小欲
遏寇偷大欲扼諸侯今者關禁㢮而不幾守甲存而不
完將何抑天下心而割天子憂耶關吏笑而進曰借如
潼之甲可以燭日潼之旗可以絳天戰鞞晝驚警拆夜
鳴吾曹將擺堅荷鍜投死地之不暇又安得與客合繻
而東合繻而西哉今上君臨萬邦號令所加風清日明
理為大和如此則關之禁何為而申嚴關之甲何為而
繕堅玄宗四十二年關中之兵其屯如雲禄山西來叱
而闢之守甲其不完耶古之善守天下者展禮以防之
闡樂以和之明刑以齊之修政以固之則其守在四海
之外何以關為而况完其甲乎是天下愈安而其禁愈
弛天下愈平而其甲愈弊耳樵將去之且銘其甲云
潼關之甲完吾孰與安潼關之甲弊吾孰與濟甲乎甲
乎理與爾謀亂與爾謀無俾工爾修
隋鼎銘(皮日休)
隋氏有鼎其器非古以詐為金以賊為鑄以虐火煎四
海以毒氣蒸九土天假唐力杠之仁地以澤撲虐火以
德銷毒氣既折其足又齧其耳噫戲聖王無畜兹器
書銘(陸龜蒙)
太古之時何嘗有欺逮乎結繩民始相疑畫卦造書聖
人之為圖載文字厥初弗知惟簡惟牘斷竹析木累必
充庭負必折軸韋編一絶錯亂名目寖務輕省搗枲剝
榖膠綴番番恣其所便蟲篆更隸形模易宣上下今古
卷舒蟬聯薰暴蠧鬱疵乎不堅又取珉石篆琢雕鐫由
簡牘下其存四邊璽印章號殷勤識焉其巧益甚其說
益繁盟契質要朝成夕反誥誓制令尾違首言牋檄奏
報離方就圓傳錄注記醜仇美憐銘誄碑表虛功妄賢
歌詩賦頌多思諂權在簡牘者埋没爛壞無遺一編副
以枲穀其留最延繆戾顛倒尨蒙弗刪在珉石者固寵
納賂惟辭是妍鑱鑿既畢名聲泯然堯舜之道以人為
傳有死必繼流乎億年宜斥詐偽焚燒棄捐復以太古
結繩之前
文章辨體彙選卷四百四十八
