文章辨體彙選卷七百五十五
明賀復徵編
祭文七(賦體)
為梓州官屬祭陸郪縣文(唐楊烱)
維垂拱二年太歲丙戌正月壬寅朔二十二日癸亥長
史劉某謹以清酌庶羞之奠敬祭陸明府之靈夫萬里
之别猶使飲淚成血思德音之斷絶况百年之分能不
憂心如薰想公子兮氛氲惟彼積德挺生夫君天垂白
氣地發黃雲江則有氾為國之紀君傳其政愛人如子
山則有梁鎮兹一方君弘其道視人如傷宣勞於外路
阻且長曾未朞月人之云亡嗚呼哀哉哀哀弱嗣朝暮
一溢皎皎孀妻鐀乎下室蜀門如劒長安如日歸路何
從我心如疾嗚呼哀哉凡我在位羈官邊城共戮力兮
誰言死生思其人兮造其戶庭恍無見兮寂無聲稱觴
兮酹酒心折兮骨驚嗚呼哀哉
祭趙郎將文(駱賓王)
惟靈降精辰象委質昌期棄筆文場蚤徇封侯之志彯
纓武帳坐昇戎秩之榮屬滇浦挻妖昆明習戰應星文
而動將奉天罰以揚威不能弘妙算於西戎叶神謀於
九變致令王師失律兇狡憑陵嶲穴南臨同五溪之深
入卭關北阻類䨇崤之不歸亭候多虞故有負於明代
春秋責帥豈無慚於幽途夫任賢與能明君之事也陳
力就列忠臣之義也雖見危授命固誠節之有餘臨難
權機何智謀之不足嗚呼哀哉某猥以散材謬專分閫
途徑夷落路踐戎場停疲驂於九原悲來有地痛遺骸
於四野泣下無從暫輟征旅之勤爰崇掩骼之義庶幽
靈有托梧丘息入夢之魂壮士不還薤歌起送終之曲
嗚呼九真邊徼萬里長安城危疏勒山峻臯蘭因原為
隴即壤成棺夕隂曦而平蕪晦秋風急而荒戍寒哀哉
異域幽埏但有新裁松栢他鄕古木非復舊邑枌榆感
平生有若斯聊申素酒倘聰明之不昧式薦簞醪
祭杜學士審言文(宋之問)
維大唐景龍二月歲次戊申月日考功員外郎宋之問
謹以清酌之奠敬祭於故脩文舘學士杜君之靈嗚呼
位曰大寶才曰天爵辭業備而官成名聲高而命薄屈
原不終於楚相揚雄自投於漢閣代生人而豈無人違
代而咸若運鍾唐虞崇文寵儒國求至寶家獻靈珠後
俊有王楊盧駱繼之以子跡雲衢王也才參卿於西陜
楊也終遠宰於東吳盧則衷其栖山而臥疾駱則不能
保族而全軀由運然也莫以福夀自衛將神忌也不得
華實斯俱惟靈昭昭度越諸子言必得俊意常通理其
含潤也若和風欲曙搖露氣於春林其秉艷也似凉雨
半晴懸日光於秋水衆轍同遵者擯落羣心不際者探
擬人也不幸而則亡名兮可大而不死君之栖遑自昔
迷方逢時泰兮欲達聞數竒兮自傷屬文母之丕運應
才子之明敭援淪秀於蘭畹侍游仙於栢梁命以著作
拜之為郎始翔鴛於清列旋禦魅於炎荒遺旅鴈兮超
彭蠡作編人兮居越裳殊許靖之新適億虞翻之舊鄉
惟皇龍興再施法度拂洗溟渤騫翔雨露通籍於八舍
禁門搖筆於萬年芳樹仰赤墀兮非遠謂白首兮方遇
君病何病到此彌留藥雖餌兮寧愈針不及兮可憂雖
則妙醫莫識實冀神明獲瘳嗚呼哀哉君之將亡其言
也善余向十旬日或再展君感斯意贈言宛轉識金石
之契密悔文章之交淺命子誡妻既懇且辨自予與君
弱歲游執文翰共許風露相浥况窮海兮同竄復文房
兮並入川流遽閱隙電初過昔乘運兮如此今造冥兮
若何懷君疇昔兮恨已積念君恩惠兮情倍多道之南
宅囷之東粟使君孤之有餘寧我家之不足籍籍流議
喧喧薄俗名全每困於鑠金身沒誰恨其埋玉空落長
松千尺詎置生芻一束倬彼韋公贈殷禮縟善乎崔子
理感情屬相識有素見覽增勖澄君詞賦於雲臺之上
藏君齒髮於緱山之曲緱氏山兮山上雲秦城郊兮郊外
墳孟冬十日兮共歸君君有靈兮聞不聞我咀瑶屑君
知自久坐泣焚芝遥哀畫柳闕視祖載爰遺巵酒願歆
悲誠將告良友尚饗
為伎祭元十郎文(張說)
維神龍三年月朔日故伎人伏十善謹以清酌少牢之
奠敬祭於元十郎之靈綠水茂樹藻蘿是依山崩川竭
魚鳥何歸恭惟主君高才逹節賞心樂事風流不絶歌
艷露華舞逥春雪幸持此技承君餘晚綺羅脂粉嬌上
春自言終代保情親能知一日君魂斷繁絃清管為何
人懷主君之一顧願徇命於九原迫夫人之嚴旨遂投
足於他門生有十年之愛况無數日之恩雖強飾容於
新奉心摧絶而不敢言君子廣德仁心必遍疇昔與君
瑟樽歡宴永懷蕙歎俯憐荼苦錫以時珍申哀故宇廞
車既展祖奠斯開悲歌助輓長袖承杯平居好此魂來
不來心思往而莫遂足欲返而遲逥終天地於此訣毒
煩冤而難裁嗚呼哀哉
祭郴州李使君文(韓愈)
維年月日將仕郎守江陵府法曹參軍韓愈謹以清酌
庶羞之奠敬祭於故郴州李使君之靈古語有之白頭
如新傾盖若舊顧意氣之何如何日時之足究當貞元
之癸未惕皇威而左授伏荒炎之下邑嗟名頽而位仆
歴貴部而西邁邇清光於暫覯言莫交而情無繇既不
賈而奚售哀窮遐之無徒拏百憂以自副辱問訊之綢
繆恒飽饑而愈疚接雄詞於章句窺逸跡於篆籀苞黃
甘而致貽獲紙筆之䨇貿投乂魚之短韻媿韜瑕而舉
秀竢新命於衡陽費薪芻於館候空大亭以見處憩水
木之幽茂逞英心於縱博沃煩腸以清酹航北湖之空
明覷鱗介之驚透宴州樓之豁逹衆管啾而並奏得恩
惠於新知脫窮愁於往陋輟行謀於俄頃見秋月之三
彀逮天書之下降猶低回以宿留念暌離之在期謂此
會之難又授縞紵以托心示兹誠之不謬倘後日之北
遷約窮歡於一晝雖掾俸之酸寒要拔貧而為富何人
生之難信捐斯言而莫就始訝信於暫疎遂承凶於不
救見明旌之低昂尚遲疑於别袖憶交酬而迭舞奠單
杯而哭柩美夫君之為政不撓志於讒構遭唇舌之紛
羅獨陵晨而孤雊彼憸人之浮言雖百車其何詬洞古
往而高觀固邪正之相寇幸竊覩其始終敢不明白而
蔽覆神乎來哉辭以為侑尚饗
為濮陽公祭太常崔丞文(李商隱)
年月日維靈太岳繁祉平安望族潤地勢於長源搆堂
基於脩麓藍田之産宜有良玉徂來之林宜無凡木昔
我待子松玉之間冀十城之得價望千尋而可攀大年
不登逸足方駛松欲秀而先蠧玉將攻而遽毁聞問之
時歎悼何已惟我承乏授命南征一言相許擕手同行
夐絶萬里飄泊䨇旌念兩婢之價倍媿五羖之酬輕地
接殊鄰風移中土五嶺三江炎飈瘴雨釣犀之潭跕鳶
之渚席上從容幕中宴語先防載薏之謗更示投香之
所因使庸虚不罹罪辜越井之首甘綏之女時清則銅
鏑納厨歲稔則銀簮叩鼓豈我之自唯子是與相從來
覲又往於涇風埃古戎霜雪孤亭偏裻之服縵胡之纓
塞迥而晨嚴刁斗沙平而夜警兜零指我以虜隙勉我
以武經正慰窮邊俄還京邑北庭减價南轅屑泣章臺
辟掾方喜趙嘉之來棘署選丞仍見譙玄之入是焉踐
歴更徯飛翻况乎鳳沼又栖領原何舋成於燥濕而厲
結於寒暄未及西山之藥旋為東岳之魂憶昨舊許員
歸青門出餞樂作而歎起杯行而淚泫俱容與於風波
共沉吟於鐘箭揮袂如昨郵書甚頻雖遥道里未闊聲
塵孰謂念歸之日翻為有慟之晨嗚呼哀哉髣髴荒阡
依稀古陌徐動丹旐永歸玄宅願執紼而身遠想移
舟而目極迥野秋思羣山暮色悵白髮之哀翁哭青雲
之舊客聊兹寄奠莫寫西悲已乎崔子為我歆之
祭吏部韓侍郎文(李翺)
嗚呼孔氏云(集作去)遠楊朱恣行孟軻拒之乃壊於成戎
風混華異學魁横兄常辨之孔道益明建武以還文卑
質喪氣萎體敗剽剥不讓儷花鬭葉顛倒相上及兄之
為思動鬼神撥去其華得其本根開(文粹作關)合怪駭驅濤
湧雲包劉越嬴並武同殷六經之風絶而復新學者有
歸大變於文兄之仕宦(文粹作宫)罔辭於艱(文粹作於難)疏奏輙
斥去而復遷(集作還)升黜不改正言亟聞貞元十二兄佐
汴州我游自徐始得兄交視我無能待子以友講文析
道為益之厚二十九年不知其久兄以疾休我病臥室
三來視我笑語(集作言)窮日何荒不耕會之以一人心樂
生皆惡言兇兄之在病則齊其終順化以盡靡憾(集作惑)
于中别我(集作欲别)千古意如不窮臨喪大號决裂肝胸老
𣆀言夀死而不亡兄名之垂星斗之光我狀兄行下于
太常聲殫天地誰云不長喪車之來(集作來東)我刺廬江君
命有嚴不見兄喪遣使奠斝百酸攪腸音容若在曷日
而忘嗚呼哀哉尚饗
祭亡友文(元稹)
嗚呼英英君子汲汲仁義夀則道亨夭亦德熾熖熖衆
人役役名利材不稱官老不識事紫綬榮身黃髮垂穗
徒擲天年竊燿名器石頑慧明亦有何貴君雖促齡實
大其志呼吸風雲擺落塵膩泥濜珠玉糞土名位瞪目
凡流傾心俊異譽如不聞毁亦不忌不求近效直詣殊
致圈檻豺狼籠御鵬驥壍山堙海吞河噴渭嶽立英髦
粉碎庸媚德我者煌煌虐我者惴惴赫赫其門揚揚其
氣念昔日之盡言此惟君之大意天不降年志亦歿地
我輩猶在尚可希冀故曰交本乎道道通乎類身沒類
存道則不墜信後圖之未忘柰目前之歔欷昔江濆之
送君每重宵而叠醉曾不易其津涯忽莫陳於喪次孀
婦號呼哀胤提稚拜我者曩日之舊童示我者絶時之
遺字埋萬恨於深心泗終天之别淚嗚呼哀哉尚饗
祭梁鴻墓文(陸龜蒙)
梁伯鸞墓在吳西門金昌亭下幾一里余過之作文而
弔以酒為奠其辭曰先生作五噫之歌漢天子聞而病
之南走乎大江之波客臯氏之宇下志沈潜而靡他自
吳粲以舉臼天人之勤亦多不懷志於將沒適乎道之
無頗比要離之烈魄冢雖夷而不磨嗟余後先生之千
祀聊奉奠而來過俯灌地而仰語顧先生之謂何心褊
性誕客他人之宇下不得故築垣而自翰身病妻弱自
吳民之粲不得故力耕而自穫所以法先王之義者庶
五噫兮可作
祭馬龍圖文(宋王安石)
嗚呼余記業於進士熟君名於垂髫既備官於淮南習
為縣之風謠去幕府而西游依國門之嶕嶢始逢君之
執靮屢顧我而回鑣逮揚子之既見方睆城之窮漂遂
有通家之好終無挾長之驕君言事以北出予罷官而
南橋一江亭之邂逅話宿昔以終宵以牧官之在列當
御史之還朝又追隨於遐日心所好而忘遥距乖隔之
幾何忽水淺而風飄書半塗於萬里棄餘日於一朝維
知君之日久信智邁而才超考前人之治亂講後世之
昏昭釋衆言之牴牾排異學之傾搖衆相紛以異說君
獨悟而同條嗟墁人之巳矣斥欲奮而誰要想明靈之
猶在冀薄禮之能招
哭白溝文(明李夢陽)
正德二年閏月初吉予與職方王子俱蒙放歸南道白
溝之野往白溝之戰王子伯大父與予曾大父死焉百
載憤痛爰托於斯文嗚呼嗟哉此何流兮皓沙千里霜
霧四興荒濱斷岸陵沉谷崩積骨成丘衝波沃雲月星
夜昏殺氣晝屯粤春事之既載廼子邁於兹野覽殘墟
以掩涕搴故栅而維馬暄冰泮而復峙辰物鬱而未申
日倉莾兮將墜天愴㤡而愴神前儔佇以驚顧追侣悵
而增惑趾欲進而躑躅哽歔欷乎内惻爾其龍鬭虎爭
雌雄未决戰形闢兵營列乃有秦楚善戰之士齊晉詭
謀之生接軌方轂抉地維而畫天門甲光鏡四野戟枝
亘長雲鉦鼓鳴兮河海竭軍聲振兮山岳裂嗟時弗利
角道絶弱之肉強之食飲水尿咀馬革遂爾横屍蔽畛
崇胔截流哭聲振天漂血成溝賤至臺隸貴或君侯刅
剸其骼戈穿於喉踐為土沙叠若陵丘魂營營以無歸
骨交加而臥霜鬼啾唧以宵嘯人懔慄而斷行風隂隂
以四起折鏃朽髑雜瓦礫兮飛揚嗚呼此為何流而有
斯戰場耶竊嘗究性命之原推興替之端民死等於鴻
毛亦有重於泰山彼短兵兮既接砉天傾兮地搖乃有
睛被刺而不轉膚受刳而弗逃此結纓抗輪之夫甘心
鳥鳶之口膏野草而罔顧者也猗嗟我祖生而士雄死
為國殤岱華摧而孰支玉石灼而並戕委英肝於塵沙
滅聲影而永藏雷霆結而迅音烟飈烈而怒揚神怦怦
以縹緲馮悲氛而望故疆猥小子兮何知纉箕裘之末
躅愾時命之難忱懼遐耀之堙辱憤原隰之裒棄束無
棺而葬無塋匝墟壙以冥索林莾杳兮縱横腸紆逥兮
崩裂涕闌干而染纓物何微而不昌德何遠而不存軫
將發而復結托哀響於兹文
祭玉壘王舜卿文(楊慎)
古語有之同病相憐同憂相救嗟君我之形蹤何斯言
之相副憶嘉靖之甲申當金商之辛候昧一鳴以斥仗
同三進而及霤嗤蒙梏之未脫冐瞽言之難奏紛巧簧
之易如慚面甲之益厚違天顔於咫尺禠龍章於闕右
落孤影於清潯下承明於紫宙予孑孑以無依子瘝瘝
而在疚聮&KR1467;艛於潞水朅啽囈而相叩赴嚴督以南征
悵非狂而東走交呻吟於蓬席忘饘粥於昏晝苦弔影
於魍魎甘生涯於鼪鼬君違秦而巴僝我去蜀而滇僽
哽題紳以分袂各扶傷而擕幼限天隅之一柱望月弦
之幾彀捧戎檄以予歸喜少城之君逅訝垂白之如新
命重碧以話舊歌嘮喻以無解語聊浪而失讀聽南音
於西林主北道於東阜發孤笑於羣憂伸眉顰於面皺
吟江鴻之夜度賦鬼車之晨雊雜懽忽於湏臾類栩夢
之一宿汨甲鼉以吾行牉兹會之難又望北風而開襟
&KR0008;詞音之不復竟庚子之日斜忽辰巳之相凑喪資斧
於旅巢嘅河清於人夀感徒繫於匏瓜惻不食於井甃
涕却笛而已零杯欲奠而先覆嗚呼物負陽而抱隂咸
含章而挺秀何淑貺之難臨而良辰之難遘巾柴車以
碧紛幪駑駘以朱就既貧尼而富虎且芝焚而菼茂豈
黔嬴之混施兼造物之怐瞀屈天問其焉陳抑天對兮
焉咎惟珵美之莫藏樹令名其不仆掬芳馨於皎日等
塵劫於刻漏慰夫君兮九原庶斯語之不謬聲已吞兮
何言魂歸來兮兹侑
祭張隱君文(李攀龍)
公至性近道不困於學質直好義不掩於樸行華身斯
文章德動物為禮樂視帝力所獨有揖天民於先覺矣
方其幼而失怙靡依匪母一簞者粟百里則負髫齡纖
儉煢煢在疚不振於宗遑恤我後宜無忘於愈疏而不
睦以有咎也暇日修孝不宿不藏諸父昆弟思輯用光
婚姻孔嘉匍匐有喪貨財可私本支未昌敦薄寬鄙徽
猷是襄此圯族所以為凶而公自履者祥也又其少而
治産適我御窮俛拾仰取力嗇務豐若貨殖於受命謂
竒勝之自躬能者輻輳不肖瓦觧彼居息幣唯吾與通
若宜無忘於嘗艱而放利以興戎也未衰戒得積而思
施棺有遺装偕旅罔知緘誌以還歸慰其嫠非能讓財
昔饒爭時激貪勸廉末俗以移此姦富所以為下而公
自居者竒也又若外示怯而重為邪中賈勇而羞使氣
里有少年謂我易與閭之長者式復以畏獲金珥於隕
蘀而女泣不生止以待夫求者取諸懷而予之以行隣
歸就汲窺我篋笥慮貽之慙趨以引避晩即廢著籝經
遷儒厥季蜚聲用賓王衢父飲於鄉子薦於藩詔賜爵
以優老齒及耋而彌尊奚其為政家惟化原何足以臧
善斯類蕃某等視必逹於此邦而與裁於吾黨久矣痛
君子云亡豈私淑猶存邪公豈尚鑒於斯言哉
戲為生祭周叔南文(屠隆)
嗚呼叔南魂先魄逝躍馬氣灰擊劒心死維匝有刀維
房有矢淹淹下泉一蹶不起曲房長辭玄堂永閉風雲
慘淡日月飄忽衣弗御而已塵肉未寒而先骨號樹間
兮蟪蛄悲牀頭兮蟋蟀生時多營&KR0706;﨑突兀追風飛兔
摩空爽鶻手摧勁敵足踏溟渤雕龍搏虎為世英物壯
圖不成飲恨而歿嗚呼叔南對酒不能飲有客不能歡
纖月空墮燭花空寒哀角已盡微鐘復殘使我仰天而
涕廢箸而歎嗚呼爾形頎頎爾氣稜稜固將望爾以千
秋合遝萬里驍騰昨日之日騁驊騮於天步今日之日
掩狐兔於寒扄而使俠士有恨英雄無年白璧中斷紅
粉蚤捐三河氣咽六郡心憐華堂寶炬散為荒煙茫茫
獵場犁為墓田天青射鵰之野地冷飲馬之泉又何由
逐輕車而出塞隨都護而臨邊嗚呼運逓必遷物窮乃
終何日弗西何水弗東秋草罷綠春花披紅嗟夫君之
盛年何瞀焉而就木形未離於人羣名巳登於鬼錄若
有人兮山之阿羌俟子兮水之曲風之生兮蕭蕭靈之
來兮肅肅又安知龍女之晝游彷彿湘靈之夜哭嗚呼
世固以形存為存形亡為亡萬物擾擾亦又何常千秋
神王馬骨魚腸一朝氣盡西陵北邙君之言笑如故而黯
焉摧藏以慟哭而代管弦又何必青楓之與白楊
祭楊少宰先生文(袁宏道)
惟公道同魯狷學宗尹覺三十年間專守一壑如大吕
之含音如太阿之歛鍔道愈升而愈光身屢進而屢却
五載銓衡水平山㟧澄汰九流廉頑礪濁人曰朱門公
也岫嶽床無帳帷門無簾箔月夜橘湯曉窗芹&KR0796;一編
韋冷六時影卓雖聮班於龍尾儼鷄羣之獨鶴幸明主
之眷知胡彼蒼之忽奪方今浩衢雖通陽明漸鑠雖人
賢之間升如先忌而後藥幸我公之持正司羣彦之關
鑰瀝肝膽而向人澆薪焰以巨杓遽石火之無光悲九原
之不作倘時艱之可濟念忠魂之猶躍其或澆頽相因
泄泄猶昨雖白日其何為豈若長夜之安樂身雖栖於
黃腸道豈隔于冥寞捐無情之涕淚布丹心於脂膜聊
酹酒而陳詞知魂兮之無怍
文章辨體彙選卷七百五十五
文章辨體彙選卷七百五十五
明賀復徵編
祭文七(賦體)
為梓州官屬祭陸郪縣文(唐楊烱)
維垂拱二年太歲丙戌正月壬寅朔二十二日癸亥長
史劉某謹以清酌庶羞之奠敬祭陸明府之靈夫萬里
之别猶使飲淚成血思德音之斷絶况百年之分能不
憂心如薰想公子兮氛氲惟彼積德挺生夫君天垂白
氣地發黃雲江則有氾為國之紀君傳其政愛人如子
山則有梁鎮兹一方君弘其道視人如傷宣勞於外路
阻且長曾未朞月人之云亡嗚呼哀哉哀哀弱嗣朝暮
一溢皎皎孀妻鐀乎下室蜀門如劒長安如日歸路何
從我心如疾嗚呼哀哉凡我在位羈官邊城共戮力兮
誰言死生思其人兮造其戶庭恍無見兮寂無聲稱觴
兮酹酒心折兮骨驚嗚呼哀哉
祭趙郎將文(駱賓王)
惟靈降精辰象委質昌期棄筆文場蚤徇封侯之志彯
纓武帳坐昇戎秩之榮屬滇浦挻妖昆明習戰應星文
而動將奉天罰以揚威不能弘妙算於西戎叶神謀於
九變致令王師失律兇狡憑陵嶲穴南臨同五溪之深
入卭關北阻類䨇崤之不歸亭候多虞故有負於明代
春秋責帥豈無慚於幽途夫任賢與能明君之事也陳
力就列忠臣之義也雖見危授命固誠節之有餘臨難
權機何智謀之不足嗚呼哀哉某猥以散材謬專分閫
途徑夷落路踐戎場停疲驂於九原悲來有地痛遺骸
於四野泣下無從暫輟征旅之勤爰崇掩骼之義庶幽
靈有托梧丘息入夢之魂壮士不還薤歌起送終之曲
嗚呼九真邊徼萬里長安城危疏勒山峻臯蘭因原為
隴即壤成棺夕隂曦而平蕪晦秋風急而荒戍寒哀哉
異域幽埏但有新裁松栢他鄕古木非復舊邑枌榆感
平生有若斯聊申素酒倘聰明之不昧式薦簞醪
祭杜學士審言文(宋之問)
維大唐景龍二月歲次戊申月日考功員外郎宋之問
謹以清酌之奠敬祭於故脩文舘學士杜君之靈嗚呼
位曰大寶才曰天爵辭業備而官成名聲高而命薄屈
原不終於楚相揚雄自投於漢閣代生人而豈無人違
代而咸若運鍾唐虞崇文寵儒國求至寶家獻靈珠後
俊有王楊盧駱繼之以子跡雲衢王也才參卿於西陜
楊也終遠宰於東吳盧則衷其栖山而臥疾駱則不能
保族而全軀由運然也莫以福夀自衛將神忌也不得
華實斯俱惟靈昭昭度越諸子言必得俊意常通理其
含潤也若和風欲曙搖露氣於春林其秉艷也似凉雨
半晴懸日光於秋水衆轍同遵者擯落羣心不際者探
擬人也不幸而則亡名兮可大而不死君之栖遑自昔
迷方逢時泰兮欲達聞數竒兮自傷屬文母之丕運應
才子之明敭援淪秀於蘭畹侍游仙於栢梁命以著作
拜之為郎始翔鴛於清列旋禦魅於炎荒遺旅鴈兮超
彭蠡作編人兮居越裳殊許靖之新適億虞翻之舊鄉
惟皇龍興再施法度拂洗溟渤騫翔雨露通籍於八舍
禁門搖筆於萬年芳樹仰赤墀兮非遠謂白首兮方遇
君病何病到此彌留藥雖餌兮寧愈針不及兮可憂雖
則妙醫莫識實冀神明獲瘳嗚呼哀哉君之將亡其言
也善余向十旬日或再展君感斯意贈言宛轉識金石
之契密悔文章之交淺命子誡妻既懇且辨自予與君
弱歲游執文翰共許風露相浥况窮海兮同竄復文房
兮並入川流遽閱隙電初過昔乘運兮如此今造冥兮
若何懷君疇昔兮恨已積念君恩惠兮情倍多道之南
宅囷之東粟使君孤之有餘寧我家之不足籍籍流議
喧喧薄俗名全每困於鑠金身沒誰恨其埋玉空落長
松千尺詎置生芻一束倬彼韋公贈殷禮縟善乎崔子
理感情屬相識有素見覽增勖澄君詞賦於雲臺之上
藏君齒髮於緱山之曲緱氏山兮山上雲秦城郊兮郊外
墳孟冬十日兮共歸君君有靈兮聞不聞我咀瑶屑君
知自久坐泣焚芝遥哀畫柳闕視祖載爰遺巵酒願歆
悲誠將告良友尚饗
為伎祭元十郎文(張說)
維神龍三年月朔日故伎人伏十善謹以清酌少牢之
奠敬祭於元十郎之靈綠水茂樹藻蘿是依山崩川竭
魚鳥何歸恭惟主君高才逹節賞心樂事風流不絶歌
艷露華舞逥春雪幸持此技承君餘晚綺羅脂粉嬌上
春自言終代保情親能知一日君魂斷繁絃清管為何
人懷主君之一顧願徇命於九原迫夫人之嚴旨遂投
足於他門生有十年之愛况無數日之恩雖強飾容於
新奉心摧絶而不敢言君子廣德仁心必遍疇昔與君
瑟樽歡宴永懷蕙歎俯憐荼苦錫以時珍申哀故宇廞
車既展祖奠斯開悲歌助輓長袖承杯平居好此魂來
不來心思往而莫遂足欲返而遲逥終天地於此訣毒
煩冤而難裁嗚呼哀哉
祭郴州李使君文(韓愈)
維年月日將仕郎守江陵府法曹參軍韓愈謹以清酌
庶羞之奠敬祭於故郴州李使君之靈古語有之白頭
如新傾盖若舊顧意氣之何如何日時之足究當貞元
之癸未惕皇威而左授伏荒炎之下邑嗟名頽而位仆
歴貴部而西邁邇清光於暫覯言莫交而情無繇既不
賈而奚售哀窮遐之無徒拏百憂以自副辱問訊之綢
繆恒飽饑而愈疚接雄詞於章句窺逸跡於篆籀苞黃
甘而致貽獲紙筆之䨇貿投乂魚之短韻媿韜瑕而舉
秀竢新命於衡陽費薪芻於館候空大亭以見處憩水
木之幽茂逞英心於縱博沃煩腸以清酹航北湖之空
明覷鱗介之驚透宴州樓之豁逹衆管啾而並奏得恩
惠於新知脫窮愁於往陋輟行謀於俄頃見秋月之三
彀逮天書之下降猶低回以宿留念暌離之在期謂此
會之難又授縞紵以托心示兹誠之不謬倘後日之北
遷約窮歡於一晝雖掾俸之酸寒要拔貧而為富何人
生之難信捐斯言而莫就始訝信於暫疎遂承凶於不
救見明旌之低昂尚遲疑於别袖憶交酬而迭舞奠單
杯而哭柩美夫君之為政不撓志於讒構遭唇舌之紛
羅獨陵晨而孤雊彼憸人之浮言雖百車其何詬洞古
往而高觀固邪正之相寇幸竊覩其始終敢不明白而
蔽覆神乎來哉辭以為侑尚饗
為濮陽公祭太常崔丞文(李商隱)
年月日維靈太岳繁祉平安望族潤地勢於長源搆堂
基於脩麓藍田之産宜有良玉徂來之林宜無凡木昔
我待子松玉之間冀十城之得價望千尋而可攀大年
不登逸足方駛松欲秀而先蠧玉將攻而遽毁聞問之
時歎悼何已惟我承乏授命南征一言相許擕手同行
夐絶萬里飄泊䨇旌念兩婢之價倍媿五羖之酬輕地
接殊鄰風移中土五嶺三江炎飈瘴雨釣犀之潭跕鳶
之渚席上從容幕中宴語先防載薏之謗更示投香之
所因使庸虚不罹罪辜越井之首甘綏之女時清則銅
鏑納厨歲稔則銀簮叩鼓豈我之自唯子是與相從來
覲又往於涇風埃古戎霜雪孤亭偏裻之服縵胡之纓
塞迥而晨嚴刁斗沙平而夜警兜零指我以虜隙勉我
以武經正慰窮邊俄還京邑北庭减價南轅屑泣章臺
辟掾方喜趙嘉之來棘署選丞仍見譙玄之入是焉踐
歴更徯飛翻况乎鳳沼又栖領原何舋成於燥濕而厲
結於寒暄未及西山之藥旋為東岳之魂憶昨舊許員
歸青門出餞樂作而歎起杯行而淚泫俱容與於風波
共沉吟於鐘箭揮袂如昨郵書甚頻雖遥道里未闊聲
塵孰謂念歸之日翻為有慟之晨嗚呼哀哉髣髴荒阡
依稀古陌徐動丹旐永歸玄宅願執紼而身遠想移
舟而目極迥野秋思羣山暮色悵白髮之哀翁哭青雲
之舊客聊兹寄奠莫寫西悲已乎崔子為我歆之
祭吏部韓侍郎文(李翺)
嗚呼孔氏云(集作去)遠楊朱恣行孟軻拒之乃壊於成戎
風混華異學魁横兄常辨之孔道益明建武以還文卑
質喪氣萎體敗剽剥不讓儷花鬭葉顛倒相上及兄之
為思動鬼神撥去其華得其本根開(文粹作關)合怪駭驅濤
湧雲包劉越嬴並武同殷六經之風絶而復新學者有
歸大變於文兄之仕宦(文粹作宫)罔辭於艱(文粹作於難)疏奏輙
斥去而復遷(集作還)升黜不改正言亟聞貞元十二兄佐
汴州我游自徐始得兄交視我無能待子以友講文析
道為益之厚二十九年不知其久兄以疾休我病臥室
三來視我笑語(集作言)窮日何荒不耕會之以一人心樂
生皆惡言兇兄之在病則齊其終順化以盡靡憾(集作惑)
于中别我(集作欲别)千古意如不窮臨喪大號决裂肝胸老
𣆀言夀死而不亡兄名之垂星斗之光我狀兄行下于
太常聲殫天地誰云不長喪車之來(集作來東)我刺廬江君
命有嚴不見兄喪遣使奠斝百酸攪腸音容若在曷日
而忘嗚呼哀哉尚饗
祭亡友文(元稹)
嗚呼英英君子汲汲仁義夀則道亨夭亦德熾熖熖衆
人役役名利材不稱官老不識事紫綬榮身黃髮垂穗
徒擲天年竊燿名器石頑慧明亦有何貴君雖促齡實
大其志呼吸風雲擺落塵膩泥濜珠玉糞土名位瞪目
凡流傾心俊異譽如不聞毁亦不忌不求近效直詣殊
致圈檻豺狼籠御鵬驥壍山堙海吞河噴渭嶽立英髦
粉碎庸媚德我者煌煌虐我者惴惴赫赫其門揚揚其
氣念昔日之盡言此惟君之大意天不降年志亦歿地
我輩猶在尚可希冀故曰交本乎道道通乎類身沒類
存道則不墜信後圖之未忘柰目前之歔欷昔江濆之
送君每重宵而叠醉曾不易其津涯忽莫陳於喪次孀
婦號呼哀胤提稚拜我者曩日之舊童示我者絶時之
遺字埋萬恨於深心泗終天之别淚嗚呼哀哉尚饗
祭梁鴻墓文(陸龜蒙)
梁伯鸞墓在吳西門金昌亭下幾一里余過之作文而
弔以酒為奠其辭曰先生作五噫之歌漢天子聞而病
之南走乎大江之波客臯氏之宇下志沈潜而靡他自
吳粲以舉臼天人之勤亦多不懷志於將沒適乎道之
無頗比要離之烈魄冢雖夷而不磨嗟余後先生之千
祀聊奉奠而來過俯灌地而仰語顧先生之謂何心褊
性誕客他人之宇下不得故築垣而自翰身病妻弱自
吳民之粲不得故力耕而自穫所以法先王之義者庶
五噫兮可作
祭馬龍圖文(宋王安石)
嗚呼余記業於進士熟君名於垂髫既備官於淮南習
為縣之風謠去幕府而西游依國門之嶕嶢始逢君之
執靮屢顧我而回鑣逮揚子之既見方睆城之窮漂遂
有通家之好終無挾長之驕君言事以北出予罷官而
南橋一江亭之邂逅話宿昔以終宵以牧官之在列當
御史之還朝又追隨於遐日心所好而忘遥距乖隔之
幾何忽水淺而風飄書半塗於萬里棄餘日於一朝維
知君之日久信智邁而才超考前人之治亂講後世之
昏昭釋衆言之牴牾排異學之傾搖衆相紛以異說君
獨悟而同條嗟墁人之巳矣斥欲奮而誰要想明靈之
猶在冀薄禮之能招
哭白溝文(明李夢陽)
正德二年閏月初吉予與職方王子俱蒙放歸南道白
溝之野往白溝之戰王子伯大父與予曾大父死焉百
載憤痛爰托於斯文嗚呼嗟哉此何流兮皓沙千里霜
霧四興荒濱斷岸陵沉谷崩積骨成丘衝波沃雲月星
夜昏殺氣晝屯粤春事之既載廼子邁於兹野覽殘墟
以掩涕搴故栅而維馬暄冰泮而復峙辰物鬱而未申
日倉莾兮將墜天愴㤡而愴神前儔佇以驚顧追侣悵
而增惑趾欲進而躑躅哽歔欷乎内惻爾其龍鬭虎爭
雌雄未决戰形闢兵營列乃有秦楚善戰之士齊晉詭
謀之生接軌方轂抉地維而畫天門甲光鏡四野戟枝
亘長雲鉦鼓鳴兮河海竭軍聲振兮山岳裂嗟時弗利
角道絶弱之肉強之食飲水尿咀馬革遂爾横屍蔽畛
崇胔截流哭聲振天漂血成溝賤至臺隸貴或君侯刅
剸其骼戈穿於喉踐為土沙叠若陵丘魂營營以無歸
骨交加而臥霜鬼啾唧以宵嘯人懔慄而斷行風隂隂
以四起折鏃朽髑雜瓦礫兮飛揚嗚呼此為何流而有
斯戰場耶竊嘗究性命之原推興替之端民死等於鴻
毛亦有重於泰山彼短兵兮既接砉天傾兮地搖乃有
睛被刺而不轉膚受刳而弗逃此結纓抗輪之夫甘心
鳥鳶之口膏野草而罔顧者也猗嗟我祖生而士雄死
為國殤岱華摧而孰支玉石灼而並戕委英肝於塵沙
滅聲影而永藏雷霆結而迅音烟飈烈而怒揚神怦怦
以縹緲馮悲氛而望故疆猥小子兮何知纉箕裘之末
躅愾時命之難忱懼遐耀之堙辱憤原隰之裒棄束無
棺而葬無塋匝墟壙以冥索林莾杳兮縱横腸紆逥兮
崩裂涕闌干而染纓物何微而不昌德何遠而不存軫
將發而復結托哀響於兹文
祭玉壘王舜卿文(楊慎)
古語有之同病相憐同憂相救嗟君我之形蹤何斯言
之相副憶嘉靖之甲申當金商之辛候昧一鳴以斥仗
同三進而及霤嗤蒙梏之未脫冐瞽言之難奏紛巧簧
之易如慚面甲之益厚違天顔於咫尺禠龍章於闕右
落孤影於清潯下承明於紫宙予孑孑以無依子瘝瘝
而在疚聮&KR1467;艛於潞水朅啽囈而相叩赴嚴督以南征
悵非狂而東走交呻吟於蓬席忘饘粥於昏晝苦弔影
於魍魎甘生涯於鼪鼬君違秦而巴僝我去蜀而滇僽
哽題紳以分袂各扶傷而擕幼限天隅之一柱望月弦
之幾彀捧戎檄以予歸喜少城之君逅訝垂白之如新
命重碧以話舊歌嘮喻以無解語聊浪而失讀聽南音
於西林主北道於東阜發孤笑於羣憂伸眉顰於面皺
吟江鴻之夜度賦鬼車之晨雊雜懽忽於湏臾類栩夢
之一宿汨甲鼉以吾行牉兹會之難又望北風而開襟
&KR0008;詞音之不復竟庚子之日斜忽辰巳之相凑喪資斧
於旅巢嘅河清於人夀感徒繫於匏瓜惻不食於井甃
涕却笛而已零杯欲奠而先覆嗚呼物負陽而抱隂咸
含章而挺秀何淑貺之難臨而良辰之難遘巾柴車以
碧紛幪駑駘以朱就既貧尼而富虎且芝焚而菼茂豈
黔嬴之混施兼造物之怐瞀屈天問其焉陳抑天對兮
焉咎惟珵美之莫藏樹令名其不仆掬芳馨於皎日等
塵劫於刻漏慰夫君兮九原庶斯語之不謬聲已吞兮
何言魂歸來兮兹侑
祭張隱君文(李攀龍)
公至性近道不困於學質直好義不掩於樸行華身斯
文章德動物為禮樂視帝力所獨有揖天民於先覺矣
方其幼而失怙靡依匪母一簞者粟百里則負髫齡纖
儉煢煢在疚不振於宗遑恤我後宜無忘於愈疏而不
睦以有咎也暇日修孝不宿不藏諸父昆弟思輯用光
婚姻孔嘉匍匐有喪貨財可私本支未昌敦薄寬鄙徽
猷是襄此圯族所以為凶而公自履者祥也又其少而
治産適我御窮俛拾仰取力嗇務豐若貨殖於受命謂
竒勝之自躬能者輻輳不肖瓦觧彼居息幣唯吾與通
若宜無忘於嘗艱而放利以興戎也未衰戒得積而思
施棺有遺装偕旅罔知緘誌以還歸慰其嫠非能讓財
昔饒爭時激貪勸廉末俗以移此姦富所以為下而公
自居者竒也又若外示怯而重為邪中賈勇而羞使氣
里有少年謂我易與閭之長者式復以畏獲金珥於隕
蘀而女泣不生止以待夫求者取諸懷而予之以行隣
歸就汲窺我篋笥慮貽之慙趨以引避晩即廢著籝經
遷儒厥季蜚聲用賓王衢父飲於鄉子薦於藩詔賜爵
以優老齒及耋而彌尊奚其為政家惟化原何足以臧
善斯類蕃某等視必逹於此邦而與裁於吾黨久矣痛
君子云亡豈私淑猶存邪公豈尚鑒於斯言哉
戲為生祭周叔南文(屠隆)
嗚呼叔南魂先魄逝躍馬氣灰擊劒心死維匝有刀維
房有矢淹淹下泉一蹶不起曲房長辭玄堂永閉風雲
慘淡日月飄忽衣弗御而已塵肉未寒而先骨號樹間
兮蟪蛄悲牀頭兮蟋蟀生時多營&KR0706;﨑突兀追風飛兔
摩空爽鶻手摧勁敵足踏溟渤雕龍搏虎為世英物壯
圖不成飲恨而歿嗚呼叔南對酒不能飲有客不能歡
纖月空墮燭花空寒哀角已盡微鐘復殘使我仰天而
涕廢箸而歎嗚呼爾形頎頎爾氣稜稜固將望爾以千
秋合遝萬里驍騰昨日之日騁驊騮於天步今日之日
掩狐兔於寒扄而使俠士有恨英雄無年白璧中斷紅
粉蚤捐三河氣咽六郡心憐華堂寶炬散為荒煙茫茫
獵場犁為墓田天青射鵰之野地冷飲馬之泉又何由
逐輕車而出塞隨都護而臨邊嗚呼運逓必遷物窮乃
終何日弗西何水弗東秋草罷綠春花披紅嗟夫君之
盛年何瞀焉而就木形未離於人羣名巳登於鬼錄若
有人兮山之阿羌俟子兮水之曲風之生兮蕭蕭靈之
來兮肅肅又安知龍女之晝游彷彿湘靈之夜哭嗚呼
世固以形存為存形亡為亡萬物擾擾亦又何常千秋
神王馬骨魚腸一朝氣盡西陵北邙君之言笑如故而黯
焉摧藏以慟哭而代管弦又何必青楓之與白楊
祭楊少宰先生文(袁宏道)
惟公道同魯狷學宗尹覺三十年間專守一壑如大吕
之含音如太阿之歛鍔道愈升而愈光身屢進而屢却
五載銓衡水平山㟧澄汰九流廉頑礪濁人曰朱門公
也岫嶽床無帳帷門無簾箔月夜橘湯曉窗芹&KR0796;一編
韋冷六時影卓雖聮班於龍尾儼鷄羣之獨鶴幸明主
之眷知胡彼蒼之忽奪方今浩衢雖通陽明漸鑠雖人
賢之間升如先忌而後藥幸我公之持正司羣彦之關
鑰瀝肝膽而向人澆薪焰以巨杓遽石火之無光悲九原
之不作倘時艱之可濟念忠魂之猶躍其或澆頽相因
泄泄猶昨雖白日其何為豈若長夜之安樂身雖栖於
黃腸道豈隔于冥寞捐無情之涕淚布丹心於脂膜聊
酹酒而陳詞知魂兮之無怍
文章辨體彙選卷七百五十五
