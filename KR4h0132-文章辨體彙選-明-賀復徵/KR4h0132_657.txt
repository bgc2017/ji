文章辨體彙選卷六百五十七
明賀復徵編
碑十六(議論遺愛)
廣德州同知蔡侯政績碑(明唐順之)
蔡侯之始去州也州人哭而送之境後十餘年侯以宦
遊過江南有傳言侯將取道於州州人喜於復見侯也
逆諸境數日侯從他道去州人哭而歸則相與謀紀侯
之政於石於是署州事判官張君遣陳生潘生來請為
之書石余辭謝後一年知州歐陽君繼遣陳生濮生來
復以請曰先生與蔡侯相知為深宜為之書余復謝曰
余惟與蔡侯相知之深也是以未敢為之書夫蔡侯者
居乎今而學古之道者也古之道盡乎巳而不蘄乎人
先其實而深避乎其名不然畏壘之民規規然感慕而
爼豆之此庚桑子之所為懼而逃去者也且古之以循
吏書於其傳者有之矣其在當時權任既重且專其居
官也又久而信是以能為百姓立殊絶可紀之功而後
史氏因書之為傳若蜀郡以典學書南陽以溉田書書
渤海也以弭劇盗書膠東也以增戶至十餘萬自漢時
得書者纔數人而一人又各以一事殊絶自見而巳自
此之外其緣俗而治者豈遂少哉則以其事無殊絶故
不書也蔡侯&KR0681;州之日淺矣又州佐也操柄所不在故
其所可見者大率緣俗而治侯之心且自謂不能有殊
絶功德加於細民而歉然不以為足也侯之所不自以
為足而州之人乃欲為侯張而侈之不亦拂乎抑古之
以循吏書於其傳者非特以殊絶之故亦以謂不至通
顯其所樹立設施止于一郡一邑而不究乎其大者故
史氏亦從一郡一邑書之而謂之循吏傳若黃穎川薛
馮翊其治績尤異固不在于蜀郡渤海之後以其事業
有大焉者則不得從一郡一邑書之故不以循吏而别
自為傳蔡侯行完而才鉅以方顯庸於時其勒之竹帛
而銘之鼎彛固將有待若夫一州邑之績豈足為侯書
之由前言之殆非侯所以致謙之意由後言之殆非州
人所以尊侯之意也二生起而對曰先生為蔡侯言之
則可矣而未始為州人慮之也廣德負山之州也往時
為吏者患州人獷悍多豪黠齡齘不可理以柔道于是
一切争為嚴峻深文痛法以繩督之而人亦遂相傳以
為非刻深不可治廣德蓋州人之蒙兹詬而病焉者久
矣蔡侯乃獨先教化而後誅罰事無劇易處之一以鎮
静人無奸良御之一以誠慤是以侯既去而人懷思之
至今嗚呼此豈深文峻法之所及也哉由此言之州之
所以為治者蓋在此而不在彼也是故州之人欲為之
書以示後之為吏者使知州之所以為治者在此而不
在彼也余曰若是則可以書矣蔡侯名克廉字道卿泉
之晉江人中嘉靖巳丑進士今為江西提學僉事其同
知廣德也以刑部郎中坐獄事謫以某年至州某年遷
廬州府同知以去皆宜書
劉公去思碑(徐渭)
今夫以百里之長而聽斷百里之民長之心一耳非有
二也耳與口目一耳亦非有二也而百里之民盖千萬
其心亦千萬其耳目與口夫以千萬其心與耳目與口
如此其衆也且鬼匿而狐奸者百出而乘其所不及至
欲以一心一耳目一口以臨之一不當則強弱倒置淳
黠無所别書史起而隂把其衡平者十一而不平者十
九謗讟興而怨聲作矣噫然則孰謂聽斷非難哉劉侯
名某者之長我山隂也其才能真足以起敝而完補破
裂特以承某侯後侯恬然安之欲不取赫赫事更張獨
其聽斷則真若止水鬚眉靡所不燭若禹之鑄鼎即有
魑魅魍魉亦䕫䕫睢睢畢露而不可逃其折而低昂之
又若權石然無不惬其輕重而後巳自一事至千百事
自一日至三年民蹙而入者無不踊而出於是一邑百
里之間帖帖若無事而史胥輿臺之軰亦縮乎重足而
退聽無有攫民一錢一粟者在漢史劉陶以孝廉宰順
陽無他事特以縣多姦猾陶能摘而發之既去吏民思
之復作歌曰悒然不平思我劉君何時復來安此下民
今侯之以召入也民思而歌之亦如之未巳也謀共祠
而碑之而屬書於予噫固其宜也異時邑校圯侯新之
不令勞且費於民江汰天樂侯隄之可十萬丈廣狹長
短視田業而責之主者民亦不知有勞凡此皆教與養
之大者也然學不圯堤不壊則侯亦不作吾所謂不獵
取赫赫而必欲功自巳出者大抵然也噫有才而不急
於名此更難
會稽吳侯生祠碑(徐渭)
會稽典史吳侯成器徽之休寧人其始仕會稽當海
上寇初入内地侯以能將兵知名於是承大吏命提
兵守水陸阨塞歴浙東西南直隸與賊遇大小數十
戰斬賊首數百級生獲數十人還虜者亦以百計凡
戰之處休止督發設守出鬭有方法禁士卒無毫毛
擾居人又能捨死先士卒民多知其功者往往就所
戰處為建祠刻石今曺娥江其一也父老某等來告
厥成請予序事予感而嘆曰曺娥一弱女子耳當其
咿嚶宛戀乃不知有門外事至其赴父之難𦕈大江
踏洪濤慷慨溉烈有猛丈夫之所不敢為者夫典史
下僚也動為人所箝傫然何異一女子至其當國艱
難乃惟知曰吾臣而巳其仗劍捨身以當事乃不復
知有他計此其人皆以忠孝直性歴千萬古而同一
道今其祠若廟岐然兩相望豈偶然哉詩曰
伊昔孝娥垂筓紞珥當斯之時一女子耳憤江痛父不
得屍所被髮亂流娥猛如虎今之仕者沈伏下僚傫然
長嘆則怨其遭有寇在庭孰聽攘臂世將棄戈何况邑
尉桓桓吳公天植忠孝先國後身與娥一道啓宇崇功
娥江之沚祠木相望照映江水
伍公去思碑文(明張位)
萬歷丁亥秋余請告還里過貴溪逢掖士濟濟數十百
人擁予舟而前揖曰敝邑伍侯去任且久士民之戀戀
慈母者三年如一日焉兹謀勒石以紀其績非借史氏
筆胡以永傳余謝曰僕病未能也既而鄉三老子弟又
數十百人軹舟不得發復申前請余曰姑俟歸山圖之
士民復聚江干丁寧再三始去余曰異哉何伍侯得民
之深也邑人徐少卿孺東與余平生道義交且為侯述
種種惠政明逢掖鄉三老之不為阿私者余頷之歸來
藥裹關心筆石久廢尚未有以報也又次年秋鄉三老
因運餉過豫章復數十人造余庭更持少卿所為文及
鄉大夫逢掖士手牘來趣前諾時余遭先慈初喪揮淚
含悲尚未有以報也余因復少卿書曰子言足傳信矣
余更何稱少卿曰夫親之有善也其子譽之不若非其
子者也公也既又經年矣少卿忽謝世余悲焉頃邑簿
李君與逢掖汪生江生來為父老子弟再趣前諾余更
三復歎曰異哉何伍侯得民之深也余聞貴溪巖邑也
試觀侯之前與繼侯至者孰能報滿而罷乎侯離任兹
久而去思愈殷是豈聲音笑貎為哉讀少卿誦侯惠政
吾能徵之矣以造士則置學田存書院飾樂器增先賢
之祠助廉士之葬凡急風教而訓誨諸生者惓惓然若
其却餽遺捐罰贖催科有定期而閭里不擾窩訪寘重
法而舞文屏蹤鑿井覆亭潤及道暍葺舫濟渡民不病
涉縷縷未可更僕數焉是其所為得士與民者也雖然
少卿舉其政事以信人心余又因人心而信其政事矣
耳目閭閻之下往往碑去思者豈少或其相知之士偏
私之戶倡謀酬恩者所為也而未必公或其徵拜臺省
晉陟銓衡附勢自媚者所為也而未必當不然者碑随
宦仆思與勢移游揚誦載之述轉而為怨詈謗讟之騰
何取於是而為之余嘗得交伍侯素欽其人侯蓋泊然
有守士也事上恭而不為昵昵臨民慈而不為煦煦樞
津要路可以力掇乃甘心浮沈郎署間三吳閣部諸公
巍巍赫赫惟桑惟梓燥濕易就一旦陳情終養解其組
綬以去飄然洞庭三泖之間此豈聲利爵祿可入其心
者哉邑中父老子弟何所為而為之是宜其孜孜汲汲
屢有請焉而不容自巳者矣吾聞昔之君子蕭然一壑
萬物不干其志而掀揭宇宙者終属焉有不為而後可
以有為道固然矣雖欲不用人其舍諸誠願父老子弟
姑緩一邑之思以為侯私須拭目他日侯之繫思於海
隅蒼生者更有大也侯名袁萃蘇州府長洲縣人庚辰
科進士
文章辨體彙選卷六百五十七
文章辨體彙選卷六百五十七
明賀復徵編
碑十六(議論遺愛)
廣德州同知蔡侯政績碑(明唐順之)
蔡侯之始去州也州人哭而送之境後十餘年侯以宦
遊過江南有傳言侯將取道於州州人喜於復見侯也
逆諸境數日侯從他道去州人哭而歸則相與謀紀侯
之政於石於是署州事判官張君遣陳生潘生來請為
之書石余辭謝後一年知州歐陽君繼遣陳生濮生來
復以請曰先生與蔡侯相知為深宜為之書余復謝曰
余惟與蔡侯相知之深也是以未敢為之書夫蔡侯者
居乎今而學古之道者也古之道盡乎巳而不蘄乎人
先其實而深避乎其名不然畏壘之民規規然感慕而
爼豆之此庚桑子之所為懼而逃去者也且古之以循
吏書於其傳者有之矣其在當時權任既重且專其居
官也又久而信是以能為百姓立殊絶可紀之功而後
史氏因書之為傳若蜀郡以典學書南陽以溉田書書
渤海也以弭劇盗書膠東也以增戶至十餘萬自漢時
得書者纔數人而一人又各以一事殊絶自見而巳自
此之外其緣俗而治者豈遂少哉則以其事無殊絶故
不書也蔡侯&KR0681;州之日淺矣又州佐也操柄所不在故
其所可見者大率緣俗而治侯之心且自謂不能有殊
絶功德加於細民而歉然不以為足也侯之所不自以
為足而州之人乃欲為侯張而侈之不亦拂乎抑古之
以循吏書於其傳者非特以殊絶之故亦以謂不至通
顯其所樹立設施止于一郡一邑而不究乎其大者故
史氏亦從一郡一邑書之而謂之循吏傳若黃穎川薛
馮翊其治績尤異固不在于蜀郡渤海之後以其事業
有大焉者則不得從一郡一邑書之故不以循吏而别
自為傳蔡侯行完而才鉅以方顯庸於時其勒之竹帛
而銘之鼎彛固將有待若夫一州邑之績豈足為侯書
之由前言之殆非侯所以致謙之意由後言之殆非州
人所以尊侯之意也二生起而對曰先生為蔡侯言之
則可矣而未始為州人慮之也廣德負山之州也往時
為吏者患州人獷悍多豪黠齡齘不可理以柔道于是
一切争為嚴峻深文痛法以繩督之而人亦遂相傳以
為非刻深不可治廣德蓋州人之蒙兹詬而病焉者久
矣蔡侯乃獨先教化而後誅罰事無劇易處之一以鎮
静人無奸良御之一以誠慤是以侯既去而人懷思之
至今嗚呼此豈深文峻法之所及也哉由此言之州之
所以為治者蓋在此而不在彼也是故州之人欲為之
書以示後之為吏者使知州之所以為治者在此而不
在彼也余曰若是則可以書矣蔡侯名克廉字道卿泉
之晉江人中嘉靖巳丑進士今為江西提學僉事其同
知廣德也以刑部郎中坐獄事謫以某年至州某年遷
廬州府同知以去皆宜書
劉公去思碑(徐渭)
今夫以百里之長而聽斷百里之民長之心一耳非有
二也耳與口目一耳亦非有二也而百里之民盖千萬
其心亦千萬其耳目與口夫以千萬其心與耳目與口
如此其衆也且鬼匿而狐奸者百出而乘其所不及至
欲以一心一耳目一口以臨之一不當則強弱倒置淳
黠無所别書史起而隂把其衡平者十一而不平者十
九謗讟興而怨聲作矣噫然則孰謂聽斷非難哉劉侯
名某者之長我山隂也其才能真足以起敝而完補破
裂特以承某侯後侯恬然安之欲不取赫赫事更張獨
其聽斷則真若止水鬚眉靡所不燭若禹之鑄鼎即有
魑魅魍魉亦䕫䕫睢睢畢露而不可逃其折而低昂之
又若權石然無不惬其輕重而後巳自一事至千百事
自一日至三年民蹙而入者無不踊而出於是一邑百
里之間帖帖若無事而史胥輿臺之軰亦縮乎重足而
退聽無有攫民一錢一粟者在漢史劉陶以孝廉宰順
陽無他事特以縣多姦猾陶能摘而發之既去吏民思
之復作歌曰悒然不平思我劉君何時復來安此下民
今侯之以召入也民思而歌之亦如之未巳也謀共祠
而碑之而屬書於予噫固其宜也異時邑校圯侯新之
不令勞且費於民江汰天樂侯隄之可十萬丈廣狹長
短視田業而責之主者民亦不知有勞凡此皆教與養
之大者也然學不圯堤不壊則侯亦不作吾所謂不獵
取赫赫而必欲功自巳出者大抵然也噫有才而不急
於名此更難
會稽吳侯生祠碑(徐渭)
會稽典史吳侯成器徽之休寧人其始仕會稽當海
上寇初入内地侯以能將兵知名於是承大吏命提
兵守水陸阨塞歴浙東西南直隸與賊遇大小數十
戰斬賊首數百級生獲數十人還虜者亦以百計凡
戰之處休止督發設守出鬭有方法禁士卒無毫毛
擾居人又能捨死先士卒民多知其功者往往就所
戰處為建祠刻石今曺娥江其一也父老某等來告
厥成請予序事予感而嘆曰曺娥一弱女子耳當其
咿嚶宛戀乃不知有門外事至其赴父之難𦕈大江
踏洪濤慷慨溉烈有猛丈夫之所不敢為者夫典史
下僚也動為人所箝傫然何異一女子至其當國艱
難乃惟知曰吾臣而巳其仗劍捨身以當事乃不復
知有他計此其人皆以忠孝直性歴千萬古而同一
道今其祠若廟岐然兩相望豈偶然哉詩曰
伊昔孝娥垂筓紞珥當斯之時一女子耳憤江痛父不
得屍所被髮亂流娥猛如虎今之仕者沈伏下僚傫然
長嘆則怨其遭有寇在庭孰聽攘臂世將棄戈何况邑
尉桓桓吳公天植忠孝先國後身與娥一道啓宇崇功
娥江之沚祠木相望照映江水
伍公去思碑文(明張位)
萬歷丁亥秋余請告還里過貴溪逢掖士濟濟數十百
人擁予舟而前揖曰敝邑伍侯去任且久士民之戀戀
慈母者三年如一日焉兹謀勒石以紀其績非借史氏
筆胡以永傳余謝曰僕病未能也既而鄉三老子弟又
數十百人軹舟不得發復申前請余曰姑俟歸山圖之
士民復聚江干丁寧再三始去余曰異哉何伍侯得民
之深也邑人徐少卿孺東與余平生道義交且為侯述
種種惠政明逢掖鄉三老之不為阿私者余頷之歸來
藥裹關心筆石久廢尚未有以報也又次年秋鄉三老
因運餉過豫章復數十人造余庭更持少卿所為文及
鄉大夫逢掖士手牘來趣前諾時余遭先慈初喪揮淚
含悲尚未有以報也余因復少卿書曰子言足傳信矣
余更何稱少卿曰夫親之有善也其子譽之不若非其
子者也公也既又經年矣少卿忽謝世余悲焉頃邑簿
李君與逢掖汪生江生來為父老子弟再趣前諾余更
三復歎曰異哉何伍侯得民之深也余聞貴溪巖邑也
試觀侯之前與繼侯至者孰能報滿而罷乎侯離任兹
久而去思愈殷是豈聲音笑貎為哉讀少卿誦侯惠政
吾能徵之矣以造士則置學田存書院飾樂器增先賢
之祠助廉士之葬凡急風教而訓誨諸生者惓惓然若
其却餽遺捐罰贖催科有定期而閭里不擾窩訪寘重
法而舞文屏蹤鑿井覆亭潤及道暍葺舫濟渡民不病
涉縷縷未可更僕數焉是其所為得士與民者也雖然
少卿舉其政事以信人心余又因人心而信其政事矣
耳目閭閻之下往往碑去思者豈少或其相知之士偏
私之戶倡謀酬恩者所為也而未必公或其徵拜臺省
晉陟銓衡附勢自媚者所為也而未必當不然者碑随
宦仆思與勢移游揚誦載之述轉而為怨詈謗讟之騰
何取於是而為之余嘗得交伍侯素欽其人侯蓋泊然
有守士也事上恭而不為昵昵臨民慈而不為煦煦樞
津要路可以力掇乃甘心浮沈郎署間三吳閣部諸公
巍巍赫赫惟桑惟梓燥濕易就一旦陳情終養解其組
綬以去飄然洞庭三泖之間此豈聲利爵祿可入其心
者哉邑中父老子弟何所為而為之是宜其孜孜汲汲
屢有請焉而不容自巳者矣吾聞昔之君子蕭然一壑
萬物不干其志而掀揭宇宙者終属焉有不為而後可
以有為道固然矣雖欲不用人其舍諸誠願父老子弟
姑緩一邑之思以為侯私須拭目他日侯之繫思於海
隅蒼生者更有大也侯名袁萃蘇州府長洲縣人庚辰
科進士
文章辨體彙選卷六百五十七
