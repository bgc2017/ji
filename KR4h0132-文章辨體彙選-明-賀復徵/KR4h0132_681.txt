文章辨體彙選卷六百八十一
明賀復徵編
墓碑十七(以下排體)
魏散騎常侍步兵校尉東平太守碑文(魏嵇康)
先生諱籍字嗣宗陳留尉氏人也厥遠祖陶化於上世
而先生弘謨於後代詩所載阮國則是族之本也先生
承命世之美希達節之度得意忘言尋妙於萬物之始
窮理盡性研幾於幽明之極和光同略羣生莫能屬也
確乎不可拔當塗莫能貴也或出或處與時升降或默
或語與世推移望其形者猶登嶽涉海蕩然無以究其
高測其深覽其神者猶旁璞親珪肅然無不欽其寶而
偉其竒也不屑夷齊之潔故其清不可尚也不履惠連
之汚故其道不可屈也蘧瑗升降於卷舒寗武去就於
愚智顧盼二子不亦泰如危宗廟之犧安不靈之龜故
無孤犢之逼而有塗中之廣觀屈穀鳴雁是以處不才
之間察巨瓠緯帶是以遊有用之際夸大辨而御之以
訥資大白而洿之以辱為無為而名不能累也事無事
而世不能役也訪垂天之翼於寂寞之域投芒刃之類
於有解之會固恢恢必有餘地豈若接輿被張以養生
於陵灌園以求實齷齪近步脩軌轍而已哉尼父議老
成於猶龍衛賜譬重仞於日月揆之先生其殆庶幾乎
方將攀逸駕於洪崕懇遐軌於巢州跨宇宙以高挹凌
雲霄以優游享年若干遘疾而卒於是遠鑒之士有識
之徒先生之沒夫豈不慨然臨豪傑而存惠子之問運
斧斵而思郢人之力乃探賾索隠以叙雅操使將來君
子知莊生之跡略舉其志碑之曰
峩峩先生天挺無欲玄虛恬澹混齊榮辱盪滌穢累婆
娑山足胎胞造化韜藴光燭鼓棹滄浪彈冠喬嶽頤神
太素簡邁世局澄之不清淆之不濁翺翔區外遺物庶
俗隠處巨室反眞歸漠汪汪淵泉邁跡圖錄
禇先生伯玉碑(梁孔稚珪)
夫河洛摛寶神道之功既傳岱華吐秘仙靈之跡可覩
蓋事詳於玉牒理煥於金符雖冥默殊源顯晦異軌測
心觀古可得而言焉是以子晉笙歌馭鳳於天漢王喬
雲舉控鶴於玄都有羽化蟬蛻觸影遯形神翥帝宫跡
留劔杖遊瑤池而不返宴玄圃以忘歸永嘉惡道者窮
地之險也欹竇遏日折石橫波飛浪突雲奔湍急箭先
生攀途躋阻宿泄涉折而衡飈夜鼓山洪暴激忽乃崩
舟墜壑一倒千仞飄地淪高翻透無底徒侣判其冰碎
舟子悲其雹散危魂中夜赴阻相尋方見先生恬然安
席銘曰
關西升妙洛右飛英鳳吹金闕簫鼓玉京絶封萬古乃
既先生先生浩浩惟神其道泉石依情烟霞入抱秘影
窮岫孤栖幽草心圖上玄志通大造
桓宣城碑(任昉)
君器量高濬神氣披朗商略雅俗隠括眞偽擢竒取異
不軌常流固以準的當時擬議郭許矣處身立朝不峻
功名俯仰顯默之際優游可否之間跡卑而道不汚身
屈而志不屑矣銘曰
於穆我后禀兹純爽虚豁高暢蕭條邁上風任外舒卓
鑒内朗神棲沖愼形同俯仰將登槐棘宏振綱網令儀
早徂德音永饗
豫章文憲王碑(沈約)
世載冠冕之暉家開配天之業洪源邁於委水雲峯冠
於削成公自天攸縱非待河嶽道亞生知德備藏往摩
赤霄而理翰望閶闔以上馳迴風飈於襟袖宅山川於
懷抱爰初弱冠藏器俟時康莊廣闢飾禮賢之館杞梓
備收罄滋蘭之畹既駕朱驂又敷衮職升降軒陛率由
孝敬謙以備物貴以在身再握勵已三吐忘倦公德惟
民望位冠朝首儀表瑰雄風神秀傑每至三元首旦華
裔在庭執玉端闈冠冕百辟外夷震聳猶單于之懼王
商羣后瞻慕若衆星之俯日月雖復以周公之親居周
公之任道格皇天光被四海而小善靡失輶德必從譬
由畎澮匪讓所以森致江河土壤同歸故能鬱成嵩岱
保翼三善弘正九代銘彼太常懸諸日月銘曰
大德風邁其美雲從事貴愈貶禮峻彌恭且有厚命車
服以庸羽儀列辟冠冕羣龍周實多祜漢有餘慶奕奕
皇族於斯為盛公之綏之終和且敬是惟宗國庶邦作
詠
隠居貞白先生陶君碑(蕭綸)
夫夜先結綠非胠篋之恒珍逸羽翔鱗豈園池之近玩
寧期心於遠大蓋不知其所以然也是以潁陽高蹈洗
耳於唐朝漢隂貞栖滅跡於周代盛德風流有自來矣
應期而曜質者其在兹乎先生名弘景字通明本冀州
平陽人也其先自帝堯陶唐氏之後胤堯治冀州平陽
故因居止龍馬見五色之符欽明表八彩之瑞光宅於
天下允釐於庶職洪源夐遠系緒綿長漢興陶舍為高
祖右司馬子青翟位至丞相後至漢末南渡始居丹陽
七世祖濬仕吳為鎮南將軍荆州刺史祖降宋南中郎
參軍事父貞寶司徒建安王國侍郎並立履清約博涉
文史先生含元精之和氣蓄陵飈之雅姿兼宣七善總
修九德行仁蹈義嶽峙淵渟牆仞無以覩清濁不能測
道風與星漢同高勝氣與烟霞共遠六歲便解書能屬
文七歲讀孝經毛詩論語數萬言曼倩幼習典墳公幹
少誦詩賦方之於古彼有多慙是以岐嶷流聲黃中著
稱有鄉人得葛洪神仙傳見淮南八公諸仙事乃歎曰
讀此書便使人有凌雲之氣於是寢興諷誦晨夜不輟
年二十七為宜都王侍讀總知管記事牓道求賢焚林
招士朝難其選是曰得人阮瑀之書記不足扶衡孫楚
之才辭何以捧轂齊代好治宫室方脩苑囿青溪舊觀
更就起築仍奏表上頌辭事兼美邁彼樂職之篇踰乎
景福之製帝省覽久之益以為善除奉朝請恪居官次
夙夜惟寅春朝秋請是棫樸者也先生本不希榮常欲
辭退乃與親友書曰疇昔之意不願處人間年登四十
志畢山藪今三十六矣時不我借知幾其神乎無為自
苦明年遂拜表解職抽簪東都之外解組北山之陽同
稷丘之栖真慕留侯之却粒便具舟檝永言東邁朝廷
錫問時賢餞别祖以二疏招兹四皓超然輕舉異世同
符爾乃杖策孤征游踐山嶽既而到于句容登于茅嶺
以此地神仙之宫府靈異之栖託往不能返遂卜居焉
先生曰夫子云隠居以求其志行義以達其道吾聞其
語未見其人我今義道無復其一請同求志之業故自
稱隠居亦猶稚川之抱樸士安之玄晏倚巖栖隠依林
遁跡交柯結宇剗徑為門懸崖對溜悲吟灌木深壑絶
峭組織烟霞枕石漱流水禽無撓採藥耦耕野獸不亂
逍遙閒曠放浪陵山嗒然若喪確乎難拔屬齊末道消
天命既否水鬭縠洛地震由辰先生靜思冥數預識微
兆於是近遠書問悉皆杜絶昔乃聞之夏甫今則見之
先生我大梁休運應期受天明命三辰開朗四海寧謐
先生奉表稱慶於是信問復通天監以來常有勅旨供
給藥餌不乏歲時渥澤湛恩莫之與比先生七年暫遊
南嶽兹山也譬閬風之地軸若崑陵之天鎮八桂傍臨
九純間設樹有琅玕草生車騎遺世獨往是用忘歸一
十年有勅遣左右司徒惠明徵還先生茅山别給廨宇
軒后之降精天老漢帝之致禮河宗况於兹日弗能尚
也養志山阿多歴年所攝生既善冥祥亦降猛獸不據
魑魅莫逢庭無荆棘遠同闕里階吐神泉逕動仙都於是羽
人徘徊仙客上下鸞鳳游集芝英豐潤大造佛像爰及
寫經起塔招僧備諸供養自誓道場受菩薩戒夢登七
地又得嘉名具以啟聞蒙勅許可葛玄之夢見開士朱
鸞之遠望尊儀何以擬兹通感匹此徵應以大同三年
歲次景辰三月壬寅朔日癸丑告别年化春秋八十有
一天子嗟惜儲皇軫悼有詔稱譽追贈中散大夫謚曰
貞白先生禮也以某月十四日窆於丹陽郡句容縣雷
平山若軒轅之葬衣冠如王喬之藏劒舄化於兹日可
得偶焉先生器宇凝深思識精贍含章貞吉不脩廉隅
年將中壽匪踰於矩眉目疎朗儀貌鮮潔實亡勸沮多
行德惠恡惜光景愛好墳籍篤志勵節白首彌至若乃
淮南鴻寶之訣隴西地動之儀太一遁甲之書九章歷
象之術幼女銀鈎之敏允南風角之妙太倉素問之方
中散琴操之法咸悉搜求莫不精詣爰及卞射荀棋蘇
卜管筮一見便曉皆不用心張華之博物馬鈞之巧思
劉向之知微葛洪之養性兼此數賢一人而已門人恒
法闓等慕遥風於緱氏繪遺像於橋陽勒玄碑而相質
騰絳霄之流芳乃為銘曰
留舄表化棄劔凝神徘徊紫氣照耀丹鱗厥跡猶在餘
風可遵誰其嗣此淵哉淑人高行邁種盛德日新朗猶
懸鏡鬱似貞筠身以弘道行不違仁昔游纓綬頡頏縉
紳厭乎匡救勞彼問津亦既解組乃襲山巾遠尋丘壑
高蹈風塵情無緬世隠不隔眞結宇依巖貞棲茂草水
玉留年精華却老乃有令問兼斯壽考泉過危庭峯臨
窈洞露凝蘭階雲生桂棟日斜欄席花落窗甕尚平未
反王孫不旋海桑交易陵谷貿遷豐碑有樹遺烈無騫
常山公主碑(温子昇)
啟泰微之層構闢閶闔之重扉據天下以為家苞率土
而光宅然則崑山西峙爰有夜光漢水東流是生明月
公主禀靈宸極資和天地芬芳有性温潤成質自然祕
遠若上元之隔絳河直置清高類姮娥之依桂樹令淑
之至比光明於宵燭幽閒之盛匹穠華於桃李托體宫
闈而執心撝順宛然左辟率禮如賓舉華燭以宵征動
烏佩而晨去致肅雍於車乘成好合於琴瑟立行潔於
清冰抗志高於黃鵠停輪表信闔門示禮終能成其子
姓貽厥孫謀而鐘漏相催日夜不息川有急流風無靜
樹奄辭身世從宓妃於伊洛遽捐館舍追帝子於瀟湘
銘曰
龍轡莫援日車遂往奄離形神忽歸丘壤祖歌&KR0008;露出
奏巫山永厝中野終掩窮泉蕭瑟神道荒涼墓田松檟
徒列琬琰空傳
文章辨體彙選卷六百八十一
文章辨體彙選卷六百八十一
明賀復徵編
墓碑十七(以下排體)
魏散騎常侍步兵校尉東平太守碑文(魏嵇康)
先生諱籍字嗣宗陳留尉氏人也厥遠祖陶化於上世
而先生弘謨於後代詩所載阮國則是族之本也先生
承命世之美希達節之度得意忘言尋妙於萬物之始
窮理盡性研幾於幽明之極和光同略羣生莫能屬也
確乎不可拔當塗莫能貴也或出或處與時升降或默
或語與世推移望其形者猶登嶽涉海蕩然無以究其
高測其深覽其神者猶旁璞親珪肅然無不欽其寶而
偉其竒也不屑夷齊之潔故其清不可尚也不履惠連
之汚故其道不可屈也蘧瑗升降於卷舒寗武去就於
愚智顧盼二子不亦泰如危宗廟之犧安不靈之龜故
無孤犢之逼而有塗中之廣觀屈穀鳴雁是以處不才
之間察巨瓠緯帶是以遊有用之際夸大辨而御之以
訥資大白而洿之以辱為無為而名不能累也事無事
而世不能役也訪垂天之翼於寂寞之域投芒刃之類
於有解之會固恢恢必有餘地豈若接輿被張以養生
於陵灌園以求實齷齪近步脩軌轍而已哉尼父議老
成於猶龍衛賜譬重仞於日月揆之先生其殆庶幾乎
方將攀逸駕於洪崕懇遐軌於巢州跨宇宙以高挹凌
雲霄以優游享年若干遘疾而卒於是遠鑒之士有識
之徒先生之沒夫豈不慨然臨豪傑而存惠子之問運
斧斵而思郢人之力乃探賾索隠以叙雅操使將來君
子知莊生之跡略舉其志碑之曰
峩峩先生天挺無欲玄虛恬澹混齊榮辱盪滌穢累婆
娑山足胎胞造化韜藴光燭鼓棹滄浪彈冠喬嶽頤神
太素簡邁世局澄之不清淆之不濁翺翔區外遺物庶
俗隠處巨室反眞歸漠汪汪淵泉邁跡圖錄
禇先生伯玉碑(梁孔稚珪)
夫河洛摛寶神道之功既傳岱華吐秘仙靈之跡可覩
蓋事詳於玉牒理煥於金符雖冥默殊源顯晦異軌測
心觀古可得而言焉是以子晉笙歌馭鳳於天漢王喬
雲舉控鶴於玄都有羽化蟬蛻觸影遯形神翥帝宫跡
留劔杖遊瑤池而不返宴玄圃以忘歸永嘉惡道者窮
地之險也欹竇遏日折石橫波飛浪突雲奔湍急箭先
生攀途躋阻宿泄涉折而衡飈夜鼓山洪暴激忽乃崩
舟墜壑一倒千仞飄地淪高翻透無底徒侣判其冰碎
舟子悲其雹散危魂中夜赴阻相尋方見先生恬然安
席銘曰
關西升妙洛右飛英鳳吹金闕簫鼓玉京絶封萬古乃
既先生先生浩浩惟神其道泉石依情烟霞入抱秘影
窮岫孤栖幽草心圖上玄志通大造
桓宣城碑(任昉)
君器量高濬神氣披朗商略雅俗隠括眞偽擢竒取異
不軌常流固以準的當時擬議郭許矣處身立朝不峻
功名俯仰顯默之際優游可否之間跡卑而道不汚身
屈而志不屑矣銘曰
於穆我后禀兹純爽虚豁高暢蕭條邁上風任外舒卓
鑒内朗神棲沖愼形同俯仰將登槐棘宏振綱網令儀
早徂德音永饗
豫章文憲王碑(沈約)
世載冠冕之暉家開配天之業洪源邁於委水雲峯冠
於削成公自天攸縱非待河嶽道亞生知德備藏往摩
赤霄而理翰望閶闔以上馳迴風飈於襟袖宅山川於
懷抱爰初弱冠藏器俟時康莊廣闢飾禮賢之館杞梓
備收罄滋蘭之畹既駕朱驂又敷衮職升降軒陛率由
孝敬謙以備物貴以在身再握勵已三吐忘倦公德惟
民望位冠朝首儀表瑰雄風神秀傑每至三元首旦華
裔在庭執玉端闈冠冕百辟外夷震聳猶單于之懼王
商羣后瞻慕若衆星之俯日月雖復以周公之親居周
公之任道格皇天光被四海而小善靡失輶德必從譬
由畎澮匪讓所以森致江河土壤同歸故能鬱成嵩岱
保翼三善弘正九代銘彼太常懸諸日月銘曰
大德風邁其美雲從事貴愈貶禮峻彌恭且有厚命車
服以庸羽儀列辟冠冕羣龍周實多祜漢有餘慶奕奕
皇族於斯為盛公之綏之終和且敬是惟宗國庶邦作
詠
隠居貞白先生陶君碑(蕭綸)
夫夜先結綠非胠篋之恒珍逸羽翔鱗豈園池之近玩
寧期心於遠大蓋不知其所以然也是以潁陽高蹈洗
耳於唐朝漢隂貞栖滅跡於周代盛德風流有自來矣
應期而曜質者其在兹乎先生名弘景字通明本冀州
平陽人也其先自帝堯陶唐氏之後胤堯治冀州平陽
故因居止龍馬見五色之符欽明表八彩之瑞光宅於
天下允釐於庶職洪源夐遠系緒綿長漢興陶舍為高
祖右司馬子青翟位至丞相後至漢末南渡始居丹陽
七世祖濬仕吳為鎮南將軍荆州刺史祖降宋南中郎
參軍事父貞寶司徒建安王國侍郎並立履清約博涉
文史先生含元精之和氣蓄陵飈之雅姿兼宣七善總
修九德行仁蹈義嶽峙淵渟牆仞無以覩清濁不能測
道風與星漢同高勝氣與烟霞共遠六歲便解書能屬
文七歲讀孝經毛詩論語數萬言曼倩幼習典墳公幹
少誦詩賦方之於古彼有多慙是以岐嶷流聲黃中著
稱有鄉人得葛洪神仙傳見淮南八公諸仙事乃歎曰
讀此書便使人有凌雲之氣於是寢興諷誦晨夜不輟
年二十七為宜都王侍讀總知管記事牓道求賢焚林
招士朝難其選是曰得人阮瑀之書記不足扶衡孫楚
之才辭何以捧轂齊代好治宫室方脩苑囿青溪舊觀
更就起築仍奏表上頌辭事兼美邁彼樂職之篇踰乎
景福之製帝省覽久之益以為善除奉朝請恪居官次
夙夜惟寅春朝秋請是棫樸者也先生本不希榮常欲
辭退乃與親友書曰疇昔之意不願處人間年登四十
志畢山藪今三十六矣時不我借知幾其神乎無為自
苦明年遂拜表解職抽簪東都之外解組北山之陽同
稷丘之栖真慕留侯之却粒便具舟檝永言東邁朝廷
錫問時賢餞别祖以二疏招兹四皓超然輕舉異世同
符爾乃杖策孤征游踐山嶽既而到于句容登于茅嶺
以此地神仙之宫府靈異之栖託往不能返遂卜居焉
先生曰夫子云隠居以求其志行義以達其道吾聞其
語未見其人我今義道無復其一請同求志之業故自
稱隠居亦猶稚川之抱樸士安之玄晏倚巖栖隠依林
遁跡交柯結宇剗徑為門懸崖對溜悲吟灌木深壑絶
峭組織烟霞枕石漱流水禽無撓採藥耦耕野獸不亂
逍遙閒曠放浪陵山嗒然若喪確乎難拔屬齊末道消
天命既否水鬭縠洛地震由辰先生靜思冥數預識微
兆於是近遠書問悉皆杜絶昔乃聞之夏甫今則見之
先生我大梁休運應期受天明命三辰開朗四海寧謐
先生奉表稱慶於是信問復通天監以來常有勅旨供
給藥餌不乏歲時渥澤湛恩莫之與比先生七年暫遊
南嶽兹山也譬閬風之地軸若崑陵之天鎮八桂傍臨
九純間設樹有琅玕草生車騎遺世獨往是用忘歸一
十年有勅遣左右司徒惠明徵還先生茅山别給廨宇
軒后之降精天老漢帝之致禮河宗况於兹日弗能尚
也養志山阿多歴年所攝生既善冥祥亦降猛獸不據
魑魅莫逢庭無荆棘遠同闕里階吐神泉逕動仙都於是羽
人徘徊仙客上下鸞鳳游集芝英豐潤大造佛像爰及
寫經起塔招僧備諸供養自誓道場受菩薩戒夢登七
地又得嘉名具以啟聞蒙勅許可葛玄之夢見開士朱
鸞之遠望尊儀何以擬兹通感匹此徵應以大同三年
歲次景辰三月壬寅朔日癸丑告别年化春秋八十有
一天子嗟惜儲皇軫悼有詔稱譽追贈中散大夫謚曰
貞白先生禮也以某月十四日窆於丹陽郡句容縣雷
平山若軒轅之葬衣冠如王喬之藏劒舄化於兹日可
得偶焉先生器宇凝深思識精贍含章貞吉不脩廉隅
年將中壽匪踰於矩眉目疎朗儀貌鮮潔實亡勸沮多
行德惠恡惜光景愛好墳籍篤志勵節白首彌至若乃
淮南鴻寶之訣隴西地動之儀太一遁甲之書九章歷
象之術幼女銀鈎之敏允南風角之妙太倉素問之方
中散琴操之法咸悉搜求莫不精詣爰及卞射荀棋蘇
卜管筮一見便曉皆不用心張華之博物馬鈞之巧思
劉向之知微葛洪之養性兼此數賢一人而已門人恒
法闓等慕遥風於緱氏繪遺像於橋陽勒玄碑而相質
騰絳霄之流芳乃為銘曰
留舄表化棄劔凝神徘徊紫氣照耀丹鱗厥跡猶在餘
風可遵誰其嗣此淵哉淑人高行邁種盛德日新朗猶
懸鏡鬱似貞筠身以弘道行不違仁昔游纓綬頡頏縉
紳厭乎匡救勞彼問津亦既解組乃襲山巾遠尋丘壑
高蹈風塵情無緬世隠不隔眞結宇依巖貞棲茂草水
玉留年精華却老乃有令問兼斯壽考泉過危庭峯臨
窈洞露凝蘭階雲生桂棟日斜欄席花落窗甕尚平未
反王孫不旋海桑交易陵谷貿遷豐碑有樹遺烈無騫
常山公主碑(温子昇)
啟泰微之層構闢閶闔之重扉據天下以為家苞率土
而光宅然則崑山西峙爰有夜光漢水東流是生明月
公主禀靈宸極資和天地芬芳有性温潤成質自然祕
遠若上元之隔絳河直置清高類姮娥之依桂樹令淑
之至比光明於宵燭幽閒之盛匹穠華於桃李托體宫
闈而執心撝順宛然左辟率禮如賓舉華燭以宵征動
烏佩而晨去致肅雍於車乘成好合於琴瑟立行潔於
清冰抗志高於黃鵠停輪表信闔門示禮終能成其子
姓貽厥孫謀而鐘漏相催日夜不息川有急流風無靜
樹奄辭身世從宓妃於伊洛遽捐館舍追帝子於瀟湘
銘曰
龍轡莫援日車遂往奄離形神忽歸丘壤祖歌&KR0008;露出
奏巫山永厝中野終掩窮泉蕭瑟神道荒涼墓田松檟
徒列琬琰空傳
文章辨體彙選卷六百八十一
