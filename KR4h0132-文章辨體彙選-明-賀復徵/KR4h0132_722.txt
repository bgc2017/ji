文章辨體彙選卷七百二十二
明賀復徵編
墓誌銘二十五
湖廣參政警庸林公墓誌銘(明陶望齡)
先生諱某字孚元警庸其號少竒穎丱歲博通羣書補
諸生有雋譽嘉靖辛酉舉鄉試乙丑舉進士科尋選翰
林院庶吉士以材器為舘閣師所重故事閩中舘選二
人唯一人留是科先生與莆田陳尚書經邦俱授史職
先生為檢討戊辰分校禮闈明年以告還又明年還職
萬歷癸酉同修肅穆二朝實錄展書經筵管理誥勅甲
戌錄成進編修先生性嗜書好古及官詞曹每請俸輒
送書肆杜門息交游泳文藝該習朝典意尚深遠人莫
之測也為人直躬曠宇腸如絃繩外甚宏肆而神守堅
確其當制也以次草江陵誥詞先生據體演文無所誇
飾江陵固已不怡屬令改定之又持曰王言適如是止
也不增易一字遂大憾之乙亥用年例改湖廣按察司
副使行至淮安上章請罷報可先是門人習公孔教以
書勸先生之官至是報曰僕賦性過戇誤塵華貫適者
外轉勢固宜然僕豈敢擇官而後處哉士皆有志貴能
自適古人有辭萬鍾而不顧豈真為高哉亦必有不當
於心者僕釋屩以來盖非一日長短之效昭然可見今
當塗者以此處僕以我為能乎否乎僕雖音操土風行
乖流俗至於是非成敗之故坦然明白輕重緩急亦當
有繫人雖以僕為不能僕不甘也然名不登於首列交
不及於顯官終日窮年兀然自守平生所知契一二人
耳而或以僕為能僕不敢也夫以僕之能不能尚不敢
自决而况於當塗者乎既不以不肖為能而又不欲顯
然斥之直以庸常畜我我又庸常自待甘縻寸禄是真
無意於天下事者也天下事豈循常局促舍已從人者
所能成哉窮巷屏居門無車馬高堂菽水良用快心祖
母年已近邁恃人而行金石難期喜懼交併朝夕奉侍
亦足報劉暇時與一二弟姪課文發其憤悱紏其紕繆
囅然共適不待遠明匪特此也家有青山戶對流水朝
露方裛稻苖盈疇倚杖其間行人樹外牛羊自來農夫
誇年歲之登童稚簉衣冠之俊知我者希則我益貴安
能貶胸中之竒倔徇他人面目之歡乎今耳視目聽之
徒直謂我假耳不肖非其事不以萌諸心非其心不以
宣諸口雖在酩酊讙呶之時而其言舉皆此心也豈有
假耶匹夫抱志萬人莫奪又何必降屈於今日求伸於
他年哉顧僕實有所大好僕幼而嗜睡長而多病比入
史舘優游歲月無所發明意未嘗不欲陟墳籍之顛採
藝林之實也故得錢即以購書然燈即以開卷意之所
怡他無以易雖未能周覽徧觀然巳得其槩矣今必欲
使之俛首以就簿書易轍而事戎馬世情日新狂態如
故一無所成而萬有所失矣逝將築室雲山之麓洗耳
漳水之濱慕匡鼎之解頥希朱公之折角搜壁藏之餘
藴發高閣之異同考經緯之彌文講太平之遺蹟潄其
菁華挹其芳潤然後芟諸史之繁蕪稡百家之散佚續
千古之道術成一代之文章身雖隱矣言亦不朽語云
人各有能有不能此則不肖之所能也不識足下以為
何如及江陵敗錄素為所廢斥者起浙江提學副使以
親命強行先生裁鑑精妙請寄無所受每面發試牘至
所屬生輙曰某公嘗為若言然若文劣固宜居此其所
拔擢始或疑駭後懸驗莫不稱服代先生者晉江蘇公
濬至今兩浙言良督學稱林蘇蘇公敏絶一世名為知
人至取神骨物色之表不能及也竣試時出命觴登覽
生徒童冠皆聚觀之先生召至前賜之酒笑曰對游山
客可試共飲宗師法不可干也先生既骯&KR1507;不能細謹
而部使嚴重他藩牧事之皆謬恭視先生闊疎意不能
容疏論之奉旨調用詔下時方校越越士追送江上人
人涕下不能仰視先是漳浦有泊曰公溪官取税以餉
民苦之先生為邑令言請蠲其税令不從又言之撫臺
語稍侵令令大憾之先生罷浙憲還未至家而令因以
事中其家齮齕殊甚先生歸隱操彌勵復不得已奉封
公北行以避仇封公旅於姑孰而先生行詣闕候補鞭
馬鄣南意不自得同年顧公養謙開府遼東致書以酒
德為言先生戲報曰昔人喻酒於兵兵可千日不用不
可一日不偹酒可千日不飲不可一飲不醉美哉此言
可與論酒矣弟落落無成正可尋醉鄉耳而脾氣虚弱
溏泄為災欲效鄭公一飲三百杯竟不可得安得使酒
哉乃知器自有限此禄亦不易也顧公飲中友故相往
復如此無何以原官飭兵贑州贑方興岑岡之師先生
檄上撫臺力言用兵妄殺非是時已成師不及止然以
先生言獲原縱者猶數百人丁亥遷湖廣布政司右參
政治承天時苦旱先生禱救甚勤居五月復坐言者罷
歸歸為小齋題曰讀書談道更號曰雲山居士埽軌謝
客時為後生商略文課與同好痛飲而已晩歲頗好内
典及丁父艱肆力形家之言或勸之著書輙對曰三蘇
文章今人猶厭讀我復何有乎嘗為人論為文之法以
氣為主其言曰意至而藻生神來而旨暢行於所當行
止於所不可不止吾於斯言有當焉先生老無子後舉
子數歲而殤不勝悲吒時擊膺遂有血疾疾時令人奏
管鳴絃倚而歌枕上聽之迨亟問以後事皆不言獨引
聲歌劉長卿上陽宫詩聲若金石兩手交舞其達生知
命如此先生至行貞白貲産不及中人里居有司例供
輿皂皆謝卻之宅憂日寢興堊室中三年未嘗内也其
先居漳浦之葭洲曾大公崇器公有隱德鄉人稱之曰
朴叟朴叟生子琥而夭有遺腹子曰文貢即封檢討公
先生父也封公母王以節聞葭洲近海多盜節婦以其
子徙居於前塗及先生貴拜疏言祖母貞節狀詔旌其
門又念葭洲宗祏所在也即故地建祠買田供祀事焉
先是雲霄民善剽時議將誅剿之頼先生昌言於朝而
止饒寇入閩增設憲臣於詔安先生以官多徒擾民陳
諸銓司尋罷設以故鄉人僉德之先生艱於嗣咸為禱
弗得葬封公雲霄之山阻水焉雲霄人爭造舟為梁以過
蜃車令先生得志其德於人與人之歸德可勝道哉望
齡為諸生時客游燕不及試事與其曹百人補試睦州
先生發牘首予以仁和今憲副張君鶚鳴次之翌日復
懸花紅環城而呼會予發去不可及補試生率闒茸畏
主司意不復望花紅也檄來復以冠先所試諸士予廪
食於是庠士大讙爭言以父故私之先生初不知望齡
誰氏子也聞謗撫心而歎愈益誦言兩浙士有先望齡
舉者吾不復相文後名第偶符先生為一笑而望齡絶
癡鈍德業無所底每事後人此非先生所及也先生病
革屬其嗣子毓榛曰銘我必陶氏子故毓榛走數千里
以戶部侍郎狀來乞銘告曰某月日葬某地望齡辱先
生知無以報烏敢辭弗銘銘曰
神龍升雲九土被膏或擾豢龍龍舍而逃文明天下豈
與魚謀失勢而沉以侣鱣鰌性不可馴而寧可爼大壑
歸藏一瞑萬古
黃母范太夫人墓誌銘(陶望齡)
萬歷辛丑望齡復從其友黃平倩輝於京師甚歡無何
平倩執予手太息而言子今來吾行去矣吾父春秋高
吾當歸養吾母棄諸孤久方歲壬午葬吾邑西山之桂
花坪北水嚙墓左法宜徙吾歸將改葬因泣曰吾母良
苦即葬吾欲子之銘之也因為語曰吾母范氏父希正
以嘉靖庚子舉四川鄉試第一人母龐太常少卿壎之
裔孫也十五歸吾父春亭公黃故饒給至吾祖西原公
而業衰母歸於是姑羅宜人亡矣事繼姑徐婉聽無間
家赤貧力鍼紉自苦日昳炊冷目花繽然時酌杯水代
糜也嘗歲暮脱簮易薪米營辦甘脆奉其舅舅臨食咨
嘆曰顧吾可耳柰馮可時何可時西原公貧友也於是
更割槃肉束薪裹米致諸馮君西原公乃為飽食吾祖
病革持吾父語曰而孝而婦賢後其將昌乎居數年繼
姑歸於徐而驟卒俗謂喪入不祥請喪於徐母遽曰吾
姑也焉可竟返而喪焉於是吾父母貧曰甚故屋數間
我居其西偏東偏以售人來蹙我日嫚詈不休乃去西
徙是夕母夢伏而吞塊占者曰無憂是竟而土也吾父
既領鄉薦復不第諸從多食我兒女長成率倚辦於母
勞苦時倍吾父知通渭溆浦母皆從俄而病脾未病前
夢神人從雲中下相慰勞稱夫人大類而父覺而歎曰
先君子四十七卒吾今逮矣其將往乎竟病不起外大
父通儒也兼精二氏言以是母少熟内則孝經後數稱
引解說女中師之而精信因果約已利物其仁愛著於
心通於神明焉通渭人有訓訟者黠甚吾父收得念當
斃之母夢髯叟氅而杖來言某罪未及死請置弗殺也
覺以告公意弗改復夢婦人劔嬰綰稚懷牒而前又以
為言公出望見婦人如言夢狀令人迎問某妻乎曰是
也遂貸之其冥感如此外大父病母嘗為羹股將之溆
浦也以外大母老故不欲往既至溆念母甚夜聞解&KR0034;
聲問曰雨邪戶開&KR0034;入乃微吟曰思親悶坐銀燈下誤
聽風聲是雨聲吾父聞而訝之多其暗解也平倩為予
言云然當語時數數涕下至飲水代糜事淚被面幾不
能屬語至壬寅八月平倩果歸又明年甲辰望齡亦得
告去方入舟使者自蜀適至持平倩書幣來告改葬日
曰某月某甲子告葬地曰譙賢村之西北岡且徵夙諾
及讀王都諫狀其言皆與曩所聞合符平倩之歸也言
吾母氏貧日食不辦粥吾有饘有茹以給有魚菽以祭
以養復何事平倩與其弟參政君居官俱用清廉自將
賢能之譽滿天下業用未艾人皆曰春亭公之教夫人
基之也夫人生嘉靖辛卯二月朔卒萬歷丁丑八月二
十二日初以春亭公考最贈安人再贈宜人復用平倩
宫官推恩仍贈宜人子五長光庠生娶趙氏次即吾友
輝左春坊左庶子兼翰林院侍讀掌司經局事東宫日
講官娶王氏贈宜人左布政使續之之女次耀貢為太
學生娶張氏次韑河南布政司右參政兼按察司僉事
娶王氏贈恭人繼娶江氏封恭人次&KR0008;縣庠生後夫人
十二年卒娶韓氏女一適吏科給事中楊文舉孫四昌
糓昌俊光出昌言輝出昌胤耀出皆庠生曾孫三士憬
殤士愉昌言出士惺昌胤出孫女九光出二一適舉人
楊益一聘同知蘇希瞻子某輝出一適大理評事岳方
子庠生虞衡韑出六一適知縣楊偉孫盛一適知府雍
之可孫庠生所造一適知府任哲子庠生茂松餘三幼
未字銘曰
糜而水厥德則旨以遺而子神與塊厥占靡害而宇將
大而宇迺光矣而子迺昌矣藏二十歲而啓而窆乃陽
矣譙賢之阡而居乃靡弗臧矣
孺人廖氏墓石銘(袁宏道)
孺人廖氏為先庶子伯修兄繼室少庶子七歲年十八
乃歸時伯修方為孝廉既官翰苑遂封孺人隨伯修燕
邸者十二載家居前後凡五載稱未亡四載得年三十
八以萬歷甲辰八月十八日卒於寢孺人性醇和貞粹
相夫子以義畜妾媵以恩伯修亡意緒殆不欲生持齋
繡佛日夜期地下伯修甫襄事遂命斵棺治鬼衣若遠
行之裝束恬然安之未及二年而逝嗣子祈年將以是
年十二月一日安葬於先庶子墓旁相距丈許遂為之
銘銘曰
原之右為姑若夫原之左為子若姪夜臺之聚首勝白
日之歔泣性温而貞不愧姑也操嚴而潔不愧夫也唯
其不愧是以含笑而歸願佐夫子於黃壚
舒大家誌石銘(袁弘道)
家崇陽舒氏女生嘉靖之壬午家貧父憐其慧教之新
聲走荆郢間未幾至余里見王父左溪公慈而俠委身
年三十餘而王父即世家孑然一身無他男女族長者
以其穠李恐不當霜雪家以死自矢朝絣暮織為余叔
督家政甚勤苦叔諸子宗正等家皆母之推乾就濕倍
於所生閨操之嚴凛若寒玉稱未亡者五十年夀八十
有四歲噫是可銘也矣銘曰
貪泉之水不變廉士之腸蘭生叢棘中不敗其芳唯橘
與枳何其易徙聞家之風可以愧死
先大父母合葬墓誌銘(湯賓尹)
賓尹為諸生一歲而謝大父成進士二歲謝大母也諸
生時竒窮不辦養歛進士官詞林窮無以異諸生又大
母屬纊之際賓尹適歸節家封史與季伴送之維揚任
終事者外惟一仲内惟諸婦而己蓋又十年賓尹再使
在里始得從封史後躬紖畚之役歲曰丁未萬歷三十
五年十二月十一日地曰後潭之西冲又曰青塢面丁
負癸去本家四十里是役也封史晝夜營卜竭二十二
年之心力以畢此宅而始即寢也自惟薄劣無所效於
先人顧視二十餘年土風移易情事迕舛求所為大父
彷彿者而抑亦寡鮮矣嗟胡不思嗟胡不悲大父世力
農糞磽田數畆不給則從曾大父行里中賈已乃合季
弟已率季子竟以賈老其身大父雖以賈老其身於賈
家所為顜權程石歛賤散貴之法都不復曉算時斥魚
鹽酒肉貰宗人度不任償者削簿帳便之不復索矣性
厭市郭十餘年不一入至老不識郡縣方嚮不見官長
嘗市貨蕪隂泊傍官舫揭篷頂偶出若擬小便者為舫
中官人所怒扑歸大喟曰嘗言官官今財知之利害乃
如此那族有短長事列席酒衆拉大父大父搖手謝曰
我不貫此酒續遺分肉二脡急麾之平生不啖閒酒杯
無名錢不手一文也賓尹小時隨封史讀書旁舍舍與
隣雜植棘藩為界隣者數移藩適大父省書來賓尹路
遇之以告大父隱聲曰兒任之歲移不夠尺何賴也手
牽賓尹以還慈讓率如此始曾大父好儒數貿紙筆奬
兒童之能畫字者占幾字對者病且卧封史所從姑翁
姚先生來彊扶牀跽泣以封史屬曰若必為我士之而
封史在讀大父方在賈所行束修共膳學官儀節之數
悉大母手指自辦自咽糠籺别以穀食食師賓嘗久雪
三月無薪取所治棉柤煨别鐺目幾爇塞也大父頻年
行水因下溼不良於步晚年猶躑躅不休大母有痬之
疾髀脥寸寸痛輒置木櫈支背被枲支兩股紡織窮晨
夕無頃刻之逸初曾大父憂之甚數詈戒大母則用布
幠自蔽母令尊章知軋軋聲與雞相答曉光達於壁復
執爨竈下矣大父諱滚行高二號東園於曾大父沙溪
府君為長子高祖敏五府君為長孫其於孝弟忠信非
勉也與季共賈事而一酒一羹必以仲俱三人無間言
瘦面肥髯與人處洞露肝鬲雜諧謔無遠近親疎老幼
無不滿意去人思歌之至今生嘉靖乙酉四月二十四
日卒萬歷丙戌十一月十九日得年六十有二大母建
平沈氏生嘉靖戊子正月二十九日卒萬歷丁酉三月
初一日得年七十子男三人長即封史諱一桂以賓尹
滿編修考封娶我母施氏封孺人仲一相娶畢季一中
娶萬又娶姚女一人嫁生員郭可化孫十三人為封史
出者賓尹今為右中允次就尹鴻臚寺序班次任尹太
學生以葬大父母之前二月卒年三十二耳次薦尹次
衡尹次近尹俱縣庠生次家尹仲出者寵尹季出者用
尹聘尹師尹之尹尊尹曾孫三人長孫喬孫男昌俱幼
當封史為諸生不利田作之勞實仲也獨人多以為詬
至賓尹早庠而大父母喜甚也曰是兒必效然大父不
及賓尹之第大母及矣其年七十奉一紵衣不御曰非
我貧家所宜奏觴未十日而終子孫所效於先人何如
也嗚呼我是以悲而志之因系之銘曰
貴富之家謀田伐宅抑思其前本分者割兩脡一文辭
受所矜豐筵腆遺識主誰名味美思兼服温思鮮抱緼
䑛糠亦敵饑寒老不釋塗病不釋紅健婦飽兒日嬉以
慵曷鞾而肉曷跣而逐實播實種以詒厥糓小子鑱詩
以告後人祖德無瑕踵此者興
吏部稽勲司員外郎德園虞公墓誌銘(黃汝亨)
吾友司勲虞公長孺諱淳熙以萬歷癸巳去官歸錢塘
偕弟僧孺隱南山回峯下已遷李茇之飛僊里採蓴行
樂嘯詠惟適棲寂課玄六時不輟足迹不窺官府雖臺
府大吏及四方之客遊武林者懷刺造廬欲一識其面
亦戒門以絶天下知與不知語及虞司勲輙曰異人異
人云如是者三十年天啟元年六月坐而沒沒後頭顱
如爇支無辟戾或謂尸解去三年三月某日公子宗玫
宗瑶如公命葬西溪七十二賢人峯下公生於嘉靖癸
丑父封職方賓門公諱舜卿母贈安人黃氏安人娩而
失乳目光冋冋十二時皆不瞑識者已占其異釋晬盤
所弄惟書帙三歲黃安人抽簮染口脂為授句入耳便
誦十五出試試經書論策五道立就主司驚不信掩卷
令誦公不屑岸然去十七復出試學使者潮陽林公行
部竒公補郡諸生曰虞生天下才盍令王元美李于鱗
見之於是移書介公往謁兩先生倒屣迎相推許如林
名振江左又十年巳卯舉省試第四人同榜多才名士
而公為冠當是時當塗諸公亦爭相引重而公嶽嶽高
子羽之節毫不干以私公故名人期已上公車赴同鄉
達官飲坐有江陵客侈談相君威公不覺髮上指矢口
曰使某得通籍者䄂中彈文不敢避客慚愬江陵江陵
不悦于是闈中識相君意擯弗錄而言官至上疏言浙
有三變兵變民變與文變而三蓋指公也公既絀於北
乃遊南雍祭酒復榜所試文於橋門曰怪誕不經公嘆
曰吾文不誕而所如輒誕吾文如一口何哉吾足不堪
再刖於是更名首燕路則江陵亦圽遂成進士時萬歷
癸未也明年將除官而賓門公訃至公哭欲死奔而歸
茹蔬啜粥廬居者三年服闋授兵部職方司主事時朝
鮮絓兵朔方畔人戕大帥軍書狎至公為大司馬石公
條八議預刻和爾齊畔日及關白死期無纖髮爽石顧
不能用曾侍郎弟某議减軍儲軍大譁飛石擊侍郎中
首侍郎奔省中匿則相與逼近朝門而詬石司馬大聲
言仍額給不减譁甚莫聞也公急取虎牌大書不减軍
糧四字以麾遂散去嘗護作昭陵會昌平戒弛寇千騎
直逼紅門駐馬吹唇若沸相顧問珠𥜗玉匣守將愕眙
罔措公徐率緹騎結方陣半隱林中鳴鉦駭之寇遂遯
公神識先定臨事消弭而不言功多類此亡何遷主客
員外郎踰月改司勲又踰月引疾歸明年當大計京朝
官而吏部尚書孫清簡公鑨考功郎今左都御史趙公
南星以盡逐政府私人賈怨言官阿政府意欲中尚書
無卻而公所補司勲吕某缺吕清簡公甥有流言遂借
吕捃拾公謗公行賂以觀尚書考功之俯仰尚書果大
詫疏言淳熙恬澹味道老臣素重其品且貧安所得金
言者妄淳熙不當罷旨下留用言官亦内自悔而一給
事獨爭之力詆銓部專權擅留不敬上以為然誚尚書
尚書屹不為動執奏如初於是上大怒奪尚書俸降趙
公三級免公官而僉都御史王公汝訓右通政魏公允
貞大理曾公乾亨及諸曹郎陳泰來顧允成軰十餘人
各抗疏白留淳熙非私且歸咎政府上益怒諸曹郎降
謫有差公與趙公俱削藉而尚書亦十疏乞休矣迄今
三十年公論大明天子深念先朝骨鯁魁壘耆艾之臣
起趙公田間遂長御史列於三公而公之精氣已與造
物者遊嗚呼遇不遇不足為公悼而悠悠之論至謗公
以金錢得官此許由見疑於逆旅而鴛雛受嚇於鴟鴞
也悲夫公至性天植母病坐卧床下抱上下危樓凡兩
匝月死而作孺子啼不已事賓門公雖貧必極驩其居
廬也叱虎虎去呼獐兔獐兔來就食人謂孝通神明云
公既不得志於時而宏護淨業所在經筵法席以身為
導又愛惜名勝即兩峯六橋三潭間松石花鳥蟲魚之
屬咸以公為天公故貧孺子力不能購書獲有竒秘與
弟閉門抄寫掃葉煮茶窮晝夜不盡不止以故涵育浸
灌汪洋奥衍有武庫行秘書之目詩文宏深微眇應念
而作風生雨集排古蕩今作者人人自廢公尤嗜道術
自少喜談神通謂人生貴悟道不則班馬淵雲第囈語
蕭曹衛霍向弇中行耳嘗登天目坐斷崖活埋庵處十
餘日豁然有省嗣後神明四闢事來輒先覺謂弟曰吾
欲為陸法和弟僧孺亦曰吾兄一生多仙靈竒異之感
其所由來要不可解予讀其所為公傳恍忽登閬風從
化人焉予識黯淺不足測公百一迹其所至大抵以儒
為行以玄為功以禪為歸以山水為寄託以詞翰為遊
戲以闡述為經綸古之所謂得道畸人是耶非耶公童
子時夢遊武夷引桃杖擊空見龍沈鶴鳴吟曰龍沈海
底日鶴鳴松下風嗚呼公出而屯雲雨之澤處而遊塵
壒之表神先告之矣其奪司勲而老也特借讒人以自
踐其夢人乎何尤哉公居恒呐呐見人輒面發赤而臨
事氣决勇于賁育前知如神而天目取悟以後復埋照
不露流俗人寡接而所過從道侣若雲棲師邵古庵先
生及朱大復陶周望湯若士袁石公吾輩二三知已周
旋竟日忘倦公修軀瑩膚渥顔飄髯每曳杖嘯長松下
不知者殆真以為僊人也公每多異夢因自號六夢居
士又號䁮子烟客學者則稱德園先生云所著詩文六
十卷隂符演一卷櫟丘子二卷孝經邇言一卷孝經集
靈一卷大學繁露一卷行於世而孝經邇言集靈則張
給諫某以為千秋絶學奏布學宫旨下部楊司成起元
為鐫小帙頒焉公先世陳留人三徙入由拳有祖貞者
贅錢塘之黃氏謬籍其軍以代曾祖奎祖翊是生賓門
公舜卿贈兵部職方司主事自公為職方削牘上大司
馬具白所以謬籍黃氏軍狀獲除弟僧孺名淳貞與公
偕隱者也娶楊繼室李俱贈安人側室何孺人先公二
年卒公年六十有九丈夫子七人存者二宗玫府學生
娶鴻臚寺署丞裘樹堂公女宗瑶府學生娶憲副莫荆
泉公女秀異有父風何出餘俱殤女四幽芳適昆明刺
史錢養淳公子萬福清芳適余倩張德懋子岐然間芳
適李桂亭子承宗皆士人素芳殤孫男一孫女三瑶出
余為之志而系以銘銘曰
宇宙靈氣虚空含億變惟一一涵三曰儒釋僊旨同參
彼迷不悟離岐談於惟虞公妙心湛師孔友老皈瞿曇
逍遥野服辭朝簮著書明道藏秘函鶴鳴松風龍沈潭
七十二賢停雲驂千秋委脱樂且躭不贏其躬誕竒男
我銘其墓文無慚
明茂才魏長公太易墓誌銘(鍾惺)
魏長公生與余齊年為今上甲戌歲卒之歲則今年戊
申余喪長男肆夏之秋也長公未死前數日手差次其
所為詩竄改幾十二三屬纊之夕猶呼筆塗乙數字而
後絶為一紙書遺其尊人榮期公曰必鍾子也志我墓
者狀則譚子可傳則竟陵譚子可志稱明茂才魏長公
太易者長公所自題文穆則其殳私謚之余惟長公幼
清蚤譽高才竒骨為一時聞人年二十四始得稱諸生
稱諸生十年精其業未嘗施眉目於諸生間又必奪其
諸生而後使之得死則諸生之能虐長公而長公之讐
之必矣差得志於詩志長公墓者宜曰明詩人魏長公
太易墓自題不當若是或以為亂命余思長公命無亂
者何獨亂於所自題自題云云者明其為太易而獲此
稱以死長公蓋自嘲自傷云爾於是因之為魏長公太
易墓志志曰長公姓魏氏京山著姓名象先字太易父
榮期諱某母唐孺人先世祖政生敬敬生鷹封文林郎
鷹生某以進士為西安令榮期公其中子也公之官西
安以中子及其婦從長公生西安邸有異徵西安公固
竒之掌弄膝語知為俊物稍長就外傅目所過書十行
輒了手所弄文三乂必就出應童子試文經竒李太史
本寧見而異焉異日當以文鳴世一旹承響傳寫而君
其旹隱然有自為一太易意雅不盡欲以齒牙累先達
而余時亦以童子出應有司試聞京山有魏家郎君者
籍籍若是欲一觀其曲直能否未有間也其年君以母
唐孺人喪罷試越數歲丁酉余為諸生倦矣而君尚自
如然其文畜日冨力日厚法日益老陸太史敬承西安
公故雅游也讀其文大喜以為有祖之風移書薛觀察
此子賢者廉吏子孫而楚督學熊公亦自知君乃辟茂
才移置郡學久之與其邑王謝譚為黃玉社工苦為諸
生業兼稱詩傾其邑中忌者思有以中之已亥流言起
飲章蜚語口聽耳傳一夕而遍欲脅以衆怒為危禍且
敗其名蓋從古庸力險人中功臣必以反中文士必以
口業與無行以為竭澤之漁久之成習而其語毒穢相
半多不可聞聽者亦且倦久之論定明年其同社生試
於有司皆高等忌者以前事漫漫無纖芥損反用以起
其名計益詘而君試獨不前明年余與君以諸生入郡
都試同舍乃得與君論詩語次及明詩余卒然曰明詩
無真初盛而有真中晚真宋元又曰近日尸祝濟南諸
公親盡且祧稍能自出語輒詫竒險自我作祖前古所
無而不知以為中晚人道破由其眼中見大歷前語多
長慶後語少忘其偶合以為獨創然其人實可與言詩
君絶歎以為竒快其後各罷去而詩時時相示癸卯君
辟應楚鄉試歸罷益墨墨不自得而恒快於詩君秀羸
不勝衣至其吟誦寒暑晝夜不倦初年法峻格嚴其於
漢魏六朝三唐語各肖其神各不相僣晚益顛倒淋漓
老放昌披無不如意往往自托於長慶世或指長慶為
太易不知其用穉為老用險為穩用凡為竒用亂為整
要以不必為我式而能為我用而太易亦自厭今之為
偽初盛者思易以真中晩用雜霸治之聊以矯俗玩世
通其壘磈之氣横佚之才真率瀟散之趣要其頓挫沉
鬱居然自有一太易世自覿面遇之而轉眄失之戊申
春余與譚友夏過京山讀君詩詫其境地如此似有晩
年意各相驚歎罷去忽太易得羸疾學使者檄徵郡邑
諸生趣入試人或勸君姑病免需後舉而君自念齒至
矣惡以病不能應試傷尊人心輿疾就道試日委頓作
字不中程文亦憒焉自放主者守文竟用下考放其諸
生事聞遠近大駭而同社慮其病憂之甚余乃手削牘
奏記主者多不載書奏不報君亦病無意復為諸生歸
作七言律二十章自廣曰六等唫悲憤謔浪嬉笑痛哭
共面而呈同口而出&KR0706;琦怪譎有温李舌橋汗下所不
敢道者今秘不傳而病日進不衰竟不起欲作臨終詩
不能索少弟孫雪居一畫扇為殉君少負絶才絶情世
多以文士薄習意之而妬者計謂被以佻達輕狂之名
沿飾相類無徵而信不郵而傳是以有已亥事而君實
清謹深淳至性孝友事繼母田二十年得其歡獲親信
友無間言卵翼二弟過於父師乘居獨處口不及俗朋
軰語涉凌襍及人臧否正色止之初余度前日語事釁
或自招婁以此默試太易不能得平生取予廉無襍交
雅重識檢予見太易手定稿本人間酬贈非其人輒被
汰或遂削其詩亦以此取怨而太易有重名是以怵利
齒兒不敢動總之世不能分太易才而不能不欲分其
名不能重太易才而不能不僣其名以為重以故世之
妬太易與慕太易者不必皆以其才而皆以其名太易
兩娶婦輒死甲午娶於譚即郡丞完女戊戌卒有女一
人聘譚君如絲子結譚君即狀太易者郡丞長男也已
亥娶於田丁未卒有子一人名䋲生未聘君卒戊申某
月日距其生甲戌某月日年三十四耳人惜太易年不
能展其才才不能展於用余以為天假太易年其所失
職於世者必不能減於三十四年以前而無諸生累差
獨閒即所得志於詩者不能遽有加於三十四年以前
而得壹意為詩差獨富閒即享詩福冨即專詩名是區
區者而竟亦奪之造化亦太嗇哉鍾子曰天生異才不
有竒福必有竒窮陳餘遺秦將章邯書歷數秦功臣之
死曰功多秦不能盡封故以法誅之人主處功臣與造
化處文士其術不異太易所處之境地時事無非專設
預待以窮太易者僅得志於詩乃其輕薄之名所本無
者或以其詩興而内行脩潔作人之寔不愧古人者或
反以詩掩非獨諸生能虐太易詩亦能虐太易矣聞太
易死悔不當習諸生業而竟稱諸生名以死志獨苦矣
榮期公以某年月日葬太易某所祔兩婦間余始因太
易所自題云云者為魏長公太易墓志至所稱明詩人
魏長公太易之墓數字似當題墓道有同社二三子在
也或云太易自題實為明遺文太易魏長公之柩家人
矯太易命為今稱云銘曰
生失職於諸生而得志於詩女有以自樂也沒不稱詩
名而名諸生女有以自託也予乎後子存子乎先我朽
死而後死者志子墓後死者之墓之志烏知夫誰手嗚
呼後死而慮速朽死而有以不朽也之二者孰先孰後
孰不久孰久哉
陳母范孺人墓誌銘(陳際秦)
孺人金谿人適陳侃六公生子全三全四全六全七生
女適高而公殂貧者以家徒四壁為言孺人拊四雛但
露處耳安所得四壁也長子能拾薪蒸顧安所得置釡
中者孺人以十指易薄糜糜不時得則水而已矣或勸
之勉思變化孺人則絮泣曰無此藐諸孤固不可况柰
若髮覆額手扶牀者何也三十年餓而衰諸子餓而長
耳及長子有婦劉有子德有女英即餘子皆足自糊而
孺人不待矣次子商歸方市衣以進而竟以易其棺嗚
呼哀哉其叔際泰氏為之銘曰人固不可窮兮苦節不
張高行𦕈儔兮不史而彰無愧人妻兮固可以下見吾
兄也
文章辨體彙選卷七百二十二
文章辨體彙選卷七百二十二
明賀復徵編
墓誌銘二十五
湖廣參政警庸林公墓誌銘(明陶望齡)
先生諱某字孚元警庸其號少竒穎丱歲博通羣書補
諸生有雋譽嘉靖辛酉舉鄉試乙丑舉進士科尋選翰
林院庶吉士以材器為舘閣師所重故事閩中舘選二
人唯一人留是科先生與莆田陳尚書經邦俱授史職
先生為檢討戊辰分校禮闈明年以告還又明年還職
萬歷癸酉同修肅穆二朝實錄展書經筵管理誥勅甲
戌錄成進編修先生性嗜書好古及官詞曹每請俸輒
送書肆杜門息交游泳文藝該習朝典意尚深遠人莫
之測也為人直躬曠宇腸如絃繩外甚宏肆而神守堅
確其當制也以次草江陵誥詞先生據體演文無所誇
飾江陵固已不怡屬令改定之又持曰王言適如是止
也不增易一字遂大憾之乙亥用年例改湖廣按察司
副使行至淮安上章請罷報可先是門人習公孔教以
書勸先生之官至是報曰僕賦性過戇誤塵華貫適者
外轉勢固宜然僕豈敢擇官而後處哉士皆有志貴能
自適古人有辭萬鍾而不顧豈真為高哉亦必有不當
於心者僕釋屩以來盖非一日長短之效昭然可見今
當塗者以此處僕以我為能乎否乎僕雖音操土風行
乖流俗至於是非成敗之故坦然明白輕重緩急亦當
有繫人雖以僕為不能僕不甘也然名不登於首列交
不及於顯官終日窮年兀然自守平生所知契一二人
耳而或以僕為能僕不敢也夫以僕之能不能尚不敢
自决而况於當塗者乎既不以不肖為能而又不欲顯
然斥之直以庸常畜我我又庸常自待甘縻寸禄是真
無意於天下事者也天下事豈循常局促舍已從人者
所能成哉窮巷屏居門無車馬高堂菽水良用快心祖
母年已近邁恃人而行金石難期喜懼交併朝夕奉侍
亦足報劉暇時與一二弟姪課文發其憤悱紏其紕繆
囅然共適不待遠明匪特此也家有青山戶對流水朝
露方裛稻苖盈疇倚杖其間行人樹外牛羊自來農夫
誇年歲之登童稚簉衣冠之俊知我者希則我益貴安
能貶胸中之竒倔徇他人面目之歡乎今耳視目聽之
徒直謂我假耳不肖非其事不以萌諸心非其心不以
宣諸口雖在酩酊讙呶之時而其言舉皆此心也豈有
假耶匹夫抱志萬人莫奪又何必降屈於今日求伸於
他年哉顧僕實有所大好僕幼而嗜睡長而多病比入
史舘優游歲月無所發明意未嘗不欲陟墳籍之顛採
藝林之實也故得錢即以購書然燈即以開卷意之所
怡他無以易雖未能周覽徧觀然巳得其槩矣今必欲
使之俛首以就簿書易轍而事戎馬世情日新狂態如
故一無所成而萬有所失矣逝將築室雲山之麓洗耳
漳水之濱慕匡鼎之解頥希朱公之折角搜壁藏之餘
藴發高閣之異同考經緯之彌文講太平之遺蹟潄其
菁華挹其芳潤然後芟諸史之繁蕪稡百家之散佚續
千古之道術成一代之文章身雖隱矣言亦不朽語云
人各有能有不能此則不肖之所能也不識足下以為
何如及江陵敗錄素為所廢斥者起浙江提學副使以
親命強行先生裁鑑精妙請寄無所受每面發試牘至
所屬生輙曰某公嘗為若言然若文劣固宜居此其所
拔擢始或疑駭後懸驗莫不稱服代先生者晉江蘇公
濬至今兩浙言良督學稱林蘇蘇公敏絶一世名為知
人至取神骨物色之表不能及也竣試時出命觴登覽
生徒童冠皆聚觀之先生召至前賜之酒笑曰對游山
客可試共飲宗師法不可干也先生既骯&KR1507;不能細謹
而部使嚴重他藩牧事之皆謬恭視先生闊疎意不能
容疏論之奉旨調用詔下時方校越越士追送江上人
人涕下不能仰視先是漳浦有泊曰公溪官取税以餉
民苦之先生為邑令言請蠲其税令不從又言之撫臺
語稍侵令令大憾之先生罷浙憲還未至家而令因以
事中其家齮齕殊甚先生歸隱操彌勵復不得已奉封
公北行以避仇封公旅於姑孰而先生行詣闕候補鞭
馬鄣南意不自得同年顧公養謙開府遼東致書以酒
德為言先生戲報曰昔人喻酒於兵兵可千日不用不
可一日不偹酒可千日不飲不可一飲不醉美哉此言
可與論酒矣弟落落無成正可尋醉鄉耳而脾氣虚弱
溏泄為災欲效鄭公一飲三百杯竟不可得安得使酒
哉乃知器自有限此禄亦不易也顧公飲中友故相往
復如此無何以原官飭兵贑州贑方興岑岡之師先生
檄上撫臺力言用兵妄殺非是時已成師不及止然以
先生言獲原縱者猶數百人丁亥遷湖廣布政司右參
政治承天時苦旱先生禱救甚勤居五月復坐言者罷
歸歸為小齋題曰讀書談道更號曰雲山居士埽軌謝
客時為後生商略文課與同好痛飲而已晩歲頗好内
典及丁父艱肆力形家之言或勸之著書輙對曰三蘇
文章今人猶厭讀我復何有乎嘗為人論為文之法以
氣為主其言曰意至而藻生神來而旨暢行於所當行
止於所不可不止吾於斯言有當焉先生老無子後舉
子數歲而殤不勝悲吒時擊膺遂有血疾疾時令人奏
管鳴絃倚而歌枕上聽之迨亟問以後事皆不言獨引
聲歌劉長卿上陽宫詩聲若金石兩手交舞其達生知
命如此先生至行貞白貲産不及中人里居有司例供
輿皂皆謝卻之宅憂日寢興堊室中三年未嘗内也其
先居漳浦之葭洲曾大公崇器公有隱德鄉人稱之曰
朴叟朴叟生子琥而夭有遺腹子曰文貢即封檢討公
先生父也封公母王以節聞葭洲近海多盜節婦以其
子徙居於前塗及先生貴拜疏言祖母貞節狀詔旌其
門又念葭洲宗祏所在也即故地建祠買田供祀事焉
先是雲霄民善剽時議將誅剿之頼先生昌言於朝而
止饒寇入閩增設憲臣於詔安先生以官多徒擾民陳
諸銓司尋罷設以故鄉人僉德之先生艱於嗣咸為禱
弗得葬封公雲霄之山阻水焉雲霄人爭造舟為梁以過
蜃車令先生得志其德於人與人之歸德可勝道哉望
齡為諸生時客游燕不及試事與其曹百人補試睦州
先生發牘首予以仁和今憲副張君鶚鳴次之翌日復
懸花紅環城而呼會予發去不可及補試生率闒茸畏
主司意不復望花紅也檄來復以冠先所試諸士予廪
食於是庠士大讙爭言以父故私之先生初不知望齡
誰氏子也聞謗撫心而歎愈益誦言兩浙士有先望齡
舉者吾不復相文後名第偶符先生為一笑而望齡絶
癡鈍德業無所底每事後人此非先生所及也先生病
革屬其嗣子毓榛曰銘我必陶氏子故毓榛走數千里
以戶部侍郎狀來乞銘告曰某月日葬某地望齡辱先
生知無以報烏敢辭弗銘銘曰
神龍升雲九土被膏或擾豢龍龍舍而逃文明天下豈
與魚謀失勢而沉以侣鱣鰌性不可馴而寧可爼大壑
歸藏一瞑萬古
黃母范太夫人墓誌銘(陶望齡)
萬歷辛丑望齡復從其友黃平倩輝於京師甚歡無何
平倩執予手太息而言子今來吾行去矣吾父春秋高
吾當歸養吾母棄諸孤久方歲壬午葬吾邑西山之桂
花坪北水嚙墓左法宜徙吾歸將改葬因泣曰吾母良
苦即葬吾欲子之銘之也因為語曰吾母范氏父希正
以嘉靖庚子舉四川鄉試第一人母龐太常少卿壎之
裔孫也十五歸吾父春亭公黃故饒給至吾祖西原公
而業衰母歸於是姑羅宜人亡矣事繼姑徐婉聽無間
家赤貧力鍼紉自苦日昳炊冷目花繽然時酌杯水代
糜也嘗歲暮脱簮易薪米營辦甘脆奉其舅舅臨食咨
嘆曰顧吾可耳柰馮可時何可時西原公貧友也於是
更割槃肉束薪裹米致諸馮君西原公乃為飽食吾祖
病革持吾父語曰而孝而婦賢後其將昌乎居數年繼
姑歸於徐而驟卒俗謂喪入不祥請喪於徐母遽曰吾
姑也焉可竟返而喪焉於是吾父母貧曰甚故屋數間
我居其西偏東偏以售人來蹙我日嫚詈不休乃去西
徙是夕母夢伏而吞塊占者曰無憂是竟而土也吾父
既領鄉薦復不第諸從多食我兒女長成率倚辦於母
勞苦時倍吾父知通渭溆浦母皆從俄而病脾未病前
夢神人從雲中下相慰勞稱夫人大類而父覺而歎曰
先君子四十七卒吾今逮矣其將往乎竟病不起外大
父通儒也兼精二氏言以是母少熟内則孝經後數稱
引解說女中師之而精信因果約已利物其仁愛著於
心通於神明焉通渭人有訓訟者黠甚吾父收得念當
斃之母夢髯叟氅而杖來言某罪未及死請置弗殺也
覺以告公意弗改復夢婦人劔嬰綰稚懷牒而前又以
為言公出望見婦人如言夢狀令人迎問某妻乎曰是
也遂貸之其冥感如此外大父病母嘗為羹股將之溆
浦也以外大母老故不欲往既至溆念母甚夜聞解&KR0034;
聲問曰雨邪戶開&KR0034;入乃微吟曰思親悶坐銀燈下誤
聽風聲是雨聲吾父聞而訝之多其暗解也平倩為予
言云然當語時數數涕下至飲水代糜事淚被面幾不
能屬語至壬寅八月平倩果歸又明年甲辰望齡亦得
告去方入舟使者自蜀適至持平倩書幣來告改葬日
曰某月某甲子告葬地曰譙賢村之西北岡且徵夙諾
及讀王都諫狀其言皆與曩所聞合符平倩之歸也言
吾母氏貧日食不辦粥吾有饘有茹以給有魚菽以祭
以養復何事平倩與其弟參政君居官俱用清廉自將
賢能之譽滿天下業用未艾人皆曰春亭公之教夫人
基之也夫人生嘉靖辛卯二月朔卒萬歷丁丑八月二
十二日初以春亭公考最贈安人再贈宜人復用平倩
宫官推恩仍贈宜人子五長光庠生娶趙氏次即吾友
輝左春坊左庶子兼翰林院侍讀掌司經局事東宫日
講官娶王氏贈宜人左布政使續之之女次耀貢為太
學生娶張氏次韑河南布政司右參政兼按察司僉事
娶王氏贈恭人繼娶江氏封恭人次&KR0008;縣庠生後夫人
十二年卒娶韓氏女一適吏科給事中楊文舉孫四昌
糓昌俊光出昌言輝出昌胤耀出皆庠生曾孫三士憬
殤士愉昌言出士惺昌胤出孫女九光出二一適舉人
楊益一聘同知蘇希瞻子某輝出一適大理評事岳方
子庠生虞衡韑出六一適知縣楊偉孫盛一適知府雍
之可孫庠生所造一適知府任哲子庠生茂松餘三幼
未字銘曰
糜而水厥德則旨以遺而子神與塊厥占靡害而宇將
大而宇迺光矣而子迺昌矣藏二十歲而啓而窆乃陽
矣譙賢之阡而居乃靡弗臧矣
孺人廖氏墓石銘(袁宏道)
孺人廖氏為先庶子伯修兄繼室少庶子七歲年十八
乃歸時伯修方為孝廉既官翰苑遂封孺人隨伯修燕
邸者十二載家居前後凡五載稱未亡四載得年三十
八以萬歷甲辰八月十八日卒於寢孺人性醇和貞粹
相夫子以義畜妾媵以恩伯修亡意緒殆不欲生持齋
繡佛日夜期地下伯修甫襄事遂命斵棺治鬼衣若遠
行之裝束恬然安之未及二年而逝嗣子祈年將以是
年十二月一日安葬於先庶子墓旁相距丈許遂為之
銘銘曰
原之右為姑若夫原之左為子若姪夜臺之聚首勝白
日之歔泣性温而貞不愧姑也操嚴而潔不愧夫也唯
其不愧是以含笑而歸願佐夫子於黃壚
舒大家誌石銘(袁弘道)
家崇陽舒氏女生嘉靖之壬午家貧父憐其慧教之新
聲走荆郢間未幾至余里見王父左溪公慈而俠委身
年三十餘而王父即世家孑然一身無他男女族長者
以其穠李恐不當霜雪家以死自矢朝絣暮織為余叔
督家政甚勤苦叔諸子宗正等家皆母之推乾就濕倍
於所生閨操之嚴凛若寒玉稱未亡者五十年夀八十
有四歲噫是可銘也矣銘曰
貪泉之水不變廉士之腸蘭生叢棘中不敗其芳唯橘
與枳何其易徙聞家之風可以愧死
先大父母合葬墓誌銘(湯賓尹)
賓尹為諸生一歲而謝大父成進士二歲謝大母也諸
生時竒窮不辦養歛進士官詞林窮無以異諸生又大
母屬纊之際賓尹適歸節家封史與季伴送之維揚任
終事者外惟一仲内惟諸婦而己蓋又十年賓尹再使
在里始得從封史後躬紖畚之役歲曰丁未萬歷三十
五年十二月十一日地曰後潭之西冲又曰青塢面丁
負癸去本家四十里是役也封史晝夜營卜竭二十二
年之心力以畢此宅而始即寢也自惟薄劣無所效於
先人顧視二十餘年土風移易情事迕舛求所為大父
彷彿者而抑亦寡鮮矣嗟胡不思嗟胡不悲大父世力
農糞磽田數畆不給則從曾大父行里中賈已乃合季
弟已率季子竟以賈老其身大父雖以賈老其身於賈
家所為顜權程石歛賤散貴之法都不復曉算時斥魚
鹽酒肉貰宗人度不任償者削簿帳便之不復索矣性
厭市郭十餘年不一入至老不識郡縣方嚮不見官長
嘗市貨蕪隂泊傍官舫揭篷頂偶出若擬小便者為舫
中官人所怒扑歸大喟曰嘗言官官今財知之利害乃
如此那族有短長事列席酒衆拉大父大父搖手謝曰
我不貫此酒續遺分肉二脡急麾之平生不啖閒酒杯
無名錢不手一文也賓尹小時隨封史讀書旁舍舍與
隣雜植棘藩為界隣者數移藩適大父省書來賓尹路
遇之以告大父隱聲曰兒任之歲移不夠尺何賴也手
牽賓尹以還慈讓率如此始曾大父好儒數貿紙筆奬
兒童之能畫字者占幾字對者病且卧封史所從姑翁
姚先生來彊扶牀跽泣以封史屬曰若必為我士之而
封史在讀大父方在賈所行束修共膳學官儀節之數
悉大母手指自辦自咽糠籺别以穀食食師賓嘗久雪
三月無薪取所治棉柤煨别鐺目幾爇塞也大父頻年
行水因下溼不良於步晚年猶躑躅不休大母有痬之
疾髀脥寸寸痛輒置木櫈支背被枲支兩股紡織窮晨
夕無頃刻之逸初曾大父憂之甚數詈戒大母則用布
幠自蔽母令尊章知軋軋聲與雞相答曉光達於壁復
執爨竈下矣大父諱滚行高二號東園於曾大父沙溪
府君為長子高祖敏五府君為長孫其於孝弟忠信非
勉也與季共賈事而一酒一羹必以仲俱三人無間言
瘦面肥髯與人處洞露肝鬲雜諧謔無遠近親疎老幼
無不滿意去人思歌之至今生嘉靖乙酉四月二十四
日卒萬歷丙戌十一月十九日得年六十有二大母建
平沈氏生嘉靖戊子正月二十九日卒萬歷丁酉三月
初一日得年七十子男三人長即封史諱一桂以賓尹
滿編修考封娶我母施氏封孺人仲一相娶畢季一中
娶萬又娶姚女一人嫁生員郭可化孫十三人為封史
出者賓尹今為右中允次就尹鴻臚寺序班次任尹太
學生以葬大父母之前二月卒年三十二耳次薦尹次
衡尹次近尹俱縣庠生次家尹仲出者寵尹季出者用
尹聘尹師尹之尹尊尹曾孫三人長孫喬孫男昌俱幼
當封史為諸生不利田作之勞實仲也獨人多以為詬
至賓尹早庠而大父母喜甚也曰是兒必效然大父不
及賓尹之第大母及矣其年七十奉一紵衣不御曰非
我貧家所宜奏觴未十日而終子孫所效於先人何如
也嗚呼我是以悲而志之因系之銘曰
貴富之家謀田伐宅抑思其前本分者割兩脡一文辭
受所矜豐筵腆遺識主誰名味美思兼服温思鮮抱緼
䑛糠亦敵饑寒老不釋塗病不釋紅健婦飽兒日嬉以
慵曷鞾而肉曷跣而逐實播實種以詒厥糓小子鑱詩
以告後人祖德無瑕踵此者興
吏部稽勲司員外郎德園虞公墓誌銘(黃汝亨)
吾友司勲虞公長孺諱淳熙以萬歷癸巳去官歸錢塘
偕弟僧孺隱南山回峯下已遷李茇之飛僊里採蓴行
樂嘯詠惟適棲寂課玄六時不輟足迹不窺官府雖臺
府大吏及四方之客遊武林者懷刺造廬欲一識其面
亦戒門以絶天下知與不知語及虞司勲輙曰異人異
人云如是者三十年天啟元年六月坐而沒沒後頭顱
如爇支無辟戾或謂尸解去三年三月某日公子宗玫
宗瑶如公命葬西溪七十二賢人峯下公生於嘉靖癸
丑父封職方賓門公諱舜卿母贈安人黃氏安人娩而
失乳目光冋冋十二時皆不瞑識者已占其異釋晬盤
所弄惟書帙三歲黃安人抽簮染口脂為授句入耳便
誦十五出試試經書論策五道立就主司驚不信掩卷
令誦公不屑岸然去十七復出試學使者潮陽林公行
部竒公補郡諸生曰虞生天下才盍令王元美李于鱗
見之於是移書介公往謁兩先生倒屣迎相推許如林
名振江左又十年巳卯舉省試第四人同榜多才名士
而公為冠當是時當塗諸公亦爭相引重而公嶽嶽高
子羽之節毫不干以私公故名人期已上公車赴同鄉
達官飲坐有江陵客侈談相君威公不覺髮上指矢口
曰使某得通籍者䄂中彈文不敢避客慚愬江陵江陵
不悦于是闈中識相君意擯弗錄而言官至上疏言浙
有三變兵變民變與文變而三蓋指公也公既絀於北
乃遊南雍祭酒復榜所試文於橋門曰怪誕不經公嘆
曰吾文不誕而所如輒誕吾文如一口何哉吾足不堪
再刖於是更名首燕路則江陵亦圽遂成進士時萬歷
癸未也明年將除官而賓門公訃至公哭欲死奔而歸
茹蔬啜粥廬居者三年服闋授兵部職方司主事時朝
鮮絓兵朔方畔人戕大帥軍書狎至公為大司馬石公
條八議預刻和爾齊畔日及關白死期無纖髮爽石顧
不能用曾侍郎弟某議减軍儲軍大譁飛石擊侍郎中
首侍郎奔省中匿則相與逼近朝門而詬石司馬大聲
言仍額給不减譁甚莫聞也公急取虎牌大書不减軍
糧四字以麾遂散去嘗護作昭陵會昌平戒弛寇千騎
直逼紅門駐馬吹唇若沸相顧問珠𥜗玉匣守將愕眙
罔措公徐率緹騎結方陣半隱林中鳴鉦駭之寇遂遯
公神識先定臨事消弭而不言功多類此亡何遷主客
員外郎踰月改司勲又踰月引疾歸明年當大計京朝
官而吏部尚書孫清簡公鑨考功郎今左都御史趙公
南星以盡逐政府私人賈怨言官阿政府意欲中尚書
無卻而公所補司勲吕某缺吕清簡公甥有流言遂借
吕捃拾公謗公行賂以觀尚書考功之俯仰尚書果大
詫疏言淳熙恬澹味道老臣素重其品且貧安所得金
言者妄淳熙不當罷旨下留用言官亦内自悔而一給
事獨爭之力詆銓部專權擅留不敬上以為然誚尚書
尚書屹不為動執奏如初於是上大怒奪尚書俸降趙
公三級免公官而僉都御史王公汝訓右通政魏公允
貞大理曾公乾亨及諸曹郎陳泰來顧允成軰十餘人
各抗疏白留淳熙非私且歸咎政府上益怒諸曹郎降
謫有差公與趙公俱削藉而尚書亦十疏乞休矣迄今
三十年公論大明天子深念先朝骨鯁魁壘耆艾之臣
起趙公田間遂長御史列於三公而公之精氣已與造
物者遊嗚呼遇不遇不足為公悼而悠悠之論至謗公
以金錢得官此許由見疑於逆旅而鴛雛受嚇於鴟鴞
也悲夫公至性天植母病坐卧床下抱上下危樓凡兩
匝月死而作孺子啼不已事賓門公雖貧必極驩其居
廬也叱虎虎去呼獐兔獐兔來就食人謂孝通神明云
公既不得志於時而宏護淨業所在經筵法席以身為
導又愛惜名勝即兩峯六橋三潭間松石花鳥蟲魚之
屬咸以公為天公故貧孺子力不能購書獲有竒秘與
弟閉門抄寫掃葉煮茶窮晝夜不盡不止以故涵育浸
灌汪洋奥衍有武庫行秘書之目詩文宏深微眇應念
而作風生雨集排古蕩今作者人人自廢公尤嗜道術
自少喜談神通謂人生貴悟道不則班馬淵雲第囈語
蕭曹衛霍向弇中行耳嘗登天目坐斷崖活埋庵處十
餘日豁然有省嗣後神明四闢事來輒先覺謂弟曰吾
欲為陸法和弟僧孺亦曰吾兄一生多仙靈竒異之感
其所由來要不可解予讀其所為公傳恍忽登閬風從
化人焉予識黯淺不足測公百一迹其所至大抵以儒
為行以玄為功以禪為歸以山水為寄託以詞翰為遊
戲以闡述為經綸古之所謂得道畸人是耶非耶公童
子時夢遊武夷引桃杖擊空見龍沈鶴鳴吟曰龍沈海
底日鶴鳴松下風嗚呼公出而屯雲雨之澤處而遊塵
壒之表神先告之矣其奪司勲而老也特借讒人以自
踐其夢人乎何尤哉公居恒呐呐見人輒面發赤而臨
事氣决勇于賁育前知如神而天目取悟以後復埋照
不露流俗人寡接而所過從道侣若雲棲師邵古庵先
生及朱大復陶周望湯若士袁石公吾輩二三知已周
旋竟日忘倦公修軀瑩膚渥顔飄髯每曳杖嘯長松下
不知者殆真以為僊人也公每多異夢因自號六夢居
士又號䁮子烟客學者則稱德園先生云所著詩文六
十卷隂符演一卷櫟丘子二卷孝經邇言一卷孝經集
靈一卷大學繁露一卷行於世而孝經邇言集靈則張
給諫某以為千秋絶學奏布學宫旨下部楊司成起元
為鐫小帙頒焉公先世陳留人三徙入由拳有祖貞者
贅錢塘之黃氏謬籍其軍以代曾祖奎祖翊是生賓門
公舜卿贈兵部職方司主事自公為職方削牘上大司
馬具白所以謬籍黃氏軍狀獲除弟僧孺名淳貞與公
偕隱者也娶楊繼室李俱贈安人側室何孺人先公二
年卒公年六十有九丈夫子七人存者二宗玫府學生
娶鴻臚寺署丞裘樹堂公女宗瑶府學生娶憲副莫荆
泉公女秀異有父風何出餘俱殤女四幽芳適昆明刺
史錢養淳公子萬福清芳適余倩張德懋子岐然間芳
適李桂亭子承宗皆士人素芳殤孫男一孫女三瑶出
余為之志而系以銘銘曰
宇宙靈氣虚空含億變惟一一涵三曰儒釋僊旨同參
彼迷不悟離岐談於惟虞公妙心湛師孔友老皈瞿曇
逍遥野服辭朝簮著書明道藏秘函鶴鳴松風龍沈潭
七十二賢停雲驂千秋委脱樂且躭不贏其躬誕竒男
我銘其墓文無慚
明茂才魏長公太易墓誌銘(鍾惺)
魏長公生與余齊年為今上甲戌歲卒之歲則今年戊
申余喪長男肆夏之秋也長公未死前數日手差次其
所為詩竄改幾十二三屬纊之夕猶呼筆塗乙數字而
後絶為一紙書遺其尊人榮期公曰必鍾子也志我墓
者狀則譚子可傳則竟陵譚子可志稱明茂才魏長公
太易者長公所自題文穆則其殳私謚之余惟長公幼
清蚤譽高才竒骨為一時聞人年二十四始得稱諸生
稱諸生十年精其業未嘗施眉目於諸生間又必奪其
諸生而後使之得死則諸生之能虐長公而長公之讐
之必矣差得志於詩志長公墓者宜曰明詩人魏長公
太易墓自題不當若是或以為亂命余思長公命無亂
者何獨亂於所自題自題云云者明其為太易而獲此
稱以死長公蓋自嘲自傷云爾於是因之為魏長公太
易墓志志曰長公姓魏氏京山著姓名象先字太易父
榮期諱某母唐孺人先世祖政生敬敬生鷹封文林郎
鷹生某以進士為西安令榮期公其中子也公之官西
安以中子及其婦從長公生西安邸有異徵西安公固
竒之掌弄膝語知為俊物稍長就外傅目所過書十行
輒了手所弄文三乂必就出應童子試文經竒李太史
本寧見而異焉異日當以文鳴世一旹承響傳寫而君
其旹隱然有自為一太易意雅不盡欲以齒牙累先達
而余時亦以童子出應有司試聞京山有魏家郎君者
籍籍若是欲一觀其曲直能否未有間也其年君以母
唐孺人喪罷試越數歲丁酉余為諸生倦矣而君尚自
如然其文畜日冨力日厚法日益老陸太史敬承西安
公故雅游也讀其文大喜以為有祖之風移書薛觀察
此子賢者廉吏子孫而楚督學熊公亦自知君乃辟茂
才移置郡學久之與其邑王謝譚為黃玉社工苦為諸
生業兼稱詩傾其邑中忌者思有以中之已亥流言起
飲章蜚語口聽耳傳一夕而遍欲脅以衆怒為危禍且
敗其名蓋從古庸力險人中功臣必以反中文士必以
口業與無行以為竭澤之漁久之成習而其語毒穢相
半多不可聞聽者亦且倦久之論定明年其同社生試
於有司皆高等忌者以前事漫漫無纖芥損反用以起
其名計益詘而君試獨不前明年余與君以諸生入郡
都試同舍乃得與君論詩語次及明詩余卒然曰明詩
無真初盛而有真中晚真宋元又曰近日尸祝濟南諸
公親盡且祧稍能自出語輒詫竒險自我作祖前古所
無而不知以為中晚人道破由其眼中見大歷前語多
長慶後語少忘其偶合以為獨創然其人實可與言詩
君絶歎以為竒快其後各罷去而詩時時相示癸卯君
辟應楚鄉試歸罷益墨墨不自得而恒快於詩君秀羸
不勝衣至其吟誦寒暑晝夜不倦初年法峻格嚴其於
漢魏六朝三唐語各肖其神各不相僣晚益顛倒淋漓
老放昌披無不如意往往自托於長慶世或指長慶為
太易不知其用穉為老用險為穩用凡為竒用亂為整
要以不必為我式而能為我用而太易亦自厭今之為
偽初盛者思易以真中晩用雜霸治之聊以矯俗玩世
通其壘磈之氣横佚之才真率瀟散之趣要其頓挫沉
鬱居然自有一太易世自覿面遇之而轉眄失之戊申
春余與譚友夏過京山讀君詩詫其境地如此似有晩
年意各相驚歎罷去忽太易得羸疾學使者檄徵郡邑
諸生趣入試人或勸君姑病免需後舉而君自念齒至
矣惡以病不能應試傷尊人心輿疾就道試日委頓作
字不中程文亦憒焉自放主者守文竟用下考放其諸
生事聞遠近大駭而同社慮其病憂之甚余乃手削牘
奏記主者多不載書奏不報君亦病無意復為諸生歸
作七言律二十章自廣曰六等唫悲憤謔浪嬉笑痛哭
共面而呈同口而出&KR0706;琦怪譎有温李舌橋汗下所不
敢道者今秘不傳而病日進不衰竟不起欲作臨終詩
不能索少弟孫雪居一畫扇為殉君少負絶才絶情世
多以文士薄習意之而妬者計謂被以佻達輕狂之名
沿飾相類無徵而信不郵而傳是以有已亥事而君實
清謹深淳至性孝友事繼母田二十年得其歡獲親信
友無間言卵翼二弟過於父師乘居獨處口不及俗朋
軰語涉凌襍及人臧否正色止之初余度前日語事釁
或自招婁以此默試太易不能得平生取予廉無襍交
雅重識檢予見太易手定稿本人間酬贈非其人輒被
汰或遂削其詩亦以此取怨而太易有重名是以怵利
齒兒不敢動總之世不能分太易才而不能不欲分其
名不能重太易才而不能不僣其名以為重以故世之
妬太易與慕太易者不必皆以其才而皆以其名太易
兩娶婦輒死甲午娶於譚即郡丞完女戊戌卒有女一
人聘譚君如絲子結譚君即狀太易者郡丞長男也已
亥娶於田丁未卒有子一人名䋲生未聘君卒戊申某
月日距其生甲戌某月日年三十四耳人惜太易年不
能展其才才不能展於用余以為天假太易年其所失
職於世者必不能減於三十四年以前而無諸生累差
獨閒即所得志於詩者不能遽有加於三十四年以前
而得壹意為詩差獨富閒即享詩福冨即專詩名是區
區者而竟亦奪之造化亦太嗇哉鍾子曰天生異才不
有竒福必有竒窮陳餘遺秦將章邯書歷數秦功臣之
死曰功多秦不能盡封故以法誅之人主處功臣與造
化處文士其術不異太易所處之境地時事無非專設
預待以窮太易者僅得志於詩乃其輕薄之名所本無
者或以其詩興而内行脩潔作人之寔不愧古人者或
反以詩掩非獨諸生能虐太易詩亦能虐太易矣聞太
易死悔不當習諸生業而竟稱諸生名以死志獨苦矣
榮期公以某年月日葬太易某所祔兩婦間余始因太
易所自題云云者為魏長公太易墓志至所稱明詩人
魏長公太易之墓數字似當題墓道有同社二三子在
也或云太易自題實為明遺文太易魏長公之柩家人
矯太易命為今稱云銘曰
生失職於諸生而得志於詩女有以自樂也沒不稱詩
名而名諸生女有以自託也予乎後子存子乎先我朽
死而後死者志子墓後死者之墓之志烏知夫誰手嗚
呼後死而慮速朽死而有以不朽也之二者孰先孰後
孰不久孰久哉
陳母范孺人墓誌銘(陳際秦)
孺人金谿人適陳侃六公生子全三全四全六全七生
女適高而公殂貧者以家徒四壁為言孺人拊四雛但
露處耳安所得四壁也長子能拾薪蒸顧安所得置釡
中者孺人以十指易薄糜糜不時得則水而已矣或勸
之勉思變化孺人則絮泣曰無此藐諸孤固不可况柰
若髮覆額手扶牀者何也三十年餓而衰諸子餓而長
耳及長子有婦劉有子德有女英即餘子皆足自糊而
孺人不待矣次子商歸方市衣以進而竟以易其棺嗚
呼哀哉其叔際泰氏為之銘曰人固不可窮兮苦節不
張高行𦕈儔兮不史而彰無愧人妻兮固可以下見吾
兄也
文章辨體彙選卷七百二十二
