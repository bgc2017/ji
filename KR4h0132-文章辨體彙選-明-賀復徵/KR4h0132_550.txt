文章辨體彙選卷五百五十
明賀復徵編
儀注一
復徵曰按詩注云儀宜也禮從義起必因其宜注之
為典章也周禮有五儀六儀九儀之别故錄儀注數
則為一體云
三王世家(漢禇少孫)
大司馬臣去病(姓霍)昧死再拜上疏皇帝陛下陛下過聽
使臣去病待罪行間宜專邊塞之思慮暴骸中野無以
報乃敢惟他議以干用事者誠見陛下憂勞天下哀憐
百姓以自忘虧膳貶樂損郎員皇子頼天能勝衣趨拜
至今無號位師傅官陛下恭讓不恤羣臣私望不敢越
職而言臣竊不勝犬馬心昧死願陛下詔有司因盛夏
吉時定皇子位(明堂月令云季夏月可以封諸侯立大官)唯陛下幸察臣去
病昧死再拜以聞皇帝陛下三月乙亥御史臣光守尚
書令奏未央宫制曰下御史六年三月戊申朔乙亥御
史臣光守尚書令丞非(索隠曰奏状有尚書令官位而史闕其名耳丞非者或尚書左)
(右丞非其名也)下御史書到言丞相臣青翟御史大夫臣湯(張湯)
太常臣充(趙充)大行令臣息(李息)太子少傅臣安(任安)行宗正
事昧死上言大司馬去病上疏曰陛下過聽使臣去病
待罪行間宜專邊塞之思慮暴骸中野無以報乃敢惟
他議以干用事者誠見陛下憂勞天下哀憐百姓以自
忘虧膳貶樂損郎員皇子頼天能勝衣趨拜至今無號
位師傅官陛下恭讓不卹羣臣私望不敢越職而言臣
竊不勝犬馬心昧死願陛下詔有司因盛夏吉時定皇
子位唯願陛下幸察制曰下御史臣謹與中二千石二
千石臣賀等議(公孫賀)古者裂地立國竝建諸侯以承天
子所以尊宗廟重社稷也今臣去病上疏不忘其職因
以宣恩乃道天子卑讓自貶以勞天下慮皇子未有號
位臣青翟臣湯等宜奉義遵職愚憧而不逮事方今盛
夏吉時臣青翟臣湯等昧死請立皇子臣閎(一作關)臣旦
臣胥為諸侯王昧死請所立國名制曰蓋聞周封八百
姬姓並列或子男附庸禮支子不祭云竝建諸侯所以
重社稷朕無聞焉且天非為君生民也朕之不德海内
未洽乃以未教成者彊君連城即股肱何勸(索隠曰謂皇子未習)
(教義而強使為諸侯王君以連城則大臣何所勸)其更議以列侯家之三月丙
子奏未央宫丞相臣青翟御史大夫臣湯昧死言臣謹
與列侯臣嬰齊中二千石二千石臣賀諫大夫博士臣
安等議曰伏聞周封八百姬姓並列奉承天子康叔以
祖考顯而伯禽以周公立咸為建國諸侯以相傳為輔
百官奉憲各遵其職而國統偹矣竊以為並建諸侯所
以重社稷者四海諸侯各以其職奉貢祭支子不得奉
祭宗廟禮也封建使守藩國帝王所以扶德施化陛下
奉承天統明開聖緒尊賢顯功興滅繼絶續蕭文終之
後于酇(瀟何謚文終)褒厲羣臣平津侯等(公孫弘封平津)昭六親之
序明天施之属使諸侯王封君得推私恩分子弟戸邑
錫號尊建百有餘國而家皇子為列侯則尊卑相踰列
位失序不可以垂統於萬世臣請立臣閎臣旦臣胥為
諸侯王三月丙子奏未央宫制曰康叔親属有十而獨
尊者褒有德也周公祭天命郊故魯有白牡騂剛之牲
(白牡殷牲也騂剛赤脊周牲也)羣公不毛(不毛不純色也)賢不肖差也高山仰
之景行嚮之朕甚慕焉所以抑未成家以列侯可四月
戊寅奏未央宫丞相臣青翟御史大夫臣湯昧死言臣
青翟等與列侯吏二千石諫大夫博士臣慶等議昧死
奏請立皇子為諸侯王制曰康叔親属有十而獨尊
者褒有德也周公祭天命郊故魯有白牡騂剛之牲羣公
不毛賢不肖差也高山仰之景行嚮之朕甚慕焉所以
抑未成家以列侯可臣青翟臣湯博士臣將行等伏聞
康叔親属有十武王繼體周公輔成王其八人皆以祖
考之尊建為大國康叔之年幼周公在三公之位而伯
禽據國於魯蓋爵命之時未至成人康叔後扞禄父之
難伯禽殄淮夷之亂昔五帝異制周爵五等春秋三等
(鄭玄曰春秋變周之文從殷之質合伯子男以為一則殷爵三等者公侯伯也)皆因時而序尊
卑高皇帝撥亂世反諸正昭至德定海内封建諸侯爵
位二等(謂王與列侯也)皇子或在繦緥而立為諸侯王奉承天
子為萬世法則不可易陛下躬親仁義體行聖德表裏
文武顯慈孝之行廣賢能之路内褒有德外討彊暴極
臨北海西湊月氏(湊音臻氏音支)匈奴西域舉國奉師輿械之
費不賦於民虚御府之藏以賞元戎(元戎兵車也)開禁倉以
賑貧窮減戍卒之半百蠻之君靡不鄉風承流稱意遠
方殊俗重譯而朝澤及方外故珍獸至嘉糓興天應甚
彰今諸侯支子封至諸侯王而家皇子為列侯臣青翟
臣湯等竊伏熟計之皆以為尊卑失序使天下失望不
可臣請立臣閎臣旦臣胥為諸侯王四月癸未奉未央
宫留中不下丞相臣青翟太僕臣賀行御史大夫事太
常臣充太子太傅臣安行宗正事昧死言臣青翟等前
奏大司馬臣去病上疏言皇子未有號位臣謹與御史
大夫臣湯中二千石二千石諫大夫博士臣慶等昧死
請立皇子臣閎等為諸侯王陛下讓文武躬自切及皇
子未教羣臣之議儒者稱其術或誖其心陛下固辭弗
許家皇子為列侯臣青翟等竊與列侯臣夀成等二十
七人議(蕭何之玄孫鄼侯夀成)皆曰以為尊卑失序高皇帝建天
下為漢太祖王子孫廣支輔先帝法則弗改所以宣至
尊也臣請令史官擇吉日具禮儀上御史奏輿地圖(索隠)
(曰天地有覆載之德故謂天為盖謂地為輿故地圖稱輿地圖)他皆如前故事制曰可
四月丙申奏未央宫太僕臣賀行御史大夫事昧死言
太常臣充言卜入四月二十八日乙巳可立諸侯王臣
昧死奏輿地圖請所立國名禮儀别奏臣昧死請制曰
立皇子閎為齊王旦為燕王胥為廣陵王四月丁酉奏
未央宫六年(乙云元狩)四月戊寅朔癸夘御史大夫湯下丞
相丞相下中二千石二千石下郡太守諸侯相丞書從
事下當用者如律令
漢雜事秘辛(楊慎)
建和元年四月丁亥保林吴姁以丙戌詔書下中常侍
超曰朕聞河洲窈窕明辟思服擇賢作儷隆代所先故
大將軍乘氏忠侯商所遺少女有貞静之德流聞禁掖
其與姁並詣商第周視動止審悉幽隠其母諱匿朕將
採焉姁即與超以詔書趨詣商第第内讙譟食時商女
女瑩從中閤細步到寢姁與超如詔書周視動止俱合
法相超留外舍姁以詔書如瑩燕處屏斥接偫閉中閤
子時日晷薄辰穿照蜃窗光送著瑩面上如朝霞和雪
豔射不能正視目波澄鮮眉嫵連卷朱口皓齒修耳懸
鼻輔靨頥頷位置均適姁尋脱瑩步搖伸髻度髮如黝
髹可鑒圍手八盤墜地加半握已乞緩私小結束瑩面
發頳抵攔姁告瑩曰官家重禮借見朽落緩此結束當
加鞠翟耳瑩泣數行下閉目轉面内向姁為手緩捧著
日光芳氣噴襲肌理膩潔拊不留手規前方後築脂刻
玉胸乳菽發臍容半寸許珠私處墳起為展兩股隂溝
渥丹火齊欲吐此守禮謹嚴處女也約略瑩體血足榮
膚膚足餙肉肉足冒骨長短合度自顛至底長七尺一
寸肩廣一尺六寸臀視肩廣減三寸自肩至指長各二
尺七寸指去掌四寸肖十竹萌削也髀至足長三尺二
寸足長八寸踁跗豐妍底平指歛約縑廹袜收束微如
禁中久之不得音響姁催令謝皇帝萬年瑩乃徐拜稱
皇帝萬年若微風振簫幽鳴可聽不痔不瘍無黑子創
熖及口鼻腋私足諸過臣妾姁女賤愚憨言不宣心書
不符見謹秘緘昧死以聞時夜漏三下太后猶御壽安
殿發緘歡喜顧語帝曰吾入宫後知有幼妹然中外隔
闊目所未見不謂爭達如爾明日詔下有司議禮有司
奏曰謹按春秋迎王后于紀在途則稱后故大將軍乘
氏忠侯商女今大將軍參錄尚書事乘氏侯冀女弟膺
紹聖善舊恊潜邸結婚之際有命既集宜偹禮章特進
徵幣請下三公太常案禮儀奏可一凖孝惠皇帝納后
故事於六月癸未皇帝制詔大將軍參錄尚書事乘氏
侯冀乾施坤受實始人經不有配儷曷奉天地宗廟爰
謀公卿咸謂宜率前典今使使持節太常弘宗正千秋
以禮納采主人曰皇帝嘉命訪婚陋族偹數采擇臣父
故大將軍乘氏忠侯商之遺女未閒訓誡衣履若而人
欽承前典肅奉儀制大將軍参錄尚書事乘氏侯冀上臣
冀頓首再拜承制乙酉皇帝制詔大將軍參錄尚書事
乘氏侯冀兩儀配儷承天統物正位於内必竢令族重
申舊典今使使持節太常弘宗正千秋以禮問名主人
曰皇帝嘉命使者弘到重宣中詔問臣名族臣女弟女
瑩父母所生先臣故九江太守定陵鄉侯統之遺玄孫
先臣故褒親愍侯竦之曾孫先臣故少府特進乘氏侯
雍之孫先臣故大將軍乘氏忠侯商之遺女外出自先
臣故侍中鮦陽侯萬全之外曾孫先臣故大鴻臚鮦陽
侯桂之外孫年十六歲欽承前典肅奉儀制戊子皇帝
制詔大將軍參錄尚書事乘氏侯冀人謀龜從僉曰貞
吉敬從典禮今使使持節太常弘宗正千秋以禮納吉
主人曰皇帝嘉命使者弘重宣中詔太卜元吉臣陋族
卑鄙憂懼不勝欽承前典肅奉儀制辛夘皇帝制詔大
將軍參錄尚書事乘氏侯冀之女弟有母儀之德窈窕
之姿如山如河宜奉宗廟永承天祚以黃金二萬斤馬
十二匹玄纁糓璧以章典禮今使使持節司徒戒太常
弘以禮納徵主人曰皇帝嘉命降婚卑陋崇以上公寵
以典禮偹物典策欽承前典肅奉儀制甲午皇帝制詔
大將軍參錄尚書事乘氏侯冀謀于公卿大筮元龜罔
有不臧率遵典禮今使使持節太常弘宗正千秋以禮
請期主人曰皇帝嘉命使弘重宣中詔吉日惟今月庚
子可迎臣欽承前典肅奉儀制庚子皇帝制詔大將軍
參錄尚書事乘氏侯冀歲吉月令吉日惟庚子率禮以
迎今使使持節太尉喬司徒戒以迎主人曰皇帝嘉命
使者喬重宣中詔令月吉辰偹禮以迎上公宗卿兼至
副介近臣百兩臣蝝蟻之族猥承大禮憂悚惶悸欽承
前典肅奉儀制后服紺上玄下假髻步搖八雀九華十
二䥖加以翡翠朱舄袾乘法駕重翟羽盖金根車駕青
交路青帷裳&KR1017;畫輈黃金塗五末盖蚤施金華駕駟馬
龍旂九斿大將軍妻參乘太僕妻御車府令設鹵簿属
車四十六乘前鸞旗車皮軒鳳凰闟戟九斿雲䍐金鉦
黃鉞洛陽令奉引公卿五官校尉司隸校尉河南尹妻
皆乘其官車帶夫本官綬以從置虎賁羽林騎戎頭黃
門鼓吹五時副車女騎夹轂執法御史在前五將導騎
千乘萬騎引至闕下自皇漢迎后未有若斯之盛也至
八月乙未詔曰維建和元年八月乙未制詔故大將軍
乘氏忠侯商女女瑩朕聞任姒佐周綿運八百良以德
重黃裳足奉宗廟也朕以寡昧承嗣歷服爰求英淑共
臨海内惟爾夙閒内戒德冠後庭有夭桃之宜協和鳴
之祥宜升尊位母儀天下今使太尉喬使持節奉璽綬
宗正千秋為副立爾為皇后其敬慎中饋以踐乃位無
替朕命永奠坤維后即位於章德殿太尉使持節奉璽
綬天子臨軒陛設虎賁旄頭五牛旗百官陪位皇后北
面太尉住盖下東向宗正大長秋西向宗正讀策文畢
皇后稱臣妾皇帝萬年畢住位太尉喬授璽綬中常侍
超長跪受璽綬奏於殿前女史授婕妤婕妤長跪受以
授昭儀昭儀長跪受以帶皇后皇后伏起拜稱臣妾皇
帝萬年訖黃門鼓吹三通鳴鼓畢羣臣以次出后即位
大赦天下
漢建武封禪儀記(漢馬第伯)
車駕正月二十八日發雒陽宫二月九日到魯遣守謁
者郭堅伯將徒五百人治泰山道十日魯遣宗室諸劉
及孔氏瑕丘丁氏上壽受賜皆詣孔子宅賜酒肉十一
日發十二日宿奉高是日遣虎賁郎將先上山三案行
還益治道徒千人十五日始齋國家居太守府舍諸王
居府中諸侯在縣庭中齋諸卿校尉將軍大夫黃門郎
百官及宋公衛公褒城侯東方諸侯雒中小侯齋城外
汶水上太尉太常齋山虞馬第伯自云某等七十人先
之山虞觀祭山壇及故明堂宫郎官等郊肆處入其幕
府觀治石石二枚状博平圓九尺此壇上石也其一石
武帝時石也時用五車不能上也因置山下為屋號五
車石四維距石長丈二廣三尺厚尺半所四枚檢石長
三尺廣六寸状如封篋長檢十枚一紀號石高丈二尺
廣三尺厚尺二寸名曰立石一枚刻文字紀功德是朝
上山騎行往往道峻峭不騎步牽馬乍步乍騎且相半
至中觀留馬去平地二十里南向極望無不覩仰望天
關如從谷底仰觀抗峯其為高也如視浮雲其峻也石
壁窅窱如無道徑遥望其人端如行朽兀或為白石或
雪久之白者移過樹乃知是人也殊不可上四布僵卧
石上有頃復蘇亦頼齎酒脯處處有泉水目輒為之明
復勉強相將行到天關自以已至也問道中人言尚十
餘里其道旁山脇大者廣八九尺狹者五六尺仰觀巖
石松樹鬱鬱蒼蒼若在雲中俛視谿谷碌碌不可見丈
尺遂至天門之下仰視天門窔遼如從穴中視天直上
七里頼其羊腸逶迤名曰環道往往有絙索可得而登
也兩從者扶掖前人相牽後人見前人履底前人見後
人頂如晝重累人矣所謂磨胸&KR1053;石捫天之難也初上
北道行十餘步一休稍疲咽唇焦五六步一休牒牒擄
頓地不避濕暗前有燥地目視而兩脚不隨早食上脯
後到天門郭使者得銅物銅物形状如鐘又方柄有孔
莫能識也疑封禪具也得之者汝南召陵人姓楊名通
東上一里餘得木甲木甲者武帝時神也東北百餘步
得封所始皇立石及闕在南方漢武在其北二十餘步
得北垂圓臺高九尺方圓三丈所有兩陛人不得從上
從東陛上臺上有壇方一丈二尺所上有方石四維有
距石四面有闕鄉壇再拜謁人多置錢物壇上亦不埽
除國家上見之則詔書所謂酢棃酸棗狼藉散錢處數
百幣帛具道是武帝封禪至泰山下未及上百官為上
跪拜置棃棗錢于道以求福即此也東山名曰日觀者
鷄一鳴時見日始欲出長三丈所秦觀者望見長安吴
觀者望見會稽周觀者望見濟西北有石室壇以南有
玉盤中有玉龜山南脇神泉飲之極清美利人日入下
去行數環日暮時頗雨不見其道一人居其前先知蹈
有人乃舉足隨之比至天門下夜人定矣
補訂建武封禪儀記(馬第伯)
建武三十二年車駕正月二十八日發雒陽宫二月九
日到魯遣守謁者郭堅伯將徒五百人治泰山道十日
魯遣宗室諸劉及孔氏瑕邱丁氏上夀受賜皆詣孔氏
宅賜酒肉十一日發十二日宿奉高是日遣虎賁郎將
先上山一一案行還益治道徒千人十五日始齋國家
居太守府舍諸王居府中諸侯在縣庭中齋諸卿校尉
將軍大夫黃門郎百官及宋公衛公褒成侯東方諸侯
雒中小侯齋城外汶水上太尉太常齋山虞馬第伯自
云某等七十人先之山虜觀祭山壇及故明堂宫郎官
等郊肆處入其幕府觀治石石二枚状博平圓九尺此
壇上石也其一石武帝時石也時用五車不能上也因
置山下為屋號五車石四維距石長丈二廣三尺厚尺
半所四枚檢石長三尺廣六寸状如封箧長檢十枚一
紀號石高丈二尺廣三尺厚尺二寸名曰立石一枚刻
文字紀功德是朝上山騎行往往道峻峭不騎步牽馬
乍步乍騎且相半至中觀留馬去平地二十里南向極
望無不覩仰望天關如從谷底仰觀抗峯其為高也如
視浮雲其峻也石壁窅窱如無道徑遥望其人端如
行朽兀或為白石或如雪久之白者移過樹乃知是人
也殊不可上四布僵卧石上有頃復蘇亦賴齎酒脯處
處有泉水目輒為之明復勉強相將行到天關自以巳
至也問道中人言尚十餘里其道旁山脇大者廣八九
尺狹者廣五六尺仰觀巖石松樹欝欝蒼蒼若在雲中
俛視谿谷碌碌不可見丈尺遂至天門之下仰視天門
窔遼如從穴中視天直上七里頼其羊腸逶迤名曰環
道往往有絙索可得而登也兩從者扶挟前人相牽後
人見前人履底前人見後人頂如畫重累人矣所謂磨
胸捏石捫天之難也初上此道行十餘步一休稍疲咽
脣燋五六步一休牒牒據頓地不避濕暗前有燥地目
視而兩脚不隨早食上晡後到天門郭使者得銅物銅
物形状如鐘又方柄有孔莫能識也疑封彈具也得之
者汝南召陵人姓楊名通東上一里餘得木甲木甲者
武帝時神也東北百餘步得封所始皇立石及闕在南
方漢武在其北二十餘步得北垂圓臺高九尺方圓三
丈所有兩陛人不得從上從東陛上臺上有壇方一丈
二尺所上有方石四維有距石四面有闕鄉壇再拜謁
人多致錢物壇上亦不得掃除國家上見之則詔書所
謂酢梨酸棗狼籍散錢處數百幣帛具道是武帝封禪
至泰山下未及上百官為先上跪拜置梨棗錢于道以
求福即此也東山名曰日觀日觀者鷄一鳴時見日始
欲出長三丈所秦觀者望見長安吳觀者望見會稽周
觀者望見濟西北有石室壇以南有玉盤中有玉龜山
南脇神泉飲之極清美利人日入下去行數環日暮時
頗雨不見其道一人居其前先知蹈有人乃舉足隨之
比至天門下夜人定矣車駕十九日之山虞國家居亭
百官布野此日山上雲氣成宫闕百官並見之二十一
日夕牲時白氣廣一丈東南極望致濃厚時天清和無
雲瑞命篇岱嶽之瑞以日為應也二十二日晨燎祭天
於泰山晨祭也日高三丈所燔燎燔燎煙正上也百官
各以次上郡儲輦三百為貴臣諸公王侯卿大夫百官
皆步上少用輦食時國家御首輦人輓升山至中觀休
須臾復上日中後到山上更衣湏臾羣臣畢就位早晡
時即位于壇國家臺上北面虎賁陛戟臺下尚書令奉
玉牒檢國家以寸二分璽親封之訖騶騎三千餘人發
壇上方石尚書令藏玉牒已復石覆訖尚書令以五寸
印封石檢以金為䋲以石三檢東方西方各三檢檢中
石泥及壇土色赤白黑各如其方色國家再拜羣臣稱
萬歲音動山谷有氣属天遥望不見山巔山巔人在氣
中不知也封畢有頃詔百官以次下國家隨後數百人
維持行相逢推百官連延二十餘里道多廹小深谿高
岸數百丈步從匍匐邪上起近炬火止亦駱驛步從觸
擊大石石聲正讙但讙石無相應和者腸不能已口不
能默夜半後到百官明日乃訖其中老者氣劣不能行
卧巖石下明日早大醫令復遵問起居國家云昨上下
山欲行廹前欲休則後人所蹈道峻危險恐不能度國
家不勞百官以下露卧水飲無一人蹉跌無一人疾病
豈非天邪泰山率多暴雨如今上直下柴祭封登清晏
温和明日上壽賜百官省事事畢發暮宿奉高三十里
明日發至梁甫九十里夕牲二十五日禪祭地於梁隂
功效如彼天應如此羣臣上壽國家不聽四月已夘大
赦天下以建武三十二年為建武中元元年
文章辨體彙選卷五百五十
文章辨體彙選卷五百五十
明賀復徵編
儀注一
復徵曰按詩注云儀宜也禮從義起必因其宜注之
為典章也周禮有五儀六儀九儀之别故錄儀注數
則為一體云
三王世家(漢禇少孫)
大司馬臣去病(姓霍)昧死再拜上疏皇帝陛下陛下過聽
使臣去病待罪行間宜專邊塞之思慮暴骸中野無以
報乃敢惟他議以干用事者誠見陛下憂勞天下哀憐
百姓以自忘虧膳貶樂損郎員皇子頼天能勝衣趨拜
至今無號位師傅官陛下恭讓不恤羣臣私望不敢越
職而言臣竊不勝犬馬心昧死願陛下詔有司因盛夏
吉時定皇子位(明堂月令云季夏月可以封諸侯立大官)唯陛下幸察臣去
病昧死再拜以聞皇帝陛下三月乙亥御史臣光守尚
書令奏未央宫制曰下御史六年三月戊申朔乙亥御
史臣光守尚書令丞非(索隠曰奏状有尚書令官位而史闕其名耳丞非者或尚書左)
(右丞非其名也)下御史書到言丞相臣青翟御史大夫臣湯(張湯)
太常臣充(趙充)大行令臣息(李息)太子少傅臣安(任安)行宗正
事昧死上言大司馬去病上疏曰陛下過聽使臣去病
待罪行間宜專邊塞之思慮暴骸中野無以報乃敢惟
他議以干用事者誠見陛下憂勞天下哀憐百姓以自
忘虧膳貶樂損郎員皇子頼天能勝衣趨拜至今無號
位師傅官陛下恭讓不卹羣臣私望不敢越職而言臣
竊不勝犬馬心昧死願陛下詔有司因盛夏吉時定皇
子位唯願陛下幸察制曰下御史臣謹與中二千石二
千石臣賀等議(公孫賀)古者裂地立國竝建諸侯以承天
子所以尊宗廟重社稷也今臣去病上疏不忘其職因
以宣恩乃道天子卑讓自貶以勞天下慮皇子未有號
位臣青翟臣湯等宜奉義遵職愚憧而不逮事方今盛
夏吉時臣青翟臣湯等昧死請立皇子臣閎(一作關)臣旦
臣胥為諸侯王昧死請所立國名制曰蓋聞周封八百
姬姓並列或子男附庸禮支子不祭云竝建諸侯所以
重社稷朕無聞焉且天非為君生民也朕之不德海内
未洽乃以未教成者彊君連城即股肱何勸(索隠曰謂皇子未習)
(教義而強使為諸侯王君以連城則大臣何所勸)其更議以列侯家之三月丙
子奏未央宫丞相臣青翟御史大夫臣湯昧死言臣謹
與列侯臣嬰齊中二千石二千石臣賀諫大夫博士臣
安等議曰伏聞周封八百姬姓並列奉承天子康叔以
祖考顯而伯禽以周公立咸為建國諸侯以相傳為輔
百官奉憲各遵其職而國統偹矣竊以為並建諸侯所
以重社稷者四海諸侯各以其職奉貢祭支子不得奉
祭宗廟禮也封建使守藩國帝王所以扶德施化陛下
奉承天統明開聖緒尊賢顯功興滅繼絶續蕭文終之
後于酇(瀟何謚文終)褒厲羣臣平津侯等(公孫弘封平津)昭六親之
序明天施之属使諸侯王封君得推私恩分子弟戸邑
錫號尊建百有餘國而家皇子為列侯則尊卑相踰列
位失序不可以垂統於萬世臣請立臣閎臣旦臣胥為
諸侯王三月丙子奏未央宫制曰康叔親属有十而獨
尊者褒有德也周公祭天命郊故魯有白牡騂剛之牲
(白牡殷牲也騂剛赤脊周牲也)羣公不毛(不毛不純色也)賢不肖差也高山仰
之景行嚮之朕甚慕焉所以抑未成家以列侯可四月
戊寅奏未央宫丞相臣青翟御史大夫臣湯昧死言臣
青翟等與列侯吏二千石諫大夫博士臣慶等議昧死
奏請立皇子為諸侯王制曰康叔親属有十而獨尊
者褒有德也周公祭天命郊故魯有白牡騂剛之牲羣公
不毛賢不肖差也高山仰之景行嚮之朕甚慕焉所以
抑未成家以列侯可臣青翟臣湯博士臣將行等伏聞
康叔親属有十武王繼體周公輔成王其八人皆以祖
考之尊建為大國康叔之年幼周公在三公之位而伯
禽據國於魯蓋爵命之時未至成人康叔後扞禄父之
難伯禽殄淮夷之亂昔五帝異制周爵五等春秋三等
(鄭玄曰春秋變周之文從殷之質合伯子男以為一則殷爵三等者公侯伯也)皆因時而序尊
卑高皇帝撥亂世反諸正昭至德定海内封建諸侯爵
位二等(謂王與列侯也)皇子或在繦緥而立為諸侯王奉承天
子為萬世法則不可易陛下躬親仁義體行聖德表裏
文武顯慈孝之行廣賢能之路内褒有德外討彊暴極
臨北海西湊月氏(湊音臻氏音支)匈奴西域舉國奉師輿械之
費不賦於民虚御府之藏以賞元戎(元戎兵車也)開禁倉以
賑貧窮減戍卒之半百蠻之君靡不鄉風承流稱意遠
方殊俗重譯而朝澤及方外故珍獸至嘉糓興天應甚
彰今諸侯支子封至諸侯王而家皇子為列侯臣青翟
臣湯等竊伏熟計之皆以為尊卑失序使天下失望不
可臣請立臣閎臣旦臣胥為諸侯王四月癸未奉未央
宫留中不下丞相臣青翟太僕臣賀行御史大夫事太
常臣充太子太傅臣安行宗正事昧死言臣青翟等前
奏大司馬臣去病上疏言皇子未有號位臣謹與御史
大夫臣湯中二千石二千石諫大夫博士臣慶等昧死
請立皇子臣閎等為諸侯王陛下讓文武躬自切及皇
子未教羣臣之議儒者稱其術或誖其心陛下固辭弗
許家皇子為列侯臣青翟等竊與列侯臣夀成等二十
七人議(蕭何之玄孫鄼侯夀成)皆曰以為尊卑失序高皇帝建天
下為漢太祖王子孫廣支輔先帝法則弗改所以宣至
尊也臣請令史官擇吉日具禮儀上御史奏輿地圖(索隠)
(曰天地有覆載之德故謂天為盖謂地為輿故地圖稱輿地圖)他皆如前故事制曰可
四月丙申奏未央宫太僕臣賀行御史大夫事昧死言
太常臣充言卜入四月二十八日乙巳可立諸侯王臣
昧死奏輿地圖請所立國名禮儀别奏臣昧死請制曰
立皇子閎為齊王旦為燕王胥為廣陵王四月丁酉奏
未央宫六年(乙云元狩)四月戊寅朔癸夘御史大夫湯下丞
相丞相下中二千石二千石下郡太守諸侯相丞書從
事下當用者如律令
漢雜事秘辛(楊慎)
建和元年四月丁亥保林吴姁以丙戌詔書下中常侍
超曰朕聞河洲窈窕明辟思服擇賢作儷隆代所先故
大將軍乘氏忠侯商所遺少女有貞静之德流聞禁掖
其與姁並詣商第周視動止審悉幽隠其母諱匿朕將
採焉姁即與超以詔書趨詣商第第内讙譟食時商女
女瑩從中閤細步到寢姁與超如詔書周視動止俱合
法相超留外舍姁以詔書如瑩燕處屏斥接偫閉中閤
子時日晷薄辰穿照蜃窗光送著瑩面上如朝霞和雪
豔射不能正視目波澄鮮眉嫵連卷朱口皓齒修耳懸
鼻輔靨頥頷位置均適姁尋脱瑩步搖伸髻度髮如黝
髹可鑒圍手八盤墜地加半握已乞緩私小結束瑩面
發頳抵攔姁告瑩曰官家重禮借見朽落緩此結束當
加鞠翟耳瑩泣數行下閉目轉面内向姁為手緩捧著
日光芳氣噴襲肌理膩潔拊不留手規前方後築脂刻
玉胸乳菽發臍容半寸許珠私處墳起為展兩股隂溝
渥丹火齊欲吐此守禮謹嚴處女也約略瑩體血足榮
膚膚足餙肉肉足冒骨長短合度自顛至底長七尺一
寸肩廣一尺六寸臀視肩廣減三寸自肩至指長各二
尺七寸指去掌四寸肖十竹萌削也髀至足長三尺二
寸足長八寸踁跗豐妍底平指歛約縑廹袜收束微如
禁中久之不得音響姁催令謝皇帝萬年瑩乃徐拜稱
皇帝萬年若微風振簫幽鳴可聽不痔不瘍無黑子創
熖及口鼻腋私足諸過臣妾姁女賤愚憨言不宣心書
不符見謹秘緘昧死以聞時夜漏三下太后猶御壽安
殿發緘歡喜顧語帝曰吾入宫後知有幼妹然中外隔
闊目所未見不謂爭達如爾明日詔下有司議禮有司
奏曰謹按春秋迎王后于紀在途則稱后故大將軍乘
氏忠侯商女今大將軍參錄尚書事乘氏侯冀女弟膺
紹聖善舊恊潜邸結婚之際有命既集宜偹禮章特進
徵幣請下三公太常案禮儀奏可一凖孝惠皇帝納后
故事於六月癸未皇帝制詔大將軍參錄尚書事乘氏
侯冀乾施坤受實始人經不有配儷曷奉天地宗廟爰
謀公卿咸謂宜率前典今使使持節太常弘宗正千秋
以禮納采主人曰皇帝嘉命訪婚陋族偹數采擇臣父
故大將軍乘氏忠侯商之遺女未閒訓誡衣履若而人
欽承前典肅奉儀制大將軍参錄尚書事乘氏侯冀上臣
冀頓首再拜承制乙酉皇帝制詔大將軍參錄尚書事
乘氏侯冀兩儀配儷承天統物正位於内必竢令族重
申舊典今使使持節太常弘宗正千秋以禮問名主人
曰皇帝嘉命使者弘到重宣中詔問臣名族臣女弟女
瑩父母所生先臣故九江太守定陵鄉侯統之遺玄孫
先臣故褒親愍侯竦之曾孫先臣故少府特進乘氏侯
雍之孫先臣故大將軍乘氏忠侯商之遺女外出自先
臣故侍中鮦陽侯萬全之外曾孫先臣故大鴻臚鮦陽
侯桂之外孫年十六歲欽承前典肅奉儀制戊子皇帝
制詔大將軍參錄尚書事乘氏侯冀人謀龜從僉曰貞
吉敬從典禮今使使持節太常弘宗正千秋以禮納吉
主人曰皇帝嘉命使者弘重宣中詔太卜元吉臣陋族
卑鄙憂懼不勝欽承前典肅奉儀制辛夘皇帝制詔大
將軍參錄尚書事乘氏侯冀之女弟有母儀之德窈窕
之姿如山如河宜奉宗廟永承天祚以黃金二萬斤馬
十二匹玄纁糓璧以章典禮今使使持節司徒戒太常
弘以禮納徵主人曰皇帝嘉命降婚卑陋崇以上公寵
以典禮偹物典策欽承前典肅奉儀制甲午皇帝制詔
大將軍參錄尚書事乘氏侯冀謀于公卿大筮元龜罔
有不臧率遵典禮今使使持節太常弘宗正千秋以禮
請期主人曰皇帝嘉命使弘重宣中詔吉日惟今月庚
子可迎臣欽承前典肅奉儀制庚子皇帝制詔大將軍
參錄尚書事乘氏侯冀歲吉月令吉日惟庚子率禮以
迎今使使持節太尉喬司徒戒以迎主人曰皇帝嘉命
使者喬重宣中詔令月吉辰偹禮以迎上公宗卿兼至
副介近臣百兩臣蝝蟻之族猥承大禮憂悚惶悸欽承
前典肅奉儀制后服紺上玄下假髻步搖八雀九華十
二䥖加以翡翠朱舄袾乘法駕重翟羽盖金根車駕青
交路青帷裳&KR1017;畫輈黃金塗五末盖蚤施金華駕駟馬
龍旂九斿大將軍妻參乘太僕妻御車府令設鹵簿属
車四十六乘前鸞旗車皮軒鳳凰闟戟九斿雲䍐金鉦
黃鉞洛陽令奉引公卿五官校尉司隸校尉河南尹妻
皆乘其官車帶夫本官綬以從置虎賁羽林騎戎頭黃
門鼓吹五時副車女騎夹轂執法御史在前五將導騎
千乘萬騎引至闕下自皇漢迎后未有若斯之盛也至
八月乙未詔曰維建和元年八月乙未制詔故大將軍
乘氏忠侯商女女瑩朕聞任姒佐周綿運八百良以德
重黃裳足奉宗廟也朕以寡昧承嗣歷服爰求英淑共
臨海内惟爾夙閒内戒德冠後庭有夭桃之宜協和鳴
之祥宜升尊位母儀天下今使太尉喬使持節奉璽綬
宗正千秋為副立爾為皇后其敬慎中饋以踐乃位無
替朕命永奠坤維后即位於章德殿太尉使持節奉璽
綬天子臨軒陛設虎賁旄頭五牛旗百官陪位皇后北
面太尉住盖下東向宗正大長秋西向宗正讀策文畢
皇后稱臣妾皇帝萬年畢住位太尉喬授璽綬中常侍
超長跪受璽綬奏於殿前女史授婕妤婕妤長跪受以
授昭儀昭儀長跪受以帶皇后皇后伏起拜稱臣妾皇
帝萬年訖黃門鼓吹三通鳴鼓畢羣臣以次出后即位
大赦天下
漢建武封禪儀記(漢馬第伯)
車駕正月二十八日發雒陽宫二月九日到魯遣守謁
者郭堅伯將徒五百人治泰山道十日魯遣宗室諸劉
及孔氏瑕丘丁氏上壽受賜皆詣孔子宅賜酒肉十一
日發十二日宿奉高是日遣虎賁郎將先上山三案行
還益治道徒千人十五日始齋國家居太守府舍諸王
居府中諸侯在縣庭中齋諸卿校尉將軍大夫黃門郎
百官及宋公衛公褒城侯東方諸侯雒中小侯齋城外
汶水上太尉太常齋山虞馬第伯自云某等七十人先
之山虞觀祭山壇及故明堂宫郎官等郊肆處入其幕
府觀治石石二枚状博平圓九尺此壇上石也其一石
武帝時石也時用五車不能上也因置山下為屋號五
車石四維距石長丈二廣三尺厚尺半所四枚檢石長
三尺廣六寸状如封篋長檢十枚一紀號石高丈二尺
廣三尺厚尺二寸名曰立石一枚刻文字紀功德是朝
上山騎行往往道峻峭不騎步牽馬乍步乍騎且相半
至中觀留馬去平地二十里南向極望無不覩仰望天
關如從谷底仰觀抗峯其為高也如視浮雲其峻也石
壁窅窱如無道徑遥望其人端如行朽兀或為白石或
雪久之白者移過樹乃知是人也殊不可上四布僵卧
石上有頃復蘇亦頼齎酒脯處處有泉水目輒為之明
復勉強相將行到天關自以已至也問道中人言尚十
餘里其道旁山脇大者廣八九尺狹者五六尺仰觀巖
石松樹鬱鬱蒼蒼若在雲中俛視谿谷碌碌不可見丈
尺遂至天門之下仰視天門窔遼如從穴中視天直上
七里頼其羊腸逶迤名曰環道往往有絙索可得而登
也兩從者扶掖前人相牽後人見前人履底前人見後
人頂如晝重累人矣所謂磨胸&KR1053;石捫天之難也初上
北道行十餘步一休稍疲咽唇焦五六步一休牒牒擄
頓地不避濕暗前有燥地目視而兩脚不隨早食上脯
後到天門郭使者得銅物銅物形状如鐘又方柄有孔
莫能識也疑封禪具也得之者汝南召陵人姓楊名通
東上一里餘得木甲木甲者武帝時神也東北百餘步
得封所始皇立石及闕在南方漢武在其北二十餘步
得北垂圓臺高九尺方圓三丈所有兩陛人不得從上
從東陛上臺上有壇方一丈二尺所上有方石四維有
距石四面有闕鄉壇再拜謁人多置錢物壇上亦不埽
除國家上見之則詔書所謂酢棃酸棗狼藉散錢處數
百幣帛具道是武帝封禪至泰山下未及上百官為上
跪拜置棃棗錢于道以求福即此也東山名曰日觀者
鷄一鳴時見日始欲出長三丈所秦觀者望見長安吴
觀者望見會稽周觀者望見濟西北有石室壇以南有
玉盤中有玉龜山南脇神泉飲之極清美利人日入下
去行數環日暮時頗雨不見其道一人居其前先知蹈
有人乃舉足隨之比至天門下夜人定矣
補訂建武封禪儀記(馬第伯)
建武三十二年車駕正月二十八日發雒陽宫二月九
日到魯遣守謁者郭堅伯將徒五百人治泰山道十日
魯遣宗室諸劉及孔氏瑕邱丁氏上夀受賜皆詣孔氏
宅賜酒肉十一日發十二日宿奉高是日遣虎賁郎將
先上山一一案行還益治道徒千人十五日始齋國家
居太守府舍諸王居府中諸侯在縣庭中齋諸卿校尉
將軍大夫黃門郎百官及宋公衛公褒成侯東方諸侯
雒中小侯齋城外汶水上太尉太常齋山虞馬第伯自
云某等七十人先之山虜觀祭山壇及故明堂宫郎官
等郊肆處入其幕府觀治石石二枚状博平圓九尺此
壇上石也其一石武帝時石也時用五車不能上也因
置山下為屋號五車石四維距石長丈二廣三尺厚尺
半所四枚檢石長三尺廣六寸状如封箧長檢十枚一
紀號石高丈二尺廣三尺厚尺二寸名曰立石一枚刻
文字紀功德是朝上山騎行往往道峻峭不騎步牽馬
乍步乍騎且相半至中觀留馬去平地二十里南向極
望無不覩仰望天關如從谷底仰觀抗峯其為高也如
視浮雲其峻也石壁窅窱如無道徑遥望其人端如
行朽兀或為白石或如雪久之白者移過樹乃知是人
也殊不可上四布僵卧石上有頃復蘇亦賴齎酒脯處
處有泉水目輒為之明復勉強相將行到天關自以巳
至也問道中人言尚十餘里其道旁山脇大者廣八九
尺狹者廣五六尺仰觀巖石松樹欝欝蒼蒼若在雲中
俛視谿谷碌碌不可見丈尺遂至天門之下仰視天門
窔遼如從穴中視天直上七里頼其羊腸逶迤名曰環
道往往有絙索可得而登也兩從者扶挟前人相牽後
人見前人履底前人見後人頂如畫重累人矣所謂磨
胸捏石捫天之難也初上此道行十餘步一休稍疲咽
脣燋五六步一休牒牒據頓地不避濕暗前有燥地目
視而兩脚不隨早食上晡後到天門郭使者得銅物銅
物形状如鐘又方柄有孔莫能識也疑封彈具也得之
者汝南召陵人姓楊名通東上一里餘得木甲木甲者
武帝時神也東北百餘步得封所始皇立石及闕在南
方漢武在其北二十餘步得北垂圓臺高九尺方圓三
丈所有兩陛人不得從上從東陛上臺上有壇方一丈
二尺所上有方石四維有距石四面有闕鄉壇再拜謁
人多致錢物壇上亦不得掃除國家上見之則詔書所
謂酢梨酸棗狼籍散錢處數百幣帛具道是武帝封禪
至泰山下未及上百官為先上跪拜置梨棗錢于道以
求福即此也東山名曰日觀日觀者鷄一鳴時見日始
欲出長三丈所秦觀者望見長安吳觀者望見會稽周
觀者望見濟西北有石室壇以南有玉盤中有玉龜山
南脇神泉飲之極清美利人日入下去行數環日暮時
頗雨不見其道一人居其前先知蹈有人乃舉足隨之
比至天門下夜人定矣車駕十九日之山虞國家居亭
百官布野此日山上雲氣成宫闕百官並見之二十一
日夕牲時白氣廣一丈東南極望致濃厚時天清和無
雲瑞命篇岱嶽之瑞以日為應也二十二日晨燎祭天
於泰山晨祭也日高三丈所燔燎燔燎煙正上也百官
各以次上郡儲輦三百為貴臣諸公王侯卿大夫百官
皆步上少用輦食時國家御首輦人輓升山至中觀休
須臾復上日中後到山上更衣湏臾羣臣畢就位早晡
時即位于壇國家臺上北面虎賁陛戟臺下尚書令奉
玉牒檢國家以寸二分璽親封之訖騶騎三千餘人發
壇上方石尚書令藏玉牒已復石覆訖尚書令以五寸
印封石檢以金為䋲以石三檢東方西方各三檢檢中
石泥及壇土色赤白黑各如其方色國家再拜羣臣稱
萬歲音動山谷有氣属天遥望不見山巔山巔人在氣
中不知也封畢有頃詔百官以次下國家隨後數百人
維持行相逢推百官連延二十餘里道多廹小深谿高
岸數百丈步從匍匐邪上起近炬火止亦駱驛步從觸
擊大石石聲正讙但讙石無相應和者腸不能已口不
能默夜半後到百官明日乃訖其中老者氣劣不能行
卧巖石下明日早大醫令復遵問起居國家云昨上下
山欲行廹前欲休則後人所蹈道峻危險恐不能度國
家不勞百官以下露卧水飲無一人蹉跌無一人疾病
豈非天邪泰山率多暴雨如今上直下柴祭封登清晏
温和明日上壽賜百官省事事畢發暮宿奉高三十里
明日發至梁甫九十里夕牲二十五日禪祭地於梁隂
功效如彼天應如此羣臣上壽國家不聽四月已夘大
赦天下以建武三十二年為建武中元元年
文章辨體彙選卷五百五十
