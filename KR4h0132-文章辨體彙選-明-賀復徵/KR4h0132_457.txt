文章辨體彙選卷四百五十七
明賀復徵編
頌二
唐玄宗鶺鴒頌
朕之兄弟惟有五人比為方伯歲一朝見雖載崇藩屏
而有暌談笑是以輟牧人而各守京職每聽政之後延
入宫掖申友于之志詠棠棣之詩邕邕如怡怡如展天
倫之愛也秋九月辛酉有鶺鴒千數棲集于麟德之庭
樹竟旬焉飛鳴行搖得在原之趣昆季相樂縱目而觀
者久之逼之不懼翔集自若朕以為常鳥無所志懷左
清道率府長史魏光乘才推白鳳辯壯碧鷄以其宏達
博識召至軒檻預觀其事以獻其頌夫頌者所以揄揚
德業褒讃成功顧循虚作誠有負矣美其彬蔚俯同頌
云
伊我軒宫竒樹青䓤藹周廬兮冐霜停雪以茂以悦恣
卷舒兮連枝同榮吐綠含英曜春初兮蓐收御節寒露
微結氣清虚兮桂宫蘭殿唯所息宴棲雍渠兮行搖飛
鳴急難有情情有餘兮顧惟德涼夙夜兢惶慙化疎兮
上之所教下之所效寔在予兮天倫之性魯衛分政親
賢居兮爰遊爰處爰笑爰語廵庭除兮觀此翔禽以悅
我心良史書兮
封東嶽朝覲頌(唐蘇頲)
封祀之山五在中國泰嶽首之昊穹之命再集巨唐皇
帝受之臨位十四年考虞氏歲廵之義諷周王時邁之
什十月辛酉步自有洛十一月丙戍帳殿齋于岳趾淵
默以清繹思而照將紀功布度順斗承天精享也已丑
宏觀軼區宇盛儀振開闢高臨建鳳萬隊張皇以燭山
上御飛龍百神翕習以扶道國台二藩后四髦士密侍
信臣高位扈封臺列升陞不下五十以聖言冲邈瑤牒
寶書誓之旨曰朕獲守丕業恐不克駿命惟上帝儲休
錫蒼生無疆之慶朕之慶也古則秘之何哉屬寒馳迅
飈露清終夕若掃若鋤晏然而已庚寅天官次籙王制
恊時嚴高祖以配之祀高宗以陟之冕裘立珪璧序潔
罍爼調鐘吕倨勾于簨虡戞擊乎柷敔寶駢瑞兮物焜
煌空薄霄兮音容與則纖塵不動和氣充塞日在于觀
天為之門揚日大光謂小天下昭以抱戴見之卿靄郁
郁紛紛喜氣烟熅當芝檢引紫熏太紫洞而三辰接鬱
蒼搖而萬歲聞自下達上徯吾君君之來兮望如雲端
兮睟聖之門至尊辛卯有事于社首以泰折如泰壇於
穆我睿宗侑而作主奠獻嗚咽天子之孝也僉以金匱
歸勛于祖禰石䃭藏美子乾坤戒咸秩則司存癸已載
大旂合大樂三陔崛以惟抗四亞鏘而輅止朝羣牧揆
千官底邦賦數庭寔華蟲辨等車馬來覲周人随人二
王之賓戎狄蠻貊萬里重譯必拱于著執贄奉璋顒顒
昂昂靡敢迨遑乃建雞竿伐鼉鼓帝命出皇恩溥揚巽
風作觧雨施舍之蕩滌之宥法罪除頗纇澒湧洋溢周
流黮䨴不崇朝而遍者與此山俱疇翳而不拔胡微而
不鋪也亦既稱夀申命宗伯咨爾頌焉效古之刻石臣
頲稽首再拜而言曰臣聞昔在帝堯臣惟咎縣聰明之
謂聖邁種之謂德天若曰依于巨唐易姓者李王于中
華崇功者唐聖之澤德之浸也我唐祚之興昌符誕膺
兩儀動六葉承皇帝宣高祖四宗之景烈肈開元神武
之明號廣矣大矣莫有不寧罔有不俾咸一德之輔不
二心之臣羣后抗詞曰臣聞先王因天事天因地事地
因名山升中于天陛下得天之經得地之義得人之行
行也者孝莫大焉兼三才以為政政也者仁莫大焉含
萬物以為性今三才貞萬物亨六典平九功成官不滔
獄不放至于刑清良有以也古者振兵釋旅祠土祈榖
先事也我是以幸太原祭汾睢耀金甲肅邊鄙蕃馬讋
而不敢南向觧嚴京師獲寶鼎獻宗廟戍人歸而盡務
東作報福京坻于是乎爰佐五畤郊天以奉時爰崇九
室祫祖而敬思昭格遲遲神人允釐無何籍三脊盛六
穗不召斯至擁休之類如山川則委曷月而秘始嚴鹵
簿騰七萃啓禁關廻九重以聽乎鸞聲之雍雍匪疾匪
徐物有其容動植讃華夷觀駢闐總撙羡漫半散出成
臯踰滎波馮滑臺眺洪河遂並昆吾之墟倘佯乎大舜
之澤瀕四瀆二濟入于兖徑九一三齊喬于岱推二旬
有六而蝢行在莫不皤皤華皓如藿傾陽或牽以餼或
捧之觴傴僂乎康莊一以伸神武之今日一以感乾封
之舊章廼餼歸之觴舉之慈且惠而與之驩沸渭頡頏
矧國鄒魯家洙泗乘汶野而圖記可知指泮林而頌聲
不墜以周公之故將孔子之後翹然希王者之屬車聖
人之清蹕則久及信宿之應巖巖所瞻宗神曰天齊王
加一等于三事戶二十供祀環十里禁人樵報也大禋
旅之數重褒成之禄撫遺甿賜之復帝曰吁夫艱難繫
王業休咎牽人事况天監之殊祥也殊典也不自滿而
虔鞏于位朕寶臣曰乾曜洎說有初有終時乃風欽哉
汝作朕左右丞相繄汝忠益以嘉猷補衮之闕罔或怠
遂弘天封煥天章篆介丘而旋德陽大饗乎羣方程後
代美其律聲其寔墳作四而籍言七也臣頲不敏繼伯
夷之直清微太史之留滯聆金奏同百獸之舞振木鐸
採萬人之詩敢陳詩以頌曰
天子聖兮天孫崇登以封兮報以功受命再惟皇代天
之賚人所載言士馬山嶫戈矛山沓禎符山雜靈響山
答天與人合我鋪衍兮長粹清太元冊兮太一精休光
光我之慶成舜四朝而禹萬國莫之我京
開元正歷握乾符頌(張說)
客有嘲臣曰聖主正新歷握乾符百僚賡歌以美時六
合鼓舞以頌德先生獨宴默書閣舍翰詞林奚其為儓
儗也臣應之曰斗水不能評巨壑之量隙光未足議大
明之體何者見褊而守隘也握乾符者不謂執天命歟
執天命者非夫廣德休歷交相表裏况命者夫子之所
罕言也焉可徧贊而總握符之盛哉如作者略大本舉
小節不亦仲尼之門所聽瑩也是以涸思乾慮久難其
述客無異焉客曰請終餘論粵若我大唐慶始白雲道
昇紫氣屬漢東失馭淮南不返高祖舉晉陽之甲戡定
關西太宗因徯后之師削平天下高祖收圖海外撿玉
封中九域黎人重代飲澤雖鳴鸑改號神龍中興周鼎
歸唐玄圭祀夏中宗違代嬖蘖窺國于是乎聖上起藩
邸入鈎陳一麾水心羣兇泥首崇復大聖越踐少陽受
禪當宁而光大前烈垂統拜璧而慎寧後嗣四海有覆
盂之安百代無委裘之隙是之謂聖人握符之大寶也
四星入輔五將出禦倚禮樂為國計仗仁義為軍勢英
賢集殿而文教成干戚舞階而武功振敬讓光于九族
孝慈行于萬宇磧嶂西南渤瀚東北織皮火毳暍炎山
陵熱海向風來王黑貂駮駿浮天溟絶冰漠連歲獻我
鳥獸無猜人之意草木無不達之氣升中于天比天同
貴是之以為聖人握符之大政也歷試上黨黃龍飛天
入清中禁白虹指日瘞汾睢寶鼎見柴岱宗卿雲蔚非
應事而呈瑞者雖多狎而不紀矣是之謂聖人握符之
大祥也以數推氣以氣定朔以星殷時以閠成歲考星
躔而革疎度置氣差而辨誤日立大衍之紀參大渾之
晷合鐘律之聲極鬼神之情是以謂之聖人握符之大
歷也若夫仁聖根于内菁華發于外祥兆祕于前謠䜟
灼于後自然之理也彼洛下閎者漢太初時一巧歷耳
其云後八百歲當差一日有聖人正之斯人也抑將露
才揚術預證來聖有耆舊之傳記無史策之明文然至
隋之開皇及麟德聖歷三家創法一引為徵約之年代
則隣近稽之圖籙則曖昩未有如新歷之昭昭者矣昔
在唐虞之際以斗精受命者七神得四均間氣而生者
又二十八人所謂三十五際者也禹以金德王故夏后
之有天下也生數四百年契以水德王故殷人之有天
下也成數六百年稷以木德王故周人之有天下也成
數八百年伯益之命中天而尭族以火德乘之故漢室
之有天下也生數再及二百年其間距王而興不能復
大禹九州之跡及勝殘百年之命者皆五神之餘氣也
臯陶降德皇唐復興土精應王厚德載物生數五百成
數千年命歷有歸此其大較修德增祚與天無窮轉算
之徒莫能䆒也緯以入元三百四歲為德運七百六十
歲為代軌千五百二十歲為天地出符四千五百六十
歲為七精返初天人相應若合符節自尭典命羲和修
重黎之舊理顓頊之歷上元甲子千五百餘歲得孔聖
而春秋之歷序暨開元十二年甲子凡三千四十歲遇
聖上而大衍之歷興是時也土德入生數之元天命當
出符之會信矣伏惟聖上聰明文思道德之具也豁達
大度皇帝之體也藝總六經漢光之學也文通三變魏
祖之才也緣情定制五禮之本也洞音興度六樂之宗
也神於弧矢黃軒之威也聖于翰林蒼頡之妙也兄弟
善友王季之心也子孫衆多周文之福也大寶以定天
位大政以布廣德大祥以合靈符大歷以啓成命德位
兼才臨照如此符命介福粲彰如彼所謂廣德休歴交
相表裏之效也善歷者必推來運以自神興王者不俟
往言以表聖誠徵夫洛下閎之語也且不有容成之事
乎其如恃有命比如曰孰是夏王之福也賴卜年衰其
德豈謂周公之訓也故曰王者執天命在于俟天符致
天符在于順天德布天德在于保天位四者備矣然後
陳其盛德告于神明捨此道也胡可語正天歷握乾符
哉諛臣懵學謝生玄造樂虞曲之歌舜羡周詩之美文
敢不敷信辭薦清樂獻上客之課託衆篇之後云爾
維皇六葉於赫啟聖步玉斗握金鏡地維續天柱正山川
授方雷雨施令清廟九祐尭門百慶郊稷尊祖擇昌定
命德自我流藝從我修龜易八卦龍書九疇文含玉律
字吐銀鈎鳴絲鶴舞調箭猿愁集賢牓殿花萼名樓神
用外表事行先兆萬目朝徹千心暗曉卿雲爛漫黃龍
窈窕遊姑射神人窅登泰山天下小飛祥定瑞均靈踳
類鞮譯窮天琛維盡地爍此金戟鑄為農器匪直也然
探玄索祕軸止輪運辰居星轉得一神凝吹萬情辨發
歛晦朔合明幽闡階蓂朝開宫槐夜卷正我長歷同符
大衍天地清焉日月貞焉四時行焉萬物生焉窮神知
化美功成焉金版玉牒遠頌聲焉
上黨舊宫述聖頌(張說)
維開元十有一祀正月皇帝展義于河東挾右太行留
宴上黨整兵耀武入於太原設都建頌以崇王業南轅
汾睢祈榖后土天清日朗神歆如荅三月庚午飲至長
安六軍觧嚴四方和會邇觀法象遐詠德澤大虞廵之
典修美漢祠之禮舉人心翕而一變神物效而無方于
是邠王臣守禮寧王臣憲申王臣撝岐王臣範薛王臣
業獻書于内開府儀同三司臣璟尚書臣睃臣象先臣
頲御史大夫臣漼抗疏于外僉曰陛下受天歷數稽聖
典謨道貫三靈仁育萬物掃陰沴(闕)睿宗大聖真皇帝朕
畏天將命不敢怠遑其乾符坤珍皆先聖之餘福朕何
力之有焉然重違昆弟公卿之請抑以敬從無為虚美
重朕不德也羣臣游聖宇蕩莫能名約乎舊史敢頌成績
辭曰
帝廣德運乃聖乃神天祚聖兮唐雖舊邦其命維新再
受命兮帝初正人降居上黨天下往兮黃龍晝見攀天
而上九五象兮帝適于野紫雲之下求必在兮帝寢于
堂變龍有光觀者駭兮天迹童謠木連蓍立總神異兮
空鍾化穴縞鹿赤魚何詭異兮上天無聲託類附形覺
悟人兮聖皇齋栗在得戒失昭事神兮皤皤潞老樂我
王道愛舊宫兮赫赫頌功與天比崇攄無窮兮
聖政紀頌(來鵠)
穆宗皇帝臨大朝與羣臣言奏政事羣臣退而宰臣奏
曰陛下問及乎政事此三王五帝之所徽美也陛下不
問及史臣此三王五帝之所弭已也徽美者將有乎聞
也弭已者將有乎亡也以聞之而又亡之則陛下徒有
宵衣旰食之名規天條地之績與羣臣言後若飈然拂
冠過冕湮時銷日無得用於後譬如十夫樹楊一夫拔
之無得以成其大也政事羣臣得陛下日問之是十夫
樹楊也史官執筆為陛下日遠之是一夫拔楊也使後
之人訝聖朝空晨虚夕閒殿曠廷無君臣咨謀洋溢之
言乏社稷安危強讜之說是不亦遠史臣致不載其事
如拔去其楊將弭已之謂乎臣伏念貞觀永徽之代百
官之有耳目但聽視天子而已故言事者安論紓辭無
疑權慮勢史官執筆于階之下天子側旒于殿之上奏
者發誠于庭之中是以正衙一開則臣誠前而啓之帝
旒近而鎮之史筆随而絡之由是君臣謀國圖政之事
俞機都要之言詫業發神豐編照物偕籍于尭典差光
于天陽至今見太宗文德若三王五帝之所徽美也自
永徽之後宰執不正窺伺是忌針棘前後阻越對敭狼
噬虎飡持膏衒肉盖以言多為己曾不致君内荏失中
畏使人聽乃奏史官與百僚俱退然後宰臣請事由是
君有問而宰臣知之史官不得與于聞君有舉而宰臣
謀之史官不得記其事次第周行檢錄制誥與冗吏同
工而已臣嘗涕泣已歎豈有以一已之細一性之忌于
黍晷圭景之間苟嗜急湏迴天遮上使聖緒神績有嘉
敭善諷罔得聞于千萬年枉有謂明朝空晨虚夕閒殿
曠廷無君臣咨謀洋溢之言乏社稷安危強讜之說若
今踵而承之則不唯臣有障聰蔽睿之刺抑陛下雖有
三王五帝之所徽羡而若遠史臣則三王五帝之所弭
已也抑又有一夫拔楊之謂歟臣請史官執筆當羣臣
執事随日撰錄號為聖政紀臣歷朝荷錄幸甚穆宗皇
帝動扆頷旒憮然歎曰吁朕罔敢粉名厥後乃罔知厥
後然聖人存簡策者亦非以粉名也盖存乎大國之典
鴻祖之業我國有典我祖有業業在于典典在于史曷
厥史不書是尸余于祖涸業于典也朕纉承聖緒恭惟
恪思將念厥政未嘗不離安廢酣馳荒騖遠是以每與
宰臣言如簇天下一廵省每見宰臣退而展天下盡聞
知豈圖臣蓄猾謀公無同事欲弄尾舌先衛巖穴隔斥
史臣占佞明后致懿搜嘉訪不存尭典之書善諷名猷
莫出清廟之什史臣負我不舉其官宰輔盡忠厥聞有
此由是詔史職執史筆立于廷之下錄君臣臚句之必
行載剛毅進退之敢議題其篇目曰聖政紀也至上之
即位三年有鄉校小臣來鵠居山澤間常私心重惜史
臣以其史臣者是當國之鏡千億代之眉目也因窺穆
宗寔錄得觧憤釋嫉于立史官為聖政紀者追而頌出
其事以鍳今之廷列故拜獻其頌曰
三王不書五帝不紀有聖有神風銷日已何教何師生
來死止無典無法頑肩奡比三皇寔作五帝寔治成天
造地不昏不圯言得非排文得聖齒表表如見者莫若
乎史是知純朴休結正簡斯若君誥臣箴觚編毫絡前
書後經規善鍳惡國之大章如何寢略嗚呼貞觀多叶
永徽多俞廷日發論殿日發謨牙孽不作鳥鼠其除論
出不盖謀行不紆楹然史臣蛇然史裾瞠瞠而視逶逶
而婁翹筆當面決防納汙不梏爾智不席我愚執言直
注史文直敷故得粲粲朝典落落廷謇聖牘既多尭風
不淺頒編坦軸君出臣顯若儼見旒若俯見冕無閒殿
曠廷無尸安素晏三王不亡五帝不翦太宗得之史焉
斯展暨乎後相圖身天子專問我獨以言史不得近丘
明見嫌倚相在擯秉筆如今随班不進班退史歸惘然
疇依奏問莫覩嘉謀固稀取彼誥命禄為國肥炯哉時
皇言必及章德室五帝道奥三王如何翊臣嚵肉嗜&KR0954;
觜距磨快楅衡物長控截僚位占護揚光垣私藩已遠
近庾唐俾德音嘉訪默縮暗亡咽典噤法盖聖籠昌曷
以至此史文不張後必非笑將來否臧謂乎殿空扆逸
朝懵廷荒不知姦蔽文失汪洋有貞觀業有永徽綱亦
匿匪見亦寢匪彰賴有後臣知言不佞伊尹直心太甲
湏聖事既可書史何不命乃具前欺大陳不敬曰逐史
之喻請以物並且十夫樹楊一夫欲競栽既未牢摒豈
能盛帝業以栽逐史似摒穆宗憮然若疚若醟何昔臣
斯隠我袒正不傳親問不寫密諍孰示來朝以光神政
由是天呼震岌徵奔召急史提筆來叱廷而入端耳抗
目不撝不挹獬豸側頭螭虯擺溼握管絶怡當殿而立
君也盡問臣也倒誠磊磊其事鏜鏜其聲大何不顯細
何不明語未絶緒史已錄成錄成謂何書政紀名伊紀
清芬可昭典墳古師官鳥昔聖官雲方之我后錄里書
分錄有君法書有君文君法君文在聖政紀云殿無暇
時廷無曠日雲諏波訪倦編刓筆君劬臣勞上討下迷
惟勤惟明在聖政紀出至德何比至教焉如孰窺孰測
外夷内儲謂君有道乎臣有謨歟有道有謨在聖政紀
書一體列秩同力翼戴祈福去枚絶防無礙國章可披
唐文可愛善咨不偷嘉論不盖不偷不盖在聖政紀載
諒夫緫斯不朽可懸魏闕愚得是言非訕非伐寔謂毉
臣渾沌開君日月妖物雰死天文光發惟我之有頌兮
奚斯躍而董狐蹷
大唐中興頌(元結)
天寶十四載安禄山䧟洛陽明年䧟長安天子幸蜀太
子即位于靈武明年皇帝移軍鳳翔其年復兩京上皇
還京師於戲前代帝王有盛德大業者必見于歌頌若
令歌頌大業刻之金石非老于文學其誰宜為頌曰
噫嘻前朝孽臣奸驕為昏為妖邊將騁兵毒亂國經羣
生失寧大駕南廵百僚竄身奉賊稱臣天將昌唐繄睨
我皇匹馬北方獨立一呼千麾萬旂戎卒前驅我師其
東儲皇撫戎蕩攘羣兇復服指期會不踰時有國無之
事有至難宗廟再安二聖重歡地闢天開蠲除妖災瑞
慶大來兇徒逆儔涵濡天休死生堪羞功勞位尊忠烈
名存澤流子孫盛德之興山高日昇萬福是膺能令大
君聲容沄沄不在斯文湘江東西中直浯溪石崖天齊
可磨可鐫刊此頌焉何千萬年
無疆頌(李華)
臣華言伏以漢明帝時徼外蠻夷槃木白狼獻詩歌德
属事史官况臣自曾祖至臣偹國家職員臣又逮事玄
宗肅宗今以餘年獲事陛下官歷御史補闕尚書郎命
薄多病不獲奔赴闕廷恐先朝露同于泥塵若無歌詩
頌德曾蠻夷不若也敢述列聖為無疆頌式昭皇家大
慶無窮謹昧死稽首以聞
高祖元頌
昊昊旻天監于下興有德維隋之杪時黷隂凝陽潜未
登人思照矣雷行龍興盪濯雰慝文明乎萬國垂仁蒸
人載親天監保我子孫巍巍皇皇後之皇丕承之
太宗烈頌
高祖受天命誕興太宗成天之命帝煬昏逾黎人毒痡
甚爇于爐甚溺于途以號以呼呼天無辜高祖謂太宗
爾必有天下爾其訏謨太宗稽首恭授天命臣請滌除
張我師撫征四國翦薙羣慝鼔一方三方震驚默昭其
靈隨顧而平我負我乳我安我成以奉君父以臨天下
任忠孝文武建禮章樂舞我雖明德諫則納汝時惟帝
降佑之自古明后莫如我德我勛唐無疆天子之無疆
本太宗休命
高宗康頌
肇為址為堂寔勒寔勛付俾厥裔丕承后帝思不忘神
棐靖康不耀而光不求而昌自中方外達夷羌瞻我大
邦助祭在于廟執貢朝于王油油時雲雨厥百穀漻漻
景風扇彼嘉穀飴口飽腹以厭以足俾夀而福都阜成天人
中宗興頌
屏蠆之毒舋而為蝮謀虐天之族天祐聖祚八柱將覆
帝告五臣保翼朕躬赫赫彤彤日升雲中百臣受命鉞
爾頑兇故曰再造我天下生人鼓舞既成矣又奉父母
睿宗德頌
后戚之禍再興有危兢兢廟祧震怒隂命聖子翼登聖
父奮其神旅宵杖金斧珍殱逆亂大聖照臨元元宅心
歸祚于有功有德於戲盛德
玄宗文頌(御製泰山頌罄天張宇盡地開封武稱有截文表時雍)
丕鑠玄宗之明克孝克仁允武允文宣祖宗之光垂于
子孫盛禮畢舉大樂畢陳百蠻來賓元元阜殷戎或不賓
遣師徂征罔不頓顙踣于雷霆在漢方昌用刑慘酷中都
繫考六萬餘人使者案錄誅千萬人其後賢王光武赫赫
誅沛賓客以千以百孝明稱賢楚獄連年坐死待捕以萬
以千猶曰漢祚宜長越我祖宗不忍用刑至于玄宗哀彼
鈇鑕降為鞭抶誕告郡國大為屋室醫彼百疾追懷登遐
止害禽畜旁為陂池養鱗介族既濡既渥昆蟲草木享國
五十年㝢縣晏然逆臣犯天天念蒸人若曰寧我負恥不
忍人戰死乃告元子理兵朔鄙西幸蜀都命元子受圖天
下既定父尭子舜歸于國都無不欣愉無不涕濡傳聖自
頥升靈太微嗚呼上聖之道之純不可度思
肅宗孝頌
穆穆孝慈有如肅宗之誠達于神祗爰訓六師震登北
陲陵陵雷馳西戎南蠻北狄東夷咸舉其旂佐皇之威
帝心如天無嗜無慾㽬然丘岳破裂崖谷逆隸傾覆朝
社大復屆于海之外服以盥以濯以舞以躍帝在東宫
孝如文王蒸蒸其心天地知其孝既收鎬洛祀于陵廟
奉迎上聖天日並照有兇有孽將噬將囓我旂方設則
巳顛蹶如燂于雪尊嚴而仁仁覆而嚴大臣小臣莫不
潔廉躬勤百度百度如其素
今上照頌
大邦之興維天相之曷興曷相有德繼王昔殷王盤庚
武丁紹登殷明矧我帝君丕承天命疊引其慶生我皇
聖幼冲聖敬寔左右肅宗開國御戎羣師禀教舉則成
功自西自東如霆如風蕩滌元兇罔不率從既登大位
於變時雍人咸曰上如太宗延億兆斯年地博天崇罔
不爾容玄宗元孫為玄宗烈文肅宗元子承肅宗孝理
鳳翔出師紀聖功頌(楊炎)
維唐七葉姦臣大盜于二京皇帝龍鳴于河北觀兵雍
上建都發號以朝萬國心嚮天地志通幽昧淳精四達
大造玄成於是巢山駕海之羣狼纛鳥章之君不期而
超于闕下者四十有三萬元帥廣平王俶太尉光弼司
徒子儀等稽首言曰臣聞天啓聖以俟時聖感時以赴
難意者河洛徯怨後東征之期人靈駿奔望西狩之禮
天子方齊寶輅講金匱之書翼日霓旌武賁大車之輪
黃鉞靈鼉彤弓太阿荆韓楚魏之廣七閩五獠之長金
鼓百萬車徒九合大陣于東郊皇帝建白麾以誓于軍
曰維高祖歆于上天四宗重光照臨下土百有五十祀
至于聖皇總武之干戈偹文之法象蕞爾逆豎敢迷天
紀盗我符璽黷我威靈使四海之内兵革縱横肝腦塗
裂旻蒼降鍳錫命于予俾纉夏已墜之功寬尭未刑之
族於戲予匪玉帛山河是愛惟蒼生災害是憂匪天命
威力是憑惟人心忠信是保咨爾張目成天羅植髮成
干櫓布和成將帥厲氣成風雲若作進退爾惟旗鼔若
斷首尾爾惟常蛇若戮鯨鯢爾惟干將若拯沉溺爾惟
巨艦夏有一旅之衆武有十人之謩志定金石信非盟
誓爾其念哉是時天威動六合兵氣連太白乾坤為之
坱軋河嶽為之震盪彼狐鳴鑿齒之徒不崇朝而聲反
于謳歌形歸于蹈舞者歲過半矣故鄠杜之師以形勝
㶚上之兇以威逐桃林之陣以竒破河洛之孽以氣摧
帝乃開天牢迴豹尾陵顥氣鎻攙搶應龍秉鉞玄女侍
坐乃考夏氏配天之儀偹漢皇建武之典雲髦玉輅山
動地踊降自西雍幸于京師萬姓前導百靈為衛布德
澤望陵寢悲黍稷之將離覧城闕之為墟以雷雨洗川
澤以皇風清怨怒以大賞議勤勞以成功告宗廟以詳
明去聾昧以惠政哀困窮清蹕而奉聖皇稱觴以朝前
殿于是東國耆老長安士庶排御輅入天庭動千門呼
萬歲烟雲下遶林藪山迴神靈頌于堂精魄感于廟王
侯慶于國父子洽于家鍾石反于懸罍爼陳于席俾不
思而降不祭而歆以元和感生淳古于是宰臣聚而言
曰主上以神武清難至德遂人崇勛絶瑞光照萬古闢
開日月于今六年百姓豈忘力于帝乎人臣盍謝生於
天子請相與鑿石于誓師之場告成于得衆之地斯王
道之盛典臣炎稽首敢獻頌曰
天命帝兮蕩妖氛交風雨兮會秦門惟聖德兮漫海外
五單于兮勇士衛瞻鳥獸兮家雲島越浮山兮泛青草徵
羽騎兮列天營啓金縢兮賜長纓日為車兮雷為鼓醢
鯨鯢兮掃烟雨開明堂兮饗文祖帝為皇兮后為母歌
雲臺兮冊玉府篆穹石兮駕終古
元和聖德頌(韓愈)
臣愈頓首再拜言臣伏見皇帝陛下即位已來誅流姦
臣朝廷清明無有欺蔽外斬楊惠琳劉闢以收夏蜀東
定青徐積年之叛海内怖駭不敢違越郊天告廟神靈
歡喜風雨晦明無不從順太平之期適當今日臣蒙被
恩澤日與羣臣序立紫宸殿陛下親望穆穆之光而其
職業又在以經籍教導國子誠宜率先作歌詩以稱道
盛德不可以辭語淺薄不足以自效為觧輙依古作四
言元和聖德詩一篇凡千有二十四字指事寔錄具載
明天子文武神聖以警動百姓耳目傳示無極其詩曰
皇帝即祚物無違拒曰暘而暘曰雨而雨維是元年有
盗在夏欲覆其州以踵近武皇帝曰嘻豈不在我負鄙
為艱縱則不可出師征之其衆十旅軍其城下告以福
禍腹敗枝披不敢保聚擲首陴外降幡夜竪疆外之險
莫過蜀土韋臯去鎮劉闢守後血人于牙不肯吐口開
庫㗖士曰随所取汝張汝弓汝鼓汝鼔汝為表書求我
帥汝事始上聞在列咸怒皇帝曰然嗟遠士女苟附而
安則且付與讀命于庭出節少府朝發京師夕至其部
闢喜謂黨汝振而伍蜀可全有此不當受萬牛臠炙萬
甕行酒以錦纏股以紅帕首有恇其兇有餌其誘其出
穰穰隊以萬數遂劫東川遂據城阻皇帝曰嗟其又可
許爰命崇文分卒禁禦有安其驅無暴我野日行三十
徐壁其右闢黨聚謀鹿頭是守崇文奉詔進退規矩戰
不貪殺擒不濫數四方節度整兵頓馬上章請討俟命
起坐皇帝曰嘻無汝煩苦荆并洎梁在國門戶出師三
千各選爾醜四軍齊作殷其如阜或拔其角或脱其距
長驅洋洋無有齟齬八月壬午闢棄城走載妻與妾包
裹稚乳是日崇文入處其宇分散逐捕搜原剔藪闢窮
見窘無地自處俯視大江不見洲渚遂自顛倒若杵投
臼取之江中枷脰械手婦女纍纍啼哭拜叩來獻闕下
以告廟社周示城市咸使觀覩觧脱攣索夾以砧斧婉
婉弱子赤立傴僂牽頭曳足先斷腰膂次及其徒體骸
撐拄末乃取闢駭汗如寫揮刀紛紜爭刌膾脯優賞將
吏扶珪綴組帛堆其家粟塞其庾哀憐陣殁廩給孤寡
贈官封墓周帀宏溥經戰代地寬免租簿施令酬功急
疾如火天地中間莫不順序幽恒青魏東盡海浦南至
徐蔡區外雜鹵怛威赧德踧踖蹜舞掉棄兵革私習簋
簠來請來覲十百其耦皇帝曰吁伯父叔舅各安爾位
訓厥甿畮正月元日初見宗祖躬執百禮登降拜俯薦
于新宫視瞻梁梠慼見容色淚落入爼侍祠之臣助我
惻楚乃以上辛于郊用牡除于國南鱗筍毛虡廬幕周
施開揭磊砢獸盾騰拏圓壇帖妥天兵四羅旂常婀娜
駕龍十二魚魚雅雅宵昇于丘奠璧獻斝衆樂驚作轟
豗融冶紫熖嘘呵高靈下墮羣星從坐錯落侈哆日君
月妃煥赫婐㛂瀆鬼濛鴻嶽祗嶪峩飫沃羶薌産祥降
嘏鳳凰應奏舒翼自拊赤麟黃龍逶陀結糾卿士庶人
黃童白叟踊躍歡呀失喜噎歐乾清坤寧境落褰舉帝
車迴來日正當午幸丹鳳門大赦天下滌濯剗磢磨滅
瑕垢續功臣嗣拔賢任耉孩養無告仁滂施厚皇帝神
聖通達今古聽聰視明一似堯禹生知法式動得理所
天錫皇帝為天下主并包畜養無異細鉅億載萬年敢
有違者皇帝儉勤盥濯陶瓦斥遣浮華好此綈紵勅戒
四方侈則有咎天錫皇帝多麥與黍無召水旱耗于雀
鼠億載萬年有富無窶皇帝正直别白善否擅命而狂
既翦既去盡逐羣姦靡有遺侣天錫皇帝龐臣碩輔博
問遐觀以置左右億載萬年無敢余侮皇帝大孝慈祥
悌友怡怡愉惶奉太皇后浹于族親濡及九有天錫皇
帝與天齊夀登兹太平無怠永久億載萬年為父為母
博士臣愈職是訓詁作為歌詩以配吉甫
德勝頌(歐陽詹)
唐貞元六年歲在庚午隂陽家流曰歲在午人馬食土
人之所食也榖馬之所食也草今言食土明歲無嘉榖
而野無青草則運數于兹合凶災之大者于是天尋舊
步地轉恒軸交糾廻薄將有結于常沴自春二月至于
夏五月或赫日杲杲或密雲溶溶為焦灼為霖霪似不
日而至皇帝宿布太和人神鳥獸魚鱉咸若騰歡心揚
喜雲欣欣熙熙休氣中積浹磅礴浮蒼蒼潜相戞磨力
強者勝九陽搆旱而莫展六隂作潦而不就氛祲靄為
慶雲烈景皦為祥光油油薰薰宛復如春塊不破而雨
足條無聲而風暢日者生氣欲凝淑氣猶競彼雖罔得
為禍此亦未能為福徘徊相持時澤不降五稼含萌而
待藝百芳蓄穎以思坼至是土膏融甘液宣若決渟泉
如開湧烟豐本增岐芃芃緜緜無磽塉與良沃獲一十
于百千䞉蔬雲矗以委圃餘糧嶽峙而棲畆夫體病不
能害心心平必能制體古人曰人者天地之心也既和
且平則天地之病又焉得成歟况奔走游泳之物曰靈
曰祗之類皆吁歈怡逸于其中乎宜其燎乾元之宿疹
愈坤元之常疾以至于交泰如斯之盛邪古先帝王至
聖則尭至仁則湯有黎甿以稱理歷水旱而莫禦豈不
以道未全洽而德尚凉哉皇帝非徒能禦之又易之為
大慶殊祥其于道德可謂充塞洋溢光今而邁古矣元
元嗚咽歌聖代者動天殷地以夜繼晝而其詞未宏輙
為頌二章用貽于康衢庶事明而聲暢流乎無窮而以
德勝目篇頌曰
歲在午天災于常昔人食土今我飫粱匪徒我飫粱鰥
寡千箱盛矣乎我皇之德變眚為祥休哉德兮
歲在午天災斯屬昔馬食土今牛饜菽匪徒牛饜菽犬
豕粱肉盛矣乎吾皇之德轉禍為福休哉德兮
文章辨體彙選卷四百五十七
文章辨體彙選卷四百五十七
明賀復徵編
頌二
唐玄宗鶺鴒頌
朕之兄弟惟有五人比為方伯歲一朝見雖載崇藩屏
而有暌談笑是以輟牧人而各守京職每聽政之後延
入宫掖申友于之志詠棠棣之詩邕邕如怡怡如展天
倫之愛也秋九月辛酉有鶺鴒千數棲集于麟德之庭
樹竟旬焉飛鳴行搖得在原之趣昆季相樂縱目而觀
者久之逼之不懼翔集自若朕以為常鳥無所志懷左
清道率府長史魏光乘才推白鳳辯壯碧鷄以其宏達
博識召至軒檻預觀其事以獻其頌夫頌者所以揄揚
德業褒讃成功顧循虚作誠有負矣美其彬蔚俯同頌
云
伊我軒宫竒樹青䓤藹周廬兮冐霜停雪以茂以悦恣
卷舒兮連枝同榮吐綠含英曜春初兮蓐收御節寒露
微結氣清虚兮桂宫蘭殿唯所息宴棲雍渠兮行搖飛
鳴急難有情情有餘兮顧惟德涼夙夜兢惶慙化疎兮
上之所教下之所效寔在予兮天倫之性魯衛分政親
賢居兮爰遊爰處爰笑爰語廵庭除兮觀此翔禽以悅
我心良史書兮
封東嶽朝覲頌(唐蘇頲)
封祀之山五在中國泰嶽首之昊穹之命再集巨唐皇
帝受之臨位十四年考虞氏歲廵之義諷周王時邁之
什十月辛酉步自有洛十一月丙戍帳殿齋于岳趾淵
默以清繹思而照將紀功布度順斗承天精享也已丑
宏觀軼區宇盛儀振開闢高臨建鳳萬隊張皇以燭山
上御飛龍百神翕習以扶道國台二藩后四髦士密侍
信臣高位扈封臺列升陞不下五十以聖言冲邈瑤牒
寶書誓之旨曰朕獲守丕業恐不克駿命惟上帝儲休
錫蒼生無疆之慶朕之慶也古則秘之何哉屬寒馳迅
飈露清終夕若掃若鋤晏然而已庚寅天官次籙王制
恊時嚴高祖以配之祀高宗以陟之冕裘立珪璧序潔
罍爼調鐘吕倨勾于簨虡戞擊乎柷敔寶駢瑞兮物焜
煌空薄霄兮音容與則纖塵不動和氣充塞日在于觀
天為之門揚日大光謂小天下昭以抱戴見之卿靄郁
郁紛紛喜氣烟熅當芝檢引紫熏太紫洞而三辰接鬱
蒼搖而萬歲聞自下達上徯吾君君之來兮望如雲端
兮睟聖之門至尊辛卯有事于社首以泰折如泰壇於
穆我睿宗侑而作主奠獻嗚咽天子之孝也僉以金匱
歸勛于祖禰石䃭藏美子乾坤戒咸秩則司存癸已載
大旂合大樂三陔崛以惟抗四亞鏘而輅止朝羣牧揆
千官底邦賦數庭寔華蟲辨等車馬來覲周人随人二
王之賓戎狄蠻貊萬里重譯必拱于著執贄奉璋顒顒
昂昂靡敢迨遑乃建雞竿伐鼉鼓帝命出皇恩溥揚巽
風作觧雨施舍之蕩滌之宥法罪除頗纇澒湧洋溢周
流黮䨴不崇朝而遍者與此山俱疇翳而不拔胡微而
不鋪也亦既稱夀申命宗伯咨爾頌焉效古之刻石臣
頲稽首再拜而言曰臣聞昔在帝堯臣惟咎縣聰明之
謂聖邁種之謂德天若曰依于巨唐易姓者李王于中
華崇功者唐聖之澤德之浸也我唐祚之興昌符誕膺
兩儀動六葉承皇帝宣高祖四宗之景烈肈開元神武
之明號廣矣大矣莫有不寧罔有不俾咸一德之輔不
二心之臣羣后抗詞曰臣聞先王因天事天因地事地
因名山升中于天陛下得天之經得地之義得人之行
行也者孝莫大焉兼三才以為政政也者仁莫大焉含
萬物以為性今三才貞萬物亨六典平九功成官不滔
獄不放至于刑清良有以也古者振兵釋旅祠土祈榖
先事也我是以幸太原祭汾睢耀金甲肅邊鄙蕃馬讋
而不敢南向觧嚴京師獲寶鼎獻宗廟戍人歸而盡務
東作報福京坻于是乎爰佐五畤郊天以奉時爰崇九
室祫祖而敬思昭格遲遲神人允釐無何籍三脊盛六
穗不召斯至擁休之類如山川則委曷月而秘始嚴鹵
簿騰七萃啓禁關廻九重以聽乎鸞聲之雍雍匪疾匪
徐物有其容動植讃華夷觀駢闐總撙羡漫半散出成
臯踰滎波馮滑臺眺洪河遂並昆吾之墟倘佯乎大舜
之澤瀕四瀆二濟入于兖徑九一三齊喬于岱推二旬
有六而蝢行在莫不皤皤華皓如藿傾陽或牽以餼或
捧之觴傴僂乎康莊一以伸神武之今日一以感乾封
之舊章廼餼歸之觴舉之慈且惠而與之驩沸渭頡頏
矧國鄒魯家洙泗乘汶野而圖記可知指泮林而頌聲
不墜以周公之故將孔子之後翹然希王者之屬車聖
人之清蹕則久及信宿之應巖巖所瞻宗神曰天齊王
加一等于三事戶二十供祀環十里禁人樵報也大禋
旅之數重褒成之禄撫遺甿賜之復帝曰吁夫艱難繫
王業休咎牽人事况天監之殊祥也殊典也不自滿而
虔鞏于位朕寶臣曰乾曜洎說有初有終時乃風欽哉
汝作朕左右丞相繄汝忠益以嘉猷補衮之闕罔或怠
遂弘天封煥天章篆介丘而旋德陽大饗乎羣方程後
代美其律聲其寔墳作四而籍言七也臣頲不敏繼伯
夷之直清微太史之留滯聆金奏同百獸之舞振木鐸
採萬人之詩敢陳詩以頌曰
天子聖兮天孫崇登以封兮報以功受命再惟皇代天
之賚人所載言士馬山嶫戈矛山沓禎符山雜靈響山
答天與人合我鋪衍兮長粹清太元冊兮太一精休光
光我之慶成舜四朝而禹萬國莫之我京
開元正歷握乾符頌(張說)
客有嘲臣曰聖主正新歷握乾符百僚賡歌以美時六
合鼓舞以頌德先生獨宴默書閣舍翰詞林奚其為儓
儗也臣應之曰斗水不能評巨壑之量隙光未足議大
明之體何者見褊而守隘也握乾符者不謂執天命歟
執天命者非夫廣德休歷交相表裏况命者夫子之所
罕言也焉可徧贊而總握符之盛哉如作者略大本舉
小節不亦仲尼之門所聽瑩也是以涸思乾慮久難其
述客無異焉客曰請終餘論粵若我大唐慶始白雲道
昇紫氣屬漢東失馭淮南不返高祖舉晉陽之甲戡定
關西太宗因徯后之師削平天下高祖收圖海外撿玉
封中九域黎人重代飲澤雖鳴鸑改號神龍中興周鼎
歸唐玄圭祀夏中宗違代嬖蘖窺國于是乎聖上起藩
邸入鈎陳一麾水心羣兇泥首崇復大聖越踐少陽受
禪當宁而光大前烈垂統拜璧而慎寧後嗣四海有覆
盂之安百代無委裘之隙是之謂聖人握符之大寶也
四星入輔五將出禦倚禮樂為國計仗仁義為軍勢英
賢集殿而文教成干戚舞階而武功振敬讓光于九族
孝慈行于萬宇磧嶂西南渤瀚東北織皮火毳暍炎山
陵熱海向風來王黑貂駮駿浮天溟絶冰漠連歲獻我
鳥獸無猜人之意草木無不達之氣升中于天比天同
貴是之以為聖人握符之大政也歷試上黨黃龍飛天
入清中禁白虹指日瘞汾睢寶鼎見柴岱宗卿雲蔚非
應事而呈瑞者雖多狎而不紀矣是之謂聖人握符之
大祥也以數推氣以氣定朔以星殷時以閠成歲考星
躔而革疎度置氣差而辨誤日立大衍之紀參大渾之
晷合鐘律之聲極鬼神之情是以謂之聖人握符之大
歷也若夫仁聖根于内菁華發于外祥兆祕于前謠䜟
灼于後自然之理也彼洛下閎者漢太初時一巧歷耳
其云後八百歲當差一日有聖人正之斯人也抑將露
才揚術預證來聖有耆舊之傳記無史策之明文然至
隋之開皇及麟德聖歷三家創法一引為徵約之年代
則隣近稽之圖籙則曖昩未有如新歷之昭昭者矣昔
在唐虞之際以斗精受命者七神得四均間氣而生者
又二十八人所謂三十五際者也禹以金德王故夏后
之有天下也生數四百年契以水德王故殷人之有天
下也成數六百年稷以木德王故周人之有天下也成
數八百年伯益之命中天而尭族以火德乘之故漢室
之有天下也生數再及二百年其間距王而興不能復
大禹九州之跡及勝殘百年之命者皆五神之餘氣也
臯陶降德皇唐復興土精應王厚德載物生數五百成
數千年命歷有歸此其大較修德增祚與天無窮轉算
之徒莫能䆒也緯以入元三百四歲為德運七百六十
歲為代軌千五百二十歲為天地出符四千五百六十
歲為七精返初天人相應若合符節自尭典命羲和修
重黎之舊理顓頊之歷上元甲子千五百餘歲得孔聖
而春秋之歷序暨開元十二年甲子凡三千四十歲遇
聖上而大衍之歷興是時也土德入生數之元天命當
出符之會信矣伏惟聖上聰明文思道德之具也豁達
大度皇帝之體也藝總六經漢光之學也文通三變魏
祖之才也緣情定制五禮之本也洞音興度六樂之宗
也神於弧矢黃軒之威也聖于翰林蒼頡之妙也兄弟
善友王季之心也子孫衆多周文之福也大寶以定天
位大政以布廣德大祥以合靈符大歷以啓成命德位
兼才臨照如此符命介福粲彰如彼所謂廣德休歴交
相表裏之效也善歷者必推來運以自神興王者不俟
往言以表聖誠徵夫洛下閎之語也且不有容成之事
乎其如恃有命比如曰孰是夏王之福也賴卜年衰其
德豈謂周公之訓也故曰王者執天命在于俟天符致
天符在于順天德布天德在于保天位四者備矣然後
陳其盛德告于神明捨此道也胡可語正天歷握乾符
哉諛臣懵學謝生玄造樂虞曲之歌舜羡周詩之美文
敢不敷信辭薦清樂獻上客之課託衆篇之後云爾
維皇六葉於赫啟聖步玉斗握金鏡地維續天柱正山川
授方雷雨施令清廟九祐尭門百慶郊稷尊祖擇昌定
命德自我流藝從我修龜易八卦龍書九疇文含玉律
字吐銀鈎鳴絲鶴舞調箭猿愁集賢牓殿花萼名樓神
用外表事行先兆萬目朝徹千心暗曉卿雲爛漫黃龍
窈窕遊姑射神人窅登泰山天下小飛祥定瑞均靈踳
類鞮譯窮天琛維盡地爍此金戟鑄為農器匪直也然
探玄索祕軸止輪運辰居星轉得一神凝吹萬情辨發
歛晦朔合明幽闡階蓂朝開宫槐夜卷正我長歷同符
大衍天地清焉日月貞焉四時行焉萬物生焉窮神知
化美功成焉金版玉牒遠頌聲焉
上黨舊宫述聖頌(張說)
維開元十有一祀正月皇帝展義于河東挾右太行留
宴上黨整兵耀武入於太原設都建頌以崇王業南轅
汾睢祈榖后土天清日朗神歆如荅三月庚午飲至長
安六軍觧嚴四方和會邇觀法象遐詠德澤大虞廵之
典修美漢祠之禮舉人心翕而一變神物效而無方于
是邠王臣守禮寧王臣憲申王臣撝岐王臣範薛王臣
業獻書于内開府儀同三司臣璟尚書臣睃臣象先臣
頲御史大夫臣漼抗疏于外僉曰陛下受天歷數稽聖
典謨道貫三靈仁育萬物掃陰沴(闕)睿宗大聖真皇帝朕
畏天將命不敢怠遑其乾符坤珍皆先聖之餘福朕何
力之有焉然重違昆弟公卿之請抑以敬從無為虚美
重朕不德也羣臣游聖宇蕩莫能名約乎舊史敢頌成績
辭曰
帝廣德運乃聖乃神天祚聖兮唐雖舊邦其命維新再
受命兮帝初正人降居上黨天下往兮黃龍晝見攀天
而上九五象兮帝適于野紫雲之下求必在兮帝寢于
堂變龍有光觀者駭兮天迹童謠木連蓍立總神異兮
空鍾化穴縞鹿赤魚何詭異兮上天無聲託類附形覺
悟人兮聖皇齋栗在得戒失昭事神兮皤皤潞老樂我
王道愛舊宫兮赫赫頌功與天比崇攄無窮兮
聖政紀頌(來鵠)
穆宗皇帝臨大朝與羣臣言奏政事羣臣退而宰臣奏
曰陛下問及乎政事此三王五帝之所徽美也陛下不
問及史臣此三王五帝之所弭已也徽美者將有乎聞
也弭已者將有乎亡也以聞之而又亡之則陛下徒有
宵衣旰食之名規天條地之績與羣臣言後若飈然拂
冠過冕湮時銷日無得用於後譬如十夫樹楊一夫拔
之無得以成其大也政事羣臣得陛下日問之是十夫
樹楊也史官執筆為陛下日遠之是一夫拔楊也使後
之人訝聖朝空晨虚夕閒殿曠廷無君臣咨謀洋溢之
言乏社稷安危強讜之說是不亦遠史臣致不載其事
如拔去其楊將弭已之謂乎臣伏念貞觀永徽之代百
官之有耳目但聽視天子而已故言事者安論紓辭無
疑權慮勢史官執筆于階之下天子側旒于殿之上奏
者發誠于庭之中是以正衙一開則臣誠前而啓之帝
旒近而鎮之史筆随而絡之由是君臣謀國圖政之事
俞機都要之言詫業發神豐編照物偕籍于尭典差光
于天陽至今見太宗文德若三王五帝之所徽美也自
永徽之後宰執不正窺伺是忌針棘前後阻越對敭狼
噬虎飡持膏衒肉盖以言多為己曾不致君内荏失中
畏使人聽乃奏史官與百僚俱退然後宰臣請事由是
君有問而宰臣知之史官不得與于聞君有舉而宰臣
謀之史官不得記其事次第周行檢錄制誥與冗吏同
工而已臣嘗涕泣已歎豈有以一已之細一性之忌于
黍晷圭景之間苟嗜急湏迴天遮上使聖緒神績有嘉
敭善諷罔得聞于千萬年枉有謂明朝空晨虚夕閒殿
曠廷無君臣咨謀洋溢之言乏社稷安危強讜之說若
今踵而承之則不唯臣有障聰蔽睿之刺抑陛下雖有
三王五帝之所徽羡而若遠史臣則三王五帝之所弭
已也抑又有一夫拔楊之謂歟臣請史官執筆當羣臣
執事随日撰錄號為聖政紀臣歷朝荷錄幸甚穆宗皇
帝動扆頷旒憮然歎曰吁朕罔敢粉名厥後乃罔知厥
後然聖人存簡策者亦非以粉名也盖存乎大國之典
鴻祖之業我國有典我祖有業業在于典典在于史曷
厥史不書是尸余于祖涸業于典也朕纉承聖緒恭惟
恪思將念厥政未嘗不離安廢酣馳荒騖遠是以每與
宰臣言如簇天下一廵省每見宰臣退而展天下盡聞
知豈圖臣蓄猾謀公無同事欲弄尾舌先衛巖穴隔斥
史臣占佞明后致懿搜嘉訪不存尭典之書善諷名猷
莫出清廟之什史臣負我不舉其官宰輔盡忠厥聞有
此由是詔史職執史筆立于廷之下錄君臣臚句之必
行載剛毅進退之敢議題其篇目曰聖政紀也至上之
即位三年有鄉校小臣來鵠居山澤間常私心重惜史
臣以其史臣者是當國之鏡千億代之眉目也因窺穆
宗寔錄得觧憤釋嫉于立史官為聖政紀者追而頌出
其事以鍳今之廷列故拜獻其頌曰
三王不書五帝不紀有聖有神風銷日已何教何師生
來死止無典無法頑肩奡比三皇寔作五帝寔治成天
造地不昏不圯言得非排文得聖齒表表如見者莫若
乎史是知純朴休結正簡斯若君誥臣箴觚編毫絡前
書後經規善鍳惡國之大章如何寢略嗚呼貞觀多叶
永徽多俞廷日發論殿日發謨牙孽不作鳥鼠其除論
出不盖謀行不紆楹然史臣蛇然史裾瞠瞠而視逶逶
而婁翹筆當面決防納汙不梏爾智不席我愚執言直
注史文直敷故得粲粲朝典落落廷謇聖牘既多尭風
不淺頒編坦軸君出臣顯若儼見旒若俯見冕無閒殿
曠廷無尸安素晏三王不亡五帝不翦太宗得之史焉
斯展暨乎後相圖身天子專問我獨以言史不得近丘
明見嫌倚相在擯秉筆如今随班不進班退史歸惘然
疇依奏問莫覩嘉謀固稀取彼誥命禄為國肥炯哉時
皇言必及章德室五帝道奥三王如何翊臣嚵肉嗜&KR0954;
觜距磨快楅衡物長控截僚位占護揚光垣私藩已遠
近庾唐俾德音嘉訪默縮暗亡咽典噤法盖聖籠昌曷
以至此史文不張後必非笑將來否臧謂乎殿空扆逸
朝懵廷荒不知姦蔽文失汪洋有貞觀業有永徽綱亦
匿匪見亦寢匪彰賴有後臣知言不佞伊尹直心太甲
湏聖事既可書史何不命乃具前欺大陳不敬曰逐史
之喻請以物並且十夫樹楊一夫欲競栽既未牢摒豈
能盛帝業以栽逐史似摒穆宗憮然若疚若醟何昔臣
斯隠我袒正不傳親問不寫密諍孰示來朝以光神政
由是天呼震岌徵奔召急史提筆來叱廷而入端耳抗
目不撝不挹獬豸側頭螭虯擺溼握管絶怡當殿而立
君也盡問臣也倒誠磊磊其事鏜鏜其聲大何不顯細
何不明語未絶緒史已錄成錄成謂何書政紀名伊紀
清芬可昭典墳古師官鳥昔聖官雲方之我后錄里書
分錄有君法書有君文君法君文在聖政紀云殿無暇
時廷無曠日雲諏波訪倦編刓筆君劬臣勞上討下迷
惟勤惟明在聖政紀出至德何比至教焉如孰窺孰測
外夷内儲謂君有道乎臣有謨歟有道有謨在聖政紀
書一體列秩同力翼戴祈福去枚絶防無礙國章可披
唐文可愛善咨不偷嘉論不盖不偷不盖在聖政紀載
諒夫緫斯不朽可懸魏闕愚得是言非訕非伐寔謂毉
臣渾沌開君日月妖物雰死天文光發惟我之有頌兮
奚斯躍而董狐蹷
大唐中興頌(元結)
天寶十四載安禄山䧟洛陽明年䧟長安天子幸蜀太
子即位于靈武明年皇帝移軍鳳翔其年復兩京上皇
還京師於戲前代帝王有盛德大業者必見于歌頌若
令歌頌大業刻之金石非老于文學其誰宜為頌曰
噫嘻前朝孽臣奸驕為昏為妖邊將騁兵毒亂國經羣
生失寧大駕南廵百僚竄身奉賊稱臣天將昌唐繄睨
我皇匹馬北方獨立一呼千麾萬旂戎卒前驅我師其
東儲皇撫戎蕩攘羣兇復服指期會不踰時有國無之
事有至難宗廟再安二聖重歡地闢天開蠲除妖災瑞
慶大來兇徒逆儔涵濡天休死生堪羞功勞位尊忠烈
名存澤流子孫盛德之興山高日昇萬福是膺能令大
君聲容沄沄不在斯文湘江東西中直浯溪石崖天齊
可磨可鐫刊此頌焉何千萬年
無疆頌(李華)
臣華言伏以漢明帝時徼外蠻夷槃木白狼獻詩歌德
属事史官况臣自曾祖至臣偹國家職員臣又逮事玄
宗肅宗今以餘年獲事陛下官歷御史補闕尚書郎命
薄多病不獲奔赴闕廷恐先朝露同于泥塵若無歌詩
頌德曾蠻夷不若也敢述列聖為無疆頌式昭皇家大
慶無窮謹昧死稽首以聞
高祖元頌
昊昊旻天監于下興有德維隋之杪時黷隂凝陽潜未
登人思照矣雷行龍興盪濯雰慝文明乎萬國垂仁蒸
人載親天監保我子孫巍巍皇皇後之皇丕承之
太宗烈頌
高祖受天命誕興太宗成天之命帝煬昏逾黎人毒痡
甚爇于爐甚溺于途以號以呼呼天無辜高祖謂太宗
爾必有天下爾其訏謨太宗稽首恭授天命臣請滌除
張我師撫征四國翦薙羣慝鼔一方三方震驚默昭其
靈隨顧而平我負我乳我安我成以奉君父以臨天下
任忠孝文武建禮章樂舞我雖明德諫則納汝時惟帝
降佑之自古明后莫如我德我勛唐無疆天子之無疆
本太宗休命
高宗康頌
肇為址為堂寔勒寔勛付俾厥裔丕承后帝思不忘神
棐靖康不耀而光不求而昌自中方外達夷羌瞻我大
邦助祭在于廟執貢朝于王油油時雲雨厥百穀漻漻
景風扇彼嘉穀飴口飽腹以厭以足俾夀而福都阜成天人
中宗興頌
屏蠆之毒舋而為蝮謀虐天之族天祐聖祚八柱將覆
帝告五臣保翼朕躬赫赫彤彤日升雲中百臣受命鉞
爾頑兇故曰再造我天下生人鼓舞既成矣又奉父母
睿宗德頌
后戚之禍再興有危兢兢廟祧震怒隂命聖子翼登聖
父奮其神旅宵杖金斧珍殱逆亂大聖照臨元元宅心
歸祚于有功有德於戲盛德
玄宗文頌(御製泰山頌罄天張宇盡地開封武稱有截文表時雍)
丕鑠玄宗之明克孝克仁允武允文宣祖宗之光垂于
子孫盛禮畢舉大樂畢陳百蠻來賓元元阜殷戎或不賓
遣師徂征罔不頓顙踣于雷霆在漢方昌用刑慘酷中都
繫考六萬餘人使者案錄誅千萬人其後賢王光武赫赫
誅沛賓客以千以百孝明稱賢楚獄連年坐死待捕以萬
以千猶曰漢祚宜長越我祖宗不忍用刑至于玄宗哀彼
鈇鑕降為鞭抶誕告郡國大為屋室醫彼百疾追懷登遐
止害禽畜旁為陂池養鱗介族既濡既渥昆蟲草木享國
五十年㝢縣晏然逆臣犯天天念蒸人若曰寧我負恥不
忍人戰死乃告元子理兵朔鄙西幸蜀都命元子受圖天
下既定父尭子舜歸于國都無不欣愉無不涕濡傳聖自
頥升靈太微嗚呼上聖之道之純不可度思
肅宗孝頌
穆穆孝慈有如肅宗之誠達于神祗爰訓六師震登北
陲陵陵雷馳西戎南蠻北狄東夷咸舉其旂佐皇之威
帝心如天無嗜無慾㽬然丘岳破裂崖谷逆隸傾覆朝
社大復屆于海之外服以盥以濯以舞以躍帝在東宫
孝如文王蒸蒸其心天地知其孝既收鎬洛祀于陵廟
奉迎上聖天日並照有兇有孽將噬將囓我旂方設則
巳顛蹶如燂于雪尊嚴而仁仁覆而嚴大臣小臣莫不
潔廉躬勤百度百度如其素
今上照頌
大邦之興維天相之曷興曷相有德繼王昔殷王盤庚
武丁紹登殷明矧我帝君丕承天命疊引其慶生我皇
聖幼冲聖敬寔左右肅宗開國御戎羣師禀教舉則成
功自西自東如霆如風蕩滌元兇罔不率從既登大位
於變時雍人咸曰上如太宗延億兆斯年地博天崇罔
不爾容玄宗元孫為玄宗烈文肅宗元子承肅宗孝理
鳳翔出師紀聖功頌(楊炎)
維唐七葉姦臣大盜于二京皇帝龍鳴于河北觀兵雍
上建都發號以朝萬國心嚮天地志通幽昧淳精四達
大造玄成於是巢山駕海之羣狼纛鳥章之君不期而
超于闕下者四十有三萬元帥廣平王俶太尉光弼司
徒子儀等稽首言曰臣聞天啓聖以俟時聖感時以赴
難意者河洛徯怨後東征之期人靈駿奔望西狩之禮
天子方齊寶輅講金匱之書翼日霓旌武賁大車之輪
黃鉞靈鼉彤弓太阿荆韓楚魏之廣七閩五獠之長金
鼓百萬車徒九合大陣于東郊皇帝建白麾以誓于軍
曰維高祖歆于上天四宗重光照臨下土百有五十祀
至于聖皇總武之干戈偹文之法象蕞爾逆豎敢迷天
紀盗我符璽黷我威靈使四海之内兵革縱横肝腦塗
裂旻蒼降鍳錫命于予俾纉夏已墜之功寬尭未刑之
族於戲予匪玉帛山河是愛惟蒼生災害是憂匪天命
威力是憑惟人心忠信是保咨爾張目成天羅植髮成
干櫓布和成將帥厲氣成風雲若作進退爾惟旗鼔若
斷首尾爾惟常蛇若戮鯨鯢爾惟干將若拯沉溺爾惟
巨艦夏有一旅之衆武有十人之謩志定金石信非盟
誓爾其念哉是時天威動六合兵氣連太白乾坤為之
坱軋河嶽為之震盪彼狐鳴鑿齒之徒不崇朝而聲反
于謳歌形歸于蹈舞者歲過半矣故鄠杜之師以形勝
㶚上之兇以威逐桃林之陣以竒破河洛之孽以氣摧
帝乃開天牢迴豹尾陵顥氣鎻攙搶應龍秉鉞玄女侍
坐乃考夏氏配天之儀偹漢皇建武之典雲髦玉輅山
動地踊降自西雍幸于京師萬姓前導百靈為衛布德
澤望陵寢悲黍稷之將離覧城闕之為墟以雷雨洗川
澤以皇風清怨怒以大賞議勤勞以成功告宗廟以詳
明去聾昧以惠政哀困窮清蹕而奉聖皇稱觴以朝前
殿于是東國耆老長安士庶排御輅入天庭動千門呼
萬歲烟雲下遶林藪山迴神靈頌于堂精魄感于廟王
侯慶于國父子洽于家鍾石反于懸罍爼陳于席俾不
思而降不祭而歆以元和感生淳古于是宰臣聚而言
曰主上以神武清難至德遂人崇勛絶瑞光照萬古闢
開日月于今六年百姓豈忘力于帝乎人臣盍謝生於
天子請相與鑿石于誓師之場告成于得衆之地斯王
道之盛典臣炎稽首敢獻頌曰
天命帝兮蕩妖氛交風雨兮會秦門惟聖德兮漫海外
五單于兮勇士衛瞻鳥獸兮家雲島越浮山兮泛青草徵
羽騎兮列天營啓金縢兮賜長纓日為車兮雷為鼓醢
鯨鯢兮掃烟雨開明堂兮饗文祖帝為皇兮后為母歌
雲臺兮冊玉府篆穹石兮駕終古
元和聖德頌(韓愈)
臣愈頓首再拜言臣伏見皇帝陛下即位已來誅流姦
臣朝廷清明無有欺蔽外斬楊惠琳劉闢以收夏蜀東
定青徐積年之叛海内怖駭不敢違越郊天告廟神靈
歡喜風雨晦明無不從順太平之期適當今日臣蒙被
恩澤日與羣臣序立紫宸殿陛下親望穆穆之光而其
職業又在以經籍教導國子誠宜率先作歌詩以稱道
盛德不可以辭語淺薄不足以自效為觧輙依古作四
言元和聖德詩一篇凡千有二十四字指事寔錄具載
明天子文武神聖以警動百姓耳目傳示無極其詩曰
皇帝即祚物無違拒曰暘而暘曰雨而雨維是元年有
盗在夏欲覆其州以踵近武皇帝曰嘻豈不在我負鄙
為艱縱則不可出師征之其衆十旅軍其城下告以福
禍腹敗枝披不敢保聚擲首陴外降幡夜竪疆外之險
莫過蜀土韋臯去鎮劉闢守後血人于牙不肯吐口開
庫㗖士曰随所取汝張汝弓汝鼓汝鼔汝為表書求我
帥汝事始上聞在列咸怒皇帝曰然嗟遠士女苟附而
安則且付與讀命于庭出節少府朝發京師夕至其部
闢喜謂黨汝振而伍蜀可全有此不當受萬牛臠炙萬
甕行酒以錦纏股以紅帕首有恇其兇有餌其誘其出
穰穰隊以萬數遂劫東川遂據城阻皇帝曰嗟其又可
許爰命崇文分卒禁禦有安其驅無暴我野日行三十
徐壁其右闢黨聚謀鹿頭是守崇文奉詔進退規矩戰
不貪殺擒不濫數四方節度整兵頓馬上章請討俟命
起坐皇帝曰嘻無汝煩苦荆并洎梁在國門戶出師三
千各選爾醜四軍齊作殷其如阜或拔其角或脱其距
長驅洋洋無有齟齬八月壬午闢棄城走載妻與妾包
裹稚乳是日崇文入處其宇分散逐捕搜原剔藪闢窮
見窘無地自處俯視大江不見洲渚遂自顛倒若杵投
臼取之江中枷脰械手婦女纍纍啼哭拜叩來獻闕下
以告廟社周示城市咸使觀覩觧脱攣索夾以砧斧婉
婉弱子赤立傴僂牽頭曳足先斷腰膂次及其徒體骸
撐拄末乃取闢駭汗如寫揮刀紛紜爭刌膾脯優賞將
吏扶珪綴組帛堆其家粟塞其庾哀憐陣殁廩給孤寡
贈官封墓周帀宏溥經戰代地寬免租簿施令酬功急
疾如火天地中間莫不順序幽恒青魏東盡海浦南至
徐蔡區外雜鹵怛威赧德踧踖蹜舞掉棄兵革私習簋
簠來請來覲十百其耦皇帝曰吁伯父叔舅各安爾位
訓厥甿畮正月元日初見宗祖躬執百禮登降拜俯薦
于新宫視瞻梁梠慼見容色淚落入爼侍祠之臣助我
惻楚乃以上辛于郊用牡除于國南鱗筍毛虡廬幕周
施開揭磊砢獸盾騰拏圓壇帖妥天兵四羅旂常婀娜
駕龍十二魚魚雅雅宵昇于丘奠璧獻斝衆樂驚作轟
豗融冶紫熖嘘呵高靈下墮羣星從坐錯落侈哆日君
月妃煥赫婐㛂瀆鬼濛鴻嶽祗嶪峩飫沃羶薌産祥降
嘏鳳凰應奏舒翼自拊赤麟黃龍逶陀結糾卿士庶人
黃童白叟踊躍歡呀失喜噎歐乾清坤寧境落褰舉帝
車迴來日正當午幸丹鳳門大赦天下滌濯剗磢磨滅
瑕垢續功臣嗣拔賢任耉孩養無告仁滂施厚皇帝神
聖通達今古聽聰視明一似堯禹生知法式動得理所
天錫皇帝為天下主并包畜養無異細鉅億載萬年敢
有違者皇帝儉勤盥濯陶瓦斥遣浮華好此綈紵勅戒
四方侈則有咎天錫皇帝多麥與黍無召水旱耗于雀
鼠億載萬年有富無窶皇帝正直别白善否擅命而狂
既翦既去盡逐羣姦靡有遺侣天錫皇帝龐臣碩輔博
問遐觀以置左右億載萬年無敢余侮皇帝大孝慈祥
悌友怡怡愉惶奉太皇后浹于族親濡及九有天錫皇
帝與天齊夀登兹太平無怠永久億載萬年為父為母
博士臣愈職是訓詁作為歌詩以配吉甫
德勝頌(歐陽詹)
唐貞元六年歲在庚午隂陽家流曰歲在午人馬食土
人之所食也榖馬之所食也草今言食土明歲無嘉榖
而野無青草則運數于兹合凶災之大者于是天尋舊
步地轉恒軸交糾廻薄將有結于常沴自春二月至于
夏五月或赫日杲杲或密雲溶溶為焦灼為霖霪似不
日而至皇帝宿布太和人神鳥獸魚鱉咸若騰歡心揚
喜雲欣欣熙熙休氣中積浹磅礴浮蒼蒼潜相戞磨力
強者勝九陽搆旱而莫展六隂作潦而不就氛祲靄為
慶雲烈景皦為祥光油油薰薰宛復如春塊不破而雨
足條無聲而風暢日者生氣欲凝淑氣猶競彼雖罔得
為禍此亦未能為福徘徊相持時澤不降五稼含萌而
待藝百芳蓄穎以思坼至是土膏融甘液宣若決渟泉
如開湧烟豐本增岐芃芃緜緜無磽塉與良沃獲一十
于百千䞉蔬雲矗以委圃餘糧嶽峙而棲畆夫體病不
能害心心平必能制體古人曰人者天地之心也既和
且平則天地之病又焉得成歟况奔走游泳之物曰靈
曰祗之類皆吁歈怡逸于其中乎宜其燎乾元之宿疹
愈坤元之常疾以至于交泰如斯之盛邪古先帝王至
聖則尭至仁則湯有黎甿以稱理歷水旱而莫禦豈不
以道未全洽而德尚凉哉皇帝非徒能禦之又易之為
大慶殊祥其于道德可謂充塞洋溢光今而邁古矣元
元嗚咽歌聖代者動天殷地以夜繼晝而其詞未宏輙
為頌二章用貽于康衢庶事明而聲暢流乎無窮而以
德勝目篇頌曰
歲在午天災于常昔人食土今我飫粱匪徒我飫粱鰥
寡千箱盛矣乎我皇之德變眚為祥休哉德兮
歲在午天災斯屬昔馬食土今牛饜菽匪徒牛饜菽犬
豕粱肉盛矣乎吾皇之德轉禍為福休哉德兮
文章辨體彙選卷四百五十七
