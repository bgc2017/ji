文章辨體彙選卷七百五十
明賀復徵編
祭文二
祭杜康文(唐王勣)
兩儀判闢萬象森羅都邑未建鳥獸獨多茹毛飲血巢
居穴窠天地不交人靈未和智哉先生爰作甘醴上配
百牢下主五齊以宴以禱為樽為洗萬神以降三獻成
禮法成必弊文盛則華奚仲斵輪焉知覆車桀紂亡國
羲和喪家周公作誥廼防厥邦我聞古時王道正直賢
人君子澡身浴德降及中世昏主作式刑罰不中䜛滛
罔極吁嗟世道一至於此逹人大觀貴和其禮與制於
物寧在於己乘流則逝遇坎則止眷兹酒德可以全身
杜明塞智蒙垢受塵阮藉遂性劉伶保真此避其世於
今幾人我瞻前說功高受賞嗟嗟先生其義可想肇基
麴糵光開祀饗大禮斯偹羣賢就養敢依河曲建爾靈
祀前臨極岸却就長磯茅茨不剪采椽不治掃地而祭
神其享之
祭處士仲長子光文(王勣)
歲月日隣人王勣謹以魚醴之奠敬祭仲長先生之靈
曰明道若昧進道若退鳥飛知還龍亢必悔嗟嗟夫子
理融其内不忮不求無憎無愛古人有言微妙玄通藏
用以密養正以蒙嗟嗟夫子允執厥中不見其始孰知
其終蕩蕩心跡悠悠默語周覽人事退居河渚何去何
從誰棄誰與聊同聚散不均寒暑大矣夫子其生若浮
至矣夫子其死若休鄉黨不懼朋友不憂素琴猶在黃
經尚留老萊不婚梁鴻難偶筵無饋奠室無箕箒嗟嗟
夫子豈圖其後金玉滿堂莫為之守凡我故人素服臨
旃葛巾從窆桐棺以遷墳不易壠坎不及泉苟無怛化
於何問天道性既喪仁義鋒起祭非古也禮之為始吾
從其俗敢告夫子清樽薄奠神其歆止
祭宇文夫人文(陳子昂)
維年月日朔女夫某謹以清酌嘉蔬之奠奉祭于故高
氏河南宇文夫人之靈恭聞夫人有清穆之德皓潔之
行淳懿肅恭内外仰則而遺風素範蕙敷蘭滋用能惠
心光孚氤氲沼沚崇嚴壺訓芬郁母儀中饋柔嘉娣姒
有則豈圖慈顔幽翳於今年墓木巳拱尊靈廓然今吉
辰恊應幽殯方開容象如在器質巳灰改卜禮典宅兆
方遷山園既列祖載行焉哀子號咷女也蟬媛終天永
訣泣血流漣某謬承嘉惠預叨姻戚生事早暌送終空
積竊聞精意以享黍稷非馨敢陳薄酹以獻明靈伏惟
夫人明神尚饗
祭夫徐敬業文(劉令嫻)
維梁大同五年新婦謹薦少牢於徐府君之靈曰惟君
德爰禮智才兼文雅學比山成辯同河瀉明經擢秀光
朝振野調逸許中聲高洛下含潘度陸超終邁賈二儀
既肇判合始分簡賢依德乃隸夫君外治徒奉内佐無
聞幸移蓬性頗習蘭薰式傳琴瑟相酬典墳輔仁難驗
神情易促雹碎春紅霜雕夏綠躬奉正衾親觀啟足一
見無期百身何贖嗚呼哀哉生死雖殊情親猶一敢遵
先好手調薑橘素爼空乾奠觴徒溢昔奉齊眉異於今
日從軍暫别且思樓中薄游未反尚比飛蓬如當此訣
永痛無窮百年何幾泉穴方同
為崔常侍祭牙門姜將軍文(王維)
維大唐開元二十五年歲次丁丑十一月辛未朔四日
甲戌左散騎常侍河西節度副大使攝御史中丞崔公
致祭於故姜公之靈嗚呼天子命之建旗西門帶甲十
萬鐵騎雲屯横挑彊胡飲馬河源嗟爾勇徤表為牙門
牙門伊何全齊大族四方有事誓死鳴轂前有血刅後
有飛鏃其氣益振大呼馳逐翩翩白馬象弧雕服戈舂
其喉矢集其目嗚呼天下無事今上好文爾有餘勇莫
敢邀勲腰鞬白首嗟跎塞雲死於禆將誰統前軍家本
秦人靈車東騖長天積雪邊城欲暮麾下行哭前旌抗
路身有寶劒不佩而去轅有代馬悲鳴跼顧嗚呼我誡
軍吏令送爾歸既素我服亦朱其衣黠虜未滅壯士長
辭牢醴以祭太息歔欷尚饗
祭陸端公文(顧况)
維大歷八年正月朔同鄉顧况於永嘉發使具簞蔬野
酌敬祭陸三十二兄端公之靈嗚呼接席之歡俄成奠
酒殊鄉少别杳忽於今牽拘南役遠哭如淚兄秉德居
厚植靈超茂天和發外虚白自内特挺孤操與物去害
惟昔二京羣盗縱横出入十年天下交兵越盗寇吳殺
人燒城國危如此公乃請行我之行焉無往不平擁陣
陵陽迴戈歙右江南山洞略盡遺醜拒敵先摧羣降獨
受兄之令弟况之良友感激風雲留連詩酒昔魏有人
子方叚干兄之所在人心獲安賢者讓平惟患是急兄
之忠勇人莫能及燕將泣書齊師復邑迹為功著名因
義立惟帝念功君門遂通臺閣生風乃憶江東高臨山
中有書滿屋與人共讀有粟如雲與人共分破富為貧
好事日聞靄靄牛潭峩峩囊嶺開流架迥倒寫烟景今
日凄凉林空夜永人或有言吉凶無門我命由我以兄之
才何適不可寧知一旦忽鍾兹禍鴻翔千仞自兹而墮
嗚呼哀哉伏惟尚饗
祭河南張員外文(韓愈)
維年月日彰義軍行軍司馬守太子右庶子兼御史中
丞韓愈謹遣某乙以庶羞清酌之奠祭於亡友故河南
縣令張十二員外之靈貞元十九君為御史余以無能
同詔並跱君德渾剛標高揭已有不吾如唾猶泥滓余
戅而狂年未三紀乘氣加人無挾自恃彼婉孌者實憚
吾曹側肩帖耳有舌如刀我落陽山以尹鼯猱君飄臨
武山林之牢歲弊寒兇雪虐風饕顚於馬下我泗君咷
夜息南山同臥一席守吏防夫觝頂交跖洞庭漫汗粘
天無壁風濤相豗中作霹靂追程盲進颿船箭激南上
湘水屈氏所沈二妃行迷淚蹤染林山哀浦思鳥獸呌
音余唱君和百篇在吟君上於縣我又南踰把&KR0678;相飲
後期有無期宿界上一又相語自别幾時遽變寒暑枕
臂欹眠加余以股僕來告言虎入廐處無敢驚逐以我
&KR1042;去君云是物不駿於乘虎取而往來寅其徵我預在
此與君俱膺猛獸果信惡禱而憑余出嶺中君竢州下
偕掾江陵非余望者郴山竒變其水清寫泊砂倚石有
遌無捨衡陽放酒熊咆虎嘷不存令章罰籌蝟毛委舟
湘流往觀南嶽雲壁潭潭穹林攸擢避風太湖七日鹿
角鈎登大鮎怒頰豕豞臠盤炙酒羣奴餘啄走官階下
首下尻高下馬伏塗從事是遭予徵博士君以使巳相
見京師過願之始分教東生君掾雍首兩都相望於别
何有解手背面遂十一年君出我入如相避然生闊死
休吞不復宣刑官屬郎引章訐奪權臣不愛南昌是幹
明條謹獄氓獠戶歌用遷澧浦為人受瘥還家東都起
令河南屈拜後生憤所不堪屢以正免身伸事蹇竟死
不昇孰勸為善丞相南討余辱司馬議兵大梁走出洛
下哭不憑棺奠不親斝不撫其子葬不送野望君傷懷
有隕如瀉銘君之績納石壤中爰及祖考紀德事功外
著後世鬼神與通君其奚憾不余鑒衷嗚呼哀哉尚饗
祭柳子厚文(韓愈)
嗟嗟子厚而至然耶自古莫不然我又何嗟人之生世
如夢一覺其間利害竟亦何校當其夢時有樂有悲及
其既覺豈足追維凡物之生不願為材犧罇青黃乃木
之災子之中棄天脫馽羈玉珮瓊琚大放厥辭富貴無
能磨滅誰紀子之自著表表愈偉不善為斲血指汗顔
功匠旁觀縮手䄂間子之文章而不用世乃令吾徒掌
帝之制子之視人自以無前一斥不復羣飛刺天嗟嗟
子厚今也則亡臨絶之音一何琅琅徧告諸友以寄厥
子不鄙謂余亦托以死凡今之交觀勢厚薄余豈可保
能承子託非我知子子實命我猶有鬼神寧敢遺墜念
子永歸無復來期設祭棺前矢心以辭嗚呼哀哉尚饗
祭穆員外文(韓愈)
於乎建中之初余居於嵩擕扶北奔避盗來攻晨及洛
師相遇一時顧我如故眷然顧之子有令聞我來自山
子之畯明我鈍而頑道既云異誰從知我我思其厚不
知其可於後八年君從杜侯我時在洛亦應其招留守
無事多君子僚罔有疑忌維其嬉游草生之春鳥鳴之
朝我轡在手君揚其鑣君居於室我既來即或以嘯歌
或以偃側誨余以義復我以誠終日以語無非德聲主人
信讒有惑其下殺人無罪誣以成過入救不從反以為
福赫赫有聞王命三司察我於獄相從係縲曲生何樂
直死何悲上懷主人内閔其私進退之難君處之宜既
釋於囚我來徐州道之悠悠思君為憂我如京師君居
父喪哭泣而拜言詞不通我歸自西君反吉服晤言無
它往復其昔不日而違重我心惻自後聞君母喪是丁
痛毒之懷六年以并孰云孝子而殞厥靈今吾之至入
門失聲酒肉在前君胡不餐升君之堂不與我言於乎
死矣何日來還
祭鄭夫人文(韓愈)
嗚呼天禍我家降集百殃我生不辰三歲而孤蒙幼未
知鞠我者兄在死而生實維嫂恩未齔一年兄宦王官
提擕負任去洛居秦念寒而衣念饑而飱疾疹水火無
災及身劬勞閔閔保此愚庸年方及紀薦及凶屯兄罹
䜛口承命遠遷窮荒海隅天閼百年萬里故鄉幼孤存
前相顧不歸泣血號天微嫂之力化為夷蠻水浮陸走
丹旐翩然至誠感神反葬中原既克反葬遭時艱難百
口偕行避地江濆春秋霜露薦敬蘋蘩以享韓氏之祖
考曰此韓氏之門視予猶子誨化諄諄爰來京師年在
成人屢貢於王名乃有聞念兹頓頑非訓曷因感傷懷
歸隕涕薰心苟容躁進不顧其躬禄仕而還以為家榮
奔走乞假東西北南孰云此來乃睹靈車有志弗及長
負殷勤嗚呼哀哉昔在韶州之行受命於元兄曰爾幼
養於嫂喪服必以期今其敢忘天實臨之嗚呼哀哉日
月有時歸合塋封終天求辭絶而復蘇尚饗
祭薛助教文(韓愈)
維元和四年歲次已丑後三月二十一日丙寅朝散郎
守國子博士韓愈太學助教侯繼謹以清酌之奠祭於
亡友國子助教薛君之靈嗚呼吾徒學而不見施設禄
又不足以活身天於此時奪其友人同官太學日得相
因柰何永違秪隔數晨笑語為别慟哭來門藏棺蔽帷
欲見無緣皎皎眉目在人目前酌以告誠庶幾有神嗚
呼哀哉尚饗
祭侯主簿文(韓愈)
維年月日吏部侍郎韓愈謹遣男殿中省進馬佶致祭
於亡友故國子主簿侯君之靈嗚呼惟子文學今誰過
之子於道義困不捨遺我狎我愛人莫與夷自始及今
二紀於兹我或為文筆俾子持唱我和我問我以疑我
釣我游莫不我隨我寢我休莫爾之私朋友昆弟情敬
異施惟我與子無適不宜棄我而死嗟我之衰相好滿
目少年之時日月云亡今其有誰誰不富貴而子為羈
我無利權雖怨曷為子之方葬我方齋祀哭送不可誰
知我悲嗚呼哀哉尚饗
祭吕敬叔文(柳宗元)
維年月日朔友人從内兄守永州司馬員外置同正員
柳宗元謹以酒肉之奠致祭於亡友吕敬叔之魂嗚呼
鞠躬歴聘或以不答屠漁乖離夫何克合大或不容小
或見遺往來逢迎今古參差惟子之中忠勇克之以誠
與物退受其疵智謀宏長辨論恢竒巖峩博大與世異
姿何付之器而躓於時嘗曰余武王功是期誓耆其力
以逹皇威邊鄙不靖俾供輿師諸侯順道戎貊咸宜今
其沒矣哀志之違知之無補世又罕知嗚呼哀哉昔與
子游尚疑其志及觀其長誠任其事日異其能歲增其
智進如川行浩浩而遂天乎有亡中道是棄余慎取友
惟心之虔周游人間餘二十年擯辱非恥升揚非賢一
貫於道無四五焉子之我知不以事遷言而見信貌阻
心傳我黜終世子夭於前徒稱子志誰信我言與子俱
已孰云後先惟子之兄志同義比官刺一州四十而死
子仕方初百年有幾如何默默去我遄巳有稚之妻有
弱之子海壖東周號哭萬里葬紖之行獲出於此爰陳酒
肉式嘉且旨讀兹哀辭以奠而誄嗚呼敬叔吾道已矣
尚饗
祭崔使君敏文(柳宗元)
夫産崑崙者難為玉植鄧林者難為木公以令望顯於
華族藝䆳六書學該七錄耽此黃老恬於寵辱入補黑
衣出參甸服紀綱淮海政令維肅宰制岳濱周於仁育
儲闈典儀直清攸屬久次推能二州繼牧至於是邦率
由舊俗和易勿亟優游自足既有小(集作少)吏亦勤(集作勤於)
庶獄訞誣殄除滛祠翦覆出令三歲人無怨讟進律未
行歸神何速某咸以罪戾謫兹炎方公垂惠和枯槁以
光鳴鸞適野泛鷁沿湘廣筵命樂華燭飛觴高歌屢舞
終以無荒紛慮斯屏憂懷暫㤀良時不再斯樂難常今
其柰何顧慕增(集作感)傷嗚呼哀哉室有迭去用無息流
追懷曩晨恍若夢游奠撤(集作徹)中寢魂遷葉(集作乘)舟邦
人永思匍匐隱憂况我懷德心焉若抽潔誠可鑒蘋藻
非羞
祭柳員外文(劉禹錫)
維元和十五年歲次庚子正月戊戌朔日孤子劉禹錫
銜哀扶力謹遣所使黃萇具清酌庶羞之奠敬祭於亡
友柳君之靈嗚呼子厚我有一言君其聞否惟君平昔
聰明絶人今雖化去夫豈無物意君所死乃形質耳魂
氣何託聽余哀詞嗚呼痛哉嗟余不天甫遭閔凶未離
所部三使來弔憂我哀病論以苦言情深禮至欵密重
復期於中路更申願言塗次衡陽云有柳使謂承前約
忽承訃書驚號大呌如得狂病良久問故百哀攻中涕
洟迸落魂魄震起伸紙窮竟得君遺書絶絃之音悽愴
徹骨初託遺嗣故其不孤末言歸輤從祔先域凡此數
事職在吾徒永言素交索居多遠鄂渚差近表臣分深
想其聞訃心勇於義已命所使持書徑行友道尚終當
所加厚退之承命改牧宜陽亦馳一函候於便道勒石
垂後屬於伊人安平宣英會有還使悉已如禮形於冥
書嗚呼子厚此是何事朋友凋落從古所悲不圖此言
乃為君發自君失意沉伏遠郡近遇國士方伸眉頭亦
見遺學恭辭舊府志氣相感心踰常倫顧余負亹營奉
方重猶冀前路望君銘旌古之逹人朋友製服今有所
厭其禮莫伸朝晡臨後出就别次南望桂水哭我故人
孰云宿草此慟何極嗚呼子厚卿其死矣終我所生無
相見矣何人不逹使君終否何人不老使人夭死皇天
后土胡寧忍此知悲無益柰恨無已子之不聞余心不
理含酸執筆輙伸復止誓使周六同於巳子魂兮來斯
知我深旨嗚呼哀哉尚饗
祭韓吏部文(劉禹錫)
高山亡窮太宰削成人文亡窮夫子挺生典訓為徒百
家抗行當時勍者皆出其下古人中求為敵盖寡貞元
之中帝鼓薰琴奕奕金馬文章如林君自幽谷升於高
岑鸞鳳一鳴蜩螗革音手持文柄高視寰海權衡低昂
瞻我所在三十餘年聲名塞天公鼎侯碑志遂表阡一
字之賈輦金如山權豪來侮人虎我鼠然諾洞開人金
我灰親親尚舊丹其夀考天人之學可與論道二者不
至至者其誰豈天與人好惡背馳昔遇夫子聰明勇奮
常操利刅開我混沌子長在筆予長在論持矛舉楯卒
不能困時惟子厚竄言其間贊詞愉愉(闕)顔顔磅礴
上下羲農以還會於有極服之無言(闕)岐山威鳳不復
鳴華亭别鶴中夜驚畏簡書兮拘印綬思臨慟兮志莫
就生芻一束酒一杯故人故人歆此来
祭故福建獨孤中丞文(李翺)
維大和元年歲次丁未九月庚申朔二十日巳夘朝散
大夫守右諫議大夫知制誥李翺謹以清酌庶羞之奠
敬祭於亡友故福建都團練觀察處置等使兼御史中
丞獨孤君侍郎之靈嗚呼昔我與君自少而歡中暫乖
阻周荆𦕈綿宣城越中二府周旋同事於公職以相連
子常推後我唱其先叔向汝齊不紉而堅蘭馨以聞乃
在掖垣引我代已真謂其賢共升於朝亦又多年或外
或内莫余或捐君齒少我髮鬢都玄豐盈角羣氣茂神
全當臻上夀福祉昌延何為發瘍針藥勿蠲有妻既喪
有子童然喪祭誰主銘旌有翩嗚呼哀哉唯短與長會
歸於死以存悲逝前後皆爾哭君之哀痛折支指欲抑
不能縱之曷已嗚呼哀哉入君之戶但有裳帷思與君
言不見容儀薦肉不食酌酒不持嗟嗟用晦何亟臻斯
嗚呼哀哉尚饗
於湖州别女足墓文(李翺)
維長慶元年歲次辛丑十二月癸亥朔十九日辛巳父
舒州刺史翺以酒果以奠敬别於第七女足娘子之靈
吾以前月二十八日蒙恩改舒州刺史以明日將領汝
母等水路赴州故以酒果來與汝别嗚呼我為汝父汝
則我女王命有期不得安處延陵喪子葬不歸吳考之
於禮其合矣夫汝之形骨託終此土汝之精神冥漠不
覩上及於天下及於泉鬼神有知汝骨安全永永終古
無有後艱我來訣别涕淚漣漣嗚呼哀哉尚饗
祭故處州李使君文(杜牧)
維會昌五年歲次乙丑某月日池州刺史杜牧謹遣軍
事押衙王鏶謹以清酌庶羞之奠敬致祭於亡友李君
起居之靈憶昔相遇兩未生鬚京師衆中跡猶甚疎一
言道合盡寫有無我于宣城忝跡賓吏君隨幕府東下
繼至復與友人故薛子威邂逅釋願如相為期放論劇
談各持是非攻強討深張余&KR0034;機怒或絶赫終成笑嬉
於後七年君拜左史來蜀西川我官補闕云愧我先拜
章請代盖私我焉我有家事乞假南來循出里第君出
離杯令弟在席恣為恢諧耳熱膽張觥聮相&KR0008;我歸墜
馬一支幾摧君來我坐側倚旁隈時聞酸吟戱口猶開
云君我殺以酒相加忌我之才及我南去君刺池陽我
守黃崗葭葦之場唯君書信前後相望辭意纖悉勉我
自彊筆我性情補短裁長一函每發沉憂并忘幸會交
代㳂檝若飛江山九月凉風滿衣為别幾時多少懽悲
志業益廣不可窺知長人之術酋為吏師縱酒十日舞
袖僛垂語公之餘且及其私許以季女配我長兒莫云
稚齒可以指期各負少壮輕後會時寓居宣城書札日
馳一疾不起訃來猶疑嗚呼哀哉惟先僕射儉德冠古
凡二十年四領茅土所至多治曰人父母官俸餘半委
庫不取京師里第蓬茅數畆慶餘生君曰天酬補何聰
明才智兮不使施為何付與之多兮折之何暴天陽地
隂高厚相侔上有河漢鈲(普錯反)天横流百刻晝夜平分不
饒皎不隂晦一月幾朝二男三女俗率如此三男二女
無有其地君子小人鼻目並列與小人校會無百一千
百一中以秀奪實凡禀隂陽生于其間陽常不勝賢者
宜艱自古皆然欲復何言撫孤一弔拍棺一哭咫尺不
遠涕下相續期於没齒盡力嗣子嗚呼哀哉伏惟尚饗
祭龔秀才文(杜牧)
維大中五年歲次辛未五月朔二日湖州刺史杜牧謹
遣軍事十將徐良敬致祭於故龔秀才之靈死者生之
極折脛而夭復死之極言於前定莫得而推出於偶然
魂其冤哉鄉里何在骨肉何人卞山之南可以栖魂嗚
呼哀哉伏惟尚饗
奠相國令狐公文(李商隱)
戊午歲丁未朔乙亥晦弟子玉谿李商隱叩頭哭奠故
相國贈司空彭陽公嗚呼昔夢飛塵從公車輪今夢山
阿送公哀歌古有從死今無柰何天平之年大刀長戟
將軍樽旁一人衣白十年忽然蜩宣甲化人譽公憐人
譛公罵公高如天愚卑如地脫蟺如蛇如氣之易愚調
京下公病梁山絶崖飛梁山行一千草奏天子鐫辭墓
門臨絶丁寧託爾而存公此去耶禁不時歸鳳棲原上
新舊衮衣有泉者路有夜者臺昔之去者宜其在哉聖
有夫子廉有伯夷浮魂沉魄公其與之故山巍巍玉谿
在中送公而歸一世蒿蓬嗚呼哀哉
文章辨體彙選卷七百五十
文章辨體彙選卷七百五十
明賀復徵編
祭文二
祭杜康文(唐王勣)
兩儀判闢萬象森羅都邑未建鳥獸獨多茹毛飲血巢
居穴窠天地不交人靈未和智哉先生爰作甘醴上配
百牢下主五齊以宴以禱為樽為洗萬神以降三獻成
禮法成必弊文盛則華奚仲斵輪焉知覆車桀紂亡國
羲和喪家周公作誥廼防厥邦我聞古時王道正直賢
人君子澡身浴德降及中世昏主作式刑罰不中䜛滛
罔極吁嗟世道一至於此逹人大觀貴和其禮與制於
物寧在於己乘流則逝遇坎則止眷兹酒德可以全身
杜明塞智蒙垢受塵阮藉遂性劉伶保真此避其世於
今幾人我瞻前說功高受賞嗟嗟先生其義可想肇基
麴糵光開祀饗大禮斯偹羣賢就養敢依河曲建爾靈
祀前臨極岸却就長磯茅茨不剪采椽不治掃地而祭
神其享之
祭處士仲長子光文(王勣)
歲月日隣人王勣謹以魚醴之奠敬祭仲長先生之靈
曰明道若昧進道若退鳥飛知還龍亢必悔嗟嗟夫子
理融其内不忮不求無憎無愛古人有言微妙玄通藏
用以密養正以蒙嗟嗟夫子允執厥中不見其始孰知
其終蕩蕩心跡悠悠默語周覽人事退居河渚何去何
從誰棄誰與聊同聚散不均寒暑大矣夫子其生若浮
至矣夫子其死若休鄉黨不懼朋友不憂素琴猶在黃
經尚留老萊不婚梁鴻難偶筵無饋奠室無箕箒嗟嗟
夫子豈圖其後金玉滿堂莫為之守凡我故人素服臨
旃葛巾從窆桐棺以遷墳不易壠坎不及泉苟無怛化
於何問天道性既喪仁義鋒起祭非古也禮之為始吾
從其俗敢告夫子清樽薄奠神其歆止
祭宇文夫人文(陳子昂)
維年月日朔女夫某謹以清酌嘉蔬之奠奉祭于故高
氏河南宇文夫人之靈恭聞夫人有清穆之德皓潔之
行淳懿肅恭内外仰則而遺風素範蕙敷蘭滋用能惠
心光孚氤氲沼沚崇嚴壺訓芬郁母儀中饋柔嘉娣姒
有則豈圖慈顔幽翳於今年墓木巳拱尊靈廓然今吉
辰恊應幽殯方開容象如在器質巳灰改卜禮典宅兆
方遷山園既列祖載行焉哀子號咷女也蟬媛終天永
訣泣血流漣某謬承嘉惠預叨姻戚生事早暌送終空
積竊聞精意以享黍稷非馨敢陳薄酹以獻明靈伏惟
夫人明神尚饗
祭夫徐敬業文(劉令嫻)
維梁大同五年新婦謹薦少牢於徐府君之靈曰惟君
德爰禮智才兼文雅學比山成辯同河瀉明經擢秀光
朝振野調逸許中聲高洛下含潘度陸超終邁賈二儀
既肇判合始分簡賢依德乃隸夫君外治徒奉内佐無
聞幸移蓬性頗習蘭薰式傳琴瑟相酬典墳輔仁難驗
神情易促雹碎春紅霜雕夏綠躬奉正衾親觀啟足一
見無期百身何贖嗚呼哀哉生死雖殊情親猶一敢遵
先好手調薑橘素爼空乾奠觴徒溢昔奉齊眉異於今
日從軍暫别且思樓中薄游未反尚比飛蓬如當此訣
永痛無窮百年何幾泉穴方同
為崔常侍祭牙門姜將軍文(王維)
維大唐開元二十五年歲次丁丑十一月辛未朔四日
甲戌左散騎常侍河西節度副大使攝御史中丞崔公
致祭於故姜公之靈嗚呼天子命之建旗西門帶甲十
萬鐵騎雲屯横挑彊胡飲馬河源嗟爾勇徤表為牙門
牙門伊何全齊大族四方有事誓死鳴轂前有血刅後
有飛鏃其氣益振大呼馳逐翩翩白馬象弧雕服戈舂
其喉矢集其目嗚呼天下無事今上好文爾有餘勇莫
敢邀勲腰鞬白首嗟跎塞雲死於禆將誰統前軍家本
秦人靈車東騖長天積雪邊城欲暮麾下行哭前旌抗
路身有寶劒不佩而去轅有代馬悲鳴跼顧嗚呼我誡
軍吏令送爾歸既素我服亦朱其衣黠虜未滅壯士長
辭牢醴以祭太息歔欷尚饗
祭陸端公文(顧况)
維大歷八年正月朔同鄉顧况於永嘉發使具簞蔬野
酌敬祭陸三十二兄端公之靈嗚呼接席之歡俄成奠
酒殊鄉少别杳忽於今牽拘南役遠哭如淚兄秉德居
厚植靈超茂天和發外虚白自内特挺孤操與物去害
惟昔二京羣盗縱横出入十年天下交兵越盗寇吳殺
人燒城國危如此公乃請行我之行焉無往不平擁陣
陵陽迴戈歙右江南山洞略盡遺醜拒敵先摧羣降獨
受兄之令弟况之良友感激風雲留連詩酒昔魏有人
子方叚干兄之所在人心獲安賢者讓平惟患是急兄
之忠勇人莫能及燕將泣書齊師復邑迹為功著名因
義立惟帝念功君門遂通臺閣生風乃憶江東高臨山
中有書滿屋與人共讀有粟如雲與人共分破富為貧
好事日聞靄靄牛潭峩峩囊嶺開流架迥倒寫烟景今
日凄凉林空夜永人或有言吉凶無門我命由我以兄之
才何適不可寧知一旦忽鍾兹禍鴻翔千仞自兹而墮
嗚呼哀哉伏惟尚饗
祭河南張員外文(韓愈)
維年月日彰義軍行軍司馬守太子右庶子兼御史中
丞韓愈謹遣某乙以庶羞清酌之奠祭於亡友故河南
縣令張十二員外之靈貞元十九君為御史余以無能
同詔並跱君德渾剛標高揭已有不吾如唾猶泥滓余
戅而狂年未三紀乘氣加人無挾自恃彼婉孌者實憚
吾曹側肩帖耳有舌如刀我落陽山以尹鼯猱君飄臨
武山林之牢歲弊寒兇雪虐風饕顚於馬下我泗君咷
夜息南山同臥一席守吏防夫觝頂交跖洞庭漫汗粘
天無壁風濤相豗中作霹靂追程盲進颿船箭激南上
湘水屈氏所沈二妃行迷淚蹤染林山哀浦思鳥獸呌
音余唱君和百篇在吟君上於縣我又南踰把&KR0678;相飲
後期有無期宿界上一又相語自别幾時遽變寒暑枕
臂欹眠加余以股僕來告言虎入廐處無敢驚逐以我
&KR1042;去君云是物不駿於乘虎取而往來寅其徵我預在
此與君俱膺猛獸果信惡禱而憑余出嶺中君竢州下
偕掾江陵非余望者郴山竒變其水清寫泊砂倚石有
遌無捨衡陽放酒熊咆虎嘷不存令章罰籌蝟毛委舟
湘流往觀南嶽雲壁潭潭穹林攸擢避風太湖七日鹿
角鈎登大鮎怒頰豕豞臠盤炙酒羣奴餘啄走官階下
首下尻高下馬伏塗從事是遭予徵博士君以使巳相
見京師過願之始分教東生君掾雍首兩都相望於别
何有解手背面遂十一年君出我入如相避然生闊死
休吞不復宣刑官屬郎引章訐奪權臣不愛南昌是幹
明條謹獄氓獠戶歌用遷澧浦為人受瘥還家東都起
令河南屈拜後生憤所不堪屢以正免身伸事蹇竟死
不昇孰勸為善丞相南討余辱司馬議兵大梁走出洛
下哭不憑棺奠不親斝不撫其子葬不送野望君傷懷
有隕如瀉銘君之績納石壤中爰及祖考紀德事功外
著後世鬼神與通君其奚憾不余鑒衷嗚呼哀哉尚饗
祭柳子厚文(韓愈)
嗟嗟子厚而至然耶自古莫不然我又何嗟人之生世
如夢一覺其間利害竟亦何校當其夢時有樂有悲及
其既覺豈足追維凡物之生不願為材犧罇青黃乃木
之災子之中棄天脫馽羈玉珮瓊琚大放厥辭富貴無
能磨滅誰紀子之自著表表愈偉不善為斲血指汗顔
功匠旁觀縮手䄂間子之文章而不用世乃令吾徒掌
帝之制子之視人自以無前一斥不復羣飛刺天嗟嗟
子厚今也則亡臨絶之音一何琅琅徧告諸友以寄厥
子不鄙謂余亦托以死凡今之交觀勢厚薄余豈可保
能承子託非我知子子實命我猶有鬼神寧敢遺墜念
子永歸無復來期設祭棺前矢心以辭嗚呼哀哉尚饗
祭穆員外文(韓愈)
於乎建中之初余居於嵩擕扶北奔避盗來攻晨及洛
師相遇一時顧我如故眷然顧之子有令聞我來自山
子之畯明我鈍而頑道既云異誰從知我我思其厚不
知其可於後八年君從杜侯我時在洛亦應其招留守
無事多君子僚罔有疑忌維其嬉游草生之春鳥鳴之
朝我轡在手君揚其鑣君居於室我既來即或以嘯歌
或以偃側誨余以義復我以誠終日以語無非德聲主人
信讒有惑其下殺人無罪誣以成過入救不從反以為
福赫赫有聞王命三司察我於獄相從係縲曲生何樂
直死何悲上懷主人内閔其私進退之難君處之宜既
釋於囚我來徐州道之悠悠思君為憂我如京師君居
父喪哭泣而拜言詞不通我歸自西君反吉服晤言無
它往復其昔不日而違重我心惻自後聞君母喪是丁
痛毒之懷六年以并孰云孝子而殞厥靈今吾之至入
門失聲酒肉在前君胡不餐升君之堂不與我言於乎
死矣何日來還
祭鄭夫人文(韓愈)
嗚呼天禍我家降集百殃我生不辰三歲而孤蒙幼未
知鞠我者兄在死而生實維嫂恩未齔一年兄宦王官
提擕負任去洛居秦念寒而衣念饑而飱疾疹水火無
災及身劬勞閔閔保此愚庸年方及紀薦及凶屯兄罹
䜛口承命遠遷窮荒海隅天閼百年萬里故鄉幼孤存
前相顧不歸泣血號天微嫂之力化為夷蠻水浮陸走
丹旐翩然至誠感神反葬中原既克反葬遭時艱難百
口偕行避地江濆春秋霜露薦敬蘋蘩以享韓氏之祖
考曰此韓氏之門視予猶子誨化諄諄爰來京師年在
成人屢貢於王名乃有聞念兹頓頑非訓曷因感傷懷
歸隕涕薰心苟容躁進不顧其躬禄仕而還以為家榮
奔走乞假東西北南孰云此來乃睹靈車有志弗及長
負殷勤嗚呼哀哉昔在韶州之行受命於元兄曰爾幼
養於嫂喪服必以期今其敢忘天實臨之嗚呼哀哉日
月有時歸合塋封終天求辭絶而復蘇尚饗
祭薛助教文(韓愈)
維元和四年歲次已丑後三月二十一日丙寅朝散郎
守國子博士韓愈太學助教侯繼謹以清酌之奠祭於
亡友國子助教薛君之靈嗚呼吾徒學而不見施設禄
又不足以活身天於此時奪其友人同官太學日得相
因柰何永違秪隔數晨笑語為别慟哭來門藏棺蔽帷
欲見無緣皎皎眉目在人目前酌以告誠庶幾有神嗚
呼哀哉尚饗
祭侯主簿文(韓愈)
維年月日吏部侍郎韓愈謹遣男殿中省進馬佶致祭
於亡友故國子主簿侯君之靈嗚呼惟子文學今誰過
之子於道義困不捨遺我狎我愛人莫與夷自始及今
二紀於兹我或為文筆俾子持唱我和我問我以疑我
釣我游莫不我隨我寢我休莫爾之私朋友昆弟情敬
異施惟我與子無適不宜棄我而死嗟我之衰相好滿
目少年之時日月云亡今其有誰誰不富貴而子為羈
我無利權雖怨曷為子之方葬我方齋祀哭送不可誰
知我悲嗚呼哀哉尚饗
祭吕敬叔文(柳宗元)
維年月日朔友人從内兄守永州司馬員外置同正員
柳宗元謹以酒肉之奠致祭於亡友吕敬叔之魂嗚呼
鞠躬歴聘或以不答屠漁乖離夫何克合大或不容小
或見遺往來逢迎今古參差惟子之中忠勇克之以誠
與物退受其疵智謀宏長辨論恢竒巖峩博大與世異
姿何付之器而躓於時嘗曰余武王功是期誓耆其力
以逹皇威邊鄙不靖俾供輿師諸侯順道戎貊咸宜今
其沒矣哀志之違知之無補世又罕知嗚呼哀哉昔與
子游尚疑其志及觀其長誠任其事日異其能歲增其
智進如川行浩浩而遂天乎有亡中道是棄余慎取友
惟心之虔周游人間餘二十年擯辱非恥升揚非賢一
貫於道無四五焉子之我知不以事遷言而見信貌阻
心傳我黜終世子夭於前徒稱子志誰信我言與子俱
已孰云後先惟子之兄志同義比官刺一州四十而死
子仕方初百年有幾如何默默去我遄巳有稚之妻有
弱之子海壖東周號哭萬里葬紖之行獲出於此爰陳酒
肉式嘉且旨讀兹哀辭以奠而誄嗚呼敬叔吾道已矣
尚饗
祭崔使君敏文(柳宗元)
夫産崑崙者難為玉植鄧林者難為木公以令望顯於
華族藝䆳六書學該七錄耽此黃老恬於寵辱入補黑
衣出參甸服紀綱淮海政令維肅宰制岳濱周於仁育
儲闈典儀直清攸屬久次推能二州繼牧至於是邦率
由舊俗和易勿亟優游自足既有小(集作少)吏亦勤(集作勤於)
庶獄訞誣殄除滛祠翦覆出令三歲人無怨讟進律未
行歸神何速某咸以罪戾謫兹炎方公垂惠和枯槁以
光鳴鸞適野泛鷁沿湘廣筵命樂華燭飛觴高歌屢舞
終以無荒紛慮斯屏憂懷暫㤀良時不再斯樂難常今
其柰何顧慕增(集作感)傷嗚呼哀哉室有迭去用無息流
追懷曩晨恍若夢游奠撤(集作徹)中寢魂遷葉(集作乘)舟邦
人永思匍匐隱憂况我懷德心焉若抽潔誠可鑒蘋藻
非羞
祭柳員外文(劉禹錫)
維元和十五年歲次庚子正月戊戌朔日孤子劉禹錫
銜哀扶力謹遣所使黃萇具清酌庶羞之奠敬祭於亡
友柳君之靈嗚呼子厚我有一言君其聞否惟君平昔
聰明絶人今雖化去夫豈無物意君所死乃形質耳魂
氣何託聽余哀詞嗚呼痛哉嗟余不天甫遭閔凶未離
所部三使來弔憂我哀病論以苦言情深禮至欵密重
復期於中路更申願言塗次衡陽云有柳使謂承前約
忽承訃書驚號大呌如得狂病良久問故百哀攻中涕
洟迸落魂魄震起伸紙窮竟得君遺書絶絃之音悽愴
徹骨初託遺嗣故其不孤末言歸輤從祔先域凡此數
事職在吾徒永言素交索居多遠鄂渚差近表臣分深
想其聞訃心勇於義已命所使持書徑行友道尚終當
所加厚退之承命改牧宜陽亦馳一函候於便道勒石
垂後屬於伊人安平宣英會有還使悉已如禮形於冥
書嗚呼子厚此是何事朋友凋落從古所悲不圖此言
乃為君發自君失意沉伏遠郡近遇國士方伸眉頭亦
見遺學恭辭舊府志氣相感心踰常倫顧余負亹營奉
方重猶冀前路望君銘旌古之逹人朋友製服今有所
厭其禮莫伸朝晡臨後出就别次南望桂水哭我故人
孰云宿草此慟何極嗚呼子厚卿其死矣終我所生無
相見矣何人不逹使君終否何人不老使人夭死皇天
后土胡寧忍此知悲無益柰恨無已子之不聞余心不
理含酸執筆輙伸復止誓使周六同於巳子魂兮來斯
知我深旨嗚呼哀哉尚饗
祭韓吏部文(劉禹錫)
高山亡窮太宰削成人文亡窮夫子挺生典訓為徒百
家抗行當時勍者皆出其下古人中求為敵盖寡貞元
之中帝鼓薰琴奕奕金馬文章如林君自幽谷升於高
岑鸞鳳一鳴蜩螗革音手持文柄高視寰海權衡低昂
瞻我所在三十餘年聲名塞天公鼎侯碑志遂表阡一
字之賈輦金如山權豪來侮人虎我鼠然諾洞開人金
我灰親親尚舊丹其夀考天人之學可與論道二者不
至至者其誰豈天與人好惡背馳昔遇夫子聰明勇奮
常操利刅開我混沌子長在筆予長在論持矛舉楯卒
不能困時惟子厚竄言其間贊詞愉愉(闕)顔顔磅礴
上下羲農以還會於有極服之無言(闕)岐山威鳳不復
鳴華亭别鶴中夜驚畏簡書兮拘印綬思臨慟兮志莫
就生芻一束酒一杯故人故人歆此来
祭故福建獨孤中丞文(李翺)
維大和元年歲次丁未九月庚申朔二十日巳夘朝散
大夫守右諫議大夫知制誥李翺謹以清酌庶羞之奠
敬祭於亡友故福建都團練觀察處置等使兼御史中
丞獨孤君侍郎之靈嗚呼昔我與君自少而歡中暫乖
阻周荆𦕈綿宣城越中二府周旋同事於公職以相連
子常推後我唱其先叔向汝齊不紉而堅蘭馨以聞乃
在掖垣引我代已真謂其賢共升於朝亦又多年或外
或内莫余或捐君齒少我髮鬢都玄豐盈角羣氣茂神
全當臻上夀福祉昌延何為發瘍針藥勿蠲有妻既喪
有子童然喪祭誰主銘旌有翩嗚呼哀哉唯短與長會
歸於死以存悲逝前後皆爾哭君之哀痛折支指欲抑
不能縱之曷已嗚呼哀哉入君之戶但有裳帷思與君
言不見容儀薦肉不食酌酒不持嗟嗟用晦何亟臻斯
嗚呼哀哉尚饗
於湖州别女足墓文(李翺)
維長慶元年歲次辛丑十二月癸亥朔十九日辛巳父
舒州刺史翺以酒果以奠敬别於第七女足娘子之靈
吾以前月二十八日蒙恩改舒州刺史以明日將領汝
母等水路赴州故以酒果來與汝别嗚呼我為汝父汝
則我女王命有期不得安處延陵喪子葬不歸吳考之
於禮其合矣夫汝之形骨託終此土汝之精神冥漠不
覩上及於天下及於泉鬼神有知汝骨安全永永終古
無有後艱我來訣别涕淚漣漣嗚呼哀哉尚饗
祭故處州李使君文(杜牧)
維會昌五年歲次乙丑某月日池州刺史杜牧謹遣軍
事押衙王鏶謹以清酌庶羞之奠敬致祭於亡友李君
起居之靈憶昔相遇兩未生鬚京師衆中跡猶甚疎一
言道合盡寫有無我于宣城忝跡賓吏君隨幕府東下
繼至復與友人故薛子威邂逅釋願如相為期放論劇
談各持是非攻強討深張余&KR0034;機怒或絶赫終成笑嬉
於後七年君拜左史來蜀西川我官補闕云愧我先拜
章請代盖私我焉我有家事乞假南來循出里第君出
離杯令弟在席恣為恢諧耳熱膽張觥聮相&KR0008;我歸墜
馬一支幾摧君來我坐側倚旁隈時聞酸吟戱口猶開
云君我殺以酒相加忌我之才及我南去君刺池陽我
守黃崗葭葦之場唯君書信前後相望辭意纖悉勉我
自彊筆我性情補短裁長一函每發沉憂并忘幸會交
代㳂檝若飛江山九月凉風滿衣為别幾時多少懽悲
志業益廣不可窺知長人之術酋為吏師縱酒十日舞
袖僛垂語公之餘且及其私許以季女配我長兒莫云
稚齒可以指期各負少壮輕後會時寓居宣城書札日
馳一疾不起訃來猶疑嗚呼哀哉惟先僕射儉德冠古
凡二十年四領茅土所至多治曰人父母官俸餘半委
庫不取京師里第蓬茅數畆慶餘生君曰天酬補何聰
明才智兮不使施為何付與之多兮折之何暴天陽地
隂高厚相侔上有河漢鈲(普錯反)天横流百刻晝夜平分不
饒皎不隂晦一月幾朝二男三女俗率如此三男二女
無有其地君子小人鼻目並列與小人校會無百一千
百一中以秀奪實凡禀隂陽生于其間陽常不勝賢者
宜艱自古皆然欲復何言撫孤一弔拍棺一哭咫尺不
遠涕下相續期於没齒盡力嗣子嗚呼哀哉伏惟尚饗
祭龔秀才文(杜牧)
維大中五年歲次辛未五月朔二日湖州刺史杜牧謹
遣軍事十將徐良敬致祭於故龔秀才之靈死者生之
極折脛而夭復死之極言於前定莫得而推出於偶然
魂其冤哉鄉里何在骨肉何人卞山之南可以栖魂嗚
呼哀哉伏惟尚饗
奠相國令狐公文(李商隱)
戊午歲丁未朔乙亥晦弟子玉谿李商隱叩頭哭奠故
相國贈司空彭陽公嗚呼昔夢飛塵從公車輪今夢山
阿送公哀歌古有從死今無柰何天平之年大刀長戟
將軍樽旁一人衣白十年忽然蜩宣甲化人譽公憐人
譛公罵公高如天愚卑如地脫蟺如蛇如氣之易愚調
京下公病梁山絶崖飛梁山行一千草奏天子鐫辭墓
門臨絶丁寧託爾而存公此去耶禁不時歸鳳棲原上
新舊衮衣有泉者路有夜者臺昔之去者宜其在哉聖
有夫子廉有伯夷浮魂沉魄公其與之故山巍巍玉谿
在中送公而歸一世蒿蓬嗚呼哀哉
文章辨體彙選卷七百五十
