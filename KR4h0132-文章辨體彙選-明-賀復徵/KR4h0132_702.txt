文章辨體彙選卷七百二
明賀復徵編
墓誌銘五
秘書少監史館修撰馬墓誌(唐李翺)
公諱某字盧符宣州刺史玄慶之曾孫著作郎贈少府
監恬之子公九歲貫涉經史魯山令元德秀行高一時
公往師焉魯山令竒之號公為馬孺子為之著神聰贊
由是名聞中書令郭公子儀奏為懷州參軍充四鎮伊
西庭節度巡官從事河陽三城河東三府累轉試大府
丞因得太原府倉黜陟使裴伯言謂公堪為諫官薦之
於朝并殿中御史充昭義軍節度參謀召為太子左贊
善大夫遷主客員外郎使於海東復命授興元少尹入
為將作少監改國子司業遷秘書少監又加史館修撰
元和十三年十一月巳酉寢疾卒公博覽多藝奕棋居
第三品家貧未嘗問生業祗以纂錄自樂為事撰歴代
紀錄類史鳳池錄纂寶折桂錄新羅紀行將相别傳及
所為文總四百八十八卷年登八十官貳秘書職領太
史雖不及於富貴亦儒者之難及也夫人潁川陳氏贈
潁川郡君先公終三十年餘矣有子七人曰文則由進
士補錢塘尉第二第四子文範並早卒曰文同曰文約
讀書著文有名於進士場曰文輿曰溪郎皆恭守家法
女五人其存者三人未笄文同等奉公之喪以明年二
月祔葬于偃師從先塋謂翺嘗從於史氏之列來請為
誌
唐故浦城縣尉元君墓誌銘(元稹)
君諱某字莫之有魏昭成皇帝十七世而生某官某君
即某官之次子也少孤母曰渤海封夫人提捧教訓不
十四五其心卓然讀書為文舉進士每歲抵刺使以上
求與計去且取衣食之資以供養意義漸聞於朋友間
無何宗姪義方觀察福建子幼道遠自孤其行拜言勤
求請君俱去太夫人曰吾有爾兄養足矣爾其遂行旋
授建州浦城尉宗姪之心腹耳目之重以至閨門之令
盡寄於君上下不怨誠且盡也又無何宗姪觀察鄜坊
君亦俱去心腹耳目之寄皆如初宗姪歿子公慶號駭
迷謬無所據君自始至卒任持之公慶事公雖及喜愠
不敢專元和中丁封夫人喪痛毒哽咽結氣膏肓既喪
遂卒不散十五年八月二日終于京城南享年五十八
公慶襄其事夫人濮陽吳氏賢善恭幹生一女女亦惠
和夭君前累月嗚呼吳夫人可謂生人太苦矣予與君
伯季之間十歲相得師學然諾出入宴遊無不同也及
逾三十年予亦竊位偷名官進不已然而終無濡縷之
力及於君君何足悲適自悲耳銘曰
維元和庚子十一月之四日禽交加六神沒于嗟元君
歸此室
醉吟先生墓誌銘(白居易)
先生姓白名居易字樂天其先太原人也秦將武安君
起之後高祖諱志善尚衣奉御曾祖諱温檢校都官郎
中王父諱鍠侍御史河南府鞏縣令先大父諱季庾朝
奉大夫襄州别駕大理少卿累贈刑部尚書右僕射先
大父夫人陳氏贈潁川郡太夫人妻楊氏弘農郡君兄
幼文皇浮梁縣主簿弟行簡皇尚書膳部郎中一女適
監察御史談弘謩三姪長曰味道盧州巢縣丞次曰景
回淄州司兵參軍次曰晦之舉進士樂天無子以姪孫
阿新為之後樂天幼好學長工文累進士拔萃制策三
科始自校書郎終以少傅致仕前後歷官二十任食祿
四十年外以儒行修其身中以釋教治其心旁以山水
風月歌詩琴酒樂其志前後著文集七十卷合三千七
百二十首傳於家又著事類集要三十部合一千一百
三十門時人目為白氏六帖行於世凡平生所慕所感
所得所喪所經所遇所適一事一物已上布在文集中
開卷而盡可知也故不備書大歷六年正月二十日生
於鄭州新鄭縣東郭宅以會昌六年月日終於東都履
道里私第春秋七十有五以某年月日葬於華州下邽
縣臨津里北原祔侍御僕射二先塋也啓手足之夕語
其妻與姪曰吾之幸也壽過七十官至二品有名於世
無益於人褒優之禮宜自貶損我歿當歛以衣一襲送
以車一乘無用鹵簿葬無以血食祭無請太常諡無建神
道碑但於墓前立一石刻吾醉吟先生傳一本可矣語
訖命筆自銘其墓云
樂天樂天生天地中七十有五年其生也浮雲然其死
也委蛻然來何因去何緣吾性不動吾行屢遷已焉已
焉吾安往而不可又何足厭戀乎其間
唐太原白氏下殤墓誌(白居易)
白氏下殤曰幼美小字金剛奴其先太原人高祖諱志
善尚衣奉御曾祖諱温都官郎中王父諱鍠河南府鞏
縣令先府君諱季庾大理少卿山東别駕先太夫人潁
川陳氏封潁川縣君幼美即第四子也既生而慧既孩
而敏七歲能誦詩賦八歲能讀書鼓琴九歲不幸遇疾
夭徐州符離縣私第貞元八年九月權窆于縣南原元
和九年春二月二十五日改葬于華州下邽縣義津鄉
北岡祔于先府君宅兆之東三十步其兄居易行簡邈
然已孤撫哀臨穴斷手足之痛其心如初且號其銘誌
于墓曰
嗚呼剛奴痛矣哉念爾九歲逝不迴埋魂閟骨長夜臺
二十年後復一開昔葬符離今下邽魂兮魂兮隨骨來
淮南支使杜君墓誌銘(杜牧)
君諱顗字勝之曾祖凉州節度使襄陽公贈左僕射希
望大父司徒平章事太保致仕岐國公贈太師佑皇考
駕部員外郎贈禮部尚書從郁君幼孤多疾目視昏近
先夫人不令就學年十七讀尚書十三篇禮記七篇漢
書至賈誼傳不復執卷年二十四明年當舉進士始握
筆草闕下獻書與裴丞相度指言時事成合數千字不
半歲遍傳天下進士崔岐有文學峭澁不許可人詣門
贈君詩曰賈馬死來生杜顗中間寥落一千年二十五
舉進士二十六一舉登上第時賈相國餗為禮部之年
朝士以進士干賈公不獲有傑強毁嘲者賈公曰我只
以杜顗敵數百輩足矣始命試秘書正字匭使判官李
丞相德裕出為鎮海軍節度使辟君試協律郎為巡官
後貶袁州語親善曰我聞杜巡官言晚十年故有此行
太和九年夏君客揚州六月授咸陽尉直史官君曰訓
注必亂可徐行俟之至汴二兇敗及洛以疾辭東下居
州之龍興寺丞相牛公僧孺請君入幕府君謝曰李公
在困未願副知已開成二年春目益昏冬遂喪明李為
淮南節度使復請為試評事兼監察御史支使兄牧自
馮翊迎醫石生曰是狀腦脂下融名曰内障如蠟塞管
蠟去管明俟脂凝可以抉去無不愈者後二年石曰可
治治不效自馮翊别迎醫醫曰嗟乎障有赤脉如木根
横出牢不可斷是法名曰日脚内瘴生日脚者法不可
治君因居淮南築室治生不復言治眼事聞於天下無
不嗟歎君安泰自如令人旁讀十三代史書一聞不遺
客來與之議論證引聽者忘去年四十五大中二年五
月二十五日卒男曰麟師年十歲女曰署兒始五歲六
年二月八日歸葬先塋實萬年縣洪原鄉少陵西南二
里牧今年五十假使更生十年為六十人不夭矣與君
别止三千六百日耳況早衰多病敢期六十人乎忍不
抑哀以銘吾弟銘曰
古之逹人以生為寄為夢以死為歸為覺不知生偶然
乎其有裁受乎偶然即冺為大空與不生同其有裁受
乎嗚呼勝之今既歸而覺矣其自知矣何為其然乎嗚
呼哀哉
平盧軍節度巡官李府君墓誌銘(杜牧)
牧太和元年舉進士第貢於上都有司試於東都在二
都羣進士中往往有言前十五年有進士李飛自江西
來貌古文高始就禮部試賦吏大呼其姓名熟視符驗
然後入飛曰如是選賢耶即求貢如是自以為賢耶因
袖手不出明日逕返江東牧曰誠有是人吾輩不可得
與為伍矣後二年事故吏部沈公於鍾陵宣城為幕吏
兩府凡五年間同舍生蘭陵蕭寘京兆韓乂博陵崔壽
每品量人之等第必曰有道有學有文如李處士勘者
寡矣是卑進士不舉嘗名飛者牧益恨未面其人且喜
其人之在位也大和九年為監察御史分司東都今諫
議大夫李仲敏左拾遺韋楚老前監察御史盧簡求咸
言於牧曰御史法當檢謹子少年設有與游宜得長厚
有學識者因訪求得失資以為官洛下莫若李處士勘
牧謝曰素所恨不見者即日造其廬遂旦夕往來開成
元年春二月平盧軍節度使王公彦威聞君名挈卑詞
于簡副以幣馬請為節度巡官明年春平盧府改君西
歸病於路卒於洛陽友人王廣思恭里第享年若干君
諱勘字定臣七代祖渤海王奉慈祖杠衢州盈川令父
登婺州浦陽尉浦陽晚無子夫人吳興沈氏夢一人狀
甚偉捧一嬰兒曰予為孔丘以是與爾及期生君因名
曰天授君幼孤旁無羣從可以附託年十餘歲即好學
寒雪拾薪自炙夜無燃膏默念所記年三十盡明六經
書解决微隠蘇融雪釋鄭玄至於孔穎達輩凡所為疏
注皆能短長其得失一舉進士恥不肯試歸晉陵陽羨
里得山水居之始開百家書緣飾事業每有小功喪訖
制不食肉飲酒語言行止皆有法度陽羨民有鬭諍不
决不之官人必皆以詣君所著文數百篇外於仁義一
不關筆常曰詩者可以謌可以流於竹鼓於絲婦人小
兒皆欲諷誦國俗薄厚扇之于詩如風之疾速常痛自
元和以來有元白詩者纖豔不逞非莊士雅人多為其
所破壊流於民間疏于屏壁子父母女交口教授滛言
媟語冬寒夏熱入人肌膚不可除去吾無位不得用法
以治之欲使後代知有發憤者因集國朝已来類於古
詩得若干首編為三卷目為唐詩為序以道其志居江
南秀人張智實蕭寬韓乂崔壽宋邧楊發王廣皆趨君
交之後皆得進士第有聲名官職君尚為布衣然於君
不敢稍怠君在洛中困甚河南節度使蕭洪移鎮鄜州
諫議大夫蕭俶以君言於洪洪素敬諫議郎欲謁君以
請君曰人間譁言洪盜籍外威一窺其面能易吾死尚
且不忍死況為其黨乎居數月洪果敗娶弘農楊氏女
早卒子二人長曰審之次曰鼎郎始五歲以某月日權
葬于常州宜興縣某鄉里某於君為晚交得君最厚因
為之銘曰
命如煙雲道比宮宅煙雲飄揚莫知往來為道不至無
以偃息有道有命偶然相值命不在我不肖亦貴豈可
指此與彼為市嗚呼定臣曰德孔修曰學必聖飭我兢
兢不一言命可傳其心以教後生嗚呼哀哉
自撰墓銘(杜牧)
牧字牧之曾祖某河西隴右節度使祖某司徒平章事
岐國公贈太師考某駕部員外累贈禮部尚書牧進士
及第制策登科弘文館校書郎試左武衛兵曹參軍江
西團練巡官轉監察御史裏行御史淮南節度掌書記
拜真監察分司東都以弟病去官授宣州團練州判殿
中侍御史内供奉遷左補闕史館修撰轉膳部比部員
外郎皆兼史職出守黃池睦三州遷司勲員外郎史館
修撰轉吏部員外以弟病乞守湖州入拜考功郎中知
制誥周歲拜中書舍人某平生好讀書為文亦不出人
曹公曰吾讀兵書戰策多矣孫武深矣因注其書十三
篇乃曰上窮天時下極人事無以加也後當有知之者
去歲七月十日在吳興夢人告曰爾當作小行郎復問
其次曰禮部考功為小行矣言其終典耳今歲九月十
九日歸夜困亥初就枕寢得被勢久酣而不夢有人朗
告曰爾改名畢十月二日奴順來言炊將熟甑裂予曰
皆不祥也十一月十日夢書片紙皎皎白駒在彼空谷
傍有人曰空谷非也過隙也予生於角星昴畢於角為
第八宮曰病厄宮亦曰八殺宮土星在焉火星繼木星
上楊晞曰木在張於角為第十一福德宮木為福德大
君子救於其旁無虞也予曰自湖守不周歲遷舍人木
還福於角足矣土火還死於角宜哉復自視其形視流
而疾鼻折山根年五十斯壽矣某月某日終于安仁里
妻河東裴氏朗州刺史偃之女先某若干時卒長男曰
曹師年十六次曰柅柅年十二别生二男曰蘭曰興一
女曰真皆幼以某年月日葬于少陵司馬村先塋銘曰
後魏太尉顒封平安公及子九世皆葬少陵嗟爾小子
亦克厥終安于肅宮
文章辨體彙選卷七百二
文章辨體彙選卷七百二
明賀復徵編
墓誌銘五
秘書少監史館修撰馬墓誌(唐李翺)
公諱某字盧符宣州刺史玄慶之曾孫著作郎贈少府
監恬之子公九歲貫涉經史魯山令元德秀行高一時
公往師焉魯山令竒之號公為馬孺子為之著神聰贊
由是名聞中書令郭公子儀奏為懷州參軍充四鎮伊
西庭節度巡官從事河陽三城河東三府累轉試大府
丞因得太原府倉黜陟使裴伯言謂公堪為諫官薦之
於朝并殿中御史充昭義軍節度參謀召為太子左贊
善大夫遷主客員外郎使於海東復命授興元少尹入
為將作少監改國子司業遷秘書少監又加史館修撰
元和十三年十一月巳酉寢疾卒公博覽多藝奕棋居
第三品家貧未嘗問生業祗以纂錄自樂為事撰歴代
紀錄類史鳳池錄纂寶折桂錄新羅紀行將相别傳及
所為文總四百八十八卷年登八十官貳秘書職領太
史雖不及於富貴亦儒者之難及也夫人潁川陳氏贈
潁川郡君先公終三十年餘矣有子七人曰文則由進
士補錢塘尉第二第四子文範並早卒曰文同曰文約
讀書著文有名於進士場曰文輿曰溪郎皆恭守家法
女五人其存者三人未笄文同等奉公之喪以明年二
月祔葬于偃師從先塋謂翺嘗從於史氏之列來請為
誌
唐故浦城縣尉元君墓誌銘(元稹)
君諱某字莫之有魏昭成皇帝十七世而生某官某君
即某官之次子也少孤母曰渤海封夫人提捧教訓不
十四五其心卓然讀書為文舉進士每歲抵刺使以上
求與計去且取衣食之資以供養意義漸聞於朋友間
無何宗姪義方觀察福建子幼道遠自孤其行拜言勤
求請君俱去太夫人曰吾有爾兄養足矣爾其遂行旋
授建州浦城尉宗姪之心腹耳目之重以至閨門之令
盡寄於君上下不怨誠且盡也又無何宗姪觀察鄜坊
君亦俱去心腹耳目之寄皆如初宗姪歿子公慶號駭
迷謬無所據君自始至卒任持之公慶事公雖及喜愠
不敢專元和中丁封夫人喪痛毒哽咽結氣膏肓既喪
遂卒不散十五年八月二日終于京城南享年五十八
公慶襄其事夫人濮陽吳氏賢善恭幹生一女女亦惠
和夭君前累月嗚呼吳夫人可謂生人太苦矣予與君
伯季之間十歲相得師學然諾出入宴遊無不同也及
逾三十年予亦竊位偷名官進不已然而終無濡縷之
力及於君君何足悲適自悲耳銘曰
維元和庚子十一月之四日禽交加六神沒于嗟元君
歸此室
醉吟先生墓誌銘(白居易)
先生姓白名居易字樂天其先太原人也秦將武安君
起之後高祖諱志善尚衣奉御曾祖諱温檢校都官郎
中王父諱鍠侍御史河南府鞏縣令先大父諱季庾朝
奉大夫襄州别駕大理少卿累贈刑部尚書右僕射先
大父夫人陳氏贈潁川郡太夫人妻楊氏弘農郡君兄
幼文皇浮梁縣主簿弟行簡皇尚書膳部郎中一女適
監察御史談弘謩三姪長曰味道盧州巢縣丞次曰景
回淄州司兵參軍次曰晦之舉進士樂天無子以姪孫
阿新為之後樂天幼好學長工文累進士拔萃制策三
科始自校書郎終以少傅致仕前後歷官二十任食祿
四十年外以儒行修其身中以釋教治其心旁以山水
風月歌詩琴酒樂其志前後著文集七十卷合三千七
百二十首傳於家又著事類集要三十部合一千一百
三十門時人目為白氏六帖行於世凡平生所慕所感
所得所喪所經所遇所適一事一物已上布在文集中
開卷而盡可知也故不備書大歷六年正月二十日生
於鄭州新鄭縣東郭宅以會昌六年月日終於東都履
道里私第春秋七十有五以某年月日葬於華州下邽
縣臨津里北原祔侍御僕射二先塋也啓手足之夕語
其妻與姪曰吾之幸也壽過七十官至二品有名於世
無益於人褒優之禮宜自貶損我歿當歛以衣一襲送
以車一乘無用鹵簿葬無以血食祭無請太常諡無建神
道碑但於墓前立一石刻吾醉吟先生傳一本可矣語
訖命筆自銘其墓云
樂天樂天生天地中七十有五年其生也浮雲然其死
也委蛻然來何因去何緣吾性不動吾行屢遷已焉已
焉吾安往而不可又何足厭戀乎其間
唐太原白氏下殤墓誌(白居易)
白氏下殤曰幼美小字金剛奴其先太原人高祖諱志
善尚衣奉御曾祖諱温都官郎中王父諱鍠河南府鞏
縣令先府君諱季庾大理少卿山東别駕先太夫人潁
川陳氏封潁川縣君幼美即第四子也既生而慧既孩
而敏七歲能誦詩賦八歲能讀書鼓琴九歲不幸遇疾
夭徐州符離縣私第貞元八年九月權窆于縣南原元
和九年春二月二十五日改葬于華州下邽縣義津鄉
北岡祔于先府君宅兆之東三十步其兄居易行簡邈
然已孤撫哀臨穴斷手足之痛其心如初且號其銘誌
于墓曰
嗚呼剛奴痛矣哉念爾九歲逝不迴埋魂閟骨長夜臺
二十年後復一開昔葬符離今下邽魂兮魂兮隨骨來
淮南支使杜君墓誌銘(杜牧)
君諱顗字勝之曾祖凉州節度使襄陽公贈左僕射希
望大父司徒平章事太保致仕岐國公贈太師佑皇考
駕部員外郎贈禮部尚書從郁君幼孤多疾目視昏近
先夫人不令就學年十七讀尚書十三篇禮記七篇漢
書至賈誼傳不復執卷年二十四明年當舉進士始握
筆草闕下獻書與裴丞相度指言時事成合數千字不
半歲遍傳天下進士崔岐有文學峭澁不許可人詣門
贈君詩曰賈馬死來生杜顗中間寥落一千年二十五
舉進士二十六一舉登上第時賈相國餗為禮部之年
朝士以進士干賈公不獲有傑強毁嘲者賈公曰我只
以杜顗敵數百輩足矣始命試秘書正字匭使判官李
丞相德裕出為鎮海軍節度使辟君試協律郎為巡官
後貶袁州語親善曰我聞杜巡官言晚十年故有此行
太和九年夏君客揚州六月授咸陽尉直史官君曰訓
注必亂可徐行俟之至汴二兇敗及洛以疾辭東下居
州之龍興寺丞相牛公僧孺請君入幕府君謝曰李公
在困未願副知已開成二年春目益昏冬遂喪明李為
淮南節度使復請為試評事兼監察御史支使兄牧自
馮翊迎醫石生曰是狀腦脂下融名曰内障如蠟塞管
蠟去管明俟脂凝可以抉去無不愈者後二年石曰可
治治不效自馮翊别迎醫醫曰嗟乎障有赤脉如木根
横出牢不可斷是法名曰日脚内瘴生日脚者法不可
治君因居淮南築室治生不復言治眼事聞於天下無
不嗟歎君安泰自如令人旁讀十三代史書一聞不遺
客來與之議論證引聽者忘去年四十五大中二年五
月二十五日卒男曰麟師年十歲女曰署兒始五歲六
年二月八日歸葬先塋實萬年縣洪原鄉少陵西南二
里牧今年五十假使更生十年為六十人不夭矣與君
别止三千六百日耳況早衰多病敢期六十人乎忍不
抑哀以銘吾弟銘曰
古之逹人以生為寄為夢以死為歸為覺不知生偶然
乎其有裁受乎偶然即冺為大空與不生同其有裁受
乎嗚呼勝之今既歸而覺矣其自知矣何為其然乎嗚
呼哀哉
平盧軍節度巡官李府君墓誌銘(杜牧)
牧太和元年舉進士第貢於上都有司試於東都在二
都羣進士中往往有言前十五年有進士李飛自江西
來貌古文高始就禮部試賦吏大呼其姓名熟視符驗
然後入飛曰如是選賢耶即求貢如是自以為賢耶因
袖手不出明日逕返江東牧曰誠有是人吾輩不可得
與為伍矣後二年事故吏部沈公於鍾陵宣城為幕吏
兩府凡五年間同舍生蘭陵蕭寘京兆韓乂博陵崔壽
每品量人之等第必曰有道有學有文如李處士勘者
寡矣是卑進士不舉嘗名飛者牧益恨未面其人且喜
其人之在位也大和九年為監察御史分司東都今諫
議大夫李仲敏左拾遺韋楚老前監察御史盧簡求咸
言於牧曰御史法當檢謹子少年設有與游宜得長厚
有學識者因訪求得失資以為官洛下莫若李處士勘
牧謝曰素所恨不見者即日造其廬遂旦夕往來開成
元年春二月平盧軍節度使王公彦威聞君名挈卑詞
于簡副以幣馬請為節度巡官明年春平盧府改君西
歸病於路卒於洛陽友人王廣思恭里第享年若干君
諱勘字定臣七代祖渤海王奉慈祖杠衢州盈川令父
登婺州浦陽尉浦陽晚無子夫人吳興沈氏夢一人狀
甚偉捧一嬰兒曰予為孔丘以是與爾及期生君因名
曰天授君幼孤旁無羣從可以附託年十餘歲即好學
寒雪拾薪自炙夜無燃膏默念所記年三十盡明六經
書解决微隠蘇融雪釋鄭玄至於孔穎達輩凡所為疏
注皆能短長其得失一舉進士恥不肯試歸晉陵陽羨
里得山水居之始開百家書緣飾事業每有小功喪訖
制不食肉飲酒語言行止皆有法度陽羨民有鬭諍不
决不之官人必皆以詣君所著文數百篇外於仁義一
不關筆常曰詩者可以謌可以流於竹鼓於絲婦人小
兒皆欲諷誦國俗薄厚扇之于詩如風之疾速常痛自
元和以來有元白詩者纖豔不逞非莊士雅人多為其
所破壊流於民間疏于屏壁子父母女交口教授滛言
媟語冬寒夏熱入人肌膚不可除去吾無位不得用法
以治之欲使後代知有發憤者因集國朝已来類於古
詩得若干首編為三卷目為唐詩為序以道其志居江
南秀人張智實蕭寬韓乂崔壽宋邧楊發王廣皆趨君
交之後皆得進士第有聲名官職君尚為布衣然於君
不敢稍怠君在洛中困甚河南節度使蕭洪移鎮鄜州
諫議大夫蕭俶以君言於洪洪素敬諫議郎欲謁君以
請君曰人間譁言洪盜籍外威一窺其面能易吾死尚
且不忍死況為其黨乎居數月洪果敗娶弘農楊氏女
早卒子二人長曰審之次曰鼎郎始五歲以某月日權
葬于常州宜興縣某鄉里某於君為晚交得君最厚因
為之銘曰
命如煙雲道比宮宅煙雲飄揚莫知往來為道不至無
以偃息有道有命偶然相值命不在我不肖亦貴豈可
指此與彼為市嗚呼定臣曰德孔修曰學必聖飭我兢
兢不一言命可傳其心以教後生嗚呼哀哉
自撰墓銘(杜牧)
牧字牧之曾祖某河西隴右節度使祖某司徒平章事
岐國公贈太師考某駕部員外累贈禮部尚書牧進士
及第制策登科弘文館校書郎試左武衛兵曹參軍江
西團練巡官轉監察御史裏行御史淮南節度掌書記
拜真監察分司東都以弟病去官授宣州團練州判殿
中侍御史内供奉遷左補闕史館修撰轉膳部比部員
外郎皆兼史職出守黃池睦三州遷司勲員外郎史館
修撰轉吏部員外以弟病乞守湖州入拜考功郎中知
制誥周歲拜中書舍人某平生好讀書為文亦不出人
曹公曰吾讀兵書戰策多矣孫武深矣因注其書十三
篇乃曰上窮天時下極人事無以加也後當有知之者
去歲七月十日在吳興夢人告曰爾當作小行郎復問
其次曰禮部考功為小行矣言其終典耳今歲九月十
九日歸夜困亥初就枕寢得被勢久酣而不夢有人朗
告曰爾改名畢十月二日奴順來言炊將熟甑裂予曰
皆不祥也十一月十日夢書片紙皎皎白駒在彼空谷
傍有人曰空谷非也過隙也予生於角星昴畢於角為
第八宮曰病厄宮亦曰八殺宮土星在焉火星繼木星
上楊晞曰木在張於角為第十一福德宮木為福德大
君子救於其旁無虞也予曰自湖守不周歲遷舍人木
還福於角足矣土火還死於角宜哉復自視其形視流
而疾鼻折山根年五十斯壽矣某月某日終于安仁里
妻河東裴氏朗州刺史偃之女先某若干時卒長男曰
曹師年十六次曰柅柅年十二别生二男曰蘭曰興一
女曰真皆幼以某年月日葬于少陵司馬村先塋銘曰
後魏太尉顒封平安公及子九世皆葬少陵嗟爾小子
亦克厥終安于肅宮
文章辨體彙選卷七百二
