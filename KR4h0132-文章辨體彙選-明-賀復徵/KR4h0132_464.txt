文章辨體彙選卷四百六十四
明賀復徵編
贊二
凌烟閣勲臣贊二十二首(唐㠯温)
我二后受成命撫興運斡坤軸撼乾樞鼓元氣而雷域
中騰百川而雨天下雷收雨霽如再開闢蕩焉與太極
同功貞觀十七年太宗以功成治定秉為而不有之道
譲德于祖考推勞于羣臣念匡濟于艱難感風雲于疇
昔思所以攄之無窮乃詔有司擬其形容圖畫于凌烟
閣者二十有四人蓋象乎二十四氣之佐天昭勲德也
昔者舜以五臣致理周以十亂反正高祖以三傑作漢
光武以二十八將中興若夫錯綜勲賢牢籠今古雄四
代而高視者其惟聖唐乎至若唐莒公劉渝公之倫探
元符建帝圖首戴神堯舉晉陽而活天下此則大禹之
拯溺也魏鄭公以致君為已任諫若不及謇謇左右秉
心宣猷此則咎繇之颺言也虞永興糺合羣儒旁求百
代明偹王禮克諧帝樂使我大國焕乎其有文章此則
夷䕫之制作也長孫趙公舉大義除大兇安宗廟定社
稷以振我丕赫無疆之休此則周公之匡救也英衛受
天勇智雄武佐聖鼓行海内麾定四方此則太公之鷹
揚也房杜玄機朗識並運帷幄神發響效謨成大功此
則蕭何之指縱也子房之決勝也尉遲秦程剛毅木訥
氣鎮三軍力崩大敵匹馬孤劍為王前驅此則吳漢之
樸忠賈復之雄勇也其餘皆榱棟殊材黼黻異制儔諸
古烈罔有慙德皇王之際于斯為盛其始也文為經武
為緯智斯作忠斯述其末也大不偪小不遏退者全來
者達控而縱之使自用之推而引之使自盡之不設籠
檻以觀遼廓之致不頓韁鎻以極權竒之變執一德而
衆力展懸大信而羣情竭高祖聚之以義太宗用之以
道高宗終之以仁傳聖萬代享其功利此非盛歟昔陸
機袁宏為晉人而歌功於漢魏作者猶或稱之况乎遊
聖代觀國光目睨凌煙而頌聲不作某不揣賤劣有斐
然之志輙盡所蓄各為贊一章上以見王業之艱難中
以明聖賢之相須次以朗前哲之元韻末以聳後人之
誠節侯君集張亮負勲䟦扈自䧟大逆敢没其名用彰
天刑使伐勞懷貳者懼春秋之義異姓為後故以河間
元王為贊首云
河間元王孝恭
太極構天本由一氣大人創業資我族類堂堂河間仁
勇是經適駿有聲為唐宗英暴隋天亡羣盗猖狂我伐
用張時為哲王武有烈光為爪翼肺腸經綸八方自南
徂東晏海澄江使父兄帝天下化家為邦用竭爾力寵
臻其極言不伐色不德以遜以默柔嘉惟則佐高祖建
大勛如周旦奭與太宗守大成如漢間平宜君宜王磐
石無疆
房梁公玄齡
梁公先覺龍卧待君長彗流光掃天布新義師雷興公
躍其鱗杖策千里來謁帝閽婉婉梁公實懿實聰實光
實融羽義翼忠若鸞若鴻大風動地儒服從容静運胸
中弛張折衝左右太宗夷屯廓蒙定高祖功功告武成
翊開太平我雖忘勞時靡有争網羅遺賢推轂羣英玉
不韜輝蘭無沈馨飛鴻出冥振鷺在庭濟濟多士太宗
以寧公無事矣闕衮有補惟仲山甫經營四方方叔召
虎大邦鈞軸至則委汝閒居台輔撝默自處亦莫敢余
侮高朗令終嗚呼梁公
杜葉公如晦
穆穆葉公竒姿粹靈藴和元氣為大國楨乘時恢能唐
室大開故人相擕直上泰階更為陰陽迭作日月佐明
四海贊育萬物王度是欽如玉如金德音愔愔萬有千
古永稱房杜如周申甫
魏鄭公徵
堂堂魏公崇節大志喬幹直聳摩天自致遭風雲時得
覇王噐一言委質有死無二撫我則后各盡其志沈浮
變通龍戰既息皇建其極俾補衮職其䋲則直諤諤嶷
嶷危言正色保太宗德弼違替否日月不蝕黜漢覇雜
行周王道人或有言秉德不撓禮興樂崇德合道豐保
合太和昭明有融起四年中復三代風言出化成神哉
厥功尹躬佐商有耻於湯公以其志匡飾聖唐為唐宗
臣致唐無疆永式萬邦
長孫趙公無忌
趙國之先發祥朔土乃祖乃父受天之祜為天下母有
子而賢為唐宣輔聖賢同氣千載一覩丕顯趙公允文
允武克忠克仁實有大勲高祖受命太宗歸尊翼翼乾
乾恪居于藩羣孽亂嗣争窺神噐鴻業將墜公揭大義
一匡天地人到于今家受其賜帝將傳聖爰有顧命汝
忠汝誠莫與汝京與我聖子守唐太平公相高宗有太
宗遺風刑措財豐八荒來同和氣大融妖星襲月禍起
中宫公將正之以王帝躬力屈羣邪誠阻天聰黜非無
尤令問無窮
唐莒公儉
歲寒陰凝冰雪皚皚有鳥擇木先陽春來誰與莒公王
佐之才間運未開登潜龍臺代萬姓請命與天為媒扶
龍而興振起雲雷權輿帝圖經始唐基始覆一簣勃焉
巍巍易失者時難知惟幾知幾其神莒公元勲
劉渝公政會
河出崐崘來潤中夏連山合沓横擁其𣲖巨靈勃然手
擘太華決流東注功並造化粤我聖唐將舉晉陽帝命
是將往拯溺于四方亦既載旆亦既秉鉞強兇當路拒
不得發渝公慷慨感義激節用竒制變大事立決雷奮
霆越天衢八達則莫我敢遏如巨靈破山河勢始豁赫
矣渝公與神齊烈跡如仙掌炯炯不滅
李衛公靖
有隋之末羣盗熾爇帝怒震發五星從太白煥照參野
將有聖人兵定天下金精下射猛毅感激李公矯矯從
此奮跡躍于中原王者則獲壮士不死唐威載赫帝曰
汝傑致天之罰手付金鉞俾往式遏不庭則殺如颷發
發如火烈烈摧枯爍雪應鼓如截遠若荆巫險若江湖
強若匈奴莫不率從莫不震恭車書混同氛祲蕩空衛
侯之功功則維何威明惠和策勇駕智長驅仁義仁義
曠蕩帝王之將萬古曷瞻鐡山巉巉
李英公勣
横流莫極大亂無象英公傑出應運為將與楚楚覇與
漢漢王天時人事隨我所向長蛇縱蠚東據河洛婪婪
封豕來濟同惡號吼連聲如雷如霆萬里震驚時維英
公諒我太宗斬豕以鉞取蛇于穴羣穢殄滅乃定九鼎
乃開明堂奄有大邦金甲同光告成于王皇業用昌帝
命英公北伐玁狁雷鼓殷殷旄頭幾殞掃雲黑山布唐
陽春五原草綠不見南牧島夷未庭天子親征其鋒維
英莫扼莫亢是震是蕩破東海浪天下既和解鞍投戈
衮服委佗華髮皤皤終始三朝無玷可磨
劉䕫公弘基
䕫公峥嶸金虎之精應時而生與運俱行總帝元戎震
唐天聲瞋目張膽前無金城别建龍節中分虎旅啓行
萬里乘氣一鼓劍揮雷霆旆卷風雨先馳咸陽鎮定天
府天府既定唐集大命入揚王庭出權兵柄薄伐獫狁
朔風不競徂征島夷東海如鏡義始忠卒元勲之盛
長孫邳公順德
泰山未明雷鬱幽崖日觀赫開舒為丹霞昔我太宗賢
傑潜屯帝出于震爛其盈門邳公炳焉實耀其間功参
造物謀恊先天執殳前驅捧轂南轅以勞以舊佐命之
元
虞永興公世南
英英永興華德素行以文富國以道佐命天下既定為
唐儒宗東觀石渠始生古風乘精繹思假道書圃驅馳
百代出入三古問羲黃心聽堯舜語歸來帝側獻可替
否帝告永興與鴻碩之倫闡六籍三墳建樂章禮文先
師是宗於廓辟雍辟雍沈沈天子所臨或弦或歌講古
述今其從八干纓弁森森獩貊羌髳或詠德音羽林孤
兒亦垂青襟洋洋聲教無遠不洎日月所照皆成文字
鬱開古始掃蕩澆李實我羣儒成太宗之志英英永興
宜曰文懿
尉遲鄂公敬德
侁侁鄂公百鍊龍泉沈翳未宣氣衝斗間佩非其人躍
入大川神武獲焉提之上天天地之内指麾無前熊威
虎力隠若敵國剛毅木訥安劉必勃武德之世手拔禍
根掃除氛昏捧出日月耀于天門功成名遂高謝戎事
烈烈猛志化為和氣深地高堂頥性保命屑瓊飲露静
奏清商商為臣勵事君鄂公之志之仁
蕭宋公瑀
隋氏不君忠賢莫用桐生朝陽有集惟鳳捨彼頽厦鬱
為新棟路車玄衮開國有宋武德之暮羣孽内蠧巍巍
宋公聳節高步不吐不茹不來不去屹屹中立為天一
柱從容而言社稷遂安持誠秉忠光輔二君激濁揚清
欲人如身道至廣莫我敢羣境至大不容纖塵雪山依
空冰壑照人耿介絶倫為唐貞臣
張郯公公謹
有倬郯公仡仡而貞侁侁而仁實太宗信臣有宗守藩
内難未夷圖之則安捨之則危帝臨安危機以懼以疑
以蓍為先知是筮是咨郯公嶷然排闥折蓍抗憤正詞
用人事定天意身為元龜不知不識順義之則以定社
稷郯公之力公之云亡帝念其勤若痛在身天懷發中
哭不避辰君臣之間夐古未聞
屈突蔣公通
五運相推土火革期隋化為唐忠臣不知猶驅義徒奮
拒王師指心誓天摩頸待時人歸有德四海皆叛春日
滿川流冰未泮亡家徇國方寸不亂力屈勢窮排空落
翰東南慟哭聲盡魂斷仗忠就禽萬國瞻漢帝曰邇通
古之烈士孝于其親誰不欲子俾侯于蔣授以師紀感
恩不死宣力如彼佐唐扶隋名教之美
高申公士廉
維嶽降神佐唐生申忠貞自天孝友如春德為邦基仁
厚人倫肅肅雍雍真王者臣慶因歸妹光延天配婚媾
之中雲龍潜會建公南海廓我無外諒我撥亂弼文開
泰遏彼庸蜀荐鍾澆季文翁之化若掃于地申公攸徂
有教無類父子兄弟望風相媿勃興儒雅大復禮義西
南頌聲到今不墜名登元勲理冠羣吏全材大噐於鑠
厥懿
殷鄖公開山
温温殷公初若懦夫銅印試吏襃衣為儒大以驅雲忽
與之俱遭逢真宰参造化謨天地既闢厥功有赫從王
龔行佐帝光宅遠展驥足高揮鳳翮以永終譽垂于竹
帛
秦胡公叔寶
洛汭之役龍戰未決秦公應變臨陣電拔銳氣盡來我
盈彼竭成敗反掌存亡奄忽虎來風壯鰲轉山没遂作
心膂爰從討伐崩圍䧟陣火迸冰裂翕如鶚聲縱若鯨
突功成國定萬古壯骨
程盧公知節
盧公倬然動軼幾先轉禍為福攀龍上天繽翻鵬翼積
風乃聳桓桓將軍大敵則勇雷崩山谷貔虎頓伏颷倒
溟波鯨鯢蹉跎見危而進當死不譲干城三朝身老氣
壯
段褒公志玄
褒公虎臣先運而臻謁帝太原許唐與身擁劍駕氣騰
風躍雲積忠累仁光有厥勲建旄死伐細柳宵屯風謐
霜凝嚴扃逹晨天子之使駐車軍門安衆秉威此真將
軍侁侁桓桓克壯有聞
許譙公紹
羣動相食血流中原譙公夷陵豺虎為隣列境連城火
炎烟昏皎其一邦如玉不焚三光忽開萬象皆新誰有
天下平生故人引忠歸誠豹變蠖伸金石之契移為君
臣奕奕煌煌為龍為光元戎啓行大旆央央式遏大江
奄征南方恩斯勤斯兩不可忘
裴右丞寫真贊(王維)
澹爾清德居然素風氣和容衆心淨如空智以窮理才
包至公大盗振駭羣臣困蒙忘身狗節歴險能通仁者
之勇義無失忠凝情取象惟雅則同粉繪不及清明在
躬麟閣之上其誰比崇
宣城吳錄事畫贊(李白)
大名之家昭彰日月生此髦士風霜秀骨圖真像贊傳
容寫髮束帶玉立如朝天闕巖巖兮謂四方之削成澹
澹兮曰五湖之澄明武庫肅穆亂峰峥嶸大辯若訥太
音希聲默然不語終為國楨
徐公寫真圖贊(獨孤及)
侍御史韓公至清以學藝書畫之美聞于天下辛丑歲
三月以王事靡盬館于豫章與前尚書右丞徐公同舍
于惠明寺之淨室嘗以暇日裂素灑翰畫徐公之貌陳
于公之座隅而美目方口和氣秀骨毫釐無差若分形
于鏡入自外者或欲擎跽揖譲俯僂拜謁不知其畫也
衆君子嗟嘆之不足則言以讃其美某亦繼唱于後
哲匠運思天姿是具假之筆精實以神遇居然成像豁
若披霧瞻仰神鋒如窺武庫婉婉高識昂昂獨步絶頂
孤松空波白鷺不犯之色匪躬之故孰知造化亦在毫
素
二孝贊(李華)
靈武二孝曰侯知道程俱羅目不覩朝廷之容耳不聞
韶夏之聲足不登齊魯之境所見戎馬㫋裘參於夷狄
而能生養以孝殁奉以哀穿壙起墳出于身力鄉人助
之者哭而反之廬於塜次號泣無節侯氏七年矣程氏
三年矣根於天性陶我孝理其至乎哉埃垢積首草生
髮間每大漠晨空連山夜寂人烟四絶虎豹與隣擁墳
椎膺聲氣咽塞下入九泉上徹九天背爛心朽皮枯節
攣草木先秋而凋落景氣不時而凝烟殊鳥異獸助之
悲號萬物有極此哀無窮大哉二子能以孝終始乎語
曰孝如曾参不忍離於親生不忍離殁忍離之哉二子
之孝過於曾氏矣昔吳起忍與母盟陳湯忍匿父喪起
謀復楚覇而戮死湯功釋漢耻而囚廢神道昭昭若何
無報九州之衆誰非人子踐霜露者聞風永懷士有感
一諾一顧猶或與之死生嘉一草一木猶或為之歌咏
而况百行之宗終天之慼乎華奉使朔陲欲親往弔焉
屬河凌絶渡願言不果憑軾隔川寄聲二孝因為贊一
章敢旌善人以附惇史贊曰
厥初生人有君有親孝於親者為子忠於君者為臣兆
自天命降及人倫背死不義忘生不仁愚及智就為之
禮文禮文不能節其哀繄道德之元純至哉侯氏創鉅
病殷手足腁胝成此高墳蔬菓為奠茅蒲為茵其奉也
敬其生也貧大漠黃沙空山白雲柏庭既夕松路未晨
寇戎接境豺虎成羣夜黑颷動如臨鬼神哭無常聲迥
徹蒼旻風雨漂搖支體鱗皺色惨莪蒿聲酸棘薪苴斬
三年爾獨終身邑子程生其哀也均顧後絶配曕前無
隣冬十一月浮水塞津吾將唁之其路無因寄誠斯文
揮涕河濱
四皓贊(李華)
時濁世危賢人去之商洛深山鸞鳳潜飛漢以覇興皇
玉道衰玉帛雖至先生不歸吾非固然可動而起龐眉
皓髮來護太子至尊動容奪嫡心已四賢暫屈天下定
矣返駕南山白雲千里
伊尹五就桀贊(柳宗元)
伊尹五就桀或疑曰湯之仁聞且見矣桀之不仁聞且
見矣夫胡去就之亟也柳子曰惡是吾所以見伊尹之
大者也彼伊尹聖人也聖人出於天下不夏商其心心
乎生民而已曰執能由吾言由吾言者為堯舜而吾生
人堯舜人矣退而思曰湯誠仁其功遲桀誠不仁朝吾
從而暮及於天下可也於是就桀桀果不可得反而從
湯既而又思曰尚可十一乎使斯人早被其澤也又往
就桀桀不可而又從湯以至於百一千一萬一卒不可
乃相湯伐桀俾湯為堯舜而人為堯舜之人是吾所以
見伊尹之大者也仁至於湯矣四去之不仁至於桀矣
五就之大人之欲速其功如此不然湯桀之辨一恒人
盡之矣乂奚以憧憧聖人之足觀乎吾觀聖人之急生
人莫若伊尹伊尹之大莫若於五就桀作伊尹五就桀
贊
聖有伊尹思德於民往歸湯之仁曰仁則仁矣非久不
親退思其速之道宜夏是因就焉不可復反亳殷猶不
忍其遲亟往以觀庶狂作聖一日勝殘至千萬冀一卒
無其端五往不疲其心乃安遂升自陑(音而)黜桀尊湯遺
民以完大人無形與道為偶道之為大為人父母大矣
伊尹惟聖之首既得其仁猶病其久恒人所疑我之所
大嗚呼遠哉志以為誨
梁丘據贊(柳宗元)
齊景有嬖曰梁丘子同君不争古號媚士君悲亦悲君
喜亦喜曷賢不贊卒贊於此媚余所仇激贊有以梁丘
之媚順心狎耳終不撓厥政不嫉反已晏子躬相梁丘
不毁恣其為政政實允理時睹晏子食寡肉缺味愛其
不飽告君使賜中心樂焉國用不墜後之嬖君罕或師
是導君以䛕聞正則忌讒賢協惡民蠧國圯嗚呼豈惟
賢不逮古嬖亦莫類梁丘可思又况晏氏激贊梁丘心
焉孔瘁
四公子贊(潘存實)
四君當齊楚趙魏之盛門客三千人聞者孰不慕之有
未逹則孰不曰一朝富且貴必然嗚呼自四君殁千載
之間豈無貴於四君者豈無富於四君者而然者其誰
既富貴則曰彼四子徒沽名爾三千之人何為哉悲夫
人之貴也為身四君之貴也為人富貴皆知可及也而
富貴之心與貧賤之心不相負者愚則未見其及也
四人為身萬二千人為耳目四人為梁萬二千人為榱
桷有危可平有死可生豈彼威憑實惟義争嗟乎人之
家或財不自與心不自是妻不睦夫父不慈子而况乎
萬二千士懿哉恨目不覩此
淮南節度使㶚陵公杜佑寫真贊(苻載)
丞相㶚陵公以虎符龍節清鎮淮海凡十五年矣有盛
德美化加于民可以刻金石以圖其形遂于龍興佛廟
大修繪事自相國洎監軍使樊常侍賓僚將校羅乎素
壁森然也有部從事殿中侍御史穆賞作㶚陵志太常
寺奉禮郎苻載作寫其贊以頌之夫藴二儀統萬類役
百靈者莫善于人故得全氣者為至聖堯舜周孔是矣
得間氣者為大賢䕫龍伊尹是矣自夐古達于兹日一
時之理百化之損益未嘗不由是矣然則造時者必繫
乎君而輔時者必繫乎臣也至于藴咎䕫之業得輔弼
之道者其㶚陵公之謂乎公參三才之粹氣包五行之
靈用以大和為正性以至仁為厚德以神明為視聽以
禮樂為支體涯岸宏大才智傑出注百川而溟海不動
臨萬象而玄機獨運修眉廣顙睟容玉色如祥鸞彩鳳
徘徊瑞氣得不謂人倫之上才與公之為政也根抵于
誠信柯幹于刑賞枝葉于禁忌逹時之通變識人之好
惡聽覽而不察寬裕而有制故蒙澤者如膏雨畏刑者
如秋霜萬情浩擾懸我條貫生生之分各得其性得不
謂民之父母與公之為學也冠冕六籍衣裳羣史履屨
百氏每讀書取其實而不取其華深研著述號為通典
大抵自開闢旁行至乎歴代有兵食財賦職官禮樂交
關于當世者莫不擿拾其英華渗漉其膏澤截煩以趣
約裁疎以就密其有覽之者如熱得澤如饑得食五車
萬卷盡為冗廢得不謂立言垂範與守藩歲久哀乞朝
覲上賜優詔聽答悃欵伏見車騎曄曄星馳闕下明天
子闢閶闔負黼扆延國老于雲臺之下鋪陳皇王之道
德發明古今之教義上以揚君后之鴻化下以言理國
之大要是知經天地戡禍亂敦五教端百揆大君以此
柄授公知公不得而譲也夫漢之麒麟唐之凌烟愛其
德即圖其人覩其人則景行其事復銘景鍾樹甘棠此
皆以遺芳餘烈浹于人骨髄者也異日廣陵之民懷
公之惠愛嗅公之馨香企公之軌躅帷袂接武沉吟兹
地嚴目而視捧手而指必知夫咨嗟慨詠之聲發于肺
肝矣載山林野賤之士猥辱眄睞塵厠下界恭覩盛德
敢無詞乎不書爵氏㶚陵公之尊也贊曰
碩德昂昂智圓德方武庫矛戟禮容珪璋神氣端凝風
儀高張晴天鶴立秋水龍驤拓旄淮南俗阜民康休聲
四塞入覲天王天王虚懷待公廟堂始終進退赫然有
光後人來斯環遶長廊以此淨域便為甘棠
三賢贊(司空圖)
隋大業間房公李公魏公同師文中子嘗謂其徒曰玄
齡也志而密靖也果而斷徵也直而遂俾其遭時致力
必濟謨庸厥後果然宜有贊激云
三賢志同夙尚儒風以植公忠出遇太宗諷議從容謀
厥羣雄君勞臣惕荒夷阻闢百千年社稷
吳道子畫五星贊(宋蘇洵)
世稱善畫曹興張繇墻破紙爛兵火所燒至于有唐道
子姓吳獨稱一時蔑張與曹歴歲數百其有幾何或鑱
于碑以獲不磨吾世貧窶非有富豪堂堂五行道子所
摹歲星居前不武不挑求之古人其有帝堯盛服佩劍
其容昭昭熒惑惟南左弓右刀赫烈奮怒木石焚焦震
恒下土莫敢有驕崔崔土星瘦而長腰四方遠遊去如
飛颷倏忽萬里遠不可招太白惟將宜其壮夫今惟婦
人長裙飄飄抱撫四絃如聲嘈嘈辰星北方不䴡不妖
執筆與紙凝然不囂粧非今人唇傅黑膏惟是五星筆
勢莫高昔始得之爛其生綃及今百年黑昏而消愈後
愈遠知其若何吾苟不言是亦不遭
顧愷之畫王初平牧羊圖贊(蘇軾)
先生養生如牧羊放之無何有之鄉止者自止行者行
先生超然坐其旁挾策讀書牛不七化而為石起復僵
流涎磨牙笑虎狼先生指呼羊服箱號稱雨工行四方
莫隨上林芒屩郎齅門䑛地專鹽湯
孔北海贊(蘇軾)
文舉以英偉冠世之資師表海内意所予奪天下從之
此人中龍也而曹操陰賊險狠特鬼蜮之雄者耳其勢
決不兩立非公誅操則操害公此理之常而前史乃謂
公負其高氣志在靖難而才疎意廣訖無成功此蓋當
時奴婢小人論公之語公之無成天也使天未欲亡漢
公誅操如殺狐兔何足道哉世之稱人豪者才氣各有
高卑然皆以臨難不懼談笑就死為雄操以病亡子孫
滿前而咿嚶泣涕留連妾婦分香賣履區處衣物平生
奸偽死見其性以成敗論人物故操得在英雄之列而
公見謂才疎意廣豈不悲哉操平生畏昭烈而昭烈以公
知天下有已為喜天若祚漢公使昭烈誅操無難也予
觀公所作楊四公贊歎曰方操害公復有魯國一男子
慨然争之公庶幾不死乃作孔北海贊曰
晉有石羯盗賊之靡欺孤如操又羯所耻我書春秋與
齊豹齒文舉在天雖亡不死我宗若人尚友干祀視公
如龍視操如鬼
李西平畫贊(蘇軾)
以吾觀西平王提孤軍自北方赴行在走懷光斬朱泚
如反掌及其後帥鳳翔與隴右瞰河湟兵益振謀既臧
終不能取尋常墮賊計困平涼卒罷兵仆三將誰之咎
在廟堂斬馬劍誅延賞為葅醢不足償覽遺像涕泗滂
郭忠恕畫贊(蘇軾)
右張夢得所藏郭忠恕畫山水屋木一幅忠恕字恕先
以字行洛陽人少善屬文及史書小學通九經七歲舉
童子漢湘陰公辟從事與記室董裔争事謝去周祖召
為周易博士國初與監察御史符昭文争忿朝堂貶乾
州司戶秩滿遂不仕放曠岐雍陜洛間逢人無貴賤口
稱猫遇佳山水輒留旬日或絶粒不食盛夏暴日中無
汗大寒鑿冰而浴尤善畫妙於山水屋木有求者必怒
而去意欲盡即自為之郭從義鎮岐下延止山亭設絹
素粉墨於坐經數月忽乘醉就圖之一角作遠山數峯
而已郭氏亦寶之岐有富人子喜畫日給醇酒待之甚
厚久乃以情言且致匹素恕先為畫小童持線車放風
鳶引線數丈滿之富家子大怒遂絶時與役夫小民入
市肆飲食曰吾所與遊皆子類也太宗聞其名召赴闕
館於内侍省押班竇神興舍恕先長髯而美忽盡去之
神興驚問其故曰聊以效顰神興大怒除國子監主簿
出館於太學益縱酒肆言時政頗有謗讟語聞決杖配
流登州至齊州臨清謂部送吏曰我逝矣因掊地為穴
度可容面俯窺焉而卒藁葬道左後數月故人欲改葬
但衣衾存焉蓋屍解也贊曰
長松攙天蒼壁插水憑欄飛觀縹緲誰子空濛寂歴烟
雨滅没恕先在焉呼之或出
王元之畫像贊(蘇軾)
傳曰不有君子其能國乎予嘗三復斯言未嘗不流涕
太息也如漢汲黯蕭望之李固吳張昭唐魏鄭公狄仁
傑皆以身徇義招之不來麾之不去正色而立于朝則
豺狼狐狸自相吞噬故能消禍於未形救危於將亡使
昏如公孫丞相張禹吳廣雖累千百緩急豈可望哉故
翰林王公元之以雄文直道獨立當世足以追配此六
君子者方是時朝廷清明無大奸慝然公猶不容於中
耿然如秋霜夏日不可狎玩至於三黜以死有如不幸
而處於衆邪之間安危之際則公之所為必將驚世絶
俗使斗筲穿窬之流心破膽裂豈特如此而已乎始予
過蘇州虎丘寺見公之畫像想其遺風餘烈願為執鞭
而不可得其後為徐州而公之曾孫汾為兖州以公墓
碑示余乃追為之贊以附其家傳云
維昔聖賢患莫已知公遇太宗允也其時帝欲用公公
不少貶三黜窮山之死靡憾咸平以來獨為名臣一時
之屈萬世之信紛紛鄙夫亦拜公像何以占之有泚其
顙公能泚之不能已之茫茫九原愛莫起之
文與可飛白贊(蘇軾)
嗚呼哀哉與可豈其多好好竒也歟抑其不試故藝也
始予見其詩與文又得見其行草篆隸也以為止此矣
既沒一年而復見其飛白美哉多乎其盡萬物之態也
霏霏乎其若輕雲之蔽月飜飜乎其若長風之卷旆也
猗猗乎其若遊絲之縈柳絮褭褭乎其若流水之舞荇
帶也離離乎其遠而相屬縮縮乎其近而不隘也其工
至於如此而余乃今知之則余之知與可者固無幾而
其所不知者蓋不可勝計也嗚呼哀哉
文與可畫墨竹屏風贊(蘇軾)
與可之文其德之糟粕與可之詩其文之毫末詩不能
盡溢而為書變而為畫皆詩之餘其詩與文好者益寡
有好其德如好其畫者乎悲夫
石室先生畫竹贊(蘇軾)
與可文翁之後也蜀人猶以石室名其家而與可自謂
笑笑先生蓋可謂與道皆逝不滯於物者也顧嘗好畫
竹客有贊之者曰
先生閒居獨笑不已問安所笑笑我非爾物之相物我
爾一也先生又笑笑所笑者笑笑之餘以竹發妙竹亦
得風天然而笑
王定國真贊(蘇軾)
温然而澤者道人之腴也凛然而清者詩人之癯也雍
容委蛇者貴介之公子而短小精悍者游俠之徒也人
何足以知之此皆其膚也若人者泰不驕困不撓而老
不枯也
秦少游真贊(蘇軾)
以君為將仕也其服野其行方以君為將隠也其言文
其神昌置而不求君不即即而求之君不藏以為將仕
將隠者皆不知君者也蓋將挈所有而乘所遇以游於
世而卒反於其鄉者乎
西漢三名儒贊(劉敞)
余讀西漢愛董仲舒劉向揚雄之為人慕之然仲舒好
言災異幾䧟大刑向鑄偽黃金亦減死論雄仕王莽作
劇秦美新復投閣求死皆背於聖人之道惑於性命之
理者也以彼三子猶未能盡善才難不其然與然其善
可師其過可警也為三贊以自覽焉
仲舒先覺承秦絶學進退規矩金玉其璞發明春秋大
義以修旁及五經博哉優優世莫能庸黜相諸侯仁義
所漸易剛以柔茫茫大道在昔聖考蓋有不聞奚究奚
討主父犄之步舒詭之嗟若先生有以啓之懲違告休
不預世憂著作孔多後世是遒嗟爾君子克遵厥猷
子政翼翼簡易正直博覽百家以克其德黃金之偽智
由信惑臲卼邪世身居困阨不為俗儒苟取拘拘略其
威儀忠質之符疾邪救危著論上書同姓之仁賢哉已
夫雖不三事其文實章以迄於今日月之光嗟我後人
庶幾不忘
子雲清虚自有大度非聖不觀耻為章句擬倣六經其
文孔明隠隠谹谹實為雷霆世三不遷知命理神胡為
投閣劇秦美新君子之缺衆儒有言蓋天絶之亦何必
然末世之人以道邀利或徇耳目得之弗愧嗟爾君子
能勿此畏
管幼安畫贊(蘇轍)
余自龍川以歸居潁已十有三年杜門幽居無以自適
稍稍取舊書閱之將求古人而與之友蓋於三國得一
焉曰管幼安蓋幼安少而遭亂渡海居遼東三十七年
而歸歸於田廬不應朝命年八十有四而没功業不加
於人而余獨何取焉取其明於知時而審於處已云爾
蓋東漢之衰士大夫以風節相尚其立志行義賢於西
漢然時方大亂其出而應世鮮有能自全者潁川筍文
若以智策輔曹公方其擒吕布斃袁紹皆談笑而辦其
才與張子房比然至九錫之議卒不能免其身彭城張
子布忠亮剛簡事孫氏兄弟成江東之業然終以直不
見容力争公孫淵事君臣之義幾絶平原華子魚以德
量重於曹氏父子致位三公然曹公之殺伏后子魚將
命至破壁出后而害之汝南許文休以人物臧否聞於
世晩入蜀依劉璋先主將克成都文休逾城出降雖卒
以為司徒而蜀人鄙之此四人者皆一時賢人也然直
已者終害其身而枉已者終喪其德處亂而能全非幼
安而誰與哉舊史言幼安雖老不病著白帽衣襦袴布
裙宅後數十步有流水夏暑能策杖臨水盥手足行園
囿歲時祀其先人絮帽布单衣薦饋跪拜成禮余欲使
畫工以意髣髴畫之昔李公麟喜畫有顧陸遺思今公
麟死久矣恨莫能成吾意者姑為之贊曰
幼安之賢無以過人余獨何以謂賢賢其明於知時審
於處已以能自全幼安之老歸自海東一畆之宫閉不
求通白帽布裙舞雩而風四時烝嘗饋奠必躬八十有
四蝉蛻而終少非漢人老非魏人何以命之天之逸民
王元之真贊(黃庭堅)
天錫王公佐我太宗學問文章致于匪躬四方來庭上
稍宴衎公含瓦石責君堯舜采芝商洛以切直去惟是
文章詩以獨步白髮還朝泣思軒轅雞犬䑛鼎羣飛上
天真宗好文且大用公太阿出匣公挺其鋒龍怒鱗逆
在廷岌岌萬物並流砥柱中立古之遺直叔向以之嗚
呼王公其尚似之
宋喬年真贊(黃庭堅)
士之坎壈以其智多因坎壈以為師用其多以見已相
遭於功名之會圖像麒麟獨行於寂寞之濱照影谿壑
大者四時爾小者風雲爾豈真我哉
題東坡像贊(黃庭堅)
元祐之初吾見東坡於銀臺之東其貌不爾紹聖之元
吾見東坡於彭蠡之上其貌不爾紹聖之末有僧法舟
見東坡於惠州之市其貌不爾而彭山石瑜作東坡之
像焉廖宜叙東坡年家子也而謂之然余安敢獨謂之
不然
南華真人畫贊(晁補之)
乾觀坤頥口海鼻岳其朕日月大空之灼其詞風雷萬
有之作魚乎周乎不在濠上周乎蝶乎何有夢想惟周
能蟲惟蟲能天匪我則云然周則云然謂之聖人者非
也
東坡先生真贊(晁補之)
非儒非仙非世出世間不可以綸繳亦不乘風雲而上
天何居乎猶心醉經目營海既逍遥乎濤瀨忽焉横枝
按膝而舒嘯鸞鳳之音猶隠耳而人固已反乎無在也
孔北海贊(陳師道)
世以曹操為英雄雖孫仲謀甘出其下而文舉以犬豕
視之豈知不免而遂不屈盖其高明下視之耳方操微
時幸許邵之目以為重匈奴使來自謂不稱而代捉刀
其自取如此至其自比劉先主謂袁紹不足數特居勢
使然耳先主之死謂孔明曰如嗣子不肖君自取之其
勤勞一世蓋不為漢計豈為子孫計哉操非其比也操
惡禰衡而畏殺士之名故以衡予劉表不以文舉與人
卒自殺之其不畏之亦至矣劉毅家徒四壁一擲百萬
世亦以為英雄小遇鵝炙丐乞如奴婢孰謂英雄而以
一臠動其心哉此其操之類乎子曰棖也慾焉得剛剛
者所以制公非勝人也是故自用之謂英自勝之謂彊
藺相如贊(李廌)
戰國之所謂君臣何足道哉交際不以道以勢進退不
以義以利聚而為上下散而為我爾頃刻間爾朝為上
卿暮為逐客刑於此相於彼恬以為常吁可哀哉於是
時始終一節忠貫金石有若大夫者不其偉與天下傾
府庫捐重寶獻土地質子女以餌秦秦貪嗜無厭奴隸
列國唯唯奉承甘為臣妾趙之於秦僅比支郡宜其吞
聲飲憤以媚西秦聊緩誅咎國有君子義不自衰以小
抗大以弱拒強終為敵隣嗚呼當太平盛治之世六合
為家大夫之迹不可傚也以大夫之心推以事君可師
哉過渑池之舊墟想當年之高會雖非長卿之才亦有
平生之慕因作贊曰
鐡可折白可湼大夫之節剛且潔玉可攻金可鎔大夫
之忠直而恭秦方虎趙方鼠秦方斧趙方爼愎而恐狠
而陳威蓋岐雍大夫之勇懦以剛變禍以福轉功踰百
戰大夫之辨曹沫劫盟計窮妄出侵疆雖復齊伸魯詘
荆卿復讐嗟哉鄙夫昔耻未刷燕巳為墟斬優偹武夾
谷相盟大夫慕此有兹令名舞陽横盾毛生奉槃聊效
萬一猶有可觀竊食太倉孰非事君邇來寥寥獨無斯
人嗟余之生在千歲後雖慕景行有志未就行邁靡靡
軔車渑池大夫閔余有以相之
放翁自贊(陸游)
遺物以貴吾身弃智以全吾真劍外江南飄然幅巾野
鶴駕九天之風澗松傲萬木之春或以為跌宕湖海之
士或以為枯槁隴畆之民二之論雖不同而不我知則
均也
濓溪先生贊(朱熹)
道喪干載聖遠言堙不有先覺孰開我人書不盡言圖
不盡意風月無邊庭草交翠
明道先生贊(朱熹)
揚休山立玉色金聲元氣之會渾然天成瑞日祥雲和
風甘雨龍德正中厥施斯普
伊川先生贊(朱熹)
規員矩方䋲直凖平允矣君子展也大成布帛之文菽
粟之味知德者希孰識其貴
康節先生贊(朱熹)
天挺人豪英邁蓋世駕風鞭霆歴覽無際手探月窟足
躡天根閒中古今醉裏乾坤
横渠先生贊(朱熹)
早悅孫吳晩逃佛老勇撤臯比一變至道精思力踐妙
契疾書訂頑之訓示我廣居
洓水先生贊(朱熹)
篤學力行清修苦節有德有言有功有烈深衣大帶張
拱徐趨遺像凛然可肅薄夫
畫像自警(朱熹)
從容乎禮法之場沈潜乎仁義之府是予蓋將有意焉
而力莫能與也佩先師之格言奉前烈之餘矩惟闇然
而日修或庶幾乎斯語
辛稼軒畫像贊(陳亮)
眼光有稜足以照映一世之豪背脾有負足以荷載四
國之重出其豪末翻然震動不知鬚鬢之既斑庶幾膽
力之無恐呼而來麾而去無所逃天地之間淆弗濁澄
弗清豈自為將相之種故曰真鼠枉用真虎可以不用
而用也者所以為天寵也
朱晦庵畫像贊(陳亮)
體偹陽剛之純氣含喜怒之正睟面盎背吾不知其何
樂端居深念吾不知其何病置之釣臺擦不住寫之雲
臺捉不定天下之生久矣以聽上帝之命
羅浮二賢贊(唐寅)
葛稚川化去三十餘年單道開始來羅浮今山中人知
有稚川而不知有道開盖稚川既為鄧岳所留居山燒
煉著書者數年丹竈具存而道開平日惟食細石數百
澹無所為以故後世莫得考陳郡袁宏雖作道開贊然
宏嘗為桓温作九錫文矣此手豈宜復弄世外事而贊
文亦復不見于世遂作二贊書之山谷而不顯其處以
貽後代之好竒者云
贊稚川(唐寅)
江左日陋無復德輝翔而不集翩然南飛鄧岳細兒處
仲餘黨豈有識知亦復瞻仰吾緣外丹遂居羅浮豈以
岳故而議去留所就者大寧恤其小吾與岳游如狎鷗
鳥
贊道開(唐寅)
世人茹柔剛則吐之匙抄爛飯口如牛呞至人忘物剛
柔一致其視食石如饀餅餌北平飲羽出于無心食石
之理于此可尋我雖不能而識其理庶幾嗽之以厲其
齒
陳希夷先生畫像贊(元虞集)
集嘗奉詔祠華陰入雲臺觀進至張超谷拜先生遺像
高遠淵冲之風變化流通之妙猶可想見其仿彿也昔
邵氏先天之學上遡其源實自先生出天作斯文焉可
誣也而世人以神仙求之殆因其所見而然歟錢塘隠
者薛無塵得先生畫像草衣蓬跣盖其終隠而無復當
世之意者令集作贊集何足以知先生哉姑以所聞其
粗者而言之其辭曰
風霆流形宇宙在手隠顯盡神而巳弗有匠有代斵廼
反無為圖書之傳百世之師
自贊(虞集)
邈乎千載之下而謂古今一時也眇乎五尺之軀而謂
天地一體也廓乎不自知其所知也欿乎未能至其所
至也俛乎若憂非有傷乎其内也泊乎若休無所待乎
其外也服今人之服食今人之食同乎今之人聊以順
吾際也讀古人之書誦古人之詩思夫古之人不知老
之至也
魯齋先生畫像贊(王磐)
氣和而志剛外圜而内方隨時屈伸與道翺翔或躬耕
太行之麓或判事中書之堂布褐蓬茅不為荒涼珪組
軒冕不為輝光虚舟江湖晴雲卷舒上友千古誰與為
徒管幼安王彦方元魯山陽道州盖異世而同符者也
默庵先生畫像贊(歐陽玄)
寤寐乎明善誠身之書步趨乎格物致知之學關西三
鱣未必榮於教授之四世荀陵八龍奚以過於伯仲之
一壑豈非白茅重而忠信著玄酒醇而嗜欲薄者乎鍾
期伯牙有同世而不相遇者吾故於默庵之神交而益
以重容城之先覺也
畫像自警(劉因)
所以承先世之統者如是其孤所以當衆人之望者如
是其虚嗚呼危乎不有以持之其何以居
文章辨體彙選卷四百六十四
文章辨體彙選卷四百六十四
明賀復徵編
贊二
凌烟閣勲臣贊二十二首(唐㠯温)
我二后受成命撫興運斡坤軸撼乾樞鼓元氣而雷域
中騰百川而雨天下雷收雨霽如再開闢蕩焉與太極
同功貞觀十七年太宗以功成治定秉為而不有之道
譲德于祖考推勞于羣臣念匡濟于艱難感風雲于疇
昔思所以攄之無窮乃詔有司擬其形容圖畫于凌烟
閣者二十有四人蓋象乎二十四氣之佐天昭勲德也
昔者舜以五臣致理周以十亂反正高祖以三傑作漢
光武以二十八將中興若夫錯綜勲賢牢籠今古雄四
代而高視者其惟聖唐乎至若唐莒公劉渝公之倫探
元符建帝圖首戴神堯舉晉陽而活天下此則大禹之
拯溺也魏鄭公以致君為已任諫若不及謇謇左右秉
心宣猷此則咎繇之颺言也虞永興糺合羣儒旁求百
代明偹王禮克諧帝樂使我大國焕乎其有文章此則
夷䕫之制作也長孫趙公舉大義除大兇安宗廟定社
稷以振我丕赫無疆之休此則周公之匡救也英衛受
天勇智雄武佐聖鼓行海内麾定四方此則太公之鷹
揚也房杜玄機朗識並運帷幄神發響效謨成大功此
則蕭何之指縱也子房之決勝也尉遲秦程剛毅木訥
氣鎮三軍力崩大敵匹馬孤劍為王前驅此則吳漢之
樸忠賈復之雄勇也其餘皆榱棟殊材黼黻異制儔諸
古烈罔有慙德皇王之際于斯為盛其始也文為經武
為緯智斯作忠斯述其末也大不偪小不遏退者全來
者達控而縱之使自用之推而引之使自盡之不設籠
檻以觀遼廓之致不頓韁鎻以極權竒之變執一德而
衆力展懸大信而羣情竭高祖聚之以義太宗用之以
道高宗終之以仁傳聖萬代享其功利此非盛歟昔陸
機袁宏為晉人而歌功於漢魏作者猶或稱之况乎遊
聖代觀國光目睨凌煙而頌聲不作某不揣賤劣有斐
然之志輙盡所蓄各為贊一章上以見王業之艱難中
以明聖賢之相須次以朗前哲之元韻末以聳後人之
誠節侯君集張亮負勲䟦扈自䧟大逆敢没其名用彰
天刑使伐勞懷貳者懼春秋之義異姓為後故以河間
元王為贊首云
河間元王孝恭
太極構天本由一氣大人創業資我族類堂堂河間仁
勇是經適駿有聲為唐宗英暴隋天亡羣盗猖狂我伐
用張時為哲王武有烈光為爪翼肺腸經綸八方自南
徂東晏海澄江使父兄帝天下化家為邦用竭爾力寵
臻其極言不伐色不德以遜以默柔嘉惟則佐高祖建
大勛如周旦奭與太宗守大成如漢間平宜君宜王磐
石無疆
房梁公玄齡
梁公先覺龍卧待君長彗流光掃天布新義師雷興公
躍其鱗杖策千里來謁帝閽婉婉梁公實懿實聰實光
實融羽義翼忠若鸞若鴻大風動地儒服從容静運胸
中弛張折衝左右太宗夷屯廓蒙定高祖功功告武成
翊開太平我雖忘勞時靡有争網羅遺賢推轂羣英玉
不韜輝蘭無沈馨飛鴻出冥振鷺在庭濟濟多士太宗
以寧公無事矣闕衮有補惟仲山甫經營四方方叔召
虎大邦鈞軸至則委汝閒居台輔撝默自處亦莫敢余
侮高朗令終嗚呼梁公
杜葉公如晦
穆穆葉公竒姿粹靈藴和元氣為大國楨乘時恢能唐
室大開故人相擕直上泰階更為陰陽迭作日月佐明
四海贊育萬物王度是欽如玉如金德音愔愔萬有千
古永稱房杜如周申甫
魏鄭公徵
堂堂魏公崇節大志喬幹直聳摩天自致遭風雲時得
覇王噐一言委質有死無二撫我則后各盡其志沈浮
變通龍戰既息皇建其極俾補衮職其䋲則直諤諤嶷
嶷危言正色保太宗德弼違替否日月不蝕黜漢覇雜
行周王道人或有言秉德不撓禮興樂崇德合道豐保
合太和昭明有融起四年中復三代風言出化成神哉
厥功尹躬佐商有耻於湯公以其志匡飾聖唐為唐宗
臣致唐無疆永式萬邦
長孫趙公無忌
趙國之先發祥朔土乃祖乃父受天之祜為天下母有
子而賢為唐宣輔聖賢同氣千載一覩丕顯趙公允文
允武克忠克仁實有大勲高祖受命太宗歸尊翼翼乾
乾恪居于藩羣孽亂嗣争窺神噐鴻業將墜公揭大義
一匡天地人到于今家受其賜帝將傳聖爰有顧命汝
忠汝誠莫與汝京與我聖子守唐太平公相高宗有太
宗遺風刑措財豐八荒來同和氣大融妖星襲月禍起
中宫公將正之以王帝躬力屈羣邪誠阻天聰黜非無
尤令問無窮
唐莒公儉
歲寒陰凝冰雪皚皚有鳥擇木先陽春來誰與莒公王
佐之才間運未開登潜龍臺代萬姓請命與天為媒扶
龍而興振起雲雷權輿帝圖經始唐基始覆一簣勃焉
巍巍易失者時難知惟幾知幾其神莒公元勲
劉渝公政會
河出崐崘來潤中夏連山合沓横擁其𣲖巨靈勃然手
擘太華決流東注功並造化粤我聖唐將舉晉陽帝命
是將往拯溺于四方亦既載旆亦既秉鉞強兇當路拒
不得發渝公慷慨感義激節用竒制變大事立決雷奮
霆越天衢八達則莫我敢遏如巨靈破山河勢始豁赫
矣渝公與神齊烈跡如仙掌炯炯不滅
李衛公靖
有隋之末羣盗熾爇帝怒震發五星從太白煥照參野
將有聖人兵定天下金精下射猛毅感激李公矯矯從
此奮跡躍于中原王者則獲壮士不死唐威載赫帝曰
汝傑致天之罰手付金鉞俾往式遏不庭則殺如颷發
發如火烈烈摧枯爍雪應鼓如截遠若荆巫險若江湖
強若匈奴莫不率從莫不震恭車書混同氛祲蕩空衛
侯之功功則維何威明惠和策勇駕智長驅仁義仁義
曠蕩帝王之將萬古曷瞻鐡山巉巉
李英公勣
横流莫極大亂無象英公傑出應運為將與楚楚覇與
漢漢王天時人事隨我所向長蛇縱蠚東據河洛婪婪
封豕來濟同惡號吼連聲如雷如霆萬里震驚時維英
公諒我太宗斬豕以鉞取蛇于穴羣穢殄滅乃定九鼎
乃開明堂奄有大邦金甲同光告成于王皇業用昌帝
命英公北伐玁狁雷鼓殷殷旄頭幾殞掃雲黑山布唐
陽春五原草綠不見南牧島夷未庭天子親征其鋒維
英莫扼莫亢是震是蕩破東海浪天下既和解鞍投戈
衮服委佗華髮皤皤終始三朝無玷可磨
劉䕫公弘基
䕫公峥嶸金虎之精應時而生與運俱行總帝元戎震
唐天聲瞋目張膽前無金城别建龍節中分虎旅啓行
萬里乘氣一鼓劍揮雷霆旆卷風雨先馳咸陽鎮定天
府天府既定唐集大命入揚王庭出權兵柄薄伐獫狁
朔風不競徂征島夷東海如鏡義始忠卒元勲之盛
長孫邳公順德
泰山未明雷鬱幽崖日觀赫開舒為丹霞昔我太宗賢
傑潜屯帝出于震爛其盈門邳公炳焉實耀其間功参
造物謀恊先天執殳前驅捧轂南轅以勞以舊佐命之
元
虞永興公世南
英英永興華德素行以文富國以道佐命天下既定為
唐儒宗東觀石渠始生古風乘精繹思假道書圃驅馳
百代出入三古問羲黃心聽堯舜語歸來帝側獻可替
否帝告永興與鴻碩之倫闡六籍三墳建樂章禮文先
師是宗於廓辟雍辟雍沈沈天子所臨或弦或歌講古
述今其從八干纓弁森森獩貊羌髳或詠德音羽林孤
兒亦垂青襟洋洋聲教無遠不洎日月所照皆成文字
鬱開古始掃蕩澆李實我羣儒成太宗之志英英永興
宜曰文懿
尉遲鄂公敬德
侁侁鄂公百鍊龍泉沈翳未宣氣衝斗間佩非其人躍
入大川神武獲焉提之上天天地之内指麾無前熊威
虎力隠若敵國剛毅木訥安劉必勃武德之世手拔禍
根掃除氛昏捧出日月耀于天門功成名遂高謝戎事
烈烈猛志化為和氣深地高堂頥性保命屑瓊飲露静
奏清商商為臣勵事君鄂公之志之仁
蕭宋公瑀
隋氏不君忠賢莫用桐生朝陽有集惟鳳捨彼頽厦鬱
為新棟路車玄衮開國有宋武德之暮羣孽内蠧巍巍
宋公聳節高步不吐不茹不來不去屹屹中立為天一
柱從容而言社稷遂安持誠秉忠光輔二君激濁揚清
欲人如身道至廣莫我敢羣境至大不容纖塵雪山依
空冰壑照人耿介絶倫為唐貞臣
張郯公公謹
有倬郯公仡仡而貞侁侁而仁實太宗信臣有宗守藩
内難未夷圖之則安捨之則危帝臨安危機以懼以疑
以蓍為先知是筮是咨郯公嶷然排闥折蓍抗憤正詞
用人事定天意身為元龜不知不識順義之則以定社
稷郯公之力公之云亡帝念其勤若痛在身天懷發中
哭不避辰君臣之間夐古未聞
屈突蔣公通
五運相推土火革期隋化為唐忠臣不知猶驅義徒奮
拒王師指心誓天摩頸待時人歸有德四海皆叛春日
滿川流冰未泮亡家徇國方寸不亂力屈勢窮排空落
翰東南慟哭聲盡魂斷仗忠就禽萬國瞻漢帝曰邇通
古之烈士孝于其親誰不欲子俾侯于蔣授以師紀感
恩不死宣力如彼佐唐扶隋名教之美
高申公士廉
維嶽降神佐唐生申忠貞自天孝友如春德為邦基仁
厚人倫肅肅雍雍真王者臣慶因歸妹光延天配婚媾
之中雲龍潜會建公南海廓我無外諒我撥亂弼文開
泰遏彼庸蜀荐鍾澆季文翁之化若掃于地申公攸徂
有教無類父子兄弟望風相媿勃興儒雅大復禮義西
南頌聲到今不墜名登元勲理冠羣吏全材大噐於鑠
厥懿
殷鄖公開山
温温殷公初若懦夫銅印試吏襃衣為儒大以驅雲忽
與之俱遭逢真宰参造化謨天地既闢厥功有赫從王
龔行佐帝光宅遠展驥足高揮鳳翮以永終譽垂于竹
帛
秦胡公叔寶
洛汭之役龍戰未決秦公應變臨陣電拔銳氣盡來我
盈彼竭成敗反掌存亡奄忽虎來風壯鰲轉山没遂作
心膂爰從討伐崩圍䧟陣火迸冰裂翕如鶚聲縱若鯨
突功成國定萬古壯骨
程盧公知節
盧公倬然動軼幾先轉禍為福攀龍上天繽翻鵬翼積
風乃聳桓桓將軍大敵則勇雷崩山谷貔虎頓伏颷倒
溟波鯨鯢蹉跎見危而進當死不譲干城三朝身老氣
壯
段褒公志玄
褒公虎臣先運而臻謁帝太原許唐與身擁劍駕氣騰
風躍雲積忠累仁光有厥勲建旄死伐細柳宵屯風謐
霜凝嚴扃逹晨天子之使駐車軍門安衆秉威此真將
軍侁侁桓桓克壯有聞
許譙公紹
羣動相食血流中原譙公夷陵豺虎為隣列境連城火
炎烟昏皎其一邦如玉不焚三光忽開萬象皆新誰有
天下平生故人引忠歸誠豹變蠖伸金石之契移為君
臣奕奕煌煌為龍為光元戎啓行大旆央央式遏大江
奄征南方恩斯勤斯兩不可忘
裴右丞寫真贊(王維)
澹爾清德居然素風氣和容衆心淨如空智以窮理才
包至公大盗振駭羣臣困蒙忘身狗節歴險能通仁者
之勇義無失忠凝情取象惟雅則同粉繪不及清明在
躬麟閣之上其誰比崇
宣城吳錄事畫贊(李白)
大名之家昭彰日月生此髦士風霜秀骨圖真像贊傳
容寫髮束帶玉立如朝天闕巖巖兮謂四方之削成澹
澹兮曰五湖之澄明武庫肅穆亂峰峥嶸大辯若訥太
音希聲默然不語終為國楨
徐公寫真圖贊(獨孤及)
侍御史韓公至清以學藝書畫之美聞于天下辛丑歲
三月以王事靡盬館于豫章與前尚書右丞徐公同舍
于惠明寺之淨室嘗以暇日裂素灑翰畫徐公之貌陳
于公之座隅而美目方口和氣秀骨毫釐無差若分形
于鏡入自外者或欲擎跽揖譲俯僂拜謁不知其畫也
衆君子嗟嘆之不足則言以讃其美某亦繼唱于後
哲匠運思天姿是具假之筆精實以神遇居然成像豁
若披霧瞻仰神鋒如窺武庫婉婉高識昂昂獨步絶頂
孤松空波白鷺不犯之色匪躬之故孰知造化亦在毫
素
二孝贊(李華)
靈武二孝曰侯知道程俱羅目不覩朝廷之容耳不聞
韶夏之聲足不登齊魯之境所見戎馬㫋裘參於夷狄
而能生養以孝殁奉以哀穿壙起墳出于身力鄉人助
之者哭而反之廬於塜次號泣無節侯氏七年矣程氏
三年矣根於天性陶我孝理其至乎哉埃垢積首草生
髮間每大漠晨空連山夜寂人烟四絶虎豹與隣擁墳
椎膺聲氣咽塞下入九泉上徹九天背爛心朽皮枯節
攣草木先秋而凋落景氣不時而凝烟殊鳥異獸助之
悲號萬物有極此哀無窮大哉二子能以孝終始乎語
曰孝如曾参不忍離於親生不忍離殁忍離之哉二子
之孝過於曾氏矣昔吳起忍與母盟陳湯忍匿父喪起
謀復楚覇而戮死湯功釋漢耻而囚廢神道昭昭若何
無報九州之衆誰非人子踐霜露者聞風永懷士有感
一諾一顧猶或與之死生嘉一草一木猶或為之歌咏
而况百行之宗終天之慼乎華奉使朔陲欲親往弔焉
屬河凌絶渡願言不果憑軾隔川寄聲二孝因為贊一
章敢旌善人以附惇史贊曰
厥初生人有君有親孝於親者為子忠於君者為臣兆
自天命降及人倫背死不義忘生不仁愚及智就為之
禮文禮文不能節其哀繄道德之元純至哉侯氏創鉅
病殷手足腁胝成此高墳蔬菓為奠茅蒲為茵其奉也
敬其生也貧大漠黃沙空山白雲柏庭既夕松路未晨
寇戎接境豺虎成羣夜黑颷動如臨鬼神哭無常聲迥
徹蒼旻風雨漂搖支體鱗皺色惨莪蒿聲酸棘薪苴斬
三年爾獨終身邑子程生其哀也均顧後絶配曕前無
隣冬十一月浮水塞津吾將唁之其路無因寄誠斯文
揮涕河濱
四皓贊(李華)
時濁世危賢人去之商洛深山鸞鳳潜飛漢以覇興皇
玉道衰玉帛雖至先生不歸吾非固然可動而起龐眉
皓髮來護太子至尊動容奪嫡心已四賢暫屈天下定
矣返駕南山白雲千里
伊尹五就桀贊(柳宗元)
伊尹五就桀或疑曰湯之仁聞且見矣桀之不仁聞且
見矣夫胡去就之亟也柳子曰惡是吾所以見伊尹之
大者也彼伊尹聖人也聖人出於天下不夏商其心心
乎生民而已曰執能由吾言由吾言者為堯舜而吾生
人堯舜人矣退而思曰湯誠仁其功遲桀誠不仁朝吾
從而暮及於天下可也於是就桀桀果不可得反而從
湯既而又思曰尚可十一乎使斯人早被其澤也又往
就桀桀不可而又從湯以至於百一千一萬一卒不可
乃相湯伐桀俾湯為堯舜而人為堯舜之人是吾所以
見伊尹之大者也仁至於湯矣四去之不仁至於桀矣
五就之大人之欲速其功如此不然湯桀之辨一恒人
盡之矣乂奚以憧憧聖人之足觀乎吾觀聖人之急生
人莫若伊尹伊尹之大莫若於五就桀作伊尹五就桀
贊
聖有伊尹思德於民往歸湯之仁曰仁則仁矣非久不
親退思其速之道宜夏是因就焉不可復反亳殷猶不
忍其遲亟往以觀庶狂作聖一日勝殘至千萬冀一卒
無其端五往不疲其心乃安遂升自陑(音而)黜桀尊湯遺
民以完大人無形與道為偶道之為大為人父母大矣
伊尹惟聖之首既得其仁猶病其久恒人所疑我之所
大嗚呼遠哉志以為誨
梁丘據贊(柳宗元)
齊景有嬖曰梁丘子同君不争古號媚士君悲亦悲君
喜亦喜曷賢不贊卒贊於此媚余所仇激贊有以梁丘
之媚順心狎耳終不撓厥政不嫉反已晏子躬相梁丘
不毁恣其為政政實允理時睹晏子食寡肉缺味愛其
不飽告君使賜中心樂焉國用不墜後之嬖君罕或師
是導君以䛕聞正則忌讒賢協惡民蠧國圯嗚呼豈惟
賢不逮古嬖亦莫類梁丘可思又况晏氏激贊梁丘心
焉孔瘁
四公子贊(潘存實)
四君當齊楚趙魏之盛門客三千人聞者孰不慕之有
未逹則孰不曰一朝富且貴必然嗚呼自四君殁千載
之間豈無貴於四君者豈無富於四君者而然者其誰
既富貴則曰彼四子徒沽名爾三千之人何為哉悲夫
人之貴也為身四君之貴也為人富貴皆知可及也而
富貴之心與貧賤之心不相負者愚則未見其及也
四人為身萬二千人為耳目四人為梁萬二千人為榱
桷有危可平有死可生豈彼威憑實惟義争嗟乎人之
家或財不自與心不自是妻不睦夫父不慈子而况乎
萬二千士懿哉恨目不覩此
淮南節度使㶚陵公杜佑寫真贊(苻載)
丞相㶚陵公以虎符龍節清鎮淮海凡十五年矣有盛
德美化加于民可以刻金石以圖其形遂于龍興佛廟
大修繪事自相國洎監軍使樊常侍賓僚將校羅乎素
壁森然也有部從事殿中侍御史穆賞作㶚陵志太常
寺奉禮郎苻載作寫其贊以頌之夫藴二儀統萬類役
百靈者莫善于人故得全氣者為至聖堯舜周孔是矣
得間氣者為大賢䕫龍伊尹是矣自夐古達于兹日一
時之理百化之損益未嘗不由是矣然則造時者必繫
乎君而輔時者必繫乎臣也至于藴咎䕫之業得輔弼
之道者其㶚陵公之謂乎公參三才之粹氣包五行之
靈用以大和為正性以至仁為厚德以神明為視聽以
禮樂為支體涯岸宏大才智傑出注百川而溟海不動
臨萬象而玄機獨運修眉廣顙睟容玉色如祥鸞彩鳳
徘徊瑞氣得不謂人倫之上才與公之為政也根抵于
誠信柯幹于刑賞枝葉于禁忌逹時之通變識人之好
惡聽覽而不察寬裕而有制故蒙澤者如膏雨畏刑者
如秋霜萬情浩擾懸我條貫生生之分各得其性得不
謂民之父母與公之為學也冠冕六籍衣裳羣史履屨
百氏每讀書取其實而不取其華深研著述號為通典
大抵自開闢旁行至乎歴代有兵食財賦職官禮樂交
關于當世者莫不擿拾其英華渗漉其膏澤截煩以趣
約裁疎以就密其有覽之者如熱得澤如饑得食五車
萬卷盡為冗廢得不謂立言垂範與守藩歲久哀乞朝
覲上賜優詔聽答悃欵伏見車騎曄曄星馳闕下明天
子闢閶闔負黼扆延國老于雲臺之下鋪陳皇王之道
德發明古今之教義上以揚君后之鴻化下以言理國
之大要是知經天地戡禍亂敦五教端百揆大君以此
柄授公知公不得而譲也夫漢之麒麟唐之凌烟愛其
德即圖其人覩其人則景行其事復銘景鍾樹甘棠此
皆以遺芳餘烈浹于人骨髄者也異日廣陵之民懷
公之惠愛嗅公之馨香企公之軌躅帷袂接武沉吟兹
地嚴目而視捧手而指必知夫咨嗟慨詠之聲發于肺
肝矣載山林野賤之士猥辱眄睞塵厠下界恭覩盛德
敢無詞乎不書爵氏㶚陵公之尊也贊曰
碩德昂昂智圓德方武庫矛戟禮容珪璋神氣端凝風
儀高張晴天鶴立秋水龍驤拓旄淮南俗阜民康休聲
四塞入覲天王天王虚懷待公廟堂始終進退赫然有
光後人來斯環遶長廊以此淨域便為甘棠
三賢贊(司空圖)
隋大業間房公李公魏公同師文中子嘗謂其徒曰玄
齡也志而密靖也果而斷徵也直而遂俾其遭時致力
必濟謨庸厥後果然宜有贊激云
三賢志同夙尚儒風以植公忠出遇太宗諷議從容謀
厥羣雄君勞臣惕荒夷阻闢百千年社稷
吳道子畫五星贊(宋蘇洵)
世稱善畫曹興張繇墻破紙爛兵火所燒至于有唐道
子姓吳獨稱一時蔑張與曹歴歲數百其有幾何或鑱
于碑以獲不磨吾世貧窶非有富豪堂堂五行道子所
摹歲星居前不武不挑求之古人其有帝堯盛服佩劍
其容昭昭熒惑惟南左弓右刀赫烈奮怒木石焚焦震
恒下土莫敢有驕崔崔土星瘦而長腰四方遠遊去如
飛颷倏忽萬里遠不可招太白惟將宜其壮夫今惟婦
人長裙飄飄抱撫四絃如聲嘈嘈辰星北方不䴡不妖
執筆與紙凝然不囂粧非今人唇傅黑膏惟是五星筆
勢莫高昔始得之爛其生綃及今百年黑昏而消愈後
愈遠知其若何吾苟不言是亦不遭
顧愷之畫王初平牧羊圖贊(蘇軾)
先生養生如牧羊放之無何有之鄉止者自止行者行
先生超然坐其旁挾策讀書牛不七化而為石起復僵
流涎磨牙笑虎狼先生指呼羊服箱號稱雨工行四方
莫隨上林芒屩郎齅門䑛地專鹽湯
孔北海贊(蘇軾)
文舉以英偉冠世之資師表海内意所予奪天下從之
此人中龍也而曹操陰賊險狠特鬼蜮之雄者耳其勢
決不兩立非公誅操則操害公此理之常而前史乃謂
公負其高氣志在靖難而才疎意廣訖無成功此蓋當
時奴婢小人論公之語公之無成天也使天未欲亡漢
公誅操如殺狐兔何足道哉世之稱人豪者才氣各有
高卑然皆以臨難不懼談笑就死為雄操以病亡子孫
滿前而咿嚶泣涕留連妾婦分香賣履區處衣物平生
奸偽死見其性以成敗論人物故操得在英雄之列而
公見謂才疎意廣豈不悲哉操平生畏昭烈而昭烈以公
知天下有已為喜天若祚漢公使昭烈誅操無難也予
觀公所作楊四公贊歎曰方操害公復有魯國一男子
慨然争之公庶幾不死乃作孔北海贊曰
晉有石羯盗賊之靡欺孤如操又羯所耻我書春秋與
齊豹齒文舉在天雖亡不死我宗若人尚友干祀視公
如龍視操如鬼
李西平畫贊(蘇軾)
以吾觀西平王提孤軍自北方赴行在走懷光斬朱泚
如反掌及其後帥鳳翔與隴右瞰河湟兵益振謀既臧
終不能取尋常墮賊計困平涼卒罷兵仆三將誰之咎
在廟堂斬馬劍誅延賞為葅醢不足償覽遺像涕泗滂
郭忠恕畫贊(蘇軾)
右張夢得所藏郭忠恕畫山水屋木一幅忠恕字恕先
以字行洛陽人少善屬文及史書小學通九經七歲舉
童子漢湘陰公辟從事與記室董裔争事謝去周祖召
為周易博士國初與監察御史符昭文争忿朝堂貶乾
州司戶秩滿遂不仕放曠岐雍陜洛間逢人無貴賤口
稱猫遇佳山水輒留旬日或絶粒不食盛夏暴日中無
汗大寒鑿冰而浴尤善畫妙於山水屋木有求者必怒
而去意欲盡即自為之郭從義鎮岐下延止山亭設絹
素粉墨於坐經數月忽乘醉就圖之一角作遠山數峯
而已郭氏亦寶之岐有富人子喜畫日給醇酒待之甚
厚久乃以情言且致匹素恕先為畫小童持線車放風
鳶引線數丈滿之富家子大怒遂絶時與役夫小民入
市肆飲食曰吾所與遊皆子類也太宗聞其名召赴闕
館於内侍省押班竇神興舍恕先長髯而美忽盡去之
神興驚問其故曰聊以效顰神興大怒除國子監主簿
出館於太學益縱酒肆言時政頗有謗讟語聞決杖配
流登州至齊州臨清謂部送吏曰我逝矣因掊地為穴
度可容面俯窺焉而卒藁葬道左後數月故人欲改葬
但衣衾存焉蓋屍解也贊曰
長松攙天蒼壁插水憑欄飛觀縹緲誰子空濛寂歴烟
雨滅没恕先在焉呼之或出
王元之畫像贊(蘇軾)
傳曰不有君子其能國乎予嘗三復斯言未嘗不流涕
太息也如漢汲黯蕭望之李固吳張昭唐魏鄭公狄仁
傑皆以身徇義招之不來麾之不去正色而立于朝則
豺狼狐狸自相吞噬故能消禍於未形救危於將亡使
昏如公孫丞相張禹吳廣雖累千百緩急豈可望哉故
翰林王公元之以雄文直道獨立當世足以追配此六
君子者方是時朝廷清明無大奸慝然公猶不容於中
耿然如秋霜夏日不可狎玩至於三黜以死有如不幸
而處於衆邪之間安危之際則公之所為必將驚世絶
俗使斗筲穿窬之流心破膽裂豈特如此而已乎始予
過蘇州虎丘寺見公之畫像想其遺風餘烈願為執鞭
而不可得其後為徐州而公之曾孫汾為兖州以公墓
碑示余乃追為之贊以附其家傳云
維昔聖賢患莫已知公遇太宗允也其時帝欲用公公
不少貶三黜窮山之死靡憾咸平以來獨為名臣一時
之屈萬世之信紛紛鄙夫亦拜公像何以占之有泚其
顙公能泚之不能已之茫茫九原愛莫起之
文與可飛白贊(蘇軾)
嗚呼哀哉與可豈其多好好竒也歟抑其不試故藝也
始予見其詩與文又得見其行草篆隸也以為止此矣
既沒一年而復見其飛白美哉多乎其盡萬物之態也
霏霏乎其若輕雲之蔽月飜飜乎其若長風之卷旆也
猗猗乎其若遊絲之縈柳絮褭褭乎其若流水之舞荇
帶也離離乎其遠而相屬縮縮乎其近而不隘也其工
至於如此而余乃今知之則余之知與可者固無幾而
其所不知者蓋不可勝計也嗚呼哀哉
文與可畫墨竹屏風贊(蘇軾)
與可之文其德之糟粕與可之詩其文之毫末詩不能
盡溢而為書變而為畫皆詩之餘其詩與文好者益寡
有好其德如好其畫者乎悲夫
石室先生畫竹贊(蘇軾)
與可文翁之後也蜀人猶以石室名其家而與可自謂
笑笑先生蓋可謂與道皆逝不滯於物者也顧嘗好畫
竹客有贊之者曰
先生閒居獨笑不已問安所笑笑我非爾物之相物我
爾一也先生又笑笑所笑者笑笑之餘以竹發妙竹亦
得風天然而笑
王定國真贊(蘇軾)
温然而澤者道人之腴也凛然而清者詩人之癯也雍
容委蛇者貴介之公子而短小精悍者游俠之徒也人
何足以知之此皆其膚也若人者泰不驕困不撓而老
不枯也
秦少游真贊(蘇軾)
以君為將仕也其服野其行方以君為將隠也其言文
其神昌置而不求君不即即而求之君不藏以為將仕
將隠者皆不知君者也蓋將挈所有而乘所遇以游於
世而卒反於其鄉者乎
西漢三名儒贊(劉敞)
余讀西漢愛董仲舒劉向揚雄之為人慕之然仲舒好
言災異幾䧟大刑向鑄偽黃金亦減死論雄仕王莽作
劇秦美新復投閣求死皆背於聖人之道惑於性命之
理者也以彼三子猶未能盡善才難不其然與然其善
可師其過可警也為三贊以自覽焉
仲舒先覺承秦絶學進退規矩金玉其璞發明春秋大
義以修旁及五經博哉優優世莫能庸黜相諸侯仁義
所漸易剛以柔茫茫大道在昔聖考蓋有不聞奚究奚
討主父犄之步舒詭之嗟若先生有以啓之懲違告休
不預世憂著作孔多後世是遒嗟爾君子克遵厥猷
子政翼翼簡易正直博覽百家以克其德黃金之偽智
由信惑臲卼邪世身居困阨不為俗儒苟取拘拘略其
威儀忠質之符疾邪救危著論上書同姓之仁賢哉已
夫雖不三事其文實章以迄於今日月之光嗟我後人
庶幾不忘
子雲清虚自有大度非聖不觀耻為章句擬倣六經其
文孔明隠隠谹谹實為雷霆世三不遷知命理神胡為
投閣劇秦美新君子之缺衆儒有言蓋天絶之亦何必
然末世之人以道邀利或徇耳目得之弗愧嗟爾君子
能勿此畏
管幼安畫贊(蘇轍)
余自龍川以歸居潁已十有三年杜門幽居無以自適
稍稍取舊書閱之將求古人而與之友蓋於三國得一
焉曰管幼安蓋幼安少而遭亂渡海居遼東三十七年
而歸歸於田廬不應朝命年八十有四而没功業不加
於人而余獨何取焉取其明於知時而審於處已云爾
蓋東漢之衰士大夫以風節相尚其立志行義賢於西
漢然時方大亂其出而應世鮮有能自全者潁川筍文
若以智策輔曹公方其擒吕布斃袁紹皆談笑而辦其
才與張子房比然至九錫之議卒不能免其身彭城張
子布忠亮剛簡事孫氏兄弟成江東之業然終以直不
見容力争公孫淵事君臣之義幾絶平原華子魚以德
量重於曹氏父子致位三公然曹公之殺伏后子魚將
命至破壁出后而害之汝南許文休以人物臧否聞於
世晩入蜀依劉璋先主將克成都文休逾城出降雖卒
以為司徒而蜀人鄙之此四人者皆一時賢人也然直
已者終害其身而枉已者終喪其德處亂而能全非幼
安而誰與哉舊史言幼安雖老不病著白帽衣襦袴布
裙宅後數十步有流水夏暑能策杖臨水盥手足行園
囿歲時祀其先人絮帽布单衣薦饋跪拜成禮余欲使
畫工以意髣髴畫之昔李公麟喜畫有顧陸遺思今公
麟死久矣恨莫能成吾意者姑為之贊曰
幼安之賢無以過人余獨何以謂賢賢其明於知時審
於處已以能自全幼安之老歸自海東一畆之宫閉不
求通白帽布裙舞雩而風四時烝嘗饋奠必躬八十有
四蝉蛻而終少非漢人老非魏人何以命之天之逸民
王元之真贊(黃庭堅)
天錫王公佐我太宗學問文章致于匪躬四方來庭上
稍宴衎公含瓦石責君堯舜采芝商洛以切直去惟是
文章詩以獨步白髮還朝泣思軒轅雞犬䑛鼎羣飛上
天真宗好文且大用公太阿出匣公挺其鋒龍怒鱗逆
在廷岌岌萬物並流砥柱中立古之遺直叔向以之嗚
呼王公其尚似之
宋喬年真贊(黃庭堅)
士之坎壈以其智多因坎壈以為師用其多以見已相
遭於功名之會圖像麒麟獨行於寂寞之濱照影谿壑
大者四時爾小者風雲爾豈真我哉
題東坡像贊(黃庭堅)
元祐之初吾見東坡於銀臺之東其貌不爾紹聖之元
吾見東坡於彭蠡之上其貌不爾紹聖之末有僧法舟
見東坡於惠州之市其貌不爾而彭山石瑜作東坡之
像焉廖宜叙東坡年家子也而謂之然余安敢獨謂之
不然
南華真人畫贊(晁補之)
乾觀坤頥口海鼻岳其朕日月大空之灼其詞風雷萬
有之作魚乎周乎不在濠上周乎蝶乎何有夢想惟周
能蟲惟蟲能天匪我則云然周則云然謂之聖人者非
也
東坡先生真贊(晁補之)
非儒非仙非世出世間不可以綸繳亦不乘風雲而上
天何居乎猶心醉經目營海既逍遥乎濤瀨忽焉横枝
按膝而舒嘯鸞鳳之音猶隠耳而人固已反乎無在也
孔北海贊(陳師道)
世以曹操為英雄雖孫仲謀甘出其下而文舉以犬豕
視之豈知不免而遂不屈盖其高明下視之耳方操微
時幸許邵之目以為重匈奴使來自謂不稱而代捉刀
其自取如此至其自比劉先主謂袁紹不足數特居勢
使然耳先主之死謂孔明曰如嗣子不肖君自取之其
勤勞一世蓋不為漢計豈為子孫計哉操非其比也操
惡禰衡而畏殺士之名故以衡予劉表不以文舉與人
卒自殺之其不畏之亦至矣劉毅家徒四壁一擲百萬
世亦以為英雄小遇鵝炙丐乞如奴婢孰謂英雄而以
一臠動其心哉此其操之類乎子曰棖也慾焉得剛剛
者所以制公非勝人也是故自用之謂英自勝之謂彊
藺相如贊(李廌)
戰國之所謂君臣何足道哉交際不以道以勢進退不
以義以利聚而為上下散而為我爾頃刻間爾朝為上
卿暮為逐客刑於此相於彼恬以為常吁可哀哉於是
時始終一節忠貫金石有若大夫者不其偉與天下傾
府庫捐重寶獻土地質子女以餌秦秦貪嗜無厭奴隸
列國唯唯奉承甘為臣妾趙之於秦僅比支郡宜其吞
聲飲憤以媚西秦聊緩誅咎國有君子義不自衰以小
抗大以弱拒強終為敵隣嗚呼當太平盛治之世六合
為家大夫之迹不可傚也以大夫之心推以事君可師
哉過渑池之舊墟想當年之高會雖非長卿之才亦有
平生之慕因作贊曰
鐡可折白可湼大夫之節剛且潔玉可攻金可鎔大夫
之忠直而恭秦方虎趙方鼠秦方斧趙方爼愎而恐狠
而陳威蓋岐雍大夫之勇懦以剛變禍以福轉功踰百
戰大夫之辨曹沫劫盟計窮妄出侵疆雖復齊伸魯詘
荆卿復讐嗟哉鄙夫昔耻未刷燕巳為墟斬優偹武夾
谷相盟大夫慕此有兹令名舞陽横盾毛生奉槃聊效
萬一猶有可觀竊食太倉孰非事君邇來寥寥獨無斯
人嗟余之生在千歲後雖慕景行有志未就行邁靡靡
軔車渑池大夫閔余有以相之
放翁自贊(陸游)
遺物以貴吾身弃智以全吾真劍外江南飄然幅巾野
鶴駕九天之風澗松傲萬木之春或以為跌宕湖海之
士或以為枯槁隴畆之民二之論雖不同而不我知則
均也
濓溪先生贊(朱熹)
道喪干載聖遠言堙不有先覺孰開我人書不盡言圖
不盡意風月無邊庭草交翠
明道先生贊(朱熹)
揚休山立玉色金聲元氣之會渾然天成瑞日祥雲和
風甘雨龍德正中厥施斯普
伊川先生贊(朱熹)
規員矩方䋲直凖平允矣君子展也大成布帛之文菽
粟之味知德者希孰識其貴
康節先生贊(朱熹)
天挺人豪英邁蓋世駕風鞭霆歴覽無際手探月窟足
躡天根閒中古今醉裏乾坤
横渠先生贊(朱熹)
早悅孫吳晩逃佛老勇撤臯比一變至道精思力踐妙
契疾書訂頑之訓示我廣居
洓水先生贊(朱熹)
篤學力行清修苦節有德有言有功有烈深衣大帶張
拱徐趨遺像凛然可肅薄夫
畫像自警(朱熹)
從容乎禮法之場沈潜乎仁義之府是予蓋將有意焉
而力莫能與也佩先師之格言奉前烈之餘矩惟闇然
而日修或庶幾乎斯語
辛稼軒畫像贊(陳亮)
眼光有稜足以照映一世之豪背脾有負足以荷載四
國之重出其豪末翻然震動不知鬚鬢之既斑庶幾膽
力之無恐呼而來麾而去無所逃天地之間淆弗濁澄
弗清豈自為將相之種故曰真鼠枉用真虎可以不用
而用也者所以為天寵也
朱晦庵畫像贊(陳亮)
體偹陽剛之純氣含喜怒之正睟面盎背吾不知其何
樂端居深念吾不知其何病置之釣臺擦不住寫之雲
臺捉不定天下之生久矣以聽上帝之命
羅浮二賢贊(唐寅)
葛稚川化去三十餘年單道開始來羅浮今山中人知
有稚川而不知有道開盖稚川既為鄧岳所留居山燒
煉著書者數年丹竈具存而道開平日惟食細石數百
澹無所為以故後世莫得考陳郡袁宏雖作道開贊然
宏嘗為桓温作九錫文矣此手豈宜復弄世外事而贊
文亦復不見于世遂作二贊書之山谷而不顯其處以
貽後代之好竒者云
贊稚川(唐寅)
江左日陋無復德輝翔而不集翩然南飛鄧岳細兒處
仲餘黨豈有識知亦復瞻仰吾緣外丹遂居羅浮豈以
岳故而議去留所就者大寧恤其小吾與岳游如狎鷗
鳥
贊道開(唐寅)
世人茹柔剛則吐之匙抄爛飯口如牛呞至人忘物剛
柔一致其視食石如饀餅餌北平飲羽出于無心食石
之理于此可尋我雖不能而識其理庶幾嗽之以厲其
齒
陳希夷先生畫像贊(元虞集)
集嘗奉詔祠華陰入雲臺觀進至張超谷拜先生遺像
高遠淵冲之風變化流通之妙猶可想見其仿彿也昔
邵氏先天之學上遡其源實自先生出天作斯文焉可
誣也而世人以神仙求之殆因其所見而然歟錢塘隠
者薛無塵得先生畫像草衣蓬跣盖其終隠而無復當
世之意者令集作贊集何足以知先生哉姑以所聞其
粗者而言之其辭曰
風霆流形宇宙在手隠顯盡神而巳弗有匠有代斵廼
反無為圖書之傳百世之師
自贊(虞集)
邈乎千載之下而謂古今一時也眇乎五尺之軀而謂
天地一體也廓乎不自知其所知也欿乎未能至其所
至也俛乎若憂非有傷乎其内也泊乎若休無所待乎
其外也服今人之服食今人之食同乎今之人聊以順
吾際也讀古人之書誦古人之詩思夫古之人不知老
之至也
魯齋先生畫像贊(王磐)
氣和而志剛外圜而内方隨時屈伸與道翺翔或躬耕
太行之麓或判事中書之堂布褐蓬茅不為荒涼珪組
軒冕不為輝光虚舟江湖晴雲卷舒上友千古誰與為
徒管幼安王彦方元魯山陽道州盖異世而同符者也
默庵先生畫像贊(歐陽玄)
寤寐乎明善誠身之書步趨乎格物致知之學關西三
鱣未必榮於教授之四世荀陵八龍奚以過於伯仲之
一壑豈非白茅重而忠信著玄酒醇而嗜欲薄者乎鍾
期伯牙有同世而不相遇者吾故於默庵之神交而益
以重容城之先覺也
畫像自警(劉因)
所以承先世之統者如是其孤所以當衆人之望者如
是其虚嗚呼危乎不有以持之其何以居
文章辨體彙選卷四百六十四
