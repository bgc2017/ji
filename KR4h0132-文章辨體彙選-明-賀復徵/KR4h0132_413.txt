文章辨體彙選卷四百十三
明賀復徵編
論二十二
君臣論(宋徐鉉)
君人者推赤心以接下者也臣人者推赤心以事上者
也上下交感政是以和故大易之義在上者其道下降
在下者其道上行則曰天地交泰上者自居其上下者
自居其下則曰天地不交否然則為上而下降甚易為
下而上達甚難何者君人者其勢足以行人之道其貴
足以顯人之德其富足以聚人其義足以感人賢人君
子望景而歸之理自然也苟不逆之可矣又况於禮致
之者哉故齊桓之德薄也猶能使管仲受執甯戚扣角
况聖君乎此易之效也人臣者在貧賤之中處疎遠之
地有上下之隔有在右之蔽自媒則有暗投之患因人
則有苟合之譽禮秩之不足則不肯進也况不禮之哉
故以仲尼之聖懷救世之心歷聘七十而不一遇况常
人乎此難之效也然則士之失君所喪者富貴耳莊老
吏隠於陵躬耕商皓采芝君平賣卜未失其所以為士
也君之失士或喪既安之業或敗垂成之功紂踣于京
厲流于彘魯哀奔吳項羽屠裂則失其所以為君也聖
帝明王鑒其若此故屈己以下士推誠以接物軒轅問
道於下風唐堯求賢於側陋周公吐餐於白屋漢祖輟
洗於布衣况朝廷之臣乎夫朝廷之臣位有前後任有
小大至於君臣之分誠心所感其揆一也詩曰嗟我懷
人寘彼周行卿士大夫各居其位所謂周行也言周行
之中皆所懷之人也書曰汝則有大疑謀及乃心謀及
卿士謀及庶人大疑大政也庶民猶與焉况羣臣乎此
治世之主至公之義也世之衰也疎公卿而親近習憚
君子而狎佞人親而狎之也以為腹心疎而憚之也以
為讐敵是政出於羣小而責及於大臣如此而不亂未
之有也君子之事上也近之不敢佞遠之不敢怨受命
無二慮臨難無苟免小人之事上也遠之則憾近之則
比受命則顧望臨難則幸生人君不能熟察也以為我
之所親彼亦盡忠我之所疎彼亦懷二於是聽鑒惑於
外精神滑扵中及亂之來也小人無忘生之節君子非
死難之所楚靈殞於乾谿二世弑於望夷而莫之救也
其所繇者自私與自勝也自私故慙與君子言自勝故
憚與君子言此小人所以易見親君子所以易見疎也
夫亡國非無賢臣亂主非獨坐於堂上也用心之不一
也書曰一哉王心詩曰淑人君子其儀一兮人君用心
一則賢臣知所從矣
持權論(徐鉉)
天下所以奉者君也君之所以尊者權也權者非他也
賞罰而已矣賞公則當善而為善者進矣罰公則當惡
而為惡者退矣若然則君子在位小人在野而權不在
公室者未之有也中才之君知賞罰之權不可失而不
知所以守之之道欲人之懷己也則必賞自我出欲人
之畏己也則必罰自我行此亂之本也老子曰為者敗
之執者失之賞罰者受之於先王行之於有司人君正
其本遏其淫而已苟自為之而自執之其與幾何尚書
數堯之德曰聰明文思及其舉舜也則四岳師鍚堯曰
予聞如何朕其試哉夫堯既聞舜之行賢猶待四岳舉
然後登用此則賞不必己出也周公作萬代之典設三
聽之法衆聽則殺之衆疑則赦之此則罰不必已出也
漢高祖氣吞羣雄威振海外然而不敢以私忿誅季布
不敢以私惠賞丁公秦始皇親治庶務以衡石自程羣
臣莫得專任而秦漢之成敗豈不明哉然則賞罰在於
公不在於自執必矣魏晉已降剏業之君才略冠世功
勲震主既當失政之代遂踐數終之運後世人君懲其
若是故憎疾勝已誅鋤高名所謂同歸於亂者也昔楚
莊王謀事而當羣臣莫能及退而有憂色曰楚國之大
而羣臣莫吾及吾國其亡乎此所以飲馬於河也漢高
祖自謂不如三傑而能用之所以有天下也梁武在雍
州時破魏將王肅得其布箱書見魏帝手勅曰吾聞蕭
衍善用兵勿與鬭其威名如此及其為帝也乃用臨川
王宏貞陽侯明為將在竟陵府時與謝脁王融之儔齊
名及其為帝也乃用陸驗石珍為心膂何者患其失權
貪其易制曾不知亡國之釁始基於此也夫權者非謂
其強臣專政王命不行前邀九錫後徵殊禮也蓋人君
有偏聽焉有偏好焉偏聽則朋黨有所附矣偏好則姦
邪有所入矣朋黨勢固姦邪在側人主以不聞過為賢
不違命為治如是則賞罰者朋黨之所為而假於人主
矣當時之人知其如此亦且棄正義而事朋黨背公室
而向私門非徒競利且以避害然則權安在哉後魏孝
明時衛士數千人焚領軍張彜宅殺其父子朝廷懼以
為亂也止誅八人餘並釋之高歡時在民間聞而歎曰
亂之始也乃散家財招集亡命卒移魏祚魏人不知失
權之始在乎孝明及高氏執政方云祿去公室不亦晩
乎誠令人君用法公共接下均一善善而能用之惡惡
而能去之不以己之私防天下之義雖復體非聖賢盖
亦思過半矣嗚呼斯道也甚易知甚易行甚易效而鮮
能行者盖夫疑信之際貪旦夕之便因循僶勉以至政
隳勢敗而自不之知也傳曰失之毫釐差以千里豈虚
言哉
根本論(石介)
善為天下者不視其治亂視民而已矣民者國之根本
也天下雖亂民心未離不足憂也天下雖治民心離可
憂也人皆曰天下國家孰為天下孰為國家民而已有
民則有天下有國家無民則天下空虚矣國家名號矣
空虚不可居名號不足守然則民其與天下存亡乎其
與國家衰盛乎自古四夷不能亡國大臣不能亡國惟
民能亡國民國之根本也未有根本亡而枝葉存者故
桀之亡以民也紂之亡亦以民也秦之亡亦以民也漢
有平城之危諸吕之難七國之反王莽之奪漢終不亡
民心未去也唐有武氏之變祿山之禍思明朱泚宗權
希烈諸侯之叛唐終不亡民心未去也夫四夷大臣非
不能亡國民心尚在也觀漢高祖文景唐太宗其有以
結民心之固王莽奪取漢已亡矣而民尚思漢恩未已
故光武乘之中興武氏祿山朱泚思明宗權希烈諸侯
之亂唐已亡矣而民尚思唐德未已故終至於二百年
民之未叛也雖四夷之強諸侯之位大臣之勢足以移
國足傾天下而終不能亡也莽等不能亡漢武氏祿山
諸寇不能亡唐是也民之叛也雖以百里雖以匹夫猶
能亡國湯以七十里亡夏文王以百里亡商陳勝以匹
夫亡秦是也噫民之未叛也雖四夷諸侯大臣不臣不
能亡國况匹夫乎民之叛也雖匹夫猶能亡國况四夷
乎矧諸侯乎矧大臣乎噫為天下國家者可不務民乎
書曰可畏非民孟子曰民為貴社稷次之君為輕故古
之天子重民也不敢侮於鰥寡民雖匹夫也有姦雄有
豪傑有義勇伊尹吕望義勇也陳勝豪傑也黃巢姦雄
也伊尹吕望不忍桀紂之民塗炭奮於畊釣起佐湯武
放桀伐紂義勇矣夫陳勝不堪秦之民苦役憤然舉兵
以誅秦豪傑矣夫黃巢伺唐之隙因民之饑聚兵以擾
天下姦雄矣夫書曰可畏非民有姦雄有豪傑有義勇
可不畏乎是以聖人不敢侮於鰥寡盖不可以匹夫待
民也孟子謂民貴社稷次君輕盖不敢以萬乘驕民也
吁昏君庸主不知民為天下國家之根本以草莽視民
以鹿豕視民故民離叛天下國家傾喪嗚呼民可忽哉
臣觀太祖皇帝太宗皇帝真宗皇帝皇帝陛下養民勤
矣愛心至矣然而天下之民困其故何哉郡守縣令濫
也僧尼多也祠廟繁也差役重也支移遠也貢獻勞也
館驛弊也吏易數也兼并盛也游惰衆也今欲息民之
困在擇郡守縣令減僧尼禁祠廟省差役罷支移停貢
獻寬館驛久使任抑兼并斥游惰謹求其利病而各著
於篇
才德論(司馬光)
世之所謂賢者何哉非才與德之謂邪二者殊異不可
不察所謂才者存諸天德者存諸人智愚勇怯才也愚
不可強智怯不可強勇四者有常分而不可移故曰存
諸天善惡逆順德也人苟棄惡而取善變逆而就順孰
禦之哉故曰存諸人譬之於物金可以為鍾可以為鼎
玉可以為珪可以為璧此存諸人者也玉不可以為鍾
鼎金不可以為珪璧此存諸天者也存諸天者聖人因
而用之存諸人者聖人教而成之雖然自非上聖必有
偏也厚於才者或薄於德豐於德者或殺於才鈞之不
能兩全寧捨才而取德昔者酆舒有三雋才恃之而不
務德晉滅之智宣子將以瑤為後智果曰不如宵也瑤
之賢於人者五其不逮者一也美鬚長大則賢射御足
力則賢技藝畢給則賢巧文辯慧則賢彊毅果敢則賢
如是而甚不仁以其五賢陵人而以不仁行之智宗必
滅宣子弗聽智氏果亡故曰寧捨才而取德抑又聞之
為國家者進取莫若才守成莫若德進取不以才則無
功守成不以德則不久陳平貪汚之人也韓信無恥之
士也樊噲屠者而酈食其酒徒也天下之至賤無行者也
然其才皆有過人者漢祖舉而用之故蹶秦仆項而卒
兼天下也魏國置相而用田文吳起不悦與之論功田
文曰我戰鬭治民皆不如子若主幼國危大臣未附百
姓不信當是時屬之子乎屬之我乎吳起乃謝曰屬之
子矣此言田文無他技能惟忠厚可信也夫有德者必
不反其君故可以託六尺之孤寄百里之命為社稷臣
有才者不必忠信故以羈策御之而為德者役也然則
德者掌也才者指也掌亡則指不可用矣是故民者田
也國者苖也才耒耜也德膏澤也進取不以才猶無耒
耜而耕也雖勤灌溉不能生矣守成不以德猶既種而
無膏澤也苖槁無日矣故人主利其耒耜以墾治其民
而封殖其國又引膏澤以溉之使其本根深固而枝葉
葰茂故子孫謹守其畔獲而食之而已復何為哉
近名論(范仲淹)
老子曰名與身孰親莊子曰為善無近名此皆道家之
訓使人薄於名而保其真斯人之徒非爵祿可加賞罰
可動豈為國家之用哉我先王以名為教使天下自勸
湯解網文王葬枯骨天下諸侯聞而歸之是三代人君
已因名而重也太公直釣以邀文王夷齊餓死於西山
仲尼聘七十國以求行道是聖賢之流無不涉乎名也
孔子作春秋即名教之書也善者褒之不善者貶之使
君臣愛令名而勸畏惡名而慎矣夫子曰疾没世而名
不稱易曰善不積不足以成名然則為善近名豈無偽
耶臣請辯之孟子曰堯舜性之也三王身之也五霸假
之也後之諸侯逆天暴物殺人盗國不復愛其名者也
人臣亦然有性本忠孝者上也行忠孝者次也假忠孝
而求名者又次也至若簡賢附勢反道敗德弑父叛君
惟欲是從不復愛其名者下也人不愛名則雖有刑法
干戈不可止其惡也武王克商式商容之閭釋箕子之囚
封比干之墓是聖人敦奬名教以激勸天下如取道家
之言不使近名則豈復有忠臣烈士為國家之用哉
賞罰論(劉敞)
賞為勸有功也賞必以春夏不已怠乎罰為懲有罪也
罰必以秋冬不以緩乎怠則不勸緩則不懲然而曰賞
以春夏罰以秋冬者是非聖人之意也應之曰否子所
謂功者謂扶世治民之為功乎抑謂闢土彊兵之為功
乎子所謂罪者謂喪業失序之為罪乎抑謂殘民害上
之為罪乎子賞之勸也將勸其至於善而已乎將幸其
身而已也子罰之懲也將勉其至於恥乎將勉其身而
已也吾語汝聖王之治聖王之治官得其職民勸其事
物安其所無獨治之名無倉卒之功是以三載考績三
考黜陟幽明其陟也所謂賞其黜也所謂罰賞以春夏
罰以秋冬則何怠且緩之有古者唯軍賞不逾時軍罰
亦不逾時用命賞於祖欲民速得為善之利也不用命
戮於社欲民速見為不善之辜也是聖王之所不得已
而用之者也非所以治士大夫故子之所刺者平世之
治也子之所稱者軍中之法也且夫賞為勸善也為善
者終身誠之今一賞以春夏而已至於怠矣則是雖為
善未嘗不偽也從而賞之是賞偽也豈所謂善乎與其
賞是人也則若勿賞是人也故君子正行非以干祿也
經德非以希世也愛民非以沽譽也尊主非以懷賞也
故有功雖賞不驕賞之雖晩不怠曰非春夏則不可賞
乎趣取賞而已矣何必春夏為曰否是所謂順天者也
為人父者莫不欲其子之孝於己欲其子之孝於己莫
若己為孝為人上者莫不欲其下之順於己欲其下之
順於己莫若己為順天者王之上也王者諸侯之上也
諸侯者大夫士之上也故王者順天則諸侯順王諸侯
順王則大夫士順君君之所為而大夫士為之是良大
夫士也王之所為而諸侯為之是賢諸侯也天之所為
而王者為之是聖王也故春夏者天之和氣也天所以
施生也物之所榮也故賞行焉秋冬者天之義氣也天
所以肅殺也人物之所畏也故罰行焉故賞罰之所以
順天者臣事君也子事父也少事長也賤事貴也其本
在王天下之君悦而言之曰王猶順天則天下之君莫
不悦而順王天下之君悦而順王則天下之大夫士悦
而言之曰君猶順王則天下之大夫士莫不悦而順君
故王者父事天母事地兄事日非以祈報也以達天下
之大義也
患盗論(劉敞)
天下方患盗或問劉子曰盗可除乎對曰何為不可除
也顧盗有源能止其源何盗之患或曰請問盗源對曰
衣食不足盗之源也政賦不均盗之源也教化不修盗
之源也一源慢則探囊發篋而為盗矣二源慢則執兵
刃刦良民而為盗矣三源慢則攻城邑略百姓而為盗
矣此所謂盗有源也豐世無盗者足也治世無賊者均
也化世無亂者順也今不務衣食而務無盗賊是止水
而不塞源也不務化盗而務禁盗是縱焚而救以升龠
也且律使竊財者刑傷人者死其法重矣而盗不為止
者非不畏死也念無以生以謂坐而待死不若起而圖
生也且律使凡盗賊能自告者除其罪或賜之衣裳劍
帶官爵品秩其恩深矣而盗不應募非不願生也念無
以樂生以謂為民乃甚苦為盗乃甚逸也然則盗非其
自欲為之繇上以法驅之使為也其不欲出也非其自
不欲出繇上以法持之使留也若夫衣食素周其身廉
恥夙加其心彼唯恐不得齒良人何敢然哉故懼之以
死而不懼勸之以生而不勸則雖煩直指之使重督捕
之科固未有益也今有司本源之不恤而倚辦於牧守
此乃臧武仲所以辭不能詰也凡人有九年耕然後有
三年之食有三年之食然後可教以禮義今所以使衣
食不足政賦不均教化不修者牧守乎哉吾恐未得其
益而漢武沉命之敝殆復起矣若乃尚摘發之術任巧
譎之數者未足以絶姦而雍子因以見殺於晉故仲尼
有言聽訟吾猶人也必也使無訟乎推而廣之亦曰用
兵吾猶人也必也使無戰乎引而伸之亦曰禁盗吾猶
人也必也使無盗乎盍亦反其本而已矣爰自元昊犯
邊中國頗多盗山東尤甚天子使侍御史督捕且招懷
之不能盡得於是令州郡盗發而不輙得者長吏坐之
欲重其事予以謂未盡於防故作此論
文章辨體彙選卷四百十三
文章辨體彙選卷四百十三
明賀復徵編
論二十二
君臣論(宋徐鉉)
君人者推赤心以接下者也臣人者推赤心以事上者
也上下交感政是以和故大易之義在上者其道下降
在下者其道上行則曰天地交泰上者自居其上下者
自居其下則曰天地不交否然則為上而下降甚易為
下而上達甚難何者君人者其勢足以行人之道其貴
足以顯人之德其富足以聚人其義足以感人賢人君
子望景而歸之理自然也苟不逆之可矣又况於禮致
之者哉故齊桓之德薄也猶能使管仲受執甯戚扣角
况聖君乎此易之效也人臣者在貧賤之中處疎遠之
地有上下之隔有在右之蔽自媒則有暗投之患因人
則有苟合之譽禮秩之不足則不肯進也况不禮之哉
故以仲尼之聖懷救世之心歷聘七十而不一遇况常
人乎此難之效也然則士之失君所喪者富貴耳莊老
吏隠於陵躬耕商皓采芝君平賣卜未失其所以為士
也君之失士或喪既安之業或敗垂成之功紂踣于京
厲流于彘魯哀奔吳項羽屠裂則失其所以為君也聖
帝明王鑒其若此故屈己以下士推誠以接物軒轅問
道於下風唐堯求賢於側陋周公吐餐於白屋漢祖輟
洗於布衣况朝廷之臣乎夫朝廷之臣位有前後任有
小大至於君臣之分誠心所感其揆一也詩曰嗟我懷
人寘彼周行卿士大夫各居其位所謂周行也言周行
之中皆所懷之人也書曰汝則有大疑謀及乃心謀及
卿士謀及庶人大疑大政也庶民猶與焉况羣臣乎此
治世之主至公之義也世之衰也疎公卿而親近習憚
君子而狎佞人親而狎之也以為腹心疎而憚之也以
為讐敵是政出於羣小而責及於大臣如此而不亂未
之有也君子之事上也近之不敢佞遠之不敢怨受命
無二慮臨難無苟免小人之事上也遠之則憾近之則
比受命則顧望臨難則幸生人君不能熟察也以為我
之所親彼亦盡忠我之所疎彼亦懷二於是聽鑒惑於
外精神滑扵中及亂之來也小人無忘生之節君子非
死難之所楚靈殞於乾谿二世弑於望夷而莫之救也
其所繇者自私與自勝也自私故慙與君子言自勝故
憚與君子言此小人所以易見親君子所以易見疎也
夫亡國非無賢臣亂主非獨坐於堂上也用心之不一
也書曰一哉王心詩曰淑人君子其儀一兮人君用心
一則賢臣知所從矣
持權論(徐鉉)
天下所以奉者君也君之所以尊者權也權者非他也
賞罰而已矣賞公則當善而為善者進矣罰公則當惡
而為惡者退矣若然則君子在位小人在野而權不在
公室者未之有也中才之君知賞罰之權不可失而不
知所以守之之道欲人之懷己也則必賞自我出欲人
之畏己也則必罰自我行此亂之本也老子曰為者敗
之執者失之賞罰者受之於先王行之於有司人君正
其本遏其淫而已苟自為之而自執之其與幾何尚書
數堯之德曰聰明文思及其舉舜也則四岳師鍚堯曰
予聞如何朕其試哉夫堯既聞舜之行賢猶待四岳舉
然後登用此則賞不必己出也周公作萬代之典設三
聽之法衆聽則殺之衆疑則赦之此則罰不必已出也
漢高祖氣吞羣雄威振海外然而不敢以私忿誅季布
不敢以私惠賞丁公秦始皇親治庶務以衡石自程羣
臣莫得專任而秦漢之成敗豈不明哉然則賞罰在於
公不在於自執必矣魏晉已降剏業之君才略冠世功
勲震主既當失政之代遂踐數終之運後世人君懲其
若是故憎疾勝已誅鋤高名所謂同歸於亂者也昔楚
莊王謀事而當羣臣莫能及退而有憂色曰楚國之大
而羣臣莫吾及吾國其亡乎此所以飲馬於河也漢高
祖自謂不如三傑而能用之所以有天下也梁武在雍
州時破魏將王肅得其布箱書見魏帝手勅曰吾聞蕭
衍善用兵勿與鬭其威名如此及其為帝也乃用臨川
王宏貞陽侯明為將在竟陵府時與謝脁王融之儔齊
名及其為帝也乃用陸驗石珍為心膂何者患其失權
貪其易制曾不知亡國之釁始基於此也夫權者非謂
其強臣專政王命不行前邀九錫後徵殊禮也蓋人君
有偏聽焉有偏好焉偏聽則朋黨有所附矣偏好則姦
邪有所入矣朋黨勢固姦邪在側人主以不聞過為賢
不違命為治如是則賞罰者朋黨之所為而假於人主
矣當時之人知其如此亦且棄正義而事朋黨背公室
而向私門非徒競利且以避害然則權安在哉後魏孝
明時衛士數千人焚領軍張彜宅殺其父子朝廷懼以
為亂也止誅八人餘並釋之高歡時在民間聞而歎曰
亂之始也乃散家財招集亡命卒移魏祚魏人不知失
權之始在乎孝明及高氏執政方云祿去公室不亦晩
乎誠令人君用法公共接下均一善善而能用之惡惡
而能去之不以己之私防天下之義雖復體非聖賢盖
亦思過半矣嗚呼斯道也甚易知甚易行甚易效而鮮
能行者盖夫疑信之際貪旦夕之便因循僶勉以至政
隳勢敗而自不之知也傳曰失之毫釐差以千里豈虚
言哉
根本論(石介)
善為天下者不視其治亂視民而已矣民者國之根本
也天下雖亂民心未離不足憂也天下雖治民心離可
憂也人皆曰天下國家孰為天下孰為國家民而已有
民則有天下有國家無民則天下空虚矣國家名號矣
空虚不可居名號不足守然則民其與天下存亡乎其
與國家衰盛乎自古四夷不能亡國大臣不能亡國惟
民能亡國民國之根本也未有根本亡而枝葉存者故
桀之亡以民也紂之亡亦以民也秦之亡亦以民也漢
有平城之危諸吕之難七國之反王莽之奪漢終不亡
民心未去也唐有武氏之變祿山之禍思明朱泚宗權
希烈諸侯之叛唐終不亡民心未去也夫四夷大臣非
不能亡國民心尚在也觀漢高祖文景唐太宗其有以
結民心之固王莽奪取漢已亡矣而民尚思漢恩未已
故光武乘之中興武氏祿山朱泚思明宗權希烈諸侯
之亂唐已亡矣而民尚思唐德未已故終至於二百年
民之未叛也雖四夷之強諸侯之位大臣之勢足以移
國足傾天下而終不能亡也莽等不能亡漢武氏祿山
諸寇不能亡唐是也民之叛也雖以百里雖以匹夫猶
能亡國湯以七十里亡夏文王以百里亡商陳勝以匹
夫亡秦是也噫民之未叛也雖四夷諸侯大臣不臣不
能亡國况匹夫乎民之叛也雖匹夫猶能亡國况四夷
乎矧諸侯乎矧大臣乎噫為天下國家者可不務民乎
書曰可畏非民孟子曰民為貴社稷次之君為輕故古
之天子重民也不敢侮於鰥寡民雖匹夫也有姦雄有
豪傑有義勇伊尹吕望義勇也陳勝豪傑也黃巢姦雄
也伊尹吕望不忍桀紂之民塗炭奮於畊釣起佐湯武
放桀伐紂義勇矣夫陳勝不堪秦之民苦役憤然舉兵
以誅秦豪傑矣夫黃巢伺唐之隙因民之饑聚兵以擾
天下姦雄矣夫書曰可畏非民有姦雄有豪傑有義勇
可不畏乎是以聖人不敢侮於鰥寡盖不可以匹夫待
民也孟子謂民貴社稷次君輕盖不敢以萬乘驕民也
吁昏君庸主不知民為天下國家之根本以草莽視民
以鹿豕視民故民離叛天下國家傾喪嗚呼民可忽哉
臣觀太祖皇帝太宗皇帝真宗皇帝皇帝陛下養民勤
矣愛心至矣然而天下之民困其故何哉郡守縣令濫
也僧尼多也祠廟繁也差役重也支移遠也貢獻勞也
館驛弊也吏易數也兼并盛也游惰衆也今欲息民之
困在擇郡守縣令減僧尼禁祠廟省差役罷支移停貢
獻寬館驛久使任抑兼并斥游惰謹求其利病而各著
於篇
才德論(司馬光)
世之所謂賢者何哉非才與德之謂邪二者殊異不可
不察所謂才者存諸天德者存諸人智愚勇怯才也愚
不可強智怯不可強勇四者有常分而不可移故曰存
諸天善惡逆順德也人苟棄惡而取善變逆而就順孰
禦之哉故曰存諸人譬之於物金可以為鍾可以為鼎
玉可以為珪可以為璧此存諸人者也玉不可以為鍾
鼎金不可以為珪璧此存諸天者也存諸天者聖人因
而用之存諸人者聖人教而成之雖然自非上聖必有
偏也厚於才者或薄於德豐於德者或殺於才鈞之不
能兩全寧捨才而取德昔者酆舒有三雋才恃之而不
務德晉滅之智宣子將以瑤為後智果曰不如宵也瑤
之賢於人者五其不逮者一也美鬚長大則賢射御足
力則賢技藝畢給則賢巧文辯慧則賢彊毅果敢則賢
如是而甚不仁以其五賢陵人而以不仁行之智宗必
滅宣子弗聽智氏果亡故曰寧捨才而取德抑又聞之
為國家者進取莫若才守成莫若德進取不以才則無
功守成不以德則不久陳平貪汚之人也韓信無恥之
士也樊噲屠者而酈食其酒徒也天下之至賤無行者也
然其才皆有過人者漢祖舉而用之故蹶秦仆項而卒
兼天下也魏國置相而用田文吳起不悦與之論功田
文曰我戰鬭治民皆不如子若主幼國危大臣未附百
姓不信當是時屬之子乎屬之我乎吳起乃謝曰屬之
子矣此言田文無他技能惟忠厚可信也夫有德者必
不反其君故可以託六尺之孤寄百里之命為社稷臣
有才者不必忠信故以羈策御之而為德者役也然則
德者掌也才者指也掌亡則指不可用矣是故民者田
也國者苖也才耒耜也德膏澤也進取不以才猶無耒
耜而耕也雖勤灌溉不能生矣守成不以德猶既種而
無膏澤也苖槁無日矣故人主利其耒耜以墾治其民
而封殖其國又引膏澤以溉之使其本根深固而枝葉
葰茂故子孫謹守其畔獲而食之而已復何為哉
近名論(范仲淹)
老子曰名與身孰親莊子曰為善無近名此皆道家之
訓使人薄於名而保其真斯人之徒非爵祿可加賞罰
可動豈為國家之用哉我先王以名為教使天下自勸
湯解網文王葬枯骨天下諸侯聞而歸之是三代人君
已因名而重也太公直釣以邀文王夷齊餓死於西山
仲尼聘七十國以求行道是聖賢之流無不涉乎名也
孔子作春秋即名教之書也善者褒之不善者貶之使
君臣愛令名而勸畏惡名而慎矣夫子曰疾没世而名
不稱易曰善不積不足以成名然則為善近名豈無偽
耶臣請辯之孟子曰堯舜性之也三王身之也五霸假
之也後之諸侯逆天暴物殺人盗國不復愛其名者也
人臣亦然有性本忠孝者上也行忠孝者次也假忠孝
而求名者又次也至若簡賢附勢反道敗德弑父叛君
惟欲是從不復愛其名者下也人不愛名則雖有刑法
干戈不可止其惡也武王克商式商容之閭釋箕子之囚
封比干之墓是聖人敦奬名教以激勸天下如取道家
之言不使近名則豈復有忠臣烈士為國家之用哉
賞罰論(劉敞)
賞為勸有功也賞必以春夏不已怠乎罰為懲有罪也
罰必以秋冬不以緩乎怠則不勸緩則不懲然而曰賞
以春夏罰以秋冬者是非聖人之意也應之曰否子所
謂功者謂扶世治民之為功乎抑謂闢土彊兵之為功
乎子所謂罪者謂喪業失序之為罪乎抑謂殘民害上
之為罪乎子賞之勸也將勸其至於善而已乎將幸其
身而已也子罰之懲也將勉其至於恥乎將勉其身而
已也吾語汝聖王之治聖王之治官得其職民勸其事
物安其所無獨治之名無倉卒之功是以三載考績三
考黜陟幽明其陟也所謂賞其黜也所謂罰賞以春夏
罰以秋冬則何怠且緩之有古者唯軍賞不逾時軍罰
亦不逾時用命賞於祖欲民速得為善之利也不用命
戮於社欲民速見為不善之辜也是聖王之所不得已
而用之者也非所以治士大夫故子之所刺者平世之
治也子之所稱者軍中之法也且夫賞為勸善也為善
者終身誠之今一賞以春夏而已至於怠矣則是雖為
善未嘗不偽也從而賞之是賞偽也豈所謂善乎與其
賞是人也則若勿賞是人也故君子正行非以干祿也
經德非以希世也愛民非以沽譽也尊主非以懷賞也
故有功雖賞不驕賞之雖晩不怠曰非春夏則不可賞
乎趣取賞而已矣何必春夏為曰否是所謂順天者也
為人父者莫不欲其子之孝於己欲其子之孝於己莫
若己為孝為人上者莫不欲其下之順於己欲其下之
順於己莫若己為順天者王之上也王者諸侯之上也
諸侯者大夫士之上也故王者順天則諸侯順王諸侯
順王則大夫士順君君之所為而大夫士為之是良大
夫士也王之所為而諸侯為之是賢諸侯也天之所為
而王者為之是聖王也故春夏者天之和氣也天所以
施生也物之所榮也故賞行焉秋冬者天之義氣也天
所以肅殺也人物之所畏也故罰行焉故賞罰之所以
順天者臣事君也子事父也少事長也賤事貴也其本
在王天下之君悦而言之曰王猶順天則天下之君莫
不悦而順王天下之君悦而順王則天下之大夫士悦
而言之曰君猶順王則天下之大夫士莫不悦而順君
故王者父事天母事地兄事日非以祈報也以達天下
之大義也
患盗論(劉敞)
天下方患盗或問劉子曰盗可除乎對曰何為不可除
也顧盗有源能止其源何盗之患或曰請問盗源對曰
衣食不足盗之源也政賦不均盗之源也教化不修盗
之源也一源慢則探囊發篋而為盗矣二源慢則執兵
刃刦良民而為盗矣三源慢則攻城邑略百姓而為盗
矣此所謂盗有源也豐世無盗者足也治世無賊者均
也化世無亂者順也今不務衣食而務無盗賊是止水
而不塞源也不務化盗而務禁盗是縱焚而救以升龠
也且律使竊財者刑傷人者死其法重矣而盗不為止
者非不畏死也念無以生以謂坐而待死不若起而圖
生也且律使凡盗賊能自告者除其罪或賜之衣裳劍
帶官爵品秩其恩深矣而盗不應募非不願生也念無
以樂生以謂為民乃甚苦為盗乃甚逸也然則盗非其
自欲為之繇上以法驅之使為也其不欲出也非其自
不欲出繇上以法持之使留也若夫衣食素周其身廉
恥夙加其心彼唯恐不得齒良人何敢然哉故懼之以
死而不懼勸之以生而不勸則雖煩直指之使重督捕
之科固未有益也今有司本源之不恤而倚辦於牧守
此乃臧武仲所以辭不能詰也凡人有九年耕然後有
三年之食有三年之食然後可教以禮義今所以使衣
食不足政賦不均教化不修者牧守乎哉吾恐未得其
益而漢武沉命之敝殆復起矣若乃尚摘發之術任巧
譎之數者未足以絶姦而雍子因以見殺於晉故仲尼
有言聽訟吾猶人也必也使無訟乎推而廣之亦曰用
兵吾猶人也必也使無戰乎引而伸之亦曰禁盗吾猶
人也必也使無盗乎盍亦反其本而已矣爰自元昊犯
邊中國頗多盗山東尤甚天子使侍御史督捕且招懷
之不能盡得於是令州郡盗發而不輙得者長吏坐之
欲重其事予以謂未盡於防故作此論
文章辨體彙選卷四百十三
