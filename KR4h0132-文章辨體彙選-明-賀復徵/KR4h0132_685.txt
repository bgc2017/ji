文章辨體彙選卷六百八十五
明賀復徵編
墓碑二十一(碑銘)
昭容上官氏碑銘(唐蘇頲)
天降時雨山川出雲乃生靈媛祚我聖君精微其道煥
炳其文三光錯行昭容綱紀百揆繁會昭容條理外圖
邦正内諗天子憂在進賢思皇(集作求)多士忠孝必(集作心)
感天焉報之吉凶有數丘焉禱之如彼九日羿焉報之
如彼三良秦焉悼之漢宫選材班氏其特楚史書霸樊
妹之力或穆齊公叙明其德嗟爾彤管是鑒是則
唐故德儀贈淑妃皇甫氏神道碑銘(杜甫)
積氣之清積隂之靈漢曲迴月高堂麗星驚濤洶洶過
雲溟溟洗滌蒼翠誕生娉婷婉彼柔惠迥然開爽綢
繆之故昔在明兩恩渥未渝康哉大往展如之媛孰與
争長珩珮是加翬䄖克備先德後已累功居位壼儀
孔修宫教咸遂天子奬飾禮亦尊異小苑春深離宫
夜逼花間度月同輦未歸池畔臨風焚香不息嗚呼變
化惠好終極馮相視祲太史書氛藏舟晦色逝水寒
文翠幄成彩金爐罷燻燕趙一馬瀟湘片雲恍惚餘
跡蒼芒具美王子國除匪他之恥公主愁色永懷於彼
日居月諸丘隴荆杞巖巖禹鑿瀰瀰伊川列樹栱矣
豐碑巋然爰謀作述歘就彫鐫金石照地蛟龍下天
少室東立繚垣西走佛寺在前宫牆在後維山有麓與
碑不朽維水有源與詞永久
唐故常州刺史獨孤公神道碑銘(崔佑甫)
常州之孝行為大蒸蒸翼翼以敬以愛友于兄弟如捧
如戴常州之義篤于友用之有常行之可久扶危拯溺
爾身我手常州之才施于政撫柔三部以仁為柄龔遂
國嶠千古迭映常州之文究其本質取其正艷從其損
在星之緯在衣之衮常州之年止中身去昭昭之盛世
與萬鬼而為鄰白馬江上青鳥洛濱鶺鴒在原嗟爾元
昆縗絰霑血長號訴冤纂述遺美謂余不諼我覯之子
將二十年相投藥石胡疹不痊譬我于池子為之泉譬
我于桐子為之弦榮不獨遂難不隻全如何淑明摧馥
碎堅廞衣楚挽徘徊墓田望之不見赴之無緣貍首斑
如女手拳如天如天如泣涕漣如
文章辨體彙選卷六百八十五
文章辨體彙選卷六百八十五
明賀復徵編
墓碑二十一(碑銘)
昭容上官氏碑銘(唐蘇頲)
天降時雨山川出雲乃生靈媛祚我聖君精微其道煥
炳其文三光錯行昭容綱紀百揆繁會昭容條理外圖
邦正内諗天子憂在進賢思皇(集作求)多士忠孝必(集作心)
感天焉報之吉凶有數丘焉禱之如彼九日羿焉報之
如彼三良秦焉悼之漢宫選材班氏其特楚史書霸樊
妹之力或穆齊公叙明其德嗟爾彤管是鑒是則
唐故德儀贈淑妃皇甫氏神道碑銘(杜甫)
積氣之清積隂之靈漢曲迴月高堂麗星驚濤洶洶過
雲溟溟洗滌蒼翠誕生娉婷婉彼柔惠迥然開爽綢
繆之故昔在明兩恩渥未渝康哉大往展如之媛孰與
争長珩珮是加翬䄖克備先德後已累功居位壼儀
孔修宫教咸遂天子奬飾禮亦尊異小苑春深離宫
夜逼花間度月同輦未歸池畔臨風焚香不息嗚呼變
化惠好終極馮相視祲太史書氛藏舟晦色逝水寒
文翠幄成彩金爐罷燻燕趙一馬瀟湘片雲恍惚餘
跡蒼芒具美王子國除匪他之恥公主愁色永懷於彼
日居月諸丘隴荆杞巖巖禹鑿瀰瀰伊川列樹栱矣
豐碑巋然爰謀作述歘就彫鐫金石照地蛟龍下天
少室東立繚垣西走佛寺在前宫牆在後維山有麓與
碑不朽維水有源與詞永久
唐故常州刺史獨孤公神道碑銘(崔佑甫)
常州之孝行為大蒸蒸翼翼以敬以愛友于兄弟如捧
如戴常州之義篤于友用之有常行之可久扶危拯溺
爾身我手常州之才施于政撫柔三部以仁為柄龔遂
國嶠千古迭映常州之文究其本質取其正艷從其損
在星之緯在衣之衮常州之年止中身去昭昭之盛世
與萬鬼而為鄰白馬江上青鳥洛濱鶺鴒在原嗟爾元
昆縗絰霑血長號訴冤纂述遺美謂余不諼我覯之子
將二十年相投藥石胡疹不痊譬我于池子為之泉譬
我于桐子為之弦榮不獨遂難不隻全如何淑明摧馥
碎堅廞衣楚挽徘徊墓田望之不見赴之無緣貍首斑
如女手拳如天如天如泣涕漣如
文章辨體彙選卷六百八十五
