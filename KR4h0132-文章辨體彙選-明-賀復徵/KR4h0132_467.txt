文章辨體彙選卷四百六十七
明賀復徵編
讚五(續選)
議郎胡公夫人哀贊(漢蔡邕)
議郎夫人趙氏字曰永姜允有令德秉心塞淵舒詳閒
雅儀節孔偹女師四典窈窕德象罔不習熟以供婦道
議郎早世檢誨幼孤義方以導其性中禁以閑其情孤
顥儉節用免咎悔少辟侍中襲先公之爵以議郎出為
濟陰太守是時夫人寢疾未薨而國家方有滎陽寇賊
震驚帝師簡選州辟授任進衞不得辭王命親醫藥夫
人乃自矜精禀氣力俛起若愈以勸遣顥到官月餘所
疾暴盛春秋五十八中平四年薨於京師顥有剖符之
寄偪於國典疾篤不得顧親增感氣絶不能自宥慎終
之事闕焉永廢雖不毁以隨歿亦因悴而傷懷知我如
此不如弗生號咷告哀以乞骸骨踰年然後獲聽追惟
考君存時之命迎棺舊土同穴此城孤心摧割靡所底
念仰瞻二親或有神誥靈表之文敢曰亮闇叙我憂痛
作哀贊書之於碑
愍予小子夙罹孔艱嚴考殞殁我在齠年母氏鞠育載
矜載憐殷斯勤斯慈愛偹存匪惟驕之範我軌度教誨
嚴肅昭示好惡俾我克類畏威忌怒用免咎悔踐繼先
祖即爵其土三將是臨與帝剖符守於濟陰夫人寢疾
榮此寵休疾用歡痊翊日期瘳將征將邁從養陶丘景
命徂逝不愍少留疾大漸以危亟兮精微微而浸衰逼
王職於憲典兮子孫忽以替違目不臨此氣絶兮手不
親夫含飯陳衣衾而不省兮合綆棺而不見昔余考之
即世兮安宅兆於舊邦依存意以奉亡兮遷靈柩而同
來考妣痛以惨兮離乖神柩集而移兮增哀黃壚密而
無間兮出入閴其無門舁柩在兹兮不知䰟影之所存
悼孤衷之不遂兮思情憭以傷肝幽情淪於后坤兮情
哀達乎昊乾
文章辨體彙選卷四百六十七
文章辨體彙選卷四百六十七
明賀復徵編
讚五(續選)
議郎胡公夫人哀贊(漢蔡邕)
議郎夫人趙氏字曰永姜允有令德秉心塞淵舒詳閒
雅儀節孔偹女師四典窈窕德象罔不習熟以供婦道
議郎早世檢誨幼孤義方以導其性中禁以閑其情孤
顥儉節用免咎悔少辟侍中襲先公之爵以議郎出為
濟陰太守是時夫人寢疾未薨而國家方有滎陽寇賊
震驚帝師簡選州辟授任進衞不得辭王命親醫藥夫
人乃自矜精禀氣力俛起若愈以勸遣顥到官月餘所
疾暴盛春秋五十八中平四年薨於京師顥有剖符之
寄偪於國典疾篤不得顧親增感氣絶不能自宥慎終
之事闕焉永廢雖不毁以隨歿亦因悴而傷懷知我如
此不如弗生號咷告哀以乞骸骨踰年然後獲聽追惟
考君存時之命迎棺舊土同穴此城孤心摧割靡所底
念仰瞻二親或有神誥靈表之文敢曰亮闇叙我憂痛
作哀贊書之於碑
愍予小子夙罹孔艱嚴考殞殁我在齠年母氏鞠育載
矜載憐殷斯勤斯慈愛偹存匪惟驕之範我軌度教誨
嚴肅昭示好惡俾我克類畏威忌怒用免咎悔踐繼先
祖即爵其土三將是臨與帝剖符守於濟陰夫人寢疾
榮此寵休疾用歡痊翊日期瘳將征將邁從養陶丘景
命徂逝不愍少留疾大漸以危亟兮精微微而浸衰逼
王職於憲典兮子孫忽以替違目不臨此氣絶兮手不
親夫含飯陳衣衾而不省兮合綆棺而不見昔余考之
即世兮安宅兆於舊邦依存意以奉亡兮遷靈柩而同
來考妣痛以惨兮離乖神柩集而移兮增哀黃壚密而
無間兮出入閴其無門舁柩在兹兮不知䰟影之所存
悼孤衷之不遂兮思情憭以傷肝幽情淪於后坤兮情
哀達乎昊乾
文章辨體彙選卷四百六十七
