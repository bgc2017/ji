文章辨體彙選卷七百三十七
明賀復徵編
誄二
夏侯常侍誄(晉潘岳)
夏侯湛字孝若譙人也少知名弱冠辟太尉府掾
賢良方正徵為太子舍人尚書郞野王令中書郞南陽
相家艱乞還頃之選為太子僕未就命而世祖崩天子
以為散騎常侍從班列也春秋四十有九元康元年夏
五月壬辰寢疾卒于延熹里第嗚呼哀哉乃作誄曰
禹錫玄圭寔曰文命克明克聖光啟夏政其在于漢邁
勲惟嬰思弘儒業小大雙名顯祖耀德牧兖及荆父守
淮岱治亦有聲英英夫子灼灼其儁飛辯摛藻華繁玉
振如彼隋和發彩流潤如彼錦繪列素點絢人見其表
莫測其裏徒謂吾生文勝則史心照神交唯我與子且
歴少長逮觀終始子之承親孝齊閔參子之友弟和如
瑟琴事君直道與朋信心雖實唱高猶賞爾音弱冠厲
翼羽儀初升公弓既招皇輿乃徵内贊兩宮外宰黎蒸
忠節允著清風載興泱彼樂都寵子惟王設官建輔妙
簡邦良用取喉舌相爾南陽惠訓不倦視民如傷乃眷
北顧辭祿延喜余亦偃息無事明時疇昔之遊二紀於
兹斑白攜手何歡如之居吾語汝衆實勝寡人惡儁異
俗疵文雅執戟疲楊長沙投賈無謂爾高耻居物下子
乃洗然變色易容慨然歎曰道固不同為仁由已匪我
求蒙誰毁誰譽何去何從莫湼匪緇莫磨匪磷子獨正
色居屈志申雖不爾以猶致其身獻替盡規媚兹一人
讜言忠謀世祖是嘉將僕儲皇奉轡承華先朝末命聖
列顯加入侍帝闥出光厥家我聞積善神降之吉宜享
遐紀長保天秩如何斯人而有斯疾曾未知命中年隕
卒嗚呼哀哉惟爾之存匪爵而貴甘食美服重珍兼味
臨終遺誓永錫爾類斂以時襲殯不簡器誰能拔俗生
盡其飬孰是養生而薄其葬淵哉若人縱心條暢傑操
明達困而彌亮柩輅既祖容體長歸存亡永訣逝者不
追望子舊車覽爾遺衣愊抑失聲迸涕交揮非子為慟
吾慟為誰嗚呼哀哉日往月來暑退寒襲零露霑凝勁
風凄急慘爾其傷念我良執適子素館撫孤相泣前思
未弭後感仍集積悲滿懷逝矣安及嗚呼哀哉
馬汧督誄(潘岳)
惟元康七年秋九月十五日晉故督守關中侯扶風馬
君卒嗚呼哀哉初雍部之内屬羌反未弭而編戶之氐
又肆逆焉雖王旅致討終於殄滅而蜂蠆有毒驟失小
利俾百姓流亡瀕於塗炭建威喪元於好畤州伯宵遯
乎大谿若夫偏師禆將之隕首覆軍者蓋以十數剖符
專城紆青拖墨之司奔走失其守者相望於境秦隴之
僣鞏更為魁既已襲汧而館其縣子以𦕈爾之身介乎
重圍之裏率寡弱之衆據十雉之城羣氐如蝟毛而起
四面雨射城中城中鑿穴而處負戶而汲木石將盡樵
蘇乏竭芻蕘罄絶於是乎發梁棟而用之&KR1615;以鐵鏁機
關既縱礧而又升焉爨陳焦之麥柿梠桷之松用能薪
芻不匱人畜取給青煙傍起櫪馬長鳴凶醜駭而疑懼
乃闕地而攻子命穴浚壍寘壺鐳瓶甒以偵之將穿響
作因焚穬火薰之潛氐殱焉久之安西之救至竟免虎
口之厄全數百萬石之積文契書於幕府聖朝疇咨進
以顯秩殊以幢蓋之制而州之有司乃以私隸數口糓
十斛考訊吏兵以檟楚之辭連之大將軍屢抗其疏曰
敦固守孤城獨當羣寇以少禦衆載離寒暑臨危奮節
保糓全城而雍州從事忌敦勲效極推小疵非所以褒
奬元功宜解敦禁劾假授詔書遽許而子固已下獄發
憤而卒也朝廷聞而傷之策書曰皇帝咨故督守關中
侯馬敦忠勇果毅率厲有方固守孤城危逼獲濟寵秩
未加不幸喪亡朕用悼焉今追贈牙門將軍印綬祠以
少牢魂而有靈嘉兹寵榮然潔士之聞穢其庸致思乎
若乃下吏之肆其噤害則皆妬之徒也嗟乎妬之欺善
抑亦貿首之讐也語曰或戒其子愼無為善言固可以
若是悲夫昔乘丘之戰縣賁父御魯莊公馬驚敗績賁
父曰他日未嘗敗績而今敗績是無勇也遂死之圉人
浴馬有流矢在白肉公曰非其罪也乃誄之漢明帝時
有司馬叔持者白日於都市手劒父讐視死如歸亦命
史臣班固而為之誄然則忠孝義烈之流慷慨非命而死
者綴辭之士未之或遺也天子既已策而贈之微臣托
乎舊史之末敢闕其文哉乃作誄曰
知人未易人未易知嗟兹馬生位末名卑西戎猾夏乃
奮其奇保此汧城救我邊危彼邊奚危城小粟富子以
𦕈身而裁其守兵無加衛墉不增築婪婪羣狄豺虎競
逐鞏更恣睢潛跱官寺齊萬虓闞震驚台司聲勢沸騰
種落煽熾旌旗電舒戈矛林植彤珠星流飛矢雨集惴
惴士女號天以泣爨麥而炊負戶以汲累卵之危倒懸
之急馬生爰發在險彌亮精貫白日猛烈秋霜稜威可
厲懦夫克壯霑恩撫循寒士挾纊蠢蠢仇方阻衆陵寡
潛隧密攻九地之下愜愜窮城氣若無假昔命懸天今
也惟馬惟此馬生才博智贍偵以瓶壺&KR1479;以長壍鍤未
見鋒火以起焰薰尸滿窟掊穴以斂木石匱竭箕捍空
虛瞷然馬生傲若有餘&KR1615;梁為礧柿松為芻守不乏械
櫪有鳴駒哀哀建威身伏斧鑕悠悠烈將覆軍喪器戎
釋我徒顯誅我師以生易死疇克不二聖朝西顧關右
震惶分我汧庾化為寇糧實賴夫子思謩彌長咸使有
勇致命知方我雖末學聞之前典十世宥能表墓旌善
思人愛樹甘棠勿翦矧乃吾子功深疑淺兩造未具儲
隸蓋鮮孰是勲庸而不獲免猾哉部司其心反側斵善
害能醜正惡直牧人逶迤自公退食聞穢鷹揚曾不戢
翼忘爾大勞猜爾小利苟莫開懷于何不至慨慨馬生
硠琅高致發憤囹圄沒而猶眡嗚呼哀哉安平出奇破
齊克完張孟運籌危趙獲安汧人賴子猶彼談單如何
吝嫉搖之筆端傾倉可賞矧云私粟狄隸可頒况曰家
僕剔子雙龜貫以三木功存汧城身死汧獄凡爾同圍
心焉摧剝扶老攜幼街號巷哭嗚呼哀哉明明天子旌
以殊恩光光寵贈乃牙其門司勲班爵亦兆後昆死而
有靈庶慰冤魂嗚呼哀哉
楊荆州誄(潘岳)
維咸寧元年夏四月乙丑晉故折衝將軍荆州刺史東
武戴侯滎陽楊使君薨嗚呼哀哉夫天子建國諸侯立
家選賢與能政是以和周頼尚父殷憑太阿矯矯楊侯
晉之爪牙忠節克明茂績惟嘉將宏王略肅清荒遐降
年不永玄首未華銜恨沒世命也奈何嗚呼哀哉自古
在昔有生必死身沒名垂先哲所韙行以號彰德以述
美敢託旒旗爰作斯誄其辭曰
邈矣遠祖系自有周昭穆繁昌枝庶分流族始伯喬氏
出楊侯奕世丕顯允廸大猷天厭漢德龍戰未分伊君
祖考方事之殷鳥則擇木臣亦簡君投心魏朝策名委
身奮躍淵塗跨騰風雲或統驍騎或據領軍篤生戴侯
茂德繼期纂戎洪緒克搆堂基弱冠味道無競惟時孝
實蒸蒸友亦怡怡多才豊藝強記洽聞目睇毫末心算
無垠艸隸兼善尺牘必珍足不輟行手不釋文翰動若
飛紙落如雲學優則仕乃從王政散璞發輝臨軹作令
化行邑里惠洽百姓越登司官肅我朝命惟此大理國
之憲章君涖其任視民如傷庶獄明愼刑辟端詳聽參
臯呂稱侔于張改授農政于彼野王倉盈庾億國富兵
強煌煌文后鴻漸晉室君以兼資參戎作弼用錫土宇
膺兹顯秩青社白茅亦朱其紱魏氏順天聖皇受終烈
烈楊侯實統禁戎司管閶闔清我帝宮苛慝不作穆如
和風謂督勲勞班命彌崇茫茫海岱玄化未周滔滔江
海疆埸分流秉文兼武時惟楊侯既守東莞乃牧荆州
折衝萬里對揚王休聞善若驚疾惡如讐示威示德以
伐以柔吳夷凶侈偽師畏逼將乘讐釁席卷南極繼褰
糧盡神謀不忒君子之過引曲推直如彼日月有時則
食負執其咎功讓其力亦既旋旆為法受黜退守丘塋
杜門不出游目典墳縱心儒術祁祁縉紳升堂入室靡
事不咨無疑不質位貶道行身窮志逸弗慮弗圖乃寢
乃疾昊天不弔景命其卒嗚呼哀哉子囊佐楚遺言城
郢史魚諫衛以尸顯政伊君臨終不忘忠敬寢伏床蓐
念在朝廷朝達厥辭夕隕其命聖王嗟悼寵贈衾襚誄
德策勲考終定謚羣辟慟懷邦族揮淚孤嗣在疚寮屬
含悴赴者同哀路人增欷嗚呼哀哉余以頑蔽覆露重
陰仰追先考執友之心俯感知已識達之深承諱忉怛
涕淚霑襟豈忘載奔憂病是沈在疾不省於亡不臨舉
聲增慟哀有餘音嗚呼哀哉
楊仲武誄(潘岳)
楊經字仲武滎陽宛陵人也中領軍肅侯之曾孫荆州
刺史戴侯之孫東武康侯之子也八歲喪父其母鄭氏
光祿勲密陵成侯之元女操行甚高恤養幼孤以保乂
夫家而免諸艱難戴侯康侯多所論著又善艸隸之藝
子以妙年之秀固能綜覽義旨而軌式模範矣雖舅氏
隆盛而孤貧守約心安陋巷體服菲薄余甚奇之若乃
清才雋茂盛德日新吾見其進未見其已也既藉三葉
世親之恩而子之姑余之伉儷焉往歲卒於德宮里喪
服周次綢繆累月苟人必有心此亦欵誠之至也不幸
短命春秋二十九元康九年夏五月已亥卒嗚呼哀哉
乃作誄曰
伊子之先奕葉熙隆惟祖惟曾載揚休風顯考康侯無
祿早終名器雖光勲業未融篤生吾子誕茂淑姿克岐
克㠜知章知微鉤深探賾味道研幾匪直也人邦家之
輝子之遘閔曾未齓髫如彼危根當此衝飈德之休明
靡幽不喬弱冠流芳雋聲清劭爾舅惟榮爾宗惟瘁幼
秉殊操違豐安匱撰錄先訓俾無隕墜舊文新藝罔不
必肄潘揚之穆有自來矣矧乃今日愼終如始爾休爾
戚如實在已視予猶父不得猶子敬亦既篤愛亦既深
雖殊其年實同厥心日昃景西望子朝陰如何短折背
世湮沈嗚呼哀哉寢疾彌留守兹孝友臨命忘身顧戀
慈母哀哀慈母痛心疾首噭噭同生悽悽諸舅春蘭擢
莖芳茂其華荆寶挺璞將剖於和含芳委耀毁璧摧柯
嗚呼仲武痛哉奈何德宮之艱同次外寢惟我與爾對
筵接枕自時迄今曾未盈稔姑姪繼隕何痛斯甚嗚呼
哀哉披帙散書屢覩遺文有造有寫或草或眞執玩周
復想見其人紙勞於手涕霑於巾龜筮既襲埏隧既開
痛矣楊子與世長乖朝濟洛川夕次山隈歸鳥頡頏行
雲徘徊臨穴永訣撫櫬盡哀遺形莫紹增慟余懷魂兮
往矣梁木實摧嗚呼哀哉
愍懷太子誄(陸機)
明明皇子成命既駿保乂皇家載生淑胤茂德克廣仁
姿朗雋當克無疆光紹有晉如何不弔暴離咎艱曾是
遘愍匪降自天肇傾運祚遂喪華年嗚呼哀哉沉雲既
祛日月增暉靈寵可贈冤魂難追舊物東反靈柩西歸
傷我惠后寂焉翳滅銜哀駿奔凶服就列追慕徽塵興
言斷絶敢誄遺風庶存芳烈其辭曰
巍巍皇基奕奕紫微有命既集天祿永綏篤生太子纂
德承茂平紹大烈時惟洪胄奇穎發翹清藻在秀誕自
幼蒙逮事武皇展矣太子播此瓊芳允矣聖祖無言不
臧婉孌乘輿名裕德昌龍集庚戌日月改度赫赫明明
我皇登祚厥登伊何皇統是荷華紱重采翠蓋垂葩鸞
旗阿那正衡吐和聿來在宮體亮而誠肅雍皇極思媚
紫庭亦既涉學遵師盛道何年之妙而察之早讜言必
復乖義則考惟天有命太子膺之維皇有慶太子承之
當究遐年登兹胡耉緝熙有晉克構帝宇如何晨牝穢
我朝聽仰索皇家惟臣明聖惴惴太子終温且敬銜辭
即罪掩淚祗命顯加放流潛肆鴆毒痛矣太子乃離斯
酷謂天蓋高訴哀靡告鞠躬引分顧景摧剝嗚呼哀哉
凡民之喪有戚有姻太子之歿傍無昵親跼蹐嚴宮絶
命禁闈幽柩偏寄孤魂曷歸嗚呼太子生冤歿悲匹夫
有怨尚或殞霜矧乃太子萬邦攸望普天扼腕率土懷
傷精感六沴咎徵紫房爰兹元輔啟我令圖王赫斯怒
天誅靡逋欃槍叱掃元凶服辜仁詔引咎哀策東徂光
復寵祚紹建藐孤於時暉服粲焉畢陳庭旅舊物堂有
故臣孰云太子不見其人嗚呼哀哉既濟洛川靈旆左
廻三軍悽裂都邑如隤慨矣寤歎念我愍懷
晉故散騎常侍陸府君誄(陸雲)
維太康五年夏四月丙申晉故散騎常侍吳郡陸君卒
嗚呼哀哉天降純嘏誕育俊乂才雄九奥德鍾三懿應
運繼期顯微闡昧峙恢大猷雍化熙世昊天不弔奄忽
零墜嗚呼哀哉朝隕棠榦邦喪國輝帝欽遺烈士詠清
機思經皇心痛浹民懷揮淚充邑惜慟盈畿敢述洪業
于兹素旂其辭曰
於穆皇源時惟誕弘權輿有媯爰帝暨王徽音接響丕
祚克昌乾鑒南眷誕降我祖顯考尚書納言帝宇正命
惟允銓衡攸序篤生常侍固天所隆祚以靈粹陶以惠
風道恊體禀德與性鍾叡心遠暢淵思遐通瞻言潛覽
克哲克聰躭精遐奥肆志篇章仰咨遺訓思齊曩蹤摛
光啟晦微言是綱錯綜羣藝精徹毫芒顯允閑姿既明
且偉敦敘汎愛經德紀義契闊邦族是綜是緯博約以
禮陳錫載施雍雍閨闈克諧由仁率禮崇化色飬寧親
九族和睦德被宗姻猗猗髦俊祁祁縉紳鑽仰明範挹
道希塵愷悌弘裕惠化是振潛機密暢靡幽不甄濯以
清波權以明鈴旌善板築刊穢紫辰邦無媮幸靈不牟
真沭浴玄源風移俗純儀德鄒甸比化泗濱耀略切輝
既升末融爰蒞揚邑作尹名邦密邇帝畿大東小東宣
敷五教敞化以崇徵無墜命興無廢功帝欽良政民懷
穆風粤稽舊章率由典刑考績三載絀幽陟明超踐皇
闥紆組垂纓奕世納言帝衡以平本崇曩烈堂構克榮
征鼙屢振干戈未戢乃秉雄戟徵戎東邑四牡俱征威
德以立爰守會稽青紱既襲帝曰欽哉疇咨羣后改授
顯服屯騎是撫雍容皇甸綜文經武時値大過士爽其
德虔惟常侍高明柔直履冰察霜淪心遠測春存三季
形志于色頻顣厄運載離咎慝靖亨思順曹氏匪革投
弁釋紱浩思東嶽遁世無悶清源是濯馥風彌馨明徽
載鑠皇途既闢天罔誕張運在九五違嶮即康猗歟高
懿避風遠臧帝降大命丘園是揚裸將天邑舒藻舊京
僉曰休哉昭德塞違乃升常伯補闕拾遺振纓紫極攄
光太微奕奕玄冕熠熠貂璫仰耀皇維俯映明堂輿振
鳴鸞體佩琮璜居德彌冲雖休匪康既跚君宿未跱鼎
辰將陟泰階弘載育民皇靈靡顧大命奄臻厲凶彌留
儵忽頽湮嗚呼哀哉黃河難澄梁木易荒聖賢絶景希
世齊光豈曰徒生實維天綱於鑠常侍本德昭仁俯鏗
瑤響仰綴玉辰其在克壯自蹇乘屯鳳翳靈條龍竄秘
泉收逋匿耀洪略陶緼雖躡嘉運託景風雲瑰光既耀
靈寶未闡弗慮皇圖銜恨徂遷嗚呼哀哉江河慕海丘
林樂山於惟君德齊聖廣淵羣彦景附漸化濯眞蓋以
崇嚴函以裕淵西徂華源負澤慕塵幽萌潛暢滯思頼
振六言六行匪君不肅五有三無匪君不極衡准失平
匪君不直方榮遐邈匪君不式君其永沒民其焉則結
思遺愛惟哀允惻嗚呼哀哉仲尼喪魯孺慕失聲國僑
殞鄭邦無竽笙實惟常侍徽懿克明恩懷士心信結民
情聞者巷泣赴者風征八音輟響獻酢弗營羽檝翳川
輕駕盈庭揮袂雲藹殞淚雨零嗚呼哀哉伊惟平生襲
寵荷輝愷樂承明桑梓猶哀聿懷震丘言告言歸明德
遠燭慮凶以吉雖則榮泰存亡是䘏爰築新邑經始匪
日眷懷不虞寧櫬斯室王事靡盬皇畿是旋鳴和吉往
曾未浹辰震旆凶歸輝景長泯痛感皇祗哀普四民嗚
呼哀哉穆穆天子昭明有融乃命三人禮憲是崇賜以
歸賻滎以贈終冠蓋南徂映族輝邦日薄南陸辰次天
漢龜筴恊貞靈域載判明器既庇神道已羡縣象未登
明星有爛軒車微動執紼同贊永棄高厦黃廬是館寧
彼昏昧荒此輝粲幽房長鍵修夜靡旦翼翼輕蓋翩翩
丹旂龍章舒藻旟旐有輝轜輪轇結玄駟徘徊人誰弗
思靡思匪哀援扎心楚投翰餘悲嗚呼哀哉
文章辨體彙選卷七百三十七
文章辨體彙選卷七百三十七
明賀復徵編
誄二
夏侯常侍誄(晉潘岳)
夏侯湛字孝若譙人也少知名弱冠辟太尉府掾
賢良方正徵為太子舍人尚書郞野王令中書郞南陽
相家艱乞還頃之選為太子僕未就命而世祖崩天子
以為散騎常侍從班列也春秋四十有九元康元年夏
五月壬辰寢疾卒于延熹里第嗚呼哀哉乃作誄曰
禹錫玄圭寔曰文命克明克聖光啟夏政其在于漢邁
勲惟嬰思弘儒業小大雙名顯祖耀德牧兖及荆父守
淮岱治亦有聲英英夫子灼灼其儁飛辯摛藻華繁玉
振如彼隋和發彩流潤如彼錦繪列素點絢人見其表
莫測其裏徒謂吾生文勝則史心照神交唯我與子且
歴少長逮觀終始子之承親孝齊閔參子之友弟和如
瑟琴事君直道與朋信心雖實唱高猶賞爾音弱冠厲
翼羽儀初升公弓既招皇輿乃徵内贊兩宮外宰黎蒸
忠節允著清風載興泱彼樂都寵子惟王設官建輔妙
簡邦良用取喉舌相爾南陽惠訓不倦視民如傷乃眷
北顧辭祿延喜余亦偃息無事明時疇昔之遊二紀於
兹斑白攜手何歡如之居吾語汝衆實勝寡人惡儁異
俗疵文雅執戟疲楊長沙投賈無謂爾高耻居物下子
乃洗然變色易容慨然歎曰道固不同為仁由已匪我
求蒙誰毁誰譽何去何從莫湼匪緇莫磨匪磷子獨正
色居屈志申雖不爾以猶致其身獻替盡規媚兹一人
讜言忠謀世祖是嘉將僕儲皇奉轡承華先朝末命聖
列顯加入侍帝闥出光厥家我聞積善神降之吉宜享
遐紀長保天秩如何斯人而有斯疾曾未知命中年隕
卒嗚呼哀哉惟爾之存匪爵而貴甘食美服重珍兼味
臨終遺誓永錫爾類斂以時襲殯不簡器誰能拔俗生
盡其飬孰是養生而薄其葬淵哉若人縱心條暢傑操
明達困而彌亮柩輅既祖容體長歸存亡永訣逝者不
追望子舊車覽爾遺衣愊抑失聲迸涕交揮非子為慟
吾慟為誰嗚呼哀哉日往月來暑退寒襲零露霑凝勁
風凄急慘爾其傷念我良執適子素館撫孤相泣前思
未弭後感仍集積悲滿懷逝矣安及嗚呼哀哉
馬汧督誄(潘岳)
惟元康七年秋九月十五日晉故督守關中侯扶風馬
君卒嗚呼哀哉初雍部之内屬羌反未弭而編戶之氐
又肆逆焉雖王旅致討終於殄滅而蜂蠆有毒驟失小
利俾百姓流亡瀕於塗炭建威喪元於好畤州伯宵遯
乎大谿若夫偏師禆將之隕首覆軍者蓋以十數剖符
專城紆青拖墨之司奔走失其守者相望於境秦隴之
僣鞏更為魁既已襲汧而館其縣子以𦕈爾之身介乎
重圍之裏率寡弱之衆據十雉之城羣氐如蝟毛而起
四面雨射城中城中鑿穴而處負戶而汲木石將盡樵
蘇乏竭芻蕘罄絶於是乎發梁棟而用之&KR1615;以鐵鏁機
關既縱礧而又升焉爨陳焦之麥柿梠桷之松用能薪
芻不匱人畜取給青煙傍起櫪馬長鳴凶醜駭而疑懼
乃闕地而攻子命穴浚壍寘壺鐳瓶甒以偵之將穿響
作因焚穬火薰之潛氐殱焉久之安西之救至竟免虎
口之厄全數百萬石之積文契書於幕府聖朝疇咨進
以顯秩殊以幢蓋之制而州之有司乃以私隸數口糓
十斛考訊吏兵以檟楚之辭連之大將軍屢抗其疏曰
敦固守孤城獨當羣寇以少禦衆載離寒暑臨危奮節
保糓全城而雍州從事忌敦勲效極推小疵非所以褒
奬元功宜解敦禁劾假授詔書遽許而子固已下獄發
憤而卒也朝廷聞而傷之策書曰皇帝咨故督守關中
侯馬敦忠勇果毅率厲有方固守孤城危逼獲濟寵秩
未加不幸喪亡朕用悼焉今追贈牙門將軍印綬祠以
少牢魂而有靈嘉兹寵榮然潔士之聞穢其庸致思乎
若乃下吏之肆其噤害則皆妬之徒也嗟乎妬之欺善
抑亦貿首之讐也語曰或戒其子愼無為善言固可以
若是悲夫昔乘丘之戰縣賁父御魯莊公馬驚敗績賁
父曰他日未嘗敗績而今敗績是無勇也遂死之圉人
浴馬有流矢在白肉公曰非其罪也乃誄之漢明帝時
有司馬叔持者白日於都市手劒父讐視死如歸亦命
史臣班固而為之誄然則忠孝義烈之流慷慨非命而死
者綴辭之士未之或遺也天子既已策而贈之微臣托
乎舊史之末敢闕其文哉乃作誄曰
知人未易人未易知嗟兹馬生位末名卑西戎猾夏乃
奮其奇保此汧城救我邊危彼邊奚危城小粟富子以
𦕈身而裁其守兵無加衛墉不增築婪婪羣狄豺虎競
逐鞏更恣睢潛跱官寺齊萬虓闞震驚台司聲勢沸騰
種落煽熾旌旗電舒戈矛林植彤珠星流飛矢雨集惴
惴士女號天以泣爨麥而炊負戶以汲累卵之危倒懸
之急馬生爰發在險彌亮精貫白日猛烈秋霜稜威可
厲懦夫克壯霑恩撫循寒士挾纊蠢蠢仇方阻衆陵寡
潛隧密攻九地之下愜愜窮城氣若無假昔命懸天今
也惟馬惟此馬生才博智贍偵以瓶壺&KR1479;以長壍鍤未
見鋒火以起焰薰尸滿窟掊穴以斂木石匱竭箕捍空
虛瞷然馬生傲若有餘&KR1615;梁為礧柿松為芻守不乏械
櫪有鳴駒哀哀建威身伏斧鑕悠悠烈將覆軍喪器戎
釋我徒顯誅我師以生易死疇克不二聖朝西顧關右
震惶分我汧庾化為寇糧實賴夫子思謩彌長咸使有
勇致命知方我雖末學聞之前典十世宥能表墓旌善
思人愛樹甘棠勿翦矧乃吾子功深疑淺兩造未具儲
隸蓋鮮孰是勲庸而不獲免猾哉部司其心反側斵善
害能醜正惡直牧人逶迤自公退食聞穢鷹揚曾不戢
翼忘爾大勞猜爾小利苟莫開懷于何不至慨慨馬生
硠琅高致發憤囹圄沒而猶眡嗚呼哀哉安平出奇破
齊克完張孟運籌危趙獲安汧人賴子猶彼談單如何
吝嫉搖之筆端傾倉可賞矧云私粟狄隸可頒况曰家
僕剔子雙龜貫以三木功存汧城身死汧獄凡爾同圍
心焉摧剝扶老攜幼街號巷哭嗚呼哀哉明明天子旌
以殊恩光光寵贈乃牙其門司勲班爵亦兆後昆死而
有靈庶慰冤魂嗚呼哀哉
楊荆州誄(潘岳)
維咸寧元年夏四月乙丑晉故折衝將軍荆州刺史東
武戴侯滎陽楊使君薨嗚呼哀哉夫天子建國諸侯立
家選賢與能政是以和周頼尚父殷憑太阿矯矯楊侯
晉之爪牙忠節克明茂績惟嘉將宏王略肅清荒遐降
年不永玄首未華銜恨沒世命也奈何嗚呼哀哉自古
在昔有生必死身沒名垂先哲所韙行以號彰德以述
美敢託旒旗爰作斯誄其辭曰
邈矣遠祖系自有周昭穆繁昌枝庶分流族始伯喬氏
出楊侯奕世丕顯允廸大猷天厭漢德龍戰未分伊君
祖考方事之殷鳥則擇木臣亦簡君投心魏朝策名委
身奮躍淵塗跨騰風雲或統驍騎或據領軍篤生戴侯
茂德繼期纂戎洪緒克搆堂基弱冠味道無競惟時孝
實蒸蒸友亦怡怡多才豊藝強記洽聞目睇毫末心算
無垠艸隸兼善尺牘必珍足不輟行手不釋文翰動若
飛紙落如雲學優則仕乃從王政散璞發輝臨軹作令
化行邑里惠洽百姓越登司官肅我朝命惟此大理國
之憲章君涖其任視民如傷庶獄明愼刑辟端詳聽參
臯呂稱侔于張改授農政于彼野王倉盈庾億國富兵
強煌煌文后鴻漸晉室君以兼資參戎作弼用錫土宇
膺兹顯秩青社白茅亦朱其紱魏氏順天聖皇受終烈
烈楊侯實統禁戎司管閶闔清我帝宮苛慝不作穆如
和風謂督勲勞班命彌崇茫茫海岱玄化未周滔滔江
海疆埸分流秉文兼武時惟楊侯既守東莞乃牧荆州
折衝萬里對揚王休聞善若驚疾惡如讐示威示德以
伐以柔吳夷凶侈偽師畏逼將乘讐釁席卷南極繼褰
糧盡神謀不忒君子之過引曲推直如彼日月有時則
食負執其咎功讓其力亦既旋旆為法受黜退守丘塋
杜門不出游目典墳縱心儒術祁祁縉紳升堂入室靡
事不咨無疑不質位貶道行身窮志逸弗慮弗圖乃寢
乃疾昊天不弔景命其卒嗚呼哀哉子囊佐楚遺言城
郢史魚諫衛以尸顯政伊君臨終不忘忠敬寢伏床蓐
念在朝廷朝達厥辭夕隕其命聖王嗟悼寵贈衾襚誄
德策勲考終定謚羣辟慟懷邦族揮淚孤嗣在疚寮屬
含悴赴者同哀路人增欷嗚呼哀哉余以頑蔽覆露重
陰仰追先考執友之心俯感知已識達之深承諱忉怛
涕淚霑襟豈忘載奔憂病是沈在疾不省於亡不臨舉
聲增慟哀有餘音嗚呼哀哉
楊仲武誄(潘岳)
楊經字仲武滎陽宛陵人也中領軍肅侯之曾孫荆州
刺史戴侯之孫東武康侯之子也八歲喪父其母鄭氏
光祿勲密陵成侯之元女操行甚高恤養幼孤以保乂
夫家而免諸艱難戴侯康侯多所論著又善艸隸之藝
子以妙年之秀固能綜覽義旨而軌式模範矣雖舅氏
隆盛而孤貧守約心安陋巷體服菲薄余甚奇之若乃
清才雋茂盛德日新吾見其進未見其已也既藉三葉
世親之恩而子之姑余之伉儷焉往歲卒於德宮里喪
服周次綢繆累月苟人必有心此亦欵誠之至也不幸
短命春秋二十九元康九年夏五月已亥卒嗚呼哀哉
乃作誄曰
伊子之先奕葉熙隆惟祖惟曾載揚休風顯考康侯無
祿早終名器雖光勲業未融篤生吾子誕茂淑姿克岐
克㠜知章知微鉤深探賾味道研幾匪直也人邦家之
輝子之遘閔曾未齓髫如彼危根當此衝飈德之休明
靡幽不喬弱冠流芳雋聲清劭爾舅惟榮爾宗惟瘁幼
秉殊操違豐安匱撰錄先訓俾無隕墜舊文新藝罔不
必肄潘揚之穆有自來矣矧乃今日愼終如始爾休爾
戚如實在已視予猶父不得猶子敬亦既篤愛亦既深
雖殊其年實同厥心日昃景西望子朝陰如何短折背
世湮沈嗚呼哀哉寢疾彌留守兹孝友臨命忘身顧戀
慈母哀哀慈母痛心疾首噭噭同生悽悽諸舅春蘭擢
莖芳茂其華荆寶挺璞將剖於和含芳委耀毁璧摧柯
嗚呼仲武痛哉奈何德宮之艱同次外寢惟我與爾對
筵接枕自時迄今曾未盈稔姑姪繼隕何痛斯甚嗚呼
哀哉披帙散書屢覩遺文有造有寫或草或眞執玩周
復想見其人紙勞於手涕霑於巾龜筮既襲埏隧既開
痛矣楊子與世長乖朝濟洛川夕次山隈歸鳥頡頏行
雲徘徊臨穴永訣撫櫬盡哀遺形莫紹增慟余懷魂兮
往矣梁木實摧嗚呼哀哉
愍懷太子誄(陸機)
明明皇子成命既駿保乂皇家載生淑胤茂德克廣仁
姿朗雋當克無疆光紹有晉如何不弔暴離咎艱曾是
遘愍匪降自天肇傾運祚遂喪華年嗚呼哀哉沉雲既
祛日月增暉靈寵可贈冤魂難追舊物東反靈柩西歸
傷我惠后寂焉翳滅銜哀駿奔凶服就列追慕徽塵興
言斷絶敢誄遺風庶存芳烈其辭曰
巍巍皇基奕奕紫微有命既集天祿永綏篤生太子纂
德承茂平紹大烈時惟洪胄奇穎發翹清藻在秀誕自
幼蒙逮事武皇展矣太子播此瓊芳允矣聖祖無言不
臧婉孌乘輿名裕德昌龍集庚戌日月改度赫赫明明
我皇登祚厥登伊何皇統是荷華紱重采翠蓋垂葩鸞
旗阿那正衡吐和聿來在宮體亮而誠肅雍皇極思媚
紫庭亦既涉學遵師盛道何年之妙而察之早讜言必
復乖義則考惟天有命太子膺之維皇有慶太子承之
當究遐年登兹胡耉緝熙有晉克構帝宇如何晨牝穢
我朝聽仰索皇家惟臣明聖惴惴太子終温且敬銜辭
即罪掩淚祗命顯加放流潛肆鴆毒痛矣太子乃離斯
酷謂天蓋高訴哀靡告鞠躬引分顧景摧剝嗚呼哀哉
凡民之喪有戚有姻太子之歿傍無昵親跼蹐嚴宮絶
命禁闈幽柩偏寄孤魂曷歸嗚呼太子生冤歿悲匹夫
有怨尚或殞霜矧乃太子萬邦攸望普天扼腕率土懷
傷精感六沴咎徵紫房爰兹元輔啟我令圖王赫斯怒
天誅靡逋欃槍叱掃元凶服辜仁詔引咎哀策東徂光
復寵祚紹建藐孤於時暉服粲焉畢陳庭旅舊物堂有
故臣孰云太子不見其人嗚呼哀哉既濟洛川靈旆左
廻三軍悽裂都邑如隤慨矣寤歎念我愍懷
晉故散騎常侍陸府君誄(陸雲)
維太康五年夏四月丙申晉故散騎常侍吳郡陸君卒
嗚呼哀哉天降純嘏誕育俊乂才雄九奥德鍾三懿應
運繼期顯微闡昧峙恢大猷雍化熙世昊天不弔奄忽
零墜嗚呼哀哉朝隕棠榦邦喪國輝帝欽遺烈士詠清
機思經皇心痛浹民懷揮淚充邑惜慟盈畿敢述洪業
于兹素旂其辭曰
於穆皇源時惟誕弘權輿有媯爰帝暨王徽音接響丕
祚克昌乾鑒南眷誕降我祖顯考尚書納言帝宇正命
惟允銓衡攸序篤生常侍固天所隆祚以靈粹陶以惠
風道恊體禀德與性鍾叡心遠暢淵思遐通瞻言潛覽
克哲克聰躭精遐奥肆志篇章仰咨遺訓思齊曩蹤摛
光啟晦微言是綱錯綜羣藝精徹毫芒顯允閑姿既明
且偉敦敘汎愛經德紀義契闊邦族是綜是緯博約以
禮陳錫載施雍雍閨闈克諧由仁率禮崇化色飬寧親
九族和睦德被宗姻猗猗髦俊祁祁縉紳鑽仰明範挹
道希塵愷悌弘裕惠化是振潛機密暢靡幽不甄濯以
清波權以明鈴旌善板築刊穢紫辰邦無媮幸靈不牟
真沭浴玄源風移俗純儀德鄒甸比化泗濱耀略切輝
既升末融爰蒞揚邑作尹名邦密邇帝畿大東小東宣
敷五教敞化以崇徵無墜命興無廢功帝欽良政民懷
穆風粤稽舊章率由典刑考績三載絀幽陟明超踐皇
闥紆組垂纓奕世納言帝衡以平本崇曩烈堂構克榮
征鼙屢振干戈未戢乃秉雄戟徵戎東邑四牡俱征威
德以立爰守會稽青紱既襲帝曰欽哉疇咨羣后改授
顯服屯騎是撫雍容皇甸綜文經武時値大過士爽其
德虔惟常侍高明柔直履冰察霜淪心遠測春存三季
形志于色頻顣厄運載離咎慝靖亨思順曹氏匪革投
弁釋紱浩思東嶽遁世無悶清源是濯馥風彌馨明徽
載鑠皇途既闢天罔誕張運在九五違嶮即康猗歟高
懿避風遠臧帝降大命丘園是揚裸將天邑舒藻舊京
僉曰休哉昭德塞違乃升常伯補闕拾遺振纓紫極攄
光太微奕奕玄冕熠熠貂璫仰耀皇維俯映明堂輿振
鳴鸞體佩琮璜居德彌冲雖休匪康既跚君宿未跱鼎
辰將陟泰階弘載育民皇靈靡顧大命奄臻厲凶彌留
儵忽頽湮嗚呼哀哉黃河難澄梁木易荒聖賢絶景希
世齊光豈曰徒生實維天綱於鑠常侍本德昭仁俯鏗
瑤響仰綴玉辰其在克壯自蹇乘屯鳳翳靈條龍竄秘
泉收逋匿耀洪略陶緼雖躡嘉運託景風雲瑰光既耀
靈寶未闡弗慮皇圖銜恨徂遷嗚呼哀哉江河慕海丘
林樂山於惟君德齊聖廣淵羣彦景附漸化濯眞蓋以
崇嚴函以裕淵西徂華源負澤慕塵幽萌潛暢滯思頼
振六言六行匪君不肅五有三無匪君不極衡准失平
匪君不直方榮遐邈匪君不式君其永沒民其焉則結
思遺愛惟哀允惻嗚呼哀哉仲尼喪魯孺慕失聲國僑
殞鄭邦無竽笙實惟常侍徽懿克明恩懷士心信結民
情聞者巷泣赴者風征八音輟響獻酢弗營羽檝翳川
輕駕盈庭揮袂雲藹殞淚雨零嗚呼哀哉伊惟平生襲
寵荷輝愷樂承明桑梓猶哀聿懷震丘言告言歸明德
遠燭慮凶以吉雖則榮泰存亡是䘏爰築新邑經始匪
日眷懷不虞寧櫬斯室王事靡盬皇畿是旋鳴和吉往
曾未浹辰震旆凶歸輝景長泯痛感皇祗哀普四民嗚
呼哀哉穆穆天子昭明有融乃命三人禮憲是崇賜以
歸賻滎以贈終冠蓋南徂映族輝邦日薄南陸辰次天
漢龜筴恊貞靈域載判明器既庇神道已羡縣象未登
明星有爛軒車微動執紼同贊永棄高厦黃廬是館寧
彼昏昧荒此輝粲幽房長鍵修夜靡旦翼翼輕蓋翩翩
丹旂龍章舒藻旟旐有輝轜輪轇結玄駟徘徊人誰弗
思靡思匪哀援扎心楚投翰餘悲嗚呼哀哉
文章辨體彙選卷七百三十七
