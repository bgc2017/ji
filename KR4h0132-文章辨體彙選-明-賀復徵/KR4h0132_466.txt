文章辨體彙選卷四百六十六
明賀復徵編
贊四
佛贊(宋謝靈運)
惟佛大覺因心則靈垢盡智照數極慧明三達非我一
援羣生理阻心行道絶形聲
菩薩贊(謝靈運)
若人仰宗發性遺慮以定飬慧和理斯附爰初四等終
然十住涉求至矣在外皆去
緣覺聲聞合贊(謝靈運)
厭苦情多兼物志少如彼化城權可得寶誘以湼盤救
爾生老肇元三車翻乘一道
維摩經十譬贊(謝靈運)
聚沬泡合
水性本無泡激流遂聚沬即異成狀類消散歸虚壑君
子識根本安事勞與奪愚俗駭變化横復生欣怛
燄
性内相表状非炎安知火新新相推移熒熒非向我如
何滯著人終歲迷因果
芭蕉
生分本多端芭蕉知不一含萼不結核敷華何由實至
人善取譬無宰誰能律莫昵緣合時當視分散日
聚幻
幻工作同異誰復謂非真一從逝物過既往亦何陳謬
者疑久近達者皆自賓勿起離合情會無百代人
夢
覺謂寢無知寐中非無見意状盈眼前好惡迭萬變既
晤眇已往惜為浮物戀孰視婆娑盡寧當非赤縣
影響合
影響順形聲資物故生理一旦揮霍去何因相像似羣
有靡不然昧漠乎自已四色尚無本八微欲安恃
浮雲
泛濫明月陰薈蔚南山雨能為變動用在我竟無取俄
已就飛散豈復得攅聚諸法既無我何由有我所
電
倏鑠驚電過可見不可逐恒物生滅後誰復覈遲速慎
勿空留念横使神理恧發已道易孚忘情長之福
彌勒贊(梁沈約)
乘教本一法門不二業基累明功由積地𦕈𦕈長津遙
遙遐轡道有常尊神無恒噐脫屣王家來乘寶位慧日
晨開香雨宵墜藉感必從憑緣斯至曰我聖儲儀天作
貳尚想龍柯瞻言思媚鐫石圖徽雕金寫秘望極齊工
舉光等䆳超矣福臻融然理偹敬勒玄蹤式傳遐懿
誌公畫贊(唐李白)
水中之月了不可取虚空其心寥廓無主錦幪鳥爪獨
行絶侣刀齊尺梁扇迷陳語丹青聖容去住無所
魯郡葉和尚贊(李白)
海英嶽靈誕彼開士了身皆空觀月在水如薪傳火朗
徹生死如雲開天廓然萬里寂滅為樂江海而閒逆旅
形内虚舟世間邈彼崑䦘誰云可攀
自海南歸過清遠峽寶林寺敬贊禪月所畫十八
大阿羅漢(宋蘇軾)
第一賓度羅䟦囉墮闍尊者
白㲲在膝貝多在巾目視超然忘經與人面顱百皺不
受刀籋無心掃除留此殘雪
第二迦諾迦伐蹉尊者
耆年何老粲然復少我知其心佛不妄笑瞋喜雖幻笑
則非瞋施此無憂與無量人
第三迦諾迦跋梨墮闍尊者
揚眉注目拊膝横拂問此大士為言為默默如雷霆言
如牆壁非言非默百祖是式
第四蘇頻陀尊者
聃耳屬肩綺眉覆顴佛在世時見此耆年開口誦經四
十餘齒時聞雷電出一弹指
第五諾矩羅尊者
善心為男其室法喜背癢孰爬有木童子高下適當輕
重得宜使真童子能如兹乎
第六跋陀羅尊者
美狠惡婉自昔所聞不圓其輔有圓者存現六極相代
衆生報使諸佛子具佛相好
第七迦理迦尊者
佛子三毛髮眉與鬚既去其二一則有餘因以示衆物
無兩遂既得無生則無生死
第八伐闍羅弗多尊者
兩眼方用兩手自寂用者注經寂者寄膝二法相忘亦
不相捐是四句偈在我指端
第九戒博迦尊者
一劫七日刹那三世何念之勤屈指默計屈者已然信
者未然孰能住此屈伸之間
第十半託迦尊者
垂頭沒肩俛首注視不知有經而况字義佛子云何飽
食晝眠勤苦功用諸佛亦然
第十一羅怙羅尊者
向門月滿童子電爛示和猛容作威喜觀龍象之姿魚
鳥所驚以是幻身為護法城
第十二那迦犀那尊者
以惡轆物如火自爇以信入佛如水自濕垂眉捧手為
誰虔恭大師無德水火無功
第十三因揭陁尊者
捧經持珠杖則倚肩植杖而起經珠乃閒不行不立不
坐不卧問師此時經杖何在
第十四伐那婆斯尊者
六塵既空出入息滅松摧石隕路迷草合遂獸於原得
箭忘弓偶然汲水忽然相逢
第十五阿氏多尊者
勞我者晳休我者黔如晏如岳鮮不僻滛是哀駘它澹
臺滅明各研於心得法眼正
第十六注茶半託迦尊者
以口說法法不可說以手示人手去法滅生滅之中自
然真常是故我法不離色聲
第十七慶友尊者
以口誦經以手歎法是二道場各自起滅孰知毛竅八
萬四千皆作佛事說法熾然
第十八賓頭盧尊者
右手持杖左手拊右為手持杖為杖持手宴坐石上安
以杖為無用之用世人莫知
羅漢贊十六首(蘇軾)
第一尊者
正坐歛眉扼腕立拂問此大士為言為默默如雷霆言
如牆壁非言非默百祖是式
第二尊者
㫋&KR0950;非烟火亦無香是從何生俯仰在亡弹指贊歎善
思念之是一炷香是天人師
第三尊者
我觀西方度無量國諸佛陀耶在我掌握右顧曄然汝
則皆西隨我所印識道不迷
第四尊者
袖手不言跏趺終日兩眉雖舉六用皆寂寂不為身動
不為人天作時雨山川出雲
第五尊者
掌中浮圖舍利所宅放大光明照十方刹櫝而藏之了
無見聞衆所發心與佛皆存
第六尊者
手中竹根所指如意云何不動無意可指食已宴坐便
腹果然是中空洞以受世間
第七尊者
梵書旁行俛首注視不知有經而况字義佛子云何飽
食晝眠勤苦功用諸佛亦然
第八尊者
衆生顛倒為物所轉我轉是珠以一貫萬過現不住未
則未來舉珠示人孰為輪迴
第九尊者
柏子庭際正覺妙慧悟最上乘了第一義為大摩尼傳
鷄足衣示現虚寂端坐俛眉
第十尊者
半肩磨衲為誰緩頰彼以誠叩此緣問答佛意玄微有
覺無為肉服執著捧函捕龜
第十一尊者
幻體有累法身無著幻法兩忘圓明寥廓以大願力援
諸有情見聞悉入真妄一真
第十二尊者
長江皎潔可鑑毛髮師心水心一般竒絶目寓波中意
若擾龍真機掣電微妙元通
第十三尊者
默坐無說是名妙說月槃芹獻花開子結寶錫一枝中
含真機悟此機者處土泉飛
第十四尊者
攝衣跏趺觀此烟穗與我定香本無内外貝葉琅函三
乘指南蕃童捧立云誰啓緘
第十五尊者
何去何從叩應感通如響答聲聲寂還空訢者誰釁皆
有佛性去爾嗔恚隨處清淨
第十六尊者
一般心眼兩般見觧將人我礦烹煉沙汰廓然圓明超
悟上乘示現慈悲授諸有情
水陸法像贊(蘇軾)
蓋聞淨名之鉢屬饜萬口寶積之蓋徧覆十方若知法
界本造於心則雖凡夫皆具此理昔在梁武皇帝始作
水陸道場以十六名盡三千界用狹而施博事約而理
詳後生莫知隨世增廣若使一二而悉數雖至十萬而
靡周惟我蜀人頗存古法觀其像設猶有典刑虔召請
於三時分上下者八位但能起一念於慈悲之上自然
撫四海於俛仰之間軾敬奉願心具嚴繪事而大檀越
張侯敦禮樂聞其事共結勝緣請法雲寺法湧禪師善
本差擇其徒修營此會永為無礙之施同守不刊之儀
軾拜手稽首各為之贊凡十六首
上八位
一切常住佛陀耶衆
謂此為佛是事理鄣為此非佛是斷滅相事理既融斷
滅亦空佛自現前如日之中
一切常住達摩耶衆
以意為根是為法塵以佛為體是為法身風止浪静非
有别水放為江河滙為沼沚
一切常住僧伽耶衆
佛既強名法亦非真神而明之存乎其人惟佛法僧非
三非一如雲出雨如水現日
一切常住大菩薩衆
神智無方解脫無礙以何因緣得大自在障盡願滿反
于自然無始以來亡者復存
一切常住大辟支伽衆
現無佛處修第二乘如日入時膏火為燈我說三乘如
應病藥敬禮辟支即大圓覺
一切常住大阿羅漢衆
大不可知山隨綫移小入無間澡身薰持我雖不能能
設此供知一切人具此妙用
一切五通神仙衆
孰云飛仙高舉違世湛然神凝物不疵癘為同為異本
自無同契我無生長生之宗
一切護法龍神衆
外道壞法如刀截風壞者既妄護者亦空偉兹龍神威
而不怒示有四友佛之禦侮
下八位
一切官寮吏從衆
至難者君至憂者臣以衆生故現宰官身以難為易以
憂為樂樂兼萬人禍倍衆惡
一切天衆
苦極則修樂極則流禍福無窮糾纏相求遂超欲色至
非非想不如一念真發無上
一切阿修羅衆
正念淳想則為飛行毫釐之差遂堕戰争以此為道宂
胸隕首是真作家當獅子吼
一切人衆
地獄天官同一念頃湼槃生死同一法性抱寶號窮鑚
穴素空今夕何夕當選大雄
一切地獄衆
汝一念起業火熾然非人燔汝乃汝自燔觀法界性起
滅電速知惟心造是破地獄
一切餓鬼衆
說食無味涎流妄嚥真食無火中虚妄見美從妄生惡
亦幻成知幻即離既飽且寧
一切畜生衆
欲人不知心則有負此念未成角尾已其集我道場一
洗濯之盡未來劫愧者勿為
一切六道外者衆
陋劣之極蕩於渺冥胎卵濕化莫從而生聞吾法音颷
起雷動如夢覺人不復見夢
應夢觀音贊(蘇軾)
稽首觀音宴坐寶石忽忽夢中應我空寂觀音不來我
亦不往水在盆中月在天上
金山長老寶覺師真贊(蘇軾)
望之儼然即之也温是惟寶覺大士之像因是識師是
則非師因師識道道亦如是
辨才大師真贊(蘇軾)
余頃年嘗聞妙法於辨才老師今見其畫像乃以所聞
者贊之
即之浮雲無窮去之明月皆同欲知明月所在在汝唾
霧之中
參寥子真贊(蘇軾)
東坡居士曰維参寥子身寒而道富辯於文而訥於口
外尫柔而中健武與人無競而好刺譏朋友之過枯形
灰心而喜為感時玩物不能忘情之語此余所謂參寥
子有不可曉者五也
長蘆大和尚真贊(蘇軾)
松枯竹瘦是其歲寒也山高水深不可犯干也取多國
士莊嚴此土如陶家手也拂除方丈置榻而坐一不受
也首出萬物淵默雷吼寂寥者之參也若夫以法界印
印毛印海則驚僧繇而走巫咸也
文章辨體彙選卷四百六十六
文章辨體彙選卷四百六十六
明賀復徵編
贊四
佛贊(宋謝靈運)
惟佛大覺因心則靈垢盡智照數極慧明三達非我一
援羣生理阻心行道絶形聲
菩薩贊(謝靈運)
若人仰宗發性遺慮以定飬慧和理斯附爰初四等終
然十住涉求至矣在外皆去
緣覺聲聞合贊(謝靈運)
厭苦情多兼物志少如彼化城權可得寶誘以湼盤救
爾生老肇元三車翻乘一道
維摩經十譬贊(謝靈運)
聚沬泡合
水性本無泡激流遂聚沬即異成狀類消散歸虚壑君
子識根本安事勞與奪愚俗駭變化横復生欣怛
燄
性内相表状非炎安知火新新相推移熒熒非向我如
何滯著人終歲迷因果
芭蕉
生分本多端芭蕉知不一含萼不結核敷華何由實至
人善取譬無宰誰能律莫昵緣合時當視分散日
聚幻
幻工作同異誰復謂非真一從逝物過既往亦何陳謬
者疑久近達者皆自賓勿起離合情會無百代人
夢
覺謂寢無知寐中非無見意状盈眼前好惡迭萬變既
晤眇已往惜為浮物戀孰視婆娑盡寧當非赤縣
影響合
影響順形聲資物故生理一旦揮霍去何因相像似羣
有靡不然昧漠乎自已四色尚無本八微欲安恃
浮雲
泛濫明月陰薈蔚南山雨能為變動用在我竟無取俄
已就飛散豈復得攅聚諸法既無我何由有我所
電
倏鑠驚電過可見不可逐恒物生滅後誰復覈遲速慎
勿空留念横使神理恧發已道易孚忘情長之福
彌勒贊(梁沈約)
乘教本一法門不二業基累明功由積地𦕈𦕈長津遙
遙遐轡道有常尊神無恒噐脫屣王家來乘寶位慧日
晨開香雨宵墜藉感必從憑緣斯至曰我聖儲儀天作
貳尚想龍柯瞻言思媚鐫石圖徽雕金寫秘望極齊工
舉光等䆳超矣福臻融然理偹敬勒玄蹤式傳遐懿
誌公畫贊(唐李白)
水中之月了不可取虚空其心寥廓無主錦幪鳥爪獨
行絶侣刀齊尺梁扇迷陳語丹青聖容去住無所
魯郡葉和尚贊(李白)
海英嶽靈誕彼開士了身皆空觀月在水如薪傳火朗
徹生死如雲開天廓然萬里寂滅為樂江海而閒逆旅
形内虚舟世間邈彼崑䦘誰云可攀
自海南歸過清遠峽寶林寺敬贊禪月所畫十八
大阿羅漢(宋蘇軾)
第一賓度羅䟦囉墮闍尊者
白㲲在膝貝多在巾目視超然忘經與人面顱百皺不
受刀籋無心掃除留此殘雪
第二迦諾迦伐蹉尊者
耆年何老粲然復少我知其心佛不妄笑瞋喜雖幻笑
則非瞋施此無憂與無量人
第三迦諾迦跋梨墮闍尊者
揚眉注目拊膝横拂問此大士為言為默默如雷霆言
如牆壁非言非默百祖是式
第四蘇頻陀尊者
聃耳屬肩綺眉覆顴佛在世時見此耆年開口誦經四
十餘齒時聞雷電出一弹指
第五諾矩羅尊者
善心為男其室法喜背癢孰爬有木童子高下適當輕
重得宜使真童子能如兹乎
第六跋陀羅尊者
美狠惡婉自昔所聞不圓其輔有圓者存現六極相代
衆生報使諸佛子具佛相好
第七迦理迦尊者
佛子三毛髮眉與鬚既去其二一則有餘因以示衆物
無兩遂既得無生則無生死
第八伐闍羅弗多尊者
兩眼方用兩手自寂用者注經寂者寄膝二法相忘亦
不相捐是四句偈在我指端
第九戒博迦尊者
一劫七日刹那三世何念之勤屈指默計屈者已然信
者未然孰能住此屈伸之間
第十半託迦尊者
垂頭沒肩俛首注視不知有經而况字義佛子云何飽
食晝眠勤苦功用諸佛亦然
第十一羅怙羅尊者
向門月滿童子電爛示和猛容作威喜觀龍象之姿魚
鳥所驚以是幻身為護法城
第十二那迦犀那尊者
以惡轆物如火自爇以信入佛如水自濕垂眉捧手為
誰虔恭大師無德水火無功
第十三因揭陁尊者
捧經持珠杖則倚肩植杖而起經珠乃閒不行不立不
坐不卧問師此時經杖何在
第十四伐那婆斯尊者
六塵既空出入息滅松摧石隕路迷草合遂獸於原得
箭忘弓偶然汲水忽然相逢
第十五阿氏多尊者
勞我者晳休我者黔如晏如岳鮮不僻滛是哀駘它澹
臺滅明各研於心得法眼正
第十六注茶半託迦尊者
以口說法法不可說以手示人手去法滅生滅之中自
然真常是故我法不離色聲
第十七慶友尊者
以口誦經以手歎法是二道場各自起滅孰知毛竅八
萬四千皆作佛事說法熾然
第十八賓頭盧尊者
右手持杖左手拊右為手持杖為杖持手宴坐石上安
以杖為無用之用世人莫知
羅漢贊十六首(蘇軾)
第一尊者
正坐歛眉扼腕立拂問此大士為言為默默如雷霆言
如牆壁非言非默百祖是式
第二尊者
㫋&KR0950;非烟火亦無香是從何生俯仰在亡弹指贊歎善
思念之是一炷香是天人師
第三尊者
我觀西方度無量國諸佛陀耶在我掌握右顧曄然汝
則皆西隨我所印識道不迷
第四尊者
袖手不言跏趺終日兩眉雖舉六用皆寂寂不為身動
不為人天作時雨山川出雲
第五尊者
掌中浮圖舍利所宅放大光明照十方刹櫝而藏之了
無見聞衆所發心與佛皆存
第六尊者
手中竹根所指如意云何不動無意可指食已宴坐便
腹果然是中空洞以受世間
第七尊者
梵書旁行俛首注視不知有經而况字義佛子云何飽
食晝眠勤苦功用諸佛亦然
第八尊者
衆生顛倒為物所轉我轉是珠以一貫萬過現不住未
則未來舉珠示人孰為輪迴
第九尊者
柏子庭際正覺妙慧悟最上乘了第一義為大摩尼傳
鷄足衣示現虚寂端坐俛眉
第十尊者
半肩磨衲為誰緩頰彼以誠叩此緣問答佛意玄微有
覺無為肉服執著捧函捕龜
第十一尊者
幻體有累法身無著幻法兩忘圓明寥廓以大願力援
諸有情見聞悉入真妄一真
第十二尊者
長江皎潔可鑑毛髮師心水心一般竒絶目寓波中意
若擾龍真機掣電微妙元通
第十三尊者
默坐無說是名妙說月槃芹獻花開子結寶錫一枝中
含真機悟此機者處土泉飛
第十四尊者
攝衣跏趺觀此烟穗與我定香本無内外貝葉琅函三
乘指南蕃童捧立云誰啓緘
第十五尊者
何去何從叩應感通如響答聲聲寂還空訢者誰釁皆
有佛性去爾嗔恚隨處清淨
第十六尊者
一般心眼兩般見觧將人我礦烹煉沙汰廓然圓明超
悟上乘示現慈悲授諸有情
水陸法像贊(蘇軾)
蓋聞淨名之鉢屬饜萬口寶積之蓋徧覆十方若知法
界本造於心則雖凡夫皆具此理昔在梁武皇帝始作
水陸道場以十六名盡三千界用狹而施博事約而理
詳後生莫知隨世增廣若使一二而悉數雖至十萬而
靡周惟我蜀人頗存古法觀其像設猶有典刑虔召請
於三時分上下者八位但能起一念於慈悲之上自然
撫四海於俛仰之間軾敬奉願心具嚴繪事而大檀越
張侯敦禮樂聞其事共結勝緣請法雲寺法湧禪師善
本差擇其徒修營此會永為無礙之施同守不刊之儀
軾拜手稽首各為之贊凡十六首
上八位
一切常住佛陀耶衆
謂此為佛是事理鄣為此非佛是斷滅相事理既融斷
滅亦空佛自現前如日之中
一切常住達摩耶衆
以意為根是為法塵以佛為體是為法身風止浪静非
有别水放為江河滙為沼沚
一切常住僧伽耶衆
佛既強名法亦非真神而明之存乎其人惟佛法僧非
三非一如雲出雨如水現日
一切常住大菩薩衆
神智無方解脫無礙以何因緣得大自在障盡願滿反
于自然無始以來亡者復存
一切常住大辟支伽衆
現無佛處修第二乘如日入時膏火為燈我說三乘如
應病藥敬禮辟支即大圓覺
一切常住大阿羅漢衆
大不可知山隨綫移小入無間澡身薰持我雖不能能
設此供知一切人具此妙用
一切五通神仙衆
孰云飛仙高舉違世湛然神凝物不疵癘為同為異本
自無同契我無生長生之宗
一切護法龍神衆
外道壞法如刀截風壞者既妄護者亦空偉兹龍神威
而不怒示有四友佛之禦侮
下八位
一切官寮吏從衆
至難者君至憂者臣以衆生故現宰官身以難為易以
憂為樂樂兼萬人禍倍衆惡
一切天衆
苦極則修樂極則流禍福無窮糾纏相求遂超欲色至
非非想不如一念真發無上
一切阿修羅衆
正念淳想則為飛行毫釐之差遂堕戰争以此為道宂
胸隕首是真作家當獅子吼
一切人衆
地獄天官同一念頃湼槃生死同一法性抱寶號窮鑚
穴素空今夕何夕當選大雄
一切地獄衆
汝一念起業火熾然非人燔汝乃汝自燔觀法界性起
滅電速知惟心造是破地獄
一切餓鬼衆
說食無味涎流妄嚥真食無火中虚妄見美從妄生惡
亦幻成知幻即離既飽且寧
一切畜生衆
欲人不知心則有負此念未成角尾已其集我道場一
洗濯之盡未來劫愧者勿為
一切六道外者衆
陋劣之極蕩於渺冥胎卵濕化莫從而生聞吾法音颷
起雷動如夢覺人不復見夢
應夢觀音贊(蘇軾)
稽首觀音宴坐寶石忽忽夢中應我空寂觀音不來我
亦不往水在盆中月在天上
金山長老寶覺師真贊(蘇軾)
望之儼然即之也温是惟寶覺大士之像因是識師是
則非師因師識道道亦如是
辨才大師真贊(蘇軾)
余頃年嘗聞妙法於辨才老師今見其畫像乃以所聞
者贊之
即之浮雲無窮去之明月皆同欲知明月所在在汝唾
霧之中
參寥子真贊(蘇軾)
東坡居士曰維参寥子身寒而道富辯於文而訥於口
外尫柔而中健武與人無競而好刺譏朋友之過枯形
灰心而喜為感時玩物不能忘情之語此余所謂參寥
子有不可曉者五也
長蘆大和尚真贊(蘇軾)
松枯竹瘦是其歲寒也山高水深不可犯干也取多國
士莊嚴此土如陶家手也拂除方丈置榻而坐一不受
也首出萬物淵默雷吼寂寥者之參也若夫以法界印
印毛印海則驚僧繇而走巫咸也
文章辨體彙選卷四百六十六
