文章辨體彙選卷六百七十
明賀復徵編
墓碑六
韓文公神道碑(唐皇甫湜)
韓氏出晉穆侯晉滅武穆之韓而邑穆侯孫萬於韓遂
以為氏後世稱王漢之興故韓㐮王孫信有功復封韓
王條葉遂著後居南陽又隸延州之武陽拓䟦後魏之
帝其臣有韓茂者以武功顯為尚書令寔為安定桓王
次子均襲爵官至金部尚書亦能以功名終尚書曾孫
叡素為唐桂州長史善化行於江嶺之間於先生為王
父生贈尚書左僕射諱仲卿僕射生先生先生諱愈字退
之乳抱而孤熊熊然角嫂鄭氏異而恩鞠之七歲屬文
意語天出長悅古學業孔子孟軻而侈其文秀人偉生
多從之游俗遂化服炳炳烈烈為唐之章貞元十四年
用進士從軍宰相董晉平汴州之亂又佐徐州青淄通
漕江淮入官於四門先生實師之擢為御史十九年關
中旱饑人死相枕籍吏刻取息先生列言天下根本民
急如是請寬民徭而免田租之弊專政者惡之行為連
州陽山令陽山民至今多以先生氏洎字呼其子孫累
除國子博士不麗邪寵懼而中請分司東都避之除尚
書都官郎中分司判祠部中官號功德使司京城觀寺
尚書歛手就職先生按六典盡索之以歸誅其無良時
其出入禁譁衆以正浮屠授河南令魏鄆幽鎮各為留
邸貯潜卒以槖罪士官無敢問者先生將摘其禁以壯
朝廷斷民署吏候旦發留守尹以聞皆大恐令遽相禁
有使還為言憲宗悅曰韓愈助我者是後鄆邸果謀反
東都將屠留守以應淮蔡華州刺史奏華陰令桺澗贓
詔貶澗官先生守尚書職方郎中奏疏言華近在國城
門外刺史奏縣令罪不參驗坐郡御史考實奏事如州
宰相不為堅白本意先生竟責出省復比部郎中修史
主柄者不喜不卒展用再遷中書舍人廷議蔡叛可誅
與衆意違改右庶子十二年七月詔御史中丞司彰義
軍討元濟出關趨汴說都統弘弘悅用命遂至郾城熟
審其賊虚實請節度使裴度曰某領精兵千人取元濟
度不聽察居數日李愬自文城果行無人擒賊以獻卒
平蔡方三軍之士為先生恨復謂度曰今藉聲勢王承
宗可以辭取不煩兵矣得栢耆先生受詞使耆執筆書
之持以入鎮承宗恐懼割德棣以降遣子入侍還拜刑
部侍郎憲宗盛儀衛迎佛骨士女縱觀傾城先生大懼
遂移典校上章極諫貶潮州刺史大官謫為州縣薄不
治務先生臨之若以資遷洞究海俗海夷陶然遂生鮮
魚稻蟹不暴民物掠賣之口計庸免之未相直輙與錢
贖及還著之赦令轉刺袁州治袁州如潮徵拜國子祭
酒其屬一奏用儒生日集講說生徒官之以藝學淺深
為顧恃品豪曹游益不留既除兵部侍郎方鎮反太原
兵以輕利誘回紇召先生禍福譬引虎齧臃血直今所
患非兵不足遽疏陳得失王廷湊屠衣冠圍牛元翼人
情望之若大蚖虺先生奉詔入賊淵然無事行者既至
召衆賊帥前抗聲數責致天子命詞辨而銳悉其機情
賊衆懼伏賊帥曰唯公指令乃約之出元翼歸士大夫
之喪功可意而復穆宗大喜且欲相之遷吏部侍郎會
京兆尹不以治聞遂以遷拜勅曰朕屈韓愈公為尹宜
令無參御史不得為故常兼御史大夫用優之禁軍老
奸宿惡不攝盡縛送獄京理恪然御史中丞有寵旦夕
且相先生不詣固為恥矣械囚送府令取尹杖決之先
生脫囚械縱去御史悉奏宰相乘之兩改其官復為吏
部侍郎銓不鎖入吏選父七十母六十身七十悉與三
利取才財勢路絶病滿三月免四年十二月丙子薨靖
安里第年五十七嗣天子不御朝贈禮部尚書寶歷元
年三月癸酉葬河南某縣先塋世父雲卿當肅宗代宗朝
獨為文章官兄會亦顯名官至起居舍人會妻之亡先
生以期衰服服焉用報之朝有大獄大疑文武會同莫先
發言先生援經引決考合傳記侃侃正色伏其所詞執大
政而出又曰其賢善耳必心躍色揚鉤而游之内外惸
弱悉撫之一親以仁使男有官女有從而不啻於已生
交於人已而我負終不計死則庀其家均食剖資與人
故雖微弱待之如賢戚人詬笑之愈篤未嘗一食不對
客閨人或罕見其面退相指語以為異事實嗜才技毫
細無所略然而天下之進士而後者望風戁畏以為端
人神士朗出天外不可梯接非有竒卓望門不敢造未
嘗宿貸有餘財每曰吾明日解衣質食今存者已多矣
遺命喪葬無不如禮俗習夷狄盡寫浮圖日以七數之
及拘陰陽所謂吉凶一無汚我夫人高平郡君孤前進
士昶謹以承命湜既以銘先生墓矣又悉叙其系葉德
詔於碑以圖永久而揭以詞
韓因朔封自武之穆厥全趙孤天下陰福子孫宜昌宣
惠遂王秦絶韓祀蟣蝨有子繼王陽翟繼王安定三王
其爵韓世何盛桂胄系雅三祖官下祕書發祥追錫僕
射徑熟道荒物喪其明誰墾其治先生之生先生之武
襲蹈聖矩基於其身克後其所居歸丘軻危解禍羅具
分素兮有靦何多靡引而忘天吝其施垂陞乃頽羣心
孔哀厥聲赫赫滿華徧貊年千世百新在竹帛我銘在
碑展我哀思
唐刑部尚書致仕贈尚書右僕射太原白公墓碑
銘李(商隱)
公以致仕刑部尚書年七十五會昌六年八月薨東都
贈右僕射十一月遂葬龍門子景受大中三年自潁陽
尉典治集賢御書侍太夫人弘農郡君楊氏來京師胖
胖兢兢奉公之遺畏不克既乃件右功世以命其客取
文刻碑文曰公字樂天諱居易前進士避祖諱選書判
拔萃注秘省校書元年對憲宗詔策語切不得為諫官
補盩厔尉明年試進士取故蕭遂州澣為第一事畢怗
集賢校理一月中詔由右銀臺門入翰林院試文五篇明
日以所試制加段佑兵部尚書領涇州遂為學士右拾
遺滿將擬官請掾京兆以助供養授戶曹時上愛兵襄
陽荆州入疏獻物在約束外公密詆二帥且曰非善良後
雖與宰相不厭禍其後禮官竟以多殺不辜謚于頔為
厲李師古襲父事逆務作項領以謾儕曹上錢六百萬
贖文貞故第以與魏氏公又言文貞第正堂用太宗殿
材魏氏歲臘鋪席祭其先人今雖窮後當有賢即朝廷
覆一瓦魏氏有分彼安肯入賊所贖第耶上由是賜錢
直券以居其孫在職三年每讌見多前笏留上輦是否
意詔湔剔抉磨望及少年見天下無一事五年會憂掩
坎廬墓七年以左贊善大夫著吉武相遇盜殊絶賊棄
刃天街日比午長安中盡知公以次紙為疏言元衡死
狀不得報即貶江州移忠州刺史穆宗用為司門員外
四月知制誥加秩主客真守中書舍人叙緋受上旨起
田孝公代恒陽孝公行贈錢五百萬拒不内燕趙相殺
不已公又上疏列言河朔畔岸復不報又貶杭州既至
築堤扞江分殺水孔道用肥見田發故鄴侯泌五井渟
儲甘清以變飲食循錢塘上下民迎濤祠神伴侣歌舞
徙右庶子出蘇州授秘書監換服色遷刑部侍郎乞官
分司得太子賓客除湖南尹復為舊官進階開國九年
除同州不上改太子少傅申百日假又二歲得病薨官
白氏由楚入秦秦自不直杜郵事封子仲太原以有其
後祖某鞏縣令考季庚襄州别駕贈太保一女妻譚氏
始公生七月能展書指之無二字横縱不誤既長與弟
行簡俱有名故李刑部建庾左丞敬休友最善居家以
戶小飲薄酒朔望晦輒不肉食攜鄧同韋楚白服遊人
閒姓名過海流入鷄林日南有文字國為中書舍人三
日如建中詔書上鄭公覃自代後為相稱質直文宗時
文貞公果有孫起使下數歲至諫議大夫賢可任為今
上御史中丞他日景受嘗跪曰大人居翰林六同列五
具為相獨白氏亡有公笑曰汝少以待其曾祖弟今右
僕射平章事敏中果相天子復憲宗所欲得開七關城
守四川以集巨伐仲冬南至備宰相儀物擎跪齋栗給
事寡嫂永寧里中有兄弟家指嚮徤慕以信公知人集
七十五卷元相為序系曰
公之世先用談說聞肅代代優布蹤河南陰德未校公
有弟昆本跋不搖乃果敷舒匪骼匪臑噫其醇膄於鄉
洎邦取用不窮天子見之層陛玉堂徵徵其中上汰唐
禹帝為輦留續緒襞縷歲終當遷尸曹是取曄白其華
皭不痕緇用從棄遣至道天子疇誰與伍率中道上納
筆攝麾綽三郡理既去刑部倏東其居大尹河南剪其
暴逋君有三輔臣有田畆臣衰君強謝不堪守翊翊伸
伸君子之文不僣不怒惟君子武君子既貞兩有其矩
孰永厥家曾祖之弟坤柄巽䋲以就大計匪哲則知亦
有教詔益裒其收揠莠而導刻詩於碑以報百世公老
於東遂葬其地
文章辨體彙選卷六百七十
文章辨體彙選卷六百七十
明賀復徵編
墓碑六
韓文公神道碑(唐皇甫湜)
韓氏出晉穆侯晉滅武穆之韓而邑穆侯孫萬於韓遂
以為氏後世稱王漢之興故韓㐮王孫信有功復封韓
王條葉遂著後居南陽又隸延州之武陽拓䟦後魏之
帝其臣有韓茂者以武功顯為尚書令寔為安定桓王
次子均襲爵官至金部尚書亦能以功名終尚書曾孫
叡素為唐桂州長史善化行於江嶺之間於先生為王
父生贈尚書左僕射諱仲卿僕射生先生先生諱愈字退
之乳抱而孤熊熊然角嫂鄭氏異而恩鞠之七歲屬文
意語天出長悅古學業孔子孟軻而侈其文秀人偉生
多從之游俗遂化服炳炳烈烈為唐之章貞元十四年
用進士從軍宰相董晉平汴州之亂又佐徐州青淄通
漕江淮入官於四門先生實師之擢為御史十九年關
中旱饑人死相枕籍吏刻取息先生列言天下根本民
急如是請寬民徭而免田租之弊專政者惡之行為連
州陽山令陽山民至今多以先生氏洎字呼其子孫累
除國子博士不麗邪寵懼而中請分司東都避之除尚
書都官郎中分司判祠部中官號功德使司京城觀寺
尚書歛手就職先生按六典盡索之以歸誅其無良時
其出入禁譁衆以正浮屠授河南令魏鄆幽鎮各為留
邸貯潜卒以槖罪士官無敢問者先生將摘其禁以壯
朝廷斷民署吏候旦發留守尹以聞皆大恐令遽相禁
有使還為言憲宗悅曰韓愈助我者是後鄆邸果謀反
東都將屠留守以應淮蔡華州刺史奏華陰令桺澗贓
詔貶澗官先生守尚書職方郎中奏疏言華近在國城
門外刺史奏縣令罪不參驗坐郡御史考實奏事如州
宰相不為堅白本意先生竟責出省復比部郎中修史
主柄者不喜不卒展用再遷中書舍人廷議蔡叛可誅
與衆意違改右庶子十二年七月詔御史中丞司彰義
軍討元濟出關趨汴說都統弘弘悅用命遂至郾城熟
審其賊虚實請節度使裴度曰某領精兵千人取元濟
度不聽察居數日李愬自文城果行無人擒賊以獻卒
平蔡方三軍之士為先生恨復謂度曰今藉聲勢王承
宗可以辭取不煩兵矣得栢耆先生受詞使耆執筆書
之持以入鎮承宗恐懼割德棣以降遣子入侍還拜刑
部侍郎憲宗盛儀衛迎佛骨士女縱觀傾城先生大懼
遂移典校上章極諫貶潮州刺史大官謫為州縣薄不
治務先生臨之若以資遷洞究海俗海夷陶然遂生鮮
魚稻蟹不暴民物掠賣之口計庸免之未相直輙與錢
贖及還著之赦令轉刺袁州治袁州如潮徵拜國子祭
酒其屬一奏用儒生日集講說生徒官之以藝學淺深
為顧恃品豪曹游益不留既除兵部侍郎方鎮反太原
兵以輕利誘回紇召先生禍福譬引虎齧臃血直今所
患非兵不足遽疏陳得失王廷湊屠衣冠圍牛元翼人
情望之若大蚖虺先生奉詔入賊淵然無事行者既至
召衆賊帥前抗聲數責致天子命詞辨而銳悉其機情
賊衆懼伏賊帥曰唯公指令乃約之出元翼歸士大夫
之喪功可意而復穆宗大喜且欲相之遷吏部侍郎會
京兆尹不以治聞遂以遷拜勅曰朕屈韓愈公為尹宜
令無參御史不得為故常兼御史大夫用優之禁軍老
奸宿惡不攝盡縛送獄京理恪然御史中丞有寵旦夕
且相先生不詣固為恥矣械囚送府令取尹杖決之先
生脫囚械縱去御史悉奏宰相乘之兩改其官復為吏
部侍郎銓不鎖入吏選父七十母六十身七十悉與三
利取才財勢路絶病滿三月免四年十二月丙子薨靖
安里第年五十七嗣天子不御朝贈禮部尚書寶歷元
年三月癸酉葬河南某縣先塋世父雲卿當肅宗代宗朝
獨為文章官兄會亦顯名官至起居舍人會妻之亡先
生以期衰服服焉用報之朝有大獄大疑文武會同莫先
發言先生援經引決考合傳記侃侃正色伏其所詞執大
政而出又曰其賢善耳必心躍色揚鉤而游之内外惸
弱悉撫之一親以仁使男有官女有從而不啻於已生
交於人已而我負終不計死則庀其家均食剖資與人
故雖微弱待之如賢戚人詬笑之愈篤未嘗一食不對
客閨人或罕見其面退相指語以為異事實嗜才技毫
細無所略然而天下之進士而後者望風戁畏以為端
人神士朗出天外不可梯接非有竒卓望門不敢造未
嘗宿貸有餘財每曰吾明日解衣質食今存者已多矣
遺命喪葬無不如禮俗習夷狄盡寫浮圖日以七數之
及拘陰陽所謂吉凶一無汚我夫人高平郡君孤前進
士昶謹以承命湜既以銘先生墓矣又悉叙其系葉德
詔於碑以圖永久而揭以詞
韓因朔封自武之穆厥全趙孤天下陰福子孫宜昌宣
惠遂王秦絶韓祀蟣蝨有子繼王陽翟繼王安定三王
其爵韓世何盛桂胄系雅三祖官下祕書發祥追錫僕
射徑熟道荒物喪其明誰墾其治先生之生先生之武
襲蹈聖矩基於其身克後其所居歸丘軻危解禍羅具
分素兮有靦何多靡引而忘天吝其施垂陞乃頽羣心
孔哀厥聲赫赫滿華徧貊年千世百新在竹帛我銘在
碑展我哀思
唐刑部尚書致仕贈尚書右僕射太原白公墓碑
銘李(商隱)
公以致仕刑部尚書年七十五會昌六年八月薨東都
贈右僕射十一月遂葬龍門子景受大中三年自潁陽
尉典治集賢御書侍太夫人弘農郡君楊氏來京師胖
胖兢兢奉公之遺畏不克既乃件右功世以命其客取
文刻碑文曰公字樂天諱居易前進士避祖諱選書判
拔萃注秘省校書元年對憲宗詔策語切不得為諫官
補盩厔尉明年試進士取故蕭遂州澣為第一事畢怗
集賢校理一月中詔由右銀臺門入翰林院試文五篇明
日以所試制加段佑兵部尚書領涇州遂為學士右拾
遺滿將擬官請掾京兆以助供養授戶曹時上愛兵襄
陽荆州入疏獻物在約束外公密詆二帥且曰非善良後
雖與宰相不厭禍其後禮官竟以多殺不辜謚于頔為
厲李師古襲父事逆務作項領以謾儕曹上錢六百萬
贖文貞故第以與魏氏公又言文貞第正堂用太宗殿
材魏氏歲臘鋪席祭其先人今雖窮後當有賢即朝廷
覆一瓦魏氏有分彼安肯入賊所贖第耶上由是賜錢
直券以居其孫在職三年每讌見多前笏留上輦是否
意詔湔剔抉磨望及少年見天下無一事五年會憂掩
坎廬墓七年以左贊善大夫著吉武相遇盜殊絶賊棄
刃天街日比午長安中盡知公以次紙為疏言元衡死
狀不得報即貶江州移忠州刺史穆宗用為司門員外
四月知制誥加秩主客真守中書舍人叙緋受上旨起
田孝公代恒陽孝公行贈錢五百萬拒不内燕趙相殺
不已公又上疏列言河朔畔岸復不報又貶杭州既至
築堤扞江分殺水孔道用肥見田發故鄴侯泌五井渟
儲甘清以變飲食循錢塘上下民迎濤祠神伴侣歌舞
徙右庶子出蘇州授秘書監換服色遷刑部侍郎乞官
分司得太子賓客除湖南尹復為舊官進階開國九年
除同州不上改太子少傅申百日假又二歲得病薨官
白氏由楚入秦秦自不直杜郵事封子仲太原以有其
後祖某鞏縣令考季庚襄州别駕贈太保一女妻譚氏
始公生七月能展書指之無二字横縱不誤既長與弟
行簡俱有名故李刑部建庾左丞敬休友最善居家以
戶小飲薄酒朔望晦輒不肉食攜鄧同韋楚白服遊人
閒姓名過海流入鷄林日南有文字國為中書舍人三
日如建中詔書上鄭公覃自代後為相稱質直文宗時
文貞公果有孫起使下數歲至諫議大夫賢可任為今
上御史中丞他日景受嘗跪曰大人居翰林六同列五
具為相獨白氏亡有公笑曰汝少以待其曾祖弟今右
僕射平章事敏中果相天子復憲宗所欲得開七關城
守四川以集巨伐仲冬南至備宰相儀物擎跪齋栗給
事寡嫂永寧里中有兄弟家指嚮徤慕以信公知人集
七十五卷元相為序系曰
公之世先用談說聞肅代代優布蹤河南陰德未校公
有弟昆本跋不搖乃果敷舒匪骼匪臑噫其醇膄於鄉
洎邦取用不窮天子見之層陛玉堂徵徵其中上汰唐
禹帝為輦留續緒襞縷歲終當遷尸曹是取曄白其華
皭不痕緇用從棄遣至道天子疇誰與伍率中道上納
筆攝麾綽三郡理既去刑部倏東其居大尹河南剪其
暴逋君有三輔臣有田畆臣衰君強謝不堪守翊翊伸
伸君子之文不僣不怒惟君子武君子既貞兩有其矩
孰永厥家曾祖之弟坤柄巽䋲以就大計匪哲則知亦
有教詔益裒其收揠莠而導刻詩於碑以報百世公老
於東遂葬其地
文章辨體彙選卷六百七十
