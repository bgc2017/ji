文章辨體彙選卷六百丸十六
明賀復徵編
碣銘三(别體)
諸葛亮故宅碣文(晉李興)
天子命我於沔之陽聽鼓鞞而永思庶先哲之遺光登
隆山以遠望軾諸葛之故鄉蓋神物應機大器無方通
人靡滯大德不常故谷風發而騶虞嘯雲雷升而潜鱗
驤摰解褐於三聘尼得招而纂裳管豹變於受命貢感
激以回莊異徐生之摘寳釋卧龍於深藏偉劉氏之傾
蓋嘉吾子之周行夫有知巳之主則有竭命之良固所
以三分我漢鼎跨帶我邊荒抗衡我北面馳騁我魏疆
者也英哉吾子獨含天靈豈神之祗豈人之精何思之
深何德之清異世通夢恨不同生推子八陣不在孫吳
木牛之竒則亦般模神弩之功一何微妙千井齊甃又
何秘要昔在顛夭有名無迹孰若吾儕良儔妙畫臧文
既殁以言見稱又未若子言行並徵夷吾反坫樂毅不
終奚比於爾明哲守冲臨終受寄讓過許由負扆蒞事
民言不流刑中於鄭教美於魯蜀民知恥河渭安堵匪
臯則伊寧彼管晏豈徒聖宣慷慨屢歎昔爾之隠卜惟
此宅仁智所處能無規廓日居月諸時殞其夕誰能不
殁貴有遺格惟子之勲移風來世詠歌餘典懦夫將厲
遐哉邈矣厥規卓矣凡若吾子難可䆒已疇昔之乖萬
里殊塗今我來思覿爾故墟漢高歸魂於豊沛太公五
世而反周想魍魉以髣髴冀影響之有餘魂而有霛豈
其識諸
許由廟碣(唐楊植)
堯之聰明由先生成堯之至理由先生始堯不以天下
讓先生先生之道猶昏先生不以清節避唐堯唐堯之
道何尊是知天地間堯而許之日而月之生人巳來避
讓之大未有如先生者也若非錙銖九有亢極一夫安
能以巖澤枯槁之姿下聖文神武之德則知丹朱得堯
之體而遺堯之性先生得堯之性而遺堯之名是得之
者守之不足遺之者宰之有餘天用先生粃糠帝王牢
籠六倽欲先生躬戴清規首出萬古僣賊為臣之道拜
先生廟者得不戒之哉使湯之智讀先生書夏祀不夷
也使發之聖得先生夢商廟不墟也然湯武聖人之用
也先生聖人之潔也於亂則吾用於治則吾潔二者聖
人經時之大柄使湯武逄堯舜是必韜用而先潔矣先
生逄桀紂是必捨㓗而趨用矣則聖道變化豈有殊耶
故喜為雲霞怒為雷雨先生神也生為春夏殺為秋冬
先生功也結為山嶽融為川瀆先生壽也星羅月帳巖
靈壑静先生宅也聖人無為金玉在璞先生富也功而
不宰人文化成先生道也休光列儀仰道垂師先生文
也天機自潔雖死不褻先生武也噫先生所謂禀天之
德合地之式居天地中立帝王則噫先生所謂往矣誰
能宗見寥廓但箕潁之上唯餘清風噫先生所謂為聖
人之大標天地之外揖堯謝舜疇爲吾軰我來獨尋請
禱意深再拜刻石取文於心
叚君墓碣銘(明楊慎)
罷谷之山珥水出焉其清洛洛英靈之淵仲庶氏叚徙
自金城來宦來居積世有慶粤貞靖君谷蘭蚤芳晚益
沉馨隠之而文旣學弗試既穎而異有茁玉芽在我階
戺山曰點蒼峰曰斜陽有夜者臺君靈攸藏可祭於社
可範於里譽有試也辭無圯巳
文章辨體彙選卷六百九十六
文章辨體彙選卷六百丸十六
明賀復徵編
碣銘三(别體)
諸葛亮故宅碣文(晉李興)
天子命我於沔之陽聽鼓鞞而永思庶先哲之遺光登
隆山以遠望軾諸葛之故鄉蓋神物應機大器無方通
人靡滯大德不常故谷風發而騶虞嘯雲雷升而潜鱗
驤摰解褐於三聘尼得招而纂裳管豹變於受命貢感
激以回莊異徐生之摘寳釋卧龍於深藏偉劉氏之傾
蓋嘉吾子之周行夫有知巳之主則有竭命之良固所
以三分我漢鼎跨帶我邊荒抗衡我北面馳騁我魏疆
者也英哉吾子獨含天靈豈神之祗豈人之精何思之
深何德之清異世通夢恨不同生推子八陣不在孫吳
木牛之竒則亦般模神弩之功一何微妙千井齊甃又
何秘要昔在顛夭有名無迹孰若吾儕良儔妙畫臧文
既殁以言見稱又未若子言行並徵夷吾反坫樂毅不
終奚比於爾明哲守冲臨終受寄讓過許由負扆蒞事
民言不流刑中於鄭教美於魯蜀民知恥河渭安堵匪
臯則伊寧彼管晏豈徒聖宣慷慨屢歎昔爾之隠卜惟
此宅仁智所處能無規廓日居月諸時殞其夕誰能不
殁貴有遺格惟子之勲移風來世詠歌餘典懦夫將厲
遐哉邈矣厥規卓矣凡若吾子難可䆒已疇昔之乖萬
里殊塗今我來思覿爾故墟漢高歸魂於豊沛太公五
世而反周想魍魉以髣髴冀影響之有餘魂而有霛豈
其識諸
許由廟碣(唐楊植)
堯之聰明由先生成堯之至理由先生始堯不以天下
讓先生先生之道猶昏先生不以清節避唐堯唐堯之
道何尊是知天地間堯而許之日而月之生人巳來避
讓之大未有如先生者也若非錙銖九有亢極一夫安
能以巖澤枯槁之姿下聖文神武之德則知丹朱得堯
之體而遺堯之性先生得堯之性而遺堯之名是得之
者守之不足遺之者宰之有餘天用先生粃糠帝王牢
籠六倽欲先生躬戴清規首出萬古僣賊為臣之道拜
先生廟者得不戒之哉使湯之智讀先生書夏祀不夷
也使發之聖得先生夢商廟不墟也然湯武聖人之用
也先生聖人之潔也於亂則吾用於治則吾潔二者聖
人經時之大柄使湯武逄堯舜是必韜用而先潔矣先
生逄桀紂是必捨㓗而趨用矣則聖道變化豈有殊耶
故喜為雲霞怒為雷雨先生神也生為春夏殺為秋冬
先生功也結為山嶽融為川瀆先生壽也星羅月帳巖
靈壑静先生宅也聖人無為金玉在璞先生富也功而
不宰人文化成先生道也休光列儀仰道垂師先生文
也天機自潔雖死不褻先生武也噫先生所謂禀天之
德合地之式居天地中立帝王則噫先生所謂往矣誰
能宗見寥廓但箕潁之上唯餘清風噫先生所謂為聖
人之大標天地之外揖堯謝舜疇爲吾軰我來獨尋請
禱意深再拜刻石取文於心
叚君墓碣銘(明楊慎)
罷谷之山珥水出焉其清洛洛英靈之淵仲庶氏叚徙
自金城來宦來居積世有慶粤貞靖君谷蘭蚤芳晚益
沉馨隠之而文旣學弗試既穎而異有茁玉芽在我階
戺山曰點蒼峰曰斜陽有夜者臺君靈攸藏可祭於社
可範於里譽有試也辭無圯巳
文章辨體彙選卷六百九十六
