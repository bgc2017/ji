文章辨體彙選卷五百六十七
明賀復徵編
記八
諫院題名記(宋司馬光)
古者諫無官自公卿大夫至於工商無不得諫者漢興
以來始置官夫以天下之政四海之衆得失利病萃於
一官使言之其為任亦重矣居是官者當志其大捨其
細先其急後其緩專利國家而不為身謀彼汲汲於名
者猶汲汲於利也其間相去何遠哉天禧初真宗詔置
諫官六員責以職事慶歷中錢君始書其名於版光恐
久而漫滅嘉祐八年刻著於石後之人將歷指其名而
議之曰某也忠某也詐某也直某也曲嗚呼可不懼哉
洪州新建縣廳壁記(曾鞏)
為後世之吏得行其志者少矣此仕之所以難也而縣
為最甚何哉凡縣之政無大小令主簿皆獨任而民事
委曲當有所操縱緩急不能一斷以法舉法而繩之則
其罪固易求也凡有所為問可不可於州執一而違之
則其勢固易撓也其罪易求其勢易撓故為之者有以
得於州然後其濟可幾也不幸其一錙銖與之咈則大
者求其罪小者撓其勢將不遺其力矣吏之不能自安
豈足道哉縣有不與其擾者乎方是時也而天下之能
忘其勢而好惡不妄者鮮矣能忘人之勢而強立不苟
者亦鮮矣州負其強以取威縣憂其弱以求免其習已
久其俗己成之後而守正循理以求其得於州其亦不
可以必也則仕於此者欲行其志豈非難也哉君子者
雖無所處而不安然其於自處也未嘗不擇仕而得擇
其自處則縣之事有不敢任者豈可謂過也哉洪州新
建自太平興國六年分南昌為縣至嘉祐三年凡若干
年為令者凡三十有九人而秘書省著作佐郎黃巽公
權來為其令抑豪縱惠下窮守正循理而得濟其志者
也公權亦喜其職之行因考次几為令者名氏將伐石
以書而列置於壁間故予為之載其行治而因著其為
縣之難使來者得覽焉
重修御史臺記(曾鞏)
元祐三年新作御史臺成詔臣鞏為之記臣惟御史見
於周掌贊書受法令而已戰國以對執法亦記事之職
也至秦漢始置大夫位亞丞相副曰中丞督部刺史受
公卿奏事舉劾按章其属有侍御史出討姦猾治大獄
於是專䋲紏之任厥後政事歸尚書而御史與尚書謁
者並為三臺大夫更為三公而中丞為臺率與尚書令
司隸校尉朝會皆專席為三獨坐隋唐復置大夫天下
有冤而無告者得與中書門下省詰之謂之三司自是
御史益為雄俊其属則有殿中監察并侍御史為三院
侍御史一人知雜事横榻而坐謂之南床皆專彈劾不
言事本朝因之至真宗皇帝增置言事御史其後皆得
言事大則御史相率廷辯小則人得自達故其任視前
世為尤重列聖相繼皆假以寬仁使得自竭是以風采
所加百僚震肅朝廷倚而益尊初本朝雖因唐制然以
大夫為兼官不治臺事以郎中員外郎兼侍御史知雜
事以貳中丞以太常博士以上為三院未至者則為御
史裏行監察故事内監尚書六曺外廵按郡縣久之亦
廢至神宗皇帝大正官名始歸大夫職以侍御史治雜
事罷御史裏行而復六察官分守既定廼相官府盖御
史臺建於宣化坊自開寶五年纔有東西獄七年雷德
驤分判三院事請於上而大之屋不及百楹天禧二年
復詔增廣遂至三百六十楹訖於元豐垂七十年寖以
圯壊神宗皇帝伻圖程工以授有司舊闕大夫聽事踵
鄴都制度闢門北鄉取隂殺之義又形勢庳下無以重
威至是命置大夫聽事闢門東鄉增庳為崇培下為高
其規模宏遠矣今上即政務先慈儉土木之勤咸詔勿
事惟臺之建寔遵先訓猶以大夫虛員姑省營築闢門
北嚮仍故不改經度損益斷自聖心以元祐三年六月
已亥始事三年八月庚辰卒功用人力十萬五千為屋
三百五十一楹門闥耽耽堂室渠渠長貳佐属視事燕
休翼翼申申各適所宜吏舍囚圄深靚嚴固案牘簿書
棲列有序所以觀示都邑表正憲度揆諸典章於是為
稱昔周人考室見於風雅魯國作門記諸春秋後世傳
誦為載籍首恭惟神宗皇帝受命承序十有九年建立
經常皆應古義好惡無私賞罰不僣而綱紀是張宫室
弗營池籞苟完而府寺是崇故能垂情風憲之司以啟
後嗣之意二聖恭已開闢言路聰無不聞明無不燭士
有以言獲福不聞忠以取禍耳目之地寵遇莫抗故能
新是棟宇以成前人之志是宜著在文字刻之金石以
度越周魯垂休無窮顧臣之愚何足以稱明詔之萬一
哉雖然臣嘗聞之責人非難責已惟難御史責人者也
將相大臣非其人百官有司失其職天下之有敗法亂
紀服讒即慝者御史皆得以責之然則御史獨無責乎
哉居其位有所不知知之有所不言言之有所不行行
之而君子病焉小人幸焉此御史之責也御史雖不自
責天下得以責之惟其不難於責巳則施於責人能稱
其任矣能稱其任然後危冠盛服崇墉峻宇游焉息焉
可以無媿苟異於是得毋餒於中哉臣故不自揆輒因
承詔誦其所聞以告在位者使有以仰承列聖褒大崇
顯之意焉
國子學同官記(明蘇元衡)
乙已秋詔即應天府學為國子學設師弟子員其博士
助教正錄非有德望䆳於經學者不得登用維時博士
則今上親擢金華許君存仁為之丙午春以章貢劉君
宗弼為博士臨安李君宗表河南張君用周濟寧潘君
文秀為助教高昌完君彦明為學正廣信鄭君一中金
陵杜君叔循為學錄臨江張君以誠為典膳其夏用周
除淮安衛參謀其秋彦明除建平知縣以誠除管瀆場
管勾其冬一中除上海縣丞繼用周則廣平郭君可久
繼彦明則南昌李君克正繼以誠則章貢吕君仲善繼
一中則東陽張君孟兼而余以七月忝授學錄丁未秋
學陞正四品始設祭酒司業典簿員即拜存仁祭酒宗
弼司業錢塘陳彦博由元翰林編修署典簿浚儀陳君
子方由元進士署博士棟州高君仲暉由太子伴讀署
助教而余亦忝進學正補余處則吳興張君伯淵也其
後存仁謫韶州宗弼拜浙江按察僉事子方拜江西按
察僉事彦博遷太常博士宗表以事罷去叔循遷太常
贊禮仲暉陞磨勘司令伯淵陞磨勘司丞仲善陞太常
典簿孟兼陞祠部主事余轉翰林院國史編脩官辭疾
不上今在官者祭酒則梁先生以太子賓客兼博士則
汴梁李君叔允典簿則濟南周君中助教則上蔡朱君
原禮合文秀可久克正為七人而叔允原禮入東宫兼
伴讀云自余為國子官属於斯之二十一人者皆獲托
官聯而與之遊亦一時之幸哉然甫六年而升沈出處
去就離合不齊已若是况於他日乎此余之所以慨然
也因為之記歸田後時覽觀其姓氏庶用自慰焉來者
夷考其平生以議擬其得失亦未必不有取於斯也梁
先生名貞字叔享會稽人劉君名丞亞周君名循理潘
君名時英郭君名永高君名暉朱君名(闕)復完君名哲
鄭君名貰杜君名環其名如其字者許君吕君汴梁李
君及東陽臨江兩張君名宗義則浚儀陳君名世吕則
錢塘陳君名濟則河南張君名溥則吳興張君曄者臨
安李君名也宗頥者南昌李君名也余名伯衡字平仲
眉山人
文章辨體彙選卷五百六十七
文章辨體彙選卷五百六十七
明賀復徵編
記八
諫院題名記(宋司馬光)
古者諫無官自公卿大夫至於工商無不得諫者漢興
以來始置官夫以天下之政四海之衆得失利病萃於
一官使言之其為任亦重矣居是官者當志其大捨其
細先其急後其緩專利國家而不為身謀彼汲汲於名
者猶汲汲於利也其間相去何遠哉天禧初真宗詔置
諫官六員責以職事慶歷中錢君始書其名於版光恐
久而漫滅嘉祐八年刻著於石後之人將歷指其名而
議之曰某也忠某也詐某也直某也曲嗚呼可不懼哉
洪州新建縣廳壁記(曾鞏)
為後世之吏得行其志者少矣此仕之所以難也而縣
為最甚何哉凡縣之政無大小令主簿皆獨任而民事
委曲當有所操縱緩急不能一斷以法舉法而繩之則
其罪固易求也凡有所為問可不可於州執一而違之
則其勢固易撓也其罪易求其勢易撓故為之者有以
得於州然後其濟可幾也不幸其一錙銖與之咈則大
者求其罪小者撓其勢將不遺其力矣吏之不能自安
豈足道哉縣有不與其擾者乎方是時也而天下之能
忘其勢而好惡不妄者鮮矣能忘人之勢而強立不苟
者亦鮮矣州負其強以取威縣憂其弱以求免其習已
久其俗己成之後而守正循理以求其得於州其亦不
可以必也則仕於此者欲行其志豈非難也哉君子者
雖無所處而不安然其於自處也未嘗不擇仕而得擇
其自處則縣之事有不敢任者豈可謂過也哉洪州新
建自太平興國六年分南昌為縣至嘉祐三年凡若干
年為令者凡三十有九人而秘書省著作佐郎黃巽公
權來為其令抑豪縱惠下窮守正循理而得濟其志者
也公權亦喜其職之行因考次几為令者名氏將伐石
以書而列置於壁間故予為之載其行治而因著其為
縣之難使來者得覽焉
重修御史臺記(曾鞏)
元祐三年新作御史臺成詔臣鞏為之記臣惟御史見
於周掌贊書受法令而已戰國以對執法亦記事之職
也至秦漢始置大夫位亞丞相副曰中丞督部刺史受
公卿奏事舉劾按章其属有侍御史出討姦猾治大獄
於是專䋲紏之任厥後政事歸尚書而御史與尚書謁
者並為三臺大夫更為三公而中丞為臺率與尚書令
司隸校尉朝會皆專席為三獨坐隋唐復置大夫天下
有冤而無告者得與中書門下省詰之謂之三司自是
御史益為雄俊其属則有殿中監察并侍御史為三院
侍御史一人知雜事横榻而坐謂之南床皆專彈劾不
言事本朝因之至真宗皇帝增置言事御史其後皆得
言事大則御史相率廷辯小則人得自達故其任視前
世為尤重列聖相繼皆假以寬仁使得自竭是以風采
所加百僚震肅朝廷倚而益尊初本朝雖因唐制然以
大夫為兼官不治臺事以郎中員外郎兼侍御史知雜
事以貳中丞以太常博士以上為三院未至者則為御
史裏行監察故事内監尚書六曺外廵按郡縣久之亦
廢至神宗皇帝大正官名始歸大夫職以侍御史治雜
事罷御史裏行而復六察官分守既定廼相官府盖御
史臺建於宣化坊自開寶五年纔有東西獄七年雷德
驤分判三院事請於上而大之屋不及百楹天禧二年
復詔增廣遂至三百六十楹訖於元豐垂七十年寖以
圯壊神宗皇帝伻圖程工以授有司舊闕大夫聽事踵
鄴都制度闢門北鄉取隂殺之義又形勢庳下無以重
威至是命置大夫聽事闢門東鄉增庳為崇培下為高
其規模宏遠矣今上即政務先慈儉土木之勤咸詔勿
事惟臺之建寔遵先訓猶以大夫虛員姑省營築闢門
北嚮仍故不改經度損益斷自聖心以元祐三年六月
已亥始事三年八月庚辰卒功用人力十萬五千為屋
三百五十一楹門闥耽耽堂室渠渠長貳佐属視事燕
休翼翼申申各適所宜吏舍囚圄深靚嚴固案牘簿書
棲列有序所以觀示都邑表正憲度揆諸典章於是為
稱昔周人考室見於風雅魯國作門記諸春秋後世傳
誦為載籍首恭惟神宗皇帝受命承序十有九年建立
經常皆應古義好惡無私賞罰不僣而綱紀是張宫室
弗營池籞苟完而府寺是崇故能垂情風憲之司以啟
後嗣之意二聖恭已開闢言路聰無不聞明無不燭士
有以言獲福不聞忠以取禍耳目之地寵遇莫抗故能
新是棟宇以成前人之志是宜著在文字刻之金石以
度越周魯垂休無窮顧臣之愚何足以稱明詔之萬一
哉雖然臣嘗聞之責人非難責已惟難御史責人者也
將相大臣非其人百官有司失其職天下之有敗法亂
紀服讒即慝者御史皆得以責之然則御史獨無責乎
哉居其位有所不知知之有所不言言之有所不行行
之而君子病焉小人幸焉此御史之責也御史雖不自
責天下得以責之惟其不難於責巳則施於責人能稱
其任矣能稱其任然後危冠盛服崇墉峻宇游焉息焉
可以無媿苟異於是得毋餒於中哉臣故不自揆輒因
承詔誦其所聞以告在位者使有以仰承列聖褒大崇
顯之意焉
國子學同官記(明蘇元衡)
乙已秋詔即應天府學為國子學設師弟子員其博士
助教正錄非有德望䆳於經學者不得登用維時博士
則今上親擢金華許君存仁為之丙午春以章貢劉君
宗弼為博士臨安李君宗表河南張君用周濟寧潘君
文秀為助教高昌完君彦明為學正廣信鄭君一中金
陵杜君叔循為學錄臨江張君以誠為典膳其夏用周
除淮安衛參謀其秋彦明除建平知縣以誠除管瀆場
管勾其冬一中除上海縣丞繼用周則廣平郭君可久
繼彦明則南昌李君克正繼以誠則章貢吕君仲善繼
一中則東陽張君孟兼而余以七月忝授學錄丁未秋
學陞正四品始設祭酒司業典簿員即拜存仁祭酒宗
弼司業錢塘陳彦博由元翰林編修署典簿浚儀陳君
子方由元進士署博士棟州高君仲暉由太子伴讀署
助教而余亦忝進學正補余處則吳興張君伯淵也其
後存仁謫韶州宗弼拜浙江按察僉事子方拜江西按
察僉事彦博遷太常博士宗表以事罷去叔循遷太常
贊禮仲暉陞磨勘司令伯淵陞磨勘司丞仲善陞太常
典簿孟兼陞祠部主事余轉翰林院國史編脩官辭疾
不上今在官者祭酒則梁先生以太子賓客兼博士則
汴梁李君叔允典簿則濟南周君中助教則上蔡朱君
原禮合文秀可久克正為七人而叔允原禮入東宫兼
伴讀云自余為國子官属於斯之二十一人者皆獲托
官聯而與之遊亦一時之幸哉然甫六年而升沈出處
去就離合不齊已若是况於他日乎此余之所以慨然
也因為之記歸田後時覽觀其姓氏庶用自慰焉來者
夷考其平生以議擬其得失亦未必不有取於斯也梁
先生名貞字叔享會稽人劉君名丞亞周君名循理潘
君名時英郭君名永高君名暉朱君名(闕)復完君名哲
鄭君名貰杜君名環其名如其字者許君吕君汴梁李
君及東陽臨江兩張君名宗義則浚儀陳君名世吕則
錢塘陳君名濟則河南張君名溥則吳興張君曄者臨
安李君名也宗頥者南昌李君名也余名伯衡字平仲
眉山人
文章辨體彙選卷五百六十七
