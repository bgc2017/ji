文章辨體彙選卷六百三十五
明賀復徵編
紀事二
記客言(宋王回)
客有語西師者道劉平石元孫敗時事初起鄜延兵十
萬人吐谷坂欲與賊遇乃戰戰時昏矣賊多解馬休勁
兵驅老弱對敵士卒得利人人出死力與戰投夜且息
更三起鬭會明老弱略盡士卒争獲過當悉已疲番軍
始徐鼓起士揭新旗乘高處呼漢兵來鬭軍士氣失金
鼓皆不敢鳴賊稍出馬馳略陣上調呼射軍中軍人多
死此時特劉石軍也前此分萬餘人属監軍黃德和使
屯西坡且以張嚮背為游聲動賊幾得相應援去事已
急念引去賊必乘之恐逼險不利不如合軍决死幸有
所完兩將方議未熟都監郭應起曰太尉决出此謀應
願得善馬走德和軍招與俱來語未已平接之曰始議
固在舍人呼軍吏出騎士百人從去應曰得百人不足
為護徒自露耳彼知吾呼旁軍必出馬遮去路矣不如
獨去便平曰獨去審易即有險欲誰倚耶應曰借令覆
發得百人何可倚者請立表候日投午不來應死也太
尉毋相遲乃下令軍中皆完陣自固敢妄發一箭入敵
師斬應從軍背出行十里許至德和軍軍聞應來白開
壁欲内德和不肯促閉壁使卒將隔壁門問曰聞太尉
已戰舍人宜身在行陣反西來欲西背與賊耶應收馬
立陣外呼卒將前與語傳太尉令如此如此卒將還白
之德和愕曰審如舍人語取符驗來應曰應為軍都監
得親與議使應來正為信耳安須符太尉分軍時有符
約耶曰無雖然吾專一軍來繫属重其輕去就必得一
事可按乃去應辭索度德和畏避本不在符曰執應縳
軍中見太尉一言不如令死此可不疑德和固怯聞敵
大殊不敢去應連促數數度無以拒詆應曰天子取舍
人勇當萬夫欲以備敵破堅使也顧乃受一騎任使欲
避兵自完如軍何歸必以奏促先自去報太尉北軍隨
至矣苐戰無留待也應不敢止復馳還白德和語平等
信以為德和審來即鼓起士戰連三北德和軍竟不來
應獨出入行間軍稍却即覆馬以殿持大鐵矟橫突之
所當盡死呼入敵軍軍不敢視我師將整而止最後軍
北時賊使人持大索立高處迎應下馬下輙為應所斷
終不能得應因縱應深入鼓其旁曰急追漢兵留十餘
弩連射應馬馬死步下行殺數人欲歸軍取馬軍已亂
不得入乃脫身亡去士卒死者什八兩太尉失軍不還
邊大警承受者馳二十驛比三晝夜至京師以聞已而
賊遂收去敗兵散亡十餘日稍稍出邊旁諸郡負傷被
創不及四萬獨德和一軍完天子使吏治德和以法死
天子思平等失援不救人人力死哀之下詔曰邊鄙有
事卿大夫為朕率身戎行朕以不明信任失職使中人
監軍卒敗邊事朕唯一二將帥失身鼓鼙終無慰朕西
顧惻惻之念其贈將佐已下官七遷若子若孫聽以父
兄任為右職云郭應之亡也走東原伏大崖下士卒十
餘輩與俱各解甲吮傷使一人下崖取雪手掬食之息
樹旁良久望見敗馬行自取之棄士卒馳去促後卒皆
呼曰舍人捨吾徒耶應愈促馬顧謂趨環州來應及環
州自以失主將疑未敢見既而聞黃德和斬已從坐死
者封遂匿山中而時時出部落乞食而子弟緣應故多
得官任邊事王氏曰吾久聞郭應死客獨引延州卒言
質之以語人人固不為信然石元孫敗時而固已傳死
前年賊歸元孫而元孫竟不死應其可知耶
外曾祖程公逸事(蘇軾)
公諱仁霸眉山人以仁厚信於鄉里蜀平中朝士大夫
憚遠宦官闕選土人有行義者攝公攝錄參軍眉山尉
有得盗蘆菔根者實竊而所持刃誤中主人尉幸賞以
劫聞獄掾受賕掠成之太守將慮囚囚坐廡下泣涕衣
盡濕公適過之知其冤咋謂盗曰汝冤盍自言吾為汝
直之盗果稱冤移獄公既直其事而尉掾争不已復移
獄竟殺盗公坐逸囚罷歸不及月尉掾皆暴卒後三十
餘年公晝日見盗拜庭下曰尉掾未伏待公而决前此
地府欲召公暫對我叩頭争之曰不可以我故驚公是
以至今公夀盡我為公荷擔而往暫對即生人天子孫
夀禄朱紫滿門矣公具以語家人浴沐衣冠就寢而卒
軾幼時聞此語已而外曾父夀九十舅氏始貴顯夀八
十五曾孫皆仕有聲同時為監司者三人玄孫宦學益
盛而尉掾之子孫微矣或謂盗德公之深不忍煩公暫
對可也而獄久不决豈主者亦因以苦尉掾也歟紹聖
一年三月九日軾在惠州讀陶潛所作外祖孟嘉傳云
凱風寒泉之思實鍾厥心意悽然悲之乃記公之逸事
以遺程氏庶幾淵明之心也
識狄青破儂智高語(曾鞏)
廣原州蠻儂智高以其衆叛乘南方無備連邕賓等七
州至廣州所至殺吏民縱掠東南大駭朝廷遣驍將張
忠蔣偕馳驛討捕至州皆為智高所摧䧟又遣楊畋孫
沔余靖招撫皆久之無功仁宗憂之遂遣樞密副使狄
青為宣撫使率衆擊之翰林學士曾公亮問青所以為
方略者青初不肯言公亮固問之青迺言曰比者軍制
不立又自廣州之敗賞罰不明今當立軍制明賞罰而
已然恐聞青來以謂所遣者官重勢必不得見之公亮
又問賊之標牌殆不可當如何青曰此易耳標牌步兵
也當騎兵則不能施矣初張忠蔣偕之往率皆自京師
六七日馳至廣州未嘗拊士卒立行伍一旦見賊則疾
驅使戰又偕等所居不知為營衛故士卒見敵皆望風
退走而忠臨偕居方卧帳中為賊所虜楊畋余靖又所
為紛亂不能自振而孫沔大受請託所與行者廼未從
道鄭紓歐陽乾曜之徒皆險薄無賴欲有所避免要求
沔引之自從遠近莫不嗟異既至潭州沔遂稱疾觀望
不敢進青之受命有因貴望求從青行者青延見謂之
曰君欲從青行此青之所求也何必因人言乎然智高
小寇至遣青行可以知事急矣從青之士能擊賊有功
朝廷有厚賞青不敢不為之請也若往而不能擊賊則
軍中法重青不敢私也君其思之願行則即奏取君矣
非獨君也君之親戚交遊之士幸皆以青之此言告之
苟欲行者皆青之所求也於是聞者大駭無復敢言求
從青行者其所辟取皆青之素所與以為可用者人望
固已歸之矣及行率衆日不過一驛所至州輙休士一
日至潭州遂立行伍明約束軍行止皆成行列至於荷
鍤贏糧持守禦之備皆有區處軍人有奪逆旅菜一把
者立斬之以徇於是一軍肅然無敢出聲氣萬餘人行
未嘗聞聲每青至郵驛四面嚴兵每門皆諸司使二人
守之無一人得妄出入而求見青者無不即時得通其
野宿皆成營柵青所居四面陳彀弓弩皆數重所將精
銳列布左右守衛甚嚴方青之未至諸將屢走皆以為
常至是知桂州崇儀使陳知英州供備庫使蘇緘與賊
戰復敗走如常時青至賓州悉召陳與禆校凡三十二
人數其罪按軍法斬之惟蘇緘在某所使械繫上聞於
是軍中人人奮勵有死戰之心是時智高還守邕州青
懼崑崙關險阨為所據乃下令賓州具五日糧休士卒
賊牒知不為備是夜大風雨青率衆半夜時度崑崙關
既度喜曰賊不知守此無能為也彼謂夜半風雨時吾
不敢來吾來所以出其不意也已近邕州賊方覺逆於
歸仁廟青登高望之賊據坡上我軍薄之禆將孫節中
流矢死青急麾軍進人人皆殊死戰先是青已縱番落
馬軍二千人出賊後至是前後合擊賊之標牌軍為馬
軍所衝突皆不能駐軍士又從馬上以鐵連加擊之遂
皆披靡相枕籍遂大敗智高果焚城遁去青先為公亮
言立軍制明賞罰賊不可得見標牌不能當騎兵皆如
其所料青坐堂戶上以論數千里之外辭約而慮明雖
古之名將何以加此豈特一時武人崛起者乎方慶歷
中葛懷敏與李元昊戰於廣川懷敏敗死而諸校與士
卒既敗多竄山谷間是時以權宜招納皆許不死自此
軍多棄其將不肯死戰故青云自廣川之敗賞罰不行
云翰林學士公亮亦言及於兹者如此
錄壯愍劉公遺事(秦觀)
壯愍劉公未顯時凡三與賊遇始為常州無錫縣尉有
梟賊劉鐵槍者起浙西轉擾諸郡捕盗官不能制公一
日霑醉夜歸適報鐵槍入境遂乘酒赴之與賊接戰手
殺鐵槍及其徒五人餘悉散走部使者上其功改大理
評事後知果州南兖縣丁先太師憂解官東還道出興
州境上遇群賊奄至掠其行李發之惟文書百餘帙布
數疋賊魁詈其徒曰此窮官人何足劫公時在後聞變
馳至瞋目叱之賊衆披靡俄發三矢輙斃三人餘遂遁
去雍帥寇萊公表其事詔遷官知瀘州後移倅汝陰過
安陸遇故人留飲家属先行復遇盗劫倒槖得一銀釦
劍洎一䃋石腰帶持去後賊敗於齊安獄具法歸贓於
主有司以聞時陜西轉運使員缺執政方以公進擬真
宗曰是人為郡守而止有一䃋石帶廉可知也遂除公
行狀墓誌及國史本傳皆載無錫及興州事獨安陸一
節遺而不書元祐壬申歲公之子隰州使君某與余會
於京師嘗道公之遺事具以天禧中劄示余因論次之
附於中劄之後以補史氏之缺云
文章辨體彙選卷六百三十五
文章辨體彙選卷六百三十五
明賀復徵編
紀事二
記客言(宋王回)
客有語西師者道劉平石元孫敗時事初起鄜延兵十
萬人吐谷坂欲與賊遇乃戰戰時昏矣賊多解馬休勁
兵驅老弱對敵士卒得利人人出死力與戰投夜且息
更三起鬭會明老弱略盡士卒争獲過當悉已疲番軍
始徐鼓起士揭新旗乘高處呼漢兵來鬭軍士氣失金
鼓皆不敢鳴賊稍出馬馳略陣上調呼射軍中軍人多
死此時特劉石軍也前此分萬餘人属監軍黃德和使
屯西坡且以張嚮背為游聲動賊幾得相應援去事已
急念引去賊必乘之恐逼險不利不如合軍决死幸有
所完兩將方議未熟都監郭應起曰太尉决出此謀應
願得善馬走德和軍招與俱來語未已平接之曰始議
固在舍人呼軍吏出騎士百人從去應曰得百人不足
為護徒自露耳彼知吾呼旁軍必出馬遮去路矣不如
獨去便平曰獨去審易即有險欲誰倚耶應曰借令覆
發得百人何可倚者請立表候日投午不來應死也太
尉毋相遲乃下令軍中皆完陣自固敢妄發一箭入敵
師斬應從軍背出行十里許至德和軍軍聞應來白開
壁欲内德和不肯促閉壁使卒將隔壁門問曰聞太尉
已戰舍人宜身在行陣反西來欲西背與賊耶應收馬
立陣外呼卒將前與語傳太尉令如此如此卒將還白
之德和愕曰審如舍人語取符驗來應曰應為軍都監
得親與議使應來正為信耳安須符太尉分軍時有符
約耶曰無雖然吾專一軍來繫属重其輕去就必得一
事可按乃去應辭索度德和畏避本不在符曰執應縳
軍中見太尉一言不如令死此可不疑德和固怯聞敵
大殊不敢去應連促數數度無以拒詆應曰天子取舍
人勇當萬夫欲以備敵破堅使也顧乃受一騎任使欲
避兵自完如軍何歸必以奏促先自去報太尉北軍隨
至矣苐戰無留待也應不敢止復馳還白德和語平等
信以為德和審來即鼓起士戰連三北德和軍竟不來
應獨出入行間軍稍却即覆馬以殿持大鐵矟橫突之
所當盡死呼入敵軍軍不敢視我師將整而止最後軍
北時賊使人持大索立高處迎應下馬下輙為應所斷
終不能得應因縱應深入鼓其旁曰急追漢兵留十餘
弩連射應馬馬死步下行殺數人欲歸軍取馬軍已亂
不得入乃脫身亡去士卒死者什八兩太尉失軍不還
邊大警承受者馳二十驛比三晝夜至京師以聞已而
賊遂收去敗兵散亡十餘日稍稍出邊旁諸郡負傷被
創不及四萬獨德和一軍完天子使吏治德和以法死
天子思平等失援不救人人力死哀之下詔曰邊鄙有
事卿大夫為朕率身戎行朕以不明信任失職使中人
監軍卒敗邊事朕唯一二將帥失身鼓鼙終無慰朕西
顧惻惻之念其贈將佐已下官七遷若子若孫聽以父
兄任為右職云郭應之亡也走東原伏大崖下士卒十
餘輩與俱各解甲吮傷使一人下崖取雪手掬食之息
樹旁良久望見敗馬行自取之棄士卒馳去促後卒皆
呼曰舍人捨吾徒耶應愈促馬顧謂趨環州來應及環
州自以失主將疑未敢見既而聞黃德和斬已從坐死
者封遂匿山中而時時出部落乞食而子弟緣應故多
得官任邊事王氏曰吾久聞郭應死客獨引延州卒言
質之以語人人固不為信然石元孫敗時而固已傳死
前年賊歸元孫而元孫竟不死應其可知耶
外曾祖程公逸事(蘇軾)
公諱仁霸眉山人以仁厚信於鄉里蜀平中朝士大夫
憚遠宦官闕選土人有行義者攝公攝錄參軍眉山尉
有得盗蘆菔根者實竊而所持刃誤中主人尉幸賞以
劫聞獄掾受賕掠成之太守將慮囚囚坐廡下泣涕衣
盡濕公適過之知其冤咋謂盗曰汝冤盍自言吾為汝
直之盗果稱冤移獄公既直其事而尉掾争不已復移
獄竟殺盗公坐逸囚罷歸不及月尉掾皆暴卒後三十
餘年公晝日見盗拜庭下曰尉掾未伏待公而决前此
地府欲召公暫對我叩頭争之曰不可以我故驚公是
以至今公夀盡我為公荷擔而往暫對即生人天子孫
夀禄朱紫滿門矣公具以語家人浴沐衣冠就寢而卒
軾幼時聞此語已而外曾父夀九十舅氏始貴顯夀八
十五曾孫皆仕有聲同時為監司者三人玄孫宦學益
盛而尉掾之子孫微矣或謂盗德公之深不忍煩公暫
對可也而獄久不决豈主者亦因以苦尉掾也歟紹聖
一年三月九日軾在惠州讀陶潛所作外祖孟嘉傳云
凱風寒泉之思實鍾厥心意悽然悲之乃記公之逸事
以遺程氏庶幾淵明之心也
識狄青破儂智高語(曾鞏)
廣原州蠻儂智高以其衆叛乘南方無備連邕賓等七
州至廣州所至殺吏民縱掠東南大駭朝廷遣驍將張
忠蔣偕馳驛討捕至州皆為智高所摧䧟又遣楊畋孫
沔余靖招撫皆久之無功仁宗憂之遂遣樞密副使狄
青為宣撫使率衆擊之翰林學士曾公亮問青所以為
方略者青初不肯言公亮固問之青迺言曰比者軍制
不立又自廣州之敗賞罰不明今當立軍制明賞罰而
已然恐聞青來以謂所遣者官重勢必不得見之公亮
又問賊之標牌殆不可當如何青曰此易耳標牌步兵
也當騎兵則不能施矣初張忠蔣偕之往率皆自京師
六七日馳至廣州未嘗拊士卒立行伍一旦見賊則疾
驅使戰又偕等所居不知為營衛故士卒見敵皆望風
退走而忠臨偕居方卧帳中為賊所虜楊畋余靖又所
為紛亂不能自振而孫沔大受請託所與行者廼未從
道鄭紓歐陽乾曜之徒皆險薄無賴欲有所避免要求
沔引之自從遠近莫不嗟異既至潭州沔遂稱疾觀望
不敢進青之受命有因貴望求從青行者青延見謂之
曰君欲從青行此青之所求也何必因人言乎然智高
小寇至遣青行可以知事急矣從青之士能擊賊有功
朝廷有厚賞青不敢不為之請也若往而不能擊賊則
軍中法重青不敢私也君其思之願行則即奏取君矣
非獨君也君之親戚交遊之士幸皆以青之此言告之
苟欲行者皆青之所求也於是聞者大駭無復敢言求
從青行者其所辟取皆青之素所與以為可用者人望
固已歸之矣及行率衆日不過一驛所至州輙休士一
日至潭州遂立行伍明約束軍行止皆成行列至於荷
鍤贏糧持守禦之備皆有區處軍人有奪逆旅菜一把
者立斬之以徇於是一軍肅然無敢出聲氣萬餘人行
未嘗聞聲每青至郵驛四面嚴兵每門皆諸司使二人
守之無一人得妄出入而求見青者無不即時得通其
野宿皆成營柵青所居四面陳彀弓弩皆數重所將精
銳列布左右守衛甚嚴方青之未至諸將屢走皆以為
常至是知桂州崇儀使陳知英州供備庫使蘇緘與賊
戰復敗走如常時青至賓州悉召陳與禆校凡三十二
人數其罪按軍法斬之惟蘇緘在某所使械繫上聞於
是軍中人人奮勵有死戰之心是時智高還守邕州青
懼崑崙關險阨為所據乃下令賓州具五日糧休士卒
賊牒知不為備是夜大風雨青率衆半夜時度崑崙關
既度喜曰賊不知守此無能為也彼謂夜半風雨時吾
不敢來吾來所以出其不意也已近邕州賊方覺逆於
歸仁廟青登高望之賊據坡上我軍薄之禆將孫節中
流矢死青急麾軍進人人皆殊死戰先是青已縱番落
馬軍二千人出賊後至是前後合擊賊之標牌軍為馬
軍所衝突皆不能駐軍士又從馬上以鐵連加擊之遂
皆披靡相枕籍遂大敗智高果焚城遁去青先為公亮
言立軍制明賞罰賊不可得見標牌不能當騎兵皆如
其所料青坐堂戶上以論數千里之外辭約而慮明雖
古之名將何以加此豈特一時武人崛起者乎方慶歷
中葛懷敏與李元昊戰於廣川懷敏敗死而諸校與士
卒既敗多竄山谷間是時以權宜招納皆許不死自此
軍多棄其將不肯死戰故青云自廣川之敗賞罰不行
云翰林學士公亮亦言及於兹者如此
錄壯愍劉公遺事(秦觀)
壯愍劉公未顯時凡三與賊遇始為常州無錫縣尉有
梟賊劉鐵槍者起浙西轉擾諸郡捕盗官不能制公一
日霑醉夜歸適報鐵槍入境遂乘酒赴之與賊接戰手
殺鐵槍及其徒五人餘悉散走部使者上其功改大理
評事後知果州南兖縣丁先太師憂解官東還道出興
州境上遇群賊奄至掠其行李發之惟文書百餘帙布
數疋賊魁詈其徒曰此窮官人何足劫公時在後聞變
馳至瞋目叱之賊衆披靡俄發三矢輙斃三人餘遂遁
去雍帥寇萊公表其事詔遷官知瀘州後移倅汝陰過
安陸遇故人留飲家属先行復遇盗劫倒槖得一銀釦
劍洎一䃋石腰帶持去後賊敗於齊安獄具法歸贓於
主有司以聞時陜西轉運使員缺執政方以公進擬真
宗曰是人為郡守而止有一䃋石帶廉可知也遂除公
行狀墓誌及國史本傳皆載無錫及興州事獨安陸一
節遺而不書元祐壬申歲公之子隰州使君某與余會
於京師嘗道公之遺事具以天禧中劄示余因論次之
附於中劄之後以補史氏之缺云
文章辨體彙選卷六百三十五
