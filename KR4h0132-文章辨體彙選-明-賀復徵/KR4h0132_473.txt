文章辨體彙選卷四百七十三
明賀復徵編
誡一(韻文)
吳訥曰按韵書誡者警勅之辭文章緣起曰漢杜篤
作女誡辭已弗傳文選亦無其體今取漢晉以後諸
作錄之於編庶讀者得所警發焉傳戒者防患之謂
以之名文所以禁人之失也
帝堯戒
戰戰慄慄日謹一日人莫躓于山而躓于垤
誡子(漢東方朔)
明者處世莫尚於中優哉游哉於道相從首陽為拙柳
下為工飽食安步以仕代農依隠玩世詭時不逢是故
才盡者身危好名者得華有羣者累生孤貴者失和遺
餘者不匱自盡者無多聖人之道一龍一蛇形見神藏
與物變化隨時之宜無有常家
女戒(晉張載)
婦道之常順惟厥正是曰天明是其帝命嘉爾婉娩克
安爾貎往之爾家克施克勤爾順惟何無違夫子無然
臯臯無然訿訿彼是而違爾焉作非彼舊而革爾焉作
儀惟非惟儀女生則戒王姬肅雍酒食是議貽爾五物
以銘爾心鍚爾佩巾墨予誨言銅爾提匜謹爾寶薦玉
爾奩具素爾藻絢枕爾文竹席爾吳筦念爾書訓思爾
退安彼實有室爾勿從室遜爾提提爾生引逸
持衡戒(唐姚元崇)
持衡者天下平也君子執之以平其心夫衡在天所以
齊七政在人所以均萬物稱物平施為政以則毫釐不
差輕重必得是執衡持平之義也
聖人為衡四方取則志守公正體兼平直用于天官銓
綜斯德用於里閈紛競以息故南北以對左右以持稱
物低昂不差毫釐使錙銖不惑輕重無疑智不能矯愚
不能欺存信去詐以公滅私王道無偏君子無黨法者
天下公器官者庶人師長其身率正不令而行在下無怨
唯上之平故曰上之所為下必從矣上之所教人亦效
矣心苟至公人將大同心能執一政乃無失嗟爾多士
欽哉勉㫋庶此觀稱同夫佩弦
彈琴戒(姚元崇)
琴者樂之和也君子撫之以和人心夫其調五音諧六
律則移風易俗感舞禽獸而况扵人乎故身不下堂不
言而理者蓋鳴琴故也
樂導至化聲感人情故易俗以雅樂和人以正聲樂有
琴瑟音有商徵琴音能調天下以治異而相應以和為
美和而不同如彼君子故善為臣者若彈琴宫君商臣
則治國之道大急小緩豈安人之心不調者改張踰于
立法聲悲者調下感於知音昔武城單父以弦歌樂職
鄒忌雍門以辯對匡國美此調撫而人是則昭告後來
無怠於德
敵戒(柳宗元)
皆知敵之仇而不知為益之尤皆知敵之害而不知為
利之大秦有六國兢兢以強六國既除訑訑乃亡晉敗
楚鄢范文為患厲之不圖舉國造怨孟孫惡臧孟死臧
恤藥石去矣吾亡無日智能知之猶卒以危矧今之人
曾不是思敵存而懼敵去而舞廢備自盈祗益為瘉敵
存滅禍敵去召過有能知此道大名播懲病克夀矜壯
死暴縱欲不戒匪愚伊耄我作戒詩思者無咎
口兵戒(劉禹錫)
余讀蒙莊書曰兵莫惨於志莫邪為下缺然知志士之
傷夫生也他日讀遠祖中壘校尉書曰口者兵也䀌然
知言之為兵又惨乎志因博考前載極其兩端夫志兵
之薄人激烈抗憤不過無從容於世耳口兵之起其形
渥焉繇是知吾祖之言為急作戒以書于盤盂
五兩之傷藥之可平一言成痾智不能明人或罹兵道
塗奔救投方效技思恐其後人或罹譛比肩狐疑借有
紛觧毁輒隨之故曰舌端之孽慘乎楚鐵夷竈誠謀執
戈以驅掩人誠智折笄以詈賢者誨子信其有旨發言
之難往古猶爾辯為詐謀默為德基玉櫝不啓焉能瑕
疵犨麋深居孰謂可嗤我誡於口惟心之門無為我兵
當為我藩以慎為鍵以忍為閽可以多食勿以多言
文章辨體彙選卷四百七十三
文章辨體彙選卷四百七十三
明賀復徵編
誡一(韻文)
吳訥曰按韵書誡者警勅之辭文章緣起曰漢杜篤
作女誡辭已弗傳文選亦無其體今取漢晉以後諸
作錄之於編庶讀者得所警發焉傳戒者防患之謂
以之名文所以禁人之失也
帝堯戒
戰戰慄慄日謹一日人莫躓于山而躓于垤
誡子(漢東方朔)
明者處世莫尚於中優哉游哉於道相從首陽為拙柳
下為工飽食安步以仕代農依隠玩世詭時不逢是故
才盡者身危好名者得華有羣者累生孤貴者失和遺
餘者不匱自盡者無多聖人之道一龍一蛇形見神藏
與物變化隨時之宜無有常家
女戒(晉張載)
婦道之常順惟厥正是曰天明是其帝命嘉爾婉娩克
安爾貎往之爾家克施克勤爾順惟何無違夫子無然
臯臯無然訿訿彼是而違爾焉作非彼舊而革爾焉作
儀惟非惟儀女生則戒王姬肅雍酒食是議貽爾五物
以銘爾心鍚爾佩巾墨予誨言銅爾提匜謹爾寶薦玉
爾奩具素爾藻絢枕爾文竹席爾吳筦念爾書訓思爾
退安彼實有室爾勿從室遜爾提提爾生引逸
持衡戒(唐姚元崇)
持衡者天下平也君子執之以平其心夫衡在天所以
齊七政在人所以均萬物稱物平施為政以則毫釐不
差輕重必得是執衡持平之義也
聖人為衡四方取則志守公正體兼平直用于天官銓
綜斯德用於里閈紛競以息故南北以對左右以持稱
物低昂不差毫釐使錙銖不惑輕重無疑智不能矯愚
不能欺存信去詐以公滅私王道無偏君子無黨法者
天下公器官者庶人師長其身率正不令而行在下無怨
唯上之平故曰上之所為下必從矣上之所教人亦效
矣心苟至公人將大同心能執一政乃無失嗟爾多士
欽哉勉㫋庶此觀稱同夫佩弦
彈琴戒(姚元崇)
琴者樂之和也君子撫之以和人心夫其調五音諧六
律則移風易俗感舞禽獸而况扵人乎故身不下堂不
言而理者蓋鳴琴故也
樂導至化聲感人情故易俗以雅樂和人以正聲樂有
琴瑟音有商徵琴音能調天下以治異而相應以和為
美和而不同如彼君子故善為臣者若彈琴宫君商臣
則治國之道大急小緩豈安人之心不調者改張踰于
立法聲悲者調下感於知音昔武城單父以弦歌樂職
鄒忌雍門以辯對匡國美此調撫而人是則昭告後來
無怠於德
敵戒(柳宗元)
皆知敵之仇而不知為益之尤皆知敵之害而不知為
利之大秦有六國兢兢以強六國既除訑訑乃亡晉敗
楚鄢范文為患厲之不圖舉國造怨孟孫惡臧孟死臧
恤藥石去矣吾亡無日智能知之猶卒以危矧今之人
曾不是思敵存而懼敵去而舞廢備自盈祗益為瘉敵
存滅禍敵去召過有能知此道大名播懲病克夀矜壯
死暴縱欲不戒匪愚伊耄我作戒詩思者無咎
口兵戒(劉禹錫)
余讀蒙莊書曰兵莫惨於志莫邪為下缺然知志士之
傷夫生也他日讀遠祖中壘校尉書曰口者兵也䀌然
知言之為兵又惨乎志因博考前載極其兩端夫志兵
之薄人激烈抗憤不過無從容於世耳口兵之起其形
渥焉繇是知吾祖之言為急作戒以書于盤盂
五兩之傷藥之可平一言成痾智不能明人或罹兵道
塗奔救投方效技思恐其後人或罹譛比肩狐疑借有
紛觧毁輒隨之故曰舌端之孽慘乎楚鐵夷竈誠謀執
戈以驅掩人誠智折笄以詈賢者誨子信其有旨發言
之難往古猶爾辯為詐謀默為德基玉櫝不啓焉能瑕
疵犨麋深居孰謂可嗤我誡於口惟心之門無為我兵
當為我藩以慎為鍵以忍為閽可以多食勿以多言
文章辨體彙選卷四百七十三
