文章辨體彙選卷四百四十五
明賀復徵編
箴二
乘輿箴(晉潘尼)
易稱有天地然後有人倫有父子然後有君臣傳曰大
者天地其次君臣然君臣父子之道天地人倫之本未
有以先之者也故天生蒸人而樹之君使司牧之將以
導羣生之性而理萬物之情豈以寵一人之身極無量
之欲如斯而已哉夫古之為君者無欲而至公故有茅
茨土階之儉而後之為君有欲而自利故有瑤臺瓊室
之侈無欲者天下共推之有欲者天下共爭之推之之
極雖禪代猶脱屣爭之之極雖劫殺而不避故曰天下
非一人之天下乃天下之天下安可求而得辭而已者
乎夫修諸已而化諸人出乎邇而見乎遠者言行之謂
也故人主所患莫甚于不知其過而所美莫美於好聞
其過若有君於此而曰予必無過唯其言而莫之違斯
孔子所謂其庶幾乎一言而喪國者也蓋君子之過如
日月之蝕過也人皆見之更也人皆仰之雖以堯舜禹
湯之盛必有誹謗之木敢諫之鼓盤杅之銘無諱之史
所以閑其邪僻而納諸正道其自維持如此之備故箴
規之興將以救過補闕然猶依違諷喻使言之者無罪
聞之者足以自誡先儒既援古義舉内外之殊而高祖
亦序六官論成敗之要義正辭約又盡善矣自虞人箴
以至於百官非唯規其所司誠欲人主斟酌其得失焉
春秋傳曰命百官箴王闕則亦天子之事也尼以為王
者膺受命之期當神器之運總萬機而撫四海簡羣才
而審所授孜孜於得人汲汲於聞過雖廷爭面折猶將
祈請而求焉至於箴規諫之順者曷為獨闕之哉是以
不量其學陋思淺因負擔之餘嘗試撰而述之不敢斥
至尊之號故以乘輿目篇蓋帝王之事至大而古今之
變至衆文繁而義詭意局而辭野將欲希企前賢髣髴
崇軌譬猶丘坻之望華岱恒星之繫日月也其不逮明
矣
元元遂初芒芒太始清濁同流玄黃錯跱上下弗形尊
卑靡紀赫胥優哉大庭尚矣皇極啓建兩儀既分彝倫
永敘萬邦已紛國事明主家奉嚴君各有攸尊德用不
勤羲農已降暨於夏殷或禪或傳乃質乃文太上無名
下知有之仁義不存而人歸孝慈無為無執何欲何思
忠信之薄禮刑實滋既譽既畏以侮以欺作誓作盟而
人始叛疑煌煌四海藹藹萬乘匪誓焉憑左輔右弼前
凝後丞一日萬機業業兢兢夫出其言善則千里是應
而莫予違亦喪邦有徵樞機之動式以廢興殷監不遠
若之何勿徵且厚味腊毒豐屋生災辛作璇室而夏興
瑤臺糟丘酒池象箸玉杯厥肴伊何龍肝豹胎惟此哲
婦職為亂階殷用喪師夏亦不恢是以帝堯在位茅茨
不翦周文日昃昧旦丕顯夫德輶如毛而或舉之者鮮
故濩有慙德武未盡善下世道衰末俗化淺耽樂逸遊
荒淫沈湎不式古訓而好是佞辨不遵王路而覆車是
踐成敗之效載在先典匪唯陵夷厥世用殄故曰樹君
如之何將人是司牧視之猶傷而知其寒燠故能撫之
斯柔而敦之斯睦無遠不懷靡思不服夫豈厭縱一人
而玩其耳目内迷聲色外荒馳逐不修政事而終於顛
覆昔唐氏授舜舜亦命禹受終納祖丕承天叙放桀惟
湯剋殷伊武故禪代非一姓社稷無常主四嶽三塗九
州之阻彭蠡洞庭殷商之旅虞夏之隆非由尺土而紂
之百剋卒於絶緒故王者無親唯在擇人傾蓋惟舊白
首乃新望由釣夫伊起有莘負鼎鼓刀而謀合聖神夫
豈借官左右而取介近臣蓋有國有家者莫云我聰或
此面從莫謂我智聽受未易甘言美疢尠不為累由夷
逃寵遠於脱屣奈何人主位極則侈知人則哲惟帝所
難唐朝既泰四族作奸周室既隆而管蔡不虔匪我二
聖孰彌斯患若九德咸受儁又在官君非臣莫治臣非
君莫安故書美康哉而易貴金蘭有皇司國敢告納言
太師箴(嵇康)
浩浩太素陽曜隂凝二儀陶化人倫肇興厥初冥昧不
慮不營欲以物開患以事成犯機觸害智不救生宗長
歸仁自然之情故君道自然必託賢明茫茫在昔罔或
不寧赫胥既往紹以皇羲默靜無文大朴未虧萬物熙
熙不夭不離爰及唐虞猶篤其緒體資易簡應天順矩
絺褐其裳土木其宇物或失性懼若在予疇咨熙載終
禪舜禹夫統之者勞仰之者逸至人重身棄而不恤故
子州稱疚石戶乘桴許由鞠躬辭長九州先王仁愛愍
世憂時哀萬物之將頹然後莅之下逮德衰大道沈淪
智惠日用漸私其親懼物乖離擘義畫仁利巧愈競繁
禮屢陳刑教爭施天性喪真季世陵遲繼體承資憑尊
恃勢不友不師宰割天下以奉其私故君位益侈臣路
生心竭智謀國不吝灰塵賞罰雖存莫勸莫禁若乃驕
盈肆志阻兵擅權矜威縱虐禍蒙丘山刑本懲暴今以
脅賢昔為天下今為一身下疾其上君猜其臣喪亂弘
多國乃隕顛故殷辛不道首綴素旗周胡敗度彘人是
謀楚靈極暴乾谿潰叛晉厲殘虐欒書作難主父棄禮
鷇胎不宰秦皇荼毒禍流四海是以亡國繼踵古今相
承醜彼摧滅而襲其亡徵初安若山後敗如崩臨刃振
鋒悔何所增故居帝王者無曰我尊慢爾德音無曰我
強肆于驕淫棄彼佞倖納此&KR1541;顔諛言順耳染德生患
悠悠庶類我控我告唯賢是授何必親戚順乃造好民
實胥效治亂之原豈無昌教穆穆天子思問其愆虛心
導人允求讜言師臣司訓敢告在前
吏部尚書箴(傅玄)
明明王軌制為九秩君執常道臣有定職各有攸司乂
用不慝貴無常尊賤不指卑不明厥德國用顛危昔舜
舉咎繇而雋乂在官湯舉阿衡而不仁流屏且表正而
象平日夕而景側處喉舌者患銓衡之無常不患於不
明故曰無謂隠微廢公任私無好自專違衆取怨是以
古之君子無親無疎縱心大倫修已以道弘道以身易
貴好爵書慎官人官不可妄授職不可闇受能者養之
致福不能者弊之招咎衡臣司書敢告左右
尚書箴(張華)
明明先王開國承家作制垂憲仰觀列曜府令百官政
用罔愆昔舜納大麓七政以齊内成外平而風雨不迷
仲山翼周靡剛靡柔補我衮闕玉我王猷王猷允塞而
四海咸休雖曰聖明必資良材無曰我智官不任能發
言如絲其出成綸千里之應樞機在身世季道缺天綱
縱替既無老成改舊法制法制不修不長厥裔尚臣司
臺敢言侍衛
女史箴(張華)
茫茫造化二儀既分散氣流形既陶既甄在帝庖犧肇
經天人爰始夫婦以及君臣家道以正而王猷有倫婦
德尚柔含章貞吉婉嬺淑慎正位居室施衿結褵虔恭
中饋肅慎爾儀式瞻清懿樊姬感莊不食鮮禽衛女矯
桓耳忘和音志厲義高而二主易心玄熊攀檻馮媛趨
進夫豈無畏知死不恡班妾有辭割驩同輦夫豈不懷
防微慮遠道罔隆而不殺物無盛而不衰日中則昃月
滿則微崇猶塵積替若駭機人咸知飾其容而莫知飾
其性性之不飾或愆禮正斧之藻之克念作聖出其言
善千里應之苟違斯義則同衾以疑出言如微而榮辱
由兹勿謂幽昧靈監無象勿謂玄漠神聽無響無矜爾
榮天道惡盈無恃爾貴隆隆者墜鑒於小星戒彼攸遂
比心螽斯則繁爾類驩不可以黷寵不可以專專實生
慢愛極則遷致盈必損理有固然美者自美翻以取尤
冶容求好君子所讐結恩而絶職此之由故曰翼翼矜
矜福所以興靖恭自思榮顯所期女史斯箴敢告庶姬
女史箴(裴頠)
膏不厭鮮水不厭清玉不厭潔蘭不厭馨爾形信直影
亦不曲爾聲信清響亦不濁綠衣雖多無貴於色邪徑
雖利無尚於直春華雖美期於秋實冰璧雖澤期於見
日浴者振衣沐者彈冠人知正服莫知行端服美動目
行美動神天道祐順常與吉人
逸民箴(陸雲)
余昔為逸民賦大將軍掾何道彦大府之俊才也作反
逸民賦盛稱官人以美寵禄之華靡偉名位之大寶斐
然其可觀也夫名者實之賓位者物之寄窮高有必顛
之吝溢美有大惡之尤可不慎哉故為逸民箴以戒反
正焉
浩浩太素制為兩儀經始君臣朝有俊弼野有逸民各
有攸屆而後品物有倫在昔后帝齊物達觀賞不假爵
教不示勸號諡莫設而生黎淳晏降迄中古黃象可觀
而唐文有煥乃彫乃藻大樸既散樸之既散萬百熙心
形為寵放神為利淫有翹者車命彼在林是故懷玉喪
寶而被褐解襟恬亡智生與世或競匪智無鑒匪心伊
鏡芒芒禹跡鞠為塗徑惟是每懷偏俾反正正反于寵
既尸于禄相協厥居而豐其屋禄之既尸刑為爾司屋
之既豐喪家于宫故非據之災戒之在凶人皆知存之
為存而莫知得之為喪榮猶振穎墜若頽荒咎自專寵
福在循牆是故保其安者常危而忘其存者不亡無休
爾榮身實親名無謂爾崇神期好沖戒彼覆餗冒此棟
隆慎微如顯乃保身以終自古在昔逸民有作相彼宇
宙方之委舄夫豈無不休而好是沖漠是故名利之災
至人攸恪謂予未信無寧監于桑霍天明既畏神道無
親善在求已慶由積仁無念爾本聿修厥淳執盈如虛
乃反天真逸民司正敢告官人
獄箴(唐張說)
官有決曹掌兹法獄匪惟議罪亦以防欲所貴仁恕非
務窘束吏苟吹毛人安措足古之為主是戒是勖茫茫
率土蠢蠢羣生賢愚中雜真偽相傾若魚之駭如鳥之
驚不能無犯宜持以平或大或小時重時輕無以快志
期乎得情孰曰非重國之政令孰曰非輕人之性命虐
則招咎寬則納慶宜慎宜恤可畏可敬為獄則固為牢
則幽晨嚴管鑰夜密更籌寂寂圜土纍纍繫囚求食搖
尾見吏垂頭自昔立名此為非所逼隘狹室欹傾漏宇
冬有祁寒夏多隆暑焉可失入焉可妄處勿謂無妨勿
謂無傷匹婦含怨三年亢陽匹夫結憤六月飛霜可以
安危可以興亡敢告司憲無輕國章
縣令箴(古之奇)
咨爾多士各司厥官政不欲猛刑不欲寬寬則人慢猛
則人殘寬則不濟猛則不安小惡無為涓流成池片言
可用毫未將拱禍既有胎德豈無種鏡不自照祇能鑑
物人不自知從諫勿咈慾不可縱貨不可黷黷貨生災
慾縱禍速勿輕小人蜂蠆有毒勿輕小道大車可覆勿
謂剛可長長剛者亡無謂柔可履履柔者恥剛強有時
柔弱有宜時宜克念願在深思不恕而明不如不明不
通而清不如不清無為惡行無逆善名保此中道無為
不成過客箴士冀申同聲如山之重如水之清如石之
堅如松之貞如劒之利如鏡之明如弦之直如秤之平
官箴上(明劉基)
維天生民㒩㒩蚩蚩有欲罔制迺豹迺螭爰立之君載
作之師式養式教毋汨秉彝嗟爾司牧代君撫綏君禄
我食君令我施邦本弗固庶事咸隳受寄匪輶敢不肅
祇治民奚先字之以慈有頑弗迪警之以威振惰奬勤
拯艱息疲疾病顛連我扶我持禁暴戢姦損贏益虧如
農植苗早夜孜孜澇疏旱溉無容稗秕如良執輿順以
導之無俾旋濘彊策以馳慈匪予愛帝命溥時威匪予
憎國有恒規弱不可陵愚不可欺剛不可畏媚不可隨
無取我便寘人于危無避我謗見義不為天鑒孔昭民
各有思惠之斯懷推之乃離譽不可驕器惡滿欹謗不
可怒退省吾私人有恒言視民如兒無反厥好以暴予
知是用作箴敢告執羈
官箴中
在昔隆古分封國都付之以民俾養勿瘏上下協心各
保乃區明庶考績昭哉範模秦廢聖制代德以狙刀筆
之權始歸吏胥弄文舞法聾癡瞽愚流波至今一任簿
書行立公庭如鴈如鳬我欲是求我利是趨摩揣官情
以逞覬覦官惟好貨我甘以苴官惟好名我逢以諛官
惟畏嫌我疑以汙官惟好惰我淫以娛官惟好猜惑以
多途官惟好威道以掊&KR0008;語默有為俯仰有須覘容察
辭助忿乘愉法度盈口奸邪滿軀蠱智迷昧欺庸陷迂
俾奸作惡以紫為朱未獲官心嫗嫗儒儒亦既獲止如
登天衢傲兀民士憑陵里閭惡積禍來官與之俱人有
恒言遇吏如奴堅防固隄猶恐或窬矧曰聽之百姓何
辜是用作箴敢告僕夫
官箴下
無謂余明人莫能昧離婁善察不識其背無謂予能人
莫敢欺校人烹魚子産弗知立事惟公燭詐惟誠小節
勿固小惠勿行無矜我廉守所當為無沽我名以生衆
疑何以簡訟決之使通何以弭貪慎檢乃躬去䜛斥佞
遠吏近民待人以寬律己以勤無咎人弗信忱至斯孚
無患人不聞惟德不孤德以進善威以挫姦德不可偏
威不可煩無謂彼富我必拯之無謂彼貧我必直之持
心如衡以理為平無為避嫌以縱無情人有恒言為臣
不易是用作箴敢告有位
文章辨體彙選卷四百四十五
文章辨體彙選卷四百四十五
明賀復徵編
箴二
乘輿箴(晉潘尼)
易稱有天地然後有人倫有父子然後有君臣傳曰大
者天地其次君臣然君臣父子之道天地人倫之本未
有以先之者也故天生蒸人而樹之君使司牧之將以
導羣生之性而理萬物之情豈以寵一人之身極無量
之欲如斯而已哉夫古之為君者無欲而至公故有茅
茨土階之儉而後之為君有欲而自利故有瑤臺瓊室
之侈無欲者天下共推之有欲者天下共爭之推之之
極雖禪代猶脱屣爭之之極雖劫殺而不避故曰天下
非一人之天下乃天下之天下安可求而得辭而已者
乎夫修諸已而化諸人出乎邇而見乎遠者言行之謂
也故人主所患莫甚于不知其過而所美莫美於好聞
其過若有君於此而曰予必無過唯其言而莫之違斯
孔子所謂其庶幾乎一言而喪國者也蓋君子之過如
日月之蝕過也人皆見之更也人皆仰之雖以堯舜禹
湯之盛必有誹謗之木敢諫之鼓盤杅之銘無諱之史
所以閑其邪僻而納諸正道其自維持如此之備故箴
規之興將以救過補闕然猶依違諷喻使言之者無罪
聞之者足以自誡先儒既援古義舉内外之殊而高祖
亦序六官論成敗之要義正辭約又盡善矣自虞人箴
以至於百官非唯規其所司誠欲人主斟酌其得失焉
春秋傳曰命百官箴王闕則亦天子之事也尼以為王
者膺受命之期當神器之運總萬機而撫四海簡羣才
而審所授孜孜於得人汲汲於聞過雖廷爭面折猶將
祈請而求焉至於箴規諫之順者曷為獨闕之哉是以
不量其學陋思淺因負擔之餘嘗試撰而述之不敢斥
至尊之號故以乘輿目篇蓋帝王之事至大而古今之
變至衆文繁而義詭意局而辭野將欲希企前賢髣髴
崇軌譬猶丘坻之望華岱恒星之繫日月也其不逮明
矣
元元遂初芒芒太始清濁同流玄黃錯跱上下弗形尊
卑靡紀赫胥優哉大庭尚矣皇極啓建兩儀既分彝倫
永敘萬邦已紛國事明主家奉嚴君各有攸尊德用不
勤羲農已降暨於夏殷或禪或傳乃質乃文太上無名
下知有之仁義不存而人歸孝慈無為無執何欲何思
忠信之薄禮刑實滋既譽既畏以侮以欺作誓作盟而
人始叛疑煌煌四海藹藹萬乘匪誓焉憑左輔右弼前
凝後丞一日萬機業業兢兢夫出其言善則千里是應
而莫予違亦喪邦有徵樞機之動式以廢興殷監不遠
若之何勿徵且厚味腊毒豐屋生災辛作璇室而夏興
瑤臺糟丘酒池象箸玉杯厥肴伊何龍肝豹胎惟此哲
婦職為亂階殷用喪師夏亦不恢是以帝堯在位茅茨
不翦周文日昃昧旦丕顯夫德輶如毛而或舉之者鮮
故濩有慙德武未盡善下世道衰末俗化淺耽樂逸遊
荒淫沈湎不式古訓而好是佞辨不遵王路而覆車是
踐成敗之效載在先典匪唯陵夷厥世用殄故曰樹君
如之何將人是司牧視之猶傷而知其寒燠故能撫之
斯柔而敦之斯睦無遠不懷靡思不服夫豈厭縱一人
而玩其耳目内迷聲色外荒馳逐不修政事而終於顛
覆昔唐氏授舜舜亦命禹受終納祖丕承天叙放桀惟
湯剋殷伊武故禪代非一姓社稷無常主四嶽三塗九
州之阻彭蠡洞庭殷商之旅虞夏之隆非由尺土而紂
之百剋卒於絶緒故王者無親唯在擇人傾蓋惟舊白
首乃新望由釣夫伊起有莘負鼎鼓刀而謀合聖神夫
豈借官左右而取介近臣蓋有國有家者莫云我聰或
此面從莫謂我智聽受未易甘言美疢尠不為累由夷
逃寵遠於脱屣奈何人主位極則侈知人則哲惟帝所
難唐朝既泰四族作奸周室既隆而管蔡不虔匪我二
聖孰彌斯患若九德咸受儁又在官君非臣莫治臣非
君莫安故書美康哉而易貴金蘭有皇司國敢告納言
太師箴(嵇康)
浩浩太素陽曜隂凝二儀陶化人倫肇興厥初冥昧不
慮不營欲以物開患以事成犯機觸害智不救生宗長
歸仁自然之情故君道自然必託賢明茫茫在昔罔或
不寧赫胥既往紹以皇羲默靜無文大朴未虧萬物熙
熙不夭不離爰及唐虞猶篤其緒體資易簡應天順矩
絺褐其裳土木其宇物或失性懼若在予疇咨熙載終
禪舜禹夫統之者勞仰之者逸至人重身棄而不恤故
子州稱疚石戶乘桴許由鞠躬辭長九州先王仁愛愍
世憂時哀萬物之將頹然後莅之下逮德衰大道沈淪
智惠日用漸私其親懼物乖離擘義畫仁利巧愈競繁
禮屢陳刑教爭施天性喪真季世陵遲繼體承資憑尊
恃勢不友不師宰割天下以奉其私故君位益侈臣路
生心竭智謀國不吝灰塵賞罰雖存莫勸莫禁若乃驕
盈肆志阻兵擅權矜威縱虐禍蒙丘山刑本懲暴今以
脅賢昔為天下今為一身下疾其上君猜其臣喪亂弘
多國乃隕顛故殷辛不道首綴素旗周胡敗度彘人是
謀楚靈極暴乾谿潰叛晉厲殘虐欒書作難主父棄禮
鷇胎不宰秦皇荼毒禍流四海是以亡國繼踵古今相
承醜彼摧滅而襲其亡徵初安若山後敗如崩臨刃振
鋒悔何所增故居帝王者無曰我尊慢爾德音無曰我
強肆于驕淫棄彼佞倖納此&KR1541;顔諛言順耳染德生患
悠悠庶類我控我告唯賢是授何必親戚順乃造好民
實胥效治亂之原豈無昌教穆穆天子思問其愆虛心
導人允求讜言師臣司訓敢告在前
吏部尚書箴(傅玄)
明明王軌制為九秩君執常道臣有定職各有攸司乂
用不慝貴無常尊賤不指卑不明厥德國用顛危昔舜
舉咎繇而雋乂在官湯舉阿衡而不仁流屏且表正而
象平日夕而景側處喉舌者患銓衡之無常不患於不
明故曰無謂隠微廢公任私無好自專違衆取怨是以
古之君子無親無疎縱心大倫修已以道弘道以身易
貴好爵書慎官人官不可妄授職不可闇受能者養之
致福不能者弊之招咎衡臣司書敢告左右
尚書箴(張華)
明明先王開國承家作制垂憲仰觀列曜府令百官政
用罔愆昔舜納大麓七政以齊内成外平而風雨不迷
仲山翼周靡剛靡柔補我衮闕玉我王猷王猷允塞而
四海咸休雖曰聖明必資良材無曰我智官不任能發
言如絲其出成綸千里之應樞機在身世季道缺天綱
縱替既無老成改舊法制法制不修不長厥裔尚臣司
臺敢言侍衛
女史箴(張華)
茫茫造化二儀既分散氣流形既陶既甄在帝庖犧肇
經天人爰始夫婦以及君臣家道以正而王猷有倫婦
德尚柔含章貞吉婉嬺淑慎正位居室施衿結褵虔恭
中饋肅慎爾儀式瞻清懿樊姬感莊不食鮮禽衛女矯
桓耳忘和音志厲義高而二主易心玄熊攀檻馮媛趨
進夫豈無畏知死不恡班妾有辭割驩同輦夫豈不懷
防微慮遠道罔隆而不殺物無盛而不衰日中則昃月
滿則微崇猶塵積替若駭機人咸知飾其容而莫知飾
其性性之不飾或愆禮正斧之藻之克念作聖出其言
善千里應之苟違斯義則同衾以疑出言如微而榮辱
由兹勿謂幽昧靈監無象勿謂玄漠神聽無響無矜爾
榮天道惡盈無恃爾貴隆隆者墜鑒於小星戒彼攸遂
比心螽斯則繁爾類驩不可以黷寵不可以專專實生
慢愛極則遷致盈必損理有固然美者自美翻以取尤
冶容求好君子所讐結恩而絶職此之由故曰翼翼矜
矜福所以興靖恭自思榮顯所期女史斯箴敢告庶姬
女史箴(裴頠)
膏不厭鮮水不厭清玉不厭潔蘭不厭馨爾形信直影
亦不曲爾聲信清響亦不濁綠衣雖多無貴於色邪徑
雖利無尚於直春華雖美期於秋實冰璧雖澤期於見
日浴者振衣沐者彈冠人知正服莫知行端服美動目
行美動神天道祐順常與吉人
逸民箴(陸雲)
余昔為逸民賦大將軍掾何道彦大府之俊才也作反
逸民賦盛稱官人以美寵禄之華靡偉名位之大寶斐
然其可觀也夫名者實之賓位者物之寄窮高有必顛
之吝溢美有大惡之尤可不慎哉故為逸民箴以戒反
正焉
浩浩太素制為兩儀經始君臣朝有俊弼野有逸民各
有攸屆而後品物有倫在昔后帝齊物達觀賞不假爵
教不示勸號諡莫設而生黎淳晏降迄中古黃象可觀
而唐文有煥乃彫乃藻大樸既散樸之既散萬百熙心
形為寵放神為利淫有翹者車命彼在林是故懷玉喪
寶而被褐解襟恬亡智生與世或競匪智無鑒匪心伊
鏡芒芒禹跡鞠為塗徑惟是每懷偏俾反正正反于寵
既尸于禄相協厥居而豐其屋禄之既尸刑為爾司屋
之既豐喪家于宫故非據之災戒之在凶人皆知存之
為存而莫知得之為喪榮猶振穎墜若頽荒咎自專寵
福在循牆是故保其安者常危而忘其存者不亡無休
爾榮身實親名無謂爾崇神期好沖戒彼覆餗冒此棟
隆慎微如顯乃保身以終自古在昔逸民有作相彼宇
宙方之委舄夫豈無不休而好是沖漠是故名利之災
至人攸恪謂予未信無寧監于桑霍天明既畏神道無
親善在求已慶由積仁無念爾本聿修厥淳執盈如虛
乃反天真逸民司正敢告官人
獄箴(唐張說)
官有決曹掌兹法獄匪惟議罪亦以防欲所貴仁恕非
務窘束吏苟吹毛人安措足古之為主是戒是勖茫茫
率土蠢蠢羣生賢愚中雜真偽相傾若魚之駭如鳥之
驚不能無犯宜持以平或大或小時重時輕無以快志
期乎得情孰曰非重國之政令孰曰非輕人之性命虐
則招咎寬則納慶宜慎宜恤可畏可敬為獄則固為牢
則幽晨嚴管鑰夜密更籌寂寂圜土纍纍繫囚求食搖
尾見吏垂頭自昔立名此為非所逼隘狹室欹傾漏宇
冬有祁寒夏多隆暑焉可失入焉可妄處勿謂無妨勿
謂無傷匹婦含怨三年亢陽匹夫結憤六月飛霜可以
安危可以興亡敢告司憲無輕國章
縣令箴(古之奇)
咨爾多士各司厥官政不欲猛刑不欲寬寬則人慢猛
則人殘寬則不濟猛則不安小惡無為涓流成池片言
可用毫未將拱禍既有胎德豈無種鏡不自照祇能鑑
物人不自知從諫勿咈慾不可縱貨不可黷黷貨生災
慾縱禍速勿輕小人蜂蠆有毒勿輕小道大車可覆勿
謂剛可長長剛者亡無謂柔可履履柔者恥剛強有時
柔弱有宜時宜克念願在深思不恕而明不如不明不
通而清不如不清無為惡行無逆善名保此中道無為
不成過客箴士冀申同聲如山之重如水之清如石之
堅如松之貞如劒之利如鏡之明如弦之直如秤之平
官箴上(明劉基)
維天生民㒩㒩蚩蚩有欲罔制迺豹迺螭爰立之君載
作之師式養式教毋汨秉彝嗟爾司牧代君撫綏君禄
我食君令我施邦本弗固庶事咸隳受寄匪輶敢不肅
祇治民奚先字之以慈有頑弗迪警之以威振惰奬勤
拯艱息疲疾病顛連我扶我持禁暴戢姦損贏益虧如
農植苗早夜孜孜澇疏旱溉無容稗秕如良執輿順以
導之無俾旋濘彊策以馳慈匪予愛帝命溥時威匪予
憎國有恒規弱不可陵愚不可欺剛不可畏媚不可隨
無取我便寘人于危無避我謗見義不為天鑒孔昭民
各有思惠之斯懷推之乃離譽不可驕器惡滿欹謗不
可怒退省吾私人有恒言視民如兒無反厥好以暴予
知是用作箴敢告執羈
官箴中
在昔隆古分封國都付之以民俾養勿瘏上下協心各
保乃區明庶考績昭哉範模秦廢聖制代德以狙刀筆
之權始歸吏胥弄文舞法聾癡瞽愚流波至今一任簿
書行立公庭如鴈如鳬我欲是求我利是趨摩揣官情
以逞覬覦官惟好貨我甘以苴官惟好名我逢以諛官
惟畏嫌我疑以汙官惟好惰我淫以娛官惟好猜惑以
多途官惟好威道以掊&KR0008;語默有為俯仰有須覘容察
辭助忿乘愉法度盈口奸邪滿軀蠱智迷昧欺庸陷迂
俾奸作惡以紫為朱未獲官心嫗嫗儒儒亦既獲止如
登天衢傲兀民士憑陵里閭惡積禍來官與之俱人有
恒言遇吏如奴堅防固隄猶恐或窬矧曰聽之百姓何
辜是用作箴敢告僕夫
官箴下
無謂余明人莫能昧離婁善察不識其背無謂予能人
莫敢欺校人烹魚子産弗知立事惟公燭詐惟誠小節
勿固小惠勿行無矜我廉守所當為無沽我名以生衆
疑何以簡訟決之使通何以弭貪慎檢乃躬去䜛斥佞
遠吏近民待人以寬律己以勤無咎人弗信忱至斯孚
無患人不聞惟德不孤德以進善威以挫姦德不可偏
威不可煩無謂彼富我必拯之無謂彼貧我必直之持
心如衡以理為平無為避嫌以縱無情人有恒言為臣
不易是用作箴敢告有位
文章辨體彙選卷四百四十五
