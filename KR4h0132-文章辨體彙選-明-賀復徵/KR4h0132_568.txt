文章辨體彙選卷五百六十八
明賀復徵編
記九(古跡)
新修滕王閣記(唐韓愈)
愈少時側聞江南多臨觀之美而滕王閣獨為第一有
瑰偉絶特之稱及得三王所為序賦記等壯其文詞益
欲往一觀而讀之以忘吾憂繫官於朝願莫之遂十四
年以言事斥守揭陽便道取疾以至海上又不得過南
昌而觀所謂滕王閣者其冬以天子進大號加恩區内
移刺袁州袁於南昌為属邑私喜幸自語以為當得躬
詣大府受約束於下執事及其無事且還倘得一至其
處竊寄目償所願焉至州之七月詔以中書舍人太原
王公為御史中丞觀察江南西道洪江饒虔吉信撫袁
悉属治所八州之人前所不便及所願欲而不得者公
至之日皆罷行之大者驛聞小者立變春生秋殺陽開
隂閉令修於庭戶數日之間而人自得於湖山千里之
外吾雖欲出意見論利害聽命於幕下而吾州乃無一
事可假而行者又安得捨已所事以勤館人則滕王閣
又無因而至焉矣其歲九月人吏浹和公與監軍使燕
於此閣文武賓士皆與在席酒半合辭而言曰此屋不
修且壊前公為從事此邦適理新之公所為文寔書在
壁今三十年而公來為邦伯適及期月公又來燕於此
公烏得無情哉公應曰諾於是棟楹梁桷板檻之腐黑
撓折者盖瓦級甎之破缺者赤白之漫漶不鮮者治之
則已無侈前人無廢後觀工既訖功公以衆飲而以書
命愈曰子其為我記之愈既以未得造觀為歎竊喜載
名其上詞列三王之次有榮耀焉乃不辭而承公命其
江山之好登望之樂雖老矣如獲從公遊尚能為公賦
之
墨池記(宋曾鞏)
臨川之城東有地隠然而高以臨於溪曰新城新城之
上有池漥然而方以長曰王羲之之墨池者荀伯子臨
川記云也羲之嘗慕張芝臨池學書池水盡黑此為其
故蹟豈信然耶方羲之之不可強以仕而嘗極東方出
滄海以娱其意於山水之間豈有徜徉肆恣而又嘗自
休於此耶羲之之書晩乃善則其所能盖亦以精力自
致者非天成也然後世未有能及者豈其學不如彼耶
則學固豈可以少哉况欲深造道德者耶墨池之上今
為州學舍教授王君盛恐其不章也書晉王右軍墨池
之六字於楹間以揭之又告於鞏曰願有記惟王君之
心豈愛人之善雖一能不以廢而因以及乎其跡耶其
亦欲推其事以勉其學者耶夫人之有一能而使後人
尚之如此况仁人莊士之遺風餘思被於來世者何如
哉
登南樓記(陸游)
郡集於南樓在儀門之南石城(闕)黃鶴山制度閎
偉登望尤勝鄂州樓觀為多而此獨得江山之要會山
谷所謂江東湖北行畫圖鄂州南樓天下無是也下闞
南湖荷葉彌望中為橋曰廣平其上皆列肆兩傍有水
閣極佳往山谷云凭欄十里芰荷香謂南湖也是日早
微雨晩晴二十八日同章冠之秀才甫登石鏡亭訪黃
鶴故址石鏡亭者石城山一隅正枕大江其西與漢陽
相對止隔一水人物草木可數唐沔州治漢陽縣故李
太白沔州泛城南郎官湖詩序云白遷於夜郎遇故人
尚書郎張謂出使夏口沔州牧杜公漢陽令王公觴於
江城之南湖其後沔州廢漢陽以縣隸鄂州周世宗平
淮南得其地復以為軍太白詩云誰道此水廣狹如一
疋練江夏黃鶴樓青山漢陽縣人語猶可聞故人面可
見形容最妙漢陽負山帶江其南小山有僧寺者大别
山也又有小别謂之二别云黃鶴樓舊傳費(闕)於
此後忽乘黃鶴來歸故名樓號為天下絶景以崔灝詩
最傳而太白竒句得於此者尤多今樓已廢故址亦不
復存問老吏云在石鏡亭南樓之間(闕)鸚鵡洲猶有可
想見其地樓傍李監篆石刻獨存太白登此樓送孟浩
然詩云孤帆遠映碧山盡惟見長江天際流盖帆檣映
遠山尤可觀非江行久不能知也復與冠之出漢陽門
游仙洞止是石壁數尺皆直裂無洞穴之狀舊傳有仙
人隠其中嘗啓洞出遊老兵遇之得黃金數餅後化為
石東坡先生有詩記其事初不云所遇何人且太白固
已云頗聞列仙人於此學飛術一朝向蓬海千載空石
室今鄂人謂之吕公洞盖流俗附會也有道人澶州人
結廬洞側設吕公像其中洞少南即石鏡山麓粗頑石
也色黃赤皴駁了不能鑑物可謂浪得名者
文章辨體彙選卷五百六十八
文章辨體彙選卷五百六十八
明賀復徵編
記九(古跡)
新修滕王閣記(唐韓愈)
愈少時側聞江南多臨觀之美而滕王閣獨為第一有
瑰偉絶特之稱及得三王所為序賦記等壯其文詞益
欲往一觀而讀之以忘吾憂繫官於朝願莫之遂十四
年以言事斥守揭陽便道取疾以至海上又不得過南
昌而觀所謂滕王閣者其冬以天子進大號加恩區内
移刺袁州袁於南昌為属邑私喜幸自語以為當得躬
詣大府受約束於下執事及其無事且還倘得一至其
處竊寄目償所願焉至州之七月詔以中書舍人太原
王公為御史中丞觀察江南西道洪江饒虔吉信撫袁
悉属治所八州之人前所不便及所願欲而不得者公
至之日皆罷行之大者驛聞小者立變春生秋殺陽開
隂閉令修於庭戶數日之間而人自得於湖山千里之
外吾雖欲出意見論利害聽命於幕下而吾州乃無一
事可假而行者又安得捨已所事以勤館人則滕王閣
又無因而至焉矣其歲九月人吏浹和公與監軍使燕
於此閣文武賓士皆與在席酒半合辭而言曰此屋不
修且壊前公為從事此邦適理新之公所為文寔書在
壁今三十年而公來為邦伯適及期月公又來燕於此
公烏得無情哉公應曰諾於是棟楹梁桷板檻之腐黑
撓折者盖瓦級甎之破缺者赤白之漫漶不鮮者治之
則已無侈前人無廢後觀工既訖功公以衆飲而以書
命愈曰子其為我記之愈既以未得造觀為歎竊喜載
名其上詞列三王之次有榮耀焉乃不辭而承公命其
江山之好登望之樂雖老矣如獲從公遊尚能為公賦
之
墨池記(宋曾鞏)
臨川之城東有地隠然而高以臨於溪曰新城新城之
上有池漥然而方以長曰王羲之之墨池者荀伯子臨
川記云也羲之嘗慕張芝臨池學書池水盡黑此為其
故蹟豈信然耶方羲之之不可強以仕而嘗極東方出
滄海以娱其意於山水之間豈有徜徉肆恣而又嘗自
休於此耶羲之之書晩乃善則其所能盖亦以精力自
致者非天成也然後世未有能及者豈其學不如彼耶
則學固豈可以少哉况欲深造道德者耶墨池之上今
為州學舍教授王君盛恐其不章也書晉王右軍墨池
之六字於楹間以揭之又告於鞏曰願有記惟王君之
心豈愛人之善雖一能不以廢而因以及乎其跡耶其
亦欲推其事以勉其學者耶夫人之有一能而使後人
尚之如此况仁人莊士之遺風餘思被於來世者何如
哉
登南樓記(陸游)
郡集於南樓在儀門之南石城(闕)黃鶴山制度閎
偉登望尤勝鄂州樓觀為多而此獨得江山之要會山
谷所謂江東湖北行畫圖鄂州南樓天下無是也下闞
南湖荷葉彌望中為橋曰廣平其上皆列肆兩傍有水
閣極佳往山谷云凭欄十里芰荷香謂南湖也是日早
微雨晩晴二十八日同章冠之秀才甫登石鏡亭訪黃
鶴故址石鏡亭者石城山一隅正枕大江其西與漢陽
相對止隔一水人物草木可數唐沔州治漢陽縣故李
太白沔州泛城南郎官湖詩序云白遷於夜郎遇故人
尚書郎張謂出使夏口沔州牧杜公漢陽令王公觴於
江城之南湖其後沔州廢漢陽以縣隸鄂州周世宗平
淮南得其地復以為軍太白詩云誰道此水廣狹如一
疋練江夏黃鶴樓青山漢陽縣人語猶可聞故人面可
見形容最妙漢陽負山帶江其南小山有僧寺者大别
山也又有小别謂之二别云黃鶴樓舊傳費(闕)於
此後忽乘黃鶴來歸故名樓號為天下絶景以崔灝詩
最傳而太白竒句得於此者尤多今樓已廢故址亦不
復存問老吏云在石鏡亭南樓之間(闕)鸚鵡洲猶有可
想見其地樓傍李監篆石刻獨存太白登此樓送孟浩
然詩云孤帆遠映碧山盡惟見長江天際流盖帆檣映
遠山尤可觀非江行久不能知也復與冠之出漢陽門
游仙洞止是石壁數尺皆直裂無洞穴之狀舊傳有仙
人隠其中嘗啓洞出遊老兵遇之得黃金數餅後化為
石東坡先生有詩記其事初不云所遇何人且太白固
已云頗聞列仙人於此學飛術一朝向蓬海千載空石
室今鄂人謂之吕公洞盖流俗附會也有道人澶州人
結廬洞側設吕公像其中洞少南即石鏡山麓粗頑石
也色黃赤皴駁了不能鑑物可謂浪得名者
文章辨體彙選卷五百六十八
