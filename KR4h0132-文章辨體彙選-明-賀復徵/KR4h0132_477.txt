文章辨體彙選卷四百七十七
明賀復徵編
偈一
勝相院經藏記偈(宋蘇軾)
元豐三年歲在庚申有大比丘惟簡號曰寶月修行如
幻三摩鉢提在蜀成都大聖慈寺故中和院賜名勝相
以無量寶黃金丹砂琉璃珍珠㫋檀衆香莊嚴佛語及
菩薩語作大寶藏湧起于海有大天龍背負而出及諸
小龍紏結環繞諸化菩薩及護法神鎮守其門天魔鬼
神各執其物以禦不祥是諸衆寶及諸佛子光色聲香
自相磨激璀璨芳郁玲瓏宛轉生出諸相變化無窮不
假言語自然顯見苦空無我無量妙義凡見聞者隨其
根性各有所得如衆饑人入於太倉雖未得食已有飽
意又如病人遊於藥市聞衆藥香病自衰减更能取米
作無礙飯恣食取飽自然不飢又能取藥以療衆病衆
病有盡而藥無窮須臾之間無病可療以是因緣度無
量衆時見聞者皆争捨施富者出財牡者出力巧者出
技皆舍所愛及諸結習而作佛事求脱煩惱濁惡苦海
有一居士其先蜀人與是此丘有大因緣去國流浪在
江淮間聞是比丘作是佛事即欲隨衆舍所愛習周視
其身及其室廬求可捨者了無一物如焦榖芽如石女
兒乃至無有毫髮可捨私自念言我今惟有無始已來
結習口業妄言綺語論說古今是非成敗以是業故所
出言語猶如鐘磬黼黻文章悦可耳目如人善博日勝日負
自云是巧不知是業今捨此業作寶藏偈願我今世作是偈
已盡未來世永斷諸業客塵妄想及諸理障一切世間無取
無舍無憎無愛無可無不可時此居士稽首西望而說偈言
我遊衆寶山見山不見寶巖谷及草木虎豹諸龍
蛇雖知寶所在欲取不可得復有求寶者自言已
得寶見寶不見山亦未得寶故譬如夢中人未嘗
知是夢既知是夢巳所夢即變滅見我不見夢因
以我為覺不知真覺者覺夢兩無有我觀大寶藏如以
蜜說甜衆生未喻故復以甜說蜜甜蜜更相說千刦無
窮盡自蜜及甘蔗查棃與橘柚說甜而得酸以及醎辛
苦忽然反自味舌根有甜相我爾默自知不煩更相說
我今說此偈於道亦云遠如眼根自見是眼非我有當
有無耳人聽此非舌言於一彈指頃洗我千刦罪
廣州東莞縣資福禪寺羅漢閣記偈(蘇軾)
衆生以愛故入生死由於愛境有逆有順而生喜怒造
種種業展轉六趣至千萬刦本所從來唯有一愛更無
餘病佛大醫王對病為藥唯有一捨更無餘藥常以此
藥而治此病如水救火應手當滅云何衆生不滅此病
是導師過非衆生咎何以故衆生所愛無過身體父母
有疾割肉刺血初無難色若復鄰人從其求乞一爪一
髮終不可得有二導師其一清净不入諸相能知衆生
生死之本能使衆生了然見知不生不滅出輪廻處是
處安樂堪永依怙無異父母支體可舍而况財物其一
導師以有為心行有為法縱不求利即自求名譬如鄰
人求乞爪髮終不可得而况肌肉以此觀之愛吝不捨
是導師過設如有人無過取米投坑穽中見者皆恨若
以此米施諸鳥雀見者皆喜鳥雀無知受我此施無異
坑穽而人自然有喜有愠如使導師有心有為則此施
者與棄無異以此觀之愛吝不捨非衆生咎四方之民
皆以勤苦而得衣食所得毫末其苦無量獨此南越嶺
海之民貿遷重寶坐獲富樂得之也易享之也愧是故
其人以愧故捨海道幽險死生之間曾不容髮而况飄
墮羅刹鬼國呼號神天佛菩薩僧以脱須臾當此之時
身非已有而况財物實同糞土是故其人以懼故捨愧
懼二法助發善心是故越人輕施樂捨甲於四方東莞
古邑資福禪寺有老比丘祖堂其名未嘗戒也而律自
嚴未嘗求也而人自施人之施堂如物在衡損益銖黍
了然覺知堂之受施如水㴠影雖千萬過無一留者堂
以是故創作五百大阿羅漢嚴净寶閣湧地千柱浮空
三成壯麗之極實冠南越東坡居士見聞隨喜而說偈
言
五百大士栖此城南珠大貝皆東傾衆心回春柏再榮
鐵林東來閣乃成寶骨未到先通靈赤蛇白璧珠夜明
三卜襲吉誰敢争層簷飛空俯日星海波不搖颶無聲
天風徐來韻流鈴一洗瘴霧冰雪清人無南北夀且寧
送夀聖聰長老偈(蘇軾)
佛說作止任滅是謂四病如我所說亦是諸佛四妙法
門我今亦作亦止亦任亦滅滅則無作作則無止止則
無任任則無滅是四法門更相掃除火出木盡灰飛煙
滅如佛所說不作不止不任不滅是則滅病否即任病
如我所說亦作亦止亦任亦滅是則作病否即止病我
與佛說既同是法亦同是病昔維摩詰默然無語以對
文殊而舍利佛亦復默然以對天女此二人者有何差
别我以是知苟非其人道不虚行時長老聰師自筠來
黃復歸於筠東坡居士為說偈言
珍重夀聖師聽我送行偈願閔諸有情不斷一切法人
言眼睛上一物不可住我謂如虛空何物住不得我亦
非然我而不然彼義然則兩皆然否則無然者
朱夀昌梁武懴贊偈(蘇軾)
我觀世間諸得道者多因苦惱苦惱之極無所告訴則
呼父母父母不聞仰而呼天天不能救則當歸命於佛
世尊佛以大悲方便開示令知諸苦以愛為本得愛則
喜犯愛則怒失愛則悲傷愛則懼而此愛根何所從生
展轉觀察愛盡苦滅得安樂處諸佛亦言愛别離苦父
母離别其苦無量於别離中生離最苦有大長者曰朱
夀昌生及七歲而母捨去長大懷思涕泣追求刺血寫
經禮佛懴悔四十餘年乃見其母念報佛恩欲度衆苦
觀諸教門切近周至莫如梁武所說懴悔文既繁重旨
亦淵祕一切衆生有不能了乃以韻語諧諸音律使一
切人歌咏贊嘆獲福無量時有居士蜀人蘇軾見聞隨
喜而說偈曰
長者失母常自念言母本生我我生母去有我無母不
如無我誓以此身出生入死母若不見我亦隨盡在衆
人中猶如狂人終日皇皇四十餘年乃見其母我初不
記母之長短大小肥瘠云何一見便知是母母子天性
自然冥契如磁石鍼不謀而合我未見母不求何獲既
見母已即無所求諸佛子等歌詠懴文既懴罪已當求
佛道如我所說作求母觀
地獄變相偈(蘇軾)
我聞吳道子初作鄷都變都人愳罪業兩月罷屠宰此
畫無實相筆墨假合成譬如說食飽何從生怖汗乃知
法界性一切惟心造若人了此言地獄自破碎
觀藏真畫布袋和尚像偈(蘇軾)
拄杖指天布袋著地掉却數珠好一覺睡
木峰偈(蘇軾)
元豐七年臘月朔日東坡居士過臨淮謁普照王塔遇
襄師房觀所藏佛骨舍利捨木山一峰供養乃說偈言
枵然無根生意永斷劫火洞然為君作炭
為僧明祥夀覺師偈(明徐禎卿)
我聞諸佛如是法旨一切佛一切衆生以何因緣故得
是大别為此衆生不達本來妄見生滅墮諸貪癡戀惡
濁世耽生恚死延願百年乃至無盡不悟此身本無從
往亦無從來本自不生亦自不滅譬如寒水忽凝為冰
當其成冰水性如是及於銷滅亦復如是法無相待義
大覺無真若見有真當徵閃電於晦冥中横掣電光若
真有電有即當形若云非電光從何生一切色相咸復
如是世人不逹妄生貪慕即無量無邊罪所以女師超
離世塵得般若智禪定山林本覺圓明無起滅念如火
歸木石求明則無言暗亦失是謂常住十方世界法身
不壊是真實義何假文字虚巧頌讃如來藏中本無斯
義吾今為女宣說此偈廣女師功德衆不可思議偈曰
妙湛法為尊由不墮於二本性自真無何者受生滅開
士合内照生滅了無著是名無上覺實獲本妙因長生
七寶車億世持法身
了菴記偈(祝允明)
有一苾芻其名曰義住蘇州城卧龍街上報恩賢首大
阿蘭若於大阿蘭若中造一小舍號舍曰了於身稱喚
亦復如是來請卧龍街中菩薩弟子明為說其義我聞
世人謂諸心事究竟完結謂之曰了如苾芻旨謂之曰
了我未知識譬之如舍於舍一間謂之曰了一間無逆
如一間外為當曰了當曰不了謂當曰了則舍有二謂
曰不了舍身乃連譬之如舍於舍一間於間一柱謂之
曰了一柱無逆如一柱外還有一柱還有十柱百柱千
柱還有一梁還有十梁百梁千梁乃至又還有椽有栱
有墻有瓦有門有階為當件件謂之曰了為當緫件謂
之曰了於件謂了則未完舍於緫謂了非件件了如是
苾芻不謂一舍乃謂一身如謂一身血肉曰了四大見
存如謂一身心性曰了心性未泯如日已没謂曰日了
如謂已了明日還日如謂不了日在何處於一夜間為
當曰了當曰不了於此境界於此時候為當何稱為當
有稱當無有稱我問苾芻苾芻無答所以我於稱喚云
未知識云何為說我聞菩薩究竟完結在一大無苾芻
如是當大明心當大見性當大發力如是乃知菩薩究
竟完結在無所了亦無不了亦無無了與無不了轉轉
皈無乃是了義苾芻聞我所說歡喜觧悟乃為約宣此
義而說偈曰
我觀苾芻身非無非非無身外復有舍舍外復有稱如
是以為了如稱木云灰苾芻如了此無稱亦無舍無身
無我語而究竟完結
文章辨體彙選卷四百七十七
文章辨體彙選卷四百七十七
明賀復徵編
偈一
勝相院經藏記偈(宋蘇軾)
元豐三年歲在庚申有大比丘惟簡號曰寶月修行如
幻三摩鉢提在蜀成都大聖慈寺故中和院賜名勝相
以無量寶黃金丹砂琉璃珍珠㫋檀衆香莊嚴佛語及
菩薩語作大寶藏湧起于海有大天龍背負而出及諸
小龍紏結環繞諸化菩薩及護法神鎮守其門天魔鬼
神各執其物以禦不祥是諸衆寶及諸佛子光色聲香
自相磨激璀璨芳郁玲瓏宛轉生出諸相變化無窮不
假言語自然顯見苦空無我無量妙義凡見聞者隨其
根性各有所得如衆饑人入於太倉雖未得食已有飽
意又如病人遊於藥市聞衆藥香病自衰减更能取米
作無礙飯恣食取飽自然不飢又能取藥以療衆病衆
病有盡而藥無窮須臾之間無病可療以是因緣度無
量衆時見聞者皆争捨施富者出財牡者出力巧者出
技皆舍所愛及諸結習而作佛事求脱煩惱濁惡苦海
有一居士其先蜀人與是此丘有大因緣去國流浪在
江淮間聞是比丘作是佛事即欲隨衆舍所愛習周視
其身及其室廬求可捨者了無一物如焦榖芽如石女
兒乃至無有毫髮可捨私自念言我今惟有無始已來
結習口業妄言綺語論說古今是非成敗以是業故所
出言語猶如鐘磬黼黻文章悦可耳目如人善博日勝日負
自云是巧不知是業今捨此業作寶藏偈願我今世作是偈
已盡未來世永斷諸業客塵妄想及諸理障一切世間無取
無舍無憎無愛無可無不可時此居士稽首西望而說偈言
我遊衆寶山見山不見寶巖谷及草木虎豹諸龍
蛇雖知寶所在欲取不可得復有求寶者自言已
得寶見寶不見山亦未得寶故譬如夢中人未嘗
知是夢既知是夢巳所夢即變滅見我不見夢因
以我為覺不知真覺者覺夢兩無有我觀大寶藏如以
蜜說甜衆生未喻故復以甜說蜜甜蜜更相說千刦無
窮盡自蜜及甘蔗查棃與橘柚說甜而得酸以及醎辛
苦忽然反自味舌根有甜相我爾默自知不煩更相說
我今說此偈於道亦云遠如眼根自見是眼非我有當
有無耳人聽此非舌言於一彈指頃洗我千刦罪
廣州東莞縣資福禪寺羅漢閣記偈(蘇軾)
衆生以愛故入生死由於愛境有逆有順而生喜怒造
種種業展轉六趣至千萬刦本所從來唯有一愛更無
餘病佛大醫王對病為藥唯有一捨更無餘藥常以此
藥而治此病如水救火應手當滅云何衆生不滅此病
是導師過非衆生咎何以故衆生所愛無過身體父母
有疾割肉刺血初無難色若復鄰人從其求乞一爪一
髮終不可得有二導師其一清净不入諸相能知衆生
生死之本能使衆生了然見知不生不滅出輪廻處是
處安樂堪永依怙無異父母支體可舍而况財物其一
導師以有為心行有為法縱不求利即自求名譬如鄰
人求乞爪髮終不可得而况肌肉以此觀之愛吝不捨
是導師過設如有人無過取米投坑穽中見者皆恨若
以此米施諸鳥雀見者皆喜鳥雀無知受我此施無異
坑穽而人自然有喜有愠如使導師有心有為則此施
者與棄無異以此觀之愛吝不捨非衆生咎四方之民
皆以勤苦而得衣食所得毫末其苦無量獨此南越嶺
海之民貿遷重寶坐獲富樂得之也易享之也愧是故
其人以愧故捨海道幽險死生之間曾不容髮而况飄
墮羅刹鬼國呼號神天佛菩薩僧以脱須臾當此之時
身非已有而况財物實同糞土是故其人以懼故捨愧
懼二法助發善心是故越人輕施樂捨甲於四方東莞
古邑資福禪寺有老比丘祖堂其名未嘗戒也而律自
嚴未嘗求也而人自施人之施堂如物在衡損益銖黍
了然覺知堂之受施如水㴠影雖千萬過無一留者堂
以是故創作五百大阿羅漢嚴净寶閣湧地千柱浮空
三成壯麗之極實冠南越東坡居士見聞隨喜而說偈
言
五百大士栖此城南珠大貝皆東傾衆心回春柏再榮
鐵林東來閣乃成寶骨未到先通靈赤蛇白璧珠夜明
三卜襲吉誰敢争層簷飛空俯日星海波不搖颶無聲
天風徐來韻流鈴一洗瘴霧冰雪清人無南北夀且寧
送夀聖聰長老偈(蘇軾)
佛說作止任滅是謂四病如我所說亦是諸佛四妙法
門我今亦作亦止亦任亦滅滅則無作作則無止止則
無任任則無滅是四法門更相掃除火出木盡灰飛煙
滅如佛所說不作不止不任不滅是則滅病否即任病
如我所說亦作亦止亦任亦滅是則作病否即止病我
與佛說既同是法亦同是病昔維摩詰默然無語以對
文殊而舍利佛亦復默然以對天女此二人者有何差
别我以是知苟非其人道不虚行時長老聰師自筠來
黃復歸於筠東坡居士為說偈言
珍重夀聖師聽我送行偈願閔諸有情不斷一切法人
言眼睛上一物不可住我謂如虛空何物住不得我亦
非然我而不然彼義然則兩皆然否則無然者
朱夀昌梁武懴贊偈(蘇軾)
我觀世間諸得道者多因苦惱苦惱之極無所告訴則
呼父母父母不聞仰而呼天天不能救則當歸命於佛
世尊佛以大悲方便開示令知諸苦以愛為本得愛則
喜犯愛則怒失愛則悲傷愛則懼而此愛根何所從生
展轉觀察愛盡苦滅得安樂處諸佛亦言愛别離苦父
母離别其苦無量於别離中生離最苦有大長者曰朱
夀昌生及七歲而母捨去長大懷思涕泣追求刺血寫
經禮佛懴悔四十餘年乃見其母念報佛恩欲度衆苦
觀諸教門切近周至莫如梁武所說懴悔文既繁重旨
亦淵祕一切衆生有不能了乃以韻語諧諸音律使一
切人歌咏贊嘆獲福無量時有居士蜀人蘇軾見聞隨
喜而說偈曰
長者失母常自念言母本生我我生母去有我無母不
如無我誓以此身出生入死母若不見我亦隨盡在衆
人中猶如狂人終日皇皇四十餘年乃見其母我初不
記母之長短大小肥瘠云何一見便知是母母子天性
自然冥契如磁石鍼不謀而合我未見母不求何獲既
見母已即無所求諸佛子等歌詠懴文既懴罪已當求
佛道如我所說作求母觀
地獄變相偈(蘇軾)
我聞吳道子初作鄷都變都人愳罪業兩月罷屠宰此
畫無實相筆墨假合成譬如說食飽何從生怖汗乃知
法界性一切惟心造若人了此言地獄自破碎
觀藏真畫布袋和尚像偈(蘇軾)
拄杖指天布袋著地掉却數珠好一覺睡
木峰偈(蘇軾)
元豐七年臘月朔日東坡居士過臨淮謁普照王塔遇
襄師房觀所藏佛骨舍利捨木山一峰供養乃說偈言
枵然無根生意永斷劫火洞然為君作炭
為僧明祥夀覺師偈(明徐禎卿)
我聞諸佛如是法旨一切佛一切衆生以何因緣故得
是大别為此衆生不達本來妄見生滅墮諸貪癡戀惡
濁世耽生恚死延願百年乃至無盡不悟此身本無從
往亦無從來本自不生亦自不滅譬如寒水忽凝為冰
當其成冰水性如是及於銷滅亦復如是法無相待義
大覺無真若見有真當徵閃電於晦冥中横掣電光若
真有電有即當形若云非電光從何生一切色相咸復
如是世人不逹妄生貪慕即無量無邊罪所以女師超
離世塵得般若智禪定山林本覺圓明無起滅念如火
歸木石求明則無言暗亦失是謂常住十方世界法身
不壊是真實義何假文字虚巧頌讃如來藏中本無斯
義吾今為女宣說此偈廣女師功德衆不可思議偈曰
妙湛法為尊由不墮於二本性自真無何者受生滅開
士合内照生滅了無著是名無上覺實獲本妙因長生
七寶車億世持法身
了菴記偈(祝允明)
有一苾芻其名曰義住蘇州城卧龍街上報恩賢首大
阿蘭若於大阿蘭若中造一小舍號舍曰了於身稱喚
亦復如是來請卧龍街中菩薩弟子明為說其義我聞
世人謂諸心事究竟完結謂之曰了如苾芻旨謂之曰
了我未知識譬之如舍於舍一間謂之曰了一間無逆
如一間外為當曰了當曰不了謂當曰了則舍有二謂
曰不了舍身乃連譬之如舍於舍一間於間一柱謂之
曰了一柱無逆如一柱外還有一柱還有十柱百柱千
柱還有一梁還有十梁百梁千梁乃至又還有椽有栱
有墻有瓦有門有階為當件件謂之曰了為當緫件謂
之曰了於件謂了則未完舍於緫謂了非件件了如是
苾芻不謂一舍乃謂一身如謂一身血肉曰了四大見
存如謂一身心性曰了心性未泯如日已没謂曰日了
如謂已了明日還日如謂不了日在何處於一夜間為
當曰了當曰不了於此境界於此時候為當何稱為當
有稱當無有稱我問苾芻苾芻無答所以我於稱喚云
未知識云何為說我聞菩薩究竟完結在一大無苾芻
如是當大明心當大見性當大發力如是乃知菩薩究
竟完結在無所了亦無不了亦無無了與無不了轉轉
皈無乃是了義苾芻聞我所說歡喜觧悟乃為約宣此
義而說偈曰
我觀苾芻身非無非非無身外復有舍舍外復有稱如
是以為了如稱木云灰苾芻如了此無稱亦無舍無身
無我語而究竟完結
文章辨體彙選卷四百七十七
