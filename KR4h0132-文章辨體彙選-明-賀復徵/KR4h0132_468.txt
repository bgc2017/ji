文章辨體彙選卷四百六十八
明賀復徵編
贊六
山海經圖贊(晉郭璞)
鴸鳥
彗星横天鯨魚死浪鴸鳥於邑賢士見放厥理至微言
之無況
杜衡
狌狌奔入杜衡走馬理固須因體亦有假足駿在感安
事御者
礜石
禀氣方殊舛錯理微礜石殺鼠蠶食而肥物性雖反齊
之一歸
鰩魚
見則邑穣厥名曰鰩經營二海矯翼閒霄唯味之竒見
歎伊庖
神陸吾
肩吾得一以處崑崙開明是對司帝之門吐納靈氣熊
熊魂魂
西王母
天帝之女蓬髮虎顔穆王執䞇賦詩交歡韻外之事難
以具言
帝江
質則混沌神則旁通自然靈炤聽不以聰強為之名曰
惟帝江
當扈
鳥飛以翼當扈則鬚廢多任少沛然有餘輪運於轂至
用在無
鯈魚
涸和損平莫惨於憂詩咏萱草帶山則鯈壑焉遺岱聊
以盤遊
幽頞
幽頞似猴俾愚作知觸物則笑見人佯睡好用小慧終
是嬰繫
磁石
磁石吸鐡琥珀拾芥氣有潜感數亦冥會物之相投出
乎意外
&KR1829;鵑
禦暍之鳥厥名&KR1829;鵑昏明是互晝隠夜覿物貴應用安
事鸞鵠
狪狪
蚌則含珠獸胡不可狪狪如豚被褐懷禍患難無繇招
之自我
峳峳
治在得賢亡繇失人峳峳之來乃致狡賓歸之冥應誰
見其津
䔄草
䔄草黃華實如莵絲君子所佩人服媚之帝女所化其
理難思
&KR1938;草
&KR1938;草赤莖實如蘡薁食之益智忽不自覺殆齊生知功
竒於學
荀草
荀草赤實厥状如菅婦人服之練色易顔夏姬是艷厥
媚三遷
橘櫾
厥包橘櫾竒者惟甘朱實金鮮葉蒨翠藍靈均是詠以
為美談
跂踵
青耕禦疫跂踵降災物之相反各以氣來見則民咨實
為病媒
帝女桑
爰有洪桑生濱淪潭厥圍五丈枝相交参園客是採帝
女所蠶
文心雕龍諸贊(梁劉勰)
徵聖贊
妙極生知睿哲維宰精理為文秀氣成采鑒懸日月辭
富山海百齡影徂千載心在
辨騷贊
不有屈原豈見離騷驚才風逸壮志煙高山川無極情
理實勞金相玉式絶益稱豪
明詩贊
民生而志詠歌所含興發皇世風流二南神理共契政
序相参英華彌縟萬代永躭
樂府贊
八音摛文樹辭為體謳吟坰野金石雲陛韶響難追鄭
音易啓豈惟觀樂於焉識禮
誄碑贊
寫實追虚碑誄以立銘德慕行文采允集觀風似面聽
辭如泣石墨鐫華頽影豈忒
史傳贊
史肇軒黃體偹周孔世歴斯編善惡偕緫騰褒裁貶萬
古魂動辭宗丘明直歸南董
詔策贊
皇王施令寅嚴宗誥我有絲言兆民尹好輝音峻舉鴻
風遠蹈騰義飛辭渙其大號
情采贊
言以文遠誠哉斯騐心術既形英華乃贍吴錦好渝蕣
英徒艷繁彩寡情味之必厭
養氣贊
紛哉萬象勞矣千想玄神宜寶素氣資飬水停以鑒火
静而朗無擾文慮鬱此精爽
緫術贊
文場筆苑有術有門務先大體鑑必窮源乘一總萬舉
要治繁思無定契理有恒存
時序贊
蔚映十代辭采九變樞中所動環流無倦質文沿時崇
替在選終古雖遠曠焉如面
物色贊
山沓水匝樹雜雲合目既往還心亦吐納春日遲遲秋
風颯颯情往似贈興來如答
程噐贊
瞻彼前修有懿文德聲昭楚南采動梁北雕而不噐貞
幹誰則豈無華身亦有光國
序志贊
生也有涯無涯惟智逐物實難憑性良易傲岸泉石咀
嚼文義文果載心余心有寄
鶴贊(周廋信)
武成二年春三月雙白鶴飛集上林苑大將鄭偉布弋
設罝並皆禽獲六翮已摧雙心俱怨相顧哀鳴孤雄先
絶孀妻向影天子愍焉信奉事階墀立使為贊
九臯遥集三山迥歸華亭别唳洛浦仙飛不防離繳先
遭合圍籠摧月羽弋碎霜衣塞傳餘號關承舊名南游
湘水東入遼城雲飛欲舞露落先鳴六翮摧折九門嚴
閉相顧哀鳴肝中斷絶松上長悲琴中永别
唐太宗六馬圖贊
其一曰拳毛&KR1719;黃馬黑喙平劉黑闥時所乘前中六箭
背三箭贊曰月精按轡天駟横行弧矢載戢氛埃廓清
其二曰什伐赤純赤色平世充建德時乘前中四箭背
中一箭贊曰瀍澗未静斧鉞伸威朱汗騁足青旌凱歸
其三曰白蹄烏純黑色四蹄俱白平薛仁杲時所乘贊
曰倚天長劍追風駿足聳轡平隴回鞍定蜀其四曰特
勒驃黃白色喙微黑色平宋金剛時所乘贊曰應策騰
空承聲平漢入險摧敵乘危濟難其五曰颯路紫紫鷰
騮平東都時所乘前中一箭贊曰紫鷰超躍骨騰神駿
氣讋三川威淩八陣其六曰青騅蒼白雜色平竇建德
時所乘前中五箭贊曰足輕雪影神發天機策兹飛練
定我戎衣
雙白鷹贊(唐蘇頲)
開元乙夘歲東夷君長自肅慎扶餘而貢白鷹一雙其
一重三斤有四兩其一重三斤有二兩皆皓如練色斑
若彩章積雪全映飛花碎點所謂金氣之英瑶光之精
高髻偉臆長距秀頸奮發而銳堅剛則厲摩天絶海雷
繫颷逝觀其行時令順秋殺指揮應捷頋盻餘雄當落
鵬之賞蔑仇鷂之敵實稀代之尤也皇上祗膺聖圖欽
若王道方寶賢重榖尊儒養艾後宫撤綺羅前殿焚珠
玉與王侯卿士朝夕論思異無一貴輕衛公之好鶴竒
無所珍同漢皇之却馬畋豈務於馳騁獵以存乎蒐狩
未嘗合圍掩羣載羽灑血乃強不攫而猛不噬矣然以
萬方入貢懷其來也三年重譯嘉其至也故仁為之心
有仁則勇威為之力有威則重况此鳥猛過於衆重倍
於凡禮於君則勸忠祭於祖則立敬壯其體則用武綷
其翼則成文被寵而服之鶡也能果榮而戴之蟬也能
潔矧乎職命司寇師維尚父聞箴刺姦擇善為吏蓋選
士之是式匪從禽之足云此謂偹於圖而儆在位也微
臣奉制敢稱贊曰
鷹之大者精明疎峻勁而横絶雄則遠振錦文素綵珠
聯玉潤往乃奮威將軍所徇鷹之次者勇銳光芒截海
而至乘風載揚絡以紅點文其綵章下鞲必中惟吏之
良
薛少府廳畫鶴贊(李白)
高堂開軒兮雖聽訟而不擾圖蓬山之竒禽想瀛海之
縹緲紫頂烟赩丹眸星皎昂昂佇眙霍若驚矯形留座
隅勢出天表謂長鳴於風霄終寂立於露曉凝翫益古
俯察愈妍舞疑傾市聽以開絃儻感至精以神變可弄
影而浮烟
琴贊(李白)
嶧陽孤桐石聳天骨根老冰泉葉若霜月斵為綠綺徽
聲粲發秋風入松萬古竒絶
射虎圖贊(李翰)
世稱裴將軍射虎而不及見駕部郎中兼侍御史滎陽
鄭公博物好古旌能尚藝於裴氏子得其先人射虎圖
傳以示予壯哉古今未有倫也夫弧矢之用所以服
猛除暴而威戎狄故士生則以蓬矢射四方君立則以
五侯選諸侯五侯之正皆飾以熊虎猛獸之皮象而射
之昭除暴戒不若也周官曰張五侯則遠國屬射而中
之威不庭也昭昭乎除暴威遠之義盖射之大端若殺
不加有罪威不及不庭雖有百中之功而無一發之矢
彀弓鳥下拾矢猿號工則工矣是射之末節開元中山
戎寇邊玄宗命將軍守北平州且充龍武軍使以捍薊
之北門公嘗率偏軍横絶漠策匹馬䧟重圍搖轆轤而
百萬洞開驅槖駞而沙場一掃聲振北狄氣慴東夷稜
威大矣而北平連山廣野地實多虎擇肉於人如有飛
翼荐食邊鄙甚於戎夷羣老憂而請焉公於是屏車徒
去矛鎩曰賈予餘勇挺身以餌之耽耽甝虓烈烈騰逝
當其威怒也百獸以伏萬夫莫亢而公馳單騎彀白羽
挑之使來翼之而迴從容返視咫尺旋翫心即其度手
張其機左射右拂營之疉四中皆没羽倒必應弦毛紛
血灑腋洞心穿或叱之而弭伏或箠之而卻走將威有
所勝氣有所全精專於中志正於内故能以一人之力
戰羣虎之命使鋸牙鈎爪戢而莫措雷聲電視銷而不
揚猛摧於柔衆怯於獨其為易也若獵狐兔聯鶖鶬雖
有矯牙冠羣亦垂頭榻尾應鏑而斃如此者凡三十有
一矣其餘竄匿不敢復出大漠之南千里罷扃鳥獸咸
若山川以寧邊人服藝畏威不敢南牧願充麾下者五
百餘人兹所謂剛猛除暴而戎夷格昔漢飛將軍亦為
北平守擊戎有困辱之事射虎有騰傷之患其與將軍
神勇非為侔矣鄭公既寫其圖俾余贊之詞曰
憬彼山戎噬我封略有羣者虎載肆騰搏邊甿懔懔若
崩厥角將軍出塞屏黜車騎進馬當前挺身以餌威有
所服精有所聚氣全以雄力果而取震驚矍矍虎反如
鼠威武桓桓人反如虎勁弓雷霹長矢電激中口穿胸
貫心洞腋視如空皮劃若破的應發連斃紛紜枕籍據
鞍遥叱揮箠逆擊閉目沈冥喪精辟易三軍駭呼萬靈
動魄海波為騰塞草皆赤卞莊俟鬭方聞兩獲漢將如
飛幾為所扼將軍神勇冠世超昔號猿未工飲羽非敵
弧矢之設以威四方羣虎既夷狄人來降收闥罷扃山
川以寧至今北荒猶畏其靈
龍馬圖贊(柳宗元)
始吾聞明皇帝在位靈昌郡得異馬於河而莫知其形
好事者涿人盧遵以其圖來示余其状龍鱗虺尾拳眉
環目肉鬛馬之靈怪有是耶居帝閑為馬幾二十年從
封禪郊籍鳴和鑾者數十事遇禍辭帝西幸馬至咸陽
西入渭水馬化龍泳去不知所終且其來也宜於時其
去也存其神是全德也既覩其形不可以不贊
靈和粹異孕至神兮倮尾童鬛䟽紫鱗兮巍然特出瑞
聖人兮理平和樂百樂陳兮鳴鑾在御大路遵兮世厖
道悖還吾真兮哀鳴延首慕水濱兮沛焉潜泳旋淵淪
兮淵居海逝靈無鄰兮出處孔時類至仁兮嗟爾衆類孰
是倫兮進昏死亂阽厥身兮匪馬之慕吾誰親兮贊之
斯圖宜世珍兮
霹靂琴贊(柳宗元)
霹靂琴零陵湘水西震餘枯桐之為也始枯桐生石上
說者言有蛟龍伏其窽一夕暴震為火所焚至旦乃已其
餘硿然倒卧道上震旁之民稍柴薪之超道人聞取以
為三琴琴莫良於桐桐之良莫良於生石上石上之枯
又加良焉火之餘又加良焉震之於火為異是琴也既
良且異合而為美天下將不可載焉微道人天下之美
幾喪余作贊辭識其越之左與右以著其事又益以序
以為他傳辭曰
惟湘之涯惟石之危龍伏之靈震焚之竒既良而異爰
合其美超實為之贊者柳子
酒功贊(白居易)
晉建威將軍劉伯倫嗜酒有酒德頌傳於世唐太子賓
客白樂天亦嗜酒作酒功贊以繼之其詞云
麥麯之英米泉之精作合為酒孕和産靈孕和者何濁
醪一樽霜天雪夜變寒為温産靈者何清醑一酌離人
遷客轉憂為樂納諸喉舌之内淳淳泄泄醍醐沆瀣沃
諸心胸之中熙熙融融膏澤和風百慮齊息時乃之德
萬緣皆空時乃之功吾嘗終日不食終夜不寢以思無
益不如且飲
畫鵰贊(白居易)
壽安令白昊余宗兄也得丹青之妙傳寫之要毛羣羽
族尤是所長長慶元年以畫鵰貺余余愛之因題贊云
鷙禽之英黑鵰丁丁鈎綴八爪劍插六翎想入心匠寫
從筆精不卵不雛一日而成軒然將飛戞然欲鳴毛動
骨落神來著形始知造物不必杳冥但獲天機則與化
争韓幹之馬籍籍是名薛稷之鶴翩翩有聲研工覈能
較真鬭靈豈無他人不如我兄
貘屏贊(白居易)
貘者象鼻犀目牛尾虎足生南方山谷中寢其皮辟瘟
圖其形辟邪余舊病頭風每寢息常以小屏衛其首適
遇畫工偶令寫之按山海經此獸食鐡與銅不食他物
因有所感遂為贊曰
邈哉竒獸生於南國其名曰貘非鐡不食昔在上古人
心忠質征伐教令自天子出劍戟省用銅鐡羡溢貘當
是時飽食終日三代以降王法不一鑠鐡為兵範銅為
佛佛像日益兵刃日滋何山不剗何谷不隳銖銅寸鐡
罔有孑遺悲哉彼貘無乃餒而嗚呼非貘之悲惟時之
悲
天台怪松圖贊(陸龜蒙)
有道人自天台來示余怪松圖披之甚駭人目根盤于
岩穴之内輪囷偪側而上身大數圍而高不四五尺礧
砢然蹙縮然幹不暇枝枝不暇葉有若龍攣虎跂壯士
囚縳之狀道人曰是何物怪之如是耶子能辨之乎余
曰草木之生安足怪耶苟肥瘠得于中寒暑均于外不
為物所凌折未有不挺而茂者也矧松栢乎今不幸出
于岩穴之内脞脆者則礛然其牙伏死其下矣何自奮
之能為是松也雖稚氣初折而正性不辱及其壯也力
與石鬭乘陽之威悲已之軋拔而將昇卒不勝其壓擁
勇鬱遏坌憤激訐然後大醜彰于形質天下指之為怪
木吁豈異人乎哉天之賦才之盛者早不得用於世則
伏而不舒薰蒸沉酣日進其道權擠勢奪卒不勝其阨
號呼呶拏發越赴訢然後大竒出于文彩天下指之為
怪民鳴呼木病而後怪不怪不能圖其真文病而後竒
不竒不能駭于俗非始不幸而終幸者耶道人曰然為
我贊之
松生陰隘岩獄穴械病乎不怪卒以為怪擁腫支離神
羞鬼疑道人嗟咨援筆傳竒或怪其形或竒于辭吾為
怪魁是以贊之
文章辨體彙選卷四百六十八
文章辨體彙選卷四百六十八
明賀復徵編
贊六
山海經圖贊(晉郭璞)
鴸鳥
彗星横天鯨魚死浪鴸鳥於邑賢士見放厥理至微言
之無況
杜衡
狌狌奔入杜衡走馬理固須因體亦有假足駿在感安
事御者
礜石
禀氣方殊舛錯理微礜石殺鼠蠶食而肥物性雖反齊
之一歸
鰩魚
見則邑穣厥名曰鰩經營二海矯翼閒霄唯味之竒見
歎伊庖
神陸吾
肩吾得一以處崑崙開明是對司帝之門吐納靈氣熊
熊魂魂
西王母
天帝之女蓬髮虎顔穆王執䞇賦詩交歡韻外之事難
以具言
帝江
質則混沌神則旁通自然靈炤聽不以聰強為之名曰
惟帝江
當扈
鳥飛以翼當扈則鬚廢多任少沛然有餘輪運於轂至
用在無
鯈魚
涸和損平莫惨於憂詩咏萱草帶山則鯈壑焉遺岱聊
以盤遊
幽頞
幽頞似猴俾愚作知觸物則笑見人佯睡好用小慧終
是嬰繫
磁石
磁石吸鐡琥珀拾芥氣有潜感數亦冥會物之相投出
乎意外
&KR1829;鵑
禦暍之鳥厥名&KR1829;鵑昏明是互晝隠夜覿物貴應用安
事鸞鵠
狪狪
蚌則含珠獸胡不可狪狪如豚被褐懷禍患難無繇招
之自我
峳峳
治在得賢亡繇失人峳峳之來乃致狡賓歸之冥應誰
見其津
䔄草
䔄草黃華實如莵絲君子所佩人服媚之帝女所化其
理難思
&KR1938;草
&KR1938;草赤莖實如蘡薁食之益智忽不自覺殆齊生知功
竒於學
荀草
荀草赤實厥状如菅婦人服之練色易顔夏姬是艷厥
媚三遷
橘櫾
厥包橘櫾竒者惟甘朱實金鮮葉蒨翠藍靈均是詠以
為美談
跂踵
青耕禦疫跂踵降災物之相反各以氣來見則民咨實
為病媒
帝女桑
爰有洪桑生濱淪潭厥圍五丈枝相交参園客是採帝
女所蠶
文心雕龍諸贊(梁劉勰)
徵聖贊
妙極生知睿哲維宰精理為文秀氣成采鑒懸日月辭
富山海百齡影徂千載心在
辨騷贊
不有屈原豈見離騷驚才風逸壮志煙高山川無極情
理實勞金相玉式絶益稱豪
明詩贊
民生而志詠歌所含興發皇世風流二南神理共契政
序相参英華彌縟萬代永躭
樂府贊
八音摛文樹辭為體謳吟坰野金石雲陛韶響難追鄭
音易啓豈惟觀樂於焉識禮
誄碑贊
寫實追虚碑誄以立銘德慕行文采允集觀風似面聽
辭如泣石墨鐫華頽影豈忒
史傳贊
史肇軒黃體偹周孔世歴斯編善惡偕緫騰褒裁貶萬
古魂動辭宗丘明直歸南董
詔策贊
皇王施令寅嚴宗誥我有絲言兆民尹好輝音峻舉鴻
風遠蹈騰義飛辭渙其大號
情采贊
言以文遠誠哉斯騐心術既形英華乃贍吴錦好渝蕣
英徒艷繁彩寡情味之必厭
養氣贊
紛哉萬象勞矣千想玄神宜寶素氣資飬水停以鑒火
静而朗無擾文慮鬱此精爽
緫術贊
文場筆苑有術有門務先大體鑑必窮源乘一總萬舉
要治繁思無定契理有恒存
時序贊
蔚映十代辭采九變樞中所動環流無倦質文沿時崇
替在選終古雖遠曠焉如面
物色贊
山沓水匝樹雜雲合目既往還心亦吐納春日遲遲秋
風颯颯情往似贈興來如答
程噐贊
瞻彼前修有懿文德聲昭楚南采動梁北雕而不噐貞
幹誰則豈無華身亦有光國
序志贊
生也有涯無涯惟智逐物實難憑性良易傲岸泉石咀
嚼文義文果載心余心有寄
鶴贊(周廋信)
武成二年春三月雙白鶴飛集上林苑大將鄭偉布弋
設罝並皆禽獲六翮已摧雙心俱怨相顧哀鳴孤雄先
絶孀妻向影天子愍焉信奉事階墀立使為贊
九臯遥集三山迥歸華亭别唳洛浦仙飛不防離繳先
遭合圍籠摧月羽弋碎霜衣塞傳餘號關承舊名南游
湘水東入遼城雲飛欲舞露落先鳴六翮摧折九門嚴
閉相顧哀鳴肝中斷絶松上長悲琴中永别
唐太宗六馬圖贊
其一曰拳毛&KR1719;黃馬黑喙平劉黑闥時所乘前中六箭
背三箭贊曰月精按轡天駟横行弧矢載戢氛埃廓清
其二曰什伐赤純赤色平世充建德時乘前中四箭背
中一箭贊曰瀍澗未静斧鉞伸威朱汗騁足青旌凱歸
其三曰白蹄烏純黑色四蹄俱白平薛仁杲時所乘贊
曰倚天長劍追風駿足聳轡平隴回鞍定蜀其四曰特
勒驃黃白色喙微黑色平宋金剛時所乘贊曰應策騰
空承聲平漢入險摧敵乘危濟難其五曰颯路紫紫鷰
騮平東都時所乘前中一箭贊曰紫鷰超躍骨騰神駿
氣讋三川威淩八陣其六曰青騅蒼白雜色平竇建德
時所乘前中五箭贊曰足輕雪影神發天機策兹飛練
定我戎衣
雙白鷹贊(唐蘇頲)
開元乙夘歲東夷君長自肅慎扶餘而貢白鷹一雙其
一重三斤有四兩其一重三斤有二兩皆皓如練色斑
若彩章積雪全映飛花碎點所謂金氣之英瑶光之精
高髻偉臆長距秀頸奮發而銳堅剛則厲摩天絶海雷
繫颷逝觀其行時令順秋殺指揮應捷頋盻餘雄當落
鵬之賞蔑仇鷂之敵實稀代之尤也皇上祗膺聖圖欽
若王道方寶賢重榖尊儒養艾後宫撤綺羅前殿焚珠
玉與王侯卿士朝夕論思異無一貴輕衛公之好鶴竒
無所珍同漢皇之却馬畋豈務於馳騁獵以存乎蒐狩
未嘗合圍掩羣載羽灑血乃強不攫而猛不噬矣然以
萬方入貢懷其來也三年重譯嘉其至也故仁為之心
有仁則勇威為之力有威則重况此鳥猛過於衆重倍
於凡禮於君則勸忠祭於祖則立敬壯其體則用武綷
其翼則成文被寵而服之鶡也能果榮而戴之蟬也能
潔矧乎職命司寇師維尚父聞箴刺姦擇善為吏蓋選
士之是式匪從禽之足云此謂偹於圖而儆在位也微
臣奉制敢稱贊曰
鷹之大者精明疎峻勁而横絶雄則遠振錦文素綵珠
聯玉潤往乃奮威將軍所徇鷹之次者勇銳光芒截海
而至乘風載揚絡以紅點文其綵章下鞲必中惟吏之
良
薛少府廳畫鶴贊(李白)
高堂開軒兮雖聽訟而不擾圖蓬山之竒禽想瀛海之
縹緲紫頂烟赩丹眸星皎昂昂佇眙霍若驚矯形留座
隅勢出天表謂長鳴於風霄終寂立於露曉凝翫益古
俯察愈妍舞疑傾市聽以開絃儻感至精以神變可弄
影而浮烟
琴贊(李白)
嶧陽孤桐石聳天骨根老冰泉葉若霜月斵為綠綺徽
聲粲發秋風入松萬古竒絶
射虎圖贊(李翰)
世稱裴將軍射虎而不及見駕部郎中兼侍御史滎陽
鄭公博物好古旌能尚藝於裴氏子得其先人射虎圖
傳以示予壯哉古今未有倫也夫弧矢之用所以服
猛除暴而威戎狄故士生則以蓬矢射四方君立則以
五侯選諸侯五侯之正皆飾以熊虎猛獸之皮象而射
之昭除暴戒不若也周官曰張五侯則遠國屬射而中
之威不庭也昭昭乎除暴威遠之義盖射之大端若殺
不加有罪威不及不庭雖有百中之功而無一發之矢
彀弓鳥下拾矢猿號工則工矣是射之末節開元中山
戎寇邊玄宗命將軍守北平州且充龍武軍使以捍薊
之北門公嘗率偏軍横絶漠策匹馬䧟重圍搖轆轤而
百萬洞開驅槖駞而沙場一掃聲振北狄氣慴東夷稜
威大矣而北平連山廣野地實多虎擇肉於人如有飛
翼荐食邊鄙甚於戎夷羣老憂而請焉公於是屏車徒
去矛鎩曰賈予餘勇挺身以餌之耽耽甝虓烈烈騰逝
當其威怒也百獸以伏萬夫莫亢而公馳單騎彀白羽
挑之使來翼之而迴從容返視咫尺旋翫心即其度手
張其機左射右拂營之疉四中皆没羽倒必應弦毛紛
血灑腋洞心穿或叱之而弭伏或箠之而卻走將威有
所勝氣有所全精專於中志正於内故能以一人之力
戰羣虎之命使鋸牙鈎爪戢而莫措雷聲電視銷而不
揚猛摧於柔衆怯於獨其為易也若獵狐兔聯鶖鶬雖
有矯牙冠羣亦垂頭榻尾應鏑而斃如此者凡三十有
一矣其餘竄匿不敢復出大漠之南千里罷扃鳥獸咸
若山川以寧邊人服藝畏威不敢南牧願充麾下者五
百餘人兹所謂剛猛除暴而戎夷格昔漢飛將軍亦為
北平守擊戎有困辱之事射虎有騰傷之患其與將軍
神勇非為侔矣鄭公既寫其圖俾余贊之詞曰
憬彼山戎噬我封略有羣者虎載肆騰搏邊甿懔懔若
崩厥角將軍出塞屏黜車騎進馬當前挺身以餌威有
所服精有所聚氣全以雄力果而取震驚矍矍虎反如
鼠威武桓桓人反如虎勁弓雷霹長矢電激中口穿胸
貫心洞腋視如空皮劃若破的應發連斃紛紜枕籍據
鞍遥叱揮箠逆擊閉目沈冥喪精辟易三軍駭呼萬靈
動魄海波為騰塞草皆赤卞莊俟鬭方聞兩獲漢將如
飛幾為所扼將軍神勇冠世超昔號猿未工飲羽非敵
弧矢之設以威四方羣虎既夷狄人來降收闥罷扃山
川以寧至今北荒猶畏其靈
龍馬圖贊(柳宗元)
始吾聞明皇帝在位靈昌郡得異馬於河而莫知其形
好事者涿人盧遵以其圖來示余其状龍鱗虺尾拳眉
環目肉鬛馬之靈怪有是耶居帝閑為馬幾二十年從
封禪郊籍鳴和鑾者數十事遇禍辭帝西幸馬至咸陽
西入渭水馬化龍泳去不知所終且其來也宜於時其
去也存其神是全德也既覩其形不可以不贊
靈和粹異孕至神兮倮尾童鬛䟽紫鱗兮巍然特出瑞
聖人兮理平和樂百樂陳兮鳴鑾在御大路遵兮世厖
道悖還吾真兮哀鳴延首慕水濱兮沛焉潜泳旋淵淪
兮淵居海逝靈無鄰兮出處孔時類至仁兮嗟爾衆類孰
是倫兮進昏死亂阽厥身兮匪馬之慕吾誰親兮贊之
斯圖宜世珍兮
霹靂琴贊(柳宗元)
霹靂琴零陵湘水西震餘枯桐之為也始枯桐生石上
說者言有蛟龍伏其窽一夕暴震為火所焚至旦乃已其
餘硿然倒卧道上震旁之民稍柴薪之超道人聞取以
為三琴琴莫良於桐桐之良莫良於生石上石上之枯
又加良焉火之餘又加良焉震之於火為異是琴也既
良且異合而為美天下將不可載焉微道人天下之美
幾喪余作贊辭識其越之左與右以著其事又益以序
以為他傳辭曰
惟湘之涯惟石之危龍伏之靈震焚之竒既良而異爰
合其美超實為之贊者柳子
酒功贊(白居易)
晉建威將軍劉伯倫嗜酒有酒德頌傳於世唐太子賓
客白樂天亦嗜酒作酒功贊以繼之其詞云
麥麯之英米泉之精作合為酒孕和産靈孕和者何濁
醪一樽霜天雪夜變寒為温産靈者何清醑一酌離人
遷客轉憂為樂納諸喉舌之内淳淳泄泄醍醐沆瀣沃
諸心胸之中熙熙融融膏澤和風百慮齊息時乃之德
萬緣皆空時乃之功吾嘗終日不食終夜不寢以思無
益不如且飲
畫鵰贊(白居易)
壽安令白昊余宗兄也得丹青之妙傳寫之要毛羣羽
族尤是所長長慶元年以畫鵰貺余余愛之因題贊云
鷙禽之英黑鵰丁丁鈎綴八爪劍插六翎想入心匠寫
從筆精不卵不雛一日而成軒然將飛戞然欲鳴毛動
骨落神來著形始知造物不必杳冥但獲天機則與化
争韓幹之馬籍籍是名薛稷之鶴翩翩有聲研工覈能
較真鬭靈豈無他人不如我兄
貘屏贊(白居易)
貘者象鼻犀目牛尾虎足生南方山谷中寢其皮辟瘟
圖其形辟邪余舊病頭風每寢息常以小屏衛其首適
遇畫工偶令寫之按山海經此獸食鐡與銅不食他物
因有所感遂為贊曰
邈哉竒獸生於南國其名曰貘非鐡不食昔在上古人
心忠質征伐教令自天子出劍戟省用銅鐡羡溢貘當
是時飽食終日三代以降王法不一鑠鐡為兵範銅為
佛佛像日益兵刃日滋何山不剗何谷不隳銖銅寸鐡
罔有孑遺悲哉彼貘無乃餒而嗚呼非貘之悲惟時之
悲
天台怪松圖贊(陸龜蒙)
有道人自天台來示余怪松圖披之甚駭人目根盤于
岩穴之内輪囷偪側而上身大數圍而高不四五尺礧
砢然蹙縮然幹不暇枝枝不暇葉有若龍攣虎跂壯士
囚縳之狀道人曰是何物怪之如是耶子能辨之乎余
曰草木之生安足怪耶苟肥瘠得于中寒暑均于外不
為物所凌折未有不挺而茂者也矧松栢乎今不幸出
于岩穴之内脞脆者則礛然其牙伏死其下矣何自奮
之能為是松也雖稚氣初折而正性不辱及其壯也力
與石鬭乘陽之威悲已之軋拔而將昇卒不勝其壓擁
勇鬱遏坌憤激訐然後大醜彰于形質天下指之為怪
木吁豈異人乎哉天之賦才之盛者早不得用於世則
伏而不舒薰蒸沉酣日進其道權擠勢奪卒不勝其阨
號呼呶拏發越赴訢然後大竒出于文彩天下指之為
怪民鳴呼木病而後怪不怪不能圖其真文病而後竒
不竒不能駭于俗非始不幸而終幸者耶道人曰然為
我贊之
松生陰隘岩獄穴械病乎不怪卒以為怪擁腫支離神
羞鬼疑道人嗟咨援筆傳竒或怪其形或竒于辭吾為
怪魁是以贊之
文章辨體彙選卷四百六十八
