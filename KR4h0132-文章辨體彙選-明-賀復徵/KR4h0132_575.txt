文章辨體彙選五百七十五
明賀復徵編
記十六
遊鍾山記(明宋濂)
鍾山一名金陵山漢末秣陵尉蔣子文逐賊死山下吳大
帝封曰蔣侯大帝祖諱鍾又更名蔣山實作揚都之鎮諸
葛亮所謂鍾山龍蟠是也歲辛丑二月癸邜余始與劉
伯温夏允中遊日在辰出東門過半山報寧寺寺舒王
故宅謝公墩隱起其後西對培塿小丘培塿蓋舒王病
濕鑿渠通城河處南則陸静修茱萸園齊文惠太子博
望苑白烟凉草離離蕤蕤使人躊躇不忍去沿道多蒼
松或如翠蓋斜偃或蟠身矯首如玉虺搏人或捷如山
猿伸臂掬澗泉飲相傳其地少林木晉宋詔刺史郡守
罷官者栽之遺種至今抵圜悟關關宋勤法師築大平興
國寺在焉梁以前山有佛廬七十今皆廢唯寺為盛近
燬于兵外三門僅存適松花正開黃粉毵毵觸人詩興
予獨出行函道間會章君三益至遂執手上翠微亭登
玩珠峯峯獨龍阜也梁開善場寳誌大士葬其下永定
公主造浮圖五成覆之後人作殿四阿鑄銅貌大士實
浮圖浮圖或現五色寳光舊藏大士履神龍初鄭克俊
取入長安殿東木末軒舒王所名俯瞰山足如井底出
度第一山亭亭顔米芾書亭左有名僧婁慧約塔塔上
石其制若圓楹中斷為方下刻二鬼擎之上方書曰梁
古草堂法師之墓有螎匾法定為梁人書復折而西入
碑亭碑凡數輩中有張僧繇畫大士相李白贊顔真卿
書世號三絶又東折渡小澗澗前下定林院基舒王嘗
讀書於此院廢更剏雪竹亭與李公麟寫舒王像洗硯
池亦皆廢又北折至八功德水天監中胡僧曇隱來棲
山龍為致此泉今甓作方池池上有圓通閣閣後即屏
風嶺碧石青林幽邃如畫前乃明慶寺故址陳姚察受
菩薩戒之所又東行至道卿崖道卿葉清臣字也嘗來
游故名有僧宴坐崖下問之張目視弗應時雉方桴粥
聞人聲戛戛起崖草中從北至静壇多臧矜先生遺跡
復西折過桃花塢詢道光泉舒王所植松已逝唯泉紺
淨沈沈如故日將夕章君上馬去予還廣慈明日甲辰
予同二君遊崇禧院文皇潜邸時建從西廡下入永春
園園雖小衆卉略具揉栢為麋鹿形栢毛方怒長翠濯
濯可玩二君行倦解衣覆鹿上掛冠鼠梓間據石坐主
僧全師具壺觴予不能酒謝二君出遊夏君愕曰山有
虎近有僧采荈虎逐入舍僧門焉虎爪其顴顴有瘢可
驗子勿畏往矣予意夏君紿我挾兩騶奴登惟秀亭亭
宜望遠惟秀永春皆文皇題牓塗以金又折而東路益
險予更芒屩倚騶奴肩踸踔行息促甚張吻作鋸木聲
倦極思休不問險濕蹀蹀據頓地視燥平處不數尺兩
足不隨久之又起行有二臺闊數十丈上可坐百人即
宋北郊壇祀四十四神處問蔣陵及步夫人冢無知者或
云在孫陵崗至此屢欲返度其出已遠又力行登慢坡
草叢布如氊不生雜樹可憩思欲借絪縟卧不去坡古
定林院基望山椒無五十弓不翅千里遠竭力躍數十
步輒止氣定又復躍如是者六七徑至焉大江如玉帶
横圍三山磯白鷺洲皆可辨天闕芙蓉諸峯出没雲際
鷄籠上下接落星澗澗水滮滮流玄武湖已堙久三神
山皆隨風雨幻去西望久之擊石為浩歌歌已繼以感
慨又久之傍崖尋一人泉泉出小&KR1094;中可飲一人繼以
千百弗竭循泉西過黑龍潭潭大如盎有龍當可屠側
有龍鬼廟頗陋由潭上行叢竹翳路左右手開竹身中
行隨過隨合忽腥風逆鼻群鳥哇哇亂啼憶夏君有虎
語心動急趨過似有逐後者又棘針鈎衣足數躓咽脣
焦甚幸至七佛庵庵蕭統講經之地有泉白乳色即踞
泉㪺嚥衫袂落水中不暇顧三嚥神明漸復菴後有太
子崖一號昭明書臺方將入崖遊菴中僧出肅面有新
瘢詢之即向采荈者心益動遂舍崖問别徑以歸所謂
白蓮池定心石宋熙泉應潮井彈琴石落人池朱湖洞
天皆不復搜覽還抵永春園見肴核滿地一髫童立花
下問二客何在童云遲公不來出壺中酒飲且賦詩大
噱酒盡徑去矣予遂回廣慈二君出迎夏君曰子顔色
有異得無有虎恐乎予笑而不荅劉君曰是矣子幸不
葬虎腹當呼斗酒滌去子驚可也遂同飲飲半酣劉君
澄坐至二更或撼之作舞笑鈎之出異響畏脇之皆不
動予與夏君方困睫交不可擘乃就寢又明日乙已上
人出猶未歸欲遊草堂寺雨絲絲下竟不住乃還按地
里志江南名山唯衡廬茅蔣蔣山固無聳拔萬丈之勢
其與三山並稱者蓋為望秩之所宗也晉謝尚宋雷次
宗劉勔齊周顒朱應吳包孔嗣之梁阮孝緒劉孝標唐韋渠
牟並隱於此今求其遺跡鳥没雲散多不知其處唯見蕘
兒牧豎跳嘯於淒風殘照間徒足增人悲思况乎人事
往來一日萬變達人大觀又何足深較予幸與二君得
放懷山水窟一刻之樂千金不易也山靈或有知當使
予遊盡江南諸名山雖老死烟霞中有所不恨他尚何
望哉他尚何望哉
遊瑯琊山記(宋濂)
洪武八年十有一月壬子日皇上以皇太子曁諸王久
處宫掖無以發舒精神命西幸中都沿道校獵以講武
事濓實奉詔扈從十有二月戊午次滁州驛濓進啓曰
臣聞瑯琊山在州西南十里晉元帝潜龍之地帝嘗封
瑯琊王山因以名頗聞秀麗偉拔為淮東竒觀願一遊
焉而未能也敢請皇太子驩然可之即約四長史同行
遂自驛西南出過平臯約三里所望豐山盤互雄偉出
瑯琊諸峯上唐梁載言十道志又云豐亭山山上有漢
高祖祠又有飲馬池世俗妄傳漢高祖曾飲馬於此國
朝以山麓為畜牧之場别鑿池飲馬仍揭以舊名居人
指云山下有幽谷地形低窪四面皆山其中有紫薇泉
宋歐陽公修所發泉上十餘步即豐樂亭直豐樂之東
數百步至山椒即醒心亭由亭曲轉而西入天寧寺今
皆廢唯凉煙白草而已濓聞其語為悵然者久之山東
南有栢子潭潭在深谷底延袤畝餘色正深黑即歐陽
公賽龍處上有五龍君祠焉皇上初龍飛屯兵于滁會
旱暵親挾雕弓注矢於潭者三約三日雨如期果大雨
及御寳歷為作欄楯護潭且新其廟廟側有時若亭濓
坐亭上問潭側雙燕洞及其南白鴿洞以肆窮覽人無
知者乃止復西行約三里許有泉瀉出於兩山之間分
流而下曰釀泉潺湲清澈可鑑毛髮傍岸有亭曰漸入
佳境今亦廢唯四大字勒崖石間淳熙中郡守張商卿
等題名尚存沿溪而上過薛老橋入醉翁亭亭久廢名
人石刻頗夥兵後焚燬殆盡亭後四賢堂亦廢堂側有
玻璃泉又名六一泉石闌覆之闌下壓以巨石中䟽一
竅通泉徑可五六寸手掬飲之甚温是日天隂雪花翩
翩而飄伯清倡曰雪作矣不還將何為濓遊興方濃掉
頭去弗顧其步若飛歴石徑一里所至回馬嶺回馬者
建炎寇盜充斥郡守向子伋因山為寨植東西二門西
太平東乃回馬也嶺之東有醴泉又其東南有栲栳山
山之南有桃花洞又南有了頭山山之下有熙陽洞皆
未暇往蛇行磬折黃茅白葦間莽不知所之宋熙寧初
僧崇定獲佛舍利六百壘石為四十九塔於道隅纍纍
如貫珠塔雖廢幸有遺址可憑徑行無疑其路若窮又
復軒豁蓋峰回路轉九鎖而至開化禪院院在瑯琊山
最深處惜乎山皆童而無蔚然深秀之趣唐大歷中刺
史李幼卿與僧法深同建此院即張文定公方平寫三
生經處三門外有觀音泉入院皆瓦礫之區唯新構屋
三楹中間施佛像僧紹寧出速具飯飯客已引觀庶子
泉泉出山罅中幼鄉所發李陽冰所篆銘銘已亡張億
書三字碑亦斷裂卧泉下石巖上多諸賢題名自皇祐
淳熙乾道以來皆有之字或篆或隸或楷間亦可辨山
之東西皆然不特此泉也泉之南有白龍泉禱雨多騐
重行堂下有明月溪稍南有吳道子畫觀音及須菩提
像刻石壁上傍鐫淮東部使者八人舜臣瑯琊山記頗
不合文體為之破顔一笑又稍南有華巖池由明月而
上入歸雲洞訪千佛塔遺址過石屏路俯窺大歷井井
亦幼卿所鑿沿山腰陟磨陀嶺遠望大江如練鍾阜若
小青螺在游氣冥茫中嶺下有瑯琊洞洞廣兩室中有
一穴深叵測名人題識無異庶子泉自幼鄉博求勝跡
鑿石引泉以為溪左右建上下坊作禪室琴臺後人頗
繼其風山中之亭幾二十所而日觀望月為尤勝今荆
榛彌望雖遺跡亦無從求之可歎哉夫亭臺廢興乃物
理之常奚足深嘅所可嘅者世間竒山川如瑯琊何限
第以處於偏州下邑無名勝士若幼卿者黼黻之故潜
伏而無聞焉耳且幼鄕固能使瑯琊聞于一方自非歐
陽公之文安足以達於天下或謂文辭無關於世果定
論耶然文公之道德師表一世故人樂誦其文不然文雖工
未必能久傳也傳不傳亦不足深論獨念當元季繹騷
竄伏荒土朝不能謀夕今得以厠跡朝班出陪帝子廵
幸而瑯琊之勝遂獲窮探豈非聖德廣被廓清海㝢之
所致邪因取醉翁亭記語風霜高潔水落石出為韻各
賦詩刻諸山石云
遊雲門記(劉基)
語東南山水之美者莫不曰會稽豈其他無山水哉多
於山則深沈杳絶使人&KR0579;悽而寂寥多於水則曠漾浩
汗使人望洋而靡漫獨會稽為得其中雖有層巒複岡
而無梯磴攀陟之勞大湖長谿而無激衝漂覆之虞於
是適意者莫不樂往而余宿聞會稽有雲門若耶之勝
思一遊而不可得甲午之歲始至越以事不得遊明年
春乃與天台朱伯言東平李子庚會稽富好禮開元寺
僧玄中偕往遊則知所謂雲門若耶果不謬於所聞於
是慨然有留連徘徊之意而以事復止不能如其願遂
自廣孝寺度嶺至法華山而歸至于普濟明覺諸寺名
山古跡多不得一寓目而余之興終未巳也其年六月
乃復與靈峯奎上人往頗得觀所未歴而向時同遊之
人俱不在焉予每怪古人於歡會之際輒興悲感於此
觀之良非過矣昔唐柳先生謫居嶺外日與賓客為山
水之游凡其所至一丘一壑莫不有記夫嶺外黃茒苦
竹之地有一可取猶必表而出之而況於雲門若耶以
山水名於天下者哉惜余之荒陋不足以發揚之也雖
然嶺外之地各擅一竒而不能皆譬之於人取其長不
求其全故陳文子取其清令尹子文取其忠臧武仲取
其智尾生取其信務光卞隨取其廉孟賁夏育取其力
慶忌專諸北宫黝之徒取其勇如斯而已矣若夫雲門
若耶則又不可以與此同條而共貫也故但記其足之
所至目之所及聊以志歲月云若其昔游之地則伯言
已記之不重述也
遊活水源記(劉基)
靈峯之山其上曰金鷄之峯其草多竹其木多楓櫧多
松其鳥多竹鷄其狀如鷄而小有文采善鳴寺居山中
山四面環之其前山曰陶山華陽外史弘景之所隱居
其東南山曰日鑄之峯歐冶子之所鑄劒也寺之後薄
崖石有閣曰松風閣奎上人居之有泉焉其始出石罅
涓涓然冬温而夏寒浸為小渠冬夏不枯乃溢而西南
流乃伏行沙土中旁出為四小池東至山麓瀦為大池
又東注于若耶之谿又東北入于湖其初為渠時深不
踰尺而澄澈可鑒俯視則崖上松竹華木皆在水底故
秘書卿白野公恒來游終日坐水傍名之曰活水源其
中有石蠏大如錢有小鰿魚色正黑居石穴中有水鼠
常來食之其草多水松菖蒲有鳥大如鸜鵒黑色而赤
嘴恒鳴其上其音如竹鷄而滑有二脊令恒從竹中下
立石上浴飲畢鳴而去予早春來時方甚寒諸水族皆
隱不出至是悉出又有蟲四五枚皆大如小指狀如半
蓮子終日旋轉行水面日照其背色若紫水晶不知其
何蟲也予既愛兹水之清又愛其出之不窮而能使羣
動咸來依有君子之德焉上人又曰屬歲旱時水所出
能溉田數十畝則其澤又能及物宜乎白野公之深愛
之也
發自普濟過明覺寺至深居記(劉基)
是日未午巳大熱砥上人固欲留客宿有來告曰浮休
公待子於深居且甚久予曰浮休公老人也不可使久
待雖熱必速往遂亟辭出上人持其酒追至寺門外亭
上臨池水坐更盡四五杯忽有雲自西方飛來翳日奎
上人捬掌曰可行矣乃登輿度何山嶺上刺浮至明覺
寺雲去因相視大笑時日方懸天中氣如爐炭乃皆坐
松下石上俯視澗水風出松水間淅淅作凉意少頃有
僧出揖客乃偕上後山麓謁千歲和尚塔觀洗骨池於
廡下蓋當山之顛而有水能為池雖大旱不乾謂之靈
跡或可信也而予特愛其前三澗自三方來皆會石壁
下正與寺門對鹿頭龜鶴之山隔澗水若拜其下而柯
公陶山木禾鵝鼻諸峯咸外列如屏障故寺雖高不露
人言天下名山水多為浮屠所佔豈虛語哉觀覽久之
乃降自前嶺絶磵少憩道側雲復自巖中上冉冉欲作
雨趣行至深居道上凡三憩每行皆適當雲起時以語
浮休公浮休公亦大笑歴觀古人未有觸熱遊者蓋自
奎上人與予始云
遊自雲峯適深居過普濟清遠樓記(劉基)
出靈峯循溪而上至雲門近十里取道禾黍中二三里
為普濟寺外視甚峻絶若無所容陟石徑數十步忽平
廣而寺始見入其中則松栢幽茂徑路窈窅似不在人
間世問之則晉時鴻明禪師講經之所將軍何充嘗詣
聽講有何胤讀書之室故又謂之何山寺寺西廡有樓
焉其扁曰清遠昔剏之者雲峯和尚而今居之者砥上
人也客至上人邀客坐樓上開戶左右眺則陶山刺
浮柯公秦望紫霞諸山皆在眼底有泉出竹根流入于
樓下其聲琅琅然又有白石岡在樓外其石色皆白如
玉上人見客喜因請為詩詩成又求叙清遠予笑曰樓
之名子與之也我安能知子意哉且盈目前皆山水也
我不知其孰為清孰為遠也今夫天清而望遠無遠之
弗見也及其雲雨晦冥則所謂遠者安在哉請無求諸
目而求諸心上人不應既而躍然曰命之矣
文章辨體彙選卷五百七十五
文章辨體彙選五百七十五
明賀復徵編
記十六
遊鍾山記(明宋濂)
鍾山一名金陵山漢末秣陵尉蔣子文逐賊死山下吳大
帝封曰蔣侯大帝祖諱鍾又更名蔣山實作揚都之鎮諸
葛亮所謂鍾山龍蟠是也歲辛丑二月癸邜余始與劉
伯温夏允中遊日在辰出東門過半山報寧寺寺舒王
故宅謝公墩隱起其後西對培塿小丘培塿蓋舒王病
濕鑿渠通城河處南則陸静修茱萸園齊文惠太子博
望苑白烟凉草離離蕤蕤使人躊躇不忍去沿道多蒼
松或如翠蓋斜偃或蟠身矯首如玉虺搏人或捷如山
猿伸臂掬澗泉飲相傳其地少林木晉宋詔刺史郡守
罷官者栽之遺種至今抵圜悟關關宋勤法師築大平興
國寺在焉梁以前山有佛廬七十今皆廢唯寺為盛近
燬于兵外三門僅存適松花正開黃粉毵毵觸人詩興
予獨出行函道間會章君三益至遂執手上翠微亭登
玩珠峯峯獨龍阜也梁開善場寳誌大士葬其下永定
公主造浮圖五成覆之後人作殿四阿鑄銅貌大士實
浮圖浮圖或現五色寳光舊藏大士履神龍初鄭克俊
取入長安殿東木末軒舒王所名俯瞰山足如井底出
度第一山亭亭顔米芾書亭左有名僧婁慧約塔塔上
石其制若圓楹中斷為方下刻二鬼擎之上方書曰梁
古草堂法師之墓有螎匾法定為梁人書復折而西入
碑亭碑凡數輩中有張僧繇畫大士相李白贊顔真卿
書世號三絶又東折渡小澗澗前下定林院基舒王嘗
讀書於此院廢更剏雪竹亭與李公麟寫舒王像洗硯
池亦皆廢又北折至八功德水天監中胡僧曇隱來棲
山龍為致此泉今甓作方池池上有圓通閣閣後即屏
風嶺碧石青林幽邃如畫前乃明慶寺故址陳姚察受
菩薩戒之所又東行至道卿崖道卿葉清臣字也嘗來
游故名有僧宴坐崖下問之張目視弗應時雉方桴粥
聞人聲戛戛起崖草中從北至静壇多臧矜先生遺跡
復西折過桃花塢詢道光泉舒王所植松已逝唯泉紺
淨沈沈如故日將夕章君上馬去予還廣慈明日甲辰
予同二君遊崇禧院文皇潜邸時建從西廡下入永春
園園雖小衆卉略具揉栢為麋鹿形栢毛方怒長翠濯
濯可玩二君行倦解衣覆鹿上掛冠鼠梓間據石坐主
僧全師具壺觴予不能酒謝二君出遊夏君愕曰山有
虎近有僧采荈虎逐入舍僧門焉虎爪其顴顴有瘢可
驗子勿畏往矣予意夏君紿我挾兩騶奴登惟秀亭亭
宜望遠惟秀永春皆文皇題牓塗以金又折而東路益
險予更芒屩倚騶奴肩踸踔行息促甚張吻作鋸木聲
倦極思休不問險濕蹀蹀據頓地視燥平處不數尺兩
足不隨久之又起行有二臺闊數十丈上可坐百人即
宋北郊壇祀四十四神處問蔣陵及步夫人冢無知者或
云在孫陵崗至此屢欲返度其出已遠又力行登慢坡
草叢布如氊不生雜樹可憩思欲借絪縟卧不去坡古
定林院基望山椒無五十弓不翅千里遠竭力躍數十
步輒止氣定又復躍如是者六七徑至焉大江如玉帶
横圍三山磯白鷺洲皆可辨天闕芙蓉諸峯出没雲際
鷄籠上下接落星澗澗水滮滮流玄武湖已堙久三神
山皆隨風雨幻去西望久之擊石為浩歌歌已繼以感
慨又久之傍崖尋一人泉泉出小&KR1094;中可飲一人繼以
千百弗竭循泉西過黑龍潭潭大如盎有龍當可屠側
有龍鬼廟頗陋由潭上行叢竹翳路左右手開竹身中
行隨過隨合忽腥風逆鼻群鳥哇哇亂啼憶夏君有虎
語心動急趨過似有逐後者又棘針鈎衣足數躓咽脣
焦甚幸至七佛庵庵蕭統講經之地有泉白乳色即踞
泉㪺嚥衫袂落水中不暇顧三嚥神明漸復菴後有太
子崖一號昭明書臺方將入崖遊菴中僧出肅面有新
瘢詢之即向采荈者心益動遂舍崖問别徑以歸所謂
白蓮池定心石宋熙泉應潮井彈琴石落人池朱湖洞
天皆不復搜覽還抵永春園見肴核滿地一髫童立花
下問二客何在童云遲公不來出壺中酒飲且賦詩大
噱酒盡徑去矣予遂回廣慈二君出迎夏君曰子顔色
有異得無有虎恐乎予笑而不荅劉君曰是矣子幸不
葬虎腹當呼斗酒滌去子驚可也遂同飲飲半酣劉君
澄坐至二更或撼之作舞笑鈎之出異響畏脇之皆不
動予與夏君方困睫交不可擘乃就寢又明日乙已上
人出猶未歸欲遊草堂寺雨絲絲下竟不住乃還按地
里志江南名山唯衡廬茅蔣蔣山固無聳拔萬丈之勢
其與三山並稱者蓋為望秩之所宗也晉謝尚宋雷次
宗劉勔齊周顒朱應吳包孔嗣之梁阮孝緒劉孝標唐韋渠
牟並隱於此今求其遺跡鳥没雲散多不知其處唯見蕘
兒牧豎跳嘯於淒風殘照間徒足增人悲思况乎人事
往來一日萬變達人大觀又何足深較予幸與二君得
放懷山水窟一刻之樂千金不易也山靈或有知當使
予遊盡江南諸名山雖老死烟霞中有所不恨他尚何
望哉他尚何望哉
遊瑯琊山記(宋濂)
洪武八年十有一月壬子日皇上以皇太子曁諸王久
處宫掖無以發舒精神命西幸中都沿道校獵以講武
事濓實奉詔扈從十有二月戊午次滁州驛濓進啓曰
臣聞瑯琊山在州西南十里晉元帝潜龍之地帝嘗封
瑯琊王山因以名頗聞秀麗偉拔為淮東竒觀願一遊
焉而未能也敢請皇太子驩然可之即約四長史同行
遂自驛西南出過平臯約三里所望豐山盤互雄偉出
瑯琊諸峯上唐梁載言十道志又云豐亭山山上有漢
高祖祠又有飲馬池世俗妄傳漢高祖曾飲馬於此國
朝以山麓為畜牧之場别鑿池飲馬仍揭以舊名居人
指云山下有幽谷地形低窪四面皆山其中有紫薇泉
宋歐陽公修所發泉上十餘步即豐樂亭直豐樂之東
數百步至山椒即醒心亭由亭曲轉而西入天寧寺今
皆廢唯凉煙白草而已濓聞其語為悵然者久之山東
南有栢子潭潭在深谷底延袤畝餘色正深黑即歐陽
公賽龍處上有五龍君祠焉皇上初龍飛屯兵于滁會
旱暵親挾雕弓注矢於潭者三約三日雨如期果大雨
及御寳歷為作欄楯護潭且新其廟廟側有時若亭濓
坐亭上問潭側雙燕洞及其南白鴿洞以肆窮覽人無
知者乃止復西行約三里許有泉瀉出於兩山之間分
流而下曰釀泉潺湲清澈可鑑毛髮傍岸有亭曰漸入
佳境今亦廢唯四大字勒崖石間淳熙中郡守張商卿
等題名尚存沿溪而上過薛老橋入醉翁亭亭久廢名
人石刻頗夥兵後焚燬殆盡亭後四賢堂亦廢堂側有
玻璃泉又名六一泉石闌覆之闌下壓以巨石中䟽一
竅通泉徑可五六寸手掬飲之甚温是日天隂雪花翩
翩而飄伯清倡曰雪作矣不還將何為濓遊興方濃掉
頭去弗顧其步若飛歴石徑一里所至回馬嶺回馬者
建炎寇盜充斥郡守向子伋因山為寨植東西二門西
太平東乃回馬也嶺之東有醴泉又其東南有栲栳山
山之南有桃花洞又南有了頭山山之下有熙陽洞皆
未暇往蛇行磬折黃茅白葦間莽不知所之宋熙寧初
僧崇定獲佛舍利六百壘石為四十九塔於道隅纍纍
如貫珠塔雖廢幸有遺址可憑徑行無疑其路若窮又
復軒豁蓋峰回路轉九鎖而至開化禪院院在瑯琊山
最深處惜乎山皆童而無蔚然深秀之趣唐大歷中刺
史李幼卿與僧法深同建此院即張文定公方平寫三
生經處三門外有觀音泉入院皆瓦礫之區唯新構屋
三楹中間施佛像僧紹寧出速具飯飯客已引觀庶子
泉泉出山罅中幼鄉所發李陽冰所篆銘銘已亡張億
書三字碑亦斷裂卧泉下石巖上多諸賢題名自皇祐
淳熙乾道以來皆有之字或篆或隸或楷間亦可辨山
之東西皆然不特此泉也泉之南有白龍泉禱雨多騐
重行堂下有明月溪稍南有吳道子畫觀音及須菩提
像刻石壁上傍鐫淮東部使者八人舜臣瑯琊山記頗
不合文體為之破顔一笑又稍南有華巖池由明月而
上入歸雲洞訪千佛塔遺址過石屏路俯窺大歷井井
亦幼卿所鑿沿山腰陟磨陀嶺遠望大江如練鍾阜若
小青螺在游氣冥茫中嶺下有瑯琊洞洞廣兩室中有
一穴深叵測名人題識無異庶子泉自幼鄉博求勝跡
鑿石引泉以為溪左右建上下坊作禪室琴臺後人頗
繼其風山中之亭幾二十所而日觀望月為尤勝今荆
榛彌望雖遺跡亦無從求之可歎哉夫亭臺廢興乃物
理之常奚足深嘅所可嘅者世間竒山川如瑯琊何限
第以處於偏州下邑無名勝士若幼卿者黼黻之故潜
伏而無聞焉耳且幼鄕固能使瑯琊聞于一方自非歐
陽公之文安足以達於天下或謂文辭無關於世果定
論耶然文公之道德師表一世故人樂誦其文不然文雖工
未必能久傳也傳不傳亦不足深論獨念當元季繹騷
竄伏荒土朝不能謀夕今得以厠跡朝班出陪帝子廵
幸而瑯琊之勝遂獲窮探豈非聖德廣被廓清海㝢之
所致邪因取醉翁亭記語風霜高潔水落石出為韻各
賦詩刻諸山石云
遊雲門記(劉基)
語東南山水之美者莫不曰會稽豈其他無山水哉多
於山則深沈杳絶使人&KR0579;悽而寂寥多於水則曠漾浩
汗使人望洋而靡漫獨會稽為得其中雖有層巒複岡
而無梯磴攀陟之勞大湖長谿而無激衝漂覆之虞於
是適意者莫不樂往而余宿聞會稽有雲門若耶之勝
思一遊而不可得甲午之歲始至越以事不得遊明年
春乃與天台朱伯言東平李子庚會稽富好禮開元寺
僧玄中偕往遊則知所謂雲門若耶果不謬於所聞於
是慨然有留連徘徊之意而以事復止不能如其願遂
自廣孝寺度嶺至法華山而歸至于普濟明覺諸寺名
山古跡多不得一寓目而余之興終未巳也其年六月
乃復與靈峯奎上人往頗得觀所未歴而向時同遊之
人俱不在焉予每怪古人於歡會之際輒興悲感於此
觀之良非過矣昔唐柳先生謫居嶺外日與賓客為山
水之游凡其所至一丘一壑莫不有記夫嶺外黃茒苦
竹之地有一可取猶必表而出之而況於雲門若耶以
山水名於天下者哉惜余之荒陋不足以發揚之也雖
然嶺外之地各擅一竒而不能皆譬之於人取其長不
求其全故陳文子取其清令尹子文取其忠臧武仲取
其智尾生取其信務光卞隨取其廉孟賁夏育取其力
慶忌專諸北宫黝之徒取其勇如斯而已矣若夫雲門
若耶則又不可以與此同條而共貫也故但記其足之
所至目之所及聊以志歲月云若其昔游之地則伯言
已記之不重述也
遊活水源記(劉基)
靈峯之山其上曰金鷄之峯其草多竹其木多楓櫧多
松其鳥多竹鷄其狀如鷄而小有文采善鳴寺居山中
山四面環之其前山曰陶山華陽外史弘景之所隱居
其東南山曰日鑄之峯歐冶子之所鑄劒也寺之後薄
崖石有閣曰松風閣奎上人居之有泉焉其始出石罅
涓涓然冬温而夏寒浸為小渠冬夏不枯乃溢而西南
流乃伏行沙土中旁出為四小池東至山麓瀦為大池
又東注于若耶之谿又東北入于湖其初為渠時深不
踰尺而澄澈可鑒俯視則崖上松竹華木皆在水底故
秘書卿白野公恒來游終日坐水傍名之曰活水源其
中有石蠏大如錢有小鰿魚色正黑居石穴中有水鼠
常來食之其草多水松菖蒲有鳥大如鸜鵒黑色而赤
嘴恒鳴其上其音如竹鷄而滑有二脊令恒從竹中下
立石上浴飲畢鳴而去予早春來時方甚寒諸水族皆
隱不出至是悉出又有蟲四五枚皆大如小指狀如半
蓮子終日旋轉行水面日照其背色若紫水晶不知其
何蟲也予既愛兹水之清又愛其出之不窮而能使羣
動咸來依有君子之德焉上人又曰屬歲旱時水所出
能溉田數十畝則其澤又能及物宜乎白野公之深愛
之也
發自普濟過明覺寺至深居記(劉基)
是日未午巳大熱砥上人固欲留客宿有來告曰浮休
公待子於深居且甚久予曰浮休公老人也不可使久
待雖熱必速往遂亟辭出上人持其酒追至寺門外亭
上臨池水坐更盡四五杯忽有雲自西方飛來翳日奎
上人捬掌曰可行矣乃登輿度何山嶺上刺浮至明覺
寺雲去因相視大笑時日方懸天中氣如爐炭乃皆坐
松下石上俯視澗水風出松水間淅淅作凉意少頃有
僧出揖客乃偕上後山麓謁千歲和尚塔觀洗骨池於
廡下蓋當山之顛而有水能為池雖大旱不乾謂之靈
跡或可信也而予特愛其前三澗自三方來皆會石壁
下正與寺門對鹿頭龜鶴之山隔澗水若拜其下而柯
公陶山木禾鵝鼻諸峯咸外列如屏障故寺雖高不露
人言天下名山水多為浮屠所佔豈虛語哉觀覽久之
乃降自前嶺絶磵少憩道側雲復自巖中上冉冉欲作
雨趣行至深居道上凡三憩每行皆適當雲起時以語
浮休公浮休公亦大笑歴觀古人未有觸熱遊者蓋自
奎上人與予始云
遊自雲峯適深居過普濟清遠樓記(劉基)
出靈峯循溪而上至雲門近十里取道禾黍中二三里
為普濟寺外視甚峻絶若無所容陟石徑數十步忽平
廣而寺始見入其中則松栢幽茂徑路窈窅似不在人
間世問之則晉時鴻明禪師講經之所將軍何充嘗詣
聽講有何胤讀書之室故又謂之何山寺寺西廡有樓
焉其扁曰清遠昔剏之者雲峯和尚而今居之者砥上
人也客至上人邀客坐樓上開戶左右眺則陶山刺
浮柯公秦望紫霞諸山皆在眼底有泉出竹根流入于
樓下其聲琅琅然又有白石岡在樓外其石色皆白如
玉上人見客喜因請為詩詩成又求叙清遠予笑曰樓
之名子與之也我安能知子意哉且盈目前皆山水也
我不知其孰為清孰為遠也今夫天清而望遠無遠之
弗見也及其雲雨晦冥則所謂遠者安在哉請無求諸
目而求諸心上人不應既而躍然曰命之矣
文章辨體彙選卷五百七十五
