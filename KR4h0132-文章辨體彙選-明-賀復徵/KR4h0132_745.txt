文章辨體彙選卷七百四十五
明賀復徵編
弔文二
弔塞上翁文(唐陳子昂)
居近南海四百餘里有古城焉土人云是塞上翁城今
為戍其基扄趾跡蓋數千年也丙戌歲兮我征匈奴恭
聞北叟託國此都予尚于叟日月遐邁及今來思實獲
心契欣問于叟何德其愚僻居幽漠浩與世殊亡情逸
馬胡寧而知福謝于隣人何達而不淑丁男既存君子
知復人以為極也伊懷兹土既板且築扄禁天崇墉隍
雲矗今則荒穢世不鍾毓其故何哉賢叟之德登叟之堂
天道何遠而兹理茫茫人世自故兮丘壠崩荒魂魄何
獨不歸故鄉叟乎叟乎我心之傷
弔國殤文(張說)
北伐兮東弧邈遼陽兮孤竹偏師兮覆衆在崇山兮峽
谷露芄芄兮蔓草風蓁蓁兮拱木見馬血兮夜燃聞殤
魂兮雨哭君王按金鼓而氣憤撫珠鈴而淚滋橫萬里
兮抽恨弔羣山以寫悲懟凶將兮我辱悼勇夫之被纍
彼前鑒兮未遠何後來兮不追對死地兮出陣臨傷門
兮用師軍奪帥兮虹蝕壘車脱腹兮火焚旗有欒黶兮
愎矣無范宣兮愧之命窮追兮短兵錯膚迎刃兮血染
鍔旋殘潰兮棄組練山猶號兮谷餘戰殪原野兮奈何
違君親兮不見於戲何天命之奄忽俾仁義之治兵為
蠻夷之俘骨鬷六校之飛將鎮五營之勁卒吾見出兮
不歸噫名存兮身殁
弔古戰場文(李華)
浩浩乎平沙無垠夐不見人河水縈帶羣山紏紛黯兮
慘悴風悲日曛蓬斷草枯凛若霜晨鳥飛不下獸挺亡
羣亭長告余曰此古戰場也常覆三軍往往鬼哭天陰
則聞傷心哉秦歟漢歟將近代歟吾聞夫齊魏徭戍荆
韓召募萬里奔走連年暴露沙草晨牧河冰夜渡地闊
天長不知歸路寄身鋒刃腷臆誰訴秦漢而還多事四
夷中州耗斁無世無之古稱戎夏不抗王師文教失宣
武臣用奇奇兵有異于仁義王道迂闊而莫為嗚呼噫
嘻吾想夫兆風振漠弧兵伺便主將驕敵期門受戰野
竪旄旗川廻組練法重心駭威尊命賤利鏃穿骨驚沙
入面主客相摶山川震眩聲折江河勢崩雷電至若窮
陰凝閉凛冽海隅積雪沒脛堅冰在鬚鷙鳥休巢征馬
踟蹰繒纊無温墮指裂膚當此苦寒天假強弧憑陵殺
氣以相剪屠徑截輜重橫攻士卒都尉新降將軍復歿
屍填巨港之岸血滿長城之窟無貴無賤同為枯骨可
勝言哉鼓衰兮力竭矢盡兮絃絶白刃交兮寶刀折兩
軍蹙兮生死决降矣哉終身夷狄戰矣哉暴骨沙礫鳥
無聲兮山寂寂夜正長兮風淅淅魂魄結兮天沉沉鬼
神聚兮雲羃羃日光寒兮草短月色苦兮霜白傷心慘
目有如是耶吾聞之牧用趙卒大破林弧開地千里遁
逃匈奴漢傾天下財殫力痡任人而已其在多乎周逐
玁狁北至太原既城朔方全師而還飲至策勲和樂且
閑穆穆棣棣君臣之間秦起長城竟海為關荼毒生人
萬里朱殷漢擊匈奴雖得陰山枕骸遍野功不補患蒼
蒼蒸民誰無父母提攜捧負畏其不壽誰無兄弟如足
如手誰無夫婦如賓如友生也何恩殺之何咎其存其
歿家莫聞知人或有言將信將疑悁悁心目寢寐見之
布奠傾觴哭望天涯天地為愁草木悽悲弔祭不至精
魂無依必有凶年人其流離嗚呼噫嘻時耶命耶從古
如斯為之奈何守在四夷
弔萇弘文(柳宗元)
萇弘字叔問周敬王時劉文恭公與萇弘告晉城成周
晉從之及范中行之難晉人殺弘藏其血三年而化為
碧宗元哀其以忠死故弔之
有周之羸兮邦國異圖臣乘君則兮王易為侯威強逆
制兮鬱命轉幽疹蠱膠密兮肝膽為仇奸權蒙貨兮忠
勇以劉伊時云幸兮大夫之羞嗚呼危哉河渭潰溢兮
橫軀以抑嵩高圻陊兮舉手排直壓溺之不慮兮堅剛
以為式知死不可撓兮明章人極夫何大夫之炳烈兮
王不寤夫䜛賊卒施快於剽狡兮怛就制乎強國松栢
之斬刈兮蓊茸欣植盜驪折足兮罷駑抗臆鷙鳥之高
翔兮㜸狐揣而不食竊畏忌以羣朋兮夫孰病百而伸
一挺寡以校衆兮古聖人之所難矧援羸以威慠兮兹
固蹈殆而違安殺身之匪予戚兮閔宗周之不完豈成
城以夸功兮哀清廟之將殘嫉彪子之肆誕兮彌皇覽
以為嫚始舍道以從世兮焉用夫考古而豋賢指白日
以致憤兮卒頽幽而不列版上帝以飛精兮黮廖廓而
殄絶朅憑雲以羾愬兮終冥冥以鬱結欲登山以號辭
兮愈洋洋以超忽心沍涸其不化兮形凝冰而自慄圖
始而慮末兮非大夫之摻陷瑕委厄兮固衰世之道知
不可而愈進兮誓不偷以自好陳誠以定命兮侔貞臣
與為友比干之以仁義兮緬遼絶以不羣伯夷殉絜以
莫怨兮孰克軌其遺塵苟端誠之内虧兮雖耆老其誰
珍古固有一死兮賢者樂得其所大夫死忠兮君子所
與嗚呼哀哉敬余忠甫
弔屈原文(柳宗元)
後先生蓋千祀兮余再逐而浮湘求先生之汨羅兮擥
蘅若以薦芳願荒忽之顧懷兮冀陳詞而有光先生之
不從世兮惟道是就支離搶攘兮遭世孔疚華蟲薦壤
兮進御羔褏牝鷄咿嚘兮孤雄束咮哇咬環觀兮蒙耳
大呂&KR0034;喙以為羞兮焚棄稷黍犴獄之不知避兮宮庭
之不處陷途藉穢兮榮若繡黼攘折火烈兮娱娱笑舞
讒巧之嘵嘵兮惑以為咸池便媚鞠恧兮美逾西施謂
謨言之怪誕兮反寘瑱而遠違匿重痼以諱避兮進能
緩之不可為何先生之凛凛兮厲鍼石而從之但仲尼
之去魯兮曰吾行之遲遲柳下惠之直道兮又焉往而
可施今夫世之議夫子兮曰胡隱忍而懷斯惟達人之
卓軌兮固僻陋之所疑委故都以從利兮吾知先生之
不忍立而視其覆墜兮又非先生之所志窮與達固不
渝兮夫唯服道以守義矧先生之悃愊兮陷大故而不
貳沈璜瘞佩兮孰幽而不光荃蕙蔽匿兮胡久而不芳
先生之䫉不可得兮猶髣髴其文章託遺編而歎喟兮
渙余涕之盈眶呵星辰而驅詭怪兮夫孰救於崩亡何
揮霍夫雷電兮苟為是之荒茫耀姱辭之矘朗兮世果
以是之為狂哀余衷之坎坎兮獨藴憤而增傷諒先生
之不言兮後之人又何望忠誠之既内激兮抑銜忍而
不長芉為屈之幾何兮胡獨焚其中腸吾哀今之為仕
兮庸有慮時之否臧食君之祿畏不厚兮悼得位之不
昌退自服以默默兮曰吾言之不行既媮風之不可去
兮懷先生之可忘
弔韓弇沒胡中文(李觀)
維唐貞元元年匈奴上欵乞盟天子以其言誠乃命上
將往墠陰山而聽其誓言監察御史韓君載筆而隨焉
我上將仗九廟之信而首盟其間以戎人心為心戎乘
我不虞而有詭謀我計無素成而奸以宿萌故勇者死
奔者追而韓君為之擒矣嗚呼有備無患軍志也戎人
安所暴其詐千慮一失聖人也韓君是以為之虜天其
或者將用警我非福戎也韓君為之擒其繫命歟五年
于兹生死不尋為之生豈復還期謂之死永永湮沉或
曰死矣曾是切商弦之心絶國浩浩窮西極濱強胡居
之犬視齗齗流沙無波陰山無春邊草不綠塞鴻不賓
秦有長城漢有遺人死者虜鬼生者虜臣哀哀韓君生
死窮辜鬼能靈人能語君生其所君死其所今兩寂然
心繇中阻君初奉役意氣西道白圭之貺唾掌可保激
魯陽之勇歎典屬之老乃即于事不能畫奇從軍之籌
君固職之可疑不疑固用阽危羌戎髬髵坐刅我師倉
卒闇曶血殷朔陲實死者痛非擒者悲夾谷之會不聞
仲尼秦中九月黃葉始下長風西來烈烈飄瓦望君申
弔亦懼來者已乎一魂時也命也
文章辨體彙選卷七百四十五
文章辨體彙選卷七百四十五
明賀復徵編
弔文二
弔塞上翁文(唐陳子昂)
居近南海四百餘里有古城焉土人云是塞上翁城今
為戍其基扄趾跡蓋數千年也丙戌歲兮我征匈奴恭
聞北叟託國此都予尚于叟日月遐邁及今來思實獲
心契欣問于叟何德其愚僻居幽漠浩與世殊亡情逸
馬胡寧而知福謝于隣人何達而不淑丁男既存君子
知復人以為極也伊懷兹土既板且築扄禁天崇墉隍
雲矗今則荒穢世不鍾毓其故何哉賢叟之德登叟之堂
天道何遠而兹理茫茫人世自故兮丘壠崩荒魂魄何
獨不歸故鄉叟乎叟乎我心之傷
弔國殤文(張說)
北伐兮東弧邈遼陽兮孤竹偏師兮覆衆在崇山兮峽
谷露芄芄兮蔓草風蓁蓁兮拱木見馬血兮夜燃聞殤
魂兮雨哭君王按金鼓而氣憤撫珠鈴而淚滋橫萬里
兮抽恨弔羣山以寫悲懟凶將兮我辱悼勇夫之被纍
彼前鑒兮未遠何後來兮不追對死地兮出陣臨傷門
兮用師軍奪帥兮虹蝕壘車脱腹兮火焚旗有欒黶兮
愎矣無范宣兮愧之命窮追兮短兵錯膚迎刃兮血染
鍔旋殘潰兮棄組練山猶號兮谷餘戰殪原野兮奈何
違君親兮不見於戲何天命之奄忽俾仁義之治兵為
蠻夷之俘骨鬷六校之飛將鎮五營之勁卒吾見出兮
不歸噫名存兮身殁
弔古戰場文(李華)
浩浩乎平沙無垠夐不見人河水縈帶羣山紏紛黯兮
慘悴風悲日曛蓬斷草枯凛若霜晨鳥飛不下獸挺亡
羣亭長告余曰此古戰場也常覆三軍往往鬼哭天陰
則聞傷心哉秦歟漢歟將近代歟吾聞夫齊魏徭戍荆
韓召募萬里奔走連年暴露沙草晨牧河冰夜渡地闊
天長不知歸路寄身鋒刃腷臆誰訴秦漢而還多事四
夷中州耗斁無世無之古稱戎夏不抗王師文教失宣
武臣用奇奇兵有異于仁義王道迂闊而莫為嗚呼噫
嘻吾想夫兆風振漠弧兵伺便主將驕敵期門受戰野
竪旄旗川廻組練法重心駭威尊命賤利鏃穿骨驚沙
入面主客相摶山川震眩聲折江河勢崩雷電至若窮
陰凝閉凛冽海隅積雪沒脛堅冰在鬚鷙鳥休巢征馬
踟蹰繒纊無温墮指裂膚當此苦寒天假強弧憑陵殺
氣以相剪屠徑截輜重橫攻士卒都尉新降將軍復歿
屍填巨港之岸血滿長城之窟無貴無賤同為枯骨可
勝言哉鼓衰兮力竭矢盡兮絃絶白刃交兮寶刀折兩
軍蹙兮生死决降矣哉終身夷狄戰矣哉暴骨沙礫鳥
無聲兮山寂寂夜正長兮風淅淅魂魄結兮天沉沉鬼
神聚兮雲羃羃日光寒兮草短月色苦兮霜白傷心慘
目有如是耶吾聞之牧用趙卒大破林弧開地千里遁
逃匈奴漢傾天下財殫力痡任人而已其在多乎周逐
玁狁北至太原既城朔方全師而還飲至策勲和樂且
閑穆穆棣棣君臣之間秦起長城竟海為關荼毒生人
萬里朱殷漢擊匈奴雖得陰山枕骸遍野功不補患蒼
蒼蒸民誰無父母提攜捧負畏其不壽誰無兄弟如足
如手誰無夫婦如賓如友生也何恩殺之何咎其存其
歿家莫聞知人或有言將信將疑悁悁心目寢寐見之
布奠傾觴哭望天涯天地為愁草木悽悲弔祭不至精
魂無依必有凶年人其流離嗚呼噫嘻時耶命耶從古
如斯為之奈何守在四夷
弔萇弘文(柳宗元)
萇弘字叔問周敬王時劉文恭公與萇弘告晉城成周
晉從之及范中行之難晉人殺弘藏其血三年而化為
碧宗元哀其以忠死故弔之
有周之羸兮邦國異圖臣乘君則兮王易為侯威強逆
制兮鬱命轉幽疹蠱膠密兮肝膽為仇奸權蒙貨兮忠
勇以劉伊時云幸兮大夫之羞嗚呼危哉河渭潰溢兮
橫軀以抑嵩高圻陊兮舉手排直壓溺之不慮兮堅剛
以為式知死不可撓兮明章人極夫何大夫之炳烈兮
王不寤夫䜛賊卒施快於剽狡兮怛就制乎強國松栢
之斬刈兮蓊茸欣植盜驪折足兮罷駑抗臆鷙鳥之高
翔兮㜸狐揣而不食竊畏忌以羣朋兮夫孰病百而伸
一挺寡以校衆兮古聖人之所難矧援羸以威慠兮兹
固蹈殆而違安殺身之匪予戚兮閔宗周之不完豈成
城以夸功兮哀清廟之將殘嫉彪子之肆誕兮彌皇覽
以為嫚始舍道以從世兮焉用夫考古而豋賢指白日
以致憤兮卒頽幽而不列版上帝以飛精兮黮廖廓而
殄絶朅憑雲以羾愬兮終冥冥以鬱結欲登山以號辭
兮愈洋洋以超忽心沍涸其不化兮形凝冰而自慄圖
始而慮末兮非大夫之摻陷瑕委厄兮固衰世之道知
不可而愈進兮誓不偷以自好陳誠以定命兮侔貞臣
與為友比干之以仁義兮緬遼絶以不羣伯夷殉絜以
莫怨兮孰克軌其遺塵苟端誠之内虧兮雖耆老其誰
珍古固有一死兮賢者樂得其所大夫死忠兮君子所
與嗚呼哀哉敬余忠甫
弔屈原文(柳宗元)
後先生蓋千祀兮余再逐而浮湘求先生之汨羅兮擥
蘅若以薦芳願荒忽之顧懷兮冀陳詞而有光先生之
不從世兮惟道是就支離搶攘兮遭世孔疚華蟲薦壤
兮進御羔褏牝鷄咿嚘兮孤雄束咮哇咬環觀兮蒙耳
大呂&KR0034;喙以為羞兮焚棄稷黍犴獄之不知避兮宮庭
之不處陷途藉穢兮榮若繡黼攘折火烈兮娱娱笑舞
讒巧之嘵嘵兮惑以為咸池便媚鞠恧兮美逾西施謂
謨言之怪誕兮反寘瑱而遠違匿重痼以諱避兮進能
緩之不可為何先生之凛凛兮厲鍼石而從之但仲尼
之去魯兮曰吾行之遲遲柳下惠之直道兮又焉往而
可施今夫世之議夫子兮曰胡隱忍而懷斯惟達人之
卓軌兮固僻陋之所疑委故都以從利兮吾知先生之
不忍立而視其覆墜兮又非先生之所志窮與達固不
渝兮夫唯服道以守義矧先生之悃愊兮陷大故而不
貳沈璜瘞佩兮孰幽而不光荃蕙蔽匿兮胡久而不芳
先生之䫉不可得兮猶髣髴其文章託遺編而歎喟兮
渙余涕之盈眶呵星辰而驅詭怪兮夫孰救於崩亡何
揮霍夫雷電兮苟為是之荒茫耀姱辭之矘朗兮世果
以是之為狂哀余衷之坎坎兮獨藴憤而增傷諒先生
之不言兮後之人又何望忠誠之既内激兮抑銜忍而
不長芉為屈之幾何兮胡獨焚其中腸吾哀今之為仕
兮庸有慮時之否臧食君之祿畏不厚兮悼得位之不
昌退自服以默默兮曰吾言之不行既媮風之不可去
兮懷先生之可忘
弔韓弇沒胡中文(李觀)
維唐貞元元年匈奴上欵乞盟天子以其言誠乃命上
將往墠陰山而聽其誓言監察御史韓君載筆而隨焉
我上將仗九廟之信而首盟其間以戎人心為心戎乘
我不虞而有詭謀我計無素成而奸以宿萌故勇者死
奔者追而韓君為之擒矣嗚呼有備無患軍志也戎人
安所暴其詐千慮一失聖人也韓君是以為之虜天其
或者將用警我非福戎也韓君為之擒其繫命歟五年
于兹生死不尋為之生豈復還期謂之死永永湮沉或
曰死矣曾是切商弦之心絶國浩浩窮西極濱強胡居
之犬視齗齗流沙無波陰山無春邊草不綠塞鴻不賓
秦有長城漢有遺人死者虜鬼生者虜臣哀哀韓君生
死窮辜鬼能靈人能語君生其所君死其所今兩寂然
心繇中阻君初奉役意氣西道白圭之貺唾掌可保激
魯陽之勇歎典屬之老乃即于事不能畫奇從軍之籌
君固職之可疑不疑固用阽危羌戎髬髵坐刅我師倉
卒闇曶血殷朔陲實死者痛非擒者悲夾谷之會不聞
仲尼秦中九月黃葉始下長風西來烈烈飄瓦望君申
弔亦懼來者已乎一魂時也命也
文章辨體彙選卷七百四十五
