文章辨體彙選卷三百八十四
明賀復徵編
史論三
元年春王正月(隠公)(穀梁赤)
雖無事必舉正月謹始也公何以不言即位成公志也
焉成之言君之不取為公也君之不取為公何也將以
讓桓也讓桓正乎曰不正春秋成人之美不成人之惡
隠不正而成之何也將以惡桓也其惡桓何也隠將讓
而桓弑之則桓惡矣桓弑而隠讓則隠善矣善則其不
正焉何也春秋貴義而不貴惠信道而不信邪孝子揚
父之美不揚父之惡先君之欲與桓非正也邪也雖然
既勝其邪心以與隠矣已探先君之邪志而遂以與桓
則是成父之惡也兄弟天倫也為子受之父為諸侯受
之君已廢天倫而忘君父以行小惠曰小道也若隠者
可謂輕千乘之國蹈道則未也
夏五月鄭伯克段于鄢
克者何能也何能也能殺也何以不言殺見段之有徒
衆也段鄭伯弟也何以知其為弟也殺世子母弟目君
以其目君知其為弟也段弟也而弗謂弟公子也而弗
謂公子貶之也段失子弟之道矣賤段而甚鄭伯也何
甚乎鄭伯甚鄭伯之處心積慮成於殺也于鄢遠也猶
曰取之其母之懷中而殺之云爾甚之也然則為鄭伯
者宜柰何緩追逸賊親親之道也
三年春王二月已已日有食之
言日不言朔食晦日也其日有食之何也吐者外壤食
者内壤闕然不見其壤有食之者也有内辭也或外辭
也有食之者内於日也其不言食之者何也知其不可
知知也
秋武氏子來求賻
武氏子者何也天子之大夫也天子之大夫其稱武氏
子何也未畢喪孤未爵未爵使之非正也其不言使何
也無君也歸死者曰賵歸生者曰賻曰歸之者正也求
之者非正也周雖不求魯不可以不歸魯雖不歸周不
可以求之求之為言得不得未可知之辭也交譏之
九月考仲子之宫初獻六羽
初始也穀梁子曰舞夏天子八佾諸公六佾諸侯四佾
初獻六羽始僭樂矣尸子曰舞夏自天子至諸侯皆用
八佾初獻六羽始厲樂矣
二年春王正月戊申宋督弑其君與夷及其大夫
孔父(桓公)
孔父先死其曰及何也書尊及卑春秋之義也孔父之
先死何也督欲弑君而恐不立於是乎先殺孔父孔父
閑也何以知其先殺孔父也曰子既死父不忍稱其名
臣既死君不忍稱其名以是知君之累之也孔氏父字
諡也或曰其不稱名蓋為祖諱也孔子故宋也
三月公會齊侯陳侯鄭伯于稷以成宋亂
以者内為志焉爾公為志乎成是亂也此成矣取不成
事之辭而加之焉於内之惡而君子無遺焉爾
蔡人殺陳佗
陳佗者陳君也其曰陳佗何也匹夫行故匹夫稱之也
其匹夫行柰何陳侯憙獵淫獵於蔡與蔡人爭禽蔡人
不知其是陳君也而殺之何以知其是陳君也兩下相
殺不道其不地於蔡也
夏五鄭伯使其弟禦來盟
諸侯之尊弟兄不得以屬通其弟云者以其來我舉其
貴者也來盟前定也不日前定之盟不日孔子曰聽遠
音者聞其疾而不聞其舒望遠者察其貌而不察其形
立乎定哀以指隠桓之日遠矣夏五傳疑也
秋八月壬申御廪災乙亥嘗
御廪之災不志此其志何也以為唯未易災之餘而嘗
可也志不敬也天子親耕以共粢盛王后親蠶以共祭
服國非無良農工女也以為人之所盡事其祖禰不若
以巳所自親者也何用見其未易災之餘而嘗也曰甸
粟而内之三公三宫米而藏之御廪夫嘗必有兼甸之
事焉壬申御廪災乙亥嘗以為未易災之餘而嘗也
冬十有二月已丑葬我君桓公(莊公)
葬我君接上下也君弑賊不討不書葬此其言葬何也
不責踰國而討是也桓公葬而後舉諡諡所以成德也
於卒事乎加之矣知者慮義者行仁者守有此三者備
然後可以會矣
三月夫人孫于齊
孫之為言猶孫也諱奔也接練時錄母之變始人之也
不言氏姓貶之也人之於天也以道受命於人也以言
受命不若於道者天絶之也不若於言者人絶之也臣
子大受命
秋築王姬之館于外
築禮也于外非禮也築之為禮何也主王姬者必自公
門出於廟則已尊於寢則已卑為之築節矣築之外變
之正也築之外變之為正何也仇讐之人非所以接婚
姻也衰麻非所以接弁冕也其不言齊侯之來逆何也
不使齊侯得與吾為禮也
五月葬桓王
傳曰改葬也改葬之禮緦舉下緬也或曰卻尸以求諸
侯天子志崩不志葬必其時也何必焉舉天下而葬一
人其義不疑也志葬故也危不得葬也曰近不失崩不
志崩失天下也獨隂不生獨陽不生獨天不生三合然
後生故曰母之子也可天之子也可尊者取尊稱焉卑
者取卑稱焉其曰王者民之所歸往也
夏四月辛卯昔恒星不見夜中星隕如雨
恒星者經星也日入至於星出謂之昔不見者可以見
也夜中星隕如雨其隕也如雨是夜中與春秋著以傳
著疑以傳疑中之幾也而曰夜中著焉爾何用見其中
也失變而錄其時則夜中矣其不曰恒星之隕何也我
知恒星之不見而不知其隕也我見其隕而接於地者
則是雨說也著於上見於下謂之雨著於下不見於上
謂之隕豈雨說哉
甲午治兵
出曰治兵習戰也入曰振旅習戰也治兵而陳蔡不至
矣兵事以嚴終故曰善陳者不戰此之謂也善為國者
不師善師者不陳善陳者不戰善戰者不死善死者不
亡
夏六月公會齊侯宋公陳侯鄭伯同盟于幽
同者有同也同尊周也於是而後授之諸侯也其授之
諸侯何也齊侯得衆也桓會不致安之也桓盟不日信
之也信其信仁其仁衣裳之會十有一未嘗有歃血之
盟也信厚也兵車之會四未嘗有大戰也愛民也
臧孫辰告糴于齊
國無三年之蓄曰國非其國也一年不升告糴諸侯告
請也糴糴也不正故舉臧孫辰以為私行也國無九年
之蓄曰不足無六年之蓄曰急無三年之蓄曰國非其
國也諸侯無粟諸侯相歸粟正也臧孫辰告糴于齊告
然後與之言内之無外交也古者稅什一豐年補敗不
外求而上下皆足也雖累凶年民弗病也一年不艾而
百姓饑君子非之不言如為内諱也
二十有九年春新延廐
延廐者法廐也其言新有故也有故則何為書也古之
君人者必時視民之所勤民勤於力則功築罕民勤於
財則貢賦少民勤於食則百事廢矣冬築微春新延廐
以其用民力為已悉矣
三十年齊人伐山戎
齊人者齊侯也其曰人何也愛齊侯乎山戎也其愛之
何也桓内無因國外無從諸侯而越千里之險北伐山
戎危之也則非之乎善之也何善乎爾燕周之分子也
貢賦不至山戎為之伐矣
公子慶父如齊(閔公)
此奔也其曰如何也諱莫如深深則隠苟有所見莫如
深也
虞師晉師滅夏陽(僖公)
非國而曰滅重夏陽也虞無師其曰師何也以其先晉
不可以不言師也其先晉何也為主乎滅夏陽也夏陽
者虞虢之塞邑也滅夏陽而虞虢舉矣虞之為主乎滅
夏陽何也晉獻公欲伐虢荀息曰君何不以屈産之乘
垂棘之璧而借道乎虞也公曰此晉國之寶也如受吾
幣而不借吾道則如之何荀息曰此小國之所以事大
國也彼不借吾道必不敢受吾幣如受吾幣而借吾道
則是我取之中府而藏之外府取之中廐而置之外廐
也公曰宫之竒存焉必不使受之也荀息曰宫之竒之
為人也達心而懦又少長於君達心則其言略懦則不
能強諫少長於君則君輕之且夫玩好在耳目之前而
患在一國之後此中知以上乃能慮之臣料虞君中知
以下也公遂借道而伐虢宫之竒諫曰晉國之使者其
辭卑而幣重必不便於虞虞公弗聽遂受其幣而借之
道宫之竒諫曰語曰唇亡則齒寒其斯之謂與挈其妻
子而奔曹獻公亡虢五年而後舉虞荀息牽馬操璧而
前曰璧則猶是也而馬齒加長矣
冬十月不雨
冬十月不雨者勤雨也三年春王正月不雨不雨者勤
雨也夏四月不雨一時言不雨者閔雨也閔雨者有志
乎民者也六月雨雨云者喜雨也喜雨者有志乎民者
也
秋齊侯宋公江人黃人會于陽穀
陽穀之會桓公委端搢笏而朝諸侯諸侯皆諭乎桓公
之志
秋八月諸侯盟于首戴
無中事而復舉諸侯何也尊王世子而不敢與盟也尊
則其不敢與盟何也盟者不相信也故謹信也不敢以
所不信而加之尊者桓諸侯也不能朝天子是不臣也
王世子子也塊然受諸侯之尊已而立乎其位是不子
也桓不臣王世子不子則其所善焉何也是則變之正
也天子微諸侯不享覲桓控大國扶小國統諸侯不能
以朝天子亦不敢致天王尊王世子于首戴乃所以尊
天王之命也世子含王命會齊桓亦所以尊天王之命
也世子受之可乎是亦變之正也天子微諸侯不享覲
世子受諸侯之尊已而天王尊矣世子受之可也
八年秋七月禘于太廟用致夫人
用者不宜用者也致者不宜致者也言夫人必以其氏
姓言夫人而不以氏姓非夫人也立妾之辭也非正也
夫人之我可以不夫人之乎夫人卒葬之我可以不卒
葬之乎一則以宗廟臨之而後貶焉一則以外之弗夫
人而見正焉
十年晉殺其大夫里克
稱國以殺罪累上也里克弑二君與一大夫其以累上
之辭言之何也其殺之不以其罪也其殺之不以其罪
柰何里克所為弑者為重耳也夷吾曰是又將殺我乎
故殺之不以其罪也其為重耳弑柰何晉獻公伐虢得
驪姬獻公私之有二子長曰奚齊稚曰卓子驪姬欲為
亂故謂君曰吾夜者夢夫人趨而來曰吾苦畏胡不使
大夫將衞士而衞冡乎公曰孰可使曰臣莫尊於世子
則世子可故君謂世子曰驪姬夢夫人趨而來曰吾苦
畏女其將衞士而往衞冡乎世子曰敬諾築宫宫成驪
姬又曰吾夜者夢夫人趨而來曰吾苦飢世子之宫已
成則何為不使祠也故獻公謂世子曰其祠世子祠已
祠致福於君君田而不在驪姬以酖為酒藥脯以毒獻
公田來驪姬曰世子已祠故致福於君君將食驪姬跪
曰食自外來者不可不試也覆酒於地而地賁以脯與
犬犬死驪姬下堂而啼呼曰天乎天乎國子之國也子
何遲於為君君喟然嘆曰吾與女未有過切是何與我
之深也使人謂世子曰爾其圖之世子之傅里克謂世
子曰入自明入自明則可以生不入自明則不可以生
世子曰吾君已老矣已昏矣若此而入自明明則驪姬
必死驪姬死則吾君不安所以使吾君不安者吾不若
自死吾寧自殺以安吾君以重耳為寄矣刎脰而死故
里克所為弑者為重耳也夷吾曰是又將殺我也
春王正月戊中朔隕石于宋五是月六鷁退飛過
宋都
先隕而後石何也隕而後石也於宋四竟之内曰宋後
數散辭也耳治也是月者决不日而月也六鷁退飛過
宋都先數聚辭也目治也子曰石無知之物鷁微有知
之物石無知故日之鷁微有知之物故月之君子之於
物無所苟而已石鷁且猶盡其辭而况於人乎故五石
六鷁之辭不設則王道不亢矣民所聚曰都
壬申公朝於王所
朝於廟禮也於外非禮也獨公朝與諸侯盡朝也其日
以其再致天子故謹而日之主善以内目惡以外言曰
公朝逆辭也而尊天子會於温言小諸侯温河北地以
河陽言之大天子也日繫於月月繫於時壬申公朝於
王所其不月先其所繫也以為晉文公之行事為巳傎
矣
雨螽於宋(文公)
外災不志此何以志也曰災甚也其甚柰何茅茨盡矣
著於上見於下謂之雨
夏逆婦姜于齊
其曰婦姜為其禮成乎齊也其逆者誰也親逆而稱婦
或者公與何其速婦之也曰公也其不言公何也非成
禮於齊也曰婦有姑之辭也其不言氏何也貶之也何
為貶之也夫人與有貶也
晉殺其大夫陽處父
稱國以殺罪累上也襄公已葬其以累上之辭言之何
也君漏言也上泄則下闇下闇則上聾且闇且聾無以
相通夜姑殺者也夜姑之殺柰何曰晉將與狄戰使狐
夜姑為將軍趙盾佐之陽處父曰不可古者君之使臣
也使仁者佐賢者不使賢者佐仁者今趙盾賢夜姑仁
其不可乎襄公曰諾謂夜姑曰吾始使盾佐女今女佐
盾矣夜姑曰敬諾襄公死處父主竟上事夜姑使人殺
之君漏言也故士造辟而言詭辭而出曰用我則可不
用我則無亂其德
冬十月甲午叔孫得臣敗狄于鹹
不言帥師而言敗何也直敗一人之辭也一人而曰敗
何也以衆焉言之也傳曰長狄也弟兄三人佚宕中國
瓦石不能害叔孫得臣最善射者也射其目身横九畝
斷其首而載之眉見於軾然則何為不言獲也曰古者
不重創不禽二毛故不言獲為内諱也其之齊者王子
成父殺之則未知其之晉者也
晉人納捷菑于邾弗克納
是卻克也其曰人何也微之也何為微之也長轂五百
乘緜地千里過宋鄭滕薛夐入千乘之國欲變人之主
至城下然後知何知之晚也弗克納未伐而曰弗克何
也弗克其義也捷菑晉出也貜且齊出也貜且正也捷
菑不正也
夫人姜氏歸于齊
惡宣公也有不待貶絶而罪惡見者有待貶絶而惡從
之者姪娣者不孤子之意也一人有子三人緩帶一曰
就賢也
秋九月乙丑晉趙盾弑其君夷臯(宣公)
穿弑也盾不弑而曰盾弑何也以罪盾也其以罪盾何
也曰靈公朝諸大夫而暴彈之觀其辟丸也趙盾入諫
不聽出亡至於郊趙穿弑公而後反趙盾史狐書賊曰
趙盾弑公盾曰天乎天乎予無罪孰為盾而忍弑其君
者乎史狐曰子為正卿入諫不聽出亡不遠君殺反不
討賊則志同志同則書重非子而誰故書之曰晉趙盾
弑其君夷臯者過在下也曰於盾也見忠臣之至於許
世子見孝子之至
初稅畝
初者始也古者什一藉而不稅初稅畝非正也古者三
百步為里名曰井田井田者九百畝公田居一私田稼
不善則非吏公田稼不善則非民初稅畝者非公之去
公田而履畝十取一也以公之與民為已悉矣古者公
田為居井竈䓤韭盡取焉
冬十有一月壬午公弟叔肸卒
其曰公弟叔肸賢之也其賢之何也宣弑而非之也非
之則胡為不去也曰兄弟也何去而之與之財則曰我
足矣織屨而食終身不食宣公之食君子以是為通恩
也以取貴乎春秋
冬十月(成公)
季孫行父秃晉卻克眇衞孫良夫跛曹公子手僂同時
而聘於齊齊使秃者御秃者使眇者御眇者使跛者御
跛者使僂者御僂者蕭同姪子處臺上而笑之聞於客
客不悅而去相與立胥閭而語移日不解齊人有知之
者曰齊之患必自此始矣
秋七月齊侯使國佐如師已酉及國佐盟于袁婁
鞍去國五百里爰婁去國五十里一戰緜地五百里焚
雍門之茨侵車東至海君子聞之曰夫甚甚之辭焉齊
有以取之也齊之有以取之何也敗衞師于新築侵我
北鄙傲卻獻子齊有以取之也爰婁在師之外卻克曰
反魯衞之侵地以紀侯之甗來以蕭同姪子之母為質
使耕者皆東其畝然後與子盟國佐曰反魯衞之侵地
以紀侯之甗來則諾以蕭同姪子之母為質則是齊侯
之母也齊侯之母猶晉君之母也晉君之母猶齊侯之
母也使耕者盡東其畝則是終土齊也不可請一戰一
戰不克請再再不克請三三不克請四四不克請五五
不克舉國而授於是而與之盟
九年晉人執鄭伯晉欒書帥師伐鄭
不言戰以鄭伯也為尊者諱恥為賢者諱過為親者諱
疾
莒人滅繒(襄公)
非滅也中國日卑國月夷狄時繒中國也而時非滅也
家有既亡國有既滅滅而不自知由别之而不别也莒
人滅繒非滅也立異姓以莅祭祀滅亡之道也
晉士匄帥師侵齊至穀聞齊侯卒乃還
還者事未畢之辭也受命而誅生死無所加其怒不伐
喪善之也善之則何為未畢也君不尸小事臣不專大
名善則稱君過則稱已則民作讓矣士匄外專君命故
非之也然則為士匄者宜奈何宜墠帷而歸命乎介
閽弑吳子餘祭
閽門者也寺人也不稱名姓閽不得齊於人不稱其君
閽不得君其君者也禮君不使無恥不近刑人不狎敵
不邇怨賤人非所貴也貴人非所刑也刑人非所近也
舉至賤而加之吳子吳子近刑人也閽弑吳子餘祭仇
之也
大饑
五穀不升為大饑一穀不升謂之歉二穀不升謂之饑
三穀不升謂之饉四穀不升謂之康五穀不升謂之大
侵大侵之禮君食不兼味臺榭不塗弛侯廷道不除百
官布而不制鬼神禱而不祀此大侵之禮也
衛侯之弟專出奔晉
專喜之徒也專之為喜之徒何也已雖急納其兄與人
之臣謀弑其君是亦弑君者也專其曰弟何也專有是
信者君賂不入乎喜而殺喜是君不直乎喜也故出奔
晉織絇邯鄲終身不言衞專之去合乎春秋
秋七月楚子蔡侯陳侯許男頓子胡子沈子淮夷
伐吳執齊慶封殺之(昭公)
此入而殺其不言入何也慶封封乎吳鍾離其不言伐
鍾離何也不與吳封也慶封其以齊氏何也為齊討也
靈王使人以慶封令於軍中曰有若齊慶封弑其君者
乎慶封曰子亦息我亦且一言曰有若楚公子圍弑其
兄之子而代之為君者乎軍中人粲然皆笑慶封弑其
君而不以弑君之罪罪之者慶封不為靈王服也不與
楚討也春秋之義用貴治賤用賢治不肖不以亂治亂
也孔子曰懷惡而討雖死不服其斯之謂與
秋蒐于紅
正也因蒐狩以習用武事禮之大者也艾蘭以為防置
旃以為轅門以葛覆質以為槷流旁握御轚者不得入
車軌塵馬候蹄揜禽旅御者不失其馳然後射者能中
過防弗逐不從奔之道也面傷不獻不成禽不獻禽雖
多天子取三十焉其餘與士衆以習射於射宫射而中
田不得禽則得禽田得禽而射不中則不得禽是以知
古之貴仁義而賤勇力也
夏五月戊辰許世子止弑其君買
日弑正卒也正卒則止不弑也不弑而曰弑責止也止
曰我與夫弑者不立乎其位以與其弟虺哭泣歠飦粥
嗛不容粒未踰年而死故君子即止自責而責之也
夏六月癸亥公之喪至自乾侯戊辰公即位(定公)
殯然後即位也定無正見無以正也踰年不言即位是
有故公也言即位是無故公也即位授受之道也先君
無正終則後君無正始也先君有正終則後君有正始
也戊辰公即位謹之也定之即位不可不察也公即位
何以日也戊辰之日然後即位也癸亥公之喪至自乾
侯何為戊辰之日然後即位也正君乎國然後即位也
沈子曰正棺乎兩楹之間然後即位也内之大事日即
位君之大事也其不日何也以年决者不以日决也此
則其日何也著之也何著焉踰年即位厲也於厲之中
又有義焉未殯雖有天子之命猶不敢况臨諸臣乎周
人有喪魯人有喪周人弔魯人不弔周人曰固吾臣也
使人可也魯人曰吾君也親之者也使大夫則不可也
故周人弔魯人不弔以其下成康為未久也君至尊也
去父之殯而往弔猶不敢况未殯而臨諸臣乎
九月大雩
雩月雩之正也秋大雩非正也冬大雩非正也秋大雩
雩之為非正何也毛澤未盡人力未竭未可以雩也雩
月雩之正也月之為雩之正何也其時窮人力盡然後
雩雩之正也何謂其時窮人力盡是月不雨則無及矣
是年不艾則無食矣是謂其時窮人力盡也雩之必待
其時窮人力盡何也雩者為旱求者也求者請也古之
人重請何重乎請人之所以為人者讓也請道去讓也
則是舍其所以為人也是以重之焉請哉請乎應上公
古之神人有應上公者通乎隂陽君親帥諸大夫道之
而以請焉夫請者非可貽托而往也必親之者也是以
重之
冬十月隕霜殺菽
未可以殺而殺舉重可殺而不殺舉輕其曰菽舉重也
冬十有一月庚午蔡侯以吳子及楚人戰于伯舉
楚師敗績
吳其稱子何也以蔡侯之以之舉其貴者也蔡侯之以
之則其舉貴者何也吳信中國而攘夷狄吳進矣其信
中國而攘夷狄奈何子胥父誅於楚也挾弓持矢而干
闔廬闔廬曰大之甚勇之甚為是欲興師而伐楚子胥
諫曰臣聞之君不為匹夫興師且事君猶事父也虧君
之義復父之讐臣弗為也於是止蔡昭公朝於楚有美裘
正是日囊瓦求之昭公不與為是拘昭公於南郢數年
然後得歸歸乃用事乎漢曰苟諸侯有欲伐楚者寡人
請為前列焉楚人聞之而怒為是興師而伐蔡蔡請救
於吳子胥曰蔡非有罪楚無道也君若有憂中國之心
則若此時可矣為是興師而伐楚何以不言救也救大
也
庚辰吳入楚
曰入易無楚也易無楚者壊宗廟徙陳器撻平王之墓
何以不言滅也欲存楚也其欲存楚奈何昭王之軍敗
而逃父老送之曰寡人不肖亡先君之邑父老反矣何
憂無君寡人且用此入海矣父老曰有君如此其賢也
以衆不如吳以必死不如楚相與擊之一夜而三敗吳
人復立何以謂之吳也狄之也何謂狄之也君居其君
之寢而妻其君之妻大夫居其大夫之寢而妻其大夫
之妻蓋有欲妻楚王之母者不正乘敗人之績而深為
利居人之國故及其狄道也
夏公會齊侯于頰谷公至自頰谷
離會不致何為致也危之也危之則以地致何也為危
之也其危奈何曰頰谷之會孔子相焉兩君就壇兩相
相揖齊人鼓噪而起欲以執魯君孔子歴階而上不盡
一等而視歸乎齊侯曰兩君合好夷狄之民何為來為
命司馬止之齊侯逡巡而謝曰寡人之過也退而屬其
二三大夫曰夫人率其君與之行古人之道二三子獨
率我而入夷狄之俗何為罷會齊人使優施舞於魯君
之幕下孔子曰笑君者罪當死使司馬行法焉首足異
門而出齊人來歸鄆讙龜隂之田者蓋為此也因是以
見雖有文事必有武備孔子於頰谷之會見之矣
公會晉侯及吳子于黃池(哀公)
黃池之會吳子進乎哉遂子矣吳夷狄之國也斷髮文
身欲因魯之禮因晉之權而請冠端而襲其藉於成周
以尊天王吳進矣吳東方之大國也累累致小國以會
諸侯以合乎中國吳能為之則不臣乎吳進矣王尊稱
也子卑稱也辭尊稱而居卑稱以會乎諸侯以尊天王
吳王夫差曰好冠來孔子曰大矣哉夫差未能言冠而
欲冠也
十有四年春西狩獲麟
引取之也狩地不地不狩也非狩而曰狩大獲麟故大
其適也其不言來不外麟於中國也其不言有不使麟
不恒於中國也
文章辨體彙選卷三百八十四
文章辨體彙選卷三百八十四
明賀復徵編
史論三
元年春王正月(隠公)(穀梁赤)
雖無事必舉正月謹始也公何以不言即位成公志也
焉成之言君之不取為公也君之不取為公何也將以
讓桓也讓桓正乎曰不正春秋成人之美不成人之惡
隠不正而成之何也將以惡桓也其惡桓何也隠將讓
而桓弑之則桓惡矣桓弑而隠讓則隠善矣善則其不
正焉何也春秋貴義而不貴惠信道而不信邪孝子揚
父之美不揚父之惡先君之欲與桓非正也邪也雖然
既勝其邪心以與隠矣已探先君之邪志而遂以與桓
則是成父之惡也兄弟天倫也為子受之父為諸侯受
之君已廢天倫而忘君父以行小惠曰小道也若隠者
可謂輕千乘之國蹈道則未也
夏五月鄭伯克段于鄢
克者何能也何能也能殺也何以不言殺見段之有徒
衆也段鄭伯弟也何以知其為弟也殺世子母弟目君
以其目君知其為弟也段弟也而弗謂弟公子也而弗
謂公子貶之也段失子弟之道矣賤段而甚鄭伯也何
甚乎鄭伯甚鄭伯之處心積慮成於殺也于鄢遠也猶
曰取之其母之懷中而殺之云爾甚之也然則為鄭伯
者宜柰何緩追逸賊親親之道也
三年春王二月已已日有食之
言日不言朔食晦日也其日有食之何也吐者外壤食
者内壤闕然不見其壤有食之者也有内辭也或外辭
也有食之者内於日也其不言食之者何也知其不可
知知也
秋武氏子來求賻
武氏子者何也天子之大夫也天子之大夫其稱武氏
子何也未畢喪孤未爵未爵使之非正也其不言使何
也無君也歸死者曰賵歸生者曰賻曰歸之者正也求
之者非正也周雖不求魯不可以不歸魯雖不歸周不
可以求之求之為言得不得未可知之辭也交譏之
九月考仲子之宫初獻六羽
初始也穀梁子曰舞夏天子八佾諸公六佾諸侯四佾
初獻六羽始僭樂矣尸子曰舞夏自天子至諸侯皆用
八佾初獻六羽始厲樂矣
二年春王正月戊申宋督弑其君與夷及其大夫
孔父(桓公)
孔父先死其曰及何也書尊及卑春秋之義也孔父之
先死何也督欲弑君而恐不立於是乎先殺孔父孔父
閑也何以知其先殺孔父也曰子既死父不忍稱其名
臣既死君不忍稱其名以是知君之累之也孔氏父字
諡也或曰其不稱名蓋為祖諱也孔子故宋也
三月公會齊侯陳侯鄭伯于稷以成宋亂
以者内為志焉爾公為志乎成是亂也此成矣取不成
事之辭而加之焉於内之惡而君子無遺焉爾
蔡人殺陳佗
陳佗者陳君也其曰陳佗何也匹夫行故匹夫稱之也
其匹夫行柰何陳侯憙獵淫獵於蔡與蔡人爭禽蔡人
不知其是陳君也而殺之何以知其是陳君也兩下相
殺不道其不地於蔡也
夏五鄭伯使其弟禦來盟
諸侯之尊弟兄不得以屬通其弟云者以其來我舉其
貴者也來盟前定也不日前定之盟不日孔子曰聽遠
音者聞其疾而不聞其舒望遠者察其貌而不察其形
立乎定哀以指隠桓之日遠矣夏五傳疑也
秋八月壬申御廪災乙亥嘗
御廪之災不志此其志何也以為唯未易災之餘而嘗
可也志不敬也天子親耕以共粢盛王后親蠶以共祭
服國非無良農工女也以為人之所盡事其祖禰不若
以巳所自親者也何用見其未易災之餘而嘗也曰甸
粟而内之三公三宫米而藏之御廪夫嘗必有兼甸之
事焉壬申御廪災乙亥嘗以為未易災之餘而嘗也
冬十有二月已丑葬我君桓公(莊公)
葬我君接上下也君弑賊不討不書葬此其言葬何也
不責踰國而討是也桓公葬而後舉諡諡所以成德也
於卒事乎加之矣知者慮義者行仁者守有此三者備
然後可以會矣
三月夫人孫于齊
孫之為言猶孫也諱奔也接練時錄母之變始人之也
不言氏姓貶之也人之於天也以道受命於人也以言
受命不若於道者天絶之也不若於言者人絶之也臣
子大受命
秋築王姬之館于外
築禮也于外非禮也築之為禮何也主王姬者必自公
門出於廟則已尊於寢則已卑為之築節矣築之外變
之正也築之外變之為正何也仇讐之人非所以接婚
姻也衰麻非所以接弁冕也其不言齊侯之來逆何也
不使齊侯得與吾為禮也
五月葬桓王
傳曰改葬也改葬之禮緦舉下緬也或曰卻尸以求諸
侯天子志崩不志葬必其時也何必焉舉天下而葬一
人其義不疑也志葬故也危不得葬也曰近不失崩不
志崩失天下也獨隂不生獨陽不生獨天不生三合然
後生故曰母之子也可天之子也可尊者取尊稱焉卑
者取卑稱焉其曰王者民之所歸往也
夏四月辛卯昔恒星不見夜中星隕如雨
恒星者經星也日入至於星出謂之昔不見者可以見
也夜中星隕如雨其隕也如雨是夜中與春秋著以傳
著疑以傳疑中之幾也而曰夜中著焉爾何用見其中
也失變而錄其時則夜中矣其不曰恒星之隕何也我
知恒星之不見而不知其隕也我見其隕而接於地者
則是雨說也著於上見於下謂之雨著於下不見於上
謂之隕豈雨說哉
甲午治兵
出曰治兵習戰也入曰振旅習戰也治兵而陳蔡不至
矣兵事以嚴終故曰善陳者不戰此之謂也善為國者
不師善師者不陳善陳者不戰善戰者不死善死者不
亡
夏六月公會齊侯宋公陳侯鄭伯同盟于幽
同者有同也同尊周也於是而後授之諸侯也其授之
諸侯何也齊侯得衆也桓會不致安之也桓盟不日信
之也信其信仁其仁衣裳之會十有一未嘗有歃血之
盟也信厚也兵車之會四未嘗有大戰也愛民也
臧孫辰告糴于齊
國無三年之蓄曰國非其國也一年不升告糴諸侯告
請也糴糴也不正故舉臧孫辰以為私行也國無九年
之蓄曰不足無六年之蓄曰急無三年之蓄曰國非其
國也諸侯無粟諸侯相歸粟正也臧孫辰告糴于齊告
然後與之言内之無外交也古者稅什一豐年補敗不
外求而上下皆足也雖累凶年民弗病也一年不艾而
百姓饑君子非之不言如為内諱也
二十有九年春新延廐
延廐者法廐也其言新有故也有故則何為書也古之
君人者必時視民之所勤民勤於力則功築罕民勤於
財則貢賦少民勤於食則百事廢矣冬築微春新延廐
以其用民力為已悉矣
三十年齊人伐山戎
齊人者齊侯也其曰人何也愛齊侯乎山戎也其愛之
何也桓内無因國外無從諸侯而越千里之險北伐山
戎危之也則非之乎善之也何善乎爾燕周之分子也
貢賦不至山戎為之伐矣
公子慶父如齊(閔公)
此奔也其曰如何也諱莫如深深則隠苟有所見莫如
深也
虞師晉師滅夏陽(僖公)
非國而曰滅重夏陽也虞無師其曰師何也以其先晉
不可以不言師也其先晉何也為主乎滅夏陽也夏陽
者虞虢之塞邑也滅夏陽而虞虢舉矣虞之為主乎滅
夏陽何也晉獻公欲伐虢荀息曰君何不以屈産之乘
垂棘之璧而借道乎虞也公曰此晉國之寶也如受吾
幣而不借吾道則如之何荀息曰此小國之所以事大
國也彼不借吾道必不敢受吾幣如受吾幣而借吾道
則是我取之中府而藏之外府取之中廐而置之外廐
也公曰宫之竒存焉必不使受之也荀息曰宫之竒之
為人也達心而懦又少長於君達心則其言略懦則不
能強諫少長於君則君輕之且夫玩好在耳目之前而
患在一國之後此中知以上乃能慮之臣料虞君中知
以下也公遂借道而伐虢宫之竒諫曰晉國之使者其
辭卑而幣重必不便於虞虞公弗聽遂受其幣而借之
道宫之竒諫曰語曰唇亡則齒寒其斯之謂與挈其妻
子而奔曹獻公亡虢五年而後舉虞荀息牽馬操璧而
前曰璧則猶是也而馬齒加長矣
冬十月不雨
冬十月不雨者勤雨也三年春王正月不雨不雨者勤
雨也夏四月不雨一時言不雨者閔雨也閔雨者有志
乎民者也六月雨雨云者喜雨也喜雨者有志乎民者
也
秋齊侯宋公江人黃人會于陽穀
陽穀之會桓公委端搢笏而朝諸侯諸侯皆諭乎桓公
之志
秋八月諸侯盟于首戴
無中事而復舉諸侯何也尊王世子而不敢與盟也尊
則其不敢與盟何也盟者不相信也故謹信也不敢以
所不信而加之尊者桓諸侯也不能朝天子是不臣也
王世子子也塊然受諸侯之尊已而立乎其位是不子
也桓不臣王世子不子則其所善焉何也是則變之正
也天子微諸侯不享覲桓控大國扶小國統諸侯不能
以朝天子亦不敢致天王尊王世子于首戴乃所以尊
天王之命也世子含王命會齊桓亦所以尊天王之命
也世子受之可乎是亦變之正也天子微諸侯不享覲
世子受諸侯之尊已而天王尊矣世子受之可也
八年秋七月禘于太廟用致夫人
用者不宜用者也致者不宜致者也言夫人必以其氏
姓言夫人而不以氏姓非夫人也立妾之辭也非正也
夫人之我可以不夫人之乎夫人卒葬之我可以不卒
葬之乎一則以宗廟臨之而後貶焉一則以外之弗夫
人而見正焉
十年晉殺其大夫里克
稱國以殺罪累上也里克弑二君與一大夫其以累上
之辭言之何也其殺之不以其罪也其殺之不以其罪
柰何里克所為弑者為重耳也夷吾曰是又將殺我乎
故殺之不以其罪也其為重耳弑柰何晉獻公伐虢得
驪姬獻公私之有二子長曰奚齊稚曰卓子驪姬欲為
亂故謂君曰吾夜者夢夫人趨而來曰吾苦畏胡不使
大夫將衞士而衞冡乎公曰孰可使曰臣莫尊於世子
則世子可故君謂世子曰驪姬夢夫人趨而來曰吾苦
畏女其將衞士而往衞冡乎世子曰敬諾築宫宫成驪
姬又曰吾夜者夢夫人趨而來曰吾苦飢世子之宫已
成則何為不使祠也故獻公謂世子曰其祠世子祠已
祠致福於君君田而不在驪姬以酖為酒藥脯以毒獻
公田來驪姬曰世子已祠故致福於君君將食驪姬跪
曰食自外來者不可不試也覆酒於地而地賁以脯與
犬犬死驪姬下堂而啼呼曰天乎天乎國子之國也子
何遲於為君君喟然嘆曰吾與女未有過切是何與我
之深也使人謂世子曰爾其圖之世子之傅里克謂世
子曰入自明入自明則可以生不入自明則不可以生
世子曰吾君已老矣已昏矣若此而入自明明則驪姬
必死驪姬死則吾君不安所以使吾君不安者吾不若
自死吾寧自殺以安吾君以重耳為寄矣刎脰而死故
里克所為弑者為重耳也夷吾曰是又將殺我也
春王正月戊中朔隕石于宋五是月六鷁退飛過
宋都
先隕而後石何也隕而後石也於宋四竟之内曰宋後
數散辭也耳治也是月者决不日而月也六鷁退飛過
宋都先數聚辭也目治也子曰石無知之物鷁微有知
之物石無知故日之鷁微有知之物故月之君子之於
物無所苟而已石鷁且猶盡其辭而况於人乎故五石
六鷁之辭不設則王道不亢矣民所聚曰都
壬申公朝於王所
朝於廟禮也於外非禮也獨公朝與諸侯盡朝也其日
以其再致天子故謹而日之主善以内目惡以外言曰
公朝逆辭也而尊天子會於温言小諸侯温河北地以
河陽言之大天子也日繫於月月繫於時壬申公朝於
王所其不月先其所繫也以為晉文公之行事為巳傎
矣
雨螽於宋(文公)
外災不志此何以志也曰災甚也其甚柰何茅茨盡矣
著於上見於下謂之雨
夏逆婦姜于齊
其曰婦姜為其禮成乎齊也其逆者誰也親逆而稱婦
或者公與何其速婦之也曰公也其不言公何也非成
禮於齊也曰婦有姑之辭也其不言氏何也貶之也何
為貶之也夫人與有貶也
晉殺其大夫陽處父
稱國以殺罪累上也襄公已葬其以累上之辭言之何
也君漏言也上泄則下闇下闇則上聾且闇且聾無以
相通夜姑殺者也夜姑之殺柰何曰晉將與狄戰使狐
夜姑為將軍趙盾佐之陽處父曰不可古者君之使臣
也使仁者佐賢者不使賢者佐仁者今趙盾賢夜姑仁
其不可乎襄公曰諾謂夜姑曰吾始使盾佐女今女佐
盾矣夜姑曰敬諾襄公死處父主竟上事夜姑使人殺
之君漏言也故士造辟而言詭辭而出曰用我則可不
用我則無亂其德
冬十月甲午叔孫得臣敗狄于鹹
不言帥師而言敗何也直敗一人之辭也一人而曰敗
何也以衆焉言之也傳曰長狄也弟兄三人佚宕中國
瓦石不能害叔孫得臣最善射者也射其目身横九畝
斷其首而載之眉見於軾然則何為不言獲也曰古者
不重創不禽二毛故不言獲為内諱也其之齊者王子
成父殺之則未知其之晉者也
晉人納捷菑于邾弗克納
是卻克也其曰人何也微之也何為微之也長轂五百
乘緜地千里過宋鄭滕薛夐入千乘之國欲變人之主
至城下然後知何知之晚也弗克納未伐而曰弗克何
也弗克其義也捷菑晉出也貜且齊出也貜且正也捷
菑不正也
夫人姜氏歸于齊
惡宣公也有不待貶絶而罪惡見者有待貶絶而惡從
之者姪娣者不孤子之意也一人有子三人緩帶一曰
就賢也
秋九月乙丑晉趙盾弑其君夷臯(宣公)
穿弑也盾不弑而曰盾弑何也以罪盾也其以罪盾何
也曰靈公朝諸大夫而暴彈之觀其辟丸也趙盾入諫
不聽出亡至於郊趙穿弑公而後反趙盾史狐書賊曰
趙盾弑公盾曰天乎天乎予無罪孰為盾而忍弑其君
者乎史狐曰子為正卿入諫不聽出亡不遠君殺反不
討賊則志同志同則書重非子而誰故書之曰晉趙盾
弑其君夷臯者過在下也曰於盾也見忠臣之至於許
世子見孝子之至
初稅畝
初者始也古者什一藉而不稅初稅畝非正也古者三
百步為里名曰井田井田者九百畝公田居一私田稼
不善則非吏公田稼不善則非民初稅畝者非公之去
公田而履畝十取一也以公之與民為已悉矣古者公
田為居井竈䓤韭盡取焉
冬十有一月壬午公弟叔肸卒
其曰公弟叔肸賢之也其賢之何也宣弑而非之也非
之則胡為不去也曰兄弟也何去而之與之財則曰我
足矣織屨而食終身不食宣公之食君子以是為通恩
也以取貴乎春秋
冬十月(成公)
季孫行父秃晉卻克眇衞孫良夫跛曹公子手僂同時
而聘於齊齊使秃者御秃者使眇者御眇者使跛者御
跛者使僂者御僂者蕭同姪子處臺上而笑之聞於客
客不悅而去相與立胥閭而語移日不解齊人有知之
者曰齊之患必自此始矣
秋七月齊侯使國佐如師已酉及國佐盟于袁婁
鞍去國五百里爰婁去國五十里一戰緜地五百里焚
雍門之茨侵車東至海君子聞之曰夫甚甚之辭焉齊
有以取之也齊之有以取之何也敗衞師于新築侵我
北鄙傲卻獻子齊有以取之也爰婁在師之外卻克曰
反魯衞之侵地以紀侯之甗來以蕭同姪子之母為質
使耕者皆東其畝然後與子盟國佐曰反魯衞之侵地
以紀侯之甗來則諾以蕭同姪子之母為質則是齊侯
之母也齊侯之母猶晉君之母也晉君之母猶齊侯之
母也使耕者盡東其畝則是終土齊也不可請一戰一
戰不克請再再不克請三三不克請四四不克請五五
不克舉國而授於是而與之盟
九年晉人執鄭伯晉欒書帥師伐鄭
不言戰以鄭伯也為尊者諱恥為賢者諱過為親者諱
疾
莒人滅繒(襄公)
非滅也中國日卑國月夷狄時繒中國也而時非滅也
家有既亡國有既滅滅而不自知由别之而不别也莒
人滅繒非滅也立異姓以莅祭祀滅亡之道也
晉士匄帥師侵齊至穀聞齊侯卒乃還
還者事未畢之辭也受命而誅生死無所加其怒不伐
喪善之也善之則何為未畢也君不尸小事臣不專大
名善則稱君過則稱已則民作讓矣士匄外專君命故
非之也然則為士匄者宜奈何宜墠帷而歸命乎介
閽弑吳子餘祭
閽門者也寺人也不稱名姓閽不得齊於人不稱其君
閽不得君其君者也禮君不使無恥不近刑人不狎敵
不邇怨賤人非所貴也貴人非所刑也刑人非所近也
舉至賤而加之吳子吳子近刑人也閽弑吳子餘祭仇
之也
大饑
五穀不升為大饑一穀不升謂之歉二穀不升謂之饑
三穀不升謂之饉四穀不升謂之康五穀不升謂之大
侵大侵之禮君食不兼味臺榭不塗弛侯廷道不除百
官布而不制鬼神禱而不祀此大侵之禮也
衛侯之弟專出奔晉
專喜之徒也專之為喜之徒何也已雖急納其兄與人
之臣謀弑其君是亦弑君者也專其曰弟何也專有是
信者君賂不入乎喜而殺喜是君不直乎喜也故出奔
晉織絇邯鄲終身不言衞專之去合乎春秋
秋七月楚子蔡侯陳侯許男頓子胡子沈子淮夷
伐吳執齊慶封殺之(昭公)
此入而殺其不言入何也慶封封乎吳鍾離其不言伐
鍾離何也不與吳封也慶封其以齊氏何也為齊討也
靈王使人以慶封令於軍中曰有若齊慶封弑其君者
乎慶封曰子亦息我亦且一言曰有若楚公子圍弑其
兄之子而代之為君者乎軍中人粲然皆笑慶封弑其
君而不以弑君之罪罪之者慶封不為靈王服也不與
楚討也春秋之義用貴治賤用賢治不肖不以亂治亂
也孔子曰懷惡而討雖死不服其斯之謂與
秋蒐于紅
正也因蒐狩以習用武事禮之大者也艾蘭以為防置
旃以為轅門以葛覆質以為槷流旁握御轚者不得入
車軌塵馬候蹄揜禽旅御者不失其馳然後射者能中
過防弗逐不從奔之道也面傷不獻不成禽不獻禽雖
多天子取三十焉其餘與士衆以習射於射宫射而中
田不得禽則得禽田得禽而射不中則不得禽是以知
古之貴仁義而賤勇力也
夏五月戊辰許世子止弑其君買
日弑正卒也正卒則止不弑也不弑而曰弑責止也止
曰我與夫弑者不立乎其位以與其弟虺哭泣歠飦粥
嗛不容粒未踰年而死故君子即止自責而責之也
夏六月癸亥公之喪至自乾侯戊辰公即位(定公)
殯然後即位也定無正見無以正也踰年不言即位是
有故公也言即位是無故公也即位授受之道也先君
無正終則後君無正始也先君有正終則後君有正始
也戊辰公即位謹之也定之即位不可不察也公即位
何以日也戊辰之日然後即位也癸亥公之喪至自乾
侯何為戊辰之日然後即位也正君乎國然後即位也
沈子曰正棺乎兩楹之間然後即位也内之大事日即
位君之大事也其不日何也以年决者不以日决也此
則其日何也著之也何著焉踰年即位厲也於厲之中
又有義焉未殯雖有天子之命猶不敢况臨諸臣乎周
人有喪魯人有喪周人弔魯人不弔周人曰固吾臣也
使人可也魯人曰吾君也親之者也使大夫則不可也
故周人弔魯人不弔以其下成康為未久也君至尊也
去父之殯而往弔猶不敢况未殯而臨諸臣乎
九月大雩
雩月雩之正也秋大雩非正也冬大雩非正也秋大雩
雩之為非正何也毛澤未盡人力未竭未可以雩也雩
月雩之正也月之為雩之正何也其時窮人力盡然後
雩雩之正也何謂其時窮人力盡是月不雨則無及矣
是年不艾則無食矣是謂其時窮人力盡也雩之必待
其時窮人力盡何也雩者為旱求者也求者請也古之
人重請何重乎請人之所以為人者讓也請道去讓也
則是舍其所以為人也是以重之焉請哉請乎應上公
古之神人有應上公者通乎隂陽君親帥諸大夫道之
而以請焉夫請者非可貽托而往也必親之者也是以
重之
冬十月隕霜殺菽
未可以殺而殺舉重可殺而不殺舉輕其曰菽舉重也
冬十有一月庚午蔡侯以吳子及楚人戰于伯舉
楚師敗績
吳其稱子何也以蔡侯之以之舉其貴者也蔡侯之以
之則其舉貴者何也吳信中國而攘夷狄吳進矣其信
中國而攘夷狄奈何子胥父誅於楚也挾弓持矢而干
闔廬闔廬曰大之甚勇之甚為是欲興師而伐楚子胥
諫曰臣聞之君不為匹夫興師且事君猶事父也虧君
之義復父之讐臣弗為也於是止蔡昭公朝於楚有美裘
正是日囊瓦求之昭公不與為是拘昭公於南郢數年
然後得歸歸乃用事乎漢曰苟諸侯有欲伐楚者寡人
請為前列焉楚人聞之而怒為是興師而伐蔡蔡請救
於吳子胥曰蔡非有罪楚無道也君若有憂中國之心
則若此時可矣為是興師而伐楚何以不言救也救大
也
庚辰吳入楚
曰入易無楚也易無楚者壊宗廟徙陳器撻平王之墓
何以不言滅也欲存楚也其欲存楚奈何昭王之軍敗
而逃父老送之曰寡人不肖亡先君之邑父老反矣何
憂無君寡人且用此入海矣父老曰有君如此其賢也
以衆不如吳以必死不如楚相與擊之一夜而三敗吳
人復立何以謂之吳也狄之也何謂狄之也君居其君
之寢而妻其君之妻大夫居其大夫之寢而妻其大夫
之妻蓋有欲妻楚王之母者不正乘敗人之績而深為
利居人之國故及其狄道也
夏公會齊侯于頰谷公至自頰谷
離會不致何為致也危之也危之則以地致何也為危
之也其危奈何曰頰谷之會孔子相焉兩君就壇兩相
相揖齊人鼓噪而起欲以執魯君孔子歴階而上不盡
一等而視歸乎齊侯曰兩君合好夷狄之民何為來為
命司馬止之齊侯逡巡而謝曰寡人之過也退而屬其
二三大夫曰夫人率其君與之行古人之道二三子獨
率我而入夷狄之俗何為罷會齊人使優施舞於魯君
之幕下孔子曰笑君者罪當死使司馬行法焉首足異
門而出齊人來歸鄆讙龜隂之田者蓋為此也因是以
見雖有文事必有武備孔子於頰谷之會見之矣
公會晉侯及吳子于黃池(哀公)
黃池之會吳子進乎哉遂子矣吳夷狄之國也斷髮文
身欲因魯之禮因晉之權而請冠端而襲其藉於成周
以尊天王吳進矣吳東方之大國也累累致小國以會
諸侯以合乎中國吳能為之則不臣乎吳進矣王尊稱
也子卑稱也辭尊稱而居卑稱以會乎諸侯以尊天王
吳王夫差曰好冠來孔子曰大矣哉夫差未能言冠而
欲冠也
十有四年春西狩獲麟
引取之也狩地不地不狩也非狩而曰狩大獲麟故大
其適也其不言來不外麟於中國也其不言有不使麟
不恒於中國也
文章辨體彙選卷三百八十四
