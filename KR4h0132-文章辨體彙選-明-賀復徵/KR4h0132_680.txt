文章辨體彙選卷六百八十
明賀復徵編
墓碑十六(别體)
曹娥碑文(魏邯鄲淳)
孝女曹娥者上虞曹旴之女也其先與周同祖末胄荒
滛爰兹適居旴能撫節按歌婆娑樂神以漢安二年五
月時迎五君逆濤而上為水所淹不得其屍時娥年十
四號慕思旴哀吟澤畔旬有七日遂自投江死經五日
抱父屍出以漢安迄於元嘉元年青龍在辛卯莫之有
表度尚設祭誄之辭曰鬱伊孝女曄曄之姿偏其反而
令色孔儀窈窕淑女巧笑倩兮宜其家室在洽之陽大
禮未施嗟喪慈父彼蒼伊何無父孰怙訴伸告哀赴江
永號視死如歸是以眇然輕絶投入沙泥翩翩孝女載
沈載浮或泊州渚或在中流或趨湍瀨或逐波濤千夫
失聲悼痛萬餘觀者填道雲集路衢泣淚掩涕驚動國
都是以哀姜哭市杞崩城隅或有尅面引鏡𠢐耳用刀
坐臺待水抱樹而燒於戲孝女德茂此儔何者大國防
禮自修豈况庶賤露屋草茅不扶自直不鏤自彫越梁
過宋比之有殊哀此貞厲千載不渝嗚呼哀哉辭曰
名勒金石質之乾坤歲數歴祀立廟起墳光於后土顯
昭天人生賤死貴列之義門何悵華落飄零早分葩艷
窈窕永世配神若堯二女為湘夫人時效髣髴以昭後
昆
饒娥碑(唐柳宗元)
饒娥饒人饒姓娥名世漁鄱水娥為室女淵懿靖專雖
小家未嘗出游治絺葛供女事循整鄉閭敬式娥父醉
漁風卒起不能舟遂以溺死求尸不得娥聞父死走哭
水上三日不食耳鼻流血氣盡伏死明日屍出黿魚鼉
蛟浮死萬數塞川下流鄱旁小民悲感怨號以為神竒
縣人鄉人會錢具儀葬娥鄱水西橫道上追思不足相
與作石以詔後世其辭曰
生德無類氣靈而伏嗟兹孝娥惟行之周淵懿含貞好
靖不游纖葛絺紵克供以修蒸蒸在家其父世漁飲酒
不節死乎風濤匍匐來哭號天以呼顔目耳鼻膏血交
流三日頓踣氣竭形枯父尸既出孝質已殂龜鼈黿鼉
有蛟洎魚充流溢岸旁出仰浮見怪形異適與我謀鄱
民哀號或以頌歌齊女色憂傷槐罷誅趙姬完父操棹
爰謳肉刑不施漢美淳于烈烈孝娥水死上虞娥之至
德實與為儔恒人有言惟教是圖懿兹德女家世不儒
竒行特出神道莫酬窮哀㒺泄終古以留鄉人好禮爰
立兹丘建銘當道過者下車
高愍女碑(李翺)
愍女姓高妹妹名也生七歲當建中二年父彦昭以濮
陽歸天子前此賊質妹妹與其母兄而使彦昭守濮陽
及彦昭以城歸妹妹與其母兄皆死其母李氏也將死
憐妹妹之幼無辜請獨免其死而以為婢於官皆許之
妹妹不欲曰生而受辱不如死母兄且皆不免何獨生
為其母與兄將被刑咸拜於四方妹妹獨曰我家為忠
宗黨誅夷四方神祗尚何知問其父所在之方西嚮哭
再拜遂就死明年太常謚之曰愍當此之時天下之為
父母者聞之莫不欲愍女之為其子也天下之為夫者
聞之莫不欲愍女之為其室家也天下之為女與妻者
聞之莫不欲愍女之行在其身也昔者曹娥思旴自沈
於江獄吏嘑囚章女悲號思唁其兄作詩載馳緹縈上
書迺除肉刑彼四女者或孝或智或義或仁噫此愍女
厥生七年天生其知四女不倫向遂推而布之於天下
其誰不從而化焉雖有逆子必改行雖有悍妻必易心
賞一女而天下勸亦王化之大端也異哉愍女之行而
不家聞戶知也貞元十三年翺在汴州彦昭時為潁州
刺史昌黎韓愈始為余言之余既悲而嘉之於是作高
愍女碑
劉棗強碑(皮日休)
歌詩之風蕩來久矣大抵喪於南朝壊於陳叔寶然今
之業是者苟不能求古於建安即江左矣苟不能求麗
於江左即南朝矣或過為豔傷麗病者即南朝之罪人
也吾唐來有是業者言出天地外思出鬼神表讀之則
神馳八極測之則心懷四溟磊磊落落眞非世間語者
有李太白百歲有是業者彫金篆玉牢竒籠怪百鍛為
字千鍊成句雖不在躅太白亦後來之佳作也有與李
賀同時有劉棗強焉先生姓劉氏名言史不詳其鄉里
所有歌詩千首其美麗恢贍自賀外世莫得比王武俊
之節制鎮冀也先生造之武俊性雄健頗好詞藝一見
先生遂加異敬將署之賓位先生辭免武俊善騎射載
先生以貳乘逞其藝於野武俊先騎驚雙鴨起於蒲稗
間武俊控弦弦不再發雙鴨聯斃於地武俊歡甚命先
生曰某之技如是先生之詞如是可謂文武之會矣何
不立一言以讚耶先生由是馬上草射鴨歌以示武俊
議者以為禰正平鸚鵡賦之類也武俊益重先生由是
奏請官先生詔授棗強縣令先生辭疾不就世重之曰
劉棗強亦如范萊蕪之類焉故相國隴西公夷簡之節
度漢南也少與先生游且思以見命列將以襄之髹器
于事賂武俊以請先生武俊許之先生由是為漢南相
府賓冠隴西公日與之為筆宴其獻酬之歌詩大播於
當時隴西公從事或曰以某下走之才誠不足汚辱重
地劉棗強至衆必以公賓劉於幕吏之上何散之如是
公曰愚非惜幕間一足地不容劉也然視其狀有不足
稱者視公視某與劉分豈有間然哉反為之惜其壽爾
後不得已問先生所欲為先生曰司功掾甚閒或可承
闕相國由是掾之雖居官曹宴見與從事儀埒後從事
又曰劉棗強縱不容在賓署承之於掾曹詘矣奚不疏
整其秩相國不得已而表奏焉詔下之日先生不恙而
卒相國哀之慟曰果然正掾曹煞吾愛客葬之有加等
墳去襄陽郭五里曰柳子關後先生數十歲日休始以
鄙文稱於襄陽襄陽邑人劉永高士也嘗述先生之道
業嘗咏先生之歌詩且歎曰襄之人只知有孟浩然墓
不知有先生墓恐百歲之後埋滅而不聞與荆棘凡骨
溷吾子之文吾當刊焉日休曰存既摭實錄之何媿嗚
呼先生之官卑不稱其德宜加私謚然棗強之號世已
美矣故不加焉是為劉棗強碑銘曰
已矣先生祿不厚矣彼蒼不誠位既過於趙壹兮才又
逾於禰衡既當時之有道兮非沒世而無名嗚呼襄陽
之西墳高三尺而不樹者其先生之故塋
翰林侍讀學士梅公神道碑(宋王安石)
宋翰林侍讀學士正奉大夫行給事中知許州軍州事
兼管内堤堰橋道勸農事上柱國南昌郡開國公食邑
二千三百戶食實封六百戶賜紫金魚袋梅公之墓在
宣州宣城縣長安鄉西山里公有五子鼎臣德臣寶臣
輔臣清臣清臣今獨在為尚書司門郎中以公行狀及
樂安歐陽公之銘請文以刻墓碑時熙寧元年八月四
日也銘曰
公先梅伯後氏其國彌周涉秦不見史策有鋗有福著
漢名籍公福之孫詢字昌言三世弗仕陵陽之里公第
廷中判官利豐再歲而擢以丞將作以宰仁和人譽用
多主推御史侍考進士一見天子以為知已詔曰試哉
遂試中書館之集賢賜服緋魚於時繼遷兵我西鄙老
弱餽守丁彊多死靈州告危帝視不怡公請擇人使潘
羅支兵法所謂以夷攻夷帝曰誰可無如臣者曰予汝
嘉閉陷奈何公拜且跪颺言而起苟紓西師臣不愛死
出書授之往訖爾謀至疆勅還會棄靈州帝察公藝可
書帝制相或止之留佐三司其後羅支果窘西賊論將
料敵皆如所策或從或違或擠或推牾合阻夷神者公
尸黜之倅州用獄一𤯝去杭而蘇列國東屏漕輸淛河
就付將領三年告功僅得故省又以譴投守彼淮州有
僚許公相得於此與之欣然樂以忘徙使於湖北遷自
濠梁又奪一官往禆於襄坐發驛馬給奔喪者于鄂于
蘇剖將之符握節關中使總其輸煌煌金章厥賜特殊
謀復靈武度兵葫蘆秦有將瑋諾公與俱會瑋召還公
復淪胥有反咸陽能名氏朱始雖弗察後捕而誅自懷
徂池再副戎車眞宗新陟罪垢皆滌為郎度支以將廣
德外更四州楚壽陜荆乃還待制中糾獄刑有巋龍圖
其唐殖殖就以學士專其閣直輟之銓衡乘傳臨并超
遷郎秩進直樞密趨歸封駁考國中失申命選事得權
進絀加職侍讀改司羣牧移之審官審是在服伐閱積
遷給事於中告疾出許鼓歌從容方公少壯志立人上
談辭慨然帝悅而嚮及後晚出皆為將相公則老矣將
歸田里康定辛巳六月十日公七十八以其官卒公開
南昌勲爵第一夫人曰劉不及郡封封君彭城其卒先
公公卒明年季秋挾日于州山西卜祔而吉公有四子
伯為進士丞于殿中與仲前死仲賜科名叔也皆丞將
作殿中或廢或興有顯惟季時丞衛尉今為郎中論序
初終實來求詩刻示無窮
文章辨體彙選卷六百八十
文章辨體彙選卷六百八十
明賀復徵編
墓碑十六(别體)
曹娥碑文(魏邯鄲淳)
孝女曹娥者上虞曹旴之女也其先與周同祖末胄荒
滛爰兹適居旴能撫節按歌婆娑樂神以漢安二年五
月時迎五君逆濤而上為水所淹不得其屍時娥年十
四號慕思旴哀吟澤畔旬有七日遂自投江死經五日
抱父屍出以漢安迄於元嘉元年青龍在辛卯莫之有
表度尚設祭誄之辭曰鬱伊孝女曄曄之姿偏其反而
令色孔儀窈窕淑女巧笑倩兮宜其家室在洽之陽大
禮未施嗟喪慈父彼蒼伊何無父孰怙訴伸告哀赴江
永號視死如歸是以眇然輕絶投入沙泥翩翩孝女載
沈載浮或泊州渚或在中流或趨湍瀨或逐波濤千夫
失聲悼痛萬餘觀者填道雲集路衢泣淚掩涕驚動國
都是以哀姜哭市杞崩城隅或有尅面引鏡𠢐耳用刀
坐臺待水抱樹而燒於戲孝女德茂此儔何者大國防
禮自修豈况庶賤露屋草茅不扶自直不鏤自彫越梁
過宋比之有殊哀此貞厲千載不渝嗚呼哀哉辭曰
名勒金石質之乾坤歲數歴祀立廟起墳光於后土顯
昭天人生賤死貴列之義門何悵華落飄零早分葩艷
窈窕永世配神若堯二女為湘夫人時效髣髴以昭後
昆
饒娥碑(唐柳宗元)
饒娥饒人饒姓娥名世漁鄱水娥為室女淵懿靖專雖
小家未嘗出游治絺葛供女事循整鄉閭敬式娥父醉
漁風卒起不能舟遂以溺死求尸不得娥聞父死走哭
水上三日不食耳鼻流血氣盡伏死明日屍出黿魚鼉
蛟浮死萬數塞川下流鄱旁小民悲感怨號以為神竒
縣人鄉人會錢具儀葬娥鄱水西橫道上追思不足相
與作石以詔後世其辭曰
生德無類氣靈而伏嗟兹孝娥惟行之周淵懿含貞好
靖不游纖葛絺紵克供以修蒸蒸在家其父世漁飲酒
不節死乎風濤匍匐來哭號天以呼顔目耳鼻膏血交
流三日頓踣氣竭形枯父尸既出孝質已殂龜鼈黿鼉
有蛟洎魚充流溢岸旁出仰浮見怪形異適與我謀鄱
民哀號或以頌歌齊女色憂傷槐罷誅趙姬完父操棹
爰謳肉刑不施漢美淳于烈烈孝娥水死上虞娥之至
德實與為儔恒人有言惟教是圖懿兹德女家世不儒
竒行特出神道莫酬窮哀㒺泄終古以留鄉人好禮爰
立兹丘建銘當道過者下車
高愍女碑(李翺)
愍女姓高妹妹名也生七歲當建中二年父彦昭以濮
陽歸天子前此賊質妹妹與其母兄而使彦昭守濮陽
及彦昭以城歸妹妹與其母兄皆死其母李氏也將死
憐妹妹之幼無辜請獨免其死而以為婢於官皆許之
妹妹不欲曰生而受辱不如死母兄且皆不免何獨生
為其母與兄將被刑咸拜於四方妹妹獨曰我家為忠
宗黨誅夷四方神祗尚何知問其父所在之方西嚮哭
再拜遂就死明年太常謚之曰愍當此之時天下之為
父母者聞之莫不欲愍女之為其子也天下之為夫者
聞之莫不欲愍女之為其室家也天下之為女與妻者
聞之莫不欲愍女之行在其身也昔者曹娥思旴自沈
於江獄吏嘑囚章女悲號思唁其兄作詩載馳緹縈上
書迺除肉刑彼四女者或孝或智或義或仁噫此愍女
厥生七年天生其知四女不倫向遂推而布之於天下
其誰不從而化焉雖有逆子必改行雖有悍妻必易心
賞一女而天下勸亦王化之大端也異哉愍女之行而
不家聞戶知也貞元十三年翺在汴州彦昭時為潁州
刺史昌黎韓愈始為余言之余既悲而嘉之於是作高
愍女碑
劉棗強碑(皮日休)
歌詩之風蕩來久矣大抵喪於南朝壊於陳叔寶然今
之業是者苟不能求古於建安即江左矣苟不能求麗
於江左即南朝矣或過為豔傷麗病者即南朝之罪人
也吾唐來有是業者言出天地外思出鬼神表讀之則
神馳八極測之則心懷四溟磊磊落落眞非世間語者
有李太白百歲有是業者彫金篆玉牢竒籠怪百鍛為
字千鍊成句雖不在躅太白亦後來之佳作也有與李
賀同時有劉棗強焉先生姓劉氏名言史不詳其鄉里
所有歌詩千首其美麗恢贍自賀外世莫得比王武俊
之節制鎮冀也先生造之武俊性雄健頗好詞藝一見
先生遂加異敬將署之賓位先生辭免武俊善騎射載
先生以貳乘逞其藝於野武俊先騎驚雙鴨起於蒲稗
間武俊控弦弦不再發雙鴨聯斃於地武俊歡甚命先
生曰某之技如是先生之詞如是可謂文武之會矣何
不立一言以讚耶先生由是馬上草射鴨歌以示武俊
議者以為禰正平鸚鵡賦之類也武俊益重先生由是
奏請官先生詔授棗強縣令先生辭疾不就世重之曰
劉棗強亦如范萊蕪之類焉故相國隴西公夷簡之節
度漢南也少與先生游且思以見命列將以襄之髹器
于事賂武俊以請先生武俊許之先生由是為漢南相
府賓冠隴西公日與之為筆宴其獻酬之歌詩大播於
當時隴西公從事或曰以某下走之才誠不足汚辱重
地劉棗強至衆必以公賓劉於幕吏之上何散之如是
公曰愚非惜幕間一足地不容劉也然視其狀有不足
稱者視公視某與劉分豈有間然哉反為之惜其壽爾
後不得已問先生所欲為先生曰司功掾甚閒或可承
闕相國由是掾之雖居官曹宴見與從事儀埒後從事
又曰劉棗強縱不容在賓署承之於掾曹詘矣奚不疏
整其秩相國不得已而表奏焉詔下之日先生不恙而
卒相國哀之慟曰果然正掾曹煞吾愛客葬之有加等
墳去襄陽郭五里曰柳子關後先生數十歲日休始以
鄙文稱於襄陽襄陽邑人劉永高士也嘗述先生之道
業嘗咏先生之歌詩且歎曰襄之人只知有孟浩然墓
不知有先生墓恐百歲之後埋滅而不聞與荆棘凡骨
溷吾子之文吾當刊焉日休曰存既摭實錄之何媿嗚
呼先生之官卑不稱其德宜加私謚然棗強之號世已
美矣故不加焉是為劉棗強碑銘曰
已矣先生祿不厚矣彼蒼不誠位既過於趙壹兮才又
逾於禰衡既當時之有道兮非沒世而無名嗚呼襄陽
之西墳高三尺而不樹者其先生之故塋
翰林侍讀學士梅公神道碑(宋王安石)
宋翰林侍讀學士正奉大夫行給事中知許州軍州事
兼管内堤堰橋道勸農事上柱國南昌郡開國公食邑
二千三百戶食實封六百戶賜紫金魚袋梅公之墓在
宣州宣城縣長安鄉西山里公有五子鼎臣德臣寶臣
輔臣清臣清臣今獨在為尚書司門郎中以公行狀及
樂安歐陽公之銘請文以刻墓碑時熙寧元年八月四
日也銘曰
公先梅伯後氏其國彌周涉秦不見史策有鋗有福著
漢名籍公福之孫詢字昌言三世弗仕陵陽之里公第
廷中判官利豐再歲而擢以丞將作以宰仁和人譽用
多主推御史侍考進士一見天子以為知已詔曰試哉
遂試中書館之集賢賜服緋魚於時繼遷兵我西鄙老
弱餽守丁彊多死靈州告危帝視不怡公請擇人使潘
羅支兵法所謂以夷攻夷帝曰誰可無如臣者曰予汝
嘉閉陷奈何公拜且跪颺言而起苟紓西師臣不愛死
出書授之往訖爾謀至疆勅還會棄靈州帝察公藝可
書帝制相或止之留佐三司其後羅支果窘西賊論將
料敵皆如所策或從或違或擠或推牾合阻夷神者公
尸黜之倅州用獄一𤯝去杭而蘇列國東屏漕輸淛河
就付將領三年告功僅得故省又以譴投守彼淮州有
僚許公相得於此與之欣然樂以忘徙使於湖北遷自
濠梁又奪一官往禆於襄坐發驛馬給奔喪者于鄂于
蘇剖將之符握節關中使總其輸煌煌金章厥賜特殊
謀復靈武度兵葫蘆秦有將瑋諾公與俱會瑋召還公
復淪胥有反咸陽能名氏朱始雖弗察後捕而誅自懷
徂池再副戎車眞宗新陟罪垢皆滌為郎度支以將廣
德外更四州楚壽陜荆乃還待制中糾獄刑有巋龍圖
其唐殖殖就以學士專其閣直輟之銓衡乘傳臨并超
遷郎秩進直樞密趨歸封駁考國中失申命選事得權
進絀加職侍讀改司羣牧移之審官審是在服伐閱積
遷給事於中告疾出許鼓歌從容方公少壯志立人上
談辭慨然帝悅而嚮及後晚出皆為將相公則老矣將
歸田里康定辛巳六月十日公七十八以其官卒公開
南昌勲爵第一夫人曰劉不及郡封封君彭城其卒先
公公卒明年季秋挾日于州山西卜祔而吉公有四子
伯為進士丞于殿中與仲前死仲賜科名叔也皆丞將
作殿中或廢或興有顯惟季時丞衛尉今為郎中論序
初終實來求詩刻示無窮
文章辨體彙選卷六百八十
