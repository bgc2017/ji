文章辨體彙選卷七百三十
明賀復徵編
墓誌三十三(以下别體)
司空章昭達墓誌(陳徐陵)
周原膴膴佳氣葱葱王業攸興帝圖斯盛在昔光武佐
命鄰縣者鄧侯高祖元臣同郡者蕭相公台輔之量便
著綺䊵瑚璉之姿無待琱琢起家為東宫直前所奉之
君則梁簡文皇帝既而黑山巨盜憑陵上國白水強蕃
虔劉中夏公傾其産業募是驍雄思報星儲累殱鯨寇
属幽風有象代邸方降搜荆楚之英才資班輸之妙略
百樓忽起登雲霄而俯臨萬弩俱張隨雷霆而並震揚
兵於九天之上決勝於千里之中殪彼羣兇皆無旋踵
陳寳應志懷反叛客引周廸資其食力更事窺窬公奉
詔崇朝飲冰將力前茅後勁步驟奔馳仍同甌閩殄其
窠窟若夫鳴蛇之洞深谷隠於蒼天飛猨之嶺喬樹參
於雲日宜越艇而登嶠蒙燕犀而涉江威武紛紜震山
風海於是咸俘偽帥悉據高墉爰洎滄溟莫不懲乂既
而齊人無信將謀郢藩鬭艦戈船窺江淹漢公纔聞羽
檄遽稟師期馳襲荆鄖應旹燒蕩方欲宣威隴&KR0648;大討
梁華屬上將之韜光逢中台之掩曜大建三年薨於軍
幕爾乃青烏相墓白鵲標墳林有逃車樹同華蓋前旍
熊軾後乘龍輭介士發三河之民哀鐃同駟馬之曲長
安傳坐恩禮盛於西京襄陽墮淚悲慟喧於南峴
唐故邢國公李密墓誌(唐魏徵)
觀夫天造草昧之初有聖綸經之始原逐鹿而猶走瞻
鳥飛而未定必有異人間出命世挺生負問鼎之雄圖
鬱拔山之壯氣控御英傑鞭撻區宇志逸風颷勢傾海
嶽或一丸請封函谷或八千以割鴻溝夏殷資以興亡
楚漢由其輕重懋功隳乎既立竒策敗於垂成仰龍門
以摧鱗望天池而墜翼求之前載豈代有其人者哉公
諱密字玄邃隴西成紀人自種德降祉弘道垂風導碧
海之長瀾疎閬峰之遥搆家傳餘慶明哲繼軌諭明德
則弼諧舜禹語武功則經綸秦漢其餘令望且公且侯
垂翠緌拖鳴玉者蓋亦耆舊未能盡傳良史莫能詳載
矣曾祖弼周太師上柱國衛公祖曜周太保魏公父寬
隋上柱國大將軍涼州總管蒲山郡公並匡周之美吕
望愧其嘉謀平吳之功杜預慚其遠略公渥洼龍種丹
穴鳳雛降列象之玄精稟成形之秀氣雲生五色一目
千里起家左親衛府東宫千牛備身馳驅武帳暉映廊
廡出入龍樓光生道路隋文帝精華已竭義不斷恩始
開凌長之源將至覆宗之禍公見幾而作謝病言歸優
游經史晦明藏用風塵靡雜賓友簡通交必一時之俊
談必霸王之略尚書令景武公楊素崕岸峻峙天資宏
亮壁立千仞直上萬尋嗣關西之孔子追陜東之姬旦
深謀遠鑒獨步當時公年甫弱冠時人未許景武一見
風神稱其傑出乃命諸子從而友焉並結以始終之期
申以死生之分暨有隋二世肆虐黔首三象霧塞五嶽
塵飛妖灾所臻匪惟血落星隕怨讟所動寧止石言鬼
哭轍迹遍於天下徭戍窮於海外冤魂塞宇宙白骨蔽
原野墳壠發掘城郭丘墟萬里蕭條人烟斷絶公與楚
公叶契共拯横流未息溟海之波幾及昆岡之火亡自
道中竄身草澤奮臂大呼羣雄嚮起豹變梁楚鳳翔鞏
洛據敖庾而塞轘轅登太行而臨白馬九服諸侯四方
豪傑或跨州連郡或稱帝圖王合從締交争亡秦族者
莫不驅兹青犢背彼黑山擊長轂以雷奔望高旗而電
集不期而會者以百千數遂大開幕府肇啓霸圖敷七
德以宣威掩八紘而取俊鱗羽畢萃草澤無遺於是發
人文以化之播仁義以乘之應時機以鼓之總羣策以
決之九野風馳六合雷駭彈壓趙燕震驚江漢世充甚
昆陽之敗煬帝同望夷之禍化及師殱於黎陽建德稽
顙於河朔七國之地四為我有五都之所三在域中邊
騎千羣長戟百萬飲馬則河洛可竭作氣則嵩華自飛
近無不懷遠無不肅聲溢寰宇威懾華夷屬人神之乏主
以天下為已任荒裔佇來蘇之望遺黎有息肩之所雖
實下民伊賴然非上帝所臨壯志展於人謀雄圖屈於
天命始先鳴於大樹終垂翅於羣孽乃眷西顧舉兹東
夏載驅周道來謁承明帝曰念功降兹休命上柱國封
邢國公拜光禄卿公雖威未振主自以謀蓋當世舊部
先附多出其右故吏後來或居乎上懷漁陽之憤憤恥
從吳耿後列同淮隂之怏怏羞與絳灌為伍負其智勇
頗不自安俄屬元帥秦王經營瀍洛亦親承秘策率卒
先行既出雞鳴之關方次休牛之塞詔命施號更盡嘉
謀公想雲夢之偽遊慮青衣之詐反心辭魏闕之下志
在江湖之上慕范蠡之高蹈追赤松之遠遊熊耳峯危
羊腸徑險降吳不可歸蜀無路短兵既接修途已窮隂
陵失道詎展拔山之力騅馬不逝徒切虞兮之歌臨陣
喪元時年三十有七故吏上柱國黎陽總管曹國公徐
世勣等表請收葬有詔許焉體質貞明機神警悟五行
一覽半面十年雅善書劍尤精文史輕一夫之勇學萬
人之敵至於三令五申之法七縱七擒之功出天入地
之竒拔幟擁沙之策莫不動如神化應變無窮負縱横
之才遇風雲之會望紫氣以驤首凌扶搖而振翮總不
召之衆問獨夫之罪從我如流三分將二遂有囊括四
海之志併吞六國之心既而神器有歸朝宗天闕率從
義之旅為勤王之師更望重自疑功高自懼將遠遊以
逃難翻途窮而及禍惜乎高鳥未盡良弓遽折敵國猶
梗謀臣已喪天子過細柳以興嗟聞鼔鼙而軫慮雅重
事人之節方申詔葬之禮粤以武德二年某月日葬於
黎陽山西南五里之平原禮也故吏徐世勣等或同嬰
世網共涉艱難感意氣於一言託風雲於千載所恨並
發唐代不列元凱之功俱為漢臣獨漏山河之誓是以
慟深欒布悲甚向雄慮陵谷之推移勒斯銘於泉戸庶
使神遊楚國無慚項羽之臣魂往齊都不愧田横之冢
顧姬王麗人墓誌(明王穉登)
往閱古今圖籍志見所載美婦人傳蓋有其目而亡其
書意遂就足成之於是稽竹帛之未盡訪蠧魚之所遺
見古所謂美婦人者莫不眉如青山面若丹萼娟麗則
天帝為稱清揚則山河作頌美哉其顔色之極乎然
考其盛衰往往淪落以死其有天幸能善始終者十靡
一二於是乎傷紅粉之無命而痛佳人之不遭也北來
燕山邂逅顧君汝所出其姬王麗人墓志讀之凄然感
余心焉嗟乎妾之薄命從古為然匪自今矣按志麗人
王氏名某某郡人本良家子凡兩嫁為楊氏張氏婦二
姓並狹邪倡家麗人以故失身為倡為倡不幸非其志
也青蓮鄂鄂出於淤泥靈芝煌煌生彼糞壤豈不惜乎
當其時風生北里車馬如星雲暗東門笙歌沸地五陵
七貴之子傾白璧而圖歡奉黃金而為夀者雁行屋裏
魚貫門前然而桃花無語心不在乎路傍柳色含顰絲
願垂於墻裏時惟顧君恂恂經生韶年竒偉鸚鵡傾座
鳳雛照人麗人一見目成終天心矢驕靡爛漫之夫薰
轑衒鬻之子投珠請佩争為後先而麗人之心石如也
綠綺成奉而窈窕輸心紅拂流眄而英雄生氣余以是
有感乎麗人不在區區粉墨間矣未幾東方竊發南土
沸騰麗人自顧光艷懼落賊鋒乃毁容魚服竄伏田間
以免陳妻分鑑身獨避乎越公柳媛閉門節不隳於叱
利有美英英皎然完璧矣後一年始歸顧君落籍從夫
益修婦軌易箜篌以刀尺去珠翠為辟纑居卑有却輦
之義妙解有說詩之辨閑家有絡秀之智相主有李娃
之節内外唶唶岐口稱賢明月不圓竒花易落曾不幾
何病瘵京師以死年纔二十有三嗚呼天矣寳釵堕而
飛燕亡青銅缺而盤龍隠嗟嗟夫君聽猿叫而論腸指
鵑啼而喻血傾城之痛何時釋也及是顧君拜官光禄
卜以某年月日葬麗人於某原買土而瘞雲鬟種樹而
封玉骨悲夫悲夫顧君以僕負雕龍之望擅泣珠之技
空山片石倩僕為文嗚呼楚峽白雲作賦何慚於宋玉
曹江黃絹題碑不讓乎邯鄲後世織柳編蒲之士想燕
子而名樓惜鶯聲而立傳兹墓豈但樵蘇不及抑亦金
石長存云耳
文章辨體彙選卷七百三十
文章辨體彙選卷七百三十
明賀復徵編
墓誌三十三(以下别體)
司空章昭達墓誌(陳徐陵)
周原膴膴佳氣葱葱王業攸興帝圖斯盛在昔光武佐
命鄰縣者鄧侯高祖元臣同郡者蕭相公台輔之量便
著綺䊵瑚璉之姿無待琱琢起家為東宫直前所奉之
君則梁簡文皇帝既而黑山巨盜憑陵上國白水強蕃
虔劉中夏公傾其産業募是驍雄思報星儲累殱鯨寇
属幽風有象代邸方降搜荆楚之英才資班輸之妙略
百樓忽起登雲霄而俯臨萬弩俱張隨雷霆而並震揚
兵於九天之上決勝於千里之中殪彼羣兇皆無旋踵
陳寳應志懷反叛客引周廸資其食力更事窺窬公奉
詔崇朝飲冰將力前茅後勁步驟奔馳仍同甌閩殄其
窠窟若夫鳴蛇之洞深谷隠於蒼天飛猨之嶺喬樹參
於雲日宜越艇而登嶠蒙燕犀而涉江威武紛紜震山
風海於是咸俘偽帥悉據高墉爰洎滄溟莫不懲乂既
而齊人無信將謀郢藩鬭艦戈船窺江淹漢公纔聞羽
檄遽稟師期馳襲荆鄖應旹燒蕩方欲宣威隴&KR0648;大討
梁華屬上將之韜光逢中台之掩曜大建三年薨於軍
幕爾乃青烏相墓白鵲標墳林有逃車樹同華蓋前旍
熊軾後乘龍輭介士發三河之民哀鐃同駟馬之曲長
安傳坐恩禮盛於西京襄陽墮淚悲慟喧於南峴
唐故邢國公李密墓誌(唐魏徵)
觀夫天造草昧之初有聖綸經之始原逐鹿而猶走瞻
鳥飛而未定必有異人間出命世挺生負問鼎之雄圖
鬱拔山之壯氣控御英傑鞭撻區宇志逸風颷勢傾海
嶽或一丸請封函谷或八千以割鴻溝夏殷資以興亡
楚漢由其輕重懋功隳乎既立竒策敗於垂成仰龍門
以摧鱗望天池而墜翼求之前載豈代有其人者哉公
諱密字玄邃隴西成紀人自種德降祉弘道垂風導碧
海之長瀾疎閬峰之遥搆家傳餘慶明哲繼軌諭明德
則弼諧舜禹語武功則經綸秦漢其餘令望且公且侯
垂翠緌拖鳴玉者蓋亦耆舊未能盡傳良史莫能詳載
矣曾祖弼周太師上柱國衛公祖曜周太保魏公父寬
隋上柱國大將軍涼州總管蒲山郡公並匡周之美吕
望愧其嘉謀平吳之功杜預慚其遠略公渥洼龍種丹
穴鳳雛降列象之玄精稟成形之秀氣雲生五色一目
千里起家左親衛府東宫千牛備身馳驅武帳暉映廊
廡出入龍樓光生道路隋文帝精華已竭義不斷恩始
開凌長之源將至覆宗之禍公見幾而作謝病言歸優
游經史晦明藏用風塵靡雜賓友簡通交必一時之俊
談必霸王之略尚書令景武公楊素崕岸峻峙天資宏
亮壁立千仞直上萬尋嗣關西之孔子追陜東之姬旦
深謀遠鑒獨步當時公年甫弱冠時人未許景武一見
風神稱其傑出乃命諸子從而友焉並結以始終之期
申以死生之分暨有隋二世肆虐黔首三象霧塞五嶽
塵飛妖灾所臻匪惟血落星隕怨讟所動寧止石言鬼
哭轍迹遍於天下徭戍窮於海外冤魂塞宇宙白骨蔽
原野墳壠發掘城郭丘墟萬里蕭條人烟斷絶公與楚
公叶契共拯横流未息溟海之波幾及昆岡之火亡自
道中竄身草澤奮臂大呼羣雄嚮起豹變梁楚鳳翔鞏
洛據敖庾而塞轘轅登太行而臨白馬九服諸侯四方
豪傑或跨州連郡或稱帝圖王合從締交争亡秦族者
莫不驅兹青犢背彼黑山擊長轂以雷奔望高旗而電
集不期而會者以百千數遂大開幕府肇啓霸圖敷七
德以宣威掩八紘而取俊鱗羽畢萃草澤無遺於是發
人文以化之播仁義以乘之應時機以鼓之總羣策以
決之九野風馳六合雷駭彈壓趙燕震驚江漢世充甚
昆陽之敗煬帝同望夷之禍化及師殱於黎陽建德稽
顙於河朔七國之地四為我有五都之所三在域中邊
騎千羣長戟百萬飲馬則河洛可竭作氣則嵩華自飛
近無不懷遠無不肅聲溢寰宇威懾華夷屬人神之乏主
以天下為已任荒裔佇來蘇之望遺黎有息肩之所雖
實下民伊賴然非上帝所臨壯志展於人謀雄圖屈於
天命始先鳴於大樹終垂翅於羣孽乃眷西顧舉兹東
夏載驅周道來謁承明帝曰念功降兹休命上柱國封
邢國公拜光禄卿公雖威未振主自以謀蓋當世舊部
先附多出其右故吏後來或居乎上懷漁陽之憤憤恥
從吳耿後列同淮隂之怏怏羞與絳灌為伍負其智勇
頗不自安俄屬元帥秦王經營瀍洛亦親承秘策率卒
先行既出雞鳴之關方次休牛之塞詔命施號更盡嘉
謀公想雲夢之偽遊慮青衣之詐反心辭魏闕之下志
在江湖之上慕范蠡之高蹈追赤松之遠遊熊耳峯危
羊腸徑險降吳不可歸蜀無路短兵既接修途已窮隂
陵失道詎展拔山之力騅馬不逝徒切虞兮之歌臨陣
喪元時年三十有七故吏上柱國黎陽總管曹國公徐
世勣等表請收葬有詔許焉體質貞明機神警悟五行
一覽半面十年雅善書劍尤精文史輕一夫之勇學萬
人之敵至於三令五申之法七縱七擒之功出天入地
之竒拔幟擁沙之策莫不動如神化應變無窮負縱横
之才遇風雲之會望紫氣以驤首凌扶搖而振翮總不
召之衆問獨夫之罪從我如流三分將二遂有囊括四
海之志併吞六國之心既而神器有歸朝宗天闕率從
義之旅為勤王之師更望重自疑功高自懼將遠遊以
逃難翻途窮而及禍惜乎高鳥未盡良弓遽折敵國猶
梗謀臣已喪天子過細柳以興嗟聞鼔鼙而軫慮雅重
事人之節方申詔葬之禮粤以武德二年某月日葬於
黎陽山西南五里之平原禮也故吏徐世勣等或同嬰
世網共涉艱難感意氣於一言託風雲於千載所恨並
發唐代不列元凱之功俱為漢臣獨漏山河之誓是以
慟深欒布悲甚向雄慮陵谷之推移勒斯銘於泉戸庶
使神遊楚國無慚項羽之臣魂往齊都不愧田横之冢
顧姬王麗人墓誌(明王穉登)
往閱古今圖籍志見所載美婦人傳蓋有其目而亡其
書意遂就足成之於是稽竹帛之未盡訪蠧魚之所遺
見古所謂美婦人者莫不眉如青山面若丹萼娟麗則
天帝為稱清揚則山河作頌美哉其顔色之極乎然
考其盛衰往往淪落以死其有天幸能善始終者十靡
一二於是乎傷紅粉之無命而痛佳人之不遭也北來
燕山邂逅顧君汝所出其姬王麗人墓志讀之凄然感
余心焉嗟乎妾之薄命從古為然匪自今矣按志麗人
王氏名某某郡人本良家子凡兩嫁為楊氏張氏婦二
姓並狹邪倡家麗人以故失身為倡為倡不幸非其志
也青蓮鄂鄂出於淤泥靈芝煌煌生彼糞壤豈不惜乎
當其時風生北里車馬如星雲暗東門笙歌沸地五陵
七貴之子傾白璧而圖歡奉黃金而為夀者雁行屋裏
魚貫門前然而桃花無語心不在乎路傍柳色含顰絲
願垂於墻裏時惟顧君恂恂經生韶年竒偉鸚鵡傾座
鳳雛照人麗人一見目成終天心矢驕靡爛漫之夫薰
轑衒鬻之子投珠請佩争為後先而麗人之心石如也
綠綺成奉而窈窕輸心紅拂流眄而英雄生氣余以是
有感乎麗人不在區區粉墨間矣未幾東方竊發南土
沸騰麗人自顧光艷懼落賊鋒乃毁容魚服竄伏田間
以免陳妻分鑑身獨避乎越公柳媛閉門節不隳於叱
利有美英英皎然完璧矣後一年始歸顧君落籍從夫
益修婦軌易箜篌以刀尺去珠翠為辟纑居卑有却輦
之義妙解有說詩之辨閑家有絡秀之智相主有李娃
之節内外唶唶岐口稱賢明月不圓竒花易落曾不幾
何病瘵京師以死年纔二十有三嗚呼天矣寳釵堕而
飛燕亡青銅缺而盤龍隠嗟嗟夫君聽猿叫而論腸指
鵑啼而喻血傾城之痛何時釋也及是顧君拜官光禄
卜以某年月日葬麗人於某原買土而瘞雲鬟種樹而
封玉骨悲夫悲夫顧君以僕負雕龍之望擅泣珠之技
空山片石倩僕為文嗚呼楚峽白雲作賦何慚於宋玉
曹江黃絹題碑不讓乎邯鄲後世織柳編蒲之士想燕
子而名樓惜鶯聲而立傳兹墓豈但樵蘇不及抑亦金
石長存云耳
文章辨體彙選卷七百三十
