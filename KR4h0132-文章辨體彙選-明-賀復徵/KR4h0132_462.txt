文章辨體彙選卷四百六十二
明賀復徵編
頌七(庶物類)
山川頌(漢董仲舒)
山則巃嵸&KR1041;&KR0034;嵬崔㠑巍久不崩陁似夫仁人志士孔
子曰山川神祗立寶藏葅器用資曲直合大者可以為
宫室臺榭小者可以為舟轝浮灄大者無不中小者無
不入持斧則砍折鎌則艾生人立禽獸伏死人多多則
功而不言是以君子取譬也且積土成山無損也成其
高無害也成其大無虧也小其上泰其下久長安後世
無有去就儼然獨處惟山之意詩云節彼南山惟石巖
巖赫赫師尹民具爾瞻此之謂也水則源泉混混泫泫
晝夜不竭既似力者盈科後行既似持平者循岳赴下
不遺小間既似察者循谿谷不迷或奏萬里而必至既
似知者鄣防山而能清淨既似知命者不清而入潔清
而出既似善化者赴千仞之壑而不疑既似勇者物皆
困於火而水獨勝之既似武者咸得之而生失之而死
既似有德者孔子在川上曰逝者如斯夫不舍晝夜此
之謂也
草木頌(梁江淹)
僕一命之微遭萬代之幸不能鐫心礪骨以報所象擢
翼驤首自致丹梯爰乃恭承嘉惠守職閩中且僕生人
之樂久已盡矣所愛兩株樹十莖草之間耳今所鑿處
前峻山以蔽日後幽晦以多阻饑援搜索石瀨淺淺庭
中有故池水常決雖無魚梁釣臺處處可坐而葉饒冬
榮花有夏色兹赤縣之東南乎何其竒異也結莖吐秀
數千餘類心所憐者十有五族焉各為一頌以寫勞魂
金荆
江南之山連障連天既抱紫霞亦漱絳烟金荆嘉樹涵
露宅仙姱節詎及幽意誰傳
相思
竦枝碧澗卧根石林日月斷色霧雨恒隂綠秀入炤丹
寔四臨公子不至山客徒尋
豫章
伊南有材匪桂匪椒下貫金壤上籠赤霄盤薄廣結梢
瑟曾喬七年乃識非曰終朝
栟櫚
異木之生疑竹疑草攅叢石逕森蓯山道烟岫相珍雲
壑共寶不華不縟何避工巧
杉
桐梓舊麗松栝稱竒焉如兹品獨秀青崖羣木歛望雜
草不窺長入烟氣永參鸞螭
檉
木貴冬榮檉寔寒色停黛峯頂搖翠石側碧葉罨藹頳
柯翕赩方陋筠檟遠笑荆棘
楊梅
寶跨荔枝芳軼木蘭懷蘂挺實涵英糅丹鏡日繡壑炤
霞綺巒為我羽翼委君玉盤
山桃
惟園有實惟山有叢丹蘤擎露紫榮繞風引霧如電映
烟成虹伊春之秀乃華之宗
山中石榴
美木艷樹誰望誰待縹華翠萼紅華絳采炤列泉石芬
披山海竒麗不徙霜雪不改
木蓮
迸采泉壑勝光淵丘緗麗碧巘紅豔桂州山人結侣靈
俗共遊時至不採為子淹留
石上菖蒲
藥寔靈品爰乃輔性却痾衛福蠲邪養正縹色外妍金
光内映草經所珍仙圖是詠
黃連
黃連上草丹沙之次禦孽辟妖長靈久視驂龍行天馴
鳳匝地鴻飛以儀順道則利
薯蕷
華不可炫葉非足憐微根儻餌葉劍為仙黃金共鑄青
艧爭妍君謂無妄我驗衡山
杜若
山中杜若嘉爾翠質不竒不俗載華載實同銜夕露共
烘朝日夷險無二沈冥如一
藿香
桂以過冽麝以太芬摧阻天壽夭折人文詎及藿香微
馥微薰攝靈百仞養氣青雰
魚枕冠頌(蘇軾)
瑩淨魚枕冠細觀初何物形氣偶相值忽然而為魚不
幸遭網罟剖魚而得枕方其得枕時是枕非復魚湯火
就模範巉然冠五岳方其為冠時是冠非復枕成壊無
窮已䆒竟亦非冠假使未變壊送與無髮人簮導無所
施是名為何物我觀此幻身已作露電觀而况身外物
露電亦無有佛子慈閔故願受我此冠若見冠非冠即
知我非我
代李樵卧帳頌(蘇轍)
子瞻在黃日以卧帳遺李樵以頌問曰問李巖老何心
居此愛護鐡牛帳闌佛子樵不能荅紹聖二年九月訪
予高安戲代荅之
鐡牛正卧佛子正渴奪我與爾是天人業為我害爾是
地獄業安卧此間我爾休歇兹大寶帳為降魔設
勸石洞道真師染袈裟頌(黃庭堅)
丈夫出家當被壊色衣蜀僧袈裟多似苾芻尼輕羅縐
縠染成春柳絲撩蜂引蝶唯欠遠山眉
缺月鏡頌(黃庭堅)
瞭然一破鏡贈與座上涪翁為之作頌
月墜鏡中無滅無生月雖缺半影像圓成
文章辨體彙選卷四百六十二
文章辨體彙選卷四百六十二
明賀復徵編
頌七(庶物類)
山川頌(漢董仲舒)
山則巃嵸&KR1041;&KR0034;嵬崔㠑巍久不崩陁似夫仁人志士孔
子曰山川神祗立寶藏葅器用資曲直合大者可以為
宫室臺榭小者可以為舟轝浮灄大者無不中小者無
不入持斧則砍折鎌則艾生人立禽獸伏死人多多則
功而不言是以君子取譬也且積土成山無損也成其
高無害也成其大無虧也小其上泰其下久長安後世
無有去就儼然獨處惟山之意詩云節彼南山惟石巖
巖赫赫師尹民具爾瞻此之謂也水則源泉混混泫泫
晝夜不竭既似力者盈科後行既似持平者循岳赴下
不遺小間既似察者循谿谷不迷或奏萬里而必至既
似知者鄣防山而能清淨既似知命者不清而入潔清
而出既似善化者赴千仞之壑而不疑既似勇者物皆
困於火而水獨勝之既似武者咸得之而生失之而死
既似有德者孔子在川上曰逝者如斯夫不舍晝夜此
之謂也
草木頌(梁江淹)
僕一命之微遭萬代之幸不能鐫心礪骨以報所象擢
翼驤首自致丹梯爰乃恭承嘉惠守職閩中且僕生人
之樂久已盡矣所愛兩株樹十莖草之間耳今所鑿處
前峻山以蔽日後幽晦以多阻饑援搜索石瀨淺淺庭
中有故池水常決雖無魚梁釣臺處處可坐而葉饒冬
榮花有夏色兹赤縣之東南乎何其竒異也結莖吐秀
數千餘類心所憐者十有五族焉各為一頌以寫勞魂
金荆
江南之山連障連天既抱紫霞亦漱絳烟金荆嘉樹涵
露宅仙姱節詎及幽意誰傳
相思
竦枝碧澗卧根石林日月斷色霧雨恒隂綠秀入炤丹
寔四臨公子不至山客徒尋
豫章
伊南有材匪桂匪椒下貫金壤上籠赤霄盤薄廣結梢
瑟曾喬七年乃識非曰終朝
栟櫚
異木之生疑竹疑草攅叢石逕森蓯山道烟岫相珍雲
壑共寶不華不縟何避工巧
杉
桐梓舊麗松栝稱竒焉如兹品獨秀青崖羣木歛望雜
草不窺長入烟氣永參鸞螭
檉
木貴冬榮檉寔寒色停黛峯頂搖翠石側碧葉罨藹頳
柯翕赩方陋筠檟遠笑荆棘
楊梅
寶跨荔枝芳軼木蘭懷蘂挺實涵英糅丹鏡日繡壑炤
霞綺巒為我羽翼委君玉盤
山桃
惟園有實惟山有叢丹蘤擎露紫榮繞風引霧如電映
烟成虹伊春之秀乃華之宗
山中石榴
美木艷樹誰望誰待縹華翠萼紅華絳采炤列泉石芬
披山海竒麗不徙霜雪不改
木蓮
迸采泉壑勝光淵丘緗麗碧巘紅豔桂州山人結侣靈
俗共遊時至不採為子淹留
石上菖蒲
藥寔靈品爰乃輔性却痾衛福蠲邪養正縹色外妍金
光内映草經所珍仙圖是詠
黃連
黃連上草丹沙之次禦孽辟妖長靈久視驂龍行天馴
鳳匝地鴻飛以儀順道則利
薯蕷
華不可炫葉非足憐微根儻餌葉劍為仙黃金共鑄青
艧爭妍君謂無妄我驗衡山
杜若
山中杜若嘉爾翠質不竒不俗載華載實同銜夕露共
烘朝日夷險無二沈冥如一
藿香
桂以過冽麝以太芬摧阻天壽夭折人文詎及藿香微
馥微薰攝靈百仞養氣青雰
魚枕冠頌(蘇軾)
瑩淨魚枕冠細觀初何物形氣偶相值忽然而為魚不
幸遭網罟剖魚而得枕方其得枕時是枕非復魚湯火
就模範巉然冠五岳方其為冠時是冠非復枕成壊無
窮已䆒竟亦非冠假使未變壊送與無髮人簮導無所
施是名為何物我觀此幻身已作露電觀而况身外物
露電亦無有佛子慈閔故願受我此冠若見冠非冠即
知我非我
代李樵卧帳頌(蘇轍)
子瞻在黃日以卧帳遺李樵以頌問曰問李巖老何心
居此愛護鐡牛帳闌佛子樵不能荅紹聖二年九月訪
予高安戲代荅之
鐡牛正卧佛子正渴奪我與爾是天人業為我害爾是
地獄業安卧此間我爾休歇兹大寶帳為降魔設
勸石洞道真師染袈裟頌(黃庭堅)
丈夫出家當被壊色衣蜀僧袈裟多似苾芻尼輕羅縐
縠染成春柳絲撩蜂引蝶唯欠遠山眉
缺月鏡頌(黃庭堅)
瞭然一破鏡贈與座上涪翁為之作頌
月墜鏡中無滅無生月雖缺半影像圓成
文章辨體彙選卷四百六十二
