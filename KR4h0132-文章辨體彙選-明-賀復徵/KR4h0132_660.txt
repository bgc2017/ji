文章辨體彙選卷六百六十
明賀復徵編
碑十九(排體佛宇)
頭陀寺碑文(齊王中)
盖聞挹朝夕之池者無以測其淺深仰蒼蒼之色者
不足知其遠近况視聽之外若存若亡心行之表不
生不滅者哉是以掩室摩竭用啓息言之津杜口毗
邪以通得意之路然語彛倫者必求宗於九疇談隂
陽者亦研幾于六位是故三才旣辨識妙物之功萬
象已陳悟太極之致言之不可以已其在兹乎然爻
繫所筌窮於此域則稱謂所絶形乎彼岸矣彼岸者
引之于有則高謝四流推之於無則俯弘六度名言
不得其性相随迎不見其終始不可以學地知不可
以意生及其湼盤之藴也夫幽谷無私有至斯響洪
鐘虚受無來不應况身法圓對規矩冥立一音稱物
宫商潜運是以如來利見迦維託生王室憑五衍之
軾拯溺逝川開八正之門大庇交喪於是玄關幽鍵
感而遂通遥源濬波酌而不竭行不捨之檀而施洽
羣有唱無緣之慈而澤周萬物演勿照之明而鑒窮
沙界導亡機之權而功濟塵劫時義遠矣能事畢矣
然後拂衣雙樹脫屣金沙惟恍惟惚不皦不昧莫繫
於去來復歸於無物因斯而談則棲遑大千無為之
寂不撓焚燎堅林不盡之靈無歇大矣哉正法既沒
象教陵夷寄鑿異端者以違方為得一順非辨偽者
比微言於目論於是馬鳴幽讃龍樹虚求並振頽綱
俱維絶紐蔭法雲於真際則火宅晨凉曜慧日于康
衢則重昏夜曉故能使三十七品有樽俎之師九十
六種無藩籬之固既而方廣東被教肄南移周魯二
莊親昭夜景之鑒漢晉两明並勒丹青之飾然後遺
文間出列刹相望澄什結轍於山西林遠肩随乎江
左矣頭陀寺者沙門釋慧宗之所立也南則大川浩
汗雲霞之所沃蕩北則層峰削成日月之所迴薄西
眺城邑百雉紆餘東望平臯千里超忽信楚都之勝
地也宗法師行㓗珪璧擁錫來游以為宅生者緣業
空則緣廢存軀者惑理勝則惑亡遂欲捨百齡於中
身徇肌膚於猛鷙班荆蔭松者久之宋大明五年始
立方丈茅茨以庇經象後軍長史江夏内史會稽孔
府君諱覬為之薙草開林置經行之室安西將軍郢
州刺史江安伯濟陽蔡使君諱興宗復為崇基表刹
立禪誦之堂焉以法師景行大迦葉故以頭陀為稱
首後有僧勤法師貞節苦心求仁飬志纂修堂宇未
就而沒高軌難追藏舟易遠僧徒閴其無人榱椽毁
而莫構可為長太息矣惟齊繼五帝弘名紐三王絶
業祖武宗文之德昭升嚴配格天光表之功弘啓興
復是以惟新舊物康濟多難步中雅頌驟合韶濩炎
區九譯沙場一侯粤在于建武焉乃詔西中郎將郢
州刺史江夏王觀政藩維樹風江漢擇方城之令典
酌龜蒙之故寔政肅刑清於是乎在寧遠將軍長史
江夏内史行事彭城劉府君諱瑄智刅所遊日新月
故道勝之韻虚往寔歸以此寺業廢於已安功墜於
幾立慨深覆簣悲同棄井因百姓之有餘間天下之
無事庀徒揆日各有司存於是民以悦來工以心競
亘丘被陵因高就遠層軒延袤上出雲霓飛閣逶迤
下臨無地夕露為珠網朝霞為丹艧九衢之草千計
四照之花萬品崖谷共清風泉相渙金姿寶相永籍
閒安息心了義終焉游集法師釋曇珍業行淳修理
懷淵遠今屈知寺任永奉神居夫民勞事功既鏤文
於鐘鼎言時稱代亦樹碑于宗廟世彌積而功宣身
逾遠而名劭敢寓言於雕篆庶髣髴乎衆妙辭曰
質判玄黃氣分清濁涉器千名含靈萬族淳源上
派澆風下黷愛流成海情塵為岳皇矣能仁撫期命世
乃睠中土聿來迦衛奄有大千遂荒三界殷鑒四門幽
求六歲亦既成德妙盡無為帝獻方石天開渌池祥河
輟水寶樹低枝通莊九折安步三危川静波澄龍翔雲
起耆山廣運給園多士金粟來儀文殊戾止應乾動寂
順民終始法本不然今則無滅象正雖闌希夷未缺於
昭有齊式揚洪烈釋網更維玄津重枻惟此名區禪慧
攸託倚據崇巗臨睨通&KR0676;溝池湘漢堆阜衡霍膴膴亭
臯幽幽林薄媚兹邦后法流是挹氣茂三明情超六入
眷言靈宇載懷興葺丹刻翬飛輪奐離立象設既闢睟
容巳安桂深冬燠松疎夏寒神足游息靈心往還勝幡
西振貞石南刊
梁簡文帝相宫寺碑銘
真人西滅羅漢東游五明盛士並宣北門之教四
姓小臣稍罷南宫之學超洙泗之濟濟比舍衛之洋
洋是以高簷三丈乃為祠人之舍連閣四周並非中
官之宅雪山忍辱之草天宫陁樹之花四照芬吐五
衢異色能令扶解說法果出妙衣鹿苑豈殊祗林何
遠皇太子蕭緯自昔藩邸便結善緣雖銀藏盖寡金
地多闕有慚四事久立五根泗川出鼎尚刻之罘之
石岷峨作鎮猶銘劍壁之山矧伊福界寧無鐫刻銘
曰
洛陽白馬帝釋天冠開基紫陌峻極雲端寔惟爽塏棲
心之地譬若净土長為佛事銀鋪曜色玉礎金光塔如
仙掌樓疑鳳凰珠生月魄鐘應秋霜鳥依交露幡承杏
梁忩舒意蘂室度心香天琴夜下紺馬朝翔生滅可度
離苦獲常相續有盡歸乎道場
長干寺衆食碑(陳徐陵)
昔炎帝肇訓稷正修官信矣民天之言誠哉國寶之義
自非道登正覺安住於大乘涅槃行在真空深入於無
為般若則菩薩應化咸同色身諸佛净土皆為摶食證
常住者爰訖乳糜補尊位者猶假香飯亦有三心未滅
七反餘生應會天宫就齎龍海况復纔居地轉或憩珠
庭固以皆種仙禾並資靈粟者矣法師常願以智慧火
燒煩惱薪普施衆生同飡甘露况復安居自恣碩學高
年或次第於王城猶栖皇於貧里迦留乞麵苦用神通
湏提請飯致貽豪貴於是思營衆業願造坊厨庶使應
供之僧皆同自然之食升堂濟濟無勞四軰之嚬高廪
峩峩恒有千食之備其外鐡市銅街青樓紫陌辛家黑
白之里甲第王侯之門莫不供施相高資儲轉衆法師
善巧方便漚和舍羅教授滋生随年增長假使桑林不
雨瓠水揚波猶厭稻粱永無饑乏加以五鹽具足七菜
芳軟麰類天厨果同香樹羹鼎之大殷王未逢糜鑊之
深齊都非擬昆吾在次皆鳴鷲嶺之鐘暘谷初升同洗
龍池之鉢
陜州弘農郡五張寺經藏碑(北周庾信)
盖聞如來說法萬萬恒沙菩薩轉輪生生世界豈直優
波提舍祗夜修多而已哉是以熙連禪河質多羅樹七
處八會三清四說皮紙骨筆木葉山花象負之所未勝
龍藏之所不盡雖復銀函東度金㲲南翻秦景遥傳竺
蘭私記譬猶海水之一珠不下崐山之片玉若夫法
雲深藏師子雷音梵志往生聲聞說戒雪山羅漢之論
鷲嶺菩提之法本無極際何可勝言弘農五張寺者南
陽張元高寓居此地昔者千金之族見徙五陵大姓之
民移家六郡盖其流也元高五子負荷遺訓離經辨志
並是成名入室生光咸能顯德加以尊承慧業敬受法
門兄弟同居共捨為寺伽藍肇建即以五張為名是知
城居趙信仍名趙信之城殿入蕭何即號蕭何之殿加
以象馬無恡衣裘是捨春園柳路變入禪林蠶月桑津
迴成定水平輿雖盛豈可獨擅二龍扶風最良不得專
稱五馬寺主三藏大法師法映邑主洛州刺史張隆等
財行法擅身心罄竭兼化鄉邑道俗數千敬造一切德
輪見成三百餘部琅笈雲書金繩玉簡削蒸栗之簡装
酸棗之珠並入香城咸封禪閣坐堂伏檻羌非湘水之
神綠房紫菂足擬恭王之殿高掌西望長河北臨鼎氣
常浮爐烟咸起戶牖寥廓吹萬龍門之風梁棟峥嶸落
客河源之樹僧徒雲集不遠燉煌之城學侣相奔更合
華隂之市兩陜昔分實基王化二陵今阻翻馳羽檄虞
公屈産交亂風塵召伯甘棠凋零霜露雖復兼能共治
未遣渡河之獸烽柝是警寔擾移關之民是以法王御
世天人論道汲引四流周圓五怖故能調伏怨憎消除
結縳法水津梁得無砥柱之難香山轍迹非復終南之
險天子命我試守此邦墨突未黔孔席無煖纔臨都尉
之境即有樓&KR0657;之役既而南風不競北道言旋幕府既
開邦君且止鄉俗耆老依然此别属兹法事湏余制文
聊以課虚為銘云爾
舍衞之國祗洹之園三明極地八會窮源連河競說勝
辨争談波提東度祗夜南翻非空即色離相無言逹人
止是獨悟重昏身雖繫馬心避騰猿禪樓却月義殿翔
鵾迴風香盖反露珠幡西臨砥柱東背轘轅河鳴陽碣
山嚮蘇門翔禽歌囀流澗絃喧渡河餘獸移關舊村昔
為畿服今成塞垣城疑廣武地似樓煩爟烽並照象馬
單奔無鐘襲莒有雨圍原不資十方誰釋三怨風傾地
柱火及天元銀鈎永固金牒長存封君馬首方事南蕃
言從楊僕請謝劉昆
文章辨體彙選卷六百六十
文章辨體彙選卷六百六十
明賀復徵編
碑十九(排體佛宇)
頭陀寺碑文(齊王中)
盖聞挹朝夕之池者無以測其淺深仰蒼蒼之色者
不足知其遠近况視聽之外若存若亡心行之表不
生不滅者哉是以掩室摩竭用啓息言之津杜口毗
邪以通得意之路然語彛倫者必求宗於九疇談隂
陽者亦研幾于六位是故三才旣辨識妙物之功萬
象已陳悟太極之致言之不可以已其在兹乎然爻
繫所筌窮於此域則稱謂所絶形乎彼岸矣彼岸者
引之于有則高謝四流推之於無則俯弘六度名言
不得其性相随迎不見其終始不可以學地知不可
以意生及其湼盤之藴也夫幽谷無私有至斯響洪
鐘虚受無來不應况身法圓對規矩冥立一音稱物
宫商潜運是以如來利見迦維託生王室憑五衍之
軾拯溺逝川開八正之門大庇交喪於是玄關幽鍵
感而遂通遥源濬波酌而不竭行不捨之檀而施洽
羣有唱無緣之慈而澤周萬物演勿照之明而鑒窮
沙界導亡機之權而功濟塵劫時義遠矣能事畢矣
然後拂衣雙樹脫屣金沙惟恍惟惚不皦不昧莫繫
於去來復歸於無物因斯而談則棲遑大千無為之
寂不撓焚燎堅林不盡之靈無歇大矣哉正法既沒
象教陵夷寄鑿異端者以違方為得一順非辨偽者
比微言於目論於是馬鳴幽讃龍樹虚求並振頽綱
俱維絶紐蔭法雲於真際則火宅晨凉曜慧日于康
衢則重昏夜曉故能使三十七品有樽俎之師九十
六種無藩籬之固既而方廣東被教肄南移周魯二
莊親昭夜景之鑒漢晉两明並勒丹青之飾然後遺
文間出列刹相望澄什結轍於山西林遠肩随乎江
左矣頭陀寺者沙門釋慧宗之所立也南則大川浩
汗雲霞之所沃蕩北則層峰削成日月之所迴薄西
眺城邑百雉紆餘東望平臯千里超忽信楚都之勝
地也宗法師行㓗珪璧擁錫來游以為宅生者緣業
空則緣廢存軀者惑理勝則惑亡遂欲捨百齡於中
身徇肌膚於猛鷙班荆蔭松者久之宋大明五年始
立方丈茅茨以庇經象後軍長史江夏内史會稽孔
府君諱覬為之薙草開林置經行之室安西將軍郢
州刺史江安伯濟陽蔡使君諱興宗復為崇基表刹
立禪誦之堂焉以法師景行大迦葉故以頭陀為稱
首後有僧勤法師貞節苦心求仁飬志纂修堂宇未
就而沒高軌難追藏舟易遠僧徒閴其無人榱椽毁
而莫構可為長太息矣惟齊繼五帝弘名紐三王絶
業祖武宗文之德昭升嚴配格天光表之功弘啓興
復是以惟新舊物康濟多難步中雅頌驟合韶濩炎
區九譯沙場一侯粤在于建武焉乃詔西中郎將郢
州刺史江夏王觀政藩維樹風江漢擇方城之令典
酌龜蒙之故寔政肅刑清於是乎在寧遠將軍長史
江夏内史行事彭城劉府君諱瑄智刅所遊日新月
故道勝之韻虚往寔歸以此寺業廢於已安功墜於
幾立慨深覆簣悲同棄井因百姓之有餘間天下之
無事庀徒揆日各有司存於是民以悦來工以心競
亘丘被陵因高就遠層軒延袤上出雲霓飛閣逶迤
下臨無地夕露為珠網朝霞為丹艧九衢之草千計
四照之花萬品崖谷共清風泉相渙金姿寶相永籍
閒安息心了義終焉游集法師釋曇珍業行淳修理
懷淵遠今屈知寺任永奉神居夫民勞事功既鏤文
於鐘鼎言時稱代亦樹碑于宗廟世彌積而功宣身
逾遠而名劭敢寓言於雕篆庶髣髴乎衆妙辭曰
質判玄黃氣分清濁涉器千名含靈萬族淳源上
派澆風下黷愛流成海情塵為岳皇矣能仁撫期命世
乃睠中土聿來迦衛奄有大千遂荒三界殷鑒四門幽
求六歲亦既成德妙盡無為帝獻方石天開渌池祥河
輟水寶樹低枝通莊九折安步三危川静波澄龍翔雲
起耆山廣運給園多士金粟來儀文殊戾止應乾動寂
順民終始法本不然今則無滅象正雖闌希夷未缺於
昭有齊式揚洪烈釋網更維玄津重枻惟此名區禪慧
攸託倚據崇巗臨睨通&KR0676;溝池湘漢堆阜衡霍膴膴亭
臯幽幽林薄媚兹邦后法流是挹氣茂三明情超六入
眷言靈宇載懷興葺丹刻翬飛輪奐離立象設既闢睟
容巳安桂深冬燠松疎夏寒神足游息靈心往還勝幡
西振貞石南刊
梁簡文帝相宫寺碑銘
真人西滅羅漢東游五明盛士並宣北門之教四
姓小臣稍罷南宫之學超洙泗之濟濟比舍衛之洋
洋是以高簷三丈乃為祠人之舍連閣四周並非中
官之宅雪山忍辱之草天宫陁樹之花四照芬吐五
衢異色能令扶解說法果出妙衣鹿苑豈殊祗林何
遠皇太子蕭緯自昔藩邸便結善緣雖銀藏盖寡金
地多闕有慚四事久立五根泗川出鼎尚刻之罘之
石岷峨作鎮猶銘劍壁之山矧伊福界寧無鐫刻銘
曰
洛陽白馬帝釋天冠開基紫陌峻極雲端寔惟爽塏棲
心之地譬若净土長為佛事銀鋪曜色玉礎金光塔如
仙掌樓疑鳳凰珠生月魄鐘應秋霜鳥依交露幡承杏
梁忩舒意蘂室度心香天琴夜下紺馬朝翔生滅可度
離苦獲常相續有盡歸乎道場
長干寺衆食碑(陳徐陵)
昔炎帝肇訓稷正修官信矣民天之言誠哉國寶之義
自非道登正覺安住於大乘涅槃行在真空深入於無
為般若則菩薩應化咸同色身諸佛净土皆為摶食證
常住者爰訖乳糜補尊位者猶假香飯亦有三心未滅
七反餘生應會天宫就齎龍海况復纔居地轉或憩珠
庭固以皆種仙禾並資靈粟者矣法師常願以智慧火
燒煩惱薪普施衆生同飡甘露况復安居自恣碩學高
年或次第於王城猶栖皇於貧里迦留乞麵苦用神通
湏提請飯致貽豪貴於是思營衆業願造坊厨庶使應
供之僧皆同自然之食升堂濟濟無勞四軰之嚬高廪
峩峩恒有千食之備其外鐡市銅街青樓紫陌辛家黑
白之里甲第王侯之門莫不供施相高資儲轉衆法師
善巧方便漚和舍羅教授滋生随年增長假使桑林不
雨瓠水揚波猶厭稻粱永無饑乏加以五鹽具足七菜
芳軟麰類天厨果同香樹羹鼎之大殷王未逢糜鑊之
深齊都非擬昆吾在次皆鳴鷲嶺之鐘暘谷初升同洗
龍池之鉢
陜州弘農郡五張寺經藏碑(北周庾信)
盖聞如來說法萬萬恒沙菩薩轉輪生生世界豈直優
波提舍祗夜修多而已哉是以熙連禪河質多羅樹七
處八會三清四說皮紙骨筆木葉山花象負之所未勝
龍藏之所不盡雖復銀函東度金㲲南翻秦景遥傳竺
蘭私記譬猶海水之一珠不下崐山之片玉若夫法
雲深藏師子雷音梵志往生聲聞說戒雪山羅漢之論
鷲嶺菩提之法本無極際何可勝言弘農五張寺者南
陽張元高寓居此地昔者千金之族見徙五陵大姓之
民移家六郡盖其流也元高五子負荷遺訓離經辨志
並是成名入室生光咸能顯德加以尊承慧業敬受法
門兄弟同居共捨為寺伽藍肇建即以五張為名是知
城居趙信仍名趙信之城殿入蕭何即號蕭何之殿加
以象馬無恡衣裘是捨春園柳路變入禪林蠶月桑津
迴成定水平輿雖盛豈可獨擅二龍扶風最良不得專
稱五馬寺主三藏大法師法映邑主洛州刺史張隆等
財行法擅身心罄竭兼化鄉邑道俗數千敬造一切德
輪見成三百餘部琅笈雲書金繩玉簡削蒸栗之簡装
酸棗之珠並入香城咸封禪閣坐堂伏檻羌非湘水之
神綠房紫菂足擬恭王之殿高掌西望長河北臨鼎氣
常浮爐烟咸起戶牖寥廓吹萬龍門之風梁棟峥嶸落
客河源之樹僧徒雲集不遠燉煌之城學侣相奔更合
華隂之市兩陜昔分實基王化二陵今阻翻馳羽檄虞
公屈産交亂風塵召伯甘棠凋零霜露雖復兼能共治
未遣渡河之獸烽柝是警寔擾移關之民是以法王御
世天人論道汲引四流周圓五怖故能調伏怨憎消除
結縳法水津梁得無砥柱之難香山轍迹非復終南之
險天子命我試守此邦墨突未黔孔席無煖纔臨都尉
之境即有樓&KR0657;之役既而南風不競北道言旋幕府既
開邦君且止鄉俗耆老依然此别属兹法事湏余制文
聊以課虚為銘云爾
舍衞之國祗洹之園三明極地八會窮源連河競說勝
辨争談波提東度祗夜南翻非空即色離相無言逹人
止是獨悟重昏身雖繫馬心避騰猿禪樓却月義殿翔
鵾迴風香盖反露珠幡西臨砥柱東背轘轅河鳴陽碣
山嚮蘇門翔禽歌囀流澗絃喧渡河餘獸移關舊村昔
為畿服今成塞垣城疑廣武地似樓煩爟烽並照象馬
單奔無鐘襲莒有雨圍原不資十方誰釋三怨風傾地
柱火及天元銀鈎永固金牒長存封君馬首方事南蕃
言從楊僕請謝劉昆
文章辨體彙選卷六百六十
