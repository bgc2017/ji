文章辨體彙選卷七百六十七
明賀復徵編
雜文一
徐師曾曰按編内所載鈞謂之文而此類獨以文名
者蓋文中之一體也其格有散文有韻語或倣楚辭
或為四六或以盟神或以諷人其體不同其用亦異
焉
詛楚懷王文(秦惠文王)
又秦嗣王敢用吉玉□璧使其宗祝邵□告於不顯大
神巫咸以底楚王熊相之多辠㫺我先君穆公及楚成
王是戮力同心兩邦□&KR0034;絆以婚姻袗㠯齊盟曰枼萬
子孫毋相為不利親即不顯大神巫咸而質焉今楚王
熊相康回無道淫失甚亂□奓競從變輸盟刺内之&KR0767;
虣虐不辜刑戮孕婦幽刺親&KR0008;拘圉其叔父窴者冥室
櫝棺之中外之&KR0767;冒改久心不畏皇天上帝及不顯大
神巫咸之光列威神而兼俖十八世之詛盟率者侯之
兵㠯臨加我欲剗伐我社稷伐烕我百姓求蔑灋皇天
上帝及不顯大神巫咸之䘏㠯圭玉羲牲述取&KR1803;邊城
新&KR1609;及&KR0008;長&KR0008;吾不敢曰可今有悉興其衆張矜意怒
飾甲底兵奮士盛師㠯偪&KR1803;邊競將欲復其&KR0008;迹唯是
秦邦之嬴衆敝賦䩹䩱棧輿禮使介老將之以自救殹
亦應□皇天上帝及不顯大神巫咸之幾靈德賜□□
楚師日復略我邊城敢數楚王熊相之俖盟犯詛箸者
石章㠯明大神之威神
又(有同)敢(古敢字)□(瑄通)㠯(以同)穆(穆通)枼(古葉字)即(古仰字)
康(古庸字)道(道同)失(佚通)奓(侈同)輸(渝同)&KR0767;(古則字)虣(暴通)
&KR0008;(戚同)者(諸通)俖(倍同)&KR0008;(抑通)悉(悉通)殹(古也字)□(克同)
□(劑同)
誓墓文(晉王羲之)
維永和十一年三月癸卯朔九日辛亥小子羲之
敢告二親之靈羲之不天夙遭閔凶不蒙過庭之
訓母兄鞠育德漸庶幾遂因人乏蒙國寵榮進無
忠孝之節退違推賢之義每仰詠老氏周任之誡
常恐斯亡無日憂及宗祀豈在微身而已是用寤
寐永嘆若墜深谷止足之分定之於今謹以今月
吉辰肆筵設席稽顙歸誠告誓先靈自今之後敢
渝此心貪冒苟進是有無尊之心而不子也子而
不子天地所不覆載名教所不得容信誓之誠有
如皦日
瓜步山揭文(宋鮑照)
歲舍龍紀月巡鳥張鮑子辭吳客楚指兖歸揚道
出關津升高問途北眺氊鄉南曬炎國分風代川
揆氣閩澤四睨天宫窮曜星絡東窺海門候景落
日遊精八表駃視四遐超然永念意類交横信哉
古人有數寸之籥持千鈞之關非有其才施處勢
要也瓜步山者亦江中𦕈小山也徒以因迥為高
據絶作雄而凌清瞰遠擅竒含秀是亦居勢使之
然也故才之多少不如勢之多少遠矣仰望穹垂
俯視地域涕洟江河痝贅丘嶽雖奮風漂石驚電
剖山地綸維陷川鬭毁宫毫盈髮虚曾未注言况
乎沉河浮海之高遺金堆璧之竒四邊八聘之策
三黜五逐之疵販交買名之薄吮癰䑛痔之卑安
足議其是非
授陸敬游十賚文(梁陶弘景)
隱居先生遣總事弟子戴垣秉策執簡膝授前學
弟子吳郡陸敬游建連石之邑為栖静處士策文
曰
咨爾敬游昔我紆紱帝闈侍笏梁席雖迹混教途
而心標逸境芝田之想無忘曉夜濠潁之志歲月
已深至德有隣風雲相會爾之來也爰移兩春於
是禠帶青墀挂冠朱闕携手東驅創居兹嶺脉潤
通水徙石開基登崖斵榦越壟負卉筋力盡於登
築氣血疲乎趨走肌色憔悴不以暴露為苦心魂
空慊寧顧饑寒之弊棟宇既立載罹霜暑于時七
稔經始甫訖今日之安爾有勤焉君子不獨居其
榮仁人必與物同泰是用邑爾長阿北阪積金山
連石之鄉方七十步澗水屬焉茂爾嘉業永為華
陽上賓爾其莅之(其一)爾以誠慤為性恬澹為情
質直居本沉重樹志不邀世才高謝時俗權謀詭
譎非意所欲今故賚爾為栖靜處士可謂因德立
號克終斯美(其二)爾基築館境營劃援域堂壇宏
敞樓路通嚴官私行止並有栖慰繕築之勞莫匪
爾力今故賚爾四霤飛軒廂廊側屋可以安身靜
卧顯祗遐福(其三)爾奉上惟勤接下以惠稼穡艱
難備嘗勞苦貨殖之宜允贍糧服手足腁胝未獲
告休櫛風沐雨於焉尤切今故賚爾蒼頭一人厥
名多益可以傳代薪水省息劬劇(其四)爾族惟舊
緒身乃邦聞道雖一貫事望宜分今故賚爾鋼鐵如
意可以揮對賓僚即名立事(其五)爾崇教惟善法無
偏執器服表用爰寄玩習今故賚爾笻竹錫杖可以振
動三界精祗憚響(其六)爾期誠玄契遐想靈風至懷所
詣因心則通今故賚爾香爐一枚熏陸副之可以騰烟
紫閣昭感上司(其七)爾澡形潔藏肴糧既去宣導松术
實資芳醑今故賚爾杯盤一具可以夕挹桂漿朝承菊
露(其八)爾敬事經誥遵尚楷模翰墨之用於是乎在今
故賚爾大硯一面紙筆副之可以臨文寫字對真受
言(其九)爾真心内固清行外彰滌蕩紛穢表裏雪霜今
故賚爾鍮石澡灌手巾為副可以登齋朝拜出入盥潄
(其十)今賚爾十事事凖前史可對揚嘉策循言求理無
或驕惰以騫斯旨援筆申懷敢告處士
謁西嶽大王文(唐李靖)
布衣李靖不揆狂簡獻書西嶽大王閣下靖聞上清下
濁爰分天地之儀晝明夜昏乃著人神之道又聞聰明
正直依人而行至諴感神信不虚矣伏惟大王嵳峩擅
德肅爽凝威為靈術制百神配位名雄四嶽是以歴像
清廟作鎮金方遐規歴代哲王莫不順時禋祀興雲致
雨天實肯從轉孽為祥何有不頼嗚呼靖者一丈夫爾
何得進不偶用退不獲安呼吸若窮池之魚進退似失
林之鳥憂傷之心不能自己社稷凌遲宇宙傾覆奸雄
競逐郡縣土崩遂欲建義横行雲飛電掃斬鯨鯢而清
海岳卷氛祲以闢山河使萬姓昭蘇庶物昌運即應天
順時之作也又大寳不可以望據欲杖劔竭節未有飛
龍在天捧忠義之心負濟世之志吐肝膽於階下惟神
鑒之願告進退之機遂得平生之志有賽德之時終陳
擊鼓若三問不對亦何神之有靈然後即靖斬大王頭
焚其廟建縱横之略亦未晚也惟神裁之
祭鱷魚文(韓愈)
鱷魚之狀龍吻虎爪蟹目鼉鱗尾長數尺未大如箕芒
刺成鉤仍有膠黏多於水濱潜伏人畜近以尾擊取公
初至潮問民疾苦皆曰惡谿有鱷魚食民産且盡數日
公令其屬以一羊一豚投谿水而祝之
維年月日潮州刺史韓愈使軍事衙推秦濟以羊一豬
一投惡谿之潭水以與鱷魚食而告之曰昔先王既有
天下列山澤罔繩擉刅以除蟲蛇惡物為民害者驅而
出之四海之外及後王德薄不能遠有則江漢之間尚
皆棄之以與蠻夷楚越况潮嶺海之間去京師萬里哉
鱷魚之涵淹卵育於此亦固其所今天子嗣唐位神聖
慈武四海之外六合之内皆撫而有之况禹迹所掩揚
州之近地刺史縣令之所治出貢賦以供天地宗廟百
神之祀之壤者哉鱷魚其不可與刺史雜處此土也刺
史受天子命守此土治此民而鱷魚悍然不安谿潭據
處食民畜熊豕鹿麞以肥其身以種其子孫與刺史亢
拒爭為長雄刺史雖駑弱亦安肯為鱷魚低首下心伈
伈睍睍為民吏羞以偷活於此耶且承天子命以來為
吏固其勢不得不與鱷魚辨鱷魚有知其聽刺史言潮
之州大海在其南鯨鵬之大蝦蠏之細無不容歸以生
以食鱷魚朝發而夕至也今與鱷魚約盡三日其率醜
類南徙於海以避天子之命吏三日不能至五日五日
不能至七日七日不能是終不肯徙也是不有刺史聽
從其言也不然則是鱷魚冥頑不靈刺史雖有言不聞
不知也夫傲天子之命吏不聽其言不徙以避之與冥
頑不靈而為民物害者皆可殺刺史則選材技吏民操
強弓毒矢以與鱷魚從事必盡殺乃止其無悔
招海賈文(柳宗元)
咨海賈兮君胡以利易生而卒離其形大海盪泊兮顛
倒日月龍魚傾側兮神怪隳突滄茫無形兮往來遽卒
隂陽開闔兮氛霧滃渤君不返兮逝怳惚舟航軒昂兮
下上飄鼓騰趠嶢嵲兮萬里一覩崒入泓坳兮視天若
畝奔螭出抃兮翔鵬振舞天吳九首兮更笑迭怒垂涎
閃舌兮揮霍旁午君不返兮終為虜黑齒&KR2605;齴鱗文肌
三角駢列耳離披反齗又手踔嶔崖蛇首豨鬛虎豹皮
羣沒互出讙遨嬉臭腥百里霧雨瀰君不返兮以充飢
弱水蓄縮其下不極投之必沉負羽無力鯨鯢疑畏淫
淫嶷嶷君不返兮卒自賊怪石森立涵重淵高下迾置
滔危顛崩濤搜疏剡戈鋋君不返兮砉沈顛其外大泊
泙奫淪終古廽薄旋天垠八方易位更錯陳君不返兮
亂星辰東極傾海流不屬冺冺超忽紛盪沃殆而一跌
兮沸入暘谷舳艫霏解梢若木君不返兮魂焉薄海若
嗇貨號風雷巨鼇頷首邱山頽猖狂震虩翻九垓君不
返兮麋以摧咨海賈兮君胡樂出幽險而疾平夷恟駭
愁苦而以忘其歸上黨易野恬以舒蹈蹂厚土堅無虞
岐路脈布彌九區出無入有百貨俱周遊傲睨神自如
撞鐘擊鮮恣歡娛君不返兮誰欲須膠鬲得聖捐鹽魚
范子去相安陶朱吕氏行賈南面孤弘羊心計登謀謨
煮鹽大冶九卿居禄秩山委收國租賢知走諾爭下車
逍遥縱傲世所趨君不返兮謚為愚咨海賈兮賈尚不
可為而又海是圖死為隂魄兮生為貪夫亦獨何樂哉
歸來兮寧君軀
弔九江驛碑材文(歐陽詹)
弔傷而有辭者也噫九江之驛碑其可興辭而弔與斯
碑之材昔太師魯國顔忠肅公所建祖亭之碑也公素
負辭華代之銘誌多公之辭又好採異留名之致頃為
湖州牧州産碑材石每使工琢之典辭兼行磨礲而成
常心使用者不可勝數斯碑也終山之窮僻得之於自
然趺本有龜護頂有螭雖不甚成而拏躩僨興如神如
靈公神而珍之精選所處湖州無稱立罷守歸朝載而
途上出蘇臺入毗陵亦無稱立轉丹陽遊建業亦無稱
立至江州州南有湖湖東有山蛟奔螭引直到湖心頓
址之處則茂林峭石勢環氣勝非往時所睇而神祠曰
祖將軍廟在焉公覿其詭秀與碑材叶即日以酒脯奠
其祖神出錢五萬造亭曰祖亭南香爐峰北潯陽城九
江為庭千艘德階亭既就公製亭之文手勒斯碑而立
之公文為天下最書為天下最斯亭之下亦天下最庶
資三善加以斯碑之竒相持萬古而採異留名之致一
得也後典州吏於州之九江驛有修壊之勞狀其末績
乃取斯碑剗公之述寘已之述今為九江驛之碑焉予
旅遊江州税於兹驛祠部員外郎鄭恕同之鄭與州將
嚴士良共為予說而俱以相示嗚呼先賤後貴世之常
也先貴後賤人之傷也以祖亭方九江驛則蘭室鮑肆
矣以魯公之文方今之文則牢醴糟糠矣以魯公之札
翰方今之札翰則錦綉枲麻矣以魯公之用方今之用
則諸夏夷狄矣痛哉斯碑出祖亭入九江驛失魯公之
文得人之文削魯公之札翰題人之札翰亡魯公之用
就人之用是去蘭室而居鮑肆捨牢醴而食糟糠脱錦
綉而服枲麻黜華夏而即夷狄可悲之甚者况我質(缺)
成必將可名魯公所以卜擇敬慎如彼而常人無良黷
辱如此與夫有道而黥無罪而刖投四裔禦魑魅何以
别也石不能言豈其無冤故弔之情違乃傷理怫乃冤
人實有之物亦應然嗚呼子碑冤可予知隂隲子材豈
曰無意必有以殊方須以異與顔表勝以殊則明從吏
居卑以異奚旌子産既授子不終致悠悠彼蒼何嗟及
矣美玉抵鵲高冠藉足有類子碑先榮後辱繼世生哲
詎無賢兮將覿扵斯將悼於斯庶滌所黷而復攸宜屹
屹子碑如神如祗人得以專天造何為其不然矣其不
然矣
悲剡谿古藤文(唐舒元輿)
剡谿上緜四五百里多古藤殊致逼土雖春入土脈他
植發活獨古藤氣候不覺絶盡生意予以為本乎地者
春到必動此藤亦本於地方春且死色遂問谿上人有
道者云谿中多紙工刀斧斬伐無時擘剥皮肌以給其
葉噫藤雖植物者温而榮塞而枯養而生殘而死亦將
似有命於天地間今為紙工斬伐不得發生是天地氣
力為人中傷致一物疾癘之若此異日過數十百郡洎
東雒西雍歷見書文者皆以剡紙相夸予寤量志剡藤
之死職正由此此過固不在紙工且今九牧士人自專
言能見文章戸牖者其數與麻竹相多聽其語其自之
重皆不啻握驪龍珠雖苟有曉寤者其倫甚寡不勝衆
者亦皆歛手無語勝衆者果自謂天之文章歸我遂輕
傲聖人道使周南召南風骨抑入於抑楊皇華中言偃
卜子夏文學陷入於淫靡放蕩中比肩握管動盈數千
百人數千百人筆下動行數千萬言不知其為謬誤日
日以縱自然殘藤命易其□葉波浪頽杳未見止息如
此則行文妄言輩誰非書剡紙者耶紙工嗜利曉夜斬
藤以鬻之雖舉天下為剡谿猶不足以給况一剡谿者
耶以此恐後之日不復有藤生於剡者矣大抵人間費
用苟得著其理則不枉之道在則暴耗之過莫由横及
於物物之於人亦有其時時其斬伐不為夭閈予謂今
之鈤為之文者皆夭閈剡谿藤之流也藤生有涯而錯
為文者無涯無涯之損物不直於剡藤而已予所以取
剡藤以寄其悲
文章辨體彙選卷七百六十七
文章辨體彙選卷七百六十七
明賀復徵編
雜文一
徐師曾曰按編内所載鈞謂之文而此類獨以文名
者蓋文中之一體也其格有散文有韻語或倣楚辭
或為四六或以盟神或以諷人其體不同其用亦異
焉
詛楚懷王文(秦惠文王)
又秦嗣王敢用吉玉□璧使其宗祝邵□告於不顯大
神巫咸以底楚王熊相之多辠㫺我先君穆公及楚成
王是戮力同心兩邦□&KR0034;絆以婚姻袗㠯齊盟曰枼萬
子孫毋相為不利親即不顯大神巫咸而質焉今楚王
熊相康回無道淫失甚亂□奓競從變輸盟刺内之&KR0767;
虣虐不辜刑戮孕婦幽刺親&KR0008;拘圉其叔父窴者冥室
櫝棺之中外之&KR0767;冒改久心不畏皇天上帝及不顯大
神巫咸之光列威神而兼俖十八世之詛盟率者侯之
兵㠯臨加我欲剗伐我社稷伐烕我百姓求蔑灋皇天
上帝及不顯大神巫咸之䘏㠯圭玉羲牲述取&KR1803;邊城
新&KR1609;及&KR0008;長&KR0008;吾不敢曰可今有悉興其衆張矜意怒
飾甲底兵奮士盛師㠯偪&KR1803;邊競將欲復其&KR0008;迹唯是
秦邦之嬴衆敝賦䩹䩱棧輿禮使介老將之以自救殹
亦應□皇天上帝及不顯大神巫咸之幾靈德賜□□
楚師日復略我邊城敢數楚王熊相之俖盟犯詛箸者
石章㠯明大神之威神
又(有同)敢(古敢字)□(瑄通)㠯(以同)穆(穆通)枼(古葉字)即(古仰字)
康(古庸字)道(道同)失(佚通)奓(侈同)輸(渝同)&KR0767;(古則字)虣(暴通)
&KR0008;(戚同)者(諸通)俖(倍同)&KR0008;(抑通)悉(悉通)殹(古也字)□(克同)
□(劑同)
誓墓文(晉王羲之)
維永和十一年三月癸卯朔九日辛亥小子羲之
敢告二親之靈羲之不天夙遭閔凶不蒙過庭之
訓母兄鞠育德漸庶幾遂因人乏蒙國寵榮進無
忠孝之節退違推賢之義每仰詠老氏周任之誡
常恐斯亡無日憂及宗祀豈在微身而已是用寤
寐永嘆若墜深谷止足之分定之於今謹以今月
吉辰肆筵設席稽顙歸誠告誓先靈自今之後敢
渝此心貪冒苟進是有無尊之心而不子也子而
不子天地所不覆載名教所不得容信誓之誠有
如皦日
瓜步山揭文(宋鮑照)
歲舍龍紀月巡鳥張鮑子辭吳客楚指兖歸揚道
出關津升高問途北眺氊鄉南曬炎國分風代川
揆氣閩澤四睨天宫窮曜星絡東窺海門候景落
日遊精八表駃視四遐超然永念意類交横信哉
古人有數寸之籥持千鈞之關非有其才施處勢
要也瓜步山者亦江中𦕈小山也徒以因迥為高
據絶作雄而凌清瞰遠擅竒含秀是亦居勢使之
然也故才之多少不如勢之多少遠矣仰望穹垂
俯視地域涕洟江河痝贅丘嶽雖奮風漂石驚電
剖山地綸維陷川鬭毁宫毫盈髮虚曾未注言况
乎沉河浮海之高遺金堆璧之竒四邊八聘之策
三黜五逐之疵販交買名之薄吮癰䑛痔之卑安
足議其是非
授陸敬游十賚文(梁陶弘景)
隱居先生遣總事弟子戴垣秉策執簡膝授前學
弟子吳郡陸敬游建連石之邑為栖静處士策文
曰
咨爾敬游昔我紆紱帝闈侍笏梁席雖迹混教途
而心標逸境芝田之想無忘曉夜濠潁之志歲月
已深至德有隣風雲相會爾之來也爰移兩春於
是禠帶青墀挂冠朱闕携手東驅創居兹嶺脉潤
通水徙石開基登崖斵榦越壟負卉筋力盡於登
築氣血疲乎趨走肌色憔悴不以暴露為苦心魂
空慊寧顧饑寒之弊棟宇既立載罹霜暑于時七
稔經始甫訖今日之安爾有勤焉君子不獨居其
榮仁人必與物同泰是用邑爾長阿北阪積金山
連石之鄉方七十步澗水屬焉茂爾嘉業永為華
陽上賓爾其莅之(其一)爾以誠慤為性恬澹為情
質直居本沉重樹志不邀世才高謝時俗權謀詭
譎非意所欲今故賚爾為栖靜處士可謂因德立
號克終斯美(其二)爾基築館境營劃援域堂壇宏
敞樓路通嚴官私行止並有栖慰繕築之勞莫匪
爾力今故賚爾四霤飛軒廂廊側屋可以安身靜
卧顯祗遐福(其三)爾奉上惟勤接下以惠稼穡艱
難備嘗勞苦貨殖之宜允贍糧服手足腁胝未獲
告休櫛風沐雨於焉尤切今故賚爾蒼頭一人厥
名多益可以傳代薪水省息劬劇(其四)爾族惟舊
緒身乃邦聞道雖一貫事望宜分今故賚爾鋼鐵如
意可以揮對賓僚即名立事(其五)爾崇教惟善法無
偏執器服表用爰寄玩習今故賚爾笻竹錫杖可以振
動三界精祗憚響(其六)爾期誠玄契遐想靈風至懷所
詣因心則通今故賚爾香爐一枚熏陸副之可以騰烟
紫閣昭感上司(其七)爾澡形潔藏肴糧既去宣導松术
實資芳醑今故賚爾杯盤一具可以夕挹桂漿朝承菊
露(其八)爾敬事經誥遵尚楷模翰墨之用於是乎在今
故賚爾大硯一面紙筆副之可以臨文寫字對真受
言(其九)爾真心内固清行外彰滌蕩紛穢表裏雪霜今
故賚爾鍮石澡灌手巾為副可以登齋朝拜出入盥潄
(其十)今賚爾十事事凖前史可對揚嘉策循言求理無
或驕惰以騫斯旨援筆申懷敢告處士
謁西嶽大王文(唐李靖)
布衣李靖不揆狂簡獻書西嶽大王閣下靖聞上清下
濁爰分天地之儀晝明夜昏乃著人神之道又聞聰明
正直依人而行至諴感神信不虚矣伏惟大王嵳峩擅
德肅爽凝威為靈術制百神配位名雄四嶽是以歴像
清廟作鎮金方遐規歴代哲王莫不順時禋祀興雲致
雨天實肯從轉孽為祥何有不頼嗚呼靖者一丈夫爾
何得進不偶用退不獲安呼吸若窮池之魚進退似失
林之鳥憂傷之心不能自己社稷凌遲宇宙傾覆奸雄
競逐郡縣土崩遂欲建義横行雲飛電掃斬鯨鯢而清
海岳卷氛祲以闢山河使萬姓昭蘇庶物昌運即應天
順時之作也又大寳不可以望據欲杖劔竭節未有飛
龍在天捧忠義之心負濟世之志吐肝膽於階下惟神
鑒之願告進退之機遂得平生之志有賽德之時終陳
擊鼓若三問不對亦何神之有靈然後即靖斬大王頭
焚其廟建縱横之略亦未晚也惟神裁之
祭鱷魚文(韓愈)
鱷魚之狀龍吻虎爪蟹目鼉鱗尾長數尺未大如箕芒
刺成鉤仍有膠黏多於水濱潜伏人畜近以尾擊取公
初至潮問民疾苦皆曰惡谿有鱷魚食民産且盡數日
公令其屬以一羊一豚投谿水而祝之
維年月日潮州刺史韓愈使軍事衙推秦濟以羊一豬
一投惡谿之潭水以與鱷魚食而告之曰昔先王既有
天下列山澤罔繩擉刅以除蟲蛇惡物為民害者驅而
出之四海之外及後王德薄不能遠有則江漢之間尚
皆棄之以與蠻夷楚越况潮嶺海之間去京師萬里哉
鱷魚之涵淹卵育於此亦固其所今天子嗣唐位神聖
慈武四海之外六合之内皆撫而有之况禹迹所掩揚
州之近地刺史縣令之所治出貢賦以供天地宗廟百
神之祀之壤者哉鱷魚其不可與刺史雜處此土也刺
史受天子命守此土治此民而鱷魚悍然不安谿潭據
處食民畜熊豕鹿麞以肥其身以種其子孫與刺史亢
拒爭為長雄刺史雖駑弱亦安肯為鱷魚低首下心伈
伈睍睍為民吏羞以偷活於此耶且承天子命以來為
吏固其勢不得不與鱷魚辨鱷魚有知其聽刺史言潮
之州大海在其南鯨鵬之大蝦蠏之細無不容歸以生
以食鱷魚朝發而夕至也今與鱷魚約盡三日其率醜
類南徙於海以避天子之命吏三日不能至五日五日
不能至七日七日不能是終不肯徙也是不有刺史聽
從其言也不然則是鱷魚冥頑不靈刺史雖有言不聞
不知也夫傲天子之命吏不聽其言不徙以避之與冥
頑不靈而為民物害者皆可殺刺史則選材技吏民操
強弓毒矢以與鱷魚從事必盡殺乃止其無悔
招海賈文(柳宗元)
咨海賈兮君胡以利易生而卒離其形大海盪泊兮顛
倒日月龍魚傾側兮神怪隳突滄茫無形兮往來遽卒
隂陽開闔兮氛霧滃渤君不返兮逝怳惚舟航軒昂兮
下上飄鼓騰趠嶢嵲兮萬里一覩崒入泓坳兮視天若
畝奔螭出抃兮翔鵬振舞天吳九首兮更笑迭怒垂涎
閃舌兮揮霍旁午君不返兮終為虜黑齒&KR2605;齴鱗文肌
三角駢列耳離披反齗又手踔嶔崖蛇首豨鬛虎豹皮
羣沒互出讙遨嬉臭腥百里霧雨瀰君不返兮以充飢
弱水蓄縮其下不極投之必沉負羽無力鯨鯢疑畏淫
淫嶷嶷君不返兮卒自賊怪石森立涵重淵高下迾置
滔危顛崩濤搜疏剡戈鋋君不返兮砉沈顛其外大泊
泙奫淪終古廽薄旋天垠八方易位更錯陳君不返兮
亂星辰東極傾海流不屬冺冺超忽紛盪沃殆而一跌
兮沸入暘谷舳艫霏解梢若木君不返兮魂焉薄海若
嗇貨號風雷巨鼇頷首邱山頽猖狂震虩翻九垓君不
返兮麋以摧咨海賈兮君胡樂出幽險而疾平夷恟駭
愁苦而以忘其歸上黨易野恬以舒蹈蹂厚土堅無虞
岐路脈布彌九區出無入有百貨俱周遊傲睨神自如
撞鐘擊鮮恣歡娛君不返兮誰欲須膠鬲得聖捐鹽魚
范子去相安陶朱吕氏行賈南面孤弘羊心計登謀謨
煮鹽大冶九卿居禄秩山委收國租賢知走諾爭下車
逍遥縱傲世所趨君不返兮謚為愚咨海賈兮賈尚不
可為而又海是圖死為隂魄兮生為貪夫亦獨何樂哉
歸來兮寧君軀
弔九江驛碑材文(歐陽詹)
弔傷而有辭者也噫九江之驛碑其可興辭而弔與斯
碑之材昔太師魯國顔忠肅公所建祖亭之碑也公素
負辭華代之銘誌多公之辭又好採異留名之致頃為
湖州牧州産碑材石每使工琢之典辭兼行磨礲而成
常心使用者不可勝數斯碑也終山之窮僻得之於自
然趺本有龜護頂有螭雖不甚成而拏躩僨興如神如
靈公神而珍之精選所處湖州無稱立罷守歸朝載而
途上出蘇臺入毗陵亦無稱立轉丹陽遊建業亦無稱
立至江州州南有湖湖東有山蛟奔螭引直到湖心頓
址之處則茂林峭石勢環氣勝非往時所睇而神祠曰
祖將軍廟在焉公覿其詭秀與碑材叶即日以酒脯奠
其祖神出錢五萬造亭曰祖亭南香爐峰北潯陽城九
江為庭千艘德階亭既就公製亭之文手勒斯碑而立
之公文為天下最書為天下最斯亭之下亦天下最庶
資三善加以斯碑之竒相持萬古而採異留名之致一
得也後典州吏於州之九江驛有修壊之勞狀其末績
乃取斯碑剗公之述寘已之述今為九江驛之碑焉予
旅遊江州税於兹驛祠部員外郎鄭恕同之鄭與州將
嚴士良共為予說而俱以相示嗚呼先賤後貴世之常
也先貴後賤人之傷也以祖亭方九江驛則蘭室鮑肆
矣以魯公之文方今之文則牢醴糟糠矣以魯公之札
翰方今之札翰則錦綉枲麻矣以魯公之用方今之用
則諸夏夷狄矣痛哉斯碑出祖亭入九江驛失魯公之
文得人之文削魯公之札翰題人之札翰亡魯公之用
就人之用是去蘭室而居鮑肆捨牢醴而食糟糠脱錦
綉而服枲麻黜華夏而即夷狄可悲之甚者况我質(缺)
成必將可名魯公所以卜擇敬慎如彼而常人無良黷
辱如此與夫有道而黥無罪而刖投四裔禦魑魅何以
别也石不能言豈其無冤故弔之情違乃傷理怫乃冤
人實有之物亦應然嗚呼子碑冤可予知隂隲子材豈
曰無意必有以殊方須以異與顔表勝以殊則明從吏
居卑以異奚旌子産既授子不終致悠悠彼蒼何嗟及
矣美玉抵鵲高冠藉足有類子碑先榮後辱繼世生哲
詎無賢兮將覿扵斯將悼於斯庶滌所黷而復攸宜屹
屹子碑如神如祗人得以專天造何為其不然矣其不
然矣
悲剡谿古藤文(唐舒元輿)
剡谿上緜四五百里多古藤殊致逼土雖春入土脈他
植發活獨古藤氣候不覺絶盡生意予以為本乎地者
春到必動此藤亦本於地方春且死色遂問谿上人有
道者云谿中多紙工刀斧斬伐無時擘剥皮肌以給其
葉噫藤雖植物者温而榮塞而枯養而生殘而死亦將
似有命於天地間今為紙工斬伐不得發生是天地氣
力為人中傷致一物疾癘之若此異日過數十百郡洎
東雒西雍歷見書文者皆以剡紙相夸予寤量志剡藤
之死職正由此此過固不在紙工且今九牧士人自專
言能見文章戸牖者其數與麻竹相多聽其語其自之
重皆不啻握驪龍珠雖苟有曉寤者其倫甚寡不勝衆
者亦皆歛手無語勝衆者果自謂天之文章歸我遂輕
傲聖人道使周南召南風骨抑入於抑楊皇華中言偃
卜子夏文學陷入於淫靡放蕩中比肩握管動盈數千
百人數千百人筆下動行數千萬言不知其為謬誤日
日以縱自然殘藤命易其□葉波浪頽杳未見止息如
此則行文妄言輩誰非書剡紙者耶紙工嗜利曉夜斬
藤以鬻之雖舉天下為剡谿猶不足以給况一剡谿者
耶以此恐後之日不復有藤生於剡者矣大抵人間費
用苟得著其理則不枉之道在則暴耗之過莫由横及
於物物之於人亦有其時時其斬伐不為夭閈予謂今
之鈤為之文者皆夭閈剡谿藤之流也藤生有涯而錯
為文者無涯無涯之損物不直於剡藤而已予所以取
剡藤以寄其悲
文章辨體彙選卷七百六十七
