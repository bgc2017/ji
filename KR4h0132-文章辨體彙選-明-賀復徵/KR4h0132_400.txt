文章辨體彙選卷四百
明賀復徵編
論九
周公論(宋王安石)
甚哉荀卿之好妄也載周公之言曰吾所執贄而見者
十人還贄而相見者三十人貌執者百有餘人欲言而
請畢事者千有餘人是誠周公之所為則何周公之小
也夫聖人為政於天下也初若無為於天下而天下卒
以無所不治者其法誠修也故三代之制立庠於黨立
序於遂立學於國而盡其道以為養賢教士之法是士
之賢雖未及用而固無不見尊養者矣此則周公待士
之道也誠若荀卿之言則春申孟嘗之行亂世之事也
豈足為周公乎且聖人之事各有其業講道習藝患日
之不足豈暇遊公卿之門哉彼遊公卿之門求公卿之
禮者皆戰國之奸民而毛遂侯嬴之徒也荀卿生於亂
世不能考論先王之法著之天下而惑於亂世之俗遂
以為聖世之事亦若是已矣亦已過也且周公之所禮
者大賢與則周公豈唯執贄見之而已固當薦之天子
而共天位也如其不賢不足與共天位則周公如何其
與之為禮也子産聽鄭國之政以其乘輿濟人於溱洧
孟子曰惠而不知為政蓋君子之為政立善法於天下
則天下治立善法於一國則一國治如其不能立法則
欲人人悅之則日亦不足矣使周公知為政則宜立學
校之法於天下矣不知立學校而徒能勞身以待天下
之士則不惟力有所不足而勢亦有所不得也或曰仰
禄之士猶可驕立身之士不可驕也夫君子之不驕雖
闇室不敢自慢豈其為人之仰禄而可以驕乎嗚呼所
謂君子者貴其能不易乎世也荀卿生於亂世而遂以
亂世之事量聖人後世之士尊荀卿以為大儒而繼孟
子者吾不信矣
叔輒論(劉敞)
叔輒哭日食叔孫昭子譏之曰叔輒將死矣非所哭也
嗚呼叔孫昭子不知言者乎夫昭公弱君也享國久矣
季氏強臣也自秉政來所樹置非親戚則黨與也一臣
君不得使焉一民君不得有焉賞罰違於衆而形勢&KR1025;
於外子家駒逹於人者也閉其口而禄仕矣梓慎逹於
天者也詭辭不敢正言矣是以叔輒知日食之憂必將
及君欲陳則不見信欲默則不能已欲謀則逼於禍欲
随則失其守發憤壹鬱而無與誰語故慷慨感激至於
號咷也設使昭公因而感悟聽用其謀援忠直退姦邪
破朋黨之蔽禁強僭之臣魯可復震豈獨長守其貴哉
當是之時仲尼聖人也而生於國顔冉之徒仁人也四
方歸之舉而用焉以謀三桓易矣然而遂不覺悟長惡
養凶不及五年奔走失國寄於乾侯終身愁孤從此觀
之豈不可大哀而慟哭乎此乃叔輒之所以感也夫忠
國之君子明於禮義而陋於知人心人固未易知也易
曰書不盡言言不盡意夫言而盡之可謂詳矣而猶曰
不盡而况乎未始書之未始言之者哉此叔輒所以見
譏於當世狂而不信者也嗟夫
吳起論(張耒)
吾讀吳起傳觀與田文論功發三問文不得一然則起
之才豈淺淺者邪及田文為之言主少國疑大臣未附
百姓不信當是時屬之子乎屬之我乎起曰屬之子矣
吾嘗疑起才何獨短於此而不敢與文較及觀起之相
楚方悼王之死未幾而楚之宗室大臣起而殺吳起方
是時悼王死起相新君可謂主少國疑矣起也於是乎
不免然則起之才是誠短乎此則其始無以抗田文之
言蓋無足怪而田文之於知人也亦明矣然則田文之
知起之不足以處此者何說也蓋起之為人也明厲而
不逹於變從事於法而不知權是二者蓋相疑國輔少
主親未附而安不信者之所深忌也昔者鄭國有難而
子孔當國乃為載書以位序聽政辟而子産請焚之夫
子孔之為載書叙羣臣而使之聽政豈有所不可哉而
子産請焚而鄭國果定何也蓋誠未加於物則吾之所
為衆之所疑故急之則亂繩之則怨方是時法有所不
行是非有所不較徒知吾法之不欺而不顧物之情此
取禍之道也故曰衆怒難犯專欲難成蓋當新造之國
與夫衆情反側之際者不可以求定乎法而取必於理
之是非而其權乃在夫人情可否之際此子産所以焚
之而國定也史稱吳起治楚明法審令捐不急之官廢
公族疎遠者夫起當新難之國輔未壯之主而馭不附
之大臣與不信之百姓而其所行苟若是而不知變是
其死也不亦宜乎嗚呼智士因變聖人乘時一龍一蛇
與化推移庸得而制之哉吾悲吳起之志故論其說云
陳湯論(張耒)
余觀漢公卿論陳湯矯制斬郅支賞其守常不通者則
曰是不當賞且開後奉使者乘危徼幸生事蠻夷而竒
其功憤其為庸臣所詘者則稱譽贊說大功不錄小過
大美不疵細瑕宜尊寵以勸有功此余得以論之也夫
奮不顧身决計出竒以孤軍取單于之頭梟之藁街自
漢擊匃奴以來未有能如此者而以一切矯制生事謂
之有罪而赦之不使有尺寸之賞此天下皆知其不近
人情而人不服也然湯之還使朝廷遂厚賞之一不問
其矯制如受命討伐而有功者則亦不可使人臣不待
命而有功恃其功以要我則亦為國者之病也劉向之
論善矣而未盡也元帝遂從而賞之愈於不賞可也所
以為說則終亦未有以服惡矯制者之論惜夫未有以
余說告之者夫所惡夫賞矯制而開後患者謂其功可
以相踵而比肩者也陰山之北凡幾單于自漢擊匃奴
以來得單于者幾人終漢之世獨一陳湯得單于耳匃
奴之衰乃五分其國而其常則未有二單于也其不可
常徼幸而立功者又寡少如此則既裂地而封湯乃著
之令曰有能矯制斬單于如陳湯者無罪而封侯吾意
漢雖欲再賞一人焉雖數十年未有繼也惟其為說不
明若擅興而有功皆可以求賞相繼是故沮功之說所
自而起使必如陳湯者乃侯五單于而止是侯者五人
而止何遽有要功生事之憂哉上足以尊明陳湯之有
功顯褒而不疑而下不畏未來生事要功之論天下之
善計者也古之善為政者行法而不失人情當夫事實
而不使之不可繼凡若此而已昔者魏國患河其邊之
臣起徙而決之趙魏王大喜賞其臣以十縣其相諫曰
守邊而徙河犯官也從而賞之王之臣無守職者矣魏
王笑曰子憂過矣是賞陳湯之論也有功於魏者有大
於徙河者乎魏無二河則徙河之賞無再也
李郭論(張耒)
雄傑好亂之士可伏以天下之大義不可掩以匹夫之
小數何也彼其心甘為理屈不肯負人以其智幸而掩
之得志其後必大亂凶悖放恣而復其志乃已此不可
不慎也漢高祖苟一時之便偽遊雲夢而執韓信雖能
執信而信之反心自此生矣當此時高才智士亦有輕
其君之心故英布貫高之亂繼踵而起者此非服英雄
之道也李光弼提孤軍與安史健虜百鬭百勝其治軍
行兵風采出郭子儀之右而當時諸將皆望風服子儀
如敬君父而光弼之在彭城諸將已不為使子儀能使
吐蕃謂父而史思明乃上書請誅光弼大抵光弼之實
不及子儀之名子儀安坐而有餘光弼馳騁而不足余
嘗思其故讀史思明傳見光弼使烏承恩潛殺史思明
事而後知李郭之優劣蓋子儀之為人至誠不偽主於
忠信其胸中洞然大人也故靜則人安其德動則人伏
其義光弼用烏承恩使襲殺史思明此直狡夫滑虜之
常態意其人雖雄悍驃勇而中有所不可保信者市井
之智盜賊之謀有時而用也不然何以召史思明之侮
而田承嗣之膝獨為尚父屈與此於服人之道小矣嗚
呼成事以材不若以德服人以智不若以理惟德與理
始鈍終利以之治大以之行遠未之有侮也
霍光論(陳師道)
有其才而無其節者司馬懿是也有其節而無其才者
荀息是也有是二者成功而去伊周是也有是二者守
而不固霍光是也光取武帝幼孤之托天下之寄黜昏
顯明全而歸之承征伐之後公私兩弊而十數年間内
豐外服光之功有三焉然以私愛冒大義隣於奪矣其
幸宣帝智而不爭使之爭則未可知矣昭長而宣立既
不能去又不歸政光之失亦三焉史氏謂不學無術闇
於大體而或以謂人倫逆順雖不學而知之日磾老胡
而著忠孝何待於學嗚呼學則明否則蔽理之常也不
學而能者資也資可常乎夫義有由之者有畏之者由
之者道也畏之者學也學而後知畏也畏聖人之言也
光之不勝私以其不知畏也光善人也使其學而畏其
肯出此乎豈特如此其肯以婢為妻乎則除惡於未然
光之三失其皆出於此乎或者又謂節而不才然保人
之幼全人之國天下危而復安此皆才之大者至其結
婚金與上官以宰相子守關於武庫親同列而慮患有
急而收符璽又皆有以過人特其才有能否爾雖然中
人而下亦不能具也或又謂日磾不肯納女後宫而光
以為后日磾殺弄兒而光隂妻為不知光之守節誠有
不如至其功亦非日磾所及也始光推日磾而謂匃奴
輕漢此其智有過人者惜乎不之盡也
侯嬴論(鄒浩)
語有之夏則資皮冬則資絺夫皮豈當暑之急而絺豈
禦寒之具哉蓋無事而備之者所以待有事也是以昔
之君子有竄身海濱日以漁釣為事淡若㤀情於世者
及投竿而起論天下之務如此則治不如此則亂如此
則安不如此則危累數十萬言皆古今之秘策興王之
所汲汲而未獲者也故其功名卒與日月俱而莫之朽
彼侯嬴者豈亦有得於此與何其謀奪魏兵談笑而辦
如探囊中物耶夫虎符所在至深至密所謂如姬者亦
未必知其處也况敵國國人諸大夫左右乎而嬴獨何
以知之晉鄙嚄唶宿將提十萬兵之衆於閫外功罪未
決而信陵遽以单車至其不肯授兵萬萬無疑矣顧朱
亥之賢殆非荆軻所擬固足以辦大事方且陸沈於鼓
刀之肆舉國莫知也而嬴獨何以知之嬴既無數家射
覆占候之術以探賾而索隱徒以抱關之賤謀奪其兵
以成信陵之高義有始有卒不差毫釐非其講之有漸
處之有素而能若是乎余故曰無事而備之者所以待
有事也惟其信陵之初折節下之而不以貴自驕也久
居於市不以市人竊罵為之動也引之上座不以將相
賓客改其禮也是至誠而不倦者也是真喜士者也是
可與有為者也其欲却秦而救趙而不以平日之所養
者斷然成之則非人也嬴不為也故余嘗以謂無信陵
則亦無侯嬴雖然嬴於信陵固忠矣於魏得為忠乎秦
拔趙必移擊魏無乃賈禍於國乎是不然其為信陵謀
者乃所以為魏謀也何則秦有并吞六國之心久矣六
國不滅其心不已趙魏與國也唇亾則齒寒皮朽則毛
落其勢然也其拔趙而必擊救之者秦之虚聲也不敢
救趙而坐視其拔者魏之實禍也蓋秦伐魏趙拔亦伐
不拔亦伐拔趙而伐其伐亟其禍大不拔而伐其伐遲
其禍小繇是言之殺晉鄙以奪其兵特鄙一身之不幸
而魏國之幸也然則使嬴不輕用其死王能任之或止
助信陵以相魏魏其興乎賀長雄者將不在秦而在魏
乎是又不然其輕用其死余是以知其無能為也何則
方嬴之時士知死名以為義而不知死義以為義者紛
紛自以為莫已若也非惑與蓋可以死而死義以成仁
者也不死則無勇不可以死而不死仁以成義者也必
死則傷勇嬴於是二者不為管仲之不死而必為田光
之必死果何謂哉且士之所以不能有為於世者有物
以累之也死生亦大矣而嬴不以動其心以之有為烏
往而不暇奈何功名分止此耳嗚呼其戰國之竒士而
名教之罪人乎
曹參論(鄒浩)
讀漢書見班固贊丙魏曰高祖開基蕭曹為冠又讀唐
書見敬宗以王廷湊之亂恨無蕭曹使姦臣跋扈夫蕭
何相高祖自其起義迄南面有天下恃之如左右手其
獨冠乎當時而見思乎異代宜矣曹參既非何比又運
籌不如張良將兵不如韓信其間關攻戰之中被七十
創而功以成特一時之事耳其後相惠帝帝富於春秋
且承高祖棄羣臣之初參日夜飲酒不事事卿大夫羣
吏及賓客舉知其非而後之君臣猥與何一視而同稱
焉其故何哉及觀其謝帝之語以謂高皇帝與蕭何定
天下法令既明其陛下垂拱參等守職遵而毋失不亦
可乎曾不以前日之隙一毫置胷中於是釋然知稱之
者不為過論也何則有隙者私怨也舉事無所變更一
遵其約束者國事也不以私怨敗國事此藺相如所以
回車於廉頗而寇恂所以郊迎於賈復者也參實能之
故心平而識明心平而識明故舉之於事何者當先何
者當後何者為急何者為緩判焉如黑白之在目如此
而不以相業聞者未之有也且相業之所以成其本有
三曰德曰量曰知體而才智不與焉蓋才者可與有為
也而不能不為智者可與有謀也而不能不謀以其必
為必謀之心倡之於上而百官有司爭以才智應之於
下將以親附百姓百姓且離散矣將以鎮撫四夷四夷
且反叛矣將以遂萬物之宜萬物且不得其生成顧雖
有作之世猶見其害不見其利况干戈甫定之初如疾
病方愈之人困於藥石之交攻而求所以補養其血氣
甚切者乎若參者可謂賢矣然則繼參而居位者其必
出於此乎是又不可何則太后稱制背約而王諸吕産
禄顓兵秉政視天畫地日以睥睨神器為心劉氏幾不
復漢於此時恬不為怪而治道貴清淨而民自定無乃
假越人以拯楚溺乎故前乎參者其相如之則國必有
外至之憂後乎參者其相如之則國必有内作之患惟
蕭何以其才規之於其前惟陳平以其智濟之於其後
惟參斂才棄智以休息於其間則亦惟其時而已矣嗚
呼安得不以私怨敗國事如參者與之論巖廊之急務
乎
諸葛孔明論(陳亮)
英雄之士能為智者之所不能為則其未及為者蓋不
可以常理論矣騏驥之馬足如奔風升高不軒履濕不
濡度山越塹瞬息千里而適值一馬蓋亦能然則雖有
此駿而不足以勝之也於是駕以輕車鳴以和鸞步驟
中度緩急中節鏘鏘乎道路之間能行千里而能不行
雖無一時之駿而久則有萬全之功何者吾乖其所能
而出其所不能可以扼其喉而奪之氣也且譎詐無方
術略横出智者之能也去譎詐而示之以大義置術略
而臨之以正兵此英雄之事而智者之所不能為矣故
夫譎詐者司馬仲逹之所長也使孔明而出於此則是
以智攻智以勇擊勇而勝負之數未可判孰若以正而
攻智以義而擊勇此孔明之志也而何敢以求近效哉
故仲逹以姦孔明以忠仲逹以私孔明以公仲逹以殘
孔明以仁仲逹以詐孔明以信兵未至而仲逹之氣已
沮矣八頭列於前四頭八尾觸處為首進無速奔退無
遽走突兵不能觸其膺竒兵不能繚其背伏兵不能衝
其脇追兵不能襲其後諜間無所窺詐謀無所用當之
則破觸之則靡鋒未交而仲逹之能已乖矣夫仲逹出
竒制勝變化如神天下莫不憚之雖孫權亦以為可憚
而仲逹亦自負其能也孔明以步卒十餘萬遠行千里
行行然求與之戰而仲逹以勁騎三十萬僅能自守來
不敢敵去不敢追賈詡等常逼之戰矣兵交即敗不敢
復出姑以待弊為名而其為計者不過日夕望其死而
無他術也彼豈孔明敵哉論者以孔明制戎為長竒謀
為短雖知者亦止以為知其短而不用吾獨謂其能為
而不為蓋將以乖仲逹之所能而出其所不能也故吾
嘗論孔明而無死則仲逹敗關中平魏可舉吳可幷禮
樂可興請遂言之夫仲逹以所能要其君壓其同列而
誇其國人今斂重兵以自守姑曰待其弊然孔明始試
其兵或以饑退晩年雜耕渭濱為久住之基木牛流馬
日運而至則其弊不可待矣遲之一二年仲逹將何辭
哉不戰則君疑之同列議之國人輕之其身不安其英
氣無所騁固不免於戰戰則敗耳敗則魏人破膽郡縣
響震引兵略地關中可有分慰居民彰明漢德然後舉
兵而臨關東勢如破竹所攻者下關東平則諭以信義
燕趙可指麾而定矣至五六年而魏明即世齊王踐位
上下相疑蕭墻釁起引兵合進可以一舉而覆其巢穴
俘其君臣分定州縣安集流亡魏既舉則吳人膽破矣
况權之末年猜疑益甚果於殺戮雖陸遜不能自明至
十年而遜沒其後步隲朱然全琮之徒復相繼云亡權
之勇决之氣亦已就衰適庶分爭内不能制於是使蜀
漢之師順流而下荆襄之師乘勢而進一軍出夏口一
軍出皖城一軍出廣陵吳之羣臣無亮敵也攻城略地
孰能禦之盡一年之力而吳可舉江東既平天下既一
偃武修文彰善癉惡崇教化移風俗數年之間天下略
治然後興典禮修正樂斯民復見太平之盛矣且孔明
之治蜀王者之治也治者實也禮樂者文也焉有為其
實而不能為其文者乎人能捐千金之璧而不能辭遜
者天下未之有吾固知其必能興禮樂也不幸而天不
相蜀孔明早喪天下猶未能一而况禮樂乎使後世妄
儒得各肆所見以議孔明者天也非人之所能為也
文章辨體彙選卷四百
文章辨體彙選卷四百
明賀復徵編
論九
周公論(宋王安石)
甚哉荀卿之好妄也載周公之言曰吾所執贄而見者
十人還贄而相見者三十人貌執者百有餘人欲言而
請畢事者千有餘人是誠周公之所為則何周公之小
也夫聖人為政於天下也初若無為於天下而天下卒
以無所不治者其法誠修也故三代之制立庠於黨立
序於遂立學於國而盡其道以為養賢教士之法是士
之賢雖未及用而固無不見尊養者矣此則周公待士
之道也誠若荀卿之言則春申孟嘗之行亂世之事也
豈足為周公乎且聖人之事各有其業講道習藝患日
之不足豈暇遊公卿之門哉彼遊公卿之門求公卿之
禮者皆戰國之奸民而毛遂侯嬴之徒也荀卿生於亂
世不能考論先王之法著之天下而惑於亂世之俗遂
以為聖世之事亦若是已矣亦已過也且周公之所禮
者大賢與則周公豈唯執贄見之而已固當薦之天子
而共天位也如其不賢不足與共天位則周公如何其
與之為禮也子産聽鄭國之政以其乘輿濟人於溱洧
孟子曰惠而不知為政蓋君子之為政立善法於天下
則天下治立善法於一國則一國治如其不能立法則
欲人人悅之則日亦不足矣使周公知為政則宜立學
校之法於天下矣不知立學校而徒能勞身以待天下
之士則不惟力有所不足而勢亦有所不得也或曰仰
禄之士猶可驕立身之士不可驕也夫君子之不驕雖
闇室不敢自慢豈其為人之仰禄而可以驕乎嗚呼所
謂君子者貴其能不易乎世也荀卿生於亂世而遂以
亂世之事量聖人後世之士尊荀卿以為大儒而繼孟
子者吾不信矣
叔輒論(劉敞)
叔輒哭日食叔孫昭子譏之曰叔輒將死矣非所哭也
嗚呼叔孫昭子不知言者乎夫昭公弱君也享國久矣
季氏強臣也自秉政來所樹置非親戚則黨與也一臣
君不得使焉一民君不得有焉賞罰違於衆而形勢&KR1025;
於外子家駒逹於人者也閉其口而禄仕矣梓慎逹於
天者也詭辭不敢正言矣是以叔輒知日食之憂必將
及君欲陳則不見信欲默則不能已欲謀則逼於禍欲
随則失其守發憤壹鬱而無與誰語故慷慨感激至於
號咷也設使昭公因而感悟聽用其謀援忠直退姦邪
破朋黨之蔽禁強僭之臣魯可復震豈獨長守其貴哉
當是之時仲尼聖人也而生於國顔冉之徒仁人也四
方歸之舉而用焉以謀三桓易矣然而遂不覺悟長惡
養凶不及五年奔走失國寄於乾侯終身愁孤從此觀
之豈不可大哀而慟哭乎此乃叔輒之所以感也夫忠
國之君子明於禮義而陋於知人心人固未易知也易
曰書不盡言言不盡意夫言而盡之可謂詳矣而猶曰
不盡而况乎未始書之未始言之者哉此叔輒所以見
譏於當世狂而不信者也嗟夫
吳起論(張耒)
吾讀吳起傳觀與田文論功發三問文不得一然則起
之才豈淺淺者邪及田文為之言主少國疑大臣未附
百姓不信當是時屬之子乎屬之我乎起曰屬之子矣
吾嘗疑起才何獨短於此而不敢與文較及觀起之相
楚方悼王之死未幾而楚之宗室大臣起而殺吳起方
是時悼王死起相新君可謂主少國疑矣起也於是乎
不免然則起之才是誠短乎此則其始無以抗田文之
言蓋無足怪而田文之於知人也亦明矣然則田文之
知起之不足以處此者何說也蓋起之為人也明厲而
不逹於變從事於法而不知權是二者蓋相疑國輔少
主親未附而安不信者之所深忌也昔者鄭國有難而
子孔當國乃為載書以位序聽政辟而子産請焚之夫
子孔之為載書叙羣臣而使之聽政豈有所不可哉而
子産請焚而鄭國果定何也蓋誠未加於物則吾之所
為衆之所疑故急之則亂繩之則怨方是時法有所不
行是非有所不較徒知吾法之不欺而不顧物之情此
取禍之道也故曰衆怒難犯專欲難成蓋當新造之國
與夫衆情反側之際者不可以求定乎法而取必於理
之是非而其權乃在夫人情可否之際此子産所以焚
之而國定也史稱吳起治楚明法審令捐不急之官廢
公族疎遠者夫起當新難之國輔未壯之主而馭不附
之大臣與不信之百姓而其所行苟若是而不知變是
其死也不亦宜乎嗚呼智士因變聖人乘時一龍一蛇
與化推移庸得而制之哉吾悲吳起之志故論其說云
陳湯論(張耒)
余觀漢公卿論陳湯矯制斬郅支賞其守常不通者則
曰是不當賞且開後奉使者乘危徼幸生事蠻夷而竒
其功憤其為庸臣所詘者則稱譽贊說大功不錄小過
大美不疵細瑕宜尊寵以勸有功此余得以論之也夫
奮不顧身决計出竒以孤軍取單于之頭梟之藁街自
漢擊匃奴以來未有能如此者而以一切矯制生事謂
之有罪而赦之不使有尺寸之賞此天下皆知其不近
人情而人不服也然湯之還使朝廷遂厚賞之一不問
其矯制如受命討伐而有功者則亦不可使人臣不待
命而有功恃其功以要我則亦為國者之病也劉向之
論善矣而未盡也元帝遂從而賞之愈於不賞可也所
以為說則終亦未有以服惡矯制者之論惜夫未有以
余說告之者夫所惡夫賞矯制而開後患者謂其功可
以相踵而比肩者也陰山之北凡幾單于自漢擊匃奴
以來得單于者幾人終漢之世獨一陳湯得單于耳匃
奴之衰乃五分其國而其常則未有二單于也其不可
常徼幸而立功者又寡少如此則既裂地而封湯乃著
之令曰有能矯制斬單于如陳湯者無罪而封侯吾意
漢雖欲再賞一人焉雖數十年未有繼也惟其為說不
明若擅興而有功皆可以求賞相繼是故沮功之說所
自而起使必如陳湯者乃侯五單于而止是侯者五人
而止何遽有要功生事之憂哉上足以尊明陳湯之有
功顯褒而不疑而下不畏未來生事要功之論天下之
善計者也古之善為政者行法而不失人情當夫事實
而不使之不可繼凡若此而已昔者魏國患河其邊之
臣起徙而決之趙魏王大喜賞其臣以十縣其相諫曰
守邊而徙河犯官也從而賞之王之臣無守職者矣魏
王笑曰子憂過矣是賞陳湯之論也有功於魏者有大
於徙河者乎魏無二河則徙河之賞無再也
李郭論(張耒)
雄傑好亂之士可伏以天下之大義不可掩以匹夫之
小數何也彼其心甘為理屈不肯負人以其智幸而掩
之得志其後必大亂凶悖放恣而復其志乃已此不可
不慎也漢高祖苟一時之便偽遊雲夢而執韓信雖能
執信而信之反心自此生矣當此時高才智士亦有輕
其君之心故英布貫高之亂繼踵而起者此非服英雄
之道也李光弼提孤軍與安史健虜百鬭百勝其治軍
行兵風采出郭子儀之右而當時諸將皆望風服子儀
如敬君父而光弼之在彭城諸將已不為使子儀能使
吐蕃謂父而史思明乃上書請誅光弼大抵光弼之實
不及子儀之名子儀安坐而有餘光弼馳騁而不足余
嘗思其故讀史思明傳見光弼使烏承恩潛殺史思明
事而後知李郭之優劣蓋子儀之為人至誠不偽主於
忠信其胸中洞然大人也故靜則人安其德動則人伏
其義光弼用烏承恩使襲殺史思明此直狡夫滑虜之
常態意其人雖雄悍驃勇而中有所不可保信者市井
之智盜賊之謀有時而用也不然何以召史思明之侮
而田承嗣之膝獨為尚父屈與此於服人之道小矣嗚
呼成事以材不若以德服人以智不若以理惟德與理
始鈍終利以之治大以之行遠未之有侮也
霍光論(陳師道)
有其才而無其節者司馬懿是也有其節而無其才者
荀息是也有是二者成功而去伊周是也有是二者守
而不固霍光是也光取武帝幼孤之托天下之寄黜昏
顯明全而歸之承征伐之後公私兩弊而十數年間内
豐外服光之功有三焉然以私愛冒大義隣於奪矣其
幸宣帝智而不爭使之爭則未可知矣昭長而宣立既
不能去又不歸政光之失亦三焉史氏謂不學無術闇
於大體而或以謂人倫逆順雖不學而知之日磾老胡
而著忠孝何待於學嗚呼學則明否則蔽理之常也不
學而能者資也資可常乎夫義有由之者有畏之者由
之者道也畏之者學也學而後知畏也畏聖人之言也
光之不勝私以其不知畏也光善人也使其學而畏其
肯出此乎豈特如此其肯以婢為妻乎則除惡於未然
光之三失其皆出於此乎或者又謂節而不才然保人
之幼全人之國天下危而復安此皆才之大者至其結
婚金與上官以宰相子守關於武庫親同列而慮患有
急而收符璽又皆有以過人特其才有能否爾雖然中
人而下亦不能具也或又謂日磾不肯納女後宫而光
以為后日磾殺弄兒而光隂妻為不知光之守節誠有
不如至其功亦非日磾所及也始光推日磾而謂匃奴
輕漢此其智有過人者惜乎不之盡也
侯嬴論(鄒浩)
語有之夏則資皮冬則資絺夫皮豈當暑之急而絺豈
禦寒之具哉蓋無事而備之者所以待有事也是以昔
之君子有竄身海濱日以漁釣為事淡若㤀情於世者
及投竿而起論天下之務如此則治不如此則亂如此
則安不如此則危累數十萬言皆古今之秘策興王之
所汲汲而未獲者也故其功名卒與日月俱而莫之朽
彼侯嬴者豈亦有得於此與何其謀奪魏兵談笑而辦
如探囊中物耶夫虎符所在至深至密所謂如姬者亦
未必知其處也况敵國國人諸大夫左右乎而嬴獨何
以知之晉鄙嚄唶宿將提十萬兵之衆於閫外功罪未
決而信陵遽以单車至其不肯授兵萬萬無疑矣顧朱
亥之賢殆非荆軻所擬固足以辦大事方且陸沈於鼓
刀之肆舉國莫知也而嬴獨何以知之嬴既無數家射
覆占候之術以探賾而索隱徒以抱關之賤謀奪其兵
以成信陵之高義有始有卒不差毫釐非其講之有漸
處之有素而能若是乎余故曰無事而備之者所以待
有事也惟其信陵之初折節下之而不以貴自驕也久
居於市不以市人竊罵為之動也引之上座不以將相
賓客改其禮也是至誠而不倦者也是真喜士者也是
可與有為者也其欲却秦而救趙而不以平日之所養
者斷然成之則非人也嬴不為也故余嘗以謂無信陵
則亦無侯嬴雖然嬴於信陵固忠矣於魏得為忠乎秦
拔趙必移擊魏無乃賈禍於國乎是不然其為信陵謀
者乃所以為魏謀也何則秦有并吞六國之心久矣六
國不滅其心不已趙魏與國也唇亾則齒寒皮朽則毛
落其勢然也其拔趙而必擊救之者秦之虚聲也不敢
救趙而坐視其拔者魏之實禍也蓋秦伐魏趙拔亦伐
不拔亦伐拔趙而伐其伐亟其禍大不拔而伐其伐遲
其禍小繇是言之殺晉鄙以奪其兵特鄙一身之不幸
而魏國之幸也然則使嬴不輕用其死王能任之或止
助信陵以相魏魏其興乎賀長雄者將不在秦而在魏
乎是又不然其輕用其死余是以知其無能為也何則
方嬴之時士知死名以為義而不知死義以為義者紛
紛自以為莫已若也非惑與蓋可以死而死義以成仁
者也不死則無勇不可以死而不死仁以成義者也必
死則傷勇嬴於是二者不為管仲之不死而必為田光
之必死果何謂哉且士之所以不能有為於世者有物
以累之也死生亦大矣而嬴不以動其心以之有為烏
往而不暇奈何功名分止此耳嗚呼其戰國之竒士而
名教之罪人乎
曹參論(鄒浩)
讀漢書見班固贊丙魏曰高祖開基蕭曹為冠又讀唐
書見敬宗以王廷湊之亂恨無蕭曹使姦臣跋扈夫蕭
何相高祖自其起義迄南面有天下恃之如左右手其
獨冠乎當時而見思乎異代宜矣曹參既非何比又運
籌不如張良將兵不如韓信其間關攻戰之中被七十
創而功以成特一時之事耳其後相惠帝帝富於春秋
且承高祖棄羣臣之初參日夜飲酒不事事卿大夫羣
吏及賓客舉知其非而後之君臣猥與何一視而同稱
焉其故何哉及觀其謝帝之語以謂高皇帝與蕭何定
天下法令既明其陛下垂拱參等守職遵而毋失不亦
可乎曾不以前日之隙一毫置胷中於是釋然知稱之
者不為過論也何則有隙者私怨也舉事無所變更一
遵其約束者國事也不以私怨敗國事此藺相如所以
回車於廉頗而寇恂所以郊迎於賈復者也參實能之
故心平而識明心平而識明故舉之於事何者當先何
者當後何者為急何者為緩判焉如黑白之在目如此
而不以相業聞者未之有也且相業之所以成其本有
三曰德曰量曰知體而才智不與焉蓋才者可與有為
也而不能不為智者可與有謀也而不能不謀以其必
為必謀之心倡之於上而百官有司爭以才智應之於
下將以親附百姓百姓且離散矣將以鎮撫四夷四夷
且反叛矣將以遂萬物之宜萬物且不得其生成顧雖
有作之世猶見其害不見其利况干戈甫定之初如疾
病方愈之人困於藥石之交攻而求所以補養其血氣
甚切者乎若參者可謂賢矣然則繼參而居位者其必
出於此乎是又不可何則太后稱制背約而王諸吕産
禄顓兵秉政視天畫地日以睥睨神器為心劉氏幾不
復漢於此時恬不為怪而治道貴清淨而民自定無乃
假越人以拯楚溺乎故前乎參者其相如之則國必有
外至之憂後乎參者其相如之則國必有内作之患惟
蕭何以其才規之於其前惟陳平以其智濟之於其後
惟參斂才棄智以休息於其間則亦惟其時而已矣嗚
呼安得不以私怨敗國事如參者與之論巖廊之急務
乎
諸葛孔明論(陳亮)
英雄之士能為智者之所不能為則其未及為者蓋不
可以常理論矣騏驥之馬足如奔風升高不軒履濕不
濡度山越塹瞬息千里而適值一馬蓋亦能然則雖有
此駿而不足以勝之也於是駕以輕車鳴以和鸞步驟
中度緩急中節鏘鏘乎道路之間能行千里而能不行
雖無一時之駿而久則有萬全之功何者吾乖其所能
而出其所不能可以扼其喉而奪之氣也且譎詐無方
術略横出智者之能也去譎詐而示之以大義置術略
而臨之以正兵此英雄之事而智者之所不能為矣故
夫譎詐者司馬仲逹之所長也使孔明而出於此則是
以智攻智以勇擊勇而勝負之數未可判孰若以正而
攻智以義而擊勇此孔明之志也而何敢以求近效哉
故仲逹以姦孔明以忠仲逹以私孔明以公仲逹以殘
孔明以仁仲逹以詐孔明以信兵未至而仲逹之氣已
沮矣八頭列於前四頭八尾觸處為首進無速奔退無
遽走突兵不能觸其膺竒兵不能繚其背伏兵不能衝
其脇追兵不能襲其後諜間無所窺詐謀無所用當之
則破觸之則靡鋒未交而仲逹之能已乖矣夫仲逹出
竒制勝變化如神天下莫不憚之雖孫權亦以為可憚
而仲逹亦自負其能也孔明以步卒十餘萬遠行千里
行行然求與之戰而仲逹以勁騎三十萬僅能自守來
不敢敵去不敢追賈詡等常逼之戰矣兵交即敗不敢
復出姑以待弊為名而其為計者不過日夕望其死而
無他術也彼豈孔明敵哉論者以孔明制戎為長竒謀
為短雖知者亦止以為知其短而不用吾獨謂其能為
而不為蓋將以乖仲逹之所能而出其所不能也故吾
嘗論孔明而無死則仲逹敗關中平魏可舉吳可幷禮
樂可興請遂言之夫仲逹以所能要其君壓其同列而
誇其國人今斂重兵以自守姑曰待其弊然孔明始試
其兵或以饑退晩年雜耕渭濱為久住之基木牛流馬
日運而至則其弊不可待矣遲之一二年仲逹將何辭
哉不戰則君疑之同列議之國人輕之其身不安其英
氣無所騁固不免於戰戰則敗耳敗則魏人破膽郡縣
響震引兵略地關中可有分慰居民彰明漢德然後舉
兵而臨關東勢如破竹所攻者下關東平則諭以信義
燕趙可指麾而定矣至五六年而魏明即世齊王踐位
上下相疑蕭墻釁起引兵合進可以一舉而覆其巢穴
俘其君臣分定州縣安集流亡魏既舉則吳人膽破矣
况權之末年猜疑益甚果於殺戮雖陸遜不能自明至
十年而遜沒其後步隲朱然全琮之徒復相繼云亡權
之勇决之氣亦已就衰適庶分爭内不能制於是使蜀
漢之師順流而下荆襄之師乘勢而進一軍出夏口一
軍出皖城一軍出廣陵吳之羣臣無亮敵也攻城略地
孰能禦之盡一年之力而吳可舉江東既平天下既一
偃武修文彰善癉惡崇教化移風俗數年之間天下略
治然後興典禮修正樂斯民復見太平之盛矣且孔明
之治蜀王者之治也治者實也禮樂者文也焉有為其
實而不能為其文者乎人能捐千金之璧而不能辭遜
者天下未之有吾固知其必能興禮樂也不幸而天不
相蜀孔明早喪天下猶未能一而况禮樂乎使後世妄
儒得各肆所見以議孔明者天也非人之所能為也
文章辨體彙選卷四百
