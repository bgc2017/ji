文章辨體彙選卷五百五十七
明賀復徵編
世譜一
劉勰曰譜者普也注序世統事資周普鄭氏譜詩盖
取乎此復徵曰按譜布列也物有紛錯而不一者
則布列之使有可考也而次第一人所履亦謂之譜
歐陽族譜(宋歐陽修)
歐陽氏之先本出於夏禹之苗裔自帝少康封其庶子
於會稽使守禹祀歴夏商周以世相傳至於允常子曰
句踐是為越王越王句踐傳五世至王無疆為楚威王
所滅其諸族子分散爭立皆受封於楚而無疆之子蹄
封於烏程歐餘山之陽為歐陽亭侯其後子孫遂以為
氏當漢之初有仕為涿郡太守者子孫遂居於北或居
青州之千乘或居冀州之渤海千乘之顯者曰生字和
伯為漢博士以經名家所謂歐陽尚書者是也渤海之
顯者曰建字堅石所謂渤海赫赫歐陽堅石者是也建
遇趙王倫之亂見殺其兄子質以其族南奔居於長沙
其七世孫曰景達仕於齊不顯至其子頠頠子紇仕於
陳紇子詢詢子通仕於唐四世有聞遂顯自通三世生
琮為吉州刺史子孫因家於吉州自琮八世生萬又為
吉州安福令其後世或居安福或居廬陵或居吉水而
修之皇祖始居沙溪至和二年分吉水置永豐縣而沙
溪分屬永豐今譜雖著廬陵而實為吉水永豐人也蓋
自亭侯蹄因封命氏自别於越其後子孫散亡不可悉
紀其可紀者千乘渤海而已千乘之族自生傳八世至
歙子復無後世絶經不傳家其他子孫亦皆微弱遂不
復見而渤海之後獨見於今然中間失其世次者再蓋
自質奔長沙至於景達七世而始見自琮至於安福府
君又八世而始見其後遂不絶安福府君之九世孫曰
修當皇祐至和之間以其家之舊譜問於庶人各得其
所藏諸本以考正其同異列為世次一篇自景達以後
始得其次叙
景逹(生一子)僧寶(生三子)頠(生二子)紇(生四子)詢
亮
德
器
約(生一子)胤
盛(闕)
䆳(闕)
詢(生四子)長卿(闕)
肅(生一子)
倫(闕)
通(生二子)幼明(生一子)昶(生二子)璟
琮
幼讓(闕)
自琮已下譜亡至其八世孫曰萬始復見於譜
萬(生一子名亡)某(生一子)雅(生二子)效(生三子)謨
託
遠
楚(生三子二名亡)某
某
戌
託(生三子)鄠(闕)
郴(生八子)俊(生一子)翺(生一子)葛
伸(生一子)宏(生二子)至
起
儀(生四子)猛(生二子)麗
綬
谷(生二子)煥
炳
寬(生五子)曦
暐
見
曉
煦
載(生一子)鑍
伾(生一子)素(生三子)霈
曉
藹
信(生一子)端(無子)
偃(生三子)觀(生二子)昞
修
旦(生二子)宗古
宗道
曄(生三子)宗顔
宗閔
宗孟
佺(生二子)翦(生三子)暹
顗
勲
羽(無子)
倣(生三子)穎(生二子)景
昱
顗(生一子名亡)
頊(生一子名亡)
邦(闕)
惟歐陽氏自得姓以來子孫衆多而譜隨親疏宜有詳
略其上世遠而支分疏者事或具於史或各見其家譜
今自吉州府君而下其列如左
吉州府君諱琮葬袁州之萍鄉而子孫始家於吉州當
唐之末黃巢攻陷州縣府君率州人扞賊鄉里賴以保
全至今人稱其德
安福府君諱萬事迹闕
處士諱雅字正言高年不仕德行稱於鄉里夫人龍氏
韶陽府君諱效字德用為韶州韶陽主簿夫人周氏
處士諱託字逹明隠德不仕鄉里稱之凡民有爭决之
官府者後多復訴訟有從處士平其曲直者遂不復爭
夫人王氏
令公府君諱郴字可封仕南唐為武昌令吉州軍事衙
推官至檢校右散騎常侍兼御史大夫性至孝兄弟相
友愛有紫芝一莖兩葩生於楹鄉人以為孝道所感為
著賦頌享年九十有四葬歐桂里横溪保之鷰湖夫人
劉氏府君累贈金紫光祿大夫太師中書令夫人累封
楚國太夫人
屯田府君諱俊仕南唐為洪州屯田院判官享年五十
七葬溧源夫人李氏
處士諱紳守道不仕享年七十有三葬滁陂夫人蕭氏
屯田府君諱儀字象之仕南唐舉進士及第官至屯田
郎中府君之登進士第也父母皆在鄉里榮之乃改廬
陵之文覇鄉安德里為儒林鄉歐桂里其所居之履順
坊為具慶坊享年五十有五葬官山夫人王氏
處士諱伾守道不仕夫人王氏張氏
靜江府君諱信仕南唐為靜江軍團練使享年二十有
五葬曾家庄夫人郭氏
令公府君諱偃少以文學著稱南唐耻從進士舉乃詣
文理院上書獻其所為文十餘萬言召試為南京街院
判官享年三十八葬吉水之回陂夫人李氏府君累贈
金紫光祿大夫太師中書令兼尚書令夫人累封吴國
太夫人
處士諱佺晦迹不仕享年四十有七葬東田夫人陸氏
工部府君諱倣仕皇朝為許田令葬奉新累贈工部侍
郎夫人李氏
處士諱翺事迹闕
處士諱宏事迹闕
處士諱猛葬馬家坑夫人鄭氏
水部府君諱谷為筠州團練副使官至檢校水部員外
郎葬傳家坑夫人王氏
封州府君諱寬為封州司理參軍葬早禾坑夫人邊氏
工部府君諱載字則之淳化三年進士及第歐陽氏自
江南歸朝以進士登科者自府君始為人方重寡言真
宗皇帝嘗自擇御史府君以秘書丞拜監察御史後知
泗州毁龜山佛寺誅妖僧數十人為政清廉簡靜所至
官舍不窺園圃至果爛墮地家人無敢拾者官至尚書
工部郎中享年六十有八夫人金壇縣君朱氏
處士諱素事迹闕
處士諱端事迹闕
崇公諱觀字仲賓事具瀧岡阡表享年五十有九葬吉
水沙溪之瀧岡累贈金紫光祿大夫太師中書令兼尚
書令追封崇國公夫人彭城郡太君鄭氏累封魏國太
夫人享年七十有二附葬瀧岡
處士諱旦隠德不仕事母以孝為鄉里所稱葬烏龜塘
夫人彭氏
兵部府君諱曄字日華咸平三年進士及第官至都官
員外郎歴知桂陽監瑞黃永三州所至有能稱尤長於
决疑獄所得俸祿分養遺孤其兄之子修少孤教之如
己子享年七十有九葬安州應城之彭樂村夫人福昌
縣君范氏其後兄子修者以參知政事遇今上登極恩
贈府君兵部員外郎
處士諱翦事迹闕
處士諱羽事迹闕
職方府君諱穎字孝叔咸平三年進士及第官至尚書
職方郎中歴知萬峽歙彭鄂岳閬饒八州為政務嚴明
有威惠以本官分司享年七十有三家於荆南遂葬焉
夫人廣陵縣君曾氏
奉職府君諱顗為三斑奉職
殿直府君諱頊為右斑殿直
蘇氏族譜(蘇洵)
蘇氏之譜譜蘇氏之族也蘇氏出自高陽而蔓延於天
下唐神龍初長史味道刺眉州卒於官一子留於眉眉
之有蘇氏自是始而譜不及焉者親盡也親盡則曷為
不及譜為親作也凡子得書而孫不得書何也以著代
也自吾之父以至吾之高祖仕不仕娶某氏享年幾某
日卒皆書而他不書何也詳吾之所自出也自吾之父
以至吾之高祖皆曰諱某而他則遂名之何也尊吾之
所自出也譜為蘇氏作而獨吾之所自出得詳與尊何
也譜吾作也嗚呼觀吾之譜者孝弟之心可以油然而
生矣情見乎親親見於服服始於衰而至於緦麻而至
於無服無服則親盡親盡則情盡情盡則喜不慶憂不
弔喜不慶憂不弔則塗人也吾之所以相視如塗人者
其初兄弟也兄弟其初一人之身也悲夫一人之身分
而至於塗人此吾譜之所以作也其意曰分而至於塗
人者勢也勢吾無如之何也已幸其未至於塗人也使
之無至於忽忘焉可也嗚呼觀吾之譜者其孝弟之心
可以油然而生矣
蘇氏諱釿不仕娶黃氏享年若干七月二十六日卒
子祈無嗣
子福子宗夐子昭鳳子惟讚子垂象
子垂正
子垂範
子惟善子垂則
子昭慶子惟德子瑶
子昭文子渭子瑗
子沆
子浩
子漸
子洙
子宗藝無嗣
子宗瓊無嗣
子禮子曄子昭翰子文質子士元
子文圭子士能
子士良
子士寧
子士嘉
子士宗
子晙子昭遇無嗣
子昭遠無嗣
子昭逸無嗣
子昭建無嗣
子暕無嗣
子祐子宗靄子昭玘子文實子惟忠
子惟恭
子文寶無嗣
子昭現子文采子士祥
子宗著子德謙子永
子諱祐子宗善子昭圖子惟益子允元
(不仕娶李氏享年五)子允滋
(十四七月三十日卒)子惟吉無嗣
子昭越無嗣
子宗晏子昭
子宗昇子德榮子哲子珵
子瑜
子德升子淳子舟
子德元子汶
子諱杲子諱序子澹子位
(不仕娶宋仕至大理氏享年五評事娶史)子佾
(十一六月氏享年七八日卒十五五月)子渙
(十一日卒)子洵
子宗晁無嗣
子德子子勲子慎言子慶昌
子復圭
子澄
蘇氏之先出於高陽高陽之子曰稱稱之子曰老童老
童生重黎及吴回重黎為帝嚳火正曰祝融以罪誅其
後為司馬氏而其弟吴回復為火正吴回生陸終陸終
生子六人長曰樊為昆吾次曰惠連為參胡次曰籛為
彭祖次曰來言為會人次曰安為曹姓季曰季連為芈
姓六人者皆有後其後各分為數姓昆吾始姓己氏其
後為蘇顧温董當夏之時昆吾為諸侯伯歴商而昆吾
之後無聞至周有忿生為司寇能平刑以教百姓周公
稱之盖書所謂司寇蘇公者也司寇蘇公與檀伯逹皆
封於河世世仕周家於其封故河南河内皆有蘇氏六
國之際秦及代厲皆苗裔也至漢興而蘇氏始徙入秦
或曰高祖徙天下豪傑以實關中而蘇氏遷焉其後曰
建家於長安杜陵武帝時為將以擊匈奴有功封平陵
侯其後世遂家於其封建生三子長曰嘉次曰武次曰
賢嘉為奉車都尉其六世孫純為南陽太守生子曰章
當順帝時為冀州刺史又遷為幷州有功於其人其子
孫遂家於道州其後至唐武后之世有味道者味道聖
歴初為鳳閣侍郎以貶為眉州刺史遷為益州長史未
行而卒有子一人不能歸遂家焉自是眉始有蘇氏故
眉之蘇皆宗益州長史味道趙郡之蘇皆宗幷州刺史
章扶風之蘇皆宗平陵侯建河南河内之蘇皆宗司寇
忿生而凡蘇氏皆宗昆吾樊昆吾樊宗祝融吴回盖自
昆吾樊至司寇忿生自司寇忿生至平陵侯建自平陵
侯建至幷州刺史章自幷州刺史章至益州長史味道
自益州長史味道至吾之高祖其間世次皆不可紀而
洵始為族譜以紀其族屬譜之所記上至於吾之高祖
下至於吾之昆弟昆弟死而及於昆弟之子曰嗚呼高
祖之上不可詳矣自吾之前而吾莫之知焉已矣自吾
之後而莫之知焉則從吾譜而益廣之可以至於無窮
盖高祖之予孫家授一譜而藏之其法曰凡嫡子而後
得為譜為譜者皆存其高祖而遷其高祖之父世世存
其先人之譜無廢也而其不及高祖者自其得為譜者
之父始而存其所宗之譜皆以吾譜冠焉其說曰此古
之小宗也古者有大宗有小宗傳曰别子為祖繼别為
宗繼禰者為小宗有百世不遷之宗有五世則遷之宗
百世不遷者别子之後也宗其繼别子之所自出者百
世不遷者也宗其繼高祖者五世則遷者也别子者公
子及士之始為大夫者也别子不得禰其父自使其嫡
子後之則為大宗故曰繼别為宗族人宗之雖百世而
大宗死則為之齊衰三月其母妻亡亦然死而無子則
支子以其昭穆後之此所謂百世不遷之宗也别子之
庶子又不得禰别子而自使其嫡子為後則為小宗故
曰繼禰者為小宗小宗五世之外則易宗其繼禰者親
兄弟宗之其繼祖者從兄弟宗之其繼曾祖者再從兄
弟宗之其繼高祖者三從兄弟宗之死而無子則支子
亦以其昭穆後之此所謂五世則遷之宗也凡今天下
之人惟天子之子與始為大夫者而後可以為大宗其
餘則否獨小宗之法猶可施於天下故為族譜其法皆
從小宗凡吾之宗其繼高祖者高祖之嫡子祈祈死無
子天下之宗法不立族人莫克以其子為之後是以繼
高祖之宗亡而虚存焉其繼曾祖者曾祖之嫡子宗善
宗善之嫡子昭圖昭圖之嫡子惟益惟益之嫡子允元
其繼祖者祖之嫡子諱序序之嫡子澹澹之嫡子位其
繼禰者禰之嫡子澹澹之嫡子位曰嗚呼始可以詳之
矣百世之後凡吾高祖之子孫得其家之譜而觀之則
為小宗得吾高祖之子孫之譜而合之而以吾譜考焉
則至於無窮而不可亂也是為譜之志云爾
蘇氏之先自昆吾以來其最顯者司寇忿生三代之事
其聞於今不詳周公作立政而特稱之以教太史其後
周室衰司寇之子孫亦曰蘇公遭讒作詩以刺暴公名
曰彼何人斯惟此二人見於詩書是以其傳至今自蘇
氏入秦而平陵侯建典屬國武始顯遷於趙而幷州刺
史章益州長史味道始有聞於世遷於眉而至於今無
聞夫是惟譜不立也自昆吾至書之蘇公五百有餘年
自書之蘇公至詩之蘇公二百有餘年自詩之蘇公至
平陵侯建典屬國武七百有餘年自平陵侯建典屬國
武至幷州刺史章二百有餘年自幷州刺史章至益州
長史味道五百有餘年自益州長史味道至吾之高祖
二百有餘年以三十年而易一世則七十有餘世也七
十有餘世亦容有賢不賢焉不賢者隨世磨滅不可得
而聞而賢者獨有七人七十有餘世其賢者亦容不止
此也而其餘者皆不傳則譜不立之過也故洵既為族
譜又從而記其所聞先人之行昔吾先子嘗有言曰吾
年少而亡吾先人先世之行吾不及有聞焉蓋嘗聞其
略曰蘇氏自遷於眉而家於眉山自高祖涇則已不詳
自曾祖釿而後稍可記曾祖娶黃氏以俠氣聞於鄉里
生子五人而吾祖祜最少最賢以才幹精敏見稱生於
唐哀帝之天祐二年而殁於周世宗之顯德五年盖與
五代相終始殁之一年而吾太祖始受命是時王氏孟
氏相繼據蜀蜀之高才六人皆不肯出仕曰不足輔仕
於蜀者皆其年少輕銳之士故蜀以再亡至於太祖受
命而吾祖不及見也吾祖娶於李氏李氏唐之苗裔太
宗之子曹王明之後世曰瑜為遂州長江尉失官家於
眉之丹稜祖母嚴毅治家肅然多才略猶有竇太后柴
氏主之遺烈生子五人其才皆不同宗善宗晏宗昇循
循無所毁譽少子宗晁輕俠難制而吾父杲最好善事
父母篤於孝與兄弟篤於愛與朋友篤於信鄉閭之人
無親疎皆愛敬之娶宋氏夫人事上甚孝謹而御下甚
嚴生子九人而吾父獨存善治生有餘財時蜀新破其逹
官爭棄其田宅以入覲吾父獨不肯取曰吾恐累吾子
孫終身田不滿二頃屋弊陋不葺也好施與曰多財而
不施吾恐他人謀我然施而使人知之人將以我為好
名是以施而尤惡使人知之族叔父玩嘗有重獄將就
逮曰入獄而死妻子以累兄請為我詗獄之輕重輕也
以肉饋我重也以菜饋我饋我以菜吾將不食而死既
而得釋玩曰吾非無他兄弟可以寄生死者惟子及將
殁太夫人猶執吾父手曰盍以是屬子之兄弟笑曰而子
賢雖非吾兄弟亦將與之不賢雖吾兄弟亦將棄之屬
之何益善教之而已遂卒卒之歲蓋淳化五年推其生
之年則晉少帝之開運元年也此洵嘗得之先子云爾
先子諱序字仲先生於開寶六年而殁於慶歴七年娶
史氏夫人生子三人長曰澹次曰渙季則洵也先子少
孤喜為善而不好讀書晩乃為詩能白道敏捷立成凡
數十年得數千篇上自朝廷郡邑之事下至鄉閭子孫
畋漁治生之意皆見於詩觀其詩雖不工然有以知其
表裏洞逹豁然偉人也性簡易無威儀薄於為己而厚
於為人與人交無貴賤皆得其歡心見士大夫曲躬盡
敬人以為諂及其見田父野老亦然然後人不以為怪
外貌雖無所不與然其中心所以輕重人者甚嚴居鄉
閭出入不乘馬曰有甚老於我而行者吾乘馬無以見
之敝衣惡食處之不恥務欲以身處衆之所惡盖不學
老子而與之合居家不治家事以家事屬諸子至族人
有事就之謀者常為盡其心反覆而不厭凶年嘗鬻其
田以濟饑者既豐人將償之曰吾自有以鬻之非爾故
也卒不肯受力為藏退之行以求不聞於世然行之既
久則鄉人亦多知之以為古之隠君子莫及也以渙登
朝授大理評事史氏夫人眉之大家慈仁寬厚宋氏姑
甚嚴夫人常能得其歡以和族人先公十五年卒追封
蓬萊縣太君洵聞之自唐之衰賢人皆隠山澤間以避
五代之亂其後僭偽之國相繼亡滅聖人出而四海平
一然其子孫猶不忍棄父祖之故以出仕於天下是以
雖有美才莫顯於世及其教化洋溢風俗改變然後深
山窮谷之中向日子孫乃始振迅相與從官於朝然其
才氣則既已不若先人質直敦厚可以重任而無疑也
而其先人之行乃獨隠晦而不聞洵竊深懼焉於是記
其萬一而藏之家以示子孫
文章辨體彙選卷五百五十七
文章辨體彙選卷五百五十七
明賀復徵編
世譜一
劉勰曰譜者普也注序世統事資周普鄭氏譜詩盖
取乎此復徵曰按譜布列也物有紛錯而不一者
則布列之使有可考也而次第一人所履亦謂之譜
歐陽族譜(宋歐陽修)
歐陽氏之先本出於夏禹之苗裔自帝少康封其庶子
於會稽使守禹祀歴夏商周以世相傳至於允常子曰
句踐是為越王越王句踐傳五世至王無疆為楚威王
所滅其諸族子分散爭立皆受封於楚而無疆之子蹄
封於烏程歐餘山之陽為歐陽亭侯其後子孫遂以為
氏當漢之初有仕為涿郡太守者子孫遂居於北或居
青州之千乘或居冀州之渤海千乘之顯者曰生字和
伯為漢博士以經名家所謂歐陽尚書者是也渤海之
顯者曰建字堅石所謂渤海赫赫歐陽堅石者是也建
遇趙王倫之亂見殺其兄子質以其族南奔居於長沙
其七世孫曰景達仕於齊不顯至其子頠頠子紇仕於
陳紇子詢詢子通仕於唐四世有聞遂顯自通三世生
琮為吉州刺史子孫因家於吉州自琮八世生萬又為
吉州安福令其後世或居安福或居廬陵或居吉水而
修之皇祖始居沙溪至和二年分吉水置永豐縣而沙
溪分屬永豐今譜雖著廬陵而實為吉水永豐人也蓋
自亭侯蹄因封命氏自别於越其後子孫散亡不可悉
紀其可紀者千乘渤海而已千乘之族自生傳八世至
歙子復無後世絶經不傳家其他子孫亦皆微弱遂不
復見而渤海之後獨見於今然中間失其世次者再蓋
自質奔長沙至於景達七世而始見自琮至於安福府
君又八世而始見其後遂不絶安福府君之九世孫曰
修當皇祐至和之間以其家之舊譜問於庶人各得其
所藏諸本以考正其同異列為世次一篇自景達以後
始得其次叙
景逹(生一子)僧寶(生三子)頠(生二子)紇(生四子)詢
亮
德
器
約(生一子)胤
盛(闕)
䆳(闕)
詢(生四子)長卿(闕)
肅(生一子)
倫(闕)
通(生二子)幼明(生一子)昶(生二子)璟
琮
幼讓(闕)
自琮已下譜亡至其八世孫曰萬始復見於譜
萬(生一子名亡)某(生一子)雅(生二子)效(生三子)謨
託
遠
楚(生三子二名亡)某
某
戌
託(生三子)鄠(闕)
郴(生八子)俊(生一子)翺(生一子)葛
伸(生一子)宏(生二子)至
起
儀(生四子)猛(生二子)麗
綬
谷(生二子)煥
炳
寬(生五子)曦
暐
見
曉
煦
載(生一子)鑍
伾(生一子)素(生三子)霈
曉
藹
信(生一子)端(無子)
偃(生三子)觀(生二子)昞
修
旦(生二子)宗古
宗道
曄(生三子)宗顔
宗閔
宗孟
佺(生二子)翦(生三子)暹
顗
勲
羽(無子)
倣(生三子)穎(生二子)景
昱
顗(生一子名亡)
頊(生一子名亡)
邦(闕)
惟歐陽氏自得姓以來子孫衆多而譜隨親疏宜有詳
略其上世遠而支分疏者事或具於史或各見其家譜
今自吉州府君而下其列如左
吉州府君諱琮葬袁州之萍鄉而子孫始家於吉州當
唐之末黃巢攻陷州縣府君率州人扞賊鄉里賴以保
全至今人稱其德
安福府君諱萬事迹闕
處士諱雅字正言高年不仕德行稱於鄉里夫人龍氏
韶陽府君諱效字德用為韶州韶陽主簿夫人周氏
處士諱託字逹明隠德不仕鄉里稱之凡民有爭决之
官府者後多復訴訟有從處士平其曲直者遂不復爭
夫人王氏
令公府君諱郴字可封仕南唐為武昌令吉州軍事衙
推官至檢校右散騎常侍兼御史大夫性至孝兄弟相
友愛有紫芝一莖兩葩生於楹鄉人以為孝道所感為
著賦頌享年九十有四葬歐桂里横溪保之鷰湖夫人
劉氏府君累贈金紫光祿大夫太師中書令夫人累封
楚國太夫人
屯田府君諱俊仕南唐為洪州屯田院判官享年五十
七葬溧源夫人李氏
處士諱紳守道不仕享年七十有三葬滁陂夫人蕭氏
屯田府君諱儀字象之仕南唐舉進士及第官至屯田
郎中府君之登進士第也父母皆在鄉里榮之乃改廬
陵之文覇鄉安德里為儒林鄉歐桂里其所居之履順
坊為具慶坊享年五十有五葬官山夫人王氏
處士諱伾守道不仕夫人王氏張氏
靜江府君諱信仕南唐為靜江軍團練使享年二十有
五葬曾家庄夫人郭氏
令公府君諱偃少以文學著稱南唐耻從進士舉乃詣
文理院上書獻其所為文十餘萬言召試為南京街院
判官享年三十八葬吉水之回陂夫人李氏府君累贈
金紫光祿大夫太師中書令兼尚書令夫人累封吴國
太夫人
處士諱佺晦迹不仕享年四十有七葬東田夫人陸氏
工部府君諱倣仕皇朝為許田令葬奉新累贈工部侍
郎夫人李氏
處士諱翺事迹闕
處士諱宏事迹闕
處士諱猛葬馬家坑夫人鄭氏
水部府君諱谷為筠州團練副使官至檢校水部員外
郎葬傳家坑夫人王氏
封州府君諱寬為封州司理參軍葬早禾坑夫人邊氏
工部府君諱載字則之淳化三年進士及第歐陽氏自
江南歸朝以進士登科者自府君始為人方重寡言真
宗皇帝嘗自擇御史府君以秘書丞拜監察御史後知
泗州毁龜山佛寺誅妖僧數十人為政清廉簡靜所至
官舍不窺園圃至果爛墮地家人無敢拾者官至尚書
工部郎中享年六十有八夫人金壇縣君朱氏
處士諱素事迹闕
處士諱端事迹闕
崇公諱觀字仲賓事具瀧岡阡表享年五十有九葬吉
水沙溪之瀧岡累贈金紫光祿大夫太師中書令兼尚
書令追封崇國公夫人彭城郡太君鄭氏累封魏國太
夫人享年七十有二附葬瀧岡
處士諱旦隠德不仕事母以孝為鄉里所稱葬烏龜塘
夫人彭氏
兵部府君諱曄字日華咸平三年進士及第官至都官
員外郎歴知桂陽監瑞黃永三州所至有能稱尤長於
决疑獄所得俸祿分養遺孤其兄之子修少孤教之如
己子享年七十有九葬安州應城之彭樂村夫人福昌
縣君范氏其後兄子修者以參知政事遇今上登極恩
贈府君兵部員外郎
處士諱翦事迹闕
處士諱羽事迹闕
職方府君諱穎字孝叔咸平三年進士及第官至尚書
職方郎中歴知萬峽歙彭鄂岳閬饒八州為政務嚴明
有威惠以本官分司享年七十有三家於荆南遂葬焉
夫人廣陵縣君曾氏
奉職府君諱顗為三斑奉職
殿直府君諱頊為右斑殿直
蘇氏族譜(蘇洵)
蘇氏之譜譜蘇氏之族也蘇氏出自高陽而蔓延於天
下唐神龍初長史味道刺眉州卒於官一子留於眉眉
之有蘇氏自是始而譜不及焉者親盡也親盡則曷為
不及譜為親作也凡子得書而孫不得書何也以著代
也自吾之父以至吾之高祖仕不仕娶某氏享年幾某
日卒皆書而他不書何也詳吾之所自出也自吾之父
以至吾之高祖皆曰諱某而他則遂名之何也尊吾之
所自出也譜為蘇氏作而獨吾之所自出得詳與尊何
也譜吾作也嗚呼觀吾之譜者孝弟之心可以油然而
生矣情見乎親親見於服服始於衰而至於緦麻而至
於無服無服則親盡親盡則情盡情盡則喜不慶憂不
弔喜不慶憂不弔則塗人也吾之所以相視如塗人者
其初兄弟也兄弟其初一人之身也悲夫一人之身分
而至於塗人此吾譜之所以作也其意曰分而至於塗
人者勢也勢吾無如之何也已幸其未至於塗人也使
之無至於忽忘焉可也嗚呼觀吾之譜者其孝弟之心
可以油然而生矣
蘇氏諱釿不仕娶黃氏享年若干七月二十六日卒
子祈無嗣
子福子宗夐子昭鳳子惟讚子垂象
子垂正
子垂範
子惟善子垂則
子昭慶子惟德子瑶
子昭文子渭子瑗
子沆
子浩
子漸
子洙
子宗藝無嗣
子宗瓊無嗣
子禮子曄子昭翰子文質子士元
子文圭子士能
子士良
子士寧
子士嘉
子士宗
子晙子昭遇無嗣
子昭遠無嗣
子昭逸無嗣
子昭建無嗣
子暕無嗣
子祐子宗靄子昭玘子文實子惟忠
子惟恭
子文寶無嗣
子昭現子文采子士祥
子宗著子德謙子永
子諱祐子宗善子昭圖子惟益子允元
(不仕娶李氏享年五)子允滋
(十四七月三十日卒)子惟吉無嗣
子昭越無嗣
子宗晏子昭
子宗昇子德榮子哲子珵
子瑜
子德升子淳子舟
子德元子汶
子諱杲子諱序子澹子位
(不仕娶宋仕至大理氏享年五評事娶史)子佾
(十一六月氏享年七八日卒十五五月)子渙
(十一日卒)子洵
子宗晁無嗣
子德子子勲子慎言子慶昌
子復圭
子澄
蘇氏之先出於高陽高陽之子曰稱稱之子曰老童老
童生重黎及吴回重黎為帝嚳火正曰祝融以罪誅其
後為司馬氏而其弟吴回復為火正吴回生陸終陸終
生子六人長曰樊為昆吾次曰惠連為參胡次曰籛為
彭祖次曰來言為會人次曰安為曹姓季曰季連為芈
姓六人者皆有後其後各分為數姓昆吾始姓己氏其
後為蘇顧温董當夏之時昆吾為諸侯伯歴商而昆吾
之後無聞至周有忿生為司寇能平刑以教百姓周公
稱之盖書所謂司寇蘇公者也司寇蘇公與檀伯逹皆
封於河世世仕周家於其封故河南河内皆有蘇氏六
國之際秦及代厲皆苗裔也至漢興而蘇氏始徙入秦
或曰高祖徙天下豪傑以實關中而蘇氏遷焉其後曰
建家於長安杜陵武帝時為將以擊匈奴有功封平陵
侯其後世遂家於其封建生三子長曰嘉次曰武次曰
賢嘉為奉車都尉其六世孫純為南陽太守生子曰章
當順帝時為冀州刺史又遷為幷州有功於其人其子
孫遂家於道州其後至唐武后之世有味道者味道聖
歴初為鳳閣侍郎以貶為眉州刺史遷為益州長史未
行而卒有子一人不能歸遂家焉自是眉始有蘇氏故
眉之蘇皆宗益州長史味道趙郡之蘇皆宗幷州刺史
章扶風之蘇皆宗平陵侯建河南河内之蘇皆宗司寇
忿生而凡蘇氏皆宗昆吾樊昆吾樊宗祝融吴回盖自
昆吾樊至司寇忿生自司寇忿生至平陵侯建自平陵
侯建至幷州刺史章自幷州刺史章至益州長史味道
自益州長史味道至吾之高祖其間世次皆不可紀而
洵始為族譜以紀其族屬譜之所記上至於吾之高祖
下至於吾之昆弟昆弟死而及於昆弟之子曰嗚呼高
祖之上不可詳矣自吾之前而吾莫之知焉已矣自吾
之後而莫之知焉則從吾譜而益廣之可以至於無窮
盖高祖之予孫家授一譜而藏之其法曰凡嫡子而後
得為譜為譜者皆存其高祖而遷其高祖之父世世存
其先人之譜無廢也而其不及高祖者自其得為譜者
之父始而存其所宗之譜皆以吾譜冠焉其說曰此古
之小宗也古者有大宗有小宗傳曰别子為祖繼别為
宗繼禰者為小宗有百世不遷之宗有五世則遷之宗
百世不遷者别子之後也宗其繼别子之所自出者百
世不遷者也宗其繼高祖者五世則遷者也别子者公
子及士之始為大夫者也别子不得禰其父自使其嫡
子後之則為大宗故曰繼别為宗族人宗之雖百世而
大宗死則為之齊衰三月其母妻亡亦然死而無子則
支子以其昭穆後之此所謂百世不遷之宗也别子之
庶子又不得禰别子而自使其嫡子為後則為小宗故
曰繼禰者為小宗小宗五世之外則易宗其繼禰者親
兄弟宗之其繼祖者從兄弟宗之其繼曾祖者再從兄
弟宗之其繼高祖者三從兄弟宗之死而無子則支子
亦以其昭穆後之此所謂五世則遷之宗也凡今天下
之人惟天子之子與始為大夫者而後可以為大宗其
餘則否獨小宗之法猶可施於天下故為族譜其法皆
從小宗凡吾之宗其繼高祖者高祖之嫡子祈祈死無
子天下之宗法不立族人莫克以其子為之後是以繼
高祖之宗亡而虚存焉其繼曾祖者曾祖之嫡子宗善
宗善之嫡子昭圖昭圖之嫡子惟益惟益之嫡子允元
其繼祖者祖之嫡子諱序序之嫡子澹澹之嫡子位其
繼禰者禰之嫡子澹澹之嫡子位曰嗚呼始可以詳之
矣百世之後凡吾高祖之子孫得其家之譜而觀之則
為小宗得吾高祖之子孫之譜而合之而以吾譜考焉
則至於無窮而不可亂也是為譜之志云爾
蘇氏之先自昆吾以來其最顯者司寇忿生三代之事
其聞於今不詳周公作立政而特稱之以教太史其後
周室衰司寇之子孫亦曰蘇公遭讒作詩以刺暴公名
曰彼何人斯惟此二人見於詩書是以其傳至今自蘇
氏入秦而平陵侯建典屬國武始顯遷於趙而幷州刺
史章益州長史味道始有聞於世遷於眉而至於今無
聞夫是惟譜不立也自昆吾至書之蘇公五百有餘年
自書之蘇公至詩之蘇公二百有餘年自詩之蘇公至
平陵侯建典屬國武七百有餘年自平陵侯建典屬國
武至幷州刺史章二百有餘年自幷州刺史章至益州
長史味道五百有餘年自益州長史味道至吾之高祖
二百有餘年以三十年而易一世則七十有餘世也七
十有餘世亦容有賢不賢焉不賢者隨世磨滅不可得
而聞而賢者獨有七人七十有餘世其賢者亦容不止
此也而其餘者皆不傳則譜不立之過也故洵既為族
譜又從而記其所聞先人之行昔吾先子嘗有言曰吾
年少而亡吾先人先世之行吾不及有聞焉蓋嘗聞其
略曰蘇氏自遷於眉而家於眉山自高祖涇則已不詳
自曾祖釿而後稍可記曾祖娶黃氏以俠氣聞於鄉里
生子五人而吾祖祜最少最賢以才幹精敏見稱生於
唐哀帝之天祐二年而殁於周世宗之顯德五年盖與
五代相終始殁之一年而吾太祖始受命是時王氏孟
氏相繼據蜀蜀之高才六人皆不肯出仕曰不足輔仕
於蜀者皆其年少輕銳之士故蜀以再亡至於太祖受
命而吾祖不及見也吾祖娶於李氏李氏唐之苗裔太
宗之子曹王明之後世曰瑜為遂州長江尉失官家於
眉之丹稜祖母嚴毅治家肅然多才略猶有竇太后柴
氏主之遺烈生子五人其才皆不同宗善宗晏宗昇循
循無所毁譽少子宗晁輕俠難制而吾父杲最好善事
父母篤於孝與兄弟篤於愛與朋友篤於信鄉閭之人
無親疎皆愛敬之娶宋氏夫人事上甚孝謹而御下甚
嚴生子九人而吾父獨存善治生有餘財時蜀新破其逹
官爭棄其田宅以入覲吾父獨不肯取曰吾恐累吾子
孫終身田不滿二頃屋弊陋不葺也好施與曰多財而
不施吾恐他人謀我然施而使人知之人將以我為好
名是以施而尤惡使人知之族叔父玩嘗有重獄將就
逮曰入獄而死妻子以累兄請為我詗獄之輕重輕也
以肉饋我重也以菜饋我饋我以菜吾將不食而死既
而得釋玩曰吾非無他兄弟可以寄生死者惟子及將
殁太夫人猶執吾父手曰盍以是屬子之兄弟笑曰而子
賢雖非吾兄弟亦將與之不賢雖吾兄弟亦將棄之屬
之何益善教之而已遂卒卒之歲蓋淳化五年推其生
之年則晉少帝之開運元年也此洵嘗得之先子云爾
先子諱序字仲先生於開寶六年而殁於慶歴七年娶
史氏夫人生子三人長曰澹次曰渙季則洵也先子少
孤喜為善而不好讀書晩乃為詩能白道敏捷立成凡
數十年得數千篇上自朝廷郡邑之事下至鄉閭子孫
畋漁治生之意皆見於詩觀其詩雖不工然有以知其
表裏洞逹豁然偉人也性簡易無威儀薄於為己而厚
於為人與人交無貴賤皆得其歡心見士大夫曲躬盡
敬人以為諂及其見田父野老亦然然後人不以為怪
外貌雖無所不與然其中心所以輕重人者甚嚴居鄉
閭出入不乘馬曰有甚老於我而行者吾乘馬無以見
之敝衣惡食處之不恥務欲以身處衆之所惡盖不學
老子而與之合居家不治家事以家事屬諸子至族人
有事就之謀者常為盡其心反覆而不厭凶年嘗鬻其
田以濟饑者既豐人將償之曰吾自有以鬻之非爾故
也卒不肯受力為藏退之行以求不聞於世然行之既
久則鄉人亦多知之以為古之隠君子莫及也以渙登
朝授大理評事史氏夫人眉之大家慈仁寬厚宋氏姑
甚嚴夫人常能得其歡以和族人先公十五年卒追封
蓬萊縣太君洵聞之自唐之衰賢人皆隠山澤間以避
五代之亂其後僭偽之國相繼亡滅聖人出而四海平
一然其子孫猶不忍棄父祖之故以出仕於天下是以
雖有美才莫顯於世及其教化洋溢風俗改變然後深
山窮谷之中向日子孫乃始振迅相與從官於朝然其
才氣則既已不若先人質直敦厚可以重任而無疑也
而其先人之行乃獨隠晦而不聞洵竊深懼焉於是記
其萬一而藏之家以示子孫
文章辨體彙選卷五百五十七
