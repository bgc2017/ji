文章辨體彙選卷七百二十六
明賀復徵編
墓誌銘二十九(以下排體)
梁簡文帝銘陶貞白先生墓
維大同二年龍集景辰克明三月壬寅朔十二日癸丑
巳時華陽洞陶先生蟬蛻於茅山朱陽館先生諱弘景
字通明春秋八十有一屈伸如恒顔色不變有制贈以
中散大夫謚曰貞白先生遣舍人王書監護喪事十四
日巳時窆于雷平之山若夫真以歸空為美道以無形
為貴不知悅生大德所以為生不知惡死谷神所以不
死妙矣哉隱顯變化物莫能測既而岫開折石天墜玉
棺銀書息簡流珠罷竈九節麗於空中千和焚於地下
仙官有得朋之喜受學振臨谷之悲余昔在枌壤早逢
圯上之術今簉元良屢稟浮丘之教握留符而惻愴思
化杖而酸辛乃為銘曰
無名曰道不死為仙亦有元放兼稱稚川遁形解化自
昔同然猗歟夫子受籙歸玄梨傳苑吏書因賈船虎車
照景蜺拂凌烟餘花灼燦春澗潺湲鬱鬱茅嶺悠悠洞
天三仙白鶴何時復旋
簡文帝誌徵君何先生墓
先帝履玉燭之禎氣應大賢之一期實生而知機撫塵
斯庶敬非習起孝乃因心聚徒教習學侣成羣與沛國
劉瓛汝南周顒為友陸璉賀瑒之徒更道北面永明中
王文憲儉受詔撰禮未竟而卒屬在司徒文宣王王以
讓先生因廣加刊緝故以含文燕居說六典五恩之義
或齊侯所不鎮孟嘉所未知皆折兹大物成此良教小
人道長每諷考槃之詩君子道消便執天山之筮乃毁
車挂冠拂衣東嶺始居若耶來從秦望今上經綸天地
權輿鼎業始徵為軍謀祭酒實允文若之舉且光彦先
之選又徵特進右光禄大夫高尚其事確乎不拔玄纁
徒往束帛虛歸而給白衣尚書禄固辭不受卒窆乎其
山正衾在殯嗤鏤器與玉衣堯典入棺恥密章及書綬
知與不知並懷惋愴咸以人亡素楷禮墜文章洙泗頽
經扶風罷學關西凝聖之德自此長淪高松引風之氣
於兹永息余昔在殊方亟歆翰迹欽風味道迄淹歲時
既而位阻桂宫塗乖咫尺不獲擁經步至問春卿之疴
徐輪三反入杜夷之舍痛祥雲之滅采悲列曜之晞暉
追勒高鄉乃為銘曰
文範高世玄晏絶倫復有令德遠之與均誰與均此嗚
呼哲人第五肥遁餘軌尚遵司空開學其風不泯傳兹
孝敬曰悌且仁氣高瓊岳心虛谷神括羽儒囿舟輿席
珍既遊慧水兼引法輪談扇猶在鳴琴尚陳如何不憗
德素長淪寂寥巖穴荒凉渭濱橋曰隻雞徐稱酧素余
欽夫子風期夙著蓄思含毫傳芳寫譽沉礎雖貞玄泉
無曙
周故大將軍趙公墓銘(北周庾信)
公諱廣字乾歸若木拂日長蛇委天龍圖幕河之光神
鼎連雲之氣六辯搆字五運徵祥是以維嶽降神自天
生德凝脂點漆日角珠庭為子則名高五都為臣則光
照千里華蓋中天之峯未階其峻虞淵浴日之水不盡
其源歲在琱車年方竹馬月内桂樹切聞能訓石上木
生懸思即悟年十一孝公薨煢煢在疚孺慕過禮泉驚
孝水竹動寒林三行克宣八翼斯舉大周建國宗子維
城設壝封人分司典命開國天水郡公食邑二千戶元
年授使持節驃騎大將軍開府儀同三司其年四月授
都督秦州刺史孝公久牧汧隴遺愛在人今兹見撫我君
之子豈獨司隸之臺鮑宣累葉丞相之府韋賢重代二
年拜大將軍方衛青之張幕冊重元勲譬韓信之登壇
榮高獨拜武成元年遷都督興梁等十九州諸軍事梁
州刺史嶓冢導漾乃濟漢之東流蔡蒙旅平實華陽之
西極其年九月改封蔡國公食邑萬戸地接韓城關隣
楚鄣戶封八縣恩深寇恂之功邑啓萬家事極曹參之
賞保定元年授少司寇犴戶苔生囹關籥動載酒屬車
幸無冤氣觀囚軍府或聽鳴琴二年轉守蒲城都督潼
關等六防諸軍事其年閏月遷都督秦渭等十二州諸
軍事秦州刺史公亟牧冀城頻藩隴坻豪傑歛手貪殘
解印加以上谷精兵漁陽噪鼓北臨高柳南望長榆匈
奴下馬之山貴相藏酒之谷莫不遠慕威聲遙承風化
三年奉詔向甘州迎皇后有文書手仲子之歸紀裂繻
來卿為君逆自非名高絶國威被和隣豈得稱族而行
尊君之命四年授柱國大將軍昭陽以功高見用項梁
以名將當官以今方之彼有慙德天和三年授都督陜
虞等八州甘防諸軍事陜州刺史屈産垂棘既有滅虢
之兵王官羈馬非無絶秦之路公以正正鼓旗閑閑車
軌服叛威邊筭無遺策但以中外久勞積斯災疾山川
則並走羣望賓客則諸侯在門是以請謁承明言歸湯
沐方詢夏郊之祀或辯桑林之祟更除秦州刺史仍襲
父爵豳國公分流之嶺未登晩塞之城空望太夫人以
公羸瘠悲泣相守胸氣交衝奄捐館舍公頓伏苫寢水
漿不入雖王人勸奪創鉅愈增母死於子子死於親慈
孝之道一朝總集大漸之辰春秋二十有九四關罷市
三軍行哭言尋聽訟猶見寒棠還顧空營唯餘衰柳謚
贈某官禮也歸葬于秦州之某原玄甲啓路追軫驃騎
之功龍旂贈行深悼東平之遠公亮直惟忠温恭惟孝
居之仁義飾以禮樂風神機警聰叡精明有仞于宫牆
無形於喜愠金版玉策之記枕籍忘疲蘭葉芝花之圖
膏映必舉碣石秋雲昭陽落月思風含臆言泉流吻翩
翩書記則阮瑀陳琳荏荏風流則王濛謝尚語其百發
弓絶于猿吟論其百中劍深於雁陣枚乘之望梁苑不
憚棄官樂毅之求燕路無辭千里至如應變將略雷電
立成帷帳謀猷孫吳闇合有品藻人倫之志有情平天
下之心鵬路忽催龍津遂壅嗚呼哀哉大宰蚤茂三荆
長辭萬始撫養遺孤連枝同氣馬援之誡兄子義存謹
飭王况之事世叔情深愛敬同德比義此之謂乎乃為
銘曰
御乾從紀乘離作聖白環讓德玄珪受命平一地紐增
輝天鏡傍廕數國前臨七政地屬先登時逢下武玉璜
撥亂金縢光輔衞晉承家邢茅胙土波分建木𣲖流玄
扈景命寅序徽猷淵塞忠有令圖孝為全德山節蒞政
桓珪守國瀚海將臨燕山行勒平樂高宴金華說經論
儒璧水親禮明庭相風待賦承露需銘乘舟向日策馬
隨星德舉克明能賢允淑上將授脤元戎推轂趙失東
漁或亡南牧箭下聊城泥封函谷袞衣頻露丹襜亟卷
約法清推繁辭理遣盜烏懸察疑蛇立辯人共官園家
同野繭籋雲推景轉風落仞星裂中台山傾左鎮夏楹
舍爵殷階啓殯縿幕躐行明旍庭引秦川直望隴水分
飛山河滿目容衛靈歸陵圖石馬車畫袞衣小山搖落
長林變衰凄愴原隰荒凉宅兆樹密人稀山多路小十
里松城千年華表夜臺方寂窮泉無曉
周驃騎大將軍開府侯莫陳道生墓誌銘(庾信)
君諱道生字某朔州武川人也本係陰山出自國族降
及于魏在秦作劉父少興武川鎮將山河抗拒關塞被
邊早擅威聲咸多雄烈君讀書馬上清談劍端獨運
六竒專精三略雖復身居末將而勇冠旌門位在支軍
而謀參幕府魏正光五年任統軍穎天柱爾朱榮征北
海王永安三年隨太師賀拔勝入關尋轉别將滑源卷
甲關城束馬並皆克捷君有力焉永熙三年補都督太
祖文皇帝奄有關河令行天下以君幹略委之爪牙名
洽中涓功參上佐兵臨河曲前登白馬之津寇發蒲城
先戰黃沙之苑臨晉横船既禽趙將馬陵削樹復下齊
兵班瑞司勲披圖䟽爵授驃騎大將軍金紫光禄大夫
鄠縣開國公食邑五百趙儼之為驃騎止駕單車張堪
之拜光禄長乘白馬以斯連類朝野榮之大統九年更
姓侯莫陳氏隨大將軍拓跋遠經始陽二水長闘三川
無市擐甲搆病死于轅門春秋五十一贈持節都督潮
州刺史君在武川文皇帝同鄉里覇功既立王業克成
不忘捨講猶論償博今嗣德惟新功臣追遠東都馬鳴
不無見日之歎北陵車過終憶平生之言有詔更贈使
持節驃騎大將軍開府儀同三司都督宜敷絳三州諸
軍事敷州刺史謚某公禮也夫人拓跋氏安邑郡夫人
庭有鐘鼓家承箴誡教容教德言告言歸天和五年六
月薨即以其年十月同葬于京兆某縣洪源鄉武子成
寢請西階而合葬平陽下嫁即廬山而共墳銘曰
凝陰遠寂廣漠平寒沙窮瀚海地盡臯蘭塞鴻秋去胡
桑夏乾風土壯氣山河凛然師旅上谷威雄武川君則
繼踵代不乏賢匣有忠劒庭流孝泉魏室多故餘風未
殄天保讓德當塗廢典上將指縱中涓力展洛城夜捷
河梁朝剪鐵劒金龜榮追玉鉉身胄漢祚門承魏緒並
擅華宗俱稱當路伉儷云匹年齡並故趙瑟秦聲同為
丘墓小陵石槨洪源卿墓芻靈兩引池柳雙前隊路仍
合松城即連霜隨柳白月逐墳圓芝蘭幾代陵谷何年
周大將軍懷德公吳明徹墓誌(庾信)
公諱明徹字通昭衮州秦郡人也西都列國長沙王功
被山河東京貴臣大司馬名高霄漢豈直西河有守智
足抗秦建平有城威能動晉而已也祖尚南譙太守父
樹右軍將軍抗拒淮沂平夷濟漯代為名將見于斯矣
公志氣縱横風情倜儻圯橋取履蚤見兵書竹林逢猿
偏知劒術故得勇爵登朝材官入選起家東宫直後除
左軍葛瞻始嗣兵戈仍遭蜀滅陸機纔論功業即值吳
亡公之在梁未為達也自梁受終齊卿得政禮樂征伐
咸歸舜後是以威加四海德被諸侯蕭索烟雲光華日
月公以明略佐時雄圖贊務鱗翼更張風颷遂遠冠軍
侯之用兵未必師古武安君之養士能得人心擬於其
倫公之謂矣為左衞將軍尋遷鎮軍丹陽尹北軍中候
總政六師河南京尹冠冕百辟文武是寄公無愧焉蕭
湘之役憑陵島嶼風船火艦周瑜有赤壁之兵盖舳襜
艫賀齊有横江之戰仍為平南將軍開府儀同三司都
督湘衡桂武四州刺史遂得左廣廻扃轔車反暢長沙
楚鐵更入兵欄洞浦藏犀還輸甲庫雖復戎歌屢凱軍
幕猶張淮南望廷尉之囚合肥稱將軍之寇莫不失穴
驚巢沉水陷火為使持節侍中司空車騎大將軍都督
南北兖青譙五州諸軍事南兖州刺史南平郡開國公
食邑八千戶鼓吹一部中台在玄武之宫上將列文昌
之宿高蟬臨鬢吟鷺陪軒平陽之邑萬家臨淄之馬千
駟坐則玉案推食行則中分麾下生平若此功業是焉
既而金精氣壯師出有名石鼓聲高兵交可遠故得艫
舳所臨蓋于淮泗旌旗所襲奄有龜蒙魏將已奔猶書
馬陵之樹齊師其遁空望平陰之烏俄而南仲出車方
叔蒞止暢轂文茵鉤膺鞗革遂以天道在北南風不競
昔者裨將失律衛將軍於焉待罪中軍爭濟荀桓子於
焉受戮心之憂矣胡以事君宣政元年屇于東郭之亭
有詔釋其鸞鑣蠲其亹社始弘就館之禮即受登壇
之策拜持節大將軍懷德郡開國公邑二千戶歸平津
之館時聞櫪馬之嘶舍廣城之傳裁見諸侯之客廉頗
眷戀寧聞更用之期李廣盤桓無復前驅之望㶚陵醉
尉侵辱可知東陵故侯生平已矣大象二年某月日奄
然賓館詔贈某官謚某禮也江東八千子弟從項藉而
不歸海島五百軍人為田横而俱死嗚呼哀哉毛修之
埋於塞表流落不存陸平原敗于河橋死生慙恨反公
孫之柩方且未期歸連尹之尸竟知何日遊魂羈旅足
傷温序之心玄夜思歸終有蘇韶之夢遂使廣平之里
永滯冤魂汝南之亭長聞夜哭嗚呼哀哉乃為銘曰
九河宅土三江貢職彼美中邦君之封殖負才矜智乘
危恃力浮磬戢鱗孤桐垂翼五兵蚤竭一鼓前衰移營
減竈空幕禽飛羊皮詎贖畫馬何追荀罃永去隨會無
歸存沒俄頃光陰愴悽岳裂中台星空上將眷言妻子
悠然亭障魂或可招喪何可望壯志沉淪雄圖埋沒西
隴足抵黃塵碎骨何處池臺誰家風月墳𡑞羈遠營魂
流寓覇岸無封平陵不樹壯士之隴將軍之墓何代何
年還成武庫
周大將軍琅邪莊公司馬裔墓誌(庾信)
公諱裔字遵胤河内温人也南正司天北正司地是謂
西河之官即嗣重黎之政卬之歸楚與章邯而並封豫
之避秦共毛公而俱去祖龍仍居選部水鏡三臺父悅
再牧荆河威風千里而身遭禍機遂為季布所哭獲存
遺嗣實賴程嬰之忠國家追念功臣更撫叔敖之子言
思官族還求女齊之胤公始應辟為河内功曹除員外
郞常侍汲郡治兵黃河浮馬雄鋒軹關之捷逐北長城
之陳授平東將軍北徐州刺史柳泉風塵三城席卷棠
陰鋒鏑千室入關遷車騎大將軍儀同三司開國龍門
縣伯仍除巴州刺史雖復巴水三廻夷歌數曲徒逢白
竹之弩已濟青衣之功朝廷以漢之功臣須開上將之
府晉之代胄宜紹琅琊之國遷驃騎大將軍開府改封
琅琊公食邑一千五百戶宫闈近密寔俟忠貞詔為大
御伯仍除大御正職司常伯任總䕫龍王道既平絲言
惟允尋除始州刺史都督始州諸軍事蠻酋恃險狼顧
鴟張高山尋雲深谷無景九地縱横三門起伏峰危馬
束水險橋飛遂得谷静山空冰消霧散仍為信州刺史
都督信州諸軍事精兵守於白帝足懼巴州之城船柹
下於荆州彌動西陵之戍即授使持節大將軍都督西
寧州諸軍事西陵州刺史將啓北戶之人向通雲南之
國聞寵若驚奄從深夜天和六年正月十八日亡春秋
六十五詔贈本官加懷邵汾晉四州刺史謚莊公禮也
以建德元年七月十三日葬于武功之郡三疇原公愛
敬純深有隱無犯忠貞亮直知無不為在戎四十二年
身經六十九戰至于多竈唱籌並得成功飛沙擁石未
嘗乖律恂恂教義吳越西河之風閑閑鼓旗李牧長平
之政身死之日家無餘財山木所資一由詔葬有始有
卒生榮死哀銘曰
祝融是命重黎克舉公族乃建天官即序避世於秦承
家于楚金行失馭玉鏡淪輝我之烈祖識變乘機黃旗
東沒青蓋西飛落星置道長州出圍及我皇父荆河再
撫世屬喪亂身沒猾豎嗟我遺嗣﨑嶇趙武寒覆鳥翼
饑吞獸乳獲歸河内更襲琅琊年方竹馬怨結長蛇藏
兵九地置劍千家雪山埋馬冰河陷車既乃班政超然
榮守朱鷺頻飛金龜轉紐築塞長榆營軍高柳玉案推
食河橋勸酒石門冰釋金堤電散蘆水門關茅津成觀
馭風逸翮修途始半建武功臣先悲吳漢沉寥搖落游
場浸微金城路斷郿塢人稀風松雲蓋白水山衣賢已
星殞人沒蘭衰
周安昌公夫人鄭氏墓誌銘(庾信)
夫人諱某榮陽陽武人也周宣王之母弟俾侯于鄭鄭
莊公之重世卿士於周以國為族自兹而始祖瓊太常
恭候父穆司空貞公西京賦詩奉常參栢梁之宴東都
言䜟司空為武衛之官籍連帝譜既同盤石門稱通德
無廢儒林夫人禮義閨門端莊令淑采采芣苢萋萋葛
覃及乎作配君子言事舅姑下氣怡聲承巾奉箒親戚
惟禮閨闈以睦保定二年冊拜榮陽郡君序戚升榮從
夫有秩豈惟立義之婦邑以延鄉有禮之妻封之石窌
大將軍沉犀二江夫人聞猿三峽明月靈關之阻秋風
蜀道之難掩以瑤華先從春露天和某年月日薨于成
都詔贈安昌國夫人禮也歸葬于咸陽之白起原遂使
山廻反壤先封節婦之陵日入虞淵實掩賢姬之墓嗚
呼哀哉乃為銘曰
天河開國分畿置政地有十城人居九命疇昔之邑今
兹成姓識履傳風參輿留慶三星在戸百兩言歸虔恭
内政榮曜中闈承姑奉盥訓子停機桑園蠶績綿室鸞
飛珩璜節步藻火文衣巴水幽咽猿鳴斷絶月落珠傷
春枯桂折趙琴長辭秦簫永别貞姬掩隧節女封墳
洛濱無月荆臺失雲鳥悲傷聽松聲慘聞千年遂古
百代餘芬
周譙國公夫人步陸孤氏墓誌銘(庾信)
夫人諱某字某本姓陸吳郡人也大夫拓境百越來庭丞相
勤兵三江席卷高祖載為劉義真長史留鎮關中既沒
赫連因即仕魏臨終誡其子孫曰樂操土風不忘本也
言念爾祖無違此心祖政驃騎大將軍儀同三司恒州
刺史父通柱國大將軍大司馬文安公匡贊經綸參謀
揖讓名高廣武功重長平夫人七德含章四星連曜敬
愛天情言容禮典九日登高作銘秋菊三元告始或誦
春椒年十有四娉于譙國友其琴瑟愈恭節儉之心伐
其條枚實秉憂勤之德鄴地登高之錦自濯江波平陽
採桑之津躬勞蠶月天和元年冊拜譙國夫人東武亭
之妻既稱有秩南城侯之婦還聞受封柱國殿下以名
華分照增城峻土揚旌棘道問政卬都白狼之溪途艱
黃牛之坂荔枝之山地險葡萄之國夫人别離親戚關
河重阻夷歌一曲未足消憂猿鳴三聲沾衣無已是以
夭厲之疾遂成沉痼玉瀝難開金膏實遠建德元年七
月九日薨于成都私第春秋二十有一即以其年十一
月二十二日歸葬長安之北原詔贈譙國夫人禮也殿
下傷神秋月掩淚長松周季直之留書更深冥漠潘安
仁之詞藻徒增哀怨豈直西河女子獨見銀臺東海婦
人先逢金闕銘曰
芟陵反旆椒山止戈金精據嶺昌閣凌波西遊卿相東
裂山河華亭冠冕糓水絃歌震維徙族燕垂從宦塞入
飛狐關連鳴雁策預登阜功參臨澗寶鼎留銘彫戈餘
贊應圖淑令秉禮言歸魚軒馮軾澤雉文衣明月照鏡
仙石支機行雲細起廻雪輕飛北降帝子南麾蜀守若
水既開靈山已鏤月峽猿啼江神牛鬪星機北轉日轡
西廻陽泉伏氣陰律沉灰鶴辭吳市鳳去秦臺神光離
合燈影徘徊雙流反葬百兩廻旌少女離位夫人去城
帷堂野設帳殿郊營山川竒事風月無情搖落丘隴荒
凉封域樹樹秋聲山山寒色草短逾平松長轉直節墳
方固園陵永植
周儀同松滋公拓跋競夫人尉遲氏墓誌銘(庾信)
夫人諱某河南洛陽人也祖某父太師柱國公魏室喪亂
經綸夷阻周朝建國匡翊揖讓圖諜帝系即有内外之
親分裂山河仍為舅甥之國夫人容範端莊儀形淑令
六義觀德南風有夫人之詩八卦成形東方有少女之
位姆傳習言公宫教業箴管線纊佩帨茝蘭年十有二
出適儀同拓跋競衣其翟服既得宗婦之儀乘其魚軒
還從列國之禮摽梅三實無闕其時夭桃九華能修其
政某年月日冊拜廻洛縣君母金明公主魏文帝長女
春則帝女採桑秋則王姬築館夫人出入主家遨遊戚
里濯龍園苑長門宫殿既而膏腴美疢華茂傷年&KR0146;痼
牀帳蒸離寒暑三世之術無乏於醫門百草之味徒窮
於藥性建德三年五月七日亡春秋三十昔西河女子值
九節之菖蒲東海婦人得三山之芝草無由再遇悲矣
如何即以其年十一月十五日葬於京兆之北陵原龜筮
告辰丘陵啓奠西臨織女之廟南望湘妃之墳嗚呼哀哉
乃為銘曰
父曰帝師母曰王姬車服不繫江漢無思是生令淑觀
禮敦詩聲超宋子德茂邢姨繼世盛德思賢克舉奠雁
迎門濡蘋實俎奉盥如事移茵即序春冰浴蠶秋機秉
杼帝鄉近親帝城近臣濯龍親戚平陽主人金波廻月
玉樹臨春弄玉鳳凰昌容紫草自此千年無人得道舜
華榮曜飄零何蚤渭水北原平陵故園纔通谷口即望
寒門吁嗟此地去矣歸魂孟冬十月長松九年親賓掩
淚悽愴何言
周趙國公夫人紇豆陵氏墓誌銘(庾信)
夫人諱含生本姓竇扶風平陵人魏其朝議列侯則莫
能抗禮安豐奉圖功臣則咸推上席外戚列傳既聞建
武之書仲山古鼎或表單于之獻祖略少保建昌郡公
父熾柱國大將軍大宗伯鄧國公孟津大誓常預同德
之臣咸陽違約克贊先登之主並得位入六府功參八
柄夫人有文在手有象應圖榮曜夙彰徽華蚤茂肅恭
以禮受教於公宫言容以德有聞於師氏及乎進賢君
子内主邯鄲琴瑟在堂輜軿是服長久於節不無秋菊
之銘履端於始或有椒花之頌豈止莊姬掩笑楚相知
慙定姜問兆齊兵不入武城二年冊拜趙國公夫人漢
王聞立義之婦邑以延鄉齊侯見有禮於君封之石窌
異代同榮差無慙德柱國殿下居若木之一枝在天漢
之别𣲖揚旌玉壘驅傳銅陵南通向日之民東被無雷
之國夫人從政月峽贊德雲門錦濯江波還臨織室山
明石鏡即對粧樓既而玉律頻移金爐不變胡香四兩
嗟西域之使稀靈艸一根恨瓊田之路絶天和五年某
月日薨於成都之錦城孫子荆之傷逝怨起秋風潘安
仁之悼亡悲深長簟况復仙臺永别無復簫聲傳母長
歸唯留琴曲歸葬于長安之洪瀆原詔贈趙國夫人禮
也雲雨去來既留連於楚后光陰離合實惆悵於陳王
銘曰
河西斗絶觀津孤起章武賢臣安豐貴仕木樓千仞金
山萬里紹慶邢姨基昌宋子施衿趙北侍姆秦南紘綖
禮數厭狄騑驂義超江汜仁流葛覃玉筐迎䴏金籠助
蠶敬愛純深端莊淑問有光國史無形喜愠舉案外恭
停機下訓馨馥於蘭年華於蕣風雨消散神靈離絕婺
女還星姮娥歸月左楹夕奠高堂朝發空想凌波更無
廻雪下平曰隰高平曰原西臨火井北望塞門猶垂雉
服尚駕魚軒平原忽矣天道何言山廻地市路沒滕城
松悲鶴去艸亂螢生新雲别起舊月孤明賢墳永式節
壠常貞
周大將軍隴東郡公侯莫陳君夫人竇氏墓誌銘
(庾信)
夫人諱某扶風平陵人也章武開國名高外戚之右安
豐入朝位在功臣之上祖以孝昌之始主諾淮陽父以
正光之初褰帷海岱夫人生於禮義之門宗於箴誡之
德虔恭惟禮令淑惟儀及乎百兩言歸三星在戶箴盥
始事條枚是則有子從政猶無逸豫之心有夫出征自
識山陵之兆大統十六年册授永安郡君婦以夫尊親
由子貴朝章家慶兼而有之保定二年改授隴國夫人
車服禮數袿褵典則有美河魴足光彤史既而風霜所
及灰琯遂侵與善何言至于大漸天和六年四月七日
薨春秋六十有六即以其年十月十日遷葬於咸陽萬
年縣之杜原山形起伏既符白鶴之祥地勢風煙乃合
青烏之氣銘曰
觀津世族平陵豪姓四侯登仕三君從政白狼建功丹
蛇襲慶漢之廣矣先聞淑令君子朝端賢才家政簮
珥以禮軒車以命讓果成廉推珠止競百年超忽千金
莫恃室謝賢夫庭辭貴子歸鞌輟露采蘩廢祀室委
眠蠶衣留畫雉雲垂下澤日掩高舂空帷舊館虛幕
新封山廻廣柳路沒深松遊魂幾變夫人何從
文章辨體彙選卷七百二十六
文章辨體彙選卷七百二十六
明賀復徵編
墓誌銘二十九(以下排體)
梁簡文帝銘陶貞白先生墓
維大同二年龍集景辰克明三月壬寅朔十二日癸丑
巳時華陽洞陶先生蟬蛻於茅山朱陽館先生諱弘景
字通明春秋八十有一屈伸如恒顔色不變有制贈以
中散大夫謚曰貞白先生遣舍人王書監護喪事十四
日巳時窆于雷平之山若夫真以歸空為美道以無形
為貴不知悅生大德所以為生不知惡死谷神所以不
死妙矣哉隱顯變化物莫能測既而岫開折石天墜玉
棺銀書息簡流珠罷竈九節麗於空中千和焚於地下
仙官有得朋之喜受學振臨谷之悲余昔在枌壤早逢
圯上之術今簉元良屢稟浮丘之教握留符而惻愴思
化杖而酸辛乃為銘曰
無名曰道不死為仙亦有元放兼稱稚川遁形解化自
昔同然猗歟夫子受籙歸玄梨傳苑吏書因賈船虎車
照景蜺拂凌烟餘花灼燦春澗潺湲鬱鬱茅嶺悠悠洞
天三仙白鶴何時復旋
簡文帝誌徵君何先生墓
先帝履玉燭之禎氣應大賢之一期實生而知機撫塵
斯庶敬非習起孝乃因心聚徒教習學侣成羣與沛國
劉瓛汝南周顒為友陸璉賀瑒之徒更道北面永明中
王文憲儉受詔撰禮未竟而卒屬在司徒文宣王王以
讓先生因廣加刊緝故以含文燕居說六典五恩之義
或齊侯所不鎮孟嘉所未知皆折兹大物成此良教小
人道長每諷考槃之詩君子道消便執天山之筮乃毁
車挂冠拂衣東嶺始居若耶來從秦望今上經綸天地
權輿鼎業始徵為軍謀祭酒實允文若之舉且光彦先
之選又徵特進右光禄大夫高尚其事確乎不拔玄纁
徒往束帛虛歸而給白衣尚書禄固辭不受卒窆乎其
山正衾在殯嗤鏤器與玉衣堯典入棺恥密章及書綬
知與不知並懷惋愴咸以人亡素楷禮墜文章洙泗頽
經扶風罷學關西凝聖之德自此長淪高松引風之氣
於兹永息余昔在殊方亟歆翰迹欽風味道迄淹歲時
既而位阻桂宫塗乖咫尺不獲擁經步至問春卿之疴
徐輪三反入杜夷之舍痛祥雲之滅采悲列曜之晞暉
追勒高鄉乃為銘曰
文範高世玄晏絶倫復有令德遠之與均誰與均此嗚
呼哲人第五肥遁餘軌尚遵司空開學其風不泯傳兹
孝敬曰悌且仁氣高瓊岳心虛谷神括羽儒囿舟輿席
珍既遊慧水兼引法輪談扇猶在鳴琴尚陳如何不憗
德素長淪寂寥巖穴荒凉渭濱橋曰隻雞徐稱酧素余
欽夫子風期夙著蓄思含毫傳芳寫譽沉礎雖貞玄泉
無曙
周故大將軍趙公墓銘(北周庾信)
公諱廣字乾歸若木拂日長蛇委天龍圖幕河之光神
鼎連雲之氣六辯搆字五運徵祥是以維嶽降神自天
生德凝脂點漆日角珠庭為子則名高五都為臣則光
照千里華蓋中天之峯未階其峻虞淵浴日之水不盡
其源歲在琱車年方竹馬月内桂樹切聞能訓石上木
生懸思即悟年十一孝公薨煢煢在疚孺慕過禮泉驚
孝水竹動寒林三行克宣八翼斯舉大周建國宗子維
城設壝封人分司典命開國天水郡公食邑二千戶元
年授使持節驃騎大將軍開府儀同三司其年四月授
都督秦州刺史孝公久牧汧隴遺愛在人今兹見撫我君
之子豈獨司隸之臺鮑宣累葉丞相之府韋賢重代二
年拜大將軍方衛青之張幕冊重元勲譬韓信之登壇
榮高獨拜武成元年遷都督興梁等十九州諸軍事梁
州刺史嶓冢導漾乃濟漢之東流蔡蒙旅平實華陽之
西極其年九月改封蔡國公食邑萬戸地接韓城關隣
楚鄣戶封八縣恩深寇恂之功邑啓萬家事極曹參之
賞保定元年授少司寇犴戶苔生囹關籥動載酒屬車
幸無冤氣觀囚軍府或聽鳴琴二年轉守蒲城都督潼
關等六防諸軍事其年閏月遷都督秦渭等十二州諸
軍事秦州刺史公亟牧冀城頻藩隴坻豪傑歛手貪殘
解印加以上谷精兵漁陽噪鼓北臨高柳南望長榆匈
奴下馬之山貴相藏酒之谷莫不遠慕威聲遙承風化
三年奉詔向甘州迎皇后有文書手仲子之歸紀裂繻
來卿為君逆自非名高絶國威被和隣豈得稱族而行
尊君之命四年授柱國大將軍昭陽以功高見用項梁
以名將當官以今方之彼有慙德天和三年授都督陜
虞等八州甘防諸軍事陜州刺史屈産垂棘既有滅虢
之兵王官羈馬非無絶秦之路公以正正鼓旗閑閑車
軌服叛威邊筭無遺策但以中外久勞積斯災疾山川
則並走羣望賓客則諸侯在門是以請謁承明言歸湯
沐方詢夏郊之祀或辯桑林之祟更除秦州刺史仍襲
父爵豳國公分流之嶺未登晩塞之城空望太夫人以
公羸瘠悲泣相守胸氣交衝奄捐館舍公頓伏苫寢水
漿不入雖王人勸奪創鉅愈增母死於子子死於親慈
孝之道一朝總集大漸之辰春秋二十有九四關罷市
三軍行哭言尋聽訟猶見寒棠還顧空營唯餘衰柳謚
贈某官禮也歸葬于秦州之某原玄甲啓路追軫驃騎
之功龍旂贈行深悼東平之遠公亮直惟忠温恭惟孝
居之仁義飾以禮樂風神機警聰叡精明有仞于宫牆
無形於喜愠金版玉策之記枕籍忘疲蘭葉芝花之圖
膏映必舉碣石秋雲昭陽落月思風含臆言泉流吻翩
翩書記則阮瑀陳琳荏荏風流則王濛謝尚語其百發
弓絶于猿吟論其百中劍深於雁陣枚乘之望梁苑不
憚棄官樂毅之求燕路無辭千里至如應變將略雷電
立成帷帳謀猷孫吳闇合有品藻人倫之志有情平天
下之心鵬路忽催龍津遂壅嗚呼哀哉大宰蚤茂三荆
長辭萬始撫養遺孤連枝同氣馬援之誡兄子義存謹
飭王况之事世叔情深愛敬同德比義此之謂乎乃為
銘曰
御乾從紀乘離作聖白環讓德玄珪受命平一地紐增
輝天鏡傍廕數國前臨七政地屬先登時逢下武玉璜
撥亂金縢光輔衞晉承家邢茅胙土波分建木𣲖流玄
扈景命寅序徽猷淵塞忠有令圖孝為全德山節蒞政
桓珪守國瀚海將臨燕山行勒平樂高宴金華說經論
儒璧水親禮明庭相風待賦承露需銘乘舟向日策馬
隨星德舉克明能賢允淑上將授脤元戎推轂趙失東
漁或亡南牧箭下聊城泥封函谷袞衣頻露丹襜亟卷
約法清推繁辭理遣盜烏懸察疑蛇立辯人共官園家
同野繭籋雲推景轉風落仞星裂中台山傾左鎮夏楹
舍爵殷階啓殯縿幕躐行明旍庭引秦川直望隴水分
飛山河滿目容衛靈歸陵圖石馬車畫袞衣小山搖落
長林變衰凄愴原隰荒凉宅兆樹密人稀山多路小十
里松城千年華表夜臺方寂窮泉無曉
周驃騎大將軍開府侯莫陳道生墓誌銘(庾信)
君諱道生字某朔州武川人也本係陰山出自國族降
及于魏在秦作劉父少興武川鎮將山河抗拒關塞被
邊早擅威聲咸多雄烈君讀書馬上清談劍端獨運
六竒專精三略雖復身居末將而勇冠旌門位在支軍
而謀參幕府魏正光五年任統軍穎天柱爾朱榮征北
海王永安三年隨太師賀拔勝入關尋轉别將滑源卷
甲關城束馬並皆克捷君有力焉永熙三年補都督太
祖文皇帝奄有關河令行天下以君幹略委之爪牙名
洽中涓功參上佐兵臨河曲前登白馬之津寇發蒲城
先戰黃沙之苑臨晉横船既禽趙將馬陵削樹復下齊
兵班瑞司勲披圖䟽爵授驃騎大將軍金紫光禄大夫
鄠縣開國公食邑五百趙儼之為驃騎止駕單車張堪
之拜光禄長乘白馬以斯連類朝野榮之大統九年更
姓侯莫陳氏隨大將軍拓跋遠經始陽二水長闘三川
無市擐甲搆病死于轅門春秋五十一贈持節都督潮
州刺史君在武川文皇帝同鄉里覇功既立王業克成
不忘捨講猶論償博今嗣德惟新功臣追遠東都馬鳴
不無見日之歎北陵車過終憶平生之言有詔更贈使
持節驃騎大將軍開府儀同三司都督宜敷絳三州諸
軍事敷州刺史謚某公禮也夫人拓跋氏安邑郡夫人
庭有鐘鼓家承箴誡教容教德言告言歸天和五年六
月薨即以其年十月同葬于京兆某縣洪源鄉武子成
寢請西階而合葬平陽下嫁即廬山而共墳銘曰
凝陰遠寂廣漠平寒沙窮瀚海地盡臯蘭塞鴻秋去胡
桑夏乾風土壯氣山河凛然師旅上谷威雄武川君則
繼踵代不乏賢匣有忠劒庭流孝泉魏室多故餘風未
殄天保讓德當塗廢典上將指縱中涓力展洛城夜捷
河梁朝剪鐵劒金龜榮追玉鉉身胄漢祚門承魏緒並
擅華宗俱稱當路伉儷云匹年齡並故趙瑟秦聲同為
丘墓小陵石槨洪源卿墓芻靈兩引池柳雙前隊路仍
合松城即連霜隨柳白月逐墳圓芝蘭幾代陵谷何年
周大將軍懷德公吳明徹墓誌(庾信)
公諱明徹字通昭衮州秦郡人也西都列國長沙王功
被山河東京貴臣大司馬名高霄漢豈直西河有守智
足抗秦建平有城威能動晉而已也祖尚南譙太守父
樹右軍將軍抗拒淮沂平夷濟漯代為名將見于斯矣
公志氣縱横風情倜儻圯橋取履蚤見兵書竹林逢猿
偏知劒術故得勇爵登朝材官入選起家東宫直後除
左軍葛瞻始嗣兵戈仍遭蜀滅陸機纔論功業即值吳
亡公之在梁未為達也自梁受終齊卿得政禮樂征伐
咸歸舜後是以威加四海德被諸侯蕭索烟雲光華日
月公以明略佐時雄圖贊務鱗翼更張風颷遂遠冠軍
侯之用兵未必師古武安君之養士能得人心擬於其
倫公之謂矣為左衞將軍尋遷鎮軍丹陽尹北軍中候
總政六師河南京尹冠冕百辟文武是寄公無愧焉蕭
湘之役憑陵島嶼風船火艦周瑜有赤壁之兵盖舳襜
艫賀齊有横江之戰仍為平南將軍開府儀同三司都
督湘衡桂武四州刺史遂得左廣廻扃轔車反暢長沙
楚鐵更入兵欄洞浦藏犀還輸甲庫雖復戎歌屢凱軍
幕猶張淮南望廷尉之囚合肥稱將軍之寇莫不失穴
驚巢沉水陷火為使持節侍中司空車騎大將軍都督
南北兖青譙五州諸軍事南兖州刺史南平郡開國公
食邑八千戶鼓吹一部中台在玄武之宫上將列文昌
之宿高蟬臨鬢吟鷺陪軒平陽之邑萬家臨淄之馬千
駟坐則玉案推食行則中分麾下生平若此功業是焉
既而金精氣壯師出有名石鼓聲高兵交可遠故得艫
舳所臨蓋于淮泗旌旗所襲奄有龜蒙魏將已奔猶書
馬陵之樹齊師其遁空望平陰之烏俄而南仲出車方
叔蒞止暢轂文茵鉤膺鞗革遂以天道在北南風不競
昔者裨將失律衛將軍於焉待罪中軍爭濟荀桓子於
焉受戮心之憂矣胡以事君宣政元年屇于東郭之亭
有詔釋其鸞鑣蠲其亹社始弘就館之禮即受登壇
之策拜持節大將軍懷德郡開國公邑二千戶歸平津
之館時聞櫪馬之嘶舍廣城之傳裁見諸侯之客廉頗
眷戀寧聞更用之期李廣盤桓無復前驅之望㶚陵醉
尉侵辱可知東陵故侯生平已矣大象二年某月日奄
然賓館詔贈某官謚某禮也江東八千子弟從項藉而
不歸海島五百軍人為田横而俱死嗚呼哀哉毛修之
埋於塞表流落不存陸平原敗于河橋死生慙恨反公
孫之柩方且未期歸連尹之尸竟知何日遊魂羈旅足
傷温序之心玄夜思歸終有蘇韶之夢遂使廣平之里
永滯冤魂汝南之亭長聞夜哭嗚呼哀哉乃為銘曰
九河宅土三江貢職彼美中邦君之封殖負才矜智乘
危恃力浮磬戢鱗孤桐垂翼五兵蚤竭一鼓前衰移營
減竈空幕禽飛羊皮詎贖畫馬何追荀罃永去隨會無
歸存沒俄頃光陰愴悽岳裂中台星空上將眷言妻子
悠然亭障魂或可招喪何可望壯志沉淪雄圖埋沒西
隴足抵黃塵碎骨何處池臺誰家風月墳𡑞羈遠營魂
流寓覇岸無封平陵不樹壯士之隴將軍之墓何代何
年還成武庫
周大將軍琅邪莊公司馬裔墓誌(庾信)
公諱裔字遵胤河内温人也南正司天北正司地是謂
西河之官即嗣重黎之政卬之歸楚與章邯而並封豫
之避秦共毛公而俱去祖龍仍居選部水鏡三臺父悅
再牧荆河威風千里而身遭禍機遂為季布所哭獲存
遺嗣實賴程嬰之忠國家追念功臣更撫叔敖之子言
思官族還求女齊之胤公始應辟為河内功曹除員外
郞常侍汲郡治兵黃河浮馬雄鋒軹關之捷逐北長城
之陳授平東將軍北徐州刺史柳泉風塵三城席卷棠
陰鋒鏑千室入關遷車騎大將軍儀同三司開國龍門
縣伯仍除巴州刺史雖復巴水三廻夷歌數曲徒逢白
竹之弩已濟青衣之功朝廷以漢之功臣須開上將之
府晉之代胄宜紹琅琊之國遷驃騎大將軍開府改封
琅琊公食邑一千五百戶宫闈近密寔俟忠貞詔為大
御伯仍除大御正職司常伯任總䕫龍王道既平絲言
惟允尋除始州刺史都督始州諸軍事蠻酋恃險狼顧
鴟張高山尋雲深谷無景九地縱横三門起伏峰危馬
束水險橋飛遂得谷静山空冰消霧散仍為信州刺史
都督信州諸軍事精兵守於白帝足懼巴州之城船柹
下於荆州彌動西陵之戍即授使持節大將軍都督西
寧州諸軍事西陵州刺史將啓北戶之人向通雲南之
國聞寵若驚奄從深夜天和六年正月十八日亡春秋
六十五詔贈本官加懷邵汾晉四州刺史謚莊公禮也
以建德元年七月十三日葬于武功之郡三疇原公愛
敬純深有隱無犯忠貞亮直知無不為在戎四十二年
身經六十九戰至于多竈唱籌並得成功飛沙擁石未
嘗乖律恂恂教義吳越西河之風閑閑鼓旗李牧長平
之政身死之日家無餘財山木所資一由詔葬有始有
卒生榮死哀銘曰
祝融是命重黎克舉公族乃建天官即序避世於秦承
家于楚金行失馭玉鏡淪輝我之烈祖識變乘機黃旗
東沒青蓋西飛落星置道長州出圍及我皇父荆河再
撫世屬喪亂身沒猾豎嗟我遺嗣﨑嶇趙武寒覆鳥翼
饑吞獸乳獲歸河内更襲琅琊年方竹馬怨結長蛇藏
兵九地置劍千家雪山埋馬冰河陷車既乃班政超然
榮守朱鷺頻飛金龜轉紐築塞長榆營軍高柳玉案推
食河橋勸酒石門冰釋金堤電散蘆水門關茅津成觀
馭風逸翮修途始半建武功臣先悲吳漢沉寥搖落游
場浸微金城路斷郿塢人稀風松雲蓋白水山衣賢已
星殞人沒蘭衰
周安昌公夫人鄭氏墓誌銘(庾信)
夫人諱某榮陽陽武人也周宣王之母弟俾侯于鄭鄭
莊公之重世卿士於周以國為族自兹而始祖瓊太常
恭候父穆司空貞公西京賦詩奉常參栢梁之宴東都
言䜟司空為武衛之官籍連帝譜既同盤石門稱通德
無廢儒林夫人禮義閨門端莊令淑采采芣苢萋萋葛
覃及乎作配君子言事舅姑下氣怡聲承巾奉箒親戚
惟禮閨闈以睦保定二年冊拜榮陽郡君序戚升榮從
夫有秩豈惟立義之婦邑以延鄉有禮之妻封之石窌
大將軍沉犀二江夫人聞猿三峽明月靈關之阻秋風
蜀道之難掩以瑤華先從春露天和某年月日薨于成
都詔贈安昌國夫人禮也歸葬于咸陽之白起原遂使
山廻反壤先封節婦之陵日入虞淵實掩賢姬之墓嗚
呼哀哉乃為銘曰
天河開國分畿置政地有十城人居九命疇昔之邑今
兹成姓識履傳風參輿留慶三星在戸百兩言歸虔恭
内政榮曜中闈承姑奉盥訓子停機桑園蠶績綿室鸞
飛珩璜節步藻火文衣巴水幽咽猿鳴斷絶月落珠傷
春枯桂折趙琴長辭秦簫永别貞姬掩隧節女封墳
洛濱無月荆臺失雲鳥悲傷聽松聲慘聞千年遂古
百代餘芬
周譙國公夫人步陸孤氏墓誌銘(庾信)
夫人諱某字某本姓陸吳郡人也大夫拓境百越來庭丞相
勤兵三江席卷高祖載為劉義真長史留鎮關中既沒
赫連因即仕魏臨終誡其子孫曰樂操土風不忘本也
言念爾祖無違此心祖政驃騎大將軍儀同三司恒州
刺史父通柱國大將軍大司馬文安公匡贊經綸參謀
揖讓名高廣武功重長平夫人七德含章四星連曜敬
愛天情言容禮典九日登高作銘秋菊三元告始或誦
春椒年十有四娉于譙國友其琴瑟愈恭節儉之心伐
其條枚實秉憂勤之德鄴地登高之錦自濯江波平陽
採桑之津躬勞蠶月天和元年冊拜譙國夫人東武亭
之妻既稱有秩南城侯之婦還聞受封柱國殿下以名
華分照增城峻土揚旌棘道問政卬都白狼之溪途艱
黃牛之坂荔枝之山地險葡萄之國夫人别離親戚關
河重阻夷歌一曲未足消憂猿鳴三聲沾衣無已是以
夭厲之疾遂成沉痼玉瀝難開金膏實遠建德元年七
月九日薨于成都私第春秋二十有一即以其年十一
月二十二日歸葬長安之北原詔贈譙國夫人禮也殿
下傷神秋月掩淚長松周季直之留書更深冥漠潘安
仁之詞藻徒增哀怨豈直西河女子獨見銀臺東海婦
人先逢金闕銘曰
芟陵反旆椒山止戈金精據嶺昌閣凌波西遊卿相東
裂山河華亭冠冕糓水絃歌震維徙族燕垂從宦塞入
飛狐關連鳴雁策預登阜功參臨澗寶鼎留銘彫戈餘
贊應圖淑令秉禮言歸魚軒馮軾澤雉文衣明月照鏡
仙石支機行雲細起廻雪輕飛北降帝子南麾蜀守若
水既開靈山已鏤月峽猿啼江神牛鬪星機北轉日轡
西廻陽泉伏氣陰律沉灰鶴辭吳市鳳去秦臺神光離
合燈影徘徊雙流反葬百兩廻旌少女離位夫人去城
帷堂野設帳殿郊營山川竒事風月無情搖落丘隴荒
凉封域樹樹秋聲山山寒色草短逾平松長轉直節墳
方固園陵永植
周儀同松滋公拓跋競夫人尉遲氏墓誌銘(庾信)
夫人諱某河南洛陽人也祖某父太師柱國公魏室喪亂
經綸夷阻周朝建國匡翊揖讓圖諜帝系即有内外之
親分裂山河仍為舅甥之國夫人容範端莊儀形淑令
六義觀德南風有夫人之詩八卦成形東方有少女之
位姆傳習言公宫教業箴管線纊佩帨茝蘭年十有二
出適儀同拓跋競衣其翟服既得宗婦之儀乘其魚軒
還從列國之禮摽梅三實無闕其時夭桃九華能修其
政某年月日冊拜廻洛縣君母金明公主魏文帝長女
春則帝女採桑秋則王姬築館夫人出入主家遨遊戚
里濯龍園苑長門宫殿既而膏腴美疢華茂傷年&KR0146;痼
牀帳蒸離寒暑三世之術無乏於醫門百草之味徒窮
於藥性建德三年五月七日亡春秋三十昔西河女子值
九節之菖蒲東海婦人得三山之芝草無由再遇悲矣
如何即以其年十一月十五日葬於京兆之北陵原龜筮
告辰丘陵啓奠西臨織女之廟南望湘妃之墳嗚呼哀哉
乃為銘曰
父曰帝師母曰王姬車服不繫江漢無思是生令淑觀
禮敦詩聲超宋子德茂邢姨繼世盛德思賢克舉奠雁
迎門濡蘋實俎奉盥如事移茵即序春冰浴蠶秋機秉
杼帝鄉近親帝城近臣濯龍親戚平陽主人金波廻月
玉樹臨春弄玉鳳凰昌容紫草自此千年無人得道舜
華榮曜飄零何蚤渭水北原平陵故園纔通谷口即望
寒門吁嗟此地去矣歸魂孟冬十月長松九年親賓掩
淚悽愴何言
周趙國公夫人紇豆陵氏墓誌銘(庾信)
夫人諱含生本姓竇扶風平陵人魏其朝議列侯則莫
能抗禮安豐奉圖功臣則咸推上席外戚列傳既聞建
武之書仲山古鼎或表單于之獻祖略少保建昌郡公
父熾柱國大將軍大宗伯鄧國公孟津大誓常預同德
之臣咸陽違約克贊先登之主並得位入六府功參八
柄夫人有文在手有象應圖榮曜夙彰徽華蚤茂肅恭
以禮受教於公宫言容以德有聞於師氏及乎進賢君
子内主邯鄲琴瑟在堂輜軿是服長久於節不無秋菊
之銘履端於始或有椒花之頌豈止莊姬掩笑楚相知
慙定姜問兆齊兵不入武城二年冊拜趙國公夫人漢
王聞立義之婦邑以延鄉齊侯見有禮於君封之石窌
異代同榮差無慙德柱國殿下居若木之一枝在天漢
之别𣲖揚旌玉壘驅傳銅陵南通向日之民東被無雷
之國夫人從政月峽贊德雲門錦濯江波還臨織室山
明石鏡即對粧樓既而玉律頻移金爐不變胡香四兩
嗟西域之使稀靈艸一根恨瓊田之路絶天和五年某
月日薨於成都之錦城孫子荆之傷逝怨起秋風潘安
仁之悼亡悲深長簟况復仙臺永别無復簫聲傳母長
歸唯留琴曲歸葬于長安之洪瀆原詔贈趙國夫人禮
也雲雨去來既留連於楚后光陰離合實惆悵於陳王
銘曰
河西斗絶觀津孤起章武賢臣安豐貴仕木樓千仞金
山萬里紹慶邢姨基昌宋子施衿趙北侍姆秦南紘綖
禮數厭狄騑驂義超江汜仁流葛覃玉筐迎䴏金籠助
蠶敬愛純深端莊淑問有光國史無形喜愠舉案外恭
停機下訓馨馥於蘭年華於蕣風雨消散神靈離絕婺
女還星姮娥歸月左楹夕奠高堂朝發空想凌波更無
廻雪下平曰隰高平曰原西臨火井北望塞門猶垂雉
服尚駕魚軒平原忽矣天道何言山廻地市路沒滕城
松悲鶴去艸亂螢生新雲别起舊月孤明賢墳永式節
壠常貞
周大將軍隴東郡公侯莫陳君夫人竇氏墓誌銘
(庾信)
夫人諱某扶風平陵人也章武開國名高外戚之右安
豐入朝位在功臣之上祖以孝昌之始主諾淮陽父以
正光之初褰帷海岱夫人生於禮義之門宗於箴誡之
德虔恭惟禮令淑惟儀及乎百兩言歸三星在戶箴盥
始事條枚是則有子從政猶無逸豫之心有夫出征自
識山陵之兆大統十六年册授永安郡君婦以夫尊親
由子貴朝章家慶兼而有之保定二年改授隴國夫人
車服禮數袿褵典則有美河魴足光彤史既而風霜所
及灰琯遂侵與善何言至于大漸天和六年四月七日
薨春秋六十有六即以其年十月十日遷葬於咸陽萬
年縣之杜原山形起伏既符白鶴之祥地勢風煙乃合
青烏之氣銘曰
觀津世族平陵豪姓四侯登仕三君從政白狼建功丹
蛇襲慶漢之廣矣先聞淑令君子朝端賢才家政簮
珥以禮軒車以命讓果成廉推珠止競百年超忽千金
莫恃室謝賢夫庭辭貴子歸鞌輟露采蘩廢祀室委
眠蠶衣留畫雉雲垂下澤日掩高舂空帷舊館虛幕
新封山廻廣柳路沒深松遊魂幾變夫人何從
文章辨體彙選卷七百二十六
