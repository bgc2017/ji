文章辨體彙選卷四百二十三
明賀復徵編
論三十二(設論)
非有先生論(漢東方朔)
非有先生仕於吳進不能稱往昔以廣主意退不能揚
君美以顯其功默默無言者三年矣吴王怪而問之曰
寡人獲先人之功寄於衆賢之上夙興夜寐未嘗敢怠
也今先生率然高舉遠集吳地將以輔治寡人誠竊嘉
之體不安席食不甘味目不視靡曼之色耳不聽鐘鼓
之音虛心定志欲聞流議者三年於兹矣今先生進無
以輔治退不揚主譽竊不為先生取之也盖懷能而不
見是不忠也見而不行主不明也意者寡人殆不明乎
非有先生伏而唯唯吳王曰可以談矣寡人將竦意而
覽焉先生曰嗚呼可乎哉可乎哉談何容易夫談有悖
於目而拂扵耳謬於心而便於身者或有說於目順於
耳快於心而毀於行者非有明王聖主孰能聽之吳王
曰何為其然也中人以上可以語上也先生試言寡人
將覽焉先生對曰昔者關龍逢深諫扵桀而王子比干
直言於紂此二臣者皆極慮盡忠閔王澤不下流而萬
民騷動故直言其失切諫其邪者將以為君之榮除主
之禍也今則不然反以為誹謗君之行無人臣之禮果
紛然傷於身蒙不辜之名戮及先人為天下笑故曰談
何容易是以輔弼之臣瓦觧而邪謟之人並進遂及蜚
廉惡來革等二人皆詐偽巧言利口以進其身隂奉琱
琢刻鏤之好以納其心務快耳目之欲以苟容為度遂
往不戒身沒被戮宗廟崩弛國家為墟殺戮賢臣親近
讒夫詩不云乎讒人㒺極交亂四國此之謂也故卑身
賤體說色微辭偷愉煦煦終無益扵主上之治即志士
仁人不忍為也將儼然作矜莊之色深言直諫上以拂人
主之邪下以損百姓之害則忤於邪主之心歷於衰世
之法故養夀命之士莫肯進也遂居深山之間積土為
室編蓬為戶彈琴其中以詠先王之風亦可以樂而忘
死矣是以伯夷叔齊避周餓於首陽之下後世稱其仁
如是邪主之行固足畏也故曰談何容易於是吳王戄
然易容捐薦去几危坐而聽先生曰接輿避世箕子被
髮佯狂此二子者皆避濁世以全其身者也使遇明王
聖主得賜清讌之間寬和之色發憤畢誠圖畫安危揆
度得失上以安主體下以便萬民則五帝三王之道可
幾而見也故伊尹蒙耻辱負鼎爼和五味以干湯太公
釣於渭之陽以見文王心合意同謀無不成計無不從
誠得其君也深念遠慮引義以正其身推恩以廣其下
本仁祖義褒有德禄賢能誅惡亂總遠方一綂類美風
俗此帝王所由昌也上不變天性下不奪人倫則天地
和洽遠方懷之故號聖主臣子之職既加矣扵是裂地
定封爵為公侯傳國子孫名顯後世民到于今稱之以
遇湯與文王也太公伊尹以如此龍逢比干獨如彼豈
不哀哉故曰談何容易於是吳王穆然俛而深惟仰而
泣下交頥曰嗟乎余國之不亡也綿綿連連殆哉世之
不絶也於是正明堂之朝齊君臣之位舉賢才布德惠
施仁義賞有功躬節儉减後宫之費捐車馬之用放鄭
聲遠佞人省庖厨去侈靡卑宫館壞苑囿填池壑以予
貧民無產業者開内藏振貧窮存耆老恤孤獨薄賦歛
省刑罸行此三年海内晏然天下大治隂陽和調萬物
咸得其宜國無災害之變民無饑寒之色家給人足畜
積有餘囹圄空虚鳳凰來集麒麟在郊甘露既降朱草
萌芽遠方異俗之人嚮風慕義各奉其職而來朝賀故
治亂之道存亡之端若此易見而君人者莫肯為也臣
愚竊以為過故詩曰王國克生惟周之楨濟濟多士文
王以寕此之謂也
四子講德論(王褒)
微斯文學問於虛儀夫子曰盖聞國有道貧且賤焉恥
也今夫子閉門距躍專精趨學有日矣幸遭聖主平世
而久懷寳是伯牙去鍾期而舜禹遁帝堯也扵是欲顯
名號建功業不亦難乎夫子曰然有是言也夫蚊蝱終
日經營不能越階序附驥尾則陟千里攀鴻翮則翔四
海僕雖嚚頑願從足下雖然何繇而自逹哉文學曰陳
懇誠扵本朝之上行話談扵公卿之門夫子曰無介紹
之道安從行乎公卿文學曰何為其然也昔寗戚商歌
以干齊桓越石負芻而寤晏嬰非有積素累舊之歡皆
塗覯卒遇而以為親者也故毛嬙西施善毀者不能蔽
其好嫫姆倭傀善譽者不能掩其醜苟有至道何必介
紹夫子曰咨夫特逹而相知者千載之一遇也招賢而
處友者衆士之常路也是以空柯無刃公輸不能以斵
但懸曼矰蒲苴不能以射故膺騰撇波而濟水不如乘
舟之逸也衝蒙陟田而致遠未若遵塗之疾也才蔽于
無人行衰于寡黨此古今之患唯文學慮之文學曰唯
唯敬聞命矣扵是相與結侣携手俱遊求賢索友歷扵
西州有二人焉乘輅而歌倚輗而聽之詠歎中雅轉運
中律嘽緩舒繹曲折不失節問歌者為誰則所謂浮游
先生陳丘子者也於是以士相見之禮友焉禮文既集
文學夫子降席而稱曰俚人不識寡見尠聞曩從末路
望聽玉音竊動心焉敢問所歌何詩請聞其說浮游先
生陳丘子曰所謂中和樂職宣布之詩益州刺史之所
作也刺史見太上聖明股肱竭力德澤洪茂黎庶和睦
天人竝應屢降瑞福故作三篇之詩以咏歌之也文學
曰先生動作有應從容得度南容三復白珪孔子睹其
慎戒太子擊誦晨風文侯諭其指意今吾子何樂此詩
而咏之也先生曰夫樂者感人密深而風移俗易吾所
以詠歌之者美其君術明而臣道得也君者中心臣者
外體外體作然後知心之好惡臣下動然後知君之節
趨好惡不形則是非不分節趨不立則功名不宣故美
玉藴於碔砆凡人視之怢焉良工砥之然後知其和寳
也精鍊藏扵鑛朴庸人視之忽焉巧冶鑄之然後知其
幹也况乎聖德巍巍蕩蕩黎氓所不能命哉是以刺史
推而咏之揚君德美深乎洋洋㒺不覆載紛紜天地寂
寥宇宙明君之惠顯忠臣之節究皇唐之世何以加兹
是以每歌之不知老之將至也文學曰書云廸一人使
四方若卜筮夫忠賢之臣導主志承君惠攄盛德而化
洪天下安瀾比屋可封何必歌咏詩賦可以揚君哉愚
竊惑焉浮游先生色勃眥溢曰是何言與昔周公咏文
王之德而作清廟建為頌首吉甫嘆宣王穆如清風列
於大雅夫世道衰微偽臣虛稱者殆也世平道明臣子
不宣者鄙也鄙殆之累傷乎王道故自刺史之來也宣
布詔書勞來不怠令百姓徧曉聖德莫不霑濡厖眉耆
耉之老咸愛惜朝夕願濟湏臾且觀大化之淳流于是
皇澤豊沛主恩滿溢百姓歡欣中和感發是以作歌而
咏之也傳曰詩人感而後思思而後積積而後滿滿而
後作言之不足故嗟歎之嗟嘆之不足故詠歌之詠歌
之不厭不知手之舞之足之蹈之也此臣子扵君父之
常義古今一也今子執分寸而㒺億度處把握而却寥
廓乃欲圖大人之樞機道方伯之失得不亦遠乎陳丘
子見先生言切恐二客慚膝步而前曰先生詳之行潦
暴集江海不以為多鰌鱓並逃九罭不以為虛是以許
繇匿堯而深隠唐氏不以衰夷齊耻周而遠餓文武不
以卑夫青蠅不能穢垂棘邪論不能惑孔墨今刺史質
敏以流惠舒化以揚名采詩以顯至德歌詠以董其文
受命如絲明之如緍甘棠之風可倚而俟也二客雖窒
計沮議何傷頋謂文學夫子曰先生微矜於談道又不
讓乎當仁亦未巨過也願二子措意焉夫子曰否夫雷
霆必發而潜底震動枹鼓鏗鏘而介士奮竦故物不震
不發士不激不勇今文學之言欲以議愚感敵舒先生
之憤願二生亦勿疑于是文繹復集乃始講德文學夫
子曰昔成康之世君之德與臣之力也先生曰非有聖
智之君惡有甘棠之臣故虎嘯而風寥唳龍起而致雲
氣蟋蟀俟秋唫蜉蝣出以隂易曰飛龍在天利見大人
鳴聲相應仇偶相從人繇意合物以類同是以聖主不
徧窺望而視以明不殫傾耳而聽以聡何則淑人君子
人就者衆也故千金之裘非一狐之腋大厦之材非一
丘之木太平之功非一人之略盖君為元首臣為股肱
明其一體相待而成有君而無臣春秋刺焉三代以上
皆有師傅五伯以下各自取友齊桓有管鮑隰寗九合
諸侯一匡天下晉文有舅犯趙衰取威定伯以尊天子
秦穆有由余五羖攘却西戎始開帝緒楚莊有孫叔子
反兼定江淮威震諸夏句踐有種蠡渫庸尅滅強吳雪
會稽之耻魏文有叚干田翟秦人寝兵折衝萬里燕昭
有郭隗樂毅夷破強齊困閔于莒夫以諸侯之細功名
猶尚如此而况帝王選于四海羽翼百姓哉故有賢聖
之君必有明智之臣欲以積德則天下不足平也欲以
立威則百蠻不足攘也今聖主冠道德履純仁被六藝
佩禮文屢下明詔舉賢良求術士招異倫拔駿茂是以
海内歡慕莫不風馳雨集襲雜並至填庭溢闕含淳咏
德之聲盈耳登降揖譲之禮極目進者樂其條暢怠者
欲罷不能偃息乎詩書之門游觀乎道德之域咸潔身
修德吐情素而披心腹各悉精銳以貢忠誠允願推主
上宏風俗而騁太平濟濟乎多士文王所以寕也若乃
美政所施洪恩所潤不可究陳舉孝以篤行崇能以招
賢去煩蠲苛以綏百姓禄勤增俸以厲貞廉减膳食卑
宫室省田官損諸苑疏繇役振乏困恤民災害不遑游
宴閔耄老之逢辜憐縗絰之服事惻隠身死之腐人悽
愴子弟之縲匿恩及飛鳥惠加走獸胎卵得以成育草
木遂其零茂愷悌君子民之父母豈不然哉先生獨不
聞秦之時邪違三王背五帝滅詩書壞禮義信任羣小
憎惡仁智詐偽者進逹佞謟者容入宰相刻削大理峻
法處位而任政者皆短于仁義長于酷虐狼摯虎攫懷
殘秉賊其所臨涖莫不肌慄慴伏吹毛求疵並施螫毒
百姓怔忪無所措其手足嗷嗷愁怨遂亡秦族是以養
雞者不畜貍牧獸者不育豺樹木者憂其蠧保民者除
其賊故大漢之為政也崇簡易尚寬柔進淳仁舉賢才
上下無怨民用和睦今海内樂業朝廷淑清天符既章
人瑞又明品物咸亨山川降靈神光輝耀洪洞朗天鳳
凰來儀翼翼邕邕羣鳥並從舞德垂容神雀乃集麒麟
自至甘露滋液嘉禾櫛比大化降洽男女條暢家給年
豐咸則三壤豈不盛哉昔文王應九尾狐而東夷歸周
武王獲白魚而諸侯同辭周公受秬鬯而鬼方臣宣王
得白狼而夷狄賓夫名自正而事自定也今南郡獲白
虎亦偃武興文之應也獲之者張武武張而猛服也是
以北狄賓洽邊不恤寇甲士寝而旌旗仆也文學夫子
曰天符既聞命矣敢問人瑞先生曰夫匈奴者百蠻之
最強者也天性驕蹇習俗桀暴賤老貴壮氣力相高業
在攻伐事在獵射兒能騎羊走箭飛鏃逐水隨畜都無
常處鳥集獸散往來馳騖周流曠野以濟嗜欲其耒耜
則弓矢鞍馬播種則扞弦掌拊收秋則奔狐馳兔穫刈
則顛倒殪仆追之則奔遁釋之則為寇是以三王不能
懷五伯不能綏驚邊杌士屢犯芻蕘詩人所歌自古患
之今聖德隆盛威靈外覆日逐舉國而歸德單于稱臣
而朝賀乾坤之所開隂陽之所接編結沮顏燋齒梟瞷
剪髮黔首文身裸袒之國靡不奔走貢獻懽忻來附婆
娑嘔吟鼓腋而笑夫鴻鈞之世何物不樂飛鳥翕翼泉
魚奮躍是以刺史感懣舒音而咏至德鄙人黭淺不能
究識敬遵所聞未克殫焉於是二客醉于仁義飽于盛
德終日仰歎怡懌而悅服
釋時論(晉王沉)
東野丈人觀時以居隠耕汙腴之墟有冰氏之子者出
自沍寒之谷過而問塗丈人曰子奚自曰自涸隂之鄉
奚適曰欲適煌煌之堂丈人曰入煌煌之堂者必有赫
赫之光今子困於寒而欲求諸熱無得熱之方冰子瞿
然曰胡為其然也丈人曰融融者皆趣熱之士其得爐
冶之門者惟挾炭之子苟非斯人不如其已冰子曰吾
聞宗廟之噐不要華林之木四門之賓何必冠盖之族
前賢有觧韋索而佩朱韍舍徒擔而乘丹轂由此言之
何恤而無禄惟先生告我塗之迷也丈人曰嗚呼子聞
得之若是不知時之在彼吾將釋子夫道有安危時有
險易才有所應行有所適英竒奮於縱横之世賢智顯
於霸王之初當厄難則騁權譎以良圖值制作則展儒
道以暢攄是則衮龍出於緼褐卿相起於匹夫故有朝
賤而夕貴先卷而後舒當斯時也豈計門資之高卑論
勢位之輕重乎今則不然上聖下明時隆道寕羣后逸
豫宴安守平百辟君子奕世相生公門有公卿門有卿
指秃骨腐不簡蚩儜多士豊於貴族爵命不出閨庭四
門穆穆綜襦是盈仍叔之子皆為老成賤有常辱貴有
常榮肉食繼踵於華屋疏飯襲迹于耕耨談名位者以
謟媚附勢舉高譽者因資而随形至乃空囂者以泓噌
為雅量璅慧者以淺利為鎗鎗晦胎者以無撿為宏曠
僂垢者以守意為堅貞嘲哮者以麤發為高亮韞蠢者
以色厚為篤誠庵婪者以博納為通濟眡&KR0034;者以難入
為凝清拉答者有沉重之譽嗛閃者得清勦之聲嗆哼
怯畏扵謙讓闒茸勇敢扵饕諍斯皆寒素之死病榮逹
之嘉名凡兹流也視其用心察其所安責人必急於已
恒寬德無厚而自貴位未高而自尊眼㒺嚮而遠視鼻
&KR2606;&KR2153;而刺天忌惡君子悅媚小人敖蔑道素懾吁權門
心以利傾智以勢惛姻黨相扇毀譽交紛當局迷扵所
受聽採惑於所聞京邑翼翼羣士千億奔集勢門求官
買職童僕闚其車乘閽寺相其服餙親客隂參於靖室
疎賓徙倚於門側時因接見矜厲容色心懷内荏外詐
剛直譚道義謂之俗生論政刑以為鄙極高會曲宴惟
言遷除消息官無大小問是誰力今以子孤寒懷真抱
素志凌雲霄偶景獨步直順常道關津難度欲騁韓盧
時無狡兔衆塗圯塞投足何錯於是冰子釋然乃悟曰
富貴人之所欲貧賤人之所惡僕少長於孔顏之門久
處扵清寒之路不謂熱勢自甘遮錮敬承明誨服我初
素彈琴詠典以保年祚伯成延陵高節可慕丹轂滅族
吕霍哀訡朝榮夕滅旦飛暮沉𣆀周道師巢由德林豊
屋蔀家易著明箴人薄位尊積罰難任三郤尸晉宋華
咎深投局正幅實獲我心
義俠傳總論(明鄒之麟)
摩詰有言曰西風刎首向公子七十老翁何所求嗟乎
有所求者利也無所求者義也傳嘗曰求仁而得仁札
之劍良之椎高之髠鉗布之奏事越頭下仁則吾不知
也不苟信不倍言義者有焉其庶乎太史公發憤論次
古布衣之俠而之數者不少概見何哉魯連之不帝秦
與夷齊叩馬事何異而一則曰義人一則曰其意指不
合大義豈君子喻義子長非其人邪為之次女俠義者
聶榮
太史公曰鄉使政誠知其姊無濡忍之志不重暴骸之
難必絶險千里以列其名姊弟俱僇於韓市者亦未必
敢以身許嚴仲子也豈其然哉政知姊賢必死故自皮
面抉眼出腸耳余嘗謂漸離奇於荆卿而榮奇於政兩
人非獨俠烈盖亦長者焉
魯保母
語云可以托六尺之孤豈責保母輩耶保母為君子彼
程嬰杵臼者又何以稱焉
如姬
姬知報父讐而不知報公子之德豈姬哉姬知報公子
而不知報君豈姬哉姬為嬴所窺以急劫之不免耳夫
以秦數萬之衆五諸侯救之兩公子攘攘計莫出一决
而聽之姬姬於此時盖已難矣君父之際賢者扼腕彼
楚國覆而平王鞭亦報其父耳嗟嗟子胥固丈夫也
李娃
史稱設形容楔鳴琴揄長袂躡利屣固庸態也娃之濯
淖泥滓仁心為質豈非所謂蟬蛻者乎士不困辱不激
不激事不成假令鄭子能自豎建顯當世則娃幾與蘄
王夫人嫓美矣
張鳳奴
夫女至娼且俘而呌號城下誡將守死彼於國家何有
焉士大夫冠進賢負厚恩而容容於死生之際何哉何
哉
高娃
讀漢孔車之收主父天子聞之以為長者未嘗不悲哀
其意而太息於漢之君臣也一時士大夫為亨所搆者
不少矣娃之事曾亦聞上否嗟夫嗟夫
謝小娥
夫鬼神既已示之夢中即示之耳故作隱語豈前知有
射覆者顯其奇耶娥之為女為孀為傭為尼殆不可方
物而究也于父孝于夫貞古所稱有道仁人也雖曰女
子吾不信之矣
魏乳母
魏乳母不愛千金之賞而愛以嬰死于澤中異哉何知
仁義已嚮其利者為有德此盖與鄙人言而難為姱節
奇行者道也
張紅紅
義妓風雅名流紅紅管絃異雋感泣至死雖屬鍾情然
其至性過人盖自有不可磨滅者語云士為知已死女
為悅已容兩人殆反之矣
龐娥親
諸女軼事往往得之野史其辭弗可深考而娥親于書
傳獨數見豈白日殺人其志皎然為足多邪俠以武犯
禁而娥親歸死於法焉則儒者之所褒美大之矣
節俠總論(鄒之麟)
聖人諱言節盖至於節而天下之事解矣故寧取管仲
之仁而不與匹夫匹婦之諒誠重之也雖然臣死君子
死父婦死夫天性已固然者况閭巷之所稱朝廷之褒
丹青之所風美備是矣猶尚寥寥不易見豈中庸不可
能也白刃固可蹈邪若夫非君非父非夫而無褒稱風
美之要片語觸激嚙臂相期雖生而有所不用即以折
諸聖賢之節吾不知其何如然而移彼易此易易耳田
先生之報太子丹曰為行而使人疑之非節俠也嗟乎
彼何心哉感而序節俠
薛希濤
荆公世所稱險峻苛鷙人也薛以一妓當之不猶之乎
卵而鬭石邪太史公之贊藺相如謂勢不過誅希濤不
懼誅雖百荆公何加焉
任俠傳總論(鄒之麟)
余觀漢高之脫季布與條侯得劇孟語任俠行權幾奪
天子矣專趨人之急甚已之私既已死生存亡不可謂
不賢者而韓子短之且與儒者同類而共譏豈匹夫而
託南面犯禁亂法自此始邪汲長孺鄭當時古名臣也
皆用俠聞豈不矜能不伐德廉潔退譲有足稱與嗟乎
譲天下者方能任天下鄙人嚮利可與圖事乎哉
莒婦
以一婦而傾人之城亦已厭惡不祥矣丘明傳之豈報
夫高義他非所論數邪跡其敗莒寧獨計智盖深心矣
士君子讀度魴與結草之報當愼所以施之者
孫翊妻徐氏張茂妻陸氏
古之覆敗相踵而復之者寥寥漆身吞炭貌國士名耳
即下宫之難聽之不可知之袴中河清可俟人夀幾何
陸之討充徐之收覧杰千古矣觀其出奇制算如脫物
囊中此豈獨義憤盖亦智略絶焉
唐平陽昭公主
以太宗之英雄而主為之典軍盖難弟矣降名賊攻别
部下巖邑申約束有名將風高祖哀思焉而令人鼔吹
也
游俠傳總論(鄒之麟)
太史公之傳游俠詳矣退四公子之徒而進朱家劇孟
有以也虞卿不重相印而從魏齊鄭莊行千里不需糧
游道頗廣翩翩儒而俠矣游俠闕如何也稍以意為之
論次
陶侃母湛氏
世固不乏廉者然拔一毛而利天下不為何哉鄙心不
忘耳侃之母能却鮓又能剪髮剉薦殆合德矣非此母
不生此子知言哉
澤嫗
以嫗樂劉之歌嘯而操豚則可以嫗操豚而他日為其
子地是所挾少而望奢者也食一豚復進一豚報者不
謝施者末倦亦豪舉哉
絡秀
汝南之貲不减外黃然甘為人妾而不辭何其下也及
覩伯仁兄弟廼知母賢賢母輕以身屈折盖有所用其
志非苟而已也
文章辨體彙選卷四百二十三
文章辨體彙選卷四百二十三
明賀復徵編
論三十二(設論)
非有先生論(漢東方朔)
非有先生仕於吳進不能稱往昔以廣主意退不能揚
君美以顯其功默默無言者三年矣吴王怪而問之曰
寡人獲先人之功寄於衆賢之上夙興夜寐未嘗敢怠
也今先生率然高舉遠集吳地將以輔治寡人誠竊嘉
之體不安席食不甘味目不視靡曼之色耳不聽鐘鼓
之音虛心定志欲聞流議者三年於兹矣今先生進無
以輔治退不揚主譽竊不為先生取之也盖懷能而不
見是不忠也見而不行主不明也意者寡人殆不明乎
非有先生伏而唯唯吳王曰可以談矣寡人將竦意而
覽焉先生曰嗚呼可乎哉可乎哉談何容易夫談有悖
於目而拂扵耳謬於心而便於身者或有說於目順於
耳快於心而毀於行者非有明王聖主孰能聽之吳王
曰何為其然也中人以上可以語上也先生試言寡人
將覽焉先生對曰昔者關龍逢深諫扵桀而王子比干
直言於紂此二臣者皆極慮盡忠閔王澤不下流而萬
民騷動故直言其失切諫其邪者將以為君之榮除主
之禍也今則不然反以為誹謗君之行無人臣之禮果
紛然傷於身蒙不辜之名戮及先人為天下笑故曰談
何容易是以輔弼之臣瓦觧而邪謟之人並進遂及蜚
廉惡來革等二人皆詐偽巧言利口以進其身隂奉琱
琢刻鏤之好以納其心務快耳目之欲以苟容為度遂
往不戒身沒被戮宗廟崩弛國家為墟殺戮賢臣親近
讒夫詩不云乎讒人㒺極交亂四國此之謂也故卑身
賤體說色微辭偷愉煦煦終無益扵主上之治即志士
仁人不忍為也將儼然作矜莊之色深言直諫上以拂人
主之邪下以損百姓之害則忤於邪主之心歷於衰世
之法故養夀命之士莫肯進也遂居深山之間積土為
室編蓬為戶彈琴其中以詠先王之風亦可以樂而忘
死矣是以伯夷叔齊避周餓於首陽之下後世稱其仁
如是邪主之行固足畏也故曰談何容易於是吳王戄
然易容捐薦去几危坐而聽先生曰接輿避世箕子被
髮佯狂此二子者皆避濁世以全其身者也使遇明王
聖主得賜清讌之間寬和之色發憤畢誠圖畫安危揆
度得失上以安主體下以便萬民則五帝三王之道可
幾而見也故伊尹蒙耻辱負鼎爼和五味以干湯太公
釣於渭之陽以見文王心合意同謀無不成計無不從
誠得其君也深念遠慮引義以正其身推恩以廣其下
本仁祖義褒有德禄賢能誅惡亂總遠方一綂類美風
俗此帝王所由昌也上不變天性下不奪人倫則天地
和洽遠方懷之故號聖主臣子之職既加矣扵是裂地
定封爵為公侯傳國子孫名顯後世民到于今稱之以
遇湯與文王也太公伊尹以如此龍逢比干獨如彼豈
不哀哉故曰談何容易於是吳王穆然俛而深惟仰而
泣下交頥曰嗟乎余國之不亡也綿綿連連殆哉世之
不絶也於是正明堂之朝齊君臣之位舉賢才布德惠
施仁義賞有功躬節儉减後宫之費捐車馬之用放鄭
聲遠佞人省庖厨去侈靡卑宫館壞苑囿填池壑以予
貧民無產業者開内藏振貧窮存耆老恤孤獨薄賦歛
省刑罸行此三年海内晏然天下大治隂陽和調萬物
咸得其宜國無災害之變民無饑寒之色家給人足畜
積有餘囹圄空虚鳳凰來集麒麟在郊甘露既降朱草
萌芽遠方異俗之人嚮風慕義各奉其職而來朝賀故
治亂之道存亡之端若此易見而君人者莫肯為也臣
愚竊以為過故詩曰王國克生惟周之楨濟濟多士文
王以寕此之謂也
四子講德論(王褒)
微斯文學問於虛儀夫子曰盖聞國有道貧且賤焉恥
也今夫子閉門距躍專精趨學有日矣幸遭聖主平世
而久懷寳是伯牙去鍾期而舜禹遁帝堯也扵是欲顯
名號建功業不亦難乎夫子曰然有是言也夫蚊蝱終
日經營不能越階序附驥尾則陟千里攀鴻翮則翔四
海僕雖嚚頑願從足下雖然何繇而自逹哉文學曰陳
懇誠扵本朝之上行話談扵公卿之門夫子曰無介紹
之道安從行乎公卿文學曰何為其然也昔寗戚商歌
以干齊桓越石負芻而寤晏嬰非有積素累舊之歡皆
塗覯卒遇而以為親者也故毛嬙西施善毀者不能蔽
其好嫫姆倭傀善譽者不能掩其醜苟有至道何必介
紹夫子曰咨夫特逹而相知者千載之一遇也招賢而
處友者衆士之常路也是以空柯無刃公輸不能以斵
但懸曼矰蒲苴不能以射故膺騰撇波而濟水不如乘
舟之逸也衝蒙陟田而致遠未若遵塗之疾也才蔽于
無人行衰于寡黨此古今之患唯文學慮之文學曰唯
唯敬聞命矣扵是相與結侣携手俱遊求賢索友歷扵
西州有二人焉乘輅而歌倚輗而聽之詠歎中雅轉運
中律嘽緩舒繹曲折不失節問歌者為誰則所謂浮游
先生陳丘子者也於是以士相見之禮友焉禮文既集
文學夫子降席而稱曰俚人不識寡見尠聞曩從末路
望聽玉音竊動心焉敢問所歌何詩請聞其說浮游先
生陳丘子曰所謂中和樂職宣布之詩益州刺史之所
作也刺史見太上聖明股肱竭力德澤洪茂黎庶和睦
天人竝應屢降瑞福故作三篇之詩以咏歌之也文學
曰先生動作有應從容得度南容三復白珪孔子睹其
慎戒太子擊誦晨風文侯諭其指意今吾子何樂此詩
而咏之也先生曰夫樂者感人密深而風移俗易吾所
以詠歌之者美其君術明而臣道得也君者中心臣者
外體外體作然後知心之好惡臣下動然後知君之節
趨好惡不形則是非不分節趨不立則功名不宣故美
玉藴於碔砆凡人視之怢焉良工砥之然後知其和寳
也精鍊藏扵鑛朴庸人視之忽焉巧冶鑄之然後知其
幹也况乎聖德巍巍蕩蕩黎氓所不能命哉是以刺史
推而咏之揚君德美深乎洋洋㒺不覆載紛紜天地寂
寥宇宙明君之惠顯忠臣之節究皇唐之世何以加兹
是以每歌之不知老之將至也文學曰書云廸一人使
四方若卜筮夫忠賢之臣導主志承君惠攄盛德而化
洪天下安瀾比屋可封何必歌咏詩賦可以揚君哉愚
竊惑焉浮游先生色勃眥溢曰是何言與昔周公咏文
王之德而作清廟建為頌首吉甫嘆宣王穆如清風列
於大雅夫世道衰微偽臣虛稱者殆也世平道明臣子
不宣者鄙也鄙殆之累傷乎王道故自刺史之來也宣
布詔書勞來不怠令百姓徧曉聖德莫不霑濡厖眉耆
耉之老咸愛惜朝夕願濟湏臾且觀大化之淳流于是
皇澤豊沛主恩滿溢百姓歡欣中和感發是以作歌而
咏之也傳曰詩人感而後思思而後積積而後滿滿而
後作言之不足故嗟歎之嗟嘆之不足故詠歌之詠歌
之不厭不知手之舞之足之蹈之也此臣子扵君父之
常義古今一也今子執分寸而㒺億度處把握而却寥
廓乃欲圖大人之樞機道方伯之失得不亦遠乎陳丘
子見先生言切恐二客慚膝步而前曰先生詳之行潦
暴集江海不以為多鰌鱓並逃九罭不以為虛是以許
繇匿堯而深隠唐氏不以衰夷齊耻周而遠餓文武不
以卑夫青蠅不能穢垂棘邪論不能惑孔墨今刺史質
敏以流惠舒化以揚名采詩以顯至德歌詠以董其文
受命如絲明之如緍甘棠之風可倚而俟也二客雖窒
計沮議何傷頋謂文學夫子曰先生微矜於談道又不
讓乎當仁亦未巨過也願二子措意焉夫子曰否夫雷
霆必發而潜底震動枹鼓鏗鏘而介士奮竦故物不震
不發士不激不勇今文學之言欲以議愚感敵舒先生
之憤願二生亦勿疑于是文繹復集乃始講德文學夫
子曰昔成康之世君之德與臣之力也先生曰非有聖
智之君惡有甘棠之臣故虎嘯而風寥唳龍起而致雲
氣蟋蟀俟秋唫蜉蝣出以隂易曰飛龍在天利見大人
鳴聲相應仇偶相從人繇意合物以類同是以聖主不
徧窺望而視以明不殫傾耳而聽以聡何則淑人君子
人就者衆也故千金之裘非一狐之腋大厦之材非一
丘之木太平之功非一人之略盖君為元首臣為股肱
明其一體相待而成有君而無臣春秋刺焉三代以上
皆有師傅五伯以下各自取友齊桓有管鮑隰寗九合
諸侯一匡天下晉文有舅犯趙衰取威定伯以尊天子
秦穆有由余五羖攘却西戎始開帝緒楚莊有孫叔子
反兼定江淮威震諸夏句踐有種蠡渫庸尅滅強吳雪
會稽之耻魏文有叚干田翟秦人寝兵折衝萬里燕昭
有郭隗樂毅夷破強齊困閔于莒夫以諸侯之細功名
猶尚如此而况帝王選于四海羽翼百姓哉故有賢聖
之君必有明智之臣欲以積德則天下不足平也欲以
立威則百蠻不足攘也今聖主冠道德履純仁被六藝
佩禮文屢下明詔舉賢良求術士招異倫拔駿茂是以
海内歡慕莫不風馳雨集襲雜並至填庭溢闕含淳咏
德之聲盈耳登降揖譲之禮極目進者樂其條暢怠者
欲罷不能偃息乎詩書之門游觀乎道德之域咸潔身
修德吐情素而披心腹各悉精銳以貢忠誠允願推主
上宏風俗而騁太平濟濟乎多士文王所以寕也若乃
美政所施洪恩所潤不可究陳舉孝以篤行崇能以招
賢去煩蠲苛以綏百姓禄勤增俸以厲貞廉减膳食卑
宫室省田官損諸苑疏繇役振乏困恤民災害不遑游
宴閔耄老之逢辜憐縗絰之服事惻隠身死之腐人悽
愴子弟之縲匿恩及飛鳥惠加走獸胎卵得以成育草
木遂其零茂愷悌君子民之父母豈不然哉先生獨不
聞秦之時邪違三王背五帝滅詩書壞禮義信任羣小
憎惡仁智詐偽者進逹佞謟者容入宰相刻削大理峻
法處位而任政者皆短于仁義長于酷虐狼摯虎攫懷
殘秉賊其所臨涖莫不肌慄慴伏吹毛求疵並施螫毒
百姓怔忪無所措其手足嗷嗷愁怨遂亡秦族是以養
雞者不畜貍牧獸者不育豺樹木者憂其蠧保民者除
其賊故大漢之為政也崇簡易尚寬柔進淳仁舉賢才
上下無怨民用和睦今海内樂業朝廷淑清天符既章
人瑞又明品物咸亨山川降靈神光輝耀洪洞朗天鳳
凰來儀翼翼邕邕羣鳥並從舞德垂容神雀乃集麒麟
自至甘露滋液嘉禾櫛比大化降洽男女條暢家給年
豐咸則三壤豈不盛哉昔文王應九尾狐而東夷歸周
武王獲白魚而諸侯同辭周公受秬鬯而鬼方臣宣王
得白狼而夷狄賓夫名自正而事自定也今南郡獲白
虎亦偃武興文之應也獲之者張武武張而猛服也是
以北狄賓洽邊不恤寇甲士寝而旌旗仆也文學夫子
曰天符既聞命矣敢問人瑞先生曰夫匈奴者百蠻之
最強者也天性驕蹇習俗桀暴賤老貴壮氣力相高業
在攻伐事在獵射兒能騎羊走箭飛鏃逐水隨畜都無
常處鳥集獸散往來馳騖周流曠野以濟嗜欲其耒耜
則弓矢鞍馬播種則扞弦掌拊收秋則奔狐馳兔穫刈
則顛倒殪仆追之則奔遁釋之則為寇是以三王不能
懷五伯不能綏驚邊杌士屢犯芻蕘詩人所歌自古患
之今聖德隆盛威靈外覆日逐舉國而歸德單于稱臣
而朝賀乾坤之所開隂陽之所接編結沮顏燋齒梟瞷
剪髮黔首文身裸袒之國靡不奔走貢獻懽忻來附婆
娑嘔吟鼓腋而笑夫鴻鈞之世何物不樂飛鳥翕翼泉
魚奮躍是以刺史感懣舒音而咏至德鄙人黭淺不能
究識敬遵所聞未克殫焉於是二客醉于仁義飽于盛
德終日仰歎怡懌而悅服
釋時論(晉王沉)
東野丈人觀時以居隠耕汙腴之墟有冰氏之子者出
自沍寒之谷過而問塗丈人曰子奚自曰自涸隂之鄉
奚適曰欲適煌煌之堂丈人曰入煌煌之堂者必有赫
赫之光今子困於寒而欲求諸熱無得熱之方冰子瞿
然曰胡為其然也丈人曰融融者皆趣熱之士其得爐
冶之門者惟挾炭之子苟非斯人不如其已冰子曰吾
聞宗廟之噐不要華林之木四門之賓何必冠盖之族
前賢有觧韋索而佩朱韍舍徒擔而乘丹轂由此言之
何恤而無禄惟先生告我塗之迷也丈人曰嗚呼子聞
得之若是不知時之在彼吾將釋子夫道有安危時有
險易才有所應行有所適英竒奮於縱横之世賢智顯
於霸王之初當厄難則騁權譎以良圖值制作則展儒
道以暢攄是則衮龍出於緼褐卿相起於匹夫故有朝
賤而夕貴先卷而後舒當斯時也豈計門資之高卑論
勢位之輕重乎今則不然上聖下明時隆道寕羣后逸
豫宴安守平百辟君子奕世相生公門有公卿門有卿
指秃骨腐不簡蚩儜多士豊於貴族爵命不出閨庭四
門穆穆綜襦是盈仍叔之子皆為老成賤有常辱貴有
常榮肉食繼踵於華屋疏飯襲迹于耕耨談名位者以
謟媚附勢舉高譽者因資而随形至乃空囂者以泓噌
為雅量璅慧者以淺利為鎗鎗晦胎者以無撿為宏曠
僂垢者以守意為堅貞嘲哮者以麤發為高亮韞蠢者
以色厚為篤誠庵婪者以博納為通濟眡&KR0034;者以難入
為凝清拉答者有沉重之譽嗛閃者得清勦之聲嗆哼
怯畏扵謙讓闒茸勇敢扵饕諍斯皆寒素之死病榮逹
之嘉名凡兹流也視其用心察其所安責人必急於已
恒寬德無厚而自貴位未高而自尊眼㒺嚮而遠視鼻
&KR2606;&KR2153;而刺天忌惡君子悅媚小人敖蔑道素懾吁權門
心以利傾智以勢惛姻黨相扇毀譽交紛當局迷扵所
受聽採惑於所聞京邑翼翼羣士千億奔集勢門求官
買職童僕闚其車乘閽寺相其服餙親客隂參於靖室
疎賓徙倚於門側時因接見矜厲容色心懷内荏外詐
剛直譚道義謂之俗生論政刑以為鄙極高會曲宴惟
言遷除消息官無大小問是誰力今以子孤寒懷真抱
素志凌雲霄偶景獨步直順常道關津難度欲騁韓盧
時無狡兔衆塗圯塞投足何錯於是冰子釋然乃悟曰
富貴人之所欲貧賤人之所惡僕少長於孔顏之門久
處扵清寒之路不謂熱勢自甘遮錮敬承明誨服我初
素彈琴詠典以保年祚伯成延陵高節可慕丹轂滅族
吕霍哀訡朝榮夕滅旦飛暮沉𣆀周道師巢由德林豊
屋蔀家易著明箴人薄位尊積罰難任三郤尸晉宋華
咎深投局正幅實獲我心
義俠傳總論(明鄒之麟)
摩詰有言曰西風刎首向公子七十老翁何所求嗟乎
有所求者利也無所求者義也傳嘗曰求仁而得仁札
之劍良之椎高之髠鉗布之奏事越頭下仁則吾不知
也不苟信不倍言義者有焉其庶乎太史公發憤論次
古布衣之俠而之數者不少概見何哉魯連之不帝秦
與夷齊叩馬事何異而一則曰義人一則曰其意指不
合大義豈君子喻義子長非其人邪為之次女俠義者
聶榮
太史公曰鄉使政誠知其姊無濡忍之志不重暴骸之
難必絶險千里以列其名姊弟俱僇於韓市者亦未必
敢以身許嚴仲子也豈其然哉政知姊賢必死故自皮
面抉眼出腸耳余嘗謂漸離奇於荆卿而榮奇於政兩
人非獨俠烈盖亦長者焉
魯保母
語云可以托六尺之孤豈責保母輩耶保母為君子彼
程嬰杵臼者又何以稱焉
如姬
姬知報父讐而不知報公子之德豈姬哉姬知報公子
而不知報君豈姬哉姬為嬴所窺以急劫之不免耳夫
以秦數萬之衆五諸侯救之兩公子攘攘計莫出一决
而聽之姬姬於此時盖已難矣君父之際賢者扼腕彼
楚國覆而平王鞭亦報其父耳嗟嗟子胥固丈夫也
李娃
史稱設形容楔鳴琴揄長袂躡利屣固庸態也娃之濯
淖泥滓仁心為質豈非所謂蟬蛻者乎士不困辱不激
不激事不成假令鄭子能自豎建顯當世則娃幾與蘄
王夫人嫓美矣
張鳳奴
夫女至娼且俘而呌號城下誡將守死彼於國家何有
焉士大夫冠進賢負厚恩而容容於死生之際何哉何
哉
高娃
讀漢孔車之收主父天子聞之以為長者未嘗不悲哀
其意而太息於漢之君臣也一時士大夫為亨所搆者
不少矣娃之事曾亦聞上否嗟夫嗟夫
謝小娥
夫鬼神既已示之夢中即示之耳故作隱語豈前知有
射覆者顯其奇耶娥之為女為孀為傭為尼殆不可方
物而究也于父孝于夫貞古所稱有道仁人也雖曰女
子吾不信之矣
魏乳母
魏乳母不愛千金之賞而愛以嬰死于澤中異哉何知
仁義已嚮其利者為有德此盖與鄙人言而難為姱節
奇行者道也
張紅紅
義妓風雅名流紅紅管絃異雋感泣至死雖屬鍾情然
其至性過人盖自有不可磨滅者語云士為知已死女
為悅已容兩人殆反之矣
龐娥親
諸女軼事往往得之野史其辭弗可深考而娥親于書
傳獨數見豈白日殺人其志皎然為足多邪俠以武犯
禁而娥親歸死於法焉則儒者之所褒美大之矣
節俠總論(鄒之麟)
聖人諱言節盖至於節而天下之事解矣故寧取管仲
之仁而不與匹夫匹婦之諒誠重之也雖然臣死君子
死父婦死夫天性已固然者况閭巷之所稱朝廷之褒
丹青之所風美備是矣猶尚寥寥不易見豈中庸不可
能也白刃固可蹈邪若夫非君非父非夫而無褒稱風
美之要片語觸激嚙臂相期雖生而有所不用即以折
諸聖賢之節吾不知其何如然而移彼易此易易耳田
先生之報太子丹曰為行而使人疑之非節俠也嗟乎
彼何心哉感而序節俠
薛希濤
荆公世所稱險峻苛鷙人也薛以一妓當之不猶之乎
卵而鬭石邪太史公之贊藺相如謂勢不過誅希濤不
懼誅雖百荆公何加焉
任俠傳總論(鄒之麟)
余觀漢高之脫季布與條侯得劇孟語任俠行權幾奪
天子矣專趨人之急甚已之私既已死生存亡不可謂
不賢者而韓子短之且與儒者同類而共譏豈匹夫而
託南面犯禁亂法自此始邪汲長孺鄭當時古名臣也
皆用俠聞豈不矜能不伐德廉潔退譲有足稱與嗟乎
譲天下者方能任天下鄙人嚮利可與圖事乎哉
莒婦
以一婦而傾人之城亦已厭惡不祥矣丘明傳之豈報
夫高義他非所論數邪跡其敗莒寧獨計智盖深心矣
士君子讀度魴與結草之報當愼所以施之者
孫翊妻徐氏張茂妻陸氏
古之覆敗相踵而復之者寥寥漆身吞炭貌國士名耳
即下宫之難聽之不可知之袴中河清可俟人夀幾何
陸之討充徐之收覧杰千古矣觀其出奇制算如脫物
囊中此豈獨義憤盖亦智略絶焉
唐平陽昭公主
以太宗之英雄而主為之典軍盖難弟矣降名賊攻别
部下巖邑申約束有名將風高祖哀思焉而令人鼔吹
也
游俠傳總論(鄒之麟)
太史公之傳游俠詳矣退四公子之徒而進朱家劇孟
有以也虞卿不重相印而從魏齊鄭莊行千里不需糧
游道頗廣翩翩儒而俠矣游俠闕如何也稍以意為之
論次
陶侃母湛氏
世固不乏廉者然拔一毛而利天下不為何哉鄙心不
忘耳侃之母能却鮓又能剪髮剉薦殆合德矣非此母
不生此子知言哉
澤嫗
以嫗樂劉之歌嘯而操豚則可以嫗操豚而他日為其
子地是所挾少而望奢者也食一豚復進一豚報者不
謝施者末倦亦豪舉哉
絡秀
汝南之貲不减外黃然甘為人妾而不辭何其下也及
覩伯仁兄弟廼知母賢賢母輕以身屈折盖有所用其
志非苟而已也
文章辨體彙選卷四百二十三
