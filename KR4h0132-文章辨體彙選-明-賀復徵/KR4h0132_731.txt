文章辨體彙選卷七百三十一
明賀復徵編
墓銘三十四
梁簡文帝同泰寺故功德正智寂師墓銘
峯頽峙崿波逝江潭山川若此人何以堪亦生亦滅如
壑如舟千齡俱盡萬古誰留惟兹大士才敏學優幼捐
蹈火早去吞鈎法雷能響懸河必詶辨才可匹妙德難
儔
劉先生夫人墓銘(梁任昉)
既稱箂婦亦曰鴻妻復有令德一與之齊實佐君子簮
蒿杖藜欣欣負載在冀之畦居室有行亟聞義讓稟訓
丹陽弘風丞相籍甚二門風流遠尚肇允才淑閫德斯
諒蕪沒鄭鄉寂寥楊冢參差孔樹毫末成拱暫啓荒埏
長扄幽隴夫貴妻尊匪爵而重
齊故司徒右長史檀超墓銘(江淹)
惟金有銑惟玉有瑤君實淵哉行為世標高志洒落逸
氣寂寥奥學内溢深文外昭嘉采籍譽登國振朝亦既
有美筠傷蕙彫人邇運曠世促道遼永矣仁矣流芳亡
澆
宋故右常侍劉喬墓銘(江淹)
丹陽韞聖豐鄉降賢玉葉既積金徽方傳乃毓伊人克
廣克宣騰芬中屬飛藻上年杳杳虚素永永沖關雲意
霜拍瓊立冰堅家寳以瑩國才未甄參錯報善茫昧雲
玄歛魂幽石委氣空山膚若流波身如絶烟芳菲一逝
美懋徒鐫
宋故大夫孫夐墓銘(江淹)
川祗效鏡岳祥獻明碧葉獨秀瑤源自清幼炳器譽夙
耀才名體兼遷雲學備儒史紫閣成趨朱軒既履貴交
慕塵素遊企軌騰藻上京振彩下國如彼綠蘭秉芬四
塞欷人逕之不平歎天路之冥默貴夫君之為美播靈
均與正則
太常寺卿任昉墓銘(沈約)
天才俊逸文雅弘備心為學府辭同錦肆含華振藻鬱
焉高致川谿望歸巖阿待闕幽光忽斷窮燈黯滅爾有
令問蘭薰無絶
司徒謝朏墓銘(沈約)
嶽神昔降和氣今鍾以彼天爵鬱為人龍崇基往峻世
德今重漢車作傳靈位攸待我君應符非公莫宰華衮
既襲輕蘿自改形雖廟堂心猶江海經邦已備皇情廻
屬素緋輟御玄雲罷曲
試大理評事胡君墓銘(唐韓愈)
胡之氏别於陳明允先河東人世勤固戴厥身籍文譜
進連倫惟明允加武資力牛虎柔不持吏夏陽有施為
去平陽民思悲河東土河陸原宜兹人肖厚完五十七
不足年孤兒啼死下官母弟證秩大夫摭君遺哭泣書
友韓愈司馬徒作後銘系序初
朱亥墓誌銘(宋蘇軾)
崔嵬高丘其下為誰惟魏烈士朱亥是依時惟布衣不
震不驚晉鄙在師孔嚴不孤進承其頥視如豚猳昔其
在屠惟養其威鼓刀市人誰者畏之世之勇夫殺人如
蒿及其所難或失其刀惟是貧賤無以自豪是謂真勇
士之布衣其亦在養有或不養臨事而恐惟是屠者其
養可取
李解元墓銘(明楊慎)
嗚呼李氏子吾眼中望士昔也髫蒼穎發駒齒千里宵
肄八行下朝書罄百紙一日起荒徼兩都齊英軌糟粕
漉醇醪菁華汰粃滓深湛汲古綆堅利劘往壘名者造
物忌林風摧秀蘤鴻蜚垂其翼狼跋以㚄尾興山俄止
簣學海涓流汜旅次溘朝露永訣期溓水顔回敗叢蘭
冉耕歌芣苡司命鈞播物殱良兹何理闔胡視其䆡齎
志竟已矣刻誄慰營魄嗚呼李氏子
萬松張處士墓銘(楊慎)
家於黃産於楚樟湖麋胥之宇系尚書徵信譜京兆尹
實厥祖貽孫謀光胤祚翁甫生蚤失怙在弱齡知慕古
尋師資出庭尸負笈篋歷環堵務内觀却科舉爰辭師
歸省母儒之業隠之侣山熒芿澤沉滓醉僎筵咢仙塢
嬪於李嗣賢諝銅墨耀荆蘭舞耄八袠衍叶數觀化辰
三月五夢告期形返土德福箕仁夀魯子又孫綿且縷
千窀京萬松渚銘幽宫刻華鏤
文章辨體彙選卷七百三十一
文章辨體彙選卷七百三十一
明賀復徵編
墓銘三十四
梁簡文帝同泰寺故功德正智寂師墓銘
峯頽峙崿波逝江潭山川若此人何以堪亦生亦滅如
壑如舟千齡俱盡萬古誰留惟兹大士才敏學優幼捐
蹈火早去吞鈎法雷能響懸河必詶辨才可匹妙德難
儔
劉先生夫人墓銘(梁任昉)
既稱箂婦亦曰鴻妻復有令德一與之齊實佐君子簮
蒿杖藜欣欣負載在冀之畦居室有行亟聞義讓稟訓
丹陽弘風丞相籍甚二門風流遠尚肇允才淑閫德斯
諒蕪沒鄭鄉寂寥楊冢參差孔樹毫末成拱暫啓荒埏
長扄幽隴夫貴妻尊匪爵而重
齊故司徒右長史檀超墓銘(江淹)
惟金有銑惟玉有瑤君實淵哉行為世標高志洒落逸
氣寂寥奥學内溢深文外昭嘉采籍譽登國振朝亦既
有美筠傷蕙彫人邇運曠世促道遼永矣仁矣流芳亡
澆
宋故右常侍劉喬墓銘(江淹)
丹陽韞聖豐鄉降賢玉葉既積金徽方傳乃毓伊人克
廣克宣騰芬中屬飛藻上年杳杳虚素永永沖關雲意
霜拍瓊立冰堅家寳以瑩國才未甄參錯報善茫昧雲
玄歛魂幽石委氣空山膚若流波身如絶烟芳菲一逝
美懋徒鐫
宋故大夫孫夐墓銘(江淹)
川祗效鏡岳祥獻明碧葉獨秀瑤源自清幼炳器譽夙
耀才名體兼遷雲學備儒史紫閣成趨朱軒既履貴交
慕塵素遊企軌騰藻上京振彩下國如彼綠蘭秉芬四
塞欷人逕之不平歎天路之冥默貴夫君之為美播靈
均與正則
太常寺卿任昉墓銘(沈約)
天才俊逸文雅弘備心為學府辭同錦肆含華振藻鬱
焉高致川谿望歸巖阿待闕幽光忽斷窮燈黯滅爾有
令問蘭薰無絶
司徒謝朏墓銘(沈約)
嶽神昔降和氣今鍾以彼天爵鬱為人龍崇基往峻世
德今重漢車作傳靈位攸待我君應符非公莫宰華衮
既襲輕蘿自改形雖廟堂心猶江海經邦已備皇情廻
屬素緋輟御玄雲罷曲
試大理評事胡君墓銘(唐韓愈)
胡之氏别於陳明允先河東人世勤固戴厥身籍文譜
進連倫惟明允加武資力牛虎柔不持吏夏陽有施為
去平陽民思悲河東土河陸原宜兹人肖厚完五十七
不足年孤兒啼死下官母弟證秩大夫摭君遺哭泣書
友韓愈司馬徒作後銘系序初
朱亥墓誌銘(宋蘇軾)
崔嵬高丘其下為誰惟魏烈士朱亥是依時惟布衣不
震不驚晉鄙在師孔嚴不孤進承其頥視如豚猳昔其
在屠惟養其威鼓刀市人誰者畏之世之勇夫殺人如
蒿及其所難或失其刀惟是貧賤無以自豪是謂真勇
士之布衣其亦在養有或不養臨事而恐惟是屠者其
養可取
李解元墓銘(明楊慎)
嗚呼李氏子吾眼中望士昔也髫蒼穎發駒齒千里宵
肄八行下朝書罄百紙一日起荒徼兩都齊英軌糟粕
漉醇醪菁華汰粃滓深湛汲古綆堅利劘往壘名者造
物忌林風摧秀蘤鴻蜚垂其翼狼跋以㚄尾興山俄止
簣學海涓流汜旅次溘朝露永訣期溓水顔回敗叢蘭
冉耕歌芣苡司命鈞播物殱良兹何理闔胡視其䆡齎
志竟已矣刻誄慰營魄嗚呼李氏子
萬松張處士墓銘(楊慎)
家於黃産於楚樟湖麋胥之宇系尚書徵信譜京兆尹
實厥祖貽孫謀光胤祚翁甫生蚤失怙在弱齡知慕古
尋師資出庭尸負笈篋歷環堵務内觀却科舉爰辭師
歸省母儒之業隠之侣山熒芿澤沉滓醉僎筵咢仙塢
嬪於李嗣賢諝銅墨耀荆蘭舞耄八袠衍叶數觀化辰
三月五夢告期形返土德福箕仁夀魯子又孫綿且縷
千窀京萬松渚銘幽宫刻華鏤
文章辨體彙選卷七百三十一
