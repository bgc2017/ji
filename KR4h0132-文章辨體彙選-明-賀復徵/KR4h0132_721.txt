文章辨體彙選卷七百二十一
明賀復徵編
墓誌銘二十四
詹仰之墓誌銘(明歸有光)
仰之姓詹氏諱高年二十餘自休寧來客於崑山客四
十餘年年六十二而卒夫仰之所事者機利也其於文
章非能學而知之也顧生平好之甚於知之者至忘其
所事迨於死而後已世之論者必知之而後能好而仰
之乃好之甚於知此豈其出於性然耶為賈與為學者
異趨也今為學者其好則賈而已矣而為賈者&KR0870;為學
者之好豈不異哉初仰之從予友吳秀甫游秀甫死數
年矣仰之且死之歲亟來見予予與之談秀甫之為人
恍然如生相與為淚下然其意欲有所求者而不言也
一日仰之沐浴整衣冠召其所與厚者與之訣料檢其
篋中文字數十卷付其子遂卒予悲仰之之志會其子
巖秀崑秀以其喪歸休寧問其葬曰某年月日某原也
因與之銘曰
詹氏出於詹侯其後有詹父詹嘉詹何詹尹而唐宋間
有奉忠公五大將軍以忠勇秩於祀典今為休寧五城
之詹然近世貴顯者盖少也雖然賢如仰之也而予為
之銘夫亦烏用貴顯者耶
朱隱君墓誌銘(歸有光)
君諱珽字朝貴蘇州嘉定人世居守信鄉蒲華里考諱
錦祖考諱毓曾祖考諱惠元始姓趙氏中冐陳氏而贅
於朱趙湮微不可考朱母之子繁衍遂為朱氏今蒲華
里人皆稱為橋内朱家云君生而英邁年八九歲里中
豪來過衣服都甚家具酒饌延之益敬豪益倨君瞋目
直視語祖母曰是人何為者也持杖罵且逐之豪遽起
出曰健兒可畏也嘗以事謁龔尚書應對慷慨尚書曰
惜子居田舍若為士作能吏矣忽一日棄耒入郭中問
儒生學弱冠選為社師吉月令召諸社師試詩君詩令
常獨稱善代父徭之京師道塗所經輒藉記得進士錄
展不置曰設吾有子當使為此軰人時子用賓未生也
常以財推讓其弟而性好賙䘏人遂不能自給日取古
詩吟咏怡然自適晩得子慈愛之尤至性不忍睚眦之
怨至老乃益寬和絶不與人校寄傲草野間不至城市
者二十餘年年幾七十子用賓登鄉進士錄主司第其
文最高學者傳誦之卒償君所愿云君配李氏繼嚴氏
孫氏子男二人長即用賓嚴氏出友恭尚幼女三人王
頊陸萱吳中英壻也余與用賓數於京師相見嘉靖四
十一年同自南宫下第還君長余先人一年先人以四
月謝世而君以五月三日實與用賓同此終天之恨兩
人相聞皆悲慟也用賓以明年十月某日葬君於漕浜
之原蒲華塘之右使其門人進士陳應台具狀因同年
進士秦霑丁允亨來請銘吾先人尚在殯何忍為君銘
而義不可辭銘曰
性婞直兮不能□也躬草萊兮貪墳典也苦為義兮自
屯蹇也有嗣人兮能振搴也逃閒野兮老閉楗也惟命
之逢亦未顯也在君之後終獲戩也吾為斯銘石可篆
也
高君墓誌銘(明徐渭)
君諱陞字進之其先江都人靖難師起五世祖觀音保
以從征轉徙遂來居紹之紫金里始官百戶後落秩總
旗三傳至賢有子五人其季名奉者娶謝氏生君與按
察經歷陽君為人如出冶劔少即露鋒鍔師參議胡公
某某數睨以語人君時尚窶其伯父泰無子嘗提千金
産欲後君君謝去人竒之無何果以賈數致千金歸則
跽進其尊人恣所以既又澤其宗連若窶舊故必遍且
歲襲了不見厭倦時於是自家至燕齊數千里皆知高
髯公孝友嗜義有古俠士風復善料有急輒投君益為
營且費往往傾囊然至貴游或黠少年有所挾者欲出
其一銖於匭不得也晚尤好結賢豪文士與磨切事一
裁於義時召客把鬚以談切齒不平風雨颯颯集座中
忠孝人遇災禍輒攬仇思有以快以故客燕一旦跨驢
度居庸馳保安把沈錦衣袂痛哭旅寓錦衣出匣中猫
睛睒睒若果核意以酬舊逋君笑曰沈大夫仕茌平清
豐時當吾賈道寸步耳吾不入取金今投窮邊萬里雪
沒頸來取金耶擲不顧去大抵君所為皆此類也君敏
絶素解文理其交我也實以文乃終不請乞一事人怪
之君曰辟諸山川挹其秀止耳何用採掇為及繫君每
入餉我必日夕而唏以出噫豈亦有痛哭保安意耶君
歿之前三日其長子文明持君書來訣故今葬也諸子
來告日曰今隆慶之壬申閏二月之二十有八日告所
曰荻埠告銘曰先生幸銘之予以罪不可某君涕曰君
志也余亦遂涕以銘銘曰
馳雪塞哭霜臣擲狸睛眇蚨緡過我之日兮風伐木樸
兮&KR0554;爾兮孰
嫡母苖宜人墓誌銘(徐渭)
宜人姓苖氏雲南澂江府江川縣之里人也父某公諱
有文雲南府廣狼衛百戶某之弟為澂江府諸生美丰
姿性聰敏善琴娶左衛人女禇氏太君生宜人有文公
年二十一病死時渭府君已舉於貴久之始拜巨津知
州抵滇陽驛所與俱童宜人既道病死殯雲南之歸化
寺中而巨津故隸麗江土官府不可居時王先生之尊
公諱理者適為兵偹僉事按雲南於府君為中表兄弟
乃始檄府君歷攝嵩明鎮南潞南江川禄豐三泊諸州
縣而時以長兄淮取俸於麗道遇宜人姪佐旅語及宜
人府君稍以媒往不入其後府君攝江川佐又為太君
訟其母家負嫁時所與德府君而太君母范有妺夫楊
武者家雲南為千戶徙太君與宜人其家楊既富人公
復有屯田在嵩明屬其税於府君因憶往年佐所及宜
人事遂成之宜人乃歸府君宜人寡六年而有佐語又
六年而嫁其始以守自誓欲不嫁太君又憤其宗人當
始嫁宜人時利壻家財縱嫁亦不令其在鄉令更利謂
府君徵那大功當遷轉其地又家籍近在貴故不難之
及嫁未踰月倉卒赴䕫州太君乃嚙宜人臂以别故其
當府君仕及解官歸即巳戀太君稍不樂府君下世益
厭其長子婦宗親人及越之風物迨後家零落舊使侍
悉散去又日夜課望渭用是以鬱憤死然心未嘗一日
不痛念太君死之夕亦嚙渭臂以訣而命火其骨歸太
君鄉實嘉靖某年月日年五十九以某年月日合府君
葬焉宜人性絶敏略知書其持身嚴毅尊重内外莫不
敬憚其描寫爼醢為世女師其才略酬應畜釀種植出
入籌策駁辨禁持則宗戚子婦賓客塾師老牙嫗悍奴
婢靡不失氣其保愛教訓渭則窮百變致百物散數百
金竭終身之心力累百紙不能盡渭粉百身莫報也數
欲携渭走其鄉謁太君時節旦暮數為渭道其鄉親故
變遷景物風俗宛在渭目前至太君必慟哭乃已又數
疑太君或已死不得一見而宜人死時太君乃反在江
川養其姪某家時兄潞去家往貴至應雲南省試尚得
見之而宜人不得聞也痛哉渭既以宜人寶渭事多不
可述而哀宜人生死終孤羈且痛母太君也故誌所履
特詳而收涕以銘之銘曰
魂欲往兮柰何在此魂欲留兮柰何在彼愛母與兒孰
少孰多魂不可以去留傷如之何
武邑知縣封奉政大夫祠祭郎中鄒龍巖墓誌銘
(沈一貫)
夫士惟無志志立則朝受事而夕拜其賜需時先後哉
余觀餘姚鄒先生可誌矣先生諱名字仁甫自為諸生
有大志藝精出人上嘗試為八邑首而久不遂晩以貢
入則其子學柱為儀制主事矣會天子推恩先生當封
而不肯受曰吾亦有志也遽以子官閒我哉乃謁選得
武邑尹既之官三月上疏損其社疏略曰武邑民幾五
萬口而地止四千頃地少而鹵民多而貧乃有二十五
社夫社多則賦多而不能給臣按比縣棗強地三於武
邑南宫兩之新河溢四之一皆肥饒而社不滿二十五
率四百頃一社耳今武邑社不能十頃少或五六頃以
五六頃地而供一社之費不疲何往請比慶都南樂例
損武邑為十六社税畆不减而少弛幣餘之賦民其有
瘳焉疏奏戶部言上許之又减其巨戶四之一其說曰
縣故巨戶四百為三等取盈於上則民實不中貲繭絲
盡於下矣今酌經費可减為九十戶戶無上上上中自
上下差降之三年而更率三年役一年民又稱大便先
生既為武邑議興革問父老尚有苦乎吾為父老除之
父老苦驛傳先生省其賦計駔儈以佐費而官顧役以
充父老又苦盗先生申保甲十條有大盜逸界中輒得
之監司下其法於諸邑其他簿正諸冗費尤多盖在邑
歲餘而省金二千皆著為經制云一日又問父老尚有
苦乎皆對曰無有先生為一笑既而嘆曰吾素羸疾自
為令臂月减一分所以忍不去為父老也父老幸無苦
苦苦我矣即請致仕而上官持不許會朝闕下遂上書
解綬歸就儀部封已加封奉政大夫祠祭郎逍遥林壑
之間甘糲煊布顧獨不廢勤也貴官人非禮不見邑以
鄉飲賓之不得已一往已則廉訓學柱以廉盖直方君
子云自正德丙子距萬歷戊子享年七十有二配丁宜
人縣學生丁公介女子二文柱府學生娶金文學玄女
學柱戊辰進士雲南按察使娶陳公如賢女封宜人銘
曰
士固有志靡靡者嗤誠服於治一割必竒孰即清途不
點世資誰其食肉閔此惄飢矯矯鄒先赴其素期慮周
民瘼朽骨生肌介直以勞為吏人師稍試輒收固未易
知昌其嗣君誨之不淄我懷伊人如璋如圭雖其瘞之
江山暉暉
有明處士潘仲公暨配吳孺人合葬墓誌銘(湯顯)
(祖)
余讀李本寧氏為歙潘仲公殯宫銘有子之恒以文名
交天下士而先是王元美氏為仲公配吳伯姬志墓固
已云之恒為國子上舍以文事游大人矣時余官留都
獲與定交一日以諸公前後所為二尊人傳志哀誄馳
而告曰潘故周畢公高之後也唐乾符間有刺歙者留
家焉宋建炎中武節大夫珏實遷巖鎮十四世而有之
恒大父判汀州郡事侃先人其仲子也少偉敏涉略書
傳大父方困諸生間不欲更以苦仲子令受賈于吳大
父歸而棄賈以養所居多竒闊之行而母吳故同邑人
太學思誠女也曾大父御史瀚瀚父兵部侍郎寧而祖
楫猶為江西布政司都事世家矣而母飭於婦事靜好
柔恭歿而私謚之懿則諸君子之志也將合兆于某所
卜未有日請豫為之銘噫甚矣之恒之不欲忘其親也
按狀公諱君南字南仲里人稱為仲公為人開逹志義
自喜鄣吳間多傳其事嘗呵尉下騎令無以昏夜收辱
孝子贖唐太史臯遺宅祠臯是亦氣决者能耳余獨喜
其不就督府幕下告身官一事嘉靖季倭熾吳越間胡
公宗憲督諸路兵治倭開府于越檄時權重能暴貴冨
人而汀州公里戚也南仲方賈吳幾中倭脱身以免伏
崖壁觀倭跳梁狀曰此易與耳時真州守帥盧鏜故習
兵未知名而里人子羅文龍有機知亦流落無所用仲
公&KR0870;竒此兩人為言于汀州公致諸督府果以其策破
走倭進鏜元戎而以文龍參帷幕謂汀州公曰二人微
公子不及此吾且以魏無知之賞為公子功仲公聞之
笑曰彼以我為真賈者耶去吳走真州不受嗟夫此不
唯知二子且知胡公游處泊然榮訾無所與有非高步
遠識漫然氣决者能乎而孝睦之節甚著内恕孔悲則
吳孺人襄焉汀州公性卞急仲公常得其歡三子分月
而饋至仲則吳孺人常為設十數人食賓從諸倡樂有
至者輙留為汀州公歡噱常盡一月止所食具竟晩脆
好流羨汀州公笑曰幸無驕老人口難為季也諸客亦
皆相戲曰吾等行需仲月乃來就公耳而仲公亦復好
廣賓客諸博徒踘蹴技擊倡優襍戲如汀州公性復卞
急常以客至飲不猝具抵几發怒吳孺人聽之無如也
徐以辨盖汀州公晩而有季道南庶徐出也仲公憐愛
之與同母兄程孺人所生周南三分其業常與季多而
孺人亦往往致謹於冢婦姒氏禮遺諸姑緩急無歲時
以稱程孺人之意汀州公耄矣有妾余以其女子來公
歿仲公善視余而嫁其女子名家及仲公多嬖吳孺人
安之曰樛木谷風之詩吾習之矣乃更有進此者仲故
矯壯無病耄而哭其兄周南冬逾春卒毁也而吳孺人
亦以其父太學遺言三振其弱弟坡若增於危絶為舉
數喪歿而猶視此不亦孝睦之節甚著而内恕孔悲者
與至子之恒美而文所遊客多車騎長者禮際治具滋
益恭然亦時以意喻之恒曰兒治詞賦較吾治老莊言
孰多而孺人亦時時勸厲本業已而嘆曰勉之汝母亦
旦暮人耳竟未終其年以歿仲公哀之巳卜貳於真州
陳凡生子女有婦而後令孺人子母視之曰不忍忘吾
懿也仲公去後所與游無貴賤悲思之生卒年月日子
婦孫若干具方定之氏吳無竒氏狀中宜為銘銘曰
質義文禮士或以鄙任達所激反復可喜推進利國恥
食其報儒者之恭俠者之傲實耄迎志悦愉有羨外内
禮洽存亡義貫父客小往子客大至韝帣蓄旨媚於三
世世曰能家所急者財令德靡效竒服是偕通人懿妻
倫常呴俞靜躁相扶宜年儷居母齡距艾翁越三紀夀
祉何常恢其有子潘才世欽哀誄紛葩我賡為銘貞其
休嘉
文章辨體彙選卷七百二十一
文章辨體彙選卷七百二十一
明賀復徵編
墓誌銘二十四
詹仰之墓誌銘(明歸有光)
仰之姓詹氏諱高年二十餘自休寧來客於崑山客四
十餘年年六十二而卒夫仰之所事者機利也其於文
章非能學而知之也顧生平好之甚於知之者至忘其
所事迨於死而後已世之論者必知之而後能好而仰
之乃好之甚於知此豈其出於性然耶為賈與為學者
異趨也今為學者其好則賈而已矣而為賈者&KR0870;為學
者之好豈不異哉初仰之從予友吳秀甫游秀甫死數
年矣仰之且死之歲亟來見予予與之談秀甫之為人
恍然如生相與為淚下然其意欲有所求者而不言也
一日仰之沐浴整衣冠召其所與厚者與之訣料檢其
篋中文字數十卷付其子遂卒予悲仰之之志會其子
巖秀崑秀以其喪歸休寧問其葬曰某年月日某原也
因與之銘曰
詹氏出於詹侯其後有詹父詹嘉詹何詹尹而唐宋間
有奉忠公五大將軍以忠勇秩於祀典今為休寧五城
之詹然近世貴顯者盖少也雖然賢如仰之也而予為
之銘夫亦烏用貴顯者耶
朱隱君墓誌銘(歸有光)
君諱珽字朝貴蘇州嘉定人世居守信鄉蒲華里考諱
錦祖考諱毓曾祖考諱惠元始姓趙氏中冐陳氏而贅
於朱趙湮微不可考朱母之子繁衍遂為朱氏今蒲華
里人皆稱為橋内朱家云君生而英邁年八九歲里中
豪來過衣服都甚家具酒饌延之益敬豪益倨君瞋目
直視語祖母曰是人何為者也持杖罵且逐之豪遽起
出曰健兒可畏也嘗以事謁龔尚書應對慷慨尚書曰
惜子居田舍若為士作能吏矣忽一日棄耒入郭中問
儒生學弱冠選為社師吉月令召諸社師試詩君詩令
常獨稱善代父徭之京師道塗所經輒藉記得進士錄
展不置曰設吾有子當使為此軰人時子用賓未生也
常以財推讓其弟而性好賙䘏人遂不能自給日取古
詩吟咏怡然自適晩得子慈愛之尤至性不忍睚眦之
怨至老乃益寬和絶不與人校寄傲草野間不至城市
者二十餘年年幾七十子用賓登鄉進士錄主司第其
文最高學者傳誦之卒償君所愿云君配李氏繼嚴氏
孫氏子男二人長即用賓嚴氏出友恭尚幼女三人王
頊陸萱吳中英壻也余與用賓數於京師相見嘉靖四
十一年同自南宫下第還君長余先人一年先人以四
月謝世而君以五月三日實與用賓同此終天之恨兩
人相聞皆悲慟也用賓以明年十月某日葬君於漕浜
之原蒲華塘之右使其門人進士陳應台具狀因同年
進士秦霑丁允亨來請銘吾先人尚在殯何忍為君銘
而義不可辭銘曰
性婞直兮不能□也躬草萊兮貪墳典也苦為義兮自
屯蹇也有嗣人兮能振搴也逃閒野兮老閉楗也惟命
之逢亦未顯也在君之後終獲戩也吾為斯銘石可篆
也
高君墓誌銘(明徐渭)
君諱陞字進之其先江都人靖難師起五世祖觀音保
以從征轉徙遂來居紹之紫金里始官百戶後落秩總
旗三傳至賢有子五人其季名奉者娶謝氏生君與按
察經歷陽君為人如出冶劔少即露鋒鍔師參議胡公
某某數睨以語人君時尚窶其伯父泰無子嘗提千金
産欲後君君謝去人竒之無何果以賈數致千金歸則
跽進其尊人恣所以既又澤其宗連若窶舊故必遍且
歲襲了不見厭倦時於是自家至燕齊數千里皆知高
髯公孝友嗜義有古俠士風復善料有急輒投君益為
營且費往往傾囊然至貴游或黠少年有所挾者欲出
其一銖於匭不得也晚尤好結賢豪文士與磨切事一
裁於義時召客把鬚以談切齒不平風雨颯颯集座中
忠孝人遇災禍輒攬仇思有以快以故客燕一旦跨驢
度居庸馳保安把沈錦衣袂痛哭旅寓錦衣出匣中猫
睛睒睒若果核意以酬舊逋君笑曰沈大夫仕茌平清
豐時當吾賈道寸步耳吾不入取金今投窮邊萬里雪
沒頸來取金耶擲不顧去大抵君所為皆此類也君敏
絶素解文理其交我也實以文乃終不請乞一事人怪
之君曰辟諸山川挹其秀止耳何用採掇為及繫君每
入餉我必日夕而唏以出噫豈亦有痛哭保安意耶君
歿之前三日其長子文明持君書來訣故今葬也諸子
來告日曰今隆慶之壬申閏二月之二十有八日告所
曰荻埠告銘曰先生幸銘之予以罪不可某君涕曰君
志也余亦遂涕以銘銘曰
馳雪塞哭霜臣擲狸睛眇蚨緡過我之日兮風伐木樸
兮&KR0554;爾兮孰
嫡母苖宜人墓誌銘(徐渭)
宜人姓苖氏雲南澂江府江川縣之里人也父某公諱
有文雲南府廣狼衛百戶某之弟為澂江府諸生美丰
姿性聰敏善琴娶左衛人女禇氏太君生宜人有文公
年二十一病死時渭府君已舉於貴久之始拜巨津知
州抵滇陽驛所與俱童宜人既道病死殯雲南之歸化
寺中而巨津故隸麗江土官府不可居時王先生之尊
公諱理者適為兵偹僉事按雲南於府君為中表兄弟
乃始檄府君歷攝嵩明鎮南潞南江川禄豐三泊諸州
縣而時以長兄淮取俸於麗道遇宜人姪佐旅語及宜
人府君稍以媒往不入其後府君攝江川佐又為太君
訟其母家負嫁時所與德府君而太君母范有妺夫楊
武者家雲南為千戶徙太君與宜人其家楊既富人公
復有屯田在嵩明屬其税於府君因憶往年佐所及宜
人事遂成之宜人乃歸府君宜人寡六年而有佐語又
六年而嫁其始以守自誓欲不嫁太君又憤其宗人當
始嫁宜人時利壻家財縱嫁亦不令其在鄉令更利謂
府君徵那大功當遷轉其地又家籍近在貴故不難之
及嫁未踰月倉卒赴䕫州太君乃嚙宜人臂以别故其
當府君仕及解官歸即巳戀太君稍不樂府君下世益
厭其長子婦宗親人及越之風物迨後家零落舊使侍
悉散去又日夜課望渭用是以鬱憤死然心未嘗一日
不痛念太君死之夕亦嚙渭臂以訣而命火其骨歸太
君鄉實嘉靖某年月日年五十九以某年月日合府君
葬焉宜人性絶敏略知書其持身嚴毅尊重内外莫不
敬憚其描寫爼醢為世女師其才略酬應畜釀種植出
入籌策駁辨禁持則宗戚子婦賓客塾師老牙嫗悍奴
婢靡不失氣其保愛教訓渭則窮百變致百物散數百
金竭終身之心力累百紙不能盡渭粉百身莫報也數
欲携渭走其鄉謁太君時節旦暮數為渭道其鄉親故
變遷景物風俗宛在渭目前至太君必慟哭乃已又數
疑太君或已死不得一見而宜人死時太君乃反在江
川養其姪某家時兄潞去家往貴至應雲南省試尚得
見之而宜人不得聞也痛哉渭既以宜人寶渭事多不
可述而哀宜人生死終孤羈且痛母太君也故誌所履
特詳而收涕以銘之銘曰
魂欲往兮柰何在此魂欲留兮柰何在彼愛母與兒孰
少孰多魂不可以去留傷如之何
武邑知縣封奉政大夫祠祭郎中鄒龍巖墓誌銘
(沈一貫)
夫士惟無志志立則朝受事而夕拜其賜需時先後哉
余觀餘姚鄒先生可誌矣先生諱名字仁甫自為諸生
有大志藝精出人上嘗試為八邑首而久不遂晩以貢
入則其子學柱為儀制主事矣會天子推恩先生當封
而不肯受曰吾亦有志也遽以子官閒我哉乃謁選得
武邑尹既之官三月上疏損其社疏略曰武邑民幾五
萬口而地止四千頃地少而鹵民多而貧乃有二十五
社夫社多則賦多而不能給臣按比縣棗強地三於武
邑南宫兩之新河溢四之一皆肥饒而社不滿二十五
率四百頃一社耳今武邑社不能十頃少或五六頃以
五六頃地而供一社之費不疲何往請比慶都南樂例
損武邑為十六社税畆不减而少弛幣餘之賦民其有
瘳焉疏奏戶部言上許之又减其巨戶四之一其說曰
縣故巨戶四百為三等取盈於上則民實不中貲繭絲
盡於下矣今酌經費可减為九十戶戶無上上上中自
上下差降之三年而更率三年役一年民又稱大便先
生既為武邑議興革問父老尚有苦乎吾為父老除之
父老苦驛傳先生省其賦計駔儈以佐費而官顧役以
充父老又苦盗先生申保甲十條有大盜逸界中輒得
之監司下其法於諸邑其他簿正諸冗費尤多盖在邑
歲餘而省金二千皆著為經制云一日又問父老尚有
苦乎皆對曰無有先生為一笑既而嘆曰吾素羸疾自
為令臂月减一分所以忍不去為父老也父老幸無苦
苦苦我矣即請致仕而上官持不許會朝闕下遂上書
解綬歸就儀部封已加封奉政大夫祠祭郎逍遥林壑
之間甘糲煊布顧獨不廢勤也貴官人非禮不見邑以
鄉飲賓之不得已一往已則廉訓學柱以廉盖直方君
子云自正德丙子距萬歷戊子享年七十有二配丁宜
人縣學生丁公介女子二文柱府學生娶金文學玄女
學柱戊辰進士雲南按察使娶陳公如賢女封宜人銘
曰
士固有志靡靡者嗤誠服於治一割必竒孰即清途不
點世資誰其食肉閔此惄飢矯矯鄒先赴其素期慮周
民瘼朽骨生肌介直以勞為吏人師稍試輒收固未易
知昌其嗣君誨之不淄我懷伊人如璋如圭雖其瘞之
江山暉暉
有明處士潘仲公暨配吳孺人合葬墓誌銘(湯顯)
(祖)
余讀李本寧氏為歙潘仲公殯宫銘有子之恒以文名
交天下士而先是王元美氏為仲公配吳伯姬志墓固
已云之恒為國子上舍以文事游大人矣時余官留都
獲與定交一日以諸公前後所為二尊人傳志哀誄馳
而告曰潘故周畢公高之後也唐乾符間有刺歙者留
家焉宋建炎中武節大夫珏實遷巖鎮十四世而有之
恒大父判汀州郡事侃先人其仲子也少偉敏涉略書
傳大父方困諸生間不欲更以苦仲子令受賈于吳大
父歸而棄賈以養所居多竒闊之行而母吳故同邑人
太學思誠女也曾大父御史瀚瀚父兵部侍郎寧而祖
楫猶為江西布政司都事世家矣而母飭於婦事靜好
柔恭歿而私謚之懿則諸君子之志也將合兆于某所
卜未有日請豫為之銘噫甚矣之恒之不欲忘其親也
按狀公諱君南字南仲里人稱為仲公為人開逹志義
自喜鄣吳間多傳其事嘗呵尉下騎令無以昏夜收辱
孝子贖唐太史臯遺宅祠臯是亦氣决者能耳余獨喜
其不就督府幕下告身官一事嘉靖季倭熾吳越間胡
公宗憲督諸路兵治倭開府于越檄時權重能暴貴冨
人而汀州公里戚也南仲方賈吳幾中倭脱身以免伏
崖壁觀倭跳梁狀曰此易與耳時真州守帥盧鏜故習
兵未知名而里人子羅文龍有機知亦流落無所用仲
公&KR0870;竒此兩人為言于汀州公致諸督府果以其策破
走倭進鏜元戎而以文龍參帷幕謂汀州公曰二人微
公子不及此吾且以魏無知之賞為公子功仲公聞之
笑曰彼以我為真賈者耶去吳走真州不受嗟夫此不
唯知二子且知胡公游處泊然榮訾無所與有非高步
遠識漫然氣决者能乎而孝睦之節甚著内恕孔悲則
吳孺人襄焉汀州公性卞急仲公常得其歡三子分月
而饋至仲則吳孺人常為設十數人食賓從諸倡樂有
至者輙留為汀州公歡噱常盡一月止所食具竟晩脆
好流羨汀州公笑曰幸無驕老人口難為季也諸客亦
皆相戲曰吾等行需仲月乃來就公耳而仲公亦復好
廣賓客諸博徒踘蹴技擊倡優襍戲如汀州公性復卞
急常以客至飲不猝具抵几發怒吳孺人聽之無如也
徐以辨盖汀州公晩而有季道南庶徐出也仲公憐愛
之與同母兄程孺人所生周南三分其業常與季多而
孺人亦往往致謹於冢婦姒氏禮遺諸姑緩急無歲時
以稱程孺人之意汀州公耄矣有妾余以其女子來公
歿仲公善視余而嫁其女子名家及仲公多嬖吳孺人
安之曰樛木谷風之詩吾習之矣乃更有進此者仲故
矯壯無病耄而哭其兄周南冬逾春卒毁也而吳孺人
亦以其父太學遺言三振其弱弟坡若增於危絶為舉
數喪歿而猶視此不亦孝睦之節甚著而内恕孔悲者
與至子之恒美而文所遊客多車騎長者禮際治具滋
益恭然亦時以意喻之恒曰兒治詞賦較吾治老莊言
孰多而孺人亦時時勸厲本業已而嘆曰勉之汝母亦
旦暮人耳竟未終其年以歿仲公哀之巳卜貳於真州
陳凡生子女有婦而後令孺人子母視之曰不忍忘吾
懿也仲公去後所與游無貴賤悲思之生卒年月日子
婦孫若干具方定之氏吳無竒氏狀中宜為銘銘曰
質義文禮士或以鄙任達所激反復可喜推進利國恥
食其報儒者之恭俠者之傲實耄迎志悦愉有羨外内
禮洽存亡義貫父客小往子客大至韝帣蓄旨媚於三
世世曰能家所急者財令德靡效竒服是偕通人懿妻
倫常呴俞靜躁相扶宜年儷居母齡距艾翁越三紀夀
祉何常恢其有子潘才世欽哀誄紛葩我賡為銘貞其
休嘉
文章辨體彙選卷七百二十一
