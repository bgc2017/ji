欽定全唐文卷九百九十
闕名(三十一)
重修東陵聖母宮碑
(闕)聖母心俞至言。無(闕)疾冰釋遂奉上清之教。旋登列
聖之位。仙階崇者靈感遠。豐功邁者祥應速。乃有真人劉
君。擁節乘麟。降於庭內。劉君名剛。貴真也。以聖母道應寶
籙。才合上仙。授之祕符。餌以珍藥。遂神儀爽變。膚骼纖妍。
脫異俗流。鄙遠塵愛。杜願初忿。責我婦禮。聖母翛然。不經
聽慮。久之生訟。至於幽圄。拘同羑里。倏(闕)霓裳仙駕降空。
卿雲臨戶。顧召二女。躡虛同升。旭日初照。聳身直上。旌幢
彩煥。輝耀莫倫。異樂殊香。沒空方息。康帝以為中興之瑞。
詔於其所置仙宮觀。慶殊祥也。因號曰東陵聖母。家本廣
陵。仙於東土。曰東陵焉。二女俱升。曰聖母焉。邃宇既崇。真
儀麗設。遠近歸赴。傾匝江淮。水旱札瘥。無不禱請。神貺昭
茲。人用大康。姦盜之徒。或未引咎。則有青禽。翔其廬上。靈
徵既降。罪必斯獲。閭井之間。無隱慝焉。自晉暨隋。年將三
百。都鄙精奉。車徒奔屬。及煬帝東遷。運終多忌。苛禁道侶。(
闕)元元九聖丕承。慕揚至道。真宮祕府。罔不旌建。況靈蹤
可
訊。道化在人。雖蕪翳荒郊。而奠禱雲集。棟宇未復。耆艾銜
悲。誰其興之。具因碩德。從叔父淮南節度觀察使禮部尚
書(闕)監軍使太原郭公。道冠方隅。勳崇南服。淮河既(闕)蒸
氓作而不朽。孛乎頌聲。
德本寺碑陰
晉杜氏集解春秋。其有關於魯史者。附為後序。今建莊之
始。即居士徐君導之置也。以徐君有善。亦剞之於石也。君
世居寺之後石橋。橋路多墊溺。乃議於鄰之左立。君曰。榮
謂開通道路。儒釋共緒。欲展其利。必無其跡。況為鄉邑往
返之大利哉。太和六年春。自前石橋趣後石橋。達於所亡。(
疑)凡一百四十五步。琢淩雲之石。鎮積虛之土。條堅質以
界道。較繩墨為地面。功成也。有若梅天澍雨。落(闕)澗而驟
傾。臘雪凝冰。等高岡而益固。則智起二人。跡垂永躅。
內侍省功德碑
(闕二字)子(闕十八字)寶王如來有圓覺之(闕十字)無減而修。以自
性而(闕二字)神遇之(闕十九字)晉門寂住有感則通洛(闕五字)斯(闕
一字)是以瑠璃正受(闕一字)色身而不(闕一字)如幻等(闕一字)無
盡(闕十二字)者(闕一字)弟子右監門衞將軍(闕四字)事上(闕一字)國渤
海郡
開國公內供奉高力士(闕六字)將軍上柱國(闕八字)光祿大夫
行內侍省內侍上柱國宏農郡開國公內供奉楊思勗中
散大夫守(闕五字)上柱國內供奉(闕八字)內侍省內常侍內供
奉(闕一字)思(闕一字)朝請大夫守內侍省內常侍內供奉趙(闕
三字)仁(闕七字)李善(闕四字)夫行內侍省內給事內供奉(闕二
字)岌馮(闕一字)翼蘇(闕二字)杜懷敬(闕三字)趙元(闕四字)夫行內侍(
闕四字)監內供奉馬(闕二字)夏敬忠曹元德莫順之胡普寂范(
闕五字)晏思忠(闕二字)賞內侍省內侍(闕五字)局令內供奉王(闕
一字)歸馮(闕二字)劉義(闕一字)毛懷景徐仁(闕一字)陳(闕四字)溫孫
仁(闕七字)王順景(闕一字)乾裕王承恩王惟(闕四字)吳明簡湛滿(
闕三字)璧(闕三字)朱(闕十一字)董崇順李元亮郎武(闕一字)高承(闕二
字)思敬梁思莊內侍省內(闕二十一字)隱(闕一字)崇(闕一字)駱思(闕
二字)光憲王(闕五字)王義超劉頭兒(闕十六字)高(闕二字)輔仙通李
齊珪(闕一字)文喜(闕四字)嘉泰內侍省內(闕三字)內(闕十四字)張(闕二
字)張遺福陳崇息田鳳仙(闕三字)內侍省宮闈局給(闕一字)內
供奉(闕一字)元會(闕一字)惠(闕八字)崇詡(闕三字)王庭隱劉令法張
元滿趙處信鄭元光劉令仙高元光(闕七字)承(闕六字)慶呂元
表楊思雅李惠訓李仁信(闕二字)靜等一百(闕三字)為大唐開
元神武皇帝(闕十)
(三字)同茲末法。普賢神力。尚遇全經。思崇(闕二字)之(闕一字)冀
闡仁王之化。香巖寂想。唯聞瞻(闕一字)之薰。雪岫(闕一字)誠。但
為醍醐之味。以為(闕三字)掩。法壽賴而猶傳。四塔雖幽。靜根
覩而非遠。斯固剋雕成(闕五字)綵(闕三字)靈歸中道。況崇山(闕
三字)石方(闕一字)經火劫而(闕二字)歷風災而不至。則無(闕二
字)豈有動哉。(闕一字)敢(闕二字)深心(闕六字)來(闕四字)衆(闕二字)善根
敬造西方(闕二字)壽佛一鋪。(闕三字)事以今敦牂之(闕三字)林鍾
勝緣剋(闕二字)功(闕一字)畢十身潛暎。百(闕十八字)天資始。長膺北
極之尊。智地無疆。永奉南山之壽。聖胎(闕二十八字)寶(闕二字)方
遇髻(闕一字)之賜廬峰遠契。指安養而為(闕一字)靈山舊(闕七
字)乃重宣(闕一字)義(闕六字)解脫之色。如來之相。法本無起。(闕
八字)誰為(闕一字)鄣道(闕十九字)圖茲寶王依佛(闕一字)而成國用
無對而(闕一字)光庶齊(闕九字)光
沙州千佛洞唐李氏再修功德碑
(闕二字)歸唐(闕一字)右散騎常侍英髦驤(闕五字)皆以稽古徵
言。留心儒素。或登華第。更高拔(闕一字)之名。又戰(闕一字)堂。每
中甲科之的。雖云流陝居戎。而不墜箕裘。暫(闕五字)猶次將
軍之列。子既承恩鳳闕。父乃擢處貂蟬。朱門不媿於五侯。
樹
戟崇隆於貴族。至於源分特秀。門繼簪裾。家承九錫之枝。
流派祥雲之允。時遭西陲汨沒(闕二字)至德年中。十郡土崩。
殄絕玉關之路。(闕十字)凡二甲子。運偶大中之初。中興啟運。(
闕十一字)是金星耀芒之歲。皇化溥洽。通乎八紘。遐占雪山。[:#AS-92F9:⿰帛⿱丿糸
]邈萬里。府君春秋纔方弱冠。文藝卓犖。進止規常。迥然
獨秀。時則妻父河西隴右一十一州節度管內觀察處置
營田支度等使金紫光祿大夫特進食邑二千戶實封三
百戶賜紫金魚袋南陽張公諱義潮。慕公之高望。藉公之
文武。於是乃為秦晉。遂申伉儷之儀。將奉承祧。世祚潘楊
之美。公其時也。始蒙表薦。因依獻捷。親拜彤庭。宣宗臨軒。(
闕二字)所以。公具家諜。面奏玉階。上亦沖融破顏。㣥公愕視。
乃從別勅授涼州司馬檢校國子祭酒兼御史中丞。賜紫
金魚袋。錫金銀寶貝。詔命陪臣。乃歸戎幕。(闕二字)餘載河右
麾戈。拔幟抉囊。龍韜盡展。克復神鳥。而一戎衣。殄勍寇於
河蘭。馘獯戎於瀚海。加以隴頭霧卷。金河泯湍瀨之波。蒲
海[:#AS-FE57:●]
[:#AS-FBEE:●]水鯨。流沙㢮列烽之患。
復天家(闕二字)孫致唐堯之壽域。晏如也。百城(闕四字)無拜井
之虞。十郡豐登。吏士賀來蘇之政。此乃三槐神異。百辟稀
功。英雄半千。名流萬古。公又累蒙
朝獎。恩渥日深。方佩隼(闕一字)用堅磐石。勳猷未(闕一字)俄已
云七。享齡五十有二。終於燉煌之私第。亡叔僧妙弁在蕃。
以行高才峻。遠邇瞻依。名達戎王。贊普追召。特留在內。兼
假臨壇供奉。(闕七字)持談柄海辯吞流。恩洽燉煌。庇庥家井。
高僧寶月。取以為儔。僧叡餘蹤。扇於河隴。亡妣汜氏太夫
人。龍沙鼎鼐。盛族孤標。庭訓而保子謀孫。軌範而承家建
業。清資不(闕一字)薦累代而揚名。閥閱聯[:#AS-92F9:⿰帛⿱丿糸]。(闕六字)今乃逝矣。
佳譽存焉。故府君贈右散騎常侍。生前遇三邊無警。四人
有暇。於東皋命駕(闕九字)傾誠謁先人之寶剎。迴顧粉壁。念
疇昔之遺蹤。瞻禮玉豪。歎紅樓之半側。豈使林風透闥。埃
塵寶座之前。峗嶺陽烏。曝露荼毗之所。嶝道之南。復有當
家三窟。今亦重修。巨金華石。(闕一字)籀存焉。於是乃募良工。
訪其梓。貿材運斧。百堵俄成。魯國班輸。親臨勝境。雲霞大
谿。寶砌崇墉。未及星環。斯構矗立。雕簷化(闕一字)巍峩不讓
於龍宮。懸閣重軒。(闕四字)於日際。其功大矣。筆何宣哉。亡兄
河西節度衙推兼監察御史明達。天與孤貞。松筠比節。懷
文挾武。有張賓之策謀。破敵擒奸。得玉堂之(闕一字)術。曾朝
絳闕。敷奏金鑾。指畫山川。盡縱橫於天險。(闕十字)兄明德。
任沙州錄事參軍。操持吏理。六曹無阿黨之言。深避四知。(
闕七字)切慕乘鷗之咏。(闕六字)兄明詮。燉煌處士。今古滿懷。灑
落卿雲之(闕二字)先效義。光騰矞露之文。五柳閒居。慕逍遙
於莊老。(闕十字)夫人南陽郡君張氏。即河西萬戶侯太保張
公第十四之女。溫和雅暢。淑德令聞。深遵陶母之仁。至切
齊眉之操。先君歸覲。不得同赴於京華。外族流連。(闕一字)各
分飛於南北。於是兄亡弟喪。社稷傾淪。假手託孤。幾辛勤
於苟免。(闕十字)所賴太保神靈。奪恩勦斃。重光嗣子。再整遺(
闕一字)雖手剏大功。而心全棄致。見機取勝。不以為懷。乃義
立姪男。秉持旄鉞。總兵戎於舊府。樹勳績於新墀。內外肅
清。秋毫屏迹。慶豐山踴。呈瑞色於朱軒。陳霸動容。歎(闕三
字)壯室。四方嚮義。信結鄰羌。運籌不愧於梓橦。貞烈豈慚
於世婦。間生神異。成太保之徽猷。雖處閨門。實丈夫之(闕
二字)然心悟道(闕一字)併棄樊籠。巡禮仙巖。願圖(闕二字)於是(
闕十字)頓捨青鳧。市紫金於上國。解瓔珞。棄珠珍。銷金鈿於
廊廡。運虛[:#AS-8867:⿳士冖䂞]於庭際。乃得玉豪朗耀。光衝有頂之峯。寶相
發輝。直抵大羅之所。長男使持節沙州諸軍(闕二字)沙州刺
史兼節度副使檢校右散騎常侍御史大夫上柱國宏愿。
輔唐
憂國。政立祥風。忠孝頗懇於君親。禮讓靡忘於伯(闕一字)六
條布化。千里隨車。人歌來暮之(闕二字)紹龔黃之績。次男使
持節[:#AS-9376:●]州刺史墨離軍押蕃落等使兼御史大夫宏定。文
武全材。英雄賈勇。晉昌要險。能布頗牧之威。巨野大荒。屏
盪匈奴之迹。挾纊(闕三字)士卒泯燧不愧於襄陽。(闕十字)都河
自注神知有道之君。積貯萬廂。東郡著雕金之好。(闕十一
字)次男使持節甘州刺史兼御史中丞上柱國宏諫。飛馳
拔拒。唯慶忌而難儔。(闕三字)楊非由基而莫比。洎分符於張
掖。亡[:#AS-FBED:●]
[:#AS-FEF0:●]恤惸孤。布皇化於專城。
懸魚發詠。次男朝議郎前守左神武軍長史兼侍御史宏
益。三端俱備。六藝精通。工書有(闕五字)札連芳於射戟。(闕二
字)特達文雅(闕二字)於是豐年大稔。星使西臨。親抵燉煌。頒
宣聖旨。內常侍(闕六字)玉裕(闕二字)克珣副師大夫稱齊(闕四
字)大夫(闕一字)忠回偕(闕五字)密梓材遐耀天威。呈祥塞表。因
鑿樂石。共紀太平。余所不(闕二字)然狂簡。
大唐江陰縣光瑛院新建瑞像殿碑
旃檀瑞像者。梵能仁之相也。泊乎夏昇忉利。示初生七日
之儀。優聖至因病目連。攝彼匠工。以紫旃檀。詣善法堂。雕
寫金容。而歸下土。聖王誠篤。固多嘉應。通感傳云。如來韜
隱四百年。有羅漢號優樓質那。於此應土大間鑿五龕室。
置金玉瑠璃白銀旃檀等五。從下止上。如次安之。其下四
像。光明爍目。人所不覩。旃檀像隨緣致敬。世或多見。自爾
復三百年。有羅漢名柰遮以目。上生龜茲國。出家為泥尊
者。於第五龕取旃檀像。運神足力。馳奉先母。報恩供養。母
後命盡。復生揚州。於長樂出家。尊者復馳彼像。送(闕一字)樂
迦藍(闕一字)有揚州旃檀像焉。由是神州盛仰。華夏咸崇。傾
竭家緣。雕鐫繼(闕)大同中殷氏捨第之所建也。[:#AS-92F9:⿰帛⿱丿糸]歷星紀。
寧無廢興。及乾符初。復再飾構。烟嵐(闕)於崗巒。麋鹿盈於
林谷。晨警(闕)梵喧空掌合。登臨信生。遊憩僧多古貌。衆(闕)
耆年具薝蔔林。實苾芻草。通德圓潔。像(闕)周嚴所闕歸依。
唯(闕)瑞像矣。有當院彥威大德戒(闕)芳聲性出諠譁。情孤
物表。願雕聖像。竊契沖襟。當庚子歲十一月。乃運素誠。將
興妙(闕)曩箱之有次聞共好之人。即安(闕)指揮(闕)尚書首
創助緣。召其郢手。鐫刻聖像。百(闕)莊嚴(闕)辛丑中夏。裝繪
畢手。因法姪紹興員話及殊緣。尚虧(闕)殿遂同竭資金。經
營粹宇。善(闕)應契(闕)扶旋有檀那亦吳郡陸敬詢。捨錢十
萬。以助棟梁。福崇母親潘氏。冀增椿算。奇(闕)書不七八年。
像殿俱畢。約其費用。逾百萬金。殿矗神功。像嚴天相。鯨梁
暉煥。(闕)貌花同(闕一字)奉獻有似寶偕迎禮。頂手親摩。導利
茲方。終古不朽。不銘時(闕)功威(闕)以故交面命斯作。匪言
著述。但錄端倪。(闕)盡鄙詞。仍勒為頌云爾。
(闕)之興優填剏首。無學報恩。東夏爰有。化洽天人。雕鐫
繼重。分布靈儀。神州欣踊。既陽之右。光瑛梵宮。唯茲巨事。
信所未崇。厥有盛德。傾竭資緣。掄選梓。命匠雕鐫。然募有
力。吳郡諸陸。共罄精誠。同營斯福。或保休和。或延壽域。勳
績既隆。功庸靡極。殿矗烟嵐。簷凝翠靄。銅山百萬。無作恒
在。(闕一字)有傾缺。此善無朽。勒之真珉。天長地久。
大明寺碑
界曰娑婆。劫名賢善。釋(闕十七字)晉儒風大扇。文動闤中之(闕
十六字)紫文皆戛玉。武盡(闕一字)金為(闕十六字)書堂師之高(闕一
字)也。師有弟諱道(闕十四字)投師龍興。巾瓶執事。苦心幹節。諷
誦(闕十二字)爾後住寺法雲。緇徒覺觀。名揚上國。位極(闕十字)當
其第一。補以科名。(闕一字)錄奏聞(闕三字)崇(闕九字)衣盂好行惠
施。甲辰光啟(闕二字)饑民(闕四字)屢(闕七字)之功師捨壹伯伍拾
萬金。於寺西南隅主公莊(闕一字)國(闕六字)作窀窆之所。朝昏
夜月。
春來而松檟颼飀。(闕五字)起(闕五字)晨鐘夜角。課誦無閒。漏永
更闌。心(闕一字)十利(闕三字)濟(闕四字)月比高墻塹緇門笙篁柱
礎師孫五人。義(闕一字)義修義澄義(闕一字)義(闕一字)節操冰霜。
終而復始。師之法宏也。化無有盡。穢境潛拋。俗年九十有(
闕一字)不寧迴入禪扉。凭於几案。止於申後。淨土果圓。俄爾
緣終。(闕二字)異(闕二字)於茲山淚掩門人。心摧徒衆。同悲增信。
共泣人神。是以表旌方(闕二字)師之終也。方陳劫石。用記紀
綱。奉命直書。(闕一字)為銘曰。
出俗愛[:#AS-8563:⿰⺯⿸厂⿱田坴]。永拋業緣。不住(闕一字)宅。便[:#AS-8949:⿱廾]連[:#AS-92F9:⿰帛⿱丿糸]。旋歸舊址。請
住法雲。院號大悲。止今有文。吳祖建寺。選名秤平。奏聞金
闕。請在大明。性便布施。不顧衣盂。未省愛憎。豐盈四衢。有
為不住。逡速何苦。故立往生。園留今古。浮圖巧妙。地久天
長。稜層顯煥。崢嶸難量。
牛頭山瑞聖寺碑
矧夫地水火風。不能壞有為之迹。胎卵溼化。盡能成無漏
之因。是知業力大而須彌靡堅。蓮花生而淤泥本穢。三災
互起。寄他界以難留。十地未圓。作飛狸而不暇。若非自無
量劫。悟無明源。依佛修行。承佛付囑者。孰能證三乘而超
六道者也。梓州牛頭山瑞聖寺者。即棲真導俗之福地也。
勢連獸角。形聳牛頭。江上遙窺。雲葉捧蓬萊之島。天邊乍
見。日輪光兜率之宮。殿堂庨豁以干霄。林麓森羅而蔽陸。
清波下瞰。鳴桹皆般若之舟。古木傍生。擢幹盡菩提之樹。
土暖而春光預到。山高而月色先來。講闢虛堂。則龍王聽
法。供陳廣殿。則天女獻花。人間之士庶喧闐。願瞻寶相。物
外之烟霞噴薄。別是仙都。洎乎金人告滅於西郊。白馬騰
裝於東道。爰於勝地。漸起良緣。菩薩出家。掩禪關於樹下。
羅漢住世。憩虎錫於巖間。焚修而齋戒益精。示現而祺祥
甚衆。禪定之外。住持是勤。所以化十善之人。歸四方之衆。
金從地布。何須長者之園。飯自天來。不假維摩之室。香花
飲食。既無其闕。行住坐臥。各得其宜。星歲屢遷。軌範彌峻。
於戲。刀州作鎮。劍棧分壇。諸葛亮龍起以聿來。止開二世。
公孫述蛙藏而自困。何蔽一身。鼈靈將帝而屍浮。杜宇已
王而鳥化。過關興歎。李特空謂其下材。布野請降。譙周猶
稱其上策。覆車相繼。屈指可談。蓋以僻陋不足振宏綱。高
深不足成遠馭。既車可懸而馬可策。則江可越而山可逾。
苟驗斯言。足徵終古。爾來封圻或梗。戈戟仍災。縣道塵飛。
縱橫猛士。邑居星散。狼籍僵屍。惟斯鷲嶺之僧。不爽龍華
之會。豈不謂善惡趣異。聖凡境殊者哉。今我后以清淨撫
四夷。以富壽期百姓。配天合德。見上帝於泰壇者三。括地
守圖。獻偽君於藳街者二。別九州而既分風土。疏五等而
用進才能。恒命庶官。未聞輕受。今知府左屯衞將軍武昌
郡史公福。兵馬都監閤門舍人瑯琊郡王公睿。闢公侯之
門。負將相之器。褰帷教俗。共贊國風。弭節訓戎。各傳家法。
通判太子洗馬太原郡王公延範。搉鹽太子洗馬清河郡
張公守則。以禮樂詩書為已任。以致君治國為身謀。玉壘
公方。暫勞利[:#AS-9B46:⿻刀丶]。瑤階步武。自有亨途。寺衆朗義大師賜紫
僧知遠等。皆能拔煩惱根。修清淨果。十二時內。六和既契
於威儀。三千界中。八部咸思於衞助。靈也捧天子詔。乘使
者車。題柱相如。聊攄夙志。銘關張載。願寫壯心。偷閑曾謁
於蕭齋。摭實粗編其梵行。用刊貞石。俾永萬年。庶幾乎大
厦連甍。豈讓頭陀之寺。郡峯對麓。寧慚峴首之山。濡筆一
揮。復為銘曰。
峩峩牛頭。蟠據而起。拂漢萬劫。結根千里。聖賢所宅。棟宇
斯備。傳彼永年。稱為福地。林蘿掩映兮煙靄飛。山峯曲屈
兮薇蕨肥。土靈木魅兮願為衞。冰心玉行兮憺以歸。寂寂
苔徑。侁侁毳衣。何早夜以無懈。俾香花而弗違。堯舜御圖。
龔黃作鎮。次命端士。各宣餘[:#AS-9B46:⿻刀丶]。美化斯洽。慈風益振。曷道
德以交舉。冀乾坤兮共盡。西蜀分命。東山是登。降龍舊像。
放鶴新僧。念險固以難恃。知慈悲之可憑。勒銘於斯巖。庶
終古以作徵。
身毒國摩訶菩提寺碑
昔漢魏君臨。窮兵用武。興師十萬。日費千金。猶尚北勒闐
顏。東村不到。大唐牢籠六合。道冠百王。文德所加。溥天同
附。是故身毒諸國。道俗歸誠。皇帝愍其忠款。遐軫聖慮。乃
命使人朝散大夫行衞尉寺丞上護軍李義表副使前融
州黃水縣令王元榮等二十二人。巡撫其國。遂至摩訶菩
提寺。其寺所菩提樹下金剛之座。賢劫千佛。並於中成道。
觀嚴飾相好。具若真容。靈塔淨地。巧窮天外。此乃曠代所
未見。史籍所未詳。皇帝遠振鴻風。光華道樹。爰命使人。屆
斯瞻仰。此絕代之盛事。不朽之神功。如何寢默詠歌。不傳
金石者也。乃為銘曰。
大唐撫運。膺圖壽昌。化行六合。威稜八荒。身毒稽顙。道俗
來王。爰發明使。瞻斯道場。金剛之座。千佛代居。尊容相好。
彌勒規模。靈塔壯麗。道樹扶疎。歷劫不朽。神力焉如。
唐劉仁願紀功碑
蓋聞龍躍天衢。必藉風雲之力。聖人膺運。亦待將帥之功。(
闕一字)萬石(闕二字)於(闕三字)霍馳聲於強(闕一字)其能繼(闕三字)者。
惟在劉將軍乎。君名仁願。字士元。雕陰大斌人也。(闕一字)土
開家。(闕二字)建旟於東國。分茅錫壤。王孫投節於北疆。三楚
盛其衣簪。六郡稱其軒冕。本枝奕葉。可略而言。高祖(闕三
字)常侍(闕二字)遠將軍(闕一字)州大中正彭城穆公。屬魏室不
綱。爾朱陵虐。東京(闕一字)喪(闕二字)西遷陪奉鑾輿。從居關內。
尋除鎮北大將軍持節都督河北諸軍事綏州刺史。因官
食(闕一字)仍(闕一字)居(闕七字)北州之望。曾祖平。鎮北大將軍朔
方郡守綏州刺史上開府儀同三司。襲爵彭城郡開國公。
祖懿。周驃騎大將軍儀同三司。隨使持節綏州諸軍事綏
州總管(闕一字)州刺史雕陰郡開國公。父大俱。皇朝使持節
因綏二州總管廿四州諸軍事綏州刺史尋遷都督左武
衞將軍右驍衞大將軍勝夏二州道行軍總管冠軍大將
軍鎮軍大將軍上柱國別封(闕一字)城郡開國公。並桂馥蘭
芬。
金貞玉潤。名高大樹。譽(闕一字)詞林。珪璋閥閱。見於斯矣。君
稟慶河(闕一字)資靈嶽瀆。牆宇凝峻。孝敬日躋。命偶昌期。逢
時遇主。欽明啟運。光宇普天。太宗文皇帝乃聖乃神。乃文
乃武。并吞六合。席卷八荒。博訪㣥材。用康大夏。英髦特達。
幽顯必臻。君以地蔭膏腴。門承勳業。令問之舉。僉議攸歸。
起家為宏文館學士。(闕四字)衞(闕八字)旅力(闕一字)健膽氣過人。
嘗從出遊。手格猛獸。太宗深歎異之。特加賞賜。即降恩詔。
入仗內供奉。貞觀十九年。太宗親馭六軍。省方遼碣。千乘
雷動。萬馬雲屯。(闕五字)邇(闕一字)集下高麗賊臣蓋蘇文。獨生
攜貳。鳩聚亡命。招納姦回。囚其君長。舉兵稱亂。(闕二字)蟻(闕
一字)敢抗王師。皇赫斯怒。龔行弔伐。兵鋒所到。若火(闕三
字)其(闕一字)東蓋牟(闕三字)一城(闕二字)匡(闕一字)新城安地等三
陣。虜其大將延壽惠真。俘其甲卒一十六萬。君身預戎旃。
日奉羈靮。前茅後殿。每陣先登。摧強陷堅。同於拉朽。戰勝
攻取。揮(闕四字)賜物乘馬一匹。銀(闕六字)弓二張。大箭三百隻。
並是供奉御仗。特加褎異。遼東還。累前後戰勳。超拜上柱
國。別(闕一字)黎陽縣開國公。擢授右武衞鳳鳴府左果毅都
尉壓領(闕四字)門長上。廿一年任行軍子總管。隨英國公李
勣經
略延陀。并迎接車鼻。安撫九姓鐵勒。行還改授右(闕二字)郎
將。依舊(闕一字)朝供奉。廿二年又任子總管。向遼東經略。(闕
二字)事除名。其年更授右武衞(闕一字)通府左果毅都尉。廿
三年太宗宮車晏駕。宗廟社稷。不可一日無(闕一字)儲皇諒
闇。纂戎繼極。周邦雖舊。厥政惟新。凡百庶寮。勉修其職。君
以勇略見知。材明被用。未踰(闕二字)又蒙今上驅使。永徽二
年。更入䥫勒。撫(闕一字)行(闕三字)勅簡折衝果毅強明堪統領
者。隨機處分。君受(闕一字)經略。頻度遼東。五年授蔥山道行
軍子總管。隨盧國公程知節討(闕一字)賀魯。行還從幸洛陽。
顯慶元年遷左驍衞郎將。二年應詔(闕一字)文武高第。升進
三階。復命䥫勒安撫。四年入吐谷渾及吐茠宣勞。五年授
嵎夷道行軍子總管。隨邢國公蘇定方破百濟。執其王扶
餘義慈并太子隆及佐(闕二字)率以下七百餘人。自外首領
古魯都大秦武進扶餘生受延爾普羅等。並見機而作。立
功歸順。或入走(闕一字)闕或(闕四字)合境遺黎。安堵如舊。設官
分職。各有司存。即以君為都護。兼知留鎮。新羅王金春秋
亦遣少子(闕一字)泰同域固守。雖夷夏有殊。長幼懸隔。君綏
和接待。恩若弟兄。功業克就。蓋由於(闕一字)然(闕一字)周武平
殷。
商奄(闕一字)叛。漢定西域。疏勒被圍。餘風未殄。人懷草竊。蠻
陌之俗。易動難安。況北方逋寇。元來未附。既見雕戈東邁。
錦纜西浮。妖孽侏張。仍圖反逆。即有偽僧道琛偽將率鬼
室福信。出自閭巷。為其魁首。招集狂狡。堡據任存。蜂屯蝟
起。彌山滿谷。假名(闕二字)並號將軍。隳城破邑。漸入中部。堙
井刊木。壞宅焚廬。所過殘滅。略無遺噍。凶威既(闕一字)人皆
脅從。布柵連營。攻圍留鎮。雲梯俯瞰。(闕十一字)落(闕二字)連戰朝
夕(闕十三字)然高枕不與爭鋒。堅甲利兵。(闕二字)其弊賊等曠日
持久。力竭氣衰。君乃陰行間諜。際其卒墮搆(下闕)
割牛溝小石橋碑
若夫三空凝寂。至道之理難窮。四諦沖元。真如之宗莫測。(
闕)解猶述(闕一字)喪之津千葉高尻。未靜輪迴之(闕一字)至若
毒風(闕)或究有象自(闕一字)乍(闕)無生法忍(闕一字)非理心(闕
三字)慧(闕一字)於(闕)慈福巳辜於既往。是以花臺珤塔。孰有
想於知歸。舟(闕)迷復使靈功永著者。其孰能尚於津梁乎。(
闕一字)割牛溝壞石(闕)以要盟之代南北為爭長之途。市義
之(闕二字)西作送迎之(闕)人馬駢闐。驛傳(闕一字)郵停驂駐軾。
斯橋所主。蓋始於茲代序(闕)以(闕一字)邱移壑變。刊創莫知。
義
跡元功。徽音不嗣。我大唐(闕)太平乘龍地輔駕象(闕二字)道(
闕二字)元仁流下(闕一字)五神入侍(闕)檢玉云亭。鏘金岱嶽。乾
封元年二月南巡。龍輿戒此以(闕)直東津棧木為梁。既聖
迹神行。不敢湮廢。以證聖元年(闕)葺爾(闕一字)地(闕一字)前臨
廣(闕一字)炎精曜魄之場。[:#AS-9BF8:⿰去⻏]負蕃郊維周卜(闕)磬(闕二字)湍(闕
二字)而流音左帶(闕一字)巖石暎霞而照錦。實聖賢(闕)之(闕
二字)者焉有清信士王寶詮朱元英韓宏澤朱元獎(闕)之
莫報知罔極之難追。爰發菩提。共崇斯果。恐高岸為谷。(闕)
地(闕一字)人(闕一字)敬刊貞石。冀騰名於萬古。庶千齡而不易。
迺為銘曰。
(闕)昧三空妙(闕一字)鶴林隱駕。龍宮祕識。閱此輪迴。孰知
其極。(闕)有(闕四字)劬三途日墜肇建(闕一字)梁(闕一字)崇遐慤恐
波遷(闕)
定蕃漢兩界碑
維大唐開元二十一年歲次壬申。舅甥修其舊好。同為一
家。往日貞觀十年。初通和好。遠降文成公主入蕃。巳後景
龍二年。重為婚媾。金城公主因茲降蕃。自此以來。萬事休
帖。間者邊吏不謹。互有侵軼。越在遐荒。因之隔閡。今遵永
舊。咸與維新。帝式藏用。不違厥旨。因以示赤嶺之外。其所
定邊界。一依舊定為封守。為羅斥候通關梁。大矣哉。皇天
無私。惟聖作乂。故違聖者逆也。所以降雷霆之威。率聖者
順也。所以漸雲雨之施。休咎之理。順逆之繇。若斯之明矣。
昔先帝含宏。愛主從聘。所以一內外之禮。等華夷之觀。通
朝覲之往來。成舅甥之宴好。則我先帝之德。不可忘也。頃
者[:#AS-9376:●]州之役。宥而不討者。蓋捨之先迷。而歸之畜復。夫恃
安則逸。逸則棄禮。棄禮則忘信。忘信者暴蔑之心生也。故
春秋時人忘盟誓之典。有如日有如河。我之今日。罔不稽
古。幽蕃臣魁渠。實曰警戒。無或背淳德。習凶梗。侵擾我河
湟。窺視我亭障。無或恣業驚馳咆哮。剽掠我牛馬。蹂踐我
農穡。漢家軍領。亦不得兵馬相侵。我家用不掩襲爾城守。
覆墜爾師徒。壅塞爾道路。烟滅爾部落。不以兵強而害義。
不以為利而棄言。則我無爾詐。爾無我虞。信也。司慎盟㣥
祀。莫不聽命。然後定正朔。宜百福。偕爾命祚泱泱乎仁壽
之風矣。休哉法尚一正。無二正之極。爾惟修代好。彌永年。
忠於人則信於神。俾我唐受無疆之福。爾亦荷有永之謀。
用懷爾遠人。不寶爾遠物。至聖之仁也。銘曰。
言念舊好。義不忒兮。道路無壅。烽燧息兮。指河為誓。子孫
億兮。有渝其誠。神明殛兮。
大唐檢校兩縣威儀兼永仙觀主田尊師德行碑
(闕十三字)德乃昭(闕二字)而(闕三十字)上公用之漢帝降而(闕十七
字)而(闕四字)丹臺而遊紫府(闕十九字)神仙(闕四字)能修苟能修之。
何遠之有。師(闕十一字)曰(闕一字)原縣縣西(闕一字)一十五里(闕二
字)曰永寧鄉。(闕十字)尤殊仙才特異。(闕一字)歲(闕二字)尊師學道。
方通衆妙之門。卅(闕七字)盡十(闕四字)四(闕二字)中宗大和大聖
大昭孝皇帝初(闕九字)於(闕一字)名永仙(闕五字)紀星月以登壇。
步乾坤而入(闕一字)金丹易(闕一字)將(闕二字)世之津木(闕二字)魂
巳得養生(闕十二字)不墜(闕二字)猶(闕一字)雖江(闕一字)海闊無(闕四
字)智能地久天長有盡却先於(闕三字)邑舊俗多(闕五字)至道
悟(闕十四字)之有(闕二字)此此生無滅。徒竭精念。(闕三字)知逍遙不(
闕一字)於谷神。寂寞永(闕一字)於山鬼。吁(闕一字)悲哉。尊師愍之
曰。豈有思其(闕三字)忘其(闕二字)將(闕九字)氣象遂(闕一字)於仁里(
闕一字)開祕訣。(闕一字)演元言。舉手一招。迷途知復。曩之大笑
者。莫不勤而行之。(闕四字)何其盛也。則知陽(闕三字)寒谷得(闕
十八字)天寶二載五月廿三日。從人之願。鬱起仙宮。審曲面
勢。左陵右邑。自
卯而(闕三字)發。及酉而百堵齊(闕三字)山積良不(闕七字)旅(闕二
字)候時而作。不日而成。元宗至道大聖大明孝皇帝賜額
曰永仙觀。崇(闕一字)
[:#AS-9BF8:⿰去⻏]望。隔簷而青翠盈
襟。太華斜看。出戶而(闕四字)則(闕二字)廣殿涌出修(闕二字)門(闕
八字)虹梁雲楣綺疏。蹲熊伏兔。蟠螭躍魚。自尊師厥初。既
而桂(闕二字)山(闕三字)谷槐移儒市杏擿仙林(闕七字)請真君之
宅海(闕一字)湘(闕一字)朱(闕一字)紫(闕一字)異藥千品。名花萬類。庶
春華之可採。豈秋實之無望。雖固在生成。亦爰資樹植。穿
畦種子。汲井澆根。昔(闕七字)七寶閒(闕一字)三珠(闕二字)覆院垂(
闕三字)列背緇成帷。翠成蓋。當畏景赩赫。而清陰霮䨴。繄尊
師是賴。夫人者滋味(闕三字)之所養也。(闕一字)則害身。故(闕九
字)淫而生疾。若宮商失節。甘(闕一字)逾度。始雖慆心堙耳。終
乃腐腸伐性。至於風飄雨溼。明思晦惑。(闕一字)未傷腹為(闕
一字)為瘵而脈分三部。意(闕一字)多方。有(闕六字)而愈之者。有
宜以言辭解釋而愈之者。有宜以消息導引而愈之者。有
宜以針灸湯藥而愈之者。皆(闕六字)之則沉痼既已除。膏肓
無所(闕八字)劣五藏六府。四支百節。均令不寒。調令不熱。此
尊師妙絕。亦有時朝拜。或終日閒安。開太上(闕五字)華之奧。
旨四時(闕二字)知無為而(闕七字)
物可齊了非馬以喻已馬之非馬。有無雙遣。彼我俱忘。欲
使尚薄浮華。業敦清淨。則釋(闕六字)稽首請益。伏膺待告。分
剖凝滯。發(闕七字)不到實尊師善導。粵有道門使檢校殿中
監沖虛申先生。志高詎抑。道邃難名。偏(闕十一字)奏尊師為四
方妙選。領兩縣(闕五字)聲自宮聞扃(闕一字)而詔從天落(闕一
字)於(闕三字)以光榮乃抑與之也。豈求之也。初上元歲大兵(
闕三字)蠶失事。五穀不登。天降凶災。人受凍餒。尊師乃(闕三
字)食。以待(闕一字)者。凡所蒙活。數逾千計。於是縉紳處士。孝
廉秀才。先後(闕二字)左衞胃曹參軍金(闕四字)府兵曹參軍。田
視等卅八人。皆鄉邑髦彥。河山孕(闕七字)曹(闕一字)僉曰尊師
德行可稱。將傳不朽。頃國家多難。遂因循累歲。(闕一字)未遑
刊勒而常有(闕一字)焉(闕一字)我寶應元聖文武皇帝(闕四字)立
功中書令汾陽王子儀。平章事兵部尚書(闕四字)中書侍郎
元公載。黃門侍郎王公縉。光(闕五字)京兆尹于公(闕一字)兩(闕
一字)尹(闕二字)公(闕一字)于公(闕四字)府邑宰(闕一字)公(闕一字)主簿
陸公(闕四字)公平陳公審(闕一字)洽(闕四字)以道化令行(闕四字)古
干戈載戢。(闕一字)㝢攸寧。夫然故㣥英賴(闕二十字)式建豐碑。於
昭(闕一字)行(闕三字)南陽三絕有(闕九字)無媿林宗(闕一字)為頌曰。
大(闕一字)太上三清(闕九字)宮(闕二字)往(闕一字)鶴馭來沖(闕二字)有
盡壽命無窮。修以(闕十六字)適性全生盡理代識(闕四字)甲士(闕
一字)名乎哉(闕一字)名(闕一字)矣(闕六字)放兮(闕一字)渭北(闕八字)滅
法罕(闕二字)術(闕九字)青天(闕二字)白日指引迷途(闕四字)乃(闕十
五字)植(闕一字)木珍(闕五字)結實(闕九字)大(闕四字)救有方(闕二字)無
玷俞扁思齊施周(闕十九字)徽猷播(闕四字)
大唐宣州刺史薛公去思碑
金陵之南惟宣州。其地吳楚。其星分牛宿。繚以㣥山。帶以
洪流。薛公光華使臣。藩屏諸侯。揚君之美。分帝之憂。日往
月來。於茲九秋。大歷十有四年。今上纂先聖。敷新命。任賢
為政。得人尤盛。帝曰汝邕。秉心不回。予嘉厥才。擢汝委汝。
糾正於仙臺。秋七月。拜命迺發。於是官僚緇黃之倫。介冑
市井之人。如霧斯集。如山斯立。或捧觴而進。或瞻途而泣。
豈非惠加於物。物感於惠者乎。公字沖味。殷相仲虺之洪
族。唐相元超之曾孫。陳留太守兼採訪使江童之仲子。地
列鐘鼎。門傳冠蓋。文藻暐煜於一時。名聲震動乎千載。穆
考之位。公能嗣焉。列祖之職。公當陟焉。傳所謂公侯之子
孫。必復其始者。此也。且岑君為魏郡。輿人歌之。則薛公為
宣城。吏人頌之。不亦宜乎。其詞云。
星之煌煌。山之崇崇。茲惟宣城。實賴薛公。拔賢任能。如鵷
如鴻。整師訓兵。如羆如熊。勸農殖穀。百穀年豐。通商鬻貨。
萬貨雲叢。闡道都會。敦儒泮宮。遏絕寇賊。賑䘏孤窮。乃新
廨署。肅然清風。乃復津橋。赫然長虹。乃立水門。川路其通。
乃建林亭。賓筵其充。日緝庶務。歲成衆功。況我薛公。清襟
湜湜。雅操翼翼。支郡承式。鄰邦取則。明明天子。降鑒㣥方。
詔謂薛公。茂學雕章。孝悌忠良。累踐柱史。累登臺郎。司言
中書。掌禮太常。四典歲舉。擷其衆芳。三執邦憲。振其宏綱。
銓綜九流。九流既臧。鎮撫三州。三州既康。遷爾管轄。於此
文昌。公拜稽首。歸於咸陽。邦人有言。大川茫茫。福浸我疆。
我願薛公。公階翱翔。我思薛公。永世滂洋。爰來作歌。以配
甘棠。
大唐萊州刺史唐府君德政碑
(闕三字)郎行(闕二字)都督府功曹參軍(闕)王之經始萬國平
章(闕)岳之(闕)及(闕三字)之刺永(闕一字)又(闕)之(闕一字)姓(闕二字)間(
闕三字)乎佩玉釦金(闕一字)代(闕)西遷濟州萊(闕三字)背(闕一字)不
顧淮南之師(闕)同(闕)開國公食邑五百戶(闕二字)忠武曾祖
陵
幼負雄(闕三字)祖(闕)公(闕)雍容(闕一字)文雅(闕二字)道入朝(闕一
字)欲(闕一字)以文(闕一字)之任(闕)平壽公(闕二字)達(闕三字)從(闕三
字)舍人華州華陰縣令長岑住(闕)夜(闕)尚書虞部員外郎
出為州長史。器(闕一字)中(闕一字)神用(闕)主(闕)致醇醴邦族榮
之。公則簡州長史之第二子也。(闕一字)骨不(闕四字)異俗(闕三
字)度(闕)之座暗(闕一字)通家過蔡邕之門。遙聞倒屣。聲華藉
甚。朝野(闕)州司功參軍事。州廢。改授華州司倉參軍事。戶
役(闕三字)甲茲鴻漸(闕)而(闕)鑾輿順動。將幸離宮。乃先授公
岐州扶風縣令。公(闕四字)顏下矜(闕)異政聞恩勅加公朝散
大夫雍州奉天縣令。屬大聖皇后(闕)拜安國相王府諮議
參軍事。俄遷尚書比部郎中。朝辭蘭苑。夕趣芸閣。(闕)州洛
陽縣令。(闕一字)滿親勳。里徧豪貴。萬方都會之邑。百賈駢羅
之所。公冰鏡照人。(闕)之未直坐堂無訟。近巷有歌。久之下
制曰。洛陽縣令唐(闕二字)理(闕一字)精密幹能(闕)持節萊州諸
軍事萊州刺史。公拜受王命。長驅海服。亦既下車。即敷惠
理。訓(闕)學行務農桑(闕一字)四壁之孤貧。資其食業。變一出
之(闕二字)勸以淳和。設法而惡子革心(闕)數多徵剝尤切。公
審知難辦。表請延期。遂得物免流離。人銳耕(闕一字)風雨調
順。禾
(闕一字)盈(闕四字)之惠也加(闕)從於私門(闕一字)紛爭於公室。
不然官燭。但飲吳水。文翁之臨蜀郡。曷足可稱。(闕二字)之牧(
闕一字)川(闕)國家妙擇人英。樹之司牧。貪官黠吏。(闕一字)以澄
清。特制加公通議大夫使持節(闕)三品。所管州刺史有犯。
停務奏聞。長史以下。便令解任。仍令馳驛赴職。合(闕)臥途
不遂。吳郡之牽留伯道。擁舳何追。乃相與言(闕三字)易(闕四
字)久頌(下闕)
唐之(闕一字)姓物難稱者。國自堯封。家分周社。世戴英彥。同
傳(闕)貽厥(闕)睢園夕遊璅問海岱難理委之(闕一字)未下車
敷化威動神行(闕)城俗(闕)歲遽聞(闕一字)牧念彼何親。奪我
何速。(闕一字)子懷戀。臥途興哭。翠琬(下闕)
