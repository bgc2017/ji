欽定全唐文卷一百四十五
于志寧(二)
大唐故太子右庶子銀青光祿大夫國子祭酒上護軍曲阜憲公孔公碑銘
蓋聞八卦已列。書契之迹肇興。六籍既陳。禮樂之基斯闡。
是以厲鄉設教。道德垂訓於百王。涑水立言。雅頌(闕一字)法
于萬(闕一字)如欲化民成俗。致遠鈎深。非博(闕二字)以究其源。
非(闕三字)以宏其(闕四字)聖之幽贊。為後進之範圍。軼匡莊而
驤首。超賈杜而矯翼。見之祭酒曲阜憲公矣。公諱穎達。字
沖遠。冀州衡水人也。若夫順天開物。黑帝寧區夏以干戈。
定樂(闕十字)霸(闕四字)令譽於鶴(闕一字)光贊(闕二字)振芳聲於龍
鼎。可謂長源眇眇。將德水而俱遙。曾構巖巖。與削成而共
峻。其後公侯載德。簪紱連暉。備在縑緗。可得而略。曾祖靈
龜。魏國子博士。(闕一字)應(闕一字)之(闕一字)馳譽(闕五字)之(闕一字)識
飛英庠序(闕一字)授魏治書侍御史。冠錫神羊。權豪為之屏
跡。任司衡象。風俗以之肅清。父安。齊青州法曹參軍。輕重
之典。情在公平。大小之獄。心敦寬簡。公蘊靈(闕一字)智(闕三
字)和(闕二字)篤(闕一字)之(闕一字)駿(闕三字)之足庭羅俎豆。幼習升
降
之儀。門列驂駔。少懷遠大之操。(闕一字)韜金匱。覃思邁於西
河。學富石渠。沈研冠於東閣。詞光翰苑。文麗綵虹。思極掞
天。才華日(闕一字)蹈忠(闕一字)以行已。踐仁信以(闕一字)身。(闕一
字)漢皇之名珠。光映照車之珤。抱金山之美玉。價重連城
之器。聞之者未面而虛(闕一字)見之者忘言而傾蓋。可謂儒
宗之鏡(闕一字)學府之(闕二字)者焉。昔大業膺圖。更開橫塾。賁
帛而徵(闕四字)而辟(闕八字)業隆槐市大訪(闕一字)彥廣(闕一字)學
徒公(闕二字)千(闕一字)苞括百氏。牢籠曹許。孕育毛王。足使仲
遠伏膺。子幹(闕一字)道。所以(闕一字)天資於漸陸。紀地由乎濫
觴。居此高才。(闕五字)家授(闕三字)博士。尋除太學助教。(闕四字)馭
海縣分㝢。甚(闕三字)踰楚岳。巨猾於焉鴞視。大憝所以鴟張。
比王粲之寓蹟荊門。同班彪之銷聲隴坻。(闕二字)尚阻。還蜀
無由。暨六合同文。八紘(闕二字)既(闕三字)之(闕一字)遂(闕三字)之遊。(
闕二字)司空(闕一字)國公禮部尚書黎陽公秘書監永興公為
秦府文(闕一字)館學士(闕二字)學博士東膠西序。講肆於是重
興。碣館(闕一字)宮文(闕一字)於茲愈(闕二字)年遷國子博士。膏梁(
闕二字)舉(闕七字)揮汗(闕三字)攝齊問感。譬洪鍾而(闕一字)叩。負笈
質疑。(闕一字)衢尊而(闕二字)聲實振於關右。芳風蓋於淹中。其
年
封曲阜縣開國男。食邑三百戶。析圭助土。望(闕十字)德貞觀
二(闕一字)改(闕一字)給(闕一字)中職亞(闕一字)卿位(闕三字)丹墀近侍。
允屬時英。四年加員外散騎常侍行太子中允。入陪玉裕。
出侍金輿。(闕一字)重起居。寄深獻替。六年除國子司業(闕二
字)太子右庶子。七年(闕二字)庶子兼國子司業。以公(闕二字)可(
闕三字)有(闕一字)比(闕一字)君仲(闕二字)子(闕一字)十年奉勅共秘書
監鄭公修隨書。良直著乎青史。微婉表於丹書。跨固超遷。
含劉孕謝。特蒙恩(闕三字)增(闕二字)散騎常侍(闕二字)庶子兼國
子司業(闕一字)如(闕一字)制禮作樂。沿革不同。於是(闕一字)名多
問。委以刪定。其大戴小戴之舛錯。前鄭後鄭之危疑。往哲
之所不通。前賢之所未釋。公剖茲(闕一字)節。鍼此膏肓。足使
儀刑(闕三字)澤王化(闕一字)成(闕五字)賞進爵為子。邑七百戶。賜
物二百段。其年以公匡弻副主。屢進讜言。與左庶子黎陽
公特蒙恩詔。又賜黃金一斤。絹一百匹。十二年除國子祭
酒東宮侍(闕一字)封如故(闕二字)卿名(闕一字)齊(闕一字)膺茲寵命。(
闕二字)道光(闕二字)荷(闕一字)殊榮。公乃再振頹風。重宏絕業。學
徒盈於家室。頌聲彰於國朝。十四年車駕幸學。親觀釋奠。
公(闕一字)總九流。才兼六藝。彝倫之所鑽仰。(闕一字)德之所(闕
一字)
崇。詔公(闕一字)於講筵(闕四字)連(闕一字)暫(闕一字)指(闕二字)其談鋒
英辯一摛(闕二字)慙其河瀉。下帷博學。閉戶多聞。競舉雲梯。
爭迴雄戟。公金湯易固。樓雉難攻。遂使輔嗣倒戈。大春反
旆。宿疑舊惑。(闕一字)順冰銷。(闕二字)神衷(闕四字)悠悠(闕三字)見斯(
闕一字)禮畢。上釋奠頌一篇。文豔雕龍。將五色而比彩。韻諧(
闕一字)鳳。與八音而同節。逸思掩於子王。麗藻超於(闕二字)蒙(
闕一字)勅(闕三字)表讚其書曰(闕二字)幷上釋奠(闕一字)殊為(闕六
字)清詞爛其盈(闕五字)逸氣(闕一字)已淩雲驪龍九重。不足方
斯綺麗。威鳳五彩。無以比其鮮華。揚雄掞(闕一字)高蹤(闕一
字)遠黃香(闕十四字)昔強秦之末。政教(闕一字)遲。搢紳以(闕三字)墳
典以為灰燼。逮炎漢握圖。(闕一字)敷經學。憲章斯教。文藝聿
修。及自三國。迄于晉宋。書記可略而言之。近至隨運將終。
天下鼎沸。(闕八字)鑑乎(闕一字)隨豈不愴恨。朕少逢(闕二字)之(闕
一字)長遇干戈之(闕三字)茲宸極執(闕一字)璇璣(闕一字)阪泉崇
國之功(闕一字)有之矣。靈臺辟雍之德。則未可庶幾。雖然。亦
嘗有意乎雕蟲。存心乎儒史。開獻書之路。(闕四字)賢束帛蒲
輪。亦以多矣。(闕一字)學謝(闕二字)文慙(闕七字)春三(闕三字)國老養
於(闕一字)序。庶老(闕一字)於西庠。聽廣論而無(闕一字)導深義而(
闕一字)席。
洪鍾待扣。扣無不應。幽谷發聲。聲無不答。(闕十二字)夙挺珪璋。
早(闕四字)羅百氏(闕三字)經(闕一字)涌珠泉。情抽蕙(闕一字)關西孔
子。更起乎方今。濟南伏生。重興乎茲(闕一字)庶令宏四科於
縹帙。闡(闕一字)遍於青衿。翰苑詞林。(闕一字)其(闕十字)奉勅(闕一
字)撰五經義疏。公博極㣥書。遊(闕一字)眾藝。削前(闕一字)之紕
繆。(闕一字)往哲之(闕二二字)誠萬古之儀刑。實一代之標的。蒙勅
賜名五經正義。付國子監施行。賜物三百段。公敦老氏之
止足。追太史之鳴謙。(闕一字)請歸(闕一字)優詔不許。(闕二字)聞奏
始蒙(闕三字)防閣(闕四字)又使中書令(闕二字)賫手(闕一字)存問。榮
寵之極。曠古罕儔。(闕一字)世室於國陽。佇聞公玉之制。告成
功於日觀。庭覩司馬之書。(闕五字)光(闕二字)兩楹(闕一字)夢環海(
闕四字)千月之(闕一字)以(闕十字)薨於萬年縣平康里第。春秋七
十有五。哀感宸扆。悲動搢紳。甚魏主之惜桓階。若晉人之
傷衞玠。詔贈物(闕二字)段。陪葬昭陵。喪事所須。率由官給。(闕
七字)公禮也。(闕二字)遺老陪(闕一字)陵而起墳。(闕三字)臣奉峻陽
而卜兆。以今訪古。隔代同符。惟公氣稟五常。道光六行。得
孔甫之具體。總姬旦之多才。延閣策府之奇書。探賾索隱。
東館南宮之逸(闕二字)隩窮源(闕三字)於(闕二字)無(闕三字)之(闕四
字)於(闕二)
(字)不假張寬之(闕一字)道合者不以賤貧而易交。行偽者
無以權貴而投分。志懷耿介。性(闕一字)廣門。有石奮之謙恭。
類宋宏之方(闕一字)推賢進士。後已先人。舉事而(闕五字)而成
準的。乃(闕一字)之翹楚。(闕二字)之羽儀。於時將創明(闕一字)令㣥
儒詳審。互陳聞見。(闕一字)起異端。公攈摭舊事。憲章故實。刪
裴頠之制度。略蔡雍之節文。酌今古之儀。得豐儉之(闕一
字)襃衣博帶。(闕一字)不(闕三字)觀之始(闕一字)翬(闕四字)樂(闕五字)之
禮之墜典記事記言之史。俱資筆削。大雅之詩。咸佇刊定。
奉勅修隨史五十卷。(闕)禮一百卷。五經正義一百七十卷。
邁南董於曩策。逾孟慶於(闕一字)書。(闕二字)闠(闕十一字)論衡匹此
未奇。撰(闕二字)聞帝用嘉尚。后倉制禮。(闕一字)振曲臺。孫通創(
闕一字)榮光稷嗣。以今方古。彼獨何人。豈謂食薪為災。夢桑
成(闕一字)魏旉之藥無效。齊鵲之言(闕二字)遂(闕一字)山陽之(闕
三字)長(闕一字)之(闕二字)宮之(闕三字)金石之聲世子志元等。悲
深陟岵。思烏(闕一字)而無期。恩極昊天。對風枝而增慟。恐鍾
律易改。陵谷難常。乃(闕一字)氏英猷。永傳五鼎。楊公(闕一字)軌。
長勒四碑。敬陳伐閱。樹之(闕五字)
赫赫華冑。巖巖崇趾。元鳥降神。(闕二字)效祉。德表溫室。道光
闕里。績著太常。芳流惇史。誕生令悊。卓犖絕㣥。百丈挺秀。
九畹騰芬。迢(闕一字)流略。囊括邱墳。淩雲縟藻。(闕六字)㣥籍網
羅(闕三字)邁(闕二字)思窮五際。糠粃名(闕一字)錙銖象繫。落是潘
詞。巢高孫第。世尚典故。時敦學植。賓雁成行。翹車轉軾。金
馬待詔。璧池攝職。(闕二字)欽風。(闕二字)詠德。飛纓黃屋。(闕十字)三(
闕一字)獻書(闕五字)闡六學規模。百寮冠冕。星(闕一字)喪寶。石折
殲良。(闕一字)矣武庫。(闕一字)哉智囊。塋嘶白馬。墳瘞黃腸。九泉
雖閟。千載名揚。
唐太傅蓋公墓碑
竊以仰觀俯察。八卦於是列焉。依類屬形。六籍所以生矣。
陳卑高之序。定君臣之義。建國辨方。化民成俗。學(闕四字)不
大哉。于是西河闡以儒風。北海敷以至教。四方挹其茂範。
百代稟其徽猷。况蹈六行以揚名。蘊九德以(闕六字)為人師(
闕十四字)正議大夫(闕二字)師矣。公諱文達。字藝成。冀州信都
人也。(闕五字)高山以畫九州。營邱佐姬。平牧野以開四履。鴻
伐成家。拖青分社。人物奕業。高軌銘于景鍾。英傑蟬聯。芳
猷(闕四字)曾祖慶。魏彭城王記室參軍樂陵郡守。碣宮建肇。
即預大房。茅土始封。遂居分竹。祖延。齊安平王記曹從事。(
闕四)
(字)超枚馬以騰芳。驂駕魏國。冠應劉以驤首。父永。隨幽
州薊縣令。德光馴雉。化美去蝗。仁聲表於絃歌。政教彰於(
闕二字)稟淳和之氣。淩峻極之精。雅量淹通。識度開濟。比子
昂之德行。聲動朝倫。方季珪之容儀。光照隣國。懷清貞而(
闕三字)重然諾而略兼金。博極石渠。踰蔡雝之萬卷。學該藏
室。邁惠施之五車。縟藻麗於雕龍。雄辨析于非馬。入其室
者。如就芝蘭。遊其門者。若聞絲竹。可謂照灼千祀。籠蓋一
時者焉。隨煬帝以當(闕一字)握圖。大橫纂歷。命翹車以(闕一
字)英彥。(闕三字)以召碩儒。公以經明行修。孤標獨秀。大業三
年授同安博士。九年特勅除守國子助教。洎三霛改卜。六
樂(闕四字)言于瞽宗。崇函丈于泮水。武德九年授國子助教。
今上韜光藩服。歷試艱難。虛左用佇奇才。開館以紆(闕五
字)辟來遊府朝。遂得文預題鞭。恩參置醴。聖人嗣應寶歷。
君臨區宇。業盛配天。功齊造化。循韶夏之舊規。宏(闕四字)風
以公學冠當時。除國子博士。雖曹志之篤行。江統之高名。
未足連步成均。比肩璧水。十年詔授(闕二字)散(闕四字)諫議大
夫國子博士如故。懷匪躬之節。抱忠公之心。同少翁之善
言。仿紀山之鯁直。十一年從駕洛陽宮。(闕四字)補宏文館學
士。遊步
銅駝。待詔金馬。切問資以辨對。近侍屬於博文。十二年詔
授國子司業。左學右學。(闕四字)謀(闕一字)上庠下庠。官曹待以
綱紀。十三年詔授兼蜀王師。匡正藩條。劉實以多聞見重。
師範磐石。孔演以行(闕五字)古雖殊得人是一。十六年丁毋
憂。居喪泣血。至性逾于世公。負土成墳。孝德甚於泰伯。誠
可訓時勵俗。作一(闕一字)之(闕二字)立教宏風。為㣥寮之隱括。
於是逍遙誓誥。每服止足之言。組織典墳。恒敦滿盈之誡。
觀陽元謝事。意在抽簪。(闕三字)車情在解綬。所以退居邱壑。
有終焉之心。十八年詔授正議大夫兼崇賢館學士。鶴(闕
一字)將啟(闕二字)矯翼之(闕四字)開更招託乘之容。公曳裾永
福。躧履承華。侍公宴玉輅之前。陪飛蓋銀牓之右。豈謂峯
頹東嶽。聖人起奠楹之(闕三字)西州。智士興云兦之嘆。春秋
六十有七。薨雍州開化坊里第。哀感宸極。宮懸止於咸池。
悲動震方。肅成輟於(闕二字)勅令贈物絹二百匹。粟三百石。
喪事所頒。率由官給。即以其年十二月。歸葬於舊塋。禮也。
惟公英姿磊落。(闕五字)竦千尋。量包萬頃。偶潘而稱連璧。對
郭而號仙舟。學綜㣥書。能兼眾藝。羽陵蠧簡。魏冡逸篇。揣
摩縱橫之辭。(闕四字)之術。囊括往哲。高視前修。定三豕之疑。
不
假卜商之辨。決二負之惑。詎勞劉向之言。鴻都於是推高。
曲臺所以(闕二字)或陪黃屋。或侍青宮。方樗里之智囊。(闕一
字)鎮南之武庫。故能保元吉於當世。垂嘉聲於後昆。世子
國子主簿宏式(闕五字)追悲罔極之艱難。對窮泉而長慟。思
陟岵而永懷。恐暑往寒來。(闕三字)於延閣。鐘移律改。(闕一字)傳
墜於(闕三字)此高碑。以旌懿範。乃為銘曰。
(上闕二十六字)層構。奕奕崇基。誕此英賢。是為人秀。薦紳盛族。
膏梁華冑。珪璧方溫。芝蘭比茂。七步才速。百家學富。賁帛
招賢。弓旌訪士。飛纓庠塾。鏘金阜市。折角標奇。重席(闕二
字)王賈齊衡。匡張隸齒。平臺騁步。望(闕一字)飛英。譽隆徐邈。
文高馬卿。從政瑣闥。作範維域。蘭芬松茂。玉振金聲。忽嘆
隙駒。俄悲風燭。未登臺(闕一字)遂編鬼籙。薧里沈珠。佳城瘞
王。四序難追。百身何贖。車轉熊軾。(闕一字)列龍旂。徘徊(闕一
字)衞。蹢躅驂騑。墳(闕二字)霧。樹曲(闕一字)威。銘斯炎琬。播美騰
輝。
南安懿公碑
(上闕)㓨史上柱(下闕)子黎陽公于(下闕)夫(闕三字)蒸龍興豹(闕二
字)天立極夷難開(闕三字)士以經綸。駕㣥雄以戡翦。然則輕
車飛將。靡㓨舉之方。擁(闕三字)無折衝之略。其能入陪乘石(
闕二字)
於鉤陳出撫名藩。文德被於江介。總英謀以挺秀。敷善政
以遐征。見之使君南安公矣。君諱琮。字文瑾。武威姑臧人
也。夫運籌帷幄。名(闕一字)三傑之先。立(闕三字)功居八王之首。
屬金行不競。㝢縣分崩。涼王建定亂之勳。成割地之業。洪
源將導江而俱遠。層構與干雲而共高。龜組相暉。青紫交
映。(闕一字)在簡牒。可略(闕三字)祖誼。魏驃騎將軍涼州刺史黃
門侍郎散騎常侍武威郡公。剖符作牧。恩重璽書。執戟從
官。榮隆夕拜。祖暠。周驃騎將軍(闕一字)城郡太守。死王事。贈
上柱(闕三字)總管河北壯公。分竹宰民。化光露冕。臨難殞命。
節重結纓。父辯。隨上柱國使持節秦州諸軍事秦州總管
潭州總管左武衞大將軍(闕二字)郡開國公。建(闕三字)恩結湘
流。橫劍禁中。聲高文陛。惟公總煙霞之秀氣。稟川岳之淑
精。器㝢深沉。風調爽逸。文(闕一字)叶上將之略。大樹表將軍
之威。幼挺縱橫。綴幡為戲。少(闕三字)聚米成圖。起武安以振
威。邁淮陰以賈勇。加以琢磨道德。黼藻仁義。砥名勵行。聞
諸鄉黨。資孝為忠。形乎家國。少習文史。尤工騎射。沉沙減
竈。既練之(闕三字)持短入長。亦精之於劍術。公釋褐隨奮武
尉。于時東夷未賓。阻遼水以為固。頻擾黃龍之戍。亟侵元
菟之城。隨煬帝親御貔貅。以誅梟獍。公壯踰投石。(闕三字)旗
命賞疇庸。以居其最。特蒙標異。授朝散大夫。尋除新鄭縣
令。公濟以寬猛。施以韋弦。遂使單父興謠。萑蒲息盜。善政
既著。俄遷潁川郡丞。此乃魏室(闕三字)胡公之故國。元冠成
列。朱輪接軫。公綏之以淳化。肅之以嚴威。千里揚風。百城
仰德。時屬隨人委馭。海縣沸騰。或裂壤而鴟張。或分星而(
闕一字)視。丹野塗(闕三字)溺驂。徒懷王允之心。空軫賈生之哭。
既而晉野降白雲之瑞。秦川開赤玉之圖。稷契於是遷虞。
張陳所以歸漢。高祖大武皇帝御紫極而統天。坐元扈而
則地。文為治本。資德教以化民。武以除殘。藉干戈以靜難。
擇賢分器。量器授官。除公驃騎將軍。(闕一字)加上開府(闕三
字)勳高沙塞。任重中權。黃君望亞鼎司。寵光莫府。以今方
古。彼何足云。尋改授左衞中郎將。劉武周稱兵馬邑。結援
龍城。挻禍汾陰。連橫河(闕一字)今上(闕五字)公陪從戎麾。蒙授
左三總管。公知包三略。勇冠六軍。運奇謀以抗千里。舞勁
劍而摧八陣。兇徒既殄。反旆還京。除左衞長史。其中郎將
如故。王世充(闕五字)以戎旃。曾無勤王之心。翻肆問鼎之志。
莽卓未足方其罪。澆[:#AS-88C1:⿰⺨壹]豈得比其辜。遂使宗社淪胥。懷生
板
蕩。竇建德同惡相濟。共為犄角。王師運九變(闕五字)之士風
驅電掃。拉朽摧枯。公預官渡之勳。參崤陵之捷。校功追賞。
超絕等倫。劉黑闥建德餘孽。尚蓄狼心。擁兵趙魏。搆難漳
滏。騁其(闕一字)突。未革鴞(闕五字)纂此一戎。遂清九宇。於是稽
天息浸。飛岳(闕一字)塵。飲至策勳。蒙授上柱國。封南安縣開
國侯。食邑七百戶。又撿校參旗軍副。又撿校左領左右中
郎將(闕五字)衞率近臣。侍奉委之以正人。爪牙寄之以心膂。
貞觀元年授太子左衞率撿校右武衞將軍左領軍將軍。
四年蒙授雲麾將軍行左衞率如故。(闕五字)坊恪勤晨夕。標
羽儀於甲觀。擅風流於望苑。十年授銀青光祿大夫。行睦
州刺史。方當班六條於勁越。歌兩岐於全吳。望俗變文身。
風移鑿齒。紹(闕五字)追降鳳於潁川。豈謂日(闕一字)難翻。閱川
不息。忽感何祇之夢。遂同聲伯之悲。貞觀十一年十二月
之任。在道寢疾。薨於宋州館舍。春秋五十有五。痛(闕五字)行
人考行受名。諡曰懿公。禮也。即以十三年二月十一日。遷
厝於始平之原。公德方琮琬。照荊岫而騰暉。材挺棟梁。茂
鄧林而聳幹。破楚入郢(闕五字)齊之謀彈壓六奇。籠蓋十策。
陳力草昧之始。立功雲雷之初。功著升陑。勳高戰牧。執戟
武帳。八舍稟其軍容。受律戎軒。四校佇其神算。加以地居(
闕五字)卿帝鄉近親。莫之比盛。祖母李。景皇帝之女。贈信都
郡大長公主。母竇。隨文帝之甥。夫人長孫。文德皇后之姊。
尚主賓王。光華帝戚。(闕五字)映濯龍。未嘗富貴驕人。恒以盛
滿為戒。方應參八駿之駕。高宴瑤池。陪七佐之遊。問道襄
野。豈謂九轉之方莫效。十(闕一字)之景難留。奄切頹山。忽悲(
闕五字)子振等。恐炎涼迭代。星紀循環。海變三山。谷遷九地。
所以鑴(闕)勒石。播美騰芳。譬東都之前。永識滕公之墓。潼
亭之側。長標太尉之墳。乃為銘曰。
(上闕二字)茂緒眇眇長瀾。七葉輔漢。五世相韓。績參經啟。業
預艱難。代總衡轡。世襲衣冠。山瀆降靈。煙霞誕祉。比德珪
璧。齊芳蘭芷。衝斗浮光。照車蘊美。縱(闕五字)圖史運屬交喪。
時逢屯剝。爭竊寶符。競窺帝籙。禮廢禋祀。(闕一字)毀龜王。兇
甚拔山。暴踰比角。天地初闢。光華方旦。破袁奇策。滅項神
算。受脤除殘。執(闕五字)三傑績隣十亂。霧撤雲銷。功成治定。
屢典交戟。頻膺寵命。裂壤恩隆。分麾禮盛。儲坊述職。江皋
從政。歲月易度。生涯若浮。夕峰隱景。夜壑遷舟。(闕六字)迴輈。
式鑴翠石。永樹芳猷。
太子少師中書令開府儀同三司幷州都督上柱國固安昭公崔敦禮碑
蓋聞虞后納麓。五臣膺其宏圖。周王定霸。四友贊其英略。
故能撥亂(闕一字)極。類帝禋宗。(闕三十六字)至若獻籌綈構之始。
樹績雲雷之初。成配天之功。建定鼎之業。經文緯武。尊主
庇人。齊德夔龍。連芳風力。形圖麐閣。銘勒宗彝。則我開府
固安郡公其人也。公諱敦禮。字安上。(闕十六字)猷大公執鈞。享
四履而匡王業。亭伯達旨之作。(闕二字)詞林。子玉(闕二字)之文。
思窮物理。絓組奕葉。方十紀之羽儀。紳佩蟬聯。比九世之
卿(闕十九字)煨燼(闕一字)於緹紬藏(闕一字)被於簡牘。曾祖宣猷。周
梁州總管。隨大將軍通守汲郡。大浸稽天。預奠川之鴻(闕
一字)可(闕二字)縞(闕二十四字)階大將軍代州總管太常卿禮部
尚書固安縣公。學窺典墳。文韜雅頌。言成表率。行為師範。
盛德光於八士。芳(闕一字)冠於十臣。父壽。周(闕二字)縣男(闕三
字)通事舍(闕十七字)蜀定州諸軍事定州刺史。委質平基。藻思
越於牧馬。陪遊河曲。鴻筆麗於應劉。英聲振於生前。哀榮
備於身後。揚暉鳳策。播美龍圖。公昭孝懷忠。(闕三十四字)日(闕
一字)之光。渥水初騰。騁千里以追電。溟池將運。摶九萬以
摩霄。文
極詞條。才高吞鳥。學該繁露。思逸夢蛟。論道宰化之方。體
國經野之術。齊暉稷契。比美蕭張。(闕二字)屬始(闕十八字)窮髮(闕
五字)黃屋沒於望夷。黔首墜於塗炭。大唐循璣昇歷。辯(闕
一字)居元。安車以禮通賢。蒲輪以徵奇士。公識芒碭之啟
聖。知梁宋之興王。投刺轅門。庇身有(闕二十四字)禮殆將(闕一
字)主感鑽燧而增(闕一字)對風樹以興哀。昔高柴泣血三年。
揚臻居喪七載。校斯至性。詎可相方。武德二年奉勅奪情。
授左勳衞。四年授通事舍人。(闕四字)飛(闕七字)刑(闕七字)縉紳六
年奉勅撿校右驍衞府長史(闕二字)右校叛換。亟擾天田。左
賢陸梁。將迴地軸。蕩滌逋寇。事藉謀猷。奉勅副郢國公宇
文士及往媯州經略。事了還京。公乃(闕一字)元(闕一字)奉(闕一
字)蒙忝(闕二字)曠(闕五字)之恩(闕二字)易名奉(闕一字)王之詔。比斯(
闕二字)彼何人哉。(闕二字)四(闕一字)奉勅往幽州追都督廬江王
李瑗。時瑗陰預戾園之謀。將據河朔之地。嘯命兇醜。肇為
亂階。公非理被囚。意在嫁(闕一字)長(闕一字)不(闕五字)太宗嘉公
乃誠。(闕十一字)賜絹五百疋。(闕三字)人金銀器皿十一件。細馬一
匹。其年奉勅副御史大夫安吉郡公杜淹往武功。遂簡(闕
一字)還授中書舍人。(闕一字)司陛(闕一字)申張武之茂功。(闕二
字)絲(闕四字)之(闕二)
(字)貞觀元年封固安縣男。(闕一字)土(闕一字)枋書之以山河。
開國成家。傳之以茅賦。六年授員外散秩常侍。行中書舍
人。七年守太常少卿。三雍七郊之禮。則(闕一字)之於靈臺。九
成(闕一字)英之樂。(闕二字)之於(闕十一字)山(闕五字)大(闕二字)使(闕一字)於
漢中(闕六字)行旃於夏首化洽九江。循吏於是彈冠。貪夫為
之解印。聲高八俊。譽邁二星。九年屬有國哀。靈駕進發。以
公攝侍中(闕一字)人(闕一字)喪事。十年授(闕二字)少(闕十字)兵部侍
郎。(闕二字)靜(闕一字)兵機戢武之先。(闕二字)定功。戎昭禁暴之本。(
闕一字)選列代。咸寄親賢。今授此官。允於僉望。昔炎政(闕一
字)季。(闕一字)宇混淆。六樂與沙鹿俱崩。三禮將原火(闕十三
字)之多(闕十三字)封固安縣子。(闕一字)年加爵為侯。拜護軍。延陁
恃燭龍之阻深。騁射雕之小伎。失事大之節。懷淩長之心。
公運婁敬之良籌。摛鄭眾之雄辨。呼韓以之削枉。(闕二字)於
是(闕十六字)使還(闕一字)授(闕一字)部侍郎。加上護軍。隨班列也。其
年又奉使往延陁論和親事。蒙賜絹三百疋。其年授右屯
衞將軍。望超二衞。(闕一字)重三軍。方信布之爪牙。比良平之
心腹。漢朝(闕一字)寵極(闕一字)魏(闕十八字)授銀青光祿大夫。守靈
州都督。方李牧作宰。聲震龍庭。譬魏尚剖符。威懾狼望。膠
折息蕭關
之騎。月滿絕甘泉之烽。廾年授銀青光祿大夫。守兵部尚
書。(闕十七字)七年(闕一字)駕(闕十一字)武侯大將軍(闕一字)左右相辟杖
事位光七命。職統五戎。政典佇之以納言。喉舌寄之以元
凱。聲馳禮閣。譽滿周行。尋正除兵部尚書。撿校(闕十七字)之酋(
闕七字)方之長浮(闕一字)海以來庭。左雄之流譽東京。韋賢之
飛英西漢。不之尚也。其年副太尉趙國公撿校山陵鹵簿。
事畢。蒙進爵為公。食邑一千戶。賜物五百段。(闕二十六字)以贊
時雍(闕一字)侍(闕二字)中書令(闕四字)載筆西省。司八柄以奉綸
言。負璽左曹。託七車以對明詔。獻替旒扆。損益機斷。雖渭
浦兆叶周。傅陰夢感殷。(闕三字)方(闕十八字)事(闕九字)纓玉裕曳(闕
二字)絧樓漢室將次[:#AS-9C71:●]比肩。晉朝與孝伯方駕。心敦淡泊。
志尚清虛。固讓機權。願歸閒逸。既而承華肇建。望苑初開。
審喻藉以正人。調護資於(闕二十字)男食邑三百戶。授尚舍直
長。賜物八百段。昔桓榮碩儒。離經於副主。臣(闕一字)通識。訓
從於儲君。故以德茂曩賢。名高往哲者也。而東流難止。西
景易沈。未登千月之期。奄切九(闕一字)之(闕一字)以顯慶元年
歲次(闕三字)月癸巳朔三日乙未。薨於(闕一字)陽里第。春秋六
十有一。哀感宸極。痛結儲闈。閭里於是興嗟。簪裾為之揮
涕。
輿駕於龍門舉哀。詔祕書監駙馬都尉長孫沖職方郎中
溫(闕六字)州都督開府儀同三司(闕十一字)陪葬昭陵。鼓吹往還。(
闕一字)事葬事官給。務從優厚。仍令兼司農卿長孫知人監
護。太府少卿韋思齊為副。又令中書侍郎李義府持節弔
祭。皇太子則(闕五字)仍令(闕五字)韋(闕一字)率更令蕭鈞致祭。太
常考行。諡曰昭公。禮也。以其年十月壬辰朔十八日已酉。
窆於昭陵之南安鄉平美里。惟公降辰昴之秀氣。稟嶽瀆
之精靈。鬱鬱材聳棟梁。汪汪量澄江海。(闕六字)登(闕七字)乃(闕
五字)博窮開闢。洙(闕一字)之教聿興。藻軼翰林。睢渙之文斯
著。懷仁履信。蘊德居貞。為衣冠之表綴。實朝倫之規矩。自
隨風不競。海縣分崩。三戶興滅秦之師。八百起兦殷之眾。
人(闕三字)之(闕一字)家(闕五字)太宗膺赤(闕一字)之符。殄綠林之(闕
一字)再安地紀。重正天綱。公(闕一字)日月之暉。獻戡翦之略。
茂勳斯建。神算遠聞。吐納赤墀。對揚流譽。侍衞丹扆。巡警
有聲。建節榆關。塵清柳室。張旃鹿塞。霧布狼山。(闕一字)銀(闕
二字)朝(闕十四字)戶求才。方令君之舉(闕一字)開門接士。(闕三字)之
待賢。散金恤窮。指囷濟物。王孫慙其好施。子敬愧其輕財。
博識古今。超晉朝之武庫。決勝樽俎。冠秦官之智囊。見(闕
一字)之(闕二)
(字)勞馬援之誡。聞人之善。(闕二字)曹邱之(闕十二字)多(闕三字)禾
足儔。崇荀孟儒雅之風。鄙申商文峻之法。可謂廊廟之[:#AS-9061:⿰王褱]
寶。朝序之宗從者焉。而眉壽莫終。麥邱之祝遂爽。日制未
及。(闕二字)之(闕一字)無(闕一字)便(闕二十六字)太子通事舍人(闕一字)業
等。哀[:#AS-8563:⿰⺯⿸厂⿱田坴]罔極。痛切天經。至性盡追遠之心。孝德究慎終之
道。恐桑田變海。深谷為陵。懿範不傳。徽猷永沒。所以勒茲
三(闕一字)繼公之遐蹤。(闕二十八字)乃為銘曰。
儀天曾構。控地長源。大庭誕祉。尚父開藩。賦超雅頌。論擬
文言。家傳積善。世德高門。(其一)辰象降精。挺生(闕二十一字)略括
囊文史。(其二)隨政道銷。運終天祿。戲亭軍喪。漢濱舟覆。日(闕
一字)狐鳴。星兦鬼哭。懷生擇主。元天改卜。(其三)聖人有作。乘
時定亂。負鼎經啟。托劍匡贊。屢獻嘉謀。謺(闕十其闕七一
字四字)防(闕一字)光(闕六字)
[:#AS-FBEF:●]
[:#AS-FE53:●]
[:#AS-FBEE:●](一[:#AS-FBEC:●]山)[:#AS-FBF0:●]戈玉塞。杖節銅
梁。(闕一字)流典客。聲高奉常。(其五)八屯警衞。六官述職。龍池鼓
鱗。鳳條矯翼。子房審喻。長輿亮直。儼若朝典。隱如敵國。(其
闕一六字)機(闕三其闕二十字七字)畢陌陣列原阡(闕一字)窗遽(闕一字)金
字方鑴。佳城照日。宰樹籠煙。玉棺永閟。寶劍空懸。(下闕)
唐故太常卿上柱國汾陰獻公薛府君碑
蓋(闕)陟茂(闕)勳高方(闕)構而俯(闕)雅俗(闕)吏部侍(闕)深八(
闕)之(闕)舉以孝廉(闕一字)而不就。雖翹車結軫。(闕一字)鴈(闕一
字)㣥(闕二字)之(闕)之故事及(闕一字)茂陵之舊章。莫不討本尋
原。探賾索隱。(闕)其謀乃迎公太夫人(闕一字)氏置乎城內。公(
闕一字)在繈褓(闕)陳平餘智(闕一字)背項之謀許(闕一字)見機(闕
一字)歸(闕一字)之(闕)之賓太沖(闕一字)其(闕五字)其多藝(闕)兼陜
東道(闕)籌(闕)晉(闕)焉(闕三字)充功(闕)用(闕)成(闕一字)德祖(闕五
字)薛氏之後代(闕)城飲至敘勳(闕一字)上柱國汾陽縣男。食
邑三百戶。(闕)邪佞者多。忠愕者少。臣無君不立。君無臣何
以得安。(闕)恩旨特隆。以旌鯁直。昔皋陶之對虞舜。致(闕)嘉
賓於東閣。參愛客於西園。既接(闕)疇昔(闕一字)弟孫之(闕)太
宗與公(闕五字)敬書(闕二字)與卿(闕)若為存養。知卿叔姪之情。(
闕五字)加安(闕)於記錄暨繼明(闕)夢君儀範。傷悼特深。旦敕
所司。賜以粟帛。(闕)之(闕一字)鍵對逸簡於嵩岳多(闕二字)於(闕)
戎馬交馳飛魯連之箭(闕三字)起草(闕二字)之書(闕)之功豈謂
拂日曉枝。倏墜千尋之幹。(闕一字)天峻岳。(闕一字)頹萬仞之峰。(
闕)昭陵儀仗送至墓所往還(闕)葬(闕)山移(闕)鼎(闕)夜(闕)
