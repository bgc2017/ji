欽定全唐文卷九百八十九
闕名(三十)
彌勒像碑
蓋聞至理元微。起夫言象之(闕一字)真為眇邈。(闕二字)希夷之(
闕一字)而能仁降跡。隨緣利現。紫狀西誕。則珠星奄輝。白象
東馳。則金人入夢。是(闕一字)三乘之軌齊騖。八正之門洞啟。
日用之益。可略言焉。自(闕二字)三千之前。道光汲引。塔盈八
萬之後。歸(闕一字)寂(闕二字)夫(闕二字)難遇(闕三字)針人心易遷。同
茲斵石。何則。釋迦現於既往。仰企踵而不追。彌勒降於將
來。俯翹足而難俟。居前後而成鄣。惟進退而莫(闕一字)言念
沉淪。喟然嘆息。乃與同志百餘人等。上願皇基永固。配穹
天而垂拱。下使幽塗載曉。趨彼岸而(闕一字)昇。遂於茲嶺。敬
造彌勒像龕一所。地聳雙闕。壁映千尋。前泝清流。却倚重
岫。縈帶(闕一字)薄。密邇京華。似耆山之接王城。給園之依衛
國也。既資勝地。又屬神工。疏鑿彫鐫。備盡微妙。以大唐貞
觀二十二年四月八日。莊嚴斯畢。於(闕一字)尊儀始著。似降
兜率之宮。妙相初成。若在菩提之樹。白毫月照。紺髮煙凝。
蓮目疑動。菓脣似說。其有禮(闕二字)足瞻仰尊顏者。莫不肅
然毛竪。豁爾心開。實釋梵所歸依。龍天(闕一字)衛護。彼丹青
徒煥。旋見銷毀。金玉雖珍。易以零落。豈若因山成固。同乾
坤之可久。刊石為貞。何陵谷之能貿。於是勒銘龕(闕一字)式
纘靈儀。其詞曰。
真如眇眇。正覺巍巍。四宏動念。八相流輝。鹿園闡法。鶴樹
拂衣。十方三世。異軫同歸。(其一闕一字)歟逸多。正真道備。踵彼
遐武。補茲佛位。兜率降神。閻浮廣利。淨土(闕一字)啟。(闕一字)門
罔閟。(其二)思覩聖容。龕茲巖曲。既彫既就。將起將䠱。釋梵冥
感。靈祇幽屬。似會龍華。如遊雞足。(其三)丹巘重疊。清川滉瀁。
松桂灌叢。聖仙來往。影留怖鴿。手威狂象。妙包湛然。歷劫
瞻仰。(其四)
唐大德寺造像并建彌勒閣碑
(闕十七字)於(闕四字)山於紫(闕二十四字)劫齡越恒河(闕八字)元風廣
被。俱昇三(闕一字)之(闕二字)妙難闉(闕一字)重雲而不(闕三字)陸念
淨於心田。(闕四字)五乘調於意樹。崇遵正覺。鑒照不周。(闕二
字)之(闕二字)靈未盡(闕三字)海動(闕一字)無常明陰洞陽。空窮其
數。廣門杳(闕三字)其(闕一字)聖道幽元。不悉其旨。舉(闕一字)無上
抑神無下。彌於宇宙。攝以毫(闕四字)淑芥(闕一字)難巧拂石屢
盡。墨
海無(闕一字)照玉燭而轉金輪。散堯雲而(闕二字)日。(闕四字)濟(闕
一字)三(闕二字)法宣陽獎延拾地云以大德寺者。荊河之(闕
二字)也。上嶔嵒逼漢。下幽邃窅蒙。左則金臺寶闕。右則岡
嶭山[:#AS-FBEC:●]阜山[:#AS-FBEC:●]弓[:#AS-94D9:⿱山隆]。前上洛(闕二字)同涓定鼎洪流。其後盟
津達於晉閾。徘徊盤鬱。五臺陸府山[:#AS-FBEC:●]
[:#AS-FEE2:●]扃三山(闕一字)州山[:#AS-FBEC:●]
[:#AS-FEE2:●]過外(闕一字)倍尸[:#AS-FBEE:●]
[:#AS-FBF9:●]靈念熊耳魚[:#AS-FBED:●]聖鱗。獻
書進圖。入匪賦贛。咸貴納稅。纖美(闕一字)謌(闕一字)產西詩菜
菲自[:#AS-FBEC:●]大[:#AS-FBEC:●]
[:#AS-FEB8:●]廌既殷。皇家鹿[:#AS-FBED:●]止。萬
代神基。明堂鈿鈺。雖非拔濟(闕一字)預孤園未(闕一字)舍衛香
城。豈非闍峯雪岫者歟。荊元魏帝規矩(闕一字)尼霸(闕一字)隆
邦禎祥。表於慈父。占[:#AS-FBEC:●]龍威珤帳。妙處雲天。瑞膺明靈。揮
巖刊塔。(闕一字)為大德寺也。皇儀數改。帝業頻移。行[:#AS-FBEE:●]怱遇
逋周。旹逢價道。虧尊廢像。遂斷香路於西方。滯遊魂於淨
土。因以釋斆陵遲。神香頗及。珮形殊影。獨處堂門[:#AS-FBEE:●]無。菩
薩真人。闐夜橑落。懟金顏於麓埜。幽玉面於摧龕。聖德深
明。舉淹留於金(闕一字)大帝乘旹出震。思徹九圍。遠眺昏窅。
親觀隱歿。撲炬燎於邪烽。檝㣥迷於苦海。頻奉明詔。重令
修緝。復崇前號。度尼五等。並早辭百兩。夙契三乘。燔香翦
綵。發曇花之志。無常無我。法印尊儀。戒行不虧。陸(闕一字)無
累。復有法子清信(闕二字)劉仁則廿
六人等。幼(闕一字)貞敏。宿悟三空。(闕一字)敬(闕一字)情。先苞肆忍。
絲中白縷。食內櫾飡。禪營寶塔。特造僧房。(闕一字)待布金。徘
徊(闕一字)就。鴻鐘廢而還擊。聲徹九天。清唄(闕二字)再稱。聞於(
闕一字)地。今建石碑像壹軀。金容毫目。出界無雙。玉面蓯蓉。
拾方俙有。聞名合掌。(闕一字)幼諐除。見影低頭。恒(闕一字)辠滅。
復營彌勒閣壹所。金鈴寶鐸。和天樂而鑑鏘。妙(闕二字)花。齊
綺雲而合雨[:#AS-FBEC:●]采。闢大千山[:#AS-FBEC:●]
[:#AS-FEE2:●]路。渡彼岸津梁。聖斆而
復全。蒼生辠而還福。(闕一字)舟待楫。竟無越海山[:#AS-FBEC:●]
[:#AS-FEE2:●]功。[:#AS-82F9:⿰罇]滿衢中。安知挹(闕
一字)伏(闕一字)而皇上宏資福垂拱而莅捌荒。德被黔黎。斂
袵而(闕二字)國恩(闕一字)巧骨。石室歸仁。澤及蜎虫[:#AS-FBED:●]非。金(闕
一字)流偈。法相常住。齊三光(闕四字)皇福臻同。(闕二字)山[:#AS-FBEC:●]
[:#AS-FEE2:●]固再申斯句。刊勒茲銘。
輒以輊(闕一字)聊興掬(闕三字)智劍(闕三字)鋒(闕二字)金鋋能摧怨[:#AS-FE45:●
]
[:#AS-FBEC:●]弓門[:#AS-FBEE:●]無臨大穀[:#AS-FEFD:●]
[:#AS-FBED:●]零覩遊(闕一字)礎瞻玟(闕
三字)鶴舞文(闕五字)慈門宏勝業於神州。設夔功於赤縣。今
迺鐫(闕三字)鏤石尋(闕一字)繼釋祖山[:#AS-FBEC:●]
[:#AS-FEE2:●]遺風嗣金文山[:#AS-FBEC:●]
[:#AS-FEE2:●]祕碣。恐塵飛汫海。桑出
波中。讚(闕三字)難窮。歎慧風而靡絕。翹心渴仰。願奉神光。普
照無邊。咸歸妙旨。(闕四字)
(闕一字)雄慈父。靈儀頗識。說法有功。論義智力。入斷五慾。
出
降六賊。(闕四字)破魔軍息。(其一)新構雲閣。鯨棟鯢虹。丹梁綠綺。
宿鳳棲龍。觀如見鶴。(闕二字)真空波行論法。沼語驚鴻。(其二)四
蛇迅速。烏飛兔散。火宅非固。諸子為難。金鼓既韻。方超彼
岸。(闕一字)等修謹。常遵誦讚。(其三)東流頗息。西(闕一字)難追。去來
無礙。四運相隨。天長地久。釋廟逶迤。金璽常固。寶(闕一字)無
虧。(其四闕一字)宮月殿。青紫丹墀。左連帝闕。右(闕一字)王畿。峩峩
妙德。供養巍巍。常遵福地。(闕一字)共歸依。(其五)
大龍泉寺碑
昔軒轅之臺。表於大荒之野。靈光之殿。存乎曲阜之鄉。然
皆起滅不停。苦空無我。遺風餘跡。尚或可觀。况佛剎淨居。
金剛福地。百靈之所翊衛。萬善之所扶持。宜其踰億劫以
永存。歷三災而彌固者也。龍泉寺者。晉咸康二年縣民王
陽及虞宏實等之所建立。二人以宿植之良因。修未來之
勝果。爰捨淨財。興斯福事。雖宏壯未極。而嚴淨有餘。其地
勢則憑峻嶺以為墉。縈長江其如帶。乃於形勝之所。式建
方墳。背巘面流。亭然孤立。譬崑峯之望坳澤。若圓嶠之汎。
滄溟。棲真之致。莫與為儔。道場之建。於茲二百年矣。值梁
室板蕩。大盜潛移。四海沸騰。九夷交亂。其壯騎之所憑陵。
戎馬之所轥轢。燎原薙草。邑無遺噍。玉堂金穴。餘構莫存。
甲第高門。尺椽皆盡。浙河之左。尤鍾其獘。於時禹川殷阜。
舉袂成帷。雲棟繡櫺。雕甍綺閣。皆夷漫滌蕩。萬不一存。潤
屋為墟。曝骸如莽。家靡餘爨。路無行跡。唯此伽藍。嶷然不
動。清梵夜響。和鈴旦揚。行人宴嘿。風塵無警。或有履鋒介
士。彎弧劍客。莫不釋戈免冑。望崖頂禮。豈非慈善幽贊。功
德冥符。能伏獯戎。善和怨適。斯固三寶之力。不可思議。但
自創立以來。多歷年所。時經理亂。道或汚隆。冬室夏堂。亟
多頹毀。禪思或擾。分衛罕周。乃有清信士女若干人。咸撤
布帛。隨時喜捨。步影揵搥。資待無缺。有仁祠焉。有淨衆焉。
藉四部之護持。起十方之迴向。低頭合掌。並趣菩提。彈指
散花。皆成立[:#AS-FBED:●]少道。然佛法難逢。人身易失。傳火交謝。念
念不留。閱水成川。滔滔莫反。寧可宴安巢幕。甘寢積薪。沉
溺蓋纏。不求解脫。實宜共出愛網。仝護法城。修福不捐。至
誠必感。大悲汲引。義非虛說。庶憑願力。俱證道場。是用鏤
之金石。咸題姓字。貽諸不朽。乃作銘曰。
正教既隱。像法斯備。柰苑祇林。香城金地。鳥跋連屬。雞飛
相次。像設閑安。斯為佛事。乃建靈塔。傃江之泳。棟宇既修。
雕龕斯整。負岩面壑。棲雲倒景。澹爾智流。嶷焉仁靖。方丈
淨室。四柱寶臺。運遷時謝。日往月來。桂棟或朽。蘭橑將摧。
珠幡掩色。寶網凝埃。篤矣清信。共宏利益。或捨衣裘。咸傾
粟帛。造新葺故。呈材獻石。地擬金繩。供同香積。世諦虛假。
色相非真。棲託毒樹。迴環苦輪。惟我淨域。出要良津。勝業
可久。暉光日新。
信法寺真容像碑
蓋聞日月星辰著明也。可以用土圭而度之。陰陽風雨其
氣也。可以陳灰琯而察之。此皆不越尋常之境。並歸生死
之途。而猶八卦敘之而(闕三字)識之能識。生則不滅。實即空
而有空。法本不然。藏諸用而沖用。故前佛後佛。廣開四諦
之門。全身示身。便起三伊之相。入波羅之國即(闕五字)而頂
禮。獼猴水上。導七淨之遙波。雞足山中。開五乘之出路。祥
禽聞梵。便生忉利之天。旅鴈聆音。自上拘尸之塔。豈不法
王廣濟衆(闕六字)德周於砂界。若鳧鐘之待物。巨細飛聲。像
鸞鏡之高懸。方圓盡具。故得去之不去。來之不來。剖芥子
而納山河。引蓮花而(闕十字)寺者隋開皇三年之所立也。既
而上圖景宿。天文當畢昴之閒。下析物土。地理是唐虞之
國。前通廣劇。邯鄲跕屣之郊。後控(闕十三字)亹積香鑪之烟。鴛
水南流。滔滔注祥河之浪。信陰陽之交會。實賢聖之泉藪。
於是憑爽塏。建招提。布金繩。求水臬。瞻(闕一字)揆(闕十字)山之
梵橫步檐之四注。俯視雲霞。立[:#AS-FBED:●]寺高閣之百重。上臨(闕
一字)雨。離房別殿。玉璫與鳳剎相輝。複霤重階。珠綴共龜
鋪交暎。五衢(闕九字)漢神龕百鏡。似若天成。玉樓千柱。還疑
地涌。豈獨須彌山上。坐觀波若之臺。舍衛城中。行列祇陀
之樹。故有巢禽宿德。飧(闕十字)天下交喪。芒芒率土。俱勞烽
火之憂。懍懍懷生。並入刀兵之劫。而白波之衆。遊定水而
吞砂。黃巾之黨。入禪林而召雨。暨(闕十字)無思不服。諸侯八
百。會牧野而前歌。列士三千。歷商郊而後舞。渠魁既翦。即
收雷電之威。日月貞明。連敷雲雨之澤。粵在(闕十字)規造化
上棟下宇。直放乾坤。芳菓竹林。還如天竺之國。碧題銀牓。
即同王舍之城。而冷暖池邊。乘杯可度。菩薩樹下。了義安(
闕九字)大周革命。卷懷前古。聖德高於望雲。神化通於煉石。
明堂端委。朝萬國而受圖書。卑室居尊。走百蠻而奉琛幣。
清風入律。瑞(闕九字)美矣演淳化於無邊。唐哉皇哉。揚至誠
於有頂。景福既集。濟塗炭於炎崑。惠澤傍羅。拯飛沉於苦
海。爰有
像主柱國張黑刀(闕九字)之名山東擅終軍之妙。或祥鳩襲
慶。祖德攸傳。飛燕入懷。象賢無墜。王夷甫之瑤林瓊樹。自
是孫謀。嵇叔夜之龍章鳳姿。斯為錫允。(闕六字)明珠並入檀
那之施。江妃雜珮。咸從衆妙之門。遂以長壽二年一月五
日。乃於舍利塔中敬造尊容像一鋪。并諸夾侍菩薩。總有
一十(闕五字)交輝八十種好。紺髮與青蓮競色。金容聚日。疑
漢夢之霄通。瑞影含(闕一字)動周王之夜鑒。五百羅漢。爭持
貝葉之文。八萬國王。自奉銀棺(闕五字)開一切攝醉象於初
心。紹隆三寶。屏炎龍於弱歲。尼連禪河側。不動不傾。賓波
羅窟邊。惟寂惟寞。至於貫花舉葉之(闕一字)奧義攸歸。九部(
闕六字)說示說還成有說之宗。非想非名。盡入名言之義。高
懸法鏡。遍三界而歸依。器綜寫瓶。在十方而迴向。愛河之
內。即遇導師。業霧之(闕七字)餘慶得祥鱣之美。重規疊矩。乘
朱軒者十人。積德累能。為公卿者四代。龐士元之展驥。未
遂良衷。陳仲舉之題輿。空然見(闕一字)邑(闕一字)寇(闕六字)譽於
家庭。訓人標上德之容。利物盡中和之器。俯臨小邑。即動
絃歌。未展高材。寧悲下調。花飛一縣。掞潘岳之文詞。菊泛
三清。(闕八字)海人也寵冠天齊。名飛富縣。公侯必復。竟從飛
鳳之徵。禮讓有餘。俯[:#AS-8949:⿱廾]盧龍之賞。懷仲弓之道德。珠玉相
輝。蘊元禮之風流。(闕九字)人宏廉眘之風。接士盡留連之契。
員外丞張大亮。南陽人也。金鉤錫祚。石印延祥。磊硌為梁
棟之材。魁梧抱文儒之器。清輝(闕九字)三君平陽疎紫氣之
徵。汾浦得黃雲之寶。員外主簿張仁觀。南陽西鄂人也。天
縱多奇。地靈標慶。管公明之文學。盛德猶(闕十字)非性極閒
明。郭子元之事無疑滯。情存夙夜。崔亭伯之職在拾遺。尉
沈令珪。吳興人也。風雲逸氣。鸞鶴奇姿。盛門閥於江(闕十
字)儀韶亮博聞強記。俯地芥而無遺。遊藝多材。仰天官而
可代。員外尉李楚璧。趙郡人也。才為代出。器實非常。令德
相承。(闕十一字)的凡厥寮友。賞極烟霞。既防患而洗心。佇良因
而植操。依希勝果。在名利而不渝。齋戒道場。出樊籠而獨
秀。恤隱求(闕十二字)而愛郝知運卅五人等。燕趙奇士。珪璋令
望。才子有八。非唯里號高陽。讀書萬卷。豈直門稱通德。理
既窮於性相。實(闕十二字)之尚擁遂乃宏宣誓願。爭趨福業。驪
珠鵲玉。並入祇園。鳳粟鳧緍。咸從柰苑。敬依多寶而立豐
碑。逸須達而均芳冠。(闕十二字)超十號觀其地也。列(闕一字)之遺
塵。語其產焉。先王之桑梓。壯麗侔於魯殿。締構擬於周堂。
豈
可使寶塔棲霞。遂沉吟而不讚。(闕十字)少女之詞。楊德祖有
銘於絕妙。賈逵金字。山如礪而猶存。呂望昆吾。海成田而
不昧。其詞曰。
道本無象。法亦難名。神功罕測。妙力潛營。出入空界。周流
化城。即色是色。非形示形。(其一)遊彼獨園。超然喜捨。教行震
旦。言從兌野。頂巢飛鳥。(闕十二字其二闕十四字)遠度白毫超相。青蓮
引步。八正之門。三乘之路。(其三)芒芒沙界。蠢蠢籠樊。積塵為
岳。集愛成源。猶驚意馬。未靜心猿。遽勞[:#AS-8563:⿰⺯⿸厂⿱田坴]累。溺想(闕一字)言。(
其四)大周造(闕二十五字)解慍薰風。(其五)爰有信士。衣冠令冑。楚
國先賢。陳留耆舊。烟霞滌想。芝蘭挺秀。一代名德。十方領
袖。(其六)靈鵲山東。祥鴛水北。不近不遠。是廓是(闕十七字)池蓮垂
葉。梁梅吐花。風吟寶鐸。地布金砂。飛甍轉鳳。(闕一字)草鳴䴥。(
其八)劫灰難住。嵐風易滅。(闕一字)盡城空。桑生海竭。用旌元
礎。庶揚洪烈。天(闕一字)地(闕)而不渝雲(闕)
李弼徽造像碑
若夫溫席扇枕。養性之道存焉。塗車芻靈。送終之儀見矣。
然未能棺中說法。置親於忉利之宮。地下乘杯。救母於阿
鼻之獄。名言之所不測。報應之所潛通。唯我大雄。(闕一字)斯
普濟。金鄉縣垤溝村李弼徽。孝心而至。純德穴[:#AS-FBEC:●]俱符。追
惟顧復之恩。願假菩提之力。謹為亡考見存母鐫碑像一
龕。(闕二)字踴出。石(闕四字)光吐而世界(闕四字)而魔波伏。以斯功
德。(闕一字)報劬(闕一字)惟願五濁恒清。三災不染。乘斯寶筏。迥
入禪河。因彼(闕一字)輪。遐超火宅。上沾有頂。下漏無垠。俱就
福田。咸昇彼岸。以大周長安二年歲次壬寅十一月甲子
朔十五日戊寅。其功方就。託此(闕一字)因。為聖神皇帝。下為
含(闕一字)俱登出覺。銘曰。
孝子不匱。菩薩(闕一字)生以斯法忍(闕一字)護慈(下闕)
太清觀碑
大唐沂州(闕)粵以仙圖寂寞。(闕)規玉府將成不滓之(闕)教
淪骨法(闕一字)無觸石之期。慾火起炎崐之焰。其後馬鳴龍(
闕)葉之(闕一字)言摩騰法蘭傳貫花之寶偈。爰有清信仕顏
文資廿餘(闕)等並兒隣松男慈兒三人。居郡瑯琊兄文枋
陸(闕二字)鯉躍孝悌(闕)義(闕一字)鄉孔子龍蹲禮樂詩書之國。
共成勝業。載結良緣。捨難捨(闕)成未成之業。(闕一字)於英固
之力。聖水之際。奉為皇帝師僧父母。敬造老子三尊。一(闕
一字)刊(闕一字)以畢莊嚴乃成。僉(闕)以蜀(闕一字)唐德(闕一字)有(
闕一)
(字)施真宗(闕一字)勒鄭(闕一字)理(闕二字)旋法力式旌其事(闕)
乃作銘曰。
(闕三字)下雞足巖(闕一字)三尊既立。勝業橫開。斜臨(闕)鳴花
過秋蜂(闕三字)斯畢妙福長該。(闕一字)我功德(闕一字)我能(闕一
字)業超十(闕)三天唯則(闕一字)空(闕一字)盡劫未灰燃庶瓊碑(
闕)金(闕二字)
大唐衞州新鄉縣臨清驛造彌勒像碑
原夫贍部神州。薩訶妙境。代應賢劫。成芥子而滿由旬。時
現聖雄。喻曇花而實希有。騰妙雲而潤三卉。就微塵數之
人天。振法鼓而揚一音。徹恒沙量之佛土。惜哉彼王舍城
內。或不見不聞。喜夫我皇唐國中。得總持總集。玉毫金彩。
具真儀而畢歸。華簡花編。窮祕藏而咸造。仍使梵宮妙智。
變現宰官。帝室仙苗。化成藩牧。有正議大夫行衞州別駕
李諱(闕一字)溫。地靈天系。應半千而獨高。玉樹瓊枝。紹得一
而孤秀。器侔台鉉。德並阿衡。化勝解刀。勢逾展驥。壓黃河
北岸。欲千里浮清。鎮太行東隅。使百城安肅。行君子之道。
四聖論克從。用養人之德。三賢謨勿爽。觀好以悅。若流杜
母之慈。矜孤愍窮。如遺邵父之愛。縣令朝請大夫韋諱允。
衝斗奇光。早聞博識。連城重價。速就明時。斷錯節而奸盜
除。製文錦而儒雅服。潘河陽之詞采。著述在於多閒。姜灌
壇之嚴(闕一字)疾暴避於他境。不下堂而人自理。豈獨宓齊。
飭高國而祥欲棲。不孤王阜。縣尉宣德郎盧節。明如冰鏡。
直類絲繩。諤諤當官。賢於(闕一字)舍。誾誾理事。果似仲由。妙
稱比乎終童。可畏甚乎顏子。咸以歷任共於惟衞。應授疾
於星奔。州縣帶於康莊。晨夕佇於天命。於茲述職。不易其
人。非夫富贍若山。智慧如海。孰能預於斯矣。然驛長孫璧
者。周文王之苗。衞上卿之允。漢司農寶。魏侍中資。或(闕一
字)守太原。或受封安定。門風不變。舞松柏而增清。代德相
資。歌鳳凰而轉盛。丕祖德。嚴考禮。父慈子孝。積善揚名。衞
荊之富美可儔。鄭莊之迎賓足擬。屬開元運載。區宇廓清。
九隅未降之天。十洲無記之地。咸來貢篚。競湊厥途。豈唯
南馳蒼梧。北走紫塞。驎駒驥子。負琛賮而元黃。逐日追風。
觸(闕二字)而委斃。助國之寶。飛天之種。吳欲諸侯之葬。燕以
千金之市。可不惜乎。璧祖母恒農楊氏。出四代五公之門。
乘採蘂報環之福。春秋八十四。策桃花而若飛。座客(闕一
字)千餘。泛竹葉而常滿。以禮為國。足揚於國風。以貞利家。
已殷
於家道。扶人有惠。樹提伽之業成。發心用慈。優波離之念
重。誓告諸佛。願及庶官。齊十力而救拔四生。息三毒而哀
矜五苦。遂得赭白成(闕二字)祥花之飛滿驛中。紫騮應歌。如
綵雲之奔流櫪上。誓願斯果。功德是崇。敬造彌陀一區。并
以菩薩兩侍。琢之以碧玉。嶷若寶山之拔來。飾之以黃金。
渙似蓮河之湧出。韋堤希悲感。在昔雖遙。舍利弗喜懽。(闕
三字)覩妙相縱小。神力不輕。樹千萬里之路旁。使百億衆
之偕見。下拜稽顙。罪滅無餘。右繞至心。(闕三字)限庶夫天長
地久。植善之行恒流。海變田移。種德之名無朽。其詞曰。
惟唐累慶。輔國多賢。分枝蔭衛。別駕安蕃。六條代布。三德
日宣。出身明白。就道幽元。(其一)儒門令問。貴代貽芳。出從京
兆。作宰新鄉。鳴絃有序。製錦無傷。依仁撫俗。詠德斯彰。(其
二)孫家慈母。族本恒農。春秋欲暮。聽覽仍聰。三堂禮異。四
海賓同。玉杯常滿。綺座無空。(其三)有尉盧君。其若生知。黃陂
萬頃。郄桂一枝。行仁火速。為國星馳。當官有效。處事無(闕
一字其四)至美孫家。善資軍國。造彌陀像。願威神力。天地常
清。干戈永息。劫石恐消。豐碑乃勒。(其五)
本願寺舍利塔碑
宇宙之外。有聖人焉。乘時而來。知變而逝。道不可以終喪。
故授之以像。是以聖人之體見乎舍利。聖人之容見乎廟。
聖人之尊嚴見於塔。三者廣大悉備。聖人之化業存矣。曰
鹿泉信士畢瑜張成。道心之攉焉者也。歸戒是與。聲塵若[:#AS-8949:⿱廾
]。高尚淨名之事。欽惟睿覺之風。悉心勵行。屬意遐遠。乃
聚其族而令其家曰。金玉朿帛。吾知之矣。適足以馳慮喪
神。不可以經綸界劫。吾將底崇妙事。丕建靈塔。百歲之後。
良無閒然。爾其念哉。於是子孫咸跪悅敬諾。乃謀奧勝。卜
華敞。周爰咨度。遂定於本願之伽藍焉。既其徇名山。採貞
石。肅志潔慮。以精以析。旬有五日。果獲真美。暉山韞玉。渥
靈含潤。既蹶既發。粲然可觀。軸而推之。雷奔谷響。千唱百
和。不植地而致焉。乃鑿(闕一字)璞之(闕二字)而礱之。濁澤精密。
不瑕不磷。審高下。明廣輪。疊而成階。積以曾峻。崨嶫峯起。
嵯峩山盤。周際脗合。閒不容髮。儼若地湧。鬱猶渾成。巋哉
實荒劫之宏鎮也。初真策之設也。思厥舍利。罔知所請。乃
誠克念。匪皇底寧。斯無所有送釋惠起所致者。廿有四粒
以屬焉。既獲厥心。豁若符契。非夫靈聖默運。其孰能與於
此乎。乃考彝範。本元儀。黃金其棺。白銀其槨。周以石篋。襯
以琉璃。香物萬選。名花數百。既散既屬。封之掩之。堅林之
事。宛然斯在。令范陽盧公字從運。夫人滎陽鄭氏。慨大師
之永往。仰勝會而興懷。雨泣輸誠。大捨服翫。士女千萬。徘
徊獻心。延慕金容。覬全身而樹多福者。信亦繁矣。因斯而
觀。則耳目之外。界趣之中。密逾周旋。崇禧致遠者。又惡可
得其源倪哉。(闕三字)四博鑿華龕。製金容。廣良業。厥有砥信。
昌言左右。維南有佛。實維慈氏。畢公所立。崇願將來。冀其
下生。北面而事。爰有淨邑長老王(闕三字)五十二人。欽若神
界。洗心安養。清修其本。式建彌陀。乃西其居。以正厥位。太
原胡仙經彌勒於北。所以發其蒙也。高尼明惠設能仁於
東。所以昭其本也。四子各以其志。競心方面。雕粹渥飾。有
休有倫。底綏四方。奸魔自喪。蕩蕩幻境。居然化淳。嗟乎。不
覩於茲。安知天地大寶之所在也。先是故寺主振法師。故
都維那知愻法師。桑門之道勝也。寺主僧希名。都維那僧
惠仙。上坐僧惠超。威儀僧道光法師。僧智秀律師。(闕一字)道
瑗律師。僧湛寂。前上坐頭陀僧道解。乃起合寺諸釋鄉城
長幼及篤信麴客良等。為國建釋迦石像於北殿。其高二
丈有八尺。開鑿啟發。其功甚廣。亦既構立。崇崇嶷然。煥乎
金光。寂矣神峙。紺目海視。玉豪山轉。眾美繁衍。熊熊鏡天。[:#AS-9061:⿰王褱
]壯偉麗。城巾所絕。左藥王。右藥王。其高廿有五尺。二者
蓋前丞王務光張成之所造也。渥彩曜靈。光相暉炳。峩峩
抑抑。信生人之真救焉。夫惟王公。博孝之君子也。母氏聖
善。卒於茲邑。銜恤在疚。莫知所從。以為俎豆牲牢。不足以
光贊營魄。乃樹斯妙業。以展寒泉之心。相此則寶林德水
之必然也。自有唐開元八年繕理畢。經始於今廿有五載。
是時碑既未備。而振愻俱歿。王公又徙職於壽陽。法門智
秀。有恒其德。仰茲廣業。追惟聚散。恐歲月浸遠。元由蔑聞。
越九年作噩歲春仲望。乃與前塔合而為頌。宣之豐石。以
存萬古。其詞曰。
巋哉靈塔。既(闕一字)其崇。舍利內德。光輝外融。四德既位。萬
德咸豐。作鎮荒劫。皇哉覺風。崒彼曾廟。有靈其嶷。擢擢皇
皇。紫金維色。法雲亞聖。左右翼翼。既清昏波。與時偕極。真
源淳淳。合變而身。矧茲像設。又倍遺塵。不有轍迹。孰知所
臻。勒銘金石。作鎮天人。
紀哥舒翰功績碑
(闕)皇之德施化侔天地。經綸象雲雷。日月所臨之(闕)遠(
闕)
也憬(闕二字)夏其惟犬戎。聚落猖狂。保聚山谷。故聖王之(闕)
則懷(闕)舊章特申約言。載錫姻好。(闕)明德(闕)也潛通約而
反閒(闕)軍士(闕)未加(闕)乃親(闕)敗謀(闕)大(闕)水(闕)德(闕二
字)叛(闕)舉而定(闕)也武有七德。今則過之。而頌聲無聞。何
以(闕)聖策謀從(闕)頌曰。(闕)
