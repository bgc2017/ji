欽定全唐文卷四百三十三
張志和
志和字子同。婺州金華人。始名龜齡。擢明經。以策干肅宗。
特見賞重。待詔翰林。授金吾衞錄事參軍。賜今名。後以親
老不仕。居江湖。自稱烟波釣叟。
鸑鷟
造化之初。九天相競。風之飄風[:#AS-FBEE:●]胃然曰。虎[:#AS-FBED:●]風虎[:#AS-FBED:●]風
乎之飍飍乎而。颼颼乎之飂飂乎而。扇鴻濛而么飉㕭嘐。
鼓谷[:#AS-FBED:●]臯谷[:#AS-FBED:●]牢而悲咤風[:#AS-FBEE:●]戊風[:#AS-FBEE:●]高。蹶石拔木。蹙浪
奔濤。其孰能大乎吾之大乎而。雲之氣騰然曰。翕乎忽乎
之滅沒乎者。⺡[:#AS-FBED:●]逢浡烟熅之蓊鬱乎者。蒙乎昧乎之昏
晦乎者。靉靆黭黮之雨[:#AS-FBEC:●]甚䨴乎者。翳海吞山。遏日漫天。
其孰能大乎吾之大乎者。雷之聲填然曰。諜轟轟乎轢轢。
忽犖犖乎虩虩。石[:#AS-FBED:●]殷輪奔乎轂乎些。欻電烻列缺砉霆
驚劈歷乎些。若獨不聞乎洪濤震鼓。猛獸唬怒。彼碌碌者
莫吾之與巨。其孰能大乎吾之大乎些。海之濤奔然曰。浩
乎汗乎之澶漫乎且。澎乎湃乎之滂沛乎且。何鯤鵬頒鰓
臭翼之聲邪乎且。翻鼇盪鯨。崩壺倒瀛。其孰能大乎吾之
大乎且。火之熛烈然曰。烘乎炵乎之煥爛乎焉。翕乎
煜乎之煽炫乎焉。甚[:#AS-FBED:●]冗火[:#AS-FBED:●]矣灼爍。烜爀燏火[:#AS-FBED:●]蒦。涸
澤燋山。熾日薰天。其孰能大乎吾之大乎焉。日之燿照然
曰。煌煌乎陽陽乎歟。晶晶乎熒熒乎歟。杲杲曈曈。炎炎赫
赫。光天照地。流金礫石。其孰能大乎吾之大乎歟。地之震
殷然曰。坤乎崙乎之坱圠磅礡之乎之。崔乎嵬乎之㘭墝
确石[:#AS-FBED:●]剝之乎之。浸海流河而有常。奔山走陵而無疆。其
孰能大乎吾之大乎之。天之鳴穴[:#AS-FBEC:●]弘然曰。乾乎圓乎之
慤乎只。穹乎崇乎之廓乎只。昊恢恢之顛顛。旻蒼蒼之元
元。包水旋風。蓋地環空。其孰能大乎吾之大乎只。空之寥
宮[:#AS-FBED:●]殳然曰。豁乎泬乎之曠宕乎哉。虛乎無乎之漭浪乎
哉。濛洞茫唐。青冥蒼茫。廓兮而[:#AS-FEF6:●]
[:#AS-FBEC:●]康[:#AS-FEF6:●]
[:#AS-FBEC:●]良。包天裹地。誕陰育陽。
其孰能大乎吾之大乎哉。既而九天各自競能。風之飄曰。
孰有大乎吾曹之大矣。空應之曰。吾聞太上之言。道名之
大。可詣而問焉。於是雲停其氣。風息其飄。日罷其耀。海弭
其濤。地復其震。火滅其熛。天靜其鳴。空喪其寥。於是乎俾
雷之迸。入道之境。聲者讓響。形者讓影。不有不無。不動不
靜。九大觀之。各慚而還。遂相讓為無為之邑。相與成無為
之域。以終乎塵劫之極而已焉欹。道之形也虛。道之影也
無。道之聲也初。道之響也如。昔
之為狀乎。廓然其虛者空也。莫然其無者滅也。永然其初
者遠也。靜然其如者定也。字之曰遺遐明默。慤博元圓者。
何也。遺以盡其失。遐以邈其遙。明以照其光。默以湛其寂。
慤以堅其固。博以大其廣。元以神其妙。圓以規其周。故曰
德者得也。得乎不得。不得乎得。斯之謂乎。得其德者何也。
文宣得之而無我。老氏得之而未孩。南華得之。獨與天地
精神往來。而不敖睨於萬物。噫沖虛得之。泠然御風。顏回
得之。同於大通。然則大寥得之無終始。已矣夫。延吾思之
不能竟也。將何以窮有物之既乎。燿夜者燭腹也。[:#AS-8867:⿳士冖䂞]體者
篋軀也。戴芥者負垢也。苗蜩者根蟬也。晴星者昡華也。燭
腹之蟲循乎墻。篋軀之蟲出乎隙。負垢之蟲遊乎業。根蟬
之蟲植乎土。篋軀哂乎燭腹曰。子之自謂養生之固者也。
燭乎腹。燿乎夜。見乎險阻。審乎取舍。然而世人相有炫明
之患。怪乎物。亡乎身。未若吾之晦迹之逍遙也。負垢哂乎
篋軀曰。子之自謂養生之固者也。[:#AS-8867:⿳士冖䂞]乎體。篋乎軀。進則外
乎首而行。恐則內乎元而靜。然而出入有首鼠之患。怪乎
物。亡乎身。未若吾之蓋形之逍遙也。根蟬哂於負垢曰。子
之自謂養生之固者也。蓁然芥。孽然垢。徐然步。物之不疑
子之動也。糞然形。物之不疑子之生也。然而慮風火有驚
恐之患。未若吾之瘞體之逍遙也。之數蟲者。各以能之相
哂也。於是眩華聞之。哂乎根蟬曰。子之自謂養生之固者
也。藏乎口。匿乎目。虛乎心。實乎腹。根乎足。潤水土於外而
不行。苗乎脊。受風日於外而屢長。無羈麗[:#AS-FBED:●]妥昔[:#AS-FBED:●]隹之
嫌者矣。然而累乎質。礙乎有。苟遇掘鑿之患。怪乎物。亡乎
身。未若吾之瞥然之逍遙也。根蟬曰。吾稟乎造化之奇。妙
乎古今之名。藏口匿目。虛心實腹。之數蟲者。其於衞生。莫
吾如也。向吾聞子之聲。昧子之形。狀子之有。自何而生。眩
華曰。吾生乎目之眩。長乎視之亂。其徐也。聯若星之貫。其
疾也。紛若華之散。取之而不得。捨之而不克。謂無而有。謂
有而無。其來也。儵見乎造化。其去也。寂歸乎太虛。能遊乎
不物之域者。方覩乎吾之逍遙墟域。同乎於圓也方也。於
方也圓也。故曰至圓無圓而能方。至方無方而能圓。孰能
圓乎方者曰太圓。孰能方乎圓者曰太方。故太方有言曰。
昔吾方子之圓。而子弗知吾之方。太圓曰。曩吾圓爾之方。
而爾不知吾之圓。若然者何也。其有以哉。是故規乎虛者。
虛之不知其圓也。矩乎空者。空之不知其方也。然則遊心
乎太寂之
鄉。令規矩無措其巧者。其惟太圓之與太方乎。
濤之靈
荷水為珠。其圓也非規。而不可方者。離乎著也。燼火為輪。
其常也非環。而不可斷者。疾乎連也。背日噴乎水。成虹霓
之狀。而不可直者。齊乎影也。汲江釀乎酒。應波濤之湧。而
不可停者。均乎氣也。片雨滴海合滄溟。而不可殊者。得其
一也。寂心歸空同太虛。而不可分者。會其天也。日月有合
璧之元。死生有循環之端。定合璧之元者。知薄蝕之交有
時。達循環之端者。知死生之會有期。是故月之掩日而光
昏。月度而日耀。日之對月而明奪。違對而月朗。是故死之
換生而魂化。死過而生來。生之忘死而識空。生忘而死見。
然則月之明。由日之照者也。死之見。由生之知者也。非照
而月之不明矣。非知而死之不見矣。且薄蝕之交。不能傷
日月之體。死生之會。不能變至人之神。體不傷。故日月無
薄蝕之憂。神不變。故至人無死生之恐者矣。有之非未無
也。無之非未有也。且未無之有而不有。未有之無而不無。
斯有無之至也。故今有之忽無。非昔無之未有。今無之忽
有。非昔有之未無者。異乎時也。若夫無彼無有。連既往之
無有而不殊。無此有無。合將來之有無而不異者。同乎時
也。異乎時者。待以為必然。會有不然之者也。同乎時者。代
以為不然。會有必然之者也。影之問乎光曰。吾昧乎體之
陰。君昭乎質之陽。君之初。吾之餘。君之中。吾之窮。君之沒。
吾之滅。君之清。吾之明。何君之好無恒。俾吾之令無常與。
光之答乎影曰。子在空而無。在實而有。在翼而飛。在足而
走。在鉤而曲。在弦而直。子之近乎燭。出子體之外。子之遠
乎鏡。入吾質之內。子之自無恒。豈吾之獨常歟。雖然。子之
同。抑吾之可通。吾怪吾之尤者。雖吾亦不知之。何哉。吾遇
陽燧之抱。倒乎子之面。吾遭羅喉之蝕。曲乎子之背。吾將
問諸造化。窮理盡性。而不知者。命也夫。影笑之曰。君第收
光。吾將滅影。有之與無。由君之與。吾何背何正。妄推造化
之命哉。
默之來也。默曰一。寂能一之。默曰二。寂能二之。默之一也
無。寂之一也有。默之二也無有。寂之二也有無。一之一也。
不離乎二。二之二也。不離乎一。然則知寂之不一。明默之
不二者。斯為之真一矣。夫真一者。無一無二。無寂無默。無
是四者。又無其無。斯謂之真無矣。夫能游乎真無之域者。
然後謁乎真一之容者焉。夫游乎真無之域。謁乎真一之
容者。乃見乎諸無矣。寂於是謂默曰。若夫諸無者。人莫能
名焉。吾強為之名者。曰太無之寰。夫太無之寰者。人無能
諡焉。吾強為之諡者。子能聽之乎。曰能。寂於是乎端容節
氣。湛然不語。久之而兩忘。默之悟曰。向也吾聞其名矣。又
見其無也。今也吾聞其諡矣。未見其無也。斯之謂之太無
之諡耶。寂之覺曰。適吾與子為微談。而子果聞諸。子可謂
明微矣。自默之還也。而寂為之絕談。
王契
契字佐卿。
桔槔賦
智者濟時以設功。強名之曰桔槔。何樸斲之太。俾役力兮
不勞。作固兮為我之身。臨深兮是我之理。若虞機張。如鳥
斯企。山有木。因工見汲引之能。巽乎水。自我成潤物之美。
不羸瓶而上出。何抱甕之勤止。執虛趨下。雖自屈於勞形。
持滿因高。終見伸於知巳。鄭圃之側。潘園之旁。溝塍綺錯。[:#AS-FB55:●
]
[:#AS-FBED:●]犬畝相望。帶嘉蔬兮映
芳草。背古岸兮面垂楊。欲建標以取別。能舉直而自強。若
垂竿兮匪釣。象爟火兮無光。不
忘機以棄俗。乃習坎而為常。隨用舍而俯仰。應淺深而短
長。重泉之水兮不滯。九畹之蘭兮益芳。雖欲絕學以棄智。
其若得存而失亡。歌曰。大道隱兮世人薄。無為守拙空寂
寞。老圃之道可行。何恥見機而作。
盧賈
賈。乾元三年兵部侍郎。
請仿古舉士奏
臣讀唐史。見薛登上疏云。古之取士。實異於今。先觀名行
之原。考其鄉曲之譽。崇禮讓以厲巳。取名節以標言。以敦
樸為先最。以雕文為後科。故人從禮讓之風。士去輕浮之
行。希進者必修貞確不拔之操。行難進易退之規。臣因覽
前書。覩茲舊事。望於聖代。復用此言。則有才者皆務造修。
無行者不宜推擇。
李遵
遵。太祖景帝七世孫。天寶十四載由執金吾為彭原郡守。
肅宗即位。拜工部侍郎。領宗正卿。封鄭伯。乾元二年進封
公。加特進工部尚書。坐賄下獄。由太子少傅貶袁州刺史。
寶應二年拜鴻臚。又貶永州司馬。大歷二年卒。
奏限官職田狀
中外官職田者苗子。準令依租分法並入新人。水陸田十
一月一日已後上者。子並入官。草準式當司官分其類遷
改。人乃有一年之中數處合得者。按令云。職分陸田限三
月三十日已前。水田限四月三十日。夏田限九月三十日。
已後上者入前人。已前上者入後人。即是各以耕種時在
職者為主。此職既闕。本是公田。耕耘收刈。已皆畢功。新人
方來。何理領受。請自今後水陸田並限六月三十日。宿麥
限十二月三十日。春麥限三月三十日。已前上者入新。已
後上者並草並入官。若其年已得前任苗子。草粟稻麥並
不重受。亦入官。
陸羽
羽字鴻漸。一名疾。字季疵。復州竟陵人。不知所生。或言有
僧得之水濱。畜之。既長。以易自筮。得蹇之漸曰。鴻漸於陸。
其羽可用為儀。乃以陸為氏。名而字之。師教以旁行書。不
肯學。亡去為優人。天寶中酺。吏署為伶師。太守李齊物異
之。授以書。遂廬火門山。上元初更隱苕溪。自稱桑苧翁。詔
拜太子文學。徙太常寺太祝。不就職。貞元末卒。羽嗜茶。著
茶經三篇。鬻茶者至陶羽形為茶神祀之。
遊慧山寺記
慧山古華山也。顧歡吳地記云。華山在吳城西北一百里。
釋寶唱名僧傳云。沙門僧顯。宋元徽中過江。住京師彌陀
寺。後入吳。憩華山精舍。華山上有方池。池中生千葉蓮花。
服之羽化。老子枕中記所謂吳西神山是也。山東峯當周
秦閒。大產鉛錫。至漢興。錫方殫。故創無錫縣。屬會稽。後漢
有樵客。山下得銘云。有錫兵。天下爭。無錫寧。天下清。有錫
沴。天下弊。無錫乂。天下濟。自光武至孝順之世。錫果竭。順
帝更為無錫縣。屬吳郡。故東山為之錫山。此則錫山之岑
嶔也。南朝多以北方山川郡邑之名。權創其地。又以此山
為歷山。以擬帝舜所耕者。其山有九隴。俗謂之九龍山。或
云鬭龍山。九龍者。言山隴之形。若蒼虬縹螭之合沓然。鬭
龍者。相傳云隋大業末。山上有龍鬭六十日。因而名之。凡
聯峰沓嶂之中。有柯山華陂古洞陽觀秦始皇塢。柯山者。
吳子仲雍五世孫柯相所治也。華陂者。齊孝子華寶所築
也。古洞陽觀下有洞穴。潛通包山。其觀以梁天監年置。隋
大業年廢。秦始皇塢者。村墅之異名。昔始皇東巡會稽。望
氣者以金陵太湖之閒有天子氣。故掘而厭之。梁大同中。
有青蓮花育於此山。因以古華山精舍為慧山寺。在無錫
縣西七里。宋司徒古長史湛茂之家此山下。故南平王鑠
有贈答之詩。江淹劉孝標周文信並游焉。寺前有曲水亭。
一名憩亭。一名歇馬亭。以備士庶投息之所。其水九曲。甃
以文石罛甓。奫淪潺湲。濯潄移日。寺中有方池一。名千葉
蓮花池。一名纑塘。一名浣沼。歲集山姬野婦。漂紗滌縷。其
渺皓之色。彼耶溪鏡湖不類也。池上有大同殿。以梁大同
年置。因名之。從大同殿直上。至望湖閣。東北九里有上湖。
一名射貴湖。一名芙蓉湖。南控長洲。東泊江陰。北淹晉陵。
周圍一萬五千三百頃。蒼蒼渺渺。迫於軒戶。閣西有黃公
澗。昔楚考烈王之時。封春申君黃歇於吳之故墟。即此也。
其祠宇享。以醪酒。樂以鼓舞。禪流道伴。不勝滓噪。遷於山
東南林墅之中。夫江南山淺土薄。不自流水。而此山泉源
滂注崖谷下。溉田十餘頃。此山又當太湖之西北隅。縈竦
四十餘里。惟中峯有叢篁灌木。餘盡古石嵌崪而已。凡烟
嵐所集。發於蘿薜。今石山橫亘。濃翠可掬。昔周柱史伯陽
謂之神山。豈虛言哉。傷其至靈。無當世之名。惜其至異。為
訛俗所棄。無當世之名。以其棟宇不完也。為訛俗所棄。必
其聞見不遠也。且如吳西之虎邱。丹徒之鶴林。錢塘之天
竺。以其臺殿樓榭。崇崇嶪嶪。車輿洊至。是有嘉名。不然。何
以與此山為儔列耶。若以鶴林望江。天竺觀海。虎邱平眺。
郡國以為雄。則曷若茲山絕頂。下瞰五湖。彼大雷小雷洞
庭諸山。以掌睨可矣。向若引修廊。開邃宇。飛簷眺檻。凌烟
架日。則江淮之地。著名之寺。斯為最也。此山亦猶人之秉
至行。負淳德。無冠裳鐘鼎。為邇俗所不侈。宜矣。夫德行者
源也。冠裳鐘鼎者流也。苟無其源。流將安發。予敦其源。亦
伺其流。希他日之營立。為後世之洪注云。
論徐顏二家書
徐吏部不授右軍筆法。而體裁似右軍。顏太保授右軍筆
法。而點畫不似。何也。有博識君子曰。蓋以徐得右軍皮膚
眼鼻也。所以似之。顏得右軍筋骨心肺也。所以不似。
陸文學自傳
陸子名羽。字鴻漸。不知何許人也。或云字羽名鴻漸。未知
孰是。有仲宣孟陽之貌陋。相如子雲之口吃。而為人才辯
篤信。躁多自用意。朋友規諫。豁然不惑。凡與人宴處。意
有所適。不言而去。人或疑之。謂生多瞋。及與人為信。雖冰
雪千里。虎狼當道。而不諐也。上元初。結廬於苕溪之濱。閉
關對書。不雜非類。名僧高士。談讌永日。常扁舟往來山寺。
隨身惟紗巾藤鞋。短褐犢鼻。往往獨行野中。誦佛經。吟古
詩。杖擊林木。手弄流水。夷猶徘徊。自曙達暮。至日黑興盡。
號泣而歸。故楚人相謂。陸子蓋今之接輿也。始三歲惸露。
育乎竟陵大師積公之禪院。自幼學屬文。積公示以佛書
出世之業。子答曰。終鮮兄弟。無復後嗣。染衣削髮。號為釋
氏。使儒者聞之。得稱為孝乎。羽將授孔聖之文可乎。公曰。
善哉子為孝。殊不知西方染削之道。其名大矣。公執釋典
不屈。子執儒典不屈。公因矯憐無愛。歷試賤務。掃寺地。潔
僧厠。踐泥汙墻。負瓦施屋。牧牛一百二十蹄。竟陵西湖無
紙。學書以竹畫牛背為字。他日問字於學者。得張衡南都
賦。不識其字。但於牧所倣青衿小兒。危坐展卷。口動而已。
公知之。恐漸漬外典。去道日曠。又束於寺中。令其翦榛莽。
以門人之伯主焉。或時心記文字。懵然若有所遺。灰心木
立。過日不作。主者以為慵惰鞭之。因歎歲月往矣。恐不知
其書。嗚咽不自勝。主者以為蓄怒。又鞭其背。折其楚乃釋。
因倦所役。捨主者而去。卷衣詣伶黨。著謔談三篇。以身為
伶正。弄木人假吏藏珠之戲。公追之曰。念爾道喪。惜哉。吾
本師有言。我弟子十二時中。許一時外學。令降伏外道也。
以我門人眾多。今從爾所欲。可緝學工書。天寶中。郢人酺
於滄浪道。邑吏召子為伶正之師。時河南尹李公齊物出
守見異。捉手拊背。親授詩集。於是漢沔之俗亦異焉。後負
書於火門山鄒夫子別墅。屬禮部郎中崔公國輔出守竟
陵郡。與之遊處凡三年。贈白驢烏幫牛一頭。文槐書函一
枚。白驢幫牛襄陽太守李憕見遺。文槐函故盧黃門侍郎
所與。此物皆巳之所惜也。宜野人乘蓄。故特以相贈。洎至
德初。秦人過江。子亦過江。與吳興釋皎然為緇素忘年之
交。少好屬文。多所諷諭。見人為善。若已有之。見人不善。若
已羞之。苦言逆耳。無所迴避。由是俗人多忌之。自祿山亂
中原。為四悲詩。劉展窺江淮。作天之未明賦。皆見感激當
時。行哭涕泗。著君臣契三卷。源解三十卷。江表四姓譜八
卷。南北人物志十卷。吳興歷官記三卷。湖州刺史記一卷。
茶經三卷。占夢上中下三卷。並貯於褐布囊。上元辛丑歲。
子陽秋二十有九。
僧懷素傳
懷素疎放。不拘細行。萬緣皆繆。心自得之。於是飲酒以養
性。草書以暢志。時酒酣興發。遇寺壁里墻。衣裳器皿。靡不
書之。貧無紙可書。嘗於故里種芭蕉萬餘株。以供揮灑。書
不足。乃漆一盤書之。又漆一方板。書至再三。盤板皆(闕字
一)懷素伯祖。惠融禪師者也。先時學歐陽詢書。世莫能辨。
至是鄉中呼為大錢師小錢。吏部韋尚書陟見而賞之曰。
此沙門札翰。當振宇宙大名。懷素心悟曰。夫學無師授。如
不由戶而出。乃師金(闕一字)兵曹錢唐鄔彤。授其筆法。鄔亦
劉氏之出。與懷素為㣥從中表兄弟。至中夕而謂懷素曰。
草書古勢多矣。惟太宗以獻之書如凌冬枯樹。寒寂勁硬。
不置枝葉。張旭長史又嘗私謂彤曰。孤蓬自振。驚沙坐飛。
余師而為書。故得奇怪。凡草聖盡於此。懷素不復應對。但
連呌數十聲曰。得之矣。經歲餘。辭之去。彤曰。萬里之別。無
以為贈。吾有一寶。割而相與。先時人傳彤有右軍惡溪小
王騷勞三帖。擬此書課。以一本相付。及臨路。草書䜿牽似
古[:#AS-8465:⿰金义]脚。勉旃。至晚歲。顏太師真卿以懷素為同學鄔兵曹
弟子。問之曰。夫草書於師授之外。須自得之。張長史覩孤
蓬
驚沙之外。見公孫大娘劍器舞。始得低昂迴翔之狀。未知
鄔兵曹有之乎。懷素對曰。似古[:#AS-8465:⿰金义]脚。為草書䜿牽之極。顏
公於是倘佯而笑。經數月不言其書。懷素又辭之去。顏公
曰。師䜿牽學古[:#AS-8465:⿰金义]脚。何如屋漏痕素抱顏公脚唱賊。久之。
顏公徐問之曰。師亦有自得之乎。對曰。貧道觀夏雲多奇
峯。輙嘗師之。夏雲因風變化。乃無常勢。又無壁折之路。一
一自然。顏公曰。噫。草聖之淵妙。代不絕人。可謂聞所未聞
之旨也。
陸羽曰。徐吏部不授右軍筆法。而體裁似右軍。顏太保授
右軍筆法。而點畫不似。何也。有博識君子曰。蓋以徐得右
軍皮膚眼鼻也。所以似之。顏得右軍筋骨心肺也。所以不
似也。
王冰
冰。寶應中官京兆府參軍金部員外郎。
黃帝內經素問序
夫釋縛脫艱。全真導氣。拯黎元於仁壽。濟羸劣以獲安者。
非三聖道。則不能致之矣。孔安國序尚書曰。伏羲神農黃
帝之書。謂之三墳。言大道也。班固漢書藝文志曰。黃帝內
經十八卷。素問即其經之九卷也。兼靈樞九卷。迺其數焉。
雖復年移代革。而授學猶存。懼非其人。而時有所隱。故第
七一卷。師氏藏之。今之奉行。惟八卷耳。然而其文。其意博。
其理奧。其趣深。天地之象分。陰陽之候列。變化之由表。死
生之兆彰。不謀而遐邇自同。勿約而幽明斯契。稽其言有
徵。驗之事不忒。誠可謂至道之宗。養生之始矣。假若天機
迅發。妙識元通。蕆謀雖屬乎生知。標格亦資乎詁訓。未嘗
有行不由徑。出不由戶者也。然刻意研精。探微索隱。或識
契真要。則目牛無全。故動則有成。猶鬼神幽贊。而命世奇
傑。時時閒出焉。則周有秦公。漢有淳于公。魏有張公華公。
皆得斯妙道者也。咸日新其用。大濟烝人。華葉遞榮。聲實
相副。蓋教之著矣。亦天之假也。冰弱齡慕道。夙好養生。幸
遇真經。式為龜鏡。而世本紕繆。篇目重謺。前後不倫。文義
懸隔。施行不易。披會亦難。歲月既淹。襲以成弊。或一篇重
出。而別立二名。或兩論併吞。而都為一目。或問答未已。別
樹篇題。或脫不書。而云世闕。重合經而冠鍼服。併方宜而
為欬篇。隔虛實而為逆從。合經絡而為論要。節皮部為經
絡。退至道以先鍼。諸如此流。不可勝數。且將升岱嶽。
非逕奚為。欲詣扶桑。無舟莫適。乃精勤博訪。而并有其人。
歷十二年。方臻理要。詢謀得失。深遂夙心。時於先生郭子
齋堂受得先師張公祕本。文字昭晰。義理環周。一以參詳。
㣥疑冰釋。恐散於末學。絕彼師資。因而撰注。用傳不朽。兼
舊藏之卷。合八十一篇二十四卷。勒成一部。冀乎究尾明
首。尋注會經。開發童蒙。宣揚至理而已。其中簡脫文斷。義
不相接者。搜求經論所有。遷移以補其處。篇目墜缺。指事
不明者。量其意趣。加字以昭其義。篇論吞併。義不相涉。闕
漏名目者。區分事類。別目以冠其首。君臣請問。禮義乖失
者。考校尊卑。增益以光其意。錯碎文。前後重謺者。詳其指
趣。削去繁雜。以存其要。辭理祕密。難粗論述者。別撰元珠。
以陳其道。凡所加字。皆朱書其文。使今古必分。字不雜糅。
庶厥昭彰聖旨。敷暢元言。有如列宿高懸。奎張不亂。深泉
淨瀅。鱗介咸分。君臣無夭枉之期。夷夏有延齡之望。俾工
徒勿誤。學者惟明。至道流行。徽音累屬。千載之後。方知大
聖之慈惠無窮。時大唐寶應元年歲次壬寅序。
素問六氣元珠密語序
余少精吾道。苦志文儒。三冬不倦於寒窗。九夏豈辭於炎
暑。後值則天理位。忠良多見被害。遂乃退志休儒。繼日優
游。棲心至道。每思大數。憂短景以無依。欲究真詮。慮流年
而不久。故乃專心問道。執志求賢。得遇元珠子。乃師事之
爾。即數年閒。未敢詢太元至妙之門。以漸窮淵源方言妙
旨授余曰。百年閒可授一人也。不得其志求之者。勿妄泄
矣。余即遇元珠子與我啟萌。故自號啟元子也。謂啟問於
元珠子也。今則直書一本。計十卷。其目曰元珠密語。乃元
珠子密而口授之言也。今余於百年間不逢志求之士。亦
不敢隱沒聖人之言。遂書五本。每本一十卷。頭尾篇類同
義。藏於五嶽深洞中。先饗山神。後乃藏之。恐後人志求之
者。可以遇之。如得遇者。可以珍重之。寶愛之。勿妄傳之。不
得其人。不可輕授之爾。此元珠子授余之深誡也。此十卷
書。可以見天之令。運之化。地產之物。將來之災害。可以預
見之。素問中隱奧之言。可以直而申之。可以修養五內。資
益㣥生。有伐強補弱之門。有袪邪全正之法。故聖人云。天
生天殺。道之理也。若能究其元珠之義。見天之生。可以延
生。見天之殺。可以逃殺。陰符經曰。觀天之道。執天之行盡
矣。此者使人能順天之五行六氣者。可盡天年一百二十
歲矣。其有夭亡者。蓋自五行六氣遞相罰夭也。故祖師言。
六氣之道。本天之機。其來可見。其往可追。可以著之玉板。
藏之金匱。傳之非人。殃墮九祖爾。
劉嶢
嶢。肅宗時人。
取士先德行而後才藝疏
國家以禮部為孝秀之門。考文章於甲乙。故天下響應。驅
馳於才藝。不務於德行。夫德行者。可以化人成俗。才藝者。
可以約法立名。致有朝登科甲。而夕陷刑辟。制法守度。使
之然也。陛下焉得不改而張之。至如日誦萬言。何關理體。
文成七步。未足化人。昔子張學于祿。仲尼曰。言寡尤。行寡
悔。祿在其中矣。又曰。行有餘力。則以學文。今舍其本而循
其末。況古之作文。必諧風雅。今之末學。不近典謨。勞心於
草木之閒。極筆於烟雲之際。以此成俗。斯大謬也。昔之採
詩。以觀風俗。詠卷耳則忠臣喜。誦蓼莪而孝子悲。溫良敦
厚。詩教也。豈主於淫文哉。夫人之愛名。如水之就下。上有
所好。下必甚焉。陛下若以德行為先。才藝為末。必敦德勵
行。以佇甲科。酆舒俊才。沒而不齒。陳實長者。拔而用之。則
多士雷奔。四方風動。風動於下。聖理於上。豈有不變者歟。
