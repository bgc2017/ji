貞素齋集卷八
元舒頔撰
七言長律
閒居遣懷
手弄閒雲只自怡樂門真味少人知溪邊觀水柳風細
竹上題詩花日遲醉裏焚香評古畫醒餘煮茗著殘棋
文章不入翰林眼形貌宛如岩壑姿王衍清談時拂塵
楊脩用智夜捫碑寄言馳騁京華客我正高吟岸接䍦
送葉宗茂之京陵
羣公政爾論歸田又上鍾陵順水船薇省檄來徵俊彦
黃金臺築聘時賢文章氣骨凌三傳議論波瀾動百川
誼重金蘭增繾綣居同桑梓益周旋已聞天上風雲曾
未信人間雨露偏霄漢故人如問訊江東老客雪盈顛
有懷諸公
黿鼉出沒黃田蕩龍虎盤蹲白下城才俊滿前勞顧問
愚蒙在下冀昇平波濤江漢暫時險烟霧乾坤有日清
文士負才徒倚馬武夫挾勇祗談兵朝廷安用生疑慮
田野何由覩聖明薇露每愁東日上柳雲猶帶北風横
羣公退食方云喜數子馳心尚慕榮澤國暮春觀撲滿
江湖深夜炯攙搶鄉村落落真堪歎冠冕峩峩未足驚
黃犬東門憐往事白頭南土憶歸耕(撲滿土器攙搶彗星)
詩餘
滿江紅
時雪快晴苗民攻宣未克往來郡邑間擾攘尤甚憲
府移司於徽視而不問歎時事之靡寧哀生民之塗
炭因賦此曲兼柬邑令郭文質
天也多情巧幻出天河寒水多態度悠悠颺颺輕粘窗
紙萬里豈無祥瑞應四方已在饑寒裏把溪山好處縱
横摹須臾耳江海闊風塵起狐兔狡鷹鸇耻假蠻
夷威柄侵漁而已諸老忠良皆石柱九重仁聖真天子
待明朝晴霽看青山清如洗
酹江月
三槐氏胄早榮陞大府展施才調應歎濡須兵革後幾
度愁紆懷抱剪燭寒更催科春晚諸事安排了簿書藂
裏辛勤說與誰道遙想淝水西邊三賢堂古孝肅名
偏好為我瓣香先致敬耿耿寸心相照贊畫侯藩趨丞
相府指日登樞要不堪離别一尊聊為傾倒
蝶戀花(送胡一之上襄陽)
鍾阜相催何汲汲猿鶴休驚却上襄陽驛袖拂峴山碑
蘚碧淒涼淚眼今猶昔勲業正須年少日楚雨湘雲
囊錦都收拾祗恐綠閨春寂寂孤鸞背月鮫綃濕
酹江月(送指揮司王仁卿知事代廣陵郡官作)
人生交誼篤金蘭氣味不堪離别綠水紅蓮聲價舊又
向高郵施設幕底清風樓前明月此意&KR1088;誰說美哉魚
米此行足可怡悦聞道細柳營中三軍整肅訓練真
竒絶贊畫公餘閒拭目午夜劔光明滅料想明年榮膺
薇省高步登天闕片雲相隔人來應問華髮
謁金門
人磊落移贊高郵蓉幕采筆生春和氣作軍民同此樂
休說邊陲蕭索米白魚肥如昨别後情懷何處托寒
光倚山閣
水龍吟(慶陳仲洪家慶樓)
人間何處無樓算來積善應難得操持一念應乎萬事
盡皆陰德伯仲怡怡親朋濟濟雲仍蟄蟄任才高王燦
興同庾亮誰敢與元龍敵珍重劉郎好事好浮山為
君拈出眼前標致壁間圖畫屏間松竹春晚&KR1088;高秋睛
眺遠翠紅如織待他年看取飛來五鳳記如椽筆
折桂令(夀張德中時三月三日)
問仙娥何處稱觴帕逓香羅壽祝張郎整整杯盤低低
歌舞澹澹韶光想無愧乾坤俯仰且隨緣詩酒徜徉樂
意何長人醉西池月上東牆過今朝三月初三昨夜
長庚書幌光含狂客追懽歌姬索笑餘子醺酣且莫說
鶯兒睆睆試聽他燕子喃喃此樂何堪喜君暢飲容我
高談
風入松
故人情况近如何應被酒消磨醉來笑倚娉婷卧傷心
處暗濕香羅肱曲紅生玉笋鬢偏翠捲新荷薰風枕
簟届時和着我醉歌襄陽舊事今安在風流客屈指無
多休說玉堂金馬爭如雨笠煙蓑
沁園春(閒適)
閒處如何也堪吟詩也堪弈棋想白衣送酒誰如元亮
白鵝換字誰似羲之濠上觀魚雲間呼鶴此樂人間未
易知平生性喜不惟酒困常帶書癡儘教步武天池
且間得閒身一會嬉便朝登金馬何裨世教暮趨玉殿
安救時危赫赫功名堂堂事業不傅先生這肚皮休瞞
我任官高祿厚也要些兒
小重山(端午)
碧艾香蒲處處忙誰家兒共女慶端陽細纏五色臂絲
長空惆悵誰復弔沅湘往事莫論量千年忠義氣日
星光離騷讀罷總堪傷無人解樹轉午陰凉
前調
時有武陵之行值時變故弗果因賦之
笑問西風一葉舟阿誰招我武陵遊豈知身世兩悠悠
西湖好孤負桂花秋應笑樂平侯無端千百計一場
休愿將功烈闡皇猷南飛鴈莫為稲粱謀
朝天子
學騃粧癡誰解其中意子規叫道不如歸勸不醒當朝
貴閒是非於心無愧儘教他事爭甚底不如他瞌睡不
如咱沉醉都不管天和地
江城子
歌者張氏戴仲德本時以茶謁之家戲書以貽之
戴郎昆仲太風流翠娥愁解貂裘醉中摸索玉搔頭繡
被搵香肌粉滑雲作帳月為鈎茅菴權當小秦樓意
綢繆話揚州瓊花騎鶴兩悠悠薄倖薄倖生今老矣無
夢到那溫柔
前調(代人送行)
積雨坡塘五月秋送還留且停舟聽我驪駒歌徹上廬
州無奈綠窗眉鎖恨情脉脉思悠悠同鄉翻作異鄉
愁善謀猷儘優遊不見閭閻談笑覓封侯勲業此時都
莫問書有便寄來否
水龍吟
端午日寓苧干作時四方洶洶民思太平而未寧也
輕雲閣雨還晴蒼黃又負端陽節去年今日大彰深處
寸腸千結好事多無良辰難再猶傳遺孽看連城澒洞
大家愁惱這光景何時歇因想金陵佳麗閙秦淮龍
舟稱絶牙檣錦䌫翠冠珠髻畫蘭羅列回首丘墟滿襟
塵土向人空說且停杯容我離騷細讀弔羅江月
沁園春
多少閒情桃源問蹊柯山看棋把杏花春雨從頭吟了
木樨秋月開戶邀之氣捲風雲眼空江海萬古從前我
已知君休笑任陳摶假睡豫讓佯癡風回太液清池
欲留住東皇共笑嬉想乾坤浩浩誰曾整頓干戈擾擾
孰問安危籠絡人才登崇祿秩赤箭青芝敗鼔皮都休
問看營巢燕子哺乳鶯兒
水調歌頭(時楊溪避兵)
飽來石上卧醉向溪頭吟山靈不管閒事容我儘登臨
山外猿啼鶴唳世上虎爭狼鬭此地白雲深古今一抔
土天地亦何心隔茅廬塵萬丈不相侵林泉自有佳
處石溜似鳴琴漢室煌煌大業唐代昭昭正統此理細
推尋高詠出山去草木亦知音
太常引
山色共承宣君秩滿我遲延幾度醉花前曾怪殺春山
杜鵑菱花再照鸞膠再續應笑雪盈顛深夜話婢娟
也曾是都門少年
風入松(雨後偶成)
紗厨過雨晚凉生枕簟不勝清冰肌玉骨元無汗香風
過深院語流鶯翠幌光摇絳蠟畫堂暖瀉銀瓶玉筝
牙板接新聲雲髻寶釵横銀絲膾細江瑶脆揚州月照
我醉吹笙舊事十年猶記壯懷此日堪驚
賀新郎(為張德正續絃之慶)
繡隱芙蓉褥更屏間雙雙孔雀間金盤綠鶴别鸞離深
閨悄帳冷梅花夜獨空夢繞巫山千矗雨意雲情紅顔
霜鬢合懽再把鸞膠續事諧矣意方足洞房春暖人
如玉怕的是雞聲逓曉無情催促笑拂菱花相依照取
次畫成眉曲伊也道臨邛何辱吉叶熊羆應入夢看這
番桂子紛追逐為君喜醉紅燭
虞美人
聞邑雲臺烟火花燈老倦不復往觀
紛紛兒女看燈去千點摇紅樹翠鼇山倚紫雲堆記得
年時老子也曾來硫硝結縛通仙伎光燄千般異今
年老子懶來看手弄梅花和月倚闌干
貞素齋集卷八
