蒙齋集目錄别集類三(宋)
卷一
經筵講義七首經筵進講故事八首
卷二
奏疏四首
卷三
奏疏三首
卷四
奏疏三首
卷五
奏疏四首
卷六
奏疏八首
卷七
奏疏六首
卷八
制四十七首
卷九
制五十三首
卷十
表一首狀三十首
書啓二首
卷十一
序二十六首
卷十二
記十五首
卷十三
記十四首
卷十四
記十七首
卷十五
說十一首題跋二十九首
卷十六
箴十四首銘二十五首
贊六首
卷十七
祭文十六首誌銘七首
卷十八
誌銘十三首
卷十九
賦三首四言詩十八首
五言古詩六首七言古詩六首
卷二十
五言律詩二首七言律詩二十六首
五言絶句三首七言絶句七十首
(臣)等謹案蒙齋集宋袁甫撰甫字廣微鄞縣
人禮部侍郎燮之子舉嘉定七年進士歴官
吏部侍郎兼國子祭酒權兵部尚書贈少傅
諡正肅事蹟具宋史本傳焦竑國史經籍志
載甫所著蒙齋集本四十卷自明以來傳本
甚稀近時李鄴嗣等輯甬上耆舊詩蒐羅頗
廣而亦未見甫集僅從他書摭拾編次則其
佚固已久矣甫胚胎家學經術湛深闡發理
道之言皆能得其精藴歴官所至汲汲以興
利除害為事凡有奏請鑿然可見諸施行其
在徽州所上便民諸條迄今利賴不同空談
無補之流至於遇朝廷大事侃侃直陳尤為
切中&KR1094;要如史嵩之議約蒙古伐金甫力持
不可且言嵩之輕脱難信幾罹危禍又力斥
史彌遠之專政而勸理宗以獨攬乾綱更為
人所難言今諸疏雖不盡傳而所存劄子尚
夥要皆劘切權貴抗論不阿可稱忠鯁之士
其他詩文類多明白曉暢切理饜心不屑屑
為粉飾藻繢之詞而有體有用務衷諸道洵
能不負所學者維袁氏祖孫父子以儒術傳
家經明行修世濟其美其名姓固已昭著史
冊獨其遺編湮沒幾數百年今幸逢網羅放
佚之時甫之祖文所著甕牖閒評既已裒輯
刊布甫之父燮所著絜齋集及毛詩講義並
仰邀
宸章褒詠光賁藝林兹甫所著全集又得排次成帙
勒為完書實賴
聖朝表章遺籍闡發幽光復於蠧蝕之餘乘時並顯
而其禔躬砥行之大略益藉以參攷而知其
文傳而其人亦彌足重矣乾隆四十七年四
月恭校上
總纂官(臣)紀昀(臣)陸錫熊(臣)孫士毅
總校官(臣)陸費墀
