密菴藁丁卷
門人始寧任守禮校正
沛郡劉翼南編次
送薛文舉赴京師
帝念蒼生望治安詔令多士起爲官壮心休道分苻易好
手當知補衮難秋水江湖浮去舸暁雲宫闕戴朝冠會承
天語詢時政應有嘉言瀝寸丹
壬子三月二十日送徐&KR1167;恭往濠州省覲乃翁季子
先生
再見東風草木蕃老親猶自隔淮村關山千里不能覲天
地一身何可存夢蝶坊深趨暁寝乘龍洲近侍春尊為言
别後長相憶愁聽啼鸎倚碧軒
生意垣爲餘姚張與權賦
生意垣成舜水東隱居之子有仙風露凝暁圃三芝秀日
炫春林萬杏紅玉訣致身躋夀域禁方随俗施神功何時
與論環中妙一理周流六合通
送翺天碧住蕭山淨土寺
羅刹江東寳地幽袈裟獨上木蘭舟青山玄度同深隱采
筆文通結勝游雙樹吹香連竺國雜花飛雨洒皇州道心
何處非清淨雪裏芭蕉海上鷗
老母生朝
朝来徍氣滿湖堂喚婦升堂奉夀觴八袠慈親顔&KR0694;好中
年季子髩毛蒼烏憐梅&KR0836;啼高樹龜愛荷新躍小塘願得
日長如化國永宜孫子樂無央
美前餘姚知州董伯賢以洪武五年夏五月奉母夫
人之喪歸葬崇德遵詔旨也
善政作州臨舜水深心愛日在慈闈瑶池宴罷迷仙佩畫
戟香殘卷綵衣萬里風霜喬木盡故鄉丘隴幾人歸莫忌
聖治隆仁孝生死霑恩古所稀
寄龍泉長老岱宗兼簡白雲禅師
招提城裏俯崔嵬金策爭看步綠苔龍影暁随崖雨過鯨
音夜送海潮来茶烟颺髩欹禅榻蓮社違盟把酒杯早晚
相尋白雲老䧺文竒句與同裁
送姪太五往臨濠迎父喪歸葬
雲氣隂沉日&KR0694;微泣親孤子血霏霏古来雖有招䰟葬此
去應湏抱骨歸越甸江山凋木葉淮屯風雨濕麻衣蒼天
豈不憐純孝看汝舟車駛若飛
賦小游仙
玉節霓旌到處游右登玄圃左瀛洲安期大棗親曾喫西
母蟠桃屢得倫要眇吹笙緱氏舘留連醉酒碧雲樓還怜
誤讀黃庭字一落人間五百秋
賦大丹
浮世何人不學仙仙成高舉定何年一神變化非無地萬
息周流自有天霜海波澄紅日麗秋旻雲盡玉蟾懸誰能
問我金丹訣大笑無言在目前
惜花
舍南舍北飛花急故故随風拂畫屏落日夢回傷別離少
年心在惜娉婷醉騎宛馬穿金谷笑聽吴娃唱後庭轉首
繁華不可見黃鸝空解語丁寧
賦桺
石闌垂桺向旾生生態於人若有情綺席低佪凝黛近青
樓纖細舞腰輕蕩月渌水㳂吳苑把酒東風唱渭城無頼
故交零落盡爲誰欹枕聽流鸎
感燕
綠隂深巷堕香泥燕子雙飛日又西金屋繁華雖慣入茅
齊低小謾安棲風埃捲地輕身在海浪兼天故國迷莫向
百花洲上去恐令生別恨幽閨
過劉則敬五疊山房聞鸎
五疊山隂坐石房愛聽黃鳥韻笙簧東風急處野花落小
雨乾時綠樹凉伐木敢忘求益友携柑長憶醉華觴秪今
髮白風流在細詠綿蛮重慨慷
又賦桺一首
淮南三月柳垂垂回首歡游属舊時日暎酒巵涵翠黛風
生歌扇拂金絲自歸彭澤門前種敢入華清笛裏吹春力
著人勝不得非關牽恨咸腰肢
蓀溪別墅
懶峯霞氣午湖烟暎帶幽棲屋數椽春畹光風蘭葉盛秋
籬涼露菊花妍巳深龐老黿鼉窟不露成公政事萹天理
物情如燭照更應幾度絶韋編
七夕
茅居湖曲帶風林筠簟庭中坐月隂自覺天孫銀漢會不
關人世白頭吟作金何有王陽術獻玉休懷卞氏心也復
呼童具瓜果一壺村酒醉更深
次韻徐季子北平道中
馬首參横夜已闌燕山翠削露初乾雲連郭隗金臺峻風
蕩荆軻易水寒西楚閑居前日夢清河遺愛後人看朔南
何處非王土仗劒母勞畏路難
送唐知府還朝
淮甸古来多俊傑府公今代更賢能三年作郡民父母一
日還朝帝股肱天近儲宫霑海潤風随官舸戞雲層錢清
江上共相送光價劉公百倍增
甲寅六月十五日夜蓀溪書舍玩月有懷任魯民先
生時任巳逝
懶婦山高湖水深狂夫遥夜彂清吟臨流團扇颺荷氣玩
月胡床轉樹隂聊適灌園今日意敢論經世百年心乾坤
俯仰相知少愁菿朱絃振古音
游石塘柬魏必聞并劉則敬
回風蕭摵振林臯滿耳商聲起繹騷遠水微茫江浦斷浮
雲窈窕石門高百年蠟屐随雙足九轉丹砂換二毛與爾
消搖人世外時来臨海掣靈鰲
題邵允直所蔵會稽山水圖
宛委之山三百里碧峯無數落青天蔵書軒帝知何在望
海秦君竟不仙老鶴自淘沙底箭神龍長護井中錢舊游
咫尺丹青裏欲棹春波載酒舡
送舍弟原臣之太谷縣主簿
常棣華前酒一觴憐渠楚蜀久飄揚三春入覲來天闕萬
里承恩涉太行親舍遥瞻雲白白客車深護樹蒼蒼在官
佐政湏清謹佇聽賢聲到故鄉
送咸陽知縣莊九疇之官
暫時學稼出淮村一日瞻天入午門又向清朝紆寵命可
無佳政及黎元錦波楊子浮春&KR0694;綠草秦城没燒㾗莫惜
此行千里別唯應思荅主人恩
冄過積慶菴
厓谷盤回路轉緣日高猛&KR0849;卧庭前好茶曾啜山僧椀獨
樹重維野客舡夏盖峯青龍過雨上妃湖白鴈横天低佪
謾盡登臨意海寓蒼生巳晏然
鍾伯震氏歸自荆南即游江滸詩以寄之
得歸越上幽棲日豈似荆南佐政年白舫山川春夢遠綠
窗花鳥莫情牽吹簫又送含珠月把釣還依指石烟亦欲
踏青江滸去酒醒同詠卜居萹
次韻具菴大璞和尚奉旨還杭之南天竺夕佳樓
三經成註天顔喜一詔還山白髮疎捧爵每霑春殿酒賜
金唯買暁盤𬞞南高峯翠分羣嶂西子湖波合衆渠誰悟
夕佳樓上意摩尼即是本來軀
題吕繼道運使乃父孝感詩卷
玄學竆探心切至先祠追孝涕汍瀾天教金鯉方騰井人
報青牛巳度關異事昔聞淮水澳新圖今見淛江湾賢郎
喜得鹺臺使忠孝高風不可攀
會稽大禹廟
每上會稽何所作長懷帝禹此廵游山横玉笥蔵弓劒殿
繞梅龍護冕旒天池平成功有在春秋饗祀禮仍脩碩逢
海内敦文治重攷龜書布九疇
夀貝彦中
紫府仙儒降節旄九霞光彩燭林睾夙愍東海安期棗露
熟西池阿母桃環座子孫連玉樹滿堂賓友列英髦瓊壷
石髄兮嘗徧應許同躋壽域高
荅葉周道見寄
故人遠戍蕭關外逸士喬棲越水千天入金罍丹氣暖地
連靑海銕衣寒應&KR0829;漢月傾&KR2173;酒欲御泠風振羽翰紫極
翺翔終遟汝暫時行路勿云艱
寄舍弟忠
三年吾弟無消息一日行人報好音黃顧群頭寒月棹鳳
凰臺上早春吟豈知親髩垂雙雪應有家書直萬金東望
越山青際海種桃何處不成林
題雙猿圖
重重老樹絡蒼藤空際飛行快此生江月白時同彂嘯峡
雲昏處捴無聲持環欲向何人献試劒真教處女驚千載
心期如一日不知人世別離情
題天衣長老孚竹潭所蔵長江萬里圖
萬里大江誰所鑿岷山直下海門通乾坤元氣長嘘吸日
夜滄波自混融巫峽雨霑神女佩洞庭雲接舜妃宫扁舟
憶向匡廬過月出猿啼訪遠公
寳林講主所蔵米元暉長江萬里圖
大江浩浩来天地最憶乘流萬里行擊楫每當楊子渡卜
居欲向錦官城瞿塘曉峡孤猿斷赤壁秋磯一鶴横爛醉
綠尊還采石米家舡裏有餘情
送戴先生應詔
束帛加金賁海鄉特舟千里上龍江天光照人尺五近文
氣凌雲萬丈長善走宛駒歸漢苑和鳴𡵨鳳識周岡定知
黼黻皇猷日金水河春細桺黃
次韻汪僉事題朱娥廟
鄰兇害媪柰渠何一死微軀抗太阿孝節當時配曹女英
䰟終古挟饒娥翠幃肖貌香燈冷青史流芳歲月多請謚
幸逢賢部使蒼崖先爲勒銘磨
送梁典史朝覲
皇治無爲自有聲渢渢歌頌獻花平四方海岳安坤軸八
表星辰粲帝青民在鄉閭真力土士游庠序必明經參軍
暫主芙蓉幕便奉天書報政成
題張建封擊毬圖
擊毬嬉戲動三軍乘勢奔馳若有神但見馬頭飛熌電不
教杖底起纖塵鳳笙仙樂從歸醉燕子雲窗倚望頻一代
忠賢張僕射莫忘天子動行春
題桺機仲所蔵眀皇躍馬圖
開元天子騎龍馬来往驪山及太平華萼樓中張五幄集
賢殿裏校羣經不疑野鹿㗸花卧却跨青騾首蜀行治乱
有機如反手請觀臣結頌中興
夏孚中所蔵斑姬援筆圖
娉婷容兒入宫初灑落才華絶世無自分婕妤承過寵敢
煩天子與同車齊紈皎潔秋風早長信幽清夜月孤無限
思情歸賦詠揮毫臨卷不勝書
送共論治道秀才赴京
皇帝龍飛十五年紫泥詔下九重天欲令萬妵俱安業先
勑羣司各薦賢治道魁宏湏極盛聖心精一是真傳太平
何幸親臨遇送爾朝京快着鞭
題嚴氏青山宴集圖次唐應奉處敬韻
青山萬疊自天来一箇茅亭傍水𨳩漢日巳随黃道轉客
星空向釣臺廽千年風節一編史百歲光隂幾酒杯最愛
風光如此好落花啼鳥莫相催
次汪僉事登北固樓送同年僉事之各府州縣分治
韻就送朝京
新峩豸角総英儔京口同登北固樓日月麗天鍾阜近風
霜捲地浙江秋敕書按俗乘&KR0865;馬旄節還朝駕鷁舟自古
長才宜大用太平功業焕皇猷
送王允誠任咸陽縣丞
龍江楊柳拂春烟拗贈新條作馬鞭寳劒有光終貫斗太
珠脫翳豈沉淵入關縦涉三千里見日湏瞻天五天曠蕩
聖恩何以報應同黎庶祝堯年
八月八日纂風觀潮示同會友人
八月纂風風正急合觀海濤如湧山魚龍挟势地維動鴻
鴈流哀天宇閑雲斷禹峯浮一盖烟輕吳嶠濯千鬟揮杯
不惜臨流飲要使陽矦識醉顔
題王節婦卷
槀砧逝矣遺孤小白髮姑嫜方夀考彼蒼應念未亡人孝
節於吾碩終保含悲黃鵠夜半鳴頋影青鸞鏡中老百年
耿耿一心存皦日當空照桓表
送賀宗武之太原府照磨
中都奉詔詣南京畫省掄&KR2761;得俊英巳覩鳳凰如帝德仍
歌蟋蟀見民情親王𨳩國河山壮列宿懸天昴畢明府幕
只今湏婉畫一麾他日看&KR0825;城
題稀春谷上人所蔵瑶臺秋望圖
何處登臨俯九垓剛風吹我上瑶臺鶴從仙島乘雲至鵲
自銀河渡水回佚女相逢方觧佩飛瓊將別更㗸杯芳情
早晩都消盡却聽胡僧話劫灰
九月三日山堂桂花經雨而落慨然有作
桂樹花𨳩磵水南花時無柰雨涔涔回風𣪚漫天垂粟初
日蒼涼地布金漢武館中猶賸馥月娥宫裏更清隂誰知
椘客淹留意寧與山猿自在吟
送王允誠赴教官之召
濟南佐邑調秦中再黜歸来氣轉䧺深霧擬蔵山裏豹迅
雷驚化壁間龍治安有榮陳天陛道德無為出帝衷莫謂
一經徒白首臯比随地拂春風
送戴允言赴教官之召
聖主旁求弟子師敕書飛下浙東涯畫舡遂擊龍江楫丹
桂應攀月殿枝三榮天人歸奏對五經閫奥入論思野夫
不耐中年別添得秋風滿髩絲
次舍弟忠過思南望鄉崖韻
五溪風倍共雲山王化漸摩古所難綵服洞氓雙脚徤離
鞍使者赤心殫望鄉崖峻雲飛白鎮遠溪深瘴草斑自是
成名湏努力男兒休恐不生還
次永樂寺歸菴長老見寄韻
寳坊千仞俯曾空定起龍山苐幾重一茟妙書連翥鳳五
弦清響送飛鴻化行日本朝唐帝藥鍊丹砂伏葛洪坐我
寸田寬似海等閑擒得火中龍
浙江觀潮
落木無&KR2173;江岸𨳩巨濤排入海門来勢連吳越奔千騎聲
撼乾坤鼓萬雷宋帝飛龍何日返伍君白馬蹴雲迴客懷
對此真悲壮且飲樟亭酒一杯
吕梁(在徐州)
野曠天低山踴躍吕梁横截大河奔濤聲動地雷霆震石
状羅厓士馬屯濟險有懷扶底柱凌虛無夢入龍門長風
若與星槎便終泝崑崙萬里源
雙廟(在吕梁西厓匕祀關)
山盤河激吕梁崇遺廟西厓祀兩公義勇夀亭扶漢社勲
勞鄂國佐唐宗吳興兼載麗牲石徐土長存治水功乞我
安流上洪去滿帆蕭颯更南風
百步洪(在徐州)
黃河䧺吞汶泗来百步東河如帶微順水帆飛一鳥疾&KR0647;
濤䌫掣萬牛遟苔痕不沒坡仙字雲氣長浮聖女祠過客
踟蹰覧竒勝彭門落日重哦詩
亞父冡(在彭城)
漢楚知誰與國謀中原爭鹿幾時休成功竟属三人傑遺
恨空餘一土丘寳匣龍泉還見彂鴻門玉斗不湏畱繋舟
歎息英䧺事戲馬臺前大樹秋
歌風臺(在沛縣)
秉鉞歸來士若林登臺何故泣沾襟應緣信布成梟首可
但風雲感伯心天入碭間佳氣盡亭臨泗上碧流深三侯
章在誰歌得擊筑兒童振楚音
瞻嶧亭次歐陽圭齋先生韻
黃棟河西一草亭嶧山相對兩峯青雲浮魯觀無今古石
刻秦文似日星游子臨流方歎逝醉翁行路巳勞形亦知
仁者偏多夀何必丹丘住福庭
宿天井閘(在濟寧)
濟州州南天井閘東往西来萬巨航地接燕吳通漕運水
連汶泗合微茫入雲鼓角軍城壯照野星河客枕涼攬袂
起来瞻曲阜楷林高處有虹光
過耐牢坡閘觀梁山水漲
三宿淹留會同閘一帆飛過耐牢坡舊来禾黍秋風地今
作蒲蓮野水波岸决黃河方泛溢塵生碧海定如何蒼茫
天意知誰解北望梁山一浩歌
臨清晩眺
樓頭旗影落天涯極目平原欲暮鴉荇帶自縈漳水曲柳
條虚拂御河斜百年廬井無遺俗四海車書又一家諸將
却趋幽薊戍秋風金鼓雜鳴笳
南宫望太行
尋山不遠數千里始向堂陽見太行羣嶂北連恒岳翠衆
南赴大河黃巳知天地凝元氣欲嘯雲霞俯八荒它日
向平家事了不惟五嶽恣游翔
望臺(在趙州治南百步)
高臺突兀俯晴空漢主旌旗在眼中西倚太行寒翠重北
臨滹水碧波通乾坤再造中興業日月長懸佐命功誰料
雲臺圖畫黯依然魏闕起奸䧺
早發南宫柬趙訓導
牛車曉出郭西門百室曾無十室存洚水貫城神禹跡石
麟眠草漢侯墳棗林露冷羣狼吼黍壠風微野豕奔豈意
相逢趙公子嚼瓜行酒共論文
真定南關晩眺
太行山麓滹沱水臨眺低徊逸興多水向文安歸渤海山
趨懷慶奠黃河涼風草野牛羊散夕照榆林鳥雀過物&KR0694;
關心鄉社遠酒&KR2173;聊賦大刀歌
舍弟原仁以驢車自太原來迎我於真定
我寓恒陽餘十日青&KR1042;方逐小車来即呼嚴老装書冊仍
別劉郎把酒杯趙國新封滹水險淮隂故道土門𨳩太行
遮莫高千仞不到河東豈浪回
乎它早發
小車欲發候鳴鷄榆柳參天路不迷斗柄正垂滹水北月
輪將落井陘西九霄徤鵠曾傷翮萬里神駒敢𣪚蹄忽見
戍樓紅日上却觀瀛海躡丹梯
入土門(在獲鹿縣)
獲鹿城西苐五陘土門岌嶪倚青冥秦皇何可塞行路漢
將偏宜出勝兵地势䧺高臨趙魏民風豪侠帶幽并鹿泉
一曲如流玉為坐苔磯自濯纓
井陘道中中秋值雨
青石嶺頭凉夜坐仰天不見月光爛陘山雷起楚王廟綿
水雨来孃子關遠道着鞭心骨折幽房織錦淚痕斑終尋
棣萼卑棲處太谷誰云隔萬山
井陘
苐五陘山天下險經過真爲趙人羞竒兵爭羡淮隂捷間
道誰思廣武謀綿漫白波車度晚故關明月角哀秋太平
時節休忘武請看諸峯似劒矛
自龍窩上故關
萬重山崦無行處一轉龍窩有路通跨磵石橋花掩舟負
厓金佛樹蒙蘢迢遥絶塞方煩足沆&KR1071;曾雲巳盪胷乘興
似游人世外未湏玄圃覓仙宫
故關(山東西以此為界)
羣山外擁兩峯齊古石中懸百丈梯天入晉秦河水壮地
臨燕趙海雲低十年關吏方高卧萬里行人且獨躋更上
韓臺詢往事不愁風雨晚凄迷
自平定至夀陽
平定城西束曉装黑沙山外度連岡斷碑古木雲長廟絶
壁懸蘿石佛堂白鴈天清聞遠唳黃花霜重見孤芳悠悠
故道風塵静&KR1042;上看山過夀陽
太谷月夜書懷
太谷孤城據太原城頭樹影落秋軒月明對酒夜三五家
遠將書路四千宇宙蒼茫身暫寄河山盤欝夢相牽太平
有榮誰能献注目汾亭重慨然
至太原
愛飲蒲萄酒自携晉陽游子氣如霓横天雪嶺飛鴻度捲
地風沙戰馬嘶&KR2173;&KR0694;蒼蒼烽櫓外鄉愁渺渺海雲西誰言
大道平如砥仗劒應湏斷蒺藜
平晉道中
并州爲客歲將晚古道騎驢思惘然短髮數莖先自化遠
書一紙倩誰傳羝飡白草汾東野鴈出黃雲代北天浩蕩
歸懷禁不得湖山眀月幾回圓
太谷立春
今朝立春春滿庭眼見東風吹鶺鴒縦飲蒲萄雙琖白可
禁楊桺半枝青異鄉兄弟睽違日故國音書長短亭軟媚
婦言何足聽田家花樹久芳馨
寒食出游
鳳山鶱翠拂晴霄寒食騎驢過野橋翁仲新墳簫鼓怨秋
千深院綺羅嬌忽驚錦字書緘斷堪望白雲親舍遥滿眼
客愁何處遣杏花雨&KR0694;上春潮
介休李貫道以安東知縣聽對于山西布政司與余
同寓太原右衞知事劉景高所其還所治也詩以贈
之
李侯與我生同年解后汾陽覺汝賢半夜談詩燒絳燭東
風把酒問青天河山景物輕車外淮海波濤大艦前想見
邑人迎令尹棠梨樹在綠隂圓
國學生徐宗敬奉部苻来山西起取各府州縣驛丞
善知馬者赴京其行也贈之以言
觧向殊方持使節不教塵土上烏紗賓筵就飲尊長綠傳
舍懷歸燭屢花全晉雲山飛馹騎大河風水鼓靈還京
授得孫陽子定有神駒産渥洼
自太谷上太原訪徐伯譲主簿不值其二子畱飲
太谷縣齋中夜飯太原驛路及晨行春風馬上吹殘夢野
水漚&KR2173;駐遠情麦葉纖柔青出隴楊花飄蕩雪漫城如何
相訪不相見愁對江南酒一觥(余嘗以晉祠之酒有江南之味)
廣武山
青山鈎帶連㟼鄗想像倉中米粟盈汴水尚通高帝甬河
瀾空激覇王城萬年南北横天險今日封疆属帝京海内
英䧺都駕馭不教竪子得成名
龍舟谷(在祁縣北關)
北辝太谷孤城遠南出盤陀曡嶂稠天作崇關紆鳥道水
渟深谷漾龍舟離離坂黍垂秋實嘹嘹&KR2173;鴻送客愁萬里
歸轅何日到胡桃隂裏飯吾牛
護甲嶺(武鄉)
白髮書生過武鄉摩挲腰劒尚輝光關山對峙東西峻嶺
水分流南北長小犬蒼黃随履跡老牛矍鑠負車箱漚麻
池上人如雨石勒何湏歐李陽
沁陽西湯浦次俞尚宇韻
横流觸石溪聲壮古木入雲關路盤不恨風沙吹馬足要
令魚鳥識儒冠鴈書數寄天何遠鶴氅重披日巳寒咲撫
西湯亭下桺年年榮悴有誰看
登長子縣城樓望潞州
太行右股山盤繞上黨城臨潞水臯欲覓人參除久渴非
關馬足事遐遨南轅直下黃河近朔鴈斜飛𬗋塞高日暮
縣譙悲鼓角不禁槐露浥秋袍
至澤州
汾上車来經幾驛羊頭阨盡見平坡三嵕廟下戴星飯七
嶺店前衝雨過西憶重華漁護澤東臨尚父老朝歌太行
千仞衣堪振望見飛雲柰遠何
碗子城南眺廣武山川
萬曡䧺峯翠錯摩烽樓粉堞俯長蘿振衣不盡登臨意對
酒聊爲慨慷歌亹亹雲山連四塞離離原黍帶三河最憐
漢楚中分地浩蕩鴻溝漲渌波
太行絶頂
千里驅車&KR0881;太行秋風高拂髩絲涼關當天井聞靈籟路
出羊腸繞大荒廣武西連關陜近黃河東合泗淮長野夫
不盡清游意緩節吹簫坐石床
