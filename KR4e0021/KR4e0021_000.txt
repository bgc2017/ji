密菴先生稿序
余友謝先生原功天下之豪俊人也居於越之鄙越人無少
長望見原功皆畏服始原功壯時閉影讀書期以事功見於
世當元之季抱其所學試藝江浙鄉闈不即售僅取一校官
以去後值兵亂浮沉藩鎮者久之入國朝嘗被簡拔入禮
局與太常諸儒同考禮繼為忌者所不容遂出贊郡政千里
外又以胥鋪見黜因而歸原功既不偶漠然無所向聞西北
山水之雄壯其山則有泰岱恆嶽太行之崛峍其水則有江
淮沔濟汝穎之汹湧伏羲堯舜禹湯文武之故都孔顔鄒孟
之故里與夫戰國王侯將相之丘墓咸在焉於是由金陵走
濟南走太原&KR0777;桓吳楚齊魯燕趙晉魏之郊感今懷古一發
於聲詩當其登高臨下或籍中卧或劇飲大醉必放歌朗吟
以適一時之樂何其壯也原功之詩五言古律則本之漢魏
歌行則遵李杜近體則祖少陵六朝晚唐無論焉他若山川
之離合土地之治革人物之廢興可以正史策之訛謬補志
之缺略者則又等前數人而上之紀行之詩而至原功可謂
盛矣夫詩之有紀行自少陵秦蜀以後作者豈無其人然皆
循守故轍一唱百隨求其自出新意以古為則者曾不多見
而原功獨卓如是豈其學問之富使然歟原功之學富矣至
其為文尤高出時軰沛然有古作者之遺風昔司馬子長遍
遊名山大川而文氣盆盛原功以既富之學沛然之學而加
之壯遊孟子所謂莫之禦者也則其所恃以不朽者徒詩乎
哉而予尤切切云爾者蓋見原功於一聲律之細微亦無不
盡心焉爾嗟夫原功年向老自信曾不及少試是以人亦無
因以窺原功之听至若即是詩考其筆力之雄健胸次之魁
廓亦足以知其志之有在矣
友生金華九靈山人戴良序
密菴詩藁目錄
甲集
古詩五言
嬿婉辭題宋徽宗畫犬
送夏副樞送倪孝方
送楊知州赴吴江咏庭樹喜鵲
自君之出矣三章發應天府
濟江過高郵
次淮安游石室
悲海上髑髏至濰城
青州府學登昌邑城
送别劉用章悲古墓
謁伯夷廟度洰洱
過營&KR0588;弔三士塚
登鄒平縣城謁伏生祠
淄川濯纓入章&KR0588;
飲龍頭鎮次莒州
圮上有懷巳酉九日
朱娥詠勉任守禮
北忩間卧游蘭芎山
南山宴集發太原
晉陽鳳凰山
鴉兒溝長平
天井關河隂渡
滎陽䔥何塚
太昊陵常思嶺
寄北行過相思嶺
乙集
歌行
和張員外題四馬圖
海昌築城行射虎行
清衣洞天歌蓬萊望海圖
弹琴七賢圖
春江漁者畫趙魏公馬圖
見月行越東書舍歌
龍女歌田横固歌
超然臺歌瑯琊臺歌
下相歌馬陵行
虞美人歌汾河魚
題王昭君羊腸坂
揚子江值風送鍾伯震
蓀溪梅花柯博士竹木
頋周道水石圖曺娥碑
雲壑圖歌娥江送别圖
題永嘉山水圖夀李太史
春夜樂畫龍歌
青山白雲圖墨竹
諭虎行題望雲軒
丙集
近體五言
送劉用章郎中將往齊郡别相知者
弔齊女墓望海門
淮海懷古過秦門
望海寄同考
寄楊胡二守送周府舍人
長律五言
送錢匏菴參政次錢塘趙用行韻
太行山
近體七言
宋内門長安埧
長慶寺賞牡丹題赤水洞天
送浙東憲使奉和太尉康里公
萬壽寺樓&KR0849;&KR0588;
劔池蘇臺懷古
垂虹橋送舍弟忠歸上虞
題陳彦脩畫扇明月湖呈匏菴
登山陽郡城韓信城
洪澤覇王營
龜山泗州
盱眙臨濠
逍遥臺硤石山
壽春晚眺送蔡參軍
荅沈元昭縣尹呈錢匏菴參軍
詠錢參小桃復用前韻
悼楊參政望太湖
送陳副樞長至
拜范文正公祠金陵懷古
眺靈巖尚方諸山入閶門
崐山候海舟登極目亭
泊福山狼山晚泊
登益都府城臨淄感興
海廟青州即事
治書文公奉詔求賢寄武昌舍弟忠
歴下獨游濰陽道中
下邳待月泛黃河
泛江鎮江多景樓
姑蘇紀事浙江亭漫興
還會稽劉坦之先生選詩
登湖陽諸山送舍弟二首
唐志道别墅還蓀溪
游皂李湖山登蘿岩五首
挽王豫齋先生
丁集
近體七言
送薛文舉赴京師送徐性恭往濠州
生意垣為張與權賦送郭天碧
老母生朝美餘姚知州董伯賢
寄龍泉長老送姪太五往臨濠
賦小游仙賦大丹
惜花賦柳感燕
過五疊山房又賦柳一首
蓀溪别墅七夕
次徐季子北平道中送唐知府還朝
玩月懷任魯民游石塘
題會稽山水圖送舍弟原臣
送莊九疇過積慶菴
寄鍾伯震次韻具菴大樸和尚
題吕運使孝感詩卷
夀貝彦中荅葉周道見寄
寄舍弟忠題雙猿圖
題長江萬里圖米元暉長江萬里圖
送戴先生應詔題朱娥廟
送梁典史朝覲題張建封擊毬圖
題明皇躍馬圖題班姬援茟圖
送治道秀才赴京題嚴氏青山宴集圖
登北固樓送汪僉事送王允誠
八月八日觀潮題王節婦卷
送賀宗武之太原題瑶臺秋望圖
九月山堂桂花有作送王允誠赴教官之召
送戴允言赴教官之召次舍弟忠望鄉臺韻
次歸菴長老見寄浙江觀潮
吕梁雙廣廟
百步洪亞父塜
歌風臺瞻嶧亭次歐陽圭齊韻
宿天井閘過耐牢坡
臨清晚眺南宫望太行
望臺早發南宫
真定南關晚眺舍弟原仁以驢車来迎
乎它早發入土門
井陘道中中秋值雨井陘
自龍窩上故關故關
自平定至夀陽太谷月夜書懷
至太原平晉道中
太谷立春寒食出游
介休李貫道寓太原國學生徐宗敬還京
自太谷上太原廣武山
龍舟谷護甲嶺
沁陽西湯浦登長子縣城樓
至澤州碗子城南眺廣武山川
太行絶頂
戊卷
文淵閣述事蘭溪道中
紫溪道中上閩關
下閩關武夷
謁鎮閩王廟大赦後閩憲書懷
寓莆田分司望壷公山至泉州府
萬安橋送陳德原之瓊州寧遠縣
送喻湯佐之文昌主簿送朱止善知福州
送喻士文之馬田縣丞武夷山
大王峯天風海濤亭(三首)
壷公山懷舍姪惟昇立春日憲𪠘言懷
憲𪠘言懷六月二十五日出福州城
七月十五夜太湖看月至鎮江
九月十八日天夀聖節復職閩憲
復職日聞得子同陶廉使登釣臺
登南臺山謁朱文公祠堂
寒食泉南道中玉山道中
岳王墓和馬令送行人奉旨頒流求國印
五月六日馬蹶傷左足懷新湖陳庭豫隱者
詠荔枝初入獄
獄中作
長律七言
夀張知縣和朱貭夫見寄
送王知縣上計荷傘
絶句五言
登鳳凰臺發濰州㽜別父老
題唐人打毬圖題美人圖
絶句七言
詠茉莉書扇贈王宗祥
泊䔥山題陳敬德棘鵲圖
題圯槗老人圖楊柳枝送沈自成(五首)
楊桺枝(五首)二月七日望西山有作
題孫子廟壁濰陽閑居(二首)
歸車(二首)淮隂絶句
松陵留別倪元鎮笠澤檥舟
題馬(四首)題嚴子陵圖
題&KR1180;太傅像題姮娥圖
荅葉周道見寄題趙松雪八駿圖
題柯月丘畫竹過吳江橋
閶門望乕丘題許由一瓢圖
讀霍光傳題陳士廉所蔵漁圖(二首)
題梅鳥圖(二首)題班婕妤團扇圖
題張知縣挟弹圖題陳孟文所蔵青山白雲
題挟彈圖題天際歸舟圖
題巫峡瀟湘圖題東坡像
題漁洲横笛圖次韻善性菴講主(二首)
和張員外柳花詞(十首)送汪約齋往雲南
題時苗留犢圖
題荔枝圖(二首)楓亭
萬安橋過古通源驛(二首)
入漳州出漳州
十八年二月回閩憲(二首)五月三日憲𪠘言懷
憶先塋別生母
別兄弟別妻
別新娘子自誦(二首)
重鐫密菴公詩文稿述
偉世家於上虞歴晉唐宋以來人物蔚起冠冕史乘入我
高皇帝朝則徵聘閩憲密菴公以文章政事著名當世一統
志載會稽二肅有密菴詩文稿行於世歲久殘缺頗多失
次王伯父狷齋侍御公雅志欲梓之而奔馳王事勢不能
逮比先大人水部公尹晉陵時手授是編而囑之曰先世
有美而弗傳是余等責也吳中多善工盍為梓之先大人
唯唯廼晉陵故稱劇邑政務旁午閱三載始克告成事不
期踰年而先大人殁偉每思先大人不忍使先德失墜因
有此刻一見此刻澘澘泣下謂先志之如在也倍珍襲之
柰歲丙午偉肄業山中家受祝融之災此板亦煨燼於烈
𦦨矣守者之責謂可鬱鬱忡忡魂夢俱結謀所以永之者
弗敢朝夕忘也及為古新令擕稿篋中適
制臺蘭陵何公鐫封事有採梨之檄粤中良手鱗集鎮下因
出是編詳訂而重梓之刻成焚香而告於先大人曰密菴
公之稿已亡恙矣可永其傳矣庶幾哉先大人作求之志
不至於湮滅而不肖亦得謝譴於嚮者之不善守也若曰
藉手以彰明前美則偉不敢任因再述其重鋟之年月云
天啟五年春三月既望
七世從孫(偉)盥手謹述於古新州公署
