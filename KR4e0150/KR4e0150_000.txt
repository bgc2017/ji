空同集目錄别集類五(明)
卷一
賦
卷二
賦
卷三
賦
卷四
風雅什
卷五
樂府
卷六
樂府
卷七
樂府
卷八
樂府
卷九
五言古
卷十
五言古
卷十一
五言古
卷十二
五言古
卷十三
五言古
卷十四
五言古
卷十五
五言古
卷十六
五言古
卷十七
效雜體
卷十八
七言古
卷十九
七言古
卷二十
七言古
卷二十一
七言古
卷二十二
七言古
卷二十三
五言律
卷二十四
五言律
卷二十五
五言律
卷二十六
五言律
卷二十七
五言律
卷二十八
五言律
徘律
卷二十九
七言律
卷三十
七言律
卷三十一
七言律
卷三十二
七言律
卷三十三
七言律
卷三十四
五言絶句
卷三十五
七言絶句
卷三十六
七言絶句
卷三十七
七言絶句
七言排律
六言
雜言
卷三十八
族譜
卷三十九
上書
卷四十
状疏
卷四十一
碑文
卷四十二
碑文
卷四十三
碑文
卷四十四
志銘
卷四十五
志銘
卷四十六
志銘
卷四十七
志銘
卷四十八
記
卷四十九
記
卷五十
序
卷五十一
序
卷五十二
序
卷五十三
序
卷五十四
序
卷五十五
序
卷五十六
序
卷五十七
序
卷五十八
傳
卷五十九
雜文
卷六十
雜文
卷六十一
雜文
卷六十二
書
卷六十三
書
卷六十四
祭文
卷六十五
外篇
卷六十六
外篇
(臣)等謹案空同集六十六卷明李夢陽撰夢
陽字獻吉慶陽人弘治癸丑進士官至江西
提學副使事迹具明史文苑傳夢陽為戶部
郎中時挫夀寧侯張鶴齡又助韓文草疏劾
劉瑾遘禍幾危氣節本震動一世又倡言復
古使天下毋讀唐以後書持論甚高足以竦
當代之耳目故學者翕然從之文體一變厥
後摹擬剽賊日就窠臼論者追原本始歸獄
夢陽其受詬厲亦最深考明自洪武以来運
當開國多昌明博大之音成化以後安享太
平多臺閣雍容之作愈久愈弊陳陳相因遂
至嘽緩冗沓千篇一律夢陽振起痿痺使天
下復知有古書不可謂之無功而盛氣矜心
矯枉過正周亮工書影載其黃河水繞漢宫
牆一詩以落句有郭汾陽字涉用唐事恐貽
口實遂刪其稿不入集中其堅立門戶至於
如是同時若何景明薛蕙皆夢陽唱和之人
景明論詩諸書既齗齗往復蕙亦有俊逸終
憐何大復粗豪不解李空同句則氣類之中
已有異議不待後来之排擊矣平心而論其
詩材力富健實足以籠罩一時而古體必漢
魏近體必盛唐句擬字摹食古不化亦往往
有之所謂武庫之兵利鈍雜陳者也其文則
故作聱牙以艱深文其淺易明人與其詩並
重未免怵於盛名今並錄而存之俾瑕瑜不
掩且以著風會轉變之由與門戶紛競之始
焉乾隆四十三年三月恭校上
總纂官(臣)紀昀(臣)陸錫熊(臣)孫士毅
總校官(臣)陸費墀
