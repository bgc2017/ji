李北海集别集類一(唐)
提要
(臣)等謹案李北海集六卷唐李邕傳邕事迹
具唐事本傳邕文集本七十卷宋志亦不著
錄此本為明無錫曹銓所刊前有荃序稱紹
和徵君刻唐人集初得北海集而餘論之不
言為何人所編大抵皆採摭文苑英華諸書
裒而成帙非原本矣史稱邕長于碑頌前後
所製凡數百首今惟賦五首詩四首表十四
首疏狀各一首碑文八首銘記各一首神道
碑五首墓記銘一首蓋已十不存一舊唐書
稱其韓公行状洪州放生池碑批韋巨源諡
議為當時文士所重李白東海有勇婦一篇
稱北海李使君飛章奏天庭杜甫八哀詩稱
朗詠六公篇憂来豁蒙蔽趙明誠金石錄稱
稱唐六公詠文詞高古今皆不見此集中殊
可惜也劉克莊後村詩話譏其為葉法善祖
作碑貽千載之笑然唐時名儒碩士為緇黃
秉筆不以為嫌不似兩宋諸儒視二教如敵
國此當尚論其世固不容執後而議前且克
莊與真德秀游德秀西山集中琳宫梵刹之
文不可枚舉克壯曾無一詞而獨刻責扵邕
是尤門戶之見不足服邕之心矣卷末附錄
載新舊唐書邕本傳及贈送諸作而别載文
苑英華所錄邕賀赦表六篇題曰糾謬謂考
其事在代宗德宗憲宗時邕不及見其論次
頗為精審然考彭叔夏文苑英華辨證曰賀
赦表六首類表以為李吉甫作而文苑以為
李邕案邕天寳初卒而六表乃在代宗憲宗
時况文苑於三百五十九卷重出一表題曰
李吉甫又第二表末云謹遣衙前虞候王國
清奉表陳賀以聞正與吉甫郴州謝上表末
語同則非邕作也云云是宋人巳經考正編
是集者用其說而諱所自来亦可謂攘人之
善矣乾隆四十一年七月恭校上
總纂官(臣)紀昀(臣)陸錫熊(臣)孫士毅
總校官(臣)陸費墀
李北海集目錄别集類一(唐)
卷一
賦
日賦
春賦
石賦
鬭雞賦
鶻賦
高適和鶻賦附(并序)
詩
銅雀妓
詠雲
登歴下古城員外孫新亭(亭對鵲河時李之芳自尚書郎出為)
(齊州製此亭)
杜甫同李太守登歴下古城孫員外新亭
附
奉和初春幸太平公主南莊應制
韋嗣立和初春幸太平公主南莊附
李嶠和初春幸太平公主南莊附
李乂和初春幸太平公主南莊附
宋之問和初春幸太平公主南莊附
沈佺期和初春幸太平公主南莊附
邵昇和初春幸太平公主南莊附
蘇頲和初春幸太平公主南莊附
卷二
表
賀加天寶尊號表
賀感夢聖祖表
賀新殿鐘鳴表
賀章仇兼瓊克捷表
淄州刺史謝上表
為濠州刺史王弼謝上表
謝賜遊曲江宴表
謝入朝表
謝書上考表
謝勅書及綵綾表二首
謝賜慰喻表
辭官歸滑州表
進喜雪詩表
進文馬表
疏
諫鄭普思以方技得幸疏
狀
謝恩命遣高將軍出餞疏
卷三
碑
兖州曲阜縣孔子廟碑
嵩岳寺碑
五臺山清涼寺碑
泗州臨淮縣普光王寺碑
卷四
碑
大相國寺碑
大雲寺禪院碑
鄭州大雲寺碑
楚州淮陰縣婆羅樹碑
銘
越州華嚴寺鐘銘(并序)
記
石室記
卷五
神道碑
唐贈太子少保劉知柔神道碑
左羽林大將軍臧公神道碑
卷六
神道碑
贈安州都督王仁忠神道碑
長安縣尉贈隴州刺史王府君神道碑
桂州長史程府君神道碑
墓誌銘
羽林大將軍臧公墓誌銘
附錄
李邕傳(石晉)劉昫
李邕傳宋宋祁
送李邕之任滑臺唐玄宗
同李太守北池泛舟宴高平鄭太守
唐高適
同羣公十月朝宴李太守宅
唐高適
陪李北海宴歴下亭唐杜甫
八哀詩秘書監江夏李公邕
唐杜甫
送李邕唐李嶠
遺事
集評
糾謬
賀赦表六首
李北海集序
紹和徵君刻唐人集未竟而余就其家索其遺書尚存
數十種將竝梓以傳力亦未之逮也初得李北海集而
余論定之為之嚆矢北海豪於文者也終始見嫉於時
相卒以讒死世論惜之然遇崔湜而不竄遇林甫而不
死亦豈得為北海哉而余獨惜姚張猶稱才相乃亦不
能容北海豈非子美所稱獨步四十年階之為厲然則
北海非死於讒盖死於文也然北海自以直節見重當
世屢貶竄而名益彰故當世重其文若此不獨以文也
傳稱邕有集七十卷而今所存僅六卷曩時所為炤四
裔唳九皋者其為湮沒可勝道哉大略邕負氣似長沙
好客似信陵豪侈放縱不拘細行似寇萊公而其志大
才疎實與文舉相類卒之一死於操一死於林甫先後
兩北海若合符節豈不異哉讀孔璋二善之書妻温戍
邊之請吾猶為之流涕崇禎庚辰桂月梁谿曹荃題
