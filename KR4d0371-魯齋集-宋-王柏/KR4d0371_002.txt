魯齋集卷二宋王栢撰
五言律詩
代夀忠王
高宗皇帝生於丁亥與藝祖皇帝聖誕之歲同
孝宗皇帝生於南渡之初元丁未光宗皇帝生
於丁卯是時益國公周必大和東宫之詩有云
一丁昌火運三合聚皇家以為仙源衍慶之符
既而寧宗皇帝生於戊子今皇帝陛下生於甲
子而大王殿下又生於庚子甲戊庚命書謂之
天上三竒敢叙其事見於詠歌敬祝無疆之慶
天眷中興業丁年拱慶基皇圖開一子寳歷出三竒象
奏前星瑞光依太極儀一巵眉夀祝敬和益公詩
立齋游山不能偕次遁澤韻二首
色動山行約令人憶舊遊地形雖險易坤道自剛柔路
遶岩頭石烟横洞口舟十年塵土夢此志幾時酬
山人真漫浪随處得清遊雪瀑方争勢風雷不肯柔詩
光浮玉板酒灔瀉瓊舟一枕斜陽裏清歡各自酬
題屏岩詩卷
有偉屏岩稿温淳擷衆芳波瀾雖未闊骨骼巳先張盡
掃江湖氣且無蔬筍香若参詩本旨却恐費商量
台山周詠道别五年因詩寄借韻以謝二首
邂逅松齋日曾知學共程心期千古遠世味一毛輕孰
謂暌離久猶垂故舊情何時風月夜得共插文盟
中處乾坤大同時總弟兄行蔵雖有間道誼豈無情欲
向忙中定先須静處精光隂如電走慎勿騖虛名
題徐觀之字說
堂堂一鑑懸萬古光瀲灔彼自有盈虛我要無虧欠隂
祲不能蝕塵埃不能掩只於事上觀足為操舍驗
舟中和葉聖予三首
雲欲回風勢先埋逼曉山催程推路險破冷覺杯慳帆
腹欣初飽篙師相對閒卧聞嚴子瀨只在片時間
桐江波漸滑霽色午方開香火嚴蘭若烟霞老釣臺崕
高微徑險水轉萬山回欲訪先生裔相從買一杯
江闊風帆急潮回沙露痕寒林無剩葉茅舍各成村雁
落烟波渺鴉歸野色昏未知孤客棹今夜泊誰門
野興
文字飢難煮為農策最良興来鋤曉月倦後卧斜陽秋
稼連千頃春花醉幾場任他名利客車馬閙康莊
題效竒
未識效竒處得於詩卷間屋邊環翠竹窗外即青山月
向女牆過煙凝老樹閒不緣心匠巧何以發天慳
題適莊茅亭
屋角園雖小幽深隔世塵杖藜時自適杯酒樂天真松
磴規模古茅簷日月新閒花三十種相對四時春
和趙師日韻二首
佳士温其玉相親意豁如窗前千个竹燈下一編書交
道無窮逹人情自密疎清風明月夜或可訪吾廬
我生無燕頷四壁笑相如門巷堪羅雀燈&KR1084;且讀書老
来心事懶貧後故人疎尚有多情月時時到子廬
水仙
翦葉葱偷巧冰蕤獨耐寒梅兄雖有伴礬弟不同看山
谷詩猶在逋仙影不單玉纖捧金&KR0678;誰遣慰儒酸
瑞香
呈外来香國瓊敷四出葩嬌姿不受暑睡思却便茶心
裏蔵金粟枝頭簇紫芽長安厭歌舞還肯到儂家
蘭
早受樵人貢春蘭訪舊盟謝庭誇瑞物楚澤擷芳名蒼
玉裁圭影紫檀含露英奚奴培護巧苔蘚綠菁菁
梅影
梅花巳清絶明月忽横窗孤影知難並羣花巳竪降淡
痕開畫帳皓色掩書缸寂寞素娥冷須臾擁去幢
自述
身坐衆香國蒲團詩思新一貧雖累我此興未輸人陋
巷誰為侣寒窗不染塵五言盟四友筆下頓生春
過故家有感
衣冠零落久今日事堪傷厨起青煙薄門關白日長殘
梅欹古道枯柳卧頽墻山色依然好興衰未可量
過白鶴寺
小泊古蘭若雙櫧發舊柯山光浮夜氣柳色媚春波僧
類胡孫瘦農師盜伯多野人時問我新守政如何
晚興
散髮風簷下沈沈日暫曛鷹拳擒野雀蛛網獵飛蚊羣
鳥能為計吾生亦謾勤塵緣難著眼晚興寄青雲
新愁
愁逐西風動伶俜祗自憐家貧囙累重學陋欠師傳白
髮還生矣青氈尚杳然高山流水調何日奏朱絃
題蟄菴
一蟄了千悮心安境自寬軒昂就收斂自在覓艱難龍
怕烏臺勘人疑蕙帳寒欲知舒卷意編簡静中看
題寧庵
寂寂鐘魚冷松楸蔽杳冥雲侵晴路濕衣染晚嵐青天
未生人物山應銷地靈何祠香一瓣遺恨滿空庭
宿倍儡店感舊
諸老皆仙去遺蹤歲月深主人今易姓客子亦傷心来
燕傳新語群蛙試閙音欲將興廢事歴歴問雲岑
宿仙山浸碧軒二首
冒黑投精刹呼燈讀舊詩平分禪榻穏共聽雨聲馳魚
鼓催行色溪山挽故知人生萍聚散後會復何時
浸碧去崖谷琅然語夙緣水雲蔵定力霜雪護華顛漸
喜虛形槁祗求實行全曾随癡鈍子當已得心傳
遣興
初向坡頭下風霜入鬢毛味長濡竹簡熖短沃蘭膏家
與人俱瘦年随氣轉高朱顔無藥駐&KR1084;下勿徒勞
催雨
人世如居甑驕陽不可鉏未聞芻作狗安得夢維魚賦
斂生民槁干戈國計虛安危關一飽雨意莫躊躇
喜雨
滃欝雙雲合霶𩃱一雨通新凉驅積暑喜氣薄高穹點
點含生意聲聲起死功田家雖少歉尚可及年豐
和汪元思喜雨韻
龍蟄金瓶小神驅雨陣斜建瓴飛素練走澗舞生蛇風
使開雲磨雷香隠砲車農人有驕色一飽不須賖
題抱膝庵
一室方方丈名標抱膝新有書宜勘古無學可留賓静
坐神明固清談滋味真傳家名刻在長對草廬人
冬至和適莊即事韻
跛躄廢人事来投大士家清談半忩月澹坐一杯茶燕
豆来霜果鴝瓶浸蠟花葭浮纔一日芳思巳無涯
七言古詩
汪功父聘石友
一片寒姿蒼玉質久作歙江秋水骨磨瑕礲垢飽風霜
䄂手南遊来楚國我曾研破青烟痕露華半勺拖玄雲
文理細密温而淳伯樂一頋空馬羣癯癯好古子汪子
雅有半面如舊情巧取豪奪俱不敢聘以厚禮強委禽
吉日良辰新勸駕絳帳交懽相慰藉斟酌洙泗闖紫陽
大義發越添聲價紫陽是渠&KR2959;梓賢久矣驂随輯墜編
會心不惜時磨研至理神授珠瑩圓我今贈君明堂一
柱金書墨霜毫冠帶来蟾窟禇先生者白而腴即日相
邀来覧德絃歌聲裏春光半净几明窗風日暖四友参
前無間斷俛首循循而勉勉萬里一鞭途甚坦太極門
開初未遠
和叔&KR0008;橘花韻二首
清和景氣巳非春午隂濃處延詩人一杯佳茗沃嘉話
粲然主禮羞蘩蘋洞庭手植清香發金粟銀須照膚雪
薰風十里漾芳思萬斛明珠剖胎月素華綠葉騷頌中
光生南國德横空朗吟受命不遷屈對花不飲無慚紅
厥包錫貢三千春為花著句曾無人顆顆珠璣香萬斛
薰蒸天地勾風蘋充實先生詩興發韻嚴不數陽春雪
龍蛇一紙開天荒琅然吟破夜光月炯炯后皇嘉樹中
精白任道言非空秉心高潔寄清賞世人只解歌春紅
贈葉綠澗
有客有客訥而腴手携數冊堯夫書八八從而之八八
四千九十六無餘小游軌革何足算大游九戹相乘除
太玄洞極亦無法更有司馬推潜虛茫茫古今四海闊
動静禍福無能踰玉苻金鑰竊元命自合抱道山林居
堯夫堯夫初不死精神炯炯先天圖元會運世未為密
一畫未畫元非疎自從泄漏加倍語便覺造化無工夫
吾儒更欲窮造化造化尤解窮吾儒且將餘法供劇戱
君識此意廉無需世人逐逐不知止誦詩還肯安心無
和立齋番君吟
日月星辰天之精山川草木地之文本乎天者既圓象
下者何不皆方形此疑千古不能决讀盡六經無異說
依稀子夏微有言譬諸草木區以别草木之間操孰堅
僉曰此君耐歲寒虛心直節表真勁窮冬大雪青琅玕
平生正坐一圓累末堪全德君子比内圓猶是智之餘
外圓無乃德之耻我聞楚東有雲仍生来氣骨青稜稜
觚哉觚哉出乎類長大益覺廉隅分自從大學悟絜矩
四面正直各得所獨秉重坤六二爻斯可以為民父母
厥初受命莫不然世衰俗弊失其傳商周之際斯為盛
孤竹二子何曾圓
再詠番昜方節士
博物君子識鑑精包羅錯綜能成丈夫何吳興戴慶豫
慨然譜竹擬諸形非草非木言甚决品類繁夥難盡說
九江五嶺多逸遺維此方君更無别隠彩韜名志行堅
萬里臨卭族最寒文饒携来甘露寺聲價壓倒萬琅玕
眼節鬚牙如積累四面對出莫與比不有芝田紀錄詳
後世莫知深可耻我聞此說亦相仍未嘗親得見觚稜
江東使者返行部招来節士番中分个个折旋皆中矩
什什来歸敬岩所有斐良朋保歲寒凛然如對齊充父
后山居士知其然心事曾將詩句傳老来不復人間事
寄語山翁莫削圓
和立齋蠟梅韻
蠟花檀暈香如梅攛號入譜名京垓立齋形容消息大
濃芳不受霜雪埋疎影横枝雖未足淡淡中色攙先開
薰然不待詩料理詩人無奈清香催詩清香韻兩竒絶
詩香相感從何来只緣人與花相似心香洒洒俱無埃
坡公衣鉢何敢睨簡齋香酒非吾裁有時静聽群兒讀
繞樹日走數百回仰賴生意已如此俯視百草方枯荄
和立齋喜雪韻
生意原原如襞積隂閤陽開有䋲尺風霜冰雪豈少思
到此自宜天地塞凛然帝則亘古今此外不知還不識
連年冬令太陽遲君子憂時長皺眉萬物驕矜不自持
落盡&KR1084;前年後梅深山芽茁無空枝更疑麥隴青離離
一夜風號陽氣伏玄冥奮威正當局翦冰裁花兩日飛
更撒珠璣三萬斛攬柄收權應恨晚明朝已迫東方木
却恐春風未肯和顛倒天時難善俗
寄敬巖
泳飛堂前橘柚香田田荷葉浮波光主人攬轡度閩嶠
馳驅端為蒼生忙天生人才不虛出必使事與才相當
爾才綽綽有餘力豈容䄂手窺其旁平生正坐嚴冷相
不解嫵媚相頡頏前時固亦與國論莫肯默默安周行
老子九百何自苦艱難險阻須甘嘗玉溪飢民昔嘯聚
至煩禁旅来張皇繡衣彈壓甫三日猩鬼屏蹟消叢篁
露布一語不自伐猶有忌者羞回韁今年玉節蓮峰下
約束海若無驚艎頗聞属郡微有警往往鹽子多陸梁
此軰未易以柔服必至腥血膏鋒鋩由来受病非一症
莫將已效誇良方規模貴闊謀貴密當以虛心来衆長
局面布置要合節自有勇士争激昂堂堂元老熟戎事
幸甚赤舄歸故鄉豈無惕然桑梓念囊底餘智應恢張
同心相濟一堂上誰兵誰將誰于糧不然牋天啟壇鉞
老熊當道驅群狼甲兵錢榖亦分内事機捷出真難量
豈予所至輙多事老天驅入功名場橘柚黃時聽好語
綠綈四軰催歸装
題魁星
天樞之宿為貪狼引領三台朝帝旁典司多士擅文場
名在第一聲播揚因此冰炭癡兒腸彷佛肖象祈流光
題定武蘭亭副本
玉華末命昭陵土蘭亭神蹟埋千古率更搨本入堅珉
鹽帝歸装投定武薛家翻刻愚貴遊舊石宣和龕御府
邊塵横空飛渡河中原荆棘穴豺虎維揚蒼茫駕南轅
百年文物不堪補紛紛好事競新模傾欹醜俗亡遺矩
如今薛本亦罕見仿佛典型猶媚嫵清歡盛會何足傳
右軍他帖以千數託言此筆不可冄慨然陳迹興懷語
今昔相視無已時手掩塵編對秋雨
和易嵒兄芙蓉吟
天專肫肫分四氣曜靈西征駕新霽人間萬寳告成時
白帝疇功有良貴后皇嘉惠放一頭蜺旌鸞轂恣晨游
蜀錦步帳數千里爛然一抹眼波流玉容沐露月梳曉
翠䄂蹁躚舞微笑雲舒霞捲競芳穠照水迎風為誰好
水中木末眩騷人拒霜宜霜名字新平生不識春宵暖
甘随青女嫁花神易岩胸中五千卷景物驅歸句中鍊
賞花不是少年心見花依舊少年面石丁作主事難憑
子高那是夢仙瀛何如醉鄉自廣大幕天席地山為屏
詩魂醒處風光轉梅花巳築受降城
用易岩韻夀易岩
天地之氣秋惟清清之極者為聖人惟皇降衷本均平
賢愚美悪氣質成有偉易岩萬人英聖涯涵泳心即經
人心道心惟一精怡然融洽萬理明矩度迥出風塵表
視履元吉祥素考義利兩關路分曉富貴功名何足道
一枝綠玉暢幽聲殷勤拜捧夀吾兄明朝西現長庚星
芒寒色正占千齡老而有子希世珍一念種出無邊春
他年頭角昂俊聲安車迎養雙朱輪
用適莊賜韻回祝
大椿蟠根雙幹矗秀色各分元氣足共占百五二十年
八千春秋從此卜西方無量不可思南華寓言不須讀
造化發育自無已天根月窟互相逐霜挟獰風夜推戸
日碾晴空曉烘屋冰輪載魄將冄弦寳律浮葭欲飛玉
天公作意表弧瑞學子分題剡牋軸揆予受教自髧髦
歲月十分今已六我翁早出名利塵我翁天縦清閒福
眼明猶足察秋毫脚健不肯支笻竹友善堂前高揭扁
懿德道心新萬目人言腕力健於虎更須萬兔供毫秃
不買駝峰換清供不買蛾眉歌夀曲歲寒兄弟歲寒心
敬和長篇侑醽醁
和遁澤武夷石乳吟
遁翁聲價為時重幾年勤學方繇統麗澤門人已寂寥
衣冠奕奕皆遺種當日詩編誰尚存遜齋今幸傳聞孫
平生工作風刺體近来琢句如春温靈芽来自幔亭里
貯以紗囊紅與紫一掬槍旗分雅供七碗盧仝為驚起
贔屓古鼎親烹嘗清風習習生詩腸雲根不受塵土汚
舌夲豈帶臺閣薌學海茫茫了無際一覺回頭有餘地
世味醲鮮多螫毒無味之中要精嚌燕閒消息己全通
滿閣遺書須細窮澹而不厭真雋永不在松風蠏眼中
薰風歌代夀節齋
玉麟堂上歌薰風周公分陕方居東蜺旌龍節更號令
長江萬里消狼烽櫜鞬帕首多名將夙興拜舞占乾象
紫氣浮浮軫翼間宗星炯炯銀潢上甫申飛下鼎湖山
汝陽天人未足言八紘納納入經濟一柱岩岩久具瞻
岧嶤陪京新命尹虎踞龍蟠壮根夲關中鎮撫必蕭何
北門筦鑰須寇凖運量恢恢妙轉旋一念體國心通天
璽書錫勞下閶闔珥貂十軰来傳宣天子令聞洽四國
令儀令色山甫德江漢湯湯告厥成衮衣歸兮式百辟
薰風薰風自南来解民愠兮阜民財不賡殿閣微凉句
拜手喜起明良哉菁菁葑菲公猶采世沐恩波深似海
春風一鶚又横空敝帚蕭騷價千倍翹材油幕羅群英
夀觴瀲灔難同斟客星灘頭頻矯首夜夜遙瞻南極明
和遁澤惠豆粟韻
民曰同胞豈異根萬殊皆自一本分燒萁舂粟不忍聽
詩翁感慨何憂勤我有兒拳蓮實中共房&KR0766;&KR0766;笑秋風
平鋪春色殷勤種終鮮他年又怨公
秋深萬物盡歸根五榖從来不解分以長而食了無事
南山有種何曾勤遁澤真情在句中薄俗三歎曹劉風
識得異形同一氣應無管蔡怨周公
題平心堂
洛龜圓文錫神禹箕子陳範畀周武九疇自天倫既叙
嚮用一以夀為主人生富貴何足數最要康寕安厥處
爾其好德全付予惟皇之極必福汝君侯有德存此心
居官居家堂兩銘強弱人已無留情湛然方寸如砥平
藹藹庭鯉雙趨庭指此良方垂後昆信受奉行不敢輕
宜爾子孫皆千齡
和叔&KR0008;春寒韻
知和而和當有節節貴得中忌超越造化神機豈易窺
天上不知誰理燮東皇面目似非真我聞四時皆有春
春来天地已交泰肅肅群隂豈可伸金谷笙歌未嘗吟
莫張威勢嚇詩人
題東邨所藏宫錦圖
后德相成帝業昌不耽歌舞誇新粧六宫婦式頒蠶事
職雅心專清晝長忽見雙娥理絲把寬急對牽身勢強
轉輪飛轉一縷細文茵獨坐迎微凉高捲翠簾三四侣
織就五采成龍章獻功不(闕)出宫閫手授縫人成帝衮
端拱明堂萬國朝文物聲明光四境何人遇此一段竒
追記丹青描不盡器用鋪張規制精默寓經綸合繩準
世間畫手無此圖疑是當年閻立本
賦雙松堂
和平堂前列四皓雙松為主雙檜賓深山大澤不肯住
鞭霆駕雨来重闉蒼髯梳風音瑟瑟霜皮凝雪冰鱗鱗
静有精神觀世變悄無顔色阿緌紳朱幡皂蓋幾来去
丹楹藻梲方更新魏武子孫敦夙好十八公子忻相親
世間靈物妙難測一氣常存天地仁巍巍堂下萬休戚
左右冷眼時笑嚬或然一念私欲勝垂垂二老能相嗔
起居出入知所敬願言共保千千春
侍伯兄宿履菴即事呈本老
朔風蕭騷霜正濃追随雁影来城東樓閣寳門八字唘
一超徑入青蓮宫老師槌拂活潑潑臨機一喝開盲聾
舌根拖地無死句何曾一字粘虛空管帶忘懷聞妙義
豁然暗與吾道通諸方善人忽聚散黃昏方打齋時鐘
明極堂前吞箇棗畫灰鑪畔捉條龍須臾八萬四千偈
盡在蒲圑默坐中
拍手行
五雲縹緲護天關轝金輦寳来如山上有封題三道印
多是中朝清要官一膏一縷盡民命荆箠新痕蝕舊瘢
東麾西節步霄漢公私赤立生意慳年榖豐時無盡藏
那禁水旱相摧殘黃馘槁項卧溝壑獾奴狼子生狂貪
輟耕太息鴻鵠志乘牛讀史需時艱忽如妖禽嘯清曉
泥丸初不勞驚弹何人把玩張聲勢直令聚蚋奔醯酸
竹兵烏合本兒戲伍籍久蠧心先寒吁嗟身世狭於掌
北望神京雙淚潸國家有紀誰敢犯濟彼德惠防民姦
何曾假借汚暴手病入心膂何時安堂堂正氣不久熄
自古東南多造端誰出華山拍手笑䄂中三尺山河寬
七言律詩
和碩夫兄五松韻
重開甲子舊年華莫問行程差不差幸有數杯澆舌本
不須一筆鏤心花歲無臘雪非人福時到春風不我賖
兩手托天原有氣簞瓢陋巷也為家
蜀葵韻
亭亭弱幹裊新凉露浥精神導太陽紫粟綠房醫士寳
黃裳紫袂道家粧宗華衣錦趨炎晝蜀本鎔金耐素傷
千古無人歌實德騷人只解逐餘香
和秋澗惠蘭韻
竹蘭臭味古来同同處無非造化工墨竹方生秋澗上
紫蘭已到魯齋中築臺移玉尊清惠運筆揮金尚古風
却似高人来伴我幽芬日日透簾櫳
和得全喜雪韻
天道流行自有經一冬常燠大無倫臨期飛雪粗成冷
只隔明朝便是春窗外曉山高積玉夢回夜月更鋪銀
玄冥恰似輪臺悔改過雖新巳悮人
瞻彼西山紫翠間百年遺族備艱難一區濟濟雖孤立
萬物原原得舊觀舉世莫知黃髮貴何人肯伴白雲寒
相將共折長亭柳况是殘梅已著酸
贈吳晠
襟佩青青白面郎未成佔畢已飛揚深嫌實學規模拙
只把時文日夜忙志氣峥嶸謀富貴身心荒落敗綱常
他年窮逹皆無據却笑儒冠誤可傷
和遁澤喜雨韻二首
久欲飛山試笋車避炎情緒未能嘉讀書有道調心馬
製藥無方遣睡蛇天地秋来催祭鳥池塘雨過閙私蛙
病夫推枕幡然起骨健神清眼不華
葉下亭臯半月秋風飛雷厲起雲頭一奩返照收林樾
萬𣲖飛泉響澮溝放鄭賢侯初下令乞靈拙士未能瘳
吾儕且說維魚夢那問驅車相國愁
和易嵒蘭菊韻
小春天氣未和平冷暖於人孰重輕幽菊瘦蘭皆有味
凄風楚雨自無情披来破衲便身穏寫到新詩徹骨清
箇裏不知誰得失薰蕕境界要分明
和易嵒雪
豐年嘉瑞有根原碎剪銀河到底懸古有諸侯延辨孟
今無令尹訪飢袁狺狺犬吠思騷楚茂茂貞松記漆園
險韻忽拈真寡和茶烟起處屈高軒
八詠新樓
翬飛高插女星光可是溪山属沈郎眼力拓開千里遠
樓身擡起一尋強争觀王謝新題壮不數齊梁舊事荒
誰識倚闌真樂處清風明月朗篇章
題康湖偉觀
蒼翠雄盤一古村新樓面面納乾坤隂晴朝暮天容變
開闔榮枯春意存萬壑精神融寳鑑千峰氣勢拱端門
松楸冉冉白雲下一醆寒泉罔極恩
和易嵒首夏韻
垂老東君戀舊寒惜春情緒正孤單哂他功業傳千古
還我詩書博一安芍藥階前風味淺酴醿架上典型殘
勒回春色憑詩句生意津津上筆端
次前人韻
彈冠事業耳邊新我夢何因到紫宸自古為仁知不富
如今學道豈憂貧與其鞭扑朘民髄孰若簞瓢樂此身
志士不忘在溝壑不應後世便無人
寄立齋
團欒未久又分襟踽踽嬛嬛老不禁陋巷更無佳客語
殘編幸得古人心熙熙農父含生意濟濟官寮喜德音
欲共功名須好漢微陽何以勝重隂
春歸
春来春去果何心静坐焚香細細評太極流行千古事
一元發育四時情黃堆稼穡誰勲業綠到桑麻已老成
舒慘榮枯人自異此中生意夲分明
舉業有感
後世求才術太疎三年三日判榮枯消磨歲月莫知老
奔走英雄不覺愚與死為隣猶未巳雖生(闕)如無
聖門反在揶揄内何敢忠言請改圖
和遁澤初夏韻二首
萬古南薰與舜同何時吹入五絃中百年喬木支秋嘯
一旦新萌長露叢世事漸如宣子日詩情猶有大王風
来牟綠枲新勲業更有何人詠大東
深深陋巷更深藏韈線曾無一寸長學問不宜随苟且
傳聞何敢喜張皇一池科斗書千古滿徑風騷竹萬章
此意寂寥誰與共美人只在水之陽
重題八詠
樓壓重城萬井低星從天闕下分輝傷心風月詩應瘦
滿眼桑麻春又肥山到東南皆屹立水流西北竟同歸
倚闌莫問齊梁事斷石凄凉卧落暉
和易嵒喜雨韻
轉移劇暑若艱難誰謂炎凉反掌間狐鼠就擒元憤欝
旄倪相慶便清閒雨聲恰似政聲好天意翻嗤詩意慳
一飽所關誠大矣吾儕安得不開顔
歊煩一轉亦何難只在邦君念慮間社鼠城狐方就縶
土龍芻狗便投閒平時真見天人密順處不疑霖雨慳
夢裏忽聞風力猛定知千里破愁顔
送馬秋山寄友人
赤城千古一東湖誰肯重開太極圖要得斯文傳氣脉
定須吾黨立規模聖賢不盡七分易天地長存三字符
念念服行方是學莫將枝葉費工夫
用前韻荅車玉峯
人物如君屹鼎湖高山仰止我儀圖講篇損益開新式
略紀刪修有定模目斷交情殊恨闊心涵古道若相符
去年不客東湖上幾失人間大丈夫
題涵古
梅花之外竹扶疎矮屋明窗著此癯生意多從閒處見
天機却向語中枯通身總是先天易開眼無非太極圖
點點若知河洛意庖羲豈有古今殊
平生意廣奈才疎學未成時家已癯蚤慕滄洲窮廣大
晚依麗澤沃焦枯先儒凛凛今如在聖道洋洋孰與圖
兩字高題時仰止千江一月幾曾殊
魯齋集卷二
