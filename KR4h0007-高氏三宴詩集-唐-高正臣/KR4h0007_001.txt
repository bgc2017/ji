高氏三宴詩集卷上
唐高正臣輯
晦日置酒林亭并序
陳子昂
有渤海之宗英是平陽之貴戚發揮鳳管而嘯侣幽贊
雞川而留宴冠纓濟濟多延戚里之賓鸞鳳鏘鏘自有
文雅之客凡二十有一人皆以華字為韻
高正臣
廣平人衞尉卿
正月符佳節三春玩物華忘懷寄罇酒陶性狎山家柳
翠含烟葉梅芳帶雪花光隂不相借遲遲落景斜
崔知賢
(闕)
上月河陽地芳辰景望華綿蠻變時鳥照耀起春霞柳
摇風處色梅散日前花淹留洛城晩歌吹石崇家
韓重宣
(闕)
欲知行有樂芳罇對物華地接安仁縣園是季倫家柳
暗雲疑葉梅開雪似花日落歸途遠留興伴烟霞
周彦昭
(闕)
勝地臨雞浦高會偶龍沙御柳驚春色仙笻揜月華門
邀千里馭杯泛九光霞日落山亭晩雷送七香車
高球
(闕)
温洛年光早皇州景望華連鑣尋上路乘興入山家輕
苔網危石春水架平沙賞極林塘莫處處起烟霞
弓嗣初
咸亨二年進士一人
上序春暉麗中園候物華高才盛文雅逸興滿烟霞参
差金谷樹皎鏡碧塘沙簫鼓林亭晩倒載欲還家
高瑾
渤海人咸亨元年進士
試入山亭望言是石崇家二月風光起三春桃李華鶯
吟上喬木㕍往息平沙相看會取醉寧知還路賖
王茂時
(闕)
勝踐尋良會乘春玩物華還随張放友來向石崇家止
水分巖鏡開庭枕浦沙未極清泉賞参差落照斜
徐皓
(闕)
綺筵乘暇景瓊醑對年華門多金埓騎路引璧人車蘋
早猶藏葉梅殘正落花靄靄林亭晩餘興促流霞
長孫正隠
(闕)
晦晩屬烟霞遨遊重歲華歌鐘雖戚里林藪是山家細
雨猶開日深池不漲沙淹留迷處所岩岫幾重花
高紹
考功郎中
嘯侣入仙家臨春玩物華葛絲調綠水桂醑酌丹霞岸
柳開新葉亭梅落早花興洽林亭晩方還倒載車
郎餘令
定州人進士著作郎
三春休晦節九谷泛年華半晴餘細雨全晩澹殘霞罇
開疎竹葉管應落梅花興闌相顧起流水送香車
陳嘉言
(闕)
公子申敬愛携朋玩物華人是平陽客地即石崇家水
紋生舊圃風色滿新花日暮連歸騎長川照落霞
周彦暉
咸亨五年進士
砌&KR1396;收晦魄津柳競年華既狎忘筌友方淹投轄車綺
筵回舞雪瓊醑泛流霞雲低天上晩絲竹帶風斜
高嶠
司門郎中
飛歡寫春望開宴坐汀沙積水含苔色晴空蕩日華歌
入平陽地舞對石崇家莫慮能騎馬投轄自停車
周思鈞
貝州漳南人中書舍人
早春驚柳穟初晦揜&KR1396;華騎出平陽里筵開衞尉家竹
影含雲密池紋帶雨斜重惜林亭晩上路滿烟霞
劉友賢
(闕)
春來日漸賖琴酒逐年華欲向文通徑先游武子家池
碧新泉滿巖紅落照斜興闌情未極步步惜風花
陳子昂
字伯玉射洪人進士右拾遺
尋春遊上路追宴入山家主第簪纓滿皇州景物華玉
池初吐溜珠樹始開花歡娛方未極林閣散餘霞
張錫
東武城人宰相封平原公
雪盡銅駝路花照石崇家年光開柳色池影泛雲華賞
洽情方遠春歸景未賖欲知多暇日罇酒漬澄霞
王勔
綘州龍門人澤州長史
上序披林舘中京視物華竹忩低露葉梅徑起風花景
落春臺霧池浸舊渚沙綺筵歌吹晩莫雨泛香車
解琬
元城人太子賓客
主第簪裾出王畿春望華山亭一以眺城闕帶烟霞横
堤列錦帳傍浦駐香車歡娛屬晦節酩酊未還家
高氏三宴詩集卷上
