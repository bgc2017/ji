香山九老詩序
會昌五年三月二十四日胡吉劉鄭盧張等六人皆多
年夀余亦次焉於東都敝居履道坊内合尚齒之會七
老相顧既醉且歡静而思之此會希有因各賦七言六
韻詩一章以記之或傳諸好事者其年夏又有二老年
貌絶倫同歸故鄉亦來斯會續命書姓氏年齒寫其形
貌于圖右與前七老題為九老圖仍以一絶贈之云雪
作須眉雲作衣遼東華表暮雙歸當時一鶴猶希有何
況今逢兩令威二老乃洛中遺老李元爽年一百三十
六禪僧如滿歸洛年九十五時祕書狄兼謨河南尹盧
貞以老未七十雖與會而不及列
