原本韓集考異卷九
宋朱熹撰
第三十七卷
表狀
金紫光禄大夫(至)贈太傅董公行狀(題中或無支度二字)選聞
(選下或有既以字)市馬(市字絶句方以馬字屬上句而複出馬字連下文為句非是)公與
(與或作為)而與(方無而字)至吾(方至上有五字而無吾字皆非是)故下(方無故字)其
衆(或無其字)兩舉手(兩舉或作舉兩方云此用莊子盜跖大怒兩展其足也)敢復(方無)
(復字)未盡(未方作始)人大(人下或有心字或有心字無大字)無與(無下或有以字)故
求(或無故字)罪有(罪下或有於字)不信(信下或有之字)以降(以或作已)天下(句)
天下(或無此複出二字)不記(記或作巳)疾作(上或有辭字非是)入謝(謝下方有)
(遷字)問日晏(三字或作移時)汝州(或無州字)由留(或無由字)畋遊無度(或無)
(畋遊字無度或作無幾方云考之傳士寧每畋獵數日方還或本非是)度一(度下或有使字)者
至(或無至字非是)及諸(及或作與)和初玄(或無初字)懼復(懼下方有不字云士寧懼)
(其無以繼也若去不字則下文皆衍加今按士寧萬榮專命竊據故懼士卒之圖巳而復厚焉尋上下)
(文未見其惜費而薄之之意也况以下文又加厚每加厚推之不字之衍甚明方說誤矣)士卒(士下)
(或有寧字非是)明日(二字方作時非是)事修(事下或有既字)俗化(俗或作民)蒼烏
(方云舊本多作蒼鳥家語蒼鳥鴈也瑞應圖有蒼烏)既斂(或無此二字)知人(知或作智)人
誰(人或作其非今按外集作其是)全道溪全素澥(諸本溪作全湲澥作全澥方云)
(考世系表董溪志溪澥皆無全字蓋全道全素出於賜名也)為大理評事(或無此五字)
伏請(或無伏事)謹狀(或作狀上)
與汝州盧郎中論薦侯喜狀(方無薦字云盧虔也喜常為虔作復黃陂記)
知遇(或無知字)主司(或作有司)長歎(長或作而)家事(事或作難)公數(公下或有)
(大人字或有貴人字)不其然乎(或無複出四字不其或作其不)
論今年權停舉選狀百萬(或無萬字)公孫(或無公字)王化(王方作主)
御史臺上論天旱人饑狀在百姓腹内(腹或作復方云德宗十四)
(年詔諸道州府應貞元八年至十一年兩税及榷酒錢在百姓腹内者並除放今按腹内謂應納而未)
(納者嘗見國初時官文書猶有此語如今言名下也)知識(或無知字)
請復國子監生徒狀已上(巳或作以下同)從三(或無從字)
馬府君行狀諱某(某或作彙)趙時(方無時字)葪令(葪或作蒯)上嘉(嘉方)
(作喜)七月(七或作十)陳國無子(陳國或作夫人)
復讎狀(蜀本此狀首云元和六年九月富平縣人梁悦為父報仇殺人自投縣請罪勑復仇殺人固有)
(彝典以其伸冤請罪視死如歸自詣公門發於天性志在徇節本無求生寧失不經特從減死宜决杖一)
(百配流循州於是史官職方員外郎韓愈獻議云云方云公於時未為史官也此後人以史文增入閣本)
(舊本皆無之)之端(之下或有大字)無其(無下方有有字)將使(將方作特)殺者
(方無者字)官所誅(官下或有吏字)凡有(方無有字)申尚(申或作由下二字今按此合)
(有由字但下字當作申又或是上字耳更詳之)經律(方無律字)
錢重物輕狀下帖(帖或作牒)而錢(方無而字)粟租(粟下或有米字)益農
(農或作豐)器皿(或無皿字)出五嶺(下或有複出五嶺二字)扶其(扶方作狀非是)
第三十八卷
表狀
為韋相公讓官表(韋貫之也)天下幸甚(方有複出四字)
為宰相賀雪表
進順宗實錄表狀原大(大或作本)實懼塵玷(或作實積慙懼)
為裴相公讓官表移官(移或作出)因佐(因或作乃)益大(大或作厚)益
輕(益或作愈)微誠(微或作盡)踰量(量或作重)致理(或作集事)
為宰相賀白龜狀進止(止或作旨方云今玉堂宣底作進止下同今按陸公奏)
(議亦可考)
冬薦官殷侑狀(或無冬官字)停使(或無停字方引宋說云前天德軍防禦即所謂)
(停使也)
進王用碑文狀李翛(翛或作修說巳見前)
謝許受王用男人事物狀某官某乙(本或無此四字但云臣愈言今)
(日品官云云當今按狀體前合具官不云臣某言)
薦樊宗師狀校水(校下方有尚書字)
舉錢徽自代狀
進撰平淮西碑文表(或無撰文二字)正月十四日勑牒(或作某月)
(日勑牓牓字非是)以收復(以或作巳無復字)法式(或無式字)推勞臣下(或作)
(推功勞臣)涉旬(方作旬涉)號以為經(號或作篹經上或有正字)中謝(或無此二字)
伏惟(惟或作以)所在麻列(麻或作成方從閣杭苑李謝本今按作麻殊無理疑此本是)
(森字誤轉作麻後人見其誤而不得其說乃改作成耳且公答孟簡書亦有森列之□可考也方氏固執)
(舊本定從麻字舛繆無理不成文章固為可怪然幸其如此存得本字使人得以因疑致察遂得其真若)
(便廢麻而直作成字則人不復疑而本字無由可得矣然則方本雖誤而亦不為無功但不當便以為是)
(而直廢它本不復思索參考耳今以無本亦未敢輕改且作麻字而著其說使讀為森云)恩待(待或)
(作侍)謹錄(謹上或有隨表二字)慙羞戰怖(或作慚惶怖懼此下或有謹奉表以聞三月二)
(十五日臣愈誠惶誠恐頓首頓首謹言二十三字詳今按此或本以聞下便著月日與今表式不同未)
(其說)
奏韓弘人事物狀(古本云四月一日涯度羣夷簡□進止碑文宣賜韓弘一夲)
恩勑(或無恩字或無勑字)
謝許受韓弘物狀
第三十九卷
表狀
論捕賊行賞表士則士平(或作士平士則)獨有(獨上或有内字)何因
(因或作由)久遠之人(方無之人字)巳來(巳或作以)此由(此下或有皆字)以信
(信或作道)言為必信言之必信(方從閣杭本兩句皆無信字無理甚明亦足以)
(見二本之謬矣)擇日(擇方從杭本作澤又見杭本之謬)深達(逹或作遠)功者亦未
有不費少財而能收大利者也(方無亦未至利者十三字今詳文意上)
(文引秦孝公周成王事故此以未有不信而能成大功結之又引漢高祖事故此以未有不小費而能收)
(大利結之不可欠闕方本但以酷信閣杭之故不問可否直行□去舉正亦不復載殊為無理今悉補而)
(足之)告賊(告或作捕)
論佛骨表伏以(或作臣伏聞或作臣聞)流入(舊史上有始字新史流作始)年
百一十歲(或作一百十)年百歲(或作一百)年九十八歲(新史無八字方)
(云考之世紀非也)百五歲百一十八歲(二語上或皆有一字)帝舜及
禹(新史舜下有在位字方云以上多帝王世紀之文)然而中(而下方有此時二字舊史無然)
(而此三字今從新史)五十九年(新舊史無九字脱也)言其年壽所極(言方作定)
(新舊史皆無年所極三字)推其年數(方本無此四字今從新舊史)俱不(方本俱下有年)
(字二史併無俱字)未入(入或作至)十八年耳(或無耳字)四十八年(八或作九)
(方云新舊史梁書亦可考)晝日(新舊史畫作盡)乃更(乃或作反乃更或作乃反)足事(事上)
(或有信字新舊史無事字有信字)材識(新舊史作識見)深知(新舊史知作究)聖明(或作)
(明聖)即不(方無即字)許創(方無許字新舊史創作别)臣常(新舊史常作當時二字)轉
令(新史無轉字)遞迎(新史迎作加或作相)年豐人樂(新舊史作豐年之樂)設詭
(或無設字)皆云(或無皆字)敬信(新史作信向)何人(新舊史作微賤)豈合更惜
(方無豈合字舊史無更字今從新史)焚頂燒指(新史上有以至字舊史有所以字謝本作以至)
(無故新舊史焚作灼燒作燔)老少(新舊史少作幼)業次(新舊史作生業)臠身(或無臠字)夫佛
(新舊史無夫字下或有者字)不言(新舊史言作道)至今(新舊史無此二字)奉其(或無其字)而出
之於(或無而於二字或無之字)惑衆(舊史惑下有於字新史惑作□誤也)令入(新舊史令)
(作以)祓除(閣杭蜀本祓作拂)付之有司投諸水火(付下方無之字新舊史作)
(付之水火無有司投諸四字)後代(或無代字新史後作前)豈不盛哉豈不快
哉(新史無此二語)禍祟(祟或作福)
潮州刺史謝上表(或無刺史字)猶輕(新史作莫塞)以正(以下或有今年)
(字)上道(或作就路)具言(方無具字)面問(面或作親)經月(經舊史作通)程期
(新舊史作期程)州南近界(或作州之南境)為羣(為新舊史作同)所見推許(舊史)
(無所見字許或作表)編之乎措之乎(乎新舊史並作於)雖使(雖或作縱)臣
亦(新舊史並無亦字)多讓(新史無多字杭本併無二字尤非是)大唐(新史大作皇)未
優(舊史優作□)孽臣(孽或作嬖)不貢不朝(新舊史作不朝不貢)寧順(新舊史寧)
(作從)之治功(方無之字治功作功治)年代(方無代字舊史作萬年)之際(際或作時)
載一(一上或有之字)罪過(新舊史罪作前)飛去(去或作迭非是)
賀冊尊號表來代(代方作載)陳請懇至于再于三(至字絶句或作)
(載陳情款&KR1908;倒再三非是)合慶(合或作交)環海之間(或作寰海之中)以歌以舞
(或作以舞以歌)長人(長上方有以字無人字)妙而(而或作筭下同)國内(或無内字)皆
朝(或無皆字)議明(議或作講或上别有講字)撰泰(撰下或有集字)得與(與或作如)彷
徨(或作傍惶)
袁州刺史謝上表(或無刺史字)
賀皇帝即位表三日(或無此二字)昭升(升方作承)垂泣(泣或作涕)守
郡(或作僻守)條制(制方作例)
賀赦表咸蒙(方無蒙字)
賀冊皇太后表稱賀(賀或作慶)
賀慶雲表山陵(陵或作澤)土王(王方作正王今按歷家四季之月土用事各十八)
(日今云六月明當作王)景□(以歷推之十六日也)以躋(以或作巳)飛馳(此下或有井圖)
(奉進四字或附於奉表陳賀之下)
舉張惟素自代狀資序(序或作考)
舉韓泰自代狀
慰國衰狀
舉薦張籍狀(或有國子監字)
請上尊號表(或有國子監字)臣得(或無得字)今天(或無今字)析木天街
北嶽醫閭(方云皆以幽冀言也天文志昴為天街屬冀州自尾十度至南斗十一度為析)
(木屬幽州北嶽常山在定州恒陽縣在古冀州之域也醫閭周禮職方氏幽州其鎮醫閭也今按此長)
(慶元年劉緫納土時也)章亥所步(山海經云禹使大章步自東極至于西垂二億三萬三千)
(五百里七十一步又使竪亥自南極盡於北垂二億三萬三千五百里七十一步)如彼(彼或作何)
(非是)姦嬖(嬖或作孽)媧皇殺黑龍堯誅九嬰(並見淮南子)臣子
(子或作下)
舉韋顗自代狀
第四十卷
表狀
論孔戣致仕狀(方無孔戣字)同在(或無同字)禮大(禮下或有曰字)致事
(事方作仕事今按禮記作)其願(其或作所)所領(或無領字)
舉馬總自代狀伏以近者京尹用人稍輕所以市井
之間(方無近者至所以十字市井作畿甸)
賀雨表雷雨(雷或作雲)
賀太陽不虧狀(狀蜀作表)及巳(及或作至)謹奉狀賀(狀下或有陳字)
舉張正甫自代狀氣力(力或作志)
表州申使狀
國子監論新注學官牒受官(受或作授)
黃家賊事宜狀一臣去年(一或作右下有伏以字)諳知(諳方作諸)此
兩(此下或有時字)巳來巳經(方無下巳字巳今按恐當刪上字)二萬(或無二字)因
此(因或作内經二字)疾患(患或作疫)自邀(自方作身)共嫉(嫉或作怒)公素(素或)
(作集)併邕(或無併字)不伏(伏或作服)存者(方無者字)讙呼(呼方作呌)
選有(有方作其)處理(理或作置)
應所在典貼良人男女等狀(方無在字或又無等字方云二狀皆袁州進今按)
(狀云往任袁州刺史方說非是)應所在典貼良人男女等(此是狀首標目)
(所論事與前卷賀白龜狀體正同猶今之貼黃及狀眼也方本刪去非是)檢責(責或作到)準律
(下或有例字)
論淮西事宜狀(方無狀字)勞於(於或作其非是)耗於(或作匱于)餉於(餉或)
(作飽非是)而待(待下方有之字非是)必勝(必或作取)之聽(下或有矣字)然可(新史)
(然作乃方云然猶然後也下文然可集事然擬許其承繼皆一義今按此蓋當時俗體如此故公狀中)
(用之不欲改也)背叛(方作叛背)難便(便方作更)難處使先不存優恤
(處下或有指字不下或有撫字皆非是)牒歸(方無牒字)據行(或無行字勢今按上下文合)
(有行字行下更含有營字其理甚明今輒補足)充給(或無充字)則至(至上或有兵字)分
為(或無分字)隱然(隱方作殷方按漢書隱若一敵國本非是)四道(四或作諸)往
日(往或作近)廉士(廉方作戰非是)然可(然或作則)討伐(伐或作罰下同)少陽
之歿(陽或作誠非是)然擬(擬或作後)狂勃(勃或作悖)命節(節下或有制字或有制字)
(而無節字交今按李德裕之討澤潞正用此策以伐其世以為奇不知韓公巳言之矣)
論變鹽法事宜狀(長慶二年張平叔為戶部侍郎上疏請官自賣鹽可以富國強兵陳利害)
(十八條詔下其說令公卿詳議公與韋處厚條詰之事遂不行平叔所陳十八條此可見者十六方云白)
(樂天行平叔判度支詞曰計能□秋毫吏畏如夏日東坡曰此必小人也按柳氏家訓平叔後以贓敗窮)
(失官錢四十萬緍是宜以此終也)無多(無或作不)若不可行雖宰相
為使無益也(若或作令或有若字無下十一字)又宰相者(或無者字或無又者)
(二字)一件平叔又云(方無一件字有今按此别是一條當一件字)所由
(或無此二字)三十六文也(方無文字)秪校(秪方作只)價用(用或作每)出
二(二或作三)十文錢也(或無錢字)尚得(尚或作計)之時糴鹽(□上)
(或有來字從今按文勢恐來字上更有字今亦補足)國家(國或作官)舉債(債或作賃)
三百是(方作三百六十足云或云六十字恐羡非蓋鹽每斤已當三十六文月當十斤則三百六)
(十也足或作是屬下句間今按平叔所定鹽價一斤止三十文韓公通計民所加脚費多者一月或至)
(三十六文耳其地近者自不及此難預計也故此上文且云一日以十錢為率則一月安得用三百六十)
(乎其六十字當依或說刪去足改作是而屬下句為當)貶與(或無與字)非前(或無非字)
至少(少方作小)給鹽(或無鹽字)罪譴(譴或作於)防察(防或作訪)納榷(榷或)
(作税)比百(疑比下當有之字今補之)何罪(何或作其)慮者(者或作也)平叔行
此(叔下疑當有云字或稱字之類今亦補足)
外集(諸本外集分為十卷凡三十四篇不知何人所編據行狀云有集四十卷小集十卷亦不)
(知便是此外集與否方氏只據蜀本定錄二十五篇其篇目次第皆與諸本不同以為可以旁考而)
(的然知為公文者然蜀本劉煜序乃云後集外順宗實錄為十卷則似亦以實錄入於其中皆不知)
(其何說也唯吕夏卿以為明水賦通解崔虞部書河南同官記皆見於趙德文錄計必德親受於文)
(公者比它本最為可信而李漢不以入集則疑凡外集所載漢亦有所未得未必皆其所不取者其)
(說近是故今且從諸本而考其真偽異同之說以詳注於其下其甚偽者即雖不載其文而猶存其)
(目使讀者猶有考焉其石刻聯句遺詩文等則從方本錄之以補外集之闕又諸本有遺文一卷方)
(本亦多不錄今亦存之以附于後)
第一卷
明水賦(以玄化無宰至精感通為韻精或作誠)古者(方無者字)祀也(方無也字)於
天(於方作于)祀圓(祀或作祭)生於(生或作聲)齊芳於酒醴(芳方作高云禮夏尚)
(明水商尚醴周尚酒今作齊芳非其今按明水當在酒醴之上不應反言齊高此蓋以都無臭味嫌不)
(足於芬芳故有□芳之語方說非是)其宜(宜方作情)之薦(薦或作為)殊匪(匪或作非)之
露(露或作靈)乍似(乍方作巳)配夫(夫或作于上或有非獨二字)兔影(或作玉兔)騰
精(騰方作流)而象(而或作垂或作無)的爾(的方作酌)始漠漠而(下三字方作茫)
(茫以)同類(同方作有差今按同類與下文氣感對屬互恐當作類同)在空(在或作於)之
理(理方作論)武嘯(武或作虎試今按作虎為是但當時程避諱當作武耳)之義(義方作道)
足以驗聖賢(方作庶令知聖真)知天(知方作驗)
芍藥歌(方從蜀本刪去今恐是公少作姑存之)靈性(或作性靈)睎紅(睎或作稀)
海水(水下方有詩字)自不宜(或作不自疑)
贈崔立之(此篇方從文苑)子桑苦寒(下三字或作來寒且方云考莊子實作子桑)
空屋(屋或作房)曾無子輿事空賦子桑詩(或無此二句)
贈河陽李大夫由未(或作未能方作猶未今按由猶古字通)裘破(或作破裘)
氣不(氣或作竟)馬羸(或作羸馬)
苦寒歌節歲聿(或作歲聿不節歲或作歲節)何愛(此下疑有脱字)養大(養或)
(作成)神所(或作誠可)明年日(本或作需明年非是)
贈同遊者(已見正集)
請遷玄宗廟議(方從蜀本舊志或無廟字非是方云舊史禮儀志長慶四年五月禮儀使奏樊)
(云時穆宗當祔公豈以吏部侍郎為禮儀使邪)尚書(至)觀德(以上共十六字舊史闕)
卿子(或無卿字下或有亦字)祭七代(或作事七世)祭五代(或作事五世或作祭)
(五廟)上祭七廟(廟或作代)應期(應或作膺)武王(下或有也字)藏太(藏上或有)
(遷字)中第(中下或有從字)
范蠡招大夫種議(此以下三篇方從蜀本刪去今從之)
詩之序議(見上)
三器論(見上)
第二卷
上賈滑州書(賈耽以貞元二年為滑州刺史此篇方從蜀苑)他術(術或作藝)十五
章(章或作首下同)既降(或無既字)有三(或無有字三或作二)讀書學文十五
年(洪云公與邢尚書書云生七歲而讀書十三而能文二十有五而擢第於春官)愚固(固或作故)
(非是)含和(和或作華)德元(元或作臣方云周書注元德之首也)家僕(僕或作僮)之逆
(或無之字)不從(從方作退)
上考功崔虞部書(或作上考功宏詞官虞部崔員外書)行人(或無行字)也知
其人(也下方有是字)既以(以方作巳)人廢(人下或有之字句今按人字屬上)不兼
(不疑當作必)不言(言方作云)其二(或無其字)固所(上或有則字)果竟(果或作畢)
(下同)竟非(竟或作僅)故不(故或作固)譽於(或無譽字於或作一)夫士(或無士字)未
知(上或有又字)夫天竟(或無夫字竟或作意)人乎(兩語或並作乎人)欲事(上或)
(有夫字)困於(於或作于)為佞(為方作□)患言(患下或有于字)卒事(卒或作則)其
躬(方本如此而舉正躬作窮蓋誤)而不終日(諸本而作如方本蜀本作而今本皆以表記語)
(刊作如然不知古而如同意此語不當以如似之義讀之唐人惟韓柳知此子厚答韋中立書假而以僕)
(年先吾子與公此文是也董彦遠曰春秋書星隕如雨左氏室如縣罄是皆以如為而風俗通國人望君)
(而望歲鄒陽書白頭而新是皆以而為如按家語君入廟如右荀子作而右樂府艾如張亦作艾而張今)
(人所用連洏考之李善文選乃漣而也實用易之泣血漣如為義去古益遠字義多失惟韓柳文時見一)
(二因為詳之如今按孟子望道而未之見亦是此例方言又有而古字通用之說然陸德明論當時語)
(音之失有曰北人則而如靡異蓋不以為然也然則此而字須讀為如乃為正耳董引室如縣罄乃據左)
(傳作罄字而杜預注云如而也言居室而資糧縣盡故其說如此國語則作縣磬而韋昭注云府藏空虛)
(但有榱梁如縣磬左傳蓋借罄為磬而杜氏誤解國說語則正作磬字而韋說得之董氏所引不足據以為)
(今併論之附見于此)常念(常方作嘗)之可(之下或有人字)不巳(巳或作忘)不亡(亡或)
(作忘方作巳)夫今(方無夫字)遺道(遺或作違)其問(或無其字)一位(位或作官)以
忘(忘方作亡)今二(今下或有年始二字)年豈(年下或有矣夫二字)以為如(為或作謂)
事之(事下方有者字)愈也(方無也字)顔色言語(方作言語顔色)知爾(爾或作耳)
以默(或作默默)至是(至下或有於字)期獲(期下或有也字)庶執(庶或作幸)
與張徐州薦薛公達書(此篇方本有之今疑非公作當刪)
與少室李拾遺書(諸本室下有山字李下有渤字方從蜀苑新書云此書作於元和三年公)
(時尚為博士新書云洛陽令誤也)十二月某日愈頓首(方無此八字)拾
遺公(新書作遺公篇内並同)小大之事(事或作士小大舉正作大小恐誤)凡所
施者(者或作為新書作凡所出而施者)草野(草或作山)小人(新書人作子)愈不
(愈方作某)於古(於方作于)世非太平之運歟(方無世字非作匪新書作兹非太平)
(世歟)自視(新書無自字視或作是非是)而兵(而或作與)若此(上或有未有二字)足
跡(或無此二字)之有闕遺(闕遺方作遺闕新書無有遺二字)加於(或無加字新書)
(於作于)垂於(新書無於字)即河(或無即字)是則(則或作即新書無則字)使衆
善人不與斯人施也(或無使字也或作者今按此句疑有誤)人庶(或作庶人)
而遠(而下或有長字新書遠作諦)
答劉秀才論史書(方從蜀苑)六月九日韓愈白秀才(方無此九)
(字或作某月日韓愈白劉君足下)以為(為或作謂)實錄(或複出此二字)自見(見下或有)
(矣字)史氏(或無氏字)瘐死(洪云瘐音愈囚以饑寒死也今本誤作疲或作瘦或作廢皆非是)
赤誅(赤或作亦族二字)夭絶(天或作天)今其後(或無今其二字或無其後二字)武
之士(士上或無之字)卒卒(或無下卒字方云司馬遷傳卒卒無須史之間顔曰促遽之意也)
就衰(或無就字)敦率(方云敦率猶敦勉也或作敢為或無此二字今按此二字恐有脱誤)
無它(方無無字)就功(就下或有其字)傳聞(或作傳云聞見)世乎(方無乎字)不自
(不下或有可字非是)心慙(或無心字)聖唐(或無聖字)磊磊軒天地決不沈
沒(方從文苑決下有必字又云蜀本作落落掀天地而無必字又地決或作決地又或作抉地今按)
(古潮本軒亦作掀而無必字蓋因柳子厚書云所云磊磊軒天地者決必沈沒故諸本或誤加必字耳今)
(從柳集作軒從潮本去必字)將必(或作必將)不在(或脱此二字)
與大顛師書(此書諸本皆無唯嘉祐小杭本有之其篇次在此與作召顛作巔師作和尚方本列)
(於石刻之首今從杭本附此而名篇從方氏杭本又注云唐元和十四年刻石在潮陽靈山禪院宋慶歷)
(丁亥江西袁陟世弼得此書疑之因之滁州謁歐陽永叔永叔□之曰實退之語它意不及也方本略載)
(其語又錄歐公集古錄跋尾云文公與顛師書世所罕傳予以集錄古文其求之博蓋久而後獲其以繫)
(辭為大傳謂著山林與著城郭無異等語宜為退之之言其後書吏部侍郎潮州刺史則非也蓋退之自)
(刑部侍郎貶潮州後移袁州召為國子祭酒遷兵部侍郎久之始遷吏部而流俗相傳□知為韓吏部爾)
(顛師遺記雖云長慶中立蓋并韓書皆國初重刻故謬為附益爾方又注云今石刻乃元祐七年重立乂)
(云按公三簡皆邀速常語耳初無崇信佛法之說妄者旁㳂别譔答問等語以肆誣謗要當存此簡以解)
(後世之惑參今按杭本不知何人所注疑袁自書也更以跋尾之其記歐公之語不謬矣而東坡雜說)
(乃云韓退之喜大顛如喜澄觀文暢意非信佛法也而或者妄撰退之與大顛書其詞凡鄙雖退之家奴)
(僕亦無此語今一士人又於其末妄題云歐陽□叔謂此文非退之不能作又誣永叔矣蘇公此語蓋但)
(見集注之出於或人而未見跋尾之為歐公親筆也二公皆號一代文宗而其去取不同如此覽者不能)
(無惑然方氏盡載歐語而略不及蘇說其意可見至吕伯恭乃於文鑑特著蘇說以備乙覽則其同異之)
(間又益後人之□矣以余考之所傳三書最後一篇實有不成文理處但深味其間語意一二文勢抑揚)
(則恐歐袁方意誠不為過但意或是舊本亡逸僧徒所記不真致有脱誤歐公特觀其大概故但取其所)
(可取而未暇及其所可疑蘇公乃覺其所可疑然亦不能察其為誤而直斥以為凡鄙所以其論雖各有以)
(而皆未能無所未盡也若乃後之君子則又往往不能究其本根其附歐說者既未必深知其所以為可)
(信其主蘇氏者亦未必果以其說為然也徒幸其言可為韓公解紛若有補於世教故特表而出之耳皆)
(非可與實事而求是者也至如方氏雖附歐說然亦未免曲為韓諱殊不知其言既曰久聞道德又曰側)
(承道高又曰所示廣大深迥非造次可喻又曰論甚宏博安得謂初無崇信其說之意邪韓公之事余於)
(答孟簡書蓋巳論其詳矣故不復論特從方本載此三書於别集并錄歐公二語而附蘇說方說於其後)
(且為全載書文於此而考其同異訂其謬誤如左方以為讀者以此觀之則其決為韓公之文而非它人)
(之所能作無疑矣方氏所據石本與杭本又自不同則疑傳寫之訛而歐公所疑官稱之誤亦為得之但)
(愚意猶恐當時既謫刺遠州亦未必更帶侍郎舊官也方氏所駁世俗偽造誣謗之書即今所謂别傳者)
(洪氏辯證云别傳載公與大顛往復之語深詆退之□言多近世經義之說又偽作永叔跋云使退之復)
(生不能自解免吳源明云徐君平見介甫不喜退之故作此文方氏又云周端禮曰徐安國自言年二十)
(三四時戲為此今悔之無及然則其為徐作無疑矣□君平字安道而方云安國未知便是君平否耳然)
(靈山石刻張繫所撰其間載韓公問大顛云西國一真之法何不教人顛云教人達性離無名貪嗔驕慢)
(不生嫉妬此亦釋子常言初無難解但韓公素所未聞而頗中其病故雖不盡解而適亦有會於心耳又)
(載韓公責云人生貴賤各有定分何得以三塗之說誑人而顛答云公何不常守侍郎之任而來此為官)
(邪則恐其有謬誤或其徒所附益也)愈啟(方無此二字)孟夏漸熱惟道體
安和愈弊劣無謂坐事貶官到此久聞道德切思見
顔(切杭作竊方據石本如此切乃懇切之意此下大率多從石本云)緣昨到來未獲
參謁儻能暫垂見過實為多幸(杭本無儻能以下至此十字)巳帖
縣令具人船奉迎日久竚瞻(帖杭作貼久當作夕竚方據石本作佇)不
宣愈白(方據石本無此二字今據石本此下具銜姓名下云上顛師四月七日)愈啟
(方無此二字)海上窮處無與話言側承道高思獲披接專
輒有此咨屈儻惠能降諭(惠字疑衍或下有然字而并在能字之下諸本及石)
(本皆誤)非所敢望也至此一二日却歸高居亦無不可
旦夕渴望(杭本無儻惠以下而有此旬晴明不甚熱儻能乘間一訪實謂幸也十八字今按此)
(旬以下乃下篇語定從石本)不宣愈白(方據石本無下二字今據石本與前書同但云六月)
(初三日)愈啟(方無此二字)惠勻至辱答問珍悚無巳所示
廣大深迥非造次可喻(喻杭作量)易大傳曰書不盡言言
不盡意然則聖人之意其終不可得而見邪(方據石本意作)
(旨無而字邪作也今按易實作意邪而無終而二字大抵石本亦自多誤也後放此)如此而論
讀來一百遍(一字疑衍蘇氏所謂凡鄙蓋指此等處耳)不如親口顔色隨
問而對之易了(方據石本如此但無親字今按親下當有見字而兩本皆闕故不敢增而)
(空其處以待知者杭但云不如親面而對之是亦蘇氏所謂凡鄙者然親字乃方本之闕文面字乃問字)
(之誤筆而又脱去口顔色隨易了六字耳)此旬來晴明旦夕不甚熱儻能
乘閒一訪幸甚旦夕馳望(杭本巳見上篇此不復出)愈聞道無疑
滯行止繫縛苟非所戀著則山林閒寂與城郭無異
(此從杭本但郭作隍今據歐公語從方本方據石本止下有所字縛下有愛戀字所下無戀字及則字而)
(著字下複出著字及與字異下有邪字皆非是其用邪字尤不當律令亦所謂凡鄙者也但或疑非字下)
(當有有字言於行止繫縛若無所戀著則靜閙一致語尤明白耳或又疑非當作有則語意賓主尤順然)
(未知孰是又諸本皆無不敢輒增改也)大顛師論甚宏博而必守山林
義不至城郭(顛杭見上方有師字杭無義字城作州)自激修行獨立空
曠無累之地者非通道也(自方作似然細考之與下文激修行四字皆可疑方)
(又以也為矣而并非通道三字屬於行字之下又以獨為自而立下有於字皆非是)勞於一來
安於所適道故如是(於杭作于適方據石本與杭本並作識今得真石本考之乃如)
(此然則方之所考亦不詳矣蓋適猶便也與唯適之安之語用字略同言一來雖勞而既來則當隨其所)
(便無處不安也道故如是即所以結上文道無疑滯之意方以如為此亦石本誤)不宣愈頓
首(方據石本無末三字今據石本與前二書同但云大顛禪師七月十五日不知韓公之於大顛既聞)
(其語而為禮益恭如此何也)
第三卷
送汴州監軍俱文珍序屏翰(方作翰屏)危疑(方作疑危)於青(於或)
(作于無青字)水安(安或作閒非是)
送浮屠令縱西游序(方無浮屠字縱下有上人二字)進可(方無進字非是)又
善(上或有而字)褰衣(衣或作裳)樹業(樹或作植)有中古之遺風與(有中)
(或作中有古下或有人字風下或有可字)乘間致密(或無此四字而有及字)人士(或作)
(士人或作人事)
與路鵠秀才序(方云送路鵠送别二序語意無倫脱誤不可讀如曰自河南令為博士於公所)
(歴官次亦不合故併闕之今從其說刪去)
贈别序(說巳見上)
送毛仙翁十八兄序(方云直諫表論顧威狀種蠡議毛仙翁序皆最末見决非公文舊杭)
(本之有外集者表狀亦不錄足以知其果偽也今並從方本刪去)
第四卷
通解(洪曰通解擇言解鄠人對或云皆少作陳齊之云通解之乎者也下皆未當此雖少作然亦本訛也)
他之(他下或有人字誤今按此句疑有□)亂教(亂或作害)地皆(地下方有而字)
(非是)者乎(乎或作焉下同)為之(或作之為下二語同)就割(就下或有其字非是)故忠
(故下或有其字非是)自周(周或作殷)以換(方無以字)之偷(之下或有人字)且以彊
則服(此句疑有脱誤)故後(故或作於是)義而(義或作死或作強)百千(或無百字)
存扶(存下或有於字)功亦(上或有而字)安用(用或作能)和光而同塵(方作)
(同塵而和光)是則(方無則字)必謂偏(方無必字謂作為)者矣(矣方作也)者哉
(或無者字)而行(而上或有通字)古之今之(之下或並有人字)其不猶矜
(或無其字或無不字或無其矜二字)者亦(方無亦字)能也(也或作邪非是)一賢(或無一字)
齊也(也方作邪也今按恐上句無邪字下句字却當作邪)進修(或作中人非是)我通
(我下或有周字)同如(同字疑衍)
擇言解利乎(乎方作於)及其(方無其字下二語同)濟乎(乎方作於)不陷(陷或)
(作蹈或作熖)土而可(方無而可字)於過(或作其失過下方有失字)其言(方無其字)
而甚(而字恐誤)
鄠人對為旌(為字疑衍又疑是而字)令尹(按尹謂京兆尹令字恐衍下同)其門
(或無其字)以為(以或作欲)愈曰(或無愈字)母疾則止於烹粉藥石以
為是(或無止字新史作父母疾烹藥餅以是為孝今按是字或是事字)未聞毁傷(按下)
(文又有未聞字此未聞字恐衍或是若夫字之類)聖賢(方作賢聖)而致(而下或有且字今)
(按此句上是字疑却是且字)苟有(苟或作若)合孝(合下疑有乎字)曷足(或無足字)生
之(方云劉仲忱謂之當作於恐或然也)表門(表下或有其字)為憂(為或作其非是)
河南府同官記(方無府字)東公公(方無下公字)之烈(烈或作例或作列非是)
百執(百下方有吏字)同時(或無此二字)將相(方無將字宰今按下文所記實為相者三人)
(裴顧未為真相故特著其官職戎馬之盛則此處宜有將字方本誤也)故相國今(方無故字今)
(按故相猶今言前宰相非亡沒之謂方本誤也)相國今吏(或作今相國)故吏部(故下方有)
(相國字今以文考之非是)下事中為(為或作至)在史(上或有布字)作帥(帥或作扞)亦
熙(亦方作既)官職雖分而(或無官職字分作則屬之下文而無而字)有忠(或無有字)也
同(或無也字)有聞(方無有字)語河(語下方有于字)於時(時或作是)守之(之方作守)
記宜城驛(方作宜城驛記下或有愈代姪孫作五字)内驛(内下或有宜城字)昭王
(方無昭字)起堰(或脱堰字)臭陂(上或有□字)楚昭(或無昭字)其名(名方作始)襄
陽(或無陽字)廟後(後或作複)殿城(城或作域)朝内(朝或作廟)
題李生壁下邳(邳或作邽非是洪云下邳貞觀中屬泗元和中屬徐)近古(近下方有)
(於字)商丘(丘或作州非是)廟陛間(或作廟下或作廟下陛間今按廟字疑衍或是兩字)
頌之(方作之頌)王涯(涯或作渥)
第五卷
除崔羣戶部侍郎制外和内敏(或作内和外敏)雖重(雖方作惟重或)
(作盛)均賦(均或作經)
祭董相公文(祭下或有汴州字)吳縣開國(或作吳郡)食邑三百戶
(或無此五字)于坤(坤或作神)昌生(方作生庶)肫肫(或作盹盹誤)不諂不笑
(或作不容不諂或作不陷不酷或無不笑二字而連下文不威為句下文其敵下别出不讎二字與上求)
(字叶)其盈(盈方作用)爰立(立方作初)疇德(德或作得)維昔(昔或作若)厥亂維
舊(或作維亂舊政或作亂維政舊)為民(或作公為非是)孰云(或作親去或作親云非是)公
既來止(方作既來至止或作公來至止今依行狀更定)
雷塘禱雨文(此篇乃柳子厚文此不當錄)
祭石君文(或作祭石濬川文)敬祭(或無敬字)見人(或作知命或作見命)之不
(或無之字)永喪其躬(或作以喪其良能下有知微有議四字或作不負長已誰能知口有義何)
(害文今按諸本皆無理疑不足據)曰景與愈(或無曰字或無與字而愈下有也字)為久
(為或作日)妻姖(姖或作稚方云姖古文姬字然義亦不近)
祭房君文(房次卿字蜀客)維某年月日愈(方無維某字愈作某或無日字)於
此(此或作斯)呼君(君上或有房字)
高君仙硯銘迹在于石(方云應劭武紀注大宛舊有天馬種蹋石汗血顔□蹋石)
(謂蹋石有迹言其蹏堅利朱新仲謂銘語本此)
高君畫讚(此篇方從蜀本錄之存今按疑或非公所作然姑之)
潮州請置鄉校牒政齊(政下或有而字)刑則(或無則字)德禮(或無禮字)
百十年閒(方作百十數年非是)貢於試於(於或並作于)目不(方無目字)
耳未(方無耳字)學爾(爾或作耳乂或作矣非是)師矣(師下方有友字)推官(或無官字)
舉本(舉或作學)
直諫表(方本無說見第三卷今從之)
論顧威狀(同上)
第六卷
順宗實錄卷第一(方本不載實錄云諸本順宗實錄皆以附外集然李漢序謂又有注論語)
(十卷傳學者順宗實錄五卷列於史書不在集中則知實錄固不必附也今按李漢之說據當時而言)
(之似未為失然其為害巳足使筆解亡逸無復真本實錄竄易不成全書是則皆李漢之為也方氏不察)
(而從其說既巳誤矣况今去公之時又益以遠比之當日事體又大不同故其片文隻字名為公之作而)
(決可知其非偽者皆當收拾使無失墜乃為真能好公之文者固不當以一時苟簡之論為限斷而直有)
(所道也故今於實錄姑仍外集而詳加校定庶幾猶足以見公筆削之大指云)史臣韓愈
撰(或無此五字)至德(史下有弘道二字)大歷十四年封為宣王建
中元年立為皇太子(史云大歷十四年六月進封宣王十二月乙卯立為皇太子)
倉卒(倉或作蒼)含元殿受朝(至)恍惚日益甚(史云德宗不豫諸王親戚)
(皆侍醫藥獨上卧病不能侍德宗彌留思見太子涕咽久之)詔召(或無召字)文入(或無入字)
使決(或無決字)宰兼(或無兼字)李紓(紓或作杼)雲逵(逵或作達)以來(以或作巳)
三十(三或作四)度使(或無使字)可同(可史作兼)辛亥(史作辛卯)侍郎(史作郎中)
左丞(史作尚書右丞)史詔(此下或有詞一道三字)曰實(曰下或有京尹二字或作嗣道)
(王實)旱歉(歉或作暵)文法(文或作乃)貸麥(或無貸字)三原(原或作泉非是)陵轢
(陵或作凌)壬戌(洪云史作壬寅誤)侍書(書或作讀伾今按前云上學書於王後云以侍書)
(得幸於前則此當從史作書為是)依前翰林待詔(史作充翰林學士)順宗實
錄卷第一(卷末或無此七字餘卷準此)
第七卷
順宗實錄卷第二其論(其疑當作與)待此(待或作得)有死(有或作必)
賣産業割與地買之(與字恐誤或賣産業是本文後改作割地而傳者不去舊文又)
(誤增與字)遂月(遂或作逐非是)聞追(聞下或有於字)賜如(賜或作餘)藉杜(藉或作籍)
(或無藉字)除之(之疑當作已)庚寅制(下或有曰字)郢珣瑜(郢下或有鄭字)其
不(或無不字非是)
第八卷
順宗實錄卷第三江東(江或作浙)辟吐(辟字恐誤)欲立(立或作以)收
境(收或作牧)可殺(可或作所)五月已巳(史作戊辰無五月字)左丞(左或作右)辛
未(史作五月己巳)使主(主或作□)甲申(史作丁丑)因相(或無因字)是日(史作癸未)
乙酉以尚書(至)節度使(史作以右丞韓皋為鄂岳沔蘄團練觀察使仍日係甲辰下)
而叔文不霑文珍等所惡獨不得賜(今按此數句重複不可讀疑因)
(後來修改巳增新字而不去舊文如前買乳母之例也蓋上文已有俱文珍等惡其專權之句則此不當)
(更有文珍等所惡五字有不霑字即不當更有獨不得賜四字若并有此九字即上不當有不霑字且此)
(文珍等字上亦合更有脱字謬誤甚明今當削去文珍等以下九字則語意明白無復可疑矣)即炎
(即或作則)長告(告或作者也長告謂長假)袜首(或無袜字又或作秣非是)襄府(按□)
(和郡國志作襄陽大都督府恐襄下當有陽字)
第九卷
順宗實錄卷第四乙亥(乙或作已)使某(某或作闢)與其(其疑當作某)
尚遊(尚下或有以字)聞士(士或作貶有今按士上當别貶字)自勤(勤或作勸下同)擁
兵(擁或作權)婦女(女或作人)一日數(一日或作日百非是)以武(以當作與)戢彈
(戢通鑑作譏或作談或作彈戢)張滂李充(按史滂充皆以論裴延齡得罪此但著黜滂充等而)
(上文不言其所以得罪之由蓋脱漏也)皆言(皆或作多)滄州(州或作洲非是)想望(想或)
(作相非是)子益(子或作下非是)牟容(牟或作并容或作密二字或作并客)有懷刺譏
之者將造城而問者(今按此二句亦衍一句疑亦以修改重複而誤也今當削去譏)
(之者將四字)輒彊與酒(句上或有彊與坐字)直臣(臣或作言)縱求(縱疑當作蹤)
賦税(或作税賦)往按(按或作安非是)有生(生或作甥或作男)制詔(詔或作誥)
第十卷
順宗實錄卷第五暇逸(逸或作給今從史)匪降(匪史作不)無瘳(無或)
(作弗今從史)惟懷(史作深惟)慈惠(慈史作仁)愛敬(或作仁愛今從史)仍命(至)
充副使(史無此二十一字)號位(或作位號)王仲舒(按史此下更有韋成季三字今)
(詳下文有成季等字則此處當有此三字亦脱漏也)常所(常或作嘗)至一(或無至字)下喜
(下下疑有皆字)未用(按杜詩用作捷)巳達(巳或作以)負約(約或作終非是)兄弟(弟疑)
(當作事)景□(戌史作寅下同)維永貞二年(二或作元非是)彊名(彊或作疆非是)
政有(二字疑衍)朕聞(聞或作觀)十五(五或作三非是)事居(居或作君非是)
遺文
有所思聯句(此下三聯句方云見孟東野集)
遣興聯句(說見上)
贈劒客李園聯句(同上)
尋劉尊師不遇(方云此詩得於五□聯珠集公時任都官外郎同洛陽令竇牟河南令韋執中)
(以訪之元和五年也詩以同尋師為韻人各一首洪氏年譜亦見)
春雪(方云此詩得於文苑英華其後即以正集中春雪詩首句云新年都未有芳華者系之疑亦公作也)
(已上並方本所載諸本所無者今悉存之諸本更有遺文一卷方獨取贈族姪嘲鼾睡三篇餘並不錄今)
(並附見於後其可疑者亦但存其目而不載其文云)
贈族姪(上或有徐州字)
嘲鼾睡二首
晝月
贈張徐州莫辭酒
辭唱歌(諸本注云此篇恐非今姑存之)
知音者誠希
酬藍田崔丞立之詠雪見寄
潭州泊船呈諸公
飲城南(至)張道士
池上絮
監軍新竹亭記(今按此文恐非公作今刪去)
答侯生問論語書
相州刺史御史中丞田公故夫人魏氏墓誌銘(下或注并序字)
(年今按此篇不類公它文且云元和八則又非少作其非公作無疑今刪去)
奏汴州得嘉禾嘉瓜狀(方本有之以附嘲鼾睡詩之後云此篇見文苑英華蓋為董晉)
(作董晉行狀亦可考)
皇帝即位賀宰相啟
皇帝即位賀諸道狀某再拜(或無此三字)
皇帝即位降赦賀觀察使狀蘇渥(或乙此二字非是)李某(某或)
(作於)
憲宗崩慰諸道䟽
潮州謝孔大夫狀(此篇見洪氏年譜方氏增考云公既南行家亦譴逐二月二日已過商州)
(之南而此狀言七月二十七日牒則八月作也不知其家何故猶未至潮又姪孫湘亦從公而南故宿曾)
(江口有示湘詩而過始興江口詩謂目前百口還相逐與狀言妻子孫姪未到者皆不相應此狀恐妄也)
(可今按公之到郡既不見年月之實則此狀亦無由考方氏引曾江始興二詩以證此狀之妄蓋亦有)
(理但恐或是巳過始興留家在後而獨先到郡亦不可知但其狀詞頗類袁州申使狀則又未有以必見)
(其妄故今且存之亦闕疑之意也)
慈恩題名一(巳下並方本所載)
洛陽題名五
洛北惠林寺題名
謁李渤題名
福先塔寺題名
天封宫題名(歐公跋語附)
迓杜兼題名
華岳題名一(方云此文刻於金天祠石闕昔人嘗集華嶽題名自唐開元至後唐清泰錄為十卷)
(此文雖未必盡出公手然筆削之嚴要非公不可故錄之)
原本韓集考異卷九
