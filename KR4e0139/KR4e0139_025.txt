圭峯集卷二十五
明羅玘撰
詩
擬古樂府(附襍體)
夀姜母八十詩
歸遲遲歸遲遲手中之線憶者誰去時衣裳母得知天
孫為織銀獬豸白晝凛凛感風吹維南半天見銕面有
手未便擎巵&KR0146;東海濱秦臺畔侵星闢高門旌節来岸
岸云是濱州太守從者魚貫餼牽極鮮肥&KR0678;斝亦璀璨
古来七十既稀有况益十載於今旦鼓坎坎舞舉舉以
舞以酒夀如許御史持大斧曰敢遑啟處太守之官守
此土太守不舞誰代舞御史之歸奏三釡
石樓高寄李石樓
石樓高石樓高星宿磊磊手可操媿我欲上非飛猱石
樓堅石樓堅雪霰堆戶冰凝椽媿我欲住非蜕僊不如
移身且就石樓下朝朝莫莫窺其罅或傍石樓旁仰鑽
爾爾甘凍僵忽然飄風刮地揚沙石翳我兩目昏咫尺
歸来兀兀坐茅屋石樓不見見我獨忍能不寄詩一幅
重慶詩為實菴兄六十夀
中堂垂垂坐天姥擊鼓坎坎舞栩栩大兒誰助邊漢卜
式小兒誰南宫先生配韓愈望雲思舞笏仰拄以寧馨
歸代以舞各奏爾能曰予武左中規右中矩此舞傳来
老莱譜是時姚江波湧山馮夷凌波助擊鼓蹲蹲越山
昂舉舉越山頫姥雖云樂覺兒苦兒年六十力如虎姥
身姥臂姥脛股用以娛姥奚彼取年年舞舞後莫數南
宫索詩要杜甫貂乃不足狗尾補
慈竹圖詩余邦臣使便捧封制夀於慈闈因
寓意焉(邦臣眉州人)
竹生子子生孫竹生子孫孫轉蕃是曰慈竹為竹元歴
歴鳳啄實磊磊貓蹲根惡草惡木天所髠霜晨雪夕褫
冠褌此時獨亭亭窸窸風葉翻浮埃脱落净瘢痕冬寒
不為寒春温不為温大哉天地無怨恩此竹者地勢坤
圖長存
學止翁齊夀詩為季本清作
諫議性憎僧萬廽僧生不為諫議憎欲以其(缺)試更能
朝朝紫微帝回天戒冰凝莫扇扇枕枕欲冰一身一日
高互曾萬廻一回絶傳燈諫議心騰騰翁冠媪帔千里
萬里目窅窅兮其凝瞢太官羞牛車纍之載以鵬歸&KR1883;
鯢齒佐尊朋何如拾橡盛瓦登母追峩峩脛束縢膝韍
急不及毾㲪諫議坐𤨏闈此語吾聽曾
西安嚴太守考最歸郡
嚴侯宿擅八乂手衆首肯肯予獨否偶從壁隙觀白戰
予愕不覺臼在手捲旗潛避之縮舌深閉口祝鳩氏僚
如立柳投鼠忌器多掣肘侯辰臨之不及酉事有至難
如拉朽三原公國黃耉嚇此竒遇良豈偶諒非行苞苴
為郡得杜母傳痏以膏起尫以炙華山不能言清渭監
妍醜侯名不在三王後役碌碌治郡如斗一身四射集
百詬遇侯兮當反走僅備驅除擁篲帚
屠冢宰父封宫保詩
沉沉深堂公坐時府公擊鼓来賀之開門兩兩天丁入
龍墀東頭縣令立金虬飛動玉軸開王言如綸墨猶濕
青宫太保天官卿授公公拜公亦驚青天無梯白日昇
蹙金麒麟照夜頳水蒼之玉懸腰明白頭僊翁地上行
鏡湖心四明巔公有藥室有酒船不湏日食萬萬錢公
無身坐政事堂英雄之網誰持綱此恩此典公可當
送余國信歸鉛山
滿腹書眼壁塞萬里途眼生翼眼壁塞陸沉翁眼生翼
龍斷客陸沉夜漫漫龍斷身役役忽然棄擲聚螢囊掉
手不揖二千石瀛洲僊客上朝元坐我樓船三百尺船
高不知風不知波錢塘江不為江滹沱河不為河長江
濁河乃一歌河飛鳬鴈江驚鼉壯遊如有神勇去疑有
魔遲日下化國飄風颺卷阿鹿鳴聲呦呦雄藩禮為羅
我徯子至其無他
送胡惟峻奉使雲貴便道毘陵省母
朔方徤兒好身手刺船水上輕於斗船頭搥鼓催船行
船疾如飛百吏走中有持斧者頭戴獬豸冠霹靂飛電
臨百蠻長淮盡頭江水過千里萬里截住為金山鯨浮
金背過山頂十萬艘夫皆縮頸笑而躍過了若無人謂
御史歸之猛吳中舶趠風吹冷還吹熱冷於歊熇生清
凉熱向深杯觴大耋隂深柳壯可繫驄䆗窱堂深任容
節王命重於山丹髮白如雪業已官家作材傑
泰和禱雨有感為吳德純作
金華山雲如紙薄澄江赤日爍欲涸田家生怕牛餓死
滿田焦禾任牛嚼禾盡牛肥尚可為縣吏催租出牛縳
縳牛到市多賣錢了租背上無腷膞新傳縣官昨夜到
坐席未煖行出郭西郊驀地隂雲生狂雷一下顛快閣
雷聲轉大人轉驚兩耳何曾聞雨落雷收雲散天一色
只見高田有魚躍疾忙牽牛趁夜歸覓石跟蹡磨錢鏄
君不見縣官騎馬入縣門猶向山頭望雨脚
栲亭夀詩
吾聞棟明堂者鄧林木山樗不入匠石目樗誠可棄未
若栲樗在巘兮栲在麓侯官少府不屑住身大如丘嫌
矮屋擺除敝屣歸去来架栲為亭不費築東邊甕牖慣
吞月照見鞠躬進湯粥哦松那如負米甘嗤彼空吟莪
蓼蓼眼前萬物盡芻狗鑿混沌死北帝儵高騎日月遊
六合無何有鄉暮即宿呌文襄公公在天至今國活猶
食肉封丘廳事僅旋馬光禄之官非太祝英公門戶鄭
公笏田園鬻盡笏不鬻公孫可夀一百年公在吾為公
作僕館甥歸去當登堂要我作詩詩在軸
送李希賢提兩淛學二首
山僧下山時僧送不出山但問下山僧此去幾時還乳
水閑一孔白雲留半間秪恐僧還少僧還誰閉關
又
柳邊旋旋出行厨酒盡依依忍别吾散地獨君能鵲起
外臺從此帶龍圖位尊安定先生上名任四海狂客呼
肯為東南放風采定剜天目塞西湖
送吳老歸宜興
遺金在道吾亦攫入朝争名戰自惡胡為徒手長安歸
骨瘦脰長如野鶴君不見饑䲭低飛啄腐鼠飽鳴人屋
人射女又不見鶴飛入層雲赤晴炅炅窺天文腹則饑
眼獨飽下棲舊林覺林小征西廟前是舊林鳳凰巢高
喧百禽
題鍾馗四首
前有枕前有枕乃是石可寢巾簪一任&KR0146;&KR0146;何如少飲
又
橋有竅橋有竅驢不過緊要推尻曳耳多時到得鬼笑
又
鬼作僕鬼作僕肩頭上琴劍書簏問主人何處乘牛入
空谷
又
乘白鹿乘白鹿鬼牽韁凌兢局鞠過松林數步一片雲
山綠
翁應乾父子傳經同朝卷
上公晨朝用子隨金蟬玉帶腹則虚退食袒裼狗馬娛
相公公退苦課子子卧絳厨朝未起千呼萬喚渾爾爾
白屋子朱門孫一為府君一呌閽榮辱自已原無門参
之笞窋詎足論旦笞伯禽殊有恩奮建躡踵孝謹聞向
之歆賢之玄姚江翁家在眼前
隴西閻大參山居四詠(同年允德父)
寒泉濯足
孔不飲盜吳飲貪飲狂國人狂正酣沁寒潄齒齒鋒利
公以濯足吾不諳豈遭十日爍下土軀殼焦縮皮毛燂
因思層冰赤脚踏冰山多險不可探牛蹄濙濙可在眼
一冷著骨毛毿毿夜眠如腊絶垢膩只此可寄僧伽龕
滄浪漁父怨腫濕玅道肯向庸庸談
黃卷潛心
不為勞勞逐蠧魚平生即此當菑畬兒童莫笑頭顱白
恐是研山行秘書
南薰午夢
黃帝遊華胥簡子聽鈞天孔與周唯諾莊周蝶翩翩有
無無有間抱枝蜕空蟬幸蚤脱鼎鑊無為世熬煎草堂
風颼颼有身堪晝眠鼻中作雷鳴雖夢未夢然
幽徑尋芳
恨不如蝴蝶隔墻知有花隨風飄别院得意過東家涉
遠終湏馬撲叢常畏蛇春歸在何日莫遣涴泥沙
山水小畫為李充昭乃翁題
劔江中心落白雨跳珠入船兩翁語懸崖墮石江影動
蛟鼉穴深魚在渚寒山蒼蒼色古老藤稍雨重樹欲倒
水鳥驚人沉水花冷半漂舵師嚇翁翁首掉野鼓一聲
疑有廟兩翁停語忽砉歘水神騎龍恍惚出兩翁雄訶
如霹靂神奔龍汨天地寂便乘風雲騎日月蹴翻崑崙
涸溟渤回頭北斗望丹闕朱衣何人手中笏猛腦&KR1143;身
獨擊鶻一翁氣方豪眼中之江不見矣寫之逼真摩詰
氏
題曾光表山水圖
我恨不如江頭人茅屋四壁旁無鄰茅穿雨漏歲一縳
松葉為蓋沙為茵大兒五更催解纜去時冥冥天尚暗
老妻走出呼小兒大兒小兒下幽磡小兒髻如椎年可
十七八捩然汲水勝過獺平生見魚偏好殺穿於龍國
恒探珠若遇鮫人敢笞撻輕風飄飄日卓午魚賣江村
曬魚罟偃然一笑載酒歸人謂此實魚之虎横江中心
翻白波小兒船尾發棹歌白頭老翁喜奈何我有嘉客
新相過十年不見鬢較皤矢口論事如懸河黃庭一卷
讀已多老妻肘翁云靡他翁呼濯釜燒槁葉我見船歸
置罇簋豈無大魚大如豕君不見良工畫翁畫客畫山
亦畫水意在江心兩兒子
一道清風圖為李侍御題(張都憲畫張號一拙道人也)
御史于中持大斧誰有大竹大如杵破之萬箇破更酣
湏臾了盡千林許一林淡一林濃一林渺渺無西東伶
倫縮頸驚卻走云此天公遺下之籜龍日邊白鳳下啄
實一飽颺去超鴻蒙至今百鳥絶蹤跡獨占千載惟清
風君不見一拙道人最痴絶漏洩天機好饒舌筆濡東
海作硯池睥睨此林如一垤一匹練絹尚嫌少收拾描
模當時了天色黭黮湘妃出雨聲如淚滴石窟掃天無
雲地無塵六月凛冽如霜晨祝融凍僵火傘濕觀者如
山踏冰立道人笑憨憨御史色不動青驄新被銀絲鞚
清風且作歸朝頌
夀山福海圖為太醫王銀臺作
南山穿雲下日脚射日東海日不落山明海瑩天宇空
南極老人住東郭越人低頭拜北面汗流走踣孫思邈
唐虞國脉何湏切官家調鼎我調藥南山高東海闊莫
莫朝朝候黃闥山如礪海如帶屹屹官家舊龜蔡
翡翠圖二首
鷊惜綬鸞信影孔雀愛金尾鴛鴦重鶯領在世安有秦
西巴獮麑殺孩予亦肯俛啄仰顧活湏臾虞羅得女女
秃頂嘴銜魚婢不得飫何異海鶴遇吞竫不如清饑學
蟬飲露或飽土壤為鼃黽嗟哉象以齒焚千斤軀拳身
得託為女幸
又
得魚休向蓮莖啄恐涴蓮房帶蒂腥猶勝羽毛或遺落
著人冠上得人驚
脊令圖二首
妖鳥周公有弓矢邑中譌火畢方圖良工不管災祥事
自在茅茨畫雪姑
又
破獍食其父䲭梟食其母彪虎一母生母去彪食虎維
烏恒反哺維鴈行不補鶺鴒鳥之微友義良獨苦雖無
華蟲文舌不逮鸚鵡飛鳴行搖搖急難亦堪武疾風一
枝安百鳥誰敢侮
題怪僊圖二首
蟾蜍龡光接日月枯瓠氣升影滅沒爾頳我白雙被髮
衣穿後裻脚不韈忽疑青天墮彗孛詭形怪影恣鶻突
誰其幻之吾欲罰
又
秃帝委地卓銳筆女兄磨研笑咥咥女初上樹摘樹葉
笑女眇身如蛺蝶葉墮青石上下坐青石傍女如弄葉
嬉揚揚吾當曳女訴玉皇女青論女女實殃冥搜上下
繞女腸按一葉吟一詩免謫下界為人嗤胡為畫工聖
得知
圭峯集卷二十五
