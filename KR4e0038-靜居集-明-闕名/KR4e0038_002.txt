静居集卷之二潯陽張羽來儀著
樂府歌行
賈客樂
長年何曾在鄊國心性由来好爲客只將生事寄江湖
利市何愁遠行役燒錢釃酒曉祈風逐侣悠悠西復東
浮家泛宅無牽挂姓名不繫官籍中嵯峩大舶夾雙櫓
大婦能歌小婦舞旗亭美酒日日沽不識人間離别苦
長江兩岸娼楼多千門萬戸恣經過人生何如賈客樂
除却風波柰若何
長安道
長安城中多大道滿路香塵風不掃三條廣陌草斑斑
十二通衢人浩浩少年結客事遨遊繽紛冠盖如雲浮
朱衣公子金泥障白馬王孫錦帶鈎五公七相稱豪貴
貴里豪家誰得似走馬章㙜柳似絲閗鷄下社人如市
涇川渭水轉依微五陵北去望逶迤還有閉門讀書者
長年不出長蒿藜不學城中遊俠兒百年身死何人知
行路難
君不見富家翁舊時貧賤不得志平生親戚皆相棄一
朝金多賤還貴百事勝人人莫比子孫成列客滿堂美
人四座回鳴璫躍馬揚鞭游洛陽片言出口生輝光由
耒本自一人事人心愛惡不相當季子西游窮困歸妻
織自若嫂不炊行路難良可悲不貧賤那得知
將進酒
滄海嘗為田泰山可作砥變遷靡有常黑白交鋒起鈎
曲封公侯弦直道邊委賢哲今幾存不飲將何俟
獨不見
南國有佳人容顔美無度臨風弄寳瑟其音怨而慕未
奉鏘鸞迎詎肯涉行露小院落花深草生春日暮掩關
獨不見淚下濕紈素
守宫詞
鈿盒和丹食龍子胭脂夜凝神血紫老蟾玉杵寒丁東
鸞尾輕輕飛碎紅靈砂沁透白玉腕細看每將羅袖卷
分明皓雪棲彤霞香㾗咲比萼綠華還籠半臂縈盤帶
蝶粉蜂黃鎮長在夭桃一點老青春門前魚目深如海
百索詞
越羅窄袖香如雪五色絲茸相闘結看誰結得絲最長
𬋩取自身無口舌火姑巧擘松紋細小姑雙盤作人字
揎来只依金釧寬剰得留將繫郎臂繫郎臂結郎心一
寸絲繩一寸金愛惜莫教容易斷直到明年與郎換
羽林郎
羽林侍執戟如霜直入承宣内不防要立竒功静邊釁
長繩生縛左賢王
邯郸才人嫁為厮養卒婦
花顔紅柳眉綠解詩書擅詞曲名動趙州城遠召入漢
京天顔加異眷三千粉黛失光晶才高色美易生妬遂
使君心不如故一朝配與厮養卒胞中哀怨從何訴
吳宫春詞擬王建
舘娃宫中百花開西施暁上姑蘇臺霞裙翠袂當空舉
身輕似展凌風羽遥望三江水一杯兩點微茫洞庭樹
轉面凝眸未肯回要見君王射麋處城頭落日欲栖鴉
下階戲折棠梨花隔岸行人莫偷盻干將莫邪光粲粲
楚宫夏詞擬張籍
渚宫四面芙蓉開碧水晴搖冰井臺玉壷蔗漿光滿滿
當晝君王頻賜来雲綃半幅凉釵滑援琴向風弹白雪
冷玉屏開十指寒輸却鸞篦戲相奪吴綾画扇鎮長新
肯信年年有炎熱不願生入蓬莱峰願妾世世居王宫
秦宫秋詞擬李賀
凉波翠濕南山影露滴金人光烱烱君王夜半捲衣回
樓壁斜開蜀雲冷西宫桂熟離離子海童不歸海塵起
蛄啼老石不勝秋小玉採香惜香死胭脂影破澄潭白
菱角尖尖怎堪摘鮮紅皺綠来滿舡樓前&KR0765;月光團團
漢宫冬詞擬温庭筠
石鯨呿浪搖金池吹盡宫梅如雪枝避風臺高風不到
寳帳熟眠人未知象爐紅熾狻猊影氍毹軟翠鴛鴦並
李娘喚春春為回咲却人間求火井椒房小妓起常先
玉缾暖手濯温泉白頭臣朔寒無履待詔金門霜滿天
寄衣曲
家機織得流黃素首尾量来寬尺度象床玉手熨帖平
緩剪輕裁燭花莫含情暗忖今瘦肥着處難知宜不宜
再拜征人寄將去邊城寒早莫教遲歸掩雙扉空淚落
舊繡遮身曉寒薄良人早得封侯歸妾身何愁少衣着
陌上花
江南三月芳菲菲雜花生樹鶯亂啼美人一去幾斜暉
城郭空在人民非山河滿目草離離留得歌聲落翠微
猶自丁寧緩緩歸
鳳兮吟
碧梧高高碧天寥寥隂風四起吹舊巢時哉時哉日將
莫兮鳳不耒鳳不耒兮白雲送日空徘徊
公無渡河
東流水無迴波輕生欲渡河勸公不從如之何河水難
渡渡者轉多
結客少年場行
長安少年重遊俠生平結交盡豪傑聮騎往耒五陵道
豪雄意氣誰能奪渭城三月非人寰桃李杏花開未闌
季布郭解爭追攀十二街頭車班班走馬閗鷄過渭北
樗蒱百萬常一擲朝持黑丸斫府吏莫挾青萍投劍客
娼樓夜半張華筵美人勸酒嬌且妍高歌妙舞紅燭前
醉耒失却珊瑚鞭此中樂事亦巳偏忽聞天驕渡黑水
天予按劍思開邊願逐嫖姚充役部直上頭谷過祁連
誰佀南隣窮巷子閉門長誦白雲萹
龍馬行
吾聞渥洼之馬一日行千里此馬骨相真無比當時貢
耒赤墀下天子臨軒稱絶美權竒自是天駟精四蹄不
動如雲行奚官黃帽不敢騎顧影促踏時長鳴宮車曉
幸宜春苑六街雨晴芳草軟翠華冉冉塵不驚西出夾
城如電轉天生此馬非徒為塩車太行吁可悲駑駘駿
骨自有定何待方歅伯樂方能知
猛虎行
兩山猛虎何虓雄飢耒白日出林中咆哮厚地随聲震
萬壑悄悄生悲風今年養子南澗北雄出尋群雌護窟
五陵獵徒不敢射空耒山下看行跡射死虎時納虎皮
胥吏索錢還見欺何如縦虎得免費虎自殺人渠不知
昨夜傳聞入南鎮不待三人言已信若殺一虎賞千金
猛虎雖猛應湏盡
老將行
少年十二執金吾一身能擘兩雕弧臨陣堂堂膽氣麄
軍中决勝絶代無祁連山前三日戰疋馬直走南單于
沙場萬里除殘賊天子臨軒賜顔色當時封侯立功早
今日蹉跎鬢將白凄凉獨守漢西營倚樓閑看陣雲生
胡沙不佀當時遠漢月還如舊夜明男兒志氣豈終改
膂力已衰心尚在莫言善飯佀廉頗尚堪一戰空青海
長干行
長干人家向江住朱雀橋邊舊衢路參差碧瓦颺青旗
繫䌫門前有楊樹竹弓射鴨向汀洲家家無井飲江流
女兒數錢當酒肆商人買咲開娼樓謝家子弟如蘭玉
不見當時舊遊躅夜深月滿大堤寒愁聽陳王後庭曲
送君策馬此中行秣陵遥接石頭城愁耒滿引金陵酒
莫聽秋風淮水聲
吴宫白苧辭
織成白苧勝白絲恰稱吴娃冰雪肌渚宫金剪製舞衣
白雲一片筵前飛舞衣當筵㓗且輕君王回盻心已傾
徘徊玉階夜露零桐花拂面微凉生銀燈結穗晃疎櫺
墜簮遣珮滿中庭此時不說紅錦綺得以千秋薦恩喜
璧月團團墜江水姑蘇臺上烏啼起
温泉宫行
有客自秦地&KR0784;山来言温泉宫巳廢唯泉尚未涸上
池使客所浴下池行人所浴感而賦此
煌煌帝業三百年&KR0784;山宫殿空雲烟美人豔骨為黃土
山前不改舊温泉温泉雖在君王去芳草凄凄滿宫路
泉聲如泣日將莫山鷄亂鳴上林樹憶昔玉環賜浴時
紅楼綺閤香風吹頭上寳釵凉欲堕蓮步輕扶雙侍兒
有客今年曾過此宮壊墻傾山色死虎旅知更不復聞
池上玉龍猶噴水當時此水在天上一沐恩波榮莫比
六宫粉黛不敢唾今日行人閗来洗
咸陽宮行
客言咸陽宮亦廢有民種瓜其上感而遂賦
百二山河蒙祖力六雄仰關不敢敵金人十二高峥嶸
天下甲兵從此息天子曉御咸陽宫樓閣高低複道通
千石之鐘萬石簴遥聞天樂在虚空宫車隱隱春雷起
渭川曉漲胭脂水六宫粉黛謾如雲不救明年祖龍死
榮華奄忽何可論千門萬戸無復存遺墟久被民家占
四望空餘瓜蔓根行人為問瓜田老地上揮鋤休草草
荆柯昔日猛如狼曾来此地見秦王百夫之勇猶披縻
汝今搪突何敢爾
驛船謠
驛船来鼓如雷前船去後舡催前船後船何敢住鋪陳
悪時逢彼怒畫屏綉褥紅氍毺春夢暫醒過船去棹郎
長跪勸使臣願官莫喜更莫嗔古来天地如郵傳過盡
忽忽無限人
聽蝉曲
黃鶯紫燕寂無喧新聲最好是聞蝉栖烟初噪如喧籥
吸露才停佀断絃乍向風前聞杳裊營營嘈嘈鳴不了
断續能牽客夢長凄凉解動羈愁早一番蛻脫已身輕
最是居高韻更清莫道轉丸穢壌底冠緌還比侍臣榮
長樂宫中百鳥靜十二簾開漏方永忽向上林翻下苑
多少蛾眉倚闌聽隋堤千樹柳如烟無情偏向夕陽天
切切自將亡國恨凄凄欲共路人言蝉聲到處何曾别
人心聽耒有悲悅何如一枕北窗眠喧寂都忘聞見絶
古朴樹歌
山前古木不知年婆娑黛色上參天霜柯反足閗龍虎
偃盖倒影鳴蜩蝉綠葉參差有生意中間孔穴萃䖝蟻
上枝杳杳横蒼雲下根落落穿厚地樹傍古廟祀土神
人耒酹酒澆樹根但願神靈長血食樹木與人終古存
村中老人長孫子自言此樹多年紀憶作兒童上樹時
今見根柯已如此曾經喪亂見太平幾遇斧斤還不死
山僧愛此耒誅茅盤欝蒼翠當&KR0585;拗待余六月携床至
卧聽南風鳴海濤
踏水車謠
田舍生涯在田裡家家種苗始云已俄驚五月雨沉淫
一夜前溪半篙水苗頭出水青幽幽只恐飄零随水流
不辭踏車朝復莫但願皇天雨即休前年秋夏重漂沒
禾黍紛紜滿阡陌傾家負債償王租卒歲無衣更無食
共君努力莫下車雨聲若止車聲息君不見東家妻前
年換采向湖西至今破屋風兼雨夜夜孤兒床下啼
戴山迎送神曲
山蒼蒼兮多木横絶四野兮下無麓&KR1941;遠望兮登高神
不耒兮勞予目煦煦兮雅雅靈脩儼兮紛耒御(叶)胡不
耒兮夷猶將誰湏兮遠者芳莫芳兮澗有萍㓗莫㓗兮
卣之清雲爲盖兮霓爲旌神之耒兮山冥冥綘闕兮
朱堂冠余山兮神所宮神之愉兮既降(叶)翩龍駕兮雲
中屡舞兮僊僊紛進拜兮庭前靈夭姣兮好服神弗言
兮意巳傳牲不實兮酒不旨將淹神兮神安止神弗止
兮福遺我事夫君兮長無巳
古劍行
我聞吴王有寳劒其名莫邪與干將此物精靈無乃是
土蝕沙沉寧久蔵琉璃寳匣生紅光七星皎皎含文章
寒泉三尺人不識𥻘𥻘背負蒼虬色妖血千年今不乾
鸊鵜膏冷秋霜白太平
天子方赫然八方四海無烽烟鳴呼此物無所試慎勿
龍鳴虎吼飛上天慎勿龍鳴虎吼飛上天
余將軍篆書榻本歌(即忠㐮公闕也)
余將軍守舒州舒州之城大如礪長江西耒繞城流賊
船如雲壓城破將軍提劎城頭坐劍未動虜巳奔鯨鯢
蔽江江為渾孤軍六年二百戰王師不耒城自存無兵
猶足戰無食安可支豈無愛妾與愛馬殺之不解壮士
飢力盡矢竭將奚為倉皇齚舌罵不巳義士千人同日
死秖今還有盡忠池碧血清泠化為水將軍持節東州
時作此篆書形崛竒妙墨已随神物化好事當時臨得
之雖非其真意獨在垂金屈玉蟠蛟螭我拜重是忠臣
跡秦相雖古其人非嗚呼將軍此書配者誰請君摹取
浯溪石上中興碑
葵軒歌
昔君種葵吳門東南風五月花茸茸年年走馬看花去
君家有酒如花紅今君種葵荆山下五月開花還繞舍
看花對酒豈無人祇憶故人無在者種花人在未成翁
何事看花人不同我亦當時看花者忽到花前如夢中
握君手為君夀但願長看君花酌君酒
畫雲山歌
我昔曾遊廬岳頂欲上青天凌倒景山中白雲如白衣
片片飛落春風影雲皛兮花冥冥萬壑盡送洪濤聲恍
然坐我滄海上金銀楼觀空中明上清真人咲迎客夜
然桂枝煑白石手持鳳管呌雲開虎咆龍吟山月白明
發邀我升東峰導以綘節雙青童天鷄先鳴海出日赤
氣照耀金芙蓉屏風九疊花茸茸霧閤雲窗千萬重胡
不置我丘壑中一朝垂翅投樊籠空留萬片雲掛在青溪
千文之寒松愁耒弄翰北窗裡貌得雲山偶相佀遂令殘
夢逐秋風一夜江水夢亦不可到圖亦不可傳
不如早賦歸来萹仙之人兮待我還安能齷齪塵土間
坐令白雲摧絶無所歸青山咲我凋朱顔
醉樵歌
華盖山高亘南楚賸産竒材少榛莽山人嗜酒而業樵
背負清樽手持斧丁丁伐木雲之深束薪欲擔力不任
且傾醽醁藉盤石痛飲莫知西日沉白眼望天歌鼓腹
槲衣半染苔花綠頽然俯枕樹根瞑鼻息如雷撼巖谷
起来却咲朱買臣底用金紫纏其身堪羡劉伶行荷鍤
生死無累全天真楩楠豫章䓁枯梗惟取酕醄真樂境
泛觀世士多沉酣誤入牢籠猶未醒(此作時有忌原本逸去近尋求𥙷之)
又歌附張仲簡作(又有高青丘一首見缶鳴集)
東吳市中逢醉樵鉄冠欹側髮飄蕭兩肩矻矻何所負
青松一枝懸酒瓢自言華盖峰頭住足跡踏遍人間路
學書學劍緫不成惟有飲酒得真趣管樂本是王覇才
松喬自有烟霞具手持崑岡白玉斧曾向月裏斫桂樹
月裡仙人不我嗔特令下飲洞庭春興来一吸海水盡
却把珊瑚樵作薪醒時邂逅逢王質石上看碁黃鵠立
斧柯爛盡不成仙不如一醉三千日于今老去名空在處
處題詩償酒債淋漓醉墨落人間夜夜風雷起光怪
元季淮南行省參知政事臨川饒介之分守吳中自
號醉樵求諸作已設宴酬欵以詩工拙是坐仲簡之
歌最協意居首席酬黃金十兩次高青丘白金三斤
次先生止一鎰盖詩有諷略不滿快也後饒果不得
其終人皆與其獨知言云故老言如此併錄記之
秋桂詞
何年天闕秋風起滿空吹落離離子茁作庭前碧玉枝
開花無數黃金犀幾樹亭亭眩朝日疎影玲瓏淡秋碧
花心如麩復如粟能貯古香千萬斛昨夜姮娥開寳鏡
月中地上交相映月中雖長出輪柯阿剛玉斧斫巳踒
何如地上叢生者百尺連蜷小山下小山依舊桂花開
只恨王孫去不来謾聽淮南賦招隱相伴幽人歲華冷
松隂夢詞
陽坡碧草秋芊綿疎影漏衣團綠烟龍枝無聲山日午
仙骨蛻空神悄然冰魂微回海山小泠冷鶴語青林表
俯視黃塵盖九州悠悠凡夢何時曉
寫生碧桃花歌
少年慣作看花客陌上桃花總相識春風似向此中偏
一種花開百般色只愛深紅更淺紅君家此夲更不同
枝上白雲吹不散階前明月照疑空一從一衡根各別
香土斜封愁欲折畫筵紅燭人半醉忽見此花驚是雪
武陵秦人那得知河陽滿縣徒爾為當時東風千樹錦
未比君家璚樹枝翠禽飛来嗟易見粉蝶栖時難可辨
紅粧美女嬌如花着向花間應掩面花今正開鶯亂啼
酒醒拈筆為君題羡君兄弟如虹霓豪飲不愁花下迷
玉壷清酒金偏提&KR0793;筝琵琶羌管齊走覓橋西舊酒伴
莫待風雨花成泥
米南宫雲山歌
古之畫法不復見六朝人物留遺譜後来山水出新意
二李三王差可覩洪谷之後有關荆營丘渾雄獨造古
華原處士志竒崛餘子紛紛何足數郭熙平遠疑有神
北苑爛漫皆天真畫院宣和衆史集俗筆姿媚非吾倫
豈知南宫迥不群一掃千古丹青塵神閒茟蕳意自足
窈窕青山行白雲黃矦黃矦安得此元氣淋漓猶滿紙
晴囱拂拭對高秋恍惚神遊華山裏生平画癖柰此何
為子試作雲山歌珍蔵什襲子湏記世間名畫今無多
趙魏公竹枝歌
趙魏公宋王孫風流白晳更能文丹青自比董北苑書
法兼工王右軍至元詔書徵草澤召見廷中推弟一三
府趨朝賀得人萬乘臨軒賜顔色殿前落筆侍臣驚雞
林象郡總知名夫人通籍宫中宴兒子承恩内裏行一
家三人書総好天子頻稱古来少䟽廣歸来有賜金張
芝閑處多章草全盛湏臾那可倫百年喬木易成塵凄
凉故宅属官府零落諸孫隨市人空留遺跡傳身後一
紙千金爭買售屏風畫絶為誰收團扇書工亦何有唐
生購得墨竹枝一尺中含千尺姿若非松雪齋前見應
是漚波亭下披曲池巳平臺巳壊露葉烟叢竟何在唯
有双溪水北流至今猶遶空墻外
李遵道墨竹歌
墨竹昉自何人始輞川石刻今餘幾後来蕭悅稍出群
香山侍郎獨稱美洋州太守善寫真長帽先生差可擬
江南謾作金錯刀枝葉離蓗何足齒北方作者誇澹游
(大金王淡游)房山繼之妙莫比吴興公子最擅名同時
亦數薊丘李薊丘有嗣能傳家茟勢翩翩此其是一筆
玉立無因依風露淋漓猶滿紙想當塗洒發幽興静對
山僧北窗裡江湖無人老成盡百藝荒凉今巳矣展圖
三歎墨君堂秋聲滿座悲風起(江南疑即李後主)
唐子華雲山歌
前朝畫品誰弟一房山尚書趙公子二公何以能絶倫
丘壑乃自胞中起由来書画総心畫政自不在丹青裏
當時豈無劉與商屏障紛紜何足齒唐侯本是霅川秀
愛画彷彿董與李長松平遠早巳工更上歙州看山水
歸来却師郭咸寕參以房山勢莫比始知絶藝老更成
庸夫俗軰那知此此圖三尺誰為贈雲氣蒼茫石塊磊
牛羊未歸樵子出戶牖寥落蒼厓低寫成不題歲月字
要是頭白居鄕里乹坤浩蕩江海空後人未續前人死
為君題詩三歎息世上好手今餘幾烏乎尚書公子不
復見得見唐侯斯可矣
長洲行送黃茂宰之任
昔我掦颿向東海吊古直上姑蘇臺洞庭水樹净如髮
一片吴江天際来長洲逶迤覆綠水金沙蕩漾波光起
不見夫差蕩漿歸空有荷花似西子閶門大道多酒樓
美人如花樓上頭争唱吴歌送吴酒玉盤纖手進珍羞
勸人但飲不湏愁請看豪傑随東流伍員吹簫去國成
名鴟夷一去沉恨無聲要離巳矣高墳崢嶸樵兒躑躅
芳草春生何如三譲人孤名如水清亦有掛劍翁生死
見交情薄俗輕然諾乹坤長戰争兩賢不可作令我淚
沾纓君發金陵臘未殘君到吴門春巳還邑人訟少清
且閑還同謝眺翫青山開元寺裡題詩處訪我舊墨蒼
苔間倘過臯橋煩借問恐有高人梁伯鸞
梅花初月樓歌
吾聞仙人好樓居乃在閬風之圃玄洲之墟雲窗霧閣
千仞表青天十二金芙蕖風颿飈馭不可以&KR0985;度安能
&KR1587;海騎鯨魚新安先生列仙儒卜居平生茅未誅曉携
青鹿向烟霧一徑初入千縈紆桃源忽向眼底見風物
但是秦人餘五丁何年運斧鑿石樞洞戶夾立中平舒
紛紛過客弗敢玩山君守護煩呵噓先生結樓萬木杪
迥若麗譙雄且孤連峯忽断西南隅卷簾看月蛾眉初
梅花千樹雪不如飛觴醉月弄花影爛然身堕白玉壺
亞卿結髮讀父書十年住樓山與娛一朝徵起青雲衢
珮玉日向君門趨樓前梅花自開落樓頭明月還盈
虚南囱孤燭照歸夢覺来抌席非吾廬且當致身佐
唐虞䕫龍豈容混樵漁長干美酒熟可酤梅花如雪覆
綠蕪神州月色天下殊何用區區懷故都花間卧月紅
氍毺人生花月何處無
畫山水行題趙待制仲穆所画江浦歸帆秋
林瀟洒二圖沈才幹所蔵也
古来名画傳父子唐有二李蜀兩黃吴興公子冠當代
雍也繼之早擅場宋祖子孫畫龍種毛骨固是非尋常
珊瑚寳玦久零落空有妙藝傳文章至元天子親召見
徒步便賜中書郎奏圖每得天顔喜盛以金匱白玉堂
遂令世人争貴重門戶雜遝如堵墻雍初騰踔晚一蹶
五陵豪氣無時忘吳姬越娥坐相擁始肯落茟揮縑緗
五日十日一水石屏障彷彿生輝光君家双圖何所得
私印乃出牟陵陽一啚汗漫秋水闊鴈鴻排序投瀟湘
山僧悄尋孤寺遠客子喜甚高帆張一圖嵂兀衆峰出
疎林葉赤天雨霜消搖巾舄者誰氏可是商顔之綺黃
風塵澒洞二十載玉軸錦題多散亡圖書秪應天上有
人間那得千金蔵從来好事遂成癖雲烟過眼如毫芭
君不見王家桓家勢盡時複墻走輬不得將何如城南
佳山水千巖萬壑摩青蒼與君對此飲美酒雖無南宫
北苑庸何傷
静居集卷之二
