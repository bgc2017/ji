唐書載合子姚崇傳中甚略余按合乃
宰相崇之曾孫未詳其字元和十一年
李逢吉知舉進士調武功主簿世號姚
武功又爲冨&KR0685;萬年尉寳應中歴監察
殿中御史戶部員外郎出荆杭二州刺
史爲戶刑二部郎中諫議大夫給事中
陕虢觀察使開成末終秘書監與馬戴
費冠卿殷尭藩張籍遊喜採僧詩如清
教云香連雲舍像雲容云木末上明星
荆州僧云犬熟護鄰房吟之不輟李頻
師之方玄英哭之云入室幾人為弟子
為儒是處哭先生仰止極矣隠湖晉潜
在丁酉春朝識于追雲舫中
天啟丁夘余梓極玄集廼姚武功取王
維至戴叔倫二十餘人詩一百首曰此
詩家射雕手也遂願遘其本集䘚不可
得偶閱緇林㳒語見移花兼蝶至買石
得雲饒十字叱謂禅悟後語旣讀主客
圖方知出武功手繼從紀事又讀一日
看除目終年損道心豈食烟火人能道
隻字廣搜慱訪十有餘年眞所謂求之
不得窹寐&KR0736;服也迨崇禎壬午秋忽從
餳籠中獲此本凡十卷盖吾宗圖記印
抄宋刻豈武功有靈錫我百朋耶擊節
欣賞三日夜急授諸梓未知海内亦有
如飢如渴如余者否但未及招與公于
臨頓里中亦用率更筆法與浪仙長吉
㜶美洵一恨事晉又識
此浙本也川本編次稍異余向藏宋治
平四年王頥石刻武功縣中詩三十首
詮次不同縣去亰城遠(一)方拙天然性
(二)微官如馬足(三)縣僻仍寥落(四)簿書
多不會(五)暁鐘驚睡覺(六)自下青山路
(七)性疎常爱卧(八)日出方能起(九)客至
皆相笑(十)一日看除目(十一)作吏荒城裡
(十二)誰念東山客(十三)鄰里皆相愛(十四)竆逹
天應與(十五)閉門風雨裡(十六)朝朝眉不展
(十七)簿藉誰能問(十八)腥羶都不食(十九)䆠名
渾不計(二十)假日都無事(廿一)一官無限日
(廿二)朝朝門不閉(廿三)欲依循循術(廿四)漫作
容身計(廿五)主印三年坐(廿六)長憶青山下
(廿七)自知狂僻性(廿八)作吏渾無&KR0736;(廿九)門外
青山路(三十)其字句差池夹注行間石本
今已失去每咏表聖亾書久似憶良朋
之句為之泫然晉又識
