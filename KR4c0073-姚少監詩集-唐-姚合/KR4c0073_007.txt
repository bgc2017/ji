姚少監詩集卷第七
題詠四十九首
題鳳翔西郭新亭
&KR1214;郭塵埃外新亭制度竒地形當要處人力是
閑時結搆方殊絶高低更合宜棟梁清俸買松
竹遠山移佛(一作僧)寺幽難敵仙家景(一作境)可追
(一作遺)良功慙巧盡上客恨逢遅兩面寒(一作清)波
漲當前軟(一作嫩)柳垂清虚宜月入凉冷勝風吹
宴賞軍容静登臨楽妓随魚龍聽絃管鳬鶮識
旌旗泛鷁春流闊飛觴白日欹閑花(一作雲)長在
戶嫰蘚乍緣墀永望情無極頻来困不辭雲峰
晴轉出(一作翠)煙樹暁逾滋向野惟貪静&KR0916;空遽
覺危行人如不到遊楽更何爲(一作遊楽信虚爲)
題金州西園九首
江榭
亭亭白雲榭下有清江流見江不得親不如波
上鷗有榭江可見無榭無雙眸
藥堂
僮僕不到閾雙扉常自關四壁畫遠水堂前聳
秋山時聞有仙鼠竊藥簷隙間
草閣
編草覆柏椽軒扉皆竹織閤成似僧居學僧居
未得有時公府勞還復来此息
松壇
盤盤松上蓋下覆青石壇月中零露垂日出露
尚漙山翁稱絶境海橋無所觀
葼徑
藥院徑亦高往来踏葼影方當繁暑日草屩微
微冷爱此不能行折薪坐煎茗
垣竹
種竹爱庭際亦以資翫賞窮秋雨蕭條但見墻
垣長宣尼高數仞固應非土壌
石庭
布石滿山庭磷磷㓗還清幽人常履此月下屐
齒鳴藥艸枝葉動似向山中生
莓苔
茅堂階豈高數寸是苔蘚只恐秋雨中窗戶亦
不濺眼前無此物我情何由遣
芭蕉屏
芭蕉叢叢生月照参差影數葉大如牆作我門
之屏稍稍聞見稀耳目得安静
杏溪十首
杏溪
桃花四散飛桃子壓枝垂寂寂青隂裏幽人舉
步遅慇懃念此徑我去復来誰
蓮塘
方塘菡蓞高繁豔相照耀幽人夜眠起忽疑野
中&KR4560;曉尋不知休白石岸亦峭
架水藤
濛濛紫花藤下復清溪水若遣随波流不如風
飄起風飄或近堤随波千萬里
石潭
曉向潭上行夕就潭邊宿清冷無波瀾潎潎魚
相逐釣翁坐不起見我往来熟
溪路
此路何瀟洒永無公卿跡日日多往来藜杖與
桑屐路邊何所有磊磊青渌石
望江峯
念昔有此峯在彼江陵先舉世未能知遇亦望
同賢我来心益悶𣣔上天公牋
杏水
不與江水接自出林中央穿花復遠水一山聞
杏香我来持茗甌日屡此来嘗
渚上竹
葉葉新春筠下復清淺流微風屡此来决决復
脩脩詩人月下吟月墮吟不休
楓林堰
森森楓樹林護此石門堰杏隄數里餘楓影覆
亦徧鸕鷀與釣童貭異同所願
石瀨
散漫復潺湲半砂半和石清風波亦無歷歷魚
可搦我来亦屡久歸路常日夕
陕下厲玄侍御宅五題
濯纓溪
舊山寕要去此有濯纓泉暁景松枝覆秋光月
色連行尋屐齒盡坐對角巾偏寂寂幽棲處無
妨請俸錢
垂釣亭
由釣起茅亭柴扉復竹楹波清見絲影坐久識
魚情白鳥依窗宿青蒲傍砌生欲同漁父舍湏
自减逢迎
吟詩島
幽島蘚層層詩人日日登坐危石是榻吟冷唾
成冰静對唯秋水同来只(一作但)老僧竹(一作松)枝
題字處小篆復誰能
竹裏徑
微徑婵娟裏唯聞静者知跡深苔長處步狭笋
生時高是連幽樹窮應到曲池紗巾靈壽杖行
楽復相宜
泛觴泉
不上酒家樓池邊日獻酬杯来轉巴字客坐遶
方流酹滴苔文断泉連石岸秋若能山下置歲
晚願同遊
題僧院引泉
泉眼高千尺山僧耴得歸架空横竹引鑿石透
渠飛洗藥溪流濁澆花雨力微朝昏長遶看護
惜似持衣
題家園新池
數日自穿池引泉来近陂尋渠通咽處遶岸待
清時深好求魚飬閑堪與鶴期幽聲聽難盡入
夜睡常遅
詠盆池
浮萍重叠水團圓客遶千遭屐齒痕莫驚池裏
尋常滿一井清泉是上源
買太湖石
我嘗遊太湖爱石青嵯峨波瀾取不淂自後長
咨嗟竒哉賣石翁不傍豪貴家屓石聽苦吟雖
貧亦来過貴我辨識精取價復不多比之昔所
見珍怪頗更加背面淙注痕孔隙若琢磨水稱
至柔物湖乃生壮波或云此天生嵌空亦非他
氣貭偶不合如地生江河置之書房前暁霧常
紛羅碧光入四隣墙壁難蔽遮客来謂我宅忽
若巖之阿
天竺寺殿前立石
𥙷天殘片女媧抛撲落禅門壓地拗霹靂劃深
龍舊欔屈槃痕淺乕新㧓苔粘月眼風挑剔塵
結雲頭雨磕敲秋至莫言長矻立春来自有薜
蘿交
杭州觀潮
樓有章亭號濤来自古今勢連滄海闊色比白
雲深怒雪驅寒氣狂雷散大音浪高風更起波
急石難沉鳥懼多遥過龍驚不敢吟拗如開玉
穴危似走瓊岑但禠千人魄那知伍相心岸摧
連古道洲漲踣叢林跳沬山皆濕當江日半隂
天然與禹鑿此理遣誰尋
題李頻新居
賃居求賤處深僻任人嫌蓋地花如綉當門竹
勝簾勸僧嘗藥酒教僕辨(一作認)書簽庭際山宜
小休令着石添
寄題縦上人院
營營是與非前樂後還悲今世已如此他生願
似師禅房空旦暮畫壁半陳隋遶徑(一作竹)蒼苔
跡幽人来是誰
題山寺
千重山崦裏樓閣影参差未暇尋僧院先看置
寺碑竹深行漸暗石稳坐多時古塔蟲蛇善隂
廊鳥雀癡雲開上界近泉落下方遅為爱青桐
葉囙題滿樹詩
題貞女祠
此女骨為土貞名不可移精靈閟何處蘋藻奠
空祠水石生異状杉松無病枝我来方謝雨延
滯失歸期
題刑部馬員外修行里南街新居
帝里誰無宅青山秪屬君閑窗連竹色幽砌上
苔文遠近高低樹東&KR1214;南北雲朝朝常獨見免
被四隣分
題郭侍郎親仁里幽居
入門塵外思苔徑薬苗間洞裏應生玉庭前自
有山帝城唯此静朝客更誰閑野鶴松中語時
時去復還
題宣義池亭
春入池亭好風光暖更蘚尋芳行不困逐勝坐
還遷細草亂如髮幽禽鳴似絃苔文翻古篆(一作)
(畫)石色學秋天花落能漂酒萍開觧避船暫来
還差(一作猶愈)疾久住合成仙迸笋搘階起垂藤壓
樹偏此生應借看自計(一作謂)買無錢
題薛十二池亭
每日樹邊消一日遶池行過又湏行異花多是
非時有好竹皆當要處生斜立小橋看島勢遠
移幽石作泉聲浮萍著岸風吹歇水面無塵晚
更清
題大理崔少卿駙馬林亭
每来歸意懶都尉似山人臺榭栖(一作停)雙鷺松
篁隔四隣迸泉清勝雨深洞暖如春更看題詩
處前軒粉壁新
題杭州南亭
舊隠即雲林思歸日日深如今来此地無復有
前心古石生靈艸長松栖異禽暮潮簷下過濺
浪濕衣襟
題鄭(一作崔)駙馬林亭
東園連宅起勝事與心期幽洞自生薬新篁迸
入池密林行不盡芳草坐難移石翠疑無貭鶯
歌似有詞莎臺高出樹蘚壁淨題詩我獨多来
賞九衢人不知
題厲玄侍御所居
幽棲一畞宫清峭似山峰隣里不通徑俸錢唯
買松野人時寄宿谷鳥自相逢朝路床前是誰
知暁起慵
題田將軍宅
焚香書院最風流莎艸緣墻綠蘚秋近砌別穿
澆藥井臨街新起看山樓棲禽戀竹明猶在閑
客觀花夜未休好是暗移城裏宅清凉渾得似
江頭
題崔駙馬宅
心在林泉身在城鳳凰樓下得閑名洞中見鑿
尋仙路月裏猶燒煑薬鐺數樹異花皆勅賜竝
竿脩竹自天生詩人多說離君宅不得青苔地
上行
題河上亭
亭亭河上亭魚躑水禽鳴九曲何時盡千峯今
日清晨光秋更遠暑氣夏常輕杯裏移檣影琴
中有浪聲岸莎連砌静漁火入窗明来此多沉
醉神高無宿酲
題長安薛員外水閤
亭亭新閣成風景益鮮明石盡太湖色水多湘
渚聲翠筠和粉長零露逐荷傾時倚高窗望幽
尋小徑行林疎看鳥語池近識魚情政暇招閑
客唯將酒送迎
題梁國公主池亭
&KR0685;陽池舘枕秦川門鏁南山一帶烟素柰花開
西子面綠榆枝種沈郎錢装簾玳瑁随風落庭
岸鵁鶄趁暖眠寂寞空餘歌舞地玉簫驚起鳳
歸天
寄題尉遅少卿郊居
卿侍在關東林居思不窮朝衣掛壁上廐馬放
田中隅坐唯禅子随行只薬童砌莎留宿露庭
竹出清風濃翠生苔點辛香彂桂叢蓮池伊水
入石徑遠山通愚者心還静高人跡自同無能
相近住終日羡隣翁
姚少監詩集卷第七
