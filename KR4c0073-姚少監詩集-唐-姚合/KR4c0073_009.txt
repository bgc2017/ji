姚少監詩集卷第九
和荅酬謝五十七首
和東都令狐留守相公
除官東守洛陽宫恩比藩公任更雄拜表出時
傳七刻排班衙日有三公旌旗嚴重&KR0916;關外庭
宇清深接禁中三十六峯詩酒思朝朝閑望與
誰同
和高諫議蒙兼賓客時入翰苑
兼秩恩歸第一流時尋仙路向&KR0801;洲鐘聲迢遞
銀河在林色葱籠玉露秋紫殿講筵隣御座青
宫賓榻入龍樓從来共結歸山侣今日多應獨
自休
和盧給事酬裴員外
南山雪色徹皇州鐘鼓聲交曉氣浮鴛鷺簮裾
上龍尾蓬莱宫殿壓鼇頭夕郎夜直吟仙掖天
楽和聲下禁樓贈荅詩成才思敵病夫𣣔和幾
朝愁
和裴結端公早朝
魚鑰千門啟鷄人唱暁傳冕旒臨玉殿丞相入
鑪煙列位同居左分行忝在前(給事中与侍御史班同行在東給)
(事中與在臺官前故有此句)仰聞天語近俯拜珮聲連綵仗
祥光動彤庭霽色鮮威儀誰可紀柱史有新篇
和門下李相餞&KR1214;蜀相公
聖朝同舜日作相有䕫龍理化知無外蒸黎盡
可封爕和皆逹識出入並登庸武騎增餘勇儒
冠貴所從贈詩全六義出鎮越千峯連日陳天
楽芳筵叠酒鍾烏臺情已洽鳳閤分彌濃(无和十四)
(年崔相公与門下相公連御史臺今又在中書矣)棧轉旌搖水崕高馬
蹋松恩深施遠俗化美見前蹤(太和四年門下相公出鎮至今)
(西蜀理化清淨民俗歌謠不絶)江暁流巴字山晴聳劒鋒雙油
擁上宰四海羡&KR0916;卭先路聲華遠離京詔旨重
歲除今向盡春色即相逢嫩葉抽頳蘂新苔長
翠茸水銷魚潎潎林暖鳥噰噰泉落聞難盡花
開看不供青城方眷恋黃閤竟從容計日歸台
席還聽長楽鐘
和座主相公&KR1214;亭秋日即事
&KR1214;亭秋望好寕要更垂簾夫子牆還峻鄼侯宅
過謙微風紅葉下新雨綠苔黏窗外松初長欄
中薬旋添海圖装玉軸書目記牙籖竹色晴連
地山光遠入簷酒濃杯稍重詩冷語多尖屬和
才雖淺題高免客嫌
和秘書崔少監春日遊青龍寺僧院
官清書府足閑時暁起攀花折柳枝九陌城中
尋不盡千峰寺裏看相宜高人酒味多和薬自
古風光只屬詩見說往来多静者未知前日更
逢誰
和李紳助教不赴看花
笑辭聘禮深坊住門舘長閑似退(一作野)居太學
官資清品秩高人公事說經書年華未是登朝
晚春色何囙向酒疎且看牡丹吟䴡句不知此
外復何如
和李十二舍人冬至日
獻壽人皆慶南山復北堂從今千萬日此日又
初長
和裴令公新城綠野堂即事
結搆立嘉名軒窗四面明丘墻高莫比蕭宅僻
還清池際亀潜戲庭前薬旋生樹深簷稍邃石
峭逕難&KR0685;道曠襟情遠神閑視聽精古今功獨
出大小隠俱成曙雨新苔色秋風長桂聲携詩
就竹寫取酒對花傾古寺招僧飯方塘看鶴行
人間無此貴伴仗暮歸城
和厲玄侍御題戶部李相公廬山西林
草堂
苑屋&KR0916;江起登庸復應期遥知歸去日自致太
&KR0685;時幽薬禅僧護高窗宿鳥窺行人盡歌詠唯
子獨能詩
和鄭相演楊尚書蜀中唱和詩
天福坤維厚忠賢擁節旄江同渭濱遠山似傳
巖高元氣符才格文星照筆毫五言全䴡則六
義出風騷聖日麻雙下洪爐柄共操寵榮連雨
露先後比蕭曺唱絶時難和吟多客詎劳四方
雖紙貴誰怕費錢刀
和戶部侍郎省中晚歸
寒日南宫晚閑吟半醉歸位高行路静詩好和
人希古樹苔文匝遥峯雪色微寕知逢彩筆寂
寞有光輝
和元八郎中秋居
聖代無為化郎中似散仙晚眠随客醉夜坐學
僧禅酒用林花釀茶將野水煎人生知此味獨
恨少囙緣
和李十二舍人裴四二舍人两閣老酬
白少傅見寄
罷艸王言星歲久嵩高山色日相親蕭條雨夜
吟連曉撩亂花時看盡春此世逍遙應獨得古
来閑散有誰隣林中長老呼居士天下書生仰
逹人酒挈數瓶杯亦闊詩成千首語皆新綸闈
並命誠宜賀不念衰年寄上頻
和劉禹錫主客冬初拜表懷上都故人
九陌喧喧騎吏催百官拜表禁城𨳩林疎曉日
明紅葉塵静寒霜覆綠苔玉佩聲微班始定金
函光動按初来此時共想朝天客謝食方從閣
裏廻
和太僕田卿酬殷堯藩侍御見寄
往還知分熟酬贈思同新嗜飲殷偏逸閑吟卿
亦貧古苔寒更翠修竹静無鄰促席燈浮酒聽
鴻霜滿身淺才唯是我高論更何人携手宜相
訪窮行少路塵
和膳部李郎中秋夕
淅淅復修修凉風似水流此生難免老舉世大
同愁螢影明苔蘚鴻聲傍斗牛猶分省署直何
日是歸休
和前吏部韓侍郎夜泛南溪
辭得官来疾漸&KR0685;世間難有此高情新秋月滿
南溪裏引客乘船處處行
和王郎中題華州李中丞&KR0550;
蓮華峯下郡齋前遶砌穿池貯瀑泉君到亦應
閑不淂主人草聖復詩仙
和厲玄侍御無可上人會宿見寄
九衢難會宿况復是寒天朝客清貧老林僧默
悟禅眠遅消漏水吟苦墮寒涎異日来尋我滄
江有釣船
和令狐六員外直夜即事寄上相公
霜臺同處軒窗接粉署先登語笑疎皓月滿簾
聽玉漏紫泥盈手彂天書吟詩清美(一作冷)招閑
客對酒逍遥卧直廬榮貴人間難有比相公離
此十年餘
荅孟侍御早朝見寄
河傾月向&KR1214;九陌鼓聲齊塵静霜華遠煙生曙
色低禁門人已度宫樹鳥猶栖疎懶勞相問登
山有舊梯
和友人新居園上
新居多野&KR0736;不似在京城墙上雲相壓庭前竹
亂生尋師望薬力依譜上琴聲好色中秋夜無
塵有月明
和裴令公遊南莊憶白二十韋七二賓客
四郊初雨歇高樹滴猶殘池滿紅蓮湿雲收綠
野寬花開半山暁竹動數村寒闘雀翻衣𬒮驚
魚觸釣竿罇前多野客膝下盡郎官斸石通泉
脉移松出薬欄關東分務重天下比功難半醉
思韋白題詩染彩翰
和李舍人秋日卧疾言懷
閑卧襟情遠西風菊漸芳虚窗通暁景珍簟卷
秋光果墜青莎徑塵離綠蘚墙薬奩開静室書
閤出藂篁對酒吟難盡思山夢稍長王言生彩
筆朝服惹鑪香松影幽連砌蟲聲冷到牀詩成
難敢和清思若懷霜
和李十二舍人直日放朝對雪
今朝街鼓何人聽朝客𨳩門對雪眠豈比直廬
丹禁裏九重天近色彌鮮
荅李頻秀才
一年離九陌壁上掛朝袍物外詩情遠人間酒
味高思歸知病長失寝覺神劳衰老無多思因
君把筆毫
荅胡遇
一會一分離貧遊少定期酒多為客稳米貴入
城遅晴日偷將睡秋山乞與詩縦然眉得辰不
似見君持
荅友人招遊
不来知盡怪失意懶春遊聞鳥寕驚夢看花怕
引愁賭棋招敵手沽酒自扶頭何似華筵上推
辭候到籌
荅竇知言
冬日易慘悪㬥風拔山根塵沙落黃河濁波如
地翻飛鳥皆束翼居人不開門獨我赴省期冐
此馳轂轅陕城城西邊逢子亦且奔所趋事一
心相見如弟昆我慘得子舒我寒得子温同行
十日程僮僕性亦敦到京人事多日無閑精䰟
念子珍重我吐詞彂蒙昏反復千萬意一百六
十言格高思清冷山低濟渾渾嘗聞朋友惠贈
言始為恩金玉日消費好句長存存倒篋別收
貯不與俗士論每當清夜吟使我如哀猿
酬田就
閑居多僻静猶恐道相違只是夜深坐那堪春
未歸嫩苔粘野色香絮撲人衣縦有野僧到終
朝不話非
酬禮部李員外見寄
本求仙郡是閑居豈向郎官更有書溪石誰思
玉匠爱煙鴻願與弋人疎自来江上眠方稳舊
在城中病悉除唯見君詩難便捨寒宵吟到暁
更初
酬令狐郎中見寄
昨是兒童今是翁人間日月急(一作疾)如風常聞
𣣔向滄江去除我無人與子同
酬李廓精舍南臺望月見寄
看月空門裏詩家境有餘露寒僧梵出林静鳥
巢疎遠色當秋半清光勝夜初獨無臺上思寂
寞守吾廬
酬光禄田卿末㐲見寄
下伏秋期近還知扇漸疎驚飈墜隣果㬥雨落
江魚貴寺雖同秩閒曺只管書朝朝廊下食相
庇在肴𦵔
酬薛奉禮見寄
栖栖蒼海一耕人詔遣江邊作使君山頂雨餘
青到地濤頭風起白連雲詩成客見書墻和薬
熟僧来就鼎分珍重来章相借問芳名未識已曾
聞
酬盧汀諫議
粟如流水帛如山依念倉邊語笑間篇什縦横
文案少親朋撩亂吏人閒杯觴引滿從衣湿墙
壁書多任手頑遥賀来年二三月綵衣先軰過
春關
酬萬年張郎中見寄
貢籍常同府周行今一時諫曺誠已忝京邑豈
相宜黑髮年来盡滄江歸去遅何時得携手林
下静吟詩
酬光禄田卿六䪨見寄
以病辭朝謁迂疎種薬翁心彌(一作唯)念魚鳥詔
遣理兵戎遶戶旌旗影吹人鼓角風雪晴嵩岳
頂樹老陕城宫莅職才微薄歸山路未通名卿
詩句峭誚我在關東
酬楊汝士尚書喜人移居
未得滄江外衰殘讀藥書聖朝優上秩仁里許
閑居樹對枝相接泉同井不疎酬章深自鄙欲
寄復躊蹰
酬田卿書齋即事見寄
幽齋琴思静晚下紫宸朝舊隠同溪遠周行隔
品遥深槐蝉唧唧疎竹雨蕭蕭不是相尋懶煩
君舉酒瓢
酬張籍司業見寄
日日在心中青山青桂叢高人多爱静歸路亦
應同罷吏方無病囙僧𣣔觧空新詩劳見問吟
對(一作向)竹間風
謝汾州田大夫寄茸氊葡萄
筐封紫葡萄筒卷白茸毛卧暖身應健含消(一作)
(清)齒免劳衾衣疎不称梨栗鄙難高暁起題詩
報寒凘滿筆毫
謝李太尉牧杭州德𥙿
皇息特許拜杭壇欲謝旌旄去就難偷擬白頭
瞻画戟四神俱散髮毛寒
杏園宴上謝座主
得陪桃李植芳叢別感生成太昊功今日無言
春雨後似含冷涕謝東風
謝韜光上人
上方清净無因住唯願他生得住持只恐無生
復無我不知何處更逢師
謝秦校書與無可上人見訪
道同無宿約三伏自從容窗豁山侵座扇摇風
下松客吟多遶竹僧飯只憑鐘向晚分歸路莓
苔行跡重
喜胡遇至
窮居稀出入門戶滿塵埃病少閑人問貧唯密
友来茅亝從掃破薬酒遣生𨳩多事經時別還
愁不宿廻就林焼嫰筍遶樹揀香梅相對題新
什遅成舉罰杯
喜賈島至
布囊懸蹇驢千里到貧居飲酒誰堪伴留詩自
與書爱眠知不醉省語似相疎軍吏衣裳窄還
應暗笑余
喜喻鳬至
欲出心還懶閑吟遶寝牀道書蟲食盡酒律客
偷將愁至為多病貧来减淂狂見君何所似如
熱得清凉
喜雍陶秋夜訪宿
暁立侍爐煙夜歸蓬蓽眠露華明菊上螢影滅
燈前清漏和碪叠栖禽與葉連高人来此宿為
似在山巔
喜賈島雨中訪宿
雨裏難逢客閑吟不復眠蟲聲秋併起林色夜
相連爱酒此生裏趋朝未老前終湏携手去滄
海棹魚船
喜馬戴冬夜見過期無可不至
客来初夜裏薬酒自開封老漸多歸思貧唯長
病容苦寒燈焰細近暁鼓(一作漏)聲重僧可還相
捨深居閉古松
同前
内殿臣相命開罇話舊時夜鐘催鳥絶積雪阻
僧期林静寒聲遠天隂曙色遅今宵復何夕鳴
珮坐難随
訪僧法通不遇
訪師師不遇禮佛佛無言依舊將煩惱黃昏入
宅門
夜期友生不至
忍寒停飯(一作酒)侍君来酒作凌凘(一作冬凌)火作灰
半夜出門重立望月明先自下高臺
尋僧不遇
入門愁自散不假見僧翁花落煎茶水松生醒
酒風拂牀尋古画拔刺看新叢别有遊人見多
疑住此中
姚少監詩集卷第九
