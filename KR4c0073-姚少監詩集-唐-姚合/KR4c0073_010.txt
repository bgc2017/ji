姚少監詩集卷第十
花木鳥獸噐用哀挽雜詠五十七首
和李𥙷闕曲江看蓮花
露荷迎曙發灼灼復田田乍見神應駭頻来眼
尚顛光凝珠有蔕熖起火無煙粉膩黃絲蘂心
重碧玉錢日浮秋轉䴡雨洒晚彌鮮醉豔酣千
朵愁紅思一川綠莖扶萼正翠菂滿房圓淡暈
還殊衆繁英得自然高名猶不厭上客去争先
景逸傾芳酒懷濃習綵牋海霞寕有態蜀錦不
成妍容至應消病僧来欲破禅暁多&KR0916;水立夜
只傍堤眠金似明沙渚燈疑宿浦船風驚叢乍
密魚戲影微偏穠彩燒晴霧殷姿纈碧泉畫工
投粉筆宫女弃花鈿鳥恋驚難起蜂偷困不前
遶行香爛漫折贈意纏綿誰計江南曲風流合
管絃
和王郎中召看牡丹
葩叠萼相重燒欄復照空妍姿朝景裏醉豔晚
烟中乍怪霞&KR0916;砌還疑燭出籠遶行驚地赤移
坐覺衣紅殷䴡開繁朵香濃彂幾叢裁綃樣豈
似染茜色寕同嫰畏人看損鮮愁日炙融婵娟
涵宿露爛漫抵春風縦賞襟情合閒吟景思通
客来歸盡懶鶯恋語無窮萬物珍那比千金買
不充如今難更有縦有在仙宫
詠南池嘉蓮
芙蓉池裏葉田田一本雙花出碧泉濃澹共妍
香各散東西分豔蒂相連自知政術無他異縦
是禎祥亦偶然四野人聞皆盡喜争来入郭看
嘉蓮
種葦
欲種數莖葦出門来往頻近陂牧本土選地問
幽人静看唯思長初移未覺勻坐中尋竹客將
去更逡廵
採松花
擬服松花無處學嵩陽道士忽相教今朝試上
高枝採不覺傾翻仙鶴巢
詠新菊
黃金色未足摘耴且嘗新(一作新嘗)若待重陽日何
曾異衆人(一作香)
楊桺枝詞五首
黃金絲掛粉墻頭動似顛狂静似愁遊客見時
心自醉無囙得見謝家樓
葉葉如眉翠色濃黃鶯偏恋語從容橋邊陌上
無人識雨湿烟和思萬重
江上東西離別饒舊條折盡折新條亦知春色
人將去猶勝狂風取次飄
二月楊花觸處飛悠悠漠漠自東西謝家詠雪
徒相比吹落庭前便作泥
江亭楊柳折還垂月照深黃幾樹絲見說隋隄
枯已盡年年行客怪春遅
郡中冬夜聞蛩
秋蛩聲尚在切切起蒼苔久是忘情者今還有
事来微霜風稍静圓月霧初開此思誰能遣應
湏執酒杯
聞新蝉寄李餘
年六月蝉應到每到聞時骨欲驚今日槐花
還似彂却愁聽盡更無聲
聞蝉寄賈島
未秋吟便苦半咽半随風禅客心應乱愁人耳
願聾(一作禅客聞心乱愁人願耳聾)雨晴煙(一作高)樹裏日晚古
城中遠思應難盡誰當與我同
題鶴雏
羽毛生未足(一作齊)嶛峭醜扵鷄夜(一作每)夜穿籠
出擣衣碪上棲
詠鶯
春来深谷雪方消鶯別寒林傍翠條到處為憐
煙景好隔簾多爱語聲嬌不同蜀魄啼殘月唯
逐天鷄囀詰朝少婦聽時思舊曲玉樓從此動
雲韶
老馬
卧来扶不起唯向主人嘶惆悵東郊道秋来雨
作泥
詠鏡
鑄為明鏡絶塵埃翡翠窗前掛玉臺繡帶共尋
龍口出菱花争向匣中開孤光長見鵉蹤在分
處還囙鵲影廻好是照身宜謝女嫦娥飛向月
宫来
詠破屏風
時人嫌古画倚壁不曾收露滴膠山断風吹綃
海秋殘雲飛屋裏片水落床頭尚勝凡花鳥君
能𥙷綴不
古碑
荒田一片石文字滿青苔不是逢閑客何人肯
讀来
拾得古硯
僻性爱古物終歲求不獲昨朝得古硯黃河灘
之側念此黃河中應有昔人宅宅亦作流水斯
硯未變易波瀾所激觸背面生罅隙貭狀朴且
醜今人作不得捧持且驚歎不敢施筆墨或恐
先聖人嘗用修六籍置之㓗净室一日三磨拭
大喜豪貴嫌久長得保惜
斐大夫見過
湖南譙國盡英髦心事相期節義高觧下佩刀
無所惜新聞天子付三刀
謝韜光上人贈百齡藤杖
衰病近来行少力光公乞我百齡藤閑来杖此
向何處過水緣山只訪僧
詠貴遊
貴遊多爱向春深到處香凝數里塵紅杏花開
連錦障綠楊隂合拂朱輪鳳凰尊畔飛金盞絲
竹聲中醉玉人日暮垂鞭共歸去西園賓客附
龍鱗
窮邊詞二首
將軍作鎮古汧洲水膩山春節氣柔清夜滿城
絲管散行人不信是邊頭
箭利弓調四鎮兵蕃人不敢近東行沿邊千里
渾無事唯見平安大入城
劒噐詞三首
聖朝能用將破敵速如神掉劔龍纏臂開旗火
滿身積屍川有岸流血野無塵今日當場舞(作湏)
應知是戰人
晝(一作夜)渡黃河水將軍險用師雪光(一作聲)偏著
甲風力不禁旗陣變龍蛇活軍雄鼔角知今朝
重起舞記得戰酣時
破虜行千里三軍意氣麤展旗遮日黑驅馬飲
(一作踏)河枯鄰境求兵略皇恩索陣圖元和太&KR0685;
楽自古恐應無
從軍楽二首
每日尋兵籍經年別酒徒眼疼長不校肺病且
還無僮僕驚衣窄親情覺語麤幾時得歸去依
舊作山夫
朝朝十指痛唯署點兵符貧賤依前在顛狂一
半無身慚山友棄膽頼酒杯扶誰道從軍楽年
来鑷白鬚
敬宗皇帝挽詞三首
徔諫停東幸垂衣寶曆昌漢昭登位少周代卜
年長綵仗三清路麻衣萬國喪玄宫今一閉終
古柏蒼蒼
晚色啟重扉旌旗路漸移荆山鼎成日湘浦竹
班時臣子終身感山園七月期金莖看尚在承
露復何為
紫陌起仙飈川原共寂寥靈輴萬國護儀殿百
神朝漏滴秋風路笳吟灞水橋微臣空感咽踊
絶覺天遙
文宗皇帝挽詞三首
垂拱開成化愔愔雅楽全千官方就日四海忽
無天堯舜非傳子殷周但卜年聖功青史外刊
石在陵前
代以無為理車書萬國同継兄還付弟授聖悉
推公雲霧疑無日笳簫別起風金莖難復見寒
露落空中
龍歸攀不淂髯在侍臣邊徹奠新阡起登山吉
徔全關河佳氣散夷夏哭聲連寂寞玄宫閉朝
昏千萬年
莊恪太子挽詞二首
暁漏啟嚴城宫臣縞素行靈儀先鹵簿新謚在
銘旌雲晦郊原色風連霰雪聲凄凉望苑路春
艸即應生
寒日青宫閉玄堂渭水濱華夷牋乍絶凶吉禮
空新薤露歌連哭泉扉夜作晨吹笙今一去千
古在逡廵
哭硯山孫道士
服儒師道吉旨糲食卧中林誰識先生事無身
是本心空山流水遠故國白雲深日夕誰来哭
唯應猨鳥吟
哭費拾遺徵君
脩短皆由命暗懷師出塵豈知脩道者難免不亾
身永秘黃庭訣高懸漉酒巾可憐白犬子閑吠
遠行人
哭賈島二首
白日西邊没滄波東去流名雖千古在身已一
生休豈料文章遠那知瑞艸秋曾聞有書劒應
是別人收
杳杳黃泉下嗟君向此行有名傳後世無子過
今生新墓松三尺空階月二更徔今舊詩卷人
覓寫應争
楊給事師臯哭亾爱姬英英竊聞詩人
多賦囙而継和
真珠為土玉為塵未識遥聞鼻亦辛天上還應
收至寶世間難得是佳人朱絲自断虚銀燭紅
粉潜銷冷繡茵見說忘情唯有酒夕陽對酒更
傷神
喜覧泾州盧侍御詩卷
新詩十九首麗(一作高)格出青冥得處神應駭成
時力盡停正愁聞更喜沉醉見還醒自是天才
徤非關筆硯靈
喜覧裴中丞詩卷
新詩盈道路清䪨似敲金調格江山峻功夫日
月深蜀牋方入寫越客始消吟後軰難知處朝
朝枉用心
心懷霜
𣣔識為欲苦秋霜若在心神清方耿耿氣肅覺
沉沉皓素中方委嚴凝得更深依稀輕夕渚髣
髴在寒林思劲凄孤䪨聲酸激冷吟還如飲冰
士勵節望知音
聽僧雲端講經
無生深旨誠難觧唯是師言得正真遠近持亝
来諦聽酒坊魚市盡無人
臘日獵
健天結束執旌旗暁渡長江自合圍野外狐狸
搜得盡天邊鴻鴈射来稀蒼鷹落日飢唯急白
馬平川走似飛蜡節畋遊非為已莫驚刺史夜
深師
聞魏州賊破
生靈蘇息到元和上將功成自執戈煙霧掃開
尊北岳蛟龍斬断净南河旗廻海眼軍容壮兵
合天心殺氣多從此四方無一事朝朝雨露是
恩波(南一作黃)
下第
枉為鄕里舉射鵠藝渾疎歸路羞人問春城賃
舍居閉門辭雜客開箧讀生書以此投(一作求)知
已還囙勝自餘
得舍弟書
親戚多離散三年獨在城貧居深稳卧(一作睡)晚
學弟有書至異鄕無地行悲歡相併
起何處說心情
病僧
三年病不出苔蘇滿藤鞋倚壁看經坐聞鐘喫
薬齋茶煙燻殺竹簷雨滴穿階無睱頻相訪秋
風(一作来)寂寞懷
成名後留別從兄
一辭山舍廢躬耕無事悠悠住帝城爲客衣裳
多不稳和人詩句固難精幾年秋賦唯知病昨
日春闈偶有名却出關東悲復喜歸尋弟妹別
仁兄
佛舍見胡子有嘲
明明復夜夜胡子卽成翁唯是真知性不来生
滅中
太尉李德裕自城外拜辞後歸弊居瞻
望音徽卽書一絶寄上
千騎紅旗不可攀水頭獨立暮方還家人怪我
渾如病罇酒休傾筆硯閑
姚少監詩集卷第十(終)
