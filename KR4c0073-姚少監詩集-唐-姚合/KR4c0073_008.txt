姚少監詩集卷第八
遊覧宴集五十首
過張邯郸莊
客行長似病煩熱束四肢到君讀書堂忽若逢
良醫堂前水交流堂下樹交枝兩門延風凉洗
我昏濁肌與子還往熟坐卧恣所宜時時相獻
酬文字當酒巵野飯具藜藿永日亦不飢苟飡
非其所鱠炙為蒺藜時清士人閑耕作唯文詞
豈獨鄕里薦當取四海知
過楊處士幽居
引水穿風竹幽聲勝遠溪裁衣延野客剪翅飬
山鷄酒熟聽琴酌詩成削樹題惟愁春氣暖松
下雪和泥
過李處士山居
閑居晝掩扉門柳蔭𬞞畦囙病方牧薬尋僧始
度溪少逢人到戶時有燕御泥蕭洒身無事名
高孰與齊
過無可僧院
憶師眠復起永夜思迢迢月下門方掩林中寺
更遥鐘聲空下界池色在清霄終擬修禅觀窗
間卷𣣔焼
過稠上人院
清羸一飯師閑院亦披衣應詔常翻譯修心出
是非雪中疎磬度林際晚風歸𬞞食常来此人
間護淨稀
過不疑上人院
九經通大義(一作通經又議經)内典自應精簾冷連松
影苔深减履聲相逢幸此日相失(一作識)恐来生
覺路何門去師湏引我行
過雲花寳上人院
九陌最幽寺吾師院復深煙霜同覆屋松竹雜
成林鳥語境彌寂客来機自沉早知如到此應
不帶朝簮
過杜氏江亭
上國千餘里逢春且勝遊暫聞新鳥戲似觧旅
人愁野色吞山盡江煙襯水流村醪湏一醉無
恨滯行舟
過張雲舉院宿
不喫胡麻飯杯中自得仙隔籬招好客掃室致
芳筵家醖香醪嫰時新異果鮮夜深唯畏暁坐
稳豈思眠棋罷嫌無敵詩成貴在前明朝題壁
上誰得衆人傳
過欽上人院
有相無相身唯師說始真修篁半庭影清磬幾
僧隣古壁丹青落虚簷鳥雀馴伊余求了義羸
馬往来頻
過無可上人院
寥寥聽不盡孤磬與疎鍾煩惱師長別清凉我
暫逢蟻行經古蘚鶴毳落深松自想歸時路塵
埃復幾重
過城南僧院
寺對遠山起幽居仍是師斜陽通暗隙殘雪落
疎籬松静鶴栖定廊虚鍾盡遅朝朝趋府吏来
此是相宜
過靈泉寺
偶尋靈跡去幽徑入氲氛轉壑驚飛鳥穿山踏
亂雲水從岩下落溪向寺前分释子遊何處空
堂日漸曛
過天津橋晴望
閑立津橋上寒光動遠林皇宫對嵩頂清洛貫
城心雪路初晴出人家向晚深自從王在鎬天
寳至如今
春日遊慈恩寺
年長歸何處青山未有家賞春無酒飲多看寺
中花
遊天台上方
曉上上方高處立路人羡我此時身白雲向我
頭上過我更羡他雲路人
遊終南山
策杖度溪橋雲深步數劳青猿吟嶺際白鶴坐
松梢天外浮烟遠山根野水交自緣名利繋好
此結蓬茒
遊杏溪蘭若
踏淂度溪湾晨遊暮不還月明松影路春滿杏
花山戲狖跳林末高僧住石間未肯離腰組来
此復何顔
遊謝公亭
行行方避夢又到謝亭来舉世皆如此伊余何
處廽竹鮮多透石泉㓗亦無苔坐與僧同語誰
能頋酒杯
界清仙飈石上起海日夜中明何計長来此閑
眠過一生
遊昊天玄都觀
性同相見易紫府共閑行隂逕紅桃落秋壇白
石生蘚文連竹色鶴語應松聲風定薬香細樹
深泉氣清垂簷靈艸影遶壁古山名圍外坊無
禁歸時踏月明
同裴起居厲侍御放朝遊曲江
暑月放朝頻青槐路絶塵雨晴江色出風動(一作)
(度)艸香新獨立分幽島同行得静人此歡宜稍
滯此去與誰親
曉望華清宫
暁看樓殿更鮮明遥隔朱欄見鹿行武帝自知
身不死教修玉殿號長生
夏日登樓晚望
避暑高樓上平蕪望不窮鳥穿山色去人歇樹
隂中數帶長河水千條弱柳風暗思多少事懶
話與芝翁
霽後登樓
高樓初霽後遠望思無窮雨洗青山净春蒸大
野融碧池舒暖景弱柳亸和風爲有登臨興獨
吟落照中
早夏郡樓宴集
官散有閑情登樓步稍輕窗雲帶雨氣林鳥雜
人聲暁日襟前度微風酒上生城中會難得掃
壁各書名
夜宴太僕田卿宅
故人九寺長邀我此同歡永夜開筵静中年飲
酒難微風侵燭影叠漏過林端臘後分朝日天
明幾刻殘
春日同會衛尉崔少卿宅
詩家會詩客池閤暁初晴鳥盡山中語琴多譜
外聲映花相勸酒入洞各題名疎野常如此誰
人信在城
軍城夜會
軍城夜禁楽飲酒每題詩坐稳吟難盡寒多醉
較遅遠鍾經(一作驚)漏壓微月被燈欺此會誠堪
惜天明是別離
晦日宴劉值錄事宅
花落鶯飛深院静滿堂賓客盡詩人城中杯酒
家家有唯是君家酒送春
宴光禄田卿宅
行裏開華舘珍羞次第嘗春風酒影動晴日楽
聲長久坐難辭醉衰年亦暫狂慇懃還継燭永
夕夢相妨
會將作崔監東園
牆北走紅塵牆東接(一作飛)白雲山光衣上見薬
氣酒中聞此會誠堪惜窮秋日又曛人間唯有
醉醉後復何云
同諸公會太府韓卿宅
九寺名卿才思雄邀歡筆下與杯中六街鼔絶
塵埃息四座筵開語笑同𦦨燄蘭缸明狭室丁
丁玉漏彂深宫即聽鳴唱天門暁吏事相牽西
復東
乞酒
聞君有美酒與我正相宜溢瓮清如水粘杯半
似脂豈唯消舊病且要引新詩况此便便腹無
非是滿巵
寄衛拾遺乞酒
老人罷巵酒不醉已經年自飲君家酒一杯三
日眠味輕花上露色似洞中泉莫厭時時寄湏
知法未傳
乞新茶
嫩綠微黃碧澗春採時聞道断葷辛不將錢買
將詩乞借問山翁有幾人
西掖寓直春暁聞殘漏
直廬仙掖近春氣曙猶寒隠隱銀河在丁丁玉
漏殘微風飄更切萬籟雜應難鳳閣明初啟雞
人唱漸闌静宜来禁裏清是下雲端我識朝天
路從容自整冠
杭州郡齋南亭
符印懸腰下東山不得歸獨行南北近漸老往
還稀迸笋侵窗長驚蝉出樹飛田田池上葉嘗
是使君衣
郡中西園
西園春𣣔盡芳艸徑難分静語唯幽鳥閑眠獨
使君密林生雨氣古石帶潮文雖去清秋遠朝
朝見白雲
杭州官舍偶書
錢塘刺史謾題詩貧𥚹無恩懦少威春盡酒杯
花影在潮廻畫檻水聲微閑吟山際邀僧上暮
入林中看鶴歸無術理人人自理朝朝漸覺簿
書稀
省直書事
默默滄江老官分右掖荣立朝班近殿奏直上
知名暁霧和香氣晴樓下楽聲蜀牋金屑膩月
兔筆毫精禁樹非煙覆宫墙瑞艸生露盤秋更
出玉漏晝還清碧蘚無塵染寒蝉似鳥鳴竹深
雲自宿天近日先明孱懦難封詔疎愚但擲觥
素飡終日足寕免衆人輕
杭州官舍即事
臨江府署清閑坐(一作卧)復閑行苔蘇疎塵色梧
桐出雨聲漸除(一作知)身外事暗作道家名更喜
仙山近庭前薬自生
假日書事呈院中司徒
十日公府静巾&KR0808;起清晨寒蝉近衰柳古木似
高人學佛寕憂老為儒自喜貧海山歸未得芝
术夢中春
書縣丞舊&KR0550;
宫殿(一作樓閤)半山上人家向下居古&KR0550;眠易魘老
史語多虚雨水澆荒竹溪沙擁廢渠聖朝收外
府皆是九天除
縣中秋宿
鼓絶門方掩蕭條作吏心露垂庭際艸螢照竹
閒禽棋罷嫌無月眠遅聽盡碪還知未離此時
復更相尋
夏夜宿江驛
竹屋&KR0916;江岸清宵興自長夜深傾北斗葉落暎
横塘渚閙漁歌響風和角糉香却愁南去棹早
晚到瀟湘
陕城即事
左右分京闕黃河與宅連何功来此地竊位已
經年天下才彌小關中鎮最先隴山望可見惆
悵是窮邊
姚少監詩集卷第八
