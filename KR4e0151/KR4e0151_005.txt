山齋文集卷五
明鄭岳撰
五言排律
送閻都憲歸朝十二韻
江漢上游地安危寄重臣公來惟鎮静公去共悲辛法
網收元惡恩波及細民投函頻問俗開閣每延賓惷爾
三苖裔囂然七澤濱奉辭平窟穴奏凱動坤垠左轄官
資轉薦恩驛召新春江晴漾楚烟樹眇連秦憂國心長
赤歸朝鬢未銀中臺持憲度清采肅簮紳霄漢瞻依近
江湖夢寐頻因風深祝願早晩畫麒麟
夀楊邃菴閣老七十
黃閣解機柄青山娛歲時君王曾幸處草木自恩私存
問勤中使名聲播遠夷鄭均仍賜祿裴相重貽資禮樂
河汾教丹青洛社儀平章年九十潞國有前期
夀喬白巖太宰六十
聖代中興日蒼生望治辰洛龜方啟禹嵩嶽復生申魚
水君臣會乾坤雨露新百寮資楷範四海望衡鈞峻秩
登黃閣清光切紫宸冠裳成雅集庚甲度初巡禁裏春
如海朝端鬢未銀願天終祐國永錫老成人
贈方文玉左轄南還
榜下人還幾天涯意倍親因君謝塵鞅復此嘆參辰戎
務時參畫軍興屢算緡江湖平劇寇越嶲拊罷民禄秩
承三錫封章見屢陳官箴恒檢束勢路獨逡巡盡瘁年
逾邁圖歸願始伸客途方雨雪故國尚松筠潮汐門通
海清輝月近隣山僧遺紫筍漁父薦纖鱗觸事情俱適
無為俗轉淳榖齋諸老在結社繼前人
冬至上陵經回龍觀
初秋嘗過此冬半復重來景物經時别年光轉眼催閒
庭聊駐馬勝地且銜杯觀閣烟霄接簷楹斗柄迴瓊枝
晴帶雪井幹晝聞雷鶴化多年去龍游幾日回橋山神
御路玄圃帝城隈翠栢寒逾勁清泉凍復開卿雲占象
闕陽管候葭灰煖色輿臺喜明禋薄劣陪褰幨舒遠望
青嶂晩崔嵬
過嚴陵釣臺
漢室中興日賢人願仕時先生獨不屈此意竟誰窺文
叔差增舊君房亦素癡謀謨先已定仁義此奚施即欲
助為理尤宜自得師詔書勤往訪諫議處仍卑志士寧
相逼高賢不受羈羊裘終隠去魚釣可忘饑炎祚嘘重
熖桐江繫一絲雲臺俱冺沒嚴瀨自清漪遺廟松株古
蒼崖壁立危扁舟歸老客悵望讀殘碑
同年惠從道憲副邀遊西湖紀興十三韻
十年懷夙約及此泛西湖雲斂雨方霽秋深暑却徂躋
攀緣寶塔臨眺盡輿圖樹色迷城邑潮聲振海隅累朝
香火寺前代帝王都畫舫平臨岸青山近入厨波心静
容與水際轉縈紆新廟虔妥岳長堤尚姓蘇精忠垂異
典遺愛繫名區力戰越稱霸偏安宋避胡江山耽富麗
士女競歡娛吳會憂難據中原望已孤車書今混一南
北此通途
望終南山
行臺臨渭水隠几對終南面勢殊軒豁晴光更蔚藍憑
高窮隴蜀設險帶崤函異産饒金石明堂具檟楠韓詩
嘗競態邊徑獨貽慙累代皇圖改明時聖澤覃霜華羣
物肅秋氣萬峰含獨往情何劇端居意每貪烟塵凝遠
眺巖谷阻幽探擬逐仙人住還從石丈參山靈遥謝客
蕙徑請回驂
華山
華山之勝名天下而遊者鮮陟其巔太宰喬
白巖嘗登焉予行時辱以簪萍錄見示中有
登華山賦讀之飄飄然若欲凌虚而上也顧
力疲興淺使事有程不能遠追遐躅僅一至
山下瞻眺而已詩以志愧凡二十韻
五嶽俱名鎮無如泰華雄崑崙分一脉迤邐障關東峰
勢連西極河流徑北戎蜿蜒蟠厚地兀突倚層穹日月
從升降乾坤並始終四時殊景象一氣混鴻濛秀結隂
陽會竒成造化功虚明凌鴈宕縹緲出崆峒青壁疑無
路瑶華别有宫雲梯聯斷塹鐡鎻下虚空玉井人誰到
雲臺興未窮澗幽泉蕩潏徑合草蒙茸野客憐衰白塵
蹤厭軟紅顧瞻徒耿耿佇結更匆匆名字曾先兆精誠
或暗通高崖愁削跡孤翥欲凌風獨往知何日神遊在
夢中昌黎曾失路京兆為開蒙意適聊須遣詩成不待
工登高仍有賦深愧白巖翁
贈崔都閫移鎮廣東
驛騎傳新報除書出尚方嶺南移節近薊北望京長蜃
氣浮城櫓霜花拂劍鋩閫嚴施畫戟權重握銀章寇壘
逃官責軍功冒戰場豈能窮窟穴徒爾費芻糧買犢終
銷盗留田足破羌從來邊徼地籌略在兵防
山齋文集卷五
