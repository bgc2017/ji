香屑集卷十三
中允黃之雋撰
古意下(五十四首)
一樹繁花偃繡幃風酣簫管玉聲微甘棠城上客先醉
杜若洲邊人未歸折柳耳堪吟晩檻行雲莫自濕仙衣
西方彩畫迦陵鳥願逐鸞凰次第飛
一樹(羅虬比紅兒詩)風酣(杜牧閨情代作)甘棠(許渾聽歌鷓鴣詞)杜若(趙嘏曲江)
(春望懷江南故人)折柳(譚用之渭城春晩)行雲(杜甫雨不絶)西方(劉商咏雙開蓮)
(花)願逐(劉威送元秀才入道)
蛾眉新畫覺嬋娟艷粉紅脂映寳鈿見說平時燈影裏
不知何處玉樓前相攜花下非秦贅始信人間有謫仙
第一莫教嬌太過飄颻身似在寥天
蛾眉(司空圖遊仙)艷粉(張柬之東飛伯勞歌)見說(元稹燈影)不知(權德輿秋閨月)
相攜(李商隱與同年李定言曲水閒話)始信(羅虬比紅兒詩)第一(薛能嘲趙璘)飄
颻(白居易曉上天津橋閒望偶逢盧郎中張員外攜酒同飲)
誰家少女字千金愛咏閒詩愛聽琴醉扣玉盤歌裊裊
密垂珠箔晝沉沉流蘇斗帳香烟起雲母屛風燭影深
齧指暗思花下約珊瑚寳匣鏤雙心
誰家(李羣玉贈妓人)愛咏(白居易味道)醉扣(楚嘏宛陵寓居上沈大夫)密垂(胡宿)
(早夏)流蘇(閻朝隱鸚鵡猫兒篇)雲母(李商隱嫦娥)齧指(孫光憲浣溪紗)珊瑚(李暇)
(擬古東飛伯勞歌)
春鳥交交引思濃謝娥無力曉糚慵小堂綺帳三千戶
南陌青樓十二重斜倚畫簷偷舞態自盤金線繡真容
嬋娟流入襄王夢會向遥臺月下逢
春鳥(崔渥感會湘妃席上)謝娥(張泌浣溪紗)小堂(駱賓王帝京篇)南陌(賀知章望)
(人家桃李花)斜倚(顧雲咏柳)自盤(王建宫詞)嬋娟(孟浩然送王七尉松滋得陽臺雲)
會向(李白清平調)
筵上南威幸有情雪膚冰骨步輕輕長眉亦似烟華貼
明月看從玉手生桑落氣熏珠翠暖桐花風軟筦絃清
玲瓏骰子安紅豆六赤重新擲印成
筵上(徐鉉寄鍾謨)雪膚(釋貫休律師)長眉(陸龜蒙陌上桑)明月(張祜賦得福州)
(白竹扇子)桑落(白居易房家夜宴喜雪)桐花(曹唐長安客舍叙邵陵舊宴)玲瓏(温庭)
(筠南歌子)六赤(李洞韋郎中先夢六赤後因打葉子以詩上)
東鄰美女實名倡風月三年宋玉牆見欲欄邊安枕席
偷來花下解珠璫當時可愛人如畫自後相逢眼更狂
因想陽臺無限事也曾愁殺楚襄王
東鄰(王琚美女篇)風月(唐彦謙離鸞)見欲(薛能牡丹)偷來(紅綃妓憶崔生)當
時(韋莊東林寺再遇僧益大德)自後(韓偓五更)因想(劉禹錫楊枝詞)也曾(羅隱浮雲)
便教鶯語太丁寧可合花前半日醒南陌溝塍殊綺錯
東郊風物正薰馨只宜醉夢依華寝况遇天仙隔錦屛
有興即來閒便宿紫烟樓閣碧紗亭
便教(杜甫絶句漫興)可合(鄭谷自適)南陌(宋之問龍門應制)東郊(崔日用奉和聖)
(製春日幸望春宫應制)只宜(羅鄴冬夕江上言事)况遇(裴航贈樊夫人)有興(白居易宿)
(竇使君莊水亭)紫烟(王建上李益庶子)
酥凝背胛玉搓肩漆點雙眸髩繞蟬却斂細眉歸繡戶
重梳短髻下金鈿含嬌含態情非一傾國傾城併可憐
置向漢宫圖畫裏紅屏風掩綠窗眠
酥凝(韓偓偶見背面是夕兼夢)漆點(施肩吾觀美人)却斂(韋莊木蘭花)重梳(王建)
(尋橦歌)含嬌(盧照隣長安古意)傾國(萬齊融三日綠潭篇)置向(羅虬比紅兒詩)紅
屛(白居易寄答周協律)
臉膩香熏似有情東風斜揭繡簾輕劉家牆上花還發
卓氏門前月正明何必向來曾識面不妨高處便題名
青蛾莫怪頻含笑一笑從教下蔡傾
臉膩(郭震蓮花)東風(張泌浣溪紗)劉家(白居易劉家花)卓氏(韋莊聽趙秀才彈琴)
何必(吳融叢祠)不妨(朱慶餘送元處士遊天台)青蛾(胡曾邯鄲)一笑(韓偓偶見)
解引蕭郎眼似刀春風絲管翠樓高青銅鑄出千年鏡
瑞錦裁成五色毫紫陌亂嘶紅叱撥紅妝齊抱紫檀槽
石榴裙下從容久願拂餘香到緼袍
解引(李宣古杜司空席上賦)春風(劉言史樂府雜詞)青銅(長孫佐輔對鏡吟)瑞
錦(鄭谷送進士韋序赴舉)紫陌(韋莊長安清明)紅妝(王仁裕荆南席上咏胡琴妓)石
榴(劉章咏蒲鞋)願拂(薛逢夜宴觀妓)
芙蓉花外夕陽樓無限神仙在上頭總把春山掃眉黛
别含瓊露爽咽喉綠窗繡幌天將曉玉管金樽夜不休
要喚麻姑同一醉醉時想得縱風流
芙蓉(趙嘏寒食遣懷)無眼(顧况送李秀才遊嵩山)總把(李商隱代贈)别含(曹松)
(南海陪鄭司空遊荔園)綠窗(徐鉉月真歌)玉管(杜牧南樓夜)要喚(曹唐王遠宴麻)
(姑蔡經宅)醉時(魏承班滿宫花)
花鬟月鬢綠雲重不競春妖冶態濃鸚鵡杯中浮竹葉
鴛鴦帳裏暖芙蓉教移蘭燭頻羞影慢束羅裙半露胸
定是風光牽宿醉靜眠珍簟起來慵
花鬟(張泌臨江仙)不競(李紳重臺蓮)鸚鵡(駱賓王代王靈妃贈李榮)鴛鴦(杜牧)
(送人)教移(韓偓咏浴)慢束(周濆逢鄰女)定是(沈佺期奉和春日幸望春宫)静眠
(毛熙震浣溪紗)
幾回抛却繡工夫試共卿卿語笑麤香汗輕塵汚顔色
綺羅纖縷見肌膚得成蝴蝶尋花樹莫羡鴛鴦入畫圖
直置心親無貌敬人生實事是歡娛
幾回(秦韜玉燕子)試共(孫棨題妓王福娘牆)香汗(杜甫白絲行)綺羅(歐陽烱浣)
(溪紗)得成(元稹放言)莫羡(吳融池上雙鳬)直指(韓愈寒食日出遊)人生(白居易老)
(夫)
自有池荷作扇摇紅薔薇映碧芭蕉瓊墀繡帳開明月
珠箔銀鈎對綵橋直遣麻姑與搔背偶逢神女學吹簫
長來枕上牽情思枕上芳辰豈易消
自有(司空圖偶書)紅薔(韓偓深院)瓊墀(李涉醉中贈崔膺)珠箔(温庭筠懷真珠)
(亭)直遣(李商隱海上)偶逢(陸暢解内人嘲)長來(薛濤秋泉)枕上(皮日休病中美)
(景頗阻追遊)
美人吹滅畫堂燈素影峨峨明月升十軸輕綃圍夜玉
一牀珍簟展春冰同心攜手今如此照眼牽情欲不勝
欹枕醉眠成戲蝶共尋花思極飛騰
美人(章碣對月)素影(富嘉謨明冰篇)十軸(韋楚老江上蚊子)一牀(和凝宫詞)同
心(徐鉉題白鷺洲江鷗送陳君)照眼(楊巨源和杜中丞西禪院看花)欹枕(劉禹錫覽董評)
(事思歸之什因贈)共尋(陸龜蒙奉和襲美卧疾感春)
朱戶深沉别徑開花飛何處好池臺偶因明月清風夜
曾向金扉玉砌來縱態迷歡心不足濃妝美笑面相偎
雲情自鬱爭同夢拂曙殘鶯百囀催
朱戶(方干題睦州郡中千峰榭)花飛(羅鄴下第)偶因(白居易閒卧有所思)曾向(温庭)
(筠題西平王舊賜屏風)縱態(毛熙震臨江仙)濃妝(劉商咏雙開蓮花)雲情(魚玄機逸)
(句)拂曙(錢起鋤藥詠)
琪樹西風枕簟秋碧天如水倚紅樓漸消醉色朱顔淺
轉覺情深玉體柔片片行雲著蟬鬢依依殘月下簾鈎
眼前有景道不得畫向丹青也合羞
琪樹(許渾秋思)碧天(李益詣紅樓院尋廣宣不遇留題)漸消(張籍蘇州江岸留别樂天)
轉覺(吕嵓漁父詞)片片(盧照隣長安古意)依依(王昌齡青樓怨)眼前(李白登黃)
(鶴樓)畫向(花蕊夫人宫詞)
一枕齊紈海月明玉肌無疹六銖輕香濛蠟燭時時暗
風弄紅蕉葉葉聲雲解有情花解語繡難相似畫難成
與君便是鴛鴦侣雙宿雙飛過一生
一枕(譚用之江館秋夕)玉肌(鄭仁表贈妓仙哥)香濛(徐鉉夢遊)風弄(杜荀鶴閩)
(中秋思)雲解(韋莊清平樂)繡難(方干朱秀才庭際薔薇)與君(温庭筠偶遊)雙
宿(無名氏雜詩)
看取妖容露雪肌膩於瓊粉白於脂堪臨薤簟間憑月
斜背銀釭半下帷洛浦風光何所似楚天雲雨盡堪疑
此時不敢分明道唯有妝樓明鏡知
看取(吕巖漁父詞沐浴)膩於(皮日休咏白蓮)堪臨(陸龜蒙以竹夾膝寄襲美)斜背
(白居易卧聽法曲霓裳)洛浦(沈佺期遥同杜員外審言過嶺)楚天(李商隱有感)此時
(韓偓嬝娜)唯有(陳陶水調詞)
再整魚犀攏翠簮正熏龍麝煖鴛衾朝來始向花前覺
煖處偏知香氣深曾恨夢中無好事不將今日負初心
小憐玉體横陳夜報爾千金與萬金
再整(韓偓咏浴)正熏(司空圖白菊雜書)朝來(元稹宿醉)煖處(盧綸古艷詩)曾
恨(羅隱逼試投所知)不將(魏扶貢院題)小憐(李商隱北齊)報爾(韋莊女僕阿汪)
春風吹我入仙家舞榭妝樓處處遮繡戶遠籠寒熖重
簾鈎半捲綠隂斜粉香汗濕瑶琴軫腕白膚紅玉筍芽
引得嬌鶯癡不去惹他頭上海棠花
春風(劉兼再看光福寺牡丹)舞榭(劉禹錫楊柳枝詞)繡戶(徐夤咏簾)簾鈎(徐鉉)
(柳枝詞)粉香(趙鸞鸞酥乳)腕白(韓偓咏手)引得(裴諧觀修處士畫桃花圖歌)惹
他(成彦雄柳枝詞)
垂肩嚲袖太憨生脈脈悠悠倚檻情翠滑寳釵簮不得
水波文襖造新成芳樽細浪傾春綠紅蠟香烟撲畫楹
昨夜東風還入戶小樓腰褥怕單輕
垂肩(虞世南應詔嘲司花女)脈脈(戎昱中秋夜登樓望月寄人)翠滑(李賀美人梳頭)
(歌)水波(白居易新製綾襖成)芳樽(温庭筠夜宴謠)紅蠟(李洞韋郎中先夢六赤後因打)
(葉子以詩上)昨夜(郎士元贈韋司直)小樓(元稹友封體)
巫峽歸雲夢又闌幾株芳樹昨留歡月臨高閣簾無影
粉落香肌汗未乾秦鏡欲分愁堕鵲翠蛾羞照恐驚鸞
不如不遇傾城色相見時難别亦難
巫峽(李建勲落花)幾株(羊士諤州民有獻杏者瑰麗溢目因感花未幾聊以成咏)月臨
(吳融月夕追事)粉落(崔珏有贈)秦鏡(魚玄機書情寄李子安)翠蛾(薛逢貧女吟)不
如(白居易李夫人)相見(李商隱無題)
嬝娜腰妓澹薄妝窗窗院院戶相當三花秀色通春幌
一曲歌聲繞翠梁每到月圓思共醉不因風起也聞香
昨宵綺帳迎韓夀却有餘薰在繡囊
嬝娜(韓偓嬝娜)窗窗(王建宫詞)三花(劉禹錫酬令狐相公寄賀遷拜之作)一曲(曹松)
(夜飲)每到(張蠙十五夜與友對月)不因(羅虬比紅兒詩)昨宵(喬知之倡女行)却有
(陸龜蒙鄴宫詞)
嫩紅雙臉似花明飛燕身輕未是輕楚雨含情皆有託
御香聞氣不知名黃金鸂鶒當筵睡白雪猧兒拂地行
長憶小樓風月夜玉杯春煖許同傾
嫩紅(顧夐遐方怨)飛燕(新林驛女擊盤歌)楚雨(李商隱梓州罷吟寄同舍)御香
(韓偓偶見)黃金(章碣陪浙西王侍郎夜宴)白雪(王涯宫詞)長憶(白居易寄題忠州小樓桃)
(花)玉杯(方干新安殷明府家樂方響)
澹烟斜月照樓低樓上人扶下玉梯何處閒教鸚鵡語
夜來曾伴鳳凰棲翠鈿貼靨輕如笑畫燭燒蘭煖復迷
猶帶春酲懶相送流鶯已向樹邊啼
澹烟(温庭筠贈知音)樓上(王建宫詞)何處(白居易隣女)夜來(馬戴襄陽席上呈于)
(司空)翠鈿(花蕊夫人宫詞)畫燭(薛能吳姬)猶帶(元稹襄陽為盧竇紀事)流鶯(錢起)
(山花)
更卜同衾一兩宵月窗風簟夜迢迢不堪爉炬燒殘淚
願作輕羅著細腰雲髮素顔猶盼睞烟鬟紅袖恃嬌嬈
荒淫却入陽臺夢魄攝魂飛骨亦銷
更卜(白居易喜楊六侍御同宿)月窗(許渾秦樓曲)不堪(王周泊巴東)願作(劉希)
(夷公子行)雲髮(韋應物黿頭山神女歌)烟鬟(羅鄴聞友人入越幕)荒淫(袁郊雲)魄
攝(釋貫休懷王慥使君)
合眼逢君一夜歡芙蓉面上粉猶殘縱為夢裏相隨去
爭奈人前忍笑難偶語閒攀芳樹立轉身應把淚珠彈
情知點汚投泥玉不敢公然子細看
合眼(元稹長灘夢李紳)芙蓉(施肩吾冬詞)縱為(李白繋潯陽上崔相渙)爭奈
(唐彦謙北齊)偶語(白居易酬劉五主簿)轉身(韓偓復偶見)情知(劉禹錫懷妓)不
敢(李商隱天平公座中呈令狐令公)
東樓日出照凝酥曾伴瑶花近玉壺比目鴛鴦真可羡
黃鶯百舌正相呼此時欲别魂俱斷昨夜邀歡樂更無
好是向人柔弱處薄羅衫子透肌膚
東樓(白居易雪中即事答微之)曾伴(釋貫休鷺鴛有懷)比目(盧照鄰長安古意)黃
鶯(牛殳琵琶行)此時(韓偓五更)昨夜(杜甫戲贈閿鄉秦少公短歌)好是(毛熙震浣)
(溪紗)薄羅(花蕊夫人宫詞)
夜色纔侵已上牀雨沾雲惹侍襄王覺來依舊三更月
過去唯留一陣香已厭交歡憐枕席有時顛倒著衣裳
天明又作人間别懶對菱花暈曉妝
夜色(元稹雜憶)雨沾(杜牧羊欄浦夜陪宴會)覺來(劉兼夢歸故園)過去(韋莊鄜州)
(遇寒食城外醉吟)已厭(孟浩然春情)有時(杜甫至日遣興奉寄北省舊閣老)天明
(徐鉉夢遊)懶對(韓偓閨怨)
含羞迎夜復臨臺君若來時近夜來單影可堪明月照
兩情唯恐曙光催籠中嬌鳥暖猶睡山下碧桃春自開
應被百花撩亂笑殷勤相送出天台
含羞(李商隱留贈畏之)君若(杜羔妻趙氏夫下第)單影(吳融上陽宫辭)兩情(羅隱)
(七夕)籠中(温庭筠春曉曲)山下(許渾緱山廟)應被(熊孺登祗役遇風謝湘中春色)殷
勤(曹唐仙子送劉阮出洞)
合是愁時亦不愁只將羞澀當風流一雙笑靨嚬香蕊
十五紅妝侍綺樓小鳳戰篦金颭灧繡檀廻枕玉雕鎪
向人雖道渾無語眼意心期卒未休
合是(白居易歲暮道情)只將(駱賓王代女道士王靈妃贈李榮)一雙(魏承班木蘭花)
十五(張說贈崔二安平公樂世詞)小鳳(温庭筠歸國遥)繡檀(李商隱富平少侯)向
人(秦韜玉對花)眼意(韓偓青春)
異國名香滿袖薰博山香重欲成雲煖催衣上縫羅勝
笑把花前出畫裙料得也應憐宋玉肯教容易見文君
珍珠簾外梧桐影此地相看未忍分
異國(章孝標少年行)博山(温庭筠博山)煖催(王建長安早春)笑把(杜牧咏襪)料
得(李商隱席上作)肯教(李羣玉同鄭相并歌姬小飲)珍珠(白居易空閨怨)此地(李白)
(風吹笙曲)
雲飄雨送到陽臺覺後精神尚未廻膩粉暗消銀鏤合
瓊筵不醉玉交杯誰知春色朝朝好莫道遊蜂日日來
悵望昔逢搴繡幔朱門深巷百花開
雲飄(白居易柘枝妓)覺後(王諲後庭怨)膩粉(女威聫句)瓊筵(李商隱可嘆)誰
知(遜逖山隂縣西樓)莫學(方干牡丹)悵望(韓偓咏手)朱門(劉禹錫傷循州渾尚書)
玉鈎簾下影沉沉繡戶紗窗北里深輕笑自然生百媚
買時應不惜千金清絃脆管纖纖手碧海青天夜夜心
好是五更殘酒醒落花流水怨離琴
玉鈎(元稹酬樂天禁中玩月見寄)繡戶(楊巨源古意贈王常侍)輕笑(尹鶚清平樂)
買時(羅虬比紅兒詩)清絃(白居易霓裳羽衣歌)碧海(李商隱嫦娥)好是(鄭合敬及)
(第後宿平康里)落花(李羣玉和張舍人送秦鍊師)
殘燭猶存月尚明與奴方便送卿卿綠鬟女伴含愁别
玉色郎君弄影行蘭室絪緼香且結朱唇掩抑悄無聲
早知有此關身事悔不天生解薄情
殘燭(李中春曉)與奴(韓偓偶見)綠鬟(殷堯藩宫人入道)玉色(施肩吾望騎馬郎)
蘭室(錢起畫鶴篇)朱唇(柳宗元渾鴻臚宅聞歌效白紵)早知(秦韜玉春遊)悔不
(顧甄遠惆悵詩)
翡翠為樓金作梯夜來曾有鳳凰棲鮫綃霧縠籠香雪
鶯錦蟬羅撒麝臍見我佯羞頻照影為他沈醉不成泥
春風流水還無頼何事桃源路忽迷
翡翠(李白别内赴徵)夜來(元稹襄陽為盧竇紀事)鮫綃(魏承班漁歌子)鶯錦(和凝)
(宫詞)見我(李商隱蝶)為他(張泌浣溪紗)春風(曹唐遊仙詩)何事(張賁和襲美醉)
(中先起)
頭上鴛釵雙翠翹鈿波悠漾並鴛嬌却嫌脂粉汙顔色
何必珍珠慰寂寥檀的慢調銀字管玉纖時急繡裙腰
曾陪雨夜同歡席唯有衣香染未消
頭上(韋應物長安道)鈿波(皮日休重題後池)却嫌(杜甫虢國夫人)何必(江采蘋謝)
(賜珍珠)檀的(徐絃夢遊)玉纖(毛熙震浣溪紗)曾陪(魚玄機左名場自澤州至京使人傳)
(語)唯有(李商隱梓州罷吟寄同舍)
誰知才子忽相尋一炷胡香抵萬金無路從容陪語笑
有時惆悵值雲隂但將竹葉消春恨應共桃花說舊心
别易會難君且住蘭膏光裏兩情深
誰知(李端野寺病居喜盧綸見訪)一炷(温庭筠馬嵬佛寺)無路(杜甫至日遣興)有
時(裴夷直同樂天中秋洛河玩月)但將(韋莊題袁州謝秀才所居)應共(釋齊已早鶯)别
易(施肩吾遇李山人)蘭膏(和凝臨江仙)
北堂紅草盛丰茸雲想衣裳花想容鳳女顛狂成久别
情人邂逅此相逢濃香秀色深能淺慢臉嬌蛾纖復穠
斜拔玉釵燈影畔蜂鬚蟬翅薄鬆鬆
北堂(劉希夷江南曲)雲想(李白清平調)鳳女(李商隱和韓錄事送宫人入道)情人
(韋應物送倉部蕭員外院長)濃香(錢起鋤藥詠)慢臉(岑參田使君美人舞如蓮花北鋌歌)
斜拔(張祜贈内人)蜂鬚(王建宫詞)
美人簾下妬盈盈今日消魂事可明多為過防成後悔
唯將舊物表深情黃金盒裏盛紅雪碧玉盤中弄水晶
鸚鵡偷來話心曲傍簾呼喚勿高聲
美人(羅鄴早梅)今日(吳商皓北邙山)多為(韓偓妬媒)唯將(白居易長恨歌)黃金
(王建宫詞)碧玉(郭震蓮花)鸚鵡(張碧美人梳頭)傍簾(花蕊夫人宫詞)
獨自嬋娟色最濃一枝嬌卧醉芙蓉柔腸早被秋眸割
倦枕徐欹寳髻鬆曉夢未離金夾膝殘香猶煖繡熏籠
請君細看風流意半在眉間半在胸
獨自(李涉竹枝詞)一枝(閻選虞美人)柔腸(李商隱李夫人)倦枕(韓偓晝寝)曉
夢(温庭筠晩坐寄友人)殘香(孫光憲浣溪紗)請君(張旭柳)半在(雍陶憶山寄僧)
玉面紅妝本姓秦每憐容貌宛如神芙蓉院外新經雨
玳瑁簾中别作春嬌淚半垂珠不破蛾眉罷掃月仍新
花間對語應相問何况親逢絶世人
玉面(宋之問和趙員外桂陽橋遇佳人)每憐(程元淑妾薄命)芙蓉(趙嘏南池)玳瑁
(沈佺期七夕曝衣篇)嬌淚(薛能吳姬)蛾眉(程良文獄中書情上使君)花間(韋莊燕來)何
况(温庭筠龍尾驛婦人圖)
羅幌清風到曉開夕陽猶帶舊樓臺不知玉質雙棲處
便覺春光四面來秦女樹前花正發文君機上錦初裁
美人美酒長相逐為我殷勤送一杯
羅幌(包何同閻伯均宿道士觀有述)夕陽(元稹遭風二十韻)不知(釋貫休寄鄭道士)
便覺(令狐楚遊春詞)秦女(李頻聞金吾妓唱梁州)文君(徐夤憶牡丹)美人(劉禹)
(錫夜宴福建盧侍郎宅)為我(白居易醉别程秀才)
半胸酥嫩白雲饒背面羞人鳳影嬌好似文君還對酒
始知嬴女善吹簫舞衫斜捲金條脫攏髩新收玉步摇
聞道神仙不可接魂隨暮雨此中銷
半胸(李洞贈龐鍊師)背面(章孝標柘枝)好似(白居易盧侍御小妓乞詩)始知(杜甫)
(玉臺觀)舞衫(牛嶠應天長)攏髩(韓偓浣溪紗)聞道(張說送梁六自洞庭作)魂
隨(劉商代人村中悼亡)
沉水熏衣白璧堂畫簾垂地紫金牀二年芳思隨雲雨
半夜潛身入洞房凉月照窗欹枕倦輕花委砌惹裾香
多情更有分明處紅縷綃中玉釧光
沉水(胡宿侯家)畫簾(羅虬比紅兒詩)二年(羅鄴秋日留題蒋亭)半夜(韓偓五更)凉
月(方干揚州寓居郝氏林亭)輕花(駱賓王代女道士王靈妃贈道士李榮)多情(鄭谷蠟燭)
紅縷(劉言史偶題)
花衫對舞鳳凰紋蟬髩臨風墮綠雲紗幔薄垂金麥穗
青絲高綰石榴裙江妃玉珮留為念荀令香爐可待熏
莫恃芙蓉開滿面錦衾深媿卓文君
花衫(章孝標少年行)蟬髩(楊巨源觀妓人入道)紗幔(花蕊夫人宫詞)青絲(羅虬比紅)
(兒詩)江妃(王翰賦得明星玉女壇送廉察尉華隂)荀令(李商隱牡丹)莫恃(李咸用婕)
(妤怨)錦衾(陳陶答蓮花妓)
不趁音聲自趁嬌芙蓉帳煖度春宵却教鸚鵡呼桃葉
引得黃鶯下柳條垂手亂翻雕玉珮背燈初解繡裙腰
紗窗月影隨花過須把風流暗裏消
不趁(元稹舞腰)芙蓉(白居易長恨歌)却教(方干贈趙崇侍御)引得(胡令能觀鄭州)
(崔郎中諸妓繡樣)垂手(李商隱牡丹)背燈(韓偓浣溪紗)紗窗(馮延巳菩薩蠻)須
把(李山甫柳)
應知蟢子上羅巾羡殺烏龍卧錦裀願得侍兒為道意
可憐仙女愛迷人冰肌玉骨清無汗珠襻香腰穩稱身
莫向尊前惜沉醉千般嬝娜不勝春
應知(韓翃送襄垣王君歸南陽别墅)羡殺(李商隱重有戲贈任秀才)願得(畢曜古意)可
憐(施肩吾晩春送王秀才遊剡川)冰肌(蜀主孟昶避暑摩訶池上)珠襟(權德輿雜興)莫
向(韋莊江上别李秀才)千般(劉言中看山木瓜花)
兩朵芙蓉鏡裏開一時傳喜到妝臺金窗繡戶長相見
玉漏銅壺且莫催每度暗來還暗去等閒偷入又偷廽
良宵更有多情處婢報天寒潑酒醅
兩朵(魚玄機重陽阻雨)一時(韓溉鵲)金窗(李白雙燕離)玉漏(崔液上元夜)
每度(王建長安早春)等閒(元稹劉阮妻)良宵(劉兼海棠花)婢報(白居易贈皇甫)
(庶子)
繡戶徘徊明月光月明還照半張牀豈知侍女簾帷外
暫醉佳人錦瑟傍肌骨細勻紅玉軟髻鬟狼籍黛眉長
袴花自似秋雲薄惹得巫山夢裏香
繡戶(沈佺期古歌)月明(元稹嘉陵驛)豈知(韓偓咏浴)暫醉(杜甫曲江對雨)肌
骨(和凝臨江仙)髻鬟(韋莊江城子)袴花(白居易元九以綠絲布白輕容見寄)惹得
(李羣玉贈人)
小樓纔受一牀横指滑音柔萬種情羅帳四垂紅燭背
香雲雙颭玉蟬輕窗前人静偏宜夜枕上相看直到明
兩意定知無說處醉聞花氣睡聞鶯
小樓(杜牧宣州開元寺南樓)指滑(殷堯藩聞筝歌)羅帳(韓偓聞雨)香雲(和凝宫詞)
窗前(徐鉉夢遊)枕上(油蔚贈别營妓卿卿)兩意(李山甫貧女)醉聞(元稹春曉)
簾鈎纖挂玉葱條深鎖東風貯阿嬌月若半環雲若吐
花如雙臉柳如腰粉融香汗流山枕妝發秋霞戰翠翹
整頓衣裳皆著却黛眉偎破未曾描
簾鈎(花蕊夫人宫詞)深鎖(何希堯海棠)月若(韓偓南浦)花如(顧夐荷葉杯)粉
融(牛嶠菩薩蠻)妝發(李洞贈龐鍊師)整頓(王建宫詞)黛眉(和凝楊柳枝)
芙蓉行障掩燈光小簟風來薤葉凉素魄近成班女扇
重幃深下莫愁堂窗前月過三更後衣上花兼百草香
月不長圓花易落轉添秋夜夢魂狂
芙蓉(劉方平烏栖曲)小簟(陸龜蒙閒書)素魄(李端和李舍人直中書對月見寄)重
幃(李商隱無題)窗前(劉得仁秋夜)衣上(李中思朐陽春遊感舊)月不(吳融咏情)
轉添(孫光憲遐方怨)
芳年(十三首)
閨裏佳人年十餘枇杷花下閉門居金釵醉就胡姬畫
雲髻慵邀阿母梳珠樹重行憐翡翠玉輪依舊養蟾蜍
今朝社日停針線碧瑣窗前學草書
閨裏(李白擣衣篇)枇杷(王建一作胡曾寄蜀薛濤校書)金釵(温庭筠贈袁司錄)雲
髻(孫棨贈妓人王福娘)珠樹(李商隱飲席戲贈同舍)玉輪(羅隱中秋夜不見月)今朝
(張籍吳楚歌詞)碧瑣(花蕊夫人宫詞)
十二抽鍼能繡裳衣裳未了剪刀忙玉容渾似羞來客
蓮帳無因見女郎盈手水光寒不濕入簾花氣静難忘
剰鋪牀席春眠處龍麝熏多骨亦香
十二(白居易簡簡吟)衣裳(項斯遥装夜)玉容(羅隱息夫人廟)蓮帳(張綺和三鄉詩)
盈手(李羣玉望月懷友)入簾(羅虬比紅兒詩)剰鋪(元稹和樂天重題别東樓)龍麝
(薛能吳姬)
十三初學擘箜篌蜀柳絲絲羃畫樓家醖滿瓶書滿架
碧天如鏡月如鈎宓妃腰細纔勝露韓夀香焦亦任偷
慢靸輕裙行欲近只能歡笑不能愁
十三(王建宫詞)蜀柳(司空圖燈花)家醖(白居易香山寺)碧天(温庭筠西江貽釣叟)
(騫生)宓妃(李商隱蜂)韓夀(韓偓閨情)慢靸(薛能舞者)只能(劉兼春晩寓懷)
娉娉嬝嬝十三餘晝泥琴聲夜泥書拾翠總來芳樹下
邀歡不厭柳條初烟開蘭葉香風暖簾捲池心小閣虛
只是嬌羞弄花鳥得人憐處且生疎
娉娉(杜牧贈别)晝泥(楊乘牓句)拾翠(萬齊融上已綠潭篇)邀歡(吉皎七老會詩)烟
開(李白鸚鵡洲)簾捲(李珣臨江仙)只是(權德輿薄命篇)得人(孫光憲浣溪紗)
花面了頭十三四憐渠已解咏詩章風前颺影疑廻雪
樓上嬌歌裊夜霜羅帶繡裙輕好繫紗窗綺幔暗聞香
隔年擬待春消息綰得同心欲寄將
花面(劉禹錫寄贈小樊)憐渠(白居易聞龜兒咏詩)風前(武三思仙鶴篇)樓上(羅虬)
(比紅兒詩)羅帶(徐夤尚書筵中)紗窗(崔顥邯鄲宫人怨)隔年(王初春日咏梅花)綰
得(唐彦謙無題)
年初十五最風流錦袖紅妝擁上樓暗裏回眸深屬意
情來對鏡嬾梳頭翠釵照曜銜雲髮明月嬋娟挂玉鈎
從此枕中唯有夢願為雙鳥泛中洲
年初(花蕊夫人宫詞)錦袖(于鵠公子行)暗裏(李珣南鄉子)情來(李冶得閻伯鈞)
(書)翠釵(上官儀和太尉戲贈高陽公)明月(曹松七夕)從此(曹唐送劉尊師祇詔闕庭)
願為(李白擣衣篇)
纔可容顔十五餘每憂風舉倩持裾海棠花底三年住
荳蔲梢頭二月初寳髻巧梳金翡翠瑣窗還咏碧蟾蜍
殷勤遺下輕綃意欲報瓊瑶恨不如
纔可(王維洛陽女兒行)每憂(孫棨贈妓人王福娘)海棠(崔塗海棠圖)荳䓻(杜牧)
(贈别)寳髻(章孝標貽美人)瑣窗(吳融禁直偶書)殷勤(李節度姬書紅綃帕)欲報(司空)
(曙酬張芬有赦後見贈)
秦蛾十六語如絃語到天明竟未眠星靨笑偎霞臉畔
犀梳斜嚲鬢雲邊朝陽初上黃金屋晩照重登白玉筵
曾伴一樽臨小檻東風沉醉百花前
秦娥(韓琮春愁)語到(白居易遇微之于峽中賦贈)星靨(和凝山花子)犀枕(唐彦)
(謙無題)朝陽(花蕊夫人宫詞)晩照(湯悅送鄧王牧宣城)曾伴(徐夤咏扇)東風(韓翊)
(送高别駕歸汴州)
依約年應十六七柳眉梅額靚妝新願留今日交歡意
亦是當時絶世人蘸甲遞傷纖似玉重裀襯枕暖於春
朝朝暮暮陽臺下雲滿衣裳花滿身
依約(元稹和樂天示楊瓊)柳眉(吳融還俗尼)願留(包佶戲題諸判宫廳壁)亦是
(李白中山孺子妾歌)蘸甲(徐鉉夢遊)重裀(白居易日高卧)朝朝(韋莊謁巫山廟)雲滿
(殷堯藩贈歌人郭婉)
金雀鵶鬟年十七酒酣雙臉却微紅名題小篆矜垂露
花學嚴妝妒曉風閒引鴛鴦芳徑裏先過翡翠寳房中
從來天下推尤物韶艷朱顔竟不同
金雀(李紳鶯鶯歌)酒酣(韓偓和嘆白菊衰謝)名題(徐鉉送應之道人歸江西)花學
(章孝標古行宫)閒引(馮延巳謁金門)先過(劉廷琦奉和聖製瑞雪篇)從來(劉禹錫和牛思)
(黯憶南莊)韶豔(柳宗元始見白髮題海石榴)
十八年來墮世間春情不斷若連環菱花綬帶鴛鴦簇
金尾屏風孔雀閒含笑試彈紅蕊調背人多整綠雲鬟
最憐煑茗相留處鸚鵡誰教轉舌關
十八(李商隱曼倩)春情(李頻春日思歸)菱花(韋莊擣練篇)金尾(温庭筠偶遊)含
笑(和凝宫詞)背人(楊巨源大堤曲)最憐(李中夏日書依上人壁)鸚鵡(花蕊夫人宫詞)
窈窕年華方十九夜深偷送好聲來紫金地上三更月
白玉堂前一樹梅酒蕩襟懷微駊騀手拈裙帶獨徘徊
春心莫共花爭發笑指庭花昨夜開
窈窕(孫光憲應天長)夜深(白居易松樹)紫金(釋貫休秋夜懷嵩少)白玉(蔣維翰春)
(女怨)酒蕩(韓偓多情)手拈(顧夐荷葉杯)春心(李商隱無題)笑指(成彦雄曉)
念爾年來方二十滿頭猶自插花枝燈前再覽青銅鏡
席上還飛白玉巵半恨半嗔廽面處相偎相倚看人時
如今正好同歡樂補貼平生得事遲
念爾(李渤喜弟淑至)滿頭(劉得仁悲老宫人)燈前(施肩吾收妝詞)席上(楊敬述夏)
(日遊石淙山)半恨(孫光憲浣溪紗)相偎(李郢自水口入茶山)如今(李白江夏行)補
貼(白居易追歡偶作)
香屑集卷十三
