香屑集卷十一
中允黃之雋撰
古意上(五十四首)
纔勝羅綺不勝春背插金釵笑向人蘄簟蜀琴相對好
水沉山麝每回新殷勤莫礙星槎路窈窕將期環佩身
玳瑁筵中懷裏醉濕雲如夢雨如塵
纔勝(花蕊夫人宫詞)背插(杜牧倡樓戲贈)蘄簟(崔珏水晶枕)水沉(王建宫詞)殷
勤(吳融汴上觀河水)窈窕(鮑溶李夫人歌)玳瑁(李白對酒)濕雲(崔魯華清宫)
粉著蘭胸雪壓梅輕梳小髻號慵來羅衣隠約金泥畫
珠帳玲瓏寳扇開如折芙蓉栽旱地先將芍藥戲妝臺
花間自欲徘徊立己怕堂前阿母催
粉著(韓偓席上有贈)輕梳(羅虬比紅兒詩)羅衣(魏承班菩薩蠻)珠帳(閻德隱薛王花)
(燭行)如折(白居易水蓮樹)先將(李賀許公子鄭姬歌)花間(劉言史扶病春亭)已怕
(司空圖樂府)
紅壁闌珊懸珮璫小姑新著好衣裳暖風遲日濃於酒
戲蝶遊蜂亂入房兩臉夭桃從鏡發滿身蘭麝撲人香
侍兒扶起嬌無力笑倚東窗白玉牀
紅壁(李賀李夫人歌)小姑(徐凝過馬當)暖風(韓琮春愁)戲蝶(岑參山房春事)兩
臉(崔珏有贈)滿身(顧夐荷葉杯)侍兒(白居易長恨歌)笑倚(李白口號吳王美人半醉)
聲貎由來固絶倫博山爐煖玉樓春已愁紅臉能佯醉
爭奈嬌波不顧人縱使有花兼有月等閒相見莫相親
蕊珠宫裏神仙謫肯似成都夜失身
聲貎(司空圖偶詩)博山(羅隠咏香)已愁(盧綸宴席賦得姚美人拍箏歌)爭奈(唐明)
(皇題梅妃畫真)縱使(李商隱春日寄懷)等閒(元稹憶楊十二)蕊珠(徐夤賀清源太保王)
(延郴)肯似(權德輿雜興)
謝家諸婢笑扶行時引流鶯送好聲仙路迷人應有術
春光於爾豈無情林花著雨燕脂落荇草牽風翠帶横
外院池亭聞動鎖已教紅袖出門迎
謝家(元稹醉醒)時引(釋齊已幽齋)仙路(李涉贈長安小主人)春光(釋貫休聞杜宇)
林花(杜甫曲江值雨)荇草(花蕊夫人宫詞)外院(韓偓春盡日)已教(徐鉉寄鍾謨)
麝烟紅蠟透鰕鬚梳洗樓前粉暗鋪休閉玉籠留鸑鷟
愁將鐵網罥珊瑚春來秋去相思在月滿花香記得無
此日與君除萬恨畫堂連遣侍兒呼
麝烟(成彦雄夕)梳洗(元稹酬樂天雪中見寄)休閉(許渾寄獻三山守劉公)愁將
(李商隱燕臺)春來(魚玄機閨怨)月滿(羅隱寄徐濟)此日(薛能柳枝)畫堂(孫棨)
(題妓王福娘牆)
神女初離碧玉階曾隨阿母漢宫齋月光似水衣裳濕
寒色臨門笑語諧坐上不遺金帶枕春來新插翠雲釵
輕綃裙露紅羅襪應願將身作錦鞋
神女(盧肇戲贈)曾隨(劉言史贈成鍊師)月光(何元上所居寺院凉夜書情)寒色
(釋廣宣宿鄭尚書絪東亭望月)坐上(陸龜蒙自遣詩)春來(王涯宫詞)輕綃(歐陽詹汝川行)
應願(段成式嘲飛卿)
冠剪黃綃帔紫羅桃蹊柳陌好經過微香暗惹遊人步
媚眼唯看宿燕窠如伴風流縈艷雪枉將心事託微波
青衫乍見曾驚否年齒參差不校多
冠剪(薛能吳姬)桃蹊(張籍無題)微香(羅鄴芳草)媚眼(張祜贈内人)如伴(韋應)
(物五絃行)枉將(陸龜蒙和襲美重題後池)青衫(白居易和張祕書)年齒(李商隱贈歌妓)
曉日雕梁燕語頻紗帷畫暖墨花春敢將十指誇纖巧
留著雙眉待畫人翠幌珠簾不獨映冰眸蓮臉見常新
亦知自惜難判割為我鋪床作錦裀
曉日(羅虬比紅兒詩)紗帷(李賀楊生紫石硯歌)敢將(秦韜玉貧女)留著(徐安期催)
(妝)翠幌(駱賓王帝京篇)冰眸(唐昭宗巫山一段雲)亦知(王建乞竹)為我(施肩吾春)
(日餐霞閣)
逐他女伴卸頭遲背接紅巾掬水時艷彩芳姿相點綴
長鬟弱袂動參差春深欲取黃金粉花底休傾綠玉巵
畫得自家梳洗樣芙蓉如面柳如眉
逐他(司空圖燈花)背接(趙光遠咏手)豔彩(權德輿馬秀才草書歌)長鬟(劉禹)
(錫采菱行)春深(王涯宫詞)花底(曹唐小遊仙)畫得(花蕊夫人宫詞)芙蓉(白居易長)
(恨歌)
翡翠簾前日影斜玉肌香膩透紅紗峽中尋覓長逢雨
屋裏新妝不讓花眉歛湘烟袖廻雪臉横秋水髻盤鴉
殷勤為囑纖纖手摘得蘼蕪又一扠
翡翠(花蕊夫人宫詞)玉肌(韋莊傷灼灼)峽中(李商隱重有戲贈任秀才)屋裏(駱賓)
(王疇昔篇)眉斂(温庭筠夜宴謠)臉横(孟遲蓮塘)殷勤(羅隱咏□)摘得(韓偓咏手)
金似衣裳玉似身丹青任寫不如真休憐柳葉雙眉翠
自有閑花一面春麗質全勝秦氏女芳詞空怨路旁人
知君也解相輕薄著地能鋪錦繡裀
金似(韋莊天仙子)丹青(盧士衡題牡丹)休憐(張祜愛妾換馬)自有(羅虬比紅兒詩)
麗質(權德輿薄命篇)芳詞(王碩和三鄉女子詩)知君(李山甫牡丹)著地(李冶薔薇)
(花)
斷續簫聲落翠微仙人樓上鳳凰飛縈窗素月垂文練
隔水殘霞見畫衣閑倚屏風笑周昉好題春思贈江妃
殷勤更把鳴琴撫玉軫朱絃瑟瑟徽
斷續(陸龜蒙聞襲美有親迎之期因以寄賀)仙人(李邕奉和幸太平公主南莊應制)縈
窗(杜甫劉顥宅宴飲為醉歌)隔水(曹唐漢武帝思李夫人)閑倚(元稹白衣裳)好題
(皮日休酬魯望見答魚箋之作)殷勤(黃滔酬翁文堯員外南臺見寄)玉軫(白居易聽彈湘妃怨)
傾國傾城勝莫愁逢花却欲替花羞鸞裾鳳帶行烟重
錦幨銀珂觸雨遊圖把一春皆占斷大都為水也風流
歸來困頓眠紅帳宿酒猶酣懶卸頭
傾國(武元衡贈佳人)逢花(盧綸春日登樓有懷)鸞裾(李賀洛姝真珠)錦幨(于鵠長安)
(遊)圖把(秦韜玉牡丹)大都(李山甫曲江)歸來(花蕊夫人宫詞)宿酒(韓偓閨情)
臉邊紅豔對花枝花性飄揚不自持閒凭玉欄思舊事
緩遮檀口唱新詞誠知歡樂堪留戀早是疎頑耐别離
忽地下階裙帶解好香難掩蝶先知
臉邊(歐陽烱西江月)花性(李白怨情)閒凭(盧弼薄命妾)緩遮(張祜觀楊瑗柘枝)
誠知(白居易早春憶蘇州)早是(唐彦謙八月十六夜月)忽地(王建宫詞)好香(李中)
(柴司徒宅牡丹)
靚妝纔罷粉㾗新金繡羅衫軟著身杯裏紫茶香代酒
樓前紅燭夜迎人映盤皎潔非資月行步欹危實怕春
景狀入詩兼入畫巫山雲雨洛川神
靚妝(王初春日咏梅花)金繡(張祜李家柘枝)杯裏(錢起過張成侍御宅)樓前(韓翃)
(贈李翼)映盤(楊巨源和人與人分惠賜冰)行步(杜甫江畔獨步尋花)景狀(韓偓冬日)
巫山(權德輿雜興)
争引秦娥下鳳臺長眉畫了繡簾開杏花滿地堆香雪
蓮朵含風動玉杯競挽春衫來比竝且將團扇共徘徊
閨幃不得偷廻避横卧烏龍作妒媒
爭引(黃滔催妝)長眉(李商隱咏蝶)杏花(劉兼春夜)蓮朵(皮日休宿報恩寺水閣)
競挽(韓愈芍藥歌)且將(王昌齡長信秋詞)閨幃(元稹上陽白髮人)横卧(韓偓)
(妒媒)
廻簪轉黛喜猜防獨把花枝歸洞房明鏡懶開長在匣
羅衣欲換更添香瑶姬學繡流蘇幔王母親縫紫錦囊
歇著金梭思往夕露如輕雨月如霜
廻簪(周繇和段成式)獨把(鮑君徽惜花吟)明鏡(白居易贈蘇鍊師)羅衣(薛&KR1134;宫詞)
瑶姬(張碧林書記薔薇)王母(楊嗣復贈毛仙翁)歇著(劉言史七夕歌)露如(盧綸)
(和太常王卿春夜對月)
綠楊深巷馬頭斜簾額侵鈎繡辟邪窈窕玉堂褰翠幕
参差步障列朝霞春風小榼三升酒蠻蠟同心四照花
好是琵琶絃畔見月眉雲髻盡名家
綠楊(杜牧閑題)簾額(秦韜玉豪家)窈窕(張柬之柬飛伯勞歌)參差(駱賓王疇昔篇)
春風(白居易自題新昌居止)蠻臘(段成式不赴光風亭夜宴)好是(趙光遠咏手)月
眉(羅虬比紅兒詩)
為嫌風日下樓稀日射紗窗風撼扉侍女休梳宫樣髻
佳人猶舞越羅衣生憎燕子千般語化作鴛鴦一隻飛
花影深沉遮不住暫時相向亦依依
為嫌(張籍倡女詞)日射(李商隱日射)侍女(于鵠送唐大夫讓節歸山)佳人(許渾)
(别表兄軍倅)生憎(駱賓王代女道士王靈妃贈李榮)化作(元稹所思)花影(殷堯藩聞)
(筝歌)暫時(温庭筠渭上題)
願隨仙女董雙成初著單衣肢體輕紅錦機頭抛皓腕
砑羅裙上放嬌聲夭桃穠李遥相匹紫蝶黃蜂俱有情
入夜更宜明月滿晩簾疎處見分明
願隨(項斯送宫人入道)初著(白居易贈駕部吳郎中)紅錦(韓琮題商山店)砑羅
(崔懷寳憶江南)夭桃(張說安樂郡主花燭行)紫蝶(李商隱二月二日)入夜(釋法振張)
(舍人南溪别業)晩簾(孫光憲浣溪紗)
遥看美女院門開行即裙裾拂落梅玉佩金鈿隨步遠
霧綃雲縠稱身裁縱令奔月成仙去安得好風吹汝來
今日分明花裏見狂心醉眼共徘徊
遥看(王建霓裳詞)行即(孟浩然春情)玉佩(長孫無忌新曲)霧綃(羅虬比紅兒詩)
縱令(包何宿道士觀有述)安得(李商隱留贈畏之)今日(李羣玉贈妓人)狂心(方干)
(咏花)
賺得佳人出繡幃畫羅輕髩兩霏微荆王枕上原無夢
阿母宫中見亦稀好傍翠樓装月色新裁白紵作春衣
水精簾動微風起玉鳳雕釵裊欲飛
賺得(元凛中秋夜不見月)畫羅(温庭筠和友人悼亡)荆王(李商隱代元城吳令暗為答)
阿母(張籍聞唐昌觀玉蕊近有仙過)好傍(羅鄴蘆花)新裁(雍陶公子行)水精(高駢)
(山亭夏日)玉鳳(蕊蕊夫人宫詞)
嬋娟二八正嬌羞每到花前免獨遊所慕靈妃嫓簫史
傳聞織女對牽牛罽裀飾地承琱履珠箔當風挂玉鈎
盡日後廳無一事水精簾下看梳頭
嬋娟(權德輿玉臺體)每到(張籍書懷寄王秘書)所慕(韓愈誰氏子)傳聞(駱賓王艷)
(情代郭氏答盧照隣)罽裀(張說安樂郡主花燭行)珠箔(項斯夢遊仙)盡日(白居易祕)
(省後廳)水精(元稹離思)
小樓高閣謝娘家戶映屏風故故斜銀燭有光妨宿燕
碧池新漲浴嬌鵶寸心恰似丁香結隔座剛抛豆䓻花
簫管曲長吹未盡籠開鸚鵡報煎茶
小樓(韋莊浣溪紗)戶映(徐鉉夢遊)銀燭(温庭筠池塘七夕)碧池(杜牧街西長句)
寸心(尹鶚撥棹子)隔座(馮衮戲酒妓)簫管(盧綸曲江春望)籠開(張蠙夏日題老)
(將林亭)
桐花暗淡柳惺惚步步猶疑是夢中細路獨來當此夕
小樓昨夜又東風烟分頂上三層綠蠟想歌時一燼紅
年紀未多猶怯在背人撩髩道匆匆
桐花(元稹送孫勝)步步(令狐楚遊義興寺)細路(李商隱野菊)小樓(李後主虞)
(美人)烟分(崔珏有贈)蠟想(羅隠寄進士盧休)年紀(方干贈美人)背人(韓偓李波)
(小妺歌)
鳳膏還向月中焚撩亂芳情最是君指面試香添麝炷
睡容無力卸羅裙丹楹碧砌真珠網翠幕蘭堂蘇合熏
任有風流兼藴藉紡花紗袴薄於雲
鳳膏(吳融和皮博士)撩亂(元稹早春尋李校書)指面(趙光遠咏手)睡容(毛熙震浣)
(溪紗)丹楹(竇庠金山行)翠幕(張說安樂郡主花燭行)任有(劉崇魯席上吟)紡花
(白居易寄生衣與微之)
桂樓椒閣木蘭堂翠帳雲屛白玉牀窈宨佳人褰繡幕
娉婷仙子曳霓裳合蟬巧間雙盤帶金縷濃熏百和香
不熱不寒三五夕更教明月照流黃
桂樓(王琚美女篇)翠帳(盧仝小婦吟)窈窕(邵楚萇題馬侍中燧木香亭)娉婷
(崔澹贈王福娘)合蟬(秦韜玉織錦婦)金縷(羅虬比紅兒詩)不熱(裴夷直同樂天中秋夜洛)
(河玩月)更教(沈佺期古意)
珍珠簾外淨無塵玳瑁筵前整頓頻日煖烟花曾撲地
風吹艷色欲燒春博山夜宿沉香火玉簟宵迎翠羽人
桃葉桃根雙姊妺臉檀眉黛一時新
珍珠(和凝宫詞)玳瑁(劉章咏蒲鞋)日暖(陸龜蒙和襲美登初陽樓)風吹(方干朱秀)
(才庭際薔薇)博山(花蕊夫人宫詞)玉簟(韓翃送蓚縣劉主簿楚)桃葉(李商隱燕臺)
臉檀(羅虬比紅兒詩)
曾如劉阮訪仙蹤别有深情一萬重蜀紙麝媒添筆媚
錦帷鴛被宿香濃好將花下承金粉每坐臺前見玉容
春色惱人遮不得繡羅紅嫩袜酥胸
曾如(顧夐甘州子)别有(白居易夜箏)蜀紙(韓偓横塘)錦帷(張泌浣溪紗)好
將(陸龜蒙襲美以魚箋見寄)每坐(施肩吾佳人覽鏡)春色(羅隱春日曲江)繡羅(毛熙)
(震浣溪紗)
紅映樓臺綠遶城一年今日最分明花鬚柳眼各無頼
落絮遊絲亦有情蘇小風姿迷下蔡田郎才貌出咸京
相逢不用相回避相共凭欄看月生
紅映(孟遲廣陵城)一年(戎昱中秋夜登樓望月寄人)花鬚(李商隱二月二日)落
絮(杜甫白絲行)蘇小(温庭筠春莫宴罷寄宋夀先輩)田郎(李乂餞唐永昌)相逢(李涉)
(贈盗)相共(馮延己抛毬樂)
春望逍遥出畫堂百花狼籍柳披猖閨中莫覩新妝婦
馬上誰家薄媚郎紅日已高三丈透暖風吹過一團香
林間戲蝶簾間燕不信年華有斷腸
春望(張說奉和聖製春日出苑應制)百花(唐彦謙春深獨行馬上有作)閨中(韋莊白牡)
(丹)馬上(杜甫少年行)紅日(李後主浣溪紗)暖風(花蕊夫人宫詞)林間(馮延己采)
(桑子)不信(李商隱柳)
雲壓桃花月滿空春光懶困倚微風重衾幽夢他年斷
清宴金樽一夕同墮珥尚存芳樹下凝輝更向畫堂中
紅羅袖裏分明見十指纖纖玉笋紅
雲壓(許渾宿咸宜觀)春光(杜甫江畔獨步尋花)重衾(李商隱銀河吹笙)清宴(李紳)
(憶被牛相留醉州中)墮珥(李羣玉和吳中丞悼笙妓)凝輝(楊巨源和人與人分惠賜冰)紅
羅(李白白胡桃)十指(張祜聽箏)
八字宫眉捧額黃兩重危髩儘釵長深闈鎻閉猶疑惑
絶代容華無比方似月舊臨紅粉面避風新出玉盆湯
正當晩檻初開處蝶醉蜂癡一簇香
八字(李商隱蝶)兩重(段成式戲高侍御)深闈(杜牧宫詞)絶代(王琚美女篇)似
月(項斯古扇)避風(王建宫詞)正當(劉兼玉燭花)蝶醉(釋貫休落花)
西施漫道浣春紗幾個春舟在若耶滿面風流雖是玉
一生惆悵為拚花鴛鴦疊翠眠晴靄蛺蝶迎人傍彩霞
惹袖尚餘香半日袖中拈出鬱金芽
西施(萬楚五日觀妓)幾個(王翰春日歸思)滿面(杜牧宣州留贈)一生(韋莊出關)鴛
鴦(李咸用富貴曲)蛺蝶(劉兼再看光福寺牡丹)惹袖(崔魯岸梅)袖中(王建宫詞)
小頭鞋履窄衣裳寒鬢斜釵玉燕光鏡裏祗應諳素貌
帳中長是炷衙香醉凭青瑣窺韓夀偷折紅桃寄阮郎
因把剪刀嫌道冷等閒裁破錦鴛鴦
小頭(白居易上陽白髮人)寒鬢(李賀洛姝真珠)鏡裏(李山甫貧女)帳中(王建宫詞)
醉凭(趙光遠題妓萊兒壁)偷折(曹唐小遊仙詩)因把(秦韜玉咏手)等閒(施肩吾少)
(女詞)
煖屋繡簾紅地爐外頭得似此間無綠窗磨徧青銅鏡
綺綴長懸明月珠輕斂翠蛾呈皓齒别添龍腦裛羅襦
錦堆花密藏春睡不許鴉鬟轉轆轤
煖屋(岑參玉門關蓋將軍歌)外頭(王建宫詞)綠窗(韓愈芍藥歌)綺綴(韋元旦奉)
(和幸安樂公主山莊應制)輕斂(魏承班玉樓春)别添(薛能吳姬)錦堆(李賀静女春曙曲)
不許(成彦雄夕)
流出桃花片片新暖雲如粉草如裀也知京洛多佳麗
再到天台訪玉真幾日嬌魂尋不得一溪春色屬何人
蜜蜂蝴蝶生情性貪作馨香忘却身
流出(胡曾武陵溪)暖雲(杜牧殘春獨來南亭)也知(駱賓王艷情代郭氏)再到(曹唐)
(劉阮再到天台不復見仙子)幾日(李商隱燕臺春)一溪(李中憶溪居)蜜蜂(杜甫風雨)
(看舟前落花戲為新句)貪作(羅隱咏香)
不及金蓮步步來有心還得傍瑶臺綺窗夜閉玉堂靜
紅粉春妝寳鏡催為報眼波須穏當莫將芳意更遲廻
海棠花下鞦韆畔第二房門手自開
不及(李商隱南朝)有心(趙象贈非烟)綺窗(韓翃漢宫曲)紅粉(孟浩然春情)
為報(杜牧宣州留贈)莫將(黃滔催妝)海棠(韓偓李波小妺歌)第二(白居易重過袐)
(書舊房)
别夢依依到謝家柳塘烟起日西斜也知暮雨生巫峽
須逐浮雲背若耶百草香心初罥蝶一羣嬌鳥共啼花
微風簾幕清明近拜掃歸來走鈿車
别夢(張泌寄人)柳塘(鮑溶隋宫)也知(袁皓寄岳陽嚴使君)須逐(譚用之别江上一二)
(友生)百草(鄭愔奉和春日幸望春宫)一羣(盧照憐長安古意)微風(馮延己采桑子)拜
掃(韋莊鄜州遇寒食城外醉吟)
蟬翼輕綃傅體紅窺窗映竹見玲瓏自憐京兆雙眉嫵
且共劉郎一笑同連臂影隨秋色裏倚樓人在月明中
夜長似歲歡宜盡却恐重來路不通
蟬翼(杜牧宫詞)窺窗(韓愈題百葉桃花)自憐(張說贈崔二安平公樂世詞)且共
(温庭筠友生桃花發因題)連臂(吳融憶猿)倚樓(趙嘏寄潯陽趙校書)夜長(白居易夜宴惜)
(别)却恐(曹唐題武陵洞)
霏霏霧雨杏花天解語花枝在眼前雙帶繡窠盤錦薦
滿筵紅蠟照香鈿將同玉蝶侵肌冷但得鴛衾枕臂眠
為逐朝雲來此地始知地上有神仙
霏霏(温庭筠陽春曲)解語(李涉遇湖州妓宋態宜)雙帶(鹿虔扆思越人)滿筵(韋莊)
(戲贈集賢盧學士)將同(劉兼宣賜錦袍席上贈諸郡客)但得(韓偓厭花落)為逐(羅隱)
(姥山)始知(白居易曉上天津橋閑望偶逢盧郎中張員外攜酒同傾)
管絃長奏綺羅家倚檻嬌羞醉眼斜莫訝韓憑為蛺蝶
便隨王母上烟霞登樓夜坐三更月回首春風一面花
應是天教相煖熱退紅香汗濕輕紗
管絃(薛逢長安春日)倚檻(劉兼再看光福寺牡丹)莫訝(李商隱青陵臺)便隨(劉禹)
(錫和樂天柘枝)登樓(章碣寄友人)回首(胡曾息城)應是(白居易答夢得秋庭獨坐見贈)
退紅(薛能吳姬)
簷邊嫩柳學身輕樓外春晴百鳥鳴浪喜遊蜂飛撲撲
漫廻嬌眼笑盈盈微風暗度香囊轉明月看從玉手生
見說自能裁帕腹一雙鸂鶒繡初成
簷邊(文德皇后春遊曲)樓外(白居易和柳公權登齊雲樓)浪喜(女裒聯句)漫廻
(張泌浣溪紗)微風(元稹友封體)明月(張祜賦得福州白竹扇子)見說(段成式嘲飛卿)
一雙(劉兼蓮塘霽望)
却廻嬌步入香閨微笑時時出瓠犀兩葉翠蛾春乍展
五雲仙佩曉相攜欲熏羅薦嫌龍腦輕打銀箏墜燕泥
心似百花開未得流鶯千萬莫長啼
却廻(李珣虞美人)微笑(權德輿雜興)兩葉(周曇咏史哀公)五雲(譚用之春日期)
(巢湖舊事)欲熏(段成式戲高侍御)輕打(孫光憲浣溪紗)心似(曹松南海旅次)流鶯
(吳融和人有感)
未解知羞最愛狂巧勻輕黛約殘妝銜杯微動櫻桃顆
飛盞遥聞荳蔲香畫扇紅絃相掩映玉鈎銀燭共熒煌
酡顔一笑夭桃綻且放春心入醉鄉
未解(元稹酬哥舒大少府)巧勻(施肩吾妓人殘妝詞)銜杯(趙鸞鸞檀口)飛盞(韓偓)
(褭娜)畫扇(陸龜蒙寄遠)玉鈎(羅隱咏簾)酡顔(白居易舒員外辱書)且放(劉兼春宴)
(河亭)
西施宜笑復宜顰幾許悲歡併在身向日似矜傾國貎
踏花同惜少年春無端織得愁成叚莫厭傷多酒入唇
婭姹含情嬌不語後堂羅帳一相親
西施(李白玉壺吟)幾許(劉長卿戲題贈二小男)向日(韋莊使院黃葵花)踏花
(白居易與盧四周諒華陽觀同居)無端(陸龜蒙溪思雨中)莫厭(杜甫曲江)婭姹(和凝)
(江城子)後堂(畢曜古意)
玉堂西畔響丁東心有靈犀一點通紅袖青蛾留永夕
羅帷繡被臥春風海樓翡翠閒相逐巫峽烟花自不同
喧夢却嫌鶯語老日高猶睡綠窗中
玉堂(韓偓雨後月中玉堂閒坐)心有(李商隠無題)紅袖(李翺奉酬劉言史宴光風亭)
羅帷(李白春怨)海樓(元稹初除淅東妻有阻色因以曉之)巫峽(李遠長安即事寄友人)
喧夢(李中暮春有感)日高(白居易妻初授邑號告身)
繡戶珠簾相映深雲鬟閑墜鳳犀簮窗前時節羞虛擲
月下芬芳伴醉吟二寸横波廻慢水五銖香帔結同心
芙蓉綺帳還開掩小玉上牀鋪夜衾
繡戶(段成式折楊柳)雲鬟(和凝宫詞)窗前(女裒聯句)月下(劉兼海棠花)二寸
(李羣玉醉後贈馮姬)五銖(李涉寄荆娘寫真)芙蓉(長孫無忌新曲)小玉(元稹暮秋)
誰家紅袖倚高樓春入眉心兩點愁子細尋思底模樣
何曾得見此風流吳姬舞雪非真艷秦女窺人不解羞
花對玉鈎簾外發指揮婢子挂簾鈎
誰家(杜牧南陵道中)春入(白居易春詞)子細(杜荀鶴長安道中有作)何曾(王昌)
(齡九日登高)吳姬(釋齊已和李書記)秦女(于鵠題美人)花對(吳商皓長安春贈友)
(人)指揮(盧仝樓上女兒曲)
能歌姹女逐誰廻席上新聲花下杯盡寫風流在軒檻
好將心力事糚臺横拖長袖招人别笑映珠簾覷客來
怪得獨饒脂粉態滿庭紅杏碧桃開
能歌(杜牧悲吳王城)席上(方干江南聞新曲)盡寫(陳陶和韋中丞題瑞亭)好將
(韓偓席上有贈)横拖(司空圖白菊)笑映(盧綸古艷詩)怪得(白居易戲贈木蘭花)滿
庭(高駢訪隠者不遇)
月映東窗似玉輪從來祗得影相親為雲為雨徒虛語
傾國傾城總絶倫頻動横波嗔阿母徧將宜稱問傍人
今宵好向郎邊去頓遜杯前共好春
月映(鮑溶漢宫詞)從來(項斯贈别)為雲(唐彦謙牡丹)傾國(羅虬比紅兒詩)頻
動(元稹鶯鶯詩)徧將(韓偓新上頭)今宵(李後主菩薩蠻)頓遜(譚用之寄許下前管)
(記王侍御)
閑立風吹金縷衣玉搔頭褭鳳雙飛鶯傳舊語嬌春日
蝶遶低枝愛晩暉翠袖自隨廻雪轉黛眉輕蹙遠山微
無端却向陽臺畔猶逐朝雲暮雨歸
閑立(韓偓遥見)玉搔(裴虔餘柳枝詞)鶯傳(章孝標古行宫)蝶遶(權德輿從叔將軍宅)
(薔薇花開)翠袖(李商隱和友人戲贈)黛眉(崔仲容贈歌姬)無端(崔塗咏雲)猶逐(崔素)
(娥别韋洵美)
紅粉女兒窗下羞幾回擡眼又低頭麗詞珍貺難雙有
活色生香第一流坐上弄嬌聲不轉夜來攜手夢同遊
莫嫌恃酒輕言語百斛明珠異日酬
紅粉(李頻春閨怨)幾回(韓偓復偶見)麗詞(楊巨源和人與人分惠賜冰)活色
(薛能杏花)坐上(方干贈美人)夜來(白居易夢微之)莫嫌(牛僧孺席上贈劉夢得)百
斛(崔珏和人聽歌)
香屑集卷十一
