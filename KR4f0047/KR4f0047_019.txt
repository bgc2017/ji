自題香屑集卷末(十二首)
小碎詩篇取次書吟看句句是瓊琚王楊盧駱當時體
管領春風總不如
小碎(元稹小碎)吟看(白居易見尹公亮新詩偶贈絶句)王楊(杜甫戲為六絶句)管
領(王建贈薛濤)
未媿金鑾李謫仙裁霞曳繡一篇篇莫嫌無事閒消日
更把前題改數聯
未媿(徐夤咏寫真)裁霞(方干宋從事)莫嫌(來鵠洞庭隱)更把(鄭谷中年)
自書自勘不辭勞心路玲瓏格調高知嘆有唐三百載
劣于漢魏近風騷
自書(白居易題詩屏風絶句)心路(方干贈美人)知嘆(李洞贈徐山人)劣于(杜甫)
(戲為六絶句)
甘得貧閒味甚長書家院裏徧抄將可憐饌玉燒蘭者
却笑雕花刻葉忙
甘得(韓偓秋深閒興)書家(花蕊夫人宮詞)可憐(釋齊已荆門病中)却笑(司空圖力)
(疾山下吳邨看杏花)
日日成篇字字金酒濃花暖且閒吟詩中得意應千首
頗學陰何苦用心
日日(方干越中逢孫百篇)酒濃(羅隱寄前戶部陸郎中)詩中(姚合寄東都分司白賓客)
頗學(杜甫解悶)
五色毫端弄逸才綺羅長擁亂書堆比於黃絹詞尤妙
明媚誰人不看來
五色(方干再題路支使南亭)綺羅(魚玄機夏日山居)比於(陸龜蒙顧道士弟子乞銘)
(於襲美)明媚(周朴桃花)
多少魚箋寫得成直應天授與詩情陽春唱後應無曲
盡是人間第一聲
多少(劉兼到郡後有寄)直應(陸龜蒙送孫發百篇遊天台)陽春(黃滔酬楊學士)盡
是(崔塗聲)
天生舊物不如新裁剪煙花筆下春誰許風流添興詠
酒壚猶記姓黃人
天生(溫庭筠添聲楊柳枝詞)裁剪(張喬贈河南詩友)誰許(韓溉竹)酒壚(胡宿)
(感舊)
家在松江白浪頭黃昏獨坐海風秋蜀牋寫出篇篇好
減得愁人一夕愁
家在(吳融坤維軍前寄江南弟兄)黃昏(王昌齡從軍行)蜀牋(白居易答李六使君見和)
(憶吳中舊遊)減得(殷文圭八月十五夜)
黃昏哭向野田春三十功名志未伸采得百花成蜜後
不知辛苦為何人
黃昏(王建自傷)三十(司空圖牓下)采得(羅隱蜂)不知(高駢太公廟)
擣麝成塵香不滅蟾光一百度曾圓此生只是償詩債
留與工師播筦絃
擣麝(溫庭筠達摩支曲)蟾光(劉兼送文英大師)此生(司空圖白菊雜書)留與
(湯悦奉和送鄧王牧宣城)
總向紅牋寫自隨嘲花詠水贈蛾眉春風猶自疑聯句
未有儂家一首詩
總向(元稹寄舊詩與薛濤)嘲花(白居易候仙亭同諸客醉作)春風(李商隱過招國李家)
(南園)未有(薛能柳枝詞)
香屑集卷末
