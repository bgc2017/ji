香屑集卷八
中允黃之雋撰
怨情(十五首)
拜月妝樓上春風蕩妾魂綠窗籠水影紅粉濕啼痕玉
帳枕猶煖金爐火尚温一燈愁裏夢腸斷欲何言
拜月(吉中孚妻張氏拜新月)春風(釋皎然擬長安春詞)綠窗(白居易江南喜逢蕭九徹)
(因話長安舊遊)紅粉(岑参長門怨)玉帳(崔萱古意)金爐(王績遊仙)一燈(項斯長安)
(書懷呈知已)腸斷(韋莊雜體聯錦)
徘徊秖自知是妾斷腸時悵望回纖手留連歎色絲遊
邊曾結念别處鮮開眉織得雙棲鳳燈花局上吹
徘徊(柳宗元南磵中題)是妾(朱放銅雀妓)悵望(杜牧獨柳)留連(張說酬崔光禄)
(冬日述懷贈答)遊邊(許盡江南行)别處(元稹酬翰林白學士代書一百韻)織得(陳陶)
(續古)燈花(李洞對棋)
疑是夢中歡啼妝曉不乾玉釵斜白燕銅鏡立青鸞就
枕渾無睡更衣又怕寒琴聲消别恨柔指發哀彈
疑是(元稹酒醒)啼妝(韋莊閨怨)玉釵(張祜吳宫曲)銅鏡(李賀謝秀才有妾縞練改)
(從於人)就枕(李建勲宿山房)更衣(韓偓半睡)琴聲(王勃羇遊餞别)柔指(韓愈齪齪)
金刀剪一聲樓上望卿卿已帶傷春病新添惜别情柳
旁慵獨坐園外好同行錦字行行苦迴腸自結成
金刀(李羣玉池塘晩景)樓上(牛嶠菩薩蠻)已帶(吳融途次淮口)新添(韓愈杏園)
(送張徹侍御歸使)柳旁(路德延小兒詩)園外(司空圖長安贈王注)錦字(趙嘏昔昔鹽織)
(錦竇家妻)迴腸(杜牧愁)
流鸎暗處喧犬也吠何繁月色來侵幌春風與閉門臨
明寒一陣伏枕淚雙痕賴有殘燈火含情無片言
流鸎(陳通方金谷園懷古)犬也(李羣玉吾道)月色(李商隱寄太原盧司空)春風
(秦系山中贈張正則評事)臨明(毛文錫醉花間)伏枕(杜甫九日)賴有(吕羣題寺壁)含
情(儲光羲長安道)
卓家人寂寞尚自在臨卭有意來相訪何時約再逢浪
傳烏鵲喜難附鯉魚封明月彈琴夜幽關恨幾重
卓家(耿湋送蜀客還)尚自(張說被使在蜀)有意(丁仙芝江南曲)何時(李咸用送曹税)
浪傳(杜甫得弟消息)難附(韓琮秋晩信州推院親友或責無書即事寄答)明月(李嶠帷)
幽閨(朱琳開緘怨)
避人勻迸淚誤落石榴裙破鏡徒相問餘香不忍聞别
來唯獨宿醉後復何云鶯語驚殘夢陽臺朝暮雲
避人(杜牧為人題贈)誤落(李賀謠俗)破鏡(李羣玉初月)餘香(李山甫惜花)别
來(朱慶餘發鳳翔後途中懷田少府)醉後(姚合會將作崔監東園)鶯語(魚玄機暮春有)
(感寄友人)陽臺(李播見美人聞琴不聽)
孤眠嬾未能一點夜深燈半袖籠青鏡重簾挂紫繩單
衾自不煖春夢亦無憑倘寄相思字相思勞寢興
孤眠(白居易寒閨夜)一點(釋齊已渚宫莫問詩)半袖(唐彦謙漢代)重簾(李商隱楚)
(宫)單衾(韋應物冬夜)春夢(斐說春早寄華下同人)倘寄(錢起送夏侯審校書東歸)
相思(劉長卿送李侍御之江東)
遲遲入綺閣閣迥亘黃昏鏡朗燈分燄墻高月有痕避
郎郎不見禮佛佛無言漏永沉沉静團圓因夢魂
遲遲(豆盧榮賦得春風扇微和)閣迥(司空圖上陌梯寺懷舊僧)鏡朗(許渾遊果畫二僧院)
墻高(李商隱杏花)避郎(温庭筠江南曲)禮佛(姚合訪僧法通不遇)漏永(吳融西陵)
(夜居)團圓(曹松鉛山寫懷)
有别時留恨烟中挂一帆幾時消薄怒寧為發空函細
事當棋遣離心覺刃劖要傳書札去淚下不能緘
有别(錢起别張起居)烟中(陳翊寄邵校書楚萇)幾時(李商隱擬意)寧為(許渾維舟)
(秦淮過温州李給事宅)細事(司空圖下方)離心(元稹送崔侍御之嶺南)要傳(周賀)
(送陸判官防秋)淚下(李白秋浦感主人歸燕寄内)
輕梭聊駐織小婦怨流黃鸞鏡無由照蛾眉自覺長終
慙異蝴蝶只是見鴛鴦獨自幽閨裏簾垂却入房
輕梭(唐高宗七夕宴懸圃)小婦(張柬之出塞)鸞鏡(趙嘏昔昔鹽蟠龍隨鏡隱)蛾眉
(李賀漢唐姬飲酒歌)終慙(耿湋寒蜂採菊蕊)只是(李商隱柳枝)獨自(崔曙古意)簾
垂(薛能戲題)
不知何處笛堪恨是春風草蔓&KR0008;階綠花飄香徑紅光
生玉臺上路入畫屏中徒引相思淚銀牀一半空
不知(韋莊舊居)堪恨(温庭筠敷水小桃盛開)草蔓(楊烱和輔先入昊天觀星占)花
飄(張祜吳宫曲)光生(張說咏鏡)路入(吕温道州途中即事)徒引(鮑溶過薛舍人舊隱)
銀牀(令狐楚閨人贈遠)
玉管朝朝弄羅帷日日啼月生方見樹石亂不成泥柳
眼春相續花枝暮欲低昏昏還就枕巫峽夢終迷
玉管(張祜穆護砂)羅帷(趙嘏昔昔鹽)月生(裴說塞上曲)石亂(元稹緣路)柳
眼(李後主虞美人)花枝(劉復春雨)昏昏(韓愈寄皇甫湜)巫峽(李中悼亡)
莫似湘妃淚寧同卓氏琴獨行看影笑盡日倚欄吟爐
冷蜘蛛喜園空蛺蝶尋離魂將别夢只是舊時心
莫似(盧仝感秋别怨)寧同(許渾贈蕭鍊師)獨行(姚合閒居遣懷)盡日(張喬回鸞閣寫)
(望)爐冷(沈祖仙秋閨)園空(李商隱獨居有懷)離魂(張謂送裴侍御歸上都)只
是(徐鉉雜歌詞)
半夜獨眠時燈挑皓腕肌肺腸無處說情分不曾移素
面凝香雪靈津嚥玉池自然堪下淚風月詎相思
半夜(韓偓半夜)燈挑(杜牧為人題贈)肺腸(吳融和嚴諫議蕭山廟)情分(湯悦次韻)
(代梅答)素面(韋莊閨怨)靈津(戎昱送吉州閻使君入道)自然(王勃别人)風月(錢起)
(山園棲隱)
無題(上下平三十首)
捲帳却熏籠杯明蠟剪紅衣風飄靉靆花樹杳玲瓏月
影侵床上燈光落水中凝情都未語小閣睡娃童
捲帳(陳子良新成安樂宫)杯明(鄭谷寄獻湖州從叔員外)衣風(劉禹錫和令狐相公到鎮)
(書懷)花樹(李遠遊故王駙馬池亭)月影(元稹寄胡靈之)燈光(李端夜宴虢縣張明府宅)
凝情(白居易和微之夢遊春)小閣(李賀惱公)
欲見傾城處捲簾花萬重解吟憐芍藥隱語笑芙蓉秪
合窗間臥翻疑夢裏逢問屏何曲曲珠網玉盤龍
欲見(劉禹錫觀柘枝舞)捲簾(岑参遊元處士别業)解吟(羅隱倣玉臺體)隱語(李賀)
(惱公)秪合(白居易馬墜強出贈同座)翻疑(戴叔倫客夜與故人偶集)問屏(杜牧簾)珠
網(温庭筠長安寺)
為底胡姬酒雄心此夜降蝶高飛有伴鵲喜語成雙倚
檻花臨水吹燈月在窗不因媒結好誰共倒秋釭
為底(張祜白鼻騧)雄心(元稹泛江玩月)蝶高(温庭筠春日寄岳州從事李員外)鵲
喜(崔子向渚山春暮聯句)倚檻(許渾重遊欎林寺)吹燈(吳融戲作)不因(喬知之棄)
(妾篇)誰共(李質宿日觀東房詩)
欲問桃花宿春風知不知下樓閒待月倚石旋題詩留
念同心帶清歡敵手棋馨香與顔色處處是相思
欲問(杜甫赤谷西崦人家)春風(薛濤春望詞)下樓(韓翃送夏侯審)倚石(上官昭容)
(遊長寧公主流杯池)留念(楊衡夷陵郡内叙别)清歡(鄭谷咏懷)馨香(白居易和元九悼往)
處處(雍陶寒食夜池上對月懷友)
相思深夜後相見語依依索鏡收花鈿添香出繡幃月
分蛾黛破雲逐鳳簫飛十二峰前夢令人氣力微
相思(賈島寄宋州田中丞)相見(王維渭川田家)索鏡(白居易江南喜逢蕭九徹因話長安)
(舊遊)添香(魚玄機寄題鍊師)月分(李賀惱公)雲逐(張說道家四首奉勅撰)十二
(吳融賦得欲曉看妝面)令人(常建古意)
宿鳥驚眠罷高窗照日初羅衣不忍著髩髮没情梳半
月無雙影三年得一書金釵有幾隻欲寄復躊躇
宿鳥(楊容華新妝詩)高窗(韋應物春日郊居)羅衣(權德輿玉臺體)髩髮(張說三月)
(閨怨)半月(太宗琵琶)三年(曹鄴相思極)金釵(杜牧代吳興妓寄薛軍事)欲寄(姚合)
(酬楊尚書喜人移居)
莫戀卓家壚鄰姬亦姓胡直須臺上看不向府中趨拂
鏡羞温嶠嚬蛾舞綠珠纖腰軟無力未醉豈勞扶
莫戀(張祜送蜀客)鄰姬(羅隱倣玉臺體)直須(韓愈月臺)不向(丁仙芝餘杭醉歌贈)
(吳山人)拂鏡(李賀惱公)嚬蛾(權德輿建除詩)纖腰(元稹寄吳士矩端公)未醉(白居)
(易宿杜曲花下)
新月挂樓西樓中蕩子妻豈能將玉貌暫為遶蘭閨豔
色寧相妒愁眉又復低曉鶯工迸淚莫向五更啼
新月(楊䕫題甘露寺)樓中(楊凝花枕)豈能(戎昱咏史)暫為(崔融塞上寄内)豔色
(韓愈木芙蓉)愁眉(趙嘏昔昔鹽)曉鶯(杜甫贈王二十四侍御契)莫向(鄭谷錦浦)
地僻往還乖楊花玉糝街所思何處遠有願幾時諧油
額芙蓉帳塵衢錦繡鞋誰能挹香水流影入君懷
地僻(元稹痁臥聞幕中諸公徵樂會飲)楊花(李白春感詩)所思(吳融夏夜有寄)有
願(錢起題吳通微主人)油額(温庭筠感舊陳情五十韻獻淮南李僕射)塵衢(盧綸春詞)誰
能(楊衡病中赴袁州次香館)流影(齊澣長門怨)
玉漏莫相催陽臺行雨迴初逢花上月幾泛竹間杯夜
醉晨方醒春眠曙不開枕痕霞黯淡知著臉邊來
玉漏(蘇味道正月十五夜)陽臺(白居易長相思)初逢(張子容春江花月夜)幾泛(權德)
(輿奉和鄜州劉大夫麥秋出師遮敵)夜醉(許渾歲暮自廣江至新興)春眠(王維扶南曲歌詞)
枕痕(韓偓懶起)知著(元稹魚中素)
露洗百花新蜂來一徑春翠釵金作股絲幰玉為輪畫
舸横青雀行厨煮白鱗峽雲尋不得羞問陌頭人
露洗(權德輿雜言和常州李員外)蜂來(許渾題宣州元處士幽居)翠釵(温庭筠菩薩蠻)
絲幰(韓偓無題)畫舸(吳融赴闕次留獻荆南成相公)行厨(白居易風雨中尋李十一因題)
(船上)峽雲(李商隱離思)羞問(李賀謠俗)
誰家樓上笛一夜隔窗聞莫鎻茱萸匣休縫翡翠裙春
兼三月閠漏向二更分樓響將登怯偷香與客熏
誰家(杜牧為人題贈)一夜(權德輿感寓)莫鎻(李賀惱公)休縫(温庭筠南歌子)春
兼(喻坦之送友人遊東川)漏向(賈島夕思)樓響(李商隱無題)偷香(李端妾薄命)
碧樹環金谷花開石氏園摘蓮紅袖濕拾羽翠翹翻妙
吹應諧鳳清絃方奏鵾此時逢國色何必問桃源
碧樹(柳宗元獻弘農公)花開(張公乂金谷園花發懷古)摘蓮(杜牧書情)拾羽(劉禹)
(錫武陵書懷)妙吹(盧肇贈李羣玉)清絃(孟浩然夜登孔伯昭南樓)此時(白居易山石榴)
(花)何必(戴叔倫過友人隱居)
能畫毛延壽含毫欲狀難插釵嫌未正呵鏡可微寒剩
欲逢花折偏宜帶月看醉圓雙媚靨斜凭翠欄杆
能畫(杜甫能畫)含毫(張仲素寒雲輕重色)插釵(王維扶南曲歌詞)呵鏡(李商隱曉)
(起)剰欲(司空圖漫書)偏宜(姚康禮部試早春殘雪)醉圓(元稹春六十韻)斜凭
(韋莊秋霽晩景)
深戶映花關遮窗竹影閒曉奩妝秀靨春淚减朱顔獨
自盤金線無人整翠鬟只應巢燕惜翔集畫梁間
深戶(韓翃題薦福寺衡岳鍊師房)遮窗(李嘉祐題裴少卿東亭)曉奩(李賀惱公)春
淚(許渾下第别友人楊至之)獨自(于濆越溪女)無人(李後主阮郎歸)只應(司空圖即)
(事)翔集(劉禹錫奉和裴令公新成綠野堂)
妾意何聊賴春窗月伴眠可憐鸞鏡下羞到畫堂前錦
字沾愁淚金釵當卜錢落花人獨立馬過隔墻鞭
妾意(趙嘏昔昔鹽)春窗(白居易玉真張觀主下小女冠阿容)可憐(劉禹錫再傷龐尹)
羞到(戎昱古意)錦字(袁暉七月閨情)金釵(劉采春囉嗊曲)落花(翁宏春殘)馬過
(司空圖偶題)
已念紗窗下花穠鳥復嬌綠池披菡蓞翠羽戱蘭苕席
上沉香枕雲中碧玉簫佳期不可駐永夜思迢迢
已念(白居易西還壽安路西歇馬)花穠(張說奉和聖製寒食作應制)綠池(韓愈送無)
(本師歸范陽)翠羽(孟浩然晩春臥病寄張八)席上(楊凝花枕)雲中(鮑溶東高峯)佳
期(王勃采蓮曲)永夜(姚合過無可僧院)
反覆相思字流萍與繫匏夢梭抛促織拂匣動蠨蛸暗
水流花徑清光墜樹梢郎今到何處暮鳥已安巢
反覆(韋應物效何水部)流萍(歐陽詹初發太原途中寄所思)夢梭(溫庭筠病中書懷呈)
(友人)拂匣(皮日休新秋言懷寄魯望)暗水(杜甫夜宴左氏莊)清光(朱慶餘和劉補闕秋)
(園寓興)郎今(孟郊古别離)暮鳥(韓愈晩秋郾城夜會聯句)
望望情何極飛絲送伯勞落花行處徧明月坐來高翡
翠交妝鏡麒麟落剪刀有時閒弄筆詞體近風騷
望望(董思恭感懷)飛絲(李賀感春)落花(元淳秦中春望)眀月(顧在鎔宿麻平驛)
翡翠(吳融即席)麒麟(項斯欲别)有時(韓偓信筆)詞體(賈島喜李餘自蜀至)
曙月殘光歛春風香氣多風吹盤上燭月寫黛中蛾依
約腰如杵斜迴臉似波不須頻悵望曉去夕還過
曙月(元稹恭王故太妃挽歌)春風(袁暉二月閨情)風吹(李賀銅駝悲)月寫(許敬)
(宗奉和七夕宴懸圃應制)依約(温庭筠江南曲)斜迴(白居易吳宫詞)不須(司空圖雜題)
曉去(朱慶餘看濤)
梅梁暖日斜映綺共如霞金閣裝新杏銀燈點舊紗晩
妝留拜月醉色未侵花隱忍陽城笑西隣是宋家
梅梁(褚亮咏花燭)映綺(鄭軌觀兄弟同夜成婚)金閣(宋之問奉和立春日侍宴)銀
燈(李賀過華清宫)晩妝(司空圖偶書)醉色(楊巨源春晩東歸留贈李功曹)隱忍(李商)
(隱鏡檻)西隣(權德輿玉臺體)
日色屏初揭風流澹作妝常嫌髩蟬重先覺口脂香晝
足珊瑚枕春生玳瑁床熏爐蒙翠被棲息兩鴛鴦
日色(張祜高閒上人)風流(白居易江南喜逢蕭九徹因話長安舊遊)常嫌(曹鄴代班姬)
先覺(韋莊江城子)晝足(權德輿玉臺體)春生(劉希夷晩春)熏爐(牛嶠菩薩蠻)
棲息(王績古意)
楊柳玉樓晴尋花幾處行見人羞不語顧我笑相迎結
帶明心許横波擲目成願將花柳月持表合歡情
楊柳(楊巨源聖壽無疆詞)尋花(李白贈從弟南平太守之遥)見人(屈同仙烏江女)顧
我(蘇拯山中道者)結帶(皇甫冉見諸姬學玉臺體)横波(元稹答姨兄胡靈之見寄)願將
(權德輿醉後)持表(李嶠扇)
麗藻終思我非關筆硯靈雨多疑濯錦花煖似依屏冉
弱樓前柳空凉水上亭謝鯤吟未廢隣女映籬聽
麗藻(耿湋酬張少尹)非關(姚合覽盧侍御詩卷)雨多(元稹夜合)花煖(許渾山鷄)冉
弱(温庭筠春日寄岳州從事李員外)空凉(韓愈和崔舍人咏月)謝鯤(韓偓春悶偶成)隣
女(白居易偶吟)
昔曾窺粉繪比豔美人憎珠箔籠寒月金臺照夜燈神
交花冉冉夢聽鼓登登隔水相思在中宵寢不能
昔曾(于瓌和綿州于中丞登越王樓)比豔(王建同子汝錫賞白牡丹)珠箔(白居易閨怨詞)
金臺(鄭虔閨情)神交(温庭筠和周繇)夢聽(元稹紀懷贈李六戶曹崔二十功曹)隔水
(賈島送褚山人歸日本)中宵(崔塗入蜀赴舉)
春開翡翠樓露出玉簾鉤結帶懸梔子長裙曳石榴褰
衣復理髩歛笑又低頭暫向花間語看花怕引愁
春開(韓翃漢宫曲)露出(盧仝新月)結帶(李商隱效徐陵體贈更衣)長裙(白居易想)
(東遊)褰衣(温庭筠咏曉)歛笑(盧綸賦得咏美人名解愁)暫向(韋應物相逢行)看花
(姚合答友人招遊)
香蟻且同斟葳蕤爛錦衾齊歌盧女曲暫醉卓家琴月
隱仙娥豔花藏宿鳥深有環尋不歇環是妾之心
香蟻(韋莊和薛先輩初秋寓懷即事之作)葳蕤(陳子昂感遇詩)齊歌(王維扶南曲歌詞)
暫醉(盧綸送從舅歸蜀)月隱(張祜南宫歎)花藏(許棠春夜同厲文學先輩會宿)有
環(元稹酬樂天赴江州路上見寄)環是(盧仝自君之出矣)
枕席臨窗曉烟花寄酒酣汗光珠點點眉語柳毶毶數
急芙蓉帶愁安玳瑁簪粉廊曾試處終日使人慙
枕席(崔湜婕妤怨)烟花(張九齡故刑部李尚書荆谷山集會)汗光(元稹會真詩)眉
語(温庭筠和周繇)數急(李商隱獨居有懷)愁安(宋之問江南曲)粉廊(鄭谷南宫寓直)
終日(賈島寄魏少府)
吳娃狎共纖侍女動妝奩邂逅當投珮尋常不下簾羅
綃垂薄霧燈燭掩寒蟾今夕知何夕風情事事兼
吳娃(司空圖偶書)侍女(韓偓懶卸頭)邂逅(吳融箇人)尋常(王建閒居即事)羅
綃(元稹會真詩)燈燭(劉禹錫和汴州令狐相公到鎮書懷)今夕(韓愈咏燈花)風情
(白居易奉和汴州令狐令公)
巫峽千山暗城昏日半銜蚌珠懸皎皛燭淚滴巉巖露
委花相妒亭香草不凡從容長約夜芳信發幽緘
巫峽(杜甫喜觀即到復題短篇)城昏(白居易奉和汴州令狐令公)蚌珠(元稹飲致用神)
(麴酒)燭淚(劉禹錫和令狐相公到鎮書懷)露委(温庭筠洞戶)亭香(張祜題道光上人山)
(院)從容(薛能送馬戴書記之太原)芳信(權德輿酬陸四十見貽之作)
香屑集卷八
