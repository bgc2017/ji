香屑集卷十七
中允黃之雋撰
竹枝詞(三十三首)
聞郎江上唱歌聲古人唱歌兼唱情世間只有情難說
須待情來意自生
聞郎(劉禹錫竹枝)古人(白居易問楊瓊)世間(顧况送李侍御往吳興)須待(張藉)
(聽歌)
淡淡衫兒薄薄羅狗兒吹笛膽娘歌留君到曉無他意
十斛明珠酬未多
淡淡(李後主長相思)狗兒(元稹追昔遊)留君(白居易春夜宴席上戲贈裴淄州)十
斛(鮑溶古鑑)
夜擁雙姬暖似春其間豈是兩般身猶疑未滿情郎意
不見心中一個人
夜擁(劉兼旭川祁宰思家而卒因述意呈秦川知已)其間(白居易拜表回閒遊)猶疑(韓偓)
(厭花落)不見(元稹新政縣)
木槿花開畏日長下棋曾覺睡鴛鴦無端鬭草輸隣女
先賭紅羅被十牀
木槿(錢起避暑納凉)下棋(皮日休登初陽樓寄懷北平郎中)無端(孫棨題妓王福娘牆)
先賭(花蕊夫人宫詞)
他家自有鳳凰棲待得郎來月已低寒雞鼓翼紗窗外
却恐為奴半夜啼(奴一作妖)
他家(趙虛舟戲贈)待得(李商隱留贈畏之)寒雞(崔涯雜嘲)却恐(崔護晩雞)
紅泥亭子赤欄千金屑琵琶為我彈醉後愛稱嬌姐姐
我儂試舞爾儂看
紅泥(李白魯郡堯祠送竇明府還西京)金屑(白居易送春)醉後(孫光憲浣溪紗)我
儂(司空圖力疾山下吳村看杏花)
風吹柳花滿店香吳娃美麗眉眼長銀釧金釵來負水
掬水遠濕岸邊郎
風吹(李白金陵酒肆留别)吳娃(白居易九日宴集醉題郡樓)銀釧(劉禹錫竹枝詞)掬
水(劉言史偶題)
青絲素絲紅綠絲抽梭起樣更新奇錦窠不是尋常錦
織者何人衣者誰
青絲(常建古興)抽梭(方干贈進士章碣)錦窠(司空圖少儀)織者(白居易繚綾)
蓪草頭花柳葉裙空教綠綺伴文君豈知一隻鳳釵價
也直黃金一二斤
蓪草(王叡祠魚山神女歌)空教(李餘臨卭怨)豈知(崔萱豪家妓)也直(王福娘題)
(孫棨詩後)
酥油香暖夜如蒸消盡金盆一椀冰房中下著珠簾睡
夜就儂來能不能
酥油(薛能影燈夜)消盡(鄭畋初秋寓直)房中(王建官詞)夜就(白居易夜招晦叔)
雄者為鴛雌者鴦郎心如妾妾如郎逢郎欲語低頭笑
追入花間一陣香
雄者(元稹有鳥)郎心(無名氏雜詩)逢郎(白居易採蓮曲)追入(花蕊夫人宮詞)
與君相見即相親必怨顛狂泥摸人詎得將心入君腹
與君雙棲共一身
與君(王維寄河上段十六)必怨(韓偓早起探春)詎得(張籍妾簿命)與君(劉希夷公)
(子行)
東家少年西家出南家飲酒北家眠爭忍抛奴深院裏
美人長抱在胸前
東家(施肩吾春遊樂)南家(白居易贈隣里往還)爭忍(歐陽烱木蘭花)美人(裴諴新添)
(聲楊柳枝詞)
密映垂楊聽洞簫一渠春水赤欄橋橋東橋西好楊柳
恰似十五女兒腰
密映(徐鉉柳枝詞)一渠(溫庭筠楊柳枝)橋東(劉禹錫竹枝詞)恰似(杜甫絶句漫興)
買取頭花翠羽連遊童陌上拾花鈿桑間女兒情不淺
漫隨兒女打鞦韆
買取(施肩吾少女詞)遊童(劉禹錫踏歌詞)桑間(張祜車遙遙)漫隨(徐鉉柳枝詞)
池邊釣女日相隨姊姊教人且抱兒手把楊枝臨水坐
便是觀音手裏時
池邊(孟浩然高陽池送朱二)姊姊(司空圖燈花)手把(白居易臨水坐)便是(韓偓)
(咏柳)
君騎白馬傍垂楊眼底不顧纖腰娘我見鴛鴦飛水上
採菱不顧馬上郎
君騎(白居易井底引銀缾)眼底(杜牧大雨行)我見(李羣玉贈琵琶妓)採菱(劉禹)
(錫採菱行)
江上女兒全勝花千嬌萬態破朝霞相逢何必曾相識
遙指紅樓是妾家
江上(王昌齡浣紗女)千嬌(徐凝牡丹)相逢(白居易琵琶行)遙指(李白陌上贈美人)
堤上女兒連袂行綺羅光動百花明落花踏盡遊何處
過後香風特地生
堤上(劉禹錫踏歌詞)綺羅(楊䕫送杜郎中入茶山修貢)落花(李白少年行)過後
(羅鄴公子行)
大堤女兒郎莫尋春衣一對直千金至今衣領臙脂在
剛被恩情誤此心
大堤(施肩吾襄陽曲)春衣(白居易繚綾)至今(韓偓自負)剛被(袁氏題峽山僧壁)
河水自濁濟自清一個人心不可明不明不暗朧朧月
未必圓時即有情
河水(張南容静女歌)一個(釋若虛古鏡)不明(白居易嘉陵夜有懷)未必(李商隠月)
美人樓上鬭腰支美人頭上玉釵垂今日美人棄我去
恐是仙家好别離
美人(劉禹錫楊柳枝詞)美人(文丙牡丹)今日(盧仝有所思)恐是(李商隠辛未七)
(夕)
樹樹樹梢啼曉鶯鶯雖為說不分明石上作蒲蒲九節
岸上種蓮豈得生
樹樹(劉駕曉登迎春閣)鶯雖(白居易和微之雨中花)石上(張祜思歸引)岸上
(韋應物横塘行)
槐花結子桐葉焦西北風來吹細腰直為相思腰轉細
一枝瓊豔不勝嬌
槐花(劉瑤暗别離)西北(劉希夷擣衣篇)直為(蔡瓖夏日閨怨)一枝(何光遠答龍女)
步步相攜不覺難行行坐坐黛眉攢纖腰舞盡春楊柳
落了楊花也怕看
步步(劉禹錫同樂天登棲靈寺塔)行行(閻選八拍蠻)纖腰(薛能柳枝詞)落了
(章碣下第有懷)
月自斜窗夢自驚黃雞催曉丑時鳴被頭不暖空沾淚
秪共寒燈坐到明
月自(趙嘏代人贈别)黃雞(白居易醉歌示妓人商玲瓏)被頭(韓偓惆悵)秪共(杜荀)
(鶴宿南陵廢寺寄沈明府)
公子醉時香滿車是他家屬是他家兒家門戶重重閉
不許閒人入看花
公子(羅隱寄南城韋逸人)是他(馮衮戲酒妓)兒家(薛維翰春女怨)不許(張籍玉真)
(觀)
臙脂淚迸紅線條拽住仙郎儘放嬌郎身不遠郎心遠
屏風周昉畫纖腰
臙脂(劉瑤暗别離)拽住(和凝楊柳枝)郎身(元稹憶遠曲)屏風(杜牧屏風絶句)
多情却似總無情道是無情却有情玉骨瘦來無一把
有骨還從肉上生
多情(杜牧贈别)道是(劉禹錫竹枝詞)玉骨(李商隱偶成轉韻贈四同舍)有骨(皮日)
(休咏蟹)
手把花枝唱竹枝枝枝葉葉不相離昨夜雨凉今夜月
雨落月明俱不知
手把(薛能春咏)枝枝(張籍憶遠)昨夜(許渾早秋寄劉尚書)雨落(李商隱屏風)
蒨袖女兒簪野花遙聞隔岸喚船家盈盈一水不得渡
今日公然來浣紗
蒨袖(杜牧商山麻澗)遥聞(花蕊夫人宮詞)盈盈(陸龜蒙秋荷)今日(王昌齡浣紗女)
空見朱門鎖牡丹世間恩愛極難拚何人種在情田裏
鼓子花開也喜歡
空見(朱慶餘登玄都閣)世間(李茂復自歎)何人(秦韜玉獨坐吟)鼓子(唐末朝士)
(覩野花思京師舊遊)
欺我郎君不在家真珠簾外向人斜不通姓氏麤豪甚
笑倚牆東梅樹花
欺我(盧肇新植紅茶花偶出被人移去詩以索之)真珠(孫魴看牡丹)不通(杜甫少年)
(行)笑倚(李商隱昨日)
閨中月令詩
正月晴和風氣新玉顔紅燭忽驚春凌晨併作新妝面
百福香奩勝裏人
正月(白居易早春持齋答皇甫十)玉顏(羊士諤彭州蕭使君出妓夜宴見送)凌晨(韓愈)
(戲題牡丹)百福(沈佺期人日重宴大明宮賜綵縷人勝應制)
二月春風徧柳條碧桃紅杏對搖摇春衣試出當軒立
抱月飄煙一尺腰
二月(王涯漢苑行)碧桃(釋齊已折楊柳詞)春衣(權德輿雜言和常州李員外副使春)
(日戲題)抱月(溫庭筠張静婉采蓮歌)
三月江城柳絮飛蜂黃蝶粉兩依依綠鶯長呌香閨畔
絆惹春風莫放歸
三月(戎昱征人歸鄉)蜂黃(韓偓侍宴)綠鶯(皇甫松楊柳枝詞)絆惹(白居易柳絮)
四月帶花移芍藥蝴蜂直恐趁人來紅妝逼坐花枝暖
羞殺玫瑰不敢開
四月(呂溫貞元十四年旱甚見權門移芍藥花)胡蜂(方干咏花)紅妝(元稹河滿子歌)羞
殺(徐凝題開元寺牡丹)
五月榴花照眼明石榴裙染象紗輕裙拖六幅湘江水
偷折花枝傍水行
五月(韓愈題張十一旅舍榴花)石榴(閻選虞美人)裙拖(李羣玉同鄭相幷歌姬小飲戲)
(贈)偷折(花蕊夫人官詞)
六月清涼綠樹陰睡容新起意沈吟翠屏閒掩垂珠箔
自試香湯更怕深
六月(陸希聲綠雲亭)睡容(張泌浣溪紗)翠屏(顧夐虞美人)自試(韓偓咏浴)
七月七日一相見綺寮河漢在鍼樓清風坐向羅衫起
團扇須防白露秋
七月(元稹古决絶詞)綺寮(溫庭筠池塘初秋)清風(張祜賦得福州白竹扇子)團扇
(錢珝春恨)
八月凉風天氣晶此時秋月可憐明回看衆女拜新月
更請霓裳一兩聲
八月(宋之問明河篇)此時(劉希夷擣衣篇)回看(吉中孚妻張氏拜新月)更請(曹唐)
(小遊仙詩)
九月何曾見草枯不知能有菊花無畫堂昨夜西風過
早怯秋寒著繡襦
九月(賈島巴興作)不知(王縉九日作)畫堂(馮延巳菩薩蠻)早怯(花蕊夫人宮訶)
十月芙蓉花滿枝芙蓉頭上綰青絲晩收紅葉題詩徧
冷蝶飢蜂兩不知
十月(劉兼宣賜錦袍設上贈諸郡客)芙蓉(李涉遇湖州妓宋態宜)晩收(詐渾長慶寺遇)
(常州阮秀才)冷蝶(吳仁璧鳳仙花)
十一月中長至夜轆轤絲凍下缾難此時欲醉紅樓裏
銀燭金爐夜不寒
十一(白居易冬至宿楊梅館)轆轤(陸龜蒙病中曉思)此時(施肩吾酬張明府)銀
燭(王昌齡李四倉曹宅夜飲)
臘月江天見春色梅花柳絮一時新碧氊帳下紅爐畔
鸚鵡驚寒夜喚人
臘月(司空曙歲暮懷崔峒耿湋)梅花(趙彦昭苑中人日遇雪應制)碧氊(白居易招客)
鸚鵡(鮑溶漢官詞)
又七首
柳暖花春二月天玉階相簇打金錢只愁花裏鶯饒舌
勾引春聲上綺筵
柳暖(李郢為妻作生日寄意)玉階(司空圖遊仙)只愁(白居易令公南莊花柳正盛)
勾引(唐彦謙無題)
晴景悠揚三月天踏青爭近綠潭邊花間自欲徘徊立
見倚朱欄咏柳綿
晴景(韋應物酒肆行)踏青(萬齊融三日綠潭篇)花間(劉言史抉病春亭)見倚(韓偓)
(寒食日重遊李氏園亭)
槐柳陰陰五月天捲簾初聽一聲蟬中庭自摘青梅子
碾玉蜻蜓綴鬢偏
槐柳(薛逢座中走筆送前蕭使君)捲簾(花蕊夫人宮詞)中庭(韓偓中庭)碾玉(和凝)
(宫詞)
梅爛荷圓六月天甘瓜剖綠出寒泉南風不用蒲葵扇
珍重逢秋莫棄捐
梅爛(李頻即席送許之曹南省兄)甘瓜(蕭祜遊石堂觀)南風(李嘉祐寄王舍人竹樓)
珍重(司空圖扇)
枕簟清凉八月天桂花曾對月嬋娟逡巡好上高樓看
心在嫦娥几案邊
枕簟(白居易舟中晩起)桂花(王渙上裴侍郎)逡巡(高駢對雪)心在(施肩吾贈施仙)
(姑)
墜月蕭蕭九月天鏡光猶挂畫樓前樓前野菊無多少
鍊得霜華助翠鈿
墜葉(胡曾馬陵)鏡光(許渾鶴林寺中秋夜玩月)樓前(薛逢九日郡齋有感)鍊得(羅虬)
(比紅兒詩)
葉墜初紅十月天香熏羅幕煖成煙今宵始覺房櫳冷
沈醉何妨一榻眠
葉墜(杜牧行經盧山東林寺)香熏(王建田侍中宴席)今宵(白居易冬至夜)沈醉
(牟融陳使君山莊)
採蓮櫂歌(二十七首)
一行白鷺上青天一隻鴛鴦下渡船輕舟過去真如畫
越豔荆姝慣採蓮
一行(杜甫絶句)一隻(司空圖華下)輕舟(陸龜蒙北渡)越豔(徐玄之採蓮)
採蓮湖上紅更紅蓮花不肯嫁春風輕舟短櫂唱歌去
驚散遊魚蓮葉東
採蓮(閩后陳金鳳樂遊曲)蓮花(韓偓寄恨)輕舟(李羣玉黃陵廟)驚散(王初自和書秋)
採蓮女兒凭船歌只向波間見襪羅碧池中有新蓮子
擘開蓮子苦心多
採蓮(張籍采蓮曲)只向(夏侯審咏被中繡鞋)碧池(溫庭筠織錦詞)擘開(皇甫松竹)
(枝)
暗上蓮舟鳥不知藕絲菱葉傍江時羅裙玉腕輕摇櫓
驚起雙棲白鷺鷥
暗上(盧綸曲江春望)藕絲(于鵠巴女謠)羅裙(王勃采蓮曲)驚起(白居易箬峴東)
(池)
荷葉如錢水面平荷花蓮子傍江生唱盡新詞看不見
水邊花裏有人聲
荷葉(元稹過襄陽樓呈上府主嚴司空)荷花(王適江上有懹)唱盡(劉禹錫踏歌行)水
邊(顧况安仁港口望仙人城)
江南江北望煙波却把金釵打綠荷嫩荷花裏搖船去
翠鬟光動看人多
江南(劉禹錫堤上行)却把(李成用塘上行)嫩荷(花蕊夫人宮詞)翠鬟(李郢中元夜)
一道殘陽鋪水中漁舟過去水生風郎今欲渡緣何事
奴隔荷花路不通
一道(白居易暮江吟)漁舟(劉威遊東湖黃處士園林)郎今(李白横江詞)奴隔(閩后)
(陳氏樂遊曲)
阮郎何處弄船歸無限鴛鴦妬不飛移船相近邀相見
兩邊濺水濕羅衣
阮郎(魚玄機聞李端公垂釣回寄贈)無限(韓琮霞)移船(白居易琵琶行)兩邊(王建)
(宫詞)
小桃閒上採蓮船蓮葉出水大如錢玉纖折得遥相贈
寄與湘妃作翠鈿
小桃(白居易看採蓮)蓮葉(張籍春别曲)玉纖(韓偓咏柳)寄與(皮日休浮萍)
焦紅衫映綠羅裾出水新蓮豔不如丫頭小兒蕩兩漿
不要蓮東雙鯉魚
焦紅(李珣南鄉子)出水(白居易因夢得題公垂所寄蠟燭因寄公垂)了頭(劉禹錫樂)
(天寄憶舊遊因作報白君以答)不要(段成式戱高侍御)
荷葉羅裙一色裁荷花香裏櫂舟廻舟小風多渡不得
早潮纔落晩潮來
荷葉(王昌齡采蓮曲)荷花(方干許員外新陽别業)舟小(張籍春江曲)早潮(白居)
(易潮)
樹葉初成鳥出窠吳娃齊唱採蓮歌誰家醉捲珠簾看
抛與金錢唱好多
樹葉(花蕊夫人宮詞)吳娃(許渾夜泊永樂有懷)誰家(秦韜玉春雪)抛與(王建觀蠻)
(妓)
鸂鶒雙飛下碧流荷花荷葉滿汀洲從教水濺羅裙濕
撥刺紅麟躍未休
鸂鶒(李中溪邊吟)荷花(唐彦謙金陵懷古)從教(裴虔餘柳枝詞咏篙水濺妓衣)撥
刺(花蕊夫人宮詞)
岸邊紅袖採蓮歸爭弄蓮花水濕衣鸕鷀鸂鶒莫漫喜
鷺鷥鷺鷥何遽飛
岸邊(徐夤閒)爭弄(王昌齡采蓮曲)鸕鷀(杜甫舂水生)鷺鷥(元稹和裴校書鷺鷥)
(飛)
微風細雨徹心肝偷折蓮時命也拚採蓮無限蘭橈女
半似羞人半忍寒
微風(薛濤罰赴邊上武相公)偷折(裴諴新添聲楊柳枝詞)採蓮(崔珏和友人鴛鴦之)
(什)半似(韓偓復偶見)
低頭向水自看妝此日荷風羅綺香荷葉團團莖削削
雨中留得蓋鴛鴦
低頭(白居易亞枝花)此日(徐玄之采蓮)荷葉(元稹夜池)雨中(鄭谷蓮葉)
秋江岸邊蓮子多採蓮時唱採蓮歌江謳越吹相思苦
誰把相思號此河
秋江(張籍采蓮曲)採蓮(李珣南鄉子)江謳(王勃采蓮曲)誰把(令狐挺題鄜州)
(相思鋪)
與君齊櫂木蘭船半採紅蓮半白蓮江上有樓君莫上
採蓮歸去綠窗眠
與君(杜牧泊松江)半採(白居易看採蓮)江上(陸龜蒙有别)採蓮(徐凝樂府新詩)
有時極浦採蓮歸無限荷香染暑衣初弄藕絲牽欲斷
怪得犬驚雞亂飛
有時(程長文獄中書情上使君)無限(魚玄機聞李端公垂釣回寄贈)初弄(鮑溶始見二毛)
怪得(王蘇蘇和李標)
汀長花滿正廻船船頭折藕絲暗牽吳姬自唱採蓮曲
為君别唱想夫憐
汀長(崔顥川上女)船頭(溫庭筠張靜婉采蓮歌)吳姬(張籍烏棲曲)為君(李涉)
(聽多美唱歌)
出水蓮花比性靈看花多上水心亭劉郎劉郎莫先起
越女歌長君且聽
出水(徐夤贈月君)看花(張籍寄和州劉使君)劉郎(白居易醉中重留夢得)越女
(常建吳故宮)
綠陰相間兩三家江口蛾眉獨浣紗漫費葛衫葵扇力
何如江上採蓮花
綠陰(司空圖楊柳枝夀杯詞)江口(李嘉祐江上曲)漫費(釋齊已苦熱懹玉泉寺)何
如(王勃采蓮曲)
芙蓉塘外有輕雷白藕新花照水開翡翠鳥飛人不見
聞歌始覺有人來
芙蓉(李商隱無題)白藕(白居易白蓮池泛舟)翡翠(李洞宿成都松溪院)聞歌(王昌)
(齡采蓮曲)
年年結侶採花頻便是蓮花不染身唯有綠荷紅菡萏
花開將爾當夫人
年年(劉禹錫答令孤相公見謔)便是(楊邭伯送妓人出家)唯有(李商隠贈荷花)花開
(白居易戲題新栽薔薇)
閒看蘇家女採蓮殷勤為我唱花前芙蓉湖上吟船倚
鸂鶒雙遊不避船
閒看(白居易送姚杭州赴任因思舊遊)殷勤(司空圖長命縷)芙蓉(陸龜蒙和襲美弔嚴)
(子重)鸂鶒(劉禹錫和牛相公遊南莊)
千葉蓮花舊有香採蓮一聲歌態長聲中唱出纏綿意
慢逐歌詞弄小娘
千葉(皮日休患山聽松菴)採蓮(鮑溶水殿芙蓉歌)聲中(李羣玉和人贈别)慢逐
(元稹筝)
藕花落盡見蓮心蕊粉染黃那得深江南採蓮今已暮
一曲菱歌抵萬金
藕花(孫光憲竹枝)蕊粉(溫庭筠懊惱曲)江南(王勃采蓮曲)一曲(張籍酬朱慶餘)
雜曲(二十五首)
幾處偷看紅牡丹被他籠與作艱難終須買取名春草
引向堂前子細看
幾處(陸暢太子劉舍人邀看花)被他(王建和元郎中從八月十一至十五夜玩月)終須
(劉禹錫寄贈小樊)引向(元稹八月十四夜玩月)
曾見當壚一個人醉煙輕罩一團春求之不得心常愛
恐是天魔女化身
曾見(段成式嘲飛卿)醉煙(李山甫公子家)求之(韋應物寇季膺古刀歌)恐是(白居)
(易題孤山寺山石榴花)
蒨蒨紅裙好女兒一頭細髮兩分絲但知謔道金釵落
夜合香中露臥時
蒨蒨(李郢自水口入茶山)一頭(劉言史弼公院問病)但知(李羣玉戲贈姬人)夜合
(司空圖閒夜)
東南日出照高樓誰家女兒樓上頭分明一任傍人見
不使珠簾下玉鈎
東南(李商隱代贈)誰家(盧仝樓上女兒曲)分明(韓偓厭花落)不使(薛濤上川)
(主武元衡相國)
誰家女兒臨夜妝綠窗燈影在雕梁妝成每被秋娘妒
只為多情團扇郎
誰家(李端襄陽曲)綠窗(張祜阿䳰湯)妝成(白居易琵琶行)只為(段成式嘲飛卿)
水紋簟上琥珀枕紅妝美人當晝寢軟骨纖蛾暫起來
又向海棠花下飲
水紋(李商隱偶題)紅妝(楊衡春夢)軟骨(張祜觀杭州柘枝)又向(歐陽烱木蘭花)
小隨阿姊學吹笙學得崑丘彩鳳鳴花下偶然吹一曲
可憐時節足風情
小隨(王建宮詞)學得(李白鳳吹簫)花下(曹唐小遊仙詩)可憐(曹松鍾陵寒食日郊)
(外閑遊)
樓檻層層映水紅王昌只在此牆東影遭碧水潛勾引
碧玉搔頭落水中
樓檻(花蕊夫人宮詞)王昌(韓偓晝寢)影遭(杜甫風雨看舟前落花戲為新句)碧玉
(白居易采蓮曲)
邀郎捲幔臨花語兩股金釵已相許郎年十九髭未生
為白阿娘從嫁與
邀郎(楊巨源大堤曲)兩股(溫庭筠懊惱曲)郎年(陳羽古意)為白(顧况梁廣畫花歌)
出衆風流舊有名綠窗嬌女字鶯鶯今朝嫁得風流壻
真似驂鸞到上清
出衆(文德皇后春遊曲)綠窗(李紳鶯鶯歌)今朝(李涉贈田玉卿)真似(蜀太妃徐)
(氏題彭州陽平化)
花月香寒悄夜塵一杯搖蕩滿懷春枕低被煖身安穩
猶自嫌輕更著人
花月(張泌浣溪紗)一杯(孟昌期妻孫氏謝人送酒)枕低(白居易春眠)猶是(劉晏)
(咏王大娘戴竿)
一雙十指玉纖纖撚玉搓瓊軟復圓笑擲骰盤呼大采
等閒輸却買花錢
一雙(秦韜玉咏手)撚玉(趙光遠咏手)笑擲(白居易就花枝)等閒(曹唐小遊仙詩)
脱取明金壓繡鞋照花明月影侵階醉來睡著無人喚
潛被蕭郎卸玉釵
脱取(李郢張郎中宅戲贈)照花(喻鳬蔣處士宅喜閑公至)醉來(杜荀鶴溪興)潛被
(元稹襄陽為盧竇紀事)
也同歡笑也同愁簾下三重幕一鈎知道相公憐玉腕
魚犀月掌夜通頭
也同(韋莊悔恨)簾下(韓偓雨村)知道(盧肇戲題)魚犀(和凝宫詞)
秋天寂寞夜雲凝深映寒窗一盞燈分明窗下聞裁剪
半疋紅紗一丈綾
秋天(李昌符秋夜作)深映(元稹晨起過王十一館居)分明(韓偓倚醉)半疋(白居易賣)
(炭翁)
一二三四五六七昨夜今朝又明日河低月落五更時
吳歌楚舞歡未畢
一二(羅隱京中正月七日立春)昨夜(白居易浩歌行)河低(儲光羲同武平一員外遊湖)
吳歌(李白烏栖曲)
勸君年少莫遊春自有青蛾鏡裏人紅纈誰家合羅袴
貴從妾手著君身
勸君(韓琮春愁)自有(武元衡同幕府夜宴惜花)紅纈(白居易喜山石榴花開)貴從
(張籍寄衣曲)
燭煙昏霧暗騰騰日日香煙夜夜燈應是佛邊猶怕閙
三更時節也如冰
燭煙(李紳憶漢月)日日(羅隱寄無相禪師)應是(司空圖狂題)三更(徐夤開窗)
萬種恩情只自知萬般饒得為憐伊相思一夜知多少
天欲明前睡覺時
萬種(韓偓中春憶贈)萬般(孫光憲浣溪紗)相思(關盼盼燕子樓)天欲(白居易睡覺偶)
(吟)
八尺臺盤照面新斂眸微盼不勝春團圓莫作波中月
月裏依稀更有人
八尺(馮衮擲盧作)斂眸(羅虬比紅兒詩)團圓(温庭筠三洲詞)月裏(李商隱重有戲)
(贈任秀才)
弄玉隨夫亦上天綠珠猶得石崇憐如何一夢高唐雨
惆悵歡情恰一年
弄玉(白居易楊六尚書新授東川節度使代妻賀兄嫂)綠珠(駱賓王艷情代郭氏答盧照隣)
如何(李商隱岳陽樓)惆悵(薛宜僚别青州妓段東美)
也曾孤負酒家胡醽醁餘香在翠壚借問風前兼月下
近來還有長卿無
也曾(元稹贈崔元儒)醽醁(皮日休春夕酒醒)借問(劉禹錫洛中逢白監)近來(李商)
(隱寄蜀客)
愛毛宜採鳳凰毛獨夜相思空自勞拗蓮作寸絲難絶
須借玉妃金剪刀
愛毛(徐夤偶題)獨夜(釋元孚月夜懷劉秀才)拗蓮(溫庭筠達摩支曲)須借(曹唐)
(小遊仙詩)
蘼蕪盈手泣斜暉繡&KR2771;香韉夜不歸蟢子到頭無信處
今朝喜鵲傍人飛
蘼蕪(魚玄機閨怨)繡軛(崔塗感花)蟢子(施肩吾望夫詞)今朝(劉希夷代秦女贈行)
(人)
故故推門掩不開心從别處即成灰金缾落井無消息
昨夜因何入夢來
故故(司空圖馮燕歌)心從(韓偓午寢夢江外兄弟)金缾(李白寄遠)昨夜(白居易夢)
(舊)
香屑集卷十七
