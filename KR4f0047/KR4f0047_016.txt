香屑集卷十六
中允黃之雋撰
又無題(上下平三十首)
翡翠錦屏中柔情已暗通暫須廻步履時許出簾櫳酒
影搖新月衣香逐上風憐時魚得水飄似鶴翻空無復
雙金報何當一笑同臉濃花自發春入杏梢紅
翡翠(李白長干行)柔情(元稹會真詩)暫須(韓愈和侯協律咏笋)時許(吳大江擣)
(衣)酒影(岑參梁州龍岡寺北庭泛舟)衣香(權德輿玉臺體)憐時(㢮肩吾雜古詞)飄
似(白居易白羽扇)無復(劉禹錫西州李尚書遠示二篇因以繼和)何當(羅隱秋居有寄)臉
濃(張祜題蘇小小墓)春入(王周早春西園)
欲妝臨鏡慵佳趣為誰濃尚記帷中密還如天上逢帶
翻金孔雀褥隱繡芙蓉暗網籠歌扇芳筵叠酒鍾歡娛
當共保辛苦尚相從雲雨陽臺路巫山十二峰
欲妝(杜荀鶴春宫怨)佳趣(岑參自潘陵尖還少室)尚記(蘇頲和姚令公懷古人之作)
還如(張說侍宴蘘荷亭應制)帶翻(皇甫松抛毬樂)褥隱(杜甫李監宅)暗網(劉禹)
(錫樂天五月長齋戲之)芳筵(姚合和門下李相餞西蜀相公)歡娛(孟浩然襄陽公宅飲)辛
苦(李賀昌谷讀書示巴童)雲雨(孫逖送魏騎曹)巫山(李端巫山高)
好月當三五青蛾豔一雙不如相視笑更覺片心降香
濕勝含露情長抵導江蓮舟同宿浦瓊戶正當窗翡翠
巢珠網琉璃冰酒缸到君幽臥處洞府有仙厖
好月(溫庭筠寒食節日寄楚望)青蛾(柳中庸春思贈人)不如(徐鉉棋賭賦詩輸劉起居)
(奐)更覺(杜甫季秋蘇五弟纓江樓夜宴)香濕(楊巨源與李秀才同賦泛酒花詩)情長
(吳融戲作)蓮舟(錢起送李栖桐道舉擢第還鄉省侍)瓊戶(無名氏紀遊東觀山)翡翠(孫逖)
(和崔司馬登稱心山寺)琉璃(李商隱蠅蝶雞麝鸞鳳等成篇)到君(劉長卿集梁耿開元寺所)
(居院)洞府(耿湋送葉尊師歸處州)
八字如相許雙杯未可辭石橋春暖後羅幌月明時困
立攀花久貪吟放盞遲如何抛錦帳已得並蛾眉猶豫
應難抱嬌嬈不自持楚腰知便寵無語枕頻欹
八字(吳融送策上人)雙杯(耿湋晩春青門林亭宴集)石橋(羅隱題玄同先生草堂)羅
幌(沈祖仙秋閨)困立(白居易寒食日過棗糰店)貪吟(韓偓寒食日雨中看薔薇)如何
(鄭谷送從叔員外赴華州辟)已得(長孫佐輔關山月)猶豫(皮日休新秋言懷寄魯望)嬌
饒(劉駕效古)楚腰(李商隱效徐陵體贈更衣)無語(李後主喜遷鶯)
畫出看還欠方憐畫手稀肥膚如玉潔新髩學鴉飛失
喜先臨鏡時羞欲掩扉廻燈入綺帳滅燭解羅衣見說
風流極深嫌氣力微鴛鴦不獨宿兩兩自依依
畫出(李咸用紅薇)方憐(張祜題山水障子)肥膚(徐仲雅耕夫謠)新髩(杜牧閨情)
失喜(宋之問牛女)時羞(楊巨源艷女詞)廻燈(李端妾薄命)滅燭(李白寄遠)見
說(李商隱贈柳)深嫌(王諲閨情)鴛鴦(杜甫佳人)兩兩(吳融蛺蝶)
搖曳紫霞裾雙鬟人不如重筵開瑇瑁纖手折芙蕖猶
結同心苣還生比目魚酒飛鸚鵡重錦逐鳳凰舒漸到
依依處翻嫌脈脈疎願為形與影月度北窗虛
搖曳(柳泌玉清行)雙鬟(李嘉祐古興)重筵(竇庠東都嘉量亭獻留守韓僕射)纖
手(顧非熊采蓮詞)猶結(牛嶠菩薩蠻)還生(陳陶續古)酒飛(李羣玉廣江驛餞筵留别)
錦逐(李嶠帷)漸到(黎逢小苑春望宮池柳色)翻嫌(李商隱槿花)願為(崔液擬古)
(神女宛轉歌)月度(庫狄履溫夏晩初霽南省寓直)
傍砌看紅藥栽花比綠珠詩裁明月扇香近博山鑪蝴
蝶晴還舞鴛鴦宿不孤若教親玉樹宛似入蓬壺五馬
來何晩千金買亦無那堪樓上望槅子碧油糊
傍砌(韓愈和席八䕫十二韻)栽花(蘇拯金谷園)詩裁(武元衡中秋夜聽歌聯句)香
近(溫庭筠病中書懷呈友人)蝴蝶(錢起過山人所居因寄諸遺補)鴛鴦(白居易南塘瞑興)
若教(李羣玉龍安寺佳人阿最歌)宛似(孟浩然與王昌齡宴道士房)五馬(張謂寄崔)
(澧州)千金(王建賞牡丹)那堪(李中得故人消息)槅子(元稹夢遊春)
幾日還攜手何人手好攜祗應隨暮雨却怕有春泥雕
鏤心偏許愔淫思乍迷詩猶少綺美畫得不端倪洞戸
連珠網高樓倚玉梯寧教鸚鵡啞故向綠窗啼
幾日(許渾洛中遊眺寄同志)何人(杜牧不飲贈官妓)祗應(李羣玉桂州經佳人故居)
却怕(唐彦謙春雨)雕鏤(令狐楚和寄竇七中丞)愔淫(張祜烏夜啼)詩猶(釋尚)
(顔寄華陰司空)畫得(李商隱和孫朴韋蟾孔雀詠)洞戶(溫庭筠洞戶)高樓(盧綸奉陪)
(侍中登白樓)寧教(司空圖感時)故向(聶夷中烏夜啼)
坐捲流黃簟手提金縷鞋願為蝴蝶夢偷得鳳凰釵拂
匣收珠佩攜琴就玉階兩情深夜月千度入春懷不惜
羅衣濕方欣綺席諧獨憐脂粉氣半被落花埋
坐捲(丁仙芝長寧公主舊山池)手提(李後主菩薩蠻)願為(呂羣題寺壁)偷得(于鵠)
(古詞)拂匣(徐鉉離歌辭)攜琴(齊瀚長門怨)兩情(牛嶠應天長)千度(皇甫松抛)
(毬樂)不惜(趙嘏昔昔鹽)方欣(元稹痁臥聞幕中諸公徵樂會飲)獨憐(宋之問傷曹娘)
半被(盧綸春詞)
借問妝成未佯羞不出來洞房閒窈窕香步獨徘徊懶
整鴛鴦被輕斟瑪瑙杯繡屏金作屋鸞鏡玉為臺水弄
湘娥佩鹽牽謝女才隔花聞一笑竹裏夜窗開
借問(陸暢雲安公主下降奉詔作催妝詩)佯羞(李白越女詞)洞房(元稹春六十韻)香
步(溫庭筠咏春幡)懶整(李羲府堂堂詞)輕斟(李商隱小園獨酌)繡屏(韓偓無題)鸞
鏡(楊容華新妝詩)水弄(李賀黃頭郎)鹽牽(李紳登禹廟廻降雪)隔花(陳羽公子行)
竹裏(張&KR1324;宿江叟島居)
燕語雕梁晩龍盤畫燭新屏開金孔雀梳陷鈿麒麟粉
蕊粘妝簏紅綿拭鏡塵豔廻秦女目態比洛川神月好
頻移座花飛復戀人春風誰識面雲雨是前身
燕語(王涯閨人贈遠)龍盤(李嶠燭)屏開(杜甫李監宅)梳陷(白居易題周皓大夫)
(新亭子)粉蕊(張說傷妓人董氏)紅綿(韓偓無題)豔廻(竇常花發上林)態比(孟浩)
(然和張二自穰縣還途中遇雪)月好(吳融花村)花飛(武后宮人離别難)春風(任翻長安)
(冬夜書事)雲雨(崔塗巫山廟)
容華本南國髣髴列仙羣月裏誰無姊花時此見君坐
來驚艷色飛去替行雲輕箑煩相向幽香省共聞亞身
摧蠟燭轉面脱羅裙未入鴛鴦被金爐任意熏
容華(劉禹錫歴陽書事)髣髴(李紳華山慶雲見)月裏(李商隱子直晉昌李花)花
時(盧綸春日遵善寺東院曉望)坐來(趙存約鳥散餘花落)飛去(鄭谷水林擒花)輕箑
(杜甫雨)幽香(孟貫懷果上人)亞身(張祜陪范宣城北樓夜宴)轉面(李端妾薄命)未
入(李羣玉龍安寺佳人阿最歌)金爐(趙謙光答戶部員外賀遂涉戲贈)
簾外欲黃昏蒼苔見履痕秦姬收寳匣荆艷促芳樽倚
瑟仍廻頸憑欄幾蕩魂天桃唯是笑穠李亦何言綺閣
雲霞滿高堂珠翠繁不知琴月夜春曲懶新翻
簾外(薛奇童楚宮詞)蒼苔(劉長卿尋南溪常山道人隱居)秦姬(鮑溶風筝)荆艷(上官)
(儀酬薛舍人萬年宮寓直懷友)倚瑟(劉禹錫和郴州楊侍郎玩紫薇花)憑欄(羅隱靈山寺)
天桃(李商隱即日)穠李(羊士諤南池荷花)綺閣(袁恕已咏屏風)高堂(王維寓言)
不知(盧綸送朝邑張明府)春曲(釋皎然擬長安春詞)
不惟樓上思還似鏡中看柳帶垂堪結梅心動已闌卷
簾聞鳥近迷路出花難繡履嬌行緩春衫瘦著寬霞牀
珠斗帳金井玉鉤欄日暮情何已朱絃初罷彈
不惟(柳公綽和武相錦樓玩月)還似(虞世南咏舞)柳帶(趙冬曦奉和聖製樂遊園宴)
梅心(元稹遣興)卷簾(張祜夏日梅溪館寄龐舍人)迷路(宋之問春日宴宋主簿山亭)
繡履(白居易楊柳枝)春衫(李商隱擬沈下賢)霞床(韋梁牟步虛詞)金井(羅隱臺城)
日暮(王勃上已浮江宴韻得阯字)朱絃(盧仝月蝕)
月上隨人意人忙月自閑倦書饒婭姹妍唱極妖&KR0570;髩
動懸蟬翼釵承墮馬鬟金釭凝燄滅錦帳押春還影占
徘徊處情生造化間碧空蟾魄度鴛枕映屏山
月上(崔道融月夕)人忙(于鄴秋夜達蕭關)倦書(路德延小兒詩)妍唱(柳宗元酬)
(韶州裴曹長使君)髩動(白居易江南喜逢蕭九徹因話長安舊遊)釵承(張昌宗太平公主山)
(亭侍宴)金釭(李羣玉感興)錦帳(吳融關東獻兵部劉員外)影占(李商隠賦得月照冰)
(池)情生(張說九日進茱萸山詩)碧空(莫宣卿百官乘月早朝聽殘漏)鴛枕(溫庭筠南)
(歌子)
春黛雙蛾嫩桃紅兩頰鮮卷簾花影裏拜月畫堂前翠
幕張如霧紗窗薄似煙便邀連榻坐暫借一牀眠粉項
高叢髩羅衫半脱肩自矜年最少只是逞嬋娟
春黛(白居易贈同座)桃紅(路德延小兒詩)卷簾(姚鵠奉和秘監從翁夏日陜州河亭晩望)
拜月(吉中孚妻張氏拜新月)翠幕(劉駕上巳日)紗窗(張仲素宮中樂)便邀(元稹)
(黃明府詩)暫借(顧况酬揚州白塔寺永上人)粉項(張祜陪范宣城北樓夜宴)羅衫(薛能)
(柘枝詞)自矜(崔顥王家少婦)只是(李商隱秋月)
眉勢倩人描衣香滿路飄頃來多謔浪無以破妖嬈好
夢經年說餘薰幾日銷掌中猶可重花裏暗相招玉趾
廻嬌步羅裙緩細腰慣從鴛被暖接枕話通宵
眉勢(段成式光風亭夜宴)衣香(劉長卿少年行)頃來(裴度送劉二十八)無以(溫憲)
(杏花)好夢(陸龜蒙奉和襲美新秋言懷次韻)餘薰(李德裕和韋侍御陪相公遊開義六韻)
掌中(朱灣咏雙陸骰子)花裏(溫庭筠南歌子)玉趾(牛嶠女冠子)羅裙(袁暉七月)
(閨情)慣從(河北士人寄内詩)接枕(嚴維贈别劉長卿時赴河南)
蟾閣西施宿兼容燕子巢含丹希蝘蜓向月看蠨蛸烏
几重重縳紅榴個個抄豔繁唯共笑技癢欲誰&KR0946;翡翠
香煙合鴛鴦玉佩敲酒濃花一樹爭忍折來抛
蟾閣(皮日休練瀆)兼容(李商隱自喜)含丹(張說端午三殿侍宴應制)向月(長孫)
(佐輔山行書事)烏几(杜甫風疾舟中伏枕書懷奉呈湖南親友)紅榴(元&KR1027;江邊)豔繁(顧非)
(熊斜谷郵亭玩海棠花)技癢(陸龜蒙奉和襲美新秋言懷次韻)翡翠(王維遊化感寺)鴛
鴦(杜牧送牛相出鎮襄州)酒濃(許渾春醉)爭忍(司空圖村西杏花)
僻性慵朝起華堂日漸高霧輕紅躑躅風落紫櫻桃想
像鋪芳褥廻旋墮玉搔淺觴寧及醉團扇不辭勞但遣
催絃索那堪把剪刀秋思彈一遍餘煖在檀槽
僻性(元稹酬翰林白學士代書百韻)華堂(杜牧鸚鵡)霧輕(張祜舞)風落(李德裕憶)
(村中老人春酒)想像(李商隱鏡檻)廻旋(劉禹錫浙西李大夫述夢拜浙東元相公酬和斐然)
(繼聲)淺觴(暢當偶宴西蜀摩訶池)團扇(劉方平長信宮)但遣(權器贈潘丞聯句)那
堪(李白子夜四時歌)秋思(白居易冬日早起閑咏)餘煖(李後主書琵琶背)
環珮響如何桐花識鳳過綘唇含白玉紅粉豔青蛾湛
湛琴前酒盈盈燭下歌廻裾飄霧雨展帳動煙波月去
簷三尺香焚篆一窠枕低裀席軟留著醉嫦娥
環珮(溫庭筠巫山神女廟)桐花(楊巨源聖壽無疆詞)綘唇(劉希夷采桑)紅粉(孟浩)
(然同張明府碧溪贈答)湛湛(鮑溶春日言懷)盈盈(張諤岐王席上咏美人)廻裾(劉禹)
(錫歴陽書事)展帳(李商隱春深脱衣)月去(李洞秋宿梓州牛頭寺)香焚(唐球贈行)
(如上人)枕低(白居易新秋曉興)留著(李白宮中行樂詞)
當壚知妾慣近浦是兒家仙路迎三鳥春風綻百花欄
圍紅藥盛梯倚綠桑斜銀鑰開香閤雲窗網碧紗繡衫
金腰褭展幛玉鴉义别後期君處長來白鼻騧
當壚(楊巨源胡姬詞)近浦(丁仙芝江南曲)仙路(張說侍宴蘘荷亭應制)春風(武元)
(衡長安春望)欄圍(許渾長興里夏日南鄰避暑)梯倚(鄭谷張谷田舍)銀鑰(鄭虔閨情)
雲窗(李嶠甘露殿侍宴應制)繡衫(溫庭筠握柘詞)展障(李商隱病中聞河東公樂營置)
(酒口占寄上)别後(趙嘏洛中逢盧郢石歸覲)長來(姚合白鼻騧)
綵女搴羅幕仙姬出畫堂手持雙荳蔻被捲兩鴛鴦見
欲迷交甫教他喚阮郎五更樓下月一夜夢中香落絮
縈衫袖飄花遶洞房春風傳我意特地引紅妝
綵女(常建古意)仙姬(崔液踏歌詞)手持(韓偓無題)被捲(郭震子夜冬歌)見欲
(唐彦謙紫薇花)教他(劉長卿過白鶴觀尋岑秀才不遇)五更(張祜題杭州靈隱寺)一夜
(錢起江行無題)落絮(崔湜折楊柳)飄花(駱賓王秋螢)春風(李白望漢陽柳色寄王宰)
特地(杜甫陪栢中丞觀宴將士)
花間笑語聲少女正輕盈碧海魂應斷金閨畫豈成氛
氳蘭麝馥委鬱綺羅情終日窗中見通宵膝上横錦衾
重自煖紅燭剪還明無賴夭桃面歡憑醉盡呈
花間(王維班婕妤)少女(姚鵠風不鳴條)碧海(李遠咏雁)金閨(楊系小苑春望宫池)
(柳色)氛氲(白居易和微之夢遊春)委鬱(高適銅雀妓)終日(皇甫冉遠山)通宵
(釋虚中聽軒轅先生琴)錦衾(孟浩然寒夜)紅燭(裴夷直席上别張主簿)無賴(李商)
(隱嘲桃)歡憑(劉禹錫歴陽書事)
宛宛百花亨遮風展小屏恣情窺窈窕調笑學娉婷久
喜房廊接無時枕席寧兩心宜一體比翼復連形浮炷
依羅幌飄香入繡扃曹娘嬌態盡眉斂遠山青
宛宛(儲光羲秋齊曲江俯見南山)遮風(楊衡春日偶題)恣情(周繇嘲叚成式)調笑
(元稹飲致用神麴酒)久喜(裴夷直發交州日留題解鍊師房)無時(高適留上李右相)兩
心(薛能贈苗端公)比翼(長孫佐輔關山月)浮炷(李嶠燭)飄香(徐夤蜀葵)曹娘
(宋之問河陽)眉斂(白居易和微之夢遊春)
屏掩芙蓉帳高樓挂玉繩漫眠人不喚獨臥妾何曾翠
匣開寒鏡紗窗背曉燈花情羞脈脈春夢困騰騰髣髴
曾相識纖毫欲自矜酥融香透肉蘇合點難勝
屏掩(溫庭筠過華清宫)高樓(元稹紀懷贈李六戶曹崔二十功曹)漫眠(元結漫酬賈沔)
(州)獨臥(鄭虔閨情)翠匣(張仲素宫中樂)紗窗(白居易閨怨詞)花情(李商隱向晩)
春夢(韓偓三憶)髣髴(張喬贈仰大師)纖毫(杜甫寄劉峽州伯華使君)酥融(閻選謁金)
(門)蘇合(王建同于汝錫賞白牡丹)
萱草信忘憂梨花莫問愁從容非有約嬌小不禁羞弱
體鴛鴦薦新妝翡翠樓何因肯垂手終自屢廻頭捲箔
香先入遺釵醉不收只應春惜别為爾便淹留
萱草(陸龜蒙庭前)梨花(趙嘏春釀)從容(李建勲夏日酬祥松二公見訪)嬌小(權德)
(輿玉臺體)弱體(李華長門怨)新妝(顔舒鳳樓怨)何因(元稹贈雙文)終自(皇甫)
(冉漁子溝寄趙員外裴補闕)捲箔(徐鉉依韻和令公大王薔薇詩)遺釵(徐夤依温飛卿華清)
(宮韻)只應(溫庭筠苦楝花)為爾(秦系早秋宿崔業居處)
長干斜路北玉樹有餘陰繡戶香風暖綺窗明月深和
簪抛鳳髻欹枕覆鴛衾芳意堪相贈春懷不自任花心
愁欲斷嬌喘細疑沈但賞歡無極銷魂況在今
長干(丁仙芝江南曲)玉樹(劉禹錫令狐相公示蕙蘭二艸之什命同作)繡戶(李白宮中)
(行樂詞)綺窗(許渾寄郴州李相公)和簪(杜牧為人題贈)欹枕(溫庭筠南歌子)芳意
(歐陽詹小苑春望宮池柳色)春懷(盧仝卓女怨)花心(王維紅牡丹)嬌喘(李商隱獨)
(居有懷)但覺(元稹春)銷魂(錢起别張起居)
盧姬逞十三家住鳳城南妒蝶長成伴飛鸞不假驂弄
珠驚漢燕摘葉餧春蠶宛在機中織難忘燈下談金盆
浴未了玉貌對應慙小院無人夜期君正興酣
盧姬(溫庭筠和周繇)家住(錢起題南陂)妒蝶(吳融即席)飛鸞(韓愈送桂州嚴大夫)
弄珠(李賀惱公)摘葉(宋之問江南曲)宛在(崔融擬古)難忘(賈島寄魏少府)金盆
(張諤三日岐王宅)玉貌(李端鮮于少府宅看花)小院(唐彦謙小院)期君(張祜題陸)
(敦禮山居伏牛潭)
捲上水晶簾櫻桃拂短簷采花香泛泛過酒玉纖纖揄
袂將離坐休棋各枕奩暗梁聞語燕疎葉漏庭蟾翠珮
輕猶觸金爐煖更添弄琴宜在夜零露已濡霑
捲上(司空圖偶書)櫻桃(溫庭筠偶題)采花(杜甫九日)過酒(白居易奉和汴州令)
(狐令公)揄袂(段成式小小寫真聯句)休棋(李洞贈王鳳二山人)暗梁(徐彥伯春閨)
疎葉(陸龜蒙秋日遣懷寄道侶)翠珮(張祜筝)金爐(劉禹錫和令狐相公到鎮書懷)弄
琴(宋之問答李司戶夔)零露(賈島玩月)
一覩傾城貌高情自不凡纖身霞出海同坐月過杉弱
幹紅妝倚新篁紫綺緘髻鬟垂欲解履舄近相攙遶砌
梅堪折侵階草懶芟願陪歡樂事慎勿信邪讒
一覩(趙象寄步非煙)高情(陳翊寄邵校書楚萇)纖身(元稹痁臥聞幕中諸公徵樂會飲戲)
(呈)同坐(陸龜蒙和襲美江南書情二十韻)弱榦(孫逖和崔使君咏後庭梅)新篁(韋莊)
(李氏小池亭)髻鬟(孟浩然美人分香)履舄(劉禹錫和令狐相公到鎮書懷)遶砌(袁暉)
(正月閨情)侵階(皮日休江南書情二十韻)願陪(韋嗣立奉和九日幸臨渭亭登高應制)慎
勿(姚合新昌里)
古意(二十二首)
娉婷紅粉妝步履出廻廊羞殺登牆女惱殺踏青娘
娉婷(張柬之出塞)步履(李嘉祐同皇甫侍御題薦福寺一公房)羞殺(徐夤和僕射二)
(十四丈牡丹)惱殺(白居易酬鄭侍御多雨春空過詩)
賣眼擲春心理鬢廻花面疑人含笑情門邊兩相見
賣眼(李白越女詞)理鬢(李端春遊樂)疑人(李百藥火鳳詞)門邊(盧仝小婦吟)
十指纖若筍輕盈玉腕圓何當攜手去枕上正纏綿
十脂(白居易和微之詩新樓北園偶集)輕盈(權德輿玉臺體)何當(李嶠寫懷贈杜豳素)
枕上(釋齊已病起見庭蓮)
金梭忽停弄織錦心草草眼色暗相勾為郎容貌好
金梭(陳陶續古)織錦(李白閨情)眼色(李後主菩薩蠻)為郎(曹鄴望不來)
閒時相顧笑暫向花間語雖親不䙝狎不如從嫁與
閒時(儲光羲田家雜興)暫向(韋應物相逢行)雖親(韓愈南山詩)不如(温庭筠南)
(歌子)
妾有雙玉環狀與琅花偶不辭嫁與郎願得入郎手
妾有(盧仝自君之出矣)狀與(陸龜蒙入林屋洞)不辭(曹鄴築城)願得(張祜團扇)
(行)
東西一水隔飛下雌鴛鴦試取鴛鴦看如何不斷腸
東西(權德輿七夕)飛下(李賀塘上行)試取(李遠咏鴛鴦)如何(吳融賦得欲曉)
(看妝面)
每笑東家子看人似有情十五即相識與妾同時生
每笑(霍總關山月)看人(李山甫燕)十五(白居易長相思)與妾(于鵠古詞)
春醉戴花眠抱枕無言語水晶簾不隔定得郎相許
春醉(杜光庭山居)抱枕(白居易畫臥)水晶(楊巨源和汴州令狐相公白菊)定得
(温庭筠江南曲)
遣郎鋪簟席待郎熏繡衾好教郎作伴為郎歌玉簪
遣郎(王建新嫁娘詞)待郎(溫庭筠更漏子)好教(白居易玩半開花)為郎(韋莊雜體)
(聯錦)
紅粉當三五黛蛾陳二八不知狂與羞縱歡羅艷黠
紅粉(柳中庸春思贈人)黛蛾(温庭筠感舊陳情獻淮南李僕射)不知(李白玩月金陵)
(城西)縱歡(韓愈春雪獻裴尚書)
笑脱繡衣裳遠屏燈半滅玲瓏合歡袴解帶翻成結
笑脱(鮑溶秋暮山中懷李端公益)遠屏(韓偓五更)玲瓏(元稹夢遊春)解帶(韋應)
(物對殘燈)
朝朝臨粉鏡畫眉猶未了願君知我心畫作同心鳥
朝朝(魏氏贈外)畫眉(崔國輔魏宮詞)願君(牛嶠感恩多)畫作(蔣冽古意)
燈火光初合陰蟲鳴夜階不知雙翠鳳併在一金釵
燈火(白居易夜從法王寺下歸嶽寺)陰蟲(孟浩然奉先張明府休沐還鄉海亭宴集)不知
(錢起秋夜寄張韋二主簿)併在(陸龜蒙人日代客子)
眉剪春山翠臉横秋水溢西施且一笑南威莫能匹
眉剪(牛嶠菩薩蠻)臉横(吳融箇人)西施(韋應物廣陵遇孟九雲卿)南威(聶夷中公)
(子行)
昨夜裙帶解風送一螢來黃昏掩閨後羞顔未嘗開
昨夜(權德輿玉臺體)風送(李嶠秋山望月酬李騎曹)黃昏(戴叔倫新别離)羞顔(李白)
(長干行)
捲上水晶簾相望如瓊玉當年歡樂幷朝眠還暮浴
捲上(司空圖偶書)相望(武元衡安邑里中秋懷寄高員外)當年(權德輿古意)朝
眠(皮日休練瀆)
傳杯明月光銀罌雲母漿笑向檀郎唾滿喉甘露香
傳杯(沈佺期送韋商州弼)銀罌(白居易池上清晨候皇甫郎中)笑向(李後主一斛珠)滿
喉(劉禹錫和令狐相公謝李侍中寄蒲桃)
欲下丹青筆臨池畫春水兩兩間鴛鴦鴛鴦會雙死
欲下(薛媛寫真寄夫)臨池(陳陶有所思)兩兩(牛嶠憶江南)鴛鴦(孟郊烈女操)
郎為七上香二物相因緣妾如臺上鏡團圓郎眼前
郎為(施肩吾古曲)二物(韋應物贈李儋)妾如(辛弘智賦詩)團圓(張祜團扇行)
小婢偷紅紙書成相思字朝來新上頭知郎舊時意
小婢(王建閑居即事)書成(任氏書桐葉)朝來(李何觀妓)知郎(丁仙芝江南曲)
何處聽吹簫東鄰女新嫁留連夜臥遲不怕郎君罵
何處(岑參崔駙馬山池重送宇文明府)東鄰(司馬扎蠶女)留連(白居易山中問月)
不怕(盧仝馬蘭請客)
無題絶句(十一首)
鏡好鸞空舞書成雁不傳遙將一點淚奉墜綠衣前
鏡好(李商隱效長吉)書成(宋之問渡吳江别王長史)遙將(李白寄遠)奉墜(李賀洛陽)
(城外别皇甫湜)
窗横綠綺琴翻作白頭吟剜却心頭肉教郎見赤心
窗横(韋莊和薛先&KR1200;見寄初秋寓懹之作三用韻)翻作(虞世南怨歌行)剜却(聶夷中咏)
(田家)教郎(張祜蘇小小歌)
别來羅帶緩腰支一把玉春生曉鏡中嬌鬟為誰綠
别來(陸龜蒙贈遠)腰支(李羣玉贈回雪)春生(元稹生春)嬌鬟(劉商銅雀妓)
水上鴛鴦浴岸上蝴蝶飛妾心正斷絶郎從何處歸
水上(韋莊菩薩蠻)岸上(李賀追和柳惲)妾心(郭震子夜春歌)郎從(李益山鷓鴣詞)
採桑春陌上提籠忘採葉羅敷有底好顔色何如妾
採桑(顧况春遊曲)提籠(張仲素春閨思)羅敷(施肩吾感遇詞)顏色(王昌齡采蓮曲)
奇花不敢妖忘却舊時嬌祗恐風吹折唯愁日炙焦
奇花(李咸用覽文僧卷)忘却(趙嘏昔昔鹽)祗恐(李羣玉贈回雪)唯愁(王建題所)
(賃宅牡丹花)
郎心在何處對面如千里妾身未分明男兒且如此
郎心(張祜拔蒲歌)對面(薛能行路難)妾身(杜甫新婚别)男兒(杜荀鶴寄李溥)
自掃一牀閒雙扉常自關赧郎明月夜别宅寵妖&KR0570;
自掃(賈島宿慈恩寺郁公房)雙扉(姚合藥堂)赧郎(李白秋浦歌)别宅(元稹臺中)
(鞫獄憶開元觀舊事)
郎車不暫停郎船安兩漿欲别牽郎衣腕搖金釧響
郎車(曹鄴長相思)郎船(李商隱效江南曲)欲别(孟郊古别離)腕搖(徐賢妃賦)
(得北方有佳人)
家楚壻於秦經山復歴水笑人不踰閾立在月明裏
家楚(賈島送沈鶴)經山(李頎臨别送張諲入蜀)笑人(張南容静女歌)立在(聶夷)
(中起夜來)
暮雨濕煙凝消魂别未曾杭州蘇小小寒夢徹西陵
暮雨(韋莊漁塘)消魂(釋皎然雪夜送海上人)杭州(白居易和春深)寒夢(周賀贈朱)
(慶餘校書)
情詩六言(十八首)
鴛鴦一處兩處風月相和寂寥妾擬將身嫁與我郎何
處情饒
鴛鴦(皮日休胥口即事)風月(劉長卿蛇浦橋下重送嚴維)妾擬(韋莊思帝鄉)我
郎(杜牧代人寄遠)
池北池南草綠山南山北雪晴花間一杯促膝羅襪繡
被逢迎
池北(王建宮中三臺)山南(戴叔倫調笑令)花間(韓翃送陳明府赴淮南)羅襪(韓偓)
(六言)
寳髻偏宜宮樣春光暗入花鈿既逢解珮遊女誰復商
量管絃
寳髻(明皇好時光)春光(權德輿和常州李員外春日)既逢(李德裕鴛鴦篇)誰復
(王建調笑令)
芳草落花無限和風喜氣相隨羅幕繡帷鴛被世間唯
有君知
芳草(丘丹憶長安)和風(謝良甫憶長安)羅幕(韋莊歸國謠)世間(白居易一字至)
(七字詩)
正是落花時節又聽黃鳥綿蠻記取釵横鬢亂蛾眉猶
自彎彎
正是(韋莊清平樂)又聽(李中客中春思)記取(白居易如夢令)蛾眉(竇弘餘廣謫仙)
(怨)
半寒半暖正好明日後日花開宿翠殘紅窈窕聽歌弄
影徘徊
半寒(韓偓六言)明日(韋應物三臺)宿翠(溫庭筠女冠子)聽歌(張說舞馬詞)
金燼暗桃殘燭移尊更就芳筵廻面共人閒語去年春
似今年
金燼(韋莊謁金門)移尊(權德輿和常州李員外春日)廻面(温庭筠思帝鄉)去年
(白居易臨都驛答夢得)
樓上新妝待夜簾垂斜月悠悠夜後邀陪明月還應先
照西樓
樓上(魚玄機寓言)簾垂(李中所思)夜後(元稹賦茶)還應(韓偓六言)
芙蓉月下魚戲更值凌波洛妃且願相留款洽載蓮艇
子撑歸
芙蓉(魚玄機寓言)更值(李德裕鴛鴦篇)且願(張籍賦花)載蓮(皮日休胥口即事)
絶代佳人難得春樓處子傾城含情咫尺千里落日微
風送行
絶代(韋莊荷葉杯)春樓(韓偓六言)含情(魚玄機隔漢江寄子安)落日(韓翃送陳)
(明府赴淮南)
至近至遠東西東望西望路迷玉勒金鞍何處晴川落
日初低
至近(李冶八至)東望(韋應物調笑令)玉勒(韋莊清平樂)晴川(劉長卿苕溪酬梁耿)
(别後見寄)
美人病來遮面揉損聯娟澹眉花落家僮未掃掃即郎
去歸遲
美人(王建房中調笑)揉損(韓偓六言)花落(王維田園樂)掃即(韋莊清平樂)
門掩殘花寂寂心隨挂鹿搖搖紅袖不乾誰會空餘淚
滴廻潮
門掩(李中所思)心隨(陸龜蒙和胥口即事)紅袖(韓偓六言)空餘(劉長卿蛇浦橋下重)
(送嚴維)
花裏暫時相見閨中獨坐含情桃源洞口來否月色今
宵最明
花裏(溫庭筠更漏子)閨中(魚玄機寓言)桃源(韓偓六言)月色(嚴維答劉長卿)
綠倒紅飄欲盡花開葉落堪悲蟬鬢美人愁絶妝成不
畫蛾眉
綠倒(陸龜蒙和胥口即事)花開(李中對酒招陳昭用)蟬鬢(溫庭筠更漏子)妝成(韋莊)
(清平樂)
江南江北愁望千里萬里月明黃葉一離一别津頭日
日人行
江南(魚玄機隔漢江寄子安)千里(戴叔倫轉應詞)黃葉(劉長卿蛇浦橋下重送嚴維)
津頭(皇甫冉小江懷靈一上人)
惆悵空教夢見相思無處通書若向陽臺薦枕何殊西
子同車
惆悵(韓偓六言)相思(張繼奉寄皇甫補闕)若向(王勃雜曲)何殊(王起賦花)
江上年年春早樹頭花落花開良圖有分終在憶夢天
明未廻
江上(皇甫冉小江懹靈一上人)樹頭(王建江南三臺)良圖(李中對酒招陳昭用)憶夢
(劉禹錫酬令狐相公六言見寄)
香屑集卷十六
