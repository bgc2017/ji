長命縷
花發沁園春(呈史滄洲)
換譜伊凉選歌燕趙一番樂事重起花新笑靨柳軟
纖腰濟楚衆芳圍裏年年佳會長是傍清明天氣正
魏𬗋衣染天香蜀粧紅破春睡一簇猩羅鳳翠遍
東園西城點檢芳事鈴亝吏散晝館人稀幾闋管絃
清脆人生適意流轉共風光遊戲到遇景取次成歡
怎教良夜休醉
玉樓春(題小竿嶺)
今來古往吳京道歲歲榮枯原上草行人幾度到江
濱不斍身隨風樹老蒲花易晚蘆花早客裏光隂
如過鳥一般垂柳短長亭去路不如歸路好
沁園春(西岩三澗)
雲壑泉泓小者如杯大者如罌更石筵平瑩寬容數
客淙流回激環遶飛觥三澗交流兩崖懸瀑擣雪飛
霜落翠屏經行處有丹荑碧草古木蒼藤裴回却
倚山楹笑山水娛人若有情見傍回側轉峰峦疊疊
欲窮還有岩谷層層仰視雲間茅茨雞犬疑有仙家
來避秦青林表望煙霞縹緲隱隱鵉笙
賀新郎(登玉田峯)
拄杖凌高絶望千山隱隱波瀾動摇天末下有白雲
平遠壑湧起潮頭噴雪浸絶島孤峯出没赤縣神州
何處是但風煙杳杳迷空闊呼不見古人物碧松
枝下青瑶石舉頭看長空湛湛淡琉璃色上界星辰
多官府夸父忙鞭日月任兔走烏飛超忽宇宙茫茫
如許大百年間何用争優劣身世事一毛髮
滿江紅(風泉峽觀泉)
雲壑飛泉蒲根下懸流陸續堪愛處石池湛湛一方
寒玉暑際直當磐石坐渴來自引懸瓢掬聽泠泠清
響瀉淙琤勝絲竹寒照膽消炎燠清徹骨無塵俗
笑幽人忻翫滯留空谷静坐時看松鼠飲醉眠不礙
山禽浴喚仙人伴我酌瓊瑶餐秋菊
霜天曉角(春愁)
横隂漠漠似斍羅衣薄正是海棠時候紗窗外東風
惡惜春春寂寞尋花花冷落不會這些情味元不
是念離索
洞仙歌(寄劉令君潜夫)
風饜雨足也解爲花地收拾浮雲放新霽愛調亭小
翠點滴猩紅新粧了妃子朝來睡起遥知春有主
整頓歡娛興在新亭錦圍底便選歌燕趙授簡鄒枚
是驚落秦謳膩粉闌干猶聞凭䄂香留輸他翠漣拍
甃瞰新粧終日凝眸簾半捲帶黃花人在小樓
倦尋芳(餞周紏定夫)
暮帆挂雨冰岸飛梅春思零亂送客將歸偏是故宫
離苑醉酒曾同凉月舞尋芳還隔紅塵面去難留悵
夫容路窄綠楊天遠便繫馬鶯邊清曉煙草晴花
沙潤香軟爛錦年華誰念故人遊倦寒食相思隄上
路行雲應在孤山畔寄新吟莫空回五湖春鴈
絳都春(爲清華内子壽)
香深霧暖正人在錦瑟年華深院舊日漢宫分淂紅
蘭滋吳苑臨池羞落梅花片弄水月初勻籹面𬗋煙
籠處雙鵉共跨洞簫低按歌筦紅圍翠袖凍雲外
似斍東風先轉繡畔晝遟花底天寬春無限仙郎驕
馬瓊林宴待捲上珠簾教看更傳鶯入新年宝釵夢
燕
唐多令(惜别)
何處合成愁離人心上秋縱芭蕉不雨也颼颼都道
晚凉天氣好有明月怕登樓年事夢中休花空煙
水流燕辝歸客尚淹留垂柳不縈裙帶住謾長是繫
行舟
法曲獻仙音(和丁宏庵韵)
落葉霞翻敗窗風咽暮色凄凉深院瘦不關秋淚緣
生别情銷鬢霜千點悵翠冷搔頭燕那能語恩怨
𬗋簫遠記桃枝向隨春渡愁未洗鉛水又將恨染粉
縞澁離箱忍重拈灯夜裁剪望極藍橋綵雲飛羅扇
歌断料鶯籠玉鏁夢裏隔花時見
好事近(秋飲)
鴈外雨絲絲將恨和愁都織玉骨西風添瘦减尊前
歌力袖香曾枕醉紅腮依約唾㾗碧花下凌波入
夢引春雛雙&KR3358;
憶舊遊(别黃澹翁)
送人猶未苦苦送春隨人去天涯片紅都飛盡隂隂
潤綠暗裏啼鴉賦情頓雪雙鬢飛夢逐塵沙歎病渴
凄凉分香瘦减兩地看花西湖断橋路想繫馬垂
楊依舊欹斜葵麥迷煙處問離巢孤燕飛過誰家故
人爲寫深怨空壁掃秋蛇但醉上吳臺殘陽草色歸
思賖
宴清都
病渴文園久梨花月夢殘春故人舊愁弹枕雨襄翻
帽雪爲情僝僽千金醉躍驕騘試問取朱橋翠柳痛
恨不買斷斜陽西湖醖入春酒吳宫亂水斜煙留
連倦客慵更回首幽蛩韵苦哀鴻呌絶断音難偶題
紅汎葉零亂想夜冷江楓暗瘦付與誰一半悲秋行
雲在否
金縷歌(陪履亝先生滄浪看梅)
喬木生雲氣訪中㒷英雄陳迹暗追前事戰艦東風
慳借便夢断神州故里旋小築吳宫閑地華表月明
歸夜鶴歎當時花竹今如此枝上露濺清淚遨頭
小簇行春隊步蒼苔尋幽别塢看梅開未重唱梅邊
新度曲催發寒梢凍蘂此心與東君同意後不如今
歎劉郎郍回輕别霏霏三落紅雨玄都觀裏應遺恨
一抺淡煙殘縷愁望處想霧暗雲深忘却來時路新
花舊主記刻羽流商裁紅剪翠山徑日將暮空枝
上時有幽禽對語聲聲如問來不人生行樂須聞健
襄老念誰免此吾所與在谿上深深錦綉千花塢何
時定去但對酒思君呼兒爲我頻唱小桃句
賀新郎(送别江定軒)
夢折營門柳送君歸暫戲斑衣又攏征袖到淂皇州
風景異只有湖山似舊把感慨萬之杯酒雨抹晴粧
西子樣且平章剩賦詩千首富與貴本來有青油
幕底籌攻守擁貔貅朝氣凌雲夜鋒衝斗蜀祲淮氛
猶在眼一掃政須健帚又何惜驅馳奔走快展韜鈴
資世用看歸來金印懸雙肘傾玉斝爲親壽
沁園春(中和節日為黃玉林壽)
禀氣之中具聖之和生逢令辰算三春中月方纔破
二百年大齊(去聲)恰則平分立玉林深散花菴小中
有翛然自在身詩何似似蘇州間遠庾府清新青
鞵布韈烏巾試勇往蓉谿一問津有心香一瓣心聲
一闋更携阿艾同壽靈椿劫劫長存生生不息寍極
深根秋又春聊添我作(去聲)風流二老歲歲尋盟
玉連環(憶李謫仙)
謫仙往矣問當年飲中儔侣于今誰在歎沈香醉夢
胡塵日月流浪錦袍宫帶高吟三峽動舞劔九州隘
玉皇歸覲半空遺下詩嚢酒珮雲月仰挹清芬攬
虬鬚尚友千載晉宋頽波羲黃春夢罇前一嘅待相
將共躡龍肩鯨背海山何處五雲靉靉
春風裊娜(春恨黃鍾羽)
被梁間雙燕話盡春愁朝粉謝午花柔倚紅欄故與
蝶圍蜂遶柳綿無數飛上搔頭鳳管聲圓蚕房香煖
笑挽羅衫湏少留隔院蘭馨趁風遠鄰墻桃影伴煙
收些子風情未减眉頭眼尾萬千事欲說還休薔
薇露牡丹毬殷勤記省前度綢繆夢裏飛紅斍來無
覓望中新綠别後空稠相思難偶歎無情明月今年
巳是三度如鈎
春雲怨(上已黃鍾商)
春風惡劣把數枝香錦和鶯吹折雨重柳腰嬌困燕
子欲扶扶不淂軟日烘烟乾風收霧芍藥荼䕷弄顔
色簾幕輕隂圖書清潤日永篆香絶盈盈笑靨宫
黃額試紅鵉小扇丁香雙結團鳳眉心倩郎貼教洗
金罍共看西堂醉花新月曲水成空䴡人何處往事
暮雲萬葉
雲僊引(桂花■夾鍾羽)
𬗋鳳臺高紅鵉鏡裏馡馡幾度秋馨黃金重綠雲輕
丹砂鬢邊滴粟翠葉玲瓏烟剪成含笑出簾月香滿
袖天霧縈身年時花下逢迎有遊女翩翩如五雲
亂擲芳英爲簮斜朵事事關心長向金風一枝在手
嗅蘂悲歌雙黛嚬遶臨溪樹對初弦月露下更深
眼兒媚(春情)
自嚬雙黛聽啼鴉簾外翠烟斜社前風雨巳歸燕子
未入人家鞋兒試着無人看莫是忒寬些想它樓
見金波晃漾分輝鵲殿况是風柔夜暖正燕子新
來海棠微綻不似秋光只照離人腸断恨無柰利鎻
名韁誰爲喚舞裙歌扇吟玩怕銅壺催曉玉䋲低轉
水龍吟(追和眺次膺)
經年不見書來後期杳杳從誰問梅英蠟小柳枝金
嫰豔陽春近羅幕風柔泛紅浮綠連朝花信念平生
多少情條恨葉鎮長使芳心困可是風流薄命鏡
臺前鬆鬆蝉鬢茜桃凝粉薰蘭漲膩翠愁紅損縦使
歸來灯前月下恐難相認卷重簾憔悴殘粧淚洗把
羅襟揾
驀山溪(憶中都)
潮平風穏行色催津鼓回首望重城但滿眼紅雲𬗋
霧分香解佩空記小樓東銀燭暗綉簾垂昵昵凭肩
語關山千里垂柳河橋路燕子又歸來但惹淂滿
身花雨彩箋不寄蘭夢更無憑灯影下月明中魂断
金釵股
齊天樂(閨思)
轆轤聲破銀床凍霜寒又侵鴛被皓月疎鍾悲風断
漏驚起画樓人睡銀屏十二歎塵滿絲簧暗消金翠
可恨風流故人迢逓隔千里相思情緒最苦舊歡
無續處䰟夢空費断鴈無情離鵉有恨空想吳山越
水花憔玉悴但翠黛愁横紅鉛淚洗待剪江梅倩人
傳此意
菩薩蛮(宿水口)
断虹遠飲横江水萬山𬗋翠斜陽裏繫馬短亭西丹
楓明酒旗浮生長客路事逐孤鴻去又是月黃昏
寒灯人閉門
菩薩蛮(湖上)
吳姬壓酒浮紅蟻少年未飲心先醉駐馬綠楊隂酒
樓三月春相看成一笑遺恨知多少回首欲魂銷
長橋連断橋
踏莎行(别意)
滿滿金杯垂垂玉筋離歌不放行人去醉中扶上木
蘭船醒來忘却桃源路帶綰同心釵分一股断魂
空草高唐賦秋山萬疊水雲深茫茫無着相思處
瑞鶴仙(離筵代意)
聽梅花吹動凉夜何其明星有爛相看淚如霰問而
今去也何時會面匆匆聚散恐便作秋鴻社燕最傷
情夜來枕上断雲零雨何限因念人生萬事回首
悲凉都成夢幻芳心繾綣空惆悵巫陽館况船頭一
轉三千餘里隱隱高城不見恨無情春水連天片帆
似箭
浪淘沙(别意)
花霧漲冥冥欲雨還晴薄羅衫子正宜春無奈今宵
鴛帳裏身是行人别酒不須斟難洗離情絲鞘如
電𬗋騮鳴腸断画橋芳草路月曉風清
南柯子(新月)
柳浪搖晴沼荷風度晚簷碧天如水印新蟾一罅清
光斜露玉纖纖宝鏡微開匣金鈎半押簾西樓今
夜有人忺應傍粧臺低照画眉尖
永遇樂(送春)
歌雪徘徊夢雲溶曳欲勸春住薄倖楊花無端杜宇
抵死催教去參差烟岫千回百匝不解禁春歸路病
厭厭那堪更聽小樓一夜風雨金釵闘草玉盤行
菜往事了無憑據合數松兒分香帕子揔是牽情處
小桃朱戸題詩在否尚憶去年崔護綠隂中鶯鶯燕
燕也應解語
謁金門(春晚)
風共雨催盡亂紅飛絮百計留春春不住杜鵑聲更
苦細柳官河狹路幾被婵娟相誤空憶墜鞭遺扇
處碧窗眉語度
菩薩蛮(春感)
玉琴不療文園病對花長抱深深恨恨入鬢霜邊才
情輸少年蛾眉梳墮馬翠䄂薰蘭麝醉夢未全醒
綠窗啼曉鶯
阮郎歸(壬辰邵武試灯夕)
東風吹破藻池冰晴光開五雲綠情紅意兩逢迎扶
春來遠林花豔豔玉英英羅衣金縷明閙蛾兒簇
小蜻蜓相呼看試灯
行香子(代贈)
楚楚精神楊柳腰身是風流天上飛瓊凌波微步羅
襪生塵有許多嬌許多韻許多情十年心事兩字
眉婚問何時真箇行雲秋衾半冷窗月窺人想爲人
愁爲人瘦爲人顰
鷓鴣天(情景)
意態婵娟画不如瑩然初日照芙蕖笑捐瓊佩遺交
甫肯把文梭擲幼輿花上蝶水中鳬芳心密意兩
相扵情知不作庭前柳到淂秋來日日疎
號玉林又號花庵
賀新郎(題双溪馮熙之交游風月之楼)
倦整摩天翼笑歸來點画亭臺按行泉石落落元龍
湖海氣更着高樓百尺收攬盡水光山色曾駕飊車
蟾宫去幾回批惜月支風敕斯二者慣相識玲瓏
窗戸青紅濕夜深時寒光爽氣洗清肝鬲似此交游
真洒落判與升堂入室有萬象來爲賓客不用笙歌
輕點涴看仙翁手搦虹霓筆吟思遠兩峯碧(楼對兩)
(峯甚竒)
賀新郎(乙已正月十日双溪携酒遺蛻亭桃花)
(方開主人浩歌酌客歡甚即席作此)
風送行春步漸行行山回路轉入雲深處問訊花梢
春幾許半在詩人杖屨點點是祥烟膏露中有瑶池
千歲種整嚴粧來作巢仙侣相妩媚試凝竚風流
座上揮談麈更多情多才多調緩歌金縷趁取芳時
同宴賞莫惜清樽緩舉有明月隨人歸去從此一春
須一到願東君長與花爲主泉共石聞斯語
賀新郎(菊)
莫恨黃花瘦正千林風霜搖落暮秋時候晚節相看
元不惡采采東籬獨秀試攬結幽香盈乎幾劫修來
方淂到與淵明千載爲知舊同冷淡比蘭友𬗋桑
心事君知否把人間功名富貴付之塵垢不肯折腰
營口腹一笑歸欤五柳悵此意而今安有若淂風流
如此老也何妨相對無杯酒詩自可了重九
賀新郎(梅)
自掃梅花下問梢頭冷蘂疎疎幾時開也間者闊焉
今久矣多少幽懷欲寫有誰是孤山流亞香月一聮
真絶唱與詩人千載爲嘉話餘興味付來者清癯
不恋華亭榭待與君白髮相親竹籬茅舍喜甚今年
無酒禁溜溜小槽壓蔗已凖擬雪天霜夜自醉自吟
仍自笑任解冠落珮從嘲罵書此意寄同社
木蘭花慢(題馮雲月玉連環詞後)
自沈香夢断風雨外失餘春悵袍錦淋漓金銮論奏
四海無人蛾眉古來見妬柰昭陽飛燕亦成塵惟有
空梁落月至今能爲傳神神遊八表跨長鯨誰是
再來身愛雲月溪頭玉環一曲筆力千鈞人間不堪
着眼但香名百世尚如新乞我九霞蜚珮梯空共上
秋旻
木蘭花慢(乙已病中)
問潘郎兩鬢更禁淂幾番秋悵病骨臞臞幽懷渺渺
短髮颼颼雲邊一聲長笛這風情都属趙家樓欹枕
困尋藥褁熏衣慵訊香篝悠悠老矣復焉求何止
賦三休念少日書癡中年酒病晚歲詩愁已攀桂花
作證便從今把筆一齊勾只有烟霞痼疾相陪風月
交游
木蘭花慢(懷舊)
問春春不語謾新綠滿芳洲記歴歴前遊看花南陌
命酒西樓東風翠紅圍繞把功名一笑付糟丘醉裏
了忘身世吟邊自負風流風流莫莫復休休白髮
漸盈頭悵十載重來略無歡意惟有閑愁多情向人
似舊但小桃婀娜柳纖柔望断殘霞落日水天拍拍
飛鷗
南柯子(丁酉清明)
天上傳新火人間試裌衣定巢新燕覓香泥不爲綉
簾朱戸說相思側帽吹飛絮憑欄送落暉粉㾗銷
淡錦書稀怕見山南山北子規啼
南柯子(丙申重九)
蘭佩秋風冷茱囊曉露新多情多感怯芳辰強折黃
花來照碧鱗鱗落帽參軍醉空樽靖節貧世間那
復有斯人目送歸鴻西去一傷神
行香子(梅)
寒意方濃暖信才通是晴陽暗拆花封冰霜作骨玉
雪爲容看體清癯香淡竚影朦朧孤城小驛断角
殘鍾又無邊散與春風芳心一點幽恨千重任雪霏
霏雲漠漠月溶溶
賣花聲(已亥三月一日)
鶯蝶太匆匆惱殺衰翁牡丹開盡狀元紅俯仰之間
增感槩花事成空垂柳綠隂中粉絮濛濛多情多
病轉疎慵不是東風孤負我我負東風
賣花聲(憶舊)
秋色滿層霄剪剪寒飈一襟殘照兩無聊數盡歸鴉
人不見落木蕭蕭往事欲䰟消夢想風標春江綠
漲水平橋側帽停鞭沽酒處柳軟鶯嬌
長相思(秋懷)
天悠悠水悠悠月印金樞曉未收笛聲人倚樓蘆
花秋蓼花秋催淂吳霜點鬢稠香箋莫寄愁
長相思(秋夜)
砧聲齊杵聲齊金井欄邊敗葉飛夜寒烏不棲■風
凄凄露凄凄影轉梧桐月巳西花冠窗外啼
長相思(春晚)
惜春歸愛春歸脫了羅衣着苧衣綠隂黃鳥啼酒
醒時夢醒時清簟疎簾一局棋丁東風馬兒
感皇恩(送饒溪臺游浙)
騎鶴上楊州腰纏十萬拈起詩人舊公案看山看水
此去勝遊須徧煩君收拾取歸吟卷少日風流暮
年蕭散佳處何妨小留欵沙河塘上落日綉簾争捲
也須拂拭起看花眼
蝶恋花(春感)
百計留春春不住褪粉吹香日日催教去心事欲憑
鶯語訴流鶯剗地無憑據綠玉闌干圍綺戸一點
柔紅應在深深處想倚翠簾吹柳絮淺顰惆悵芳期
誤
月照棃花(閨怨)
晝景方永重簾花影好夢猶酣鸎聲喚醒門外風絮
交飛送春歸脩蛾画了無人問幾多别恨淚洗殘
粧粉不知郎馬何處烟草萋迷鷓鴣啼
摸魚兒(爲遺蛻山中桃花作寄馮雲月)
問山中小桃開後曾經多少晴雨遥知載酒花邊去
唱我舊歌金縷行樂處正蝶繞蜂圍錦綉迷無路風
光有主想倚杖西阡停杯北望望断碧雲暮花知
道應倩蜚鴻寄語年來老子安否一春一到成虚約
不道樹猶如此煩說與但歲歲東風粧點紅雲塢劉
郎老去待有日重來同君一笑拈起看花句
水龍吟(贈丁南隣)
少年有志封侯弯弓欲挂扶桑外一朝歛縮蕭然清
興了無拘礙䄂裏隂符枕中鴻宝功名蝉蛻看舌端
霹靂劇談玄妙人間世疑無對閬苑醉鄕佳處想
當年綠隂猶在羣仙寄語不須點勘鬼神功罪碧海
千尋赤城萬丈風高浪快待踞龜食蛤相期汗漫與
烟霞會
西河(巳亥秋作)
天似洗殘秋未有寒意何人短笛弄西風數聲壯偉
倚欄感槩展雙眸離離烟樹如薺少年事成夢裏
客愁付與流水筆牀茶具老空山未妨肆志世間富
貴要時賢深居宜有餘味大江東去日西墜想悠
悠千古興廢此地閱人多矣且揮絃寄興氛埃之外
目送蜚鴻歸天際
清平樂(宫怨)
珠簾寂寂愁背銀缸泣記淂少年初選入三十六宮
第一當時掌上承恩而今冷落長門又是羊車過
也月明花落黃昏
清平樂(宫詞)
深深禁籞霽日明鸎羽風動槐龍交翠舞恰恰花隂
亭午一簾暖絮悠颺金爐旋炷沈香天子方看諫
䟽内人休闘新粧
酹江月(戲題玉林)
玉林何有有一湾蓮沼數間茅宇断塹疎籬聊𥙷葺
那淂粉墻朱戸禾黍秋風雞豚曉日活脫田家趣客
來茶罷自挑野菜同煑多少甲第連雲十眉環座
人醉黃金塢回首邯郸春夢破零落珠歌翠舞淂似
衰翁蕭然陋巷長作溪山主𬗋芝可採更尋岩谷深
處
酹江月(夜凉)
西風解事爲人間洗盡三庚煩暑一枕新凉宜客夢
飛入藕花深處冰雪襟懷琉璃世界夜氣清如許劃
然長嘯起來秋滿庭戸應笑楚客才高蘭成愁悴
遺恨傳千古作賦吟詩空自好不直一杯秋露淡月
闌干微雲河漢耿耿天催曙此情誰會梧桐葉上疎
雨
浣沙溪(醮塩)
鍾磬玲玲夜未央棃花庭院月如霜步虚聲裏拜瑶
章■𬗋極清都雲渺渺紅塵濁世事茫茫未知誰有
返䰟香
鷓鴣天(暮春)
沈水香銷夢半醒斜陽恰照竹間亭戲臨小草書團
扇自揀殘花插净瓶鶯宛轉燕丁寍晴波不動晚
山青玉人只怨春歸去不道槐雲綠滿庭
鷓鴣天(張園作)
雨過芙蕖葉葉凉摩挲短髮照横塘一行歸鷺拖秋
色幾樹鳴蝉餞夕陽花側畔柳旁相微雲澹月又
昏黃風流不在談鋒勝䄂手無言味最長
秦樓月(秋夕)
心如結西風老盡黃花節黃花節塞鴻聲断冷烟凄
月漢朝陵廟唐宫闕興衰萬变從誰說從誰說千
年青史幾人華髮
重疊金(壬寅立秋)
西風半夜驚羅扇蛩聲入夢傳幽怨碧藕試初凉露
㾗啼粉香清冰凝簟竹不許雙鴛宿又是五更鍾
鴉啼金井桐
重疊金(冬)
南山未解松梢雪西山已挂梅梢月說佀玉林人人
間無此清此身元是客小住娛今夕拍手凭闌干
霜風吹鬢寒
重疊金(除日立春)
銀幡綵勝參差剪東風吹上釵頭燕一笑繞花身小
桃先報春新春今日是明日新年至擘&KR1472;莫探官
人間行路難
謁金門(初春)
花事淺方費化工勻染墻角紅梅開未遍小桃才數
點人在暮寒庭院閑續茶經香傳酒思如冰詩思
嬾雨聲簾不捲
南鄕子(夏夜)
多病帶圍寬未到衰年巳鮮歡夢破小樓風馬響珊
珊缺月無情轉画欄凉入苧衾單起探灯花夜欲
闌書冊滿床空伴睡慵觀拈淂漁樵笛譜看
南鄕子(夜景)
萬籟寂無聲衾鐡稜稜近五更香断灯昏吟未穩凄
清只有霜華伴月明應是夜寒凝惱淂梅花睡不
成我念梅花花念我關情起看清冰滿玉缾
花發沁園春(芍藥會上)
曉燕傳情午鶯暄夢起來檢校芳事荼&KR1048;褪雪楊柳
吹綿迤邐麥秋天氣翻階傍砌看芍藥新粧嬌媚正
鳳𬗋勻染綃裳猩紅輕透羅𬒮晝暖朱闌困倚是
天姿妖嬈不减姚魏隨蜂惹粉趁蝶棲香引動少年
情味花濃酒美人正在翠紅圍裏問誰是第一風流
折花簮向雲髻
阮郎歸(傚姜尭章體)
粉香吹暖透单衣金泥雙鳳飛閑來花下立多時春
風酒醒遟桃葉曲柳枝詞芳心空自知湘臯月冷
佩聲微鴈歸人不歸
鵲橋仙
青林雨歇珠簾風細人在綠隂庭院夜來能有幾多
寒已瘦了棃花一半宝釵無據玉琴難托合造一
襟幽怨雲窗霧閣事茫茫試與問杏梁雙燕
(玉林此編亦姑据家藏文集之所有朋游聞見之所傳詞之妙者固不止此嗣有所得當續刊)
(之若其序次亦隨得本之先後非固爲之高下也其間體製不同無非英妙傑特之作觀者)
(其詳之)
中興以來絶妙詞選卷之十
