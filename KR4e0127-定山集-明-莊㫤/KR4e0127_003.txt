定山集卷三
明莊㫤撰
五言律詩
雨中陪沈仲律僉憲宿長蘆用韻
孤帆兼日下高樹與秋迎天地真能大江山各自清宦
遊吾馬倦塵夢此鐘鳴默默同趺坐誰知萬古情
秋行
老夫擕一杖岸幘向林臯九月木將脫千峯秋更高乾
坤真寓舍世事直秋毫我與巢由輩真為莫逆交
憶舍弟
天邊聞一鴈杳杳向南徂今夜西風冷他鄉小弟孤五
人千里去九月一書無欲作千行淚憑誰寄客途
汎江和夀卿
放艇夫何意天機忽遠林川雲元浩蕩魚鳥自高深萬
里平生眼三人此日心因思邵康節終日打乖吟
次孤鶴老人觀物亭坐雨
江山通一雨深似老夫清稍稍花全落沉沉鼓未晴坐
當新竹拜睡起早霞明知我出門懶連隂故有情
其二
小閣題詩坐高懷散遠秋風花聊沈謝行止自軻丘野
暝微孤樹江清著數鷗與君真自厚不是雨相留
送李德孚林緝熙還南海
細雨桄榔樹清泉苦竹根先生舊家業風日短籬門歸
計攜諸友迎舟立兩孫能尋白沙子同醉濁醪尊
其二
契合乾坤大逢君勝白頭江山如會意天道此停舟久
大賢人業稀疎軟布裘千峯不可見明月在高樓
和容彦昭
世人無限事南畝領農夫佳氣山長在秋江鶴自孤風
流還我老塵俗是君無朗月孤舟夜能來共五湖
芝軒為江隂王景悅題
萬古禎祥意如今付此吟朝廷真極治芝草又江隂薄
霧千莖紫微風衆葉深商歌人共賞誰復會予心
聖像寺
聖像移舟入僧佳寺亦佳白雲何處所秋逕此袈裟細
雨憐棕葉香風問橘花野人幽僻甚隨意宿烟霞
與孤鶴翁汎江
江晚真堪畫烟中樹樹清兩人攜小槳萬里蕩秋溟醉
眼岐周鳳虚名楚國萍西山知我意箇箇矗銀屏
雨中招廷信
往來頻舊雨今雨可相辭留取一尊酒賞公千古詩風
流真麈尾跌蕩更花枝自掃門前立能來莫遣遲
答廷信
花鳥三年句江樓坐不辭風騷真有此老子是何詩印
月深江水盤空老鐵枝君無憐俗眼我已識君遲
送任生之
軒騰都治鳳淡寂祗冥鴻尊酒堪誰别人心自古同行
藏真此道天地各深衷相對秋江上芙蓉正晚紅
寄奉吉水周先生
十載師生義千年父子恩投桃真可報沒齒豈須論白
首滄江遠青天泰嶽尊平生衣鉢夢長繞鑑湖村
其二
幾年仁水望别恨不蹉跎一老應誰似諸郎過我多春
尋扶過子酒醉舞東坡不得親藜杖其如感愧何
其三
稽顙西江使今年又手書先生真會面弟子喜何如坐
問猶消息緘開數起居自憐鞭策遠癡鈍老難除
其四
一仕開曾許當年本未能回頭非自愛多病果相仍把
釣渾孤艇攤書又幾燈冰兢他日地切恐誤師承
重慶堂為何侍御作
食報無涯地誰言我易論此心還日月老眼自乾坤白
髮垂諸老青雲蕩一門更知堯舜事四海一君恩
寄掌教吴先生
三年懷此老何處是衢州眼界真千里空中正一樓人
心周鳳鳥天道魯春秋此意今誰領空江自白頭
藏書室(八景為大司馬王公作)
太上初寥寂人文只可悲汗牛千卷是註我六經誰日
月開尼父乾坤自伏羲病夫何所有默坐定山癡
洗硯池
兩在真難測先生示此傳浮雲雖白日本色自青天朱
子方塘鏡濂溪太極圈此池吾亦有觀物草亭前
蒼松軒
古今如此老蓋世幾英豪草閣三千尺蒼龍五百條乾
坤中獨立冰雪氣難驕欲問平生業撑天手正高
牡丹圃
玩物非吾事聊觀造化功春深三月後公醉萬花中蓓
蕾先天妙衣冠太古風此園雖獨樂還與衆人同
門外柳
萬物皆為我開門柳忽深江湖閒坐處天地此時心風
月豪真在簞瓢樂可尋元來程主簿今古一閒吟
隴頭雲
隂偶為陽得頽然只太虚偶觀神妙處一笑老横渠默
默從升䧏無無自卷舒青天横老眼吾亦坐吾廬
繡衣記
六經元土苴天地只微塵蝸篆曾誰筆醯天偶自春我
非文字眼公殆屋烏人回也簞瓢樂無言萬古貧
太史銘
造化俄千古文章便六經百年須我在此石更誰憑英
爽軒河朔鳶魚蕩草亭乾坤留老手著與太行青
得閒老人
總總紅塵是匆匆白髮皆不知何處裏乃有此翁來僧
與看山得江從釣月該莫言忙絶少趁雨菊尋栽
其二
每將迂自哂此老似還迂世上千年調山中一卷書病
長無擾擾靜只有如如老我青天眼浮雲看卷舒
其三
何處龍江叟堪專水月盟衆人皆此坐天下與誰平不
有終南病能甘谷口耕題詩搔短鬢老子不無情
遺愛為揚州劉同知作
揚州何處月老去更江湖赤子千年戴青天片石孤乾
坤堯舜事賢聖禹臯謨我問程夫子浮雲是有無
謝景瞻送蒲石
老子書齋可虚明小弟成已交庭草翠可少石蒲清拜
受吾儕感攜擎此老情虚靈終藉服豈但得長生
挽劉員外母
感激三年戴悲傷萬古圖長江如可斷此淚亦須無何
忝真員外無成遂老夫哀歌雲水地病眼血流枯
寄新安宋同知
把臂華亭縣匆匆一語間㩳身頻要路回首獨空山人
與何年别書曾幾字還題詩無限意分付菊花斑
承孫侍御枉顧失迓詩以謝之
山嶽真成動柴門乃肯過看山雖我病失接此心何感
激青天望留連白首歌可勝垂老意舞破釣魚蓑
其二
蛇鼠聞風竄豺狼破膽愁廵行皆此老當宁更何憂春
每隨流轉謳長管去留誰知定山子詩略似春秋
鳶飛魚躍亭與夀卿小酌
釀熟麻姑酒攜來就樹隂我狂能自恕杯小不須斟溪
水魚同活花叢鳥坐深此時如不飲不是此時心
其二
圖鳳蒼天有霜毛老鬢垂相逢真可笑不飲欲何為拄
杖公纔出壺觴僕屢隨醉來雖只我不記姓名誰
其三
萬事隨天作生涯半耳聾滿斟今日酒閒與夀卿同潦
倒三杯後氤氲半醉中夕陽花萬朵扶下小西峯
題畫和沈豫軒
乾坤秋淡泊萬里見真空誰識此中趣我懷無極翁江
湖還野艇今古各光風安得神遊共青天作主東
雨宿大潮寺
坐便山寺雨更愛宿山中此壁孤燈影何鄉老病翁詩
平容自考靜極與天通亦有蒲團債吾儒但不空
浴香泉
老著天遊步江山不肯違春方玄酒淡人每太初歸是
妙何言樂無塵可振衣笑看曾點處似或此狂非
臞庵
平生真面目分付幾峰烟病裏歌惟鳳人間瓠亦天坎
離吾藥妙山水爾藤賢醉盎還誰我梧桐月滿川
東原道中和大中
何處東涯路乾坤醉眼空溪山吾老脚日月此虚籠白
帽天將近芒鞋雪半通梅花消息好還與問東風
香泉道中和大中
江山同一枕何夢與神遊紫氣圍黃鶴青天坐白牛古
今雲汎汎天地水浮浮莫道雙鳬外王喬不可求
香泉和大中
老信風花脚香泉又一來偶同賢輩浴爛醉野人杯明
月天無夜光風路不埃行藏天地在處處有高臺
虹橋道中和大中
風光隨闊步處處眼俱新酒琖冬天趣梅花句子春忘
形幽壑幾把手白雲頻自笑閒瀟灑青天一幅巾
謝尚同以胙城尹謫重慶衛幕
人才丁未榜天地楚中英况有今巴蜀寧知且胙城從
吾惟子好玉女是天成短髮今渾白題詩更幾莖
其二
遠近遷難問安危病不知書來空父執老去見何時川
蜀天非遠行藏道可疑長江千萬里滾滾是相思
贈豐城李士遠用韻
白髮今何去來過亦此天子能留幾日吾且慶雙泉世
事雲難定青山雨結緣好看溪上月還與共衰年
謝醫士為謝汝申作
老向秋風幾長驚白髮根何身無禮樂此匕亦乾坤紅
杏誰家洞山藤破屋門題詩從謝老倒盡菊花樽
寄靈璧縣博陸先生
蓋自云傾後人間病各癡生涯貧不定世故老堪疑擾
擾終何益堂堂肯自知好看相憶否抖盡小囊詩
其二
往日梭山老三年夢欲猜交平千古定天送一書來魚
鳥真堪約溪雲只老懷梅花堪寄否惆悵釣魚臺
無錫遊秦方伯池亭和韻
池亭天放手都付浴沂翁此樂真誰得狂夫亦偶同春
遊三月幾酒更萬花中敢向鳶魚眼乾坤誤主東
客至
野磬閒投止寒山莫欲深醉留三日雨狂了百年心雲
水青藜杖乾坤老布衾蒙頭閒不管何處是晴隂
梅窗
草閣方虚坐江空月色新乾坤還此夜今古是何人稍
稍寧辭晚茫茫忽見春平生打乖意今夜任天真
送畢都憲致仕
南國來何晚龍門去未遲四方無事日一老是閒時天
地憑藜杖風花任酒巵大臣終體國去就不嫌疑
送嚴中書用韻
君隨黃閣老我愛定山泉廊廟才無忝山林性只偏飛
揚誰過分行止豈無天肯作虚相愛春江亂别絃
雪中和懷玉
我意留公厚蒼天知此無朔風三日雪清世兩迂夫玄
酒汚樽禮梅花太極圖無言還對坐何必論鵝湖
其二
對坐無言處無中更有無聖賢公自是宇宙我非夫人
世開天境江村挂雪圖此中憑打過老眼送江湖
其三
陳叟題詩去江湖夢寐長主人惟老屋夫子更匡牀東
魯千年脉南豐一瓣香可堪知已恨殘月管江方
其四
天心何處問默坐正寒更古調今疎越天和此太羹夜
深羣動息冬老一陽生料得梅花月乾坤只麽清
其五
未盡孤撑力風波却少回江湖今日好天地此帆開水
静天平閣山蒼雪漫排行藏應此老真見仲尼來
梅花用韻
草亭天正闊老眼又河圖靜坐千年後誰知一畫無鳶
魚還此老天地本真吾不見庖犧氏掀髯一笑孤
白馬席間和白沙先生
萬里何鄉老青天白帽來神仙在人世隨處是蓬萊雲
影千江月天心數點梅平生夫子意又許鑄顔回
龍洞和白沙
何年留此洞想見太初來風月誰張主隂陽此盪開地
靈真孔竅元氣古胚胎悟得庖犧意狂歌月滿臺
浴香泉和白沙
我是白沙門塊然一頑鐵仰視林緝熙天地自懸絶感
兹鑄顔功紅爐一點雪何處浴沂歸吟弄香泉月
和白沙秋夜述懷
此老真何意我來更憶家西風聊短鬢細雨只黃花慈
母誰無老京師也自佳玉臺巾樣好戴著有人誇
其二
萬里行藏意先生不遣疎此心無繫著到處有鳶魚白
髮看雖滿青山不受呼前年荔枝熟童子報徵書
宇門承沈慎之任以莊送至句曲詩以道别
櫻笋江南路扁舟興不孤儀形吾豈敢風韻子真無水
月歌潼渚風花坐練湖烏頭何足慮老力更能扶
挽李仁貴大理母
萬古坤寧意人間又委形平生交白髮兒輩與滄溟南
國人三代西江女一經百年堪幻境江冷各山青
喜聞謝元吉子諮領鄉薦
萬里湖南信誰將到蓽門此翁真有後天道豈難論伯
雨生何忝元城死亦存何時堪慰藉騎馬下江村
同年蒋侍御枉顧和韻
古洞斜陽外柴門得晚江桃花迷處所驄馬問何邦坐
客茅亭幾歌詩稚子雙鹿門雖愛我我豈鹿門龐
中秋無月和廷信
乾坤今夜月本色共青天縱有三更雨能遮萬古圓妖
蟇徒自絶顧兔豈誰憐老我浮雲眼尋常北斗邊
十六夜晴月朗復用韻
此夜江邊月清光昨雨天自知雖小待曾不減高圓以
往復何悶今看豈足憐老夫觀否泰起坐釣臺邊
徐光岳至
江寺留詩夜今年又八春溪山惟一我肝肺更何人偶
此來還否相看夢與真白頭無限意分付月溪濱
其二
江門千古地來往有南川夫我何為者相過亦此賢水
花無别趣庭草有真傳活水亭前月能留共老年
活水亭贈光岳
活水如斯活佳山更莽佳已留莊叟坐也直夀卿來拄
杖隨行老風花信口開百年尋樂處須子得吾懷
月溪雨後同東川光岳二徐賢叔侄坐鳶飛魚躍
草亭
此亭誰謂好最好夕陽時老我三人意黃鸝兩箇知花
枝搖太極雲影蕩玻瓈遂以天機妙匆匆著小詩
同東川諸友溪上晚釣
諸老斜陽外長竿共把時雨深花倒醮溪晚釣頻移聖
代漁翁我人間此樂誰醉來溪上舞老鬢白披披
其二
潦倒青溪上閒隨放宕緣請誰留白日任我釣青天酒
舞長蓑爛花簪破笠圓醉歸扶不遠家只小東烟
溪上和光岳
幾點庖羲畫風花數子尋茫茫人物我滾滾去來今杖
履平生事溪山此日心更看扶老步雲水幾峯深
西峯和光岳
天下閒人幾青山一短笻莫言知我少還有白沙同南
海五千里羅浮四百峯白頭雲水地飛動意無窮
活水亭和東川
莽莽鰲峰子區區活水村百年真眼孔一箇小乾坤幾
榻諸公下吾家萬古存與君風月處剛對白沙樽
宿伯顯家
平生安老睡此夜獨何期病枕風誰碍疎櫺葉放欺山
留人愈靜月有句專竒若許論更鼓因知某亦知(劉因感興)
(詩云若使此時俱瞑目知更數鼓是何人)
將往平湖寄白沙
石翁何處是何處石翁心南海夢長到平湖别亦深槳
移花在盪瓢飲月同斟明日南川至相思各苦吟
送吴明府獻臣
門前何處客問是廣東船行止雖殊路江山共一天閒
隨花意思老結酒因緣未了茅根念天峯望子旋
夀邊處士
野日蒼峯路青天一布巾鶯花真老計天地此遺民海
甕仙醅熟仙居帝畫真白頭今太古公外更何人
王審理封贈卷
歲月青山在春風短髮前乾坤遺此老兒子定吾天破
衲存深計秋藤結老緣封章天與在終亦到林泉
其二
此日三遷教何慚丌氏前築埋雖惡地賢孝果青天萬
事慈中分封書意外緣我當賢母墓酌以定山泉
德州
兩月京師路今來尚一千虚名非雅事薄計只蒼天夜
泊隨孤驛雞聲各放船小詩留一雨又了德州緣
與國賢和西涯
人間文字眼千古得吾師山館深留夜京師在見時虚
名吾道在垂老瓣香遲靜坐忘言妙終身是此期
榮慶堂
詔書新命下老子况真賢歲事匆匆日人間活活天老
無非分福生有聖賢緣萬古春秋在題詩肯自偏
和白沙韻
一老真南海乾坤此定交花深長自愛根好不須澆雲
水天無極江山月滿瓢可人今在眼何意欲相招
挽人
浮雲成慘戚天地動哀吟白鶴江山泪孤兒父母心百
年恩自切天意報還深萬古封章在窮碑倚墓隂
挽人
人生莊叟癖死樂果誰傳此固雖虚誕何憑更惘然乾
坤都父母今古幾親賢一灑烏臺淚人間肯自偏
宿寒山寺用韻寄文太僕
位此天何說才今道所然相逢渾舊雨此别更青天周
邵平生契江湖白髮緣不朦僧寺月惆悵過江船
張明府惠傘
皇天迓不雨青蓋領初隂畎澮枯遮看巖泉脉引尋此
時須大厦何處不流金一卷蓑衣薄雲生楓樹林
病暑
暑無今歲劇病甚往年侵月瘦頻池曲風微空樹隂飛
情霄漢健潛意泳遊深道暍人人是金巵恐乏斟
用韻寄李公冶
倚遍東樓柱孤吟暝色侵人情限一舍天道伏羣隂黍
熟黃雞在人閒白屋深家慈愧吾子交酒兩回斟
和周憲長時可留别
青青階下草生意又逢君往古春餘幾而今始屬人看
看涵宇宙兀兀斷知聞不註圖書脚探玄笑子雲
其二
千古韶音歇一聲何處謳華堂人半醉紅燭影交流象
緯羅天闕雲霓護客舟楚江黃鶴唳清夢亦高樓
其三
身著紫藤蓑門掩碧烟蘿辟人甘鳥獸行路愧丘軻長
醉兼長舞一丘還一窩紫虚率道士許我日相過
和廣西吴憲副
我本楚狂人荆州此識君雲山還昨夢世路與人分短
褐曾嫌醜虚名自愧聞兼金數字至高義激浮雲
其二
無民不清靜有吏與歌謳古調何人會明公是此流長
風破巨浪孤影落虛舟獨倚闌干月幾回明遠樓
其三
綉斧昭州路并茗透密蘿隂符兼老子劍術陋荆軻竹
護新氓舍烟消舊獠窩倘餘經略此不惜重經過
定山集卷三
