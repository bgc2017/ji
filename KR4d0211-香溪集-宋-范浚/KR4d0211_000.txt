香溪先生文集敘
士以志道爲先而志道以
養氣為本氣全則道存氣
喪&KR0767;衟亾故達而在上任
天下之重安國家利社稷
進贒退不肖收功扵無竆
者氣也竆而在下守聖賢
之道摧古今眀治忽是是
而非非立言扵不朽眘亦
氣也苟氣之不養則達而
在上或充詘扵冨䝿以得
失為患則道不行矣窮而
在下或隕穫扵貧賤以紛
華為悅則道不守矣不守
不行氣喪而道亾則烏能
收功無窮立言不朽哉是
則氣之在人窮則獨善其
身達則兼譱天下舉不可
以不養也吾之先香溪
先生以養氣為本而立言
不朽者與先生居香溪之
上自少至老篤學而贍扵
文探道而不以卋故嬰其
慮其家世父祖為名卿賢
刾史昆弟多居仕而先
生了無仕進意今
天子即位之初詔復制舉
以來天下士當時公卿有
以先生應
詔者先生力辭之余嘗過
香溪之上而訪先生焉先
生危坐一室塵埃戸牖
而凝几席敗帷故噐人所
不堪而先生貎充軆胖神
宇泰然其言經術如親得
聖人而授其旨其論古成
敗事如目擊而身履之已
而出示所爲文則辯慱而
峻整正與向所言論者相
表裡終日與之坐而無一
語及卋間事此非志扵道
而全其氣者能若是乎是
曰先生謂余曰是間山水
清遠子能卜居以從吾游
乎余方累扵卋故從官遠
方漂流異鄕及歸而先生
殁已十年方悼若人之不
淑而吾無與居也一日先
生猶子元卿過余曰叔父
平㫺爲文至多今不欲秘
于家而出與卋共之力有
未辦&KR0767;先刻其賦論議
雜著爲二十二卷行扵時
子嘗与叔父厚願敘以冠
其首嗟夫㫺&KR0951;門子著書
而自敘之曰醉士隱扵&KR0951;
門不醉則游不遊則息息
于道思其所未至息于文
慙其所未周古聖王旌山
夫谷民之譱者意在斯乎
今先生不醉不游直息于
道而寓之文耳平時不以
外慕累其心若求旌于時
亦豈先生著書立言之本
意哉故述其志衟養气之
寔以見素所蘊云先生姓
范氏名浚字茂明而元卿
名端臣今亦以文知名方
有志扵卋者
峕
香溪先生文集後序
子朱子集註孟子全載范
浚心箴由是天下莫不聞
其名且與天壤俱敝也浚
字茂眀婺之蘭江人囙其
里居稱香溪先生祠于學
宫舊矣師道幼即訪其文
集不可得嘗讀默成潘公
與范賢良書而知其交讀
徐忠壯公徽言傳而知其
所取又得前軰誦傳姑蘇
臺賦雜興諸詩茲欲見其
餘而仁山金氏四書考證
謂范集近亡以金之洽聞
而云然殆無有矣居其鄉
思其人而不誦其詩讀其
書不能不致予恨焉至順
辛未始得先生文七卷于
親友應氏家盖其首編也
陳公巗肖序稱從子端臣
右史所篡凢二十二卷則
逸者尚多一日先生族孫
俊来言家藏缺自一至五
卷惜其無從𥙷也于是忻
然卑之足以成編烏乎百
年之閟一朝而顯兩家之
藏不期而合抑亦有數存
其間耶先生當紹興中舉
賢良方正以秦檜當國不
𧺫大節偉矣其學多本扵
經貫穿精覈諸文皆嶄絶
矯健鑿鑿眀整卓然名家
鄉先生有集盖自先生始
也古之賢者嘗患無子孫
之傳而有子孫者每患其
不知學近時范氏之族豈
乏富貴者恨其不能為先
生置祠奉嘗至扵斯集之
傳又不過當時一餉費耳
浮榮悖貨倏焉澌盡而不
亡者固自若亦足以有儆
矣今右史裔孫元璹念殘
集之復充懼冺沒之荐至
首刊數卷將率其族人之
力而終之不私其美又以
右史蒙齋集未及刊則以
其與香溪唱酬諸詩既附
見焉俾予序其事予扵是
編固願有述又嘉元璹之
能光昭其先庶幾賢子孫
已凢與扵此者豈不與有
榮乎
至順壬申春王月
後學里生吴師道序
重刊香溪先生文集序
進士唐君尚虞之治蘭溪
也用儒飾吏善于其職克
協上下聲稱翕然乃于涖
政之餘閱地志访遺書禮
鄉賢將以興廢舉墜隆化
美俗扵是香溪先生范公
之後曰永昌者出其家藏
之集二十有二卷盖先生
從子右史蒙齋之所類也
唐君讀而歎曰先生之文
世知诵習者心箴而已他
盖罕有知者今觀其言如
以恥為入道之端以古之
聖賢未有不由悔而成又
谓學者覺也心且不存何
覺之有皆超然自得扵學
者極有警彂不獨心箴為
可取也故朱子有不知從
谁學之语而先軰谓其淂
扵孟子者為多若先生者
豈非所谓豪傑之士哉幸
此集尚存惡可使之泯没
而弗傳耶爰命鋟梓以惠
學者而俾𢡟識诸其末竊
惟先生之學之文與其立
身大節故侍郎陳公巗肖
禮部吴公正傳序之详矣
懋生也晚弗獲接闻前軰
餘論扵先生所造未能窺
其萬一尚何敢贊一辭哉
獨是吾鄉聖賢之學前此
未之闻也而濬其源者自
先生始繼而後有東莱兄
弟麗澤之講授又其後何
王金许遂相繼以淂考亭
之統道學之傳扵是為盛
非先生之功而誰功今當
道學不傳之餘而唐君𣸪
以先生之攵倡焉其所望
扵吾黨之士者不淺豈天
意又欲大昌斯道之傳也
耶不然何其閟扵前而顯
于今耶诵其诗讀其書而
遐想其人于數百年之上
能無奮然而興𧺫者耶此
懋于唐君是集之刻所以
重有感云
屠維大淵獻之歲季秋九
日里後學章懋拜手
谨題
范香溪先生文集序
婺自劉駱兩才人肈興其後迄以
文獻甲宇内惟吾邑㩀甌闽椘粤
水陸之衝山川之秀發林麓之窅
眇巖壑之瑰麗風氣之淑清迥出
诸邑上而上下數千餘載貫休氏
以浮屠稱诗唐未五代間而著述
遂亡一顕者其以著述顕而遺集
迄今傳扵世實始自范浚先生先
生生宋南渡及考亭朱氏游考亭
嘗過先生而會先生出頋案上淂
所撰心箴讀之大擊節賞歎手錄
以歸今附載孟氏書中是也是時
郡人陳同甫以氣豪一代而尤尊
事考亭與同甫論學往𣸪劄動盈
卷軸縷縷不啻數萬言皆抨駁不
少假同時横浦張九成金谿陸九
淵軰並負海内聲高位置持其說
不相下考亭一切攘斥為異端弗
遺餘力而獨先生迺虛懷茹納若
此盖自伯恭敬夫二大儒外夐弗
再覩者則先生學術醇然度越餘
子可弗问知也先生生平所著述
甚多多𣪚軼今存者尚二十二卷
余讀之其于道德天人之際深博
矣其诗攵不甚㮣于古其持論甚
破窽而才藻辭令奕足以發之
非齷齪守章句椎樸俚儒比尤慷
慨好縦談天下事所上皇帝诸書
及李富兩抦臣唘&KR1328;掌萬言率引
喻古今洞達彼已鑿鑿可見施行
至傳翟義說李孝逸志徐徽猷雄
辨瑰略百折弗窮而忠義激烈浩
然之氣诵之猶若浡鬱扵简編而
飛動扵翰墨是又足覘先生肩抱
之竒偉匪槁首山澤銳扵忘世者
也俾南渡君臣一聽其言而委之
以國必載造式微之宋而𧺫之而
徒以空文托诸異代可悲已乃先
生所陳策雖廢弗僖而遺集流傳
自宋迄今行且與劉駱兩公後先
不朽則造物之庇于先生固遠且
大其亦無悲者矣胡应麟曰余
盖子范浚先生為後學云余嘗及
過其故居即今集所繇名香溪者
范先生聚居溪上兄弟同氣凢十
人九人皆登制科躋膴仕獨范先
生以布衣終其身而獨以著述顕
今去宋南渡紹興僅數十世而九
人之名䘚而问诸范氏之子孫莫
能一對而范先生集爛焉為吾邑
寶玉大弓而九人猶得以科名自
列于後復扵兹集乎頼焉於戲輓
近世夸毗之子往往挟腐鼠以嚇
鵷鶵其弗思亦甚矣夫吾邑自范
先生前歷數千百載未始有以著
述顕者而有之實自茲集始而余
猥以後死而淂與于茲也則夫兹
集之序非余序之而誰也
峕
萬曆十三年歲在乙酉桂月
邑後學少宝胡應麟序
頒刻心箴制章
嘉靖六年十一月十五日
聖諭内閣輔臣楊一清謝遷張璁翟鑾
朕因十三日聽講官顧鼎臣觧說心箴連日味思
其意甚爲正心之助昨日自寫一篇幷假爲註釋
與卿等看
嘉靖六年十一月十八日
大學士(臣)張璁謹
奏是月小至日伏承
賜内閣范浚心箴註一通(臣)稽首對揚乃竊嘆曰
至哉
聖人之用心乎漢董仲舒有言人君所爲必求其端
於天今隂極陽生實君子道長小人道消
之時也在易之卦爲復曰復其見天地之
心乎自非
聖人心學得之天其能體悉發明如此(臣)愚竊有感
焉(臣)昔讀書山舍嘗揭范浚心箴及程頥
四箴以自勵盖人心之微衆欲攻之者多
自視聽言動而入程頥四箴實飬心之大
目也况
人君一心萬化之主而視聽言動尤當加謹者也(臣)
於
御註心箴敬摹
宸翰付工刻石傳之天下萬世謹復錄程頥四箴乞
留神
省覧
聖諭輔臣張璁
午間得卿錄來視聽言動四箴朕甚喜悦朕前日
因聽講官講心箴回宫深加愛尚欲釋其義不能
欲已之心未放過只勉強註略仍咨於卿等欲爲
藻潤以成所作卿何便付工刻石豈不取人笑乎
朕自念上荷
天命爲人君長當務學以致其知待粗有領會之時
再註四箴須卿等贊之故諭
嘉靖六年十一月二十二日
(臣)張璁謹
奏昨者伏承
聖諭仰見
皇上緝熙聖學之至也宋儒朱熹有言自古聖賢相
傳只是理會一箇心(臣)竊謂范浚心箴舉
其綱程頥四箴列其目相爲發明者也(臣)
以此用功餘三十年莫之有得今
聖明啓發一至於此真肓者之日月聾者之雷霆也
(臣)何能贊一辭苐當刻石頒布以覺斯世
以廣
聖學之傳耳然而人見之莫不曰真
聖人復生非特尭舜之治見於天下而尭舜心法之
秘道統之傳固有在矣程頥四箴尚願
聖明啓示謹當再摹
宸翰與心箴註並行刻布以
爲斯民斯道之幸
嘉靖六年十二月初三日
(臣)楊一清(臣)謝遷(臣)張璁(臣)翟鑾謹
題
皇上所註范氏心箴及程頥視聽言動四箴俱已刻
石乞
勅工部於翰林院後堂空地盖亭豎立以垂永久
仍
勅禮部通行两京國子監幷南北直隷十三省提
學官摹刻於府州縣學使天下人士服&KR0574;
聖訓有所興起荷蒙
采納但亭宜有名伏乞
聖明勅定頒示内外一體遵行(臣)又仰思
皇上前所著敬一箴發明心學甚爲親切宜與前五
箴並傳合令工部將
敬一箴重刻一通設於亭中五箴幷節奏
聖諭共六道分列左右以成
一代之制其於風化良有裨益謹題請
旨
嘉靖七年二月二十二日奉
勅旨卿等所言都依擬行名與做敬一禮工二部知
道
雲峰胡氏註
茫茫堪輿俯仰無垠(音銀)人於其間眇然有身是身之
微太倉稊(杜兮反)米參爲三才曰惟心爾(堪輿謂天地言天地至大)
(而人處天地間此身至小不過如太倉一粒稊米而已然人之所以可與天地參爲三才者惟在此心心)
(之體豈不甚大)往古來今孰無此心心爲形役乃獸乃禽(此言)
(此心之大往古來今人人有之若純乎義理則是從其大體若役扵形氣則是從其小體彼禽獸之心終)
(日役役不過飲食牝牡而已人之心而爲形所役與禽獸何異嗚呼人之心其大也本可以參天地而役)
(扵小者不能異乎禽獸亦獨何哉可以反而思矣)惟口耳目手足動靜投間
(去聲)抵隙(乞逆反)爲厥心病(此言口欲味目欲色耳欲聲四肢欲安佚本心微有間隙)
(彼則乘之而入矣)一心之微衆欲攻之其與存者嗚呼幾(平聲)
希(此言此心之發扵義理者甚微而役扵形氣者甚衆以彼之衆攻我之微如國勢方弱而四面受敵)
(其不亡者罕矣)君子存誠克念克敬天君泰然百體從令(前八)
(句是說小人之從其小體此四句是說大人之從其大體曰誠曰念曰敬念即思之謂而敬即存誠之方)
(也一誠足以消萬僞一敬足以敵千邪所謂先立乎其大者莫切扵此天君泰然是先立乎其大者百體)
(從令是小者弗能奪朱子曰范氏之箴蓋得其旨未可易之也愚故從而釋之云先師曰苟卿以耳目爲)
(天官心爲天君又日心者形之君也出令而無所受令即此語以看孟子此章甚切能先立乎其大者則)
(此心卓然能爲耳目之君而從其大體所謂天君泰然百體從令者也不能先立乎其大者則退然方聽)
(命扵耳目而從其小體所謂心爲形役者也立之如何亦曰操而存之使得其能思之職而已)
朱子小傳
范浚字茂明婺之蘭谿人隱居香溪世號香溪先生
初不知從何學其學甚正近世言浙學者多尚事功
浚獨有志聖賢之心學無少外慕屢辭徵辟不就所
著文辭多本諸經而參諸子史其考易書春秋皆有
傳註以發前儒之所未發於時家居授徒至數百人
吾鄉亦有從其遊者熹嘗屢造其門而不獲見近始
得學行之詳於先友吕伯恭庸述小傳以聞四方學
者
香溪范先生傳
先生姓范氏名浚字茂明婺之蘭谿人世居香溪學
者因稱之曰香溪先生曾大父鍔宋神宗時任開封
府尹特進光禄大夫上柱國大府少卿封長社郡公
父筠任承議郎累階金紫光祿大夫上柱國開府儀
同三司少保資政殿大學士封長社郡公再封榮國
公諡文淸母安定胡氏封同安郡夫人再封榮國夫
人以徽宗建平靖國二年壬午實生先生天資高邁
自少嗜學篤志求道年十八作嘆旱亡詩二十韻姑
蘇臺及述嚴等賦詞古意高膾炙人口二十一作淮
隂先生說李孝逸辭當時李叔易嘗稱其辨自是益
研窮六經諸子百家歷代國史辨博峻整出人意表
兄弟多居膴仕而先生絶無仕進意讀書之餘時綴
文辭與兄弟子姪輩或遊山玩水弄月吟風長篇短
歌追蹤古作互相倡和以舒情懷雖缾儲屢空晏如
也高宗紹興元年詔舉賢良方正當時名公卿若樞
密富公等咸以先生應詔先生力辭又不忍遺世遠
引嘗撰策略二十餘篇皆當時經國之切務然以秦
檜當國終不屑以干時同郡陳公巖肖嘗訪先生扵
香溪之上見其危坐一室塵埃棲戶牖而凝几席敗
帷故器人所不堪而先生貌充體胖神宇泰然謂先
生非知道養氣者不能然也考其學之所自嘗答潘
左司書云末學本無傳承所自喜者徒以師心謀道
尚見古人自得之意不劫劫爲世俗趨慕耳答周侍
郎書云古人之學不越乎窮理理之所存師之所存
也則知先生之學惟在師心自得而已又嘗曰學者
必先存心心存則本立本立而後可以言學蓋學者
覺也覺由乎心心且不存何覺之有他如以至靜爲
存心之奥以廉恥爲入道之端謂古之聖賢未有不
由悔而成以愼獨進學名其齋欲深思力去自欺之
弊博求天地人物之理以舜蹠列爲圖欲謹惟狂克
念作聖惟聖罔念作狂之幾心與耳目各爲箴以自
規欲立大者制其小者大抵致力扵存心養性所得
扵孟子者爲多當時從遊學者自遠而至必教以孝
弟忠信之行物理性命之學其姓名可考者則永豐
柴喆盈川唐虞佐諸曁張龜年壽昌邵恂義烏陳九
言邑人高栴輩也有遺文二十二卷乃其兄子右史
端臣蒙齋所編紹興三十一年辛巳陳公巖肖爲之
序時先生殁且十年其文迄扵紹興十九年己巳夏
四月而止自是先生蓋卒矣時年四十有九葬家南
五里許寶惠寺山之原贊曰於乎先生眞豪傑之士
哉自孔孟旣殁之後聖賢心學不傳寥寥千百餘年
矣至宋仁宗時有若濂溪周子得不傳之學倡道於
前河南二程子及橫渠張子相繼扵後而東南知有
聖賢心學實自先生始嗚呼不由師傳默契道妙先
生眞豪傑之士哉厥後東萊吕氏遠接中原文獻之
傳始與紫陽朱子講道麗澤書院朱子以先生心箴
入孟子集註而先生之學始大顯扵世祠於學宫舊
矣然而宋文不列其傳太常不議其諡尚爲缺典也
先生殁且三百餘年平生實行漫爾無傳品不肖幸
生先生之里閈摭拾遺文得其顚末以爲傳庶使後
之誦其詩讀其書者知先生之爲人得以論世也
峕
弘治九年孟春後學童品撰
范香溪先生文集目錄
卷之一
心箴
耳目箴
續丹扆六箴
舜蹠圖
恥說
悔說
進學齋銘
愚齋銘
卷之二
性論上
性論下
易論
書論
詩論
春秋論
月令論
卷之三
堯典論
湯誓仲虺之誥論
伊訓論
太甲三篇論
咸有一德論
說命三篇論
洪範論
大誥康誥酒誥梓材召誥洛誥多士多方論(君陳)
(附)
君牙冏命吕刑論
卷之四
周論
秦論
六國論
楚漢論
唐論
五代論
卷之五
孔子聞韶論
夷齊諫武王論
叔孫通知當世要務論
魏鄭公願爲良臣論
房杜不言功論
魏徵勸行仁義論
聖人百世之師論
卷之六
愼獨齋記
存心齋記
養正齋記
自牧齋記
訥齋記
拙懶軒記
不欺堂記
三益齋記
平堂記
白泉記
西溪觀魚記
衢州龍游縣學田記
饒州浮梁縣程公生祠記
卷之七
姑蘇臺賦
述嚴賦
過莊賦
登八詠樓賦
愼術賦
猩猩賦
甘菊賦
蠏賦
卷之八
雜興五首
遣興五首
題八馬圖
寄謝潘舍人贈烏紗帽
遊蘭谿靈洞
題弟茂通斗齋
寄題錢伯茂致政奉議遥碧軒
寄題何元晉亦樂堂
送春曲
春融融效李長吉體
同姪伯通端杲效盧仝體
同弟茂通效溫飛卿體
送喬民瞻倅武昌
送徐履之倅南昌
六笑
讀楊子雲傳
讀王建射虎行
冬夜有感
送兄茂瞻機宜之官廣東(時年十七)
贈靑城道人
理喻
雜興四首
聽琴
寓居寶惠寺喜晴登山
次韻姪端方過予偕行南村翫月
送四兄茂安之任永嘉
次韻姪端臣雨晴出郊
送袁上人還銅山
卷之九
寄題餘姚嚴公堂
歎旱(時年十八)
戲贈蜀僧淸鑒(六言)
讀長門賦
上李舍人
送徐彦思倅建安
擬李太白笑矣乎
龍游吳宰因勸農過寓居
龍游王丞相過寓居
四月一日偶成三絶句奉勉諸友
送李國佐還三衢
送趙安伯縣丞之任婺源
凌霄花
題武康唐伯南掃月軒
寄題鄭亨仲可友亭
四睡次三兄茂載韻
暮春病起絶句二首
浦江華藏寺如勝上人欲募施者開田佐僧供
以長老皎公書來求予詩作二十韻奉勉
郊行探春得梅林攀玩爲樂因成詩示偕行
次韻樓仲輝郎中游天王寺登城晚歸三絶句
次韻姪端臣感興
次韻婺守林懿成檢正游赤松絶句四首
次韻姪端臣喜雨
送別姚令聲刪定還諸曁
示姪
示友
送張子經撫幹還臨安幕
送葉彦益縣丞之任江寧
對酒分和杜詩
遊赤松觀
次韻弟茂通立春四首
贈淸鑒上人
寄題趙叔才秀芝堂
苦寒行
凄凉行
三月二十六日夜同姪端臣端杲觀異書效李
長吉體
四月十六日同弟姪效李長吉體分韻得首字
偶作二首
狂泉
次韻六兄茂永論有無之作
己巳十二月二十九日同姪端臣端杲觀王右
軍帖并晉書以白藕薦酒成詩
卷之十
池上晚酌
題雙清堂
陶潛詠
次韻六兄茂永首夏新晴
題四兄茂安藏春園
題四兄茂安秀野亭
次韻弟茂通晚晴
歲暮喜晴
初冬郊行
遊嚴州景德寺
雨後出郊二首
登富陽觀山亭
張子經示所得後湖居士詩及書札想見其人
寄意短韻
次韻姪端臣晚行南溪
課畦丁灌園
春望二首
讀孔北海傳
春雪晚晴出西村
送周西美主簿之任祁門
次韻陳叔永山居二首
西園
戲效白傳體送姚刪定
避盜泊舟武康遠光亭下與同行分和杜工部
詩傷秋及宿江邊閣二首
遊南山晚歸二首
賀長兄茂寬賜緋
李修撰哀輓二首
冬日行蘭谿道中六言二首
忘言示曾仲思
春日行蘭谿道中六言
次韻弟茂通郊行見梅
次韻姪端臣七夕
贈光上人
張生夜載酒相過
幽居
寓龍&KR0588;次韻六兄茂永見寄
姪端旻示遊花藏寺詩且道皎老相問意因次
韻併煩爲簡晈公禪師
次韻三兄茂載偶成二首
送歐丈朝請赴闕
春飲分章字韻
次韻富修仲見贈二首
過嚴州烏龍嶺
次韻翁承之見寄二首
懷曹宗臣併寄
次韻姪伯通歲暮即事
悼致政樓少師
寓居蘭谿地濕卧病
次韻姪端臣同遊藏春園
詠東山
次韻姪端方喜雪
送王大聲
三兄茂載燕兄弟預者六友宜盡觴詠之樂長
兄茂寬有詩因次其韻
卷之十一
策略
應天
遠圖
任相
更化
卷十二
廟謨上
廟謨下
用竒
揆策上
揆策下
卷十三
廵幸
形勢上
形勢下
用人
朋黨
卷十四
封建
御將
賞功
勸武
募兵
卷十五
節費
議錢
平糴
實惠
除盜
卷十六
寄上李丞相書
寄上富樞密書
答徐提幹書
答胡英彦書
上婺守周侍郎書
答姚令聲書
上潘大著書
代上范丞相書
上致政胡待制書
答羅駿夫書
與潘左司書
答虞夢符書
與林權縣書
卷之十七
賀中書張舍人啓
賀婺守林給事移鎮紹興府啓
賀婺州吳尚書復職再任啓
賀鄭侍郎移鎮平江府啓
賀樓樞密啓
賀徐江州啓
代賀詹中丞啓
代賀張帥啓
代賀章察院啓
代上太守謝解啓
代謝李提刑薦舉啓
代賀富樞密啓
代賀吳尚書知婺州啓
代賀羅尚書啓
代賀趙丞相畫像啓
回許丞啓
代謝循資啓
代賀許右丞啓
代謝太守薦舉啓
代上太守啓
代邑宰醮太一靑詞
卷之十八
讀老子
讀管子
讀周禮
讀曾子
讀鄧析子
卷之十九
五帝紀辯
去四凶辯
孟母三徙辯
謝安矯情鎮物辯
琴辯
題史記貨殖傳
題韓愈原道
書曹參傳後
爲周昌對吕后辭
設淮隂先生說李孝逸辭
卷之二十
馬喻
水旱說
鐵工問
對秦問
卷之二十一
徐忠壯傳
漢忠臣翟義傳
蔡孝子傳
卷之二十二
祭姪端受文
高府君墓誌銘
安人胡氏墓誌銘
吳子琳墓誌銘
右通直郎范公夫人章氏合祔誌
張府君墓誌銘
右朝請郎致仕范公墓誌銘(代)
附蒙齋先生遺文
秀野亭
半山亭
藏春園
題密山寺壁
喜智者華藏二禪老到寶惠
冬日寓寶惠教寺
此君軒
城南塔院
登釣臺
又仙山行
嶺南鞭春
題靈洞路
石磴
洞橋
下洞
怪石
天池泉
輓龍圖待制徐良能墓
新嫁別
祭叔香溪先生文
附楊溪先生遺文目錄
明復軒箴
秀野亭
遊寶惠寺山
香山塔院
范香溪先生文集目錄
