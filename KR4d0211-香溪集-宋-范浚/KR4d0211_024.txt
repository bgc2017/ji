范楊溪先生遺文
先生諱端杲字元章號楊溪官國子監學賓與蒙
齋並學於叔父香溪公有文集數卷失傳今輯得
數言與蒙齋集並附見焉
明復軒箴
予姪友龍讀書尚志以明復命其軒予聞而喜卑之
以箴曰於皇上帝降衷于民民具受之其本也眞彼
昏罔覺如荒斯屯本眞一落日奔以淪惟古聖哲道
修於身爰立爾極後學持循
秀野亭
高着春山最蔚藍截然屹立白雲端小亭爲愛依靑
壁野色當窗指點看
遊寶惠寺山
不到兹山久寒梅又著花白煙藂古木烏鵲倚枯槎
路轉衝危石泉流漲淺沙不堪回首處樵唱起嘔啞
香山塔院
招提登覽處野客興偏濃路入千層翠窗涵萬叠峰
溪聲來小院雲影落長松幸對老僧榻焚香話苦空
