靜修先生文集卷之三
和陶集
和九日閑居
深居忘晦朔好事惟侯生偶因菊酒至喜聞佳節名香
醪泛寥廓醉境還空明青天凛危帽浩空秋秋聲緬懷
長沙孫生氣流千齡乾坤一東籬南山久巳傾回看聲
利徒僅比秋花榮撫時感遺事可見萬古情興詩此三
復淹留豈無成
和歸田園居(五首)
少小不解事談笑論居山爲問五柳陶㘽培幾何年安
得十畒宅背山復臨淵東隣漢隂圃西家鹿門田前通
仇池路後接桃源間熙熙小國樂夢想羲皇前石上無
禾生燦爛空白煙營營區中民擾擾風中顚未論無田
歸歸田誰獨閑迂哉仲長統論說徒紛然
商顔高在秦天馬脫羈鞅東陵高在漢雲鴻渺遐想超
然秦漢外當年誰長往每讀淵明詩最愛桃源長北望
徐無山幽棲亦深廣空和歸田吟商聲振林莾
塊坐生理薄出門交友稀田翁偶招飲意愜澹忘歸游
秦驚避竈過宋須微衣永謝門外屨從翁不相違
魯甸五十畒簞瓢足自娛顔生未全貧貧在首陽墟商
顔遇狂秦䔥然眞隱居箕山彼何爲結巢松一株富貴
豈不好有時貧不如在卷非不足當舒豈有餘誰持三
徑資笑我囊空虚傭書易斗米吾田亦非無
吾宗古清白耕牧巨河曲雖非公卿門紆朱相接足陵
谷變浮雲家世如殘局舉目遺安齋(先考嘗題所居齋)
(日遺安)先訓炳如燭區區寸章心依然抱朝旭
和乞食
好廉中無實觸事或發之萬鐘忘義理一簞形色辭吾
貧久自信笑聽溝壑來偶聞啼飢子低眉問殘杯兒啼
尚云可最愧南陔詩豈無乞貸念慚非動時才人理諒
多闕清規亦徒貽
和連雨獨飲
吾心物無競未醉巳頽然乾坤萬萬古坐我春風間弱
女亦何知挽衣呼我仙窺人簷鳥喜共舞風雩天舉觴
屬羲皇身在太古先忽遇弄丸翁見責久不還一笑了
無間今夕是何年遥遥望白雲欲辯巳忘言
和移居二首
十年寓茲邑渾家如泛宅言念息吾廬頽然在斯夕床
頭四子書補閑薪水役寒𬞞挂庭柯風葉滿麄席藩垣
護清貧簞瓢閱今昔珍重顔樂功先賢重剖析
躬耕力不任閉戶傳書詩資生豈師道舍此無所之今
年榖翔貴自笑還自思安居逢歲歉乘除動天時強顔
慰妻孥一飽在來茲雪好炊餅大占年不吾欺
和還舊居
巨河西北來浩浩東溟歸河邊兩榆柳游子無窮悲樹
老我何堪物是人巳非隣翁醉相勞自云鬼錄遺早晚
見先公問爾今何依豈無磊磊功使下地下推吞聲謝
隣翁讀書志未衰持此報吾親餘事手一揮
和九月九日
九月閉物初孤陽困無交園木眩霜紅豈解憂風凋物
外風雩春氣橫湖海高舉手謝浮世凝睇思層霄揮觴
送秋節哀此造物勞傾河瀉萬象隨手如沃焦崇高笑
山斗未能出鈞陶况復草間蟲區區寒露朝
和飲酒(二十首)
尊罍上玄酒此意誰得之人道何所本乃在羲皇時頗
愛陶淵明寓情常在茲子倡我爲和樂矣夫何疑有問
所樂何欲贈不可持
醉翁意自樂非酒亦非山頽然氣坤適酒功差可言謂
此不在酒得飽忘豐年君知太和味方得酒中傳
阮生本嗜狂欺世仍不情酒中苟有道當與世同名何
爲戒兒子不作大先生良心於此發慨想令人驚士生
道喪後美才多無成
草木望子成豈憂霜露飛禽鳥忘身勞但恐飢雛悲生
意塞兩間乾坤果何依我旣生其中此理湏同歸喜見
兒女長不慮歲月衰雖爲曠士羞理在庶無違
山人有靜癖苦厭一瓢喧奈何衆竅號萬木隨風偏我
常涉千里險易由關山今古一長途遇險焉得還哀歌
歎安歸夷皓無此言(我安適歸謂伯夷歌吾將何歸謂)
(四皓歌此司馬遷皇甫謐所作非知夷皓之心者)
茫茫開闢初我祖竟誰是於今萬萬古家居幾成毀往
者旣巳然未來亦必爾何以寫我心哀泉鳴綠綺
生備萬人氣乃號人中英以此推衆類可見美惡情隂
偶小故多陽竒屹無傾誰將春雷具散作秋蟲鳴旣知
治常少莫歎才虚生
凝冰得火力鬱鬱陽春姿寧滅不肯寒陽火如松枝詩
家有醇醪釀此松中竒一飲盡千山枯株彼何爲所以
東坡翁偃蹇不可羈
黃河萬古濁猛勢三峯開客持一寸膠澄清動高懷飛
駕探崑崙尚恐志易乖囑我乘浮槎徑往天地棲就引
明河清爲洗崑崙泥相看淚如雨千年苦難諧何當御
元化擺落人世迷下覽濁與清瞬息千百廻
十年小學師一屋荒城隅飢寒吾自可畜養無一途亦
愧縣吏勞催徵費馳驅平生禦窮氣沮喪恐無餘長歌
以自振貧賤固易居(貧賤固易居貴盛難爲工嵇叔夜詩)
士窮失常業治生誰有道身閑心自勞齒壯髮先老客
從東方來温言慰枯槁生事仰小園分我瓜菜好指授
種藝方如獲連城寶他年買溪田共住青林表
此身與世味怳若不同時惟餘雲山供有來不徑辭時
當持詩往報復禮在茲有客向我言於道未無疑不爲
物所役乃受煙霞欺聞此忽自失一笑姑置之
執價韓伯休混跡在人境百錢嚴君平閱世心獨醒我
無騰化術凌虚振衣領又無辟榖方終年酌清潁會湏
學嚴韓遺風相煥炳
吾宗幾中表訪我時一至自吾居此菴才得同兩醉逆
數百年間相會能幾次每會不盡歡親情安足貴所歡
在親情杯水亦多味
器飲代窪尊巢居化安宅凡今佚樂恩孰非聖神迹况
彼耕戰徒勤力有千百乞我一身閑坐看山雲白内省
吾何功停觴時自惜
四時有代謝寒暑皆常經二氣有交感美悪皆天成天
旣使之然人力難變更區區扶陽心伐鼓逹天庭乾坤
固未壞杞人巳哀嗚雖知無所濟安敢遂忘情
諸生聚觀史掩卷慕高風兀如遠游仙獨居無事中盛
衰閱無常倚伏誰能通天方卵高鳥地巳産良弓人生
皆樂事憂患誰當得人皆生盛時衰世將盡惑水性但
知下安能擇通塞不見紇千雀貪生如樂國古今同此
天相看無顯默
人生喪亂世無君欲誰仕滄海一橫流飄蕩豈由己弱
肉強之食敢以凌暴恥優游今安居驩然接隣里曲直
有官刑高下有人紀貧羸誰我欺田廬安所止舉酒賀
生民帝力眞可恃
人君天下師垂衣貴清眞羲皇立民極坐見風俗淳有
德豈無位萬古湯盤新師道嗟獨行此風自周秦獨行
尚云可誰以儒自塵有名即有對况乃一行勤聖人人
道爾豈止儒當親儒雖百行一致遠非迷津矧伊末世
下空有儒冠巾何當正斯名遥酹千載人
和有會而作(併序)
今歲旱米貴而棗價獨賤貧者少濟以黍食
之其費可減粒食之半且人之與物貴賤亦
適相當蓋亦分焉而已因有所感而和此詩
農家多委積淵明猶苦飢况我營日夕凶歲安得肥衾
裯一飽計何暇謀寒衣經過米麥市自顧還自悲彼求
與此有相直成一非尚頼棗價廉殆若天所遺惟人有
貴賤物各以類歸小兒法取小淺語眞吾師
和擬古(九首)
欎欎歲寒松濯濯春風柳與君定交心金石不堅久君
衰我不改重是平生友相期久自醉中情有醇酒義在
同一家何地分勝負彼此無百年幾許相愛厚持刀斷
流水纖瑕固無有
客從關洛來高論聽未終連稱古英傑秉國或從戎建
立天地極蔚爲蓋世雄功成脫弊屣飄然籋遺風生世
此不惡君何守賤窮急呼酌醇酒延客無何中
同游非所思所思天一隅有問所思誰意盡言不舒古
今猶旦暮四海同一廬怳忽精靈通似見與我居攬衣
欲從之寒月照平蕪茫然不知處歎息將焉如
朝游易水側步上燕臺荒燕王好神仙不見金銀堂江
山古神器海色圍蒼茫哀哉王風頽日化爭奪埸救世
豈無人賫志歸北邙撫此重長歎青山忽軒昂呼酒樂
今朝往事置一方遥知蓋棺後亦起千載傷
依依月光缺熒魄恒獨完清光如素絲長懷綴君冠形
雖隔萬里咫尺皆君顔望君君不來十年不開關豈無
黃金贈藉以青錦端愛惜明月珠肯爲黃雀彈庭前秋
柏實月夜棲孤鸞君嘗寸心苦中有千歲寒
河流高拍天沇水洑在兹自傷困無力乘彼朝宗時顔
色變涇渭風味存澠淄願君深識察期君不相疑此情
良可憐感慨贈以辭辭云丹山鳥千載多苦思身游九
霄上不受塵世欺忍飢待竹實浩蕩今何之歌爲靈鳳
謠亂以猛虎詩
西山有佳氣草木含清和道逢方瞳翁援琴爲我歌音
聲一何希一唱三嘆多問翁和此誰指我蟠桃華所望
在千年君今將柰何
翩翩誰家子慷慨歌遠游忽記少年日猛志隘九州何
物能動人有此歲月流君心海無底亦使成高丘贈君
一卷書其傳自衰周讀此當自悟擾擾將焉求
巖巖牛山木久矣困樵採望望深澗芝無人香不改一
葉振江潭輕波欲逹海幽明理一貫影響不相待願天
誘臣衷所求惟寡悔
和雜詩(十一首)
日食百馬芻足有萬里塵乃知一駿骨可百駑駘身生
汝天已艱天復無私親安肯養一物侵奪空四隣長飢
汝自取况值秋霜晨難生復難長愁絶藝蘭人
胷中無全山橫側變峯嶺不及靈椿秋遂謂長春景只
見柏參天豈知根獨冷井蛙見自小夏蟲年不永天人
互償貸千年如響影廓哉神道遠瞬息苦馳騁平生遠
游心觀物有深静
晝長夜乃短百刻君自量贏餘雖可致君看蜜蜂房董
生論齒角三策奏未央樂天喻花實妙理通隂陽(白詩)
(荔枝非名花牡丹無佳實)稠薄只升米聽爾宜飢腸
好事理艱阻人情多畏豫芝蘭種不生鸞鴻動高翥遂
令好賢心難親恐易去巢燕不待招庭花免憂慮所以
末世下凡百古不如皎皎千里駒背爲場苗住求賢非
吾分切巳在何處平生取友志持此當警懼
因觀倚伏機亦愛柱下老時危不易度遜默庶自保不
見春花樹隆冬抱枯燥生意斂根柢發泄敢獨早聖德
實天生自信耿中抱猶存悄悄心庸人安足道
幼安返鄕郡知音得程喜有問平生心但說臨流事乾
坤魏山陽史筆凜生意物外此天民與魏偶相值(見通)
(鑑綱目)澹然涉世情月閑雲目駛我作安化箴(上安其)
(賢民化其得見管寧傳注)韋絃不湏置
太玄豈無知不覺世運迫爲問莾大夫何如成都陌(揚)
(雄嘗師嚴君平)扶摇得眞易長卧山雲白(扶搖白雲皆)
(陳圖南號)中有安樂窩氣吐宇宙窄消長燦以密彼主
我爲客(觀先天圖可見)問子居何方環中有眞宅
朝耕隆中田暮採成都桑平生澹泊志醜女同糟糠愛
此眞丈夫忘我厨無粮當年靚修銘團茅雞距陽(雞距保府)
(泉名舊嘗取武侯靚以修身語名所寓舍靚修菴)回頭十五載塵跡徒自傷山
居久岑寂主靜豈無方安得無極翁酌我上池觴
燕南可避世逸興生雲端安得百里封一邑不改遷絃
誦和寒流溝涂映晴巔思此良自苦窮耕望盤湌願從
八吟翁(橫渠有八翁吟因自謂八吟翁)同結一井緣買
山不用詩探囊謾千篇
西山霍原宅古蹟猶可稽(見水經注)重吟豆田謠愁雲
落崩崖(豆田謠見霍原本傳)魯酒邯鄲圍撫事傷人懷林宗自高
士此世淹亦彌一聞孺子語西風草離披知幾在明哲
何事紲塵羈君觀括囊戒無盈庶無虧
我游深意寺郎山古清凉興妖如米賊乘時起陸梁(事)
(見五代史記)不見重華帝所居亦成鄕乾坤師道廢春
陽變秋霜撫事三太息欲語意何長
和詠貧士(七首)
陶翁本強族田園猶可依我惟一畒宅貯此明月輝翁
復隱於酒世外冥鴻飛我性如延年與衆不同歸孤危
正自念誰復慮寒飢努力歲云暮勿取賢者悲(獨正者危至方)
(則礙𡭗實愀然中言而發違衆速尤迕風先蹶此淵明規顔延年語也見延年誄公文)
王風與運頽一輊不再軒消中正有長冬温見瓜園人
才氣所鍾亦如熖後煙寥寥洙泗心千載誰共研龍門
有遺歌三嘆誦微言意長日月短持此託後賢
淵明老解事撫世如素琴似人猶可愛况乃懷好音鄕
閭誰盡賢招飲亦相尋豈有江州牧旣來不同斟仲尼
每諱魯邦君誠可欽史筆自好異誰求賢者心
木石能受唾豈獨相國婁視唾若如雨𥚹人亦不酬無
心乃直道矯情實莊周身外不爲我祖禓吾何憂伯夷
視四海願人皆我儔吾謂下惠隘此說君試求
飲酒不爲憂立善非有干偶讀形神詩大笑陶長官傷
生遂委運一如咽止湌參回豈不樂履薄心常寒天運
安敢委天威不違顔莊生雖曠逹與道不相關
物外有幽人閱世如飛篷浮名不可近造物難爲工西
京二百年藉藉楚兩龔豈知老父觀才與薰膏同爲問
老父誰身隱名不通偶逢荷蓧者欣然欲往從
生類各有宜風氣異九州易地必衰焠蓋因不同儔水
物困平陸清魚死濁流麟亡回旣夭時也跖無憂天亦
無柰何自獻敢望酬寄語陶淵明雖貧當進修
所似俚媪談浮圖汗漫恐不巳身心歸晏如
鳳鳥久不至思君慘别顔中心藏竹實烱烱空千年千
年何所往云在丹穴山何當一呼來徵爾無稽言
翩翩三危鳥爲我使崑丘聞有西天母靈化苦難儔願
清黃河源一洗萬里流吾生豈無志所居非上游
瀟湘帝子宅縹緲乘隂陽欲往從之游風波道阻長秋
風動環佩星漢摇晶光月明江水白萬里同昏黃
重華去已久身世私自憐皇靈與天極蒼梧渺何山晴
空倚翠壁白雲淡無言愁心似湘水猶望有歸年
夢登日觀峯高撫扶桑木手持最上枝傳與甘淵谷一
笑天驚白蒼凉出新浴何方積九隂區區尚龍燭
纍纍玉膏實泠泠琪樹隂鸞鳳自歌舞瑟瑟風動林風
林奏何樂賓天有遺音君何坎井念永負琅園心
明星捧玉液太華參天長仙掌一揮謝此樂殊非常矯
首望夸父飢渴無餘糧奔競竟何得歸哉此中央
水物自一隅亦復具飛走乃知造化工錯綜無欠負茫
茫山海間形類靡不有此亦何可窮一覽置肘後
遙酹楚江騷清愁浩如海蹈襲此何人興寄果安在豈
期紫陽出誇謾莫追悔(見朱文公楚辝辯證)五臧今九
丘(五臧見山海經序)除去尚奚待
流觀山海圖淵明有深旨撫心含無疆觀形易生死異
世有同神此境若親履何以發吾歡濁酒眞可恃扶疎
窮巷隂回車想高士厭聞世上語相約扶桑止讀君孟
夏詩千載如見爾開襟受好風試學陶夫子
陶令自高士葛侯亦竒才中州亂巳成翩然復南來三
游領坡意厭世多驚猜不妨成四老雅興更悠哉
和詠二䟽
委質義有歸乞骸老當去豈無戀闕心難忘首丘趣在
禮此常典末世成高舉漢廷多公卿圖畫兩䟽傳至今
秦中吟感歎東門路目覩霍將軍功高擅恩顧一朝産
危機千載損英譽仲翁幸及年安肯嬰世務聖主賜臣
金奉養行所素造物佚我老餘齡今自悟田園付子孫
身後復無慮神交冥漠中樂境尚森著
和詠三良
江山錯如繡死與弊屣遺安用親愛人共此丘土微秦
人多尚氣宜與兒女私乃亦如當途區區戀衣帷因傷
秦政惡三歎王綱虧殉人巳可誅而况收良歸坐令百
夫特含恨與世違秖應墓前柏直榦千年稀遥知作俑
戒爲感詩人悲重吟黃鳥章淚下霑人衣
和詠荆軻
兩兒戲邯鄲六國朝秦嬴秦王鷙鳥姿得飽肯顧卿燕
丹一何淺結客報咸京當時勢已危竒謀不及行政使
無此舉寧免係頸纓如丹不足論世豈無豪英天方事
除掃孰禦狂飈聲我欲論成敗高歌呼賈生乾坤有大
義迅若雷霆驚堂堂九國師誰定討罪名一戰固未晩
何爲割邊庭區區六孱王山東但空城孟荀豈無術乘
時失經營今雖聖者作不救亂巳成酒酣發羽奏亂我
懷古情
和讀山海經(十三首)
寰區厭迫隘思見曠以疎四壁畫諸天愛此金仙廬丹
青煥神迹勝讀談天書乃知屈子懷託興青虬車回首
千百世朝露棲園𬞞歸來誦陶詩復與山經俱山經何
静修先生文集卷之三
