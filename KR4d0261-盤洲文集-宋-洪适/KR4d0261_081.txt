盤洲㭘遺
戶部乞免發見錢劄子
某近准省符令將本州諸色錢並行裝發見錢不得
買銀已具因依申禀切念本州在崇山峻嶺之間婺
源到州二百里有五嶺之限難於登天黟縣績溪皆
是陸路祈門水路乃通饒州自有郡以來不可漕運
所以秋苗却折納絹帛發往諸處逐縣苗米各行據
數催科雖本州有小溪遇春夏水漲始可通行客人
作排筏隔年伺候梅雨方趁勢發下才晴便阻又灘
勢險悪載物舟船所不敢行切念本州買銀係本省
則即不虧損省部用度每貫却又有回收頭子錢今
若必欲令夲州發錢則諸縣錢物無水可以行舟及
雨退水落城下小溪亦通舟不得必致稽留省限又
有灘險不測之患雖使官吏坐罪何益於事欲望矜
察特賜憐免
又
某近以本州水路不可發錢具事目瀝懇方慮妄發
獲譴過蒙誨命許納一半足見仁人之心即合依禀
奉行然事有利害不容拑口所頼鉅賢理財灼知其
故方敢再三瀆尊伏念本州六縣只是休寕有小水
路到州城遇春夏之交時雨連併方能通行木筏地
高勢下轉眼傾瀉常時淺涸可涉今本州官錢當有
水之際又無緣摏辦數足而外縣之鏹登陟山險一
一般運倍有所費州縣例皆窘乏脚乘之費何所從
出又無緣可以趁水同時遣一歲之内或得水而無
錢或有錢而無水其不可一也小郡在山谷之間無
積鏹之家冨商大賈足跡不到貨泉之流通于廛肆
者甚少民間皆是出會子往來兊使今若一旦拘刷
見錢發納不半年一歲即見錢竭無以流布善後其
不可二也水道灘險皆是乱石與贑梗相類舟破錢
雖坐罪官吏禁錮管押人何從追理其不可三也
有郡以來因水不通流故苗米無上供之綱一切
折絹而以錢作銀行之巳久故本州發納亦不曾出
違省限非若他州拖欠之比今若發錢則無水之時
非人力所及必有經年留滯之患却致有悮給遣又
侵兊盗用弊從而出其不可四也有是四事不敢緘
嘿伏望詳酌許令依舊
轉運司乞移免折斛錢劄子
某敝邑在山谷之間不通舟楫每歲秋苗據本州及
逐縣所用掯數納米其餘盡皆折絹發納使臺及帥
盤洲拾遺
