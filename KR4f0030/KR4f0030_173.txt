西河集卷一百七十三
翰林院檢討毛竒齡撰
五言律詩(六)
送陳參軍之任牂柯
京國三年别昆明萬里通官程踰洱甸郡舍傍烏充海
瘴連山白蠻花染貝紅題詩相寄遠應在石屏東
賁貞婦以未嫁死節
黃絹詞難妙青陵路易迷但歌貞女操不賦仲卿妻䄜
結猶懸帨鬟垂豈副笄羅敷墳上鳥到死未雙棲
凌君生日(君善醫其子善奕)
慈竹編成屋蟠桃斵作巵天垂襟宇闊霜入髩毛遲鼓
櫂歸西塞提壺出上池歲華三百六庭下看枯棋
送孫太史充冊立使封安南國王二首
金册三交使朱衣萬里身
聖恩優侍子賓禮覿王臣瀧海花如霧炎洲水似銀百
蠻開詔後併作日南春
二
故典淹儒術新王拜
御書去登朝漢闕歸負指南車象郡啣碑遠蒲泥賜印
餘邊亭爭負弩為認馬相如
閨中秋月下作
不信秋纔半翻憐月倍圓光流收潦後寒入降霜前星
没南鴻盡天高朔吹連閨人前度拜只道又經年
賦得採菊東籬下
秋菊滿東籬黃花對酒巵把來知坐久採去恨開遲玉
露摧丹葉金錢掛碧枝故園三徑在回首一相思
贈張判官之武定州
趙軌分齊郡王祥治海康箳篂遮古道桑椹接隣牆山
霧翻城白湖雲映綬黃驅車因祿養不為斗筲量
二
半刺名通守長才補判官院從施榻重壁掛佩刀寒茀
軾安騏驥桐棲惜羽翰堂堂公輔器敢作庶僚看
康熙十七年予以不學謬膺薦辟三辭不允兩
浙開府陳中丞竟投檄舍下勒攜赴部勉強
應命感而有作
恭誦
王言大深知儒術尊
九重思帝弼三辟及公孫府檄封投舍徵車駕到門微
臣久荒學乞放是
君恩
蕺山戒珠寺
古殿倚嵯峨春風似永和龍歸華藏遠僧把戒珠多舊
巷看巢燕清池想浴鵝前王曾採蕺覇業近如何
送洪昇歸里覲省
十載留京國三春返故扉興隨青草發夢逐白雲飛宿
旅尋題壁前途數換衣城烏翻埤堄相顧轉依依
二
孝友鄉人信才名國士聞朅來依上舍此去浣中裙柳
記當門長星從過野分天涯原有泪不用灑離羣(昇有曲名)
(天涯泪為思親也)
王黃門招遊祝氏山庄同施侍讀王祭酒徐大
贊善曹編修汪二檢討汪五主事即席限山
庄二字
尋花來杜曲載酒到柴關朝士此時集春風竟日還菰
蒲依檻外柳絮落衣間相對塵襟豁渾疑返故山
二
頗覺春光盡真成野興狂城南天自近杯底日初長草
閣迴林薄花塍間水坊追陪王給事認作輞川庄
左瞑樵歸里
君是忠良後(為忠毅公子)相逢早記名題詩江令宅供帳越
王城年雪當筵下春潮接岸平前途如有憶試看柳條
生
涇陽聞人明府之官索題卷子
燕市傾行酒秦關引去旟蔭人通五柞任土得三渠林
僻聞絃誦花明照簿書到時春信早應見雨隨車
二
古道攜琴意荒亭負弩情地高知野沃水濁騐官清山
雉當車乳村鷄近縣鳴咸陽一百二行處是王程
奉陪馮夫子游萬柳堂和韻同汪春坊陳檢討
林主事諸公
洛下三秋會城南尺五天草茵沾墜露茶竈引孤烟礙
柳移橋板澆花決壟泉謝公餘興在絲竹正泠然
二
名園饒暇日疎柳漏晴天水洑方收潦林深長帶烟尋
花度韋曲記石笑平泉千載登臨興吾思孟浩然
詠西平舊蹟八首(應西平令沈明府之請也)
柏亭
封國貽來久鄉亭望去新風清山郭曉雲度野橋春疆
理遥連楚桑麻宛在秦行車長駐處爭識種花人
積雪莊
四望白皚皚高風下石臺官橋冰未合汝水凍初迴峭
壁參天映窮櫩負日開縣家能埽雪應向洛陽來
周泊漁家
碧水横梁笱青絲展釣車空村聞櫂唱前岸有漁家夜
雨流菰葉秋禽叫蓼花江洲吾有興何必上仙槎
分金岡(其八景名義岡牧笛)
入世懷良友長貧感素心非時猶韞玉何地好分金細
草全披徑斜陽半在林悠悠牛背上短笛是知音
龍淵(又名龍淵夜月)
灩㶑棠谿水蒼龍起石磻菁蔥蓮葉劍紫氣繞河干利
器藏歐冶前朝廢鐵官清光千萬里渺渺向誰看
董孝子織女臺
贈珮天邊杳支機石上分荒臺啣晩照滿眼散秋雲磵
蝶銷紅粉山花掩翠裙高堂如獻帨可用七襄文
鄧公陂
太尉多遺蹟中原感廢基當年曾伐蜀此地早開陂迤
北平田闊征西返道遲汪汪千頃在為爾一追思
郅君章遺塜
荒壠迷春草高丘帶夕陽我來時下馬一拜郅君章史
誌鴻名舊碑蟠螭首長蒼茫烟樹裏父老尚烝嘗
同年袁編修予養歸里
才子徼中制詞臣去北扉幾年同禁闥鎮日念庭闈史
袐&KR0802;銀管装輕疊綵衣東明山下路應見白雲飛
二
朝天三館外愛日八甎餘曉禁辭行幄春園御板輿窗
圍淇上竹饌入衛河魚獨恨南游返居然戀直廬
奉和高陽相公元旦即事原韻
正始端樞景朝元散珮聲日華方啓仗天氣欲銷兵祝
歲占黃稑開疆奠紫荆萬幾勞首祚千載藉阿衡
二
甲子開元朔安危寄一身敷天皆得歲大地總生春玉
歷頒承久銀旛拜賜新不須房杜在宰相始稱真
送蔡生之檇李(生擅星學)
放眼星辰外乘槎天漢中新書傳趙載高論本王充海
水分衣綠江城掛日紅由拳如望氣應過語兒東
友人移居
喜卜安仁宅應垂履道名青雲當牖出碧水繞階生種
樹前人蹟迴車過客情翻嫌茅舍遠斗酒問柴荆
高侍講扈從
東巡盛京有贈四首
朔衛嚴清蹕
東巡簡從官持衣陪萬乘蠧筆侍三壇仗扈龍驤遠江
迴鴨綠寒豐人鷄犬在彌望即長安
二
御路通澄海
鑾輿狩盛京掞天流漢藻計地出秦城班借千山影詩
題五國名長楊勞
聖眷早有射熊情(千山有九百九十峰近高句驪)
三
豫動迎花壘春深暗柳旗敷文頒韎韐前史著高驪墓
吊張僉事歌傳來護兒十三山下住回首一相思
四
才子膺供奉
皇恩逮近臣百神黃道合二月翠華春鐵嶺追仙校凌
河少凍人杏花山畔發看點屬車塵(關外有杏山城大凌河冰凌入夏不)
(解)
與邑尉劉君飲次(君本山隂人)
莫厭雌猶伏須知蠖自伸青袍映江草黃綬見鄉人學
並劉希美仙同梅子真罇前須記取皓首是編民
送顧記室赴濟南幕
送汝游齊郡秋風起薊城車前關樹遠衣上海雲生幕
府藏珠匵函山訪玉罌徂徠能遍歴為我斸黃精
二
同作長安客君為歴下游贈鞭盈
帝里操瑟向齊州雁度平原嶺秋高望嶽樓白雲無定
所何處是滄洲
益都相公攜門下諸子游王大司馬園林即席
奉和原韻四首時首冬雪後
攬勝覓佳囿入門生隱心巖從雲外接人向洞中尋絶
閣摩天豁空壇負日隂恍疑臨塞峽騎馬度彈琴(居庸關有)
(彈琴峽水聲如琴)
二
複磴風前折隂崖雪後寒橋迴雙澗落石隙一亭安翠
柱遮行幔銀牀潄急湍林疎垂縷絡尚有蔓胡蟠
三
遨遊勝西苑松菊想東澠(益都家近澠水)彭澤饒師弟平泉舊
友朋(相公與司馬為同年友)山光涵盞碧樹色落衣澄愚谷新移
處初時攀未曾
四
種花憐盍子(南方草花名)來鶴愛蘇耽簾捲千峰雪窗含衆
壑嵐書臺延遠眺酒石醒餘酣千古藍田業何須在渭南
山隂王生屢枉缺候有詩并文稿見寄奉答
夜别西園久春還南沜稀吕安長命駕皇甫未披衣入
世哀時命高文杜德機前期千載在咫尺敢言違
朱文學載中童二欽震各有贈詩并詩稿寄示
答之以詩
妙論朱公叔佳名童漢宗車中方合璧筆下儼追鋒隔
水投雙鯉同時作一龍新詩都在眼開卷恨難從
伯興歸自新安
寳婺峰頭雨新安江上雲臨圻懷謝客歸路指桐君石
記前溪好烟攜滿袖芬不知招隱地可誦小山文
客晉安同諸公飲次贈蔡進士作
良讌追河朔雄文重子尼當軒閒結襪入座靜啣巵古
道歡逾朴鄉談褻不羈(座中鎮操閩音)酒酣方待駕秉燭對彈
棋(蔡好飲善奕)
又贈藍山人漪
異地聞豪客同時擬謫仙玉山行處倒銀海抱來眠挾
策裘還弊揮毫紙盡穿(山人善書)相逄林下士看解杖頭錢
徐水部榷使歸朝
使出南關近天垂北望遥朞年三奏績四海一歸軺鳳
語延花轉鷄含署粉銷軍儲催賦急平凖幸相調
二
司水推何遜為郎返杜陵雲亭需倚馬星路逐擔簦國
計關前草鄉書篋裡籐内廷諮近事只飲聖湖冰
三
駟馬官人餞雙旌使者回頻辭龍阜去會見鳳城開載
惜川林賦搜餘竹箭材難忘吟盻處不獨宋宫梅(南關榷署)
(有宋德夀宫梅水部嘗咏詩索和)
四
家乘饒中論關門又著書
聖王勞補衮下士妄牽裾授策來前席娛賓屬後車淥
波江上路相望轉相紆
吳明府納姬聯句和韻
古署青鸞繞(甡)春城紫燕來筵前雙燭映(吳沐)勝裏一花
開單父琴方御(甡)藍田玉自栽公門有桃葉(沐)看取隔
江迴(甡)
二
兩槳西陵渡(沐)雙輪北府來燈垂百子豔(甡)扇逐五明
開陶柳當窗種(沐)潘花繞砌栽嘒星中夜望(甡)長共斗
杓迴(沐)
遇徐二咸清同赴徵車有贈
幸附南州辟同為捧檄行名高重孺子親死媿毛生黻
珮當年意車徒此日情治安如有疏切勿效縱横
上巳萬柳堂修禊奉和益都夫子原韻二首即
席
佳節三辰届名園幾度過雨來新水漲風緩落花多階
樹侵衣綠盤酥映面酡禊堂相隔久驚聽羽觴歌
二
臨水從周俗因風想魯壇草深埋野屐林密礙朝冠時
序杯中興雲山天際看明農丞相意只顧問園官
贈送郡司馬童使君赴任同沈光祿韻二首
展驥為參守分符向會稽人如崔北地官比謝安西輦
下諮編蔀車前賜屏泥褰帷將入郡江岸草初齊
二
暫借鈞衡器長懷荆楚材亭邊候騎列山半郡堂開披
牘驚雲豁清軍渡海來琪花能四照光氣滿蒿萊
陪游祝氏園即席和益都夫子原韻四首
招尋當雪霽此地得幽棲巖曲通流細林深入路迷魚
從寒潦伏鷄傍午烟啼扶杖追隨處悠然物我齊
二
梁苑抽毫至揚亭載酒過層冰封斷磵密雪抱繁柯隔
巷留賓騎長樊罥女蘿從來難和者唯有郢中歌
三
看山疑玉岫入室啓冰壺白墮傾來淺紅塵到此無烟
霞忻自得牛馬任人呼况有當窗菊亭亭不用扶
四
談深神自靜地勝境逾幽傑閣憑來迥高岡坐去浮文
章增嶛峭杯斝起綢繆燈火將歸晩行吟動暮愁
題諸暨傅貞婦圖畫
誰畫松和竹能分珉與玒烏羊安用匹黃鵠不曾雙冰
鏡窺蘿石清流繞浣江清宵思彼髧長自對銀缸
蛤大師之寧州(用蛤公贈韻)
道人渡江去拂衣隔人群將攜剡川雪一臥匡廬雲妙
指天邊落清談石上聞内廷供奉久長憶
聖明君(蛤公曾延住椒園故云)
二
永夏辭天姥新秋去若耶題詩存八正飛錫近三巴鉢
隱龍宫樹衣裁鷲嵿花天涯相問處不記有恒沙
三
東土栖支遁南朝重惠休金臺邀
翠輦銅椀賜紅樓出伏山前虎行隨海畔鷗宗雷舊同
社相送上寧州
四
修溪石室好此地得精廬編戶知僧律長廊貯佛書暫
聆幽讚會常住淨明居誰道秋江上瞻雲過太虛
江上數峰青(同南士作)
極浦彈瑶瑟群山列翠屏烟林棲浪碧嵐氣近江青九
面開衡嶽雙螺洗洞庭不須悲帝子相望總冥冥
吳江顧生初度
每渡吳江水長思笠澤賢家傳三俊譽門繫五湖船釀
黍逄冬節栽花度晩年香山能自咏好著會昌篇
送汪檢討林舍人奉使琉球册封中山王四首
水國稱藩遠儒臣奉使遥玉函天外啓金節日南標鯨
路開雲驛虹旗結海橋殊方倘懷闕萬里趁歸潮
二
北顧敷文命東行載德音片帆沙際急孤島霧中深天
賚三繰玉波涵萬頃金針槃隨所向總見使臣心
三
鳳詔從天下鵬程擊水飛封留傳世寳到着賜時衣蜃
氣看成幄鮫人喜下機主賓迎饗後頫首奉恩輝
四
荒服行人罕還朝覲禮成高風占使節落日騐歸程晩
向龍宫别春從鰲背生蠻方書帶礪敢不藉芳名
陪同館諸公飲喬編修宅即席和韻時同年尤
檢討予告將歸
秋早吟䖝急官閒度馬遲柳風清入座燭影暗流巵筵
敞茵嘗密堂深幔自垂明朝有歸客永夜且相隨
二
同舍愁分首當杯想乞身論文輸我軰索食向誰人庭
竹含烟細沙蒲入醖新夜凉衣露滴涴盡六街塵
周大公子赴河東參軍贈别
雅有參軍興新添從事銜罌藏白墮酒桁掛綠羅衫吏
治思吳彦兵書却渾瑊籌邊樓下路猶見石巉巉
二
庾杲才難敵嘉賓望自隆一官歸幕府三絶去河東槐
簡分衣碧蓮花汎水紅題詩相望起多在晉陽宫
和秋日閒居詩十首(有序)
同年喬編修示閒居詩屬和嗟乎我乃無居(時借寓王光祿)
(宅)因於奔走之暇陸續和此悉依原韻見者毋哂為
不閒乃可耳
鮑照非無廨張融未有居登朝真懶散涉世太迂疎僕
老艱持刺官貧厭較書徒言殘暑退煩悶幾曾除
二
訪客還三市尋真過五家馬頭飛候雁寺裡見秋花近
塞風逾上衰年日易斜所忻陪宴飲日日醉流霞
三
偃息竟何事驅馳了不知宦情供嘯咏蠻語拙言詞投
筆增三嘆還書又一嗤東家有供奉且與譜龜茲
四
洛下吟初慣廬江客已殘驚心陪祖帳違例入句欄結
組當年邁遺鞭在夜闌有田鉏未得何處問倪寬
五
名難垂後世賦乃嘆同時蒼髩歸金馬黃庭鎻玉匙酢
梅空濺齒變豹豈留皮特愧終貧窶長膺鮑叔知
六
依人在廊廡與客度朝晡竹牖穿雲眼苔衣繡土膚傍
身遮短褐無力養長鬚誰道佯狂者能令禮法拘
七
緘文愁玉柙食鱠想金虀賄在應焚齒香消那噬臍凉
深知夏遠望久覺天低借問郗公舍今還在剡西
八
綠髮含霜淺黃塵着袂輕當車翻柘影隔巷賣餳聲肘
繫還丹訣胸無堅白鳴徒吟王粲賦安得俟河清
九
但署崇文館從無治事齋花甎看局促虀臼費安排白
璧誰留珮青錢勿繫鞋北山如可返吾欲訪洪崖
十
帶草枯難縳籬花落未拈歲時終有盡出處那能兼興
至繙書簏顔衰避鏡奩秋來逄短景尚恐舊愁添
西河集卷一百七十三
