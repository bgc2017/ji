西河集卷一百六十九
翰林院檢討毛竒齡撰
五言律詩(二)
趙司馬任長沙
久擅矕龍譽新逄展驥秋驅車遵嶽麓司馬重潭州青
橘湖邊酒黃陵廟下舟湘南十萬戶乍見一星留
題黎城令去思畫像同韻(像坐石手持一杯)
驅虎曾留治棲鸞舊有名彈琴懷趙亮畫像對方平坐
隱壺關石杯銜潞水清披圖遺老在誰不認黎城
贈移居
一牖長開甕雙輪且載書陶潛方卜宅晏子又移居野
隧通流細隣牆鑿照虚東西花外路何處少來車
二
在昔傳遷教于今識處仁到門無雜客是巷有居人藥
竈分精饌花階當繡茵清談饒往復張鏡在東隣
樓雨作石榴賦答友見訊依韻
顔淵嘗負郭王粲已登樓君自歌山木吾方賦石榴烟
霏林外動雨氣檻邊浮不道游梁返從君又唱酬
送孟遠之京
梅雨大江平朱花驛路明三年溟海客五月永興城白
紵留歡曲黃金市駿名舊京屠狗在到處有逢迎
何紫翔女弟子彈琴請賦
纖手落珠盤躊躇軫未安停絃分黛巧拂指墮釵寒月
露低紅幕春波瀉紫瀾龍唇和鳳足都作錦心看
月
不道他鄉月今宵偏倍明大江通夜落高閣近天清暝
樹千重遠人烟一望平鄉關看漸渺愁聽暮鴻鳴
游俠曲三首
結客平陵去從軍灞滻游黃金懸代馬紫艾飾吳鉤睥
睨傾三輔縱横過五侯揮鞭何處宿西北有高樓
二
白羽關弓勁青芻飫馬肥名成排難久恩在報仇稀花
氣風吹鋏珠光日照衣長懸三尺組願取右賢歸
三
劇孟原多義劉生未是狂徵歌輕百萬縱博便千場醉
狎平原客書平大夏王從游新子弟半在鬭雞坊
少年行
久宿金張第新隨趙李車銀鞍珠騕褭寳帶玉蟾蜍翠
羽遮蘇彈鮮花插妓裾平明馳委巷只為問專諸
二
六郡齊推轂三河舊擅場傳家中衛尉拜爵羽林郎紫
燕穿雲疾青骹掣露長東隣碧玉好休嫁汝南王
才子
車騎梁園貴風流鄴下推鴻名驚海立藻語掞天來漢
賦黃金重江花綵夢迴傾城爭慕悅幽思滿琴臺
麗人
絶代曾聞唱專房舊有名春雲花底豔朝日鏡中生金
屋憐藏慣銖衣愧織成生來懊惱性不解茂陵情
二
十五盧家婦千金秦氏娃尚衣歸玉輦修幔繞銅街獨
繭分眉縷雙龍入鬢釵高唐新霽後雲散滿天涯(徵說曰街)
(或作階誤沈約賦銅街麗人)
和張纘孫慕曾吳百朋馬駿程淞於倪之煌草
堂宴韻得秋字
曲院薪槃合清樽花榭幽淮南叢桂晩天上白榆秋對
酒逢三益分鯖過五侯射陽新月影看入玉杯流
賦得秋字贈倪之煌
知爾能千古思君歴九秋相逢公路浦猶着子陵裘凉
月浮洪澤寒風動楚州千金亭下過尚擬飯韓侯
碧玉
碧玉南園裏春光事事新緋花嬌映面黃蝶小隨人露
重滋裙繡風生約領巾三朝并五日何處少良辰
同客飲歸
金鑰下嚴城官街一望平客難騎馬去月似逐人行花
犬驕還吹桐烏棲欲驚樓頭有紅燭為汝一相迎
飲程淶進士
久念瀛臺客忻逢淮水頭花間開露席醉裏解霜鉤譽
重三都賦風高百尺樓寒城刁斗靜長憶漢通侯
贈程淞
淮水下甘城東游遇少程文章遺世俗意氣重平生結
縞傾湖海閒門繚杜蘅承明獻賦客尚自愧難兄
二
十載思君久三秋遇汝來論文枚叔里把酒伯倫臺紫
鷂横沙起黃花繞砌開蘆中有窮士相見莫相猜
張新標吏部初度
曉日啓曈曨金樽琥珀融嵩生懷甫相人望屬山公顥
氣當關紫秋瓜渡海紅内庭饒部伎幽興滿絲桐
二
繫紱開華屋縣弧就綺筵鳳毛飛綵袖雁足踏冰絃淮
水長流地張星本在天漢庭尊弊吏一倍惜君年
飲黃園過宿馬西樵聽山草堂
雨夕名園飲隨君宿草堂暗星流地濕夜水到門凉熖
影牀頭短交情夢後長曉來湖口望烟霧正蒼茫
二
地僻烏啼早林深日上遲竹垂猶帶雨花煖漸飛絲曙
色當虛牖朝烟散遠陂東湖頻放棹不敢忘前期
贈王孫晉四首
汝本佳公子英年擅妙才賦成天漢繞筆落海濤迴蕭
寺停花駠蓮堂共酒桮凉秋叢桂裏藉汝一徘徊
二
斯世難為偶伊人可樂群文章傳有日意氣看如雲孤
榻憐秋晩登臺感夕曛年來抒史傳只記信陵君
三
大雅將誰屬名材有是家揮斤逢郢士鼓瑟戀瓠巴良
宴千秋賦寒城九月花登高雲閣後吾欲上君槎(西河有雲)
(起閣登高詩并序見七律卷)
四
家世錢王裔移來隋苑人三秋登北固二十度南閩譽
起推黃絹文傳對白麟天涯漂泊裏念汝早風塵
家人隨行者歸待海陵續寄
送汝還江滸浮家泊海涯榴開憐晝永草短恨春遲淥
浦停雙槳青衫綴五絲渡頭休錯聽喚買豆娘兒(嘉模曰前)
(詩云渡頭喚買豆娘子正是我來江上時故有落句見七古卷蔡子搆有代答詩)
憩一漚亭
漲水浮千頃寒亭對一漚近城朝雨暗孤榻暝烟流碧
樹横前檻朱花蔽遠洲湖南饒古寺鐘磬日悠悠
懷鳬亭答寄
久客思家切懷人惜會孤幾番迴北轍只是戀東湖逼
牖生雲莽閒亭狎野鳬從來乘興事多半在菰蘆
蔡爾趾劉漢中黃世貴舒章倪之煌童衍戴金
舒起鳳集一漚亭和爾趾
曲渚環幽榭臨流近野航樽前雲鶴舞城上草花香水
漲分隄帶歌清繞竹房今朝良讌會能慰客愁長
集閻修齡若璩父子即席
東第邀群彦西園集酒徒清缸開玉露畫槳待珠湖角
綺梁王賦烹鮮陸氏厨謳吟相間發不忍聽驪駒(嘉模曰珠)
(湖即東湖時查伊璜同赴飲嘗曰即事可念者莫如畫槳待珠湖五字)
二
白帢聯深幛黃花插近筵賓朋王謝貴父子庾徐賢水
調翻銀管冰漿瀉玉船淮南秋色遠對酒正蒼然
施男所著名卭竹杖賜教却賦
都嶠蒼梧使卭山博望枝荒經徼外得新語槖中遺碧
楮繙銅鼓紅藤緘石脂東觀饒祕笈惟有長卿知(施長卿石)
(渠講易)
寄呈伯兄六十初度時余滯淮
困甚猶知歲游來倍念兄違時驚甲子徹夜望長庚故
國雙樽啟清天一雁鳴淮南叢桂樹長是傍霜榮
二
好學曾觀國流年竟杖鄉俟兒生繞膝有弟去他方天
日經秋烈淮流到海長只憐三載客不寄一清觴
書楊方孝廉卷子因贈
長泝臨淮水非關羨釣魚願從伯起學最愛子雲居擲
麈譚名理揮毫寫道書交游湖海士為汝久停車
過桃源作
柳色驚春至桃源傍晩過茫茫垂白日滚滚見黃河野
戍迴鴻雁飛塵暗馬駝當壚多美醞不醉奈愁何
將渡湖寄戴金蔡爾趾劉漢中黃世貴倪之煌
舒章王宏昌劉琯
藉爾為兄弟渾忘在客塗對花長共飲得草自相呼晩
歲慚鉤黨春山别釣徒荒雞重問渡涕泗滿前湖
宿州道中
遠樹低天碧春烟着地生乞漿林下意折柳路傍情聯
轡追徒語迴鞭惜馬行輕風吹短裌看過鄼陽城
春店
春店荒雞早寒關曉度遲一竿看日上百里任風吹野
火燒禾秅村烟掛柳絲巾車徒邂逅南北總無期
旭日
旭日鋪平楚春冰瀉曲河東來趨早集南去近朝歌鄉
窖同炊黍烽臺久荷戈登高逢令節竟向客中過
日日
日日見日出朝朝行暮春鳥啼懷故國馬首戀鄉人旅
唱吹山莞亭餐供野芹魚臺空渺渺無地可垂綸
和黃二翰過訪寓亭原韻
羈客空亭靜憐君捨棹過大都清興合只覺野雲多菰
草浮紅寺萱花映綠波開軒相送晩暝色上林柯
自梁歸道淮和黃二之翰辱慰原韻
梁苑清樽在曾從司馬游淮南歸棹近復為故人留招
隱青山暮懷君桂樹秋流離多誕節誰與賦旄丘
王生索甡贈字
攬勝時求友逢君喜得朋鴻文垂皎日白帢耀層冰慷
慨追文度風流薄茂弘芳名千載事誰不鍚嘉稱
毛甡懷歸適陳二給諫賦梅柳度江春詩屬筆
寫情兼寄江南舊游諸公
臘盡流澌動春還淑氣妍風花籠草樹愁思滿平川梁
苑收殘雪隋堤拂曙烟江南與江北相望各凄然
二
羈旅蕭條候芳華次第開春光何處度梅柳日佳哉風
景他鄉暮烟花故國催芒芒江口望應有賦歸來
調執隨(并序)
三原杜蒼舒攜僮執隨游山隂駱明府叔夜館之宴
溪山别業酒酣各起口占調執隨詩約先成得飲執
隨乃下拜捧酒為壽焉
高館醉春風相逢明下童燈前驚越豔花底見秦宫濕
葛裁衣白含桃漬齒紅越人歌未了愁殺杜陵東(嘉模曰李)
(賀黃頭郎詩石雲濕黃葛濕葛本此歌不作吟越人歌見說苑)
種葛篇
種葛逾前坂生蒲滿上津日高懸馬的波細蹙魚鱗啼
鵙生名趙栖烏家姓秦青溪逄小妺不是秣陵人
逄吳廷楨白下
最念延陵裔相逄白下橋懷人貽綠綺久客在烏聊吳
女壚邊酒秦淮雨後潮獨憐長乞食吹笛不須邀
曠野
曠野猶行役荒城減送迎向風人語咽映日馬蹄横同
父皆蒙難依人敢敗名短亭青草發相顧若為情
發滁州度關山嶺
秋杪方回轍冬寒又在塗日斜融凍草夜起剉霜芻紫
罽新車幔烏衣舊酒壚關山千里道一望總荒蕪
二
下蔡趨程緩南滁就道閒宵燈停館舍曉月度關山林
裏回車旆沙頭聽馬鐶依人方未逹歲暮敢言還
清流關謁關將軍祠
夫子汾川秀風流世所師關山縈峻嶺燈火照神祠集
木鵶飛後垂堂虎卧時同為亡命客下馬一相思
(陸雲士曰啞啞飛鳴翔而後集見答操書又當時稱將軍為虎臣五六是借境作點注法關山即清流關)
(非姓)
江上答許君
未築吳中室還為江介遊紅檣浮永夕白苧發清秋貰
酒三洲渡題詩萬歲樓他年許元度相憶在同舟
雲間雜詩
避地過三泖探竒到五茸乘潮環白馬繫艦是青龍越
客追范蠡吳人識顧雍涉江秋正好不為採芙蓉
二
婁水雲間縣華亭谷口磯文章如積玉人士愛單衣海
鶴聽來晩江魚看漸肥只憐流蕩子無地可言歸
三
自昔雲間俊嘗推二陸才只今兄弟玅又見董生來(董含)
(進士俞孝廉兄弟各以詩文名世)對策開金殿成文號玉杯如何龍躍
久猶自困蒿莱
四
清士看誰在佳兒本自超(謂徐致遠及子寧也)書篇留北海父子
著南朝有客吟芳樹延賓過遠條玉臺餘藻鑑好句待
君標
五
暫憩横雲麓還浮上海濱三江開夏后别浦念春申吹
笛難歸楚無衣尚在秦西州當日路慟哭是何人
(華商源日西河兄弟俱少為陳大樽先生所知故有落句)
六
處州賢太守歸卧西郊廬(周使君茂源郊居)隔歲方貽劄經年
自著書趨庭饒孔鯉去郡解銅魚誰念籃輿内東方千
騎居
看雪即事和韻
飛雪滿層阿樓頭鳥雀過暗雲長接地凍水不翻波落
絮抛朱網凝華積素柯江山千萬里凴眺試如何
宿吳氏江園感舊之作
碧樹叢叢暗紅欄處處通柳遮雲外月荷度晩來風幔
捲驚栖燕江深見下鴻迢迢銀漢影偏向畫樓東
簡婁縣黃明府(時新析華亭為婁縣)
鼓枻逋兒興開衙仙吏情人逢吳地勝縣本漢時名夜
雨青龍艦秋霄白苧城到來剛九日不敢問淵明
贈周綸
公子何年少才名世共諳門間推玉樹天上識瞿曇倒
屣驚河内分居在道南著書纔滿篋已自過桓譚(時過示文)
(集甚富)
答張五彦之
吾思曲江叟垂老隱滄州狂士歌衰鳳隣人諱盗牛貽
詩如越石賣藥即韓休慚愧吹簫客千金何處酬
奉答東嘉陳玠客游見寄
仲舉真名士驅車賦遠遊文章傳洛下家世在東甌楚
頌湘蘭暮鄉書海鴈秋它時秦望月應對謝公樓
東嘉陳玠未經披覯曾夢予面以示于友宛然
有似知已不隔遂有此事辱貽詩記述會其
將歸奉答代諗
苦憶青山外貽詩紫水傍前期要范岫掌夢藉巫陽海
國蛟龍滿甌江道路長願君還故里勿復向西堂
平野
平野白漫漫中原朔吹寒高雲鴉背落積雪馬頭看堠
舘冰虀薄村田燎火乾千秋淮蔡路相顧在征鞍
早度荒莊舖
亭鉦侵曉發旅酒隔宵沽路白兼霜闊莎紅帶日鋪冰
連狐跡淺木落鵲巢孤冉冉荒莊度傷心又歲徂
津橋遇雨
圩岸初成道村橋數問津雨絲颺里旐泥水浥車輪碧
玉壚頭女紅氊馬背人衣緇全改素不用滌輕塵
秋早
秋早嫌霜薄村寒惜酒濃沙程長換勒土堠自懸鐘翠
鴇行高垜僵桃接斷墉天涯無匿作來往欲何從
馬上
馬上踟蹰起傷哉搆此生潔身逄緯繣早歲困戎兵偃
仰時逾邁縱横計未成可憐骯髒久仍負佩弦情
磨盤嶺
早隊驅長磵前行俯峻鞍纓槍移樹小鈴鐸隔坡寒雨
隙分鴉路天低上蟻盤王陽時在險泪落不能乾
憩潁州城東廟
計程來潁上此地去河中路僻州城白村孤廟壁紅土
蘇擔婦㸑路樹表神叢多少栖遲意行行荒郭東
贈金燾孝廉遠游
春草生江渚王孫正遠游高文驚五嶽折簡走諸侯柳
下青絲轡花間紫綺裘相逄韓别駕莫便醉楊州
和張廣文游白雲山作
客至山容勝春回澗道晴斷崖留雪跡虚壑受風聲天
遠看鴻度林長信馬行前岡題字處冉冉白雲生
寄張七梧江寧幕府
四載留河内三春傍海隅未逢曹子建長憶阮元瑜名
重雲間鶴飢隨幕下烏不知殷羡札曾得寄来無
金黃門五十
張湛馳嶤闕王褒使故鄉蒼龍環北斗鳴鳳在朝陽婺
水呈丹籙秋花映皂囊黑頭看入相五十省中郎
客歸蒙王余高招集新宅同徐芳聲蔡仲光何
之杰文&KR1385;朱玉貞并令弟宗高分韻
洛下懷歸日譙東築室年湔衣從久客把酒後諸賢接
檻藏幽壑當階引細泉斯遊如可紀應續永和篇
二
仲寳微言著方平相見疎烏衣逢舊侣碧椀冒新蔬啼
鳥開簾靜觀魚出洞虛酒闌探石室多有未藏書
雲間董進士含招集以解維不赴蒙寄見憶有
謝
高館方開宴前湖已問津多情羅薦席無分接車輪鄴
下行王粲蘭亭待許詢至今聞嘯詠愁煞蕩舟人
懷董含
自别雲間去三年度汝溪蔣亭方二月吾憶董膠西蕙
草春前寄蘋風醉後題(見寄詩有捲簾黃雀雨吹帽白蘋風句)雙緘思不
盡長使角巾低
二
結識空區宇誰能迥出群長辭季布約為看董生文暮
雨婁江樹春風上海雲思君獨不見歸鴈自紛紛
萬竹園沈九主考席同周玉忠虞相羅坤馮肇
梅令弟華范
客邸迎秋爽名園入畫隂樓從天半出池傍竹邊深接
軫皆聯璧傾桮宛瀉金大都乘興地翻見子猷心
同諸公登雨花臺
及兹秋日爽一上雨花臺城郭千重起江山萬里來青
天迴浩蕩黃葉下崔嵬六代繁華在看君作賦才
游佟園同沈嗣范主考令弟華范周玉忠羅坤
姜燦
佟園佳麗地臨眺及秋晴山啣虚閣迥水映畫廊明草
樹長林茂樓臺隔谷成祗因仙客到雞犬笑相迎
遇張梧江南幕
久别還行役重逢倍慘悽聞抛涇上宅仍挈鹿門妻謝
墅千秋築郗家一幕栖(雛隱家室俱在幕)白魚潭自好勿徑住
青谿
别鶵隱江南有謝
東冶亭邊酒西州路下吟人從秣陵别情比大江深秋
氣迴長蕩天涯惜寸隂瀨中重在望何日好投金
沈秘書夜邸聽伎二首
暮雨過黃葉秋星出紫微臺城方漏下官舍有烏飛酒
色侵人面燈枝匝伎衣天河都瀉盡未覺按歌稀
二
樺葉燒堂燭桐隂鏁院齋賓車藏左轄商市散前街舞
罷調辛饍歌長換子牌最憐聽伎處門外是秦淮
(吳&KR0008;符日估散街前伎圍燈裏全非汎寫至門外是秦淮則神思俱動矣)
登牛首禪寺
牛首恢龍藏空山展妙臺金花三界落銀杏六朝栽磴
入雲間渺江從天際迴登臨雙闕上懷抱亦悠哉
二
紺國三乘竺丹梯百丈蓮獻花來衆鳥嵌壁掛諸天山
靜經聲遍峰高塔影懸懶融如說法願叩白雲邊
贈江寧守
吾欽龔渤海還遇杜荆州清如建業水操比秣陵秋署
有遷鶯木家傳買犢謳誰言策士賤不用過諸侯
二
領郡需廉吏分符儼上卿堂高雲滿坐車過雨隨行拔
韭從任氏披裘似晏嬰内庭頒手詔惟恐厭承明
晴雪
朔雪看晴霽忻然北郭行路寒冰未折竹動糝猶傾曲
渚凝潮黑隂崖背日明幽懷如洗濯襟帶有餘清
冬行
薄日融霜野嚴飈凍水陂喜看山頂雪誤踏路傍枝沙
鳥連隂聚檐茅帶澤欹蕭條松栢意惟有歲寒知
日涉
日涉荒園趣時來問舍情槿花看午落茭蒂及秋生野
雀空倉聚隣雞高樹鳴採桑春候早五馬待經行
旅病司游翻杜詩有露下天高秋氣清一律散
撮輳疊勿仍連偶因觸病字亦成三首雖乖
大雅殊遣抑懷
獨步疎檐菊應驚宿雁鳴新秋逢再病遥夜倚孤城月
下燈猶接天空露自清雙帆看不至南北旅人情
二
旅臥人猶病山空魂獨驚孤燈懸宿照雙雁下秋清鳴
杵高天露新書遥夜情倚檐看北斗應接漢南城
三
孤月接高城秋空天漢清鳳書懸不至牛宿看應驚旅
杖逢人病山燈照夜情疎檐新露下猶自杵雙鳴
(附陳康侯詩城病應高杖倚氣接夜檐清秋至人逢菊山空月照南天看北雁雙宿不孤鳴獨步懸燈)
(下無書自旅情)
臘日發章門戲翻李頎送司勲盧員外詩呈姜
侍御
欲發章門晩文題薦臘新漢郎今侍史仙女夜歸秦下
雪澌陽月添鴻度早春揚雄長草賦似憶道周人
二
柱下今歸發鴻文似五千長門題夜月女史侍秦仙春
草添新臘河流憶昔年新章雄建立早晩薦人傳
(附陳康侯詩春雪色宫門晩揚雄薦賦新鴻歸已度臘草發似傳夜漢新流地河澌早下秦文題五千)
(者柱史故仙人)
贈日者顧生
詹尹端龜日君平賣卜年春風吹斗角河水下星田皂
帽欹孤榻青囊檢祕篇數升清酒在那計杖頭錢
西河集卷一百六十九
