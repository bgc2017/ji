文章辨體彙選卷三百八十二
明賀復徵編
史論一
劉勰曰論者倫也倫理有無聖意不墜也詳觀論體
條流多品陳政則與議說合契釋經則與傳注參體
辨史則與贊評齊行銓文則與叙引共紀故議者宜
言說者說語傳者轉師注者主解贊者明意評者平
理序者次事引者胤辭八名區分一揆宗論論也者
彌綸羣言而研精一理者也原夫論之為體所以辨
正故其意貴圓通辭忌枝碎必使心與理合彌縫莫
見其隙辭共心密敵人不知所乘斯其要也是以論
如析薪貴能破理斤利者越理而横斷辭辨者反義
而取通唯君子能通天下之志安可以曲論哉吳訥
曰按韻書論者議也梁昭明文選所載論有二體一
曰史論乃史臣於傳未作議論以斷其人之善惡若
司馬遷之論項籍商鞅是也二曰論則學士大夫議
論古今時世人物或評經史之言正其訛謬如賈生
之論秦過江統之論徙戎子厚之論守道守官是也
唐宋取士用以出題然求其辭精義粹卓然名世者
亦唯韓歐為然
論鄭莊公伐許(左丘明)
隠十一年鄭伯伐許許莊公奔衛鄭伯使許大夫奉
許叔以居許東偏乃使公孫獲處許西偏曰凢而器
用財賄無寘於許我死乃亟去之
君子謂鄭莊公於是乎有禮禮經國家定社稷序民人
利後嗣者也許無刑而伐之服而舍之度德而處之量
力而行之相時而動無累後人可謂知禮矣
論息侯伐鄭
隠十一年鄭息有違言息侯伐鄭鄭伯與戰於竟息
師大敗而還
君子是以知息之將亡也不度德不量力不親親不徵
辭不察有罪犯五不韙而以伐人其喪師也不亦宜乎
論鬻拳諫楚子
莊十九年鬻拳強諫楚子楚子弗從臨之以兵懼而
從之鬻拳曰吾懼君以兵罪莫大焉遂自刖也
君子曰鬻拳可謂愛君矣諫以自納於刑刑猶不忘納
君於善
論躋僖公
文二年夏父弗忌為宗伯尊僖公且明見曰吾見新
鬼大故鬼小先大後小順也躋聖賢明也明順禮也
君子以為失禮
秋八月丁卯大事於太廟躋僖公逆祀也禮無不順祀
國之大事也而逆之可謂禮乎子雖齊聖不先父食久
矣故禹不先鯀湯不先契文武不先不窋宋祖帝乙鄭祖
厲王猶上祖也是以魯頌曰春秋匪解享祀不忒皇皇
后帝皇祖后稷君子曰禮謂其后稷親而先帝也詩曰
問我諸姑遂及伯姊君子曰禮謂其姊親而先姑也仲
尼曰臧文仲其不仁者三不知者三下展禽廢六關妾
織蒲三不仁也作虚器縱逆祀祀爰居三不知也
論秦伯用孟明
文三年秦伯伐晉濟河焚舟取王官及郊晉人不出
遂自茅津濟封殽尸而還遂覇西戎用孟明也
君子是以知秦穆公之為君也舉人之周也與人之壹
也孟明之臣也其不懈也能懼思也子桑之忠也其知
人也能舉善也詩曰于以采蘩于沼于沚于以用之公
侯之事秦穆有焉夙夜匪懈以事一人孟明有焉詒厥
孫謀以燕翼子子桑有焉
論秦伯以三良為殉
文六年秦伯任好卒以子車氏之三子奄息仲行鍼
虎為殉皆秦之良也國人哀之為之賦黃鳥
君子曰秦穆之不為盟主也宜哉死而棄民先王違世
猶詒之法而况奪之善人乎詩曰人之云亡邦國殄瘁
無善人之謂若之何奪之古之王者知命之不長是以
並建聖哲樹之風聲分之采物著之話言為之律度陳
之藝極引之表儀予之法制告之訓典教之防利委之
常秩道之以禮則使毋失其土宜衆利賴之而後即命
聖王同之今縱無法以遺後嗣而又收其良以死難以
在上矣君子是以知秦之不復東征也
論莒恃陋不備
成九年冬十一月楚子重自陳伐莒圍渠丘渠丘城
惡衆潰奔莒戊申楚入渠丘莒人囚楚公子平楚人
曰勿殺吾歸而俘莒人殺之楚師圍莒莒城亦惡庚
申莒潰楚遂入鄆莒無備故也
君子曰恃陋而不備罪之大者也備豫不虞善之大者
也莒恃其陋而不修城郭浹辰之間而楚克其三都無
備也夫詩曰雖有絲麻無棄菅蒯雖有姬姜無棄蕉萃
凡百君子莫不代匱言備之不可以已也
論祁奚能舉善
襄三年祁奚請老晉侯問嗣焉稱解狐其讐也將立
之而卒又問焉對曰午也可於是羊舌職死矣晉侯
曰孰可以代之對曰赤也可於是使祁午為中軍尉
羊舌赤佐之
君子謂祁奚於是能舉善矣稱其讐不為諂立其子不
為比舉其偏不為黨商書曰無偏無黨王道蕩蕩其祁
奚之謂矣解狐得舉祁午得位伯華得官建一官而三
物成能舉善也夫惟善故能舉其類詩云惟其有之是
以似之祁奚有焉
論范宣子讓
襄十三年晉侯蒐于緜上以治兵使士匄將中軍辭
曰伯游長昔臣習於知伯是以佐之非能賢也請從
伯游荀偃將中軍士匄佐之使韓起將上軍辭以趙
武又使欒黶辭曰臣不如韓起韓起願上趙武君其
聽之使趙武將上軍韓起佐之藥黶將下軍魏絳佐
之新軍無帥晉侯難其人使其什吏率其卒乘官屬
以從於下軍禮也晉國之民是以大和諸侯遂睦
君子曰讓禮之主也范宣子讓其下皆讓欒黶為汰弗
敢違也晉國以平數世賴之刑善也夫一人刑善百姓
休和可不務乎書曰一人有慶兆民賴之其寧惟永其
是之謂乎周之興也其詩曰儀刑文王萬邦作孚言刑
善也及其衰也其詩曰大夫不均我從事獨賢言不讓
也世之治也君子尚能而讓其下小人農力以事其上
是以上下有禮而讒慝黜遠由不爭也謂之懿德及其
亂也君子稱其功以加小人小人伐其技以馮君子是
以上下無禮亂虐並生由爭善也謂之昏德國家之敝
恒必由之
論邾黑肱來奔
昭三十一年冬邾黑肱以濫來奔賤而書名重地故
也
君子曰名之不可不慎也如是夫有所有名而不如其
已以地叛雖賤必書地以名其人終為不義弗可滅已
是故君子動則思禮行則思義不為利回不為義疚或
求名而不得或欲蓋而名章懲不義也齊豹為衞司寇
守嗣大夫作而不義其書為盜邾庶其苢牟夷邾黑肱
以土地出求食而已不求其名賤而必書此二物者所
以懲肆而去貪也若艱難其身以險危大人而有名章
徹攻難之士將奔走之若竊邑叛君以邀大利而無名
貪冒之民將寘力焉是以春秋書齊豹曰盜三叛人名
以懲不義數惡無禮其善志也故曰春秋之稱微而顯
婉而辨上之人能使昭明善人勸焉淫人懼焉是以君
子貴之
論駟歂殺鄧析
定九年鄭駟歂殺鄧析而用其竹刑
君子謂子然於是不忠苟有可以加於國家者棄其邪
可也靜女之三章取彤管焉干旄何以告之取其忠也
故用其道不棄其人詩云蔽芾甘棠勿翦勿伐召伯所
苃思其人猶愛其樹况用其道而不恤其人乎子然無
以勸能矣
文章辨體彙選卷三百八十二
文章辨體彙選卷三百八十二
明賀復徵編
史論一
劉勰曰論者倫也倫理有無聖意不墜也詳觀論體
條流多品陳政則與議說合契釋經則與傳注參體
辨史則與贊評齊行銓文則與叙引共紀故議者宜
言說者說語傳者轉師注者主解贊者明意評者平
理序者次事引者胤辭八名區分一揆宗論論也者
彌綸羣言而研精一理者也原夫論之為體所以辨
正故其意貴圓通辭忌枝碎必使心與理合彌縫莫
見其隙辭共心密敵人不知所乘斯其要也是以論
如析薪貴能破理斤利者越理而横斷辭辨者反義
而取通唯君子能通天下之志安可以曲論哉吳訥
曰按韻書論者議也梁昭明文選所載論有二體一
曰史論乃史臣於傳未作議論以斷其人之善惡若
司馬遷之論項籍商鞅是也二曰論則學士大夫議
論古今時世人物或評經史之言正其訛謬如賈生
之論秦過江統之論徙戎子厚之論守道守官是也
唐宋取士用以出題然求其辭精義粹卓然名世者
亦唯韓歐為然
論鄭莊公伐許(左丘明)
隠十一年鄭伯伐許許莊公奔衛鄭伯使許大夫奉
許叔以居許東偏乃使公孫獲處許西偏曰凢而器
用財賄無寘於許我死乃亟去之
君子謂鄭莊公於是乎有禮禮經國家定社稷序民人
利後嗣者也許無刑而伐之服而舍之度德而處之量
力而行之相時而動無累後人可謂知禮矣
論息侯伐鄭
隠十一年鄭息有違言息侯伐鄭鄭伯與戰於竟息
師大敗而還
君子是以知息之將亡也不度德不量力不親親不徵
辭不察有罪犯五不韙而以伐人其喪師也不亦宜乎
論鬻拳諫楚子
莊十九年鬻拳強諫楚子楚子弗從臨之以兵懼而
從之鬻拳曰吾懼君以兵罪莫大焉遂自刖也
君子曰鬻拳可謂愛君矣諫以自納於刑刑猶不忘納
君於善
論躋僖公
文二年夏父弗忌為宗伯尊僖公且明見曰吾見新
鬼大故鬼小先大後小順也躋聖賢明也明順禮也
君子以為失禮
秋八月丁卯大事於太廟躋僖公逆祀也禮無不順祀
國之大事也而逆之可謂禮乎子雖齊聖不先父食久
矣故禹不先鯀湯不先契文武不先不窋宋祖帝乙鄭祖
厲王猶上祖也是以魯頌曰春秋匪解享祀不忒皇皇
后帝皇祖后稷君子曰禮謂其后稷親而先帝也詩曰
問我諸姑遂及伯姊君子曰禮謂其姊親而先姑也仲
尼曰臧文仲其不仁者三不知者三下展禽廢六關妾
織蒲三不仁也作虚器縱逆祀祀爰居三不知也
論秦伯用孟明
文三年秦伯伐晉濟河焚舟取王官及郊晉人不出
遂自茅津濟封殽尸而還遂覇西戎用孟明也
君子是以知秦穆公之為君也舉人之周也與人之壹
也孟明之臣也其不懈也能懼思也子桑之忠也其知
人也能舉善也詩曰于以采蘩于沼于沚于以用之公
侯之事秦穆有焉夙夜匪懈以事一人孟明有焉詒厥
孫謀以燕翼子子桑有焉
論秦伯以三良為殉
文六年秦伯任好卒以子車氏之三子奄息仲行鍼
虎為殉皆秦之良也國人哀之為之賦黃鳥
君子曰秦穆之不為盟主也宜哉死而棄民先王違世
猶詒之法而况奪之善人乎詩曰人之云亡邦國殄瘁
無善人之謂若之何奪之古之王者知命之不長是以
並建聖哲樹之風聲分之采物著之話言為之律度陳
之藝極引之表儀予之法制告之訓典教之防利委之
常秩道之以禮則使毋失其土宜衆利賴之而後即命
聖王同之今縱無法以遺後嗣而又收其良以死難以
在上矣君子是以知秦之不復東征也
論莒恃陋不備
成九年冬十一月楚子重自陳伐莒圍渠丘渠丘城
惡衆潰奔莒戊申楚入渠丘莒人囚楚公子平楚人
曰勿殺吾歸而俘莒人殺之楚師圍莒莒城亦惡庚
申莒潰楚遂入鄆莒無備故也
君子曰恃陋而不備罪之大者也備豫不虞善之大者
也莒恃其陋而不修城郭浹辰之間而楚克其三都無
備也夫詩曰雖有絲麻無棄菅蒯雖有姬姜無棄蕉萃
凡百君子莫不代匱言備之不可以已也
論祁奚能舉善
襄三年祁奚請老晉侯問嗣焉稱解狐其讐也將立
之而卒又問焉對曰午也可於是羊舌職死矣晉侯
曰孰可以代之對曰赤也可於是使祁午為中軍尉
羊舌赤佐之
君子謂祁奚於是能舉善矣稱其讐不為諂立其子不
為比舉其偏不為黨商書曰無偏無黨王道蕩蕩其祁
奚之謂矣解狐得舉祁午得位伯華得官建一官而三
物成能舉善也夫惟善故能舉其類詩云惟其有之是
以似之祁奚有焉
論范宣子讓
襄十三年晉侯蒐于緜上以治兵使士匄將中軍辭
曰伯游長昔臣習於知伯是以佐之非能賢也請從
伯游荀偃將中軍士匄佐之使韓起將上軍辭以趙
武又使欒黶辭曰臣不如韓起韓起願上趙武君其
聽之使趙武將上軍韓起佐之藥黶將下軍魏絳佐
之新軍無帥晉侯難其人使其什吏率其卒乘官屬
以從於下軍禮也晉國之民是以大和諸侯遂睦
君子曰讓禮之主也范宣子讓其下皆讓欒黶為汰弗
敢違也晉國以平數世賴之刑善也夫一人刑善百姓
休和可不務乎書曰一人有慶兆民賴之其寧惟永其
是之謂乎周之興也其詩曰儀刑文王萬邦作孚言刑
善也及其衰也其詩曰大夫不均我從事獨賢言不讓
也世之治也君子尚能而讓其下小人農力以事其上
是以上下有禮而讒慝黜遠由不爭也謂之懿德及其
亂也君子稱其功以加小人小人伐其技以馮君子是
以上下無禮亂虐並生由爭善也謂之昏德國家之敝
恒必由之
論邾黑肱來奔
昭三十一年冬邾黑肱以濫來奔賤而書名重地故
也
君子曰名之不可不慎也如是夫有所有名而不如其
已以地叛雖賤必書地以名其人終為不義弗可滅已
是故君子動則思禮行則思義不為利回不為義疚或
求名而不得或欲蓋而名章懲不義也齊豹為衞司寇
守嗣大夫作而不義其書為盜邾庶其苢牟夷邾黑肱
以土地出求食而已不求其名賤而必書此二物者所
以懲肆而去貪也若艱難其身以險危大人而有名章
徹攻難之士將奔走之若竊邑叛君以邀大利而無名
貪冒之民將寘力焉是以春秋書齊豹曰盜三叛人名
以懲不義數惡無禮其善志也故曰春秋之稱微而顯
婉而辨上之人能使昭明善人勸焉淫人懼焉是以君
子貴之
論駟歂殺鄧析
定九年鄭駟歂殺鄧析而用其竹刑
君子謂子然於是不忠苟有可以加於國家者棄其邪
可也靜女之三章取彤管焉干旄何以告之取其忠也
故用其道不棄其人詩云蔽芾甘棠勿翦勿伐召伯所
苃思其人猶愛其樹况用其道而不恤其人乎子然無
以勸能矣
文章辨體彙選卷三百八十二
