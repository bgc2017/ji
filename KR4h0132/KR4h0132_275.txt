文章辨體彙選卷二百七十五
明賀復徵編
私牋二
與天公牋(晉劉謐之)
體戰身噤脫衣凍坐賴公借袍南越送火
其二
昔申酉之際遭湯旱流烟今子亥之歲值堯水滔天火
延燒其廬水突壊其田何小人兮頓偷雙船由是行無
擔石室如磬懸
與天公牋(宋晁道元)
道居在城南接水墟草木幽鬱蚊虻所藏茅茨陋宇纔
容數牀積汙累燻體貌萎黃冬則兩幅之薄被心有牽
黎與敝絮撤以三股之絲綖袷以四升之麤布狹領不
掩其巨形促緣不覆其長度伸脚則足出攣捲則脊露
其二
奴曰高安兩手並殘指如竹筒畏風惡寒小者家生厥
名曰饒腹中瘕堅大如飯捎飽食終日不能作勞借一
小兒傖公吳母近因冬節暫詣其舅狗咬一脛肉落如
手攣筋徹骨跂而不愈長婢來成左目失明動則入井
已死復生次婢良信有桓公司馬之&KR2096;行步雖曠了無
前進隠疾難明辭不盡韻小婢從成南方之奚形如驚
麞言語僂&KR0867;聲音駭人惟堪駈雞它無所役遣詣阿嵇
復被狗咋困熟如泥
文章辨體彙選卷二百七十五
