文章辨體彙選卷四百七十一
明賀復徵編
贊九
蒲津橋贊(唐張說)
易曰利涉大川濟乎難也詩曰造舟為梁通乎險也域
中有四瀆黃河居其長河上有三橋蒲津是其一隔秦
稱塞臨晉名關關西之要衝河東輻凑必由是也其舊
制横垣百丈連艦千艘辮脩笮以維之繫圍木以距之
亦云固矣然每冬冰未合春沍初解流澌峥嶸塞川而
一如礎如臼如堆如阜或㧿或掍或磨或切綆斷航破
無歲不有雖殘渭南之竹仆隴坻之松敗輙更之罄不
供費津吏成罪縣徒告勞以為常矣開元十有二年皇
帝聞之曰嘻我其慮哉乃思索其極敷祐于下通其變
使人不倦相其宜授彼有司俾鐡代竹取堅易脆圖其
始而可久紓其終而就逸無疆惟休亦無疆惟恤于是
大匠藏事百工獻藝賦晉國之一鼔法周官之六齊飛
廉煽炭祝融理爐是煉是烹亦錯亦鍜結而為連鎻鎔
而為伏牛偶立於兩岸襟束於中潬鎻以持航牛以縶
纜亦將厭水物奠浮梁又䟽其舟閒畫其鷁首必使奔
澌不突積凌不隘新法既成永代作則原夫天意有四
旨焉濟人仁也利物義也順事禮也圖遠智也仁以平
心義以和氣禮以成政智以積財心平則應諧百神矣
氣和則感生萬物矣政成則乂文之經矣財節則豐武
之德矣故天將儲其貞地將阜其用人將盈其力聖皇
之道乾乾翼翼觀藝而無窮詠功而無極
河間獻王贊(宋司馬光)
周室衰道德壞五帝三王之文飄淪散失棄置不省重
以暴秦害聖典疾格言燔詩書屠術士稱禮樂者謂之
狂惑術仁義者謂之妖妄必薙滅先聖之道響絶迹盡
然後慊其志雖有好古君子心誦腹藏壁扃巖鐍濟秦
之險以通於漢者萬無一二漢初挾書之律尚存久雖
除之亦未尊錄謂之餘事而巳則我先王之道燄燄其
不息者無幾矣河間獻王生為帝子幼為人君是時列
國諸侯苟不以宫室相高狗馬相尚則裒姦聚猾僣逆
妄圖惟獻王厲節治身愛古博雅專以聖人法度遺落
為憂聚殘補缺校實取正得周官左氏春秋毛氏詩而
立之周禮者周公之大典毛氏言詩最密左氏與春秋
為表裏三者不出六藝不明噫微獻王六藝其遂噎乎
故其功烈至今頼之且夫觀其人之所好足以知其心
王侯貴人不好侈靡而喜書者固鮮矣不喜浮辯之書
而樂正道知之明而信之篤守之純而行之勤者百無
一二焉武帝雖好儒好其名而不知其實慕其華而廢
其質是以好儒愈於文景而德業後之景帝之子十有
四人栗太子廢而獻王最長嚮若尊大義屬重噐用其
德施其志必無神仙祠祀之頌宫室觀遊之費窮兵黷
武之勞賦役轉輸之敝宜其仁豐義洽風移俗變煥然
帝王之治復還其必賢於文景遠矣嗟乎天實不欲禮
樂復興耶抑四海自不幸而已
文章辨體彙選卷四百七十一
文章辨體彙選卷四百七十一
明賀復徵編
贊九
蒲津橋贊(唐張說)
易曰利涉大川濟乎難也詩曰造舟為梁通乎險也域
中有四瀆黃河居其長河上有三橋蒲津是其一隔秦
稱塞臨晉名關關西之要衝河東輻凑必由是也其舊
制横垣百丈連艦千艘辮脩笮以維之繫圍木以距之
亦云固矣然每冬冰未合春沍初解流澌峥嶸塞川而
一如礎如臼如堆如阜或㧿或掍或磨或切綆斷航破
無歲不有雖殘渭南之竹仆隴坻之松敗輙更之罄不
供費津吏成罪縣徒告勞以為常矣開元十有二年皇
帝聞之曰嘻我其慮哉乃思索其極敷祐于下通其變
使人不倦相其宜授彼有司俾鐡代竹取堅易脆圖其
始而可久紓其終而就逸無疆惟休亦無疆惟恤于是
大匠藏事百工獻藝賦晉國之一鼔法周官之六齊飛
廉煽炭祝融理爐是煉是烹亦錯亦鍜結而為連鎻鎔
而為伏牛偶立於兩岸襟束於中潬鎻以持航牛以縶
纜亦將厭水物奠浮梁又䟽其舟閒畫其鷁首必使奔
澌不突積凌不隘新法既成永代作則原夫天意有四
旨焉濟人仁也利物義也順事禮也圖遠智也仁以平
心義以和氣禮以成政智以積財心平則應諧百神矣
氣和則感生萬物矣政成則乂文之經矣財節則豐武
之德矣故天將儲其貞地將阜其用人將盈其力聖皇
之道乾乾翼翼觀藝而無窮詠功而無極
河間獻王贊(宋司馬光)
周室衰道德壞五帝三王之文飄淪散失棄置不省重
以暴秦害聖典疾格言燔詩書屠術士稱禮樂者謂之
狂惑術仁義者謂之妖妄必薙滅先聖之道響絶迹盡
然後慊其志雖有好古君子心誦腹藏壁扃巖鐍濟秦
之險以通於漢者萬無一二漢初挾書之律尚存久雖
除之亦未尊錄謂之餘事而巳則我先王之道燄燄其
不息者無幾矣河間獻王生為帝子幼為人君是時列
國諸侯苟不以宫室相高狗馬相尚則裒姦聚猾僣逆
妄圖惟獻王厲節治身愛古博雅專以聖人法度遺落
為憂聚殘補缺校實取正得周官左氏春秋毛氏詩而
立之周禮者周公之大典毛氏言詩最密左氏與春秋
為表裏三者不出六藝不明噫微獻王六藝其遂噎乎
故其功烈至今頼之且夫觀其人之所好足以知其心
王侯貴人不好侈靡而喜書者固鮮矣不喜浮辯之書
而樂正道知之明而信之篤守之純而行之勤者百無
一二焉武帝雖好儒好其名而不知其實慕其華而廢
其質是以好儒愈於文景而德業後之景帝之子十有
四人栗太子廢而獻王最長嚮若尊大義屬重噐用其
德施其志必無神仙祠祀之頌宫室觀遊之費窮兵黷
武之勞賦役轉輸之敝宜其仁豐義洽風移俗變煥然
帝王之治復還其必賢於文景遠矣嗟乎天實不欲禮
樂復興耶抑四海自不幸而已
文章辨體彙選卷四百七十一
