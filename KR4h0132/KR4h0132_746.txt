文章辨體彙選卷七百四十六
明賀復徵編
弔文三
弔茂陵文(明方孝孺)
祗明祀而言旋兮指槐里以西征停策憩于道傍兮覩
高丘之崢嶸即故老而訊之兮惟漢武皇之茂陵整冠
裳而疾趍兮踏遺廟以屏營凄風起于叢棘兮鼪鼯嘯
于幽塋慨雄心之靡託兮悲曼志之無成惟君皇之御
極兮遘炎靈之方熾陋堯禹為未足遵兮卑祖武而弗
肯繼内瘠民以自殖兮外震威乎遐裔騁車轍于八荒
兮候神人于海澨建千門與萬戶兮殫土木之奢麗希
軒轅之騰化兮永傲睨乎斯世何盛業之易隳兮洪謨
鬱而難宣雖暫弱乎戎敵兮生民疲弊而不痊奇禍機
于巫蠱兮妃胤丁毒而啣冤諒逞心于屠滅兮抑天道
之致然闢土疆之宏廓兮曾玄宮之莫固赫兵革之繁
庶兮委守衛於草露城闕之崇敞兮求斷礎而無所後
宮之韶冶兮僅或傳其塚墓像祈連以旌武兮想壯魄
之已腐嗚呼哀哉形必有盡兮孰不有亡匪君皇之獨
然兮尚奚為隱憫而迴遑惟祈生之已甚兮惑妖誕而
過望謂長年而卒老死兮斯足垂戒于昏荒明固有所不
達兮智固有所短偉才略之英邁兮哲與愚其相半賴
表聖而黜邪兮兼善悔而能斷雖人恫而財竭兮終克
免乎危亂悼往者之無知兮尚來者之可諫感盛衰之
相襲兮仰昊天而永嘆
弔張巡文(張鰲山)
粤李唐之中葉兮撫盈成之懿治勵初志於開元兮庶
幾乎貞觀之際何昊天之棄我兮生尤物以作孽穢匿
閨閫兮嬖彼戎羯藴蝗蠧于赤心兮甘與處而不能舍
(叶)既失伍而遁辟兮聞忠言而齎怒震鼙鼓於漁陽兮
環郡邑而瓦解捧圖地甘心於敵兮曾無一人之慷慨
龍矯矯而西御兮雲依依其何從方先生之令于眞源
兮抗悖逆之予攻齎忠義以適睢陽兮悼綱常之不立
惟辱與死之吾分兮明吾心之靡忒嗚呼哀哉百川潰
溢兮軀以防之大厦傾危兮一木圖支激寡以抗衆兮
恃忠義以為櫓驅羸以威勁兮匪血氣之為武餉餽弗
繼兮烹及鎧弩孱稚易食兮寧幼艾之足怙豈孤墉之
徒存兮實江淮之所仗匪能官以自要兮痛元首之多
恙力既竭而莫支兮蝘蜓升而蛟踣望西風以下拜兮
誓為厲鬼以殱寇悲風橫來兮苦霧四塞飛義血於霜
硎兮液野草其成碧魂激烈其未亡兮白日慘而聲咽
阻不可撲之虐焰兮疇宣其力瞻中興之財用兮孰闡
其業士固死之為忠兮徒死者特以成名身既殺而事
以成兮等死亦有重輕吁嗟乎今之人兮畏鼠如虎歎
祿食之不厚兮孰與折衝而禦侮顧衷腸之勃鬱兮懷
壯節其如覩恨養士之靡效兮弔先生于千古
弔岳武穆王文(張邦竒)
遡大江而西征兮載馳瞻乎上遊登崇宮之奕奕兮忽
予涕之橫流凌蒼霄之冰蘗兮孰嚴霜之能摧厲高秋
之鷙翰兮為鸒鳩之所裁悲自古之藎臣兮未有如夫
子之冤抑既皇天之表此心兮芳烈烈其焉極鼠惴慄
以營腹兮吾未知其樂也舍義命而不渝兮固夫子之
覺也以七尺之微軀兮而扶綱常於萬古相民生之攸
厝兮將舍此其焉所嗚呼悲哉孰生非其父母兮而忍
自投身於穢也媮旦夕以苟容兮貽子孫之累也紛詬
詈之莫辭兮懷生死之媿也殷宇宙之羣動兮與化去
之紛紛惟忠烈之不亡兮人今如見其精魂揆帝命之
孔晰兮慨人生之多蒙獨徘徊以瞻眺兮搆予思之無
窮
弔李默菴先生文(何景明)
嗚呼古人言感恩易爾知已難也景明于公所以慟悼
吁涕不能自已者匪徒感恩重知已之難也夫景明昔
寓于公是時有毛夫人也公執詩書毛夫人執燈燭晝
夜課景明誦讀居也視衣食還也饋車馬此豈不有父
母恩耶是時景明幼孺非有能知也公以成人禮之又
日察其言動中善者稱于人其所望見又皆可以施之
天下百世者不以時世富幸榮慕也公嘗盛衣冠入召
景明語毛夫人在傍公謂曰汝視予貴邪他日是子所
貴者奚翅予邪然我所重望者匪為能貴已也嗚呼古
人謂知已有若此邪白首握手終日語心而不知者何
可勝道邪古人曰無德不報又曰為知已者死今公逝
矣毛夫人又先亡矣景明雖欲報而死也無日矣他日
縱有能施于汝佐諸子然二尊人又安能知邪矧汝佐
諸子又能自大予又安能有施也雖然公所望見予者
豈在報邪在望見景明之自能就立爾今雖能取一第
為一官使公及見然所自就立者也弗若公所望見者
也即他日又有能自就立公又安能知邪矧景明寡昧
弗達所自就立欲大于往日如公所望見者又安能有
也嗚呼已矣何以酬公之德而副公之知邪山川伊阻
不能棄官赴公喪執紖道軛我懷之悲惟公有靈鑒之
已矣嗚呼哀哉
文章辨體彙選卷七百四十六
文章辨體彙選卷七百四十六
明賀復徵編
弔文三
弔茂陵文(明方孝孺)
祗明祀而言旋兮指槐里以西征停策憩于道傍兮覩
高丘之崢嶸即故老而訊之兮惟漢武皇之茂陵整冠
裳而疾趍兮踏遺廟以屏營凄風起于叢棘兮鼪鼯嘯
于幽塋慨雄心之靡託兮悲曼志之無成惟君皇之御
極兮遘炎靈之方熾陋堯禹為未足遵兮卑祖武而弗
肯繼内瘠民以自殖兮外震威乎遐裔騁車轍于八荒
兮候神人于海澨建千門與萬戶兮殫土木之奢麗希
軒轅之騰化兮永傲睨乎斯世何盛業之易隳兮洪謨
鬱而難宣雖暫弱乎戎敵兮生民疲弊而不痊奇禍機
于巫蠱兮妃胤丁毒而啣冤諒逞心于屠滅兮抑天道
之致然闢土疆之宏廓兮曾玄宮之莫固赫兵革之繁
庶兮委守衛於草露城闕之崇敞兮求斷礎而無所後
宮之韶冶兮僅或傳其塚墓像祈連以旌武兮想壯魄
之已腐嗚呼哀哉形必有盡兮孰不有亡匪君皇之獨
然兮尚奚為隱憫而迴遑惟祈生之已甚兮惑妖誕而
過望謂長年而卒老死兮斯足垂戒于昏荒明固有所不
達兮智固有所短偉才略之英邁兮哲與愚其相半賴
表聖而黜邪兮兼善悔而能斷雖人恫而財竭兮終克
免乎危亂悼往者之無知兮尚來者之可諫感盛衰之
相襲兮仰昊天而永嘆
弔張巡文(張鰲山)
粤李唐之中葉兮撫盈成之懿治勵初志於開元兮庶
幾乎貞觀之際何昊天之棄我兮生尤物以作孽穢匿
閨閫兮嬖彼戎羯藴蝗蠧于赤心兮甘與處而不能舍
(叶)既失伍而遁辟兮聞忠言而齎怒震鼙鼓於漁陽兮
環郡邑而瓦解捧圖地甘心於敵兮曾無一人之慷慨
龍矯矯而西御兮雲依依其何從方先生之令于眞源
兮抗悖逆之予攻齎忠義以適睢陽兮悼綱常之不立
惟辱與死之吾分兮明吾心之靡忒嗚呼哀哉百川潰
溢兮軀以防之大厦傾危兮一木圖支激寡以抗衆兮
恃忠義以為櫓驅羸以威勁兮匪血氣之為武餉餽弗
繼兮烹及鎧弩孱稚易食兮寧幼艾之足怙豈孤墉之
徒存兮實江淮之所仗匪能官以自要兮痛元首之多
恙力既竭而莫支兮蝘蜓升而蛟踣望西風以下拜兮
誓為厲鬼以殱寇悲風橫來兮苦霧四塞飛義血於霜
硎兮液野草其成碧魂激烈其未亡兮白日慘而聲咽
阻不可撲之虐焰兮疇宣其力瞻中興之財用兮孰闡
其業士固死之為忠兮徒死者特以成名身既殺而事
以成兮等死亦有重輕吁嗟乎今之人兮畏鼠如虎歎
祿食之不厚兮孰與折衝而禦侮顧衷腸之勃鬱兮懷
壯節其如覩恨養士之靡效兮弔先生于千古
弔岳武穆王文(張邦竒)
遡大江而西征兮載馳瞻乎上遊登崇宮之奕奕兮忽
予涕之橫流凌蒼霄之冰蘗兮孰嚴霜之能摧厲高秋
之鷙翰兮為鸒鳩之所裁悲自古之藎臣兮未有如夫
子之冤抑既皇天之表此心兮芳烈烈其焉極鼠惴慄
以營腹兮吾未知其樂也舍義命而不渝兮固夫子之
覺也以七尺之微軀兮而扶綱常於萬古相民生之攸
厝兮將舍此其焉所嗚呼悲哉孰生非其父母兮而忍
自投身於穢也媮旦夕以苟容兮貽子孫之累也紛詬
詈之莫辭兮懷生死之媿也殷宇宙之羣動兮與化去
之紛紛惟忠烈之不亡兮人今如見其精魂揆帝命之
孔晰兮慨人生之多蒙獨徘徊以瞻眺兮搆予思之無
窮
弔李默菴先生文(何景明)
嗚呼古人言感恩易爾知已難也景明于公所以慟悼
吁涕不能自已者匪徒感恩重知已之難也夫景明昔
寓于公是時有毛夫人也公執詩書毛夫人執燈燭晝
夜課景明誦讀居也視衣食還也饋車馬此豈不有父
母恩耶是時景明幼孺非有能知也公以成人禮之又
日察其言動中善者稱于人其所望見又皆可以施之
天下百世者不以時世富幸榮慕也公嘗盛衣冠入召
景明語毛夫人在傍公謂曰汝視予貴邪他日是子所
貴者奚翅予邪然我所重望者匪為能貴已也嗚呼古
人謂知已有若此邪白首握手終日語心而不知者何
可勝道邪古人曰無德不報又曰為知已者死今公逝
矣毛夫人又先亡矣景明雖欲報而死也無日矣他日
縱有能施于汝佐諸子然二尊人又安能知邪矧汝佐
諸子又能自大予又安能有施也雖然公所望見予者
豈在報邪在望見景明之自能就立爾今雖能取一第
為一官使公及見然所自就立者也弗若公所望見者
也即他日又有能自就立公又安能知邪矧景明寡昧
弗達所自就立欲大于往日如公所望見者又安能有
也嗚呼已矣何以酬公之德而副公之知邪山川伊阻
不能棄官赴公喪執紖道軛我懷之悲惟公有靈鑒之
已矣嗚呼哀哉
文章辨體彙選卷七百四十六
