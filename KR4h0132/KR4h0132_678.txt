文章辨體彙選卷六百七十八
明賀復徵編
墓碑十四
特進光禄大夫左柱國少師兼太子太師吏部尚
書華蓋殿大學士贈太保楊文忠公神道碑(明)
(趙貞吉)
惟皇天篤我明之祐間出哲臣為社稷隸二百年間如
仁和于公暨新都楊公乘所遇時力於隸事最著矣蓋
正統已巳土木北狩正德辛巳威武南征隕空沈陸變
起非常非有握補天之器挾移斗之能安敢授手其間
哉傳曰仲之生為齊也仲在則齊存矣往事二際社稷
之計賴二公居多安可忘耶于公巳表於憲皇之世楊
公之没久矣頃者恭遇我皇上奉我世宗皇帝遺詔復
公之官加贈太保諡文忠廕一孫為尚寶司丞一孫入
監遣官祭葬恩數備至嗚呼休哉不忘臣下之勞其國
家有道靈長之福乎於是始皆談誦公行事矣楊氏宗廕改
窆公墓祠而祀之以碑辭屬予噫公希世之英也予兹之論
其敢苟耶公事業詳具家傳謹掇其大者以引士評之先𨗳
可乎公名廷和字介夫系出潮廣之麻城五世祖世賢避亂
入蜀居新都父春湖廣提學僉事母葉氏以天順已卯九月
十九日生公幼以竒穎舉於鄉少年讀中秘書才器恢廓鄉
先逹司馬余肅敏夙重之歸老之日獨持大明律與别曰介
夫當相天下為我熟此以助他日謀斷蓋居館三十年修文
講讀聲譽茂籍時輩視之已若麟角鳳毛然久之以正德丁
卯冬自南戶部尚書同長沙李公辦閣事是時孽璫之焰毒
蒸寰宇數年内駭奔未息南平北討政府囂欱而長沙亦倦
念去欲令公代已也嘗語人曰吾於文翰有一日之長若經
濟事須歸介夫夫余公識公於早歲李相察公於同事非楊
氏之鮑叔哉壬申冬李去公始獨任時公丁憂朝廷奪情疏
亟上議得寢惟令撫按官與坐守長隨刻服制日促上道此
起用輔臣之異數也噫公再進而時事益難為矣武皇帝匹
馬捶居庸關踰上谷入雲中望獵陰山旋以威武南下則五
位虚拱將踰歲矣嗟嗟自宸濠播亂訛言載路包藏禍心者
可盡防禦人心將渙大勢將傾仕者詠同車之招居者懷恤
緯之憂此何景耶公血誠隻影周旋其間遠奉綸音近承慈
旨大合衆謀小事獨斷竟俾邊無鳴鏑衢寡驚拆安平且泰
俟上之回嗚呼可不謂公勞巳乎大駕至自通州事勢愈急
四家銳卒環布蕭密梟獍在側磨牙舕舌儻機事有一髮之
纇則禍不測可忍言耶鳴呼危哉公外示安徐密祈内旨許
其從事始以一刺詒彬入賀獸吻縛之按甲虎之機此蕭張
擒信之智也旋以優賞犒思歸官卒令掃迹出關成逐羊之
勢此周勃收軍之勇也軍收而司農之印可不倒矣信擒而
郿塢之臍可不焚矣嗚呼可不謂公功已乎然後清宫警道
迎真主開明堂而治之布明詔與天下更始而天下大定矣嗚
呼可不謂公忠巳乎當是時公之勲名著矣風烈高矣將造物
者亦忌公耶尊親議起而事之大難處者亦隨至矣遂以癸
未冬去位蓋公去而時事日異矣聞長老云公始定策迎立之
際亦援往代母子故事以動宫陛矣蓋以安社稷為急不恤其
他也逮詔中外上於時無難焉遂行之耳心豈有他哉四子
起而持之是矣苐無肯亮公之心耳公可辯耶公嘗歎曰衆尤
交責吾何逃乎義之尤我命也人之尤我遇也事之尤我時也
吾惟有去已耳夫以公之圖機逹識豈不知詔者上之令也
不便雖十易之孰禦特以處君父骨肉情禮之間身任兩宫之
責豈敢操一切徑情之說乎必推心挈度劑量而調適之以和
無體之至禮保忘名之完名俟泰陵掃宮役作而徐圖其後
豈必盡晩哉然欲即以回執禮正名之論則勢不可也豈非命
哉公之決於去以免義我尤也以此夫往在漢廷博議是者不
以加秩負者不以奪糈據經研義非擊搏之司是當求裁無
滅異之厲四子之於公奚為異是乎豈非遇哉公之決於去以
免人我尤也以此世復有不齊之論出於意見之偏錮於習聞
之久附聲和響齟齬實繁徒致聖主懷怒疑有諷嗾罪且不
測豈非流俗未易卒變時固然哉公之決於去以免事我尤也
以此夫以公之功勞靖忠而博此三去惴惴焉懼補過之無地
也人臣之道豈易盡哉悲夫易曰王臣蹇蹇匪躬之故詩曰
我思古人俾無尤兮殆公之謂也夫君子曰去易事也而公之
去則天下惜之者為大業之未終也然聖皇念公則未嘗已
也何則漢宣偶一思故劍而左右測其意在於儷微我世皇亦
數起用舊臣而因識皇心之默存於定策豈不然耶故十年
之内九重懷憐意切矣然環詔雖勤而膚效未奏也假令公垂
老尚在則皇慈豈忍俾終於棄捐乎應知珮可宵還劍當晝
合矣惜乎天之靳之也恭惟我皇上知世皇之意也改元之初
一洗釋之嘉勞憫忠以慰仁人志士之心勸忠臣孝子於來
裔猗乎盛德曷以加哉往者奪門輩爭甚于公之譴乃英皇獨
難之爭者曰不如是則今日之舉無名而于公殱焉時惟憲
皇帝知英皇帝之意也即改元初亦為洗雪而嘉勞憫忠于
公復完嗟乎二公力於公家其忠同其受報亦類顧不異哉
乃若我二聖之心則如天之覆也如地之載也如日月之照
也窮劫贊頌不能盡矣傳稱公幼讀書日以卷計長於學無
不貫惟以資經濟故于當代典章條格人才政績邊防阨塞
軍伍錢役叢瑣遠邇心計耳濡如身親周旋而扺掌可述酬
答機務之際殆裕如也張永以東厰功乞封巳持内旨
引内官劉馬兒例要公公曰劉以功封其族人非封自
身也事載岳公類博稿中取示之乃已其談笑解紛易
易如此而不知由於宿昔之精博也至當大事智勇奮
溢臨九死而不回此則非人易及亦非可易測者矣初
輟草威武勅巳濱死逮嗣君未至承制專斷者二十七
日駕抑奸雄如泰如瓊稍疎皆足以死新詔裁革人數
十四萬八千七百餘歲省太倉粟一百五十三萬餘怨
者洶洶謠曰終日想想出一張殺人榜於是公出入護
以衞士益岌岌鄰死矣然而不死也者才也亦忠也有
默相也者耳論者謂公委任半於古人而功勛倍之往
代以負荷危艱名世者皆當出公下信矣獨公閣僚廣
東梁公之論尤確梁公曰天生斯人以了今日之事大
匠之任不可代也於是虛閣中首席俟公起復至而居
之斯則公未卒而論巳定如此故公少時嘗夢天門開
遥瞻棹楔曰際昌時而公顯其老也復夢天門開有二
旛導公冉冉以去而公卒公殆天人稟間氣而生者耶
公在位一辭伯爵及太師太傅三辭錦衣衞千戸廕再
辭文職四品世襲廕居家儉素食不兼味衣命服外皆
布素子弟科第相望不以為喜曰此末事也謹言行修
身齊家斯人道之大者幼不好弄比老而聲伎不一至
於前位極人臣而居處同於寒素顧濟物之心則拳拳
無時巳也公生多宦遊每歸則為鄉人建一惠局初通
水利灌涸田萬頃鄉人德之號為學士堰次建坊牌費
修縣城城成賊至救生命以萬計次置義田於城西北
以膽族人蓋三歸而修創利物業三焉公之加意人間
世何如哉若他言行之詳當有如王巖叟馬永卿輩書
之今未易舉也公上三世皆贈如官元配黃氏贈一品
夫人生子慎正德辛未科及第第一繼室喻氏内江人
封一品夫人無出側室蔣氏封孺人生子惇兵部主事
恒中書舍人先公卒忱舉人女二長嫁修撰余承勛次
嫁舉人劉大昌孫男十人同仁寧仁生員志仁湖廣都
司經歷其仁廕生斯仁生員有仁舉人興仁指揮同知
右仁尚寶司司丞資仁力仁公以嘉靖已丑六月二十
一日卒于正寢于時慎以議禮謫戍永昌以撫臣議奏
許一奔喪巳而惇忱亡而諸孫幼公處淺土者四十年
紀綱家務以付慎繼室黃氏云氏遂寧黃尚書第三女
有才志幾幾楊氏嬰臼矣亦天以報公勤勞王家也嗟
乎宣孟之仁成季之勲天之所以報公者豈有既哉貞
吉曰惜乎予言也陋不能為公重聊持論以俟後之賢者
耳因憶年二十時以諸生謁公公器之去四十五年得
矢公薦藻之辭俯仰人代傷慨悲歌為之欷歔辭曰
坎坎擊鼓導江之浦雲頂山前鶴化仙鶴鳴壘畔雲行
雨聊騁目兮四顧望夫君兮容與九疑雲淨喜回峰三
峽濤平愁枉渚愁莫愁兮夜未央思莫思兮東方曙衡
門空閉鎖松筠水遠山長會能取跂靈駕兮未來悄娟
娟而延佇右迎神擊鼓其鏜鳳山之傍松鳴風兮
聲琳瑯葭琬月兮容蒼蒼眇一夕兮千生睹君子之輝
光琴瑟齊御千徽張妙舞竝奏進樂方樂莫樂兮兼相
忘醉莫醉兮無何鄉天庭忽有䨥華飛薪傳火兮燈光
光儼雲駢兮羽蓋顧形骸兮難將右侑神擊鼓其
嘈金沙之郊雲溟溟兮水滔滔嘯于岫兮鳴于臯君乘
舫耶乘屩石嚙月兮山嶠掀髯扼腕談何高登樓慷慨
意初消喜相逢兮雲中簫愁相追兮澗中濤百年讙會
在今朝君不留兮我心勞忽空明兮澹足蹇獨立兮逍
遥右送神
尚寶司司丞洛原白公墓碑銘(王維楨)
洛原白公者常州武進人也名悦字貞夫其先洛陽人
後徙武進居採菱港白公不忘始故號洛原白公大父
昂刑部尚書父圻都察院右副都御史其治官民皆有
大功德于世語在其傳白公都御史之長子生而負俊
才好文辭十二三時都御史與客問報扎咸出其手客
得札稱善以為都御史能而不知子洛原之為也都御
史卒白公以其廕補太學生補二年而為嘉靖壬午白
公舉順天鄉試推廕與弟又十年舉壬辰進士除戸部
主事當是時白公父行皆大官皆器白公重之而白公
又好士如饑渴故所與游非其先世交則海内知名之
士也白公故嘗聞關中鄠杜有王太史武功康太史兩
公者皆家居慕之乃求使入關謁兩公兩公見白公與
語皆大驚喜皆留其家數十日乃發別而之平涼使所
道望北地北地故空同李氏家而李氏客於梁死之白
公念當世之文所能復古昔者由李康諸人倡始顧獨
不得見空同乃停軺褰帷徘徊瞻顧有愴然之思焉其
好士如此既歸遷主客司員外巳又遷郎中復使江西
乃遂登龍虎山奇之聞其東即武夷不遠乃即又放舟
登武夷諸峰白公詞調既逸而又善晉人書兩使還山
紀游詩數十篇一時見者未嘗不種種稱絶也白公為
人恢廓而好義與人游其人當于已心即解劒捐佩以
贈不為惜即心内所弗合亦陽浮慕之不終拒也白公
以此聲名益顯然亦以此招忌賈禍居頃之改儀制司
郎中會天子冊立東宫為置官屬詔有司選補白公補
左春坊左司直其年大駕幸承天歸而按劾從官未至
者言官中白公於是白公謫永平府通判久之轉南京
後軍都督府經歷巳轉南京吏部驗封司郎中無何復
謫河間府通判復轉戸部主事又一歲改尚寶司司丞
白公自登第至為尚寶侵尋二十年官不過六品而尚
寶又閒曹不得有建立恒鬱鬱不樂明年庚戌遂病其
秋北敵犯京師百司震眩白公臥閣内日引賓客入與
計擊敵白公狀貌甚臞至談天下事則蹈厲憤發有萬
人獨往之氣自十年來棄去文詞不理時時習騎射訪
燕趙少年俠客與之游人多怪之及至庚戌乃始知其
非謾也白公方其父都御史卒時白公甫弱冠也謀危
白氏者蓋縱横至白公挺身抗之卒無害則沈毅有謀
自少巳然非獨今也又明年辛亥病篤有詔遷司丞為
江西按察司僉事未拜俄又遭論乃遂以司丞致仕云
白公有五男子長子啟常禮部主事既且卒起而振襟
端坐謂禮部君曰吾白秦大夫乙丙之裔也歷千百世
而顯者不絶自吾上二世並著勲名于竹帛之間而吾
卒湮没至此度平生舋舋無靦于前人豈固命哉小子
念之其慎所為補吾闕也語曰書掣肘驥絆足則我乃
似之矣言巳悽然遂卒是時公配楊宜人在前諸子咸
跪伏床下問家事竟不一語及白公弟代廕怡者為雲
南廣西府太守是年亦致仕且歸禮部君將扶櫬還葬
武進持其外親錫山吳太史狀謁楨請表泣曰今葬須
仲父廣西翁至吾翁兄弟殊相愛也既葬則計立石墓
左以告來世願子文之且道其翁遺令若此初白公游
關中時余方家食未之能交也迨余官翰林始與往來
甚數則白公者固偈然有古豪士之遺風焉不直工文
詞也乃坎壈終其身吾不知造化何以生又何以抑耶
白公墓在芳茂山初都御史葬烏龍岡也地卑有水害
白公患之後母何淑人卒乃徙都御史合淑人葬芳茂
山而白公即自穿壙其側甃磚為石仰臥其中曰斯吾
返真處也嗟乎達哉余既為論述復系之銘曰
譬彼梓材蠧齧霜摧斧斤再尋茂維艱哉有璧而碎有
珠而隕孰不憐寶于士則忍嗟嗟白公竟巳焉乎黃壤
不妬能綏爾軀英英白公含抑訖厄結為雲虹蕩為風
駃靈車上征爰叩帝閽籲情道故帝也愴魂還歸九原
冥冥寞寞山鬼竊笑伏于林薄公不為顧玄宫是棲胡
死胡生我念則齊齊之實鮮前莊後白人其何徵著之
繫石
文章辨體彙選卷六百七十八
文章辨體彙選卷六百七十八
明賀復徵編
墓碑十四
特進光禄大夫左柱國少師兼太子太師吏部尚
書華蓋殿大學士贈太保楊文忠公神道碑(明)
(趙貞吉)
惟皇天篤我明之祐間出哲臣為社稷隸二百年間如
仁和于公暨新都楊公乘所遇時力於隸事最著矣蓋
正統已巳土木北狩正德辛巳威武南征隕空沈陸變
起非常非有握補天之器挾移斗之能安敢授手其間
哉傳曰仲之生為齊也仲在則齊存矣往事二際社稷
之計賴二公居多安可忘耶于公巳表於憲皇之世楊
公之没久矣頃者恭遇我皇上奉我世宗皇帝遺詔復
公之官加贈太保諡文忠廕一孫為尚寶司丞一孫入
監遣官祭葬恩數備至嗚呼休哉不忘臣下之勞其國
家有道靈長之福乎於是始皆談誦公行事矣楊氏宗廕改
窆公墓祠而祀之以碑辭屬予噫公希世之英也予兹之論
其敢苟耶公事業詳具家傳謹掇其大者以引士評之先𨗳
可乎公名廷和字介夫系出潮廣之麻城五世祖世賢避亂
入蜀居新都父春湖廣提學僉事母葉氏以天順已卯九月
十九日生公幼以竒穎舉於鄉少年讀中秘書才器恢廓鄉
先逹司馬余肅敏夙重之歸老之日獨持大明律與别曰介
夫當相天下為我熟此以助他日謀斷蓋居館三十年修文
講讀聲譽茂籍時輩視之已若麟角鳳毛然久之以正德丁
卯冬自南戶部尚書同長沙李公辦閣事是時孽璫之焰毒
蒸寰宇數年内駭奔未息南平北討政府囂欱而長沙亦倦
念去欲令公代已也嘗語人曰吾於文翰有一日之長若經
濟事須歸介夫夫余公識公於早歲李相察公於同事非楊
氏之鮑叔哉壬申冬李去公始獨任時公丁憂朝廷奪情疏
亟上議得寢惟令撫按官與坐守長隨刻服制日促上道此
起用輔臣之異數也噫公再進而時事益難為矣武皇帝匹
馬捶居庸關踰上谷入雲中望獵陰山旋以威武南下則五
位虚拱將踰歲矣嗟嗟自宸濠播亂訛言載路包藏禍心者
可盡防禦人心將渙大勢將傾仕者詠同車之招居者懷恤
緯之憂此何景耶公血誠隻影周旋其間遠奉綸音近承慈
旨大合衆謀小事獨斷竟俾邊無鳴鏑衢寡驚拆安平且泰
俟上之回嗚呼可不謂公勞巳乎大駕至自通州事勢愈急
四家銳卒環布蕭密梟獍在側磨牙舕舌儻機事有一髮之
纇則禍不測可忍言耶鳴呼危哉公外示安徐密祈内旨許
其從事始以一刺詒彬入賀獸吻縛之按甲虎之機此蕭張
擒信之智也旋以優賞犒思歸官卒令掃迹出關成逐羊之
勢此周勃收軍之勇也軍收而司農之印可不倒矣信擒而
郿塢之臍可不焚矣嗚呼可不謂公功已乎然後清宫警道
迎真主開明堂而治之布明詔與天下更始而天下大定矣嗚
呼可不謂公忠巳乎當是時公之勲名著矣風烈高矣將造物
者亦忌公耶尊親議起而事之大難處者亦隨至矣遂以癸
未冬去位蓋公去而時事日異矣聞長老云公始定策迎立之
際亦援往代母子故事以動宫陛矣蓋以安社稷為急不恤其
他也逮詔中外上於時無難焉遂行之耳心豈有他哉四子
起而持之是矣苐無肯亮公之心耳公可辯耶公嘗歎曰衆尤
交責吾何逃乎義之尤我命也人之尤我遇也事之尤我時也
吾惟有去已耳夫以公之圖機逹識豈不知詔者上之令也
不便雖十易之孰禦特以處君父骨肉情禮之間身任兩宫之
責豈敢操一切徑情之說乎必推心挈度劑量而調適之以和
無體之至禮保忘名之完名俟泰陵掃宮役作而徐圖其後
豈必盡晩哉然欲即以回執禮正名之論則勢不可也豈非命
哉公之決於去以免義我尤也以此夫往在漢廷博議是者不
以加秩負者不以奪糈據經研義非擊搏之司是當求裁無
滅異之厲四子之於公奚為異是乎豈非遇哉公之決於去以
免人我尤也以此世復有不齊之論出於意見之偏錮於習聞
之久附聲和響齟齬實繁徒致聖主懷怒疑有諷嗾罪且不
測豈非流俗未易卒變時固然哉公之決於去以免事我尤也
以此夫以公之功勞靖忠而博此三去惴惴焉懼補過之無地
也人臣之道豈易盡哉悲夫易曰王臣蹇蹇匪躬之故詩曰
我思古人俾無尤兮殆公之謂也夫君子曰去易事也而公之
去則天下惜之者為大業之未終也然聖皇念公則未嘗已
也何則漢宣偶一思故劍而左右測其意在於儷微我世皇亦
數起用舊臣而因識皇心之默存於定策豈不然耶故十年
之内九重懷憐意切矣然環詔雖勤而膚效未奏也假令公垂
老尚在則皇慈豈忍俾終於棄捐乎應知珮可宵還劍當晝
合矣惜乎天之靳之也恭惟我皇上知世皇之意也改元之初
一洗釋之嘉勞憫忠以慰仁人志士之心勸忠臣孝子於來
裔猗乎盛德曷以加哉往者奪門輩爭甚于公之譴乃英皇獨
難之爭者曰不如是則今日之舉無名而于公殱焉時惟憲
皇帝知英皇帝之意也即改元初亦為洗雪而嘉勞憫忠于
公復完嗟乎二公力於公家其忠同其受報亦類顧不異哉
乃若我二聖之心則如天之覆也如地之載也如日月之照
也窮劫贊頌不能盡矣傳稱公幼讀書日以卷計長於學無
不貫惟以資經濟故于當代典章條格人才政績邊防阨塞
軍伍錢役叢瑣遠邇心計耳濡如身親周旋而扺掌可述酬
答機務之際殆裕如也張永以東厰功乞封巳持内旨
引内官劉馬兒例要公公曰劉以功封其族人非封自
身也事載岳公類博稿中取示之乃已其談笑解紛易
易如此而不知由於宿昔之精博也至當大事智勇奮
溢臨九死而不回此則非人易及亦非可易測者矣初
輟草威武勅巳濱死逮嗣君未至承制專斷者二十七
日駕抑奸雄如泰如瓊稍疎皆足以死新詔裁革人數
十四萬八千七百餘歲省太倉粟一百五十三萬餘怨
者洶洶謠曰終日想想出一張殺人榜於是公出入護
以衞士益岌岌鄰死矣然而不死也者才也亦忠也有
默相也者耳論者謂公委任半於古人而功勛倍之往
代以負荷危艱名世者皆當出公下信矣獨公閣僚廣
東梁公之論尤確梁公曰天生斯人以了今日之事大
匠之任不可代也於是虛閣中首席俟公起復至而居
之斯則公未卒而論巳定如此故公少時嘗夢天門開
遥瞻棹楔曰際昌時而公顯其老也復夢天門開有二
旛導公冉冉以去而公卒公殆天人稟間氣而生者耶
公在位一辭伯爵及太師太傅三辭錦衣衞千戸廕再
辭文職四品世襲廕居家儉素食不兼味衣命服外皆
布素子弟科第相望不以為喜曰此末事也謹言行修
身齊家斯人道之大者幼不好弄比老而聲伎不一至
於前位極人臣而居處同於寒素顧濟物之心則拳拳
無時巳也公生多宦遊每歸則為鄉人建一惠局初通
水利灌涸田萬頃鄉人德之號為學士堰次建坊牌費
修縣城城成賊至救生命以萬計次置義田於城西北
以膽族人蓋三歸而修創利物業三焉公之加意人間
世何如哉若他言行之詳當有如王巖叟馬永卿輩書
之今未易舉也公上三世皆贈如官元配黃氏贈一品
夫人生子慎正德辛未科及第第一繼室喻氏内江人
封一品夫人無出側室蔣氏封孺人生子惇兵部主事
恒中書舍人先公卒忱舉人女二長嫁修撰余承勛次
嫁舉人劉大昌孫男十人同仁寧仁生員志仁湖廣都
司經歷其仁廕生斯仁生員有仁舉人興仁指揮同知
右仁尚寶司司丞資仁力仁公以嘉靖已丑六月二十
一日卒于正寢于時慎以議禮謫戍永昌以撫臣議奏
許一奔喪巳而惇忱亡而諸孫幼公處淺土者四十年
紀綱家務以付慎繼室黃氏云氏遂寧黃尚書第三女
有才志幾幾楊氏嬰臼矣亦天以報公勤勞王家也嗟
乎宣孟之仁成季之勲天之所以報公者豈有既哉貞
吉曰惜乎予言也陋不能為公重聊持論以俟後之賢者
耳因憶年二十時以諸生謁公公器之去四十五年得
矢公薦藻之辭俯仰人代傷慨悲歌為之欷歔辭曰
坎坎擊鼓導江之浦雲頂山前鶴化仙鶴鳴壘畔雲行
雨聊騁目兮四顧望夫君兮容與九疑雲淨喜回峰三
峽濤平愁枉渚愁莫愁兮夜未央思莫思兮東方曙衡
門空閉鎖松筠水遠山長會能取跂靈駕兮未來悄娟
娟而延佇右迎神擊鼓其鏜鳳山之傍松鳴風兮
聲琳瑯葭琬月兮容蒼蒼眇一夕兮千生睹君子之輝
光琴瑟齊御千徽張妙舞竝奏進樂方樂莫樂兮兼相
忘醉莫醉兮無何鄉天庭忽有䨥華飛薪傳火兮燈光
光儼雲駢兮羽蓋顧形骸兮難將右侑神擊鼓其
嘈金沙之郊雲溟溟兮水滔滔嘯于岫兮鳴于臯君乘
舫耶乘屩石嚙月兮山嶠掀髯扼腕談何高登樓慷慨
意初消喜相逢兮雲中簫愁相追兮澗中濤百年讙會
在今朝君不留兮我心勞忽空明兮澹足蹇獨立兮逍
遥右送神
尚寶司司丞洛原白公墓碑銘(王維楨)
洛原白公者常州武進人也名悦字貞夫其先洛陽人
後徙武進居採菱港白公不忘始故號洛原白公大父
昂刑部尚書父圻都察院右副都御史其治官民皆有
大功德于世語在其傳白公都御史之長子生而負俊
才好文辭十二三時都御史與客問報扎咸出其手客
得札稱善以為都御史能而不知子洛原之為也都御
史卒白公以其廕補太學生補二年而為嘉靖壬午白
公舉順天鄉試推廕與弟又十年舉壬辰進士除戸部
主事當是時白公父行皆大官皆器白公重之而白公
又好士如饑渴故所與游非其先世交則海内知名之
士也白公故嘗聞關中鄠杜有王太史武功康太史兩
公者皆家居慕之乃求使入關謁兩公兩公見白公與
語皆大驚喜皆留其家數十日乃發別而之平涼使所
道望北地北地故空同李氏家而李氏客於梁死之白
公念當世之文所能復古昔者由李康諸人倡始顧獨
不得見空同乃停軺褰帷徘徊瞻顧有愴然之思焉其
好士如此既歸遷主客司員外巳又遷郎中復使江西
乃遂登龍虎山奇之聞其東即武夷不遠乃即又放舟
登武夷諸峰白公詞調既逸而又善晉人書兩使還山
紀游詩數十篇一時見者未嘗不種種稱絶也白公為
人恢廓而好義與人游其人當于已心即解劒捐佩以
贈不為惜即心内所弗合亦陽浮慕之不終拒也白公
以此聲名益顯然亦以此招忌賈禍居頃之改儀制司
郎中會天子冊立東宫為置官屬詔有司選補白公補
左春坊左司直其年大駕幸承天歸而按劾從官未至
者言官中白公於是白公謫永平府通判久之轉南京
後軍都督府經歷巳轉南京吏部驗封司郎中無何復
謫河間府通判復轉戸部主事又一歲改尚寶司司丞
白公自登第至為尚寶侵尋二十年官不過六品而尚
寶又閒曹不得有建立恒鬱鬱不樂明年庚戌遂病其
秋北敵犯京師百司震眩白公臥閣内日引賓客入與
計擊敵白公狀貌甚臞至談天下事則蹈厲憤發有萬
人獨往之氣自十年來棄去文詞不理時時習騎射訪
燕趙少年俠客與之游人多怪之及至庚戌乃始知其
非謾也白公方其父都御史卒時白公甫弱冠也謀危
白氏者蓋縱横至白公挺身抗之卒無害則沈毅有謀
自少巳然非獨今也又明年辛亥病篤有詔遷司丞為
江西按察司僉事未拜俄又遭論乃遂以司丞致仕云
白公有五男子長子啟常禮部主事既且卒起而振襟
端坐謂禮部君曰吾白秦大夫乙丙之裔也歷千百世
而顯者不絶自吾上二世並著勲名于竹帛之間而吾
卒湮没至此度平生舋舋無靦于前人豈固命哉小子
念之其慎所為補吾闕也語曰書掣肘驥絆足則我乃
似之矣言巳悽然遂卒是時公配楊宜人在前諸子咸
跪伏床下問家事竟不一語及白公弟代廕怡者為雲
南廣西府太守是年亦致仕且歸禮部君將扶櫬還葬
武進持其外親錫山吳太史狀謁楨請表泣曰今葬須
仲父廣西翁至吾翁兄弟殊相愛也既葬則計立石墓
左以告來世願子文之且道其翁遺令若此初白公游
關中時余方家食未之能交也迨余官翰林始與往來
甚數則白公者固偈然有古豪士之遺風焉不直工文
詞也乃坎壈終其身吾不知造化何以生又何以抑耶
白公墓在芳茂山初都御史葬烏龍岡也地卑有水害
白公患之後母何淑人卒乃徙都御史合淑人葬芳茂
山而白公即自穿壙其側甃磚為石仰臥其中曰斯吾
返真處也嗟乎達哉余既為論述復系之銘曰
譬彼梓材蠧齧霜摧斧斤再尋茂維艱哉有璧而碎有
珠而隕孰不憐寶于士則忍嗟嗟白公竟巳焉乎黃壤
不妬能綏爾軀英英白公含抑訖厄結為雲虹蕩為風
駃靈車上征爰叩帝閽籲情道故帝也愴魂還歸九原
冥冥寞寞山鬼竊笑伏于林薄公不為顧玄宫是棲胡
死胡生我念則齊齊之實鮮前莊後白人其何徵著之
繫石
文章辨體彙選卷六百七十八
