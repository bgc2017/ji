文章辨體彙選卷七百四十八
明賀復徵編
弔書二(别體)
復徵曰時劉賈已亡孝標作書曰答東坡作啟曰謝
皆剏體也列之以備一種
重答劉秣陵沼書(梁劉峻)
劉侯既重有斯難値余有天倫之慼竟未之致也尋而
此君長逝化為異物緒言餘論藴而莫傳或有自其家
得而示余者余悲其音徽未沫而其人已亡青簡尚新
宿草將列泫然不知涕之無從也雖隙駟不留尺波電
謝而秋菊春蘭英華靡絶故存其梗槩更酬其旨若使
墨翟之言無爽宣室之談有徵冀東平之樹望咸陽而
西靡蓋山之泉聞絃歌而赴節但懸劒空隴有恨如何
謝賈朝奉啟(宋蘇軾)
自蜀徂京幾四千里攜孥去國蓋二十年側聞松楸已
中梁柱過而下馬空瞻董相之陵酹以隻鷄誰副橋公
之約宦游歲晚坐念涕流未報不貲之恩敢懷盍歸之
意常恐樵牧不禁行有雍門之悲雨露既濡空引太行
之望豈謂通判某官政先慈孝義篤友朋首隆學校之
師儒次訪里閭之耆舊自嗟來暮不聞拔薤之規尚意
神交特致生芻之奠父老感嘆桑梓光華深衣練冠莫
克垂涕於墓道昔𥜗今袴尚能鼓舞於民謠仰佩之深
力古難盡
文章辨體彙選卷七百四十八
文章辨體彙選卷七百四十八
明賀復徵編
弔書二(别體)
復徵曰時劉賈已亡孝標作書曰答東坡作啟曰謝
皆剏體也列之以備一種
重答劉秣陵沼書(梁劉峻)
劉侯既重有斯難値余有天倫之慼竟未之致也尋而
此君長逝化為異物緒言餘論藴而莫傳或有自其家
得而示余者余悲其音徽未沫而其人已亡青簡尚新
宿草將列泫然不知涕之無從也雖隙駟不留尺波電
謝而秋菊春蘭英華靡絶故存其梗槩更酬其旨若使
墨翟之言無爽宣室之談有徵冀東平之樹望咸陽而
西靡蓋山之泉聞絃歌而赴節但懸劒空隴有恨如何
謝賈朝奉啟(宋蘇軾)
自蜀徂京幾四千里攜孥去國蓋二十年側聞松楸已
中梁柱過而下馬空瞻董相之陵酹以隻鷄誰副橋公
之約宦游歲晚坐念涕流未報不貲之恩敢懷盍歸之
意常恐樵牧不禁行有雍門之悲雨露既濡空引太行
之望豈謂通判某官政先慈孝義篤友朋首隆學校之
師儒次訪里閭之耆舊自嗟來暮不聞拔薤之規尚意
神交特致生芻之奠父老感嘆桑梓光華深衣練冠莫
克垂涕於墓道昔𥜗今袴尚能鼓舞於民謠仰佩之深
力古難盡
文章辨體彙選卷七百四十八
