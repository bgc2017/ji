文章辨體彙選卷七百四十九
明賀復徵編
祭文一(以下四言)
吳訥曰古者祀享史有册祝載其所以祀之之意考
之經可見若文選所載謝惠連之祭古塜王僧達之
祭顔延年不過叙其哀悼之情而已迨後韓柳諸君
子或因水旱而禱於神或因喪葬而祭親舊真情實
意溢出言辭之表誠學者所當取法者也大抵禱神
以悔過遷善為主祭故舊以道逹情意為尚若夫䛕
辭巧語虚文蔓說固弗足以動神而亦君子之所厭
聽也徐師曾曰按祭文者祭奠親友之詞也古之祭
祀止於告饗而已中世以還兼讃言行以寓哀傷之
意盖祝文之變也其詞有散文有韻語有儷語而韻
語之中又有散文四言六言雜言騷體儷體之不同
劉勰云祭奠之辭宜恭且哀若夫辭華而靡實情鬱
而不宣皆非工於此者也
為諸婦祭庾新婦文(晉潘岳)
潜形幽櫬寧神舊宇室虚風生牀塵帷舉自我不見載
離寒暑雖則乖隔哀亦時叙啓殯今夕祖行明朝雨絶
華庭埃滅大宵儷執箕帚偕奉夕朝髣髴未行願瞻弗
獲伏膺飲淚感今懷昔懷昔伊何祁祁娣姒感今伊何
冥冥吾子形未廢目音猶在耳
祭從弟敬遠文(陶潛)
歲在辛亥月惟仲秋旬有九日從弟敬遠卜辰云窆永
寧后土感平生之游處悲一往之不返情惻惻以摧心
淚愍愍而盈眼乃以園果時醪祖其將行嗚呼哀哉於
鑠吾弟有操有槩孝發幼齡友自天愛少思寡欲靡執
靡介後已先人臨財思惠心遺得失情不依世其色能
温其言則厲樂勝朋高好是文藝遥遥帝鄉爰感竒心
絶粒委務考槃山隂淙淙懸溜曖曖荒林晨採上藥夕
閑素琴曰仁者夀竊獨信之如何斯言徒能見欺年甫
過立奄與世辭長歸蒿里邈無還期惟我與爾匪但親
友父則同生母則從母相及齠齒並罹偏咎斯情實深
斯愛實厚念疇昔同房之歡冬無緼褐夏渴瓢簞相將
以道相開以顔豈不多乏忽忘饑寒余嘗學仕纏綿人
事流浪無成懼負素志歛策歸來爾知我意常願擕手
寘彼衆意每憶有秋我將其刈與汝偕行舫舟同濟三
宿水濱樂飲川界靜月澄高温風始逝撫杯而言物久
人脆柰何吾弟先我離世事不可尋思亦何極日徂月
流寒暑代息死生異方存亡有域侯晨永歸指塗載陟
呱呱遺稚未能正言哀哀婺人禮儀孔閑庭樹如故齋宇
廓然孰云敬遠何時復還余惟人斯昧兹近情蓍龜有
吉制我祖行望旐翩翩執筆涕盈神其有知昭余中誠
嗚呼哀哉
祭程氏妹文(陶潜)
維晉義熙三年五月甲辰程氏妹服制再周淵明以少
牢之奠俛而酹之嗚呼哀哉寒往暑來日月寖疎梁塵
委積庭草荒蕪寥寥空室哀哀遺孤肴觴虚奠人逝焉
如誰無兄弟人亦同生嗟我與爾特百常情慈妣早世
時尚孺嬰我年二六爾纔九齡爰從靡識撫髫相成咨
爾令妹有德有操靖恭鮮言聞善則樂能正能和惟友
惟孝行止中閨可象可傚我聞為善慶自已蹈彼蒼何
偏而不斯報昔在江陵重罹天罰兄弟索居乖隔楚越
伊我與爾百哀是切黯黯高雲蕭蕭冬月白雲掩晨長
風悲節感惟崩號興言泣血尋念平昔觸事未遠書䟽
猶存遺孤滿眼如何一往終天不返寂寂高堂何時復
踐藐藐孤女曷依曷恃煢煢游魂誰主誰祀柰何程妹
於此永已死如有知相見萬里嗚呼哀哉
自祭文(陶潜)
歲惟丁夘律中無射天寒夜長風氣蕭索陶子將辭逆
旅之館永歸於本宅故人悽其相悲同祖行於今夕羞
以嘉蔬薦以清酌侯顔已冥聆音愈漠嗚呼哀哉茫茫
大塊悠悠高旻是生萬物余得為人自余為人逢運之
貧簞瓢屢罄絺綌冬陳含歡谷汲行歌負薪翳翳柴門
事我宵晨春秋代謝有務中園載耘載耔乃育乃繁欣
以素牘和以七絃冬曝其日夏濯其泉勤靡餘勞心有
常閒樂天委分以至百年惟此百年夫人愛之懼彼無
成愒日惜時存為世珍沒亦見思嗟我獨邁曾是異兹
寵非已榮湼豈吾淄捽兀窮廬酣飲賦詩識運知命疇
能罔眷余今斯化可以無恨夀涉百齡身慕肥遁從老
得終奚所復戀寒暑逾邁亡既異存外姻晨來良友宵
奔葬之中野以安其魂窅窅我行蕭蕭墓門奢耻宋臣
儉笑王孫廓兮已滅慨焉已遐不封不樹日月遂過匪
貴前譽孰重後歌人生實難死如之何嗚呼哀哉
祭古冢文(宋謝惠連)
東府掘城北壍入丈餘得古冢上無封域不用磚甓以
木為槨中有二棺正方兩頭無和明器之屬材瓦銅漆
有數十種多異形不可盡識刻木為人長三尺可有二
十餘頭初開見悉是人形以物棖撥之應手灰滅棺上
有五銖錢百餘枚水中有甘蔗節及梅李核瓜瓣皆浮
出不甚爛壊銘誌不存世代不可得而知也公命城者
改埋於東崗祭之以豚酒既不知其名字遠近故假為
之號曰溟漠君云爾元嘉七年九月十四日司徒御屬
領直兵令史統作城錄事臨漳令亭侯朱林具豚醪之
祭敬薦冥漠君之靈忝總徒旅版築是司窮泉為壍聚
壤成基一槨既啟䨇棺在兹捨畚悽愴縱鍤漣洏芻靈
已毁塗車既摧几筵糜腐爼豆傾低盤或梅李盎或醢
醯蔗傳餘節瓜表遺犀追惟夫子生自何代曜質幾年
潜靈幾載為夀為夭寧顯寧晦銘誌堙滅姓氏不傳今
誰子後曩誰子先功名美惡如何蔑然百堵皆作十仞
斯齊墉不可轉壍不可逥黃腸既毁便房已頽循題興
念撫俑增哀射聲垂仁廣漠流渥祠骸府阿掩骼城曲
仰羡古風為君改卜輪移北隍窀穸東麓壙即新營棺
仍舊木合葬非古周公所存敬遵昔義還祔䨇魂酒以
兩壺牲以特豚幽靈髣髴歆然犧樽嗚呼哀哉
祭屈原文(顔延之)
維有宋五年月日湘州刺史吳郡張邵恭承帝命建旟
舊楚訪懷沙之淵得捐佩之浦弭節羅潭艤舟汨渚乃
遣戶曹掾某敬祭故楚三閭大夫屈君之靈蘭薰而摧
玉縝則折物忌堅芳人諱明㓗曰若先生逢辰之缺温
風怠時飛霜急節嬴芊遘紛昭懷不端謀折儀尚貞蔑
椒蘭身絶郢闕跡徧湘干比物荃蓀連類龍鸞聲溢金
石志華日月如彼樹芳實穎實發望汨心稀瞻羅思越
藉用可塵昭忠難闕
祭顔光禄文(王僧逹)
維宋孝建三年九月癸丑朔十九日辛未王君以山羞
野酌敬祭顔君之靈嗚呼哀哉夫德以道樹禮以仁清
惟君之懿早歲飛聲義窮幾彖文蔽班楊性婞剛潔志
度淵英登朝光國實宋之華才通漢魏譽浹龜沙服爵
帝典棲志雲阿清交素友比景共波氣高叔夜嚴方仲
舉逸翮獨翔孤風絶侣流連酒惪嘯歌琴緒游顧移年
契闊宴處春風首時爰談爰賦秋露未凝歸神太素明
發晨駕瞻廬望路心悽目眩情條雲互凉隂掩軒娥月
寢耀微燈動光几牘誰炤衾袵長塵絲竹罷調擥悲蘭
宇屑涕松嶠古來共盡牛山有淚非獨昊天殱我明懿
以此忍哀敬陳奠饋申酌長懷顧望歔欷嗚呼哀哉
梁簡文帝祭戰亡者文
降夫既旋功臣又賞班荷元勲蘇逢漏網校尉霑榮屬
國蒙奬獨念斷魂長畢灰壤膏原染刅委骨埋泉徒聞
身沒詎辯名傳
蕭驃騎祭石頭戰亡文(梁江淹)
減告忠貞之魂曰義惟行首雄實士節嗟爾驍騎禀才
蹈烈守王不渝懷冰可折氣彰靡旗情皦亂轍高墉摧
堅巨醜挫銳深痛克矜冤靈及雪隆恩殊悼臨爾以欷
千秋同盡百齡一世䰟而有知咸無遠邇嗚呼哀哉
文章辨體彙選卷七百四十九
文章辨體彙選卷七百四十九
明賀復徵編
祭文一(以下四言)
吳訥曰古者祀享史有册祝載其所以祀之之意考
之經可見若文選所載謝惠連之祭古塜王僧達之
祭顔延年不過叙其哀悼之情而已迨後韓柳諸君
子或因水旱而禱於神或因喪葬而祭親舊真情實
意溢出言辭之表誠學者所當取法者也大抵禱神
以悔過遷善為主祭故舊以道逹情意為尚若夫䛕
辭巧語虚文蔓說固弗足以動神而亦君子之所厭
聽也徐師曾曰按祭文者祭奠親友之詞也古之祭
祀止於告饗而已中世以還兼讃言行以寓哀傷之
意盖祝文之變也其詞有散文有韻語有儷語而韻
語之中又有散文四言六言雜言騷體儷體之不同
劉勰云祭奠之辭宜恭且哀若夫辭華而靡實情鬱
而不宣皆非工於此者也
為諸婦祭庾新婦文(晉潘岳)
潜形幽櫬寧神舊宇室虚風生牀塵帷舉自我不見載
離寒暑雖則乖隔哀亦時叙啓殯今夕祖行明朝雨絶
華庭埃滅大宵儷執箕帚偕奉夕朝髣髴未行願瞻弗
獲伏膺飲淚感今懷昔懷昔伊何祁祁娣姒感今伊何
冥冥吾子形未廢目音猶在耳
祭從弟敬遠文(陶潛)
歲在辛亥月惟仲秋旬有九日從弟敬遠卜辰云窆永
寧后土感平生之游處悲一往之不返情惻惻以摧心
淚愍愍而盈眼乃以園果時醪祖其將行嗚呼哀哉於
鑠吾弟有操有槩孝發幼齡友自天愛少思寡欲靡執
靡介後已先人臨財思惠心遺得失情不依世其色能
温其言則厲樂勝朋高好是文藝遥遥帝鄉爰感竒心
絶粒委務考槃山隂淙淙懸溜曖曖荒林晨採上藥夕
閑素琴曰仁者夀竊獨信之如何斯言徒能見欺年甫
過立奄與世辭長歸蒿里邈無還期惟我與爾匪但親
友父則同生母則從母相及齠齒並罹偏咎斯情實深
斯愛實厚念疇昔同房之歡冬無緼褐夏渴瓢簞相將
以道相開以顔豈不多乏忽忘饑寒余嘗學仕纏綿人
事流浪無成懼負素志歛策歸來爾知我意常願擕手
寘彼衆意每憶有秋我將其刈與汝偕行舫舟同濟三
宿水濱樂飲川界靜月澄高温風始逝撫杯而言物久
人脆柰何吾弟先我離世事不可尋思亦何極日徂月
流寒暑代息死生異方存亡有域侯晨永歸指塗載陟
呱呱遺稚未能正言哀哀婺人禮儀孔閑庭樹如故齋宇
廓然孰云敬遠何時復還余惟人斯昧兹近情蓍龜有
吉制我祖行望旐翩翩執筆涕盈神其有知昭余中誠
嗚呼哀哉
祭程氏妹文(陶潜)
維晉義熙三年五月甲辰程氏妹服制再周淵明以少
牢之奠俛而酹之嗚呼哀哉寒往暑來日月寖疎梁塵
委積庭草荒蕪寥寥空室哀哀遺孤肴觴虚奠人逝焉
如誰無兄弟人亦同生嗟我與爾特百常情慈妣早世
時尚孺嬰我年二六爾纔九齡爰從靡識撫髫相成咨
爾令妹有德有操靖恭鮮言聞善則樂能正能和惟友
惟孝行止中閨可象可傚我聞為善慶自已蹈彼蒼何
偏而不斯報昔在江陵重罹天罰兄弟索居乖隔楚越
伊我與爾百哀是切黯黯高雲蕭蕭冬月白雲掩晨長
風悲節感惟崩號興言泣血尋念平昔觸事未遠書䟽
猶存遺孤滿眼如何一往終天不返寂寂高堂何時復
踐藐藐孤女曷依曷恃煢煢游魂誰主誰祀柰何程妹
於此永已死如有知相見萬里嗚呼哀哉
自祭文(陶潜)
歲惟丁夘律中無射天寒夜長風氣蕭索陶子將辭逆
旅之館永歸於本宅故人悽其相悲同祖行於今夕羞
以嘉蔬薦以清酌侯顔已冥聆音愈漠嗚呼哀哉茫茫
大塊悠悠高旻是生萬物余得為人自余為人逢運之
貧簞瓢屢罄絺綌冬陳含歡谷汲行歌負薪翳翳柴門
事我宵晨春秋代謝有務中園載耘載耔乃育乃繁欣
以素牘和以七絃冬曝其日夏濯其泉勤靡餘勞心有
常閒樂天委分以至百年惟此百年夫人愛之懼彼無
成愒日惜時存為世珍沒亦見思嗟我獨邁曾是異兹
寵非已榮湼豈吾淄捽兀窮廬酣飲賦詩識運知命疇
能罔眷余今斯化可以無恨夀涉百齡身慕肥遁從老
得終奚所復戀寒暑逾邁亡既異存外姻晨來良友宵
奔葬之中野以安其魂窅窅我行蕭蕭墓門奢耻宋臣
儉笑王孫廓兮已滅慨焉已遐不封不樹日月遂過匪
貴前譽孰重後歌人生實難死如之何嗚呼哀哉
祭古冢文(宋謝惠連)
東府掘城北壍入丈餘得古冢上無封域不用磚甓以
木為槨中有二棺正方兩頭無和明器之屬材瓦銅漆
有數十種多異形不可盡識刻木為人長三尺可有二
十餘頭初開見悉是人形以物棖撥之應手灰滅棺上
有五銖錢百餘枚水中有甘蔗節及梅李核瓜瓣皆浮
出不甚爛壊銘誌不存世代不可得而知也公命城者
改埋於東崗祭之以豚酒既不知其名字遠近故假為
之號曰溟漠君云爾元嘉七年九月十四日司徒御屬
領直兵令史統作城錄事臨漳令亭侯朱林具豚醪之
祭敬薦冥漠君之靈忝總徒旅版築是司窮泉為壍聚
壤成基一槨既啟䨇棺在兹捨畚悽愴縱鍤漣洏芻靈
已毁塗車既摧几筵糜腐爼豆傾低盤或梅李盎或醢
醯蔗傳餘節瓜表遺犀追惟夫子生自何代曜質幾年
潜靈幾載為夀為夭寧顯寧晦銘誌堙滅姓氏不傳今
誰子後曩誰子先功名美惡如何蔑然百堵皆作十仞
斯齊墉不可轉壍不可逥黃腸既毁便房已頽循題興
念撫俑增哀射聲垂仁廣漠流渥祠骸府阿掩骼城曲
仰羡古風為君改卜輪移北隍窀穸東麓壙即新營棺
仍舊木合葬非古周公所存敬遵昔義還祔䨇魂酒以
兩壺牲以特豚幽靈髣髴歆然犧樽嗚呼哀哉
祭屈原文(顔延之)
維有宋五年月日湘州刺史吳郡張邵恭承帝命建旟
舊楚訪懷沙之淵得捐佩之浦弭節羅潭艤舟汨渚乃
遣戶曹掾某敬祭故楚三閭大夫屈君之靈蘭薰而摧
玉縝則折物忌堅芳人諱明㓗曰若先生逢辰之缺温
風怠時飛霜急節嬴芊遘紛昭懷不端謀折儀尚貞蔑
椒蘭身絶郢闕跡徧湘干比物荃蓀連類龍鸞聲溢金
石志華日月如彼樹芳實穎實發望汨心稀瞻羅思越
藉用可塵昭忠難闕
祭顔光禄文(王僧逹)
維宋孝建三年九月癸丑朔十九日辛未王君以山羞
野酌敬祭顔君之靈嗚呼哀哉夫德以道樹禮以仁清
惟君之懿早歲飛聲義窮幾彖文蔽班楊性婞剛潔志
度淵英登朝光國實宋之華才通漢魏譽浹龜沙服爵
帝典棲志雲阿清交素友比景共波氣高叔夜嚴方仲
舉逸翮獨翔孤風絶侣流連酒惪嘯歌琴緒游顧移年
契闊宴處春風首時爰談爰賦秋露未凝歸神太素明
發晨駕瞻廬望路心悽目眩情條雲互凉隂掩軒娥月
寢耀微燈動光几牘誰炤衾袵長塵絲竹罷調擥悲蘭
宇屑涕松嶠古來共盡牛山有淚非獨昊天殱我明懿
以此忍哀敬陳奠饋申酌長懷顧望歔欷嗚呼哀哉
梁簡文帝祭戰亡者文
降夫既旋功臣又賞班荷元勲蘇逢漏網校尉霑榮屬
國蒙奬獨念斷魂長畢灰壤膏原染刅委骨埋泉徒聞
身沒詎辯名傳
蕭驃騎祭石頭戰亡文(梁江淹)
減告忠貞之魂曰義惟行首雄實士節嗟爾驍騎禀才
蹈烈守王不渝懷冰可折氣彰靡旗情皦亂轍高墉摧
堅巨醜挫銳深痛克矜冤靈及雪隆恩殊悼臨爾以欷
千秋同盡百齡一世䰟而有知咸無遠邇嗚呼哀哉
文章辨體彙選卷七百四十九
