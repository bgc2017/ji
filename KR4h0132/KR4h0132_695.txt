文章辨體彙選卷六百九十五
明賀復徵編
碣銘二
河中府法曹張君墓碣銘(唐韓愈)
有女奴抱嬰兒來致其主夫人之語曰妾張圓之妻劉
也妾夫常語妾云吾常獲私於夫子且曰夫子天下之
名能文辭者凡所言必傳世行後今妾不幸夫逄盜死
途中將以日月葬妾重哀其生志不就恐死遂沈泯敢
以其稚子汴見先生將賜之銘是其死不為辱而名永
長存所以蓋覆其遺嗣子若孫且死萬一能有知將不
悼其不幸於土中矣又曰妾夫在嶺南時嘗疾病泣語
曰吾志非不如古人吾材豈不如今人而至於是而死
於是耶若爾吾哀必求夫子銘是爾與吾不朽也愈既
哭弔辭遂叙次其族世名字事始終而銘曰
君字直之祖讙父孝新皆為官汴宋間君嘗讀書為文
辭有氣有吏才嘗感激欲自奮拔樹功名以見世初舉
進士再不第因去事宣武軍節度使得官至監察御史
坐事貶嶺南再遷至河中府法曹參軍攝虞鄉令有能
名進攝河東令又有名遂署河東從事絳州闕刺史攝
絳州事能聞朝廷元和四年秋有事適東方既還八月
壬辰死於汴城西䨇丘年四十有七明年二月日葬河
南偃師妻彭城人世有衣冠祖好順泗州刺史父泳卒
蘄州别駕女四人男一人嬰兒汴也是為銘
亡友故校書省校書郎獨孤君墓碣(柳宗元)
嗚呼有唐仁人獨孤君之墓袝於其父太子舍人諱助
之墓之後自其祖贈太子少保諱問裕而上其墓皆在
㶚水之左今王父營陵於其側故再世在此嗚呼獨孤
君之道和而純其用端而明内之為孝外之為仁默而
智言而信其窮也不憂樂也不淫讀書推孔子之道必
求諸其中其為文深而厚尤慕古雅善賦頌其要咸歸
於道昔孔子之世有顔回者能得於孔子後之仰其賢
譬之如日月而莫有議者焉嗚呼獨孤君之明且仁遭
孔子是有两顔氏也今之世有知其然者其信於天下
乎使夫人也夭而不嗣世之惑者猶曰尚有天道噫乎
甚邪君諱申叔字子重年二十二舉進士又二年用博
學宏詞為校書郎又三年居父喪未練而沒蓋貞元十
八年四月五日也是年七月十日而葬鄉曰某鄉原曰
某原嗚呼君短命行道之日未久故其道信於其友而
未信於天下今記其知君者於墓韓泰安平南陽人李
行諶元固其弟行敏仲明趙郡贊皇人柳宗元河東解
人崔廣略清河人韓愈退之昌黎人王涯廣津太原人
吕温和叔東平人崔羣敦詩清河人劉禹錫夢得中山
人李景儉致用隴西人嚴休復玄錫馮翊人韋詞致用
京兆杜陵人
張丞墓碣(明汪道昆)
鄭諸生張寅貢太學受浦江丞丞廉歸而殣死蓋自丙
寅迄於庚午不能喪余故習丞浦江乃今復在行部屬
有司視地南郊外舉丞喪葬之嗟乎士而不饜糟糠則
終身阨也丞登澤官貳巖邑非阨矣彼刀筆吏或以簿
尉卒史起家率捆載歸猶然厭粱肉即丞非膴浦江非
饒奚不簿尉卒史若也且也上農九人上賈千指其下
猶能自食百工亦然乃丞閔焉以溝壑終余嘗傷之矣
往丞居邑為名高余獨多丞濁世奚宜得此顧羣吏逓
若潮汐時至則以新沒故何論清濁哉丞一旦罷纍纍
然從諸捆載者歸如之何其不瘠且死也彼其捆載而
還鄉里豈不揚揚有道者視之猶禦耳將不得與農賈
百工齒况士乎即丞閔焉以溝壑終卒不失為廉士齊
侯千駟夷齊首陽誦義者在此不在彼矣嗟乎鄧伯梁
武猶不免為餓人故道有汚隆命有嬴詘君子亦惟修
身俟之耳如命何余故封丞墓而碣之將以愧簿尉卒
史之務自封者
張季翁墓碣(歸有光)
古之言能孝者生以致其飬死以致其哀而已生以致
其飬至於千鐘之奉飲食膳羞百品味之物以為無加
焉然猶有啜菽飲水可以盡其情者死以致其哀至於
朱綠龍輴題湊之室以爲無加焉然猶有歛手足還葬
蓬顆敝冢可以盡其情者凡皆先王所以盡性命之理
順萬物之情而使人得而為之者也若人之行善不善
不可以責諸其子使為人子務揚前人之善而親之行
不能皆善則將有誣其親者矣故不以槩於禮而禮之
所得為者生飬死哀盡之矣雖然此慮其親之有不善
者也人不能皆無不善故不以責諸其子若其父有善
而不彰是非其子之情也然則禮不止於生飬死哀而
已矣余識張季翁之子獻翼嘗造其室與之飲食而未
及見翁然聞其賢久矣先是季翁年六十獻翼與其兄
鳳翼徵諸文士爲傳叙數十篇余聞之疑季翁以生人
之懽而豫死者之事於是盡終矣季翁其不久乎明年
嘉靖四十一年五月五日季翁卒然翁之行卒頼諸文
以顯故以為翁之子能盡於生飬死哀之外者也於是
請余碣其墓之左夫諸作者詳矣余敢著其大略翁諱
冲字應和其先濠州人國初始占名數於吳數世為富
家翁為人孝友以財讓其昆弟刲股以療父疾嘗遊燕
還受人寄千金為盗所掠金主聞被盗頗來訊翁紿曰
金皆在盡以已資償之而卒不言飬寡姪代其戶徭翁
好爲高髻小冠短衣楚製擕吳姬度歌曲為蹴踘諸戲
常在吳城西山水間人以少年輕俠目之而其大節乃
如此至於師史之業而好聚古書為子致千里客蓋皆
彬彬有文學矣子即鳳翼獻翼皆太學生燕翼府學生
葬在塘灣百花山實四十二年三月六日云
文章辨體彙選卷六百九十五
文章辨體彙選卷六百九十五
明賀復徵編
碣銘二
河中府法曹張君墓碣銘(唐韓愈)
有女奴抱嬰兒來致其主夫人之語曰妾張圓之妻劉
也妾夫常語妾云吾常獲私於夫子且曰夫子天下之
名能文辭者凡所言必傳世行後今妾不幸夫逄盜死
途中將以日月葬妾重哀其生志不就恐死遂沈泯敢
以其稚子汴見先生將賜之銘是其死不為辱而名永
長存所以蓋覆其遺嗣子若孫且死萬一能有知將不
悼其不幸於土中矣又曰妾夫在嶺南時嘗疾病泣語
曰吾志非不如古人吾材豈不如今人而至於是而死
於是耶若爾吾哀必求夫子銘是爾與吾不朽也愈既
哭弔辭遂叙次其族世名字事始終而銘曰
君字直之祖讙父孝新皆為官汴宋間君嘗讀書為文
辭有氣有吏才嘗感激欲自奮拔樹功名以見世初舉
進士再不第因去事宣武軍節度使得官至監察御史
坐事貶嶺南再遷至河中府法曹參軍攝虞鄉令有能
名進攝河東令又有名遂署河東從事絳州闕刺史攝
絳州事能聞朝廷元和四年秋有事適東方既還八月
壬辰死於汴城西䨇丘年四十有七明年二月日葬河
南偃師妻彭城人世有衣冠祖好順泗州刺史父泳卒
蘄州别駕女四人男一人嬰兒汴也是為銘
亡友故校書省校書郎獨孤君墓碣(柳宗元)
嗚呼有唐仁人獨孤君之墓袝於其父太子舍人諱助
之墓之後自其祖贈太子少保諱問裕而上其墓皆在
㶚水之左今王父營陵於其側故再世在此嗚呼獨孤
君之道和而純其用端而明内之為孝外之為仁默而
智言而信其窮也不憂樂也不淫讀書推孔子之道必
求諸其中其為文深而厚尤慕古雅善賦頌其要咸歸
於道昔孔子之世有顔回者能得於孔子後之仰其賢
譬之如日月而莫有議者焉嗚呼獨孤君之明且仁遭
孔子是有两顔氏也今之世有知其然者其信於天下
乎使夫人也夭而不嗣世之惑者猶曰尚有天道噫乎
甚邪君諱申叔字子重年二十二舉進士又二年用博
學宏詞為校書郎又三年居父喪未練而沒蓋貞元十
八年四月五日也是年七月十日而葬鄉曰某鄉原曰
某原嗚呼君短命行道之日未久故其道信於其友而
未信於天下今記其知君者於墓韓泰安平南陽人李
行諶元固其弟行敏仲明趙郡贊皇人柳宗元河東解
人崔廣略清河人韓愈退之昌黎人王涯廣津太原人
吕温和叔東平人崔羣敦詩清河人劉禹錫夢得中山
人李景儉致用隴西人嚴休復玄錫馮翊人韋詞致用
京兆杜陵人
張丞墓碣(明汪道昆)
鄭諸生張寅貢太學受浦江丞丞廉歸而殣死蓋自丙
寅迄於庚午不能喪余故習丞浦江乃今復在行部屬
有司視地南郊外舉丞喪葬之嗟乎士而不饜糟糠則
終身阨也丞登澤官貳巖邑非阨矣彼刀筆吏或以簿
尉卒史起家率捆載歸猶然厭粱肉即丞非膴浦江非
饒奚不簿尉卒史若也且也上農九人上賈千指其下
猶能自食百工亦然乃丞閔焉以溝壑終余嘗傷之矣
往丞居邑為名高余獨多丞濁世奚宜得此顧羣吏逓
若潮汐時至則以新沒故何論清濁哉丞一旦罷纍纍
然從諸捆載者歸如之何其不瘠且死也彼其捆載而
還鄉里豈不揚揚有道者視之猶禦耳將不得與農賈
百工齒况士乎即丞閔焉以溝壑終卒不失為廉士齊
侯千駟夷齊首陽誦義者在此不在彼矣嗟乎鄧伯梁
武猶不免為餓人故道有汚隆命有嬴詘君子亦惟修
身俟之耳如命何余故封丞墓而碣之將以愧簿尉卒
史之務自封者
張季翁墓碣(歸有光)
古之言能孝者生以致其飬死以致其哀而已生以致
其飬至於千鐘之奉飲食膳羞百品味之物以為無加
焉然猶有啜菽飲水可以盡其情者死以致其哀至於
朱綠龍輴題湊之室以爲無加焉然猶有歛手足還葬
蓬顆敝冢可以盡其情者凡皆先王所以盡性命之理
順萬物之情而使人得而為之者也若人之行善不善
不可以責諸其子使為人子務揚前人之善而親之行
不能皆善則將有誣其親者矣故不以槩於禮而禮之
所得為者生飬死哀盡之矣雖然此慮其親之有不善
者也人不能皆無不善故不以責諸其子若其父有善
而不彰是非其子之情也然則禮不止於生飬死哀而
已矣余識張季翁之子獻翼嘗造其室與之飲食而未
及見翁然聞其賢久矣先是季翁年六十獻翼與其兄
鳳翼徵諸文士爲傳叙數十篇余聞之疑季翁以生人
之懽而豫死者之事於是盡終矣季翁其不久乎明年
嘉靖四十一年五月五日季翁卒然翁之行卒頼諸文
以顯故以為翁之子能盡於生飬死哀之外者也於是
請余碣其墓之左夫諸作者詳矣余敢著其大略翁諱
冲字應和其先濠州人國初始占名數於吳數世為富
家翁為人孝友以財讓其昆弟刲股以療父疾嘗遊燕
還受人寄千金為盗所掠金主聞被盗頗來訊翁紿曰
金皆在盡以已資償之而卒不言飬寡姪代其戶徭翁
好爲高髻小冠短衣楚製擕吳姬度歌曲為蹴踘諸戲
常在吳城西山水間人以少年輕俠目之而其大節乃
如此至於師史之業而好聚古書為子致千里客蓋皆
彬彬有文學矣子即鳳翼獻翼皆太學生燕翼府學生
葬在塘灣百花山實四十二年三月六日云
文章辨體彙選卷六百九十五
