文章辨體彙選卷六百五十五
明賀復徵編
碑十四(議論帝王)
塗山銘(唐柳宗元)
惟夏后氏建大功定大位立大政勤勞萬邦和寧四
極威懷之道儀刑後王當乎洪流方割災被下土自
壺口而導百川大功建焉虞帝髦期順承天歷自南
河而受四海大位定焉萬國既同宣省風教自塗山
而會諸侯大政立焉功莫崇乎禦大災乃賜玄圭以
承帝命位莫尊乎執大象乃輯五瑞以建皇極政莫
先乎齊大統乃朝玉帛以混經制是所以承唐虞之
後垂子孫之丕業立商周之前樹帝王之洪範者也
嗚呼天地之道尚德而右功帝王之政崇德而賞功
故堯舜至德而位不及嗣湯武大功而祚延於世有
夏德配於二聖而唐虞譲功焉功冠乎三代而商周
譲德焉宜乎立極垂統貽於後裔當位作聖著為世
凖則塗山者功之所由定德之所由濟政之所由立
有天下者宜取於此追維大號既發華盖既狩方岳
列位奔走來同山川守神莫敢遑寧羽旄四合衣裳
咸會虔恭就列俯僂聽命然後示之以禮樂和氣周
洽申之以德刑天威震耀制立謨訓宜在長久厥後
啓征有扈而夏德始衰羿距太康而帝業不守皇祖
之訓不由人亡政墜卒就陵替向使繼代守文之君
又能紹其功德修其政統卑宫室惡衣服拜昌言平
均賦入制定朝會則諸侯常至而天命不去矣兹山
之會安得獨光於後與是以周穆遐追遺法復會于
是山聲垂天下亦紹前軌用此道也故余為之銘庶
後代朝諸侯制天下者仰則於此其辭曰
惟禹體道功厚德茂會朝侯衛統一憲度省方宣教化
制殊類咸會壇位承奉儀矩禮具樂備德容既孚乃舉
明刑以弼聖謨則戮防風遺骨專車克明克威疇敢以
渝宣昭黎憲耆定混區傳祚後胤丕承帝圖塗山巖巖
界彼東國惟禹之德配天無極即山刊碑貽後訓則
沛國漢原廟銘(柳宗元)
昔在帝堯光有四海元首萬邦時則舜禹稷卨佐命
垂統股肱天下聖德未衰而内禪元臣繼天而受命
四姓承休迭有中邦五神環運炎德復起周道削滅
秦德暴戾皇天疇庸審厥保承乃命唐帝之後振而
興之又俾元臣之後翊而登之所以紹復丕績不墜
厥祀故曲逆起為策士輔成帝圖吐謀洞靈奮竒如
神舜之胄也汝隂脫帝密網摧虜暴氣扶乘天休運
行嘉謀禹之苖也鄼侯保綏三秦控引漢中宏器廓
度以大帝業卨之裔也淮隂整齊天兵導揚靈威覆
趙夷魏拔齊殄楚平陽破三秦虜魏王絳侯定楚地
固劉氏皆稷之裔也克復堯緒昭哉甚明天意若曰
建大德者必唐帝之胄故漢氏興焉翼炎運者必唐
臣之孫故羣雄登焉是以高帝誕膺聖祚以垂德厚
探昊穹之奥旨載幽明之休祐殺白帝於大澤以承
其靈建赤旂于沛邑以昭其神假手于嬴以混諸侯
憑力於項以離關東奉纉堯之元命而四代之後咸
獻其用得乘木之大統而秦楚之盛不保其位既建
皇極設都咸陽撫征四方訓齊天下乃樂沛公以追
造邦之本乃歌大風以昭武成之德乃奠舊都以壮
王業之基生為湯沐之邑沒為思樂之地且曰萬歲
之下魂遊於此惟兹原廟沛公之舊也祭蚩尤于是
庭而赤精降導靈命於是邦而羣雄至登布衣於萬
乘而子孫得以績其緒化環堵為四海而黎元得以
安其業基岱岳之高源洪河之長蓄靈擁休此焉發
跡盖以道備於是而後行之天下制成于是而後廣
之宇内天下備其道而神復乎本宇内成其制而心
懷於舊宜其正名以表功用成其始俾生靈盡其敬
焉陳本以宅神用成其終俾生靈盡其慕焉故高帝
定位建兹閟宫惠皇嗣服爰立清廟綿越千祀至今
血食此所以成終而成始也且夫以斷蛇之威安知
不運其密用佐歲功以流澤歟以約法之仁安知不
流其神睠相舊邦之遺黎歟以紹唐之餘慶隆天之
遺烈安知不奮其神化大祐於下土歟然則展敬乞
靈烏可巳也銘於舊邑以迪天命其辭曰
蕩蕩明德時惟放勛揖譲而退祚於後昆羣蛇輔龍以
翊天門登翼炎運唐臣之孫秦網既離鹿駭東夏長蛇
封豕蹈躍中野天復堯緒鍾祐於劉赫矣漢祖播兹皇
猷揚旂沛庭約從諸侯豪暴震疊威聲布流總制虎臣
委成良疇勦殄霸楚遂荒神州區宇懷濡黔黎輯柔表
正萬國炎靈用休定宅咸陽以都上游留觀本邦在鎬
如周穆穆惠王宗湮克承崇崇沛宫清廟是憑原念大
業肇經兹地乃專元命亦舉嚴祀建旂釁鼓遂據天位
魂遊故都永介丕址煥列唐典嚴恭罔墜勒此休銘以
昭本始
禹穴碑銘(鄭魴)
惟帝聖世時必有符命在昔黃帝始受河圖而定王
籙宓羲得神蓍而垂皇策堯配璇璣玉衡以齊七政
舜繼成六德文王獲赤雀丹書而演道定謨予亦以
謂禹探其穴得開世之符而成乎水功夫神人合謀
而行變化天地定位隂陽潜交五行迭主斗建司節
岳尊山而瀆長川乃至日星風雷禎祥祕奥三綱五
紀萬樂百禮人人物物各由身生無非玄功冥持至
數㳷合以及之者王者奉天而行故聖神焉帝皇焉
彼聖如仲尼有德而無應故位止于旅人福勿及生
靈乃嘆曰鳳鳥不至河不出圖吾巳矣夫然後知元
命者軒后命者羲受命者曰唐與虞成命者禹備命
者文仲尼不受命乃假人事而言故有宗予之說後
代無作焉立言者一仁義以束世教&KR0008;瞶蚩蚩使絶
其非望使業之外存而不論予讀夏書無是說司馬
子長自敘始云登會稽探禹穴不然萬&KR1124;何傳焉感
矣蒼山之瀦呀如淵如陵徙谷遷此中不騫雨洗煙
空㰹然莫窮噫寔禹迹之所始終唐興二百八祀寳
歷丙午秋九月予從事于是邦感上聖遺軌而學者
無述作禹穴碑廉察使舊相河南公見而銘之曰
禹穴宜載夏與秦胡為而不載古而不載遷與鄭胡為
而載予以謂天德統萬止言其蓋地德統萬止言其載
堯德統萬止言其大千川萬山皆禹之會一符一穴不
足為最故夏與秦俱不之載而人以之昧雖山之堅雖
洞之濊有時而堙有時而兊歲其萬千風雨濤汰亡其
□呀叢是&KR0034;薈鄭與遷斯碑斯載斯時之頼
禹廟碑(明李夢陽)
李子游于禹廟之臺覽長河之防孤城古宫平沙四
漫遐睇故流北盡碣石九派湮淤雲草浩浩於是愴
然而悲曰嗟乎予於是知王霸之功也霸之功驩久
之疑王之功忘久之思昔者禹之治水也導川為陸
易&KR1142;為寧地以之平天以之成去巢就廬而粒而耕
生生至今者固其功也所謂萬世永頼者也然問之
耕者勿知粒者勿知廬者勿知寧者勿知陸者勿知
故曰王之功忘譬之天生物而物忘之泳者忘其川
栖者忘其枝民者忘其聖人非忘之也不知之也不
知自忘及其菑也號呼而所恤於是智者則指之所從
來而廟者興矣河孟津東也蹙曠肆悍勢猶建瓴堤
堰一决數郡魚鱉於是昏墊之民匍匐詣廟稽首號
曰王在吾奚溺而防丁堰夫樁戶草門輸築困苦則
又各詣廟稽首號曰王在吾奚役斯所謂思也故不
忘不大不思不深深莫如地大莫如天王之道也霸
者非不功也然不能使之不忘而不能使之不疑何
也不忘者小小則近近則淺淺則疑如秦穆賜食膳
馬肉酒是也夫天下未聞有廟桓文者也故曰予觀
禹廟而知王覇之功也或問湯文不廟李子曰聖人
各有其至堯仁舜孝禹功湯義文王之忠周公之才
孔子之學是也夫功者切乎菑者也大梁以菑故是
故獨廟禹是時監察御史澶州王子會按河南登臺
四顧乃亦愴然而悲曰嗟乎予於是而知功之言徵
也吾少也嘗覽躡州城眺滄渤南目大梁之墟乃今
歴三河攬淮泗極洪流而盡滔滔使非有神者主之
桑而海者久矣尚能粒耶耕耶廬耶能&KR1142;者寧耶川
者陸耶嗟乎予於是而知功之言徵也所謂微禹吾
其魚者耶所謂美哉勤而不德者耶於是飭所司葺
其廟而属李子碑焉王子名溱以嘉靖元年春按河
南明年秋代去乃李子則為迎送神辭三章俾祭者
歌之以侑神焉其辭曰
天門兮顯闢赫赤赤兮雲吐窈黃屋兮陸離靈總總兮
上下羌若來兮儵不見不見兮奈何望美人兮徒怨苦
横四海兮怒波右迎神
絙絃兮鏜鼓神不來兮誰怒執河伯兮顯戮飭陽侯兮
清路靈電靄兮來至風泠泠兮堂戶舞我兮我醑尸既
飽兮顏酡惠我人兮乃土乃粒日云暮兮尸奈何右
降神
風九河兮濤暮雲曀曀兮昏雨王駕鳳兮驂文魚龍翼
翼兮兩旟悵佳期兮難屢心有愛兮易離愛君兮思君
肴芳兮酒芬君歸來兮庇我民右送神
漢愍帝碑(邵寳)
世有存之足以為亂賊之戒者君子存之其有宜毁而
不毁則無以懲夫人而示天下後世君子在所必毁也
於其毁也而有所易黜其不正以歸於正者君子則以
義起焉此皆關于萬世之綱常而不專為往事之褒貶
係天下之公論而非一人之私心也古今簒竊之雄首
稱曺魏其惡有不待論者始其為禪受也寔在許之繁
城寳自領郡得達觀其故都有壇焉曰禪受皆誇詡之
迹有碑焉曰禪受皆矯誣之詞千載而下指而笑之有
不謀而同心者在此所謂存之足以為亂賊之戒者存
之可也其地有廟以祠魏文南面帝服儼然臨之雖易
姓改物彼亦有不能冺者然當其親謀簒竊之地而顧
乃廟祀不朽若以為當然則凡彼之所謀以欺後世者
皆隳其計中矣吾恐儒先筆削之旨終託之於空言亂
臣賊子將益無所忌此所謂不毁則無以懲夫人而示
天下後世者毁之可也然壇與碑尚存而獨毁其廟則
他日必有沿襲而復舉以奉之者豈可以為奸雄萬世
之戒哉故因易所祠以祠漢之愍帝而以其臣孔融配
焉若將驅逐而亟反之使奸雄之徒不得廟食於其土
此所謂因其毁也而有所易黜邪以歸正以義起之者
也盖愍之孱弱勢同寄生然猶為天下之君融雖短於
才學而忠言義色至不容于賊操亦足以愧夫北面稱
臣上表勸進者矣帝不稱獻而稱愍從昭烈所謚且漢
之君非魏之所得謚也凡此皆所謂以義而起者嗚呼
君臣之分有大防焉順逆之際有大法焉彼奸邪之所
以不敢動於惡即動焉猶必曲為文飾者豈獨懼天下
將攻之哉亦以大防大法之所在雖後世有不得而逃
焉故也若曺氏之於漢非歟惜乎當時郡國之中既無
一人仗義執言揚旗伐鼓以討其簒竊之罪而在廷在
野又無一人登西山蹈東海以明大義於天下豈非畏
威附勢使然乎至於後世之君子亦以空言無補因仍
苟且忽天下之大防而不顧抑獨何哉正名分垂世教
此吾輩讀春秋學孔子者事也况職在守土乎故為之記
文章粹體彙選卷六百五十五
文章辨體彙選卷六百五十五
明賀復徵編
碑十四(議論帝王)
塗山銘(唐柳宗元)
惟夏后氏建大功定大位立大政勤勞萬邦和寧四
極威懷之道儀刑後王當乎洪流方割災被下土自
壺口而導百川大功建焉虞帝髦期順承天歷自南
河而受四海大位定焉萬國既同宣省風教自塗山
而會諸侯大政立焉功莫崇乎禦大災乃賜玄圭以
承帝命位莫尊乎執大象乃輯五瑞以建皇極政莫
先乎齊大統乃朝玉帛以混經制是所以承唐虞之
後垂子孫之丕業立商周之前樹帝王之洪範者也
嗚呼天地之道尚德而右功帝王之政崇德而賞功
故堯舜至德而位不及嗣湯武大功而祚延於世有
夏德配於二聖而唐虞譲功焉功冠乎三代而商周
譲德焉宜乎立極垂統貽於後裔當位作聖著為世
凖則塗山者功之所由定德之所由濟政之所由立
有天下者宜取於此追維大號既發華盖既狩方岳
列位奔走來同山川守神莫敢遑寧羽旄四合衣裳
咸會虔恭就列俯僂聽命然後示之以禮樂和氣周
洽申之以德刑天威震耀制立謨訓宜在長久厥後
啓征有扈而夏德始衰羿距太康而帝業不守皇祖
之訓不由人亡政墜卒就陵替向使繼代守文之君
又能紹其功德修其政統卑宫室惡衣服拜昌言平
均賦入制定朝會則諸侯常至而天命不去矣兹山
之會安得獨光於後與是以周穆遐追遺法復會于
是山聲垂天下亦紹前軌用此道也故余為之銘庶
後代朝諸侯制天下者仰則於此其辭曰
惟禹體道功厚德茂會朝侯衛統一憲度省方宣教化
制殊類咸會壇位承奉儀矩禮具樂備德容既孚乃舉
明刑以弼聖謨則戮防風遺骨專車克明克威疇敢以
渝宣昭黎憲耆定混區傳祚後胤丕承帝圖塗山巖巖
界彼東國惟禹之德配天無極即山刊碑貽後訓則
沛國漢原廟銘(柳宗元)
昔在帝堯光有四海元首萬邦時則舜禹稷卨佐命
垂統股肱天下聖德未衰而内禪元臣繼天而受命
四姓承休迭有中邦五神環運炎德復起周道削滅
秦德暴戾皇天疇庸審厥保承乃命唐帝之後振而
興之又俾元臣之後翊而登之所以紹復丕績不墜
厥祀故曲逆起為策士輔成帝圖吐謀洞靈奮竒如
神舜之胄也汝隂脫帝密網摧虜暴氣扶乘天休運
行嘉謀禹之苖也鄼侯保綏三秦控引漢中宏器廓
度以大帝業卨之裔也淮隂整齊天兵導揚靈威覆
趙夷魏拔齊殄楚平陽破三秦虜魏王絳侯定楚地
固劉氏皆稷之裔也克復堯緒昭哉甚明天意若曰
建大德者必唐帝之胄故漢氏興焉翼炎運者必唐
臣之孫故羣雄登焉是以高帝誕膺聖祚以垂德厚
探昊穹之奥旨載幽明之休祐殺白帝於大澤以承
其靈建赤旂于沛邑以昭其神假手于嬴以混諸侯
憑力於項以離關東奉纉堯之元命而四代之後咸
獻其用得乘木之大統而秦楚之盛不保其位既建
皇極設都咸陽撫征四方訓齊天下乃樂沛公以追
造邦之本乃歌大風以昭武成之德乃奠舊都以壮
王業之基生為湯沐之邑沒為思樂之地且曰萬歲
之下魂遊於此惟兹原廟沛公之舊也祭蚩尤于是
庭而赤精降導靈命於是邦而羣雄至登布衣於萬
乘而子孫得以績其緒化環堵為四海而黎元得以
安其業基岱岳之高源洪河之長蓄靈擁休此焉發
跡盖以道備於是而後行之天下制成于是而後廣
之宇内天下備其道而神復乎本宇内成其制而心
懷於舊宜其正名以表功用成其始俾生靈盡其敬
焉陳本以宅神用成其終俾生靈盡其慕焉故高帝
定位建兹閟宫惠皇嗣服爰立清廟綿越千祀至今
血食此所以成終而成始也且夫以斷蛇之威安知
不運其密用佐歲功以流澤歟以約法之仁安知不
流其神睠相舊邦之遺黎歟以紹唐之餘慶隆天之
遺烈安知不奮其神化大祐於下土歟然則展敬乞
靈烏可巳也銘於舊邑以迪天命其辭曰
蕩蕩明德時惟放勛揖譲而退祚於後昆羣蛇輔龍以
翊天門登翼炎運唐臣之孫秦網既離鹿駭東夏長蛇
封豕蹈躍中野天復堯緒鍾祐於劉赫矣漢祖播兹皇
猷揚旂沛庭約從諸侯豪暴震疊威聲布流總制虎臣
委成良疇勦殄霸楚遂荒神州區宇懷濡黔黎輯柔表
正萬國炎靈用休定宅咸陽以都上游留觀本邦在鎬
如周穆穆惠王宗湮克承崇崇沛宫清廟是憑原念大
業肇經兹地乃專元命亦舉嚴祀建旂釁鼓遂據天位
魂遊故都永介丕址煥列唐典嚴恭罔墜勒此休銘以
昭本始
禹穴碑銘(鄭魴)
惟帝聖世時必有符命在昔黃帝始受河圖而定王
籙宓羲得神蓍而垂皇策堯配璇璣玉衡以齊七政
舜繼成六德文王獲赤雀丹書而演道定謨予亦以
謂禹探其穴得開世之符而成乎水功夫神人合謀
而行變化天地定位隂陽潜交五行迭主斗建司節
岳尊山而瀆長川乃至日星風雷禎祥祕奥三綱五
紀萬樂百禮人人物物各由身生無非玄功冥持至
數㳷合以及之者王者奉天而行故聖神焉帝皇焉
彼聖如仲尼有德而無應故位止于旅人福勿及生
靈乃嘆曰鳳鳥不至河不出圖吾巳矣夫然後知元
命者軒后命者羲受命者曰唐與虞成命者禹備命
者文仲尼不受命乃假人事而言故有宗予之說後
代無作焉立言者一仁義以束世教&KR0008;瞶蚩蚩使絶
其非望使業之外存而不論予讀夏書無是說司馬
子長自敘始云登會稽探禹穴不然萬&KR1124;何傳焉感
矣蒼山之瀦呀如淵如陵徙谷遷此中不騫雨洗煙
空㰹然莫窮噫寔禹迹之所始終唐興二百八祀寳
歷丙午秋九月予從事于是邦感上聖遺軌而學者
無述作禹穴碑廉察使舊相河南公見而銘之曰
禹穴宜載夏與秦胡為而不載古而不載遷與鄭胡為
而載予以謂天德統萬止言其蓋地德統萬止言其載
堯德統萬止言其大千川萬山皆禹之會一符一穴不
足為最故夏與秦俱不之載而人以之昧雖山之堅雖
洞之濊有時而堙有時而兊歲其萬千風雨濤汰亡其
□呀叢是&KR0034;薈鄭與遷斯碑斯載斯時之頼
禹廟碑(明李夢陽)
李子游于禹廟之臺覽長河之防孤城古宫平沙四
漫遐睇故流北盡碣石九派湮淤雲草浩浩於是愴
然而悲曰嗟乎予於是知王霸之功也霸之功驩久
之疑王之功忘久之思昔者禹之治水也導川為陸
易&KR1142;為寧地以之平天以之成去巢就廬而粒而耕
生生至今者固其功也所謂萬世永頼者也然問之
耕者勿知粒者勿知廬者勿知寧者勿知陸者勿知
故曰王之功忘譬之天生物而物忘之泳者忘其川
栖者忘其枝民者忘其聖人非忘之也不知之也不
知自忘及其菑也號呼而所恤於是智者則指之所從
來而廟者興矣河孟津東也蹙曠肆悍勢猶建瓴堤
堰一决數郡魚鱉於是昏墊之民匍匐詣廟稽首號
曰王在吾奚溺而防丁堰夫樁戶草門輸築困苦則
又各詣廟稽首號曰王在吾奚役斯所謂思也故不
忘不大不思不深深莫如地大莫如天王之道也霸
者非不功也然不能使之不忘而不能使之不疑何
也不忘者小小則近近則淺淺則疑如秦穆賜食膳
馬肉酒是也夫天下未聞有廟桓文者也故曰予觀
禹廟而知王覇之功也或問湯文不廟李子曰聖人
各有其至堯仁舜孝禹功湯義文王之忠周公之才
孔子之學是也夫功者切乎菑者也大梁以菑故是
故獨廟禹是時監察御史澶州王子會按河南登臺
四顧乃亦愴然而悲曰嗟乎予於是而知功之言徵
也吾少也嘗覽躡州城眺滄渤南目大梁之墟乃今
歴三河攬淮泗極洪流而盡滔滔使非有神者主之
桑而海者久矣尚能粒耶耕耶廬耶能&KR1142;者寧耶川
者陸耶嗟乎予於是而知功之言徵也所謂微禹吾
其魚者耶所謂美哉勤而不德者耶於是飭所司葺
其廟而属李子碑焉王子名溱以嘉靖元年春按河
南明年秋代去乃李子則為迎送神辭三章俾祭者
歌之以侑神焉其辭曰
天門兮顯闢赫赤赤兮雲吐窈黃屋兮陸離靈總總兮
上下羌若來兮儵不見不見兮奈何望美人兮徒怨苦
横四海兮怒波右迎神
絙絃兮鏜鼓神不來兮誰怒執河伯兮顯戮飭陽侯兮
清路靈電靄兮來至風泠泠兮堂戶舞我兮我醑尸既
飽兮顏酡惠我人兮乃土乃粒日云暮兮尸奈何右
降神
風九河兮濤暮雲曀曀兮昏雨王駕鳳兮驂文魚龍翼
翼兮兩旟悵佳期兮難屢心有愛兮易離愛君兮思君
肴芳兮酒芬君歸來兮庇我民右送神
漢愍帝碑(邵寳)
世有存之足以為亂賊之戒者君子存之其有宜毁而
不毁則無以懲夫人而示天下後世君子在所必毁也
於其毁也而有所易黜其不正以歸於正者君子則以
義起焉此皆關于萬世之綱常而不專為往事之褒貶
係天下之公論而非一人之私心也古今簒竊之雄首
稱曺魏其惡有不待論者始其為禪受也寔在許之繁
城寳自領郡得達觀其故都有壇焉曰禪受皆誇詡之
迹有碑焉曰禪受皆矯誣之詞千載而下指而笑之有
不謀而同心者在此所謂存之足以為亂賊之戒者存
之可也其地有廟以祠魏文南面帝服儼然臨之雖易
姓改物彼亦有不能冺者然當其親謀簒竊之地而顧
乃廟祀不朽若以為當然則凡彼之所謀以欺後世者
皆隳其計中矣吾恐儒先筆削之旨終託之於空言亂
臣賊子將益無所忌此所謂不毁則無以懲夫人而示
天下後世者毁之可也然壇與碑尚存而獨毁其廟則
他日必有沿襲而復舉以奉之者豈可以為奸雄萬世
之戒哉故因易所祠以祠漢之愍帝而以其臣孔融配
焉若將驅逐而亟反之使奸雄之徒不得廟食於其土
此所謂因其毁也而有所易黜邪以歸正以義起之者
也盖愍之孱弱勢同寄生然猶為天下之君融雖短於
才學而忠言義色至不容于賊操亦足以愧夫北面稱
臣上表勸進者矣帝不稱獻而稱愍從昭烈所謚且漢
之君非魏之所得謚也凡此皆所謂以義而起者嗚呼
君臣之分有大防焉順逆之際有大法焉彼奸邪之所
以不敢動於惡即動焉猶必曲為文飾者豈獨懼天下
將攻之哉亦以大防大法之所在雖後世有不得而逃
焉故也若曺氏之於漢非歟惜乎當時郡國之中既無
一人仗義執言揚旗伐鼓以討其簒竊之罪而在廷在
野又無一人登西山蹈東海以明大義於天下豈非畏
威附勢使然乎至於後世之君子亦以空言無補因仍
苟且忽天下之大防而不顧抑獨何哉正名分垂世教
此吾輩讀春秋學孔子者事也况職在守土乎故為之記
文章粹體彙選卷六百五十五
