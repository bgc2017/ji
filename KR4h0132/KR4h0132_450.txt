文章辨體彙選卷四百五十
明賀復徵編
銘四
沙漏銘(明宋濓)
沙漏之制貯細沙於地而注於斗凡運五輪焉其初輪
軸長二尺有三寸圍寸有五分衡奠之軸端有輪輪圍
尺有二寸八分上環十六斗斗廣八分深如之軸杪傳
六齒沙傾斗運其齒鈎二輪旋之二輪之軸長尺圍如
初從奠之輪之圍尺有五寸輪齒三十六軸杪亦傳六
齒鈎三輪旋之三輪之圍軸若此與二輪同其如初軸
杪亦傳六齒鈎四輪旋之四輪如三輪唯奠與二輪同
輪杪亦傳六齒鈎中輪旋之中輪如四輪餘輪側旋中
輪獨平旋軸崇尺有六寸其杪不設齒挺然上出貫於
測景盤盤列十二時分刻盈百斵木為日形承以雲麗
於軸中五輪犬牙相入次第運益遲中輪日行盤一周
雲脚至處則知為何時何刻也餘輪各有楹附度中輪
則否輪與沙池皆藏几腹盤露几面旁刻黃衣童子二
一擊鼔一鳴鉦亦運衍沙使之沙之進退則日一視焉
此其大略也初灤陽水善冰雖爨鼎沃湯不能為漏新
安詹君希元乃抽其精思以沙代之漏成人以為古未
嘗聞較之郭守敬七寶燈漏鐘鼔應時而自鳴者殆將
無媿乎浦陽鄭君永與希元遊京師因知其詳歸而製
之請予銘銘曰
挈壺建漏測以水用沙易之自詹始水澤腹堅沙弗止
一日一周與天似鄭君繼之制益美請惜分隂視斯晷
銅雀瓦硯銘(宋濓)
臨汾徐昭家藏銅雀瓦硯獲於漳河中相傳逾百齡
兵部員外郎許珪以使事過之遂覯焉質貞而文黝
蓋真物云太史金華宋濓為造銘曰
埏埴成胎資氣母炎火一爍貞且夀禁雨迥風著勲久
何哉舞榭塵爾蹤天假漳河滌其醜出贊觚翰列左右
虹光夜半上衝斗龍圖龜文首交紐要使遺文傳弗朽
奎上人耘杖銘(劉基)
奎上人得古藤以為杖而置鋤焉將以兩其用也名
之曰耘杖而劉基為之銘曰
罾可以取魚而不可以縶鴽帶可以繫襦而不可以貫
珠孰眇其癯而多乃需既予老是扶又薉莽之除畀康
勿趄以弗迷厥塗杖乎杖乎歲月逝矣子也予俱
尺銘(王禕)
百分之積乃成乎尺尺而復累吾不知其止學之為功
固如是
觚銘(王禕)
以此書文常思明以此書事常思平以此書獄常思生
以此書財常思輕
鋤銘(唐肅)
墾而植本斯立培而垕孽斯茂衡從淺深毋爾苟
甕銘(唐肅)
泉之容伊德之充泉之吐伊澤之溥其繘勿羸其絜勿
隳勿事乎桔橰之機
刃銘(唐肅)
惡草之滋賴汝之剪夷弗剪弗夷則茅塞其蹊
筐銘(唐肅)
掇其美毋以下體歛其實勿滿而溢虛而受之乃其德
左之右之慎爾執
釜銘(唐肅)
溉于斯烹于斯我有旨畜甘如飴彼鼎食者殆而
盤銘(唐肅)
脂勿我惡兮羶勿我慕兮惟味道之助兮
燈銘(何景明)
汝明無太察而光無太揚蓄汝明是用嗣汝光
硯銘(何景明)
耼守黑雄尚玄汝兼之以永年
枕銘(何景明)
苟無忤于日之所行寤寐爾是寧
瓶銘(何景明)
厚其入薄其出守而勿失
釜銘(王廷相)
耕以自給體瘁志逸其樂熙熙仕而從禄王粲錦衣履
厥危機汝將肉食耶藿食耶
鑑銘(王廷相)
勿曰爾明不見其後勿曰爾仁不掩其醜
書櫃左銘(張邦竒)
維宏斯富維安斯固維密斯無蠧性命之理幽明之故
默而藏之而以時布
書櫃右銘(張邦竒)
闔也若虚闢也有餘闔闢無恒維時之俱悠悠宇宙變
動萬殊有不我需厥名曰愚
鎮書鐵尺銘(張邦竒)
人勞適紛我卧而理開聾抉盲叩我則啓
界方銘(張邦竒)
於昭乾德靜專動直不聞亦式順帝之則
印色池銘(張邦竒)
潤而密貞而剛以善厥藏賁彼四方我朱孔陽
爵銘(許宗魯)
脩爵無算惟酒無量不及亂威儀抑抑永貞吉
枕銘(許宗魯)
角枕粲兮以承爾晏兮彼規而警旦復旦兮
查八十琵琶銘(汪道昆)
何哉木貍首斑何哉曲烏孫彈千秋萬歲樂以盤
汪元蠡匕首銘(汪道昆)
元蠡挾匕首過太行山會大風匕首自襆中躍出元
蠡以為異結佩佩之余在行間所部獲夷器何可勝
數匕首廣寸半長尺有奇余所謂佳兵此其最也余
多元蠡壯士遂為之銘銘曰
操尺櫝擾游龍薄青萍浮白虹永言佩之為俠者雄
陳玉叔吳石銘(汪道昆)
陳玉叔得吳石六則皆神奇諸作者贊之余為銘而
勒之石
震澤雲蒸翼而上升翔于三澨湯沐相仍(右一)
不繡不雕負嵎而處是曰玄菟疇能飲羽(右二)
爾秉先知爾懷明德諸侯保之長守其國(右三)
歘來下在中野應王者(右四)
繄無心沛作霖出漢陰(右五)
爾翩翩爾僊僊萬斯年(右六)
端石螭硯銘(徐渭)
頷則燕而虎為頭眶則螭而鸜鵒為之眸彼飛而食肉
此飛而飲於流墨卿耳何足以侯
鼉磯硯銘(徐渭)
稠喻麋一何捷敗穎兔猛於獵馬善走必蹄齧才難哉
書櫝銘(徐渭)
噫此古之所謂博學君子者與歛而閉之惟木扣而取
之惟欲入耳出口小人之腹
其二
古人已死君何讀弗得其精兮何異爾櫝
碗銘(徐渭)
飯于人何德飯于已何力
衡銘(張鼐)
靜則一動則徙握其紐觀厥理任權而不為權使乃以
齊物之紀
鑑銘(張鼐)
帷燭之蒙不及隅盂水之撼不辨鬚孰貞而明其中乃
虛奩而藏之光有餘
扇篋銘(鍾惺)
藏汝逸汝汝曰棄捐吾烏見夫僕僕懷袖者之能終其
天年哉
文章辨體彙選卷四百五十
文章辨體彙選卷四百五十
明賀復徵編
銘四
沙漏銘(明宋濓)
沙漏之制貯細沙於地而注於斗凡運五輪焉其初輪
軸長二尺有三寸圍寸有五分衡奠之軸端有輪輪圍
尺有二寸八分上環十六斗斗廣八分深如之軸杪傳
六齒沙傾斗運其齒鈎二輪旋之二輪之軸長尺圍如
初從奠之輪之圍尺有五寸輪齒三十六軸杪亦傳六
齒鈎三輪旋之三輪之圍軸若此與二輪同其如初軸
杪亦傳六齒鈎四輪旋之四輪如三輪唯奠與二輪同
輪杪亦傳六齒鈎中輪旋之中輪如四輪餘輪側旋中
輪獨平旋軸崇尺有六寸其杪不設齒挺然上出貫於
測景盤盤列十二時分刻盈百斵木為日形承以雲麗
於軸中五輪犬牙相入次第運益遲中輪日行盤一周
雲脚至處則知為何時何刻也餘輪各有楹附度中輪
則否輪與沙池皆藏几腹盤露几面旁刻黃衣童子二
一擊鼔一鳴鉦亦運衍沙使之沙之進退則日一視焉
此其大略也初灤陽水善冰雖爨鼎沃湯不能為漏新
安詹君希元乃抽其精思以沙代之漏成人以為古未
嘗聞較之郭守敬七寶燈漏鐘鼔應時而自鳴者殆將
無媿乎浦陽鄭君永與希元遊京師因知其詳歸而製
之請予銘銘曰
挈壺建漏測以水用沙易之自詹始水澤腹堅沙弗止
一日一周與天似鄭君繼之制益美請惜分隂視斯晷
銅雀瓦硯銘(宋濓)
臨汾徐昭家藏銅雀瓦硯獲於漳河中相傳逾百齡
兵部員外郎許珪以使事過之遂覯焉質貞而文黝
蓋真物云太史金華宋濓為造銘曰
埏埴成胎資氣母炎火一爍貞且夀禁雨迥風著勲久
何哉舞榭塵爾蹤天假漳河滌其醜出贊觚翰列左右
虹光夜半上衝斗龍圖龜文首交紐要使遺文傳弗朽
奎上人耘杖銘(劉基)
奎上人得古藤以為杖而置鋤焉將以兩其用也名
之曰耘杖而劉基為之銘曰
罾可以取魚而不可以縶鴽帶可以繫襦而不可以貫
珠孰眇其癯而多乃需既予老是扶又薉莽之除畀康
勿趄以弗迷厥塗杖乎杖乎歲月逝矣子也予俱
尺銘(王禕)
百分之積乃成乎尺尺而復累吾不知其止學之為功
固如是
觚銘(王禕)
以此書文常思明以此書事常思平以此書獄常思生
以此書財常思輕
鋤銘(唐肅)
墾而植本斯立培而垕孽斯茂衡從淺深毋爾苟
甕銘(唐肅)
泉之容伊德之充泉之吐伊澤之溥其繘勿羸其絜勿
隳勿事乎桔橰之機
刃銘(唐肅)
惡草之滋賴汝之剪夷弗剪弗夷則茅塞其蹊
筐銘(唐肅)
掇其美毋以下體歛其實勿滿而溢虛而受之乃其德
左之右之慎爾執
釜銘(唐肅)
溉于斯烹于斯我有旨畜甘如飴彼鼎食者殆而
盤銘(唐肅)
脂勿我惡兮羶勿我慕兮惟味道之助兮
燈銘(何景明)
汝明無太察而光無太揚蓄汝明是用嗣汝光
硯銘(何景明)
耼守黑雄尚玄汝兼之以永年
枕銘(何景明)
苟無忤于日之所行寤寐爾是寧
瓶銘(何景明)
厚其入薄其出守而勿失
釜銘(王廷相)
耕以自給體瘁志逸其樂熙熙仕而從禄王粲錦衣履
厥危機汝將肉食耶藿食耶
鑑銘(王廷相)
勿曰爾明不見其後勿曰爾仁不掩其醜
書櫃左銘(張邦竒)
維宏斯富維安斯固維密斯無蠧性命之理幽明之故
默而藏之而以時布
書櫃右銘(張邦竒)
闔也若虚闢也有餘闔闢無恒維時之俱悠悠宇宙變
動萬殊有不我需厥名曰愚
鎮書鐵尺銘(張邦竒)
人勞適紛我卧而理開聾抉盲叩我則啓
界方銘(張邦竒)
於昭乾德靜專動直不聞亦式順帝之則
印色池銘(張邦竒)
潤而密貞而剛以善厥藏賁彼四方我朱孔陽
爵銘(許宗魯)
脩爵無算惟酒無量不及亂威儀抑抑永貞吉
枕銘(許宗魯)
角枕粲兮以承爾晏兮彼規而警旦復旦兮
查八十琵琶銘(汪道昆)
何哉木貍首斑何哉曲烏孫彈千秋萬歲樂以盤
汪元蠡匕首銘(汪道昆)
元蠡挾匕首過太行山會大風匕首自襆中躍出元
蠡以為異結佩佩之余在行間所部獲夷器何可勝
數匕首廣寸半長尺有奇余所謂佳兵此其最也余
多元蠡壯士遂為之銘銘曰
操尺櫝擾游龍薄青萍浮白虹永言佩之為俠者雄
陳玉叔吳石銘(汪道昆)
陳玉叔得吳石六則皆神奇諸作者贊之余為銘而
勒之石
震澤雲蒸翼而上升翔于三澨湯沐相仍(右一)
不繡不雕負嵎而處是曰玄菟疇能飲羽(右二)
爾秉先知爾懷明德諸侯保之長守其國(右三)
歘來下在中野應王者(右四)
繄無心沛作霖出漢陰(右五)
爾翩翩爾僊僊萬斯年(右六)
端石螭硯銘(徐渭)
頷則燕而虎為頭眶則螭而鸜鵒為之眸彼飛而食肉
此飛而飲於流墨卿耳何足以侯
鼉磯硯銘(徐渭)
稠喻麋一何捷敗穎兔猛於獵馬善走必蹄齧才難哉
書櫝銘(徐渭)
噫此古之所謂博學君子者與歛而閉之惟木扣而取
之惟欲入耳出口小人之腹
其二
古人已死君何讀弗得其精兮何異爾櫝
碗銘(徐渭)
飯于人何德飯于已何力
衡銘(張鼐)
靜則一動則徙握其紐觀厥理任權而不為權使乃以
齊物之紀
鑑銘(張鼐)
帷燭之蒙不及隅盂水之撼不辨鬚孰貞而明其中乃
虛奩而藏之光有餘
扇篋銘(鍾惺)
藏汝逸汝汝曰棄捐吾烏見夫僕僕懷袖者之能終其
天年哉
文章辨體彙選卷四百五十
