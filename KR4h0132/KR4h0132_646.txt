文章辨體彙選卷六百四十六
明賀復徵編
碑五(道教)
太平山日門館碑(梁陶弘景)
日門館者東霞起暉開巖引燭以為名也先是吳郡杜
徵君聲高兩代德貫四區教義宣流播乎數郡拓宇太
平之東結架菁山之北爰以此處幽竒别就基搆栖集有
道多歴世年
茅山長沙館碑(陶弘景)
夫萬象森羅不離兩儀所育百法紛凑無越三教之
境縉紱之士飾禮容於闈閣耿介之夫□旌麾於門
裔銘曰
大哉乾元萬物資始皇王受命三才乃理惟聖感神惟
神降祉德被歌鐘明昭圖史友于兄弟敬惟西宣言追
茂寔用表遺先敢循舊制有革雜章刊石弗朽弈代流
芳
桐栢山金庭館碑(沈約)
夫生靈為貴有識斯同道夭云及終天莫反故仙學
之祕上聖攸尊啓玉笈之幽文貽金壇之妙訣駐景
濛谷還光上枝吐吸烟霞變煉丹液出沒無方升降
自已下栖洞室上賓羣帝睹靈岳之驟啓見滄波之
屢竭望玄洲而駿驅指蓬山而永鶩芝蓋三重駕螭
龍之蜿蜒雲車萬乘載旗旆之逶迤此蓋栖靈五嶽
未暨夫三清者也若夫上玄奥遠言象斯絶金簡玉
字之書玄霜絳雪之寳俗士所不能窺學徒不敢輕
慕且禁誓嚴重志業艱劬自非天稟上才未易可擬
自惟凡劣識鑒鮮方徒抱出俗之願而無致遠之力
卑尚幽栖屏棄情累留愛巖壑託分魚鳥塗愈遠而
靡倦年既老而不衰高宗明皇帝以上聖之德結宗
玄之念忘其菲薄曲賜提引來自夏汭固乞還山權
憩汝南懸境固非息心之地聖主纘歴復蒙縶維永
泰元年方遂初願遂遠出天台定居兹嶺所憩之山
實惟桐栢靈聖之下都五縣之餘地仰出星河上參
倒景高崖萬沓邃澗千迴因高建壇憑巖考室飾降
神之宇置朝禮之地桐栢所在厥號金庭事昺靈圖
因以名館聖上曲降幽情留信彌密置道士十人用
祈嘉祉約以不才首膺斯任永棄人羣竄景窮麓結
懇志於玄都望霄容於雲路仰宣國靈介兹景福延
吉祥於清廟納萬壽於神躬又願道無不懷澤無不
至幽荒屈膝戎貊稽顙息鼓輟烽守在海外因此自
勉兼遂微誠日久勤劬自強不已翹心屬念晚卧晨
興餐正陽於停午念孔神於中夜將三芝而延佇飛
九丹而宴息乘鳬輕舉留舄忘歸以兹丹欵表之玄
極無曰在上日鑒非遠銘石靈館以旌厥心其辭曰
道無不在若存若亡於惟上學理妙羣方用之日損言
則非常鯈焉靈化羽衣霓裳九重嶤屼三山璀璨日為
車馬芝成宫觀虹旌拂月龍輈漸漢萬春方華千齡始
旦伊余菲薄竊慕隠淪尋師講道結友問津東採震澤
西遊漢濱依稀靈眷髣髴幽人帝明紹歴惟皇纂位屬
心鼎湖脫屣神器降命凡底仰祈靈祕瞻彼高山興言
覆簣啓基桐栢厥號金庭喬峯迥峭擘漢分星臨雲置
墠駕岳開櫺&KR2333;塗蹇産林麓葱菁誰謂應遠神道微密
慶集宫闈祥流罕畢其久如地其恒如日壽同南山與
天無卒欒生變煉外示無功少君飛轉密與神通因資
假力輕舉騰空庶憑嘉誘永濟微躬
上清儲祥宫碑(宋蘇軾)
元祐六年六月丙午制詔臣軾上清儲祥宫成當書
其事於石臣軾拜手稽首言曰臣以書命待罪北門
記事之成職也然臣愚不知宫之所以廢興與凡材
用之所從出敢昧死請乃命有司具其事以詔臣軾
始太宗皇帝以聖文神武佐太祖定天下既即位盡
以太祖所賜金帛作上清宫朝陽門之内旌興王之
功且為五代兵革之餘遺民赤子請命上帝以至道
元年五月宫成民不知勞天下頌之至慶歷三年十
二月有司不戒於火一夕而燼自是為荆棘瓦礫之
場凡三十七年元豐二年二月神宗皇帝始命道士
王太初居宫之故地以法籙符水為民禳禬民趨歸
之稍以其力修復祠宇詔用日者言以宫之所在為
國家子孫地乃賜名上清儲祥宫且賜度牒與佛廟
神祠之遺利為錢一千七百四十七萬又以官田十
四頃給之刻玉如漢張道陵所用印及所被冠佩劍
履以賜太初所以寵之者甚備宫未成者什八而太
初卒太皇太后聞之喟然歎曰民不可勞也兵不可
役也大司徒錢不可發也而先帝之意不可以不成
乃勅禁中供奉之物務從約損斥賣珠玉以巨萬計
凡所謂以天下養者悉歸之儲祥積會所賜為錢一
萬七千六百二十八萬而宫乃成内出白金六千三
百餘兩以為香火瓜華之用召道士劉應真嗣行太
初之法命入内供奉官陳衍典領其事起四年之春
訖六年之秋為三門兩廡中大殿三旁小殿九鐘經
樓二石壇一建齋殿於東以待臨幸築道館於西以
居其徒凡七百餘間雄麗靖深為天下偉觀而民不
知有司不與焉嗚呼其可謂至德也已矣臣謹按道
家者流本出於黃帝老子其道以清静無為為宗以
虚明應物為用以慈儉不争為行合於周易何思何
慮論語仁者静壽之說如是而已自秦漢以來始用
方士言乃有飛仙變化之術黃庭大洞之法太上天
真木公金母之號延康赤明龍漢開皇之紀天皇太
一紫微北極之祀下至於丹藥竒技符籙小數皆歸
於道家學者不能必其有無然臣嘗竊論之黃帝老
子之道本也方士之言末也修其本而末自應故仁
義不施則韶濩之樂不能以降天神忠信不立則鄉
射之禮不能以致刑措漢興蓋公治黃老而曹參師
其言以謂治道貴清静而民自定以此為政天下歌
之曰蕭何為法講若畫一曹參代之守而勿失載其
清静民以寧一其後文景之治大率依本黃老清心
省事薄歛緩獄不言兵而天下冨臣觀上與太皇太
后所以治天下者可謂至矣檢身以律物故不怒而
威捐利以予民故不藏而冨屈已以消兵故不戰而
勝虚心以觀世故不察而明雖黃帝老子其何以加
此本既立矣財又惡衣菲食卑宫室陋器用斥其贏
餘以成此宫上以終先帝未究之志下以為子孫無
疆之福宫成之日民大和會鼓舞謳歌聲聞於天天
地喜答神祗來格祝史無求福禄自至時萬時億永
作神主故曰修其本而末自應豈不然哉臣既書其
事皇帝若曰大哉太祖之功太宗之德神宗之心而
聖母成之汝作銘詩而朕書其首曰上清儲祥宫碑
臣軾拜手稽百獻銘曰
天之蒼蒼正色非邪其視下也亦若斯邪我作上清儲
祥之宫無以來之其肯我從元祐之政媚於上下何修
何營曰是四者民懷其仁吏服其廉鬼畏其正神予其
謙帝既子民維子之視云何事帝而瘠其子允哲文毋
以公滅私作宫千柱人初不知於皇祖宗在帝左右風
馬雲車從帝來狩閱視新宫察民之言佑我文母及其
孝孫孝孫來饗左右耆耉無競惟人以燕我後多士為
祥文毋所培我膺受之篤其成材千石之鐘萬石之簴
相以銘詩震於四海
處州神仙宅碑(明宋濓)
處士之州並城三里所有山曰少微山之下有觀曰紫
虚觀之南一峯巉然挺出曰眉巖西南諸山拱抱周衛
而二水蜿蜒起伏來滙其下登高望之萬象呈露儼若
天開圖畫不知者以為真蓬壺員嶠之絶景也宋南渡
後仙翁章思廉自遂昌紫極壽光宫來隠觀中蓬首垢
面日初升輒東向吐納凝然澄坐久之絶粒唯日飲水
一盂形神分合人莫測其變幻乾道丙戌冬浴坐脫化
肌膚柔潤如生弟子瘞于眉巖下後有見于濤江之濱
手攜一舄飄飄然遡風而行衆異其事啓棺視之唯隻
履存焉先是主觀事者嘗作亭墓前壊于風雨道士王
有大日徘徊其間悵然有上清笙鶴之思歸與其師梁
惟適謀自墓左開曲徑一千餘尺直至巖顛誅榛剪荆
造祠宇七楹間名之曰神仙宅中祠處士星及仙翁諸
像東室曰芸香藏書其中西室曰橘樂為娛賓奕棋之
所宅之前二石巖拔起若蟠龍踞虎各搆亭其上左曰
來鶴右曰留舄而山之景愈勝矣予聞括之名山上直
少微天文家所謂處士之星也靈輝下燭凝粹敷和修
鍊者居之去滓穢而來清虚雖曰内功之加要亦山川
淑靈所助為多也今以紫虛言之徧游海内名山招白
鶴而翩然化去豈無盧仲璠者乎道遇至人授以遊戲
翰墨之法卒吹鐵笛與之同往豈無徐虛寂者乎且琳
宫祕館無處無之何少微所照而超然霞舉之士至三
人焉嗚呼塵坌膠葛予不知秋髮之被肩安得攀仙翁
之逸駕共吸沆瀣于廖葛彊陽之上耶惟適麗水人宋
戸部尚書汝嘉諸孫
文章辨體彙選卷六百四十六
文章辨體彙選卷六百四十六
明賀復徵編
碑五(道教)
太平山日門館碑(梁陶弘景)
日門館者東霞起暉開巖引燭以為名也先是吳郡杜
徵君聲高兩代德貫四區教義宣流播乎數郡拓宇太
平之東結架菁山之北爰以此處幽竒别就基搆栖集有
道多歴世年
茅山長沙館碑(陶弘景)
夫萬象森羅不離兩儀所育百法紛凑無越三教之
境縉紱之士飾禮容於闈閣耿介之夫□旌麾於門
裔銘曰
大哉乾元萬物資始皇王受命三才乃理惟聖感神惟
神降祉德被歌鐘明昭圖史友于兄弟敬惟西宣言追
茂寔用表遺先敢循舊制有革雜章刊石弗朽弈代流
芳
桐栢山金庭館碑(沈約)
夫生靈為貴有識斯同道夭云及終天莫反故仙學
之祕上聖攸尊啓玉笈之幽文貽金壇之妙訣駐景
濛谷還光上枝吐吸烟霞變煉丹液出沒無方升降
自已下栖洞室上賓羣帝睹靈岳之驟啓見滄波之
屢竭望玄洲而駿驅指蓬山而永鶩芝蓋三重駕螭
龍之蜿蜒雲車萬乘載旗旆之逶迤此蓋栖靈五嶽
未暨夫三清者也若夫上玄奥遠言象斯絶金簡玉
字之書玄霜絳雪之寳俗士所不能窺學徒不敢輕
慕且禁誓嚴重志業艱劬自非天稟上才未易可擬
自惟凡劣識鑒鮮方徒抱出俗之願而無致遠之力
卑尚幽栖屏棄情累留愛巖壑託分魚鳥塗愈遠而
靡倦年既老而不衰高宗明皇帝以上聖之德結宗
玄之念忘其菲薄曲賜提引來自夏汭固乞還山權
憩汝南懸境固非息心之地聖主纘歴復蒙縶維永
泰元年方遂初願遂遠出天台定居兹嶺所憩之山
實惟桐栢靈聖之下都五縣之餘地仰出星河上參
倒景高崖萬沓邃澗千迴因高建壇憑巖考室飾降
神之宇置朝禮之地桐栢所在厥號金庭事昺靈圖
因以名館聖上曲降幽情留信彌密置道士十人用
祈嘉祉約以不才首膺斯任永棄人羣竄景窮麓結
懇志於玄都望霄容於雲路仰宣國靈介兹景福延
吉祥於清廟納萬壽於神躬又願道無不懷澤無不
至幽荒屈膝戎貊稽顙息鼓輟烽守在海外因此自
勉兼遂微誠日久勤劬自強不已翹心屬念晚卧晨
興餐正陽於停午念孔神於中夜將三芝而延佇飛
九丹而宴息乘鳬輕舉留舄忘歸以兹丹欵表之玄
極無曰在上日鑒非遠銘石靈館以旌厥心其辭曰
道無不在若存若亡於惟上學理妙羣方用之日損言
則非常鯈焉靈化羽衣霓裳九重嶤屼三山璀璨日為
車馬芝成宫觀虹旌拂月龍輈漸漢萬春方華千齡始
旦伊余菲薄竊慕隠淪尋師講道結友問津東採震澤
西遊漢濱依稀靈眷髣髴幽人帝明紹歴惟皇纂位屬
心鼎湖脫屣神器降命凡底仰祈靈祕瞻彼高山興言
覆簣啓基桐栢厥號金庭喬峯迥峭擘漢分星臨雲置
墠駕岳開櫺&KR2333;塗蹇産林麓葱菁誰謂應遠神道微密
慶集宫闈祥流罕畢其久如地其恒如日壽同南山與
天無卒欒生變煉外示無功少君飛轉密與神通因資
假力輕舉騰空庶憑嘉誘永濟微躬
上清儲祥宫碑(宋蘇軾)
元祐六年六月丙午制詔臣軾上清儲祥宫成當書
其事於石臣軾拜手稽首言曰臣以書命待罪北門
記事之成職也然臣愚不知宫之所以廢興與凡材
用之所從出敢昧死請乃命有司具其事以詔臣軾
始太宗皇帝以聖文神武佐太祖定天下既即位盡
以太祖所賜金帛作上清宫朝陽門之内旌興王之
功且為五代兵革之餘遺民赤子請命上帝以至道
元年五月宫成民不知勞天下頌之至慶歷三年十
二月有司不戒於火一夕而燼自是為荆棘瓦礫之
場凡三十七年元豐二年二月神宗皇帝始命道士
王太初居宫之故地以法籙符水為民禳禬民趨歸
之稍以其力修復祠宇詔用日者言以宫之所在為
國家子孫地乃賜名上清儲祥宫且賜度牒與佛廟
神祠之遺利為錢一千七百四十七萬又以官田十
四頃給之刻玉如漢張道陵所用印及所被冠佩劍
履以賜太初所以寵之者甚備宫未成者什八而太
初卒太皇太后聞之喟然歎曰民不可勞也兵不可
役也大司徒錢不可發也而先帝之意不可以不成
乃勅禁中供奉之物務從約損斥賣珠玉以巨萬計
凡所謂以天下養者悉歸之儲祥積會所賜為錢一
萬七千六百二十八萬而宫乃成内出白金六千三
百餘兩以為香火瓜華之用召道士劉應真嗣行太
初之法命入内供奉官陳衍典領其事起四年之春
訖六年之秋為三門兩廡中大殿三旁小殿九鐘經
樓二石壇一建齋殿於東以待臨幸築道館於西以
居其徒凡七百餘間雄麗靖深為天下偉觀而民不
知有司不與焉嗚呼其可謂至德也已矣臣謹按道
家者流本出於黃帝老子其道以清静無為為宗以
虚明應物為用以慈儉不争為行合於周易何思何
慮論語仁者静壽之說如是而已自秦漢以來始用
方士言乃有飛仙變化之術黃庭大洞之法太上天
真木公金母之號延康赤明龍漢開皇之紀天皇太
一紫微北極之祀下至於丹藥竒技符籙小數皆歸
於道家學者不能必其有無然臣嘗竊論之黃帝老
子之道本也方士之言末也修其本而末自應故仁
義不施則韶濩之樂不能以降天神忠信不立則鄉
射之禮不能以致刑措漢興蓋公治黃老而曹參師
其言以謂治道貴清静而民自定以此為政天下歌
之曰蕭何為法講若畫一曹參代之守而勿失載其
清静民以寧一其後文景之治大率依本黃老清心
省事薄歛緩獄不言兵而天下冨臣觀上與太皇太
后所以治天下者可謂至矣檢身以律物故不怒而
威捐利以予民故不藏而冨屈已以消兵故不戰而
勝虚心以觀世故不察而明雖黃帝老子其何以加
此本既立矣財又惡衣菲食卑宫室陋器用斥其贏
餘以成此宫上以終先帝未究之志下以為子孫無
疆之福宫成之日民大和會鼓舞謳歌聲聞於天天
地喜答神祗來格祝史無求福禄自至時萬時億永
作神主故曰修其本而末自應豈不然哉臣既書其
事皇帝若曰大哉太祖之功太宗之德神宗之心而
聖母成之汝作銘詩而朕書其首曰上清儲祥宫碑
臣軾拜手稽百獻銘曰
天之蒼蒼正色非邪其視下也亦若斯邪我作上清儲
祥之宫無以來之其肯我從元祐之政媚於上下何修
何營曰是四者民懷其仁吏服其廉鬼畏其正神予其
謙帝既子民維子之視云何事帝而瘠其子允哲文毋
以公滅私作宫千柱人初不知於皇祖宗在帝左右風
馬雲車從帝來狩閱視新宫察民之言佑我文母及其
孝孫孝孫來饗左右耆耉無競惟人以燕我後多士為
祥文毋所培我膺受之篤其成材千石之鐘萬石之簴
相以銘詩震於四海
處州神仙宅碑(明宋濓)
處士之州並城三里所有山曰少微山之下有觀曰紫
虚觀之南一峯巉然挺出曰眉巖西南諸山拱抱周衛
而二水蜿蜒起伏來滙其下登高望之萬象呈露儼若
天開圖畫不知者以為真蓬壺員嶠之絶景也宋南渡
後仙翁章思廉自遂昌紫極壽光宫來隠觀中蓬首垢
面日初升輒東向吐納凝然澄坐久之絶粒唯日飲水
一盂形神分合人莫測其變幻乾道丙戌冬浴坐脫化
肌膚柔潤如生弟子瘞于眉巖下後有見于濤江之濱
手攜一舄飄飄然遡風而行衆異其事啓棺視之唯隻
履存焉先是主觀事者嘗作亭墓前壊于風雨道士王
有大日徘徊其間悵然有上清笙鶴之思歸與其師梁
惟適謀自墓左開曲徑一千餘尺直至巖顛誅榛剪荆
造祠宇七楹間名之曰神仙宅中祠處士星及仙翁諸
像東室曰芸香藏書其中西室曰橘樂為娛賓奕棋之
所宅之前二石巖拔起若蟠龍踞虎各搆亭其上左曰
來鶴右曰留舄而山之景愈勝矣予聞括之名山上直
少微天文家所謂處士之星也靈輝下燭凝粹敷和修
鍊者居之去滓穢而來清虚雖曰内功之加要亦山川
淑靈所助為多也今以紫虛言之徧游海内名山招白
鶴而翩然化去豈無盧仲璠者乎道遇至人授以遊戲
翰墨之法卒吹鐵笛與之同往豈無徐虛寂者乎且琳
宫祕館無處無之何少微所照而超然霞舉之士至三
人焉嗚呼塵坌膠葛予不知秋髮之被肩安得攀仙翁
之逸駕共吸沆瀣于廖葛彊陽之上耶惟適麗水人宋
戸部尚書汝嘉諸孫
文章辨體彙選卷六百四十六
