文章辨體彙選卷七百四十七
明賀復徵編
弔書一(正體)
弔陳永長書(晉陸雲)
與永曜相得便結願好契闊分愛恩同至親憑烈三益
終始所願中間離别但爾累年結想之懷夢寐㑂佛何
圖忽爾便成永隔哀心慟楚不能自勝痛當奈何奈何
義在奔馳牽役萬里至心不敘東望貴舍兩淚沾襟今
遣吏并進薄祭不得臨哀追贈切裂幸損至念書重不
知所言永曜素自強徤了不知有此患險巇之災遂不
可救豈惟貴門獨喪重寳此賢之殞邦家以瘁情分異
地痛心殊深已矣遠矣可復奈何追想遺規不去心目
悠悠無期哀至裴裂不知何言可以言知酷楚而已
弔樂永世書(梁任昉)
永世孝友之至發自天眞皎㓗之操曾非矯飾意有所
固白刃不移理有所托淄澠自辨餘息帷存視陰無幾
終始之托方寄祁俟豈謂樂生反先朝露以理還滯鄙
識未曉以事尋悲哀楚交至宿草易滋傷恨不減松檟
可拱悲緒無窮
文章辨體彙選卷七百四十七
文章辨體彙選卷七百四十七
明賀復徵編
弔書一(正體)
弔陳永長書(晉陸雲)
與永曜相得便結願好契闊分愛恩同至親憑烈三益
終始所願中間離别但爾累年結想之懷夢寐㑂佛何
圖忽爾便成永隔哀心慟楚不能自勝痛當奈何奈何
義在奔馳牽役萬里至心不敘東望貴舍兩淚沾襟今
遣吏并進薄祭不得臨哀追贈切裂幸損至念書重不
知所言永曜素自強徤了不知有此患險巇之災遂不
可救豈惟貴門獨喪重寳此賢之殞邦家以瘁情分異
地痛心殊深已矣遠矣可復奈何追想遺規不去心目
悠悠無期哀至裴裂不知何言可以言知酷楚而已
弔樂永世書(梁任昉)
永世孝友之至發自天眞皎㓗之操曾非矯飾意有所
固白刃不移理有所托淄澠自辨餘息帷存視陰無幾
終始之托方寄祁俟豈謂樂生反先朝露以理還滯鄙
識未曉以事尋悲哀楚交至宿草易滋傷恨不減松檟
可拱悲緒無窮
文章辨體彙選卷七百四十七
