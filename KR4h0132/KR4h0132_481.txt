文章辨體彙選卷四百八十一
明賀復徵編
本紀四
吕后本紀(漢司馬遷)
吕太后者高祖微時妃也生孝惠帝女魯元太后及高
祖為漢王得定陶戚姬愛幸生趙隠王如意孝惠為人
仁弱高祖以為不類我常欲廢太子立戚姬子如意如
意類我戚姬幸常從上之關東日夜啼泣欲立其子代
太子吕后年長常留守希見上益䟽如意立為趙王後
幾代太子者數矣頼大臣爭之及留侯策太子得毋廢
吕后為人剛毅佐高祖定天下所誅大臣多吕后力吕
后兄二人皆為將長兄周吕侯死事封其子吕台為酈
侯子産為交侯次兄吕釋之為建成侯高祖十二年四
月甲辰崩長樂宫太子襲號為帝是時高祖八子長男
肥孝惠兄也異母肥為齊王餘皆孝惠弟戚姬子如意
為趙王薄夫人子恒為代王諸姬子子恢為梁王子友
為淮陽王子長為淮南王子建為燕王高祖弟交為楚
王兄子濞為吳王非劉氏功臣番君吳芮子臣為長沙
王吕后最怨戚夫人及其子趙王乃令永巷囚戚夫人
而召趙王使者三反趙相建平侯周昌謂使者曰高帝
屬臣趙王趙王年少竊聞太后怨戚夫人欲召趙王并
誅之臣不敢遣王王且亦病不能奉詔吕后大怒廼使
人召趙相趙相徵至長安廼使人復召趙王王來未到
孝惠帝慈仁知太后怒自迎趙王覇上與入宫自挾與
趙王起居飲食太后欲殺之不得間孝惠元年十二月
帝晨出射趙王少不能蚤起太后聞其獨居使人持酖
飲之犂明孝惠還趙王已死於是乃徙淮陽王友為趙
王夏詔賜酈侯父追謚為令武侯太后遂斷戚夫人手
足去眼煇耳飲瘖藥使居厠中命曰人彘居數日廼召
孝惠帝觀人彘孝惠見問廼知其戚夫人廼大哭因病
歲餘不能起使人請太后曰此非人所為臣為太后子
終不能治天下孝惠以此日飲為淫樂不聽政故有病
也二年楚元王齊悼惠王皆來朝十月孝惠與齊王燕
飲太后前孝惠以為齊王兄置上坐如家人之禮太后
怒廼令酌兩巵酖置前令齊王起為夀齊王起孝惠亦
起取巵欲俱為夀太后廼恐自起泛孝惠巵齊王怪之
因不敢飲佯醉去問知其酖齊王恐自以為不得脱長
安憂齊内史士說王曰太后獨有孝惠與魯元公主今
王有七十餘城而公主乃食數城王誠以一郡上太后
為公主湯沐邑太后必喜王必無憂於是齊王廼上城
陽之郡尊公主為王太后吕后喜許之廼置酒齊邸樂
飲罷歸齊王三年方築長安城四年就半五年六年城
就諸侯來會十月朝賀七年秋八月戊寅孝惠帝崩發
喪太后哭泣不下留侯子張辟疆為侍中年十五謂丞
相曰太后獨有孝惠今崩哭不悲君知其解乎丞相曰
何解辟疆曰帝母壯子太后畏君等君今請拜吕台吕
産吕禄為將將兵居南北軍及諸吕皆入宫居中用事
如此則太后心安君等幸得脫禍矣丞相廼如辟疆計
太后說其哭乃哀吕氏權由此起廼大赦天下九月辛
丑葬太子即位為帝謁高廟元年號令一出太后太后
稱制議欲立諸吕為王問右丞相王陵王陵曰高帝刑
白馬盟曰非劉氏而王天下共擊之今王吕氏非約也
太后不說問左丞相陳平絳侯周勃勃等對曰高帝定
天下王子弟今太后稱制王昆弟諸吕無所不可太后
喜罷朝王陵讓陳平絳侯曰始與高帝啑血盟諸君不
在邪今高帝崩太后女主欲王吕氏諸君縱欲阿意背
約何面目見高帝地下陳平絳侯曰於今面折庭爭臣
不如君夫全社稷定劉氏之後君亦不如臣王陵無以
應之十一月太后欲廢王陵乃拜為帝太傅奪之相權
王陵遂病免歸廼以左丞相平為右丞相以辟陽侯審
食其為左丞相左丞相不治事令監宫中如郎中令食
其故得幸太后常用事公卿皆因而决事廼追尊酈侯
父為悼武王欲以王諸吕為漸四月太后欲侯諸吕廼
先封高祖之功臣郎中令無擇為博城侯魯元公主薨
賜謚為魯元太后子偃為魯王魯王父宣平侯張敖也
封齊悼惠王子章為朱虚侯以吕禄女妻之齊丞相夀
為平定侯少府延為梧侯乃封吕種為沛侯吕平為扶
柳侯張買為南宫侯太后欲王吕氏先立孝惠後宫子
疆為淮陽王子不疑為常山王子山為襄城侯子朝為
軹侯子武為壺關侯太后風大臣大臣請立酈侯吕台
為吕王太后許之建成康侯釋之卒嗣子有罪廢立其
弟吕禄為胡陵侯續康侯後二年常山王薨以其弟襄
城侯山為常山王更名義十一月吕王台薨謚為肅王
太子嘉代立為王三年無事四年封吕嬃為臨光侯吕
他為俞侯吕更始為贅其侯吕忿為吕城侯及諸侯丞
相五人宣平侯女為孝惠皇后時無子詳為有身取美
人子名之殺其母立所名子為太子孝惠崩太子立為
帝帝壯或聞其母死非真皇后子廼出言曰后安能殺
吾母而名我我未壯壯即為變太后聞而患之恐其為
亂廼幽之永巷中言帝病甚左右莫得見太后曰凡有
天下治為萬民命者蓋之如天容之如地上有懽心以
安百姓百姓欣然以事其上懽欣交通而天下治今皇
帝病久不已廼失惑惽亂不能繼嗣奉宗廟祭祀不可
屬天下其代之羣臣皆頓首言皇太后為天下齊民計
所以安宗廟社稷甚深羣臣頓首奉詔帝廢位太后幽
殺之五月丙辰立常山王義為帝更名曰弘不稱元年
者以太后制天下事也以軹侯朝為常山王置太尉官
絳侯勃為太尉五年八月淮陽王薨以弟壺關侯武為
淮陽王六年十月太后曰吕王嘉居處驕恣廢之以肅
王台弟吕産為吕王夏赦天下封齊悼惠王子興居為
東牟侯七年正月太后召趙王友友以諸吕女為后弗
愛愛他姬諸吕女妬怒去䜛之於太后誣以罪過曰吕
氏安得王太后百歲後吾必擊之太后怒以故召趙王
趙王至置邸不見令衛圍守之弗與食其羣臣或竊饋
輙捕論之趙王餓乃歌曰諸吕用事兮劉氏危迫脅王
侯兮強授我妃我妃既妬兮誣我以惡䜛女亂國兮上
曾不寤我無忠臣兮何故棄國自决中野兮蒼天舉直
于嗟不可悔兮寧蚤自財為王而餓死兮誰者憐之吕
氏絶理兮託天報仇丁丑趙王幽死以民禮葬之長安
民冢次已丑日食晝晦太后惡之心不樂乃謂左右曰
此為我也二月徙梁王恢為趙王吕王産徙為梁王梁
王不之國為帝太傅立皇子平昌侯太為吕王更名梁
曰吕吕曰濟川太后女弟吕嬃有女為營陵侯劉澤妻
澤為大將軍太后王諸吕恐即崩後劉將軍為害乃以
劉澤為瑯邪王以慰其心梁王恢之徙王趙心懷不樂
太后以吕産女為趙王后王后從官皆諸吕擅權微伺
趙王趙王不得自恣王有所愛姬王后使人酖殺之王
乃為歌詩四章令樂人歌之王悲六月即自殺太后聞
之以為王用婦人棄宗廟禮廢其嗣宣平侯張敖卒以
子偃為魯王敖賜謚為魯元王秋太后使使告代王欲
徙王趙代王謝願守代邊太傅産丞相平等言武信侯
吕禄上侯位次第一請立為趙王太后許之追尊禄父
康侯為趙昭王九月燕靈王建薨有美人子太后使人
殺之無後國除八年十月立吕肅王子東平侯吕通為
燕王封通弟吕莊為東平侯三月中吕后祓還過軹道
見物如蒼犬據高后掖忽弗復見卜之云趙王如意為
祟高后遂病掖傷高后為外孫魯元王偃年少蚤失父
母孤弱廼封張敖前姬兩子侈為新都侯夀為樂昌侯
以輔魯元王偃及封中大謁者張釋為建陵侯吕榮為
祝兹侯諸中宦者令丞皆為關内侯食邑五百戶七月
中高后病甚廼令趙王吕禄為上將軍軍北軍吕王産
居南軍吕太后戒産禄曰高帝已定天下與大臣約曰
非劉氏王者天下共擊之今吕氏王大臣弗平我即崩
帝年少大臣恐為變必據兵衛宫慎毋送喪母為人所
制辛已高后崩遺詔賜諸侯王各千金將相列侯郎吏
皆以秩賜金大赦天下以吕王産為相國以吕禄女為
帝后高后已葬以左丞相審食其為帝太傅朱虚侯劉
章有氣力東牟侯興居其弟也皆齊哀王弟居長安當
是時諸吕用事擅權欲為亂畏高帝故大臣絳灌等未
敢發朱虚侯婦吕禄女隂知其謀恐見誅乃隂令人告
其兄齊王欲令發兵西誅諸吕而立朱虚侯欲從中與
大臣為應齊王欲發兵其相弗聽八月丙午齊王欲使
人誅相相召平乃反舉兵欲圍王王因殺其相遂發兵
東詐奪瑯琊王兵并將之而西語在齊王語中齊王乃
遺諸侯王書曰高帝平定天下王諸子弟悼惠王王齊
悼惠王薨孝惠帝使留侯良立臣為齊王孝惠崩高后
用事春秋高聽諸吕擅廢帝更立又比殺三趙王滅梁
趙燕以王諸吕分齊為四忠臣進諫上惑亂弗聽今高
后崩而帝春秋富未能治天下固恃大臣諸侯而諸吕
又擅自尊官聚兵嚴威劫列侯忠臣矯制以令天下宗
廟所以危寡人率兵入誅不當為王者漢聞之相國吕
産等乃遣潁隂侯灌嬰將兵擊之灌嬰至滎陽乃謀曰
諸吕權兵關中欲危劉氏而自立今我破齊還報此益
吕氏之資也乃留屯滎陽使使諭齊王及諸侯與連和
以待吕氏變共誅之齊王聞之乃還兵西界待約吕禄
吕産欲發亂關中内憚絳侯朱虚等外畏齊楚兵又恐
灌嬰畔之欲待灌嬰兵與齊合而發猶與未决當是時
濟川王太淮陽王武常山王朝名為少帝弟及魯元王
吕后外孫皆年少未之國居長安趙王禄梁王産各將
兵居南北軍皆吕氏之人列侯羣臣莫自堅其命太尉
絳侯勃不得入軍中主兵曲周侯酈商老病其子寄與
吕禄善絳侯乃與丞相陳平謀使人劫酈商令其子寄
往紿說吕禄曰高帝與吕后共定天下劉氏所立九王
吕氏立三王皆大臣之議事已布告諸侯諸侯皆以為
宜今太后崩帝少而足下佩趙王印不急之國守藩乃
為上將將兵留此為大臣諸侯所疑足下何不歸將印
以兵屬太尉請梁王歸相國印與大臣盟而之國齊兵
必罷大臣得安足下高枕而王千里此萬世之利也吕
禄信然其計欲歸將印以兵屬太尉使人報吕産及諸
吕老人或以為便或曰不便計猶豫未有所决吕禄信
酈寄時與出游獵過其姑吕嬃嬃大怒曰若為將而棄
軍吕氏今無處矣乃悉出珠玉寳器散堂下曰毋為他
人守也左丞相食其免八月庚申旦平陽侯窋行御史
大夫事見相國産計事郎中令賈夀使從齊來因數産
曰王不蚤之國今雖欲行尚可得邪具以灌嬰與齊楚
合從欲誅諸吕告産乃趣産急入宫平陽侯頗聞其語
乃馳告丞相太尉太尉欲入北軍不得入襄平侯通尚
符節乃令持節矯内太尉北軍太尉復令酈寄與典客
劉揭先說吕禄曰帝使太尉守北軍欲足下之國急歸
將印辭去不然禍且起吕禄以為酈兄不欺已遂解印
屬典客而以兵授太尉太尉將之入軍門行令軍中曰
為吕氏右襢為劉氏左襢軍中皆左襢為劉氏太尉行
至將軍吕禄亦已解上將印去太尉遂將北軍然尚有
南軍平陽侯聞之以吕産謀告丞相平丞相平廼召朱
虚侯佐太尉太尉令朱虚侯監軍門令平陽侯告衛尉
毋入相國産殿門吕産不知吕禄已去北軍廼入未央
宫欲為亂殿門弗得入徘徊往來平陽侯恐弗勝馳語
太尉太尉尚恐不勝諸吕未敢訟言誅之廼遣朱虚侯
謂曰急入宫衛帝朱虚侯請卒太尉予卒千餘人入未
央宫門遂見産廷中日餔時遂擊産産走天風大起以
故其從官亂莫敢鬭逐産殺之郎中府吏厠中朱虚侯
已殺産帝命謁者持節勞朱虚侯朱虚侯欲奪節信謁
者不肯朱虚侯則從與載因節信馳走斬長樂衛尉吕
更始還馳入北軍報太尉太尉起拜賀朱虚侯曰所患
獨吕産今已誅天下定矣遂遣人分部悉捕諸吕男女
無少長皆斬之辛酉捕斬吕禄而笞殺吕嬃使人誅燕
王吕通而廢魯王偃壬戌以帝太傅食其復為左丞相
戊辰徙濟川王王梁立趙幽王子遂為趙王遣朱虚侯
章以誅諸吕事告齊王令罷兵灌嬰兵亦罷滎陽而歸
諸大臣相與隂謀曰少帝及梁淮陽常山王皆非真孝
惠子也吕后以計詐名他人子殺其母養後宫令孝惠
子之立以為後及諸王以強吕氏今皆已夷滅諸吕而
置所立即長用事吾屬無類矣不如視諸王最賢者立
之或言齊悼惠王高帝長子今其適子為齊王推本言
之高帝適長孫可立也大臣皆曰吕氏以外家惡而幾
危宗廟亂功臣今齊王母家駟鈞駟鈞惡人也即立齊
王則復為吕氏欲立淮南王以為少母家又惡廼曰代
王方今高帝見子最長仁孝寬厚太后家薄氏謹良且
立長故順以仁孝聞於天下便廼相與共隂使人召代
王代王使人辭謝再反然後乘六乘傳後九月晦日巳
酉至長安舍代邸大臣皆往謁奉天子璽上代王共尊
立為天子代王數讓羣臣固請然後聽東牟侯興居曰
誅吕氏吾無功請得除宫乃與太僕汝隂侯滕公入宫
前謂少帝曰足下非劉氏不當立乃顧麾左右執戟者
掊兵罷去有數人不肯去兵宦者令張澤諭告亦去兵
滕公廼召乘輿車載少帝出少帝曰欲將我安之乎滕
公曰出就舍舍少府廼奉天子法駕迎代王於邸報曰
宫謹除代王即夕入未央宫有謁者十人持戟衛端門
曰天子在也足下何為者而入代王廼謂太尉太尉往
諭謁者十人皆掊兵而去代王遂入而聽政夜有司分
部誅滅梁淮陽常山王及少帝於邸代王立為天子二
十三年崩謚為孝文皇帝
文章辨體彙選卷四百八十一
文章辨體彙選卷四百八十一
明賀復徵編
本紀四
吕后本紀(漢司馬遷)
吕太后者高祖微時妃也生孝惠帝女魯元太后及高
祖為漢王得定陶戚姬愛幸生趙隠王如意孝惠為人
仁弱高祖以為不類我常欲廢太子立戚姬子如意如
意類我戚姬幸常從上之關東日夜啼泣欲立其子代
太子吕后年長常留守希見上益䟽如意立為趙王後
幾代太子者數矣頼大臣爭之及留侯策太子得毋廢
吕后為人剛毅佐高祖定天下所誅大臣多吕后力吕
后兄二人皆為將長兄周吕侯死事封其子吕台為酈
侯子産為交侯次兄吕釋之為建成侯高祖十二年四
月甲辰崩長樂宫太子襲號為帝是時高祖八子長男
肥孝惠兄也異母肥為齊王餘皆孝惠弟戚姬子如意
為趙王薄夫人子恒為代王諸姬子子恢為梁王子友
為淮陽王子長為淮南王子建為燕王高祖弟交為楚
王兄子濞為吳王非劉氏功臣番君吳芮子臣為長沙
王吕后最怨戚夫人及其子趙王乃令永巷囚戚夫人
而召趙王使者三反趙相建平侯周昌謂使者曰高帝
屬臣趙王趙王年少竊聞太后怨戚夫人欲召趙王并
誅之臣不敢遣王王且亦病不能奉詔吕后大怒廼使
人召趙相趙相徵至長安廼使人復召趙王王來未到
孝惠帝慈仁知太后怒自迎趙王覇上與入宫自挾與
趙王起居飲食太后欲殺之不得間孝惠元年十二月
帝晨出射趙王少不能蚤起太后聞其獨居使人持酖
飲之犂明孝惠還趙王已死於是乃徙淮陽王友為趙
王夏詔賜酈侯父追謚為令武侯太后遂斷戚夫人手
足去眼煇耳飲瘖藥使居厠中命曰人彘居數日廼召
孝惠帝觀人彘孝惠見問廼知其戚夫人廼大哭因病
歲餘不能起使人請太后曰此非人所為臣為太后子
終不能治天下孝惠以此日飲為淫樂不聽政故有病
也二年楚元王齊悼惠王皆來朝十月孝惠與齊王燕
飲太后前孝惠以為齊王兄置上坐如家人之禮太后
怒廼令酌兩巵酖置前令齊王起為夀齊王起孝惠亦
起取巵欲俱為夀太后廼恐自起泛孝惠巵齊王怪之
因不敢飲佯醉去問知其酖齊王恐自以為不得脱長
安憂齊内史士說王曰太后獨有孝惠與魯元公主今
王有七十餘城而公主乃食數城王誠以一郡上太后
為公主湯沐邑太后必喜王必無憂於是齊王廼上城
陽之郡尊公主為王太后吕后喜許之廼置酒齊邸樂
飲罷歸齊王三年方築長安城四年就半五年六年城
就諸侯來會十月朝賀七年秋八月戊寅孝惠帝崩發
喪太后哭泣不下留侯子張辟疆為侍中年十五謂丞
相曰太后獨有孝惠今崩哭不悲君知其解乎丞相曰
何解辟疆曰帝母壯子太后畏君等君今請拜吕台吕
産吕禄為將將兵居南北軍及諸吕皆入宫居中用事
如此則太后心安君等幸得脫禍矣丞相廼如辟疆計
太后說其哭乃哀吕氏權由此起廼大赦天下九月辛
丑葬太子即位為帝謁高廟元年號令一出太后太后
稱制議欲立諸吕為王問右丞相王陵王陵曰高帝刑
白馬盟曰非劉氏而王天下共擊之今王吕氏非約也
太后不說問左丞相陳平絳侯周勃勃等對曰高帝定
天下王子弟今太后稱制王昆弟諸吕無所不可太后
喜罷朝王陵讓陳平絳侯曰始與高帝啑血盟諸君不
在邪今高帝崩太后女主欲王吕氏諸君縱欲阿意背
約何面目見高帝地下陳平絳侯曰於今面折庭爭臣
不如君夫全社稷定劉氏之後君亦不如臣王陵無以
應之十一月太后欲廢王陵乃拜為帝太傅奪之相權
王陵遂病免歸廼以左丞相平為右丞相以辟陽侯審
食其為左丞相左丞相不治事令監宫中如郎中令食
其故得幸太后常用事公卿皆因而决事廼追尊酈侯
父為悼武王欲以王諸吕為漸四月太后欲侯諸吕廼
先封高祖之功臣郎中令無擇為博城侯魯元公主薨
賜謚為魯元太后子偃為魯王魯王父宣平侯張敖也
封齊悼惠王子章為朱虚侯以吕禄女妻之齊丞相夀
為平定侯少府延為梧侯乃封吕種為沛侯吕平為扶
柳侯張買為南宫侯太后欲王吕氏先立孝惠後宫子
疆為淮陽王子不疑為常山王子山為襄城侯子朝為
軹侯子武為壺關侯太后風大臣大臣請立酈侯吕台
為吕王太后許之建成康侯釋之卒嗣子有罪廢立其
弟吕禄為胡陵侯續康侯後二年常山王薨以其弟襄
城侯山為常山王更名義十一月吕王台薨謚為肅王
太子嘉代立為王三年無事四年封吕嬃為臨光侯吕
他為俞侯吕更始為贅其侯吕忿為吕城侯及諸侯丞
相五人宣平侯女為孝惠皇后時無子詳為有身取美
人子名之殺其母立所名子為太子孝惠崩太子立為
帝帝壯或聞其母死非真皇后子廼出言曰后安能殺
吾母而名我我未壯壯即為變太后聞而患之恐其為
亂廼幽之永巷中言帝病甚左右莫得見太后曰凡有
天下治為萬民命者蓋之如天容之如地上有懽心以
安百姓百姓欣然以事其上懽欣交通而天下治今皇
帝病久不已廼失惑惽亂不能繼嗣奉宗廟祭祀不可
屬天下其代之羣臣皆頓首言皇太后為天下齊民計
所以安宗廟社稷甚深羣臣頓首奉詔帝廢位太后幽
殺之五月丙辰立常山王義為帝更名曰弘不稱元年
者以太后制天下事也以軹侯朝為常山王置太尉官
絳侯勃為太尉五年八月淮陽王薨以弟壺關侯武為
淮陽王六年十月太后曰吕王嘉居處驕恣廢之以肅
王台弟吕産為吕王夏赦天下封齊悼惠王子興居為
東牟侯七年正月太后召趙王友友以諸吕女為后弗
愛愛他姬諸吕女妬怒去䜛之於太后誣以罪過曰吕
氏安得王太后百歲後吾必擊之太后怒以故召趙王
趙王至置邸不見令衛圍守之弗與食其羣臣或竊饋
輙捕論之趙王餓乃歌曰諸吕用事兮劉氏危迫脅王
侯兮強授我妃我妃既妬兮誣我以惡䜛女亂國兮上
曾不寤我無忠臣兮何故棄國自决中野兮蒼天舉直
于嗟不可悔兮寧蚤自財為王而餓死兮誰者憐之吕
氏絶理兮託天報仇丁丑趙王幽死以民禮葬之長安
民冢次已丑日食晝晦太后惡之心不樂乃謂左右曰
此為我也二月徙梁王恢為趙王吕王産徙為梁王梁
王不之國為帝太傅立皇子平昌侯太為吕王更名梁
曰吕吕曰濟川太后女弟吕嬃有女為營陵侯劉澤妻
澤為大將軍太后王諸吕恐即崩後劉將軍為害乃以
劉澤為瑯邪王以慰其心梁王恢之徙王趙心懷不樂
太后以吕産女為趙王后王后從官皆諸吕擅權微伺
趙王趙王不得自恣王有所愛姬王后使人酖殺之王
乃為歌詩四章令樂人歌之王悲六月即自殺太后聞
之以為王用婦人棄宗廟禮廢其嗣宣平侯張敖卒以
子偃為魯王敖賜謚為魯元王秋太后使使告代王欲
徙王趙代王謝願守代邊太傅産丞相平等言武信侯
吕禄上侯位次第一請立為趙王太后許之追尊禄父
康侯為趙昭王九月燕靈王建薨有美人子太后使人
殺之無後國除八年十月立吕肅王子東平侯吕通為
燕王封通弟吕莊為東平侯三月中吕后祓還過軹道
見物如蒼犬據高后掖忽弗復見卜之云趙王如意為
祟高后遂病掖傷高后為外孫魯元王偃年少蚤失父
母孤弱廼封張敖前姬兩子侈為新都侯夀為樂昌侯
以輔魯元王偃及封中大謁者張釋為建陵侯吕榮為
祝兹侯諸中宦者令丞皆為關内侯食邑五百戶七月
中高后病甚廼令趙王吕禄為上將軍軍北軍吕王産
居南軍吕太后戒産禄曰高帝已定天下與大臣約曰
非劉氏王者天下共擊之今吕氏王大臣弗平我即崩
帝年少大臣恐為變必據兵衛宫慎毋送喪母為人所
制辛已高后崩遺詔賜諸侯王各千金將相列侯郎吏
皆以秩賜金大赦天下以吕王産為相國以吕禄女為
帝后高后已葬以左丞相審食其為帝太傅朱虚侯劉
章有氣力東牟侯興居其弟也皆齊哀王弟居長安當
是時諸吕用事擅權欲為亂畏高帝故大臣絳灌等未
敢發朱虚侯婦吕禄女隂知其謀恐見誅乃隂令人告
其兄齊王欲令發兵西誅諸吕而立朱虚侯欲從中與
大臣為應齊王欲發兵其相弗聽八月丙午齊王欲使
人誅相相召平乃反舉兵欲圍王王因殺其相遂發兵
東詐奪瑯琊王兵并將之而西語在齊王語中齊王乃
遺諸侯王書曰高帝平定天下王諸子弟悼惠王王齊
悼惠王薨孝惠帝使留侯良立臣為齊王孝惠崩高后
用事春秋高聽諸吕擅廢帝更立又比殺三趙王滅梁
趙燕以王諸吕分齊為四忠臣進諫上惑亂弗聽今高
后崩而帝春秋富未能治天下固恃大臣諸侯而諸吕
又擅自尊官聚兵嚴威劫列侯忠臣矯制以令天下宗
廟所以危寡人率兵入誅不當為王者漢聞之相國吕
産等乃遣潁隂侯灌嬰將兵擊之灌嬰至滎陽乃謀曰
諸吕權兵關中欲危劉氏而自立今我破齊還報此益
吕氏之資也乃留屯滎陽使使諭齊王及諸侯與連和
以待吕氏變共誅之齊王聞之乃還兵西界待約吕禄
吕産欲發亂關中内憚絳侯朱虚等外畏齊楚兵又恐
灌嬰畔之欲待灌嬰兵與齊合而發猶與未决當是時
濟川王太淮陽王武常山王朝名為少帝弟及魯元王
吕后外孫皆年少未之國居長安趙王禄梁王産各將
兵居南北軍皆吕氏之人列侯羣臣莫自堅其命太尉
絳侯勃不得入軍中主兵曲周侯酈商老病其子寄與
吕禄善絳侯乃與丞相陳平謀使人劫酈商令其子寄
往紿說吕禄曰高帝與吕后共定天下劉氏所立九王
吕氏立三王皆大臣之議事已布告諸侯諸侯皆以為
宜今太后崩帝少而足下佩趙王印不急之國守藩乃
為上將將兵留此為大臣諸侯所疑足下何不歸將印
以兵屬太尉請梁王歸相國印與大臣盟而之國齊兵
必罷大臣得安足下高枕而王千里此萬世之利也吕
禄信然其計欲歸將印以兵屬太尉使人報吕産及諸
吕老人或以為便或曰不便計猶豫未有所决吕禄信
酈寄時與出游獵過其姑吕嬃嬃大怒曰若為將而棄
軍吕氏今無處矣乃悉出珠玉寳器散堂下曰毋為他
人守也左丞相食其免八月庚申旦平陽侯窋行御史
大夫事見相國産計事郎中令賈夀使從齊來因數産
曰王不蚤之國今雖欲行尚可得邪具以灌嬰與齊楚
合從欲誅諸吕告産乃趣産急入宫平陽侯頗聞其語
乃馳告丞相太尉太尉欲入北軍不得入襄平侯通尚
符節乃令持節矯内太尉北軍太尉復令酈寄與典客
劉揭先說吕禄曰帝使太尉守北軍欲足下之國急歸
將印辭去不然禍且起吕禄以為酈兄不欺已遂解印
屬典客而以兵授太尉太尉將之入軍門行令軍中曰
為吕氏右襢為劉氏左襢軍中皆左襢為劉氏太尉行
至將軍吕禄亦已解上將印去太尉遂將北軍然尚有
南軍平陽侯聞之以吕産謀告丞相平丞相平廼召朱
虚侯佐太尉太尉令朱虚侯監軍門令平陽侯告衛尉
毋入相國産殿門吕産不知吕禄已去北軍廼入未央
宫欲為亂殿門弗得入徘徊往來平陽侯恐弗勝馳語
太尉太尉尚恐不勝諸吕未敢訟言誅之廼遣朱虚侯
謂曰急入宫衛帝朱虚侯請卒太尉予卒千餘人入未
央宫門遂見産廷中日餔時遂擊産産走天風大起以
故其從官亂莫敢鬭逐産殺之郎中府吏厠中朱虚侯
已殺産帝命謁者持節勞朱虚侯朱虚侯欲奪節信謁
者不肯朱虚侯則從與載因節信馳走斬長樂衛尉吕
更始還馳入北軍報太尉太尉起拜賀朱虚侯曰所患
獨吕産今已誅天下定矣遂遣人分部悉捕諸吕男女
無少長皆斬之辛酉捕斬吕禄而笞殺吕嬃使人誅燕
王吕通而廢魯王偃壬戌以帝太傅食其復為左丞相
戊辰徙濟川王王梁立趙幽王子遂為趙王遣朱虚侯
章以誅諸吕事告齊王令罷兵灌嬰兵亦罷滎陽而歸
諸大臣相與隂謀曰少帝及梁淮陽常山王皆非真孝
惠子也吕后以計詐名他人子殺其母養後宫令孝惠
子之立以為後及諸王以強吕氏今皆已夷滅諸吕而
置所立即長用事吾屬無類矣不如視諸王最賢者立
之或言齊悼惠王高帝長子今其適子為齊王推本言
之高帝適長孫可立也大臣皆曰吕氏以外家惡而幾
危宗廟亂功臣今齊王母家駟鈞駟鈞惡人也即立齊
王則復為吕氏欲立淮南王以為少母家又惡廼曰代
王方今高帝見子最長仁孝寬厚太后家薄氏謹良且
立長故順以仁孝聞於天下便廼相與共隂使人召代
王代王使人辭謝再反然後乘六乘傳後九月晦日巳
酉至長安舍代邸大臣皆往謁奉天子璽上代王共尊
立為天子代王數讓羣臣固請然後聽東牟侯興居曰
誅吕氏吾無功請得除宫乃與太僕汝隂侯滕公入宫
前謂少帝曰足下非劉氏不當立乃顧麾左右執戟者
掊兵罷去有數人不肯去兵宦者令張澤諭告亦去兵
滕公廼召乘輿車載少帝出少帝曰欲將我安之乎滕
公曰出就舍舍少府廼奉天子法駕迎代王於邸報曰
宫謹除代王即夕入未央宫有謁者十人持戟衛端門
曰天子在也足下何為者而入代王廼謂太尉太尉往
諭謁者十人皆掊兵而去代王遂入而聽政夜有司分
部誅滅梁淮陽常山王及少帝於邸代王立為天子二
十三年崩謚為孝文皇帝
文章辨體彙選卷四百八十一
