文章辨體彙選卷六百四十
明賀復徵編
日記二
南歸日錄(明蕭士瑋)
余讀歐公于役志陸放翁入蜀記隨筆所到如空中
之雨小大蕭散出於自然昔秦少游絶愛政黃牛書
問其筆法政曰書心畫地作意則不妙耳若余此錄
殆晏元獻享客盤饌皆不預辦客至人設一空案一
桮既命酒果實蔬茹漸至數行之後談笑雜出案上
遂爾粲然但請客亦須子細如或不知主翁樂客之
意貪於飲食責其旋營客且怒矣故此錄亦未可輕
以示人也即如空中雨點蕭散可人亦自閒静者得
之耳逃雨者想未必以為然也西昌蕭士瑋記
初十宿武城衞河一葦可航然中蔵曲折舟行數程從
木末望帆影似未移也道旁垂楊盡被髠鉗殊少張
緒少年之致
十七抵虞城&KR1311;南六十里渡河河莫怒於徐汴次之孟
津似汴怒猶未歇也&KR1311;竟安而不怒矣初渡時微雨
行二十餘里雨點漸稠人煙稀絶月為雲所厄苦不
得明輿人以足代目人歬而手隨之手歬而踵隨之
然猶時時陷泥濘中備極行路之難矣至公署漏已
二下范濟略來拜持牡丹數種見餉新雨初盥之後
香色明媚轉動照人余雖為雨苦然能為此花洗粧
亦可喜也把玩久之隠隠聞雞聲矣
卄六過泗州連阡度陌麥秀如雲見野鶴巢於高岡蹁
躚容與夷然不屑一落樊籠毋論供人近玩性所不
堪即寵以衛懿之軒亦安得閒曠如此夜宿連塘
初三遊北固從江上望諸山負勢争高如張仲堅入扶
餘踞險自雄意不肯降一望北固便如三千粉黛取
憐一人縱迢迢天末亦有君恩不幸之嗟故登涉須
静詧其情勢不獨賞其深秀而已
十七宿三過堂蘇子瞻嘗三過於此擕李無廣山大川
惟多幽溪高柯干雲低枝拂舫盤澗紆迴風煙出入
深窈不可測置一精艇挾書畫鼎彛之類婆娑其中
真可忘老此中貴人作園動費萬計踵華加麗幽韻
盡矣乃知丘壑之美天留以惠逸人固非公卿所得
享也
初二雨中上韜光霧樹相引風煙披薄足倦嘗地時踞
石而坐時倚竹而息大都山之姿得樹而妍山之骨
得石而蒼山之營衛得水而活惟韜光道上能全有
之初至靈隠求所謂樓觀滄海日門聽淛江潮者竟
無所有至韜光了了在吾目中矣白太傅碑可讀雨
中泉可聽恨僧少可語耳枕上沸波竟夜不息靜聽
幽韻喧極反寂
初三曉起看雲縷縷出山谷間若茶煙之在齋閣耳頃
之百道狂馳奔騰如浪諸山汎汎水上行也須臾山
盡失空水絪緼風煙一色久之漸歇有數點遥青插
入雲際寺僧指余此海門諸峰也食罷尋李句鏤宅
大約韜光善讓割其餘以予句鏤而益成句鏤之幽
句鏤善借據其勝以傲韜光而反增韜光之妍過包
莊溪流淙淙泝澗而行積石磊砢危而相支反而相
捍水為石所厄則轟而成雷為風所捲則濺而成䨮
為潭所澄則曳而成練為壑所留則蒸而成雲但苦
俗人胸無丘壑每以工巧損其自然更數十年亭臺
盡毁位置盡失人巧廢而天工出欲謀老於其間矣
十二十八澗兩壁夾一天一似天受其成形漸小漸狹
漸迂漸縮俯而就於兩壁之約束天盖在山中矣山
左窮澗却避而趨於右已山右窮澗又忽跳而躍於
左山之左右變而日之東西亦隨與俱變劃焉中斷
又忽焉無際足為目誘多方以誤之則嘗地倍賖目
為足導絶利以趨之則取境甚廉始而心與目謀復
與足謀意所獨營足與目尚未肯退而聽也已而足
代為目謀目代為足謀相得甚歡遂求路忘疲余特
往而從之耳度澗二分之半倦而憩於禮安寺寺側
有泉微津滴瀝清響不斷逕盤山盡渡以板橋憑石
置屋大有幽致老僧宴坐其中殊可語
春浮園偶錄(蕭士瑋)
三春為藝花樹所忙晝夜矻矻苦不得休以無益之
事而累有涯之生自為亦太少矣然性分所至復不
能已避暑蕭齋豐於暇豫濡筆研北聊紀歲時如農
家晴雨歷也西昌蕭士瑋記
初五月色甚佳寂無人聲同季弟汎小艇繞湖一帶看
山間竹柏影水面樹影竒絶
初六次公小艇初成同過陶菴夜汎曲池斷岸津連樹
合疎鐙遠火明滅林間人語寂然不聞惟鐘聲荷香
從風為有無耳
初七讀謝臯羽鑪峰三瀑記云睦上瘠民之巖畊者發
土石趾如刃游肯綮如肋棄而復食故凡樹石竒玩
之鄰於畊者殆無完景間有得全其天不毁以休息
於此土皆民之所棄也其勝處的然見於圖經者又
為塵雜俗駕旦至而睨之毁畫贅龐以醜其外樸斵
竅鑿以死其内與兹土為仇又有甚於民之所墾者
士大夫每逢名勝輙施題詠覽此可無内愧此腹自
負將軍山川何辜而波及之也
十三月凉如水纖翳都盡古木蒼寒宿鷺千百為羣明
如積雪
十六物大不可以盈一寸之煙天下不足以薪以其無
已也精神物力之費猶是矣故能者養之以福
二十八晤楊寨雲吐納微至皆足以滋茂人讀書十年
不如一詣習主簿端有此理
初三晩坐湖頭水清若空晴雲輕拂水面皺綠軟紅光
色竒絶
初五文章之妙固難以言但平日讀書稍辨雅俗落筆
時略識慙愧遂不至大滅裂耳艾千子自言戊午以
後於古人深處頗有所窺為文漸有潦水盡而寒潭
清之意而時流不察反以為江淹才盡此自關識者
學問淺深觀其發言大有本領便不似新生之犢妄
為鳴號也
十四課童治松間徑因形避就曲有微情
二十四與伯開季公尋石至玉華之腰石壁千尺泉流
百折而下清響不斷中有石盤平滑如掌可坐可卧
春來雨過雷轟雪濺當不知何似應共策杖一飽飡
其勝耳
十六季公復構小樓於春山閣之右一&KR1194;之宫曲折微
至依水延山事事幽勝次公每至輙云勿多言但畢
此生不出門為第一義耳
深牧庵日涉錄(蕭士瑋)
憂病之餘閉門高卧而已季秋強起始入深牧庵收
召魂魄為學道計然看雲弄石撫松聽泉亦損閒心
夫暫時忘照即同失候古人剪爪拭涕猶且不暇况
有閒工夫為俗人怡悅地也陳瑩中云山川之有煙
雲草木之有華滋秀媚精進於道初不相妨吾姑從
吾所好耳癸酉除日伯玉記
十一飯罷過陳秀才齋頭從煙煤蟲篆中搜得宋元逸
集數種秀才為少宰静齊曾孫先世蔵書甚富今散
逸殆盡有辰翁批點王荆公詩集箋注者為雁湖李
璧注極可觀
卄四喻宣仲至諧語移日余酷愛其金牛寺詩誰云流
水去長在寺門前劉會孟疑韋蘇州有癡手者今人
苦不能癡也微雨夜來過不知春草生正是以癡得
之
卄六同次公季公過楊寨雲觀子乙斝特逹之極人不
敢以用器狎之又商金熊尊頤隠肩高貌類支離筋
肉怒張骨毛俱僨高三寸餘作半跽狀最後出梅道
人竹卷跋有氣雖傷而益壯身因病而增竒之語五
鯉圖上題徐熙二字道君瘦筋書也恨其不作凶波
怒濤令人見之神思清壯僅貫以柳枝鮮秀倩美徒
佐朵頤之觀耳有皇長姊印王秋澗馮海粟二詩
卄八歐公每讀子瞻文輙為終日喜贊皇與白傅不恊
終身不肯見其詞翰恐一見便為回心近日司文之
吏率多痿痺於文章痛癢了無覺觸而歸獄於功令
之嚴致病其忍於棄才不亦周内之甚乎試訊其永
叔終日所喜何為文饒終身怕見何事則彼必憒憒
余憫其憒憒故特發此平恕之論也
三十為晚桂紅葉色香所誘臨水踞石閒坐終日
初六寨雲過深牧菴雅語移日因言真净文禅師操行
如冰雪洪覺範是净嫡子特贊其入骨風流余云蘇
長公風流絶代亦由道理貫心肝忠義填骨髓有以
致之耳不惟詩文不可無本領即朝夕哺啜寢處亦
須求與俗遠也
初九讀唐子西詩頗多可喜然惟可喜故去唐人益遠
息齊之竹真而不妙王之學華在形骸之外此處正
可參耳
十四蘇子瞻問學道之要於神翁翁云閒好人必無心
於事方乃得閒若避喧就寂中繫外搖總不閒耳
十九唐鹿門子歲借書千卷於參軍徐矩家酣飲至忘
飲食暇則造任縣尉園亭林泉隠事恣用研詠因目
之為二游余蔵書不甚富然非宋元秘本不蓄一&KR1194;
之宫林巒疎秀水石清潔時啓板扉咸落床榻然皆
取諸已而足視二游所得為多矣
文章辨體彙選卷六百四十
文章辨體彙選卷六百四十
明賀復徵編
日記二
南歸日錄(明蕭士瑋)
余讀歐公于役志陸放翁入蜀記隨筆所到如空中
之雨小大蕭散出於自然昔秦少游絶愛政黃牛書
問其筆法政曰書心畫地作意則不妙耳若余此錄
殆晏元獻享客盤饌皆不預辦客至人設一空案一
桮既命酒果實蔬茹漸至數行之後談笑雜出案上
遂爾粲然但請客亦須子細如或不知主翁樂客之
意貪於飲食責其旋營客且怒矣故此錄亦未可輕
以示人也即如空中雨點蕭散可人亦自閒静者得
之耳逃雨者想未必以為然也西昌蕭士瑋記
初十宿武城衞河一葦可航然中蔵曲折舟行數程從
木末望帆影似未移也道旁垂楊盡被髠鉗殊少張
緒少年之致
十七抵虞城&KR1311;南六十里渡河河莫怒於徐汴次之孟
津似汴怒猶未歇也&KR1311;竟安而不怒矣初渡時微雨
行二十餘里雨點漸稠人煙稀絶月為雲所厄苦不
得明輿人以足代目人歬而手隨之手歬而踵隨之
然猶時時陷泥濘中備極行路之難矣至公署漏已
二下范濟略來拜持牡丹數種見餉新雨初盥之後
香色明媚轉動照人余雖為雨苦然能為此花洗粧
亦可喜也把玩久之隠隠聞雞聲矣
卄六過泗州連阡度陌麥秀如雲見野鶴巢於高岡蹁
躚容與夷然不屑一落樊籠毋論供人近玩性所不
堪即寵以衛懿之軒亦安得閒曠如此夜宿連塘
初三遊北固從江上望諸山負勢争高如張仲堅入扶
餘踞險自雄意不肯降一望北固便如三千粉黛取
憐一人縱迢迢天末亦有君恩不幸之嗟故登涉須
静詧其情勢不獨賞其深秀而已
十七宿三過堂蘇子瞻嘗三過於此擕李無廣山大川
惟多幽溪高柯干雲低枝拂舫盤澗紆迴風煙出入
深窈不可測置一精艇挾書畫鼎彛之類婆娑其中
真可忘老此中貴人作園動費萬計踵華加麗幽韻
盡矣乃知丘壑之美天留以惠逸人固非公卿所得
享也
初二雨中上韜光霧樹相引風煙披薄足倦嘗地時踞
石而坐時倚竹而息大都山之姿得樹而妍山之骨
得石而蒼山之營衛得水而活惟韜光道上能全有
之初至靈隠求所謂樓觀滄海日門聽淛江潮者竟
無所有至韜光了了在吾目中矣白太傅碑可讀雨
中泉可聽恨僧少可語耳枕上沸波竟夜不息靜聽
幽韻喧極反寂
初三曉起看雲縷縷出山谷間若茶煙之在齋閣耳頃
之百道狂馳奔騰如浪諸山汎汎水上行也須臾山
盡失空水絪緼風煙一色久之漸歇有數點遥青插
入雲際寺僧指余此海門諸峰也食罷尋李句鏤宅
大約韜光善讓割其餘以予句鏤而益成句鏤之幽
句鏤善借據其勝以傲韜光而反增韜光之妍過包
莊溪流淙淙泝澗而行積石磊砢危而相支反而相
捍水為石所厄則轟而成雷為風所捲則濺而成䨮
為潭所澄則曳而成練為壑所留則蒸而成雲但苦
俗人胸無丘壑每以工巧損其自然更數十年亭臺
盡毁位置盡失人巧廢而天工出欲謀老於其間矣
十二十八澗兩壁夾一天一似天受其成形漸小漸狹
漸迂漸縮俯而就於兩壁之約束天盖在山中矣山
左窮澗却避而趨於右已山右窮澗又忽跳而躍於
左山之左右變而日之東西亦隨與俱變劃焉中斷
又忽焉無際足為目誘多方以誤之則嘗地倍賖目
為足導絶利以趨之則取境甚廉始而心與目謀復
與足謀意所獨營足與目尚未肯退而聽也已而足
代為目謀目代為足謀相得甚歡遂求路忘疲余特
往而從之耳度澗二分之半倦而憩於禮安寺寺側
有泉微津滴瀝清響不斷逕盤山盡渡以板橋憑石
置屋大有幽致老僧宴坐其中殊可語
春浮園偶錄(蕭士瑋)
三春為藝花樹所忙晝夜矻矻苦不得休以無益之
事而累有涯之生自為亦太少矣然性分所至復不
能已避暑蕭齋豐於暇豫濡筆研北聊紀歲時如農
家晴雨歷也西昌蕭士瑋記
初五月色甚佳寂無人聲同季弟汎小艇繞湖一帶看
山間竹柏影水面樹影竒絶
初六次公小艇初成同過陶菴夜汎曲池斷岸津連樹
合疎鐙遠火明滅林間人語寂然不聞惟鐘聲荷香
從風為有無耳
初七讀謝臯羽鑪峰三瀑記云睦上瘠民之巖畊者發
土石趾如刃游肯綮如肋棄而復食故凡樹石竒玩
之鄰於畊者殆無完景間有得全其天不毁以休息
於此土皆民之所棄也其勝處的然見於圖經者又
為塵雜俗駕旦至而睨之毁畫贅龐以醜其外樸斵
竅鑿以死其内與兹土為仇又有甚於民之所墾者
士大夫每逢名勝輙施題詠覽此可無内愧此腹自
負將軍山川何辜而波及之也
十三月凉如水纖翳都盡古木蒼寒宿鷺千百為羣明
如積雪
十六物大不可以盈一寸之煙天下不足以薪以其無
已也精神物力之費猶是矣故能者養之以福
二十八晤楊寨雲吐納微至皆足以滋茂人讀書十年
不如一詣習主簿端有此理
初三晩坐湖頭水清若空晴雲輕拂水面皺綠軟紅光
色竒絶
初五文章之妙固難以言但平日讀書稍辨雅俗落筆
時略識慙愧遂不至大滅裂耳艾千子自言戊午以
後於古人深處頗有所窺為文漸有潦水盡而寒潭
清之意而時流不察反以為江淹才盡此自關識者
學問淺深觀其發言大有本領便不似新生之犢妄
為鳴號也
十四課童治松間徑因形避就曲有微情
二十四與伯開季公尋石至玉華之腰石壁千尺泉流
百折而下清響不斷中有石盤平滑如掌可坐可卧
春來雨過雷轟雪濺當不知何似應共策杖一飽飡
其勝耳
十六季公復構小樓於春山閣之右一&KR1194;之宫曲折微
至依水延山事事幽勝次公每至輙云勿多言但畢
此生不出門為第一義耳
深牧庵日涉錄(蕭士瑋)
憂病之餘閉門高卧而已季秋強起始入深牧庵收
召魂魄為學道計然看雲弄石撫松聽泉亦損閒心
夫暫時忘照即同失候古人剪爪拭涕猶且不暇况
有閒工夫為俗人怡悅地也陳瑩中云山川之有煙
雲草木之有華滋秀媚精進於道初不相妨吾姑從
吾所好耳癸酉除日伯玉記
十一飯罷過陳秀才齋頭從煙煤蟲篆中搜得宋元逸
集數種秀才為少宰静齊曾孫先世蔵書甚富今散
逸殆盡有辰翁批點王荆公詩集箋注者為雁湖李
璧注極可觀
卄四喻宣仲至諧語移日余酷愛其金牛寺詩誰云流
水去長在寺門前劉會孟疑韋蘇州有癡手者今人
苦不能癡也微雨夜來過不知春草生正是以癡得
之
卄六同次公季公過楊寨雲觀子乙斝特逹之極人不
敢以用器狎之又商金熊尊頤隠肩高貌類支離筋
肉怒張骨毛俱僨高三寸餘作半跽狀最後出梅道
人竹卷跋有氣雖傷而益壯身因病而增竒之語五
鯉圖上題徐熙二字道君瘦筋書也恨其不作凶波
怒濤令人見之神思清壯僅貫以柳枝鮮秀倩美徒
佐朵頤之觀耳有皇長姊印王秋澗馮海粟二詩
卄八歐公每讀子瞻文輙為終日喜贊皇與白傅不恊
終身不肯見其詞翰恐一見便為回心近日司文之
吏率多痿痺於文章痛癢了無覺觸而歸獄於功令
之嚴致病其忍於棄才不亦周内之甚乎試訊其永
叔終日所喜何為文饒終身怕見何事則彼必憒憒
余憫其憒憒故特發此平恕之論也
三十為晚桂紅葉色香所誘臨水踞石閒坐終日
初六寨雲過深牧菴雅語移日因言真净文禅師操行
如冰雪洪覺範是净嫡子特贊其入骨風流余云蘇
長公風流絶代亦由道理貫心肝忠義填骨髓有以
致之耳不惟詩文不可無本領即朝夕哺啜寢處亦
須求與俗遠也
初九讀唐子西詩頗多可喜然惟可喜故去唐人益遠
息齊之竹真而不妙王之學華在形骸之外此處正
可參耳
十四蘇子瞻問學道之要於神翁翁云閒好人必無心
於事方乃得閒若避喧就寂中繫外搖總不閒耳
十九唐鹿門子歲借書千卷於參軍徐矩家酣飲至忘
飲食暇則造任縣尉園亭林泉隠事恣用研詠因目
之為二游余蔵書不甚富然非宋元秘本不蓄一&KR1194;
之宫林巒疎秀水石清潔時啓板扉咸落床榻然皆
取諸已而足視二游所得為多矣
文章辨體彙選卷六百四十
