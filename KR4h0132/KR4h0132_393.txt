文章辨體彙選卷三百九十三
明賀復徵編
論二
三國論(唐李德裕)
魏蜀吳三分天下而亡有先後非形勢有輕重積累有
厚薄察其政柄所歸則亡之先後可知也蜀政在於黃
皓皓隸人也内不能脩武侯之舊典外不能制姜維之
黷武紀綱日壞君子不服所以先亡也魏自明帝之後
政歸仲達齊王巳降唯守空宫亡之淹速繫於師昭之
志將移神器之重須服天下之心未立大功亦不敢取
所以蜀滅而魏亡也孫皓雖驕奢極欲殘虐用刑而自
專生殺之柄不牽帷牆之制運盡天亡而後夷滅由是
而知人君不可一日失其柄也如神龍之脱深泉震雷
之無烟氣威靈既露人得制之蔣濟覩魏文帝與夏侯
尚詔曰作福作威為亡國之言所謂柄者威福是也豈
可假於臣下哉後代覩三國之事可不戒懼哉
漢昭論(李德裕)
人君之德莫大於至明明以照奸則百邪不能蔽矣漢
昭帝是也年十四而知燕王書詐後有譖霍光者上輒
怒曰敢有譖毁者坐之周成王有慙德矣高祖文景俱
不如也成王聞管蔡流言覩召公不說遂使周公狼䟦
而東䲭鴞之詩作矣漢高聞陳平去魏背楚欲捨腹心
臣漢文惑季布使酒難近罷歸股肱郡疑賈生擅權紛
亂欲疎賢士景帝信䜛誅鼂錯兵解遂戮三公所謂執
狐疑之心來䜛賊之口使昭帝得伊吕之佐則成康不
足侔矣惜哉霍光不學亡術未稱其德然輕徭薄賦與
人休息匈奴和親百姓充實議鹽鐵而罷𣙜酤任忠臣
之效也纔弱冠而殂功德未盡良可痛矣
太甲論(陳越石)
殷甲不惠於天下其臣放之後能改過亦為臣之所立
或曰社稷之臣必當如是淺於國者之為論也至若成
湯之教全殷之統立臣之節豈如是邪君上之不肖與
賢智豈臣下之有不知耶擇其嗣當求賢而立之不知
其非賢以為不明因而放之令其自新如日蝕不吐河
清難俟中原之鹿將軼時乘之龍待駕於臣之業何如
哉况乎體非金石而冒霧露如懷失國之詬以損其身
則弑君之謗消無日矣陳子曰臣之忠不幸而忠者也
君之立有幸而立者也知殷之君臣皆幸而成者噫浞
浞接踵羿羿比肩君可放乎哉其後新取於西魏成於
東司馬氏之有天下其始也未嘗不伊不周其終也未
嘗不羿不浞皆取伊周以為嚆矢也孟子曰無伊尹之
志則篡也有旨哉
嬴秦論(劉蛻)
無有天下而不知秦之焚書也無世而不謂不用聖人
之道所以亡也嗚呼秦亡自亡也安能焚書為秦亡耶
天下不用秦如聖人之道故秦不得其道而用也當其
時天下一家而尊巳外無非心之人故深法禁人之惡
也則不當去法以禁人之善是則果習天下之離心而
背巳也豈秦區區之心歟蓋天必以秦之強暴非大敗
無以叛其四海之心故先絶其事君敬長之術而後從
天下以亡其天下焉夫天與秦則書存不與秦則書焚
而秦終無自焚之心也且聖人宫先自藏其書是秦未
始有焚書之心聖人之家先有其心矣故曰秦亡其自
亡矣且聖人之道與天地合其久與鬼神合其微則不
得毁置之在秦也然矣陶唐氏之水前有聖人之化後
有聖人之勤而後民知事君敬長之術自秦之火前聖
已遠後聖不作而其術不數世亦巳成矣豈非天之欲
有絶而先絶其術欲有立而先立歟今或怨秦之火不
全其道也不知秦火息矣
文章辨體彙選卷三百九十三
文章辨體彙選卷三百九十三
明賀復徵編
論二
三國論(唐李德裕)
魏蜀吳三分天下而亡有先後非形勢有輕重積累有
厚薄察其政柄所歸則亡之先後可知也蜀政在於黃
皓皓隸人也内不能脩武侯之舊典外不能制姜維之
黷武紀綱日壞君子不服所以先亡也魏自明帝之後
政歸仲達齊王巳降唯守空宫亡之淹速繫於師昭之
志將移神器之重須服天下之心未立大功亦不敢取
所以蜀滅而魏亡也孫皓雖驕奢極欲殘虐用刑而自
專生殺之柄不牽帷牆之制運盡天亡而後夷滅由是
而知人君不可一日失其柄也如神龍之脱深泉震雷
之無烟氣威靈既露人得制之蔣濟覩魏文帝與夏侯
尚詔曰作福作威為亡國之言所謂柄者威福是也豈
可假於臣下哉後代覩三國之事可不戒懼哉
漢昭論(李德裕)
人君之德莫大於至明明以照奸則百邪不能蔽矣漢
昭帝是也年十四而知燕王書詐後有譖霍光者上輒
怒曰敢有譖毁者坐之周成王有慙德矣高祖文景俱
不如也成王聞管蔡流言覩召公不說遂使周公狼䟦
而東䲭鴞之詩作矣漢高聞陳平去魏背楚欲捨腹心
臣漢文惑季布使酒難近罷歸股肱郡疑賈生擅權紛
亂欲疎賢士景帝信䜛誅鼂錯兵解遂戮三公所謂執
狐疑之心來䜛賊之口使昭帝得伊吕之佐則成康不
足侔矣惜哉霍光不學亡術未稱其德然輕徭薄賦與
人休息匈奴和親百姓充實議鹽鐵而罷𣙜酤任忠臣
之效也纔弱冠而殂功德未盡良可痛矣
太甲論(陳越石)
殷甲不惠於天下其臣放之後能改過亦為臣之所立
或曰社稷之臣必當如是淺於國者之為論也至若成
湯之教全殷之統立臣之節豈如是邪君上之不肖與
賢智豈臣下之有不知耶擇其嗣當求賢而立之不知
其非賢以為不明因而放之令其自新如日蝕不吐河
清難俟中原之鹿將軼時乘之龍待駕於臣之業何如
哉况乎體非金石而冒霧露如懷失國之詬以損其身
則弑君之謗消無日矣陳子曰臣之忠不幸而忠者也
君之立有幸而立者也知殷之君臣皆幸而成者噫浞
浞接踵羿羿比肩君可放乎哉其後新取於西魏成於
東司馬氏之有天下其始也未嘗不伊不周其終也未
嘗不羿不浞皆取伊周以為嚆矢也孟子曰無伊尹之
志則篡也有旨哉
嬴秦論(劉蛻)
無有天下而不知秦之焚書也無世而不謂不用聖人
之道所以亡也嗚呼秦亡自亡也安能焚書為秦亡耶
天下不用秦如聖人之道故秦不得其道而用也當其
時天下一家而尊巳外無非心之人故深法禁人之惡
也則不當去法以禁人之善是則果習天下之離心而
背巳也豈秦區區之心歟蓋天必以秦之強暴非大敗
無以叛其四海之心故先絶其事君敬長之術而後從
天下以亡其天下焉夫天與秦則書存不與秦則書焚
而秦終無自焚之心也且聖人宫先自藏其書是秦未
始有焚書之心聖人之家先有其心矣故曰秦亡其自
亡矣且聖人之道與天地合其久與鬼神合其微則不
得毁置之在秦也然矣陶唐氏之水前有聖人之化後
有聖人之勤而後民知事君敬長之術自秦之火前聖
已遠後聖不作而其術不數世亦巳成矣豈非天之欲
有絶而先絶其術欲有立而先立歟今或怨秦之火不
全其道也不知秦火息矣
文章辨體彙選卷三百九十三
