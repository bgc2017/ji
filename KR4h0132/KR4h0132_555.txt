文章辨體彙選卷五百五十五
明賀復徵編
行狀五
齊竟陵文宣王行状(梁任昉)
公道亞生知照隣幾庶孝始人倫忠為令德公實體之
非毁譽所至天才博贍學綜該明至若曲臺之禮九師
之易樂分龍趙詩析齊韓陳農所未究河間所未輯有
一於此罔不兼綜者歟昔沛獻訪對於雲臺東平齊聲
於楊史淮南取貴於食時陳思見稱於七步方斯蔑如
也初沈攸之䟦扈上流稱亂陜服宋鎮西晉熙王南中
郎邵陵王並鎮盆口世祖毘祖兩藩而任總西代公時
從在軍鎮西府版寧朔將軍軍主南中郎版補行參軍
署法曹于時景燭雲火風馳羽檄謀出股肱任切書記
遷左軍邵陵王主簿記室參軍既允焚林之求實兼儀
刑之寄刀筆不足宣功風體所以弘益除邵陵王友又
為安南邵陵王長史東夏形勝關河重複選衆而舉敦
悦斯在除使持節都督會稽東陽臨海永嘉新安五郡
諸軍事輔國將軍會稽太守太祖受命廣樹藩屏公以
高昭武穆惟戚惟賢封聞喜縣開國公食邑千戶又以
奏課連最進號冠軍將軍越人之巫覩正風而化俗篁
竹之酋感義讓而失險邪叟忘其西昃龍邱挾其東皋
會武穆皇后崩公星言奔波泣血千里水漿不入於口
者至自禹穴逮衣裳外除心哀内疚禮屈於厭降事廹
於權奪而茹慼&KR2124;膚沉痛創距故知鐘鼔非樂云之本
縗麤非隆殺之要改授征虜將軍丹陽尹良家入徙戚
里内屬政非一軌俗備五方公内樹寬明外施簡惠神
皋載穆轂下以清武帝嗣位進封竟陵郡王食邑如干
戶復授使持節都督南徐兖二州諸軍事鎮北將軍南
徐州刺史遷使持節侍中都督南兖徐北兖青冀五州
諸軍事征北將軍南兖州刺史兖徐接壤素漸河潤未
及下車仁聲先洽玉關靖柝北門寢扄朝旨以董司岳
牧敷興邦教方任雖重比此為輕徵護軍將軍兼司徒侍中
如故又授車騎將軍兼司徒侍中如故即授司徒侍中又如
故上穆三能下敷五典闢玄闈以闡化寝鳴鐘以體國翼亮
孝治緝熙中教奪金耻訟蹊田自默不彫其樸用晦其眀
聲化之有倫繄公是賴庠序肇興儀刑國胄師氏之選允
歸八範以本官領國子祭酒固辭不拜八座初啓以公補
尚書令式是敷奏百揆時序夫國家之道互為公私君親之
義逓為隠犯公二極一致愛敬同歸亮誠盡規謨猷弘遠矣
又授使持節都督揚州諸軍事揚州刺史本官悉如故
舊惟淮海今則神牧編戶殷阜氓俗滋繁不言之化若
門到戶說矣頃之解尚書令改授中書監餘悉如故獻
納樞機絲綸允緝武皇晏駕寄深負圖公仰惟國典俛
遵遺託俯擗天倫踴絶于地居處之節復如居武穆之
憂聖主嗣興地居旦奭有詔策授太傅領司徒餘悉如
故坐而論道動以觀德地尊禮絶親賢莫貳又詔加公
入朝不趨讃拜不名劍履上殿蕭傅之賢曹馬之親兼
之者公也復以申威重道增崇德統進督南徐州諸軍
事餘悉如故並表疏累上身沒讓存天不憖遺梁岳頽
峻某年某月日薨春秋三十有五詔給温明秘器斂以
衮章備九命之禮遣大鴻臚監護喪事朝夕奠祭太官
供給禮也故以慟極津門感充長樂豈徒舂人不相傾
壥罷肆而巳哉乃下詔曰褒崇庸德前王之令典追遠
尊戚沿靖之所隆故使持節都督揚州諸軍事中書監
太傅領司徒揚州刺史竟陵王新除進督南徐州體睿
履正神鍳淵邈道冠民宗具瞻惟允肇自弱齡孝㕛光
備爰及贊契協升景業爕和台曜五教克宣敷奏朝端
百揆惟穆寄重先顧任均負圖諒以齊徽二南同規往
哲方憑保祐永翼雍熙天不憖遺奄見薨落哀慕抽割
震動于厥心今先遠戒期龜謀襲吉茂崇嘉制式弘風
猷可追崇假黃鉞侍中都督中外諸軍事太宰領大將
軍揚州牧綠綟綬具九錫服命之禮使持節中書監王
如故給九旒鑾輅黃屋左纛輼輬車前後部羽葆鼓吹
挽歌二部虎賁斑劍百人葬禮一依晉安平獻王孚故
事公道識虚遠表裏融通淵然萬頃直上千仞僕妾不
覩其喜愠近侍莫見其傾弛他人之善若己有之民之
不臧公實貽恥誘接恂恂降以顔色方於事上好下規
巳而廉於殖財施人不倦帝子儲季令行禁止國網天
憲寘諸掌握未嘗鞠人於輕刑錮人於重議人有不及
内恕諸己非意相干每為理屈任天下之重體生民之
俊華衮與緼&KR0008;同歸山藻與蓬茨俱逸良田廣宅符仲
長之言邙山洛水恊應叟之志邱園東國錙銖軒冕乃
依林搆宇傍巖拓架清猨與壺人争旦緹幕與素瀨交
輝置之虚室人野何辨高人何點躡屩於鐘阿徵士劉
蚪獻書於衡岳贈以古人之服弘以度外之禮屈以好
士之風申其趨王之意乃知大春屈己於五王君大降
節於憲后致之有由也其卉木之竒泉石之美公所製
山居四時序言之巳詳文皇帝養德東朝同符作者爰
造九言實該百行遵衿褵於未萌申炯戒於兹日非直
旦暮千載故乃萬世一時也命公註解衛將軍王儉綴
而序之山宇初搆超然獨往顧而言曰死者可歸誰與
入室尚想前良俾若神對乃命畫工圖之軒牖既而緬
屬賢英傍思才淑匹婦之操亦有取焉有客游梁朝者
從容而進曰未見好德愚竊惑焉即命刊削投杖不暇
公以為出言自口驥騄不追聽受一謬差以千里所造
箴銘積成卷軸門階戶席寓物垂訓先是震于外寢匠
者以為不祥將加治葺公曰此天譴也無所改脩以記
吾過且令戒懼不怠從諫如順流虚己若不足至於言
窮藥石若味滋旨信必由中貎無外悦貴而好禮怡寄
典墳雖牽以物役孜孜無怠乃撰四部要略静住子並
勒成一家懸諸日月弘洙泗之風闡迦維之化大漸彌
留話言盈耳黜殯之請至誠懇惻豈古人所謂立言於
世沒而不朽者歟易名之典請遵前烈謹狀
常州刺史平原郡開國公行狀(唐王勃)
洪颷未翔靈鳳垂翼景雲不燭神龍宛頸豈非時不可
以苟遇道不可以虚行聖人作而萬物覩神功資而百
寳用是以山川倒徙太階懷息亂之臣天地摛華元首
佇康時之具則有得其數者於平原公見之矣自星虹
沓祉開寳歴於軒圖雷電窈冥載休徽於魯䜟龍驤鳳
起覇公存玉壘之雲紫蓋黃旌王迹著金陵之野故得
卿才表秀叠彩駢蹤皂蓋朱幡連州比郡公侯必復子
孫承百代之基餘慶不忘仁義應千齡之運公鼎門疏
照穴岫翔輝分嶽秀於樊侯禀辰精於傅說折旋儒舘
以六藝為笙簧軒翥翰林用兩京為鼓吹經邦化俗涉
游夏之門庭减竈麾兵得孫吳之閫奥皇天眷命聖武
膺圖覩物懷人思功去罪寰中有事曹參希執帛之榮
閫外多虞周緤企中軍之寵見危授命藏噐及時攀鳳
羽於九霄候龍顔於千里蕭王内寢頻獻雅誠韓信齊
壇屢遷優秩武德三年授中郎將俄遷大將軍秦王統
軍皇基肇闢天步猶難宸扆應上相之榮仙夢受中權
之寄被廬講將實頼宏圖今日僉謀先應時望于時弄
兵竊舉猶勤甲胄吞沙餌石尚阻河梁公制變以奇盪
除以殺七擒三捷之略緒著轅門拔旗穿札之能勲在
盟府五年六月加上柱國随班列也剪桐疏爵分茒建
社下斷物土上格星躔唐虞著其升降周漢明其損益
所以羽儀帝室蕃衛王畿懲惡勸善庸賢叙德高祖勲
逾黜夏業擅戡黎置酒醴於南宫揚旌旆於東府建皇
帝之號安不忘危覽徹侯之籍榮而思報以公乃誠匪
懈原始要終望嚴雪而識寒松觀疾風而知勁草九年
封望都縣男貞觀元年改封縣侯文貔禁旅實著趨雄
清道啓行允兹多士自非譽高朝諷價重人謠仍虧博
望之儀必亂鉤陳之選公早陪戎律夙簡帝心揚歴二
官當仁不讓授左衛中郎俄遷右衛侯率葱山狄壤蒲
海蠻陬信要服之外區乃匈奴之右地境隣虹澤乘勁
席而鵰騰郡邇酒泉候霄塵而鶚視天子乃停毓側瞻
負扆晨驚振洪策於古今溢嚴勲於覆載將使八紘昭
泰銀臺應益地之圖九縣平夷瑶水泛尋仙之駕貞觀
某年授高昌道行營總管公道凝三略功標五才逸氣
縱横雄精貫月象物而動鼓鼙肅戰士之容推信而行
歌舞表將軍之德褁糧坐甲輕死等於鴻毛投袂衝冠
重義均於熊掌鑒空歸惠荒度來賓收鄭吉之前蹤復
張騫之故事廟堂頌德魏闕疇庸光贊六條非公莫可
某年授某州刺史尋以江沱粤域衡霍名區楚情剽狡
吳風澆競火耕水耨郡闕婺女之精竦劍危冠人尋鱄
諸之弊分宣演化卧理切於宸襟易俗遷訛行吟佇於
人望貞觀某年遷睦州刺史政刑不匿考績連最俄授
使持節松州都督令上釣臺嗣歴鼎邑凝圖百城勞晉
武之心千里揚漢宣之詔璽書加秩縟禮請藩綸煥增
班事高恒典永徽中改沙州刺史屬鼇山亂德鴻水稽
誅扶桑落日之濱妖朋蟻結孤竹尋雲之際孽黨蜂騰
百濟遺黎託懸巢而斬氣三韓别種附危幕而遊魂玉
帳蒐兵佇責包茅之貢金壇令律將收楛矢之珍龍朔
年中授公熊津道總管公昔從幕府蚤厠戎行覽兵法
於軒轅受隂陽於吕望三門五壘得破敵之竒謀大艦
雲梯總行軍之妙法故得戰無全陣野靡堅城摐金將
躍馬暫臨銜壁與牽羊相繼豈惟秋方息亂遥聞定遠
之名春谷投心遐憑度遼之策若斯而巳矣及三軍獻
捷諸將論功余嘉乃勲作鎮炎野授公廣州都督改封
平原公以途隣北戶地接南池珠崕魑魅之鄉銅柱貪
殘之境累藩斯寄歴任稱難於是授以春風臨以夏日
明冠婚於縣邑布庠塾於閭閻薤本誅強奸豪屏氣棠
隂察獄惸獨申哀理龔遂之亂繩觧虞卿之錯節黃霸
得循良之譽績未衒於邊城陳湯有方面之勲位不登
於刺舉兼方具美其式兹乎朝廷以公屢參伯牧駿歴
班條吏不忍欺人無胥怨伏情馭極留連稷野之童託
義訓毗惆悵耶溪之老雖有黃槐紫棘無以易堯盛嶽
名都猶聞借寇麟德元年改授金紫光禄大夫常州刺
史既而天機忽爽大漸彌留玉白徒烈金黃難化台階
側席方膺雉冕之尊玉女停機俄逄鵲衣之變以某年
月日春秋若干薨於公舍嗚呼哀哉惟公間氣呈姿靈
和叶慶鳳鳴千仞鵬搏萬里情關峻遠得意於衆妙之
門性宇沉凝忘筌於毁譽之境因心以至孝悌表於鄉
閭臨義而行禄賜均於宗族故得虬驟蠖屈服冕乘軒
臨涕於締構之辰游梁於駭亂之除章溝霧闢曳鶡尾
而晨趨甲舘烟開奉髦頭而夜警鳴鼙出塞進李牧之
竒誠露冕廵方受蘇章之直筆方當獻納黃屋揖拜青
墀入東寺而掌壺處南臺而曳履不謂藏舟夜涉負杖
朝興丹邱之化未尋玄扄之痛俄及故怨深徹樂悲纏
罷市者乎
左武衛將軍成安子崔獻行狀(楊炯)
祖弘夀隋獲嘉樂縣開國侯父萬善皇朝左監門將軍
持節隆州諸軍事守隆州刺史上護軍安縣開國男諡
曰信郡縣鄉里崔獻年六十七夫推其天命南端上將
之文考其地靈北極崆峒之武厭次有東方曼倩卓達
於孫吳瑯琊有諸葛孔明深期於管樂貞觀九年起家
太穆皇后挽郎十六年授營州都督府參軍事燕齊遼
遠所以分置營州天子命我以參貳軍事太宗文武聖
皇帝把金鉞動旋璣發四方之人爰整其旅問東夷之
罪恭行天罰公自家刑國資父事君樂王粲之神武棄
班超之筆硯一鼓作氣方輕肉食之謀七旬舞干始受
昌言之拜二十三年遷除王府西閣祭酒梁王武者漢
皇之少子廣東苑屬平臺則司馬相如所以騁其詞賦
陳思王植者魏國之天人遊西園擁飛蓋則邯鄲子淑
所以為其賓友永徽六年授晉州司士龍朔三年遷岐
州司戶翦桐垂棘圭璧相輝紫鳳寳鷄休祥狎至從乾
值巽之風土被山帶河之國邑邦君坐嘯方推太守之
名鄰國從遊始屈陪臣之禮尋丁外憂三年泣血一慟
能使禽獸莫觸其松栢神仙每留其玉石春秋忽變有
君子之終身金革不辭達賢人之俯就麟德元年有詔
起公為左威衛脩仁府左果毅都尉仍命羽林軍長上
乘輿歴日月步山川詳益地之圖書聽干雲之律吕長
城十角盡入提封高闕三襲竝為州縣於是九姓抗表
請築安北府城詔公馳驛許以便宜從事則榮奉中旨
計日期還親降鑾輿待於故都樓上雖復東西萬里張
博望之尋河装槖千金陸大夫之使越猶未聞降星蹕
廻帝車擬於陶侃扣天門之八襲方於魯陽留白日於
三舍若夫類上帝徧羣神則孔宣父之所刊者五年一
狩登泰山禪梁甫則管夷吾之所識者十有二君秦皇
致風雨之迷魏后積貂羊之耻夫名山之所望非我后
而誰哉是以馭蒼龍控玉鳳隂陽不測發揮於作樂之
文天地無私揖讓於升中之禮公受陪祠汶上扈蹕梁
隂列藩衛於環星受嘉名於捧日與夫茂陵之下猶留
符命之書河洛之間不覩漢家之事豈同年而語也朝
鮮舊壤歌箕子之風謠斗骨危城屬阿孫之背誕地惟
孤竹不聞謙讓之名親則同株曾無急難之意特進全
男生以蕭墻構孽蔓草芳滋欲去危而就安思轉禍而
為福請歸有道所向相望天皇慜一物之推溝詔公於
國城内迎接先之以造化之大示之以雷霆之威受其
璧焚其櫬更徵侍子來朝京闕亦猶酈生憑軾入齊國
而下其城賈誼上書伏匈奴而笞其背乾元元年詔還
遊騎將軍左威衛義陽府折衝都尉仍加上柱國右羽
林軍長餘如故是歲也太子太師英國公登壇以拜鑿
門而出紫泥明詔不入于三軍之中黃石竒兵自行於
九天之外山林為室不能有藩籬之險魚龞成槁不能有
逃亡之路詔公出使預參帷幄進竒策納嘉謀攘無臂
而執無賓戰必勝而攻必取斬大風之翼霧卷青邱卧長
鯨之鱗烟銷碧海二年以平夷功詔除定遠將軍右武
衛中郎將檢校右羽林軍總章二年詔遷宣威將軍守
左武衛將軍檢校右羽林襲封成安男咸亨二年進爵
為子尋奉别勅檢校右羽林軍餘如故太夫人以桑榆
晩節霧露沉疴减年歲之扶危受皇天之賜藥屢陳表
䟽方請告歸頻降絲綸未蒙優許則知忠臣奉上多從
孝子之門受命臨戎始見忘家之事潘安仁之愷悌始
奉輕軒張景胤之純深終悲畫扇儀鳳三年以内憂解
職尋降詔起復本官四年加雲麾將軍正除左武衛將
軍檢校右羽林軍如故王人奪服纔聞趙熹之喪明主
相憂獨訝何曾之毁且割哀而從禮將以義而斷恩受
軍麾命服之數掌期門佽飛之職以漢宫清署忽照邊
烽秦塞長城遂聞胡馬匈奴未滅霍去病是以辭家天
子動容周亞夫於焉不拜調露元年詔公龍門鎮守兼
於夏州防捍飲冰受命倍道兼行鞍甲成勞晦明為疾
璽書降下即日廹還中使接跡於家庭尚藥綢繆於錫
賚人生詎幾神道何知仰觀於天值三軍之星落俯察
於地逄五將之山崩詔書來北斗之門圖像在南宫之
壁以三年秋七月薨于紫桂宫右羽林軍之官第詔賜
御食并錦被一張常服一襲雜采百五十叚贈物一百
叚粟一百石勅書弔贈禮越常班喪葬所資數優恒典
某琳琅觸目日月在懷陶謙則戲引蟠旗賈逵則常陳
部伍閨門有德歡若友朋事君無隐心如鐵石至如出
車授鉞東征西討孤虚向背則雖女子之衆可以當於
丈夫前後折旋則雖婦人之兵可以䧟於湯火兔起而
鳬舉龍騰而鳳飛無戰不平無城不克有如馮異羞言
大樹之功宛似魯連不受黃金之賞太平之事業行矣
人主之恩榮偹矣山河之寵久預同盟社稷之臣俄悲
輟祭聖君興悼列辟相趨覩高屋而嘆良弓聞鼔鼙
而思將帥宏圖秘略實無得而稱焉追遠飾終請有易
其名者謹狀永隆二年某月某日故左武衛將軍成安
子府功曹某上尚書省考功名也者功之表也諡也者
行之跡也公叔文子曾睦四鄰之交黔婁先生有餘天
下之貴謹按故府左武衛將軍上柱國成安子崔獻誕
靈辰昴降德山河漢陽闡忠許有良平之策潁川徐庶
知其管樂之才生覩太平仕逄明主秋風金鼓有司馬
之論兵吉日壇場有將軍之拜職任重而道遠功成而
身退奄息百夫之特彼蒼者天相如千載之人猶有氣
象珠襦玉匣禮備於喪終筮短龜長事從於先見易名
之道蓋取之於舊儀累德之文敢希之於執事謹狀
文章辨體彙選卷五百五十五
文章辨體彙選卷五百五十五
明賀復徵編
行狀五
齊竟陵文宣王行状(梁任昉)
公道亞生知照隣幾庶孝始人倫忠為令德公實體之
非毁譽所至天才博贍學綜該明至若曲臺之禮九師
之易樂分龍趙詩析齊韓陳農所未究河間所未輯有
一於此罔不兼綜者歟昔沛獻訪對於雲臺東平齊聲
於楊史淮南取貴於食時陳思見稱於七步方斯蔑如
也初沈攸之䟦扈上流稱亂陜服宋鎮西晉熙王南中
郎邵陵王並鎮盆口世祖毘祖兩藩而任總西代公時
從在軍鎮西府版寧朔將軍軍主南中郎版補行參軍
署法曹于時景燭雲火風馳羽檄謀出股肱任切書記
遷左軍邵陵王主簿記室參軍既允焚林之求實兼儀
刑之寄刀筆不足宣功風體所以弘益除邵陵王友又
為安南邵陵王長史東夏形勝關河重複選衆而舉敦
悦斯在除使持節都督會稽東陽臨海永嘉新安五郡
諸軍事輔國將軍會稽太守太祖受命廣樹藩屏公以
高昭武穆惟戚惟賢封聞喜縣開國公食邑千戶又以
奏課連最進號冠軍將軍越人之巫覩正風而化俗篁
竹之酋感義讓而失險邪叟忘其西昃龍邱挾其東皋
會武穆皇后崩公星言奔波泣血千里水漿不入於口
者至自禹穴逮衣裳外除心哀内疚禮屈於厭降事廹
於權奪而茹慼&KR2124;膚沉痛創距故知鐘鼔非樂云之本
縗麤非隆殺之要改授征虜將軍丹陽尹良家入徙戚
里内屬政非一軌俗備五方公内樹寬明外施簡惠神
皋載穆轂下以清武帝嗣位進封竟陵郡王食邑如干
戶復授使持節都督南徐兖二州諸軍事鎮北將軍南
徐州刺史遷使持節侍中都督南兖徐北兖青冀五州
諸軍事征北將軍南兖州刺史兖徐接壤素漸河潤未
及下車仁聲先洽玉關靖柝北門寢扄朝旨以董司岳
牧敷興邦教方任雖重比此為輕徵護軍將軍兼司徒侍中
如故又授車騎將軍兼司徒侍中如故即授司徒侍中又如
故上穆三能下敷五典闢玄闈以闡化寝鳴鐘以體國翼亮
孝治緝熙中教奪金耻訟蹊田自默不彫其樸用晦其眀
聲化之有倫繄公是賴庠序肇興儀刑國胄師氏之選允
歸八範以本官領國子祭酒固辭不拜八座初啓以公補
尚書令式是敷奏百揆時序夫國家之道互為公私君親之
義逓為隠犯公二極一致愛敬同歸亮誠盡規謨猷弘遠矣
又授使持節都督揚州諸軍事揚州刺史本官悉如故
舊惟淮海今則神牧編戶殷阜氓俗滋繁不言之化若
門到戶說矣頃之解尚書令改授中書監餘悉如故獻
納樞機絲綸允緝武皇晏駕寄深負圖公仰惟國典俛
遵遺託俯擗天倫踴絶于地居處之節復如居武穆之
憂聖主嗣興地居旦奭有詔策授太傅領司徒餘悉如
故坐而論道動以觀德地尊禮絶親賢莫貳又詔加公
入朝不趨讃拜不名劍履上殿蕭傅之賢曹馬之親兼
之者公也復以申威重道增崇德統進督南徐州諸軍
事餘悉如故並表疏累上身沒讓存天不憖遺梁岳頽
峻某年某月日薨春秋三十有五詔給温明秘器斂以
衮章備九命之禮遣大鴻臚監護喪事朝夕奠祭太官
供給禮也故以慟極津門感充長樂豈徒舂人不相傾
壥罷肆而巳哉乃下詔曰褒崇庸德前王之令典追遠
尊戚沿靖之所隆故使持節都督揚州諸軍事中書監
太傅領司徒揚州刺史竟陵王新除進督南徐州體睿
履正神鍳淵邈道冠民宗具瞻惟允肇自弱齡孝㕛光
備爰及贊契協升景業爕和台曜五教克宣敷奏朝端
百揆惟穆寄重先顧任均負圖諒以齊徽二南同規往
哲方憑保祐永翼雍熙天不憖遺奄見薨落哀慕抽割
震動于厥心今先遠戒期龜謀襲吉茂崇嘉制式弘風
猷可追崇假黃鉞侍中都督中外諸軍事太宰領大將
軍揚州牧綠綟綬具九錫服命之禮使持節中書監王
如故給九旒鑾輅黃屋左纛輼輬車前後部羽葆鼓吹
挽歌二部虎賁斑劍百人葬禮一依晉安平獻王孚故
事公道識虚遠表裏融通淵然萬頃直上千仞僕妾不
覩其喜愠近侍莫見其傾弛他人之善若己有之民之
不臧公實貽恥誘接恂恂降以顔色方於事上好下規
巳而廉於殖財施人不倦帝子儲季令行禁止國網天
憲寘諸掌握未嘗鞠人於輕刑錮人於重議人有不及
内恕諸己非意相干每為理屈任天下之重體生民之
俊華衮與緼&KR0008;同歸山藻與蓬茨俱逸良田廣宅符仲
長之言邙山洛水恊應叟之志邱園東國錙銖軒冕乃
依林搆宇傍巖拓架清猨與壺人争旦緹幕與素瀨交
輝置之虚室人野何辨高人何點躡屩於鐘阿徵士劉
蚪獻書於衡岳贈以古人之服弘以度外之禮屈以好
士之風申其趨王之意乃知大春屈己於五王君大降
節於憲后致之有由也其卉木之竒泉石之美公所製
山居四時序言之巳詳文皇帝養德東朝同符作者爰
造九言實該百行遵衿褵於未萌申炯戒於兹日非直
旦暮千載故乃萬世一時也命公註解衛將軍王儉綴
而序之山宇初搆超然獨往顧而言曰死者可歸誰與
入室尚想前良俾若神對乃命畫工圖之軒牖既而緬
屬賢英傍思才淑匹婦之操亦有取焉有客游梁朝者
從容而進曰未見好德愚竊惑焉即命刊削投杖不暇
公以為出言自口驥騄不追聽受一謬差以千里所造
箴銘積成卷軸門階戶席寓物垂訓先是震于外寢匠
者以為不祥將加治葺公曰此天譴也無所改脩以記
吾過且令戒懼不怠從諫如順流虚己若不足至於言
窮藥石若味滋旨信必由中貎無外悦貴而好禮怡寄
典墳雖牽以物役孜孜無怠乃撰四部要略静住子並
勒成一家懸諸日月弘洙泗之風闡迦維之化大漸彌
留話言盈耳黜殯之請至誠懇惻豈古人所謂立言於
世沒而不朽者歟易名之典請遵前烈謹狀
常州刺史平原郡開國公行狀(唐王勃)
洪颷未翔靈鳳垂翼景雲不燭神龍宛頸豈非時不可
以苟遇道不可以虚行聖人作而萬物覩神功資而百
寳用是以山川倒徙太階懷息亂之臣天地摛華元首
佇康時之具則有得其數者於平原公見之矣自星虹
沓祉開寳歴於軒圖雷電窈冥載休徽於魯䜟龍驤鳳
起覇公存玉壘之雲紫蓋黃旌王迹著金陵之野故得
卿才表秀叠彩駢蹤皂蓋朱幡連州比郡公侯必復子
孫承百代之基餘慶不忘仁義應千齡之運公鼎門疏
照穴岫翔輝分嶽秀於樊侯禀辰精於傅說折旋儒舘
以六藝為笙簧軒翥翰林用兩京為鼓吹經邦化俗涉
游夏之門庭减竈麾兵得孫吳之閫奥皇天眷命聖武
膺圖覩物懷人思功去罪寰中有事曹參希執帛之榮
閫外多虞周緤企中軍之寵見危授命藏噐及時攀鳳
羽於九霄候龍顔於千里蕭王内寢頻獻雅誠韓信齊
壇屢遷優秩武德三年授中郎將俄遷大將軍秦王統
軍皇基肇闢天步猶難宸扆應上相之榮仙夢受中權
之寄被廬講將實頼宏圖今日僉謀先應時望于時弄
兵竊舉猶勤甲胄吞沙餌石尚阻河梁公制變以奇盪
除以殺七擒三捷之略緒著轅門拔旗穿札之能勲在
盟府五年六月加上柱國随班列也剪桐疏爵分茒建
社下斷物土上格星躔唐虞著其升降周漢明其損益
所以羽儀帝室蕃衛王畿懲惡勸善庸賢叙德高祖勲
逾黜夏業擅戡黎置酒醴於南宫揚旌旆於東府建皇
帝之號安不忘危覽徹侯之籍榮而思報以公乃誠匪
懈原始要終望嚴雪而識寒松觀疾風而知勁草九年
封望都縣男貞觀元年改封縣侯文貔禁旅實著趨雄
清道啓行允兹多士自非譽高朝諷價重人謠仍虧博
望之儀必亂鉤陳之選公早陪戎律夙簡帝心揚歴二
官當仁不讓授左衛中郎俄遷右衛侯率葱山狄壤蒲
海蠻陬信要服之外區乃匈奴之右地境隣虹澤乘勁
席而鵰騰郡邇酒泉候霄塵而鶚視天子乃停毓側瞻
負扆晨驚振洪策於古今溢嚴勲於覆載將使八紘昭
泰銀臺應益地之圖九縣平夷瑶水泛尋仙之駕貞觀
某年授高昌道行營總管公道凝三略功標五才逸氣
縱横雄精貫月象物而動鼓鼙肅戰士之容推信而行
歌舞表將軍之德褁糧坐甲輕死等於鴻毛投袂衝冠
重義均於熊掌鑒空歸惠荒度來賓收鄭吉之前蹤復
張騫之故事廟堂頌德魏闕疇庸光贊六條非公莫可
某年授某州刺史尋以江沱粤域衡霍名區楚情剽狡
吳風澆競火耕水耨郡闕婺女之精竦劍危冠人尋鱄
諸之弊分宣演化卧理切於宸襟易俗遷訛行吟佇於
人望貞觀某年遷睦州刺史政刑不匿考績連最俄授
使持節松州都督令上釣臺嗣歴鼎邑凝圖百城勞晉
武之心千里揚漢宣之詔璽書加秩縟禮請藩綸煥增
班事高恒典永徽中改沙州刺史屬鼇山亂德鴻水稽
誅扶桑落日之濱妖朋蟻結孤竹尋雲之際孽黨蜂騰
百濟遺黎託懸巢而斬氣三韓别種附危幕而遊魂玉
帳蒐兵佇責包茅之貢金壇令律將收楛矢之珍龍朔
年中授公熊津道總管公昔從幕府蚤厠戎行覽兵法
於軒轅受隂陽於吕望三門五壘得破敵之竒謀大艦
雲梯總行軍之妙法故得戰無全陣野靡堅城摐金將
躍馬暫臨銜壁與牽羊相繼豈惟秋方息亂遥聞定遠
之名春谷投心遐憑度遼之策若斯而巳矣及三軍獻
捷諸將論功余嘉乃勲作鎮炎野授公廣州都督改封
平原公以途隣北戶地接南池珠崕魑魅之鄉銅柱貪
殘之境累藩斯寄歴任稱難於是授以春風臨以夏日
明冠婚於縣邑布庠塾於閭閻薤本誅強奸豪屏氣棠
隂察獄惸獨申哀理龔遂之亂繩觧虞卿之錯節黃霸
得循良之譽績未衒於邊城陳湯有方面之勲位不登
於刺舉兼方具美其式兹乎朝廷以公屢參伯牧駿歴
班條吏不忍欺人無胥怨伏情馭極留連稷野之童託
義訓毗惆悵耶溪之老雖有黃槐紫棘無以易堯盛嶽
名都猶聞借寇麟德元年改授金紫光禄大夫常州刺
史既而天機忽爽大漸彌留玉白徒烈金黃難化台階
側席方膺雉冕之尊玉女停機俄逄鵲衣之變以某年
月日春秋若干薨於公舍嗚呼哀哉惟公間氣呈姿靈
和叶慶鳳鳴千仞鵬搏萬里情關峻遠得意於衆妙之
門性宇沉凝忘筌於毁譽之境因心以至孝悌表於鄉
閭臨義而行禄賜均於宗族故得虬驟蠖屈服冕乘軒
臨涕於締構之辰游梁於駭亂之除章溝霧闢曳鶡尾
而晨趨甲舘烟開奉髦頭而夜警鳴鼙出塞進李牧之
竒誠露冕廵方受蘇章之直筆方當獻納黃屋揖拜青
墀入東寺而掌壺處南臺而曳履不謂藏舟夜涉負杖
朝興丹邱之化未尋玄扄之痛俄及故怨深徹樂悲纏
罷市者乎
左武衛將軍成安子崔獻行狀(楊炯)
祖弘夀隋獲嘉樂縣開國侯父萬善皇朝左監門將軍
持節隆州諸軍事守隆州刺史上護軍安縣開國男諡
曰信郡縣鄉里崔獻年六十七夫推其天命南端上將
之文考其地靈北極崆峒之武厭次有東方曼倩卓達
於孫吳瑯琊有諸葛孔明深期於管樂貞觀九年起家
太穆皇后挽郎十六年授營州都督府參軍事燕齊遼
遠所以分置營州天子命我以參貳軍事太宗文武聖
皇帝把金鉞動旋璣發四方之人爰整其旅問東夷之
罪恭行天罰公自家刑國資父事君樂王粲之神武棄
班超之筆硯一鼓作氣方輕肉食之謀七旬舞干始受
昌言之拜二十三年遷除王府西閣祭酒梁王武者漢
皇之少子廣東苑屬平臺則司馬相如所以騁其詞賦
陳思王植者魏國之天人遊西園擁飛蓋則邯鄲子淑
所以為其賓友永徽六年授晉州司士龍朔三年遷岐
州司戶翦桐垂棘圭璧相輝紫鳳寳鷄休祥狎至從乾
值巽之風土被山帶河之國邑邦君坐嘯方推太守之
名鄰國從遊始屈陪臣之禮尋丁外憂三年泣血一慟
能使禽獸莫觸其松栢神仙每留其玉石春秋忽變有
君子之終身金革不辭達賢人之俯就麟德元年有詔
起公為左威衛脩仁府左果毅都尉仍命羽林軍長上
乘輿歴日月步山川詳益地之圖書聽干雲之律吕長
城十角盡入提封高闕三襲竝為州縣於是九姓抗表
請築安北府城詔公馳驛許以便宜從事則榮奉中旨
計日期還親降鑾輿待於故都樓上雖復東西萬里張
博望之尋河装槖千金陸大夫之使越猶未聞降星蹕
廻帝車擬於陶侃扣天門之八襲方於魯陽留白日於
三舍若夫類上帝徧羣神則孔宣父之所刊者五年一
狩登泰山禪梁甫則管夷吾之所識者十有二君秦皇
致風雨之迷魏后積貂羊之耻夫名山之所望非我后
而誰哉是以馭蒼龍控玉鳳隂陽不測發揮於作樂之
文天地無私揖讓於升中之禮公受陪祠汶上扈蹕梁
隂列藩衛於環星受嘉名於捧日與夫茂陵之下猶留
符命之書河洛之間不覩漢家之事豈同年而語也朝
鮮舊壤歌箕子之風謠斗骨危城屬阿孫之背誕地惟
孤竹不聞謙讓之名親則同株曾無急難之意特進全
男生以蕭墻構孽蔓草芳滋欲去危而就安思轉禍而
為福請歸有道所向相望天皇慜一物之推溝詔公於
國城内迎接先之以造化之大示之以雷霆之威受其
璧焚其櫬更徵侍子來朝京闕亦猶酈生憑軾入齊國
而下其城賈誼上書伏匈奴而笞其背乾元元年詔還
遊騎將軍左威衛義陽府折衝都尉仍加上柱國右羽
林軍長餘如故是歲也太子太師英國公登壇以拜鑿
門而出紫泥明詔不入于三軍之中黃石竒兵自行於
九天之外山林為室不能有藩籬之險魚龞成槁不能有
逃亡之路詔公出使預參帷幄進竒策納嘉謀攘無臂
而執無賓戰必勝而攻必取斬大風之翼霧卷青邱卧長
鯨之鱗烟銷碧海二年以平夷功詔除定遠將軍右武
衛中郎將檢校右羽林軍總章二年詔遷宣威將軍守
左武衛將軍檢校右羽林襲封成安男咸亨二年進爵
為子尋奉别勅檢校右羽林軍餘如故太夫人以桑榆
晩節霧露沉疴减年歲之扶危受皇天之賜藥屢陳表
䟽方請告歸頻降絲綸未蒙優許則知忠臣奉上多從
孝子之門受命臨戎始見忘家之事潘安仁之愷悌始
奉輕軒張景胤之純深終悲畫扇儀鳳三年以内憂解
職尋降詔起復本官四年加雲麾將軍正除左武衛將
軍檢校右羽林軍如故王人奪服纔聞趙熹之喪明主
相憂獨訝何曾之毁且割哀而從禮將以義而斷恩受
軍麾命服之數掌期門佽飛之職以漢宫清署忽照邊
烽秦塞長城遂聞胡馬匈奴未滅霍去病是以辭家天
子動容周亞夫於焉不拜調露元年詔公龍門鎮守兼
於夏州防捍飲冰受命倍道兼行鞍甲成勞晦明為疾
璽書降下即日廹還中使接跡於家庭尚藥綢繆於錫
賚人生詎幾神道何知仰觀於天值三軍之星落俯察
於地逄五將之山崩詔書來北斗之門圖像在南宫之
壁以三年秋七月薨于紫桂宫右羽林軍之官第詔賜
御食并錦被一張常服一襲雜采百五十叚贈物一百
叚粟一百石勅書弔贈禮越常班喪葬所資數優恒典
某琳琅觸目日月在懷陶謙則戲引蟠旗賈逵則常陳
部伍閨門有德歡若友朋事君無隐心如鐵石至如出
車授鉞東征西討孤虚向背則雖女子之衆可以當於
丈夫前後折旋則雖婦人之兵可以䧟於湯火兔起而
鳬舉龍騰而鳳飛無戰不平無城不克有如馮異羞言
大樹之功宛似魯連不受黃金之賞太平之事業行矣
人主之恩榮偹矣山河之寵久預同盟社稷之臣俄悲
輟祭聖君興悼列辟相趨覩高屋而嘆良弓聞鼔鼙
而思將帥宏圖秘略實無得而稱焉追遠飾終請有易
其名者謹狀永隆二年某月某日故左武衛將軍成安
子府功曹某上尚書省考功名也者功之表也諡也者
行之跡也公叔文子曾睦四鄰之交黔婁先生有餘天
下之貴謹按故府左武衛將軍上柱國成安子崔獻誕
靈辰昴降德山河漢陽闡忠許有良平之策潁川徐庶
知其管樂之才生覩太平仕逄明主秋風金鼓有司馬
之論兵吉日壇場有將軍之拜職任重而道遠功成而
身退奄息百夫之特彼蒼者天相如千載之人猶有氣
象珠襦玉匣禮備於喪終筮短龜長事從於先見易名
之道蓋取之於舊儀累德之文敢希之於執事謹狀
文章辨體彙選卷五百五十五
