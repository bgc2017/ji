文章辨體彙選卷六百二十二
明賀復徵編
志七
游名山志(宋謝靈運)
夫衣食人生之所資山水性分之所適今滯所資之累壅其
所適之性耳俗議多云歡足本在華堂枕嵓潄流者乏
於大志故保其枯槁余謂不然君子有愛巳之情有救
物之能橫流之弊非才不治故有屈巳以濟彼豈以名
利之場賢於清曠之域邪語萬乘則鼎湖有縱轡論儲
貳則嵩山有絶控又陶朱高揖越相留侯願辭漢傅推
此而言可以明矣
山栖志(梁劉峻)
夫鳥居山上層巢木末魚潛淵下窟穴泥沙豈好異哉
蓋性自然也故有忽白璧而樂垂綸負玉鼎而要卿相
行藏紛糾顯晦踏駮無異火炎水流圓動方息斯則廟
堂之與江海蓬戶之與金閨並然其所然悅其所悅烏
足毛羽瘡痏於其間哉予生自原野善畏難狎心駭雲
臺朱屋望絶高蓋青組且霑濡霧露彌願閒逸每濯青
瀨息椒丘寤寐永懷其來尚矣蚓專噬壤民欲天縱爰
洎二毛得居巖穴所居為東陽郡金華山東陽實會稽
西部也是生竹箭山川秀麗臯澤坱鬱若其羣峰疉起
則接漢連霞喬木布濩則春青冬綠迴溪映流則十仞
洞底膚寸雲合必千里雨散信卓犖爽塏神居奥宅是
以帝鴻遊斯鑄鼎雨師寄此乘煙故澗勒赤松之名山
貽縉雲之號近代江治中奮迅泥滓王徵士高拔風塵
龍盤鳳栖咸萃兹地良由碧湍素石可致幽人者哉金
華山古馬鞍山也藴靈藏聖列名仙諜左元放稱此山
云可免洪水五兵可合神丹九轉金華之首有紫巖山
山色紅紫因此為稱靡迤坡陀下屬深渚巑岏隱嶙上
虧日月登自山麓漸高漸峻壟路迫隘魚貫而升路側
有絶澗閘閜庨豁俯窺木杪焦原石色匪獨危懸至山
將半便有廣澤大川臯陸隱賑矛之葺宇實在斯焉三
面皆迴山周繞有象乳郭前則平野蕭條目極通望東
西帶二澗四時飛流泉清瀾微霔滴瀝生響白波跳沫
汹涌成音並渭瀆通引交渠綺錯懸溜瀉於軒甍激湍
迴於階砌供帳無綆汲盥潄息瓶盆楓櫨椅櫪之樹梓
栢桂樟之木分形異色千族萬種結朱實包綠褁杌白
蔕抽紫莖橚矗□䔿捎清風鳴衆籟垂條櫩戶布葉房
櫳中谷澗濱華蘂攅列至于青春緩謝萍生泉動則有
都梁含馥懷香送芬長樂負霜宜男泫露芙蕖紅華照
水臯蘇縹葉從風憑軒永眺蠲憂忘疾丘阿陵曲衆藥
灌叢地髓抗莖山筋抽節金鹽重於素璧玉䜴貴於明
珠可以養性消疴還年駐色不藉崔文黃散負局紫丸
翺翔羣鳳風貽雨鷇綠翼紅毛素纓翠鬛肅肅毛羽關
關好音皆馴狎園池旅食鷄騖若迺䲰日伺晨響類鐘
鼓鳴蚿候曙聲像琴瑟玄猿薄霧清囀飛㹳乘煙咏吟
嘈囋嘹亮悅心娛耳諒所以跨躡管籥韜軼笙簧宅東
起招提寺背巖面壑層軒引景邃宇臨崖博敞閒虛納
祥生白左瞻右睇仁智所居故碩德名僧振錫雲萃調
心七覺詆訶五塵郁列戒香浴滋定水至於熏爐夜爇
法鼓旦聞予則跕躔摳衣躬行頂禮詢道哲人欽和至
教寺東南有道觀亭亭之崖側下望雲雨蕙樓菌榭隱
映林篁飛觀列軒玲瓏烟霧日止却粒之氓歲集神僊
之客餌星髓吸流霞將乃雲衣霓裳乘龍馭鶴觀下有
石井聳峙中澗雕琢刻削頗類人工躍流&KR0008;瀉渀涌泱
咽電擊雷吼駭目驚魂寺觀之前皆植修竹檀欒蕭瑟
被陵緣阜外則良田區畛通接山泉膏液鬱潤肥腴鄭
白決漳莫之能擬致紅粟流溢鳬㕍充厭春鼈旨膳碧
鷄冬簟味珍霜鵽縠巾取於丘嶺短褐出自中園&KR0034;蔣
逼側於池湖菅蒯駢填於原隰養給之資生生所用無
不阜實籓籬充牣崖巘歲始年季農隙時閒濁醪初䍤
醥清新熟則田家野老提壺共至班荆林下陳罇置酌
酒酣耳熱屢舞諠呶晟論箱庾高談穀稼嗢噱謳歌舉
杯相抗人生樂耳此歡豈訾若夫蠶而衣耕而食日出
而作日入而息晩食當肉無事為貴不求於世不忤於
物莫辨榮辱匪知毁譽浩蕩天地之間心無怵惕之警
豈與嵇生齒劒揚子墜閣較其優劣者哉
五洩山水志(明宋濂)
五洩山在婺杭越三州境上北距富春南據勾無東接
浦陽其山水最號竒峭齊謝玄卿嘗以採藥深入其中
而宋刁景純吳處厚亦頗游焉自西坑嶺入過遇龍橋
北行二十步始入西潭前橫一溪水甚寒履之如冰由
溪而前徑小潭傍有嶕石突起類大甕斜覆乃捫石而
登一失足輒墜又行二里所地稍夷曠怪石四瞰峯巒
環列獻狀其紋縈縈然類神工鬼斧所雕刻者山多猴
遊人恐之輒撒石雨下又前行半里所泉自石竇中出
瀏瀏作聲若琴若笙竽泉西流滙為小窪瑩澈泓澄毫
髮不隱鯈魚數尾洋洋往來如行琉璃瓶中窪左大樹
離立極怪偉倒影入水中如畫又前行五十步大石閼
道相傳有巖角肖鷹喙忽夜大雷雨喙崩下聲聞數十
里又行三十步榛篠成林翠光浮映衣袂成碧色山蟲
崖虺奔遶後先瞬目失所在至此則氣象陰幽絶不類
人世如升蓬嶠坐水晶宫烟火氣消盡又自山腰緣葛
而前竹籜覆地厚動足輒仆又過十步許抵小潭小潭
上曰西潭水流傾沬成白簾闊可七八尺冉冉下注滑
而無聲兩傍石崖峭立苔蝕蘚暈時有水珠毿毿滴下
歲旱鄕民禱龍於此水或涌取蜥蝪入瓶中持以歸多
騐自遇龍橋至此約可五六里皆蛇盤磬折路行若窮
又復軒敞其中勝致難得具述或言潭上有石河從石
河至三臺塔人跡罕至莫詳也尋故路而出斜迤而東
過香爐峰峭拔上有石類香爐故名香爐北有峰圓而
童名鉢盂峰或曰肖東甌鴈蕩又名鴈蕩峰自鴈蕩而
南峙有白雪峯屹然人立者名玉女峯嶄嶄勢欲柱天
者名天柱峯其他諸峯星聯肺附登名圖籍者蓋七十
有二焉復從崖東折度略彴橋趨三學士院院唐靈默
禪師道場師嘗降龍於此遺跡尚存由院北深入又百
餘步至東潭潭上飛瀑可二十丈瀑怒參倒擊崖竅中
若運萬斛雪從天擲下白光閃閃奪人目睛至潭底輒
復逆上有聲如輥雷人笑語咫尺不能辨猶聞甕中聲
居人云每天風一號四山林木震撼欲折黑雲下罩杳
不知昏曉歲旱投龍者多驗如西潭復北折而西泝潭
之源登響鐵嶺度紫閬山村人多舍茅葦間有平臯數
百畆可耕穊傍沿石河又行一里所地名石鼓足頓之
鼕鼕鳴越十步至第一潭潭如井睨之正黑投以小石
鏘若珮環又越十餘步至第二潭圓如錡釜面廣而底
敞大水驅亂石聚其内迨滿復洩去潭下石壁百餘尺
險不可寘足從其右懸藤墜下至第三潭潭甚深以線
縋之下不見底其形方狹而長天向陰常有雲氣從中
起疑有潜龍人恒以幽悄為病第四潭咸不敢往或以
綯圍腰繫巨&KR0891;俯崖而瞰潭左右皆楓木其形大概如
第二潭而廣袤倍之側有晉劉龍子墓相傳龍子嘗釣
於潭得驪珠吞之化龍飛去後人為壘石作塚或云龍
子之母葬焉世遠不可辨又其下至第五潭即東潭因
其水五級故名之為洩云噫造物之委形山水者竒峭
有是哉
關中三山志(何景明)
終南山在西安府南五十里東自藍田縣界西入咸寧
縣界石鰲谷以谷水出與長安咸寧二縣分界東西四
十里禹貢終南惇物至于鳥鼠詩曰終南何有有條有
梅毛註周之名山終南也春秋左氏傳曰荆山終南九
州之險也杜註曰終南在治平武功縣南漢書曰太乙
山又為終南山五經要義曰太乙一名終南山在扶風
武功縣關中記曰終南一名中南言在天中居都之南
也又曰終南太乙左右三十里内名福地三秦記曰太
乙在驪山西去長安二百里一名地肺山東方朔傳曰
終南山天下之大阻也其山多玉石金銀銅鐵豫樟檀
柘異類之物太白山按三秦記曰太白山在武功縣南
去長安二百里不知高幾許俗云武功太白去天三百
周地圖記太白山甚高上常積雪無草木半山有積雪
如瀑布則㴻雨人常以為候語曰南山瀑布非朝即暮
水經注曰太白山南連武功諸山最為秀傑冬夏積雪
望之皓然吉茂蘇則値亂隱於扶風南太白山中按太
白武功二山在郿縣蓋舊武功縣地也今武功縣本無
此山華山太華之山今在華陰縣西南山海經云華山
之首曰錢來山其形削成而四方其高五千仞廣十里
命曰西嶽又西八十里曰小華山又西八十里曰符禺
山又西六十里曰石脆山又西七十里曰英山又西五
十二里曰竹山又西二百里曰浮山又西百五十里曰
峙山又西百七十里曰南山又西百八十里曰大峙山
又西三百二十里曰嶓冢山又西三百五十里曰天帝
山西南三百八十里曰臯塗山又西百八十里曰黃山
又西二百里曰翠山又西二百五十里曰騩山自錢來
至於騩山二千九百五十七里按華山三峯中一峯東
西二峯鼎峙盤旋峻極不可窮覽何景明曰太華終南
太白實一山延亘不絶太華在華陰終南在長安太白
在郿各望其地異號命爾其山首枕嵩芒尾貫羌蜀表
裏秦關蓋邦域大紀云
吳越行窩志(薛章憲)
湖南之衡山在洞庭上其岡巒之軒翔聳拔者凡為峯
七十二金陵之大江在鍾山下其川隩之停蓄演漾者
凡為陂三十六皆古之竒觀蓋山與水交相贊者也故
歴代侈之以誇於四方恒自恨生長遐僻動越數百千
里徒心馳目想而已乃者揮手囂煩放情丘壑於吳越
之區得勝處二焉在吳曰聚塢去城一舍而遠却負疉
障前臨太湖與杭潁爭雄地産楊梅特佳形色味皆夐
絶他所傾筐入市人望而知之爭售立盡輙得重貲湖
中有山計其數與衡等昔人謂七十二朵青芙蓉是以
作草閣臨之馮崖架广高出木末可隱几而指數也因
命七十二峯閣在越曰橫裏去城一舍而近衡六里有
竒縱二十里有竒綿亘迤邐多陂澤渠塘平陸纔十之
二居民植藕芡為生收其入反出禾麥上直亦再倍於
平壤夏秋之交彌望皆織文繡段人人刺艇子出入其
間扣舷鼓枻歌呼相答不自意為人間世也築室三楹
茨以生草塈之塗泥命為三十六陂館陂則當不止是
而云然志舊好也歲之日居以課子姓出以事登陟大
率略相半焉所謂七十二峯與三十六陂者則又平分
之矣蘇長公嘗言山翁不出山溪翁常在溪不如野翁
來往溪山間吾其得而兼之遂自稱浮休野人則自詫
曰吾幸生太平之世身無病心無憂有菽粟以具饔飧
有鷄豚以供伏臘韋布陋矣聊以禦燠寒室廬隘矣聊
以庇風雨行無所牵止無所泥任情率意委順逍遥貴
歟賤歟壽歟夭歟付之造物者一不置肝鬲間也各丐
太僕李公先生題字揭之棟上以告來者使知盛世之
民沐浴膏澤㴠煦至化雖野人之愚亦能順時知命處
困而亨鳥雲飛而魚川泳無不遂其生也衡門之木則
咸署曰浮休野人家信有侈心如登龍斷者無以自解
云
文章辨體彙選卷六百二十二
文章辨體彙選卷六百二十二
明賀復徵編
志七
游名山志(宋謝靈運)
夫衣食人生之所資山水性分之所適今滯所資之累壅其
所適之性耳俗議多云歡足本在華堂枕嵓潄流者乏
於大志故保其枯槁余謂不然君子有愛巳之情有救
物之能橫流之弊非才不治故有屈巳以濟彼豈以名
利之場賢於清曠之域邪語萬乘則鼎湖有縱轡論儲
貳則嵩山有絶控又陶朱高揖越相留侯願辭漢傅推
此而言可以明矣
山栖志(梁劉峻)
夫鳥居山上層巢木末魚潛淵下窟穴泥沙豈好異哉
蓋性自然也故有忽白璧而樂垂綸負玉鼎而要卿相
行藏紛糾顯晦踏駮無異火炎水流圓動方息斯則廟
堂之與江海蓬戶之與金閨並然其所然悅其所悅烏
足毛羽瘡痏於其間哉予生自原野善畏難狎心駭雲
臺朱屋望絶高蓋青組且霑濡霧露彌願閒逸每濯青
瀨息椒丘寤寐永懷其來尚矣蚓專噬壤民欲天縱爰
洎二毛得居巖穴所居為東陽郡金華山東陽實會稽
西部也是生竹箭山川秀麗臯澤坱鬱若其羣峰疉起
則接漢連霞喬木布濩則春青冬綠迴溪映流則十仞
洞底膚寸雲合必千里雨散信卓犖爽塏神居奥宅是
以帝鴻遊斯鑄鼎雨師寄此乘煙故澗勒赤松之名山
貽縉雲之號近代江治中奮迅泥滓王徵士高拔風塵
龍盤鳳栖咸萃兹地良由碧湍素石可致幽人者哉金
華山古馬鞍山也藴靈藏聖列名仙諜左元放稱此山
云可免洪水五兵可合神丹九轉金華之首有紫巖山
山色紅紫因此為稱靡迤坡陀下屬深渚巑岏隱嶙上
虧日月登自山麓漸高漸峻壟路迫隘魚貫而升路側
有絶澗閘閜庨豁俯窺木杪焦原石色匪獨危懸至山
將半便有廣澤大川臯陸隱賑矛之葺宇實在斯焉三
面皆迴山周繞有象乳郭前則平野蕭條目極通望東
西帶二澗四時飛流泉清瀾微霔滴瀝生響白波跳沫
汹涌成音並渭瀆通引交渠綺錯懸溜瀉於軒甍激湍
迴於階砌供帳無綆汲盥潄息瓶盆楓櫨椅櫪之樹梓
栢桂樟之木分形異色千族萬種結朱實包綠褁杌白
蔕抽紫莖橚矗□䔿捎清風鳴衆籟垂條櫩戶布葉房
櫳中谷澗濱華蘂攅列至于青春緩謝萍生泉動則有
都梁含馥懷香送芬長樂負霜宜男泫露芙蕖紅華照
水臯蘇縹葉從風憑軒永眺蠲憂忘疾丘阿陵曲衆藥
灌叢地髓抗莖山筋抽節金鹽重於素璧玉䜴貴於明
珠可以養性消疴還年駐色不藉崔文黃散負局紫丸
翺翔羣鳳風貽雨鷇綠翼紅毛素纓翠鬛肅肅毛羽關
關好音皆馴狎園池旅食鷄騖若迺䲰日伺晨響類鐘
鼓鳴蚿候曙聲像琴瑟玄猿薄霧清囀飛㹳乘煙咏吟
嘈囋嘹亮悅心娛耳諒所以跨躡管籥韜軼笙簧宅東
起招提寺背巖面壑層軒引景邃宇臨崖博敞閒虛納
祥生白左瞻右睇仁智所居故碩德名僧振錫雲萃調
心七覺詆訶五塵郁列戒香浴滋定水至於熏爐夜爇
法鼓旦聞予則跕躔摳衣躬行頂禮詢道哲人欽和至
教寺東南有道觀亭亭之崖側下望雲雨蕙樓菌榭隱
映林篁飛觀列軒玲瓏烟霧日止却粒之氓歲集神僊
之客餌星髓吸流霞將乃雲衣霓裳乘龍馭鶴觀下有
石井聳峙中澗雕琢刻削頗類人工躍流&KR0008;瀉渀涌泱
咽電擊雷吼駭目驚魂寺觀之前皆植修竹檀欒蕭瑟
被陵緣阜外則良田區畛通接山泉膏液鬱潤肥腴鄭
白決漳莫之能擬致紅粟流溢鳬㕍充厭春鼈旨膳碧
鷄冬簟味珍霜鵽縠巾取於丘嶺短褐出自中園&KR0034;蔣
逼側於池湖菅蒯駢填於原隰養給之資生生所用無
不阜實籓籬充牣崖巘歲始年季農隙時閒濁醪初䍤
醥清新熟則田家野老提壺共至班荆林下陳罇置酌
酒酣耳熱屢舞諠呶晟論箱庾高談穀稼嗢噱謳歌舉
杯相抗人生樂耳此歡豈訾若夫蠶而衣耕而食日出
而作日入而息晩食當肉無事為貴不求於世不忤於
物莫辨榮辱匪知毁譽浩蕩天地之間心無怵惕之警
豈與嵇生齒劒揚子墜閣較其優劣者哉
五洩山水志(明宋濂)
五洩山在婺杭越三州境上北距富春南據勾無東接
浦陽其山水最號竒峭齊謝玄卿嘗以採藥深入其中
而宋刁景純吳處厚亦頗游焉自西坑嶺入過遇龍橋
北行二十步始入西潭前橫一溪水甚寒履之如冰由
溪而前徑小潭傍有嶕石突起類大甕斜覆乃捫石而
登一失足輒墜又行二里所地稍夷曠怪石四瞰峯巒
環列獻狀其紋縈縈然類神工鬼斧所雕刻者山多猴
遊人恐之輒撒石雨下又前行半里所泉自石竇中出
瀏瀏作聲若琴若笙竽泉西流滙為小窪瑩澈泓澄毫
髮不隱鯈魚數尾洋洋往來如行琉璃瓶中窪左大樹
離立極怪偉倒影入水中如畫又前行五十步大石閼
道相傳有巖角肖鷹喙忽夜大雷雨喙崩下聲聞數十
里又行三十步榛篠成林翠光浮映衣袂成碧色山蟲
崖虺奔遶後先瞬目失所在至此則氣象陰幽絶不類
人世如升蓬嶠坐水晶宫烟火氣消盡又自山腰緣葛
而前竹籜覆地厚動足輒仆又過十步許抵小潭小潭
上曰西潭水流傾沬成白簾闊可七八尺冉冉下注滑
而無聲兩傍石崖峭立苔蝕蘚暈時有水珠毿毿滴下
歲旱鄕民禱龍於此水或涌取蜥蝪入瓶中持以歸多
騐自遇龍橋至此約可五六里皆蛇盤磬折路行若窮
又復軒敞其中勝致難得具述或言潭上有石河從石
河至三臺塔人跡罕至莫詳也尋故路而出斜迤而東
過香爐峰峭拔上有石類香爐故名香爐北有峰圓而
童名鉢盂峰或曰肖東甌鴈蕩又名鴈蕩峰自鴈蕩而
南峙有白雪峯屹然人立者名玉女峯嶄嶄勢欲柱天
者名天柱峯其他諸峯星聯肺附登名圖籍者蓋七十
有二焉復從崖東折度略彴橋趨三學士院院唐靈默
禪師道場師嘗降龍於此遺跡尚存由院北深入又百
餘步至東潭潭上飛瀑可二十丈瀑怒參倒擊崖竅中
若運萬斛雪從天擲下白光閃閃奪人目睛至潭底輒
復逆上有聲如輥雷人笑語咫尺不能辨猶聞甕中聲
居人云每天風一號四山林木震撼欲折黑雲下罩杳
不知昏曉歲旱投龍者多驗如西潭復北折而西泝潭
之源登響鐵嶺度紫閬山村人多舍茅葦間有平臯數
百畆可耕穊傍沿石河又行一里所地名石鼓足頓之
鼕鼕鳴越十步至第一潭潭如井睨之正黑投以小石
鏘若珮環又越十餘步至第二潭圓如錡釜面廣而底
敞大水驅亂石聚其内迨滿復洩去潭下石壁百餘尺
險不可寘足從其右懸藤墜下至第三潭潭甚深以線
縋之下不見底其形方狹而長天向陰常有雲氣從中
起疑有潜龍人恒以幽悄為病第四潭咸不敢往或以
綯圍腰繫巨&KR0891;俯崖而瞰潭左右皆楓木其形大概如
第二潭而廣袤倍之側有晉劉龍子墓相傳龍子嘗釣
於潭得驪珠吞之化龍飛去後人為壘石作塚或云龍
子之母葬焉世遠不可辨又其下至第五潭即東潭因
其水五級故名之為洩云噫造物之委形山水者竒峭
有是哉
關中三山志(何景明)
終南山在西安府南五十里東自藍田縣界西入咸寧
縣界石鰲谷以谷水出與長安咸寧二縣分界東西四
十里禹貢終南惇物至于鳥鼠詩曰終南何有有條有
梅毛註周之名山終南也春秋左氏傳曰荆山終南九
州之險也杜註曰終南在治平武功縣南漢書曰太乙
山又為終南山五經要義曰太乙一名終南山在扶風
武功縣關中記曰終南一名中南言在天中居都之南
也又曰終南太乙左右三十里内名福地三秦記曰太
乙在驪山西去長安二百里一名地肺山東方朔傳曰
終南山天下之大阻也其山多玉石金銀銅鐵豫樟檀
柘異類之物太白山按三秦記曰太白山在武功縣南
去長安二百里不知高幾許俗云武功太白去天三百
周地圖記太白山甚高上常積雪無草木半山有積雪
如瀑布則㴻雨人常以為候語曰南山瀑布非朝即暮
水經注曰太白山南連武功諸山最為秀傑冬夏積雪
望之皓然吉茂蘇則値亂隱於扶風南太白山中按太
白武功二山在郿縣蓋舊武功縣地也今武功縣本無
此山華山太華之山今在華陰縣西南山海經云華山
之首曰錢來山其形削成而四方其高五千仞廣十里
命曰西嶽又西八十里曰小華山又西八十里曰符禺
山又西六十里曰石脆山又西七十里曰英山又西五
十二里曰竹山又西二百里曰浮山又西百五十里曰
峙山又西百七十里曰南山又西百八十里曰大峙山
又西三百二十里曰嶓冢山又西三百五十里曰天帝
山西南三百八十里曰臯塗山又西百八十里曰黃山
又西二百里曰翠山又西二百五十里曰騩山自錢來
至於騩山二千九百五十七里按華山三峯中一峯東
西二峯鼎峙盤旋峻極不可窮覽何景明曰太華終南
太白實一山延亘不絶太華在華陰終南在長安太白
在郿各望其地異號命爾其山首枕嵩芒尾貫羌蜀表
裏秦關蓋邦域大紀云
吳越行窩志(薛章憲)
湖南之衡山在洞庭上其岡巒之軒翔聳拔者凡為峯
七十二金陵之大江在鍾山下其川隩之停蓄演漾者
凡為陂三十六皆古之竒觀蓋山與水交相贊者也故
歴代侈之以誇於四方恒自恨生長遐僻動越數百千
里徒心馳目想而已乃者揮手囂煩放情丘壑於吳越
之區得勝處二焉在吳曰聚塢去城一舍而遠却負疉
障前臨太湖與杭潁爭雄地産楊梅特佳形色味皆夐
絶他所傾筐入市人望而知之爭售立盡輙得重貲湖
中有山計其數與衡等昔人謂七十二朵青芙蓉是以
作草閣臨之馮崖架广高出木末可隱几而指數也因
命七十二峯閣在越曰橫裏去城一舍而近衡六里有
竒縱二十里有竒綿亘迤邐多陂澤渠塘平陸纔十之
二居民植藕芡為生收其入反出禾麥上直亦再倍於
平壤夏秋之交彌望皆織文繡段人人刺艇子出入其
間扣舷鼓枻歌呼相答不自意為人間世也築室三楹
茨以生草塈之塗泥命為三十六陂館陂則當不止是
而云然志舊好也歲之日居以課子姓出以事登陟大
率略相半焉所謂七十二峯與三十六陂者則又平分
之矣蘇長公嘗言山翁不出山溪翁常在溪不如野翁
來往溪山間吾其得而兼之遂自稱浮休野人則自詫
曰吾幸生太平之世身無病心無憂有菽粟以具饔飧
有鷄豚以供伏臘韋布陋矣聊以禦燠寒室廬隘矣聊
以庇風雨行無所牵止無所泥任情率意委順逍遥貴
歟賤歟壽歟夭歟付之造物者一不置肝鬲間也各丐
太僕李公先生題字揭之棟上以告來者使知盛世之
民沐浴膏澤㴠煦至化雖野人之愚亦能順時知命處
困而亨鳥雲飛而魚川泳無不遂其生也衡門之木則
咸署曰浮休野人家信有侈心如登龍斷者無以自解
云
文章辨體彙選卷六百二十二
