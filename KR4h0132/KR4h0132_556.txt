文章辨體彙選卷五百五十六
明賀復徵編
世表
復徵曰表者標也標著其事一覽瞭然也太史公年
表月表實創厥始錄之為後來作譜系之祖
三代年表(漢司馬遷)
太史公曰五帝三代之記尚矣自殷以前諸侯不可得
而譜周以來乃頗可著孔子因史文作春秋紀元年正
時日月蓋其詳哉至於序尚書則略無年月或頗有然
多闕不可錄故疑則傳疑蓋其慎也余讀諜記黃帝以
來皆有年數稽其歴譜諜終始五德之傳古文咸不同
乖異夫子之弗論次其年月豈虚哉於是以五帝繫諜
尚書集世紀黃帝以來訖共和為世表
帝泄(索隠曰音薛)
帝不降
帝扄(不降弟熒索隠曰古反)
帝厪(索隠曰其靳反又音勤)
帝孔甲(不降子好鬼神滛亂不好德二龍去)
帝臯(索隠曰宋衷云墓在崤南陵)
帝發(索隠曰帝臯子也系本云帝臯生發及履癸履癸一名桀)
帝履癸(是為桀)
從禹至桀十七世從黃帝至桀二十世
殷湯代夏氏(從黃帝至湯十七世)
帝外丙(湯太子太丁蚤卒故立次弟外丙)
帝仲壬(外丙弟)
帝太甲(故太子太丁子滛伊尹放之桐宫三年悔過自責伊尹乃迎之復位)
帝沃丁(伊尹卒)
帝太庚(沃丁弟)
帝小甲(太庚弟殷道衰諸侯或不至太索隠曰殷本紀及系本皆云小甲庚子)
帝雍己(小甲弟)
帝太戊(雍己弟以桑穀生稱中宗)
帝中丁(俗本作仲丁)
帝外任(仲丁弟)
帝河亶甲(外任弟)
帝祖乙
帝祖辛
帝沃甲(祖辛弟作索隠曰系本開甲)
帝祖丁(祖辛子)
帝南庚(沃甲子)
帝陽甲(祖丁子)
帝盤庚(陽甲弟徙河南)
帝小辛(盤庚弟)
帝小乙(小辛弟)
帝武丁(雉升鼎耳雊得傅說稱高宗)
帝祖庚
帝甲(祖庚弟滛德徐廣曰一云滛殷衰)
帝廪辛(索隠曰或作馮辛系本作祖辛誤也按上祖乙已生祖辛故知非也)
帝庚丁(廩辛弟殷徙河北)
帝武乙(慢神震死)
帝太丁
帝乙(殷益衰)
帝辛(是為紂死)
從湯至紂二十九世從黃帝至紂四十六世
周武王代殷(從黃帝至武王十九世)
秦楚之際月表(司焉遷)
太史公讀秦楚之際曰初作難發於陳涉虐戾滅秦自
項氏撥亂誅暴平定海内卒踐帝阼成於漢家五年之
間號令三嬗自生民以來未始有受命若斯之亟也昔
虞夏之興積善累功數十年德洽百姓攝行政事考之
於天然後在位湯武之王乃由契后稷修仁行義十餘
世不期而會孟津八百諸侯猶以為未可其後乃放弑
秦起襄公章於文繆獻孝之後稍以蠶食六國百有餘
載至始皇乃能幷冠帶之倫以德若彼用力如此蓋一
統若斯之難也秦既稱帝患兵革不休以有諸侯也於
是無尺土之封墮壊名城銷鋒鏑鉏豪桀維萬世之安
然王迹之興起於閭巷合從討伐軼於三代鄉秦之禁
適足以資賢者為驅除難耳故憤發其所為天下雄安
在無土不王此乃傳之所謂大聖乎豈非天哉豈非天
哉非大聖孰能當此受命而帝者乎
文章辨體彙選卷五百五十六
文章辨體彙選卷五百五十六
明賀復徵編
世表
復徵曰表者標也標著其事一覽瞭然也太史公年
表月表實創厥始錄之為後來作譜系之祖
三代年表(漢司馬遷)
太史公曰五帝三代之記尚矣自殷以前諸侯不可得
而譜周以來乃頗可著孔子因史文作春秋紀元年正
時日月蓋其詳哉至於序尚書則略無年月或頗有然
多闕不可錄故疑則傳疑蓋其慎也余讀諜記黃帝以
來皆有年數稽其歴譜諜終始五德之傳古文咸不同
乖異夫子之弗論次其年月豈虚哉於是以五帝繫諜
尚書集世紀黃帝以來訖共和為世表
帝泄(索隠曰音薛)
帝不降
帝扄(不降弟熒索隠曰古反)
帝厪(索隠曰其靳反又音勤)
帝孔甲(不降子好鬼神滛亂不好德二龍去)
帝臯(索隠曰宋衷云墓在崤南陵)
帝發(索隠曰帝臯子也系本云帝臯生發及履癸履癸一名桀)
帝履癸(是為桀)
從禹至桀十七世從黃帝至桀二十世
殷湯代夏氏(從黃帝至湯十七世)
帝外丙(湯太子太丁蚤卒故立次弟外丙)
帝仲壬(外丙弟)
帝太甲(故太子太丁子滛伊尹放之桐宫三年悔過自責伊尹乃迎之復位)
帝沃丁(伊尹卒)
帝太庚(沃丁弟)
帝小甲(太庚弟殷道衰諸侯或不至太索隠曰殷本紀及系本皆云小甲庚子)
帝雍己(小甲弟)
帝太戊(雍己弟以桑穀生稱中宗)
帝中丁(俗本作仲丁)
帝外任(仲丁弟)
帝河亶甲(外任弟)
帝祖乙
帝祖辛
帝沃甲(祖辛弟作索隠曰系本開甲)
帝祖丁(祖辛子)
帝南庚(沃甲子)
帝陽甲(祖丁子)
帝盤庚(陽甲弟徙河南)
帝小辛(盤庚弟)
帝小乙(小辛弟)
帝武丁(雉升鼎耳雊得傅說稱高宗)
帝祖庚
帝甲(祖庚弟滛德徐廣曰一云滛殷衰)
帝廪辛(索隠曰或作馮辛系本作祖辛誤也按上祖乙已生祖辛故知非也)
帝庚丁(廩辛弟殷徙河北)
帝武乙(慢神震死)
帝太丁
帝乙(殷益衰)
帝辛(是為紂死)
從湯至紂二十九世從黃帝至紂四十六世
周武王代殷(從黃帝至武王十九世)
秦楚之際月表(司焉遷)
太史公讀秦楚之際曰初作難發於陳涉虐戾滅秦自
項氏撥亂誅暴平定海内卒踐帝阼成於漢家五年之
間號令三嬗自生民以來未始有受命若斯之亟也昔
虞夏之興積善累功數十年德洽百姓攝行政事考之
於天然後在位湯武之王乃由契后稷修仁行義十餘
世不期而會孟津八百諸侯猶以為未可其後乃放弑
秦起襄公章於文繆獻孝之後稍以蠶食六國百有餘
載至始皇乃能幷冠帶之倫以德若彼用力如此蓋一
統若斯之難也秦既稱帝患兵革不休以有諸侯也於
是無尺土之封墮壊名城銷鋒鏑鉏豪桀維萬世之安
然王迹之興起於閭巷合從討伐軼於三代鄉秦之禁
適足以資賢者為驅除難耳故憤發其所為天下雄安
在無土不王此乃傳之所謂大聖乎豈非天哉豈非天
哉非大聖孰能當此受命而帝者乎
文章辨體彙選卷五百五十六
