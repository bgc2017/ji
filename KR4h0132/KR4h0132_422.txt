文章辨體彙選卷四百二十二
明賀復徵編
論三十一(寓論)
顯志賦序論(漢馮衍)
衍既見廢不得志退而作賦自論曰
馮子以為大人之德不碌碌如玉落落如石風興雲蒸
一龍一蛇與道翺翔與時變化夫豈守一節哉用之則
行舍之則藏進退無主屈伸無常故曰有法無法因時
為業有度無度與物趣舍常務道德之實而不求當世
之名闊略杪小之禮蕩佚人間之事正身直行恬然肆
志顧常好俶儻之策時莫能聽用其謀喟然長歎自傷
不遭久棲遲扵小官不得舒其所懷抑心抑節意悽情
悲夫伐冰之家不利雞豚之息委積之臣不操市井之
利况歴位食禄二十餘年而財產益狹居處益貧惟夫
君子之仕行其道也慮時務者不能興其德為身求者
不能成其功去而歸家復羈旅扵州郡身愈據職家彌
窮困卒離飢寒之災有喪元子之禍先將軍葬渭陵哀
帝之崩也營之以為園扵是以新豐之東鴻門之上夀
安之中地埶高敞四通廣大南望酈山北属涇渭東瞰
河華龍門之陽三晉之路西顧酆鄗周秦之丘宫觀之
墟通視千里覽見舊都遂定瑩焉退而幽居盖忠臣過
故墟而歔欷孝子入舊室而哀歎每念祖考著盛德于
前垂鴻烈于後遭時之禍墳墓蕪穢春秋蒸嘗昭穆無
列年衰歲暮悼無成功將西田牧肥饒之野殖生產修
孝道營宗廟廣祭祀然後闔門講習道德觀覽乎孔老
之論庶幾乎松喬之福上隴阪陟高岡游精宇宙流目
入紘歴觀九州山川之體追覽上古得失之風愍道陵
遲傷德分崩夫覩其終必原其始故存其人而詠其道
疆理九野經營五山眇然有思陵雲之意乃作賦自厲
命其篇曰顯志顯志者言光明風化之情昭章玄妙之
思也
樂志論(仲長統)
使居有良田廣宅背山臨流溝池環匝竹木周布場圃
築前果園樹後舟車足以代步涉之難使令足以息四
體之役養親有兼味之膳妻孥無苦身之勞良朋萃止
則陳酒肴以娱之嘉時吉日則烹羔豚以奉之蹰躇畦
苑遊戲平林濯清水追凉風釣遊鯉弋高鴻風扵舞雩
之下咏歸高堂之上安神閨房思老氏之玄虚呼吸精
和求至人之彷彿與逹者論道講書俯仰二儀錯綜人
物彈南風之雅操發清商之妙曲逍遥一世之上睥睨天
地之間不受當時之責永保性命之期如此則可以凌
霄漢出宇宙之外矣豈羡夫入帝王之門哉
勞生論(唐盧思道)
莊子曰大塊勞我以生誠哉斯言也余年五十羸老云
至追維疇昔勤矣厥生乃著兹論因言時云爾罷郡屏
居有客造余者少選之頃盱衡而言曰生者天地之大
德人者有生之最靈所以作配兩儀稱貴羣品妍媸愚
智之辨天懸壤隔行已立身之異入海登山今吾子生
於右地九葉卿族天授俊才萬夫所仰學綜流略慕孔
門之游夏辭窮麗則擬漢日之卿雲行藏有節進退以
禮不謟不驕無愠無懌偃仰貴賤之間從容語默之際
何其裕也下走所欣羡焉余莞爾以笑曰未之思乎何
所言之過也子其清耳請為左右陳之夫人之生也皆
未若無生在余之生勞亦勤止紈綺之年伏膺教義規
行矩步從善而登巾冠之後濯纓受署繮鏁仁義寵絆
朝市失翹陸之本性喪江湖之遠情淪此風波溺于倒
躓憂勞總至事非一緒何則地胄高華既致嫌扵管庫
才識美茂亦受嫉於愚庸篤學強記聾瞽扵焉側目清
心河瀉木訥所以疚心豈徒蠱惜春漿鴟悋腐鼠相江
都而永歎傅長沙而不歸固亦魯值臧倉楚逄靳尚趙
壹為之哀歌張升於是慟哭有齊之季不遇休明申脰
就鞅屏跡無地叚珪張譲金貝是視賈謐郭淮腥臊可
饜滛刑以逞禍近池魚耳聽惡來之䜛足踐龍逢之血
周氏末葉仍值僻王歛笏升階汗流浹背莒客之踵躋
焦原匹兹非險齊人之手執馬尾方此未危若乃羊腸
句注之道據鞍振筴武落雞田之外櫛風沐雨三旬九
食不敢稱弊此之為役盖其小小者耳今泰運肇開四
門以穆冕旒司契於上䕫龍佐命於下岐伯善卷耻徇
幽憂由隨務光悔從木石余年在秋方已迫知命情禮
宜退不獲宴安一葉從風無損鄧林之攢植雙鳧退飛
不虧渤澥之游泳耕田鑿并晩息晨興候南山之朝雲
擥北堂之明月汜勝九榖之書觀其節制崔寔四民之
令奉以周旋晨荷蓑笠白屋黃冠之伍夕談榖稼霑體
塗足之倫濁酒盈罇高歌滿席恍兮惚兮天地一指此
野人之樂也子或以是羡余乎客曰吾子之事既聞之
矣他人有心又請論其梗槩余荅曰雲飛泥沉卑高異
等圓行方止動息殊致是以摩霄運海輕罻羅扵藪澤
五衢四照忽斤斧扵山林余晩值昌辰遂其弱尚觀人
事之隕穫覩時路之邅危玄冬修夜静言長想可以累
歎悼心流涕酸鼻人之百年脆促已甚奔駒流電不可
為辭顧慕周章數紀之内窮通榮辱事無足道而有識
者鮮無識者多褊隘凡近輕險躁薄居家則人面獸心
不孝不義出門則謟䛕䜛佞無愧無耻退身知足㤀伯
陽之烱戒陳力就列棄周任之格言悠悠遠古斯患巳
積迄於近代此蠧尤深范卿撝謙之風縉紳不嗣夏書
昏墊之罪執政所安朝露未晞小車盈董石之巷夕陽
且落皂蓋填閻竇之里皆如脂如韋俯僂匍匐噉惡求
媚䑛痔自親美言謟笑好其愉樂詐泣佞哀恤其喪紀
近通旨酒遠貢文蛇豔姬美女委如脫屣金銑玉華棄
同遺跡及鄧通失路一簪之賄無餘梁冀就誅五侯之
貴將起向之求官買職晩謁晨趨刺促望塵之舊遊伊
優上堂之夜客始則亡魂禠魄若牛兄之遇獸心戰色
沮似葉公之好龍俄而抵掌揚眉高視闊步結侣棄廉
公之第携手哭聖卿之門華轂生塵來如激矢雀羅暫
設去等絶絃飴蜜非甘山川未阻十變萬化鬼出神入
為此者皆衣冠士族或有藝能不耻不仁不畏不義靡
愧友朋莫慙妻子外呈厚貎内藴百心繇是則紆青佩
紫牧州典郡冠幘劫人厚自封殖妍歌妙舞列鼎撞鐘
耳倦絲桐口飫珍旨雖素論以為非而時宰之不責末
俗蚩蚩如此之弊余則違時薄宦屏息窮居甚耻驅馳
深畏乾沒心若死灰不營勢利家無擔石不費嚢錢偶
影聫官將數十載駑拙致笑輕生所以告勞也真人御
宇斵雕為璞人知榮辱時反邕熙風力上宰内敷文教
方召重臣外揚武節被之大道洽以淳風舉必以才爵
無濫授禀斯首尾不預衣簪阿黨比周掃地俱盡輕薄
之儔滅影竄迹礫石變成瑜瑾莨莠化為芝蘭曩之扇
俗攬時駭耳穢目今悉不聞不見莫余敢侮易曰聖人
作而萬物覩斯之謂乎
善仕論(明汪道昆)
舍人命郡中無善仕者語伯子曰公等十餘曹一以方
枘而投當世不入明矣豈習俗然哉何纍纍也伯子曰
然敢問其不入者何也舍人遽數曰公等倍當世者五
今之游道廣矣公不能游一也彼有長喙務中用事者
之驩而公短扵口二也彼不裘不裼且傴僂若不勝衣
而公木強三也彼不倡而和乘人而結其心所憎則堯
可非也所喜則蹠可譽也公務察察而持論與人殊四
也彼射利如射雉負翳而居省&KR0008;而釋亡能出其彀中
公弛而不張張則失前禽矣五也有一于此則仕者之
贅疣也况五者哉伯子曰固然則將割&KR0146;疣而修我疾
&KR0146;疣則生割則死&KR0146;疣不猶愈於死乎彼姣者天性也
里婦慕西子之姣卒以惡駭國中吾不幸而&KR0146;疣視里
婦加惡矣吾寧扱袵饋節毋得罪田舍翁無寕向市門
而張惡聲也舍人笑曰嗟乎惟此故多惡人國色罕矣
文章辨體彙選卷四百二十二
文章辨體彙選卷四百二十二
明賀復徵編
論三十一(寓論)
顯志賦序論(漢馮衍)
衍既見廢不得志退而作賦自論曰
馮子以為大人之德不碌碌如玉落落如石風興雲蒸
一龍一蛇與道翺翔與時變化夫豈守一節哉用之則
行舍之則藏進退無主屈伸無常故曰有法無法因時
為業有度無度與物趣舍常務道德之實而不求當世
之名闊略杪小之禮蕩佚人間之事正身直行恬然肆
志顧常好俶儻之策時莫能聽用其謀喟然長歎自傷
不遭久棲遲扵小官不得舒其所懷抑心抑節意悽情
悲夫伐冰之家不利雞豚之息委積之臣不操市井之
利况歴位食禄二十餘年而財產益狹居處益貧惟夫
君子之仕行其道也慮時務者不能興其德為身求者
不能成其功去而歸家復羈旅扵州郡身愈據職家彌
窮困卒離飢寒之災有喪元子之禍先將軍葬渭陵哀
帝之崩也營之以為園扵是以新豐之東鴻門之上夀
安之中地埶高敞四通廣大南望酈山北属涇渭東瞰
河華龍門之陽三晉之路西顧酆鄗周秦之丘宫觀之
墟通視千里覽見舊都遂定瑩焉退而幽居盖忠臣過
故墟而歔欷孝子入舊室而哀歎每念祖考著盛德于
前垂鴻烈于後遭時之禍墳墓蕪穢春秋蒸嘗昭穆無
列年衰歲暮悼無成功將西田牧肥饒之野殖生產修
孝道營宗廟廣祭祀然後闔門講習道德觀覽乎孔老
之論庶幾乎松喬之福上隴阪陟高岡游精宇宙流目
入紘歴觀九州山川之體追覽上古得失之風愍道陵
遲傷德分崩夫覩其終必原其始故存其人而詠其道
疆理九野經營五山眇然有思陵雲之意乃作賦自厲
命其篇曰顯志顯志者言光明風化之情昭章玄妙之
思也
樂志論(仲長統)
使居有良田廣宅背山臨流溝池環匝竹木周布場圃
築前果園樹後舟車足以代步涉之難使令足以息四
體之役養親有兼味之膳妻孥無苦身之勞良朋萃止
則陳酒肴以娱之嘉時吉日則烹羔豚以奉之蹰躇畦
苑遊戲平林濯清水追凉風釣遊鯉弋高鴻風扵舞雩
之下咏歸高堂之上安神閨房思老氏之玄虚呼吸精
和求至人之彷彿與逹者論道講書俯仰二儀錯綜人
物彈南風之雅操發清商之妙曲逍遥一世之上睥睨天
地之間不受當時之責永保性命之期如此則可以凌
霄漢出宇宙之外矣豈羡夫入帝王之門哉
勞生論(唐盧思道)
莊子曰大塊勞我以生誠哉斯言也余年五十羸老云
至追維疇昔勤矣厥生乃著兹論因言時云爾罷郡屏
居有客造余者少選之頃盱衡而言曰生者天地之大
德人者有生之最靈所以作配兩儀稱貴羣品妍媸愚
智之辨天懸壤隔行已立身之異入海登山今吾子生
於右地九葉卿族天授俊才萬夫所仰學綜流略慕孔
門之游夏辭窮麗則擬漢日之卿雲行藏有節進退以
禮不謟不驕無愠無懌偃仰貴賤之間從容語默之際
何其裕也下走所欣羡焉余莞爾以笑曰未之思乎何
所言之過也子其清耳請為左右陳之夫人之生也皆
未若無生在余之生勞亦勤止紈綺之年伏膺教義規
行矩步從善而登巾冠之後濯纓受署繮鏁仁義寵絆
朝市失翹陸之本性喪江湖之遠情淪此風波溺于倒
躓憂勞總至事非一緒何則地胄高華既致嫌扵管庫
才識美茂亦受嫉於愚庸篤學強記聾瞽扵焉側目清
心河瀉木訥所以疚心豈徒蠱惜春漿鴟悋腐鼠相江
都而永歎傅長沙而不歸固亦魯值臧倉楚逄靳尚趙
壹為之哀歌張升於是慟哭有齊之季不遇休明申脰
就鞅屏跡無地叚珪張譲金貝是視賈謐郭淮腥臊可
饜滛刑以逞禍近池魚耳聽惡來之䜛足踐龍逢之血
周氏末葉仍值僻王歛笏升階汗流浹背莒客之踵躋
焦原匹兹非險齊人之手執馬尾方此未危若乃羊腸
句注之道據鞍振筴武落雞田之外櫛風沐雨三旬九
食不敢稱弊此之為役盖其小小者耳今泰運肇開四
門以穆冕旒司契於上䕫龍佐命於下岐伯善卷耻徇
幽憂由隨務光悔從木石余年在秋方已迫知命情禮
宜退不獲宴安一葉從風無損鄧林之攢植雙鳧退飛
不虧渤澥之游泳耕田鑿并晩息晨興候南山之朝雲
擥北堂之明月汜勝九榖之書觀其節制崔寔四民之
令奉以周旋晨荷蓑笠白屋黃冠之伍夕談榖稼霑體
塗足之倫濁酒盈罇高歌滿席恍兮惚兮天地一指此
野人之樂也子或以是羡余乎客曰吾子之事既聞之
矣他人有心又請論其梗槩余荅曰雲飛泥沉卑高異
等圓行方止動息殊致是以摩霄運海輕罻羅扵藪澤
五衢四照忽斤斧扵山林余晩值昌辰遂其弱尚觀人
事之隕穫覩時路之邅危玄冬修夜静言長想可以累
歎悼心流涕酸鼻人之百年脆促已甚奔駒流電不可
為辭顧慕周章數紀之内窮通榮辱事無足道而有識
者鮮無識者多褊隘凡近輕險躁薄居家則人面獸心
不孝不義出門則謟䛕䜛佞無愧無耻退身知足㤀伯
陽之烱戒陳力就列棄周任之格言悠悠遠古斯患巳
積迄於近代此蠧尤深范卿撝謙之風縉紳不嗣夏書
昏墊之罪執政所安朝露未晞小車盈董石之巷夕陽
且落皂蓋填閻竇之里皆如脂如韋俯僂匍匐噉惡求
媚䑛痔自親美言謟笑好其愉樂詐泣佞哀恤其喪紀
近通旨酒遠貢文蛇豔姬美女委如脫屣金銑玉華棄
同遺跡及鄧通失路一簪之賄無餘梁冀就誅五侯之
貴將起向之求官買職晩謁晨趨刺促望塵之舊遊伊
優上堂之夜客始則亡魂禠魄若牛兄之遇獸心戰色
沮似葉公之好龍俄而抵掌揚眉高視闊步結侣棄廉
公之第携手哭聖卿之門華轂生塵來如激矢雀羅暫
設去等絶絃飴蜜非甘山川未阻十變萬化鬼出神入
為此者皆衣冠士族或有藝能不耻不仁不畏不義靡
愧友朋莫慙妻子外呈厚貎内藴百心繇是則紆青佩
紫牧州典郡冠幘劫人厚自封殖妍歌妙舞列鼎撞鐘
耳倦絲桐口飫珍旨雖素論以為非而時宰之不責末
俗蚩蚩如此之弊余則違時薄宦屏息窮居甚耻驅馳
深畏乾沒心若死灰不營勢利家無擔石不費嚢錢偶
影聫官將數十載駑拙致笑輕生所以告勞也真人御
宇斵雕為璞人知榮辱時反邕熙風力上宰内敷文教
方召重臣外揚武節被之大道洽以淳風舉必以才爵
無濫授禀斯首尾不預衣簪阿黨比周掃地俱盡輕薄
之儔滅影竄迹礫石變成瑜瑾莨莠化為芝蘭曩之扇
俗攬時駭耳穢目今悉不聞不見莫余敢侮易曰聖人
作而萬物覩斯之謂乎
善仕論(明汪道昆)
舍人命郡中無善仕者語伯子曰公等十餘曹一以方
枘而投當世不入明矣豈習俗然哉何纍纍也伯子曰
然敢問其不入者何也舍人遽數曰公等倍當世者五
今之游道廣矣公不能游一也彼有長喙務中用事者
之驩而公短扵口二也彼不裘不裼且傴僂若不勝衣
而公木強三也彼不倡而和乘人而結其心所憎則堯
可非也所喜則蹠可譽也公務察察而持論與人殊四
也彼射利如射雉負翳而居省&KR0008;而釋亡能出其彀中
公弛而不張張則失前禽矣五也有一于此則仕者之
贅疣也况五者哉伯子曰固然則將割&KR0146;疣而修我疾
&KR0146;疣則生割則死&KR0146;疣不猶愈於死乎彼姣者天性也
里婦慕西子之姣卒以惡駭國中吾不幸而&KR0146;疣視里
婦加惡矣吾寧扱袵饋節毋得罪田舍翁無寕向市門
而張惡聲也舍人笑曰嗟乎惟此故多惡人國色罕矣
文章辨體彙選卷四百二十二
