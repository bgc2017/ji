文章辨體彙選卷六百四十八
明賀復徵編
碑七(古賢)
光武濟陽宫碑文(漢蔡邕)
王室中微哀平短祚姦臣王莽偷有神器十有八年
罪盈惡熟天人致誅帝乃龍見白水淵躍昆&KR1267;破前
隊之衆殄二公之師牧兵略地經營河朔戮力戎功
翼戴更始又不即命帝位闕焉於是羣公諸將據河
洛之文協符瑞之徵僉曰歷數在帝踐祚允宜乃以
建武元年六月乙未即位于鄗縣之陽九域之陌祀
漢配天罔失舊物享國三十有三年方内乂安蠻夷
卒服巡狩太山禪梁父皇代之遐迹帝者之上儀罔
不畢舉道德餘慶延于無窮先民有言曰樂樂其所
自生而禮不忘其本是以虞稱媯汭姬美周原皇天
乃眷神宫實始于此厥路藐哉所謂神麗顯融越不
可尚小臣河南尹瑋來在濟陽顧見神宫追惟桑梓
褒述之義用敢作頌其辭曰
赫矣天光爰曜其暉篤生聖皇二漢之微稽度乾則誕
育靈姿黃孽作慝簒握天機帝赫斯怒爰整其師應期
潛見扶陽而飛禍亂克定羣凶殄夷匡復帝載萬國以
綏巡于四岳展義省方登封降禪升于中皇爰兹初基
天命孔彰子子孫孫保之無疆
孫叔敖碑(邯鄲淳)
楚相孫君諱饒字叔敖本是縣人也六國時期思屬楚
楚都南郢南郢即南郡江陵縣也君受純靈之精懷絶
世之才有大賢次聖之質少見枝首蛇對其母泣吾將
死母問其故曰吾聞見枝首蛇者死今日見之母曰若
柰之何吾殺行數十步念獨吾死可恐復令他人見之
死為因埋掩其荆母曰若無憂焉其隂德玄善遂為父
母九族所異及其為相布政以道考天象之度敬授民
時聚藏於山殖物於藪宣導川谷波障源湶溉灌沃澤
堤防湖浦以為池沼鍾天地之美收九睪之利以慇潤
國家家富人喜優噡樂業拭序在朝野無螟□豐年蕃
庶人有曾閔貞孝之行四民美好從容中節高相改幣
一朝而化其憂國忘私乘馬三季不别牝牡繼高陽重
黎伍舉子文之統其忠信廉勇禮樂文章軌儀同制其
富國充民明天時盡地力庭堅禹稷不能踰也專國權
寵而不榮華一旦可得百金至於沒齒而無分銖之蓄
破玉玦不以寳財遺子孫終始若矢去不善如絶絃辟
患害於無刑徹節高義敦良竒介自曹臧孤竹吳札子
罕之倫不能驂也生于季末仕于靈王立濁溷而澄清
處幽䁕而照明其遺武餘典恨不與戲皇帝代同世世
為列姃國在朝廷其意常墨墨若冠章甫而坐塗炭也
病甚臨卒將無棺槨令其子曰優孟曾許千金貸吾孟
故楚之樂長與相君相善雖言千金實不貸也卒後數
幸莊王置酒以為樂優孟乃言孫君相楚之功即忼慨
高歌曲曰貪吏而不可為而可為廉吏而可為而不可
為貪吏而不可為者當時有汙名而可為者子孫以家
成廉吏而可為者當時有清名而不可為者子孫困窮
披褐而賣薪貪吏常苦富廉吏常苦貧獨不見楚相孫
叔敖廉㓗不受錢涕泣數行若投首王王心感動覺悟
問孟孟具列對即求其子而加封焉子辭父有命如楚
不亡亡臣社稷圖而欲有賞必於潘國下濕墝埆人所
不貪遂封潘鄉即固始也三九無嗣國絶祀廢固始令
段君夢見孫君則存其後就其故祠為架廟屋立石銘
碑春秋烝嘗明神報祚即歲還長㣤太守及期思縣宰
段君諱光字世賢魏郡鄴人庶慕先賢體德允恭篤古
遵舊奉履憲章欽翼天道五典興通攷籍祭祠祗肅神
明臨縣一載志在惠廉葬枯粟乏愛育藜蒸討掃醜類
鰥寡是矜杜偽養善是忠表仁感想孫君延發嘉訓興
祀立壇勤勤愛敬念意自然刻石銘碑千載表績萬古
標記福祐期思縣興士熾孫氏蒙恩漢延熹三年五月
廿八日立
漢文翁祠堂碑(宋宋祁)
蜀之廟食千五百年不絶者秦李公冰漢文公翁兩
祠而巳冰為蜀鑿離堆逐悍水以溉所及常無旱年
西人德之因言冰身與水怪鬭鬭不勝死自是江無
暴流蛟蜃怖藏人恬以生故侈大房殿歲擊羊豕雉
魚伐鼓嘯籥傾數十州之人人得侍祠奔走鼓舞以
娛悅神貺巳傳嘏而後敢安翁之治蜀開學校以詩
書教人澡熨故俗長長少少親親尊尊百姓順賴其
後司馬相如王褒揚雄以文章倡張寬以博聞顯嚴
遵李仲元以有道稱何武入為三公漢家號令典章
赫然與三代等蜀有儒自公始班固言之既詳初公
為禮殿以舍孔子及七十二子之像殿右廡作石室
舍公像於中晩漢學焚有守曰高朕能興完之後人
又作朕象進偶公室歲時長吏率掾屬諸生奉籩豆
饔醪薦之于前虔跽謹㓗一再奠而退辭無敢不信
焉冰以功公以德功易見德難知故祀雖偕而優狹
異焉嘉祐二年予知益州往欵公祠至則區位湫偪
埃蝕垢蒙不稱所聞大懼禮益懈忽神勿臨享其明
年乃占學官之西攻位鳩工弗亟弗遲作堂三楹作
左右序及獻廡大抵若干間布尋以度堂累常以度
廷疏窗以快顯壯闔以嚴閉采有青丹陛有級夷瓦
密棟彊若棘若飛乃肖公象於宇間繪相如等於東
西壁本古學之復莫若朕本令學之盛莫若樞密直
學士蔣公堂故繪二公於其間皆配祠焉於是擇日
告成于神揖而升簠斝果湆脯修紛羅而有容可以
告虔趨而降罍罇巾洗席燎並施而不慁可以盡儀
相者循循任者舒舒禮生於嚴廣霛妥於間寂故也
噫自公之來蜀之人自視若鄒魯宋興名臣鉅公踵
相逮於朝先帝時巨猾再作亂弄庫兵争劒閣是時
蜀豪英無一汙賊者羣頑愁窘不容耑而滅非人好
忠家知孝使然耶所使然者不自公歟傳曰非此族
也不在祀典公在之矣則是祠之作願自予而古無
俾壊息云祠之興同尚之賢則轉運使趙汴及提點
刑獄使者凡三人贊輔之勤自通判軍州事祝諮以
降六人營董之勞自兵馬都監毛永保而下二人咸
書象於西廂列官里於石銘曰
公二千石兮守大邦冠峩峩兮紱斯皇出有瑞節兮車
騎羅石室孔卑兮人謂何新堂翼兮耽耽庭廣直兮序
巖巖吏奉承兮不譁神來格兮此其家儼羣賢兮並陳
公所教兮如其仁庖魚挺兮俎肉鮮神來享兮憺冤延
公教在人兮無有頗蜀賢不乏兮才日多俗祥順兮孝
慈公祀百世兮庸可知
狄梁公碑(范仲淹)
天地閉孰將闢焉日月蝕孰將廓焉大厦傾孰將起焉
神器墜孰將舉焉巖巖乎克當其任者惟梁公之偉歟
公諱仁傑字懷英太原人也祖宗高烈本傳在矣公為
子極于孝為臣極于忠忠孝之外揭如日月者敢歌于
廟中公嘗赴并州掾過太行山反瞻河陽見白雲孤飛
曰吾親在其下久而不能去左右為之感動詩有陟岵
陟屺傷君子于役弗忘其親之深于嗟乎孝之至也忠
之所繇生乎公嘗以同府掾當使絶域其母老疾公謂
之曰柰何重太夫人萬里之憂詣長史府請代行時長
史司馬方眦睚不協感公之義歡如平生于嗟乎與人
交而先其憂况君臣之際乎公為大理寺丞決諸道滯
獄萬七千人天下服其平武衛將軍權善才坐伐昭陵
栢高宗命戮之公抗奏不却上怒曰彼致我不孝左右
屬公令出公前曰陛下以一樹而殺一將軍張釋之所
謂假有盜長陵一抷土則將何法以加之臣豈敢奉詔
陷陛下於不道帝意解善才得恕死于嗟乎執法之官
患在少恩公獨愛君以仁何所存之遠乎高宗幸汾陽
宫道出妬女祠下彼俗謂盛服過者必有風雷之災并
州發數萬人别開御道公為知頓使曰天子之行風伯
清塵雨師灑道彼何害哉遽命罷其役又公為江南巡
檢使奏毀淫祠千七百所所存惟夏禹太伯季子伍員
四廟曰安使無功血食以亂明哲之祠乎于嗟乎神猶
正之而况於人乎公為寧州刺史能撫戎夏郡人紀之
碑及遷豫州會越王亂後緣坐七百人籍沒者五千口
有使促行刑公緩之密表以聞曰臣言似理逆人不言
則辜陛下好生之意表成復毀意不能定彼咸非其心
惟陛下矜焉勅貸之流于九原郡道出寧州舊治父老
迎而勞之曰我狄史君活汝輩也相攜哭于碑下齋三
日而去于嗟乎古謂民之父母如公則過焉斯人也死
而生之豈父母之能乎時宰相張光輔率師平越王之
亂將士貪暴公拒之不應光輔怒曰州將忽元帥耶對
曰公以三十萬衆除一亂臣彼脅從輩聞王師來乘城
而降者萬計公縱暴兵殺降以為功使無辜之人肝膽
塗地如得尚方斬馬劒加於君頸雖死無恨光輔不能
屈奏公不遜左遷復州刺史于嗟乎孟軻有言威武不
能挫是謂大丈夫其公之謂乎為地官侍郎同鳳閣鸞
臺平章事為來俊臣誣搆下獄公曰大周革命萬物惟
新唐朝舊臣甘從誅戮因家人告變得免死貶彭澤令
獄吏嘗抑公誣引楊執柔公曰天乎吾何能為以首觸
柱流血被面彼懼而謝焉于嗟乎陷穽之中不義不為
况廟堂之上乎契丹陷冀州起公為魏州刺史以禦焉
時河朔震動咸驅民保郛郭公至下令曰百姓復爾業
寇來吾自當之狄聞風而退魏人為之立碑未幾入相
請罷戍疏勒等四鎮以肥中國又請罷安東以息江南
之饋輸識者韙之北狄再寇趙定間出公為河北道元
帥狄退就命公為安撫大使前為突厥所脅從者咸逃
散山谷公曲請赦河北諸州以安反側朝廷從之于嗟
乎四方之事知無不為豈虛尚清談而已乎公在相日
中宗幽房陵則天欲立武三思為儲嗣一日問羣臣可
否衆稱賀公退而不答則天曰迺有異議乎對曰有之
昨陛下命三思募武士歲時之間數百人及命廬陵王
道之數日之間應者十倍臣知人心未厭唐德則天怒
令策出又一日則天謂公曰我夢雙陸不勝者何對曰
雙陸不勝宫中無子也復命策出又一日則天有疾公
入問閤中則天曰我夢鸚鵡雙翅折者何對曰武者陛
下之姓相王廬陵王則陛下之羽翼也是可折乎時三
思在側怒發赤色則天以公屢言不奪一旦感悟使中
使密召廬陵王矯衣而入人無知者乃坐公于簾外而
問曰我欲立三思羣臣無不可者惟俟公一言從之則
與卿長保富貴不從則無復得與卿相見矣公從容對
曰太子天下之本本一搖而天下動陛下以一心之欲
輕天下之動哉太宗百戰取天下授之子孫三思何與
焉昔高宗寢疾令陛下權親軍國陛下奄有神器數十
年又將以三思為後如天下何且姑與母孰親子與姪
孰近立廬陵王則陛下萬歲後享唐之血食立三思則
宗廟無祔姑之禮臣不敢愛死以奉制陛下其圖焉則
天感泣命搴簾使廬陵王拜曰今日國老與汝天子公
哭于地則天命左右起之拊公背曰豈朕之臣社稷之
臣耶已而奏曰還宫無儀孰為太子復置廬陵王於龍
門備禮以迎中外大悅于嗟乎定天下之業斷天下之
疑其至誠如神雷霆之威不得而變乎則天常命公擇
人公曰欲何為曰可將相者與曰如求文章則今宰相
李嶠蘇味道足矣豈文士齪齪思得竒才以成天下之
務乎荆州長史張柬之真宰相才誠老矣一朝用之尚
能竭其心乃召拜洛州司馬他日又問人於公對曰臣
前言張柬之雖遷洛州猶未用焉改秋官侍郎及召為
相果能誅張易之輩返正中宗復則天為皇太后于嗟
乎薄文華重才實其知人之深乎公之勲德不可殫言
有論議數十萬言李邕載之别傳論者謂松栢不天金
石不柔受於天焉公為大理丞抗天子而不屈在豫州
日抗元帥而不下及居相位而能復廢主以正天下之
本豈非剛正之氣出乎誠性見于事業當時優游薦紳
之中顛而不扶危而不持者亦何以哉仲淹貶守鄱陽
移舟徒郡道過彭澤謁公之祠而述焉又系之云商有
三仁弗救其滅漢有四皓正於未奪嗚呼武暴如火李
寒如灰何心不隨何力可回我公哀傷拯天之士逆長
風而孤騫愬大川以獨航金可革公不可革孰為乎剛
地可動公不可動孰為乎方一朝感通羣隂披攘天子
既臣而皇天下既周而唐七世發靈萬年垂光噫非天
下之至誠其孰能當
文章辨體彙選卷六百四十八
文章辨體彙選卷六百四十八
明賀復徵編
碑七(古賢)
光武濟陽宫碑文(漢蔡邕)
王室中微哀平短祚姦臣王莽偷有神器十有八年
罪盈惡熟天人致誅帝乃龍見白水淵躍昆&KR1267;破前
隊之衆殄二公之師牧兵略地經營河朔戮力戎功
翼戴更始又不即命帝位闕焉於是羣公諸將據河
洛之文協符瑞之徵僉曰歷數在帝踐祚允宜乃以
建武元年六月乙未即位于鄗縣之陽九域之陌祀
漢配天罔失舊物享國三十有三年方内乂安蠻夷
卒服巡狩太山禪梁父皇代之遐迹帝者之上儀罔
不畢舉道德餘慶延于無窮先民有言曰樂樂其所
自生而禮不忘其本是以虞稱媯汭姬美周原皇天
乃眷神宫實始于此厥路藐哉所謂神麗顯融越不
可尚小臣河南尹瑋來在濟陽顧見神宫追惟桑梓
褒述之義用敢作頌其辭曰
赫矣天光爰曜其暉篤生聖皇二漢之微稽度乾則誕
育靈姿黃孽作慝簒握天機帝赫斯怒爰整其師應期
潛見扶陽而飛禍亂克定羣凶殄夷匡復帝載萬國以
綏巡于四岳展義省方登封降禪升于中皇爰兹初基
天命孔彰子子孫孫保之無疆
孫叔敖碑(邯鄲淳)
楚相孫君諱饒字叔敖本是縣人也六國時期思屬楚
楚都南郢南郢即南郡江陵縣也君受純靈之精懷絶
世之才有大賢次聖之質少見枝首蛇對其母泣吾將
死母問其故曰吾聞見枝首蛇者死今日見之母曰若
柰之何吾殺行數十步念獨吾死可恐復令他人見之
死為因埋掩其荆母曰若無憂焉其隂德玄善遂為父
母九族所異及其為相布政以道考天象之度敬授民
時聚藏於山殖物於藪宣導川谷波障源湶溉灌沃澤
堤防湖浦以為池沼鍾天地之美收九睪之利以慇潤
國家家富人喜優噡樂業拭序在朝野無螟□豐年蕃
庶人有曾閔貞孝之行四民美好從容中節高相改幣
一朝而化其憂國忘私乘馬三季不别牝牡繼高陽重
黎伍舉子文之統其忠信廉勇禮樂文章軌儀同制其
富國充民明天時盡地力庭堅禹稷不能踰也專國權
寵而不榮華一旦可得百金至於沒齒而無分銖之蓄
破玉玦不以寳財遺子孫終始若矢去不善如絶絃辟
患害於無刑徹節高義敦良竒介自曹臧孤竹吳札子
罕之倫不能驂也生于季末仕于靈王立濁溷而澄清
處幽䁕而照明其遺武餘典恨不與戲皇帝代同世世
為列姃國在朝廷其意常墨墨若冠章甫而坐塗炭也
病甚臨卒將無棺槨令其子曰優孟曾許千金貸吾孟
故楚之樂長與相君相善雖言千金實不貸也卒後數
幸莊王置酒以為樂優孟乃言孫君相楚之功即忼慨
高歌曲曰貪吏而不可為而可為廉吏而可為而不可
為貪吏而不可為者當時有汙名而可為者子孫以家
成廉吏而可為者當時有清名而不可為者子孫困窮
披褐而賣薪貪吏常苦富廉吏常苦貧獨不見楚相孫
叔敖廉㓗不受錢涕泣數行若投首王王心感動覺悟
問孟孟具列對即求其子而加封焉子辭父有命如楚
不亡亡臣社稷圖而欲有賞必於潘國下濕墝埆人所
不貪遂封潘鄉即固始也三九無嗣國絶祀廢固始令
段君夢見孫君則存其後就其故祠為架廟屋立石銘
碑春秋烝嘗明神報祚即歲還長㣤太守及期思縣宰
段君諱光字世賢魏郡鄴人庶慕先賢體德允恭篤古
遵舊奉履憲章欽翼天道五典興通攷籍祭祠祗肅神
明臨縣一載志在惠廉葬枯粟乏愛育藜蒸討掃醜類
鰥寡是矜杜偽養善是忠表仁感想孫君延發嘉訓興
祀立壇勤勤愛敬念意自然刻石銘碑千載表績萬古
標記福祐期思縣興士熾孫氏蒙恩漢延熹三年五月
廿八日立
漢文翁祠堂碑(宋宋祁)
蜀之廟食千五百年不絶者秦李公冰漢文公翁兩
祠而巳冰為蜀鑿離堆逐悍水以溉所及常無旱年
西人德之因言冰身與水怪鬭鬭不勝死自是江無
暴流蛟蜃怖藏人恬以生故侈大房殿歲擊羊豕雉
魚伐鼓嘯籥傾數十州之人人得侍祠奔走鼓舞以
娛悅神貺巳傳嘏而後敢安翁之治蜀開學校以詩
書教人澡熨故俗長長少少親親尊尊百姓順賴其
後司馬相如王褒揚雄以文章倡張寬以博聞顯嚴
遵李仲元以有道稱何武入為三公漢家號令典章
赫然與三代等蜀有儒自公始班固言之既詳初公
為禮殿以舍孔子及七十二子之像殿右廡作石室
舍公像於中晩漢學焚有守曰高朕能興完之後人
又作朕象進偶公室歲時長吏率掾屬諸生奉籩豆
饔醪薦之于前虔跽謹㓗一再奠而退辭無敢不信
焉冰以功公以德功易見德難知故祀雖偕而優狹
異焉嘉祐二年予知益州往欵公祠至則區位湫偪
埃蝕垢蒙不稱所聞大懼禮益懈忽神勿臨享其明
年乃占學官之西攻位鳩工弗亟弗遲作堂三楹作
左右序及獻廡大抵若干間布尋以度堂累常以度
廷疏窗以快顯壯闔以嚴閉采有青丹陛有級夷瓦
密棟彊若棘若飛乃肖公象於宇間繪相如等於東
西壁本古學之復莫若朕本令學之盛莫若樞密直
學士蔣公堂故繪二公於其間皆配祠焉於是擇日
告成于神揖而升簠斝果湆脯修紛羅而有容可以
告虔趨而降罍罇巾洗席燎並施而不慁可以盡儀
相者循循任者舒舒禮生於嚴廣霛妥於間寂故也
噫自公之來蜀之人自視若鄒魯宋興名臣鉅公踵
相逮於朝先帝時巨猾再作亂弄庫兵争劒閣是時
蜀豪英無一汙賊者羣頑愁窘不容耑而滅非人好
忠家知孝使然耶所使然者不自公歟傳曰非此族
也不在祀典公在之矣則是祠之作願自予而古無
俾壊息云祠之興同尚之賢則轉運使趙汴及提點
刑獄使者凡三人贊輔之勤自通判軍州事祝諮以
降六人營董之勞自兵馬都監毛永保而下二人咸
書象於西廂列官里於石銘曰
公二千石兮守大邦冠峩峩兮紱斯皇出有瑞節兮車
騎羅石室孔卑兮人謂何新堂翼兮耽耽庭廣直兮序
巖巖吏奉承兮不譁神來格兮此其家儼羣賢兮並陳
公所教兮如其仁庖魚挺兮俎肉鮮神來享兮憺冤延
公教在人兮無有頗蜀賢不乏兮才日多俗祥順兮孝
慈公祀百世兮庸可知
狄梁公碑(范仲淹)
天地閉孰將闢焉日月蝕孰將廓焉大厦傾孰將起焉
神器墜孰將舉焉巖巖乎克當其任者惟梁公之偉歟
公諱仁傑字懷英太原人也祖宗高烈本傳在矣公為
子極于孝為臣極于忠忠孝之外揭如日月者敢歌于
廟中公嘗赴并州掾過太行山反瞻河陽見白雲孤飛
曰吾親在其下久而不能去左右為之感動詩有陟岵
陟屺傷君子于役弗忘其親之深于嗟乎孝之至也忠
之所繇生乎公嘗以同府掾當使絶域其母老疾公謂
之曰柰何重太夫人萬里之憂詣長史府請代行時長
史司馬方眦睚不協感公之義歡如平生于嗟乎與人
交而先其憂况君臣之際乎公為大理寺丞決諸道滯
獄萬七千人天下服其平武衛將軍權善才坐伐昭陵
栢高宗命戮之公抗奏不却上怒曰彼致我不孝左右
屬公令出公前曰陛下以一樹而殺一將軍張釋之所
謂假有盜長陵一抷土則將何法以加之臣豈敢奉詔
陷陛下於不道帝意解善才得恕死于嗟乎執法之官
患在少恩公獨愛君以仁何所存之遠乎高宗幸汾陽
宫道出妬女祠下彼俗謂盛服過者必有風雷之災并
州發數萬人别開御道公為知頓使曰天子之行風伯
清塵雨師灑道彼何害哉遽命罷其役又公為江南巡
檢使奏毀淫祠千七百所所存惟夏禹太伯季子伍員
四廟曰安使無功血食以亂明哲之祠乎于嗟乎神猶
正之而况於人乎公為寧州刺史能撫戎夏郡人紀之
碑及遷豫州會越王亂後緣坐七百人籍沒者五千口
有使促行刑公緩之密表以聞曰臣言似理逆人不言
則辜陛下好生之意表成復毀意不能定彼咸非其心
惟陛下矜焉勅貸之流于九原郡道出寧州舊治父老
迎而勞之曰我狄史君活汝輩也相攜哭于碑下齋三
日而去于嗟乎古謂民之父母如公則過焉斯人也死
而生之豈父母之能乎時宰相張光輔率師平越王之
亂將士貪暴公拒之不應光輔怒曰州將忽元帥耶對
曰公以三十萬衆除一亂臣彼脅從輩聞王師來乘城
而降者萬計公縱暴兵殺降以為功使無辜之人肝膽
塗地如得尚方斬馬劒加於君頸雖死無恨光輔不能
屈奏公不遜左遷復州刺史于嗟乎孟軻有言威武不
能挫是謂大丈夫其公之謂乎為地官侍郎同鳳閣鸞
臺平章事為來俊臣誣搆下獄公曰大周革命萬物惟
新唐朝舊臣甘從誅戮因家人告變得免死貶彭澤令
獄吏嘗抑公誣引楊執柔公曰天乎吾何能為以首觸
柱流血被面彼懼而謝焉于嗟乎陷穽之中不義不為
况廟堂之上乎契丹陷冀州起公為魏州刺史以禦焉
時河朔震動咸驅民保郛郭公至下令曰百姓復爾業
寇來吾自當之狄聞風而退魏人為之立碑未幾入相
請罷戍疏勒等四鎮以肥中國又請罷安東以息江南
之饋輸識者韙之北狄再寇趙定間出公為河北道元
帥狄退就命公為安撫大使前為突厥所脅從者咸逃
散山谷公曲請赦河北諸州以安反側朝廷從之于嗟
乎四方之事知無不為豈虛尚清談而已乎公在相日
中宗幽房陵則天欲立武三思為儲嗣一日問羣臣可
否衆稱賀公退而不答則天曰迺有異議乎對曰有之
昨陛下命三思募武士歲時之間數百人及命廬陵王
道之數日之間應者十倍臣知人心未厭唐德則天怒
令策出又一日則天謂公曰我夢雙陸不勝者何對曰
雙陸不勝宫中無子也復命策出又一日則天有疾公
入問閤中則天曰我夢鸚鵡雙翅折者何對曰武者陛
下之姓相王廬陵王則陛下之羽翼也是可折乎時三
思在側怒發赤色則天以公屢言不奪一旦感悟使中
使密召廬陵王矯衣而入人無知者乃坐公于簾外而
問曰我欲立三思羣臣無不可者惟俟公一言從之則
與卿長保富貴不從則無復得與卿相見矣公從容對
曰太子天下之本本一搖而天下動陛下以一心之欲
輕天下之動哉太宗百戰取天下授之子孫三思何與
焉昔高宗寢疾令陛下權親軍國陛下奄有神器數十
年又將以三思為後如天下何且姑與母孰親子與姪
孰近立廬陵王則陛下萬歲後享唐之血食立三思則
宗廟無祔姑之禮臣不敢愛死以奉制陛下其圖焉則
天感泣命搴簾使廬陵王拜曰今日國老與汝天子公
哭于地則天命左右起之拊公背曰豈朕之臣社稷之
臣耶已而奏曰還宫無儀孰為太子復置廬陵王於龍
門備禮以迎中外大悅于嗟乎定天下之業斷天下之
疑其至誠如神雷霆之威不得而變乎則天常命公擇
人公曰欲何為曰可將相者與曰如求文章則今宰相
李嶠蘇味道足矣豈文士齪齪思得竒才以成天下之
務乎荆州長史張柬之真宰相才誠老矣一朝用之尚
能竭其心乃召拜洛州司馬他日又問人於公對曰臣
前言張柬之雖遷洛州猶未用焉改秋官侍郎及召為
相果能誅張易之輩返正中宗復則天為皇太后于嗟
乎薄文華重才實其知人之深乎公之勲德不可殫言
有論議數十萬言李邕載之别傳論者謂松栢不天金
石不柔受於天焉公為大理丞抗天子而不屈在豫州
日抗元帥而不下及居相位而能復廢主以正天下之
本豈非剛正之氣出乎誠性見于事業當時優游薦紳
之中顛而不扶危而不持者亦何以哉仲淹貶守鄱陽
移舟徒郡道過彭澤謁公之祠而述焉又系之云商有
三仁弗救其滅漢有四皓正於未奪嗚呼武暴如火李
寒如灰何心不隨何力可回我公哀傷拯天之士逆長
風而孤騫愬大川以獨航金可革公不可革孰為乎剛
地可動公不可動孰為乎方一朝感通羣隂披攘天子
既臣而皇天下既周而唐七世發靈萬年垂光噫非天
下之至誠其孰能當
文章辨體彙選卷六百四十八
