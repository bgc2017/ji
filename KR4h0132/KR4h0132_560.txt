文章辨體彙選卷五百六十
明賀復徵編
記一(考工)
吳訥曰金石例云記者紀事之文也西山云記以善
叙事為主禹貢顧命乃記之祖後人作記未免雜以
議論后山亦云退之作記記其事耳今之記乃論也
竊嘗考之記之名始于戴記學記等篇記之文文選
弗載後之作者固以韓退之畫記柳子厚游山諸記
為體之正然觀韓之燕喜亭記亦微載議論于中至
柳之記新堂鐡爐則議論之詞多矣迨至歐蘇而下
始耑有以議論為記者宜乎后山諸老以是為言也
大抵記者盖所以備不忘如記營建當記日月之久
近工費之多少主佐之姓名叙事之後略作議論以
結之此為正體至若范文正公之記嚴祠歐陽文忠
之記晝錦堂蘇東坡之記山房藏書張文潛之記進
學篇齋晦翁之作婺源書閣記雖專為議論然其言
足以垂世而立教弗害其為體之變也學者以是求
之則必有以得之矣復徵曰記如絲之有紀謂編
事寔以備遺忘也按記有序事有兼雜議論今列為
二體外有排體韻文體律體托物寓意體皆為别體
又有墓碑記墳記塔記則皆附于墓誌之條兹不復
列
復徵曰考工記一書獨造單行象形制物莫可端倪
郭美命云周漢而上工絶技而文絶調記之所考吾
能徵之矣洵然今錄其多半為作記之祖
考工記(自首至周人上輿皆記者之本文也凡六條)
國有六職百工與居一焉或坐而論道或作而行之或
審曲面埶以飭五材以辨民器或通四方之珍異以資
之或飭力以長地財或治絲麻以成之坐而論道謂之
王公作而行之謂之士大夫審曲面埶以飭五材以辨
民器謂之百工通四方之珍異以資之謂之商旅飭力
以長地財謂之農夫治絲麻以成之謂之婦功(與讀預埶勢同)
(飭音勑辨皮莧反長上聲)粤無鎛燕無函秦無廬胡無弓車粤之
無鎛也非無鎛也夫人而能為鎛也燕之無函也非無函也
夫人而能為函也秦之無廬也非無廬也夫人而能為廬也
胡之無弓車也非無弓車也夫人而能為弓車也(粤古越鎛音博下倣)
(此函音含廬音盧夫音扶)知者創物巧者述之守之世謂之工百工之
事皆聖人之作也爍金以為刃凝土以為器作車以行陸
作舟以行水此皆聖人之所作也天有時地有氣材有
美工有巧合此四者然後可以為良材美工巧然而不
良則不時不得地氣也(知去聲爍鑠同音朔)橘踰淮而北為枳
鸜鵒不踰濟貉踰汶則死此地氣然也鄭之刀宋之斤
魯之削吳粤之劍遷乎其地而弗能為良地氣然也燕
之角荆之幹妢胡之笴吳粤之金錫此材之美者也天
有時以生有時以殺草木有時以生有時以死石有時
以泐水有時以凝有時以澤此天時也(橘音菊枳音只鸜音渠鵒音浴)
(貉音鶴汶史記云與㟭同謂汶江也陸氏誤音問舊註因釋云魯地非也粤古越妢音墳笴音感上聲泐音勒)
(澤音釋)有虞氏上陶夏后氐上匠殷人上梓周人上
輿
論車(凡二條)
故一器而工聚焉者車為多車有六等之數車軫四尺
謂之一等戈柲六尺有六寸既建而迆崇於軫四尺謂
之二等人長八尺崇於戈四尺謂之三等殳長尋有四
尺崇於人四尺謂之四等車戟常崇於殳四尺謂之五
等酋矛常有四尺崇於戟四尺謂之六等車謂之六等
之數(柲音秘兵媚反迆音以殳音殊尚朱反酋音囚)凡察車之道必自載於
地者始也是故察車自輪始凡察車之道欲其樸屬而
微至不樸屬無以為完久也不微至無以為戚速也輪
巳崇則人不能登也輪已庳則於馬終苦登阤也故兵
車之輪六尺有六寸田車之輪六尺有三寸乘車之輪
六尺有六寸六尺有六寸之輪軹崇三尺有三寸也加
軫與轐焉四尺也人長八尺登下以為節(樸音卜屬音燭戚音蹙庳)
(音卑阤音鮀唐何反乘去聲軹音紙轐音卜)
輪人(凡十三條)
輪人為輪斬三材必以其時三材既具巧者和之轂也
者以為利轉也輻也者以為直指也牙也者以為固抱
也輪敝三材不失職謂之完(轂音谷輻音福牙讀訝音亞下倣此)望而眡
其輪欲其幎爾而下迆也進而眡之欲其微至也無所
取之取諸圜也望其輻欲其揱爾而纖也進而眡之欲
其肉稱也無所取之取諸易直也望其轂欲其眼也進
而眡之欲其幬之廉也無所取之取諸急也(眡古視後倣此幎音)
(覓迆音以圜即俗圓後倣此揱音削肉稱並去聲眼音懇幬音稠)眡其綆欲其蚤之正
也察其菑蚤不齵則輪雖敝不匡(綆音梗蚤爪同菑音厠齵音愚)凡
斬轂之道必矩其隂陽陽也者稹理而堅隂也者疏理
而柔是故以火養其隂而齊諸其陽則轂雖敝不藃轂
小而長則柞大而短則摯(稹音整藃音耗柞音責摯音業與後摯不同)是
故六分其輪崇以其一為之牙圍參分其牙圍而漆其
二椁其漆内而中詘之以為之轂長以其長為之圍以
其圍之阞捎其藪五分其轂之長去一以為賢去三以
為軹(參三同後倣此詘音屈阞音勒捎音消藪素口反去上聲)容轂必直陳篆必正
施膠必厚施筋必數幬必負幹既摩革色青白謂之轂
之善(數音朔幬音稠)參分其轂長二在外一在内以置其輻
凡輻量其鑿深以為輻廣輻廣而鑿淺則是以大扤雖
有良工莫之能固鑿深而輻小則是固有餘而強不足
也(鑿音造曹報反後倣此杌音兀)故竑其輻廣以為之弱則雖有重
任轂不折參分其輻之長而殺其一則雖有深泥亦弗
之溓也(竑音宏殺去聲溓音沾)參分其股圍去一以為骹圍揉
輻必齊平沈必均直以指牙牙得則無槷而固不得則
有𣙗必足見也(骹音皎揉音柔上聲後倣此𣙗音孽)六尺有六寸之輪
綆參分寸之二謂之輪之固(綆音梗)凡為輪行澤者欲
杼行山者欲侔杼以行澤則是刀以割塗也是故塗不
附侔以行山則是搏以行石也是故輪雖敝不甐於鑿
(杼音杵直吕反摶音團甐音吝)凡揉牙外不廉而内不挫旁不腫謂
之用火之善(挫牙卧反)是故規之以眡其圓也萬之以眡
其匡也縣之以眡其輻之直也水之以眡其平沈之均
也量其藪以黍以眡其同也權之以眡其輕重之侔也
故可規可萬可水可縣可量可權也謂之國工(萭矩同縣古懸)
輿人(凡三條)
輿人為車輪崇車廣衡長參如一謂之參稱參分車廣
去一以為隧參分其隧一在前二在後以揉其式以其
廣之半為之式崇以其隧之半為之較崇(稱去聲隧音邃較音角)
六分其廣以一為之軫圍參分軫圍去一以為式
圍參分式圍去一以為較圍參分較圍去一以為軹圍
參分軹圍去一以為轛圍(轛音對)圜者中規方者中矩
立者中縣衡者中水直者如生焉繼者如附焉凡居材
大與小無并大倚小則摧引之則絶棧車欲弇飭車欲
侈(縣古懸弇音揜)
輈人(凡七條)
輈人為輈輈有三度軸有三理國馬之輈深四尺有七
寸田馬之輈深四尺駑馬之輈深三尺有三寸軸有三
理一者以為媺也二者以為久也三者以為利也軓前
十尺而策半之(輈音舟深去聲下同媺美同軓&KR1270;同音犯上聲與前軌異)凡任木
任正者十分其輈之長以其一為之圍衡任者五分其
長以其一為之圍小於度謂之無任五分其軫間以其
一為之軸圍十分其輈之長以其一為之當兔之圍參分
其兔圍去一以為頸圍五分其頸圍去一以為踵圍凡
揉輈欲其孫而無弧深(孫讀遜)今夫大車之轅摰其登又
難既克其登其覆車也必易此無故惟轅直且無橈也是
故大車平地既節軒摰之任及其登阤不伏其轅必縊其
牛此無故惟轅直且無橈也故登阤者倍任者也猶能
以登及其下阤也不援其邸必緧其牛後此無故唯轅
直且無橈也(摰音至與前摯不同阤音跎邸音底緧音秋)是故輈欲頎典
輈深則折淺則負輈注則利凖利凖則久和則安輈欲
弧而無折經而無絶進則與馬謀退則與人謀終日馳
騁左不楗行數千里馬不契需終歲御衣袵不敝此唯
輈之和也(頎音懇典音殄楗蹇同契詰結反音挈需舊音奴亂反即暖去聲也朱氏音須昭按鮑人之需)
(弓人之需皆與軟同則此亦當作軟且與義叶)勸登馬力馬力既竭輈猶能
一取焉良輈環灂自伏兔不至軓七寸軌中有灂謂之
國輈(灂音醮又子削反軓音犯上聲)
冶氏(凡一條)
冶氏為殺矢刃長寸圍寸鋌十之重三垸戈廣二寸内
倍之胡三之援四之巳倨則不入已句則不決長内則
折前短内則不疾是故倨句外博重三鋝戟廣寸有半
寸内三之胡四之援五之倨句中矩與刺重三鋝(鋌音挺垸)
(音丸倨音據句讀鉤音溝鋝音劣)
桃氏(凡二條)
桃氏為劍臘廣二寸有半寸兩從半之以其臘廣為之
莖圍長倍之中其莖設其後參分其臘廣去一以為首
廣而圍之(臘音蠟)身長五其莖長重九鋝謂之上制上
士服之身長四其莖長重七鋝謂之中制中士服之身
長三其莖長重五鋝謂之下制下士服之(鋝音劣)
鳬氏(凡六條)
鳬氏為鍾(鳬音扶鍾本宜鐘周禮全經皆作鍾今從之)兩欒謂之銑銑間
謂之于于上謂之鼓鼓上謂之鉦鉦止謂之舞舞上謂
之甬甬上謂之衡鍾縣謂之旋旋蟲謂之幹鍾帶謂之
篆篆間謂之枚枚謂之景于上之攠謂之隧(欒音鸞銑音鮮上聲)
(于平聲鉦音征縣古懸旋去聲後倣此攠音靡)十分其銑去二以為鉦以其
鉦為之銑間去二分以為之鼓間以其鼔間為之舞脩
去二分以為舞廣以其鉦之長為之甬長以其甬長為
之圍參分其圍去一以為衡圍參分其甬長二在上一
在下以設其旋薄厚之所震動清濁之所由出侈弇
之所由興有說(弇音掩說如字)鍾已厚則石巳薄則播侈則
柞弇則鬱長甬則震(柞即筰音責)是故大鍾十分其鼓間以
其一為之厚小鍾十分其鉦間以其一為之厚鍾大而
短則其聲疾而短聞鍾小而長則其聲舒而遠聞為遂
六分其厚以其一為之深而圜之
函人(凡四條)
函人為甲犀甲七属兕甲六属合甲五属犀甲壽百年
兕甲壽二百年合甲壽三百年(属音燭諸本音注然荀子衣三属之甲音入聲)
(則與相連属之義合也)凡為甲必先為容然後制革權其上旅
與其下旅而重若一以其長為之圍凡甲鍜不摰則不
堅已敝則橈(重上聲鍜音斷摰音至)凡察革之道眡其鑽空欲
其惌也眡其裏欲其易也眡其朕欲其直也櫜之欲其
約也舉而眡之欲其豐也衣之欲其無齘也(眡古視空音孔惌音)
(宛櫜音高齘音介)眡其鑚空而惌則革堅也眡其裏而易則
材更也眡其朕而直則制善也櫜之而約則周也舉之
而豐則明也衣之無齘則變也
鮑人(凡二條)
鮑人之事望而眡之欲其荼白也進而握之欲其柔而
滑也卷而摶之欲其無迆也眡其著欲其淺也察其線
欲其藏也(荼音徒摶音團迆音以著入聲)革欲其荼白而疾澣之則
堅欲其柔滑而腛脂之則需引而信之欲其直也信之
而直則取材正也信之而枉則是一方緩一方急也若
苟一方緩一方急則及其用之也必自其急者先裂若
苟自急者先裂則是以博為帴也卷而摶之而不迆則
厚薄序也眡其著而淺則革信也察其線而藏則雖敝
不甐(澣音緩腛音渥乙角反需軟同信讀伸帴音剪甐音吝)
畫繢(凡二條)
畫繢之事雜五色東方謂之青南方謂之赤西方謂之
白北方謂之黑天謂之玄地謂之黃青與白相次也赤
與黑相次也玄與黃相次也青與赤謂之文赤與白謂
之章白與黑謂之黼黑與青謂之黻五采備謂之繡(繢繪)
(同音潰黼音府黻音弗)土以黃其象方天時變火以圜山以章
水以龍鳥獸蛇雜四時五色之位以章之謂之巧凡畫
繢之事後素功(圜即俗圓蛇蛇同)
㡛氏(凡一條)
㡛氏湅絲以涗水漚其絲七日去地尺暴之晝暴諸日
夜宿諸井七日七夜是謂水湅湅帛以欄為灰渥淳其
帛實諸澤器滛之以蜃清其灰而盝之而揮之而沃之
而盝之而塗之而宿之明日沃而盝之晝暴諸日夜宿
諸井七日七夜是謂水湅(㡛音芒舊本作㡆誤盖㡛為巾幕之属也湅音練涗音税)
(漚音歐去聲暴曝同欄音練滛當作湼蜃音純盝音祿)
矢人(凡三條)
矢人為矢鍭矢參分茀矢參分一在前二在後兵矢田
矢五分二在前三在後殺矢七分三在前四在後參分
其長而殺其一五分其長而羽其一以其笴厚為之羽
深(鍭音侯茀音弗殺矢之殺入聲殺其之殺音晒笴即幹音幹上聲)水之以辨其隂
陽夾其隂陽以設其比夾其比以設其羽參分其羽以
設其刃則雖有疾風亦弗之能憚矣刅長寸圍寸鋌十
之重三垸(夾音甲比去聲鋌音挺垸音丸)前弱則俛後弱則翔中弱
則紆中彊則揚羽豐則遲羽殺則趮是故夾而搖之以
眡其豐殺之節也橈之以眡其鴻殺之稱也凡相笴欲
生而摶同摶欲重同重節欲疎同疎欲㮚(俛音俯紆音迂殺去聲趮)
(音&KR0997;眡視同稱相並去聲摶音團)
梓人(凡九條)
梓人為筍虡天下之大獸五脂者膏者臝者羽者鱗者
宗廟之事脂者膏者以為牲臝者羽者鱗者以為筍虡
外骨内骨却行仄行連行紆行以脰鳴者以注鳴者以
旁鳴者以翼鳴者以股鳴者以胷鳴者謂之小蟲之属
以為雕琢(筍音笋虡音舉臝裸同紆音迂脰音豆注音呪)厚脣弇口出目短耳
大胷燿後大體短豆若是者謂之臝属恒有力而不能
走其聲大而宏有力而不能走則於任重宜聲大而宏
則於鍾宜若是者以為鍾虡是故擊其所縣而由其虡
鳴銳喙決吻數目顅豆小體騫腹若是者謂之羽属恒
無力而輕其聲清揚而遠聞無力而輕則於任輕宜其
聲清揚而遠聞於磬宜若是者以為磬虡故擊其所
縣而由其虡鳴小首而長摶身而鴻若是者謂之鱗属
以為筍(弇音衍豆即脰喙音毳又音呪吻音泯又音刎數舊音促昭按正韻音促密也密目殊無謂又)
(音朔疾也頻也屢也當音朔之為是顅音慳摶音團)凡攫閷援簭之類必深其
爪出其目作其鱗之而深其爪出其目作其鱗之而則
於眡必撥爾而怒苟撥爾而怒則於任重宜且其匪色
必似鳴矣爪不深目不出鱗之而不作則必穨爾如委
矣苟穨爾如委則加任焉則必如將廢措其匪色必似不
鳴矣(攫音脚閷舊音色界反即殺去聲昭按正韻削也減也衰小也與牙不侔又入聲音生殺之殺牙利)
(則能殺物當音殺入聲簭筮下從口一本下從石音噬昭按正韻無此字皆臆度之音然噬從口在旁此簭亦)
(當從口在下方與噬同音義)
梓人為飲器勺一升爵一升觚三升獻以爵而酬以
觚一獻而三酬則一豆矣食一豆肉飲一豆酒中人之
食也凡試梓飲器鄉衡而寔不盡梓師罪之(觚音孤鄉音向)
梓人為侯廣與崇方參分其廣而鵠居一焉上兩个
與其身三下兩个半之上綱與下綱出舌尋縜寸焉(个音)
(個縜音云)張皮侯而棲鵠則春以功張五采之侯則遠國
属張獸侯則王以息燕祭侯之禮以酒脯醢其辭曰
惟若寧侯毋或若女不寧侯不属於王所故抗而射女
彊飲彊食詒女曾孫諸侯百福(醢音海女汝同詒貽同)
廬人(凡五條)
廬人為廬器戈柲六尺有六寸殳長尋有四尺車戟常
酋矛常有四尺夷矛三尋(柲音秘殳音殊酋音囚)凡兵無過三
其身過三其身弗能用也而無已又以害人故攻國之
兵欲短守國之兵欲長攻國之人衆行地遠食飲饑且
涉山林之阻是故兵欲短守國之人寡食飲飽行地不
遠且不涉山林之阻是故兵欲長凡兵句兵欲無彈刺
兵欲無蜎是故句兵椑刺兵摶&KR0795;兵同彊舉圍欲細細
則校刺兵同彊舉圍欲重重欲傅人傅人則密是故侵
之(句音勾彈音旦蜎音袁椑音皮摶音團&KR0795;擊同校音狡傅音附)凡為殳五分其長
以其一為之被而圍之參分其圍去一以為晉圍五分
其晉圍去一以為首圍凡為酋矛參分其長二在前一
在後而圍之五分其圍去一以為晉圍參分其晉圍去
一以為刺圍凡試廬事置而搖之以眡其蜎也灸諸
牆以眡其橈之均也横而搖之以眡其勁也六建既備
車不反覆謂之國工(眡視同蜎音袁灸音救)
匠人(凡十二條)
匠人建國水地以縣置槷以縣眡以景為規識日出之
景與日入之景晝參諸日中之景夜考之極星以正朝
夕(縣古懸𣙗臬同景雖古影字此寔音頸)
匠人營國方九里旁三門國中九經九緯經涂九軌左
祖右社面朝後市市朝一夫(涂塗同軌音癸)夏后氏世室堂
脩二七廣四脩一五室三四步四三尺九階四旁兩夾
窗白盛門堂三之二室三之一殷人重屋堂脩七尋堂
崇三尺四阿重屋周人明堂度九尺之筵東西九筵南
北七筵堂崇一筵五室凡室二筵(盛音成重平聲度音鐸)室中
度以几堂上度以筵宫中度以尋野度以步涂度以軌
廟門容大扃七个闈門容小扃三个路門不容乘車之
五个應門二徹三个(涂塗同扃音絅撮口音平聲个箇同)内有九室九
嬪居之外有九室九卿朝焉九分其國以為九分九卿
治之(嬪音貧上分平聲下分去聲)王宫門阿之制五雉宫隅之制七雉
城隅之制九雉經涂九軌環涂七軌野涂五軌門阿之制以
為都城之制宫隅之制以為諸侯之城制環涂以為諸
侯經涂野涂以為都經涂(涂塗同)
匠人為溝洫耜廣五寸二耜為耦一耦之伐廣尺深尺
謂之&KR0908;田首倍之廣二尺深二尺謂之遂(洫呼滅反耜音似耦音藕)
(&KR0908;畎同音犬)九夫為井井間廣四尺深四尺謂之溝方十里
為成成間廣八尺深八尺謂之洫方百里為同同間廣
二尋深二仞謂之澮專達於川各載其名凡天下之
地埶兩山之間必有川焉大川之上必有涂焉凡溝逆
地阞謂之不行水属不理孫謂之不行梢溝三十里而
廣倍(埶勢同阞音勒属音注孫遜同梢音消)凡行奠水罄折以參伍欲
為淵則句於矩凡溝必因水埶防必因地埶善溝者水
漱之善防者水滛之(奠讀停折之設反句音溝埶勢同漱音欶)凡為防廣
與崇方其閷參分去一大防外閷凡溝防必一日先深
之以為式里為式然後可以傳衆力凡任索約大汲其
版謂之無任(閷殺同音晒大汲之大音泰)葺屋參分瓦屋四分囷
窌倉城逆牆六分堂涂十有二分竇其崇三尺牆厚三
尺崇三之(葺音戚囷音滕窌窖同涂塗同)
車人(凡四條)
車人為車柯長三尺博三寸厚一寸有半五分其長以
其一為之首轂長半柯其圍一柯有半輻長一柯有半
其博三寸厚三之一渠三柯者三行澤者欲短轂行
山者欲長轂短轂則利長轂則安行澤者反輮行山者
仄輮反輮則易仄輮則完(輮音柔)六分其輪崇以其一
為之牙圍柏車轂長一柯其圍二柯其輻一柯其渠二
柯者三五分其輪崇以其一為之牙圍大車崇三柯綆
寸牝服二柯有參分柯之二羊車二柯有參分柯之一
柏車二柯(綆音餅)凡為轅三其輪崇參分其長二在前
一在後以鑿其鉤徹廣六尺鬲長六尺(徹轍同鬲音隔)
弓人(凡二十二條)
弓人為弓取六材必以其時六材既聚巧者和之幹也
者以為遠也角也者以為疾也筋也者以為深也膠也
者以為和也絲也者以為固也漆也者以為受霜露也
凡取幹之道七柘為上檍次之檿桑次之橘次之木
瓜次之荆次之竹為下凡相幹欲赤黑而陽聲赤黑則
鄉心陽聲則遠根凡析幹射遠者用埶射深者用直居
幹之道菑栗不迆則弓不發(檍音意檿音掩相去聲鄉音向析音昔埶勢同菑音)
(恣栗音列)凡相角秋閷者厚春閷者薄稺牛之角直而澤
老牛之角紾而昔疢疾險中瘠牛之角無澤角欲青白
而豐末夫角之本蹙於&KR1120;而休於氣是故柔柔故欲其
埶也白也者埶之徵也夫角之中恒當弓之畏畏也者
必橈橈故欲其堅也青也者堅之徵也夫角之末遠於
&KR1120;而不休於氣是故脆脆故欲其柔也豐末也者柔之
徵也(相去聲閷殺同入聲紾音殄昔錯同入聲疢音襯&KR1120;腦同休煦同埶勢同畏古隈脆音翠即俗脆)
角長二尺有五寸三色不失理謂之牛戴牛凡相
膠欲朱色而昔昔也者深瑕而澤紾而摶廉鹿膠青白
馬膠赤白牛膠火赤鼠膠黑魚膠餌犀膠黃凡昵之類
不能方(昔紾音見上摶音團餌音耳上聲昵音怩入聲)凡相筋欲小簡而長
大結而澤小簡而長大結而澤則其為獸必剽以為弓
則豈異於其獸筋欲敝之敝(剽音票)漆欲測絲欲沈得
此六材之全然後可以為良凡為弓冬析幹而春液
角夏治筋秋合三材寒奠體冰析灂冬析幹則易春液
角則合夏治筋則不煩秋合三材則合寒奠體則張
不流冰析灂則審環春被弦則一年之事(奠音定析音昔灂音醮二)
(則合之合俱當作洽)析幹必倫析角無邪斵目必荼斵目不荼
則及其大修也筋代之受病夫目也者必彊彊者在内
而摩其筋夫筋之所由幨恒由此作故角三液而幹再
液厚其帑則木堅薄其帑則需(荼當作舒幨音詹帑音奴下同一本作帤音如)
(需軟同)是故厚其液而節其帑約之不皆約疏數必侔
斵摯必中膠之必均斵摯不中膠之不均則及其大脩
也角代之受病夫懷膠於内而摩其角夫角之所由挫
恒由此作凡居角長者以次需恒角而短是謂逆橈引
之則縱釋之則不挍恒角而達譬如終紲非弓之利也
(數音促摯音至需軟同恒音亘去聲中從月非從日挍音絞紲音屑)今夫茭解中有變
焉故挍於挺臂中有柎焉故剽恒角而達引如終紲非
弓之利(茭音爻上聲解去聲剽音票)撟幹欲孰於火而無贏撟角
欲孰於火而無燂引筋欲盡而無傷其力䰞膠欲孰而
水火相得然則居旱亦不動居濕亦不動(撟矯同孰熟同贏音盈燂)
(即燖音尋䰞煮同)苟有賤工必因角幹之濕以為之柔善者
在外動者在内雖善於外必動於内雖善亦弗可以為良
矣凡為弓方其竣而高其柎長其畏而薄其敝宛之
無已應下柎之弓末應將興為柎而發必動於閷弓而
羽閷末應將發(柎音附畏隈同敝蔽同宛音碗上聲閷音晒羽扈同音戶)弓有六
材焉維幹彊之張如流水維體防之引之中參維角䟫
之欲宛而無負弦引之如環釋之無失體如環材美工
巧為之時謂之參均角不勝幹幹不勝筋謂之參均量
其力有參均均者三謂之九和九和之弓角與幹權筋
三侔膠三鋝絲三邸漆三斞上工以有餘下工以不足
(參三同䟫音棖除庚反有參之有陸氏云當作又鋝音劣邸音池斞音語)為天子之弓合
九而成規為諸侯之弓合七而成規大夫之弓合五而
成規士之弓合三而成規弓長六尺有六寸謂之上
制上士服之弓長六尺有三寸謂之中制中士服之弓
長六尺謂之下制下士服之凡為弓各因其君之躬
志慮血氣豐肉而短寬緩以荼若是者為之危弓危弓
為之安矢骨直以立忿埶以奔若是者為之安弓安弓
為之危矢(荼當作舒埶勢同)其人安其弓安其矢安則莫能
以速中且不深其人危其弓危其矢危則莫能以愿中
(中去聲愿音願)往體多来體寡謂之夾庾之属利射侯與戈
往體寡來體多謂之王弓之属利射革與質往體來體
若一謂之唐弓之属利射深(庾音庚)大和無灂其次筋
角皆有灂而深其次有灂而疏其次角無灂合灂若背手文
角環灂牛筋蕡灂麋筋斥蠖灂和弓&KR0795;摩(灂音醮又子削反蕡音焚)
(斥尺同蠖馬郭反&KR0795;古擊)覆之而角至謂之句弓覆之而幹至謂
之侯弓覆之而筋至謂之深弓
文章辨體彙選卷五百六十
文章辨體彙選卷五百六十
明賀復徵編
記一(考工)
吳訥曰金石例云記者紀事之文也西山云記以善
叙事為主禹貢顧命乃記之祖後人作記未免雜以
議論后山亦云退之作記記其事耳今之記乃論也
竊嘗考之記之名始于戴記學記等篇記之文文選
弗載後之作者固以韓退之畫記柳子厚游山諸記
為體之正然觀韓之燕喜亭記亦微載議論于中至
柳之記新堂鐡爐則議論之詞多矣迨至歐蘇而下
始耑有以議論為記者宜乎后山諸老以是為言也
大抵記者盖所以備不忘如記營建當記日月之久
近工費之多少主佐之姓名叙事之後略作議論以
結之此為正體至若范文正公之記嚴祠歐陽文忠
之記晝錦堂蘇東坡之記山房藏書張文潛之記進
學篇齋晦翁之作婺源書閣記雖專為議論然其言
足以垂世而立教弗害其為體之變也學者以是求
之則必有以得之矣復徵曰記如絲之有紀謂編
事寔以備遺忘也按記有序事有兼雜議論今列為
二體外有排體韻文體律體托物寓意體皆為别體
又有墓碑記墳記塔記則皆附于墓誌之條兹不復
列
復徵曰考工記一書獨造單行象形制物莫可端倪
郭美命云周漢而上工絶技而文絶調記之所考吾
能徵之矣洵然今錄其多半為作記之祖
考工記(自首至周人上輿皆記者之本文也凡六條)
國有六職百工與居一焉或坐而論道或作而行之或
審曲面埶以飭五材以辨民器或通四方之珍異以資
之或飭力以長地財或治絲麻以成之坐而論道謂之
王公作而行之謂之士大夫審曲面埶以飭五材以辨
民器謂之百工通四方之珍異以資之謂之商旅飭力
以長地財謂之農夫治絲麻以成之謂之婦功(與讀預埶勢同)
(飭音勑辨皮莧反長上聲)粤無鎛燕無函秦無廬胡無弓車粤之
無鎛也非無鎛也夫人而能為鎛也燕之無函也非無函也
夫人而能為函也秦之無廬也非無廬也夫人而能為廬也
胡之無弓車也非無弓車也夫人而能為弓車也(粤古越鎛音博下倣)
(此函音含廬音盧夫音扶)知者創物巧者述之守之世謂之工百工之
事皆聖人之作也爍金以為刃凝土以為器作車以行陸
作舟以行水此皆聖人之所作也天有時地有氣材有
美工有巧合此四者然後可以為良材美工巧然而不
良則不時不得地氣也(知去聲爍鑠同音朔)橘踰淮而北為枳
鸜鵒不踰濟貉踰汶則死此地氣然也鄭之刀宋之斤
魯之削吳粤之劍遷乎其地而弗能為良地氣然也燕
之角荆之幹妢胡之笴吳粤之金錫此材之美者也天
有時以生有時以殺草木有時以生有時以死石有時
以泐水有時以凝有時以澤此天時也(橘音菊枳音只鸜音渠鵒音浴)
(貉音鶴汶史記云與㟭同謂汶江也陸氏誤音問舊註因釋云魯地非也粤古越妢音墳笴音感上聲泐音勒)
(澤音釋)有虞氏上陶夏后氐上匠殷人上梓周人上
輿
論車(凡二條)
故一器而工聚焉者車為多車有六等之數車軫四尺
謂之一等戈柲六尺有六寸既建而迆崇於軫四尺謂
之二等人長八尺崇於戈四尺謂之三等殳長尋有四
尺崇於人四尺謂之四等車戟常崇於殳四尺謂之五
等酋矛常有四尺崇於戟四尺謂之六等車謂之六等
之數(柲音秘兵媚反迆音以殳音殊尚朱反酋音囚)凡察車之道必自載於
地者始也是故察車自輪始凡察車之道欲其樸屬而
微至不樸屬無以為完久也不微至無以為戚速也輪
巳崇則人不能登也輪已庳則於馬終苦登阤也故兵
車之輪六尺有六寸田車之輪六尺有三寸乘車之輪
六尺有六寸六尺有六寸之輪軹崇三尺有三寸也加
軫與轐焉四尺也人長八尺登下以為節(樸音卜屬音燭戚音蹙庳)
(音卑阤音鮀唐何反乘去聲軹音紙轐音卜)
輪人(凡十三條)
輪人為輪斬三材必以其時三材既具巧者和之轂也
者以為利轉也輻也者以為直指也牙也者以為固抱
也輪敝三材不失職謂之完(轂音谷輻音福牙讀訝音亞下倣此)望而眡
其輪欲其幎爾而下迆也進而眡之欲其微至也無所
取之取諸圜也望其輻欲其揱爾而纖也進而眡之欲
其肉稱也無所取之取諸易直也望其轂欲其眼也進
而眡之欲其幬之廉也無所取之取諸急也(眡古視後倣此幎音)
(覓迆音以圜即俗圓後倣此揱音削肉稱並去聲眼音懇幬音稠)眡其綆欲其蚤之正
也察其菑蚤不齵則輪雖敝不匡(綆音梗蚤爪同菑音厠齵音愚)凡
斬轂之道必矩其隂陽陽也者稹理而堅隂也者疏理
而柔是故以火養其隂而齊諸其陽則轂雖敝不藃轂
小而長則柞大而短則摯(稹音整藃音耗柞音責摯音業與後摯不同)是
故六分其輪崇以其一為之牙圍參分其牙圍而漆其
二椁其漆内而中詘之以為之轂長以其長為之圍以
其圍之阞捎其藪五分其轂之長去一以為賢去三以
為軹(參三同後倣此詘音屈阞音勒捎音消藪素口反去上聲)容轂必直陳篆必正
施膠必厚施筋必數幬必負幹既摩革色青白謂之轂
之善(數音朔幬音稠)參分其轂長二在外一在内以置其輻
凡輻量其鑿深以為輻廣輻廣而鑿淺則是以大扤雖
有良工莫之能固鑿深而輻小則是固有餘而強不足
也(鑿音造曹報反後倣此杌音兀)故竑其輻廣以為之弱則雖有重
任轂不折參分其輻之長而殺其一則雖有深泥亦弗
之溓也(竑音宏殺去聲溓音沾)參分其股圍去一以為骹圍揉
輻必齊平沈必均直以指牙牙得則無槷而固不得則
有𣙗必足見也(骹音皎揉音柔上聲後倣此𣙗音孽)六尺有六寸之輪
綆參分寸之二謂之輪之固(綆音梗)凡為輪行澤者欲
杼行山者欲侔杼以行澤則是刀以割塗也是故塗不
附侔以行山則是搏以行石也是故輪雖敝不甐於鑿
(杼音杵直吕反摶音團甐音吝)凡揉牙外不廉而内不挫旁不腫謂
之用火之善(挫牙卧反)是故規之以眡其圓也萬之以眡
其匡也縣之以眡其輻之直也水之以眡其平沈之均
也量其藪以黍以眡其同也權之以眡其輕重之侔也
故可規可萬可水可縣可量可權也謂之國工(萭矩同縣古懸)
輿人(凡三條)
輿人為車輪崇車廣衡長參如一謂之參稱參分車廣
去一以為隧參分其隧一在前二在後以揉其式以其
廣之半為之式崇以其隧之半為之較崇(稱去聲隧音邃較音角)
六分其廣以一為之軫圍參分軫圍去一以為式
圍參分式圍去一以為較圍參分較圍去一以為軹圍
參分軹圍去一以為轛圍(轛音對)圜者中規方者中矩
立者中縣衡者中水直者如生焉繼者如附焉凡居材
大與小無并大倚小則摧引之則絶棧車欲弇飭車欲
侈(縣古懸弇音揜)
輈人(凡七條)
輈人為輈輈有三度軸有三理國馬之輈深四尺有七
寸田馬之輈深四尺駑馬之輈深三尺有三寸軸有三
理一者以為媺也二者以為久也三者以為利也軓前
十尺而策半之(輈音舟深去聲下同媺美同軓&KR1270;同音犯上聲與前軌異)凡任木
任正者十分其輈之長以其一為之圍衡任者五分其
長以其一為之圍小於度謂之無任五分其軫間以其
一為之軸圍十分其輈之長以其一為之當兔之圍參分
其兔圍去一以為頸圍五分其頸圍去一以為踵圍凡
揉輈欲其孫而無弧深(孫讀遜)今夫大車之轅摰其登又
難既克其登其覆車也必易此無故惟轅直且無橈也是
故大車平地既節軒摰之任及其登阤不伏其轅必縊其
牛此無故惟轅直且無橈也故登阤者倍任者也猶能
以登及其下阤也不援其邸必緧其牛後此無故唯轅
直且無橈也(摰音至與前摯不同阤音跎邸音底緧音秋)是故輈欲頎典
輈深則折淺則負輈注則利凖利凖則久和則安輈欲
弧而無折經而無絶進則與馬謀退則與人謀終日馳
騁左不楗行數千里馬不契需終歲御衣袵不敝此唯
輈之和也(頎音懇典音殄楗蹇同契詰結反音挈需舊音奴亂反即暖去聲也朱氏音須昭按鮑人之需)
(弓人之需皆與軟同則此亦當作軟且與義叶)勸登馬力馬力既竭輈猶能
一取焉良輈環灂自伏兔不至軓七寸軌中有灂謂之
國輈(灂音醮又子削反軓音犯上聲)
冶氏(凡一條)
冶氏為殺矢刃長寸圍寸鋌十之重三垸戈廣二寸内
倍之胡三之援四之巳倨則不入已句則不決長内則
折前短内則不疾是故倨句外博重三鋝戟廣寸有半
寸内三之胡四之援五之倨句中矩與刺重三鋝(鋌音挺垸)
(音丸倨音據句讀鉤音溝鋝音劣)
桃氏(凡二條)
桃氏為劍臘廣二寸有半寸兩從半之以其臘廣為之
莖圍長倍之中其莖設其後參分其臘廣去一以為首
廣而圍之(臘音蠟)身長五其莖長重九鋝謂之上制上
士服之身長四其莖長重七鋝謂之中制中士服之身
長三其莖長重五鋝謂之下制下士服之(鋝音劣)
鳬氏(凡六條)
鳬氏為鍾(鳬音扶鍾本宜鐘周禮全經皆作鍾今從之)兩欒謂之銑銑間
謂之于于上謂之鼓鼓上謂之鉦鉦止謂之舞舞上謂
之甬甬上謂之衡鍾縣謂之旋旋蟲謂之幹鍾帶謂之
篆篆間謂之枚枚謂之景于上之攠謂之隧(欒音鸞銑音鮮上聲)
(于平聲鉦音征縣古懸旋去聲後倣此攠音靡)十分其銑去二以為鉦以其
鉦為之銑間去二分以為之鼓間以其鼔間為之舞脩
去二分以為舞廣以其鉦之長為之甬長以其甬長為
之圍參分其圍去一以為衡圍參分其甬長二在上一
在下以設其旋薄厚之所震動清濁之所由出侈弇
之所由興有說(弇音掩說如字)鍾已厚則石巳薄則播侈則
柞弇則鬱長甬則震(柞即筰音責)是故大鍾十分其鼓間以
其一為之厚小鍾十分其鉦間以其一為之厚鍾大而
短則其聲疾而短聞鍾小而長則其聲舒而遠聞為遂
六分其厚以其一為之深而圜之
函人(凡四條)
函人為甲犀甲七属兕甲六属合甲五属犀甲壽百年
兕甲壽二百年合甲壽三百年(属音燭諸本音注然荀子衣三属之甲音入聲)
(則與相連属之義合也)凡為甲必先為容然後制革權其上旅
與其下旅而重若一以其長為之圍凡甲鍜不摰則不
堅已敝則橈(重上聲鍜音斷摰音至)凡察革之道眡其鑽空欲
其惌也眡其裏欲其易也眡其朕欲其直也櫜之欲其
約也舉而眡之欲其豐也衣之欲其無齘也(眡古視空音孔惌音)
(宛櫜音高齘音介)眡其鑚空而惌則革堅也眡其裏而易則
材更也眡其朕而直則制善也櫜之而約則周也舉之
而豐則明也衣之無齘則變也
鮑人(凡二條)
鮑人之事望而眡之欲其荼白也進而握之欲其柔而
滑也卷而摶之欲其無迆也眡其著欲其淺也察其線
欲其藏也(荼音徒摶音團迆音以著入聲)革欲其荼白而疾澣之則
堅欲其柔滑而腛脂之則需引而信之欲其直也信之
而直則取材正也信之而枉則是一方緩一方急也若
苟一方緩一方急則及其用之也必自其急者先裂若
苟自急者先裂則是以博為帴也卷而摶之而不迆則
厚薄序也眡其著而淺則革信也察其線而藏則雖敝
不甐(澣音緩腛音渥乙角反需軟同信讀伸帴音剪甐音吝)
畫繢(凡二條)
畫繢之事雜五色東方謂之青南方謂之赤西方謂之
白北方謂之黑天謂之玄地謂之黃青與白相次也赤
與黑相次也玄與黃相次也青與赤謂之文赤與白謂
之章白與黑謂之黼黑與青謂之黻五采備謂之繡(繢繪)
(同音潰黼音府黻音弗)土以黃其象方天時變火以圜山以章
水以龍鳥獸蛇雜四時五色之位以章之謂之巧凡畫
繢之事後素功(圜即俗圓蛇蛇同)
㡛氏(凡一條)
㡛氏湅絲以涗水漚其絲七日去地尺暴之晝暴諸日
夜宿諸井七日七夜是謂水湅湅帛以欄為灰渥淳其
帛實諸澤器滛之以蜃清其灰而盝之而揮之而沃之
而盝之而塗之而宿之明日沃而盝之晝暴諸日夜宿
諸井七日七夜是謂水湅(㡛音芒舊本作㡆誤盖㡛為巾幕之属也湅音練涗音税)
(漚音歐去聲暴曝同欄音練滛當作湼蜃音純盝音祿)
矢人(凡三條)
矢人為矢鍭矢參分茀矢參分一在前二在後兵矢田
矢五分二在前三在後殺矢七分三在前四在後參分
其長而殺其一五分其長而羽其一以其笴厚為之羽
深(鍭音侯茀音弗殺矢之殺入聲殺其之殺音晒笴即幹音幹上聲)水之以辨其隂
陽夾其隂陽以設其比夾其比以設其羽參分其羽以
設其刃則雖有疾風亦弗之能憚矣刅長寸圍寸鋌十
之重三垸(夾音甲比去聲鋌音挺垸音丸)前弱則俛後弱則翔中弱
則紆中彊則揚羽豐則遲羽殺則趮是故夾而搖之以
眡其豐殺之節也橈之以眡其鴻殺之稱也凡相笴欲
生而摶同摶欲重同重節欲疎同疎欲㮚(俛音俯紆音迂殺去聲趮)
(音&KR0997;眡視同稱相並去聲摶音團)
梓人(凡九條)
梓人為筍虡天下之大獸五脂者膏者臝者羽者鱗者
宗廟之事脂者膏者以為牲臝者羽者鱗者以為筍虡
外骨内骨却行仄行連行紆行以脰鳴者以注鳴者以
旁鳴者以翼鳴者以股鳴者以胷鳴者謂之小蟲之属
以為雕琢(筍音笋虡音舉臝裸同紆音迂脰音豆注音呪)厚脣弇口出目短耳
大胷燿後大體短豆若是者謂之臝属恒有力而不能
走其聲大而宏有力而不能走則於任重宜聲大而宏
則於鍾宜若是者以為鍾虡是故擊其所縣而由其虡
鳴銳喙決吻數目顅豆小體騫腹若是者謂之羽属恒
無力而輕其聲清揚而遠聞無力而輕則於任輕宜其
聲清揚而遠聞於磬宜若是者以為磬虡故擊其所
縣而由其虡鳴小首而長摶身而鴻若是者謂之鱗属
以為筍(弇音衍豆即脰喙音毳又音呪吻音泯又音刎數舊音促昭按正韻音促密也密目殊無謂又)
(音朔疾也頻也屢也當音朔之為是顅音慳摶音團)凡攫閷援簭之類必深其
爪出其目作其鱗之而深其爪出其目作其鱗之而則
於眡必撥爾而怒苟撥爾而怒則於任重宜且其匪色
必似鳴矣爪不深目不出鱗之而不作則必穨爾如委
矣苟穨爾如委則加任焉則必如將廢措其匪色必似不
鳴矣(攫音脚閷舊音色界反即殺去聲昭按正韻削也減也衰小也與牙不侔又入聲音生殺之殺牙利)
(則能殺物當音殺入聲簭筮下從口一本下從石音噬昭按正韻無此字皆臆度之音然噬從口在旁此簭亦)
(當從口在下方與噬同音義)
梓人為飲器勺一升爵一升觚三升獻以爵而酬以
觚一獻而三酬則一豆矣食一豆肉飲一豆酒中人之
食也凡試梓飲器鄉衡而寔不盡梓師罪之(觚音孤鄉音向)
梓人為侯廣與崇方參分其廣而鵠居一焉上兩个
與其身三下兩个半之上綱與下綱出舌尋縜寸焉(个音)
(個縜音云)張皮侯而棲鵠則春以功張五采之侯則遠國
属張獸侯則王以息燕祭侯之禮以酒脯醢其辭曰
惟若寧侯毋或若女不寧侯不属於王所故抗而射女
彊飲彊食詒女曾孫諸侯百福(醢音海女汝同詒貽同)
廬人(凡五條)
廬人為廬器戈柲六尺有六寸殳長尋有四尺車戟常
酋矛常有四尺夷矛三尋(柲音秘殳音殊酋音囚)凡兵無過三
其身過三其身弗能用也而無已又以害人故攻國之
兵欲短守國之兵欲長攻國之人衆行地遠食飲饑且
涉山林之阻是故兵欲短守國之人寡食飲飽行地不
遠且不涉山林之阻是故兵欲長凡兵句兵欲無彈刺
兵欲無蜎是故句兵椑刺兵摶&KR0795;兵同彊舉圍欲細細
則校刺兵同彊舉圍欲重重欲傅人傅人則密是故侵
之(句音勾彈音旦蜎音袁椑音皮摶音團&KR0795;擊同校音狡傅音附)凡為殳五分其長
以其一為之被而圍之參分其圍去一以為晉圍五分
其晉圍去一以為首圍凡為酋矛參分其長二在前一
在後而圍之五分其圍去一以為晉圍參分其晉圍去
一以為刺圍凡試廬事置而搖之以眡其蜎也灸諸
牆以眡其橈之均也横而搖之以眡其勁也六建既備
車不反覆謂之國工(眡視同蜎音袁灸音救)
匠人(凡十二條)
匠人建國水地以縣置槷以縣眡以景為規識日出之
景與日入之景晝參諸日中之景夜考之極星以正朝
夕(縣古懸𣙗臬同景雖古影字此寔音頸)
匠人營國方九里旁三門國中九經九緯經涂九軌左
祖右社面朝後市市朝一夫(涂塗同軌音癸)夏后氏世室堂
脩二七廣四脩一五室三四步四三尺九階四旁兩夾
窗白盛門堂三之二室三之一殷人重屋堂脩七尋堂
崇三尺四阿重屋周人明堂度九尺之筵東西九筵南
北七筵堂崇一筵五室凡室二筵(盛音成重平聲度音鐸)室中
度以几堂上度以筵宫中度以尋野度以步涂度以軌
廟門容大扃七个闈門容小扃三个路門不容乘車之
五个應門二徹三个(涂塗同扃音絅撮口音平聲个箇同)内有九室九
嬪居之外有九室九卿朝焉九分其國以為九分九卿
治之(嬪音貧上分平聲下分去聲)王宫門阿之制五雉宫隅之制七雉
城隅之制九雉經涂九軌環涂七軌野涂五軌門阿之制以
為都城之制宫隅之制以為諸侯之城制環涂以為諸
侯經涂野涂以為都經涂(涂塗同)
匠人為溝洫耜廣五寸二耜為耦一耦之伐廣尺深尺
謂之&KR0908;田首倍之廣二尺深二尺謂之遂(洫呼滅反耜音似耦音藕)
(&KR0908;畎同音犬)九夫為井井間廣四尺深四尺謂之溝方十里
為成成間廣八尺深八尺謂之洫方百里為同同間廣
二尋深二仞謂之澮專達於川各載其名凡天下之
地埶兩山之間必有川焉大川之上必有涂焉凡溝逆
地阞謂之不行水属不理孫謂之不行梢溝三十里而
廣倍(埶勢同阞音勒属音注孫遜同梢音消)凡行奠水罄折以參伍欲
為淵則句於矩凡溝必因水埶防必因地埶善溝者水
漱之善防者水滛之(奠讀停折之設反句音溝埶勢同漱音欶)凡為防廣
與崇方其閷參分去一大防外閷凡溝防必一日先深
之以為式里為式然後可以傳衆力凡任索約大汲其
版謂之無任(閷殺同音晒大汲之大音泰)葺屋參分瓦屋四分囷
窌倉城逆牆六分堂涂十有二分竇其崇三尺牆厚三
尺崇三之(葺音戚囷音滕窌窖同涂塗同)
車人(凡四條)
車人為車柯長三尺博三寸厚一寸有半五分其長以
其一為之首轂長半柯其圍一柯有半輻長一柯有半
其博三寸厚三之一渠三柯者三行澤者欲短轂行
山者欲長轂短轂則利長轂則安行澤者反輮行山者
仄輮反輮則易仄輮則完(輮音柔)六分其輪崇以其一
為之牙圍柏車轂長一柯其圍二柯其輻一柯其渠二
柯者三五分其輪崇以其一為之牙圍大車崇三柯綆
寸牝服二柯有參分柯之二羊車二柯有參分柯之一
柏車二柯(綆音餅)凡為轅三其輪崇參分其長二在前
一在後以鑿其鉤徹廣六尺鬲長六尺(徹轍同鬲音隔)
弓人(凡二十二條)
弓人為弓取六材必以其時六材既聚巧者和之幹也
者以為遠也角也者以為疾也筋也者以為深也膠也
者以為和也絲也者以為固也漆也者以為受霜露也
凡取幹之道七柘為上檍次之檿桑次之橘次之木
瓜次之荆次之竹為下凡相幹欲赤黑而陽聲赤黑則
鄉心陽聲則遠根凡析幹射遠者用埶射深者用直居
幹之道菑栗不迆則弓不發(檍音意檿音掩相去聲鄉音向析音昔埶勢同菑音)
(恣栗音列)凡相角秋閷者厚春閷者薄稺牛之角直而澤
老牛之角紾而昔疢疾險中瘠牛之角無澤角欲青白
而豐末夫角之本蹙於&KR1120;而休於氣是故柔柔故欲其
埶也白也者埶之徵也夫角之中恒當弓之畏畏也者
必橈橈故欲其堅也青也者堅之徵也夫角之末遠於
&KR1120;而不休於氣是故脆脆故欲其柔也豐末也者柔之
徵也(相去聲閷殺同入聲紾音殄昔錯同入聲疢音襯&KR1120;腦同休煦同埶勢同畏古隈脆音翠即俗脆)
角長二尺有五寸三色不失理謂之牛戴牛凡相
膠欲朱色而昔昔也者深瑕而澤紾而摶廉鹿膠青白
馬膠赤白牛膠火赤鼠膠黑魚膠餌犀膠黃凡昵之類
不能方(昔紾音見上摶音團餌音耳上聲昵音怩入聲)凡相筋欲小簡而長
大結而澤小簡而長大結而澤則其為獸必剽以為弓
則豈異於其獸筋欲敝之敝(剽音票)漆欲測絲欲沈得
此六材之全然後可以為良凡為弓冬析幹而春液
角夏治筋秋合三材寒奠體冰析灂冬析幹則易春液
角則合夏治筋則不煩秋合三材則合寒奠體則張
不流冰析灂則審環春被弦則一年之事(奠音定析音昔灂音醮二)
(則合之合俱當作洽)析幹必倫析角無邪斵目必荼斵目不荼
則及其大修也筋代之受病夫目也者必彊彊者在内
而摩其筋夫筋之所由幨恒由此作故角三液而幹再
液厚其帑則木堅薄其帑則需(荼當作舒幨音詹帑音奴下同一本作帤音如)
(需軟同)是故厚其液而節其帑約之不皆約疏數必侔
斵摯必中膠之必均斵摯不中膠之不均則及其大脩
也角代之受病夫懷膠於内而摩其角夫角之所由挫
恒由此作凡居角長者以次需恒角而短是謂逆橈引
之則縱釋之則不挍恒角而達譬如終紲非弓之利也
(數音促摯音至需軟同恒音亘去聲中從月非從日挍音絞紲音屑)今夫茭解中有變
焉故挍於挺臂中有柎焉故剽恒角而達引如終紲非
弓之利(茭音爻上聲解去聲剽音票)撟幹欲孰於火而無贏撟角
欲孰於火而無燂引筋欲盡而無傷其力䰞膠欲孰而
水火相得然則居旱亦不動居濕亦不動(撟矯同孰熟同贏音盈燂)
(即燖音尋䰞煮同)苟有賤工必因角幹之濕以為之柔善者
在外動者在内雖善於外必動於内雖善亦弗可以為良
矣凡為弓方其竣而高其柎長其畏而薄其敝宛之
無已應下柎之弓末應將興為柎而發必動於閷弓而
羽閷末應將發(柎音附畏隈同敝蔽同宛音碗上聲閷音晒羽扈同音戶)弓有六
材焉維幹彊之張如流水維體防之引之中參維角䟫
之欲宛而無負弦引之如環釋之無失體如環材美工
巧為之時謂之參均角不勝幹幹不勝筋謂之參均量
其力有參均均者三謂之九和九和之弓角與幹權筋
三侔膠三鋝絲三邸漆三斞上工以有餘下工以不足
(參三同䟫音棖除庚反有參之有陸氏云當作又鋝音劣邸音池斞音語)為天子之弓合
九而成規為諸侯之弓合七而成規大夫之弓合五而
成規士之弓合三而成規弓長六尺有六寸謂之上
制上士服之弓長六尺有三寸謂之中制中士服之弓
長六尺謂之下制下士服之凡為弓各因其君之躬
志慮血氣豐肉而短寬緩以荼若是者為之危弓危弓
為之安矢骨直以立忿埶以奔若是者為之安弓安弓
為之危矢(荼當作舒埶勢同)其人安其弓安其矢安則莫能
以速中且不深其人危其弓危其矢危則莫能以愿中
(中去聲愿音願)往體多来體寡謂之夾庾之属利射侯與戈
往體寡來體多謂之王弓之属利射革與質往體來體
若一謂之唐弓之属利射深(庾音庚)大和無灂其次筋
角皆有灂而深其次有灂而疏其次角無灂合灂若背手文
角環灂牛筋蕡灂麋筋斥蠖灂和弓&KR0795;摩(灂音醮又子削反蕡音焚)
(斥尺同蠖馬郭反&KR0795;古擊)覆之而角至謂之句弓覆之而幹至謂
之侯弓覆之而筋至謂之深弓
文章辨體彙選卷五百六十
