文章辨體彙選卷五百二十九
明賀復徵編
傳二
天子孝傳(晉陶潛)
虞舜父頑母嚚事之於畎畆之間以孝烝烝是以堯聞
而授之富有天下貴為天子以為不順於父母若窮而
無歸惟順親可以得意苟違朝夕若嬰兒之思戀故稱
舜五十而慕書曰戞擊鳴球摶拊琴瑟以詠祖考來格
言思其來而訓之愛敬盡於事親是以德教加於百姓
刑於四海夏禹有天下以奉宗廟然躬自菲薄以厚其
孝孔子曰禹吾無間然矣菲飲食而致孝乎鬼神惡衣
服而致美乎黻冕禹之德於是稱聞聖人之德無以加
於孝敬孝敬之道美莫大焉殷高宗諒隂三年不言百
官總已而聽於冢宰三年而後言天下咸歡德教大行
殷道以興詩曰一人有慶兆民賴之其此之謂乎周文
王之為世子也朝於王季日三雞鳴至於寢門問於内
豎内豎曰安文王乃喜不安則色憂行不能正履日中
莫不如之食上必視寒温之節食下必問所膳而後退
文王孝道光大其化自近至遠刑於寡妻以御於家邦
故得萬國之歡心以事其先王矣
贊曰至哉后德聖敬自天陶漁致養菲薄享先親瘠色
憂諒隂寢言一人有慶千載賴㫋
諸侯孝傳(陶潜)
周公旦武王之弟成王幼少周公攝政制禮作樂郊祀
后稷以配天宗祀文王於明堂以配上帝是以四海之
内各以其職來祭詩曰於穆清廟肅雍顯相言諸侯樂
其位而敬其事也仲尼曰孝莫大於嚴父嚴父莫大於
配天則周公其人也貴而不驕位高彌謙自承文武之
休烈孝道通於神明光被四海武王封之於魯備其禮
樂以奉宗廟焉魯孝公之為公子周宣王問公子能道
訓諸侯者立之樊穆仲稱其孝曰肅恭明神而敬事耆
老賦事行刑必問於彜訓咨於故實不干所問不犯所
咨王曰然則能訓理其民矣乃命之於夷宫是為孝公
夫宗廟致敬不忘親也有國不亦宜乎漢河間惠王獻
王之曾孫也西京藩臣多驕放之失其名德者唯獻王
而惠王繼之漢書稱其能修獻王之行母薨服喪盡禮
哀帝下詔書褒揚以為宗室儀表增封萬戶禮古之人
皆然至於末俗衰薄固已賢矣貴而率禮又難其見褒
賞不亦宜乎
贊曰貴驕殊途不期而會周公勞謙乃成光大二侯承
魯遵儉去泰河間率禮漢宗是賴
卿大夫孝傳(陶潜)
孔子魯人也入則事父兄出則事公卿喪事不敢不勉
故稱曰孝乎惟孝友於兄弟是亦為政也君賜腥必熟
而薦之雖蔬食而齊祭如在鄉人儺朝服立於阼階孝
之至也至德要道莫大於孝是以曾參受而書之游夏
之徒常咨稟焉許世子不嘗藥書以弑父宰我暫言減喪
責以不仁言合訓典行合世範德義可尊作事可法遺
文不朽揚名千載孟莊子魯人也孔子稱其孝其他可
能也其不改父之政與父之臣是難能也夫孝子之事
親也事亡如事存故當不義則争之存所不争則亡亦
不敢改父之道猶謂之孝况終身乎潁考叔鄭人也莊
公以叔段之故與母誓曰不及黃泉無相見也既而悔
之考叔為封人聞之有獻於公公賜之食而舍肉公問
之對曰小人有母末嘗君之羹請以遺之公曰汝有母
遺繄我獨無考叔曰何謂也公語之故且告之悔考叔
曰若掘地及泉墜而相見其誰曰不然公從之遂為母
子如初君子曰潁考叔純孝也愛其母而施及莊公詩
云孝子不匱永鍚爾類其是之謂乎
贊曰仁惟本悌聖亦基孝恂恂尼父固天攸造二子承
親式禮遵誥永鍚爾類無改遺操
士孝傳(陶潜)
高柴衛人也喪親泣血三年未嘗見齒所謂哭不偯言
不文也為成宰而化行民有不服其親者改之行喪
如禮君子之德風也以身先之而民不遺其親樂正子
春魯人也下堂傷足既瘳數月不出猶有憂色曰吾聞
之曾子父母全而生之已全而歸之可謂孝矣故君子
一舉足一出言不敢忘父母不敢毁傷孝之始也夫能
敬慎若斯而災患及者未之有也孔奮扶風人也少以
孝行著名州里供養至謹在官唯母極甘美妻息菜食
歴位以清夫人情莫不欲厚其親然亦有分焉奢則難
繼能致儉以全養者鮮矣黃香江夏人也九歲失母思
慕骨立事父竭力以致養冬無被袴而盡滋味暑則扇
牀枕寒則以身温席漢和帝嘉之特加異賜歴位恭勤
寵禄榮親可謂夙興夜寐無忝爾所生者也
贊曰顯允羣士行殊名鈞咸能夙夜以義榮親率彼城
邑用化厥民忠以悟主其孝乃純
庶人孝傳(陶潜)
江革齊人也漢章帝時避賊負母而逃賊賢之不害而
告其生路竭力傭債以致甘煖和顔悅色以盡懽心欲
親之安自挽車以行鄉人歸之號曰江巨孝位至五官
中即將天子嘉焉寵遇甚厚告歸詔書褒美就家禮其
終身以顯異行廉範京兆人也少孤十五入蜀迎父喪
遇石船覆範執骸而沒船人救之僅免於死遂以喪歸
及仕郡拯太守於危難送故盡節章帝時為郡守百姓
歌詠之夫孝者人之本教之所由生也是以範之臨危
也勇宰民也惠能以義顯也汝郁陳郡人也五歲母病
不食郁亦不食母憐之強食郁能察色知病輒復不食
族人號曰異童年十五著於鄉里父母終思慕致毁推
財與兄弟隠於草澤君子以為難况童齓孝於自然可
謂天性也殷陶汝南人也年十二以孝稱遭父憂率情
合禮有長蛇帶其門舉家奔走陶以喪柩在焉獨居廬
不動親戚扶持曉諭莫能移之啼號益盛由是顯名屢
辭辟命夫智者不惑勇者不懼陶孝於其親而智勇並
彰乎弱齡斯又難矣
贊曰事親盡歡其難在色彼養以禄我養以力義在愛
敬榮不假飾嗟爾衆庶鑒兹前式
西征大將軍長史孟府君傳(陶潜)
君諱嘉字萬年江夏鄂人也曾祖父宗以孝行稱仕吳
司馬祖父揖元康中為廬陵太守宗葬武昌新陽縣子
孫家焉遂為縣人也君少失父奉母二弟居娶大司馬
長沙桓公陶偘第十女閤門孝友人無能間鄉閭稱之
冲默有遠量弱冠儔類咸敬之同郡郭遜以清操知名
時在君右常歎君温雅平曠自以為不及遜從弟立亦
有才志與君同時齊譽每推服焉由是名冠州里聲流
京邑太尉潁川庾亮以帝舅民望受分陜之重鎮武昌
並領江州辟君部廬陵從事下郡還亮引見問風俗得
失對曰嘉不知還傳當問從吏亮以麈尾掩口而笑諸
從事既去喚弟翼語之曰孟嘉故是盛德人也君既辭
出外自除民便步歸家母在堂兄弟共相懽樂怡怡如
也旬有餘日更版為勸學從事時亮崇修學校高選儒
官以君望實故應尚德之舉大傳河南禇褒簡穆有器
識時為豫章太守出朝宗亮正旦大會州府人士率多
時彦君在坐次甚遠褒問亮江州有孟嘉其人何在亮
云在坐卿但自覓褒歴觀遂指君謂亮曰將無是邪亮
欣然而笑喜褒之得君竒君為褒之所得乃益器焉舉
秀才又為安西將軍庾翼府功曹再為江州别駕巴丘
令征西大將軍譙國桓温參軍君色和而正温甚重之
九月九日温遊龍山參佐畢集四弟二甥咸在坐時佐
吏並着戎服有風吹君帽墮落温目左右及賓客勿言
以觀其舉止君初不自覺良久如厠温命取以還之廷
尉太原孫盛為諮議參軍時在坐温命紙筆令嘲之文
成示温温以著坐處君歸見嘲笑而請筆作答了不容
思文辭超卓四座歎之奉使京師除尚書刪定郎不拜
孝宗穆皇帝聞其名賜見東堂君辭以脚疾不任拜起
詔使人扶入君嘗為刺史謝永别駕永會稽人喪亡君
求赴義路由永興高陽許詢有雋才辭榮不仕每縱心
獨往客居縣界嘗乘船近行適逢君過歎曰都邑美士
吾盡識之獨不識此人唯聞中州有孟嘉者將非是乎
然亦何由來此使問君之從者君謂其使曰本心相過
今先赴義尋還就君及歸遂止信宿雅相知得有若舊
交還至轉從事中郎俄遷長史在朝隤然仗正順而已
門無襍賓嘗會神情獨得便超然命駕逕之龍山顧景
酣宴造夕乃歸温從容謂君曰人不可無勢我乃能駕
御卿後以疾終於家年五十一始自總髮至於知命行
不苟合言無夸矜未嘗有喜愠之容好酣飲逾多不亂
至於任懷得意融然遠寄傍若無人温嘗問君酒有何
好而卿嗜之君笑而答曰明公但不得酒中趣爾又問
聽妓絲不如竹竹不如肉答曰漸近自然中散大夫桂
陽羅含賦之曰孟生善酣不愆其意光禄大夫南陽劉
躭昔與君同在温府淵明從父太常䕫嘗問躭君若在
當已作公否答云此本是三司人為時所重如此淵明
先親君之第四女也凱風寒泉之思實鍾厥心謹按採
行事撰為此傳懼或乖謬有大虧雅君子之德所以戰
戰兢兢若履深薄云爾
贊曰孔子稱進德修業以及時也君清蹈衡門則令聞
孔昭振纓公朝則德音允集道悠運促不終遠業惜哉
仁者必夀豈斯言之謬乎
陶潛傳(梁沈約)
陶潛字淵明或云淵明字元亮潯陽柴桑人也曾祖侃
大司馬潛少有高趣嘗著五柳先生傳以自况時人謂
之實錄親老家貧起為州祭酒不堪吏職少日自解歸
州召主簿不就躬耕自資遂抱羸疾復為鎮軍建威參
軍謂親朋曰聊欲絃歌以為三逕之資可乎執事者聞
之以為彭澤令公田悉令吏種秫稻妻子固請種秔乃
使二頃五十畆種秫五十畆種秔郡遣督郵至縣吏白
應束帶見之潛嘆曰我不能為五斗米折腰向鄉里小
兒即日解印綬去職賦歸去來義熙末徵著作佐郎不
就江州刺史王弘之欲識之不能致也潛嘗往廬山弘
令潛故人龐通之齎酒具於半道栗里要之潛有脚疾
使一門生二兒&KR1221;籃輿既至欣然便共飲酌俄傾弘至
亦無忤也先是顔延之為劉柳後軍功曹在潯陽與潛
情欵後為始安郡經過日月造潛每往必酣飲至醉臨
去留二萬錢與潛潛悉送酒家稍就取酒嘗九月九日
無酒出宅邊菊叢中坐久值弘送酒至即便就酌醉而
後歸潛不解音聲而蓄素琴一張無絃每有酒適輒撫
弄以寄其意貴賤造之者有酒輒設潛若先醉便語客
我醉欲眠卿可去其真率如此郡將候潛值其酒熟取
頭上葛巾漉酒畢還復著之潛弱年薄官不潔去就之
迹自以曾祖晉世宰輔恥復屈身後代自高祖王業漸
隆不復肯仕所著文章皆題其年月義熙以前則書晉
氏年號自永初以來唯云甲子而已與子書以言其志
并為訓戒曰天地賦命有往必終自古聖賢誰能獨免
子夏言曰死生有命富貴在天四友之人親受音旨發
斯談者豈非窮達不可求夀夭永無外請故耶吾年過
五十而窮苦荼毒家貧弊東西遊走性剛才拙與物多
忤自量為已必貽俗患僶俛辭世使汝幼而饑寒耳常
感孺仲賢妻之言敗絮自擁何慚兒子此既一事矣但
恨隣靡二仲室無萊婦抱兹苦心良獨罔罔少年來好
書偶愛閒静開卷有得便欣然忘食見樹木交蔭時鳥
變聲亦復歡然有喜嘗言五六月中北忩下卧遇凉風
暫至自謂是羲皇上人意淺識陋日月遂往緬求在昔
眇然如何疾患以來漸就衰損親舊不遺每以藥石見
投自恐大分將有限也恨汝輩稚小家貧每役柴米之
勞何時可免念之在心若何可言然雖不同生當思四
海皆弟兄之義鮑叔敬仲分財無猜歸生伍舉班荆道
舊遂能以敗為成因喪立功他人尚爾况共父之人哉
潁川韓元長漢末名士身處卿佐八十而終兄弟同居
至於沒齒濟北汜稚春晉時操行人也七世同財家人
無怨色詩云高山仰止景行行止汝其慎哉吾復何言
又為命子詩以貽之元嘉四年卒時年六十三
袁友人傳(江淹)
友人袁炳字叔明陳郡陽夏人其人天下之士幼有異
才學亡不覽文章俶儻清贍出一峕任心觀書不為章
句之學其篤行則信義惠和意罄如也常念蔭松栢詠
詩書志氣跌宕不與俗人交俛眉暫仕歴國常侍員外
郎府功曹臨湘令粟之入者悉散以贍親其為節也如
此數百年來有此人焉至乃好妙賞文獨絶於世也又
撰晉史竒功未遂不幸卒官春秋二十有八與余有青
雲之交非直啣杯酒而已嗟乎斯才也斯命也天之報
施善人何如哉何如哉
文章辨體彙選卷五百二十九
文章辨體彙選卷五百二十九
明賀復徵編
傳二
天子孝傳(晉陶潛)
虞舜父頑母嚚事之於畎畆之間以孝烝烝是以堯聞
而授之富有天下貴為天子以為不順於父母若窮而
無歸惟順親可以得意苟違朝夕若嬰兒之思戀故稱
舜五十而慕書曰戞擊鳴球摶拊琴瑟以詠祖考來格
言思其來而訓之愛敬盡於事親是以德教加於百姓
刑於四海夏禹有天下以奉宗廟然躬自菲薄以厚其
孝孔子曰禹吾無間然矣菲飲食而致孝乎鬼神惡衣
服而致美乎黻冕禹之德於是稱聞聖人之德無以加
於孝敬孝敬之道美莫大焉殷高宗諒隂三年不言百
官總已而聽於冢宰三年而後言天下咸歡德教大行
殷道以興詩曰一人有慶兆民賴之其此之謂乎周文
王之為世子也朝於王季日三雞鳴至於寢門問於内
豎内豎曰安文王乃喜不安則色憂行不能正履日中
莫不如之食上必視寒温之節食下必問所膳而後退
文王孝道光大其化自近至遠刑於寡妻以御於家邦
故得萬國之歡心以事其先王矣
贊曰至哉后德聖敬自天陶漁致養菲薄享先親瘠色
憂諒隂寢言一人有慶千載賴㫋
諸侯孝傳(陶潜)
周公旦武王之弟成王幼少周公攝政制禮作樂郊祀
后稷以配天宗祀文王於明堂以配上帝是以四海之
内各以其職來祭詩曰於穆清廟肅雍顯相言諸侯樂
其位而敬其事也仲尼曰孝莫大於嚴父嚴父莫大於
配天則周公其人也貴而不驕位高彌謙自承文武之
休烈孝道通於神明光被四海武王封之於魯備其禮
樂以奉宗廟焉魯孝公之為公子周宣王問公子能道
訓諸侯者立之樊穆仲稱其孝曰肅恭明神而敬事耆
老賦事行刑必問於彜訓咨於故實不干所問不犯所
咨王曰然則能訓理其民矣乃命之於夷宫是為孝公
夫宗廟致敬不忘親也有國不亦宜乎漢河間惠王獻
王之曾孫也西京藩臣多驕放之失其名德者唯獻王
而惠王繼之漢書稱其能修獻王之行母薨服喪盡禮
哀帝下詔書褒揚以為宗室儀表增封萬戶禮古之人
皆然至於末俗衰薄固已賢矣貴而率禮又難其見褒
賞不亦宜乎
贊曰貴驕殊途不期而會周公勞謙乃成光大二侯承
魯遵儉去泰河間率禮漢宗是賴
卿大夫孝傳(陶潜)
孔子魯人也入則事父兄出則事公卿喪事不敢不勉
故稱曰孝乎惟孝友於兄弟是亦為政也君賜腥必熟
而薦之雖蔬食而齊祭如在鄉人儺朝服立於阼階孝
之至也至德要道莫大於孝是以曾參受而書之游夏
之徒常咨稟焉許世子不嘗藥書以弑父宰我暫言減喪
責以不仁言合訓典行合世範德義可尊作事可法遺
文不朽揚名千載孟莊子魯人也孔子稱其孝其他可
能也其不改父之政與父之臣是難能也夫孝子之事
親也事亡如事存故當不義則争之存所不争則亡亦
不敢改父之道猶謂之孝况終身乎潁考叔鄭人也莊
公以叔段之故與母誓曰不及黃泉無相見也既而悔
之考叔為封人聞之有獻於公公賜之食而舍肉公問
之對曰小人有母末嘗君之羹請以遺之公曰汝有母
遺繄我獨無考叔曰何謂也公語之故且告之悔考叔
曰若掘地及泉墜而相見其誰曰不然公從之遂為母
子如初君子曰潁考叔純孝也愛其母而施及莊公詩
云孝子不匱永鍚爾類其是之謂乎
贊曰仁惟本悌聖亦基孝恂恂尼父固天攸造二子承
親式禮遵誥永鍚爾類無改遺操
士孝傳(陶潜)
高柴衛人也喪親泣血三年未嘗見齒所謂哭不偯言
不文也為成宰而化行民有不服其親者改之行喪
如禮君子之德風也以身先之而民不遺其親樂正子
春魯人也下堂傷足既瘳數月不出猶有憂色曰吾聞
之曾子父母全而生之已全而歸之可謂孝矣故君子
一舉足一出言不敢忘父母不敢毁傷孝之始也夫能
敬慎若斯而災患及者未之有也孔奮扶風人也少以
孝行著名州里供養至謹在官唯母極甘美妻息菜食
歴位以清夫人情莫不欲厚其親然亦有分焉奢則難
繼能致儉以全養者鮮矣黃香江夏人也九歲失母思
慕骨立事父竭力以致養冬無被袴而盡滋味暑則扇
牀枕寒則以身温席漢和帝嘉之特加異賜歴位恭勤
寵禄榮親可謂夙興夜寐無忝爾所生者也
贊曰顯允羣士行殊名鈞咸能夙夜以義榮親率彼城
邑用化厥民忠以悟主其孝乃純
庶人孝傳(陶潜)
江革齊人也漢章帝時避賊負母而逃賊賢之不害而
告其生路竭力傭債以致甘煖和顔悅色以盡懽心欲
親之安自挽車以行鄉人歸之號曰江巨孝位至五官
中即將天子嘉焉寵遇甚厚告歸詔書褒美就家禮其
終身以顯異行廉範京兆人也少孤十五入蜀迎父喪
遇石船覆範執骸而沒船人救之僅免於死遂以喪歸
及仕郡拯太守於危難送故盡節章帝時為郡守百姓
歌詠之夫孝者人之本教之所由生也是以範之臨危
也勇宰民也惠能以義顯也汝郁陳郡人也五歲母病
不食郁亦不食母憐之強食郁能察色知病輒復不食
族人號曰異童年十五著於鄉里父母終思慕致毁推
財與兄弟隠於草澤君子以為難况童齓孝於自然可
謂天性也殷陶汝南人也年十二以孝稱遭父憂率情
合禮有長蛇帶其門舉家奔走陶以喪柩在焉獨居廬
不動親戚扶持曉諭莫能移之啼號益盛由是顯名屢
辭辟命夫智者不惑勇者不懼陶孝於其親而智勇並
彰乎弱齡斯又難矣
贊曰事親盡歡其難在色彼養以禄我養以力義在愛
敬榮不假飾嗟爾衆庶鑒兹前式
西征大將軍長史孟府君傳(陶潜)
君諱嘉字萬年江夏鄂人也曾祖父宗以孝行稱仕吳
司馬祖父揖元康中為廬陵太守宗葬武昌新陽縣子
孫家焉遂為縣人也君少失父奉母二弟居娶大司馬
長沙桓公陶偘第十女閤門孝友人無能間鄉閭稱之
冲默有遠量弱冠儔類咸敬之同郡郭遜以清操知名
時在君右常歎君温雅平曠自以為不及遜從弟立亦
有才志與君同時齊譽每推服焉由是名冠州里聲流
京邑太尉潁川庾亮以帝舅民望受分陜之重鎮武昌
並領江州辟君部廬陵從事下郡還亮引見問風俗得
失對曰嘉不知還傳當問從吏亮以麈尾掩口而笑諸
從事既去喚弟翼語之曰孟嘉故是盛德人也君既辭
出外自除民便步歸家母在堂兄弟共相懽樂怡怡如
也旬有餘日更版為勸學從事時亮崇修學校高選儒
官以君望實故應尚德之舉大傳河南禇褒簡穆有器
識時為豫章太守出朝宗亮正旦大會州府人士率多
時彦君在坐次甚遠褒問亮江州有孟嘉其人何在亮
云在坐卿但自覓褒歴觀遂指君謂亮曰將無是邪亮
欣然而笑喜褒之得君竒君為褒之所得乃益器焉舉
秀才又為安西將軍庾翼府功曹再為江州别駕巴丘
令征西大將軍譙國桓温參軍君色和而正温甚重之
九月九日温遊龍山參佐畢集四弟二甥咸在坐時佐
吏並着戎服有風吹君帽墮落温目左右及賓客勿言
以觀其舉止君初不自覺良久如厠温命取以還之廷
尉太原孫盛為諮議參軍時在坐温命紙筆令嘲之文
成示温温以著坐處君歸見嘲笑而請筆作答了不容
思文辭超卓四座歎之奉使京師除尚書刪定郎不拜
孝宗穆皇帝聞其名賜見東堂君辭以脚疾不任拜起
詔使人扶入君嘗為刺史謝永别駕永會稽人喪亡君
求赴義路由永興高陽許詢有雋才辭榮不仕每縱心
獨往客居縣界嘗乘船近行適逢君過歎曰都邑美士
吾盡識之獨不識此人唯聞中州有孟嘉者將非是乎
然亦何由來此使問君之從者君謂其使曰本心相過
今先赴義尋還就君及歸遂止信宿雅相知得有若舊
交還至轉從事中郎俄遷長史在朝隤然仗正順而已
門無襍賓嘗會神情獨得便超然命駕逕之龍山顧景
酣宴造夕乃歸温從容謂君曰人不可無勢我乃能駕
御卿後以疾終於家年五十一始自總髮至於知命行
不苟合言無夸矜未嘗有喜愠之容好酣飲逾多不亂
至於任懷得意融然遠寄傍若無人温嘗問君酒有何
好而卿嗜之君笑而答曰明公但不得酒中趣爾又問
聽妓絲不如竹竹不如肉答曰漸近自然中散大夫桂
陽羅含賦之曰孟生善酣不愆其意光禄大夫南陽劉
躭昔與君同在温府淵明從父太常䕫嘗問躭君若在
當已作公否答云此本是三司人為時所重如此淵明
先親君之第四女也凱風寒泉之思實鍾厥心謹按採
行事撰為此傳懼或乖謬有大虧雅君子之德所以戰
戰兢兢若履深薄云爾
贊曰孔子稱進德修業以及時也君清蹈衡門則令聞
孔昭振纓公朝則德音允集道悠運促不終遠業惜哉
仁者必夀豈斯言之謬乎
陶潛傳(梁沈約)
陶潛字淵明或云淵明字元亮潯陽柴桑人也曾祖侃
大司馬潛少有高趣嘗著五柳先生傳以自况時人謂
之實錄親老家貧起為州祭酒不堪吏職少日自解歸
州召主簿不就躬耕自資遂抱羸疾復為鎮軍建威參
軍謂親朋曰聊欲絃歌以為三逕之資可乎執事者聞
之以為彭澤令公田悉令吏種秫稻妻子固請種秔乃
使二頃五十畆種秫五十畆種秔郡遣督郵至縣吏白
應束帶見之潛嘆曰我不能為五斗米折腰向鄉里小
兒即日解印綬去職賦歸去來義熙末徵著作佐郎不
就江州刺史王弘之欲識之不能致也潛嘗往廬山弘
令潛故人龐通之齎酒具於半道栗里要之潛有脚疾
使一門生二兒&KR1221;籃輿既至欣然便共飲酌俄傾弘至
亦無忤也先是顔延之為劉柳後軍功曹在潯陽與潛
情欵後為始安郡經過日月造潛每往必酣飲至醉臨
去留二萬錢與潛潛悉送酒家稍就取酒嘗九月九日
無酒出宅邊菊叢中坐久值弘送酒至即便就酌醉而
後歸潛不解音聲而蓄素琴一張無絃每有酒適輒撫
弄以寄其意貴賤造之者有酒輒設潛若先醉便語客
我醉欲眠卿可去其真率如此郡將候潛值其酒熟取
頭上葛巾漉酒畢還復著之潛弱年薄官不潔去就之
迹自以曾祖晉世宰輔恥復屈身後代自高祖王業漸
隆不復肯仕所著文章皆題其年月義熙以前則書晉
氏年號自永初以來唯云甲子而已與子書以言其志
并為訓戒曰天地賦命有往必終自古聖賢誰能獨免
子夏言曰死生有命富貴在天四友之人親受音旨發
斯談者豈非窮達不可求夀夭永無外請故耶吾年過
五十而窮苦荼毒家貧弊東西遊走性剛才拙與物多
忤自量為已必貽俗患僶俛辭世使汝幼而饑寒耳常
感孺仲賢妻之言敗絮自擁何慚兒子此既一事矣但
恨隣靡二仲室無萊婦抱兹苦心良獨罔罔少年來好
書偶愛閒静開卷有得便欣然忘食見樹木交蔭時鳥
變聲亦復歡然有喜嘗言五六月中北忩下卧遇凉風
暫至自謂是羲皇上人意淺識陋日月遂往緬求在昔
眇然如何疾患以來漸就衰損親舊不遺每以藥石見
投自恐大分將有限也恨汝輩稚小家貧每役柴米之
勞何時可免念之在心若何可言然雖不同生當思四
海皆弟兄之義鮑叔敬仲分財無猜歸生伍舉班荆道
舊遂能以敗為成因喪立功他人尚爾况共父之人哉
潁川韓元長漢末名士身處卿佐八十而終兄弟同居
至於沒齒濟北汜稚春晉時操行人也七世同財家人
無怨色詩云高山仰止景行行止汝其慎哉吾復何言
又為命子詩以貽之元嘉四年卒時年六十三
袁友人傳(江淹)
友人袁炳字叔明陳郡陽夏人其人天下之士幼有異
才學亡不覽文章俶儻清贍出一峕任心觀書不為章
句之學其篤行則信義惠和意罄如也常念蔭松栢詠
詩書志氣跌宕不與俗人交俛眉暫仕歴國常侍員外
郎府功曹臨湘令粟之入者悉散以贍親其為節也如
此數百年來有此人焉至乃好妙賞文獨絶於世也又
撰晉史竒功未遂不幸卒官春秋二十有八與余有青
雲之交非直啣杯酒而已嗟乎斯才也斯命也天之報
施善人何如哉何如哉
文章辨體彙選卷五百二十九
