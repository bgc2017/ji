文章辨體彙選卷四百五十六
明賀復徵編
頌一(以下散體)
劉勰曰四始之至頌居其極頌者容也所以美盛德
而述形容也夫化偃一國謂之風風正四方謂之雅
容告神明謂之頌風雅叙人事兼變正頌主告神義
必純美原夫頌惟典雅辭必清鑠敷寫似賦而不入
華侈之區敬慎如銘而異乎規戒之域揄揚以發藻
汪洋以樹義纖曲巧致與情而變其大體所底如斯
而已吳訥曰詩大序曰詩有六義六曰頌頌者美
盛德之形容以告神明者也嘗考莊子天運篇稱黃
帝章咸池之樂猋氏為頌斯盖寓言爾故頌之名寔
出於詩若商之那周之清廟諸什皆以告神為頌體
之正至如魯頌之駉閟等篇則當時用以祝頌僖公
為頌之變故先儒胡氏有曰後世文人獻頌特效魯
頌而已復徵曰按後世所作諸頌皆變體也其體
不一有謠體有賦體有騷體有箴銘體有散文體不
能各分或注題下一二使讀者自别云
聖主得賢臣頌(漢王褒)
夫荷旃被毳者難與道純緜之麗密羹藜含糗者不足
與論太牢之滋味今臣僻在西蜀生於窮巷之中長於
蓬茨之下無有游觀廣覧之知顧有至愚極陋之累不
足以塞厚望應明旨雖然敢不略陳愚心而抒情素記
曰恭惟春秋發五始之要在乎審已正綂而已夫賢者
國家之器用也所任賢則趨舍省而功施普器用利則
用力少而就效衆故工人之用鈍器也勞筋苦骨終日
矻矻及至巧冶鑄干將之樸清水淬其鋒越砥歛其鍔
水斷蛟龍陸剸犀革忽若彗汜畫塗如此則雖離婁督
䋲公輸削墨雖崇臺五層延袤百丈而不溷者工用相
得也庸人之御駑馬亦傷吻敝策而不進于行胸喘膚
汗人極馬倦及至駕齧膝驂旦旦王良執靶韓哀附輿
縱騁馳騖忽如影靡過都越國蹶如歷塊追奔電逐遺
風周流八極萬里一息何其遼哉人馬相得也故服絺
綌之涼者不苦盛暑之燠鬱襲狐貉之煖者不憂至寒
之淒愴何則有其具者易其備賢人君子亦聖王之所
以易海内也是以嘔喻受之開寬裕之路以延天下之
英俊也夫竭知附賢者必建仁策索人求士者必樹伯
迹昔周公躬吐握之勞故有圄空之隆齊桓設庭燎之
禮故有匡合之功繇此觀之君人者勤於求賢而逸於
得人人臣亦然昔賢者之未遭遇也圖事揆策則君不
用其謀陳見悃誠則上不然其信進仕不得施效斥逐
又非其愆是故伊尹勤於鼎爼太公困於鼓刀百里自
鬻寗子飯牛離此患也及其遇明君遭聖主也運籌合
上意諫諍即見聽進退得關其忠任職得行其術去卑
辱奥渫而升本朝離蔬釋蹻而享膏粱剖符錫壤而光
祖考傳之子孫以資說士故世必有聖智之君而後有
賢明之臣虎嘯而風冽龍興而致雲蟋蟀俟秋吟蜉蝣
出以隂易曰飛龍在天利見大人詩曰思皇多士生此
王國故世平主聖俊乂將自至若堯舜禹湯文武之君
獲稷契臯陶伊尹吕望之臣明明在朝穆穆布列聚精
會神相得益章雖伯牙操□鍾逢門子彎烏號猶未足
以喻其意也故聖主必待賢臣而弘功業俊士亦俟明
主以顯其德上下俱欲驩然交欣千載一會論說無疑
翼乎如鴻毛遇順風沛乎若巨魚縱大壑其得意如此
則胡禁不止曷令不行化溢四表横被無窮遐夷貢獻
萬祥必臻是以聖主不徧窺望而視已明不憚傾耳而
聽已聰恩從祥風翺德與和氣游太平之責塞優游之
望得遵游自然之勢恬淡無為之場休徵自至夀考無
疆雍容垂拱永永萬年何必偃仰詘信若彭祖呴嘘呼
吸如喬松眇然絶俗離世哉詩云濟濟多士文王以寧
盖信乎其以寧也
廣成頌(馬融)
臣聞孔子曰奢則不孫儉則固奢儉之中以禮為界是
以蟋蟀山樞之人并刺國君諷以太康馳驅之節夫樂
而不荒憂而不困先王所以和平府藏頥養精神致之
無疆故戞擊鳴球載于虞謨吉日車攻序於周詩聖主
賢君以增盛美豈徒為奢淫而已哉伏見元年以來遭
值戹運陛下戒懼災異躬自菲薄荒棄禁苑廢弛樂懸
勤憂潜思十有餘年以過禮數重以皇太后體唐堯親
九族篤睦之德陛下履有虞烝烝之孝外舍諸家每有
憂疾聖恩普勞遣使交錯稀有曠絶時時寧息又無以
自娛樂殆非所以逢迎太和禆助萬福也臣愚以為雖
上頗有蝗蟲今年五月以來雨露時澍祥應將至方涉
冬節農事閒隙宜幸廣成覧原隰觀宿麥勸收藏因講
武挍獵使寮庶百姓復覩羽旄之美聞鐘鼓之音歡嬉
喜樂鼓舞疆畔以迎和氣招致休慶小臣螻螘不勝區
區職在書籍謹依舊文重述蒐狩之義作頌一篇並封
上淺陋鄙薄臣不足觀省
臣聞昔命師于鞬櫜偃伯于靈臺或人嘉而稱焉彼固
未識夫雷霆之為天常金革之作昏明也自黃炎之前
傳道罔記三五以來越可略聞且區區之酆郊猶廓七
十里之囿盛春秋之苗詩詠囿草樂奏騶虞是以大漢
之初基也宅兹天邑總風雨之會交隂陽之和揆厥靈
囿營于南郊徒觀其坰場區宇恢𣅿曠蕩藐夐勿罔寥
豁鬱泱騁望千里天與地莽於是周阹環瀆右矕三塗
左概嵩嶽面據衡隂箕背王屋浸以波溠夤以滎洛金
山石林殷起乎其中峨峨磑磴鏘鏘&KR1936;&KR1936;隆穹槃迴嵎
峗錯崔神泉側出丹水湼池怪石浮磬燿焜于其陂其
土毛則㩁牧薦草芳茹甘荼茈萁芸蒩昌本深蒲芝荋
堇荁蘘荷芋渠桂荏鳬葵格韮菹于其植物則玄林包
竹藩陵蔽京珍林嘉樹建木叢生椿梧栝栢柜柳楓楊
豐彤對蔚岑頟槮爽翕習春風含津吐榮鋪于布濩蓶
扈蘣熒惡可殫形至于陽月隂慝害作百草畢落林衡
戒田焚萊柞木然後舉天網頓八紘揫歛九藪之動物
繯橐四野之飛征鳩之乎兹囿之中山敦雲移羣鳴膠
膠鄙騃譟讙子野聽聳離朱目眩隸首策亂陳子籌昏
於時營圍恢廓充斥川谷罦罝羅羉彌綸阬澤臯牢陵
山挍隊案部前後有屯甲乙相伍戊己為堅乘輿乃以
吉月之陽朔登于疏鏤之金路六驌騻之玄龍建雄虹
之旌夏揭鳴鳶之脩橦曳長庚之飛髾載日月之大常
棲招搖與玄弋注枉矢於天狼羽毛紛其髟鼬揚金㚇
而拖玉瓖屯田車於平原播同徒於高岡旃旝摻其如
林錯五色以摛光清氛埃掃野場誓六師搜儁良司徒
勒卒司馬平行車攻馬同教達戒通伐咎鼓撞華鐘獵
徒縱赴榛叢徽嫿霍張别騖分奔騷擾聿皇往來交舛
紛紛回回南北東西風行雲轉匈礚隠訇黃塵勃滃闇
若霧昏日月為之籠光列宿為之翳昩僄狡課才勁勇
程氣狗馬角逐鷹鸇競鷙驍騎旁佐輕車横厲相與陸
梁聿皇于中原絹猑蹏鏦特肩脰完羝撝介鮮散毛族
梏羽羣然後飛鋋電激流矢雨墜各指所質不期俱殪
竄伏扔輪發作梧轊祋殳狂擊頭䧟顱碎獸不得猭禽
不得瞥或夷由未殊顛狽頓躓蝡蝡蟫蟫充衢塞隧葩
華䓑布不可勝計若夫鷙獸毅蟲倨牙黔口大匈哨後
緼廵歐紆負隅依阻莫敢嬰禦乃使鄭叔晉婦之徒暌
孤刲刺裸裎袒裼冐&KR2630;柘搓棘枳窮浚谷底幽嶰暴斥
虎搏狂兕獄&KR0034;熊抾封狶或輕訬趬悍瘦疏㟺領犯歷
嵩巒陵喬松履脩樠踔攳枝杪標端尾蒼蜼掎玄猿木
産盡寓属單罕罔合部罾弋同曲類行並驅星布麗屬
曹伍相保各有分局矰碆飛流纖羅絡縸遊雉羣驚晨
鳬軰作翬然雲起霅爾雹落爾乃藐觀高蹈改乘回轅
泝恢方撫馮夷策句芒超荒忽出重陽厲雲漢横天潢
導鬼區徑神場詔靈保召方相驅厲疫走蜮祥捎罔兩
拂游光枷天狗緤墳羊然後緩節舒容裴回安步降集
波籞川衡澤虞矢魚陳罟兹飛宿沙田開古蠱翬終葵
楊關斧刊重冰撥蟄戶測潜鱗踵介旅逆獵湍瀨渀薄
汾撓淪滅潭淵左挈䕫龍右提蛟鼉春獻王鮪夏薦鼈
黿於是流覧徧照殫變極態上下䆒竟山谷蕭條原野
嵺愀上無飛鳥下無走獸虞人植旍獵者效具車弊田
罷旋入禁囿棲遅乎昭明之觀休息乎高光之榭以臨
乎宏池鎮以瑤臺純以金隄樹以蒲柳被以綠莎瀇瀁
沆漭錯紾槃委天地虹洞固無端涯大明生東月朔西
陂乃命壺涿驅水蠱逐罔螭滅短狐籍鯨鯢然後方餘
皇連舼舟張雲帆施蜺幬靡颸風陵迅流發櫂歌縱水
謳淫魚出蓍蔡浮湘靈下漢女游水禽鴻鵠鴛鴦鷗鷖
鶬鴰鸕鷁鷺鴈鷿鷉乃安斯寢戢翮其涯魴鱮鱏鯿鰋
鯉鱨鯋樂我純德騰踊相随雖靈沼之白鳥孟津之躍
魚方斯蔑矣然猶詠歌於伶蕭載陳於方策豈不哀哉
於是宗廟既享庖厨既充車徒既簡器械既攻然後擺
牲班禽淤賜犒功羣師疊五伯挍千重山罍常滿房爼
無空酒正案隊膳夫廵行清醪車湊燔炙騎將鼓駭舉
爵鐘鳴既觴若乃陽阿衰裴之晉制闡鼃華羽之南音
所以動蕩胸臆發明耳目疏越蘊慉駭恫底伏鍠鍠鎗
鎗奏于農郊大路之衢與百姓樂之是以明德耀乎中
夏威靈暢乎四荒東鄰浮巨海而入享西旅越葱嶺而
來王南徼因九譯而致貢朔狄属象胥而來同盖安不
忘危治不忘亂道在乎兹斯固帝王之所以曜神武而
折遐衝者也方今大漢收功於道德之林致平於仁義
之淵忽蒐狩之禮闕槃虞之佃闇昧不覩日月之光聾
昏不聞雷霆之震于今十二年為日久矣亦方將刊禁
臺之秘藏發天府之宫常由質要之故業率典刑之舊
章采清原嘉岐陽登俊傑命賢良舉淹滯拔幽荒察淫
侈之華譽顧介特之寔功聘畎畆之羣雅宗重淵之潜
龍乃儲精山藪歷思河澤目矖鼎爼耳聽康衢營傅說
於胥靡求伊尹於庖厨索膠鬲于魚鹽聽寗戚於大車
俾之昌言而弘議軼越三家馳騁五帝悉覧休祥總括
羣瑞遂棲鳳凰于高梧宿麒麟于西園納僬僥之珍羽
受王母之白環永逍遙乎宇内與二儀乎無疆貳造化
於后土參神施于昊乾超特達而無儔煥巍巍而無原
豐千億之子孫歷萬載而永延禮樂既闋北轅反旆至
自新城背伊闕反洛京
釋奠頌(晉潘尼)
元康元年冬十二月上以皇太子富于春秋而人道之
始莫先於孝悌初命講孝經于崇正殿寔應天縱生知
之量微言奥義發自聖問業終而體達至三年春閏月
將有事於上庠釋奠于先師禮也越二十四日丙申侍
祠者既齊輿駕次于太學太傅在前少傅在後恂恂乎
弘保訓之道宫臣畢從三率備衛濟濟乎肅翼贊之敬
乃掃壇為殿懸幕為宫夫子位于西序顔回侍于北牖
宗伯掌禮司儀辨位二學儒官搢紳先生之徒垂纓佩
玉規行矩步者皆端委而陪于堂下以待執事之命設
樽篚于兩楹之間陳罍洗于阼階之左几筵既布鐘懸
既列我后乃躬拜俯之勤資在三之義謙光之美彌劭
闕里之教克崇穆穆焉邕邕焉真先王之徽典不刊之
美業允不可替已於牲饋之事既終享獻之禮已畢釋
玄衣御春服弛齋禁反故式天子乃命内外羣司百辟
卿士蕃王三事至於學徒國子咸來觀禮我后皆延而
與之燕金石簫管之音八佾六代之舞鏗鏘闓閤般辟
俛仰可以徵神滌欲移風易俗者罔不畢奏抑淫哇屏
鄭衛遠佞邪釋巧辯是日也人無愚智路無遠邇離鄉
越國扶老擕幼不期而俱萃皆延頸以視傾耳以聽希
道慕業洗心革志想洙泗之風歌來蘇之惠然後知居
室之善著應乎千里之外不言之化洋溢乎九有之内
於熙乎若典固皇代之壯觀萬載之一會也尼昔忝禮
官嘗聞爼豆今厠末列親覩盛矣瀐漬徽猷沐浴芳潤
不知手舞口詠竊作頌一篇義近辭陋不足測盛德之
形容光聖明之遐度其辭曰
三元迭運五德代微黃精既亢素靈乃暉有皇承天造
我晉畿祚以大寳登以龍飛宣基誕命景熙遐緒三分
自文受終惟武席捲要蠻蕩定荒阻道濟羣生化流
率土後帝承哉丕隆曾構奄有萬方光宅宇宙篤生上
嗣繼期挺秀聖敬日躋濬哲閎茂留精儒術敦閱古訓
遵道讓齒降心下問鋪以金聲光以玉潤如日之升如
乾之運乃延台保乃命學臣聖容穆穆侍講誾誾抽演
微言啓發道真探幽窮賾溫故知新講業既終精義既
現崇聖重師卜日告奠陳其三牢引其四縣既戒既式
乃盟乃薦恂恂孔聖百王攸希亹亹顔生好學無違曰
皇儲后體神合機兆吉先見知來洞微濟濟二宫藹藹
庶寮俊乂鱗萃髦士盈朝如彼和肆莫匪瓊瑤如彼儀
鳳樂我雲韶瓊瑤誰剖四門洞開雲韶奚樂神人允諧
蟬冕耀庭細佩振諧德以謙光仁以恩懷我酒惟清我
肴惟馨舞以六代歌以九成莘莘胄子祁祁學生洗心
自百觀國之榮學猶蒔苗化若偃草博我以文弘我以
道萬邦蟬蛻矧乃俊造鑚蚌瑩珠剖石摛藻絲篚玄黃
水罔方圓引之斯流染之斯鮮若金受範若埴在甄上
好如雲下效如川昔在周興王化之始曰文曰武時惟
世子今我皇儲齊聖通理緝熙重光於穆不已於穆伊
何思文哲后媚兹一人寔副元首孝洽家邦光照九有
純嘏自晉永世昌阜微微下臣過充近侍猥躡風雲鸞
龍是厠身澡芳流目玩盛事竭誠作頌祗詠聖志
河清頌(宋鮑照)
臣聞善談天者必徵象於人工言古者先考績於今鴻
羲以降遐哉邈乎鏤山嶽雕篆素昭德垂勲可謂多矣
而史編唐尭之功載格于上下樂登文王之操稱於昭
於天素狐玄玉聿彰符命朴牛文螾爰定祥歷魚鳥動
色禾雉興讓皆物不盈眥而美溢金石頌聲為之而寢
詩人於是不作庸非惑與自我皇宋之承天命也仰應
龍木之精俯恊龜水之靈君圖帝寳燦爛瑰英固已業
光曩代事華前德矣聖上天飛踐極迄兹二十有四載
道化周流玄澤汪濊地平天成含生阜熙文同軌通表
裏禔福曜德中區黎庶知讓觀英遐外夷貊懷惠秩禮
恤勤散露臺之金賑民舒國傾御邸之粟約違廹脅奢
去甚泰讌無留飲畋不槃樂物色異人優游鯁直顯靡
失心幽無怨魄精炤日月事洞天情故不勞仗斧之使
號令不肅而自嚴無辱鳳舉之事靈怪不召而自彰萬
里神行颷塵不起農商野廬邊城偃析冀馬南金填委
内府馴象棲爵充羅外苑阿紈纂組之饒衣覆宗國魚
鹽杞梓之利傍贍荒遐士民殷富繁軼五陵宫宇宏麗
崇冠三川閭閈有盈歌吹無絶朱輪疊轍華冕重肩豈
徒世無窮人民獲休息朝呼韓罷酤鐵而已哉是以嘉
祥累仍福應尤盛青丘之狐丹穴之鳥栖阿閣遊禁園
金芝九莖木禾六秀銅池發膏畝腴宜以謁薦郊廟和協
律吕烟霏霧集不可勝紀然而聖上猶夙興昧旦若有望
而未至宏規遠圖如有追而莫及神明之貺推而弗居
也是以琬碑鏐檢盛典蕪而不治朝神省方大化抑而
未許崇文恊律之士蘊儛頌於外坐朝陪宴之臣懷揄
揚于内三靈佇睠九壤注心既有日矣歲宮乾維月纏
蒼陸長河巨濟異源同清澄波萬壑潔瀾千里斯誠曠
世偉觀昭啓皇明者也語曰影從表瑞從德此其效焉
宣尼稱鳳鳥不至河不出圖傳曰俟河之清人夀幾何
皆傷不可見者也然則古人所未見者今殫見之矣孟
軻曰千載一聖猶旦暮也豈不信哉夫四皇六帝樹聲
長世大寳也澤浸羣生國富刑清鴻德也制禮裁樂惇
風遷俗文教也誅箠羯黠束顙象闕武功也鳴禽躍魚
滌穢河渠至祥也大寳鴻德文教武功其崇如此幽明
同贊民祗與能厥應如彼唯天為大堯實則之皇哉唐
哉疇與為侣抑又聞之勢之所覃者淺則美之所傳者
近道之所感者深則慶之所流者遠是以豐功韙命潤
色縢策盛德形容藻被歌頌察之上代則奚斯吉甫之
徒鳴玉鸞于前視之中古則相如王褒之属馳金羈于
後絶景揚光清埃繼路故班固稱漢成之世奏御者千
有餘篇文章之盛與三代同風由是言之斯乃臣子舊
職國家通議不可輟也臣雖不敏敢不勉乎乃作頌曰
窺刊崩石捃逸殘竹巢風寂寥羲埃綿邈鉅生大年贍
學淵聞鞶繡成景粉繢顓軒徒翫井科未覩天河亘古
通今明鮮晦多千齡一見書史登歌旋我皇駕揆景方
塗凌周躐殷蹶唐轢虞如彼七緯累璧重珠高祖撥亂
首物定靈更開天地再鑄羣生帝御三傑龍步八坰朔
南暨教海北騰聲淪深格高浹遐洞冥讒鼎遷宋玄圭
告成大明方徽鴻光中微聖命誰堪皇歷攸歸謀從筮
恊神與民推黃旗西映紫盖東輝納瑞螭玉升政衡機
金輪豹飾珠冕龍衣正位北辰垂拱南面天下何思日
用罔倦復禮歸仁觀恒通變一物有違戚言毁膳菲躬
簡法厚下安宅謙德彌光損道滋益孝崇饗祀勤隆耕
籍饘酎秋羊封墐春骼嬰耄兼粱鰥孤重帛體由學染
俗以教遷禮導刑清樂鬯風宣分衢讓齒折訟推田野
旌伏彦朝賞登賢儒訓優柔武節焱鷙文憲精弘戎容
犀利樞鈐明審程彠周備吏礪平端民羞幸覬桴鼓凝
埃烽驛垂轡銷我長兵歸為農器閩外水鄉鄣表炎國
隴首西南渤尾東北赩赩嶺丹渾渾泉黑移琛雲勉轉
隼卭僰狼歌薦功鳥譚陳德治博化光民阜財盛斑白
行謠青綺高詠雲表幽和物章明慶麗植雕質蠢行藻
性仁草晨莩德宿宵映海無隠颷山有黃落牛羊内首
閭戶外拓瑞木朋生祥禽軰作薰風蕩閨飴露流閤器
範神妙劑調象藥匪直也斯偉慶芳溱注彼四瀆媚此
雙川伏靈遙紀閟貺遐年澄波海嶽鏡流葱山泉室凝
澱水府清涓俛瞰夷都降眡驪淵朱宫潜耀紫閣隂鮮
昔在爽德王風不昌乃溢乃竭或壅或亡潔源濫壑曾
是未央先民永慨大道悠長云何其瑞實鍾我皇聞諸
師說天竦聽密介焉如響匪遠惟疾矧是皇心妙夫貞
一左右天經戶牖人術訏謩布簡絲言盈室歲有綿祀
清豈崇日一人之慶吹萬禀和靈根方固修源重波副
睿貳哲帝體皇柯景雲蔚嶽秀星駢羅垂光九野騰響
四遐輔車鼎足槃石虎牙世匹周室基永漢家泰階既
平洪河既清大人在上區宇文明樵夫議道漁父濯纓
臣照作頌鋪德樹聲
梁簡文帝南郊頌
臣聞惟天為大聖人敬其德知幾其神聖人契其道故
龍官弱言之后合揆于蒼昊鳥紀垂衣之君昭格于上
帝莫不巍巍乎穆穆乎渙汗于綠篇氛氳于丹冊者矣
我梁皇帝之御天下也乘熛祗之盛曜即璧日之遐照
等乾覆之燾養合坤載之靈長四三六五之意十堯九
舜之明名與功偕業將時並自撥亂反正伐罪弔民馮
玉几握金鏡君臨萬國于今二十有二載也緯天維理
地軸移澆風於末俗反淳正于區中化不言而光顯教
不嚴而已肅流樂復雅遠符雲韶之世墜體還章非因
忠信之薄九垓同歸四海無波儲明變照儀天作兩三
衮咸作叶化台光麴糵王風鹽梅帝載塵清世晏蒼兕
無用其武功運謐時平鵷鷺咸修其文德桃林散甲華
山優刃玉門罷候紫塞沉鋒屠羊釣壑之士厭洗耳而
襲簮佩版築藏巖之逸去慘榖而紆珩組異人俊乂既
間出而在官世鏡河仙亦雍容而廊廟蹇蹇同於多士
諤諤比乎得人五典三墳既葳蕤于璧水九流八索亦
繽紛于石渠畫一之政萬代表于時和三章之律百姓
沐於仁夀于是龍光之地日浴之鄉紫舌黃支頭飛鼻
飲自西自南無思不服款關質子稱臣内向珠樹數禽
越火枝之地銀甕卭杖踰沉羽之涘出赤野而連翩度
元妙之泱漭于是嘉祥被衆瑞登金人澤馬丹甑玉雞
三角九尾四眉六足抽鋪地之九莖發端門之連理參
差于郊藪布濩于宫闕府無虚月史弗能記周稱黃鳥
之旗夏有玄珪之錫無以踰此嘉祥方兹摠萃道洽世
昌國殷民阜鄉如舜讓邑比堯封委粟西畆神絲被澤
可謂我化若風民應如草我靜如鏡物動猶煙天子猶
未明求衣日昃不倦撤膳匪躬詢輿訪道鑾旗徐動棄
千里而弗乘寳瑟無虞捐百金而不服廣行四等被慈
雨於枯根大闡三朝驚法雷於羣夢曲成萬物去殺愛
生幽弊之民與蒼雷而共悅否滯之義同谷風而開抒
昆蟲得性跂蠢欣生三驅有緩前之禽九門無餒獸之
藥至德之事如此太平之風如彼乃以恭肅神祗理通
孝敬江左以來爽塏未闢爰命將作揆日載營三靈叶
響百工咸事宛如神造儼類仙居冲秘隠嶙跨千畆於
晉日閒曠麗遠吞七里于漢年五達四通廓郊彌野南
瞻重嶽北眺芒嶺東臨㶚滻西望舊豐紆餘委蛇丘陵
起伏澎湃嶤屼山川異態飛梁邃宇洞燭宂懸紫殿僊
宫霞騫鳥翳霧映倒梁日光疎鈑玉桃卷葉銀樹抽芳
百果千株三珠八柱朝葉與密露共鮮晩花與薰風俱
落露禽作聚望比翼之翺翔歸飛時宿聞同心之夜響
故以熊熊灼灼炫兩明而仰七曜紛紛沐沐承五烟而
帶三靈圓丘閒靜紫壇肅設五精之場千神之位八階
弘麗四維博敞宛若千仞狀懸流之仙館煥如五彩同
瑤山之帝壇石牒神昌之瑞方臻金縷飛光之徵永固
是雕是琢鄙茅茨之為倫非珠非玉嗤甘泉之已奢望
昔方今獨高千古沿襲異等質文斯中於是歲在單閼
星次娵訾律中太簇日惟辛卯特有事于南郊甸師清
野封人壝宫朱幕夕峙帷宫宿設曉漢斜隂挈壺升漏
天子御玉輅動金根八驥揚衡雙龍翼盖雲罕徐迴鳴
鐃韻響風承豹尾日映鶡冠萬騎天行千乘雷動石塏
犀衣之士連七萃而雲屯珠旗日羽之兵亘五營而星
列鬱鬱阡阡震震填填充溢乎國都彌漫于鄽邑者也
若乃廻輿降蹕薦禮帝儀揖太清秩羣望被大裘服山
冕恭蒼壁之明祀穆靈壇之禋敬黍稷非馨明德惟馨
日曜彤精天澄翠色百僚師師九官濟濟千神叶福萬
億均慶六典斯偹三禮必該焚柴告成罔不欽若翠烟
升綠同河濱之瑞雲丹燎燭天若帝鄉之美氣雲門麗
舞咸池廣樂已叶九韶之曲復諧六列之奏金匏既動
望蜿蟬之遊龍玉磬徐鳴觀參差之舞鳳袿轊駕肩士
女填噎接袂為幃連裾猶堵鼓腹擊轅行歌舞抃然後
紆玉輦而謝書生登靈臺而望雲物欽則美化跨萬古
于兹日廣運愉樂表千載于當今方當廵云云之禮啓
亭亭之業封天荅睠禮地徵靈南山之夀無極七百之
基長固豈不懋哉豈不盛哉菲薄微臣謬與藩服馳心
休禮秣馬之願無由徒罄褊辭清風之藻多愧敢敷庸
理獻頌十章其辭曰
元始道一渾德氛氳遙哉邃古夐矣初分磅礴地載清
朗天文大人覩物生民樹君蛇驅龍凖作樂垂衣皇圖
炤灼帝篆葳蕤廓寥中代合聖與誰於鑠我后命世天
飛玄默馭辯寂照秉真就雲握歷望日臨民謙光履德
義禮稱珍車書同軌天下歸仁朝章孔偹盛化弘道酌
衢敬賓欽賢愛老變正是珍燭車非寳如海之深如日
之杲肅恭明神逖聽前踵配天道尊迎陽義重玄酒陶
匏燔柴雲聳跨舞論韶籠堯稱拱赫矣郊宫載惟靜謐
肅肅禁圍隂隂仙室六戎列野八鸞照日架殿星羅重
宫霧出蒲萄金橘靈夀木難表禁開暑貞檜陵寒山池
壯麗階閤彤丹業垂疊雨花落重巒康哉盛德美矣世
豐三辰炳燿七政永隆五方來洎四隩兹通懸䋲度笮
駕鹿追風既隆懋化復覩瑞兹金車出野玉露霑墀紫
槩神草華平瑞芝長愉汪濊永固雍熙照天漏涘遠肅
邇睦惠靡齊民恩彌比屋式光惇史踰斯郁郁皇哉康
哉同斯景福
簡文帝馬寶頌
皇帝應百姓之心副四海之願復履玉衡還臨億兆天
地交泰日月貞明至理惟新隆平方始遐邇壹體中外
禔福含生欣欣若耘耰之逢夏雨懷情坎坎譬草木之
值春風帝王之道超邁開闢睿聖之功殫歷邃古軒羲
不足鑿枘堯舜不足憲章至哉大哉無得而稱也五月
丁酉朔絲竹會于德陽之堂于時日進内宫星次鶉首
仲夏之晷稍極陽城之圭蕤賓之鐘初應潁川之律縉
雲旦卷南風晩扇惠氣入帷清隂周宇玉輿雲罕照日
充庭羽林中權分階列挍簮笏成行貂纓在席昭天之
樂金石鏗鏘報地之禮威儀肅省詔以馬寳示羣臣太
僕效官趣馬掌贊三令五申丞聫事舉八麗四圍給役
相趨暐煜金鑣陸離寳勒天地無疆之德永星致遠之
功鸞眄善鳴龍儀美稱沸毅權竒之威趨攄抑揚之態
足轉驚電眼流含燭霧噴紛霏流沬飄洒數千為夀豈
待原蠶之禁萬里一息不藉杜衡之草王良不能控其
衡策伯樂不能辨其文機方知總轡崑岑周非吾馭張
樂大野夏有慙德豈止沉河用璧獨有綠文之稱盛德
在木偏受蒼龍之名至於干將寳劍遙服晉鄭之軍蓮
花烏玉騰威大海之際况乎馬寳義實踰之方當夙沙
自歸滑橋屈膝欵關入塞偃武修文去病無出師之勞
充國罷議邊之略五律成珍九河如鏡臣謹按瑞應經
彌勒成佛經中阿含經覧愚經並稱第三之馬者三千
歲華子云堯漢皆得馬者堯漢皆火德正斗南方乘德
而至也豈非聖德汪濊皇風洋溢研機洞玄備禮達義
是以天不愛道白馬嘶風王澤效祥朱鬛降祉比夫圓
蹄方足躑躅在郊風嘯雷奔聲遨處囿五彩依樹三雀
登巢安髣髴于當今弗擬議于休應百辟卿士咸稱萬
歲伊臣不佞結慶雲霄親承詔旨預觀寳瑞手舞足蹈
贊揚不足宴禮斯畢退而作頌其辭曰
帝廣運德欽明儀郊升道形聲德為軌仁作經璇璣正
泰階平割五禮和六英開四攝行八政轉輪皇飛行聖
愍含識資惠命引蒼生歸法性菩提真般若淨七寳均
萬邦寧逖惇史觀陳詩域中大唯聖期聞玄妙復孝慈
觧流澤随因時刑已措績成熙三農盛九榖滋萬祗悦
八神怡律有節歷得天景星曜慶雲連珠為月醴為泉
民何幸值皇年乾道應坤馬來度玉關升玉臺鏤鍚煥
鸞鑣迴槃雲轉堞塵開千天駟百龍媒永伏皂掃騊駼
秣瑤粟委芳芻九夷欵四表清甿胥樂輿頌興
文章辨體彙選卷四百五十六
文章辨體彙選卷四百五十六
明賀復徵編
頌一(以下散體)
劉勰曰四始之至頌居其極頌者容也所以美盛德
而述形容也夫化偃一國謂之風風正四方謂之雅
容告神明謂之頌風雅叙人事兼變正頌主告神義
必純美原夫頌惟典雅辭必清鑠敷寫似賦而不入
華侈之區敬慎如銘而異乎規戒之域揄揚以發藻
汪洋以樹義纖曲巧致與情而變其大體所底如斯
而已吳訥曰詩大序曰詩有六義六曰頌頌者美
盛德之形容以告神明者也嘗考莊子天運篇稱黃
帝章咸池之樂猋氏為頌斯盖寓言爾故頌之名寔
出於詩若商之那周之清廟諸什皆以告神為頌體
之正至如魯頌之駉閟等篇則當時用以祝頌僖公
為頌之變故先儒胡氏有曰後世文人獻頌特效魯
頌而已復徵曰按後世所作諸頌皆變體也其體
不一有謠體有賦體有騷體有箴銘體有散文體不
能各分或注題下一二使讀者自别云
聖主得賢臣頌(漢王褒)
夫荷旃被毳者難與道純緜之麗密羹藜含糗者不足
與論太牢之滋味今臣僻在西蜀生於窮巷之中長於
蓬茨之下無有游觀廣覧之知顧有至愚極陋之累不
足以塞厚望應明旨雖然敢不略陳愚心而抒情素記
曰恭惟春秋發五始之要在乎審已正綂而已夫賢者
國家之器用也所任賢則趨舍省而功施普器用利則
用力少而就效衆故工人之用鈍器也勞筋苦骨終日
矻矻及至巧冶鑄干將之樸清水淬其鋒越砥歛其鍔
水斷蛟龍陸剸犀革忽若彗汜畫塗如此則雖離婁督
䋲公輸削墨雖崇臺五層延袤百丈而不溷者工用相
得也庸人之御駑馬亦傷吻敝策而不進于行胸喘膚
汗人極馬倦及至駕齧膝驂旦旦王良執靶韓哀附輿
縱騁馳騖忽如影靡過都越國蹶如歷塊追奔電逐遺
風周流八極萬里一息何其遼哉人馬相得也故服絺
綌之涼者不苦盛暑之燠鬱襲狐貉之煖者不憂至寒
之淒愴何則有其具者易其備賢人君子亦聖王之所
以易海内也是以嘔喻受之開寬裕之路以延天下之
英俊也夫竭知附賢者必建仁策索人求士者必樹伯
迹昔周公躬吐握之勞故有圄空之隆齊桓設庭燎之
禮故有匡合之功繇此觀之君人者勤於求賢而逸於
得人人臣亦然昔賢者之未遭遇也圖事揆策則君不
用其謀陳見悃誠則上不然其信進仕不得施效斥逐
又非其愆是故伊尹勤於鼎爼太公困於鼓刀百里自
鬻寗子飯牛離此患也及其遇明君遭聖主也運籌合
上意諫諍即見聽進退得關其忠任職得行其術去卑
辱奥渫而升本朝離蔬釋蹻而享膏粱剖符錫壤而光
祖考傳之子孫以資說士故世必有聖智之君而後有
賢明之臣虎嘯而風冽龍興而致雲蟋蟀俟秋吟蜉蝣
出以隂易曰飛龍在天利見大人詩曰思皇多士生此
王國故世平主聖俊乂將自至若堯舜禹湯文武之君
獲稷契臯陶伊尹吕望之臣明明在朝穆穆布列聚精
會神相得益章雖伯牙操□鍾逢門子彎烏號猶未足
以喻其意也故聖主必待賢臣而弘功業俊士亦俟明
主以顯其德上下俱欲驩然交欣千載一會論說無疑
翼乎如鴻毛遇順風沛乎若巨魚縱大壑其得意如此
則胡禁不止曷令不行化溢四表横被無窮遐夷貢獻
萬祥必臻是以聖主不徧窺望而視已明不憚傾耳而
聽已聰恩從祥風翺德與和氣游太平之責塞優游之
望得遵游自然之勢恬淡無為之場休徵自至夀考無
疆雍容垂拱永永萬年何必偃仰詘信若彭祖呴嘘呼
吸如喬松眇然絶俗離世哉詩云濟濟多士文王以寧
盖信乎其以寧也
廣成頌(馬融)
臣聞孔子曰奢則不孫儉則固奢儉之中以禮為界是
以蟋蟀山樞之人并刺國君諷以太康馳驅之節夫樂
而不荒憂而不困先王所以和平府藏頥養精神致之
無疆故戞擊鳴球載于虞謨吉日車攻序於周詩聖主
賢君以增盛美豈徒為奢淫而已哉伏見元年以來遭
值戹運陛下戒懼災異躬自菲薄荒棄禁苑廢弛樂懸
勤憂潜思十有餘年以過禮數重以皇太后體唐堯親
九族篤睦之德陛下履有虞烝烝之孝外舍諸家每有
憂疾聖恩普勞遣使交錯稀有曠絶時時寧息又無以
自娛樂殆非所以逢迎太和禆助萬福也臣愚以為雖
上頗有蝗蟲今年五月以來雨露時澍祥應將至方涉
冬節農事閒隙宜幸廣成覧原隰觀宿麥勸收藏因講
武挍獵使寮庶百姓復覩羽旄之美聞鐘鼓之音歡嬉
喜樂鼓舞疆畔以迎和氣招致休慶小臣螻螘不勝區
區職在書籍謹依舊文重述蒐狩之義作頌一篇並封
上淺陋鄙薄臣不足觀省
臣聞昔命師于鞬櫜偃伯于靈臺或人嘉而稱焉彼固
未識夫雷霆之為天常金革之作昏明也自黃炎之前
傳道罔記三五以來越可略聞且區區之酆郊猶廓七
十里之囿盛春秋之苗詩詠囿草樂奏騶虞是以大漢
之初基也宅兹天邑總風雨之會交隂陽之和揆厥靈
囿營于南郊徒觀其坰場區宇恢𣅿曠蕩藐夐勿罔寥
豁鬱泱騁望千里天與地莽於是周阹環瀆右矕三塗
左概嵩嶽面據衡隂箕背王屋浸以波溠夤以滎洛金
山石林殷起乎其中峨峨磑磴鏘鏘&KR1936;&KR1936;隆穹槃迴嵎
峗錯崔神泉側出丹水湼池怪石浮磬燿焜于其陂其
土毛則㩁牧薦草芳茹甘荼茈萁芸蒩昌本深蒲芝荋
堇荁蘘荷芋渠桂荏鳬葵格韮菹于其植物則玄林包
竹藩陵蔽京珍林嘉樹建木叢生椿梧栝栢柜柳楓楊
豐彤對蔚岑頟槮爽翕習春風含津吐榮鋪于布濩蓶
扈蘣熒惡可殫形至于陽月隂慝害作百草畢落林衡
戒田焚萊柞木然後舉天網頓八紘揫歛九藪之動物
繯橐四野之飛征鳩之乎兹囿之中山敦雲移羣鳴膠
膠鄙騃譟讙子野聽聳離朱目眩隸首策亂陳子籌昏
於時營圍恢廓充斥川谷罦罝羅羉彌綸阬澤臯牢陵
山挍隊案部前後有屯甲乙相伍戊己為堅乘輿乃以
吉月之陽朔登于疏鏤之金路六驌騻之玄龍建雄虹
之旌夏揭鳴鳶之脩橦曳長庚之飛髾載日月之大常
棲招搖與玄弋注枉矢於天狼羽毛紛其髟鼬揚金㚇
而拖玉瓖屯田車於平原播同徒於高岡旃旝摻其如
林錯五色以摛光清氛埃掃野場誓六師搜儁良司徒
勒卒司馬平行車攻馬同教達戒通伐咎鼓撞華鐘獵
徒縱赴榛叢徽嫿霍張别騖分奔騷擾聿皇往來交舛
紛紛回回南北東西風行雲轉匈礚隠訇黃塵勃滃闇
若霧昏日月為之籠光列宿為之翳昩僄狡課才勁勇
程氣狗馬角逐鷹鸇競鷙驍騎旁佐輕車横厲相與陸
梁聿皇于中原絹猑蹏鏦特肩脰完羝撝介鮮散毛族
梏羽羣然後飛鋋電激流矢雨墜各指所質不期俱殪
竄伏扔輪發作梧轊祋殳狂擊頭䧟顱碎獸不得猭禽
不得瞥或夷由未殊顛狽頓躓蝡蝡蟫蟫充衢塞隧葩
華䓑布不可勝計若夫鷙獸毅蟲倨牙黔口大匈哨後
緼廵歐紆負隅依阻莫敢嬰禦乃使鄭叔晉婦之徒暌
孤刲刺裸裎袒裼冐&KR2630;柘搓棘枳窮浚谷底幽嶰暴斥
虎搏狂兕獄&KR0034;熊抾封狶或輕訬趬悍瘦疏㟺領犯歷
嵩巒陵喬松履脩樠踔攳枝杪標端尾蒼蜼掎玄猿木
産盡寓属單罕罔合部罾弋同曲類行並驅星布麗屬
曹伍相保各有分局矰碆飛流纖羅絡縸遊雉羣驚晨
鳬軰作翬然雲起霅爾雹落爾乃藐觀高蹈改乘回轅
泝恢方撫馮夷策句芒超荒忽出重陽厲雲漢横天潢
導鬼區徑神場詔靈保召方相驅厲疫走蜮祥捎罔兩
拂游光枷天狗緤墳羊然後緩節舒容裴回安步降集
波籞川衡澤虞矢魚陳罟兹飛宿沙田開古蠱翬終葵
楊關斧刊重冰撥蟄戶測潜鱗踵介旅逆獵湍瀨渀薄
汾撓淪滅潭淵左挈䕫龍右提蛟鼉春獻王鮪夏薦鼈
黿於是流覧徧照殫變極態上下䆒竟山谷蕭條原野
嵺愀上無飛鳥下無走獸虞人植旍獵者效具車弊田
罷旋入禁囿棲遅乎昭明之觀休息乎高光之榭以臨
乎宏池鎮以瑤臺純以金隄樹以蒲柳被以綠莎瀇瀁
沆漭錯紾槃委天地虹洞固無端涯大明生東月朔西
陂乃命壺涿驅水蠱逐罔螭滅短狐籍鯨鯢然後方餘
皇連舼舟張雲帆施蜺幬靡颸風陵迅流發櫂歌縱水
謳淫魚出蓍蔡浮湘靈下漢女游水禽鴻鵠鴛鴦鷗鷖
鶬鴰鸕鷁鷺鴈鷿鷉乃安斯寢戢翮其涯魴鱮鱏鯿鰋
鯉鱨鯋樂我純德騰踊相随雖靈沼之白鳥孟津之躍
魚方斯蔑矣然猶詠歌於伶蕭載陳於方策豈不哀哉
於是宗廟既享庖厨既充車徒既簡器械既攻然後擺
牲班禽淤賜犒功羣師疊五伯挍千重山罍常滿房爼
無空酒正案隊膳夫廵行清醪車湊燔炙騎將鼓駭舉
爵鐘鳴既觴若乃陽阿衰裴之晉制闡鼃華羽之南音
所以動蕩胸臆發明耳目疏越蘊慉駭恫底伏鍠鍠鎗
鎗奏于農郊大路之衢與百姓樂之是以明德耀乎中
夏威靈暢乎四荒東鄰浮巨海而入享西旅越葱嶺而
來王南徼因九譯而致貢朔狄属象胥而來同盖安不
忘危治不忘亂道在乎兹斯固帝王之所以曜神武而
折遐衝者也方今大漢收功於道德之林致平於仁義
之淵忽蒐狩之禮闕槃虞之佃闇昧不覩日月之光聾
昏不聞雷霆之震于今十二年為日久矣亦方將刊禁
臺之秘藏發天府之宫常由質要之故業率典刑之舊
章采清原嘉岐陽登俊傑命賢良舉淹滯拔幽荒察淫
侈之華譽顧介特之寔功聘畎畆之羣雅宗重淵之潜
龍乃儲精山藪歷思河澤目矖鼎爼耳聽康衢營傅說
於胥靡求伊尹於庖厨索膠鬲于魚鹽聽寗戚於大車
俾之昌言而弘議軼越三家馳騁五帝悉覧休祥總括
羣瑞遂棲鳳凰于高梧宿麒麟于西園納僬僥之珍羽
受王母之白環永逍遙乎宇内與二儀乎無疆貳造化
於后土參神施于昊乾超特達而無儔煥巍巍而無原
豐千億之子孫歷萬載而永延禮樂既闋北轅反旆至
自新城背伊闕反洛京
釋奠頌(晉潘尼)
元康元年冬十二月上以皇太子富于春秋而人道之
始莫先於孝悌初命講孝經于崇正殿寔應天縱生知
之量微言奥義發自聖問業終而體達至三年春閏月
將有事於上庠釋奠于先師禮也越二十四日丙申侍
祠者既齊輿駕次于太學太傅在前少傅在後恂恂乎
弘保訓之道宫臣畢從三率備衛濟濟乎肅翼贊之敬
乃掃壇為殿懸幕為宫夫子位于西序顔回侍于北牖
宗伯掌禮司儀辨位二學儒官搢紳先生之徒垂纓佩
玉規行矩步者皆端委而陪于堂下以待執事之命設
樽篚于兩楹之間陳罍洗于阼階之左几筵既布鐘懸
既列我后乃躬拜俯之勤資在三之義謙光之美彌劭
闕里之教克崇穆穆焉邕邕焉真先王之徽典不刊之
美業允不可替已於牲饋之事既終享獻之禮已畢釋
玄衣御春服弛齋禁反故式天子乃命内外羣司百辟
卿士蕃王三事至於學徒國子咸來觀禮我后皆延而
與之燕金石簫管之音八佾六代之舞鏗鏘闓閤般辟
俛仰可以徵神滌欲移風易俗者罔不畢奏抑淫哇屏
鄭衛遠佞邪釋巧辯是日也人無愚智路無遠邇離鄉
越國扶老擕幼不期而俱萃皆延頸以視傾耳以聽希
道慕業洗心革志想洙泗之風歌來蘇之惠然後知居
室之善著應乎千里之外不言之化洋溢乎九有之内
於熙乎若典固皇代之壯觀萬載之一會也尼昔忝禮
官嘗聞爼豆今厠末列親覩盛矣瀐漬徽猷沐浴芳潤
不知手舞口詠竊作頌一篇義近辭陋不足測盛德之
形容光聖明之遐度其辭曰
三元迭運五德代微黃精既亢素靈乃暉有皇承天造
我晉畿祚以大寳登以龍飛宣基誕命景熙遐緒三分
自文受終惟武席捲要蠻蕩定荒阻道濟羣生化流
率土後帝承哉丕隆曾構奄有萬方光宅宇宙篤生上
嗣繼期挺秀聖敬日躋濬哲閎茂留精儒術敦閱古訓
遵道讓齒降心下問鋪以金聲光以玉潤如日之升如
乾之運乃延台保乃命學臣聖容穆穆侍講誾誾抽演
微言啓發道真探幽窮賾溫故知新講業既終精義既
現崇聖重師卜日告奠陳其三牢引其四縣既戒既式
乃盟乃薦恂恂孔聖百王攸希亹亹顔生好學無違曰
皇儲后體神合機兆吉先見知來洞微濟濟二宫藹藹
庶寮俊乂鱗萃髦士盈朝如彼和肆莫匪瓊瑤如彼儀
鳳樂我雲韶瓊瑤誰剖四門洞開雲韶奚樂神人允諧
蟬冕耀庭細佩振諧德以謙光仁以恩懷我酒惟清我
肴惟馨舞以六代歌以九成莘莘胄子祁祁學生洗心
自百觀國之榮學猶蒔苗化若偃草博我以文弘我以
道萬邦蟬蛻矧乃俊造鑚蚌瑩珠剖石摛藻絲篚玄黃
水罔方圓引之斯流染之斯鮮若金受範若埴在甄上
好如雲下效如川昔在周興王化之始曰文曰武時惟
世子今我皇儲齊聖通理緝熙重光於穆不已於穆伊
何思文哲后媚兹一人寔副元首孝洽家邦光照九有
純嘏自晉永世昌阜微微下臣過充近侍猥躡風雲鸞
龍是厠身澡芳流目玩盛事竭誠作頌祗詠聖志
河清頌(宋鮑照)
臣聞善談天者必徵象於人工言古者先考績於今鴻
羲以降遐哉邈乎鏤山嶽雕篆素昭德垂勲可謂多矣
而史編唐尭之功載格于上下樂登文王之操稱於昭
於天素狐玄玉聿彰符命朴牛文螾爰定祥歷魚鳥動
色禾雉興讓皆物不盈眥而美溢金石頌聲為之而寢
詩人於是不作庸非惑與自我皇宋之承天命也仰應
龍木之精俯恊龜水之靈君圖帝寳燦爛瑰英固已業
光曩代事華前德矣聖上天飛踐極迄兹二十有四載
道化周流玄澤汪濊地平天成含生阜熙文同軌通表
裏禔福曜德中區黎庶知讓觀英遐外夷貊懷惠秩禮
恤勤散露臺之金賑民舒國傾御邸之粟約違廹脅奢
去甚泰讌無留飲畋不槃樂物色異人優游鯁直顯靡
失心幽無怨魄精炤日月事洞天情故不勞仗斧之使
號令不肅而自嚴無辱鳳舉之事靈怪不召而自彰萬
里神行颷塵不起農商野廬邊城偃析冀馬南金填委
内府馴象棲爵充羅外苑阿紈纂組之饒衣覆宗國魚
鹽杞梓之利傍贍荒遐士民殷富繁軼五陵宫宇宏麗
崇冠三川閭閈有盈歌吹無絶朱輪疊轍華冕重肩豈
徒世無窮人民獲休息朝呼韓罷酤鐵而已哉是以嘉
祥累仍福應尤盛青丘之狐丹穴之鳥栖阿閣遊禁園
金芝九莖木禾六秀銅池發膏畝腴宜以謁薦郊廟和協
律吕烟霏霧集不可勝紀然而聖上猶夙興昧旦若有望
而未至宏規遠圖如有追而莫及神明之貺推而弗居
也是以琬碑鏐檢盛典蕪而不治朝神省方大化抑而
未許崇文恊律之士蘊儛頌於外坐朝陪宴之臣懷揄
揚于内三靈佇睠九壤注心既有日矣歲宮乾維月纏
蒼陸長河巨濟異源同清澄波萬壑潔瀾千里斯誠曠
世偉觀昭啓皇明者也語曰影從表瑞從德此其效焉
宣尼稱鳳鳥不至河不出圖傳曰俟河之清人夀幾何
皆傷不可見者也然則古人所未見者今殫見之矣孟
軻曰千載一聖猶旦暮也豈不信哉夫四皇六帝樹聲
長世大寳也澤浸羣生國富刑清鴻德也制禮裁樂惇
風遷俗文教也誅箠羯黠束顙象闕武功也鳴禽躍魚
滌穢河渠至祥也大寳鴻德文教武功其崇如此幽明
同贊民祗與能厥應如彼唯天為大堯實則之皇哉唐
哉疇與為侣抑又聞之勢之所覃者淺則美之所傳者
近道之所感者深則慶之所流者遠是以豐功韙命潤
色縢策盛德形容藻被歌頌察之上代則奚斯吉甫之
徒鳴玉鸞于前視之中古則相如王褒之属馳金羈于
後絶景揚光清埃繼路故班固稱漢成之世奏御者千
有餘篇文章之盛與三代同風由是言之斯乃臣子舊
職國家通議不可輟也臣雖不敏敢不勉乎乃作頌曰
窺刊崩石捃逸殘竹巢風寂寥羲埃綿邈鉅生大年贍
學淵聞鞶繡成景粉繢顓軒徒翫井科未覩天河亘古
通今明鮮晦多千齡一見書史登歌旋我皇駕揆景方
塗凌周躐殷蹶唐轢虞如彼七緯累璧重珠高祖撥亂
首物定靈更開天地再鑄羣生帝御三傑龍步八坰朔
南暨教海北騰聲淪深格高浹遐洞冥讒鼎遷宋玄圭
告成大明方徽鴻光中微聖命誰堪皇歷攸歸謀從筮
恊神與民推黃旗西映紫盖東輝納瑞螭玉升政衡機
金輪豹飾珠冕龍衣正位北辰垂拱南面天下何思日
用罔倦復禮歸仁觀恒通變一物有違戚言毁膳菲躬
簡法厚下安宅謙德彌光損道滋益孝崇饗祀勤隆耕
籍饘酎秋羊封墐春骼嬰耄兼粱鰥孤重帛體由學染
俗以教遷禮導刑清樂鬯風宣分衢讓齒折訟推田野
旌伏彦朝賞登賢儒訓優柔武節焱鷙文憲精弘戎容
犀利樞鈐明審程彠周備吏礪平端民羞幸覬桴鼓凝
埃烽驛垂轡銷我長兵歸為農器閩外水鄉鄣表炎國
隴首西南渤尾東北赩赩嶺丹渾渾泉黑移琛雲勉轉
隼卭僰狼歌薦功鳥譚陳德治博化光民阜財盛斑白
行謠青綺高詠雲表幽和物章明慶麗植雕質蠢行藻
性仁草晨莩德宿宵映海無隠颷山有黃落牛羊内首
閭戶外拓瑞木朋生祥禽軰作薰風蕩閨飴露流閤器
範神妙劑調象藥匪直也斯偉慶芳溱注彼四瀆媚此
雙川伏靈遙紀閟貺遐年澄波海嶽鏡流葱山泉室凝
澱水府清涓俛瞰夷都降眡驪淵朱宫潜耀紫閣隂鮮
昔在爽德王風不昌乃溢乃竭或壅或亡潔源濫壑曾
是未央先民永慨大道悠長云何其瑞實鍾我皇聞諸
師說天竦聽密介焉如響匪遠惟疾矧是皇心妙夫貞
一左右天經戶牖人術訏謩布簡絲言盈室歲有綿祀
清豈崇日一人之慶吹萬禀和靈根方固修源重波副
睿貳哲帝體皇柯景雲蔚嶽秀星駢羅垂光九野騰響
四遐輔車鼎足槃石虎牙世匹周室基永漢家泰階既
平洪河既清大人在上區宇文明樵夫議道漁父濯纓
臣照作頌鋪德樹聲
梁簡文帝南郊頌
臣聞惟天為大聖人敬其德知幾其神聖人契其道故
龍官弱言之后合揆于蒼昊鳥紀垂衣之君昭格于上
帝莫不巍巍乎穆穆乎渙汗于綠篇氛氳于丹冊者矣
我梁皇帝之御天下也乘熛祗之盛曜即璧日之遐照
等乾覆之燾養合坤載之靈長四三六五之意十堯九
舜之明名與功偕業將時並自撥亂反正伐罪弔民馮
玉几握金鏡君臨萬國于今二十有二載也緯天維理
地軸移澆風於末俗反淳正于區中化不言而光顯教
不嚴而已肅流樂復雅遠符雲韶之世墜體還章非因
忠信之薄九垓同歸四海無波儲明變照儀天作兩三
衮咸作叶化台光麴糵王風鹽梅帝載塵清世晏蒼兕
無用其武功運謐時平鵷鷺咸修其文德桃林散甲華
山優刃玉門罷候紫塞沉鋒屠羊釣壑之士厭洗耳而
襲簮佩版築藏巖之逸去慘榖而紆珩組異人俊乂既
間出而在官世鏡河仙亦雍容而廊廟蹇蹇同於多士
諤諤比乎得人五典三墳既葳蕤于璧水九流八索亦
繽紛于石渠畫一之政萬代表于時和三章之律百姓
沐於仁夀于是龍光之地日浴之鄉紫舌黃支頭飛鼻
飲自西自南無思不服款關質子稱臣内向珠樹數禽
越火枝之地銀甕卭杖踰沉羽之涘出赤野而連翩度
元妙之泱漭于是嘉祥被衆瑞登金人澤馬丹甑玉雞
三角九尾四眉六足抽鋪地之九莖發端門之連理參
差于郊藪布濩于宫闕府無虚月史弗能記周稱黃鳥
之旗夏有玄珪之錫無以踰此嘉祥方兹摠萃道洽世
昌國殷民阜鄉如舜讓邑比堯封委粟西畆神絲被澤
可謂我化若風民應如草我靜如鏡物動猶煙天子猶
未明求衣日昃不倦撤膳匪躬詢輿訪道鑾旗徐動棄
千里而弗乘寳瑟無虞捐百金而不服廣行四等被慈
雨於枯根大闡三朝驚法雷於羣夢曲成萬物去殺愛
生幽弊之民與蒼雷而共悅否滯之義同谷風而開抒
昆蟲得性跂蠢欣生三驅有緩前之禽九門無餒獸之
藥至德之事如此太平之風如彼乃以恭肅神祗理通
孝敬江左以來爽塏未闢爰命將作揆日載營三靈叶
響百工咸事宛如神造儼類仙居冲秘隠嶙跨千畆於
晉日閒曠麗遠吞七里于漢年五達四通廓郊彌野南
瞻重嶽北眺芒嶺東臨㶚滻西望舊豐紆餘委蛇丘陵
起伏澎湃嶤屼山川異態飛梁邃宇洞燭宂懸紫殿僊
宫霞騫鳥翳霧映倒梁日光疎鈑玉桃卷葉銀樹抽芳
百果千株三珠八柱朝葉與密露共鮮晩花與薰風俱
落露禽作聚望比翼之翺翔歸飛時宿聞同心之夜響
故以熊熊灼灼炫兩明而仰七曜紛紛沐沐承五烟而
帶三靈圓丘閒靜紫壇肅設五精之場千神之位八階
弘麗四維博敞宛若千仞狀懸流之仙館煥如五彩同
瑤山之帝壇石牒神昌之瑞方臻金縷飛光之徵永固
是雕是琢鄙茅茨之為倫非珠非玉嗤甘泉之已奢望
昔方今獨高千古沿襲異等質文斯中於是歲在單閼
星次娵訾律中太簇日惟辛卯特有事于南郊甸師清
野封人壝宫朱幕夕峙帷宫宿設曉漢斜隂挈壺升漏
天子御玉輅動金根八驥揚衡雙龍翼盖雲罕徐迴鳴
鐃韻響風承豹尾日映鶡冠萬騎天行千乘雷動石塏
犀衣之士連七萃而雲屯珠旗日羽之兵亘五營而星
列鬱鬱阡阡震震填填充溢乎國都彌漫于鄽邑者也
若乃廻輿降蹕薦禮帝儀揖太清秩羣望被大裘服山
冕恭蒼壁之明祀穆靈壇之禋敬黍稷非馨明德惟馨
日曜彤精天澄翠色百僚師師九官濟濟千神叶福萬
億均慶六典斯偹三禮必該焚柴告成罔不欽若翠烟
升綠同河濱之瑞雲丹燎燭天若帝鄉之美氣雲門麗
舞咸池廣樂已叶九韶之曲復諧六列之奏金匏既動
望蜿蟬之遊龍玉磬徐鳴觀參差之舞鳳袿轊駕肩士
女填噎接袂為幃連裾猶堵鼓腹擊轅行歌舞抃然後
紆玉輦而謝書生登靈臺而望雲物欽則美化跨萬古
于兹日廣運愉樂表千載于當今方當廵云云之禮啓
亭亭之業封天荅睠禮地徵靈南山之夀無極七百之
基長固豈不懋哉豈不盛哉菲薄微臣謬與藩服馳心
休禮秣馬之願無由徒罄褊辭清風之藻多愧敢敷庸
理獻頌十章其辭曰
元始道一渾德氛氳遙哉邃古夐矣初分磅礴地載清
朗天文大人覩物生民樹君蛇驅龍凖作樂垂衣皇圖
炤灼帝篆葳蕤廓寥中代合聖與誰於鑠我后命世天
飛玄默馭辯寂照秉真就雲握歷望日臨民謙光履德
義禮稱珍車書同軌天下歸仁朝章孔偹盛化弘道酌
衢敬賓欽賢愛老變正是珍燭車非寳如海之深如日
之杲肅恭明神逖聽前踵配天道尊迎陽義重玄酒陶
匏燔柴雲聳跨舞論韶籠堯稱拱赫矣郊宫載惟靜謐
肅肅禁圍隂隂仙室六戎列野八鸞照日架殿星羅重
宫霧出蒲萄金橘靈夀木難表禁開暑貞檜陵寒山池
壯麗階閤彤丹業垂疊雨花落重巒康哉盛德美矣世
豐三辰炳燿七政永隆五方來洎四隩兹通懸䋲度笮
駕鹿追風既隆懋化復覩瑞兹金車出野玉露霑墀紫
槩神草華平瑞芝長愉汪濊永固雍熙照天漏涘遠肅
邇睦惠靡齊民恩彌比屋式光惇史踰斯郁郁皇哉康
哉同斯景福
簡文帝馬寶頌
皇帝應百姓之心副四海之願復履玉衡還臨億兆天
地交泰日月貞明至理惟新隆平方始遐邇壹體中外
禔福含生欣欣若耘耰之逢夏雨懷情坎坎譬草木之
值春風帝王之道超邁開闢睿聖之功殫歷邃古軒羲
不足鑿枘堯舜不足憲章至哉大哉無得而稱也五月
丁酉朔絲竹會于德陽之堂于時日進内宫星次鶉首
仲夏之晷稍極陽城之圭蕤賓之鐘初應潁川之律縉
雲旦卷南風晩扇惠氣入帷清隂周宇玉輿雲罕照日
充庭羽林中權分階列挍簮笏成行貂纓在席昭天之
樂金石鏗鏘報地之禮威儀肅省詔以馬寳示羣臣太
僕效官趣馬掌贊三令五申丞聫事舉八麗四圍給役
相趨暐煜金鑣陸離寳勒天地無疆之德永星致遠之
功鸞眄善鳴龍儀美稱沸毅權竒之威趨攄抑揚之態
足轉驚電眼流含燭霧噴紛霏流沬飄洒數千為夀豈
待原蠶之禁萬里一息不藉杜衡之草王良不能控其
衡策伯樂不能辨其文機方知總轡崑岑周非吾馭張
樂大野夏有慙德豈止沉河用璧獨有綠文之稱盛德
在木偏受蒼龍之名至於干將寳劍遙服晉鄭之軍蓮
花烏玉騰威大海之際况乎馬寳義實踰之方當夙沙
自歸滑橋屈膝欵關入塞偃武修文去病無出師之勞
充國罷議邊之略五律成珍九河如鏡臣謹按瑞應經
彌勒成佛經中阿含經覧愚經並稱第三之馬者三千
歲華子云堯漢皆得馬者堯漢皆火德正斗南方乘德
而至也豈非聖德汪濊皇風洋溢研機洞玄備禮達義
是以天不愛道白馬嘶風王澤效祥朱鬛降祉比夫圓
蹄方足躑躅在郊風嘯雷奔聲遨處囿五彩依樹三雀
登巢安髣髴于當今弗擬議于休應百辟卿士咸稱萬
歲伊臣不佞結慶雲霄親承詔旨預觀寳瑞手舞足蹈
贊揚不足宴禮斯畢退而作頌其辭曰
帝廣運德欽明儀郊升道形聲德為軌仁作經璇璣正
泰階平割五禮和六英開四攝行八政轉輪皇飛行聖
愍含識資惠命引蒼生歸法性菩提真般若淨七寳均
萬邦寧逖惇史觀陳詩域中大唯聖期聞玄妙復孝慈
觧流澤随因時刑已措績成熙三農盛九榖滋萬祗悦
八神怡律有節歷得天景星曜慶雲連珠為月醴為泉
民何幸值皇年乾道應坤馬來度玉關升玉臺鏤鍚煥
鸞鑣迴槃雲轉堞塵開千天駟百龍媒永伏皂掃騊駼
秣瑤粟委芳芻九夷欵四表清甿胥樂輿頌興
文章辨體彙選卷四百五十六
