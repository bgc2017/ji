文章辨體彙選卷五百三十四
明賀復徵編
傳七
謝翺傳(明宋濓)
謝翺字臯羽福之長溪人後徙建之浦城父鑰性至孝
居母喪哀毁廬墓終身不仕通春秋著春秋衍義左氏
辨證傳於時翺世其學試進士不中落魄漳泉二州倜
儻有大節會丞相文天祥開府延平長揖軍門署諮事
参軍名重梁楚間已復别去及宋亡天祥被執以死翺
悲不能禁隻影行浙水東逢山川池榭雲嵐草木與所
别處及其時號相類則徘徊顧盼失聲哭嚴有子陵臺
孤絶千丈時天凉風急翺挾酒以登設天祥主荒亭隅
再拜跪伏酹畢號而慟者三復再拜起悲思不可遏乃
以竹如意擊石作楚歌招之曰魂朝往兮何極莫來歸
兮關水黑化為朱鳥兮有咮焉食歌闋竹石俱碎聞者
為傷之然其志汗漫超越浩不可禦視世間事無足當
其意者獨嗜佳山水雁山鼎湖蛟門候濤沃州天姥埜
霞碧雞四明金華洞天搜竒抉秘所至即造游錄持以
誇人若載七寶歸者游倦輙憩浦陽江源及睦之白雲
邨尋隱者方鳳吳思齊晝夜吟詩不自休其詩直遡盛
唐而上不作近代語卓卓有風人之餘文尤嶄拔峭勁
雷電恍惚出入風雨中當其執筆時瞑目遐思身與天
地俱忘每語人曰用志不分鬼神將通之其苦索多類
此婺睦人士翕然從其學前至元甲午去家武林西湖
上前代遺老尚多存者咸自詫見翺晩明年乙未以肺
疾作而死年四十七瀕死屬其妻劉氏曰吾去鄕千里
交游惟方韶卿吳子善最親不翅兄弟慎收吾文及吾
骨授之韶卿即鳳子善即思齊已而鳳等果至而方幼
學方燾馮桂芳翁登登之弟衡葬翺子陵臺南以文藁
徇伐石表之曰粤謝翺墓初翺以朋友道喪盡吳越無
挂劍者思合同志氏名作許劍錄勒諸石未就復為建
許劍亭於墓右從翺志也翺無子其徒吳貴祠之月泉
書院云翺好修姱獨刻厲憤激直欲起古人從之遊不
屑屑於流俗意所不顧萬夫莫回也每慕屈平托興遠
遊自號晞髮子遇談勝國事輙悲嗚煩促涕泗澘然下
士有苟合而氣志得者憎聞翺翺自若也所著手抄詩
八卷雜文二十卷唐補傳一卷南史補帝紀贊一卷楚
詞芳草圖譜一卷宋鐃歌鼓吹曲各一卷睦州山水人
物古跡記一卷浦陽先民傳一卷天地間集五卷東坡
夜雨句圖一卷浙東西游錄九卷餘倣秦楚之際月表
作獨行傳左氏傳及續辨歴代詩譜皆未完所選唐韋
柳諸家及東都五體詩不在集中
贊曰翺一布衣爾未嘗有爵位於朝徒以被天祥之知
麻衣繩履章皇山澤間若亡所容其身使其都重禄受
社稷民人之寄其能死守封疆决矣翺不負天祥肯負
國哉翺蓋天下之士也昔田横不降漢拔劍自頸客之
從死者五百人若翺之志其有類横之客者非邪吾聞
諸任先生云
王冕傳(宋濓)
王冕者諸暨人七八歲時父命牧牛隴上竊入學舍聽
諸生誦書聽已輙默記暮歸忘其牛或牽牛來責蹊田
父怒撻之已而復如初母曰兒痴如此曷不聽其所為
冕因去依僧寺以居夜潛出坐佛膝上執策映長明燈
讀之琅琅逹旦佛像多土偶獰惡可怖冕小兒恬若不
見安陽韓性聞而異之錄為弟子學遂為通儒性卒門
人事冕如事性時冕父已卒即迎母入越城就養久之
母思還故里冕買白牛駕母車自被古冠服隨車後鄕
里小兒競遮道詘笑冕亦笑著作郎李孝光欲薦之為
府史冕罵曰吾有田可耕有書可讀肯朝夕抱案立庭
下備奴使哉每居小樓上客至僮入報命之登乃登部
使者行郡坐馬上求見拒之去去不百武冕倚樓長嘯
使者聞之慙冕屢應進士舉不第歎曰此童子羞為者
吾可溺是哉竟棄去買舟下東吳渡大江入淮楚歴覽
名山川或遇竒才俠客談古豪杰事即呼酒共飲慷慨
悲吟人斥為狂奴北遊燕都舘秘書卿泰不花家泰不
花薦以舘職冕曰公誠愚人哉不滿十年此中狐兔遊
矣何以禄仕為即日將南轅會其友武林盧生死灤陽
惟兩幼女一重留燕悵悵無所依冕知之不遠千里走
灤陽取生遺骨且挈二女還生家冕既歸越復大言天
下將亂時海内無事或斥冕為妄冕曰妄人非我誰當
為妄哉乃携妻孥隱於九里山種荳三畆粟倍之樹梅
花千桃杏居其半芋一區薤韭各百本引水為池種魚
千餘頭結茅廬三間自題為梅花屋嘗倣周禮著書一
卷坐卧自隨秘不使人觀更深人寂輙挑燈朗諷既而
撫卷曰吾未即死持此以遇明主伊吕事業不難致也
當風日佳時操觚賦詩千百不休皆鵬騰海怒讀者毛
髮為聳人至不為賓主禮清談竟日不倦食至輙食都
不必辭謝善畫梅不减楊補之求者肩背相望以繒幅
短長為得米之差人譏之冕曰吾藉是以養口體豈好
為人家作畫師哉未幾汝潁兵起一一如冕言皇帝取
婺州將攻越物色得冕寘幕府授以諮議參軍一夕以
病死冕状貌魁偉美鬚髯磊落有大志不得少試以死
君子惜之
杜環小傳(宋濓)
杜環字叔循其先廬陵人侍父一元游宦江東遂家金
陵一元固善士所與交皆四方名士環尤好學工書謹
飭重然諾好周人急父友兵部主事常允恭死於九江
家破其母張氏年六十餘哭九江城下無所歸有識允
恭母者憐其老告之曰今安慶守譚敬先非允恭友乎
盍往依之彼見母念允恭故必不遺棄母母如其言附
舟詣譚譚謝不納母大困念允恭嘗仕金陵親戚交友
或有存者庶萬一可冀復哀泣從人至金陵問一二人
無存者因訪一元家所在問一元今無恙否道上人對
以一元死已久惟子環存其家直鷺州坊中門内有雙
橘可辨識母服破衣雨行至環家環方對客坐見母大
驚頗若嘗見其面者因問曰母非常夫人乎何為而至
於此母泣告以故環亦泣扶就坐拜之復呼妻子出拜
妻馬氏觧衣更母濕衣奉糜食母抱衾寢母母問其平
生所親厚故人及幼子伯章環知故無在者不足附又
不知伯章存亡姑慰之曰天方雨雨止為母訪之苟無
人事母環雖貧獨不能奉母乎且環父與允恭交好如
兄弟今母貧困不歸他人而歸環家此二父導之也願
母無它思時兵後歲饑民骨肉不相保母見環家貧雨止
堅欲出問它故人環令媵女從其行至暮果無所遇而
返坐乃定環購布帛令妻為製衣衾自環以下皆以母
事之母性褊急少不惬意輙詬怒環私戒家人順其所
為勿以困故輕慢與較母有痰疾環親為烹藥進匕筯
以母故不敢大聲語越十年環為太常贊禮郎奉詔祠
會稽還道嘉興逄其子伯章泣謂之曰太夫人在環家
日夜念少子成疾不可不早往見伯章若無所聞第曰
吾亦知之但道遠不能至耳環歸半歲伯章來是日環
初度母見少子相持大哭環家人以為不祥止之環曰
此人情也何不祥之有既而伯章見母老恐不能行竟
紿以他事辭去不復顧環奉母彌謹然母愈念伯章疾
頓加後三年遂卒將死舉手向環曰吾累杜君吾累杜
君願杜君生子孫咸如杜君言終而氣絶環具棺槨殮
殯之禮買地城南鍾家山葬之歲時常祭其墓云
南宫生傳(高啓)
南宫生吳人偉軀幹博涉書傳少任俠喜擊劍走馬尤
善彈指飛鳥下之家素厚藏生用周飬賓客及與少年
飲博遨戲盡喪其貲逮壯見天下亂思自樹功業乃謝
酒徒去學兵得風后握竒陳法將北走中原從豪傑計
事會道梗周流無所合遂泝大江遊金陵入金華會稽
諸山蒐覽瓌怪渡浙江汎具區而歸家居以氣節聞衣
冠慕之争往迎候門止車日數十兩生亦善交無貴賤
皆傾身與相接有二軍將恃武横甚數毆辱士類號虎
冠其一嘗召生飲或曰彼酗不可近也生笑曰使酒人
惡能勇吾將柔之矣即命駕往坐上座為語古賢將事
其人竦聽居樽下拜起為夀至罷會無失儀其一嘗遇
生客次顧生不下已目攝生而起他日見生獨騎出從
健兒帶刀策馬踵生後若將肆暴者生故緩轡當中道
進不少避知生非懦儒遂引去不敢突冒詗避明旦介
客詣生謝請結驩生能以氣服人類如此性抗直多辨
好箴切友過有忤已則面數之無留怨與人論議蘄必
勝然援事析理衆終莫能折時藩府數用師生私策其
雋蹶多中有言生於府欲致生幕下不能得將中生法
生以智免家雖貧然喜事交遊或饋酒肉立召客與飲
㗖相樂四方游士至吳者生察其賢必與周旋欵曲延
譽上下所知有喪疾不能瘞療者以告生輙令削牘䟽
所乏為請諸公間營具之終飲其德不言故人皆多生
謂似婁君卿原巨先而賢過之久之稍厭事闔門寡將
迎闢一室庋歴代法書周彛漢硯唐雷氏琴日遊其間
以自娛素工草隸逼鍾王患求者衆遂自閟希復執筆
歆慕靜退時賦詩見志怡然處約若將終身生姓宋名
克家南宫里故自號云
贊曰生之行凡三變每變而益善尚俠末矣欲奮於兵
固壯然非士所先晩廼刮磨豪習隠然自將履藏器之
節非有德能之乎與夫不自知返違遠道德者異矣
孫伯融炎傳(方孝孺)
孫炎字伯融金陵句容人身長六尺餘面黑如鐡一足
偏跛持辨風生舉辭如雲人莫當其口能為歌詩元至
正中丁復夏煜以詩名炎遊此兩人間日夜相切劘益
好立機括下紙可盡辭采爛然驚動一時雅好酒嘗與
煜對飲務出竒相勝每得一爽句拍案大呼拔劔起舞
譁聲撼鄰所與交皆天下英俊亦以經濟自負氣豪才
雄常輕視章句儒衆中常自許曰孫炎男子豈死蒿下
耶會江淮大亂今皇帝渡江來金陵聞炎名召見與語
累千數百言大意陳元運將終勸上延攬賢士以成大
業義明辭正上甚悦之辟為江南行中書省掾每問以
事炎慷慨激切所謀多合上心上愈嘉重以為可用上
親征浙東炎從行以勞擢同知池州府尋陞知華陽府
皆有聲己亥十一月擢行省都事是年十二月會師克
處州擇守者咸以處在山澤間盗賊憑結不觧難其人
上既才炎遂以炎為處州總制錢糓兵馬之籍悉以委
之不取中報且以勅牒未署者付之聽其辟任炎匹馬
入處州時處州外七里皆賊窠穴獠酋黠蠻狼嘷虎踞
不奉官府約束炎至坐廳事召城中民列階下諭之曰
元之不為天祐人共知之今四海裂為七八然吾觀其
志皆無以生民為心者得天下者必吾主上也至今爾
民梗化未知朝廷意昧者猶或握兵戲溝中自招誅滅
主上不忍加兵故命我面諭爾民將以安爾非厲汝也
爾民審思之帖帖遵化則有後福不然吾恐爾民將盡
為戮民叩頭拜謝誓不敢二心轉告其鄉民以孫使君
不可翫狎炎亦下書屬縣徧諭之數月皆化為良民炎
復擇其勇健者練為兵將將教習之擇其為衆所服者
為之長有寇則率以禦無事罷歸為農聞有小警發一符
立至軍門無敢或有奸之者強族素驕蹇皆畏之如神
不敢出聲語雖在數百里外亦皆縮氣喪膽民賴以安
人人謂願得孫使君治吾郡時秀民有能才者見方戰
争勝負未分皆伏居山谷中不肯出炎患之鉤至一二
人問有才者錄其姓名為書遣使者招致之而故中丞
劉基章溢知府葉琛皆為處士所推基最有名亦豪俠
負氣與炎類自以為不當為他人用使者再往返不起
以一寶劔送炎炎作詩以為劔當獻之夭子斬不順命
者我人臣不可私受封還之草數千言開陳天命以諭
基文辭甚美基不答逡廵就見置酒與飲論古今成敗
之事如傾峽滚滚不休略無枝複基乃深欽歎之曰基
自以為勝公觀公議論如此基何敢望哉炎遂致基於
京師上方征伐無一兵與炎壬寅二月賊將李某賀某
叛襲炎炎被擒幽空屋中列卒守之脅炎炎始紿以生
吾能為若用賀李知非其本情恐留自遺患以燖雁斗
酒噉炎曰以此與公訣炎拔劔割雁舉巵酒曰嗟乎我
乃為鼠軰所䧟爾死犬豕且不爾食賊持刀視炎飲酒
自如賊叱其觧衣炎罵曰此紫綺衣主上賜者吾當服
以死勿觧引枕而卧賊不忍伺其睡乃害之時某日也
年四十事聞上嗟悼以某年月日葬於金陵南門外聚
寶山甲辰贈徵事郎洪武九年上即皇帝位念宣勞之
臣閔炎死義追封丹陽縣男妻某氏為賊所擒不屈死
炎事親孝與人交緩急可仗遇匱乏者觧衣推食以給
之所著有詩若干卷其弟子蔣敬編次傳於世
方某曰余年十一二時先君守濟寧間言炎詩十餘篇
皆豪宕可喜及觀却寳劔篇益竒其辭而炎死久矣炎
負氣聽其言知其為偉然大丈夫也故卒以節死孟子
論學必曰善飬氣飬氣有以夫
文章辨體彙選卷五百三十四
文章辨體彙選卷五百三十四
明賀復徵編
傳七
謝翺傳(明宋濓)
謝翺字臯羽福之長溪人後徙建之浦城父鑰性至孝
居母喪哀毁廬墓終身不仕通春秋著春秋衍義左氏
辨證傳於時翺世其學試進士不中落魄漳泉二州倜
儻有大節會丞相文天祥開府延平長揖軍門署諮事
参軍名重梁楚間已復别去及宋亡天祥被執以死翺
悲不能禁隻影行浙水東逢山川池榭雲嵐草木與所
别處及其時號相類則徘徊顧盼失聲哭嚴有子陵臺
孤絶千丈時天凉風急翺挾酒以登設天祥主荒亭隅
再拜跪伏酹畢號而慟者三復再拜起悲思不可遏乃
以竹如意擊石作楚歌招之曰魂朝往兮何極莫來歸
兮關水黑化為朱鳥兮有咮焉食歌闋竹石俱碎聞者
為傷之然其志汗漫超越浩不可禦視世間事無足當
其意者獨嗜佳山水雁山鼎湖蛟門候濤沃州天姥埜
霞碧雞四明金華洞天搜竒抉秘所至即造游錄持以
誇人若載七寶歸者游倦輙憩浦陽江源及睦之白雲
邨尋隱者方鳳吳思齊晝夜吟詩不自休其詩直遡盛
唐而上不作近代語卓卓有風人之餘文尤嶄拔峭勁
雷電恍惚出入風雨中當其執筆時瞑目遐思身與天
地俱忘每語人曰用志不分鬼神將通之其苦索多類
此婺睦人士翕然從其學前至元甲午去家武林西湖
上前代遺老尚多存者咸自詫見翺晩明年乙未以肺
疾作而死年四十七瀕死屬其妻劉氏曰吾去鄕千里
交游惟方韶卿吳子善最親不翅兄弟慎收吾文及吾
骨授之韶卿即鳳子善即思齊已而鳳等果至而方幼
學方燾馮桂芳翁登登之弟衡葬翺子陵臺南以文藁
徇伐石表之曰粤謝翺墓初翺以朋友道喪盡吳越無
挂劍者思合同志氏名作許劍錄勒諸石未就復為建
許劍亭於墓右從翺志也翺無子其徒吳貴祠之月泉
書院云翺好修姱獨刻厲憤激直欲起古人從之遊不
屑屑於流俗意所不顧萬夫莫回也每慕屈平托興遠
遊自號晞髮子遇談勝國事輙悲嗚煩促涕泗澘然下
士有苟合而氣志得者憎聞翺翺自若也所著手抄詩
八卷雜文二十卷唐補傳一卷南史補帝紀贊一卷楚
詞芳草圖譜一卷宋鐃歌鼓吹曲各一卷睦州山水人
物古跡記一卷浦陽先民傳一卷天地間集五卷東坡
夜雨句圖一卷浙東西游錄九卷餘倣秦楚之際月表
作獨行傳左氏傳及續辨歴代詩譜皆未完所選唐韋
柳諸家及東都五體詩不在集中
贊曰翺一布衣爾未嘗有爵位於朝徒以被天祥之知
麻衣繩履章皇山澤間若亡所容其身使其都重禄受
社稷民人之寄其能死守封疆决矣翺不負天祥肯負
國哉翺蓋天下之士也昔田横不降漢拔劍自頸客之
從死者五百人若翺之志其有類横之客者非邪吾聞
諸任先生云
王冕傳(宋濓)
王冕者諸暨人七八歲時父命牧牛隴上竊入學舍聽
諸生誦書聽已輙默記暮歸忘其牛或牽牛來責蹊田
父怒撻之已而復如初母曰兒痴如此曷不聽其所為
冕因去依僧寺以居夜潛出坐佛膝上執策映長明燈
讀之琅琅逹旦佛像多土偶獰惡可怖冕小兒恬若不
見安陽韓性聞而異之錄為弟子學遂為通儒性卒門
人事冕如事性時冕父已卒即迎母入越城就養久之
母思還故里冕買白牛駕母車自被古冠服隨車後鄕
里小兒競遮道詘笑冕亦笑著作郎李孝光欲薦之為
府史冕罵曰吾有田可耕有書可讀肯朝夕抱案立庭
下備奴使哉每居小樓上客至僮入報命之登乃登部
使者行郡坐馬上求見拒之去去不百武冕倚樓長嘯
使者聞之慙冕屢應進士舉不第歎曰此童子羞為者
吾可溺是哉竟棄去買舟下東吳渡大江入淮楚歴覽
名山川或遇竒才俠客談古豪杰事即呼酒共飲慷慨
悲吟人斥為狂奴北遊燕都舘秘書卿泰不花家泰不
花薦以舘職冕曰公誠愚人哉不滿十年此中狐兔遊
矣何以禄仕為即日將南轅會其友武林盧生死灤陽
惟兩幼女一重留燕悵悵無所依冕知之不遠千里走
灤陽取生遺骨且挈二女還生家冕既歸越復大言天
下將亂時海内無事或斥冕為妄冕曰妄人非我誰當
為妄哉乃携妻孥隱於九里山種荳三畆粟倍之樹梅
花千桃杏居其半芋一區薤韭各百本引水為池種魚
千餘頭結茅廬三間自題為梅花屋嘗倣周禮著書一
卷坐卧自隨秘不使人觀更深人寂輙挑燈朗諷既而
撫卷曰吾未即死持此以遇明主伊吕事業不難致也
當風日佳時操觚賦詩千百不休皆鵬騰海怒讀者毛
髮為聳人至不為賓主禮清談竟日不倦食至輙食都
不必辭謝善畫梅不减楊補之求者肩背相望以繒幅
短長為得米之差人譏之冕曰吾藉是以養口體豈好
為人家作畫師哉未幾汝潁兵起一一如冕言皇帝取
婺州將攻越物色得冕寘幕府授以諮議參軍一夕以
病死冕状貌魁偉美鬚髯磊落有大志不得少試以死
君子惜之
杜環小傳(宋濓)
杜環字叔循其先廬陵人侍父一元游宦江東遂家金
陵一元固善士所與交皆四方名士環尤好學工書謹
飭重然諾好周人急父友兵部主事常允恭死於九江
家破其母張氏年六十餘哭九江城下無所歸有識允
恭母者憐其老告之曰今安慶守譚敬先非允恭友乎
盍往依之彼見母念允恭故必不遺棄母母如其言附
舟詣譚譚謝不納母大困念允恭嘗仕金陵親戚交友
或有存者庶萬一可冀復哀泣從人至金陵問一二人
無存者因訪一元家所在問一元今無恙否道上人對
以一元死已久惟子環存其家直鷺州坊中門内有雙
橘可辨識母服破衣雨行至環家環方對客坐見母大
驚頗若嘗見其面者因問曰母非常夫人乎何為而至
於此母泣告以故環亦泣扶就坐拜之復呼妻子出拜
妻馬氏觧衣更母濕衣奉糜食母抱衾寢母母問其平
生所親厚故人及幼子伯章環知故無在者不足附又
不知伯章存亡姑慰之曰天方雨雨止為母訪之苟無
人事母環雖貧獨不能奉母乎且環父與允恭交好如
兄弟今母貧困不歸他人而歸環家此二父導之也願
母無它思時兵後歲饑民骨肉不相保母見環家貧雨止
堅欲出問它故人環令媵女從其行至暮果無所遇而
返坐乃定環購布帛令妻為製衣衾自環以下皆以母
事之母性褊急少不惬意輙詬怒環私戒家人順其所
為勿以困故輕慢與較母有痰疾環親為烹藥進匕筯
以母故不敢大聲語越十年環為太常贊禮郎奉詔祠
會稽還道嘉興逄其子伯章泣謂之曰太夫人在環家
日夜念少子成疾不可不早往見伯章若無所聞第曰
吾亦知之但道遠不能至耳環歸半歲伯章來是日環
初度母見少子相持大哭環家人以為不祥止之環曰
此人情也何不祥之有既而伯章見母老恐不能行竟
紿以他事辭去不復顧環奉母彌謹然母愈念伯章疾
頓加後三年遂卒將死舉手向環曰吾累杜君吾累杜
君願杜君生子孫咸如杜君言終而氣絶環具棺槨殮
殯之禮買地城南鍾家山葬之歲時常祭其墓云
南宫生傳(高啓)
南宫生吳人偉軀幹博涉書傳少任俠喜擊劍走馬尤
善彈指飛鳥下之家素厚藏生用周飬賓客及與少年
飲博遨戲盡喪其貲逮壯見天下亂思自樹功業乃謝
酒徒去學兵得風后握竒陳法將北走中原從豪傑計
事會道梗周流無所合遂泝大江遊金陵入金華會稽
諸山蒐覽瓌怪渡浙江汎具區而歸家居以氣節聞衣
冠慕之争往迎候門止車日數十兩生亦善交無貴賤
皆傾身與相接有二軍將恃武横甚數毆辱士類號虎
冠其一嘗召生飲或曰彼酗不可近也生笑曰使酒人
惡能勇吾將柔之矣即命駕往坐上座為語古賢將事
其人竦聽居樽下拜起為夀至罷會無失儀其一嘗遇
生客次顧生不下已目攝生而起他日見生獨騎出從
健兒帶刀策馬踵生後若將肆暴者生故緩轡當中道
進不少避知生非懦儒遂引去不敢突冒詗避明旦介
客詣生謝請結驩生能以氣服人類如此性抗直多辨
好箴切友過有忤已則面數之無留怨與人論議蘄必
勝然援事析理衆終莫能折時藩府數用師生私策其
雋蹶多中有言生於府欲致生幕下不能得將中生法
生以智免家雖貧然喜事交遊或饋酒肉立召客與飲
㗖相樂四方游士至吳者生察其賢必與周旋欵曲延
譽上下所知有喪疾不能瘞療者以告生輙令削牘䟽
所乏為請諸公間營具之終飲其德不言故人皆多生
謂似婁君卿原巨先而賢過之久之稍厭事闔門寡將
迎闢一室庋歴代法書周彛漢硯唐雷氏琴日遊其間
以自娛素工草隸逼鍾王患求者衆遂自閟希復執筆
歆慕靜退時賦詩見志怡然處約若將終身生姓宋名
克家南宫里故自號云
贊曰生之行凡三變每變而益善尚俠末矣欲奮於兵
固壯然非士所先晩廼刮磨豪習隠然自將履藏器之
節非有德能之乎與夫不自知返違遠道德者異矣
孫伯融炎傳(方孝孺)
孫炎字伯融金陵句容人身長六尺餘面黑如鐡一足
偏跛持辨風生舉辭如雲人莫當其口能為歌詩元至
正中丁復夏煜以詩名炎遊此兩人間日夜相切劘益
好立機括下紙可盡辭采爛然驚動一時雅好酒嘗與
煜對飲務出竒相勝每得一爽句拍案大呼拔劔起舞
譁聲撼鄰所與交皆天下英俊亦以經濟自負氣豪才
雄常輕視章句儒衆中常自許曰孫炎男子豈死蒿下
耶會江淮大亂今皇帝渡江來金陵聞炎名召見與語
累千數百言大意陳元運將終勸上延攬賢士以成大
業義明辭正上甚悦之辟為江南行中書省掾每問以
事炎慷慨激切所謀多合上心上愈嘉重以為可用上
親征浙東炎從行以勞擢同知池州府尋陞知華陽府
皆有聲己亥十一月擢行省都事是年十二月會師克
處州擇守者咸以處在山澤間盗賊憑結不觧難其人
上既才炎遂以炎為處州總制錢糓兵馬之籍悉以委
之不取中報且以勅牒未署者付之聽其辟任炎匹馬
入處州時處州外七里皆賊窠穴獠酋黠蠻狼嘷虎踞
不奉官府約束炎至坐廳事召城中民列階下諭之曰
元之不為天祐人共知之今四海裂為七八然吾觀其
志皆無以生民為心者得天下者必吾主上也至今爾
民梗化未知朝廷意昧者猶或握兵戲溝中自招誅滅
主上不忍加兵故命我面諭爾民將以安爾非厲汝也
爾民審思之帖帖遵化則有後福不然吾恐爾民將盡
為戮民叩頭拜謝誓不敢二心轉告其鄉民以孫使君
不可翫狎炎亦下書屬縣徧諭之數月皆化為良民炎
復擇其勇健者練為兵將將教習之擇其為衆所服者
為之長有寇則率以禦無事罷歸為農聞有小警發一符
立至軍門無敢或有奸之者強族素驕蹇皆畏之如神
不敢出聲語雖在數百里外亦皆縮氣喪膽民賴以安
人人謂願得孫使君治吾郡時秀民有能才者見方戰
争勝負未分皆伏居山谷中不肯出炎患之鉤至一二
人問有才者錄其姓名為書遣使者招致之而故中丞
劉基章溢知府葉琛皆為處士所推基最有名亦豪俠
負氣與炎類自以為不當為他人用使者再往返不起
以一寶劔送炎炎作詩以為劔當獻之夭子斬不順命
者我人臣不可私受封還之草數千言開陳天命以諭
基文辭甚美基不答逡廵就見置酒與飲論古今成敗
之事如傾峽滚滚不休略無枝複基乃深欽歎之曰基
自以為勝公觀公議論如此基何敢望哉炎遂致基於
京師上方征伐無一兵與炎壬寅二月賊將李某賀某
叛襲炎炎被擒幽空屋中列卒守之脅炎炎始紿以生
吾能為若用賀李知非其本情恐留自遺患以燖雁斗
酒噉炎曰以此與公訣炎拔劔割雁舉巵酒曰嗟乎我
乃為鼠軰所䧟爾死犬豕且不爾食賊持刀視炎飲酒
自如賊叱其觧衣炎罵曰此紫綺衣主上賜者吾當服
以死勿觧引枕而卧賊不忍伺其睡乃害之時某日也
年四十事聞上嗟悼以某年月日葬於金陵南門外聚
寶山甲辰贈徵事郎洪武九年上即皇帝位念宣勞之
臣閔炎死義追封丹陽縣男妻某氏為賊所擒不屈死
炎事親孝與人交緩急可仗遇匱乏者觧衣推食以給
之所著有詩若干卷其弟子蔣敬編次傳於世
方某曰余年十一二時先君守濟寧間言炎詩十餘篇
皆豪宕可喜及觀却寳劔篇益竒其辭而炎死久矣炎
負氣聽其言知其為偉然大丈夫也故卒以節死孟子
論學必曰善飬氣飬氣有以夫
文章辨體彙選卷五百三十四
