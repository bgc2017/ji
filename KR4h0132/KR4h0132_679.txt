文章辨體彙選卷六百七十九
明賀復徵編
墓碑十五(釋教)
蘇州支硎山報恩寺大和尚碑(唐釋皎然)
我先大師曰佛嘉言孔願大造人天張無生極宗懸衡
於羣教之表自第一義締皆我之蘧一也况儒墨名法
道家之流哉教之斯行資乎哲匠今大師即其人也大
師諱道遵字宗達吳興張氏之子崇勲茂德世為吳中
右族大師夙負殊操潔士稱之榮曜不足關其心聲塵
未曾觸其性其年二十詣天竺威大師首宗毘尼依佛
教也常愀然而歎曰孔老之學不明三世昭昭之業何
異夫適郢而求冥山哉先大師則不然觀萬像無根我
獨以無生一心覆疑山之峻知四流妄有我獨以不動
二字停倒海之波室是遠而悟者天隔昔在漢明永平
之際大教洋溢霈然而東與生靈滌心觀天地更始正
士自摩騰以下持法有如關中者秉律有如南山者海
内髦士亟歸乎哉如凱風徵陽嘉禾先發北齊惠文大
師傳龍樹智論一性之教即我釋迦如來九世祖師文
殊所示也惠文傳南嶽南嶽傳天台始授一心三觀之
旨以十身佛刹微塵數脩多羅如懸帝綱不出正念無
遺即中蓋如來一斯教之扃鐍也天下弘經士窺我宗
者不得其門而入天台去世界傳章安章安傳縉雲縉
雲傳東陽東陽傳左溪左溪傳自龍樹已還至天台四
祖事具諫議大夫杜正論教記今大師則親承左溪一
受心宗方造其極物有凋折而苦節不衰時有晦明而
至行不變法華三昧淵乎吾衷嘗從容謂門人曰堯舜
之民不必獨義教之至也教若不至民何咎焉吾恐大
教未周羣機未發陷諸子於邪見之網吾徒得無過乎
乃欲廣寫法華經置道場闢經院以燭繼景楊大雄慈
聲蓋平生之願與一之日發其心二之日規其趾作不
逾序厥功成焉居山之福地於戲羣峯合沓以就我當
大藏而孤峙疑天作以待用此持經之境也乃以清晝
山空杉吹不動真念凝乎寂寞經聲在此窅冥此持經
之心也大歷元祀州將韋公元甫兵部尚書劉公晏侍
御史王公圓開州刺史陸公向殿中侍御史陸公迅大
理評事張公采境誘眞心共獲殊勝乃相與飛表奏聞
詔書特下署名曰法華道場焯哉盛乎經王之惠日昇
於天乎自江以東惣一十七所皆因大師之首置也舉
精行大德二十七人常持法華報主恩也大師以無緣
慈眼極壹觀四生多溺空見乃鑄盧舍那及毘盧遮那
像明智身不有法體非無顯古佛證經之由乃起寳妙
塔開淨土常生之葉遂作彌陀色身法華一經駭聲得
記方等四部得嘉廣教盡收無垢淨光蓋是如來極開
方便跡雖有作功乃無為接人天機使知有殊常之福
又寫天台一教溢乎道場眞詮昭昭與清景不極大師
有言佛法壽命其性常任乎不存我法安寄於是置莊
二所世田為義俟嘉穀以登身由是修期聖禾不絶非
夫大師平等之施孰能於事理雙全哉物役我慈日用
不足門人有懈廢者接彼退機諸法華玄義天台止觀
四分鈔文臨壇度人授心揚律願盈乎巨室之籌天寳
年於靈巖道場行法華三昧忽觀大明上燭天界我身
正身儼在光中異日問天台然公公曰智慧光明從心
流出非精志之所致耶又於本寺入法華道場忽覩此
身在空中坐先證者知是大師滌垢之相不然則萬法
有無礙之用哉其年春秋七十一僧臘四十六以興元
元年七月二十九日告終於支山本寺嗚呼像法梁壊
苦流僧波無數人天從今何怙初當寺蓋公輔公一夜
同夢大殿忽崩得非法匠將亡之應示疾之日驕陽久
焉嘉苗若燎辭世之夕風號雨暴天地慘黷亦我法凌
遲之變也傳教門人靈輪法盛道欣可入如來之室豈
惟宣父之室哉俾厥鴻猷張而未弛奉教門人猶子靈
源等高志警拔德隣先賢精細行以檢儀敷大乘以基
性雖後學夙聆德聲曷云不騫貽諸樂石銘曰
泓澄吳江靜幾於道清氣蓄焉誕我僧寳洸洸大師與
道為蕃義天無孛慈釭不昏巋然支山繄公所履建塔
闢院夷光而趾乃基靈峯靈峯崇崇乃啟秘藏秘藏彤
彤天色在下日影當中眞經無言有象非象冥理徹性
不昧不明三觀一心如懸帝網雪山嵳峩有時而裂香
樹偃蹇有時而折世相若斯師何示滅示滅何之天泣
人悲高丘漠漠細雨霏霏脫履西去相逢是誰見海未
乾疑山何沮囂囂魔民友得其所吾所寂寥空留法語
入室數子皆弘我經安公如月遠公如星恭恭秩秩釋
氏儀刑影塔亭亭長在寒樹天上花落人間日暮猶飄
苦雲與我為喻
兵州聖安寺無姓和尚碑(柳宗元)
維某年月日岳州大和尚終於聖安寺凡為僧若干年
年若干有名無姓世莫知其閭里宗族所設施者有問
焉而以告曰性吾姓也其原無初其胄無終承於釋師
以系道本吾無性耶法劒示者我名也實且不有名惡
乎存吾有名耶性海吾鄉也法界吾宇也戒為之墉慧
為之戶以守則固以居則安吾閭里不具乎度門道品
其數無極菩薩大士其衆無涯吾與之戚而不吾異也
吾宗族不大乎其道可聞者如此而止讀法華經金剛
般若經數逾千萬或譏以有為曰吾未嘗作嗚呼佛道
逾遠異端競起惟天台大師為得其說和尚紹承本統
以順中道凡受教者不失其宗生物流動趨向混亂惟
極樂正路為得其歸和尚勤求端慤以成至順凡聽信
者不惑其道或譏以有迹曰吾未嘗行始居房州龍興
寺中徙居是州作道場於楞伽北峯不越閫者五十祀
和尚凡所嚴事皆世高德始出家事而依者曰卓然師
居南陽立山葬岳州就受戒者曰道穎師居荆州弟子
之首曰懷遠師居長沙安國寺為南岳戒法歲來侍師
會其終遂以某月日葬於卓然師塔東若干步銘曰
道本於一離為異門以性為姓乃歸其根無名而名師
教是尊假以示物非吾所存大鄉不居大族不親淵懿
内朗冲虚外仁聖有遺言是究是勤惟動惟默逝如浮
雲教久益微世罕究陳爰有大智出其眞門師以顯示
俾民惟新情動生變物由湮淪爰授樂國參乎化源師
以誘導俾民不昏道用不作神行無迹晦明俱如生死
偕寂法付後學施之無斁葬從我師無忘眞宅薦是昭
銘刻兹貞石
碑隂記(柳宗元)
無姓和尚既居是山曰凡吾之求非在外也吾不動矣
弘農楊公炎自道州以宰相徵過焉以為宜居京師強
以行不可將以聞曰願間歲乃往明年楊去相位竄謫
南海上終如其志趙郡李萼辨慱人也為岳州盛氣欲
屈其道聞一言服為弟子河東裴藏之舉族受教京兆
尹弘農楊公某以其隠地為道場奉和州刺史張惟儉
買西峯廣其居凡以貨利委堂下者不可選紀受之亦
無言將終命其大弟子懷遠授以道妙終不告其姓或
曰周人也信州刺史李某為之傳長沙謝楚為行狀博
陵崔行儉為性守一篇凡以文辭道和尚功德者不可
悉數弘農公自餘杭命以行狀來懷遠師自長沙以傳
來使余為碑既書其辭故又假其隂以記
龍安海禪師碑(柳宗元)
佛之生也遠中國僅二萬里其沒也距今兹僅二千歲
故傳道益微而言禪最病拘則泥乎物誕則離乎眞眞
離而誕益勝故今之空愚失惑縱傲自我者皆誣禪以
亂其教冒於嚚昏放於滛荒其異是者長沙之南曰龍
安師師之言曰由迦葉至師子二十三世而離離而為
達摩由達摩至忍五世而益離離而為秀為能南北相
訾反戾鬭狠其道遂隠嗚呼吾將合焉且世之傳書者
皆馬鳴龍樹道也二師之道其書具存徵其書合於志
可以不慁於是北學於惠隠南求於馬素咸黜其異以
蹈乎中乖離而愈同空洞而益實作安禪通明論推一
而適萬則事無非眞混萬而歸一則眞無非事推而未
嘗推故無適混而未嘗混故無歸塊然趣定至於旬時
是之謂施用茫然同俗極乎流動是之謂眞常居長沙
在定十四日人即其處而成室宇遂為寳應寺去于湘
之西人又從之負大木礱密石以益其居又為龍安寺
焉尚書裴公某李公某侍郎吕公某楊公某御史中丞
房公某咸尊師之道執弟子禮凡年八十一為僧五十
三朞元和三年二月九日而沒其弟子玄覺洎懷直浩
初等狀其師之行謁余為碑曰師周姓汝海名也世為
士父曰擇交同州錄事參軍叔曰擇從尚書禮部侍郎
師始為釋其父違之志使仕至成都主簿不樂也天寳
之亂復其初心嘗居京師西明寺又居岣嶁山終龍安
寺葬其原銘曰
浮圖之修其奥為禪殊區異世誰得其傳遁隠乖離浮
游散遷莫徵旁行徒聽浮言空有互鬭南北相殊誰其
會之楚有龍安龍安之德惟覺是則苞并絶異表正失
惑貌昧形靜功流無極動言有為彌寂而默祠廟之嚴
我居不飾貴賤之來我道無得逝耶匪追至耶誰抑惟
世之幾惟道之微既陳而明乃去而歸象物徒設眞源
無依後學誰師嗚呼兹碑
栖霞寺故大德玭律師碑(劉軻)
世說域中四名刹栖霞其一以其高僧世出自齊梁間
大小郎至大師聲問相襲故江左重呼其名謂栖霞大
師焉大師諱曇玭俗姓王氏晉鄉琊文獻公後自永嘉
南遷為句曲人王父師虔會稽守虔生智高上不仕州
里號處士生大師自孩抱絶不為兒弄座能言標穎聰
拔羣言秘旨迎耳必了及長不茹葷血乃曰天其或者
將滌吾器耶既落髮於金陵希瑜律師受戒於過海鑒
眞大師後與友人高陵息律師追遠永之游乃偕隠匡
廬之東林雖欲遺名而名已高矣於是奔走吳楚青徐
之學者始五臘講律於豫章龍興環座捧帙者麻葦明
年登明寺壇至德三載敕隸於明寺後累涖事於甘露
壇端肅儼恪儀刑梵衆大歴初乃歸栖霞其莅壇傳戒
一十五會講訓經律三十七座州牧蕭公高其人謂標
望風度詎獨鄴衛松栢耶乃命為僧正紀綱大振雖一
公帖四輩之望無以上也十四年忽昌言於衆曰吾以
律從事自謂無愧於篇聚矣然猶未去聲問之縳既而
探曹溪牛頭之旨沈研覃思朗然内得乃曰大丈夫了
心當如此建中元年禪坐空谷雖野馬飄鼓星辰凌歴
云云自彼我何事焉後瓦官寺其徒聚謀而請曰瓦官
寰中之名刹也大師乃江左之碩人也捨是而不居吾
屬安仰始出山居焉從人欲也無幾何謂弟子志誠海
湘等曰吾休矣丘井夢電之喻必然耳貞元十三年十
一月六日丁亥坐化於瓦官寺律堂是月景申茶毗塔
於新亭之後崗春秋七十五僧臘五十一門人臨壇者
有若廬陵龍興寺明則廣陵定山寺道興鄉邑寺行銓
臨淮開元寺澄觀九江寳珍寺智滿當州彭城寺惠興
瓦官寺靈津鶴林寺常靜天鄉寺日耀龍興寺惠登皆
津梁後進為世燈燭賢七十子而後仲尼大聖睹栖霞
弟子得不為師氏名焉今寳稱領摩訶苾芻衆壇壓廬
岳大江西南卓然首出若商那之後繼以掬多得不謂
釋氏之雄乎軻夙承寳稱之知見命叙述且曰吾得子
銘吾大師吾無恨矣文曰
有晉氏家地高瑯琊産栖霞兮宿殖有自許身佛氏為
釋子兮結袂纏蓋惠刃中淨誰何對兮璞琢金鎣潭澄
月暎本清淨兮尸羅毘尼開遮止持作律師兮攝深匡
高以遊以遨鏗蒲羅兮梵行既立薪傳火襲光岌岌兮
文章辨體彙選卷六百七十九
文章辨體彙選卷六百七十九
明賀復徵編
墓碑十五(釋教)
蘇州支硎山報恩寺大和尚碑(唐釋皎然)
我先大師曰佛嘉言孔願大造人天張無生極宗懸衡
於羣教之表自第一義締皆我之蘧一也况儒墨名法
道家之流哉教之斯行資乎哲匠今大師即其人也大
師諱道遵字宗達吳興張氏之子崇勲茂德世為吳中
右族大師夙負殊操潔士稱之榮曜不足關其心聲塵
未曾觸其性其年二十詣天竺威大師首宗毘尼依佛
教也常愀然而歎曰孔老之學不明三世昭昭之業何
異夫適郢而求冥山哉先大師則不然觀萬像無根我
獨以無生一心覆疑山之峻知四流妄有我獨以不動
二字停倒海之波室是遠而悟者天隔昔在漢明永平
之際大教洋溢霈然而東與生靈滌心觀天地更始正
士自摩騰以下持法有如關中者秉律有如南山者海
内髦士亟歸乎哉如凱風徵陽嘉禾先發北齊惠文大
師傳龍樹智論一性之教即我釋迦如來九世祖師文
殊所示也惠文傳南嶽南嶽傳天台始授一心三觀之
旨以十身佛刹微塵數脩多羅如懸帝綱不出正念無
遺即中蓋如來一斯教之扃鐍也天下弘經士窺我宗
者不得其門而入天台去世界傳章安章安傳縉雲縉
雲傳東陽東陽傳左溪左溪傳自龍樹已還至天台四
祖事具諫議大夫杜正論教記今大師則親承左溪一
受心宗方造其極物有凋折而苦節不衰時有晦明而
至行不變法華三昧淵乎吾衷嘗從容謂門人曰堯舜
之民不必獨義教之至也教若不至民何咎焉吾恐大
教未周羣機未發陷諸子於邪見之網吾徒得無過乎
乃欲廣寫法華經置道場闢經院以燭繼景楊大雄慈
聲蓋平生之願與一之日發其心二之日規其趾作不
逾序厥功成焉居山之福地於戲羣峯合沓以就我當
大藏而孤峙疑天作以待用此持經之境也乃以清晝
山空杉吹不動真念凝乎寂寞經聲在此窅冥此持經
之心也大歷元祀州將韋公元甫兵部尚書劉公晏侍
御史王公圓開州刺史陸公向殿中侍御史陸公迅大
理評事張公采境誘眞心共獲殊勝乃相與飛表奏聞
詔書特下署名曰法華道場焯哉盛乎經王之惠日昇
於天乎自江以東惣一十七所皆因大師之首置也舉
精行大德二十七人常持法華報主恩也大師以無緣
慈眼極壹觀四生多溺空見乃鑄盧舍那及毘盧遮那
像明智身不有法體非無顯古佛證經之由乃起寳妙
塔開淨土常生之葉遂作彌陀色身法華一經駭聲得
記方等四部得嘉廣教盡收無垢淨光蓋是如來極開
方便跡雖有作功乃無為接人天機使知有殊常之福
又寫天台一教溢乎道場眞詮昭昭與清景不極大師
有言佛法壽命其性常任乎不存我法安寄於是置莊
二所世田為義俟嘉穀以登身由是修期聖禾不絶非
夫大師平等之施孰能於事理雙全哉物役我慈日用
不足門人有懈廢者接彼退機諸法華玄義天台止觀
四分鈔文臨壇度人授心揚律願盈乎巨室之籌天寳
年於靈巖道場行法華三昧忽觀大明上燭天界我身
正身儼在光中異日問天台然公公曰智慧光明從心
流出非精志之所致耶又於本寺入法華道場忽覩此
身在空中坐先證者知是大師滌垢之相不然則萬法
有無礙之用哉其年春秋七十一僧臘四十六以興元
元年七月二十九日告終於支山本寺嗚呼像法梁壊
苦流僧波無數人天從今何怙初當寺蓋公輔公一夜
同夢大殿忽崩得非法匠將亡之應示疾之日驕陽久
焉嘉苗若燎辭世之夕風號雨暴天地慘黷亦我法凌
遲之變也傳教門人靈輪法盛道欣可入如來之室豈
惟宣父之室哉俾厥鴻猷張而未弛奉教門人猶子靈
源等高志警拔德隣先賢精細行以檢儀敷大乘以基
性雖後學夙聆德聲曷云不騫貽諸樂石銘曰
泓澄吳江靜幾於道清氣蓄焉誕我僧寳洸洸大師與
道為蕃義天無孛慈釭不昏巋然支山繄公所履建塔
闢院夷光而趾乃基靈峯靈峯崇崇乃啟秘藏秘藏彤
彤天色在下日影當中眞經無言有象非象冥理徹性
不昧不明三觀一心如懸帝網雪山嵳峩有時而裂香
樹偃蹇有時而折世相若斯師何示滅示滅何之天泣
人悲高丘漠漠細雨霏霏脫履西去相逢是誰見海未
乾疑山何沮囂囂魔民友得其所吾所寂寥空留法語
入室數子皆弘我經安公如月遠公如星恭恭秩秩釋
氏儀刑影塔亭亭長在寒樹天上花落人間日暮猶飄
苦雲與我為喻
兵州聖安寺無姓和尚碑(柳宗元)
維某年月日岳州大和尚終於聖安寺凡為僧若干年
年若干有名無姓世莫知其閭里宗族所設施者有問
焉而以告曰性吾姓也其原無初其胄無終承於釋師
以系道本吾無性耶法劒示者我名也實且不有名惡
乎存吾有名耶性海吾鄉也法界吾宇也戒為之墉慧
為之戶以守則固以居則安吾閭里不具乎度門道品
其數無極菩薩大士其衆無涯吾與之戚而不吾異也
吾宗族不大乎其道可聞者如此而止讀法華經金剛
般若經數逾千萬或譏以有為曰吾未嘗作嗚呼佛道
逾遠異端競起惟天台大師為得其說和尚紹承本統
以順中道凡受教者不失其宗生物流動趨向混亂惟
極樂正路為得其歸和尚勤求端慤以成至順凡聽信
者不惑其道或譏以有迹曰吾未嘗行始居房州龍興
寺中徙居是州作道場於楞伽北峯不越閫者五十祀
和尚凡所嚴事皆世高德始出家事而依者曰卓然師
居南陽立山葬岳州就受戒者曰道穎師居荆州弟子
之首曰懷遠師居長沙安國寺為南岳戒法歲來侍師
會其終遂以某月日葬於卓然師塔東若干步銘曰
道本於一離為異門以性為姓乃歸其根無名而名師
教是尊假以示物非吾所存大鄉不居大族不親淵懿
内朗冲虚外仁聖有遺言是究是勤惟動惟默逝如浮
雲教久益微世罕究陳爰有大智出其眞門師以顯示
俾民惟新情動生變物由湮淪爰授樂國參乎化源師
以誘導俾民不昏道用不作神行無迹晦明俱如生死
偕寂法付後學施之無斁葬從我師無忘眞宅薦是昭
銘刻兹貞石
碑隂記(柳宗元)
無姓和尚既居是山曰凡吾之求非在外也吾不動矣
弘農楊公炎自道州以宰相徵過焉以為宜居京師強
以行不可將以聞曰願間歲乃往明年楊去相位竄謫
南海上終如其志趙郡李萼辨慱人也為岳州盛氣欲
屈其道聞一言服為弟子河東裴藏之舉族受教京兆
尹弘農楊公某以其隠地為道場奉和州刺史張惟儉
買西峯廣其居凡以貨利委堂下者不可選紀受之亦
無言將終命其大弟子懷遠授以道妙終不告其姓或
曰周人也信州刺史李某為之傳長沙謝楚為行狀博
陵崔行儉為性守一篇凡以文辭道和尚功德者不可
悉數弘農公自餘杭命以行狀來懷遠師自長沙以傳
來使余為碑既書其辭故又假其隂以記
龍安海禪師碑(柳宗元)
佛之生也遠中國僅二萬里其沒也距今兹僅二千歲
故傳道益微而言禪最病拘則泥乎物誕則離乎眞眞
離而誕益勝故今之空愚失惑縱傲自我者皆誣禪以
亂其教冒於嚚昏放於滛荒其異是者長沙之南曰龍
安師師之言曰由迦葉至師子二十三世而離離而為
達摩由達摩至忍五世而益離離而為秀為能南北相
訾反戾鬭狠其道遂隠嗚呼吾將合焉且世之傳書者
皆馬鳴龍樹道也二師之道其書具存徵其書合於志
可以不慁於是北學於惠隠南求於馬素咸黜其異以
蹈乎中乖離而愈同空洞而益實作安禪通明論推一
而適萬則事無非眞混萬而歸一則眞無非事推而未
嘗推故無適混而未嘗混故無歸塊然趣定至於旬時
是之謂施用茫然同俗極乎流動是之謂眞常居長沙
在定十四日人即其處而成室宇遂為寳應寺去于湘
之西人又從之負大木礱密石以益其居又為龍安寺
焉尚書裴公某李公某侍郎吕公某楊公某御史中丞
房公某咸尊師之道執弟子禮凡年八十一為僧五十
三朞元和三年二月九日而沒其弟子玄覺洎懷直浩
初等狀其師之行謁余為碑曰師周姓汝海名也世為
士父曰擇交同州錄事參軍叔曰擇從尚書禮部侍郎
師始為釋其父違之志使仕至成都主簿不樂也天寳
之亂復其初心嘗居京師西明寺又居岣嶁山終龍安
寺葬其原銘曰
浮圖之修其奥為禪殊區異世誰得其傳遁隠乖離浮
游散遷莫徵旁行徒聽浮言空有互鬭南北相殊誰其
會之楚有龍安龍安之德惟覺是則苞并絶異表正失
惑貌昧形靜功流無極動言有為彌寂而默祠廟之嚴
我居不飾貴賤之來我道無得逝耶匪追至耶誰抑惟
世之幾惟道之微既陳而明乃去而歸象物徒設眞源
無依後學誰師嗚呼兹碑
栖霞寺故大德玭律師碑(劉軻)
世說域中四名刹栖霞其一以其高僧世出自齊梁間
大小郎至大師聲問相襲故江左重呼其名謂栖霞大
師焉大師諱曇玭俗姓王氏晉鄉琊文獻公後自永嘉
南遷為句曲人王父師虔會稽守虔生智高上不仕州
里號處士生大師自孩抱絶不為兒弄座能言標穎聰
拔羣言秘旨迎耳必了及長不茹葷血乃曰天其或者
將滌吾器耶既落髮於金陵希瑜律師受戒於過海鑒
眞大師後與友人高陵息律師追遠永之游乃偕隠匡
廬之東林雖欲遺名而名已高矣於是奔走吳楚青徐
之學者始五臘講律於豫章龍興環座捧帙者麻葦明
年登明寺壇至德三載敕隸於明寺後累涖事於甘露
壇端肅儼恪儀刑梵衆大歴初乃歸栖霞其莅壇傳戒
一十五會講訓經律三十七座州牧蕭公高其人謂標
望風度詎獨鄴衛松栢耶乃命為僧正紀綱大振雖一
公帖四輩之望無以上也十四年忽昌言於衆曰吾以
律從事自謂無愧於篇聚矣然猶未去聲問之縳既而
探曹溪牛頭之旨沈研覃思朗然内得乃曰大丈夫了
心當如此建中元年禪坐空谷雖野馬飄鼓星辰凌歴
云云自彼我何事焉後瓦官寺其徒聚謀而請曰瓦官
寰中之名刹也大師乃江左之碩人也捨是而不居吾
屬安仰始出山居焉從人欲也無幾何謂弟子志誠海
湘等曰吾休矣丘井夢電之喻必然耳貞元十三年十
一月六日丁亥坐化於瓦官寺律堂是月景申茶毗塔
於新亭之後崗春秋七十五僧臘五十一門人臨壇者
有若廬陵龍興寺明則廣陵定山寺道興鄉邑寺行銓
臨淮開元寺澄觀九江寳珍寺智滿當州彭城寺惠興
瓦官寺靈津鶴林寺常靜天鄉寺日耀龍興寺惠登皆
津梁後進為世燈燭賢七十子而後仲尼大聖睹栖霞
弟子得不為師氏名焉今寳稱領摩訶苾芻衆壇壓廬
岳大江西南卓然首出若商那之後繼以掬多得不謂
釋氏之雄乎軻夙承寳稱之知見命叙述且曰吾得子
銘吾大師吾無恨矣文曰
有晉氏家地高瑯琊産栖霞兮宿殖有自許身佛氏為
釋子兮結袂纏蓋惠刃中淨誰何對兮璞琢金鎣潭澄
月暎本清淨兮尸羅毘尼開遮止持作律師兮攝深匡
高以遊以遨鏗蒲羅兮梵行既立薪傳火襲光岌岌兮
文章辨體彙選卷六百七十九
