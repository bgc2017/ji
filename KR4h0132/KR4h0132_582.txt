文章辨體彙選卷五百八十二
明賀復徵編
記二十三
湯隂縣修城記(明崔銑)
正德六年春薊盜起陷城殺長吏薙民如草秋八月彰
德府通判鄭公如阜奉臺檄修湯隂縣城而大之夫什
立里甲什立長使第稽勸號以四鉦鳴則咸捄以度不
鳴則築越十有八日而成其圍八百四十九丈其高二
丈有五尺其基闊三丈自基以上斂之其短牆一千二
百四十堵其濠闊深均二丈也南北月城二城樓六鋪
二十四所又修弓矢砲置快手使習之十月初賊劉七
果以賊衆來攻城賊火且射越二日弗克攻去七月二
日賊又來攻城又弗克南去攻胙城陷民半死焉賊黨
楊虎渡河趙鐩劉三遂連破西平上蔡十餘城太史氏
曰於乎自賊之起也郡縣唯視城為存亡堅者全敝者
陷無者殱嗟乎民之患惨矣
信陽修城記(何景明)
僉事閻君子明兵備之三年城信陽城集予與都給事
張季升登而觀之臺隍峻浚樓堞虧蔽表帶山河囊括
萬家之室相顧歎曰壯哉麗乎斯地萬年之固也先是
僉事甯伯東氏來兵備值大盜之後為防焉巡舊城視
之曰庳也必崇而新之乃計費度工措財於官府取力
於民隙歲餘城南門迤西北至東門起北門樓大功未
就去又遇積雨牆壊數百丈閻君至則完其壊者城東
門至南門立三門樓東縣鼓西縣鐘又置漏小南門甃
城上令旁下而走水即積雨不壊其役不亟而功有稽
其用經而力紓故三年而城成人曰二兵備之功也於
是事先後緩急各得其序理云城高三丈圍周千三百
五十六丈有七尺董其役者知州彭偉指揮袁鎧張恕
孟漢千戸傅欽任武百戸王羲梁山醫官周寳于是知
州林君大霖指揮使鮑君國來請文紀諸石何氏景明
曰古者諸侯守在四隣政清人和不以險塞為固是故
論治者有本末焉然時平而備弛併其末者亡之昔大
盜之入汝南也吏有弃城者矣然西平上蔡之長固死
守更也寇則踰垣蹋門入即二縣有堅城令弗死唐縣
城稍完則守此豈可謂末弗治也是役也甯君經始閻
君成之二君功德斯地者並久遠矣閻君今且明其陳
簡其卒作其禮教夫城以蔽衆簡卒以守明陳以簡作
禮教以經之所為兵備者無弗至矣此豈徒治末者哉
濬河記(王守仁)
越人以舟楫為輿馬濱河而㕓者皆巨室也日規月築
水道淤溢畜洩既亡旱澇頻仍商旅日爭於途至有鬭
而死者矣南守乃決沮障復舊防去商豪之壅削勢家
之侵失利之徒胥怨交謗從而謠之曰南守瞿瞿實破
我廬瞿瞿南守使我奔走人曰吾守其厲民與何其謗
者之多也陽明子曰遲之吾未聞以佚道使民而或有
怨之者也既而舟楫通利行旅讙呼絡繹是秋大旱江
河龜拆越之人收獲輸載如常明年大水民居免於墊
溺遠近稱忭又從而歌之曰相彼舟人矣昔揭以曳矣
今歌以楫矣旱之熇也微南侯兮吾其燋矣霪其彌月
矣微南侯兮吾其魚鼈矣我輸我穫矣我遊我息矣長
渠之活矣維南侯之流澤矣人曰信哉陽明子之言未
聞以佚道使民而或有怨之者也紀其事于石以詔來
者
西溪湖記(徐渭)
虞之為縣壤高河水東下舊有湖曰西溪者當縣西南
主畜水以備旱三鄉負郭之畝恒賴焉宋末李顯忠既
請其高者以牧福邸仍之遂盡田以庒湖始廢旱輒不
登元尹林希元欲復之不果入明田既税則湖益不可
復矣萬歷癸未夏旱知是邑者為朱侯既合衆以禱乃
更求長策得湖以請於府某公某若省及分省諸公並
得可遂復湖湖東起湖山麓北抵鄭家堡迤北以西至
龍舌嘴前村之高阜南盡長港□從而長得弓可九百
二十七衡而廣損從者三之一周而度之為丈者千七
百五十二當湖為田時計其畝可千六百二十六茲復
田以湖宜仍抵湖以田也而夏蓋白馬三湖適得新括
浮畝可五百有竒第都之區曰十二者括地復得隠畝
九百餘二百直買之以抵田而税有隠美於某所者若
干括得之適相當復用以抵税蓋二抵具而湖告復始
果他若水道宜塞者塞之凡七所宜引以佐湖者引之
凡三十有六所閘之以瀦以泄坊一以表築室一以省
責其成於里之正長畚鍤所及計高廣近遠而課之並
有差費取倉粟庸取募丁閱幾月而訖事是役也不勞
民不耗公取浮修墜下相地紀上佐天時而中免夏畦
之桔橰使吾虞千百年之久魃雖苛不能必饑與殍於
吾民也是孰使之然哉衆謀記於予予謹記曰侯名某
字某某地人以某支干進士來知虞治廉平而興學奬
士尤諄諄云
文章辨體彙選卷五百八十二
文章辨體彙選卷五百八十二
明賀復徵編
記二十三
湯隂縣修城記(明崔銑)
正德六年春薊盜起陷城殺長吏薙民如草秋八月彰
德府通判鄭公如阜奉臺檄修湯隂縣城而大之夫什
立里甲什立長使第稽勸號以四鉦鳴則咸捄以度不
鳴則築越十有八日而成其圍八百四十九丈其高二
丈有五尺其基闊三丈自基以上斂之其短牆一千二
百四十堵其濠闊深均二丈也南北月城二城樓六鋪
二十四所又修弓矢砲置快手使習之十月初賊劉七
果以賊衆來攻城賊火且射越二日弗克攻去七月二
日賊又來攻城又弗克南去攻胙城陷民半死焉賊黨
楊虎渡河趙鐩劉三遂連破西平上蔡十餘城太史氏
曰於乎自賊之起也郡縣唯視城為存亡堅者全敝者
陷無者殱嗟乎民之患惨矣
信陽修城記(何景明)
僉事閻君子明兵備之三年城信陽城集予與都給事
張季升登而觀之臺隍峻浚樓堞虧蔽表帶山河囊括
萬家之室相顧歎曰壯哉麗乎斯地萬年之固也先是
僉事甯伯東氏來兵備值大盜之後為防焉巡舊城視
之曰庳也必崇而新之乃計費度工措財於官府取力
於民隙歲餘城南門迤西北至東門起北門樓大功未
就去又遇積雨牆壊數百丈閻君至則完其壊者城東
門至南門立三門樓東縣鼓西縣鐘又置漏小南門甃
城上令旁下而走水即積雨不壊其役不亟而功有稽
其用經而力紓故三年而城成人曰二兵備之功也於
是事先後緩急各得其序理云城高三丈圍周千三百
五十六丈有七尺董其役者知州彭偉指揮袁鎧張恕
孟漢千戸傅欽任武百戸王羲梁山醫官周寳于是知
州林君大霖指揮使鮑君國來請文紀諸石何氏景明
曰古者諸侯守在四隣政清人和不以險塞為固是故
論治者有本末焉然時平而備弛併其末者亡之昔大
盜之入汝南也吏有弃城者矣然西平上蔡之長固死
守更也寇則踰垣蹋門入即二縣有堅城令弗死唐縣
城稍完則守此豈可謂末弗治也是役也甯君經始閻
君成之二君功德斯地者並久遠矣閻君今且明其陳
簡其卒作其禮教夫城以蔽衆簡卒以守明陳以簡作
禮教以經之所為兵備者無弗至矣此豈徒治末者哉
濬河記(王守仁)
越人以舟楫為輿馬濱河而㕓者皆巨室也日規月築
水道淤溢畜洩既亡旱澇頻仍商旅日爭於途至有鬭
而死者矣南守乃決沮障復舊防去商豪之壅削勢家
之侵失利之徒胥怨交謗從而謠之曰南守瞿瞿實破
我廬瞿瞿南守使我奔走人曰吾守其厲民與何其謗
者之多也陽明子曰遲之吾未聞以佚道使民而或有
怨之者也既而舟楫通利行旅讙呼絡繹是秋大旱江
河龜拆越之人收獲輸載如常明年大水民居免於墊
溺遠近稱忭又從而歌之曰相彼舟人矣昔揭以曳矣
今歌以楫矣旱之熇也微南侯兮吾其燋矣霪其彌月
矣微南侯兮吾其魚鼈矣我輸我穫矣我遊我息矣長
渠之活矣維南侯之流澤矣人曰信哉陽明子之言未
聞以佚道使民而或有怨之者也紀其事于石以詔來
者
西溪湖記(徐渭)
虞之為縣壤高河水東下舊有湖曰西溪者當縣西南
主畜水以備旱三鄉負郭之畝恒賴焉宋末李顯忠既
請其高者以牧福邸仍之遂盡田以庒湖始廢旱輒不
登元尹林希元欲復之不果入明田既税則湖益不可
復矣萬歷癸未夏旱知是邑者為朱侯既合衆以禱乃
更求長策得湖以請於府某公某若省及分省諸公並
得可遂復湖湖東起湖山麓北抵鄭家堡迤北以西至
龍舌嘴前村之高阜南盡長港□從而長得弓可九百
二十七衡而廣損從者三之一周而度之為丈者千七
百五十二當湖為田時計其畝可千六百二十六茲復
田以湖宜仍抵湖以田也而夏蓋白馬三湖適得新括
浮畝可五百有竒第都之區曰十二者括地復得隠畝
九百餘二百直買之以抵田而税有隠美於某所者若
干括得之適相當復用以抵税蓋二抵具而湖告復始
果他若水道宜塞者塞之凡七所宜引以佐湖者引之
凡三十有六所閘之以瀦以泄坊一以表築室一以省
責其成於里之正長畚鍤所及計高廣近遠而課之並
有差費取倉粟庸取募丁閱幾月而訖事是役也不勞
民不耗公取浮修墜下相地紀上佐天時而中免夏畦
之桔橰使吾虞千百年之久魃雖苛不能必饑與殍於
吾民也是孰使之然哉衆謀記於予予謹記曰侯名某
字某某地人以某支干進士來知虞治廉平而興學奬
士尤諄諄云
文章辨體彙選卷五百八十二
