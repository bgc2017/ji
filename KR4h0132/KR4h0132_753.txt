文章辨體彙選卷七百五十三
明賀復徵編
祭文五
祭太史公文(明方孝孺)
丁巳之春公歸金華六月載途公歸於家公曰美哉子
來孔時斯文有傳非子誰宜我觀海内亦有作者非言
之難知道者寡古人為學惟道是明繄我望子豈以文
名拜公之言服公之德從公三年忘寢與食公曰卓哉
才器之竒加以歲年吾且畏之孰俾師友傳之子孫意
欲甥我以承其門歸告祖母祖母不可吾老娶婦欲其
事我道路阻邈其歸無期且貴非偶汝固以辭此言未
聞公家遘難聞之涕泣夜不能旦百口徙蜀與戎羌隣
重走金華謀公弟昆欲往省公中以故止祖母速歸得
娶閭里遲之三載黾勉以從死生莫知以此負公公之
為教必本禮義違親絶俗固非公意公今薨矣我存何
如所肯忘公有如江河公之道德未白於世公之文章
幾與公逝思公體貌尚寓於䕫哀公子孫桑梓是懷闡
之雪之俾大以光導之扶之使之大行告於天王返葬
以禮脫其羈縻使復閭里或周其囏或開其昏凡力可
為不忘公恩第愚不肖弗敏為學天容地負懷公奥博忠義
大節道德大原庶幾努力法古聖賢公之望我盖將在此天
未可期心則已矢公神在天亦我之思我辭告公寧不我知
同年祭傅文穆公文(李東陽)
嗚呼鄉有先逹國有舊臣培養成就代不數人公之文
章演迤奫淪公之性行縝栗温純詞苑毓秀卿曹致
身功在啟沃業存經綸地占台斗望隆縉紳游鵾始運
屈蠖方伸中道傾逝天胡弗仁友朋之義休戚實均共
期僇力以贊化鈞公今棄我孰與為鄰昔我同年如木
向春今我同年若星在晨嗟公已矣寧不傷神執紼而
餞玉河之濱目送行旐心隨去塵與公永訣涕淚盈巾
祭張守天澤文(崔銑)
子之司財其白如霜子之摧強其堅如鋼既左其秩年
亦弗長可能者性不均者命性以力成命因氣競嗟嗟
天澤於子何病於乎哀哉尚饗
小祥祭妻文(崔銑)
子逝一歲予憂百端顔色忽悴髮毛益班自子歸我閱
年三紀精力小心靡愆可指子事我父子事我母喜則
勵勤勞不言苦操刀治膾紉箴縫衣姑喪相予執禮無
違唯子事我敬如昆弟鍼規朋友情好伉儷自子之亡
孰察予衷言則誰商行則誰同予父望九予年及艾中
饋豈宜子之不在為子服齊倏焉及期中心之悼曷有
巳時世之頹矣虐煽後母義慕子輿惑戒吉父嗟嗟吾
妻其安冥冥傷哉痛哉涕而雨零
祭岳母文(何景明)
嗚呼惟我岳母慈懿為德勤儉成家既穫既食不騖于
華爾女既亡我翁既逝服艱茹辛晩也誰濟昔翁之亡
我送其喪今母之亡我適來鄉臨風釃觴臨河執紼死
生俯仰哀來慟哭
祭太傅文正謝公文(屠應埈)
嗚呼於皇純祐實生哲人英英文正邦家之楨承休遯
否玉振金聲弱冠厲翼純皇是嘉清問克揚天休薦加
奉轡儲皇羽儀承華恊贊三善仰培玄德穆穆潜光萬
邦傒式帝出於震允懷厥功崇崇天樞簡兹登庸於穆
元化斟之酌之王言作命佐時若之維帝聖哲任賢勿
猜萬幾棼如疇咨弼諧文華肅清峩峩平臺帝穆在中
召公其來于時三公惟劉惟李實維雍雍偕侍宸扆惟
曰股肱亦曰心膂聽履則識造膝則喜嘉謨帝俞衆則
莫聞道洽政宣日惠於民休兹三公推賢有容明明卿
佐濟濟百工惟帝聖哲亮工敦裕中朝休明四海咸乂
昊天降威蹙我顯休於穆敬皇遘疾彌留乃召三公末
命是宣玉几用憑金縢啟緘時維武皇誕膺天序彼閽
伊何敢奸國紀公曰嗟嗟維邦之忒邦縣典刑其致恒
辟諫書載陳帝始弗違亦有讒人啓之禍階維閽諞諞
播時天威李曰異哉維裕克勝二公曰吁先皇有命我
躬受之毋敢顛隕公言益莊閽日以昌劉公北徂歸公
南荒振衣姚山濯纓虞江位黜志伸身逸譽張英英名
冑錮及孫子滔滔東山歸逾二紀維皇中興登賢晉明
皇曰返公復之台衡明明綸命肅肅安車行人將之曰
馳以驅衆曰其辭公曰就途老臣抗命時予之辜我公
至止皇命焞焞國有夀耉士有儀刑衆曰其留公曰歸
哉年不逮志居功履危出以恭令歸曰行義皇恩不愆
始終允備訃音自南廼徹帝聰帝曰嗟嗟是維宗功乃
召冢宰宗伯司空錫之冢田崇丘隆隆祭以天章靈諡
休封明明敬皇陟降在天公拜稽首庶無靦顔敦節完
名範世作則民載德音史紀成績緬予門墻喬嶽具依
南望玄廬山川間之眷言秉紼繫此簡書羃觴薦藻茹
哀陳詞
祭鄭虔州文(高叔嗣)
在昔先民惟名與位苟取其一莫兼其二自非大雅孰
能兩至淵哉府君曠世高視先朝弘治時維休明俊乂
四集偕應弓旌試宰洪洞民嬉政成郡國交舉天子是
徵歴位司徒撫翼皇庭處煩不厭在衆能澄乃守平凉
既踐於䕫寵命亨嘉紫授命龜川流兩潤惠政旁施四
民勿擾二郡咸宜邦降褒禮人興頌詩君子有行與時
舒卷未老引年稱疾自免中林放逹故里偃蹇古人高
蹈方公則淺慶發厥門教成維子仲繼地官伯登御史
如珪如璋令聞不已璽書攸嘉爵服改增公拜於家帝
命再承履道不愆考德斯馮庶幾鄉國永觀典刑天不
遺老如岳中崩嗚呼哀哉某等忝接封壤詞人之友禮
弗登堂慕德永久追誦光烈雖沒不朽望遠陳辭興哀
稽首
祭萬古齋文(唐順之)
庚寅之歲余客陽羡公來顧余實始識面識面之初遂
以知心朱絃白雪相與賞音惟公老成行方志古余也
何人自知疎鹵豈足禆公辱公節取過則相規善則相
許一日過余奉幣以告余有二子煩君教詔佛廬仙洞
水曲山窈擕壺擔盒與余相邀花木玲瓏禽鳴啾啁流
目傾耳永日游遨或時閉門坐對一室竒文共賞疑義
與析清言不足或繼以奕晨飱相逢忽言日昳余有所
往不告於僮僮來相尋知必在公公命家人為具客食
家人不問知余為客綢繆往復踰四五年曾無一日曠
不周旋公訓桐廬余赴宫寮心豈不邇其地則遥逮公
解官余亦屏居握手一笑歡言如初通家之誼婚媾自
此公有孫女以字吾子朋友或言師生之拘公曰何傷
古有蔡朱尚期白首頼公劘勵公不我留忽焉厭世屬
纊以前神氣清皛顧謂二子事豈有了荆溪山水昔陪
公游余今復來愴公其休死生常理抑又何怪不敢負
公恃此心在與公二子敢忘切磋尊聞行知矢言勿磨
窀穸在兹舉我觴奠叙往悵今公其我鑒
祭孫南野太僕文(唐順之)
公之先人以侯樹勲侯雖不嗣猶大其門數世之後遂
以儒顯顯惟邁跡亨衢是踐人皆謂公出自紈絝公之
居官一如寒窶馬羸皮敝何履之素約已奉法繩地而
步問公之官囊無餘蓄問公之家亦有夏屋公瘠於官
不繫其家晏嬰鉅族豆無掩猳公裕於家不繫其官子
荆居室苟合而完刑曹郡守外臺太僕孰云宦成節則
愈確公無渝節衆有好醜一忤於世自反何疚欣然歸
來燕居恂恂室無姬侍庭無雜賓尤避名勢逍遥角巾
鄉人見之不知貴人余辱於公爰締婚媾婚媾則新交誼
則舊兩家相望里閈之間匪朝伊夕載往載還余厭紛囂
公耽恬寂真率之會兩心莫逆方期與公共保歲寒胡
奪之速忽焉盖棺公之云亡論在鄉評請祭於社曰鄉
先生死而不朽公則何憾老失良朋能不我歎表公之
墓豈足彰公庶無愧詞僉言實同春還隴樹公窆有期
陳此薄奠文以侑之
祭陣亡張游擊文(沈鍊)
嗚呼哀哉張公之死乎吾得不慟哭而深悲維天有柱
維地有維而所以柱天維地者舍忠義其奚為奸臣執
柄綱紀大虧敵寇陵負若欺小兒三軍望風不戰自疲
外通賊賂内結權私社稷之計蕩於霜枝割人為虜奪
馬自資報功欺主曾無愧辭將軍初來意氣恢恢言念
國恩流涕滿腮口諭三軍執挺持椎此行竭力有去無
回攘臂渡河奮呼登岸受刅良多殺傷過半力屈勢窮
精靈不散天發震雷來斥敵患亦有官軍屯聚若雲按
兵不動誰為救焚我亦有生汝亦有死何其忍心睨而
無泚張公雖死神氣長生諸將雖在奄奄無聲汝不忠
義知有權貴權貴行誅汝骨亦碎先死為榮後死為辱
生辱死榮其辨如燭汝不自力欺君誤國荼毒生靈為
鬼為蜮不輯其徒不恭其職所過騷然大為滛慝張公
有靈誅此逆賊逆賊不誅伊何為德某等流離不在其
位敬公哀公有霰涕淚憂國愛君懷仁慕義醵金為饌
選辭為翰臨風長號痛徹霄漢
祭李于鱗文(王世貞)
嗚呼惟子文章珠藏玉府示世模楷為明粉黼獨立熙
臺子歌余舞炳烺長夜追琢萬古余所心悲鬱曲齟齬
千二百言亦足以吐其未竟者酹而告汝昔署爽鳩從
若風虎為郎序遷不隔跬武清霜晝粲白日宵炬子前
西逝余亦東邁高揭二華嵳峩岱泰黃河其間烱一衣
帶玉女騰噏海若横眦子之挂冠鳳矯鴻鶱余嗣觧組
屈蠖哀蟬清泌衡門其跡則然所不接席徂垂十年聖
人中興纁帛交賁子時皤然顧我色喜當為女先女其
強起余謝不可子曰毋爾疇族女讐疇燭女幽德不思
報節士所差女以佚歸造物所讐雪涕而冠實惟子謀
旬宣於浙從子之後汴繡子被晉斧余授太白配月俯
視列宿雲物睥睨風雨潺僽子之喆妣悠然見遺扶服
脩途弔影繐帷小人有母能不攅思美疢朝聞夕而拂
衣奎壁䁆翳滄波竭涸忽傳子耗既疑且愕曾未回睫
家禍亦作髓淚駢枯肝腑寸鑿嗚呼哀哉人生鮮懽惟
事父母生我知我爰及朋友一旦盡矣膚立同朽惟余
與子匪但三益薄禄微聲以逮休戚凡子先驅余必偕
植子今溘然視我若捐余獨何恃而能久全余復何心
而游世間子困尸讒予困人言存者受憎沒者受憐嗚
呼哀哉惟昔濟上坐而丙夜執手浩歎誰為來者尼𣆀
暌則軻周分駕邈爾漢季為兩司馬不聞揚扢以紹謨
雅蘭金恊契山水齊徽惟余二人開闢所希浮生如寄
胡能不歸金石可泐榮名庶幾言猶在耳其人已非嗚
呼哀哉子之遺孤駒而汗血子之遺編家傳白雪有承
相在戚若昆弟二三友生其進未已素車雖杳班管婁
紀人誰無死子死可矣嗚呼哀哉尚饗
祭俞仲蔚文(王世貞)
維萬歷七年已夘秋八月癸酉朔越三日丙子俞仲蔚
先生卒其又六日癸未友人王某始能以酒炙羹飯往
奠而哭之曰嗚呼仲蔚天與之隱俾辟世塵天與之文
隱不就淪天與之貧俾滌世態天之與德貧不見&KR0629;天
與之藝輔文而行天與之友翼德以稱凡子之贏皆受
之天其不知者以為嗇焉有子而痼有媪而衰有孫而
孩有女而嫠人所言嗇嗇于目前吾所謂贏則千萬年
在漢恬冲無若叔度微言蔑聞胡以殆庶在晉藻雅玄
晏先生未究八法墨池隤聲子之于詩上窺建安盡洗
色澤天骨巉岏其于他文單辭輙工衍為賦誄亦表舂
容子之於書愈小愈妙柳骨褚姿鑿山隂竅稍縱而行
襄陽米顛強弩斫陣兒駒嘶烟與子劇談耳不盡酬稍
出片辭確乎陽秋入子斗室春風藹然雖邇闤闠心遠地
偏子之閭左干旄時溢及乎公庭夐絶子跡皂帽蒙頭
隱囊庇肘手綴目營圖左書右徐瀹清荈時進甘果調
鸚聽鶯日以自課六合之外子或冥思一室之外子不
與知營衛精堅可永無敗如何一疾遽爾長夜嗚呼仲
蔚吾昔進子以交子與自是三人遂成爾汝徐生汎愛
惟子是篤慇懃分橐訾亹推轂徐之不禄子後我先入
霅痛哭拊棺一言窀穸之期為樹豐碑我文子書曾未
移時子亦告逝誰為終此二子之貴俱在後死月晦叩
門子病向䜪回眸眄睞托我以臆誰謂一暌地老天荒
遺骸在木遺文在牀他所不能能使不朽所不終事有
如此酒嗚呼哀哉
祭汪文學文(汪道昆)
嗚呼哀哉茂陵倦游長沙官薄亦覲昌暉遘此焚錯吁
嗟先生洵美且碩高距擅場大雅可作丁年任俠節慕
朱公存老夷門結客屠中周南削迹脫躧素封言歸舊
服北面儒宗乃睠神臯投趾天目禹穴窮探具區肆矚
陳寶收華和珍韞櫝長者下車髦士推轂爰自末路作
貢澤宫周游鄒嶧允陟岱宗燕臺購骨易水歌風躡屩
金馬獻畫盧龍乃召公車奏厥長技天子曰都覩兹鉅
麗煌煌上京濟濟良士往哉汝諧敬敷教事桓桓直指
戾止宫墻薦紳有楚籩豆孔將若操榘矱爾授圓方彼
都有造繄爾之良徙倚橋門屬厭蔬食姱節翩翩英聲
籍籍常伯分庭相君下席同氣雲從石交景集華顛朝
市困翼天衢曳裾華閥撫劒修塗濡首胥溺卷舌罔呼
獨行負俗風於懦夫七稔課功百里奮鐸胡宦之拙胡
地之惡涿鹿奥區我心孔樂習靜蓬戶濫巾雲壑部符
甫下天命難諶云胡豎子殱我吉人夷體傳舍歸骸私
門悲纏鄉曲悼動宗祊嗚呼哀哉瓦缶喧豗鍾吕委歇
唯公嗣徽逢時之闕窮愁著書聊以卒業芳猷永謝令
緒中絶豈無牖下飾巾待期蕭蕭哀挽望望靈輀戒塗
郊外即穸澨西來芳可述往駕莫羈嗚呼哀哉
同年祭陳封君文(歸有光)
嗚呼乙丑之歲登於南宫吾邑四人鄭州為榮言念生
我高堂半空鄭州二親禄養獻隆於維府君世承文學
其祖博士卓為先覺挍文省中所得卓犖府君傳業遭
時齷齪以遺令子方發其璞衎衎於食珪璋有渥於乎
人之生世何者能全傷哉貧也每食泫然府君於子歘
見高軒天若厚之又靳其年悠悠江水有鬱新阡葬以
大夫亦顯孝賢嗚呼尚饗
祭顧文康公夫人文(歸有光)
嗚呼女婦之職不出閨中及其崇貴與皇家通維文康
公大科奮跡四十年間遂躋崇極富夀康寧當世所少
夫人配之與之偕老赫赫我皇統一聖奠考禮肄樂制
作紛紜既秩殷典百神咸侑文康雍雍在帝左右倚歟
夫人象服是宜朝於兩宫從后之居大室穆穆佐上册
寶金章玉牒夫人是導西苑膴膴庀其蠶事鞠衣翟車
夫人則侍邈然千載大禮曠墮夫人際之見所未覩匹
婦之微一命為多有美夫人如山如河生有誥命一品
之貴薨有奏訃賜之葬祭潭山之原從文康止天子之
賜恩榮極矣凡厥富貴莫不有終維我生人誰能不恫
尚饗
感夢祭嫡母文(徐渭)
惟母在昔以病而死胡昨夕夢不死而病祼坐室隅展
戶自掩兒疹其侯呼涕激面脉數以煩知不可理詭曰
其愈湏旦夕耳掩面痛哭扶母於牀哭罷而覺泣涕猶
滂夢母於病哀且不禁覺哀其死兒何為心
祭三高士文(陳繼儒)
辛丑歲三月十六日檇李人宋旭支杖來自天馬山之
東麓同里人宋茂觀陳繼儒衲子蓮如慧觧摘溪毛沽
村醪并陳所藏廉夫鐵冠拜奠於三高士先生之墓曰
嗚呼衆基纍纍堙山塞谷先生之宫尚衛樵牧來奠一
觴春草空綠異代知已慰而幽獨
祭湯若士先生文(黃汝亨)
嗚呼湯公才高跡削詩能窮人文憎命逹昔在文人才
不盡同漢魏代興異曲同工我明作者北地為雄七子
狎盟時流趨風濡沬拾瀋其波如馳疇無眉目乃不自
施嗚呼湯公大方長笑睥睨千秋自闢堂奥英靈鬱秀
尊古得道大雅擅場好辭絶妙單言霏霏大言浩浩名
流寓宇垂光分照嗚呼哀哉余自孝廉託君聲氣已令
鍾陵得交君臂片語宣心一臠知味論古之人談天下
事高談微言每出人意嗚呼哀哉余今之來君乃騎箕
亦有山水誰則牙期萬事一棺空名爾為嗚呼世人死
亦其常造物忌名公名乃當惟三不朽孰與文章是物
最神存而不亡日月經天一視彭殤君去而仙予何以
傷薦蘋□些我饗我將
祭姻家吳廣卿文貨(納賢)
嗚呼有吳延陵季子厥壤至德可師謙光是仰乃承簮
履乃肯堂構曰惟我公徽猷之𢡟束髮操觚龍躍鳳翔
既修姱節復擅青箱胡天不吊早奪公兄父為痛子相
繼長行形見衣表公孝骨立而鞠子哀而孺子泣將母
以順事嫂曰恭嫂以節著母以夀終公有厥弟亦先公
隕弟之長男方壮而盡公理其後不啻家辟諸姪視公
實父而伯公性近道不困於學質直好義玉不掩璞代
有厚産業乃鉅族無遷技好無忘穡服非曰讓財積而
不私瞻貧週乏妻子罔知里有少年窺公倉廩遂有負
公公知而哂婚姻孔嘉匍匐有喪凡屬激勸必以身倡
於宗則和於里則美處不愆仁行不越理恊躬飭志受
知長吏郡庭徵辟跡所罕至期薦於鄕期觀於國以菑
以畬根深者植白首窮經志則愈賖佳秋未穫不及春
華公始就醫視公河上欵言逹意公為撫掌八月祝詞
墨瀋未乾曾幾何日慶弔波瀾親知心悲悼公隱德見
則必言為三歎息道途有口誦公弘施聲有餘淚中懷
悵而生人之戚莫若殞身榮名為寶公為不冺公有三
女伯仲仙游公視二婿篤與季儔生死異念末世所嗟
古道自處公之謂耶公有兩男先後膠庠駒齒未落已
自昂藏不大於身必大於後公之厚積不劵自遘爰帝
速駕文白玉樓遂使哲人栢實而秋某等誼比葭莩情
同肺腑山河邈若人琴如覩有肴在盂有酒在巵些詞
以招精魂鑒之
祭戣兒文(于玉喜)
萬歷庚申榖日爹爹以乳麋果餌告於戣兒之靈嗟汝
生晚值予齒衰余情罕鍾竒鐘汝孩歲週更半蚤慧已
開玄臚白晳秀質凝瑰門李祈微歷窮慝作命&KR0034;實傾
瘡痂虚落謁巫弗靈諏醫相剝脆綠迎霜柔紅遘雹頰
張欲訣眶歛還瞠湏臾色變終古魂征阿母呌絶何辭
失聲阿爺飲泣何辭失明嫡母衆母連丘比冢穸汝其
間或擕或擁覲於黃泉慈顔克奉定益汝憐曷嫌余寵
陌花寄弄隴草窺臨初逢寒食幾遍春隂房幃靜翳猶
虞怖侵如何棄置雨薄風林料數遺装文葆具在竹馬
停驅途車催載凡涉嬉遊宛留謦欬觸緒造端肝雕腑
碎暫飛寸景長眠尺軀逐夢歸母兒饑孰餔乳存石婢
懷亡木奴刈蘭者誰不亦酷乎汝兄汝妹依肩繞足鸚
鵡持漿鳳凰採燭汝獨何之楓根夜哭烟闊平岡孤坆
猶粟栖栖稚魄松檟不分螢逥暝照蝶送晴薰鬼小有
見人巨無聞彭殤俱妄通士所云薪既火傳孰詮冥香
金鐶俟微玉佩安兆齋營八關業超六道韶識排雲梵
天新曉尚饗
祭張子薪文(李流芳)
天啓四年甲子二月日張子子薪卒於家友人某時客
武林淹留至八月而歸始得臨其喪以蔬果致奠而為
文以哭之曰里閈之友昔惟三人最後得子久而益親
江子邑居吳耕遠郊潘為經師雖邇而遥惟子相求無
間時日一日不見忽忽若失一味之甘一花之開飛書
相報我往子來子病郊居不能遠涉我數就子時勤舟
楫屯橋之畔村童里媪指予而言知與子好嗚呼哀哉
自失閑孟望城悲噎子之&KR0616;矣屯橋路絶嗚呼哀哉我
遊西湖子來别予見子健噉尚謂無虞豈知生平盡此
湏臾子病數年屢仆而起恃子善病病不能死嗚呼痛
哉今真死矣别子閱月子遣我書期我來歸竟不能湏
知有此事我必不出子行我送非我誰責呼天撫膺吁
嗟何及哀哉哀哉凡今之人噂沓反側子之直腸如矢
注的一言非義頭面發赤凡今之人隕穫充詘子之介
性百鍊剛鐵簞瓢屢空嗟來弗屑嗟乎子薪子真道器
尚有餘習未能度世游玩之物高明所寄子往而深賢
於勢利天假之年觀其所際嗚呼哀哉凡今之人求多
於天富夀貴考子孫衍藩諸福之中子無一焉人為子
悲我則不然貧士之常况子能守金高於山營營可醜
子屋三間為園數畆千花對榻一編在手貧者樂乎富
貴何有人我之場健者爭先因病得閒乃近於禪藥罏
經卷晏坐翛然病之於子良藥福田我躬不閱遑計後
世千年之謀逹者所棄子之無營以子無累去來自如
夭夀何貳知子曠懷數年於道此言糠粃子能自了我
嘗語子子神太清舉世混濁擾擾以生厭而薄之殆將
與攖嗟乎子薪匪命之窮世濁子清誰能子容楞嚴了
義白盖真言一詞半句可以通玄子能讀之掩卷瀾翻
持以正宗凌雲粲然嗟乎子薪生死芸芸如子之死十
萬一人我猶悍然視息人間眼中無子誰樂餘年我留
西湖滔滔不歸豈不思家哭子後時巷無居人鄕夢巳
非西湖之上水月林烟念子嘗游寓目無歡百頃風荷
千章巖桂念子癖花看花欲淚子癖我畫如子癖花我
腕欲脫子壑無涯長箋大軸釘壁攤几每一咨嗟子病
若洗嗟乎子薪我手尚在援毫自廢賞音不再從子書
來道子所藏隨子而盡飛去何鄕予畫無靈人琴併亡
嗚呼哀哉我雖好廣中實狷狹喙長三尺非子莫發子
不苟同實我畏友今我失子孰攻其咎我於名場每懷
退志子之所知我已蚤計桃花流水一往千春子今舍
我誰與卜鄰嗚呼哀哉天不愸遺奪我鄭子又失子薪
誰能戀此逝將去之適彼樂郊麋鹿魚蝦我將與交凡
今之人不可以明惟子知我敢告幽冥嗚呼哀哉
祭震女文(沈承)
萬歷巳未年冬下浣之三日沈承之長女阿震以痘不
發而殤藁葬北邙之次其母薄氏日稱念梵書資其
冥福復促作一疏詞筆不忍下也於其三七當薦熟食
乃為文哭之焚於其所生前跳弄之場曰嗚呼痛哉汝
名阿震生於丙辰以丙辰字故取震名汝生之初我實
不喜三十許人不男而女迨汝未期汝即可憐以頷招
汝汝笑啞然當此之時周嫗褓汝衣不解帶一夜十起
飽就嫗眠饑就母乳嫗因汝故亦幾委曲移濕就乾補
瘡剜肉煩則母瞋省則汝哭昨歲戊午我命不濟頻出
就試割汝而去周嫗既死試又不利歸來牽袖索物而
戲有汝在側愁亦快意汝齒日添汝慧日多呼爹呼姆
音不少訛常手彈門自問誰何我姪來時汝呼曰哥戲
攫汝物汝竄而波我舅來時汝以衣拖呼聲曰母旋笑
呵呵汝伯來時作賓主陪擎杯曰請笑者如雷汝祖入
鄉汝又往蘇經年不直問汝識無應聲曰識白帽白鬚
汝有外翁一面未曾問客何方即曰北京汝之外姑視
如身生凡三五次挈汝蘇行三更索玩五更索果父母
留汝汝反不可顧謂我曰阿婆思我今年六月汝有癤
災我持往蘇挈汝歸來摩娑患處其色甚哀然不敢哭
恐哭不該每持果餌必窺意旨不色授之不遽入齒每
所玩弄誤有損傷小目怒之歛手退藏汝母過嚴時加
櫛束懼汝長大習慣成熟我意亦然但私相囑嬰孩何
知且隨其欲汝昔在蘇父母歸婁問汝何依欲去何留
言雖不决意在兩頭頃汝歸斯喜不自持誘汝怖汝假
面作癡小筐提棗矮座啜麋口誦大學手拜阿彌握枚
賭勝遶屋爭馳咍咍拍掌自喜為竒不勾半月即汝死
期天乎命乎神仙莫知汝未死頃召醫診視或云風邪
或云癍子風不可必癍似有理至今思之不測所以汝
善話言此際不語聲嘶氣斷張目而已環汝而泣汝淚
亦泚嗚呼痛可忍言哉論世俗情女死何哭論我生年
壮大窮獨汝又頗慧雖女亦足誰知鬼神虐我太酷先
汝十日汝妹阿巽少汝二歲與汝同病同三日亡汝所
狎認今汝無伴當與妹並汝稍能行妹立未定往來擕
手相好無競若逢汝嫗可更一問父有室顧父有妣閔
但往依之必汝提引所以權厝亦近顧側妹小汝擕汝
小顧掖他年卜地葬汝同宅我今思汝不能去懷汝若
有知常入夢來緣或未盡可再投胎所誦金剛併諸經
呪設羹燔錢付汝領受汝見冥王操手哀叩儂實不夀
儂實無咎儂生貧家儂甘麄陋糝粒必拾以畏雷吼𥜗
履必惜以爬微垢神有誅求儂年實幼鬼有陵轢望神
為佑但可如是莫啼莫譁地府之中不比在家我今作
文汝不識字但呼阿震汝父在此哭汝一聲呼汝一次
文章辨體彙選卷七百五十三
文章辨體彙選卷七百五十三
明賀復徵編
祭文五
祭太史公文(明方孝孺)
丁巳之春公歸金華六月載途公歸於家公曰美哉子
來孔時斯文有傳非子誰宜我觀海内亦有作者非言
之難知道者寡古人為學惟道是明繄我望子豈以文
名拜公之言服公之德從公三年忘寢與食公曰卓哉
才器之竒加以歲年吾且畏之孰俾師友傳之子孫意
欲甥我以承其門歸告祖母祖母不可吾老娶婦欲其
事我道路阻邈其歸無期且貴非偶汝固以辭此言未
聞公家遘難聞之涕泣夜不能旦百口徙蜀與戎羌隣
重走金華謀公弟昆欲往省公中以故止祖母速歸得
娶閭里遲之三載黾勉以從死生莫知以此負公公之
為教必本禮義違親絶俗固非公意公今薨矣我存何
如所肯忘公有如江河公之道德未白於世公之文章
幾與公逝思公體貌尚寓於䕫哀公子孫桑梓是懷闡
之雪之俾大以光導之扶之使之大行告於天王返葬
以禮脫其羈縻使復閭里或周其囏或開其昏凡力可
為不忘公恩第愚不肖弗敏為學天容地負懷公奥博忠義
大節道德大原庶幾努力法古聖賢公之望我盖將在此天
未可期心則已矢公神在天亦我之思我辭告公寧不我知
同年祭傅文穆公文(李東陽)
嗚呼鄉有先逹國有舊臣培養成就代不數人公之文
章演迤奫淪公之性行縝栗温純詞苑毓秀卿曹致
身功在啟沃業存經綸地占台斗望隆縉紳游鵾始運
屈蠖方伸中道傾逝天胡弗仁友朋之義休戚實均共
期僇力以贊化鈞公今棄我孰與為鄰昔我同年如木
向春今我同年若星在晨嗟公已矣寧不傷神執紼而
餞玉河之濱目送行旐心隨去塵與公永訣涕淚盈巾
祭張守天澤文(崔銑)
子之司財其白如霜子之摧強其堅如鋼既左其秩年
亦弗長可能者性不均者命性以力成命因氣競嗟嗟
天澤於子何病於乎哀哉尚饗
小祥祭妻文(崔銑)
子逝一歲予憂百端顔色忽悴髮毛益班自子歸我閱
年三紀精力小心靡愆可指子事我父子事我母喜則
勵勤勞不言苦操刀治膾紉箴縫衣姑喪相予執禮無
違唯子事我敬如昆弟鍼規朋友情好伉儷自子之亡
孰察予衷言則誰商行則誰同予父望九予年及艾中
饋豈宜子之不在為子服齊倏焉及期中心之悼曷有
巳時世之頹矣虐煽後母義慕子輿惑戒吉父嗟嗟吾
妻其安冥冥傷哉痛哉涕而雨零
祭岳母文(何景明)
嗚呼惟我岳母慈懿為德勤儉成家既穫既食不騖于
華爾女既亡我翁既逝服艱茹辛晩也誰濟昔翁之亡
我送其喪今母之亡我適來鄉臨風釃觴臨河執紼死
生俯仰哀來慟哭
祭太傅文正謝公文(屠應埈)
嗚呼於皇純祐實生哲人英英文正邦家之楨承休遯
否玉振金聲弱冠厲翼純皇是嘉清問克揚天休薦加
奉轡儲皇羽儀承華恊贊三善仰培玄德穆穆潜光萬
邦傒式帝出於震允懷厥功崇崇天樞簡兹登庸於穆
元化斟之酌之王言作命佐時若之維帝聖哲任賢勿
猜萬幾棼如疇咨弼諧文華肅清峩峩平臺帝穆在中
召公其來于時三公惟劉惟李實維雍雍偕侍宸扆惟
曰股肱亦曰心膂聽履則識造膝則喜嘉謨帝俞衆則
莫聞道洽政宣日惠於民休兹三公推賢有容明明卿
佐濟濟百工惟帝聖哲亮工敦裕中朝休明四海咸乂
昊天降威蹙我顯休於穆敬皇遘疾彌留乃召三公末
命是宣玉几用憑金縢啟緘時維武皇誕膺天序彼閽
伊何敢奸國紀公曰嗟嗟維邦之忒邦縣典刑其致恒
辟諫書載陳帝始弗違亦有讒人啓之禍階維閽諞諞
播時天威李曰異哉維裕克勝二公曰吁先皇有命我
躬受之毋敢顛隕公言益莊閽日以昌劉公北徂歸公
南荒振衣姚山濯纓虞江位黜志伸身逸譽張英英名
冑錮及孫子滔滔東山歸逾二紀維皇中興登賢晉明
皇曰返公復之台衡明明綸命肅肅安車行人將之曰
馳以驅衆曰其辭公曰就途老臣抗命時予之辜我公
至止皇命焞焞國有夀耉士有儀刑衆曰其留公曰歸
哉年不逮志居功履危出以恭令歸曰行義皇恩不愆
始終允備訃音自南廼徹帝聰帝曰嗟嗟是維宗功乃
召冢宰宗伯司空錫之冢田崇丘隆隆祭以天章靈諡
休封明明敬皇陟降在天公拜稽首庶無靦顔敦節完
名範世作則民載德音史紀成績緬予門墻喬嶽具依
南望玄廬山川間之眷言秉紼繫此簡書羃觴薦藻茹
哀陳詞
祭鄭虔州文(高叔嗣)
在昔先民惟名與位苟取其一莫兼其二自非大雅孰
能兩至淵哉府君曠世高視先朝弘治時維休明俊乂
四集偕應弓旌試宰洪洞民嬉政成郡國交舉天子是
徵歴位司徒撫翼皇庭處煩不厭在衆能澄乃守平凉
既踐於䕫寵命亨嘉紫授命龜川流兩潤惠政旁施四
民勿擾二郡咸宜邦降褒禮人興頌詩君子有行與時
舒卷未老引年稱疾自免中林放逹故里偃蹇古人高
蹈方公則淺慶發厥門教成維子仲繼地官伯登御史
如珪如璋令聞不已璽書攸嘉爵服改增公拜於家帝
命再承履道不愆考德斯馮庶幾鄉國永觀典刑天不
遺老如岳中崩嗚呼哀哉某等忝接封壤詞人之友禮
弗登堂慕德永久追誦光烈雖沒不朽望遠陳辭興哀
稽首
祭萬古齋文(唐順之)
庚寅之歲余客陽羡公來顧余實始識面識面之初遂
以知心朱絃白雪相與賞音惟公老成行方志古余也
何人自知疎鹵豈足禆公辱公節取過則相規善則相
許一日過余奉幣以告余有二子煩君教詔佛廬仙洞
水曲山窈擕壺擔盒與余相邀花木玲瓏禽鳴啾啁流
目傾耳永日游遨或時閉門坐對一室竒文共賞疑義
與析清言不足或繼以奕晨飱相逢忽言日昳余有所
往不告於僮僮來相尋知必在公公命家人為具客食
家人不問知余為客綢繆往復踰四五年曾無一日曠
不周旋公訓桐廬余赴宫寮心豈不邇其地則遥逮公
解官余亦屏居握手一笑歡言如初通家之誼婚媾自
此公有孫女以字吾子朋友或言師生之拘公曰何傷
古有蔡朱尚期白首頼公劘勵公不我留忽焉厭世屬
纊以前神氣清皛顧謂二子事豈有了荆溪山水昔陪
公游余今復來愴公其休死生常理抑又何怪不敢負
公恃此心在與公二子敢忘切磋尊聞行知矢言勿磨
窀穸在兹舉我觴奠叙往悵今公其我鑒
祭孫南野太僕文(唐順之)
公之先人以侯樹勲侯雖不嗣猶大其門數世之後遂
以儒顯顯惟邁跡亨衢是踐人皆謂公出自紈絝公之
居官一如寒窶馬羸皮敝何履之素約已奉法繩地而
步問公之官囊無餘蓄問公之家亦有夏屋公瘠於官
不繫其家晏嬰鉅族豆無掩猳公裕於家不繫其官子
荆居室苟合而完刑曹郡守外臺太僕孰云宦成節則
愈確公無渝節衆有好醜一忤於世自反何疚欣然歸
來燕居恂恂室無姬侍庭無雜賓尤避名勢逍遥角巾
鄉人見之不知貴人余辱於公爰締婚媾婚媾則新交誼
則舊兩家相望里閈之間匪朝伊夕載往載還余厭紛囂
公耽恬寂真率之會兩心莫逆方期與公共保歲寒胡
奪之速忽焉盖棺公之云亡論在鄉評請祭於社曰鄉
先生死而不朽公則何憾老失良朋能不我歎表公之
墓豈足彰公庶無愧詞僉言實同春還隴樹公窆有期
陳此薄奠文以侑之
祭陣亡張游擊文(沈鍊)
嗚呼哀哉張公之死乎吾得不慟哭而深悲維天有柱
維地有維而所以柱天維地者舍忠義其奚為奸臣執
柄綱紀大虧敵寇陵負若欺小兒三軍望風不戰自疲
外通賊賂内結權私社稷之計蕩於霜枝割人為虜奪
馬自資報功欺主曾無愧辭將軍初來意氣恢恢言念
國恩流涕滿腮口諭三軍執挺持椎此行竭力有去無
回攘臂渡河奮呼登岸受刅良多殺傷過半力屈勢窮
精靈不散天發震雷來斥敵患亦有官軍屯聚若雲按
兵不動誰為救焚我亦有生汝亦有死何其忍心睨而
無泚張公雖死神氣長生諸將雖在奄奄無聲汝不忠
義知有權貴權貴行誅汝骨亦碎先死為榮後死為辱
生辱死榮其辨如燭汝不自力欺君誤國荼毒生靈為
鬼為蜮不輯其徒不恭其職所過騷然大為滛慝張公
有靈誅此逆賊逆賊不誅伊何為德某等流離不在其
位敬公哀公有霰涕淚憂國愛君懷仁慕義醵金為饌
選辭為翰臨風長號痛徹霄漢
祭李于鱗文(王世貞)
嗚呼惟子文章珠藏玉府示世模楷為明粉黼獨立熙
臺子歌余舞炳烺長夜追琢萬古余所心悲鬱曲齟齬
千二百言亦足以吐其未竟者酹而告汝昔署爽鳩從
若風虎為郎序遷不隔跬武清霜晝粲白日宵炬子前
西逝余亦東邁高揭二華嵳峩岱泰黃河其間烱一衣
帶玉女騰噏海若横眦子之挂冠鳳矯鴻鶱余嗣觧組
屈蠖哀蟬清泌衡門其跡則然所不接席徂垂十年聖
人中興纁帛交賁子時皤然顧我色喜當為女先女其
強起余謝不可子曰毋爾疇族女讐疇燭女幽德不思
報節士所差女以佚歸造物所讐雪涕而冠實惟子謀
旬宣於浙從子之後汴繡子被晉斧余授太白配月俯
視列宿雲物睥睨風雨潺僽子之喆妣悠然見遺扶服
脩途弔影繐帷小人有母能不攅思美疢朝聞夕而拂
衣奎壁䁆翳滄波竭涸忽傳子耗既疑且愕曾未回睫
家禍亦作髓淚駢枯肝腑寸鑿嗚呼哀哉人生鮮懽惟
事父母生我知我爰及朋友一旦盡矣膚立同朽惟余
與子匪但三益薄禄微聲以逮休戚凡子先驅余必偕
植子今溘然視我若捐余獨何恃而能久全余復何心
而游世間子困尸讒予困人言存者受憎沒者受憐嗚
呼哀哉惟昔濟上坐而丙夜執手浩歎誰為來者尼𣆀
暌則軻周分駕邈爾漢季為兩司馬不聞揚扢以紹謨
雅蘭金恊契山水齊徽惟余二人開闢所希浮生如寄
胡能不歸金石可泐榮名庶幾言猶在耳其人已非嗚
呼哀哉子之遺孤駒而汗血子之遺編家傳白雪有承
相在戚若昆弟二三友生其進未已素車雖杳班管婁
紀人誰無死子死可矣嗚呼哀哉尚饗
祭俞仲蔚文(王世貞)
維萬歷七年已夘秋八月癸酉朔越三日丙子俞仲蔚
先生卒其又六日癸未友人王某始能以酒炙羹飯往
奠而哭之曰嗚呼仲蔚天與之隱俾辟世塵天與之文
隱不就淪天與之貧俾滌世態天之與德貧不見&KR0629;天
與之藝輔文而行天與之友翼德以稱凡子之贏皆受
之天其不知者以為嗇焉有子而痼有媪而衰有孫而
孩有女而嫠人所言嗇嗇于目前吾所謂贏則千萬年
在漢恬冲無若叔度微言蔑聞胡以殆庶在晉藻雅玄
晏先生未究八法墨池隤聲子之于詩上窺建安盡洗
色澤天骨巉岏其于他文單辭輙工衍為賦誄亦表舂
容子之於書愈小愈妙柳骨褚姿鑿山隂竅稍縱而行
襄陽米顛強弩斫陣兒駒嘶烟與子劇談耳不盡酬稍
出片辭確乎陽秋入子斗室春風藹然雖邇闤闠心遠地
偏子之閭左干旄時溢及乎公庭夐絶子跡皂帽蒙頭
隱囊庇肘手綴目營圖左書右徐瀹清荈時進甘果調
鸚聽鶯日以自課六合之外子或冥思一室之外子不
與知營衛精堅可永無敗如何一疾遽爾長夜嗚呼仲
蔚吾昔進子以交子與自是三人遂成爾汝徐生汎愛
惟子是篤慇懃分橐訾亹推轂徐之不禄子後我先入
霅痛哭拊棺一言窀穸之期為樹豐碑我文子書曾未
移時子亦告逝誰為終此二子之貴俱在後死月晦叩
門子病向䜪回眸眄睞托我以臆誰謂一暌地老天荒
遺骸在木遺文在牀他所不能能使不朽所不終事有
如此酒嗚呼哀哉
祭汪文學文(汪道昆)
嗚呼哀哉茂陵倦游長沙官薄亦覲昌暉遘此焚錯吁
嗟先生洵美且碩高距擅場大雅可作丁年任俠節慕
朱公存老夷門結客屠中周南削迹脫躧素封言歸舊
服北面儒宗乃睠神臯投趾天目禹穴窮探具區肆矚
陳寶收華和珍韞櫝長者下車髦士推轂爰自末路作
貢澤宫周游鄒嶧允陟岱宗燕臺購骨易水歌風躡屩
金馬獻畫盧龍乃召公車奏厥長技天子曰都覩兹鉅
麗煌煌上京濟濟良士往哉汝諧敬敷教事桓桓直指
戾止宫墻薦紳有楚籩豆孔將若操榘矱爾授圓方彼
都有造繄爾之良徙倚橋門屬厭蔬食姱節翩翩英聲
籍籍常伯分庭相君下席同氣雲從石交景集華顛朝
市困翼天衢曳裾華閥撫劒修塗濡首胥溺卷舌罔呼
獨行負俗風於懦夫七稔課功百里奮鐸胡宦之拙胡
地之惡涿鹿奥區我心孔樂習靜蓬戶濫巾雲壑部符
甫下天命難諶云胡豎子殱我吉人夷體傳舍歸骸私
門悲纏鄉曲悼動宗祊嗚呼哀哉瓦缶喧豗鍾吕委歇
唯公嗣徽逢時之闕窮愁著書聊以卒業芳猷永謝令
緒中絶豈無牖下飾巾待期蕭蕭哀挽望望靈輀戒塗
郊外即穸澨西來芳可述往駕莫羈嗚呼哀哉
同年祭陳封君文(歸有光)
嗚呼乙丑之歲登於南宫吾邑四人鄭州為榮言念生
我高堂半空鄭州二親禄養獻隆於維府君世承文學
其祖博士卓為先覺挍文省中所得卓犖府君傳業遭
時齷齪以遺令子方發其璞衎衎於食珪璋有渥於乎
人之生世何者能全傷哉貧也每食泫然府君於子歘
見高軒天若厚之又靳其年悠悠江水有鬱新阡葬以
大夫亦顯孝賢嗚呼尚饗
祭顧文康公夫人文(歸有光)
嗚呼女婦之職不出閨中及其崇貴與皇家通維文康
公大科奮跡四十年間遂躋崇極富夀康寧當世所少
夫人配之與之偕老赫赫我皇統一聖奠考禮肄樂制
作紛紜既秩殷典百神咸侑文康雍雍在帝左右倚歟
夫人象服是宜朝於兩宫從后之居大室穆穆佐上册
寶金章玉牒夫人是導西苑膴膴庀其蠶事鞠衣翟車
夫人則侍邈然千載大禮曠墮夫人際之見所未覩匹
婦之微一命為多有美夫人如山如河生有誥命一品
之貴薨有奏訃賜之葬祭潭山之原從文康止天子之
賜恩榮極矣凡厥富貴莫不有終維我生人誰能不恫
尚饗
感夢祭嫡母文(徐渭)
惟母在昔以病而死胡昨夕夢不死而病祼坐室隅展
戶自掩兒疹其侯呼涕激面脉數以煩知不可理詭曰
其愈湏旦夕耳掩面痛哭扶母於牀哭罷而覺泣涕猶
滂夢母於病哀且不禁覺哀其死兒何為心
祭三高士文(陳繼儒)
辛丑歲三月十六日檇李人宋旭支杖來自天馬山之
東麓同里人宋茂觀陳繼儒衲子蓮如慧觧摘溪毛沽
村醪并陳所藏廉夫鐵冠拜奠於三高士先生之墓曰
嗚呼衆基纍纍堙山塞谷先生之宫尚衛樵牧來奠一
觴春草空綠異代知已慰而幽獨
祭湯若士先生文(黃汝亨)
嗚呼湯公才高跡削詩能窮人文憎命逹昔在文人才
不盡同漢魏代興異曲同工我明作者北地為雄七子
狎盟時流趨風濡沬拾瀋其波如馳疇無眉目乃不自
施嗚呼湯公大方長笑睥睨千秋自闢堂奥英靈鬱秀
尊古得道大雅擅場好辭絶妙單言霏霏大言浩浩名
流寓宇垂光分照嗚呼哀哉余自孝廉託君聲氣已令
鍾陵得交君臂片語宣心一臠知味論古之人談天下
事高談微言每出人意嗚呼哀哉余今之來君乃騎箕
亦有山水誰則牙期萬事一棺空名爾為嗚呼世人死
亦其常造物忌名公名乃當惟三不朽孰與文章是物
最神存而不亡日月經天一視彭殤君去而仙予何以
傷薦蘋□些我饗我將
祭姻家吳廣卿文貨(納賢)
嗚呼有吳延陵季子厥壤至德可師謙光是仰乃承簮
履乃肯堂構曰惟我公徽猷之𢡟束髮操觚龍躍鳳翔
既修姱節復擅青箱胡天不吊早奪公兄父為痛子相
繼長行形見衣表公孝骨立而鞠子哀而孺子泣將母
以順事嫂曰恭嫂以節著母以夀終公有厥弟亦先公
隕弟之長男方壮而盡公理其後不啻家辟諸姪視公
實父而伯公性近道不困於學質直好義玉不掩璞代
有厚産業乃鉅族無遷技好無忘穡服非曰讓財積而
不私瞻貧週乏妻子罔知里有少年窺公倉廩遂有負
公公知而哂婚姻孔嘉匍匐有喪凡屬激勸必以身倡
於宗則和於里則美處不愆仁行不越理恊躬飭志受
知長吏郡庭徵辟跡所罕至期薦於鄕期觀於國以菑
以畬根深者植白首窮經志則愈賖佳秋未穫不及春
華公始就醫視公河上欵言逹意公為撫掌八月祝詞
墨瀋未乾曾幾何日慶弔波瀾親知心悲悼公隱德見
則必言為三歎息道途有口誦公弘施聲有餘淚中懷
悵而生人之戚莫若殞身榮名為寶公為不冺公有三
女伯仲仙游公視二婿篤與季儔生死異念末世所嗟
古道自處公之謂耶公有兩男先後膠庠駒齒未落已
自昂藏不大於身必大於後公之厚積不劵自遘爰帝
速駕文白玉樓遂使哲人栢實而秋某等誼比葭莩情
同肺腑山河邈若人琴如覩有肴在盂有酒在巵些詞
以招精魂鑒之
祭戣兒文(于玉喜)
萬歷庚申榖日爹爹以乳麋果餌告於戣兒之靈嗟汝
生晚值予齒衰余情罕鍾竒鐘汝孩歲週更半蚤慧已
開玄臚白晳秀質凝瑰門李祈微歷窮慝作命&KR0034;實傾
瘡痂虚落謁巫弗靈諏醫相剝脆綠迎霜柔紅遘雹頰
張欲訣眶歛還瞠湏臾色變終古魂征阿母呌絶何辭
失聲阿爺飲泣何辭失明嫡母衆母連丘比冢穸汝其
間或擕或擁覲於黃泉慈顔克奉定益汝憐曷嫌余寵
陌花寄弄隴草窺臨初逢寒食幾遍春隂房幃靜翳猶
虞怖侵如何棄置雨薄風林料數遺装文葆具在竹馬
停驅途車催載凡涉嬉遊宛留謦欬觸緒造端肝雕腑
碎暫飛寸景長眠尺軀逐夢歸母兒饑孰餔乳存石婢
懷亡木奴刈蘭者誰不亦酷乎汝兄汝妹依肩繞足鸚
鵡持漿鳳凰採燭汝獨何之楓根夜哭烟闊平岡孤坆
猶粟栖栖稚魄松檟不分螢逥暝照蝶送晴薰鬼小有
見人巨無聞彭殤俱妄通士所云薪既火傳孰詮冥香
金鐶俟微玉佩安兆齋營八關業超六道韶識排雲梵
天新曉尚饗
祭張子薪文(李流芳)
天啓四年甲子二月日張子子薪卒於家友人某時客
武林淹留至八月而歸始得臨其喪以蔬果致奠而為
文以哭之曰里閈之友昔惟三人最後得子久而益親
江子邑居吳耕遠郊潘為經師雖邇而遥惟子相求無
間時日一日不見忽忽若失一味之甘一花之開飛書
相報我往子來子病郊居不能遠涉我數就子時勤舟
楫屯橋之畔村童里媪指予而言知與子好嗚呼哀哉
自失閑孟望城悲噎子之&KR0616;矣屯橋路絶嗚呼哀哉我
遊西湖子來别予見子健噉尚謂無虞豈知生平盡此
湏臾子病數年屢仆而起恃子善病病不能死嗚呼痛
哉今真死矣别子閱月子遣我書期我來歸竟不能湏
知有此事我必不出子行我送非我誰責呼天撫膺吁
嗟何及哀哉哀哉凡今之人噂沓反側子之直腸如矢
注的一言非義頭面發赤凡今之人隕穫充詘子之介
性百鍊剛鐵簞瓢屢空嗟來弗屑嗟乎子薪子真道器
尚有餘習未能度世游玩之物高明所寄子往而深賢
於勢利天假之年觀其所際嗚呼哀哉凡今之人求多
於天富夀貴考子孫衍藩諸福之中子無一焉人為子
悲我則不然貧士之常况子能守金高於山營營可醜
子屋三間為園數畆千花對榻一編在手貧者樂乎富
貴何有人我之場健者爭先因病得閒乃近於禪藥罏
經卷晏坐翛然病之於子良藥福田我躬不閱遑計後
世千年之謀逹者所棄子之無營以子無累去來自如
夭夀何貳知子曠懷數年於道此言糠粃子能自了我
嘗語子子神太清舉世混濁擾擾以生厭而薄之殆將
與攖嗟乎子薪匪命之窮世濁子清誰能子容楞嚴了
義白盖真言一詞半句可以通玄子能讀之掩卷瀾翻
持以正宗凌雲粲然嗟乎子薪生死芸芸如子之死十
萬一人我猶悍然視息人間眼中無子誰樂餘年我留
西湖滔滔不歸豈不思家哭子後時巷無居人鄕夢巳
非西湖之上水月林烟念子嘗游寓目無歡百頃風荷
千章巖桂念子癖花看花欲淚子癖我畫如子癖花我
腕欲脫子壑無涯長箋大軸釘壁攤几每一咨嗟子病
若洗嗟乎子薪我手尚在援毫自廢賞音不再從子書
來道子所藏隨子而盡飛去何鄕予畫無靈人琴併亡
嗚呼哀哉我雖好廣中實狷狹喙長三尺非子莫發子
不苟同實我畏友今我失子孰攻其咎我於名場每懷
退志子之所知我已蚤計桃花流水一往千春子今舍
我誰與卜鄰嗚呼哀哉天不愸遺奪我鄭子又失子薪
誰能戀此逝將去之適彼樂郊麋鹿魚蝦我將與交凡
今之人不可以明惟子知我敢告幽冥嗚呼哀哉
祭震女文(沈承)
萬歷巳未年冬下浣之三日沈承之長女阿震以痘不
發而殤藁葬北邙之次其母薄氏日稱念梵書資其
冥福復促作一疏詞筆不忍下也於其三七當薦熟食
乃為文哭之焚於其所生前跳弄之場曰嗚呼痛哉汝
名阿震生於丙辰以丙辰字故取震名汝生之初我實
不喜三十許人不男而女迨汝未期汝即可憐以頷招
汝汝笑啞然當此之時周嫗褓汝衣不解帶一夜十起
飽就嫗眠饑就母乳嫗因汝故亦幾委曲移濕就乾補
瘡剜肉煩則母瞋省則汝哭昨歲戊午我命不濟頻出
就試割汝而去周嫗既死試又不利歸來牽袖索物而
戲有汝在側愁亦快意汝齒日添汝慧日多呼爹呼姆
音不少訛常手彈門自問誰何我姪來時汝呼曰哥戲
攫汝物汝竄而波我舅來時汝以衣拖呼聲曰母旋笑
呵呵汝伯來時作賓主陪擎杯曰請笑者如雷汝祖入
鄉汝又往蘇經年不直問汝識無應聲曰識白帽白鬚
汝有外翁一面未曾問客何方即曰北京汝之外姑視
如身生凡三五次挈汝蘇行三更索玩五更索果父母
留汝汝反不可顧謂我曰阿婆思我今年六月汝有癤
災我持往蘇挈汝歸來摩娑患處其色甚哀然不敢哭
恐哭不該每持果餌必窺意旨不色授之不遽入齒每
所玩弄誤有損傷小目怒之歛手退藏汝母過嚴時加
櫛束懼汝長大習慣成熟我意亦然但私相囑嬰孩何
知且隨其欲汝昔在蘇父母歸婁問汝何依欲去何留
言雖不决意在兩頭頃汝歸斯喜不自持誘汝怖汝假
面作癡小筐提棗矮座啜麋口誦大學手拜阿彌握枚
賭勝遶屋爭馳咍咍拍掌自喜為竒不勾半月即汝死
期天乎命乎神仙莫知汝未死頃召醫診視或云風邪
或云癍子風不可必癍似有理至今思之不測所以汝
善話言此際不語聲嘶氣斷張目而已環汝而泣汝淚
亦泚嗚呼痛可忍言哉論世俗情女死何哭論我生年
壮大窮獨汝又頗慧雖女亦足誰知鬼神虐我太酷先
汝十日汝妹阿巽少汝二歲與汝同病同三日亡汝所
狎認今汝無伴當與妹並汝稍能行妹立未定往來擕
手相好無競若逢汝嫗可更一問父有室顧父有妣閔
但往依之必汝提引所以權厝亦近顧側妹小汝擕汝
小顧掖他年卜地葬汝同宅我今思汝不能去懷汝若
有知常入夢來緣或未盡可再投胎所誦金剛併諸經
呪設羹燔錢付汝領受汝見冥王操手哀叩儂實不夀
儂實無咎儂生貧家儂甘麄陋糝粒必拾以畏雷吼𥜗
履必惜以爬微垢神有誅求儂年實幼鬼有陵轢望神
為佑但可如是莫啼莫譁地府之中不比在家我今作
文汝不識字但呼阿震汝父在此哭汝一聲呼汝一次
文章辨體彙選卷七百五十三
