文章辨體彙選卷七百四十二
明賀復徵編
哀辭三
憫貞淑文(明胡翰)
何斯世之昩昧兮耿獨抱兹貞淑曰降命之自天兮固
𦕈軀之所服肇兩儀於厥初兮恒正位而並育矧夫人
之伉儷兮豈云疏而異族昔結髮以承歡兮將偕老以
為期忽惡笄之在首兮遂中道而棄之惟國有大事兮
莫大於征伐之師既北面以奉命兮願委質以驅馳冐
白刃以爭先兮懼不得其所死苟死弗慊于素兮又安
足以痛毁相女婦之從夫兮醮一齊而不再力莫拯君
之阽危兮雖獨生其何待孫神之戌夏兮陳迎霎而捐
軀高叡之喪趙兮秦瞑目而與俱卓怒行其威教兮皇
甫係而猶詬李斷臂於逆旅兮負凝骸以貽後諒風猷
之一致兮曠年歲而不可衊襲芳菲以紉蘭兮又佩之
以雙玦仰三辰之在天兮心炯焉其昭晰即所安而自
得兮吾竊哀丈夫之非烈
鄭生祐哀辭(方孝孺)
台寧海有衣冠之族曰鄭氏顯于宋之季世功德被於
民而名不大著於天下後百年有孫曰祐生而其質碩
厚端秀氣銳而才良好強記多藝能年十四五壯偉如
成人挽彊御悍超捷竒俊雖老將莫不咨賞之其父豪
士善相人每出遊于外歸諦視其姿狀輙嘆曰舉莫如
是兒矣縉紳先生過而見者亦異之咸謂必能振其宗
使充其才氣將必卓然有所立而竟以疾夭死死時年
甫十有七其生也非惟其親戚交友愛之凡見之者亦
與親戚交友同其愛其死也非惟其父母昆弟哀之凡
識之者無不哀其不幸而哭之失聲世常疑天人之道
好違而難合人之所愛者天必艱其生所甚愛者生之
艱也為尤甚焉至於鳳鳥麒麟珍瑋禎異之物愛之者
彌衆則或曠四海歷千載而不一生而凡為人所憎疾
厭苦者不植而自長不育而自蕃若恒有以相之其於
人也嚚童惡子狠戾恣睢以病乎人雖其父母亦以其
速死為幸者則壯盛而無疾貴富而得志稍有才質為
世所愛慕者輙遇禍患不獲與庸衆人等豈天之愛惡
與衆人異趣哉是未可知也或謂人之愛斯人也必欲
常見之暫離而不見則思天之於人也亦然聞其美也
則愛之愛之甚則不欲去乎左右故嚚且惡者多存乎
固而俊哲之生也恒難其全是則天之愛人者乃所以
禍之豈理也哉若鄭氏子才質之美為人所竒愛而竟
不永年推之於理莫知所由致也豈天者固有所難知
而美好術智端為致禍之具耶使美好術智者不夭折
而底于成其福乎斯世也大矣然則鄭氏子之可哀寧
獨其家與其身也哉凡有志於斯世者皆宜悼其不幸
也余與之有連而不識其為人既聞而哀之復重之以
辭且以慰其父云
氣渾判兮挺英特姿鸞麟兮貔虎力綽秀姣兮燁若神
巧言笑兮肅而温未加弁兮突修鉅衆咸慕兮莫敢侮
嗟靈淑兮天所讐子美好兮死誰尤既聰達兮又慧哲
超幾先兮燭𦕈忽覘簡策兮目電光心不屬兮久無忘
學之篤兮藝孔有弦強兮轡良馳馬叱咤兮矢交飛殱
糜豖兮載歸萬夫駭兮力不格古有儗兮今焉索天所
喜兮才藝精詔子歸兮難久生彼嚚昏兮稔姦慝人老
死兮人孰戚子不幸兮少恢奇躬夭折兮令世悲死非
鮮兮貴不柄夭可壽兮奚以老嗟子死兮勿尤天天茫
茫兮曷憎憐來奚為兮去疇往英靈滅兮將安放前千
祀兮後無窮賢不遇兮古所同
吳氏二賢母哀辭(方孝孺)
永興吳君荃母林年二十二夫亡亡一月生君甫彌月
大父繼歿大母胡與林晝夜苦誓保持遺孤強暴欲脅
娶林林負兒與姑逃稍長鬻簪珥資其就學學垂成而
林卒胡督之益力于是吴君為知名士吳氏宗賴以弗
墮子謂託孤寄命丈夫所難而二母能之因為辭以宣
其哀辭曰
木則有枝兮婦則有夫嗟我二婦兮獨何孤夫兮謂何
兮子猶在腹為雌為雄兮吾將誰卜子之生兮幸非女
朝哭夫兮暮抱兒乳夫有知兮無知相兒兮上纘遺緒
夫雖死兮舅在堂子生彌月兮舅亦云亡姑哭舅兮又
哭子撫厥孫兮涕泗其滂我二婦兮何為守空幃兮夜
凄凄凉風慘兮中人蟋蟀鳴兮兒夜啼撫枕兮太息起
繞牀兮淚沾臆夫死有言兮耳猶聞吾兒不育兮吴鬼
安食婦辟纑兮姑抱兒吾兒雖微兮吾夫在兹孰謂余
兮荼蓼余甘之兮如飴彼何心兮狐鼠乘餘孤兮謀覆
吾祀跳梁瞰室兮嘯衆以呼謂余煢兮將焉與處山之
石兮巍巍海之水兮靡有涯水可竭兮石可移身寧死
兮節不可虧襁吾兒兮我負來何難兮去何阻夫有神
兮願為虎身寄虎腹兮免人余侮諒一死兮何難志未
伸兮魂魄靡安姑壽康兮子苟能養瞑余目兮從夫九
泉我姻兮我婭憫余孤兮余舍昔妾媵兮如雲今隻影
兮燈夜汲澗兮手龜抱薪兮棘裂我衣首如蓬兮誰理
未亡人兮何有容儀袖簪兮脱珥揭羅襦兮裂文綺粥
之兮為誰式教兮我兒嗟我兒兮勿怠荒爾祖爾父兮
厥聞孔彰我不死兮為爾之故爾能立兮爾父不亡夙
出兮暮歸不眠兮達旦勿謂母貧兮儋石無儲吾兒讀
書兮我寧不飯兒踐兮母言焚膏繼晷兮以歲以年年
忽及兮加冠文之聲兮爛然婦與姑兮相與吴之先公
兮庶幾無餒感昔兮念今一悲兮一喜兒奉觴兮綵衣
翩願壽兮如彼南山將竭力兮終養母忽逝兮不還姑
撫婦兮泣嗚嗚曷不爾兮死無衰殘兮不死爾盛年兮
罹此毒痡孫悲號兮奉大母有孫存兮大母無苦大母
無子兮孫無父孫多材兮善奉甘旨嗟二母兮亦孔之
難誓死撫孤兮身死志完引千鈞兮一髮以手障兮驚
瀾二母死兮不死有子甚文兮善在國史國史旌銘兮
五色有煒下爥泉扄兮上薄星紀彼何人兮豔婦夫屍
在床兮笑言詡詡傾人宗兮殞人祀地下逢之兮顙汗
猶泚嗚呼哀哉家有婦兮國有臣婦死以夫兮臣死以
君胡獨二母兮吳祀是存嗚呼胡獨二母兮吳祀是存
松塢黃公哀辭(李東陽)
予讀黃巖謝太史所為松塢黃公傳而哀之曰黃公蓋
其鄉賢者也今不可作矣哀哉公生逾八十而沒不為
夭生有子子沒又有孫皆貴且賢不為晦沒而葬葬而
墓木已拱于今數十年不為近若是者皆無事乎哀予
獨念公之能使市信其直道匿其名而僮僕遠于罪可
謂盛德而哀今之人莫之能也抑以重哀夫今之人之
哀之異乎此也為之辭以遺公之孫曰文選君世顯者
其辭曰
台之山山思而水號霜雪憯栗兮草卉凋崖嶔谷嶇兮
道路險以嶢虎豹伏匿兮狼狐噭嘷歲既暮而改色見
東流兮滔滔家巍巍以孤存魂一去而莫為招聊撫景
以慨俗懷佳人兮鬱陶悲乎傷哉今之人鬭捷夸妍争
儇競浮錙銖相傾睚眦為仇視狴犴為堂室化冠裳為
戈矛渺狂瀾之萬疊瞻砥柱兮中流悲乎傷哉今之人
鼠社狐城蠅奔蚋趨招曹嘯羣什伯其徒磊冰成山炙
手成爐以郡縣為市集以賄賂為菑畬念誰為之扼拒
莽前路兮長驅吁嗟黃公狷介之節樸茂之風有覩其
貌無疑乎其中予不必恡取不必豐辯我者為喑嘿誰
我者為盲聾盗飲德以懷愧僕銜恩而效忠彼𤨏兮若
此又何論乎耆老之與兒童吁嗟黃公家有冠組不華
其躬門有車馬不藉為龍不轢衆以自力寧歛盈而若
空慕閉門之泄柳嗤返駕之周顒彼鄉飲兮不可以屈
致矧辟書之可通吁嗟乎黃公世寧復有斯人哉吾將
操几杖以從之也過公之鄉兮斗斛不欺入公之門兮
左書右詩聞公之子兮公子孔碩見公之孫兮公孫孔
儀慨老成之凋謝庶典刑之在兹縱往轍兮既駕亦遺
蹤兮可追已矣乎歲華歛乎萬物歸浮生盡兮大運非
歎羲景之莫縶傷零露之易晞諒今古之一揆孰彭殤
之有違匪遺德之罔既奚若人兮獨悲已矣乎吾生不
可以復見徒隕涕而沾衣
東泓哀辭(錢薇)
歲已巳文部尚書鋐罷歸新安借道禾郡尚書語郁大
夫曰吾力能死兩諫官歸無恨况聞天子將賜環復吾
官郡大夫以語予予曰所謂兩諫官者何人哉未幾有
東泓之報於是海内士輙為諫官危諫官亦各以言危
越明年予服官左掖然見諸諫官以言進者更剴切則
更得聖明優容如大海之受百川而予疑東泓之死命
也夫然尚書門下故吏散在各執事予每每訪之或曰
薛給事軰相繼論尚書奸尚書摭論各朋黨遂有旨杖
薛給事軰先一日尚書邀兩錦衣飲尚書親起為壽厚
之三百金次日薛給事軰杖杖且死然則東泓之死非
死于錦衣之杖死于尚書之金尚書歸新安其子習見
尚書狼殺人廼欲死尚書倒尚書于地尚書憤懣疽發
于背三日死嘗聞永樂中尚書震計殺尹昌隆一日震
家居見昌隆入遂昏亂亦疽發死夫昌隆之誅震猶東
泓鋐之殺東泓猶震而震鋐之死若一轍然鋐又借手
於其子天道好還也蓋天植忠鯁之臣而計殺之其罪
一使天下後世見東泓軰之死而不知鋐軰計萬一有
疑及聖德則鋐之罪益大其罪二自鋐計殺東泓雖天
下明知聖上好諫苟非中庸之士恒以東泓為戒則鋐
誤國為甚其罪三天胡不報之以速死又使死于其子
甚鋐罪也又聞東泓拜司諫道出濟寧閘閘為有力者
數啟啟則水涸滯東泓之舟三日既而兩御史至鞭閘
官吏震吼如雷人於是賢東泓德量他日勲伐未涯也
乃今死於鋐然不死於鋐則東泓之名不益彰予乃次
第所聞而哀之且使天下無危諫官諫官無危言并以
見聖德高明廣大何所不容而如鋐者世當以為鑑也
其辭曰
人豈能無盡兮孰為禆于綱常於乎東泓之死兮鳴鳳
朝陽彼奸雄之金兮出于槖囊以快其鴟隼之毒兮自
以為計則良豈知穹蒼不可欺兮身名俱喪於乎東泓
之心兮白日東泓之節兮秋霜於家為孝於國為忠兮
何用不臧惜鸞凰之不可作兮彷彿猶聞芝蘭之馨香
悼兄文(張邦奇)
皇天民之父母兮胡不揆而降譴仰月星之昭垂兮審
予罪而無端始我先曰宏静兮至今七世其庸愆哀我
兄之何辜兮罹慘毒而莫既言獨伏枕以長思兮憯不
知其故也指蒼天而訴之兮又冥冥而莫予覩也誕兄
生之四載兮甲之年予乃有稱丹穴之雙雛兮提挈乎
親之左右越數年乃就外傅兮出相呼而入友憫予生
之弱而羸兮虔保護之恐後涉跬步之沮洳兮每褰裳
而抱負暨予試于藩省兮肆計偕而觀光憐予冲昧而
遠遊兮四偕至乎吳之杭遡長風而判袂兮涕既忍而
復隕忳慘愴之滿容兮頻東轅而旋軫歷三時之悠悠
兮阻音問之茫茫望予旋而不見兮賦情思以盈筐明
年又赴南雍兮日暮俱浮乎錢唐値風霆之迅怒兮阽
九死以倉皇獨相顧以無言兮瞰騰波之茫洋又明年
予北行兮别城西之川梁兄曰予得吉夢兮女奮跡在
兹行相音容之如昨兮曾片語其庸忘子既被此恩寵
兮遂縻迹乎神京希一見以瀉懷兮憑離鴻而寄聲感
予言之惻惻兮遂航疾而西征謂生離其可悲兮豈期
永隔乎幽明馳訃音於南越兮接哀聲乎燕北奈堂上
之雙親兮髮垂垂其漸白撫弱孤以增悲兮曷斯情之
可釋悵深閨之泬寥兮未中道而阻隔世固有哀怨兮
夫惟若是而為極渺游魂之何所兮諒銜冤而鬱抑願
臨棺而一慟兮離跬步之不可得絆纓組之孔固兮買
歸舟之無直縱浮名其可戀兮予焉能忍而處此陫側
身繚糾以自纏兮神淼馳之邈邈思百憂以自底兮願
破涕而一笑蹇充倔之無由兮憑鬱鬱其誰告出公門
而即暇兮就私制而永悼獨抱影以俛仰兮念疇昔之
相好方怡怡以朝夕兮惡他人之䦧墻禦外侮而無戎
兮吾今羡彼而自傷謂他人曰我兄兮豈不笑言以相
重哀比目之川魚兮終圉圉而獨泳豈不屬毛而離裏
兮又誰為之慟也割背膺而牉之兮其誰能無痛也聽
蜻蛚之在宇兮鴈亦雝雝而南征感節敘之流易兮雜
時羞而薦馨固至衷其無文兮聊賦此以識情情不盡
而轉紆兮渙予涕之沾膺
江午坡先生哀辭(王慎中)
午坡先生江姓名以達字于順信州貴溪人也先生年
四十九歲而終將以稱於修短之間猶未離乎夭也而
得專先生之稱其文學風節高一世不係乎齒也先生
以刑部郞主閩省戊子試事士之受知而選者以為先
生也以僉事督學於閩士之游於庠業於塾者皆以為
先生矣復以副使督學於楚而楚之士皆以為先生矣
江氏故貴溪仕族代有聞人父斗峰公與諸父昆弟並
以才學為貴仕先生内得諸其家出則盡友四方之賢
豪視碌碌者千萬軰如無也慧敏既絶人遠甚尤自振
厲焯發不欲與流俗伍一時譽者雖盛要以才名相目
先生雅不自喜益務矜重以簡倨自持而亦以繩人不
為權力者屈當[言翕]訿交煽易疑且奪之際尤能操飭不
變其始人未遽信也久之駭者定惑者解謗者隨以譽
而先生之名亦成矣先生最慕李獻吉之為人其詩文
獨宗之其豪毅敢决臨以威武刑禍而益峻大略相類
而先生無獻吉之病也獻吉督學江西忤宸庶人被其
搆陷力起大獄為出廷臣以蒞獄事卒以失官而不悔
先生亦忤楚藩至誣以大不敬逮繫詔獄濱於不測而
後放還田里豈其所為有以近禍者然宸庶人以逆謀
覆而楚藩亦以内行不道見殺於其子禮義法度之君
子宜不為叛逆斁亂之夫所容先生之所處果為有以
異於流俗其所以得禍亦足以警習偷竦羣懦而不為
無補於世也惜其年不永其學未究其志未行而遽亡
矣嗚呼是可悼也夫詞曰
先生嘗為予評李峒崆先生之文以為近世絶出謂其
人已死而魂魄猶足以華國自為詩哭之其末云乾坤
雙病眼終日望梁臺蓋悲一代文人之不幸其推慕之
至而亦其怨閔之深也予哀先生不能復為言惟以先
生哭崆峒者為先生哭今日照臨薌溪之間固亦當時
汴水之上之靈爽耶憂思之歌痛於涕泣世之哀先生
者其有哀於此也夫其無哀於此也夫
襄莊王哀辭(汪道昆)
余守襄襄莊王獨親守有加禮後十年余至莊王業已
棄國人余問園林去國門百里而近余居楚習為之歌
楚以哀之其辭曰
思皇先后起郢中些睠兹近屬茂乃庸些明明嗣服睦
周宗些荃胡不居譽命同些繄者獻王胙赤土些敬共
不貳方于魯些維王中興及踵武些綿綿世祀保昌阜
些荃胡不居享純嘏些峩峩主器亶幼清些胡然而金
胡然而玉儼容聲些維仲若季淑且鈞些荃胡不居翼
有成些相彼後宮邦逆媛些紘綖絺綌躬為儉些周南
樛木無違怨些荃胡不居尚婉孌些宗公有事序本支
些爇蕭執鬯逆皇尸些僾然在位如見之些荃胡不居
燕歲時些漢水方城亘千里些烝烝有衆何可勝齒些
巷歌里相輟勿起些於戲不忘不啻若其考妣些荃胡
不居為民紀些故宮岌嶪鬱雲興些高堂七仞墄且平
些方連交椅列丹楹些洞房阿閣藉重裀些荃胡不居
四體寧些東壁西崑壯以麗些長筵曲宴禮樂備些四
坐行觴歌既醉些荃胡不居主高會些章華授簡盛文
章些厥有宋玉獨擅場些仲宣鄴下當雁行些杜陵奕
業揚芬芳些民歌出牧臨高陽些落日倒載甘楚狂些
此皆蟬蜕何有鄉些荃胡不居相翺翔些高唐之上朝
雲幕些粲粲天人豔初日些輕裾文履紛來集些便娟
綽約麗以則些荃胡不居友琴瑟些翩翩漢浦翔二妃
些英英結佩光陸離些若遠若近揚蛾眉些荃胡不居
引令儀些三湘七澤下秋潦些沅芷灃蘭富芳草些荃
胡不居可終老些陽阿激楚歌雜陳些倡以白雪和陽
春些流商刻羽妙入神些荃胡不居聽其眞些大椿有
秋菌無昔些終古同歸彭殤匹些洵美有子其儀壹些
人貌榮名永無射些王公有土可用式些
亂曰靈之來兮夷猶乘白雲兮驅蓐收靈之去兮阻修
扈太乙兮總九州懷故宇兮蒿目著遺愛兮千秋
項貞女哀辭(黃汝亨)
項貞女者秀水人父某許字吳江周孺文死之者也凡
百君子莫不珍其芳潔美其從容褒著文采彪炳人倫
而曲士謬束中庸嗤其苦節嗚呼不食祿者非王臣邪
謂未為孺文婦也者弗死孺文也能為孺文婦也者可
後孺文死也是西山無饑夫之薇延陵無季子之劍也
嗟乎死生大矣名義邈然夫杞哭崩莒思婦之極哀聶
屍暴韓俠魁之餘烈猶愴然悲壯想見其為人况貞女
哉余故憐而歌之非能擬騷人之賦聊以抒桀士之悰
焉耳
媛媛兮淑女言歸兮于周衿褵兮未結伉合兮將謀吉
日兮辰良于飛兮綢繆旻天兮不弔君子兮離憂驚聞
兮憯怛&KR0885;&KR0885;兮含愁藥石兮亡從素心兮有求籲哀哀
兮蒼蒼穆默默兮玄脩倘百年兮有期願一匕兮夷猶
嗟夫夫之不辰兮年之弗將賈誼才而蚤夭兮子淵喆
而云亡頽玉樹之先摧兮稿蘭茝之芬芳寂愕愕以來
訃兮孰知余之旁皇將呼天以長號兮碎裂其腸羌大
人之我珍兮厚余之防黯黯飲泣兮心獨語魂兮其徠
兮吾將與侶𦕈𦕈愁雲兮慘其暮白日不再兮余又曷
顧盈盈綠鬢兮誰則予憐余則愛吾指兮誰為纖纖為
玉而碎兮將瓦而全雙翼既折兮將焉翩翩窅窅隻目
兮于何流連傷哉栢舟兮亦孔之賢余亦婦人兮何獨
不然苟厥身之靡二兮胡問爾之色顔魂兮其亡馳兮
余蘄及爾于黃泉神曶曶其不寐兮悽長夜之杳杳彼
蚩蚩之莫予防兮惡知予之皎皎倚欄干以徘徊兮愀
余心之渺渺魂兮余其偕往兮亦何以異乎偕老欵悲
風兮蕭蕭魂怳怳兮搖搖睇孤燈兮無色撫哀琴兮不
調奏一曲兮音絶腸九廽兮欲裂紉素絲兮為佩軫余
懷兮如結騁松陵兮漠漠怊荒忽兮纍咽望夫君兮太
息乘冥冥兮余接儵西阻兮之東生不同衾兮死兮同
穴
亂曰飛鳥于歸兮反乎故鄉狐死首丘兮貞余之所藏
翺翔大化兮為鸞為凰精氣無不之兮為冰為霜旦暮
千秋兮振振三綱秀川泠泠兮清標孔揚
文章辨體彙選卷七百四十二
文章辨體彙選卷七百四十二
明賀復徵編
哀辭三
憫貞淑文(明胡翰)
何斯世之昩昧兮耿獨抱兹貞淑曰降命之自天兮固
𦕈軀之所服肇兩儀於厥初兮恒正位而並育矧夫人
之伉儷兮豈云疏而異族昔結髮以承歡兮將偕老以
為期忽惡笄之在首兮遂中道而棄之惟國有大事兮
莫大於征伐之師既北面以奉命兮願委質以驅馳冐
白刃以爭先兮懼不得其所死苟死弗慊于素兮又安
足以痛毁相女婦之從夫兮醮一齊而不再力莫拯君
之阽危兮雖獨生其何待孫神之戌夏兮陳迎霎而捐
軀高叡之喪趙兮秦瞑目而與俱卓怒行其威教兮皇
甫係而猶詬李斷臂於逆旅兮負凝骸以貽後諒風猷
之一致兮曠年歲而不可衊襲芳菲以紉蘭兮又佩之
以雙玦仰三辰之在天兮心炯焉其昭晰即所安而自
得兮吾竊哀丈夫之非烈
鄭生祐哀辭(方孝孺)
台寧海有衣冠之族曰鄭氏顯于宋之季世功德被於
民而名不大著於天下後百年有孫曰祐生而其質碩
厚端秀氣銳而才良好強記多藝能年十四五壯偉如
成人挽彊御悍超捷竒俊雖老將莫不咨賞之其父豪
士善相人每出遊于外歸諦視其姿狀輙嘆曰舉莫如
是兒矣縉紳先生過而見者亦異之咸謂必能振其宗
使充其才氣將必卓然有所立而竟以疾夭死死時年
甫十有七其生也非惟其親戚交友愛之凡見之者亦
與親戚交友同其愛其死也非惟其父母昆弟哀之凡
識之者無不哀其不幸而哭之失聲世常疑天人之道
好違而難合人之所愛者天必艱其生所甚愛者生之
艱也為尤甚焉至於鳳鳥麒麟珍瑋禎異之物愛之者
彌衆則或曠四海歷千載而不一生而凡為人所憎疾
厭苦者不植而自長不育而自蕃若恒有以相之其於
人也嚚童惡子狠戾恣睢以病乎人雖其父母亦以其
速死為幸者則壯盛而無疾貴富而得志稍有才質為
世所愛慕者輙遇禍患不獲與庸衆人等豈天之愛惡
與衆人異趣哉是未可知也或謂人之愛斯人也必欲
常見之暫離而不見則思天之於人也亦然聞其美也
則愛之愛之甚則不欲去乎左右故嚚且惡者多存乎
固而俊哲之生也恒難其全是則天之愛人者乃所以
禍之豈理也哉若鄭氏子才質之美為人所竒愛而竟
不永年推之於理莫知所由致也豈天者固有所難知
而美好術智端為致禍之具耶使美好術智者不夭折
而底于成其福乎斯世也大矣然則鄭氏子之可哀寧
獨其家與其身也哉凡有志於斯世者皆宜悼其不幸
也余與之有連而不識其為人既聞而哀之復重之以
辭且以慰其父云
氣渾判兮挺英特姿鸞麟兮貔虎力綽秀姣兮燁若神
巧言笑兮肅而温未加弁兮突修鉅衆咸慕兮莫敢侮
嗟靈淑兮天所讐子美好兮死誰尤既聰達兮又慧哲
超幾先兮燭𦕈忽覘簡策兮目電光心不屬兮久無忘
學之篤兮藝孔有弦強兮轡良馳馬叱咤兮矢交飛殱
糜豖兮載歸萬夫駭兮力不格古有儗兮今焉索天所
喜兮才藝精詔子歸兮難久生彼嚚昏兮稔姦慝人老
死兮人孰戚子不幸兮少恢奇躬夭折兮令世悲死非
鮮兮貴不柄夭可壽兮奚以老嗟子死兮勿尤天天茫
茫兮曷憎憐來奚為兮去疇往英靈滅兮將安放前千
祀兮後無窮賢不遇兮古所同
吳氏二賢母哀辭(方孝孺)
永興吳君荃母林年二十二夫亡亡一月生君甫彌月
大父繼歿大母胡與林晝夜苦誓保持遺孤強暴欲脅
娶林林負兒與姑逃稍長鬻簪珥資其就學學垂成而
林卒胡督之益力于是吴君為知名士吳氏宗賴以弗
墮子謂託孤寄命丈夫所難而二母能之因為辭以宣
其哀辭曰
木則有枝兮婦則有夫嗟我二婦兮獨何孤夫兮謂何
兮子猶在腹為雌為雄兮吾將誰卜子之生兮幸非女
朝哭夫兮暮抱兒乳夫有知兮無知相兒兮上纘遺緒
夫雖死兮舅在堂子生彌月兮舅亦云亡姑哭舅兮又
哭子撫厥孫兮涕泗其滂我二婦兮何為守空幃兮夜
凄凄凉風慘兮中人蟋蟀鳴兮兒夜啼撫枕兮太息起
繞牀兮淚沾臆夫死有言兮耳猶聞吾兒不育兮吴鬼
安食婦辟纑兮姑抱兒吾兒雖微兮吾夫在兹孰謂余
兮荼蓼余甘之兮如飴彼何心兮狐鼠乘餘孤兮謀覆
吾祀跳梁瞰室兮嘯衆以呼謂余煢兮將焉與處山之
石兮巍巍海之水兮靡有涯水可竭兮石可移身寧死
兮節不可虧襁吾兒兮我負來何難兮去何阻夫有神
兮願為虎身寄虎腹兮免人余侮諒一死兮何難志未
伸兮魂魄靡安姑壽康兮子苟能養瞑余目兮從夫九
泉我姻兮我婭憫余孤兮余舍昔妾媵兮如雲今隻影
兮燈夜汲澗兮手龜抱薪兮棘裂我衣首如蓬兮誰理
未亡人兮何有容儀袖簪兮脱珥揭羅襦兮裂文綺粥
之兮為誰式教兮我兒嗟我兒兮勿怠荒爾祖爾父兮
厥聞孔彰我不死兮為爾之故爾能立兮爾父不亡夙
出兮暮歸不眠兮達旦勿謂母貧兮儋石無儲吾兒讀
書兮我寧不飯兒踐兮母言焚膏繼晷兮以歲以年年
忽及兮加冠文之聲兮爛然婦與姑兮相與吴之先公
兮庶幾無餒感昔兮念今一悲兮一喜兒奉觴兮綵衣
翩願壽兮如彼南山將竭力兮終養母忽逝兮不還姑
撫婦兮泣嗚嗚曷不爾兮死無衰殘兮不死爾盛年兮
罹此毒痡孫悲號兮奉大母有孫存兮大母無苦大母
無子兮孫無父孫多材兮善奉甘旨嗟二母兮亦孔之
難誓死撫孤兮身死志完引千鈞兮一髮以手障兮驚
瀾二母死兮不死有子甚文兮善在國史國史旌銘兮
五色有煒下爥泉扄兮上薄星紀彼何人兮豔婦夫屍
在床兮笑言詡詡傾人宗兮殞人祀地下逢之兮顙汗
猶泚嗚呼哀哉家有婦兮國有臣婦死以夫兮臣死以
君胡獨二母兮吳祀是存嗚呼胡獨二母兮吳祀是存
松塢黃公哀辭(李東陽)
予讀黃巖謝太史所為松塢黃公傳而哀之曰黃公蓋
其鄉賢者也今不可作矣哀哉公生逾八十而沒不為
夭生有子子沒又有孫皆貴且賢不為晦沒而葬葬而
墓木已拱于今數十年不為近若是者皆無事乎哀予
獨念公之能使市信其直道匿其名而僮僕遠于罪可
謂盛德而哀今之人莫之能也抑以重哀夫今之人之
哀之異乎此也為之辭以遺公之孫曰文選君世顯者
其辭曰
台之山山思而水號霜雪憯栗兮草卉凋崖嶔谷嶇兮
道路險以嶢虎豹伏匿兮狼狐噭嘷歲既暮而改色見
東流兮滔滔家巍巍以孤存魂一去而莫為招聊撫景
以慨俗懷佳人兮鬱陶悲乎傷哉今之人鬭捷夸妍争
儇競浮錙銖相傾睚眦為仇視狴犴為堂室化冠裳為
戈矛渺狂瀾之萬疊瞻砥柱兮中流悲乎傷哉今之人
鼠社狐城蠅奔蚋趨招曹嘯羣什伯其徒磊冰成山炙
手成爐以郡縣為市集以賄賂為菑畬念誰為之扼拒
莽前路兮長驅吁嗟黃公狷介之節樸茂之風有覩其
貌無疑乎其中予不必恡取不必豐辯我者為喑嘿誰
我者為盲聾盗飲德以懷愧僕銜恩而效忠彼𤨏兮若
此又何論乎耆老之與兒童吁嗟黃公家有冠組不華
其躬門有車馬不藉為龍不轢衆以自力寧歛盈而若
空慕閉門之泄柳嗤返駕之周顒彼鄉飲兮不可以屈
致矧辟書之可通吁嗟乎黃公世寧復有斯人哉吾將
操几杖以從之也過公之鄉兮斗斛不欺入公之門兮
左書右詩聞公之子兮公子孔碩見公之孫兮公孫孔
儀慨老成之凋謝庶典刑之在兹縱往轍兮既駕亦遺
蹤兮可追已矣乎歲華歛乎萬物歸浮生盡兮大運非
歎羲景之莫縶傷零露之易晞諒今古之一揆孰彭殤
之有違匪遺德之罔既奚若人兮獨悲已矣乎吾生不
可以復見徒隕涕而沾衣
東泓哀辭(錢薇)
歲已巳文部尚書鋐罷歸新安借道禾郡尚書語郁大
夫曰吾力能死兩諫官歸無恨况聞天子將賜環復吾
官郡大夫以語予予曰所謂兩諫官者何人哉未幾有
東泓之報於是海内士輙為諫官危諫官亦各以言危
越明年予服官左掖然見諸諫官以言進者更剴切則
更得聖明優容如大海之受百川而予疑東泓之死命
也夫然尚書門下故吏散在各執事予每每訪之或曰
薛給事軰相繼論尚書奸尚書摭論各朋黨遂有旨杖
薛給事軰先一日尚書邀兩錦衣飲尚書親起為壽厚
之三百金次日薛給事軰杖杖且死然則東泓之死非
死于錦衣之杖死于尚書之金尚書歸新安其子習見
尚書狼殺人廼欲死尚書倒尚書于地尚書憤懣疽發
于背三日死嘗聞永樂中尚書震計殺尹昌隆一日震
家居見昌隆入遂昏亂亦疽發死夫昌隆之誅震猶東
泓鋐之殺東泓猶震而震鋐之死若一轍然鋐又借手
於其子天道好還也蓋天植忠鯁之臣而計殺之其罪
一使天下後世見東泓軰之死而不知鋐軰計萬一有
疑及聖德則鋐之罪益大其罪二自鋐計殺東泓雖天
下明知聖上好諫苟非中庸之士恒以東泓為戒則鋐
誤國為甚其罪三天胡不報之以速死又使死于其子
甚鋐罪也又聞東泓拜司諫道出濟寧閘閘為有力者
數啟啟則水涸滯東泓之舟三日既而兩御史至鞭閘
官吏震吼如雷人於是賢東泓德量他日勲伐未涯也
乃今死於鋐然不死於鋐則東泓之名不益彰予乃次
第所聞而哀之且使天下無危諫官諫官無危言并以
見聖德高明廣大何所不容而如鋐者世當以為鑑也
其辭曰
人豈能無盡兮孰為禆于綱常於乎東泓之死兮鳴鳳
朝陽彼奸雄之金兮出于槖囊以快其鴟隼之毒兮自
以為計則良豈知穹蒼不可欺兮身名俱喪於乎東泓
之心兮白日東泓之節兮秋霜於家為孝於國為忠兮
何用不臧惜鸞凰之不可作兮彷彿猶聞芝蘭之馨香
悼兄文(張邦奇)
皇天民之父母兮胡不揆而降譴仰月星之昭垂兮審
予罪而無端始我先曰宏静兮至今七世其庸愆哀我
兄之何辜兮罹慘毒而莫既言獨伏枕以長思兮憯不
知其故也指蒼天而訴之兮又冥冥而莫予覩也誕兄
生之四載兮甲之年予乃有稱丹穴之雙雛兮提挈乎
親之左右越數年乃就外傅兮出相呼而入友憫予生
之弱而羸兮虔保護之恐後涉跬步之沮洳兮每褰裳
而抱負暨予試于藩省兮肆計偕而觀光憐予冲昧而
遠遊兮四偕至乎吳之杭遡長風而判袂兮涕既忍而
復隕忳慘愴之滿容兮頻東轅而旋軫歷三時之悠悠
兮阻音問之茫茫望予旋而不見兮賦情思以盈筐明
年又赴南雍兮日暮俱浮乎錢唐値風霆之迅怒兮阽
九死以倉皇獨相顧以無言兮瞰騰波之茫洋又明年
予北行兮别城西之川梁兄曰予得吉夢兮女奮跡在
兹行相音容之如昨兮曾片語其庸忘子既被此恩寵
兮遂縻迹乎神京希一見以瀉懷兮憑離鴻而寄聲感
予言之惻惻兮遂航疾而西征謂生離其可悲兮豈期
永隔乎幽明馳訃音於南越兮接哀聲乎燕北奈堂上
之雙親兮髮垂垂其漸白撫弱孤以增悲兮曷斯情之
可釋悵深閨之泬寥兮未中道而阻隔世固有哀怨兮
夫惟若是而為極渺游魂之何所兮諒銜冤而鬱抑願
臨棺而一慟兮離跬步之不可得絆纓組之孔固兮買
歸舟之無直縱浮名其可戀兮予焉能忍而處此陫側
身繚糾以自纏兮神淼馳之邈邈思百憂以自底兮願
破涕而一笑蹇充倔之無由兮憑鬱鬱其誰告出公門
而即暇兮就私制而永悼獨抱影以俛仰兮念疇昔之
相好方怡怡以朝夕兮惡他人之䦧墻禦外侮而無戎
兮吾今羡彼而自傷謂他人曰我兄兮豈不笑言以相
重哀比目之川魚兮終圉圉而獨泳豈不屬毛而離裏
兮又誰為之慟也割背膺而牉之兮其誰能無痛也聽
蜻蛚之在宇兮鴈亦雝雝而南征感節敘之流易兮雜
時羞而薦馨固至衷其無文兮聊賦此以識情情不盡
而轉紆兮渙予涕之沾膺
江午坡先生哀辭(王慎中)
午坡先生江姓名以達字于順信州貴溪人也先生年
四十九歲而終將以稱於修短之間猶未離乎夭也而
得專先生之稱其文學風節高一世不係乎齒也先生
以刑部郞主閩省戊子試事士之受知而選者以為先
生也以僉事督學於閩士之游於庠業於塾者皆以為
先生矣復以副使督學於楚而楚之士皆以為先生矣
江氏故貴溪仕族代有聞人父斗峰公與諸父昆弟並
以才學為貴仕先生内得諸其家出則盡友四方之賢
豪視碌碌者千萬軰如無也慧敏既絶人遠甚尤自振
厲焯發不欲與流俗伍一時譽者雖盛要以才名相目
先生雅不自喜益務矜重以簡倨自持而亦以繩人不
為權力者屈當[言翕]訿交煽易疑且奪之際尤能操飭不
變其始人未遽信也久之駭者定惑者解謗者隨以譽
而先生之名亦成矣先生最慕李獻吉之為人其詩文
獨宗之其豪毅敢决臨以威武刑禍而益峻大略相類
而先生無獻吉之病也獻吉督學江西忤宸庶人被其
搆陷力起大獄為出廷臣以蒞獄事卒以失官而不悔
先生亦忤楚藩至誣以大不敬逮繫詔獄濱於不測而
後放還田里豈其所為有以近禍者然宸庶人以逆謀
覆而楚藩亦以内行不道見殺於其子禮義法度之君
子宜不為叛逆斁亂之夫所容先生之所處果為有以
異於流俗其所以得禍亦足以警習偷竦羣懦而不為
無補於世也惜其年不永其學未究其志未行而遽亡
矣嗚呼是可悼也夫詞曰
先生嘗為予評李峒崆先生之文以為近世絶出謂其
人已死而魂魄猶足以華國自為詩哭之其末云乾坤
雙病眼終日望梁臺蓋悲一代文人之不幸其推慕之
至而亦其怨閔之深也予哀先生不能復為言惟以先
生哭崆峒者為先生哭今日照臨薌溪之間固亦當時
汴水之上之靈爽耶憂思之歌痛於涕泣世之哀先生
者其有哀於此也夫其無哀於此也夫
襄莊王哀辭(汪道昆)
余守襄襄莊王獨親守有加禮後十年余至莊王業已
棄國人余問園林去國門百里而近余居楚習為之歌
楚以哀之其辭曰
思皇先后起郢中些睠兹近屬茂乃庸些明明嗣服睦
周宗些荃胡不居譽命同些繄者獻王胙赤土些敬共
不貳方于魯些維王中興及踵武些綿綿世祀保昌阜
些荃胡不居享純嘏些峩峩主器亶幼清些胡然而金
胡然而玉儼容聲些維仲若季淑且鈞些荃胡不居翼
有成些相彼後宮邦逆媛些紘綖絺綌躬為儉些周南
樛木無違怨些荃胡不居尚婉孌些宗公有事序本支
些爇蕭執鬯逆皇尸些僾然在位如見之些荃胡不居
燕歲時些漢水方城亘千里些烝烝有衆何可勝齒些
巷歌里相輟勿起些於戲不忘不啻若其考妣些荃胡
不居為民紀些故宮岌嶪鬱雲興些高堂七仞墄且平
些方連交椅列丹楹些洞房阿閣藉重裀些荃胡不居
四體寧些東壁西崑壯以麗些長筵曲宴禮樂備些四
坐行觴歌既醉些荃胡不居主高會些章華授簡盛文
章些厥有宋玉獨擅場些仲宣鄴下當雁行些杜陵奕
業揚芬芳些民歌出牧臨高陽些落日倒載甘楚狂些
此皆蟬蜕何有鄉些荃胡不居相翺翔些高唐之上朝
雲幕些粲粲天人豔初日些輕裾文履紛來集些便娟
綽約麗以則些荃胡不居友琴瑟些翩翩漢浦翔二妃
些英英結佩光陸離些若遠若近揚蛾眉些荃胡不居
引令儀些三湘七澤下秋潦些沅芷灃蘭富芳草些荃
胡不居可終老些陽阿激楚歌雜陳些倡以白雪和陽
春些流商刻羽妙入神些荃胡不居聽其眞些大椿有
秋菌無昔些終古同歸彭殤匹些洵美有子其儀壹些
人貌榮名永無射些王公有土可用式些
亂曰靈之來兮夷猶乘白雲兮驅蓐收靈之去兮阻修
扈太乙兮總九州懷故宇兮蒿目著遺愛兮千秋
項貞女哀辭(黃汝亨)
項貞女者秀水人父某許字吳江周孺文死之者也凡
百君子莫不珍其芳潔美其從容褒著文采彪炳人倫
而曲士謬束中庸嗤其苦節嗚呼不食祿者非王臣邪
謂未為孺文婦也者弗死孺文也能為孺文婦也者可
後孺文死也是西山無饑夫之薇延陵無季子之劍也
嗟乎死生大矣名義邈然夫杞哭崩莒思婦之極哀聶
屍暴韓俠魁之餘烈猶愴然悲壯想見其為人况貞女
哉余故憐而歌之非能擬騷人之賦聊以抒桀士之悰
焉耳
媛媛兮淑女言歸兮于周衿褵兮未結伉合兮將謀吉
日兮辰良于飛兮綢繆旻天兮不弔君子兮離憂驚聞
兮憯怛&KR0885;&KR0885;兮含愁藥石兮亡從素心兮有求籲哀哀
兮蒼蒼穆默默兮玄脩倘百年兮有期願一匕兮夷猶
嗟夫夫之不辰兮年之弗將賈誼才而蚤夭兮子淵喆
而云亡頽玉樹之先摧兮稿蘭茝之芬芳寂愕愕以來
訃兮孰知余之旁皇將呼天以長號兮碎裂其腸羌大
人之我珍兮厚余之防黯黯飲泣兮心獨語魂兮其徠
兮吾將與侶𦕈𦕈愁雲兮慘其暮白日不再兮余又曷
顧盈盈綠鬢兮誰則予憐余則愛吾指兮誰為纖纖為
玉而碎兮將瓦而全雙翼既折兮將焉翩翩窅窅隻目
兮于何流連傷哉栢舟兮亦孔之賢余亦婦人兮何獨
不然苟厥身之靡二兮胡問爾之色顔魂兮其亡馳兮
余蘄及爾于黃泉神曶曶其不寐兮悽長夜之杳杳彼
蚩蚩之莫予防兮惡知予之皎皎倚欄干以徘徊兮愀
余心之渺渺魂兮余其偕往兮亦何以異乎偕老欵悲
風兮蕭蕭魂怳怳兮搖搖睇孤燈兮無色撫哀琴兮不
調奏一曲兮音絶腸九廽兮欲裂紉素絲兮為佩軫余
懷兮如結騁松陵兮漠漠怊荒忽兮纍咽望夫君兮太
息乘冥冥兮余接儵西阻兮之東生不同衾兮死兮同
穴
亂曰飛鳥于歸兮反乎故鄉狐死首丘兮貞余之所藏
翺翔大化兮為鸞為凰精氣無不之兮為冰為霜旦暮
千秋兮振振三綱秀川泠泠兮清標孔揚
文章辨體彙選卷七百四十二
