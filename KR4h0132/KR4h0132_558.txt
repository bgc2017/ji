文章辨體彙選卷五百五十八
明賀復徵編
世譜二
皮子世錄(唐皮日休)
皮子之先蓋鄭公之苗裔賢大夫子皮之後在戰國及
秦時無譜牒可考自漢至唐其英雄賢俊在位者往往
有焉前漢時名容者以善為容官至大夫後漢時名巡
者為太醫令三國時無聞焉晉朝名初者為襄陽太守
名京者為賢處士宋朝名熙祖者與徐廣論議符王世
名審者為堅侍郎後魏世名豹子者為魏名將子道明
襲爵弟喜為使持節侍中都督秦雍梁益諸軍事大將
軍仇池鎮將假公如故喜以戰守之功累加勲爵後轉
散騎常侍安南將軍豫州刺史卒於天宗爵喜弟雙仁
冠軍將軍仇池鎮將北齊時名景和者以功大官封王
名延宗者為黃門侍郎隋朝名子信者為刺史至於吾
唐汨汨於民間無能以文取位惟從祖翁諱瑕叔舉進
士有名以剛柔不合時受蜀聘為幕府累官至刺史從
翁諱行修明經及第累官至項城令以盜不發貶州掾
卒時日休之世以遠祖襄陽太守子孫因家襄陽之竟
陵世世為襄陽人自有唐已來或農竟陵或隠鹿門皆
不拘冠冕以至皮子嗚呼聖賢命世世不賤不足以立
志地不卑不足以立名是知老子産於厲鄉仲尼生於
闕里苟使李乾早胎老子豈降叔梁早胤仲尼不生賢
既家有不足為立大功致大化振大名者其在斯乎
許氏世譜(宋王安石)
伯陽神農之後也佐堯舜有大功賜姓曰姜其後見經
者四國曰申詩所謂申伯者是也曰吕書所謂吕侯者
是也曰齊曰許春秋所書齊侯許男是也周衰許男嘗
從大侯征伐會盟竟於春秋及後世無復國而子孫以
其封姓然世傳有許由者堯以天下讓由由不受逃之
箕山箕山上蓋有許由冢焉其事不見於經學者疑之
或曰由亡求於世者耳一與之天下蓋不受也故好事
者以云而由與伯陽其生後先所祖同不同莫能知也
漢興許氏侯者六人伯至侯盎采子侯&KR0146;嚴侯猜此三
侯者其始以將封而史不書其州里平恩侯廣漢博望
侯舜樂成侯延壽此三侯者同産昆弟也以外戚起於
宣元之世昌邑人也盎孫昌嘗為丞相延壽及廣漢弟
子嘉嘗為大司馬至王莽敗許氏始皆失其封云後漢
會稽有許荆者循吏也許慎者以經術顯許俊者為易
林傳於世許楊者治鴻隙陂有德於汝南汝南之民報
祭焉許靖者避地交州後入蜀先主以為太傅與從弟
劭俱善論人物劭兄虔亦知名世稱平輿淵有二龍焉
慎俊楊靖皆汝南人也許楮者家於譙以忠力事魏封
侯牟鄉許慈者家南陽入蜀父子為博士司馬晉時有
許攻者東陽人也德行高察孝廉不起老於家其子日
生亦有至性焉初許氏爵邑於周子孫播散四方有紀
者猶不乏焉至昌邑始大著聞興於汝南其後祖高陽
者為最盛然高陽之族不見其所始有據者仕魏歴校
尉郡守生允為鎮北將軍允三子皆仕司馬晉奇司隸
校尉猛幽州刺史奇子遐侍中猛子式平原太守自允
至式皆知名允後五世詢司馬晉嘗召官之不起詢孫
珪為旌陽太守於齊珪生勇慧齊太子家令勇慧生懋
篤學以孝聞卒於梁為中庶子懋生亨為陳衞尉卿嘗
領史官次齊梁時事有子善心為之卒業是時有許紹
者善心族父也通守夷陵治有恩流戶自歸數十萬卒
有勞於唐爵安陸郡公圉師欽寂欽明其後也圉師紹
少子寬博有器幹别自封平恩侯與敬宗俱為龍朔中
宰相欽寂謂紹曾大父也萬歲中帥師當契丹為所敗
執以如安東使說守者降至安東曰賊今且破滅公勉
守無忘忠也契丹即殺之是歲弟欽明亦遇殺欽明為
凉州都督案行卒與突厥遇亦執使降至靈州顧為
廋言告守者所以破賊兄弟將兵一旦同以身徇邊鄙
賢者榮之敬宗者善心子也始以公開郡於高陽與其
孫令伯以文稱當世天寳之亂敬宗有孫曰遠與張巡
以睢陽抗賊自以不及巡推巡為將而親為之下久之
食已盡煮茶紙以食猶堅守賊所以不得南向以睢陽
弊其鋒也卒與俱死者皆天下豪傑義士云唐亡遠孫
儒不義朱梁自雍州入於江南終身不出焉儒生稠沈
毅有信仕江南李氏參德化軍事稠生規好道家言不
以事自慁嘗羈旅宣歙間聞旁舍呻呼就之曰我某郡
人也察君長者且死願以骸骨屬君因指槖中黃金十
斤曰以是交長者規許諾敬負其骨千里幷黃金置死
者家家大驚愧之因請獻金如亡兒言以為許君壽規
不顧竟去於是聞者滋以規為長者卒葬池州後以子
顧贈大理評事生遂逖廻三子遂善事母里母勵其子
輙曰汝獨不慚許伯通乎祥符中天子有事於太山加
恩羣臣逖當遷讓其兄遂天子以遂試將作監主簿遂
子俞字堯言名能文章大臣累薦之有與不合者官以
故不遂嘗知興國軍大冶縣縣人至今稱之俞兩子均
均為進士逖字景山嘗上書江南李氏李氏歎奇之以
為崇文舘校書郎歲終拜監察御史後復上書太宗論
邊事宰相趙普奇其意以為與已合知興元府起酇侯
廢堰以利民治澧荆揚三州為盜者逃而去其事兄如
事父使妻事其長姒如事母故人無後為嫁其女如已
子有子五人恂黃州錄事參軍恢尚書虞部員外郎怡
今為太子中舍簽書淮南節度使判官廳公事元今為
江淮荆湖兩浙制置發運使平泰州海陵縣主簿五人
者咸孝友如其先人故士大夫論孝友者歸許氏元以
國子博士發運判官七年遂為其使待制天章閣自天
子大臣莫不以為材其勞烈方在史氏記余故不論而
著其家行云廻字光遠其事毋如伯通之孝事其兄如
景山之為弟也慷慨有大意少嘗仕李氏後不復仕與
其兄俱葬顔村有子會為進士方壯時亦慨然好議天
下事今為大廟齋郎臨川王某曰余譜許氏自據以下
其緒傳始顯焉然自許男見於周其後數封而可紀之
子孫多焉考是論之夫伯夷之所以佐其君治民余讀
書未嘗不喟然歎思之也傳曰盛德者必百世祀若伯
夷者蓋庶幾焉彼其後世忠孝之良亦使之遭時沐浴
舜禹之間以盡其材而與夫䕫臯熊虎之徒俱出而馳
焉其孰能概之耶
先君平厓府君系略(明許應元)
先君名某字時久其先順天東安人曾祖誠領宣德丙
午順天鄉薦授山西按察知事丁内艱起復松江府經
歴性剛直有古氣操以言事不能阿順太守旨遂至交
惡聞奏皆貶秩而經歴左遷蘭谿典史九年奏課道錢
塘視最簿太息曰吾幸不以他途進祿仕餘十年而不
得與九等階為縣尉此豈資地不足耶顧吾道不能為
姁嫗者曩自行在趨三晉道齊魯涉江淮入吴會視天
下奇勝無愈此者吾不復挽黃綬趍使者庭矣於是上
計簿定居焉而許氏為錢塘人蘭谿府君生貞裕府君
九臯貞裕府君篤孝蘭谿公卒未卜藏地寓棺柳州寺
中柳州寺故多寓棺府君苦處羣槥間哭朝夕比克葬
乃輟哭歸貞裕府君生兩湖府君諱紳是為先君之顯
考仁厚長者有信誼妣郁氏番禺主簿誠之女以辛丑
六月十九日生先君於鄉義里第先君生不凡有成人
之度長好學博通記籍屬文有思致補縣博士弟子㴠
道振藻雅行冲厚鬱然有稱望矣時督學使者海陵徐
君内江劉君皆號知名士雅禮敬先君考常上寘然顧
不利選舉先君以為經莫大於易而學者之師誖而言
&KR2989;也作易微聖莫幾於道學而聞者諼其文以馳舛作
真儒論士莫謹於節行作士誡行莫先於孝弟作家範
曰吾不敢以加世之人庶幾以廸吾子也為諸生廪食
二十年年且五十矣然竟不第也喟然歎曰生明盛時
綴學待問冀有所見於世而屢為有司所黜此命也今
老矣不能持尺寸之管與少年兢進取遂抗志辭謝督
學崇陽汪君慰勉之謂即厭科程然歲一貢士次序且
及子奈何不黽勉旦夕冀一命先君曰雖然意决矣終
不能復就諸生列退謂不肖孤應元曰學希古仕行志
吾家世以儒顯而我不得侍先大夫以祿養此吾所以
恨也尚干祿為雖然小子勉之無墜先志明年壬辰而
不肖孤應元舉進士是年冬先君至京師申飭小子毋
務進趍廢志學毋崇勢利怠修德即為名流愈大官不
啻倍蓰癸巳應元除守泰安奉先君泰安已未調泰州
先君歸錢塘九月感風痺疾十二月迎侍泰州明年丙
申四月二十四日卒於泰州官舍年僅五十六爾嗚呼
痛哉配夫人陳氏簪纓族也生子存者四丈夫子二長
即應元次應亨東安學生女子二長適徐繼宗次適王
應奎皆太學生孫男女二男曰暘孫女曰蘭孫應元不
即死將以年月日葬先君於青龍山之陽從先兆也先
君性仁孝初兩湖府君從仲兄秋官大夫仕裕州先君
年十二三奉郁夫人家居無僕妾之奉外勤薪水内怡
顔色無不如郁夫人意而勤學好問卒成就為通儒兩
湖府君尚交道朋好過從先君伺意嚮治具盡力不使
知不足狀重傷其意及府君感痿病在袵席期月先君
不解帶日夜候起臥掖負之身視厠牏惟謹郁夫人卒
毁頓幾絶者數矣哀號感動隣里隣里為之廢食事季
父兩山先生有恩禮以其老也在泰安時特歸省之涕
泣治歛具畢偹一弟愛之篤然時時教戒之及應元仕
有祿謂應元曰汝幸有位然非先人厚遺何以及此吾
季父老及汝之叔父皆貧也應元曰諾於是分俸皆三
之一先君之女弟歸王氏早寡先君見必泣數行命應
元奉之終身及疾病執應元手曰事叔父如事父事姑
如事母慎無忘吾所志矣應元涕泣曰敢不盡力嗚呼
猶在耳也忍言哉忍言哉夫人陳氏之舅鍾君年且八
十喪其子無所歸先君養之終身年九十二後先君二
年乃考終其重倫理好義素所敦念也不喜飲酒然對
客坐談盡日夜終無罷倚意與人言披示悃素略盡要
不失忠孝大節也居貧顧不惜財用以是屢空對妻子
燕笑終日晏如也遇童僕寬博有恩然教子嚴謂應元
等曰士入奉父兄之教出則資朋友之益然慎擇友矣
應元軰以故不敢妄有所與卒相磨礪期不失節者先
君之教也先君既詘意不得仕而時有天下之志仁九
族賑孤窮不内視其私有無與羣從昆弟燕游常和洽
肅穆人無間言然内外諸子嚴憚之即有過縮恧不敢
見即見正色臨之終不言稍稍就禮法乃止降色已而
嘻曰為子弟不當如是耶其和而毅如此為人魁岸豐
俊不甚為容止無城府較計即有横逆不屑也人以是
樂親就比卒無問識不識咸流涕焉所謂樂易君子魁
梧大人者哉嗚呼忍言哉忍言哉不肖孤軰雖號天踴
地萬死無補毫毛顧以為得大人君子一言以信來世
永幽宅俾純懿不至冺冺庶幾罪逆可贖萬一爰雪涕
述大略敢告左右惟幸哀憐之
文章辨體彙選卷五百五十八
文章辨體彙選卷五百五十八
明賀復徵編
世譜二
皮子世錄(唐皮日休)
皮子之先蓋鄭公之苗裔賢大夫子皮之後在戰國及
秦時無譜牒可考自漢至唐其英雄賢俊在位者往往
有焉前漢時名容者以善為容官至大夫後漢時名巡
者為太醫令三國時無聞焉晉朝名初者為襄陽太守
名京者為賢處士宋朝名熙祖者與徐廣論議符王世
名審者為堅侍郎後魏世名豹子者為魏名將子道明
襲爵弟喜為使持節侍中都督秦雍梁益諸軍事大將
軍仇池鎮將假公如故喜以戰守之功累加勲爵後轉
散騎常侍安南將軍豫州刺史卒於天宗爵喜弟雙仁
冠軍將軍仇池鎮將北齊時名景和者以功大官封王
名延宗者為黃門侍郎隋朝名子信者為刺史至於吾
唐汨汨於民間無能以文取位惟從祖翁諱瑕叔舉進
士有名以剛柔不合時受蜀聘為幕府累官至刺史從
翁諱行修明經及第累官至項城令以盜不發貶州掾
卒時日休之世以遠祖襄陽太守子孫因家襄陽之竟
陵世世為襄陽人自有唐已來或農竟陵或隠鹿門皆
不拘冠冕以至皮子嗚呼聖賢命世世不賤不足以立
志地不卑不足以立名是知老子産於厲鄉仲尼生於
闕里苟使李乾早胎老子豈降叔梁早胤仲尼不生賢
既家有不足為立大功致大化振大名者其在斯乎
許氏世譜(宋王安石)
伯陽神農之後也佐堯舜有大功賜姓曰姜其後見經
者四國曰申詩所謂申伯者是也曰吕書所謂吕侯者
是也曰齊曰許春秋所書齊侯許男是也周衰許男嘗
從大侯征伐會盟竟於春秋及後世無復國而子孫以
其封姓然世傳有許由者堯以天下讓由由不受逃之
箕山箕山上蓋有許由冢焉其事不見於經學者疑之
或曰由亡求於世者耳一與之天下蓋不受也故好事
者以云而由與伯陽其生後先所祖同不同莫能知也
漢興許氏侯者六人伯至侯盎采子侯&KR0146;嚴侯猜此三
侯者其始以將封而史不書其州里平恩侯廣漢博望
侯舜樂成侯延壽此三侯者同産昆弟也以外戚起於
宣元之世昌邑人也盎孫昌嘗為丞相延壽及廣漢弟
子嘉嘗為大司馬至王莽敗許氏始皆失其封云後漢
會稽有許荆者循吏也許慎者以經術顯許俊者為易
林傳於世許楊者治鴻隙陂有德於汝南汝南之民報
祭焉許靖者避地交州後入蜀先主以為太傅與從弟
劭俱善論人物劭兄虔亦知名世稱平輿淵有二龍焉
慎俊楊靖皆汝南人也許楮者家於譙以忠力事魏封
侯牟鄉許慈者家南陽入蜀父子為博士司馬晉時有
許攻者東陽人也德行高察孝廉不起老於家其子日
生亦有至性焉初許氏爵邑於周子孫播散四方有紀
者猶不乏焉至昌邑始大著聞興於汝南其後祖高陽
者為最盛然高陽之族不見其所始有據者仕魏歴校
尉郡守生允為鎮北將軍允三子皆仕司馬晉奇司隸
校尉猛幽州刺史奇子遐侍中猛子式平原太守自允
至式皆知名允後五世詢司馬晉嘗召官之不起詢孫
珪為旌陽太守於齊珪生勇慧齊太子家令勇慧生懋
篤學以孝聞卒於梁為中庶子懋生亨為陳衞尉卿嘗
領史官次齊梁時事有子善心為之卒業是時有許紹
者善心族父也通守夷陵治有恩流戶自歸數十萬卒
有勞於唐爵安陸郡公圉師欽寂欽明其後也圉師紹
少子寬博有器幹别自封平恩侯與敬宗俱為龍朔中
宰相欽寂謂紹曾大父也萬歲中帥師當契丹為所敗
執以如安東使說守者降至安東曰賊今且破滅公勉
守無忘忠也契丹即殺之是歲弟欽明亦遇殺欽明為
凉州都督案行卒與突厥遇亦執使降至靈州顧為
廋言告守者所以破賊兄弟將兵一旦同以身徇邊鄙
賢者榮之敬宗者善心子也始以公開郡於高陽與其
孫令伯以文稱當世天寳之亂敬宗有孫曰遠與張巡
以睢陽抗賊自以不及巡推巡為將而親為之下久之
食已盡煮茶紙以食猶堅守賊所以不得南向以睢陽
弊其鋒也卒與俱死者皆天下豪傑義士云唐亡遠孫
儒不義朱梁自雍州入於江南終身不出焉儒生稠沈
毅有信仕江南李氏參德化軍事稠生規好道家言不
以事自慁嘗羈旅宣歙間聞旁舍呻呼就之曰我某郡
人也察君長者且死願以骸骨屬君因指槖中黃金十
斤曰以是交長者規許諾敬負其骨千里幷黃金置死
者家家大驚愧之因請獻金如亡兒言以為許君壽規
不顧竟去於是聞者滋以規為長者卒葬池州後以子
顧贈大理評事生遂逖廻三子遂善事母里母勵其子
輙曰汝獨不慚許伯通乎祥符中天子有事於太山加
恩羣臣逖當遷讓其兄遂天子以遂試將作監主簿遂
子俞字堯言名能文章大臣累薦之有與不合者官以
故不遂嘗知興國軍大冶縣縣人至今稱之俞兩子均
均為進士逖字景山嘗上書江南李氏李氏歎奇之以
為崇文舘校書郎歲終拜監察御史後復上書太宗論
邊事宰相趙普奇其意以為與已合知興元府起酇侯
廢堰以利民治澧荆揚三州為盜者逃而去其事兄如
事父使妻事其長姒如事母故人無後為嫁其女如已
子有子五人恂黃州錄事參軍恢尚書虞部員外郎怡
今為太子中舍簽書淮南節度使判官廳公事元今為
江淮荆湖兩浙制置發運使平泰州海陵縣主簿五人
者咸孝友如其先人故士大夫論孝友者歸許氏元以
國子博士發運判官七年遂為其使待制天章閣自天
子大臣莫不以為材其勞烈方在史氏記余故不論而
著其家行云廻字光遠其事毋如伯通之孝事其兄如
景山之為弟也慷慨有大意少嘗仕李氏後不復仕與
其兄俱葬顔村有子會為進士方壯時亦慨然好議天
下事今為大廟齋郎臨川王某曰余譜許氏自據以下
其緒傳始顯焉然自許男見於周其後數封而可紀之
子孫多焉考是論之夫伯夷之所以佐其君治民余讀
書未嘗不喟然歎思之也傳曰盛德者必百世祀若伯
夷者蓋庶幾焉彼其後世忠孝之良亦使之遭時沐浴
舜禹之間以盡其材而與夫䕫臯熊虎之徒俱出而馳
焉其孰能概之耶
先君平厓府君系略(明許應元)
先君名某字時久其先順天東安人曾祖誠領宣德丙
午順天鄉薦授山西按察知事丁内艱起復松江府經
歴性剛直有古氣操以言事不能阿順太守旨遂至交
惡聞奏皆貶秩而經歴左遷蘭谿典史九年奏課道錢
塘視最簿太息曰吾幸不以他途進祿仕餘十年而不
得與九等階為縣尉此豈資地不足耶顧吾道不能為
姁嫗者曩自行在趨三晉道齊魯涉江淮入吴會視天
下奇勝無愈此者吾不復挽黃綬趍使者庭矣於是上
計簿定居焉而許氏為錢塘人蘭谿府君生貞裕府君
九臯貞裕府君篤孝蘭谿公卒未卜藏地寓棺柳州寺
中柳州寺故多寓棺府君苦處羣槥間哭朝夕比克葬
乃輟哭歸貞裕府君生兩湖府君諱紳是為先君之顯
考仁厚長者有信誼妣郁氏番禺主簿誠之女以辛丑
六月十九日生先君於鄉義里第先君生不凡有成人
之度長好學博通記籍屬文有思致補縣博士弟子㴠
道振藻雅行冲厚鬱然有稱望矣時督學使者海陵徐
君内江劉君皆號知名士雅禮敬先君考常上寘然顧
不利選舉先君以為經莫大於易而學者之師誖而言
&KR2989;也作易微聖莫幾於道學而聞者諼其文以馳舛作
真儒論士莫謹於節行作士誡行莫先於孝弟作家範
曰吾不敢以加世之人庶幾以廸吾子也為諸生廪食
二十年年且五十矣然竟不第也喟然歎曰生明盛時
綴學待問冀有所見於世而屢為有司所黜此命也今
老矣不能持尺寸之管與少年兢進取遂抗志辭謝督
學崇陽汪君慰勉之謂即厭科程然歲一貢士次序且
及子奈何不黽勉旦夕冀一命先君曰雖然意决矣終
不能復就諸生列退謂不肖孤應元曰學希古仕行志
吾家世以儒顯而我不得侍先大夫以祿養此吾所以
恨也尚干祿為雖然小子勉之無墜先志明年壬辰而
不肖孤應元舉進士是年冬先君至京師申飭小子毋
務進趍廢志學毋崇勢利怠修德即為名流愈大官不
啻倍蓰癸巳應元除守泰安奉先君泰安已未調泰州
先君歸錢塘九月感風痺疾十二月迎侍泰州明年丙
申四月二十四日卒於泰州官舍年僅五十六爾嗚呼
痛哉配夫人陳氏簪纓族也生子存者四丈夫子二長
即應元次應亨東安學生女子二長適徐繼宗次適王
應奎皆太學生孫男女二男曰暘孫女曰蘭孫應元不
即死將以年月日葬先君於青龍山之陽從先兆也先
君性仁孝初兩湖府君從仲兄秋官大夫仕裕州先君
年十二三奉郁夫人家居無僕妾之奉外勤薪水内怡
顔色無不如郁夫人意而勤學好問卒成就為通儒兩
湖府君尚交道朋好過從先君伺意嚮治具盡力不使
知不足狀重傷其意及府君感痿病在袵席期月先君
不解帶日夜候起臥掖負之身視厠牏惟謹郁夫人卒
毁頓幾絶者數矣哀號感動隣里隣里為之廢食事季
父兩山先生有恩禮以其老也在泰安時特歸省之涕
泣治歛具畢偹一弟愛之篤然時時教戒之及應元仕
有祿謂應元曰汝幸有位然非先人厚遺何以及此吾
季父老及汝之叔父皆貧也應元曰諾於是分俸皆三
之一先君之女弟歸王氏早寡先君見必泣數行命應
元奉之終身及疾病執應元手曰事叔父如事父事姑
如事母慎無忘吾所志矣應元涕泣曰敢不盡力嗚呼
猶在耳也忍言哉忍言哉夫人陳氏之舅鍾君年且八
十喪其子無所歸先君養之終身年九十二後先君二
年乃考終其重倫理好義素所敦念也不喜飲酒然對
客坐談盡日夜終無罷倚意與人言披示悃素略盡要
不失忠孝大節也居貧顧不惜財用以是屢空對妻子
燕笑終日晏如也遇童僕寬博有恩然教子嚴謂應元
等曰士入奉父兄之教出則資朋友之益然慎擇友矣
應元軰以故不敢妄有所與卒相磨礪期不失節者先
君之教也先君既詘意不得仕而時有天下之志仁九
族賑孤窮不内視其私有無與羣從昆弟燕游常和洽
肅穆人無間言然内外諸子嚴憚之即有過縮恧不敢
見即見正色臨之終不言稍稍就禮法乃止降色已而
嘻曰為子弟不當如是耶其和而毅如此為人魁岸豐
俊不甚為容止無城府較計即有横逆不屑也人以是
樂親就比卒無問識不識咸流涕焉所謂樂易君子魁
梧大人者哉嗚呼忍言哉忍言哉不肖孤軰雖號天踴
地萬死無補毫毛顧以為得大人君子一言以信來世
永幽宅俾純懿不至冺冺庶幾罪逆可贖萬一爰雪涕
述大略敢告左右惟幸哀憐之
文章辨體彙選卷五百五十八
