文章辨體彙選卷五百五十三
明賀復徵編
行状三
翰林待制華川王公行状(明鄭濟)
公諱禕字子充姓王氏其先太原郡人五代時節度使
彦超自會稽徙居金華之義烏遂為義烏人其後有曰
固者游安定胡先生門登宋皇祐五年進士第卒官恩
陽令南渡後有典方州積階至金紫食邑開國封男者
至公之大父炎澤仕元為石峽書院山長父良玉常山
東陽兩縣儒學教諭益以文學著稱母陳氏讀書知義
理公之生也為元至正壬戍十一月十七日與山長公
實同初度前夕山長公夢五色芝産門楣翌日公生識
者以為文章之兆公幼秀爽敏惠稍長習古學師事侍
講黃文獻公溍是時文獻為文章宗工天下所師仰然
性介特慎許可見公所業獨深噐之即屬以斯文之任
至正戊子元政衰敝公愀然閔憂乃攬天下事勢為書
七八千言上之時宰嫌其切直格不以聞新安程氏以
文知公為文獻門人讀其文嘆曰青青於藍冰寒於水
其子充之謂歟臨川危公素太原郝公遠者圖大梁叚
公天祐一十有二人死薦於朝不報濟南張文穆公起
巖率翰林僚屬又薦之亦不報有齊琦者得傳邵子先
天數推言天人興衰甚驗見公嘆曰子充異代人物也
公亦知世道終不可為乃歸隐青巖山中著書立言然
深自韜晦若將有所待者歲戊戍大明太祖皇帝親取
婺或以名聞遣使徵之公幡然喜曰吾聞大亂極而聖
人出齊琦之言良足徵乎即日詣行在上見大喜署中
書省掾每商略機務悉契上衷益加禮敬語必稱子充
而不名間與論文章稱善因命采故實韻為四言詩以
授皇太子辛丑冬上親征江西公進平江西頌上覧而
喜曰吾固知浙東有二儒者卿與宋濓耳學問之博卿
不如濓才思之雄濓不如卿上將即大位召還議禮明
年戊申為洪武元年南閩初入職方以公出判漳州公
宣布德澤復以治南康者治之二年詔修元史召宋公
濓與公同為總裁官二月入史局公於史事雅擅其長
力任筆削之勞一無所諉書成六月拜翰林待制承直
郎同知制誥兼國史院編脩官公掌制代言凡大詔令
多屬焉三年二月奉詔預教大本堂公經明理達開導
訓諭道光師儒每召對殿廷必賜坐久則賜飲饍一日
在史局渴甚謂宋公曰得昨日上所賜梨漿飲之吾渴
濟矣中貴人竊聞之言于上即命齎賜之其在翰林未
久出使吐蕃未達境召還五年正月又使雲南六月抵
其境見梁王君臣而諭之曰皇上聦明神聖新創大業
皆天命人心之所歸惟爾有衆僻在西南未洽聲教故
遣使者來諭意今能凾奉版圖歸職方則尺地一民安
堵如故高官厚禄不爾吝也否則如魚遊筌中終取夷
滅時梁王君臣相顧駭服已有降意會元之遺孽有自
立於朔漠者遣使托克托徵餉且欲連兵以拒我覘知梁
王有貳心因以危言必欲廹梁王殺我使以固其意時
梁王持兩可不决因匿公於民間托克托聞之愈責誚梁
王不得已以公出見之托克托欲以威屈公慷慨罵曰天
訖汝元命我朝實代之汝如爝火餘燼尚欲與日月争
光耶我將命遠來豈為汝屈今惟有死而巳寧以廹脇
為懼耶顧謂梁王曰汝朝殺我天兵夕至矣遂被害時
六年癸丑臘月二十四日也享年五十有二娶何氏子
二曰綬曰紳公卒後之八年大兵平雲南又十五年紳
往求遺殯不獲因訪得公諱所擗踊號呼製神主載回
時雲南左布政使張公紞及前山西參政王公景彰力
為採搜死事之詳為文以暴白其大節公平生慷慨長
身山立屹然有竒氣人初見之若不敢即及夫一言之
入則情誼藹然恨相知之晩於經史百氏無不究其極
其為文宏麗沉雄機軸貫綜自成一家言天下大夫士
争傳誦之所著有華川前後集二十五卷玉堂雜著二
卷詩五卷續東萊大事記七十九卷並藏于家公事上
十餘年服勤報效左右開陳非仁義之言弗道也天性
至孝友悌尤至先世田廬悉推以予兄弟其教子慈而
有法在官還書戒之曰寧人侮我母我侮人故二子皆
能以文學世其家云
先師介庵吕文懿公遺状(程敏政)
公諱原字某號介庵先生賦質渾厚偉姿容見者知為
大噐未冠著書數百言號吕子考萬全府君異之語人
曰昌吾族者在是兒矣萬全卒于景先生貧無以葬有
請徇俗火葬者先生時年十七澘然不從曰忍使先人
遺體受此炮烙刑乃權厝景東景有浮圖先生嘗登題
其上曰吾不能使先人首邱不復登此塔每至墓次號
泣不返景人悲之既奉母南家屢空學益力郡守黃公
懋廉知之召至取案上一卷書曰能誦此乎蓋洪範也
先生暗誦之終篇黃公大驚異遂補學諸生先生内莊
外和不少屈權貴天順初逆亨與宦者吉祥怙勢獨嚴
憚先生每遇朝會先生官五品當服青袍亨等見之輒
曰吾輩行當為先生易緋雖屢言之先生自若也脩撰
岳正常與先生共列亨與吉祥罪状將上未發亨等覺
之乃共摘正與先生所草承天門詔語以激上上怒坐
便殿召近臣至厲聲曰正欺罔敢爾原素謹厚乃助之
何也既退人危之先生曰死生天也懼何為性孝母夫
人有疾湯藥必手自調劑乃進疾革一女死懼其知也
強言笑不敢哭既喪奉柩之景啟萬全之窆並載以還
或忌隂陽家說先生不可曰吾知奉親遺體還鄉禍福
非所恤也舟中猶寢苫枕塊因得疾抵家遂不起先生
痛兄早世撫教其孤視之若己出皆底有官嘗曰吾荷
先世蔭有此禄且耻獨贍也悉分諸故鄉以周族人不
妄取予奉使如蜀往返間篋中無長物性儉約身無紈
綺所衣止于賜服喜周貧匱故侍郎許公思温雅善先
生其孫瑶旅食京師先生周之數年曰汝當還守邱隴
瑶陽應之曰諾先生厚贐之瑶受而不歸居月餘復來
謁先生不問又周以粟布且勸之歸無倦意有鄉人丐
于市先生識之呼至家衣食之終其身寡嗜欲徐夫人
嘗鬻女侍命奉巾櫛十餘年語不及亂勤學至老不怠
居秘閣圖書左右有得即識之手錄口誦自晨至昃不
輟暮歸少暇即為門人講解書史退則吾伊聲復達于
外蓋寢不移時而起所修宋元通鑑續編義例精甚有
先儒所未到者書成鬚髮殆白嘗考一事不獲不懌者
累昕夕一旦考得之顧謂政曰進我二階殊不若得此
可喜其好學類此先生待人以誠恕然事不可者未嘗
依阿取容聞朝政有闕邊徼有警憂見顔面居官二十
年家無田宅為學務實踐不事空言故詩文亦不艱深
靡麗如其為人所著介庵集通鑑綱目續編考正藏于
家
通議大夫都察院右副都御史李公行状(歸有光)
公諱憲卿字廉甫世居蘇州崑山之羅巷村以耕農為
業通議始入居縣城獨生公一子令從博士學山隂蕭
御史鳴鳳竒其姿貌曰是子他日必貴吾無事閱其卷
矣先輩吳中英有知人鑑每稱之以為瑚璉之噐公雅
自修飾好交名俊視庸輩不屑也舉應天鄉試禮部不
第丁通議憂服闋再試中式賜進士出身明年選南京
吏部驗封司主事歴遷郎中吏在司者莫不懷其恩居
九年冢宰鄞聞公奉新宋公皆當世名卿咸賞識之陞
江西布政司左參議江右田土不相懸而稅入多寡殊
絶如南昌新建二縣僅百里多山湖稅糧十六萬廣信
縣六贛州縣十糧皆六萬南安四縣糧二萬三郡二十
縣之糧不及兩縣廵撫傅都御史議均之公在糧儲道
為法均派折衷最為簡易蓋國初以次削平僭偽田賦
往往因其舊貫論者謂蘇州田不及淮安半而吳賦十
倍淮隂松江二縣糧與畿内八府百七十縣埒其不均
如此吳郡異時嘗均田而均止於一郡且破壊兩稅隂
有增羡民病之不若江右之善而惜不及行也陞山東
按察司副使兵備臨清先是敵薄京城又數聲言從井
陘口入掠臨清臨清綰漕道商賈所凑人情恇懼公處
之晏然或為公地欲移任公曰詎至於此境上屯兵數
萬調度有方敵亦竟不至師尚詔反河南至五河兵敗
散獨與數騎走莘縣擒獲之在鎮三年商民稱其簡静
甌寧李尚書自吏部罷還所過頗懈慢公勞送禮有加
李公甚喜歎曰李君非世情人吾因以是識其人會召
還即日薦陞湖廣布政司右參政景王封在漢東未之
國詔命德安造王府公董其役又以承天修祾恩殿陞
河南按察司按察使受命四月尋擢廵撫湖廣右僉都
御史奏水災乞蠲貸親行鄂渚雲夢間拊循之東南用
兵禦日本軍府檄至調保靖容美桑植麻察鎮溪大刺
土兵三萬二千所過牢廪無缺公因奏土司各有分守
兵不可多調且無益徒縻糧廪其後土兵還輙掠内地
人口公檄所至搜閱悉送歸鄉里顯陵大水衝壊二紅
門黃河便橋而故邸龍飛慶雲宫殿多隳撓奏加修理
建立元祐宫碑亭是時奉天殿災勅命大臣開府江陵
總督河廣川貴採辦大木工部劉侍郎方受命以憂去
上特旨陞公左副都御史代其任先是天子稽古制建
九廟而西苑穆清之居歲有興造頗瀉蜀荆之材公至
則近水無復峻幹乃行巴庸𤏡道轉荆岳至東南川往
來督責鈎之荒裔中於是萬山之木稍出然帝室紫宫
舊制瓌瑰於永樂金柱圍長終不能合公奏言臣督率
郎中張國珍李佑副使張正和盧孝達各該守廵参政
游震得副使周鎬僉事于錦先後深入永順夘峒梭梭
江參政徐霈僉事崔都入容美副使黃宗噐入施州金
峒參政靳學顔入永寧迤東蘭州儒溪副使劉斯潔入
黎州天全建昌董策入鳥蒙參政繆文龍入播州真州
酉陽僉事吳中禮入永寧迤西落供班鳩井鎮雄程嗣
功入龍州參政張定入銅仁省溪參議王重光入赤水
猴峒僉事顧炳入思南潮底汪集入永寧順崖而湖廣
廵撫右僉都御史趙炳然廵按御史吳百朋各先後親
歴荆岳辰常四川廵撫右副都御史黃光昇歴叙馬重
䕫廵按御史郭民敬歴卭雅貴州廵撫右副都御史高
翀歴思石鎮黎廵按御史朱賢歴永寧赤水臣自趨浩
州六月上瀘叙而巨材所生必於深林窮壑崇岡絶箐
人跡不到之地經數百年而後至合抱又鮮不空灌昔
尚書宋禮及近時尚書樊繼祖侍郎潘鑑採得逾尋丈
者數株而巳今三省見採丈圍以上楠杉二千餘丈四
五以上亦一百一十七視前亦已超絶矣第所派長巨
非常故圍圓難合臣奉命初恐摉索未徧今則深入窮
摉知不可得而先年營建亦必别有所處伏望皇上勅
下該部計議量材取用庶臣等專心採辦而大工早集
矣上允其奏命求其次者其後木亦益出自江淮至于
京師&KR1097;筏相接而天子猶以皇祖時殿災後十年始成
今未六七載欲待得巨材故殿建未有期而西工驟興
漕下之木多取以為用三省吏民暴露三年無有休息
期大臣以為言天子亦自憐之將作大匠又能規削膠
附極般輸之巧而見材度巳足用公懇乞興工罷採以
休荆蜀民使者相望於道詞旨甚哀而工部大臣力任
其事天子從之考卜興工有日矣其後漕數比先所下
多有竒羡凡得木一萬一千二百八十九章公上最推
功於三廵撫下至小官莫不錄其勞今不載獨載其所
奏兩司涉歴採取之地曰四川守廵督儒溪之木播州
之木建昌天全之木鎮雄烏蒙之木龍州藺州之木湖
廣督容美之木施州之木永順夘峒之木靖州之木及
督行湖南購木于九嶷荆南購木于陜西階州武昌漢
陽黃州購木于施州永順貴州則於赤水猴峒思南潮
底永寧順崖其南出雲南金沙江云大抵荆楚雖廣山
木少採伐險遠必俟雨水而出而施州石坂亂灘迂廻
千里貴陽窮險山嶺深峭由川辰大河以達城陵磯蜀
山懸隔十里排巖批谷灘急漩險經時歴月始達會河
而吏民冐犯瘴毒林木蒙籠與虺蛇虎豹錯行萬人邪
許摧軋崩崒鳥獸哀鳴震天吸地蓋出入百蠻之中窮
南紀之地其艱如此故附著之俾後有考焉昔稱雍州
南山檀柘而天水隴西多材木故叢臺阿房建章朝陽
之作皆因其所有金源氏營汴新宫採青峰山巨木猶
以為漢唐之所不能致公乃獲之山童木遁之時發天
地之藏助成國家億萬年之丕圖其勤至矣是歲冬徵
還内臺明年考察天下官已而病作請告病益侵乞還
鄉天子許之行至東平安山驛而薨嘉靖四十一年四
月乙亥也年五十有七公仕宦二十餘年未嘗一日居
家山東獲賊湖廣營造東南平倭累有白金文綺之賜
而提督採運之擢旨從中下蓋上所自簡也祖考妣皆
受誥贈母杜氏封太淑人所之官必迎養世以為榮公
事太淑人孝謹每廵行日遣人問安還輙拜堂下太淑
人茹素公跽以請者數太淑人不得已為之進羞膳平
生未嘗言人過其所敬愛與之甚親至其所不屑然亦
無所假借在江陵有所使吏遲至公問其故言方食市
肆中又無馬騎故事臺所使吏廪食與馬為荆州奪之
公曰彼少年欲立名耳竟不復問周太僕還自滇南公
不出候蓋不知也周公鄉里前輩以禮相責誚公置酒
仲宣樓深自遜謝而已為人美姿容自少衣服鮮好及
貴益稱其志至京飾大學士嚴公迎謂之曰公不獨才
望逾人丰采亦足羽儀朝廷矣所居廉潔不苛採辦銀
無慮數百萬先時堆積堂中公絶不使入臺門第貯荆
州府募召商夷賞購過常人皆懷之故總督三年地邊
邊裔而民夷不驚以是為難是歲奉天殿文武樓告成
上製名曰皇極殿門曰皇極門而西宫亦不日而就天
子方加恩臣下叙任事者之勞績而公不逮矣余與公
少相知諸子來請撰述因就其家得所遺文字參以所
見聞稍加論次上之史舘謹状
文章辨體彙選卷五百五十三
文章辨體彙選卷五百五十三
明賀復徵編
行状三
翰林待制華川王公行状(明鄭濟)
公諱禕字子充姓王氏其先太原郡人五代時節度使
彦超自會稽徙居金華之義烏遂為義烏人其後有曰
固者游安定胡先生門登宋皇祐五年進士第卒官恩
陽令南渡後有典方州積階至金紫食邑開國封男者
至公之大父炎澤仕元為石峽書院山長父良玉常山
東陽兩縣儒學教諭益以文學著稱母陳氏讀書知義
理公之生也為元至正壬戍十一月十七日與山長公
實同初度前夕山長公夢五色芝産門楣翌日公生識
者以為文章之兆公幼秀爽敏惠稍長習古學師事侍
講黃文獻公溍是時文獻為文章宗工天下所師仰然
性介特慎許可見公所業獨深噐之即屬以斯文之任
至正戊子元政衰敝公愀然閔憂乃攬天下事勢為書
七八千言上之時宰嫌其切直格不以聞新安程氏以
文知公為文獻門人讀其文嘆曰青青於藍冰寒於水
其子充之謂歟臨川危公素太原郝公遠者圖大梁叚
公天祐一十有二人死薦於朝不報濟南張文穆公起
巖率翰林僚屬又薦之亦不報有齊琦者得傳邵子先
天數推言天人興衰甚驗見公嘆曰子充異代人物也
公亦知世道終不可為乃歸隐青巖山中著書立言然
深自韜晦若將有所待者歲戊戍大明太祖皇帝親取
婺或以名聞遣使徵之公幡然喜曰吾聞大亂極而聖
人出齊琦之言良足徵乎即日詣行在上見大喜署中
書省掾每商略機務悉契上衷益加禮敬語必稱子充
而不名間與論文章稱善因命采故實韻為四言詩以
授皇太子辛丑冬上親征江西公進平江西頌上覧而
喜曰吾固知浙東有二儒者卿與宋濓耳學問之博卿
不如濓才思之雄濓不如卿上將即大位召還議禮明
年戊申為洪武元年南閩初入職方以公出判漳州公
宣布德澤復以治南康者治之二年詔修元史召宋公
濓與公同為總裁官二月入史局公於史事雅擅其長
力任筆削之勞一無所諉書成六月拜翰林待制承直
郎同知制誥兼國史院編脩官公掌制代言凡大詔令
多屬焉三年二月奉詔預教大本堂公經明理達開導
訓諭道光師儒每召對殿廷必賜坐久則賜飲饍一日
在史局渴甚謂宋公曰得昨日上所賜梨漿飲之吾渴
濟矣中貴人竊聞之言于上即命齎賜之其在翰林未
久出使吐蕃未達境召還五年正月又使雲南六月抵
其境見梁王君臣而諭之曰皇上聦明神聖新創大業
皆天命人心之所歸惟爾有衆僻在西南未洽聲教故
遣使者來諭意今能凾奉版圖歸職方則尺地一民安
堵如故高官厚禄不爾吝也否則如魚遊筌中終取夷
滅時梁王君臣相顧駭服已有降意會元之遺孽有自
立於朔漠者遣使托克托徵餉且欲連兵以拒我覘知梁
王有貳心因以危言必欲廹梁王殺我使以固其意時
梁王持兩可不决因匿公於民間托克托聞之愈責誚梁
王不得已以公出見之托克托欲以威屈公慷慨罵曰天
訖汝元命我朝實代之汝如爝火餘燼尚欲與日月争
光耶我將命遠來豈為汝屈今惟有死而巳寧以廹脇
為懼耶顧謂梁王曰汝朝殺我天兵夕至矣遂被害時
六年癸丑臘月二十四日也享年五十有二娶何氏子
二曰綬曰紳公卒後之八年大兵平雲南又十五年紳
往求遺殯不獲因訪得公諱所擗踊號呼製神主載回
時雲南左布政使張公紞及前山西參政王公景彰力
為採搜死事之詳為文以暴白其大節公平生慷慨長
身山立屹然有竒氣人初見之若不敢即及夫一言之
入則情誼藹然恨相知之晩於經史百氏無不究其極
其為文宏麗沉雄機軸貫綜自成一家言天下大夫士
争傳誦之所著有華川前後集二十五卷玉堂雜著二
卷詩五卷續東萊大事記七十九卷並藏于家公事上
十餘年服勤報效左右開陳非仁義之言弗道也天性
至孝友悌尤至先世田廬悉推以予兄弟其教子慈而
有法在官還書戒之曰寧人侮我母我侮人故二子皆
能以文學世其家云
先師介庵吕文懿公遺状(程敏政)
公諱原字某號介庵先生賦質渾厚偉姿容見者知為
大噐未冠著書數百言號吕子考萬全府君異之語人
曰昌吾族者在是兒矣萬全卒于景先生貧無以葬有
請徇俗火葬者先生時年十七澘然不從曰忍使先人
遺體受此炮烙刑乃權厝景東景有浮圖先生嘗登題
其上曰吾不能使先人首邱不復登此塔每至墓次號
泣不返景人悲之既奉母南家屢空學益力郡守黃公
懋廉知之召至取案上一卷書曰能誦此乎蓋洪範也
先生暗誦之終篇黃公大驚異遂補學諸生先生内莊
外和不少屈權貴天順初逆亨與宦者吉祥怙勢獨嚴
憚先生每遇朝會先生官五品當服青袍亨等見之輒
曰吾輩行當為先生易緋雖屢言之先生自若也脩撰
岳正常與先生共列亨與吉祥罪状將上未發亨等覺
之乃共摘正與先生所草承天門詔語以激上上怒坐
便殿召近臣至厲聲曰正欺罔敢爾原素謹厚乃助之
何也既退人危之先生曰死生天也懼何為性孝母夫
人有疾湯藥必手自調劑乃進疾革一女死懼其知也
強言笑不敢哭既喪奉柩之景啟萬全之窆並載以還
或忌隂陽家說先生不可曰吾知奉親遺體還鄉禍福
非所恤也舟中猶寢苫枕塊因得疾抵家遂不起先生
痛兄早世撫教其孤視之若己出皆底有官嘗曰吾荷
先世蔭有此禄且耻獨贍也悉分諸故鄉以周族人不
妄取予奉使如蜀往返間篋中無長物性儉約身無紈
綺所衣止于賜服喜周貧匱故侍郎許公思温雅善先
生其孫瑶旅食京師先生周之數年曰汝當還守邱隴
瑶陽應之曰諾先生厚贐之瑶受而不歸居月餘復來
謁先生不問又周以粟布且勸之歸無倦意有鄉人丐
于市先生識之呼至家衣食之終其身寡嗜欲徐夫人
嘗鬻女侍命奉巾櫛十餘年語不及亂勤學至老不怠
居秘閣圖書左右有得即識之手錄口誦自晨至昃不
輟暮歸少暇即為門人講解書史退則吾伊聲復達于
外蓋寢不移時而起所修宋元通鑑續編義例精甚有
先儒所未到者書成鬚髮殆白嘗考一事不獲不懌者
累昕夕一旦考得之顧謂政曰進我二階殊不若得此
可喜其好學類此先生待人以誠恕然事不可者未嘗
依阿取容聞朝政有闕邊徼有警憂見顔面居官二十
年家無田宅為學務實踐不事空言故詩文亦不艱深
靡麗如其為人所著介庵集通鑑綱目續編考正藏于
家
通議大夫都察院右副都御史李公行状(歸有光)
公諱憲卿字廉甫世居蘇州崑山之羅巷村以耕農為
業通議始入居縣城獨生公一子令從博士學山隂蕭
御史鳴鳳竒其姿貌曰是子他日必貴吾無事閱其卷
矣先輩吳中英有知人鑑每稱之以為瑚璉之噐公雅
自修飾好交名俊視庸輩不屑也舉應天鄉試禮部不
第丁通議憂服闋再試中式賜進士出身明年選南京
吏部驗封司主事歴遷郎中吏在司者莫不懷其恩居
九年冢宰鄞聞公奉新宋公皆當世名卿咸賞識之陞
江西布政司左參議江右田土不相懸而稅入多寡殊
絶如南昌新建二縣僅百里多山湖稅糧十六萬廣信
縣六贛州縣十糧皆六萬南安四縣糧二萬三郡二十
縣之糧不及兩縣廵撫傅都御史議均之公在糧儲道
為法均派折衷最為簡易蓋國初以次削平僭偽田賦
往往因其舊貫論者謂蘇州田不及淮安半而吳賦十
倍淮隂松江二縣糧與畿内八府百七十縣埒其不均
如此吳郡異時嘗均田而均止於一郡且破壊兩稅隂
有增羡民病之不若江右之善而惜不及行也陞山東
按察司副使兵備臨清先是敵薄京城又數聲言從井
陘口入掠臨清臨清綰漕道商賈所凑人情恇懼公處
之晏然或為公地欲移任公曰詎至於此境上屯兵數
萬調度有方敵亦竟不至師尚詔反河南至五河兵敗
散獨與數騎走莘縣擒獲之在鎮三年商民稱其簡静
甌寧李尚書自吏部罷還所過頗懈慢公勞送禮有加
李公甚喜歎曰李君非世情人吾因以是識其人會召
還即日薦陞湖廣布政司右參政景王封在漢東未之
國詔命德安造王府公董其役又以承天修祾恩殿陞
河南按察司按察使受命四月尋擢廵撫湖廣右僉都
御史奏水災乞蠲貸親行鄂渚雲夢間拊循之東南用
兵禦日本軍府檄至調保靖容美桑植麻察鎮溪大刺
土兵三萬二千所過牢廪無缺公因奏土司各有分守
兵不可多調且無益徒縻糧廪其後土兵還輙掠内地
人口公檄所至搜閱悉送歸鄉里顯陵大水衝壊二紅
門黃河便橋而故邸龍飛慶雲宫殿多隳撓奏加修理
建立元祐宫碑亭是時奉天殿災勅命大臣開府江陵
總督河廣川貴採辦大木工部劉侍郎方受命以憂去
上特旨陞公左副都御史代其任先是天子稽古制建
九廟而西苑穆清之居歲有興造頗瀉蜀荆之材公至
則近水無復峻幹乃行巴庸𤏡道轉荆岳至東南川往
來督責鈎之荒裔中於是萬山之木稍出然帝室紫宫
舊制瓌瑰於永樂金柱圍長終不能合公奏言臣督率
郎中張國珍李佑副使張正和盧孝達各該守廵参政
游震得副使周鎬僉事于錦先後深入永順夘峒梭梭
江參政徐霈僉事崔都入容美副使黃宗噐入施州金
峒參政靳學顔入永寧迤東蘭州儒溪副使劉斯潔入
黎州天全建昌董策入鳥蒙參政繆文龍入播州真州
酉陽僉事吳中禮入永寧迤西落供班鳩井鎮雄程嗣
功入龍州參政張定入銅仁省溪參議王重光入赤水
猴峒僉事顧炳入思南潮底汪集入永寧順崖而湖廣
廵撫右僉都御史趙炳然廵按御史吳百朋各先後親
歴荆岳辰常四川廵撫右副都御史黃光昇歴叙馬重
䕫廵按御史郭民敬歴卭雅貴州廵撫右副都御史高
翀歴思石鎮黎廵按御史朱賢歴永寧赤水臣自趨浩
州六月上瀘叙而巨材所生必於深林窮壑崇岡絶箐
人跡不到之地經數百年而後至合抱又鮮不空灌昔
尚書宋禮及近時尚書樊繼祖侍郎潘鑑採得逾尋丈
者數株而巳今三省見採丈圍以上楠杉二千餘丈四
五以上亦一百一十七視前亦已超絶矣第所派長巨
非常故圍圓難合臣奉命初恐摉索未徧今則深入窮
摉知不可得而先年營建亦必别有所處伏望皇上勅
下該部計議量材取用庶臣等專心採辦而大工早集
矣上允其奏命求其次者其後木亦益出自江淮至于
京師&KR1097;筏相接而天子猶以皇祖時殿災後十年始成
今未六七載欲待得巨材故殿建未有期而西工驟興
漕下之木多取以為用三省吏民暴露三年無有休息
期大臣以為言天子亦自憐之將作大匠又能規削膠
附極般輸之巧而見材度巳足用公懇乞興工罷採以
休荆蜀民使者相望於道詞旨甚哀而工部大臣力任
其事天子從之考卜興工有日矣其後漕數比先所下
多有竒羡凡得木一萬一千二百八十九章公上最推
功於三廵撫下至小官莫不錄其勞今不載獨載其所
奏兩司涉歴採取之地曰四川守廵督儒溪之木播州
之木建昌天全之木鎮雄烏蒙之木龍州藺州之木湖
廣督容美之木施州之木永順夘峒之木靖州之木及
督行湖南購木于九嶷荆南購木于陜西階州武昌漢
陽黃州購木于施州永順貴州則於赤水猴峒思南潮
底永寧順崖其南出雲南金沙江云大抵荆楚雖廣山
木少採伐險遠必俟雨水而出而施州石坂亂灘迂廻
千里貴陽窮險山嶺深峭由川辰大河以達城陵磯蜀
山懸隔十里排巖批谷灘急漩險經時歴月始達會河
而吏民冐犯瘴毒林木蒙籠與虺蛇虎豹錯行萬人邪
許摧軋崩崒鳥獸哀鳴震天吸地蓋出入百蠻之中窮
南紀之地其艱如此故附著之俾後有考焉昔稱雍州
南山檀柘而天水隴西多材木故叢臺阿房建章朝陽
之作皆因其所有金源氏營汴新宫採青峰山巨木猶
以為漢唐之所不能致公乃獲之山童木遁之時發天
地之藏助成國家億萬年之丕圖其勤至矣是歲冬徵
還内臺明年考察天下官已而病作請告病益侵乞還
鄉天子許之行至東平安山驛而薨嘉靖四十一年四
月乙亥也年五十有七公仕宦二十餘年未嘗一日居
家山東獲賊湖廣營造東南平倭累有白金文綺之賜
而提督採運之擢旨從中下蓋上所自簡也祖考妣皆
受誥贈母杜氏封太淑人所之官必迎養世以為榮公
事太淑人孝謹每廵行日遣人問安還輙拜堂下太淑
人茹素公跽以請者數太淑人不得已為之進羞膳平
生未嘗言人過其所敬愛與之甚親至其所不屑然亦
無所假借在江陵有所使吏遲至公問其故言方食市
肆中又無馬騎故事臺所使吏廪食與馬為荆州奪之
公曰彼少年欲立名耳竟不復問周太僕還自滇南公
不出候蓋不知也周公鄉里前輩以禮相責誚公置酒
仲宣樓深自遜謝而已為人美姿容自少衣服鮮好及
貴益稱其志至京飾大學士嚴公迎謂之曰公不獨才
望逾人丰采亦足羽儀朝廷矣所居廉潔不苛採辦銀
無慮數百萬先時堆積堂中公絶不使入臺門第貯荆
州府募召商夷賞購過常人皆懷之故總督三年地邊
邊裔而民夷不驚以是為難是歲奉天殿文武樓告成
上製名曰皇極殿門曰皇極門而西宫亦不日而就天
子方加恩臣下叙任事者之勞績而公不逮矣余與公
少相知諸子來請撰述因就其家得所遺文字參以所
見聞稍加論次上之史舘謹状
文章辨體彙選卷五百五十三
