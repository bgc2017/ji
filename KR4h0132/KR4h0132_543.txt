文章辨體彙選卷五百四十三
明賀復徵編
傳十六
無名公傳(宋邵雍)
夫無名者不可得而名也凡物有形則可器可器斯可
名然則斯人無體乎曰有體有體而無迹者也斯人無
用乎曰有用有用而無心者也夫有跡有心者斯可得
而知也無跡無心者雖鬼神亦不可得而知不可得而
名而况於人乎故其詩曰思慮未起鬼神莫知不由乎
我更由乎誰能造萬物者天地也能造天地者太極也
太極者其可得而知乎故強名之曰太極太極者其無
名之謂乎故嘗自為之贊曰借爾面貌假爾形骸弄丸
餘暇閒往閒來人告之以修福對曰吾未嘗不為善人
告之以禳災對曰吾未敢妄祭故詩曰禍如許免人須
謟福若待求天可量又曰中孚起信寧煩禱無妄生災
不易禳性喜飲酒常命之曰太和湯詩曰不佞禪伯不
䛕方士不出戶庭直際天地家素業為儒口未嘗不言
儒言身未嘗不行儒行故其詩曰心無妄思足無妄走
人無妄交物無妄受炎炎論之甘處其陋綽綽言之無
出其右羲軒之書未嘗輟手堯舜之談未嘗虚口當中
和天同樂易友吟自在詩飲歡喜酒百年升平不為不
偶七十康強不為不夀此其無名公之行乎
六一居士傳(歐陽脩)
六一居士初謫滁山自號醉翁既老而衰且病將退休
於潁水之上則又更號六一居士客有問曰六一何謂
也居士曰吾家藏書一萬卷集錄三代以來金石遺文
一千卷有琴一張有棋一局而常置酒一壺客曰是為
五一爾奈何居士曰以吾一翁老於此五物之間是豈
不為六一乎客笑曰子欲逃名者乎而屢易其號此莊
生所誚畏影而走乎日中者也余將見子疾走大喘渴
死而名不得逃也居士曰吾固知名之不可逃然亦知
夫不必逃也吾為此名聊以志吾之樂爾客曰其樂如
何居士曰吾之樂可勝道哉方其得意於五物也太山
在前而不見疾雷破柱而不驚雖響九奏於洞庭之野
閱大戰於涿鹿之原未足喻其樂且適也然常患不得
極吾樂於其間者世事之為吾累者衆也其大者有二
焉軒裳珪組勞吾形於外憂患思慮勞吾心於内使吾
形不病而已悴心未老而先衰尚何暇於五物哉雖然
吾自乞其身於朝者三年矣一日天子惻然哀之賜其
骸骨使得與此五物偕返於田廬庶幾償其夙願焉此
吾之所以志也客復笑曰子知軒裳珪組之累其形而
不知五物之累其心乎居士曰不然累於彼者已勞矣
又多憂累於此者既佚矣幸無患吾其何擇哉於是與
客俱起握手大笑曰置之區區不足較也已而歎曰夫
士少而仕老而休蓋有不待七十者矣吾素慕之宜去
一也吾嘗用於時矣而訖無稱焉宜去二也壯猶如此
今既老且病矣乃以難強之筋骸貪過分之榮禄是將
違其素志而自食其言宜去三也吾負三宜去雖無五
物其去宜矣復何道哉熙寧三年九月七日六一居士
自傳
一是居士傳(鄭思肖)
一是居士大宋人也生於宋長於宋死於宋今天下人
悉以為非趙氏天下愚哉嘗貫古今六合觀之肇乎無
天地之始亘乎有天地之終普天率土一草一木吾見
其皆大宋天地不復知有皇帝王覇盜賊諸蠻介於其
間大宋粹然一天也不以有疆土而存不以無疆土而
亡行造化邁歷數母萬物而未始有極焉譬如孝子於
其父前乎無前後乎無後滿眼與父與天同大寧以生
為在死為不在耶又寧見有二父耶此一是之所在也
未死書死誓其終也故曰死於宋一是者何萬古不易
之理也由之行則我為主天地鬼神咸聽其命不然天
地鬼神反誅之斷古今定綱常配至道立衆事自天子
至於庶人一皆不越於斯苟能深造一是之域與天理
周流明而不惑殺之亦不變安能以偽富偽貴芻豢之
居士生而弗靈幾淪於朽棄長而明始感父母恩異於
他人父母恩非數可算性愛竹嗜餐梅花又喜觀雪遇
之過於貧人獲至寳為悅不飲酒嗜食菜薦飯得菜欣
然飯速盡有招之者拒而不從决不妄以足跡及人門
癖於詩不肯與人唱和懶則數歲不作一興動達旦不
寐作諷咏聲辭多激烈意詩成章數高歌輙淚下若不
能以一朝自居每棄忘生事盡日遂幽閑之適遇癡濁
者則急去之多遊僧舍興盡即飄然愜懷終暮坐不去
寡與人合間數月竟無至門者獨往獨來獨處獨坐獨
行獨吟獨笑獨哭抱貧愁居與時為仇讐或癡如哆口
不語瞠目高視而僵立衆環指笑良不顧常獨遊山水
間登絶頂浩歌狂笑氣潤霄碧舉手掀舞欲空其形而
去或告人以道俗不耳其說反嫌迂謬率恥與之偕破
衣垢貌晝行囈語皇皇然若有求而弗獲坐成廢物尚
確持一是之理欲衡古今天下事咸歸於正愚又甚衆
人宜乎舉世之人不識之有識者非之識之識其人不
識其人非識也能識一是之理則真識一是居士矣奚
以識其精神笑貌然後謂識一是居士也與故作一是
居士傳
鐵笛道人自傳(楊維楨)
鐵笛道人者會稽人祖關西出也初號梅花道人會稽
有鐵崖山其高百丈上有萼綠梅花數百植層樓出梅
花積書數萬卷是道人所居也泰定間以春秋經學擢
進士第仕赤城令轉錢清海鹽皆不信其素志輙弃官
將妻子遊天目山放於宛陵毘陵間霅中雲間山水最
清遠又自九龍山涉太湖南泝大小雷之澤訪縹緲七
十二峯東抵海登小金山脫烏巾冠鐵葉冠服褐毛寬
博手持鐵笛一枝自稱鐵笛道人鐵笛得洞庭湖中冶
人緱氏子嘗掘地得古莫耶無所用鎔為鐵葉筒之長
一尺有九寸竅其九進於道人道人吹之竅皆應律竒
聲絶人世江上老漁狎道人時時唱清江欸乃道人為
作迴波引和之仍自歌曰小江秋大江秋美人不來生
遠愁聽笛海西流又歌曰東飛烏西飛烏美人手弄雙
明珠九見烏生雛城中富貴人聞道人名多載酒道人
所幸聞笛道人為一弄畢便卧遣客即客不去卧吹笛
自如也嘗對客云笛有君山古弄海可養蛟龍可呼非
鈞天大人不發也晩歲有同年者以遺才白於上用玄
纁物色道人於五湖之間道人終不起道人性疎豁與
人交無疑二雖病凶危坐不披文則弄札翰或理音樂
素不善奕畫謂奕損閒心畫為人役見即屏去至名山
川必登高遐眺想見古人風節曠邁非常人所能測也
與永嘉李孝先茅山張伯雨鍚山倪鎮昆陽顧瑛為詩
文友碧桃叟釋臻疑歸叟釋現清容叟釋信為方外友
其文有驚世者有三史統論五千言太平綱目二十策
歴代史鉞二百卷詩有瓊臺曲洞庭雜吟五十卷藏於
鐵崖山云贊曰有美人兮冠鐵葉之弮弮服免褐之躚
躚雷浦之濱兮鐵崖之顛噏隂呼陽兮履坤戴乾萬竅
不作兮全籟於天其漆園之傲吏兮緱山之遊仙也耶
白牛生傳(明宋濂)
白牛生者金華潛溪人宋姓濓名嘗騎白牛往來溪上
故人以白牛生目之生軀榦短小細目而疎髯性多勤
他無所嗜惟攻學不怠存諸心著諸書六經與人言亦
六經或厭其繁生曰吾舍此不學也六經其曜靈乎一
日無之則冥冥夜行矣生學在治心道在五倫自以為
至易至簡或笑其迂生曰我其迂哉我若迂孟子則迂
之首矣生好著文或以文人稱之則又艴然怒曰吾文
人乎哉天地之理欲窮之而未盡也聖賢之道欲凝之
而未成也吾文人乎哉或求學文生曰其孝弟乎文則
吾不知也生不肯干禄或欲挽之使出生曰禄可干耶
仕當為道謀干之私也生安於義命未嘗妄有所為或
疑其拙生曰我契以天不合以人是乃巧之大者拙乎
哉生慕孔顔之樂如聆鈞天之樂如獲褭蹏之金言及
之手足舞蹈不已或以為狂生曰吾能知之恨未能允
蹈之奚其狂生幼多疢常行服氣法或誚其欲久生生
曰盜跖甚夭顔子甚夀子知之乎或人不答生曰竊隂
陽之和以私一已服氣矣運量元化節宣四時服氣乎
生雖貧喜色常溢眉宇間或詰之生曰吾内足樂也内
既足樂無人非無鬼責得亦樂失亦樂我何憂哉生御
惡衣觕饌安之或慮其詐生曰錦衣與卉服雖異暖則
一糟覈與淳熬固殊飽則均何詐為生不貴貴人不貧
貧人或尤其無别生曰貴自貴爾於我何加焉賤自賤
爾於我何損焉生遇物以誠三尺之童莫之敢欺或譏
其同生曰我道蓋如是同不同弗知也生不享外神唯
事其先甚謹或謂其報本耶生曰非惟報本也以氣感
氣吾先以之外人何預哉生多讀台衡賢守慈恩諸家
書或謗其偏生曰我雖口之未嘗心之也何其偏生當
情意調適輙懸特磬於簴親擊以鐵籈瞑目側耳而聽
自以為達制樂之原或笑之生曰此簣桴土鼓之遺聲
也五音繁會則末矣生好着屐登山遇境勝處注目視
弗釋或惡其癖生曰吾於巒容川色見三代之精華不
忍舍也生年四十有六髮無白者日坐一室中澄思終
日或執筆立言動以聖賢自期其中之所存者人固莫
能識也適有畫史貌生之騎白牛者生大笑以為得其
真故自疏其事如左曰白牛生傳云
文章辨體彙選卷五百四十三
文章辨體彙選卷五百四十三
明賀復徵編
傳十六
無名公傳(宋邵雍)
夫無名者不可得而名也凡物有形則可器可器斯可
名然則斯人無體乎曰有體有體而無迹者也斯人無
用乎曰有用有用而無心者也夫有跡有心者斯可得
而知也無跡無心者雖鬼神亦不可得而知不可得而
名而况於人乎故其詩曰思慮未起鬼神莫知不由乎
我更由乎誰能造萬物者天地也能造天地者太極也
太極者其可得而知乎故強名之曰太極太極者其無
名之謂乎故嘗自為之贊曰借爾面貌假爾形骸弄丸
餘暇閒往閒來人告之以修福對曰吾未嘗不為善人
告之以禳災對曰吾未敢妄祭故詩曰禍如許免人須
謟福若待求天可量又曰中孚起信寧煩禱無妄生災
不易禳性喜飲酒常命之曰太和湯詩曰不佞禪伯不
䛕方士不出戶庭直際天地家素業為儒口未嘗不言
儒言身未嘗不行儒行故其詩曰心無妄思足無妄走
人無妄交物無妄受炎炎論之甘處其陋綽綽言之無
出其右羲軒之書未嘗輟手堯舜之談未嘗虚口當中
和天同樂易友吟自在詩飲歡喜酒百年升平不為不
偶七十康強不為不夀此其無名公之行乎
六一居士傳(歐陽脩)
六一居士初謫滁山自號醉翁既老而衰且病將退休
於潁水之上則又更號六一居士客有問曰六一何謂
也居士曰吾家藏書一萬卷集錄三代以來金石遺文
一千卷有琴一張有棋一局而常置酒一壺客曰是為
五一爾奈何居士曰以吾一翁老於此五物之間是豈
不為六一乎客笑曰子欲逃名者乎而屢易其號此莊
生所誚畏影而走乎日中者也余將見子疾走大喘渴
死而名不得逃也居士曰吾固知名之不可逃然亦知
夫不必逃也吾為此名聊以志吾之樂爾客曰其樂如
何居士曰吾之樂可勝道哉方其得意於五物也太山
在前而不見疾雷破柱而不驚雖響九奏於洞庭之野
閱大戰於涿鹿之原未足喻其樂且適也然常患不得
極吾樂於其間者世事之為吾累者衆也其大者有二
焉軒裳珪組勞吾形於外憂患思慮勞吾心於内使吾
形不病而已悴心未老而先衰尚何暇於五物哉雖然
吾自乞其身於朝者三年矣一日天子惻然哀之賜其
骸骨使得與此五物偕返於田廬庶幾償其夙願焉此
吾之所以志也客復笑曰子知軒裳珪組之累其形而
不知五物之累其心乎居士曰不然累於彼者已勞矣
又多憂累於此者既佚矣幸無患吾其何擇哉於是與
客俱起握手大笑曰置之區區不足較也已而歎曰夫
士少而仕老而休蓋有不待七十者矣吾素慕之宜去
一也吾嘗用於時矣而訖無稱焉宜去二也壯猶如此
今既老且病矣乃以難強之筋骸貪過分之榮禄是將
違其素志而自食其言宜去三也吾負三宜去雖無五
物其去宜矣復何道哉熙寧三年九月七日六一居士
自傳
一是居士傳(鄭思肖)
一是居士大宋人也生於宋長於宋死於宋今天下人
悉以為非趙氏天下愚哉嘗貫古今六合觀之肇乎無
天地之始亘乎有天地之終普天率土一草一木吾見
其皆大宋天地不復知有皇帝王覇盜賊諸蠻介於其
間大宋粹然一天也不以有疆土而存不以無疆土而
亡行造化邁歷數母萬物而未始有極焉譬如孝子於
其父前乎無前後乎無後滿眼與父與天同大寧以生
為在死為不在耶又寧見有二父耶此一是之所在也
未死書死誓其終也故曰死於宋一是者何萬古不易
之理也由之行則我為主天地鬼神咸聽其命不然天
地鬼神反誅之斷古今定綱常配至道立衆事自天子
至於庶人一皆不越於斯苟能深造一是之域與天理
周流明而不惑殺之亦不變安能以偽富偽貴芻豢之
居士生而弗靈幾淪於朽棄長而明始感父母恩異於
他人父母恩非數可算性愛竹嗜餐梅花又喜觀雪遇
之過於貧人獲至寳為悅不飲酒嗜食菜薦飯得菜欣
然飯速盡有招之者拒而不從决不妄以足跡及人門
癖於詩不肯與人唱和懶則數歲不作一興動達旦不
寐作諷咏聲辭多激烈意詩成章數高歌輙淚下若不
能以一朝自居每棄忘生事盡日遂幽閑之適遇癡濁
者則急去之多遊僧舍興盡即飄然愜懷終暮坐不去
寡與人合間數月竟無至門者獨往獨來獨處獨坐獨
行獨吟獨笑獨哭抱貧愁居與時為仇讐或癡如哆口
不語瞠目高視而僵立衆環指笑良不顧常獨遊山水
間登絶頂浩歌狂笑氣潤霄碧舉手掀舞欲空其形而
去或告人以道俗不耳其說反嫌迂謬率恥與之偕破
衣垢貌晝行囈語皇皇然若有求而弗獲坐成廢物尚
確持一是之理欲衡古今天下事咸歸於正愚又甚衆
人宜乎舉世之人不識之有識者非之識之識其人不
識其人非識也能識一是之理則真識一是居士矣奚
以識其精神笑貌然後謂識一是居士也與故作一是
居士傳
鐵笛道人自傳(楊維楨)
鐵笛道人者會稽人祖關西出也初號梅花道人會稽
有鐵崖山其高百丈上有萼綠梅花數百植層樓出梅
花積書數萬卷是道人所居也泰定間以春秋經學擢
進士第仕赤城令轉錢清海鹽皆不信其素志輙弃官
將妻子遊天目山放於宛陵毘陵間霅中雲間山水最
清遠又自九龍山涉太湖南泝大小雷之澤訪縹緲七
十二峯東抵海登小金山脫烏巾冠鐵葉冠服褐毛寬
博手持鐵笛一枝自稱鐵笛道人鐵笛得洞庭湖中冶
人緱氏子嘗掘地得古莫耶無所用鎔為鐵葉筒之長
一尺有九寸竅其九進於道人道人吹之竅皆應律竒
聲絶人世江上老漁狎道人時時唱清江欸乃道人為
作迴波引和之仍自歌曰小江秋大江秋美人不來生
遠愁聽笛海西流又歌曰東飛烏西飛烏美人手弄雙
明珠九見烏生雛城中富貴人聞道人名多載酒道人
所幸聞笛道人為一弄畢便卧遣客即客不去卧吹笛
自如也嘗對客云笛有君山古弄海可養蛟龍可呼非
鈞天大人不發也晩歲有同年者以遺才白於上用玄
纁物色道人於五湖之間道人終不起道人性疎豁與
人交無疑二雖病凶危坐不披文則弄札翰或理音樂
素不善奕畫謂奕損閒心畫為人役見即屏去至名山
川必登高遐眺想見古人風節曠邁非常人所能測也
與永嘉李孝先茅山張伯雨鍚山倪鎮昆陽顧瑛為詩
文友碧桃叟釋臻疑歸叟釋現清容叟釋信為方外友
其文有驚世者有三史統論五千言太平綱目二十策
歴代史鉞二百卷詩有瓊臺曲洞庭雜吟五十卷藏於
鐵崖山云贊曰有美人兮冠鐵葉之弮弮服免褐之躚
躚雷浦之濱兮鐵崖之顛噏隂呼陽兮履坤戴乾萬竅
不作兮全籟於天其漆園之傲吏兮緱山之遊仙也耶
白牛生傳(明宋濂)
白牛生者金華潛溪人宋姓濓名嘗騎白牛往來溪上
故人以白牛生目之生軀榦短小細目而疎髯性多勤
他無所嗜惟攻學不怠存諸心著諸書六經與人言亦
六經或厭其繁生曰吾舍此不學也六經其曜靈乎一
日無之則冥冥夜行矣生學在治心道在五倫自以為
至易至簡或笑其迂生曰我其迂哉我若迂孟子則迂
之首矣生好著文或以文人稱之則又艴然怒曰吾文
人乎哉天地之理欲窮之而未盡也聖賢之道欲凝之
而未成也吾文人乎哉或求學文生曰其孝弟乎文則
吾不知也生不肯干禄或欲挽之使出生曰禄可干耶
仕當為道謀干之私也生安於義命未嘗妄有所為或
疑其拙生曰我契以天不合以人是乃巧之大者拙乎
哉生慕孔顔之樂如聆鈞天之樂如獲褭蹏之金言及
之手足舞蹈不已或以為狂生曰吾能知之恨未能允
蹈之奚其狂生幼多疢常行服氣法或誚其欲久生生
曰盜跖甚夭顔子甚夀子知之乎或人不答生曰竊隂
陽之和以私一已服氣矣運量元化節宣四時服氣乎
生雖貧喜色常溢眉宇間或詰之生曰吾内足樂也内
既足樂無人非無鬼責得亦樂失亦樂我何憂哉生御
惡衣觕饌安之或慮其詐生曰錦衣與卉服雖異暖則
一糟覈與淳熬固殊飽則均何詐為生不貴貴人不貧
貧人或尤其無别生曰貴自貴爾於我何加焉賤自賤
爾於我何損焉生遇物以誠三尺之童莫之敢欺或譏
其同生曰我道蓋如是同不同弗知也生不享外神唯
事其先甚謹或謂其報本耶生曰非惟報本也以氣感
氣吾先以之外人何預哉生多讀台衡賢守慈恩諸家
書或謗其偏生曰我雖口之未嘗心之也何其偏生當
情意調適輙懸特磬於簴親擊以鐵籈瞑目側耳而聽
自以為達制樂之原或笑之生曰此簣桴土鼓之遺聲
也五音繁會則末矣生好着屐登山遇境勝處注目視
弗釋或惡其癖生曰吾於巒容川色見三代之精華不
忍舍也生年四十有六髮無白者日坐一室中澄思終
日或執筆立言動以聖賢自期其中之所存者人固莫
能識也適有畫史貌生之騎白牛者生大笑以為得其
真故自疏其事如左曰白牛生傳云
文章辨體彙選卷五百四十三
