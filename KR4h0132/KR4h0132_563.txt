文章辨體彙選卷五百六十三
明賀復徵編
記四(神廟)
東封泰山記(漢光武帝)
維建武三十有二年二月皇帝東廵狩至于岱宗柴望
秩于山川班于羣神遂覲東后從臣太尉熹行司徒事
特進高密侯禹等漢賓二王之後在位孔子之後褒成
侯序在東后蕃王十二咸來助祭昔在帝堯聰明密微
譲與舜氏後裔握機王莽以舅后之家三司鼎足冢宰
之權勢依託周公霍光輔幼歸政之義遂以簒叛僣號
自立宗廟隳壞社稷喪亡不得血食十有八年揚徐青
三州首亂兵革横行延及荆州豪傑并兼百里屯聚往
往僭號北夷作寇千里無烟無雞鳴狗吠之聲皇天眷
顧皇帝以匹庶受命中興年二十八載興兵起是以中
次誅討十有餘年罪人則斯得黎庶得居爾田安爾宅
書同文車同軌人同倫舟輿所通人迹所至靡不貢職
建明堂立辟雍起靈臺設庠序同律度量衡修五禮五
玉三帛二生一死贄吏各修職復于舊典在位三十有
二年年六十二乾乾日昃不敢荒寧涉危歴險親廵黎
元肅恭神祗惠恤耆老理庶遵古聰允明恕皇帝唯慎
河圖洛書正文是月辛夘柴登封泰山甲午禪于梁隂
以承靈瑞以為兆民永兹一宇垂于後昆百寮從臣郡
守師士咸蒙祉福永永無極秦相李斯燔詩書樂崩禮
壊建武元年巳前文書散亡舊典不興不能明經文以
章句細微相况八十一卷明者為騐又其十卷皆不昭
晰子貢欲去告朔之餼羊子曰賜也爾愛其羊我愛其
禮後有聖人正失誤刻石記
黃陵廟記(諸葛亮)
僕躬耕南陽之畆遂蒙劉氏顧草廬勢不可却計事善
之於是情好日密相拉總師趨蜀道履黃牛因覩江山
之勝亂石排空驚濤拍岸歛巨石於江中崔巍巑岏列
作三峯平治洚水順遵其道非神扶助於禹人力奚能
致此耶僕縱步環覽乃見江左大山壁立林麓峰巒如
畫熟視於大江重復石壁間有神像影現焉鬢髮鬚眉
冠裳宛然如彩畫者前豎一旌旗右駐一黃犢猶有董
工開導之勢古傳所載黃龍助禹開江治水九載而功
成信不誣也惜乎廟貌廢去使人太息神有功助禹開
江不事鑿斧順濟舟航當廟食兹土僕復而興之再建
其廟貌目之曰黃牛廟以顯神功
縉雲縣城隍廟記(唐李陽冰)
城隍神祀典無之吳越有之風俗水旱疾疫必禱焉有
唐乾元二年秋七月不雨八月既望縉雲縣令李陽冰
躬祈於神與神約曰五日不雨將焚其廟及期大雨合
境告足具官與耆耋羣吏乃自西谷遷廟於山巔以荅
神休云
大中祥符觀新修九曜閣記(宋王安石)
某自揚州歸與叔父會京師叔父曰大中祥符觀所謂
九曜者道士丁用平募民錢為堂庖廡己又為閣置九
曜像其下從吾乞汝文記其年時汝為之臨川之城中
東有大丘左溪水水南出而北并於江城之東以溪為
隍吾廬當丘上北折而東百步為祥符觀觀岸溪水
東南之山不奄乎人家者可望也某少時固嘗從長者
游而樂之以為溪山之佳雖異州樂也况吾父母之州
而又去吾廬為之近者邪雖其身去為吏獨其心不湏
臾去也今道士又新其居以壯觀游閣焉使游者得以
窮登望之勝使可望者不唯東南而已豈不重可樂耶
道士之所為幾吾之所樂而命吾文又叔父也即欲已
得耶惜乎安得與州之君子者游焉以忘吾憂而慰吾
思邪閣成之日某年月日也
撫州祥符觀三清殿記(王安石)
臨川之州城横溪上西出出城之上有宫巋然溪之沄
沄流過其下東南之山皆在其門戶窗牖之間者曰祥
符觀觀之中有屋四注深五十五尺廣七十二尺陛之
高居深十八分之一楹二十有四門兩夾窗中象三旁
象二十有六者曰三清殿用其師之說以動人而能有
此者曰道士黎自新出其力以歸於道士之說而卒成
此者曰里之人鄧佺佺之子表故常與余遊余之歸表
語其父之事而乞余文余不能拒也夫用其師之說以
動人者道士也余力顧出道士下復何云哉
紫虛觀記(明劉基)
縉雲之山桐溪出焉東南流入于好溪其南曰少微之
山是為括蒼洞天有觀曰紫虛紫虛之山水清竒幽䆳
甌括之間無以為比自唐宋以來神仙鍾離先生吕洞
賓皆常來遊而章思廉徐泰定即其觀之道士也皆以
羽化去其事蹟顯著人能言之不可盡述也履其地思
其人寧不飄然有凌雲之志哉
重脩至德廟記(周忱)
宣德五年秋七月禮部郎中况鍾伯律奉璽書擢於蘇
州視事之日吏以囚牘進見民之繫於獄者凡千餘人
尚爭務勝交相訐訟有經十餘載而未決者伯律姑置
弗問越明日率郡之父老進謁於吳泰伯廟見其堂宇
傾仆垣墉頽圯吏民奉祀弗虔乃喟然歎曰民不見德
宜乎刑之不清也是非郡守之先務乎即日命工度材
撤其舊而新之曰堂曰室曰門曰廡為屋凡四十楹繚
以周垣堅以甓甃不十日而告成復率父老潔牲醪祗
祀於廟居人過容瞻望咨嗟於是獄之繫囚交相愧悔
曰泰伯以天下譲民無得而稱焉吾軰所争僅錐刀之
末耳何重貽郡侯之羞乎皆相與俯伏庭下自服其辜
不數日而獄以空虛告予時奉命廵撫於江南列郡至
蘇州祗謁祠下父老以其事告且曰昔者狄梁公以冬
官侍郎為江南廵撫使毁吳楚滛祠千七百所而此廟
則在所留而不毁者去今千年得吾郡侯葺而新之廵
撫使之來又適當其時吳民觀感興起自今其無復爭
競之風乎予乃登其父老而告之曰方泰伯之奔吳也
斷髮文身示不可立然荆蠻義之從而歸之千餘家遂
端委以臨其民是欲辭富貴而富貴隨之及其後世夫
差狃於必勝窮兵凟武破越困齊欲霸天下卒之國亡
身戮妻子為虜是欲求富強而失其富強矣然則吳地
數千年之富庶由泰伯之三譲有以致之也其鬪訟之
成風者亦由夫差之好勝有以啓之也爾民欲為泰伯
之譲乎欲效夫差之爭乎一則廟食萬世一則貽譏千
載其得與失必有能辨之者孔子曰能以禮譲為國乎
何有則予與太守期望於吾民之意父老曰善請以是
為記遂書於麗牲之石使四方之來謁者咸有所觀感
而興起焉豈獨蘇州之民而已哉
文章辨體彙選卷五百六十三
文章辨體彙選卷五百六十三
明賀復徵編
記四(神廟)
東封泰山記(漢光武帝)
維建武三十有二年二月皇帝東廵狩至于岱宗柴望
秩于山川班于羣神遂覲東后從臣太尉熹行司徒事
特進高密侯禹等漢賓二王之後在位孔子之後褒成
侯序在東后蕃王十二咸來助祭昔在帝堯聰明密微
譲與舜氏後裔握機王莽以舅后之家三司鼎足冢宰
之權勢依託周公霍光輔幼歸政之義遂以簒叛僣號
自立宗廟隳壞社稷喪亡不得血食十有八年揚徐青
三州首亂兵革横行延及荆州豪傑并兼百里屯聚往
往僭號北夷作寇千里無烟無雞鳴狗吠之聲皇天眷
顧皇帝以匹庶受命中興年二十八載興兵起是以中
次誅討十有餘年罪人則斯得黎庶得居爾田安爾宅
書同文車同軌人同倫舟輿所通人迹所至靡不貢職
建明堂立辟雍起靈臺設庠序同律度量衡修五禮五
玉三帛二生一死贄吏各修職復于舊典在位三十有
二年年六十二乾乾日昃不敢荒寧涉危歴險親廵黎
元肅恭神祗惠恤耆老理庶遵古聰允明恕皇帝唯慎
河圖洛書正文是月辛夘柴登封泰山甲午禪于梁隂
以承靈瑞以為兆民永兹一宇垂于後昆百寮從臣郡
守師士咸蒙祉福永永無極秦相李斯燔詩書樂崩禮
壊建武元年巳前文書散亡舊典不興不能明經文以
章句細微相况八十一卷明者為騐又其十卷皆不昭
晰子貢欲去告朔之餼羊子曰賜也爾愛其羊我愛其
禮後有聖人正失誤刻石記
黃陵廟記(諸葛亮)
僕躬耕南陽之畆遂蒙劉氏顧草廬勢不可却計事善
之於是情好日密相拉總師趨蜀道履黃牛因覩江山
之勝亂石排空驚濤拍岸歛巨石於江中崔巍巑岏列
作三峯平治洚水順遵其道非神扶助於禹人力奚能
致此耶僕縱步環覽乃見江左大山壁立林麓峰巒如
畫熟視於大江重復石壁間有神像影現焉鬢髮鬚眉
冠裳宛然如彩畫者前豎一旌旗右駐一黃犢猶有董
工開導之勢古傳所載黃龍助禹開江治水九載而功
成信不誣也惜乎廟貌廢去使人太息神有功助禹開
江不事鑿斧順濟舟航當廟食兹土僕復而興之再建
其廟貌目之曰黃牛廟以顯神功
縉雲縣城隍廟記(唐李陽冰)
城隍神祀典無之吳越有之風俗水旱疾疫必禱焉有
唐乾元二年秋七月不雨八月既望縉雲縣令李陽冰
躬祈於神與神約曰五日不雨將焚其廟及期大雨合
境告足具官與耆耋羣吏乃自西谷遷廟於山巔以荅
神休云
大中祥符觀新修九曜閣記(宋王安石)
某自揚州歸與叔父會京師叔父曰大中祥符觀所謂
九曜者道士丁用平募民錢為堂庖廡己又為閣置九
曜像其下從吾乞汝文記其年時汝為之臨川之城中
東有大丘左溪水水南出而北并於江城之東以溪為
隍吾廬當丘上北折而東百步為祥符觀觀岸溪水
東南之山不奄乎人家者可望也某少時固嘗從長者
游而樂之以為溪山之佳雖異州樂也况吾父母之州
而又去吾廬為之近者邪雖其身去為吏獨其心不湏
臾去也今道士又新其居以壯觀游閣焉使游者得以
窮登望之勝使可望者不唯東南而已豈不重可樂耶
道士之所為幾吾之所樂而命吾文又叔父也即欲已
得耶惜乎安得與州之君子者游焉以忘吾憂而慰吾
思邪閣成之日某年月日也
撫州祥符觀三清殿記(王安石)
臨川之州城横溪上西出出城之上有宫巋然溪之沄
沄流過其下東南之山皆在其門戶窗牖之間者曰祥
符觀觀之中有屋四注深五十五尺廣七十二尺陛之
高居深十八分之一楹二十有四門兩夾窗中象三旁
象二十有六者曰三清殿用其師之說以動人而能有
此者曰道士黎自新出其力以歸於道士之說而卒成
此者曰里之人鄧佺佺之子表故常與余遊余之歸表
語其父之事而乞余文余不能拒也夫用其師之說以
動人者道士也余力顧出道士下復何云哉
紫虛觀記(明劉基)
縉雲之山桐溪出焉東南流入于好溪其南曰少微之
山是為括蒼洞天有觀曰紫虛紫虛之山水清竒幽䆳
甌括之間無以為比自唐宋以來神仙鍾離先生吕洞
賓皆常來遊而章思廉徐泰定即其觀之道士也皆以
羽化去其事蹟顯著人能言之不可盡述也履其地思
其人寧不飄然有凌雲之志哉
重脩至德廟記(周忱)
宣德五年秋七月禮部郎中况鍾伯律奉璽書擢於蘇
州視事之日吏以囚牘進見民之繫於獄者凡千餘人
尚爭務勝交相訐訟有經十餘載而未決者伯律姑置
弗問越明日率郡之父老進謁於吳泰伯廟見其堂宇
傾仆垣墉頽圯吏民奉祀弗虔乃喟然歎曰民不見德
宜乎刑之不清也是非郡守之先務乎即日命工度材
撤其舊而新之曰堂曰室曰門曰廡為屋凡四十楹繚
以周垣堅以甓甃不十日而告成復率父老潔牲醪祗
祀於廟居人過容瞻望咨嗟於是獄之繫囚交相愧悔
曰泰伯以天下譲民無得而稱焉吾軰所争僅錐刀之
末耳何重貽郡侯之羞乎皆相與俯伏庭下自服其辜
不數日而獄以空虛告予時奉命廵撫於江南列郡至
蘇州祗謁祠下父老以其事告且曰昔者狄梁公以冬
官侍郎為江南廵撫使毁吳楚滛祠千七百所而此廟
則在所留而不毁者去今千年得吾郡侯葺而新之廵
撫使之來又適當其時吳民觀感興起自今其無復爭
競之風乎予乃登其父老而告之曰方泰伯之奔吳也
斷髮文身示不可立然荆蠻義之從而歸之千餘家遂
端委以臨其民是欲辭富貴而富貴隨之及其後世夫
差狃於必勝窮兵凟武破越困齊欲霸天下卒之國亡
身戮妻子為虜是欲求富強而失其富強矣然則吳地
數千年之富庶由泰伯之三譲有以致之也其鬪訟之
成風者亦由夫差之好勝有以啓之也爾民欲為泰伯
之譲乎欲效夫差之爭乎一則廟食萬世一則貽譏千
載其得與失必有能辨之者孔子曰能以禮譲為國乎
何有則予與太守期望於吾民之意父老曰善請以是
為記遂書於麗牲之石使四方之來謁者咸有所觀感
而興起焉豈獨蘇州之民而已哉
文章辨體彙選卷五百六十三
