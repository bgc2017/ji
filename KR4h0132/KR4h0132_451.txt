文章辨體彙選卷四百五十一
明賀復徵編
銘五(讚美類)
高祖沛泗水亭碑銘(漢班固)
皇皇聖漢兆自沛豐乾降著符精感赤龍承鬿流裔襲
唐末風寸天尺土無竢斯亭建號宣基維以沛公揚威
斬蛇金精摧傷涉關陵郊係獲秦王應門造勢斗璧納
忠天期乘祚受爵漢中勒陳東征剟擒三秦靈威神佑
鴻溝是乘漢軍改歌楚衆易心誅項討羽諸夏以康陳
張畫策蕭勃翼終出爵褒賢列土封功炎火之德彌光
以明源清流潔本盛末榮敘將十八贊述股肱休勛顯
祚永永無彊國寧家安我君是升根生葉茂舊邑是仍
於皇舊亭苗嗣是承天之福祐萬年是興
十八侯銘(班固)
鄼侯蕭何
躭躭相國弘策不追御國雜綱秉綂樞機文昌四友漢
有蕭何序功第一受封于酇
將軍舞陽侯樊噲
黆黆將軍威蓋不當操盾千鈞拔主項堂興漢破楚矯
矯忠良卒為丞相帝室以康
將軍留侯張良
赫赫將軍受兵黃石規圖勝負不出帷幄令惠瞻仰安
全正朔國師是封光營舊宅
太尉絳侯周勃
懿懿太尉惇厚朴誠輔翼受命應節御營歷位卿相上
國兼并見危致命社稷以寧
將軍平陽侯曹參
蹇蹇相國允忠克誠臨危處險安而匡傾興代之際濟
主立名身履國土秉御乾楨
丞相戶牖侯陳平
洋洋丞相勢譎師旅擾攘楚魏為漢謀主六奇解厄揚
名于後
南宫侯張敖
堂堂張敖耳之遺萌以誠佐國序跡建忠功成德立襲
封南宫垂號萬春永保無彊
衛尉曲陽侯酈商
衍衍衛尉德行循規遭兄食其隕殁於齊横恥愧景刎
頸自獻金紫褒表萬世不刊
將軍潁陽侯灌嬰
煌煌將軍輔漢久長威震吕氏姦惡不揚寇攘殄盡躬
迎代王功顯帝室萬世益章
將軍汝隂侯夏侯嬰
斌斌將軍鷹武是揚内康王室外鎮四方諸夏乂安流
及要荒聲騁海内苗嗣紀功
將軍陽陵侯傅寬
休休將軍如虎如羆御師勒陳破敵以威靈金曜芝火
流鳥飛將命伏節功績永垂
將軍信武侯靳歙
斤斤將軍忠信孔雅出身六師十二匹旅折衝扞難遂
寧天下金龜章德建號傳後
丞相安國侯王陵
明明丞相天賦挺直剛德正行不枉不曲功業成著榮
顯食邑距吕奉主昭然不惑
將軍襄平侯韓信
桓桓將軍輔主克征奉使全璧身泏項營序功差德履
讓以平轉北而遊雲中以傾
將軍棘津侯陳武
巖巖將軍帶武佩威御雄乘險難困不違仇滅主定四
海是楨功成食土德被遐邇
曲成侯蠱達
晏晏曲成輿從龍騰安危從主赤曜以升赫赫皇皇道
彌光明惟德御國流及後萌
御史大夫汾隂侯周昌
肅肅御史以武以文相趙距吕志安君身徵詣行所如
意不全天秩邑土勛乃永存
將軍青陽侯王吸
邑邑將軍育養烝徒建謀正直行不匿邪入軍討敵鼎
定天都佩雀雙印百里為家
思舊銘(周庾信)
歲在攝提星居監德梁故觀寧侯蕭永卒嗚呼哀哉人
之滅也既非金石所移士之悲也寧有春秋之異高臺
已傾稷下有聞琴之泣壯士一去燕南有擊筑之悲項
羽之晨起帳中李都之徘徊岐路韓王孫之質趙楚公
子之留秦無假窮秋於時悲矣况復魚飛武庫預有棄
甲之徵鳥伏翟泉先見横流之肇星紀吳亡庚辰楚滅
紀侯大去鄅子無歸原隰載馳轘轅長别甲裳失矣餘
皇棄焉河傾酸棗杞梓與樗櫟俱流海淺蓬萊魚鼈與
蛟龍共盡焚香複道詎假遊魂載酒屬車寧消愁氣芝
蘭蕭艾之秋形殊而共瘁羽毛鱗介之怨聲異而俱哀
所謂天乎乃曰蒼蒼之氣所謂地乎其實博博之土怨
之徒也何能感焉彫殘殺翮亡所假於風飈零落春枯
不足煩於霜露幕府昔開賢俊翹首為羈終歲門人謝
焉至于東首告辭西陵長往山陽車馬望别郊門潁川
賓客遙悲松路嵇叔夜之長亭尚多楊柳王子猷之舊
徑惟餘竹林王孫葬地方為長樂之宫烈士埋魂即是
將軍之墓昔嘗歡宴風月留連追憶平生宛然心目及
乎垂翅秦川關河羈旅降乎悲谷之景實有憂生之情
美酒酌焉猶思建鄴之水鳴琴在操終思華亭之鶴重
為此别嗚呼甚哉麟亡星落月死珠傷瓶罄罍恥芝焚
蕙歎所望鐘沈德水聲出風雲劒沒豐城氣存牛斗澘
然思舊乃作銘云
風雲上慘舟壑潜移駸駸霜落君子先危紀侯大去懷
王不返玉樹長理風流遂遠荀伯舊縣慶封餘邑萬里
歸魂修門詎入墳横武庫山枕盧龍思歸道遠返葬亡
從徒留送雁空靡長松平陵之東亡復梧桐松聲蕭瑟
長起秋風疇昔隆貴提攜語默託情嵇阮風雲相得有
酒如澠終温且克朝陽落鳳大埜傷麟佳城鬱鬱流寓
於秦山陽相送唯餘故人孀機嫠緯獨鳳孤鸞閨深夜
靜風高月寒生平已矣懷舊何期匣中絃絶鄰人笛悲
昔為幕府今成繐帷
唐丞相太尉房公德銘(唐李華)
玄宗季年逆將持兵太尉房公言正其傾羣兇害直事
乃不行虜起幽薊連覆二京帝慈蒸人避狄西蜀爰命
監撫理兵北朔登賢為輔讓子以續公賫冊書亦捧端
玉聖人神聖天地咸若子孝臣忠元元踴躍命帥中軍
謀殲羿足人或有言志屈道行公曰不可屈則佞生柄
不在公象昏曀明退師儲宫出守函谷入為尚書正色
諤諤又刺汾澮遽臨彭濮何負而東何負而西公受挫
抑邦人悽悽帝懷明德俾我不迷徵拜秋官僉曰休哉
薨殂閬中國瘁人哀喬嶽隕躓輔星昏霾天子洟涕迎
崇上台巖巖岱宗瞻其峻極赫赫房公尊其盛德昔撫
宜春列邦是式建銘江濱以慰南國
武岡銘(柳宗元)
元和七年四月黔巫東鄙蠻獠雜擾盗弄庫兵賊脅守
帥南鈎牂牁外誘西原置魁立帥殺牲盟誓洞窟林麓
嘯呼成羣皇帝下銅獸符發庸蜀荆漢南越東甌之師
四面討問畏罪憑阻逃遁不即誅時惟潭部戎帥御史
中丞柳公綽練立將校提卒五百屯于武岡不震不騫
如山如林告天子威命明白信順亂人大恐視公之師
如百萬視公之令如風雷怨號呻吟喜有攸訴投刃頓
伏願完父子卒為忠信奉職輸賦進比華人無敢不龔
母弟生壻繼來于潭咸致天廷皇帝休嘉式新厥命兇
渠同惡革面向化如醉之醒如狂之寧公為藥石俾復
其性詔書顯異進臨江漢益兵三倍為時碩臣殿于大
邦文儒申申有此武功于是夷人始復聞公之去相與
高蹈涕呼若寒去裘昔公不夸首級為已能力專務教
誨俾邦斯平我老洎幼由公之仁小不能虺蜮大不為
鯨鯢恩重事特不邇而遠莫可追已願銘武岡首以慰
我思以昭我類以示我子孫彌億萬年俾我奉國如今
之誠鄰之我懷如公之勤其辭曰
黔山之㠝巫水之磻魚駭而離獸犯而殘戶恐谷竄披
攘仍亂王師來誅期死以緩公明不疑公信不欺援師
定命俾邦克正皇仁天施我反其性我塗四闔公示之
門我愚扺死公示之恩既骨而完既亡而存奉公之訓
貽我子孫我始蝥賊由公而仁我始寇仇由公而親山
畋澤䱷輸賦于都陶穴刊木室我姻族烹牲是祀公
受介福揲蓍以占公宜百禄皇懋公功陟于大邦遠哉
去我誰嗣其良有穴之丹有犀之顛匪曰余固公不可
賂祝鄰之德恒遵公則勖余之世永謹邦制南夷作詩
刻示來裔
黃氏義門銘(明宋濓)
天地之間有大防焉孝友之謂也水之始也濫觴爾苟
無土以障之則必至於滔天火之初也螢爝爾苟非水
以制之則必至于燎原人心感物而動不能無欲其端
亦甚微不有孝友之人出為表式則淪胥以成風而彝
倫斁矣昔者先王有見于斯雖委巷草刺之民能行之
者必旌命之所以贊王治章人風而挽之於正也世之
評唐史者且謂張公藝李知本劉君良孝行推於友睦
數世不衰真豪傑之士嗚呼當是時金章盭綬之賢皂
蓋朱旛之英布列中外未嘗無之顧乃以豪傑歸于閭
巷之士者以其不俟教令所加而後奮也嗚呼南陔白
華之詩蓋亦商之末世周之盛德也斯民以孝友著稱
君子可以觀其世矣浦陽黃氏其先與文節公庭堅同
所自出有諱度者宋隆興癸未進士亦諸祖也元至正
中傳至諱珪君生三子其二曰隆曰生隆生一子曰逄
原生生二子曰逢吉曰逢昌逢吉兄弟亦各有子至十
有餘人三世之間孝友無間言逢吉乃殫志竭慮設為
教條鑱諸樂石復遣諸子宿請濓銘之嗚呼子壯而分
婦姑反唇相稽秦之俗已然矣况去古日遠風氣日益
漓黃氏能不染于末習卓然不變其恒度豈非真豪傑
者邪浦陽以義居聞者二三人唯鄭綺之家已至十葉
黃氏知感慕而興起進修益力烏知不綺若邪然則許
史之稱未足為貴也猗頓之貨未足為富也唯孝友積
諸躬令名昭于時其為貴且富也大矣所謂特立兩間
而無媿稽諸賢喆而有徵著之後世而可法何莫不由
于斯黃氏孫曾可不思自勖哉能如濓言揆之張公藝
之流它日可馴致矣詩有之風雨如晦雞鳴不已濓於
黃氏蓋深有望焉銘曰
浙河東疆地曰浦陽厥氏惟黃雙井同枝科名陸離世
復詩書有儒其冠以義為藩奕葉共飱視其齋庭左史
右經踵武繩繩視其房除前絲後纑燈火與俱至和所
形揖讓而升穆然亡聲既衍而葩實而匪夸三代一家
世道下趨子父割閨婦姑勃蹊十室九衰瀾倒波頽萬
夫莫回蠅聲方冥忽聞怒霆孰不為驚植範建防翼法
輔常斯德之亢造端弗難延裕維艱任重如山如為高
陵世益代增非人獨能如松之青故隕新承所以永貞
古先與謀庶行之修其道曷由執敬為符夙夜究圖百
世如初
文章辨體彙選卷四百五十一
文章辨體彙選卷四百五十一
明賀復徵編
銘五(讚美類)
高祖沛泗水亭碑銘(漢班固)
皇皇聖漢兆自沛豐乾降著符精感赤龍承鬿流裔襲
唐末風寸天尺土無竢斯亭建號宣基維以沛公揚威
斬蛇金精摧傷涉關陵郊係獲秦王應門造勢斗璧納
忠天期乘祚受爵漢中勒陳東征剟擒三秦靈威神佑
鴻溝是乘漢軍改歌楚衆易心誅項討羽諸夏以康陳
張畫策蕭勃翼終出爵褒賢列土封功炎火之德彌光
以明源清流潔本盛末榮敘將十八贊述股肱休勛顯
祚永永無彊國寧家安我君是升根生葉茂舊邑是仍
於皇舊亭苗嗣是承天之福祐萬年是興
十八侯銘(班固)
鄼侯蕭何
躭躭相國弘策不追御國雜綱秉綂樞機文昌四友漢
有蕭何序功第一受封于酇
將軍舞陽侯樊噲
黆黆將軍威蓋不當操盾千鈞拔主項堂興漢破楚矯
矯忠良卒為丞相帝室以康
將軍留侯張良
赫赫將軍受兵黃石規圖勝負不出帷幄令惠瞻仰安
全正朔國師是封光營舊宅
太尉絳侯周勃
懿懿太尉惇厚朴誠輔翼受命應節御營歷位卿相上
國兼并見危致命社稷以寧
將軍平陽侯曹參
蹇蹇相國允忠克誠臨危處險安而匡傾興代之際濟
主立名身履國土秉御乾楨
丞相戶牖侯陳平
洋洋丞相勢譎師旅擾攘楚魏為漢謀主六奇解厄揚
名于後
南宫侯張敖
堂堂張敖耳之遺萌以誠佐國序跡建忠功成德立襲
封南宫垂號萬春永保無彊
衛尉曲陽侯酈商
衍衍衛尉德行循規遭兄食其隕殁於齊横恥愧景刎
頸自獻金紫褒表萬世不刊
將軍潁陽侯灌嬰
煌煌將軍輔漢久長威震吕氏姦惡不揚寇攘殄盡躬
迎代王功顯帝室萬世益章
將軍汝隂侯夏侯嬰
斌斌將軍鷹武是揚内康王室外鎮四方諸夏乂安流
及要荒聲騁海内苗嗣紀功
將軍陽陵侯傅寬
休休將軍如虎如羆御師勒陳破敵以威靈金曜芝火
流鳥飛將命伏節功績永垂
將軍信武侯靳歙
斤斤將軍忠信孔雅出身六師十二匹旅折衝扞難遂
寧天下金龜章德建號傳後
丞相安國侯王陵
明明丞相天賦挺直剛德正行不枉不曲功業成著榮
顯食邑距吕奉主昭然不惑
將軍襄平侯韓信
桓桓將軍輔主克征奉使全璧身泏項營序功差德履
讓以平轉北而遊雲中以傾
將軍棘津侯陳武
巖巖將軍帶武佩威御雄乘險難困不違仇滅主定四
海是楨功成食土德被遐邇
曲成侯蠱達
晏晏曲成輿從龍騰安危從主赤曜以升赫赫皇皇道
彌光明惟德御國流及後萌
御史大夫汾隂侯周昌
肅肅御史以武以文相趙距吕志安君身徵詣行所如
意不全天秩邑土勛乃永存
將軍青陽侯王吸
邑邑將軍育養烝徒建謀正直行不匿邪入軍討敵鼎
定天都佩雀雙印百里為家
思舊銘(周庾信)
歲在攝提星居監德梁故觀寧侯蕭永卒嗚呼哀哉人
之滅也既非金石所移士之悲也寧有春秋之異高臺
已傾稷下有聞琴之泣壯士一去燕南有擊筑之悲項
羽之晨起帳中李都之徘徊岐路韓王孫之質趙楚公
子之留秦無假窮秋於時悲矣况復魚飛武庫預有棄
甲之徵鳥伏翟泉先見横流之肇星紀吳亡庚辰楚滅
紀侯大去鄅子無歸原隰載馳轘轅長别甲裳失矣餘
皇棄焉河傾酸棗杞梓與樗櫟俱流海淺蓬萊魚鼈與
蛟龍共盡焚香複道詎假遊魂載酒屬車寧消愁氣芝
蘭蕭艾之秋形殊而共瘁羽毛鱗介之怨聲異而俱哀
所謂天乎乃曰蒼蒼之氣所謂地乎其實博博之土怨
之徒也何能感焉彫殘殺翮亡所假於風飈零落春枯
不足煩於霜露幕府昔開賢俊翹首為羈終歲門人謝
焉至于東首告辭西陵長往山陽車馬望别郊門潁川
賓客遙悲松路嵇叔夜之長亭尚多楊柳王子猷之舊
徑惟餘竹林王孫葬地方為長樂之宫烈士埋魂即是
將軍之墓昔嘗歡宴風月留連追憶平生宛然心目及
乎垂翅秦川關河羈旅降乎悲谷之景實有憂生之情
美酒酌焉猶思建鄴之水鳴琴在操終思華亭之鶴重
為此别嗚呼甚哉麟亡星落月死珠傷瓶罄罍恥芝焚
蕙歎所望鐘沈德水聲出風雲劒沒豐城氣存牛斗澘
然思舊乃作銘云
風雲上慘舟壑潜移駸駸霜落君子先危紀侯大去懷
王不返玉樹長理風流遂遠荀伯舊縣慶封餘邑萬里
歸魂修門詎入墳横武庫山枕盧龍思歸道遠返葬亡
從徒留送雁空靡長松平陵之東亡復梧桐松聲蕭瑟
長起秋風疇昔隆貴提攜語默託情嵇阮風雲相得有
酒如澠終温且克朝陽落鳳大埜傷麟佳城鬱鬱流寓
於秦山陽相送唯餘故人孀機嫠緯獨鳳孤鸞閨深夜
靜風高月寒生平已矣懷舊何期匣中絃絶鄰人笛悲
昔為幕府今成繐帷
唐丞相太尉房公德銘(唐李華)
玄宗季年逆將持兵太尉房公言正其傾羣兇害直事
乃不行虜起幽薊連覆二京帝慈蒸人避狄西蜀爰命
監撫理兵北朔登賢為輔讓子以續公賫冊書亦捧端
玉聖人神聖天地咸若子孝臣忠元元踴躍命帥中軍
謀殲羿足人或有言志屈道行公曰不可屈則佞生柄
不在公象昏曀明退師儲宫出守函谷入為尚書正色
諤諤又刺汾澮遽臨彭濮何負而東何負而西公受挫
抑邦人悽悽帝懷明德俾我不迷徵拜秋官僉曰休哉
薨殂閬中國瘁人哀喬嶽隕躓輔星昏霾天子洟涕迎
崇上台巖巖岱宗瞻其峻極赫赫房公尊其盛德昔撫
宜春列邦是式建銘江濱以慰南國
武岡銘(柳宗元)
元和七年四月黔巫東鄙蠻獠雜擾盗弄庫兵賊脅守
帥南鈎牂牁外誘西原置魁立帥殺牲盟誓洞窟林麓
嘯呼成羣皇帝下銅獸符發庸蜀荆漢南越東甌之師
四面討問畏罪憑阻逃遁不即誅時惟潭部戎帥御史
中丞柳公綽練立將校提卒五百屯于武岡不震不騫
如山如林告天子威命明白信順亂人大恐視公之師
如百萬視公之令如風雷怨號呻吟喜有攸訴投刃頓
伏願完父子卒為忠信奉職輸賦進比華人無敢不龔
母弟生壻繼來于潭咸致天廷皇帝休嘉式新厥命兇
渠同惡革面向化如醉之醒如狂之寧公為藥石俾復
其性詔書顯異進臨江漢益兵三倍為時碩臣殿于大
邦文儒申申有此武功于是夷人始復聞公之去相與
高蹈涕呼若寒去裘昔公不夸首級為已能力專務教
誨俾邦斯平我老洎幼由公之仁小不能虺蜮大不為
鯨鯢恩重事特不邇而遠莫可追已願銘武岡首以慰
我思以昭我類以示我子孫彌億萬年俾我奉國如今
之誠鄰之我懷如公之勤其辭曰
黔山之㠝巫水之磻魚駭而離獸犯而殘戶恐谷竄披
攘仍亂王師來誅期死以緩公明不疑公信不欺援師
定命俾邦克正皇仁天施我反其性我塗四闔公示之
門我愚扺死公示之恩既骨而完既亡而存奉公之訓
貽我子孫我始蝥賊由公而仁我始寇仇由公而親山
畋澤䱷輸賦于都陶穴刊木室我姻族烹牲是祀公
受介福揲蓍以占公宜百禄皇懋公功陟于大邦遠哉
去我誰嗣其良有穴之丹有犀之顛匪曰余固公不可
賂祝鄰之德恒遵公則勖余之世永謹邦制南夷作詩
刻示來裔
黃氏義門銘(明宋濓)
天地之間有大防焉孝友之謂也水之始也濫觴爾苟
無土以障之則必至於滔天火之初也螢爝爾苟非水
以制之則必至于燎原人心感物而動不能無欲其端
亦甚微不有孝友之人出為表式則淪胥以成風而彝
倫斁矣昔者先王有見于斯雖委巷草刺之民能行之
者必旌命之所以贊王治章人風而挽之於正也世之
評唐史者且謂張公藝李知本劉君良孝行推於友睦
數世不衰真豪傑之士嗚呼當是時金章盭綬之賢皂
蓋朱旛之英布列中外未嘗無之顧乃以豪傑歸于閭
巷之士者以其不俟教令所加而後奮也嗚呼南陔白
華之詩蓋亦商之末世周之盛德也斯民以孝友著稱
君子可以觀其世矣浦陽黃氏其先與文節公庭堅同
所自出有諱度者宋隆興癸未進士亦諸祖也元至正
中傳至諱珪君生三子其二曰隆曰生隆生一子曰逄
原生生二子曰逢吉曰逢昌逢吉兄弟亦各有子至十
有餘人三世之間孝友無間言逢吉乃殫志竭慮設為
教條鑱諸樂石復遣諸子宿請濓銘之嗚呼子壯而分
婦姑反唇相稽秦之俗已然矣况去古日遠風氣日益
漓黃氏能不染于末習卓然不變其恒度豈非真豪傑
者邪浦陽以義居聞者二三人唯鄭綺之家已至十葉
黃氏知感慕而興起進修益力烏知不綺若邪然則許
史之稱未足為貴也猗頓之貨未足為富也唯孝友積
諸躬令名昭于時其為貴且富也大矣所謂特立兩間
而無媿稽諸賢喆而有徵著之後世而可法何莫不由
于斯黃氏孫曾可不思自勖哉能如濓言揆之張公藝
之流它日可馴致矣詩有之風雨如晦雞鳴不已濓於
黃氏蓋深有望焉銘曰
浙河東疆地曰浦陽厥氏惟黃雙井同枝科名陸離世
復詩書有儒其冠以義為藩奕葉共飱視其齋庭左史
右經踵武繩繩視其房除前絲後纑燈火與俱至和所
形揖讓而升穆然亡聲既衍而葩實而匪夸三代一家
世道下趨子父割閨婦姑勃蹊十室九衰瀾倒波頽萬
夫莫回蠅聲方冥忽聞怒霆孰不為驚植範建防翼法
輔常斯德之亢造端弗難延裕維艱任重如山如為高
陵世益代增非人獨能如松之青故隕新承所以永貞
古先與謀庶行之修其道曷由執敬為符夙夜究圖百
世如初
文章辨體彙選卷四百五十一
