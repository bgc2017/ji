文章辨體彙選卷五百四十九
明賀復徵編
實錄二
皇祖實錄(唐李翺)
公諱楚金諮議詔第二子明經出身初授衛州參軍又
授貝州司法參軍夫人清河崔氏父球兖鄆懷三州刺
史公伯兄惟慎太原府壽陽縣丞性曠達樂酒不理家
産每日齎錢一千出遊求飲酒者必盡所齎然後歸其
飲酒徒善草隸書張旭其人也公事壽陽如父在每事
必請於壽陽壽陽曰汝年亦長矣若都不能自治立然
每事必擾我何為公曰不請非不能為此也不滿乎人
心其請如初及在貝州刺史嚴正晦禁官吏於其界市
易所無公至官之日飬生之具皆自衛州車以来又以
二千萬錢入曰吾食貝州水而已及正晦黜官百姓舊
不樂其政將俟其出也羣聚號呼斃之以丸石揚言無
所畏忌錄事參軍不敢禁懼謂公曰若之何公曰錄事
必不能當請假歸攝錄事參軍斯可矣乃如之公告正
晦曰君以威強不便於百姓百姓俟使君行加害於使
君使君更期出某為使君任其患於是集州縣小吏得
百餘人皆持兵無兵者持朴埋長木於道中令曰使君
出百姓敢有出觀者杖殺大木下及正晦出百姓莫敢
動或曰刺史出可作矣如李司法何貝州震恐後刺史
至委政於公奸吏皆務以情告不敢隠貝州於是大理
夀陽之夫人鄭氏賢知於族嘗謂壽陽曰某觀叔賢於
君某之質不敢與叔母比高下君之家和子孫必有興
者壽陽之第一子為戶部侍郎初戶部氏兄弟五人妹
一人其喪母也皆幼公每日必抱置膝下或泣而傷諸
姪之安于叔母也如未失母時有子三人曰某祇承父
業不敢或失夫人清河崔氏能以柔順接於親族其来
歸也皆自以為已親焉翺生不及祖不得偹聞其景行
其貝州事業親受之於先子其餘皆聞之於戶部叔父
伏以皇祖之為子弟時若不能自任也及涖官行事其
剛勇不同也如此其行事皆可以傳於後世為子孫法
蓋聞先祖有善而不知不明也知而不傳不仁也翺欲
傳懼文章不足以稱頌道德光耀来世是以頓首願假
辭於執事者亦惟不棄其愚而為之傳焉
江西按察司副使周君行實(明李夢陽)
正德七年閏五月二十六日江西按察使副使周君攻
華林賊戰死之其子幹救之戰亦死時予在泰和聞之
驚而疑巳而實然則痛哭曰勇哉周君見危而授命已
哀其子曰幹死于孝矣言是日君以賊食盡會兵三面
夾攻君攻自北門三戰射輒中賊少却君與其子先登
逼之會賊滚其牆石下如雨軍潰被執君頭中刀血流
滿面左髀中槍不能行猶大罵賊不絶口賊怒支觧之
以殉其子幹前救君中槍也然猶力戰竟墜崖死敗兵
先舁其屍回營翌日諭賊求君屍賊裯裹屍還焉先是
制兵者以馬腦華林賊劇滑諸山賊則日又竊發憂之
會君到即檄君勦之君首擒廬山左湖盆塘賊百數軍
為之振乃移君奉新計擒飛王胡雪二馬腦寨平華林
賊恐分立仙女寨以拒我君拔之賊又立寨鷄公嶺君
又拔之先後斬獲以千數於是進壁華林絶其出道塹
之而守久之賊窘遣諜者言賊饑餓匍匐状君信之遂
移檄會兵夾攻然它兵實觀望不大進而君獨與其子
進逼之坐是敗而死於乎哀哉屢勝者驕邪抑命與君
登弘治六年毛澄榜進士歴刑部員外郎謫兖州府通
判正德改元復其官歴郎中大理府知府拜今官官一
年而死夫逆豎之亂炎荒瘴海之濱死者屢矣君不之
死也乃今死以此君為主事也檢獄政日蒞視獄中人
藥其病者員外郎則坐請貸言疑獄者罪貶官兩在郡
無不得民也所至則又善剖疑獄此皆足不死乃竟死
也君系出元總管思後貌魁梧性侃侃不阿善星命之
學談星命十中八九然不諳自命初華林之役有星命
者實賊黨來談君星命已再拜賀曰美哉動罔不利君
曰我刑殺大重無制其人曰夫刑殺者利於兵者也議
遂決故曰天有大數世有大運人有大命故京房郭璞
皆不免殺身由是觀之命可識矣君生天順四年閏十
一月十一日午時年五十有三歲配宋氏封宜人四子
金州學生娶黃氏紈娶馬氏幹死于孝者也娶劉氏春
聘高氏二女長適劉槊舉人次適李瞳州學生君父諱
止大同府知府止父貴封滁州知州貴父復復父添祥
添祥始居長沙後徙安陸州
文章辨體彙選卷五百四十九
文章辨體彙選卷五百四十九
明賀復徵編
實錄二
皇祖實錄(唐李翺)
公諱楚金諮議詔第二子明經出身初授衛州參軍又
授貝州司法參軍夫人清河崔氏父球兖鄆懷三州刺
史公伯兄惟慎太原府壽陽縣丞性曠達樂酒不理家
産每日齎錢一千出遊求飲酒者必盡所齎然後歸其
飲酒徒善草隸書張旭其人也公事壽陽如父在每事
必請於壽陽壽陽曰汝年亦長矣若都不能自治立然
每事必擾我何為公曰不請非不能為此也不滿乎人
心其請如初及在貝州刺史嚴正晦禁官吏於其界市
易所無公至官之日飬生之具皆自衛州車以来又以
二千萬錢入曰吾食貝州水而已及正晦黜官百姓舊
不樂其政將俟其出也羣聚號呼斃之以丸石揚言無
所畏忌錄事參軍不敢禁懼謂公曰若之何公曰錄事
必不能當請假歸攝錄事參軍斯可矣乃如之公告正
晦曰君以威強不便於百姓百姓俟使君行加害於使
君使君更期出某為使君任其患於是集州縣小吏得
百餘人皆持兵無兵者持朴埋長木於道中令曰使君
出百姓敢有出觀者杖殺大木下及正晦出百姓莫敢
動或曰刺史出可作矣如李司法何貝州震恐後刺史
至委政於公奸吏皆務以情告不敢隠貝州於是大理
夀陽之夫人鄭氏賢知於族嘗謂壽陽曰某觀叔賢於
君某之質不敢與叔母比高下君之家和子孫必有興
者壽陽之第一子為戶部侍郎初戶部氏兄弟五人妹
一人其喪母也皆幼公每日必抱置膝下或泣而傷諸
姪之安于叔母也如未失母時有子三人曰某祇承父
業不敢或失夫人清河崔氏能以柔順接於親族其来
歸也皆自以為已親焉翺生不及祖不得偹聞其景行
其貝州事業親受之於先子其餘皆聞之於戶部叔父
伏以皇祖之為子弟時若不能自任也及涖官行事其
剛勇不同也如此其行事皆可以傳於後世為子孫法
蓋聞先祖有善而不知不明也知而不傳不仁也翺欲
傳懼文章不足以稱頌道德光耀来世是以頓首願假
辭於執事者亦惟不棄其愚而為之傳焉
江西按察司副使周君行實(明李夢陽)
正德七年閏五月二十六日江西按察使副使周君攻
華林賊戰死之其子幹救之戰亦死時予在泰和聞之
驚而疑巳而實然則痛哭曰勇哉周君見危而授命已
哀其子曰幹死于孝矣言是日君以賊食盡會兵三面
夾攻君攻自北門三戰射輒中賊少却君與其子先登
逼之會賊滚其牆石下如雨軍潰被執君頭中刀血流
滿面左髀中槍不能行猶大罵賊不絶口賊怒支觧之
以殉其子幹前救君中槍也然猶力戰竟墜崖死敗兵
先舁其屍回營翌日諭賊求君屍賊裯裹屍還焉先是
制兵者以馬腦華林賊劇滑諸山賊則日又竊發憂之
會君到即檄君勦之君首擒廬山左湖盆塘賊百數軍
為之振乃移君奉新計擒飛王胡雪二馬腦寨平華林
賊恐分立仙女寨以拒我君拔之賊又立寨鷄公嶺君
又拔之先後斬獲以千數於是進壁華林絶其出道塹
之而守久之賊窘遣諜者言賊饑餓匍匐状君信之遂
移檄會兵夾攻然它兵實觀望不大進而君獨與其子
進逼之坐是敗而死於乎哀哉屢勝者驕邪抑命與君
登弘治六年毛澄榜進士歴刑部員外郎謫兖州府通
判正德改元復其官歴郎中大理府知府拜今官官一
年而死夫逆豎之亂炎荒瘴海之濱死者屢矣君不之
死也乃今死以此君為主事也檢獄政日蒞視獄中人
藥其病者員外郎則坐請貸言疑獄者罪貶官兩在郡
無不得民也所至則又善剖疑獄此皆足不死乃竟死
也君系出元總管思後貌魁梧性侃侃不阿善星命之
學談星命十中八九然不諳自命初華林之役有星命
者實賊黨來談君星命已再拜賀曰美哉動罔不利君
曰我刑殺大重無制其人曰夫刑殺者利於兵者也議
遂決故曰天有大數世有大運人有大命故京房郭璞
皆不免殺身由是觀之命可識矣君生天順四年閏十
一月十一日午時年五十有三歲配宋氏封宜人四子
金州學生娶黃氏紈娶馬氏幹死于孝者也娶劉氏春
聘高氏二女長適劉槊舉人次適李瞳州學生君父諱
止大同府知府止父貴封滁州知州貴父復復父添祥
添祥始居長沙後徙安陸州
文章辨體彙選卷五百四十九
