文章辨體彙選卷四百七十四
明賀復徵編
誡二(散體)
女誡(漢班昭)
鄙人愚暗受性不敏蒙先君之餘寵賴母師之典訓年
十有四執箕帚於曹氏于今四十餘載矣戰戰兢兢常
懼詘辱以增父母之羞以益中外之累夙夜劬心勤不
告勞而今而後乃知免耳吾性䟽頑教導無素恒恐子
榖負辱清朝聖恩横加猥賜金紫實非鄙人庶幾所望
也男能自謀矣吾不復以為憂也但傷諸女方當適人
而不漸訓誨不聞婦禮懼失容它門取恥宗族吾今疾
在沈滯性命無常念汝曹如此每用惆悵間作女誡七
篇願諸女各寫一通庶有補益禆助汝身去矣其勖勉
之卑弱第一古者生女三日卧之床下弄之瓦磚而齋
告焉卧之床下明其卑弱主下人也弄之瓦磚明其習
勞主執勤也齋告先君明當主繼祭祀也三者盖女人
之常道禮法之典教矣謙譲恭敬先人後已有善莫名
有惡莫辭忍辱含垢常若畏懼是謂卑弱下人也晩寢
早作勿憚夙夜執務私事不辭劇易所作必成手蹟整
理是謂執勤也正色端操以事夫主清静自守無好戲
笑潔齊酒食以供祖宗是謂繼祭祀也三者苟偹而患
名稱之不聞黜辱之在身未之見也三者苟失之何名
稱之可聞黜辱之可遠哉夫婦第二夫婦之道参配隂
陽通逹神明信天地之弘義人倫之大節也是以禮貴
男女之際詩著關雎之義由斯言之不可不重也夫不
賢則無以御婦婦不賢則無以事夫夫不御婦則威儀
廢缺婦不事夫則義理墮闕方斯二者其用一也察今
之君子徒知妻婦之不可不御威儀之不可不整故訓
其男檢以書傳殊不知夫主之不可不事義禮之不可
不存也但教男而不教女不亦蔽于彼此之數乎禮八
歲始教之書十五而至于學矣獨不可依此以為則哉
敬慎第三隂陽殊性男女異行陽以剛為德隂以柔為
用男以強為貴女以弱為美故鄙諺有云生男如狼猶
恐其尫生女如鼠猶恐其虎然則修身莫若敬避強莫
若順故曰敬順之道婦之大禮也夫敬非它持久之謂
也夫順非他寬裕之謂也持久者知止足也寬裕者尚
恭下也夫婦之好終身不離房室周旋遂生媟黷媟黷
既生語言過矣語言既過縱恣必作縱恣既作則侮夫
之心生矣此繇於不知止足者也夫事有曲直言有是
非直者不能不争曲者不能不訟訟争既施則有忿怒
之事矣此繇于不尚恭下者也侮夫不節譴呵從之忿
怒不止楚撻從之夫為夫婦者義以和親恩以好合楚
撻既行何義之存譴呵既宣何恩之有恩義俱廢夫婦
離矣婦行第四女有四行一曰婦德二曰婦言三曰婦
容四曰婦功夫云婦德不必才明絶異也婦言不必辯
口利辭也婦容不必顔色美麗也婦功不必工巧過人
也清閑貞静守節整齊行已有恥動静有法是謂婦德
擇辭而說不道惡語時然後言不厭于人是謂婦言盥
浣塵穢服飾鮮㓗沐浴以時身不垢辱是謂婦容專心
紡績不好戲笑㓗齊酒食以供賓客是謂婦功此四者
女人之大德而不可乏之者也然為之甚易唯在存心
耳古人有言仁遠乎哉我欲仁而仁斯至矣此之謂也
專心第五禮夫有再娶之義婦無二適之文故曰夫者
天也天固不可逃夫固不可離也行違神祗天則罰之
禮義有愆夫則薄之故女憲曰得意一人是謂永畢失
意一人是謂永訖由斯言之夫不可不求其心然所求
者亦非謂佞媚苟親也固莫若專心正色禮義居潔耳
無淫聽目無邪視出無冶容入無廢飾無聚會羣軰無
看視門戶此則謂專心正色矣若夫動静輕脱視聽陜
輸入則亂法壞形出則窈窕作態說所不當道觀所不
當視此謂不能專心正色矣曲從第六夫得意一人是
謂永畢失意一人是謂永訖欲人定志專心之言也舅
姑之心豈當可失哉物有以恩自離者亦有以義自破
者也夫雖云愛舅姑云非此所謂以義自破者也然則
舅姑之心柰何固莫尚于曲從矣姑云不爾而是固宜
從令姑云爾而非猶宜順命勿得違戾是非争分曲直
此則所謂曲從矣故女憲曰婦如影響焉不可賞和叔
妹第七婦人之得意于夫主由舅姑之愛已也舅姑之
愛已由叔妹之譽已也由此言之我臧否譽毁一繇叔
妹叔妹之心復不可失也皆莫知叔妹之不可失而不
能和之以求親其蔽也哉自非聖人鮮能無過故顔子
貴于能改仲尼嘉其不貳而况婦人者也雖以賢女之
行聰哲之性其能備乎是故室人和則謗掩外内離則
惡揚此必然之勢也易曰二人同心其利斷金同心之
言其臭如蘭此之謂也夫嫂妹者體敵而尊恩䟽而義
親若淑媛謙順之人則能依義以篤好崇恩以結援使
徽美顯章而瑕過隠塞舅姑矜善而夫主嘉美聲譽曜
于邑鄰休光延于父母若夫蠢愚之人於嫂則託名以
自高于妹則因寵以驕盈驕盈既施何和之有恩義既
乖何譽之臻是以美隠而過宣姑忿而夫愠毁訾布于
中外恥辱集于厥身進增父母之羞退益君子之累斯
乃榮辱之本而顯否之基也可不慎哉然則求叔妹之
心固莫尚于謙順矣謙則德之柄順則婦之行凡斯二
者足以和矣詩云在彼無惡在此無射其斯之謂也
戒子(晉嵇康)
人無志非人也但君子用心所欲凖行自當量其善者
必擬議而後動若志之所之則口與心誓守死無二恥
躬不逮期於必濟若心疲體解或牽于外物或累于内
欲不堪近患不忍小情則議於去就議于去就則二心
交争二心交争則向所見役之情勝矣或有中道而廢
或有不成一簣而敗之以之守則不固以之攻則怯弱
與之誓則多違與之謀則善泄臨樂則肆情處逸則極
意故雖繁華熠燿無結秀之勲終年之勤無一旦之功
斯君子所以歎息也若夫申胥之長吟夷齊之全潔展
季之執信蘇武之守節可謂固矣故以無心守之安而
體之若自然也乃是守志之盛者可耳所居長吏但宜
敬之而已矣不當極親密不宜數往往當有時其衆人
又不當宿留所以然者長吏喜問外事或時發舉則怨
或者謂人所說無以自免也若行寡言慎偹自守則怨
責之路觧矣其立身當清遠若有煩辱欲人之盡命托
人之請求當謙辭遜謝某素不預此軰事當相亮耳若
有怨急心所不忍可外違拒密為濟之所以然者上遠
宜適之幾中絶常人流軰之求下全束修無玷之稱此
又秉志之一隅也凡行事先自審其可不差於宜宜行
此事而人欲易之當說宜易之理若使彼語殊佳者勿
羞折遂非也若其理不足而更以情求來守人雖復云
云當堅執所守此又秉志之一隅也不須行小小束修
之意氣若見窮乏而有可以賑濟者便見義而作若人
從我欲有所求先自思省若有所損廢多于今日所濟
之義少則當權其輕重而拒之雖復守辱不已猶當絶
之然大率人之告求皆彼無我有故來求我此為與之
多也自不如此而為輕竭不忍面言強副小情未為有
志也夫言語君子之機機動物應則是非之形著矣故
不可不慎若于意不善了而本意欲言則當懼有不了
之失且權忍之後視向不言此事無他不可則向言或
有不可然則能不言全得其可矣且俗人傳吉遲傳凶
疾又好議人之過闕此常人之議也坐言所言自非高
議但是動静消息小小異同但當高視不足和答也非
義不足静詳敬道豈非寡悔之謂人有相與變争未知
得失所在慎勿預也且默以觀之其非行自可見或有
小是不足是小非不足非至竟可不言以待之就有人
問者猶當辭以不觧近議論亦然若會酒坐見人争語
其形勢似欲轉盛便當亟舍去之此將鬭之兆也坐視
必見曲直黨不能不有言有言必是在一人其不是者
方自謂為直則謂曲我者有私于彼便怨惡之情生矣
我便獲悖辱之言正坐視之大見是非而争不了則仁
而無武於義無可當遠之也然大都争訟者小人耳正
復有是非共濟汗漫難勝可足稱哉就不得遠取醉為
佳若意中偶有所諱而彼必欲知者若守大不已或劫
以鄙情不可憚此小軰而為所挽引以盡其言今正堅
語不知不識方為有志耳自非知舊隣比庶幾已下欲
請呼者當辭以他故勿往也外榮華則少欲自非至急
終無求欲上美也不須作小小卑恭當大謙裕不須作
小小廉恥當全大讓若臨朝讓官臨義讓生若孔文舉
求代兄死此忠臣烈士之節凡人自有公私慎勿強知
人知彼知我知之則有忌於我今知而不言則便是不
知矣若見竊語私議便舍起勿使忌人也或時逼廹強
與我共說若其言邪險則當正色以道義正之何者君
子不容偽薄之言故也一旦事敗便言某甲昔知我事
以宜備之深也凡人私語無所不有宜預以為意見之
而走者何哉或偶知其私事與同則可不同則彼恐事
泄思害人以滅迹也非意所欽者而來戲調嗤笑人之
闕者但莫應從小共轉至於不共而勿太用矜趨以不
言答之勢不得久行自止也自非所監臨相與無他宜
適有壺榼之意束修之好此人道所通不湏逆也過此
以往自非通穆匹帛之饋車服之贈當深絶之何者常
人皆薄義而重利今以自竭者必有為而作鬻貨徼歡
施而求報其俗人之所甘願而君子之所大惡也酒以
合歡若醉而又憒不須離摟強勸人酒不飲自已若人
來勸已輙當為持之勿誚勿逆也見醉薰薰便止慎不
當至困醉又不能自裁也
守戒(唐韓愈)
詩曰大邦維翰書曰以蕃王室諸侯之於天子不惟守
土地奉職貢而已固將有以翰蕃之也今人有宅於山
者知猛獸之為害則必高其柴援而外施䧟阱以待之
宅於都者知穿窬之為盗則必峻其垣墻而内固扄鐍
以防之此野人鄙夫之所及非有過人之智而後能也
今之通都大邑介於屈強之間而不知為之備噫亦惑
矣野人鄙夫能之而王公大人反不能焉豈材力為有
不足歟蓋以謂不足為而不為耳天下之禍莫大於不
足為材力不足者次之不足為者敵至而不知材力不
足者先事而思則其於禍也有間矣彼之屈強者帶甲
荷戈不知其多少其緜地則千里而與我壤地相錯無
有丘陵江河洞庭孟門之關其間又自知其不得與天
下齒朝夕舉踵引頸冀天下之有事以乘吾之便此其
暴於猛獸穿窬也甚矣嗚呼胡知而不為之備乎哉賁
育之不戒童子之不抗魯鷄之不期蜀鷄之不支今夫
鹿之於豹非不巍然大矣然而卒為之禽者爪牙之材
不同猛怯之資殊也曰然則如之何而備之曰在得人
柳州三戒(柳宗元)
吾恒惡世之人不知推已之本而乘物以逞或依勢以
干非其類出技以怒強竊時以肆暴然卒迨于禍有客
談麋驢鼠三物似其事作三戒
臨江之麋
臨江之人畋得麋麑畜之入門羣犬垂涎揚尾皆來其
人怒怛之自是日抱就犬習示之使勿動稍使與之戲
積久犬皆如人意麑稍大忘已之麋也以為犬良我友
抵觸偃仆益狎犬畏主人與之俯仰甚善然時啖其舌
三年麋出門外見外犬在道甚衆走欲與為戲外犬見
而喜且怒共殺食之狼藉道上麋至死不悟
黔之驢
黔無驢有好事者船載以入至則無可用放之山下虎
見之尨然大物也以為神蔽林間窺之稍出近之憖憖
然莫相知他日驢一鳴虎大駭遠遁以為且噬已也甚
恐然往來視之覺無異能者益習其聲又近出前後終
不敢搏稍近益狎蕩倚衝冒驢不勝怒蹄之虎因喜計
之曰技止此耳因跳踉大[口闞]斷其喉盡其肉乃去噫形
之尨也類有德聲之宏也類有能向不出其技虎雖猛
疑畏卒不敢取今若是焉悲夫
永某氏之鼠
永有某氏者畏日拘忌異甚以為已生歲直子鼠子神
也因愛鼠不畜貓犬禁僮勿擊鼠倉廪庖厨悉以恣鼠
不問由是鼠相告皆來某氏飽食而無禍某氏室無完
器椸無完衣飲食大率鼠之餘也晝累累與人兼行夜
則竊齧鬭暴其聲萬狀不可以寢終不厭數歲某氏徙
居他州後人來居鼠為態如故其人曰是隂類惡物也
盗暴尤甚且何以至是乎哉假五六貓闔門撤瓦灌穴
購童羅捕之殺鼠如丘棄之隠處臰(即臭字)數月乃已嗚
呼彼以其飽食無禍為可恒也哉
猶子蔚適越戒(劉禹錫)
猶子蔚晨跪于席端曰臣幼承叔父訓始句萌至于扶
疎前日不自意有司以名汚賢能書又不自意被丞相
府召為從事重兢累媿愳貽叔父羞今當行乞辭以為
戒予曰若知彛器乎始乎斵輪因入規矩刳中廉外枵
然而有容者理膩質堅然後加密石焉風戾日晞不副
不聱然後青黃之鳥獸之飾乎瑶金貴在清廟其用也
幕以養潔其藏也櫝以養光苟措非其所一有毫髮之
傷儡然與破甑為伍矣汝之始成人猶器之作朴是宜
力學為礱斵親賢為青黃睦僚友為瑶金忠所奉為清
廟盡敬以為幕慎微以為櫝去怠以護傷在勤而行之
耳設有人思披重霄而挹顥氣病無階而升有力者揭
層梯而倚太山然而一舉足而一高非獨揭梯者所能
也凡大位未嘗曠故世多貴人唯天爵并者乃可偉耳
夫偉人之一顧踰乎華章而一非亦惨乎黥刖行矣慎
諸吾見垂天之雲在爾肩腋間矣昔吾友柳儀曹嘗謂
吾文雋而膏味亡窮而炙愈出也遲汝到丞相府居一
二日裒吾文入謁以取質焉丞相吾友也汝事所從如
事諸父借有不如意推起敬之心以奉焉無忽
治戒(宋宋祁)
吾殁稱家之有亡以治喪歛用濯浣之衣鶴氅裘紗帽
綫履三日棺三月葬謹無為流俗隂陽拘忌也棺用雜
木漆其四會三塗即止使數十年足以腊吾骸朽衣巾
而已吾之焄然蒿然皦皦有識者還於造物放之太虚
其腐敗者合于黃壚下付無窮吾尚何患掘塜深三丈
小為冢室劣取容棺及明器左置明水二盎酒二缸右
置米麴二奩朝服一稱私服一稱鞾履自副左刻吾誌
右刻吾銘即掩壙惟簡儉無以金銅雜物置塜中吾學
不名家文章僅及中人不足垂後為吏在良二千石下
猶可容數人無功於國無惠於人不可以請謚于有司
不可受贈典又不宜求巨公作誌及碑冢上植五株柏
墳高三尺石翁仲它獸不得用蓋自標置者非千載永
安計爾母作道佛二家齋譙此吾生平所志若等不可
違命作之違命作之是死吾也是以吾為遂無知也葬
之日以繪布纏棺四翣引母作方相俑人陳列衣服器
用累吾之儉吾平生語言無過人者謹無妄編綴作集
使後世嗤詆吾也吾侍上講勸凡十七年上頗記吾面
目姓名然身後不得丐恩澤為無厭事若等兄弟十四
人惟二孺兒未仕此以諉莒公莒公在若等為不孤矣
若等兄弟雖有異母者古人謂四海之内皆為兄弟况
兄弟之不懷求合它人人渠肯信哉縱陽合之彼應笑
且憎也若等視吾事莒公云何莒公友吾云何可以為
法矣人不可以無學至於奏議牋記隨宜為之天分自
有所禀不可強也要得數百卷書在胸中則不為人所
輕誚矣
言戒(司馬光)
迂夫曰言不可不重也子不見鐘鼔乎夫鐘鼓叩之然
後鳴鏗訇鏜鞳人不以為異也若不叩自鳴人孰不謂
之妖耶可以言而不言猶叩之而不鳴也亦為廢鐘鼔
矣
烏戒(晁補之)
烏於禽甚黠伺人音色小異輙去不留非弹射所能得
也關中民狃烏黠以為物無不以其黠見得則之野設
餅食楮錢哭冢間若祭者然哭竟裂錢棄餅而去烏則
争下啄啄且盡哭者已立他冢裂錢棄餅如初烏雖黠
不疑其誘也益鳴搏争食至三四皆飛從之稍狎廹於
網羅舉而獲焉今夫世之人自謂智足以周身而不知
禍藏於所伏者幾何其不見賣於哭者哉亦或不知周
身之術而以愚觸死則其為智曾不若是烏之能靈於
彈射也韓非作說難卒以說難死於秦天下哀其以智
死楚人不知沐猴而謂人沐猴天下哀其以愚死是兩
人者其為智愚則異而其於取死則同矣寗武子邦有
道則智邦無道則愚智愚觀時而動禍其可及哉
三不能戒(王十朋)
不善文者宜祕不善書者宜楷不善言者宜省予不善
文而不能祕不善書而不能楷不善言而不能省此其
所以獲誚之多者與今焉知過而能通戒之矣然有時
乎不能祕不能楷不能省者文能祕於窗几著述之私
而不能祕於場屋進耴之公書能楷於優游學習之時
而不能楷於囱囱應答之頃言能省於心平無事之日
而不能省於氣形肝鬲之際烏能使文無媿於不祕書
無媿於不楷言無媿於不省
文章辨體彙選卷四百七十四
文章辨體彙選卷四百七十四
明賀復徵編
誡二(散體)
女誡(漢班昭)
鄙人愚暗受性不敏蒙先君之餘寵賴母師之典訓年
十有四執箕帚於曹氏于今四十餘載矣戰戰兢兢常
懼詘辱以增父母之羞以益中外之累夙夜劬心勤不
告勞而今而後乃知免耳吾性䟽頑教導無素恒恐子
榖負辱清朝聖恩横加猥賜金紫實非鄙人庶幾所望
也男能自謀矣吾不復以為憂也但傷諸女方當適人
而不漸訓誨不聞婦禮懼失容它門取恥宗族吾今疾
在沈滯性命無常念汝曹如此每用惆悵間作女誡七
篇願諸女各寫一通庶有補益禆助汝身去矣其勖勉
之卑弱第一古者生女三日卧之床下弄之瓦磚而齋
告焉卧之床下明其卑弱主下人也弄之瓦磚明其習
勞主執勤也齋告先君明當主繼祭祀也三者盖女人
之常道禮法之典教矣謙譲恭敬先人後已有善莫名
有惡莫辭忍辱含垢常若畏懼是謂卑弱下人也晩寢
早作勿憚夙夜執務私事不辭劇易所作必成手蹟整
理是謂執勤也正色端操以事夫主清静自守無好戲
笑潔齊酒食以供祖宗是謂繼祭祀也三者苟偹而患
名稱之不聞黜辱之在身未之見也三者苟失之何名
稱之可聞黜辱之可遠哉夫婦第二夫婦之道参配隂
陽通逹神明信天地之弘義人倫之大節也是以禮貴
男女之際詩著關雎之義由斯言之不可不重也夫不
賢則無以御婦婦不賢則無以事夫夫不御婦則威儀
廢缺婦不事夫則義理墮闕方斯二者其用一也察今
之君子徒知妻婦之不可不御威儀之不可不整故訓
其男檢以書傳殊不知夫主之不可不事義禮之不可
不存也但教男而不教女不亦蔽于彼此之數乎禮八
歲始教之書十五而至于學矣獨不可依此以為則哉
敬慎第三隂陽殊性男女異行陽以剛為德隂以柔為
用男以強為貴女以弱為美故鄙諺有云生男如狼猶
恐其尫生女如鼠猶恐其虎然則修身莫若敬避強莫
若順故曰敬順之道婦之大禮也夫敬非它持久之謂
也夫順非他寬裕之謂也持久者知止足也寬裕者尚
恭下也夫婦之好終身不離房室周旋遂生媟黷媟黷
既生語言過矣語言既過縱恣必作縱恣既作則侮夫
之心生矣此繇於不知止足者也夫事有曲直言有是
非直者不能不争曲者不能不訟訟争既施則有忿怒
之事矣此繇于不尚恭下者也侮夫不節譴呵從之忿
怒不止楚撻從之夫為夫婦者義以和親恩以好合楚
撻既行何義之存譴呵既宣何恩之有恩義俱廢夫婦
離矣婦行第四女有四行一曰婦德二曰婦言三曰婦
容四曰婦功夫云婦德不必才明絶異也婦言不必辯
口利辭也婦容不必顔色美麗也婦功不必工巧過人
也清閑貞静守節整齊行已有恥動静有法是謂婦德
擇辭而說不道惡語時然後言不厭于人是謂婦言盥
浣塵穢服飾鮮㓗沐浴以時身不垢辱是謂婦容專心
紡績不好戲笑㓗齊酒食以供賓客是謂婦功此四者
女人之大德而不可乏之者也然為之甚易唯在存心
耳古人有言仁遠乎哉我欲仁而仁斯至矣此之謂也
專心第五禮夫有再娶之義婦無二適之文故曰夫者
天也天固不可逃夫固不可離也行違神祗天則罰之
禮義有愆夫則薄之故女憲曰得意一人是謂永畢失
意一人是謂永訖由斯言之夫不可不求其心然所求
者亦非謂佞媚苟親也固莫若專心正色禮義居潔耳
無淫聽目無邪視出無冶容入無廢飾無聚會羣軰無
看視門戶此則謂專心正色矣若夫動静輕脱視聽陜
輸入則亂法壞形出則窈窕作態說所不當道觀所不
當視此謂不能專心正色矣曲從第六夫得意一人是
謂永畢失意一人是謂永訖欲人定志專心之言也舅
姑之心豈當可失哉物有以恩自離者亦有以義自破
者也夫雖云愛舅姑云非此所謂以義自破者也然則
舅姑之心柰何固莫尚于曲從矣姑云不爾而是固宜
從令姑云爾而非猶宜順命勿得違戾是非争分曲直
此則所謂曲從矣故女憲曰婦如影響焉不可賞和叔
妹第七婦人之得意于夫主由舅姑之愛已也舅姑之
愛已由叔妹之譽已也由此言之我臧否譽毁一繇叔
妹叔妹之心復不可失也皆莫知叔妹之不可失而不
能和之以求親其蔽也哉自非聖人鮮能無過故顔子
貴于能改仲尼嘉其不貳而况婦人者也雖以賢女之
行聰哲之性其能備乎是故室人和則謗掩外内離則
惡揚此必然之勢也易曰二人同心其利斷金同心之
言其臭如蘭此之謂也夫嫂妹者體敵而尊恩䟽而義
親若淑媛謙順之人則能依義以篤好崇恩以結援使
徽美顯章而瑕過隠塞舅姑矜善而夫主嘉美聲譽曜
于邑鄰休光延于父母若夫蠢愚之人於嫂則託名以
自高于妹則因寵以驕盈驕盈既施何和之有恩義既
乖何譽之臻是以美隠而過宣姑忿而夫愠毁訾布于
中外恥辱集于厥身進增父母之羞退益君子之累斯
乃榮辱之本而顯否之基也可不慎哉然則求叔妹之
心固莫尚于謙順矣謙則德之柄順則婦之行凡斯二
者足以和矣詩云在彼無惡在此無射其斯之謂也
戒子(晉嵇康)
人無志非人也但君子用心所欲凖行自當量其善者
必擬議而後動若志之所之則口與心誓守死無二恥
躬不逮期於必濟若心疲體解或牽于外物或累于内
欲不堪近患不忍小情則議於去就議于去就則二心
交争二心交争則向所見役之情勝矣或有中道而廢
或有不成一簣而敗之以之守則不固以之攻則怯弱
與之誓則多違與之謀則善泄臨樂則肆情處逸則極
意故雖繁華熠燿無結秀之勲終年之勤無一旦之功
斯君子所以歎息也若夫申胥之長吟夷齊之全潔展
季之執信蘇武之守節可謂固矣故以無心守之安而
體之若自然也乃是守志之盛者可耳所居長吏但宜
敬之而已矣不當極親密不宜數往往當有時其衆人
又不當宿留所以然者長吏喜問外事或時發舉則怨
或者謂人所說無以自免也若行寡言慎偹自守則怨
責之路觧矣其立身當清遠若有煩辱欲人之盡命托
人之請求當謙辭遜謝某素不預此軰事當相亮耳若
有怨急心所不忍可外違拒密為濟之所以然者上遠
宜適之幾中絶常人流軰之求下全束修無玷之稱此
又秉志之一隅也凡行事先自審其可不差於宜宜行
此事而人欲易之當說宜易之理若使彼語殊佳者勿
羞折遂非也若其理不足而更以情求來守人雖復云
云當堅執所守此又秉志之一隅也不須行小小束修
之意氣若見窮乏而有可以賑濟者便見義而作若人
從我欲有所求先自思省若有所損廢多于今日所濟
之義少則當權其輕重而拒之雖復守辱不已猶當絶
之然大率人之告求皆彼無我有故來求我此為與之
多也自不如此而為輕竭不忍面言強副小情未為有
志也夫言語君子之機機動物應則是非之形著矣故
不可不慎若于意不善了而本意欲言則當懼有不了
之失且權忍之後視向不言此事無他不可則向言或
有不可然則能不言全得其可矣且俗人傳吉遲傳凶
疾又好議人之過闕此常人之議也坐言所言自非高
議但是動静消息小小異同但當高視不足和答也非
義不足静詳敬道豈非寡悔之謂人有相與變争未知
得失所在慎勿預也且默以觀之其非行自可見或有
小是不足是小非不足非至竟可不言以待之就有人
問者猶當辭以不觧近議論亦然若會酒坐見人争語
其形勢似欲轉盛便當亟舍去之此將鬭之兆也坐視
必見曲直黨不能不有言有言必是在一人其不是者
方自謂為直則謂曲我者有私于彼便怨惡之情生矣
我便獲悖辱之言正坐視之大見是非而争不了則仁
而無武於義無可當遠之也然大都争訟者小人耳正
復有是非共濟汗漫難勝可足稱哉就不得遠取醉為
佳若意中偶有所諱而彼必欲知者若守大不已或劫
以鄙情不可憚此小軰而為所挽引以盡其言今正堅
語不知不識方為有志耳自非知舊隣比庶幾已下欲
請呼者當辭以他故勿往也外榮華則少欲自非至急
終無求欲上美也不須作小小卑恭當大謙裕不須作
小小廉恥當全大讓若臨朝讓官臨義讓生若孔文舉
求代兄死此忠臣烈士之節凡人自有公私慎勿強知
人知彼知我知之則有忌於我今知而不言則便是不
知矣若見竊語私議便舍起勿使忌人也或時逼廹強
與我共說若其言邪險則當正色以道義正之何者君
子不容偽薄之言故也一旦事敗便言某甲昔知我事
以宜備之深也凡人私語無所不有宜預以為意見之
而走者何哉或偶知其私事與同則可不同則彼恐事
泄思害人以滅迹也非意所欽者而來戲調嗤笑人之
闕者但莫應從小共轉至於不共而勿太用矜趨以不
言答之勢不得久行自止也自非所監臨相與無他宜
適有壺榼之意束修之好此人道所通不湏逆也過此
以往自非通穆匹帛之饋車服之贈當深絶之何者常
人皆薄義而重利今以自竭者必有為而作鬻貨徼歡
施而求報其俗人之所甘願而君子之所大惡也酒以
合歡若醉而又憒不須離摟強勸人酒不飲自已若人
來勸已輙當為持之勿誚勿逆也見醉薰薰便止慎不
當至困醉又不能自裁也
守戒(唐韓愈)
詩曰大邦維翰書曰以蕃王室諸侯之於天子不惟守
土地奉職貢而已固將有以翰蕃之也今人有宅於山
者知猛獸之為害則必高其柴援而外施䧟阱以待之
宅於都者知穿窬之為盗則必峻其垣墻而内固扄鐍
以防之此野人鄙夫之所及非有過人之智而後能也
今之通都大邑介於屈強之間而不知為之備噫亦惑
矣野人鄙夫能之而王公大人反不能焉豈材力為有
不足歟蓋以謂不足為而不為耳天下之禍莫大於不
足為材力不足者次之不足為者敵至而不知材力不
足者先事而思則其於禍也有間矣彼之屈強者帶甲
荷戈不知其多少其緜地則千里而與我壤地相錯無
有丘陵江河洞庭孟門之關其間又自知其不得與天
下齒朝夕舉踵引頸冀天下之有事以乘吾之便此其
暴於猛獸穿窬也甚矣嗚呼胡知而不為之備乎哉賁
育之不戒童子之不抗魯鷄之不期蜀鷄之不支今夫
鹿之於豹非不巍然大矣然而卒為之禽者爪牙之材
不同猛怯之資殊也曰然則如之何而備之曰在得人
柳州三戒(柳宗元)
吾恒惡世之人不知推已之本而乘物以逞或依勢以
干非其類出技以怒強竊時以肆暴然卒迨于禍有客
談麋驢鼠三物似其事作三戒
臨江之麋
臨江之人畋得麋麑畜之入門羣犬垂涎揚尾皆來其
人怒怛之自是日抱就犬習示之使勿動稍使與之戲
積久犬皆如人意麑稍大忘已之麋也以為犬良我友
抵觸偃仆益狎犬畏主人與之俯仰甚善然時啖其舌
三年麋出門外見外犬在道甚衆走欲與為戲外犬見
而喜且怒共殺食之狼藉道上麋至死不悟
黔之驢
黔無驢有好事者船載以入至則無可用放之山下虎
見之尨然大物也以為神蔽林間窺之稍出近之憖憖
然莫相知他日驢一鳴虎大駭遠遁以為且噬已也甚
恐然往來視之覺無異能者益習其聲又近出前後終
不敢搏稍近益狎蕩倚衝冒驢不勝怒蹄之虎因喜計
之曰技止此耳因跳踉大[口闞]斷其喉盡其肉乃去噫形
之尨也類有德聲之宏也類有能向不出其技虎雖猛
疑畏卒不敢取今若是焉悲夫
永某氏之鼠
永有某氏者畏日拘忌異甚以為已生歲直子鼠子神
也因愛鼠不畜貓犬禁僮勿擊鼠倉廪庖厨悉以恣鼠
不問由是鼠相告皆來某氏飽食而無禍某氏室無完
器椸無完衣飲食大率鼠之餘也晝累累與人兼行夜
則竊齧鬭暴其聲萬狀不可以寢終不厭數歲某氏徙
居他州後人來居鼠為態如故其人曰是隂類惡物也
盗暴尤甚且何以至是乎哉假五六貓闔門撤瓦灌穴
購童羅捕之殺鼠如丘棄之隠處臰(即臭字)數月乃已嗚
呼彼以其飽食無禍為可恒也哉
猶子蔚適越戒(劉禹錫)
猶子蔚晨跪于席端曰臣幼承叔父訓始句萌至于扶
疎前日不自意有司以名汚賢能書又不自意被丞相
府召為從事重兢累媿愳貽叔父羞今當行乞辭以為
戒予曰若知彛器乎始乎斵輪因入規矩刳中廉外枵
然而有容者理膩質堅然後加密石焉風戾日晞不副
不聱然後青黃之鳥獸之飾乎瑶金貴在清廟其用也
幕以養潔其藏也櫝以養光苟措非其所一有毫髮之
傷儡然與破甑為伍矣汝之始成人猶器之作朴是宜
力學為礱斵親賢為青黃睦僚友為瑶金忠所奉為清
廟盡敬以為幕慎微以為櫝去怠以護傷在勤而行之
耳設有人思披重霄而挹顥氣病無階而升有力者揭
層梯而倚太山然而一舉足而一高非獨揭梯者所能
也凡大位未嘗曠故世多貴人唯天爵并者乃可偉耳
夫偉人之一顧踰乎華章而一非亦惨乎黥刖行矣慎
諸吾見垂天之雲在爾肩腋間矣昔吾友柳儀曹嘗謂
吾文雋而膏味亡窮而炙愈出也遲汝到丞相府居一
二日裒吾文入謁以取質焉丞相吾友也汝事所從如
事諸父借有不如意推起敬之心以奉焉無忽
治戒(宋宋祁)
吾殁稱家之有亡以治喪歛用濯浣之衣鶴氅裘紗帽
綫履三日棺三月葬謹無為流俗隂陽拘忌也棺用雜
木漆其四會三塗即止使數十年足以腊吾骸朽衣巾
而已吾之焄然蒿然皦皦有識者還於造物放之太虚
其腐敗者合于黃壚下付無窮吾尚何患掘塜深三丈
小為冢室劣取容棺及明器左置明水二盎酒二缸右
置米麴二奩朝服一稱私服一稱鞾履自副左刻吾誌
右刻吾銘即掩壙惟簡儉無以金銅雜物置塜中吾學
不名家文章僅及中人不足垂後為吏在良二千石下
猶可容數人無功於國無惠於人不可以請謚于有司
不可受贈典又不宜求巨公作誌及碑冢上植五株柏
墳高三尺石翁仲它獸不得用蓋自標置者非千載永
安計爾母作道佛二家齋譙此吾生平所志若等不可
違命作之違命作之是死吾也是以吾為遂無知也葬
之日以繪布纏棺四翣引母作方相俑人陳列衣服器
用累吾之儉吾平生語言無過人者謹無妄編綴作集
使後世嗤詆吾也吾侍上講勸凡十七年上頗記吾面
目姓名然身後不得丐恩澤為無厭事若等兄弟十四
人惟二孺兒未仕此以諉莒公莒公在若等為不孤矣
若等兄弟雖有異母者古人謂四海之内皆為兄弟况
兄弟之不懷求合它人人渠肯信哉縱陽合之彼應笑
且憎也若等視吾事莒公云何莒公友吾云何可以為
法矣人不可以無學至於奏議牋記隨宜為之天分自
有所禀不可強也要得數百卷書在胸中則不為人所
輕誚矣
言戒(司馬光)
迂夫曰言不可不重也子不見鐘鼔乎夫鐘鼓叩之然
後鳴鏗訇鏜鞳人不以為異也若不叩自鳴人孰不謂
之妖耶可以言而不言猶叩之而不鳴也亦為廢鐘鼔
矣
烏戒(晁補之)
烏於禽甚黠伺人音色小異輙去不留非弹射所能得
也關中民狃烏黠以為物無不以其黠見得則之野設
餅食楮錢哭冢間若祭者然哭竟裂錢棄餅而去烏則
争下啄啄且盡哭者已立他冢裂錢棄餅如初烏雖黠
不疑其誘也益鳴搏争食至三四皆飛從之稍狎廹於
網羅舉而獲焉今夫世之人自謂智足以周身而不知
禍藏於所伏者幾何其不見賣於哭者哉亦或不知周
身之術而以愚觸死則其為智曾不若是烏之能靈於
彈射也韓非作說難卒以說難死於秦天下哀其以智
死楚人不知沐猴而謂人沐猴天下哀其以愚死是兩
人者其為智愚則異而其於取死則同矣寗武子邦有
道則智邦無道則愚智愚觀時而動禍其可及哉
三不能戒(王十朋)
不善文者宜祕不善書者宜楷不善言者宜省予不善
文而不能祕不善書而不能楷不善言而不能省此其
所以獲誚之多者與今焉知過而能通戒之矣然有時
乎不能祕不能楷不能省者文能祕於窗几著述之私
而不能祕於場屋進耴之公書能楷於優游學習之時
而不能楷於囱囱應答之頃言能省於心平無事之日
而不能省於氣形肝鬲之際烏能使文無媿於不祕書
無媿於不楷言無媿於不省
文章辨體彙選卷四百七十四
