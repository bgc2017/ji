文章辨體彙選卷七百三十二
明賀復徵編
雜墓誌銘三十五(以下雜誌)
續榮澤尉周君墓誌(唐柳宗元)
太傅公既志榮澤君之葬明年為中書侍郎同中書門
下平章事以卒榮澤君之嗣曰膺偹物具貨入於汴汴
陷於戎喪焉不果行會世難不幸膺亦死膺之亞曰太
素仕至雲陽令求其志將行謫南海上元和九年移信
中猶有累不克如其鄉大懼緩慢兹久哭命其子某以
某月日啓君之喪至於某葬用某月甲子志用太傅公
之辭又命河東柳某書緩故且志終事之年月日
亡姑渭南縣尉陳君夫人權厝誌(柳宗元)
唐貞元十七年九月六日甲子前渭南縣尉穎川陳君
之夫人河東柳氏終於平康里將終告於陳君曰吾生
四十有四年為陳氏介婦九年謹飭不怠以至於此命
也既成婦矣宜祔於皇姑從兆於三原然而不幸中道
而有痼疾既不及養於舅姑又不得佐於蒸嘗生君之
子不期月而殞嘗謂君宜有貴位而不克見執親之喪
不得終紀皆天譴之大者也且願殺禮以成吾私邇先
夫人之墓而窆我焉將俟君之不諱而歸復於正其可
也陳君乃卜十二月十八日權厝於城南原曰棲鳳如
夫人之志且以時日甲子授宗元曰子之姑孝於家移
於我之長睦於族移於我之黨是用賓而禮之如益者
之友今則去我已矣吾無以報焉他日嘗謂子慤而文
願以為誌庶幸而有知將安子之為也長無恨矣嗚呼
貴不必賢夀不必仁天之不可恃也久矣遂哭而受命
書夫人之世以記於兹石夫人六代祖諱慶五代祖諱
旦位皆至宰相高祖諱楷為濟州刺史曾祖諱某為徐
州長史祖諱某為清池令考諱某為臨邛令妣李氏趙
郡贊皇人其他則俟改葬而後備
文章辨體彙選卷七百三十二
文章辨體彙選卷七百三十二
明賀復徵編
雜墓誌銘三十五(以下雜誌)
續榮澤尉周君墓誌(唐柳宗元)
太傅公既志榮澤君之葬明年為中書侍郎同中書門
下平章事以卒榮澤君之嗣曰膺偹物具貨入於汴汴
陷於戎喪焉不果行會世難不幸膺亦死膺之亞曰太
素仕至雲陽令求其志將行謫南海上元和九年移信
中猶有累不克如其鄉大懼緩慢兹久哭命其子某以
某月日啓君之喪至於某葬用某月甲子志用太傅公
之辭又命河東柳某書緩故且志終事之年月日
亡姑渭南縣尉陳君夫人權厝誌(柳宗元)
唐貞元十七年九月六日甲子前渭南縣尉穎川陳君
之夫人河東柳氏終於平康里將終告於陳君曰吾生
四十有四年為陳氏介婦九年謹飭不怠以至於此命
也既成婦矣宜祔於皇姑從兆於三原然而不幸中道
而有痼疾既不及養於舅姑又不得佐於蒸嘗生君之
子不期月而殞嘗謂君宜有貴位而不克見執親之喪
不得終紀皆天譴之大者也且願殺禮以成吾私邇先
夫人之墓而窆我焉將俟君之不諱而歸復於正其可
也陳君乃卜十二月十八日權厝於城南原曰棲鳳如
夫人之志且以時日甲子授宗元曰子之姑孝於家移
於我之長睦於族移於我之黨是用賓而禮之如益者
之友今則去我已矣吾無以報焉他日嘗謂子慤而文
願以為誌庶幸而有知將安子之為也長無恨矣嗚呼
貴不必賢夀不必仁天之不可恃也久矣遂哭而受命
書夫人之世以記於兹石夫人六代祖諱慶五代祖諱
旦位皆至宰相高祖諱楷為濟州刺史曾祖諱某為徐
州長史祖諱某為清池令考諱某為臨邛令妣李氏趙
郡贊皇人其他則俟改葬而後備
文章辨體彙選卷七百三十二
