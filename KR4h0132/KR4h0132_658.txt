文章辨體彙選卷六百五十八
明賀復徵編
碑十七(議論寓言)
夀域碑(宋王元之)
古聖人之營夀域也非土木非板築不金乎城不湯
乎池晝無鍵而開夜無柝而擊東西不吾戎夷南北
不吾蠻狄五嶽其雉堞四溟其溝湟天地離合我其
扄鑰春秋啟閉我其門戶入是域也幼者蚩蚩壯者
怡怡老者熙熙悉無中絶咸躋上夀故謂之夀域焉
得非道為土术德為版築仁乎城義乎池慈乎雉堞
愛乎溝湟恭乎扄鐍儉乎門戶使風雨不能毁矢石
不能攻高低仰老氏之臺廣狹法華胥之國崇崇焉
仡仡焉信善建而不拔者也洎覇道既昌皇風不競
則必灑法令為風雨以驅之興賦役為矢石以攻之
夀域之基忽焉委地於戲域之壊也若民命何於是
賤榖帛貴金玉盗賊蠭起&KR0008;敓角張刑巢蔽空憲網
絡野夀域之民有以法而死者開拓疆場肆放侵伐
鋒鏑霜瑩卒乘鱗集鯨吞鼓頥蠶食張吻夀域之民
有以兵而死者隂陽舛錯氣侯勃亂冬燠夏凄烟蒸
霧障興瘥作疹發厲成妖夀域之民有以夭而死者
毒螫孔熾猛鷙勃興山貙摶人水蟲射影海躍蛟螭
陵走蚖蝮夀域之民有以橫而死者由是王者患民
之無夀也舉引年之典行飬老之風乞言於東序典
禮於南庠又謂老者非帛不煖於是乎錫之以繒綵
非肉不飽於是乎錫之以餚胾非車不安於是乎錫
之以几杖斯亦得其末而失其本矣殊不知民之夀
夭係君之政教其猶影響爾其或捐金於山沉珠于
泉禁不急之務棄難得之貨君德尚儉人心返淳則
無法死者矣干羽舞階戈矛倒載謹不祥之器崇止
敵之基我國無外斯民不争則無兵死者矣燮調律
歷端正節侯舉授時之典興除害之利六氣斯順兆
人克寧則無夭死者矣貢金於遠方鑄鼎於中夏示
不若之物免逢旃之患彼怪斯露厥人用康則無横
死者矣夫如是則域不築而自成人不憂而自夀矣
今我后道德慈愛行之於上法兵夭橫絶之於下游
游乎蕩蕩乎見夀域復成於今世矣某亦夀域中之
一民耳知我帝力得無述焉碑者悲也悲域之中廢
也頌域之再興也其辭曰
古之域築道樹德民欲夭兮安得今之域基姦址賊民
欲夀兮不獲我聖人兮復于古昔
釣臺亭碑(明李夢陽)
李子游於白鹿之洞頋山歴澗谷嶺合沓石灘茂林適
杪秋之交風行瑟瑟䬃䬃回視五老峰垂在几榻於是
洒然而樂也曰佳哉山矣乃與諸生泝澗攀蘿履石而
上剔蘚考刻步自院門西有石突如危如仰而睇之劖
曰釣臺俯之渟泓魚躍諸生曰此往者釣魚處也李子
曰吁佳哉乃命即其上作亭焉亭成李子游于其上諸
生從李子俯仰良久喟然而嘆曰夫予今乃知釣可以
喻學也諸生曰夫釣與學同乎李子曰夫釣者飭竿絲
綴芳餌兀坐盤石之上凝精歛志沾沾而聽䁎䁎而視
期取必獲蓋饑需之餔而渴俟之酤也乃竟日而不得
一魚神荒氣沮投竿踽踽而歸路咏溪歌天日向暮諸
生以為苦耶樂耶衆皆蹙額弗懌曰苦矣李子曰假令
以四海為壑明月為釣以虹霓為絲以崑崙為盤石凌
雲駕鴻超出天地倒視日月釣無不獲朝醢巨鼇暮饌
脩鯨則汝願之乎衆皆掀眉而喜曰願哉然無能焉李
子曰夫釣以魚學以道故踞盤石兀坐竟日期取而必
獲者計功者也假天地以為釣垂涎於不可必得者騖
遠者也計功者泥騖遠者虚夫泥與虚不可以得魚而
况於學乎是故君子以仁義為竿以彜倫為絲以六藝
為餌以廣居正位為盤石以道德為淵以堯舜禹湯周
孔相傳之心法為魚日涵而月泳之至而後取不躐其
等不計不必積久而通小大必獲夫然後道可致也是
以君子身處一室而神遊天地矣夫然後以盤石為崑
崙丈絲為霓寸鈎為月溪壑為四海鯫鮎為鼇鯨此所
謂一貫之道也故曰釣可以喻學諸生乃歛色平心再
拜而謝曰聞教矣書於石為記
文章辨體彙選卷六百五十八
文章辨體彙選卷六百五十八
明賀復徵編
碑十七(議論寓言)
夀域碑(宋王元之)
古聖人之營夀域也非土木非板築不金乎城不湯
乎池晝無鍵而開夜無柝而擊東西不吾戎夷南北
不吾蠻狄五嶽其雉堞四溟其溝湟天地離合我其
扄鑰春秋啟閉我其門戶入是域也幼者蚩蚩壯者
怡怡老者熙熙悉無中絶咸躋上夀故謂之夀域焉
得非道為土术德為版築仁乎城義乎池慈乎雉堞
愛乎溝湟恭乎扄鐍儉乎門戶使風雨不能毁矢石
不能攻高低仰老氏之臺廣狹法華胥之國崇崇焉
仡仡焉信善建而不拔者也洎覇道既昌皇風不競
則必灑法令為風雨以驅之興賦役為矢石以攻之
夀域之基忽焉委地於戲域之壊也若民命何於是
賤榖帛貴金玉盗賊蠭起&KR0008;敓角張刑巢蔽空憲網
絡野夀域之民有以法而死者開拓疆場肆放侵伐
鋒鏑霜瑩卒乘鱗集鯨吞鼓頥蠶食張吻夀域之民
有以兵而死者隂陽舛錯氣侯勃亂冬燠夏凄烟蒸
霧障興瘥作疹發厲成妖夀域之民有以夭而死者
毒螫孔熾猛鷙勃興山貙摶人水蟲射影海躍蛟螭
陵走蚖蝮夀域之民有以橫而死者由是王者患民
之無夀也舉引年之典行飬老之風乞言於東序典
禮於南庠又謂老者非帛不煖於是乎錫之以繒綵
非肉不飽於是乎錫之以餚胾非車不安於是乎錫
之以几杖斯亦得其末而失其本矣殊不知民之夀
夭係君之政教其猶影響爾其或捐金於山沉珠于
泉禁不急之務棄難得之貨君德尚儉人心返淳則
無法死者矣干羽舞階戈矛倒載謹不祥之器崇止
敵之基我國無外斯民不争則無兵死者矣燮調律
歷端正節侯舉授時之典興除害之利六氣斯順兆
人克寧則無夭死者矣貢金於遠方鑄鼎於中夏示
不若之物免逢旃之患彼怪斯露厥人用康則無横
死者矣夫如是則域不築而自成人不憂而自夀矣
今我后道德慈愛行之於上法兵夭橫絶之於下游
游乎蕩蕩乎見夀域復成於今世矣某亦夀域中之
一民耳知我帝力得無述焉碑者悲也悲域之中廢
也頌域之再興也其辭曰
古之域築道樹德民欲夭兮安得今之域基姦址賊民
欲夀兮不獲我聖人兮復于古昔
釣臺亭碑(明李夢陽)
李子游於白鹿之洞頋山歴澗谷嶺合沓石灘茂林適
杪秋之交風行瑟瑟䬃䬃回視五老峰垂在几榻於是
洒然而樂也曰佳哉山矣乃與諸生泝澗攀蘿履石而
上剔蘚考刻步自院門西有石突如危如仰而睇之劖
曰釣臺俯之渟泓魚躍諸生曰此往者釣魚處也李子
曰吁佳哉乃命即其上作亭焉亭成李子游于其上諸
生從李子俯仰良久喟然而嘆曰夫予今乃知釣可以
喻學也諸生曰夫釣與學同乎李子曰夫釣者飭竿絲
綴芳餌兀坐盤石之上凝精歛志沾沾而聽䁎䁎而視
期取必獲蓋饑需之餔而渴俟之酤也乃竟日而不得
一魚神荒氣沮投竿踽踽而歸路咏溪歌天日向暮諸
生以為苦耶樂耶衆皆蹙額弗懌曰苦矣李子曰假令
以四海為壑明月為釣以虹霓為絲以崑崙為盤石凌
雲駕鴻超出天地倒視日月釣無不獲朝醢巨鼇暮饌
脩鯨則汝願之乎衆皆掀眉而喜曰願哉然無能焉李
子曰夫釣以魚學以道故踞盤石兀坐竟日期取而必
獲者計功者也假天地以為釣垂涎於不可必得者騖
遠者也計功者泥騖遠者虚夫泥與虚不可以得魚而
况於學乎是故君子以仁義為竿以彜倫為絲以六藝
為餌以廣居正位為盤石以道德為淵以堯舜禹湯周
孔相傳之心法為魚日涵而月泳之至而後取不躐其
等不計不必積久而通小大必獲夫然後道可致也是
以君子身處一室而神遊天地矣夫然後以盤石為崑
崙丈絲為霓寸鈎為月溪壑為四海鯫鮎為鼇鯨此所
謂一貫之道也故曰釣可以喻學諸生乃歛色平心再
拜而謝曰聞教矣書於石為記
文章辨體彙選卷六百五十八
