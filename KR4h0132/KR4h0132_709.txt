文章辨體彙選卷七百九
明賀復徵編
墓誌銘十二
葛興祖墓誌銘(宋王安石)
許州長社縣主簿葛君諱良嗣字興祖其先處州之麗
水人而興祖之父徙居明州之鄞興祖葬其父潤州之
丹徒故今又為丹徒人矣曾大父諱遇不仕大父諱旰
贈尚書都官郎中父諱源以尚書度支郎中終仁宗時
度支君三子當天聖景祐之間以文有聲赫然進士中
先人嘗受其摯閱之終篇而屡歎葛氏之多子也既而
三子者伯仲皆蚤死獨其季在即興祖興祖博知多能
數舉進士角出其上而刻勵修潔篤於親犮慨然欲有
所為以效於世者也年四十餘始以進士出仕州縣餘
十年而卒窮于無所遇以死嗟乎命不可控引而才之
難恃以自見蓋久矣然興祖於仕未嘗苟聞人疾苦欲
去之如在已其臨視雖細故人不以屬耳目者必皆致
其心論者多怪之曰興祖且老矣弊於州縣而服勤如
此余曰是乃吾所欲與興祖夫大仕之則奮小仕之則
怠忽以不治非知德者也興祖聞之以余之言為然興
祖娶胡氏又娶鄭氏其卒年五十三實治平二年三月
辛已其葬以胡氏袝在丹徒之長樂鄉顯揚村即其年
十一月某甲子也興祖三男子蘩藴皆有文學蘩許州
臨穎縣主簿藴鄧州穰縣主簿蘋尚幼也四女子皆未
嫁云銘曰
蹇於仕以為人尤不憗施以年孰主孰謀無大憾於德
又將何求
孔處士墓誌銘(王安石)
先生諱旼字寧極睦州桐廬縣尉諱詢之曾孫贈國子
博士諱延滔之孫尚書都官員外郎諱昭亮之子自都
官而上至孔子四十五世先生嘗欲舉進士已而悔曰
吾豈有不得已於此耶遂居於汝州之龍興山而上葬
其親扵汝汝人争訟之不可平者不聽有司而聽先生
之一言不羞犯有司之刑而以不得於先生為耻慶歷
七年詔求天下行義之士而守臣以先生應詔於是朝
廷賜之米帛又勅州縣除其雜賦嘉祐三年近臣多言
先生有道德可用而執政度以為不肯屈除守秘書省
校書郎致仕四年近臣又多以為言乃詔以為國子監
直講先生辭乃除守光祿寺丞致仕五年大臣有請先
生為其屬縣者于是天子以知汝州龍興縣事先生又
辭辭未聽而六月某日先生終於家年六十七大臣有
為之請命者乃特贈太常丞至七年月日弟㬙葬先生
於堯山都官之兆而以夫人李氏袝李氏故大理評事
昌符之女生一女嫁為士人妻而先物故先生事父母
至孝居喪如禮遇人恂恂雖僕奴不忍以辭氣加焉衣
食與田桑有餘輒以賙其鄉里貸而後不能償者未
嘗問也未嘗疑人人亦以故不忍欺之而世之傳先生
者多異學士大夫有知而能言者蓋先生孝弟忠信無
求於世足以使其鄉人畏服之如此而先生未嘗為異
也先生博學尤喜易未嘗著書獨大衍一篇傳於世考
其行治非有得於内其孰能致此耶當漢之東徙高守
節之士而亦以故成俗故當世處士之聞獨多于後世
乃至於今知名為賢而處者蓋亦無有幾人豈世之所
不尚遂湮沒而無聞抑士之趨&KR0757;亦有待於世耶若先
生固不為有待於世而卓然自見於時豈非所謂豪傑
之士者哉其可銘也已銘曰
有入而不出以身易物有往而不反以私其佚嗚乎先
生好潔而無尤匪佚之私維志之求
王深父墓誌銘(王安石)
吾犮深父書足以致其言言足以遂其志志欲以聖賢
之道為已任蓋非至於命弗止也故不為小廉曲謹以
投衆人耳目而取舍進退去就必度於仁義世皆稱其
學問文章行治然真知其人者不多而多見謂迂闊不
足趣時合變嗟乎是乃所以為深父也令深父而有以
合乎彼則必無以同乎此矣嘗獨以謂天之生夫人也
殆將以夀考成其才使有後而後顯以施澤於天下或
者誘其言以明先王之道覺後世之民嗚乎孰以為道
不任於天德不酬於人而今死矣甚哉聖人君子之難
知也以孟軻之聖而弟子所願止於管仲晏嬰况餘人
乎至於揚雄尤當世之所賤簡其為門人者一侯芭而
而已芭稱雄書以為勝周易易不可勝也芭尚不為知
雄者而人皆曰古之人生無所遇合至其沒久而後世
莫不知若軻雄者其殁皆過千歲讀其書知其意者甚
少則後世所謂知者未必真也夫此兩人以老而終幸
能著書書具在然尚如此嗟乎深父其智雖能知軻其
於為雄雖幾可以無悔然其志未就其書未具而既早
死豈特無所遇於今又將無所傳於後矣天之生夫人
也而命之如此蓋非余所能知也深父諱回本河南王
氏其後自光州之固始遷福州之侯官為侯官人者三世曾祖
諱某某官祖諱某某官考諱某尚書兵部員外郎兵部
葬穎州之汝隂故今為汝隂人深父嘗以進士補亳州
衛真縣主簿歲餘自免去有勸之仕者輒辭以養母其
卒以治平二年七月二十八日年四十三於是朝廷用
薦者以為某軍節度推官知陳州南頓縣事書下而深
父死矣夫人曾氏先若干日卒子男一某人女二人皆
尚幼諸弟以某年某月某日葬深父某縣某鄊某里以
曾氏祔銘曰
鳴乎深父惟德之仔肩以廸祖武厥艱荒遐力必踐取
莫吾知庸亦莫吾侮神則尚反歸形此土
金溪吳君墓誌銘(王安石)
君和易罕言外如其中言未嘗及人過失至論前世善
惡其國家存亡治亂成敗所繇甚可聽也嘗所讀書甚
衆尤好古而學其辭其辭又能盡其議論年四十三四
以進士試於有司而卒困於無所就其葬也以皇祐六
年某月日撫州之金溪縣歸德鄉石廩之原在其舍南
五里當是時君母夫人既老而子世隆世範皆幼三女
子其一卒其二未嫁云嗚呼以君之有與夫世之貴富
而名聞天下者計焉其獨歉彼邪然而不得祿以行其
意以祭以養以遺其子孫以卒此其士友之所以悲也
夫學者將以盡其性盡性而命可知也知命矣於君之
不得意其又何悲耶銘曰
蕃君名字彦弼氏吳其先自姬出以儒起家世冕黻獨
成之難幽以折厥銘維甥訂君實
臨川王君墓誌銘(王安石)
孔子論天子諸侯卿大夫士庶人之孝固有等矣至其
以事親為始而能竭吾才則自聖人至於士庶其可以
無憾焉一也余叔父諱師錫字某少孤則致孝於其母
憂悲愉樂不主於已以其母而已學於他州凡被服
飲食玩好之物苟可以愜吾母而力能有之者皆聚以
歸雖甚勞窘終不廢豐其母以及其昆弟姑姊妹不
敢愛其力之所能得約其身以及其妻子不敢慊其意
之所欲為其外行則自鄉黨隣里及其嘗所與遊之人
莫不得其歡心其不幸而蚤死也則莫不為之悲傷歎
息夫其所以事親能如此雖有不至其亦可以無憾矣
自庠序聘舉之法壊而國論不及乎閨門之隠士之務
本者常詘於浮華淺薄之材故余叔父之卒年三十七
數以進士試於有司而猶不得祿賜以寬一日之養焉
而世之論士也以苟難為賢而余叔父之孝又未有以
過古之中制也以故世之稱其行者亦少焉蓋以叔父
自為則由外至者吾無意於其間可也自君子之在勢
者觀之使為善者不得職而無以成名則中材何以勉
焉悲夫叔父娶朱氏子男一人某女子一人皆尚幼其葬也
以至和四年祔於真州某縣某鄉銅山之原皇考諫議
公之兆為銘銘曰
夭孰為之窮孰為之為吾能為已矣無悲
曾公夫人萬年太君黃氏墓誌銘(王安石)
夫人江寧黃氏兼侍御史知永安場諱某之子南豊曾
氏贈尚書水部員外郎諱某之婦贈諫議大夫諱某之妻
凡受縣君封者四蕭山江夏遂昌雒陽受縣太君封者
二會稽萬年男子四女子三以慶歷四年某月日卒於
撫州夀九十有二明年某月葬于南豊之某地夫人十
四歲無母事永安府君至孝修家事有法二十三歲歸
曾氏不及舅水部府君之養以事永安之孝事姑陳留
縣君以治父母之家治夫家事姑之黨稱其所以事姑
之禮事夫與夫之黨若嚴上然眎子慈眎子之黨若子
然每自戒不處白人善否有問之曰順為正婦道也吾
勤此而已矣處白人善否靡靡然為聰眀非婦人宜也
以此為女與婦其傳而至於沒與為女婦時弗差也故
内外親無老幼疎近無智不能尊者皆愛輩者皆附卑
者皆慕之為女婦在其前者多自歎不及後來者皆
曰可矜法也其言色在視聽則皆得所欲其離則涕洟
不能捨有疾皆憂及喪來弔哭皆哀有餘於戲夫人之
德如是是宜有銘者銘曰
女子之德煦願愉愉教隳弗行婦妾乘夫趨為亢厲勵
之顓愚猗嗟夫人惟德之經媚於族姻柔色淑聲其䆒
女初不傾不盈誰疑不信来監于銘
鄭公夫人李氏墓誌銘(王安石)
尚書祠部郎中贈戶部侍郎安陸鄭氏諱紓之夫人
追封汝南郡太君李氏者尚書駕部郎中贈衛尉鄉文
蔚之子也光州仙居縣令贈工部員外郎諱岵之孫以
祥符九年嫁至天聖九年年三十二以八月壬辰卒於
其夫為安州應城縣主簿之時後三十七年為熙寧元
年八月庚申祔於其夫安陸太平鄉進賢里之墓於是
夫人兩子獮為秘書丞知潭州攸縣獬為翰林學士尚
書兵部員外郎知制誥一女子嫁郊社齋郎張蒙山夫
人敏於德詳於禮事皇姑稱孝内諧外附上下裕如鄭
公大姓嘗以其富主四方之游士至侍郎則始貧而專
於學夫人又故富家盡其資以助賓祭補紉澣濯饎㸑
朝夕人有不任其勞苦夫人歡終日如未嘗貧故侍郎
亦以自安於困約之時如未嘗富鄭氏蓋將日顯矣而
夫人不及其顯禄嗚呼良可悲也於其葬臨川人王某
為銘曰
於嗟夫人歸孔昭兮窈其為德婉有儀兮命云如何壯
則萎兮烝烝令子悲慕思兮有嚴葬祔祭配祗兮告哀
無窮銘此詩兮
曾公夫人吳氏墓誌銘(王安石)
夫人吳氏太常博士南豊曾君之配世家臨川二十四
歸曾氏三十有五以病終子男三鞏年宰女一時博士
方為越州節度推官某年月日乃啓其殯臨川葬南豊
之某地前葬鞏謀於宗之長者而請於博士曰夫人
事皇姑萬夀太君承顔色教令一主於順斟酌衣服
飲食盡其力皇姑愛之如已女於大人得輔佐之宜於
族人上下適其分今其葬宜得銘秘之墓中於以永延
夫人之德無不可者博士曰然乃來求銘夫人固蚤沒
不及見其存時雖然博士先人行也而又鞏於犮莫厚
焉於夫人之葬而銘也其何讓銘曰
宋且百年江之南有名世者先焉是為夫人之子葬夫
人於此於戲
文章辨體彙選卷七百九
文章辨體彙選卷七百九
明賀復徵編
墓誌銘十二
葛興祖墓誌銘(宋王安石)
許州長社縣主簿葛君諱良嗣字興祖其先處州之麗
水人而興祖之父徙居明州之鄞興祖葬其父潤州之
丹徒故今又為丹徒人矣曾大父諱遇不仕大父諱旰
贈尚書都官郎中父諱源以尚書度支郎中終仁宗時
度支君三子當天聖景祐之間以文有聲赫然進士中
先人嘗受其摯閱之終篇而屡歎葛氏之多子也既而
三子者伯仲皆蚤死獨其季在即興祖興祖博知多能
數舉進士角出其上而刻勵修潔篤於親犮慨然欲有
所為以效於世者也年四十餘始以進士出仕州縣餘
十年而卒窮于無所遇以死嗟乎命不可控引而才之
難恃以自見蓋久矣然興祖於仕未嘗苟聞人疾苦欲
去之如在已其臨視雖細故人不以屬耳目者必皆致
其心論者多怪之曰興祖且老矣弊於州縣而服勤如
此余曰是乃吾所欲與興祖夫大仕之則奮小仕之則
怠忽以不治非知德者也興祖聞之以余之言為然興
祖娶胡氏又娶鄭氏其卒年五十三實治平二年三月
辛已其葬以胡氏袝在丹徒之長樂鄉顯揚村即其年
十一月某甲子也興祖三男子蘩藴皆有文學蘩許州
臨穎縣主簿藴鄧州穰縣主簿蘋尚幼也四女子皆未
嫁云銘曰
蹇於仕以為人尤不憗施以年孰主孰謀無大憾於德
又將何求
孔處士墓誌銘(王安石)
先生諱旼字寧極睦州桐廬縣尉諱詢之曾孫贈國子
博士諱延滔之孫尚書都官員外郎諱昭亮之子自都
官而上至孔子四十五世先生嘗欲舉進士已而悔曰
吾豈有不得已於此耶遂居於汝州之龍興山而上葬
其親扵汝汝人争訟之不可平者不聽有司而聽先生
之一言不羞犯有司之刑而以不得於先生為耻慶歷
七年詔求天下行義之士而守臣以先生應詔於是朝
廷賜之米帛又勅州縣除其雜賦嘉祐三年近臣多言
先生有道德可用而執政度以為不肯屈除守秘書省
校書郎致仕四年近臣又多以為言乃詔以為國子監
直講先生辭乃除守光祿寺丞致仕五年大臣有請先
生為其屬縣者于是天子以知汝州龍興縣事先生又
辭辭未聽而六月某日先生終於家年六十七大臣有
為之請命者乃特贈太常丞至七年月日弟㬙葬先生
於堯山都官之兆而以夫人李氏袝李氏故大理評事
昌符之女生一女嫁為士人妻而先物故先生事父母
至孝居喪如禮遇人恂恂雖僕奴不忍以辭氣加焉衣
食與田桑有餘輒以賙其鄉里貸而後不能償者未
嘗問也未嘗疑人人亦以故不忍欺之而世之傳先生
者多異學士大夫有知而能言者蓋先生孝弟忠信無
求於世足以使其鄉人畏服之如此而先生未嘗為異
也先生博學尤喜易未嘗著書獨大衍一篇傳於世考
其行治非有得於内其孰能致此耶當漢之東徙高守
節之士而亦以故成俗故當世處士之聞獨多于後世
乃至於今知名為賢而處者蓋亦無有幾人豈世之所
不尚遂湮沒而無聞抑士之趨&KR0757;亦有待於世耶若先
生固不為有待於世而卓然自見於時豈非所謂豪傑
之士者哉其可銘也已銘曰
有入而不出以身易物有往而不反以私其佚嗚乎先
生好潔而無尤匪佚之私維志之求
王深父墓誌銘(王安石)
吾犮深父書足以致其言言足以遂其志志欲以聖賢
之道為已任蓋非至於命弗止也故不為小廉曲謹以
投衆人耳目而取舍進退去就必度於仁義世皆稱其
學問文章行治然真知其人者不多而多見謂迂闊不
足趣時合變嗟乎是乃所以為深父也令深父而有以
合乎彼則必無以同乎此矣嘗獨以謂天之生夫人也
殆將以夀考成其才使有後而後顯以施澤於天下或
者誘其言以明先王之道覺後世之民嗚乎孰以為道
不任於天德不酬於人而今死矣甚哉聖人君子之難
知也以孟軻之聖而弟子所願止於管仲晏嬰况餘人
乎至於揚雄尤當世之所賤簡其為門人者一侯芭而
而已芭稱雄書以為勝周易易不可勝也芭尚不為知
雄者而人皆曰古之人生無所遇合至其沒久而後世
莫不知若軻雄者其殁皆過千歲讀其書知其意者甚
少則後世所謂知者未必真也夫此兩人以老而終幸
能著書書具在然尚如此嗟乎深父其智雖能知軻其
於為雄雖幾可以無悔然其志未就其書未具而既早
死豈特無所遇於今又將無所傳於後矣天之生夫人
也而命之如此蓋非余所能知也深父諱回本河南王
氏其後自光州之固始遷福州之侯官為侯官人者三世曾祖
諱某某官祖諱某某官考諱某尚書兵部員外郎兵部
葬穎州之汝隂故今為汝隂人深父嘗以進士補亳州
衛真縣主簿歲餘自免去有勸之仕者輒辭以養母其
卒以治平二年七月二十八日年四十三於是朝廷用
薦者以為某軍節度推官知陳州南頓縣事書下而深
父死矣夫人曾氏先若干日卒子男一某人女二人皆
尚幼諸弟以某年某月某日葬深父某縣某鄊某里以
曾氏祔銘曰
鳴乎深父惟德之仔肩以廸祖武厥艱荒遐力必踐取
莫吾知庸亦莫吾侮神則尚反歸形此土
金溪吳君墓誌銘(王安石)
君和易罕言外如其中言未嘗及人過失至論前世善
惡其國家存亡治亂成敗所繇甚可聽也嘗所讀書甚
衆尤好古而學其辭其辭又能盡其議論年四十三四
以進士試於有司而卒困於無所就其葬也以皇祐六
年某月日撫州之金溪縣歸德鄉石廩之原在其舍南
五里當是時君母夫人既老而子世隆世範皆幼三女
子其一卒其二未嫁云嗚呼以君之有與夫世之貴富
而名聞天下者計焉其獨歉彼邪然而不得祿以行其
意以祭以養以遺其子孫以卒此其士友之所以悲也
夫學者將以盡其性盡性而命可知也知命矣於君之
不得意其又何悲耶銘曰
蕃君名字彦弼氏吳其先自姬出以儒起家世冕黻獨
成之難幽以折厥銘維甥訂君實
臨川王君墓誌銘(王安石)
孔子論天子諸侯卿大夫士庶人之孝固有等矣至其
以事親為始而能竭吾才則自聖人至於士庶其可以
無憾焉一也余叔父諱師錫字某少孤則致孝於其母
憂悲愉樂不主於已以其母而已學於他州凡被服
飲食玩好之物苟可以愜吾母而力能有之者皆聚以
歸雖甚勞窘終不廢豐其母以及其昆弟姑姊妹不
敢愛其力之所能得約其身以及其妻子不敢慊其意
之所欲為其外行則自鄉黨隣里及其嘗所與遊之人
莫不得其歡心其不幸而蚤死也則莫不為之悲傷歎
息夫其所以事親能如此雖有不至其亦可以無憾矣
自庠序聘舉之法壊而國論不及乎閨門之隠士之務
本者常詘於浮華淺薄之材故余叔父之卒年三十七
數以進士試於有司而猶不得祿賜以寬一日之養焉
而世之論士也以苟難為賢而余叔父之孝又未有以
過古之中制也以故世之稱其行者亦少焉蓋以叔父
自為則由外至者吾無意於其間可也自君子之在勢
者觀之使為善者不得職而無以成名則中材何以勉
焉悲夫叔父娶朱氏子男一人某女子一人皆尚幼其葬也
以至和四年祔於真州某縣某鄉銅山之原皇考諫議
公之兆為銘銘曰
夭孰為之窮孰為之為吾能為已矣無悲
曾公夫人萬年太君黃氏墓誌銘(王安石)
夫人江寧黃氏兼侍御史知永安場諱某之子南豊曾
氏贈尚書水部員外郎諱某之婦贈諫議大夫諱某之妻
凡受縣君封者四蕭山江夏遂昌雒陽受縣太君封者
二會稽萬年男子四女子三以慶歷四年某月日卒於
撫州夀九十有二明年某月葬于南豊之某地夫人十
四歲無母事永安府君至孝修家事有法二十三歲歸
曾氏不及舅水部府君之養以事永安之孝事姑陳留
縣君以治父母之家治夫家事姑之黨稱其所以事姑
之禮事夫與夫之黨若嚴上然眎子慈眎子之黨若子
然每自戒不處白人善否有問之曰順為正婦道也吾
勤此而已矣處白人善否靡靡然為聰眀非婦人宜也
以此為女與婦其傳而至於沒與為女婦時弗差也故
内外親無老幼疎近無智不能尊者皆愛輩者皆附卑
者皆慕之為女婦在其前者多自歎不及後來者皆
曰可矜法也其言色在視聽則皆得所欲其離則涕洟
不能捨有疾皆憂及喪來弔哭皆哀有餘於戲夫人之
德如是是宜有銘者銘曰
女子之德煦願愉愉教隳弗行婦妾乘夫趨為亢厲勵
之顓愚猗嗟夫人惟德之經媚於族姻柔色淑聲其䆒
女初不傾不盈誰疑不信来監于銘
鄭公夫人李氏墓誌銘(王安石)
尚書祠部郎中贈戶部侍郎安陸鄭氏諱紓之夫人
追封汝南郡太君李氏者尚書駕部郎中贈衛尉鄉文
蔚之子也光州仙居縣令贈工部員外郎諱岵之孫以
祥符九年嫁至天聖九年年三十二以八月壬辰卒於
其夫為安州應城縣主簿之時後三十七年為熙寧元
年八月庚申祔於其夫安陸太平鄉進賢里之墓於是
夫人兩子獮為秘書丞知潭州攸縣獬為翰林學士尚
書兵部員外郎知制誥一女子嫁郊社齋郎張蒙山夫
人敏於德詳於禮事皇姑稱孝内諧外附上下裕如鄭
公大姓嘗以其富主四方之游士至侍郎則始貧而專
於學夫人又故富家盡其資以助賓祭補紉澣濯饎㸑
朝夕人有不任其勞苦夫人歡終日如未嘗貧故侍郎
亦以自安於困約之時如未嘗富鄭氏蓋將日顯矣而
夫人不及其顯禄嗚呼良可悲也於其葬臨川人王某
為銘曰
於嗟夫人歸孔昭兮窈其為德婉有儀兮命云如何壯
則萎兮烝烝令子悲慕思兮有嚴葬祔祭配祗兮告哀
無窮銘此詩兮
曾公夫人吳氏墓誌銘(王安石)
夫人吳氏太常博士南豊曾君之配世家臨川二十四
歸曾氏三十有五以病終子男三鞏年宰女一時博士
方為越州節度推官某年月日乃啓其殯臨川葬南豊
之某地前葬鞏謀於宗之長者而請於博士曰夫人
事皇姑萬夀太君承顔色教令一主於順斟酌衣服
飲食盡其力皇姑愛之如已女於大人得輔佐之宜於
族人上下適其分今其葬宜得銘秘之墓中於以永延
夫人之德無不可者博士曰然乃來求銘夫人固蚤沒
不及見其存時雖然博士先人行也而又鞏於犮莫厚
焉於夫人之葬而銘也其何讓銘曰
宋且百年江之南有名世者先焉是為夫人之子葬夫
人於此於戲
文章辨體彙選卷七百九
