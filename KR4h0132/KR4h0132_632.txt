文章辨體彙選卷六百三十二
明賀復徵編
帳詞
夀中軍某侯帳詞(明徐渭)
恭惟某官名高勲胄旋著通都冠冕將門翹楚武
弁祖功宗德創垂累世之基霧集雲興起翊真人
之運一身許國百戰成功始移節於越城實維五
宗之貴介將比隆於漢爵已列萬戶之通侯威名
著而隍塹深楨榦形而河山壯紆黃拖紫永堅及
裔之盟寫鐵圖金僅亞剖符之等本實則枝自茂
源深而流必長蓋數傳至於君身遂一朝登乎閫
帥鷹揚賦質高懷每在風颷猿臂呈竒善射出乎
天性謂文武本無二道以書劍不敵萬人乃於結
髮之年益奮縣梁之志篝燈夜案下帷朝窗取萬
卷而畢開期三冬於足用博該杜預名流武庫之芳
才過吕蒙學併經生之業尊師取友好士推賢期棘院
以先驅自超轅下向泮宫而脱穎早試囊中徒以弓冶
之良所賴箕裘之繼遂專軍旅之學暫違俎豆之聞去
擕矢以校優歸綰綬而視事異人萍合曾傳黃石兵符
越女花嬌親授白猿劍術利通九變政協三軍一勺投
醪片言挟纊吳船挽粟魚鱗集淮濟之濱海總横戈蜃
氣消滄溟之外自襲狻猊之繡繼提浙閩之戎侍鈴閣
者數人運籌策於千里過門必下敬修鄉里之儀折節
為恭不改儒生之舊干城良將非孔伋其誰憐首虜拘
文待馮唐而始釋乃有諸藩開府元老胡公遠攬孫吳
長驅韓范九重雷厲親頒節鉞之權一劍霜寒坐控華
夷之鎮禮羅既設冰鑑斯懸投衆望於偶遺集羣策而
畢舉賢豪輻輳俊乂林從始得君如魚水之歡竟付托
以樞機之密事無巨細咸以相咨衆所遲疑每從其決
探丸斫吏四方急羽檄之馳借筯籌兵一語静風塵之
警虎士環而左右龍韜翼以卷舒萬騎控弦彀滿霜宵
之月百金匕首芒抽秋水之渠北跨松陵南連定海狡
兔豈惟三窟逋酋積以多年所賴臂指相通腹心是寄
同舟共濟誰為吳越之分倍道兼程竟授孫盧之首取
鯨鯢而釁鼓飜雁鶩以為池勞苦功高裘輕帶緩壺漿
競載莫傾士女之忱保障仍資益慶東南之福庸知嘉
誕乃屬首春錦筵麗以初陳異香繞而不散衙開江畔
梅芳弄曙色之天樂作營中鼓吹雜鐃歌之曲塵生車
騎賓從如流炬列簾櫳光華似錦醵金致幣偏禆徵蕪
語以稱觴染翰操觚庸老羞壯夫於執戟惟願績流燕
石名茂龍驤垂白虎頭慚應封侯之相懸金鵲印争看
搖月之光節序斯征每當此日戎機稍暇莫放良辰陪
庾亮以登樓誰言興淺偕羊公而造峴應與山傳矍鑠
漢翁不忝據鞍之健老成趙將還期加飯之餐言不盡
情歌以為續
將軍為夀及青陽江畔營開曉日光瑞靄不收偏薦麗
林花未著已含香牆東坐見青油幕主帥笙歌借行樂
客稱百歲酒千觴為君更進鸕鷀杓
賀檀密雲帳詞(蔡復一)
若夫遥綰侯封漢旌墨綬近承帝輦唐表赤畿矧玉山
秣禾駭飛騰於風驥紫泥頒綍羨曣㬈於霞螭所為披
彩羽以舒暉蔭崇條而致頌者也某官擢華日觀振嚮
雲璈家是中都曾照尼丘之月域為奎野偏直文苑之
星蔚藻飄英山含花而五采玄情釣澳濟蓄脈以潛流
目攬圖經則包羅物象躬敦孝友則弁冕人倫蘭循陔
而色柔栢成行以手植盧傍可徵於馴兔冠表無媿於
栖烏者矣故能鵲起東邦鴻儀上國選渤海之治僉謂
汝諧徵瑣闥之賢徒得君重而時稽守次夢遶倚門烏
鳥陳而獲舒匪莪猶詠青鳬去之已遠彼弋何羅萬室
可封齊后徐觀乎即墨三春有樹懷縣寧減夫河陽雨
隨地以偕移宿依天而彌近則今密雲之為邑也宜陽
小而實郡控諸鎮之領襟都護出以臨邊環三單之鞞
琫高下所輳巨細必輸惟公投錯逾閒宛然新硎之刃
駕輕就熟樂矣今日之騶勞來獨勤於民庸拮据兼討
乎軍實萬流競赴歸疏導以無聲羣緒雖棼挈綱條而
就理時復商羊應兆石燕自飛援之墊波察其傷稼曲
陳發棠之策大振翳桑之人下土其魚幸胥匡於疾苦
中澤賦雁美載定於劬勞猶謂旱澇之有天行幾與民
而争歲奈潮白之為邑患更畫地以修防浸阪無虞全
殺天吴之怒耕原有膴一變陂鵠之謠王尊護瓠子之
隄精符沈馬李冰厭江浦之浪蹟壯刻犀文露既釀雅
風自扇爾乃謀如皦日追慷慨之樂生舌有青天挹恢
閎於騶子緯之以鄭錦陶之以宓琴士慶隰桑人趨蹊
李魯變至道雨化聿新於杏林燕俠歸儒土膏詎專於
桑棗自非神珠在握化籥隨噓雀有知更戴晨星而不
息魚無入舍茹臘雪以偕寒則何以接漁陽之歌岐仍
麥穗脩召公之政憩永棠隂者哉嘉績屢閱於最書昌
辰載逢乎慶典虚星笑而成電首被光華神靈肅而呼
嵩先聞吉語覃如天之福勸此勞臣拜明河之章施於
奕世蓋公義出為後恩結所生曩者瀛海移綸旭已傾
乎葵葉逮兹清都錫命澤駢渲乎桂枝寵以教忠政云
惟孝璇源雙濬湛湛濡露之區琅軸重臨煌煌象雷之
縣昔中牟之却螟則漢褒其異榆次之集鳳則晉奬其
祥然身寵而不及先人抑吏課而非關盛事孰若公之
駿樹不懈於茲上之疏鴻洊隆如彼餉大夫某於公其
臭味也謂余盍颺言乎論茂宰之循良原歸史氏紀朝
家之異渥亦匪他司況密邑雋聲久騰楓闕想灌壇佳
夢行應玉璜苟有徵於采風亦何俟乎傾蓋勉圖贈縞
殊愧織襄丹谷留薰玉律頓迴乎玄黍蒼崕銜照芝檢
永耀乎白檀
文章辨體彙選卷六百三十二
文章辨體彙選卷六百三十二
明賀復徵編
帳詞
夀中軍某侯帳詞(明徐渭)
恭惟某官名高勲胄旋著通都冠冕將門翹楚武
弁祖功宗德創垂累世之基霧集雲興起翊真人
之運一身許國百戰成功始移節於越城實維五
宗之貴介將比隆於漢爵已列萬戶之通侯威名
著而隍塹深楨榦形而河山壯紆黃拖紫永堅及
裔之盟寫鐵圖金僅亞剖符之等本實則枝自茂
源深而流必長蓋數傳至於君身遂一朝登乎閫
帥鷹揚賦質高懷每在風颷猿臂呈竒善射出乎
天性謂文武本無二道以書劍不敵萬人乃於結
髮之年益奮縣梁之志篝燈夜案下帷朝窗取萬
卷而畢開期三冬於足用博該杜預名流武庫之芳
才過吕蒙學併經生之業尊師取友好士推賢期棘院
以先驅自超轅下向泮宫而脱穎早試囊中徒以弓冶
之良所賴箕裘之繼遂專軍旅之學暫違俎豆之聞去
擕矢以校優歸綰綬而視事異人萍合曾傳黃石兵符
越女花嬌親授白猿劍術利通九變政協三軍一勺投
醪片言挟纊吳船挽粟魚鱗集淮濟之濱海總横戈蜃
氣消滄溟之外自襲狻猊之繡繼提浙閩之戎侍鈴閣
者數人運籌策於千里過門必下敬修鄉里之儀折節
為恭不改儒生之舊干城良將非孔伋其誰憐首虜拘
文待馮唐而始釋乃有諸藩開府元老胡公遠攬孫吳
長驅韓范九重雷厲親頒節鉞之權一劍霜寒坐控華
夷之鎮禮羅既設冰鑑斯懸投衆望於偶遺集羣策而
畢舉賢豪輻輳俊乂林從始得君如魚水之歡竟付托
以樞機之密事無巨細咸以相咨衆所遲疑每從其決
探丸斫吏四方急羽檄之馳借筯籌兵一語静風塵之
警虎士環而左右龍韜翼以卷舒萬騎控弦彀滿霜宵
之月百金匕首芒抽秋水之渠北跨松陵南連定海狡
兔豈惟三窟逋酋積以多年所賴臂指相通腹心是寄
同舟共濟誰為吳越之分倍道兼程竟授孫盧之首取
鯨鯢而釁鼓飜雁鶩以為池勞苦功高裘輕帶緩壺漿
競載莫傾士女之忱保障仍資益慶東南之福庸知嘉
誕乃屬首春錦筵麗以初陳異香繞而不散衙開江畔
梅芳弄曙色之天樂作營中鼓吹雜鐃歌之曲塵生車
騎賓從如流炬列簾櫳光華似錦醵金致幣偏禆徵蕪
語以稱觴染翰操觚庸老羞壯夫於執戟惟願績流燕
石名茂龍驤垂白虎頭慚應封侯之相懸金鵲印争看
搖月之光節序斯征每當此日戎機稍暇莫放良辰陪
庾亮以登樓誰言興淺偕羊公而造峴應與山傳矍鑠
漢翁不忝據鞍之健老成趙將還期加飯之餐言不盡
情歌以為續
將軍為夀及青陽江畔營開曉日光瑞靄不收偏薦麗
林花未著已含香牆東坐見青油幕主帥笙歌借行樂
客稱百歲酒千觴為君更進鸕鷀杓
賀檀密雲帳詞(蔡復一)
若夫遥綰侯封漢旌墨綬近承帝輦唐表赤畿矧玉山
秣禾駭飛騰於風驥紫泥頒綍羨曣㬈於霞螭所為披
彩羽以舒暉蔭崇條而致頌者也某官擢華日觀振嚮
雲璈家是中都曾照尼丘之月域為奎野偏直文苑之
星蔚藻飄英山含花而五采玄情釣澳濟蓄脈以潛流
目攬圖經則包羅物象躬敦孝友則弁冕人倫蘭循陔
而色柔栢成行以手植盧傍可徵於馴兔冠表無媿於
栖烏者矣故能鵲起東邦鴻儀上國選渤海之治僉謂
汝諧徵瑣闥之賢徒得君重而時稽守次夢遶倚門烏
鳥陳而獲舒匪莪猶詠青鳬去之已遠彼弋何羅萬室
可封齊后徐觀乎即墨三春有樹懷縣寧減夫河陽雨
隨地以偕移宿依天而彌近則今密雲之為邑也宜陽
小而實郡控諸鎮之領襟都護出以臨邊環三單之鞞
琫高下所輳巨細必輸惟公投錯逾閒宛然新硎之刃
駕輕就熟樂矣今日之騶勞來獨勤於民庸拮据兼討
乎軍實萬流競赴歸疏導以無聲羣緒雖棼挈綱條而
就理時復商羊應兆石燕自飛援之墊波察其傷稼曲
陳發棠之策大振翳桑之人下土其魚幸胥匡於疾苦
中澤賦雁美載定於劬勞猶謂旱澇之有天行幾與民
而争歲奈潮白之為邑患更畫地以修防浸阪無虞全
殺天吴之怒耕原有膴一變陂鵠之謠王尊護瓠子之
隄精符沈馬李冰厭江浦之浪蹟壯刻犀文露既釀雅
風自扇爾乃謀如皦日追慷慨之樂生舌有青天挹恢
閎於騶子緯之以鄭錦陶之以宓琴士慶隰桑人趨蹊
李魯變至道雨化聿新於杏林燕俠歸儒土膏詎專於
桑棗自非神珠在握化籥隨噓雀有知更戴晨星而不
息魚無入舍茹臘雪以偕寒則何以接漁陽之歌岐仍
麥穗脩召公之政憩永棠隂者哉嘉績屢閱於最書昌
辰載逢乎慶典虚星笑而成電首被光華神靈肅而呼
嵩先聞吉語覃如天之福勸此勞臣拜明河之章施於
奕世蓋公義出為後恩結所生曩者瀛海移綸旭已傾
乎葵葉逮兹清都錫命澤駢渲乎桂枝寵以教忠政云
惟孝璇源雙濬湛湛濡露之區琅軸重臨煌煌象雷之
縣昔中牟之却螟則漢褒其異榆次之集鳳則晉奬其
祥然身寵而不及先人抑吏課而非關盛事孰若公之
駿樹不懈於茲上之疏鴻洊隆如彼餉大夫某於公其
臭味也謂余盍颺言乎論茂宰之循良原歸史氏紀朝
家之異渥亦匪他司況密邑雋聲久騰楓闕想灌壇佳
夢行應玉璜苟有徵於采風亦何俟乎傾蓋勉圖贈縞
殊愧織襄丹谷留薰玉律頓迴乎玄黍蒼崕銜照芝檢
永耀乎白檀
文章辨體彙選卷六百三十二
