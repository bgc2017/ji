文章辨體彙選卷六百七十五
明賀復徵編
墓碑十一
福建廉訪副使仇公神道碑(元趙孟頫)
仇氏望陳留譜云宋大夫牧之世入金有更朔平臨潢
二縣令者諱輔即家臨潢臨潢之曾孫昌平府君實徙
京兆府君生三子其中子則公也公諱鍔字彦中始齓
從府君出禮賓客容已落落善占對長益涵揉于學要
能以奇氣偉節自致至元八年公二十二年矣安西王
時以親王鎮京師喜優納人士公布衣入謁王語合意
竟留給事邸中久之上其能即試公武備寺壽武庫使
十五年遂出知威州二十年稍遷鞏昌路總管府治中
治皆有聲稱二十五年進階州尹未赴遭内艱于是御
史廉德公威州鞏昌數事薦諸朝二十七年乃以福建
閩海道提刑按察副使起公明年制改肅政廉訪使即
用公為副使間歲自免去北過高郵樂其土風因留居
焉大德四年八月十日以疾卒年五十一自承務郎三
遷官至奉議大夫卒之日無副禇僑家巷處之舊聚哭
一辭曰善人亡矣至大四年其子治濟濬浩迺克自力
奉公喪還卜大都宛平縣西山夏莊之原藏焉窆以四
月辛酉其域距祖塋五里公性開疏與人交底裏傾盡
為政多本教化而持身絲毫不敢欺方少未仕見白金
遺道傍初不顧巳而計曰我幸見之不則他人持去矣
即俯拾俟有閒求者至自言適貸得將營親葬公詢驗
果然出金還與之在威州民張氏兄弟訟家財吏展轉
賕賂更數歲莫能決公召諭之曰兄弟孰與吏親民曰
兄弟同氣吏途人耳公曰弊同氣以資途人如何不知
之甚即大感悟相抱持以哭遂為兄弟如初時屬縣吏
李子秀慢令當笞公即命釋縳呼前曰若軀長六尺徒
甘箠楚間不知有功業可指取耶吾與若約三日若不
力吾將重實于罰後公出安西有從騎十數西來見公
遽下馬拜曰我當笞吏也公向脱我罪又勗我仕今效
節兵伍為千夫長微公豈有今日在鞏昌會歲大旱草
木枯盡僚吏請禱公曰得無以冤獄至是乎取某事按
問得實平反上之大雨三日在閩屬行省臣有以采銀
為利獻上者朝廷下其事設官賦民而地實無礦民往
往貴市入輸公急劾聞有旨罷其役建寧劉氏居麻沙
村疃中讐誣其有反狀州若縣將織邏成獄公慮囚及
之唶曰有是乎有是乎即抵以法公仕雖蚤當官之日
不多于閒放之時故其施為注措槩逸不傳今掇其士
大夫口道以熟者一二志焉逸然猶為試用者小耳令
充周而極究之則古循吏不足多也公曾祖忠源仕金
為定遠大將軍蘭州司法祖福明威將軍父昌平府君
諱德明隠居教授曰樊川處士者府君自號也以弟銳
升朝恩贈奉直大夫飛騎尉追封昌平縣男母王氏追
封昌平縣君銳後至中順大夫嶺南廣西道肅政廉訪
副使其元兄鐸亦朝列大夫雲南諸路肅政廉訪副使
公先夫人郝氏贈榮禄大夫大司徒薊國公諡考懿諱
德意女先十一年卒生三子二女後夫人粘合氏先一
年卒一子三女其葬以二夫人祔治高郵府興化縣尉
濟從仕郎太常太祝濬承務郎太廟令浩蔚州儒學正
壻曰程博組錦局使吳燾中書省掾盧亘翰林待制承
務郎兼國史院編修官姚庸奉訓大夫戸部員外郎其
一未行孫男五人曰敬昌慶昌順昌延昌隆昌昔公愛
錢唐比過之輒留旬月往往援琴以寫山水之清音故
與余同好相善也今年延祐六年距公葬八年矣而其
子治丐余文其隨上之碑不腆之言公實知之矧專記
撰尚何容辭銘曰
蓄之涵涵流之漸漸莫或匪泉築之疏疏構之渠渠堂
亦有焉我觀其終有植之隆有發之涓謂德既儀不卒
于施而又不年不瀰其盈不陊其傾以游于天子則維
宗女則維從其知孔延西山之原岡阜厚完有封斯阡
以引以休以質諸幽上考銘鐫
廣平路總管邢公神道碑(馬祖常)
泰定二年四月十四日致仕禮部尚書邢公卒六月朔
葬于安陽度置之原越二年致和元年戊辰二月嗣子
温毁瘠壘然喪服持工部侍郎胡彝行狀告其友浚儀
馬祖常曰先考衣衾棺槨飾終之禮庶幾無悔温不孝
惟是墓道之碑無文以昭之敢以是託于子焉按狀公
諱秉仁字仁父姬姓邢氏世居安陽契丹女直擾中夏
士族譜諜存者蓋寡故安陽邢氏始顯交口里大父諱
植不仕有隂德贈亞中大夫彭德路總管輕車都尉追
封河間郡侯大母李氏追封河間郡夫人父諱德裕有
政事志不得奮發卒小官贈嘉議大夫上輕車都尉追
封河間郡侯母王氏追封河間郡夫人繼母郭氏封河
間郡太夫人弟四人曰秉義秉禮秉智秉信四人皆後
夫人郭氏出前夫人王氏獨生公一人兩世用是貴得
加封光華甚榮公起家辟署河南廉訪使曹屬進御史
府史又進丞相東曹掾滿考授承務郎平江路推官未
上改承直郎濟南萊蕪等處鐵冶提舉俄遷承德郎江
西行中書省左右司都事陞朝列大夫為太醫院都事
選充廣平彰德等鐵冶都提舉官中議大夫外臺各以
名薦尋為撫州路總管加亞中大夫廣平路總管凡十
選以禮部尚書致仕階承務郎至嘉議大夫凡六轉出
入中外率稱官守初提舉濟南諸冶賦民不急逋逃復
業都事江西行省婉畫直辭贊叶上下議遣官出廩米
五十萬石賑貸屬州饑衆難之公請異日有擅發罪秉
仁願獨坐萬齒齗齗待餔以活者不可指數也都提舉
廣平彰德等諸冶差戸程公礦火悉給縮賈殖貨以利
予農治辨為最總管撫州專使臨門賜驛之官撫竟地
税戸部賦木綿織布民病非所産即令輸直吏不得舞
手取賄公私俱便之小旱禱輒雨歲連大穰俗頗譁許
未幾民恥徤訟移廣平路教學者以雅樂祠事先聖孔
子立鄉校七百各有弟子師課樹桑億萬計絲纊用饒
民有婦妬妾姙而以妾妻奴者夫死而族人欲有其家
訟不決迺以子生月逆計母妻奴之時得實其民遂有
後闔郡號神明盜偽以小鈔貫變作大鈔貫文如錢取
鋊然詿誤七十人止以首坐勸醫講黃帝越人書躬視
惠民藥餌比去官民鮮夭札者賦有寸帛之羨立歸之
主為政具有方略要以惠恤元元為本既致仕益礪志
讀書強記不怠字書多楷法尤工古隸有子二人長子
温由中書檢校官拜監察御史吏部中書左司二郎中
總管大名河間都轉運使丁公艱家居次子簡門廕補
承事郎監大名路商税夫人蕭氏于氏祔葬並追封河
間郡夫人享年七十有六嗚呼行聞于鄉政聞于時為
子而上賁其親為父而垂裕于後可謂完也矣為善人
者可不以邢氏為徵耶是宜銘也銘曰
爾車薄薄爾馬蹻蹻勿驅我隧域時君子宅有繹爾蘇
有憔爾芻毋犯我松與蔞時君子居若廣漢之明弗鉤
距以傾若霸之惠弗飾異以詭時予有元之循吏孫子
奕奕時昌時赫時善惟吉時視予貞刻
故知昭州秦公神道碑(虞集)
公諱仲字山甫姓秦氏世為洛陽大族大父和仕金為
河南安撫使既歸國朝父安為河南三路提學公嘗從
紫陽楊煥然先生學知名得給事裕宗潛邸郝文忠公
經之使宋也宋人留之真揚間宋亡天子嘉郝公之節
擇士得公迓之還京師久之除承直郎建康路總管府
判官公季父長卿倜儻有大節世祖皇帝潛邸在京兆
巳知其名及即位召在宿衞與故御史中丞劉公宣為
友以氣岸相高時宰阿哈瑪特秉政聚歛罔上怙權寵常
伺察言巳者中以危禍廷中相語以目無敢論列長卿
乃上書世祖曰阿哈瑪特擅生殺人莫敢言為國家畜積
怨毒巳甚其鉗制左右使不得徹上聽情叵測似秦趙
高私家之蓄過于公家覬覦資藉情露似漢董卓春秋
無將請及時論法按誅之上以其書下中書阿哈瑪特固
善伺人主意力足使持中貴人捄解事得寢他日以為
宣德鐵冶弗治須藉能者奏用長卿為同知即以所閱
課額數萬緡為長卿罪下吏即獄中用濕紙掩口鼻斃
之盡没入其洛陽官産人莫不冤而哀之然終無一人
敢為長卿言者公乃去官不復干仕阿哈瑪特死朝廷更
新政事姚文公燧手為書為執政言秦仲以諸父之仇
當國恥之閒廢至今臺憲力言其人而貧不能起此風
厲所係宜不待于有言者公得所為書藏之不以發今
固在其家也善乎史官歐陽玄作長卿傳而論曰或曰
使長卿如山甫勇去庶不及難曰山甫求為無負其諸
父長卿求無負其君一道也曰怨乎曰自古君子死小
人手者多矣後之君子終不以為悔又慕效之夫後者
之無悔則前者其有悔乎是以知其無怨也可謂得秦
氏父子之心矣至元二十五年用事者急聚歛遣使天
下大括金玉珠貨器物嬴餘苛酷吏請盡辟知名清彊
吏以任事公雖閒居猶被迫遣治徽廣德之會當是時
公府之出納無容復有餘羨此直以無義而取之耳而
操竊郡縣危甚公曰吾意誠知其不可然吾受罪去國
不辭吾去而他使至則其害將不可言為物色其稍可
追理者以應之視他處固不能十一二也更以數少責
增之亦不為變後五年行臺治書侍御史裴公道源監
銓廣西外遷舉公知昭州有善政郡治無事每游歌竹
山賦詩為樂自號歌竹山人卒于官三十年三月也年
五十有一初殯建康城南某年月日歸葬洛陽某原永
康胡長孺志其墓夫人喬氏繼許氏孫氏子男四從龍
中憲大夫同僉太禧宗禋院事從德奉訓大夫中書省
左司郎中從某從禮女子六壻馬成叚時中邢師雍其
三人夭孫男某某惟秦氏先世行事卓然可稱國家修
經世大典訪問遺軼而從龍嘗夢其先人問從王父事
已報史官否得歐陽氏所著傳始末甚具以上送官昭
州以子貴贈某官夫人封某郡君以法得立碑神道故
來請銘銘曰
明主在上則有直臣憂國奮義蹈禍忘身公以從子泣
血慎德豈曰避仇實癉蟊賊隂消陽明君子于征名公
具言猶保幽貞愛民之仁拯物之智天不與年百未一
試信道不回古人所難父子相望風節厲完乃睠後人
竝立朝著為國材賢綽有令譽維洛泱泱潤覃栢松過
者式之遺直之宫
文章辨體彙選卷六百七十五
文章辨體彙選卷六百七十五
明賀復徵編
墓碑十一
福建廉訪副使仇公神道碑(元趙孟頫)
仇氏望陳留譜云宋大夫牧之世入金有更朔平臨潢
二縣令者諱輔即家臨潢臨潢之曾孫昌平府君實徙
京兆府君生三子其中子則公也公諱鍔字彦中始齓
從府君出禮賓客容已落落善占對長益涵揉于學要
能以奇氣偉節自致至元八年公二十二年矣安西王
時以親王鎮京師喜優納人士公布衣入謁王語合意
竟留給事邸中久之上其能即試公武備寺壽武庫使
十五年遂出知威州二十年稍遷鞏昌路總管府治中
治皆有聲稱二十五年進階州尹未赴遭内艱于是御
史廉德公威州鞏昌數事薦諸朝二十七年乃以福建
閩海道提刑按察副使起公明年制改肅政廉訪使即
用公為副使間歲自免去北過高郵樂其土風因留居
焉大德四年八月十日以疾卒年五十一自承務郎三
遷官至奉議大夫卒之日無副禇僑家巷處之舊聚哭
一辭曰善人亡矣至大四年其子治濟濬浩迺克自力
奉公喪還卜大都宛平縣西山夏莊之原藏焉窆以四
月辛酉其域距祖塋五里公性開疏與人交底裏傾盡
為政多本教化而持身絲毫不敢欺方少未仕見白金
遺道傍初不顧巳而計曰我幸見之不則他人持去矣
即俯拾俟有閒求者至自言適貸得將營親葬公詢驗
果然出金還與之在威州民張氏兄弟訟家財吏展轉
賕賂更數歲莫能決公召諭之曰兄弟孰與吏親民曰
兄弟同氣吏途人耳公曰弊同氣以資途人如何不知
之甚即大感悟相抱持以哭遂為兄弟如初時屬縣吏
李子秀慢令當笞公即命釋縳呼前曰若軀長六尺徒
甘箠楚間不知有功業可指取耶吾與若約三日若不
力吾將重實于罰後公出安西有從騎十數西來見公
遽下馬拜曰我當笞吏也公向脱我罪又勗我仕今效
節兵伍為千夫長微公豈有今日在鞏昌會歲大旱草
木枯盡僚吏請禱公曰得無以冤獄至是乎取某事按
問得實平反上之大雨三日在閩屬行省臣有以采銀
為利獻上者朝廷下其事設官賦民而地實無礦民往
往貴市入輸公急劾聞有旨罷其役建寧劉氏居麻沙
村疃中讐誣其有反狀州若縣將織邏成獄公慮囚及
之唶曰有是乎有是乎即抵以法公仕雖蚤當官之日
不多于閒放之時故其施為注措槩逸不傳今掇其士
大夫口道以熟者一二志焉逸然猶為試用者小耳令
充周而極究之則古循吏不足多也公曾祖忠源仕金
為定遠大將軍蘭州司法祖福明威將軍父昌平府君
諱德明隠居教授曰樊川處士者府君自號也以弟銳
升朝恩贈奉直大夫飛騎尉追封昌平縣男母王氏追
封昌平縣君銳後至中順大夫嶺南廣西道肅政廉訪
副使其元兄鐸亦朝列大夫雲南諸路肅政廉訪副使
公先夫人郝氏贈榮禄大夫大司徒薊國公諡考懿諱
德意女先十一年卒生三子二女後夫人粘合氏先一
年卒一子三女其葬以二夫人祔治高郵府興化縣尉
濟從仕郎太常太祝濬承務郎太廟令浩蔚州儒學正
壻曰程博組錦局使吳燾中書省掾盧亘翰林待制承
務郎兼國史院編修官姚庸奉訓大夫戸部員外郎其
一未行孫男五人曰敬昌慶昌順昌延昌隆昌昔公愛
錢唐比過之輒留旬月往往援琴以寫山水之清音故
與余同好相善也今年延祐六年距公葬八年矣而其
子治丐余文其隨上之碑不腆之言公實知之矧專記
撰尚何容辭銘曰
蓄之涵涵流之漸漸莫或匪泉築之疏疏構之渠渠堂
亦有焉我觀其終有植之隆有發之涓謂德既儀不卒
于施而又不年不瀰其盈不陊其傾以游于天子則維
宗女則維從其知孔延西山之原岡阜厚完有封斯阡
以引以休以質諸幽上考銘鐫
廣平路總管邢公神道碑(馬祖常)
泰定二年四月十四日致仕禮部尚書邢公卒六月朔
葬于安陽度置之原越二年致和元年戊辰二月嗣子
温毁瘠壘然喪服持工部侍郎胡彝行狀告其友浚儀
馬祖常曰先考衣衾棺槨飾終之禮庶幾無悔温不孝
惟是墓道之碑無文以昭之敢以是託于子焉按狀公
諱秉仁字仁父姬姓邢氏世居安陽契丹女直擾中夏
士族譜諜存者蓋寡故安陽邢氏始顯交口里大父諱
植不仕有隂德贈亞中大夫彭德路總管輕車都尉追
封河間郡侯大母李氏追封河間郡夫人父諱德裕有
政事志不得奮發卒小官贈嘉議大夫上輕車都尉追
封河間郡侯母王氏追封河間郡夫人繼母郭氏封河
間郡太夫人弟四人曰秉義秉禮秉智秉信四人皆後
夫人郭氏出前夫人王氏獨生公一人兩世用是貴得
加封光華甚榮公起家辟署河南廉訪使曹屬進御史
府史又進丞相東曹掾滿考授承務郎平江路推官未
上改承直郎濟南萊蕪等處鐵冶提舉俄遷承德郎江
西行中書省左右司都事陞朝列大夫為太醫院都事
選充廣平彰德等鐵冶都提舉官中議大夫外臺各以
名薦尋為撫州路總管加亞中大夫廣平路總管凡十
選以禮部尚書致仕階承務郎至嘉議大夫凡六轉出
入中外率稱官守初提舉濟南諸冶賦民不急逋逃復
業都事江西行省婉畫直辭贊叶上下議遣官出廩米
五十萬石賑貸屬州饑衆難之公請異日有擅發罪秉
仁願獨坐萬齒齗齗待餔以活者不可指數也都提舉
廣平彰德等諸冶差戸程公礦火悉給縮賈殖貨以利
予農治辨為最總管撫州專使臨門賜驛之官撫竟地
税戸部賦木綿織布民病非所産即令輸直吏不得舞
手取賄公私俱便之小旱禱輒雨歲連大穰俗頗譁許
未幾民恥徤訟移廣平路教學者以雅樂祠事先聖孔
子立鄉校七百各有弟子師課樹桑億萬計絲纊用饒
民有婦妬妾姙而以妾妻奴者夫死而族人欲有其家
訟不決迺以子生月逆計母妻奴之時得實其民遂有
後闔郡號神明盜偽以小鈔貫變作大鈔貫文如錢取
鋊然詿誤七十人止以首坐勸醫講黃帝越人書躬視
惠民藥餌比去官民鮮夭札者賦有寸帛之羨立歸之
主為政具有方略要以惠恤元元為本既致仕益礪志
讀書強記不怠字書多楷法尤工古隸有子二人長子
温由中書檢校官拜監察御史吏部中書左司二郎中
總管大名河間都轉運使丁公艱家居次子簡門廕補
承事郎監大名路商税夫人蕭氏于氏祔葬並追封河
間郡夫人享年七十有六嗚呼行聞于鄉政聞于時為
子而上賁其親為父而垂裕于後可謂完也矣為善人
者可不以邢氏為徵耶是宜銘也銘曰
爾車薄薄爾馬蹻蹻勿驅我隧域時君子宅有繹爾蘇
有憔爾芻毋犯我松與蔞時君子居若廣漢之明弗鉤
距以傾若霸之惠弗飾異以詭時予有元之循吏孫子
奕奕時昌時赫時善惟吉時視予貞刻
故知昭州秦公神道碑(虞集)
公諱仲字山甫姓秦氏世為洛陽大族大父和仕金為
河南安撫使既歸國朝父安為河南三路提學公嘗從
紫陽楊煥然先生學知名得給事裕宗潛邸郝文忠公
經之使宋也宋人留之真揚間宋亡天子嘉郝公之節
擇士得公迓之還京師久之除承直郎建康路總管府
判官公季父長卿倜儻有大節世祖皇帝潛邸在京兆
巳知其名及即位召在宿衞與故御史中丞劉公宣為
友以氣岸相高時宰阿哈瑪特秉政聚歛罔上怙權寵常
伺察言巳者中以危禍廷中相語以目無敢論列長卿
乃上書世祖曰阿哈瑪特擅生殺人莫敢言為國家畜積
怨毒巳甚其鉗制左右使不得徹上聽情叵測似秦趙
高私家之蓄過于公家覬覦資藉情露似漢董卓春秋
無將請及時論法按誅之上以其書下中書阿哈瑪特固
善伺人主意力足使持中貴人捄解事得寢他日以為
宣德鐵冶弗治須藉能者奏用長卿為同知即以所閱
課額數萬緡為長卿罪下吏即獄中用濕紙掩口鼻斃
之盡没入其洛陽官産人莫不冤而哀之然終無一人
敢為長卿言者公乃去官不復干仕阿哈瑪特死朝廷更
新政事姚文公燧手為書為執政言秦仲以諸父之仇
當國恥之閒廢至今臺憲力言其人而貧不能起此風
厲所係宜不待于有言者公得所為書藏之不以發今
固在其家也善乎史官歐陽玄作長卿傳而論曰或曰
使長卿如山甫勇去庶不及難曰山甫求為無負其諸
父長卿求無負其君一道也曰怨乎曰自古君子死小
人手者多矣後之君子終不以為悔又慕效之夫後者
之無悔則前者其有悔乎是以知其無怨也可謂得秦
氏父子之心矣至元二十五年用事者急聚歛遣使天
下大括金玉珠貨器物嬴餘苛酷吏請盡辟知名清彊
吏以任事公雖閒居猶被迫遣治徽廣德之會當是時
公府之出納無容復有餘羨此直以無義而取之耳而
操竊郡縣危甚公曰吾意誠知其不可然吾受罪去國
不辭吾去而他使至則其害將不可言為物色其稍可
追理者以應之視他處固不能十一二也更以數少責
增之亦不為變後五年行臺治書侍御史裴公道源監
銓廣西外遷舉公知昭州有善政郡治無事每游歌竹
山賦詩為樂自號歌竹山人卒于官三十年三月也年
五十有一初殯建康城南某年月日歸葬洛陽某原永
康胡長孺志其墓夫人喬氏繼許氏孫氏子男四從龍
中憲大夫同僉太禧宗禋院事從德奉訓大夫中書省
左司郎中從某從禮女子六壻馬成叚時中邢師雍其
三人夭孫男某某惟秦氏先世行事卓然可稱國家修
經世大典訪問遺軼而從龍嘗夢其先人問從王父事
已報史官否得歐陽氏所著傳始末甚具以上送官昭
州以子貴贈某官夫人封某郡君以法得立碑神道故
來請銘銘曰
明主在上則有直臣憂國奮義蹈禍忘身公以從子泣
血慎德豈曰避仇實癉蟊賊隂消陽明君子于征名公
具言猶保幽貞愛民之仁拯物之智天不與年百未一
試信道不回古人所難父子相望風節厲完乃睠後人
竝立朝著為國材賢綽有令譽維洛泱泱潤覃栢松過
者式之遺直之宫
文章辨體彙選卷六百七十五
