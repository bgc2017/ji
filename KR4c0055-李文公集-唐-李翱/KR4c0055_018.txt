李文卷第十八
雜著八首
來南錄題桄榔亭
題峽山寺題靈鷲寺
五木經韋氏月錄序
何首烏方錄戲贈詩
来南錄
元和三年十月翺既受嶺南尚書公之命四年正
月己丑自旌善弟以妻子上船於漕乙未去東都
韓退之石濬川假舟送予眀日及故洛東吊孟東
野遂以東野行濬川以妻疾自漕口先歸黃昏到
景雲山居詰朝登上方南望嵩山題姓名記别既
食韓孟别予西歸戊戌予病寒飲葱酒以解表暮
宿于鞏庚子出洛下河止汴梁口遂泛汴流通河
于淮辛丑及河隂乙巳次汴州疾又加召醫察脉
使人入盧又二月丁未朔宿陳留戊申莊人自盧
又来宿雍丘乙酉次宋州疾漸瘳壬子至永城甲
寅至埇口丙辰次泗州見刺史假舟轉淮上河如
揚州庚申下汴渠入淮風帆及盱眙風逆天黑色
波水激順潮入新浦壬戌至楚州丁夘至揚州戊
辰上栖靈浮啚辛未濟大江至潤州戊辰至常州
壬午至蘇州癸未如虎丘之山息足千人石窺劔
池宿望梅楼觀走砌石將游報恩水涸舟不通無
馬道不果遊乙酉濟松江丁亥官艘隙水溺舟敗
戊子至杭州己丑如武林之山(天竺寺即靈隱)臨曲波觀
輪登石橋宿高亭晨望平湖孤山江濤穷竹道
上新堂周眺羣峰听松風召靈山永吟呌猿山童
學反舌聲癸巳駕濤江逆波至富春丙申七里灘
至睦州庚子上楊盈川亭辛丑至衢州以妻疾止
行居開元佛寺臨江亭後三月丁未朔翺在衢州
甲子女某生四月丙子朔翺在衢州與侯高宿石
橋丙戌去衢州戊子自常山上嶺至玉山庚寅至
信州甲午望君陽山怪峯直聳似華山丙申上干
越亭己亥直渡擔石湖辛丑至洪州遇嶺南使游
徐孺亭看荷葉五月壬子至吉州壬戌至虔州己
丑與韓泰安平渡江遊靈應山居辛未上大廋嶺
眀日至湞昌癸酉上靈屯西嶺見韶石甲戌宿靈
鷲山居六月乙亥朔至韶州丙子至始興公室戊
寅入東蔭山看大竹筍如嬰兒過湞陽峽己夘宿
清遠峽山癸未至廣州自東京至廣州水道出衢信
七千六百里出上元西江七千一百有三十里自
洛川下黃河汴梁過淮至淮隂一千八百有三十
里順流自淮陰至邵伯三百有五十里逆流自邵
伯至江九十里自潤州至杭州八百里渠有高下
水皆不流自杭州至常山六百九十有五里逆流
多驚灘以竹索引船乃可上自常山至玉山八十
里陸道謂之玉山嶺自玉山至湖七百有一十里
順流謂之高溪自湖至洪州一百有一十八里逆
流自洪州至大廋嶺一千有八百里逆流謂之漳
江自大廋嶺至湞昌一百有一十里陸道謂之大
廋嶺自湞昌至廣州九百有四十里順流謂之湞
江出韶州謂之韶江
題桄榔亭
翺與監察御史韋君詞皆自東京如嶺南水道僅
八千里翺以正月十八日上舟于漕以行韋君期
以二月策馬疾驅追我于汴宋之郊或不能及約
自宣城會我于常州以偕行既翺停舟宿留日日
以湏韋君之出洛也易期又宣城謀疾到逆江南
流上翺以妻疾居信安四十餘日比及江西韋君
亦前行矣上桄榔亭見韋君紀姓名且有念我之
言嗟夫皆行八千里先後之不齊也不過十日而
初謀竟乖人事之不果不可以前期也
題峽山寺
翺為兒童時聞山游者說峽山寺難為儔遠地嘗
以為無因能來及兹獲遊周歴五峰然後知峽山
之名有以然也於靈鷲寺時述諸山居之所長而
未言其所不足如虎丘之劔池不流天竺之石橋
下無泉麓山之力不副天竒靈鷲擁前山不可視
遠峽山亦少平地泉出山無所潭乃知物之全能
難也况求友擇人而欲責全耶去其所闕用其所
長則大小之材無遺致天下於治平也弗難矣
題靈鷲寺
凢山居以怪石竒峯走泉深潭老木嘉草新花視
遠為幽自江之南而多好山居之所翺之對者七
焉皆天下山居之尤者也蘇州有虎丘山則外惟
平地入然後上高石可居數百人劔池上峭壁聳
立憑楼檻以遠望
五木經(元革註)
樗蒲五木玄白判(之因謂之木今則以牙角尚節也樗蒲古戲其殳有五故自呼為五木為)
(玄下白故曰玄白判判半也合其五投並上)厥二作雉(於白上刻為鳥雉鳥也取二投)
背雉作牛(以雉犢為彩者謂其悍戾逢敵必其刻其鳥二㱼背上並刻牛故曰背也)
(亦皆角逐防遏之義也聞以求勝也雖矢馬關)王采四盧白雉牛(也王貴)甿
采六開塞塔秃撅(采義未詳甿賤也其)全為王駁為甿(謂全)
(雜也其不)皆玄曰盧厥筴十六(作矢謂所投尽黑也十盧黑白色也書曰作弓)
(數矢而隔之他筴倣此六筴者行馬時便以此)皆白曰白厥策八雉二玄
三曰雉厥筴十四牛三白三曰犢厥筴十雉一牛
二白三曰開厥筴十二雉如開(各一如開)厥餘皆玄曰
塞厥筴十一雉白各二玄一曰塔厥筴五牛玄各
二白一曰秃厥䇲四白三玄二曰撅厥䇲三白二
玄三曰搗厥筴二矢百有二十設關二間矢為三
(餙之每聚四十矢間别也刻木為關彫)馬䇲二十厥色五(不過五人大率戲時)
(其所执也五色者各辨)凢擊馬及王采皆又投(人子也打子擊馬謂打敵)
(王采累得累擲之变則止得雋王采自專故皆許重擲)馬出初關疊行(可以謂逢)
(亦得重馬被打著尤苦疊馬即許疊也如不要疊)非王采不出關不越坑
(坑義在難出故用王采能出也馬出關亦自專之義也名為落)入坑有謫(随所約其所罰)
(合坐並輸)行不擇䇲馬一矢為坑(亦有馬皆不可均融謂矢行致馬落坑也)
(刘毅家無檐石儲而一擲百万也數竒而入坑者所睹随臨時所約)
韋氏月錄序
人之所重者義與生也成義者莫如行存生者在
於養所以為養者資於用用足而生不養者多矣
用不足而能養其生者天下無之養生之物禁忌
之術散在雜方雖有力者欲行之而患不能俻知
杜陵韋行規博學多藝能通易傳論語老𥅆莊周
之書皆極師法穷覽百家之方撮而集之成两軸
各附於本月閱之者蕳而詳以授於余且曰齊人
(故曰人唐諱民)要術傳行寡驗行規集此書經試驗者然
後摭取實可以有益於養生者若執事序而名之
則所謂無翼而能飛者必傳於天下矣余因號之
為月錄
何首烏錄
僧文象好養生術元和七年三月十八日朝茅山
遇老人於華陽洞口告僧曰汝有仙相吾授汝秘
方有何首烏者順州南河縣人祖能嗣本名田兒
天生閹嗜酒年五十八因醉夜歸卧野中及醒見
田中有藤两本相遠三尺苖蔓相交久乃解解合
三四心異之遂掘根持問村野人無能名曝而乹
之有鄉人夌良戲而曰汝閹也汝老無子此籐異
而後以合其神藥汝盍餌之田兒乃篩末酒服經
七宿忽思人道累旬力輕健慾不制遂娶寡婦曾
氏田兒因常餌之加飡两錢七百餘日舊疾皆愈
反有少容遂生男鄉人異之十年生數男俱號為
藥告田兒曰此交籐也服之可夀百六十歲而古
方本草不載吾傳於師亦得之於南河吾服之遂
有子吾本好静以此藥害於静因絶不服女偶餌
之乃天幸因為田兒盡記其功而改田兒名能嗣
焉嗣年百六十歲乃卒男女一十九人子庭服亦
年百六十歲男女三十人子首烏服之年百三十
歲男女二十一人安期敘交藤云交藤味甘温無
毒主五痔腰腹中宿疾冷氣長筋益精令人多子
能食益氣力長膚延年一名野苗一名交莖一名
夜合一名地精一名桃柳藤生順州南河縣田中
嶺南諸州往往有之其苖大如木藁光澤形如桃
柳葉其背偏獨單皆生不相對有雌雄雄者苖色
黃白雌者黃赤其生相遠夜則苖蔓交或隱化不
見春末夏中初秋三時候晴明日兼雌雄採之烈
日曝乹散服酒下良採時尽其根勿洗承潤以布
帛拭去泥土勿損皮密噐貯之每月再曝凢服偶
日二四六八日是服訖以衣服汗出導引尤忌猪
羊肉血老人言訖遂别去其行如疾風浙束知院
殿中孟侍御識何首烏嘗餌其藥言其功如所傳
出賓州牛頭山苗如萆薢蔓生根如杯拳削去黑
皮生啖之南人因呼為何首烏焉元和八年八月
錄
戲贈詩
縣君好塼渠繞水恣行遊鄙性樂疎野鑿地便成
溝两岸植芳草中央漾清流所尚既不同塼鑿各
自修從他後人見境趣誰為幽
李文卷第十八
