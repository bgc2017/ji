河汾諸老詩集卷之二
横汾隱者房祺編
石泉張先生宇彦升
送趙宜之歸辛安兼簡洛下諸友
悽惻復悽惻送君汾水側人生歡會少一別
難再得昔經刧火然二烏奮驚翼嗷嗷各何
之仝落天西北日夕相和鳴此樂未易極狂
風忽吹散一烏歸故國翶翶入寥廓萬里期
一息鄧林有餘隂未肯栖枳棘玉山有嘉禾
未肯求粒食一鳥獨未歸毰毸老無力矯首
思舊群&KR1008;然淚沾臆
雌鷄行
雌雞粥粥將鳬兒鳬兒入水雞鳴悲岸南岸
北飛且随但恐摶攫遭鳶䲭岸傍無食寧飢
死朝暮不肯湏臾離傍人争笑愚且痴我哀
物理爲人欺
雲溪秋泛圖爲閻國寳賦
晴嵐滴翠霜樹殷石錦錯落苔花班人家隠
約荒靄外但見籬落連柴關兩山中断忽空
曠下有碧水之潺湲幽人航葦迷遠近思致
蹇無容攀定非䲭夷成覇業一舸五湖煙
浪寬又非坡仙遊赤壁酒酣浩歌江月寒亦
當柱杖横膝看南山心與白雲相對閑胡爲
厭山瞰芳渚岸草汀花適幽趣有聲詩畫無
聲詩夏蟲未易寒冰語或云此本張季鷹蓴
鱸忽憶扁舟輕蹇予有家歸未得一見秋風
羽翼生
採蓮分得底字
溪風搖搖波瀰瀰十里芳華照清沚蘭舟女
郎紅玉春日射新粧明水底芙蓉雙檢百媚
生吴宫西施漢良娣藕腸折断雪絲牽入手
花枝香&KR2089;&KR2089;隔岸誰家貴公子調笑新詞歌
豔體吴儂變風有如此誰念采蘋供祭禮
哭姪
學業方成二紀過虚舟一夕殞頽波死皆有
命怜渠早老獨無依柰我何歸計雲山空莽
蒼愁懷日月暗消磨白楊半夜風瀟瑟盡是
吾兒薤露歌感懷
世路羊腸劇險艱天心應厭著儒冠老無子
息心易貧交親託事難文字售人真滯
貸庶乎養巳閑官羲經讀罷無人會庭竹
瀟森夜月寒
吊蕭同知
蕭蘭一夕殞秋霜數載交情遽忍忘遊覽雲
山春並轡笑談風雨夜連床治心我謂當誠
慤處巳君言貴肅莊此理從今誰與論隰州
林月渺蒼蒼
上巳日遊平湖
微風漠漠水增波禊事重脩継永和脆管當
筵清似語扁舟争岸疾如梭一時人物成高
會千里雲山入浩歌日暮芝蘭無處覓野花
汀草占春多
送田茂卿赴都
宿雨初晴草木齊一杯汾水恨分携上林暁
色多鸎友長路春風入馬蹄黃卷可能無斗
祿青雲自是有天梯從来俊傑知時務莫為
寒牎故絶迷
和李子微村居
健羡南溪老幽居水石間心無塵事汩身與
野雲閑院静深藏竹墻低易得山蒲團香一
炷花落鳥&KR1683;&KR1683;
又
別野荒城外居閑事事幽栽松添野色接銗
引溪流詩社分新韻村醪洗舊愁更求名與
利騎鶴望揚州
送李仲暉之洛
同是思鄕客君先著祖鞭驪駒歌落日去鴈
入高天莫戀河濱粟當耕谷口田親朋儻相
問為報巳衰年
送馬德新
馬弟吾鄕秀青雲正壮年四知雖自畏六戒
得師傳秦府開賢路瀛州列俊躔秋風黃鵠
健老眼看高騫
贈黃甫德璋
明德本生公醫名一代雄杖頭閑日月舌上
舊家風雅趣錢神外高情酒聖中治人隂德
在夀骨秀而豊
和劉敏之韻
城居寧不好未易著閑人客至慙無酒詩成
莫療貧談天雖有口無地可安身羡殺清江
鷺生来不受塵
秋日出郭
離離禾&KR0927;滿郊墟棗實紅殷接野閭四十年
来無史筆有年今日仗誰書
和李濟夫韻
午夢遊仙鳥唤廽竹隂掃地靜無埃莫言嘉
客閑中少時有清風自往来
荆公
作古非今&KR0852;巳成亦知鬼責與天刑試看一
病遺言處猶勸傍人誦佛經
㐮陵北城溪坐
楊柳隂隂水氣凉椒花蔌䔩野風香地偏愈
覺似閑整始信擒昌化日長
閑述
此性生而與道俱靈源常患少人䟽楊侯一
語崇經學士子争相讀四書
觧作時文一二篇&KR0909;中意氣巳掀然何如剖
破醯鷄瓮看取人間大有天
河汾諸老詩集卷之二
