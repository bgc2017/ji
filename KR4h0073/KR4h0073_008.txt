河汾諸老詩集卷之八
横汾隱者房祺編
兊齋曹先生之謙益甫
送梁仲文
聖人旣巳沒聖道遂不傳異端壅正途榛塞
踰千年大儒起相承闢之斯廓然濂溪逥北
流伊洛開洪源學者有適從披雲見青天我
生雖多難聞道早有緣中歲苦病目不得深
窮研梁君河東秀意氣凌孤騫探道得奥閫
辯說如何懸所知非為而亦(舀)焉出
口耳者彼我奚足言却来自秦京過我汾水
邊未幾復言别長途北之燕行看奮六翮高
舉凌雲煙功成名遂後歸老河之湍相從講
聖學與子長周旋
感寓一首
中林有幽蘭蘿生雜衆草地僻人不知芬芳
空自好嚴霜凋古木歲晚難獨保願充君子
佩探擷尚未早安得清風来吹香出林表
高林夾金井脩竹連清池梧葉既薿薿竹實
亦纍纍可栖復可食鳳鳥来何時重華不得
見韶樂何能為日暮空嘆息蕭瑟寒風吹
變白頭呤
梧桐不獨老鴛鴦亦雙死靜女懷真心循夫
正如此柰何及末流不知再醮羞中路多反
目幾人能白頭君不見會稽愚婦輕負薪不
肯終身事買臣一朝歸佩太守印悔望車塵
那敢近人生賦命自不齊貧賤富貴各有時
隨鷄逐狗聽所適世事悠悠争得知
閑中作
雄雞啼一聲驚起五更睡出門何擾擾競逐
名與利冥冥車馬塵白日暗城市蕭條蓬蒿
居獨有犧皇地高情杳秋雲静性凝止水俛
仰天地間澹然無一事
東坡赤壁圖
先生矯矯人中龍京塵千丈不可容五年一
夢落江海翩然野鶴開囚籠雪堂閉門讀書
史興来飄然弄雲水黃泥坂下醉三更赤壁
磯頭航一&KR1239;明月清風共一江邁往之氣無
由降酒酣作賦記清賞䄂有巨筆如長杠一
朝騎鯨尋李白人間俯仰成今昔續絃無處
覓鸞膠見畫思公空嘆息
風雪障面圖
頑雲暗空雪正飛老木殭折溪流澌弊裘羸
馬柰寒子便面障風何所之僕夫徒行亦良
苦吻噤不語心應語人生受陳分豈無但願
不作君家奴
秋日雜詩
山中有佳人考盤歌在澗別来今幾時歲月
忽巳晏相思不得書矯首望飛鴈
寄元遺山
詩到䕫州老更工只今人仰少陵翁自憐奕
世通家舊不得論文一笑同草綠平原愁落
日鴈飛寒水怨秋風黃金鑛裏相思淚幾墮
憑高北望中
秋日懷李仁卿
獨倚斜陽百尺樓故人千里思悠悠陶唐祠
下煙光晚姑射峰前鴈影秋尊酒幾時同李
白雲山多處是并州臨風惆悵無人會一曲
商歌寫暮愁
麻信之爲夀
中州人物一元龍卓犖英才磈磊胸濁酒數杯
遺世慮清詩千首傲侯封諸郎照眼三株樹
舊業關心五老峰頭白他年賦歸去綵衣扶
杖看從容
送王仲通
從事西遊五見春翩翩書記日爭新懷鄕不
作登楼賦佐府真為入幕賓世事怱驚飜手
雨馬蹄又踏化衣塵古来燕趙多豪傑定有
飛書薦鶚人
上巳日感懷
舊游桃李涴丘塵十六年悲客裏春浮白可
能澆磈磊踏青聊且慰酸辛蘭亭脩褉人何
在庾信傷心賦又新芳草喚愁花濺淚東風
回首一霑巾
白菊
數枝的皪照秋清何物為花乃寧馨玉骨冰
肌誇皎潔風璫月珮想娉婷霜迎葉上迷青
女露下籬邊泣素靈見說寒英能愈疾擬開
三逕著茅亭
紅葉
枝上萎黃慘未乾嚴霜一夕緫成丹色烘暁
日燕脂暖影濯秋江蜀錦寒南鴈數聲催晼
晚西風幾度見凋殘横山樓下梨千樹每憶
童年九日看
北宫
光泰門邊避暑宫翠華南去幾年中干戈浩
蕩人情變池島荒蕪樹影空魚藻有基埋宿
草廣寒無殿貯涼風登臨欲問前朝事紅日
西沉碧水東
趙吉甫種德園
培植功夫與日新風光別是一家春三秋槐
茂堂堪&KR0799;九畹蘭芳佩可紉桃李隂成應有
地棟梁材出豈無人從今不羡燕山竇五桂
聮芳老一椿
寄鄕中故人
十年夢繞故山薇世事悠悠與願違華表未
成遼鶴語青冥空羡塞鴻歸雲横北嶺迷鄕
眼塵滿西風涴客衣爲報吾州舊親識短夀
相慰莫令稀
送侯君美歸雲中
暫時相見又相違留滯天涯更易悲客淚清
和秋雨落鄕心杳逐朔雲飛路經險阻行須穏
書報平安寄莫遲邂逅故人如問我為言貧
病未能歸
自趙城還府
簡子城邊過盡春却尋歸路竝清汾落花乱
逐溶溶水遠樹低連漠漠雲姑射雨晴山似
染洞羊風暖草如薰獨怜疲俗誅求困愁嘆
聲多不可聞
讀唐詩鼓吹
傑句雄篇萃若林細看一一盡精深才高不
似人間語吟苦定勞天外心白璧連城無少
玷朱絃三嘆有遺音不經詩老遺山手誰觧
披沙㨂得金
吊王内翰從之
性年高步到瀛州豈料東陵是故侯庾信竟
歸周室老劉禎真有岱宗遊山瞻斗仰名空
在桂折蘭摧恨未休鬱鬱佳城滹水上野煙
寒草木經秋
上韓應州
天挺英雄入彀中堂堂自有古人風乘機力
&KR1036;興龍業唾手能收汗馬功四海威名方共
仰一時才武更誰同潁川不是留黃覇行拜
中書作相公
懷劉京叔
奕世金蘭契於今只有君英才殊落落餘子
謾紛紛一別幾春草相思空暮雲何時展良
覿把酒共論文
宿雲臺觀
趍程疲永路記宿喜琳宫蓮嶽三峯對松林
一逕通地偏俗塵空入夜清詩
夢山泉落枕中
中條阻雨
行李淹蒲坂歸期念晉州高風千葉下寒雨
一山秋澗響頻驚夢蟲聲乱入愁酒醒孤館
裏心折大刀頭
初秋雨後
積雨蕩煩暑迴風吹早凉老苔翻舊碧病葉
墮新黃久客應吾道浮生半異鄕黑貂渾弊
盡愁看一開箱
九日
幽懶慢令節癈招尋無復歡娱地空驚
閉門黃菊晚步屧紫苔深尚友陶彭
澤悠然
鴈
北塞迎霜雪西風送雨翰數行天澹澹萬里
路漫漫日落秋聲急江空暮影寒古人書斷
絶矯首望雲端
幽居有感
閑居仍地僻門閉草萊深車馬無還往詩書
有討尋嚴霜催歲晚破屋覺寒侵計拙煩親
舊誰能數賜金
秋風亭故基
危亭冠雉堞飛&KR0799;何崔嵬一夕隨劫火變化
成煙灰頽基翳蓬蒿壊道封莓苔蕭條古城
上空有秋風来
除夜
三十七年過勞生強半休此心空耿耿吾道
每悠悠感物百憂集思親双淚流春風添一
歲又是五更頭
送李郭二子還鄕
喪乱身為客淹流淚滿衣亦知生處樂未卜
有年歸祖帳臨寒水仙舟漾夕暉春来一相
送腸断故山薇
中書耶律公挽詞
虎嘯龍興際乘時自有人風雲闇慘淡天地
入經綸忽報台星坼仍傳薤露新斯民感無
極洒淚呌蒼旻
應州廟學釋奠
夜色齋厨肅秋風殿宇清右文遭聖代備禮
引諸生牢醴嚴三献豆邊陳兩楹祭餘同飲
福旭日樹頭明
送李端卿東行
故人有所適驅馬出東城紅樹添秋色青山
滿去程曾為同省掾偏愴遠離情别後能相
憶因風為守聲
子猷訪戴圖
興盡空迴雪夜舟訪人虚語亦悠悠須知汾
水多竒士豈獨王家一子猷
梅影
隔䆫渾似李夫人江月多情爲返魂宛是依
依舊顔色向人憔悴立黃昏
秋夜
寂寂江城夜向閑西風吹鴈呌雲端一聲遠
過南樓去月滿碧天秋水寒
臨潼温泉
琢玉爲池浴太真芙蓉花暖水生春誰知寂
寞千秋後留與行人洗路塵
長安早發
行李怱怱滻水頭雨餘凉氣動新秋五更馬
上還家夢先逐西風到晉州
秋夜聞笛
雲净寒空月滿樓何人横玉叶清秋梁州
罷伊州起不盡關山此夜愁
廢宫
斷磚殘礎碎盤花輦路荒凉蔓草遮玉殿朱
樓俱不見壊墻嶾嶙遶人家
過茹越嶺有感
山川良是昔人非北望松楸淚滿衣三十餘
年底底事全家南度一身歸
