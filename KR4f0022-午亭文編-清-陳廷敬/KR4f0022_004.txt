午亭文編卷四
大學士陳廷敬撰
古體詩
春遊摩訶菴三首
微雲如媌娥峰嶺立鱗次幽尋即郊野山遠已愜意落
花委清晨疎雨溼宿翠繫馬柳隂斜尋僧殿廬閟松風
吹冷院憩寂吾所嗜
涉徑憐青蕪尋花悵細萼覽遊登故墟裴回感今昨荒
庭步野鸛廢谿委石玃翏翏悲風鳴觀身轉靡託聲聞
自狹劣即事動心魄
娟娟西軒竹生此祇樹林疎磬度寒翠時聞天籟音頗
覺衆緣盡泠然清客心落景下遠堞孤霞斂夕岑回鞭
拂暝色歎彼歸巢禽
施愚山見寄長歌和答
闌珊夜雨雞鳴號關山夢回心魂勞我所懷思渺天末
凉風一起秋蕭條美人昔贈相逢篇吳綃三尺森瓊瑶
今晨曉窗坐展翫我欲報之情鬱陶憶昔相逢客京輦
城南華徑紛招要酒酣惆悵秋燈紅羡我鬢髮漆黑同
即今倏忽别四載頭上已有霜枯蓬眼前諸子幾人在
浮雲溝水馳西東萬事回頭淚沾臆人生朝露誰能必
楚澤難招宋玉魂緱山不返王喬舄(指荔裳西樵)二子歌詞
自絶塵聲華爛漫今何益男兒七尺良可哀生存華屋
終黃埃儒術用世行已矣浮名寂寞何為哉不如放意
遊八極埽除文字栖淵默塵根未斷幽憂來相思茫茫
江南北
述舊贈胡海若
昔者在瑣闈下簾過春風給諫吾朋鄰接䣛視聽同寢
食襍鉛槧文墨羅青紅尚書契祕解洞矚疏心胷兼旬
秉華燭往往連晨鐘君壯我年少意氣陵雲鴻翻飛却
垂翼頭腦非冬烘至今封事草烜赫動
九重悠悠二十年别君如轉蓬吾壯行及衰君復何豪
雄託志在忠雅䕫契可比蹤功成思歸來與子尋赤松
題汪蛟門百尺梧桐閣圖
别館秀雲木碧梧散層隂高閣與之齊登兹靜客心映
簾出脩枝開窗面平林清暉滿瑶席含情託書琴美人
獨晤言舉世難知音
送杜翰讀還南宫
二月急霰零微綠蔽春草飄摇離筵花嘉會苦不蚤生
平嬰世網簮紱自紛繞至人貴樂行所憂為其道炳燿
乾初爻觀玩可終老悵别盈酒觴贈言傾懷抱灝灝將
安窮已大萬物小古之英雄士進退凛師保時來樹功
名浮雲點蒼昊
豆葉
我家谿谷間隘陿砠田多細岑驅羸牛如蟻緣嵯峨高
秋八九月豆葉紛交加婦子散丘野採擷窮烟蘿盛之
維筐莒湘之匪鹹鹺菹之老瓦盆濯之清流河潔比金
薤露美如瓊山禾條枚感時節調飢發吟哦
贈于子龍秀才
天地大晝夜終古旦暮間渺然思洪荒忽已幾萬年子
夜及晝辰五時去翩翩堯舜適在已文明麗中天仲尼
丁我會日午今少偏炯炯青春遠凄凄草木繁天工窮
藻繢聖道芟榛菅未過而戍來人物皆磨鐫堯夫有此
語紫陽著之篇且娛圖書側聊想羲文前一息而萬古
不隨運世遷于生蚤契道謂予云之然
治家一首喻家僮
治家良獨難僮僕恣面欺文誡悵徒設鞭撻憐屢施我
乏克已功訓化乖所宜每玩家人爻嗃嗃無嘻嘻終然
悔厲集喜怒生妍媸我愛未果是我憎未果非渺然八
口多紛於將六師旨哉古昔云人固不易知何况天下
廣利巧爭芒絲謠諑工噎媢忠信經嶮巇結髮已白首
那用相乖違感此諭汝曹愴惻垂涕洟
祝氏園同王幼華給諫汪蛟門舍人作
斜日秋城隅丘冡如履綦念我為娛遊懷古心翻悲花
荒奉誠園草積平泉池食客一朝散朱門生棘茨昔者
場牧地高樓浮雲齊飛除通窈窕曲榭迂攀躋夜凉增
脂燭柔指彈哀絲迴谿激清風音響何淒迷椎牛擊肥
豕行爵正逶迤東方日欲出霜落凋華滋不見幽居客
貧賤甘如飴
為汪鈍菴作
聖路久充塞百家羣背馳弱齡謬志道中與夫子期斯
文映朝著每見慰渴飢高詞嫓墳典渺論窮黃羲往牒
徒紛紜蹤緒幸可追迢迢數千載此理不復疑傾膝接
誦說辟咡將焉師摻袪詎忍别抽簮去若遺江湖逾千
里日月垂十朞
聖皇重儒雅
詔使舉所知是時忝從臣玉榻侍右螭下直金明門羸
馬驅何遲呼燭夜草奏晨謁前致詞為言此人賢邈焉
超班資
至尊鑒樸鄙耿耿勤
睿思每蒙再四問願見心則夷堯峰卧未起敦迫煩有
司君抱移疾志我懷將母悲寒暄語未竟驚喜翻涕洟
倉皇聞閔凶號天失我慈青門灑血泣此恨無津涯隴
阡得書札報我還山時盛名不易居精理寧淺闚行身
凛尺寸涉俗虞磷緇大賢民所仰永言福履綏
贈日者
學道無定力忽忽悲其生願得如雲翮振奮乘風行我
辰命在乙酉金來伏藏譬彼松柏姿徑寸遭殘戕園林
植弱木所喜隣春陽萌芽雖蟠屈節幹森微茫虚乏棟
梁用懼為斤斧傷間尋日者語聊寄樗散情謂如月在
天雲卷三霄晴微纖不受汚皎皎金水清我何落世網
婚宦相牽縈躭野向瓢笠識分遺簮纓輕肥恥蔡澤揮
手辭唐生
春日遣懷
人生誰百年一愁一回老愁斷還復來人老不再好青
春能幾時落花已堪埽夜窗盈觴酒暫輟憂心擣寄語
金閨人山中長瑶草
送吳孟舉還語溪
雪晴夜闌鐙花長西園祖席飛華觴風笛數聲迴塞雁
驪歌同聽是他鄉燕山城頭落月白罷酒登樓念遥昔
江上桃花春水生孤舟惆悵南歸客
贈施硯山侍御
北斗挂席銀漢横秋晴炯炯明長庚遥思避馬棲烏地
錦燭華堂觴緩行丈夫五十如少壯努力清時致卿相
瓌瑋大衡東序懸威稜喬木干霄上憶昔迴翔郎署辰
傾朝才調更無倫奏賦明光傳制草批答淋漓
御墨新柱史東臺分鈇鉞霜驄遥度關山月坐挹南薰
解鬱陶行經隴水聞嗚咽回首流光十五秋我初通籍
從公遊只今老大看如此公也聲華罕與儔
天子宵衣臨玉榻對仗朝回趨入閤霖雨吹嘘徧野烟
風雲指顧生閶闔珥筆儒勲上景鐘猶龍異世繼仙蹤
身有葛洪丹竈術名成王掾黑頭公棲遲金馬看銅狄
十五年間事歴歴殿門執手繡衣人猶是當時好顔色
送孫古喤赴南靖
當時策士蓬萊宫孫郎射策實第一紅綾分賜上三頭
榜墨中更臚唱日故事科名領石渠校書初入承明廬
不然翺翔郎署含香趨折腰手版胡為乎朅來詞賦遊
鴻都留滯山公啓事書未老馮唐顔色在豈應騎省鬢
毛疏萬事反覆浮雲徂人生意氣無時無一朝懷綬閩
天去驪駒蹋春草色暮十載親闈奉檄歸版輿門外芳
菲路落日蛟龍江水深煙濤鼓檝鳴素琴縣道荔香雲
錦爛訟庭花合海風隂青衫皂蓋行春地急牒繁詞滿
巾笥虚左名王瑇瑁牀征南幕府樓船騎足令島嶼坐
銷兵炎荒盡處無熢燧天隅民社仗書生漢家功勲重
邊吏君不見長安貴人簮華纓撫時坐論空深情朝擁
文書夕鞍馬羡爾騰驤萬里行
出守行送程使君之桂林
使君去歲當于役道出并州不十日明月關山塞上樓
長歌為報長相憶使君今年出守行翩然五馬西南征
一别青門無近遠况爾迢迢萬里情吁嗟往事重回首
舍人供奉金門久校書我在日華東槖筆君隨丞相後
紫薇典故問西廳鸞紙詞頭歸大手窈窕清禁步逶迤
欲出往往呼曹偶長安水樓三月時畫簾柳影青交枝
御溝殘紅引吟興草橋暮雨同襟期自從輟直承明殿
畫省回翔阻歡讌飄零海内賓朋稀經旬不覩故人面
雖不覩故人面跨馬城南走相見火雲突兀山崎嶔五
嶺炎熱愁人心君今朝辭燕嶠日夢魂夕到湘灕潯君
不見劉蕡上書翻見抑同時數輩無顔色李廣難封數
果竒延之出守情於邑丈夫身為二千石通侯爵印唾
手得行矣風塵須努力獨有别離心日夜隨君去蒼茫
百粤烟巒深相思江上相思處若過横江見李卿(李令永福)
為道新知不如故
書張滄溪畫花鳥
山北山南春十里兩岸桃花夾谿水畫圖相向春風開
山草山花紛未已水漫漫兮山&KR1041;&KR1041;張侯邀我題畫尾
問侯胡為獨閉門巖檻冥冥花氣昏水禽陸禽各相命
千樹萬樹春風翻君不見張侯昔日官滄谿邨邨花柳
流鶯啼秋錦山前紅溼處至今猶憶海棠谿
照鏡
多照湖州鏡容華能幾時霜風吹暮雪短鬢怯成絲此
夜關山月空懸萬里思
萬泉寺二首
野峰青巉巉濤瀧或相似北遊慕江湖睨眴久非是塵
沙激箭鏃聒聒困人耳眼明柳邨樹草徑披烟水落鴈
隨綠波放鴨逐紅蕊輕濤不容楫濺沫纔濡軌空陂自
擊撞枯荷鬱填委渺然想滄洲駕颿涉涯涘
寺門落花時決決流泉注我昔遊南邨小丘柳夾路馬
箠颺迴風帽簷岸斜樹豁然登土城垝垣慄晩暮濁醪
蕩羇情殘陽窘野步禁鑰下急符昏鴉屢相赴及兹頗
放浪悲樂亦更互且復遠吏舍無妨日歌呼
為王黃麋給事題戴蒼五君圖
黃門逸氣空雲烟翰林風度豪且妍(舟次)眼中兩人吾所
賢餘子意態皆翩翩摩挲久視心茫然羣游憶昔城南
園禹生畫我黃門間蚤衰影入秋毫顛我為生誦蘇公
篇潞州别駕電目懸浩然吟詩肩聳山飢寒富貴雲在
天仿彿圖畫空流傳人生是幻繭自纏童牙華髮俱可
憐不見戴蒼寫真年黃門顔色得似前
和子瞻飲酒四首
市朝遞相欺幽獨娛吾真自非飲者流百感危其身蕭
然杯觴進宛爾顔頰新指口但此物掉頭謝時人
我生命在天舉杯屬雲漢疇能卻老病聊用緩憂患幻
影悉破除風霜一銷散夜長忽復醒愁來每投間
少寐甘獨眠枯腸輟夜茗膠膠晨雞鳴䀹䀹鰥魚醒今
來紅塵中頗涉黑甜境所幸肺病蘇一杯還酩酊
梅蕊忽在眼蕉葉時沾唇自識瓮頭味不數梨花春英
英林開府此事功莫鄰空傳梅麓翁白首為波神(林開府家)
(有瓮頭春酒世傳河督朱公為河神)
夢松歌寄素心
前年百鶴阡種松宿山家去年客京洛兩見寒梅華松
小隔丘隴人老長天涯我生一飄蓬翻如繋匏瓜夜夢
過石閭明滅隨隂霞山僧色冥默問訊松如何旅魂知
歲寒鬱鬱霜中柯流風響深谷疎影吹交加龍雛無卑
勢蒼然鬱爪牙對面天馬山高樹聲相摩歸來關塞黑
林木猶紛挐殘鐙記往路别淚落滹沱得句如春草為
此夢松歌
十二月二十六日湘北貽上幼華蛟門見過用東
坡饋歲别歲守歲韻三首
為客心久孤踽踽孰予佐冠蓋富烟海取友譬權貨錦
衾混裋褐物豈在細大以兹寡歡遊窮年掩關卧至竟
二三子邀賓必在座東風迴龍杓西日遁蟻磨别時已
屢多歲闌詎重過相對各衰鬢陳迹留賡和
歡多歲易速愁多歲易遲我今既不樂歲往焉用追載
賡别歲吟與子俱天涯城南菊花候水亭楊柳時江東
有歸客蓴美鱸魚肥(謂苕文)人生聚與散念此能不悲舊
歲及舊人去去長若辭歲去還復來人老終就衰
歲宴方羣蟄吾道如龍蛇天運有節宣存神以自遮但
可勤飲酒苦志將如何空堂久蕭瑟今夕同笑譁巾車
既投轄櫪馬且置撾生涯須爛醉暮景亦太斜座中汪
舍人少年未蹉跎豈惟爭一歲一日猶可誇(蛟門長予一歲)
蛟門見和復次前韻三首
邈矣燧人氏實始命四佐譬彼構廣厦程材市其貨匠
伯引繩墨杗桷中細大蕭蕭櫟社木輪囷空偃卧誰能
為犧尊青黃光照座同生天宇内如蟻共在磨來風一
披拂沃若青陽過請君聆此歌意卑非寡和
鶀雁綪繳疾羅鸗鼓&KR1452;遲黃鵠遊萬里一舉何能追井
䵷笑東海鰌䱔安津涯長蛟在泥滓雲雨貴及時丈夫
自齟齬奚能事甘肥一臠食海鳥顧視增憂悲盳洋見
渚崖潎潎將焉辭願為逍遥遊無使翎羽衰
駟不及吾舌遂為添足蛇茹之則逆已吐之誰可遮不
知汪夫子背面謂我何六街漸鐙火兒鼓已競譁且為
犀首飲不學漁陽撾君看如眉月清影又復斜良辰難
合并一笑無蹉跎吟詩自喁噞軒輊謝衆誇
人日雪宿左掖用坡公聚星堂韻
春氣涉七蓂弄葉魯陽戈迴六瓣雪花神作意爭日時
青帝行空渺愁絶掖梧弱枝不勝寒苑松老榦渾欲折
斷續銅龍漏有無離披鳷鵲光明滅細草應知兔跡深
錦鞲乍見鷹翎掣坐憶屏窗隔翠微生憐綾被消紅纈
已堪羇夢溼如雲賴有清言霏似屑閉簾覓睡何隂森
呼童試問還飄瞥千秋出守杳流風十韻強哦供笑說
雖無玉月梨李梅用意宜如金點鐡
夕垣與南溟容齋
夕垣鳥啁啾棲樹求朋行而我悵交友相逢如面墻曹
署豁野性二妙同疎狂名理摉險語幽賞娛中腸東除
簾戶閉曉暮接一牀自吟各有以妍媚非時妝刻燭驚
童奴不知老鬢蒼蛾眉弄新影所惜在景光
同南溟湘北春宿左掖聞貽上將至用坡公喜劉
景文至韻迎之
李生晝眠驚相呼謂言數子不滿隅歴下髯王久不見
只今如髯天下無俄而起舞忽離立問言不答歌夫夫
故知斯人有真賞何論醉倒蛾眉扶同時聚集者三子
張公九尺美鬢鬚為人風義好文藻亦云此理良非迂
蒼龍奮蟄烟景媚萬象品物皆昭蘇星光下燭耀衆采
誰能謠諑驚彼姝我顧二子發長歗碧山差樂寧負吾
髯兮與爾俱白首扁舟可載終江湖
放歌再用坡公韻
明月在窗誰與呼數枝風竹鳴墻隅先生宴坐百不思
更鼓未起人聲無三旬九食天所病霍然中夜歌可夫
絲竹不解作陶寫藥餌頗賴相撐扶銅鏡顦顇已上面
更堪揀摘霜髭鬚敝屋青山何太晩殘經白首正坐迂
得句淺澹取押韻哦詩漫浪非和蘇朝餐暮卧聊爾耳
雖百年活豈復殊先王道在古聖遠茫茫天壤乃有吾
明月與汝生為徒隨風一棹遊江湖
雙鐙檠
雙檠便且光雖雙同一足量之尺不盈夜夜棲雙燭雙
燭照殘書開卷愁已續揩摩老眼困一字屢詰曲念昔
年少時六籍高閣束時文侮聖言謣語中流毒背人探
古冊未齔若嗜慾羣童守師說每見遭誚辱及今半面
識炎冷豈同俗閒退轉益親雙檠對相勖單檠不努力
坐待華顔促寄語少俊生檠燭寸如玉無為墻角棄此
義韓公告
書于章雲所藏惲慶仿王摩詰晴川覽勝圖
丹青亦小藝粉墨留終古華纓走黃埃過眼誰復數藍
田老畫師生綃在何許歴歴晴川花翳翳淨初吐正恐
隨春風飄零作紅雨
祀夜壇門呈張南溟侍郎
凍髭呵復解滴衣如溼雨殘夜月逾明天寒翳更吐風
枝鳴幽禽藉草命徒侶是夜冬節長坐久數更鼓引氣
温丹田聊以救疲苦老面新多紋熨冷手數舉我本田
家夫日出事畎畆故嘗把鉏犁所願畢雞黍請看兩鬢
絲量力守環堵
虎坊南别墅健菴招同西溟竹垞燕集
掩關過春風吟謳害寢食朋遊豈不佳舊故頗遁匿類
别微尚殊嬾性况偪側夫君磊落人二子不雕飾折簡
呼相從高樓展顔色檻牖俛遠林尋尺納衆域野桃斂
纈紅壇樹積鐡黑杳窱初來徑欲記自閔默廊迴惜行
深石危訝步仄羣巒像犖嶨交檐解掎踣飲酣屏惆悵
語讙露挺特外俗誓早捐幽清幸兩得懲忿除咿嚘為
樂爭晷刻虚亭改斜影昏鳥接歸翼夜魄棲空牎醉歌
寫胷臆
同健菴竹垞登黑窰厰高處讌集
吾曹文字飲同遊無擇行虎坊南尋春龍潭北探勝北
臺風摇摇所貴豁野興空闊不礙目四天垂欲竟峰堆
衆嵐昏水漾一波淨日下松壇隂深碧鬱交暎俛仰乃
自適飛躍各相命夫君獨棲棲曷不師尼聖刪述志千
秋反魯樂則正吾歌或可夫安能獨無懜亦有木強韓
窄韻長詩稱嗚乎敢望公窘曲押競病
豐臺看芍藥
東方射窗一寸白殘夢猶為看花惜玉街清酒隔夜沽
提壺喚起驚僮客豐臺花盡芍藥新狂香浩態愁殺人
黃金買醉不快意與君空負頭上巾
次韻宋穉恭兼寄孫止瀾
磊落同歲生吾愛孫射州聖道雖浩邈志士耽林丘朝
寄詎不任避榮追前修五年三請急歸必與予謀斯文
在草澤才俊勤羅搜宋生清門子偉盼俯匹儔矯矯有
父風弓箕傳吳歐高情慕篠簣塵鞅辭由求洪河方奔
決誰輓滔滔流結駟誠漫浪枕石亦繆悠時潛或樂行
試上金閨遊問知射州信神往不得休皇天老眼明日
月雙瞳眸胡不照幽清痼疾紛相繆牀第困此人恐為
衆士羞取友必豪賢可與學孔周宋生父子間逸氣横
霜秋淮水出桐柏近為禾稻憂忍飢誦古書吐氣卻輭
柔芒刃終不頓目久無全牛生觀上國光我欲棲汀洲
逝將遠悔吝寧獨嫌傴僂閒為秧馬歌或與漁者謳因
風寄故人此意誰為優故人昔喜酒為我傾一甌回頭
謝世上不知蘭與蕕
送穉恭兼寄尊甫射陵先生
鳳鳥千仞翔遺音渺八極麟角世亦稀見之渾未識宋
生名父子清流展物色淮水行舒舒乃出桐柏側金莖
露高潔朱絲絃正直壯筆戲海鴻野鶩豈兹得欲作綵
衣歸不願龍巾拭先生山嶽姿亦復弄毫墨寄我空中
書千秋石不泐臨風景豪賢絮語不能默
送張南溟侍郎還京口
離堂起蕭瑟絲管淒微風夫子秉遐尚高揖辭羣公結
歡二十載往往連孤蹤餞酒不能飲渌波盈樽中揮手
且勿道會合安所窮潞河雲水清倒影秋花重殘月挂
海樹芳蘭靡汀叢江樓繫烟艇晴日天冲融隴岡盤龍
目作鎮金焦雄采秀玉蕊亭鐡瓮森芙蓉長笑青雲人
别久巖戶空他時或相訪騎鹿茅山東
送徐健菴尚書歸吳門
青春帝座傍紫垣明一宿尚書森寒芒璇衡相左右公
真天人姿神寄邈巗岫
九重念别深三接動連晝造膝語不聞宫壺每添漏寳
牀扶龍鱗華茵㬉鳳咮
賜書墨猶溼罏烟裊歸袖南窗驚儕輩東華問門候
聖朝禮賢臣歴古不一覯公其愛玉體名在金甌覆
聞道
晩歲得聞道懶不復吟詩今兹理藥餌因病多閒時呻
吟秋蟬聲斷續春繭絲知希則我貴綺麗安足為古昔
賢逹士陶白良可師以我觀二子猶未掀藩籬不免文
字習恐為聖者嗤今之雕蟲人聞此必反訾而我欲無
言溟濛順希夷
新年
新年塵事靜歌笑亦已闌喈喈午雞聲空簾風搴翻人
生渺滄海一波幻影間得此且為樂不慕天上仙海波
本無意隨彼春風還仙者多畏忌竦息蓬萊班花開青
綺窗酒半生朱顔看花酌美酒與子娛新年
新年送别
曉駕午在門離堂語難久君歸愴朱顔我留傷白首微
霰欲成花輕煙未着柳長恨送别心不在春風後
燈夕醉歌示廖樊兩生
東風作寒波泛酒出遊不如杯在手六街塵土吾所憐
萬事沉冥輸笑口眼前物態輕鴻毛閉門明月春天高
燈火如山坐如塊醉歌亦復尋二豪西樓烟窗寂如此
有酒盈樽呼不起玉京仙人騎鶴還午朝碧落暮三山
謂言汝曹酒謫仙即今不飲空百年
行廬贈張上舍琇瞻敦復尚書猶子也
行廬周微垣索鈴連禁筦張公江海姿魚帶必雙綰匿
牀非浩然伴直得小阮森如玉樹質會是竹林選釣車
吾方營刑柄詎當攬謁謝上東門經過華陽館瞥然見
公子耳目頓清遠野花紅始然園果綠何纂山鳥嚶其
鳴林風泠逾善欲别上馬遲垂鞭不覺緩
醉眠對月放歌
落日已遠烟雲殘三兩星宿森芒寒頃之月出庭南端
醉卧短檐天地寬咫尺不疑星漢遠放眼那覺關山難
玉京金闕隔何許狂吟驚絶難攀緣黃帝乘龍所蹋路
微茫陡絶一髮懸葛許之徒可詫異白晝直上擕飛仙
沈想此事心如顛使我竟夕不得終歡顔洗醆更酌酒
蕩滌萬古愁寂莫此形骸昔人無良謀堯舜之名如浮
漚秋風蔓草縈荒丘歌終渺渺增繁憂
錢宫聲松屋圖歌
春風射策明光殿玉勒蹋花共遊宴風塵澒洞歲序移
十年不見錢郎面江路漫漫江水深擕畫遠涉時悲吟
東華輭紅没鞍馬秋城寒山勞寸心歸來細視松十尋
長風謖謖吹衣巾蒼濤飛翻白日出窈窕為我開深林
青山空濛落瀑布石痕&KR1166;枒水洄沍流入萬里之長江
游龍行天挾煙霧錢郎錢郎何為鬱鬱久居此舊隠如
斯不歸去君不見昨日東園花夭桃穠李空霜露天寒
歲暮百卉凋惟有青松尚如故古來材大非偶然坎壈
豈受時人憐
京東贈張玉田兼寄張廣寧
京東至陪京郡縣連亭障文武吏士中所見或冗長千
里得二張每念不能忘玉田楚才士風操鬱清壯夕陽
城西亭接語領微尚使署開早花窗月暎帷帳客路役
夢魂憶子頗神王晨别燕山側黃雲迷背向回飇遵塞
垣驚濤鳴瓮盎行行欒江濱秀色稍奔放十日見大海
長城亦殊狀關門野鷄鳴方軌狹而妨豁逹忽無際天
開𦕈空曠相顧徒侣單邊心增惻愴竄墟想人民戰壘
恥將相軍壕委白骨蔓草甘所葬經過狐兔蹤豺虎步
蹇亢半月抵醫閭縣令非漫浪廣寧昔重地亂後色凋
喪祀事亦孔明經營到纖纊萋萋木葉山陵土豈無恙
並馬行東路鴨江引春望窮塞得鄉彦精意矧神諒平
生足跡窄兹遊已云暢寤言懷二子浩歌襍忻悵
角山贈程淄川
昔我出關東登望關門樓羣山連波濤騰涌天龍遊長
城為鱗鬛角山為舌喉尾蟠荒陬外首注大海頭高亭
冠山巔步櫩俯滄洲程生傑雄人翺翔夫舊邱蓬萊與
方丈眼底自拍浮縹緲三神山脱躧萬戶侯奚為客京
輦遊戲驅羸騶關樓留我詩君歸試一謳
喜雨
久旱氣始潤五月生新凉霧宿林景碧雨過斜照黃未
知黍豆色已覺花藥香京城百萬家糧艘仰四方小人
習獄市
朝宁憂農桑昨者下
詔書切責在官常委職操文墨忼慨中徬徨高雲閉赤
日太白晝遯藏今當見開霽青空絶纖芒理數相感召
天心為低昂乃知
帝好生此身逢時康
晩眺贈吳玉隨編修時移居東鄰
横絶城頭山放眼不到地蒼然百萬峰杳杳落檐際雲
樹無兩色天嶺但一氣連緜亘明霞嵒谷積空翠城中
端居人戶牖分遠勢荒庭稀遊從長夏寡人事山色時
時來短牆得羅致喜我素心友巷南新移至雖未晨夕
俱客情覺中遂焉知君看山非我看山意
即事憶山園
隂雲滿中閨曉露泫金井種花三徑荒落葉萬山靜玉
徽流凄響錦禽弄孤影歸來早閉關水樹歡朝景
聞雁懷張公孚
陽景翳飄風孤雁行且吟不見過庭影空聞天外音之
子渺江渚悠悠春水深新裁一書札遠寄南飛禽
月下懷樊葦村
門掩春院月無人與我共娟娟照庭樹花落影遥送迴
飇懸砌隂含煙嵌窗縫清泠閒七絲思君聊一弄
午亭文編卷四
