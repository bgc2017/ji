午亭文編卷十三
大學士陳廷敬撰
今體詩
南谿贈别
南谿卜築快幽深况有樓居俯茂林老至圖書從散亂
春歸魚鳥任浮沉山畦花藥波紅雨軒砌藤蘿暈綠隂
欲别夜闌勤秉燭祗應明月照分襟
次韻張子礎副憲兼懷竇在兹秀才
前後清班忝竊同白頭相見意何窮春來御水還新綠
别後東華自輭紅巳共侯生温釣石蚤輸弘景卧松風
未應回首蓬山路林壑鶯花竟付公
辛酉八月北上道中寄里中游好四首
空山獨往己三年近日羣游亦可憐風雨斷魂迷隴上
關河雙淚落燈前離觴幾處還三宿野館今宵是别筵
一夜西樓纔小寐馬嘶人語聽凄然
玉鵲菴西山寺東黃鶯送客訴春風花殘簾閣閒門閉
柳老河梁别席空鄉樹斜陽迷故壘郵亭夕露濕寒叢
栖栖夜火投人處宿鳥深枝笑轉蓬
二十年前燈火地暫來重别易沾裳己無揚子一㕓老
空有陶家三徑荒河漢影斜明月在館池人散朔風凉
牀頭驛道車輪過半枕關山夢許長
望遠脩門再往來秋霖秋日此裵&KR0966;身随旅雁辭家去
心逐居人送我回落木天風催遠别寒花客路為誰開
山川到處傷離别數日旗亭酒數杯
小山
城西前日吾來處野徑清流竹樹斜日暮出城拚一過
不因水石為思家
三家店温生具食
出門已昏黑煙火隔城闉纔宿三家店便為千里人豆
羹肥勝肉柿酒白如銀邂逅臨岐路情同故舊親
過高平弔畢亮四方伯二首
重過躬耕地秋原木葉稀一哀銜别路雙淚落行衣書
札臨危在文章託付非凄凉荒宅里清德耿餘輝(先生以遺)
(藁屬余訂定)
寒露凄凄重悲雲漠漠清松楸憐昔恨絮酒慟餘生暮
景衰容慘西風老淚傾那堪車馬色霑灑向長征(余居隴側)
(先生數以書存問)
野店曉發
三日山程十日行郵亭漏鼓夜分明寒雞己報清霜曉
夢後家園别後情
潞安城南柳林二首
一路黃沙白日寒柳林秋色送征鞍更堪昨夜西風落
霜葉烟條太已殘
野路籬花放蕊新古墩殘柳閱黃塵葉稀風起逢摇落
猶挽長條贈遠人
渡河歌
白雲渡河河水隂朔風卷雲飛遠岑渡頭舟子青山曲
賈客相看淚滿襟
屯留道中二首
留滯鄊關路凄迷小縣城野禽呼有字村店問無名秋
樹變黃綠漳流兼濁清山川與時物不減别離情
鄉縣烟林外停車記昔曾此行秋色晩再别意難勝苦
憶黃花放生憐白鬢增荒城時一憩未敢夢觚稜
九日屯留客舍
九日孤城對夕陽空階人靜館垣荒寒花寂寂開閒戍
落木蕭蕭下濁漳只有雁鴻聞憭慄即無風雨意蒼茫
未須更約登高處客路何時不望鄉
沁州道中
山館郵籖數去程短長亭堠送人行悲風落葉銅鞮道
細雨寒蕪石勒城漸遠關河秋色盡欲投烟火暮雲平
荒郊茅店凄其夜白髮黃塵莽自驚
發沁州懷銅川
赤嶂黃沙草樹荒銅鞮山色頗蒼蒼離心隻堠兼雙堠
客淚清漳並濁漳野宿征夫連曉語南飛旅雁背人翔
雞鳴往路空回首惆悵衣篝五夜霜
漳水源
水石漳源鎮清漳自此流金風吹素瀨玉鏡瀉靈湫科
斗收形小蛟龍託勢幽土人思德澤鼓笛賽春秋
緜山
晉侯旌善地夫子渺難攀野草環封界秋風緜上山蛇
龍今寂寞水石日潺湲有母能偕隠蒼茫掩涕還
龍洲驛雪懷南溪
九月并州道飄颻早雪飛風兼木葉下寒映麥苖稀郵
驛人蹤疊雲山鳥路微南溪此時節籬菊正依依
太原城南二首
車馬斜暉不入城野亭北望路分明翻愁噭噭南鴻去
却作天涯送客聲
秋草寒雲壠麥遲嘉禾難見穎同時夜聞蟋蟀還多感
惆悵唐風歲暮時
太原客夜
霜横月落曙燈親一夜邊城刻漏頻二十五聲秋點盡
直教點點到愁人
客舍遇張子美
蕭瑟霜風日夜吹棲遲客舍晩支離躭書似蠧空鑚紙
兀坐如蠶自褁絲為别鄉山行漸緩偶逢舊故語移時
還思接屋連牆日相對天涯是路岐
土橋柳
柳未全凋葉半新土橋風暖拂行塵邊關景物今如此
回首家園十月春
晤劉訓夫提學旋别
冰雪風裁水鑒方三年交儆寸心長相逢前路無知已
未出并州是故鄉桑落酒清離恨重柳條風緊客情傷
絳紗欲徹歸
朝近應許追陪鴛鷺行
鳴謙驛留别訓夫叠前韻
驪駒欲駕隻輪方相送躊躇别語長去遠心翻隨去雁
還朝情未似還鄉經横馬帳人初過客退龍門意轉傷
鎻院弟兄京雒舊十年衰颯愧班行
宿夀陽用韓公夕次夀陽驛題吴郎中詩韻寄弟
素心里中與可京師
如今薊北是長安纔過并州客路寒憶别汝時花共柳
今宵三處月團團
未至井陘口七里槐林鎮宿
翠蛟潭自險青玉峽空名土屋懸崖置沙田帶石耕晩
風山鬼歗夜月野雞鳴浩蕩關門近悠悠行旅情
過井陘口暮投縣索逆旅主人不得行三十里宿
微水舗
朝從井陘過暮向井陘投明月關門閉西風塞水流青
山連粉堞黃葉隠朱樓行路誰相識棲棲夜未休
先夫人服除抵京詣
宫門候
安蒙遣(臣)英(臣)士竒慰問恭紀
東華塵土帶征鞍三載重來鬢髮斑通謁竟由中貴使問
安許點閣門班傳宣去久勞
垂憶别奏歸朝損舊顔
天語一時紛感激不禁清淚落潺湲
滇南大捷詩十首
夜半傳呼萬歲聲邊書送喜拔圍城霜天破賊烟塵靜
不待新年賀太平
羽騎星流掣電飛宫門霜月照行衣金鉦夜警投籖夢
知是征南奏捷歸
玉座紗燈奏草開捷音傳送滿宫來天雞未動銅龍闢
親報
慈寧萬喜回
玉斧金戈
寢殿開嘶風石馬殷奔雷
翠華正值朝
陵日輦上連章露布來
烽火雙懸大將旗孤城三道集
王師遥知銅柱銷兵地别號昆明洗甲池
碧雞騰距古梁州飲馬瀾滄水不流
廟略有征無戰鬭手提滇海付金甌
一舉樓船定海隅雕題卉服效前驅三軍所過都無恙
况復頻年
詔賜租
萬年歷數尊王會一統山河黜霸圖文德武功相並美
應教大政紀平吳
邊機兵畫在深宫伐叛謀成
睿想中上將指麾皆
廟算板啚恢拓是
神功
索鈴神撼檄書成幾載憂勤識
聖情别奏凱歌人共樂先教傳唱羽林兵
送張敦復學士還桐城二首
詔恩相見慰浮沉往事分明思不禁朝退常陪經席蚤
内中初設直廬深蓬山地近天人别温樹春歸歲月侵
我去三年君宛在重來還對欲分襟(辛酉還問闕學士慰於)(命宫)
(門)
門外桐陂水驛通櫻桃初熟落帆風别來客鬢愁先白
到日江亭問也紅(也紅敦復亭予為作記)偕隠己悲緜嶺上耦耕
終約五湖東我來君去如相避解道人生是轉蓬
送汪舟次檢討使流求二首
萬里滄波使
三宫法從班吾曾泛積水别久問神山天遠客星見孤
帆秋汐還丈夫事異域那肯老離顔
彭湖接烟火軍鼓亦闐闐絶島真無地中原只有天節
旄來殿闕戈甲在樓船借問隆慮(平聲)將何如陸賈賢
禮闈校士得十四韻
數到掄才地承
恩自禁林纔移經席仗猶殷屬車音白首冰銜晩青春
鎻院深昔遊思裋褐榮路愧華簪銀燭三條盡銅壺午
夜侵苑花應冉冉闈棘自森森簾下經過斷風前語笑
沉樓明金牓月臺轉玉衡參(地鄰觀象臺)屢輟中宵夢回憐
儤直心香凝新繡網寒戀舊綾衾忝竊繁文字蹉跎細
討尋池邊蹲豈鳳書裏穴成蟫典職堪遲暮登賢鬱滯
滛不辭鈎校切有暇得微吟
闈夜夢母
一夜春寒憶故山五更雙淚落潺湲重簾不鎻還鄉夢
壠樹花時見母顔
𤨏闈將出呈諸公
忝接公卿席簪裾此地逢到來階草長相憶野花濃忩
暗鳴禽曙簾深報鼓重對牀燈火夕回首是離悰
簡翊聖年八十别而再會於京師尚健無恙喜而
有贈
物候青春晩交情白首長三年為客在八十别來彊難
老逢人少無憂羡汝狂平生瀟灑意相見不能忘
春夜憶舊遊示豫朋
獨宿寒齋夜悄然關山丘隴鬱高阡還如三載棲遲意
未了平生寂寞緣漏轉微鐘時憶舊夢回殘月不成眠
分明陟屺樓中事未齔相從最汝憐
小屋
小屋幽居稱蓬茅作意低忩開如釣舫籬插似村溪絮
柳縈簾近錢荷貼水齊景光還自愛未覺是羇栖
登樓寄遠
戶牖長岑寂殘書且罷休落花時倚檻斜日一登樓白
髮堪多病青春抵暮愁飛雲如有意冉冉下南州
西樓懷潛菴時為先生較勘文集
多病兼愁思登臨每獨來孤雲一飄渺萬里共裵&KR0966;文
字堪心得風塵暫眼開頓忘形氣小空闊坐悠哉
上手勅念諸臣勞命公暇遊賞苑中網魚攜歸恭述
渺渺蓬池接露臺銀河一道象昭回金華不輟宵衣直
玉几還随講席來記憶從官三伏近傳宣
御札十行開侍臣空自慚歸遺曼倩當時未易才
直講口號
罘罳流影照青規黃卷丹霄幾鬢絲簾外卻看閒抵戲
羨他無事羽林兒
恭和
御製送杜相國致政歸寶坻
十年深密地親見翊承平龍尾随天路螭頭直殿楹歸
田三疏意祖帳百僚情𢋫和懷賢什雲章麗太清
恭和
御製送馮相國致政歸益都
河山還禹蹟帶礪得堯年嶽攬岱宗石海歸星宿泉身
名多上相出處在高賢日觀登臨數長懷直北天
八月八日
賜觀
御府蔵畫於
内殿進詩二首
輕綃潑墨憶從容祕殿收來
御印封掩映液池秋水色依稀仙仗翠微峯金函鎻處
銜蹲鳳玉軸開時耀燭龍自是山川羅萬國畫圖江海
見朝宗
丹青龍蹴海三山銅鴨香開玉座間枝繞萬年花爛漫
池添百子水潺湲紅羅夜閣胭脂濕碧鏤春亭翡翠還
暇日每蒙
天一笑畫中金粉解承顔
十二日蒙
召至瀛臺
賜食已復
賜魚大小四十恭紀
畫槳文忩
御舫開五龍雲水接南臺纔分玉箸蓬池膾親網金鱗又
賜來
中秋西樓讌集
久别東巖月還為北塞游關山頻對酒風雨一登樓坐
減青山興歌添白髮愁兩年長肺病顦顇况今秋
瓮頭春酒昔得之林中丞家近日孫生穎力能釀
此酒歲暮獨酌為作二首
風霜還飽舊時身相勸愁多酒入唇閉戶不邀杯底月
隔年先探瓮頭春隂陽清濁元同器黍麥低昂亦有神
一笑朱顔今宛在黃公壚畔見何人
收拾樽前見在身且教香味入吾唇飄颻北雪初霑地
汎溢東風欲作春罷遣桃符驅歲鬼休催羯鼓惱花神
天寒日晩霜威重一醆陽和己趁人
懷陟屺樓
回首關河草木黃浮雲西去野茫茫松楸未長霜先落
陟屺樓空挂夕陽
城南水榭懷施愚山
渼陂連紫閣鳥影度秋屏遠望知巗壑高居接渺冥湖
光分裂帛山色擁來青花落題名處相思在敬亭
歲暮和子瞻與子由侍立邇英次韻絶句簡曺峨
嵋編修四首
凄凄梅萼豔猶清寂寂年華暗欲零一卷牙籖雙白鬢
不應黃色上天庭
侵曉衰顔鏡裏寒蕭蕭華髮鬢絲乾緇塵休點清霜色
自愛新彈沐後冠
誰解先生謔浪言摧頽病鶴亦乘軒如今恐被林鴉笑
夜宿朝飛為啄吞
東坡居士香山老出處差同晩節心不信千秋身寂寞
名根終比道根深
次韻彭羡門編修
軟紅塵土又年餘久廢詩篇歎索居離别日多相憶老
交游歲晩幾人疎閒門剥啄風微後好句摩挲月上初
自點寒燈三過讀因君吟興未全除
鼻不知臭屺瞻學士頗用嘲謔戲簡
肺病經寒斗更加霜風如簇著含沙此身可入鮑魚肆
有鼻誰聞薝蔔花未信運斤逢郢斲猶知舉扇向塵遮
曉來頻嚏因君甚相憶連朝盡歲華
歲除有感簡屺瞻
華髮黃塵爆火前桃符土梗與周旋笑看敝帚千金貴
懶點蛾眉半額妍空憶悲歡追昔夢且尋詩酒樂新年
文書堆几風窗冷短檠頻移博醉眠
正月十日睡醒示豫朋往年嘗以是時宿新阡丙
舍
夢回忩外午雞聲睡足春陽潑眼明正似石閭攜汝宿
新年田舍老農情
蚤行憶石閭
夢廻鐘漏客心闌馬首驚沙撲面寒只似石閭風雪路
不知春曉在長安
午睡夢朱檢討錫鬯覺而讀其集
荒荒欲落幽窗日策策時驚曲徑風一卷竹垞書在枕
離心繚繞夢魂中
二月二十六日同樊酉一飲酒城南古臺上
野廟無人春鳥鳴古臺高樹遠含情不因社日尋芳去
嬾作城南半日行
堤柳
堤柳青如此山花紅奈何林鶯三月少塞雁一春多歴
落愁心在羇遲旅鬢過吟詩聊自慰不覺是悲歌
社日黑窰厰同樊酉一
社日迥愁人高臺絶四鄰隂晴分遠樹烟雨接殘春地
僻逢花少川長對酒頻柳隂澹斜照沙際一垂綸
送杜讓水令廣昌二十四韻
一線飛狐道雙鳬下
帝鄉地懸京邑險山接塞垣長留滯今為吏分岐忽異
方野花開正落風雁過無行亭堠紛相接關雲鬱在望
昔遊同寂寞往事默悽傷乍散圖書地虚随翰墨場身
名供刻畫文采益凄凉煩促賓朋絶凌兢笑語妨多才
勤贈處雅志必周詳詩與名家稱書兼姓字香拜官非
卜式歎老是馮唐曾奏
重瞳聽還邀一命光孤城青塚月大漠黑河霜别意嗟
飛動含情助激昂雄風生劍匣朔色映錐囊跡已輸屠
釣謀仍恥稻粱故僚多背面薄宦易霑裳交道悲公叔
心期感仲翔逢人難偃仰入世勿徉狂尚有遺簪戀聊
為束帶忙青山對垂綬官舍解行裝荒外皆侯服邊沙
盡我疆此邦有民社為爾决行藏
立齋都憲惠酒且盡戲簡二首
風雨城南一番新提壺相勸獨遊頻只今酒盡添愁坐
花落花開不當春
己遣沉冥入醉鄉懶從燕市酒人狂故山亦有慈泉水
乞取江南釀秫方
樓上獨酌二首
秋城如烟海看雲抵看山樓上一杯酒心與孤鴻閒
孤鴻日夜飛悲鳴為曺偶道人學忘機離心亦何有
吴耕方侍讀急裝出廣寧門一夕卒於逆旅貧不
能斂行道傷歎追悼寄其孤
多病交因密常貧世與疎旅亭一宿客昨日數行書道
術終何得飢寒屢晏如文章曺志在流慟想充閭
答李子靜少司農兼索其書法二首
千古風流讓蜀人西當太白望峨岷眼高四海名無敵
狂客誰為賀季真
春蚓秋蛇老未休戲鴻墨法晩相求即無金玉裝匳軸
肯設桓家寒具油
將卜居而&KR1484;泉酒垂盡簡郭快圃翰讀二首(&KR1484;泉郭釀)
(也)
山泉美酒色香清故遣瓶罍細細傾自入青春嘗獨醉
己多白髮未須驚賞心四事違朋好對影三人共月明
今日一尊還寂寂憑誰相慰此時情
鴻飛蹋雪去西東浮蟻堂中憶雪鴻(雪鴻郭堂名)樹下何人
知有道醉鄉我亦愛無功六分春色三杯酒半世生涯
一畝宫那有詩書堪乘載瓦盆傾倒向春風
檐鵲寄公幹
鵲蹋寒檐日影來飛鳴遶樹卻飛廻忽聞小弟傳書札
報道山花取次開
移居簡李鄴園大司馬
門徑黃塵迥未侵青春棨戟晝沉沉避喧每覺無幽處
卜築翻因有素心新草臨窗生意淺落花欹枕夢魂深
卻憐燕雀依檐棟敢道鵷鸞共一林
樓上聞笛
惆悵高樓月迥明關山無限曲中情薊城楊柳多春色
解聽風前玉笛聲
史事偶閒戲題長句為醫者孫生
圖書跌宕謝公卿貧病交游尚有情藥裹年華逢薊子
枕中仕宦笑盧生幾人青史題無愧自古黃金鑄可成
留取一篇方伎傳塵埃擾擾勝浮名
新居春夜
白首孤吟廹青春永歎深幽懷耿斜月清夢覺寒衾小
巷更籌密高樓雁語沉頻年羇客意飄泊又從今
送王仲昭還武林二首
太白飄然仙者流凌風挂席下滄洲眼中一勺西湖水
横海難為跋浪遊
鐡笛遺聲寄竹枝扁舟應過水仙祠閒堂賜墅笙歌地
惟有湖山似舊時
對鏡
昏黑柴門稚子迎鄰雞催曉報人行試看青鏡如絲髮
一日還禁白幾莖
閒門
小院斜陽盡閒門過客無晩花開欲笑歸鳥自相呼淨
業觀前念浮生問坦途後生都莫較看取白髭鬚
磨勘宿省中呈容齋兼懷黃麋給諫
殿廊槐棘晩森森斜日清烟紫禁深把卷幾回同笑語
憐才終是共沉吟露寒桂子三秋色風落梧桐一夜隂
舊日鎖廳人好在白頭蕭颯映華簮
送魏環溪先生致政歸蔚州二首
君恩三疏得抽簪綠野新開古塞隂出處蚤關天下計
清忠不盡老臣心
兩朝國是青編在一代身名白髮深金甲已銷耕鑿穏
朔雲邊月快登臨
地近翻驚數仞牆龍門賓客鄭公鄉早瞻舊省尚書履
晩拂清塵御史牀心事傳經留奏草功名報國在文章
非才欲達
重瞳聽乞取青山傍講堂
以黃柑羅酒博快圃&KR1484;泉之餉
&KR1484;泉味美罷村沽折劵殘年謝酒壚獨酌巳多還寂寞
細斟欲盡失歡娱黃柑春色分三寸白墮霜醅換百壺
洗醆風軒聊一笑開嘗容對馬軍無
歲晩與繆虞良
斜陽古巷歲空闌寥落寒廬亦故園梅際冷枝横凍硯
雀邊疎影帶閒門縦拚泥飲防頻歎且為躭書與細論
猿鶴幾時音信少荒雞咿喔似山村
甲子除夕
還看上苑江梅蚤卻憶樊川岸柳新畎畝心長驚别舊
關河人老倦逢春庭前燎火年光換枕上鷄聲客夢頻
辟惡桃枝先插戶六街車馬逐流塵
春日懷西園先生
流光堪把玩烟景易風飇旅夢牽花信春心著柳條露
多憐綠徑雨濕憶紅橋將老甘離别生涯付寂寥
卧病輟直奉簡入直諸公
半月雙扉晝掩深𤨏窗朱網憶沉沉回驚廊閣三番仗
稍學仙人五戲禽勾檢篋書稀日草料量圍帶減塵襟
數憐
温語垂
天問蒲柳先秋自不禁
聞雞寄逆旅故人
本置忩雞為報明疎林殘月半宵聲未回旅夢催人起
底似征途惜别情
戴文進畫漁家樂
曾寫紅袍綠水隅衆中顔色果然殊蓑衣篛笠雲天闊
可是秋江舊釣圖
七夕城南晩歸書興
碧落微雲月似鈎誰家簾捲曝衣樓流年巧婦矜紅粉
半世癡兒已白頭河漢星低清淺水關山人老别離秋
夜凉一枕殘書夢潦倒西風萬古愁
答立齋都憲
凉風吹積雨晩景送新晴白筆秋吟興青編夜雨情名
多綾餅豔心並玉壺清遥望臺中柏蒼蒼翠更生
江村垂釣圖
江湖且莫羡垂綸畫裏漁竿枉似真試看渭濱圖羽獵
後車元載釣魚人
文衡山潑墨山水
供奉歸來野意閒紅欄綠浪五湖間誰知水墨蕭森物
畫出荆關著色山
曉雪懷王幼華都諫
淅瀝疎更外霏微小雪時映忩何曙蚤著樹欲銷遲寒
重花兼出霑輕葉暫随坐殘鳷鵲影先遣掖垣知
雪夜懷簡翊聖
不見當時謔浪人鐙花如晝鬢如銀癡兒難了公家事
狂叟相憐自在身午夜雲山連雁影千門霜瓦冷魚鱗
風饕雪虐眠時蚤縮項寒廬一愴神
雪夜懷張子美子文
一片瑶華影霏霏入夜寒梅花疎故壘雪色滿長安漏
下清霜迥風高玉笛殘那堪羇旅夕蕭颯獨憑闌
當關
當關呼不置殘夢幾迷離鳥宿夜還散雞聲寒漸遲忩
梅風寂歴徑竹雪參差睡美輕鐘外何因得此時
卜居不定題家書後二首
題得鄉書附短吟地罏紙帳覺蕭森姓名己受當時責
筋力空教老境侵蝴蝶夢魂寒抱影梅花風月夜同心
只須乞取青山在江北江南宅易尋
夢回夜氣勘分明已睡還醒萬慮生古堞夜烏啼自語
空梁山鬼嘯無情蔣山第宅終須棄潁水田園且未成
贏得寒宵渾不寐風簾鐘漏度三更
歲暮夜歸寫懷寄南谿游好二首
拂面流塵倦曲肱人間只欲醉騰騰此身至老終成錯
時輩多才合讓能雪徑數聲傳漏柝紙忩一醆讀書燈
絶交論廣休重擬五術平生實未曾
曉逐殘星暮落暉不成贈處不成歸尺書海内親朋斷
晩歲天涯弟妹違河柳秋橋人判袂野棠春社酒霑衣
叢祠西畔桑榆暖鼓笛聲殘隠翠微
病齒
平生未解巧如簧牙齒空然粲兩行善病終當留舌在
多愁應不及脣亡相逢己守金人戒獨坐誰憐玉麈妨
身老得閒差自慰雪梅烟竹倚殘陽
露湑閣憶南谿
遠望當歸亦枉然登臨遥憶在南川亂山缺處杏花滿
危閣前頭松影圜短笛吹斜牛背日暮鐘聲散雁行天
清歌薄酒殘燈火此事抛離又五年
乙丑除夕移入青藤館新居
五春三度移居日桃梗椒花總閉關跌宕圖書新白髮
漂摇風雨舊青山署門自信交游少卜竈先祈歲月閒
預擬送窮還罷卻殘年留伴老夫頑
午亭文編卷十三
