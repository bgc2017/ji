午亭文編卷十八
大學士陳廷敬撰
今體詩
聖德
萬夀詩(十二首)
泰符運啟
帝圖昌還識流虹繞電祥
鳳歴紀元天並永
龍飛當午日初長仙桃結子春三月御柳垂條歲萬行
正是艷陽逢
聖節紅雲高捧玉罏香
日暖花朝紫禁林風迴青鏁漏沉沉萬幾宵旰三天事
四海昇平五夜心雨露
恩流金闕外桑麻春長玉階隂億年齊上無疆祝總為
憂勤&KR1852;載深
聖質
天齊凝寶命神霄地迥照人寰山河環拱罘罳上日月
高臨藻火間八表驩聲歌
帝則萬年春色駐
龍顔黃圖開拓要荒外柔遠何須閉玉關
講席經函列
御筵淵源盡闡魯庭傳文成偉論高謨典詩就新篇達
性天載詠光華同舜旦深明歴象定堯年仰觀俯察鳶
魚妙道契羲皇一畫前
丹地金鋪淑景新綺䟽明淨對花茵
九重清晏心無事萬卷詩書筆有神璀璨
宸章懸斗極龍鸞
聖藻麗星辰六文八法流傳盛光被誰能比
一人
龍文五色護瑶箋拜賜
恩華自日邊開處春風彌宇宙捧來瑞氣出山川香含
月樹枝枝秀朗照驪珠顆顆圓琬琰恭橅垂寶榻惟南
同夀永留傳
神威征伐久旋師灌燧銷烽正此時一自三迴臨朔漠
遂令萬禩靖邊陲玉鞭晝舉靈泉出金甲宵明
御寢遲北斗天南回望處於今中外盡雍熙
節儉
皇家邁昔王
聖心原為恤農桑止須制用供天府直使流膏徧下方
疊見金錢蠲百萬還思玉粒自倉箱陽和到處人歡樂
春日春隨日正長
耕織新詩出上闌情殷稼穡詠艱難
恩添瀛海波瀾闊人到中天歲月寬繡壤風輕飛玉燕
瑶池水暖浴青鸞吳綃並寫來王會若木流沙總奠安
黼座慈雲下碧空普天人在太和中祥刑德與唐虞並
育物心將造化同丹鳳
九重銜赦草金雞一夕報春風遐荒盡是康衢地處處
謳歌達
帝聰
荷鋤倚杖野農情每聽
音車為省耕瑞日早迎仙蹕上彩雲時傍翠旂生華封
人進三多祝嵩嶺神傳萬歲聲江北江南長望
幸五年今得見廵行
虞廷威鳳喜來儀麟趾文祥福履綏曠代光榮逾鎬飲
萬年祝頌叶豳詩春雲瑞雪迎三正甘雨和風順四時
仰荷栽培同寸草
恩深湛露近彤墀
皇子練鵲桂花畫扇
纓鳥多歡帶鳥仁秋林練鵲氣含春相隨阿閣丹霄地
彩鳳時時欲近人
一度秋風一度開仙姿信是不几才天香何事盈懷袖
為是時常月殿來
題杜子樊川雲水怡情圖
朱坡綠水故依然小杜香名到處傳我欲遠尋無字劫
當時枉自號樊川(余所居一名樊川亦曾因以為别字)
恭和
御製為考試歎應
制
聖謨重廉介雅化已新更豈獨司文吏能容黷貨聲人
才關國是教養本
皇情上體公明訓無私便有名
寄僧定空
喚作定空空定否有名爭得似無名空元自定何須定
只是空從定後生
過法華寺懷三明長老
法華名最美此義暢宗風實相人猶在宗門事不空柳
條春自綠花蕊曉逾紅咫尺雙林地雲山處處通
久不見旵公連有噩夢詩以問之
金盆月落屋梁邊麈尾多時破壁懸厭寱也曾施梵咒
夢魂從不離初禪正思柏子三生樹無那桃花二月天
萬事匆匆頭白盡幾迴安穏曉窗眠
重過萬佛寺
竹院還誰在山門重可尋日斜清梵放風定落花深欲
解無師智難忘有行心真空能幾許却費萬黃金
夜宿野亭晤桐城相公話舊有作
野宿林亭意惘然風光依約似當年相過步屧將殘夜
怕說江湖未泊船杏子生仁留燕乳柳花著眼對人眠
槐根不比松風夢莫遣春隂過八磚
法華寺書壁
塵網重重暗劫灰一時心目頓能開曾知夙世因緣事
看取蓮華妙法來
畫眉
綠樹隂多映畫簾雕籠食宿好相兼勸君莫倚能言語
人在春窗正黑甜
題初祖折蘆圖
廓然無聖語天然面壁還須到九年老我白頭聞道晩
息機應在十年前
題大士像
救苦尋聲是大悲有情覺盡佛因遲浮生衆苦多難達
應是從聞入定時
題文殊像
稽首堂堂七佛師定中女子出來遲如何七尺鬚眉客
一世曾無一定時
賜連瓶折枝牡丹四首(癸未三月廿六日)
八方風雨長靈芽朵朵紅雲散綵霞天意未曾私一物
上陽花勝洛陽花
樂天三度見花開曾惜花開老暗催廿載芸香香案吏
白頭驚捧
賜花回
鞓紅魏紫總天香蘭佩還宜薜荔裳歸去輕紗籠暖日
潛溪緋襯御袍黃(潛溪緋亦牡丹名也種賜花有淡綠微黃一)
玉版檀心故晩開膽瓶渾送倚雲栽更教分與甘泉水
全戴深枝雨露來
野亭作二首
琉璃為地自然平何處金繩界道行岸草林花高下態
渚蒲水荇短長情莊生齊物焉知物老氏無名却有名
苦為折腰辭手版誰言寵辱不須驚
雲樹連天見北平幽人自此樂郊行已無綠鬢渾閒事
只為青山亦有情老馬為駒還識路野花結子不知名
歸來睡覺斜陽晚抖擻黃塵莽自驚
曉行二首
曉行青山中白露方未晞此景豈不佳荆棘牽人衣
荆棘雖離離出險殊不惡回看幽蘭花無人自開落
浴罷戲題二首
不垢復不淨寶珠何由生盈盈浴盤水清斯濯吾纓
豈因學道力陡覺生清凉灑然無熱惱身有旃檀香
四月三日出城送客因以自喻
戴笠乘車有舊盟相逢相送廿年情踏殘草色路長在
折斷柳條人未行旅興不隨春日盡野心還傍夏雲生
玉瓶沽酒旗亭醉古寺斜陽卧似酲
四月十一日夢中吳四默巖語金丹事因口占贈
吳覺而記之
桑葉桃花幾度春海山歸路渺難真憑君細囑長生訣
火宅何須久住身
題王方若龍竿集
客散茶香鶯語頻閒披秋卷惜餘春腐儒衰晚思同調
為想風流第一人
獨酌郊樹下懷韓山
穿花踏月有誰忙為送東風倒一觴綠草成茵榆莢小
紅英掃地柳條長古祠賽雨人皆醉平壠眠雲麥半黃
惆悵田園西日外年年春色老漁陽
過法華寺不果題野亭壁
喚起窗前幽鳥飛冶遊心事未全違三生影事輸閒客
四觀華嚴落鈍機山雨曉晴開紫翠野花春盡接芳菲
倦尋古寺湖邊路垂柳隂隂信馬歸
獨酌二首
三杯四杯濁酒一句兩句閒詩樹上落花結子竹間新
筍成枝
落日去如過客清風來似故人竹葉滿浮綠釀梨花勤
買青春
閣中紀
恩詩
内署恩深歲月長白麻宣出意傍徨名銜人愧文淵字
衰晚身驚政事堂門館無私因
主聖絲綸有喜為時康閣前五刻趨宫漏常見宵衣
侍未央
五月九日
賜御書金畫扇
御製麥秋盈野志喜詩恭紀四首
宫扇親題
御藻雄麥光雲淨曉浮空黃琉璃遍清凉境盡是披香
殿上風
桑綠柔枝輦道傍麥岐兩兩古漁陽五絃彈出中聲裏
散作薰風滿
帝鄉
蓂階蒲萐長堯厨自有天文麗寶符底事
恩光滿懷袖驚看一字一驪珠
九華寶扇五雲端殿閣微凉暑未殘縱使感
恩秋篋裏冰心還映玉壺寒
恭和
御製麥秋盈野志喜詩元韻應制
清和時節見豐年麥壠盈祥氣候全並是兩岐兼九穗
不論南陌與東阡三秋民樂同豳雅五色天文上
御箋常記占星看礎潤夜深行遍玉階甎
五月十二日
賜觀
御製南廵詩卷恭紀二十韻
鳳紀天長久龍飛日正中萬年三月歴九叙兩河功典
禮虞廵重江山禹甸雄
帝歌垂睿想民俗入王風翕闢乾坤大鑪錘造化同詞
源方浩瀚元氣益冲融丹笈迴雲篆滄溟散彩虹璧連
還縹緲珠綴自玲瓏香影瑶編動鉛分寶字工鶯花供
御藻雨雪志年豐玉律飄陽管金聲韻嶧桐衢謠歡故
老巷舞走兒童
恩與留題遍榮逾錫命崇道因神理貴物感至和通謨
烈超千古文章達四聰祥烟盈卷帙瑞色滿書筒雅頌
恢
皇統英華發
聖衷石渠春㶑灧藜火曉曈曨高厚思隆遇迂疎愧匪
躬併將颺拜意稽首祝蒼穹
史局得韓山書却寄
行屋千峯萬嶺分西來蒼翠入斜曛幾場春夢繙殘史
一片閒心寄野雲見說故人方縱酒傳來新句最能文
寒窗燈火平生語除却君知世不聞
答元朗
松風草閣晚晴寒不道炎蒸暑未殘呼酒敢嫌新吏舍
(門鄰酒罏)愛詩長憶舊郎官人傳代北馮唐問書畏江東子
布看惠我瑶華滿奩篋依然畫省握香蘭
六箴來自武昌
朝來乾鵲噪庭除池草春生慰索居車馬到門千里外
光隂彈指五年餘曾於簿領知為政只見山川勝讀書
說著江湖人已老扁舟來往子能如
聞聲山墜馬傷手戲贈
朱書腕後術誰工在手鈎文惜仲弓解道風流羊叔子
也應騎馬至三公
六箴將别余方有校勘文字之役相對匆匆悵然
再叠前韻
湖海元龍氣已除寂寥誰伴子雲居松風夢破驚窗曙
藜火燒殘似歲餘多事不成臨别酒無聊郤望遠來書
流光努力君年富冉冉雙髭我不如
恭和
聖製裕親王輓詩二章謹依陽青元韻
天德敦同氣巍巍雲漢章流芳傳
睿藻樂善惜賢王桐葉飄疎翠棠花落晚香情深
親灑翰雨泣迸成行
内殿思前事
皇心記幼齡步趨同問寢講誦舊傳經視藥調金已移
鑾隔絳屏親賢加典禮編簡萬年青
冬日襍詩十首
金絲牆屋久荒凉過魯曾知漢道昌惆悵黃龍歸不得
少牢祠裏祀舒王(宋史)
璧月瓊花事事休胭脂痕斷井欄秋三百年中四十帝
青山如舊枕江流(金陵)
陡泉泉出洞渦水驛印如今最謬訛不比成臯爭點畫
十州鐡鑄作同戈(同戈驛本洞渦同戈訛也)
南食何當寄老饕越舲楚舫與吳艚天寒雨雪炊烟冷
誰是燕人左伯桃(午食)
非關偏聽與佯聾黃落經時問朔風近得楞嚴觀葉意
耳門圓照十方空(耳病忽瘳)
出網銀刀曉市門歸來午食已黃昏魚飱豈是貧家物
咬斷新虀舊菜根(家人餉以銀魚却之)
九十六劫如俳諧學他瑇瑁嶺南齋辟支一食真難施
敢訝吾無一日佳(近清齋百日)
三千沙界了無蹤影事前塵破幾重我本無生元不滅
當時何苦護紗籠
罨畫廊前兩樹梅看花人自故鄉來未開紅蕊開時白
道是先生手自栽
深紅淺白蓼芽新欲試春盤待曉春坐斷五辛三種菜
年來轉覺庾郎貧
晝睡謝客
日斜窗影半寒筠却有疎梅欲放春掩卷已沾名句味
攤牀未了睡眠因選圖枕畔華胥夢罷酒樽前見在身
為謝九衢車馬客黑甜何苦換紅塵
范彪西索題
車駕西廵寵遇詩二首
舜狩仍千里堯文已六經山林垂
顧問雲鶴想儀形灑翰超飛白留題照汗青歸來屬車
上猶指少微星
大隠非丘壑斯人應客星行藏殊捧&KR0702;勲業為傳經有
道人師表中郎世典型銜來丹鳳字雲氣護山庭
甲申正月十五日
上命撤所御宴
賜(臣)廷敬
諭(臣)子壯履恭傳
恩旨頒送到(臣)恭紀四首
吾
君儉德到傳柑一宴年光四十三(上自御極元夜盖康賜宴廷臣者一)
(熙二十二年也)今日全家沾
賜渥不同歸遺與分甘
蕭蕭華髮入青春惶恐
君恩說老臣最是九衢燈火夜驚傳天使便寧親
藜火銀花接禁庭天邊
玉旨下青冥紫微垣裏親傳與敢道臣家有聚星
温飽當年未敢論虀鹽相伴久承
恩寒庖那識金盤味指點先嘗玉箸痕
久不得舍弟素心書聞去冬已歸自武安今忽復
春且深矣惘然有作
關河霜雪賦歸與又值風光二月初竟日不成春夢句
隔年空憶雁行書閒門柳色開荒徑流水桃花到舊廬
應識在家貧亦好信音迢逓渺愁予
青鳥
不敢求桃核開花今幾春那無青鳥使相慰白頭人西
日瑶池遠東風紫竹新普陀炎海路萬古不揚塵
賦得心清聞妙香
南華近在贊公房一水曺溪接混茫曲逕行隨花氣遠
畫簾相對篆烟長曼陀雨遍諸天會薝蔔春深選佛場
解道音聞清淨地色空空色本無香
野亭望西山有懷
擔囊蠟屐鎮相從便欲登臨策短笻野逕春歸三宿樹
石門雲散午時鐘金盆接語青山晚玉斧尋真翠壑重
彈指十年禪榻畔道人行脚恐無蹤
經筵紀事四首時三月二日也
牙籖一卷幾迴開近日新綸忝竊陪好與詞林傳故事
白頭丹地講書來(經筵自昔屢拜内閣新命仍兼命臣進講及)
(巠筵講官)
尚書水部無雙譽宫尹承華絶異才贏得頭銜渾似舊
押班春殿許徘徊(是日華亭尚書海寧宫詹進講)
石渠虎觀列經帷同異諸儒奏對時題目分明經
睿斷
聖人書是聖人知(進講足食足兵節時亮天工節皆上所親定)
蘭珍别
賜常餐外榆火新温上已前衰老蒙
恩憐一飯歌衢正好在堯天(是日撤臣且命膳人謂臣御饌賜)
(在講席進時重爇與食比於康衢之野人云聖恩至矣而臣衰老將)
宿野亭遲京江沁州二公
子夜文書午漏聲先驅駑馬出重城花邊風蝶閒來往
柳外沙鷗解送迎綠水紅橋春似舊青山黃閣事相并
邯鄲一枕華胥夢不覺晨鐘報五更
與李公凱兼呈徐果亭
蒲柳先秋露葉零碧天落落見晨星與君同甲髭偏白
相對無言眼自青淮海至今歸大海午亭元是一長亭
樽前張丈殷兄在強欲相呼一笑聽(公凱長予三月果亭亦長予數歲)
閣中與曹蓼懷學士
未報
深恩敢乞身一年相對已前塵窮通總惜朱顔老館閣
常逢綠鬢新舊事幾迴蓮燭夜君家並有竹林人柳吟
花醉輸閒客日日銅扉共暁春(昔與學士世父顧菴先生同在翰林)
旅宿懷梅莊
旅宿天無際平沙樹接低夜深還過雁野曠少鳴鷄風
雨人何處雲山夢不迷一條春草路直到太行西
和趙秋谷觀海詩二首
求詩入海氣崢嶸却卷波瀾見老成香土踏殘才思盡
當時我亦一狂生
晨朝騎鶴暮行雲洞府仙官太有情只恐未忘人我相
海山畢竟讓無生
野亭懷内直諸公
周廬野館共裵&KR0966;網戶疏窗面面開過眼春隨飛絮去
遨頭人及落花來隔林好鳥如相喚出岫閒雲亦未逥
清晝玉泉添漏水此中三昧即銀臺
半飽居士詩(有序)
喬公子德輿來京師久客逆旅予勸之歸喬云吾無
以自活予曰子幸有先人之田廬在吾居於此嘗記
陸魯望語忍飢誦書率嘗半飽此亦處貧之一法公
子便以語侵予天下豈有餓死宰相耶予笑而不答
門人竊呼予半飽居士于生方曼性嗜酒聞予之告
客者因止酒不飲恐傷其意作半飽居士勸酒詩
大庖珍食也曾經晏進藜羹戶早扃我自長貧甘半飽
君因皆醉怪偏醒豈堪白粥妝金谷恰有青銅挂玉瓶
燕市黃公罏正好酒帘門外即旗亭
甲中七夕二首
想多情少一身輕(想多情少出楞嚴經)我願無生恨有生此夕果
然牛女會生天也恐是多情
不見牽牛織女星銀河水長色冥冥憑君奏乞通明殿
灑作人間細雨零
書豫朋僰南集
七年燕北别卅卷僰南詩小吏才難盡高天命不疑謝
家真客子杜老好男兒却笑陶彭澤賢愚較菊籬
題孫湘南片石集
五字文章萬古情吳江隴首舊知名嵩峯華岳黃河水
如子雄才是兩京
瀘水春生大渡河塞山飛起遠嵯峨書生自有封侯相
留得征蠻塞上歌
拈朱子句恭擬應
制詩賦得霽月光風更别傳
五星東井事依然洄溯濓溪接後先一自圖書尋有緒
頓令風月浩無邊勲華在昔三千載閩洛于今五百年
學統此時符
帝統斯文端是聖人傳
衰老
太平好時節衰老意多違身世何飄泊人天有是非(法華)
(經不依止人天而住)孤鴻還自去乳燕各分飛物理真難問吾生
安所歸
青藤館稍葺落成有懷芸夫
城裏一山家籬疎晚噪鴉水含林際月苔隠石間花人
與青藤老門留白版斜故人猶記否燈火十年賒
真箇似童兒埋盆作小池雖無沙鳥過已有樹禽知素
髮垂新領紅桃長舊枝恐君相憶處不是昔游時
送徐果亭還崑山
戀闕丹心皓首時掉頭無那故山期洞庭蝦菜催迴櫂
阿閣鸞凰返舊枝黃紙箱邊同啟事紫薇花下對吟詩
饒君獨占江湖勝蒲雨菰烟惱夢思
答王生
故人之子王并州問我新詩紀舊遊浪跡仙人多愛酒
青蓮曾贈董糟丘
北墅和壁間韻
麥寒經雨綠葉老受霜紅客舍青門裏離居又客中
霜鐘叠韻
霜鐘來不近披拂曙燈紅多少繁華夢銷沉向此中
再叠前韻二首
庭樹雞鳴早平沙夜火紅不須争起舞吾已老窠中
疎鬢霜同白衰顔酒暫紅心灰兼耳冷猶在客塵中
檢放翁詩二首
青山黃閣眼迷離文字叢殘晩歲時拂面冷風霜滿鬢
何因檢到放翁詩
殘年飽飯細吟詩一笑生涯老自知不識鱸魚蓴菜好
多因連展與黎祁(放翁自注淮人謂麥餌為連展蜀人呼豆腐為黎祁)
御書春帖子恭紀
神書日賁通明殿春帖先題供奉班人喜王正逢
聖藻兒驚
天筆憶
龍顔(臣子豫朋將之耀州任)門前豈敢懸雙璧楹際真同被兩間
捧向茅堂常北面年年椒頌祝南山
賜砥石硯恭紀
王氣留京奕葉隆五丁遺石自鴻濛削成寶硯天開闢
製出文思
帝化工玉几依光加洗濯清班分
賜並磨礲承
恩真比丘山重歲歲三呼
萬歲嵩
賜貂裘恭紀
金貂濫點侍朝元輕暖還教被
異恩就日未知仙珮重因風偏覺
御香温親承
綸語量長短(諭旨云此裘朕所親服汝軀體較小可覓良工略為裁製務令稱身)儘著餘
年付子孫忝竊一門兼
再錫微才敢向鳳池論(臣子壯履並蒙恩賜)
賜人參恭紀
賜觀植本幾人存五葉三椏記細論(戊午臣廷敬同臣英臣士正臣士竒)
(臣杜訥蒙參禎本恩賜觀人)筋力已衰逢大藥生成難報是
皇恩未隨芝草和金七先映椒花上玉樽(除夕並食物賜上尊)
(甚衆)曾說紫團聞父老新傳盛事到山村(舊傳上黨有紫團參今不可復)
(得)
賜玻璃器大小十四恭紀
春冰未泮玉敲堅
賜出玻璃世罕傳虚白貯來皆萬象清微擕得自三天
如遊佛國琉璃界不費公家帑藏錢(諭旨云此皆出工人贏餘非用錢糧)
(所製故以賜卿等)歸路彩雲先滿舍盆瓶處處日華圓
御書大福字恭紀
維
皇錫福徧烝民
天藻親題到老臣今歲預知明歲喜萬家先占一家春
仰瞻紅日長如晝若比驪珠大似輪億載光華歌復旦
溥將夀域轉洪鈞
(臣)詩叠蒙
聖恩奬賞每聆
天語感激之下涕淚零落累日愧悚恭紀以詩
衰鈍何堪感
至尊頻蒙激賞是
殊恩抛殘綺語文焉用老罷丹心事可論一飯不忘如
杜甫平生無憾勝虞翻傳閒多恐遺青史留取新詩示
子孫
六日祈榖前一日雪
同雲近接朵雲邊歆饗深知
睿意虔未轉條風先獻歲(十一日立春)猶行臘雪兆豐年金
甌卜歴過千閏(是歲閏月)玉琯吹花到八埏扈
帝仙官多鶴駕騎來銀闕羽毛鮮
覓輿從不得偶作
跳浪羣兒自簸顛如山兩足步難前路長欺我太無力
回首沙堤亦枉然
正月十三夜同與可語梅莊山居之勝
雲裏山家咫尺間踏青未了試燈還百年吾是今春老
一歲人能幾日閒亦有王城深似海誰知身患重如山
(老子云吾之有患為吾有身)梅莊北畔桃坡路前後東風總一般
午亭文編卷十八
