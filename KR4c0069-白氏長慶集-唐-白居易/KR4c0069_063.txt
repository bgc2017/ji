白氏文集卷第六十三
格詩凡四十七首
裴侍中晉公出討淮西時過女几山
下刻石題詩末句云待平賊壘報天
子莫指仙山示武夫果如所言剋期
平賊由是淮蔡迄今底寧殆二十年
人安生業夫嗟歎不足則詠謌之故
居易作詩二百言繼題公之篇末欲
使採詩者修史者後之往來觀者知
公之功德本末前後也
何處畫功業何處題詩篇麒麟高閣上女
几小山前爾後多少時四朝二十年賊骨
化爲士賊壘犂爲田一從賊壘平陳蔡民
晏然騾軍成牛戸鬼火變人煙生子巳嫁
娶種桑亦絲緜皆云公之德欲報無由緣
公今在何處守都鎮三川舊宅留永樂新
居開集賢公今作何官被衮珥貂蟬戰袍
破猶在䏶肉生欲圓襟懷轉蕭灑氣力彌
精堅登山不拄杖上馬能掉鞭利澤浸入
地福降自昇天昔號天下將今稱地上仙
勿追赤松遊勿拍洪崖肩商山有遺老可
以奉周旋
洛陽有愚叟
洛陽有愚叟白黑無分別浪跡雖似狂謀
身亦不拙點檢盤中飯非精亦非糲點檢
身上衣無餘亦無闕天時方得所不寒復
不熱體氣正調和不飢仍不渴閑將酒壷
出醉向人家歇野食或烹鮮寓眠多擁褐
抱琴榮啓期縱酒劉伶逹放眼看青山任
頭生白髮不知天地内更得幾年活從此
到終身盡爲閑日月
飽食閑坐
紅粒陸渾稻白鱗伊水魴庖童呼我食飯
熱魚鮮香筯筯適我口匙匙充我腸八珍
與五鼎無復心思量捫腹起盥漱下階振
衣裳遶庭行數匝却上簷下牀箕踞擁裘
坐半身在日賜可憐飽煖味誰肯來同嘗
是歲大和八兵銷時漸康朝庭重經術草
澤搜賢良堯舜求理切䕫龍啓沃忙懷才
抱智者無不走遑遑唯此不才叟頑慵戀
洛陽飽食不出門閑坐不下堂子弟多寂
寞僮僕少精光衣食雖充給神意不揚揚
爲爾謀則短爲吾謀甚長
閑居自題
門前有流水牆上多高樹竹逕遶荷池縈
迴百餘步波閑戲魚鼈風静下鷗鷺寂無
城市喧渺有江湖趣吾廬在其上偃卧朝
復暮洛下安一居山中亦慵去時逢過客
愛問是誰家住此是白家翁閉門終老處
覽鏡喜老
今朝覽明鏡鬚鬢盡成絲行年六十四安
得不衰羸親屬惜我老相頋興歎咨而我
獨微笑此意何人知笑罷仍命酒掩鏡將
白髭爾輩且安坐從容聽我詞生若不足
戀老亦何足悲生若苟可戀老即生多時
不老即須夭不夭即湏衰晩衰勝早夭此
理决不疑古人亦有言浮生七十稀我今
欠六歲多幸或庶幾儻得及此限何羨榮
啓期當喜不當歎更傾酒一巵
風雪中作
歲暮風動地夜寒雪連天老夫何處宿暖
帳溫爐前兩重褐綺衾一領花茸氊粥熟
呼不起日高安穩眠是時心與身了無閑
事牽以此度風雪閑居來六年忽思遠遊
客復想早朝士踏凍侵夜行凌寒未明起
心爲身君父身爲心臣子不得身自由皆
爲心所使我心旣知足我身自安止方寸
語形骸吾應不負爾
對琴酒
西䆫明且暖晚坐卷書帷琴匣拂開後酒
瓶添滿時角樽白螺盞玉軫黃金徽未及
彈與酌相對巳依依泠泠秋泉韻貯在龍
鳳池油油春雲心一杯可致之自古有琴
酒得此味者稀秖應康與籍及我三心知
雪中晏起偶詠所懷兼呈張常侍韋
庶子皇甫郎中雜言
窮隂蒼蒼雪雰雰雪深没脛泥埋輪東家
典錢歸礙夜南家貰米出凌晨我獨何者
無此弊複帳重衾暖若春怕寒放懶不肯
動日高睡足方頻伸瓶中有酒爐有炭甕
中有飯庖有薪奴溫婢飽身晏起致兹快
活良有因上無臯陶伯益廊廟材旣不能
匡君輔國活生民下無巢父許由箕潁操
又不能食薇飲水自苦辛君不見南山悠
悠多白雲又不見北闕浩浩唯紅塵紅塵
閙熱白雲冷好於冷熱中間安置身三年
徼幸忝洛尹兩任優穏爲商賓非賢非愚
非智慧不貴不富不賤貧冉冉老去過六
十騰騰閑來經七春不知張韋與皇甫私
喚我作如何人
和裴侍中南園静興見示
池館清且幽高懷亦如此有時簾動風盡
日橋照水静將鶴爲伴閑與雲相似何必
學留侯﨑嶇覓松子
春寒
今朝春氣寒自問何所欲蘇煖薤白酒乳
和地黃粥豈唯厭饞口亦可調病腹助酌
有枯魚佐飱兼旨蓄省躬念前哲醉飽多
慙忸君不聞靖節先生樽長空廣文先生
飯不足
菩提寺上方晚望香山寺寄舒員外
晚登西寶刹晴望東精舍反照轉樓臺輝
輝似圖畫冰浮水明滅雪壓松偃亞石閣
僧上來雲汀鴈飛下西亰閙扵市東洛閑
如社曾憶舊遊無香山明月夜
二月一日作贈韋七庶子
園杏紅萼坼庭蘭紫芽出不覺春巳深今
朝二月一去冬病瘡痏將養遵醫術今春
飯不足
菩提寺上方晚望香山寺寄舒員外
晚登西寶刹晴望東精舍反照轉樓臺輝
輝似圖畫冰浮水明滅雪壓松偃亞石閣
僧上來雲汀鴈飛下西亰閙扵市東洛閑
如社曾憶舊遊無香山明月夜
二月一日作贈韋七庶子
園杏紅萼坼庭蘭紫芽出不覺春巳深今
朝二月一去冬病瘡痏將養遵醫術今春
入道場清淨依僧律嘗聞聖賢語所慎齋
與疾遂使愛酒人停杯一百日明朝二月
二疾平齋復畢應須挈一壷尋花覓韋七
犬鳶
晚來天氣好散步中門前門前何所有偶
覩犬與鳶鳶飽凌風飛犬暖向日眠腹舒
穏帖地翅凝高摩天上無羅弋憂下無羈
鏁牽見彼物遂性我亦心適然心適復何
爲一詠逍遥篇此仍著於適尚未能忘言
入道場清淨依僧律嘗聞聖賢語所慎齋
與疾遂使愛酒人停杯一百日明朝二月
二疾平齋復畢應須挈一壷尋花覓韋七
犬鳶
晚來天氣好散步中門前門前何所有偶
覩犬與鳶鳶飽凌風飛犬暖向日眠腹舒
穏帖地翅凝高摩天上無羅弋憂下無羈
鏁牽見彼物遂性我亦心適然心適復何
爲一詠逍遥篇此仍著於適尚未能忘言
夢劉二十八因詩問之
昨夜夢夢得初覺思踟蹰忽忘來汝郡猶
疑在吳都吳都三千里汝郡二百餘非夢
亦不見近與遠何殊尚能齊近遠焉用論
榮枯但問寢與食近日兩何如病後能吟
否春來曾醉無樓臺與風景汝又何如蘇
相思一相報勿復慵爲書
閑吟
貧窮汲汲求衣食富貴營營役心力人生
不富即貧窮光隂易過閑難得我今幸在
窮富間雖在朝庭不入山看雪尋花翫風
月洛陽城裏七年閑
西行
衣裘不單薄車馬不羸弱藹藹三月天閑
行亦不惡夀安流水館硤石青山郭官道
柳隂隂行宮花漠漠常聞俗間語有錢在
處樂我雖非富人亦不苦寂寞家僮解絃
管騎從攜杯杓時向春風前歇鞍開一酌
東歸
翩翩平肩舁中有醉老夫膝上展詩卷竿
頭懸酒壷食宿無定程僕馬多緩驅臨流
歇半日望山傾一盂籍草坐嵬峩攀花行
踟蹰風將景共暖體與心同舒始悟有營
者居家如在途方知無繫者在道如安居
前夕宿三堂今旦遊申湖殘春三百里送
我歸東都
途中作
早起上肩舁一杯平旦醉晚憩下肩舁一
覺殘春睡身不經營物心不思量事但恐
綺與里只如吾氣味
小臺
新樹仾如帳小臺平似掌六尺白藤床一
莖青竹杖風飄竹皮落苔印鶴跡上幽境
與誰同閑人自來往
睡後茶興憶楊同州
昨晚飲太多嵬峩連宵醉今朝飡又飽爛
熳移時睡睡足摩挲眼眼前無一事信脚
遶池行偶然得幽致婆娑綠隂樹班駮青
苔地此處置繩牀傍邊洗茶器白瓷甌甚
㓗紅爐炭方熾沫下麴塵香花浮魚眼沸
盛來有佳色嚥罷餘芳氣不見楊慕巢誰
人知此味
題文集櫃
破栢作書櫃櫃牢栢復堅收貯誰家集題
云白樂天我生業文字自幼及老年前後
七十卷小大三千篇誠知終散失未忍遽
棄捐自開自鏁閉置在書帷前身是鄧伯
道世無王仲宣只應分付女留與外孫傳
旱熱二首
彤雲散不雨赫日吁可畏端坐猶揮汗出
門豈容易忽思公府内青衫折腰吏復想
驛路中紅塵走馬使征夫更辛苦逐客彌
顦顇日入尚趨程宵分不遑寐安知北䆫
叟偃卧風颯至簟拂碧龍鱗扇搖白鶴翅
豈唯身所得兼示心無事誰言苦熱天元
有清凉地
又一首
勃勃旱塵氣炎炎赤日光飛禽颭將墮行
人渴欲狂壯者不耐飢飢火燒其腸肥者
不禁熱喘急汗如漿此時方自悟老瘦亦
何妨肉輕足健逸髮少頭清凉薄食不飢
渴端居省衣裳數匙粱飯冷一領綃衫香
持此聊過日焉知畏景長
偶作二首
戰馬春放歸農牛冬歇息何獨徇名人終
身役心力來者殊未巳去者不知還我今
悟已晚六十方退閑猶勝不悟者老死紅
塵間
名無高與卑未得多健羨事無小與大巳
得多厭賤如此常自苦反此或自安此理
知甚易此道行甚難勿信人虚語君當事
上看
雨歇池上
簷前微雨歇池上凉風起橋竹碧鮮鮮岸
移莎靡靡蒼然古苔石清淺平流水何言
中門前便是深山裏雙僮侍坐卧一杖扶
行止飢聞麻粥香渴覺雲湯美平生所好
物今日多在此此外更何思市朝心巳矣
開衿
開衿何處好竹下池邊地餘熱體猶煩早
凉風有味黃萎槐蘂結紅破蓮芳墜無奈
每年秋先來入衰思
自賓客遷太子少傅分司
頭上漸無髮耳間新有毫形骸逐日老官
秩隨年高優饒又加俸閑穏仍分曹飲食
免䔧藿居處非蓬蒿何言家尚貧銀榼提
綠醪勿謂身未貴金章照紫袍誠合知止
足豈宜更貪饕默然心自問扵國何功勞
自在
杲杲冬日光明暖眞可愛移榻向陽坐擁
裘仍解帶小奴搥我足小婢搔我背自問
我爲誰胡然獨安泰安泰良有以與君論
梗槩心了事未了飢寒迫於外事了心不
了念慮煎扵内我今實多幸事了心和會
内外及中間了然無一礙所以曰暘中向
君言自在
詠史九年十一月作
秦磨利劒斬李斯齊燒沸鼎烹酈其可憐
黃綺入商洛閑卧白雲歌紫芝彼爲𦵔醢
几上盡此作鸞皇天外飛去者逍遥來者
死乃知禍福非天爲
因夢有悟
交友淪殁盡悠悠勞夢思平生所厚者昨
夜夢見之夢中幾許事枕上無多時欵曲
數杯酒從容一局碁初見韋尚書金紫何
輝輝中作李侍郎笑言甚怡怡終爲崔常
侍意色苦依依一夕三改變夢心不驚疑
此事人盡怪此理誰得知我粗知此理聞
扵竺乾師識行妄分別智隱迷是非若轉
識爲智菩提其庶幾
池上作
西溪風生竹森森南潭萍開水沉沉叢翠
萬竿湘岸色空碧一泊松江心浦派縈迴
誤遠近橋島向背迷窺臨澄瀾方丈若萬
頃倒影咫尺如千尋泛然獨遊邈然坐坐
念行心思古今莵裘不聞有泉沼西河亦
恐無雲林豈如白翁退老地樹高竹密池
塘深華亭雙鶴白矯矯太湖四石青岑岑
眼前盡日更無客膝上此時唯有琴洛陽
冠蓋自相索誰肯來此同抽簪
何處堪避暑
何處堪避暑林間背日樓何處好追凉池
上隨風舟日高飢始食食竟飽還遊遊罷
睡一覺覺來茶一甌眼明見青山耳醒聞
碧流脫襪閑濯足解巾快搔頭如此來幾
時巳過六七秋從心至百骸無一不自由
拙退是其分榮耀非所求雖被世間笑終
無身外憂此語君莫怪静思吾亦愁如何
三伏月楊尹謫虔州
詔下
昨日詔下去罪人今日詔下得賢臣進退
者誰非我事世間寵辱常紛紛我心與世
兩相忘時事雖聞如不聞但喜今年飽飯
喫洛陽禾稼如秋雲更傾一樽歌一曲不
獨忘世兼忘身
七月一日作
七月一日天秋生履道里閑居見清景高
興從此始林間暑雨歇池上凉風起橋竹
碧鮮鮮岸莎青靃靃蒼然古盤石清淺平
流水何言中門前便是深山裏雙僮侍坐
卧一杖扶行止飢聞麻粥香渴覺雲湯美
平生所好物今日多在此此外更何思市
朝心已矣(是一篇重出而小異故依舊存之)
春遊
上馬臨出門出門復逡廵迴頭問妻子應
怪春遊頻誠知春遊頻其奈老大身朱顔
去復去白髮新更新請君屈十指爲我數
交親大限言百歲幾人及七旬我今六十
五走若下坡輪假使得七十秖有五度春
逢春不遊樂但恐是癡人
題天竺南院贈閑元旻清四上人
雜芳澗草合繁綠巖樹新山深景候晚四
月有餘春竹寺過微雨石逕無纖塵白衣
一居士方袍四道人地是佛國土人非俗
交親城中山下別相送亦殷勤
哭師臯
南康丹旐引魂迴洛陽籃舁送葬去北邙
原邊尹村畔月苦烟愁夜過半妻孥兄弟
號一聲十二人腸一時斷往者何人送者
誰樂天哭別師臯時平生分義向人盡今
日哀冤唯我知我知何益徒垂淚籃轝迴
竿馬廻轡何日重聞掃市歌誰家收得琵
琶妓蕭蕭風樹白楊影蒼蒼露草青蒿氣
更就墳邊哭一聲與君此别終天地
隱几贈客
宦情本淡薄年貌又老醜紫綬與金章扵
予亦何有有時猶隱几嗒然無所偶卧枕
一卷書起嘗一杯酒書將引昏睡酒用扶
衰朽客到忽已酣脫巾坐搔首疎頑倚老
病容恕慙交友忽思莊生言亦擬鞭其後
夏日作
葛衣疎且單紗帽輕復寬一衣與一帽可
以過炎天止於便吾體何必被羅紈宿雨
林笋嫰晨露園葵鮮烹葵炮嫰笋可以備
朝飡止於適吾口何必飫腥羶飯訖盥漱
巳捫腹方果然婆娑庭前步安穏䆫下眠
外養物不費内頥心不煩不費用難盡不
煩神易安庶幾無夭閼得以終天年
晚凉偶詠
日下西牆西風來北䆫北中有逐凉人單
牀獨棲息飄蕭過雲雨摇曳歸飛翼新葉
多好隂初筠有佳色幽深小池館優穏閑
官職不愛勿復論愛亦不易得
酬牛相公宮城早秋寓言見示兼呈
夢得
七月中氣後金與火交爭一聞白雪唱暑
退清風生碧樹未搖落寒蟬始悲鳴夜凉
枕簟滑秋燥衣巾輕䟽受老慵出劉楨疾
未平何人伴公醉新月上宮城
小臺晚坐憶夢得
汲泉灑小臺臺上無纖埃解帶面西坐輕
襟隨風開晚凉閑興動憶同傾一杯月明
候柴戸藜杖何時來
種桃歌
食桃種其核一年核生芽二年長枝葉三
年桃有花憶昨五六歲灼灼盛芬華迨兹
八九載有減而無加去春巳稀少今春漸
無多明年後年後芳意當如何命酒樹下
飲停杯拾餘葩因桃忽自感悲吒成狂歌
狂言示諸姪
世欺不識字我忝攻文筆世欺不得官我
沗居班秩人老多病苦我今幸無疾人老
多憂累我今婚嫁畢心安不移轉身泰無
牽率所以十年來形神閑且逸况當垂老
歲所要無多物一裘煖過冬一飯飽終日
勿言舍宅小不過寢一室何用鞍馬多不
能騎兩匹如我優幸身人中十有七如我
知足心人中百無一傍觀愚亦見當巳賢
多失不敢論他人狂言示諸姪
秋凉閑卧
殘暑晝猶長早凉秋尚嫰露荷散清香風
竹含疎韻幽閑竟日卧衰病無人問薄暮
宅門前槐花深一寸
酬思黯相公見過弊居戲贈
軒盖光照地行人爲徘徊呼傳君子出乃
是故人來訪我入窮巷引君登小臺臺前
多竹樹池上無塵埃貧家何所有新酒三
兩杯停杯欵曲語上馬從容廻留守不外
宿日斜宮漏催但留金刀贈未接玉山頽
家醖不敢惜待君來即開村妓不辭出恐
君囅然咍
偶以拙詩數首寄呈裴少尹侍郎蒙
以盛製四篇一時詶和重投長句美
而謝之
投君之文甚荒蕪數篇價直一束芻報我
之章何璀璨纍纍四貫驪龍珠毛詩三百
篇後得文選六十卷中無一麋麗龜絶報
賽五鹿連拄難支梧高興獨因秋日盡清
吟多與好風俱銀鉤金錯兩殊重宜上屏
風張座隅
白氏文集卷第六十三
