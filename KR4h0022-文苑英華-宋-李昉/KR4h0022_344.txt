文苑英華卷三百四十四宋李昉等編
獸
馬十首牛二首
犀一首虎一首
豹一首
羸駿篇喬知之
噴玉長鳴西北來自言當代是龍媒萬里鐡關行入貢
九重金闕(一作門)為君開蹀躞朝馳過上苑䟃𧽼瞑走發
章臺玉勒金鞍荷装餙路傍觀者無窮極小山桂樹比
權竒上林桃花况顔色忽聞天將出龍沙漢主持將駕
鼓車去去山川勞日夜遥遥關塞斷煙霞山川關塞十
年征汗血流離赴月營肌膚銷遠道膂力盡長城長城
日夕苦風霜中有連年百戰場摇珂齒勒金羈盡争鋒
足頓鐡菱傷垂耳罷輕齎棄置在寒谿大宛蒲海北滇
壑舊(一作雋)巖西沙平留緩步路遠闇頻嘶從來力盡君
湏棄何必尋途我已迷歲歲年年奔遠道朝朝暮暮催
疲老扣冰晨飲黃河源拂雪夜食天山草楚水檀溪征
戰事吴塞烏江辛苦地持來報主不辭勞宿昔立功非
重利丹心素節本無求長鳴向君君不留秪應漫(一作澶)
漫歸田里萬里低昂任生死君王儻若不見遺白骨千
金猶可市
沙苑行杜甫
君不見左輔白沙如白(集作白如)水繚以周墻百餘里龍媒
昔是渥洼生汗血今稱獻於此苑中騋牝三千匹豐草
青青寒不死食之豪健西城無每歲攻(一作收)駒冠邊鄙
王有虎臣司苑門入門天廐皆雲屯驌驦一骨獨當御
春秋二時歸至尊至尊内外馬盈億伏櫪在坰空大存
逸羣絶足信殊傑倜儻權竒難具論纍纍塠阜藏奔突
往往坡陀縱超越角壮翻騰麋鹿游浮深簸蕩黿鼉窟
泉出巨魚長比人丹砂作尾黃金鱗豈知異物同精氣
雖未成龍亦有神
老(集作瘦)馬行前人
東郊老(集作瘦)馬使我傷骨骼硉兀如堵墻絆之欲動轉
欹側此豈有意仍騰驤細看六印帶官字衆道三軍遺
路傍皮乾剥落雜泥滓毛暗蕭條連雪霜去歲奔波逐
餘寇驊騮不慣不得將士卒多騎内廐馬惆悵恐是病
乘黃當時歷塊悞一蹷委棄非汝能周防見人慘澹苦
(集作苦)哀訴失主錯莫(集作漢)無精(集作晶)光天寒遠放鴈為
伴(集作侣)日暮未(集作不)收烏啄瘡誰家且養願終惠更試
明年春草長
李鄠縣丈人胡馬行前人
丈人駿馬名胡騮前年避賊(集作胡)過金牛廻鞭却走見
天子朝飲漢水暮靈州自矜胡騮竒絶代乘出千人萬
人愛一聞說盡急難材轉益愁向駑駘軰頭上銳耳批
秋竹脚下高蹄削寒玉始知神龍(一作龍神)别有種不比(集作)
(似)俗馬空多肉洛陽大道時再清累日喜得俱東行鳳
臆麟鬚(集作龍髻)未易識側身注目長風生
駿馬歌(集作騘馬行)
高都護騘馬行
右二詩合入此卷歌行門而英華誤編在二百九
卷樂府門今不重錄
驅馬篇戴暠
神哉彼泰山五嶽專其名隆高貫雲霓嵯峨出泰清流
六二候間(此句疑)高置十二亭上有涌醴泉玉石揚華英
東北望吳野西望觀日精王者已歸天效厥元功成
舞馬篇薛曜
星精龍種競騰驤雙眼黃金紫豔光一朝逄遇升平代
伏阜御圖事帝王我皇盛德苞六羽俗泰時和虞石拊
昔聞九伐有餘名(山海經夏后啟舞九代馬伐疑是代字)今日百獸先來
舞鈎陳周衛儼旌眊鍾鏄陶匏聲殷地承雲嘈噆駭日
靈調露鏗鈜動天駟若麟螭躡景追風忽見知咀銜拉
鐡並權竒被服雕章何陸離紫玉鳴珂臨寶鐙青絲綵
絡帶金羈隨歌鼓而電(一作霓非)驚逐九劔而飈馳態聚&KR1568;
(普胡切馬蝶跡)還急驕凝驟不移光敵白日下氣擁綠煙垂婉
轉盤珊殊未已懸空步驟紅塵起驚鳬翔鷺不堪儔矯
鳳廻鸞那足擬蘅垂桂褭香氛氲長鳴汗血盡浮雲不
辭辛苦來東道秪為簫韶朝夕聞閶闔間(一作門)玉臺側
承恩煦兮生光色鸞鏘鏘車翼翼偹國容兮為戎餙充
雲翹兮天子庭荷日用兮情無極吉良乘兮一千歲神
是(一作芝)得兮天地期大易占云南山夀䟃𧽼共樂聖明
時
望雲騅馬歌(并序)元稹
德宗皇帝以八馬幸蜀七馬道斃唯望雲騅來往不頓
貞元中老死天廐臣稹作歌以記之
憶昔先皇幸蜀時八馬入谷七馬疲肉綻筋攣四蹄脱
七馬死盡無馬騎天子蒙塵天雨泣巉巖道路淋漓濕
峥嶸白草眇難期&KR2237;洞黃泉安可入(白草&KR2237;洞並駱谷中地名古諺云&KR2237;)
(洞入黃泉)朱泚圍兵抽未盡懷光寇騎追行及嬪娥相顧倚
樹啼鵷鷺無聲仰天泣圉人不(疑)進望雲騅衫色(一作袍衫)
顦顇衆馬欺上前噴吼如有意耳尖卓立節踠竒君王
試遣廻胷臆撮骨鋸牙駢兩肋蹄懸四距脛顆方胯竦
三山尾扶直圉人畏誚仍相感此馬無良空有力頻頻
齧掣轡難施往往跳趫騎(集作鞍)不得色沮聲悲仰天訴
天不遣言君未識亞身受取白玉鞍(集作羈)開口銜將紫
金勒君王自此方敢騎似遇良臣久悽惻龍騰魚鼈咸
震(集作踔然)驚驥眄驢騾少顔色七聖心迷運方厄五丁力
盡路猶窄駱駞山上斧刃堆望秦嶺下錐頭石五六百
里真符縣八十四盤青山驛掣開流電有輝光突過浮
雲無朕跡地平隘(集作險)盡施黃屋九九屬車十二纛齊
映前導引騅頭嚴震迎號抱騅足路傍垂白天寶民望
騅禮拜見騅哭皆云(集作言)元宗當時無此馬不免騎騾
來幸蜀雄雄猛將李令公收城殺賊豺狼空天旋地轉
日再中天子却坐明光宫朝廷無事忘征戰校獵朝廻
暮毬宴御馬齊登擬用槽(廐中號乘輿之副曰擬用槽)君王自試宣
徽殿圉人還進望雲騅性強步闊無方便分鬃擺𬒮(集分)
(騣作擺杖)頭太高擘肘廻顱(集作頭)項難轉人人共惡難回跋
潜遣飛龍减芻秣金(集作銀)鞍繡韂不復施空盡(兹引切)天
年御槽活當時鄙諺已有云(集作言)莫倚功能(集作高)浪開
闊登山縱似望雲騅平地湏饒紅兒驋(集作撥)長安三月
花垂草果下翩翩紫騮好千官暖熱李令閑百馬生獰
望雲老望雲騅爾之種類世世竒當時項王乘爾祖分
配英雄(集作豪)稱覇主爾身今日逄聖人從幸巴渝歸入
秦功成事遂身退天之道何必隨羣逐隊到死踏紅塵
望雲騅用與不用各有時爾勿悲
瘦馬行李端
城傍牧馬驅未過一馬徘徊起還卧眼中有淚皮有瘡
骨毛焦瘦令人傷朝朝放在兒童手誰覺舉頭看故鄉
往時漢地相馳逐如雨如風過平陸豈意今朝驅不前
蚊蚋滿身泥上腹路人識是名馬衰(一作兒)疇昔三軍不
得騎玉勒金鞍既已過追奔獲獸有誰知終身櫪上食
君草遂與駑駘一時老使伯長鳴隴上風猶期一戰安
西道
放牛歌陸龜蒙(見集本)
江草秋窮似秋半十角吳牛放江岸鄰肩抵尾乍依偎
横去斜奔忽分散荒陂斷塹無端入背上時時孤鳥立
日暮相將帶雨歸田家煙火微茫濕
官牛白居易
官牛官牛駕官車滻水岸邊驅(集作般)載沙一石沙幾斤
重朝駕(集作載)暮載將何用載向五門官道西綠槐隂下
填(集作鋪)沙堤昨來新拜右丞相恐畏泥深(集作恐怕泥塗)汙馬
蹄右丞相馬蹄踏沙雖净潔牛領牽車欲流血右丞相
但能濟人理國調隂陽官牛領穿亦無妨
馴犀(貞元丙子歲南海獻馴犀詔納苑中至十三年冬大寒馴犀死)
白居易
馴犀馴犀通天犀軀貌駭人角駭鷄海蠻聞有明天子
驅犀乘傳來萬里一朝得謁大明宫歡呼拜舞自論功
五年馴養始堪獻六譯語言方得通上嘉人獸俱來遠
蠻館四方犀入苑䬴以瑤芻鎖以金故鄉迢遞君門深海
鳥不知鐘鼓樂池魚空結江湖心馴犀生處南方熱秋無
白露冬無雪一入上林三四年又逢今歲苦寒月飲冰臥
霰苦踡跼角骨凍傷鱗甲縮馴犀死蠻童(集作兒)啼向闕再
拜顔色低奏乞生歸本國去恐身凍死似馴犀君不見建
中初馴象生還故(集作放)林邑(建中元年詔盡出苑内馴象放歸南方)君不見貞
元末馴犀凍死蠻兒泣所嗟建中異貞元象生犀死何足言
南陽小將張彥硤口鎮稅人場射虎謌
韋莊
海内昔年狎太平横目穣穣何崢嶸天生天殺豈天怒
忍使朝朝餵猛虎關東驛路多丘荒行人最忌稅人場
張彦雄特制殘暴見之叱起如叱羊鳴弦霹靂越幽阻
往往依林猶旅拒草際旋看委錦茵腰間不更(一作見)抽
白羽老饕已斃衆雛恐童稚揶揄皆自勇忠良效順勢
亦然一劒猜狂敢輕動有文有武方為國不是英雄伏
不得試徵張彥作將軍幾箇將軍願策勲
臘日觀咸寕王部曲娑勒擒豹歌
盧綸
山頭曈曈日將出山下獵圍照初日前林有獸未識名
將軍促騎無人聲潜形踠伏草不動雙鵰轉旋羣鵶鳴
隂方質子纔三十譯語受詞蕃語揖捨鞍觧甲疾如風
人忽虎蹲獸人立歘然扼顙批其頥瓜牙委地涎淋漓
既蘇復吼拗仍怒果叶英謀生致之拖自深叢目如電
萬夫失容千馬戰傳呼賀拜聲相連殺氣騰陵隂滿川
始知縛虎如縛鼠販虜降羌皆目覩(一作在眼前)祝爾嘉詞
爾無苦獻爾將隨犀象舞苑中流水禁中山期爾攫摶
開天顏非熊之兆度無極願紀雄名傳百蠻
文苑英華卷三百四十四
