文苑英華卷三百三十九宋李昉等編
圖畫
畫山水七首畫馬五首
畫牛一首畫竹一首
畫桃花一首丹青引一首
山水粉圖陳子昂
山(集作仙非)圖之白雲兮若巫山之高丘粉羣翠之鴻溶又
似蓬瀛海水之周流信夫人之妙道愛雲山以水幽(集作)
(幽求)
新畫山水障歌(奉先尉劉單宅作)杜甫
堂上(一作中)不合生楓樹怪底江山起煙霧聞君掃却赤
縣圖乘興遣畫滄洲趣畫師亦無數好手不可遇對此
融心神知君重毫素豈但祈岳與鄭虔筆跡遠過楊契
丹得非玄圃坼(集作裂)無乃瀟湘翻悄然坐我天姥下耳
邊巳似聞清猿反思前夜風雨急乃是蒲城鬼神入元
氣淋漓障猶濕真宰上訴天應泣野亭春還雜花遠漁
翁暝踏孤舟立滄浪之水深且闊欹峯側島(集作岸)秋毫
末不見湘妃鼓瑟時至今斑竹臨江活劉侯天機精愛
畫入骨髓自有兩兒郎揮灑亦莫比大兒聰明到能添
老樹巔崖裏小兒心孔開貎(音邈)得山僧及童子若耶溪
雲門寺吾獨何為在泥滓青鞋布襪從此始
戲題王宰畫山水圖歌前人
十日畫一水五日畫一石能事不受相促逼(一作廹)王宰
始肯留真跡壯哉崑崙方壺(一作丈)圖挂君高堂之素壁
巴陵洞庭日本東赤岸水與銀河通中有雲氣隨飛龍
舟人漁子入浦溆山水盡亞(集作帶)洪濤風尤工遠勢古
莫比咫尺應須論(集作行)萬里焉得并州快剪刀剪取吳
松半江水
當塗趙炎少府粉圖山水歌李白
峨嵋西出高極天羅浮直與南溟連名工逸思輝彩筆
馳(集作驅)山走海置眼前滿堂空翠如何(一作可)掃赤城日
氣蒼梧煙洞庭瀟湘意渺綿三江七澤情洄沿驚濤洶
湧向何處孤舟一去迷歸年征帆不動亦不旋飄如隨
風落天邊心摇目斷興難盡(又作窮)幾時可到三山巔西
風峥嶸噴流泉横石蹙水波潺湲東岸合沓開(集作蔽)輕
霧深林雜樹空芉眠(集作綿)此中冥昧失晝夜隠几寂聽
無鳴蟬長松之下列羽客對坐不語南昌仙南昌仙人
趙夫子妙年歴落青雲士訟庭無事羅衆賓杳然如在
丹霄裏(集作青裏)五色粉圖安足珍真山可以全吾身若待
功成拂衣去武陵桃花笑殺人
同族弟金城尉叔卿燭照山水壁畫歌
前人
高堂粉壁圖蓬瀛燭前一見滄洲情(集作清)洪波洶湧(一作)
(青)山峥嶸皎若丹丘隔海望赤城光中乍言(集作喜)嵐氣
滅謂逄山隂晴後雪廻溪碧流寂無喧又如秦人月下
窺花源了然不覺清心魂秪將疊嶂鳴秋猿與君對此
心(一作歡)未歇放歌閒(一作行)吟達明發却顧海客揚雲帆
便欲因之向溟渤
范山人畫山水歌顧况
山峥嶸水泓澄漫漫汗汗一筆耕一草一木棲(一作凄)神
明忽如空中有物物中有聲復如遠道望鄉客夢繞山
川身不行
嵇山道芬上人畫山水歌前人
鏡中(一作湖)真僧白道芬不服朱審李將軍渌(疑作漫)汗平
鋪洞庭水筆頭點出蒼梧雲且看八月十五夜月下看
山盡如畫(一作畫分)
韋諷錄事宅觀曹將軍畫馬圖歌(集作引)
杜甫
國初巳來畫鞍馬神妙獨數江都王將軍得名三十載
人間不(作入)見真乘黃曾貎先帝照夜白龍池十日飛霹
靂内府殷紅瑪瑙盤(作盌)婕妤傳詔才人索盌(作盤)賜將軍
拜舞歸輕紈細綺相追隨(集作飛)貴戚權門得筆跡始覺
屏障生光輝昔日太宗拳毛騧近時郭家師子花今之
新(集作畫)圖有二馬復令識者久嘆嗟此皆騎戰一敵萬
縞素漠漠開風沙其餘七匹亦殊絶迥若寒空雜霞(集作)
(動煙)雪霜蹄蹴踏長楸間馬官厮養森成列可憐九馬争
神駿(作俊)顧視清高氣深穏借問苦心愛者誰後有韋諷
前支遁憶昔廵幸新豐宫翠華拂天來向東騰驤(一作躍)
磊落三萬匹皆與此圖筋骨同自從獻寳朝河宗無復
射蛟江水中君不見金栗堆邊(集作前)松栢裏龍媒去盡
鳥呼風
天育驃圖(集作騎)歌杜甫
吾聞天子之馬走千里今之畫圖無乃是是何意態雄
且傑駿尾蕭梢朔風起毛為綠驃(集作縹)兩耳黃眼有紫
熖䨇瞳方矯然(集作矯矯)龍性含(集作合)變化卓立天骨森開
張伊昔太僕張景順考牧攻(集作監牧神)駒閱清峻遂令大
奴字天育别養驥子憐神駿當年四十萬匹馬張公歎
其材盡下故獨寫真傳世人見之座右久更新年多物
化空形影嗚呼健步無由騁如今豈無騕褭與驊騮時
無王良伯樂死即休
梁司馬畫馬歌顧况
畫精神畫筋骨一團施風瞥滅沒仰秣如上賀蘭山低
頭欲飲長城窟此馬昂然獨出羣阿爺是龍飛入雲黃
沙枯磧無寸草一日行過千里道展處把筆欲描時司
馬一騧賽傾倒
八駿圖白居易
穆王八駿天馬駒後人愛之寫為圖背如龍兮頸如鳥
(作象)骨聳(竦)筋高脂肉少(集作壯)日行萬里速如飛(集作疾如飛)
穆王獨乘何所之四荒八極踏欲遍三十二蹄無歇時
屬車軸折趁不及黃屋草生棄若遺瑶池西追(作赴)王母
宴七廟經年不親薦壁臺南與盛姬遊明堂不復朝諸
侯白雪(雲)黃竹歌聲動一人荒樂萬人愁周從后稷至
文武積德累功世勤苦豈知纔及五(作四)代孫心輕王業
如灰土由來尤物不在大能蕩君心即為害文帝却之
不肯乘千里馬去漢道興穆王得之不為戒千里馬(集作)
(八駿駒)來周室壊至今此物尚(集作猶)稱珍不知房星之精
下為怪八駿圖君莫愛
蘇君廳觀韓幹馬障歌顧雲
杜甫歌詩吟不足可憐曹霸丹青曲直言弟子韓幹馬
(一作畫)畫馬無骨但有肉今日披圖見筆跡(一作蹤)始知甫
也真凡目秦王學士居武功六印名家聲價雄乃孫屈
跡寧百里好竒學古有祖風竹廳斜日奕碁散延我直
入書齋中屹然六幅古屏上歘見胡人牽入天廐之神
龍麟鬐鳳臆真相似秋竹慘慘披兩耳輕勻杏蘂糝皮
毛細撚銀絲插鬃尾思量動步應千里誰見初離渥洼
水眼前只欠燕雪飛蹄下如聞朔風起朱崖謫掾從亡
殁更有何人鑒竒物當時若遇燕昭王肯把千金買枯
骨
杜秀才畫立走水牛歌顧况
崑崙兒騎白象時時鏁著師子項奚奴跨馬不撘鞍立
走水牛驚漢官江村小兒好誇騁脚踏牛頭上牛領淺
草平田攃過時大蟲著(一作看)鈍幾落井杜生知我戀滄
洲畫作一障張床頭八十老婆拍手笑妬他織女嫁牽
牛
畫竹歌(并序)白居易
協律郎蕭悅善畫竹舉時無倫蕭亦甚自秘重有終歲
求其一竿一枝而不得者予忝與好事忽寫一十五竿
惠然見投予厚其意高其藝無以答貺作歌以答(集作報)
之凡一百八十六言歌曰(二字集作云字)舉時(文粹作舉世)
植物之中竹難寫古今雖畫無似者蕭郎手下(集作下手一作)
(下筆)獨逼真丹青已(集作以)來唯一人人畫竹身肥擁腫蕭
畫莖瘦節節竦人畫竹梢死羸垂蕭畫枝活葉葉動不
根而生從意生不笋而成由筆成野塘水邊碕岸側森
森兩叢十五莖嬋娟不失筠粉態蕭颯畫得風煙情舉
頭忽看不似畫低耳静聽疑有聲西叢七莖勁而健省
向天竺寺前(一作邊)石上見東叢八莖疎且寒憶曾湘妃
廟裏雨中看幽姿遠思少人别與君相顧空長嘆蕭郎
蕭郎老可惜手戰眼昏頭雪色自言便是絶筆時從今
此竹尤難得
觀脩處士畫桃花圖歌裴諧
一從天寳王維死于今始遇脩夫子能向鮫綃四幅中
丹青暗與春争工勾芒若見應羞殺暈綠勻紅漸分别
堪憐彩筆似東風一朵一枝隨手發燕支乍濕如含露
引得嬌鸎癡不去多少遊蜂盡日飛看遍花心求入處
工夫妙麗實絶竒似對韶光好時節偏宜留著待深冬
鋪向樓前殛霜雪
丹青引贈曹將軍霸杜甫
將軍魏武之子孫於今為庶為清門英雄割據皆(集作雖)
已矣文(精)彩風流猶尚存(集作今尚存)學書初學衞夫人但
恨無過王右軍丹青不知老將至富貴於我如浮雲開
元之年常引見承恩數上南薰殿凌煙功臣少顔色將
軍下筆開生面良相頭上進賢冠猛將腰間大羽箭褒
公鄂公毛髮動英姿颯颯猶(集作颯爽來)酣戰先帝天馬玉
花驄畫工如山貎不同是日牽來赤墀下迥立閶闔生
長風詔謂將軍拂絹素意匠慘淡經營中斯須九重真
龍出一洗萬古凡馬空玉花却在御榻上榻上庭前屹
相向至尊含笑催賜金圉人大僕皆惆悵弟子韓幹早
入室亦能畫馬窮殊狀(集作相)幹唯畫肉不畫骨忍使驊
騮氣凋喪將軍畫善蓋有神必逄佳士亦寫真即今漂
泊干戈際屢貎尋常行路人途窮返遭俗眼白世上未
有如公貧(一作他富至今吾徒貧)但看古來盛名下終日坎壈纏
其身
文苑英華卷三百三十九
