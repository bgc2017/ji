文苑英華卷一百七十五宋李昉等編
應制八
殿五首樓十三首
閣一首亭十首
園十首幸宅三十一首
殿
奉和冬至日乾元殿受朝牛弘
恭已臨萬㝢宸居御八埏作貢菁茅集來朝圭幣(初學記作)
(□)連司儀三接盛掌禮九賓虔重欄映如璧複殿繞非
煙
侍宴瑶泉殿江緫(見初學記)
水亭通枍詣石路接堂皇野花不識采旅竹本無行雀
驚疑欲曙蟬噪似含凉何言金殿側亟奉瑤池觴
臨芳殿侍宴前人
鍾箭且徘徊堂皇薦羽杯橋平疑水落石迥見山開林
前暝色静花處近香來西嵫傷撫夕北閣濫游陪
儀鸞殿早秋唐太宗
寒驚薊門葉秋發小山枝松隂背日轉竹影避風移提
壺菊花岸高興芙蓉池欲知凉氣早巢空燕不歸
奉和儀鸞殿早秋應制許敬宗
睿想追嘉豫臨軒御早秋斜暉麗粉壁清吹肅朱樓高
閣凝隂晩雕窗艷曲流小臣參廣宴大造諒難酬
樓
登北顧樓梁武帝
歇駕止行警廻輿暫游識清道尋丘壑緩步肆登陟鴈
行上差池羊腸轉相逼歴覽窮天步曬瞩盡地域南城
連地險北顧臨水側深潭下無底高岸長不測舊㠘石
若搆新洲花似(一作如)織
奉和同前梁簡文帝
舂陵佳氣地濟水鳳凰(初學記作皇)宫况此徐方域川岳邁
周灃皇情慶歴覽游陟擬崆峒聊驅式道候無勞襄野
童霧崖開早日晴天歇晩虹去帆入雲裏遙星出海中
此詩三百十一卷重出今已削去
初春登樓即目觀作述懷唐太宗
憑軒俯蘭閣眺矚散靈襟綺峰含翠霧照日蘂紅林鏤
丹露錦岫殘素雪斑岑拂浪堤垂柳嬌花鳥續吟連甍
豈一栱衆榦如千尋明非獨材力終藉棟梁深彌懷矜
樂志更懼戒盈心愧制勞居逸方規十産金
奉和同前應制許敬宗
旭旦臨重壁天暮極中京春暉發芳甸佳氣滿層城去
鳥随看沒來雲逐望生歌裏非烟颺琴上凱風清文波
浮鏤檻(集作桷)摛景焕彫楹璇璣體寬政隆棟象端衡創
規雖有作凝拱遂無營沐恩空改鬢將何謝夏(夏與厦同)成
春日登陜州城樓俯眺原野回舟碧綴煙霞密
翠斑紅芳菲花柳即目川岫聊以命篇
唐太宗
碧原開霧隰綺嶺峻霞城煙峯高下翠日浪淺深明斑
紅装蘂樹圓青壓溜荆跡巖勞傅想窺野訪華(疑作莘)情
巨川何以濟舟檝佇時英
奉和同前應制許敬宗
挹河澂綠字御溝映朱宫辰旂翻麗景星䍐曳雕虹學
嚬齊柳嫩(集作嫩葉)妍笑發春叢錦鱗文碧浪繡羽絢青空
眷念三階静遐想二南風
登蒲州逍遙樓唐玄宗
長榆息烽火高柳静風塵卜征廵九洛展豫出三秦昔
是潜龍地今為上里辰時平承道泰聊賞遇年春黃河
分地絡飛觀接天津一覽遺芳翰千載肅如神
奉和同前應制蘇頲
在昔堯舜禹遺塵成典謨聖皇東廵狩况乃經此都樓
觀分迤邐河山幾縈紆緬懷祖宗業相繼文武圖恃德
既無險觀風諒有孚豈如汾水上簫鼓事游娛
首夏花萼樓觀羣臣宴寧王山亭廽樓下又申
之以賞樂賦詩(有序不錄)唐玄宗
今年通閏月入夏展春輝樓上風花媚(一作晩)城隅賞宴
(一作宴賞)歸九歌揚政要六舞散朝衣天喜時相合人和(一作)
(知非)事不違禮中推意厚樂處感心微别賞陽臺樂前句
暮雨飛
奉和花萼樓下宴羣臣應制張說
萬心翹樂宴三舍緩昌時山接夏雲險臺留春日遲節
移芳未歇興隔賞仍追醉後傳嘉惠樓前舞聖慈皇恩
與時合天意若人期故發前旬雨新垂湛露詞
奉和御製登鴛鴦樓即目應制
孫逖
玉輦下離宫瓊樓上半空方廵五年狩更闢四門聦井
邑觀秦野山河念禹功停鑾留睿作軒檻起南風
奉和聖製御春明樓臨右相園亭賦樂賢詩應
制王維
複道通長樂青門臨上(集作上垣)路遙聞鳳吹喧闇識龍輿
度褰旒明四目伏檻紆三顧小苑接侯家飛甍映宫樹
商山原上碧滻水林端素銀漢下天章瓊筵承湛露將
非富人寵信以平戎故從來簡帝心詎得廻天步
奉和登玄武樓觀射即事言懷賜孟涉應制
崔元翰
寧歲常有備殊方靡不賓禁營列武衛帝座彰威神講
事一臨幸加恩徧撫廵城高鳳樓聳場迥獸侯新飲羽
連百中控弦踰六鈞揀材盡爪士受任皆信臣光賞文
藻麗便繁心旅(疑作膂)親復如觀太清昭爛垂芳辰
閣
聖恩顧問獨遊月燈閣直書其事應制
釋廣宣
禪居河畔無多地来往尋春物正華磴道上盤千畆竹
欄干低數萬人家簷前施飯来飛鳥林下行香踏落花
自解刹那知佛性不勞更喻幾塵沙
亭
幸棃園亭觀打毬應制武平一
令節重遨遊分鑣戱彩毬驔驂廻上苑躞蹀繞通溝影
就紅塵沒光随赭汗流賞闌清景暮歌舞樂時休
同前沈佺期
今春芳苑遊接武上瓊樓宛轉縈香騎飄颻拂畫毬俯
身仰未落廻轡逐傍流秪為看花鳥時時悮失籌
同前(集作棃園亭子侍宴應制)崔湜
年光陌上發香輦禁中遊草綠鴛鴦殿花明翡翠樓寶
(集作天)杯承露酌仙管雜風流今日陪歡豫皇恩不可酬
望春亭侍遊應制杜審言
帝出明光殿天臨太液池堯樽随步輦舜樂繞行麾萬
夀禎祥獻三春景物滋小臣同酌海歌頌答無為
宿羽亭侍宴應制前人
步輦千門外離宫二月開風光新柳報宴賞百花催碧
水搖雲(集作空)閣青山繞吹臺聖情留晩興歌管送餘杯
(百一作落)
此詩一百六十九卷侍宴門重出今削去注異同
爲一
夏日仙萼亭應制宋之問
高嶺逼星河乘輿此日過野含時雨潤山雜夏雲多睿
藻光巖穴宸襟洽薜蘿悠然小天下歸路滿笙歌
奉和幸神臯亭應制前人
清蹕諠皇道乘輿降紫宸霜戈駐晩(集作曉)日雲管發陽
春臺古全疑(集作知)漢林餘半識秦宴酣詩布澤節改令
行仁昔恃山河險今依道德淳多慙獻嘉頌空累屬車
塵
侍宴蘘荷亭張說
廽鑾青岳觀帳殿紫煙峯仙路迎三島雲衢駐兩(集作六)
龍園林看化塔壇墠識餘封山外聞簫管還如天上逢
晦日承恩讌永穆公主亭子賦得流字
前人
堂邑山林美朝恩晦日遊園林含淑氣竹樹遶春流舞
席千花妓(集作騎非)歌船五綵樓羣歡與王澤歲歲滿皇州
同望幸新亭賜錢公宴李憕
感夢通玄化覃恩降紫宸賜錢開漢府分帛醉堯人地
隔朝宗慶亭臨卜洛新行看廣雲雨二月次東廵
園
同二相已下羣臣樂遊園宴(一作宴樂遊園)
唐玄宗
巽(集作撰)日巖廊暇需雲宴樂初萬方朝玉帛千品會簮
裾地入南山近城分北斗餘池塘垂柳密原野雜(集作隰野)
花疎帟幕看逾暗歌鐘聽自虚興闌歸騎轉還奏弼違
書
自唐玄宗詩至趙冬曦共九首並見張說集
奉和恩賜樂遊園宴應制張說
漢苑佳遊地軒庭近侍臣共持榮幸日來賞艷陽春饌
玉頒王篚摐金下帝鈞池臺草色徧宫觀柳條新花綬
光連榻朱顔暢飲醇聖朝多樂事天意每随人
同前宋璟
侍飲終酺會承恩續勝游戴天惟慶幸選地即殊尤北
面(集作向)祗雙闕南臨賞一丘曲江新溜緩(集作暖)上苑雜
花稠亹亹韶絃屢戔戔賁帛周醉歸填畛陌榮耀接軒
裘
同前蘇頲
樂遊光地選酺飲慶天從座密千官盛場開百戱容綠
塍際山盡緹幕倚雲重高下花齊發周廽柳遍濃奪睛
紛劍履喧聽雜歌鐘日曉銜恩散堯人併可封
同前崔沔
五日酺初畢千年樂未央復承天所賜終宴國之陽地
勝春逾好恩深樂更張落花飛廣座垂柳拂瑤(集作行)觴
庶尹陪三史(集作吏)諸侯具萬方酒酣同抃躍歌舞詠時
康
同前張九齡
實筐延錫(集作後又作厚)命供帳叙羣公形勝宜春接威儀(集作)
(儀文)建禮同晞陽人似露觧愠物從風朝慶千齡始年華
二月中輝光變草木和氣發絲桐歲歲長無事徒知樂
九功
同前胡皓
五酺終宴樂(集作集)三錫又歡娱仙阜崇高異神州眺覽
殊南山臨皓雪北闕對明珠宰座鵷鴻滿倡(集作昌)庭駟
馬趨綺羅含草樹絲竹吐郊衢銜杯不能罷歌舞樂唐
虞
同前王翰
未極人心暢何如帝道明仍嫌酺宴促復寵樂遊行陸
海披珍蔵天河望斗城四關清靄合數處白雲生飪餗
調元氣歌鐘溢雅聲空慙堯舜力至德杳難名
同前崔商
春日照長安皇恩寵庶官合錢乘罷宴(集作承罷飲)賜帛復
(集作宴帛賜)追歡供帳憑高列城池入望寬花催相國飲鳥和
樂人彈北闕雲中見南山樹杪看樂遊宜締賞舞詠惜
將闌
同前趙冬曦
爽塏三秦地芳華二月初酺承奠璧罷宴是合錢餘柳
翠垂堪結桃紅卷欲舒從容會鵷鷺延曼戱龍魚喜氣
流雲物歡聲浹(集作來)里閭望恩將報厚(集作聖恩將厚意)請述
記言書
幸宅
奉和聖製幸韋嗣立山莊侍宴應制
李嶠
南洛師臣契東巖王佐居幽情遺紱冕宸眷屬樵漁制
下峒山蹕恩廽㶚水輿松門駐旌蓋薜幄引簮裾石磴
平黃陸烟樓半紫虚雲霞仙路近琴酒俗塵疎喬木千
齡外懸泉百丈餘崖深經鍊藥穴古舊藏書樹宿摶風
鳥池遊縱壑魚寧知天子貴尚憶武侯廬
同前李乂(見集本)
樞掖調梅暇林園藝槿初入朝榮劍履退食偶琴書地
隐東巖室天廽北斗車旌門臨&KR0772;窱輦道屬扶疎雲䍐
明丹谷霜笳徹紫虚水疑投石處磎似釣璜餘帝澤頒
巵酒人歡頌里閭一承黃竹詠長奉白茅居
同前沈佺期
台階好赤松别業對青峯茅室成(一作承)三顧花源接九
重龍旂榮秀木鳳輦拂疎笻逕狹千官擁溪長萬騎容
水塘開禹瞻(疑)山閣獻堯鍾皇鑒清居遠天文睿奬濃
巖泉他日夢漁釣往年逢共榮丞相府偏降逸人封
同前武平一
三光廻斗極萬騎肅鈎陳地若遊汾水畋疑歴渭濱圓
塘水寫鏡遙樹雪成春絃奏魚聽曲機忘鳥狎人築巖
思感夢磻石想垂綸落景搖紅壁層隂結翠筠素風紛
可尚玄澤藹無垠薄暮清笳動天文煥紫宸
同前趙彦昭
賢候唯題里儒門但署鄉何如表巖洞宸翰發輝光地
在兹山曲家隣郃水陽六龍駐旌䍐四牡耀旂常北斗
臨台座東山入廟堂天高羽翼近主聖股肱良野竹池
亭氣村花澗谷香縱然懷豹隐空愧躡鵷行
賢候(集作賢族)
同前徐彦伯
鼎臣休澣隙方外結遐心别業青霞境孤潭碧樹林每
持東野策遙弄北溪琴帝幸紆時豫台園賞歲隂移鑾
明月沼張爼白雲岑御酒瑤觥落仙壇竹徑深三光懸
聖藻五等冠朝簮自愧承恩盛咸言&KR0870;在今
同前劉憲
東山有謝安枉道降鳴鑾緹騎紛初日霓旌度曉寒雲
蹕巖間下虹橋澗底盤幽棲俄以届聖矚宛餘歡巖懸
飛溜直岸轉綠潭寬桂華堯酒泛松響舜琴彈明主恩
斯極賢臣節更殫不才叨侍從詠德以濡翰
同前崔湜
丞相登前府尚書啓舊林式閭明主睿榮族聖嬪心川
狹旌門抵巖高蔽帳臨閒牎憑柳暗小徑入松深雲卷
千峯色泉和萬籟吟蘭迎天女珮竹礙侍臣簮宸翰三
光燭朝榮四海欽還嗟絶機叟白首漢川隂
同前張說
寒灰飛玉琯湯井駐金輿既得方明相還尋大隗居懸
流(集作泉)珠貫下列嶂錦屏舒騎遠林逾密笳煩(集作繁)谷
自虚門旗塹複磴殿幕裹通渠舞鳳随公主雕龍賦婕
妤地幽天賞洽酒樂御筵初菲才叨侍從連藻媿應徐
同前蘇頲
摐金寒野霽步玉曉山幽帝幄期松子臣廬問葛侯百
工徵往夢七聖扈來遊斗柄乘時轉台階捧日留樹重
巖籟合泉迸水光浮石徑喧朝履璜溪擁釣舟恩如犯
星夜歡比濟河秋不學堯年隐空令徵(集作傲)許由
上又製七言絶句侍臣皆和李嶠
萬騎千官擁帝車八龍三鳥訪仙家鳳凰原上窺青璧
鸚鵡杯中弄紫霞
同前劉憲
非吏非隐晉尚書一丘一壑降乘輿天藻緣情兩曜合
山卮獻夀萬年餘
同前趙彦昭
廊廟心存巖壑中鸞輿矚在㶚城東逍遙自有蒙莊子
漢主徒言河上公
同前武平一
鳴鑾奕奕下重樓羽蓋逍遙向一丘漢日惟聞白衣寵
唐年更覩赤松遊
同前崔湜
竹徑桃源本出塵松軒茅棟别驚新御蹕何湏林下駐
山公不是俗中人
同前沈佺期(集無)
東山朝日翠屏開北闕晴空綵仗來喜遇天文七曜動
少微今夜近三台
同前李乂
曲榭廻廊遶澗幽飛泉噴水溢池流祗應感發明王夢
遂得邀迎聖帝遊
同前張說(見集本)
西京上相出扶陽東郊别業好池塘自非仁智符天賞
安能日月共廻光
同前蘇頲
樹色參差隐翠微泉流百丈向空飛傳聞此處投竿地
遂使兹辰扈蹕歸
奉和幸禮部尚書竇希玠宅應制
劉憲
北斗樞機任西京肺腑親疇昔王門下今兹制幸辰恩
光山水被聖化管絃新遶座薰紅葉當軒暗綠筠摘荷
纔早夏聽鳥尚餘春行漏今徒晩風煙起觀津
同前李乂
家住千門側亭臨二水傍貴遊開北地宸眷幸西鄉曳
履迎中谷鳴絲出後堂浦疑觀萬象(集作物)峰似駐三光
草向瓊筵樂花承綉扆香聖情思舊重(集作里)留飲賦雕
章
同前沈佺期
北闕垂旒暇南宫聽履廻天臨翔鳳轉恩向濯龍開蘭
氣承仙帳榴花引御杯水從金穴吐雲是玉衣來池影
搖歌席林香散舞臺不知行漏晩清蹕尚徘徊
同前蘇頲
尚書列侯第外戚近臣家飛棟臨青綺廻輿轉翠華日
交當戶樹泉漾滿池花圓頂圖嵩石方流擁魏沙豫遊
今聽履侍從昔鳴笳自有天文降無勞訪海查
奉和幸上官昭容院山亭獻詩四首
鄭愔
地軸樓居遠天台闕路賖何如遊帝宅即此對仙家座
拂金壺電池搖玉酒霞無勞秦漢隔别訪武陵花
二
堯茨姑射近漢苑建章連十五蓂知月三千桃記年鸞
歌随鳳吹鶴舞向鵾絃更覓瓊妃伴來過玉女泉
三
宫掖賢才重山林高尚難不言辭輦地更有結廬歡池
棟清温燠巖牎起沍寒幽亭有仙桂聖主萬年看
四
槎流天上轉茅宇禁中開河鵲填橋至山熊避檻來庭
花采菉蓐巖石步莓苔願奉羅圖泰長開錦翰裁
過大哥宅探得歌字唐玄宗(附見張說集)
魯衞情先重親賢愛轉多冕旒豐暇日乘景暫經過戚
里申高宴平臺奏雅歌復尋為善樂方念保山河
奉和過寧王宅應制張說(見集本)
進酒忘憂觀簫韶喜降尋帝堯敦睦禮王季友兄心竹
苑龍鳴笛梧宫鳳遶林大風將小雅一字重千金
同玉真公主過大哥山池唐玄宗(附見張說集)
地有昭(一作招)賢處人傳樂善名鶩池臨九逹龍岫對重
城桂月先秋冷蘋風向曉清鳳樓遙可見髣髴玉簫聲
奉和同玉真公主過大哥山池應制
張說(見集本)
綠竹初成苑丹砂欲化金乘龍與驂鳳歌吹滿山林爽
氣凝波迥寒光映浦深忘憂投此觀為樂賞同心
文苑英華卷一百七十五
