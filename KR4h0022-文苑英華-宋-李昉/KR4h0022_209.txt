文苑英華卷二百九宋李昉等編
樂府十八
君馬黃三首紫騮馬十三首
騘馬驅五首騘馬八首
白馬十首(發白馬一首附)擬飲馬長城窟九首
走馬引二首愛妾換馬一首
君馬黃二首張正見
幽并重騎射征馬正(一作自)盤桓風去嘶聲(一作長嘶)遠冰堅
度足寒出關聊(一作徒)變色上坂屢停鞍即今随御史非
復在樓蘭
二
五色乘馬黃追風時滅沒血汗染龍花胡鞍抱秋月惟
騰渥洼水不飲長城窟詎待燕昭王千金市駿骨
同前蔡君知
君馬經(一作徑)西極臣馬出東方策舉(一作足策)浮雲影珂連
明月光水凍恒傷骨蹄寒為踐霜躊躇嗟伏櫪空想欲
從良
紫騮馬梁簡文帝
賤妾朝下機正遇良人歸青絲懸玉鐙朱汗染香衣(一作)
(金衣)驟急珂彌響&KR1568;多塵亂飛彫菰(一作胡)幸可薦故人心
(一作心君)莫違
同前梁元帝
長安美少年金絡鐵連錢(鐵一作錦)宛轉青絲鞚照耀珊瑚
鞭依槐復依柳躞蹀復随前方逐幽并去西北共連翩
同前陳暄
天馬汗如紅鳴鞍度九嵕飲傷城下凍嘶依北地風葭
(一作笳)寒芳樹歇笛怨柳枝空横行意未已羞住(一作在)轂
車中
同前李爕
紫燕忽踟蹰紅塵起路隅圉人移苜蓿騎士逐蘼蕪三
邊追黠虜一鼓定強胡安用珂為玉自有汗成珠
同前陳後主
嫖姚紫塞歸躞蹀紅塵飛玉珂鳴廣路金絡耀晨暉盖
轉時移影香動屢驚衣禁門猶未閉連騎莫(一作恣)相追
同前徐陵
玉鐙繡纏鬃金鞍錦覆幪風驚塵未起草淺垺猶空角
弓連(一作穿)兩兔珠彈落雙鴻日斜馳逐罷連翩還上東
同前張正見
將軍入大宛善馬出從戎影絶乾河上聲流冰窟中似
鹿猶依草如龍欲向空須還千萬里試為一追風
同前獨孤嗣宗
倡樓望早春寳馬度城闉照耀桃花逕躞蹀採桑津金
羈麗初景玉勒染輕塵遠聽珂驚急知(一作猶)是畫眉人
同前蘇子卿(類聚作祖孫登)
侯騎指樓蘭長城向(一作廻)路難嘶從風處斷骨住水中
寒飛塵暗金勒落淚灑銀鞍抽鞭上關路誰念客衣單
同前江總
春草正萋萋蕩婦出金閨識是東方騎猶帶北風嘶揚
鞭出柳市細蹀下金堤願君憐織絲殘粧尚有啼
同前楊烱
俠客重周遊金鞭控紫騮蛇弓白羽箭鶴轡赤茸鞦發
跡來南海長鳴向北州匈奴今未滅畫地取封侯
同前盧照隣
騮馬照金鞍轉戰入臯蘭塞門風稍急長城水正寒雪
暗鳴珂重山長噴玉難不辭横絶漠流血幾時乾
同前沈佺期
青玉紫騮鞍驕多影屢盤荷君能剪拂躞蹀噴桑乾踠
足追奔易長鳴遇賞難摐金一萬里霜露不辭寒
騘馬驅梁元帝
朔方寒氣重胡關饒苦霧白雪晝凝山黃雲夙(一作宿)埋
樹連翩(一作騘)行役子終朝征馬驅試上金微山還看玉
關路
同前二首劉孝威
十五宦期門二十屯邊徼犀羈玉鏤鞍寳刀金錯鞘一
随騘馬驅分受青蝇弔且令都護知願被將軍照誓使
氊衣鄉掃地無遺噍
二
翩翩騘馬驅横行復斜趨先救遼城危後拂燕山霧風
傷易水湄日入隴西樹未得報君恩聯翩終不住
同前徐陵
白馬號(一作字)龍駒彫鞍名鏤衢諸兄二千石小婦字羅
敷倚端輕掃史(一作吏)召募擊休屠塞外多風雪城中絶
詔書空憶長楸下連蹀復連&KR1568;
同前江總
長城兵氣寒飲馬詎為難暫觧青絲繫行歇鏤衢鞍白
登圍轉急黃河凍不乾萬里朝飛電論功易走丸
騘馬車&KR1780;
騘馬鏤金鞍柘彈落金丸意欲驂驔走先作野遊盤平
明發下蔡日中過上蘭路遠行須疾非是畏人看
同前庾抱
櫪上浮雲騘本出吴門中發跡來東道長鳴起北風廻
鞍拂桂白赭汗類塵紅滅沒徒留影無因圖漢宫
同前楊烱
騘馬鐵連錢長安俠少年帝畿平似水宫路直如絃夜
玉裝車軸秋金(一作風)鑄馬鞭風霜但自保窮逹任皇天
同前沈佺期
西北五花騘來時道向東四蹄碧玉片雙眼黃金瞳鞍
上留明月嘶間動朔風借君馳沛艾一戰取雲中
同前二首杜甫
鄧公馬癖人共知初得花騘大宛種夙昔傳聞思一見
牽來左右神皆竦雄姿逸態何崷崪顧影驕嘶自矜寵
隅目青熒夾鏡懸肉騣碨礧連錢動朝來久試華軒下
未覺千金滿高價赤汗微生白雪毛銀鞍却覆香羅帕
卿家舊賜公能取天廐真龍此其亞晝洗須騰涇渭深
朝(一作晨)趨可刷幽并夜吾聞良驥老始成此馬數年人
更驚豈有四蹄疾於鳥不與八駿俱先鳴時俗造次那
得致雲霧晦冥方降精近聞下詔喧都邑肯使(一作知有)騏
驎地上行
二
安西都護胡青騘聲價欻然來向東此馬臨陣久無敵
與人一心成大功功成惠養随所致飄飄遠自流沙至
雄姿未受伏櫪恩猛氣猶思戰場利踠促蹄高如踣鐵
交河幾蹴層冰裂五花散作雲滿身萬里方看汗流血
長安壯兒不敢騎走過掣電傾城知青絲絡頭為君老
何由却出横門道
右二詩三百四十四卷重出今已削去
同前萬楚
金絡青騘白玉鞍長鞭紫陌野遊盤朝驅東道塵恒滅
暮到河源日未闌汗血每随邊地苦蹄傷不憚隴隂寒
君能一飲長城窟為盡天山行路難
同前紀唐夫
連錢出塞蹋沙蓬豈比當時御史騘逐北自諳深磧路
連嘶誰念静邊功登山每與青雲合弄影應(一作因)知碧
草同今日虜平將換妾不如羅袖舞春風
白馬沈約
白馬紫金鞍停鑣過上蘭寄言狹斜子詎知隴道難赤
坂途三折龍堆路九盤冰生肌裏冷風起骨中寒功名
志所急日暮不遑飡長馳(一作驅)入右地輕舉出樓蘭直
去已垂涕寕可望長安匪期定遠封無羡輕車官惟見
恩義重豈覺衣裳單本持軀命答幸遇身名完
同前王僧孺
千里生冀北玉鞘黃金勒散蹄去無已摇頭意相得豪
氣發西山雄風擅東國飛鞚出秦隴長驅繞岷僰承謨
若有神禀筭良不忒瀄汨河水黃參差嶂雲黑安得(一作)
(能)對兒女垂帷弄毫墨兼弱不稱雄後得方為特至思
(一作此心)亦何已君恩良未塞不許跨天山何由報皇德
同前徐悱
研蹄飾鏤鞍飛鞚度河干少年本上郡遨遊入露寒劔
琢荆山玉彈把隋珠丸聞有邊烽急飛候至長安然諾
竊自許捐軀諒不難召(一作占)兵出細柳轉戰向樓蘭雄
名盛李霍壯氣勇彭韓能令石飲羽復使髮衝冠要功
非汗馬報效乃鋒端日沒塞雲起風悲胡地寒西征馘
小月北去腦烏丸歸報明天子燕然石復刊
同前隋煬帝
白馬金貝裝横行遼水旁問是誰家子宿衛羽林郎文
犀六属鎧寳劔七星光山虚弓響徹地迥角聲長宛河
推勇氣隴蜀擅威強輪臺受降虜高闕剪名王射熊入
飛觀校獵下長楊英名(一作雄)欺衛霍智策蔑平良島夷
時失禮卉服犯邊疆徵兵集薊北輕騎出漁陽進軍随
日暈挑戰逐星芒陣移龍勢(一作膝)動營開虎(一作鴈)翼張
衝冠(一作寇)入死地攘臂越金湯塵飛戰鼓急風交征旆
揚轉鬭平華地(一作麗)追奔掃鬼方本持身許國况復武
功彰會令千載後流譽滿旂常
同前王胄
白馬黃金鞭蹀躞柳城前問此何鄉客長安惡少年結
髮從戎事馳名振朔邊良弓控繁弱利劔揮龍淵(一作泉)
披林扼彫虎仰手接飛鳶前年破(一作絶)沙漠昔歲取祁
連折衝摧右校搴旗殪左賢昆(一作虎左傳有力如虎者)彌還謝力
慶忌本推儇海外平(一作憑)遐險來庭識負褰(一作職貢愆)三
韓勞薄伐六事指幽燕良家選河右猛將徵西山浮雲
屯羽騎蔽日引長旃自矜有餘勇應募忽争先王師已
得雋夷首諒失(一作失求)全鼓行徇玉檢(一作王儉)乘勝蕩朝鮮
志勇期(一作所期大)功立寧憚微軀捐不羡山河賞惟希竹
素傳
同前辛得源
任俠重芳辰相從競逐春金羈絡赭汗紫陌映(一作縷應)紅
塵寳劔横(一作提)三尺琱弓韜六鈞鳴珂蹀細柳飛盖出
宜春遥見浮雲(一作光)發懸識隴頭人
同前杜甫
白馬東北來空鞍貫雙箭可憐馬上郎意氣今誰見近
時主將戮中夜商於戰喪亂死多門嗚呼涕如霰
同前李白
龍馬花雪毛金鞍五陵豪秋霜切玉劔落日明珠袍鬭
雞事萬乘軒盖一何高弓摧南山虎手接泰山猱酒後
競風采三杯弄寳刀殺人如剪草劇孟同遊遨發憤去
函谷從軍向臨洮叱咤經百戰(一作萬戰場)匈奴盡奔逃歸
來使酒氣未肯拜(一作下)蕭曹羞入原憲室荒徑隠蓬蒿
同前賈至
白馬紫連乾嘶鳴丹闕前聞珂自躞蹀不要下金鞭
同前翁綬
渥洼龍種雪霜同毛骨天生膽氣雄金埓乍調光照地
玉關初别遠嘶風花明錦䄡垂楊下露濕朱纓細草中
一夜羽書催轉戰紫髯騎出佩騂弓
發白馬費昶
家本樓煩俗投募羽林兒怖羌角觝戱習戰昆明池弓
弛不復挽劔衣恒露鈹一辭豹尾内長别屬車垂白馬
今雖發黃河未結澌寄言閨中婦逄春心勿移
此詩元編在白馬門按樂府白馬乃津名故加發
字與白馬不同今移于後
擬飲馬長城窟陳後主
征馬入他鄉山花此夜光離羣嘶向影因風屢動香月
色含城暗秋聲雜塞長何以酬天子馬革報疆場
同前王褒
北走長安道征旅(一作騎)每經過戰垣臨八陣門樓(一作旌門)
對兩河屯兵戍隴北飲馬傍城阿雪深無復道冰合不
生波塵飛連陣聚沙平騎跡多昏昏隴底日(一作月)耿耿
霧中河羽林猶角觝將軍尚雅歌臨戎常拔劍蒙險屢
提戈秋風鳴馬首薄暮欲如何
同前張正見
秋草朔風驚飲馬出長城羣驚還怯飲地險更疑行傷
冰(一作水)歛(一作驚)凍足畏冷急寒聲無因度吴坂方復入
羌城
同前隋煬帝
肅肅秋風起悠悠行萬里萬里何所行横漠築長城豈
台小子智先聖之所營樹茲萬代策安此億兆生詎敢
憚焦思高枕於上京西河執(一作北河秉)武節千里倦(一作捲)
戎旌山川互出沒原野窮超忽摐金止行陣鳴鼓興士
卒千乘萬騎動飲馬長城窟秋昏塞外雲霧暗關山月
緣巗驛馬上乘空烽火發借問長城(一作安)候單于入朝
謁濁氣净天山晨光照高闕釋兵仍振旅要荒事方舉
飲至告言旋歸功清廟前
同前唐太宗
塞外悲風切交河冰已結瀚海百重波隂山千里雪迥
戍危烽火(一作起)層巒引高節悠悠卷旆旌飲馬出長城
寒沙連騎跡朔吹斷邊聲邊塵清玉塞羌笛韻金鉦絶
漠干戈戢車徒振原隰都尉反龍堆將軍旋馬邑揚麾
氛霧静紀石功名立荒裔一戎衣雲臺凱歌入
同前虞世南
馳馬渡河干流深馬渡難前逄錦車使都護在樓蘭輕
騎猶銜勒疑兵尚觧鞍温池下絶澗棧道接危巒拓地
勲方(一作未)賞亡城律詎寬有月關猶暗經春隴尚寒雲
昏無復影冰合不聞湍懷君不可遇聊持報一飡
同前袁朗
朔風動秋草清蹕長安道長安道(一作城連)不窮所以隔華
戎規模惟聖作負荷曉成功鳥庭已向内龍荒更鑿空
玉關塵卷静金微路已通揚(一作湯)征随北怨舞(一作舜)詠
起南風畫野(一作地)功初立綏邊事云集朝服踐狼居凱
歌旋馬邑山響傳鳳吹霜華藻瓊鈒属國擁節歸單于
欵關入日落寒雲起驚河被原隰零落葉已寒河流清
且急四時徭役静千載干戈戢太平今若斯汗馬意(一作)
(竟)無施惟當事筆硯歸去草封禪
同前陳標
日日風吹虜騎塵年年飲馬漢宫人千堆戰骨那知主
萬里枯沙不辯春浴谷氣寒愁墜指斷崖冰滑恐傷神
金鞍玉勒無顔色淚滿征衣怨暴秦
同前釋子蘭
遊客長城下飲馬長城窟馬嘶聞水腥為浸征人骨豈
不是流泉終不成潺湲洗盡骨上土不洗骨中冤骨若
逐水流(一作流水)四海有還魂空流嗚咽聲聲中疑(一作是)骨
言
走馬引張率
良馬龍為友玉珂金作羈相去京(一作宛)與洛半驟復平
(一作半)馳倏忽而千里光景不及移九方惜未見薛公寧
所知歛轡且歸去吾畏路旁兒
同前傅縡
騘馬表連錢出冀復來燕取用偏開地為歌乃號天權
竒意欲遠躞蹀勢難前本珍白玉鐙因飾黃金鞭願酬
芻秣寵千里得千年
愛妾換馬張祜
一面夭桃千里蹄芳(一作嬌)姿駿骨價應齊試(一作乍)牽玉
勒趨(一作辭)金埒(一作棧)初(一作催)整花鈿出繡閨去日豈無
霑袖(一作袂)泣别時猶觧(一作歸時還有)頓銜嘶嬋娟蹀躞春風
暮(一作裏)揮手摇鞭楊柳堤
文苑英華卷二百九
