文苑英華卷二百六十四宋李昉等編
寄贈十八
薛能十首李頻七首
劉駕二首皮日休三首
陸龜蒙四首許棠六首
聶夷中三首司空圖四首
鄭谷二十七首杜荀鶴六首
周朴十一首
贈禪師(已見二百二十四卷)薛能
寄李頻前人
長安千萬蹊迷者自多迷性直(集作直性)身難達良時日易
低環簷消舊雪晴氣滿春泥那得君同去遥峯苦愛齊
贈苗端公二首前人
繁總近何如君才必有餘身歡步兵酒吏寫魯連書坐
默聞鼙吹庭班見雪初沈碑若果去一為訪鄰居
二
至老不相疎斯言不是虚兩心宜一體同舍又鄰居曉
角秋砧外清雲白月初從軍何有用未造魯連書
麟東寓居寄蒲中友人前人
蕭條秋兩地獨院且同羣一夜驚為客多年不見君邊
心生落日鄉思羡歸雲更在相思處子規燈下聞
寄河南鄭侍郎前人
三峽與三壕門闌去夢勞細冰和洛水初雪洒嵩高大
雅何由接日(疑)微榮已逃寒忩不可寐風地葉搔搔
獻僕射相公前人
清如冰玉重如山百辟嚴趨禮絶攀強虜外聞須(一作應)
破膽平人長說(一作見)盡開顔朝廷有道青春好門館無
私白日閒致却垂衣更何事幾多詩句定(一作合詠)關關(一作)
(皆百家詩選)
蒙恩除侍御史行次華州寄蒋相
前人
林下天書起遁逃不堪移疾入塵勞黃河近岸隂風急
仙掌臨關旭日高行野衆喧聞鴈發宿亭孤寂有狼嘷
荀家位極兼禪理應笑埋輪著所操
寄唐州楊郎中前人
關雎憔悴一儒生忽把魚鬚事聖明貧得俸錢還乍喜
曉登朝序却無榮前年坐蜀同樽俎此日邊淮獨旆旌
班列道孤君不見曲江春煖共僧行
塞上蒙汝州任中丞寄書前人
三省推賢兩掖才關東深許稍遲迴舟浮汝水通淮去
雨出嵩峰到郡來投札轉京憂不遠枉緘經虜喜初開
西樓一望知無極更與何人把酒杯
長安投邢員外李頻
所學近彫蟲知難望至公徒隨衆人後擬老一生中間
歲家書到經營世業空心懸滄海闊夢去白雲通玉漏
聲連北銀河氣極東關門迢逓月禁苑泬寥鴻地廣身
難跼時平道獨窮蕭條苔長雨淅瀝葉從風久怯干朝
客長愁别釣翁拜投何忽敢言奬為曾蒙舉善如無替
垂恩本有終霜天摇落日莫使逐飄蓬
秋日江上思歸山中友人前人
蕭條對秋色相憶在雲泉木落病身起潮平歸思懸凉
鐘山頂寺暝色渡頭船此地非吾土淹留又一年
贈喻坦之前人
從容心自别飲水勝銜杯共在山中長相隨闕下來脩
身空有道取事(疑作士)各無媒不信清平日終遺草野才
富春贈孫路前人
天柱與天目曾把(疑)絶頂房青雲求禄晩白日坐家長
井氣通潮信忩風引海凉平生詩稱在老達亦何妨
江上居寄山中客前人
山後與山前相思隔呌猿殘雲收樹末返照落江源苦
雨秋濤漲狂風猛火翻朝來賣藥客遇我達君言
下第後屛居書懷寄張侍御前人
刖足豈一生良工隔千里故山彭澤上歸夢向汾水低
催神氣盡僮僕心亦耻未達誰不知達者多忘此行年
忽已壮去老年更幾功名如不彰身歿豈為鬼纔看芳
草歇即歎凉風起驄馬未來朝嘶聲尚在耳
寄遠前人
槐欲成隂分袂時君期十日復金扉槐今落葉已將盡
君向遠鄉猶未歸化石早曾聞節婦沉湘何必獨靈妃
湏知此意同生死不學他人空寄衣
琪樹下因吟六韻呈先達者劉駕
舉世愛嘉樹此樹何人識青(疑)秋遠山意偶向亭際得
竒柯交若鬪世業(二字疑)密如織塵中尚青葱更想塵外
色所宜巢三鳥影入瑶池碧移根豈無時一問紫烟客
長安抒懷寄知已前人
岐路不在地馬蹄徒苦辛上國聞姓名不如山中人火
宅滿六街此身入誰門愁心日𣪚亂又似空中塵白露
下長安百蟲鳴草根况當秋賦日却憶歸山村静女頭
欲白良媒况我隣無令苦長嘆長嘆銷人魂
宏詞下第感恩獻兵部侍郎皮日休
分明仙籍列清虚自是還丹九轉疎畫虎已成飜類狗
登龍纔變即為魚空慙季布千金諾但負劉宏一紙書
猶有報恩方寸在不知通塞竟何如
夏日獨處寄魯望前人
幽慵不覺耗年光犀柄金徽亂一床野客共為賖酒計
家人同作借書忙園蔬預遣分僧料廩粟先教算學糧
無限高情好風月不妨猶得事吾(松陵集作吳)王
吳中書事寄漢南裴尚書前人
萬家無事鎖蘭橈鄉味腥多厭紫䖀(江文通云石劫也)水似棋
文交度郭柳如行陣(松陵集作障)儼遮橋青梅蔕重初迎雨
白鳥羣高欲避潮唯望舊知憐此景(松陵集作意)得為傖鬼
也逍遥
贈遠陸龜蒙
茱萸匣中鏡欲照心還懶本是細腰人别來羅帶緩從
君出門後不奏雲和管妾思冷如簧時時望君煖心期
夢中見路永魂夢短怨生泣西風秋窗月華滿
寄淮南竇(一作鄭)書記前人
記室千年翰墨孤唯君才力(一作學)似應徐五丁驅得神
功盡二酉搜來秘檢疎煬帝帆檣留澤國淮王牋奏入
班書清詞醉草無人見但釣寒江半尺魚(一作鱸)
曉起即事因成回文五十六言寄皮日休先輩
前人
平波送(一作落)月吟閑境(一作影)暗幌浮烟思起人清露曉
垂花謝半遠風微動蕙抽新城荒上處樵童小石蘚分
來宿鷺馴晴寺野尋同去好古碑苔字細書勻
寄吴子華前人
一夜秋聲入井桐數枝微葉怕西風霏霏晩砌烟葉(疑)
上淅淅疎簾雨欲通君整輪蹄名未了我依雲鶴病相
攻到頭江畔從漁事織作中流萬疋葓
旅次滑臺投獻陸侍御許棠
已是愁來日堪驚却背秦天遥三楚樹路遠兩河人旅
夢難歸隠吟魂不在身霜臺欹豸次頼許信來頻
寄趙能卿前人
我命同君命君詩似我詩俱無中道計各失半生期素
業滄江遠清時白髮垂蹉跎一如此何處卜棲遲
隴州旅舍書事寄李中丞前人
三伏客吟過長安未擬還蛩驚秋不動燕别思仍閑亂
葉隨寒雨孤蟬起暮關經時高枕外來往旆旌間
寄黔南李校書前人
從戎巫峡外吟興更應多郡響蠻江漲山昏蜀雨過公
筵饒越客俗土尚巴歌中夜懷吳夢知驚灔澦波
寄盩厔薛能少府前人
滿縣唯雲水何曾似近畿曉庭禽集慣寒署吏衙稀水
色封深澗樵聲在翠微時聞迎隠者依舊着山衣
寄睦州侯郎中前人
下國多高趣終年半是吟潮濤通越分部伍雜閩音曉
郭雲藏市春山鳥讓林東浮雖未遂日日至中心
住京寄同志聶夷中
在京如在道日日先(集作夜夜先)雞起不離十二街日行一
百里役役大塊上周朝復秦市貴賤與賢愚古今同一
軌白兔落天西赤鵶飛海底一日復一日日日無終始
自嫌性如石不達榮辱理試問九十翁吾今尚如此
贈農前人
勸爾勤耕田盈爾倉中粟勸爾無伐桑減爾身上服清
霜一委地萬草色不綠狂風一飄林萬葉不着木青春
如不耕何以自拘束
客有進嘆後時者作詩勉之前人
後達多晩榮速得多疾傾君看構大厦何曾一日成在
暖湏在桑在飽湏在耕君子貴弘道道弘無不亨太陽
垂好光毛髮悉見形我亦二十年直似戴盆行荆山產
美玉石石皆堅貞未必盡有玉玉且間石生精衛一微
物猶恐填海平
長安贈王注司空圖
正下搜賢詔多君獨避名客來當意惬花發遇歌成樂
地留高趣權門讓後生東方御閑駟園外好同行
贈(疑)步寄李員外前人
危橋轉溪路經雨石叢荒幽瀑下仙果孤巢懸夕陽病
辤青𤨏秘心在紫芝房更喜諧招隠詩家有望郎
寄鄭仁規前人
清才鄭小戎標的貴遊中萬里雲無侣三山鶴不籠香
和丹地煖晩着綵衣風榮路期經濟唯應在至公
寄考功王員外前人
喜聞三字耗閒客是陪遊白鳥間疎索青山日滯留琴
如高韻稱詩愧逸才酬更勉匡君志論思在獻謀
巴竇旅寓寄朝中從叔鄭谷
驚秋思浩然信美向巴天獨倚臨江樹初聞落日蟬衰
榮悲往事漂泊念多年未便甘休去吾宗盡見憐
以下二十六篇並見集本
寄題方干處士前人
山雪照湖水漾舟湖畔歸松篁調遠籟臺榭發清輝野
岫分開徑漁家並掩扉暮年詩力在新句更幽微
寄獻湖州從叔員外前人
顧渚山邊郡溪將罨畫通遠看城郭裏(一作外又作處)全在水
雲中西閣歸何晩東吳興未窮茶香紫笋露洲迥白蘋
風歌緩眉低翠杯明蠟剪紅政成尋往事輟棹問漁翁
寄膳部李郎中(昌符)前人
鄠郊陪野步早歲偶因詩自後吟新句長愁減舊知静
燈微落燼寒硯旋生澌夜夜冥搜苦那能鬢不衰
寄贈孫路處士前人
平生詩譽更誰過歸老東吳命若何知已彫零垂白髮
故園寥落近滄波酒醒蘚砌花隂轉病起漁舟鷺迹多
深入富春人不見閒門空掩半庭莎
贈日東鑒禪師(已見二百二十四卷)前人
寄前水部賈員外前人
謝病别文昌仙舟向越鄉貴為金馬客雅稱水曹郎白
鷺同孤潔清波共渺茫相如辭賦外騷雅趣何長
贈文士王雄前人
知已竟(集作更)何人夫君尚苦辛圖書長在手文學老於
身公道天難廢貞姿玉任真小齋松菊静願卜子為鄰
寄南浦謫官前人
多才翻得罪天末抱窮憂白首為遷客青山遶萬州醉
欹梅障曉歌厭竹枝秋望闕懷鄉淚荆江水共流
寄同年禮部趙郎中前人
仙步徐徐整羽衣小儀澄淡轉中儀樺飄紅燼趨朝路
蘭縱清香宿省時彩筆煙霞供不足綸(一作粉)闈鸞鳳訝
來遲自憐孤宦誰相念祝禱空吟(一作憑)一首詩
寄贈楊䕫處士(已見二百三十一卷)前人
寄碁客前人
松忩楸局穏相顧思皆凝幾局賭山果一先饒海僧覆
圖聞夜雨下子對秋燈何日無羈束期君向杜陵
寄察院李御史前人
古柏間松篁清隂在印牀宿郊虔點饌秋寺静監香參
集行多揖(一作懾)風儀見即莊佇聞横臂去帷集諫書囊
贈富平李華(集作宰)前人
夫君清且貧琴鶴最相親簡肅諸曹事安閑一境人陵
山雲裏拜渠路雨中巡易得連宵醉千缸石凍春
偶懷寄臺院孫端公前人
才拙道仍孤無何捨釣徒班雖超玉笋香不近金爐雨
露瞻䨇闕烟波隔五湖唯君應見念曾共伏(一作仗)青蒲
丞相孟夏禮(集作祗)薦南郊紀獻十韻
前人
節應清和後郊宫事潔羞至誠聞上帝明德祀圜&KR0960;雅
用陶匏器馨非黍稷流就陽陳盛禮匡國稱(集作禱)鴻休
漸曉蘭凝露微凉麥弄秋夀山横紫閣瑞靄抱皇州外
肅通班序中懷納誓憂(集作中嚴納慶憂)升(集作奏)歌三酒備表
敬百神柔池碧將還鳳原清再問牛萬方瞻輔翊共賀
贊王猷
李夷遇侍御久滯水鄉因抒寄懷
前人
簪豸年何久懸帆興甚長江流愛吳越詩格愈齊梁竹
寺清隂(集作吟)遠蘭舟曉(集作晩)泊香高閒徒自任華省待
為郎
寄贈藍田韋少府先輩前人
王畿第一縣縣尉是詞人館殿非初意圖書是舊貧破
冰泉竇響賽雪廟松春自此升通籍清華日逼(集作近)身
聞所知遊樊州有寄前人
誰無泉石趣朝下少同過貪勝覺程近愛閒經宿多片
沙留白鳥高木引青蘿醉把漁竿去殷勤藉岸莎
久不得張喬消息有寄前人
天末去程孤沿淮復向吳亂離何處甚安稳到家無樹
盡雲垂野檣稀月滿湖傷心遶村路應少舊耕夫
九日偶懷寄左省張起居前人
令節争歡我獨閒荒臺盡日向晴山渾無酒泛金英菊
漫道官趨玉笋班深愧青莎迎野步不堪紅葉照衰顔
羡君官重多吟興醉帶天坡(集作朱坡)落照還
獻制誥楊舍人前人
為郡東吳只飲冰瑣闈湏降詔(一作鳳)書徵隨行已有朱
衣吏伴直多招紫閣僧忩下調琴鳴遠水簾前睡鶴背
秋燈葦坡竹塢情無限閒話(一作語)毗陵問杜陵
獻大京兆薛常侍前人
恥將官職(一作業)競前途自愛篇章古不如一炷香新開
道院數坊人静(一作聚)避朝車縱遊藉草花垂酒閒卧臨
忩燕拂書唯有明公賞新句秋風不敢憶鱸魚
為戶部李郎中與令季端公寓止渠州洴江寺
偶作寄獻前人
退居瀟洒寄禪關高挂朝簪淨室間孤島暫(集作雖)留䨇
鶴歇五雲争放一龍閒輕舟共泛花邊水野履同登竹
外山仙署金閨虚位久夜清應夢近天顔
賀新除左省韋拾遺前人
初昇諫署是真仙浪透桃花十五年垂白郎官居坐末
着緋人吏立階前百僚班定趨丹陛兩腋風清上碧天
從此追飛何處去金鑾殿與玉堂連
寄職方李員外前人
曾袖篇章謁長卿今來隨(集作附)鳳事何榮星臨南省陪
仙步春滿東朝接珮聲(員外攝儲宫官谷沗獲攀接集作附)談笑不拘先
後禮歲寒仍與(集作契)子孫情龍墀仗下天街暖共看圭
峯並馬行
寄顧雲杜荀鶴
省得前年别蘋洲旅館中亂離身不定彼此信難通侯
國兵雖斂吾鄉業已空秋來憶君夢夜夜逐征鴻
下第後寄池州鄭員外前人
省得(集作出)蓬蒿修謁初蒙知曾不見生疎侯門數處將
書薦帝里經年借宅居未必有詩堪諷誦只憐無援過
吹嘘而(集作如)今足得成持取莫使江湖却釣魚
贈漣水崔少府前人
庭戶蕭條燕雀喧日高忩下枕書眠只聞留客教沽酒
未省逢人說料錢洞口禮星披鶴氅溪頭吟月上漁船
九華山叟心相許不計官資(集作卑)贈一篇
贈李鐔(鐔自維陽避亂東入中山)前人
君行君文天合知見君於此我傷(集作興)悲祗殘三口兵
戈後纔到孤村雨雪時着卧衣裳難辨洗旋求粱食莫
供炊地爐不煖柴枝濕猶把蒙求授小兒
贈僧(已見二百二十四卷)前人
宿灤城却寄長山張書記前人
一更更盡到三更吟破離心句不成數樹秋風滿庭月
憶君時復下階行
寄處士方干周朴
桐廬江水閒終日對柴關因想别離處不知多少山釣
舟春岸泊庭樹晩鸎還莫便求栖隠桂枝堪恨顔
寄塞北張符前人
隴樹塞風吹遼城角幾枝霜凝無暫歇君貌莫應衰萬
里平沙際一行邊鴈移那堪朔烟起家信正相離
次梧州却寄永州使君前人
隨風(一作雲)身不定今夜在蒼梧客淚有時有猿聲無處
無潮添瘴海闊煙拂太山孤却憶零陵住吟詩半玉壺
贈念經僧前人
庵前古折碑夜静念經時月皎海霞散露濃山草垂鬼
聞抛故塜禽聽離寒枝想得天花墜馨香拂白眉
春日遊北園寄韓侍郎前人
灼灼春園晩色分露珠千點映寒雲多情舞蝶穿花去
解語流鶯隔水聞冷酒杯中宜泛灔暖風林下自氛氲
仙桃不肯全開折應借餘芳待使君
贈太偽和尚前人
太偽清復深萬像影沉沉有客衣多毳空門偈勝金王
侯皆作禮陸子只來吟我問師心處師言無處心
秋夜不寐寄崔温進士前人
愁多難得寐展轉讀書床不是旅人病豈知秋夜長歸
鄉憑遠夢無夢更思鄉枕上移忩月分明是淚光
春中途中寄南巴崔使君前人
旅人遊汲汲春氣又融融農事蛙聲裏歸程草色中獨
慙出榖雨未變暖天風子玉和予去應憐恨不窮
喜賀拔先輩衡陽徐正字前人
黃紙晴空墜一緘聖朝恩澤洗冤讒李膺門客為閒客
梅福官銜改舊銜名自石渠書典籍香從芸閣着衣衫
寰中不用憂天旱霖雨看看屬傅巖
客州賃居寄蕭郎中前人
松店茅軒向水開東頭舍賃一徘徊忩吟苦為秋江静
枕夢驚因曉角催鄰舍見愁賖酒與主人知去索錢來
眼看白筆為霖雨肯使紅麟便曬腮
贈李裕先輩前人
曉擎弓箭入初場一發曾穿百步楊仙籍舊題前進士
聖朝新奏校書郎馬疑金馬門前馬香認芸香閣上香
閑伴李膺紅燭下慢吟絲竹淺飛觴
文苑英華卷二百六十四
