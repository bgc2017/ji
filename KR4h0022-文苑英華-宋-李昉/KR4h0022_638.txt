文苑英華卷六百三十九宋李昉等編
薦舉下
為濮陽公舉人自代狀一首
為尚書渤海公舉人自代狀一首
為懷州刺史舉人自代狀一首
為滎陽公奏(一作舉)王克明等充縣令主簿狀一首
為滎陽公舉人自代狀一首
為鹽州奏李孚判官狀一首
為濮陽公奏韓琮等四人狀一首
為安平公奏杜勝等四人狀一首
薦前漢州刺史薛元賞狀一首
薦前淮南節度掌書記殿中御史狀一首
薦澧州刺史崔雲狀一首
薦觀察判官陸暢請章服狀一首
為薦濮陽公陳許舉(集作請)人自代狀
李商隱
右臣伏準某年月日勑内外文武官上後三日舉一人
自代者臣伏見前件官欒郤舊族鄒魯名儒鏡納無私
(集作疫)山高不讓而又循牆戒切銘座規深蘭省辭榮竹
符出守漢悲來暮晉有去思晦而轉明(集作彰)浼而尤白
既還綸閣復掌禮闈人驚吞鳳之才士切登龍之譽(集作)
(望)及司版籍以副地官比按西羌孤忠靡失(集作按比罔差初終)
(靡失)居然國器實映朝倫今沔水無兵武昌非險用為廉
問尚鬱廟謀臣所部乃秦韓戰伐之鄉周鄭郊圻之邑
軍踰千乘地控三州若以代臣必為名將敢希睿澤曲
遂愚衷俾寬竊位之譏冀受(集作獲)進賢之賞干冐陳薦
無任兢越謹錄奏聞伏聽勑旨某官崔蠡(在前)
為懷州刺史舉人自代狀
右臣伏準建中元(集作一)年正月五日勑内外文武官到
任三日舉一人自代者臣伏見前件官汾陽啓胄沙麓
遺芳佩觽之辰平居不戲加冠已後出言成章本以詩
書綽有機斷奉隂郭之良躅(集作徹)御(集作御非)馬鄧之明(集作)
(成)規臣以(集作與)其祖禰已來藩宣相接雲臺高議同承
鍾鼎之餘麟閣舊圖共著河山之誓交深志見年齊道
均今河内名邦覃懷巨郡南蕃鳳闕平分晉鄭之交北
控羊腸方有干戈之役推讓雖循於故事薦聞實切於
私誠伏乞聖恩特允臣志無任感恩推賢之至謹錄奏
聞伏聽勑旨
為尚書渤海公舉人自代狀
某官周墀
右臣伏準某年月日勑内外文武官上後舉一人自代
者伏以京邑為四方之極咸秦乃天下之樞必命英髦
以居尹正臣謬蒙抽擢素乏材能將何以風彩章臺羽
儀華囿(集作省)况又方營咸(集作凾)鄗畢肇(集作肇建)園陵苟推
擇之不先則顛覆而斯在前件官莊栗以裕簡嚴而寬
玉無寒温松有霜雪頃居内署實事文皇引裾而外朝
莫知視草而中言罔漏洎分符近甸廉印雄藩不徇物
以沽名善推誠而立斷渾(集作藹)若全器宜乎在庭儻召
以急宣被之眷渥必能明張條目峻立隄防肅千里之
封畿惣(集作殷)五都之貨殖軒(英華作燕非)臺禹穴無虧充奉
之儀漢苑秦陵盡絶椎埋之黨特乞俯廻宸斷用授當
仁免今日之叨恩冀他時之上賞干冐陳薦兢越伏深
某官崔龜從
伏以内史故事例帶銀青尹正舊儀平揖令僕必資髦
碩方備次遷臣特以鯫儒猥丁昌運位崇八座官紹三
王况駕有上僊居當晏出務煩廐置役重津途儻讓爵
之不思則敗官而斯疚前件官荆岑挺價赤堇揚鋒禀
松筠四序之榮包金石一定之調由中及外自誠而明
昨者故鄣利遷朝臺受律隱之清節無媿於投香江革
歸資唯聞於单舸必能集同軌之會奉因山之儀使桴
鼓稀鳴建瓴流化伏乞特廻鳳詔以命龜從成聖朝棫
樸之詩減微臣維鵜之刺干黷旒扆伏用兢惶
為滎陽公舉王克明等充縣令主簿狀
前人
以前件狀如前伏以臣所部控聯谿洞參錯蠻髦水接
重湖山當五嶺縱有天官注(集作恣非)擬多緣地理幽遐或
不出上京已發徒勞之歎或暫來屬邑即聞歸去之辭
既經久而不謀亦柔良而曷寄臣謬膺廉部慮在曠官
儻旬朔以無言則賦輿而必闕前件官或膏梁遺胄或
英俊下僚雖寓遐陬久從試吏假之銅墨有意於鳴琴
委以簿書不羞其棲棘既聞績用合有甄昇一則復遠
俗之凋殘一則輕微臣之憂責苟事因請託跡涉貪殘
將有負於斯人豈敢逃於舉主伏乞希卑聽咸賜即真
干冐宸嚴無任兢越
為滎陽公桂州舉人自代狀
某官裴俅
右臣伏準某年某月日勑内外文武官上後舉一人自
代者伏見前件官&KR1548;鄉茂族洛下名生處家國以必聞
善兄弟而無瘉而又南翬耀彩東箭含筠身先較藝之
場首出觀光之籍從外府而允稱賢佐立中臺而克號
清郎洎時急昌言官登大諫楊阜常規於法服陳羣盡
削其封章實於不咈之朝能守勿欺之旨臣所部俗分
蠻徼地控越城藉威略以靖封隅資簡惠而安疲瘵願
廻殊渥以授當仁豈微敬仲(英華作豈為敬重非)之才兼有伯游
之長俯從牢讓方免曠官特冀宸嚴曲垂矜許干冐陳
讓惶越無任
為鹽州刺史奏舉李孚判官狀
前人
某官李孚
右件官克生公族早履宦途器實幹時辯能專對加之
夙明韜略久逐旌旃頃為己知屈從吏議許休文之流
浪萬里非賖王仲宣之播遷三年未遇儉而不懟困且
能通雖何恤於無家良可悲其絶籍去歲以惟新之命
大洽鴻私亦既旋還合從叙用開成五年十一月十三
日吏曹已注右威衞倉曹參軍授官未謝又蒙挾名除
替初云牽復仍迫屢空京口劉生方思鵝炙洛陽蘇子
已弊貂裘方今崇唐(集作帝)堯敦厚之恩推魏文光榮(集作)
(榮樂)之旨豈令棄良材於散地化王孫為(英華作於非)旅人臣
素乏器能叨膺任使控綠池之要地守清澤之堅城將
以宣布威靈彈壓氛祲苟咨謀失所佐理非材豈惟墮
此軍聲兼且傷於朝寄臣深自計孚實當仁况又得於
諸宗且兼通舊諸葛均有因依之分龐士元多鍳裁之
恩是敢輙黷宸階乞榮賓席使得盡其風力佐彼邊陲
錐處平原之囊必將穎脫劒拭華隂之土粗雪幽沉請
依資賜授一官充臣防禦判官干冒冕旒無任戰越
為濮陽公陳奏韓琮等四人充判官狀
韓琮
右件官早中殊科榮推雅度絃柔以直濟伏而清頃佐
憲臺且丁家難當喪而齒未嘗見既祥而琴不成聲逮
此變除未蒙抽擢臣頃居(闕)守琮已列賓僚謀之既臧
剛亦不吐願稽中選榮借外藩伏請依資賜授憲官充
臣節度判官
叚環
右件官言思無諂(集作邪)學就有道屢為從事嘗佐正人
加以富有文辭精於草隸雋而且檢通亦不流臣所部
稍遠京都每繁章奏敢兹上請乞以自隨狀請依資賜
授憲官充臣節度掌書記
裴蘧
右件官魯國名儒&KR1548;鄉右族松寒更翠馬老不迷臣昔
忝鑿(英華作監非)門辟為記室屬辭而夙構無異論兵而故
校多歸畫(集作委)以前籌見其餘地伏以前任大理評事
已三十三箇月比於流輩已是滯淹伏請特授憲官充
臣觀察支使
夏侯曈
右件官藏器於身為仁由已齊莊難犯勁挺不摇臣任
切循良(集作拊循)務繁稽勾思留仙尉以重賓階伏請依資
改授一官充臣節度廵官以前件狀如前臣四朝受任
三鎮叨榮慕碣石之築宫廣延儒雅效西河之擁篲樂
得賢才韓琮等竝無所因依不由請託久諳才地堪列
幕庭伏希殊私盡允誠請謹錄奏聞伏聽勑旨
為安平公兖州奏杜勝等四人充判官狀
杜勝
右件官流慶相門榮名詞苑當仁罕讓見義敢為符彩
極高涯涘難挹臣前任已奏為判官臨事而每見公方
與語而必相弘益今臣寄分團結(集作練)任切訓齊將奉
廟謨實在賓彦賜守本官充臣團練判官
趙䀸
右件官洛下名生山東茂族仁實堪富天爵極高妙選
文場亟仕侯國珪璋特達蘭杜芬馨今臣廉問大藩澄
清列部籍其謩畫共讃朝經伏請賜守本官充臣觀察
判官
李藩
右件官文囿馳聲賓階擅美口含言瑞身出禮門前任
已奏為判官馭(集作遥)下而和易不流臨事而貞方有執
今臣移參國用務切軍須實假平均以同計畫伏請賜
本官充臣觀察支使
盧涇
右件官博涉典經該覈流略自魯壁所壊汲家之藏三
篋能知五車盡究加之文采兼以器能前者為臣屬僚
嘗在州推獄明斷而不容吏黯哀矜而莫有人冤今者
團練之司稽廵是切每(集作直)思奬勑(集作效)非敢用情伏
請依資賜授法官充臣都團練廵官以前件狀如前伏
以長人者必以吏分勞逸開幕者亦用士為重輕若不
樹人何以報國况臣素無勲效謬竊寵榮至於賢才敢
恡筐篚前件官竝推賓彦堪贊藩條伏希殊私盡允誠
請謹錄奏聞伏聽勑旨
薦前漢州刺史薛元賞狀張次宗
右件官明敏多才幹能有用嘗列班行之任亦專繁劇
之司廣漢在蜀川之中最為大郡凋瘵之後為理甚難
流庸自占者過九千家田業開闢者踰五百頃修兵甲
則戎備斯足置什器則公用有餘事無不周去有遺美
臣任當廉察備覩政能伏望聖恩特垂甄奬
薦前淮南節度掌書記殿中御史李躔狀
前人
右件官禀性端方臨事果毅有清介之節擅文華之名
操心不回居約可久臣去年有狀已具薦論累月在京
未蒙奬擢儻置之諫署或授以憲官視(一作迹)其為人必
能稱職輙再具論奏伏望天恩俯賜裁酌謹奏
薦前澧州刺史崔雲狀
右伏以前件官業尚儒學才通吏事言行無玷終始可
觀有古人歲寒之心得君子時中之道所歴五郡去皆
見思或在危疑之中能全名節或當徵發之際不擾疲
人自理澧陽課績尤異得賦歛變通之法置郵館供待
之資創立隄防修繕城洫事必可久政皆有經臣任忝
宣風諳其履行若在郡無此實效豈敢輙有薦論伏望
聖恩特加奬擢
薦觀察判官陸暢請章服狀
右件官植性謹和蒞事周敏詞賦中第篇什成名應物
而精力有餘處煩而變通靡滯所委公事按牘雖(一作甚)
多巨細無遺部斷尤速領刑獄之重人自不冤頒廉察
之條法皆可久凖勑文使下檢校官凡至五品便得賜
緋今陸暢前任秘書丞已是登朝五品即頗與格文相
當又職事脩舉合當甄奬臣先已有狀未蒙允許今輙
敢再具論奏伏望天恩特賜章服
文苑英華卷六百三十九
