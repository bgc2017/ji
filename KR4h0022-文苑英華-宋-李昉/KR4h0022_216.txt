文苑英華卷二百十六宋李昉等編
人事三
宴集五十六首
九日陪樊尚書龍山宴集楊衡
孟嘉從宴地千乘復登臨緣危陟高步憑曠寫幽襟黃
花翫初馥翠物喜盈斟雲雜組繡色樂和山水音旆摇
秋吹急筵卷夕光沉都人瞻騎火猶知隔寺深
上巳日陪齊相公花樓宴盧綸
鍾陵暮春月飛觀延羣英晨霞耀中軒滿席羅金瓊持
杯凝遠睇觸物結幽情樹杪參差綠湖光瀲灔明禮卑
瞻絳帳思浃厠華纓徒記山隂興(雜詠作念)念此(雜詠作今日)乃
為榮
冬夜宴河中李相公中堂命筝歌送酒
劉禹錫
琅琅(集作朗朗)鵾鷄絃華堂夜多思簾外雪已深座中人半
醉翠娥發清響曲盡有餘意酌我莫憂狂老来無逸氣
此詩三百十四卷重出今已削去
王少尹宅宴張常侍二十六兄白舍人太監兼
呈盧郎中李員外副使(一作二副使)
前人
將星夜落使星来三省清晨到外臺事重各銜天子詔
禮成同把友(集作故)人杯卷簾松竹雪初霽滿院池塘春
欲廻第一林亭迎好客殷勤莫笑(集作惜)玉山頽
此詩一百五十卷重出今已削去
同年春讌孟郊
少年三十士嘉會良在兹高歌摇春風醉舞摧花枝意
動婉娩(集作晼晩)景喜凝芳菲時馬跡攢騕褭樂聲韻(集作運)
參差視聽改舊趣物象合(集作含)新姿紅雨花上滴綠煙
柳際垂淹中講精義南皮戲清詞前賢與今人千載為
一期明鑒有皎潔澄(集作良)玉無磷淄永將(集作與)泥沙别
各整霄(集作雲)漢儀盛氣自中積英名日四馳塞鴻無(集作)
(絶)儔匹海月難等夷鬱抑忽已盡親朋樂無涯幽蘅發
空曲芳杜綿所思浮跡自聚散壯心誰别離願保金石
志無令有奪移
寒食内宴二首張籍
朝光瑞氣滿宮樓綵纛魚龍四面稠廊下御厨分冷食
殿前香騎逐飛毬千官盡醉猶高坐百戲皆呈亦未(集作)
(未放)休共喜拜恩侵夜出金吾不敢問行由
二
城闕沉沉向曉寒恩當冷節賜餘歡瑞煙深(集作入)處開
三殿春雨微時引百官寶樹樓前分翠幕綵花廊下映
朱(集作華)欄宮庭戲樂年年别已得三廻對御看
三原李氏園宴集前人
暮春天早熱邑居苦囂煩言從君子樂樂彼李氏園園
中有草堂池引涇水泉開戶西北望遠見嵳峩山借問
主人翁北州佐戎軒僕夫守舊宅為客施華筵高懷有
餘興(一作膏壤有餘滋)滋竹(一作樹)芳且鮮傾我所持觴盡日共
留連疎拙不偶俗常喜形體閒况来幽棲地能不重笑
言
郡中春讌因贈諸客白居易
僕本儒家子待詔金馬門塵忝親近地孤負聖明恩一
旦奉優詔萬里牧遠人可憐島夷帥自稱為使君身騎
牂牁馬日食巴(集作塗)江鱗暗淡緋衫故斕斒白髮新是
時歲二月玉歷布春分頒條示皇澤命宴及良辰冉冉
趨府吏蚩蚩聚州民有如蟄蟲鳥亦應天地春薰草蓆
鋪座藤枝酒注樽中庭無平地高下隨所陳蠻鼓聲坎
坎巴女舞蹲蹲使君居上頭掩口語衆賓勿笑風俗陋
勿欺官府貧蜂窠(集作巢)與蟻穴隨分有君臣
六年寒食洛下宴遊贈馮李二少尹
前人
豐年寒食節美景洛陽城三尹皆強健七日盡晴明東
郊踏青草南園攀紫荆風折海榴艷露墜木蘭英假開
春未老宴洽日屢傾珠翠混花影管絃藏水聲佳會不
易得良辰亦難并聽吟歌暫輟看舞杯徐行米價賤如
土酒味濃如餳此時不盡醉但恐負平生殷勤二曹長
各捧一銀瓶(集作觥)
郡樓夜宴留客前人
北客勞相訪東樓為一開搴簾待月出把火看潮来艷
唱竹枝曲香傳蓮子杯寒天殊未曉歸騎且遲廻
飲散夜歸贈諸客前人
鞍馬夜紛紛香街起暗塵廻鞭招醉(集作飲)妓分火送歸
人風月應堪惜杯觴莫厭頻明朝三月盡忍不送殘春
與諸同年賀座主侍郎新拜太常同宴蕭尚書
亭子座主於蕭下及第得羣字
前人
寵新卿典禮會盛客徵文不失遷鸎侶因成賀鷰羣池
塘晴間雪冠蓋暮如雲共仰曾攀處年深桂尚薰
東都冬日會諸同年宴鄭家林亭得先字
前人
盛時陪上第暇日會羣賢桂折應同樹鸎遷各異年賓
階紛組綬(集作佩)妓席儼花鈿促膝齊榮賤差肩次後先
助歌林下水銷酒雪中天他日昇沉者無㤀共此筵
宴散前人
小宴追凉散平橋步月廻笙歌歸院落燈火下樓臺殘
暑蟬催盡新秋鴈帶來將何迎睡興臨臥舉殘杯
與諸客空腹飲前人
隔宿書招客平明飲暖寒麯神寅日合酒聖夘時歡促
膝纔飛白&KR0755;顔已渥丹碧籌攢米盌紅袖拂骰盤醉後
歌尤易狂来舞何難抛杯語同坐莫作老人看
宴周皓大夫光福宅前人
何處風光最可憐妓堂階下砌臺前軒車擁路光照地
絲管入門聲徹(一作沸)天綠蕙不香饒桂酒紅櫻無色讓
花鈿野人不敢求他事唯借流泉(集作泉聲)伴醉眠
夜宴惜别前人
笙歌旖旎曲終頭轉作離聲滿座愁筝怨朱絃從此斷
燭啼紅淚為誰流夜長似歲歡宜盡醉未如泥飲莫休
何况雞鳴即須别門前風雨冷脩脩
蘇州郡齋旬假始命宴呈座客示羣寮
前人
公門日兩衙公假月三旬衙用决簿領旬以會親賓公
多及私少勞逸常不均况為劇郡長安得閒宴頻下車
已三月開筵始今辰初黔軍厨突一拂郡榻塵既備獻
酧禮亦具水陸珍萍醅若(集作若)溪醑水鱠松江鱗侑食
樂懸動佐歡妓席陳風流吳地客佳麗江南人歌節點
隨袂舞香遺在茵清奏凝未闋&KR0755;顔氣(一作朱顔&KR0755;)已春衆
賓勿遽起羣僚且逡巡無輕一日醉用犒九日勤微彼
九日勤何以治吾民微此一日醉何以樂吾身
軍城夜會姚合
軍城夜禁樂飲酒每題詩坐稳吟難盡寒多醉較遲遠
鐘驚漏壓微月被燈欺此會誠堪惜天明是别離
春日同會崔少卿宅前人
詩家會詩客池閣曉初晴鳥盡山中語琴添(集作多)譜外
聲映花相勸酒入洞各題名疎野長(集作常)如此誰人信
在城
同諸公會大府韓卿宅前人
九寺名卿才思雄邀歡筆下與杯空(一作中)六街鼓盡塵
埃息四座筵開語笑同焰焰蘭釭明狭室丁丁玉漏發
深宮唯愁即是雞催曉(集作即聽雞唱天門曉)吏事相牽西復東
陪湖州韓中丞讌朱慶餘
老大成名仍足病強聽絲竹亦無歡高情太守留間坐
借與青山盡日看
秋日零陵與幕下諸賓遊河夜宴
鄭史
湘月蘋風乍暢襟燭前江水練千尋新秋宋玉能為賦
永夕袁宏好共吟輦下翠娥須強展罇中綠蟻且徐斟
汀沙漸有珠凝(一作如珠)露緩棹蘭橈任夜深
夜携酒訪崔正字劉得仁
只應芸閣吏知我僻兼愚吟興忘飢凍生涯任有無慘
雲埋遠岫隂吹吼寒株忽起圍爐思招携(一作携来)酒滿壺
夏夜會同人前人
沉沉清暑夕星斗儼虚空岸幘栖禽下烹茶玉漏中形
骸忘細故偃仰泰愚衷自汲泉来潄微開密篠風
東齋夜宴酬紹之起居見贈楊發
龍門八上不知津唯有君心困益親白社追遊名自遠
青袍相映道逾新十年江海魚緘盡一夜笙歌鳳吹頻
漸老舊交情更重莫將美(一作文)酒負良辰
長安客舍懷邵陵宴寄永州蕭使君五首
曹唐
邵陵樓樹(集作臺榭)碧(一作閣樹)葱蘢河漢星(集作西)流宴未終殘
露五更掀海月清笳三會揭天風香薰舞席雲鬟綠光
射骰盤蠟燭紅今日却思行樂處兩床絲竹小樓中(集作)
(水樓中)
二
粉蝶(集作色)彤軒盡障西水雲紅樹窣璇題鷓鴣影(集作欲)
絶歌聲定鴝鵒驚初(集作初驚)舞翅齊坐對玉山難甸線聽
唯(集作卧聽)金石怕低迷東風月下(集作夜月)三年飲未有(集作不省)
歸時不似泥
三
木魚銅鑰銷春城夜上紅(集作江)樓縱飲情竹葉水繁更
漏短桐花風軟管絃清百分散打銀船溢十指寬催玉
筯輕星斗盡飛賓客醉碧雲猶戀艷歌聲
四
三年身逐漢公侯賓榻容居最上頭飽聽笙歌陪痛飲
熟尋雲樹縦問遊朱門銷閉煙嵐暮鈴(集作紫)閣清凉水
木秋月滿前山風不動更邀詩客醉南樓
五
不知何路學飛翻虛受賢侯鄭重恩午夜清歌敲玉筯
(集作樹)三年洪飲竭金樽招携每感雙魚遠報答空思(集作)
(知)一劒存狼藉梨花滿城月當時長醉信陵門
灞(集作&KR0008;)上宴别許渾
山斷水茫茫洛人西路長笙歌留遠棹風雨醉(集作寄)華
堂紅壁耿秋燭翠簾凝曉香何言(集作誰堪)從此去雲樹滿
陵陽
潁川從事西湖亭宴餞前人
西湖清宴不知廻一曲離歌酒一杯城帶夕陽聞鼓角
寺臨秋水見樓臺玉堂客醉(集作蘭堂客散)蟬猶噪桂檝人稀
鳥自来獨想征車過鞏洛此中霜菊遶潭開
將為南行陪浙江尚書崔公宴海榴堂
前人
朝讌華堂暮未休幾人偏得謝公留風傳鼓角霜侵戟
雲卷笙歌月上樓賓館盡開徐稚榻客帆空望(集作戀)李
膺舟謾誇書劔無知已(集作歸處)水遠山遥(集作長)步步愁
夏夜宴明月湖薛逢
夏夜宴南湖琴觴興不孤月摇天上桂星泛浦中珠助
照螢隨舫添盤笋迸廚聖朝思静默堪守谷中愚
醉中看花因思去歲之任前人
去歲乘軺出上京軍機旦暮促前程狂花野草途中恨
春月秋風劔外情愁見瘴煙遮路色厭聞溪水下灘聲
不辭醉伴諸年少羞對紅粧白髮生
春夜樊川竹亭陪諸同年讌項斯
相知皆是舊每恨獨遊頻幸此同芳夕寧辭倒醉身竹
光遥映燭萼粉暗飄茵明月分歸騎重来更幾春
陪韋中丞宴扈都頭花園趙嘏
門下(集作外)煙横載酒船謝家(集作公)携客醉華筵尋花偶
坐將軍樹飲水方重刺史天幾曲艷歌春色裏斷(集作數)
行高鳥暮雲邊分明聽得輿人語願及行春更一年
九日陪越州元相宴龜山寺(一作亭)
前人
佳晨何處泛花遊丞相筵開水上頭雙影旆摇山雨霽
一聲歌裊(一作動)寺雲秋林花(一作光)静帶高城晩湖(一作水)
色寒分半檻流共賀萬家逢此節可憐風物似(一作滿)荆
州
今年新先輩以遏密之際每有(一作月)宴集必資
清談前人
天上高高月桂叢分明三十一枝風滿懷春色向人動
遮路亂花迎馬紅鶴馭廻飄雲雨外蘭亭不在管絃中
居然自是前賢事何必青樓倚翠空
婺州宴留上蕭員外前人
雙溪樓影向雲横歌轉高雲晩更清獨自下樓騎瘦馬
摇鞭重入亂蟬聲
集宿姚侍御宅懷永樂宰殷侍御
馬戴
石田虞芮接種柳白雲隂穴閉神蹤古河流禹鑿深樵
人應滿郭仙鳥幾巢林此會偏相語曾同雪夜吟
冬日陪同州吳常侍閒宴前人
中天白雲散集客郡齋時陶性聊飛爵看山忽罷碁雪
花凝始霽木葉脱無遺静裏常多暇招邀愜所思
夏日會脩行段將軍宅顧非熊
愛君書院静莎覆蘚階濃連穗古藤暗領雛幽鳥重罇
前迎遠客林杪見晴峯誰謂朱門内雲山滿座逢
廣州陪凉公從叔越臺讌集李羣玉
一逕松梢踏石梯步窮身在白雲西日銜赤浪金車沒
天拂滄浪翠笠低高鳥散飛驚大旆長風萬里卷秋鼙
玉鈎挂海笙歌合珠履三千半似泥
夜宴溫庭筠
孔雀眠高樹櫻桃拂短簷畫明金冉冉筝語玉纖纖細
雨無妨燭輕寒不隔簾莫將紅錦段因夢與江淹
陪李郎中夜讌方干
間世星郎夜讌時丁丁寒漏滴聲稀琵琶絃急(集作促)千
般語鸚鵡杯深四散飛遍請玉容歌白雪高燒紅燭(集作)
(蠟)照朱衣人間盛事猶如此争遣漁翁戀釣磯
石門韋明府為置東陽潭石魚(集作鯽)鱠
李羣玉
錦鱗銜釣(集作餌)出清漣煖日江亭動鱠筵疊雪亂飛消
筯底散絲繁灑拂刀前太湖浪說朱衣鲋漢浦休誇縮
項鯿俊味品流知第一更勞霜橘助芳鮮
長沙陪裴大夫夜讌
東山夜讌酒成河銀燭熒煌照綺羅四面雨聲籠笑語
滿堂香氣泛笙歌泠泠玉漏初三滴灧灧金觴已半&KR0755;
共向栢臺窺雅量澄陂萬頃見天和
永州陪鄭太守登舟夜宴席上各賦詩
蔣肱
江頭朱紱間青襟豈是仙舟(一作州)不可(一作見)尋誰敢強
登徐稚榻自憐還學謝安吟月凝(一作疑)蘭棹輕風起妓
(一作歌)勸金罍盡醉斟剪盡蠟紅人未覺歸時城郭曉煙
深
襄陽閒居與友生夜會皮日休
大隠悠悠世不知林園幽事遞相期舊絲再上琴調晩
壊葉重燒酒煖遲三逕引時寒步月四隣偷得夜吟詩
草玄寂淡無人愛不遇劉歆更語誰
與友人對酒吟詩杜荀鶴
憑君滿酌酒聽我醉中吟客路如天遠侯門似海深新
墳侵古道白髮戀黃金共有人間事須懷濟物心
陪湖南李中丞宴隠溪曹松
竹林啼鳥不知休羅列飛橋水亂流觸散柳絲廻玉勒
約開蓮葉上蘭舟酒邊舊侶真何遜雲裏新聲是莫愁
若值主人嫌晝短應陪秉燭夜深遊
夜飲前人
良宵公子宴蘭堂濃麝薰人獸吐香雲帶金龍銜畫燭
星羅銀鳳瀉瓊漿滿屏珠樹開春景一曲歌聲遶翠梁
席上未知簾幕曉青蛾低語指東方
駙馬宅宴罷前人
粉墻殘月照宮祠宴闋銀瓶一半欹學語鸎兒飛未稳
放身斜墜綠楊枝
文苑英華卷二百十六
