文苑英華卷一百九十三宋李昉等編
樂府二
神仙篇三首昇仙篇一首
昇天行三首步虚詞十首
飛龍引三首鳳簫曲一首
鳳笙曲一首陽春歌六首
金(一作會)樂歌三首白紵歌十八首
美女篇四首日出東南隅四首
日出行三首月重輪一首
泛舟行大江二首雨雪曲六首
神仙篇張正見(集無)
億舜日萬堯年詠湛露歌採蓮願雜百和氣宛轉金爐
前
同前盧思道
浮生厭危役(一作促)名岳共招携雲軒遊紫府風駟立(一作)
(上)丹梯時見遼東鶴屢聽和(一作淮)南鷄玉英持作寶瓊
實採成蹊飛策揚輕電懸旌耀彩蜺瑞銀光似燭靈石
髓如泥寥廓鸞山右超遥(樂府作越)鳳州西(一作超遥鳳渚西四)一丸
應五色特此救行迷
此詩二百三十五卷道門重出今已削去注異同
為一作
同前魯把(樂府作汜)
王遠尋仙至欒巴訪術迴乘空向紫府控鶴下蓬萊霜
分白鹿駕日映流霞杯煎金丹未熟醒(一作醖)酒藥初開
乍應觀海變誰肯畏年頽
昇仙篇梁簡文帝
少室堪求道明光可學仙丹繒碧琳宇綠玉黃金篇雲
車了無轍風馬詎須鞭靈桃恒可餌幾廻三千年
昇天行三首劉孝威(類聚作曹植)
乘橋(一作蹻)追術士遠之蓬萊山靈液飛素波蘭柱上參
天文(一作玄)豹遊其下翔鸞(一作鵾)戲其巔乘風忽登舉彷
彿(一作防隍)見衆仙
二
扶桑之所生乃在朝陽谿中心陵蒼皓(一作昊)布葉蓋天
涯日出登東幹既夕沒西枝願得紆陽轡廻日使東馳
同前盧思道
尋師得道訣輕舉厭人羣玉山候王母珠庭謁老君煎
為返魂藥刻作長生文飛策乘流電彫軒曳彩(一作紫一作白)
雲玄洲望不極赤野眺無垠金樓旦蹇嵼玉樹曉氛氲
擁琴遥可聽(一作望)吹笙遠詎聞不學(一作覺)蜉蝣子干侣
(一作迢一作葬)何紛紛
道士步虚詞五首庾信
渾成空教立元始正圖(一作塗)開赤玉靈文下朱陵真氣
來中天九龍舘倒景八風臺雲度絃歌響星移宫殿廻
青衣上少室童子向蓬萊逍遥聞四會倏忽度三災
二
東明九芝蓋北燭(一作屬)五雲車飄颻入倒影出沒上煙
霞春泉下玉霤青鳥向金華漢帝看桃核齊侯問棗花
上元應送酒來向(一作在)蔡經家
三
歸心遊太極廻向入無名五香芬紫府千燈照赤城鳳
林採珠實舂(一作龍)山種玉榮夏笛三山響(一作夏簧三舌響)春
鐘九乳鳴絳河應遠别黃鵠來相迎
四
凝真天地表絶相(一作想)寂寥前有象猶虚豁忘形本自
然開經壬子世(一作歲)值道甲申年廻雲隨舞曲流水逐
歌弦石髓香如飯芝房脆似蓮停鸞讌瑶水歸路上鳴
天
五
洞靈尊上德虞石會明真要妙思玄絶(一作紀)虚無養谷
神丹丘乘翠鳳玄圃馭斑麟(一作驎)移梨付苑吏種杏乞
山人自此逢何世從今復幾春海無三尺水山成數寸
塵
同前釋皎然
予因覽真訣遂感西城(作域)君玉笙下青冥人間未曾聞
日華鍊精(一作魂)魄精魄(一作皎皎)無垢氛謂我有仙骨且令
餌氤氲俯仰媿靈顔願随鸞鵠羣俄然動風馭縹緲歸
青雲
同前(太清宫作)顧况
迥步遊三洞清心禮七真飛符超羽翼焚(一作禁)火醮星
辰殘藥沾鷄犬空(一作靈)香出鳳麟壺中無窄處願得一
容身
同前二首陳羽
漢武清齋讀鼎書太(一作内)官扶上畫雲車壇上月明宫
殿閉仰看星斗禮空虚
二
樓殿層層阿母家崑崙山頂駐紅霞笙歌出見穆天子
相引笑看琪樹花
同前蘇郁
十二樓藏玉牒中鳳凰雙宿碧梧桐流霞淺酌留君醉
今夜吹簫第幾重
飛龍引二首李白
黃帝鑄鼎於荆山鍊丹砂成黃金成黃金(六字集作丹砂成黃金)
騎龍飛去太清(一作上)家雲愁海思令人嗟宫中綵女顔
如花飄然揮手凌紫霞從風縱體登鸞車(一作從登鸞車侍軒轅)
侍軒轅(一作疊句)遨遊青天中其樂不可言
二
鼎湖流水清且閑軒轅去時有弓劍古人傳道留其間
後宫嬋娟多朱(一作花)顔乘鸞飛煙亦不還騎龍攀天造
天關造天關聞天語長(一作迎)雲河車載玉女過紫皇紫
皇乃賜白兔所𢷬之藥方後天而老凋三光下視瑶池
見王母蛾眉蕭䬃成(一作如)秋霜
同前陳陶
有熊之君好神仙飡霞鍊石三千年一旦黃龍下九天
騎龍枿枿昇紫煙萬姓攀髯髯墮地啼呼弓劍飄寒水
紫鸞八九墮玉笙金鏡空留照魑魅羽幢䙰徙銀漢秋
六宫望斷芙蓉愁應龍下揮中園笑泓泓水遶青苔洲
瑞風颯還天光淺瑶闕峩峩横露苑沆瀣樓頭紫鳳歌
三株樹下青牛飯鴻龐九闕相玉皇鈞天樂引金華郎
散花童子鶴衣短投壺姹女蛾眉長彤庭侍宴瑶池席
老兔春高桂宫白蓬萊下國賜分珪阿母金桃容小摘
仙流萬緘蟲篆春三十六洞交風雲千年小兆一蟬蜕
丹臺職亞扶桑君金烏試浴青門水下界蜉蝣幾廻死
鳳簫曲(雜言)沈佺期
八月凉風下高閣千金麗人卷綃幕已憐池上歇芳菲
不念君恩坐摇落世上榮華如轉蓬朝随阡陌暮雲中
飛鷰侍寝昭陽殿班姬飲恨長信宫長信宫昭陽殿春
來歌舞妾自知秋至容華君不見昔時嬴女厭世氛學
鳳吹簫乘綵雲含情轉盼向蕭史千載紅顔持贈君
鳳笙曲前人
憶昔王子晉鳳笙遊雲空揮手弄白日安能戀青宫豈
無嬋娟子結念羅幃(一作帳)中憐夀不貴色身世兩無窮
陽春歌柳顧言
春鳥一囀有千聲春花一叢千種名旅人無語出簷楹
思鄉懷土志難平唯當文共酒暫與興相迎
同前顧野王
春草正芳菲重樓啓曙扉銀鞍俠客至柘彈宛(一作婉)童
歸池前竹葉滿井上桃花飛薊門寒水歇為斷流黃機
同前吳邁遠
百里望咸陽知是帝京域(一作國)綠樹摇雲光春城起風
色佳人愛華景流靡園塘側妍姿豔月映羅衣飄蟬翼
宋玉歌陽春巴人長嘆息雅鄭不同賞那令君愴惻生
重愛(一作受)惠輕私自憐何極
同前吳象之
簾低曉露濕簾卷鶯聲急欲起抱箜篌如疑彩絃澁孤
眼愁不轉點淚聲相及淨掃街上花風來更吹入
同前檀約
青春獻初歲白日映雕梁蘭萌猶自短柳葉未能長已
見紅花發復聞綠草香乘此試遊衍誰知心獨傷
同前李白
長安白日照春空綠楊結煙垂褭風披香殿前花始紅
流芳發色繡戸中繡戶中相經過飛燕皇后輕身舞紫
宫夫人絶代歌聖君三萬六千日歲歲年年奈樂何
金(一作會)樂歌梁元帝
鳴鳥怨别偶曙鳥憶離(一作誰)家石門(一作闕)題書字金燈
飄落花東風(一作方)曉星沒西山晩日斜縠衫廽廣袖團
扇掩輕紗暫借青騘馬來送黃牛車
同前房篆
前漢流璧水後渚映青天登臺臨寶鏡開牎對綺錢玉
顔耀光彩羅袖拂金鈿春風散輕蝶明月映新蓮摘花
競時侣催栢及芳年
同前梁簡文帝
槐花欲覆井楊柳正藏鴉山鑪好(一作當)無比玉構火牒
賖牀頭辟繩結鏡上領巾斜鐡鑊(一作鍾)種梁子銅樞生
秦(一作棗)花開門枕水柱(一作抛水柱)城控(一作按)特言家
白紵歌梁武帝
朱絲玉筯羅象筵飛管促節舞少年短歌流目未肯前
含笑一轉私自(一作自知)憐
二
朱光灼爍照佳人含情遠(一作送)意遥相親嫣然一(一作婉)
轉亂心神非子之故欲誰因
此篇文苑英華接武帝前篇共是一首今郭茂倩
樂府拆而為二其題作沈約夏白紵歌却别有武
帝一首如後
纖腰嫋嫋不任衣嬌怨獨立特為誰赴曲君前未忍歸
上聲急調中心飛
同前五首張欒
秋風鳴(一作蕭)條露垂葉空閨光盡生(一作坐)愁妾獨向長
夜淚承睫山高水深(一作照非)路難涉望君光景何時接
二
遥夜風遠時既寒秋風蕭瑟白露團佳期不待歲月闌
念此遲暮獨無歡鳴絃流管增長嘆
三
歌兒流唱聲欲清舞女趁節體自輕歌舞並妙會人情
調(一作依)絃度曲惟(一作婉)盈盈揚(一作娥)眉為態誰自成(一作自誠)
四
遥夜忘寐起長嘆但望雲中雙飛翰明月入牖風吹幔
中夜悠悠坐申旦誰能知我中心亂終然有懷歲方晏
五
日暮搴門望所思風吹庭樹月入帷凉隂既滿草蟲悲
誰能離别長夜時流嘆不寐(一作寝)淚如絲與君之别終
何如
同前(四時)隋煬帝
東宫春前人
洛陽城邊朝日暉天淵池前春燕歸含露桃花開未飛
臨風楊柳自依依小苑花紅洛水綠清歌婉轉繁絃促
長袖逶迤動珠玉千年萬歲陽春曲
江都夏前人
梅黃雨細麥秋輕楓樹蕭蕭江水平飛樓綺觀軒若驚
花簟羅幃當夏清菱潭落日雙鳬舫綠水紅粧兩摇漾
還似浮桑碧海上詎(一作誰)肯空歌採蓮唱
和同前(郭茂倩樂府作江都夏)盧茂
長洲茂苑朝夕池映日含風結細漪坐堂(一作當)伏檻紅
蓮披(一作枝非)雕軒洞戶青蘋吹輕幌芳煙欝金馥綺簷花
簟桃李枝蘭苕翡翠但(一作恒)相逐桂樹鴛鴦恒並宿
長安秋(郭茂倩樂府又有茂此篇並附于此)
露寒臺前曉露清昆明池水秋色明摇環動珮出曾城
鵾絃鳳管奏新聲上林蒲桃合縹緲甘泉竒樹上蒼青
玉人當歌理清曲婕妤恩情斷復續
同前三首李白
揚清歌發皓齒北方佳人東隣子且吟白紵停綠水長
袖拂面為君起寒雲夜卷霜海空胡風吹天飄塞鴻玉
顔滿堂曲(集作樂)未終舘娃日落歌吹濛(一作深一無此句)
二
月寒江深夜沉沉美人一笑千黃金垂羅舞縠揚哀音
郢中白雪且莫吟子夜吳歌動君心動君心冀君(疑)賞
願作天地雙鴛鴦一朝飛去青(一作綠)雲上
三
吳刀剪綺(集作絲)縫舞衣明粧麗服奪春暉揚目(集作眉)轉
袖若雲飛傾城獨立世所稀激楚結風(舞名)醉忘歸高堂
月落燭已微玉釵掛纓君莫違
同前二首楊衡
玉纓翠佩雜輕羅香汗微漬朱顔&KR0755;為君起唱白紵歌
清聲裊雲繫思(一作思繫)多疑笳哀瑟(一作琴)時相和金壺半
傾芳夜促梁塵霏霏暗紅燭令君安坐聽終曲墜葉飄
花難再復
二
躡珠履步瓊筵輕身起舞紅燭前芳姿豔態妖且妍廻
眸轉袖暗催絃凉風蕭蕭漏水(一作流水)急月華泛灔紅蓮
濕牽裙攬帶翻成泣
同前陳標
吳女秋機織曙霜冰蠶吐絲月盈筐金刀玉指裁縫促
水殿花樓絃管長舞袖慢移凝瑞雪歌塵微動避雕梁
唯愁(一作恐)陌上芳菲度狼籍鳳池荷葉黃
美女篇蕭子顯
章丹(一作邯鄲)暫輟舞巴姬請罷絃佳人淇浦出(一作洧上)豔趙
復傾燕繁穠既為李照水亦成蓮朝酤成都酒暝數河
間錢餘光幸未借(一作惜一作許借)蘭膏空自煎
同前梁簡文帝
佳麗盡關情風流最有名約黃能效月裁金巧作星粉
光勝玉靚衫薄擬蟬輕密態隨流臉餘嬌逐語聲(一作嬌歌)
(逐軟聲)朱顔半已醉微笑隱香屏
同前盧思道
京洛多妖豔餘春愛物華俱臨梁燈(一作墱)水(一作恒臨鄧渠水)
共採鄴園花時摇五明扇聊駐七香車情䟽看笑淺嬌
深盼欲斜微津染長黛新溜濕輕紗莫言人未觧隨君
獨問家
同前王琚
東隣美女實名倡絶代容華無比方濃纖得中非短長
紅素天生誰飾粧桂樓椒閣木蘭堂繡戶雕軒文杏梁
屈曲屏風繞象床萎蕤翠帳綴香囊玉臺龍鏡洞徹光
金爐沉煙酷烈芳遥聞行珮音鏘鏘含嬌含笑出洞房
二八三五閨心切褰簾卷幔迎春節清歌始發詞怨咽
鳴琴一弄心斷絶借問哀怨何所為盛年情多心自悲
湏臾破顔倏歛態一悲一喜併相宜何能見此不注心
惜無媒氏為傳音可憐盈盈直千金誰家君子為藁砧
日出東南隅行沈約
朝日出邯鄲照我叢臺端中有傾城豔顧影織羅紈延
軀似纖約遺視若廻瀾瑶粧映層綺金服炫雕欒幸有
周(一作同)匡好西仕服秦官寶劔隨玉具汗馬飾金鞍縈
場類轉雪逸控寫(一作似)騰鸞羅襟(一作衣)夕觧帶玉釵暮
垂冠
同前蕭子榮
大明上迢迢陽城射陵霄光照牎中婦絶世同阿嬌明
鏡盤龍刻簪羽鳳凰雕逶迤梁家髻冉弱楚宫腰輕紈
雜重錦薄縠間飛綃三六前年暮四五今年朝蠶園拾
芳蠒(一作蠶籠拾芳翠)桑陌採桑(一作柔)條出入東城裏上下洛
西橋路逢車馬客飛蓋動䄡軺單衣鼠毛織寶劔羊頭
銷大夫疲應對御(一作從)者輟連鑣(一作御鑣)住間徒脉脉垣
上幾翹翹女本西家宿君自上宫要漢馬三千(一作萬)疋
夫婿仕嫖姚鞶囊虎頭綬左珥鳬盧貂横吹龍鍾管奏
鼓象牙簫十五張内侍十八賈登朝皆笑顔郎老盡訝
董公超
同前盧思道
初月正如鈎懸光入鏡(一作綺)樓樓中可憐妾如恨亦如
羞深情出豔語密意滿横眸楚腰寕且細孫眉本未愁
青玉勿當取雙銀詎肯(一作可)留會待東方騎遥居最上
頭
同前李白
秦樓出佳麗正值朝日光陌頭能駐馬花處復添香
日出行蕭撝
昏昏隱遠霧團團乘陣雲正值秦樓女含嬌酬使君
同前李白
日出東方隈似從地底來歴天又復入西海六龍所舍
安在哉其行終古不休息(一作始與終古不息)人非元氣安得與
之久徘徊草不謝榮於春風木不怨落於秋天誰將(集作)
(揮)鞭策驅四運萬物興歇皆自然羲和羲和汝奚汨沒
於荒滛之波魯陽何德駐景揮戈逆道違天矯誣實多
吾將括囊(集作囊括)大塊浩然與溟涬同科
同前李賀
白日下崑崙發光如舒絲徒照葵藿心不見遊者(集作子)
悲浙浙(集作折折)黃河曲日從中央轉𤾉谷耳曾聞弱(集作若)
水眼不(一作不可)見奈何爍石胡為銷人羿能彎弓屬矢那
不中足令烏不得翔火不得奔詎教晨光夕昏
月重輪戴暠
皇基屬明兩副德表重輪輪重非是暈桂滿自恒春海
珠全更滅(二作减)階蓂翳且新婕妤比團扇曹王譬洛神
浮川疑讓璧入戶類燒銀從來看顧兔不曾聞鬭麟北
堂豈盈手西園徧照人
泛舟横大江梁簡文帝
滄波白日暉遊子出王畿旁望重山轉前觀遠帆稀廣
水浮雲吹江風引夜衣旅鴈同洲宿寒鳬夾浦飛行客
誰多興當念早旋歸
同前張正見
大江脩且闊揚舲度廻磯渡中畫鷁涌帆上錦花飛舟
移停(集作歷)浦月棹舉濕春衣王孫若定(一作客若一作定若)遠誰
得(一作詎得)送將歸
雨雪曲王筠(樂府作江暉)
邊城風雪至客(一作遊)子自心悲風哀笳弄斷雪暗馬行
遲輕生本為國重氣不關私恐君猶未信撫劔一揚眉
同前張正見
胡關辛苦地雪露遠漫漫含冰踏馬足雜雨凍旗竿沙
漠飛恒暗天山積轉寒無因辭日逐團扇掩齊紈
同前江總
雨雪阻榆溪從君度隴西遶陣看狐跡依山見馬蹄天
寒旗彩壞地暗鼓聲低漫漫愁雲起蒼蒼别路迷
同前陳暄
都尉出祁連雨雪滿鷄田雕陵持抵鵲屬國用和氈冰
合軍應度樓寒烽未燔(一作燃)花迷槎未著疎勒復經年
同前謝爕
朔邊昔離别寒風復悽切峩峩六尺冰飄飄千里雪深
閉(一作未塞)袁安戶行封蘇武節用(一作應)隨隴水流幾廻(一作)
(過)凝鳴咽
同前盧照隣
虜騎三秋入關雲萬里平雪似胡沙暗冰如漢月明高
闕銀為闕長城玉作城節旄零落盡天子不知名
文苑英華卷一百九十三
