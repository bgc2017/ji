皇元風雅卷之六
何頥貞
長沙留别董仲逹陳君直
歲晚客衣薄揮毫更㪯杯五年差一别两月却重来南
屋夜相語北風舡未開他年苕霅上回首定王臺
黃子肅
古意呈仲章貢侍御
娉婷二八女絶色妙難畫新庄薄鉛華照影脩竹下盛
年事夫壻錦玉耀精舍雖非伯鵉妻倦然惜春夜琴餘
月當軒默默倚風榭寄語東家兒红顔莫輕嫁
梧桐生高岡雲氣涵空清南枝掛孤月上有蒼鵉鳴大
匠揮玉斧渾然合天成寘之白玉堂被之絃歌声一弹
松風来再鼓溪月明子期人巳往青山為誰情
題竹外一枝梅花
仙摽何処耒一笑倚寒玉晴窗見疎林座上春可掬山
隂帶殘雪水影兼遠綠珍重孤竹君歲寒伴函独
贈醫人黃子厚
悠悠溪上山曡曡山下雲幽人不出戶芝草日以春伯
也種丹杏心与孤鴻輕仲也搗玄霜西風林間声世降
運不齋病随人心生芳章何所无誰能擷其英吾宗幼
幼方積久用更精金丹有时合白日升蓬瀛
春晚
春老他鄕奈老何可人紅紫漸无多閑来綠柳坡頭路
記得流鶯弟一歌
題春江小景圖
小艇无人載綠陰白鷗門外笋成林不知多少山中雨
染得一江春水深
塘懷友
舟泊風林一鴈聞白蘋紅蓼共思君月明江水多於海
雨後秋山碧似雲
登福山遇僧偶出
欲扣禅關未有詩滿山空翠&KR0668;人衣行間趺在到西月
試看白雲歸未歸
鷲嶺雲間杖屦幽竹風松影共悠悠何人分得憎家榻
坐看南山一片秋
贈汪玉成
千里還家独抱琴象山杳在白雲林曉寒莫厭江東路
人倚梅花雪意深
友人見訪不遇
君乘白鶴下青雲我入春山听曉鶯可惜小楼風雨過
无人收拾万松声
尋故人
適㒷一尋君君家在白雲幽花春後見落葉夜深聞随
意坐苔石呼童煑澗芹不須談世事詩思正紛紛
留别
相尋復相别把酒意如何雲石有時合風湍無定波此
生無出處一笑對嵯峨長揖下山去暮煙浮女蘿
哭朱教授竹所
日問竹乎安妻然泣白鵉講堂春寂寂歸路夜漫漫前
席成虚設斯文巳不刊些声雲谷外落月帶霜寒
天運不已歲事又春斈巳可乎作自勉詩呈
李初教授諸公
東風一笑可人心旋瀝新醅對柏斟山色未勻春意淺
梅花巳老白雲深半軒依竹閑聽雨千里懷人欲抱琴
試問樵溪隔年意碧波東注渺難尋
送三山張國宝府掾美歸
三山星斗高貼天三山潮汐走百川張公平生飲中仙
襟度脫落神飄然三山神人不敢友天風吹度金鰲顛
掃清案牘待明月平鋪綠水㘽紅蓮公庭無人山色落
時有双燕歸簾前樵溪夜雨深一尺城外明朝翠如織
春歸草木不可遮黯淡巳作離别色離别兮奈何若有
人兮佩女蘿公不顧兮山之阿滄海渺渺浮雲多
縣令行
石田海上秋不熟抱琴入山翠如簇白雲一榻流水深
獨對青松結茅屋西風喚起泥塗身野冠來見天上人
靈丹一粒肯分与便當負水供炊薪
題高都事戴松二牛圖
東風吹浪翻平林吳江咫尺移春隂牧童曉出不知雨
日暮歸去清溪深一童驅牛涉古岸草煙惨淡迷目觀
双蹄湧出層水間蒼峡蹴翻石雲断一童踞策溪中流
溪風不動波悠悠恍然顧影驚自失尚疑身跨蒼龍遊
平瀾遠峰結寒色至今宇宙留墨跡可怜三子人不識
我欲問之漢津客
送素庵劉揔管歸
當年綉斧出九天倏如白雲下長川千峰收雨作秋色
至今梧竹吟寒泉熙臺重來又三載干將出匣光不改
水壷盡貯明月秋風露𬈑溟接滄海海空迢迢行玉麟
霜影蕩漾龍蛇驚石田歸來紫芝好策馬更入南山青
南山歌两岥何如陽春生物物不知魯人頌泮水何如
弦歌一千里昆也虎渡河寬也蒲作鞭何如樵溪九曲
落葉静平鋪綠水㘽紅蓮紫薇殿前列藩輔華盖滄滄
五星聚䕫龍䠥&KR0887;天一方蟋蟀吟秋桂枝暮蓬萊楓葉
昨夜秋瓊楼夢斍題金甌銀河横空白鵉去安得追逐
鈞天遊
送僧定觀歸
詩僧百丈來復作五臺别丁然振金錫桂子落秋雪山
空白雲閑風息萬籟滅相思何處無江湖一明月
〇張希孟
過長白山范文正公書堂
長白何岧嶤下有讀書室人云小范老於焉競晨夕䔥
蕭翳荆榛落落林泉石拳拳往瞻拜共共如相及維宋
慶曆间群䝨麟鳳集孰先天下憂一統經綸白中朝固
有人西夏諒难國力言出师凶深慮手澤失炳幾先見
明韓冨有慚德柰何时相隘欲砕和氏璧向非
仁廟知千載血應碧至今忠義氣高壓万仞壁所以德
業高要知清苦積功臣自古多動為冨貴役視公平生
心霄壌邈相隔但能一善兼亦足千年塞遺容揭日星
未斍關塞黑長歌泉行詩風林撼秋色
晨興用俞立之韻
寒碧洲㾗淺深青地势平岩姿呈雅淡樹影碎空門窗
納一天曉人懷千古荣移床高処坐遥看日東生
惜鶴十首
鶴仙禽也由凡翼非其比恒不為世人所
爱而爱之者往往皆山林中人盖物以氣
合理势然也余嘗得其尤者一豢之既久
翩蹮与人相習日者為田嫗傷其脛丸病
两月斃惜哉因取其始末作十詩以慰其
不幸云𡭗
購鶴
野処幽独甚千金得令威挟雲出塵綱領月到柴扉縻
足妨颺去遮亭使斈飛至今湖上路樹石亦光輝
友鶴
雲雨手反覆紛紛知巳誰玄裳真莫逆皓首誓相期把
酒或前舞遊山时後随會看作人語细与話瑶池
病鶴
渠本仙家物胡為久不安強行时榻翼欹立恐遺丹誰
薬相如渴独怜范叔寒一鳴雖确确猶自徹雲端
醫鶴
饋薬人空數乘軒氣漸低无心吞餅餌何処覓刀圭暴
日資丹火抔泉洗雨泥謾令通臂友时復憶幽棲
挽鶴
共処人烟外誰期禍及身九臯空有恨四野欲无春華
表雲應淚瑶臺月亦塵當年林処士泉下定相親
招鶴
歌徹楚人些冥冥恨亦增楓林空落月蕙悵亦寒灯仰
问天无語呼聞谷謾應料随風露氣飛入乱山層
瘞鶴
非為恩惟盖徙遊歲月深忍令一抔土埋尽九皐心致
奠攄幽憤為名著德音小松㘽尺許悠久庶能尋
憶鶴
玉立昂藏意山中我与君幾年遊賞共一夕死生分徐
步閑窺沼高飛遠帶雲爲誰重起舞倚仗立斜曛
夢鶴
綉幌灯昏処依依見瘦軀引吭如有訢側頂不容呼枕
上行雲遶松梢落月孤堪怜漆園叟謾爲蝶遽遽
圖鶴
百計无從見明䆫吮筆圖研朱漆霞頂屑玉抹雲襦野
狀難非似山居亦勝无却愁風露夜拔宅上天衢
〇趙茂原
贈郭山長歸括蒼兼蕳葉縣尹林府判
夜听春雨鳴雨晴君欲行君行向何処回覧括山青括
山万疊青未了漠漠蒼煙嗝飛鳥三年官冷不得歸歸
夢時時度雲嶠竹雞鈎輈啼夢殘落花如雪春風寒客
途塵土何漫漫握手未許攀征鞍東關且尽双樽歡東
關柳如帶中有别離態折贈不可持依依自相待宦遊
江海事多違我軰論交金石在㪯頭咫尺天涯别行李
潇瀟浸明月出門大笑心激烈良儔往往多契闊每一
思之生白髮白髮生何足驚志士慷慨期晚成酒澆磊
傀澆不平况復不飲難爲情長歌散作陽關声子先歸
兮我暫停丈夫耿耿氣肯洒兒女淚浩蕩天地間清流
豈常聚郭公子休徘徊京城二月莺花開束書早上黃
金臺黃金臺上多英才拾取青紫實快哉秋來我亦遠
遊計萬里殷勤定相遇到手功名俱得意却誦如今長
短句
曉寒曲
曲欄廉纖杏花雨博山煙飛裊晴縷夢回金帳春融融
鵎鵡騖寒隔䆫語美人曉粧靈滿梳柳風吹香入氍毹
翠鬟嫋嫋綰不断宝釵壓鬢紅珊瑚丫鬟捲簾採桃華
驚起一双黃蛺蝶
秋宵吟
平林薄暮風淅瀝黃金滿地秋狼藉新月出嶺光欲流
萬籟无声夜寥閴誰家美人吹鳳䔥彩鵉對舞摩青霄
闌干縹緲碧雲遠天風入骨凉䔥蕭銅壷水寒銀箭澁
玉露滴空衣袂&KR0668;缸花落尽炉煙收幽懷耿耿生新愁
寒螿啼碎人間秋
〇楊逹可
渡江寫懷
手挽天河落九𬈑浪声淘尽世間塵一川光浸梅花月
萬頃波涵棣萼春風雨不忘歸海意乾坤未老済川人
此溪浩蕩流千古回首春山更麽青
〇吳仁傑
送汪水雲入湘
碧水波翻海亦摧奮身鰲背護蓬萊忍随天上紅雲散
却馭關中紫氣回大道有形須變化玄關无鑰任敲推
携琴更拜蒼梧野猶想南薰入調來
〇鄧彧之
即景
樹影禽声門半開墻東一逕没蒿來池塘通得官溝水
時送青萍幾點來
絶句
清風左右凉满室芷花香琴声偶然断不是客來妨
芸芸陌上人
芸芸陌上人各爲衣食謀寒飢稍不迫彼亦無譏求豈
知衣食外復有千端憂憂楽本皆然悵然寸心休
掩卷
夢中有得意斍来還自喜掩卷嗒無言殘日在書几
江橋樹次阮魯詹韻
江橋樹日日斜陽暮春風吹落花半隨流水去花落有
盡时水流無断処
阮詩附
江橋樹荏苒年華暮迎得行人来送得行人去落葉成
秋風行人在何處
宿山家
秋深客路巳無聊此宿何堪更寂寥雨葉響林人語寂
風灯近竹客心摇村醪味薄愁先醉野叟倩親語漸驕
椎有兒童忘世故向人欹鼾到明朝
聽琴
桐花门巷小立久忽聞琴海鶴天風急山猿秋雨深一
時真得趣千載有知音雖是无絃逹何由會此心
落葉二首
秋庭晝无人落葉自滿地端居觀物化人生亦如寄朝
聞鳴蝉惄夕巳見其蛻歲晏共䔥條臨風發遥喟
落葉日巳深庭樹日巳瘁樹猶不枝梧葉亦甘委棄寕
隨高風飛母隨流水逝飛者或遶樹逝者眇无除
陳敬翁
晚過玉林西斎二首
佳客因乘興能耒慰寂寥空山多宿约好語在今宵白
苧秋風急青帘市酒遥半升无処問清抱可能消
庭雨俱鍾盡燈花待客詩三生今夜宿此道幾人知分
契情何厚林高語自竒直為知巳用非敢傲當時
月下琵琶
不似潯陽縣哀絲帶客愁素娥窺夜曲明鏡入南州指
滑鶯初語腔新柳共柔向前兒女恨腸断漢宮秋
柳邊漁笛
莫是章臺路青絲舞未休楚江歸去釣湘竹語孤舟一
葉秋生樹何人夜倚楼舊時明月衷吹過白蘋洲
初夜
独坐興悠悠荅階日脚收客衣凉悞葛池月夜私秋物
遣身猶累心閑逕夫幽故人情分好渾不記淹留
晚坐
綠隂深處寺日暮坐幽人水影光初劫苔㾗塔半身荒
江无過客高竹是比隣夫信淸談少因看麈尾塵
過胡震亨幽居
欲復问何処行遟稍認門路隨幽草入巷与綠隂分市
盡人初遠言忘意獨在所經得才俊猶足慰斯文
清曉過鶴上仙人
仙人睡方起松日高數尺入戸聞琴声停步立苔石閑
情契幽絶每坐忽終夕長揖道香清歡言正蒲席
贄分宜縣丞吳子彦
道合无論見神交早為詩十年諸老盡一淡半生知池
草今无夢山隂復有期絶疑汚具眼猶意得吾癡
〇蕭南軒
寄吳子彦歸江東
鳴鵉誰倚洞簘過黃鶴楼前舊脫靴天上佳期今夕共
江東歸思白雲多清風明月故人識有酒無魚良夜何
莫斈鄉音唱芦葉桂花滿載待西河
寄黃尚雅
莫惜隔年期行當与子違門深紅葉字秋入菊花詩酒
熟蟹將到魲肥膾可思西堂風露重早下讀书幃
〇先一初
丁丑新正試筆
傴指蘧年逝今朝曆又新野煙癡作晚山雨细勻春舉
世貪為苦空門懶是真聊將双碧眼趺坐閱時人
〇陸文圭
燒筍賦(竹字韻)
先生朝盤厭首蓿筍味得全差勝肉蒼頭掃地犀角出
赤燄燒空龍尾秃土膏漸渴外欲枯火亥微&KR0668;中巳熟
撥灰可惜衣殘錦觧籜猶怜膚濯玉青青無分長兒孫
草草為人供口腹李家丞相蒸葫芦石家美人煑豆粥
去毛留項有何好擣韭作虀空自速不如野人工食淡
自辦行厨入脩竹句衷曾參玉版師胸中會書篔簹谷
主人不问不須嗔昨夜西風響林屋
〇陳魚村
題按仙楼
五老峯前第一山天開綠野待公閑令威白鶴重來日
老子青牛又度關花木四時三月裏楼臺一簇五雲間
我來便有凌風想為問先生覓大還
〇易炎正
環秀楼
萬碧穹環類九嶷危楼空翠接清漪山人本是山中客
山外看山山更竒
張嗣良
尋梅
夢中寄荒遐騎驴一放棄野梅過流水香断无尋処天
寒歲又晏偃蹇傷幽素独行山谷深積雪迷歸路
曉行
夢魂短短春宵殘喈喈雞語催征鞍東方彷彿淡月䁱
柳露細拂征衫寒僮僕前行指予路那个長亭經某処
离情莽莽不分明黯淡孤村煙半樹
〇何大虚
畈步作
隂靄通煙碎作霏春風吹入煖成泥女郎挑菜不知&KR0668;
調笑相携過水西
除夜
風縈縈雨霏霏寒輕新柳潤春到落梅稀筠籃入市買
紅烛煙火松林人醉歸
元日
聖主龍飛肇紀元野人相賀板扉前不知顔色老昨日
共說時光強旧年井口杏花春值雨墻筐柳葉煖肥煙
長溝緩摶風猗綠林下鳥犍漸受鞭
寄程承旨
元凱同嚴召留班錫異恩聖神恩治切宗社有公存地
立鰲峰峻天依鳳阙尊䕫謀道合且奭共心論妙斡
時雍化丕楊祖烈敦堯文嚴大典虞采倚昌言卦氣丹
凝鼎星符紫照垣奇齡歸碩德宝曆肇
皇元花竹蕃三谷雲霞煥九門相望清昼永朝下酒盈
樽訪貢待制舟行阻風
今旦始自信余生非數竒懷人發清興欲雪成良時波
響双櫓澁灘寬衆帆馳危查立小渡殘竹懸断旗指浦
見鴉合轉蓬惜蜂移深烟曲江罄微雨三洲炊寂閴有
餘適澽洪无定姿余寕不可奈久与西山期
送吳主簿之官石塘
簿領池州去開帆帶雨微當今公亊簡見說縣人稀雲
入九華碧鴈驚秋浦飛丁寕橋下水官滿載书歸
次韻寗志道袁氏偕庵夜㒷
空庭山色重積此松桂隂微風從何來一鳥驚前林清
心有密契幽听得遠音寒灯照孤舘歲晏夜偏深
送人歸臨川
金河疎樹外去棹響流凘為客有歸日送人愁别時寒
雲隨鴈遠南雪到山遟旧隠書无恙行藏莫豫期
酬揭曼石重贈
歲晏君独留路長我將發林居難共語帝里易成别煑
水逐人飯依樹因車歇今夜抱衾眠街頭響鍾絶
遇曼石有贈
十年相勸忽相贈猶記书題狎故人京闕詩傳多應制
里門禄建独荣親梅花滿映林霏雪柳眼初迎輦路春
知是高情難去任此身誰是自由身
程斈士山房宴集
芳郊暖微煦衆岫分餘烟迤邐望遠壑趣歸心轉延洞
門石扉仄澗阨衆流喧居人隱古俗香氣通幽禅豔綠
度畫梁語笑相後先飄飄縱飛屐松声正鏘然窈窕山
曲咈䴡構朝霞鮮勲庸在廊廟傑客儲芸編緬懷康楽
公竒蹤此周旋詎知有今夕聮集玉堂仙羣鵠亦与喜
共舞芳樽前无情尚方感矧當後諸賢愓飲抱真適遠
以寄微言兹遊即千載湛輩期相傳
贈元復
煖雲流青堤光風轉芳甸遠在天一涯幽沉限闻見點
點秋歸鴻翩翩春来燕天路万里通胡寕絶遐睠竒姿
奪南國帳望愧疎賤良會慰夙心願君畢歡宴
梅
竒植遺山澤英姿照古今醲熏貫三極貞色照平林年
運神孤王隂凝力独任太清涵妙影元氣託芳心薄雪
村村淡輕烟涧澗隂蒼茫何見晚邂逅却愁深南紀開
春事幽情寄碧岑自怜餘短策相對發清斟
元真寺橋小憩
古刹傳清𣑽横橋雨歇时年華流水去春亊落花知宇
宙遺陳迹江山本後期向来多薄命今日信枯藜
柳下
是誰安宅子占得綠楊隂山色春来長溪流雨後深樹
遥飛鳥疾人近戲魚沉舟子船頭望安知不觧吟
〇陳晉齋
次滕玉霄韻
自是男兒志四方明时上國快觀光儒冠誤我青綾被
人品还君白玉堂取友平生半區宇論詩今日得濠梁
歲寒秪有梅和竹風雪相看味更長
呈草庐吳司業
斯文梁棟在成均自許儒冠可立身拍塞胷襟五經笥
清高地位十分春泰山北斗道行世赤箭灵芝意自春
多謝春風薦賢筆肯甘躍冶外陶鈞
〇甘虚庭
贈羅浮山
吾闻羅浮山中人綠樽及尽梅花魂花間騎鯨度海門
吟詩小住江南村詩中有时得相見雪中何年同白戰
一朝文運天門開布衣飛上黃金臺姮娥却忌君年少
未許青雲致身早鬚眉半染燕山秋万里歸来風格老
我家大白清海湄与君邂逅荷花溪大椿庭前酌美酒
長松石上看殘棋浩歌白雲動長嘨青雲飛篝灯便共
談秋雨喚起英雄語千古古来將相皆神仙刘侯諸葛
青雲士我願君今重努力天上風雲生羽翼万花立馬
看游龍錦袍露染天香温功名得意早歸来携手三山
弄明月
凌虚谷
秋夜長
秋虫嘖嘖寒莎底城頭秋月白如水二十五絃秋夜長
點點滴断離人腸万里一身風露凉家家秋砧搗衣忙
行路難
日月高懸天闕衷何曾照着幽泉底不見灵均伍子胥
忠臣翻作㗸冤鬼自昔拙人遭譛讒多因疎樹簸唇齒
片舌鉗如巨闕鋒寸心險似瞿塘水行路難行路難羊
腸九盤那可攀只愁平地生㠝岏
〇高孤雲
午過半間僧室
入門聞香風一樹桂花吐方丈半鈎簾空山度疎雨銅
炉上秋煙荼甌到賓主對景適志言齋鍾报亭午
觀昼山水
遠樹幽幽屋平沙欵欵人片天殘雪意一墨萬山身意
到形臻妙工深筆有神高堂風日永展玩四時新
怒石分两水竒峰入半天野橋歸去路疎樹有无煙取
用非工到精神在意傳道心少終日物我趣忘年
蠟燭
取質蜂甜後融春火力深直中元有骨明処本无心花
吐燒空日尨盤照夜金剪殘更漏永楼月度高林
春梅
〇應居仁
題歐陽氏楊妃春睡啚
咸陽宮殿開東風上林花發千樹紅啼鶯語燕弄白日
太真嬌癡睡正濃九華帳暖揎不掩鬢軃釵横慵整點
翠衾薄籠冰雪膚宝枕㾗深紅玉臉王郎要与遊陽臺
躞蹀曳踵床前來擁扶侍女逼卧側惺愡困眼初半開
昼工會此无窮意寫向屏惟留後世憑誰喚取春夢回
漁陽鼙鼓声如雷
送黃錄判宣城之官
紫髯秀美黃使君逸志雄材卓不群北上奎章拜
天子東遊寕國佐参軍征帆千里長江水官舍三年疊
嶂雲相望柏臺應不遠好將政治播殊芬
送舅氏楚山楽教授之金陵謁爕御史
金陵形勝壓江淮舅氏斯行亦快哉况有故人騘馬客
能无新句鳳凰臺風高廌剡天边去雲擁除書日下來
遥想歸帆應快意江頭千樹發寒梅前集六卷終
皇元風雅卷之六
熊勿軒(前進士)
壬子雲谷春祀徹爼郡侯素軒先生緘題雲
谷書院道原堂又晦庵師友道義之祠七大
字致山中秋立扁簡諸同志二首
伊洛何年此道南道原堂上意誰參古文夫子遺經六
建斈文公精舍三落落此生徒苦志悠悠吾道豈空談
是邦頼有賢師帥扶植斯文首晦庵
庐峯山下義寕村重構新祠&KR0770;後先兩字孝忠存祖訓
一原道義継師傳高山屹屹幾千仞喬木隂隂四百年
多謝故交不相棄年年秋菊薦寒泉
赫㬢臺四景
薄暮明霞
赫㬢薄暮真竒絶初到殘陽復西没仙霞山外何處山
五彩煙霞互明滅須臾群隂觧剥盡雨脚如麻漸開豁
真真渤海不可留空有殘霞半天赤
中宵皓月
赫㬢日夕真竒絶最好中秋看明月竦身飛上第一峰
不斍淸寒近天闕初离海角猶空濛行到天心轉寥泬
今宵端正照山河長笛一声愁欲裂
中夜白雲
赫曦中夜真竒絶起視茫茫大瀛渤風濤雪浪无際涯
絶岸時看孤垂出洪炉巨甑如蒸炊囿形宇宙非金石
直凌倒景窺三光俯視塵寰始超越
雞鳴出日
赫㬢清且真竒絶遠望海門觀出日金戈鉄騎走千群
閃閃万旗張天赤火輪飛上使人驚爍服祥光成五色
扶桑浴久升何難認取真精凝大極
羅太瘦(一前貢士)
述懷
淮海歸來二十年結庐仍向舊山川旣無酒債貧休恨
浪得文名老尚傳曉日輪蹄思柳外春風羯鼓在花前
如今静聽瓶笙韻猶似當年咽管絃
題鶴林宫
暑往寒來迭世間有誰千載駐朱顔騎鯨客去天連水
跨鶴人歸月在山炉火頓消情慾境劒金須断利名關
煙莎隨分岩前綠猿鳥不驚春意閑
雷機(儒斈提㪯三山)
題孫義方壽慶堂
九袠慈親四世俱不妨閑戶讀殘書義方自有傳家懿
壽慶因知積善餘萱草春風萊子䄂桂花夜月鄴侯書
許公大筆高堂鎮從此并鄕且故庐
毛静可(儒斈教授)
贈閻萊山書吏
吟身宇宙一攀龍三逕清風四牡同菽水有懷双鬢裏
萊山入夢十年中布衣稷契詩書澤治世巢田畎畒忠
春在江南倚楼処雲霄万里見冥鴻
時秋樍雨霽
醖釀豊年付老農挽回凉信報詩翁巫山久暗埋寒碧
湘水初明浴晚紅簾捲柳隂先得月簟横梧影早嘘風
天公快我披雲願方里乾坤一望中
復齋陳以仁(三山人)
拜西山真文忠公
仰止西山翁千載祀不絶文章立凖繩青史施名節世
降風俗薄人心多詭譎遺像&KR0770;如生再拜懷先哲
次熊勿軒書榻可字韻
一榻清幽無不可有客過從但虚左書讀万卷胷次明
平日操存要在我哦詩得句豁昭曠飲酒濡唇戒懡㦬
此時要斈乖厓翁一劒横陳断心火
㠯渭隠
爲斈蔵脩欲及時年光劈箭駟難追春風碧草慣爲客
夜雨青灯擬話詩君欲逃名甘渭水誰能插翼上天池
講明經義開茅塞誼薄雲高未有涯
陳野雲
樓中
心爲高明喜新秋入遠睋断崖雲氣合古樹雨声多万
事成眞率一杯还太和客來論得句客去自高歌
過祈山
衮衮牛頭万嶺春橋虹欲訪武夷君青回野燒未藏石
紅壓岩花不礙雲晴澗虎蹄行処温嵐林鶯語暗中聞
東風一路无深淺処処海棠開半分
遊山寺
金碧楼臺古亦新空庭寂寂裊餘熏綠槐作陣不容月
碧岫无關祗住雲蓮社肯從元亮酒石門宜有謝公文
飛石茗伊蒲供静看風憣何足云
夢斍
午夢將身遀華雲敲雲欲訪卧雲人斍來偶識東風面
送我飛花一片春
无笋
暖透苔痕三徑深竹根稚子竟潜身疎林自要添風月
豈是雲山不受春
擇選官圖
都尉能官爛羊胃將軍大誥不易醉功名自古幻兒嬉
一擲三公亦塞意
幽境
琅玕十万擁華屋門外寒泉曲曲綠白鶴未歸山更幽
劃然谷應敲棋局
過深山三家村
入山隨意去探勝欲窮源萬樹綠隂雨三家黃犢村藜
羹有風月非湊自乾坤莫問佂徭專桃花應断䰟
登高晚歸再飲
携客登高晚未休振衣千仞鬢颼颼平山落日送千古
破帽西風又一秋處士生涯籬菊在醉翁意緒水雲悠
金樽未尽&KR1052;鱸美明月隨人到小楼
友人同旅宿
偶作西州客同听秋夜蛩月窺孤榻夢風約半城鐘炊
店催晨火鄰家尚宿㫪隔旬歸舊隱日出睡從容
梅花
暖透仁根太極枝枝南枝北景催詩千林萬壑雪深処
兩蘂三花春到時皎皎不知清作聖稜稜无復瘦如斯
臞仙相對花應笑緫是三生姑射姿
山寺避暑
孤刹遠林外投分半日凉磬声緣曲塢塔影避斜陽花
石禅房淨茶瓜客意長翻思十年夢揮汙度羊腸
曉行别客
倚涼度晨嶺浥露逐麋群松温半身雨山懷兩腋雲一
蝉秋意足匹馬客程分緫是江南路逢梅不寄君
山庵四景
牎壓松隂日滿山鵲声和影過牎間落花風定遊絲墜
一縷直尋香篆閑
挂杖敲雲深入山枕琴時卧白雲間偶然浣薬逢翁釣
坐夫榆隂相伴閑
秋宇新凉多在山清凉應不是人間桂花滿地虫声細
人共一庵風月閑
南牎精舍北牎山對面梅花冰雪間開到梅花春色早
四時忙迫境常閑
道院
瀑奔山自静花落草留香曳竹穿雲去採芝消日長
雨來
石燕山邊急雨來踏青人去馬歸嘶東林風應西林響
雲共落花争渡溪
冬至
今日平分一半冬一陽初長隂六窮剥翻碩果萌坤底
復見天根生震宮君子道如元酒淡野翁心與太初同
牎前意思梅枝好莫折梅枝共飬蒙
冬日新晴郊行
半月癡雲擁晦冥今朝雲捲見山城雪消籬落動春意
蜜爲梅花出晚晴野逕多岐隨馬去乱鴉落処偶詩成
相逢茅屋何年老羊栗灰前太古情
齋居
方丈虚齋目廓寥竹牎苧䄂兩瀟瀟門閑白昼蛛絲度
風定綠隂禽語嬌櫪可天全成長物春涵帝力不知堯
偶然點易便多亊滴露研朱損薬苗
釣臺懷古和韻
雲合雲從四七豪冥鴻不受網羅句委身若使㑪馮鄧
亢節何由到許巢一足故人星宿迫片心清聖水雲交
釣臺凛凛高千古回首雲臺覓夢泡
登高
落葉霑衣两鬢颼青鞋支滑上牛頭眼中吳楚幾行鴈
足下烟雲万里秋好景不随豪傑者黃花寕帶古今愁
清風两腋發高㒷欲呼双龍挾許舟
題石跡山佑聖宮
閑觀石跡上崔嵬石跡冷然澹碧苔芳草乱雲天上去
落花流水世間來烟湫百尺丹砂井雪嶺千尋白玉臺
供罷石泉風習習乘風歸去訪蓬萊
秋晚独立
晚來无亊倚溪門擁地金黃落葉新谷應大声鳴隔岸
月推山影壓西隣一川万古黃昏景百歲幾时光霽人
立到清寒十分処却將一醉見天真
過龍門
龍門深更阻悄悄路幽長山擘两崖石溪磻九曲腸烟
雲先暮色花木殿春光夕照猿猱外採山人正忙
隱士
無復風雲夢長吟太古歌草庐知亊少花塢得春多散
屐印芳綠開樽駐少駝北山謝逋客慚不到盤何
元夜觀灯
東風初軟上元时綵結鰲山闘巧巍万國山河圓月影
九街灯火駐春輝鈞天夢遶朱楼杳堕珥香消翠輦歸
誰洗紛華天下眼復觀純素訪稀韋
乞巧
天孫勞指苦无窮何亊佳人乞更工一氣返純大巧拙
七㐮无嘆小東空竹牎欲瞑疎疎雨葛䄂驚秋淡淡風
寫罷微吟斟老瓦淘淘不識是洪濛
秋江
江楼倚秋色渺渺思无窮今古三千里悲歡幾轉蓬鴈
分空水碧蓼譲曉楓紅莫負文章宴幽靈借便風
遣㒷
寂冉春將暮无詩花鳥猜月高山影縮虹断雨声来何
者為佳士逢时是雋才海堂紅滿徑且共上歌臺
宴芳園
烟景媚芳園芳園更媚晴鶴隈孤竹立鹿載落花行鼓
吹春心蕩&KR0585;絲淑氣平好天入良夜春在月華明
幽居
繞屋竹无數開門山有餘縦遊随境去觀妙燕尸居䁱
汲先分鶴晨炊待送魚歸來彭澤令㒷味恐相如
潘心月(浦城)
龍山寓舍
春煙藏碧樹樹樹更藏鴉浮世難爲客安居即是家柔
風行柳絮淡月吠池蛙無以娱慈母籬邊種菊花
西軒雪夜
枯葉雨声乾一年冬又殘衝風扶海立積雪護山寒世
亊邯鄲扰人情灔澦灘梅花偏有意開傍小闌干
冬日山居
一犬吠柴扉牛衣晒短籬梅花村巷酒風雪野橋詩屋
小雲分住家貧鶴奈飢莫言霜逕滑世路更岖﨑
林德腸
漁笛
三弄知何処蒼茫起釣舟閑將千古意吹入一江秋驚
鴈顧殘侣寒風生别洲曲終和月卧无夢到凉州
趙芝室
自遣
多病相如尚爱文心期老去共誰論十年灯火客氊在
半世江湖書眼昏竹葉杯中消日月梅花枝上識乾坤
何时去作青山隠独䟽太玄深閉門
羅梅我
和劉車窗雪
人倚梅花𬋩領春烱如玉樹出瑶林雖无遠客衝寒訪
喜有幽人忍凍吟一夜溪山俄曉色十年宇宙此初心
刘郎情意憑誰寫莫遣梁園擅賞音
與林梅格
欲訪梅边信未通我心先在影香中不知標格今何似
但視襟期昔巳同幾度夢魂隨夜月一番消息占春風
溪魚山薬何妨醉後夜扁舟又欲東
雪
漫漫飛絮滿空揚独倚高寒俯八荒万宇如銀冬暴冨
三冬无月夜增光欲邀東郭難尋道要覓南枝只認香
說与朱門歌舞者还知客有卧袁僵
劉草䆫
寄慎教諭
不把軒裳涴却清隔蓠吹過讀書声童知好客門勤掃
醫為工詩薬轉精酒律只緣霜蠏破杖藜偏傍菊花行
清宵論到鍼时処自剔殘灯坐到明
訪謝雪田居山
童稚編籬𥙷敗墻幽禽對語尽相忘雨搖牎竹圖書潤
風落瓶花筆硯香遠听泉声嗚却断近栽松竹看来長
惟應夜讀成何亊用得樵夫到草堂
張奎翁
和刘草牎待月
夜色沉沉冷似秋凝眸江迥為誰晉鈎簾㪯酒延飛鏡
倚席栽詩看滿楼彦怕少需牛渚會坡翁昱伴羽仙遊
素娥笑指婆娑試問西河&KR1263;得不
晚眺
携觴領客共徜徉歷覧溪山尽日長歸鴈數行雲漠漠
落霞一叚水茫茫帆收蓬席㗸山影簾捲荷花隔浦香
極目乾坤斜照処桑田為海海為桑
李孟陽(建安)
呈高琨璞治書
玉輝韞匵晉丹山名懸万里星斗寒忠肝耿耿皦如日
眸波吟動生微澖驊騮勤震紫雲曉京華表策聞金銮
一且筆露沾芸香栢臺劒氣横秋霜說尨圖治風雨落
凉吹瑶珮鳴鏘鏘歸欤種菊荅逕空書曡明月軒當松
阿衡未許老耕隱三騁挾道飄崆峒天環文運開九重
良弼夢久孚宸衷蒼生拭目望經済八紘鼓舞融春風
屈竹
琅玕君子蟠虬龍岩㞹独処懷春風鳳凰飛断片雲曉
怪石曲質成天工斜煙露出枹危石巋然一見还睥睨
苔緘滑破移土深依稀露帶殘陽温蠧篆錄体横玉枯
細葉曲雨枝相扶青青礙月折寒影卧浴槐暑&KR0636;清癯
淡如孤山弄霜白横斜光霽黃昏色古如処士冐雪閑
䐘根盤伏留堅節固知屈巳難以舒堎霄勁直心自如
晴薰拂拂吹菰蒲醉歌淇奥春滿壷凉飃錦籜落新韻
欲賦未就仍躊蹰倚牎問竹竹不語伹斍細香習習生
詩書寄西澗上人
獵獵鴈秋闌寒輕點鬢班書声一楼竹詩思两橋山白
鶴延翁老青猿迓客閑雪睛楼有信携月度雲開
徐雪坡樵川
齒薬短歌
姮娥夜墮玉杵臼白兔摇碎瓊瑶霜瓊瑶霜凝異香丁
字橋边授仙方孫家老人不識此口嚼白石情何狂驪
山君王惜顔色三十六宮瓠犀白漁陽鼙鼓動秋風一
旦唇亡齒何益君不見殷湯銘九字刻此薬至今傳
不得
題福善王廟
乾山曡曡水湝湝舟迓温陵太守回躍馬不朝金殿去
騎鯨飛上碧天来宇文篡位終亡國高祖承休亦廢臺
惟有王心明日月寒塘蘋藻正花開
凃竹逸(樵川)
御茶園
唐殿老臣誇荔子建溪從此亦留名山中昨夜東風煖
百十兒翁唱太平
危希尹(旴江人)
糊䆫短歌
峨眉影動半輪月巫峽山頭看晴雪只愁夢裏見梨花
一夜海風吹石裂波浮洞庭光玲瓏五纖剪水描秋空
丈夫壯志在皎皎俗子氊帳徒重重盤鴉字出人未識
影不搖紅灯照席三年刻楮正自泠乞巧何能逢七夕
十雪題&KR2990;
李草䆫
韓王堂雪(太祖出幸)
警蹕无声輦路平玉龍密衞至尊臨睡翻一榻風寒凛
坐暖重茵夜色深門外飛花天地曉炉邊定策帝王心
玉笙吹徹江南雨人擁羅衾正醉吟
嚴春山(掠州人)
韓王堂雪
帝星夜度紫薇宫滕六先驅擁玉騘立處袍生風絮白
坐間䄄煖地炉紅宋家數百年天下晉第两三杯酒中
榻外有人方鼾睡夢回花月小楼東
葉水村(龍泉人)
伊川門雪(游楊待立)
戶屦天寒侍講帷先生暝目坐如尸丈函立久巳潜悟
尺瑞積深渾不知白室虚生初見頃紅炉點化且休時
一家教法清和異伯子春風更可師
袁安道
袁安洛雪(高卧洛陽)
世界瓊瑶别一般出門半步即風寒飛花上下山河異
卧榻中間天地寬无過客耒行迹少作干人態此時難
立身大節當然耳豈意清高却得官
陳應江
李塑淮雪(襲平蔡柵)
玉龍戰罷舞殘鱗常侍乘虚夜進兵槽馬疾騰乘殺氣
池鵝乱擊雜軍声文城風急嚴師律洄曲雲低壓賊營
士女迎門笑相語曉来春滿蔡州城
王劒川
王猷溪雪(訪戴安道)
心亊微茫剡曲流夜寒風定六花收山川一色天如晝
上下交光月在舟目醉自吟懷渺渺興耒興去永悠悠
歸欤怕折堂前竹首問平安如昨不
李蒙齋
季及郊雪(訪林和靖)
漠漠長堤温絮漫使君耒扣隱君關夭寒誰信五馬出
湖凛惟隨一鶴还林麓清无羣從混梅花冷伴二翁閑
他時白集歸舟月别去先生不汗顔
陳天霽
蘇武羝雪(北海守節)
海上艱關十九年孤臣凍死不呼天忍將膝与羊俱跪
誓把心同節共堅衰鬢霜飛甘卧窖剛腸冰透只餐旃
當時不為求芻牧千古高飛更凛然
鄭溥
鄭綮驢雪(㶚橋吟思)
長憶飄然㶚水涯此時此景客那知風前策蹇蕭蕭遠
橋外衝寒去去遟飛絮一鞍披野服落梅双鬢染吟髭
思清如許寕无句定恐當年有逸詩
孫平齋
孫康書雪(夜映讀書)
偷光不肯斈康衡千古先生以介名造物怜人共清白
夜牎无月亦光明恍疑藜杖吹煙照誰信銀河剪水成
他日烏臺霜凛凛依然氣㮣老書生
劉南金
歐陽詩雪(禁体題詩)
塩絮紛紛語滥觴如何說馬到驪黃比方明禁千餘字
條令昭垂六乙堂穎士筆矛成束手坡翁戰鉄可争光
采薇只把霏霏說刪後多安床上床
十臺懷古
友人耒自杭逓示済南王十臺懷古詩讀
之感慨不已天江山故宫歌舞遺跡千載
之上英雄游焉千載之下狐兔行焉俛仰
廢興熟能无情而詩人尤甚發為詠歌詞
雖不同而意氣脗合若物之鳴以類而應
余安得妄言哉余生好游嘗聞馬子長杜
拾遣覧觀四方山川之勝以壯其文心切
慕之異時浮江淮泝沅湘上巴峽過秦漢
故都歴燕趙齊魯之埸所見如十臺尚多
訪遺老詢故實㪯觴三酹之足以發一時
之㒷決宿昔之願歸而讀馬社之詩文以
證其所得焉耳
姑蘇臺
百花洲上姑蘇臺吳王宴時花正開半空畫燭西子醉
三更鈇甲東門來吳波渺渺吳山簇不見嬌顰倚闌曲
丹楓落月怨帝鳥碧草東風驚走鹿闔庐丘墓相連処
應恨夫差迷不悮断指千年血未乾游魂夜哭臺前路
章華臺
靈王傾國崇臺宇按劒章華睨中土并裳伏地走諸侯
鍾鼓凌空震三楚騁驕不顧伍子謀落成乞与吳丘游
孤舟竟走江上路塊土獨枕山中愁十年伯氣終䔥瑟
回首華容歸不得飢魂漂泊啼秋煙細腰却舞新王前
朝陽臺
神娥縹緲高唐上楚宫楼閣森相向丹楓蒼桂涌孤闕
錦石清江簇連嶂行雲冥冥飛雨寒孤猿咽咽千花間
翠旂龍駕杳何処断魂殘夢愁空山微臣宋玉誇此賦
當日襄王豈真遇千古秋風恨未平高泉飛落三巴怒
黃金臺
昭王銳志夷青社築土懸金奉賢者四方劒佩集強燕
千里強燕空駿馬郭君自㪯先群豪樂生獨步超凡曹
酬恩一雪伯國恥建功並倚雲天高君臣意氣千年少
落日荒墟没秋草黃金買賁滿長安惆悵英雄布衣老
戲馬臺
項王戰馬從東來意氣蹴踏全秦摧入關不並沛公轡
還鄕却上彭城臺重瞳按劒風雲靡万疋騰空煙霧起
凄凉垓下泣名騅零落江濱餘數騎寄奴千載心争雄
登高把酒臨秋風詐移晉鼎非男子君看百戰東城死
歌風臺
沛宫置酒君王歸酒酣思慘風雲飛兒童環臺和擊笻
父老滿座同沾衣一歌豊沛白日動再歌淮楚長波湧
龍髯氣拂半空寒虎士心馳四方勇山河䔥瑟長陵荒
野中怒響猶飛掦歌臺未傾風未息故卿之恨那有極
望思臺
桐人氣迫前星黯思子宮城歲華晚高臺有恨碧草新
大野无蹤金犢遠一朝弄兵兒罪輕百年鍾爱天倫深
戾園魂魄夜寂寂胡城風雨秋隂隂漢宮楼觀連天起
方士熏香召仙鬼望思望思終不歸茂陵老淚如傾水
銅雀臺
半空高棟翔金雀王扆繐帷塵漠漠西陵老樹暝色寒
建安殘妓春情薄曲終紅䄂辝尊前詹傾断甓飛人間
分香淚老恨不滅秋風吹入桃花班漢家一片如膏土
肯爲奸雄載歌舞銷尽曹暪万古魂落日漳河咽寒雨
鳳凰臺
金陵王氣飛祥雲鳳凰臺上声和鳴鳳耒春風花冥冥
鳳去秋風荒草生嬌娥舞散高城暮青山廻隔丹丘路
斜陽門巷語鳥衣細雨汀洲飛白鷺江空天闊鳳影遥
謫仙吟断誰能招六朝宫闕煙䔥蕭月明夜半人吹䔥
凌敲臺
太明天子游南國紅粉三千臺百尺歌鍾激浪楚日白
簾櫳凝樹湘雲碧凌虚高宴金輿來侍臣押笑朱顔開
臺城宫扉銷花柳寄奴土障生塵埃昏昏醉夢春風几
不顧江東數千里酒罷歌闌帝業銷青山空映當塗水
秋懷
江南木葉飛江北百草黃花煙澹莾蒼悵望川途長寒
魚聚其群鳴鴈忽成行俛仰念時物索居耿凄凉昔我
二三友敦好攻文章漂零轉相失尺素不得將人生四
方志企𡭗揚声光登山豈无車涉水亦有航直誠諒不
隔离别庸何傷
怱怱意不懌獨步登高丘群山紛虬蟠前當大河流八
月草木凋万里風雲愁寒晶蕩白日孤鴻去悠悠鴻飛
不可極其下禹九州古來英雄士百戰横戈矛念我當
壯年弗獲兹地游豈無干時略欲往誰見收君看天馬
駒失足羞釐牛
我居雖&KR1185;中无營澹昏晨出門少朋徒入室誰与言揚
揚夸毗子短衣踞高軒馮時笑蹇拙詎識我所存冥心
玩群動大化争飛奔西風振槁木白露零芳蓀榮悴俛
仰間物理豈待論勗哉栖遟士母為怨衝門
和黃溍卿客杭見寄
一從君客江城去詩思凄涼酒盞空天末倚楼孤岫雨
春深閉戶落花風半生政恐才名誤万里誰怜意氣同
坐憶王孫詠招隠萋萋草色向人濃
書問䔥條巳半年知君近賣過湖船江花日暮吹紅雪
店樹春晴起綠烟客裏光隂遽如許人間岥路正茫然
離羣得似游從楽紙貴塘日万萹
翰林斈士巴西彦天禄儒臣漢世雄一笑吟邊餘故老
並游方外亦清風吳天有象星應聚驥馬成群服巳空
十載神交未相識卧淹幽谷恨羈窮
皇元風雅卷之六終
