欽定四庫全書
御選明詩卷二十二
五言古詩七
童軒
擬古
有園莫種桃有地須種竹桃樹搖春風嫣然媚紅綠豈
無一時好終随車馬足何如青竹枝歲晚在幽谷節直
心亦虚冰霜立寒玉
和韋蘇州寄全椒山中道士
兀坐郡齋裏遠憶黃冠客洞口採芝歸羣羊卧白石風
吟落葉秋雨翳殘鐘夕攜酒欲相尋山深斷行跡
和柳柳州贈江華長老
丈室團菁茅禪心湛虚寂去歲春陵來蕭然寄高迹貝
葉坐翻經篝燈寒照壁萬慮澹無營一盂飯昏夕松關
疎雨鳴竹塢幽泉滴入定起來遲曇花滿身積
池上夜坐
池上微雨收涼月吐空谷蕭蕭敗垣柳疎影覆我屋草
深蛤争鳴荷折鷺驚宿偶此遂閒情居然忘寵辱
王越
中秋對月用孟浩然韻
明月下空庭清光寒不濕褰簾坐來久忽見飛螢入空
懷寂無聊何處砧聲急對酒不成唫起向西風立
榆陵送武靖侯趙公還京
古人一日別常懷千里思况在天之涯而與君相離風
寒歲云暮夜永雞鳴遲悠悠行路難苦樂心自知人生
如浮雲聚散安可期君歸日以遠我歸當何時豈不念
鄉國顧此王事縻霜月滿孤城照見遊子悲
金雀花
侯門愛金雀金雀顔色好化作枝上花凌春獨開早冶
遊亭館多芳容等閒老東風一飄零不及澗邊草
李應楨
東禪寺
松杉滿院風瓜豆一籬綠不聞車馬過時得高人宿日
暮還獨歸悵望城東曲
何喬新
秋懷
驚飇撼庭樹秋風慘悲涼玄鳥已遠逝羣鴻亦南翔幽
人抱遐思攬衣起徬徨念昔少壯日志輕杜與房淹留
竟何成鬢髮倏已蒼平津為漢輔汲生老淮陽感彼積
薪歎悽然使心傷
邱濬
擬古
依依重依依不忍生别離别離已可悲况值秋風時柳
衰不堪折情苦不堪說願妾為小星君身化明月明月
貼天飛小星恒相隨月出星隨出月歸星亦歸莫學秋
胡妻相逢不相識生者固可慙死者亦何益
送廣東夏廉憲
當宁念遠氓塗炭日以極詔簡在廷臣往司風紀職僉
曰御史某秉德剛且直屬耳按左右風聲甚煇赫兵政
既以舉吏弊亦以革謠言聞遠近公論推第一無如斯
人可拜手荅明勅天子曰俞哉超授三品秩天語重丁
寧綸命光舄奕百僚無間言相見咸唶唶而我嶺南人
慶幸倍千百預為鄉人喜從此得蘇息特恩許乘傳陛
辭行有日走也官禁近早有半面識中心久有懷臨分
忍緘默聊為陳本末幸與垂采擇惟兹東廣地富麗自
古昔秦初已内附漢後亦廣斥東西數千里十郡六十
邑衛所錯其間小大五十七憶昔全盛時承平久寧謐
家家有蓋藏人人各安適土著少流徙世業足資給士
族尚詩禮農家務耕織先期輸賦稅俛首供力役民不
受箠楚兵不識鋒鏑行旅不齎粮遠出不待吉昏夜絶
剽竊歉歲無行乞况復天氣暄地利多所獲三冬著苧
衣五月收新稙山畬少汙萊水田自潮汐舟遊泛滄茫
火種燒屴崱曉包趁墟飯晴著登山屐海錯富蚌蜆家
烹剰豚&KR0008;文木生山林珍貨來蕃舶荔奴然火樹橘柚
垂金實閭右食素封田圃盛嘉植愛身寧破産終訟羞
曲筆遐邇總安恬公私舉豐殖逮及廿年來長吏恣胸
臆厚利動其中甘言誘其側欺彼民柔愚藐兹地遐僻
遂決禮義防大肆搏噬力把臂褫其衣抉口奪之食溪
壑填不滿氣燄撲難熄上下相師承前後遞沿襲豈云
無鷹鸇方自為蟊螣天門遠萬里無地訴冤抑致令仁
厚性化作兇險質弄兵潢池中延息苟旦夕外邪尋即
除中虚遂成疾蠢兹洞口猺窺伺乘間隙始惟掠近地
稍稍出復匿迹彼素脆愞頓異戎與貊制伏本非艱而
我狃安逸武胄恥言兵文吏諱申賊縦虎出林薄延鬼
入居宅路有横草虞關無一夫搤長驅捲村落乘夜盗
城壁豈彼智有餘乃我法不立歲歲轉猖披邊境遭轥
轢脅從日漸多兇徒日增益居民就流散人烟渺蕭瑟
已身不自䘏何暇問家室田蕪乏犢耕井渫無人汲萬
家春草青一望秋原赤禾麻種殆絶雞大聲亦寂昏雨
燐火青涼月死骨白内地幸苟免因之困供億相扇咸
弗靖濡沫聊戢戢方今堯舜朝大臣總臯稷萬國俱時
雍一方獨艱阨九重赫然怒遣將𢷬其&KR0034;天道信好還
王師本無敵鼎魚姑假喘穴蟻難蔵迹行當見埽平腥
穢永蕩滌却愁火然岡㒺辨玉與石嗟爾嶺徼人罹此
殊可惜賈父來每晚謝令去不亟由來非一朝往者何
嗟及幸兹天日開光景方昭熠草木回生意山川增秀
色福星離紫垣甘雨随丹軾指日下湞江持節鎮南國
先聲一以聞父老歡以泣迎拜古道傍應以手加額願
言明使君代天布仁德為我招殘魂為我肉枯骼為我
作保障為我剪荆棘為我開喉吻為我插羽翼醫我眼
前瘡除我腹中&KR0146;我寒衣以裘我飢食以粒生者受我
㕓死者與我椑一夫或失所孰非使君責使君今已行
行行去須急齊民正倒懸異類尚反仄如病望醫師如
旱望雨澤寄聲報吾人此公古難得瘴海行將清貪泉
不能惑佇看凋弊區復作全盛域
古意
千金買寶刀百金買角觹寶刀頭有環角觹能解絲慇
勤寄遠人用以慰所思所思不見察幽獨甘自怡
劉溥
雜詩
仲秋涼氣肅白露下庭柯芳蘭委輕飇桂樹行復華俛
仰時節至生意迭以嘉理運本自然無為徒咨嗟人生
貴有道富貴安足誇膏火一朝盡撫膺其奈何
蘇平
雜詩
彼美南國姝婉孌貞且良丹霞製為珮明月懸為璫白
玉蓄光采幽蘭含芬芳見者咸歎息不殊古姬姜世無
蹇脩氏玉帛誰為將默默處重闈何曾下中堂容顔豈
不好攬鏡徒悲傷但恐芙蓉花零落隨秋霜
寄金粟王公子
中夜百憂集攬衣起徬徨明月揚素輝列宿互低昂耿
耿河漢流肅肅鴻雁翔念我同心人渺渺天一方昔為
雙遊魚今為孤飛凰援琴不成曲展轉憂思長豈無蕙
蘭花為君掇其芳道遠莫致之中懷徒自傷
蒋主孝
遊牛首山敘志
夙昔抱奇氣遨遊山水中山水豈不佳心懷自忡忡于
今老將至遨遊興無窮青天倚絶壁白石懸孤桐時乘
小紅車朝西暮復東登登牛頭嶺浮雲繞蒼空楊柳落
晴雪桃李吹春風斜陽下鳥道野雉藏蒿蓬偶逢碧眼
僧呼我贅世翁叩之不復語矯首看歸鴻
徐章
貧居
薄田日已荒舊業日已替困蒙三十年良由寡生計人
非無交遊貧賤易相棄周周與蛩蛩飢渴尚相濟所以
簞瓢人傲焉不狎世處之苟能安其樂有真意
賀甫
古詩
焦桐古製作乃是爨下材金徽粲星斗玉軫調風雷寶
之不欲彈撫視日幾迴囊韜藉文錦有待知音來
沈遇
秋夜宿東白啟師方丈
竹梧滿秋庭蕭蕭涼風早孤燈照跏趺高僧坐來曉風
清鶴夢醒雲淡鐘聲杳塵事永相忘心空衆緣了
彭韶
經進鹽圖詩八首(錄四首)
草蕩圖
海壖咫尺地一望如掌平材木不生植草莽徒敷榮廣
牧良有害泛取亦難成瓜分給亭戸表蕝自經營繁霜
一以降百物俱彫零芻蕘忽萃止芟縛無留行輦運積
官所來歲事煎烹負荷非為苦願言公課登
淋滷圖
旭日朝沮場欣兹風色競錢鏄密如鱗沙塗平似鏡汲
曬足灰泥層層白相映易地聚成堆再淋鹹始盛方池
藉以茅小竇暗通阱蓮實重且堅浮浮力能勝祇恐山
雨來一簣功未竟殷勤守餘瀝坐待滷池定
煎鹽圖
鹺液泛清泠牢盆戒脩潔分番忽後時及此旺煎月一
勺盡傾瀉萬竈俱焚爇沈沈紅霧收蹙蹙晴波竭歛之
白盈箕凝華粲如雪點檢入公私中心更煩熱荆妻慰
苦顔摩挲汗流血却歎戍邊人垂老有離別
放鹽圖
三邊乏儲峙良賈勞委輸償以榷海利子母多贏餘水
膏易消耗蔀屋難貯諸多年積逋欠折筭盡錙銖渺渺
太湖畔盈盈東海隅雪山壓巨浪風帆恣所如每資藜
藿食亦薦王侯厨誰念味中苦搔首空躊躇
秦夔
東安道中
南人喜乘舟鞍馬非所便自我離京師陸行苦迍邅長
驅竟終日黃塵暗幽燕平原莽千里四頋無人烟况兹
冬欲暮寒風正淒然霜嚴裂肌膚指直不得拳僕夫亟
告勞長跪向我前下馬語僕夫窮塗須勉旃丈夫豈兒
女壯志恒在邊微勞詎足惜去矣行策鞭
李東陽
夜過邵伯湖
蒼蒼霧連空冉冉月墮水飄颻雙鬢風恍惚無定止輕
帆不用檝驚浪長在耳江湖日浩蕩行役方未已羈棲
正愁絶况乃中夜起
藤蓑次陳公甫韻
采藤復采藤日夕費斤斧製為身上蓑人古衣亦古借
問製者誰白沙乃蓑祖冉冉綠蓑永蕭蕭白沙渚披蓑
向江水顧影還獨語愛此勿輕捐春江正多雨
玉堂下直
岸幘斜陽下疎林開遠山新涼灑衣袂爽氣清容顔林
端見初月素彩生雲間褰裳步花影欲動愁闌珊向來
竹林遊暫到已復還寧知一畝内迥若離市闤浮生且
為樂及此一日閒
送楊參議分得紅字露字驛字三首
白露下將夕天宇生涼風之子有所適告別何匆匆羣
公盡祖送飛蓋凌長空停驂濼水曲列宴歴亭中秋容
澹觴酌高風急絲桐酒盡儼將發班馬何玲瓏行當釋
塵鞅還應挂飛篷大江轉吴楚重山入蠶叢錦城有嘉
色浣溪有遺蹤訪古遂舒嘯觀風足從容坐令全蜀俗
解與鄒魯同
林木生涼飇臯蘭被清露念子三川行正值九秋暮天
空一雁翔江遠孤舟騖旬宣有佳興載詠甘棠句
岷江瀉東溟岷山倚西極江山古名秀楊君將此適秋
風送征帆夜火明水驛相憶瑶華音看取東飛翼
高郵冰泮發舟
晚泊高郵城雨雪竟連日念彼役人勞寓此盂城驛扁
舟候晴發河冰復鱗積因之累宿留令我心悁悒忽報
寒沍解喜泛春流碧直過大江東此地成追憶
出金陵
金陵宿雨霽杲杲秋日明繆承北闕召促裝出西城追
随冠蓋集酌別臨江亭徘徊不能別去住難為情挂席
曉風發解纜早潮生抗手謝送者令人意難平所願各
努力令德崇端貞
送錢先生致仕(得臆字)
成化已亥冬公來自南國維時龍興節奉表宸旒側入
朝未浹辰具疏寫衷臆臣年七十二鬚髮不復黑乞身
謝圭組歸老東南域願為南極星中夜常拱北時當太
平世聖夀千萬億臣雖在畎畝永荷陛下德聖皇眷耆
舊曰汝予輔翊古稱老成人豈獨頼膂力吾當奬休退
卿意誠悃愊加官號冡宰名位班九棘貤封及三世兹
典尤絶特公章再入省請解尚書職臣方避華要而敢
蒙顯陟王言重丁寧公意增感刻願書歸榮字堂扁揭
華織江山佳麗地從此生顔色再拜送公歸臨風遠相
憶
困暑次韻白洲
高堂遞晴隂炎熇氣呼闞燔同洪爐然溽入厚地黯繁
星夜方搖滛雨晝仍濫炎光石成焦暝色山帶黶羲輪
燄赫赫雷轂聲轞轞龜坼行在田濤翻坐平檻占風想
乾鵲吠日驚蜀㺌彼浴空羡鳬吾冠不如&KR2222;甘泉冷將
濯惡木繁可斬惔心甘獨勞炙手竟誰犯周扇懷仁風
陶窗仰清範雖無簿書煩頗覺餐食減顰為窮兒愁怒
作壯士喊亦有歲寒交綈袍義思范豈無雪夜訪杯酒
情憶湛天時手中環世事波上艦晚尋東籬菊秋種南
山豏思君正執熱有袂不可摻
習隠
咿啞復咿啞隔牆聞水車車翻水汨汨如在東鄰家當
軒理嘉樹傍檻移新花一澆潤枯槁再濯無塵沙濟川
恐無用學圃良非差房山有南畝海子餘西涯安得謝
簮纓悠悠送年華
暑雨忽新霽曾軒開碧山浮雲避素月夜色明松關流
螢遞隠見宛在深林間埽石坐彈絲天風下鳴環瓊樓
正在望佇立難為攀
荅陸鼎儀誨言
少年被纓冠側身羣賢後狂悖寡自持多言衆所咎繁
辭劇無益欲制已出口有時雜詼諧觸冐遭詆詬雖言
不為虐于德實云疚三復白圭篇冷人重顔厚愧無請
益辭負我直諒友陸君多雅懷指我以瑕垢翻然為起
敬竦立歛雙肘退之喜嘲狎籍練終不受才高使之然
嗟我實未有書紳古人戒敢不佩左右感子期重陳終
焉媿瓊玖
贈彭民望
我家水西涯性本愛幽僻與君重携手興至忘所適溪
行緣縈紆野酌散愁寂倦來倚樹坐舉目見山色山色
忽已改離別復幾載移居在城南咫尺隔江海夜來春
風至芳意思共採道逢舊鄰人茅堂復何在
畫禽
濯濯隴山鳥雕籠雙翠襟欲以懷春意報此主人心哀
哉寡儔和寂寂飲孤音
鸜鵒爾何煩形巧不及舌吾方怪其煩有喙莫敢說雝
雝在何樹此鳥衆所悅
送徐用和之鎮原
惻惻重惻惻與君各南北昔作同心人今為遠行客燕
山望秦關道路脩且棘平生舊驄馬十步九欹側長風
吹征衣黯淡塵土色莽莽天地間胡為此行役功名豈
不念所志在憂國此意良獨知多言竟奚益
采桑玉堂隂二首荅篁墩學士
采桑玉堂隂分蠶長安郭一勞累百枚再分連數箔寧
知富貴地此物能沃若平生畎畝憂黽勉懷力作嗟彼
衣錦兒空言養蠶樂吴機咏濯濯周葉歌莫莫遺我通
家人同心故相託愛之敢輕棄弱女方就學
采桑玉堂隂隂濃樹婆娑一采不滿筐竟日能幾何乃
知富貴地不及窮山阿蠶成忽滿眼所得良亦多人言
繫家運或者隂陽和向非夙夜勤豈恃葉與柯衣多必
思寒吾民本同科欲將分蠶意廣被無偏頗
馬愈
太湖
太湖何茫茫一望渺無極但見青蓮花嵯峩水中立仙
人雙髻了弄影鏡光碧皎皎山月高船頭幾聲笛
罨畫溪
溪藤蕩微風溪水清見底照映青藤花搖搖不能已仙
人紫綺裘嘯咏溪光裏嘅彼塵俗心誰能此涓洗
張公洞
懸岸瀉紅泉石洞挂鍾乳仙房碧玉梯清涼了無暑仙
人洞口呼相随看花去欲往還自迷雲深不知處
玉女潭
潭花散清香潭影照眉宇不見玉女容騎鸞杳何去丹
光罷青紅石屋亦輕舉惟有菰蒲根年年自春雨
吴與弼
與鍾生同宿東坡
日落辭蓮塘東坡到已暝烟霧村徑微燈花茅齋静細
語夜卧遲月華發清興黃卷試一開琅然共歌咏
山居
偶坐柴門下得與衆山友雨後已芳潤雲開更竒秀淡
然忘我形不覺沈吟久却憶平昔居于兹幾翹首
東窗誦陶詩
時和風雨調綠疇日滋長吾意良淡然晴窗坐虚敞竹
蔭連琴書幽苔隔塵鞅流誦徵君辭伊誰嗣清響
贈王徵士
卧疴白雲中苦心正懷舊忽枉故人盼青山得携手晴
窗坐南薰薄言勸春酒眷然惜離羣問荅殊未久荒村
多寂寥還能重來否
遊黃嵐坑
微雨霽芳原散步春溪曲歡呼及童䜿策馬驅黃犢入
崦竹翛翛面岡杉簇簇展我懷中書坐向林間讀不有
巢許心那知箕潁躅但得風日佳朝朝來此牧
牧轉岡
搴裳陟崔嵬沈吟不知去塵襟一蕭散逸興迷雲樹梅
殘誰氏花麥漲朝來雨鄰牧左右來往事更相語預期
明日晴重作青山侣
登連珠峯
閣中罷鳴琴芳筵謝酙酌捫蘿一搴裳竒峰酬素約天
風起蕭條山雨來溟漠時馳千里目四際雲烟薄會當
結斯亭勝覽翔寥廓
羅頎
雜詩
鳳凰遊北極金風襲郊扃衆穢俱零落芳草亦不生徘
徊幽巖中但見松枝青托根未得所歎息此孤英
鳳雛不能翔鴻鵠自高舉遺身中林間羞與衆鳥侣羽
翼諒未成不復思故宇惜哉無知音鷽鷃難與語
邱吉
擬古
青青澗畔松綿綿谷中蘿悠悠遠道人珊珊雙玉珂道
遠有返轂川逝無迴波遊魚懷清淵逸鳥思高柯昔慕
蕭與嬴今作羲與和白駒不可駐朱顔尤易磨皎皎合
歡扇文采鴛鴦羅随君願終老其奈秋風何
朱存理
支硎山再餞文交木太守
崇嶺達深䆳芳漪激寒泉言尋支公蹤閱歴成千年鶴
飛遠青冥有亭尚巋然草木屬孟夏山水尤清妍祖餞
此云再廣林啟長筵
朱凱
茅山中人皆不飲泉水悉下汲于注壑又不善
蓄佳茗住兹三日清苦之味頗未沾唇既歸作
三十韻以自解兼呈社中諸友
情閒好品茶性淡能辨水江左幾泓泉勺勺定媸美浙
右園焙栽種種別妙理七寶白雲淳(吾郡西山二水皆乳泉七寶差勝)
石井劒池泚(虎邱二水皆積坎石井尤勝舊稱陸羽泉品為天下第三水今為庸僧所汙濁)夐
乎惠麓流名下無虚士金沙與於潜(二水金沙在湖之顧渚在昔造貢茶)
(用之造畢水亦同貢於潜在常之陽羡)實難為娣姒(金沙最勝)顧陽針芒如(顧渚)
(陽羡異境同脉沈存中論茶以土肥樹茂一發而長寸許如針芒者是為上材)他山麥顆比(土瘠)
(樹老不能條暢故短如麥顆是為下材)斫射聯吉祥(二焙顧渚傍産)碧葉光嶷嶷
唐貢接真珠(二焙陽羡傍産)綠叢秀蕊蕊串膏浪有名(串茶含膏茶唐)
(人甚珍之此法已廢)生膏久亡矣(唐貢細搗生膏茶入銀瓶中從急程遞貢)當時境會
亭(白樂天有聞賈常州崔湖州茶山境會宴詩云青蛾遞舞俱争妙紫笋烹嘗各鬭新)今也生荆
杞對景訪遺蹤嶮峻屢曾履事須身所親趣在工夫裏
正法陸生經傍參諸野史竹爐與箬筐相随無遠邇窮
源汲水清篝火烹旗紫應手傾入壺蠏眼若浮蟻甘腴
勝醍醐芳香奪蘭芷杯面鋪白花盞底絶纖滓醉目閉
即舒倦體卧還起詩腑常焦枯七碗猶未已同好唯兩
僧合志只三子争新與鬭竒各盡胸中技遂結夙世緣
任彼老饕訾尋真到華陽豈以口腹恃款食頗精豐供
飲何率爾漫呼出厨間熟湯差可擬噤呷潤渴喉敢將
唇大哆吾社適聞之笑我應見齒明年再往兹裹茗置
行李
劉泰
冬日曉望
寒風薄絮衣落木紛騷屑江紅有斷霞山碧無留雪隔
水一聲雞悠悠送殘月
題畫
千峯落日隂閃閃鴉飛盡隔樹暗鳴泉蒼茫路難認何
處遠歸樵山花紅插鬢
頋寧
入山雜言
杖藜入山中悠然憺忘歸白雲靄前途行行穿翠微林
幽鳥聲寂地僻人跡稀惟時歲云暮黃葉紛以飛石罅
寒泉鳴草根朝露晞撫景自怡悦暫忘塵世機石壁挂
我巾松風吹我衣將期二三子于焉歌采薇
桑悅
感懷詩(有序)
予自薄宦以至歸山其間幾三十年凡有所見及
有感觸皆形于言共成古詩若干篇立意頗深寄
興頗遠苟經平子復遇子雲不求牝牡之間索之
酸醎之外則有得矣
嶺峻波深深世路多險巇推山塞溟渤大地無成虧闊
步任所適萬里皆平夷古道本如此夜夢随軒羲
盎盎臨春閣盈盈珠翠妝桃李滿庭除東風有餘香更
衣間羅綺撫瑟雜宫商艷陽好天氣歡樂殊未央一朝
秋節換淒雨生洞房緬懷素心人風波隔瀟湘磨磚作
明鏡黯淡無晶光照鬢向清水玄雲忽成霜蘭枯蕙亦
槁芳菲轉萎黃誰為禦寒計當春獨悲傷
織女望牽牛銀漢一水遥天緣許會合秋清正良宵張
騫取星槎吴質伐桂橈安用人間鵲腥羽編成橋
飛泉出高壑得地散漫流默循河漢矩到海方盡頭大
人無繩矩出處心休休億變不同揆曲折與道謀正如
隂陽化㘩參不自由時至自生殺何意為春秋請看一
隅士蓄水如泥溝
我性亦愛水滔滔流古今生物禀津液潤地功澤深瀦
之深潭中養龍解成霖静定謝流動終具朝宗心
劒氣衝斗牛茂先能暗識如何迷大權不見台星坼人
事既宕冥天象焉昭晰我既乏世用膴膴安卑職天高
無厚風卑棲羽翰戢平生經世念直與日月息他時明
經中幸免書隠逸
嶰谷有竒竹能中虞廷管九奏鬼神格陽舒寒谷暖新
裁作長笛杳渺傳新聲曲終風不吹秋色滿空庭
長風合灘水浩浩同一聲餘音入松竹又作竽籟鳴文
章同元氣随物能賦形變化莫可測劉累難持衡
淒淒重淒淒棘路馳輪蹄高樓爍千仞雕簷與雲齊夫
君獨高據有路難攀躋飲淚與君別留淚背後啼金烏
刷炎羽朝東暮奄西一語不得語相思徒爾為
東園有竒花容姿鮮灼灼雖是春風開亦是春風落甘
霖被郊原蔓草輕蘭葯所以高岡松無言樹寥廓
久雨春寒殊甚杜門不出觸景興懷和文公月
夜述懷韻
隂雨壓春意坐怯衣裳單騷經舊香草想綠沅湘間雲
深翠鳳杳天闊蒼虬寒軒軿幾時駕長往遊君山
遊仙
月朔衣文繡長夜遊禁苑列宿吐微鋩乘昏造虚館瓊
樓足清寒欲進更蹇蹇聞說九霄上皓魄四時滿黃文
邀我遊蘭路肅吹管何愁失照灼弦望諒不遠時去莫
我留更盡更展轉
同丁秋官鳳儀夜坐
哦詩北斗下清夜殊未央長天唳孤影一雁東南翔我
心如風露夏夜亦清涼況對秋月坐肌骨沁寒光
程敏政
題尹性之御史所藏周文靖竹
周郎識此君落筆琅玕長居然步湘皋翠袖忽兩兩相
將舞回鸞勢欲凌波往平泉與危石轉折助清響坐令
俗耳淨遽覺煩襟爽亭亭吉甫孫霜臺絶塵鞅晏歲凛
相盟虚心愜終賞
晚香為太倉陸處士作
篤行老不衰有美陸仲父平生得高趣卓爾在秋圃羣
芳坐銷歇黃花正紛吐凛如千歲夫歲晚節逾苦窅窕
林亭間相對傲風雨慷慨陶徵君遺跡未榛莽亦有韓
相國功名炤千古出處雖不同景行吾所取湯湯末流
中誰能立孤柱千里聞德馨相思動吟麈
莊㫤
養菴為永興馬貞夫元題
北嶽霜雪幹玉漢強千尋南溟珊瑚枝元宫極幽深應
誰見毫末積效踰山岑撫卷得玩頤隠几亦觀心辭琢
豈白玉受厲須黃金無寐月自生無覺日自沈回首人
間世坐鶩復行吟枵然舍予琴誰哉賞此音
張弼
紅梅贈翁僉事
庾嶺小紅梅風標天下絶昨日幸同歡今日傷離別玉
篴兩三聲吹落臙脂雪寫以贈知心相攜共明月
咏竹
擊節歌離騷湘靈招不得開門看月明幽篁倚蒼石春
風千萬花花落春無跡此君冷淡姿常有好顔色
李傑
早行舟中有作
荒雞一再號東方漸生白衆星尚駢羅天宇黯以黑晨
光正蒙昧莫辨河山色舟行趁潮長寧費牽挽力蘆汀
雁驚起鳴聲何嚦嚦輕飇拂涯樹涼露時一滴前村燈
火明茅屋疎林隔篷窗攬衣坐悠然忘盥&KR0808;宵征自可
怡此景更竒特
登泰山絶頂
五嶽鎮坤維其東雄泰岱巖巖一何高屹立霄漢外神
靈所攸鍾秩祀宜萬代我來屬深秋登陟覽勝槩雲開
旭日升峯巒新染黛盤盤上澗谷石磴豁復隘涼飇起
虚谷颯颯響靈籟兩崖戢霜樹斕斑殊可愛五松非秦
封亦已類偃蓋躋攀入天門縹緲凌上界睇盼感廢興
喟然發長嘅七十二帝王封禪遺跡在玉檢時復出厓
&KR0008;亦殘壊兹山自今古直與穹壌配絶頂氣益清衣袂
浮沆瀣羣山紛後從歴歴同聚塊中原小如甌滄海縈
若帶置身九重近誰謂天下大吾言良匪誇聊以志一
快
泰山竹林寺與陳大參楊僉憲同遊
陟險千萬盤未識寺門處一澗委蛇來齒齒亂石聚飛
梁忽横亘清泉下奔注其間有靈湫蛟龍所蟠據時經
不測溪心動髮毛豎肩輿尺寸進僕夫汗如雨我欲飛
步登厓傾足難駐青鞋與布襪惜不携此具貪竒不知
止竟忘垂堂慮緬懷得一樂未足償千懼峰回見林薄
飄然發佳趣古殿三兩楹滿庭蔭高樹百果經秋霜甘
美皆可茹同行得二妙把酒勸酬屢酒酣陟㠝岏冀與
仙靈遇高寒覺衣單俛視飛鳥去白雲出巖阿英英若
春絮登臨興無限日暮歸何遽摹寫詎能窮率爾成短
句
秋崖
秋山鬱岧嶤懸屋削如壁自非插羽翰可望不可即若
人何好竒捫蘿每登陟濕雲潤我衣落葉墮我幘逍遥
空青外似與塵世隔便欲御泠風飛行覽八極
陸容
夜聲
微醺醒中夜獨寤當逆旅心清聽思聰聲動臆可舉輕
噫疑林飇斜侵覺窗雨琤琮僧塔鈴幽軋鄰家杼析擊
喧邏兒剪擲鏗縫女隆隆暝行車槖槖宿春杵鼾睡人
已酣嬌啼兒欲乳悲酸或孤嫠咳咯將病嫗布裂僮褫
衾釡泣奴竊煮梁泥落棲燕槖果囓飢鼠拂樹烏驚移
含芻馬歕咀火煎蘭檠膏槽涓玉缸醑腹枵雷殷春耳
眩蟬吟暑宫壺沈此時巫鼓來何許趨朝傳鳴騶話舊
接偶語百蟲薨然飛靈雞振其羽衆音等天籟真韻謝
律吕賦愧擬歐陽聊以詩自叙
樊阜
田家雜咏
嘉樹蔭衡門鳴鳩徧村墅薄言農務興力作無男女晨
爨烟未起驅牛理田圃兹時若宴嬉争得好禾黍清曉
聞雨過春流漲溪渚小兒學把犂小女亦能杵生理勿
嫌微浮榮非我取
少長郊墟中縣官名未識長時帶好容不見惡顔色高
隴麥穗齊雉鳴自蔵翼野田耕耨餘工力暫時息日夕
會鄰家黃牛卧籬側酒酣勉諸孫耕作當努力微雨過
前村鳥鳴催蓐食
烏桕蔭我牆白茅覆我屋荷蓧朝出耘依依暮歸宿少
婦勤織縫諸孫解樵牧秋風禾黍收寒日照原陸鳥雀
啾啾鳴園籬多草木官租及早償莫待里胥督
新水漲荒陂芸芸稻盈畝東家及四鄰世世結親友夏
至熟黃瓜秋來釀白酒新婦笑嘻嘻小兒扶壁走門口
沙溪清垂垂幾株柳醉卧夢羲皇涼風入虚牖近說明
府清征徭曾減否
棗花落靡靡一犬護柴關節序屇芒種何人得幽閒蛙
鳴池水滿細草生階間刈麥欲終畝風吹雨過山大兒
早未飯歎息農事艱豪貴本天命悠悠不可攀
山中作
夕景延澹隂微曛射林屋無營見道真塵紛悟蕉鹿此
意幾人知沈吟俯修竹
高齋臨曲沼雲澹微雨餘悟静愜沖素泛觀莊老書微
言苦未解日暮將何如
灣河舟中呈鄭廷韶吴景端
朝發燕山陽暮宿灣河側高樹蔚繁隂浮雲淡無色睠
彼西日馳憂心恒惻惻頼我同心人相期崇令德
屠勲
題畫寄楊應寧
頽雲濕不飛釀作楚江雪林木凍已僵汀葦吹欲折荒
村烟火稀野寺鐘聲歇端居思美人千里成闊別天寒
鴻雁窅地僻音塵絶囊琴誰共彈悵望頗欝結貽此瓊
華圖聊以表高潔
周瑛
感興
持刀斫月光月光何曾斷縛帚掃樹影樹影依然滿人
皆惡樹影礙此月明多樹根苟不拔其如月明何
馮蘭
奉荅木齋病起見懷二十韻
海氣明曙霞湖光渺秋昊十月木未霜楓林景逾好疎
疎籬下花寂寂澗邊草閒居田事休委巷人跡少東瞻
牛屯峰秀矗雲之表種梅已成蹊中搆一亭小謝公有
好懷藉此以終老佳辰縱嬉遊真境越清悄倚酣或高
歌興與秋空杳一卧動逾月予懷幾昏曉得詩知強健
頓紆腸九繞古人慎養生弭疾今須早周爻重勿藥莊
篇戒如槁金蘭久要義歲寒願相保詩古意與長三復
開素抱喜公眼增明萬象都了了南齋冬日暄遺編得
幽討擬尋亭上盟牽舟汝湖道梅溪香欲浮苔石淨于
掃扶杖我能陪公無笑潦倒
吴寬
與啟南遊虞山
我本不飲人愛山如愛酒春遊亦易事出戶即掣肘决
策為此行所幸得良友譬彼足病弱扶掖乃能走虞山
遥在望豈意落吾手側足亂石間縦目平湖口賞心雖
云樂弔古悵然久丹井事有無刻銘覆華構如何梁昭
明書臺蔽林藪(山下有葛洪丹井宋學士景濓為銘又有昭明太子讀書臺)
再次韻荅時暘飲後見貽
淙淙簷溜垂此事久亦寡移書防漏濕矮屋初墮瓦久
旱雨固好墊溺念郊野况復南樓人百步隔詩社清池
下幽禽坐對共閒暇妙墨尚在函濁醪復盈斝持此欲
就之泥深沒羸馬疎慵幸免朝早謝鳳池賈風低碧篠
叢悵望西窗下
記園中草木
槐
東園憶初購糞壤頻掃除牆下古槐樹憔悴色不舒况
遭衆攀折高枝且無餘愛護至今日濃隂接吾廬數步
已仰視偉哉鉅人如非藉此蔭庇誰結幽亭居立為衆
木長奴僕檉與榆
榆
始我種三榆近在亭之左西日待隠蔽隂成客能坐七
年長漸高密葉已交鎖生錢聞可食貧者當果蓏其一
忽憔悴嚙腹緣蟻蜾持斧欲伐之材未中船舵(榆性堅可為舵)
藤蔓方附麗不伐亦自可古人無棄物守圃常用跛
檜柏
檜柏性相似安論不同形城南久移植用以護幽亭檜
也漸生粉柏兮復垂鈴幸非兩石間自足全餘齡古槐
雖老大秋到即凋零園空霜雪冷見此獨青青
槿
南方編短籬木槿每當路北地少為貴翻編短籬護要
知一物耳貴賤以地故夏末蕊纍纍生意含曉露花開
亦可觀別種更相妬獨憐一夕間顔色已非素蕊多固
應爾此理真自悟不見萱草花開落只朝暮
竹
翛然數君子落落俱長身東家每借看步去不嫌頻移
栽幸許我已自前年春自我得此軰園居豈為貧但憂
積雨霽日暴少精神終然勤灌溉枝葉還如新因兹悟
為學黽勉在斯晨
酴醿
酴醿發長條叢生類蓍草每記衆花開此種開獨早南
方色多紅黃色見者少但嫌易零落蜂蝶食不飽曲闌
強遮護童子日必掃花落當復開豈似主人老昔枉詩
客來覓句步頻繞載誦成感傷誰來慰幽抱
决明
黃花隠綠葉雨過仍離披不為杜老歎未是涼風時服
食治目𤯝吾將採掇之不須更買藥園丁是醫師
蘆
江湖渺無際彌望皆高蘆蘆本水濱物久疑平陸無移
根偶種植溝淺土不汚縱横勿徧地葉捲多葭莩白花
可為絮長幹須人扶每當風雨夕蕭蕭亦江湖宛如扁
舟過榜人共歌呼浩然發歸興豈為思蓴鱸
謝屠公送西域眼鏡
眼鏡從何來異哉不可詰圓與莢錢同淨與雲母匹又
若台星然兩比半天出持之近眼眶偏宜對書帙蠅頭
瑣細字明瑩類椽筆余生抱書滛視短苦目疾及兹佐
吏曹文案夕未畢太宰定知我投贈不待乞一朝忽得
此舊疾覺頓失謝却撥雲膏生白訝虚室扁鵲見五臓
未必有竒術随身或持此遂使目光溢世傳離婁明雙
睛不能沒千年黃壤間化此直百鎰聞之西域産其名
殊不一博物有張華吾當從彼質
楊一清
和楊鏡川學士先生遊南園詩韻
官居僅旋馬致客真無謀諸公不我棄枉駕同郊遊韓
家好庭宇石徑通林邱輕風散炎溽白露淒以秋泉胍
灌畦潤槐隂當屋稠地僻境逾静身閒心更幽搴芳步
南渚觀稼來東疇高情不在酒而况饌與羞詞林有鉅
筆古調難為酬豈徒慰孤陋亦足消煩憂顰眉擬相效
出吻還自籌惟餘江山興歲歲無窮休
舟中雜興
繫舟蔭高樹挂席揚天風夕照變巖姿白雲行水中塵
慮忽以忘豁然心境融緬懷十年前何事不匆匆倚杖
看牛斗銀河麗層空扶桑豈無路清淺元相通晞髮吾
所願至人苦難逢
舟行及秋霽秋色明葦葭天高柁樓淺日落帆影斜故
鄉在目中澄江淨鷗沙愧非能賦才有句不足誇暮聽
金山潮朝餐北固霞持此不啻足悠悠送年華衆手劇
雲雨長途多覆車泯泯復波波浮生當奈何
文林
永嘉縣齋寫懷
墨綬垂青絲銅符寵郎秩駕言謝朝行出領滄海邑脈
脈辭親知依依去鄉國淛行僅千里已在東南僻地遠
煩刑誅年貧正艱食自頋書生愚疇堪付休戚流移已
懷慙征歛况余職平生跌宕懷雅志山水適及此永嘉
遊清真信靈域豈無康樂情坐有民社責歛板事承迎
鈎稽困文籍拂意不能歸自愧陶彭澤
首夏齋居即事
幽齋坐纖雨綠樹繚周垣青山在屋上好鳥如晤言一
官居野寺性本愛邱園松花飽日夕沆瀣供朝飱遊神
羲皇上形槁心獨存緇塵暗岐路吾方掩柴門
訪石田有竹莊
冥冥三十年役役遠行邁人生各有寓參商發長喟歸
來五載洊會晤一何懈君如九臯鶴巢穴故然在兹來
勿厭遲瞻望已足快昔樹今成行書屋添多廨大兒玉
樹枝小兒亦瀟洒登堂禮阿母出孫呼再拜開宴列肥
甘賓主聿相對杯酌亂觥籌謔浪或至再春氣陡鬱蒸
風雨來冥晦樂極情神移狂歌增慷慨
謝遷
早過山莊避暑次陶公韻
侵晨理孤棹山居將避喧好風忽南來吹我烏帽偏宿
鷺未移渚落月猶在山候門兩稚子問我何時還高山
與流水此意向誰言
王鏊
己巳九月舟次相城
幾年約兹遊為訪石田叟石田今已亡不使此言負相
知三四人挐舟過湖口行行抵相城自夘將及酉四顧
何茫然天水合為藪茅屋數家存荒蒲與衰柳本來魚
鼈宫自合鷗鷺守始田者為誰餒也非自取有司事誅
求亡者十八九念此為傍徨獨立延竚久作詩當風謠
以告民父母
馬中錫
擬古
行樂秋水濱蕭蕭木葉下僮僕知我勞凭肩健于馬歸
來憩柴門返照射簷瓦聊復一長歌曲終和良寡
寒鼓遠聲微疎簷響秋雨林空萬葉殘一一委庭宇獨
卧掩荆扉沈疴久難愈感之坐天明所念非三釡
秦瓛
閒居
絃桐不終曲坐起嚢我琴非憚摩拊勞所嗟無賞音中
心潜鬱陶曳杖循空林松風有古意石泉清俗心愛此
憺忘歸前山生夕隂
伊乘
遊虎邱
舟行山在眼到門山忽失去郭僅七里攀磴窮百尺巖
姿互明晦潭影杳深黑步倦松暫憩醉眠草堪席不逢
試劒人猶覩試劒石臺殿半空起雞犬下方隔經聲雜
梵唄禪定悟空寂晉唐歴劫多劉白不世出闃劇固殊
調登覽各有適重來預作期昨遊宛然憶了性未有因
寓形何苦役依此憺忘歸于焉永終日
林俊
鐵門扇
瀼西一舍許兩山勢迴合巨石狀城門鐵衣護周匝楚
蜀相犬牙乾坤互闢闔當關一夫守萬馬不敢發雲龕
入玲瓏元氣深吐納風搜羣竅開水樹聲互荅推篷暫
此清巫山事雜沓
陳璚
曉經分水
卧聞水禽聲推窗看分水低岸雜茭蒲吴淞宛相似波
澄綠漪漪流急清駛駛荇舞翠帶長鷗翻白雪比垂楊
遷嬌鶯柔莎露遊鯉分明一鏡開身在鏡光裏停橈緩
緩行神爽情亦喜我苦思歸人鄉閭將近矣
黃珣
應制勸農
四民皆天職嗟農獨苦辛所以古哲王巡省及兹辰簫
鼓吹豳頌訓迪良諄諄東郊土脈動好鳥鳴芳春桑園
拂其羽催耕一何頻乘時播嘉種原隰交畇畇念兹民
所天珠玉安足珍一日苟不作飢寒將立臻勿惜霑體
勞但憂年歲屯霑體勞尚可歲屯傷我民憶昔先皇時
端居軫郊闉載歌憫農咏丕揚列祖仁禁苑藉千畝雨
暘雩百神玉食豈不足貴令四海均九重尚結念况爾
謀其身古人有良言歲計在於寅豈伊公家賦父子亦
以親春風正發育萬物皆鮮新勉矣東作力竚看西成
禋
御選明詩卷二十二
