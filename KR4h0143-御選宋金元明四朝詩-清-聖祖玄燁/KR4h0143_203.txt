欽定四庫全書
御選明詩卷三十四
五言古詩十九
陶汝鼐
金正希招集練江醉宿清淨寺
冬霜萬壑陰江永日將夕畫舫泛容與川暝光愈白急
風吹燭花谷響合歌拍小榼僧厨來蔬笋界方格語笑
酒易傾如以桐扣石柱史如枯禪城市無一宅酒深思
啜茗同作虎溪客貝葉啓禪書梅花落瑶席坐久聞妙
香一榻隨所擇睡鄉鐘鼓鳴林鳥翻旅翮吾亦步下山
佛燈猶照壁
吳本泰
任丘張氏園藍田先生授經處
不識魚君陂幸識魚君令城隅敞臺榭水木相翳映謂
予此棲遲差可閒眺聽是時秋氣深白露漸蘭徑瘦石
裹苔斑寒花棲蝶暝女牆邏柝喧梵閣宵鐘應慮淡羣
物輕時危百憂并皎皎明月枝驚烏棲不定茗窗靜披
覽冥緬獨無竟昔賢曾授經履屐痕猶賸
臨淮道中雪
昨日春氣暄僕夫俱喘汗今晨北風厲雪花卷行幔天
時自迴薄人意驚錯換况乃事徂征惻惻羈魂斷長淮
望不極鍾離道方半踉蹌赴郵程渺瀰惑阡畔暝鴉寒
不呼翻飛忽零亂車上冰滿髭車下泥沒骭紅燭映深
簾寧知旅人歎
陋巷井
改邑不改井泠泠無古今原泉何方來或是泰山岑仰
之既彌高仰之亦彌深屢空其庶而澹然助齋心仲尼
飯蔬飲應與共酌酙禹稷憂飢溺易地同所任至味無
異旨樂哉此中尋
王潢
宿松風閣分韻得吟字
靄靄歲云暮風雨恒見侵小霽憩山閣蕭颯吹寒霖澗
壑亂餘響鐘鼓沈清音蒼虯卧蜿蜒拏攫力不任羽觴
亦以歇剪燭聞鳴琴嘿坐得冥會擁褐成孤吟須臾微
霰集晨起雪在林樵徑斷人語四野號飢禽皎皎二三
子貞白同松心炎暉諒可竢見睍消重陰
徐銘敬
山行
峯巒媚奇景烟華合芳甸澹澹晴疑雨江村半隱現春
水清不流悠悠山谷轉小橋度幽居山深人不見佳地
正難值紅塵妬清燕白日原上微回首暮雲變
徐之瑞
雞鳴嶺
披榛陟山椒輈摧馬盤桓歴險未云疲逶迤入雲端仰
探巖谷偪俛視井邑殘千峯列遠戍兩崖壯重關垂蘿
蔓幽壑怪松支危垣灌木鬱蕭槮哀風嘯叢雈乘墉或
失恃務德誠所難蟋蟀在牀下我生詎遑安勞勞多苦
辛惻惻起悲歎
劉同升
由百花溪登玉笥山
朝看山出雲春看雲入笥山行若無蹊恰有青童至指
點絶壁間仙臺藏勝地藤枝匪易攀屐齒猶可置日午
聞雞鳴巖椒啓金字出險坡漸平劃然人境異連峯涌
下界撲面聳層翠因過丹竈房縱覽紫微志白花雨外
明紅果林間墜晚食供芋魁晨鐺倒茶櫃坐久慵下山
踟蹰想真寄塵網詎得辭幽期偶然遂
堵胤錫
感遇
古木生高原返景清光入曠野無縈懷寒暮見榮特蒼
皮剥蘚露森陰涼蘿月崒嵂風雨欽惝怳鬼神格以兹
老柯幹應有奇胸骨危立神不怡念子令人惻
蔡道憲
荅居岳麓者
蹴碎岳麓雲剪斷湘江水楓丹染院深高飄菊衣紫竹
露垂朱霞霜華拂劒齒聞君多苦心中夜嘗數起敲火
作長吟山鬼驚偷耳特寄素心人虹捲吳縑裏早晚欲
行尋相將索竒字
陳子龍
仲夏直左掖門送彝仲南歸
金塘迴素波中有雙鴛鴦託身在清禁和鳴君子旁顧
此同林鳥孤翼忽南翔生平志慷慨何事獨難忘本為
四海人豈得常相將丈夫重知已萬里同一鄉黽勉效
貞亮德輝在巖廊莫憂青蠅多和璧貴善藏執手不能
語悵矣結中腸
雜詩
日夕登高臺馳目窮千里衆星燦雲間經緯誰能理神
哉玉衡運天樞無終始上有瓊瑶宫紫皇日端委我欲
乘飛鸞銜書碧雲裏聲殷途逾遐心長情何已懷中五
色石相見徒磊磊
山椒微風發薄暮遲佳人頽陽澹林表素月生河津佇
立懷往路時晏多苦辛君家青雲樓瑶華艷當春臯蘭
亦有芳欲寄良無因歡愛豈足重要使恩誼申浮雲誠
易阻白璧終見珍
至道無相非末流乖心迹高懷苟不亮執誼日以積賢
隨貴同用愚與賤交役騰名自有階投讒豈無隙營營
棘上蠅可以攜金石履純思寡尤超方鮮奇策毁譽苟
未忘顧影慙跼蹐
尚口自有窮捫舌豈我欺伊予昧機變率性不自知遇
物皆裏言當險若履夷于已固弗慎安望人保持俛仰
生平内常與悔相隨沈默苦不早壯盛忽若馳世人貴
形迹君子敬威儀臧否聖所誠南容真我師
賦得浣紗石
越紗出機中剪向春風裏皎若秦川雲飄揚隨渌水佳
人臨淺瀨無言空徙倚不惜紅顔勞素絲誰為理歛衣
入中林澄江皓千里青苔日夜生沈思竟難已
苦雨
洩雲屯層嶺密霧瀰空林南山發殷雷北郭滯愁霖紅
泉落虚壁渌水漲遥潯危條度飛鼯宿莽聚鳴禽桃英
蕩華色麥穗悲陸沈天畢騁所好屏翳日相侵徘徊華
軒下彷彿碧山岑昏墊蕩下土沈冥符道心側想零雨
篇空懷梁父吟
初春雪霽
昭昭青春暉散此芳林曙陽條披惠風陰巖積幽素鮮
華映雲峯澄霽明江樹菌閣見參差麥隴開迴互中庭
蕙草生曲沼文禽聚端居淑景移極目淵賞遇雖滯懷
禄情未緬丘園趣履道任清時守真謝馳騖
沈宸荃
謁梅子真祠
粤昔南昌尉志存匡社稷上書糾時宰孰云非臣職漢
網已弛綱顛木難再植明哲早見幾冥鴻避矰弋隱跡
吳市門學道此山側豈同養生家脩鍊資服食旁有濯
纓池丹井字并勒昔人驂鸞去無從辨虚實藥苗長幾
何求之或可得酌酒坐高岑浩歌瀉胸臆
方以智
古詩
嶺外稀繁霜草木不黃落窮巷生陰風客心乃蕭索斗
杓指實沈勾陳半隱爚蟋蟀滿牀下篝燈夜戄戄此地
羅浮山古人嘗采藥何不披短衣入山飽藜藿曉從外
來者皆言道路惡我欲依神仙神仙不可託
東北覆陰雲其下吾故都中路一奔走恨隔天一隅虹
蜺下平地曠野秋荒蕪翼日大風雨慎勿臨長途人傳
使者來旌旗蔽通衢嗟我遠遊子不敢同馳驅道左發
長歎歎者一何愚
海渚無橋梁日暮波浩浩車馬不能通遠望惄如擣浮
雲日以變我親日以老萬里飛煙塵天木傷草草夢見
故鄉客言歸苦不早舊宅屬何人斗大梧桐槁親戚有
書來書中何所道上言鄰里殊下言故人少
和陶飲酒
子安問黃鵠萬里將安飛八極紛茫茫中路能無悲三
萍飄大海風波還相依安得如潮頭朝夕自言歸一經
離亂中盛年忽已衰有心不敢椎有口當依違
擬古
曲閣臨廣陌下折楊柳枝上有愁思人終日不披帷雜
珮何玲瓏實為君所遺被服至于今未嘗少乖離夢寐
難以逝願託東風吹迢迢萬餘里君心焉可知安敢望
君心惟念寒與飢
青青園中柳當我西南牖征夫從遠來一路平安不艱
難萬餘里涕泣不能口辭家未數年家人皆皓首貧賤
易出門别離一以久朱華被霜露焉能不速朽呼兒辦
麤飯聊樂不為厚但得故鄉人日飲故鄉酒
寄梅朗三
陰雨忽成雪北風吹樹林江流日千里安知遊子心中
夜一何寒自撫雷開琴瞿硎山中人其當知我音
朱朝瑛
管寧
幼安亦賢者無乃太矯飾牽牛蹊我田而自與之食吁
嗟有深意衆人固不識干戈日相尋聞此庶少息
湯來賀
過舊寺次拙菴韻
將霽辨羣峯微雲在孤嶺蘭若隱其間潭泉心共冷衆
卉含新色頽垣延古影靈域世情稀懷抱春日永清澗
濯吾足崇岡振吾領迢遞見匡廬憩寂觀幽境我心多
憧憧兹焉安可靜
高承埏
上巳偕同年諸子脩禊海淀
羲馭無停輪逝波焉可駐言尋佳節届轉惜芳春暮緬
昔蘭渚遊少長樂咸聚蕭散依林泉慷慨託毫素諸君
跌宕士希風結遐慕濯流仍清漪搴芳復高步觴來俯
纖鱗曲終倚嘉樹閒情釋近鞅睇目眷霞寓脩短匪殊
途所貴適真趣各勉山水期于焉謝勞騖
祁熊佳
寓山秋夜
羣動暝已息山窗夜逾響將毋楓折膠或恐虎磨癢徐
聞落葉翻既下思復上氣盡信所之物各反其黨秋蟀
吟再三流螢時一晃申旦耿不寐樂遊念疇曩嗟我懷
沙人汨徂竟安往
周世臣
遊仙詩
圜丘列奇樹北海生神芝翡翠曜瓊圃潛龍戲瑶池飛
泉供潄齒白石為療飢姮娥降洪響宓妃頷其頤隨煙
上三島飄風凌九疑持此傲下士投簪來遠期
姚奇&KR1015;
秋夜
遥夜苦無寐起視明月光涼風天上來隨月入我堂披
衣步前除獨立以傍徨蟪蛄既已鳴鴻雁亦來翔感此
時物變怨彼去日長生非金石姿安得恒壽康憂來不
可輟慷慨吟此章
徐孚遠
擬李陵錄别詩
微雲何澹澹星漢燦以明攜手步廣除淚下如散霙征
馬臨岐路徒御多抗旌方當萬里别能不叙平生與子
同一體盤石紉芳蘅芳蘅自有時盤石徒縱横一朝兩
決絶何能復合并願託子懷袖因風馳我情
皎皎藍田玉鏤作玦與環攬環與子佩取玦結以鞶子
環信縝栗我玦鮮垢瘢誰知一物微決絶義自天歸雲
入勾注密雪掩陰山握手臨路岐涕泗共汍瀾鴥彼南
翥鳥奮飛何由還
錢棻
園居次韻
白蜺飲晴壑劃破蒼苔古傾崖與迴瀑化作半峯雨深
夜排空來可聽不可數山勢既奔蹙飛濤互仰俛頑雲
觸石碎似鑿五丁斧耳目得新警天真爛漫吐
有手著書樂有眼看山好握劒割塵鞅斗室皆瑶島孤
峯峙簷前相對成二老篔簹滿幽谷出土風雷繞花靨
雖到地花魂猶樹杪松柏有時薪彭殤奚大小適志取
目前婚嫁何時了
徐枋
送遠詩
采采蕙蘭花皎皎冰雪姿含英當空谷正值秋風時秋
風率以厲百草奄披離子獨執高節臨風颺芳菲
别詩
上山采薇蕨日暮不盈把苦飢良足悲將遺同心者良
友遠别離踟蹰送于野我有盈觴酒黃流傾玉斝申以
遠遊曲中懷期共寫清商一何悲四坐和者寡恐傷遊
子心攬涕不敢下景光已西馳日月不我假
宫偉鏐
感興
獨立古大堤水清人境異猗蘭被芳臯遊龍紛櫛比灼
灼芙蓉花臨風發娟媚欲采更躊躇同心竟異地美人
如可懷遠道如可寄珍重語芙蓉信宿莫憔悴
寥廓俛大陸蕭條悲北風生非金石堅而為情緒鍾猿
鶴亦隨化况復沙與蟲我欲駕滄溟高揖浮丘公靈藥
不可得夙昔憂沖沖孔顔有真樂仁義植其躬朝夕把
書冊道心與之通庶幾追古人令名垂無窮
張若羲
毘陵夜泊
波流自洸瀁風雨何淒其草樹既零亂鱗羽多參差行
路懷苦辛征人傷别離中宵不能寐悠悠有所思
别離
昔為膠與漆今為參與商樹上連理枝池中兩鴛鴦切
莫種楊柳楊柳徒心傷亦莫栽桃花桃花空斷腸春風
自婀娜秋月自飄揚夏簟虚簾幕寒缸疊雪霜暮猿愁
夜短遠雁及天長梧桐既凋落不集雙鳳凰崩崖流斷
雲一低復一昂綠綺置君側白玉列君堂相顧復何言
盡此離别觴
趙庾
雜咏
西山石磊磊叢草奮階除中有耕雲叟力芟尚有餘幽
蘭發素莖其芳襲人裾秋風忽搖落綠葉日以疎移根
贈遠人榮華俟來且
黃淳耀
和陶飲酒
朝光入山樓棲鳥已驚喧攬裘暴新陽暖氣無頗偏仰
視天宇清得我簷前山山中出岫雲變滅何時還我心
正惆悵默與風鈴言
和癸卯歲始春
舊穀滿場圃知子良非貧糟牀注春醪酬汝四體勤開
軒一笑粲莫適為主人荈牙花乳香鱠縷銀絲新咄嗟
行酒炙童僕皆欣欣中原有格鬭行子勞問津不能濟
時代甘與農圃鄰逝辭謝景夷來就劉遺民
和歸田園居
家無環堵宫所至思買山何異俟河清人壽期千年安
得如古人采山復臨淵敬受十賚文賚以北阪田巖棲
高百層老屋餘三間湖江流東西竹木榮後前中央置
講堂文史浩如煙歌風復蹈雅樂志忘華顛此意空蹉
跎飛光去閒閒畫餅不可食詼諧聊復然
和擬古
弱年見承平自謂長如兹一從更事來世已非前時雕
虎横井陘黃流混澠淄仗劒出門去行行復狐疑路逢
季主儔問彼龜策辭龜策不我告黽勉自研思仁義心
所安皇天吾不欺瀉水置平地東西任所之撫琴操猗
蘭亂之以佹詩
吳易
觀蒔
四月鴶鞠鳴五月插新秧南風吹平疇蕭疎間成行甘
雨久未施東作意倉忙此鄉最瀕湖瀉海惟三江湖身
若仰盂江口若括囊東婁沒故道吞噎浩湯湯夏公鑿
黃劉吳淞走中央安瀾見禹績蓄洩匪及詳疏排後忠
介塍岸前文襄于時穡事盛熯澇多周防舉鍤煙雲興
歡笑饁酒漿吳謳互激遠風俗登陶唐轉輸甲數郡精
粲供上方嗚呼百年來今古一慨傷塗泥往所載水柔
土不剛治水等治兵操縱貴在綱蓄之欲謹馴驅之欲
奔驤上圯下則澱陂蕩歸豪強淞流日緩細渠沼飛塵
黃昔也憂在潦今乃并患暘外梗與内壅相循終兩妨
空霞抱赤日天漢何青蒼桔橰無時休夜月聲哀涼焦
焚竟大半蒔殖安所將婦子對欷歔其意即戈斨吾聞
園田制縱浦間横塘斗門時啓閉撩淺衆力勷浦浚三
丈降隄厚八尺昂斯工豫農隙督率免亂嘗奈何三公
後水利終茫茫催科號曰能本計讓未遑東南國命繫
荒哉問商羊嗷嗷幸霖㴻佇兹秔稻香秋成急漕輓未
計陵汝倉聖人勤精禋蛟龍奔盛祥豈必恃地力天心
宜降康努力事腁胝微衷荅穹蒼
張家玉
錄别和李定夫
鴛鴦戲清池兩兩常相倚羽翼臨當乖風波中道起相
對尚難知何况萬餘里來親去者疎毋為貴君子予懷
抱區區君諒執高誼
劉曙
包山夜坐示門人許子工虞
悲風夜不息微妙生虚空心跡雙闃然端倪在其中理
豈羣動違性與孤明通庭光付流月林籟歸疎桐餘香
一絲温繚繞遊無窮捷疾追所晤起滅何匆匆酌水知
湖波舉似將毋同
贈粤東黎子美周
翡翠生炎州光彩何陸離珊瑚湛海南灼爍生奇枝黎
子美無度冰雪為標姿罔象寄心想爾雅摛文辭清芬
齒牙間披襟散涼颸驟合意傾倒乍離中踟蹰羅浮七
十二峯峯助搘頤願乘雲霞色往映雙峩眉
葛一龍
曉行
日出已杲杲西月還相照農婦餉晨畊牛衣覆霜草
舟中九日
九日渡頭人迎風倚孤棹江空落日遠入夜生餘照無
菊亦無侣開尊自相勞紅葉點鷗波青煙出漁竈
寒園
玄冬浹陰沍霜風摧灌莽寓目鮮幽翳一畆亦云廣日
出茅簷間雲生泥壁上偃仰足昕夕親朋息來往空林
如有人互荅斧冰響
送陳徵君歸四明
秋風戀徂暑吹動水煙熱與子結新歡孤懷耿將别言
從若耶去路指鏡湖月散髮蕩扁舟荷花櫓前折
送徐巢友還山
吾廬在空山戶牖白雲滿有樹常謖謖餘花亦纂纂城
市不可居晝夜一何短買藥挂驢背行歌去人遠日落
深澗中洗足春泥暖
朱茂暉
方池
方池不種荷亦少蒲菡萏惟有梓樹花紛紛落紅糝風
波永不生寸心默相感
朱茂曙
寄王處士遥蒼
自我去城闕子亦棲畆丘一舍道豈遠鋒鏑迷所投耦
耕判沮溺闢徑違羊求凌晨起眺聽登我池北樓疎梅
吐冷豔小鳥鳴啁啾春風吹戶外念子心悠悠
許正蒙
舟經横塘憶桐江舊遊
輕舟何搖搖來自青谿曲層崖落深翠新波湛空綠我
家漸水東一川接天目對此頗相似殊令幽思足將攜
素心人共著桐君錄
馮鼎位
園居述懷
夙昔抱奇尚雅志託園林愛此清曠地而無俗塵侵林
間多繁花枝頭有鳴禽夜月登南樓朝爽眺西岑三復
歸來辭斯人愜我心誰云今古異千載同高襟
詠史詩
驊騮馳康莊燕雀守一枝大小固有分丈夫安所期烈
烈班定遠投筆謝故知鷹揚萬里外封侯名四垂生入
玉門關故人猶下帷樹勛在少壯白首徒自悲
王廷宰
鄴園
置酒娛清夜西園騖華轂素月升澄景微露泫佳木灼
灼芙蓉姿臨波漾輕穀四顧命賓朋灑藻競豐縟感彼
蟋蟀篇勞生何局促鼎鼎百年内歡樂苦不足列坐進
芳醴彈箏弄纖曲霓旌遶層阿鳳吹流深谷遨遊及良
時庶以快所欲
楊士傑
述懷
獨酌對芳樽悠然懷古意世事何足論外物心自遂舉
杯樂天真多求反為累迥迥出塵姿油油齊物志笑傲
得此生陶然釋所繫
劉思祖
汪魯望孝廉軒
誅茅託林棲結志在玄賞芳荑歇春華涼飇薦秋爽鳴
琴向寥廓長嘯散蒼莽明月揚素輝疎篁發清響尊中
幸不空方外恣獨往偶坐興未闌還思棹烟榜
張鹿徵
友人移居
居市厭市囂入山苦山僻非山非市間卜兹五畆宅到
門水一灣眠沙鶴一隻遥望鍾阜巔雲霞幻朝夕乍見
雨脚沈忽焉晴絮襞主人如冥鴻高舉不可弋丘壑盪
心胸花竹恣夷懌何時載酒過為君理雙屐
歸昌世
和陶雜詩
宇宙何茫茫起滅同一塵胡為一日間各營百年身華
堂與崇丘去疎來者親我廬非我有四顧誰為鄰有如
遠行客當夕已戒晨有懷不勝嗟舉目皆勞人
清溪直村塢修竹帶鄰曲花明戶未開風暖睡初足道
侣兩三人開樽傍棋局永夜雜笑言留賓方滅燭柝響
間疎鐘羣烏啼朝旭
晨朝理輕策日暮稅歸鞅行行林水間翛然濠濮想時
見行路人芒芒將焉往不如播種者晴雨候消長野舟
横可渡不復愁河廣深感田父言耕耰戒鹵莽
秋深霜露繁高原榆柳稀征途戒舟車鴻雁天邊歸徘
徊岐路旁薄寒吹我衣悠悠自世路幽獨那可違
秋懷
壁蛩收殘音哀蟬振餘響圖書盈坐隅覽古歎其往揚
子千載知鍾期並時賞窮通非巧拙徒為增俛仰
不雨竹猶響未露草先濕齋空覺風來石暝如人立旅
客有歸夢柝驚夜何急舉酒酹桂叢言旋會將及
秋日懷獻之
小齋襍林木前後任棲息幽境靜裏過秋光閒處得天
風動琴書澹然白雲色思與故人共惆悵空相憶
偶成
出戶事如織不若深閉關只緣長貧賤遂覺心神閒有
時靜看雲目數飛鳥還栽花既云勞灌畦亦孔囏不有
田園樂何方駐衰顔
叔父季思别業
性本躭幽寂自然愛丘園時復執道書獨坐當南軒清
風池上來有客閒叩門共坐竹林語蕭然酌一尊隔溪
聞犬吠襍以樵者言斜日返深巷鳥雀林中喧出門忽
自得緩步忘遠村歸途殊眇眇月白蘿陰繁
題古社圖
玄陰窮短晷淒風號北林伊人美無度高會愜我心願
言振騷雅一返太古音斯意空千秋玄覽一何深高堂
羅羣英前除鳴素琴含情同慨慷對酒不能斟紆鬱今
古間曠焉發高吟久要意何許睇彼青山岑
萬時華
秋日過丁氏妹簡時之
西風吹古巷驅我下澤車百鳥集喬木森森見君廬諸
甥聞我來整履奔前除僮僕聞我來壺榼縱横趨妹聞
阿兄至結束臨中厨呼婢入後園擷取泥中蔬老大同
鄉里謀生但飢劬入門共一笑内顧悲有餘寇盜滿山
谷骨肉幸亡虞上堂古琴靜尚保先人書天命各窮達
安樂且須臾命酒酌前軒忽已星月舒徘徊白露際天
河淡眉鬚安知鹿門翁偃蹇非良圖
歲暮田居
中歲破憂患苦為俗所嬰詩書沿先轍且復愛斯名晨
梳啓青鏡覽容時自驚白日照東壁素月已西楹莫疑
造化理榮悴緣物情弱草無強蔓苦荼無甘英
曉度牛嶺
巨靈闢幽壤滃然劃兹區勢若羣兕蹲亦若千羊趨寒
光積巖壑高厚氣有餘怳疑虎豹宅或有仙人居山中
建子月萬嶺天風俱雲雨助奇勢車馬爭盤紆鴻濛遇
雲將靈境將焉如
卓人月
泊烏鎮不寐作
逆風逗歸期今夕寄淺港月出人不知閉戶若蠃蚌遠
寺燈微明未罷老僧講良久喔喔聲荒雞引其項
吳天泰
示族子
人生各分定如面異黔晳讀書求仕宦運數杳莫測不
如事田䱷勤苦但食力我家本清門中葉浸流失相將
習遊閒遂乃離樸質流覽五服遥頗喜見諸姪水國采
菱魚陸海種秔秫上可奉高堂俛足寧家室少遊嘗有
言款段與下澤鄉里稱善人庶幾念祖德
題周仲吉畫
雪色滿天地扁舟傍深谷危峯入層雲幽意動遐矚溪
橋凍未澌老鶴立寒木
周岐
詠懷
鳳凰鳴高岡豈為粱稻謀丈夫志四海豈為利名求笑
彼田園子白首戀故丘營營井里間富貴稱殊尤烏知
達士心一息翔九州
送豫章萬茂先秋浦劉宗伯應徵辟
擊鼓深宫中通市無不聞良玉媚重淵鬱鬱上為雲君
子懷令譽卓犖自不羣南陽雖有田豈必老耕耘浮雲
蔽中天白晝苦不分肉食無遠謀噏噏如聚蟁奮身出
塵埃宜判蕕與薰聖代重徵辟蒲車何紛紛網羅及吾
黨賁之以玄纁哲人貴及時况復事明君努力長安道
三策振奇文
劉應期
潔菴
有室曰潔菴舊址臨河築敗壁抵雨風短垣障水陸其
右路通門小徑恣往復窗紙耐晴明庭卉間紅綠主人
無一長自言但不俗旁堆書百家中挂畫一幅盡埽肥
膩具制器尚匏竹或銜酒一杯或鼓琴一曲呼兒撰几
杖對客任歌哭閉戶判十年寤寐矢弗告
郭金臺
荒城懷舊
壺山隱孤雲同儔日四五城端隮薈蔚白日蔽豺虎招
搖出南隅遊目眺江滸健羨遠行舟水居結鄉土豈無
舊里戚所思竟何主河魴衝敞笱靈籟翔天宇秋風鴻
雁來作書繫湘浦
送陳逸子
北風湖上來春雨細如織殘寒守孤帆萬感不自抑故
人鶯花稠歲月忽已息君行騁萬里莫自填胸臆長安
佳氣繁孔道香風飾相見停輕車努力加飱食願拭摩
尼珠持照古顔色
雙清亭
我來憩東山注目清江北和風漾輕舠遊屐忻初陟危
樓湧層岡怪石互撐翊欲窮雙流勝曠覽各自識蕩蕩
城郭陰荒荒墟煙塞古今幾逝波賴此孤亭直苔碑競
前喆半受風雨蝕儒風自振古悲仰龍象力咄嗟三白
頭登眺有專識揮杯瀉高懷似欲生羽翼春光慰遲暮
古道曠胸臆
項真
社集分賦得竹林
入林非任誕懷抱良有託把臂愜同志痛飲戀狂藥脩
竹何蕭蕭微風籜已落故叢濯纖枝碧影墮杯勺盤桓
不能去嘯咏或間作管絃非所好况乃靈鼉咢仰視飛
鳥翔醉眼空寥廓契此考槃趣謝彼彯纓縳寄語道旁
子沈冥與爾各
劉城
秋懷
秋雲日以薄秋夜日以長秋露日以白秋草日以黃此
時秋士悲耿耿不能忘豈無同心人飄零非故鄉蒼蒼
蒹葭遠乃在天一方欲往心煩紆漸我車帷裳
沈壽民
荅戴子
獨坐寡歡悰起步庭南端悠然何所矚吾自愛吾山故
人遺我書贈我古錦篇清辭響哀玉抗意天雲間世事
總戚促擾擾不得閒甘陵房與周南北部相捐如何程
夫子名共蜀朔傳有道乘昭曠感昔心憮然三復三歎
息歸犂東岡田
周立勲
咏懷
東登泰山巔纍纍見城郭秋風吹平原牛羊下寒澤吕
尚本陰謀漁釣竟所託神明啓遠疆後世資經略遭逢
良有時志士固窮約飄蓬西南征浮雲散林薄悲哉大
國風田横不可作
邵濂
雨
終日雨如絲連山芳草碧庭際孤雲屯遥村暮煙積野
渡行人稀圓沙一鷗白寂寞想晤言誰破蒼苔跡
高秉渠
湖堤
舍館意未安遊覽力已猛披衣出芳原蒼翠周四屏琳
宫千百尺嶻&KR1110;吞顥景蘭若非一居鱗次若萬井旋窺
大佛寺却失龍象整其陽枕江濤其陰負脩嶺步步異
前蹤行行惜去境斷橋曾不斷石堤相與永綠柳何葳
蕤間之桃與杏柔颸剪綺縠密葉含藻荇羣秀欣有託
萬象紛然炳歎息蘇長公千載若俄頃江山不改舊風
月誰為領撫景憶往昔令人發深省
江必顯
亦園主人邀飲
平生愛岑寂請遊亦不却平生少嗜好痛飲亦不惡但
入此園中便覺欣然樂綠竹常蒼翠丹桂久零落白露
凋楓林商風隕秋籜空齋晝閒靜棋聲應丘壑主人笑
而言且勿愁寂寞吾有斗酒藏待子來共酌樵青斫鱸
膾長鬚進丹蘖沈湎至昏黃風雨聲蕭索
譚貞和
社集分賦得金谷
日月長麗矚溪山餘素期别廬欣賞間更復賓主宜監
軍曠高懷祭酒澹塵思盤礴澗道上澗冽荇參差竹柏
既峭倩藥草復繁滋觥飛罍交錯絃急管威夷迢迢錦
步障晃晃珊瑚枝姬侍列雲屏倡舞喧相追豪侈極人
目俱言此會稀席終方奏序興往各稱詩遺韻珍當年
勝遊示來兹不負歲寒約意氣歡足持
張屈
山居懷金文裕
江光映林際纖月微微落冥冥靜夜鐘沈沈響深閣言
念君子交於道信不薄空谷常感懷終不我離索
鄒斯盛
寒食日登莫釐峯望縹緲峯
去年風雨節閉戶春江冷今年今日晴振策凌絶頂野
曠雲垂垂蕭條水西景悵望無一言殘陽下高嶺
華淑
洞庭西山
圓湖比滿月青山猶挂影晴陰網輕瀾深翠積遥嶺瀠
洄柔櫓前如魚狎藻荇戀彼楓柚香丹黃點妍靚終期
宅此居一樓一舴艋舴艋石公遥樓當銷夏冷竹木侍
巾裾烟雲開簿領
李翹
感遇
幽蘭出深谷冰雪揚芬芳夭桃得春風榮華耀朝陽萬
物各有時盛衰詎可量君子重制行通塞夫何傷對此
遲日嘉且進花前觴
寓言
松柏有蔦蘿生死共依附柔弱不自持垂垂百尺樹草
木匪金石榮華寧久駐摧折非所期飄更誰顧
吳栻
清遠峽
雨過山氣清兩禺望相峙樹裏出鐘聲煙澄滿江水熠
熠林光中露重滴松子
苦寒
嚴霜摧百草北風何其涼我愁豈在躬愛此道路長忽
忽行役中不復知景光凝冰屬仲冬萬物咸閉藏吾非
寒號蟲乃思驕鳳凰躊躇三歎息落日照路旁
金是瀛
訊馮夫垂病
團團墜秋露戚戚下庭柯念君同懷子鍊藥守巖阿洗
馬體善羸徵君愛養疴側置素絲琴手把黃金華仙莖
傳三島遥情憩八遐七發為余起二竪其奈何言保金
石軀黃髮共婆娑
吳騏
集張昊東先生齋分韻得則字
虞夏日以遥老成存典則郊居幸多暇過從屢晨夕是
時秋氣深澄流見沙石黃菊初作花鴻雁遠為客歲寒
各自愛斜景深足惜觴酒相為娱高談展胸臆何必與
古同取快意所適
雜詩
綢繆情何情欲别無奈何轅馬鳴蕭蕭僕夫戒前途絃
歌慘無緒觴酒覺已多觴酒非吾歡四顧何茫然寒風
動野草菀結不能言昔為漆與膠今為矢與絃生平纏
綿意盡此斯須間纏綿不可展逝轍不可返縶駒永今
日今日惜已晚知君念我厚為君加餐飯
春至百卉榮鳴禽聲啁啾桃李各自媚蘼蕪被道周駕
言從友生阡陌恣行遊肴蔌進芬芳旨酒消百憂少壯
苦難恃節序不可留時無管夷吾身名將何酬
古人敦交道傾蓋攄心胸成言貴勿欺殺身以相從末
世競錐刀險仄自云工酒食共宴笑干矛潛相攻誓言
如皦日背誕猶飄風三王無詛盟甘醴必凶終誠信苟
可孚溪毛薦王公
高樓臨通衢綺窗耀朝陽蓮茄飾金碧玉女窺其傍珠
簾曲瓊鈎龍錦文幕張中有絶代姿盼睞生輝光盛年
方二八舉體幽蘭芳詩禮夙所嫺容止何安詳暮春日
遲遲援琴激清商潛波出遊魚遥空下鵷凰知音世難
遇默默歸空房尺璧儷碔砆詎若韞匵藏玉顔苟自愛
不嫁庸何傷
四座且勿喧願聽歌一言請說屋上瓦本出田野間陶
人範成形鍛鍊得剛堅公輸蓋甲第置之大厦顛日月
光照臨湛露何漙漙高居棟梁上崔嵬象南山同時田
中泥孰敢相躋攀世故不可期大厦寧久安阿房及建
章回風動茅菅田夫厭瓦礫投擲棄江干高居幾何時
徒令本質殘
日暮登高丘望見車馬道良人從此去三年音信杳入
城見親故出城見墳墓君非他鄉人何為不返顧弱女
解秦箏幼子通孝經君歸攬君衣使君不復行我願車
馬道掘為千仞池百爾閨中人永無傷别離
朱茂晭
出邪溪由東渡橋進帆鏡湖
趁筏下邪溪溪回水凌亂指顧未俄頃雲林已改觀前
瞻羣嶺高郤睇後峯斷出口尚潺潺入湖方漫漫叢叢
烟樹分䔩䔩蒹葭散邐迤迅川風宛轉隨沙雁蘭亭懷
右軍白洋尋賀監千載跡如存一曲情可翫
於潛舟行抵桐江
浮溪始安行登山止凌緬鬱紆倦攀陟清曠縱遊衍目
對川禽飛耳接迅湍轉迴峯沓屢迷連烟晦莫辨夕翫
淹水宿晨興愛沙飯已入桐廬溪復歴富春峴雙臺峙
中江一竿垂日晚空波澄浩渺春雲澹舒卷但乘逸興
多詎覺古人遠
栗里
陶令辭折腰達生媿形役余無腰下組欣得附遺逸志
愛名山遊不待婚嫁畢訪古入栗里摩挲醉翁石頽然
蒼烟中宛爾面猶識茅屋隱在望五柳共蕭瑟雲山何
渺渺巾車日將夕瓦雀鳴檐端稚子候門隙凡物良有
依孤生貴所適朗咏田園篇千載竟不隔
南園雜詩
鳥啼春晝閒雨過池草綠飛花不待風紛紛自相續靜
夜彈鳴琴湘簾隔華燭尚想慕幽人沈思亂心曲
王鏳
匾山
洪波抉石根土盡石傾壓虎豹攀猙獰甕盎踏圓滑雲
膩古洞寒雪浸芳洲茁不知灘渚寬妄議波濤狹尚注
湘江三猶吞雲夢八羈客纜舟暮居人收市臘不辭鄉
國遥直感年華匝村雨衆雞鳴汀烟一鴻發
御選明詩卷三十四
