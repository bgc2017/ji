欽定四庫全書
御選明詩卷六十六
五言律詩十七
顧夢麟
追和陶南村雜詩二首
野曠逢人少兵殘避地多辛勤知稼穡游釣託煙波草
漫烏犍卧門開白鳥過社餘分一醉斜日下庭柯
漫隠烏皮几行呼鶴髮翁輞川舟上下瀼水屋西東襏
襫穿花底笭箵挂竹中無人問名姓祇道武陵同
朱隗
絡緯
恤緯誠何念勞勞警客眠響清當雨後意苦在秋前疎
火瓜棚夜涼河雁影天食苗非爾志籬落興翛然
沈士柱
九日和穎侯
何處登高去鄒陽尚繫囚異鄉逢九日深殿送三秋雁
晚飛無定螿寒咽不流西風吹夢好湖海一扁舟
沈夀民
題扇歸輿父
是物珍吾笥三年怯未書筆因王粲閣風想謝安餘秋
浦愁猨夜宣州好月初思君不可見題罷付江魚
汪中柱
唐棲夜泊
停橈繫淺岸寄迹似飄萍稻黍平疇熟魚鰕晚市腥殘
煙籠古樹遠火映迴汀盍旦爾何意勞人枕上聽
卜舜年
黃浦晚度
殘照收黃浦孤舟何處依沙昏秋雁落潮滿夜漁歸薄
海山川曠前塗廬舍稀帆輕天路近直與鶴俱飛
冬夜垂虹橋
卸馬垂虹畔深宵感慨增橋明霜正下江遠月初升吏
醉城無柝僧歸塔有燈王風京路阻欲詠媿無能
鄒潾
江行望廬山作
亦知山有寺咫尺見雲封瀑布千尋水香爐何處峰向
晴微見樹卓午詎聞鐘来往驅塵事深悲負短笻
陸壽國
虎丘春步
好鳥語芳樹春山遠近看攀厓振蘿策度塔跨雲鞍縞
袖翔飛燕青箋賦木蘭雨餘客去後新月上欄干
沈嗣貞
秋夜
適館聞衙鼓歸家聽寺鐘欲為僧苦寂未作吏先慵夜
永蘭膏減秋深玉露濃此中忘去住城市有高蹤
吴麟玉
邨居
屏跡市廛外煙邨聊索居貧無乞米帖嬾有絶交書松
下近調鶴雨餘新種魚更添數竿竹遮却往來車
徐淮
宿金粟寺
昨歲曾遊此莓牆墨尚新雨花長似粟觀海更無津下
榻便行客烹茶費主人(時查孝廉寓此讀書)年來稀戰伐鼉鼓但
迎神(鼓係孫權所留)
沈文輝
西莊
乍喜人煙别都無俗客喧漸能諳稼穡不復厭雞豚仄
徑苔梅古疎籬竹屋存東塍近僧院清磬報黃昏
嚴煒
秋日過萬里橋見朱雲子寄詩因憶舊事悵然
有作
寥落天南雁淒涼見素書故人千里外舊事十年餘壯
志愁消盡閒情賦久虛不知憔悴者錦瑟意何如(自注雲子)
(寄詩有舊恨青衫上新詞錦瑟傍之句)
過清溪驛和題壁韻
風塵天下滿此地尚煙霞叢篠臨江偃寒花倚石斜輕
雲歸暮嶺落日戀平沙何限河山意瀼西又寄家
李肇亨
秋興
溪樓閒眺望秋思滿林塘潦水茨菇爛西風䆉稏香晴
光翻去鳥野色動寒螿問訊東籬菊還須後夜霜
題宋人江泊圖
愛見江邊樹蕭疎落照前遠峰分霽色小塢共寒煙雁
迹留沙渚猿聲到客船十年湖海夢今日倍依然
潘一桂
舟晚
斜日倚荒洲空江水氣秋村寒人語静浦冷客帆收殘
角分哀雁浮嵐漲遠流往來頻過此媿不自閒游
鄒斯盛
太湖采蓴(并序)
辛酉秋泛太湖見紫蓴雜出蘋荇間訊諸旁人不
識也衍棹求之得數里許太湖向無蓴采蓴自余
始因賦詩紀之
風静綠生煙煙中蕩小船香絲縈手滑清供得秋鮮荇
葉分圓缺鱸魚相後先誰云是千里采采自今年
泛泖
偶然乘興往不待棹歌催一塔抱雲出孤花背岸開石
㾗潮落遠煙際月飛來萬頃沈沈碧漁燈相照回
劉虛受園中
城居如在野古木不知名入暮有雲氣霎時來雨聲壘
山因閣起置榻與巢平新葉綠於水逼人幽思生
過天竺山房
羣峰迴古寺十里晝隂隂鑿石通花棧疏泉過竹林客
移殘日影僧定白雲心風外樵歌斷鳥啼煙樹深
晚泊霅上
古木欹橋畔根虛好繫船半村斜帶日荒岸欲生煙漁
舍潛深柳牛衣遍野田溪風寒入夜渡口一燈懸
白石山訪陳眉公
前林看已近忽轉水雲灣野竹翳深徑高齋出半山荇
絲迎棹亂花氣襲衣閒到岸聞人語東籬猶閉關
沈弘之
濟寧舟中望月憶家
野曠天連水登艫四望寬家逾千里隔月訝兩回看客
裏光相對閨中影自寒郵籖計程速定已夢長安
華淑
秋晚琴川舟中
到此耽幽曠輕舟溯遠空草黃山自綠霜白樹纔紅漠
漠雲銜水棲棲鳥泊風沿洄邀夜色佛火半峰中
消夏灣
平湖添一曲風色遂全幽晴泛亦疑雨山居猶在舟橘
橙垂戶戶菱芡聚洲洲不信偏宜夏暄涼儘可游
謝夢蓮
送友人游天台
細雨蘼蕪綠扁舟渡若邪春流飛竹箭暮靄隔桃花佞
佛何妨酒游仙莫問家儻憐人外癖分我赤城霞
治平寺寓友人攜酒見訪
吾友攜尊至開門黃葉深斷雲孤岫冷斜日半湖陰獨
往無千古相期有寸心行行難以别明月在長林
秋夜
木葉始微脱庭空蔭薜蘿誰云秋氣慘我愛夜涼多林
逗纖纖月雲浮澹澹河坐深人境寂新雁一聲過
夏完淳
送杜于皇歸郢
分手金陵道相逢倍黯然鶯啼楊柳岸人在木蘭船客
路三千里征衣十二年計程歸夏口明月兩回圓
寶帶橋
連天芳草青極浦獨揚舲歸雁舟前落愁人夢裏聽花
光明曉霧波影亂春星欲訪靈威穴孤帆入洞庭
朱樵
聞琴
素琴鳴静夜天上月長明大雅傷寥闊人間無此聲一
簾風淡蕩四座客和平故是移情物從教竹露清
村機
村莊寒露下茅屋發機聲自念風霜早非關蟋蟀鳴林
中烏半咽門外月三更高閣矜羅綺何人識此情
金是瀛
喜晤馮天垂
風雅舊知名壺觴得共傾羨君如野鶴把袂及春鶯四
座羣賢集高談曉月清相看猶宿昔不信隔生平
嚴紹宗
新秋廷鳴移具小樓待月
秋至杳無跡颯然風滿林倚樓羈客思呼琖故人心紅
葉疎簾冷青蘋小院深月明今共賦心事兩浮沈
沈揖
梁溪雜詠
行裝書帙少旅食性情非攬鏡嗟蓬鬢登臺憶釣磯雨
深芳草遍霧合遠楊微何事雙棲燕偏依獨客飛
誰家不歡聚吾母獨倚廬客邸終難寐軒窗數廢書徘
徊霜露改想像信音虛反哺巢庭樹傷心爾不如
塞北雜詠
關塞多磽确行行路不平霜濃憂去馬日暝望高城悲
壯羌兒笛淒涼秦女筝回頭語同伴明日是何程
疊嶂高於髻衝衢直似繩天長明野燒寺遠見慈燈故
壘羣雄恨荒墳毅魄凴山農安土俗亦自酒如澠
大梁歸途舟行即事
五月長風息輕寒御薄綿江村喧晚市岸樹疊晴煙既
愜幽居境非無買酒錢鄉關知漸近良友話歸船
天際烏雲合山頭急雨來跳珠江鳥沒歕雪浪花回篷
暗收書帙舟停望石臺林端有空翠萬里夕陽開
吳騏
游康園
挽笮沿溪曲船風逆浪遲園亭藏䆗窱水木散華滋坐
入羲皇世人添巖壑姿形神殊自遠相對復為誰
湘舞弟歸自汝寧
憐爾風塵色言歸自汝南依人昔未慣長路近方諳白
鶴三山曠鷦鷯一粒貪早知縑素貴從此事春蠶
喜遇王玠右
夢寐三年别飛揚盡日歡共驚杯易盡翻恨燭將殘湖
海心猶壯乾坤事不難隆中應少暇棋局暫盤桓
寄計子山
望爾歸吳下仍聞到洛陽多才應自惜信美豈吾鄉北
望雲千疊南來雁數行客衣殊可念昨夜有微霜
新篁
荏苒南園竹初當解籜時碧鮮猶捲葉香粉乍抽枝棲
鳳休嫌弱為龍定未遲晚涼三徑好新月影參差
聞黃鸝
高柳千株暗黃鸝復比遊鬱蔥深不見睍睆互相求碎
語傳清暁春風繞畫樓樓中有少婦獨宿迴含愁
山行
雨停知夜艾酒醒不成眠雲隙露微月竹根流暗泉禽
喧晨景動霞散水紋連申旦獨延竚幽情祇自憐
子山言鱸魚在沼與水同色因與帶三先生同
賦
秋水涵深碧鱸魚色本同江湖寬自適萍藻密能通映
月翻輕縹搖蓮落晚紅能無芳餌戀何竟出波中
雨泛
雲擁頽城氣風高裂帛聲深愁衣袂薄猶幸雨絲輕短
楫羣魚散叢蒲一鷺明玄亭望已近秋水到階平
浦行即事
申浦東連海瀰漫望不窮歸心視春水身世一飛蓬漁
艇輕穿雨蒲帆側受風鳧鷖不相避出沒蔣芽中
苦雨
雨勢殊無頼淹旬作苦寒敝衣縫絮綻漏壁墮泥漫百
草無新色連山失舊觀何須千里外始覺路途難
石罅泉俱發湖田岸不通侵堤初作浪仆樹更兼風溟
涬千村黑微茫一火紅煙波歸棹晚獨立羨漁翁
計南陽
題馮休菴先生待漏圖
列柏霜臺舊芸香玉署初分宵趨直館待漏拂軒車特
有淩雲筆空懷諫獵書故都清夢杳惟憶賞時魚
陳鴻
夾竹嶺
長途不可涉況歴萬峰巔倦鳥已投樹行人猶在煙夕
陽沈嶺路寒澗落山田縱少離家恨憑高自愴然
聽泉閣
風露臨虛閣應涵秋氣清一山在水次終日有泉聲響
迸僧鐘落寒兼客枕生中宵滿欄月都作玉琴鳴
東湖曉發
曲曲東湖水何能計里長沙眀兼淡月船重積嚴霜冒
曉人傭起衝寒雁欲翔梅花飛盡日猶不到家鄉
崔子忠
送僧歸滇南
兵戈前路息萬里憶慈雲冬嶺春花豔秋江暑氣熏到
時書少雁去日夢隨君最是悲涼處遐荒收夕曛
王鏳
薄暮
獻歲南征棹依依帶夕陽侵春芳草合入夜碧雲長浦
月交珠彩山風送酒香(湖上有酒香山)幸無遷謫怨作賦不投
湘
湘江雜詩
水際朱陵驛山顛磴道懸連峰綠岸外斷雨白鷗前巖
篠垂還起江雲濕亦鮮可知帆席重那怪路遷延
張宇初
喜晴
立夏天方霽閒情喜暫舒樹深添雨潤溪落見人疎夕
照斜依竹園花落近書年來惟懶拙殊覺稱幽居
山居曉起
曉霧成秋冷山居竟閴然宿雲黃葉路殘雨白榆天澗
落魚絲静苔荒屐齒連無由謝塵垢高枕並書眠
晚遊新興寺
晚過新興寺扶藜野步輕鳥啼春雨足花落午風晴僧
室連雲住山阿帶霧行武陵歸路近已聽澗松聲
望吳山
吳越遊程熟溪平驛路分夕陽回浦樹秋色滿湖雲曲
漵船孤棹淒風雁獨聞浣花茅屋小别思夢紛紛
晚行
倦行偏旅思蔬味喜初聞野道堆黃葉人家住白雲鳥
啼斜照薄風急暮帆分歸策猶暄暖徒知厭世氛
輝山登舟
經行山徑熟霜葉滿歸舟野渚横疎樹重灘引細流殘
霞驚水鳥寒月白蘆洲鄉邑欣逢舊從躭水木幽
桐江即事
每愛桐江秀塵衿洗黛螺水流渾不盡山静看偏多秋
樹連雲住漁篷載雨過何當無一繫釣瀨老煙波
過錢塘
越上曾游地年深感寂寥山光隨浦盡海色共天遥古
刹藏秋樹寒江送暮潮故人渾不見愁緒酒難消
春暮自遣
林居休暇日春盡夕陽坡山近青嵐少池平綠草多暄
風巢燕定殘雨曉鶯和薄世情緣淡應漸逐逝波
錢月齡
訪僧田舍
出郭尋僧舍青山隔水田扁舟孤墅入紅樹碧溪連菰
米炊香積茅茨帶夕煙相留無限意我亦愛逃禪
吴孺子
范司馬東溟先生憐僕羈孤客旅邀僕觀白鸚
鵡復飲之以美酒僕金華賤人也懷恩感意報
之以詩
夫子憐飄泊相邀過草堂尊浮桑落酒鳥出雪衣娘石
色寒侵戶苔香細入牀醉來如意舞容得舊疎狂
早春郊外
坐入年華淺行將春色遲柳條辭白雪梅蘂譲青枝沽
酒沙村在吟詩竹杖移交頭無數過何處有新知
江上逢王九歸武林
江上逢王九孤舟日已斜紅妝惱春夜白髮醉誰家斷
岸深無柳荒村半有花武林山水地歸路勿云賖
曉發
嚴城角初斷稍稍曉鴉啼風急偏催馬天寒不應雞隨
山欲渡海失路却尋溪鄉國遥千里三年斗柄西
倚杖
貧病吾將老江湖度歲華艱難惟有淚飄泊更無家倚
杖慚歸鳥臨池惜落花秋風何太早瑟瑟向蒹葭
吕家曲水寄别錢懋榖
曲抱孤村水長流斷岸陰借居方避地言别又沾襟客
久衰偏易鄉遥恨轉深把君書在手侵曉到如今
徐淵
舟中
遠水浮高漢扁舟載夕暉人家隨岸斷沙鳥背帆飛旅
況消村酒新寒戀布衣片雲何處起先我向南歸
徐穎
西嶽
拔地蓮花在多年玉井湮黃河西有影雲棧四無鄰冰
窟難成水楓香漸化人夕陽不易落閒立數三秦
徐斗支
敘州逢鄉客留飲
南溪古僰國信宿也相宜月白山當戶風輕水滿陂鳥
呼秦吉了藥咀五加皮萬里逢鄉客銜杯話所知
李廷昰
中秋夜半對月
準擬中秋月歸來撥悶看星疎懸海嶠風細駐林端老
子興不淺清宵眠未安呼童重漉酒舊事話團圞
鉏草次張元岵孝廉韻
造化無私澤誅鉏有獨勞落花分徑闊迸筍出籬高滋
蔓非吾意為營任爾曹何如張仲蔚門外滿蓬蒿
永安湖送戴集之歸婺州
一片滄浪水南湖與北湖柴扉明落日漁艇暗春蒲聚
散當佳節悲歡屬老夫戴顒棲隠處風物滿長塗
慰孝先
東湖一片水喜汝暫停舟既有故人在能無十日留殘
花仍滴露新漲正浮鷗生計安垂白從人笑直鈎
偶成
早色辭鄉國歸来鬢已華朔鴻乘雪起海燕受風斜興
起因鱸膾飢還倚蕨芽故交零落盡不敢歎無家
送邵漢旬歸蘭溪
屈指蘭溪路乘風四日程江聲欹枕急山色滿船輕汝
自謀行止人誰觧送迎金華仙洞裏瑶草石臺生
上海
萬里朝宗水喧豗滬壘東稽天新漲碧浴日曉雲紅地
控三吴盡潮分兩浙通春申遺廟在社鼓賽村翁
梵琦
贈江南故人
煮茗羹羊酪看山駐馬檛地椒真小草芭攬有竒花塞
月宵沈海邊風晝起沙登高望吳越極目是雲霞
開平書事
舊俗便弓馬新霜稱綺羅平原芳草歇古戍暮雲多翠
袖調鸚鵡金鞭制駱駝上樓看月得無酒奈君何
黑谷
北去終無極南還未有期猶嫌江路遠不與土風宜晚
翠看盧橘春香憶楚葵兹山吾可老飲水噉棠梨
萬里
萬里故鄉客扁舟何日還黃雲薊北路白雪遼西山馬
倦客投店雞鳴人出關吾思石橋隠絕頂尚容攀
西津
月滿潮來盛天空野望低樹侵吳甸北帆入楚江西俊
鶻秋方下慈烏曉更啼即看霜露及風景色淒淒
贈江南故人
今騎沙苑馬昔踏洞庭魚結纜荷邊宿移家竹裏居好
風横笛晚新月上簾初每憶江南樂功名有不如
宗泐
重荅夏本心
有約何曾至無期却自來煖憐沙上日清愛竹邊梅山
鳥當琴几溪雲對茗杯桓公遺廟在乘興一追陪
贈立恒中
海外趁商船江東住幾年華音雖已習鄉信若為傳一
鉢隨緣飯諸峰到處禪涼秋明月夜夢度石橋煙
登多景樓
水際一峰出飛樓倚泬寥煙雲連北土風物見南朝山
勢臨淮盡江聲入海消偶來登眺客凭檻興偏饒
送徐伯廉歸南陵
把酒城南道離懷去住同鳥啼紅樹裏人在翠微中山
雨添秋色溪雲渡晚風倚樓相憶處明月各西東
與徐伯廉再往南陵
又向南陵去復攜良友同人煙千嶂裏客路百花中雉
雊初晴日鶯啼滿樹風漸知精舍近清磬出林東
入孤澗有作
谷裏何人住山腰有徑通老猿時挂樹好鳥自吟風古
澗寒泉碧連山夕燒紅隠居慙未遂明日片帆東
登相國寺樓
冬日大梁城郊原四望平雲開太行碧霜落蔡河清欲
問征西路兼懷弔古情夷門名尚在無處覓侯嬴
南澗
攜友過南澗槎橋類斷虹鳥啼青嶂外麋卧緣陰中繒
笠迎秋雨樵歌落晚風謝公雙屐健獨往杏林東
深居
山崦入重重誅茒第幾峰四簷青樹合一徑白雲封夜
冷齊腰雪春陰被額松自來深處住樵客不相逢
朝來
朝来暑氣清疎雨過簷楹徑竹欹斜處山禽一兩聲閒
情聊自適幽事與誰評几上玲瓏石青蒲細細生
送瀾法師歸雲門
故山從此去何日更相逢獨倚千峰閣閒聽六寺鐘石
牀流水繞蘿徑落花封會有東歸興來尋雲外蹤
来復
雨後虛堂夜坐次方東軒參政韻
紫芝巖下寺淡泊偶同居身老計從拙心親迹任疎埽
花風定後題竹雨涼餘時得論清賞篝燈夜榻虛
守仁
金山寺
神禹開天塹中流碣石存蓬莱分左股灧澦失孤根驛
騎催官渡風帆拂海門甕城燈火近鐘鼓報黃昏
良琦
題倪雲林為韓復陽寫空山芝秀圖
每憶雲林子隠居清且閒蹇裳采芝秀倚杖看秋山微
雪松隂暝青苔石上斑韓康偏有意時復到柴關
誠道原溪山晚霽圖
微雨過溪上青山草閣前牛羊知返徑童穉喜歸船煙
樹村邨鳥春泉處處田披圖憶芝阜頭白尚安眠
魚虎子圖
翠羽畫殊絕窺魚秋水深忽來知險意静立見機心沙
白霜初落溪寒日易陰何當隨啄木除螙向高林
婁江西門夜泊明日將歸省有懷吳水西
良夜維舟次題詩最憶君微鐘花外度清笛月中聞燈
報庭幃喜杯從故舊分西城駐馬日還與入山雲
春日有懷郯九成
春雨晝連夕閒愁鬢欲蒼鶯聲在官柳草色映書牀每
念庭闈遠仍憐簡帙荒却思摩詰室清坐只焚香
月浦道中
江似三巴曲星隨獨樹斜客行猶轉柁秋盡尚迷家白
漲寒沙霧紅生曙海霞故人驚會面老大惜年華
廷俊
未歸
甌越山無盡江湖客未歸北風吹雪冷南雁貼雲飛斷
路迷行跡驚湍濺衲衣本來無住著何事却依依
送僧歸洞庭
每憶華山寺高居俯洞庭煙中飛鳥白波面亂峰青賈
舶朝依岸禪房夜不扃最憐霜後橘金子爛熒熒
德祥
送僧東游
坐罷南山下東游思浩然與雲秋别市同月夜行船一
路鐘聲裏千峰落木前西来有祖意不及普通年
晏起
宿雨何由歇春眠不肯醒燕來猶舊戶花落自空庭引
水平魚沼燒香繞硯屏齋中無别事閒寫幾行經
許起宗見過
攜酒出東郭尋源到此溪偶因盟白鷺兼得友黃鸝雨
氣来山北茶香過竹西芙蓉花發處明日且扶藜
秋塘
獨步秋塘上其如客思何蟬聲送風葉鳥影度涼波草
店三家酒菱船一道歌不堪回首處楊柳夕陽多
小築
日涉東園上余將卜此居草生橋斷處花落燕來初避
俗何求僻容身不願餘堂成三畞地秪有一車書
聽雨有懷
灑樹聲兼雪稍簷力借風每來寒夜後多在客愁中草
意閒門共燈情白髮同之人天一角的的似高鴻
新秋有懷
得秋方一日秋意已紛紛涼覺水邊早聲先樹裏聞高
僧在西嶺短策不離雲我欲尋行跡恐驚鸞鶴羣
送北禪講師
秦淮一相見雲鶴兩閒身共愛青蘿寺俱為白髮人楚
江花後别吴苑雨中春今日因師去蓴鄉夢又新
送僧之松溪寺
師去松溪寺應添景更清洗溪留竹影埽院著松聲鳥
就階前宿雲從席上生老予無所住於此亦多情
送鄰寺僧
同住南山裏經年不一逢深蘿挂靈錫落葉閟行蹤夢
繞千峰澗吟殘雨寺鐘今從湖上别雲水意重重
題海雲寺
香刹住中流初疑地若浮路從沙際入帆到樹邊收清
磬敲漁夜新書報橘秋洞庭西在望欲去更遲留
貽息耘隠士
三五樹蕭蕭幽居稱寂寥去年存菊本來客問松苗挂
夢寒山寺留蹤野雪橋一枝棲息穏分得與鷦鷯
竹所為餘杭教諭王志學題兼貽主簿
王維竹里館今復見諸孫翰簡傳來久名園幾處存鳥
歌煙際石花覆月中門高士軒多暇時能共一尊
送延慶講師
蕭然山下寺講席稱清才路對湖中入門依樹裏開老
夫蓴興動霜降橘書來珍重磯頭石留予一片苔
崔彦暉小隠
茅堂不近城風景見高情溪上山多異門前水獨清晚
雲雙鷺入春樹一雞鳴恐有龐夫子同於此地耕
妙聲
和薛生早秋見寄
雨洗秋容澹江含霧氣深候蟲依井徑歸燕拂簷陰庾
信江南賦靈均澤畔吟正愁聞古調諷誦重兼金
至仁
送厚元載遊會稽
江上楊花落孤帆度遠汀潮連滄海白山擁會稽青内
史籠鵝帖仙人放鶴亭登臨有新製母惜寄林扃
如蘭
贈善世求禪人歸省
家在浙陽河扁舟載月多天空山接野木落水生波雲
物催歸興乾坤發浩歌少年才力俊亦足慰蹉跎
送進古道住廬山萬杉
雙劒倚青冥雲開九疊屏清猿啼野樹馴虎衞巖扃瀑
吼飛晴雪江空落夜星雨花紛委處揮麈晝談經
秋江送别
江柳不堪折江花照眼明天將孤雁遠風送一帆輕紅
樹宜秋色黃蘆雜雨聲吴雲半千里如在月中行
張句曲小景
句曲有仙居桃源景不如樹根曾繫艇石室舊藏書溪
晚秋波淨嵐晴宿雨餘何當問真隠松下坐茅廬
無愠
謝静中過訪
埽跡千巖裏柴門久不開正逢新雨足忽見故人來燒
筍供茶碗烹薇薦粥杯欲留君共住分石坐堆堆
題珪上人山舍
紅葉填松徑清溪繞竹林西風雙鬢老落日半窗陰壊
衲偏宜厚幽居不厭深笠仙遺偈在展卷且高吟
道衍
晚過獅子林
無地堪逃俗乘昏復到林半山雲遏磬深竹雨留禽觀
水通禪意聞香去染心叩門驚有客想亦為幽尋
題張山人適樂圃林館二首
開牖依林樾迢迢去市遥翠低承雨竹綠碎受風蕉夕
嶺還侵戶春流欲斷橋主人緣愛客時為出山瓢
一軒開小圃近水更悠然杏棟縈花霧芸窗宿篆煙竹
藏鳩子哺苔襯鶴雛眠此地多風景幽深似輞川
秋日重遊穹窿山海雲精舍二首
迢遰青村外﨑嶇紫邏間過林方見日到渡不逢山一
室依巖險雙扉傍竹間曾看雲際鶴向暮獨飛還
地遠塵難到人家半隔溪放禪還候磬起暁却憑雞雲
度隨山窈泉行趁澗低披叢尋蘚壁更為刻新題
溥洽
題山深草堂次王適齋韻
聞說平夷堡高居絶徼山牽蘿秋補屋伐竹暁開關款
塞烽煙静歸田士卒閒都門回首處頻喜寄書還
大冋
江村夕照圖
江村水國幽雲樹半含秋落日曬漁網涼風吹客舟香
秔黃早刈碩果熟先收官稅供輸外民歌樂未休
明秀
山中懷蘿石翁
老懷常耿耿歲暮一行書寒日孤城短山堂獨夜虛病
多憂到骨吟苦淚盈裾秪恐梅花笑相逢齒髮疎
許泉亭秋日
手把傳燈錄西巖卧病翁柴關上野色石壁下秋風歲
月飛鴻外江山落葉中菊花知九日青蕊更叢叢
泛舟至桐口
路轉青邨合山連赤岸斜夕陽飛燕子茆屋落桐花晚
墅聞孤笛輕舟閣淺沙前峰望不遠林瞑欲棲鴉
宿歸雲堂
寺前昨日雨水滿放生池獨往忽乘興幽尋豈有期夜
深月未出秋近竹先知重把茶杯坐雲山話所思
雨夜
燈影西堂裏三年病惠休空山聞夜雨獨客抱春愁花
鳥寒應苦星河暗自流誰家有明月長笛倚高樓
田叟贈朱可麓
早起飯牛犢落花春水渾雨中青箬笠溪上白雲村食
力古莘野全生今鹿門不知城府外何處有桃源
送陳墨山還吴淞兼柬胡秋田
五茸城外月不見十年餘顧我曾遊地因君得寄書津
亭然夜火江市鱠鱸魚若見秋田叟還勞問起居
日暮
西閣日將夕川原生暮煙遠林歸倦鳥枯葉抱寒蟬野
岸漁罾外秋風戍壘前故人應念我定有尺書傳
普泰
寄楊君謙二首
都下聞歸雁江東憶故人高山千里夢芳草十年春吟
苦先催老心安却耐貧吴門他日過書院許誰鄰
吏隱千年遠南峰事竟同鑑容依石水熏珮度花風林
靄牀頭濕崖泉厨下通紛紛塵世念不入此山中
秋晴
幾日豆花雨兹晨方見晴寒蟬依樹響秋蘚上階生山
脱雲尤翠池寒日更明西風催萬戶都作搗衣聲
永瑛
秋浦
白露下蒹葭秋汀尚有花數峰迴晚色一雁落寒沙菰
熟供炊具鱸肥上釣槎月明吹笛去隔水是漁家
文湛
寓南高峰懷友
菴住南峰下四簷松竹青月常陪入定猿或聽談經池
近涼生榻山高影落庭故人在何處詩酒醉蘭亭
方澤
送范菁山丈之雲南大理
北望雲霄迥南征道路長山逢驅象客地入卜雞鄉碧
海常飛霧青林不隕霜聖君勞禦遠非是漢文皇
送王翰林柘湖轉比部還京
滄海有才名青春賦兩京乍辭金馬署復作爽鳩行苑
柳深袍色宫鶯雜珮聲君王前席問應是為蒼生
寄平野上人
惠朗南歸後空山兩月過青春看己暮白髮近如何雨
外鶯聲遠風前柳絮多遥知清夢裏還繞舊烟蘿
仇生
仇生有父風能畫擅江東縹緲千峰勢㠝岏尺素中坐
增吳苑秀不謝輞川工儻寫天台勝添余補衲翁
送吴山人
落葉滿江邊秋風急暮蟬我思天姥寺君上洞庭船束
帛丘園少徵兵澤國連不知方處士鍊藥幾時仙
獨坐
平時懷獨往垂老患餘身林蔚常疑晚山暄每過春月
来初有客雲去乍無鄰獨喜階前鳥忘機旦暮馴
祖泉
雨宿西閣
浩蕩迷方客人淹江寺隈旅愁添夜雨歲事到寒梅滄
海無家問中峰有夢回燭花爾何事更傍客杯開
圓理
慈雲嶺
仄徑攀蘿轉空山伐木聞兩崖危石抱衆壑細流分曉
竹含蒼靄春田護白雲回看萬松里唯有鹿麋羣
招友人看芙蓉
一水澄於練孤芳錦作叢故將遲暮景開向寂寥中夕
露垂秋白江霞媚晚紅薄言方採掇持贈故交同
明周
都門除夕
早眠輕節序垂老倦精神半夜兩年夢孤燈千里身鉢
分新歲飯衣拂舊時塵後飲屠蘇者其如感歎頻
洪恩
過安茂卿秦淮寓館
安期東海至新借白門居綠醑稱從事紅妝用校書舟
移淮水月饌出晉陵魚聞道西林勝能無一榻虛
夜泊慈姥磯登絕頂坐月
蹤跡元蓬虆天涯自往迴秋風隨去棹夜色共登臺石
面潮初落江頭月正來最高思欲卧清磬一聲催
江上道中即事有懷同社諸友
遵路三支别横江一葦從斷隄方捨筏山寺忽鳴鐘飛
霧翳寒日殘煙隔暮舂間關猶未遠離緒已重重
游般若寺
蟠紆垂鳥道蒼翠削芙蓉坐可依危石行將駐短笻寒
深千片竹霜老一枝松甃草枯殘水空潭已化龍
松寥閣與湛公夜坐看月晨起值花朝連春分
紀事同贈
自赴已公招清言破寂寥茶全烹榖雨春半及花朝薄
霧籠寒月微風上夜潮不知峰頂雪還待幾時消
答王百榖虎丘送别
林棲同倦鳥山寺晚鐘殘霜涸秋潭冷風疎夜磬寒榻
方懸半偈錫更指長干欲就浮丘聽難禁别鶴彈
蔣墅曉行
曉發渡金壇星疎月未殘三峰如句曲百折似嚴灘村
杵和霜下漁燈隔霧看吴歈多苦調併入櫓聲寒
送信公還豫章分得十五咸
朔風迎遡水吹雪上寒巖悵别應千結封題秖半函香
爐煙漸歛湖口月初銜遥想章江外鐘聲落夜帆
經衲頭菴憶法秀禪師
綻衲居無定雙林一嶺分磬聲和斷續香藹逗氤氲石
徑連疎竹溪流隔片雲丹書徵出處已是不逢君
山房送郭次甫之焦山
雪後迴仙棹空堂别思盈一尊留夜色片語進寒更茗
熟松風細梅香露氣清明朝江上月去住總含情
過耶溪法友新居
徑隨阡陌轉籬抱小橋灣有竹全臨水無氛可類山鳥
常窺戶静雲似學僧閒何事探靈祕區中是大還
古松法友誦經水西園賦贈
隨意寄招提名園自水西託松臨古磵將鳥學卑棲辨
字追龍篆探微得馬蹄徧遊華藏界還與一塵齊
德清
抵雷陽戍二首
舊說雷陽道今過電白西萬山嵐氣合一錫瘴煙迷末
路隨蓬累殘生信馬蹄那堪深樹裏處處鷓鴣啼
萬壑奔流下千山積翠連帆飛五嶺驛猨挂九秋天客
路浮雲外鄉心落日前吾生猶未定江漢是餘年
宿清溪驛夢得草蟲鳴斷岸沙鳥宿寒汀之句
因續成詩
遡流遵遠渚旅泊傍孤亭月隱山容淡魚潛水氣腥草
蟲鳴斷岸沙鳥宿寒汀最惜飄零者浮生夢未醒
舟行
湘水通巴漢孤帆入楚天片雲低遠樹晴日照斜川處
世常如寄浮生莫問年縱遵歸去路亦似渡頭船
通岸
曹溪雜詩
為愛溪山好無人祇自看萬峰青不斷三月雪猶寒乳
鹿藏深樹飛鳧過遠灘興來誰與晤長嘯碧雲端
傳慧
九月望夜
節去愁衣薄蟲聲漸近牀偶然林下坐早見草頭霜寒
月明如此浮雲掩不妨通宵照蘿壁忘却夜初長
同靜泉仲齡二公過南莊鄰翁偶談時事有感
郭外行應好香清荷芰風到来茅屋下談笑竹林中徑
草先秋綠江雲過日紅眼前不平論難禁白頭翁
宿四明山心
寂歴遊仙處塵寰隔斷霞九溪流雪水八月綻桃花茅
栗圓於彈霜棃大似瓜雲南與雲北依舊作鄰家
夜渡金山
空江信淼茫月出水生光入浦朝如雨沾衣露欲霜天
青沙氣白夜静海雲黃漸覺鐘聲動應知到上方
智觀
山居漫言
板屋黃茅爛棲禪已十春更無孤鶴伴且免衆狙嗔天
地寧私我谿山不假人四分僧律在吾自率吾真
大壑
上方寺遲同遊不至
湖光斜遶寺松影曲藏關帆過煙中樹僧歸雨外山井
梧秋更老橋蘚晚逾斑目極天涯近扁舟不易還
蓀谷
曲磴餘蒼蘚危梁度碧雲山深溪屢合樹密徑斜分佛
火寒猶見僧鐘晝不聞空留爭席處野老自為羣
法杲
梁溪道中逢姚孟
十載俱漂泊驚逢落照前浮雲本無意芳草似相憐春
水連平野人家入遠天還乘明月色隨意放吴船
山居雜詠四首
選地居方葺盤雲徑乍開若將忘我去豈為避人來獨
野饒蒼竹空山遍綠苔自今蹤跡穏不遣白雲猜
蘿房青澗上卒歲可盤桓地僻如無夏峰多不散寒鳥
来迎戶入花發隔溪看靈鷲㠝岏甚居然我自安
暮投巖下寺路失問潺湲月出翻嫌樹雲歸不辨山石
橋臨水斷茅屋映谿關别有高棲者鐘聲杳靄間
獨犬吠雲影村家無四鄰草生當斷路花發待閒人芳
樹橋邊盡春山雨後新野翁居自僻不是為逃秦
江上
寂歷雲天色流觀據晚間野黃潮起樹江黑雨藏山楚
甸蒹葭外夷風瘴癘間兒童相叫笑直是語綿蠻
閒居即事
割得鸚林地蒿蘆葺乍完潑雲峰匝戶裹日樹平垣草
閣因風敞溪花隔霧看不安麋鹿性何以戀㠝岏
玄墓看梅花
特訪梅花信漫行春谷中路隨雲共白村與樹俱空色
淺如縈霧香寒不遞風虬枝吾欲折長揖問山翁
渡陽城湖
不知何所事身墮渺茫間岸白流魚沫天青出蜆山樹
微看漸滅雲薄去如閒無限隨波意輕舟試往還
曳杖
曳杖出溪口日斜溪水喧雲間逐去鳥山盡見孤村野
外垂天影松間墮月痕回頭疎磬發有寺石為門
寄李五已山
乾坤添白髮江海限紅塵獨樹逢殘月清宵憶故人蝶
占春後夢鶴想病中身安得西歸翼裁書慰爾頻
御選明詩卷六十六
