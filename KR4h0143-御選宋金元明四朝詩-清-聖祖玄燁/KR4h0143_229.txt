欽定四庫全書
御選明詩卷六十
五言律詩十一
李元昭
送周虚巖歸吳門
返棹歲將晏離亭酒亦深島雲寒沒影江日凍生隂莫
惜飄蓬跡應傷折柳心丘中誰共調徒自理鳴琴
過吳判官村居
殘紅明遠浦片雨洗平疇戶敞從雲度階空任水流醉
因花影勸歡為鳥聲留日暮渾忘返高眠傍斗牛
狄從夏
月夜同劉天山作
孤館寒燈夜相看聽晚笳清宵醒客夢明月落梅花碧
海潮聲急清霜雁影斜不堪憐歲暮況復是天涯
奚汝嘉
旅懷
十日雨初霽一年春已殘苔痕蝕徑滑草色釀隂寒昔
悔從軍易今悲作客難殊方有桃李能得幾回看
陳鶴
太倉除夕席上呈友人
頻年愜遠遊歲晚獨牽愁底事故鄉淚偏當今夜流柔
風將報柳殘燭更明樓君醉且休别同予送曉籌
泊京口望金山寺
南徐一片石千古柱中流繞樹開僧舍緣空結梵樓疎
燈明水底落月掛潮頭向晚禪鐘起風吹到客舟
夜坐見白髮寄别朱仲開張甌江
坐久北風起江聲帶遠沙客愁初到鬢鄉夢不離家林
静無殘葉燈寒有落花懷君夜難寐别緒轉如麻
過唐荆川太史隠居
惟君愛嘉遯結屋向江村遠月長隨棹殘潮自到門心
無時事累家有古風存已得川中樂都忘河上言
送袁節推奏績北上
斜日半帆明西江浪正平風雲雙闕路吳越兩鄉情樹
綠沈山影天空落雁聲孤舟漁浦夜共語一燈清
題楊法部容閒閣
閣傍江城外忩開雲水間秪因塵境遠自覺主人閒日
落見歸鳥月明看遠山移船候潮至相送野僧還
寄金子坤
思君不可見漸覺歲年過世事猶如此生涯近若何天
長紅樹沒雨後亂山多何日金陵道相攜一和歌
高郵贈龔山人
近苦江東水轉憐淮北居入秋嘗白稻留客鱠青魚樹
柵春收犢穿湖夜灌渠期君結鄉社同著養生書
陳第
江心寺除夜
偶過江心寺何期又歲除百年俱逆旅信宿即吾廬岸
隔遥沽酒厨寒剰煮魚客遊隨處好鬢髮任蕭疎
客中立秋
蒸濕前朝雨淒涼今夜風秋聲先蟋蟀露氣到梧桐頓
覺絺衣薄尤憐旅槖空潞河問舟楫明月向吳中
閩關旅夜
已是吾鄉土離家尚十程疎忩通野色孤枕傍松聲搖
落秋難賦悲歌夜不平僕夫催曉發燒燭待雞鳴
南岳舟中
吳門一水接楚塞衆山連書史同昏旦江湖且歲年洲
迴蘆莽莽檣動燕翩翩何處為南嶽雲開望杳然
陸采
十六夜與朱都二子酌月承天寺
蘭若延佳賞蕙肴留好賓共聽聮袂曲不見折香人僧
埽苔間坐雲生頭上巾石牀渾失寐清照一吟身
李言恭
曉渡
煙樹曉棲鴉長汀帶白沙中流聊擊楫新水快浮槎雲
與人争渡春隨客到家遥知飛綵日開滿石城花
曉發應城
古道風煙接天涯曉夢迷猿啼千樹露人過一村雞遠
浦餘燈暗隔林殘月低此時有高卧予獨愧羈棲
漢江城樓
樓閣依山出城高逼太空帆檣入煙霧波浪過簾櫳燈
火深林裏星河流水中人家半漁者蓑笠掛秋風
花朝
二月寒猶峭燕山雪未消春来無草色病裏又花朝鴻
雁鄉書斷關河旅夢遥武陵溪上約今已負漁樵
送陳玉叔郡守淮隂
别思深難遣離魂暗欲銷人隨流水去心共暮雲遥野
市懸高岸江城響夜潮所嗟相憶處風雨正蕭蕭
吕時臣
夜懷
起来喧不減策策生涼風月暗蟲聲裏人孤樹影中南
埏寒尚早北地候難同想到鄞江上秋花滿舊叢
留别謝少府子魯
木落見中州遥連白帝愁黃河臨斷岸明月上孤舟作
客已多歲還家又暮秋思君西下日寒葉滿江流
到家苦雨寄城中諸友
歲晏兼貧病歸心詎可論寒潮冰下咽飢雀雨中翻野
逕蒼苔合山忩白晝昏還家已十日愁絶舊柴門
秋田為李生得衣字
明農兼課子田舍有書幃䆉稏霜初下雞豚秋正肥西
風菰米飯落日豆花扉已得遺安計無嫌老布衣
金山寺
萬古一卷石東南何壮哉半江截吳楚兩岸瞰樓臺僧
飯蕪城乞人煙鐵甕来春深龍聽法風雨帶潮回
鄭若庸
王内輔三泉將命太嶽
神嶽蟠中極淩虚勢自孤星辰低絳闕雷雨護清都山
色遥連蜀江流直入吳金箱有靈秘到日佩真圖
顧聖少
送李汝學還上黨
傾蓋同為客攜尊復送君悲涼誰作賦南北此離羣坂
沒羊腸雪山横態耳雲相思豈無鴈可待九秋聞
徐渭
懷陳將軍同甫
飛將遠提戎翩翩氣自雄椎牛千嶂外騎象百蠻中銅
柱華封盡昆池漢鑿空雁飛真不到何處寄秋風
聚法師將往天台止其徒玉公菴中余為留信
宿
欲向天台去先為剡水尋秋行萬山出夜宿一菴深燕
語調花氣猿啼帶講心年年石梁興送爾並沈吟
順昌道中新晴
解轡投山屋束鞍聞曙雞風雲留宿雨花草踏晴泥曉
峽喧谿路春沙泛馬蹄遥知武夷曲只在亂峰西
沈明臣
白雲溪上
山源何窈窕五色石溪清橋壑皆雲氣空山惟水聲懸
崖無鳥過古路少人行高枕潺湲上長懷非世情
雨罷
睡起雨初罷出門天復隂亂雲垂樹濕流水到花深帆
過高於屋鷗飛只在林天邊漁艇子日日可幽尋
包十碧岑樓分韻
水上樓偏好尤宜對夕陽樽前開睥睨簷際宿帆檣浦
樹潮来沒江天鳥去長高情遲明發鼓枻下横塘
野炊
水竹誰家是来堪一繫槎漁樵雲裏徑煙雨燒前花怪
客喧籬犬驚人起樹鴉柴門開闃寂面面逐江斜
馮咸甫有贈依韻奉荅
世有小馮君才名到處聞雲間一邂逅天上幾人羣自
笑匆匆甚尤憐脈脈分相思何所託江樹倚春雲
即事
古道出吴淞垂楊拂寺濃水雲低晚照殘雨逗疎鐘渡
海帆初挂尋山月正逢客心殊自喜手摘翠芙蓉
何處
何處放船好水深雲欲低流澌莎草上落日布帆西雨
脚只在樹鷗飛不過溪買魚炊白飯醉聽嶺猿啼
越中
樂遊何處好最愛越中山人坐午溪寂鳥眠秋水閒雲
横獨樹上雨在數峰間欲作蘇門嘯蒼茫不可攀
渡峽江
雨後趨官渡春隂野望迷江渾諸水聚雲雜亂山低樹
濕鶯猶困風酸馬自嘶王孫行處草無奈故萋萋
張二吉父袁九齡秀才攜酒至吳山館
桂館諸峰上蘭樽二妙来大江開夕照隂磴積秋苔蟬
響流風急蟲聲隠月哀所嗟人散後鄉夢只東回
過高郵作
淮海路茫茫扁舟出大荒孤城三面水寒日五湖霜波
漫官堤白煙浮野戍黃片帆何處客千里傍他鄉
行樂
行樂湖南樹清隂為颯然微風荷葉上乳燕杖藜前草
合幽人路花深病客天所知良可待獨往信孤煙
送張丞纁赴睦下邑
君向嚴陵去雲移畫舫低驛程疎雨外山色大江西訟
簡知花落官閒聽鳥啼却忘身是吏隨意坐青溪
王寅
送鄭信之遊大梁
南客辭鄉邑遥随北雁歸春風寒似臘吹雪濕征衣書
劒過淮水關山望宋畿銅駝舊遊路花柳正芳菲
康從理
歲暮泛彭蠡
曠望極平川遥心自黯然空煙疑有地遠浪不分天暮
色孤帆外寒聲落雁邊年催長路客歸思倍堪憐
觀音閣
古寺夕陽邊憑虚思渺然江聲猶楚恨山色自吳年宿
鳥回清磬孤舟逗野煙長廊燈影寂徐步禮金仙
陳淳
東園
獨酌林臯下厭厭不計籌似能添野興還可慰羈愁月
色十分好蟲聲一片秋壁間何物在寒氣隠吳鉤
彭年
奉同衡翁太史諸公游子慎山
仙路披林入星橋接漢通蒲萄新漲綠螮蝀欲飛紅海
鶴鳴花外山雞舞鏡中清商移小部明月幾回同
晚過横塘
輕棹乘朝霽飛樓渡石梁山容明罨畫天影静滄浪燕
拂柳絲弱鶯啼花氣香春光正韶麗況復古横塘
大石
陽山青不斷隂壑路疑窮鼇蝀淩松杪驂騑歴桂叢隔
雲分野綠穿月逗中空勝絶流孤賞疎鐘殷梵宫
陸治
張左虞過訪漫答
學稼甘吾老看花喜客留鶴鳴童錯應鶯語伎先酬山
水將身隠圖書足卧遊君家雙玉劒尚在匣中不
錢穀
夜登虎丘次韻
遥憶梅花閣還思脩竹林煙迷山徑窅雲鎖石苔深香
界期重宿筠亭擬更臨悠然停采艦燈火晚隂隂
居節
雨後過雲公問茶事
雨洗千山出氤氲綠滿空開門飛燕子吹面落花風野
色行人外經聲流水中因来問茶事不覺過雲東
雨後聞雁
釭斜寒照竹山静雨圍牀雁到秋如許人愁夜未央江
天將隻影霜信過重陽小夢知何處三湘煙水長
宿道院
解槖神仙宅青蘿小洞房何人識紫氣無夢熟黃粱牀
拂如雲石簾飛似水霜不知寒漏永消盡讀經香
雨中
習性未能忘攤書日滿牀四鄰分樹色一徑借溪光聽
雨支高枕下簾留晚香蕭閒生意在庭草過人長
晚坐
鴉背夕陽盡柴門暮色初山寒漸風露人語半樵漁落
葉聞碪急蘆花映日疎年年楚江上不見雁將書
周天球
金陵七夕贈皇甫司勲
片雨明河拭雙星閣道臨論歡天上别驚候旅中深夕
吹催飛藿商聲動早碪城南倦遊客同折此時心
王懋明
同鴻山公過思閒草堂
黃葉滿村巷幽人成隠居水田禾刈後家甕酒香初地
僻鳥羣逸天寒山翠疎衡門笑語罷新月映前墟
湖上隠居秋日漫興
寂寥桑柘外秋日賦閒居天氣清行藥溪聲和讀書每
於幽事遇不覺世情疎近復增頽惰經旬髮未梳
春日懷金陵舊遊四首
神樂觀
仙觀菁門外嘗從金馬過桃花霞際吐黃鳥日邊歌晚
酌醒池水春衣煖徑莎自聞清樂後長使夢雲和
雨花臺
長干風景地臺上每淹留雲樹空濛色煙江縹緲流席
前芳草暮鐘外雨花收夢寐城南路何年尋舊遊
莫愁湖
去年修禊日曾往莫愁湖心醉歡娱地春随歌詠徒風
花香不斷煙柳弱難扶一别無由到空悲歲月徂
靈谷寺
匹馬依叢薄曾因訪化城松深蔵梵響谷杳藴秋聲畫
壁巢禽汚蘿扉倚樹成老僧招引處猶記說無生
姚咨
山臺曉望懷僅初不至
客舍起常早曠然思遠遊彌傷歲華晚来眺高臺秋落
葉滿山徑寒風吹敝裘夫君獨不至湖水空悠悠
周詩
理山避暑竹亭有作見寄次答
阮生能抗俗嵇子得長林僻境寡人跡閒忩多鳥音蒼
藤掛朱日短榻卧重隂羨爾忘機事雲山意已深
靈隠寺
靈隠何年寺青山向此開澗流元不斷峰石自飛来竹
覆空王苑花蔵大士臺冥探有玄度莫遣夕陽催
孫艾
和皇甫子浚韻送周以言
有客今朝别無家何處還隴梅頻望寄衰柳不勝攀江
漢淹高節乾坤亦厚顔故人如問及雙鬢已成斑
唐詩
九日登牛首山
牛首登高處黃花細雨前山深寒似臘江遠澹於煙寶
刹珠光淨金陵王氣連六龍曾駐輦聽話武皇年
沈仕
村居春日
柳堰迷丹日蓬扉啟綠煙人閒啼鳥外興劇落花前野
色連三徑山光滿四筵鷫鸘隨可解堪作酒家錢
岳岱
癸未八月一日至山居
别業諧新跡林廬返故情竹添秋徑密花洗早忩明地
遠千家市山啼八月鶯尋源從稚子石澗繞門清
方學漸
白雲巖
磴道斜飛瀑巖花半入雲望中孤鳥沒天外一江分竹
柏山樓色旃檀石鼎熏軒然長嘯發清興好誰聞
張士瀹
送人還京
臨歧一别酒惆悵故人違落葉雨中滿歸舟江上稀路
將天欲遠帆逐燕同飛去去還鄉樂無勞淚濕衣
陳鳳
江上
長風吹古堞落木下滄波孤月動寒幌暮煙生碧蘿客
懷聞雁急人語入村多又宿秋江上依然舊釣蓑
吳擴
同白平溪宿古竺
天竺古名林幽期晚共尋澗隂蔵宿雨松籟答鳴琴曲
筧分泉細荒除落葉深中宵無一語愈覺契禪心
汪寬
鸚鵡
被寵翻遭縶能言太逼真主恩非不厚野性詎能馴去
國長憐爾呼名輒應人江南盛雲木何似隴山春
葉一清
遣興
頗怪逢迎懶經旬不出谿草堂一夜雨新漲忽平堤翠
篠吟風細青霞壓樹低滄洲意不淺獨坐領鳧鷖
程泗
東原
翠竹孤村舍黃花曲逕饒租完無吏過酒熟有鄰招碧
澗當門釣青山隔岸樵自慚非世用長得任逍遥
戴巏
得子秀兄避寇消息
問訊東吳使秋来尚避兵一身依短劒數口傍孤城旅
食應無定歸舟未有程此時正愁絶天末斷鴻鳴
葉杲
旅次江夏
歲暮投南楚蕭然一旅身江山遥對酒鄉里少逄人細
柳舒殘臘疎梅報早春故園歸未得物候倏更新
汪子祜
獨行
日杲秋猶暑林棲鬢欲華獨行銷白晝得意見黃花稻
熟莖莖穗薑肥寸寸芽竹堤香漸近水次有漁家
李敏
題流口吳逸人山居
巖泉鳴翠微流口舊漁磯市遠修琴去雲深採藥歸忩
扉樹雞柵籬落曬牛衣世事無心理長鑱老蕨薇
郭第
錢塘雨泊
一片迎潮雨錢塘泊岸逢煙明六和塔雲暗兩高峰茶
熟篷忩火香殘野寺鐘湖頭舊游路濕翠想高松
出揚子橋喜見江南山色
小艇淮南道經過無限情可憐揚子渡不見海潮生水
斷瓜洲驛江連北固城漲沙三十里樹杪亂山横
張文介
九日風雨登吳山亭子
今日復九日自憐猶未還巖亭足佳菊風雨亦躋攀漠
漠煙中寺冥冥海上山鄉園渺何處空佇白雲間
余慶
送吳隠君南還
可歎論交日翻成錢别時空江憐歲晚遠道念歸遲行
色關鴻雁鄉心挂柳枝殷勤一杯酒相勸復相思
陸光宙
歸雁
萬里衡陽雁春来又北征誰憐失羣影故作斷腸聲朔
漠風猶勁關山月自明素書吾欲寄須到雒陽城
姚兖
興善寺訪戚希仲養疴西林禪房限韻
橋分龍蔵北水接馬涇西一棹通祇苑孤笻引曲堤梅
同殘雪映竹覆濕雲低不淺陶潛興清尊許共攜
王叔成
荆溪游櫻桃園
珠林光萬點紅亂野園芳豔奪桃花彩甘驕荔子漿女
翻雙腕白鶯溜一衣黃問是誰家勝江東顧辟疆
雨中看垂絲海棠
江花低拂座窈窕雨中枝濕翠籠芳樹嬌紅裊碧絲驪
山清祓處越水浣紗時可奈風前態迷春映酒巵
新涼
新涼樹杪来風色動銜杯簷晚蜻蜓挂籬晴蛺蝶迴一
溪秋水到滿屋荳花開無限江南意吳歌醉懶裁
冰出吳江
臘去三朝雪春来十日冰櫂鳴寒玉破舟白浪花凝客
夢天無際人煙樹幾層吳江沙月暝雁影落漁燈
黃姬水
郊居
卜築傍寒郊機心久已抛圃花蛾作繭門樹鶴為巢但
自能齊物何須著解嘲竹忩僧去後明月滿衡茅
訪文德承攝山耕寓
訪爾巖棲者迢迢披荔從閒扉挂層瀑危路隠千峰白
首鸘裘客青山石戶農浮生能幾日一别十年逢
除夕與金子坤郭次父登冶城後集小寓
散步崇岡後明燈綠酒初那堪惜除歲又復感遺墟寒
柝嚴城急春星短屋疎明朝問生計猶是一牀書
王穉登
寄方子時
避人成獨往一室謝喧囂泉近書聲碎山深酒價高千
峰對茅屋終日聽松濤五畝瓜園地躬耕莫憚勞
白丈自杭州歸要遊天池
桃花零落盡游賞與君同僧住松聲裏鶯啼石壁中巖
光晴處紫池色晚来空莫把琵琶奏尊前有白公
陳僉憲園林
十畝瓜園地因之早挂冠衣裳竹裏翠門巷雨中寒夕
鳥留歸聽秋花耐醉看多君下榻意不忍負餘歡
看梅過鄧尉山中二首
人似梅花瘦舟如蘭葉長青山十畝白流水一春香種
密人難入開齊夜有光苔枝容我折野老不嗔狂
橋外花開日分明雪作圖不將他樹雜未有一家無多
處半青嶂香時過太湖濁醪元易得市遠亦須沽
送孫明府之崇明
昔年芸閣侣鳧舄向南征官俸魚租入衙齋蜃氣成問
程看日出到海聽雞鳴地僻無官長何須束帶迎
迎春日集華光禄齋中
椒盤出五辛下馬拂黃塵千里周南客明朝漢苑春草
生將去路花待欲歸人君有陶潛禄猶勝季子貧
元日都門看早朝二首
春日滿皇都春雲乍有無五更齊玉佩萬戶共桃符天
出臨軒語山當遶殿呼欲知王會禮先問漢鴻臚
萬國盡朝宗天門發鼓鐘樓成五鳷鵲闕是兩芙蓉賦
待淩雲薦書堪計日傭不如隨仗馬猶得近飛龍
玉女潭
丹嶂金吾鑿寒潭玉女名面嵐成畫閣架霧起雕楹開
牖通花影疏泉納澗聲此中堪避世何用罥朝纓
送錢象先游楚
七夕仍佳節三湘乍遠遊猿啼巫峽夜人到渚宫秋作
客隨鷗鷺離家望女牛所嗟王粲老不得共依劉
重陽前一日泊新安
亂帆天外落野泊數家村螢火依叢薄蟲聲出草根雨
收山漸碧雲翳月微昏客裏重陽近何人送一樽
送吳郎遊金陵
兩地三春别孤帆千里愁君今遊帝里誰與共仙舟夜
雨連瓜步春潮滿石頭長干管絃地走馬莫淹留
送慧師還五井兼懷其故師楊伯翼
持鉢南歸去長天接遠汀未霜吳樹赤過雨越山青帆
外桃花渡圅中貝葉經還將二泉水一酹子雲亭
梁辰魚
夏日泛舟荆溪暮宿湖口
五月荆溪上驚湍走白沙風檣敧聽燕浪檝遠衝花山
勢通吳直溪流向月斜維舟見漁火深樹有人家
秦嘉禾
小孤山
砥柱從開闢中流自古今神龍常在窟怪木不成林絶
頂雲流影懸崖鳥過音吾題百丈壁仙跡倘相尋
董宜陽
初發谷陽夜泊追懷舊遊寄袁魯望
不寐嫌宵永殘星帶月明城烏喧夜柝岸葉亂秋聲世
路悲今昔存亡念友生淒涼感舊賦轉見古人情
沈倬
題張帥清望樓
曉色臨平野高樓屬斷雲連峰當戶入一水傍階分樹
影參差動禽聲下上聞主人方擁傳莫草北山文
卓明卿
江上别黎惟敬
執手河橋上遥天起片雲仙帆千里發客路一江分桂
嶺先秋色樟亭半夕曛家山到何日兩地惜離羣
陳九州
夜泊荆溪
細柳湖邊岸青蒲水上舟星随孤月動山入暝煙收鼓
枻聞漁浦懸燈見佛樓客途春欲盡歸思滿滄洲
盧澐
新秋漫興二首
短髮經秋下衰顔藉酒紅小忩新得月落葉静鳴風多
病惟高枕無營任屢空自憐吟獨苦仍值寂寥中
地僻秋先到門幽客不經蛩聲共吟韻霄色入丹青古
樹斜留月遥空静落星坐驚衣袂濕湛露滿中庭
夏日即事次豐吏部
晝寂雙扉掩無人共酒杯睡嫌雛燕語吟惜藕花開郊
雨不能作池風時復来還期問字去載月夜遲回
陳公綸
曉發剡山
曉發剡山路東方白尚微張燈沽酒店帶月旅人衣水
遠孤舟渡煙空一雁飛及秋歸未得徒自憶山扉
山寺作
近郭叢林䆳山環徑轉微溪光分石髮厓色亂苔衣樹
密雲能度風閒鳥便飛短藜看未足時傍夕陽歸
秋日
落日驚衰柳西風倒病花物華推小院歲序轉枯槎野
徑随流曲山籬帶雨斜幾迴同逸侣乞酒到鄰家
周東田
客夜
棄置仍為客言歸久未能素枝霜樹月獨夜草蟲燈河
漢秋来坼關山夢到曾明朝對青鏡應見鬢絲增
王濟
游碧巖和石川韻碧巖碧弁之中峯也
歴覽碧巖勝只疑塵境無煙巒淨流翠晴瀑白跳珠隠
約瞻天姥冥濛見太湖丹青誰把筆相對寫新圖
陸俸
早春園居
魏闕天今遠陶園歲復新杖藜吾獨往芳草正懷人雪
意頻催酒鶯啼漸入春聖朝多雨露江畔老微臣
顧元慶
山齋誦見寄之作有懷漳河
忽憶漳河子居然有道風一尊黃葉下數口綠雲中鴻
鵠心同遠巖丘興不窮新詩開大雅莫惜寄郵筒
王延陵
王太史張比部同登翠微閣
石磴千盤轉山樓百尺餘忩虚雲自入春暖柳將舒玉
斝浮金液琱闌俯碧虚叨陪太史宴辭賦愧璠璵
陸承憲
約王子看梅
梅花動山意野客不勝情長夜思瓊樹青春懷友生雨
中開欲盡風處落能輕即遣山隂櫂還同雪裏行
湖上梅花
不獨山中有還從湖上偏全將雪嶂影倒盡玉湖天花
落鷗羣亂香浮雨氣鮮山僧開閣坐相對一蕭然
李維楨
月夜北固山亭得平字
極浦漁燈細幽崖鬼火明春隂團樹色夜午報鐘聲雲
淨千峰出江空一鏡平石闌聊假寐鶴夢與同清
江靡館
捫蘿深入徑倚樹巧安忩野色憑疎雨潮聲枕大江雲
帆飛片片沙鳥浴雙雙況有歌金縷能無倒玉缸
真州夜泊
遠樹千帆出孤城一水分江波翻射日山氣鬱成雲斷
雁寒相叫盟鷗晚自羣愁心將落葉良夜共紛紛
黃鳳翔
山村晚望
寂歴孤村暮柴門半落暉雲邊飛鳥下牛背牧童歸遠
寺鐘初度遊人跡已稀誰賡叢桂詠待月露沾衣
曉渡金谿
雨外堤痕合溪頭曙色分斷橋餘古木雜樹起朝雲水
急人争渡風微鷺逐羣武陵應不遠花徑已紛紛
暮泊劒浦
綵鷁方維纜歸烏正滿林嶺雲親舍遠劒水客愁深風
急灘聲亂江空野色沈蕭條閒隠几夢到北山岑
趙志臯
早發錢塘
曉霧兼天白秋風一葦輕湖吞漁浦闊沙湧固陵平隔
座吳山送揚帆越嶠迎蒼茫思無限天外忽鐘聲
王家屏
玉河新柳
水繞沙隄曲春看御柳眠柔條輕著雨嫩葉暗抽煙影
落波間細隂垂檻外偏亭亭依漢苑遲日待鶯遷
沈一貫
送人之雷州
庾嶺去猶賒居黎半離華山蔵椰子樹溪落蒟苗花望
月應千嶂窺天自一涯微官是何物秋雨送征車
于慎行
雨中舟行
天闊雨冥冥孤帆過驛亭雲吞江樹白霧失曉峰青岸
鳥迎船濕河魚出網腥生涯多少恨無處異飄萍
題畫
黯淡秋湖色涵虚望渺然斷橋横落日遠水出寒煙雁
向平沙落鷗依折葦眠吾家住湖上閒殺采菱船
應制題畫四首(有引)
萬歷戊寅正月上出内府畫冊二十六幅命日講
六臣分題奏上各賜銀豆一包時同事者宫詹吳
門申公宫諭信陽何公宫洗新都許公宫贊武陵
陳公翰撰南充陳公也予分得四題如左
雪景
輕綃寒色動不是月華開鳥道千巖迥江光一徑迴虚
無分玉樹彷彿想瑶臺未擬歌黃竹陽春徧九垓
煙雨
瀟瀟一幅上秋氣滿楓林半似隨風引全疑夾霧隂遠
峰看處暝疎樹望来深筆底煙雲色争知用作霖
宣廟御筆汀鷺
筆端成大造海鳥若相忘暮雨汀莎濕春風岸芷香柳
邊迷落絮雲裏帶飛霜總為經天藻長留羽翰光
鵪鶉
渺彼榆枋翼丹青畫作真静眠宫草日閒傍苑花春顧
影驕金距逢場上錦茵非同珠樹鳥獨用羽毛珍
邵伯湖夕泊
日暮倚蘭橈秋江正寂寥驛門斜對雨郡郭遠通潮急
櫓看商舶寒燈見市橋隋堤前路近欲聽月中簫
長干
白門通市里傳是古長干陌柳蔵鴉曙秋潮帶雨寒横
塘歸客斷子夜舊歌闌别是繁華地休將六代看
秦淮
秋月秦淮岸江聲轉畫橋市樓臨綺陌商女駐蘭橈雲
裏青絲騎花間碧玉簫不知桃葉水流恨幾時消
贈人為金吾郎
陌上錦雲連期門校獵旋射聲銀作鏑躡影玉為鞭撇
草連雙兔淩空接兩鳶應憐漢飛將白首滯窮邊
秋日南溪閒眺得李宗伯丈書
溪閣非無事秋清日轉長埽花安鹿柴帖石補魚梁高
樹留新雨平波澹夕陽遠書何意至三讀素心傷
過雨
五月不知暑虚空颯似秋殘虹掛溪水片雨過城樓遠
樹斜陽駐深山夕翠流晚涼思枕簟絶愛北忩幽
陳于陛
宣廟御筆馬
寶繪傳神駿權奇尺素收蹄攅雙碧玉文散五花虬赤
汗當沾臆黃金為絡頭天閑今萬匹何必按圖求
林景暘
夜宿山樓
小樓修竹裏下榻白雲深巉石含星動寒蛩抱露吟有
懷遲素月不寐擁孤衾可是煙霞骨彌清松桂心
晚宿長巷
煙景通牛首風塵任馬蹄石田山上下磵水岸東西波
沸魚難穏林深麏不迷晚来投宿處明月下前溪
夜行湘湖道中
買得西陵棹還同暮色浮烏棲江樹冷人静海風秋敧
枕聽湍瀨推篷見驛樓山城臨水閉隠隠送更籌
張位
夜聞雁聲有感
嘹喨關河遠徘徊旅思長一天秋似水滿地月如霜念
爾心千折憑傳札十行不堪遊子淚人北雁南翔
山中雜吟
好景春三月名山碧四圍穿林行信步臨冰坐忘機樹
密多幽鳥忩虛總翠微任真閒笑語終日不知歸
七夕
塞月催砳急天風襲袂深星河良夜色牛女隔年心莎
逕流螢度花隂促織吟平生江海意荏苒二毛侵
裴應章
豐嶺即事
倚杖危峰上煙霞嶂幾重逶迤盤古道絶勝引仙蹤露
滴晴天雨雲低半嶺松蓬壺何處是天際一聲鐘
范謙
登釣臺謁子陵祠
桐江千疊下砥柱著高臺夾岸羣山合中流匹練回披
裘人獨往艤棹客重来矯矯冥鴻遠停斟濁酒杯
沈思孝
喻邦相同俞羨長至集恕醉軒
白雲邀上客黃葉繞貧居缸面沽来酒槎頭釣得魚山
川連越絶雞犬數秦餘一日千秋意相看老不疎
思家
長卧鳳城隈鄉心日夜催小人猶有母明主漫憐才木
葉千山雨江湖八月雷倚閭秋欲盡底事不歸来
出都門
天高落葉繁匹馬上東門固寵寧臣節完名是主恩青
雲雙闕迥綠野幾家存滿篋匡時草攜歸覆至尊
賈三近
冬日登嶽
遊目高寒處羣山擁岱宗登封迷漢草徙倚有秦松萬
壑煙嵐合諸天紫翠重肩輿明月下上界已聞鐘
朱孟震
和答正甫
幽意苦不愜清歡良未期如何汾水上忽枉故人詩芳
草王孫路朱華帝子池相思隔年歲河漢正高垂
張一桂
送邵梅墩年兄請告還越
去去若為别秋聲滿灞橋漫辭燕市酒獨聽浙江潮八
月楓林冷千山雁影遥相期各努力且莫混漁樵
蔡文範
晚霽
沙路晴猶濕山雲暗忽開短帆投暮去高鳥拂屏回虹
斷疑窺井江清似潑醅不知南浦外何事復輕雷
自瀛德趨東昌道中雜言
甸服仍周典溝渠自禹功幽并千磵合江漢萬方同翠
柳沿堤暗雕楓積塢紅誰家調錦瑟清宴小樓中
初夏
春去歸何處端居感歲華夏雲生伏枕江鳥下平沙綠
水當門住青山遶郭斜東鄰前日過已見石榴花
顧大典
郡齋即事
空齋無一事散帙有餘閒古蔓垂衣桁疎花照客顔雲
隂方抱日雨氣忽沈山徙倚當高處紛紛暮鳥還
南還入吳門道中
一入吳門道依然故國情過關逢雨雪歸棹及春耕野
市山櫻熟江村布穀鳴閒雲如有意出岫故相迎
春日木末亭延眺
帝里春偏麗招尋興未闌一樽攜木末雙吹出雲端谷
静禽言細林深花影寒歸途有明月醉向馬頭看
為園
一從牽世網已自十年餘却憶灌園子因看種樹書雲
霞疑作陣花竹自成居擾擾車塵裏清幽想未如
送秦郡倅還楚中
一朝辭簿領千里返江湘棄置君何罪離羣我自傷春
風過夏口秋草卧衡陽為報南来雁音書好寄將
陳允升
舟中還自長安懷玉峰諸友
悵望無多日迴橈已九秋遥天喧野鶴急水泛閑鷗朗
月思玄度清狂憶子猷客情無可道愁對荻花洲
喻均
請告書懷
夙昔浮雲意微官久欲休蹉跎身漸老丘壑願方酬海
日猶殘暑山風欲度秋盈盈河上水萬里送歸舟
鄧以讚
思歸
星河雲氣淡萸菊露華清宦況慵兼病鄉愁斷又生入
秋偏遠夢逐日計歸程南雁空中唳能禁此夜情
郭子章
舟中
三春滯水濆魚鳥狎成羣江濁流新雨山晴斂薄雲村
舂幽澗急岸草夕陽薰何處城頭角偏令倦客聞
周光鎬
大梁道上
眺望中原路逶迤入大梁風塵馳朔騎節序改青陽衛
水浮煙黑沙河落日黃愁来看短鋏猶帶薊門霜
吳中行
賦得露凝仙掌
絳闕秋容静金莖露氣長夜深方湛湛日出轉瀼瀼共
喜仙人掌能渟玉女漿願持方聖澤沾灑徧遐荒
丁元復
贈錢少室
長憶問奇年于今各一天雲深花是宅溪隠筆為田寄
興煙霞外忘機鷗鳥邊蕭蕭廣成子吾道足真詮
早春過趙凡夫池館
幽棲何所定選勝得支硎檻底泉鳴玉天邊石作屏江
梅依磵戶谷鳥浴清泠千丈原頭瀑宜添一草亭
吳中立
舟行白下
江天澹秋色斜日照孤篷漁艇沿門繫蒹葭到處通鳥
飛帆影外人在鏡湖中始覺煙波叟浮家趣不窮
熊敦朴
得趙汝師太史書
章臺猶旅食珍重故人書自是飄零久非關記憶疎野
花紅更發官柳綠仍舒浩蕩乾坤意吾生總不如
馮時可
襄陽送蔣生
乾坤俱逆旅江漢又離羣暮雨驅飛葉寒濤捲白雲聽
猿人淚下立馬雁行分三疊陽關曲淒清不可聞
憩大荆館
野色綠堪把山容翠可憐臨湖開石室隔岸見原田雲
護參天樹風驅度嶺煙桃花處處發疑是武陵川
錢比部攜酒園閣得何字
晚年偏好静結搆近山阿僮僕親花藥衣裳製芰荷林
深浮翠暗閣迥染霞多不醉郎中酒其如佳興何
燕山雪
十月幽州道風嚴盛雪花飛灘銀浪細點樹玉條斜海
暗迷寒雁山空噪餓鴉關河冰正鎖何處覓歸槎
寄朱兵使
西風吹一雁寒色滿蕭關偃蹇三河客飄零幾日還塵
途雙白鬢旅夢半青山麟閣無消息空摧遊子顔
早秋舟中
吳門風物好泛艇漫迴沿山色元非雨秋光别有天片
雲潛度暑一葉暗催年大塊何舒慘誰令宋玉憐
劉逴
首夏東莊
隍水城根闊樓隂鏡上浮鳥窺楊柳下魚撥芰荷遊濯
足涼雲落垂綸曉月留何須山簡樂日醉習池頭
夏日東莊雜詩
避河巢此地形勢俯煙霞常坐垂門柳遥看近水家馬
牛連曉徑雞鶩散晴沙岡上猶言熱城隂看藕花
許昌客舍雨
西風吹暮雨客舍淨埃氛捎戶斜斜急滴階細細分山
迷浮野霧城入度溪雲已近重陽日黃花隔院聞
高村曉發呈同旅
危橋徐度馬村口曙光分石勢迎河立灘聲隔路聞鶯
遷明曉月山小失春雲談謔長亭外途窮賴有君
御選明詩卷六十
