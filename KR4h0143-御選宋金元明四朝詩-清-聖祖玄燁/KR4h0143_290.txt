欽定四庫全書
御選金詩姓名爵里
帝系
顯宗皇帝(諱允恭本諱呼塔噶世宗第二子大定元年封楚王二年立為皇太子諡宣孝章宗即位)
(追諡體道弘仁英文睿德光孝皇帝廟號顯宗)
章宗皇帝(諱璟顯宗嫡子大定二十六年立為皇太孫二十九年嗣位在位二十年諡曰憲天光運)
(仁文義武神聖英孝皇帝廟號章宗)
宗藩
密國公璹(字仲寶一字子瑜世宗之孫越王永功子初名壽孫世宗賜今名累加開府儀同三司奉)
(朝請正大初進封密國公自號樗軒居士所著有如菴小藁)
諸家姓名爵里
蔡松年(字伯堅真定人以行臺尚書省令史出身官至尚書右丞相封衛國公進吳國自號蕭閒老人)
(卒諡文簡)
吳激(字彦高宋宰相拭之子米芾壻也入金仕為翰林待制出知深州有樂府及東山集十卷)
虞仲文(字質夫武州寧遠人仕為遼相歸金授樞密使平章政事卒諡文正)
王樞(字子慎良鄉人遼日登科仕金直史館)
邢具瞻(字巖夫遼西人天會二年進士仕至翰林待制)
王繪(字質夫濟南人天會二年進士仕至太常卿)
宇文虛中(字叔通成都人仕宋為黃門侍郎使金被留歴翰林學士知制誥轉承旨進禮部尚書皇)
(統初坐罪死)
高士談(字子文一字季默宋韓武昭王瓊之後宋宣和末任忻州戶曹仕金為翰林直學士皇統初預)
(宇文虛中之禍所著有蒙城集)
杜充(字公美相州人仕宋知滄州歸金拜尚書右丞相領中山行臺)
孫九鼎(字國鎮忻州定襄人天會六年經義第一人)
王仲通(字達夫長慶人天會六年進士皇統中坐黨籍編配五國赦還世宗即位復官終永定軍節度)
(使)
邊元勲(字輔臣豐州人天會十年進士歴河間路轉運使)
邊元鼎(字德舉元勲弟天德三年第進士以事停銓世宗即位用太師張浩薦供奉翰林出為邢州幕)
(官復坐累遂不復仕)
張斛(字德容漁陽人仕宋為武陵守歸金官秘書省著作郎所著有南游北歸等詩)
劉豫(字彦由阜城人仕宋知濟南府諸路馬步軍都總管歸金立為齊帝建元阜昌八年廢為蜀王遷黃)
(龍府改封曹有集十卷)
張孝純(字永錫滕陽人宣和未知太原歸金以相齊致仕汴京建行臺起為左丞相踰年請歸卒諡安)
(簡)
馬定國(字子卿茌平人宋宣政末題詩坐譏訕得罪後以詩撼齊王劉豫授監察御史仕至翰林學士)
(自號薺堂有集傳於世)
祝簡(字廉夫單父人宋進士入金歴朝奉郎太常丞兼直史館冇嗚嗚集)
張子羽(字叔翔東阿人仕金嘗官洛陽)
王景徽(字彦美)
吳縯(字子長東平人)
朱之才(字師美洛西三鄉人宋崇寧間登科入齊為諫官黜泗水令退居嵫陽自號慶霖居士有霖堂)
(集)
杜佺(字真卿武功人阜昌中登科有錦溪集)
劉著(字鵬南舒州皖城人宋宣政末進士第歸金歴翰休充脩撰終忻州刺史自號玉照老人)
王競(字無競安陽人宋進士仕金歴禮部尚書兼翰林學士承旨)
李之翰(字周卿濟南人宋宣和末擢第仕金守寧州陷黨籍除名會赦復官終東平倅冇漆園集)
楊興宗(高陵人有龍南集)
趙亮功(華州人嘗監富平酒)
賈泳(字漢甫洛陽人)
范墀(字元涉系出潁川有詩話行世)
白賁(汴人自號洪夀老)
姚孝錫(字仲純豐縣人宋政和中登科仕金為五臺簿棄官家焉時年二十九至八十三乃終自號醉)
(軒所著有雞肋集)
劉彧(字公茂安陽人天眷五年經義第二人仕至翰林修撰自號香巖居士)
晁會(字公錫高平人宋宣和武舉為太子洗馬金天眷二年經義進士歴虞鄉猗氏臨晉三縣令以興平)
(軍節度副使致仕有泫水集)
王璹(字君玉太原人天眷二年進士仕至汾陽軍節度使)
王珦(字汝玉璹弟皇統九年進士)
施宜生(字明望浦城人原名逵字必達宋宣和中有聲上庠入金改今名登第至翰林學士自號三住)
(老人有集行世)
朱自牧(字好謙棣州厭次人皇統中登科大定初官同知晉寧軍事)
李晏(字致美高平人皇統二年經義進士累遷遼陽幕官入翰林為學士拜御史中丞自禮部尚書出為昭)
(毅軍節度使自號游仙野人)
韓汝嘉(字公度宛平人皇統二年進士累官真定路轉運坐公事遷清州防禦召為翰林侍讀學士)
郭長倩(字曼卿文登人皇統經義乙科仕至秘書少監兼禮部郎中修起居注有崑崙集)
董師中(字紹祖邯鄲人後徙洺州皇統九年進士累擢大理卿御史中丞承安中拜參知政事進尚書)
(左丞卒諡文定有漳川集)
麻秉彜(臨晉人皇統九年進士第歴官兵部侍郎)
趙慤(字叔通宋末為鄆州學正入金登科仕至同知南京路轉運)
蔡珪(字正甫右丞相松年子天德三年進士累遷翰林修撰同知制誥歴禮部郎中以疾除濰州刺史致)
(仕有集五十五卷)
劉汲(字伯深南山翁撝子天德三年進士釋褐慶州軍事判官入翰林為供奉自號西巖老人有西巖集)
劉瞻(字巖老亳州人天德三年南榜登科大定初召為史館編修自號攖寧居士有集行於世)
王寂(字元老薊州玉田人天德三年進士仕至中都路轉運使卒諡文肅有拙軒集北遷錄)
喬扆(字君章初名逢辰洪洞人天德三年進士自號蓮峰真逸)
雷思(字西仲應州渾源人天德三年進士仕至同知北京轉運使自號學易先生)
宋楫(字濟川長子人天德三年擢第歴官孟州防禦使)
趙可(宋獻之高平人貞元二年進士仕至翰林直學士有玉峰散人集)
劉長言(字宣叔東平人正隆間官宰相)
鄭子耼(字景純大定人天德三年第三人登科累官吏部侍郎改侍講學士兼修國史)
張萬公(字良輔東阿人正隆二年進士明昌二年累擢參知政事拜平章政事封壽國公致政後復起)
(判濟南安撫山東歸卒諡文貞繪像衍慶宫配享章宗廟廷)
郝俁(字子玉太原人正隆二年進士仕至河東北路轉運使有虛舟居士集)
任詢(字君謨易州軍市人正隆二年進士第歴省掾大名總幕益都都勾判官北京鹽使課殿降泰州節)
(廳)
馮子翼(字士美大定人正隆二年進士以同知臨海軍節度使事致仕)
劉仲尹(字致君蓋州人遷沃州正隆二年進士以潞州節度副使召為都水監丞)
王啟(字希畢大興人正隆二年進士累遷工部侍郎以河南北路提刑使拜吏部尚書出為絳陽軍節度)
(使)
高公振(字特夫士談子正隆進士仕至密州刺史)
路仲顯(字伯達冀州人史作伯達字仲顯正隆五年進士第累遷尚書禮部員外郎兼翰林修撰歴刑)
(部侍郎太常卿拜安國軍節度使改鎮武安)
張汝霖(字仲澤遼陽人第進士累拜平章政事封萃國公)
王遵古(字元仲熊岳人正隆五年進士仕為翰林直學士)
元日能
魏道明(字元道易縣人第進士仕至安國軍節度使自號雷溪子所著有鼎新詩話)
張公藥(字元石以文蔭入仕嘗為郾城令有竹堂集)
史旭(字景陽第進士歴臨真秀容二縣令有詩一卷)
高德裔(字曼卿鶴野人擢進士第仕至西京路轉運使)
楊子益(柏山人正隆二年任聞喜令)
桑之維(字之才恩州人有東臯集)
步元舉(關中人)
馮文叔(遼東人)
張庭玉(字子榮易縣人)
宗道(字雲叟山隂人)
鮮于溥(字彦仁以門資任終櫟陽令)
陳君可(永寧人見歸潛志)
耶律履(字履道東丹王七世孫舉蔭補國史掾累遷薊書州刺史入翰林為修撰歴直學士待制禮部尚)
(特賜孟宗獻榜進士第拜參知政事明昌初進右丞自號忘言居士)
孟宗獻(字友之開封人大定三年鄉府省御四試皆第一供奉翰林曹王府文學兼記室參軍終同知)
(單州軍州事)
趙攄(字子充宛平人自號醉全老人)
梁襄(字公贊絳州人登大定三年進士第累遷監察御史歴隩州刺史終保大軍節度使)
高有鄰(字德卿遂城人大定三年第進士累遷安國軍節度使拜工部尚書致仕)
許安仁(字子靖河間樂壽人大定七年進士累遷禮部員外郎歴同知河南府事以汾陽軍節度使致)
(仕)
郭用中(字仲正平陽人大定七年進士歴浮山簿陜州錄事有寂照居士集)
党懷英(字世傑奉符人大定十年擢進士甲科仕至翰林學士承旨卒諡文獻)
李獻可(字仲和遼東人大定十年進士歴州縣入翰苑累遷戶部侍郎終山東東西路提刑使大安初)
(贈特進道國公)
趙承元(字善良其先汴人後籍河間大定十三年詞賦第一人除應奉翰林文字兼曹王府文學)
劉迎(字無黨東莱人初以廕試部掾大定十三年用薦書對策明年登進士第除豳王府記室改太子司)
(經自號無諍居士有詩文樂府號山林長語)
孫鐸(字振之恩州人大定十三年進士累擢戶部尚書晩入政府遷尚書右丞卒贈太子太師)
王庭堅(字子貞遵右仲子)
王庭筠(字子端庭堅弟大定十六年甲科歴州縣用薦供奉翰林坐累謫鄭州幕後為修撰自號黃華)
(山主有集四十卷)
王萬慶(字禧伯史作曼慶自號澹游庭筠子仕為行尚書省左右司郎中)
王明伯(萬慶從弟)
趙之傑(字伯英本名宗傑大定人任至太常卿)
趙鼎(字德新欒城人大定十六年進士仕至西京路轉運使)
毛麾(字牧達平陽人大定十六年舉學行特賜進士出身授校書郎歴同知沁州軍州事有平水集)
王琢(字器之平陽人有姑汾漫士集)
張行簡(字敬甫莒州日照人大定十九年詞賦第一人南渡後累遷禮部尚書太子太保翰林學士承)
(旨卒諡文正有集三十卷)
張行中(字信甫初名行忠行簡弟大定二十八年進士歴參知政事出為靜難軍節度使正大初召拜)
(尚書左丞)
趙渢(字文孺東平人大定二十二年第進士明昌末終禮部郎中有黃山集)
路鐸(字宣叔伯達子明昌三年為左三部司正遷右拾遺累擢翰林侍制兼知登聞鼔院歴除孟州防禦)
(使城陷投沁水死有虚舟居士集)
劉昂(字之昂興州人大定十九年進士累遷國子司業擢左司郎中)
尹無忌(明昌時人)
周昂(字德卿真定人擢進士第累拜監察御史謫東海還入翰林出佐三司從宗室承裕軍城陷殉難有)
(常山集)
王磵(字逸賓世家臨洺後為汴梁人以薦得鹿邑簿就乞致仕)
田特秀(字彦實易縣人大定十九年進士仕至太原轉運使)
高汝礪(字巖甫應州金城人大定十九年進士第累遷石州刺史入為左司郎中擢左諫議大夫拜戶)
(部尚書貞祐初參知政事歴尚書左丞興定四年拜平章事進尚書右丞相監修國史封壽國公正大元)
(年卒配享宣宗廟廷)
楊邦基(字德茂大定中進士仕至秘書監禮部尚書)
楊庭秀(字德懋華州人大定中進士仕至澤州刺史致仕後坐累被法)
蕭貢(字真卿咸陽人大定二十二年進士自省掾拜監察御史歴刑部侍郎南京都轉運使御史中丞以)
(戶部尚書致仕卒諡文簡有集十卷)
路忱(字子誠平郭人大定二十二年進士累遷監察御史終河東北路轉運副使)
宗端修(字平叔一字伯正汝州人大定二十二年進士明昌中自省掾拜監察御史貶官終全州節度)
(副使)
趙秉文(字周臣滏陽人自號閒閒大定二十五年進士應奉翰林文字歴拜禮部尚書兼侍讀同修國)
(史知集賢院有滏水集三十卷)
胥鼎(字和之代州繁時人大定二十八年進士至寧初由戶部尚書參知政事歴尚書右丞出鎮汾陽移)
(平陽宣撫河東南路授樞密副使進平章事累封英國公)
史公奕(字季宏大名人大定二十八年進士再中博學宏詞科累遷著作郎翰林修撰同知集賢院正)
(大中以益政院直學士致仕冇洹水集)
朱瀾(字巨觀之才子大定二十八年進士歴諸王文學應奉翰林文字終待制)
張彀(字伯英臨潁人大定二十八年進士歴刑部郎中同知河南府遷河東南路轉運使權行六部尚書)
(安撫使)
張瑴(字伯玉彀弟舉進士再上不第)
張翰(字林卿秀容人大定二十八年進士累遷監察御史翰林直學士貞祐初戶部侍郎南渡出為河平)
(軍節度使召拜戶部尚書)
高廷玉(字獻臣恩州人大定末進士貞祐中自左右司郎官出為河南府治中被陷殞於獄)
吕子羽(字唐卿大興人大定末進士仕至陳州防禦使)
劉仲傑(字時彦山東濱州人大定間歴郾城清河令遷太常博士)
趙文昌(字當時陵川人仕至京兆轉運副使)
酈權(字元輿安陽人用門資入仕明昌初召為著作郎有坡軒集)
景覃(字伯仁華隂人有渭濱野叟集)
段繼昌(字子新白水人自號適安居士)
靖天民(字達卿滏陽人自號南湖老人)
王去非(字廣道平隂人)
盧元(字子達玉田人擢第後復中宏詞科入翰林苑累遷待制)
李遹(字平甫欒城人明昌二年進士泰和中為大興幕官以東平治中致仕自號寄菴先生)
劉濤(字及之夏津人明昌二年同進士用薦入翰苑歴太原運副汾州倅入為太子贊善以彰德治中致仕)
李好復(字仲通安喜人明昌二年進士仕至滑州刺史)
趙文昌(字公權平陽人明昌二年進士仕至遼東路鹽使)
張檝(字巨濟先世泰州長春人後占籍山隂明昌五年詞賦第一人仕至鎮戎州刺史)
楊雲翼(字之美樂平人明昌五年經義進士第一人復中詞賦乙科累拜吏部尚書翰林學士卒諡文)
(獻)
劉中(字正夫漁陽人中明昌五年詞賦經義第以省掾從軍改授翰林應奉文字終左司都事)
龐鑄(字才卿大興人史作遼東人明昌五年進士仕至翰林待制遷戶部侍郎坐累改京兆運使自號默)
(翁)
田琢(字器之雲朔人明昌五年進士仕至山東東路轉運權知益都府事行六部尚書宣差便宜招撫使)
陳規(字正叔稷山人明昌五年進士仕至右司諫)
韓玉(字温甫其先相人徙漁陽明昌五年經義詞賦兩科進士入翰林為應奉應制歴河平節度使以誣)
(陷被囚卒於華州)
王擴(字充之永平人明昌五年進士累遷監察御史崇慶初河東北路按察僉事貞祐中權陜西西路轉)
(運使行六部尚書卒諡剛毅)
趙伯成(字子文宛平人明昌五年經義詞賦兩科進士累遷侍御史拜中丞陜西西路轉運靜難軍節)
(度使哀宗即位召為吏部尚書)
梁仲新(字良輔朝城人明昌五年進士終許州錄事)
趙思文(字庭玉永平人明昌五年進士歴金安集慶兩軍節度使召拜禮部尚書)
張建(字吉甫蒲城人明昌初舉才行授絳州教召為宫教應奉翰林文字超同知華州防禦使自號蘭泉)
(老人有集)
王世賞(字彦功汴人明昌中舉才行賜出身釋褐鞏州教授終鹿邑簿有浚水老人集)
李純甫(字之純弘州湘隂人承安二年經義進士再入翰林仕至尚書左司都事以斥終京兆府判官)
(有屏山集)
閻長言(字子秀初名詠濟南長清人擢第後入翰苑出為河南府治中被召道卒)
李著(字彦明真定人承安二年經義第一人自翰林出副定州召為戶部員外郎坐黨事謫官歴彰德治)
(中城陷殉難)
馮璧(字叔獻别字天粹承安二年進士歴州縣召入翰林再為曹郎興定末以同知集慶軍節度使事致)
(仕)
王若虛(字從之槀城人承安二年經義進士釋褐鄜州錄事歴門山令入翰林自應奉轉直學士)
李芳(字執剛大興人承安二年進士歴坊州刺史同知都轉運使事)
舒穆嚕世勣(字晉卿一字景略承安五年進士第仕至禮部尚書兼翰林侍講學士)
范中(字極之大興人承安中進士累官京西路司農少卿滑州刺史)
劉昂(字次霄濟南人承安五年進士調鄠縣令)
王仲元(字清卿平隂人承安中進士歴京兆轉運幕官)
盧洵(字仁甫高平人晚年登科仕至宜陽令)
刁白(字晉卿信都人登乙科歴涇州幕入補省掾)
李節(字正臣涇州人初名守節哀宗即位去守字擢吕造榜進士)
許古(字道真伊陽人承安中進士仕至右司諫)
楊慥(字叔玉代州五臺人承安五年進士累拜侍御史歴戶部侍郎權尚書權參知政事)
王良臣(字大用潞人承安五年進士入翰林興定初自請北行沒於軍贈孟州防禦使)
劉祖謙(字光甫安邑人承安五年進士歴州縣拜監察御史正大初為右司都事除武勝軍節度副使召為)
(翰林修撰)
劉鐸(字文仲冀州棗強人承安五年進士元光二年入為太常博士正大初改兵部員外郎以武昌軍節度副)
(使致仕自號柳溪先生有集)
王彧(字子文洺州人承安中進士為尚書省掾棄官改名知非字旡咎自號照了居士)
董文甫(字國華潞人承安中進士歴禮部員外郎昌武軍節度副使)
師拓(字無忌平涼人)
魏摶霄(字飛卿初用廕補官以薦從事史館明昌中宏詞中選授應奉翰林文字)
史肅(字舜元京兆人擢進士第累拜監察御史遷治書出刺通州坐黨謫官大安初超戶部正郎復坐鐫)
(降同知汾州事有澹軒遺藁)
元德明(太原秀容人有東巖集三卷)
郝天挺(字晉卿澤州陵川人)
高憲(字仲常遼東人泰和三年乙科登第釋褐博州防禦判官)
王特起(字正之代州崞縣人泰和三年進士甲科仕至司竹監使)
白君舉(失其名號寓齋隩州人登泰和三年詞賦第)
劉光謙(字達卿瀋州人泰和三年進士累官司農少卿)
毛端卿(字飛卿彭城人泰和三年擢第累遷提舉𣙜貨司戶部員外郎坐累降鄭州司候改孟津丞)
梁持勝(字經甫絳州人本名洵義泰和六年進士制策優等宏辭亦中選由太學博士為咸平治中宗)
(室承裕辟為僚佐承裕死太平有異謀不屈遇害贈韓州刺史)
張温(字元佐上黨人泰和六年乙科登第)
孫鎮(字安常絳州人嘗中省試魁承安二年五赴廷試賜第以陜令致仕)
李經(字天英錦州人)
趙元(一名宜禄字宜之定襄人經童出身舉進士不第以年及調鞏西簿自號愚軒)
張瓉(字器之河中人以鄉試魁陜西河東)
吕中孚(字信臣冀州南宫人有清漳集)
王元節(字子元弘州人詞賦進士第終密州觀察判官自號遯齋老人)
李端甫(字濟夫同州人第進士仕為平定州軍事判官)
張著(字仲揚永安人泰和五年以詩名召見應制稱旨特恩授監御府書畫)
岳行甫(字仁老鄜州洛川人)
李澥(字公渡相人)
張琚(字子玉河中人大定中第進士仕至同知定國節度使事有韋齋集)
衛承慶(字昌叔襄城人)
趙滋(字濟甫本出馮翊後為汴人)
王中立(字湯臣岢嵐人晚年易名雲鶴自號擬栩)
郭安民(官左司諫)
張昌祚(睢陽人官編修)
酈掖(官編修)
高延年(官應奉翰林文字)
孫錡(字安世絳州人擢進士第歴同知定遠軍節度使終寧州刺史)
震仲澤(官按察使見蒲城縣志)
崔巍(官提學)
楊用道(仕至中奉大夫見長山志)
金全(官知府)
王术(官刺史)
劉仲游(官京兆同尹)
高逸(官臨晉令)
鄭輝(任翼城縣丞)
翟升(字利夫平隂人進士)
楊天衢(鄉貢進士)
梅澤(見長安縣志)
劉方叔(見臨潼縣志)
完顔奉國(見蒲城縣志)
雷發
胡光謙
何慮
楊之休
劉廷彦
李中立
李永安
李楫
祁昌紹
劉從益(字雲卿渾源人大安元年詞賦進士拜監察御史坐罪去官起為葉縣令召授翰林應奉文字)
(有蓬門先生集)
宋九嘉(字飛卿夏津人進士乙科歴縣令入為右警巡使應奉翰林文字)
康錫(字伯禄寧晉人崇慶二年擢進士第累拜監察御六部史選右司都事京南路司農丞以河中治中充行)
(郎中從軍城陷沒於水)
雷淵(字希顔别字季默思季子崇慶二年進士甲科累遷應奉翰林文字同知制誥兼國史院編修官拜)
(監察御史終翰林修撰)
冀禹錫(字京父龍山人崇慶二年進士累授左右司都事兼應奉翰林文字官奴之變赴水死)
李獻能(字欽叔河中人貞祐三年以省元特賜詞賦進士第一人宏詞優等授應奉翰林文字累遷修)
(撰以鎮南節度副使充河中經歴官正大中權陜府行省左右司郎中軍變及難)
李獻甫(字欽用獻能從弟興定五年進士第累遷長安令入為尚書省掾壬辰之兵充行六部員外郎)
(以功遷鎮南軍節度副使兼右警巡使沒於蔡州之難所著有天倪集)
王渥(字仲澤以字行興定二年進士累遷寧陵令入為尚書省掾歴權右司郎中)
馬天來(字雲章一作元章介休人崇寧二年經義進士大安初調潁州司候靈壁簿召為國史編修官)
賈益謙(字亨甫本名守謙宣宗朝參知政事出知濟南移鎮河中南渡後召拜左丞尋致仕)
張本(字敬之觀津人貞祐二年進士終翰林學士)
申萬全(字百勝高平人貞祐二年乙科調福昌簿不赴正大中召為史館編修)
李過庭(字庭訓武亭人貞祐二年進士歴宜陽永寧滎陽三縣令入為右曹掾正大中擢右三部司正)
(終昌武軍節度副使)
李天翼(字輔之固安人貞祐二年進士歴縣令遷右警巡使辟濟南漕司從事)
劉微(字伯祥益都人七歲能文道陵召入宫賦鳳皇來儀二首稱旨賜經童出身係籍太學後登貞祐二)
(年第)
張德直(字伯直平陽人貞祐三年進士歴簿令召補省掾選授右警巡使終同知武勝軍節度使事)
馮辰(字駕之臨潼人貞祐三年進士辟涇陽令)
王世昌(字慶長寧州人貞祐三年同進士出身以信都丞致仕)
李廣(貞祐初嘗辟沁水令)
周馳(字仲才濟南人大定中住太學屢以策論魁天下貞祐中濟南陷赴井殉難)
史士舉(字仲升滎澤人以廕補官歴銅鞮三川兩縣令貞祐之亂太行失守義不受辱投絶澗殉難)
郭邦彦(字平叔鄠縣人占籍陽翟興定五年進士調永城簿)
田錫(字永錫宛平人興定五年進士調新蔡簿)
元好古(字敏之德明長子)
秦略(字簡夫陵川人自號西溪老人有集)
崔遵(字懷祖北燕人)
劉昂霄(字景元别字季房陵川人用門資調慶陽軍器庫使不就薦試宏詞未及赴卒)
田紫芝(字德秀滄州人)
王萬鍾(字元卿秀容人)
郭宣道(字明德邢州人)
張仲宣(字利夫相州人舉進士有聲)
胡汲(字直卿衛州人)
王修齡(字紹先同州人)
王敏夫(五臺人)
孫益(字德裕秀容人)
孫邦傑(字伯英雄州容城人有聲太學興定初棄家為黃冠師)
張瓛(字君玉大名朝城人)
徐好問(字裕之永寧人)
吕大鵬(字鵬舉密縣人)
高永(字信卿盤陽人初名䕫字舜卿又名揆)
曹用之(歸德人)
馬舜卿(名肩龍以字行宛平人以太學生上書白宗室從袒免授東平錄事歿鳳翔軍中詔贈官配食)
(褒忠廟)
張子權(字元輿臨漳人第進士見彰德志題名)
張介(字介夫彭城人正大元年經義第一人歴鞏榖熟二縣令)
麻九疇(字知幾易州人興定末試開封南省經義詞賦皆第一正大三年薦試館職賜二甲第一人及)
(第授太祝權太常博士應奉翰林文字)
王革(字德新一名著臨潢人以廕補官正大中以六赴廷試賜出身調宜君簿)
史才(字才長延安人)
史學(字學優才弟正大中省試第一人釋褐舞陽簿辟盧氏令)
龐漢(字茂弘平晉人正大末年進士)
宋景蕭(字望之長子人正大六年進士辟泰安令)
劉勲(字少宣洛陽人徙雲中復占籍濟南)
趙達夫(太原人)
張子和(初名從正睢州考城人精於醫常召入太醫院)
辛愿(字敬之福昌人自稱女儿野人亦號溪南詩老)
雷琯(字伯威坊州人以薦書從事史館調八作司使)
李汾(字長源平晉人元光末以薦從事史館署尚書省講議官)
邢安國(字仲祥沁州武鄉人有丹崖集)
王予可(字南雲河東吉州人)
薛繼先(字曼卿猗氏人三赴廷試隱居洛西山中正大末與高仲振宋可張潛曹珏王汝梅同被薦廷)
(議授官以亂不果)
宋可(字予之武陟人)
張潛(字仲升武清人)
曹珏(字子玉磁陽人)
李夷(字子遷更名倵宛丘人)
張澄(字之純别字仲經本出遼東後為洛水人官參議)
侯冊(字君澤以門資仕)
王元粹(字子正初名元亮又名粹平州人正大末用門資敘為南陽酒官亂後歸燕中為黃冠師主太)
(極道院)
王鬱(字飛伯大興人天興初嘗上書言事不報)
珠格邃(字士元初名玹字温伯女直納琳明安人)
烏凌阿爽(字肅孺女直世襲謀克天興初殉難)
馮延登(字子駿吉州人承安二年進士仕至禮部侍郎天興中殉難殁於井有横溪翁集)
王賓(字德卿亳社人貞祐二年進士由虹縣令入為尚書省令史天興初同知集慶軍節度使事明年詔)
(行六部尚書事賜世爵軍變遇害)
李俊民(字用章别號鶴鳴老人澤州人承安五年經義進士第一人應奉翰林文字棄官隱嵩山入元)
(不仕卒賜諡莊靖先生有集十卷)
元好問(字裕之德明次子登興定三年進士第自南陽令調内鄉歴尚書省掾左司都事員外郎天興)
(初入翰林知制誥入元不仕有遺山集)
杜仁傑(字仲梁濟南長清人)
麻革(字信之秉彛孫隱居教授晩號貽溪)
張宇(字彦升號石泉)
陳賡(字子颺蒲州人任河東山西道行中書省參議)
陳庚(字子京賡弟仕至平陽提舉)
房皥(字希白自號白雲子)
段克已(字復之號遯菴河東人世居絳之稷山以進士貢避地龍門山與從弟成已齊名時稱二妙有)
(二妙集)
段成已(字誠之號菊軒克已從弟正大中第進士授宜陽簿入元不仕)
曹之謙(字益甫雲中應人進士甲科嘗為東曹掾)
羽流衲子
王嚞(初名中孚字允卿更名世雄字德威後入道改今名字知明咸陽人一云盩厔人於寧海立全真觀)
(道號重陽子)
譚處瑞(一名玉號長真子東牟人從重陽子游學道終南山)
秦彦容(略子為黃冠師)
离峰老人(羽士失其名姓有集二卷)
可道(見中州集稱香嚴上人)
瑩(隩州人白君舉之弟號火山禪師)
箕和尚(嘗住峴山)
行秀(自號萬松野老居仰山章宗臨幸賜之以詩所著有從容菴錄)
圓基(字子初姓田氏北人嘗住南京靜安寺)
閨秀
馮氏婦(武安縣農家太和時人)
女冠元氏(好問女弟)
張秦娥(見左司劉昂贈詩)
無名氏
三興居士(阜昌中人)
天游老人(詩作於明昌六年)
贊皇山寺客(見續夷堅志)
鬼怪
玉真(見續夷堅志)
淅川木中詩
御選金詩姓名爵里
