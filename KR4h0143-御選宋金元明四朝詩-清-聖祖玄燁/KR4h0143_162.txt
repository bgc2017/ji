欽定四庫全書
御選明詩姓名爵里一
帝系
太祖皇帝(姓朱氏諱元璋字國瑞濠之鍾離人元至正丁未稱吳元年戊申建元洪武在位三十一)
(年諡曰聖神文武欽明起運俊德成功統天大孝高皇帝廟號太祖有御製詩集五卷)
成祖皇帝(諱棣太祖第四子初封燕王之國北平建文四年入即皇帝位改元永樂在位二十二年)
(諡曰體天弘道高明廣運聖武神功純仁至孝文皇帝廟號太宗嘉靖中更號成祖有御製集)
仁宗皇帝(諱高熾成祖長子改元洪熙在位一年諡曰敬天體道純誠至德弘文欽武章聖達孝昭)
(皇帝廟號仁宗有御製詩集二卷)
宣宗皇帝(諱瞻基仁宗長子改元宣德在位十年諡曰憲天崇道英明神聖欽文昭武寬仁純孝章)
(皇帝廟號宣宗有御製詩集六卷)
英宗皇帝(諱祁鎮宣宗長子即位改元正統復辟改元天順凡在位二十二年諡曰法天立道仁明)
(誠敬昭文憲武至德廣孝&KR0790;皇帝廟號英宗有御製詩文一卷)
憲宗皇帝(諱見濟初名見深英宗長子改元成化在位二十三年諡曰繼天凝道誠明仁敬崇文肅)
(武宏德聖孝純皇帝廟號憲宗有詩集四卷)
孝宗皇帝(諱祐樘憲宗長子改元弘治在位十八年諡曰達天明道誠純中正聖文神武至仁大德)
(敬皇帝廟號孝宗)
武宗皇帝(諱厚煉孝宗子改元正德在位十六年諡曰承天達道英肅睿哲昭德顯功宏文思孝毅)
(皇帝廟號武宗)
世宗皇帝(諱厚熜憲宗孫興獻王子正德十六年入繼大統改元嘉靖在位四十五年諡曰欽天履)
(道英毅聖神宣文廣武洪仁大孝肅皇帝廟號世宗有御製詩賦集七卷)
神宗皇帝(諱翊鈞穆宗長子改元萬歷在位四十八年諡曰範天合道哲肅敦簡光文章武安仁止)
(孝顯皇帝廟號神宗有集一卷)
莊烈皇帝(諱由檢光宗第五子初封信王天啟七年即位改元崇禎在位十七年諡曰欽天守道敏)
(毅敦儉弘文襄武體仁致孝懷宗端皇帝更定曰莊烈愍皇帝)
宗藩
周定王橚(太祖第五子洪武三年封吳十一年改封周著元宮詞一卷)
周憲王有燉(定王橚長子洪熙元年襲封有誠齋錄新錄)
蜀獻王椿(太祖第十一子洪武十一年封二十三年之國成都有獻園集)
湘獻王柏(太祖第十二子洪武十一年封之國荆州)
遼簡王植(太祖第十五子洪武十四年封二十六年之國遼東廣寧州永樂二年遷荆州)
寧獻王權(太祖第十六子洪武二十四年封二十七年之國大寧永樂二年移南昌有采芝吟)
楚莊王孟烷(太祖孫昭王楨子永樂二十二年襲封有勤有堂詩集)
魯靖王肇煇(太祖孫荒王亶子永樂元年襲封有憑虚藳)
魯惠王泰堪(靖王肇煇子成化三年襲封有悔齋稾)
魯莊王陽鑄(惠王泰堪子成化十二年襲封有尊德堂稾)
秦康王志&KR2318;(隠王尚炳第三子太祖曾孫宣德三年以富平王進封有默菴集)
秦簡王成泳(康王志&KR2318;孫惠王公錫子弘治元年以鎮安王襲封有賓竹小鳴槀)
楚憲王季堄(莊王子太祖曾孫初封武陵王正統五年襲封有毓秀軒集)
康成王彌鍗(莊王芝址子太祖元孫初封潁昌王弘治二年嗣爵有甕天小槀)
唐恭王彌鉗(莊王第三子成王彌鍗弟封交城王初諡恭靖後以子宇温襲王改稱唐王諡曰恭)
(有謙光堂詩集)
瀋安王詮鉌(莊王幼㙾次子太祖元孫初封靈川王諡榮毅後以孫憲王胤栘進封贈瀋安王有)
(凝齋槀)
瀋憲王胤栘(惠王勛潪子自號南山道人嘉靖五年封靈川王九年繼懷王胤榿管理府事十年)
(進封有保和齋槀)
德平榮順王胤榳(瀋惠王勛潪次子嘉靖三十七年封有集書樓槀)
瀋宣王恬烄(憲王胤栘次子自號西屏道人嘉靖三十一年襲封有綠筠軒槀)
鎮康王恬焯(瀋憲王胤栘第五子嘉靖二十四年封有西巖漫槀)
安慶王恬爖(瀋憲王胤栘第七子自號西池道人嘉靖三十一年封有嘉慶集)
瀋定王珵堯(宣王恬烄子萬歷十二年襲封有修業堂崇玉山房二槀)
保定惠順王珵坦(瀋宣王次子嘉靖三十八年封有清苑山房集)
沁水昭定王恬烆(瀋簡王後嘉靖二十五年襲封有遜學書院集)
沁水王珵階(昭定王恬烆子隆慶元年襲封有滄海披沙集)
肅靖王真淤(恭王貢錝子成化中封世子以子定王弼桄襲王追諡有星海集)
趙康王厚煜(趙簡王高燧後正德十六年襲封有居敬堂集)
益莊王厚烜(端王祐檳子憲宗孫嘉靖二十年襲封有勿齋集詠史詩)
蜀成王讓栩(昭王賓瀚子正德五年襲封有長春競辰集)
光澤榮端王寵&KR3262;(遼惠王成鍊次子成化二十三年封有博文堂槀)
衡陽安懿王寵淹(悼僖王恩鏏子弘治六年襲封)
永壽恭和王秉欓(莊僖王誠淋子弘治十年襲封)
武岡保康王顯槐(楚端王榮㳦第三子嘉靖十七年封有少鶴山人正續集)
慶成王慎鍾(晉恭王棡後隆慶六年襲封有太霞槀)
宗室
鄭世子載堉(恭王厚焥子)
安&KR2516;(周定王橚元孫)
睦㮮(字灌甫號西亭周定王橚六世孫襲鎮國中尉萬歷初舉宗正有陂上集)
睦横(字仁菴周定王橚六世孫襲輔國中尉其子勤&KR3239;輯其詩文附以已作及孫朝&KR3430;所著題曰三業集)
勤&KR3239;(號南渚睦横子封奉國將軍)
朝&KR3430;(字汝升號崇岡勤&KR3239;子)
慶槧(字仲望齊王孫散居南京有籜冠集)
承綵(字國華齊王孫)
多&KR1463;(字宗良寧獻王權六世孫襲鎮國中尉有朱宗良集)
多炡(字貞吉寧獻王權六世孫襲奉國將軍有勌遊槀)
多㷵(字知白寧惠王第四子石城恭靖王奠堵元孫)
謀堚(奉國將軍多炡子常變姓名為來鯨字子魚)
謀㙔(字鬱儀寧獻王權七世孫以中尉攝石城王府事有枳園近槀)
謀㬜(字康侯更字公退寧獻王權七世孫有羔雁淹留蕪城中車四集)
謀堢(字藩輔寧藩石城王孫)
謀圭(字禹錫石城王孫)
觀熰(字中立鉅野僖順王元孫襲鎮國中尉有濟美堂槀)
頤㙇(魯王孫襲鎮國中尉)
敬錪(字季量秦王孫有自吟亭詩草)
誼㳆(字子斗秦王孫有集)
碩爋(字孔炎唐王孫襲鎮國中尉有南陽集)
器封(字子厚鎮國中尉碩爋子有巢園集)
恬爍(號振菴沁水莊和王次子封鎮國將軍)
恬烷(號逹菴沁水莊和王第三子封鎮國將軍有達菴集)
珵塯(字純甫恬爍子封輔國將軍有玉田集)
珵圪(字崇甫珵塯弟封輔國將軍有玉澗集)
珵圻(字京甫恬烷子封輔國將軍有玉林集)
效鐊(字馴甫封奉國將軍有壺峰集)
常&KR3336;(字幼良益端王四世孫)
諸家姓名爵里
劉基(字伯温青田人元進士洪武初官至御史中丞論佐命功封誠意伯正德中追諡文成有覆瓿集犂)
(眉公集)
宋濂(字景濂浦江人元至正末用薦除翰林編修以親老辭入仙華山為道士明初徵授皇太子經為元)
(史總裁官仕至翰林學士承旨兼太子贊善大夫正德中追諡文憲有潛溪翰苑芝園蘿山諸集)
陶安(字主敬太平人元末鄉舉辟明道書院山長明初自左司郎中歴知黃州召為翰林學士尋擢江西)
(行中書省參知政事贈姑熟郡公追諡文憲有知新槀江行雜詠)
章溢(字三益龍泉人明初被徵歴官御史臺左中丞)
王禕(字子充義烏人明初徵為中書省掾修元史充總裁官書成拜翰林待制奉使雲南抗節死建文初)
(贈翰林學士諡文節正統中改諡忠文有華川玉堂二集)
汪廣洋(字朝宗高郵人洪武初為御史中丞封忠勤伯拜右丞相尋貶廣東聞有别詔遂自經有鳳池)
(吟槀)
孫炎(字伯融句容人國初辟行省掾以省都事總制處州會苗將叛被擒罵賊被害追封丹陽縣男諡忠)
(愍有左司集)
夏煜(字允中金陵人國初辟行省掾調浙東分省)
蘇伯衡(字平仲金華人仕為國子學正擢翰林院編修翰林承旨宋濓致仕薦以自代固辭歸復起處)
(州教授以表箋忤旨坐罪卒于獄有集)
張孟兼(名丁以字行浦江人徵為國子博士與修元史以太常丞出為山西按察司僉事遷山東按察)
(司副使坐罪棄市有集)
危素(字太樸金谿人仕元為翰林學士承旨洪武初召授翰林侍講學士兼弘文館學士謫佃和州有雲)
(林詩集)
張以寧(字志道古田人元泰定中進士仕至翰林承旨國子祭酒國初召為侍讀學士三使安南道卒)
(有翠屏前後集)
全思誠(字希賢上海人洪武十五年以耆儒召為文華殿大學士兼左中允辭還有砂岡集)
鮑恂(字仲孚&KR1090;德人元末薦授館職不就洪武四年會試以前貢士充考試官十五年詔徵耆儒入見命)
(為文華殿大學士固辭放歸有西溪漫槀)
朱善(字備萬豐城人洪武初官至文淵閣大學士諡文恪有一齋集)
宋訥(字仲敏滑縣人元末進士知鹽山縣國初徵為國子助教進翰林學士文淵閣大學士遷祭酒正德)
(中追諡文恪有西𨼆集)
詹同(字同文初名書婺源人元末官郴州路學正仕陳氏為翰林學士承旨歸附賜今名授國子博士歴)
(吏部尚書翰林學士承旨諡文憲有集曰天衢舒嘯)
吳伯宗(名佑以字行金谿人洪武辛亥初開科太祖親擢第一授禮部員外郎歴武英殿大學士尋降)
(檢討有南宫使交成均玉堂四集)
袁凱(字景文自號海叟松江華亭人洪武中官御史有在野集)
高啟(字季廸長洲人自號青丘子洪武初召修元史授翰林院國史編修官擢戶部侍郎放還坐罪伏法)
(有缶鳴集)
楊基(字孟載其先嘉州人居吳初以饒介客安置臨濠復徙河南放歸起知滎陽縣謫鍾離以薦為江西)
(行省幕官坐罪落職復起奉使湖南廣右還授兵部員外郎出為山西按察司副使進按察使尋奪)
(職供役有眉菴集十二卷)
張羽(字來儀以字行更字附鳳潯陽人居吳仕元為安定書院山長國初徵至擢太常司丞兼翰林院同)
(掌文淵閣事坐累竄嶺表召還知不免自投龍江卒有静居集六卷)
徐賁(字幼文其先蜀人由毘陵徙吳洪武初用薦授給事中改監察御史歴河南左布政使以事卒于獄)
(有北郭集)
余堯臣(字唐卿永嘉人元末自越鎮入吳明初被徵謫濠洪武二年放還授新鄭丞有菜邁集)
宋克(字仲温吳人家南宫里遂稱南宫生明初徵授侍書出為鳳翔府同知)
陳則(字文度崑山人洪武六年以秀才舉任應天府治中進戶部侍郎謫大同府同知遷知府)
王行(字止仲長洲人有半軒楮園二集)
吕敏(字志學無錫人洪武初為本縣教諭)
滕毅(字仲弘鎮江人以儒士徵授起居注擢吏部尚書出為江西參政)
樂韶鳳(字致和一字來儀全椒人洪武三年授起居注累官兵部尚書兼翰林學士以病歸復起為國)
(子監祭酒)
楊訓文(字克明潼川人仕元為淮海書院山長明初徵為起居注累遷太常卿知湖州汀州歴禮戶二)
(部尚書出為河南行省參知政事)
錢用壬(字成夫桐川人仕元為翰林國史院編修累遷行省參政歸附後授按察副使歴禮部尚書)
魏觀(字杞山初名已孫蒲圻人洪武初徵授平江州學正歴兩浙都轉運使入為起居注進太常卿翰林)
(侍讀學士遷國子祭酒乞歸復召還出知蘇州府坐法死有蒲山牧唱)
熊鼎(字伯穎臨川人吳元年徵授中書博士遷起居注歴山東按察副使拜晉王右傅除參軍授岐寧衛)
(經歴)
劉崧(字子高初名楚太和人明初以人材舉授兵部職方即中遷北平按察副使坐事輸作京師尋放還)
(徵拜禮部侍郎署吏部尚書請老歸復召為國子司業有槎翁集)
萬白(字孟素豫章人官建寧左衛鎮撫)
周湞(字伯寧江寧人明初自饒州長史遷湖廣都事洪武二年任刑部尚書尋降惠州經歴)
劉丞直(字宗弼贛州人元至正中進士明初與修禮書官國子博士進司業出為浙江按察司僉事)
黃肅(字子邕江西新城人元末官禮部主事明初自北平來見命仍故官累任工部尚書出為廣西參政)
(後坐黨獄有醉夢集)
牛諒(字士良東平人寓東平以秀才舉除翰林典簿歴官禮部尚書有尚友齋集)
朱夢炎(字仲雅進賢人元進士明初為國子博士遷翰林修撰出為浙江按察經歴轉山西行省員外)
(郎入為禮部員外郎累擢本部尚書)
李質(字文彬德慶人元末以府掾聚兵保障封川等四郡明初全城歸附授中書斷事累遷刑部尚書出)
(為浙江參政終靖江王相有樵雲集)
吳雲(字友雲義興人洪武初授弘文館校書郎歴刑部尚書參政湖廣奉詔招諭雲南及難)
蘭以權(字世衡西河人洪武中選授中書省照磨歴禮部員外郎應天府尹)
李克正(初名頤以字行更字宗頤豫章人自國子監學正累遷德化知縣召為禮部員外郎拜監察御)
(史以鞫獄稱旨超授禮部尚書)
桂彦良(名德稱以字行慈溪人洪武初待詔公車授太子正字除晉府右傅改長史贈編修諡敬恪)
顧彧(字孔文元末舉明經為訓導明初累官戶部侍郎)
丘民(字克莊江都人洪武初為松江學官累遷禮部侍郎)
陶凱(字中立天台人元至正中鄉薦洪武初召修元史除翰林應奉文字陞禮部尚書出為湖廣參政致)
(仕復召為國子祭酒以參政致仕)
曾魯(字得之新淦人應召纂修元史類編禮書入儀曹為祠部主事超拜禮部侍郎有守約齋集)
杜寅(字彦正青城人居吳洪武初與修元史累官侍郎)
孫作(字大雅以字行一字次知江隂人洪武癸丑召修日歷書成授翰林編修以老病乞外除太平府儒)
(學教授入為國子助教遷司有滄螺集)
董紀(字良史上海人洪武初官江西按察司僉事有西郊笑端集)
謝肅(字原功上虞人洪武十九年舉明經歴官福建按察司僉事有密菴集)
唐肅(字處敬會稽人元至正中鄉薦歴官嘉興儒學正洪武初召修禮樂書擢應奉翰林文字兼國史院)
(編修官未幾謫臨濠有丹崖集)
藍仁(字静之崇安人有藍山集)
藍智(字明之仁弟明初應薦授廣西按察僉事有藍澗集)
王立中(字彦強蜀之遂寧人徙長洲元末以門蔭知松江府明初仍原官尋致仕)
林公慶(字孟善處州人洪武三年自翰林出知松江府)
林弼(字元凱初名唐臣龍谿人元末鄉薦累官漳州路知事明初以儒士登春官修禮樂書除禮部主事)
(歴登州知府有梅雪齋集)
張紳(字仲紳一字士行濟南人仕至浙江布政使)
練高(字伯上新淦人洪武中知起居注出為廣德州同知歴臨汀鎮安二府通判)
王沂(字子與泰和人洪武初徵為諸王說書授福建鹽運司副使有竹亭遺槀)
王佑(字子啟泰和人洪武三年舉教官擢監察御史出僉廣西按察事改知崇慶州有長江萬里槀)
吳彤(字文明臨川人元至正中進士除贑州路錄事明初以薦起國子博士同知嚴州召入南京議即位)
(郊祀儀注歴北平按察司副使)
唐敏(字希孟崑山人歴官開封知府)
張恕(字以行吳郡人)
劉三吾(初名如孫字坦甫茶陵人元末提靖江儒學洪武中用薦除左贊善陞學士坐累戍邊有坦坦)
(齋集)
張籌(字惟中無錫人以薦授翰林應奉歴禮部尚書)
瞿莊(字敬孚常熟人以薦擢翰林典簿遷禮部員外郎陞福建布政司左參政)
吳琳(字朝錫黃岡人自博士出為浙江按察僉事入充起居注洪武三年吏部尚書出知黃州)
劉駟(字宗道龍谿人洪武初以秀才徵試第一拜左都御史坐事徙滇有愛禮集)
陳約(字博文嘉興人洪武中官大理寺卿出為山西布政使)
朱同(字大同休寧人自號紫陽山樵洪武中以人材舉為東宫官進禮部侍郎有覆瓿集)
丁麟(字彦祥海鹽人洪武乙丑進士除給事中改御史坐累伏法)
曹介(字子直永嘉人洪武中監察御史)
許伯旅(字廷慎黃巖人洪武中官刑科給事中有介石槀)
秦約(字文仲其先鹽城人再徙崑山元至德間為崇德教授洪武初應召試拜禮部侍郎以親老辭再徵)
(授溧陽教諭有樵海集)
韓宜可(字伯時會稽人洪武初徵拜御史出為山西布政使謫雲南復起為左副都御史)
韓守益(字仲修石首人以儒士攝宜都教擢廣西按察司僉事入為河南道御史改春坊中允有樗壽)
(集)
陶誼(字漢生天台人官禮部員外郎)
張適(字子宜長洲人洪武初以秀才舉擢工部都水郎中以病免復舉明經授廣西理問歴滇池魚課宣)
(課二司大使有甘白集)
楊彝(字宗彝餘姚人洪武中舉人才累官長泰主簿以獻詩擢吏部考功司主事謫居滇南有鳳臺貴竹)
(東屯南游諸槀)
戈鎬(字仲京鎮江人洪武初徵士官禮部主事有鳳臺集)
范準(字平仲休寧人洪武中舉明經官至工部主事有韲甕西游何陋軒諸槀)
彭正德(字伯仁溧陽人以薦歴官福建廉訪使)
周豈(字子諒廬陵人與修禮書授工部虞衡司主事)
程國儒(字邦民歙人徙德興元至正進士授餘姚州判官攝紹興錄事洪武初知南昌府有雪厓集)
金絅(字子尚嘉興人元末舉鄉試洪武初知蘇州府)
馬琬(字文璧江寧人洪武初官撫州知府有灌園集)
馬治(字孝常宜興人初為沙門洪武初知内邱縣歴知建昌府冇荆南倡和集海漁集)
盧熊(字公武崑山人元末為吳縣教授洪武初除工部照磨用能書授中書舍人出知兖州坐累死)
盧儒(字為已崑山人以薦授中書舍人)
王敬中(字敬中鄞縣人洪武辛亥進士官刑部主事)
鄔修(字存誠南昌人洪武丁丑進士歴官太平知府)
陳汝楫(字濟明蒲圻人洪武初舉明經累遷廣平知府)
時銘(字季照以字行鄞縣人洪武中以訓導徵特授監察御史即引疾還復用薦徵為崇仁令歴四川按)
(察司僉事)
葉見泰(字夷仲臨海人官刑部主事有蘭莊集)
蔡哲(字思賢武昌人仕陳氏為御史歸附歴右司郎中授福建行省參政召為侍御史)
張輿(字行中仁和人洪武初上書稱旨授刑部主事有聯輝集)
張輅(字行素輿弟)
嚴震直(初名子敏以字行烏程人由運糧萬石長舉授河南布政司參議累官工部尚書有遣興集)
聶同文(臨川人洪武中進士為翰林侍讀改中書舍人)
劉炳(字彦昺以字行鄱陽人以獻書任中書典籖出為大都督府掌記冇春雨軒集)
郭奎(字子章以字行巢縣人朱文正開大都督府節鎮江西太祖命奎參謀文正得罪坐誅有望雲集)
李應榮(字顯道東陽人元末為平章路教授明初累官尚寶少卿)
王蒙(字叔明吳興人自號黃鶴山樵元末官理問洪武初為泰安知州)
陳汝言(字惟允吳縣人官濟南經歴有秋水軒槀)
鄭定(字孟宣閩縣人洪武中徵授延平訓導歴齊府紀善終國子助教有澹齋集)
李曄(字宗表錢塘人洪武初官國子助教有草閣集)
朱芾(字孟辯以字行松江華亭人洪武初徵授翰林編修改中書舍人)
李垚(台州人洪武初任松江府華亭儒學訓導遂家華亭仕至鄜州同知)
虞堪(字克用一字勝伯長洲人洪武中為雲南府學教授有鼓枻槀)
張樞(字夢辰陳留人徙華亭自稱林泉民)
張壁(字景辰樞弟洪武三年卿舉除知潞城縣終蜀府典實)
王嘏(字伯純河東人由鄉貢擢松江府訓導再辟常熟教授辭歸)
王澤(字叔潤天台人僑居山隂洪武中官華亭縣丞有青霞集)
劉儼(字敬思錢塘人明初徵入修禮樂書方輿續編授廣東市舶司令有樗隠集)
袁舉(字仲徵江隂人)
陳燧(字民初永嘉人元末官福建行省左右司員外郎明初授廣州訓導)
李延興(字繼本東安人占籍北平元至正丁酉進士授太常奉禮郎兼翰林檢討洪武初屬典邑校有)
(一山集)
束宗癸(吳郡人洪武中任華亭教諭)
胡翰(字仲申一字仲子金華人以薦授衢州教授召修元史有胡仲子集)
貝瓊(字廷琚一名闕字廷臣崇德人洪武初徵修元史除國子助教有清江集)
朱右(字伯賢臨海人徙上虞洪武三年以薦召修元史六年纂修日歷除翰林院編修七年修洪武正韻)
(擢晉府長史有白雲槀)
張宣(字藻仲初名瑄江隂人洪武初與修元史擢翰林院編修尋謫臨濠有青暘集)
謝徽(字元懿長洲人洪武初召修元史除翰林院編修改吏部郎中辭歸復起國子助教有蘭&KR1161;集)
謝恭(字元功徽弟有蕙庭集)
邵亨貞(字復孺嚴州人徙居華亭官松江府訓導有蛾術集)
錢宰(字子予一字伯均會稽人元至正間鄉舉明初以明經徽修禮樂書授國子助教乞歸召較書翰林)
(加博士致仕有臨安集)
童冀(字中州金華人洪武中被徵修書後為湖州府學教授調北平有和陶集)
烏斯道(字繼善慈谿人以薦起知石龍縣調永新有秋吟槀春草齋集)
葉子竒(字世傑龍泉人用薦除巴陵主簿)
許繼(字士修寧海人洪武中官台州儒學訓導有觀樂生集)
胡奎(字虚白海寧人寧府教授有斗南老人集)
管訥(字時敏松江華亭人洪武中徵拜楚府紀善陞左長史有秋香百詠蚓竅還鄉紀行等集)
林温(字伯恭永嘉人官長史有栗齋集)
顧祿(初名天祿字謹中松江華亭人以太學生除太常典簿遷蜀王府教授有經進集)
王翰(字時舉夏臺人初為周王相以病去復起為翰林編修謫廉州教授獠變城䧟殉節有敝箒樵唱梁)
(園諸集)
趙俶(字本初紹興人元進士洪武六年授太學博士加翰林待制)
凃潁(字叔良進賢人龍鳳時為中書典籖太常博士)
吕復(字仲善章貢人官國子典膳歴太常丞常充史局入北平采史)
吳植(字子立嚴州人以處士徵授藤州知州)
蕭執(字子所廬陵人洪武庚戌鄉薦官國子學錄以親老乞歸服除領邑教)
揭軌(字孟同臨川人洪武初以明經舉除清河主簿升知縣)
周啟(字孟啟貴溪人洪武十三年以文學薦授太常司贊禮郎遷後軍都督府經歴有詠萊槀)
劉秩(字伯序豐城人初授典韯除檢閱出知崇明州有秋南集)
吳斌(字韞中休寧人官平陽主簿有韞玉山房集)
朱模(字子範休寧人官六安州判官有白沙行槀)
姚璉(字廷用又字叔器歙人)
唐仲實(名桂芳一名仲以字行歙人元季南雄路學正明初攝紫陽書院山長有武夷小槀)
任原(字本初休寧人明初以捍禦功授顯武將軍雄鋒翼管萬戶)
馬貫(字本道山隂人洪武間任漢中經歴遷郢州府知事)
谷宏(閩人一作新淦人官中書舍人)
江漢(字朝宗會稽人徙居嘉興洪武初以文學徵授翰林院編修)
王鏞(嘉興人洪武庚戌舉人官翰林院編修)
劉紹(字子憲後以字行建昌新城人洪武中官翰林應奉)
徐一夔(字大章天台人徙嘉興元末建寧教授洪武初召修禮書終杭州府學教授有始豐類槀)
張翨(一作翼字翔南建德人徙嘉興元至正乙巳舉鄉薦吳元年徵入禮局有梓字集)
趙撝謙(名謙一名古則以字行餘姚人洪武初徵修正韻出為中都國子監典簿罷歸尋以薦召為瓊)
(山教諭有考古餘事)
包聖(字師聖自號鶴洲野人山隂人官岳州府同知)
王帷允(字俊民無錫人本縣訓導陞鎮江府通判)
甘瑾(字彦初臨川人明初為嚴州府同知一作餘干人官翰林待制)
蕭翀(字鵬舉泰和人洪武中以賢良徵授蘇州府同知)
白笵(字以中山隂人洪武中用薦典教公侯子弟除黃州府同知)
周榘(字仲方吉水人洪武三年進士侍從翰林除中牟知縣遷台州同知謫戍廬陵用薦起為廬陵訓導)
陳輔(仕為推官見滎陽外史集)
殷奎(字孝章一字孝伯其光華亭人徙崑山洪武二年用薦例授郡縣職以母老請近地忤旨調咸陽儒)
(學教諭有支離槀婁曲叢槀)
袁華(字子英崑山人洪武初授郡學訓導有可傳集)
盧昭(字伯融閩人徙居崑山洪武初官揚州教授)
曹睿(字新民永嘉人官松江府學教授)
申屠衡(字仲權大梁人徙長洲洪武三年徵授翰林院修撰有叩角集)
姜漸(字羽儀諸暨人僑居吳中仕張氏為淮南行中書左右司都事洪武二年徵拜太常博士)
朱應辰(字文奎吳人國初官本府儒學訓導改江隂有漱芳集)
徐達左(字良夫吳縣人自號畊漁子洪武初用薦為建寧訓導)
李敬(字德輿滑臺人官桐廬訓導)
張扆(字翰宸嘉定人官訓導)
袁養福(字能伯吳郡人)
顧文煜(字光遠嘉定人國初監大軍倉升龍陽知州改泰和歴廣東行省左右郎中洪武二年拜吳王)
(副相未行坐累有蔗境吟槀)
張著(字則明永嘉人遷常熟洪武三年領鄉薦授膚施知縣陞臨江府同知)
陶振(字子昌吳江人徙居華亭洪武中舉明經授吳江訓導改安化教諭有釣鼇集)
陳壁(字文東後以字行華亭人洪武中以秀才舉授山西解州判官調郴州)
金文徵(字德儒以字行嘉定人洪武中為本學訓導登進士授鄜州同知坐法免又起為國子學錄)
史頤(字希程吳江人官訓導)
朱昇(字彦升無錫人舉明經任本縣訓導陞上虞教諭)
史遷(字良臣金壇人洪武中辟召除蒲城知縣遷知忻州以事去官復起知廉州)
張率(字孟循廣信人吳元年徵知嘉定州有張嘉定集)
朱逢吉(字以貞崇德人洪武中官大理寺丞)
冷謙(字啟敬嘉興人洪武初太常協律郎)
桂慎(字宗敬慈谿人洪武中官中書舍人謫戍雲南)
史靖可(鄞縣人官中書舍人)
陳潛夫(字振祖錢塘人官國子監學正)
莫士安(名伋以字行更字維恭歸安人洪武初為府學教授遷知黃崗縣事入為國子助教)
陸闓(字伯陽揚州興化人官楚府伴讀)
桂衡(字孟平仁和人洪武中官錢塘儒學訓導遷山東授谷府奉祀)
杜環(字叔循廬陵人晉王府錄事)
吳文泰(字文度吳縣人洪武中官涿州同知有愚菴集)
丁敏
鄭潛(字彦昭歙人元末官泉州路總管洪武初起除寶應縣主簿遷潞州同知有白沙槀樗菴集)
梅頤(字昌年永嘉人以明經薦除都昌主簿遷夔州判官)
陳伯康(字仲進長樂人)
莘野(字叔畊歸安人洪武初為本縣儒學訓導遷知棗強縣致仕後改麗波巡檢有環洲集)
林子森(温州平陽人舉秀才為臨洮府經歴)
俞貞木(初名楨以字行更字有立吳縣人洪武初以薦知樂昌縣改都昌)
陳玄(東莞人洪武辛亥進士官縣丞)
戴奎(字文祥台州人洪武中官齊河縣主簿有介軒集)
金慎(字子肅嘉興人洪武初貢士官典史)
薛敬(字原理鄞縣人洪武初舉茂才授龍泉稅大使歴國子監博士有江天集)
凌雲翰(字彦翀仁和人元至正中鄉薦洪武初以薦授成都府學教授有柘軒集)
曹孔章(字子文長興人官府學教授)
周启(字公明吉安人官訓導召與纂修廷試第一有溪園集)
黎貞(字彦晦新會人洪武初舉邑訓導不就有秫坡集)
鄭涔(字起深黃&KR1104;人洪武末為樂清訓導有直正齋集)
吳舜舉(字士源歙人洪武初以耆儒舉除本府教授有石溪吟槀)
曹䙴(字從善歙人洪武中舉明經授府學訓導遷遼府審理)
鄭真(字千之鄞縣人洪武壬子鄉試第一授臨淮教諭遷廣信教授有滎陽外史集)
趙宜生(字德純餘姚人洪武初官訓導)
張庸(字熙載江隂人洪武中舉明經授本縣儒學訓導)
林賜(莆田人洪武癸酉鄉試第一官溧陽訓導)
高嵩(字子高閩縣人洪武中領邑教)
張時(字敏中錢塘人洪武中官訓導有自怡集)
林常(字伯庸長史温弟官本府儒學教授)
邵誼(字思宜休寧人洪武中由薦辟授本縣儒學訓導轉黟縣學教諭有鉏雲集)
李弘(字德庸蒲圻人洪武十九年授本縣訓導遷國子助教)
王叔舟(浮梁人洪武中授徽州同知)
蕭岐(字尚仁泰和人明初以賢良徵為潭府左長史固辭謫楚雄儒學教授改平涼訓導有正固集)
陳鈞(字衡臣羅源人洪武中以人才薦官建德縣丞有退軒集)
袁宗(字宗彦以字行松江人洪武中官王府長史謫戍滇南有菊莊集)
朱弘祖(字彦昌臨川人官都稅大使有東臯畊叟詩)
蔣惠(字季和鄱陽人洪武十一年知華亭縣)
宋璲(字仲珩學士濓仲子洪武九年召為中書舍人)
王紳(字仲縉待制禕子官國子博士有繼志齋集)
劉璉(字孟藻誠意伯基長子洪武十年拜考功監丞兼試監察御史出為江西布政司右參政有自怡槀)
貝翺(字季翔助教瓊子洪武中官楚府紀善有平澹集)
王掖(江隂人逢長子洪武初任通事司令轉翰林博士兼文華經筵事)
王攝(掖弟)
謝林(字瓊樹武進人洪武中為江陰訓導有雪樵集煮雪窩集)
孫蕡(字仲衍南海人洪武中自工部織染局使出為虹縣主簿選入為翰林典籍復外補平原主簿尋除)
(蘇州府經歴謫遼東坐黨禍伏法有西菴集)
王佐(字彦舉家本河東後為南海人洪武中徵授給事中有聽雨軒瀛洲二槀)
黃哲(字庸之番禺人用薦拜翰林待制兼典籖出知東阿縣升東平府通判坐累伏法有雪篷槀)
李德(字仲修番禺人用薦授洛陽長史歴濟南西安二府經歴改漢陽教諭遷義寧知縣有易菴集)
趙介(字伯貞番禺人屢辭薦辟有臨清集)
林鴻(字子羽福清人洪武初以人才薦授將樂訓導拜禮部員外有膳部槀)
浦源(字長源無錫人洪武中官晉王府引禮舍人有浦舍人集)
黃玄(字玄之侯官人以歲貢授泉州訓導)
周玄(字微之閩縣人以文學徵拜禮部郎中有宜秋集)
林敏(字漢孟號瓢所道人)
趙迪(字景哲懷安人自號白湖小隠有鳴秋集)
唐泰(字亨仲閩縣人洪武甲戌進士授行人終陜西副使有善鳴集)
劉韶(字季篪中洪武甲戌進士初授行人累遷刑部左侍郎永樂中左遷兩淮運副未行改工部營繕主)
(事)
馬德華(閩人洪武初官泉州府同知)
楊性(字彝仲仕為祁州同知)
錢鼒(字德鉉自號雲山樵者雲間人洪武初舉人才授國子學錄)
黃本(字本中吳江人官教諭)
王文啟(號蒼山黃&KR1104;人洪武初官濟寧經歴)
王彝(字常宗嘉定人自號媯蜼子應召與修元史復用薦入翰林以母老乞歸坐事伏法有三近齋槀)
宋禧(初名玄禧字无逸餘姚人洪武初徵修元史有庸菴集)
徐尊生(字大年淳安人召修元史又編集禮樂書授翰林應奉文字有懷歸集)
梁寅(字孟敬新喻人元末辟集慶路儒學訓導洪武初徵修禮書有石門集)
朱世濓(一名廉字伯清義烏人明初薦授釣臺書院山長洪武三年續修元史被召復與修日歷除翰)
(林院編修遷楚府長史)
殷弼(嘗與修元史)
王賓(字仲光長洲人有姑蘇雜詠)
韓奕(字公望吳人有蒙齋集)
王履(字安道崑山人有游華山詩)
陶宗儀(字九成黃巖人元舉進士薦辟皆不就洪武六年以人才舉有滄浪櫂歌南村集)
徐&KR3522;(字仲由淳安人洪武中以秀才徵有巢松集)
沈夢麟(字原昭歸安人元末為武康尹明初以賢良徵有花谿集)
劉仔肩(字汝弼鄱陽人洪武初薦辟)
易恒(字久成廬陵人徙家崑山洪武中應薦至京以老罷歸有陶情集)
卞同(字孟符吳人)
凃幾(字守約又字孟規宜黃人有凃子類槀)
李勝原(字源澤當塗人有盤谷遺槀)
黃樞(字子運休寧人洪武初被徵以躄免有後圃存槀)
吕不用(字則畊新昌人洪武初舉本學教諭以聾辭自號石鼓山聾有得月槀)
滕克恭(字安卿祥符人仕元為集賢院直學士避地錢塘洪武初兩聘充本省考試官有謙齋集)
陳週(字仲昌閩縣人)
逯昶(字光古修武人有逯光古集)
陳謨(字一德號心吾泰和人明初聘修禮書辭歸有海桑集)
范再(字續卿休寧人有緝齋耕穩槀)
劉綱(字養浩金華人)
王旬(字子宣)
李鐸(字振道隴西人)
馮回(字景淵福寧州人)
汪德懋(名天應以字行一字叔達休寧人)
田子貞(寧波人)
杜伸之(温州人)
季應期(字君饒瑞安人有菌翁集)
李道生(字本立休寧人有清意味集)
錢子義(無錫人)
梁蘭(字庭秀一字不移泰和人有畦樂集)
陳絅(字簡文布政使約弟)
陳緝(字熙文絅弟)
鄭瀱(字仲養浦江人)
吳子莊(温州平陽人)
黎昶(字伯輝清江人)
王珙(字廷珪常熟人有竹居詩集)
陳川(天台人)
鄭梴(字叔高浦江人)
鄭杕(字叔韡梴弟有學古齋集)
鄭榦(字叔恭杕弟以薦授監察御史)
鄭桐(字叔成幹弟洪武中以薦授滁州判官)
高伯恂(見光岳英華)
梁紹輝(見文翰類選)
張迪(字文海華亭人)
章誾(見皇明風雅)
王超(見荆谿外紀)
黎充輝(名慎以字行一字睿之臨江人)
丘輔仁(字友文歸安人)
張端義(見鐵綱珊瑚)
徐文舉(武進人)
茹湜(字季清無錫人有爪膚集)
顧協(字允廸無錫人以貢入太學有鳴志集)
梁楶(字弘宇南海人)
陶琛(字彦珩吳縣人)
余震(字以聲)
董遠(字仁仲)
謝常(字彦銘吳江人洪武中舉秀才召試稱旨不就官有桂軒槀東溪集)
吳中(字宗本自號青霞處士有林霏集)
劉子建
潘子安(和州人有海天清嘯集)
陳士楚(揚州興化人)
沈應(字德虔吳縣人)
史謹(字公謹崑山人用薦為應天府推官左遷湘隂丞)
吳倫(字文伯吳人)
徐基(字立本臨海人)
朱友諒(常熟人見鶴林類集)
葉谷亮(見沈巽明詩選)
胡温(字遵道會稽人)
沈毅(字士弘吳興人)
元宣(字伯常)
危進(字伯明)
吳世忠(字彦貞洪武中薦舉)
徐良言(常熟人)
潘翥(字景翔南海人)
張經(字孔升蕭山人洪武中舉明經除國子助教致仕)
石光霽(字仲濓泰州人洪武十三年舉明經為國子學正陞博士)
方孝儒(字希直一字希古臨海人建文中文學博士進侍講靖難兵至首以身殉有遜志齋集)
黃子澄(初名湜以字行更字伯淵分宜人洪武乙丑賜進士第三人除編修歴太常寺卿兼翰林院學)
(士靖難師入及禍)
練子寧(初名安以字行號松月居士新淦人洪武乙丑賜進士第二人授翰林院修撰陞副都御史工)
(部侍郎建文中遷御史大夫與靖難之禍有金川玉屑集)
黃觀(字瀾伯一字尚賓貴池人洪武戊辰賜進士第一累觀禮部右侍郎建文中改侍中掌尚賢司事靖)
(難師入金川門投河以殉)
卓敬(字維恭瑞安人洪武戊辰進士除給事中歴戶部侍郎靖難兵渡江被執抗論不屈遂及禍)
王叔英(名元采以字行黃&KR1104;人洪武末為仙居教諭遷漢陽知縣建文元年召為翰林修撰靖難師過)
(江自經有静學齋槀)
周是修(名德以字行泰和人洪武中舉明經由霍丘訓導歴周府紀善改衡府靖難兵入自經應天府)
(學有芻蕘集)
程本立(字原道崇德人洪武丙辰以明經薦為秦周二王府引禮謫雲南馬龍他郎甸長官司吏目建)
(文初徵入翰林陞僉都御史燕師至自經殉難有巽隠集)
張紞(字昭季富平人洪武中歴官通政司參議出為雲南參政三十一年召拜史部尚書靖難後自經)
茅大方(字希董泰興人洪武中為淮安府學教授擢秦府長史建文中官右副都御史靖難兵至自殉)
(有希董集)
胡閏(字松友鄱陽人舉秀才授都督府都事進經歴建文中官右補闕陞大理少卿靖難兵入不屈及難)
劉璟(字仲璟誠意伯基次子授閤門使尋為谷王府左長史靖難師入稱疾不起下獄自經有易齋無隠)
(二集)
樓璉(字士連金華人洪武中召為御史謫戌雲南建文初以文學舉入翰林靖難師入命方孝儒草詔不)
(可改命璉惶懼自經)
高遜志(字士敏蕭縣人徙居嘉興洪武初召修元史授翰林編修累遷侍講學士建文時加太常少卿)
(有嗇菴遺槀)
蔣兢(字維敬宜興人徙嘉興建文初舉人才授文淵閣侍書)
鄭桓(字居貞歙人洪武中舉明經官至河南左參政永樂初以方黨坐法有閩南關隴歸來檜庭諸槀)
林石(字公輔臨海人洪武間中書舍人進春坊大學士以事謫中都教授有林公輔集)
郭鈺(字景南武定侯英第八子贈定襄伯)
唐之□(名愚士以字行應奉肅子建文初用薦為翰林侍讀有萍居槀)
漏瑜(字叔瑜一字大美號越南會稽人建文中河南道監察御史有石軒集)
龔詡(字大章崑山人父詧洪武中給事中戌五開殁勾詡補伍守金川門靖難師入變姓名為王大章遁)
(後薦辟為學官不赴有野古集)
孟忠(字廷臣崑山人洪武初以薦授武寧知縣)
魏澤(字彦恩溧水人官刑部尚書靖難後謫寧海典史)
袁敬所(靖難後流寓常山松嶺有江右布商見之曰此吾鄉某編修何為在此敬所趨掩其口不顧而)
(去)
解縉(字大紳吉水人洪武戊辰進士試中書庶吉士永樂初擢侍讀學士直文淵閣預機務進翰林學士)
(出為廣西參政改交趾被陷殞於獄有春雨齋集)
楊士竒(初名寓以字行泰和人建文時以辟召入翰林永樂初改編修入直文淵閣累官少師華蓋殿)
(大學士贈太師諡文貞有沙羨石臺東里諸集)
楊榮(初名子榮字勉仁建安人建文庚辰進士除翰林編修永樂中入直内閣太宗為更今名累進工部)
(尚書謹身殿大學士加少師贈太師諡文敏有雲山小槀静軒退思等集)
楊溥(字弘濟石首人建文庚辰進士除翰林編修宣德初以太常卿兼學士直内閣歴武英殿大學士加)
(少保諡文定有集)
胡廣(字光大廬陵人建文庚辰賜進士第一更名靖除翰林修撰永樂中直内閣復今名歴文淵閣大學)
(士贈少師禮部尚書諡文穆有晁菴扈從集)
金幼孜(初名善以字行新淦人建文己夘舉人戶科給事中永樂中改翰林檢討歴太子少保禮部尚)
(書兼武英殿大學士贈少保諡文靖有北征集)
夏原吉(字維喆湘隂人以鄉薦游太學選授戶部主事建文初擢戶部侍郎永樂中進尚書遣視江南)
(水利歸掌行在吏禮兵部都察院事洪武初復戶部尚書加少保兼太子少傅贈太師諡忠靖有集)
黃淮(字宗豫永嘉人洪武丁丑進士除中書舍人永樂中歴翰林侍讀右春坊大學士洪熙初入内閣兼)
(武英殿大學士累進少保戶部尚書諡文簡有介菴省愆歸田等集)
李至剛(初名銅以字行鄜州同知垚子洪武中舉明經試禮部郎中出為河南布政司參議永樂初用)
(薦擢右通政拜禮部尚書兼左春坊大學士)
趙羾(字雲翰祥符人洪武丁夘舉人授兵部主事歴浙江右參政使交趾還累官刑工禮兵四部侍郎有)
(傖父集)
黃福(字如錫昌邑人由鄉貢累官戶部尚書贈太保諡忠宣有後樂堂槀)
陳璉(字廷器東莞人洪武中以明經薦累官國子助教永樂中歴四川按察使入為南京通政使掌國子)
(監事進南禮部侍郎有琴軒集)
胡儼(字若思南昌人洪武末會試乙科授華亭教諭永樂初擢翰林檢討直内閣遷國子祭酒洪熙初加)
(太子賓客致仕有頤菴集)
尹昌隆(字彦謙泰和人洪武丁丑賜進士第二授監察御史永樂間改左春坊中允再改禮部主事被)
(誣伏法有集)
吳溥(字德潤崇仁人建文庚辰進士授翰林編修永樂初陞修撰遷國子司業有古崖集)
王景(字景彰以字行松陽人洪武壬子鄉貢授懷遠教諭建文初召修太祖實錄陞禮部右侍郎兼翰林)
(院侍講永樂初進學士)
王達(字達善無錫人洪武中舉明經累官國子助教永樂初擢翰林編修遷侍讀學士有耐軒天游二槀)
王璉(字汝器長洲人洪武壬午以會試舉人簡授編修終吏部主事)
王璲(字汝玉以字行璉弟洪武中鄉薦累擢翰林五經博士永樂初進檢討歴春坊贊善殞于獄洪熙初)
(贈太子賓客諡文靖有青城山人集)
王洪(字希範仁和人洪武丁丑進士授行人永樂初擢吏科給事中入翰林歴侍講左遷禮部主事有毅)
(齋集)
王偁(字孟陽東阿人流寓閩中洪武庚午舉人永樂初用薦授國史院檢討命參英國公張輔軍坐黨獄)
(死有虚舟集)
王恭(字安中自號皆山樵者閩縣人永樂四年用薦待詔翰林授典籍有白雲樵唱鳳臺清嘯草澤狂歌)
(諸槀)
高棅(字彦恢更名廷禮長樂人永樂初自布衣召入翰林為待詔陞典籍有木天清氣嘯臺二集)
王褎(字中美閩縣人洪武癸酉舉人官王府紀善有養静集)
陳亮(字景明長樂人有儲玉齋集)
王紱(字孟瑞無錫人洪武中就徵坐累戍朔州永樂初以善書薦供事文淵閣拜中書舍人有友石山房)
(槀)
錢仲益(無錫人永樂初以翰林編修轉王府長史有錦樹集)
梁潛(字用之泰和人洪武丙子舉鄉試授訓導歴知陽春縣永樂初召修實錄陞翰林修撰兼右春坊右)
(贊善被讒伏法有泊菴集)
鄒緝(字仲熙吉水人洪武庚辰進壬除星子訓導永樂初入為翰林檢討歴左春坊左庶子有素菴集)
蘇伯厚(名垶以字行建安人洪武中以薦授建寧訓導遷晉府伴讀永樂初擢翰林侍書遷檢討有履)
(素齋集)
張洪(字宗海常熟人永樂初授行人洪熙初召入翰林改修撰)
曾烜(字日章以字行吳江人洪武間以歲貢授黃陂知縣考最陞翰林院侍讀同修永樂大典再使交趾)
黃守(字約仲以字行莆田人以汀州府學教授擢翰林院檢討有静齋集)
虞謙(字伯益金壇人洪武中由太學生擢刑部郎出知杭州府永樂中召為大理少卿歴都察院左副都)
(御史轉大理卿有玉雪齋集)
熊直(字敬方吉水人初冒胡姓永樂中舉人有西磵集)
陳繼(字嗣初經歴汝言子用薦授五經博士領弘文館事進檢討有怡菴集)
錢紳(字孟書泰州人徙吳中官鄞縣教諭)
陳元宗(名宗以字行永嘉人官兵部員外郎)
袁珙(字廷玉鄞人以相術累拜太常丞有柳莊集)
袁忠徹(字静思珙子以父廕補鴻臚序班歴官尚寶少卿有符臺外集)
徐晞(字孟晞江隂人永樂中由縣功曹累官至兵部尚書有暨陽遺槀)
劉廌(字士端誠意伯基孫洪武中襲封謫戍甘肅尋赦還有盤谷集)
郭武(字炅隆贈定襄伯鈺長子洪熙初召試稱旨累官尚寶司丞見聯珠集)
沐昂(字景融黔寧昭靖王子以左都督鎮守雲南贈定邊伯諡武襄有素軒集)
沐僖(字可怡定邊伯昂子授南京錦衣千戶贈都督同知)
御選明詩姓名爵里一
