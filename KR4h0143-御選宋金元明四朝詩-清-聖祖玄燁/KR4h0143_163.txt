欽定四庫全書
御選明詩姓名爵里二
諸家姓名爵里
曾棨(字子啟永豐人永樂甲申賜進士第一選進學文淵閣授翰林修撰歴侍講侍讀學士左春坊大學)
(士進詹事府少詹贈禮部左侍郎諡襄敏有巢睫集)
周述(字崇述吉水人永樂甲申賜進士第二授翰林編修歷諭德左庶子有東野集)
周孟簡(字孟簡吉水人永樂甲申賜進士第三官詹事府丞出為襄府左長史有竹磵集)
李時勉(名懋以字行江西安福人永樂甲申進士選庶吉士累官國子祭酒諡文毅改諡忠文有古廉)
(集)
陳敬宗(字光世慈溪人永樂甲申進士選庶吉士授刑部主事改翰林侍讀歴南京國子司業陞祭酒)
(贈禮部侍郎諡文定有澹然居士集)
王英(字時彦金谿人永樂甲申進士選庶吉士歴修撰侍講累官南京禮部尚書諡文安改文忠有泉坡)
(集)
王直(字時儉泰和人永樂甲申進士選庶吉士歴修撰侍讀進學士累官吏部尚書加太子太保進少傅)
(兼太子太師贈太保諡文端有抑菴集)
章敞(字尚文會稽人永樂甲申進士選庶吉士授刑部主事改吏部累擢南京禮部右侍郎有質菴集)
周忱(字恂如廬陵人永樂甲申進士選庶吉士授刑部主事累拜工部右侍郎巡撫江南陞戶部尚書改)
(工部諡文襄有雙崖集)
李昌祺(名禎以字行廬陵人永樂甲申進士選庶吉士授禮部郎中歷廣西河南左布政使有容膝軒)
(草運甓浸槀)
胡謐(字廷慎鄞縣人永樂甲申進士歴官山東參政)
嚴貞(字頤正嘉興人永樂甲申進士知景陵縣)
魏驥(字仲房蕭山人永樂乙酉舉人初授松江訓導累官南禮部尚書致仕諡文靖有南齋前後集)
柯暹(字啟暉一字用晦池州建德人永樂乙酉鄉薦預修大典入翰林知機宜文字授戶科給事中出知)
(永新吉水二縣歴雲南按察使有東岡集)
林真(字汝實號木菴莆田人遷閩縣永樂乙酉舉人以薦選庶吉士侍書經筵出知慈溪江寧宜興三縣)
林環(字崇璧莆田人永樂丙戌賜進士第一授翰林修撰歴侍講有絅齋集)
陳全(字果之長樂人永樂丙戌賜進士第二授翰林編修歴侍講署院事有蒙菴集)
謝瑾(字庭蘭鄞縣人永樂丙戌進士除刑部員外郎歷郎中出知平陽府遷廣西按察使有蝸濡集)
曹閶(字冀成江夏人永樂丙戌進士官監察御史)
尹鳳岐(字邦祥吉水人永樂丙戌進士官翰林侍講)
苗衷(字秉彝定遠人永樂辛夘賜進士第二累官兵部侍郎兼翰林院學士入直内閣進尚書贈少傅諡)
(文康)
錢榦(字習禮以字行吉水人永樂辛夘進士選庶吉士除檢討累遷禮部右侍郎諡文肅有應制集詞垣)
(續槀歸田槀)
林衡(字宗器閩縣人永樂辛卯進士官御史)
熊槩(字元節舉人直子永樂辛夘進士㮄姓胡除御史歷廣西廣東按察使宣德初擢大理卿巡撫浙江)
(及蘇松諸郡陞南京都察院右都御史召掌院事兼署刑部有芝山居士集)
杜桓(字宗表金華人永樂辛夘進士官趙府紀善有艮菴集)
馬鐸(字彦聲長樂人永樂壬辰賜進士第一除翰林修撰有玉巖集)
林誌(字尚默閩縣人永樂壬辰賜進士第二除翰林編修歴侍讀有蔀齋集)
鄭閻(字公望閩縣人永樂壬辰進士授安陸州學正改無為州終廣信教授有抑齋集)
陳鎰(字有戒吳縣人永樂壬辰進士累官太子太保都察院左都御史諡僖敏有介菴集)
陳循(字德遵泰和人永樂乙未賜進士第一除翰林修撰累官戸部尚書少保兼太子太傅華蓋殿大學)
(士天順初戍鐵嶺尋放還有芳洲集)
高榖(字克用揚州興化人永樂乙未進士累官少傅兼太子太傅工部尚書謹身殿大學士贈太保諡文)
(義)
牟倫(字秉常宜賓人永樂乙未進士任監察御史以建言謫甘肅)
鄭珞(字希玉侯官人永樂乙未進士選庶吉士授刑部主事出知寧波府有訥菴雞肋二集)
陳輝(字伯煒閩縣人永樂乙未進士任貴州按察司僉事陞廣西副使有琴邊清唱)
許彬(字道中寧陽人永樂乙未進士天順初累拜禮部侍郎直内閣尋改南禮部侍郎諡襄敏)
周敘(字功敘吉水人永樂戊戌進士改庶吉士授編修歴修撰侍讀陞南侍講學士有石谿集)
金誠(字誠之番禺人永樂戊戌進士授工部主事改刑部)
黃閏(字期餘信豐人永樂戊戌進士有竹居集)
晏鐸(字振之富順人永樂戊戌進士改庶吉士授福建道御史以言事謫上高典史有青雲集)
劉鉉(字宗器長洲人永樂中以善書徵入翰林中庚子舉人授中書舍人陞兵部主事擢翰林侍講累官)
(少詹贈禮部左侍郎諡文恭有假菴集)
吳凱(字相虞崑山人中永樂庚子鄉試授禮部主客司主事以母老歸養不仕里人私諡為貞孝先生)
曾鶴齡(字延年泰和人永樂辛丑賜進士第一累官南京翰林院侍講學士有松臞集)
薛瑄(字德温河津人永樂辛丑進士除御史歷大理少卿天順初以禮部左侍郎兼文淵閣大學士諡文)
(清從祀孔廟有河汾集)
于謙(字廷益錢塘人永樂辛丑進士除山西道御史景泰初拜兵部尚書加少保英宗復辟棄市成化中)
(贈太傅諡忠愍復改諡忠肅有集)
劉球(字求樂更字廷振安福人永樂辛丑進士授禮部主事改翰林侍講卒於獄景泰初贈翰林學士諡)
(忠愍有兩谿集)
陳叔剛(名棖以字行閩縣人永樂辛丑進士官翰林修撰遷侍讀有絅齋集)
萬節(字資中安福人永樂辛丑進士除榮昌知縣擢御史遷廣西按察副使有雪坡集)
張楷(字式之慈溪人永樂甲辰進士授江西道御史出為陜西僉事轉副使擢都察院右僉都御史有和)
(唐集)
陳泰(字文舉邵武人永樂中鄉舉正統初擢御史歴四川按察使天順中官右副都御史)
陳禎(字景祺華亭人洪武中以税戶舉為禮部主事永樂中歴河南右參政謫知交阯丘温縣)
陳裕(字景容禎弟洪武丁丑應薦舉以内艱歸累徵不起與陶宗儀顧天祿諸人有倡和集)
瞿佑(字宗吉錢塘人洪武中以薦歷仁和臨安宜陽三縣訓導升周王府右長史永樂間謫戍保安洪熙)
(初赦還有存齋樂全集香臺百詠)
偶桓(字武孟太倉衛人家桃源洪武中應秀才舉為崇安從事終荆門州吏目有江雨軒集)
謝縉(一名晉字孔昭號葵丘吳人有蘭庭集)
郭厪(字敬夫福州人有鏡湖清唱)
鄧林(初名觀善字士齊新會人洪武丙子以明經中鄉舉自南昌教諭擢吏部驗封主事太宗改今名坐)
(累戌保安尋赦還居杭州有湖山游詠錄退菴集)
平顯(字仲微錢塘人以薦授廣西藤縣知縣謫戍雲南)
施敬(字孟莊錢塘人)
劉叔讓(揚州人)
陸顒(字伯瞻興化人洪武中舉明經官戶部員外郎永樂初與修實錄奉使朝鮮有頤光集)
李孝謙(名本以字行鄞人洪武間舉孝廉有中林集)
李悌謙(孝謙弟與兄相繼舉孝廉並以母老辭)
尤安禮(字文度吳縣人建文初舉於鄉官至貴州布政司參議)
錢安(字静能後以字行鄞縣人官臨安訓導遷韓府紀善永樂初召至京以老辭放還有畦東集)
鮑仁濟(字原弘黃巖人永樂初伊府紀善有恕菴集)
林枝(字昌逹閩縣人號古平山人有效顰集)
劉績(字孟熙紹興山隂人有嵩陽集)
鄭嘉(字原亨紹興山隂人號柿莊)
趙宗文(名文以字行長洲人洪武中舉賢才永樂五年用薦除鄱陽知縣有慎獨齋集)
陳靖遠(南昌人)
錢遜(字謙伯紹興山隂人洪武末以薦累官孟津知縣改弋陽坐累戍交趾復官文昌主簿有謙齋集)
何澄(字彦澤江隂人建文元年舉人永樂初歴官袁州知府)
吳鎮(字稽陽吳江人)
陳觀(字思賢南海人)
董儒(字大賓鄱陽人)
吳子恒(豐城人官寧海縣丞有雪厓詩集)
錢復亨(松江華亭人蕭山儒學教諭有講餘集)
蔡庸(字惟中山隂人)
毛鉉(字鼎臣山隂人洪武中從戍關陜用守帥薦官國子學錄)
鄭關(字公啟閩縣人有石室遺音蔀齋集)
朱綝(字士林一名琳字玉林號雨椿嘉興人)
曾一本(南昌人)
李進(字孟昭嘉興人永樂初辟府學訓導有西園集)
謝矩(字元規鄞縣人有嗚窮集)
姚黼(字廷章嘉興人有可閒集)
陳端(字用端紹興山隂人官古田縣丞)
張璨(字藴之嵊縣人)
項伾(字如僉温州瑞安人)
廖駒(閩人有強恕齋槀)
李孟璿(名均以字行海鹽人用薦官府學訓導有南莊集)
李季衡(名平孟璿弟有西溪集)
徐璲(字德熙)
朱純(字克粹紹興山隂人)
李勖(字文勉山隂人)
李仲訓(號峴山南昌人仕至吏科給事中)
賀言(字公宣蘇州人官江陰縣學訓導擢大理評事)
賀承(字宗振言子)
高璧(字貴朋紹興山隂人有遯菴集)
胡紀(字大年舒城人永樂甲午舉人累官山東布政司右參議)
王佐(字汝學臨高人正統丁卯舉人官高州同知有雞肋集)
俞膺(富陽人)
陳延齡(富陽縣丞)
黎公弁(字之冕臨川人舉明經正統中授臨潁教諭調蒲圻有&KR1052;川雜詠)
沐璘(字廷章贈都督同知僖子官至右軍都督有繼軒集)
廖俊(字文英號竹崖蒲圻人景泰庚午舉人授漢州學正調嘉定州有芙蓉百詠)
潘亨(字從禮淮安山陽人景泰丙子舉人同知武昌府事有米壑遺槀)
張振(字孟起嘉興人)
楊範(字九疇鄞縣人有棲芸槀)
韓永(字景修嘉興人)
盛寅(字起東吳江人太醫有流光集)
周德行(自號農圃居士嘉興人)
許穆(字士深松江華亭人)
沈澄(字孟淵以字行長洲人自號璽菴永樂中以人才徵引疾歸)
沈貞(字貞吉號南齋澄子)
沈恒(字恒吉號同齋貞弟)
陸德藴(字潤玉松江人)
陳紹先(字宗述吳人仕為王府紀善)
岑琬(字公琬餘姚人有雪崖集)
陳雝(字惟肅海寧人)
錢曄(字允輝常熟人浙江都司經歴有避菴集)
陳顥(字漢昭嘉興人有竹鄰集)
張愖(字汝誠鄞縣人有東臯集)
李迪(字叡迪鄞縣人)
張肯(字繼孟一字寄夢吳縣人有夢菴詩槀)
杜瓊(字用嘉吳縣人自號鹿冠老人有東原集)
秦旭(字景暘無錫人有修敬集)
梁時(字用行長洲人洪武中以善書選授岷府紀善永樂中遷翰林典籍預修大典)
羅紘(字孟維山隂人)
高得暘(字孟升錢塘人洪武間以文學薦授教諭永樂初召為宗人府經歴與修大典進講東宫有節)
(菴集)
郭文
趙友同(字彦如金華人徙長洲洪武末任華亭訓導永樂初用薦授太醫院御醫與修大典五經大全)
胡粹中(名由以字行山陰人永樂初官楚府右長史)
唐子儀(名文鳳以字行山長仲實次子以文學徵歴興國知縣擢趙王府紀善有梧岡集)
侯復(字祖望進賢人永樂中官助教有觀光詩集)
馬愉(字性和臨朐人宣德丁未賜進士第一仕至禮部右侍郎兼侍講學士有澹軒集)
蕭鎡(字孟勤同知翀子宣德丁未進士入翰林景泰三年以祭酒學士入直内閣加太子少師戸部尚書天順)
(初為民成化初追復原官有尚約集)
林文(字恒簡莆田人宣德庚戌賜進士第三人累官太常寺少卿兼翰林院學士贈禮部右侍郎諡襄敏)
(有澹軒集)
方熙(字孟明莆田人宣德庚戌進士改庶吉士出為潮州府通判)
徐有貞(初名珵字元玉吳縣人宣德癸丑進士選庶吉士授編修歴春坊諭德擢僉都御史天順改元)
(拜華蓋殿大學士兵部尚書封武功伯坐累戍金齒尋赦還有武功集)
李賢(字原德鄧州人宣德癸丑進士授吏部主事累拜吏部尚書入直文淵閣進少保兼太子太保華蓋)
(殿大學士贈太師諡文達有古穰正續集)
吳高(字尚志歸善人宣德癸丑進士除刑部主事歴官福建參政)
姜洪(字啟洪樂安人宣德癸丑進士改庶吉士歴修撰有松岡集)
王誼(字内敬山陰人宣德初待詔翰林預修國史)
王懌(字内悦誼弟正統初官溧水知縣)
劉經(泰和人宣德中新鄭訓導)
周旋(字中規永嘉人正統丙辰賜進士第授翰林修撰進侍講兼左春坊左庶子有畏菴集)
劉定之(字主静永新人正統丙辰會試第一廷試第三入翰林成化初以太常少卿兼侍讀學士直内)
(閣進侍郎諡文安有呆齋集)
沈淳(字惟厚嘉興人正統丙辰進士官吏部員外郎有拙菴集)
劉珏(字廷美長洲人正統戊午舉人除刑部主事山西按察僉事有完菴集)
戴璉(南海人正統戊午舉人官訓導)
張和(字節之崑山人正統己未進士授南刑部主事歴浙江提學副使有篠菴集)
祝顥(字惟清長洲人正統己未進士授南刑科給事中累官山西布政司右參政)
成始終(字敬之無錫人正統己未進士河南道御史出為湖廣按察僉事有蓬菴觀光紀行等集)
倪謙(字克讓江寧人正統己未賜進士第三人累官南禮部尚書贈太子少保諡文僖有玉堂南宫上谷歸田)
(等槀)
劉儼(字宣化吉水人正統壬戌賜進士第一除修撰仕至太常寺少卿兼侍讀學士贈禮部侍郎諡文介)
吕原(字逢原秀水人正統壬戌賜進士第二除翰林編修歴學士贈禮部右侍郎諡文懿有介菴集)
姚䕫(字大章桐廬人正統壬戌進士累官禮部尚書調吏部加太子少保贈少保諡文敏有䖃矗堆槀)
韓雍(字永熙吳縣人正統壬戌進士累官總督兩廣軍務右都御史贈襄毅有集)
項忠(字藎臣嘉興人正統壬戌進士授刑部主事累官左都御史刑部尚書改兵部贈太子太保諡襄毅)
(有蔵史居集)
商輅(字弘載淳安人正統乙丑進士鄉試會試廷試皆第一累官少保兼太子少保吏部尚書謹身殿大)
(學士贈太傅諡文毅有素菴集)
葉盛(字與中崑山人正統乙丑進士授兵科給事中出為山西右參政累官吏部左侍郎諡文莊有涇東)
(槀)
史敏(字德敏淮安衛人正統乙丑進士歴官河南右參政)
劉昌(字欽謨吳縣人正統乙丑進士授南京工部主事歴河南提學副使遷廣東參政有胥臺鳳臺金臺)
(嵩臺越臺諸槀)
卞榮(字華伯江陰人正統乙丑進士官戶部郎中有蘭堂集)
邵伯宣(號學菴訓導亨貞子)
陳憲章(一作獻章字公甫新會人正統丁夘舉人成化中用薦辟召授翰林檢討諡文恭從祀孔廟有)
(白沙集)
方謨(字昌言歸安人正統丁夘舉人由翰林院孔目擢檢討)
岳正(字季方漷縣人正統戊辰賜進士第三天順初以左贊善兼修撰直文淵閣降欽州同知謫戍肅州)
(成化初復官尋出知興化府諡文肅有類博槀)
劉珝(字叔温夀光人正統戊辰進士累官太子太保戶部尚書謹身殿大學士贈太保諡文和有古直集)
汪回顯(字汝光祁門人正統戊辰進士除戶部主事出知惠州府)
鄭文康(字時乂崑山人正統戊辰進士有平橋集)
倪敬(字汝敬無錫人正統戊辰進士官監察御史有月樓集)
夏寅(字正夫松江華亭人正統戊辰進士除南吏部主事歴山東右布政使有史詠紀行集)
周鼎(字伯器嘉善人正統中官沐陽典史有桐村疑舫齋土苴集)
王清(字一寧合肥人一作濟寧人世襲濟寧衛指揮陞廣東都指揮有建櫜集)
郭登(字元登武定侯英諸孫贈定襄伯鈺子景泰初官都督僉事守大同以功封定襄伯正統初謫戍甘)
(肅成化初復爵贈侯諡忠武有聮珠集)
王肄(字敏道長洲人正統中以賢良舉授吉安縣丞)
龍瑄(字克温宜春人徙上元有鴻泥燕居二集)
楊翥(字仲舉吳縣人洪熙初召授翰林編修歴修撰遷郕府長史景泰初擢禮部左侍郎進尚書有晞顔)
(集)
范澄(字國清寶應人景泰庚午舉人)
柯潛(字孟時莆田人景泰辛未賜進士第一授翰林修撰歴詹事府少詹事兼翰林學士掌院事有竹巖)
(集)
王㒜(字廷貴武進人景泰辛未賜進士第三授翰林編修歴南學士陞國子祭酒擢南吏部右侍郎召為)
(戶部左侍郎遷南吏部尚書贈太子太保諡文肅有思軒槀)
楊守陳(字維新鄞縣人景泰辛未進士改庶吉士除翰林編修累擢吏部右侍郎兼詹事府丞贈禮部)
(尚書諡文毅有晉菴桂坊鏡川東觀金坡銓部諸集)
童軒(字士昂鄱陽人景泰辛未進士以吏科給事中撫川寇謫夀昌知縣尋擢太常少卿掌欽天監以右)
(副都御史總制松潘歴吏部尚書致仕有清風亭槀枕肱集)
王越(字世昌濬縣人景泰辛未進士天順中以御史超拜右副都御史巡撫大同進兵部尚書封威寧伯)
(佩征西前將軍印累加少保兼太子太傅贈太傅諡襄敏有雲山老嬾集)
馬文升(字負圖鈞州人景泰辛未進士累官少師兼太子太師吏部尚書贈太傅再贈左柱國太師諡)
(端肅有集)
姚旭(字景暘桐城人景泰辛未進士授刑科給事中天順間謫判鄭州歴雲南參政有菊潭集)
沈珒(字公貴平湖人景泰辛未進士山東道御史有橋門漫稿柏臺新槀)
李應禎(名甡以字行更字貞伯長洲人景泰癸酉舉人授中書舍人歴南太僕寺少卿有李氏遺集)
徐溥(字時用宜興人景泰甲戌賜進士第二累官少師兼太子太師吏部尚書華蓋殿大學士贈太師諡)
(文靖有謙齊文錄)
何喬新(字廷秀一字天苗江西廣昌人景泰甲戌進士除刑部主事累擢都察院右僉都御史廵撫山)
(西召為刑部左侍郎進尚書贈太子少傅諡文肅有椒丘集)
謝績(字世懋黃巖人)
李裕(字資德豐城人景泰甲戌進士授監察御史歴陜西左布政順天府尹累遷吏部尚書有餘力槀東)
(藩倡和詩)
張寧(字靜之海鹽人景泰甲戌進士官禮科給事中使朝鮮轉都給事中出知汀州府有方洲集)
彭華(字彦實安福人景泰甲戌進士改庶吉士累拜禮部侍郎入直内閣以宫保尚書致仕諡文思有集)
丘濬(字仲深瓊山人景泰甲戌進士改庶吉士授翰林編修歴禮部尚書加太子太保入直文淵閣進少)
(保戶部尚書武英殿大學士贈太傅諡文莊有瓊臺會槀)
伍方(字公矩嘉興人景泰甲戌進士知武岡州謫戌柳州有柳菴集)
杜庠(字公序長洲人景泰甲戌進士除知攸縣有楚游槀江浙歌風集)
彭澤(攸縣人景泰丙子舉人)
桑瑾(字廷贊常熟人景泰丙子舉人官處州府通判)
黃瑜(字廷美香山人景泰丙子舉人知長樂縣有雙槐詩集)
陳頎(字永之長洲人景泰中鄉薦官武陽訓導)
陳贄(字惟成餘姚人以薦官訓導入為翰林待詔歴廣東參議遷太常少卿有蒙菴集)
劉英(字邦彦錢塘人景泰中薦辟以母老辭有賓山集蕉雪槀竹東小槀湖山詠錄)
聶大年(字夀卿中書舍人同文子用薦為仁和訓導陞教諭景泰中徵入翰林有冷齋集)
陳延齡(初名夀字昌年嘉興人景泰中郡掾史有玉崖子集)
蔣用文(字武生以字行儀真人徙句容用薦官太醫院判卒賜諡恭靖)
劉溥(字原博長洲人宣德初授惠民局副使調太醫院吏目有草窗集)
湯胤勣(字公讓東甌襄武王和曾孫授錦衣百戶轉千戶景泰中命通問使北歸進指揮僉事成化初)
(以參將守延綏戰没有東谷集)
沈愚(字通理崑山人有篔籟吳歈二集)
蘇平(字秉衡海寧人永樂中舉賢良方正不就有雪溪漁唱)
蘇正(字秉貞平弟有雲壑集)
蘇直(字秉忠正弟有蘭畹集)
晏鐸(字振之蜀人官監察御史)
蔣主孝(院判用文子有樵林摘槀)
王淮(字柏原慈谿人有大塊槀)
王貞慶(字維善一字善甫定遠人有茗艼集)
徐章(字德彰吳縣人)
徐震(字德重章弟)
鄒亮(字克明長洲人用薦授吏部司務擢南監察御史有鳴珂漱芳二集)
徐庸(字用理吳人嘗輯湖海耆英集)
賀甫(字美之吳人有感樓詩集)
顧亮(字寅仲長洲人)
王越(字孟南長洲人)
孫寧(字繼康長洲人)
陸昂(字元偁有吟窗涉趣窺豹錄)
馮洪(字浩瀾仁和人)
沈遇(字公濟吳縣人)
盛箴(字仲規吳人)
張野(字君文吳人)
徐雄(字子雲會稽人)
吕伯剛(金華人)
李戣(字桓仲無錫人)
周傅(字叔訓吳人)
謝會(字維貞長洲人正統甲子舉人景泰初起為御史有容菴集)
王汝章(吳人有青崖集)
顧辰(字孟時海寧人官嘉興府訓導)
邵永寧(字昇遠松江人)
蕭韶(字鳳儀常熟人)
彭韶(字鳳儀莆田人天順丁丑進士除刑部主事歴都察院右僉都御史廵撫蘇松召為大理寺卿累拜)
(刑部尚書贈太子少保諡惠安有從吾滯槀)
徐貫(字原一淳安人天順丁丑進士授兵部主事歴都察院副都御史巡撫遼東以工部侍郎召進尚書)
(加太子太保贈太保諡康懿有餘力槀)
王佐(字廷用福州衛籍天順己卯舉人官訓導有三留槀)
張元禎(字廷祥南昌人天順庚辰進士累官吏部左侍郎兼翰林院學士掌詹事府天啟中追諡文裕)
(有東白集)
沈暉(字時暘宜興人天順庚辰進士累官都察院右副都御史巡撫河南有豫軒集)
鄭紀(字廷綱仙游人天順庚辰進士累官南戶部尚書有東園集)
秦夔(字廷韶無錫人天順庚辰進士歴官江西右布政使有中齋集五峰遺槀)
沈鍾(字仲律長洲人徙上元天順庚辰進士授吏部驗封主事歴山西提學僉事湖廣山東提學副使)
陸釴(字鼎儀崑山人天順癸未會試第一廷試第二授編修歴官太常少卿翰林侍讀有春雨堂槀)
李東陽(字賓之茶陵人天順甲申進士改庶吉士授編修成化八年以禮部左侍郎兼文淵閣大學士)
(直内閣累進少師兼太子太師吏部尚書華蓋殿大學士贈太師諡文正有懷麓堂前後集南行北)
(上諸槀)
謝鐸(字鳴治台州太平人天順甲申進士選庶吉士授編修歴官禮部右侍郎掌國子祭酒事贈禮部尚)
(書諡文肅有桃溪淨槀)
張泰(字亨甫太倉人天順甲申進士選庶吉士授檢討歴修撰有滄洲集)
倪岳(字舜咨尚書謙子天順甲申進士入翰林為編修累官太子少保吏部尚書贈少保諡文毅有青溪)
(集)
劉大夏(字時雍華容人天順甲申進士選庶吉士授職方郎中歴官右都御史總督兩廣拜兵部尚書)
(贈太保諡忠宣有東山集)
姚綬(字公綬嘉善人天順甲申進士授監察御史謫知永寧縣有榖菴集)
倪輔(字良弼平湖人天順甲申進士歴官湖廣參政有類劇蔵槀)
陳音(字師召莆田人天順甲申進士仕至太常卿有媿齋集)
沈棨(字元節平湖人天順甲申進士歴貴州參政有頤貞集)
閔珪(字朝英烏程人天順甲申進士累官少保兼太子太保刑部尚書贈太保諡莊懿有集)
馬軾(字敬瞻嘉定人正統中以天文生從征廣除漏刻博士)
吳伯通(字原明通山人徙廣安州天順甲申進士除大理評事歴河南按察僉事以薦改提學累遷貴)
(州按察使有達意槀)
姚山(字文静吳郡人官河南按察司僉事)
鍾順(字必華南海人官沔陽知州)
吳與弼(字子傅臨川人天順初以薦召見拜左春坊左諭德辭不就有康齋集)
蕭子鵬(字宜沖新淦人以薦授嘉興府教授有雲丘子集)
俞誥(字汝欽嘉興人以蔭官給事中出知南康府)
李蕃(字文盛桐鄉人天順八年貢士官平樂府照磨)
馬愈(字抑之博士軾子天順甲申進士官南刑部主事)
張彝(字天常海鹽人天順中以貢授晉州判官)
沈樾(字元茂平湖人有樗軒槀)
羅頎(字儀甫紹興山陰人有梅山業書)
錢洪(字理平常熟人有竹深遺槀)
陳鑾(字廷和湖州人)
劉恕(字如心山陰人官福建驛丞)
劉師邵(績子有半齋集)
陳寬(字孟賢檢討繼子)
陳完(字孟英寬弟有簡齋集)
朱應祥(字岐鳳松江華亭人)
祝祺(一名淇字汝淵海寧人)
趙廷玉(字芝巖崇德人以入粟補官有芝巖集)
賀麟(字文徵嘉興人)
張德政(字平子杭州人流寓南皮有餘生草)
姚翼(字廷輔嘉興人有桂巖集)
陸琦(字公璐嘉善人有友蘭集)
周漳(號小溪莆田人官河橋主簿有夢草集)
蘇大(字景元休寧人撰皇明正音)
朱彰(字有常嘉興人)
陳昌(字穎昌平湖人有菊莊集)
錢文(字章靖無錫人有鶴叟詩集)
顧潤(字廷尚崑山人)
鍾政(字里未詳)
陳景融(字菊逸嘉興人)
史傑(字孟哲湖州人大河衛百戶有韤線集)
魯道(淮安人)
姚綸(字允言嘉興人)
劉玒(字公縝海鹽人有西林集)
滕鸞(字朝儀海鹽人有翠厓集)
丘吉(字大祐歸安人有順信齋集)
唐庠(字惟周湖州人)
唐廣(字惟勤庠弟嘗為本郡安吉縣醫官)
懷悦(字用和嘉興人)
魏時敏(莆田人歴官無錫桃源二縣丞有竹溪詩槀)
王仲煇(自號東軒)
朱翰(字漢翔嘉興人有石田清嘯集)
周瑾(字汝成)
朱存理(字性父長洲人有野航漁歌鶴岑集)
朱凱(字堯民長洲人有句曲紀游詩)
倪光(字應奎鄞縣人)
章珍(字文重鄞縣人)
陳&KR1846;(江陰人以善書舉歴官按察僉事)
黎擴(字大量臨川人用薦授貴池訓導升蘇州府教授)
張淵(字子靜歸安人)
程文杰(字思周休寧人有湖山吟槀)
詹貴(字存中休寧人有竹南集)
莫蔵(字用行一作用恒海鹽人有素軒佩觿二集)
莫遯(字用嘉蔵弟)
陳金(字用礪海鹽人官博野知縣)
劉泰(字士亨錢塘人有菊莊晚香二集)
王寬(字敬敷東陽人官龍南教諭有建南槀)
舒鑑(字孔昭紹興人有恪齋集)
李宗(字德紹江陰人有雪窗家蔵集)
時用章(自號希微道人無錫人一云常熟人)
喻省(字伯唯南昌人官常州府同知)
張鎬(寧波人)
陳㷆(字惟大一字文厚閩縣人有棲雲集)
顧寧(字季康鳳陽人)
季達(字兼善青田人)
吳敏(字思德吳縣人)
王昇(字廷禮長洲人)
杜嗣昌(字繼文吳縣人)
曹侃(字仲雍烏程人)
任道(字原庸)
張淮(字豫源吳縣人)
陳韶(字大和吳縣人)
沈玄(字以潛以字行吳人宣德初徵入官御醫有潛齋集)
沈翊(字廷佐長洲人)
凃俊
蔡昶(字元㫤上海人)
高瓛(字惟珍山陰人)
朱顯(字子榮山陰人)
張倬(字士昭山陰人官閩縣知縣)
丁岳(字長山蕭山人)
楊子善(天台人)
周昉(字原亮新城人)
黃褧(字仲褧文江人)
周鉉
趙不易(南海人)
任彪(字文甫東莞人)
李兆先(字徵伯太師東陽子)
王佐(字仁甫黃巖人)
桑悅(字民懌常熟人舉成化乙酉鄉薦除泰和訓導遷長沙通判調柳州有思玄集)
文洪(字功大長洲人成化乙酉舉人署淶水儒學教諭有括囊槀)
羅倫(字彝正吉之永豐人成化丙戌賜進士第一授翰林修撰坐論事貶泉州市舶副提舉召還復職改)
(南翰林修撰有一峯集)
程敏政(字克勤休寧人成化丙戌賜進士第二授翰林編修歴少詹事兼翰林侍讀學士掌院事遷禮)
(部侍郎贈尚書有篁墩正續集)
莊昶(字孟暘江浦人成化丙戌進士改庶吉士授檢討以論事謫桂陽判官歴南行人終南吏部郎中天)
(啟中追諡文節有定山集)
黃仲昭(名潛以字行莆田人成化丙戌進士改庶吉士授編修坐論事謫知湘潭縣歴大理寺副弘治)
(初起江西提學僉事有未軒集)
章懋(字德懋蘭谿人成化丙戌進士第入翰林除編修歴南國子祭酒嘉靖初進南禮部尚書贈太子少)
(保諡文懿有楓山集)
張弼(字汝弼松江華亭人成化丙戌進士授兵部主事歴知南安府有鶴城東海二集)
張弘至(字時行南安知府弼子進士改庶吉士正德間官戶科都給事中)
賀欽(字克恭廣寧人成化丙戌進士官給事中天啟初追諡恭定有醫閭集)
林瀚(字亨大閩縣人成化丙戌進士歴官南吏部尚書贈太子太保諡文安有泉山集)
李傑(字世賢常熟人成化丙戌進士改庶吉士授編修累官禮部尚書贈太子太保諡文安有石城山房)
(集)
徐恪(字公肅常熟人成化丙戌進士累官南工部右侍郎)
陸容(字文量太倉人成化丙戌進士授南吏部驗封主事改兵部出為浙江右參政有式齋集)
戴縉(南海人成化丙戌進士累官工部尚書)
韓文(字貫道洪洞人成化丙戌進士累官太子太保戶部尚書贈太傅諡忠定有質菴存槀)
陸淵之(字克深上虞人成化丙戌進士歴官布政使有東臯集)
潘蕃(字廷芳崇德人成化丙戌進士累官南刑部尚書)
顔瑄(字寶之江陰人成化丙戌進士官戶部主事有一菴詩抄)
樊阜(字時登縉雲人成化戊子舉人官延平訓導有樊山摘槀)
張昇(字啟昭南城人成化己丑賜進士第一累官太子大保禮部尚書贈太子太傅諡文僖有柏崖集)
屠勲(字元勲平湖人成化己丑進士累官刑部尚書加太子太保贈太保諡康僖有太和堂集)
邵珪(字文敬宜興人成化己丑進士歴官嚴州知府有半江集)
周瑛(字梁石莆田人成化己丑進士仕至四川右布政使有翠渠類槀)
馮蘭(字佩之餘姚人成化己丑進士改庶吉士仕至江西提學副使有雪湖集)
張習(字企翔吳縣人成化己丑進士除禮部主事歴員外郎出為廣東提學僉事)
楊光溥(字文卿沂水人成化己丑進士有沂川集)
梅江(字文淵嘉興人成化己丑進士授廬江知縣擢南貴州道御史出為四川按察僉事)
董越(字尚矩寧都人成化己丑賜進士第三歴官翰林學士南工部尚書贈太子少保諡文僖)
吕㦂(字秉之大學士原子成化辛夘舉人授中書舍人歴官太常卿有九柏山房存槀)
吳寬(字原博長洲人成化壬辰進士會試廷試皆第一授翰林修撰累官禮部尚書兼翰林學士掌詹事)
(府事贈太子太保諡文定有匏菴家蔵集)
楊一清(字應寧雲南安寧州人成化壬辰進士授中書舍人擢山西提學僉事累拜左副都御史巡撫)
(陜西歴少師兼太子太師吏部尚書華蓋殿大學士贈太保諡文襄有石淙槀)
文林(字宗儒教諭洪子成化壬辰進士知永嘉縣改博平歴南太僕寺丞歸起知温州府有文温州集)
周軫(字公載莆田人成化壬辰進士歴官江西按察使有章林蔵槀)
黃榮(字儼仁莆田人成化壬辰進士歴官按察司僉事有柳南集)
楊榮(字時秀餘姚人成化壬辰進士官工部都水主事)
謝遷(字于喬餘姚人成化乙未賜進士第一累官少傅兼太子太傅戶部尚書謹身殿大學士贈太傅諡)
(文正有歸田槀)
王鏊(字濟之吳縣人成化乙未會試第一廷試第三授翰林編修累官少傅戶部尚書武英殿大學士贈)
(太傅諡文恪有震澤集)
馬中錫(字天祿故城人成化乙未進士拜刑科給事中歴右副都御史巡撫宣府正德間起撫遼東復)
(撫大同累官左都御史有東田集)
吳愈(字惟謙凱子成化乙未進士授南京刑部廣東司主事弘治庚戌陞四川敘州知府進河南右參政)
吳洪(字禹疇吳江人成化乙未進士累官南刑部尚書贈太子少保)
秦瓛(字廷贄崑山人成化乙未進士歴官貴州按察副使)
王弼(字存敬黃巖人成化乙未進士除知溧水縣入為刑部主事歴興化知府有南郭集)
彭綱(字性仁清江人成化乙未進士雲南提學副使有雲田集)
洪貫(字唯卿鄞縣人成化丁酉舉人鄧州教諭遷從化知縣改政和有太白山人槀)
梁儲(字叔厚順德人成化戊戌進士選庶吉士授編修累官吏部尚書加少師兼太子太師華蓋殿大學)
(士贈太師諡文康有鬱洲遺槀)
伊乘(字德載上元人成化戊戌進士歴官按察僉事有集)
林俊(字待用莆田人成化戊戌進士授刑部主事歴廣東右布政使以僉都御史巡撫江西四川陞右都)
(御史工部尚書改刑部加太子太保諡貞肅有見素西征集)
陳章(字一夔松江華亭人成化戊戌進士除刑部主事歴高州知府移黃州有西潭槀)
陳璚(字玉汝長洲人成化戊戌進士改庶吉士授戶科給事中歴南都察院左副都御史有成齋集)
陳烓(字文用閩縣人成化戊戌進士有留餘槀)
包鼎(字汝調嘉興人成化戊戌進士除兵部主事歴郎中出知池州府)
林榮(字仲仁合浦人成化戊戌進士歴官雲南按察副使)
孫衍(字世延松江華亭人成化戊戌進士除知沔陽州遷南刑部員外郎出為延平知府有雪岑集)
楊廷和(字介夫新都人成化戊戌進士正德三年以南戶部尚書入直東閣嘉靖初晉太傅不拜致仕)
(尋削籍隆慶初詔復官諡文忠)
黃珣(字廷璽餘姚人成化辛丑賜進士第二累官南吏部尚書贈太子少保諡文僖)
趙寬(字栗夫吳江人成化辛丑賜進士第一歴官刑部郎中浙江提學副使廣東按察使有半江集)
張吉(字克修餘干人成化辛丑進士除工部主事歴貴州左布政使有古城集)
盧格(字正夫東陽人成化辛丑進士除知貴溪縣擢江西道監察御史有荷亭集)
葉元玉(字廷璽清流人成化辛丑進士有古崖集)
王敞(字漢英南京錦衣衛人成化辛丑進士歴官太子少保兵部尚書贈太子太保)
方向(字與義桐城人成化辛丑進士授南戶科給事中以言事謫多羅驛丞知瓊州府有素亭集)
侯直(字公繩松江華亭人成化辛丑進士歴官廣西參議)
鄭瑗(字仲璧莆田人成化辛丑進士官郎中有省齋集)
邵寶(字國賢無鍚人成化甲辰進士知許州歴副都御史總漕江北再起巡撫貴州累進南禮部尚書卒)
(諡文莊有容春堂前後集泉臺勿藥集)
喬宇(字希大山西樂平人成化甲辰進士授禮部主事轉吏部累官吏部尚書加少保兼太子太保諡莊)
(簡有克蒙槀)
蔡清(字介夫晉江人成化甲辰進士歴官南國子祭酒贈禮部侍郎萬歷中追諡文莊有虚齋文集)
王雲鳳(字應韶遼州和順人成化甲辰進士除禮部主事降知州陞陜西提學僉事歴按察使召為國)
(子祭酒以右僉都御史巡撫宣府有博趣齋槀)
儲巏(字静夫泰州人成化甲辰賜進士第一授南吏部主事歴左僉都御史戶部侍郎再起為南吏部左)
(侍郎諡文懿有駉野柴墟二集)
楊循吉(字君謙吳縣人成化甲辰進士除禮部主事有松籌堂集)
鮑楠(字良用歙縣人成化甲辰進士官南戶部員外郎有龍山集)
祝萃(字維貞海寧人成化甲辰進士歴官陜西提學副使有虚齋遺集)
費宏(字子充鉛山人成化丁未賜進士第一累官少師兼太子太師吏部尚書華蓋殿大學士贈太保諡)
(文憲有鵝湖摘槀)
石珤(字邦彦槀城人成化丁未進士改庶吉士授檢討歴掌翰林院禮部尚書轉吏部入直文淵閣進武)
(英殿大學士加少保兼太子太保贈太保諡文隱更諡文介有恒陽集)
蔣冕(字敬之全州人成化丁未進士累官少傅兼太子太傅戶部尚書謹身殿大學士贈少師諡文定有)
(湘臯集)
毛紀(字維之掖縣人成化丁未進士選庶吉士授檢討累官少保兼太子太保吏部尚書謹身殿大學士)
(贈太保諡文簡有鼇頭類槀)
陸完(字全卿長洲人成化丁未進士拜御史累官太子太保吏部尚書坐累戍泉州有水村集)
王鴻儒(字懋學南陽人成化丁未進士由戶部主事歴官南戶部尚書諡文莊)
楊廉(字方震豐城人成化丁未進士累官南禮部尚書贈太子少保諡文恪有月湖集)
吳儼(字克温宜興人成化丁未進士改庶吉士授編修歴侍講學士終南禮部尚書諡文肅有集)
羅玘(字景鳴南城人成化丁未進士改庶吉士除編修歴南太常少卿吏部右侍郎贈禮部尚書諡文肅)
(有圭峰集)
李堂(字時升鄞縣人成化丁未進士累官工部右侍郎總理河道有堇山集)
夏鍭(字德樹天台人成化丁未進士除南大理評事有赤城集)
蘇葵(字伯誠廣州順德人成化丁未進士改庶吉士授編修歴江西四川提學僉事終福建右布政使有)
(吹劒集)
周旋(字克敬慈谿人成化丁未進士以兵科給事中出參廣藩有西溪小槀)
楊子器(字名父慈谿人成化丁未進士知崑山高平常熟三縣歴吏部騐封郎中終河南左布政使有)
(柳塘遺槀)
文森(字宗嚴長洲人成化丁未進士除知慶雲縣擢浙江道御史終巡撫江西右僉都御史)
鄒智(字汝愚合州人成化丁未進士改庶吉士坐誣謫廣東石城所吏目有立齋遺集)
傅珪(字邦瑞清苑人成化丁未進士累官禮部尚書兼翰林院學士贈太子太保諡文毅有北潭集)
周詔(字希正長洲人成化庚子舉人授嘉祥儒學教諭歴興府紀善嘉靖初擢太常卿兼翰林侍讀贈禮)
(部右侍郎有歸吳和陶達意等集)
李承箕(字世卿嘉魚人成化丙午舉人)
陳源清(字孟陽閩縣人舉人署如臯縣學教諭)
趙輔(字良佐鳳陽人成化三年為都督同知以功封武靖伯進封侯)
高與清(貴池人成化間知四川簡縣)
沈周(字啟南恒吉子景泰中郡守以賢良應召辭不赴有石田集)
史鑑(字明古吳江人有西村集)
趙同魯(字與哲長洲人有仙華集)
姚丞(字存道長洲人貢生有集虚齋槀)
崔澂(字淵甫吳江人有傳響集)
程慶珫(字廷殷休寧人)
史忠(字廷直一字端本上元人)
金琮(字元玉上元人)
倪復(字汝新鄞縣人有畏齋集)
雷鯉(號半窗建安人)
張鈇(字子威慈谿人有碧溪集)
黃雲(字應龍崑山人由歲貢任瑞州府學訓導有丹巖集)
莫止(字如山無錫人有南沙集)
周紹亞(吉水人成化初内黃訓導)
鄭延(字世昌海鹽人成化中以貢授廣東市舶提舉有東谷存笥集)
陸堇(燕人)
羅燾(字元溥上元人由歲貢授光澤主簿有淵泉集)
錢百川(字東之無錫人有寒齋狂槀)
葉聰(字文明永嘉人有九斗山人集)
張文承(安陽人以明經為學官有集)
陳蒙(字允德常熟人有汎雪集)
戴冠(字章甫長洲人以貢授紹興府學訓導有濯纓子集)
方太古(字元素蘭溪人有寒溪子集)
程玄輔(字叔朋歙人有龍谷老人集)
吳鑛(字希聲歙人有月溪集)
沈本初(字大中崑山人有婁曲山人集)
朱曜(字叔暘松江華亭人以鄉貢仕為鹽課提舉有玉洲集)
秦奭(字仲孚江西右布政使夔弟有滌煩亭槀)
周立(字公禮長洲人)
董澐(字復宗海鹽人有從吾道人詩集)
薛章憲(字堯卿江陰人有浮休居士集)
魏偁(字達卿鄞縣人官石城訓導有雲松詩略)
史徐(字巽伯溧陽人官都指揮有樂山集)
朱訥(字存仁寶應人成化丁酉舉人知郅縣調長陽復以薦知江陵)
楊中(字致行無錫人有簡齋集)
胡尚志(字士先績谿人有海陽集)
朱朴(字元素海鹽人有西村集)
謝復(字一陽祁門人一作歙人有西山集)
袁仁(字良貴吳縣人有一螺集)
孫冕(字文中德化人官通州學訓導有北通備遺稿)
王鎰
沈宣(字明德仁和人)
康阜(字德瞻武功人)
王建極(湖州人)
楊榖(字惟五上元人)
陳節(字伯玉合肥人)
錢福(字與謙松江華亭人弘治庚戌賜進士第一官翰林修撰有鶴灘集)
靳貴(字充道丹徒人弘治庚戌賜進士第三累官太子太保戶部尚書兼武英殿大學士贈太傅諡文僖)
(有戒菴集)
周澤(字天雨嘉善人弘治庚戌進士官贑州同知)
方良節(字介卿莆田人弘治庚戌進士官至布政使有雪筠集)
楊旦(字晉叔建安人弘治庚戌進士授吏部主事累官南吏部尚書有惜陰小槀)
祝允明(字希哲長洲人弘治壬子舉人除興寧知縣遷應天府通判有祝氏集略又有金縷醉紅窺簾)
(暢哉擲果拂絃玉期七集並為祝氏小集)
徐威(字廣威泰和人弘治壬子舉人授勛西教諭)
陳彝(號西溪崑山人弘治壬子舉人任台州太平教諭遷縣尹)
何孟春(字子元郴州人弘治癸丑進士授兵部職方主事累官僉都御史巡撫雲南召為吏部右侍郎)
(左遷南工部右侍郎隆慶初追贈禮部尚書諡文簡有燕泉集)
顧清(字士廉松江華亭人弘治癸丑進士改庶吉士授編修累官南禮部侍郎進本部尚書致仕諡文僖)
(有東江集)
鄭岳(字汝華莆田人弘治癸丑進士歴官兵部右侍郎有山齋淨槀)
秦金(字國聲無鍚人弘治癸丑進士累官太子太保南吏部尚書贈少保諡端敏有鳳山詩槀)
吳一鵬(字南夫長洲人弘治癸丑進士累官太子少保南吏部尚書贈太子太保諡文端有集)
曹鏷(字良金吳江人弘治癸丑進士改庶吉士授刑部主事歴湖廣按察司僉事有林歸集)
陸相(字良弼餘姚人弘治癸丑進士累官長沙知府有吳舫集)
許天錫(字啟衷閩縣人弘治癸丑進士改庶吉士授吏科給事中歴工科都給事中有黃門槀)
李汎(字彦夫祁門人弘治癸丑進士歴官思恩軍民知府)
杭濟(字世卿宜興人弘治癸丑進士官至布政使有澤西集)
杭淮(字東卿濟弟弘治己未進士累官南京總督粮儲右副都御史有雙溪集)
王良佐(字良弼松江華亭人弘治乙夘舉人選靖海教諭遷知廣濟縣有鶴坡集)
許讚(字廷美靈寶人弘治丙辰進士累官少傅兼太子太傅吏部尚書文淵閣大學士贈少師諡文簡有)
(松臯集)
劉麟(字元瑞安仁人以武功籍隸南京弘治丙辰進士除兵部主事歴雲南按察使歸嘉靖初起太僕寺)
(卿以副都御史巡撫直隸引疾再起大理寺卿終工部尚書贈太子少保諡清惠有南坦老人集)
陶諧(字世和會稽人弘治丙辰進士累官兵部左侍郎贈尚書諡莊敏有南川漫游槀)
劉玉(字咸栗萬安人弘治丙辰進士除知輝縣擢御史歴南左僉都御史董江防嘉靖初留掌都察院終)
(刑部左侍郎贈尚書諡端敏有執齋集)
黃衷(字子和南海人弘治丙辰進士歷官兵部右侍郎有矩州集)
湯沐(字新之江陰人弘治丙辰進士除知崇德縣入為御史累官大理寺卿有廷尉集)
陳霽(字子宇吳縣人弘治丙辰進士改庶吉士授編修歷國子監祭酒有玉堂成均歸田諸槀葦川集)
熊卓(字士選豐城人弘治丙辰進士知平湖縣擢監察御史)
趙鶴(字叔鳴江都人弘治丙辰進士歴官山東提學副使有具區集)
汪循(字進之休寧人弘治丙辰進士官順天府通判有仁峯文集)
戴銑(字寶之婺源人弘治丙辰進士官南給事中以建言落職追贈光祿少卿)
朱諫(字君佐永嘉人弘治丙辰進士歴知贑州府調吉安有蕩南集)
黃相(字弼甫莆田人弘治丙辰進士有一溪集)
唐錦(字士絅上海人弘治丙辰進士自東明知縣擢兵科給事中歴江西提學副使有龍江集)
唐寅(字伯虎一字子畏吳縣人弘治戊午鄉試第一有六如居士集)
劉龍(字舜卿襄垣人弘治己未賜進士第三累官南吏部尚書贈太子太保諡文安有紫巖集)
林廷㭿(字利瞻閩縣人弘治己未進士歴官太子太保工部尚書贈少保諡康毅有小泉錄槀)
蔣瑶(字粹卿歸安人弘治己未進士授御史出知荆州揚州二府累官工部尚書加太子少保諡恭靖)
孫緒(字誠甫故城人弘治己未進士歷官太僕寺卿有沙溪集)
王守仁(字伯安餘姚人弘治己未進士除刑部主事改兵部謫龍場驛丞復南刑部主事歴左僉都御)
(史巡撫南贑以功拜兵部尚書封新建伯贈侯諡文成從祀孔廟有陽明集)
周倫(字伯明崑山人弘治己未進士累官刑部尚書贈太子少傅諡康僖有集)
張琦(字君玉鄞縣人弘治己未進士除南大理評事歴官福建布政司左參政有白齋竹里館二集)
都穆(字玄敬吳縣人弘治己未進士授工部主事歴禮部郎中加太僕少卿致仕有南濠詩略)
張鳳翔(字光世漢中洵陽人弘治己未進士除戶部主事有伎陵集)
謝廷柱(字邦用長樂人弘治己未進士除大理評事歴官湖廣按察僉事有雙湖集)
游潛(字用之豐城人弘治辛酉舉人官州守)
周用(字行之吳江人弘治壬戌進士授行人擢南工科給事中累遷副都御史廵撫南贑歴官左都御史)
(加太子少保轉吏部尚書贈太子太保諡恭肅有白川集)
魯鐸(字振之景陵人弘治壬戌會試第一改庶吉士以編修使安南累官南國子監祭酒贈禮部侍郎諡)
(文恪有蓮北使交東廂諸集)
徐問(字用中武進人弘治壬戌進士除廣平推官召為刑部主事歴右副都御史廵撫貴州累進戶部尚)
(書諡莊裕有養齋集山堂萃槀)
何瑭(字粹夫懷慶衛人弘治壬戌進士由庶吉士歴禮部侍郎左都御史贈工部尚書諡文定有柏齋集)
李時(字宗易任丘人弘治壬戌進士累官少傅兼太子太師吏部尚書華蓋殿大學士贈太傅諡文康有)
(藢花堂集)
葉相(字良臣江都人弘治壬戌進士歴官刑部侍郎贈右都御史)
林茂達(字孚可莆田人弘治壬戌進士仕至大理寺卿有翠庭集)
王尚絅(字錦夫郟縣人弘治壬戌進士授兵部主事改吏部以山西左參政歸復起歴浙江右布政使)
(有蒼谷集)
陳霆(字聲伯德清人弘治壬戌進士刑科給事中正德初謫六安州判歴山西提學僉事有水南集)
孫偉(字朝望清江人弘治壬戌進士官至鶴慶知府有鷺沙集)
俞泰(字國昌無錫人弘治壬戌進士歴官山東參政有芳洲漫興集)
范嵩(字邦秀甌寧人弘治壬戌進士累官南工部右侍郎有衢村集)
潘希曾(字仲魯金華人弘治壬戌進士授兵科給事中坐累除名復起歴工部侍郎治河改兵部贈尚)
(書)
徐泰(字子元海鹽人弘治甲子舉人授桐城教諭改蓬州學正遷知光澤縣有玉池槀)
顧鼎臣(字九和崑山人弘治乙丑賜進士第一累官少保兼太子太保禮部尚書武英殿大學士贈太)
(保諡文康有未齋集)
謝丕(字以中太傅遷子弘治乙丑賜進士第三除編修尋削籍嘉靖初起充日講歴吏部左侍郎)
湛若水(字元明增城人弘治乙尹進士改庶吉士授編修歴南國子監祭酒累進禮部尚書改兵部諡)
(文莊有甘泉集)
顧應祥(字惟賢長興人弘治乙丑進士累官南刑部尚書贈太子少保有崇雅堂集)
崔銑(字子鍾安陽人弘治乙丑進士累官南禮部侍郎贈尚書有洹詞)
陸深(字子淵上海人弘治乙丑進士改庶吉士授翰林院編修以祭酒充講官謫延平同知歴四川布政)
(使召為光祿卿以太常卿兼翰林學士進詹事贈禮部右侍郎諡文裕有儼山集)
張邦竒(字常甫鄞縣人弘治乙丑進士改庶吉士授檢討累官南兵部尚書贈太子太保諡文定有集)
徐縉(字子容吳縣人弘治乙丑進士歴官吏部左侍郎兼翰林院侍講學士諡文敏有集)
周廣(字充之崑山人弘治乙丑進士授監察御史謫懷遠驛丞移知建昌再謫竹寨驛復官仕至南刑部)
(右侍郎贈右都御史有玉巖集)
黃鞏(字伯固莆田人弘治乙丑進士官大理寺丞天啟初追贈少卿諡忠裕有後峰集)
孟洋(字望之信陽人弘治乙丑進士除行人選御史嘉靖初謫桂林教授稍遷汶上知縣累拜僉都御史)
(廵撫寧夏改理河道歴南大理寺卿有有涯集)
殷雲霄(字近夫夀張人弘治乙丑進士授靖江知縣調青田擢南工科給事中有瀛洲芝田二集)
倪宗正(字本端餘姚人弘治乙丑進士選庶吉士出知太倉州入副武選歷知南雄府有小野集)
孫泰(字時寅歸安人弘治乙丑進士官刑部郎出知成都改兖州有龍溪蔵槀)
索承學(字遜夫邳州人弘治乙丑進士官戶部郎中有桐岡集)
安磐(字公石嘉定州人弘治乙丑進士改庶吉士授兵科給事中進都給事中嘉靖初免官萬歷初追贈)
(太常寺少卿有頤山集)
張寬(字德宏太倉州人弘治乙丑進士歴官廣東按察僉事)
周宣(字彦通莆田人弘治乙丑進士除常德府推官擢御史巡按山西出為山西提學副使遷廣東按察)
(使坐事免有秋齋集)
林文纘(字德緒侯官人弘治乙丑進士歴官湖廣布政司參議有潄芳集)
田登(字有年長安人弘治乙丑進士官河南參政有偶山集)
方獻夫(初名獻科字叔賢南海人弘治乙丑進士改庶吉士累官少保兼太子太保吏部尚書武英殿)
(大學士贈太保諡文襄有西樵遺槀)
嚴嵩(字惟中分宜人弘治乙丑進士改庶吉士授編修累官禮部尚書加少師武英殿大學士削籍有鈐)
(山堂集)
宋景(字以賢江西奉新人弘治乙丑進士累官左都御史贈吏部尚書諡莊靖)
御選明詩姓名爵里二
