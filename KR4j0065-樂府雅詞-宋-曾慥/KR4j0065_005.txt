楽府雅詞拾遺下
寶鼎現(㬅洞作)杜韋娘摸鱼兒
天香滿庭芳潇湘静
十月桃漢宫春(三首)燭影摇紅
風流子(二首)夏日燕黌堂漁家傲(二首)
醉春風卓脾兒喜遷鶯
南鄉子(二首)望遠行歸田楽
臨江仙行香子西江月(回文)
訴裏情(二首)雨中花遶地遊
好事近(三首)清平楽點絳唇
阮郎歸青門引海棠春
眼兒媚宴桃源燕歸梁
探春令祝英臺瑞鷓鴣(四首)
憶真妃夜遊宫攤破浣溪沙
楊柳枝浣沙溪(二首)一剪梅
卜算子(二首)憶王孫减字木蘭花(二首)
鶴冲天(二首)生查子(二首)玉楼春
南歌子(三首)
楽府雅詞拾遺下
寶鼎現康伯可
夕陽西下暮靄紅隘香風羅綺乘䴡景華燈争放濃熖
燒空連錦砌覩皓月浸嚴城如画花影寒籠絳蕊漸掩
映芙蓉萬頃迤邐齊開秋水太守無限行歌意擁麾
幢光動珠翠傾萬井歌臺舞榭瞻望朱輪軿鼓吹控寶
馬耀貔貅千騎銀燭交光數里似乱簇寒星萬點擁入
蓬壺影裏宴閣多才環豔粉瑶簮珠履恐看看丹詔
催奉宸遊燕侍便趁早占通宵醉緩引笙歌妓任画角
吹老寒梅月滿西楼十二
杜韋娘
華堂深院霜籠月采生寒暈度翠幄風觸梅香噴漸歲
晩春光將近惹離恨萬種多倩易感歡難聚少愁成陣
擁紅爐鳳枕慵歌銀燈挑盡當此際争忍前期後約
度歲無憑凖對好景空積相思恨但自覺厭厭方寸擬
蛮牋象管丹青好手寫出寄與伊教信儘千工萬巧唯
有心期難問
摸鱼兒
被谁家數聲絃管驚回好夢難省起来無语疎雨過芳
草嫩苔侵徑春晝永遲日暮碧沼浪浸紅樓影卷簾人
静被風觸一葉兩葉杏花零乱對殘景依前是撩撥
春心堪恨檀郎言約無定不知何處貪歡笑恣縱酒迷
歌逞珠泪迸自别後每憶翠黛憑誰整芳年相稱又到
淂今来却成病了羞懶對鵉鏡
天香
霜丸鴛央風簾翡翠今年早是寒少矮釘明窗側開朱
戶斷莫教人到重隂未觧雲共雪商量不了青帳垂氊
要密紅爐收圍宜小呵梅弄粧試巧繍羅衣瑞雲芝
草伴我語時同語笑時同咲已被金樽勸倒又唱个新
詞故相惱盡道窮冬元来恁好
滿庭芳
五㪷相逢千鍾一飲古今楽事無過香生銀瓮浮蟻浴
春波㶑灔光凝醆面輕風皱淺碧宫羅乘歡處傾罍痛
飲珠貫引清歌云何君不飲良辰美景聚少離多忍
怎放春風容易蹉跎但願一樽常共花隂下急景如梭
湏乘醉彫鞍歸去争看醉顔酡
潇湘静
画簾微&KR1032;香風透正明月乍圓時候金盤露冷玉爐篆
消漸紅鱗生酒嬌唱倚繁絃瓊枝碎輕逥雲䄂風臺歌
短銅壺漏永人𣣔醉夜如晝因念流年迅景被浮名
暗辜歡偶人生大抵離多會少更相將白首何似猛尋
芳都莫問積金過斗歌闌宴闋雲窗鳳枕釵横麝透
十月桃
東籬菊盡徧園林敗葉滿地寒荄露井平明破香籠粉
初開佳人共喜芳意手剪密插鵉釵無言有豔不避繁
霜變作春媒問武陵溪上誰栽分付與南園舞榭歌
臺恰似凝酥襯玉點綴装裁東君自是為主先暖信律
管飛灰從今雪裡第一番花休話江梅
漢宫春
江月初圓正新春夜永燈市行楽芙蕖萬朵向晚為誰
開却層樓画閣盡&KR1032;上東風簾幕羅綺擁歡聲和氣驚
破柳梢梅萼綽約暗塵浮動正魚龍曼衍戲車交作
高牙影裡緩控玉羈金絡鉛華間錯更一部笙歌圍着
香散處厭厭醉聽南楼画角
又
梅萼知春見南枝向暖一朵初芳冰清玉䴡自然賦淂
天香烟&KR1161;水榭更無花争染春光休更說桃夭杏冶年
年蝶閙蜂忙立馬竚凝情久念美人自别鱗羽茫茫
臨岐記伊尚帶宿酒殘粧雲疎雨闊怎知人千里思量
除是託多情馹使殷勤折寄仙鄉
玉减香銷被婵娟誤我臨鏡粧慵無聊強開強觧蹙破
眉峯憑高望遠但斷腸&KR0714;月初鐘須信道承恩在貌如
何教妾為容風暖鳥聲和碎更日高院静花影重重
愁来待只殢酒酒困愁濃長門怨感恨無金買賦臨卭
翻動念年年女伴越溪共採芙蓉
燭影摇紅
丹臉輕勻黛眉巧画宫粧淺風流天賦與精神全在嬌
波轉早是榮心可慣更那堪頻頻頋盻幾回席上見了
還休争如不見燭影搖紅夜闌飲散春宵短當時誰
觧唱陽關離恨天涯遠無奈雲收雨散凭欄干東風淚
眼海棠開後燕子来時黃昏庭院
風流子
木葉庭臯下重陽近又是搗衣秋奈愁入瘦腸老侵潘
髩謾簮黃菊花也應羞椘天晚白蘋烟盡處紅蓼水邊
頭芳草有情夕陽無語鴈横南浦人倚西楼玉容知
安否香牋共錦字兩處悠悠空恨碧雲離合青鳥沉浮
向風前懊惱芳心一點寸眉兩葉禁甚间愁情到不堪
言處分付東流
又
淑景皇州滿和風漸催促柳花飛過清明驟雨五候臺
榭青烟散入新火開時繍簾外傍人飛燕子映葉語黃
鸝鞦韆晝永綺羅人散花隂笑隔紅粉墻低青門多
行楽尋芳處何計強逐輕肥空對舊遊滿目誰共開眉
遇有時繫馬垂楊影下風前佇立惆悵佳期回望故園
桃李應待人歸
夏日宴&KR1274;堂
日初長正園林換葉瓜李飄香簾外雨過送一霎微凉
萍蕪逕曲凝珠顆襯汀沙細簇蜂房被晩風輕颭圓荷
飜水潑覺鴛央此景最難忘趁芳樽泛蟻筠簟鋪湘
蘭舟掉稳倚何處垂楊豈能文字成狂飲更紅裙閒也
何妨任醉歸明月蝦鬚簾節幾線餘霜
漁家傲
輕拍紅牙留客住韓家石鼎聯新句珍重龍團并鳳髄
君王與春風吹破黃金縷往事不湏憑陸羽且看盞
面濃如乳若是蓬萊鳌稳負知何處玉川一枕清風去
去
醉春風
陌上清明近行人難借問風流何處不来歸悶悶悶回
鴈峰前戲魚波上試尋芳信夜久蘭膏燼春睡何曾
稳枕邊珠淚幾時乾恨恨恨惟有窗前過來明月照人
方寸
卓牌兒
當年早梅芳曾邂逅飛瓊侶肌雲瑩玉顔開嫰桃腰支
輕裊未勝金縷佯羞整雲鬟頻向人矯波寄語湘佩笑
觧韓香暗傳幽歡後期難訴夢魂頓阻似一枕高唐
雲雨蕙心蘭態知何計重過試問春𧖟絲多少未抵離
愁半縷凝竚望鳳楼何處
喜遷鶯
梅雨初歇正海榴綘蘂争開佳節角黍包金香蒲切王
處處玳筵羅列閗巧盡輸年少玉腕彩絲雙結艤綵舫
見龍舟两两波心齊發竒絶難畫處激起浪花飛作
湖間雪画鼓轟雷紅旗掣電奪淂錦標方徹向晚水天
日暮猶見珠簾高揭歸棹滿在荷花十里一鈎新月
南鄉子
曉日壓重&KR0585;斗帳猶寒起未歡天氣困人梳洗&KR0786;眉尖
淡画春山不喜添閑把繍絲撏絍淂金針又怕拈陌
上行人歸也未懨懨滿院揚花不&KR1032;簾
又(詠雙荔支)
深結花工知賜與衣裳盡是緋曾向玉盤深處隈光随
兩个心腸一片免從小便相依酒伴歌筵不暫離只
恐披人分擘破東西怎淂團圓似舊時
望遠行
當時雲雨夢不負椘王期翠峰中高楼十二掩瑶扉儘
人間歡會只有兩心知漸玉困花柔香汗揮歌聲翻
别怨雲馭欲回時這無情紅日何似且休西但消㳙朱
仙郎羽衣怎忍見雙鴛相背飛
歸田楽
水遶溪橋綠泛蘋汀步迷花曲衣巾散餘馥種竹更洗
竹詠竹题竹日暮無人伴幽獨光隂雙轉轂可惜許
䓁閑愁萬斛世間種種只是榮何辱念足又願足意足
心足忘了眉頭怎生蹙
臨江仙
促坐重燃綘䗶香泉細瀉銀瓶一甌月露照人明清真
無俗䪨久淡似交情正味能銷酒力餘甘觧助茶清
瓊漿一飲覺身輕藍橋知不遠歸卧對雲英
行香子
天與秋光轉轉情傷探金英知近重陽薄衣初减綠蟻
初嘗漸一番風一番雨一番凉黃昏院落栖栖惶惶
酒醒時往事愁腸那堪永夜明月空床聞砧聲搗蛩聲
細漏聲長
西江月(回文)
雨過輕風弄柳湖東映日春烟晴蕪平水遠連天隐隐
飛飜舞燕
訴衷情
芙蓉金菊鬪芬芳天氣近重陽遠村秋色如畫細葉間
疎篁流水淡碧天長路茫茫憑高目斷鴻鴈来時無
限凄凉
又
碧天明月晃金波清淺滯星河深深院宇人静獨自问
姮娥圓夜少缺時多事因何常娥莫是也有别離一
似人麽
雨中花
白石清泉聲陸續瀟洒碧蘆翠竹千步回廊重重簾幕
小枕欹寒王閒拂霜綃開畫軸一片潇湘秋綠正玉
漏穿花銀河垂地月上阑干曲
遶地遊
漸春工巧玉漏花深寒淺韶景變融情蕙風暖都門十
二三五銀蟾光滿瑞烟葱蒨禁城閬苑棚山雉扇綘
䗶交輝星漢神籍梨園奏絃管都人遊玩萬井山呼歡
抃歲歲天伏碩瞻鳳輦
好亊近
小院看酴醿正是盛開時節莫惜大家沉醉有春醅初
潑花前月下細看来無物比清絶若问此花何似似
一堆香雪
又
把酒對江梅花小未禁風力何計不教零落為青春留
淂故人莫问在天涯尊前若相憶好把素香收取寄
江南消息
又
初上舞䄄時争看襪羅弓窄恰似晚霞零瓏襯玉鈎新
月折旋歌態小腰身分明是回雪生伯因風飛去放
真珠簾隔
清平楽
春光欲暮寂寞閒庭戶粉蝶雙雙穿㩜舞簾外晚天疎
雨殘粧獨倚闺幃玉炉烟斷香微正是魂消時節東
風滿樹花飛
青门引
乍煖還輕泠風雨悦来方定庭軒寂寞近清明殘花中
酒又是衷年病楼頭画角風吹醒入夜重門静那堪
更被明月隔墻送過鞦韆影
阮郎歸
春風吹雨遶殘枝落花無可飛小池寒渌欲生漪雨晴
還日西簾半&KR1032;燕雙歸諱愁無奈眉翻身整頓着殘
碁沉吟應遅
點絳唇
公子歸来畫堂深院叢羅綺綠杯浮蟻風皱紅鱗起
信馬斜陽悮入桃源裏珠簾底淡粧斜倚一寸秋江水
又
冰雪肌膚靚粧喜作梅花面寄情高遠不與凡塵遠
玉立峯前閑把經珠轉秋風便雲收霧卷水月光中見
海棠春
曉鶯窗外啼春曉睡未足把人驚覺翠被曉寒輕寶篆
沉烟裊宿酲未觧雙蛾報道别院笙歌宴早試問海
棠花昨夜開多少
眼免媚
楼上黃昏杏花寒新月小闌干一雙燕子兩行歸鴈畫
角聲殘綺窗人在東風裏洒淚對春閑也應似泪盈
盈秋水澹澹春山
宴桃源
落日霞消一縷素月稜稜微吐何處夜歸人嘔嗄幾聲
柔㯭歸去歸去家在烟波深處
燕歸梁
帝城五更宴遊歇殘燈外看殘月都人猶在醉鄉中聽
更漏初徹行楽巳成閑話說如春夢覺時節火家重
約探春行問甚花先發
探春令
簾旌微動峭寒天氣龍冰泮杏花咲吐香猶淺又還是
着將半清歌妙舞從頭按䓁芳時開宴記去年對着
東風曾許不負鶯花願
祝英臺
海棠開花影下憶淂共游戲恰似雙鵉同步彩雲裏高
唐夢斷匆匆歸去一枕乍驚回濃睡甚情味人去花
亦彫零穠芳伴憔悴點點飛紅知是去時泪可堪冷落
黃昏潇瀟微雨斷䰟處朱闌獨倚
鷓鴣天
塞鴈初来秋影寒霜林風過葉聲乾山前落帽尋常事
我對西風獨正冠蘭可佩菊堪飡人情難免是悲歡
但將酩酊酬佳節休把茱萸仔細看
又
召埭初逄两妙年瑶林玉樹倚風前疎梅影裏春同醉
紅芰香中月一舡長恨恨短因緣空餘蝴蝶夢相連
誰知瘴雨蛮烟地重上㐮王玳瑁筵
又
只有梅花似玉容雪窗月戶幾尊同見來怨眼明秋水
𣣔去愁眉淡遠峯山萬叠水千重一雙蝴蝶夢能通
都將泪作黃梅雨盡把情爲柳絮風
又
小院深明别有天花能咲語柳能眠雪肌淂酒于中煖
蓮步凌波分外妍釵燕重髻荷偏兩山斜叠翠連娟
朝雲無限春態暮雨情知更可憐
憶真妃
林花謝了春紅太匆匆無奈朝来寒雨晩来西胭脂
淚相留醉幾時重到了人生長恨水長東
夜游宫
是處追尋侶燈光散九衢紅霧人在星河繁閙處暗相
逢惹天香飄滿路游困先歸去奈怨别相思情緒闲
傍小桃獨步月明寒撚宜男無一語
楊柳枝
簌簌花飛一雨殘乍衣单屏風數幅画江山水雲閒
别易會難無計那泪&KR1008;潸夕陽楼上凭欄干望長安
攤破浣溪沙
相恨相思一个人柳眉桃臉自然春別離情思寂寞向
誰論映地殘霞紅照水斷魂芳草碧連雲水邊楼上
回首倚黃昏
浣沙溪
姑射肌膚雪一團掺摻玉手弄冰紈着人情思幾多般
水上月如天樣遠眼前花似鏡中看見時容易近時
難
又
碧月光中玉漏清小梅疎影水邊明似梅人醉月西傾
梅欲黃時朝暮雨月重圓處短長亭舊愁新恨若為
情
一剪梅
恨入椒觴暖未拈春䓤微蘸誰是纖纖别来愁夜不勝
長明日從教一線添夜久寒深睡未忺舊愁新恨占
断眉尖一鈎斜月却知人直到天明不下疎簾
卜算子
垂螺近額時只怕鶯聲老盡日貪花闘草忙不信有闲
煩腦鳳髻巳勝釵恨别王孫早若把芳心說與伊道
綠遍池塘草
又
臨鏡笑春風不着鉛華汚疑是西湖處士家疎影横斜
處江净竹娟娟綠繞青無數獨許幽人仔細看絶勝
墙束路
憶王孫
楊柳風前旗鼓閙正陌上閑花芳草忍將愁眼覷芳菲
人未老春先老長安比日知多少日易見長安難到無
情苕水不西流漸迤邐仙舟小
减字木蘭花
千山萬水望極不知何處是小院逥廊夢去相尋未覺
長絶憐清瘦雪裏梅梢春未透常記分携雨後梨花
曉尚啼
又
誰知瑩徹惟有碧天雲外月一見風流洗盡胸中萬斛
愁賸燒密炬只恐夜深花睡去想淂横陳全是巫山
一叚雲
鶴冲天
梅雨霽暑風和高柳乱蝉多小欄&KR1161;檻遶池波鱼戲動
新荷薄紗㡡輕羽扇枕稳簟凉深院此時情緒此時
天無事小神仙
又
白角簟碧紗㡡微雨乍晴初謝家池舘太清虚香散丨
嫰芙蕖日流金風觧愠一弄素琴歌韻慢摇丸扇百
花前吟待凉天
生查子
春心如杜鵑日夜思歸切啼盡一川花愁落千山月
遥憐白玉人翠被前香歇可慣獨眠寒减動豊肌雪
又
春山和恨長秋水無言度脉脉復盈盈幾點梨花雨〇
深深一叚愁寂寂無行路推去又還来沒个遮攔處
玉楼春
雲窗霧阁春風透蝶遶蜂圍花氣漏惱人風味如梅
倚醉腰支全似柳細傳一曲情偏厚淡掃兩山緣底
皱歸時好月已沉空只有真香猶滿䄂
南歌子
夕露霑芳草斜陽帶遠村幾聲殘角起譙門撩乱棲鴉
飛舞閙黃昏天共高城遠香餘繍被温客程常事可
銷魂乍向心頭横着箇人人
又
楼迥迷雲日溪深漲晩沙年来憔悴費鉛華搂上一天
春思浩無涯羅帶寬腰素真珠溜臉霞海棠開過柳
飛花薄倖只知游蕩不思家
又
玉殿分時棄金盤弄賜冰晚来階下按歌聲恰好一方
明月可中庭露下天如水風来夜更清偏他不肯大
家行樣下扇免拍乎引流螢
楽府雅詞拾遺下卷終
