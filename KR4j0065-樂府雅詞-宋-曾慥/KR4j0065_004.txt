楽府雅詞拾遺上
聲聲慢念奴嬌南歌子
虞美人感皇恩傳言玉女
鱼游春水五綵結同心清平楽
翻香令侍香金童踏莎行令
折新花引蘇幕遮潇湘憶故人慢
洞仙歌點絳唇&KR0786;尋芳慢
清平楽减字木蘭花鷓鴣天
滿&KR1161;芳又瑶池燕令
霜葉飛蝶恋花永遇楽
洞仙歌阮郎歸念奴嬌
虞美人選冠子感皇恩
虞美人令花心動八寶粧
轉調滿庭花綠頭鴨西江月
西江月虞美人西江月
漢宫春洞仙歌轉調二郎神
宴清都水調歌頭鳳棲梧
千秋歲青玉案點絳唇
眼兒媚青玉案浣溪沙
洞仙歌婆羅門引聲聲慢
菩薩蠻相思令南歌子
减字木蘭花小重山燭影摇紅
好事近踏青遊小重山
點絳唇南歌子菩薩蛮
清平楽西江月南鄉子
减字木蘭花浣沙溪又
燭影摇紅臨江仙好事近
阮郎歸烏夜啼殢人嬌
殢人嬌西江月浣溪沙
點絳唇長相思令透碧霄
卜算子憶真妃南鄉子
鳳棲梧歸自謠卜算子
好事近昭君怨滿江紅
謁金門
楽府雅詞拾遺上
聲慢(春)
宫梅粉淡岸柳金勻皇州乍慶春廻鳳闕端門棚山彩
建蓬莱沉沉洞天向晩寶輿還花滿鈞臺輕烟裡筭誰
將金蓮陸地齊開觸處笙歌鼎沸香韉趁雕輪隐隐
輕雷萬家簾幕千步錦繍相挨銀蟾皓月如晝共乘歡
争忍慵来疎斷聽行歌猶在禁街
又(梅)
欺寒衝㬉占早争春江梅已破南枝向晚隂凝偏宜映
月臨池天然瑩肌秀骨笑等间桃李芳菲勞夢想似玉
人羞懶弄粉粧遅長記行歌聲断猶堪恨無情塞管
頻吹寄遠丁寕折贈隴首相思前村夜来雪裏殢東君
湏索饒伊爛漫也算百花猶自未知
念奴嬌(御製)
雅懷素態向间中天與風流標格綠鏁窗前湘簟展終
日風清人寂玉子聲乾紋楸
得全似落浦斜暉寒鵶游鷺亂點沙
汀漬妙算神機湏信道國手都無勍敵玳席歡餘芸堂
香暖嬴取專良夕桃源歸路爛柯應笑凡客
南歌子
席近渾如遠簾高故放低偏它能畫闘頭眉戴頂暁香
鋪翠小冠兒酒伴殘粧在花随秀髩垂薄羅小扇篤
新詩觧下雙雙羅帶要重題
又
象戲紅牙局琵琶綠錦絛小窗方簟困香醪簾外拂&KR0585;
宫柳翠隂交煙媚鸎鸎近風微燕燕高更將乳酪伴
櫻桃要共那人一逓一匙抄
又
小小生金屋盈盈向鳳幃斜枝石竹繍羅衣爲怕春来
風日簾稀金殿承恩久蘭堂得夢廻薰炉空惹御香
歸今夜花前還是日平西
又
閤兒雖不大都無半點俗窗兒根底數竿竹画展江南
山景兩三幅彛鼎燒異香膽瓶插嫰菊翛然無事净
心目共那人人相對弈棋局
又
風動槐龍舞花深禁漏傳一竿紅日照花塼走馬晨暉
門裏快行宣百五開新火清明尚禁烟魚符不請便
朝天醉裏歸来疑是夢游仙
虞美人
深深&KR1161;院清明過桃杏紅初破柳絲搭在玉闌干簾外
萧蕭風雨做輕寒晩晴臺榭生明媚欲判花前醉酒
闌無事月侵廊獨自行來行去好思量
感皇恩
暖律破寒威春回宫柳晴景初曦上元候禁城烟火移
下一天星斗素娥凝碧漢明如晝繍轂電轉錦韉飛
驟九踏笙歌按新奏勝游方凝怱聽曉鐘銀漏两两歸
去也應回首
傳言玉女
眉黛輕分慣學玉真梳掠豔容可畫那精神怎兒鮫鮹
映玉鈿帶雙穿纓絡歌音清䴡舞腰柔弱宴罷瑶池
御風跨皓鶴鳳凰臺上有萧郎共約一面笑開向月斜
褰朱箔東園無限好花羞落
魚遊春水
秦楼東風裏燕子還來尋舊疉餘寒微透紅日薄侵羅
綺嫰筍才抽碧玉簮細柳輕窣黃金蕊鶯囀上林鱼游
春水屈曲欄干遍倚又是一番新桃李佳人應念歸
期梅粧淡洗鳳箫聲杳沉孤鴈目斷澄波無雙鯉雲山
萬重寸心千里
五綵結同心
珠簾垂戶金索懸窗家接浣沙溪路相見桐隂下一鈎
月恰在鳳凰栖處素瓊撚就宫腰小花枝裊盈嬌步
新粧淺滿腮紅雪綽約片雲欲度塵寰豈能留住唯
只愁化作綵雲飛去蝉翼衫兒薄冰肌瑩輕罩一團香
霧彩牋巧綴相思苦脉脉動憐才心緒好作个秦楼活
計吹箫伴侣
清平楽
畫堂晨起来報雪花墜高&KR1032;簾櫳看佳瑞皓色遠迷&KR1161;
砌盛氣光引炉烟素草寒生玉佩應是天上狂醉亂
把白雲揉碎
翻香呤
金爐猶煖麝煤殘惜香爱把寶釵翻重勻處餘薰在這
一般昧勝從前背人偷蓋小重山更拈沉水與同然
且圖淂氤氲久為情深嫌怕斷頭煙
侍香金童
寶臺蒙繡瑞獸高三尺玉殿無風烟自直迤邐傍懷盈
綺席苒苒菲菲断處凝碧是龍涎鳳髓惱人情意極
想韓夀風流應暗識去似綵雲無處覓惟有多情䄂中
留淂
踏莎行令寇平叔
春色將闌鶯聲漸老紅英落盡青梅小画堂人静雨濛
濛屏山半&KR1032;餘香裊密約沉沉離心杳杳菱花塵滿
慵將照倚樓無語欲銷魂長空暗淡連芳艸
折新荷引趙關道
雨過廻廊圓荷嫰綠新抽越女輕盈畫撓稳泛蘭舟芳
容豔粉紅香透脉脉嬌羞菱歌隐隐漸遥依約回眸
堤上郎心波間粧影遲留不覺歸時淡天碧襯蟾鈎風
蝉噪晚餘霞際幾點沙鷗漁笛不道有人獨倚危楼
蘇幕遮
碧雲天黃葉地秋色連波波上寒烟翠映斜陽天接
水芳草無情更在斜陽外黯芳魂追芳意夜夜除非
好夢留人睡明月楼高愁獨倚酒入愁腸化作相思淚
潇湘憶故人幔王和甫
薰風微動方櫻桃弄色萱草成窠翠惟敞輕試冰簟初
展幾尺湘波疎簾廣厦寄潇洒一枕南柯引多少夢中
歸緒洞庭雨掉烟簔驚廻處间晝永但時時燕雛鶯
友相過正綠婆娑况&KR1161;有幽花池有新荷青梅煮酒幸
随分嬴得高歌功名事到頭在歲華忍負清和
洞仙歌
溶溶洩似飄揚愁緒不是因風䓁閑度道無心用甚却
又情多行未駐還作高陽暮雨㐮王情尚淺會少離
多空自朝朝又暮暮腸断曉光中一縷歸時銷散後不
知何處試密鏁瓊楼洞房深與遮斷江臯楚臺歸路
點絳唇
秋氣微凉夢逥明月穿簾幕井梧萧索正繞南枝鵲
寶瑟塵生金鴈空零落情無託鬢雲慵掠不似君恩薄
&KR0786;尋芳慢(中吕宫)王元澤
露晞向晚簾幕風輕小院閑晝翠逕鶯来驚下乱紅鋪
繍倚危墻登高榭海棠經雨燕脂透筭韶華又因循過
了清明時候&KR0786;游燕風光滿目好景良辰誰共携手
恨被榆錢買斷两眉長闘憶高陽人散後落花流水仍
依舊這懷情對東風盡成銷瘦
清平楽劉元甫
小山叢桂最有留人意拂葉攀花無限思雨涇濃香滿
𬒮别来過了秋光翠簾昨夜新霜多少月宫闲地姮
娥與借微芳
减字木蘭花張文潜
箇人風味只有梅花些子似每到開時滿眼春愁只自
知霞裙僊珮姑射神人風露態蜂蝶休忙不與春風
一點香
鷓鴣天同前
傾盖相逄汝水濱湏知見面過聞名馬頭雖去無千里
酒盞才傾且百分嗟淂失一微塵莫教冰岸損精神
北扉西禁湏公䓁金榜當年苐一人
滿庭芳同前
裂楮裁筠虚明瀟洒製成方丈屠蘇草蒲團坐中置一
山鑪拙似春林鳩宿易于丨秋野鶉居誰相對時煩孟
婦石鼎煑寒蔬嗟吁人生随兮足風雲伸
舒且偷取閑時向此躊蹰謾金建厦繁華夢畢
竟空虛争如且寒厨火湯餅一齋盂
又
北苑先春琅凾寶韞帝所分落人間徛窗纖手一縷破
雙團雲裏游龍舞鳳香霧靄飛入琱盤華堂静松風雲
竹金鼎沸潺湲門闌車馬動浮黃嫰日小䄂高鬟便
胸臆輪菌肺腑生寒喚起謫仙醉倒翻湖海傾瀉濤瀾
笙歌散風簾月幕禅榻鬢絲斑
瑶池宴令廖明略
飛花成陣春心困寸寸别腸多少愁悶無人間偷啼自
揾殘粧粉抱瑶琹尋出新韻玉纖趁南風未觧幽愠
低雲鬢眉峰斂暈嬌秋恨
霜葉飛沈唐
霜林凋晚危楼迥登臨無限秋思望中間想庭波面亂
紅初墜更萧索風吹渭水長安飛舞千門裏變景催
芳榭唯有蘭衰暮叢菊殘餘蘂念花滿堂時自美
人一去鎮掩香閨經歲又觀珠露碎點蒼苔敗梧飄砌
謾贏得相思淚眼東君早作歸來計便莫惜丹青手重
與芳菲萬紅千翠
蝶恋花司馬槱
家在錢塘江上住花落花開不𬋩流年度燕子啣將春
色去紗窗幾陣黃梅雨斜插犀梳雲半吐檀板朱唇
唱徹黃金縷望斷行雲無覓處夢回明月生春浦
永遇楽
功名閑事利禄休問莫繫心上幸有衣食隨緣過淂着
甚乾劳攘風前月下三杯兩盞撞着即莫與放且與个
山莊道友退閑故人來往新来做淂一个寬䄂布衫
着來也暢出戶近賓入城幹事恰似王保長我咱忺後
神歌鬼舞任尔萬毁謗死来後一家一个那底怎向
洞天歌呂直夫
征鞍帶月濃露沾襟䄂馬上輕衫峭寒透望翠峰深淺
憶着眉兒腰支嫋忍看風前細柳别時頻嘱付早寄
書来能趁清明到家否這言語夢裡也在心頭重相見
不知伊瘦我瘦縱百卉千花已離披也趁淂酴醿牡丹
時候
阮郎歸余秀老
釣魚舡上謝三郎雙鬢巳蒼蒼蓑衣未必清貴不肯換
金章汀草畔浦花旁静鳴狼自来好个漁父家風一
片潇湘
念奴嬌趙承之
舊遊何處記金湯形勝蓬瀛佳䴡渌水芙蓉元帥與賓
僚風流濟濟萬柳庭邊雅歌堂上醉倒春風裏十年一
夢覺来煙水千里惆悵送子重遊南楼依舊不朱欄
誰倚要識當時惟是有明月曾陪珠履量减杯中雪添
頭上甚矣吾衰矣酒徒相問爲言憔悴如此
虞美人張敏叔
春風曾見桃花面重見勝初見两枝獨占小春開應怪
劉郎迷路又重来旁人應笑髯公老獨愛花枝好世
間好景不長圓莫放笙歌歸院且撙前
選冠子同前
嫩水挼藍遥堤映翠半雨半烟橋畔鳴禽弄舌蔓草縈
心偏稱謝家池舘紅粉墻頭柳摇金縷纖柔舞腰低軟
被和風搭在闌于終日繡簾誰&KR1032;春易老細葉舒眉
輕花吐絮漸覺綠隂垂暖章臺繫馬㶚水維舟追念鳳
城人遠惆悵陽關故國杯酒飄零惹人腸断恨青青客
舍江頭風笛乱雲空晚
感皇恩趙循道
騎馬踏紅塵長安重到人面依前似花好舊歡才展又
被新愁分了未成雲雨夢巫山曉千里斷腸關山古
道回首高城似天杳滿懷離恨付與落花啼鳥故人何
處也青春老
虞美人令李方叔
玉闌干外清江浦渺渺天涯雨好風如扇雨如簾時見
岸花汀草漲㾗添青林枕上關山路卧想乘鵉處碧
蕪千里信悠悠惟有霎時凉夢到南州
花心動劉無言
偏憶江南有塵表丰神些外摽格低傍小橋斜出疎籬
似向隴頭曾識暗薌孤韻冰霜衷初不怕春寒要勒問
桃杏賢瞞怎生向前争淂省共蕭娘夫摘玉纖映瓊
枝照人一色澹粉暈酥多少工夫到淂夀陽宫額再三
留待東君看管都將别花不惜但只恐南搂又三弄笛
八寶粧仝前
門掩黃昏画堂人寂暮雨乍收殘暑簾&KR1032;疎星门戶悄
隐隐嚴城鍾鼓空街煙暝半開斜日朦朧銀河澄淡風
凄楚還是鳳楼人遠桃源無路惆悵夜久星繁碧雲望
斷玉箫聲在何處念誰伴茜裙翠䄂共携手瑶臺歸去
對修竹森森院宇曲屏香暖凝沉炷问對酒當歌情懷
記淂劉郎否
轉調滿庭芳仝前
風急霜濃天低雲淡過来孤鴈聲切鴈兒且住略聽自
家說你是離羣到此我共那人才相别松江岸黃蘆影
裏天更待飛雪聲聲腸欲断和我也淚珠點點成血
一江流水流也嗚咽告你高飛遠舉前程事永沒磨折
湏知道飄零聚散終有見時節
綠頭鴨周格非
隴頭泉未到隴下輕分一聲聲凄凉嗚咽豈堪側耳重
聞細思量那時携手画楼高簾幕黃昏月不長圓雲多
輕散天應偏妬有情人自别後小窗幽院無處不銷䰟
羅衣上殘粧未减猶帶啼㾗自一從瓶沉簮折杳知
欲見無因也渾疑事如春夢又只愁人是朝雲破鏡分
来朱絃断後不堪獨自對芳罇試與問多才誰更疋配
淂文君湏知道東陽瘦損不為傷春
西江月程欽之
階下寶鞍罹帕門前絳臘紗籠留連佳客悵怱怱頼有
新團小鳳瓊碎黃金碾裏乳浮𬗋玉甌中歸来襲襲
䄂生風齒頬餘甘入夢
又
燈火楼臺欲下笙歌院落將歸冰甆金縷勝瑠璃春筍
捧来纖細飲罷高陽人散曲終巫峽雲飛千方修合
闘新奇湏帶别離滋味
虞美人何文縝
分香帕子揉藍翠欲去慇勤惠重来只約牡丹時莫遣
花枝知後故開遲别来看盡闲桃李日日欄干倚催
花無計問東風夢作一雙蝴蝶遶芳叢
西江月(贈友人家侍兒名鶯鶯者)李伯紀
意態何如&KR1256;&KR1256;輕盈只恐飛飛華堂偏傍主人棲好與
安巢稳戲攬断楼中風月且看掌上腰支謫仙詞賦
少陵詩萬語千言搃記
漢宫春李漢老
潇洒江梅向竹稍疎處横兩三枝東君也不爱惜雪壓
風欹無情燕子怕輕寒長失花期却是有南来塞鴈年
年長見開時清淡小溪如練問王堂何似茅舍疎籬
傷心故人去後冷落新詩微雲淡月對江山分付他谁
空自倚風流未减清香不在人知
洞仙歌
一團嬌軟是將春揉做撩乱随風到何處自長亭人去
後烟草萋迷歸来了装點離愁無數飄揚無个事剛
被縈牽長是黃昏怕微雨記那回深院静簾幕低垂花
隂下霎時留住又只恐伊家太輕狂驀地和春帶將歸
去
轉調二郎神徐幹目神
悶来彈雀又攪破一簾花影謾試着春衫還思纖手薰
徹金爐燼冷動是愁多如何向但怪淂新来多病想舊
日沈腰而今潘鬢不堪&KR0916;鏡重省别来泪滴羅衣猶
凝料為我猒猒日高慵起長托春醒未醒鴈翼不来馬
蹄輕駐门闭一庭芳景空竚立盡日闌干倚遍晝長人
静
宴清都何籕
細草㳂墳軟遲日薄蕙風輕靄微暖春工靳惜桃紅尚
小柳芽猶短羅幃繍幕高卷又早是歌慵笑懶凭画楼
那更天遠山遠水遠人遠堪嘆傅粉疎狂竊香後雅
無计拘管青絲伴馬紅巾寄泪甚處迷恋無言泪珠零
乱翠䄂滴重重漬徧故要知別後思量歸時覷見
水調歌頭
帆落松陵浦枯柳䌫瓊艘杖策無人獨步浪壓百花橋
我掛風裳水珮一咲波寒月白餘韻觸驚濤絶景有誰
賞霧幕閉三高不湏臾千古事一萧條魲魚縱有澤
荒甫里失渢橋更喜名高業茂終歸荒田野草且稳一
枝巢舉酒酧空闊煙遠路迢
鳳棲梧洪覺範
碧丸籠晴烟霧繞水殿西偏小立聞啼鳥風度女墻吹
語笑南枝破臘應開了道骨不凢江瘴曉春色通靈
醫淂花重少爆㬉釀寒空杳杳江城畫角催殘照
千秋歲
半身屏外睡覺唇紅退春思乱芳心碎空餘簮髻玉不
見流蘇帶試與問今人秀整誰宜對湘浦曾同會手
搴輕羅盖疑是夢今猶在十分春易盡一點情難改多
少事却随恨遠連雲海
青玉案(元夕)
凝祥宴罷曲歌吹畫轂走香塵起冠壓花枝馳萬騎馬
行燈閙鳳棲簾&KR1032;陸海鰲山對當年曾看天顔醉御
杯舉歡聲沸時節雖同悲樂異海風吹夢嶺猿啼月一
枕思歸淚
點絳唇
流水泠泠斷橋横路梅枝亞雪花初下全似江南畫
白璧青錢欲買春無價歸来也風吹平野一點香随馬
眼兒媚宋退翁
霏霏疎影轉征鴻人語暗香中小橋斜渡西亭深院水
月濛朧人間不是藏春處玉笛曉霜空江南樹樹黃
垂密雨綠漲董風
青玉案蔣宣卿(璨)
三年枕上吳中路遣黃耳随君去欲過松江呼小渡英
驚鷗鷺四橋都是老子經行處輞川图看春暮長
憶高人右丞句作个歸期天未許春衫猶是小蠻針線
曾濕西湖雨
浣溪沙孫仲翼(覿)
弱骨輕肌不耐春一枝江路玉梅新廵&KR0585;索笑為何人
素影徘徊波上月碎香摇蕩竹間雲酒醒人散夢仙
村
洞仙歌劉偉明
凄凉椘弄行客腸曾斷濤卷秋容晴淮何去年時還是
今日孤舟烟浪裏身與江雲共遠别来丹枕夢幾過
滄洲皓月而今為誰滿薄倖苦無端悮却婵娟有人在
玉樓天半最不憤西風破帆来甚時節收拾望中心眼
婆羅門引楊如晦(景)
帳雲暮&KR1032;漏聲不到小簾櫳銀漢夜洗晴空皓月堂軒
高掛秋入廣寒宫正金波不動桂影玲瓏佳人未逢
悵此夕與谁同對酒當歌追念霜滿愁紅南楼何處愁
人在横笛一聲中凝望眼立盡西風
聲聲慢(木犀)李似之(弥道)
龍涎焼就沉水薰成兮明乱屑瓊瑰一朵才開人家十
里先知此花大即不大有許多瀟洒清竒較量盡諸勝
如茉莉趁淂酴醿更被秋光掇送微放些月照着陣
風吹惱殺多情猛判沉醉酬伊朝朝暮暮守定儘忙時
也不相離睡夢裏膽瓶兒枕畔數枝
菩薩蠻
江城烽火連三月不堪對酒江亭别休作断腸聲老來
無淚傾風高帆影疾目送舟㾗碧錦字幾時来熏風
無鴈回
相思令林和靖
吳山青越山青两岸青山相對迎争忍有離情君淚
盈妾淚盈羅帶同心結未成江邊潮已平
南歌子仲殊
十里青山遠潮平路帶沙數聲啼鳥怨年華又是凄凉
時候在天涯白露收殘暑清風襯晩霞綠楊堤畔閙
荷花記淂年時沽酒那人家
减字木蘭花(或云仲殊作)
谁將妙筆寫就素縑三百匹天下應無此是錢塘江上
图一般竒絶雲淡天低秋夜月費盡丹青只這些兒
畫不成
小重山祖可
誰向江頭遣恨濃碧波流不斷椘山重柳烟和雨隔疎
鐘黃昏後羅幕更朦朧桃李小園空阿誰猶咲語拾
殘紅珠簾&KR1032;盡落花風人不見春在綠蕪中
燭影摇紅(題安陸浮雲樓)廖世美
靄靄春空画楼森聳凌雲渚紫薇登覧最關情絶妙誇
能賦惆悵相思遲暮記當日朱阑共語塞鴻難問岸柳
何窮别愁芬絮催促年光舊来流水知何處斷腸何
必更殘陽極目傷平椘晩霽波聲帶雨悄無人舟横野
渡數峯江上芳草天涯参差烟樹
好事近
落日水鎔金天淡暮烟凝碧楼上誰家紅䄂靠阑干無
力鴛央相對浴紅衣短掉弄長笛驚起一雙飛去聽
波聲拍拍
踏青遊
金勒狨鞍西城嫩寒春曉路漸入垂楊芳草過平堤穿
綠逕幾聲啼鳥是處裏誰家杏花臨水依約靚粧窺照
極目高原東風露桃烟島望十里紅圍綠遶更相將
乘酒興幽情多少待向晩從頭記將歸去說與鳳楼人
道
小重山汪彦章
月下潮生紅蓼汀殘霞都歛盡四山青柳稍風急堕流
螢随波去點點亂寒生別語记丁寧如今能間隔幾
長亭夜来秋氣入銀屏梧桐雨還恨不同聽
點綘唇
清月娟娟夜寒江静山銜斗起來搔首梅影横憲瘦
好个霜天閑着傳杯手君知否曉鴉啼後歸夢濃如酒
南歌子(送淮漕向伯恭)楊時可
怨草迷南浦愁花傍短亭有情歌酒莫催行看取無情
花草也關情舊日臨岐曲而今忍淚聽淮山何在暮
雲凝待倩春風吹夢過江城
菩薩蠻李元卓
一枝絳䗶香梅軟宜春小勝玲瓏剪拂曉上瑶釵春從
鬢底来菱花頻自照粉面驚春早淡拂遠山眉為誰
今日宜
清平楽(向伯英韻木犀)韓叔夏
秋光如水釀作鵝黃蟻散入千嵓佳樹裏唯許修門人
醉翠鈿重上風鬟不禁月冷霜寒步障深沉歸去依
然愁滿江山
西江月(廣帥席上)顔持約
草草書傳錦字厭厭夢繞梅花海山無計住星槎腸斷
芭蕉影下缺月舊時&KR1161;院飛雲到處人家而今贏淂
鬢先華說着多情已怕
南鄊子吳大年
江上雪初消㬉日晴烟弄柳條認得裠腰芳草路魂消
曾折梅花過断橋潘鬢為誰彫長恨金闺閉阿嬌遥
想晩粧呵手罷夭嬈更傍朱唇㬉玉箫
减字木蘭花
薔薇葉暗滿架濃隂風不亂午酒才醒歷歴黃鸝枕上
聽此情難遣不比紅蕉心易展要識離愁只似掦花
不自由
浣溪沙(酴醾)
夢入瑶臺千步芳万妃相向玉為装同心鞶帶翠羅長
濃豔只宜供枕席醉䰟長是傍壺觴紺紗嚢薄為誰
香
又
白玉楼中白雪歌更將白紵襯春羅軟紅香裏最么麽
桃葉桃根随處有江南江北見来多風前月底奈愁
何
燭影摇紅(上晁共道)
楼雪初消䴡譙吹罷单于晩使君千炬起斑春歌次香
風㬉千里珠簾盡&KR1032;正人在蓬壺閬苑賣薪買酒立馬
傳觴昇平重見誰識鰲頭去年曾侍傳柑宴至今衣
䄂帶天香行處氤氲滿已是春宵苦短且莫遣歡遊意
懶細聽歸路璧月光中玉箫聲遠
臨江仙(聞郡守移傳薌林)
竹裏行厨草草花邊繫馬匆匆使君移傳意何窮免童
随騎火猿鶴避歌鐘梅雪自欺舞態燭花先放春紅
酒醒人散夜堂空慇勤松上月獨照老仙翁
好事近蔣元韻(石雲)
葉暗乳鴉啼風定老紅猶落蝴蝶不随春去入董風池
閣休歌金縷勸金巵酒病煞如昨簾&KR1032;日長人静任
楊花飄泊
阮郎歸
山池芳草綠初勻柳寒眉尚顰東風吹雨細扵塵一庭
花臉皴鸎共蝶怨還嗔眼前無好春這番天氣愁殺
人人愁旋旋新
烏夜啼
小桃落盡&KR0714;紅恨東風又是一番春事不從容翠屏
掩芳信断轉愁濃可惜日長閑暇小簾櫳
殢人嬌張彥實
深院海棠誰倩春工染就映窗戶爛如錦繍東君何意
便風狂雨驟堪恨處一枝未曾到手今日乍晴匆匆
命酒猶及見臙脂半透殘紅幾點明朝知在否问何似
去花時侯
又張方仲
多少臙脂勻成點就千枝乱攅紅堆繍花無長好更光
隂去驟對景憶良朋故應招手曾说年時花間把酒
任淋浪春衫&KR0668;透文園今病問遠能来否却道有酴醿
牡丹時候
西江月(贈人博山)范智聞
紫素全如玉琢清音不假金粧海沉時许試芬芳髣髴
雲飛仙掌煙縷不愁凄断寶釵還與商量佳人特特
為翻香圖淂氤氲重上
浣溪沙
春院無人花自香飛来蜂蝶意何狂玉鈎簾&KR1032;日偏長
笑又不成愁未是曲屏閑倚繍鴛央歸時應供
粧
點綘唇孫肖之
烟洗風梳司花先放江梅吐竹村沙路脉脉搖寒雨
醉魄吟魂無着清香處愁如縷繫春不住又折冰枝去
長相思令
雲一玉一梭淡淡衫兒薄薄羅輕顰雙黛螺秋風
多雨相和窗外芭蕉二兩窠夜長人奈何
透碧霄查莖
艤蘭舟十分端是載離愁練波送遠屏山遮斷此去難
留相從争奈心期久要屡更霜秋歎人生杳似浮萍人
翻成輕别都將深恨付與東流想斜陽影裡寒烟明
處雙漿来悠悠爱渚梅幽香動湏採掇倩纖柔豔歌粲
發誰傳餘韻来說仙遊念故人留此遐州但春風老後
秋月圓時獨倚西樓
卜算子李敦詩
南北利名人常恨家居少每到春時聽子規無不傷懷
抱好去向長安細與公卿道待得功成名遂時不似
歸来早
憶真妃康仲伯
怱怱一望關河聽離歌艇子急催雙槳下清波淋浪
醉闌干淚奈情何明日画橋西畔暮雲多
南鄉子
李郭共仙舟凖擬蘇臺爛漫遊風雪爲誰留住也滄洲
一尺銀沙未肯收無語只關愁強殢金巵不計籌想得
人人梳洗懶粧樓低窣簾兒不上鈎
鳳棲梧
姑射仙人遊汗漫白鳳翩翩銀海光凌亂亀手免童貪
戲玩風&KR0585;更折梅梢看漠漠銀沙平曉岸笑擁寒簔
聊作漁翁伴横玉愁雲吹不斷歸舟又載蘋花滿
歸自謠
愁冉冉目送書空鴻數點落霞風剪江分染勝處屏
雲猶未掩羞娥歛紅潮怕上春風面
卜算子
曾約再来時花晴春風樹今日人來花未開春未知人
處坐客有疎狂綵茟題新語渾為㺪人頽玉山忘了
陽關路
又
烟髻綰層巔雲葉生寒樹斜日行人窈窕村愁陣縱横
處細細寫蛮牋衜思相思語會倩春風展柳眉回馬
章臺路
又
春淺借和風吹綠亭皐樹依約屏開出紫雲入格風流
處便做鐵心腸也為梅花語欲共東君更挽留巧棧
烟霞路
好事近
潇洒小楼東斜下一枝梅雪若在玉溪仙舘更風流奇
絶花神應為護芳心付與何人折行客幾回搔首認
暗香浮月
昭君怨程觀過
試問愁来何處門外山無重數芳草不知人翠連雲欲
看不忍重看心事只堪腸断腸断宿孤村雨昏昏
滿江紅(梅)
春欲来時長是與梅花有約又還是竹林深處一枝開
却對酒漸驚身老大看花應念人離索但十分湛醉嘱
東君長如昨荒草渡孤舟泊山歛黛天垂幕黯銷魂
無奈暮雲&KR0714;角便好折来和雪戴莫教酒醒随風落待
慇勤留取寄相思誰堪托
謁金門
江上路依約數家烟樹一枕歸心村店更乱山深處
夢過江南芳草渡曉色又催人去愁似遊絲千萬縷
倩東風約住
楽府雅詞拾遺上卷終
