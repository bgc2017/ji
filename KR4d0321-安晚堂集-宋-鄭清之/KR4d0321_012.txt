安晚堂集卷十二
宋鄭清之撰
和趙從道賦菜畦春富貴
多生菜氣粥魚僧味菜還如好色登戲學挑根和露煮
正堪摘稻配香蒸(見誠齋詩話)
芝田不減商山樂蔬食誰言孔色矜(孔子見老耼云云去爾驕志與矜色)
蒲筍秪應維蔌美鏤鍚何必羨韓膺
送林教授竹(戊戌九月)
玉壺仙骨産蓬萊客授京璜雋武開曾向西山傳墨印
(魯直墨以傳千古文章之印)好遊東觀籋蘭臺青雲直上輕餘子黑
髮誰量未易才側耳韶簫充雅奏願同觀樂詫州來
石鼎煎茶午夢醒羊腸怕聽遶車聲剡舟忽至驚安道
漢使新招别子卿交誼從君知絶俗凋年如我最關情
鳳鸞先路為時瑞肯卜筳篿訴獨清
安晚園戲占
横塘雨過水初平浪影窺忩一孔明籬下觸羝五鹿角
林間反舌百禽聲柳公權可送行客梅子真能寬渴兵
誰道夏園無所有蓮花端可傲張卿
九日即事
安晚閒身晚更安蛩宵無夢落金鞍通心白髮難為染
對面青編儘耐看多謝紫萸占老健喜招黃菊伴秋寒
江城借黓生輕暖忽有鳴蛙却為官
甕畦籬戸小園林獨鶴相陪省一琴老眡官年從實錄
貧依國息寄横金(每從官庫質錢)詩盈弓力猶能寸客值騷醒
且枉尋楓葉似知酤令緩漂摇醉臉出墻陰
童孫競爽祝雞翁點勘凢將句讀中戲指丈兄誇少壯
(樂天有張丈殷兄詩)嬾推庚甲問雌雄窮秋對展三更月迥夜傳
呼萬竅風逗曉東忩相管領舉頭灔灔日車紅
題偃溪聞長老堯民擊壤圖
炊煙萬井著僧居人在康衢畫不如寄語偃溪烘淡墨
圖中添我一柴車
謝林治中訪别覺際庵
野服芒鞋踏蘚斑千峯約飭整雲鬟山行陡覺精神健
老去惟貪耳目閒步武來尋僧舍舊話言應想夜窗間
錢湖難買歸鞍駐料得春衫憶素蠻
正月晦夕夢中作偈覺但記其首兩句遂于枕上
足之錄呈慧上人
是身本虛妄覓主了無得誰知日用間顛倒由六賊茫
茫前後際生滅在空色賦去主人歸渾家不相識
因筆記賊入空室頌
平生一片癡妄意室中物自言富可待到了貧徹骨一
宵入人家百寶認髣髴揀得真金身明處是泥佛
乙巳三月出湖口占
幾朝花片落書奩未信春光已屬厭猛省清明今日事
家家青柳壓朱櫩
又
曉日慇懃為著鞭微風逐旋約輕煙東皇勝景渾如舊
西子粧濃喜近前檻外客山今對展禊時朋酒占初筵
十年重訪蘇堤柳總付春光入畫船
到龍井寺
竹門斜倚酒家帘石路高低記水簾炙背老農驚傴僂
乘肩癡女笑窺覘數羝人立攀籬落一蝶兒嬉掠繖簷
欵約朋從歸去路馬頭應有月纖纖
山圍古寺綠周遭一閣軒騰面勢高爐篆得薌抽露穟
石泉借茗作雲濤風流二老歸靈鷲筆墨千年續楚騷
拙語留題罥蛛壁暗中摸索媿劉曹
底忙不肯訪禪林山寺何曾避客深奇石韻高非令色
老松皮脱見真心簷牙徇鐸關幽事溪曲無絃出妙音
拂拭少游碑好在姓名曾記落碑陰
十里輕軒憩佛廬夢身差記蝶蘧蘧伊蒲巧作魚鰕樣
矮筍新鑱繭栗株暫到欲陪僧夏靜等間生怕俗塵汚
計然老去翻多事空挽西施向五湖
旌德觀
瀛丈移從弱水間君恩泮奐得躋攀茗香壺酒成三事
巾褐枝笻占獨班境勝亦能充道勝官閒何似在家閒
玄都猶有桃花在更向西湖訪好山
綠蓑青笠慣菰蒲錯認東湖處士居舟尾笑迎車後客
渡頭催買網中魚水程趣戍半規日山意論交千卷書
歸去重樓試凝望恍曾雲氣矗凌虛
又
半生東甬數間屋一日西湖十首詩回首風光少年客
春山擁翠作蛾眉
賜第登樓
避俗懶成癖登樓睡失魔忘機鷗自下開檻蝶相過高
處景差勝靜中春更多君恩何以報歸夢欲如何
又
桃李漫山不是春紛紛蜂蝶趁遊人梅花已帶春歸了
分付垂楊浥路塵
病思歸心走兔迒自嗤幻境未渠忘并州便作咸陽看
設若桑乾亦故鄉
觀王導傳作
江東老子惠之和九錫牛車愠蔡婆不殺伯仁君信否
澹然推分意如何
閒中偶成
病覺身名小閒知日月忙篆香雲四合盆篠竹千章慧
性乾成障愁懷弱未張何如莊宇定虚室自天光
春過日初永睡餘意未忺露花心翼翼風葉喜沾沾殿
後蜂尋穴懷歸燕語簷垂楊在何處落絮點疎簾
孟童子中異科而還來訪余於行都賜第輙贈以
詩
在昔昌黎公序贈張童子獨出超等夷芳名駕青史君
門藹世勛夐軼西平李宋杜方同休彪炳見孩稚天庭
插犀角星眸炯秋水誦書如焦琴高下涵角祉朱門共
駭聽洗此箏笛耳老翁欲笞兒眼看拾青紫一朝聞九
關賚予出周篚我朝晏與楊炳炳貴名起願子志遠大
勤學踵前軌家尊我相知作詩贈歸騎
東湖送藕與葺芷
草木誰無知葉落能糞本榮枯逓乘除苗實自穮蓘東
湖百頃蓮夏日傲趙盾州家浚河渠獮薙甚芸墾長身
萬柄荷髦梗付鍤畚寒煙熨青鏡時有白浪輥水解毓
仙骨根著泉源混外乾乃中腴下益寧上損淤泥胎玲
瓏多節竅混沌園丁亦善沒擘波沸魴鱒象株忽仰浮
登岸如衮衮誰知絳縣塗可試平叔粉名非玉井船實
過秋蘭畹肴蔌雜燕豆葅菜補中壼交梨能養生諼草
亦忘忿空言出好事孰與津燥吻贈君擬條冰差勝羞
藻蕰
送新薑與葺芷
仲尼胡不撤薑食損智深譏藏戲劇將以愚民豈其然
半山失喜為動色拗執誰解鐫此老一時鑿說契胷臆
我疑諗之神農書增壯胃腑良有力吕令音商其味辛
調芼魚蔬蘖香稷方冬沃土培其根隴畦分封隨壤息
長鬚視苗勤獻新先時劚取奮鉏棘青株斯拔薤本重
紅萁半露蔆包側駢指驚看産漆園胝足疑為導積石
欲搗芳辛入虀臼為憐膚理傲金狄僕命薺荼涴詩雅
肩差梅桂班内則笑加束縛代書鯉持助饔庖鱠銀鯽
旱年宜薑諺有之今年雨多生意嗇小摘酸寒類甲菜
大何嬰冒期膝席公羊穀梁汝往哉反音一笑當勿劾
(稗官有記公羊榖梁並出一人之手其姓則姜蓋四字反切即姜字也)
山間錄拙作求教葺芷俚語將命笑擲幸甚
老我愧不學無以祛六蔽短綆赴脩汲深淺忘厲揭每
逢撲凸篇如對葛答謎敵壘或致師何以禦柴曳書林
倦回旋筆徑宜睥睨獨自掻背癢誰與解韈繫誤墨拙
成蠅飲醯癡聚蚋器成多苦窳草創類茅蕝未善文心
雕曷助葵足衞樂只正始音盡發文冡瘞古意窺九嶷
詞源決三澨英風韻風雅噩噩規誥誓精剛拏健鶻妥
帖律狂猘解注卑蟲魚獻納笑蝦䱥讀檄頭愈疾聽語
麋著箄風高補釣臺天朗摘蘭禊合止按商角刮磨
出廉銳妙指曲不傳奪胎骨可蜕神鍼如運斤拆屋去
眼翳又如大醫王刲胄滌滛滯萬象困蒐討瑤金拔昆
麗司文當執衡却掃甘擁篲空山闊游從思君願言嚏
蕪詞薦藜藿香芼待薑桂翳桑急壺飱毋為答飯毳
書西湖雷峯雲講主草書(寶慶丁亥閏夏)
余以執事出郊歸塗午漏下逋暑于雷峯老師
肅客迺二十年前所識雲上人也因索草書縱
觀成古風十韻以贈
雲師一生耽聖草銀鐵蟠空覷天巧老來逸氣未全平
筆底鋒鋩猶獨掃開關勇士爭赴敵劒戟弓戈奮相繚
睡龍决起求頷珠劃木㧓巖紛怒爪風雷喧豗撼坤軸
飛電交横印清沼忽然天宇變空澄千丈孤峯立寒峭
張顛驚號智永泣剥筋椎髓為君飽恨予不習草書訣
九轉枯腸秪自攪雲師雲師汝誠能春蚓秋蛇幾時了
何如認取主人翁破衲蒙頭紙忩曉
送黃伯厚入廣
五行在天地惟水明且清如何南中泉乃獨以貪名水號
黑與弱淖汩稱濁涇彼皆有其實所以得此聲山川日
秀發九疑羅翠屏扶輿産清淑丹砂銀石英有泉出其
間泠然堪濯纓正坐貪夫累土炭涴玉冰桓山以魋故
至今人羞稱柳子愚其溪百世相因仍有如此白水好
貪豈其情我欲招夷齊稷之南山汀一洗萬古貪涌雪
歸東溟夫君素潔已贈以貪泉銘
送繼一郭處士
聖君如堯舜豈無巢與由計然亦何慕五湖一扁舟之
人久不作側席思巖幽嘗聞鹿何君清芬徹凝旒重華
錫嘉號見一光林丘誰謂雅道息競風日悠悠脱冠掛
神武有士歸東州笑將金閨籍猛博處士裘鈞天為開
顔曰此夷逸儔大書繼一字虹光屬奎婁宸章軼麟衮
正聲出天球清名奬靜退下視古素侯睿謨廣先憲姱
節追前修況今輯衆雋丞弼登虞周明時樂閒暇出處
自不侔赤城宅仙子登陸方蓬洲君歸訪司馬坐忘春
與秋方瞳照綠髮戲轉黃河流煙霧肅逋客隠者應輟耰
欸乃輔行色春風生柁樓
安晩堂集卷十二
安晚堂集卷十二
宋鄭清之撰
和趙從道賦菜畦春富貴
多生菜氣粥魚僧味菜還如好色登戲學挑根和露煮
正堪摘稻配香蒸(見誠齋詩話)
芝田不減商山樂蔬食誰言孔色矜(孔子見老耼云云去爾驕志與矜色)
蒲筍秪應維蔌美鏤鍚何必羨韓膺
送林教授竹(戊戌九月)
玉壺仙骨産蓬萊客授京璜雋武開曾向西山傳墨印
(魯直墨以傳千古文章之印)好遊東觀籋蘭臺青雲直上輕餘子黑
髮誰量未易才側耳韶簫充雅奏願同觀樂詫州來
石鼎煎茶午夢醒羊腸怕聽遶車聲剡舟忽至驚安道
漢使新招别子卿交誼從君知絶俗凋年如我最關情
鳳鸞先路為時瑞肯卜筳篿訴獨清
安晚園戲占
横塘雨過水初平浪影窺忩一孔明籬下觸羝五鹿角
林間反舌百禽聲柳公權可送行客梅子真能寬渴兵
誰道夏園無所有蓮花端可傲張卿
九日即事
安晚閒身晚更安蛩宵無夢落金鞍通心白髮難為染
對面青編儘耐看多謝紫萸占老健喜招黃菊伴秋寒
江城借黓生輕暖忽有鳴蛙却為官
甕畦籬戸小園林獨鶴相陪省一琴老眡官年從實錄
貧依國息寄横金(每從官庫質錢)詩盈弓力猶能寸客值騷醒
且枉尋楓葉似知酤令緩漂摇醉臉出墻陰
童孫競爽祝雞翁點勘凢將句讀中戲指丈兄誇少壯
(樂天有張丈殷兄詩)嬾推庚甲問雌雄窮秋對展三更月迥夜傳
呼萬竅風逗曉東忩相管領舉頭灔灔日車紅
題偃溪聞長老堯民擊壤圖
炊煙萬井著僧居人在康衢畫不如寄語偃溪烘淡墨
圖中添我一柴車
謝林治中訪别覺際庵
野服芒鞋踏蘚斑千峯約飭整雲鬟山行陡覺精神健
老去惟貪耳目閒步武來尋僧舍舊話言應想夜窗間
錢湖難買歸鞍駐料得春衫憶素蠻
正月晦夕夢中作偈覺但記其首兩句遂于枕上
足之錄呈慧上人
是身本虛妄覓主了無得誰知日用間顛倒由六賊茫
茫前後際生滅在空色賦去主人歸渾家不相識
因筆記賊入空室頌
平生一片癡妄意室中物自言富可待到了貧徹骨一
宵入人家百寶認髣髴揀得真金身明處是泥佛
乙巳三月出湖口占
幾朝花片落書奩未信春光已屬厭猛省清明今日事
家家青柳壓朱櫩
又
曉日慇懃為著鞭微風逐旋約輕煙東皇勝景渾如舊
西子粧濃喜近前檻外客山今對展禊時朋酒占初筵
十年重訪蘇堤柳總付春光入畫船
到龍井寺
竹門斜倚酒家帘石路高低記水簾炙背老農驚傴僂
乘肩癡女笑窺覘數羝人立攀籬落一蝶兒嬉掠繖簷
欵約朋從歸去路馬頭應有月纖纖
山圍古寺綠周遭一閣軒騰面勢高爐篆得薌抽露穟
石泉借茗作雲濤風流二老歸靈鷲筆墨千年續楚騷
拙語留題罥蛛壁暗中摸索媿劉曹
底忙不肯訪禪林山寺何曾避客深奇石韻高非令色
老松皮脱見真心簷牙徇鐸關幽事溪曲無絃出妙音
拂拭少游碑好在姓名曾記落碑陰
十里輕軒憩佛廬夢身差記蝶蘧蘧伊蒲巧作魚鰕樣
矮筍新鑱繭栗株暫到欲陪僧夏靜等間生怕俗塵汚
計然老去翻多事空挽西施向五湖
旌德觀
瀛丈移從弱水間君恩泮奐得躋攀茗香壺酒成三事
巾褐枝笻占獨班境勝亦能充道勝官閒何似在家閒
玄都猶有桃花在更向西湖訪好山
綠蓑青笠慣菰蒲錯認東湖處士居舟尾笑迎車後客
渡頭催買網中魚水程趣戍半規日山意論交千卷書
歸去重樓試凝望恍曾雲氣矗凌虛
又
半生東甬數間屋一日西湖十首詩回首風光少年客
春山擁翠作蛾眉
賜第登樓
避俗懶成癖登樓睡失魔忘機鷗自下開檻蝶相過高
處景差勝靜中春更多君恩何以報歸夢欲如何
又
桃李漫山不是春紛紛蜂蝶趁遊人梅花已帶春歸了
分付垂楊浥路塵
病思歸心走兔迒自嗤幻境未渠忘并州便作咸陽看
設若桑乾亦故鄉
觀王導傳作
江東老子惠之和九錫牛車愠蔡婆不殺伯仁君信否
澹然推分意如何
閒中偶成
病覺身名小閒知日月忙篆香雲四合盆篠竹千章慧
性乾成障愁懷弱未張何如莊宇定虚室自天光
春過日初永睡餘意未忺露花心翼翼風葉喜沾沾殿
後蜂尋穴懷歸燕語簷垂楊在何處落絮點疎簾
孟童子中異科而還來訪余於行都賜第輙贈以
詩
在昔昌黎公序贈張童子獨出超等夷芳名駕青史君
門藹世勛夐軼西平李宋杜方同休彪炳見孩稚天庭
插犀角星眸炯秋水誦書如焦琴高下涵角祉朱門共
駭聽洗此箏笛耳老翁欲笞兒眼看拾青紫一朝聞九
關賚予出周篚我朝晏與楊炳炳貴名起願子志遠大
勤學踵前軌家尊我相知作詩贈歸騎
東湖送藕與葺芷
草木誰無知葉落能糞本榮枯逓乘除苗實自穮蓘東
湖百頃蓮夏日傲趙盾州家浚河渠獮薙甚芸墾長身
萬柄荷髦梗付鍤畚寒煙熨青鏡時有白浪輥水解毓
仙骨根著泉源混外乾乃中腴下益寧上損淤泥胎玲
瓏多節竅混沌園丁亦善沒擘波沸魴鱒象株忽仰浮
登岸如衮衮誰知絳縣塗可試平叔粉名非玉井船實
過秋蘭畹肴蔌雜燕豆葅菜補中壼交梨能養生諼草
亦忘忿空言出好事孰與津燥吻贈君擬條冰差勝羞
藻蕰
送新薑與葺芷
仲尼胡不撤薑食損智深譏藏戲劇將以愚民豈其然
半山失喜為動色拗執誰解鐫此老一時鑿說契胷臆
我疑諗之神農書增壯胃腑良有力吕令音商其味辛
調芼魚蔬蘖香稷方冬沃土培其根隴畦分封隨壤息
長鬚視苗勤獻新先時劚取奮鉏棘青株斯拔薤本重
紅萁半露蔆包側駢指驚看産漆園胝足疑為導積石
欲搗芳辛入虀臼為憐膚理傲金狄僕命薺荼涴詩雅
肩差梅桂班内則笑加束縛代書鯉持助饔庖鱠銀鯽
旱年宜薑諺有之今年雨多生意嗇小摘酸寒類甲菜
大何嬰冒期膝席公羊穀梁汝往哉反音一笑當勿劾
(稗官有記公羊榖梁並出一人之手其姓則姜蓋四字反切即姜字也)
山間錄拙作求教葺芷俚語將命笑擲幸甚
老我愧不學無以祛六蔽短綆赴脩汲深淺忘厲揭每
逢撲凸篇如對葛答謎敵壘或致師何以禦柴曳書林
倦回旋筆徑宜睥睨獨自掻背癢誰與解韈繫誤墨拙
成蠅飲醯癡聚蚋器成多苦窳草創類茅蕝未善文心
雕曷助葵足衞樂只正始音盡發文冡瘞古意窺九嶷
詞源決三澨英風韻風雅噩噩規誥誓精剛拏健鶻妥
帖律狂猘解注卑蟲魚獻納笑蝦䱥讀檄頭愈疾聽語
麋著箄風高補釣臺天朗摘蘭禊合止按商角刮磨
出廉銳妙指曲不傳奪胎骨可蜕神鍼如運斤拆屋去
眼翳又如大醫王刲胄滌滛滯萬象困蒐討瑤金拔昆
麗司文當執衡却掃甘擁篲空山闊游從思君願言嚏
蕪詞薦藜藿香芼待薑桂翳桑急壺飱毋為答飯毳
書西湖雷峯雲講主草書(寶慶丁亥閏夏)
余以執事出郊歸塗午漏下逋暑于雷峯老師
肅客迺二十年前所識雲上人也因索草書縱
觀成古風十韻以贈
雲師一生耽聖草銀鐵蟠空覷天巧老來逸氣未全平
筆底鋒鋩猶獨掃開關勇士爭赴敵劒戟弓戈奮相繚
睡龍决起求頷珠劃木㧓巖紛怒爪風雷喧豗撼坤軸
飛電交横印清沼忽然天宇變空澄千丈孤峯立寒峭
張顛驚號智永泣剥筋椎髓為君飽恨予不習草書訣
九轉枯腸秪自攪雲師雲師汝誠能春蚓秋蛇幾時了
何如認取主人翁破衲蒙頭紙忩曉
送黃伯厚入廣
五行在天地惟水明且清如何南中泉乃獨以貪名水號
黑與弱淖汩稱濁涇彼皆有其實所以得此聲山川日
秀發九疑羅翠屏扶輿産清淑丹砂銀石英有泉出其
間泠然堪濯纓正坐貪夫累土炭涴玉冰桓山以魋故
至今人羞稱柳子愚其溪百世相因仍有如此白水好
貪豈其情我欲招夷齊稷之南山汀一洗萬古貪涌雪
歸東溟夫君素潔已贈以貪泉銘
送繼一郭處士
聖君如堯舜豈無巢與由計然亦何慕五湖一扁舟之
人久不作側席思巖幽嘗聞鹿何君清芬徹凝旒重華
錫嘉號見一光林丘誰謂雅道息競風日悠悠脱冠掛
神武有士歸東州笑將金閨籍猛博處士裘鈞天為開
顔曰此夷逸儔大書繼一字虹光屬奎婁宸章軼麟衮
正聲出天球清名奬靜退下視古素侯睿謨廣先憲姱
節追前修況今輯衆雋丞弼登虞周明時樂閒暇出處
自不侔赤城宅仙子登陸方蓬洲君歸訪司馬坐忘春
與秋方瞳照綠髮戲轉黃河流煙霧肅逋客隠者應輟耰
欸乃輔行色春風生柁樓
安晩堂集卷十二
