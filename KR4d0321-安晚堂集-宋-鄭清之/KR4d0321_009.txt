安晚堂集卷九
宋鄭清之撰
林治中鄭廣文以詩來遣魯酒報聘拙語輔行
長公本喜飲半入野人腹南洲春夢婆亦復開醉目尚
想晉流麗龞飲更升木興來索老兵誰謂酌可獨我亦
愛客至陶巾時一漉雖有彭澤田種秫苦不足頗因病
斷遣瓢棄尚餘綠豈無大雅朋來伴離騷讀廣文粲簷
花和靖峙修竹交情如酎醇秀句喜心沃觴政嘗卜夜
談闈屢更僕胡為闊宇芝但憶頽山玉聊爾遣書瓻安
得洗愁斛昔誇聖人中今愧平原督(今歲家釀殊未佳)杯手助
螯持車涎笑逢麴青州豈烏有白衣問黃菊如臯應解
顔對飲頗勝俗(梅聖俞詩獨坐與婦飲頗勝俗客對)何時赤壁游匏樽笑
相屬欲歌鹿鳴三正苦龜藏六飲肯遺公榮雨煩過御
叔忻聞麥兩岐况有魚百族小卻揖二豪觥船倒醽醁
謝玉泉君黃伯厚和韻
卯飲貪引巵夕食不饜腹松醪灔玉池鬱尊傲黃目歸
閒喜攜幼欣榮對夏木頗笑屈原醒寧甘馬周獨詩筒
發豪思江月欲戲漉每賡北海詠未羨西隣足槽規長
吉紅蟻玩杜陵綠醉鄉擬續記書眼瞭可讀時康萬戸
春興到七賢竹筵虛豔姬舞面想宫嬪沃别腸驅藥使
健筆命騷僕居然得良朋清辭瀉壺玉習池可聯乘步
兵有餘斛(步兵厨有酒三百斛)誰能酒限拘強效八州督今年小
麥好豈屑官廩麴嘉節迫蒲艾早計數萸菊客中真有
佳眼前喜無俗賦殷金石聲光粲牛斗屬句在後三三
人誰賽六六試編諸賢詩第以伯仲叔共成杜康傳更
聚山中族萬事付亡何乾坤一杯醁
諸君和篇摩壘致師不容閉壁再繹前韻
平生周伯仁耿耿空洞腹翛然猿鶴姿豈辨鳩鷹目僕
射不解事居士偶題木種柳僅成五樂園秪可獨皓首
愧商隠湛恩霑漢漉城府百無有丘壑一已足詎省醉
裙紅安識墜樓綠生經未渠諳酒頌聊喜讀耳熱聞秦
聲浪謂肉勝竹高陽有勍者盛氣如曲沃直須殿上飲
撫牀徑呼僕競看椀揮金幾欲斗撞玉方丈食萬錢娉
婷珠一斛豈復堪束帶靡從揖郡督耆壽祝老饕嘉名
豔春麴乃知梁州萄大勝伯始菊相逢作青眼洗去爾
許俗泠然曲寡和尚有騎能屬元和一漁翁喜共學士
六吳歈間雅奏楚優效孫叔石鼎夜未央春空雲已族
何當一會期清驩溢寒醁
邴原解劇飲雅名稱龍腹季倫殺為嬉席妓敢嗔目有
酒何容辭恐射蔣濟木但當攜酒去名花賞幽獨年秫
未足了(孔羣)聖米猶可漉(杜悰)愛屐憐猩魂奪巵笑蛇足桂
漿有餘芳桑落見重綠諫遠衢尊投法置酺飲讀籌觥
進蔌肴流觴屏絲竹未憂瓶罌罄但費&KR1250;盥沃勝事在
園林家務付兒僕(陶淵明傳)釀羔截肪乳炰鳳泣脂玉鍊句
丹九轉摛文泉萬斛競詆酒中賢祗堪帳下督穿幘俯
前案障面厭方麴(楊諳語魯漫漢事)吹不落眼花(樂天詩)歸去來
籬菊華胥國遨遊無懷氏風俗登詩壇爭長破愁城相
屬二簋用坎四三客敬需六共樂時方清誰言世之叔
相從孟公座寧别輔氏族(謂鄭廣文也)一笑祝諸賢行釂天
家醁(今内醖上尊扁以醽醁)
再和戲黃玉泉
黃公辭酒壚經笥捧便腹讀書飢鳶聲了了崇文目陂
澄萬頃波巢寄一枝木戲題百篇富自笑孤館獨轍涸
聊相濡神液未容漉嘯歌匪彈劒狷隘殊躄足文織犧
尊黃句絃綺琴綠不見蠏杯持徒費爾雅讀坐對罌卧
墻空有葉暎竹枯腸但茶搜燥吻遲(去聲)膏沃主人如馬
瘦酒使欠猩僕(封溪令事)思折酤媪劵欲訪義漿玉喟兹鯨
吸量眇矣龍驤斛靈根日灌溉詩課自程督試當閱醫
經薄釀借神麴共醉靈均絲未問長房菊飲興非有期
衣曬寧免俗杯勺雖不勝嘔泄聽隨屬嬾疊陽關三肯
競梟博六不飲但麥豆頗勝劉文叔醉騎黃犢孫歸玩
墨君族子為評酒名擬號安晚醁
謝葺芷和韻
無詩不言酒(荆公謂李白無一詩不言酒)作賦真誑腹未破公子慳
況與佳人目壯心思擊壺聖杯賡啄木(樂天啄木曲不如飲此神聖杯)
袖想胡旋雙糚記摇手獨(見陳陶獨摇手行)賓筵乏酬獻醴齊
催泲漉禰衡辦撾鼓元崇方病足曾無列屋粉空韻梳
鬟綠百篇摘仙詠十軸蒙溪讀(見顧雲池陽醉歌)有美建安璩
競爽淇園竹芒端寒燠轉胷次古今沃卧甕嗤舍郎祭
酒可令僕(漢僕射中興改祭酒)時陳南北洗頗醉東西玉雖微醖
五斗端有才一斛詩壇長齊盟筆陣嚴總督方將喝銀
雲未肯平封麴(李賀酒酣喝月使到行銀雲櫛櫛瑶殿月陸龜蒙中酒賦拔酒樹平封麴)宫
宴看傳柑帝歌須和菊(德宗作黃菊歌翰林學士韋綬奉和)牛心固異撰
犢鼻且同俗尊酒日相逢我歌君為屬歡期踐三五釀
頃十五六(樂府庾信對酒人生一百年歡笑惟三五王績有田十六頃悉以釀酒)酣暢嗟
阮修飲狂謝裴叔(裴叔則語石崇云飲人以狂藥責人以正禮)窪尊留古製
長勺分魯族居然同老襟淺斟醽水醁(湘東有醽水故酒得名)
謝鄭廣文和韻
鱣堂心醉經精神應滿腹温飽無所志飲食不以目(温公)
(謂今人以耳而衣以目而食)說詩稱解頤善問待攻木頗愁百斛量
孔庭惟立獨俎豆答衞問筐瓷欠鄒漉(見鄒陽酒賦)曾子非
養口漆園且尊足時於清夜分酌以翠勺綠(綠尊翠勺為君斟酌)
聊澆磊磈胷不廢吾伊讀每篇亦作句(來詩每篇必有亦作語)如
對紀書竹相逢蓋初傾一别桑重沃融尊慚坐滿魯餽
疎拜僕衞生不自寳抑首親患玉囊無䛕墓金米乏佳
傳斛廚煙爨人凊蔬課園夫督粟缾收秫田黍釀用陰
麴解同杜陵襟期醉昌黎菊赤手當縛莵(來詩有白戰之語)白
眼漫嗔俗莊虛左氏宴觴肯西子屬(坡賦屬此觴於西子)酒債負
尋常會期遭百六要須中聖賢庶以展伯叔(謂宗盟也)醉入
無功鄉醒豈屈原族(漢徙屈昭景大族)岸幘一笑粲共賦醽酒
醁(晉張載有醽酒賦)
雨中即事簡二友
怒蛙頻作灌夫罵老鸛唯聞莊舄吟麥熟只應呼快活
林間欠此一聲禽
右一
舉頭但覺雲頭闇移脚何曾雨脚乾衣袷未便時衣褐
薄寒渾作晩秋看
右二
鳩能喚雨復呼晴日日長從屋角鳴晴雨不應關汝事
強饒唇舌效君卿
右三
五月炎天正及時輕絲扇子未曾持殷勤寄語班姬道
只恐秋深却要伊
右四
蘀龍厭俗託孫兒(隣竹過墻)隔砌相過人不知借宅敲門太
多事胡牀竟日對漪漪
右五
鶯聲求友亂繅車兀坐翻思二客佳乞得晩晴紅照水
南坡東畔月侵階
右六
客有誦袁蒙齋得雨酬倡之什輒賡原韻志喜也
呈虛齋使君
雷伯四月瘖無聲鳴鳩呼婦鳬浴晴星如撒沙燈吐紅
羲和駕鞭乘赤明稚秧針水未入種秀麥浪畦猶督耕
香車不動百龍蟄轉漉如織千蛇横愛民太守心語口
瘨我以旱寧無生川靈有知龜亦許異物蜿蜒歸掌撫
一雨果從方寸來此念端誠本天與但看父老歌豐年
不用兒童學皇舞弭灾肯效欒巴噀哺民無異紫芝乳
一年事在阿堵中四封笑溢迎門語我州瀦野同淮徐
公方有意六輔渠上天下澤鍾惠施千里波及皆君餘
蒙齋詩成虚齋和我樂賦之如遂初對坐聫珠飽官粟
但有歡喜無欷歔秪今快續二賢詠不須乞米與顔書
又
媧石補天玻璃聲遇坎為雨離為晴金烏玉兔旁午出
百二十官稱常明下土臣敢再拜問誰主風雨催民耕
天江津河尾北見玉井水漿參左横胡為湯旱龜土坼
胡為堯水魚頭生孰令赤地星丈許吭扼雷公仍背撫
孰令河鼓塞銀潢勺水線流不輕與孰令卷舌自張翕
孰令天雞自飛舞雲師族聚曷遽散電母兒號奚不乳
黑豬渡河去無迹蒼龍銜珠噤弗語朱鳥崛強王偃徐
烏龜縮頸老沮渠夫君牋天帝馮怒旱魃磔死不問餘
天街清潤聫璧珠不為乾封為太初一雨三日誰力歟
更唱迭和忘欷歔歸之太守不肯有欸乃聊代志喜書
又
豢龍作醢龍呑聲天公憒憒迷雨晴玉脂泣烹足媚嫵
苦酒五色生光明龍雖神物畏饞吻攜朋去作天田耕
稚禾婉婉魚薧立高原庚庚龜兆横漢家燮調豈無術
陰陽縱閉歸董生我貧自笑一瓢許(闕)
瓶粟屢空慚釜與彭澤從無種秫資
沂水聊助詠雩舞頗怪吹雲讀風訟浪愁淅米繙危語
清時何事弘羊烹善政端無寗虎乳仁人拯溺非姑徐
急挽天漢如决渠我知造物識君意十日一雨焉取餘
願君展此作霖手蘇民旱徙扶黃初在在京坻賦高廩
坐令歌賦笑欷歔病坡作計羹玉糝辟穀寧羨黃石書
湖上口占
賣葑千艘底處藏媧天濯熱卧湖光山雲既雨猶相逐
水草無花亦自香野徑徧穿人借問僧茶旋點客先嘗
翻思舉世趨炎者誰識蘋風五月涼
戲續前韻簡幕掾林治中
梅霖妬日強遮藏西雨東邊漏隟光黃口禽鳴應乳臭
白花梔坼似衙香排根荷出憐嵇紹遯迹蓴肥哂孟嘗
(浚湖之後荷蓴間有在者)閒處便成清境界底須沂水羨雩涼
煑白酒送林治中
長門思渴薦寒泉浪讀松醪桂酒篇數米釀來成玉液
傳家方秘出金川白飛瓊斝應歸重紅滴珠槽敢忘前
聊遣朋壺共一笑平分風月晩涼天
偶成呈林鄭二友兩絶
人才百年能幾見俗子一揖已累人元温亦知有此客
德操未省誰為賓
聲名谷口我宗秀風調西湖我輩人自是山巖著不得
天教暫此伴閒身
安晚堂集卷九
安晚堂集卷九
宋鄭清之撰
林治中鄭廣文以詩來遣魯酒報聘拙語輔行
長公本喜飲半入野人腹南洲春夢婆亦復開醉目尚
想晉流麗龞飲更升木興來索老兵誰謂酌可獨我亦
愛客至陶巾時一漉雖有彭澤田種秫苦不足頗因病
斷遣瓢棄尚餘綠豈無大雅朋來伴離騷讀廣文粲簷
花和靖峙修竹交情如酎醇秀句喜心沃觴政嘗卜夜
談闈屢更僕胡為闊宇芝但憶頽山玉聊爾遣書瓻安
得洗愁斛昔誇聖人中今愧平原督(今歲家釀殊未佳)杯手助
螯持車涎笑逢麴青州豈烏有白衣問黃菊如臯應解
顔對飲頗勝俗(梅聖俞詩獨坐與婦飲頗勝俗客對)何時赤壁游匏樽笑
相屬欲歌鹿鳴三正苦龜藏六飲肯遺公榮雨煩過御
叔忻聞麥兩岐况有魚百族小卻揖二豪觥船倒醽醁
謝玉泉君黃伯厚和韻
卯飲貪引巵夕食不饜腹松醪灔玉池鬱尊傲黃目歸
閒喜攜幼欣榮對夏木頗笑屈原醒寧甘馬周獨詩筒
發豪思江月欲戲漉每賡北海詠未羨西隣足槽規長
吉紅蟻玩杜陵綠醉鄉擬續記書眼瞭可讀時康萬戸
春興到七賢竹筵虛豔姬舞面想宫嬪沃别腸驅藥使
健筆命騷僕居然得良朋清辭瀉壺玉習池可聯乘步
兵有餘斛(步兵厨有酒三百斛)誰能酒限拘強效八州督今年小
麥好豈屑官廩麴嘉節迫蒲艾早計數萸菊客中真有
佳眼前喜無俗賦殷金石聲光粲牛斗屬句在後三三
人誰賽六六試編諸賢詩第以伯仲叔共成杜康傳更
聚山中族萬事付亡何乾坤一杯醁
諸君和篇摩壘致師不容閉壁再繹前韻
平生周伯仁耿耿空洞腹翛然猿鶴姿豈辨鳩鷹目僕
射不解事居士偶題木種柳僅成五樂園秪可獨皓首
愧商隠湛恩霑漢漉城府百無有丘壑一已足詎省醉
裙紅安識墜樓綠生經未渠諳酒頌聊喜讀耳熱聞秦
聲浪謂肉勝竹高陽有勍者盛氣如曲沃直須殿上飲
撫牀徑呼僕競看椀揮金幾欲斗撞玉方丈食萬錢娉
婷珠一斛豈復堪束帶靡從揖郡督耆壽祝老饕嘉名
豔春麴乃知梁州萄大勝伯始菊相逢作青眼洗去爾
許俗泠然曲寡和尚有騎能屬元和一漁翁喜共學士
六吳歈間雅奏楚優效孫叔石鼎夜未央春空雲已族
何當一會期清驩溢寒醁
邴原解劇飲雅名稱龍腹季倫殺為嬉席妓敢嗔目有
酒何容辭恐射蔣濟木但當攜酒去名花賞幽獨年秫
未足了(孔羣)聖米猶可漉(杜悰)愛屐憐猩魂奪巵笑蛇足桂
漿有餘芳桑落見重綠諫遠衢尊投法置酺飲讀籌觥
進蔌肴流觴屏絲竹未憂瓶罌罄但費&KR1250;盥沃勝事在
園林家務付兒僕(陶淵明傳)釀羔截肪乳炰鳳泣脂玉鍊句
丹九轉摛文泉萬斛競詆酒中賢祗堪帳下督穿幘俯
前案障面厭方麴(楊諳語魯漫漢事)吹不落眼花(樂天詩)歸去來
籬菊華胥國遨遊無懷氏風俗登詩壇爭長破愁城相
屬二簋用坎四三客敬需六共樂時方清誰言世之叔
相從孟公座寧别輔氏族(謂鄭廣文也)一笑祝諸賢行釂天
家醁(今内醖上尊扁以醽醁)
再和戲黃玉泉
黃公辭酒壚經笥捧便腹讀書飢鳶聲了了崇文目陂
澄萬頃波巢寄一枝木戲題百篇富自笑孤館獨轍涸
聊相濡神液未容漉嘯歌匪彈劒狷隘殊躄足文織犧
尊黃句絃綺琴綠不見蠏杯持徒費爾雅讀坐對罌卧
墻空有葉暎竹枯腸但茶搜燥吻遲(去聲)膏沃主人如馬
瘦酒使欠猩僕(封溪令事)思折酤媪劵欲訪義漿玉喟兹鯨
吸量眇矣龍驤斛靈根日灌溉詩課自程督試當閱醫
經薄釀借神麴共醉靈均絲未問長房菊飲興非有期
衣曬寧免俗杯勺雖不勝嘔泄聽隨屬嬾疊陽關三肯
競梟博六不飲但麥豆頗勝劉文叔醉騎黃犢孫歸玩
墨君族子為評酒名擬號安晚醁
謝葺芷和韻
無詩不言酒(荆公謂李白無一詩不言酒)作賦真誑腹未破公子慳
況與佳人目壯心思擊壺聖杯賡啄木(樂天啄木曲不如飲此神聖杯)
袖想胡旋雙糚記摇手獨(見陳陶獨摇手行)賓筵乏酬獻醴齊
催泲漉禰衡辦撾鼓元崇方病足曾無列屋粉空韻梳
鬟綠百篇摘仙詠十軸蒙溪讀(見顧雲池陽醉歌)有美建安璩
競爽淇園竹芒端寒燠轉胷次古今沃卧甕嗤舍郎祭
酒可令僕(漢僕射中興改祭酒)時陳南北洗頗醉東西玉雖微醖
五斗端有才一斛詩壇長齊盟筆陣嚴總督方將喝銀
雲未肯平封麴(李賀酒酣喝月使到行銀雲櫛櫛瑶殿月陸龜蒙中酒賦拔酒樹平封麴)宫
宴看傳柑帝歌須和菊(德宗作黃菊歌翰林學士韋綬奉和)牛心固異撰
犢鼻且同俗尊酒日相逢我歌君為屬歡期踐三五釀
頃十五六(樂府庾信對酒人生一百年歡笑惟三五王績有田十六頃悉以釀酒)酣暢嗟
阮修飲狂謝裴叔(裴叔則語石崇云飲人以狂藥責人以正禮)窪尊留古製
長勺分魯族居然同老襟淺斟醽水醁(湘東有醽水故酒得名)
謝鄭廣文和韻
鱣堂心醉經精神應滿腹温飽無所志飲食不以目(温公)
(謂今人以耳而衣以目而食)說詩稱解頤善問待攻木頗愁百斛量
孔庭惟立獨俎豆答衞問筐瓷欠鄒漉(見鄒陽酒賦)曾子非
養口漆園且尊足時於清夜分酌以翠勺綠(綠尊翠勺為君斟酌)
聊澆磊磈胷不廢吾伊讀每篇亦作句(來詩每篇必有亦作語)如
對紀書竹相逢蓋初傾一别桑重沃融尊慚坐滿魯餽
疎拜僕衞生不自寳抑首親患玉囊無䛕墓金米乏佳
傳斛廚煙爨人凊蔬課園夫督粟缾收秫田黍釀用陰
麴解同杜陵襟期醉昌黎菊赤手當縛莵(來詩有白戰之語)白
眼漫嗔俗莊虛左氏宴觴肯西子屬(坡賦屬此觴於西子)酒債負
尋常會期遭百六要須中聖賢庶以展伯叔(謂宗盟也)醉入
無功鄉醒豈屈原族(漢徙屈昭景大族)岸幘一笑粲共賦醽酒
醁(晉張載有醽酒賦)
雨中即事簡二友
怒蛙頻作灌夫罵老鸛唯聞莊舄吟麥熟只應呼快活
林間欠此一聲禽
右一
舉頭但覺雲頭闇移脚何曾雨脚乾衣袷未便時衣褐
薄寒渾作晩秋看
右二
鳩能喚雨復呼晴日日長從屋角鳴晴雨不應關汝事
強饒唇舌效君卿
右三
五月炎天正及時輕絲扇子未曾持殷勤寄語班姬道
只恐秋深却要伊
右四
蘀龍厭俗託孫兒(隣竹過墻)隔砌相過人不知借宅敲門太
多事胡牀竟日對漪漪
右五
鶯聲求友亂繅車兀坐翻思二客佳乞得晩晴紅照水
南坡東畔月侵階
右六
客有誦袁蒙齋得雨酬倡之什輒賡原韻志喜也
呈虛齋使君
雷伯四月瘖無聲鳴鳩呼婦鳬浴晴星如撒沙燈吐紅
羲和駕鞭乘赤明稚秧針水未入種秀麥浪畦猶督耕
香車不動百龍蟄轉漉如織千蛇横愛民太守心語口
瘨我以旱寧無生川靈有知龜亦許異物蜿蜒歸掌撫
一雨果從方寸來此念端誠本天與但看父老歌豐年
不用兒童學皇舞弭灾肯效欒巴噀哺民無異紫芝乳
一年事在阿堵中四封笑溢迎門語我州瀦野同淮徐
公方有意六輔渠上天下澤鍾惠施千里波及皆君餘
蒙齋詩成虚齋和我樂賦之如遂初對坐聫珠飽官粟
但有歡喜無欷歔秪今快續二賢詠不須乞米與顔書
又
媧石補天玻璃聲遇坎為雨離為晴金烏玉兔旁午出
百二十官稱常明下土臣敢再拜問誰主風雨催民耕
天江津河尾北見玉井水漿參左横胡為湯旱龜土坼
胡為堯水魚頭生孰令赤地星丈許吭扼雷公仍背撫
孰令河鼓塞銀潢勺水線流不輕與孰令卷舌自張翕
孰令天雞自飛舞雲師族聚曷遽散電母兒號奚不乳
黑豬渡河去無迹蒼龍銜珠噤弗語朱鳥崛強王偃徐
烏龜縮頸老沮渠夫君牋天帝馮怒旱魃磔死不問餘
天街清潤聫璧珠不為乾封為太初一雨三日誰力歟
更唱迭和忘欷歔歸之太守不肯有欸乃聊代志喜書
又
豢龍作醢龍呑聲天公憒憒迷雨晴玉脂泣烹足媚嫵
苦酒五色生光明龍雖神物畏饞吻攜朋去作天田耕
稚禾婉婉魚薧立高原庚庚龜兆横漢家燮調豈無術
陰陽縱閉歸董生我貧自笑一瓢許(闕)
瓶粟屢空慚釜與彭澤從無種秫資
沂水聊助詠雩舞頗怪吹雲讀風訟浪愁淅米繙危語
清時何事弘羊烹善政端無寗虎乳仁人拯溺非姑徐
急挽天漢如决渠我知造物識君意十日一雨焉取餘
願君展此作霖手蘇民旱徙扶黃初在在京坻賦高廩
坐令歌賦笑欷歔病坡作計羹玉糝辟穀寧羨黃石書
湖上口占
賣葑千艘底處藏媧天濯熱卧湖光山雲既雨猶相逐
水草無花亦自香野徑徧穿人借問僧茶旋點客先嘗
翻思舉世趨炎者誰識蘋風五月涼
戲續前韻簡幕掾林治中
梅霖妬日強遮藏西雨東邊漏隟光黃口禽鳴應乳臭
白花梔坼似衙香排根荷出憐嵇紹遯迹蓴肥哂孟嘗
(浚湖之後荷蓴間有在者)閒處便成清境界底須沂水羨雩涼
煑白酒送林治中
長門思渴薦寒泉浪讀松醪桂酒篇數米釀來成玉液
傳家方秘出金川白飛瓊斝應歸重紅滴珠槽敢忘前
聊遣朋壺共一笑平分風月晩涼天
偶成呈林鄭二友兩絶
人才百年能幾見俗子一揖已累人元温亦知有此客
德操未省誰為賓
聲名谷口我宗秀風調西湖我輩人自是山巖著不得
天教暫此伴閒身
安晚堂集卷九
