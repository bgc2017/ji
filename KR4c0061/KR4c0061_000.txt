李賀歌詩集序
京兆杜牧牧之
大和五年十月中半夜時舍外有疾呼傳緘書
者牧曰必有異亟取火來及發之果集賢學士
沈公子明書一通曰我亾友李賀元和中義愛
甚厚日多相與起居飲會賀且死常授我平生
所著歌詩離爲四編凡二百二十三首數年來
東西南北良爲巳失去今夕醉解不復得寐即
閱理篋帙忽得賀詩前所授我者思理往事凡
與賀話言嬉遊一處所一物候一日一夕一觴
一飯顯顯然無有忘棄者不覺出涕賀復無家
室子弟得以給養䘏問常恨想其人味其言止
矣子厚於我與我爲賀集序盡道其所來由亦
少解我意牧其夕不果以書道不可明日就公
謝且曰世謂賀才絶出于前讓居數日牧深惟
公曰公於詩爲深妙竒博且復盡知賀之得失
短長今實敘賀不讓必不能當公意如何復就
謝極道所不敢敘賀公曰子固若是是當慢我
牧因不敢復辭勉爲賀序然其甚慙唐皇諸孫
賀字長吉元和中韓吏部亦頗道其歌詩雲煙
綿聮不足爲其態也水之迢迢不足爲其情也
春之盎盎不足爲其和也秋之明潔不足爲其
格也風檣陣馬不足爲其勇也瓦棺篆鼎不足
爲其古也時花美女不足爲其色也荒國陊殿
梗莽丘隴不足爲其恨怨悲愁也鯨呿鼇擲牛
鬼蛇神不足爲其虚荒誕幻也蓋騷之苗裔理
雖不及辭或過之騷有感怨刺懟言及君臣理
亂時有以激發人意乃賀所爲無得有是賀復
探尋前事所以深歎恨古今未嘗經道者如金
銅仙人辭漢歌補梁庾肩吾宫體謠求取情狀
離絶遠去筆墨畦逕閒亦殊不能知之賀生二
十七年死矣世皆曰使賀且未死少加以理奴
僕命騷可也賀死後凡十有某年京兆杜牧爲
其序
歌詩目錄編弟一
隴西李賀長吉
凡五十九首
李憑箜篌引殘絲曲
還自會稽歌寄權璩楊敬之
示第竹
同沈駙馬賦得御溝水始爲奉禮憶昌谷山居
七夕過華清宫
送沈亞之歌詠懷(二首)
追和柳惲春坊正字劒子歌
貴公子夜闌曲鴈門太守行
大堤曲蜀國絃
蘇小小歌夢天
唐兒歌綠章封事
十二月樂辭(并閠月十三首)天上謠
浩歌秋来
帝子歌秦王飲酒
洛妹眞珠李夫人
走馬引湘妃
三月過行宫南園(十三首)
歌詩目錄編弟二
凡五十四首
金銅僊人辭漢歌古悠悠行
黃頭郎馬詩(二十三首)
申胡子觱栗歌老夫採玉歌
傷心行湖中曲
黃家洞屏風曲
南山田中行貴主征行樂
贈時張初效潞幕羅敷交與葛篇
仁和里雜敘皇甫湜宫娃歌
堂堂送小季之廬山(二首)
致酒行長歌續短歌
公莫舞歌昌谷北園新笋(四首)
惱公感諷(五首)
歌詩目錄編弟三
凡五十七首
追何謝銅雀妓送秦光禄北征
酬荅(二首)畫角東城
嘲謝秀才(四首)昌谷讀書示巴童
巴童荅代崔家送客
出城莫種樹
將發畫江潭苑(四首)
張大宅病曲難忘曲
賈公閭貴壻曲夜飲長眠曲
王濬墓下作客遊
崇義里滯雨馮小憐
贈陳商釣魚
奉和二兄罷使荅贈
題趙生壁感春
仙人河陽歌
花遊曲春晝
安樂宫胡蝶飛
梁公子牡丹種曲
後園鑿井開愁歌
秦宫詩古鄴城童子謠
楊生青花石硯歌房中思
石城曉苦晝短
章和二年中春歸昌谷
昌谷詩銅駞悲
自昌谷到洛後曉入太行
秋涼詩
歌詩目錄編弟四
凡五十首
艾如張上雲樂
巫山高摩多棲子
猛&KR0849;行日出行
苦篁調嘨引拂舞歌辭
夜㘴吟箜篌引
平城下江南弄
榮華樂相勸酒
瑶華樂北中寒
梁臺古愁公無出門
神絃别曲綠水辭
沙路曲上之回
高軒過貝宫夫人
蘭香神女廟送韋仁實
洛陽别皇甫湜溪晚&KR0765;
官不来長平箭頭歌
江樓曲塞下曲
染絲上春機五粒小松歌
塘上行吕將軍歌
休洗紅神絃曲
野歌神泣
將進酒美人梳頭歌
月漉漉篇亰城
官街鼓許公子鄭姬歌
新夏歌題歸夢
經沙苑出城别張艾新酬李漢
