欽定四庫全書
世宗憲皇帝御製文集卷二十七
詩(雍邸集)
耕圖二十三首
浸種
百穀遺嘉種先農著懋功春暄二月後香浸一溪中重
穋随宜辨筠籠用力同每多賢父老占節識年豐
耕
原隰韶光媚茅茨暖氣舒青鳩呼雨急黃犢駕犂初畎
畮人無逸耕耘事敢疎勤劬課東作扶策歴村墟
耙耨
農務時方急春潮堰欲平烟籠高柳暗風逐去鷗輕壓
笠低雲影鳴簔亂雨聲耙頭船共稳斜立叱牛行
耖
南畆耕初罷西疇耖復親四蹄聽活活十頃望畇畇蝶
舞黃萱晚鶯歸綠樹新春光長不負祗有力田人
碌碡
如輪轉機石歴碌向東臯驅犢亦何急平田敢告勞春
塍縈似帶沃壤膩於膏水族堪供餉傾罇醉蟹螯
布秧
種包忻拆甲岸畔競携筐活活衝泥布紛紛落隴香追
随歡幼稚祝禱願豐穰氣候今年早行看刺水秧
初秧
&KR0903;惜占城種携兒上隴來一溪添雨足盈畆喜秧開宿
露濃相裛韶陽暖復催忻忻頻笑指轉眼可移栽
淤蔭
鳥鳴村陌静春漲野橋低已愛新秧好旋看複隴齊淤
時争早作課罷豈安棲沾體兼塗足忙忙日又西
拔秧
吉辰逢社後比戸趁忙時盈把分青壤和根灌綠漪兒
童擔餉榼婦子製秧旗慣得為農樂辛勞自不知
插秧
令序當芒種農家插蒔天倏分行整整佇看影芊芊力
合聞歌發栽齊聽鼓前一朝千頃遍長日正如年
一耘
飽雨纖纖長含風葉葉柔載芟除宿莠挹注引新流隂
借臨溪樹聲傳隔隴謳炊烟村畔起歸路緩驅牛
二耘
欝欝平疇綠勞勞一載耘理苖疎是法非種去宜勤笠
重初收霧鋤輕半帶雲日高忙餉婦稚子故牽裙
三耘
鋤莠日當午驕陽若火燔耘耔須盡力辛苦只今番蟬
噪風前急蛙聲水底喧釀花宜欝暑翠浪舞翩翻
溉灌
藝奪天工巧人勤地力加桔橰聲振鼓戽斗疾翻車灌
注畦旋滿嘔啞日欲斜况兼風露美蒨蒨吐新華
收刈
西成已在望早作更呼讙刈穗香生把盈筐露未乾啄
遺鴉欲下拾滯稚争歡主伯欣相慶豐年俯仰寬
登場
紅秈收十月白水浸陂塍釀熟田家慶場新歲事登雲
堆香冉冉露積勢層層勞瘁三時過饔飱幸可憑
持穗
力田欣有歲曬稻喜晴冬響落連耞急塵浮夕照濃鼠
銜猶畏懦鷄啄自從容幸值豐亨世堯民比屋封
舂碓
野陌霜風早柴門晚日多舂聲接鄰響杵韻洽豳歌顆
顆珠傾篚瑩瑩雪滿籮為憐艱苦得把握屢摩挲
籭
治粒頻求潔田家亦苦心篩風當戸北避日就檐隂一
飽功非易終年力不禁君看圓似玉我愛勝如金
簸揚
朝來風色好箕宿應維南敢惜翻飛力寧教糠粃參乾
圓輸縣吏狼藉戒童男得免催租負方無俯仰慙
礱
地結霜痕白檐虛夜氣青聲殷礱早穀風勁閉寒扄玉
色鮮堪比珠光瀉不停蒸炊謀室婦農祖薦朝馨
入倉
勤勞臨歲暮入囷及良朝墉櫛寧奢望儲蔵幸已饒賦
完農有暇門静吏無囂苫廪牢封固無虞雨雪飄
祭神
雨暘徵帝德豐稔慰氓愚賽鼔村迎社神燈夜禱巫酒
漿瀉罌盎肴核獻盤盂敢乞長年惠穰穰遂所需
織圖二十三首
浴𧖟
門多楊柳風溪漲桃花水村酒醖羊羔春閨浴蠶子纖
纖弄翠盆戢戢蠕香紙雪繭與冰絲婦功從此始
二眠
百舌鳥初鳴再眠蠶在箔陌桑青已柔隄草綠猶弱正
宜旭日和惟恐春寒作媍忙兒不知棗栗頻啼索
三眠
春風拂簾櫳春露繁桑柘遶箔理三眠燒燈遶五夜大
姑席未安小姑梳弗暇喔喔唱鄰雞提筐邀比舍
大起
今春寒暖勻南陌條桑好箔上葉憂稀枝頭採戒早不
知春幾多但覺蠶欲老阿誰紅粉粧尋芳踏堤草
捉績
生熟乃有時老嫩莫紛糅恐煩姑與嫜服勞夜繼晝松
火發瓦盆星芒射階霤次第了架頭怱忙顧童幼
分箔
新燕掠風輕新蠶偕日長分箔天氣暄食葉雨聲響少
媍採林間倦歸歇陌上門前桑騷騷黃雲接青壤
採桑
清和天氣佳比戸採桑急瀼瀼零露繁冉冉綠隂濕高
柯學猱升落葚教兒拾昨摘滿籠歸姑猶嗔不給
上簇
東鄰催早耕西舍呼浸榖花殘蜀鳥啼春老吳蠶熟蚑
蚑鞠雪腰盈盈皤絲腹剪草架初齊女郎看上簇
炙箔
温扇花信風寒釀麥秋雨葭簾張蟹舍松盆煖蠶戸香
生雪繭眀光吐銀絲縷門忌少人蹤語燕喧衡宇
下簇
前月浴新蠶今月摘新繭浴蠶柳葉纖摘繭柳綿捲膏
沐曾未施風光覺潛轉鄰曲慰勞來懽情一共展
擇繭
傾筐香雪眀擇繭檐日上大半作絲綸三分充綿纊囑
嫗理從容擇慣知瘠壮所慮梅雨過插秧趁溪漲
窖繭
挽袖觧長裙香汗濕紅頰農事委良人蠶功獨在妾層
層下簇完勞勞窖繭接作苦感天公冰雪滿箱篋
練絲
烟流矮屋青水汲前溪潔掉車若捲風映釡如翻雪絲
頭入手長左右旋轉忙軋軋聽交響行人聞繭香
蠶蛾
鄰始通往來暫時觧忙促出繭影翩翩翅光膩粉沃秧
苖已抽青桑葉再見綠送蛾須水邊流傳咲農俗
祀神
豐祀報先蠶洒庭佇来格釃酒注罇罍獻絲當圭璧堂
下趨妻孥堂上拜主伯神惠乞來年盈箱賜倍獲
緯
盈盈緯車婦荆布事素樸絲絲理到頭的的出新濯心
忙不遑食腕倦何曾覺忽聽歸鴉啼斜陽挂屋角
織
一梭復一梭頻擲青燈側豔豔機上花朵朵手中織嬌
女眠齁齁秋蟲語唧唧檐頭月漸高紙窗眀曉色
絡絲
女紅亦頗勞凄然當戶嘆燈昏絡素絲籰重困柔腕纖
纖鬢影寒沉沉夜氣半妾心不敢忙心忙絲緒亂
經
昨為籰上絲今作軸中經均勻細分理珍重相叮嚀君
看千萬縷始成丈尺絹城市紈袴兒辛苦何嘗見
染色
深淺練縓纁蒼黃運巧智把絲曬柴荆臨風含綺思煥
然五色紛爛若雲霞熾好語付機工金梭織錦字
攀花
織絹當織長挽花要挽雙緒繁勞玉腕梭冷燼銀缸新
樣勝吳綾斜文賽蜀錦成匹落誰家詎忍裁衾枕
剪帛
千絲復萬絲成帛良非偶握尺重含情欲剪頻低首紅
分的的桃青擘柔柔柳但免舅姑寒妾單亦何醜
裁衣
九月屆授衣縫紉難容緩戔戔逐剪裁楚楚稱長短刀
尺迎風寒元黃委雲滿帝力併天時農蠶慰飽暖
羣仙冊一十八首
譚元
勝境邀仙侣飛軿訪上真瑶華拂星珮沆瀣濕雲巾餌
玉顔含彩懷丹氣自春長生探秘訣守寂鍊形神
桃熟
移種瑶池畔今看實壓枝香含紅熟透露濕碧榮滋七
顆盛盤日干年又摘期朝來謁金闕甘美獻天墀
賞荷
翠盖千重合冰華萬古清人寰誇玉井仙露勝金莖質
秀香尤異波凉暑不生逍遥蓬島内未擬赴瑶京
鼓瑟
樹樹花如雪層層玉作天芝栽成五色鶴養已千年雲
帔来真侣霞漿飲上仙和歌新製曲寳瑟奏冰弦
鹿輦
白鹿充仙馭青禽識羽童期朝太素帝約會上清宫草
拾瑶池畔笙吹欝島中更傾瓊液酒一醉夀春紅
迎福
翠凝松萬歲香發桂雙柎地接三清境天開五福圖童
顔如冠玉仙珮總垂珠行滿虛皇召驂鸞立可須
跨角獸
凌霄丹嶂迥行處彩霞飛獨角仙家騎雙童鳥羽衣遨
遊三島徧俯瞰九河微南極尋前約雲邊啓玉扉
戲獅
青猊原瑞物長養属仙家遲日呼童子春風試爪牙食
惟銜露草卧為護丹砂好獻通眀殿天衢馭帝車
泛海
碧海長無浪紅雲不作秋月槎飄一葉蓮瓣蕩扁舟競
向銀河渡還從星渚留年年賡帝夀元鶴記添籌
採苓
聖人長馭世仙子啓靈蹤秘結千齡餌香腴萬載松雪
霜凝珀質龍虎護雲封釀酒充堯斝春光駐鶴容
燒丹
鉛砂和藥物松柏繞雲壇爐運隂陽火功兼内外丹光
芒冲斗耀靈異衛龍蟠自覺仙胎熟天符降紫鸞
巨桃
根盤紅日近枝聳碧雲高閬苑鄰青李瑶池映翠濤偷
須防曼倩熟擬宴仙曹莫訝如瓜大甘香勝玉膏
步雪
綘雪呈竒瑞瓊枝花遍開崑崙銀爛漫碧落玉崔嵬粉
蝶凌風舞霜禽接翅来海天長不夜真境識蓬莱
檜下會真
太乙鬚眉古虛皇冠佩尊元初參得一天地論歸根瓊
液巵巵滿琪花處處繁欣看前種檜老幹已龍騫
撫鹿
遥指蓬山麓軒臨弱水濆鹿馴眠細草沙暖覆香雲石
亦含靈氣泉皆發異芬呦呦鳴未已林外每呼羣
雙鸞
一𣲖簫璈湧歌聲雲外飄青童擎羽蓋翠扇執垂髫曉
籟鳴環玉天風拂粉綃雙鸞王母使傳簡下層霄
放鶴
白羽裁為氅丹砂結作鬟九臯長嘯後華表復飛還巖
洞煙霞侣蓬瀛供奉班放教随意去切莫戀塵寰
授法
太上乘龍降羣真曳佩參靈科宣玉簡秘籙發金函傳
訣開丹鼎焚香結紫嵐侍仙通古篆援筆錄元談
世宗憲皇帝御製文集卷二十七
