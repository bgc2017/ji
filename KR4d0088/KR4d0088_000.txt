宋文承五季之弊其詩綺靡刻削出晚
唐下至歐陽永叔始起而變之逮蘇子
美梅聖俞起而詩又變黃山谷陳后山
起而又一變黃陳雖號江西派而其風
骨逼近老杜宋詩盖至此極矣然予尤
酷愛后山嘗攜其遺稿過漢中令生徒
錄過用便旅覽而憲副朱公恨世無完
集不與歐黃諸家並行遂屬知府袁君
宏加板刻焉顧舛訛太甚兼有脫簡嘉
其志而惜其費盖不獨予然也丙辰歲
予南歸獲定本於江東故家朱公喜得
如重寳復以屬袁君遂再板以行精繕
奚翅什百而為功為惠固不尠矣自今
讀后山詩固驚其雄徤清勁幽邃雅淡
有一塵不染之氣夷考其行矯厲凌烈
窮餓不悔則詩又特其緒餘耳后山自
謂不及山谷晦翁以山谷詩近浮薄乃
后山所無然豈獨詩哉愛其詩而不師
其人固非二君板行之意而况并其詩
未必知也
弘治丁巳秋九月朔石淙楊一清識
后山詩註目錄(年譜附)
天社任淵
讀后山詩大似參曹洞禪不犯正位切忌
死語非冥搜旁引莫窺其用意深處此詩
註所以作也近時刊本參錯&KR1230;誤政和中
王雲子飛得后山門人魏衍親授本編次
有序歲月可考今悉㩀依略加緒正詩止
六卷益以註卷各釐為上下作之有謂而
存之可傳無怪夫詩之少也衍字昌世作
后山集記頗能道其出處今置之篇首後
有學者得以覽觀焉
第一卷
元豐六年癸亥
妾薄命二首(后山自注曰爲曾南豐作后山學於南豐曾)
(鞏子固南豐卒於元豐六年此篇必是時所作今以壓卷亦推本其)
(淵源所自)
元豐七年甲子八年乙丑
送外舅郭大夫槩西川提刑(按實錄元豐七)
(年五月朝請郎郭槩提點成都府路刑獄此詩未必是時所作姑以)
(除官歲月爲次後多倣此)
送内
别三子(右二篇后山妻子從郭槩入蜀時作)
寄外舅郭大夫
城南寓居二首(詩有韋杜城南村之句韋曲杜曲屬長安)
(當是后山送其妻子入蜀後遂客寄關中或云熙寧間作)
憶少子
元祐元年丙寅(是歲后山在京師)
絶句(詩有陳州門及蘇禮部之句陳州門在汴京時后山旅寓於此)
(其春東坡爲禮部郎中)
寄外舅郭大夫(詩有之句神母仁如堯哲宗即位)
(宣仁太后垂簾之眀年也)
贈蘇二公南豐先生挽詞二首
暑雨送江楚州
送江端禮(季共)晁無咎張文潜見過
次韻荅邢居實二首
元祐二年丁卯(春夏后山在京師按實錄元祐二年四月乙巳)
(徐州布衣陳師道充徐州學教授以東坡傳堯俞孫覺之薦也其年)
(赴官)
丞相温公挽詞三首(司馬温文正公以元祐二年正)
(月葬此詩蓋是時所作)
次韻荅學者四首次韻秦覯聽
雞聞鴈二首
嘲秦覯
和豫章公黃梅二首(黃魯直家於洪州分寧之雙井)
(洪豫章郡此篇編次不倫姑從其舊)
荅張文潜(文潜時爲館職)
第二卷
九日寄秦覯
巨野(右二篇當是得徐州教授還鄕道中所作)
示三子(將至徐州作此詩元在晁張見過詩後今遷于此)
元祐三年戊辰(是歲后山在徐州)
嗚呼行秋懷示黃預
送張支使
送杜侍御(純)陜西轉運(按實錄元祐二年九月知)
(徐州杜純權陜西轉運使此詩九月所作)
送楊侍禦兼寄顔黃二公二首(長道魯直)
送外舅郭大夫䕫路提刑(按實錄元祐三年五)
(月知濮州郭㮣提點䕫州路刑獄此詩蓋此後所作)
雪後黃樓寄負山居士(張仲連此詩元在秋懷前)
(今遷于此)
元祐四年已巳(是歲后山在徐州)
謝人寄酒(詩有厭見春泥之句)
從蘇公登後樓(元祐四年三月東坡自翰苑出知杭州五)
(月后山自徐州謁公於南都此詩蓋當時所作詩有五月池無水之)
(句)
送蘇公知杭州(東坡出知杭州道由南京后山時爲徐州)
(教授告徐守孫覺願往見而覺之不許乃託疾謁告來南京送别同)
(舟東下至宿而歸事見東坡荅陳傳道書及劉安世彈章)
送秦覯二首(覯字少章少游之弟也從東坡學於杭州黃魯)
(直亦有此詩)
和江秀才獻花三首
次韻李節推九日登南山
别負山居士(張仲連)送趙教授
元祐五年庚午(是歲后山移穎州教授其冬往赴)
次韻春懷黃梅五首
田家
巨野二首(當是移穎州教授時經途所作)
别叔父錄曹出清口
泛淮
猴馬(并引引云楚州紫極宫蓋經途所作)
徐氏閑軒(徐氏謂徐大止東坡亦有閑軒詩)
寄豫章公三首
元祐六年辛未(是歲后山在穎州)
贈秦覯兼簡蘇迨二首(蘇迨字仲豫東坡仲子按)
(實錄元祐六年八月東坡自翰林承旨知潁州於時仲豫侍行是歲)
(十月東坡祈雨迎張龍公文云請教授陳師道遣男迨云云)
次韻秦少游春江秋野圖幼嶺
絶句贈歐陽叔弼
第三卷
觀兖文忠公家六一堂圖書
送蘇迨送黃生兼寄二謝二首
次韻蘇公西湖徙魚三首
次韻蘇公西湖觀月聽琴
次韻蘇公涉穎
再次韻蘇公示兩歐陽
次韻蘇公勸酒與詩
次韻蘇公督兩歐陽詩
次韻蘇公題歐陽叔弼息齋
次韻蘇公竹間亭絶句(以東坡集考之歲晚所作)
(元在涉潁詩後今遷于此)
寄參寥
元祐七年壬申(是歲后山在潁州)
北渚東禪
八月十日二首
迎新將至漕城莫歸遇雨(按實錄元祐七年正)
(月辛亥東坡自潁除知楊州二月辛酉少府監晏知止除知潁州六)
(月甲子以禮部侍郎韓川換知止此言新將當是韓川漢書嚴延年)
(傳注曰新將新爲郡將也)
即事齋居
中秋夜東刹贈仁公十五夜月
胡士彦挽詞二首(元茂)
第四卷
送趙承議(令畤令畤字德麟爲潁州簽判受代)
寄李學士(格非格非字文叔)
雪晚出
寄晁載之兄弟
寄荅王直方(直方字立之自號歸叟有園亭在汴京域南嘗)
(從蘇黃諸公游)
元祐八年癸酉(是歲后山在穎州)
寄侍讀蘇尚書(按實錄元祐七年八月蘇公以兵部尚書)
(兼翰林侍讀學士十一月又除端明殿學士兼侍讀守禮部尚書此)
(詩似今年所作蓋有六月西湖之句)
寄亳州林待制(希希字子中)
卧疾絶句南軒絶句
獨坐
寄送定州蘇尚書(按實錄元祐八年九月禮部蘇公以)
(侍讀學士知定州)
寄荅李方叔(豸)
智寳院後樓懷胡元茂(前有胡士彦挽詞即元茂也)
紹聖元年甲戍(是歲春初后山當罷潁學而離潁等詩反在卷)
(終又有未離穎時所作魏本如此不欲深加改正亦疑以傳疑之義)
元曰放懷
絶句送伯兄赴吏部改官
寄張文潜舍人後湖晚坐
春興
次韻回山人贈沈東老二首(前篇屬回山人)
(回即吕洞賓事見東坡詩集)
送李孝忠二首(當是其兄傳道之子)
以柱杖供仁山主二首
項城道中寄劉令使修溪橋(項城屬陳州)
碓磨寨(亦在陳州境内)
寄張宣州(按實錄云紹聖元年八月直龍圖閣張來權知宣州)
送倫化主西湖
别月華嚴
送吳先生謁惠州蘇副使(按實錄紹聖元年蘇)
(公貶寧海軍節度副使惠州安置)
别圓澄襌師别觀音山主
離潁湖上
舟中二首規禪停雲齋
第五卷
紹聖二年乙亥(是歲三月后山丁母夫人憂后山作其母行狀)
(云夫人從其不肖子就食河北舟及鄆之東阿而卒實紹聖二年二)
(月二十九日按實錄紹聖二年三月河北東路提刑郭槩知澶州當)
(是槩未罷使事時后山奉母就食遂遭變故已而㮣知曹州七月后)
(山歸徐葬其父母遂寄食於曹有披雲樓記在曹時爲槩作)
答晁以道
病起(詩有湏杖起及灾疾之語當是居憂後所作)
九月九日魏衍見過(時在徐州)
别黃徐州(自徐寄食於曹所作)
次韻荅晁無斁(無斁時爲曹州教官)
次韻無斁偶作二首古墨行(并序)
次韻晁無斁除日述懷
紹聖三年丙子(是歲后山寓曹州有佛指記蓋三年八月所作)
次韻無斁雪後二首(詩有寄食之語魏衍注云時先)
(生寄婦翁郭槩大夫使宅)
贈魏衍三首(當是自曹暫還徐所作)
贈寇國實三首次韻春懷
河上題柱二首
蠅虎
陶朱公廟(史記曰范蠡變名姓適齊爲鴟夷子皮之陶爲朱公)
(陶即定陶今曹州濟隂縣乃其地也)
次韻晁無斁夏雨寄無斁
次韻别張芸叟
宿深明閣二首(時往雍丘展龐丞相墓閣在陳留佛寺)
東山謁外大父墓(后山蓋龐丞相籍之外孫司馬温公)
(作丞相墓誌云葬雍丘東山)
次韻晁無斁冬夜見寄
寒夜有懷晁無斁除夜
第六卷
紹聖四年丁丑(是歲后山寓曹州既而歸徐)
寄提刑李學士(按實錄紹聖三年十月提黠永興軍路刑)
(獄李昭玘權提點京東西路刑獄此詩蓋四年所作昭玘字成季濟)
(北人)
寄杜擇之次韻晁無斁春懷
寄晁無斁
别寳講主(以后山佛指記考之重寳蓋曹州上生院主僧)
還里(自曹歸徐所作)
答魏衍黃預勉予作詩
老栢三首(有序)魏衍見過
次韻螢火次韻夏日江村
次韻觀月次韻夏日
夏日有懷送杜擇之
楊夫人挽詞
桓山(宋司馬桓魋所葬也寰宇記曰桓魋墓在徐州彭城縣北檀公)
(曰昔者夫子居於宋見桓司馬自爲石椁三年而不成)
荅顔生送劉主簿(羲仲)
觸目晚望
送高推官和黃預感秋
和顔生同游南山
僧慧僧和同往南山
粕謝端硯
捕狼
元符元年戊寅(是歲后山在徐州)
和魏衍元夜同登黃樓
和元夜和魏衍同遊阻風
和魏衍同登快哉亭
登快哉亭招黃魏二生
第七卷
春夜和三日
登燕子樓和魏衍三日二首
荅魏衍惠朱櫻荅魏衍聞鸎
和黃生春盡遊南山
揀花和黃充實榴花
和黃預久雨和黃預病起
何郎中出示黃公草書四首(魯直魯直嘗有)
(李伯時畫刀籋工䟦尾曰龍眠李伯時爲廬江何琬子温作子温有)
(遠韻其賞詠古今人詩得其致意處故伯時肯以妙墨予之元祐五)
(年九月已巳黃某題草書蓋亦同時所作也)
和黃預感懷
陳留市隠(魯直亦有此詩叙其事頗詳后山詩蓋元祐間所作)
(舊本小異而又編次不倫豈后山因何子温出示魯直草書遂改定)
(舊句附見于此耶)
寄泰州曾侍郎(肇)荅顔生見寄
和黃預七夕贈鄭戶部
九日不出魏衍見過
送魏衍移沛(后山作衍母劉縣君墓銘曰元符元年秋從其)
(子衍依沛之石氏)
送河間令(元注云曾子固甥)
次韻何子温祈晴二首
寄潭州張芸叟二首(舜民)
送曹秀才
送王元均貶衡州兼寄元龍二首(王安)
(國字平甫二子瓬字元均斿字元龍按舊錄元符元年九月看詳訴)
(理所言宣德郎王斿於元祐中進狀稱先臣冤抑罪名未除不幸不)
(得出於兹時詔斿監江寧府粮料院旋罷京東運判差監衡州酒稅)
第八卷
杜侍郎挽詞三首(㩀實錄元符元年八月知應天府杜)
(紘卒紘字君章嘗再爲刑部侍郎)
黃預挽詞四首秋懷四首
送法寳襌師贈趙奉議
元符二年已卯(是歲后山在徐州)
元日雪二首(時東坡謫海外三年矣故前篇末句有炎海之)
(語)
次韻黃生荅黃生
雪後送張蘄縣
送何子温移亳州三首
送詹司業西郊二首
寄亳州何郎中二首
寄荅秦州曾侍郎
送提刑李學士移使東路(按實錄元符二年二)
(月提點京東西路刑獄李昭玘徙京東東路)
和鄭戶部寳集文室二首
隠者郊居覽勝亭
何大中挽詞二首
送大兄兼寄趙團練
寄襄州程大夫送撿法趙奉議
送建州鄭戶部送張秀才
第九卷
晁無咎畫山水扇
奉陪趙大夫游桓山
寄曹州晁大夫送馮翊宋令
嗟哉行夜句三首
送李孝忠落觧南歸
寄單州張朝請
謝憲臺趙史惠米
和趙大夫鹿鳴宴集
和朱智叔鹿鳴席上
酬智叔見贈再酬
敬酬智叔三賜之辱兼戲楊理曹二
首
酬智叔見戲二首送智叔令咸平
九月九日夜雨留智叔
九月九日與智叔鵰堂宴集夜歸
城南夜歸寄趙大夫
席上勸客酒戲寇君二首
絶句四首騎驢二首
夀安縣君挽詞二首
寄曹州晁大夫(晁端仁字堯民)
寄題披雲樓(樓在曹州)
絶句寄黃充
寄張大夫懷遠
荅田生早起
和黃充小雪
第十卷
寄張學士(舜民)謝趙使君
雪中寄魏衍
送澶州錄曹宋參軍
和范教授同遊桓山
元符三年庚辰(是歲后山在徐州正月徽宗即位七月除棣州)
(教授其冬往赴未至間十一月除祕書省正字)
早春徐僊書三首
寄酬咸平朱宣德(智叔)
咸平讀書堂絶句二首
春懷示鄰里歸鴈二首
和寇十一晚登白門
謝寇十一惠端硯
再和寇十一二首
與寇趙約丁塘看花寇以疾不赴有
詩用其韻
和寇十一同遊南城阻雨還登寺山
三月二十二日榴花盛開戲作絶句
和寇十一雨後登樓
荅寇十一惠朱櫻
雙櫻絶句謝趙生惠芍藥三絶句
寄隣絶句寄寇十一
和酬魏衍觸目絶句
元符三年七月蒙息復除棣學喜而
成詩
送姚先生歸宜山三絶
上趙使君送鄭祠部
第十一卷
和寇十一同登寺山
謝孫奉職惠胡德墨
登寺山荅寄魏衍
拱翠堂贈田從先
别鄕舊
和李使君九日登戲馬臺
與魏衍寇國寳田從先二姪分韻得
坐字
和黃生出游三絶句
盤馬山爛石村
别叔父崐山丞
從寇生求茶庫紙絶句
黃樓絶句酬顔生惠茶庫紙
黃樓荅黃生
寒夜贈周秀才二首
五子相送至湖陵(赴棣州教官時所作詩有風日寒之)
(句蓋冬時也)
湖陵與劉生别寄滕縣李奉議
住鴈寓目
野望寄單州吕侍講(布哲)
寄沛縣姜承議寄兖州張龍圖文
潜二首
晚立寒食
鴈二絶句山口
晚泊夜雨
宿合清口宿泊口
野望宿柴城
顔市阻風二首晚坐
寒夜絶句
禮武臺坐化僧晚興
宿齊河别劉郎
趙巖雞籠鎮
除官(按舊錄十一月除秘書省正字)
題王平甫帖
第十二卷
建中靖國元年辛巳(是歲后山在館中十二月二十九日)
(卒見於魏衍所作集記)
和李文叔退朝
和謝公定雨行逢賣花
酬王立之二首
送謝朝請赴蘇幕
和謝公定觀秘閣文與可枯木
和饒節詠周昉畫李白真
謝王立之送花
和參寥明彂覓隣家花二首
和張奉議贈舅氏龐大夫
和舅氏公退言懷
欽聖憲肅皇后挽詞二首(神宗后向氏建中靖)
(國元年五月葬永𥙿陵)
欽慈皇后挽詞二首(欽慈皇后陳氏徽考之母建中)
(靖國元年五月陪葬永裕陵)
大行皇太后挽詞二首(代人欽聖太后)
追尊皇太后挽詞二首(代人欽慈太后)
王察院挽詞二首(監察御史王向也元符二年十月與)
(游酢焉㳙並命未幾而卒)
贈吳氏兄弟三首
和吳子副智海齋集舅氏新齋
上晁主客(晁端仁堯民也建中靖國元年二月爲主客員外郎)
和鮮于大受崇先觀餞别曾元忠(大受)
(名綽)
荅王立之又和過田承君
贈石先生
送晁無咎出守蒲中(建中靖國元年九月吏部郎中)
(晁𥙷之知河中府𥙷之字無咎)
題明彂高軒過圖(王立之詩話云宗室士&KR0788;字眀發后)
(山作此詩數月間遂卒)
送歐陽叔弼知蔡州(棐)
送晁堯民守徐(端仁)
送王定國通判河南(鞏)
后山詩註目錄(終)
彭城陳先生集記
門人彭城魏衍撰
先生姓陳諱師道字履常一字無己彭城
人幼好學行其所知慕古作者不為進取
計也年十六謁南豐先生曾公鞏曾大器
之遂業于門元豐四年神宗皇帝命曾典
史事且謂脩史最難申敕切至曾薦為其
屬朝廷以白衣難之方復請而以憂去遂
寢太學又薦其文行乞為學錄不就樞密
章公惇高其義冀来見特薦于朝而終不
一往元祐初翰林學士蘇公軾與侍從列
薦乃官之俾教授其鄕未幾除太學博士
言事者謂先生嘗謁告詣南都見蘇公為
私遂罷移穎州教授紹聖初又以餘黨罷
換江州彭澤令未行丁母憂寓僧舍人不
堪其貧暨外除猶不言仕者凡四年左右
圖書日以討論為務盖其志專欲以文學
名後世也元符三年除棣州教授随除祕
書省正字將用矣殁於建中靖國元年十
二月之二十九日年四十九友人鄒公浩
買棺以殮朝廷特賜絹二百匹嘗與往來
者共賻之然後得歸初先生學於曾公譽
望甚偉及見豫章黃公庭堅詩愛不捨手
卒從其學黃亦不譲士或謂先生過之惟
自謂不及也先生既歿其子豐登以全藁
授衍曰先實知子子為編次而狀其行衍
既狀其行矣親錄蔵於家者今十三年顧
未敢當也衍嘗謂唐韓愈文冠當代其傳
門人李漢所編衍從先生學者七年所得
為多今又受其所遺甲乙丙藁皆先生親
筆合而校之得古律詩四百六十五篇文
一百四十篇詩曰五七雜以古律文曰千
百不分類衍今離詩為六卷類文為十四
卷次皆從舊合二十卷目錄一卷又手書
之竊惟先生之文簡重典雅法度謹嚴詩
語精妙盖未嘗無謂而作其志意行事班
班見於其中小不逮意則弃去故家之所
留者止此昔漢楊雄作太玄法言箴賦如
劉歆號知文始敬之後而短毀謂其必傳
者桓譚一人而巳先生之文蚤見稱於曾
蘇二公世人好之者猶以二公故也今賢
士大夫競收蔵之則其傳也奚待於衍耶
後豈不有得手寫故夲以證其誤者則不
肖之名因附兹以不朽為幸焉其闕方求
而補諸又有觧洪範相表闡微彰善詩話
䕺談各自為集云政和五年十月六日謹
記
建中靖國辛巳之冬雲别涪翁於荆州
翁曰陳無已天下士也其讀書如禹之
治水知天下之脉絡有開有塞至于九
川滌源四海會同者也其論事救首救
尾如常山之蛇其作文深知古人之關
鍵其作詩深得老杜之句法今之詩人
不能當也子有意學問不可不往掃斯
人之門雲再拜受教明年春至亰賢士
大夫出涕相吊曰無已亡矣雲驚嘆失
聲痛恨無窮洎来彭城求先生詩文且
四年僅見一二最後得昌世所集凡六
百五篇琮璜珩瑀貫列大備雲曰幸矣
至寳不殁乃今有獲因記涪翁之語錄
以示昌世自昔名世之士著書立言必
頼其徒傳之文中子講道河汾以續六
經房魏之倫皆北面受業及登廊廟不
能顯傳其書卒以泯絶論者至今惜之
昌世先生之高弟操行文章雅善先生
之風雖隠約布韋而所立絶人不苟徇
合故能蒐拾遺文成一家之言又序先
生出處之大節其辭蔚然讀之使人凛
凛增慕然先生之道必傳於後世者昌
世之力也千載之下可以知其賢矣政
和丙申正月甲午元城王雲題
