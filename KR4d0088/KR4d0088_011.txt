后山詩註卷第十一
和宼十一同登寺山
度暑無好懷憑危略幽致衣冠蔚如林從
我才一二兹山昔深登歲月誰得記尚有
名勝流不與金石悴孰知千載後我與子
復至(老杜詩南陌旣留歡此山亦深登晉書王導傳曰帝親觀禊導及諸名勝)
(皆騎從羊祜傳每風景必造峴山嘗謂鄒湛等曰自有宇宙便有此山由來賢達勝)
(士登此遠望如我與卿者多矣皆湮滅無聞使人悲傷)煙昏倏見燈
洪彂疑無地(魯直詩龍移山發洪楚詞曰下崢嶸而無地)領略
章句手(江文通擬古詩云領略歸一致老杜詩云迴帆覬延賞佳處領其要)
(章句手謂二謝之流)割據英雄志(老杜丹青引英雄割㩀雖已矣又劎)
(門詩至今英雄人高視見覇王并吞與割據極目不相讓彭城自楚漢以來多有割)
(㩀者后山於徐州修學記言之詳夫)興壞容一瞬今昔當幾
喟(漢書司馬遷傳曰稽其成敗興壊之理文選撫四海於一瞬退之詩於焉傲今)
(昔喟音丘愧反大息也魯論夫子喟然歎曰)圍山缺西北放目
不可制歸懷納清境夜榻成良寐(山缺見上注黃)
(魯直有放目亭賦)零落壁間詩豈特彼所愧(東坡遊戲)
(馬臺有書西軒壁詩豈特二謝所愧作者皆在其下風也文選魏文帝書曰數年之)
(間零落殆盡)會逢南過適不問西來意(按前卷有詩和)
(宼十一同遊城南阻雨還登寺山則此山未極南遊之勝歟老杜哭韋之晉詩曰南)
(過駭倉卒過字作平聲讀此借用后山又有詩云東渡南登稱意遊傳燈錄南嶽讓)
(襌師與坦然襌師問嵩山安如何是祖師西來意安曰何不問自已意)
謝孫奉職惠胡德墨
奚李風流盡法傳外諸孫(李廷珪本奚姓風流盡見上注)
常山陳贍子懷抱自高攑孰云勝潘翁惟
眉山公言(眉山翁謂東坡嘗題贍墨云陳贍墨潘谷不逮老杜詩云惟梁)
(孝王都此用其句律攑音丘言反舉也)四海未盡識一變歸
九原胡郎少年子外家典刑存一點落髹
漆重價壓璵璠(蕭子良書曰仲將之墨一點如漆左傳定公五年注)
(曰璵璠美玉君所佩)孫侯磊落人情義久益惇(退之詩定)
(非磊落人曹子建詩親交義在惇)觧囊贈玄圭熟知師白
猿(玄圭借用禹錫事吳越春秋越王問劒於處女處女將見王道逢袁公公曰聞)
(子善劒術女子曰願試也公即挽竹以刺女女舉杖擊之公即上樹化爲白猿孫奉)
(職武人故用此事)我資不觧書下筆輒自喛(嵆康書曰)
(性不便書方言曰喛恚也不欲應而強答一云愁也)良寳不受辱隠
默面稱冤(南史庾肩吾傳梁簡文帝與湘東王書論文體麗靡曰徒以煙)
(墨不言受其驅染紙札無情任其摇襞歐公作蔡君山墓誌曰媪色有冤吾不可不)
(爲理)
登寺山
晴山堪着眼别意不成秋小作三年别聊
為五斗謀要須乘下澤不待到壷頭預恐
登臨處長思馬少游(並見上注)
答寄魏衍
往昔敦朋好猶能作報書(西京賦視往昔之遺舘)老
衰渾得懶(老杜詩百年渾得醉)疎密略相如(謂不問交友之)
(親疎皆一等不報書也)名堕網中蝶(劉禹錫詩哀我墮名網有如翾)
(飛軰陸龜蒙蠧化曰橘之蠧化爲胡蝶甚可愛也湏臾犯蝥蝄而膠之人雖甚憐不)
(可解而縱矣天下大橘也名位大羽化也苟滅德忘公崇浮飾傲得不爲大螫蝄而)
(膠之乎)身随冰底魚(東坡詩拙於林間鳩懶於冰底魚)填門
車馬客左席為君虚(魏志王粲傳蔡邕貴重朝廷常車騎填巷)
(聞粲在門倒屣迎之漢書鄭當時傳贊云賓客填門選詩門有車馬客左席見上注)
拱翠堂(后山自注云蕭邑富人竇敦禮即泉山作此堂規制宏麗)
(無咎作記)
千年茅竹蔽幽竒一日堂成四海知(退之宴喜)
(亭記曰斬茅而嘉樹列發石而清泉激又曰蔽於古而顯于今柳子厚法華西亭記)
(曰廡之外有大竹數萬又其外山形下絶然而薪蒸篠蕩蒙雜擁蔽吾意伐而除之)
(必有見焉)便有文公来作記尚湏我軰與題詩
(文公謂無咎也李賀高軒過曰西京才子文章公下句言巳有佳配尚何湏詩耶)
至人但有經行處寳盖仍存朽老枝(似是東坡)
(經塗曾畫枯木於此蓮經曰經行林中華嚴經曰阿僧祗寳經行處劉禹錫謝寺雙)
(檜詩曰龍象界中成寳蓋鴛鴦瓦上出高枝朽老見上注)能事向來非
促迫經年安得便嫌遲(自言作詩久方如約也老杜詩十日)
(畫一水五日畫一石能事不受相促迫王宰始肯留真迹此借用其意世說簡文爲)
(相事動經年得過桓公患遲常加勸勉太宗曰一日萬機那得爲速此頗用其語)
贈田從先(詩意當是田君失解後作)
衣冠魯國動成群憂患相從只有君(莊子曰舉)
(魯國而儒服何謂少乎王介甫哭王令詩布衣阡陌動成羣卓犖高才獨見君)落
筆如流寧蹈襲(晉書陶侃傳筆翰如流未嘗壅滯退之樊紹述誌云)
(不蹈襲前人一言一句)行前應敵却紛紜(後漢耿恭擊車師奮)
(而起曰請行前上馬引兵比入漢書夏侯勝傳曰讀書疎略難以應敵又王莽傳遣)
(儒生能顓對者王咸使匈奴咸應敵縦横單于不能屈魏志高貴鄕公命羣臣賦詩)
(和逌陳騫等作詩稽留有司奏免官詔曰吾廣延詩賦以知得失而乃爾紛紜良用)
(反仄其原逌等)愧非伏老成和伯(漢書儒林伏生傳孝文聞伏生)
(治尚書欲召之時年九十餘老不能行又歐陽生傳生字和伯事伏生由是尚書世)
(有歐陽氏學)喜有侯芭守子雲(見上注)意氣有餘
功用少相望千里定能勤(勉田生以學也南史王僧虔論)
(書云宋文帝書天然勝羊欣功夫少於欣法書苑曰孫過庭草書功用雖少而天材)
(有餘此用其意韓非子問辯篇曰言行者以功用爲之的彀者也末句欲其不憚千)
(里之勤而來問學)
别鄕舊
數有中年别寬為滿歲期(中年别見上注老杜詩縱死時)
(猶寬漢書尹翁歸傳曰滿歲爲真)得無魚口厄(古樂府烏生八九子)
(云鯉魚乃在洛水深淵中釣魚尚得鯉魚口東坡和放魚詩云哀哉若魚竟坐口遠)
(愧知幾穆生醴)聊復鴈門踦(漢書段會宗傳曰終更亟還亦足以復鴈)
(門之踦注云踦隻不耦也音居宜反)齒脫心猶壯(韓平子問叔卿曰剛)
(與軟孰堅對曰臣年八十矣齒再脫而舌尚在魏武帝歌曰烈士暮年壯心不巳)
秋清意自悲(宋玉九辨曰悲哉秋之爲氣也又曰沉寥兮天高而氣清)
(王介甫詩青天白日春常好白髮朱顔意自悲)平生郡文學鄧禹
得三為(後漢馬武傳鄧禹曰臣少嘗學問可郡文學博士史記荀卿三爲祭)
(酒后山教授徐穎棣三州故云)
和李使君九日登戲馬臺
登高能賦屬吾儕(漢書藝文志曰登高能賦可以爲丈夫)不
用傳柸擊鉢催(南史王僧孺傳蕭文琰與丘令楷江洪等共打銅鉢)
(立韻響滅則詩成)九日風光堪落帽中年懷抱更
登臺(并見上注)江山信美因人勝(王粲登樓賦日雖信美而)
(非吾土)黃菊逢辰滿意開(魯直詩爲公滿意說江湖)二謝
風流今復見千年留句待君来(東坡詩此中有句無)
(人見留與襄陽孟浩然)
與魏衍宼國寳田從先二姪分韻得
坐字
將老蒙誤恩受吊不受賀(陸機嘆逝賦曰予將老而爲客)
(後漢劉表傳曰牧受吊不受賀唐書岑文本亦云)欲起尚遲回積
閑習成堕向来二三子相與守寒餓一日
不可無三歲安得過(晉書王徽之曰何可一日無此君高僧支)
(遁傳謝安曰終日戚戚觸事惆悵惟遲君來以晤言消之一日當千載耳)是時
秋益高夜永月初破(退之詩新月懸半破)漏鼓已再
更坐者餘幾箇酒薄多可強談勝堅莫拙
(世說謝胡兒語庾道季曰諸人暮當就卿談可堅城壘漢書匈奴傳曰破堅拔敵如)
(彼之難也)簷昏讀字細林缺占星大(老杜詩仰看明星當)
(空大)吳吟未至慢(慢謂南朝慢體如徐庾之作魯直嘗效其體)楚
語不假些(楚辭宋玉招魂曰魂兮歸來去君之恒幹何爲四方些說文云)
(語辭也)懷遠巳屢歎(遠謂遷謫諸人如蘇黃等)論昔先急
唾(昔謂紹聖元符之間孫真人千金方載黃帝雜忌法曰清旦聞惡事即向所來)
(方三唾之吉)身世喜相違(見上注)真成螘旋磨(晉書)
(天文志日月東行而天牽之以西没譬之於蟻行磨石之上磨左旋而蟻右去)平
生陳孟公歲晚不驚坐(自言其無復平日豪氣也漢書陳遵)
(傳時有與遵同姓字者每至小門曰陳孟公坐中莫不震動旣至而非因號其人曰)
(陳驚坐)
和黃生出遊三絶句
右坊左里遠相求東度南登稱意遊(皆是日實)
(錄)已着連峯妨目極不應疾雨使心休(目極)
(用王粲賦意見上注)
又
諸郎聮璧萬人看新有詩聲伯仲間(並見上注)
作意登臨還得句此生寧復要長閑(謝靈運有)
(登臨海嶠詩孟郊詩夜學曉未休苦吟神鬼愁如何不自閑心與身爲讎)
又
䞉欲登臨強作歡衣冠未動意先闌從今
泉石非吾事只借君詩細細看(東坡詩作堤捍水非)
(吾事)
盤馬山(后山自注云山頂數丈無草木相傳漢祖盤馬放此)
耕桑戰伐飽曾經廟毀村荒不乞靈(老杜詩老)
(樹飽經霜左傳曰願乞靈於臧氏)尚有君王盤馬跡至今
草木不能青(退之詩杏花两株能白紅)
爛石村
亂石何年爛千林昨夜黃暁耕来鳥雀麥
壠縱牛羊投老須微禄(晉書王羲之傳曰懷祖投老可得㒒)
(射老杜詩耽酒湏微禄)持身闕寸長(司馬相如過宜春宫賦曰持身)
(不謹楚詞卜居曰尺有所短寸有所長)洗心聞吉語時事信
難量(后山已洗滌當世之念忽有起廢之除故云爾洗心借用易係辭語退之)
(詩哀情逢吉語按漢書陳湯傳曰不出五日當有吉語聞文選崔子玉座右銘曰悠)
(悠故難量)
别叔父崐山丞
父子兼知己扶携共白頭(退之董溪墓誌曰父子間自爲)
(知巳)又為千里别未使寸心休鳥雀空庭曉
風霜落木秋近親零落盡更覺别離愁(魏文)
(帝與吳質書曰何圖數年之間零落殆盡言之傷心)
從宼生求茶庫紙絶句
南朝官紙女兒膚(南朝謂李后主南史阮孝緒不書官紙成父之)
(清白女膚見上注老杜詩恰以十五女兒腰)玉版雲英比不如
(素問有玉版論要篇漢書晁錯傳曰刻於玉版樂天服雲母散詩云曉服雲英漱井)
(花)乞與此翁元不稱他年留待大蘇書(大蘇)
(謂東坡魯直和王炳之惠玉版紙詩云不特歸掃蘇公門乃令小人今拜辱)
黃樓絶句
樓上當當徹夜聲(樓有東坡所書子由黃樓賦碑當當塌碑聲也)
(東坡墨妙亭詩空齋晝靜聞登登)與人何事有枯榮(晉書謝玄)
(傳叔父安謂子妷曰子弟亦何豫人事而正欲使其佳選詩俛仰見榮枯后山意謂)
(此碑本不關人而亦隨時輕重時黨禁初開也)已傳紙貴咸陽市
(紙貴見上注史記吕不韋傳著吕氏春秋布咸陽市門懸千金其上有能增損一字)
(者予千金)更恐書留後世名(後世名見上注前詩有曰生前只爲)
(累身後更湏名)
酬顔生惠茶庫紙
破卵剥膜肌理滑(老杜詩肌理細膩骨肉勺)削玉作版
光氣熏(禮記曰君子於王比德氣如白虹天也)老子尚堪哦
七字(退之記夢詩曰壯非少者哦七言六字常語一字難)阿買頗能
書八分(退之詩阿買不識字頗能書八分此借用似言其子也)
黃樓
樓以風流勝(蘇子由黃樓賦叙曰熙寧十年八月彭城大水余兄子瞻)
(適爲彭城守水未至使民具畚鍤畜土石以爲水備水旣去而民益親即城之東門)
(爲大樓堊以黃土曰土實勝水徐人相勸成之)情緣貴賤移(厄於紹聖)
(黨禍)屏亡老畢篆市彂大蘇碑(黃樓賦乃畢仲詢篆東坡)
(書至是起廢焉)更覺江山好難忘父老思(父老思見上句)
(注)只應千載後覽古勝當時(謂人情貴耳賤目文選盧)
(子諒有覽古詩)
答黃生(魏衍注云時初冬尚無冬衣先生以背子贈之堅不受到)
(家以朱氏所贐二疋寄之因作詩)
我無置錐君立壁舂黍作糜甘勝蜜(荀子曰無)
(置錐之地又曰猶以戈舂黍選詩曰斧水持作糜東坡詩送老虀鹽甘似蜜)綈
袍不受故人意(史記范睢傳須賈曰范叔一寒如此哉乃取其綈袍)
(以賜之范睢曰公之所以得無死者以綈袍戀戀有故人之意)樂餌肯爲
兒軰屈(老子曰樂與餌過容止晉書王羲之曰恒恐兒軰覺)割白鷺
股何足難食鸕鶿肉未爲失暮年五斗得
千里有愧寒簷背朝日(暮年五斗后山自謂)
寒夜
閉戶風將雨(玉臺集序云金星與婺女爭華)通宵浪打頭
(東坡詩生平賀老慣乘舟騎馬風前怕打頭蓋吳中有打頭風)若爲中夜
聽復作别時愁宿鴈鳴漁火村舂急暗投
(老杜詩宿鴈聚圓沙退之詩漁火粲星點老杜詩村舂雨外急暗投借用鄒陽語謂)
(夜舂也)不應田二頃能使寸心休(史記蘇秦曰使我有)
(洛陽負郭田二頃吾豈能佩六國相印乎)
贈周秀才二首
與君世好自比隣(后山自注云宣古與大父外大父游君其孫也)
(漢書孫寳傳祭竈請比隣)豐悴相從久更親急駕(一作)
(棹)小舟来取别固知風味似前人(豐悴取别並見)
(上注)
又
早逢異人得異術䆒窮咎休出頃刻相逢
拍手問由來怪我今年有隂德(魏衍注云周嘗謂先)
(生命未甚合故有隂德之語摭言裴晉公質狀眇小有相者曰郎君若不至貴即)
(當餓死一日遊香山寺有婦人以父被罪假得玉帶二犀帶二以賂津要致於欄楯)
(忘收之而去度得而授之後見相者曰必有隂德及物前途萬里非某所知也度果)
(位極人臣)
五子相送至湖陵
中年患别多作别早日諱窮常得窮(莊子孔子)
(曰我諱窮久矣而不能免命也)勿云一水四十里衣冠塞
郭何人同周生子病輟身出劉子遠來今
幾日石家仲叔好少年頗能厭俗從吾律
(南史何妃傳曰禓郎好年少后山持戒律頗嚴)魏君不獨相從早
自君之来吾却掃(魏衍字昌世后山之門人也江淹恨賦曰閉關)
(却掃)歲月磨人孰能久反覆看渠難得好(言世)
(態淺薄也東坡詩非人磨墨墨磨人老杜詩人生反覆看亦醜)湖陵古城
風曰寒情義乃知生别難(選詩淚爲生别滋)高懷
巳為故人盡交道應留後代看(老杜詩高懷見物理)
(後漢王丹曰交道之難未易言也老杜詩孝子忠臣後代看)
湖陵與劉生别
觸寒歷險來特特愧無以當欣有得(曆險見上)
(注貫休詩萬水千山得得來退之書云顧無以當之如何)向来憂患不
相捨知子用心堅鐡石人畏有心事無難
此語雖鄙理則然(漢書李廣䝺曰此言雖小可以喻大)君今
意在翰墨間他日人争讓一先(以棋爲喻言高一着)
(也樂天詩何處春深好春深博奕家一先爭破眼六聚闘成花)
寄滕縣李奉議
滕大夫伯陽父孫(魯論孟公綽不可以爲滕薛大夫史記老子傳)
(姓李名耳字伯陽)烹小鮮治大國原(原本也老子曰治大國若)
(烹小鮮)一得何用五千言(老子曰侯王得一以爲天下貞史記)
(老子傳曰言道德之意五千餘言)㢮灾决獄人不冤(周禮大司)
(徒大荒大札則令邦國移民通財舍禁㢮力薄征緩刑漢書于定國傳曰民自以不)
(冤)盛氣走訟畏討論(史記趙世家曰太后盛氣而胥之入)終
歲歛吏不到門子弟無頼皆西奔(漢書高祖紀曰)
(始大人常以臣無頼)踵門父老如雲屯拊髀跳跟走
兒孫(莊子曰有孫休者踵門而詫子扁慶子又曰鴻蒙拊髀爵躍)絳幡
翠節歌唄喧(法華經曰歌唄頌佛德)畫盆戴頂煙如
焚繡褾綵軸箱帕繁曲躬义手前致言(老杜)
(詩聽婦前致詞)畜眼未見耳不聞(老杜嚴中丞詩畜眼未見有)
暮年何以答此恩請誦華嚴壽我君(晉書束晳)
(傳衆作歌曰束先生通神明請天三日甘雨零何以醻之報束長生)
住鴈
斷岸通横水枯荷着早霜一陂堪度歲數
鴈不成行市遠無矰繳(家語漁者曰天暑市遠淮南子鴈㗸)
(蘆而飛以避矰繳)年豐足稲梁(稲梁見上注)中原有佳
氣不必到衡陽(似指當世事後漢光武紀氣佳哉欝欝葱葱)
寓目
曲曲河回復(山海經曰河百里一小曲千里一大曲吳都賦曰潮波汨)
(起回復萬里)青青草接連(選詩曰青青河畔草老杜詩野水春來更)
(接連)去帆風力滿来鴈一聲先(吳都賦五臣注曰舉颿者)
(挂席用風力也按颿與帆同老杜詩一聲何處送書鴈)野曠低歸鳥
江平進晚牽(老杜詩江平不肯流又云百丈牽江色)望鄕從
此始留眼未湏穿(文選謝玄暉詩有情知望鄕阮嗣宗師零落從)
(此始老杜詩新愁眼欲穿)
野望
霜葉紅於染吹花落更馨平江行詰曲(李羣)
(玉詩厭穿詰曲﨑嶇路)小徑夾葱青(選詩招隱曰峭舊青葱間竹栢)
(得其真)度鳥開愁眼遥山入畫屏畏人惟可
飲從俗却湏醒(老杜詩畏人成小築惟可飲見上注楚詞卜居曰將)
(從俗富貴以偷生乎)
寄單州吕侍講(希哲)
往時三吕共脩途(吕許公三子希哲希績希純老杜詩牽迫限脩)
(途)擬上青雲近玉除(選詩凝霜依玉除山谷詩垂上青雲却佐)
(州)中道勒迴奔電足(崔豹古今注曰秦始皇有馬名追電東坡)
(徑山詩中途勒破千里足)今年還直邇英廬(邇英殿講筵所在陸)
(機詩厭直承明廬)縱談尚記華嚴夜枉道難随刺
記(金池當是所居地名)玉版方書濟物情(素問有玉版論要篇)
(姜必善醫者上句隂德亦謂此)百里飢寒獨顔闔忍令一
物不敷榮(后山自注云顔闔謂魏衍〇莊子曰顔闔自飯牛魯君使人以)
(幣先焉晉書王羲之傳曰頃植桑果金盛敷榮)
寄兖州張龍圖文潜二首
去國遭前政還家未白頭(初文潜坐黨謫監黃州酒稅時)
(紹聖四年也老杜詩破膽遭前政)百年當晚遇(樂天詩晩遇何足言)
(白髭映朱紱)一辱獨先收(老杜詩一辱泥塗遂晚收)齒脫空
餘舌(齒脫見上注說苑曰常摐有疾老子問之摐張口曰吾舌存乎曰然吾齒)
(存乎曰亡舌存以柔齒亡以剛此句以下皆后山自述)顔衰早着秋
(晉書顧悅之與簡文帝同年而髮早白帝問其故對曰蒲柳常質望秋先落)三
為郡文學大勝鄧元侯(見上注元侯鄧禹謚也)
又
䞉喜開三面旋聞乞一州(三面見上注乞字作去聲讀)
力難随鳥翼行復立螭頭(上句自言不能往見下句言文)
(潜當復爲舊官老杜詩獨把漁竿終遠去難隨鳥翼一相過螭頭見上注)今日
麒麟閣(漢書蘇武傳宣帝圖畫功臣於麒麟閣)當年鸚鵡洲
(後漢禰衡傳江夏太守黃祖大會賓客人有獻鸚鵡者衡攬筆作賦文不加點後衡)
(言不遜祖遂令殺之今鄂州江夏有鸚鵡洲即其地也黃州與鄂相望故后山用此)
(事)寄書愁不逹書逹得無愁(老杜詩寄書長不達况乃)
(未休兵)
家山晩立
遶舍苔衣積(唐人劉滄詩莎徑晚煙凝竹塢石池春色染苔衣)倚
墻棃頰紅(老杜詩色好棃勝頰)地平宜落日野曠自
多風(蘇子由詩山滿長空宜落日唐人王昌齡詩曠野饒悲風)禹迹千
年後家山一顧中(左傳曰茫茫禹跡)未休嗤土偶
(史記孟嘗君傳孟嘗君將入秦蘇代謂曰木偶人謂土偶人曰天雨子將敗矣土偶)
(人曰我生於土敗則歸土今天雨流子而行未知所止息也孟嘗君乃止)已復
遂飄蓬(曹子建詩轉蓬離本根)
寒夜
一夜風澎浪中宵月脫雲(歸田錄曰江南有大小孤山江)
(側有澎浪磯世俗轉爲彭郎)到䆫資少睡遠響倦多聞
星火遠相亂江山氣不分早雞先得便(退之)
(詩歸來得使即遊覽盧仝詩楊州蝦蟹忽得便)斷鴈屢鳴群(老杜孤鴈)
(詩飛鳴聲念羣僧祇律曰天帝釋化爲羔子鳴羣喚母)
鴈二絶句
来往違寒暑飛鳴在稻梁(文選謝靈運詩嗷嗷雲中鴈舉)
(翮有委羽求涼弱水湄違寒長沙渚詩鴻鴈于飛注曰鴻鴈知避隂陽寒暑)未
知溟海大不肯過衡陽(衡山有廽鴈峯)
又
截水無留影(天衣懷禪師語曰譬如鴈過長空影沉寒水鴈無遺蹤之)
(意水無&KR0636;影之心太白詩寳刀截流水文選江文通詩云寒郊無留影)哀空
有斷群(老杜鴈詩行斷不堪聞)翅開先作字行斷不
成文(老杜鵝詩翅開遭宿雨行斷見前句注太玄文首曰鴻文無範說者謂鴻)
(鴈之飛偶有文字之象而無法也)
山口
重霧真成雨疎簾不隔風青林擁紅樹家
鶩雜賓鴻(退之鸎詩春風紅樹驚眠處陶隱居注本草云鶩即是鴨鴨有)
(家有野又尸子云野鴨爲鳬家鴨爲鶩賓鴻見上注東坡詩野鴈雜家鶩)漁屋
渾環水晴湖半落東往來成一老猶在半
塗中(老杜詩生涯能幾何常在羇旅中禮記中庸曰半塗而廢雪竇頌云如今)
(要見黃頭老刹刹塵塵在半塗)
晚泊
清切臨風笛深明隔水燈(老杜詩清切歌聲上)堆場
穿鳥雀暗溜入溝塍(堆場見上注西都賦曰溝塍刻鏤)年
使扶行老舡催趁渡僧(左傳曰絳縣老人有與疑年使之年)
(老杜詩扶行幾屐穿)兹遊恐未已着句續先曾(異聞集沈)
(亞之夢中作舞辭曰欲疑着辭不成語東坡詩聊亦記吾曾)
夜雨
十月天猶雨三更月失明(盧仝月蝕詩偏使一目盲司馬)
(遷書曰左氏失明厥有國語)溟濛才洒潤點滴不成聲
(左傳吳都賦曰迴眺溟濛)闢戶風煙入投林鳥雀輕(老杜)
(詩投林羽翮輕)旅懷終易感倏起别離情(江文通别賦曰)
(行子腸斷百感悽惻)
宿合清口
風葉初疑雨(樂天詩葉聲落如雨)晴䆫誤作明(杜荀鶴雪)
(詩曰先於曉色報䆫明此用其意)穿林出去鳥舉棹有来
聲(老杜詩遲遲出林翮)深渚魚猶得寒沙鴈自驚(正月)
(詩曰魚在于沼亦非克樂潜雖伏矣亦孔之昭老杜詩宿鴈聚圓沙)卧家還
就道自計豈蒼生(言其出處皆以貧故自爲計爾非爲蒼生也晉)
(書阮𥙿曰吾少無宦情兼拙於人間故曲躬二郡豈以騁能私計故耳又謝安傳桓)
(温請爲司馬高崧戲曰卿屢違朝旨高卧東山人言安石不肯出將如蒼生何蒼生)
(今亦將如卿何漢書張敞傳曰便歸卧家)
宿泊口
弱柳經寒色懸流盡夜聲(莊子曰吕梁懸水三十仞流沫)
(四十里)更長疑睡少霜落怯寒生(東坡詩老人無睡漏)
(聲長樂天詩稍稍夜寒生)急急占星度(歐公詩山浦轉帆迷向背夜江)
(看斗辨西東)摇摇苦舫傾(梁書江革濟江惟以一舸舸艚偏歌不得)
(安人或謂曰當移徙重物以進輕艚革旣無物乃於西陵岸取石千斤以實之)風
濤兼盗賊恩重覺身輕(文選顔延年詩春江壯風濤老杜詩)
(况兼水賊繁特戒風波駃謝靈運擬業中詩曰知深覺命輕注引孔坦表曰士死知)
(遇恩令命輕潘安仁寡婦賦曰懼身輕而施重)
野望
山開兩岸柳水遶數家村(王介甫詩高下數家村)地
勢傾崖口風濤嚙石根(柳子厚鈷鉧潭記曰冉水自南奔注)
(抵山石屈折東流盪擊益暴齧其涯故旁廣而中深石根見上注)平林霜
着色(畫家有着色山東坡詩誰見將軍着色山)沙岸水留痕(老杜)
(詩冬水各依㾗)䞉寄還鄕泣難招去國魂(楚詞有招魂篇)
宿柴城
卧埋塵葉走風煙齒豁頭童不記年(退之進學)
(解頭童齒豁)起倒不供聊應俗高低莫可只随
緣(言其身世興廢相仍也傳燈錄優波毱多曰若因地倒還因地起退之詩帝欲)
(長吟哦故遣起且僵不供猶不辨也南史張興世傳曰朝廷遣禇彦回就赭沂行選)
(檄板不供由是有黃紙札世傳樂府曲曰高來不可低來不可魏野詩生計秖隨緣)
通通遠鼓三行夜(周禮鼓人注司馬法曰昏鼓四通爲大鼜夜半)
(三通爲晨戒又宫正擊柝注曰暮行夜以比直宿者)隠隐平湖四接
天(元稹詩洞庭瀰漫接天廽)枕底濤波蓬上雨故將羈
旅到愁邊(愁邊見上注)
顔市阻風二首
水到西流闊風從北極来聲驅峡口坼力
拔嶺根摧(老杜江漲詩大聲吹地轉漢書項籍傳曰力拔山兮氣蓋世三)
(秦記長安正南秦嶺嶺根水流爲秦川)突兀重重浪轟豗處
處雷(言浪聲如雷此體謂之影對前卷論之詳矣木玄虚海賦曰驚浪雷奔退)
(之聖德詩曰衆樂並作轟豗融治)順流看過舫更着快帆
催(用劉禹錫沉舟側畔千帆過之意)
又
萬古梁山泊今年末掾舡阻風兼着雪費
日亦忘年(老杜詩所畬應費日解䌫不知年又詩費日係舟長按史玄經)
(文首曰彫韯之文徒費日也莊子曰忘年忘義)世事元相忤衰懷
忍自煎(老杜詩回腸杜曲煎又云膏以明自煎)晚來聲更惡
(老杜喜雨詩晚來聲不絶應得夜深聞)始覺畏途邊(莊子曰夫畏塗)
(者十殺一人則父子兄弟相戒也老杜詩盡室畏途邊)
晚坐
柳弱留春色梅寒讓雪花(張祐詩河流側讓關)溪明
數積石月過戀平沙(選詩流水戀舊壑)病减還憎
藥年侵却累家後歸栖未定不但只昏鵶
(末句自憐未知稅駕之地老杜詩夜來歸鳥盡啼殺後栖鵶)
寒夜
留滯常思動艱虞却悔来(漢書司馬遷傳太史公留滯周)
(南老杜詩削跡共艱虞又云留滯才雖盡艱危氣益增)寒燈挑不熖
(元稹詩殘燈無熖影幢幢)殘火撥成灰(前軰詩撥盡寒爐一夜灰)凍
水滴還歇風簾掩復開(老杜詩風簾掩不定)熟知文
有忌情至自生哀(王介甫詩文章尤忌數悲哀世說孫楚除婦服)
(作詩王武子見之曰未知文於情生情於文生覽之悽然使人增伉儷之重魯直詩)
(云意不及此文生哀)
絶句
雲海冥冥日向西春風欲動意猶微(魏衍云丙)
(蒿塗二字末注王子飛云趙誠伯本作欲動一云春風着意力猶微退之詩雲水)
(蒼茫日向西老杜詩台州地闊海冥冥雲水長和島嶼青又詩今朝臘月春意動樂)
(天詩雖有東南風力微不能吹)無端一棹歸舟疾驚起鴛
鴦相背飛(劉禹錫詩無端陌上狂風急驚起鴛鴦出浪花老杜詩檣烏相)
(背發)
禮武臺坐化僧(后山自注云時吕希哲作單州守臺屬單)
(州)
至人本無心(莊子云不離於真謂之至人)起滅因衆緣
(佛書云諸法從緣生緣離法即滅維摩經云但以衆法合成此身起唯法起滅唯法)
(滅)化盡悲願在留形此臺巔(家語曰化窮數盡謂之死)
(密嚴經偈云如來以悲願普應諸有緣如淨月光明無處不周遍)聞名與
致敬獲福皆無前(維摩經云維摩詰稽百世尊足下致敬無量)
千年一鉢水宿疾幾人痊驍雄兖州軍馬
步餘數千一呼可摧山四合如垂天(莊子曰翼)
(若垂天之雲)老幼十八村頃刻理無全哀鳴寄
香火毀塔投其塼(魯論曰鳥之將死其鳴也哀默塔謂兖軍)盛
怒忽驚奔如有所見然等觀同一子豈特
此所憐(涅槃經云佛視衆生猶如一子羅㬋羅想作七種羯磨爲欲示惡行)
(之人有果報故)我來已再見童稚亦虔虔(南史王僧虔之)
(子慈與蔡興宗子約入寺約曰衆僧徒今日可謂虔虔)彂火觸暗室
青燈已娟妍始讀壁間碑妙力隠不傳(世說)
(司馬太傅問謝車騎惠子五車何以無一言入玄謝曰當是妙處不傳)頗恨
語未工安得筆如椽(晉書王珣夢人以大筆如椽與之云此當)
(有大手筆事)歸路雲月黑濤波隔長川溪翁停
舟待相喚聲相連觧䌫風泊岸中流水入
舡(退之羅池碑曰度中流兮風泊之鶡冠子曰中流失船一壷千金)欹側
脚不停竟脫蛟魚次(樂天詩浮出蛟龍延字書次與涎同)興
壊如有待適當使君賢定能選妙士拂塵
起熏煙(南史劉之遴題其子墓曰梁妙士之墓此借用)昔承靈山
囑早契少林禪丐我一片石併刻維摩篇
(退之黃陵廟碑刺史張愉自京師往與愉故善謂曰丐我一碑石載二妃廟事且令)
(後世知有子名庾信自南朝至北方惟愛温子昇所作韓山寺碑曰惟韓山寺一片)
(石堪共話餘若驢鳴狗吙耳維摩篇謂此詩也后山持戒律故以維摩自况)
晚興
去國猶能别逢人始欲愁(南史王會傳會稽内史劉懷敬)
(之郡送者傾都惠亦造别還過從弟球球問向何所見惠言唯覺逢人耳晉書王承)
(傳承東渡江每遇艱險處之夷然旣至下邳登山北望嘆曰人言愁我始欲愁矣)
不干遮極目自是怯回頭(退之西山詩爲遮西望眼終是)
(懶回頭樂天詩淚眼凌寒凍不流每經高處即回頭)布網收魚槮連
筒下釣鈎(爾雅槮謂之涔注聚積柴木於水中魚得寒入其裏藏隱槮音)
(桑感反蘇子由詩漁艇縦横逐釣筒)誰初教鮮食澤竭未能
休(尚書曁益奏庶鮮食說苑曰竭澤以取魚非不得魚爲明年無魚故也亦見吕)
(氏春秋)
宿齊河
燭暗人初寂寒生夜向深潜魚聚沙窟墜
鳥滑霜林(樂天烏夜啼云霜滑有風枝)稍作他方計初
回萬里心(他方計意謂西方極樂國回心言無復四方之志漢書賈誼傳)
(曰使天下回心而鄕道)還家只有夢更著曉寒侵(老杜)
(詩天寒不成寐無夢有歸魂)
别劉郎(魏衍注云宣義之壻六年之别先生喪母劉喪父故其詩)
(哀甚)
一别已六載相逢有餘哀公私兩多事灾
病百相催(真誥載楊羲手帖云公私匆匆灾疾見上注)無酒與
君别有懷向誰開(老杜詩一生懷抱向誰開)深知百里
遠肯為老夫来
趙巖
一市萬人聚四衝千里逕胡然不作邑兼
自可成橋群盗去無跡諸豪壓不驕(老杜詩壯)
(士慘不驕)由來天下事浮議易傾摇(必嘗有欲置縣於此)
(以鎮服豪傑盗賊而爲異議所奪者盤庚曰而胥動以浮言)
雞籠鎮
河市新經集雞籠舊得名初聞北人語(北史)
(曰詔斷北語一從正音)意作故鄕聲(其意但欲作鄕聲如莊寫不忘)
(越吟也)客久艱難極情忘去就輕空虚仍廢
忘何以慰諸生(文選應休璉詩避席跪自陳賤子實空虚魏文帝紀)
(評注曰人少好學則思專長則善忘樂天詩舊遊多廢忘)
后山詩註卷第十一
