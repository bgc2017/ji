刻韋江州集叙
叙曰詩之所繇來也尚矣辭貴含蓄
體尚微婉其用則主於感諷興起使
人得之日用而不自知故曰其政雖
不足以行於一時而其教實被於萬
世蓋惟君臣朋友夫婦之際聚由人
合有懷不能直吐類多借以相發而
其他遊衍敷揄之辭不與焉先儒以
爲始於里巷歌謠良有以也後世綺
靡日盛忘厥所原往往多投贈蕳寄
贊頌之什雖間有感諷而以微辭相
發之義則罕復存者即如投贈簡寄
贊頌之貽旣綴長言復系尺牘是一
言重出竟付彌文矧賡韻牽合酬言
猥瑣尤可厭鄙是得謂之詩乎予少
讀韋刺史集以爲猶夫詩耳稍長見
古人以陶韋並稱乃微探之旣而課
習聲韻則又狃於見聞顧好李杜蘇
黃諸家晚始讀韋而有得焉蓋不徒
愛其辭之含蓄體之微婉而其於君
臣朋友夫婦之際殊數數焉信乎其
得詩之原者矣其於風化不可謂無
助也兹視榷江州擕之書篋時時朗
誦以淑性靈歴覽序傳知韋公曾刺
是邦世稱名宦問之邦人莫有知者
而郡志亦不載也文獻之不足徵有
如是乎適中丞印臺傅公拊循之暇
命郡守重刻陶集予庸重有感焉爰
緘書兒曹校刻是編俾與彭澤共垂
不朽得代遄歸喜見全帙漫題簡端
識所以刻之之意因告潯士後有賢
守如韋公者慎勿遽遺忘之
嘉靖戊申五月朢日
賜進士第承德郎戶部山東清吏司
主事晉陵華雲書
韋刺史詩集目錄
唐江州刺史韋應物著明尚書戶部郎華雲校
卷第一
古賦一首
冰賦
雜擬詩二十一首
擬古十二首雜體五首與友生野飲效陶體
效何水部二首效陶彭澤
燕集二十一首
大梁亭會李四栖梧作燕李錄事淮上喜會
梁川故人揚州偶會前洛陽盧耿主簿賈常
侍林亭燕集月夜會徐十一草堂移疾會詩
客元生與釋子法朗因貽諸祠曹慈恩伽藍淸
會夜偶詩客操公作與韓庫部會王祠曹宅
晦日處士叔園林燕集扈亭西陂燕賞西
郊燕集春宵燕萬年吉少府中孚南館滁州
園池燕元氏親屬郡樓春燕南塘泛舟會元
六昆季郡齋雨中與諸文士燕集(顧况詩附)軍中
冬燕司空主簿琴席與村老對飲
卷第二
寄贈上六十二首
城中卧疾知閻薛二子屢從邑令飲因以贈之
聽嘉陵江水聲寄深上人高陵書情寄三原盧
少府假中對雨呈縣中寮友贈蕭河南示
從子河南尉班趨府候暁呈两縣寮友贈李
儋贈盧嵩寄馮著早春對雪寄前殿中元
侍御贈王侍御將往江淮寄李十九儋自
鞏洛舟行入黃河即事寄府縣寮友寄盧庾
發廣陵留上家兄兼寄長沙初發揚子寄元大
校書淮上即事寄廣陵親故寄洪州幕盧二
十一侍御經少林精舍寄都邑親友同長源
歸南徐寄子西子烈有道雪中聞李儋過門不
訪聊以寄贈同德精舍養疾寄河南兵曹東廳
掾同德寺雨後寄元侍御李博士同德閣期
元侍御李博士不至各投贈二首使雲陽寄府
曹過扶風精舍舊居簡朝宗巨川兄弟贈令
狐工曹贈馮著對雨寄韓庫部寄子西
縣内閒居贈温公對雪贈徐秀才西郊遊宴
寄贈邑寮李巽對雨贈李主簿高秀才休沐
東還胄貴里示端朝請後還邑寄諸友生澧
上西齋寄諸友獨遊西齋寄崔主簿紫閣東
林居士叔緘賜松英丸獻詩代啓秋集罷還途
中作獻夀春公閒居贈友四禪精舍登覽悲
舊寄朝宗巨川兄弟善福閣對雨寄李儋幼遐
寺居獨夜寄崔主簿九日灃上作寄崔主簿
倬二季端繋西郊養疾聞暢校書有新什見贈
久佇不至先寄此詩灃上寄幼遐善福精舍
示諸生晚出灃上贈崔都水寓居灃上精舍
寄于張二舍人開元觀懷舊寄李二韓二裴四
兼呈崔郎中嚴家令春日郊園寄萬年吉少府
中孚三原元少府偉夏侯校書審灃上醉題寄
滌武西郊期滌武不至書示灃上對月寄孔
諫議將往滁城戀新竹簡崔都水示端還闕
首途寄精舍親友秋夜南宫寄灃上二弟及諸
生塗中書情寄灃上兩弟因送二甥却還雪
後下朝呈省中
卷第三
寄贈下六十二首
寄柳州韓司戸郎中寄令狐侍郎閒居寄端
及重陽園林晏起寄昭應韓明府盧主簿寄
大梁諸友新秋夜寄諸弟郊園聞蟬寄諸弟
寄中書劉舍人郡齋感秋寄諸弟郡中對
雨贈元錫兼簡楊凌冬至夜寄京師諸弟兼懷
崔都水元日寄諸弟兼呈崔都水寄職方劉
郎中社日寄崔都水及諸弟群屬寒食日寄
諸弟三月三日寄諸弟兼懷崔都水贈李儋
侍御寄楊協律(楊詩附)郡齋贈王卿簡恒璨
閒居寄諸弟登樓寄王卿寄暢當贈崔
員外寄李儋元錫京師叛亂寄諸弟贈琮
公寄諸弟寄恒璨簡郡中諸生寄全椒
山中道士寄釋子良史酒重寄荅釋子良
史送酒瓢簡陟巡建三甥覽襃子卧病一絶
題示寄璨師寄盧陟塗中題楊邈裴緒示
裒子宿永陽寄璨律師雪行寄褎子寄裴
處士偶入西齋院示釋子恒璨示全眞元常
寄劉尊師寄廬山㯶衣居士因省風俗與
從姪成緒遊山水中道先歸寄示寒食寄京師
諸弟歲日寄京師諸季端武等簡盧陟西
澗即事示盧陟登郡樓寄京師諸季淮南子弟
寄黃尊師寄黃劉二尊師秋夜寄丘二十
二員外(丘詩附)贈丘員外二首(丘詩附)贈李判官
寄皎然上人贈舊識復理西齋寄丘員外
和張舍人夜直中書寄吏部劉員外和李二
主簿寄淮上綦母三寄二嚴
卷第四
送别六十七首
李五席送李主簿歸西臺送崔押衙相州送
宣城路錄事送李十四山人東遊送李二歸
楚州送閻寀赴東川辟送令狐岫宰恩陽
送馮著受李廣州署爲錄事送元倉曹歸廣陵
送唐明府赴溧水喜於廣陵拜覲家兄奉送
發還池州送章八元秀才擢第往上都應制
送張侍御祕書江左覲省賦得鼎門送盧耿赴
任賦得浮雲起離色送鄭述誠餞雍聿之潞
州謁李中丞上東門會送李幼舉南遊徐方
送洛陽韓丞東遊送鄭長源送李儋賦得
暮雨送李胄留别洛京親友賦得沙際路送
叔象送榆次林明府雜言送黎六郎天長
寺上方别子西有道送黎六郎赴陽翟少府
送别覃孝廉送開封盧少府送槐廣落第歸
揚州送汾城王主簿送澠池崔主簿送顔
司議使蜀訪圖書奉送從兄宰晉陵贈别河
南李功曹送五經趙隨登科授廣德尉宴别
幼遐與君貺兄弟送宣州周錄事謝櫟陽令
歸西郊贈别諸友生送端東行送姚孫還河
中始除尚書郎别善福精舍送常侍御魯却
使西蕃送郗詹事送蘇評事送李益侍御
赴幽州幕自尚書郎出爲滁州刺史留别友朋
兼示諸弟送元錫楊凌送楊氏女送中弟
寄别李儋送倉部蕭員外院長存送王校
書送丘員外還山(丘詩附)重送丘二十二還臨
平山居(丘詩附)送鄭端公弟移院常州送房杭
州送陸侍御還越聽江笛送陸侍御(丘丹詩附)
送丘員外歸山居送崔叔清遊越送雲陽鄒
儒立少府侍奉還京師送豆盧策秀才送王
卿送劉評事送雷監赴闕庭送秦系赴潤
州
卷第五
酬荅五十九首
期盧嵩枉書稱日暮無馬不赴以詩荅任洛陽
丞荅前長安田少府問假中枉盧二十二書亦
秀才荅崔主簿問兼簡温上人淸都觀荅幼
遐善福精舍荅韓司錄清都觀會宴見憶荅
長安丞裴稅奉酬處士叔見示荅庫部韓郎
中荅暢校書當荅崔都水酬令狐司錄善
福精舍見贈灃上精舍荅趙氏外生伉荅趙
氏生伉荅端荅史館張學士同柳庶子學士
集賢院看花見寄兼呈柳學士荅王郎中荅
崔都水荅王卿送别荅裴丞說歸京所獻
荅裴處士荅楊奉禮荅端荅僴奴重陽二
甥荅重陽酬劉侍郎使君(劉詩附)荅令狐侍
郎(令狐詩附)酬張恊律荅秦十四校書(秦詩附)荅
賓荅鄭騎曹求橘奉和聖製重陽日賜宴
和吳舍人早春歸沐西亭言志奉和張大夫戲
示靑山郎荅河南李士巽題香山寺荅故人
見諭酬閻員外陟
逢遇七首
長安遇馮著將發楚州經寶應縣訪李二忽於
州舘相遇月夜書事因簡李寶應廣陵遇孟九
雲卿淮上遇洛陽李主簿路逢崔元二侍御
避馬見招戲贈逢楊開府休暇日訪王侍御
不遇因省風俗訪道士姪不見題壁
卷第六
懷思十九首
有所思暮相思夏夜懷盧嵩春思春中
憶元二懷素友子西對韓少尹所贈硯有懷
月晦憶去年與親友曲水遊宴清明日憶諸
弟池上懷王卿立夏日憶京師諸子弟暁
至園中憶諸弟崔都水懷瑯瑘深標二釋子
雨夜感懷雲陽館懷谷口憶灃上幽居重
九登滁城樓憶前歲九日歸灃上赴崔都水及諸
弟燕集悽然懷舊始夏南園思舊里發蒲塘
驛沿路見泉谷村墅忽想京師舊居追懷昔年
行旅十首
經函谷關經武功舊宅往雲門郊居塗經廽
流作乘月過西郊渡晚歸灃川授衣還田
里夕次盱眙縣春月觀省屬城始憩東西林
精舍自蒲塘驛廽駕經歴山水山行積雨歸
塗始霽
感歎三十一首
傷逝往富平傷懷出還冬夜送終除
日對芳樹月夜歎楊花過昭國里故第
夏日端居感懷悲紈扇閒齋對雨林
園晚霽秋夜二首感夢同德精舍舊居傷
懷悲故交張彭州前歲與緱氏馮少府各惠
寄一篇多故未荅張巳云没追哀叙事兼遠簡馮
生東林精舍見故殿中鄭侍御題詩追舊書情
涕泗横集因寄呈閻灃州馮少府同李二過亡
友鄭子故第話舊至開化里夀春公故宅
睢陽感懷廣德中洛陽作閶門懷古感事
感鏡歎白髮
卷第七
登眺十五首
登高望洛城作同德寺閣集眺登寶意寺上
方舊遊登樂遊廟作登西南岡卜居遇雨尋
竹浪至灃壖縈帶數里清流茂樹雲物可賞灃
上與幼遐月夜登西岡翫花臺上遲客登樓
善福寺閣樓中月夜寒食後北樓作西
樓夜望晚登郡閣登重玄寺閣
遊覽五十八首
觀早朝陪元侍御春遊遊龍門香山泉龍
門遊眺洛都遊寓再遊龍門懷舊侣莊嚴
精舍遊集府舍月遊任鄠令渼陂遊眺西
郊遊矚再遊西郊渡月溪與幼遐君貺同遊
與幼遐君貺兄弟同遊白家竹潭秋夕西齋
與僧神靜遊觀田家園亭覽物觀灃水漲
陪王卿郎中遊南池南園陪王卿遊矚遊
西山春遊南亭再遊西山遊靈巖寺與
盧陟同遊永定寺北池僧齋遊溪遊開元精
舍襄武舘遊眺秋景詣瑯瑘精舍同韓郎
中閒庭南望秋景慈恩精舍南池作雨夜宿
清都觀善福精舍秋夜遲諸君東郊秋郊
作行寬禪師院神靜師院精舍納凉藍
嶺精舍道晏寺主院義演法師西齋澄秀
上座院西峯蘭若受田婦饋曇智禪師院
起度律師同居東齋院遊瑯瑘山寺同越瑯
瑘山詣西山深師尋簡寂觀瀑布簡寂西
澗瀑布下作遊南齋南園西亭夏景園
廬夏至避暑北池題從姪成緒西林精舍書
齋題鄭弘憲侍御遺愛寺草堂同元錫題瑯
瑘寺題鄭拾遺草堂
卷第八
雜興七十五首
詠玉詠露珠詠水精詠珊瑚詠瑠璃
詠琥珀詠曉詠夜詠聲任洛陽丞請告
縣齋晚出府舍與獨孤兵曹令狐工曹南尋
朱雀街歸里第休暇東齋夜直省中郡内
閒居燕居即事幽居野居書情郊居言
志夏景端居即事始至郡郡中西齋新
理西齋暁坐西齋郡齋卧疾寓居永定精
舍(蘇州)永定寺喜辟強夜至野居同襃子秋
齋獨宿餌黃精昭國里第聽元老師彈琴
野次聽元昌奏横吹樓中閱清管寒食七
夕九日秋夜秋夜(一絶)滁城對雪雪中
詠春雪對春雪對殘燈對芳尊夜對
流螢作對新篁夏花明對萱草見紫荆
花翫螢火對雜花種藥西澗種柳種
爪喜園中茶生移海榴郡齋移杉花徑
慈恩寺南池秋荷詠題桐葉題石橋池
上滁州西澗西塞山山耕叟上方僧
煙際鐘始聞夏蟬射雉夜聞獨鳥啼述
園鹿聞鴈子規啼始建射侯仙人祠
卷第九
歌行上二十二首
長安道行路難横塘行貴遊行酒肆行
相逢行烏引雛鳶奪巢燕㗸泥鼙鼓
行古劒行金谷園歌温泉行學仙二首
廣陵行萼綠華歌王母歌馬明生遇神
女歌石鼓歌寶觀主白鸜鵒歌彈棋歌
卷第十
歌行下二十首
聽鶯曲白沙亭逢吳叟歌送禇校書歸舊山
歌五弦行驪山行漢武帝雜歌三首㯶
櫚蝇拂歌信州錄事參軍常曾古鼎歌夏冰
歌凌霧行樂燕行采玉行難言易言
調嘯詞二首三臺詞二首
拾遺八首
(熙寧丙辰校本添四首)荅暢參軍南池宴錢子辛賦得科
斗詠徐正字畫靑蝇虞獲子鹿(紹興壬子校本添三)
(首)陪王郎中尋孔徵君送宫人入道和晉陵
陸丞早春遊望(乾道辛卯校本添一首)九日
右韋刺史詩集十卷計賦一首古今詩五百六十首
宋嘉祐間王欽臣編定而拾遺八首則熙寧以後增
入舊本另爲卷今附末卷之後而序傳䟦尾别爲一
卷補菴先生以地官視榷潯陽政成譽流兼理文翰
於陶韋濂溪尤拳拳焉謂韋公嘗刺是州書來命長
嗣明伯校刻是集將置板公署摹惠後學且俾桂等
同校之浹三旬迄工參考新舊善本頗衆自謂精覈
無復訛脫謹質諸博學君子韋官止蘇州猶係之江
州者以集所由刻也
嘉靖戊申夏五月朔日蒙泉汪汝逹
少鄕鄒夢桂校
韋詩世傳王欽臣校本而拾遺附焉然鮮善刻家君
嘗以數本互校欲刻之以宋本亦有訛脫而止近蘇
揚所刻更久精校今刻再參諸本就其長者從之但
詩中襲疑甚多如朔風云一作氣華月一作明之類
要之意義頗同無甚關係一時稿本稍别耳而容一
作客北一作不此則筆訛音誤亦歸闕疑尤爲可笑
不容不以意裁之輙與鄒子可否一一删定以便覧
諷王所編類例固當然送黎六郎七言不入歌行而
難易言調嘯三臺辭俱係雜體乃編歌行後姑從舊
未敢輕改劉須谿批白鸜鵒歌云誤字旣多大抵無
味愚謂夜仁全羽翼當作依人此不必疑餘自明白
豈須谿亦未見善本耶惟石鼓歌喘逶迤相紏錯喘
字上下必有脫文嗣更校補今家君得代將歸書來
促數四是以不及博攷岳西華復初謹識于光風霽
月之樓
韋刺史詩集目錄終
