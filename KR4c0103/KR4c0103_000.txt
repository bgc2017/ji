唐黃御史集序
旣竣歐陽四門集復取黃文江
御史合刻之按通志歐陽詹與
黃璞齊名御史諱滔璞之從弟
也故御史有寄從兄璞詩璞仕
而隱者也所著有霧居子初侯
官人後與御史俱遷莆以所居
爲黃巷示不忘舊御史之詩曰
縦徵終不起相與避烟塵又曰
新詩說人盡舊宅落花頻情可
見矣御史讀書在福平山之靈
嵓寺其碑有云貞元中侍御史
林公藻水部員外郎藴谷茲業
文歐陽四門捨泉山而詣焉仍
注與王式書云莆陽讀書即茲
寺也愚考歐陽之蜀門與林藴
分路後詩曰村步如延夀川原
似福平注福平即予之别墅在
焉如是則歐陽之于莆非一日
矣御史自叙葺齋東峰者十年
後二十四年于舉場始沗甲苐
計貞元距乾寧凢百年有竒御
史晚成而四門早逝杳不相及
而璞之所爲齊名亦後先踵起
云爾察其意似欲以名士厚于
詹也陳振孫惡其汚蔑賢者曰
黃璞何人斯豈未之考耶御史
文贍蔚有典則詩清淳半潤若
與人&KR0863;語和氣郁郁在洪景盧
已為確論而楊廷秀摘其寺寒
三伏雨松偃數朝枝等句尤足
以膾炙人口者然其集罕傳問
之名不甚識也諸家選詩㮣所
未見獨丹鉛錄載其長門一賦
誠不能傲之以所不知爾今與
歐陽集併刻之不患傳之不廣
矣
萬曆丙午季夏之吉
賜進士出身奉政大夫南京戶
部四川清吏司郎中候官後學
曹學佺譔
唐黃御史公集序
敘曰詞章關乎氣運於唐尤驗云唐興三百年
氣運升降其間而詩文因之自晉陽舉義開館
宫西以延文學竟用詞賦取士士以操觚顯者
無慮數百家大都始沿江左頽習競於絺繪躭
披靡而乏氣骨伯玉奮然洗刷沈宋燕許輩出
振響以至貞元長慶經術大明脩古彌衆于時
墨儒詞匠所爲詩若文咸矩矱自然不以彫飾
爲工相與贊翊道眞𢋫颺鴻化斯爲鏘鏘爾雅
故文盛於韓柳皇甫而其衰也爲孫樵爲劉蛻
爲沈顏詩盛於李杜劉白而其衰也爲鄭谷爲
羅隱爲杜荀鶴御史生最晚而獨不然其文贍
蔚有典則策扶教化其詩淸淳丰潤若與人對
語和氣郁郁有貞元長慶風槩祭陳林先軰諸
文悲愴激越交情之深不以晝夜死生亂離契
闊爲間斷馬嵬館娃景陽水殿諸賦雄新雋永
使人讀之廢卷太息如身生是時目攝其故爲
文若是其亦可貴巳方登科時適昭宗之季年
猶覆試殿廷再中選然後得官未幾而朱梁移
國因歸閩不復西故不克大章顯於世夫詎知
八九葉之後得賢耳孫而平生作爲文章遂獲
表見者邵州將鋟板于郡齋遣信謁序御史之
從兄曰校書君璞者名見集中有閩川名士傳
及霧居子予曩時嘗敘之矣故不辭而書御史
諱滔字文江由四門博士至裏行監察考功諱
公度邵州名沃慶元二年十月十四日煥章閣
學士宣奉大夫提舉隆興府玉隆萬壽官魏郡
公鄱陽洪邁序
唐黃先生文集目錄
卷之一
賦
周以龍興賦
明皇廻駕經馬嵬賦
以不貪爲寶賦
景陽井賦
課虛責有賦
送君南浦賦
水殿賦
狎鷗賦
知白守黑賦
漢宮人誦洞簫賦賦
省試人文化天下賦
館娃宮賦
陳皇后因賦復寵賦
秋色賦
戴安道碎琴賦
融結爲河嶽賦
魏侍中諫獵賦
誤筆牛賦
省試王者之道如龍首賦
白日上昇賦
御試曲直不相入賦
御試良弓獻問賦
卷之二
五言古詩
送僧歸北巖寺
寓言
長安書事
賈客
寄友人
落花
書懷寄友人
閨怨
喜翁文堯員外病起
寄徐正字寅
秋夕貧居
五言律詩
送李山人往湘中
書崔少府居
敷水盧校書
寄漢上友人
貽林鐸
書懷
送陳明府歸衡陽
秋辭江南
入關旅次言懷
寄鄭縣李侍御
上李𥙷闕
傷翁外甥
貽李山人
逢友人
寄湘中鄭明府
寄從兄璞
寄李校書遊簡寂觀
寄友人山居
上刑部盧員外
送友人遊邊
和友人酬寄
下第
過商山
旅懷
冬暮山舍喜標上人見訪
關中言懷
題友人山居
題友人山齋
書事
題山居逸人
題鄭山人居
秋晚山居
遊山
題王侍御宅内亭子
題道成上人院
貧居冬抄
東山之遊未遂漸逼行期作四十字奉
寄翁文堯員外
貽張蠙同年
寄邊上從事
題東林寺元祐上人院
送陳樵下第東歸
寄陳磻隱
寄林寬
退居
送友人邊遊
下第出京
遊東林寺
晚春關中
河梁
送翁拾遺
贈懷光上人
憶廬山舊遊
别友人
陳侍御新居
寄少常盧同年
卷之三
七言律詩
送林寬下第東歸
商山贈隱者
送二友遊湘中
塞下
下第東歸畱辭刑部鄭郎中諴
寄懷南北故人
關中言懷
閨怨
旅懷
别友人
寄羅浮山道者二首
喜矦舍人蜀中新命三首
經安州感故鄭郎中二首
出京别崔學士
鴈
寄越從事林嵩侍御
長安書事
旅懷寄友人
放牓日
御試二首
二月二日宴中貽同年封先輩渭
新野道中
酬俞鈞
寄同年崔學士仁寶
寄陳侍御
酬徐正字寅
辭府相
寄羅郎中隱
江行遇王侍御
客舍秋晚夜懷故山
絳州鄭尚書
喜陳先輩及第
延福里居和林寬何紹餘醻寄
贈㝛松楊明府
送僧
贈鄭明府
江州夜宴獻陳員外
湘中贈張逸人
寓題
題陳山人居
㝛李少府園林
送人明經及第東歸
斷酒
寄蔣先輩(在蘇州)
旅懷
南海幕和段先輩逸韋侍御赴闕
寄南海黃尚書
送人往蘇州覲其兄
遊東林寺
贈旌德吕明府
賀淸源僕射新命
浙幕李端公泛建溪
貽宋評事
催籹
寓題
傷蔣校書德山
寄楊贊圖學士
醻楊學士
寄同年李侍郎龜正
鍾陵故人
故山
塞上
烏石村
寄同年盧員外
寄同年封舍人渭
遇盧員外衮
送翁員外承贊
翁文堯員外捧金紫還鄕之命
奉和翁文堯員外經過七林書堂見寄
之什
奉酬翁文尭員外駐南臺見寄之什
翁文堯員外擁冊禮之歸一路有詩名
晝錦集先將寄示因書五十六字
奉和翁文堯十九員外中謝日蒙恩賜
金紫之什
奉和翁文堯員外文秀光賢晝錦三首
奉酬翁文堯員外神泉之遊見寄嘉什
寄翁文堯拾遺
卷之四
五言排律
省試一一吹竽
明月照高樓
廣州試越臺懷古
㐮州試白雲歸帝鄕
省試奉詔漲曲江池
題宣一僧正院
和王舍人崔補闕題福州天王寺
寄獻梓潼山矦侍郎
壬癸歲書情
河南府試秋夕聞新鴈
和吳學士對春雪獻韋令公次韻
省試内出白鹿宣示百官
出關言懷
塞上
壼公山
七言排律
投翰長趙侍郎
鄜畤李相公
成名後呈同年
投刑部裴郎中
五言絕句
輦下寓題
寄題崔校書郊舍
秋思
芳草
輦下書事
七言絕句
入關言懷
過長江
題靈峰僧院
司馬長卿
和同年趙先輩觀文
出京别同年
歸思
東林寺貫休上人篆隷題詩
寓江州李使君
遊南寓題
九日
夏州道中
經慈州感謝郎中
寓題
寄宋明府
花
閏八月
别後
嚴陵釣臺
馬嵬三首
奉和文堯對庭前千葉石橊
翁文堯以美疹暫滯令公大王益得異
禮觀今日寵侍之盛輙成一章
木芙蓉三首
奉和翁文堯戲寄
和陳先輩陪陸舍人春日遊曲江
靈均
卷簾
啓帳
去扇
卷之五
碑記銘
泉州開元寺佛殿碑記
大唐福州報恩定光多寶塔碑記
靈山塑北方毗沙門天王碑
丈六金身碑
莆山靈巖寺碑銘
龜洋靈感禪院東塔和尚碑
華嚴寺開山始祖碑銘
福州雪峰山故眞覺大師碑銘
卷之六
墓誌銘
司直陳公墓誌銘
祭文
祭陳侍御
祭先外舅
祭崔補闕
祭陳先輩
祭林先輩
祭右省李常侍
祭司勳孫郞中
祭宋員外
祭錢唐秦國太夫人
祭南海南平王
卷之七
書
與王䧺書
荅陳磻隱論詩書
與羅隱郞中書
啓
南海韋尚書
薛推先輩
刑部鄭郞中二首
謝試官
盧員外
矦博士
蔣先輩二首
楊狀頭
代鄭郎中上興道鄭相
代鄭郎中上恭靜盧相
代鄭郎中上令狐相
代陳蠲謝崔侍郎
西川高相
蔣先輩
沈侍御
段先輩二首
賀正二首
趙起居
崔右丞二首
韋舍人
工部陸侍郎
翰林薛舍人
裴侍郎
楊侍郎
卷之八
序
潁川陳先生集序
讃
龍伯國人讃
一品寫眞讃
雜文
夷齊輔周
吳楚二醫
禱說
綿上碑
噫二篇
文栢述
公孫甲松
唐城客夢
巫比
附錄
唐昭宗實錄
