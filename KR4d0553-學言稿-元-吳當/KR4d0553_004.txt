學言稿卷四
元吳當撰
五言律詩
江上晚景圖
遠景峰巒色高松銕石柯晚晴初放棹春水已生波盡
畫滄洲趣難傳欸乃歌山居無戶牖端為白雲多
紫霞庵
結茅江水上霞氣護幽居巳似赤城&KR1199;常疑丹井虚仙
桃承雨種秋葉帶霜書應得長生秘晨餐願乞餘
贈梁道者
江東梁道者自少學神仙袖有燒丹術囊無買酒錢看
雲眠白日對月禮青天為問蓬莱水何時似昔年
山居圖
茅屋在林隂桃花夹徑深遠山渾似黛遊客總能吟杳
杳穿雲杖蕭蕭坐石琴展圖懷舊隠便欲解朝簮
六月舟次房村
紅日荒荒落黃河滚滚流客行當盛夏水宿似清秋市
遠人煙少村平樹色稠遥山青數點眀日過徐州
極高眀亭
憑虛連白水望遠俯青山結屋煙塵表吟詩松竹間落
花緣客掃飛鳥共雲還肯着蒲團坐從君盡日閒
仙遊觀紫雲亭
山色更深處燒丹仍築亭春雲瞻紫氣夜月卷黃庭種
竹堪扶老栽松已伏苓何時解塵鞅来寫換鵝經
九日紫極宫對酒
野水通江闊山雲挟雨涼燕辭宫署遠鴈過海天長紗
帽花堪插仙瓢酒更香蒼茫懷國夢烽火尚炎荒
酒罷分韻得桑字
江海舟初動山林興詎忘已荒陶令菊未種武侯桑對
酒雲千里懷家鴈幾行今朝小兒女箇箇紫萸囊
九日夜酌分得枝字
對酒杯頻舉看雲席幾移軒楹秋窅窅燈火夜遲遲醉
脱烏紗帽香傳白露枝忽思三徑裏花蕊正離披
次韻答蕭性淵廵檢
官舍連脩竹春旗映遠山宦情江海外劒氣斗牛間田
野無廵邏漁樵有往還萬方逢盛治弓馬更清閒
和劉季平
昔聞灘上水遠自粤南山喬木三春裏清音五桂間片
雲留客住細雨棹舟還為恐離家久芳庭草色閒
和蕭獨清
昔别是何日長聞隠道山題詩傳海内賣藥出人間林
鶴隨雲出潭蛟帶雨還偶来高坐處簾外落花閒
清眀日同學士李惟中趙子期及國學官擕酒東
嶽宫後園看杏花
柳色滿河堤春沙不作泥家家踏青去處處聽鶯啼翠幄
凌風迥香車簇道齊揚雄甘寂寞載酒問幽棲
祠廟出東城風雲拱百靈神光通御闕天影抱彤庭隙
地多幽事芳辰聚德星道人偏愛客更許製茅亭
宫館憑孤曠幽林眼底生藥畦晨露重茶竈午風輕酒
許麻姑送羹從海客烹鄉心勞想像便欲棹舟行
新火營寒食他鄕展物華曖雲將燕子春色上桃花自
進賢人酒何勞妓女車平居耽野趣未覺道林賖
圃因春雨種竹自昔年移雲影常依石春泉已滿池望
中情未極花外立多時每動田園興東風長鬢絲
上林華蓋逼宫署紫垣開疏闊經時序淹留惜酒杯仙
人栽杏去學士看花来幾日應開遍題詩許重陪
仙人遊圖
鶯啼通窅窕馬跡歴孱顔載酒溪橋外哦詩松樹間桃
花深映竹雲影淺依山無限臨流興扶藜欲叩關
送人歸蜀
愁寂都門别艱危蜀道行四山皆雨氣嘗日有鵑聲北
極紅雲闕西江白帝城懷親兼戀禄去住總關情
送人下第南歸
落卷人争讀扁舟客自歸苑花秋冉冉江雨夢霏霏壮
志經留笥傷心線在衣看君負文彩他日倍光輝
童氏作樓奉親名曰樂心
高構日登臨庭闈總稱心遊魚出水底鳴鶴在林隂山
雨晴留黛松風夜當琴地幽多勝事不惜酒頻斟
史指揮作堂學傍名泮鄰
旌棨將軍第今聯孔子堂泮泉通射圃庭草映宫牆義
訓三遷舊家聲五桂香城南天咫尺駐屐許相將
送蜀士赴潮陽廵檢
江深巴子國海闊粤王城萬里獨為客三年嘗領兵艱
危才易見留滯氣難平莫洒臨岐淚圖南羽翮成
王孝子刲股
孝子有異行世情生嘆嗟爐香通夜白股血啓晨赮兒
體應無恙親年幸有涯殷勤鄠人對直道正竒衺
贈沛縣隂陽教官
七政隂陽紀三辰卜祝科中原井邑小聖世教官多譙
鼓夜傳漏野田春湧波儒冠自拘束莫聽大風歌
節婦挽詩
抱節青春苦滎陽有故家教兒能綰綬報德已宣麻臺
倚巴清墓風傳魯婦髽夕陽原上樹依舊宿慈鴉
題唐子華畫
老樹吳江上茅茨八九椽晚山濃似黛秋水净無煙盤
石堪垂釣孤舟許醉眠卜居宜近此何日賦歸田
送毛李祥歸雲林因託之訪予山居
客子年方盛家山花正濃扁舟遡鴻鴈高浪蹴魚龍京
國五千里雲林六七峰升堂舉春酒始得豁心胸
莽莽聞征鼓紛紛踏去船衰顔尚簮紱雅志自林泉茅
屋應無恙山田幸有年憑君上華盖為訪白雲邊
送李卓歸臨川
江上兵雖滿山東路已通髮從今日白花似去年紅浮
世嗟蓬轉幽棲想桂叢因君萬里意極目送飛鴻
徐氏同德堂
千載南州士流風氣誼存合居今五世同德又諸昆白
日書連屋清秋稻滿村聖朝敦孝禮桓表已旌門
送楊曼卿
京國鶯花裏扁舟望舊山煙蕪連楚澤春水隔鄕關訪
古題詩遍匡時草疏閒丈夫無别淚此日滿愁顔
福泉亭
築室廬江上山泉亦有名深源流福澤長日作春聲潤
借桑麻秀寒分井谷清塵纓如可濯来看白雲生
挽待制楊賢可
才逮古循吏名成初制科百年存氣節五郡起謳歌致
政冰銜重題詩秀句多風流今已矣洒涕望江沱
宵旰憂民牧人才轉寂寥如公多令望絶跡上清朝玉
署真成夢金魚漫在腰慶源宜有待嗣子各風標
送倪長卿
江漢風塵裏關河日月傍乍疑音問闊頓覺羽書忙獻
賦垂歸槖銷魂逐去檣朝纓漫羈束何計濯滄浪
送宣使蒋槃歸寄江西省郎中顔希古
故國雄藩在清秋使者歸江湖陟險地舟楫蹈危機士
壮常思闘城高屢受圍亦嘗修諫草直欲把天衣
行李隨秋色蕭蕭出帝城兩行憂國淚萬里望鄕情賦
斂無修貢瘡痍未息兵大廷俱鼎食何以報昇平
方鎮諸軍缺城池累月攻戰場宵燐碧賊壘曉旗紅幕
府謀猷密羣公膽氣雄妖氛須淨掃崖石始銘功
吾廬華蓋下喬木白雲邊每憶秋風鱠常懷雪夜船傳
烽今四野飛檄已三年亦有平安問煩君萬里傳
送徐仁遼陽教官
遼水東臨海榆關北際燕官程千里外行色五雲邊童
冠來春服歌鐘雜夏弦莫嗟無籍在歸路近星躔
送人補閩憲譯
能事通重譯宫資早致身江關流譽在憲府薦書頻鵰
鶚思雲路鶯花怨暮春甌閩邊檄淨冉冉離風塵
送王都事度海入京
萬里皇華使千夫瀚海船長風披朔霧高浪蹴吳天江
漢新烽燧車書舊幅員不勝遺老淚咸望太平年
便宜曾奉詔受節大眀宫列郡旌旗合三關道路通誓
師親督戰破賊不論功率土王臣在何人高誼同
許國心猶壮馳書路更長物情移白黑士氣轉蒼黃郡
邑風煙裏衣冠日月傍共誰清海嶽持以報君王
當宁資賢輔持危鞏聖圖萬邦通禹貢九德協臯謨師
出宜無敵城降戒不屠老臣空有策何計徹神都
望柴桑
何處柴桑里當年處士家五株門外柳九日逕邊花己
草歸田賦難乘下澤車故山塵漠漠極目送昏鴉
詠懷舊隠十五首
舊宅今何在雲山昔更清樵歌秋樹谷漁網夕陽汀門
巷来車盖書聲接戶庭遺墟悲蔓草浪跡信浮萍
江霧仍為雨山花故作容秋風餘鼠雀寒水落魚龍慷
慨心猶壮羈棲力巳慵白雲華盖表悵望最高峯
憶昔升堂日諸生授簡時遺經周禮樂野服漢威儀一
自趨丹鳳微班侍玉螭風塵驚歲闊猿鶴怨歸遲
高堂存古制粹德儼先容道脈千年統人心百世宗夜
臺悲化鶴雲氣想猶龍松柏寧無恙青山一萬重
西齋風月好庭草到階前春服趨童冠秋聲雜誦絃題
詩黃葉上拄竹白雲邊俛仰成今古銷魂為黯然
喬木依深谷居人尚幾家衣冠迷宿草舟楫失桃花轉
闘寧無已勞生已有涯毋煩問松菊何計事桑麻
契闊風雲會栖遲道路長老来猶作客春至好還鄕酒
醒天連屋詩成草滿塘家聲尚清白世態任炎涼
黨里烏巾集鄰翁古意淳瓶&KR1125;隨野俗耕稼及清辰世
業諸孫在寒山白屋貧為傳宗譜舊長使旅情親
幽居臨水竹老桂出林阿蔭接青雲武花開碧玉柯百
年秋露重十里夜香多榮悴知何意炎塵起海波
故園誰識主曝背已忘君霧雨雞豚社寒山鹿豕羣池
分澗底水圃斸壠頭雲茅屋知堪賦長歌對夕曛
昔人營寺日野老在朝時棟宇山林净松杉土壤宜海
塵留法雨檀施寄禪枝接地多先壠春秋擬合祠
茅屋雲猶在桃源世已非漁樵能有待鴻燕尚知歸霜
露春秋感風塵造化機松楸千里日夜夜夢魂飛
世事嗟何及天倫恨已深乾坤一抔土霜露百年心去
住青山隔艱危白髮侵丈夫無别淚此際倍沾襟
山黑天仍雪江寒梅未花昔年賓國日幾醉上林霞勇
退尋歸棹甘心理釣槎如何青布襪未得踏溪沙
白社千頭橘成都八百桑每思親棣萼不為問山莊太
史瞻鳬影家人識鴈行茅茨容易葺春水棹相將
匡廬
匡廬望不極幾度涉風濤秀色一道出振衣千仞高仙
巖誰種玉鬼谷舊栽桃白鶴巢雲表秋宵見羽毛
雙劍峰
雙劎倚秋漢孤城瞻碧岑嶽連吳楚闊光合斗牛深勝
地千巖壑長江一帶襟州圖增殺氣愁眼倦登臨
述感十五首
聖祖開寰宇英賢集網羅暫煩周斧鉞即聽舜謳歌世
閥風雲闊耕巖雨露頗萬方俱職貢一旦盡烟波
輿圖歸覆載天畀萬方全帝德元無外皇綱自失權中
原墮土賦内郡落民編國計東南隘經邦愧昔賢
太祖收中夏供儲賦土田河倉紅粟腐漕壤紫臺烟民
物滋殷阜車書轉瘠捐可憐疆理在運會付茫然
南國昔歸順中原仍戍藩歲分貔虎士陣入鳥雲屯名
籍淪逋竄樞兵失討論諸君甘負國故里亦空村
帝患湮洪水人思鑿鉅河萬方勞畚臿列郡困徵科處
處黃巾社紛紛赤子戈千年遺恨在銘石寫嵯峨
泉貨資桑幣經綸稱物宜低昂三尺法斂散百年規拙
甚黃金注凄其白鹿皮紛更愆祖憲廢閣失天威
夜直麒麟殿晨司虎豹關周廬諸子貴枕戟衛郎閒通
籍存奴隸連車載匪頒世勛何補報戎馬淚澘澘
世爵推勲閥元戎典禁兵營分龍虎衛勢接鳳凰城烽
火迷千里煙塵犯兩京臨危忘勇决何以答昇平
黃頭稱國士碧眼佩天弧突騎今何在風光古所無舊
看装寶劎可怕執金吾畜銳思防患憑誰衛兩都
命將圖推爵登壇愧匪材舟車空府庫金帛散輿臺論
賞屯膏澤争權稔祸胎舊家零落盡廟算實堪哀
四野悲龍戰羣方習豹韜煙塵來滚滚江漢去滔滔雲構
千章棟風帆萬斛艘炎波俱鼎沸何用賦民勞
福極頻移柄眀良久失圖匠材違矩度博局轉梟盧寶
鼎宗周器玄圭大禹謨萬方俱有間九貢近来無
乳羝隨敝節帛鴈識纍臣漸覺關河壮應瞻日月新威
聲通海岱喜氣入梁秦萬騎輕天塹何時一問津
異鄕風景切人事見推移冠盖非前日豪華又幾時年
深鸚鵡草春老杜鵑枝依舊青山色寒雲滿目悲
世自餘蛇豕人猶慕鳳麟節旄寒在牧鈇鉞暗生塵有
夢能歸國無隣可避秦幾年江海上老淚獨沾巾
高臥
冰霜寒序集燈火夜堂深高臥塵侵榻長吟雪滿簮空
存三寸舌不負百年心慷慨能忘死饑寒亦易禁
初度日
衰疾年添算劬勞思轉傷聲華江上霧勲業鬢邊霜詩
繼唐風作書從禹穴蔵光隂何冉冉華盖鬱蒼蒼
大雪
蕭蕭驚朔雪浩浩怒天風虎穴先朝事鵝池半夜功中
原思將帥亂世識英雄今古興亡蹟乾坤闔闢中
相疑
向國應無計歸田屢作期江湖身病日松柏歲寒時老
鶴雲千里驚烏月一枝人生各有志物態莫相疑
雪
積雪凝冬瑞羣情兆歲登洞門淪徑隧宫瓦失觚稜煙
火江村獵寒澌野水罾殊方兼久病高臥竟何能
雪霽
江上千峰雪天邊幾縷霞凍澌依岸梗冰柱落簷花野
㢠山光薄沙眀樹影斜負暄貂已敝抱病蝨空爬
臘月朔
羈客無頒朔窮年有此朝山眀仍戴雪水落不通潮黃
道環辰極青陽轉斗杓仰關身萬里轉壑夢連宵
世路
世路難如此京華事若何風雲歸草昧日月傍干戈南
土分争久西秦王氣多纍臣獨洒淚衰疾臥江沱
同駕
白日行天速青山去國遥昔年蒼水佩同駕紫雲軺漢
節猶堪牧虞旌不待招人生誇氣概莫遣旅魂銷
臘日
鄕心違伏臘宦跡歴關河酥酪分隣粥絃匏擁醉歌天
清雲路闊春近雪花多事業今如此江邊一釣蓑
戲題
牧地連雲水羔羊飽杞椒體充香透骨尾重雪凝膘珍
出天厨饌爐傳禁臠燒先嘗時有賜况復酒頻澆
西域葡萄熟漿醪不用酤色深灤水菊香重塞城酥甘
露浮銀甕寒冰貯玉壺相如猶病渴傳賜近来無
閔姜公碩
竊據窺神器人心事事非每聞優詔下無復報音歸虎
穴寧容飾龍韜未息機小臣徒濺血不得沃天衣
館人
風雪夜迢迢探囊失敝貂燭龍滄海闊帛鴈上林遥伏
枕調詩律篝燈注酒瓢館人情思厚尚覺旅魂銷
旅館
旅館經時序羈愁轉寂寥山空寒隠霧風急夜鳴條塞
雪應無際軍聲自不驕何時衰老淚拭目聖眀朝
春近
頗覺邊塵净仍看晝刻添江風寒透屋野日曖窺簷病
减尋書帙春来憶酒帘歸心何日遂談笑聽閭閻
積雪
積雪山河净昏霾宇宙迷鴈聲来漠北兵氣自征西海
霧浮龍影關寒惬馬蹄時危增憤結衰病屬羈栖
廬嶽
廬嶽不可極山深宜養恬松巢隣李白菊徑似陶潜秀
色雲千仞秋光雨一簾漁樵與麋鹿扵我更無嫌
陽九
厄會符陽九沉痾閱歲三蘇卿吟漠北庾信賦江南山
影開晴黛湖光接暮嵐艱危心不展俯仰事何慚
春日得鄕信
旅思春江上鄕山宿霧中鬢毛難再黑花蕊轉添紅病
减詩囊在愁多酒醆空衣冠俱散走何地哭途窮
釋悶
世亂復為客衰顔對物華江城年節酒野樹歲寒花雪
嶺眀殘照煙汀帶落霞為誰添白髮何計問丹砂
兵交
虎狼猶搆禍四海苦兵交鼓動霜飛劒笳鳴月拂弰川
紅依壁壘林黑避橧巢野老仍羈旅何鄕可結茅
戒守
戒守時鳴鼜傳更夜擊刁亂山青拂眼衰柳綠垂髫略
陣樓船壮先鋒越騎驍軍中稱漢將誰是霍嫖姚
十有一月至于正月連雪不已
氣合冰天址光連雪嶺西愁来望不極詩罷思俱迷澌
凍江淮遠昏霾嶺嶠齊飢寒春事廹何以慰蒸黎
虛槖
世已聲華改身兼老病侵幾年滄海夢一旦白頭吟旅
館驚虚槖寒城急暮砧固窮知義命何用較升沉
病中移居
江水東流去廬山北向来孤城新第宅浮世舊風埃久
病頻移榻多情數舉杯鄕心猶未已春色苦相催
擾擾人間世蕭蕭物外身江山如有態草樹暗生春自
笑新巢燕誰憐舊主貧旅懷相慰藉真率見情親
卜築
水外十三坡居人總荷戈煙營江樹盡霜木隴雲多樵
㸑村村屋斧斤旦旦柯白駒空谷在何事卜行窩
戰士
戰士屯邊壘家人問繇爻寒堂悲蟋蟀月戶怨蠨蛸巷
有招魂帛林無返哺巢干戈何日洗倒載虎皮包
烽煙
烽煙寒轉急喪亂歲難休野老無家别遺畦盡力求關
河多騎氣江海自漁舟世事由天運何須涕泗流
舟中
何鄕能遯跡天地有漁翁沽酒時曾醉探囊歲屢空衰
年雙鬢白長日一絲風談笑兵戈外興亡俛仰中
九日辛丑
兩度黃花酒尊空思轉傷去年留病榻今日復虛檣糲
飯依人㸑疎衣透骨涼干戈天意在去住更何鄕
羣情
社禝生竒變關河入戰圖樓前朱汗馬城上白頭烏國
步分光嶽江流接蜀吳羣情思伯業佳氣矚皇都
所思
輿圖真混一廊廟乏才賢得失輕千慮奸雄起九㕓隂
霾迷歲月戰地起風煙洒涕江湖外漁舟白日眠
天意
僣竊千家郭顛連一病夫虎狼相啖噬齒爪及煢孤凍
餒民何頼分争覇易圖物情知厭亂天意啓禎符
遠客
遠客又遘患其如頭白何繫舟沙岸久閉戶水寒多喜
氣聞關塞軍聲接漢沱廢興知運數海内厭兵戈
鈔掠
鈔掠民何頼孤窮痛不禁江山慘寒色鴻鴈有哀音白
髮三年病青霄萬里心路迷塵冉冉腸斷暮駸駸
孤舟
牛斗纏兵氣江湖隠使星客頭元自白天眼為誰青夕
照留漁屋寒蕪接雁汀孤舟風水闊百計問柴扃
悲歌
世亂人多暴魂驚客屢過采薇春事遠席秸夜寒多凉
月侵蘿薜清霜看芰荷荒墟唯痛哭野老亦悲歌
子月午日壬子夜半雷雨
客愁隨日度寒律向東排黎庶干戈暴蒼天號令乖江
雷宵送雨山霧曉生霾安得氛埃淨春光接泰階
學言稿卷四
