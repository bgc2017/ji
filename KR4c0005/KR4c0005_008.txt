附錄
盧照隣小傳晉劉昫
盧照隣字昇之幽州范陽人也年十餘歲就曹
憲王義方授蒼雅及經史博學善屬文初授鄧
王府典籤王甚愛重之曾謂群官曰此卽寡人
相如也後拜新都尉因染風疾去官處太白山
中以服餌爲事後疾轉篤徙居陽翟之具茨山
著釋疾文五悲等誦頗有騷人之風甚爲文士
所重照隣旣沈痼攣廢不堪其苦嘗與親屬執
别遂自投穎水而死時年四十文集二十卷兄
光乘亦知名長壽中爲隴州剌史
盧照隣小傳宋宋祁
照隣字昇之范陽人十歲從曹憲王義方授蒼
雅調鄧王府典籤王愛重謂人曰此吾之相如
調新都尉病去官居太白山得方士玄明膏餌
之會父喪號嘔丹輒出由是疾益甚客東龍門
山布衣藜羹裴瑾之韋方質范履冰等時時供
衣藥疾甚足攣一手又廢乃去具茨山下買園
數十𤱔疏潁水周舍復豫爲墓偃臥其中照隣
自以當高宗時尙吏巳獨儒武后尙法巳獨黃
老后封嵩山屢聘賢士巳巳廢著五悲文以自
明病旣久與親屬訣自沈頼水濱
豔情代郭氏答盧照隣唐駱賓王
迢迢芊路望芝田眇眇函關限蜀川歸雲巳落
涪江外還鴈應過洛水瀍洛水傍連帝城側帝
宅層甍垂鳳翼銅駝路上桺千條金谷園中花
幾色桺葉園花處處新洛陽桃李應芳春妾向
雙流窺石鏡君住三川守玉人此時離别那堪
道此日空牀&KR0863;芳沼芳沼徒遊比目魚幽徑還
生拔心草流風廻雪儻便娟驥子魚文實可憐
擲果河陽君有分貨酒成都妾亦然莫言貧賤
無人重莫言富貴應須種綠珠猶得石崇憐飛
燕曾經漢皇寵良人何處醉縱橫直如循默守
空名倒提新縑成慊慊翻將故劒作平平離前
吉夢成蘭兆别後啼㾗上竹生别日分明相約
束巳取宜家成誡勖當時擬弄掌中珠豈調先
摧庭際玉悲鳴五里無人問腸斷三聲誰爲續
思君欲上望夫臺端居懶聽將雛曲沈沈落日
向山低簷前歸燕並頭栖抱膝當窗看夕兔側
耳空房聽曉雞舞蝶臨階秪自舞啼鳥逢人亦
助啼獨坐傷孤枕春來悲更甚峨眉山上月如
眉濯錦江中霞似錦錦字廻文欲贈君劍壁層
峰自糺紛平江淼淼分淸浦長路悠悠間白雲
也知京洛多佳麗也知山岫遥虧蔽無那短封
卽疎索不在長情守期契傳聞織女&KR0863;牽牛相
望重河隔淺流誰分迢迢經兩歲誰能脈脈待
三秋情知唾并終無理情知覆水也難收不復
下山能借問更向盧家字莫愁
遺事
孟詵盧照隣等師孫思邈照隣有惡疾不可爲
感而問曰高醫愈疾奈何答曰天有四時五行
寒暑迭居和爲雨怒爲風凝爲雪霜張爲虹電
天常數也人之四支五藏一覺一寐吐納往來
流爲榮衛章爲氣色發爲音聲人常數也陽用
其形陰用其精天人所同也失則蒸生熱否生
寒結爲瘤贅䧟爲癰疽奔則喘乏竭則燋槁發
乎面動乎形天地亦然五緯縮贏孛彗飛流其
危診也寒暑不時其蒸否也石立土踊是其瘤
贅山崩土䧟是其癰疽奔風暴雨其喘乏川瀆
竭涸其燋槁高醫道以藥石救以䍇劑聖人和
以至德輔以人事故體有可愈之疾天有可振
之灾照隣曰人事奈何曰心爲之君君尚恭故
欲小詩曰如臨深淵如履薄冰小之謂也膽爲
之將以果决爲務故欲大詩曰赴赴武夫公矦
干城大之謂也仁者靜地之象故欲方傳曰不
爲利回不爲義疚方之謂也智者動天之象故
欲圓易曰見幾而作不俟終日圓之謂也復問
養性之要答曰天有盈虛人有屯危不自愼不
能濟故養性必先知自愼也愼以畏爲本太上
畏道其次畏天其次畏物其次畏人其次畏身
憂於身者不拘於人畏於巳者不制於彼愼於
小者不懼於大戒於近者不侮於遠知此則人
事畢矣(邈傳孫思)
盧照隣弱冠拜鄧王府典籤王府書記一以委
之王有書十二車照隣總披覽略能記憶後爲
益州新都縣尉秩滿婆娑蜀中放曠詩酒故世
稱王楊盧駱時楊之爲文好以古人姓名連用
如張平子之略談陸士衡之所記潘安仁宜其
陋矣仲長統何足知之號爲點鬼簿駱賓王文
好以數&KR0863;如秦地重關一百二漢家離官三十
六時人號爲算博士如盧生之文時人莫能評
其得失矣惜哉不幸有冉畊之疾著幽憂子以
釋憤焉文集二十卷(僉載朝野)
