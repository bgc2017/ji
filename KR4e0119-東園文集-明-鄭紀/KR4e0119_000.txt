東園文集目錄别集類五(明)
卷一
經筵講章
箋
卷二
奏議
卷三
奏議
卷四
奏議
卷五
記
卷六
記
卷七
序
卷八
序
卷九
序
卷十
書
卷十一
題跋
說
贊
卷十二
銘類
行狀
傳
卷十三
祝文
上梁文
祭文
襍著
附錄一卷
(臣)等謹案東園文集十三卷附錄一卷明鄭
紀撰紀字廷綱别號東園仙遊人天順庚辰
進士官至南京戶部尚書所著有東園吟稿
歸田錄義聚家範增修鄉約等書是集則皆
雜文也紀入翰林後歸卧屏山讀書二十餘
年生平為文無構思無易稿為人假去亦不
復問門人吳儼稱其文甚類老泉其氣昌其
思深其辭正而不阿其辨博而不雜今觀集
内所載諸奏疏皆剴摰詳明切中時政諸體
文亦多屬有關世教之言雜著内有歸田咨
目十條亦皆兢兢以禮法自持蓋人品端謹
殊有足重者集原刊久燬此為其九世孫英
梁等所重鐫云乾隆四十二年十月恭校上
總纂官(臣)紀昀(臣)陸錫熊(臣)孫士毅
總校官(臣)陸費墀
