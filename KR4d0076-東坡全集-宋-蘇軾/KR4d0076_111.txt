東坡全集卷一百十一宋蘇軾撰
内制口宣一百四十一首
雄州撫問大遼國賀興龍節使副口宣(元祐元年十月)
(六日)
有勑卿等遠犯風埃久勤軺傳入疆兹始授館少安申
命撫存式昭眷奬
趙州賜大遼賀興龍節人使茶藥口宣(元祐元年十月)
(六日)
有勑卿等遠訪使軺來陳慶幣川途甚阻風霧可虞特
示至恩往頒名劑
賜正議大夫同知樞密院事安燾乞退不允批
答口宣(元祐元年十月十日)
有勑卿被遇先帝勤勞有年逮于眇躬倚注彌重宜安
厥位毋重力詞
賜宰臣吕公著生日禮物口宣(元祐元年十月十六日)
有勑朕之元老生以兹辰實為邦國之華豈獨閨門之
慶故命爾息往宣余懷仍分廐庫之良以助子孫之夀
相州賜大遼國賀興龍節使副御筵口宣(元祐元年)
(十月十八日)
有勑卿等遠馳信幣來慶誕辰眷言四牡之勞宜享加
籩之禮式頒寵數以示至恩
趙州賜大遼國賀太皇太后正旦使副茶藥口
宣(元祐元年十月二十八日)
有勑卿等奉將邦幣馳會歲元眷言夙駕之勤方次中
塗之館宜頒靈劑以喻至懷
趙州賜大遼國賀皇帝正旦使副茶藥口宣(元祐)
(元年十月二十八日)
有勑卿等逖修鄰好方次州封言念沍寒想勒跋履特
頒名劑以示眷懷
雄州白溝驛賜大遼賀正旦人使御筵口宣(元祐)
(元年十一月)
有勑卿等遠馳使節來慶春朝屬歲律之凝嚴涉道塗
之修阻宜頒宴衎以勞勤劬
賜鎮江軍節度使判大名府韓絳詔書湯藥口
宣(元祐元年十一月九日)
有勑卿德望之隆中外所屬誠請雖極輿論未安毋復
懷歸以勤北顧特頌良劑以輔至和
賜鎮江軍節度使判大名府韓絳詔書湯藥口
宣(元祐元年十一月十日)
有勑方面重寄無逾老成丘園歸休難遂雅意特頒珍
劑以示至懷方此沍寒益加調養
賜新除依前中大夫守中書侍郎吕大防辭免
恩命不允斷來章批答口宣(元祐元年十一月十一日)
有勑大政所關西臺為重朕難其選無以易卿宜即欽
承毋煩退避
賜新除中大夫守尚書右丞劉摯辭恩命不允
斷來章批答口宣(元祐元年十一月十五日)
有勑卿嘉猷屢告清議所歸授受之間臣主無愧速起
視事副朕所期
賜正議大夫同知樞密院事安燾乞外郡不允
斷來章批答口宣(元祐元年十一月十六日)
有勑卿職在樞要表儀百官進當以禮退當以義今兹
求退其義安在亟還視事毋復固辭
班荆館賜大遼國興龍節人使赴闕口宣(元祐元年)
(十一月二十一日)
有勑卿等抗旌遠道弭節近郊乃眷勤勞良深軫念特
頒燕衎以示惠慈
班荆館賜大遼賀興龍節人使到闕酒果口宣
(元祐元年十二月初二日)
有勑卿等肅將信幣來慶誕辰眷言行李之勞宜有燕
休之賜受兹芳旨體我眷懷
雄州賜大遼賀正旦人使迴程御筵口宣(元祐元年)
(十二月六日)
有勑卿等出疆繼好巳事言還跋履冰霜憩休館舍宜
有燕私之寵以旌来往之勤
賜河東路諸軍来年春季銀鞓兼傳宣撫問臣
寮將校口宣(元祐元年十二月七日)
有勑卿等從事邊陲服勤師律方踐更於春令諒率履
於天和特有匪頒以昭眷遇
送伴正旦使副㳂路與賀北朝生辰并正旦使
副相見傳宣撫問口宣(元祐元年十二月九日)
有勑卿等方冬出使涉春在塗遠犯風埃想勤跋履勉
加鞭策即造會朝
賜大遼賀正旦人使正月一日入賀畢就驛御
筵口宣(元祐元年十二月十一日)
有勑卿等遠飭使軺來修舊好屬此方春之旦宜均既
醉之歡爰命燕胥以昭眷寵
就驛賜大遼賀正旦人使銀䤬鑼唾盂盂子錦
被褥等口宣(元祐元年十二月十六日)
有勑卿等遠持信幣來慶春朝眷言行李之勞方兹舍
館之定宜加頒賚用示寵嘉
班荆館賜大遼賀正旦人使却回御筵口宣(元祐)
(元年十二月十九日)
有勑卿等遠達使辭載嚴歸駟方改轅於北道暫弭節
於都門益重眷懷往伸燕餞
相州賜大遼賀正旦人使却回御筵口宣(元祐元年)
(十二月二十二日)
有勑卿等歲首奉觴禮成復命改轅之道弭節近藩宜
錫宴私以彰眷寵
就驛賜大遼賀興龍節人使迴程酒菓口宣(元祐)
(元年十二月二十四日)
有勑卿等抗旌旋復弭節少留風埃浩然徒馭徒止宜
有珍芳之賜以昭眷寵之殊
賜大遼賀正旦人使朝辭訖就驛御筵口宣(元祐)
(元年十二月二十五日)
有勑卿等來修舊好克備多儀既陛見以告辭將駕言
而反命載嘉勤勩宜錫燕私
班荆館賜大遼賀正旦人使迴程酒果口宣(元祐)
(元年十一月二十八日)
有勑卿等遠會春朝恪修鄰好既卒聘事豈無燕私宜
就錫於加籩蓋式昭於異數
撫問熙河蘭會路臣寮口宣(元祐二年正月二十五日)
有勑卿等服勤疆埸賦政兵民言念劬勞實分憂顧特
加存問以示眷懷
撫問資政殿學士知楊州王安禮口宣(元祐二年正月)
(二十七日)
有勑卿久去廊廟出臨江淮綏懷流亡肅遏寇盜遠惟
勤瘁特示撫存
賜皇叔祖保信軍節度使安康郡王宗隠生日
禮物口宣(元祐二年正月四日)
有勑卿屬尊望重德厚慶隆方誕育之令辰有匪頒之
故事克膺夀祉永服寵光
賜皇叔祖昭信軍節度使漢東郡王宗瑗生日
禮物口宣(元祐二年二月二日)
有勑卿爵齒既隆德望斯稱載更誕日胥慶家庭式侑
燕私以資夀祉
寒節就驛賜于闐國進奉人御筵口宣(元祐二年二月)
(二日)
有勑汝等觀光上國述職遐方屬兹改火之辰想有懷
歸之念宜頒燕衎以示恩私
賜皇叔祖寧國軍節度使華原郡王宗愈生日
禮物口宣(元祐二年二月二十七日)
有勑卿望重宗盟德隆藩服載協誕彌之旦光膺積慶
之餘特示寵頒永綏夀祉
賜新除保寧軍節度使馮京告勑詔書茶藥口
宣(元祐二年三月二十八日)
有勑全魏之寄舊德為宜勉即征途以答民望往頒珍
劑昭示眷懷
賜鎮江軍節度使充集禧觀使韓絳詔書茶藥
口宣(元祐二年三月二十八日)
有勑卿德齒俱高誠請彌確重以民事久勞元臣既飭
還車宜頒珍劑尚加調養以副眷懷
賜太師文彦博乞致仕不允批答口宣(元祐二年三月)
(二十九日)
有勑卿德望冠於累世風采聞於四夷方兹仰成倚以
為重退老之請所未欲聞
賜宰相吕公著乞退不允批答口宣(元祐二年三月二十)
(九日)
有勑卿柱石本朝蓍龜當代方兹注意實所仰成宜體
朕心姑安其位
賜交州進奉人朝見訖就驛御筵口宣(元祐二年四月)
(五日)
有勑汝等恭持方物來欵塞垣冐涉修途觀光上國宜
頒燕勞以示恩私
白溝驛賜大遼賀坤成節人使御筵兼傳宣撫
問口宣(元祐二年四月十七日)
有勑卿等肅將慶幣遠涉修塗風埃浩然徒馭勤止宜
頒燕衎以示眷懷
賜尚書左丞李清臣乞退不允批答口宣(元祐二年)
(四月二十七日)
有勑卿綜轄樞機雍容廊廟義當體國謀豈先身往喻
至懷少安舊服
賜集禧觀使鎮江軍節度使開府儀同三司韓
絳到闕生餼口宣(元祐二年五月十二日)
有勑卿力辭繁劇歸即燕安想見老成渴聞嘉話特頒
牢醴以勞驂騑
班荆館賜大遼國賀坤成節人使到闕御筵口
宣(元祐二年六月二日)
有勑卿等肅將慶幣垂及都門遠涉暑塗想懃行李式
頒燕衎以示恩私
賜護國軍節度使檢校太師濟陽郡王曹佾生
日禮物口宣(元祐二年六月九日)
有勑卿世濟勲勞德隆藩戚屬此誕彌之日豈無燕喜
之私膺我寵頒永增夀祉
賜皇弟山南東道節度使開府儀同三司佖生
日禮物口宣(元祐二年六月十八日)
有勑卿以棣華之親襲瓜瓞之慶載臨誕日宜厚寵頒
服我異恩永膺介福
就驛賜大遼賀坤成節使副銀䤬鑼錦被褥等
口宣(元祐二年六月二十八日)
有勑卿等還持慶幣來講鄰歡徒馭少休舍館既定首
膺寵錫當體眷懷
賜皇伯祖彰化軍節度使高密郡王宗晟生日
禮物口宣(元祐二年七月一日)
有勑卿德茂宗枝望隆公袠推本流長之慶有嘉震肅
之辰宜是寵頒以綏夀祉
賜知樞密院事安燾巳下罷散坤成節御筵口
宣
有等卿等忠存體國義切戴君結妙果於三乘祝慈闈
之萬夀宜膺寵錫以示眷存
玉津園賜大遼賀坤成節人使射弓例物口宣
(元祐三年七月八日)
有勑卿等致命寳鄰出游禁籞爰敦射事以佐賓歡宜
旌審固之能式厚珍良之賜
賜大遼賀坤成節人使生餼口宣(元祐二年七月八日)
有勑卿等遠涉修塗來陳慶幣舍館初定徒馭實勞宜
錫餼牽以昭寵數
相州賜大遼賀坤成節人使却迴御筵口宣(元祐)
(二年七月八日)
有勑卿等遠涉歸途再離秋暑駕言近郡少憩旋車宜
示眷懷往頒燕俎
瀛州賜大遼賀坤成節人使回程御筵口宣(元祐)
(二年七月十日)
有勑卿等抗旌來聘巳事言還方次邊城少休候館宜
頒燕俎以勞歸驂
賜大遼賀坤成節人使内中酒果口宣(元祐二年七月)
(十一日)
有勑卿等遠馳使傳申講鄰歡既執贄以造廷亦展幣
而成禮宜加寵錫以示眷存
賜太師文彦博巳下罷散坤成節道埸香酒果
口宣(元祐二年七月十一日)
有勑卿翊贊大猷倡先多士方慈闈之獻夀嚴法會以
薦誠宜有寵頒以昭殊眷
賜知樞密院事安燾已下罷散坤成節道場香
酒果口宣(元祐二年七月十一日)
有勑卿等同協忠嘉助成孝治方慈闈之獻夀嚴法會
以薦誠宜有寵頒以昭殊眷
坤成節就驛賜于闐國進奉人御筵口宣(元祐二年)
(七月十一日)
有勑汝等款塞觀光趨庭效貢屬誕彌之稱慶均燕衎
以示慈祗服寵嘉式旌忠恪
賜殿前都指揮使燕達已下罷散坤成節道場
香酒果口宣(元祐二年七月十一日)
有勑卿等同罄純忠力修勝果用祈慈夀既徹梵筵宜
有寵頒以昭眷遇
賜皇伯祖鎮南軍節度使開府儀同三司宗暉
已下罷散坤成節道埸香酒果口宣(元祐二年七月)
(十二日)
有勑卿表率宗垣助成孝治祝延慈夀仰叩佛乘既畢
梵筵宜加寵賚
賜平海軍節度使駙馬都尉李瑋已下罷散坤
成節道場香酒果口宣(元祐二年七月十二日)
有勑卿等乃心王室同輸欲報之誠稽首佛乘共祝無
疆之夀既成法會宜示寵頒
賜皇叔楊王荆王醴泉觀罷散坤成節道場香
酒果口宣(元祐二年七月十二日)
有勑卿等德冠邦家義兼臣子修勝緣於西竺祈夀嘏
於南山宜有寵頒以成法會
雄州撫問大遼使副賀坤成節口宣(元祐二年七月十二)
(日)
有勑卿等抗旃修好馳傳及疆遠涉暑途實勞驂馭特
加存撫式示寵頒
班荆館賜大遼賀坤成節人使回程酒果口宣
(元祐二年七月十六日)
有勑卿等繗成聘禮歸次都門復此少留逝將言邁宜
頒餞斝以寵行驂
賜皇叔楊王顥生日禮物口宣(元祐二年七月十九日)
有勑卿屬尊魯衛德重間平每臨載育之辰永錫無窮
之慶宜膺寵數以介夀祺
賜安燾辭免恩命不允斷來章批答口宣(元祐二年)
(八月五日)
有勑卿以舊德簡在朕心成命既孚僉言咸穆宜即祗
受毋煩固辭
賜熙河秦鳳路帥臣并沿邊知州軍臣寮茶銀
合兼傳宣撫問口宣(元祐二年八月十日)
有勅卿等夙分邊寄深識敵情屬此盛秋勞於警備宜
加寵賚以示眷懷
賜熙河秦鳳路提刑轉運茶銀合兼傳宣撫問
口宣(元祐二年八月十日)
有勑卿持節宣風久分憂寄調兵足食想極賢勞宜有
寵頒以彰眷遇
賜觀文殿大學士光祿大夫知永興軍韓縝茶
銀合兼傳宣撫問口宣(元祐二年八月十日)
有勑卿釋政廟堂均勞方面兵民之重綏御實勞往諭
至懷仍加寵賚
賜皇弟武成軍節度使祁國公偲生日禮物口
宣(元祐二年八月十六日)
有勑卿棣華襲慶桐葉分封載臨震肅之辰特致夀康
之祝其膺寵錫以介神休
賜皇叔成德荆南等軍節度使守太尉開府儀
同三司荆王頵生日禮物口宣(元祐二年八月二十日)
有勑卿以名世之傑居叔父之親乃眷良辰實鍾餘慶
宜膺異數之禮永錫無疆之休
賜宰相吕公著乞外任不允批答口宣(元祐二年八月)
(二十三日)
有勑全德之老朕所仰成大義未安卿當畏去純忠所
激微疾自除
賜宰相吕公著乞罷相位不允斷來章批答口
宣(元祐二年八月二十八日)
有&KR0897;卿之在位為德與民朕意不移徒煩屢請速起視
事毋復固辭
賜皇弟定武軍節度使開府儀同三司咸寧郡
王俁生日禮物口宣(元祐二年八月二十八日)
有勑眷予母弟誕慶兹辰載詠斯干之祥宜均既醉之
福祗膺寵數永錫夀祺
賜太師平章軍國重事文彦博辭免免入朝拜
禮允批答口宣(元祐二年八月二十八日)
有勑卿勲德愈高謙恭不伐盡事君之禮忘屈身之勞
重違嘉言特寢前命
熙河蘭會路賜种誼已下銀合茶藥及撫問犒
設漢蕃將校以下口宣(元祐二年九月二日)
有勑汝等受成元帥問罪種羌既俘凶渠備見忠力各
加犒賜用示眷懷
賜保靜軍節度使撿校司空開府儀同三司建
安郡王宗綽生日禮物口宣(元祐二年九月二日)
有勑位隆將相德重宗藩方秋律之既深紀門弧之多
慶宜膺寵錫以介夀祺
撫問劉舜卿兼賜銀合茶藥口宣(元祐二年九月二日)
有勑卿翰屛西服威懷種羌嚴兵盛秋得雋戎落往遺
勞問仍示寵頒
賜陜府西路轉運判官孫路銀合茶藥口宣(元祐)
(二年九月五日)
有勑汝以職事出按邊防屬此軍興想勞心計宜加寵
錫以示眷懷
賜陜府西路轉運司勾當公事游師雄銀合茶
藥口宣(元祐二年九月五日)
有勑汝以儒臣習知疆政王事靡盬周爰咨謀宜有寵
頒以旌懃瘁
賜涇原路經略使并應守城禦城漢蕃使臣巳
下銀合茶藥兼傳宣撫問口宣(元祐二年九月五日)
有勑強敵窺邊無故犯順汝等忠義所激戰守有方掎
角相望示以形勢旗轍自遁亭候無虞爰念勤勞不忘
嘉歎
賜大遼賀正旦人使白溝驛御筵并撫問口宣
(元祐二年九月七日)
有勑卿等遠馳華節冐履薄寒眷言郵傳之勤少樂燕
嘉之賜往申寵問式示眷存
賜太師文彦博乞致仕第一表不允批答口宣
(元祐二年九月九日)
有勑朕上承慈訓下酌民言秉國之成非卿莫可來請
雖切朕意不移
賜太師文彦博乞致仕不允斷來章批答口宣
(元祐三年九月十一日)
有勑卿望重百辟威聞四夷進退之間輕重所寄毋煩
屢請朕命不移
白溝驛傳宣撫問大遼賀興龍節人使及賜御
筵口宣(元祐二年九月十一日)
有勑卿等遠馳信幣來慶誕辰念此修塗喜於入境宜
加燕勞以示眷存
沿路撫問奉安神宗御容禮儀使吕大防巳下
口宣(元祐二年九月十二日)
鄭州
有勑卿等恭持使節祗事祠官遠涉郵途實勞啟處特
加存問以示眷懷
鞏縣
有勑卿等出使别都展儀原廟衝涉微凛勤勞遠塗體
此眷懷宜加調衛
西京
有勑卿等暫去闕庭服勤陲傳奉祠之重率禮為勞巳
事遄歸式符眷遇
賜熙河路副總管姚兕等銀合茶藥口宣(元祐二年)
(九月十四日)
有勑卿以武略過人忠義思報焚蕩敵境宣眀國威特
示寵頒以觀來效
撫問秦鳳等路臣寮口宣(元祐二年九月十八日)
有勑卿等綏馭兵民布宣條教眷惟忠藎想極劬勞屬
此早寒各宜厚愛
西京會聖官應天禪院奉安神宗御容禮畢押
賜禮儀使已下御筵口宣(元祐二年九月二十一日)
有勑卿等既成原廟復奠神游乃眷元臣往嚴盛禮宜
均燕衎以示眷存
賜嗣濮王宗暉生日禮物口宣(元祐二年九月二十二日)
有勑流澤之深積慶之厚嘉此良日篤生賢王受兹多
儀永錫難老
賜皇弟鎮寧軍節度使開府儀同三司遂寧郡
王佶生日禮物口宣(元祐二年十月一日)
有勑乃眷賢王惟予介弟篤生兹日流慶方來往致予
言以為爾夀
趙州賜大遼賀興龍節使副茶藥口宣(元祐二年十月)
(一日)
有勑卿等久懃軺傳遠涉風埃既漸邇於中邦方少安
於候館往頒珍劑以示眷懷
賜太師文彥博生日禮物口宣(元祐二年十月五日)
有勑卿勲在廟社名聞華夷允儲河嶽之靈宜享喬松
之夀往頒寵數以慶佳辰
沿路賜奉安神宗御容禮儀使吕大防押賜馮
宗道并使臣已下銀合藥茶兼傳宣撫問口
宣(元祐二年十月七日)
有勑卿汝祗率宫常往嚴像設屬此寒凝之候眷言往
返之勞式示寵綏特加優錫
接伴大遼賀興龍節人使送伴回程與大遼賀
正旦人使相逢撫問口宣(元祐二年十月十七日)
有勑卿等並駕使軺遠敦鄰好屬風霜之凝冽歴川陸
之阻修宜示眷懷特申問勞
趙州賜大遼賀太皇太后正旦使副茶藥口宣
(元祐二年十月十七日)
有勑卿等遠馳使傳方次州封念此寒凝艱於涉履特
申寵錫以示眷存
趙州賜大遼賀皇帝正旦使副茶藥口宣(元祐二年)
(十月十七日)
有勑卿等遠修聘事來會歲元眷言夙駕之懃宜有中
途之賜受兹珍品喻我至懷
雄州撫問大遼賀興龍節使副口宣(元祐二年十月十七)
(日)
有勑卿等恭修鄰好遠慶誕辰眷惟授館之初益喜造
朝之近往申問勞式示眷存
雄州撫問大遼賀正旦使副口宣(元祐二年十月十八日)
有勑卿等遠會春朝篤修鄰好言念乘軺之久欣聞入
境之初式示眷存往申問勞
賜諸路臣寮中冬衣襖口宣(元祐二年十月十八日)
有勑霜露荐至衣褐未周念我遠臣何以卒歲往均安
燠之賜尚體眷懷之深
賜宰相吕公著生日禮物口宣(元祐二年十月十八日)
有勑卿仁以庇民忠以衛上誕彌之日慶慰良深往錫
寵章以介眉夀
冬季傳宣撫問諸路沿邊臣寮口宣(元祐二年十月十八)
(日)
有勑卿等守禦邊疆憂勞夙夜屬兹寒沍想各康強特
示眷懷往申勞問
撫問知河南府張璪知永興軍韓縝口宣(元祐二年)
(十月十八日)
有勑卿輟自廟堂出為師帥勞於綏御寬我顧憂屬此
寒凝勉加頥飬
冬季撫問陜西轉運使副口宣(元祐二年十月十八日)
有勑卿等歲事將畢農工既休永言乘傳之勞未遑退
食之佚勉加輔養尚副眷懷
冬季撫問諸路沿邊臣寮口宣(元祐二年十月十八日)
有勑卿等分憂久外並塞早寒眷此勤勞形於軫念往
加勞問式示眷存
賜資政殿學士新差知成都府王安禮詔書銀
合茶藥傳宣撫問口宣(元祐二年十月二十七日)
有勑卿西南之寄古今所難蓋自祖宗以來式輟鈞衡
之舊與衆同樂非卿執宜
賜于闐國進奉人進發前一日御筵口宣(元祐二年)
(十月二十九日)
有勑汝等奉琛來覲巳事言歸式嘉慕義之誠宜有勞
還之澤往頒燕衎祗服恩私
班荆館賜大遼賀正旦人使到闕御筵口宣(元祐)
(二年十一月四日)
有勑卿等夙抗使旌少休郊館乃眷川途之邈載惟驂
馭之勞特賜燕私以旌懃瘁
班荆館賜大遼賀興龍節人使酒果口宣(元祐二年)
(十一月九日)
有勑卿等遠乘使傳方造都門屬此寒凝久於衝涉宜
膺就賜之禮以示勞來之恩
班荆館賜大遼賀興龍節人使御筵口宣(元祐二年)
(十一月十一日)
有勑卿等遠犯苦寒來修舊好載喜使華之近特申郊
勞之儀服我恩私少留燕衎
相州賜大遼賀正旦人使御筵口宣(元祐二年十一月十)
(六日)
有勑卿等篤修舊好少憩近邦屬冰雪之嚴凝念車徒
之勤勩往加燕勞式示眷懷
賜皇伯祖高密郡王宗晟已下罷散興龍節道
場香酒果口宣(元祐二年十二月一日)
有勑卿等以義重宗藩志存忠愛先期誕月歸命佛乘
逮兹法會之成宜有匪頒之寵(宗暉以下同)
賜知樞密院事安燾已下罷散興龍節道場酒
果口宣(元祐二年十二月一日)
有&KR0897;誕彌之慶綿宇所同矧我臣工方兹燕喜宜有柔
嘉之賜以成豈弟之驩
賜濟陽郡王曹佾罷散興龍節道場酒果口宣
(元祐二年十二月一日)
有勑卿位重戚藩望隆耆德歸誠覺苑增祝夀山宜有
寵頒以昭厚眷
賜殿前都指揮使燕達已下罷散興龍節道場
香酒果口宣(元祐二年十二月一日)
有勑卿等志在愛君忠於衛上屬誕彌之紀慶修淨供
以祈年宜有頒寵以旌勤意(步軍副都指揮使苗授以下同)
賜知樞密院事安燾巳下罷散興龍節道場香
酒果口宣(元祐二年十二月一日)
有勑彌月之祥敷天同慶協股肱之畢力延釋梵以祈
年申以寵頒助其愷樂
賜太師文彦博已下罷散興龍節酒果口宣(元祐)
(二年十二月二日)
有勑卿等以弼亮之重勤勞王家因誕慶之辰修崇法
會宜頒芳旨以示眷存
賜大遼賀興龍節前一日内中酒果口宣(元祐二年)
(十二月二日)
有勑卿等抗旌就館已觀車騎之華奉幣造朝復歎威
儀之美就加寵錫以示眷懃
賜大遼賀興龍節十日内中酒果口宣(元祐二年十二)
(月二日)
有勑卿等奉幣講歡造廷稱夀嘉禮儀之閑習宜寵錫
之便蕃受此珍甘以旌眷遇
賜大遼賀興龍節朝辭訖歸驛御筵口宣(元祐二年)
(十二月二日)
有勑卿等使事既終陛辭而復少休賓館將整歸驂特
示至懷更頒嘉燕
賜大遼賀興龍節瀛洲回程御筵口宣(元祐二年十二)
(月二日)
有勑卿等已修舊好復改北轅雖候館之少休眷歸途
之尚邈往頒燕俎以示至懷
相州賜大遼賀興龍節使赴御筵口宣(元祐二年十二)
(月四日)
有勑卿等犯寒遠道弭節近邦少休夙駕之勞式示加
籩之惠服我寵數以增使華
相州賜大遼賀興龍節使副却回御筵口宣(元祐)
(二年十二月四日)
有勑卿等聘事告成還車言邁改轅北道弭節近邦眷
言行役之勞宜有燕私之寵
賜大遼賀興龍節人使射弓例物口宣(元祐二年十二)
(月六日)
有&KR0897;卿等懷四方之志挾五善之能終日射侯於是觀
禮宜申寵錫以佐賓歡
班荆館賜大遼賀興龍節人使回程御筵口宣
(元祐二年十二月六日)
有敕卿等已事言旋改轅兹始冐寒遠涉軫念良深少
憩近郊復陳燕豆
賜諸路臣寮春季銀鞋兼撫問口宣(元祐二年十二月八)
(日)
有勑卿等各竭乃心久勞于外屬此寒凝之候永惟綏
馭之懃式示眷存往加勞問
撫問知大名府馮京口宣
有勑卿以元老卧護北門寬我顧憂想勞綏御屬兹寒
沍益務保頥
賜大遼賀興龍節人使朝辭歸驛酒果口宣(元祐)
(二年十二月八日)
有勑卿等巳事言旋指期夙駕歲寒遠道良用軫懷宜
有寵頒以旌勤瘁
賜大遼賀興龍節人使班荆館却回酒果口宣
(元祐二年十二月十日)
有&KR0897;卿等聘事已成征驂言邁往餞於館以華其歸仍
有寵頒式昭厚眷
班荆館賜大遼賀正旦人使到闕酒果口宣(元祐)
(二年十二月十日)
有勑卿等遠修鄰好來會歲元久涉冰塗少休郊館宜
頒芳旨以勞驂騑
就驛賜大遼賀興龍節人使宴口宣(元祐二年十二月十)
(二日)
有勑佳辰紀慶聘事告成申勑臣鄰往就舍館同兹衎
樂服我惠慈
就驛使大遼賀興龍節人使宴花酒果口宣(元祐)
(二年十二月十一日)
有勑卿等遠勤使傳來慶誕辰臨遣重臣往頒燕俎仍
加寵錫以示至懷
賜大遼賀正旦使副銀䤬鑼等口宣(元祐二年十二月十)
(一日)
有勑卿等通兩國之懽不遠千里驅一乘之傳來慶三
朝宜有寵頒以昭異眷
相州賜大遼賀正旦人使却回御筵口宣(元祐二年)
(十二月十四日)
有勑卿等復理歸鞍少休輔郡念北轅之首路犯西陸
之餘寒往致恩勤宜留燕衎
賜大遼賀正旦人使却回雄州御筵口宣(元祐二年)
(十二月十四日)
有勑卿等遠勤郵傳冐涉冰霜眷言往復之勞巳次封
圻之上宜頒嘉燕以示至懷
賜大遼賀興龍節使副䤬鑼等口宣(元祐二年十二月十)
(八日)
有勑卿等解驂授館方講於鄰歡遣使勞來宜敦於主
禮往加優錫以示眷懷
賜大遼正旦人使生餼口宣(元祐二年十二月二十四日)
有勑卿等郵傳遠勤舍館既定宜敦主禮以犒馭徒往
錫餼牽少紓勞瘁
送伴正旦使副沿路與賀北朝生辰并正旦使
副相逢傳宣撫問口宣(元祐二年十二月二十五日)
有勑卿等䘖命出使徂冬涉春適寒苦之倍常知勤勞
之加舊勉驅郵傳來造會朝
賜大遼賀正旦入賀畢使副就驛酒果口宣(元祐)
(二年十二月二十六日)
有勑卿等既勤闕庭少安館舍宜行慶賜以樂春朝往
致甘芳式華觴豆
賜大遼賀正旦入賀畢使副就驛御筵口宣(元祐)
(二年十二月二十六日)
有勑卿等遠抗使旃來陳慶幣眷東風之協應嘉上日
之同歡宜就驛亭往頒燕豆
賜大遼賀正旦使副前一日内中酒果口宣(元祐)
(二年十二月二十七日)
有勑方興嗣歲既餞餘寒嘉鄰好之篤修念使華之少
駐式頒珍異以示眷懷
賜大遼賀正旦却回班荆館御筵口宣(元祐二年十二)
(月二十七日)
有勑卿等聘事既成歸途方啟言念改轅之始少留帳
飲之歡往推恩懃下及徒馭
賜大遼賀正旦朝辭訖歸驛御筵口宣(元祐二年十二)
(月二十七日)
有勑卿等寓館久勤趨事告去不假壺觴之樂曷為徒
馭之華服我恩私少留宴衎
賜大遼賀正旦朝辭訖歸驛御筵酒果口宣(元祐)
(二年十二月二十八日)
有勑卿等聘事告成歸車夙駕屬此寒凝之末眷言往
返之勤錫此珍芳以將寵遇
東坡全集卷一百十一
