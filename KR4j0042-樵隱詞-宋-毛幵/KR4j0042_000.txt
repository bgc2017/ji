樵隱詞
宋毛幵撰
賀新郎
風雨連朝夕最驚心春光晼晩又過寒食落盡一番新
桃李芳草南園似積但燕子歸來幽寂况是單棲饒惆
悵儘無聊有夢寒猶力春意遠恨虚擲東君自是人
間客暫時來匆匆却去為誰留得走馬插花當年事池
畹空餘舊跡奈老去流光堪惜杳隔天涯人千里念無
憑為寄長相憶回首處莫雲碧
風流子
新禽初弄舌東郊外催爾踏青期漸晴灩翠漪惠風駘
蕩暖蒸紅霧淑景輝遲粉牆外杏花無限笑楊柳不勝
垂閒裏歲華但驚蕭索老來心賞尤惜芳菲平生歌
酒地空回首惆悵觸緒沾衣誰見素琴翻恨青鏡留悲
念千里雲遥莫天長短十年人杳流水東西惟有寄情
芳草依舊萋萋
薄倖
柳橋南畔駐驄馬尋春幾遍自見了生塵羅襪爾許嬌
波流眄為感郎松柏深心西陵已約平生願記别袖頻
招斜門相送小立釵横鬢亂恨暗寫如蠶紙空目斷
高城人遠奈當時消息黃姑織女又成王謝堂前燕託
琴心怨怕嬌雲弱雨東風驀地輕吹散傷春病也狼籍
飛花滿院
水龍吟(登吳江橋作)
渺然震澤東來太湖望極平無際三吳風月一江煙浪
古今絶致羽化蓬萊胸吞雲夢不妨如此看垂虹千丈
斜陽萬頃盡倒影青奩裏追想扁舟去後對汀洲白
蘋風起只今誰會水光山色依然西子安得超然相從
物外此生終矣念素心空在徂年易失淚如鉛水
瑞仙鶴
柳風清晝溽山櫻晩一樹高紅爭熟輕紗睡初足悄無
人欹枕虚檐鳴玉南園秉燭歎流光容易過目送春歸
去有無數弄禽滿徑新竹閒記追歡尋勝杏棟西廂
粉牆南曲别長會促成何計奈幽獨縱湘絃難寄韓香
終在屏山蝶夢斷續對沿階細草萋萋為誰自綠
念奴嬌(陪張子公登覽輝亭)
層欄飛棟壓孤城臨瞰并吞空闊千古吳京佳麗地一
覽江山竒絶天際歸舟雲中煙樹鷺點汀洲雪三山無
際渺然相望溟渤么鳳遺響悲涼故臺今不見蒼煙
蕪沒千騎重來初起廢緬想六朝人物峴首他年羊公
終在笑幾人磨滅一時樽爼且須同賦風月
又
少年竒志笑功名畫虎文章刻鵠永夜漫漫悲晝短難
挽蒼龍銜燭飛藿飄零浮雲遷變過眼郵傳速昔人真
意渺然千載誰屬猶喜二子當年諸公籍甚賞雲和
孤竹翰墨流傳知幾許遺響宫商相續夢裏京華不須
驚嘆春草年年綠赤霄歸去更看犇電歕玉
又(莫秋登石橋追和祝子權韻)
十年湖海歎潘郎憔悴無心雲閣強起登臨驚莫序目
極清霜搖落散髮層阿振衣千仞浩蕩窮林壑泬寥無
際鏡天收盡雲腳長嘯聲落悲風滄洲萬里想當年
歸約回首區中無限事此意誰同商略欲駕飛鴻翩然
獨往汗漫期相諾滯留何事坐令雙鬢如鶴
又(次韻施德初席上)
麗譙春晚望東南千里湖山佳色畫戟門前清似水時
節初過燈夕封井年登京華日近每報平安驛滿城花
柳正須千騎尋覓憶我年少追遊叨兔園客右多慙
英識今日懷人無限意老淚尊前重滴賦詠空傳雄豪
誰在鬢點吳霜白招呼一醉幸公時慰愁寂
又(追和張巨山牡丹詞)
倚風含露似輕顰微笑盈盈脈脈染素勻紅知費盡多
少東君心力國豔酣晴天香融煗畫手爭傳得綠窗朱
戸曉粧誰見凝寂獨占三月芳菲千花百卉算難爭
春色欲寄朝雲無限意回首京塵猶隔舞破霓裳一枝
渾似醉倚香亭北舊懽如夢老懷那更追惜
又(題曾氏溪堂)
王孫老去算無地傾倒胸中豪逸小築三間便席卷多
少江山風月萬壑回流千峰輸秀人境成三絶登臨佳
處鳥飛不盡空闊追念輞水斜川有風流千載淵明
摩詰何必斯人聊一笑俯仰今猶前日只恐東州催成
棠蔭又作三年别賞心難繼莫教辜負華髮
又(記夢)
阿環家住閬風頂絳門瑶臺相接翳鳳乘鸞人不見隱
隱霓裳雲衱秀骨貞風長眉翠淺映白咽紅頰非煙深
處渺然雲浪千疊一笑徐福扁舟春風空老盡當時
童妾骨冷魂清驚夢到同看碧桃千葉寄語青童何時
丹就為我留瓊笈天鷄催曉却愁吹墮塵劫
又(中秋夕)
素秋新霽風露洗寥廓珠宫瓊闕簾幕生寒人未定鵲
羽驚飛林樾河漢無聲微雲收盡相映寒光發三千銀
界一時無此奇絶正是老子南樓多情辜負了十分
佳節起舞徘徊誰為我傾倒杯中明月欲攬姮娥扁舟
滄海戲濯凌波襪漏殘鐘斷坐愁人世超忽
燕山亭(勔侄求睡紅亭為賦)
㬉靄輝遲雨過夜來簾外春風徐轉霞散錦舒密映微窺
亭亭萬枝開遍一笑嫣然猶記有畫圖曾見無伴初睡
起昭陽弄粧日晚長是相趁佳期有尋舊流鸎貪新
雙燕惆悵共誰細繞花隂空懷紫簫淒怨銀燭光中且
更待夜深重看留戀愁酒醒緋桃千片
水調歌頭(次韻陸務觀陪太守方務德登多景樓)
襟帶大江左平望見三州鑿空遺跡千古竒勝米公樓
太守中朝耆舊别駕當今豪逸人物藐應劉此地一尊
酒歌吹擁貔貅楚山曉淮月夜海門秋登臨無盡須
信詩眼不供愁恨我相望千里空想一時高唱零落幾
人收妙賞頻回首誰復繼風流
又(上元羣集)
春意滿南國花動雪明樓千坊萬井此時燈火隘追遊
十里寒星相照一輪明月斜掛縹緲映紅毬共嬉不禁
夜光彩遍飛浮豔神仙轟鼓吹引鰲頭文章太守此
時賓從敵應劉回首昇平舊事未減當年風月一醉為
君酬明日朝天去空復想風流
又(和人新堂)
小築百年計雅志幾人成亂山深處煙雨面面對縈青
巾屨方安吾土花木仍供真賞隣有阮嵇生歲月抛身
外塵事更無營鳥知歸雲出岫兩忘情從渠華屋回
首煙草弔頽傾何似生涯纔足欹枕南窗北牖醉夢落
樵聲更喜濯纓處門外一江清
又(送周元特)
漢代李元禮江左管夷吾英姿雅望澟澟玉立冠中都
礧磈胸中千丈不肻低回青禁引去卧江湖更學鴟夷
子一舸下東吳送公别杯酒盡少躊躇舊棠隂下幾
人臨路擁行車歸近雲天尺五夢想經綸賢業談笑取
單于為問苕溪水留得此翁無
又(次劉若訥韻)
十載劉夫子名過庾蘭成人人爭看角犀今喜試豐盈
傾耳新詩千首妙處端須擊節金石破蟲聲此士難復
得黃口閙如羹憶年少游俠窟戲荆卿結交投分馳
心千里劇搖旌我老公方豪健儻許相從晩歲忼慨激
中情洗眼功名會一箭取遼城
滿庭芳(自宛陵易倅東陽留别諸同寮)
世事難窮人生無定偶然蓬轉萍浮為誰教我從宦到
東州還似翩翩海燕乘春至歸及涼秋回頭笑渾家數
口又泛五湖舟悠悠當此去黃童白叟莫漫相留但
谿山好處深負重游珍重諸公送我臨岐淚欲語先流
應須記從今風月相憶在南樓
又
五十年來追思疇昔佳時去若雲浮依然重見感涕話
西州幸喜靈光不改空自笑蒲柳先秋成何事風波末
路險畏有沉舟别愁都幾許相從未斁我去公留況
平生狂直誰念遨遊月夕風天正好還驚悵失此詩流
江南岸明朝更遠回首仲宣樓
又(行次四安用前韻寄章叔通沈無㥯)
濩落難容崎嶇堪笑一年陸走川浮又攜妻子兩度過
神州紫蟹鱸魚正美涼天氣恰傍中秋今宵意無人伴
我快瀉玉雙舟功名聊爾耳千金聘楚萬戸封留又
爭如物外閒曠優游好在東阡北陌相從有諸老風流
家山近歸休去也不上望京樓
滿江紅(送施德初)
東馬嚴徐名籍甚西京人物誰不羡伏蒲忠鯁演綸詞
筆雅意中朝今小試二年東郡弦風跡數中興循吏兩
三人公居一溫詔趣還丹闕傾睿想方前席看雲臺
登踐論思密勿超覽堂中遺愛在幾人同戀津亭别顧
倦游雲路僕登仙心如失
又(懷家山作)
回首吾廬思歸去石谿樵谷臨翫有門前流水亂松疎
竹幽草春餘荒井逕鳴禽自在窺牆屋但等閒凭几看
南山雲相逐家釀美招隣曲朝飯飽隨耕牧況東臯
二頃歲時都足麟閣功名身外事牆隂不駐流光促更
休論一枕夢中驚黃梁熟
又
潑火初收鞦韆外輕煙漠漠春漸遠綠楊芳草燕飛池
閣已著單衣寒食後夜來還是東風惡對空山寂寂杜
鵑啼梨花落傷别恨閒情作十載事驚如昨向花前
月下共誰行樂飛蓋低迷南苑路湔裙悵望東城約但
老來顦顇惜春心年年覺
江城子(和德初燈夕詞次葉石林韻)
神仙樓觀梵王宫月當中望難窮坐聽三通譙鼓報籠
銅還憶當年京輦舊車馬會五門東華堂歌舞間笙
鐘夕香濛度花風翠袖傳杯爭勸紫髯翁歸去不堪春
夢斷煙雨曉亂山重
又
倚牆高樹落驚禽小窗深夜沉沉酒醒燈昏人靜更愁
霖惆悵行雲留不住攜手處却分襟悠悠風月兩關
心擁孤衾恨難禁何況一春顦顇到如今最苦清宵無
寐極相見夢也難尋
漁家傲
極目丹楓迎霽曉山明水淨新霜早燕去鴻歸無事了
天渺渺風吹平野低寒草漸過初冬時節好尋梅踏
雪城南道追憶舊遊人已老懽更少孤懷擬共誰傾倒
又(次丹陽憶故人)
楊子津頭風色莫孤舟渺渺江南去憶得佳人臨别處
愁返顧青山幾點斜陽樹可忍歸期無定據天涯已
聽邊鴻度昨夜鄉心留不住無驛數夢中行了來時路
蝶戀花
羅襪匆匆曾一過烏鵲歸來怨感流年度别袖空看啼
粉涴相思待倩誰分付殘雪江村迴馬路嫋嫋春寒
簾晚空凝佇人在梅花深處住梅花落盡愁無數
醉落魄(梅)
莫寒淒冽春風探繞南枝發更無人處增清絶冷蕊孤
香竹外朦朧月西洲昨夢憑誰說攀翻&KR1233;憶經年别
新愁悵望催華髮雀啅江頭一樹垂垂雪
玉樓春
日長澹澹光風轉小尾黃蜂隨早燕行尋香逕不逢人
惟有落紅千萬片酒成顦顇花成怨閒殺羽觴難會
面可堪春事已無多新笋遮牆苔滿院
又(來如春夢幾多時去似朝雲無覓處是歐陽永叔現成對子平仲向稱詞家能品亦肯襲人耶)
曲房小院匆匆過急鼓疎鐘催又去來如春夢幾多時
去似朝雲無覓處金瓶落井翻相誤可惜馨香隨手
故錦囊空有斷腸書彩筆不傳長恨句
浪淘沙
簾幕燕雙飛春共人歸東風惻惻雨霏霏水滿西池花
滿地追惜芳菲回首昔遊非别夢依稀一成春瘦不
勝衣無限樓前傷遠意芳草斜暉
眼兒媚
小溪微月淡無痕殘雪擁孤村攀條弄蕊春愁相值寂
默無言忍寒竚立何人見應怯過黃昏朝陽夢斷熏
殘沉水誰為招魂
秋蕊香
蕩㬉花風滿路織翠柳隂和霧曲池鬭草舊遊處憶試
春衫白苧暗驚節意朱絃柱送春去曉來一陣埽花
雨惆悵薔薇在否
畫堂春
華燈取盡雪初殘踏青還爾遊盤落梅強半已飛翻剗
地春寒多病故人日遠幾時雙燕來還可憐樓上一
凭欄不見長安
應天長令
曲欄十二閒亭沼履迹雙沉人悄悄被池寒香燼小夢
短女牆鸎喚曉柳枝風輕嫋嫋門外落花多少日日
離愁縈繞不知春過了
好事近(次韻葉夢楊陳天予南園作)
飛蓋滿南園想見八仙遥集幾樹海棠開徧正新晴天
色休辭一醉任無還衣上酒痕濕便恐歲華催去聽
秋蟲相泣
謁金門
春已半芳草池塘綠徧山北山南花爛漫日長蜂蝶亂
閒掩屏山六扇夢好強教驚斷愁對畫梁雙語燕故
心人不見
又
傷離索猶記並肩池閣病起綠窗閑倚薄一秋天氣惡
玉臂都寬金約歌舞新來忘却回首故人天一角半
江楓又落
點絳唇
夜色侵霜蕭蕭絡緯啼金井夢寒初警一倍銅壺永
無限思量展轉愁重省熏爐冷起來人靜窗外梧桐影
樵隱詞
樵隱詞跋
平仲三衢人仕止州倅禮部尚書友之子負才玩世頗
有毛伯成之風撰樵隠集十五卷尤延之為序惜乎不
傳揚用修云毛幵小詞一卷惟余家有之極賞其潑火
初收一闋今一不多見余近得楊夢羽先生秘蔵宋元
名家詞抄本二十七種内有樵隠詩餘一卷共四十二
首調名二十有三亟梓而行之庶不與集俱湮耳湖南
毛晉識
