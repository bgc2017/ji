河南先生文集卷之二十四
申狀
申陜西招討司狀
申揀選軍馬狀
申軍前事宐狀
乞招清邊弩手狀
申鄕兵教閱狀
申鄕兵弓手輪番教閱狀
申和顧人修城狀
與延帥論事狀三首
秦州申本路招討使狀
申㨂選軍馬狀
據前益州司戸王緘相示一書藁其書訖宋察推
上呈内一事說邊卒年六十以上退在近地似有
可采昨日見龐待制言邊芻甚貴弱馬宐令内地
飼養酌此二說欲令延州芻馬作三等上等畱禦
邊次等鄜州下等河中並且飼養候馬肥却令往
延州候到逐處㨂選内軍人有武萟者别配與馬
便令却赴舊處(若在延州便令換馬恐人人來換好馬)其步人年六
十上便且令在河中駐劄(不令在鄜州者慮以鄜州所屯皆精兵)騎
軍專以馬步人專以年貴不相礙不拘人數令人
員分處管係内此可以分延州大將來兩處事體
似允旣有所聞便合陳荅可否乞賜裁酌
申軍前事宐狀
右某自今月十六日見西路巡檢探報到昊賊事
宐賊衆見在大王井長城嶺牛羊柏井鼠寨等處
共約十一萬續又探致賊衆于十五日過長城嶺
來不知人數尋却回舊處者某體問到上件地里
並屬宿州與保安軍相接本州已牒都監未供僃
赴保安軍駐劄十九日已起離去訖切緣今來趙
部署在金明張龍圖又不兼本路軍馬公事切慮
緩急賊衆侵擾臨時處置事無綂一伏乞速賜詳
酌别降指揮
乞招清邊弩手狀
右某近會問到同州近准樞密院劄子添招本州
禁軍支例物錢拾貫文廂軍支例貫文其禁軍别
無軍額亦無等伏未曾添招者以某所見本州見
今于本城諸軍㨂到清邊弩手准宣命依保捷請
受其保捷屬侍衞步軍司續是就糧禁軍卽清邊
弩手亦合係步軍司禁軍名額欲乞下本州依樞
密院劄子内所支禁軍例物添招清邊弩手依上
京第三等人材五尺二十已上或不以人材尺寸
只誡路弩手及兩石以上少壯者招充所有廂軍
例物會問到同州旣只支錢四貫文今恐添錢太
多只支錢六貫文貴得允當乞賜裁酌指揮仍乞
遍下攻西諸州施行伏俟台旨
申鄕兵教閱狀
一近降指揮内有所管指揮多少及人數不定去
處即不拘指揮人數多少各均分爲三番須管于
一季中教遍切慮諸處只就人數均分臨時併合
在别指揮或别都分不就本轄將較一處教習難
以整肅欲乞三指揮以上並就金指揮教閱只如
有四指揮處兩指揮作一番餘兩指揮各爲一番
指揮更號並依此例其兩指揮處即以一指揮作
一番余一指揮分作兩番並就金都教閱更不均
分人教只有一指揮者亦依此例一月一替一年
得三箇月教閱所貴均平或只定作三番於一年
内擇三個月農忙之際免教亦不廢三箇月教閱
之實
申鄕兵弓手輪番教閱狀
一體問同州第四等第五等人戸多無弓弩當教
閱時逐旋借用雖有指揮官中良給錢數又緣只
支得五七百文今問得弩一枝錢一貫五百文足
弓一張錢七八百文足大率家貧少錢添助其間
人材其有少壯者似此教閱恐不精熟某欲乞應
係第四等第五等人戸如情願投清邊弩手者與
&KR0693;本戸下弓手其第二等以上不得免放
申和顧人修城狀
一昨日曾聞欲和顧人夫修築延州外寨某以謂
虜衆壓境必無應募者若率富民自募則取庸過
多加之預借庸直方有往者旣往之後一聞虜衆
虛聲必紛然潰散旣無姓名收捕須合富室再募
恐奸猾太宰大族重困不若令鄜州和顧人夫或
添富室自募旣然遠役則顧直有限兼應募者必
衆却那鄜州兵大往諸寨應役似深允當
一金明所駐兵士將合請口食之勝半細計到白
麫斤半若作麫餅三箇充一日食衆必大便逐日
依舊令火頭煎湯俵食即恐磨戸只磨宐麥即白
麫大貴也斟量所磨之數官收其半庸久給與麩
則磨戶元校者以麫數少即令間日或三日一次
今請白米其自來軍行非次除日食合散餬數
目並依舊例支散即不以此充數或有疑難者乞
曉示諸軍兵士情愿請口食白米者亦聽則衆情
可知兼今後常作准僃每遇軍行各給與三兩日
食&KR0693;至塗中作飰或聞寇至則不暇食又省得預
辦軍儲以致不虞
與延帥論事狀三首
前日某所論事退私有所未䀆謹具條陳如左一
所論保安成主某雖石聞其威名亦未詳其綏御
何如耳今虜衆壓境守將非大不善則不當更置
且當以材者輔之者輔之者堪其事則代之不爲
悅大凢敏于事者使之臨郡縣布威樹化即日而
民洽者有之若要審上下之情僞練守禦之要害
軍須物數周知其用雖使期月猶恐未䀆今虜之
來朝夕不可料恐新者雖材而不暇施爲舊者或
練習而不擾也
一事所論爲將恩威某謂恩貴于周威則猶一
而警百也昧者或反是樹恩以私于人故人有竊
議厲威以束其下故洶洶反怒蓋任于威而偏于
恩也撫循以示恩則衆無不洽號令以申威則犯
者獨誅如是法且立而怨何由興哉又聞用刑寧
失于重不當失于疑昔張尚書王文康在屬犯盜
者多死失于重不害也傳聞曹武穆嘗用人言誅
一詢舍者以其誹謗語又近日苑振武重罰優人
謂其慢已此三者人或疑其罪武穆至明振武至
恕及其以疑而用刑則人皆疑其罪故不若輕罪
而加重辟也
一事虜聲言取劉懷忠近人率衆過長城嶺却還
故處雖候者未必皆實就如此言恐虜勢稍東且
保安城堅今承其聲又益以朱吉戍兵三千虜若
果來使胡劉二族附保安不與之速戰稍進金明
之師以爲聲援則虜未有得也所慮者虜前以數
萬攻承平許懷德以數千兵往投虜不測而遁後
知之必咎前策
秦州申本路招討使狀
朝奉郞守太子中允直集賢院通判秦州軍州事
上騎都尉賜緋魚袋尹某奉台旨與崔懿同于寨
北納五里已來標立堡子今月某日與崔懿將帶
手下兵士等到彼中立標竿次不委蕃賊于谷内
揚塵挑闘某與崔懿商量令寨戸向前體探其寨
戸等被蕃賊趈惹闘敵崔懿慮恐傷折着寨戸尋
領手下兵士向前救應亦是被蕃賊趈惹闘敵崔
懿尋令人于某處告急某尋令指使張某量帶兵
士往前策應良久亦是趈惹押退不[泳-永+旱]某又慮傷
折蓍兵士尋部領手下兵馬向前救應其蕃賊見
某兵士向前闘敵即便敗走殺下蕃賊不少遂旋
拖拽去斫到人頭若干個搶排旗鼓若干件燒蕩
却族帳若干坐所有某等即不元奉招討指揮領
兵破蕩作過李宮族帳只是奉招指揮于寨北約
五里已來操立堡子不委被蕃賊趈惹又恐傷折
着先去寨及續去崔懿手下兵士所以向前救應
乘勝趕趁十五餘里指使張某燒蕩却上件族帳
所有某手下兵士有虎翼等三十五人傷中謹具
狀申聞
河南先生文集卷之二十四
