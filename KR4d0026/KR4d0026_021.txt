河南先生文集卷之二十一
奏狀
奉詔體量本路將佐狀
奉詔及四路司指揮分擘本路兵馬弓箭手
把截賊馬來路狀
論雪部署狄青回易公使錢狀
奉詔令劉滬董士廉却且往水洛城勾當狀
乞與鄭戩下御史臺照&KR0863;水洛事狀
論雪石輅狀
奉詔體量本路將佐狀
朝奉郎行右司諫直集賢院知渭州同管勾涇原
路經略安撫部署司公事上騎都尉賜緋魚袋借
紫臣尹某右臣體量本路見今主兵官員或遇西
賊入寇若只令主管隊兵至時得人統制號令進
退有所禀從即例皆恊力不致有前項敗事若委
以兵衆進退許其自便則臣等未敢保其能否兼
臣初到亦未盡知其材略或相次體量得實有敗
事者即與狄青别具陳奏
奉詔及四路司指揮分擘本路兵馬弓箭手
把截賊馬來路狀
本路經略司累據諸處探報到賊界點集事宐緊
切若于本路入寇即部署狄青合依先降預議指
揮領兵于瓦亭寨駐劄其狄青忠純可信重厚可
倚至每與之講議軍政至于臨敵制變亦合事機
臣但慮拘于朝廷法制未䀆其材臣欲乞軍行
之後朝廷或降指揮升四路招討司行下文字
係干進退兵馬分擘將佐有與軍前事體相妨者
許令狄青相度其未便因依聞奏及回申四路司
不得將未便事理一例承禀施行如允臣所奏特
降朝旨庶令狄青有所遵守得以專心戎旅不
至敗事謹具狀奏聞伏候敕旨
論雪部署狄青回易公使錢狀
右臣准邠州制勘院牒勾取部署司指使劉懷信
勒檢齎借銀一千兩文憑赴院尋牒部署司勾取
到劉懷信其部署狄青兼令劉懷信自齎公使文
曆赴邠州照會去訖尋體問得劉懷信是勾當公
使庫使臣爲于隨軍庫借過上件銀回易利息以
充公用事臣切見自來武臣將所賜公使錢諸雜
使用便同已物其狄青于公用錢物即無毫分私
用況本路自西事以來所添兵數及主兵臣寮指
使使臣等數倍于舊又狄青多與衆官躳親提舉
教閱軍中將校每有犒設以此所費益多若不别
將錢物回易即無由充用狄青素來謹畏小心其
實武人未曉朝廷憲法自聞推究公用錢物將
請制院須來近挕照&KR0863;臣雖日夕曉譬終是内懷
憂惧兼言先在延州初授涇原部署曾告龐籍言
不願主領公使錢恐未知次第今來果遭罥墨詞
意感切深可軫惻臣以謂朝廷擢青自殿直不
三年至刺史委以一路兵柄此必其忠力材智有
過于人又欲其奮勵自效以報不次之用今乃以
細微詿誤令其畏惧如此今邊上日有探到事宐
萬一賊兵驟至若須領兵出外似此憂疑之中切
慮不能主理軍政别致闕事伏望聖慈垂察特
降朝旨曉諭狄青庶令安心專慮邊事謹具狀
奏聞伏候敕旨
奉詔令劉滬董士廉却且往水洛城勾當狀
中書樞密院司奉聖旨所有水洛城仰魚周詢
往渭州與本路經略部署司疾速同共支撥軍馬
糧草應副早令了畢仍令劉滬董士廉却且往彼
勾當所有勘到罪狀别聽指揮
右謹具如前臣等檢會前奏乞罷修水洛城事狀
蓋慮久遠却為邊患今來患既未至朝廷必行
具修則臣等無以自辨更不敢别有陳述伏緣臣
等前後行與劉滬指揮並明坐朝旨劉滬所執
只是鄭戬文牒其鄭戬文牒並是解罷兵杖後專
有行遣今若朝廷却令劉滬依舊勾當却是鄭
戬罷任後所行文牒可以衝改得朝廷指揮于
理得無不順臣等切慮將來逐路偏裨例各專輒
行事不禀本路節制必壞軍法綂兵大臣解罷兵
權後尚得處置邊事于國家事體不便欲乞
朝廷特降指揮檢會臣等前後論奏水洛城一宗
文字并本司錄白鄭戬罷任後所行文牒及臣等
今奏降下臺省百官集議庶得申明國典況臣等
所論偏裨違犯節制蓋恐壞軍中綱紀所論大臣
罷兵後侵撓軍政實繫國家安危非止為本路
一時之事願陛下思守邊之遠略念社稷之大
計若此日不行威斷則異時必生朝廷之患伏
望聖慈持賜省察謹具狀奏聞伏候敕旨
乞與鄭戬下御史臺照&KR0863;水洛事狀
右臣准中書劄子奉聖旨候潘帥旦成資方得
交割勾當臣已具行闕去處聞奏訖臣切見自來
諫官御史應授差遣少有於諸處待闕者臣到慶
州未十日因孫沔陳乞疾患不赴涇原路却還舊
任就移臣知晉明其潘師旦在平州已一年餘九
箇月却令臣待闕事體之間深有可疑臣之私心
實懷憂惧伏念臣自忝涇原一路寄委近及一年
凢干戎事並與狄青商量處置未嘗有毫分差失
亦不敢將近鄙細務頻有陳請煩凟聖聽其合
奏公事前後多蒙俞允臣與狄青雖出處本異面
忠義一心但專爲枝梧昊賊不敢邀功生事庶幾
外禦寇讐上副寄委尺自水洛城奉聖旨罷修
已來鄭戬及劉滬朋黨造作謗言傳于道路其間
多不詳其本末今且以衆所傳聞者兩事明之一
言劉滬所帶枷重四十餘斤且狄青在順德軍枷
送劉滬下所司當補攝之初事頗嚴密及呼問之
際衆謂必行軍法豈可預造大枷有同兒戲若本
軍從來有此大枷即都轉運司合因此别作行遣
以此搆謗不近人情一言涇原路經略司令人把
定邠州院門遂致劉滬疾患此時臣雖在式假
後來體問得都無此事且邠州係是環慶路綂制
於涇原本不相轄況劉滬是朝足送下本州寄
禁若涇原路差人把門豈得不晝時申都轉運司
及具聞奏據此二事只欲朝廷知涇原路經略
司要致劉滬獄死以快私憤都無公心觀此用意
實可驚駭又衆言鄭戬罷四路後别授朝廷與
修水洛城所以劉滬得免專輒之罪臣勘會於三
月九日本司准樞密院三月二日劄子云據鄭戬
奏水洛城並是當司一面興修若便中止實恐生
熟蕃部逓相讐殺却為邊患貼黃又言或且令臣
戬在涇州州月日候許迁等軍馬回即起發赴任
又水洛城降指揮令涇原路一面相度指揮去
訖所有許迁等又已别移住使其兵士等亦繫分
擘往逐路替援年滿及權駐泊人數奉聖旨令
鄭戬一依所授宣敕指揮疾速將許迁手下兵馬
差使臣管押往指定路分訖起發赴任鄭戬既承
准士件朝旨明知水洛城本路得一面指揮如
委實興脩有利只令論奏别聽朝廷指揮豈可
尚與劉滬文牒一面督促及稱專奉朝旨遂致
劉滬託此為名故違本路節制勘院既不收堅
取勘法寺又無較止以此鄭戬所稱專奉朝旨
臣實難以暁會臣與狄青只據本司所授到樞密
院劄子内聖旨施行豈敢曲附鄭戬上違朝
命然群謗之起亦有所因鄭戬與麥知微交結情
契至深昨令許迁等軍馬興修水洛城其麥知微
係是本路走馬承受却作都大名因綂管兵馬以
至修城指使工匠皆望修了遷轉及近邊細民又
得弓箭手把土劉滬不惜財貨招致小人所以罷
修之後謗議紛然臣與狄青都不采聽所恃者
朝廷公道所賴者陛下聖明是以前後所上章
奏惟論國家利害不與戬輩爭辨是非至於京
師書問亦皆斷絶即不知戬輩謗臣更有何事
朝廷聞臣更有何過直至今來臣未得赴任方始
自疑兼臣昨於本司備錄到水洛城始末一宗文
字欲乞令臣暫乘逓馬赴闕面奏事狀及乞將
鄭戬等所奏臣事降下許臣分析臣若曾上違
聖旨矯稱朝命專擅生事誣謗陷人如鄭戬之
罪百分有一即乞伏刑都市以勵邊臣儻以事體
未明須合證辨即乞與鄭戬一處下獄照&KR0863;以明
國典況臣十年之中三次左降至于榮進本不繫
心非為降着差遣方此論列只緣臣當聖明之
朝被此誣謗若不陳述臣雖瞑目自銜恨九泉伏
望陛下察臣忠憤閔臣冤枉特賜早降指揮干
冐宸嚴臣無任戰越俟命之至謹具狀奏聞伏
候敕旨慶曆四年六月日朝奉郞行右司諫直
集賢院新差知晉州軍州事上騎都尉賜緋魚袋
借紫臣尹洙伏奏
論雪石輅狀
右臣昨在涇原路竊見著作佐郎管勾本路機宐
文字石輅為因于張亢初到任時曾言母在濮州
欲求一京東差遣因便寧親其時張亢不曾允許
後經隔數月因本路發遣年滿兵歸亢遂差輅及
駐泊都監同天監祇應人等各押兵士歸京及令
輅因便催促京東州軍兵士衣賜輅因得往濮州
寧親蒙朝廷差官勘罪法等以私罪定斷罰銅
降究京西監當是時臣以方移差遣不敢為輅有
所陳雪原輅所招情𣢾只是從初於張亢處欲求
差遣因便省母張亢即不曾允許後來經隔數月
方令管押兵士輅是文臣尺有不合承受押兵之
罪初定私罪即不曾會問到張亢狄青其時輅有
無請囑之言若輅于管押兵士之時實有寧親之
請于孝治之朝尚冀寬貸況追治舊日語言坐以
私罪情實可矜今遇郊禮慶澤之後伏望聖慈
特移輅一京東親民差遣及乞改從公罪定斷臣
與輅共事將及一年輅之操履臣所具悉如蒙
朝廷移輅差遣及改定罪名後輅犯贓私罪臣並
甘同罪不辭謹具狀奏聞伏候敕旨
河南先生文集卷之二十一
