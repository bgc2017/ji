龜巢藁卷之二
奉陪陳伯大先軰及趙師吕張伯啓朱月江
清夫兄弟登金牛臺(九韻)
六龍城西吕城東奔牛古堰卧兩龍誰築高臺
水中沚野有蔓草牛無蹤河邊青苔生白骨刀
鎗箭瘢猶未滅問知八十二年前戰死當時皆
義卒鉄馬遁去劉將軍大家牽羊走燕雲三百
山河獻明主北駝南象今紛紛登臨且喜得隹
客鞠育青青已堪摘浮雲世事勿復論一醉西
風真上策
和蘇竹逸秋日還鄕
夢繞淞江太湖上舊家鄰里古漁磯長腰秔米
家家熟巨口鱸魚個個肥為客已驚絲滿鬢還
鄊何待錦為衣筆床茶灶蓬&KR1141;下來往風帆𢾗
日飛
呈趙徵士
吳姬手執金叵羅春風笑面生紅渦主人留客
長夜飲客拜主人辭酒多主人沉醉客亦醉客
散扶歸主人睡殘杯冷炙厨頭傾鄰家兒有啼
飢聲
江碧山千戶席上以我愛夏日長分韵得
夏字故書六韵
堯階舞干羽聲教溢夷夏清風細柳营長日有
餘暇兵厨移竹林觴詠集陶謝酒傾虎頭杯盤
割牛心炙佳哉醉鄊境漸入如啖蔗客去復相
期明朝還命駕
自冬而春舉家病疫予幸獨無恙既而疾
止詩以自賀併記里俗之陋云(十五韵)
昨歲夏秋旱四國人顛連餓死非不悲病疫尤
可憐甚者枕相籍遺骸飽烏鳶安知期月餘厲
氣猶鬱然余家百餘指連屋魚貫眠頋我如一
木支此敗屋顛上堂問湯藥下厨供粥飦鄊鄰
不我過恐為疫鬼纏俚俗無足怪妖巫肆訛傳
所頼學之力賦命知自天立言斥滛祀秉志金
石堅慈親今健飯甥男仍滿前吾妻及女嬃問
寝相後先嗟哉黃楊木脱此厄閏年東風播陽
和草木仍春妍
鄧道士雪中遺梅花一枝詩一首酒二樽
見惠舘人王文父飲余遐觀楼次韵荅
詩仍要鄧晚集
欲作梅花賦才疎愧廣平一枝春到手酒香詩
更新開樽對雪飲將詩遣童去亟請過蕭亝石
鼎與聯句
栽桑
春雨墻陰手自鉏賸栽桑樹遶吾廬歸来笑與
山溪妻說来歲春蚕食有餘
九日對雨(懷倪雲林)
白雨何其急青山不可登兀然無客到閑坐似
禪僧盆菊𢾗十蕊村醪四五升猶勝陶靖節冷
眼望王弘
飬鶴(七韵)
西鄰主人翁養鶴如飬客傳童供寉料稍慢童
受責試問寉何如羽毛喜㓗白又能舞翩躚長
鳴振金石客有寉骨清粹然含素德窮居以詩
鳴冷面常菜色賦命寉不如可為長太息
送李知事赴邵武(中以詩經及第前訓導金壇李質字竹操延祐)
常學
舟車千里遠甌越萬山連舊俗民多獷孤城地
極偏朝廷用儒術幕府贊承宣更喜詩三百東
南可盛傳
送凌萬里挈家歸海陵
鄰居三十載奈此别離何客路秋光薄歸舟月
色多雲山連海岱吳楚隔江波珍重千金璞良
工更琢磨
郡學西齋夜坐懷親友
客心清似水學舍冷如冰苔榻三秋雨芸編半
夜燈病多憂老母會少憶良朋麋鹿山林性悠
然愧未能
送兄遊𥙷陀山四首
蓮花已結東林社藜杖復尋南海遊千百憶身
黃面老化城今豈在&KR0801;洲
飛鳶帖帖水連天行李蕭蕭客上舡津吏不湏
勞詰問道人来禮白衣仙
烟霧昏冥晝不開颶風吹浪雪成堆献珠龍女
應相笑何處扁舟載月来
堂上慈親老惜兒遠遊尋佛笑兒痴倚門望汝
歸来日三月闌珊四月時
寄錢塘教諭金君捷
紫鳳啣書下九天司徒今日復興賢𣣔知别後
成何事和得陶詩百許篇
哭王伯祥二絶
昨朝相别夢初萌一夕那知隔死生蹠自永年
顔自夭大鈞于物信無情
傷哉郎罷客西湖匍匐歸来玉樹枯風雨高堂
春寂寞忍聞長夜泣諸孤
惠山泉和翟玄玄先生韵
青山屈曲九龍蟠一派清泉噴雪寒陵谷變遷
知幾度石池洋溢不曾乾幽亭過客分雲液古
寺閑僧煑月團莫向貴游誇絶品恐煩迢逓入
長安
耕隠為蕭徵士作
蘭陵溪上梅
黍教子讀書深閉門時人笑渠生理拙渠
亦笑人多覆轍春来烏犍一犂雨歲晚黃精三
尺雪有時獨自舞短蓑飯牛别作耕田歌長安
車馬自塵土奈爾濯足滄浪何君不見蘇秦為
無田負郭平生不識耕田樂奴顔婢膝謁諸侯
黃金載多禍随作君今有田兼有書夜深燈火
朝犁鉏只恐一朝富貴逼人去猿寉笑人留(住不)
送住僧德無言歸靈隠(二十韵)
鴻鵠之志飛冲天鯤鯨入海方悠然汝生不受
塵網牽作佛要在靈運前先入壁經汝舍旃棄
家乃著牛車鞭袈裟斜擔雲半肩東西南北十
五年爾来參得靈隐禅神鯉躍出西山顛歸来
瓦瓶携冷泉侑以白雲歌數篇我昔西湖&KR0712;酒
舡曾聞老猿啼翠烟新秋雨洗山㳙㳙石頭路
滑難攀緣汝今言歸磨汝磚山中之人應汝憐
道經孤山脚下梅花邊敢煩爲我問訊林逋仙
寄金陵陳雲心先生(浙後復歸家于金陵先生少學道游寓兩)
(者多從之游遠蒙惠書故以詩代簡以能詩善琴終知臺門然屡薦不起學)
先生閉戶自婆娑御史乘&KR1301;每見過白下詩傳
名不朽紫霞琴譜訂無訛楼居卧看三山遠學
子来從兩淛多一别十年還念我遠厪書尺問
如何
送陳漢卿赴江隂州知事(十三韵)
玉雪風神秀雲霄志氣雄騫騰從早歲交結盡
明公鶚薦無虛日鵬搏適順風修名今樹立令
德磨礲清露金莖表黃流玉瓉中詞章追太史
雕琢謝良工綸綍恩重被無裳秩漸隆雄州勞
贊畫善政惠疲癃幕府文書簡江城草木空風
濤秋浩蕩烟雨晝溟濛退食揮塵吏忘机對海
翁仕優吟更好境會意何窮離索遥憐我殷勤
爲擊蒙(愈)
慈親年八十(四首)
慈親年八十言笑滿懷春衣食兒躬耕烝嘗婦
采蘋一閑殊可喜長健不妨貧眉夀曾孫酒黃
花節物新
其二
慈親年八十早歲歴兵戈老此太平世晏然安
樂窩門前流水活隴上白雲多兒軰生涯好東
臯雨一蓑
其三
慈親年八十一子帶經鋤貧賤無鐘鼎辛勤有
屋廬小園千個竹老圃四時蔬鄰舍閑来往諸
孫御板輿
其四
慈親年八十頭鬢雪紛然安得長生術終為不
老仙平生甘澹泊中歲絶腥羶净拂燒香几持
經綉佛前
聞友人陳子山廷試第一喜而有作用寄
乃弟子方
紫衣使者日邊来為道元方作大魁金闕早朝
鳴佩入璚林日宴戴花回九天恩澤沾多士一
點文星近上台愧我無成驚且喜漁莎獨速舞
溪隈
犇牛廵檢胡石潤卿示予胡婦殺虎圖其
事乃前至元七年濱洲軍士劉平之戍
棗陽與妻胡俱在道上為虎所得胡逐
虎殺之潤卿持畫索書詩因題其後
猛虎誰不畏良人吾所天眼看性命落虎口妾
身雖死何足憐嗟哉劉郎妻力不猛于虎怒氣
一奮發執虎如執鼠想當攘臂急逐時太山可
拔城可隳呼兒取刀兒後随刀入母手虎腹披
當時若使遭虎嚙虎口甘心作同穴嗟哉劉郎
妻今古誰足擬馮媛當熊為君立饒娥殺蛟随
父死嗚呼裙釵之下有君子宜爾芳名著青史
鮮于瑞卿還碧亭
鮮于公子平泉莊有亭翼然水中央天光雲影
白日静菱葉荷花清露香柳下繫舡魚可釣坐
中留客酒盈觴門前漁浦接洮滆白鳥飛去烟
蒼茫
朱逸齊先生輓詞三首
前朝士習雕䖝巧先生詞章風格老功名到手
陵谷變雲霖竟作商山皓駢花儷葉墜秋風獨
抱遺經自探討嗚呼一歌兮懷我師平生瓣香
今為誰
階庭桂子初芬芳盲飈怪雨俄摧傷中郎頼有
女傳業安然得老温柔鄊平生綴輯富篇章才
名不與身俱亡嗚呼再歌兮雲石裂斷腸猿呌
黃山月
憶年十五愛學經先生眷之雙眼青每随杖履
訪朋舊耳聞目擊皆儀刑而今先軰搃淪没黃
鐘大吕吾誰聽於乎三歌兮涕淚零招魂不来
秋杳冥
送秦彦明二首
美人木蘭舟春風挂帆去舟輕疾如飛可喜亦
可惧浙江多風波越山暗烟樹孤月照蓬&KR1141;今
夜宿何處
其二
老驥千里材塩車九折坂行行復行行伯樂遇
何晚之人懷帝閽丹霄路云遠一笑膏吾車疇
能為推挽
送趙方叔入京
去去京華八月初聖皇清暑返鸞輿五門雨洗
紅塵净九闕涼生碧柳疎慈母衣裳縫密綫丈
夫門戶出高車翰林若見陳修撰為道野夫曾
寄書
贈術士楊南溪
有客有客楊南溪天文之學師重黎又讀郭璞
青囊書書今不用如筌蹄十年河海聲藉藉觀
水觀山雙眼碧一官雖冷氣如春那識人間有
金璧相逢林下秋雨乾高梧葉落天風寒杯酒
殷勤盡清興作詩醉寫烏絲闌
立秋
苦熱念秋至立秋意欣欣一雨忽破塊千山净
無塵新月挂高樹凉風洒衣巾重耒囊中書懷
我堂上親丈夫苟未遇妻孥耕且耘胡為苦離
别低頭長傍人
和孫伯昭佛社(二十韵)
祭法垂明訓邦家祀有功愚氓何悖禮佞佛乃
成風婦女僧流雜香花佛社隆三身誇悉怛千
眼慕圓通金像瞻如在珍羞供極豊九衢迎象
駕百綵製天宫窈窕閨房秀聯翩市井童莊嚴
森侍衛游衍適西東行道駢緇素飛塵隘軟紅
寶幢雲母扇銀燭竹晶籠鐃鈸伶倫後袈裟粉
黛中亂倫言可醜妄意福来崇廢業兼旬久揮
金與土同盤游律有禁長吏聽如聾闔郡喧邪
說同袍見直躬新詩来滿紙高論發羣蒙白雪
無人和皇天鍳厥衷不為因果惑真是丈夫雄
感激徒三嘆棲遲奈兩窮抗言摧佛骨所願學
韓公
贈丹陽歸真觀諸葛鍊師
鸐溪之水鳴㶁㶁九曲龍蟠護仙宅東南一望
天宇寬綠野平蕪接洮滆階前老樹三十圍門
列脩篁𢾗干戟綠隂庭戶&KR0668;空翠五月天風吹
巾舄埜夫何緣飲丹井遇客尋真羽衣客焦仙
莎衣煮白石吕翁榴皮題素壁物換人非𢾗百
年予復幽探訪陳迹黃冠老師卧龍種知雄守
雌室虚白詵詵弟子皆速省中有詩豪更琴癖
哦詩鼓琴師亦喜一唱為之三嘆息嗟予汩没
塵土中到此悠然百憂釋采芝終日不盈䄡曳
屣長歌晚山碧
寄題蒋仲益野趣亭(十二韵)
陶潜歸故園日涉乃成趣迷途雖不遠已恨出
門悞眷兹亭中人不識功名路幽居瞰洮滆詩
盟結漚鷺秔稌湖上田花竹家後圃山色開画
圖波光照&KR1141;戶寒燈課兒孫春耕了農務杖履
三十年曾無一塵汚人生天地間溘如草頭露
軒冕渠自勞刀鋸吾無惧熙熙太平世千載寔
難遇野趣知自娱難以語童孺
代簡蒋成玉(三首)
往年同掣釣鰲鈎空載錢塘月滿舟從此相思
不相見槐花又老𢾗番秋
東風傾盖采芹亭一笑相看兩眼青老我無成
今學稼荷鉏依舊帶遺經
春来一月苦隂雨少頃雨晴邀客嬉金斗城西
芳草路水邊楊柳青離離
送牛季和赴旌德教諭(十韵)
積雨喜新霽六合無&KR0655;埃江頭楊柳風送客征
帆開把杯問青天天網信恢恢之人飽經術吐
辭粲璚瑰不居白玉堂合著黃金臺培風展雲
翮胡為尚低徊往矣教岩邑菀然育羣材峩峩
敬亭山相看亦佳哉薺麥茂雪霜蛟龍候風雷
秋風木瓜熟好題書後来
慈烏(十韵)
倚&KR1141;看慈烏生雏念雏飢黃口未能啄雌雄交
哺之羽毛日以長飛飛展雙翼父母乃巢居羣
雏為求食得食能幾何入口不下咽去時聲啞
啞歸来羽翩翩大烏能爾慈小烏能爾孝他時
子為子宜亦如爾報萬物人為靈不孝誠何心
我今作此詩警世還自箴
余子元御史枉駕敝廬以詩貽次韵奉贈
竒哉古秦鏡奸邪見肝胆當年献天子重瞳目
親覧迩来匣中蔵寒月光湛湛玉臺重拂拭清
輝元不减
陪全公遊仁惠觀途中酌酒賦詩予和(首二)
吳山相送越山迎二十年前&KR1301;馬行今日經從
重遊處詩情秋色喜雙清
山中羽人山下迎籃輿看山吟復行松隂呼酒
聽禽語一笑如見黃河清
邀高則誠郊居小集
别多無奈苦相憶頼有尺書時往来逢人為說
烏寶傳此客合貯黃金臺北風塵土歲云莫南
湖水多冰𣣔開扁舟短棹出西郭元日相期看
野梅
同遊趙君模過訪
荒城歲晚冰雪繁幽人校書深閉門書中樂與
聖賢對門外寂無車馬喧年光冉冉老將至心
事悠悠誰與論肯為梅花過寒谷定邀高子共
清樽
偕丹陽諸葛用中金壇王元徵同應鄊試
阻風無錫和用中韵
舡&KR1141;晝暝鈎簾坐暘谷雷鳴送雨来佳友喜如
雙鳳集清樽且對九龍開槐花滿眼催行色桂
子吹香入酒杯黃帽怕教牽䌫去請看風浪雪
成堆
次鄧混然韵送溧陽王元仁兼簡乃父時
可先生兄元德
客裡匆匆送客歸江空歲晚雪晴時父兄相見
煩傳語書劒重来好寄詩世事兩年多反覆人
情十日九馳驅甓橋東畔王猷宅杖履幽尋未
有期
丹陽道中早行過吕城寫示諸葛用中十
三韵
寒雞丑前鳴雨急風更悪吾欲遄吾車僕夫殊
不樂坐待風雨休早出丹陽郭行行二三里風
雨復交作造化小兒劇變態不可度雨&KR0668;衣𣣔
冰風吹面如削前途迷遠近古堠暗摸索懷哉
故人居不遠可依托奈此道路難尺進咫復却
之人書萬卷芸香浸書閣閉門了無事卧聽簷
花落吾年幾倍之賦命乃爾薄詩成往呈似定
發一大噱
全僉憲自黃州以西洋布遣騎見惠作詩
謝之
十月北風方怒號故人西布似祶袍遠勞使者
傳書信笑看家人落剪刀留得海圖飛鳳鳥絶
勝山罽集鵝毛歲寒冰雪空山裡千里相思報
木桃
除夕和諸葛用中韵
盡道王門可曳裾青山吾自愛吾廬新年且醉
屠蘇酒舊業重修種樹書堂上弄雏慈母喜階
前繫馬故人䟱東風一樹梅花雪折得南枝報
鯉魚
寄陳修撰
五始師麟筆羣公繫馬遷欲明前代事不失後
人傳紫禁烟花繞丹霄日月懸詩成天一笑高
步更聯翩
諸葛用中邀賞牡丹痛飲終日且留僕與
陳鍊師宿成趣軒各賦詩十二韵
金谷春風暖名花宿雨霑錦堂夝覆幄華屋晝
垂簾公子開瓊宴仙人駕玉蟾妙年皆可畏老
態不我嫌柳雪沾衣袂花枝壓帽簷舞裙雲冉
冉謌板玉&KR0655;&KR0655;鸞鳳鳴絲竹羔豚出釡鬵初筵
猶秩秩終日竟厭厭客少情偏洽杯深意轉忺
猖狂容阮籍繆談恕陶潜大笑南柯蟻深慚竹
上鮎題詩紀行樂罄折謝勞謙
次韵羅居仁閑居遣興
春近清明日花開金斗城閉門忘寵辱染翰作
真行芳艸自生意青山不世情何由過幽壑携
酒聽松聲
楊氏橘隠軒(十二韵)
少年走京洛衣冠混泥塗脱身車馬塵竟作山
澤臞開軒面流水坐對橘一枝客来必留連手
談以爲娱手談亦何好聊適歲月徂南風綠隂
凉長日幽鳥呼寂然此樹下身如蜩甲枯千橘
比戶侯斯亦非吾徒况彼終南山捷徑争奔趋
驅車過吾里豈不愧木奴
江浙平章巙巙公家飬二鴿其雄斃於狸
奴人以他雄配之遂闘死作義鴿詩(韵十一)
翩翩兩飛奴其羽白如雪鳥獸忽相殘雄死雌
䠥&KR0887;絶食累𢾗日悲鳴聲不歇蒼頭配他偶捍
闘頃流血血流氣猶憤血盡氣力絶嗟爾非鴛
鴦失偶不再結嗟爾非雎鳩所性殊有别于人
擬共姜之死同一轍夫何宫閫内往往少貞烈
夏姬更九夫河間不可說聊為義鴿行永激婦
女節
陳伯大先軰偕邾仲義陳容亝張子毅見
過酒邊以茶瓜留客遲分韵得茶字
白鶴溪清水見沙溪頭茅屋埜人家柴門净掃
迎来客薄酒遲留當啜茶林响西風桐隕葉雨
晴南畮稻吹花北&KR1141;幾個青青竹題遍新詩日
未斜
傷田家二首
踏踏溪上車嶷嶷田中苗踏車非不勤水盡苖
枯焦人力不勝天奈爾秋陽驕
初春脱寒衣典米事東作歲旱榖不收且無衣
可著飢寒去何之前途半&KR1474;壑
又
堯田九年水湯田七年乾保民苟無術羣黎搃
凋殘我農今疇依州縣父母官父母不我憐何
從語辛酸神農作耒耜后稷教稼穡安知後之
人耕稼多乏食乏食未足憂山中有黃犢奈何
點鄊夫州城要修築平明荷鉏去雷鳴忍飢腹
菊泉詩為孫嘉賦七韵
循彼南山言采其菊爰有寒泉在彼空谷挹彼
注兹有芬其馥既澄爾心亦瑩爾目所謂伊人
温其如玉宜爾眉夀荷天百祿賜之南陽為爾
湯沐
嘉定雜詩二首
黍熟湖田花鴨飛雨香秋浦篛魚肥野翁織屦
街頭賣日暮裹塩沽酒歸
趁潮艇子若游龍潮落横塘日下舂負郭人家
星散住水邊多種木芙蓉
崑山(居太倉時州治移)
孤峯雲叠叠舊邑草蕭蕭覓石敲新火拏舟趁
早潮沙田紅稻熟溪網白魚跳寂寞悲秋客蓬
&KR1141;酒一瓢
寄邾仲義(二首)
我思垂虹橋滄波綠楊津萼萼棣花宅瞰此江
之濱荷衣佩秋蘭野飯羔紫蓴一從橋上别花
發三千春相思復相思為爾歌停雲
我思釣雪灘烟波𢾗千頃幽人讀書罷乘風放
孤艇沙頭弄明月水底見天影鱸魚秋自肥楓
葉霜自冷釣鈎未連鰲聊此駐清景
過太倉
楊柳溪邊繫客槎桃花雨後柳吹花東風地角
環滄海日夜潮聲走白沙市舶物多横道路江
瑶價重壓魚蝦天妃廟下沈玄璧漕運開洋鼓
亂撾
簡崔徵君(姚參政門人)
牧菴夫子久絶筆巾笥藏書手澤存白首逝將
深報國青雲多是舊同門去年雪裡西郊别何
日花前北海樽芳艸萋萋春又晚杜鵑殾裡憶
王孫
和王文振遣興
齋居幽事頗關心晉帖時時自手臨徐穉不来
常挂榻鍾期相遇始弹琴東風城市紅塵暗長
日軒&KR1141;碧草深聖代明堂方有作豈容材棟老
雲林
送陳縣尹之東流
東流父老候飛鳬莫遣前驅叱避途好問去年
天子詔邑中差税受恩無
哭全僉事
早歲乘&KR1301;馬當時負重名四州豺虎縛一䟽鬼
神驚觧組歸江漢還家訪友生安知成永訣杯
酒吕蒙城
羣鼠
羣鼠穿我墉晝出不我避蒼頭往執之赤手反
邅噬呼號驚四隣狸奴盡呼至羣狸視如盲鼠
軰從此逝老我氣力衰長呼夜無寐
寄惠山鍳長老
太湖之陽九龍峯金田蟄爾僧中龍山頭雲出
野漠漠石眼泉落殾淙淙呵冰古硯寫墨竹掃
雪臨軒看碧松别来兩度歲華晚祗見梅花信
一封
答友人問訊
官河春水綠𥻘𥻘重結衡茅近水濱膝下斑衣
三稚子堂前白髮一慈親閉門無事足為樂插
架有書何患貧秫田更喜連年熟釀得香醪味
更醇
元日試筆
諼草堂前竹𢾗竿歸来喜見搃平安春風暖入
屠蘇酒朝日光生苜蓿盤萬國臣隣同受朔一
年時序又更端買臣未衣還家錦庸豎從教白
眼看
送新安程以文先生入京
春雪初消楊柳黃楊雄奏賦入明光鶯啼禁苑
煙花暖人著宫袍雨露香聖代百年周禮樂儒
林諸老漢文章政湏直作揮椽筆風月平分白
玉堂
和京口張君益南園新居
鐵城如甕藏華屋金柳垂絲鎮畫橋賀厦燕来
尋舊主灌園人立候春潮戱題花月詩皆好醉
覧江山酒易消天意也應留遠客雨師連日瀉
天瓢
王元德别去𢾗年重會吕城諸葛氏家寫
蘭見贈且索詩送行時予辨惑編成或
忌而謗之者因併及之
與君一别幾十霜喜君學與才俱長向来作詩
方刻苦而今格律殊高古向来祗為竹傳神而
今復為蘭寫真懸崖叠石幽致古木寒藤有意
生意胸中清氣吐筆端有殾無殾俱可觀相逢
莫恨無知者縑素盈箱乞傳寫絶勝編書斥異
端老我穿屋牛衣寒十年歲月磨硯鉄嬴得羣
厖争吠雪願君為作指南車獨行周道當何如
答凌萬里見寄
移家一别十年多予髮蒼蒼子若何老去情懷
偏念舊向来消息頗傳訛遥憐杜甫因詩瘦欲
為揚雄載酒過稍待長江羣盗息洞簫吹我醉
時歌
送辛明善之縉雲監税兼高則誠錄事
縉雲山下水盤盤一舸夷猶七十灘如此壮遊
良不悪何妨遠别去之官風生白苧征衫薄雨
過黃梅客路乾傳語郡中高錄事小編求序冠
篇端
題桃源圖
昔年曾讀桃源記會得陶潜言外意柴桑避世
如避秦恨不山深絶其事借秦為喻說桃源漁
郎之遊皆寓言不然溪上山如故胡乃舟回迷
經路若令此景真在山此翁必入窮躋攀編詩
不用書甲子姓名無復留人間只今唐虞太平
世花柳村村足佳致不湏重展畫圖看四海桃
源復何異
張子毅生日招飲以詩夀之
深山大澤生龍蛇文采風流出故家柔桑負郭
田三頃灯火乃翁書五車南風初結石榴子細
雨微挹菖蒲花生徒女樂為君夀老夫也得醉
流霞
避雨
繫馬庱亭東郵亭似寉籠長河飛白雪高樹洒
清風州界纔相接鄉音便不同野人来問字錯
認是楊雄
歲歲九龍峯寒泉落冰雪美人此傾盖為我滌
煩熱世途自荆榛肝胆無楚越&KR1088;高一長嘯清
風滿林樾
送崔仲德歸錢塘
家住湧金門瀕湖五畝園梅邊童飬寉松下客
呼猿頭白心猶壮官卑德自尊徵車未来日詩
禮教諸孫
送盛本初教諭之全椒
淮海維揚才俊多先鞭奈爾妙年何璚花春酒
三年别滁水秋風一葦過聖代只今興禮樂人
家是處有絃歌安書寄與南来雁時有新詩到
薜蘿
辛至善永思亭(八韵)
而家本西域而翁葬桐鄊鄊人猶永思哀哀况
諸郎春雨暗宿草秋風悲白楊别来春復秋于
焉奉烝嘗思誠見容色宛在羔與墻一念不少
休東流水湯湯到海水猶已此心未渠央詒謀
子若孫百世室有家
次韵陳知遠秋日言懷
奔牛古堰頭築室俯滄洲愛客常沽酒耽書不
下楼青山啣落日白露&KR0668;高秋最喜多兄弟雙
親百不憂
諸葛用中成趣軒(九韵)
幽幽小園池結屋三四楹若人青雲噐乃有丘
&KR0676;情涉園以成趣尚友陶淵明池水魚潑潑花
枝鳥嚶嚶太極圖外意芳艸階前生吾趣吾自
知對客無以名欲識琴中趣且聆絃上聲欲識
酒中趣百壺與君傾啖蔗勿遽棄佳境將来迎
李御史過訪
霜飛白簡照南臺早歲君門射策来獨立敢言
天下事寔封頻到御前開騑騑&KR1301;馬過茅宇恋
恋祶袍念櫟材慚愧山林麋鹿性偃然方樂卧
蒼苔
題畫鷹
蒼鷹獨立清秋樹劒翮風生欲飛去林間燕雀
動成羣海上鴐鵝亦無𢾗鴐鵝燕雀争殾喧擊
之不擊無足言快須為我殺鈎鵅勿使空人之
曠城
曹娥廟
死孝魚龍窟垂名簡册香江流随姓氏鄊土奉
烝嘗黃絹碑辭古青山宰木長世間梟獍子何
面過祀堂
伏日奉懷江浙高掾史次早友人黃仲德
入杭以詩代簡
伏日常年苦炎熱今年伏日風雨凉官曺早出
丞相府賓客高會湖山堂垂楊繫馬綠隂静畫
舸採蓮紅粉香應有新詩紀行樂武林風物增
輝光
河魨(十一韵)
世言河魨魚大美有大毒彼美吾不知彼毒聞
已熟其子小如芥食之脹如菽腹腴膏血多目
脾頭項縮烹調苟失飪禍至不轉瞩或言直一
死輕命重口腹邇来廿里間杯羔𢾗家哭譬諸
安與史敢用甘顛覆溺愛多不明奚止一水族
作此河魨詩逢人敢忠告
過道鄊先生墓有感(十六韵)
忠公天下士夙學能慎獨平生寸心赤耿耿照
黃屋元符引裾諫痛甚賈生哭上言正中宫下
言斥當軸直道時不容除名竄荒服建中及崇
寕寵辱手番覆炎蒸嶺南地文章散清馥晚歲
歸故山林莊竟埋玉向来望佳城鬱鬱暗松竹
今為禾黍區春雨耕觳糓翁仲知何歸雲仍困
無告嗟予呫畢生斯文頼私淑願言理侵疆重
植宰上木愚公將移山自謂計已熟精衛填東
海可奈力不足傷心復傷心殘碑卧荒麓
簡吳門葛可久九韵
東南古吳會河江浸坤軸閶門萬人海驪珠混
魚目嗟爾珊瑚珠光彩照&KR0676;谷挺挺八尺軀便
便五經腹復用岐黃書教子時共讀座有焦尾
桐樽餘荔枝綠我室雖甚遠扁舟往来熟此别
獨經年羔墻見鴻鵠珍重應時湏抵鵲毋以玉
(久𣣔應命故有末句時分省募文武士聞可)
寄謝京口俞府判先生辨惑編九韵
憶昨携槁梧往學太古音清風一揮手為我湔
蓬心言歸卧空谷神飛繞帷林寄来明月珠價
重雙南金豈不懷報章慙愧秋蛩吟人生少會
遇歲月何駸尋晨瞻蒜山高夕覧江水深江山
渺予懷塵世盈我襟行當駕黃寉從此閬風岑
璚花行送盛克明教授歸維揚
揚州好花非不多奈尔絶品無雙何水沉香骨
素玉蕊琉璃滑葉青瑶柯東風二月花時節二
十四橋香浸月小山叢桂避芳塵東閣官梅褪
殘雪向来名士多品題拈香御史今亦知何日
移春献天子不負此花天下竒
王長史代祀天妃回偶留常州為予作辨
惑編序驛亭飲别以詩謝之(字叔善巙長史名餘)
(館客也巙平章)
使者祈靈海上回蛟螭遠避漕舡開入朝將進
賢臣頌當路皆知舘閣材傾盖道邊欣邂逅邅
車林下久徘徊綵毫題我蒲編去鵉鳳回翔燕
雀猜
奉同干尚書賀高太尉承恩詩
紫鳳啣書下日邊玉樽金幣禮高年天恩已見
来三錫月俸猶供食萬錢綠野干橋間几杖長
洲茂苑美山川舊家池舘花如錦簫鼓春風送
酒舡
次韻陳心遠久雨七韵
秋風捲衡茅我屋漏已久春來復多雨水馬階
下走人皆憂巨浸吾謂晴可守獨憂東海上連
年聚羣醜官軍涉鯨彼鼠軰未梟首西疇作沮
洳閒我扶犁手何以觧此憂山缾瀉春酒
喜復鄒忠公墓田賦絶句十首謝兩郡侯
新松重植古人墳五馬同来兩使君歸我侵疆
三十畝山靈慙愧謝移文
白頭翁媪倚林莊笑指荒丘舊石羊誰料百年
荆棘裡又看金紫奠椒漿
奕奕祠堂春雨生青山紅塔照簷楹檐前燕雀
聲何喜冠盖如雲為落成
去年風雨暗桑麻今雨楸梧一望賖寄語無情
梟獍子壠上啣土有慈烏
傾囊不惜購殘碑為愛前朝幼婦詞賴有賢侯
知古意從教俗士笑書痴
府公遺愛沾幽壤吏部文章勒翠珉寒食清明
人洒飯落花飛絮鳥啼春
里翁猶記前朝事五馬年年上塚来白鳥能言
高柱立黃楊合抱細花開
青山無𢾗麒麟塚人到林莊下馬過為問路傍
楊柳樹向来興廢事如何
景鄒亭在稼亭東斷礎猶存艸莽中羣圃何時
重搆築羔墻長見道鄊翁
千古一抔忠義土青山門戶碧溪陰溪流冷浸
中宵月照見先生未死心
三月歸田舍作(五首)
十年為客不窺園數日還家獨閉門兒女牽衣
拂塵土親朋折簡問寒暄江南花柳青春好淮
上風煙白晝昏聞道賊渠今磔死雨&KR1141;歡喜倒
芳樽
余生甘兮老漁樵竹徑柴扉掩寂寥舍後薄田
堪種秫門前流水喜通潮人遭歲歉飱榆粥天
假春晴飬麥苖蚤起憑高望西北楚氛猶似未
全消
天開鉄網放鯨鯢甲馬歸营罷鼓鼙四海蒼生
皆鼓舞三苖何物竟昏迷愁聞近日軍需急幸
得新年米價低春雨壠頭耕未得桑林布榖為
誰啼
鴉鳴鵲噪搃無靈庸儒譌言更莫聽萬國山河
春蕩蕩一時烟霧晝冥冥官軍自足追窮寇縣
吏猶勞募壮丁何日買刀仍買犢花村雞犬共
安寕
飛芻輓粟未能休嗟我鄊隣日夜憂何事羣兇
恣猖獗半年諸將擁貔貅桃花過雨紅顔老杜
宇傷春血淚流堪笑腐儒無可用下帷依舊說
春秋
記夢(併序)
至正十二年六月初八日夜夢於先人舊居
之後堂看故兄所遺春帖有讀書傳家等
語因念先人嘗言曾大父以儒名家從父
領鄊薦為校官我兄尤好學而文今其孫
無有似者次兄二子皆廢學吾三子亦未
成立以此感泣既覺而涕泗交頥心甚怵
惕因作詩以示兒
苦熱夜難寐坐久方偃息夢歸巷南宅竹樹皆
歴歴伯兄手題詩猶存後堂壁余時因感傷先
世本逢掖書殾今寂寥寶樹化荆棘立觀楷書
字哭泣淚沾臆覺来憶詩話白月光滿室重念
世澤微門衰自疇昔我方垂髫時伯父死于溺
音容兩茫然了若不相識但聞能孝友風姿頗
清逸四十五六年遺文搃狼藉題壁尚何有此
夢生此夕余生雖無成多頼讀書力揩劘鏡上
塵積累机上錦嗣續幸不冺所願能自植木也
年十六林亦及二七阿森今九齡父母俱愛惜
不為樵牧童又不學稼穡螢&KR1141;與雪案寸晷宜
自惜讀書承世業此語誠藥石汝曺能黾勉是
亦尊汝伯旁觀勿相笑說夢等兒劇
客來
革孔頻移轉覺寬酒杯雖舉不成歡客來為說
紅巾苦&KR1141;下榴花亦怕看
進士馬仲達為常州路錄事司達魯花赤
監築城以詩見示余次韵答
風櫩抱膝聽鳴蜩頗覺鄊村有呌囂四海百年
歸一統兩階何日格三苖斗城新築關門早鉄
騎南征去路遥年少參軍金榜客可無竒策上
丹霄
至正壬辰十月廿二日於妻兄任氏家避
亂得家兄信感嘆而作
避地横山下離家十日餘鴒原常在望魚素忽
傳書猛虎走城郭蝮蛇生里閭欲歸歸未得搔
首獨躊躇
初度有感(年五十寓任氏十一月初六日時)
我生何不辰垂白遭亂離鄊城箭滿眼咫尺不
得歸百年今已半喘息能幾時桑蓬負初心蓼
莪有餘悲慙愧朱買臣富貴能自期男兒無所
成百齡亦何為對酒不復飲把劍空欷歔
寇退别詹魯賢(十六韵)
君家天台下我家滆湖邊針芥一相投膠漆四
五年倉皇避羣盗妻子同一舡中途苦離散經
旬各憂煎相見若再生相依益相憐横山樹歴
歴東洲水濺濺山水非不佳旌旗日紛然兩家
妻與子一月夜不眠明發竄荆棘衣被褁槖饘
莫歸客櫩下耳語青燈前葵心傾太陽𣏌國憂
崩天逝將哭秦庭乞師掃烽烟臨期賦遁去此
志從鬱然坐閱明年春東風草芊芊慘别牛城
下相願猶䕫蚿重結死生交永矢金石堅
送京口劉千戶歸营(十二韵)
桓桓千夫長胸有萬甲兵生長太平世終日醉
六經一朝著兜鍪羅馬出瓮城擒賊不知𢾗報
國丹心傾台司方論功憲節偕按行部曲嚴武
威瘡痍撫罷甿寶刀洗荆溪鉄馬歸柳营鶯花
已春莫草樹猶血腥一雨殊足喜四野布榖鳴
吳兒賣戈劒買牛事春畊頋瞻天地間埃氛未
全清何曾盡掃除丈夫功業成
過金陵明道書院訪友人高孟立山長適
遇秩滿且有側室洗兒之喜作詩賀之
六韵
客来鳳臺下適見生鳳雏斑斑五色羽唪唪百
尺梧家客席上珍愛君掌中珠度曲紫玉簫瀉
酒黃金壺起舞為君壽試啼呼阿奴梅花亦觧
事含笑立庭隅
過陳時舉宅畫壁(十一韵)
雙松歲寒姿拳石太古色我昔山中遊憩此松
下石松花雪霏霏松葉風瑟瑟安知此清景相
對復今日拏空兩髯龍乃在一書屋主人罷鳴
琴晏坐室生白客来苦炎熱傍樹欲推幘不聞
天籟鳴但見空翠滴煩衿頓如洗林&KR0676;幽興適
經月𢾗相過明朝有行役黃埃赤日中令人轉
相憶
孫伯昭與陳天倪用簡齋一凉恩到骨四
壁事多違為韵賦詩見寄全和答之
薄田西河上種穀多種秫秋来喜甘雨牀頭釀
真一我思山中人不見如參商蒲萄好留客毋
用博西京秋水漲百川無人洗乾坤堪笑閭閻
下空懷報主恩東齋可談書西齋堪寄傲山中
儘寬閒俗客自不到凄凄草上霜耿耿天上月
遥憐兩淮地千里照白骨吾生西復東徒以口
腹累懷哉安樂翁不出時有四明月足可喜好
句無用覓寒蛩為誰悲唧唧鳴四壁殷勤語兒
曺要識一丁字明年世清寕依然重文事主人
錦氍毹飲客金叵羅遥憐古岩桂香似廣寒多
持身服苦淡適口忘甘腴青雲丈夫志白首慎
毋違
哀陶堯佐(併序十三韵)
至正壬辰冬紅巾䧟常州駈州民攻京口不
從者殺之我邑人陶君尭佐不幸為賊所
得且欲并駈其諸父昆弟以行君厚賂之
以一身代衆人之急從至丹陽聞官軍鼓
噪聲即倒戈剌賊渠堕馬因被害時吾里
有識君者既而語其事於予予以君嘗讀
書知順逆故誠信而悲之閱二年方欲問
諸水濱筆之野史以暴白其難明之志其
族人有為之後者葬君衣冠予述前所聞
作詩哀之
嗟爾練湖水不洗斯人汙冤血化為碧春雨生
苔蕪皇天有老眼斯人亦何辜生當太平日三
世家業儒本無縛雞力苦被虎豺驅孰知能賈
勇倒戈誅賊渠鉄石一寸心虀粉七尺軀而家
既能全而憤亦以舒但恨薰與蕕混然骨同枯
華表寉不返竹林啼鳳鶵衣冠藏古丘魂魄遊
清都擊賊作癘鬼當與張君徒天意不可問愁
雲晝糊糢
兵後到杭馬掾史置酒見招且示以所與
石處道丘長卿西湖倡和之什次韵(首一)
西湖山色冷如灰前度劉郎今又来紅粉畫舡
今寂寞斷橋流水自縈回一堤寒柳風烟老兩
鬢飛蓬歲月催頼有故人能慰謝綠樽重對晚
山開
西湖曲
西湖春水綠于酒西湖女兒嬌似柳依稀二月
三月春攀折千人萬人手我有一索青銅錢明
朝也買下湖舡試歌斷臂孤兒曲湖上豈無人
會傳
自錢塘回舟中懷馬掾史
省前山色翠欲滴幕下官曺清且閑公退每傾
鸚鵡盞客来頻爇鷓鴣班坐看急雨沾花席應
念扁舟出柳湾白髮鄭虔毡未暖還家方苦路
間關
舟中懷辛至善
春草綠如許之人猶未歸江東雲度水馬土雨
沾衣王事馳驅久家鄊信息希多情舊時燕還
繞畫梁飛
望官軍
楊子江邊羣盗来奔牛吕城飛劫灰客懷每日
鬱不樂笑口幾時能復開東郭流離人似蟻西
村格闘鼓如雷官軍望斷無消息獨立斜陽首
重回
示長子木(二十韵)
萑澤聚羣盗池魚恐遭殃喜今避地去溪上一
葦杭汝妻扶汝母小婢携槖囊丱角汝兩弟随
行色蒼黃僕夫偕汝留家居謹周防屋後林有
竹林後園有桑祖宗百年墳高樹蔭釡堂汝為
吾冡嗣承家奉烝嘗興廢固有時生理無怠荒
但無&KR1474;&KR0676;憂可待時世康鄊鄰或侵凌勿與較
短長韓信跨下辱自度勢莫當婁公面上唾不
拭庸何傷彼悪汝勿為口亦勿播揚天定能勝
人善悪報乃彰松栢耐歲寒葵藿傾夕陽此身
可虀粉此志勿攺常汝幼頗醇謹亦嘗聞義方
稍暇曾讀書慎勿弄杯觴行看太平日斯文復
輝光
嚴將軍戰馬歌(并序)
至正乙未春常多盗省府調兵捕之浙東宣
慰司元帥嚴公来總軍未幾無錫平移軍
武進一日搗来富莊賊巢軍中失二馬明
日賊乘之抗官兵烈塘上二馬聞金鼓来
奔賊控勒不能止随遂堕地馬立踶殺之
官兵大捷故予烈塘之民感神其事俾余
作歌以美之
往聞齊軍夜路迷老馬前導人追随又聞的盧
躍檀溪漢業復立西南隅古来良驥稱有德未
有驍騰能殺賊將軍兩馬䭾賊来雲霧四起生
風雷紅綃帕首𡭗何物霜蹄一路成飛灰軍前
認主鳴且舞驚倒熊羆與豺虎羣兇胆落不敢
追官軍凱旋搥大鼓馬兮馬兮誠有功湏知感
物由元戎將軍接迹武惠功煌煌史册書勲庸
尔馬名亦垂無窮
别姻家尹居士(孫可傳者予女妻之故避尹氏世居金檀尹干橋其)
(寄留家具及古今書八百餘帙復回故亂挈家依焉未几寇兵自溧陽至予遂)
(矣邑)
烽火西来滿眼紅歸帆忙挂寉溪風蛟龍劍伏
豊城下蝌蚪書藏魯壁中邠老自憐能世守阮
生誰信又途窮一杯此夕知何夕兒女挑燈笑
語同
贈花御史常侍文尹晉陵
水雲襟懷鉄面威鄊井重過思依依州官跼踳
迎&KR1301;馬父老懽忻識綵衣閩越地偏滄海接江
淮屋遠縞霜衣飛舊遊還念城東客白首持竿
坐釣磯
過無錫口號(丞相達識帖穆爾公赴江浙至正十五年十二月十五日)
(憤而作余因感)
丞相楼舡搥大鼓鉄騎前驅猛于虎紛紛鼠軰
敢横行與我官軍戰河滸落日未落懸林梢一
天殺氣風騷騷官軍縱火鼠入窟太湖水闊陽
山高相君賢似唐裴度豈無將軍如李愬兜鍪
戴雪搗賊巢一夕湖舡竟飛渡我有一寸鉄願
作將軍箭將軍三箭定陽山湖水依然净如練
楊鉄崖先生旣為應芳序思賢錄又以應
芳上書丞相不報作長詩贈行是用感
激賦此留别兼謝
錢塘江上久為客先範門前三上書喜得問竒
楊子宅何慚題柱馬卿車風塵鴻洞人皆恐冰
雪崢嶸歲又除覓得驪珠三百顆横山歸卧舊
田廬
代簡蘇景瞻先生二絶
西門渡頭春水生故人不来舟自横聞道移家
近湖住手栽桑柘綠隂成
布榖聲中春雨生溪頭倚杖看春畊干戈滿地
人相食宜爾龐公不入城
龜巢藁卷之二終
