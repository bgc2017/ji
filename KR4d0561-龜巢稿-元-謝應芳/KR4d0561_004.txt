龜巢藁卷之四
詩
楊縣丞董役開白茅河晝夜辛勤以詩代
簡
畚鍤如雲穿白渠客来喜得問何如行庖只飲
婁江水俸米頻供擔石儲人起四夷燒蠟燭霜
飛兩袖坐藍輿&KR0907;勤左轄銀瓶酒為報功成有
薦書
劉旭齋過婁江客舍作詩贈之
方欲題詩寄草堂遠勞移櫂到滄浪十年同飲
三江水一笑相看兩鬢霜田野無人鵶種麥漕
渠通海蟹輸芒馮君莫語悲秋事且復持杯送
夕陽
玉田喪側室作詩悼之予亦次韵以慰其
哀
目斷琴臺日暮雲相如無復見文君最憐機上
廻文巧更憶燈前教子勤繡箧熊丸香尚在綺
&KR1141;鵉鏡影初分江村一月黃梅雨誰爲衣篝爇
寶薰
五叢涇送玉田徙碧山與龜巢鄰居
傾蓋雨兩月同客天一方君今挈家去宅我龜
巢傍為聞碧山好宛在雲水鄊朝紳多寄寓羣
髦富文章將尋鷗鷺盟與我同六藏老婦堪夜
績東壁分餘光客至亦可留覓酒過短墻巷無
車馬塵屋有汗竹香籯金與床笏笑視俱亡羊
惟存廣文氊讀書坐藜床閉門樂吾樂𬞞食猶
膏粱清風北&KR1141;下懷哉古羲皇
寄鎦景儀先生
杏花春雨晴時别蒲柳秋風又颯然笳鼓新城
嚴警邏溪山幽舘喜安便校書還照青藜火煮
茗應㪺錫谷泉近遇故交聞有信遠勞垂問念
無氊龜巢仍寓黃天蕩鼃竈今連白水田自分
犁鉏聊卒歲可堪兵革更飢年家居食指一百
廿斗米緡錢八九千瑣瑣旅懷言莫盡知君憐
我似䕫蚿
寄顔悦堂長老及崑山州學諸士友薦嚴
永懷二方丈
雙徑歸来舊竹邊林風磵月兩依然崑山恃立
烟塵外婁水東流渤澥連坐有故人應念我客
無此老共逃禪南能北秀煩傳語秋晚相過飲
菊泉
杜子才掾史擕詩見訪次韵一首
白首無機心江鷗最憐我復有新相知時来與
間坐一凉初過雨七月正流火先鞭君巳着短
鍤我方荷壮君早騰騫老我常轗軻鄰君幸如
此𢾗日何不可茅茨湖上居菱芡水中果後會
期碧山合歡呼白墮更邀詩酒侣共載書画舸
中秋月如晝西溪捩歸柁
玉山頋隠君自嘉興答詩詢僕近况且云
經禅老亦望一見故復用韵自述簡諸
故人
𢾗椽茅屋一笻枝萬事無心獨愛詩詩債隔年
償未了帶圍連月恐頻移吳田積雨生禾耳笠
澤西風斷柳絲眼&KR1284;故知俱契闊抱琴何處覓
鍾期
次韵答戴麟隠見贈
我生無他長耽書竟成癖鬚眉比白雪肝胆如
鉄石所頼識前言頃步不妄適向来走風塵朝
不能慮夕行囊既羞澁家累且繁劇随身一破
硯百指全仰食驅馳今九載未始一日閒豈不
懷故園松菊怡我顏長蛇及封豕出沒咫尺間
逢人問親戚野坐荆屡班不見雁足書徒眎刀
頭環遥憐金斗城如望玉門關憶昔重九時鄉
鄰雞黍約黃花香可愛白酒味不薄東家復西
家相邀搃難却負郭有二頃平居得三樂朋遊
結詩社時時共吟噱溪澗采蘋蘩春秋奉祀禴
幾廻乘天風欲跨揚州鶴那知一顛沛江湖竟
漂泊移家碧山下家具少於車幸均適相逢同
念去國賖聚如水上萍散若風中花或琴教河
汾或玄授侯芭交情比投漆子弟亦通家詩筒
頻往来瞬息經兩稔壯君多志氣將衣買臣錦
我志忘功名但就吕公枕三江五湖水共喜魚
不淰萸觴了佳節藜床甘且寢春日方遲遲秋
霜俄凛凛好客多釀酒願作東林沈
寄丁彦誠
旌旗滿眼各西東不見桃源我轉蓬兵後即知
還舊宅客来曾辱寄詩筒石田種秫梁溪曲茶
灶分泉錫谷中最喜西&KR2264;山色好青霞不染俗
塵紅
贈沈彦肅典史兼簡王景德
空山寒雲白如雪歲晚高軒過岩穴三生石上
拂蒼苔一笑梅邊有明月床頭釀得松花酒思
與故人傾瓦缶煩君為問王猷子剡舟肯棹同
来否
旭齋歌次鉄笛先生韵
旭先生行年七十餘耽書樂且孺白駒過隙莫
可留欲把長繩繫烏兔囊無一錢任羞歰腹有
羣經飽撑拄論交貴在見肝胆不學時人口相
煦有時醉吟詩其巧猶凢注快若爬背癢十瓜
倩仙姬昔賢只讀圯上編便遇君王借前箸先
生豈無策可用草廬未有人三頋青山白雲古
圖畫床筆茶灶今家具居吳十年食破硯硯田
幸喜無租稅秋風籬落霜葉隕枯蔓蕭條繫寒
瓠西伯何當獵渭濱載取匪熊後車去
次韵題鄒明夀草堂併簡劉旭齋
賓主東南美溪山繞屋廬經鉏百戰後版築十
年餘木落西風急&KR1141;鳴夜雨疎侁侁二三子燈
火案頭書
答楊献可見贈
憶爾梁鴻山下宅園池不減李文饒一朝猛雨
鶯花去十載東風燕麥搖客裡相逢聊慰藉樽
前一笑共歌謠君歸不負青山約好似誰南早
見招
寄因本初&KR0688;主
愛尔吳江水西寺門前流水碧於苔松花布地
金無𢾗蕉葉繙經紙萬枚&KR0688;席每留詩客坐浴
堂曾為國王開别来雨洗秋容净凉入袈裟亦
快哉
答謝楚芳
柳城一别十五年别時玄髮今皤然無聲詩與
有聲畫彼此贏得虚名傳君家有子為時出且
喜讀書兼讀律絶勝吾兒但筆畊三徑蓬蒿塵
滿室老天縮如龜六藏思君見之羔與墻移家
同飲太湖水尚期東壁分餘光
代簡崔宗明掾史二首
孤坐馳遐想羔墻見若人宫墻今画省家世舊
朱綸南國梅花早北堂萱草春慈顔應有喜過
客搃儒紳
其二
落葉擁柴扉吾兒日暮歸手持毛義檄身着老
萊衣客路風塵久青雲故舊稀何當報一飯不
遣此心違
夀徐主簿
昔君濯濯如春柳鞍馬日随丞相後翩然提劍
掃蛮烟欲取黃金印如斗一鞭徑渡浙河東東
南滿眼旌旗紅手援赤子出塗炭慈溪草木生
華風長嘯歸旌行復止濯髮松江太湖水鱸魚
&KR1052;菜非不佳搃憶山家舊桃李君今草堂宅東
郊有田可畊山可樵堂上慈親足甘旨相知與
結桑麻交金門玉堂紫薇省無復回頭看画餅
但愛鵝津秋水清雪色蘆花一千頃豪吟往往
似謫仙但不持杯醉花前杯中之物時有禁煮
茶多費惠山泉龜巢老翁不浪出遠来為君作
生日草堂此日題此詩風竹四簷吹觱篥
申仲義錄事自杭州来議論慷慨風節可
喜作此以贈
客来試問錢塘事冠蓋都非舊日人尚喜西河
堪種柳不知東海欲揚塵手題王粲登楼賦頭
戴陶潜漉酒巾如此江山如此客政湏傾倒洞
庭春
啓之沈丈立春作次韵和之
何物淮夷久亂華東風依舊滿天涯春盤薦酒
杯頻舉醉筆題詩字半斜無𢾗故人俱契闊一
雙老眼近昏花家貧頼有長鑱在坐待青山長
蕨芽
徐伯樞仲剛来云鄊僧刺血寫華嚴
成好事者為之盛集緇素送經置吳門
無量夀庵時有人以兜羅綿拭經緜化
佛手觀者異之贈言盈軸徐伯仲徵予
詩不已故檃括佛氏作此貽之
吾聞兩足尊化身千百億諸相即非相非空亦
非色云何兜羅綿變現佛手出華嚴海無量本
無塵可拭隻手挽頽波正頼佛之力譬如水中
月在處照澄碧若以色見之痴雲暗如漆由来
標月指具眼當自識
莫春陪周明府過頋將軍祠下看碑
黃天蕩上將軍樹樹下𢾗家人姓頋行人遥指
若堂封往事猶論麾扇渡新祠画藻烟霧&KR0668;古
木垂羅鬼神護長洲縣令枉高蓋短褐巢翁曳
雙履海棠正落胭脂雪山餅為酧金盤露柱頭
老鶴作人語道傍馴雉随車駐吳趋一曲歌未
了蜀魄𢾗聲春又莫金戈鉄馬尚酣戰白羽清
風誰復覩看碑莫怪客如雲彼君子兮真可慕
端午日徐伯卬過寓所以詩見示次韵(首一)
南湖風浪悪客至喜且驚連日雨不止明朝隂
又生划舡海中歸戰鼓江上鳴端陽一杯酒忍
聽歌霖零
簡徐伯卬
淮海十年猶亂離清江一曲自棲遲門前纔送
催租吏籬下還吟采菊詩世事紛紛何日巳襟
懷瀟洒少人知卜鄰欲近蘆花渚我亦扁舟理
釣絲
寄徑山及以中長老
重攬凌霄絶頂秋歸来笠澤繫孤舟青山何處
無黃犢滄海相知有白鷗六合雲開天蕩蕩百
州風静水悠悠試聽漁父滄浪曲江上蘆花亦
點頭
夀慶治中
日下歸来年復年之官未上浙東舡人憐垂老
身長健自喜居閒志益堅好客每呼鄰舍酒教
兒不惜買書錢試看尚父鷹揚日渭水秋風雪
滿顛
次韵寄題碧雲禅老上海縣山居四絶
青松種来過屋長松濤六月生秋凉香凝笏室
静如水道人觸法俱相忘
住菴人似南泉老無𢾗青山在屋頭眠鹿階前
金布地西風吹老桂花秋
門前問話人立雪想像吾家游與楊靈禽盡得
響天樂老雁獨憐随稲梁
海上諸峯絶點埃浦泉流水碧于苔何當借與
梅花屋我亦移家歲晚来
又和律詩一首
笠澤東連海好山青更多遠分苔脯供兼寄艸
菴詩拄錫僧方去携琴客又過送迎門不出奈
尔懶融和
寄沈德齋
入城每問東林老避地今居巢海頭秋半即嘗
菰米飯冬初已着木棉裘青衣搗藥鄰鮫室烏
几燒香對蜃楼我欲移家相近住釣竿煩為覓
滄洲
為源長老贈醫士單子達
老我無他技憐君正妙年父書能盡讀醫術得
親傳舊隠荆溪上今居笠澤邊幽蘭紉古佩采
藥洗春泉鶴守燒丹室鷗随載酒舡每聞驅二
豎近喜活枯禅優缽微含笑頻伽喜欲顛却還
青玉案持去白雲篇高誼能如此明時豈舍旃
政湏醫國手為我救顛連
普大雲&KR0688;主以紈扇畫蘭見惠作詩謝之
時雲在吳江普渡院&KR0688;法華經學徒甚
衆
上人遺我白團扇扇上復為蘭傳神足知清興
迥絶俗更覺幽馨時襲人猊座&KR0688;經雙樹下龜
巢織屨五湖濱明朝相約看山去不怕西風揚
遠塵
寄朱道源昆季
太湖三萬六千頃流血水腥江海連幾次焚舟
成赤水壁有時飛砲落青天雞䖝得失那能問
鴻雁飛鳴亦可憐若箇桃源堪共住也湏容我
釣魚舡
臘月二日偕俞寬仲過篠涇僧舍蒙舉示
近詩次韵一首
故國溪山各遠離倚楼長笛為誰吹相逢上海
三生石共惜邊風兩鬢絲客舍暫如枽下宿世
途危甚劍頭炊明朝褁茗西菴去更約匡衡細
說詩
勁節亭詩為中半雲&KR0688;主賦
我夲山林人此君與羣居頻年避戎馬出走荆
棘途雙溪適相遇歲晚冰雪餘蒼顔固云老清
氣方凛如儼然古君子節勁心仍虚紛紛桃李
花榮悴纔斯湏長松髯如戟亦作秦大夫我思
首陽山竹君兩遺孤高風激頽懦氣節與君俱
之人不復見見君如友于此意知者誰居亭老
浮屠綠琹為我弹碧酒為我沽萬事付一笑嗒
然我忘吾
懷徐伯樞諸友
一昨方卧病妻子呼避兵扶持上輕舟烽火照
夜明問兵今遠近言圍闔閭城頼有風滿帆送
我東南征三宿坐不寐鶴鳴近華亭晚泊青龍
江蘆葭匝地青新知適相遇留我居篠江土風
頗淳朴地僻雞犬寕吾病日以瘳客来能送迎
老叟心自憐或謂詩骨清比鄰兩三家情親若
平生園蔬日持送酒壺時共傾對酒不能樂憂
虞未忘情懷哉𢾗君子雨打水上萍漂落各何
許吾將尋舊盟賣刀買黃犢子孫共春耕奈何
西枝西砲石猶雷鳴
偕俞仲寬遊普光寺俞作詩紀行予和(首一)
繞屋疎筠玉有光沿階細草翠生香林藏鹿苑
雙溪曲路轉龍江十里強蕉葉繙經人自樂槐
根做夢螘何忙白衣二老来聽法甘露醍醐得
試嘗
臘月廿日會林才元于普光方丈
詞氣峥嶸吐玉虹山林興與老夫同獨憐幽草
来西磵共聽枯枽叶北風四海十年兵火後雙
溪一笑夕陽中評詩為掉楼卿舌似勝儀秦諂
七雄
送和彦良兼簡朱端卿
移家喜得好林泉甫里先生古宅邊憂世頗添
新白髮投書還坐舊青氊秋風茅屋都無恙臘
月梅花正可憐我友古人多古意斷琹煩為續
朱絃
贈張孟文
青龍江水清如玉青龍故家書滿屋中有郇公
七世孫一目五行能盡讀科名未欲拾地芥燈
火長如校天祿有時述作繼風雅三國六朝車
並轂手揮赤血拔鯨牙琴斷玄文裂蛇腹雙溪
近傳寒食句又出唐人一機軸相逢說項人益
多宛見清標立霜竹我生愛詩入骨髓老去窮
吟髩如鵠金張許史懶折腰沈謝曹劉長在日
江頭偶泊避風舡故山將歸采黃獨金盤不必
贈檳榔願覓奚奴珠一斛
次韵贈木蘭亭上人
庭前手植婆羅樹樹下頻繙竺國書失鹿不知
秦二世葬魚那問楚三閭園收柿葉皆新紙林
養松花當宿儲十里雙溪春水綠浮杯時復訪
樵漁
余患癰疽適兵後無醫藥可療即事口占
併寓感嘆
吮疽人在五侯家市肆都無藥可賖童子歸来
風雪夜老夫愁絶對梅花
次韵徐伯樞見寄二首
病卧碧山久添愁白髮新一冬無雨雪四海尚
風塵妻子移家遠親朋折簡頻梅花應笑我出
語欲驚人
其二
客夜牛衣薄王春鳳曆新東南蛙角地多少馬
蹄塵鼙鼓依然急壺觴莫厭頻君看塞翁馬得
失豈由人
奉贈薛宗師及于薛二真人
論道清寕日承恩紫極天星言辭輦轂雲卧樂
林泉虎衛燒丹室龍畊種玉田㞐山閒宰相行
地活神仙清問時猶及玄談世共傳春秋今近
百弟子動成千入室稱于薛承歡度歲年蓬莱
方丈外磧隩澱湖邊别墅三花盛深居萬竹連
玉桃紅綻雨瑶草碧生烟麟脯供仙饌鸚杯舞
醉筵雲璈齊上下霞袂各褊&KR1862;福地風塵遠壺
天日月懸目光方烱烱眉夀正綿綿老我頭垂
白尋師志在玄飄零随草芥佩服集蘭荃欲進
圯橋履重来笠澤舡山靈元有約石髓未應堅
析理秋毫末研幾太極先黍珠當一照光彩徹
天淵
早春訪蔡君立家以詩見贈次韵答之
老夫藜杖病初起幽谷蘭花喜正開持酒對花
留信宿題詩賦竹約重来一犁新水初春雨百
蟄皆驚半夜雷嗟我無錢堪買犢歸畊心亦冷
如灰
正月廿三日過許君善竹所留六日日蒙
置醴且出諸畫卷命留題焉
茅屋秋風杜陵老桃花春水許家墩連宵共剪
西&KR1141;燭每日頻開北海樽童稚間譍知揖讓鄊
鄰見客問寒暄遲留不厭逢多雨喜得題詩萬
竹軒
余過横塘訪趙朋南先生值回錦溪遂留
許徵士家雨&KR1141;因覧元夕之作次韵代
簡
行路難行久不禁尋君欲吐别来心十年飯顆
詩容瘦一病文園渴思深鹿浦繫舡逢積雨客
&KR1141;拄笏見遙岑誰能縮地仙人術共聽花枝快
活吟
安素齋詩為高彦舉作
羲黃世云遠淳風浸凋零紛紛慕浮華形役心
靡寕惟尔為觀者於物澹忘情天君常泰然月
白霜潭清美玉非不沽沽之價連城向来莘野
農释耒即阿衡磻溪釣魚叟飛揚乃如鷹湯文
苟無遇耕釣畢此生懷哉古之人安素斯足稱
溪西小隠詩為許君善作
馬鞍山南三十里鹿虞浦接横塘水桃花兩岸
小橋西蘿屋𢾗椽脩竹裡先生頭戴烏角巾青
鞋不踏東華塵扁舟溪上釣明月長鑱龍頭鉏
白雲客来看竹呼鄰酒客去對山開北牖琹弹
古調每横膝筆寫新詩長在手自言得句如得
官富貴却作浮雲看青山有約如不爽白鷗之
盟奚可寒箕山久矣人寂寞眼&KR1284;誰能如此樂
文章多樂鸚鵡洲衣冠俱上麒麟閣老夫幽懷
欲與論移家今近西枝村風清月白憶玄度莫
怪杖藜来叩門
題孫彦學所藏江貫道清江泛月圖
吾聞老郭之傳許與江山水絶筆稱無雙此夜
圖景江所作彷彿秋聲動林&KR0676;長江沉沉月在
水遠山蒼蒼樹如蟻如此江山夜放舟若人真
是逍遥遊尔来一百四十載陵谷變遷圖畫在
世無蘇李兩詩仙赤壁采石俱蕭然老夫此興
固不少觧裘亦足酤清醥出門有碍行且休不
如看畫梅上頭
雪山圖
憶昔山居擁寒雪夜半讀書聲未歇長林月在
掛猿枝幽谷風生藏虎穴十年奔走避兵塵手
持一竿滄浪濱適因看畫長太息青山頭上亦
如人
普講主寓普度蘭若十一月望為遊軍撿
括是夕以藁稭蒙首露坐陸氏莊埃燼
中怡然賦詩予嘉其言無瞋恚和而美
之
道人心如如說法無定處無喜復無瞋亦無諸
恐怖初聞戎馬来杖錫出普度羣氓棄家走子
女多失怙或遭刀箭傷或受係累去或作吞聲
哭或為折腰步裸跣走且僵烟塵晝如暮師時
在中野亦值一強禦悪状冠羣醜丹青筆難措
脱我僧伽黎問我石頭路搜索祗園金撿括青
州布區區身外物自謂無足護把茅聊盖頭露
宿吟古句干戈雖未息江山喜如故相期看餘
春牡丹花貴富
和趙朋南春詞四首
落梅風急綺䟽寒&KR0585;鉄鏘如响八鸞堪笑嬌痴
兒女子折花騎竹繞長干
多謝提壺不住鳴杏花枝上月三更銀&KR0902;瀉盡
葡萄綠祗為傷春醉不成
小閣鈎簾待月時燭花頻剪夜何其惜春不奈
春宵短翻憶秋宵玉漏遲
花拂盆池入鏡光柳搖臺榭弄鵝黃晚来頗覺
東風悪分付薰籠爇煖香
遊南山和徐伯昂韵
諸君南山遊豪吟氣憑凌惜無龜巢老拄杖携
赤藤俛觀陳湖水一槃秋露澄吾兒躡吾屐樂
與君共登坐花籍苔茵樽酒空十朋垂楊細腰
舞不費纏頭綾羡君方妙年文章有師承譬彼
學佛者當為大乘僧滂沱夜来雨紅日喜綵升
楊花飛渡江茫然白雲騰晨看有聲画妙若曹
不興兹山頼有傳詩名與俱稱
和臨寒食有感五絶
何處登臨散客愁千墩浦上聽漁謳清明落盡
梨花雪能得東風幾日遊
憶得少年寒食日落花塵上馬蹄香六龍城郭
春如画那得旌旗帶雨揚
烈塘墳上樹如雲一埽東風十五春不信令威
歸不得竟移華表属他人
一徑落花春晝静四鄰嘉樹綠隂繁兒曹忘却
還鄊意浪說春風似故園
白髮蕭蕭客未歸凄風緊雨禁烟時青苔白骨
尋常事堪笑田文為客悲
遷居
逃難居頻徙幽懷孰與論崑山一舍地湓浦𢾗
家村老去仍為客朝来又抱孫雨餘春酒綠生
意滿東園
聞玉山頋隠君以賦役入城負疾而歸而
山中花竹多有區區懷思寄詩代簡
聞道龐公也入城還家風雨近清明催租人去
詩仍好市藥童歸病已輕尚喜竹林青筍出不
嫌花徑紫苔生野夫得此平安信尋訪姑遲𢾗
日程
哭杜玉泉處士二首
每憶城南杜今為地下郎好詩留巨帙遺像在
高堂濯濯孫枝秀離離宰木長可憐枽與梓春
雨竟凄凉
其二
東郭溪山勝南園花竹深平生多樂事之死遂
聞心掛我客中劍撫君床上琴廻風吹柳雪和
泪落衣襟
四月二日林自瑶城歸寫呈遷屋詩四首
因以述懷併記時事
鶴長鳬短世難齊滿眼風塵客路迷灶突未黔
居未徙兒曹况在兩湖西
六幅蒲帆帶雨開瑶城艇子過湖来老妻正倚
門前樹雪色楊花覆綠苔
僦得山居鑿井深客来不厭煮茶頻屋頭驀地
顛風起狼籍桃花滿樹春
髩絲垂領白毿毿老我身如作繭蚕午夢忽驚
飛砲响狼烟只在澱湖南
予往哭杜處士過松江問途乃知其弟玉
溪亦殂去兩月追懷夙昔作詩悼之
往歲留三宿今晨哭二難榻懸無復下琴斷為
誰弹溪竹春雲散庭花夜月寒悲乎浮世事長
夜雨漫漫
答徐伯樞見寄二首
十載風塵走朔南白頭如雪面如藍借車載具
家頻徙應俗為文筆大慚茅屋雨添苔上壁竹
籬烟護笋抽簮别来行路難行甚何夕挑燈與
細談
杜宇催歸不絶聲知君歸計正留情東膠茶焙
春烟煖西堠花村夕照明音信尚煩黃耳寄友
情不負白鷗盟明年築室相鄰住兒軰求田與
力耕
邀管伯齡許君善鄧宜之端午小集
十年端午長為客一笑今朝有故人江草碧搖
書帶净石榴花摺舞裙舞新潮生小巷通舡路
風拂幽軒振席塵酒襟未開罍爵恥茶鐺爛煮
兩旗春
邀月田上人
借得溪鷗半席沙相期来吃趙州茶渡江剰有
蘆堪折日落潮回即到家
次韵答許君善見貽
憶昔平居頻會友家有秫田共釀酒安知今日
對端陽無酒可澆談笑口客来置茶聊觧羞強
將車轄井中投清風綠樹北&KR1141;下時聽一聲黃
栗留西山雲起日將暮斯湏雨暗横塘路銀燈
纔點即生花為我許君青眼過頋我心如醉顔
如酡憂時未寕奈老何明年此日復此會此詩
當遣玲瓏歌
即事
黃梅落盡雨初晴客舍青苔四壁生鉄砲打城
聲動地老妻猶訝是雷鳴
代簡大雲&KR0688;主
天竺之書五千卷吾師以之全藏轉蚤年手握
摩尼珠飄然擲錫遊天衢歸来濯足太湖水從
此一龕兀坐如枯枝有時忽作獅子吼狐狸野
牛顛倒走有時閑寫山水花花光之梅作清友
近聞有約過貧家貧家掃門迎象車欲知老夫
何物作清供湓隂小圃自種崑崙瓜
朱公路縣丞和徐伯卬詩見示不為險韵
窘束予甚喜之復和一首以寫起敬之
意
瓜廬松水西溪山勝東陵玉立開徑竹纓垂刺
&KR0585;藤善養氣不餒静觀心澄澄白雪少人和青
山與誰登稽古蓄萬卷問竒来遠朋頋余犢鼻
布不識馬眼綾来詩清可喜玉露仙掌承想當
締思時寂如禅定僧詩成掃巨筆墨汁飲𢾗升
干戈有時休雅頌當復興願同杜拾遺一代詩
史稱
夀張實甫
我愛龐德公躬耕亂離日以安遺子孫此計真
第一君今床頭金有餘傳家之計乃亦如况入
東林遠公社每誦西竺空王書幽雅久矣机心
息鷗鷺相知真莫逆獨憐丹穴一鵷雏偶爾西
飛歸未得願言晚節金石堅河清復見昇平年
明年此日夀觴舉三鳳聯翩即罷前
寄贈勝無能上人
雙林舊宅今蘭若百丈清規老作家燈燃佛龕
無晝夜榻留禅衲共烟霞屋頭青覆娑羅樹池
上紅開菡萏花六月香風清似水野夫曾此坐
鷗沙
丁未夏六月寓真覺菴𢾗日日賦小詩以
寫目前之景適大雲師遺雙清圖足成
十首
祗樹園林舊雨荒僧廬今喜近滄浪我来一榻
南&KR1141;下分得溪風午夜凉
臨溪照見影&KR0994;&KR0994;老我頭童狀若僧堪笑讀書
心未死夜来猶對佛前燈
燭龍銜日出東溟飛到天中落火星莫怪懶慵
門不出一林翠竹風泠泠
荷杯飲露比名酒松鹿生風無俗談日落清蝉
吟未了雨来白蟻戰方酣
高堂無塵清晝遲山僧持缽未歸時白衣仙人
坐相對净瓶楊柳青垂垂
客来自汲煮茶泉躄足浮屠亦可憐借我石床
箕踞坐有時閑說趙州禅
㯶鞵不韈苧衣輕好客何妨日送迎試聽砲車
飛霹靂將軍觸熱正鏖兵
雙林一室養微疴列坐羣緇問若何不用散花
天女軰儼然無語老維摩
芭蕉葉上遍題詩更覓吳箋寫竹枝過客莫嫌
人寂寞髩絲禅榻正相宜
生愛梅花與水仙故人摹寫寄林泉披圖净拂
燒香几何異長齋繡佛前
普&KR0688;主過千墩偕余訪許溪西出普公曩
歲所作水仙花求普為重記歲月俾余
題其左云
梅兄礬弟搃不見邂逅獨覩凌波仙雲翁指點
笑相語為我傳神三十年
簡蔡君立從事
齷齪布衣老生無晉人風杖藜相訪不相見興
盡適與王猷同出門喜清飈天氣凉蕭蕭重雲
忽迸日六合如洪窰東屯行行行且止賣藥人
家杏林裡蜚廉意若迎我歸南薰轉從西北起
快哉一披襟長咏出舞雩老夫此興君必知黃
金不用鑄鍾期歸去来兮湓水西
與諸友論詩次朋南韵
每見故人詩不俗恨不移家與連屋人生有詩
可傳世萬事無成心亦足嗟哉風雅絶遺音斷
絃未有麟膠續三經三緯機軸在文士疇非頼
私淑屈原吐詞蘭蕙香能襲餘響馨惟宋玉兩
京豪華六朝靡聲律由唐轉覆宋草堂先生獨
冠佩進退委蛇氣容肅孔明廟栢一品題儼然
菉竹森淇澳要之煉詩如煉丹九轉功成龍虎
伏秋高當約許玄度妙法参之老尊素
次韵答朋南重九之約
重陽無酒不湏賖看菊柴枽處士家只恐滿城
風雨到客&KR1141;岑寂對&KR0585;花
贈筆生王伯純
時方用武我業儒王生賣筆来吾廬生成世業
霅溪上製筆特與常人殊宣城阻兵十三載猶
喜山中老㕙在拔来秋穎帶微霜縛得銛鉏含
五彩昔年草制供玉堂玉堂仙人雲錦裳三縑
一字不易得筆價亦與時俱昂莫怪年棄如土
掃滌風塵必斨斧生今賣筆我賣文何異適越
資章甫呼兒亟用買一束為我寫成懷古錄吾
兒作字三嘆賞八法以之随意足我有好音生
可知用筆將見文明時諸公諫筆佐明主老我
耕筆箋古詩逝將重作毛穎傳為記頻年遭薄
賤牽聯為生書姓名守業不随陵谷变中秋適
逢酒禁開椰瓢酌生新潑醅酒酣仰視月中兔
長嘯一聲歸去来
盧志道馬公振以滿城風雨近重陽爲詩
首句各賦二絶同日見寄要余和之
滿城風雨近重陽一望蘇臺百感傷臺下伏屍
多濺血秋花不似舊年黃
滿城風雨近重陽門巷蕭條草木黃茅屋破来
天更漏誰能補石繼媧皇
滿城風雨近重陽籬菊花開酒未嘗四海兵戈
無了日十年書劍客他鄊
滿城風雨近重陽猶喜觀山目力長風雨晴時
山更好也湏携酒拄車傍
兩年九日情景不同口占二詩聊述梗槩
去年重九日烽火接三州黃菊無心看青山滿
眼愁風霜新鶴髮塵土舊貂裘為覓桃源路挐
舟到海頭
其二
今年重九日兵破闔閭城紅粉宫娃毁黃金郿
鄔傾老懷多感慨歸思轉縱横頼有茱萸酒開
軒看晚晴
旭齋劉先生四明隠君子也客吳𢾗年日
以詩酒自娱時與予相善丁未秋年七
十有六自謂不久于世為誌墓之文及
賦自輓其詩曰知非纔戒酒送我但吟
詩且邀予以詞輓之予既為贊小像後
五日乃携酒詣崑山勸飲故有是作
天生劉伶愛杯勺杯餘更以詩為樂有時痛飲
發豪興徹夜長吟追古作胸吞雲夢氣峥嶸筆
吐珠璣光錯落知心每恐化湯烏見面俄驚作
癯鶴為嫌八達太疎狂乃效獨醒甘寂寞高陽
人笑老痴漢杜舉身遭束高閣我来黃菊似含
笑喜坐對青山論酬錯舉觴一笑口復開蓋棺
百年心不怍金龜足可換新篘玉兔無勞搗靈
藥偃月堂前丞相死齊雲楼下降王縛眼前事
世等蟻夢身後虚名等螢爝何如閑策鉄拄杖
時復醉傾金錯落吾詩便作薤露歌活輓先生
薦清酌
張伯庸在郡城被圍𢾗月間道而歸賦詩
賀之
雁書到手人方喜虎口脱身君已還難似上天
行蜀道險于中夜出秦關柳营鼓角邊聲遠萊
子衣裳喜色斑百斛葡萄新釀熟歌童莫放酒
杯閑
方池詩爲馬公振作
携我方竹杖看君方池方水宛然俯中庭照影
月明裡清風生蘋末素練吹不起魚樂魚自知
主人亦應爾
和許君善郊居十首
秋色滄茫日落斜鯉魚風起荻飛花先生晚酌
依稀醉吹笛漁童恰到家
書画舡頭吐白虹談玄麈尾洒清風繞籬種得
陶潜菊時復看花酒一中
階前幽草比琅玕屋上慈烏即鳳鵉老我山林
友麋鹿不知貔虎尚桓桓
流水柴門不厭貧古今曾見幾何人山中松菊
陶元亮谷口犁鉏鄭子真
怪&KR1284;深秋氣候温野花成子竹生孫𢾗椽衡宇
清溪曲風雨蕭蕭晝掩門
竹有幽軒水有渠閉門不出十年餘一編修得
梅花譜又註神農本草書
朝野新聞搃闕如經鉏甘分老迂疎客来留喫
雕胡飯旋斫溪頭出網魚
窮到無錐累始輕黃金何用苦留情姑蘇臺榭
新如画又被西風一夜傾
不見魯山元紫芝干戈滿眼少陵詩采樵何處
青山好逢着仙人且看碁
一雨洗兵秋可憐東吳香稻熟紅蓮許家墩下
斜陽外無𢾗飢烏落晚田
淮夷篇
大邦浙河西吳郡稱第一淮夷著柘黃来作豺
虎窟交𢾗無善道西頋距勁敵一鶚攖網羅同
氣頓蕭瑟正朔仍奉漢天恩滿床笏賦粟歲倍
蓰郿鄔金日積非無舶䑲風海運不挂席包藏
狼子心反覆莫可測臺閣兩重臣忍為梟獍食
井蛙自尊大出入復警蹕愛弟寵且驕開府門
列戟提兵幾百萬勢熱手可炙甲第連青雲圊
溷亦丹碧瑶池長夜飲天魔舞傾國幃幄皆面
䛕忠鯁即麾斥權門競豪奢婪婪務懷璧淮南
舊巢穴坐視城棄擲出師理侵疆所向輙敗績
鄰兵賈餘勇一舉𢾗州得羣兇納降去孤城獨
堅壁奈何圍𢾗重楼櫓比如櫛砲車拂雲漢晝
夜飛霹靂寵弟既虀粉左右皆股栗短兵屡相
接苖獠與戮力南濠百花洲流血水盡赤閉關
甫期月人面多菜色𬞞食猶八珍骸骨㸑下折
衆叛巳不知豕突猶親出前途忽投戈回騎不
𢾗匹一炬齊雲楼妻子随烟滅縛虎送臺城咆
哮氣方息嗟哉尔淮夷富貴亦巳極雕墻&KR1284;滅
亡其理信弗忒
十月過吳門
無𢾗雲梯盡未收髑髅如雪擁蘇州偽王守死
空遺臭降將偷生忍負羞鹿走荒臺千載後烏
啼野樹五更頭篙師也為愁無寐不待天明已
放舟
過無錫書所見一首
朝發吳門東暮宿錫山下隔墻語嗚咽云是流
移者生来本村居白首事畊稼居城僅期月區
區避兵馬狂奴稱老虎咥人空四野城降人出
關方幸虎遭咼里胥俄促人負郭一網打監官
駈上舡寸步不少假不知遣何之骨肉忍相舍
語罷哭聲悲涕與淚交瀉同行十𢾗人瘦骨皆
一把鉄索連係頸俛首若喑啞天高恐無聞尔
悲知者寡
歸故里一首
憶昔走避兵棄别鄊井去意將朝暮歸行行重
回頋安知今一紀方踏去時路四郊皆蔓草白
日暝如霧披榛訪閭里隔水拜先墓傷哉鶺鴒
原黃蒿走狐兔别墅破墻在郵亭乃新作鄰兒
二三軰茅茨晝扄戶相見不相識熟視肖厥父
坐久泣且言為我語親故什九死兵戈餘亾不
知處其詞吐未終我淚已如注對食不能飡相
期歸蟻衆吾將語吾兒賣書買農具歸畊溪上
田宜若烏返哺吾其正丘首此心庶無負
戊申歲訪朋南執中二趙君皆連床夜話
極談今古時朋南以草亭自號工詩有
唐人風致不苟作也越信宿作詩眷留
臨别復有魚米之遺執中亦和詩示余
意皆有餘而不盡也後十日次韵二首
其一寄題草堂兼謝所遺一以寄執中
以述交契之厚云
圖畫蘭亭跡甚陳溪山何殊草堂真晉人標致
清談妙杜子詩篇下筆親客至合歡常盡醉我
来留宿豈辭頻還家飽喫魚羔飯更喜瓶儲玉
粒新
經歲離懷得具陳酒杯深淺兩情真老夫生頼
詩書力良友交同骨肉親楊柳錦溪春尚淺綺
羅鐙市雨何頻别来十日牛衣卧世事如今又
一新
和施天朋即事二章章五句
吳儂頭白雙眼昏夜逃松上烟水村老妻剪紙
招驚魂問之不說苦徭役但言入地恨無門
吳儂十年遭亂離飛芻輓粟精力疲哀哀婦子
皆瘡痍春来破屋雨連日疑是淚從天眼垂
戊申春浙西僧尼道流凡主寺觀者皆集
金陵蘇州萬夀寺長老愚隠師亦在焉
僕嘗夢寐中與談今昔且問及剛中毅
公故賦此以寄二老
夢繞鍾山訪舊遊共看江水話閻浮隴西鸚鵡
金籠閟海&KR1284;珊瑚鉄網收刀尺尚湏成妙用缽
盂未得賦歸休别時問我雙峩老為道身如不
繫舟
寄侄僧德無言二首(謝村菴居時在金壇西)
紅梅閣下夜連床一别經年十二霜尔父尔兄
俱即世我孫我子未還鄊西林卓錫青山好東
海垂綸白髮長何日與言生死事更論松菊故
園荒
嗟我成童即棄家住菴鈍斧老金沙箧藏林下
繙經葉缾養山林供佛花浮世夲来同一宿歸
途必合駕三車白頭痴叔遥相憶燈下修書字
半斜
馬公振以久雨懷思作詩見寄適千墩諸
友朋為謀道旁之舍因和及之併發巨
浸之嘆云
芳草凄凄春復春桃花應笑未歸人𢾗椽矮屋
清溪曲一箇扁舟綠柳津且與往来乘欵叚從
教圖畫上麒麟老妻頗勝劉伶婦不惜春衣典
酒頻
吟罷秋風破屋歌不堪春雨復牽蘿無人為補
青天漏滿眼愁看白水多階下縳橋兒渡蟻門
前換字客籠鵝可憐豪氣三千丈方覓堯夫十
二窩
公振和許西溪韵併簡老夫次韵答之
世亂已如此年飢更奈何城池百戰後風雨一
春多有酒客同飲耽詩病亦哦老懷聊自遣頭
髮未全皤
和周明府留題趙靈寺
大澤水環金刹地小楼簾&KR1032;玉山烟桃花雨濯
江邊錦榆荚風飛地上錢人世屡驚天柱折佛
光還自月輪圓衲僧會得頻伽語也學詩人拜
杜鵑
田家謠
花朝一雨連寒食水沒吳田深三尺田家壁立
杼軸空逃亾半作&KR1474;中瘠農官令下星火飛勸
農踏車農苦飢産灶之鼃斷烟續藜莧煮来青
葉肥商羊舞如獨脚鬼天瓢倒傾恐未巳水車
恨不化渴龍一口吸盡西疇水我謂尔農毋怨
天堯田水溢亦九年但有人能拯飢溺即令四
海無顛連請君試聽踏車鼓鼕鼕聲中含疾苦
天門九重路修阻此聲何由徹明主
趙貞白輓歌詞
前代衣冠族先生山澤癯淳風振薄俗高誼揭
中吳舊債焚餘劵凶年賑餓夫紅塵無足跡白
雪滿髭湏鉄硯磨来磷籯金視若無蹇予牛馬
走愛爾鳳凰雏卜宅来依倚通家學步趋玉枝
纔有汗瑶草遽成枯敬下墳前馬仍瞻屋上烏
典刑無復見老淚落鮫珠
寄謝朋南執中中行諸友兼簡楚岡滄海
二禅伯
錦溪水流無住時我思故人心如之扁舟来繫
溪上柳六月初三新雨後常年大暑金欲流今
年天氣凉于秋故人相見不相舍水竹軒亭榻
俱下東家談復西家西家碧筒瀉流霞醉抽吟
卷看珠玉夜&KR1141;剪尽如椽竹明朝竟日復留連
月在柳梢方觧舡瀕溪更有好僧舍古木隂森
正宜夏龐眉兩僧亦可人茶鐺長煮小園春但
欲移床就泉石共聽松花坐終夕
簡熊元修
憐君苦有輭脚疾愧我貧無挑藥錢此日尺書
重問訊何時杖策與周旋湖鄊地&KR0668;黃梅雨舍
舘&KR1141;含綠艾烟猶喜東家人好事銀瓶長送酒
如泉
奉贈吳逸菴
先生頭髮烏如漆上夀明年八十三豈有神仙
傳秘訣尚看孫子著朝簮燒香看畫湘簾&KR1032;留
客題詩綠酒酣堪笑野夫扶醉别出門更與阿
戎談
寄張伯祥兼簡頋玉山
尺書曾去墮浮沉嗟我懷人意未休兩地共看
千里月西風又換一年秋牧羝餐雪猶歸國買
犢耕雲且素侯暇日煩尋頋文學為言相送愧
鄒遊
石箭頭歌(併序)
丙午冬吳人自望亭驛鑿渠通漕湖深丈餘
乃得石箭頭長洲徐伯昂氏以所得之一
見遺一以遺倪元鎮請各賦詩
南山爛盡蒼雲根飄風勢欲傾崑崙何物老砮
作遺鏃神鬼削秋無㾗沉沙不随戈戟折太
隂玄精壮冰結五丁假手出重泉猶帶堯時九
烏血羵羊胆肝破尼子走折足猶有老於莵坐
嘨風滿谷猿臂將軍骨巳枯蒼頭盧兒金僕姑
時乎時乎奈爾砮
次韵集&KR0688;主見懷
君今風北我枝南燈火餘輝借佛龕老去著書
酬素志客来揮塵接清談遠公沽酒能相引中
散琴鳴豈不堪且喜早秋頻雨襟懷無復鬱
如惔
偕大雲大成二&KR0688;主及學上人宿聖像寺
詢無言山房作
西晉招題屋半催江流依舊碧萦廽黃楊偶戹
今年閏青海曾浮古佛来明月一庭僧下榻清
風四座客銜杯石闌點筆題詩處池上藕花秋
正開
次韵答許君善
滄洲濯我足白首事經畬幸作依劉客難忘荐
禰書病聽驚螘闘守拙頼鳩居長日思君子新
詩忽起予
早秋寄悅堂長老三首
雙徑人来候起居山靈想亦問何如煩師為覓
龍潭水洗眼將看後世書
秋陽皜皜火雲騰未有天風洗鬱蒸珍重毗耶
方丈室一壺寒露置清冰
我愛青山冷淡交吳淞江上寄亀巢秋来剪得
芭蕉葉欲借楞嚴手自鈔
閏七月七日許徵士以詩見招適余有昆
陵之行不及赴次韵答之
西風木落大江秋明月江行倚柁楼一路看山
三百里桂花時節到奔牛
過無錫梅村口占贈喻子英
梁鴻山下碧溪灣落日蒼茫客度關秋色巳催
紅日老人生何似白鷗閒危橋跨水苔㾗&KR0632;折
戟沉沙血點斑竒士相逢忽相别相知只在片
言間
中秋三首和易九成韵
中秋無客夜相過落葉衡門感慨多明月幾回
圓似鏡浮生百歲去如梭誰家桂子香如許我
屋茅飛冷奈何猶勝去年連日雨吳兒苦織覆
城蓑
海門潮上水西流白兔蟾蜍出海頭洶洶有聲
驚雨至囂囂衆口說天愁楚氛巳覺三邊净湯
網終當四面收自惜金陵多王氣如今重作帝
王州
玉人携手步陵波憶昔南楼載酒過楼上管絃
長夜沸座中賓客少年多按歌自擊鉄如意呼
酒滿傾金卷荷堪笑餘情忘未盡中庭舞月影
婆娑
為許君善題竹石圖
竹君骨清癯石丈貎竒古誰其為寫真中吳馬
振之吾生兩眼多閱人此君見之情甚親尋常
兩膝不昜屈此丈拜之心莫逆可憐君家萬竹
遭斧斤石亦去作飛將軍齋居此日空對画目
前所喜無風塵凛然清秋氣滿屋六月不知炎
暑酷我来賦詩重品題此石冥如此竹勿為
葛陂龍勿為金華羊徵君與爾作三友老夫亦
得時徜徉
聽秋軒詩為開元寺方厓長老作
一龕禅寂照蘭膏四壁凉生襲楮袍落木有聲
頻到耳學人無語自吹毛寉鳴夜半露初下雁
拂月邊風正高怪&KR1284;塔鈴饒舌甚亦如九辨繼
離騷
韓仲禮宦家子也工寫大字終日矻矻予
甚閔之賦此以别
君不見韋仲將能寫大字一丈強懸空高寫雲
殿榜鬚髮頓令成雪霜君今捉筆長于帚作字
繼韋千載後非顔非柳筋骨殊大如車輪小如
斗知君欲與韋為儔韋所苦者君知否青雲有
路去亦好只恐君年未老先白頭願言投筆勿
浪出菽水高堂永朝夕樂莫樂于親俱存画餅
功名搃何益
九月四日過許君善家觀睦義溪長老與
朱公路縣丞等倡和中秋吟君善索和
一首
老禅吐詞金石聲中秋浩歌蟾兔驚哦松人歸
與倡和筆力可扶天柱傾惜哉未草金鵉詔但
說三杯通大道舉杯此夕問姮娥百歲幾回開
口笑天風冷冷洗炎熱炎熱洗空風未歇西齋
一樹紅木犀且喜看花眼如月
喜薦嚴希長老自金陵還山作此賀之
京洛多塵土天風為拂衣山中流水在林下白
雲歸不說前三語誰尋第一機古藤獅子室燕
坐寶花飛
和紀叔維中秋
清夜尋常秉燭遊况逢明月桂花秋君吟梨谷
揮椽筆我泊楓橋倚柁楼白雪似添霜鬢老青
天不着片雲浮老夫酣適遥相似座有潘郎便
善謳
題王叔正江村讀書圖
紅葉江上村青燈案頭書長年門不出吾道竟
何如
叔正過訪傳恢書記寄聲作詩寄之
余澤歸来王子猷問君知與對滄洲一湾流水
市塵遠兩岸人家烟樹幽客至白雲分半榻興
来明月載孤舟如何不到淞江上我看蘆花雪
色秋
和馬公振江上早行
聞君拂曉渡婁江觧得江妃玉佩雙旭日曈曨
初挂樹浮雲變化忽成龍路旁客蹈前車覆天
上人遭恐撞俛仰古今成一笑春風頼有酒能
降
和衛澄遠雪詩
洋海冰寒若凌隂坐看飛雪積来深出門搃是
瓊瑶地繞屋皆成薝蔔林為說擒吳今李愬因
評怨華古羊斟兔園詞客飄零盡撚我霜髭為
一吟
和楚蘭江禅老應制賦擁翠之作
翻經屋上烟霞客擁翠亭前雨露多道載三車
懷報國詩成七步口懸河衲衣風拂天香染錫
杖雲随御輦過聖主得賢方藹藹羣臣寕不賦
卷阿
寄顔長老
江西馬祖不世出城南悦翁雙徑歸芭蕉雨作
堂下樂薜荔天生墻上衣繙經猶能作細字秉
拂孰與談玄機别来半載幾相憶江岸小桃花
又飛
和陳思忠過王德修草堂
曲塘楊柳似蘇堤編戸菑畬比鄭陂春日鶯花
圖畫裡秋風難黍故人期開樽許與傾蕉葉出
妓應教舞柘枝老我杖藜慵出入草堂遥望為
題詩
次王德修韵
茅堂有酒時一中少陵郊居今瀼東絶憐春水
漲新綠不着市塵飛軟紅百年禮樂重制作四
海衣冠今會同幽棲正要人不識莫厭門逕生
蒿蓬
和吳斯民感懷
詩到龜巢兩日前柳花飛雪正紛然峴山有感
知羊祜禹穴曾探繼馬遷老我短檠墻角棄憐
君古硯案頭穿欲將磊塊都澆去何日移封對
酒泉
劍井
余家劍井邊不飲井中水要令生瑞氣藹藹見
多士古甃暗莓苔羸缾委泥滓黃河今復清豈
獨長已矣
獨孤公檜
珍重前賢手自栽無情斧斤忍相摧專車載去
蒼龍骨竟作誰家㸑下灰
惠山泉
此山一别二十年此水流出山中舡人言近日
絶可喜不見流舡但流水老夫来訪舊烟霞僧
鐺試瀹趙州茶惜哉泉味美如故不比世味如
蒸沙
陽羡茶
南山茶樹化劫灰白蛇無復銜子来頻年雨露
養遺枿先春粟粒含珠胎待看茶焙春烟起篛
籠封春貢天子誰能遺我小團月烟火肺肝令
一洗
歲朝示二三子(十二韵)
我生老筆耕齷齪不自羞教兒復為之能識此
意否為農或逋租服賈必遠遊非才苟祿仕往
往遭愆尤先師有明訓富貴不可求兒能負米
歸老父百無憂日高三丈餘睡起梳白頭藜床
草氍㼶布冠木棉裘比屋吏呌囂吾廬自幽幽
食粥了餘年死即埋高丘今晨捧椒觴復喜歲
一週一倡三子和聊作擊壤謳
寄徑山顔悦堂長老二首
每憶城南隠者家崑山石火徑山茶年年春晚
重門閉怕踏階前落地花
兩耳垂肩雪滿顛維摩一室小林泉白雲&KR1141;下
黃楊樹且喜重徑厄閏年
懷許君善三首
别後逢人問薜蘿打門時有吏催科消磨舊日
耽書癖春興吟成恐不多
桑扈催蚕枽葉肥麥田雊雉麥花飛春餘閏月
無多日鄰舍逃亾歸未歸
昨夜龜巢酒半醺春風吹夢去尋君落花芳草
千墩路携手斜陽不忍分
寄趙朋南二首
狂風斜雨去年時大厦難將一木支最喜艸亭
脩竹净催科人去復哦詩
石首魚来金色新桃花酒熟甕頭春急湏秉燭
遊良夜莫遣山公吟笑人
寄趙執中二首
案頭花落硯池香庭下艸生書帶長黃卷青燈
風雨夜更和熊膽付兒郎
一見相知二十春交情無愧古雷陳如今滆上
龜巢遠不惜書来雁足頻
寄吳中衡
老我誰知已端人最憶君常談無鬼論不作送
窮文藥杵三更月莱衣五色雲枽榆春自暖蘭
茝發幽芬
芙蓉城仙人歌寄贈孫大雅
仙人家住芙蓉城芙蓉為冠結蘭纓飛車去作
蓬莱客玳瑁筵開麟脯擘八暝揚塵一轉蓬扶
枽厭到東王公仙人手策青玉籠翩翩歸袂飄
天風華亭之西玉山東羣仙挽留鵉鶴從雲墻
霞壁五畝宫金華翠葉九粒松雙眸點漆顔如
童瀛洲再看蟠桃紅蔡經家藏老姑酒能為仙
人聚仙友琹高醉歌經拍手要我龜巢老人来
和否
寄黃宗禮
星槎池舘東床客冰玉襟懷我所知百榼蒲萄
春灔灔一欄芍藥晝遲遲門前送却催租吏枕
上還吟夢草詩只恐綉幃人起早又催京兆画
蛾眉
秋晚過太平塔下四頋瓦礫場有懷徽太
古禅老作詩招之
一時陵谷变劫灰飛九州太平古招提寶地成
荒丘浮圖巋然在氣勢凌高秋風鈴作梵音終
日語不休以言老禅伯合為故山留竿木夲随
身把茅堪盖頭畫沙且成佛况乃願力優高壇
降甘露大車駕白牛老我烟霞交風流繼前修
冬至和陳縣丞韵
玄機妙斡無古今一陽来復消羣隂聖人灼見
天地心贊昜乃鳴金玉音蘭也朝来新盥沐三
復韋編謝亭毒卿雲燦爛彌九天旭日曈曨出
暘谷丞哉丞哉初下車踐長之喜當何如絃歌
化行風俗美寒谷春生自兹始
逸菴詩四首為吳子明賦
我愛逸菴叟有時能飬生百事不挂懷三樂殊
稱情行年八十餘白髮無一莖每聞責子嘆笑
我如淵明優哉復游哉笠澤山水清
日高三丈餘先生睡初起雪屋燒煖香行庖膾
冰鯉逍遥白㲲巾傲兀烏皮几鉤簾對青山倚
杖看流水世事了不聞無勞洗吾耳
客来兩忘情不復事迎送有酒即盡歡當杯笛
三弄羲黃敢云傲周孔亦無夢衆口從雌黃我
腹自空洞行歌山澤間此樂誰與共
人生老而逸伊誰無此心惟翁適所願林居小
湖隂或持無餌釣或抱不絃琴山水古名画所
得氣尤清長嘆康樂公木屐費登臨
送李彦明歸高郵
老夫歸從東海頭春風送客歸秦郵出門復覩
雁北向物我喜得同悠悠吳舡鼔櫂渡江去烏
輪政挂扶枽樹桃花倚岸笑相看杜宇催人啼
不住征袍十年塵土多濯纓今作滄浪歌二百
五日寒食雨三十六湖春水波文遊臺榭剪荆
棘繼美前修聚佳客誰能喚起老龍眠重寫耳
孫湖上宅
寄題無錫錢仲毅煮茗軒
聚蛟金谷任葷羶煮茗留人也自賢三百小團
陽羡月尋常新汲惠山泉星飛白石僮敲火烟
出青林寉上天莫怪坐無齊魯客玉川茅屋小
如舡
王松溪知事别兩紀陵谷既变復命常州
年皆七十餘喜各無恙又喜松溪别第
失而復得觴以賀之詩紀歲月
年来兩度塵生海二老重逢雪滿顛杖履荒城
寒食後琴樽别業舊堂前桃花含笑似欲語燕
子飛来絶可怜此日為君歌此曲雨蘇春早午
隂天
後𢾗日松溪見和二詩予復次韵送歸華
亭
放舟東郭語長年喜見春風不放顛三月鶯花
詩卷裡五湖烟水柁楼前青衫司馬如今老白
木長鑱祗自憐歸到鳳山門不出北&KR1141;真是小
壺天
雨宿縣學齋舍作
客来帷林候漁父黌舍坐聽三日雨諸生讀書
喧兩廡商羊飛来立當宁雨聲書聲雜蛙鼓蚓
歌自亦諧宫羽青苔上階茵生柱敗壁淋漓籀
文古齋僮不敢開戶牖風撼庭柯嘯飢虎南山
老石爛成土天漏誰能鍊金𥙷去年旱魃走吳
楚田家往往悲塵釡麥秋一飽方自許莫教化
作飛蛾舞
宜山謠(併序)
從来廣東南丹諸州民獠雜居素號難治洪
武初朝命設官置司安撫之山東尹明善
寔任獠選凡所司事知無不為為無不速
&KR0681;官再期多善政後四年有客自廣東来
者傳其事甚詳余乃摘其大者作宜山謠
七篇
苗獠地連交趾咸籍為民且為除其凶號
人悦之作椎結舞
椎結舞擊銅鼔淺蠻深蛮皆安堵賣刀買鉏犁
銜恩人鳥語獷俗悪名去豈弟君子吾父母
沿邊舊制置屯十五以猺為長每羣聚為
諸州害今罷之民乃安作除虎窟
除虎窟虎皆散亾龍睡穴湖南海廣西千里如
今無白骨無白骨人何憂每每舊屯田年年稻
花秋我所思兮龍江水流
兵後薦飢發官廪活宜山𢾗萬口民德之
作枯桑
枯枽枯枽徒為我薪煮石弗糜曷以食人廪發
于官我命乃續誰其主之伊人如玉伊人如玉
孚及豚魚詔我婦子償粟勿渝厥粟固償厥德
靡忘我懷伊人于羔于墻
覃國大韋仲海等世為土豪與溪蛮洞猺
相為表裏反側不一公以計擒殺之民
大快作霹靂斧
霹靂斧行天誅百靈奔走羣醜除磔梟獍醢䝟
貐招来角端舞騶虞日月兩山明畏境成康衢
宜山莫天護虎踞一方公言諸方伯徙和
州民樂之作坎井蛙
坎井蛙今渤澥偷生蝦蜆門怒腹氣何在長魚
䟦浪欲吞舟竟作任公雪花鱠蛙平幸偷生有
愧輸&KR0621;蟹前度放蛙人今日恩如海
蠻獠負固税久不貢農病于重歛公均之
視前賦减什五六恩不能忘作生子以
尹名
生子以尹名有田宜湏力畊昔憂公租重今喜
公租輕窮&KR0585;杼軸具當路鈞衡平焦冥覆盆下
覩此白日明
革命之初公以安邊事宜屡白相府民懷
之作鞍馬勞
鞍馬勞肉消髀廣西一去二千里借箸籌邊丞
相喜兩年单騎八往廻青草黃茅瘴烟裡鞍馬
勞有如彼不負公不掠美一寸忠丹報天子
送丞漢德員外徙居臨濠
憶昔吳鉤歛霜鍔歐台已知蛟可斮窮探虎穴
走山靈勇撤蜃楼招海若三台分照紫薇垣一
飛徑入紅蓮幕安知滄海忽生塵乃見巨魚今
縱&KR0676;携家春雨赤城邊還揚舲秋水濠梁約老
夫白髮三千丈别来幸有琴書樂羡子青雲二
十年此去亦無冠冕縛故鄉相見恍如夢往事
重論成大噱呼兒觧我鷫鸘裘離亭飲客鸕鷀
杓南薰稳送渡江水西笑遥憐好城郭莊生臺
上看魚鯈彭祖山中拾靈藥平居襟懷夲瀟洒
在處林泉可盤礴有回首望江南題詩好寄雲
間鶴
次韵贈董明府兼贈陳縣丞尹主簿
綠莎聽事洒清風四野遺黎集澤鴻佳政搃堪
書國史丹心曾不愧天公横琴坐對中秋月援
筆詞傾百步洪僚佐粹然連白屋有時来我瀼
西東
寄錢夢弼併為乃翁宣慰公夀
門對青山晝掩扉家居身著老萊衣嬾于日下
看花去贏得街頭負米歸一笑&KR1553;舡香雪美百
年城郭昔人非高堂秋爽而翁樂稻熟湖田蟹
正肥
送虞長史歸閩中(十四韵)
卓犖青雲噐凄凉白雨秋棄官辭傳舍舁病上
歸舟岸有吟蛩送墻無語燕留七閩天杳杳兩
浙水悠悠親舍孤雲影山城大海頭倚門勞遠
望脫屣得長休金榜聲名在班衣志願酬猗蘭
重製曲蘐草足㤀憂丹穴生鵷鳳龍光射斗牛
此心能自足餘物更何求老我三家墅憐君百
尺楼相知稱鮑叔遠送愧鄒遊海上多靈藥山
中儗素侯家園紅荔子能寄故人否
埜人居短歌三章為吳中衡賦
野人居住何許屋頭東邊扶桑樹三江五湖在
庭戸身着老萊衣手擘龍根脯賦歸来兮謝簮
組
野人居誰與論芸夫蕘子皆同塵朋来遠訪多
搢紳焚香據槁梧持杯岸綸巾睠魚鳥兮情相
親
野人居書滿屋神農夲草僅一束用之可比連
城玉菊潭秋水香杏林春樹綠樂吾親兮忘啜
菽
過馬公振南江草堂
南江草堂人白眉湛書成癖復湛詩千金買書
讀未了化作劫灰飛海涯國風雅頌三百首愛
入骨髄淪膚肌兩京三國六朝下驅駕直與唐
人馳老夫一别再寒暑重覧碧海珊瑚枝溪西
隠者亦好事白首苦吟忘渴飢逢人往往誦佳
句况此酒邊逢項斯歡然共醉成夜宿石銚煮
茶焚玉𬎼詩家風月談未了老蟾已墮西山陲
盍簮此夕復何夕一庭寒菊花離披
龜巢藁卷之四終
