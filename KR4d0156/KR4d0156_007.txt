北山小集卷第七
信安程俱
古詩七
借葉内翰畫令小江模寫
十年問舍今華顛印山滿眼囊無錢每看圖畫輙心
醉自笑說食流飢涎世間范李眞幻士断取妙喜移
山川朝來問疾方丈室但怪衡霍羅䆫軒飄風急雨
暗四澤轉看錦翠開雲煙崔嵬磊磈凍相倚恍然雪
塞藍田關是中大有結茅地指點三徑依林泉世人
無乃笑癡絶心境二妄交相纏安知三萬師子座同
此幻力無中邊衢山小江新悟幻落筆欲追祈與虔
願從公借此妙景巳具東絹和丹鉛照中寫照供幻
觀聊用自尉銷窮年千巖萬壑納環堵更令一拂松
風絃(宗少文好山水凡所游履皆圖之室中自云每鼓絃動操欲令衆山皆嚮小江又善琴云)
自仲嘉云亡未始見夢舟行夜入吳興境
有夢如平生感而賦詩四首
江子隘斯世翛然向方蓬一朝成千古寤寐不復通
夜入霅溪境胡然見幽夢高標何所似俯仰風中松
笑談如平生烱烱雙方瞳去年經行地陳迹亦已空
故應玄眞老相與游無窮
諸人久不死而使武子先斯言太癡絕愛惡無乃偏
君看雅正情播在三百篇秦人哀三良百身寧可捐
相鼠有深刺嗟哉胡不遄此豈惑者歟加膝墜諸淵
乃知孫楚狂未必非公言
世以勢論士君誠不如人揚揚乘軒者志滿氣甚振
外見七尺軀中有萬斛塵鑿枘固難入鶚鸞豈相倫
炙手苟可熱行路爲雷陳高棲冷如鐵骨肉不得親
誰能獨無死榮辱久乃眞
皇天非無知伯道固有後百年能復幾僅比一昏晝
久知彭籛天不及殤子壽向來簞瓢生廟食至今侑
東陵雖飽死千載有餘臭梟蕃得刳腸苕折謾遺&KR4660;
試當問玄夫此理或可究
初到書局以萬七千錢得一老馬盲右目
戲作古句自嘲一首
蹄間三尋汗流赭九逵雷雹爭飛灑我窮那得騁追
風正擬虺&KR3009;行果下平生畏塗飽經歴夜半臨深無
馭者故應造物巧相戲却比盲人騎瞎馬李南知音
當促步廣漢騰嘲不相假執鞭良稱塞翁兒並轡聊
從杜陵夏厖然病顙豈其類老矣問途那可捨徑煩
一夫事刷秣似桂新芻不盈把向來伯厚亦安在結
駟雞棲同土苴他年東去把撩風縱爾逍遥汴東野
神霄宫知宫陳應常邀鄕人集道堂余不
果往毛彦時有詩諸公皆和見率同作次
韻一首
南枝月明烏鵲飛北風驚沙燕馬嘶倦遊乃有故鄕
念強學處士聽朝鷄馬蹄得得烏帽底與日競走東
還西安知神府在人境曉霧十里飛香猊咄嗟似與
化人遇宫殿盤鬱窮煙霏瑛房蘂篋浩無極當關九
虎何由闚仙郎邀客自清旦閴若岫戸臨江湄向來
同是爛柯客石梁跨野是虹垂登晨未辦七明蓋祈
年欲採三華芝授書忽作蘂珠吏雲篆豈特傳盟威
故人一笑共清㬌常談曲謹皆芟夷而余煑餅北䆫
卧正坐世網纏綿之棗瓜麟脯不同舉但見綵筆方
交馳蕭然俯仰在環堵窮巷偪仄仍喧卑高堂脩竹
寄遐想况烹雪乳調清絲徑須暇日一尋勝眼中塵
𬒮空成帷
以蔣永仲畫雙松爲故人壽
青松千歲姿擢質萬仞岡霜根初茁秀氣巳凌千章
去天尺五地雨露先衆芳晨光爲膏沐鬛鬛傾扶桑
故應神物護茂葉成深蒼爾來向三紀巳作拏雲驤
豈唯蔽牛馬固巳中棟梁上有參天枝下有延年肪
蒼蔭被草木皆爲芝术香衆鳥不敢巢或來孤鳳凰
會當回萬牛一柱來明堂却顧冰澗底歲寒永相望
詩送趙承之祕監鼎臣安撫鄧州三首
平生竹隱翁胷次着千古揮毫劇翻瀾碑版照秦楚
十年屈僚佐留使望天府今年道山巔士論乃深許
歌詞薦清廟盛典更藻斧忽持南陽節聲動漢江浦
清班寄麟臺雄職暫符虎遥知佳政傳召杜安足數
往者南陽耕相望鹿門翁時來拜牀下雞黍相與同
安知田舍中鶵鳳友伏龍我疑兩州閒地美物亦豐
故應釣遊處清泉蔭高松人英何代無儻有前賢風
弓旌恐難致羔鴈或可通
潭潭内史府侃侃東西錄當年得一士衆視驚刮目
何殊致洪造初不羡博育林侯忽東歸懷寳媚幽獨
趙侯小騰騫文采冠群玉要之進退閒了不異蘭菊
因公懷若人皎皎歎空谷
和酬梅悅之大夫澤送行古句
讀書何如事耕種脣腐頭童得飢凍半生塌翼墮江
湖仰視群飛困嘲弄閉門誦說不知悔時以聖賢資
折中飢來驅我向京華爲米折腰隨所用一官此固
初不悪浪以討論辭冗從梅公據鞍殊矍鑠滿腹精
神比錢鳳新詩借我快筆端省向江南賦雲夢向來
高門迩衡陋杖屨時來窺牗甕今公三徑爲誰開顧
我五窮那易送會當投檄復言歸時訪祗園談不共
(大夫丈時游僧舍久欲奉陪未果也十八不共法是佛經)
和同舍千葉緋桃
飛花動江光風力兩相怯扁舟老參謀覓句時拄頰
連昌出墻枝晞日香汗浥深宫夾脩篁歲久森翠葉
至今丹青妙華宇張九疊誰移此繁英密蔭如栽接
(都城有花隂)因依肖蜾臝變幻胥蝴蝶忽如剪緋㠾又似翻
錦箧殷唇注猩血細蘂輕蚊睫爭春雖云晚闘麗固
當捷冰實儻可分仙梯不難躡賡詩僧怪煩我意终
未愜
同舍以筆墨更相遺有詩見邀同作
將軍白首玄池隂手持毛錐如綠沉千人獨掃杜陵
老百犗欲連東海任中山豪族一當百即墨堅壘高
臨深孫郎精騎故無疋長卿偏師那可侵久知良工
湏利器豈但善賈緣多金故追老兔盡三窟巳倒霜
松踰十尋於菟猶存鳳閣卧黃鹿不博鵝池臨清觀
越石巳成冢始信管城真盡心客卿摩頂利天下脩
竹欲汗南山林儒生意廣亦自苦但有遺迹藏來今
兩公筆陳略相抗往往鉞并張旗參鋪揚功伐借二
物寸木可使齊高岑嗟余絕學久焚弃嘿守三一朝
飛森
松鶴圖
崑崙五城十二樓洪河空注經神州西連仙掌五萬
里一柱上直清都浮琳琅琪碧乃凡草靑華絳寳森
纍樛南辰真人厭嫵媚下勑保命更冥搜元精結感
浹地軸奮此倚天蒼鬣虬燭龍晞露吐珠琲青女歛
轡回春秋上有飛晨煥景之卿雲下有金精石髓之
清流盤根疎節輪囷夭嵪屹不動聲撼倒景雨沛參
雲油睟然和氣發柯葉俯芘芝术齊薰蕕當年箕潁
眇䨥闕戶牗森翠蒼隂稠挺生初不待封植天遣異
質榮仙洲居然神蔡産千歲不但明堂來萬牛台符
兩兩直其上芳膏美蔭被九丘紫清粸驥下擇木展
翮還自靑田幽豈無映林光夜供俛啄會有玉沙丹
露飲此絳恰元霜裘巢雲友鳳乃其所昂昂肯爲鷄
群謀神霄之境接華盖永作帝瑞同天遊
晁無斁將之錄示近詩有和其兄以道說
之詩次韻以致區區兼簡以道
往登妙高臺千嶂如聚墨煌煌化人宫屹立断鰲足
題與亦不悪嘯詠此浮玉粃糠空在前不謂公肯辱
竟乖南州望聊作信都福吹竿定誰真抱璞安忍哭
高情禦外物不計處與出端如屋間霤障以千步築
我窮居城南甕牗藩援秃華裾每來過煗語加帛粟
洋洋塤箎音珍重同結綠吟毫久不濡辱贈不敢獨
所慙春螽股持抗不周觸(余初除潤倅會召入書局無継除潤倅改冀倅故有粃糠在前聊作信都福之句)
談詩如談禪練性如練墨(以道深於名理順喜造墨)壯心悟龜
毛少(去)作豈蛇足平生甚元龍未信今伯玉十年得
投閑高卧謝寵辱定知貧勝冨固自平爲福著書着
名山會使山鬼哭結廬近三休爲米時一出猶嫌佛
場選肯問燕臺築俗人難與言鏡髢遺盲秃前年客
長安正覓三釡粟塵中一傾蓋爽氣岷峨綠别來更
﨑嶔寡陋嗟我獨塵埃篋中書有手不暇觸
復次韻酬葉翰林見寄
渭川十頃靑上谷千竈墨縣河供拂石濡筆應未足
公初入承明神采映冰玉孤芳信難羣廉士故可辱
虚懷得逢蒙泛愛近籍福終然翟公題正墮楊朱哭
子今十年後猶作一麾出何當還宣温不用求釣築
遥知西湖柳蔽芾誰敢秃應餘金石文會使天雨粟
留連借三輔夏木今再綠斯文詠公歸悵望非我獨
羈懷老無堪覽卷百憂觸
次韻寄謝公表韓公朝請
世人如鰂魚自蔽飜吐墨猩熊亦何罪不衛唇與足
要當時木鴈安問定石玉向來休休翁老去稱耐辱
迹高名自汙卒享清淨福肯爲接輿生叩木妄歌哭
韓公早聞道垢濁久已出终成九層臺不弃一籄築
長安列戟第桐影將缺秃寧辭治中輿且食祠宫粟
胷中荆棘盡華髮當更綠抗塵我何庸勇退公所獨
何如善刀藏聊放虚舟觸
次韻寄謝存之曾公學士
往居闔廬城有客面如墨論文口瀾翻嗜學苦不足
時稱曾校書秀句示珠玉今晨塵眼開來贈忽先辱
風騷窮乃工投閑詎非福言音關感動妙比韓娥哭
此道久荒蕪名家亦時出五言古長城屹若萬夫築
何如丹鳳樓樸斵千嶂秃雖然皆戲劇渺甚一毛粟
付之兩忘情蘭蕙等茨綠聞公會西游顧我陋而獨
掃齋待清談奮麈或相觸
和葉翰林送李從事
賞音真兩難邂逅多契闊一朝(潮)間容刀三歲歌采
葛古人抱脩能初不露錐末誠令處囊中談笑堪式
遏豈無識玉人顧恐鑠金奪遂令緇衣好歛迹裁自
脫畫蛇杯巳䟽志鵠弓遽撥徒嗟湖海上髮白牙齒
豁懷公劇梅林念至失焦渴臨風賦新謠憂思不
可掇
次韻和穎昌葉翰林(七首汎舟潩水目病廢讀書生第三兒月飲杏花下)
同許學士亢宗幹譽汎舟潩水
高雲下甘澤膚寸即有餘瀛波納牛跡無復鱣鯨居
輪林𥙷天手妙語追三閭聊從潁川借似猒承明廬
坐令嘯諾地不異畏壘墟斯人樂佳政欣若飽稻魚
恢恢雲夢胸中有幾石渠時來潩水旁敖倪萬物初
嗟我一寸筳登公五言城時窺錦囊句似發黃鍾聲
閉門得長哦有酒或細傾誰云千里隔回薄萬古情
駕言從公遊上馬短策橫塵纓縛我急有足安得行
何當來上都旣見心始平爲公賦三秋窹歎空營營
往者巾柴車追游卞山村今焉鎮三輔鼓吹喧譙門
遥知手種松浸有蒼苔痕許下今樂郊勝事亦復繁
但令足兵食飽煖同君恩長安舉頭見煌煌太微垣
江湖與魏闕一一寄默存正恐受釐室虛懷待微言
許侯蓋靜者無乃祖遠游着身朝市間淡若無所求
命駕眇千里西湖正凉秋是中有真趣軒裳何悠悠
潩水清且姝仙舟度深幽徐行問疾苦懷新想平疇
坐念方外樂嚵涎麴車流持觴會相屬我唱公當酬
目病廢讀書
空華信無根遺迹故非足如公三萬卷碑磊貯心曲
中虚自昭曠不必巖電目納芥本無難膠弦端可續
亡書共推張斷簡當問束笑談針左肓指顧命騷僕
豈知窮巷士眼暗髮將秃短檠黮無光默坐守幽獨
正當黜聦明豈復分句讀便便了無庸但有孝先腹
生第三兒(余近得子因及之)
生兒如班伯絕業出金華惱人如添丁索抱聲啞啞
人生各有分豪末不可加丹山無凡鷇寒根無早芽
如公翔千仞衆鳥不敢譁將雛一來儀美瑞世所夸
嗟我困冰谷霜枝鬱盤拏華顚有二女𡭗𡭗聊自佳
今年熊羆夢亦復來貧家平生坐著書每笑括與奢
籃輿一幅巾緩步可當車儻學長史掾修真凌景霞
(真誥散景霞以飛軒)
同許幹譽步月飲杏花下
公不見錦衣句璧誰家郎春風得意尋春忙紅雲步
障三十里一色繁豔無餘香又不見王川穠李正清
絶夜携仙客通寥陽連天剪刻萬株雪縞裠練帨看
明粧古來勝賞不易得况乃花下延舒光毫端頓挫
役萬物如彼棗葉持鍼芒昔人曲水詠觴處茂林修
竹空宫牆(蘭亭今爲佛宫)騁懷吊古頼何物麴生風味安可
忘自憐春色不到眼歸卧北䆫書滿牀
故人張逹明&KR0697;餉舒木將以古句次韻酬之
憶官古龍舒妙境開禹甸漱流探九井曳屐窮四面
(山名)借居龍谿上䆫戸列巖巘客懷劇棼絲撩亂不可
剪時時出登臨款叚勝屈産如持古神搥破此牢愁
鍵地靈多草木灌蔓森秀輭嘗聞左宫仙蘂笈發珍
瑑摛辭叙山精豐綺信無㥏幾尋青冥斸時作芙蓉
塞雲琅未云剖月醴忽以泫回觀豨苓軰市積空&KR1132;
嵼至今阿連功焜燿華陽典寧當神而藏正恐知者
鮮豈同西河方但取一笑筦力驅三彭仇况比萬金
腆芳腴散靈柔坐使百痾遣故人山中來雅素過河
點應知藜莧腹豈復禁(平)茗盌輕翔不可獨分送勤
折簡新詩出強韻趣步不容挽微吟復小啜氣味清
而婉何須養生論樂石問中散
雪中與禮部同舍過葆眞宫
朝來青霞城洶涌爛銀闕悠然眄天宇晶瑩欲冰徹
虚空無表裏白照混日月九區絕纖塵爽氣爭栗冽
初疑騫林境琢玉墯飛屑人間出靈苗頃刻皆秀發
不知皇季氏羽衛森幢節剛風振長空襟珮劇飄瞥
真僊足按地險穢盡平㓗坐令三千界一洗聲利熱
偉哉此遐觀曳屐到濛越池臺靜相照澒洞失拗垤
仰窺軋坤大未信東南缺要湏風露腹始稱此清絕
安得垂夭鵬一跨眇空闊(濛翳越衡乃諸天名)
虎圖
山深草長鬱崷崒俯仰蕭森蔽雲日於菟一嘯谷風
生舉頭爲城鬚爲戟藜蒿不采中梁柱雉兔麞猿亦
蕃息它山豈無三萬仞跛䍧直上無難色朝游芻牧
行葦盡暮投斤斧千林赤乃知鳥獸有折衝不獨鷙
翰空絫百何人寫此出林態巖電耽耽氣深寂書堂
高挂走螭不怒而威如有德流傳影象一如此大
勝留皮配圭璧古來眞虎不易逢僕姑誤没南山石
春日與會要同舍會飲西園
今我忽不樂駕言及陽春西郊桃始華未動車馬塵
名園開綠野氣象淑且新相從同舍郎珠璧驚市人
垂鞭度長楊和風拂衣巾時花靚無言草木含晴薰
迢迢西莊鏡似與江南鄰漾舟入天境不辨水與雲
誰移呼猿澗亂石瑣怪珍奔雷轉三峽可漱不可渾
止水照我心流泉醒我神终年九衢客一洗聲利氛
歸來卧蝸舍夢墮吴松濱
和滕子濟考古圖
我生百無味忘懷欲捐書翛然謝糟粕敖倪萬物初
平生蠧魚間習氣未盡祛朝來覽千古似歷仙公壷
權輿自四目雨粟號靈魖天球周序陳科斗魯壁餘
切玉有至理范金足良模彭亨屹漢鼎璀璨羅商瑚
初疑鳥遺跡忽若龜負圖典刑尚可見聊用舉一隅
飜思楊子雲語默與道俱豈無載酒人相對時軒渠
竒字决魚魯微言折甄舒譬彼學耕稼當從老長沮
滕侯飽今古禀秀連青徐三年攷聚訟坐判墨與儒
入眼爛珩玦搜竒到黃虞端令宇宙中俯仰縱所如
我欲發其祕聮詩慙貫珠何殊穰四祝豚蹄操酒盂
和蔡待制放蟬一首
放歌北亭漁(見盧仝觀孟諫議放魚詩)千古有生氣當時及物心豈
在拗堂内如公有遠度寄此枝上嘒定知膚寸雲四
海不難至應憐風露腹不受塵土蔽寧嫌壤中丸聊
復一引臂初如飛鳥楊下逐游鱗戲终然跐清波振
翼出荷芰斯湏曳餘響決起望隂䆳臨風贈良規母
以利昏智禽魚逐甘香鼎俎芼薑桂請觀垂天鵬纖
繳安可冀
龍尾硯同毛彦時隨聮句
歙水清以駃歙山文且堅(程)誰持玉斧琢製此月樣
圓想當結繩後要使鳥跡傳雕鎪見骨格豈與瓦礫
全(毛)故陁百氏圃泓澄九經淵墨海不復見柯嵓那
可肩星稀㴠緯象眉綠生春妍(程)規模異鎔鐵濡寫
殊懷鉛正當秋兔穎發此霜松煙(毛)一從毛禇遊幾
作蟲魚箋徵辭想妃子揾首懷張顛寧同李生瘞聊
續胡公鐫(程)常疑老蚌殼浸潤成膏妍(毛)堅踰鵝池
鑄質謝銅臺埏紛紛况多僞渴雀同鞭(程)琳拗隱
多水十手寄所宣池光㶑墨色雲氣開毫聮翔鸞及
垂露逸勢徒飛騫(毛)誰云過珪璧或用磨戈鋋吾今
欲焚棄負耒歸園田(程)
泛舟鑑湖同趙來叔子泰趙叔問聮句
春風卷三江雨雹暗秦望今晨風日佳遠目聊一放
(致道)人情暫愉悅天宇亦清曠逝將一葉舟遠破萬里
浪(叔問)澄陂撥寒醅疊巘展新障(致道)飄搖過餘芳容
與矚孤漾(叔問)停雲冐山巔新綠浮天上枯楊吐輕黃
欹岸抹晴漲遠水没輕鷗羈禽變圓吭鑑湖清可啜
蕺菜柔堪餉(來叔)時當祓禊及路指蘭亭嚮豈無謫仙杯
聊舉剡谿榜(叔問)吟牋灑餘研茶竈發新煬徜徉寫幽
憂蕭爽絕纖坱年華自繁穠世故足悽愴(致道)吊古意
雖遐感時心自亮(來叔)雄濤折東南舊牒分覇玉梅梁
寄遺靈禹迹疑可訪星分九土毛帶挽百川洚腁胝
識神姦玉帛來崛強規模至今存形勢亦云壯(致道)膽
嘗信焦思金範徒審象當年浣沙人絳縷起窮巷姑
胥失層臺榛棘遶青嶂彼姝者誰子婉孌固難忘撫
事即元龜终古可懲創(叔問)永懷文靖公造厦得良匠
平生滄海忘顧豈矜岫愰笑談遣諸兒百萬皆膽喪
晩節终自完流言一何妄安知彼天游中有無盡藏
(致道)觸目發長謠懷人獨惆悵(來叔)入木想八分登山知
幾兩風流四明客投老志蓬閬玄熊殊夢閒鴝鵒比
狂尚慇懃覽陳迹忼慨有餘怏(致道)雲雷正經綸兵甲
相磨蕩虎貔驅七萃鵝鸛張兩廣帥維丞相度餉倚
晉公滉足飡佇流錢宣恩同挾纊顧慙巳么麽安處
官冗長短拙竟何禆恩私誠謬降猶能樂間適深恐
遭譴讓(叔問)故應方虎閒不乏廉藺將祕計走閼氏竒
功收跳盪無煩泰庭哭坐流楚軍張何當濯龍津歸
擁雲臺仗官儀見炎靈王氣盖芒碭專車戮防風掩
骼收魯項(致道)禄山终自焚僕固胡能誑(來叔)雍容兩宫
還娱樂天下養弁會肅鳬越花深度雞唱(叔問)馬牛縱
山林弓矢戢櫜韔(致道)錢鏄待豐盈壷簞更勞廷周室
已再安漢業欣重剏(來叔)返予綿上耕酌我兵厨釀(致道)
昂昂妙高叟辭藻舍人㨾方爲東山起朝論深倚仗
金昆固神秀獨立起輩行深嚴職右府折中歸至當
伊予最畸孤艱阨隨所傍幾驚虎尾履分委魚腹葬
偶然還一處巳幸神所相矧復陪清游快飲吸長江
(叔問)深慙抗塵容豈敢窺雅量文衡久巳持宗盟從此
亢騄驥政騰驤駑駘徒頡頑雄筆掃千軍榮光高萬
丈清朝尊陛廉群枉窒戸向偉節素推高嘉言行更
讜定應謝逋客终冀寬俗狀常貧固吾道共約稅歸
鞅(來叔)中興百六掾麟趾豈神况便便飽經史婉畫正
所仰勤劬照藜青豪俊嗤帳絳如何艱危中骯髒容
跌宕軒裳欲吹韲文字堪覆醬數竒豈無雙妄發坐
少憃逍遥&KR0238;園莊澹泊竹林向重來縳塵纓夜鶴空
蕙帳會蒙子雲嘲未兔王戎逿(致道)飜思京國游幾作
榆枋搶無聊每過君攄豁資直諒朝野時歡娱金石
日擊撞月遷惟佞幸朝奏坐誣謗寢薪積憂思把酒
亦愴恨斯湏失和平占候奏天棓狂瀾飜四冥覆蕢
安得抗顛冥今幾年失喜問無恙(叔問)豈期愕鯨波復
此言輕颺(來叔)談追正始音句屬郢中唱(致道)融金無留
礦深珠驚老蚌(來叔)更湏月團團迨此春盎盎還携玉
色醪共理黃篾舫(致道)清文韻韶濩雅好羅觚鬯振衣
躡崇山一濯惠風暢(來叔)
會要官集西池同舍翁挺作詩次其韻
瓊(犯御名)涌空碧魚龍濯晴波游人與春競奈此西日何
𬗟懷散花洲青笠委綠蓑當年漁樵侣問我何時過
依然五湖境亂眼煙雲多恍疑三壷夢欲継七字哦
恨無石心兒慨慷叩舷歌時英滿四座自許皆隋和
翁子獨不語詩源瀉懸河不作杜陵老眼寒驚綺羅
道山堂後小桃著花頗有幽態
春陽入花骨疎葉皆昌豐蓬山足松檜不作倚市容
小桃三四花櫂秀冰雪中頩顔澹無言綽有林下風
無人對清賞似笑華髮翁老來懶尋芳掛杖無青銅
不知春色深但怪風日融頗聞西郊路欲作朝霞烘
何湏逐流水有馬如遊龍騎驢哦新句醒醉同一空
當年元都觀葵麥棲殘紅却顧此幽絶蕭然對繁穠
北山小集卷第七
