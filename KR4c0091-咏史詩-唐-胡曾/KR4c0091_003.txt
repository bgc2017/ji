胡曾詠史詩卷第三五十首
磨笄山官渡虞坂秦庭延平津金義嶺
瑶池商郊銅柱關西番禺咸陽
高陽池瀘水云亭細柳營葉縣射熊館
穎川八公山夾谷杜郵柯亭綿山
葛陂鄧城驌驦陂栢舉緱山塗山
䂊州博浪沙隴西白帝城灞岸濮水
魯城房陵牛渚癈丘山朝歌谷口
武陵溪流沙大澤傅巖澠池峴山
四皓滎陽磨笄山
春草綿綿岱曰低山邊立馬歎磨笄黃鸎也似追前事
來向夫人死處啼(春秋云昔趙侯其子㐮子伐岱侯侯戰㐮子於岱山之下岱侯被襄子煞之岱侯妻乃趙侯)
(之女也聞夫被擒乃將兵往救之至此山聞夫巳死乃下馬於頭上抽笄磨而自刺死趙雖併國矣今之岱州鴈門郡是也夫見危致命)
(視死无難緬惟琴瑟之情不異椿松之節此實謂大夫之女也)官渡
夲初屈指定中華官渡相持勒虎牙若使許悠財用足山河
爭得属曹家(魏志云冀州袁紹字夲初兵強而欲啚天下曹公拒之官渡兵強粮壯曹公兵弱粮少曹公患之紹下臣)
(許悠多計貪財而好色不治紹留逢紀佐其子知留後而許悠犯法逢紀收許悠家産悠奔曹公公聞許悠至乃倒屣絶食而迎之撫其背子來)
(吾事讎矣曹公乃用許悠之計絶袁紹後軍輜重紹軍大敗紹乃憤恨而死天下遂歸曹氏皆悠計也)
虞坂
悠悠虞坂路欹斜遟曰和風簇野花未省孫陽身殁後
幾多騏驥困塩車(史記云李伯樂字孫陽善相馬行至虞之山坂有塩車亦至此歇其駕車中有一馬乃龍馬而)
(人不别用駕塩車遥見伯樂乃嘶伯樂遂以所騎之馬換之乃行千里之蹄也此謂自伯樂死後人多不别不知有幾疋駿馬困於塩車之下也)
秦庭
楚國君臣草莽間吳王戈甲未東還包胥不動咸陽哭争
得秦兵出武關(春秋云昔五子胥將吴軍攻楚國路至於郢有申包胥楚人也入秦乞兵救楚秦王不許包胥乃入秦)
(庭倚墻大哭七日七夜聲不暫歇九頓首於地秦王感其志切乃發兵救楚於戰吴軍遂退楚國獲存包胥歸楚楚王封之五千戸包堅不受)
(歸楚爲有先人墳墓在楚地也夫申包者憂國誠堅請師志切慟秦庭之終疾遂干戈之解圍觀此之尽忠可知臣節也)
延平津
延平津路水溶溶峭壁巍岑一万重昨夜七星潭底見分
明神劒化爲龍(晉書太史云有碧氣一條上衝牛斗問客張華曰此是寶劒之氣在豊城縣乃謂雷煥曰可掘而尋)
(之此劒煥至豊城縣乃修獄掘得石函函中有二寶劒煥乃送一劒与華而留一劒自佩後佩劒行至延平津其劒空而墜水後張華次子佩一)
(劒亦至此其劒其一劒在函中而化為龍二龍相逐皆沉於水故号神劒化為龍也夫非常之世即非常之士必遇非)
(常之物此之至寶不可遇焉)金義嶺
鑿開山嶺引湘波上去昭回不校多无限鵲臨橋畔立
適來將道過天河(此水連湘江其源高故曰天河世說七夕鵲填天河故胡氏有斯句未見穿鑿之始不書)
(表節之丈)瑶池
阿母瑶池宴穆王九天仙樂送瓊漿謾矝八駿行如電
歸到人間國巳亡(史記云周穆王有八駿各有名稱皆日行千里穆王每乘之往瑶池与西王母宴會四海奔逐不治)
(國政宗廟廢歸至人間周國巳破矣夫物類過常者訛也自古帝王用言節故使淳風被於寰海儉約化於黎无祥瑞者非醴泉芝草)
(之分皆為然也)商郊
鸎轉商郊百草新殷湯遺跡在荒榛誰知継傑爲天子
便是當時呪網人(史記曰湯王姓姒名履字天乙未遇時至商郊見野人張綱而呪之曰欲東來者入吾網中欲)
(南來者入吾網中欲西來者入吾網中欲北來者入吾網中邑令乃王密為昌從天來者從地來者四維上下悉皆入吾網中而湯聞之失聲)
(曰尽矣乃除其網四面只留一面而呪之曰欲東任東欲西任西欲南任南欲北任北欲上欲下四維八方一任所往吾取其犯命者矣天下)
(聞之皆為湯王仁德四十餘國並歸於湯夏帝桀紂无道遂舉兵伐之湯自稱天子号殷武帝也)
銅柱
一柱高標險塞垣南蠻不敢犯中原功成自合分茅土
何事飜銜薏苡冤(後漢書云伏波將軍馬援征南蠻於安南道立銅柱以為漢界而南蠻攝侯不敢浸漢為)
(功成罷兵歸闕而接遇南地瘴而有疾遂䭾載南地薏苡于歸瘴疾彼賢臣竇憲譛援投蠻金以䭾載歸援遂獲罪不得封侯矣此為援征蠻)
(有功不得分茅列土而翻得罪謂援冤矣)關西
楊震幽魂下北邙關西蹤跡遂荒涼四知美譽留人世
應與乾坤共久長(漢書云楊震字伯起華隂人也為漢太守忠賢常謂帝曰臣恨生國外帝乃移關西退五百里)
(令震居關内故号楊震閞西四知者震常㪯王密美後懷金与震用荅深恩云无人知震曰有天知地知子知我知四知遂不受金也)
番禺
重崗復嶺勢崔嵬一卒當關万卒廻不是大夫多辯說
尉他爭肯築朝臺(漢書云趙他為南越尉故曰尉他也自據南越獨稱天子不伏朝漢漢欲伐之為路阻險乃)
(使大夫陸賈他遂於蠻地遥築臺朝漢主至今見在管嶺南邕府也大夫陸賈者楚人也漢帝以有辯詞常留左右令說趙他趙)
(他乃信見陸賈賈乃下說詞尉他大悅乃築臺望漢帝乃拜他為越王陸賈為太中大夫也夫小不事大而春秋所誅善說者能成大事善)
(謀者能立功是知一分之明言不役万夫之舉甲也)咸陽
一朝閻樂統群兇二世朝廷掃地空唯有渭川流不盡至
今猶遶望夷宫(後語云秦始皇崩趙高謀立胡亥為帝号二世皇帝帝用趙高為丞相高欲&KR0825;權恐人心不随乃)
(取苑中鹿進与帝以為馬帝曰鹿高曰馬而帝問左右左右皆隨高言是馬輒有言是鹿者高必煞之高遂專摧縱暴左右无敢言者後天下)
(乱盗賊起帝頻以盗賊事責高不治高懼誅乃令女婿閻樂領兵入宫煞矣兵遂至樂謂帝曰奉命取足下惟足下裁帝曰願為一郡王樂曰)
(不可帝曰願封万戸侯樂曰不可帝曰願作一黔首樂曰不可揮劒進前帝自殺矣樂遂不掠宫殿也望夷宫乃秦王之宫在咸陽也夫帝王)
(登佐納籙丞乾返衆為之混元致羣生於人壽遂使玄功下騭聲德昇間何縦逸於奢華乃致危亡於宗社千兵咸至一死何逃也)
高陽池
古人未遇即銜杯所貴愁腸得酒開何事山公持玉節等
閑深入醉鄕來(晉書曰山濤字子簡為荆州牧荆士豪庶有園池名高陽池于簡每遊焉故歌曰置酒醉酩酊倒載千)
(戈歸時時能騎馬倒着白接籬也夫尋興追遊放情縱懌泛中山之九醖秦妙寺之八音承醉嵬昂實為暢矣)
瀘水
五月驅兵入不毛月明瀘水瘴煙高誓將雄略酬三顧豈憚
征蠻七縱勞(蜀志云諸葛武侯五月驅兵征雲南雲南瀘水五月渡之不得多瘴氣也武侯渡之其蠻地其瘴毒燋奦无)
(草生故曰不毛也武侯戰擒蠻王而問汝伏我也蠻王曰我不伏我失計為君擒之武侯乃放令歸治兵再戰又擒之如是七度後蠻乃)
(叩頭曰某實伏將軍之神武故号七擒七縱謂武侯放而七度擒之也三頋者謂武侯昔居南陽先主三度自至武侯之家咨以當時之事)
(武侯方起佐於先生故曰三頋也是三遇也夫勤節酬君盗陽去難展七擒之略酬三頋之恩每觀作用之機實為英賢之事)
云亭
一上高亭曰正晡青山重疊片雲无万年松樹不知數若箇
蚪枝是大夫(秦始皇封禅於太山值其夜雨昏暗不知道路乃住軍不行至昏霧開乃見有五株松樹因封為大夫在雲亭也)
細柳營
文帝鑾輿勞(去声)北征條侯此地整嚴兵轅門不峻將軍令
今日爭知細柳營(漢書云文帝時遣周亞夫䓁三將將兵北伐帝曰勞軍於城外約到棘門徐厲勞軍棘門將音)
(樂迎帝帝至霸上霸上劉礼亦迎帝帝至細柳營細柳周亞夫乃閉營門号令三軍嚴俻而帝乃遣告云上親勞軍於細柳亞夫乃令門吏皆)
(執銳弓持弩滿天子前駈至不得入前駈者曰天子且至軍門都尉曰軍中聞將軍之令不聞天子之詔也於是帝使人持節詔將軍亞夫)
(乃傳令開門尉曰軍内不得駈馳天子乃按轡徐行至中營見亞夫亞夫揖帝曰介胄在身不拜亞夫命帝座而令三軍上自勞軍士䓁莫惮)
(駈馳帝乃歎曰此真軍也適來霸上棘門乃童兒戲也細柳地名乃周亞夫之營也條侯乃封周亞夫也)
(夫軍法將身正不令而行將身不正雖令也不行周亞夫身正行令豈不峻哉)葉縣
葉公丘墓巳塵埃雲矗崇墉亦半摧借問往年龍見日幾
多風雨送將來(史記曰葉公悉好看龍其門庭宇皆盡看之後感得天爲之現龍公見而驚懼失䰟其不措矣是故)
(子張云葉公好龍似龍其龍也乃真龍降而公驚失魂魄矣)射熊館
漢帝荒唐不解憂大誇畋獵廢農收子雲徒献長楊賦肯
念高皇沭雨秋(漢書曰漢帝荒政治好畋獵田外田籌皆廢農收楊雄字子雲蜀人也有間出之才仕漢漢帝畋獵起)
(射熊館而不農桑雄乃作長楊賦字高祖初定天下艱難之事進以諫帝帝賢之也夫帝道者玄風暗運至德流通使道冠三皇功逾五帝)
(永隆鴻業廣奐清篇何荒政鼓特致諷言顯過也)穎川
古賢高尚不爭名行止由來動沓冥今曰浪爲千里客看花
慙上德星亭(古史云穎川郡陳寔賢高尚不仕夜与諸子話論道德之事感德星為之聚見大史官占曰陳寔之分野乃築)
(亭於寔家陳之德義号曰德星亭夫德者上感星辰下服神道故曰災福一德也)八公山
符堅㪯國出西秦東晉危如累夘晨誰料此山諸草木
盡能排難化爲人(南史云東晉孝武時胡賊苻堅稱秦於長安堅㪯國興兵代晉先於長安賓舍而俟擄晉帝歸)
(而封之堅甚敬道安法師道安勸帝不令伐晉曰今牛斗鎮四星行渡皆在於南方翼之間又君平日方越乃陛下之重臣乎陽公融帝弟皆)
(言晉不可伐况又侯王猛存日臨死嘱陛下曰臣死之後願陛下勿与南方構患令彼有謝安晉不可圖也堅曰秦強若泰山披東晉弱如鴻)
(毛也彼不伏於朕朕今滅之一同天下豈不美也乃㪯兵伐晉晉謝安乃㪯弟玄將兵八千拒之肥水玄乃謀曰彼有百万之衆今臨肥水當)
(謂令退軍五里我過江而戰堅人却魚侯我軍半渡而擊之且彼若揮軍而却首尾不應後軍必謂前敗而走我乘而破之堅果許立渡而揮)
(軍退後軍不知將道軍敗而走晉軍乘其便而擊之大破秦軍斬堅弟融射傷堅走是日南風吼於秦軍之上若交戰於擊闘之声山煙木樹)
(皆如人馬故論曰風驚鶴唳盡爲戰闘之声草木山煙悉爲人馬之狀晉自避賊南渡至此一百餘年此方雪積代之耻也)夾谷
夾谷鸎啼三月天野花芳草整相鮮來遟不見朱儒死
空笑齊人失措年杜郵
自古功成禍亦侵武安冤向杜郵深五胡煙月無窮水何
事迁延到陸沉(文選曰平地而䧟身爲陸沉也後語云秦昭王以白起爲將伐韓魏於伊闕斬二十四万又伐楚取冤)
(郢復武鄢郢燒夷陵宫以郢爲南郡秦王封起爲武安君君又攻魏於華陽北入圍大梁擄三晉將斬首十三万復与趙將賈夔戰坑趙卒三)
(万人於河自是白起威震天下爲秦攻城略地侵諸侯七十餘城十七年秦遂大霸後与趙將馬服子趙括戰於長平祚敗以四十万降起)
(起並坑之進軍圍趙邯郸而軍粮不属乃遣使告秦王請益軍粮滅趙秦玉許之被原侯范睢知其滅趙功高位居於上乃謂昭王曰今趙軍)
(雖破秦亦傷衆白起但爲巳身夲使成功不能連爲社稷憂万姓困於遠輸國内空虚臣恐楚魏乘虚攻秦願王釋趙且息万姓一二年復攻)
(滅趙未晚王遂罷白起之兵後年復欲攻趙武安君諫曰不可王曰前以國虚民困君不量万姓之力求益軍粮而滅趙今秦人息民養兵士)
(積粮食三軍二俸有倍於前而君曰不可也武安君奏曰長平之事秦軍大剋趙卒大敗不遂其時乘機破之今王發軍雖倍於前趙之備守)
(者十倍矣趙自長平之後君臣憂懼上下困心早朝晏退崇籂子女四面出嫁結親燕魏連好齊楚積慮并心備秦爲務其國實其城堅人心固)
(以此觀之趙未可伐也王曰寡人巳興師矣遣王陵伐趙陵戰敗王欲使武安君去起稱有疾不行王使范睢責之睢曰楚地方五千里帶甲)
(軍百万人君前將軍十万人入楚一戰而扳鄢郢再戰而燒其宫庿三戰而辱楚王又韓魏二國興兵甚衆君將兵不能其半破之於伊闕斬)
(首二十四万天下莫不震怒沉今趙軍死扜長平十巳七八矣其國弱是以王發軍人數多趙國之衆願使君將而滅趙且君常以少擊衆取)
(勝如神况以強擊寡武安君曰昔楚上持國大不恤而羣臣妬功良臣遂百姓離心兵无闘志又无偹守起所以得便引兵入深入韓魏二國爭)
(便其力不斉故起得設將兵破之是故立功者計万刑勢何之有爭且秦滅趙軍於長平不遠此時乘其恐懼破之且宜捨之其今得耕稼以益孤)
(幼以益其衆治甲兵以益其強高壘後地以益其國而今伐趙排其軍必不出戰圍其都必不剋攻其城必不捉兵久无功諸侯心生外起必至)
(起見其害不見其利有病不能行應侯慙退告王王怒曰无白起寡人不能滅趙乎乃益發軍更使王齓將伐趙王陵圍趙數月不下頻戰不利)
(武安君曰不取我計今果中矣秦王聞之怒自至見武安君王曰君雖病強起為寡人計而將兵戰之有功无功寡人願也如君不允寡人恨之)
(武安君頓首曰臣強行无功得免於罪不行雖无罪不免誅然猶大王聽臣愚計釋趙且養民以觀諸侯之變而誅滅无道而今天下王業可)
(定若決心於趙而致臣二人罪歸為天下笑願王深察已聞明主憂其國忠臣憂其名寧伏受重誅不忍苟生為辱之將願大王察之)
(王不荅而去於是魏信陵君矯奪晉鄙兵至楚王亦遣春申君將兵救趙並會邯郸解圍秦軍大敗秦王謂應侯曰果為白起笑遂克武安君)
(子大在迁於隂密白起病不能行而諸侯之兵攻秦急秦乃遣君使白起出留咸陽起西出咸陽十里至杜郵館應侯乃譛曰白起之迁其意)
(怏怏不伏有餘言願王察之王遂賜起劒令自刎起遂將劒自刎秦人憶之多怨於范睢也此謂武安君功成名立不能退身至杜郵之禍也)
柯亭
一宿柯亭月滿天笛亡人殁事空傳中郎在世无甄別爭得
名垂𡭗許年(漢書云蔡邕小字伯皆宿於柯亭見竹一根有節或似龍鳳之交乃曰此好用作笛吹之果有龍鳳之音矣此)
(竹不是邕之所别誰能别之中郎謂邕為漢中郎將也夫笛者声調邪穢韻納邪音雖金石与絲莫可借也)綿山
親在邀君召不來乱山重疊使空廻如何堅執尤人意甘向岩
前作死灰(春秋云昔晉献公有用後妻孋姐之言煞太子申生而復欲誅公子取年十七乃出奔有士五人從乃趙襄孤毛孤侵)
(各子介子推等五人皆國士也隨公子重耳奔經歴諸侯二十三年後献公死惠公立惠公死德公立德公无道秦穆公乃遣兵送重耳歸晉)
(乃煞德公而自立是謂文公立定而趙襄等從公在外危難歴險而多論功以子推一人不言功亦不言禄而亦未及推推乃曰献公之子九)
(人皆死惟文公一人獨存而命晉祚未絶也非文公誰彼二三子貪天之功以為巳力我實耻之乃入綿山隠身不出文公頻召不得乃放火)
(燒山恐子推令出子推乃抱樹而死之文公乃封綿山為介子推今寒食断火三日為子推者也)葛陂
長房迴到葛陂中人已登眞竹化龍莫道神仙難積學嵆
生自是不遭逢(史記云費長房仙人也行至葛陂之地乃投杖於水杖化為龍長房乘而登仙矣又神仙傳云費長房)
(在市見壷公賣藥不二價常懸一空壷於樹上見跳入壷中人莫測之惟長房於樓上見之知是非常之人也乃曰掃除公座進餌受之不謝)
(如此積久公知長房篤信語曰日暮无人時便來長房如期便往公語房曰見我跳入長房承其言誠跳即入壷矣乃見有楼五色重門左右)
(待者數十人公曰我是仙人忝為天豊職而公多事統後見房不斈仙道与一竿竹遣長房乘之得歸到家後投竹於葛陂中乃化為龍者矣)
鄧城
鄧侯城壘漢江干自為深根百世安不用三甥謀楚計臨
危方斍噬臍難(史記云昔鄧侯據鄧城其臣三甥謀曰君今地居楚之上流方用而可㪯兵伐之不然必來攻劉侯不)
(用其計後果被楚王將兵伐鄧而滅之悔不用三生之計也)驌驦
行行西至一荒陂因笑唐公不見機莫惜驌驦輸令尹漢
東宫闕早時歸(楚國有驌霜二馬左傳曰唐成公之馬融曰馬名鴈似之也楚子常欲之唐公不与三年止之不得)
(歸國子常即余尹子從者自竊馬与之唐成公乃得歸國竊馬者謝之唐成公曰寡人之過彼物累身何愚至甚者也)栢舉
野田極目草茫茫吴楚交兵此路傍誰料五員入郢後大
開陵寢撻平王(春秋云昔楚平王无道而趙相伍奢諫而被誅并子尚惟少子員逃於吴後為吴相乃將兵伐楚楚平王)
(巳死昭王將兵戰子胥於此楚昭王軍敗伍子胥乃其郢圍昭王而開平王墓出平王屍骸磓碎以報父兄之讎也後秦軍救楚子胥遂退也)
緱山
緱山崗翠孕仙靈古栢新松滿洞馨借問吹笙王子晉定
從何處上冥(史記曰昔周靈王太子名晉有非常之相好吹笙後遊緱山夜翫月吹笙作鳳皇音鳳至王乃乘鳳昇仙)
(山在洛陽)塗山
大禹塗山御座開諸侯玉帛走如雷扶風謾有專軍骨何
事兹晨最後來(昔夏禹帝娶塗山氏女為后乃与諸侯會於此燕樂唯有扶風氏待強而其最後至帝乃呵而煞)
(之使傳負以長戈断其國也後魯公修造而掘得人脛骨一股車載之而問孔子孔子曰此乃扶風氏脛骨也音扶風氏身長五丈持諸)
(侯會於此山朝禹帝帝怪其後至而煞之於此今餘骨在也)豫州
策馬行行到豫州祖生寂寞水空流當時更有三年壽石
勒尋爲闕下囚(晉史云祖逖者晉豫州刺史遇胡羯乱於中原祖逖有當代之才在豫州治兵計方戰於石勒勒頻)
(敗兵因勢窮逃竄无路而或有妖星現於分野逖夜觀之乃嘆曰天下欲使我守賊也而妖星現吾分野天若更与我三年壽我當生擒石勒)
(也是歲逖死石勒復盛而稱帝号後趙矣故燕公張說才命諭云當其時也天下与華夏兮何咎与戎羯兮何親此之謂也)
博浪沙
羸正鯨吞六合秋削平天下擄諸侯山東不是无公子何
張良獨報讎(漢書曰張良家住韓國代代為韓相也秦始皇滅國而韓國亦滅良時年十九為國報讎欲謀煞秦)
(皇良散家財結天㘭壯士募得三百餘人皆豪俠之士於博浪山候始皇東遊於此山下過良乃与壯仕在山上墜石打始皇車不中而中副)
(始皇怒使兵搜獲壯士而煞之張良乃逃走避難後遇黃石公授良兵法而佐漢王滅秦也當時山東六國公子不少而无報讎之心唯良獨為)
(韓國者也)隴西
乘春來到隴山西隗氏城荒碧草齊好笑王元不量力凾
關那受一丸泥(後漢書曰時隴西太守隗囂據隴西稱天子及光武帝定天下而囂欲降其日有謀臣王元乃說囂)
(曰可以將一丸泥東封凾開此乃万代一時也奈何欲降囂納王元之言遂不歸光武光武乃使吴漢將兵伐之破而遂滅隗氏乃絶矣乃取隴)
(西路伐公孫述乃滅天下遂歸光武定矣夫智小而言大者愚也言弱而志強者賢也故君子不言言必有中苟言而似戲矣)
白帝城
蜀江一帶向東傾江上巍峩白帝城自古山河歸聖主子
楊虚共漢家爭(後漢書曰王莽時蜀郡太守公孫述字子楊乃武帝龍興述在蜀稱天子初有善相者謂述曰君若)
(據蜀尽十二年矣其妻問述述曰只十二年妻曰朝聞道夕死可矣况十二年乎述納其言㪯号稱白帝乃遣王滿田戎將兵守據荆門築)
(城守界号曰白帝城今在破口夔州也光武遣吴漢將兵從隴山路入蜀又使岑彭將水軍從江陵上伐之岑彭大破田戎等於荆門煞之吴)
(漢破公孫述於新津天下遂定子楊乃公孫述也聖生謂光武帝也謂公孫述虚共光武皇帝爭戰也)灞岸
長安城外白雲秋蕭索悲風灞水流因想漢朝離乱
曰仲宣從此向荆州(魏史云王粲字仲宣長安人也有大才學後漢末中原大乱粲乃於灞水江岸嘆息遂乃南)
(行至荆州投江南太守劉表於表門下為上賓粲在江南与表登樓宴樂乃作登樓賦思憶長安也巳)濮水
青春行役思悠悠一曲汀蒲&KR1499;水流正見塗中龜曳尾
令人特地感莊周(莊周賢釣於此水楚大夫上人徵之願以境内貴之莊周但以持竿而釣略不願焉楚大夫又堅而)
(徵之莊周曰吾聞楚有神龜死巳三年王將龜骨衣巾箱中常處庿堂之上其龜寧死留骨處貴寧生曳尾塗中耳楚大夫曰寧生曳尾塗中也)
(莊周曰吾今曳尾塗中也故遠寵辱之憂保全生之志實爲賢哉)魯城
魯公城闕巳丘墟荒草无由認玉除因笑臧孫才智少東
門鍾鼓祀鶢鶋(左傳曰臧孫有三不智作慮蕭縱逆祀之鶢鶋鶢鶋海中大鳥也伐鍾鳴鼓而祀之孔子謂之不智君臣)
(門弱國乃丘墟卒致季氏之乱)房陵
趙王一旦到房陵國破家亡百恨增魂断叢臺歸不得夜
來明月為誰昇(後語云趙王迁被秦始皇使王剪將兵伐趙滅其國擄趙王迁於房陵囚也王被囚每見月夜乃悲恐思憶)
(本國也初秦兵伐趙趙王使廉頗拒之趙王有寵臣郭開与頗有隙乃譛之王使樂乘代之頗恐奔魏後樂乘敗王乃使李牧將兵拒秦秦兵頻)
(敗秦乃隂使人多与趙王寵臣郭開金帛令改將開乃譛云李牧欲反乃使趙䓗顔聚伐之牧不受譛王乃使巳斬牧秦始皇大發兵使王剪)
(將兵伐趙大破䓗等入邯鄲擄趙王歸秦囚將房陵矣趙氏遂絶矣)牛渚
温嶠南歸輟棹晨燬牛犀渚照通津誰知万丈洪流下更
有朱衣躍馬人(東晉史云成帝時蘇峻反攻破都城時武昌太守温嶠斈兵勤王討蘇峻䓁賊歸鎮武昌至牛渚灘治)
(舡水底常似有音樂之聲嶠乃以治水犀角照而看之其水深千万丈明見底下有人騎馬來去或朱或紫也至夜嶠夢見有人謂嶠曰幽冥)
(有殊君何意相照也甚惡之嶠舊有齒痛是如齒痛而卒)
廢丘山
此水雖非禹鑿開廢丘山下重縈迴莫言只解東流去
曾使章邯自殺來(漢史云項王兵入秦秦遣章邯將兵二十万拒項王於此山下隔水而陣項王夜潜渡江烈陣而進那不意項王)
(軍渡遂以二十万人倒戈而降後項王疑秦不降乃詐而坑之而不殺章邯邯之乃自殺矣)
朝歌
長嗟墨翟少風流急管繁絃似寇讎若解聞韶知肉味
朝歌欲到肯廻頭(史記云墨翟不好音樂常懷悲怨為少孤也行至朝歌縣翟問左右曰此是何處也左右曰前至朝歌城也翟)
(乃廻車以其地名朝歌而不好樂也孔聖自大返有三月不知肉味為聞詔戸之意重舜之王文也夫樂者正乎政治計被國風非怡情滛泆之宗也)
谷口
一旦天眞逐水流虎爭龍戰爲諸侯子眞獨有煙霞趣
谷口耕鋤到白頭(漢朝之子真隠於此至老也夫隠逸者消声煙水沌跡鋤耕雖无憂相之名自取夫車之至也)
武陵溪
一溪春水徹雲根流出桃花片片新若道長生是虚語
洞中爭得有秦人(史記云武陵溪水從桃源洞而流出在朗州也秦始皇時滅六國平天下勞役万姓北築万里長城民怨多逃)
(避入山或有逃人入此洞洞中多有桃樹无五榖逃人乃喫桃或因此得道今傳桃源洞有仙謂秦人避秦乱得道今在也今武陵溪在朗州属荆南也)
流沙
七雄戈戟亂如麻四海無人得坐家老氏却思天竺住
便將徐甲去流沙(七雄者後語云秦趙韓魏燕斉七國並稱王各㪯兵甲相持天下茫茫老子云中原兵革整乱惟思天竺可居)
(乃遂与徐甲遊天竺國至流沙不知所在矣左氏謂老子道人也徐甲弟子也)
大澤
白蛇初斷路人通漢祖龍泉血刃紅不是咸陽將瓦解素
靈那哭月明中(漢書云高祖布衣時&KR0916;欲龍興之際當秦末喪乱之始有一大白蛇於大澤當路行人不得過有人告)
(於高祖高祖乃提劒往而看之乃聳身縱毒高祖乃舉如揮劒而斬之其夜有素衣婦人於蛇死處哭之高祖問何故哭之婦人曰吾子是白)
(龍也故秦氏欲滅其龍先現乃被高祖斬之音秦号金天氏乃金德王属西方之位乃帝也漢高祖乃火德王火属南方之位乃赤帝也白)
(蛇死後秦遂滅於咸陽也素衣謂白衣婦人也夜哭於蛇也)傅岩
岩前板築不求神方寸那希據要津自是武丁安寢夜
一宵宫裏夢賢人(史記云殷湯武帝夜子孫被逆臣作乱帝道哀徵至武丁帝夜夢天賜与賢人於傅巖板築)
(求此人乃見一人姓傅名說形皃似夜夢中天賜者賢人乃載於車中而歸以為上相說乃致治天下大定帝業復盛殷乃重興武丁曰和羹用)
(汝爲塩梅大川用汝為舟檝元旱用汝為霖雨乃傅說之賢治也故千文云說感武丁謂傅說未逹感帝夢見也夫用賢者不問微賤然取艮)
(能祗於吕望興周百里霸道皆因一箇以至窮隆也)澠池
日照荒城芳草新相如曾此挫強秦能令百二山河主便作
罇前擊缶人(後語云秦昭王強盛乃遣使命趙惠王開會宴於趙王祗欲不赴又恐違秦王之命祗欲赴又恐秦王)
(擄入咸陽城乃与羣臣論之藺相如廉頗皆勸王令赴趙王乃令藺相如為將將兵從王赴秦國頗与羣臣送王至河臨别頗秦曰王赴秦往)
(返祗可三十日如三十日不歸臣請立太子為王以絶秦望王許之便行至會燕樂秦王曰寡人聞趙王善琴請鼔之趙王乃為秦王鼔琴送)
(酒秦御史乃書之相如耻之乃前曰趙王善鼓琴請秦王擊缶秦王怒不許是日相如缶進秦王王不肯擊相如乃按劒曰五步之内請秦王)
(辱相如請以頷血濺大王矣秦王左右欲殺相如相如張目叱之左右皆退秦王惧乃為擊缶相如乃召趙御史亦書記某月曰秦王為趙王)
(擊缶秦羣臣日請以趙十五城為秦王壽相如曰亦請以咸陽爲趙王壽秦終不能勝於趙趙立戟投兵待秦秦亦不敢動旣趙歸遂趙王以)
(相如勲大拜為上卿似此謂相如能為挫秦昭王為趙王擊缶也)峴山
曉曰登臨感晉臣古碑零落峴山春松間殘露頻頻滴酷
似當初墮淚人(晉書羊祜字叔子位至三公後卒是日聞祜喪者号慟相撓民皆罷市㐮陽百姓常於峴山廼祜生平遊)
(憩之地祜樂山水每風景必造其山後民追念於彼建庿立碑歲時祀焉杜預名曰墮淚碑民避其諱稱門戸為門屋改戸曹為辝曹其遺爱)
(有如此者)四皓
四皓忘機飲碧松石岩雲電隱高蹤不知俱出龍樓後多
在商山第幾重(前漢書高祖欲廢太子立戚夫人之子趙王吕后曰留侯張良善劃計合召良至上曰今易太子君不)
(可安枕高卧也良曰臣難以口舌爭也有能致四人在商山即東園公綺里季夏黃公角里先生謂之四皓今令太子里書原札迎之迺至)
(士果見四人從太子眉髮皓曰衣冠甚偉上怪問曰各奏名姓上曰吾求公䓁不至今從太子何也陛下輕士臣䓁義不爱辱故隱今太子仁)
(敬天下莫不延頸而望上曰煩公調護太子遂出上目送之召戚夫人指示曰吾欲易太子四人為輔羽翼巳成欲難動也戚夫人流涕帝)
(為作楚歌其辝道震不能尽錄不易太子者四皓之力也)滎陽
漢祖東征屈未伸滎陽失律紀生焚當時天下方龍戰誰
爲將軍作誄文(漢書云高祖与項王戰敗乃是投滎陽城被項王圍晝夜急攻之時高祖粮尽奔走无路計窮欲降)
(紀信曰臣形體類王今信乘車夜出降楚必信之而抽軍旣東信出降而圍解王可突走歸漢矣王納其言立令紀信出降楚王累解圍)
(祖乃奔走歸漢歸於王矣信遂死矣今即用是此言)
胡曾詠史詩
此宋板詠史诗卷數與文獻
通考合與四庫提要異昔
年從文瀾閣鈔得一夲(不分卷)诗
之次序及註皆與此不同盖别行
之本故卷首無序亦不載註者名
氏知此夲甚秘可寶已胡珽
