原本韓集考異卷二
宋朱熹撰
第四卷
古詩
劉生詩(或無詩字)軒輊(輊或作軼)暨揚(暨或作墮)炎州(州或作洲)青鯨(鯨或)
(作鮮是今按青義未詳疑長字之誤)怪魅(魅或作媚)堆蛟(堆或作推非是)山㺑(㺑或)
(作獠非是方云㺑蘇遭切神異經西方深山有人長尺餘袒身捕蝦蠏以食名曰山㺑國語注作㺐公聯)
(句亦有中矢類妖㺑)猩游(游或作愁方云此詩二州字二游字視古用韻後人誤改也)一餉
(餉或作曏非是)
鄭羣贈簟(羣嘗以侍御史佐裴均江陵)笛竹(笛或作簟)盡眼(盡或作滿)無時
衰(閣本無時作時無方云選潘岳詩庶幾有時衰莊缶猶可擊閣本恐非今按閣本無理之甚不待)
(潘詩而後知其非也方本則是而說衍矣)
豐陵行(順宗時)一百(一或作三方云以長安志考之非是)鼓咽(咽方作沸今按作)
(咽乃響又見悲切之意)玄宫閭(閭或作虛方云選注天子后妃所葬墓曰玄宫玄宫閭謂玄宫)
(前之寓閭也作虛非是)供養(養或作送)
遊青龍寺贈崔大補闕(諸本大作羣)閃壁(壁或作璧)眼倒(倒或作暈)
忽驚(忽方作勿非是)韶稚(韶或作齠方云韶有美義不必易字)鼯嘯(嘯或作笑非是)惻
耳(惻或作側非是)鈍騃(騃或作駭非是)
贈崔立之關外(外或作内非是)專場(專或作擅)
送區弘南歸(區或作歐歸或作征方云區烏侯切唐韻區冶子之後漢王莽傳有中郎區博)
蟲沙(抱朴子云周穆王南征三軍之衆一朝盡化君子為猿為鶴小人為蟲為沙造化權輿作周昭)
(王南征皆未詳本何据也)洶洶洞庭莽翠微(或作江洶洞庭宿莽微)鑱天
(鑱或作巉方云九疑言鑱天洪濤言舂天皆竒語也)人士(士或作事非是)區子(方作子區)
落以斧引以纆徽(引以或作斤引洪本纆作墨方從言唐閣杭本張文潛云古人作七)
(詩其句脉多上四字而下以三字成之退之乃變句脉以上三下四如落以斧引以纆徽雖欲悔舌不可)
(捫是也徽今按此言纆徽謂木工所用之繩墨也然周易作纆乃為黑索所以拘罪人者恐公所用别)
(有据也)道不(或作不道非是)開書拆衣(或作開緘發封)淚痕(方作痕淚非是)去
矣(矣或作吳方從閣杭蜀本如此是也其句法見上張文潛說)扇翬(扇或作羽非是蓋宫扇以)
(雉尾為之翬文采兒此言雉伏於野而其羽可用為朝廷之儀與上下兩句為一類也)鋪德(鋪或)
(作輔非是)
三星行之辰(方從閣本之下有三字云謂斗牛與箕也今按辰時也詩云我辰安在方說)
(非是)巳聞巳讙(諸本巳並作以方從唐閣本云讙如諸將盡讙之讙此詩叶餘於除叶讙)
(於聞今本易讙為攘以求叶揚韻非也)
剥啄行困于語言(諸本此下有我嗟子誠一語閣本同方從唐杭蜀本刪云閣本衍蓋)
(下語誤入)其墉(墉或作容非是)其口益蕃(或作其益實蕃或作其口實蕃)與為(與方)
(作以云韓文與多作以他文見者非一詩之子歸不我以注以猶與也今按陸宣公奏議亦然如云未)
(審云云以否之類是也然當作與為正)來不有年(諸本作來可待焉方從杭閣蜀本云公祭)
(十二兄文其不有年以補我愆同此義也)
青青水中蒲三首(諸本作一首方從閣本今按樂府亦三首)
送東野失子何偏(何或作以方云莊子奪彼與此一何偏也)蕃且(蕃或作繁)由
因(因或作緣方云此詩如因與鰥今本皆以韻不叶而誤刊也今按作緣亦通未必誤改也)母
腹(腹或作肚)孤鰥(鰥或作懸)始翻(翻或作蕃)
陸渾山火一首和皇甫湜用其韻(諸本作次韻和皇甫湜陸渾山火方從閣)
(杭蜀本)賁渾(賁或作陸方從杭蜀本云賁音陸字本公羊傳)玄冬(玄或作大)不復
(復或作暇)鷹雉(或作鴈鷹)煨&KR2057;(&KR2057;於刀切埋物灰中令熟也方作爊非是)齊玫(玫或作收)
(非是玫洪□謂火齊瑰也)闢華(闢或作闡)沸篪(沸或作咈非是)纛旛(旛或作番)䏶
臀(方云祝季賓謂䏶當作䯗按䏶從肉從骨一也劉備髀中肉消亦通用)掀轅(或作轅掀)虹
靷(虹或作紅非是)&KR0954;池波風肉陵屯(陵或作凌洪曰陵屯字見莊子當從陵樊澤之曰&KR0954;若池)
(波若風肉若陵屯方云&KR0954;如池而波風肉如陵之屯聚也今按列子生於陵屯注謂高處莊子音義云)
(阜也洪說得之樊說&KR0954;池肉陵屯方說波風皆得之而樊說波如風方說肉陵之屯聚則誤矣合二說而)
(言之曰如&KR0954;池之波風肉之陵屯乃為善耳)谽呀(谽或作豁方云大皃字見上林賦少陵詩亦有)
(餘光散谽呀谷今按漢書注谽呀澗形容也)舌腭(腭或作齶)涕痕(涕或作淚)女丁婦
壬(杭本女作夫方云董彦遠曰當作女丁夫壬引東山少連曰玄冥之子曰壬夫安祝融氏之女曰丁)
(芉俱學水仙是為温泉之神洪曰丁火也壬水也火女也壬男也丁女而為婦於壬故曰女丁婦壬)
(一作夫丁婦壬亦通夫丁者壬也言壬為丁夫也婦壬者丁也言丁為壬婦也今按丁為陽中之)
(隂壬為隂中之陽故言女之丁者為婦於壬以見水火之相配今術家亦言丁與壬合洪氏二說皆是)
囚之(之或作出)
縣齋讀書松桂(桂或作竹方云舊本多作松桂)共賦(共方作與非是)佇答(諸本)
(答作益非是)
新竹儲霜(儲或作除)疑争(或作全遮)露粉(露或作霧)
晚菊奈悲(方作悲奈)
落齒(或作齒落)餘存(存或作在)意與(與或作欲)落一(或作一落)
哭楊兵部(部或作曹)人皆(皆或作生)併出(併或作數)論文與晤語(或作)
(新墳與宿草)可如(可或作兩或作復)
苦寒弛維綱(或作施綱維非是)攪宇(攪或作擾)頻窺(頻或作煩)巳添(巳或)
(作以)芒碭(碭或作踢非是)恩嫌(恩或作思)女覆(諸本皆作安寢方從唐本及蔡謝校本作)
(女覆云韓文古本汝皆作女杭本尚作女今訛自閣本也汝指上文禽雀而言苫蓋也言我最靈而不能)
(汝覆蓋也義為是)難安(難或作誰非是)天王(王或作子或作公)
和虞部盧四酬翰林錢七赤藤杖歌(諸本無四七字方從閣蜀本仍側注)
(二名)避使(避或作迎或作邀方云當如避舍避道之避今按上言掃宫則當為避舍之避)
照手欲把(諸本同方獨從蜀本作照把欲手云檀弓有手弓列子有手劒史記有手旗義同此)
(諸本多誤是今按方說手義固為有據然諸本云照手欲把則未把之時光巳照手故欲把而疑之也)
(今云照把則是巳把之矣又欲手之而復疑之何耶况公之詩衝口而出自然竒偉豈必﨑嶇偪仄假此)
(一字而后為工乎大扺方意專主竒澀故其所取多類此)闈密(闈或作圍方云南宫指盧禁圍指錢)
(也白樂天詩遽列諫垣升禁圍洪引繚繞宫牆圍禁林以釋此誤矣閣本密作客亦非是)
崔十六少府攝伊陽以詩及書見投因酬三十韻(酬下或無)
(三十韻字有之宇)得連(得或作住)蔬飱(諸本飱多作餐方從蜀本云此詩用蔬飱朝餐)
(字多相亂他詩亦然說文飱謂晡時食餐吞也飱或作飡餐或作湌故字多相亂漢高后紀賜餐錢王莽)
(傳設飱粥顏師古曰古餐飡一字也又曰飱古食字而皆以千安切讀之則非詩不素飱兮鄭玄讀如魚)
(飱之飱音孫當以此為正西今按飱或當作餐說見平淮碑)兩角(或作角尚或作角兩)冬衣
(衣或作裘)善幻(善方作是眩今按漢書西域傳有善眩之語顏注云讀與幻同眩相詐惑也即今)
(呑刀吐火植瓜種樹屠人截馬之術韓公蓋用此語方從閣本誤矣)習藜(習或作集非是)者篡
(篡或作纂非是方云篡見揚子鴻飛冥冥弋人何篡焉古本及後漢書皆然蓋篡取之義也然今本揚子)
(亦作慕非也)鋤剗(剗一作鏟謂削平之也選海賦鏟臨崖之阜陸公此詩用今韻剗屬上聲疑當)
(以鏟為正)妻瘦(妻或作女)欺謾(謾或作慢方云字見貢禹傳漢書面謾亦皆音慢)清盼
(盼或作眄方云李太白詩君子枉清盼詩美目盼兮以目美言也左顧右眄以眄視言也盻本作盼眄通)
(作䀎今四字多不分當以蜀本為正眄今按盼匹莧切目黑白分也眄莫見切從省作䀎睞顧視也盻)
(五禮切見孟子恨視也此詩當作眄然作盼亦通猶言青眼也)
送侯參謀(侯繼時從王諤辟)已能(方云用中庸人一能之已百之之語别本作巳者非)
詎幾(詎或作遽或作距方云字林曰詎未知詞也潘岳悼亡詩爾祭詎幾時)抵樵(抵或作詆)
(樵或作講皆非是此但言偶逢之耳)洲沙(或作沙洲)晨昇(晨或作朝)巳異(異方作畢非是)
兵未進(未或作始方云時討王承宗而吐突承璀督師逗留不進作始者非)得所附(或作)
(行得所非是)職其(職或作識非是)不掃(掃或作拂)對空(對或作醑非是)
東都遇春真狂(真方作直)糚靚(靚或作靘靘青黑色方云靚莊字見子虚賦郭璞曰)
(粉白黛黑也)飲噉(噉或作嘬)心腸(腸或作腹)告屢(或作屢告)縱孤(縱方作從或作)
(泛)此處(此或作比)取幽(取或作最)巳併(已或作以)落落(或作落魄非是)禹績
(績或作蹟)
感春高花(或作花高方云以末章辛夷花房忽全開言之則此為高處之花先開矣何遜詩有)
(巖樹落高花)放車(車或作軍非是)峭峻(或作峭峭)須頻(或作頻頻非是)
酬裴十六功曹巡府西驛塗中見寄(或無塗字方云裴十六度也舊云裴)
(諗非)聿至活(至方作來活或作治非是)褰高(褰或作浥非是)勞苦(方作苦勞云苦)
(勞語見吕強傳流今按語勢當作勞苦大抵公詩多自胸襟出未必故用古人語也)
燕河南府秀才上言公(或作上其言)是月(月或作日非是)扶檠(檠或)
(作擎)芳荼(諸本荼多作茶方從潮館本云爾雅曰檟苦荼音徒郭璞注木小似梔子早取者為荼晚)
(取者為茗唐韻荼宅加反俗作茶大抵茶與荼古音相近如今言搽與塗亦通用也今按荼與茶今人)
(語不相近而方云相近者莆田語音然也雖出俚俗亦由音本相近故與古暗合耳今建人謂口為苦走)
(為祖亦此類方言多如此云)
送李翺追送(或作迎送方云詩有客薄言追之鄭云追送也)
送石處士(題下或注得起字)雲入(或作雷開)
送湖南李正字歸(或作送李正字歸湖南或作李判官)
第五卷
古詩
辛夘年雪鬖髿(髿或作㲚)
醉留東野龍鍾(方云依字當作躘踵盧仝詩盧子躘踵也賢愚總莫驚)離别(或作)
(别離方從唐本)
李花(諸本作一首方云此二詩也自當春天地爭奢華以下分焉意義甚明編者誤合之)萌牙(牙或)
(作芽方云漢傳如朱草萌牙事有萌牙無用芽字者)玉枝(枝或作杖)斥去(或作片雲或作雲去)
(或作斥逐方云張衡思玄賦斥西施而不御韓語原此或本皆誤也)紛挐(挐或作拏方云董彥)
(遠云挐從如今人從拏唐韻以挐為或體非也考相如子虛賦王逸九思皆只作挐今按說文拏從奴)
(牽引也挐從如持也古書作挐蓋通用)誰將(將方作堆)
招揚之罘(方云之罘元和十一年進士閣作之杲字訛也)千丈(千或作百)日以(或作)
(不難以或作巳)振迅(迅或作頓方云振迅字見七月詩傳鮑昭鶴賦)失得(方作失待或作實待)
(或作實失而今按三本皆無理唯嘉祐杭本作失得似頗有理舉正不收蓋其意曰失得之計觀於柏)
(馬可見云爾)
寄盧仝至令(令或作今非是)僕從(從或作夫)三傳(三方作五或作左今按鄒夾)
(春秋世巳無傳而當世見行三傳作五左皆非也)獨抱(抱方作把非是)虛空(或作青雲)綠
駬(方云綠駬今本二字皆從馬按穆天子傳荀列史漢皆作綠耳郭璞注穆傳猶魏時鮮卑獻黃耳馬)
(是以耳色言也此詩豈以重韻妄刊耶)基阯(阯或作址方云字見漢疏廣傳)窺闞(闞或作瞰)
伍伯(方作五百按伍伯見古今注什伍之長也作五百非)
酬司門盧四兄目思(或作思自或作思目非是)扃雲(扃或作局)低抑(抑或)
(作徊)完月(完或作見或作皎也今按月蝕詩有完完上天東之句言月圓此亦同意以下句就缺)
(推之可見)攕攕(或作纖纖方云攕蜀音所咸切詩摻摻女手說文與石經皆作攕攕)
誰氏子(吕氏子炅見李素墓誌)鳳笙(笙方作皇非是)教誨(誨方作悔非今按作悔)
(是大扺方意以竒為主此類可見)送似(似一作以非是)
河南令舍池臺七八(或作六七)景趣(景或作指)狼藉(方云藉從艸說文曰)
(草不編狼藉今本從竹漢陸賈傳名聲籍甚孟康曰狼籍甚盛蓋古字如籍田皆只作耤而從艸從竹則)
(㳂義以生此當以藉為正)
送無本(即賈島也)不頷(方云李本頷作顉說文顉低頭也列子巧夫顉其頤今按說文顉)
(五感切引衞獻公顉之而巳為證則與頷字自不同也然左傳今本只作頷未詳其說或疑下有顑頷字)
(此不當重押則作顉為是然顑頷字見楚詞顑虎感古湛二切頷戸感魚檢二切食不飽面黃皃則亦與)
(不頷義不同也)蜂蟬(諸本或作風蟬或作蟬翼方從唐本今按此與下句不對未詳其說)披
菡(披用荆公本定或作垤或作低方從閣本作坏皆非是唯披坏聲相近耳)荒蓁(蓁方作榛)
石鼔歌萬里(萬或作百)勒成(成或作盛方云封岱勒成東都賦語)揀選(揀或作簡)
撰刻(撰或作譔)撝呵(呵或作訶)何處(處方作士)與科(諸本皆同方從蜀粹作蝌今)
(按蝌乃科之俗體後人以重韻而誤改耳方知韓公不避重韻乃疑於此何耶)缺畫(畫或作劃)碧
樹(或作幽碧)龍騰(或作騰龍)委蛇(蛇或作佗)掎摭(摭或作拾)駱駞(駱或作馲依字)
(當作橐)大官(官或作夫)柄任(任或作用)
雙鳥詩來飛飛(方作飛飛來)集巖(集或作巢)恒低(恒或作且非是)鳥鳴
(鳴或作聒)聒亂雷聲收(諸本同但蜀本聲作光閣本作雷聲三伏收皆誤而方獨從唐本作)
(聒雷聲伏收則不成文理矣)造化(化方作作)百蟲與百鳥(諸本同方從閣杭蜀本作)
(七鳥云柳謝荆公皆作七鳥謂月令七十二候之蟲鳥也蘇耆開譚錄亦見柳仲塗有此詩解一篇傳於)
(世謂指釋老也然歐公感二子詩及東坡李太白畫像贊考之蓋專為李杜而作今按百蟲即上文之)
(蟲鼠百鳥即上文所言皆飄浮者耳與七十二候初不相關也且使果為七十二候之鳥而但云七鳥則)
(詞既有所不備又鳥既為七而蟲獨為百於例亦有所不通今細考之豈以草書百字有似於七而致誤)
(耶初不必過為鑿說也又釋老李杜之說恐亦未然舊嘗竊意此但公為巳孟郊作耳落城市者已也集)
(巖幽者孟也初亦不能無疑而近見葛氏韻語陽秋巳有此說矣讀者詳之)
贈劉師服(服或作命)莽鹵(杭本作鹵莽方云鹵莽本莊子然唐人多倒用之柳子厚沉昏)
(莽鹵又食貧甘莽鹵白樂天養生仍莽鹵始覺琵琶絃莽鹵所用同也)比豈(比或作皆或作此方)
(從蜀本云太公兩齒事見古本荀子虞翻吳志只載其上書謂臣年耳順髮白齒落豈在當時猶有可考)
(也耶)
題炭谷湫祠堂(歐本云在京兆之南終南之下祈雨之所也南山秋懷詩皆見之)妍
英(妍或作研)星𤨏(𤨏或作鎖)
聽潁師彈琴(潁師若是道士則潁字是姓當從水是僧則潁字是名當從禾)昵昵(或作)
(妮妮或作呢呢)一旁(旁或作傍或作牀)潁乎(乎或作師方云李賀亦有聽潁師琴歌)
送陸暢舉舉(方云唐人以舉止端麗為舉舉)鸞鳴(或作鳴鸞)不即(或作即不方云)
(暢董晉子溪之壻也公嘗佐董晉幕今按暢字達夫嘗著蜀道易詩)
送劉師服坐食如孤㹠(食或作貪荆公本如作茹㹠或作豚方從閣本云此乃司)
(馬遷所謂猛虎在檻穽之中搖尾而求食也未今按方說是也然則坐當作求矣但本皆作坐故敢改)
(耳)侮笑(方作笑侮)硉兀(或作硉矹)闕短(或作短闕)
嘲魯連子細而(而方作兒)若輟(輟或作啜公今按此詩洪說已詳然之意必有為)
(而作也)
贈張籍著讀(諸本著作嗜方云著如高士著幽禪少年著遊宴之著)蹇嵼(蹇或作&KR1132;)
調張籍光焰(諸本焰作豔方云西京賦光焰爥天庭)垠崖(垠方作根)流落(流或)
(作留方云孔毅父嘗曰漢霍去病傳諸將留落不偶今世俗皆作流落如江總詩流落今如此少陵詩流)
(落意無窮皆只作流落字蓋留謂遲留流謂飄流自不可拘以一義也)豪芒(豪方作毫云李本作)
(豪按孟子莊子秋豪之末班固答賓戲銳思豪芒之内字皆作豪然楚詞秋毫微而見容王逸曰銳毛為)
(毫是毫字通豪今按毫俗字當作為正)我願生兩翅(方作願生兩翅翎)女襄(襄或)
(作相非是)
盧雲夫寄示送盤谷子詩兩章(兩或作二)吹破(破或作波非是)眇
芒(或作渺茫)推書(推或作堆)還耕(還方作歸)
寄皇甫湜睦州(睦方作乃)垂四(四或作泗方從唐本及范謝校本云董令升編嚴陵)
(集亦定作四垂四蓋以涕與淚分言之猶石鼓歌所謂對此涕泗雙滂沱也)
病中贈張十八逄逄(諸本作逢逢方云蜀本音部江切字當作逄今按潮本作逢)
(蓋逢從夆逄從夅音義各異然古書如逢蒙逢丑父關龍逢字皆只作逢而音蒲江反疑逢有蒲紅一音)
(而音蒲江者由蒲紅而孳也當考)君亮(亮或作諒)扶几(几或作机)摐摐(此字從手或作)
(樅樅從木方云從手者博雅云撞也子虛賦摐金鼓從木者自木名也)將歸(方作歸將云遠于將)
(之毛傳將行也故古人以送將歸為三事焉水今按楚詞言秋之可悲如在遠行之處而登山臨以送)
(欲歸之人愈覺羇旅之牢落故其意象慘戚而無聊耳將字與詩文同義異安得強為一說而謂送將歸)
(為三事乎必為三事而可顛倒言之則楚詞之與此詩皆不復成文理矣)迴軍(軍或作君非是)崆
㟅(㟅或作𡵻方云㟅字見南都賦蜀本苦江五江二切今本作𡵻字書未見)
雜詩蠹書(或作書蠹)愚憃(憃或作戅或作蠢)禹九(禹方作㝢)其巔(巔方從唐)
(杭本作墳而今按方所從本蓋後人以重韻誤改之說見石鼓歌)騏驎(或作麒麟方云古書如戰)
(國策多用騏驎字其義一也)
寄崔二十六屈竒(屈或作掘或作崛或作倔方云淮南子聖人無屈竒之服高誘曰屈)
(短竒長也言服之不中漢廣川王揚雄傳選西征賦皆只用屈竒字今按漢書注屈竒異也其勿反)
紛披(紛或作分)瑕疵(疵或作玼方云避重韻而誤改也)通途(途或作逵或作達)約
不(或作不約)財貲(貲或作資方云亦避重韻之誤此詩用二疵字二斯字不獨此也)攪攪
(或作擾擾)風幡(幡或作旙)劈水(劈或作擘)睒睗(二字或從日說見永貞行)撐披(披或)
(作枝方云亦以重韻而誤改也)抱華不能摛(蜀本作把筆不能摛而不能或作能不方從杭)
(本如此云班固答賓戲摛藻如春華蓋公寄崔詩正當冬月故感窮景而不能摛發其春華耳上文諸毛)
(乃謂筆也既隠其詞則此不應又直言之故作抱筆者亦非也今按方本及說皆是但其詞有未足者)
(故今略為補之論諸毛功必是為毛穎傳而發但蜀本之誤不待以此為辨而自明耳)巧能(巧或)
(作功方從唐蜀本云列子矜巧能修名譽能今按巧能喻其誠言崔遺我書并新篇綵帛巧於逹其意)
(猶言工於某事云爾非以巧能為二字相連如列子之意也方說誤矣)舉頭(頭或作頸)慼容
(容或作居或作眉方云居當為容字之訛也眉特以意定耳慼作蹙亦通孟子其容有蹙)隔褷䙰
(方云離褷毛羽初生貌字本海賦然離字字書無從衣者惟王維詩有獨立何䙰褷嵇康琴賦作離纚古)
(樂府作離簁陸羽茶經作籭簁義皆通今此作褷䙰豈古連緜字或可倒用不然褷字自入韻豈傳者誤)
(耶姚令威曰唐本作視物劇隔褷不知謝本何以不出今按所見謝本實校作劇隔褷下注澄字然義)
(亦未通恐當作視劇隔褷䙰物字乃劇字之訛而又重出遂去䙰字以就五言耳然亦無據不如且從方)
(說徐更參考)敦敦(或作孜孜方從閣杭本作敦音都回切)眠糞(眠方作服或作伏)歡
華(歡或作權)之利(利或作實其今按此句難曉竊意計猶校也言觀所得之虛名而校之以實)
(利不足相補也)况又(又或作自)春凘(方云流冰為凘從水非)不仗(不或作奚)興君
身(或作興居狀或作狀興居皆非是荆公本作狀君身近之方從唐本作興君身乃得其正蓋興猶比)
(也君指崔立之而言)莫虧(莫或作其)妍醜(醜或作臭)雜燧觽(雜方作親或作新皆非是)
(但洪本云澄作雜燧觽見内則言當常御此&KR0678;雜於所佩燧觽之間也此乃得之)合分支(通鑑)
(元魏熙平元年立法在軍有功者行臺給劵當中竪裂一支給勲人一支送門下以防偽巧今人亦謂析)
(產符契為分支帳即此義也公以雙&KR0678;之一贈崔故末句如此)
月蝕詩效玉川子作(方云李本無詩字洪曰或謂館中本效作刪汪彥章本同)十
四(四或作五)森森(方作臨臨殊無義理按盧詩乃作森森蓋自森轉而為林自林轉而為臨也今)
(改作森)屓奰(諸本作贔屓或作屓贔方云盧詩雖作贔屓然公多不用盧本語贔屓用力皃屓奰)
(壯大貌詩傳不醉而怒謂之奰其義尤長今按諸本不同未知孰是姑兩存之)完完(諸本作貌)
(貌或作皃皃方從杭范荆公本作完古今按完字說見酬盧雲夫望秋詩洪本亦云書完多)
(誤作皃此又轉寫為貌耳)撒沙(諸本同方作摋云側手擊也盧詩作撒今本從之非也)
(今按側手擊沙於義不通公於盧語固有損益然改此字却無文理當只作撒)如長虹(或作長如)
(虹)獨行(獨下或有自字)杷沙(杷或作爬音義同)黃帝(諸本黃作皇方從杭本云帝王)
(世紀謂黃帝用力牧常先等分掌四方各如己視故號黃帝四目一曰李賢後漢注漢人書黃多作皇皇)
(字亦通洪以皇帝為堯則非也)無嚵(嚵或作饞)黑鳥(未詳或云謂日中三足烏也)磕帀
(或作&KR0146;匝磕或作匌或作㕎)女刑(或無女字)臣仝(仝或作今方云汪本云仝字當句斷亦與)
(盧詩合)上天(或作天上)餘座(此下或有從應二字荆公刪去)觰沙(觰或作&KR0008;方云觰陟)
(加切角上張也字亦作&KR2156;作&KR0008;訛)呀呀(或作齖齖方云齖齒不正也音牙與開口義不合此當音呼加)
(切唐韻唅呀張口貌也誤今詳或改此字亦避重韻而也)夸蛾(蛾或作娥方從列子校)抉
女(抉方作扶非是)全耀(全或作金非是)纖瑕(瑕或作霞非是)弊蛙(弊或作斃今按弊)
(蛙猶卓茂言敝人也不然則當改從斃字蓋此時蛙雖未斃而其罪巳當死矣)其皤(皤或作蹯皤腹)
(下白處也蹯足蹠也當作皤)宫室(室方作堂)臣知(方作知臣明今按下文言雖無言潛喻)
(厥旨則此句乃謂天感悟臣心使臣默知天意耳諸本多作使知臣意非是其下所云有氣有形以下即)
(天意也)明言(明或作口)大傷(大或作天方從蜀本云盧詩新史以為譏元和逆黨然稽之歲)
(月不合蓋元和初宦官巳橫恣故譏之非為逆黨也今按盧韓二詩必有所為而作但未有以見其所)
(指為何人何時耳新史固謬方說恐亦未必然也)
孟生詩(諸本孟下有先字方云此詩以篇首二字為題今本誤也)嘗讀(嘗或作常)窅默
(諸本窅作冥方云李習之與張建封書引公此語亦用窅字)窮簷(簷或作閻方云考荀子史記子)
(貢傳閻字為正)聆苦(聆或作恥或作怜)起幽(起或作赴)望東(望或作思)滄溟(溟或)
(作海)
射訓狐飛名(名或作呼)大喚(喚或作唳方云曹子建鷂雀賦不肯首服烈頸大喚)栱
桷(桷方作角)尤劇(尤或作猶)一夫(夫館本作矢方云或謂矢何以能斬頸也鮑明遠詩黃間)
(潛彀盧矢直刎繡頸碎錦翼詩人之語顧隨所用耳今按方說雖有理然以詩考之似只是公親往射)
(而梟驚墮梁故佐之者得以刀斬其頸耳不必改字強說也)
將歸贈孟東野房蜀客(蜀客名次卿)無自疑(疑或作癡亦通方作女無)
(癡則誤矣)
答孟郊規模(模或作謨或作謀)煎煼(杭本煼作□俗字也)
從仕間世(世或作事)
短燈檠歌(本或作燈檠方云姚令威曰古詩燈檠昏魚目讀檠為去聲集韻檠渠映切有足所以几)
(物又檠音平聲榜也非燈檠字韓詩墻角君看短檠棄亦誤也按燈檠昏魚目乃唐彥謙詩李商隠詩亦)
(有九枝燈檠夜珠圓是唐人固以去聲讀也然白樂天詩有鐵檠移燈背自注曰檠去聲讀則知唐人本)
(二聲通用古檠只用擎字晉宋諸人集尚可攷)提携(携方作挈)高張(或作焰高)珠翠
(珠或作朱)
送劉師服淅然(淅或作晣亦作晳方作晢云明也音之世切高唐賦晣兮若姣姬揚袂障)
(日而望所思晣與晢同故今本訛為淅也氣今按淅為淅瀝凄凉之義晢為明義此詩上云隂始下云)
(雲景秋則與晢義不相應而宜為淅瀝之意矣蓋由淅而誤為晣又因晣而轉為晢也)不待(待方)
(作持)畏顦顇(或作久憔悴)
第六卷
古詩
符讀書城南同一(或作一同非是)提孩(提或作啼非是)巧相(巧或作兩)少
長(方云少讀如多少之少漢賈誼匈奴東平王傳三見公此詩與劉統軍李虛中誌亦三用)鞭背
(或作背上非是)因爾(爾或作耳)則有(則或作即)不見公與相起身自犁
鉏(閣本作不見公與汝幸免自犁鉏耶今按閣本之謬有如此者他可盡信)古今(或作今古)
雨霽(霽方作闋)
示爽名科(或作科名)汝來(汝或作此)故依(故或作固)但如(但或作得)
人日城南登高子妷(妷或作姪)圯阯(阯或作址)幽尋(或作尋幽)
病鴟揜兩(揜或作淹又作渰)送追隨(或作恣追飛)遂凌紫鳳羣肯
顧鴻鵠卑(遂或作擬紫或作鸞鴻鵠方作鵠鴈今按紫鴻是假對)丐汝將死命
(丐或作救又作與方云丐兄弟死命宼恂傳語)亮無(亮或作諒)徑去(徑或作勁)良規(良或)
(作汝非是)
華山女資誘(資或作恣)狎恰(方云狎恰唐人語白樂天櫻桃詩洽恰舉頭千萬顆一作)
(恰似非)青熒(諸本青作晶方云字本西都賦)青鳥(青方作三云三鳥王母使見山海經楚詞)
(九歎江文通雜詩公今按陶詩云三青鳥則青字亦未為無据也或怪排斥佛老不遺餘力而於華山)
(女獨假借如此非也此正譏其衒姿首假仙靈以惑衆又譏時君不察使失行婦人得入宫禁耳觀其卒)
(章豪家少年雲窗霧閤翠幔金屏青鳥丁寧等語䙝慢甚矣豈真以神仙處之哉)
讀皇甫湜公安園池詩湜也困公安不自閑窮年枉
智思掎摭糞壤汙穢豈有臧(古本只如此一本不自閑下有其閑字糞壤下)
(有間字方云蜀本間字下有糞壤多字豈字下有必字有字下有否字又一本無必字否字而臧字下有)
(不臧字謝本窮年作至閑而注云近本增足八字不知所挍之字語淺俗非韓文胡元任云我有一池巳)
(下當為别篇恐或然也同今按此詩多不可曉當闕或云世有石本與今本知舊本脫誤明矣謂有所)
(增八字也然諸公挍本皆不言不知果然否也)
路旁堠堆堆(或作拆拆方從唐本作堠堠皆非是)遠水(遠方作大)
食曲河驛悽然(悽或作凄)羣烏(烏或作鳥)乖角(角或作𣙜)明義(明或作朋)
(明按杜詩於公負義作朋非是)何用(用一作由)
過南陽以慼(慼或作蹙)
瀧吏昌樂瀧(昌樂諸本作樂昌方從杭蜀本云歐公嘗以劉仲章言攷歸舊本蔣穎叔云李)
(君謂樂昌五里有昌山有樂石瀧在縣上五里今按歐云縣名樂昌瀧名昌樂也)險惡不可
狀(唐本作樂昌險惡狀非是)譬官居京邑(或作譬如官居北)妄問(妄或作妾非是)
數十(諸本作十數謝本作數十方從閣本作斗數云杭本斗作㪷義同史記書盛山斗入海斗絶也)
(今以地理考之謝本為是此句與斗入海文意絶不同方說誤矣)有海(海或作水)官無嫌
此州固罪人所徙(閣本作官嫌此州惡固人之所徙)官當明時來事
不待說委(李本作官當來時事不待說而委)㼚大(㼚音岡見方言或作瓬音倣周禮有)
(瓬人義不相近)虱其(諸本虱作風方從唐杭荆公洪謝本云商君二十六篇大抵以仁義禮樂為虱)
(官曰六虱成俗兵必大敗洪引阮籍語亦非也)飾其躬(飾方作飭躬或作姦)巧姦敗羣
倫(杭蜀本如此姦或作躬羣或作其方從閣本作倫羣云謂敗其倫敗其羣也羣倫為無義今按倫)
(羣不詞而冠乎羣倫乃揚子雲語又正與其躬為對不可謂之無義)雖惡(雖方作惟今据洪謝本皆)
(作雖下注澄字其義差長蓋再疊上句雖遠又接下文而言也或作惟思雖亦可通然與下文不相應)
持自(持或作特)
贈别元十八協律(或無别字樊澤之謂元十八集虛見樂天集桂林伯裴行立也)久
去(去或作絶)訾省(閣蜀本省作毁方云史記膠西王傳遂為無訾省蘇林謂為無訾錄無所省錄)
(也是今按蘇注不可曉而顏注又以為不省訾財亦非禮記不訾重器毋訾金玉成器注皆云思也詳)
(此蓋以訾為思慮計度之意云)憲憲(方云詩顯顯令德禮作憲憲校本多讀憲為顯詩又云無然憲)
(憲傳曰猶欣欣也)已滿(已或作以)治惟(或作時治)子行(行方作往)何言(何或)
(作無)旬日(或作兼旬)又况(或作况又)踰交(踰或作如)足已(已或作以)
(方云足已而不學史記周亞夫贊語)南海(方作海南)
初南食惠文(惠或作車山海經云鱟形如車文見玉篇)骨眼相負行(李本云骨)
(疑當作背嶺表錄異鱟眼在背上雌負雄而行)蠔相(方云字書無蠔字董彥遠云五代潘崇徹敗王)
(逵兵於蠔石亦地名不應不見字書蓋闕誤)相營(營方作縈)調以(以或作之)幸無(無方)
(作不)記之(記或作寄)
宿曾江口問知(知或作之)亡故(亡或作止)
答柳柳州食蝦蟇水特(水或作木方作水云言於水族之中特異其形貌也今)
(按此字此說皆不成文理闕之可也)所校(校或作較或作效)脊皴(方作背脊)意不(意方)
(作竟又今按文義作意為是下文有竟不字不應複出)海濱(濱方作渚)叵堪(叵或作頗)敗
橈(橈或作撓方云字從木左傳畏君之震師徒橈敗杜云橈曲也)失平生好樂(方從唐本)
(如此諸本或作平生性不樂閣本作不好今按此句未詳當闕)
别趙子於北(北或作此非是)以紛(以或作各)一已(巳方作以又云山谷謝本以皆)
(作己今從黃謝)理區(區或作驅)所務(務或作好或作勝)
除官赴闕至江州寄鄂岳李大夫(謂李程也)帆江(帆諸本作泛方)
(從蜀本云帆去聲少陵詩浦帆晨初發)君鬢(鬢或作鬚)衰暮(衰或作歲)愚憃(憃或作戅)
(方云愚憃見禮記漢書多用愚戅字今按說文憃丑江切戅陟絳切)
南山有高樹贈李宗閔衰衰(方云考張衡南都賦當作蓑蓑)接其(接或)
(作棲)衆鳥羣(衆方作羣當今按下有羣字不複出)所規(規或作窺方云規圖也東坡五)
(禽言去年麥不熟挾彈規我肉本公語也)足猜(猜或作疑)婆娑(方云閣本作婆婆今按閣本)
(之謬乃有如此之甚者方雖不從而亦不敢明言其謬也舊聞傅安道說親戚間嘗有校此書者他本元)
(作娑娑先校者滅去其上一娑字而别定作婆此人不詳已本巳作婆娑而遽亦滅去娑字别定為婆則)
(遂無復娑字而直為婆婆弄毛衣矣當時疑其戲語今見方氏所据閣本乃如此而云出於李左丞家則)
(知傅公之言為不妄矣)不得(得或作能)
猛虎行(諸本有贈李宗閔字方從唐閣蔡李本云蜀本總題誤以上題贈李宗閔四字綴猛虎行之上)
(後人因之其實後詩不為宗閔作也猛虎行樂府舊題非前詩類也新史乂謂裴度薦李德裕宗閔怨之)
(為作此詩薦事在大和三年公没久矣不可據)黃熊(熊或作能奴來切非是下同)熊豹
(豹方作羆)兩旁(兩方作四注云山谷本四作兩唐今按門只有兩旁作兩為是山谷蓋以本定也)
烏鵲從噪之出逐猴入居(諸本皆如此方從舊監本潮本倒此兩句又從杭蜀)
(本以猴為猚云居當音姬傳本不考古音多以烏鵲從噪之一語易置於其上質之舊本非也猚音壘似)
(猴而大居今按詩意蓋謂狐鳴鵲噪於外虎出逐之猴乃入其穴而虎不知所歸耳狐鳴鵲噪能使虎)
(出而不能使之失其歸猴既入宂則又不待鵲噪而後虎失所歸也方以舊本古韻之故必欲倒此二句)
(而不顧其文理之不順不若諸本之為當也又猚字本作蜼字雖見於禮經然非常有之物亦不若作猴)
(之為明白而易知也方意務為艱澀大抵如此今皆不取)虎坐(坐或作兕非是)况如(如或作知)
(非是)
原本韓集考異卷二
