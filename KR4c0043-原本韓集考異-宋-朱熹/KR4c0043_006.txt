原本韓集考異卷六
宋朱熹撰
第十九卷
書序
與鄭相公書(鄭餘慶時鎮興元)孟之(孟下或有氏字)諮報(諮或作咨)
與袁相公(袁滋先鎮襄陽後鎮荆南不知此書的在何時也)可與(與或作以)篋櫝
(篋或作匱)少闕(方無闕字)
與鄂州柳中丞(公綽時觀察鄂岳)巢窟(或作窟巢)語難(方云此用莊子語杭)
(蜀本作難語非)日令(日方作月)會集(或無二字)而在(方無而字)良食(食或作用非是)
之徒之心(或無之徒二字方無下之字)
又一首圖議(圖或作國非是)真能(真或作直非是)單進(或無單字)眷惠(下或)
(有賜字)旬歲(歲或作月)召募(召或作占)
答魏博田僕射愈蒙免蒙恩改職事(諸本無蒙免二字方從閣本)
(今按蒙免者蒙田之庇而得遣免也連上文為句蒙恩者蒙上之恩而改職事也連下文為句)求因
閒(或無求字閒或作閑為今按此謂求楊書記因田之閒述巳意也)
與華州李尚書(吕本作絳方云以史考之絳以元和十年二月出刺華州又公與絳同年故曰)
(久故蜀本注實字非是)比來(比或作夜)伏蒙(方無伏字)比者(者或作倫)兒女
子(或無子字方云史記非兒女子所知為兒女子所詐當有子字)不宜(或無宜字)
京尹不臺參答友人(或作與友人論京尹不臺參書)察使(或無使字)亦是
何典故赤令尚與中丞分道而行何况京尹(方云吕丞相本)
(改定此十九字綴於事須臺參之下仍於却不如下添中丞二字洪慶善云今本顛倒不可讀當從唐本)
(不知洪所謂唐本者何本也閣杭蜀本只同今文姑以闕疑可也一曰不用臺參已下當再出臺參二字)
(義亦自通似今按二說皆未安後說雖差勝然文意亦未足當闕之以俟知者)自修報狀
不得(或作不及自修報或作不及修報狀)照察(照方作昭察今按唐人書帖用照字亦多)
送陸歙州詩序(或無詩字或作送陸員外出刺歙州詩并序方云陸傪也洪云一本自此下為)
(第二十卷)能咸(咸或作或而屬下句方從閣本作咸而屬上句今按莊子有周徧咸之語方)
(本得之)先一(諸本上有謂字方從閣本云杭本訛咸作或然尚無謂字蜀本始作或為今本易為)
(作謂訛轉甚也)我衣之華兮我佩之光陸君之去兮誰與
翶翔(諸本如此方從□杭本光翔下皆有兮字去下無兮字今按古詩賦有句句用韻及語助者)
(賡歌是也有隔句用韻及兮而兮在上句之末韻在下句之末者騷經是也有隔句用韻而上句不韻不)
(兮下句押韻有兮者橘頌之類是也今此詩方本若用賡歌之例則華光有兮而不韻其去字一句又并)
(無也若用騷經之例則光翔當用韻而不當有兮華雖可以有兮而去復不可以無兮也若用橘頌之例)
(則下三句為合而首句不當有兮也韓公深於騷者不應如此蓋方所從之本失之也今定從諸本以騷)
(經及賈誼弔屈首章為例若欲以橘頌為例則止去方本首句一兮字尤為簡便但無此本不敢以意創)
(耳)
送孟東野鳥鳴(鳥下方從閣本有獸字非是)推敓(敓古奪字本或作奪)又其
精也(方從閣杭蜀本去又字而取下句尤字足成一句不成文理說見下條)尤擇(按上文巳)
(再言擇其善鳴者而假之鳴矣則此又言人聲之精者為言而文詞又其精者故尤擇其善鳴者而假之)
(鳴又字尤字正是關鍵血脉首尾相應處方以三本之誤遂去又字而以尤字屬上句不唯此句不成文)
(理又使此篇語無次第其誤尤甚今悉正之)其在(在下或有於字)假以(假下或有之字)弗
能(弗方作不而無能字)之辭鳴(辭或作說下或有於楚二字方云莊子蒙人蒙梁地也且辭楚)
(威王之聘未嘗仕於楚也)其下(方無其字)然亦未嘗絶也(諸本皆有此句方從閣本)
(刪去乃今按有此一句文意足閣本脫也)善者(善下或有鳴字)以浮(浮方從諸本作淳唯)
(蜀本及文苑作浮用今按此數句皆言魏晉以下文章之病不應淳字以美之諸本皆誤)數以
急弛以肆(諸本皆如此方從謝本刪去二以字第今按自其聲至此四句當為一例其)
(二第四句古本偶皆脱一字而方必從之遂使句之短長參差不齊而不可讀正與上李㢲書相似其意)
(以為必如是然後為古而不知所謂古者不在是也)亂雜而無章將天醜其德
莫之顧邪何為乎不鳴其善鳴者也(諸本如此方從閣本以亂為詞)
(又從閣杭本刪去將天以下十九字作今按方本極無理蓋因亂而誤為辭又因辭而轉詞耳今當改)
(詞為亂又補十九字文意乃足)魏晉(方作晉魏)於古(或無古字非是)氏矣(方從閣本無此)
(二字非是)鳴信善(方無信字或作善鳴皆非是左傳云克巳復禮仁也信善哉公雖未必用此語)
(然亦偶合也)則懸乎天(方從閣杭蜀苑則下有有字非是若果有有字即天下當有者字更)
(詳之)釋然者(釋或作懌然者方作者然云顧命王不懌或作不釋釋猶□釋也按嘉祐本作不)
(釋然者其語本出莊子方與或本皆誤也)以解(方無以字非是)
送許郢州(或作送許使君刺郢州序仍注仲輿二字或作志雍樊云志雍安陸許氏貞元九年進士)
(終監察御史)于公(或有頔字)大要(下或有也字)名問(問或作聞)喜不(諸本)
(無喜字方從閣杭蜀苑得之)不世(世下或有出字出下或有羣字)賦愈(賦方作怒以上下文)
(考之非是)其賦(方無其字以上句考之非是)以獨急(或無以字)其前之言(方無)
(之字非是作今疑其字當某)能信(信方作從以上文考之非是)
送竇從事甌閩(甌方作越以下文重出越字考之非是或無甌字亦非)百越(越或)
(作粤)海敵(敵一作歊氣上烝也方從閣苑作敲云敲横擿也謂鉅海敲蕩其南也今按敲微扣也)
(字書訓以横擿而漢書注又訓擿為發動蓋不以杖末奮擊但以杖身微扣而發動之所謂横擿也海之)
(為物最鉅其所震蕩豈微扣之謂邪閣本蓋誤而方必為曲說以附之殊不可曉作歊亦非是但當作敵)
(乃當抵對捍之意與上句隔字正相對也)風氣(氣方從閣蜀本作俗見今按上文島居卉服巳其)
(民俗之陋因又言此以見其風氣之惡自是兩事故下文云民俗既遷風氣亦隨也閣蜀皆誤)古昔
(古方作在非是)厲疫(疫或作疾)瀕海(方云瀕濱也篆文無濱字漢志瀕南山又瀕河十郡只用)
(瀕字)加於(方作如其益今以上文考之此當言其氣俗既變生物蕃之意若云固如其初則却是)
(末曾變矣方本非是)人之之(諸本無複出之字□從閣杭蜀苑得之)若東(若或作如)帝
臨(下或有御字)知我(我或作巳)行之遠(文苑如此諸本之或作於或作我於行遠方無)
(行之二字皆非是)貽周(上或有其宗二字)
上巳日燕太學聽彈琴詩尤也(尤方從閣本作光)官屬(方無屬字)
武公(下或有少儀二字)與與(或作愉愉方從杭蜀本云詩我黍與與淮南子善用兵者陵其)
(與與與皆音餘句今按論語有此全)儒一(或作一儒)以昇(以或作而)有得(有下或有)
(所字)
送齊皥下第(皥或作皥方云考唐宰相世系表當作皥)其上之人(下或有也字或)
(無之人二字有也字)故上之人(或無故字或無之字)詳而明而(方從閣杭蜀苑)
(無詳明二字)而謂(或無而字)敢舉(方無敢字)衆之(衆下或有人字下同)若然(然或)
(作是)烏虖(方云烏虖猶嗚呼也古文於乎烏虖嗚呼皆一義或作於是乎非是)為有(方無為字)
為人嚮道(諸本皆同但嚮或作鄕耳方從閣苑以人為仁殊無文理蓋所謂人者指應舉者而)
(言為之作嚮道者謂指引其道路所嚮如公之於侯喜□雲長之徒是已其作鄕者亦音向如兵書所謂)
(以鄉人為導者音義皆不同也)其親(其下或有所字)之兄(方無之字)于南(方從杭苑于下)
(有鎮字云閣本無只今按齊映以貞元七年由桂管改江西是時洪州為江西觀察使至咸通中乃有)
(鎮南之號耳杭苑皆誤)其枉(其或作豈方從閣杭蜀本得之)既至矣(方作既不得志矣)
(今按上文曰我之未至也下文曰我未也則此作至為是)我未(未下或有至字)
送陳密歸覲(覲或作拜)獲選(獲下或有其字)將以(方無以字)其容(其下或有)
(儀字非是)誦其習其(或並無其字)
送李愿歸盤谷(方云此序貞元十七年作公年纔三十四耳)盤旋(諸本下皆有旋)
(字洪氏石本杭本同或作桓方從樊氏石本閣蜀苑刪去今按兩石本不同說見下條)友人(諸本)
(及洪氏石本皆作友方云樊氏石本作有石今按校此書者以印本之不同而取正於石本今本乃又)
(不同如此則又未知其孰是也然以理推之則作有者為無理故今特詳著之以見所謂石本者之不足)
(信也)施于(諸本于作於方從石本)喜有賞怒有刑(文苑賞作賜樊氏石本無此二)
(語)天子(諸本天子作主上方從石本)之所(諸本皆有所字方從石本刪去下文於時者之)
(所為也同此)望遠(諸本如此方從石本閣苑作遠望)之安(蜀本及洪氏石本之作所方從)
(苑粹樊氏石本作之信今按此二石本不同又足以見所謂石本者之難矣然以理推之作之為是諸)
(舊本亦多同者)有譽有樂(諸本並有有字方從石本無)穢汙(方從諸本作汙穢今)
(用石本改)不羞(樊本不作弗)刑辟(樊石本辟作法)可以稼(諸本作惟子之稼方)
(從石閣如此)可沿(石閣杭本沿作湘方從蜀本云洪氏以為作湘者石本磨滅或以閣本意之也)
(然此文自如往而復以上皆二語一韻以稼叶土此類固多以容叶深以詩七月易恒卦小象考之亦合)
(古韻獨湘不可以泉叶按公論語筆解以浴于沂作沿于沂政與此沿同義今只以沿為正今按方以)
(古韻為據舍所信之石杭閣本而去湘從沿其說當矣然必以筆解為說又似太拘今世所傳筆解蓋未)
(必韓公本真也乂按洪云石本在濟源張端家皆缺裂不全惟可濯可湘一句甚明又與方引洪氏磨滅)
(之說不同不知何故姑記之以竢知者然其大歸只為從湘字耳政使□然亦不足取其說詳於下條云)
無殃(殃方從洪校石本作央又云樊本只作殃然閣杭蜀本皆作央王逸注離騷云央盡也巳也方)
(又云此文如叢作藂俊作□時作旹皆石本字也而今按作殃於義為得又按此篇諸校本多從石本)
(樊洪兩石巳自不同未知孰是其有同者亦或無理未可盡信按歐公集古跋尾云盤谷序石本貞元中)
(所刻以集本校之或小不同疑刻石誤然以其當時之物姑存之以為佳玩其小失不足校也詳公此言)
(最為通論近世論者專以石本為正如水門記溪堂詩予已論之南海廟劉統軍碑之類亦然其謬可考)
(而知也)呵禁(禁或作禦)飲則(則或作且又汪季路書及先生書其後見卷末)
送牛堪(此篇或在後卷之首万從閣杭蜀本置此)其門(或無其字)其將(或無將字)
第二十卷
序
送董邵南(或有遊河北三字)古所云邪(古方從閣本作吾云或作聞而無邪字)
(今按篇首云古稱多感慨悲歌之士諸本作古所云語乃相應作吾所聞猶為近之而語勢巳微舛矣若)
(曰吾所云則都無來歴不成文字必是謬誤無疑也然此篇言燕趙之士仁義出於其性乃故反其詞以)
(深譏其不臣而習亂之意故其卒章又為道上威德以警動而招徠之其旨微矣讀者詳之)
贈崔復州丈夫(上或有大字)苟有(方無此二字或無有字)州(句)縣(州或)
(作前或有複出縣字皆非是)崔君之仁(上或有愈以為三字)
贈張童子(子下或有兵曹二字)大說(或無大字)之老(二字或作者)二百之
列(百下或有人字)洛師(師或作陽)及鄭(及方作反云此序疑作於鄭序云愈與童子倛陸公)
(之門人是童子以貞元八年升于禮部又二年拜衞兵曹蓋十年也公十年曾往河陽省墳墓見祭老成)
(文序當作於此時童子豈或鄭人邪今今按反字諸本多作及字蓋自洛東出便可至鄭以北過河陽)
(故九月始及鄭童子未必為鄭人也)聞人(聞或作文)五都(方云五都當謂雍陜虢蒲洛)羣
吏(方從閣苑如此云蜀本訛作郡吏今本併訛吏為縣其失遠矣)與長(與或作於)之禮焉
(方無之字)贈與處(與上或有出字非是方云禮子路去魯謂顔子曰何以贈我顔子請曰何以處)
(我□不當有出字也)
與浮屠文暢儒名(方作名儒非是)問之名則非(之或作其)校其行
而是(而或作則)浮屠師(方無此三字)喜文(喜下或有為字)咏謌(謌方作歌)之
請(請或作序)得所得(或無下得字)告之(方無之字)事為(或作禮樂)其心(心下)
(或有必字)之行(之下或有所以字)江河(方作河江)瀆告之(方無瀆之二字)粒食
(粒或作榖)道莫大乎(大方作過大乎或作過於)教莫正(正方作大)孰為(為下或有)
(之字)不脱(脱或作免)知而不為(方無而字為下或有之字)悦乎(悦或作惑)弱也
(弱或作溺)告人(人或作之)柳請(請或作詩非是)
送楊支使(或作送楊八弟支使歸府)嘗聞(嘗或作常)二人(下或有焉字)行於
(方無於字於下或有其字)盡與(盡方作得或别有得字在盡字下)而鎮(或無而字鎮或作領)
謁湖南之賓客於幕下於是知前之信之也不失矣
及儀之之來也聞其言而見其行則向之所謂羣與
博者吾何先後焉儀之智足以造謀(本或無於是知以下十七字一)
(本并無聞其言而見其行七字方從閣杭錄幕下即云及支使之來也聞其言而見其行是知前之信之)
(也不失矣支使智足以造謀密今按此數本互有得失而方尤疎略獨今所定詳有序且及羣博乃與)
(上文相應)以勤(勤或作勸)
送何堅(本或有歸道州字)何於(於或作與)生博(生下或有與字)其不(其下或有)
(志字)陽公賢也(或無賢字方云此謂陽城)湖南楊公又(或無湖南又字楊作陽皆)
(非是方云此謂楊憑也)比州服楊公(楊或作陽非是)潁川(川下或有守字)是鳥
(或作是鳳鳥也)若史(史或作使)也巳(或無已字)
送廖道士之山(或無之字)高而(或無高字)獨衡(衡下方有山字)山益峻
水清而益駛(或無峻水清而益五字非是駛或作駃音快)測其(測如周禮測土深之)
(測方作側下别有南字皆非是)州清(州下方有之字)所窮盛而(方無盛字)而鬱(或無)
(而字)石英鍾乳橘柚之包(方無英及橘柚之包五字)當也(當下或有奇字非是)
之學(學或作教)迷溺(迷下或有惑沒字)
送王秀才(或作進士王含)乃知(上或有然後字)或為(或方作不)感發(方無發字)
氏子(或無子字)尚何(何下或有事字)以為(為字疑衍)在廷(在下或有朝字)又嘉
(方無又字)其世(其方作於)於其(其或作是)
送孟秀才(或注琯字)識之矣(識音志矣方作也)吾益(吾或作余)彊而(而方)
(作有非是)
送陳秀才彤非以(或無以字)見之(之下或有於字)則何信之有(諸本)
(何下有不字方本亦然相舊讀此序嘗怪則何不信之有以下文意斷絶不承應每竊疑之後見謝氏)
(手校真本卷首用建炎奉使之印□有題字云用陳無㔾所傳歐公定本讎正乃刪去此一不字初亦未)
(曉其意徐而讀之方覺此字之為礙去之而後一篇之血脉始復通貫因得釋去舊疑嘗謂此於韓集最)
(為有功但諸本既皆不及方據謝本為多而亦獨遺此字豈亦未嘗見其真本邪嘗以告之又不見信故)
(今特刪不字而復詳著其說云)如志(如下或有其字方從閣本)
送王秀才(或作王塤)以為(方無為字)而能(而下方有其字)益分(方從閣本分作)
(引本今按以分為引蓋草書之誤然幸有它可證方乃不取而獨信其誤何哉)故周(故下方有)
(莊字)卿之(或無之字)名字(字或作耳)馯臂子弓(方云史記作子弘漢書作子弓又云)
(商瞿授子庸子庸授子弓傳授之序與此不同)有書(書上或有師字非是)故吾(吾或作余)遲
疾(或作疾遲)莫幸(幸或作得)
荆潭唱和(此謂裴均楊憑唐藝文志有裴圴荆潭唱和集一卷諸本作裴垍非也)卒業
(業或作集方云卒業字見漢楚元王傳)之音(或作者之語非是)至若(方作若至)氣滿
志得(滿方作得得作滿)僕射裴公(方無上三字)之南(方無之字)鬼神(方作)
(神鬼)苟在編者(在或作有非是)
送幽州李端公(李益時佐幽州劉濟幕今相國李藩也)元年(下或有春字洪玉父)
(云是年春公猶在江陵安得有偕朝道語)里至(里或作累或作狸)帓首(帓或作帕)握刀
左右雜佩(方從杭本刀下有在字而讀連下文左字為句謝本又校作在右今按若如方意)
(則當云左握刀右雜佩矣不應云握刀在左亦不應唯右有佩也在為衍字無疑杭本誤也禮疏云帶劍)
(之法在左右手抽之為便則刀不當在右謝本亦非矣左右雜佩當自為一句内則所謂左右佩用者也)
弓韔服(韔或作在方從閣杭蜀苑作張引說文云弓施弦為張又云服弓衣也今按韔服皆弓)
(室也然詩云言韔其弓又曰交韔二弓則韔字□可通作虚字用矣此云弓韔服謂納弓於服耳况弓施)
(弦與否於服無利害作張非是)矢插房(方云左傳抽矢納房房箭舍也)迎道左(方從閣杭)
(本道作賓非是)卒不得辭(此□或有及館又如是一句方從閣杭苑粹無之今按此據次第)
(當有此句但下文云上堂即客階坐必東嚮若至館如此即是常禮不足言唯在府如此乃見其尊事天)
(子使者不敢以主禮自居之意當從方本為是)即客階(此下方複出即客二字云文粹亦有即字)
(則知古本誠然也何今按複出二字古本雖有然不知是文理不足為正也)復平(句)平必
(下平字方作乎時乎今按若作乎字而屬上句則下文不應又便重出如開元下句但云必自幽州始而上無平字即)
(不成文理今定作平仍屬下句)東都東都之大夫士(方無複出東都字大夫士或作)
(士大夫)
第二十一卷
序
送區冊(方云洪謂區冊即區弘考其始末非也)江流(江上或有水有字)廉利(廉或)
(作其)荒茅篁竹(諸本篁作叢蜀本作荒榛茅竹方云漢書嚴助傳谿谷之間篁竹之中顔曰竹)
(田曰篁)言語不通(語方作說不下有相字)之士(士或作事)歲矣(方無矣字)儀
觀(觀或作冠)空虚(虚或作谷非是)如斯(方無斯字又或作其皆非是)欣然喜(然下)
(或有以字)於其間(於或作乎間或作閒)陶然以樂(方無以字然今按欣然喜陶樂當)
(為一例故諸本皆有以字而方本皆無然竊詳其文勢之緩急恐上句應無而下句應有也故定從此本)
(云)乎貧(方無乎字)歲之初吉(吉或作告方云毛氏詩傳云初吉朔日也此蓋通言歲首)
(也)歸拜(拜或作覲)
送張道士高之隠(高方作南下同隱方作有道今按有道語似太重當且作隱)東
方(下或有諸侯字)白差(白或作自非是)尺棰(棰方作菙)及斯(斯方從閣杭作期非)
(是)清伊(伊或作漪處今按伊水在嵩北若前兩處作嵩南即此不可作伊若彼作嵩高則此乃)
(可作伊耳漪字雖可通用然本不從水只是語助辭如書斷斷猗大學作兮莊子猶為人猗亦是此類故)
(說文水部無之但因伐檀漣漪淪漪故俗遂加水□□而韓公亦有含風漪之句則此作漪亦未可知今)
(上文既作嵩高則此且作伊亦無害若有它證見得上文果當作南則此却當改為漪矣)
送高閑上人徙業(徙或作從非是)往時(時或作者)善草(善方作喜非是)喜
怒(文苑作喜焉草書怒焉草書非是)不平(監本作平生非是)書焉(或無焉字)猶鬼
(或無猶字非是)情炎(情方作精)而後(或無後字)解外膠(諸本作膠方從杭歐謝本作繆)
(云繆莫侯切猶綢繆也莊子内韄者不可繆而捉義蓋同此今按膠者黏著之物而其力之潰敗不黏)
(為解今以下文頽□潰敗之語反之當定作膠)所起所嗜(方從杭本所下皆有於字非是)
潰敗(敗方作散)善幻(善方從閣作喜酬今按善幻說巳見第四卷崔少府詩)閑如(閑下)
(或有師字方云此文全篇用意皆本於莊子所稱宋元君畫圖有一史後至解衣槃礴臝郭注云内足者)
(神閒而意定又云王彦法謂退之此數語乃深得祖師向上休歇一路其見處勝裴休遠甚今按韓公)
(本意但謂人必有不平之心鬱積之久而後發之則其氣勇決而伎必精今高閑既無是心則其為伎宜)
(其潰敗委靡而不能奇但恐其善幻多伎則不可知耳此自韓公所見非如□史祖師之說也)
送殷員外萬國(方從閣杭無萬字應今按如此則與下文不相非是)於朝(杭本)
(無於字非是)經法(法或作術)承命(杭本無命字非是)殷大夫(或作殷侯)持被
(持或作襥)入直三省(方云洪慶善謂唐無三省持被入直當為句絶三息暫反省息片切朱新)
(仲云唐以侍中兩令為三省長官張籍寄白舍□詩三省比年名望重說者以唐無三省非也若不言三)
(省不知入直何所以上下文考之朱說為長)剌刺(方云洪慶善云剌音盧達切樊云刺七迹切若)
(如洪讀則當以戾為義顧婢子語何戾邪潘岳閣道謠和嶠刺促不得休語意皆同此當以七迹切為正)
知人(下或有矣字)
送楊少尹疏廣(疏或作疎方云漢書作疏今按疏正字疎俗體也)供張(張或作帳)
(方云謂供具張設也音竹亮切公送石弘序張上東門只用張字况二疏本傳自可考漢書如高祖留沛)
(張飲黥布傳張御食飲皆謂張設也)一旦(或無此二字)相及(及方從閣杭本作方及上或别)
(有方字皆非是)其意豈異也(或作豈其異意邪非是)送者幾人(或無幾人字)
幾疋(疋或作駟)以否(以與通用之例前巳屢見此為最明白者)疏蹤跡否(方從閣本)
(無下三字非是或□無否字亦非)惜之(方從閣杭本無之字)白以(或無白字或作署)同
不同(或無下同字)於歸(或無於字非是)其鄉(鄉或作家)其在(二語方從閣杭本皆)
(無在字)
送權秀才瓌怪(怪或作奇)西公(西下或有董字)吳縣(縣或作郡方云非也董晉)
(祭文石本可考下同)權生之貌(上或有觀字)諧和(和方從閣杭蜀苑作聲云晉范啓謂)
(孫綽天台山賦曰恐此金石非中宫商故文章以諧聲為尚公進平淮西表曰叢雜乖戾律吕失次亦謂)
(此也却今按諧和即謂其聲之和耳若作諧聲犯本字而語意亦不活方說非是)閱之(閱或作聞)
送湖南李正字(或作送李礎判官正字歸湖南方云礎之父仁鈞也)尊府(府或作父)
日南(日或作山方云仁鈞以讒流愛州)官郎(官下或有員外字)王長(王下或有府字)
亦留此(方無亦此二字留作收皆非是此謂東都蓋李亦分司也)周君(君下或有巢字)外
則(方無則字)相與(方無相字)成德(成或作盛)李生(上或有若字)退未(方無退字)
寒飢(或作飢寒)畢至(至方從文苑作在者今按在乃至字之誤書史多互用如此方本則當)
(作至而治道不至多言不至學古兵法之類以它書所引考之却當作在也)以養(下或有為字)
得巳(已或作止)序云(或作序之或作之序)
送石處士(或有赴河陽參謀字謀或作謨或有詩字)食朝(或無食字)事辭(辭或作免)
不應(上或有則字)下流而東注(方無而字或並無此五字)熟路(熟或作夷)龜
卜(卜或作兆)於家(於方作為)耕收(蜀本收作牧)歸輸(歸方從閣杭本作師今按當)
(從諸本作歸而讀作饋謂漕運也)所出(所方從閣杭夲作主)朋友(方從閣杭本作其朋)宵
則(或無則字)行事(事或作李)張上(張下或有筵於二字或只有别字)真能(真閣作其)
(非是)決去就為先生别又酌而祝曰凡去就(方從閣杭本無為先)
(生别以下十二字使今按此閣杭本由有二去就字而脱其中字遂下句全無文理方從之誤矣)外
敬(或無敬字非是)諂言(諂或作諍非是)是聽(方無是字)圖利(方從閣杭本圖作固)不
敬(不下或有祗字)退愈(退或作遣蜀本云送詩元本具於此今附第四卷末)
送溫處士赴河陽軍多天(多下或有於字)能空(能下或有遂字)苟無
良(無下或有留其二字)雖謂(方從閣杭本無謂字)恃才(恃或作懷)不市(市或作賈)諮
而處(諮或作咨處或作取)朝廷(方無朝字)求内外無治(方從閣杭蜀本無内外二)
(字或作内外求無理皆非是)自引(或無自字)奪之(方從閣杭本無之字)既至(方從杭蜀)
(本無至字)其為(其或作具)序之(之或作焉)
送鄭尚書(鄭權)為大府大府始(方從閣杭本無下大府字)迎郊(郊上或有)
(于字)先入(或無先字)至一再(一下或更有至字)諮而(諮或作咨)颿風(颿或作飄)
黨仇(或作仇黨)將吏(或無將字)爬梳(或作杷疏)之州(州或作洲)蠻胡(胡或作夷)
嘗以(嘗或作常)貴而能貧(方云此左氏語權本傳云用度豪侈復與此異何邪今按通)
(鑑權家多姬妾禄薄不能贍因李訓干王守澄求節鎮得廣州此語蓋譏之也)以祝(或無以字或祝)
(下有使字)
送水陸運使韓侍御歸所治(方云考食貨志憲宗用李絳議以韓重華為振武京)
(西營田和糴水陸運使振武乃單于大都護府故地後改名振武重華後名約預甘露之禍洪謂唐志無)
(所考非也字今按漢書王尊傳有治所此所治字當乙)轉運(方無轉字)為之(方無之字)
私其贏餘(其下方有有字其或作有在今按此皆非是或果有有字則當其字上)之際
(際或作險)朱銀(或作朱金方云銀緋唐五品服)庶幾(或無幾字)務一而兩得(務一)
(或作一務兩得或作得兩)坐耗(或作坐見耗虚或作坐耗虚方以閣杭本定)
送鄭十校理曰校(方無□字)名能(名下或有士字又或有而字)家之(家下)
(方有選字非是)於居(或無於字)前後(方無後字)如耳(方無耳字或作爾)在門(門下)
(或有下字)司吏(司下或有□字)詩(下或有□字注洛上或有得字)分正(正或作政)春
衫(衫或作和)親交(或作交親)
韋侍講盛山十二詩(講或作御或作盛山唱和詩序)躍躍(方從閣杭本無下躍)
(字以下句偶之非是)不利(不下或有得字)侯謂(侯下或有之字)之文(方無之字非是)以
探(探杭作深非是)之意(方無之字非是)方且(或無方字)歌詠(或作詠歌)朐䏰(方云)
(說文朐□蟲名漢中有朐䏰縣地下多此蟲因以為名朐從肉句聲考其義當作潤蠢唐韻音蠢閏劉禹)
(錫音屈忍漢書朐音劬通典曰開州漢之朐䏰地也)十人(方云樊謂考下文只六人一曰和者十人)
(而時集闕下者六人耳)及此年(諸本作及此年閣本作明年方從杭本作時年云謂此時之年)
(也韋以元和十一年刺盛山韓以長慶二年作序閣本作明年由時字訛也今按作明年則非實作時)
(年則不詞當從諸本作及此年則無可疑矣)禁中(諸本此下有名處厚字其下諸公亦各書其名)
(元司馬云名稹許使君云名康佐白使君云居易李使君云景儉嚴中丞云武溫司馬云造方以閣杭本)
(刪十四字云蜀本側書稹康佐居易景儉造五名獨嚴不書其名今考嚴謂嚴謨時為祕書監樂天集有)
(制詞可考諸本改作嚴武蜀本又作少監皆非也李景儉自楚州召還温造自朗州召還今皆不著其郡)
(亦闕文也)山十(山下方有之字)
石鼎聯句詩(閣本無此篇方云洪慶善曰張文潛本校與諸本特異蓋原於蔡文忠也然增損太)
(多不知得於何本今姑以杭蜀本為正今按張本多可取當附見以備參考)衡下來(下或)
(作山)知師服在京(師服張本作劉)夜與(或無夜字)長頸而高結喉中
又作楚語(方云蔡張本皆作長頸而結喉無高與中字唐子西曰結古髻字也高結當句斷漢)
(陸賈傳尉佗魋結顔曰讀為椎髻云一撮之髻其形如椎高結語原此今按古語自有城中好高結不)
(必引椎結也但道士之首加冠不作椎結讀結為髻而以喉屬下句者雖有據而非是蓋長頸故見其結)
(喉之高而此高結喉中□作楚語也不然則當從蔡張本刪高中二字)子云能詩(云方作之)
(又無能詩二字非是)年九十餘矣(張本上有其字無矣字)解捕(方無解字解張作能)
拘囚(張作罔兩)不知(不上方有然字)其實能否(方無其字或無否字)此說(張無)
(說字)即援(此從張本方即作既)於喜喜踊(張本喜並作侯)其下(此從張本方無下字)
袖手(袖方從杭蜀本作抽)倚北牆坐(倚或作旁或無坐字)不解(解或作能後同)子
為我書(此從張本方子上有弟字書下有吾句字)不似(張本不似作似非疑當乙作似不)
二子(張本子作人)喜思(方無思字)欲出(或無𣣔字)欲書(欲張作而)劉把筆
吾詩云云(或無詩字張本作劉進士把筆則又高吟云云)其不用意而功益
奇(此從張本方下四字作益切奇出非是或疑其當作若)侵劉侯(方無侯字)喜益忌
之劉與侯皆巳賦十餘韻彌明應之如響皆穎脱含
譏諷夜盡三更二子思竭不能續因起謝(夜盡三更諸本在不)
(能續之下下更有二子二字此從張本方從杭蜀夲文粹□有喜字屬上句而無益忌至譏諷二十四字)
(及思竭不能續五字又盡作益二子二字下便連因起謝張本又以盡為蓋而一本併無盡益蓋三字)
(今按方本簡嚴諸本重複然簡嚴者似於事理有所未盡而重複者乃得見其曲折之詳但今恐有漏落)
(故且從諸本及張本而方本固在其中但方本云語侵劉喜劉既書姓□不當獨書名恐劉下本有侯字)
(而下文别有喜字之誤也諸本喜益忌之之下復云劉與侯皆巳賦十餘韻語亦太冗張本夜盡三更四)
(字屬於含譏諷之下固善然似不若移於喜益忌之之下也此皆未敢自以為然讀者詳之)非世
人也(或無世字或作非世人能出也)某伏(張本某下有等字伏或作服)奮曰(奮下或有)
(□字或有目或有然字今按恐或有髯字)把筆來吾與汝就之(此從張本或無)
(來字方無下五字)即又唱出(張無即字出或作書非是)訖使讀(此從張本訖使方作)
(止即)讀畢(張本讀作之屬上句)不巳(方無不字)此皆(此或作子)就子(方無子字)作
耳(作下或有之字耳方作矣)所能(能或作聞)語亦(張本語下有子字)皆起(張無皆字)
敢問解何書(方無此五字)請聞此而巳道士寂然若無聞
也(張本但存寂然二字無十一字)敢喘(張本喘上有少字)困遂坐睡(方無下三字)
巳上(張本上作出)驚顧(此從張本方無驚字)童奴(張本童作僮)奴曰(奴上張有)
(僮字)到門覓(張無到門字覓下有之字)石鼎聯句詩(或無此題)足自安
(方從杭蜀文粹作安自足既無文理對偶又差方本誤改多類此)雙耳(雙或作隻)髻撐(諸本)
(此下無彌明字恐今按此似二子譏道士之詞實非彌明語)徒示(示方作爾)不過升合
盛(過方作合合或作斗盛或作成)傍似(傍方作仍)以兹(或作怱罹)足呈(諸本此下無喜)
(字)所撜(方云撜除庚切博雅曰揬也淮南子子路撜溺而受牛謝注撜舉也平上聲通洪本一作)
(掁又年譜云或謂軒轅寓公姓彌明寓公名蓋以文滑稽耳是不然劉侯雖皆公門人然不應譏誚如是)
(之甚且言彌明形貌聲音之陋亦豈公自謂邪而列仙傳又有彌明傳要必有是人矣今按此詩句法)
(全類韓公而或者所謂寓公姓名者蓋軒轅反切近韓字彌字之義又與愈字相類即張籍所譏與人為)
(無實駮雜之說者也故竊意或者之言近是洪氏所疑□皃聲音之陋乃故為幻語以資笑□又以亂其)
(事實使讀者不之覺耳若列仙傳則又好事者因此序而附著之尤不足以為據也)
第二十二卷
祭文
田横墓十一年九月愈如東京(諸本或作十九年月下有十一日字如東)
(京或作東如京洪氏曰東京洛陽也公以貞元十一年出長安至河陽而後如東都也十九年秋則公為)
(御史是冬即貶陽山安得以九月出横墓下唐都長安亦不得云東如京也方從閣杭蜀本作東如京云)
(田横墓在偃師尸鄉洛陽東三十里今公自河陽道横墓下以入洛故云東如京也今按洪氏作如東)
(京及考歲月皆是方氏亦以京為洛陽但據三本必欲作東如京為誤耳今且未須别考它書只以其所)
(引田横墓在洛陽東者論之則自墓下而走洛陽乃是西向安得言東如京乎況唐都長安謂洛陽為東)
(京則可直謂之京則不可其理又甚明若據元和郡國志則河陽西南至河南府八十里其大勢亦不得)
(云東如京也此又三本謬誤之一證故復表而出之)得士(士下或有心字)死者不復生(者或)
(作而生方作來皆非是)寶之(之或作者)天命(天或作大)其遑(方從閣杌無其字非是)
非一(非方從閣杭作皆非是)
歐陽生哀辭治其(治上或有往字非是)袞以文辭進有名於時
又作大官臨莅其民鄉縣小民有能誦書作文辭者
袞親與之為客主之禮(此從吕汲公本方從閣杭苑粹辭進下即屬鄕縣至者袞)
(下又有故宰相三字下乃屬有名至其民又屬親與云云顛倒錯亂全無文理而方云三本如此不當輕)
(改其蔽如此今定從吕本方主下有人字鄉縣作縣鄉則尚有可取云)宴饗(宴或作讌)與之
(與讀為預或作預或疑與如字而字下有俱字)皆化(化方據新傳作仕非是)也久(下或有矣)
(字)余始(余下或有年十九字)聞詹(聞方作則或云當并出則聞二字亦有理)會監(或無)
(監字監或作詹)以來(以或作而)將以有得於是(有或作在或無於是字或無於是字)
(而有複出將以有得四字)朋友(方作友朋)之傳(傳或作說或作誌)故作(上或有余字非)
(是)悲哀(方作哀悲此今按上文巳連有兩哀字不應如重複或當刪去此哀字)詹志(詹或)
(作其)親視(或作視疾)孔時(孔或作既)無益(益或作救)哉兮(或無此兮字)
題哀辭後(或作題歐陽生哀辭後方以古本刪)生友(生下或有之字)今書(或無書字)
劉君伉君(君下方無伉字下君字一作伉或無下君字而複出伉字)志益(方無志字)知
歐陽生(下或有之志字)雖然(此下或有苟愛吾文必求其義八字八字下又或有則進知於)
(歐陽生矣必時觀十一字)乎古道(乎或作於方從三本無道字以上下文考之無道字即不成文)
(理矣)於人(此下或有然則吾之所為文皆有實也十一字)
獨孤申叔哀辭而怒(奴或作怨或作思句下或有邪字)居何(居或作為)彼
蒼(或無蒼字)寓其(寓下或有於字)自知之(或無自字方無之字或無自而有之字)其
容(方云以容叶光用古韻也或作如處其㫄非是)烏虖(或作嗚呼)
祭穆員外文(為崔侍御作晁本篇首題云維年月日故人博陵崔愬謹以清□之奠祭于亡友穆)
(六端公之靈方云豈穆員邪舊傳員卒檢校員外郎杜亞留守東都辟為從事皆與此文合新傳員終侍)
(御史故晁本稱端公也)北奔(奔或作歸)如故(如方作無)眷然(眷或作睠)畯明
(畯或作俊)不知其可(其或作而一本知其作可而)嘯歌(嘯或作咏)復我(方作我復)
(此今按下文云無非德聲則二句專指穆也當作復我)以語(以或作與)曲生何樂直
死何悲(曲或作直直或作曲二□或皆作可皆非是)主人(主方作王非是)内閔(閔或)
(作憫方作鬭非是)君處(君或作居非是)其昔(其疑當作如)失聲(失方作哭)
祭郴州李使君(文苑此篇首題云維元和元年歲次景戍二月乙未朔二十四日戊午將仕郎)
(云云使君員外三兄之靈方云考之唐歷皆合)何日(何或作曷)癸未(未或作□今按癸)
(未者貞元十九年貶陽山令時也)於暫(於或作而)言莫交而情無由(莫或作若)
(或作若而下無情字)窮遐(遐或作荒或作遐荒)無徒(徒方作圖)管啾(啾或作湫方云選□)
(居賦管啾啾而並吹)窮愁(窮方作冤)授縞(授方作援)承凶(承或作成)明旌(明方從諸)
(本作銘此從□本字見檀弓鄭注云神明之旌)橈志(橈或作僥或作撓從手皆非)百車(車方)
(作年語今按後漢書馮衍出妻書云詞百車韓蓋用此作年非是)
薛助教朝散(墓志石本散作議)侯繼(下或有等字)薛君之靈(晁本作河)
(東薛君七兄之靈)來門(來或作東)
虞部張員外(文苑作元和十年晁本作維元和十年月日中書舍人王涯考功郎中知制誥韓愈)
(禮部侍郎崔羣京兆尹許季同考功員外郎庾承宣河中節度判官殿中侍御史邢册等方云六人皆張)
(季友之同年也)今者(或作於今)託嗣(或作嗣託)
河南張員外守太子右庶子(或無此六字)並跱(跱或作峙方云選潘)
(岳□中詩列營棋跱注跱立也亦作峙)雪虐風饕(雪虐方從杭本作嘯虎云以顛於馬下言)
(之由虎聲懼也風饕謂虎貪風而嘯不巳虎近於虐訛自此也饕或作號今按杭本□然不成文理以)
(上語歲弊寒兇言之八字相偶當為□虐明甚)觝頂(頂或作項非是)颿船(颿或作帆或作飄)
南上(上或作之)遽變(遽或作復方作徧)來寅(寅方作夤乃今按寅為辰名夤寅緣之)
(義當改作寅說見下條)猛獸果信(蜀本獸作首方云李本校作孟首不知得之何本也葛魯)
(卿云&KR1042;不駿虎取之則亨矣不待禱而有憑也來今按洪謝本皆作孟首謂正月孟春之首也張言寅)
(其徵以虎為寅神故言來歲寅月當有徵驗孟首果得歸也然且作猛獸亦通)嶺中(中或作竢)不
存令章罰籌蝟毛(不存或作存不罰或作罪方云唐人會飲以籌記罰劉夢得詩罰籌)
(長樹纛是也以今按令章謂酒令違令則籌記其罰也)雲壁(雲方作天)太湖(太或作大)鹿
角(鹿角洞庭湖中地名元□之有鹿角詩湖旁至今有鹿角廵檢司也)豕豞(豞或作豹非是方云)
(豞豕聲)生闊死休(或作生死休咎非是)訐奪(或作奮訐方作許奪今按奪謂爭執不)
(與猶今言定奪公事也墓誌云守法爭議棘棘不呵即此事也方本無義或本亦非)南昌(今按墓誌)
(張自刑部出刺虔州然則昌當作康)望君(或作定居非是)納石壤中紀德事
功(中方作下紀方作已事或作著亦今按上文已有□韻則此不當再有下字已字無文理下當作)
(中巳當作紀無疑也事功作著功於理亦順但下文便有外著後世則重出著字又似可疑姑從舊本作事)
(蓋紀其德紀其事紀其功也又恐或是序字以似而誤然無所據不敢輒改也)
李員外太夫人某等(某下或有乙字)
薛中丞(方云此祭薛存誠也唐史有傳)年月日(文苑作元和九年)
裴太常維年月日愈等(文苑作元和九年晁本下具給事中李逢吉給事中孟簡)
(吏部侍郎張惟素吏部侍郎張賈比部郎中史館修撰韓愈等五人)檐石(諸本多作甔石方云舊本)
(多作檐公秋懷詩用甔字按後漢明帝紀生無檐石之儲檐字本此郭璞方言注甔石之儲實用甔字前)
(漢蒯通揚䧺傳皆只作儋貨殖傳醬□儋顔曰儋人儋之也一儋兩&KR1125;丁濫切)
潮州祭神(晁本第一首題作祭湖神文第二首題作又祭止雨文第三題祭城隍文第四題祭界石)
(神文第五不立題)腵脩(腵或作時當今按若作時則脩作羞)熟以穫(或無以穫)
(二字非是)神之不(方無之字)月日(或作日月非是)口得(口上或有而字得或作有)爾
明神(神下或再出爾字屬下句)若饗(饗或作響)咨嗟(咨方作疵)饗之(之方作兹)
界石神之靈(或作界石之神)克庥(庥或作庇)鑒之(之方作兹)
原本韓集考異卷六
汪季路書逵頃在成都見樊澤之所藏盤谷序碑
本云得之邵公㴉作横卷刻字畫甚新略無殘闕
處家中所藏本乃刻之方石殘闕殊甚其下方十
餘字不復存字體絶不相類自是兩本家中本有
後語集古錄金石錄本亦皆有之記得樊本無之
洪慶善所見似亦與家中本同惟樂且無央不同
以上文意觀之恐舊自作無殃也大扺家所藏本
與方本所記多同但藂茂盤旋友人於旹可以稼
五處家本所闕而天子二字家本似續改刻耳又
嘗以所見樊本及家本校今方本所不同者五處
如不可幸而致(不樊作弗家本闕)大丈夫不遇(夫下樊本有之字家)
(本闕)僥倖(樊本家本僥並作徼)不祥(樊本家本不皆作弗)飲則食(樊本同家本闕)
田氏先廟碑海外二字方氏盖從石本而不著其
說櫜兜則石本省人作櫜方橐者誤也
右季路所見二石本與方氏所記無大同異但央
二本皆作央恐作殃者為是盖作殃則與樂為兩
事中間可用且字作央則與樂為一事中間不容
著且字也僥倖據經傳當用徼字它亦不必改也
今錄此書以見石本未必可據况方氏所見又出
傳錄而非其真耶田碑櫜字雖無石本亦無可疑
方本之誤則其考之有未詳耳
