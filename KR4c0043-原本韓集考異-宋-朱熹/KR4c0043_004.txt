原本韓集考異卷四
宋朱熹撰
第十一卷
雜著
原道君子小人(子下或有有字)非天小也(天下或有之字小方作罪云尸子曰)
(井中視星所視不過數星罪今按韓公未必用尸子語正使用之作亦非文意)其所謂德
(或無此四字非是)公言也私言也(言下或皆有者字或惟下句有之)黃老
(或無黃字)晉魏梁隋(諸本作晉宋齊梁魏隋文苑作晉梁魏隋蜀本作魏晉宋梁齊方從閣杭)
(本云南舉晉梁北舉魏隋也)于墨(諸本此下有不入于墨則入于老二語)必出(句上方有)
(則字)主之(主方作王皆今按作主乃與下文三韻協作王非是)者附者汙(者或)
(皆作則附或作隆皆非是)嘗云(諸本嘗下有師之字)以相(或無以字)通其(通方作同)壹
鬱(壹或作湮或作堙方云按史記賈誼傳獨堙鬱其誰語漢書作壹鬱壹當作㚃集韻音咽㚃鬱不得)
(泄也平入聲通用湮與㚃亦音義同也作壹則非氲今按字書壹㚃吉凶在壺中不得泄也即今之氤)
(字壹湮古蓋通用故漢書但作壹耳)斗斛權衡(方無權衡字非是)剖斗(剖或作掊)致
之(之或作其非是)臣不行君之令而致之民(諸本不下有能字無而致之民)
(四字而句下有則失其所以為臣一語)麻絲(或作絲麻篇内並同)名殊(名下或有雖字)事
殊(事下或有雖字)其言(其或作之)飢之(之或作而)外天下國家(方作國家天下)
(句下或有者字皆非是)進於(句上或有夷而字)其文(文或作書或作教)果蔬(或作)
(蔬果)而其為教(或無而字方無其字)曰斯道也何道也曰斯吾所
謂道也(何上方無也字所今按曰斯道也何道也是問詞而曰斯吾謂道也以下乃答語也斯)
(道也何道也或作斯何道也斯吾所謂道也或作斯道也吾所謂之道也又或無所謂字皆非是)何
而可(而方作其其今按此句復是問詞下乃答語)
原性(方作性原原今按原道原人原鬼之例作原性為是又此五篇目既同當是一時之作與兵部李)
(侍郎書所謂舊文一卷扶樹教道有所明白者疑即此諸篇也然則皆是江陵以前所作程子獨以原性)
(為少作恐其考之或未詳也)而其所以為性者五而其所以為
情者七(二語諸本或皆無而字方本皆無者字皆非是)曰何也(或無曰字)曰仁曰
禮曰信曰義曰智(方從閣杭蜀本云禮信去仁為近諸本多作曰仁曰義曰禮曰智曰)
(信對今按方本以五行相生之序而言諸本以四方相一位居中而言理皆可通但竊意諸本語陳而)
(韓公亦頗尚異恐方本或得之)行於(於方作之)之於五也一不少有焉則
少反焉(諸本無一字方從閣杭潮本也一作一也則而并屬下句云一謂仁也言不少存乎仁)
(少畔乎仁蜀本倒一也二字杭蜀反皆作及非也屬今按也一二字當從蜀本而以也字屬上句一字)
(下句方及諸本皆非也方以一為仁亦非是此但言中人之性於五者之中其一者或偏多或偏少其四)
(者亦雜而不純耳反字則方得之)處其(其或作於非是)亡與(句上方有無字非是)夫始
善而進惡與始惡而進善與始也混而今也善惡(與諸)
(本多作歟善惡下又有歟字歟今按二與字皆當讀如字而為句首猶言及也作而為句絶者皆非左)
(傳夫弗及而憂與可憂而樂與憂而弗害皆取憂之道也語勢亦相似)大戚(或無大字)母不
(或無母字)為聖(下或有人字)其終(或無其字)可教(教方作學)性者(性下或有情字)
而言也者(或無也字尤今按此篇之言過荀揚遠甚其言五性善但三品之說太拘又不知)
(性之本善而其所以或善或惡者由其稟氣之不同為未盡耳)
原毁(方作毁原說已見上)之人(或無人字下同)早夜(早或作蚤)求其所以為
周公者責於己(方從閣本無求其所以字只作責於已為周公者今按閣本不成文理)
(而方從之誤矣)去其不如周公者就其如周公者(方從閣本作求其所)
(以為周公者而為之)身者(身或作已)能善是是足為藝人矣(善方作有非是)
不責(責或作取)曰能善是是亦足矣(本或無此八字非是)不亦(句上或有)
(是字)君子則不然(方無則不然字)其身(或作於己)夫是之(方無之字或作夫如)
(是)有原(或無有字)不應者(或無者字非是)此世(或無世字非是)難巳(巳或作矣)
有作(作或作仕或作化)理歟(歟或作也)
原人(人或作仁)獸人(人上或有曰字)指山(山上或有南字非是)曰山乎(或無此三)
(字)故天(方無故字)同仁(仁或作人非是)
原鬼鬼無聲與形(此上或有鬼無氣三字非是)有怪(有或作見)曰是有
二有鬼有物(二下或有說字或有說字而無下四字)於民(民或作時)形於(形或)
(作託)之為之(或無之字)反乎無聲(乎或作其非是)不能有形與聲不
能無形與聲(或無上六字或無下六字)為禍為福(本或先言為福)作原
鬼(方從閣蜀粹無作字也今按古書篇題多在後者如荀子諸賦正此類但此篇前已有題不應複)
(出故且從諸本存作字)
行難聞天(聞下或有於字)愈嘗往間客席(嘗或作常間或作問客或作賓席下)
(或有坐定二字)可人也(可或作何方從閣杭苑作可云可人見禮記鄭注曰此人可也今按方)
(據禮記是也然詳下文韓公之語似以陸公雖嘗任誄此人復自疑於有罪則頗有薄其門地之意而以)
(薦引之力自多者恐須作何字語勢乃協更詳之)誄也(也或作之)皆曰(曰上或有應字)足
任而誄(方作誄而任而或作與)與七十(下或有焉字)人邪(人下或有也字)聖
人不世出賢人不時出(人方皆作之或并有二字世出或作世生)歲之(歲或)
(作年)乳於(或無於字)坐焉(或無坐字)其皆賢乎(方無此四字)舉其多而
缺其少乎(缺或作沒少或作細或作一乎上方有者字今按此言人之才或不全備姑舉其)
(可取之多而略其可棄之少也)其全(其方作於此今按作其語意為近但陸公句正不敢必求全)
(才之意而下文韓公又以太詳而不早責之殊不可曉當更考之)位邪(位下或有也字)舉焉
(或作索之)雖詳(此下或有且微字非是)子之言孟軻不如(文錄作退語其人曰)
(乃今吾見孟軻)
對禹問無其人(此下方有而不傳三字)慮其患而不傳(而不傳或作而)
(不得如已非是)禹之慮也(慮下或有民字)人莫(或無人字)其亂(亂或作禍)不可
待(待或作得)傳諸子(諸或作之)守法(方從閣作法守非是)
雜說四首(或作三首其一作題崔山君傳)龍嘘(龍下或有之字)氣茫(氣下或有而字)
龍之所能使為靈也(靈方從閣本作雲非是)弗得(弗或作不)信不(方無)
(信字非是)醫者(醫下或有人字)之理亂(方無之字理亂或作亂否)紀綱者(紀綱)
(或作綱紀)所以(閣無以字)侯作(作或作僭)二世(世方作帝)四海(或作天下)謂之
天扶與之(諸本或無天字扶或作持今按此句未詳疑有誤字)善計(方無善字)
之為(之或作云而無為字非是)聖者(者或作人或并有二字)鳥者(鳥閣作馬方云尸子)
(禹長頸鳥喙閣本訛也)貌則(上或有其字貌或作面)禽獸(方無獸字)人邪(邪或作也)
(方云列子曰包犧氏女媧氏神農氏夏后氏蛇身人面牛尾虎鼻皆有非人之狀而有大聖人之德夏桀)
(殷紂魯桓楚穆狀貌七竅皆同而有禽獸之心公意亦如此耳)事之可否(方從閣杭無可否字)
(非是)千里馬常有(或無千里字)隸人(或無人字)食馬(句上或有今字)而
食(食下疑脫一石字)馬也(方無也字)且欲與常馬等(或無且字且或作而今)
(按且字恐當在等字下)天下無馬嗚呼其真無馬邪(諸本二無字下皆有)
(良字閣杭本皆脫其真無馬邪五字)不知馬也(知或作識而無也字)
讀荀(荀下或有子字)雄者(雄下或有也字)其說(其下或有所能字)黃老(或無黃字)
止耳(耳或作矣)時若(時下或有有字)不粹(不下或有醇字)抑猶(抑下或有其字)黜
去之(或無黜字或無去字)醇乎醇者也(方從閣無乎醇字或作醇如也皆非是)與
揚(揚方作雄非是)
讀鶡冠子十有九篇(九方作六云今鶡冠子自博選至武靈王問凡十九篇此只云)
(十六篇未詳巳今按方蓋不見或本作九也)雜黃(或無雜字非是)五至(至或作室)遇時
(遇下或有其字)功德(句上或有其字)一壺(壺或作瓠音義同)滅者(滅方作減)注十
(諸本注下有者字)
讀儀禮又其(其方作且)用之(之或作云)之存(方無之字)雜家(家或作說)尚
有(方無有字)學者(方無學字)
讀墨子上同上賢(上或作尚方從閣本云考墨子本書及漢藝文志當作上)
第十二卷
雜著
獲麟解(方云李本云元和七年麟見東川疑公因此而作然李翺嘗書此文以贈陸傪傪死於貞元十)
(八年則此文非元和間作也獲今按此文有激而託意之詞非必為元和麟而作也)書於
(書或作載)馬牛(或作牛馬)鹿然(然或作之狀或無之字皆非是)知其為犬豕豺
狼麋鹿(下或有也字)以形(下或有也字)亦宜(下或有哉字)
師說固先乎吾吾從而師之(閣本無下一句非是)夫庸知(庸方從閣)
(杭作豈或并有二字而無夫字皆非是)存也(方無也字)嗟乎(上或有咨字非是)猶且
(且或作巳非是)下聖(下或作去非是)句讀者(者下或有也字方云讀音豆周禮天官注徐邈)
(讀馬融笛賦作句投徒鬭切何休公羊序失其句讀不音山谷和黃冕仲詩只從如字)官盛(盛或)
(作大按官盛語見中庸)不齒(或作鄙之)其可(或無其字)孔子師郯子萇弘
師襄老聃(句絶方無孔子師郯子五字而讀下六字連下句郯子之徒為句)郯子之
徒(方云校本一云郯子下當有數子二字其上當存孔子師三字為是今按孔子見郯子在適周見)
(萇弘老聃之前而聖人無常師本杜氏注問官名語故此上句既叙孔子所師四人而再舉郯子之徒則)
(三子在其中矣方氏知當存孔子師字而不知當并存上郯子二字乃以下郯子二字屬上句讀之而疑)
(郯子之下更有數子二字誤矣)孔子三人(子下或有曰字方從杭本云論語本無則字曰字似)
(不當有)是故(或無是字)學於(上或有請字)余余嘉(方無下余字)
進學解招諸(招或作召)畢張(畢或作必)畯良(畯或作俊方云古文尚書俊皆作畯)
(公佗文石本多用畯字新舊史同上)&KR1057;羅(&KR1057;或作杷方云音義同)之不明(之不或作不能)
有年(年方作時云考舊史公時以職方下遷蓋非久於博士今按此文恐非職方左遷時作說見)
(下條)絶吟(吟或作唫)記事(記或作紀)焚膏(焚或作燒)兀兀(方作矻矻)之業(之下)
(或有於字)補苴(方云衣弊不補履決不苴吕氏春秋語)幽眇(方云抗辭幽說閎意眇旨見揚)
(子雲解難)茫茫(或作芒芒)障百(障或作停方云禮記鯀鄣洪水音章)有勞(或無有字)醲
郁(醲或作釀)無涯(無或作亡或作之非是)於文(文方作德或作儒或作得非是)具宜
(具或作其或作且)於為人(或無為字)躓後(躓多作㚄方云載㚄其尾說文作躓義通)遂
竄(遂或作逐)三年博士(年方作為方云謂貞元末為四門博士元和初為國子博士今復下)
(遷諸本多作三年樊謂公元和元年六月為博士四年六月遷都官史謂三歲為真蓋三年也今按洪)
(譜則樊說為是當作三年唐本詩注行狀皆有三年字何煩曲說乎然洪亦附三為之說則又誤矣)取
敗(取方作其)年豐(豐或作登)各得其宜施以成室者匠氏之工
也(或無宜字室下有屋字工作功方云淮南子曰賢王之用人也猶巧工之制木也大者以為舟航梁)
(棟山者以為楫楔脩者以為櫩榱短者以為朱儒枅櫨無小大脩短皆得其所宜規矩方圓各有所施天)
(下之物莫凶於雞毒烏頭也然而良醫橐而藏之有所用也是故林莽之材猶不棄者而况於人乎公言)
(蓋祖此而宜施二字當為一節)卓犖(或作犖犖)荀卿守正大論是弘(方從舊史)
(如此又云文苑上文皆同惟是弘作以興蓋國初以諱避也閣本亦只作大論以正為王以論為倫自杭)
(本也而新史又易守為宗其訛益甚矣)其遇(遇或作進)不顯(顯或作洎舊史無此上四而字)
俸錢(俸或作奉)從徒(從或作而非是)促促(諸本多作役役方云促音齪公張署墓誌抑首)
(促促就食與此同史記申屠嘉贊娖娖廉謹娖與促音義通集韻齪下二字皆出)陳編(編或作篇)
茲非其幸歟(或無其字或作此非其利哉)巳量(或作量已非是)以昌陽(上或)
(有不字陽今按本草昌蒲一名昌作不以者非是)
本政既其弊也(其方作有或無其字似今按猶言既而弊矣既字又及字)遂一
(遂或作逐)何居(方無何字或無居字必今按何居準檀弓音姬大率此篇僻澀其少作今或有所)
(未通闕之可也)我其(我或作吾)孽情(孽或作泰)悱然非矣(或無然非二字)後雖
(方無後字)可暨(暨或作洎)詭怪(怪或作類)
守戒柴楥(方云楥籬也欄也字當從木)屈強(屈或作倔)野人鄙夫(或無人鄙)
(二字)為有(為下或有之而二字或只有之字今詳文勢疑為字衍)莫大於不足為
(句下或有而不為三字為今按文勢疑足字衍下句不足者放此)材力不足者(足下或有)
(為字非是)而與(方無而字)引頸(頸或作領)於豹(於或作與非是)
圬者王承福傳(圬或作杇方云圬音烏左傳圬人以時塓館宫室杜注圬人塗者題語正本此)
(說不當用杇字今按論語作杇)我農夫(方無夫字)理我所以生者也(方從)
(閣杭本如此諸本生字或作出令文今按所以出令與原道意同似當從之然詳考上有三生字故此)
(言君者理我之所以生者正承上文而言也若作出令則與上下文意皆不協矣今當以方本為正)化
者也(方從閣杭無也字非是)一日捨鏝(或作捨鏝一日)有智(方無有字)吾特
(特或作故)入貴(入下或有於字)問之(或無之字)曰死(或無曰字)焉怠(焉下或有而字)
知其不可而強為之者邪(杭本可下有能字蜀本能上有強字方從閣本作知)
(己之不可能又無強字相今按此數本語意皆與上文不擇其才之稱否者複又與本句多行可愧者)
(不相承惟杭蜀本近是但能字亦未安而強字當在而字下耳今參取二本定為知其不可而強為之則)
(其上下文之義皆暢矣)饗之(方無之字)者也(者閣作類非是)有之(之閣作小非是)力
者(句下或有也字)楊之(句上或有然字非是)畜其(畜或作蕃)亡道(亡或作忘)自鑒
(鑒方作覽或作覺覽今疑自鑒或當作日)
五箴是無(方無是字)三十(三或作四方從閣杭蜀本云洪樊辨證詳矣)於前(於或)
(作于下語同)
游箴余少余今(余方從閣杭蜀本作于云左傳于民生之不易于勝之不可保杜注)
(于曰也下今按方說不為無據然與所證之文初不相似况文有嗚呼余乎則此于字皆是余字明矣)
知乎(或無乎字)
言箴烏可(烏或作焉)默焉(焉或作然)以汝為叛以汝為傾(以汝)
(方並作汝以類今按近世校本務為新竒多作倒語文乖字逆幾歐陽公所譏石公操作字之怪殊失)
(韓公立言本意今悉正之不敢從也)
行箴(行或作悔)可追(諸本皆同而方從閣杭以追為止以今按草書追字近似止字二本偶)
(轉寫致誤而方乃以好怪取之不復計其文義之通塞可一笑也)
好惡箴無善而好(善方從杭蜀作悖不今按二本蓋由下句而誤方亦顧文義而取)
(之也)
知名箴霈焉(焉或作然)及其(或作其及)禍亦(方作辱則)
後漢三賢贊為鄉人(或無為字人或作里)以赦為賊良民之甚
(甚或作患方云王符述赦篇曰今日賊良民之甚者莫大於數赦公全具此語)仲長(或無仲字)
謂高(句上或有自字)俶儻(俶或作倜方云俶與傳合)舉尚(舉下或有高第字今按本傳)
(無高第字)文章(方云考本傳當作才章公三贊未嘗私立一語)一終(一下方有而字)
諱辯李賀(李上方有進士二字非是)勸賀舉進士賀舉進士有名
與賀爭名者毁之(此公自言嘗勸李賀舉進士而賀從己說舉進士有名稱故與之爭)
(名者毁之也今方氏乃從諸本刪去名字而以有字屬下句遂使複出四字為剰語而爭名二字無所承)
(故諸本亦有覺其誤者而并刪四字以從省雖若小勝方本然要為失韓公本指而不究毁者之情也方)
(本又無之字亦非是方又云康駢劇談錄謂公此文因元稹而發董彥遠謂賀死元和中使稹為禮部亦)
(不相及爭名蓋當時同試者)察也(或無也字)若不(方無若字)之類是也(或無此下)
(注字)父名晉肅子不得舉進士若父名仁子不得為人
乎(諸本嫌名律乎下皆有此二十字方本無之非是)作詩不諱(注字若曰三處並同方本)
(一作周公一作孔子一作曾子)不諱嫌名(注若衞桓公本或無若字)騏期杜度
(期字度字下或並有者字方云董彥遠曰騏期以姓苑考之為朞又李涪謂杜操字伯度魏人以武帝諱)
(謂杜度公誤用也然張仲景方自有杜度公所用或出此)不聞又諱治天下之治
為某字也(或無又諱二字方云顏氏家訓曰桓公名白傳有五皓之稱厲王名長琴有脩短之)
(目不聞謂布帛為布皓呼腎腸為腎脩公言蓋有自也今按公言或與顔氏偶同未必用其語也)言
語(或作立言)賀舉(或無舉字)可邪為不(或無邪字方無邪為二字)譏矣止
矣(矣或並作也方並作邪)宦者(者或作官下同)
訟風伯(訟或作讒非是)之旱(或無之字)寖寖(方作侵侵)將墜(將下或有欲字)其
獨(獨或作將)氣不(氣或作雲)雲不(雲或作氣)伯兮(方無兮字)又何(又上或有其字)
我今(或作今我)雖死(雖方作之非是)汝傷(汝或作爾)
伯夷頌舉世非之力行而不惑者則千百年乃一人
而巳耳(方從杭粹及范文正公寫本無力行二字千下有五字云自周初至唐貞元末幾二千年)
(公言千五百年舉其成也汎今按此篇自一家一國以至舉世非之而不惑者說有此三等人而伯夷)
(之窮天地亘萬世而不顧又别是上一等人不可以此三者論也前三等人皆非有所指名故舉世非之)
(而不顧者亦難以年數之實論其有無而且以千百年言之蓋其大約如此耳今方氏以伯夷當之巳失)
(全篇之大指至於計其年數則又捨其幾二千年全數之多而反促就千五百年竒數之少其誤益甚矣)
(方說不通文理大率類此不可以不辨)去之(方無之字)從天(從或作率)與天(與或作從)
明也(明下或有者字)所謂(或無所字)一凡人(諸本兩句皆作凡一人唯范本兩句作一)
(凡人乃與下文非聖人者相發明諸本非是)夫聖人乃萬世之標準也(準方)
(作准之今按準字從水隼聲俗作准方本誤也又按此篇意所謂聖人正指武王周公而言也既曰聖)
(人則是固為萬世之標準矣而伯夷者乃獨非之而自是如此是乃所以為窮天地亘萬世而不顧者也)
(與世之以一凡人之毁譽而遽為喜慍者有間矣近世讀者多誤以伯夷為萬世標準故因附見其說云)
第十三卷
雜著
子產不毁鄉校頌安其教(安或作知方云此以教叶僑與囂車牽詩用韻如此)
昭哉(哉或作然)下君(君或作者)交暢旁達(方從三本作旁暢交達非是達或作通)
不理(下或有者字)
釋言(此元和二年春作宰相鄭絪翰林學士李吉甫中書舍人裴垍也洪曰國語云驪姬使奄楚以環)
(釋言注云以言自解釋也退之作釋言取此)六月十日(方無十日字)公公賜
(方無下公字)今為我寫子詩書為一通以來(我下或有盡字而無為一)
(通以字或無為我字而有盡字一方作二)若干篇(若干方作著于然今按著于篇雖古語施之)
(於此似不相入且公亦未必特用此語以為竒也)以獻(下或有之字)為讒(或無為字)慎
之(方無之字)以退(以或作巳)於敵以下(以或作巳方云國語自敵以下則有讎注敵體)
(也今人多用敵巳字非)宰乎(宰下或有相字)言乎(或無乎字)宿資蓄貨(或作宿貨)
(蓄資)相國(或作宰相)子其慎歟(或無歟字)之治(治或作理)孰不(孰下或有能字)
(非是)惑聰(聰或作聽非是)亂世(方作世亂)聽視(或作視聽)進而(或作而進)何懼
而慎(方無而慎字)危哉(方無哉字)於宰相者宰相不知彼
敖宰相(宰相或皆作相國)乃今知免矣(乃今或作今乃又無矣字)既而(方無)
(而字)
愛直烏可(烏或作焉)乎色(乎或作于)公舉(公下或有之字)有其(方作其有)在
此(或無此字有今按此下疑當而字)吾為(吾下或有能字)又未(又或作且)惜之(惜或)
(作愛)
張中丞傳後叙張巡(方無張字)開門(或疑上當有然字)賊語以國
亡主滅(語方校作悟滅下或有悟之字悟今按悟字無理且從諸本作語若果合作字即是誤)
(字之訛但以字上若有語字或誤字或語之字或誤之字即滅字下皆不當復有誤之字若以字上無此)
(四種字即滅字下皆當有誤之字)其徒俱死(上方有而字或又疑而字當在死字下)之
邪(方無之字)詬遠(詬或作語非是)之卒不(或無之字)之不亡(或無之字非是)助
之攻(攻或作功非是)府間(府或作州)雲之乞(方無之字)霽雲慷慨(或無霽雲)
(字非是)半箭(箭或作笴)吾歸(歸或作師非是)降霽雲(或無霽字)欲將(或疑衍一)
(字)及巡(巡或作其)嵩常(常方作嘗)嵩時(或無再出嵩字)嘗得(或無嘗字)久讀
(久或作又)起草(起方作有)人戶(或無戶字)或起(或或作猶)呼巡(巡或作之)嵩將
(句上或有而字非是)為所(為下或有其字非是)
河中府連理木頌(咸寧王渾瑊也)殆氣(殆或作始非是)有五(或無五字非是)
閔仁(仁或作人非是)異體(體方作事二字或作上下非是)殊本連理之柯同
榮異壟之禾(方云三館本潮本之柯皆作枝柯仍與下文同榮為一句今本木作禾由枝字)
(訛也之今按殊本連理之柯即今所頌之木也同榮異壟禾即書所謂異畝同穎之嘉禾也蓋追為前)
(日之預言而汎舉其類耳司馬相如所謂雙觡共抵之獸其句法亦類此如方所定則理乖語贅句分而)
(韻不協失之遠矣)徯之(方無之字作今按之字疑當其)今欲(欲或作將)王余抑
也(或作余抑王也或依上文作王抑余也方從三本定此今按抑余余抑蓋互文以叶韻耳作余抑)
(王固無理作王抑余亦重複無他竒當從方本為是)洵厥(洵方作詢非是)斯人(斯或作其人或)
(作民)
汴州東西水門記隴西(或無此二字非是方云董晉本仲舒之裔自廣川徙隴西)
(故云)距河(距或作拒)不合(不或作弗方從石本)晝湛(湛或作沈)舟不潛通
(不字方從石本作用未今按上下文意蓋言置鎖雖足以禁舟之潛通然免虧疏宣洩之患故須作水)
(門耳諸本作舟不潛通者是也今上文既言置鎖而下文乃云舟用潛通則是鎖為虚設而其下句亦不)
(應著然字矣若以為誤則石本乃當時所刻不應有誤然亦安知非其書者之誤刻者之誤况或非所親)
(見則又安知非傳者之誤邪其說之未盡者又見於溪堂盤谷等篇覽者詳之)遂拯(拯或作持)監
軍是咨司馬是謀(諸本及石本皆有此二句在人力有餘之下方從閣本刪去云閣本)
(蓋公晚日所定當從之直今詳此二語疑後人惡監軍二字而刪之耳方氏謂閣本為公晚年所定不)
(知何據而云然以今觀之其舛誤為最多疑為初出未校之本前巳辨之詳矣大抵館閣藏書不過取之)
(民間而諸儒略以官課挍之耳豈能一一精善過於私本世俗但見其為官本便尊信之而不復問其文)
(理之如何巳為可笑今此乃復造為改定之說以鉗衆口則又可笑之甚也)以閈(閈或作扞)之
文(文方從石閣蜀本作醇條今按此記方氏多從石本石本固當據信但上用字大誤而此醇字亦)
(未安耳)
燕喜亭記(燕或作宴此記方亦多從石本)佛人(佛下或有之字)慧游(慧下或有者字)
燔椔(燔或作焚)立屋以避風雨寒暑(避或作禦雨下或有禦字或作立屋以遊)
(風雨既除寒暑既去或作以禦風雨以除寒暑方從石本云左傳吾儕小人皆有闔廬以避燥濕寒暑)
其丘(上或有名字)有竢之(竢下或有德字)名之(名或作言)者頌(方從石閣杭蜀)
(本如此或作頌者今按頌疑衍字)州民之老聞而(方從石閣杭本如此或無老字而而)
(作者州民之老或作州之老民非是)名天(名下或有於字)其側(方從石本無其字)莫直
(直或作多非是方云直音值當也作宜者非史記樗里子墓正直其北匈奴傳諸將居東方直上谷或讀)
(如字)地藏(方從石本無地字)其人(方從石本無其字)部郎(部下或有侍字或無郎字)
(皆非是)藍田(田下或有山字)淅湍(方云今鄧州有淅川縣以淅水得名今按淅音錫其縣)
(本楚之析邑漢書所謂析酈者也湍亦水名在鄧州穰縣)蝯狖(蝯或作猿)瑰詭(瑰或作瓌)見
也(方從石本無也字也或作之)而羽(方從石本無而字)
徐泗豪三州節度掌書記廳石記(豪諸本作濠石或作壁洪云地理志濠初)
(作豪元和三年改為濠據退之作記時尚為豪作濠誤矣方云通典以為州名字本作濠蓋因濠水得名定)
(作濠郡今按顏魯公干祿字樣及唐韻亦皆作豪而元和國志云濠字中間誤去水元和三年字又加)
(水皆與地理志合但通典偶脫中間去水一節耳此豪字當從洪氏作豪)整齊(整或作總)之
士(士或作事)鎮守(守或作定)祈祝(祈或作所)閎辨(閎或作宏)然後(後方作后)者
三(者下或有凡字)人隴(人下或有曰字)人苟(苟下或有有字)相章(章方作扶或作華)
川泳(泳或作伏)飛也(方無也字)記之(或無之字)俾來(或無俾字)
畫記兵立者(或無立字)騎執大(騎下或有而字)徒而驅(方無而字驅作騎)
(按徒則非騎矣方誤也)方涉者(方無方字)坐而(方本坐上有方涉二字)具食者
十(具或作且十上或有二字)牽者二人(二或作三)一人杖而負者(方無者字)
(疑今按一人字在負者之下)婦人以孺(人方作女而無以字)之事(之下或有王字)為
人(為或作焉屬上句非是)又有上者下者(方從杭本作亦有馬之下者焉蜀本同但)
(又作亦閣本作亦有馬焉而今按此句三本皆無理唯别本作又有上者下者無焉字乃與上下文意)
(相屬今從之)行者牽者(牽方作奔或併無四字則今按牽謂牽而行也後有走者奔者為)
(重複當存牽而去奔)陸者(或無此二字水按此承涉者則陸為方出也不當無)立者人
立者(或無人立者三字非是)喜相(喜下或有而字)為馬(為或作焉屬上文非是)十
一頭(十下或有有字)橐駝(橐或作駱下同方云漢書子虚賦注橐駝者言其可負橐囊而駝物)
(故以名)服用之器(方從閣杭本用下有投壺二字而無器字非是)有獨(或無有字)工
人(或無人字下語同)藂集(藂或作叢)若有感然(有下或有所字或無此四字)之
手摸也(摸上或有所字或作手之所摹也)往來(往下或有日字)其始(方無始字今以)
(下文夙好之語推之當有)
藍田縣丞廳壁記鴈鶩(鴈或作鳬)曰當(曰下或有丞字)涉筆(涉或作濡)
諺數慢必曰丞(諺或作劾或作該方從文苑云謂諺語之所舉計者以丞為慢之最且至)
(以相訾謷也數所矩切)泓涵(涵或作澄)大以(或作以大)再進再屈口人(杭本)
(無再進二字文苑無下再字而屈下一字皆作千字方云斯立貞元四年進士六年中博學宏詞再進而)
(屈千人也甚今按杭苑皆脫字方從苑為誤但唐人試宏詞者少如貞元九年僅三十二人而巳作千)
(人恐非是或疑千當作其如云屈其坐人也然無所據姑放穆天子傳闕其處以俟知者)喟曰(喟下)
(或有然字下同)丞負(丞下方有喜字云喜音許吏切黃霸傳少學律令喜為吏)而為之(方無)
(而字之作文而讀連下句曰為文丞言猶文具也為今按文丞不成文理方說之僻類如此或疑丞亦)
(衍文)千梃(方云梃從木說文梃一枚也)日哦(日下或有吟字)
新修滕王閣記則聞(則或作嘗)臨觀(或作登臨)絶特(特方從閣本作時非)
(是)序賦記等(注或云王勃遊閣序王緒賦王公今中丞修閣記或並無)言事(或無事字)
揭陽(揭或作朝)袁於(方無袁字)受約束於下執事及其無事且
還儻得一至其處竊寄目償所願焉(諸本皆同方獨從文苑無及其)
(無事且還儻得一至其處十二字而償作賞下又增適字今按叙事當如諸本乃有曲折而其先公後)
(私不以遊覽雜乎受命之重尤得事大府之體與聘禮既受饔餼然後請觀乃從下門而入意亦相似如)
(方所定則皆失之而竊寄目賞語意生澀適所願亦不若償字之穏也)罷行(文苑行上有而字亦)
(非是)春生(生方從文苑作施亦今按下字對偶文苑非)數日(日或作月)焉矣(或無矣字)
適理(理或作治)公所(方無公字)公烏得無情哉(烏或作胡方從杭苑作乎今)
(按作乎語意輕脫不類公它文亦非寮屬所得施於其長者蓋本作烏自烏而胡又自胡而訛耳大扺此)
(篇文苑多誤)破缺(破方作故則今按瓦甎堅物破缺乃不可用而故無甚害也且修屋而盡易)
(其故則是新作而非修之謂矣作故非是)不鮮(鮮或作圭說見祭湘君夫人文)而以(而下或有)
(賞焉字)子其(或無其字)某日(某或作五)
科斗書後記同姓(方從閣蜀本如此二字或作配公今按禮云五世袒免殺同姓也)
(於擇木巳無服矣故以同姓言之)善八(善或作蓋或作蓋能非是)服之(服或作復)官書
(方云新唐志作字書考之杜林傳及陳蕃傳注非也)其據依(方無其字據依或作依據方云左氏)
(無所據依)薦道(方無道字)識字(識下或有古字)留愈(方無愈字)
原本韓集考異卷四
原性(楊倞注荀子全載性原一篇先生考偶未及今記其異)性原而其所
以為性五而其所以為情七曰何也上焉者善
而巳矣曰仁曰禮曰信曰義曰智主於一而行
於四中焉者之於五一也不少有焉則少反焉動
而處其中亡與甚夫始善而進惡與始惡而進
善與始也混而今也善惡皆大慼母不憂卒
為聖其終不可移乎上者可學今之言者雜
老佛雜老佛而言之也者
