文端集卷四
大學士張英撰
存誠堂應
制集四
歸田紀
恩詩二十首
其一
(聖壽壬戌年三月十八日舟中恭遇望闕行禮畢賦此時駕在盛京)
帳殿祥開獻壽罇此時拜舞憶金門河山舊是興王地
父老新沾
駐蹕恩三月鶯花連遠徼九天鐃吹集諸藩望雲獨自
呼嵩處身在吳舠水上邨
其二
(聖壽癸亥年三月十八日山中恭遇望闕行禮畢賦此)
韶華曙景滿人寰憶聽仙鐘綴末班虎將總歸丹鳳闕
狼烽盡掃碧雞山目驚雲漢羅
天藻身寄江湖想
聖顔空谷拜颺還北望一聲啼鴂綠隂間
其三
(聖壽甲子年三月十八日恭遇望闕行禮畢賦此)
甲子新逢太史書衢歌巷舞遍
皇輿金鋪節遇行觴日玉琯年當聽律初五緯華星懸
殿陛一枝蓂葉秀庭除周南留滯今三載常夢垂紳待
直廬
其四
(聖壽乙丑年三月十八日恭遇望闕行禮畢賦此)
燕雲縹渺隔
宸居自返丘園報答疎烟霽秦淮開寳幄江清弘濟照
龍輿拜承温語慙樗櫟歸話
慈顔動里閭彈指又逢天慶節烟霞猶自戀衣裾
其五
(御書舟中展對敬賦)
拜捧
綸言出
九重
御書都藉紫泥封繽紛宫錦香猶在掩映江雲墨更濃
開匣頓教榮草木迎舟時復起魚龍良宵展對燒官燭
烟際疑聞禁漏鐘
其六
(聖恩舟中感念恭賦二首)
鷗語蟬聲助客吟篷窗獨坐數烟岑停雲暫遂南歸志
捧日猶懸北望心驛路柳稀傷客久江潭花落憶
恩深歸來未覺清貧甚撿點青箱有賜金
其七
十載趨承白玉墀
經幃清切荷恩私春風上苑宫鶯早夜雨長楸禁漏遲
授簡常陪鳷鵲觀移家近住鳳凰池汀洲野泊聞雞後
彷彿金華進講時
其八
(賜紗至家聞五日恩命恭賦)
里社新秋客子歸始聞當暑
賜宫衣紫霄乍覩冰紈出赤日驚看雪練飛香自禁庭
傳畫匣涼分殿角到荆扉
聖情不遣幽遐隔感遇酬知自古稀
其九
(特恩初聞之命恭賦諭祭)
迢遙南北隔江烟
紫闥暌違近一年已遂烏私歸下澤忽驚
鳳綍耀重泉寧親盛典宗祊紀稽古殊榮里巷傳自是
君恩優侍從居人爭數義方賢
其十
(諭祭禮成謝恩畢恭賦)
一卷遺經訓子孫先臣耆耋晩承恩簮纓已許膺三命
俎豆何期薦九原飄渺
御香臨蓽戶喧闐鈞樂動衡門身兼悲喜趨迎處手把
宫衣滿淚痕
其十一
(聖恩田間感念恭賦)
草土陳情
黼席前詔從休沐憩林泉春隂學種池邊柳時雨看鋤
墓下田常展
賜書孤館讀閑將
聖德老農傳青蓑黃犢臣家事恰喜歸耕慶有年
其十二
(聖恩丘壟告成感頌敬賦)
罔極情深久鬱陶許歸三徑剪蓬蒿苔痕舊樹龍鱗古
草色新封馬鬛高得向空山占景物容分暇日報劬勞
夕陽原上豐碑矗敬勒
宸章五色豪
其十三
(恩賜昇平嘉宴詩石刻恭賦)
早歲傳柑令節前集賢春殿敞華筵紫微花氣千門曉
碧落珠光萬斛懸
睿藻遍容寮寀和
天言屢顧侍臣傳祇今拜賜同金石轉憶昇平慶賞年
其十四
(癸亥歲除蒙紀羊酒食物恭)(賜)
九重深念侍臣歸再見江天雨雪霏法醖昔常歌醉飽
歲寒更復拜
恩輝冰堅遼海魚初美霜落關山兔正肥野性願甘藜
藿老仙庖遙領事尤稀
其十五
(駕登聞山恭紀泰)
日觀高峰駐六龍時平
天子慶登封鸞旗翠盖臨滄海玉簡金函禮岱宗谷轉
風雷千騎擁氣蒸河嶽百靈從
盛朝舉事卑秦漢石上遙尋古帝蹤
其十六
(駕幸聞里恭紀闕)
法駕晨嚴税魯東兩楹車服昔時同祇因百代心源合
不獨千秋
聖藻雄古壁冠裳邀
帝澤空堂絲竹動天風路人指點停
鑾處洙水橋西檜影中
其十七
(駕幸金陵恭紀)
駐輦金陵王氣濃時當獮狩不妨農山川舊識龍蟠險
城郭新看鳳跡重六代烟雲供染翰千秋江漢待朝宗
翠華不遣傳清蹕南國蒼生覩
聖容
其十八
(上於覲淮蒙秦)(恩慰問并)(賜御書恭紀)
戢影田間拜舞疎秦淮江上覲
乘輿時同舊侣趨前席還沐
新恩載後車擊目丘墟陳俎豆關心水旱問州閭微臣
新奉
天顔喜小艇南歸有
賜書
其十九
(蒙臣起恩召臣子編修臣廷瓚至内廷詢程并賜食南書房恭紀)
北風吹鴈過茅茨有子離居荷
聖慈宵旰不忘簮履賤江湖猶繫廟廊思細旃
天語承恩日秘閣仙庖賜食時十載未言温室處蓬萊
清切到方知
其二十
(頒賜易經講義恭紀)
秦燔未烈賴斯傳拜獻金華幾歲年鳳紙喜沾今日賜
龍縑重撫舊時編圖書道契陳疇日象數微探出洛前
幸遇羲文今御極餘生何敢廢丹鉛
康熙二十七年正月恭賦
大行太皇太后輓辭六章
啟佑成鴻業含宏比厚坤
文孫千古孝
慈聖兩朝恩夕漏趨宫仗宵衣侍寝門祇今看玉&KR0008;涕
泗總留痕
其二
軒車陳繡幄文駟列珠韉同軌三千國
重闈五十年慈雲長蔭日涕雨正敷天縞素龍荒遠星
軺驛使傳
其三
深殿愁雲結千官拜寝闈銜悲當歲晩灑淚向春暉接
席陳雕爼傾宫送寳衣關心聞
聖主擗踊慟無依
其四
皇情哀戀篤屣步出東華寒聚城闉雪風迴輦路沙扶
輿行露草垂涕雜冰花悽切常中夜林臯起暮鴉
其五
夙昔宣仁訓庭闈一德中十行
慈詔切三代孝思同愛敬成家學徽柔嗣國風他年記
惇史焜燿總無窮
其六
豐沛多耆舊三朝翊戴清羣扶鳩杖至哭傍翟車行奠
酹諸藩長攀號率土氓萬方同遏密原野共吞聲
南廵扈從詩十八首
車駕至畿輔道上民獻嘉禾數岐以示從臣
春風轉韶律時巡歷郊原王道廣周諮冀以康黎元衢
路撤警蹕羽衛袪殷繁萬姓趨馬首填塞窺井垣皆言
年穀好比歲豐雞豚麥穗三兩岐敢以陳
至尊
聖心益嘉悦慈顔彌霽温民天在粒食農事古所敦稼
穡久為寳珠玉安足論再拜紀惇史大哉真
王言
詔免山東來年田賦
王政先足民實惠惟捐租浩瀚若河海百谷同時濡跂
行與喙息萬類皆昭蘇此年屢拜
賜大澤已頻敷蠲除常鉅萬食德非一區
鑾輅蒞東土民瘼勤咨諏特與免正供閭里無追呼謳
吟起岱畎抃舞瀰海嵎
温詔有徽言民富國乃腴父老扶杖聽蕩蕩歌堯衢
展禮泰山神祠給守祀者金歲以為常
岱宗峙東域穹隆凌紫烟風雨走百靈膏澤彌八埏功
德潤生民柴望紀虞年
翠華昔臨幸日觀登遥巔杯斝視滄海襟帶俯長川大
書雲峰字刻石蒼崖邊今兹復蒞止展禮意益虔
優詔下尺一歲給水衡錢觀瞻肅廟貌母俾祀事愆懷
柔及河嶽允恊時邁篇
扈從觀趵突珍珠二泉
濟水性沉勁隠見多伏流趵突歷城嵎噴薄聲颼颼澄
波涵曲沼玉峰對層樓雪濤涌銀甕朱檻翔白鷗或類
鮫人窟百琲珠光浮參差文藻漾瀺灂纖鱗遊清寒沁
心骨四時常若秋昔已邀
天步今復駐彩斿
宸章炳星日光芒射潛蚪先後兩輝映特為名泉留
車駕由宿遷親覽河堤後復臨幸高堰閱視
羽衞臨河干徘徊瞻禹迹黃河自西來浩蕩無朝夕
聖主宵旰憂披圖日謀畫上以利轉輸下不妨耕闢今
兹獲安瀾順令驅河伯激箭歸東溟波靜淮流碧溯洄
發櫂謳片帆如衽席拯此昏墊民浲水還其宅自昔漢
帝來采薪兼負石宣房瓠子歌盛事繼疇昔
詔蠲江南累年逋賦
東南財賦區逋租昔所苦官長若傳舍民亦罹罪罟休
哉浩蕩仁明詔傳風雨盡蠲歷年賦絲粟無所取率土
供維正累代有恒矩
聖心崇簡質權衡内外府澣衣過孝文菲食師神禹十
載侍
禁庭微臣目所覩約已以裕人惠澤斯能溥
鳳紙下層霄慈藹軼千古
詔增取士額錄功宥過寬釋罪辜并恤商賈徒役
萬里垂天雲霖雨沛大澤
王言流春膏煌煌儷典册菁莪培士氣絃誦廣縫掖車
服旌功庸章程寬過謫湯網恢八紘堯歌溢九陌惠政
恤商旅餘波及徒役渙汗若風行星軺馳數驛譬彼陽
春景彌綸無轍迹萬物皆沾濡一夫靡不獲上配星漢
文千禩永無斁
詔民間無得結彩建碑
上古君民情淳風今再遇欣逢
至尊出馬首讙童孺千里賫粮米所至輒成聚燈火若
繁星香風靄烟霧慰問龐眉人
翠輦時為駐碑鏤萬歲字炳燿照衢路敷天歡忭聲淵
雲不能賦愛戴出微忱
聖衷彌簡素所期家室盈禮譲起豐裕至哉如天仁擊
壌聽
温諭
扈從登虎丘
虎丘一片石乃在闤闠間王珣舊時宅清沚相迴環遊
人無古今石色常自閑劍池如削玉繡澁苔痕斑中涵
清淺流花底猶潺湲層丘莽迴互數步勞躋扳長廊臨
大壑紫翠何其殷村落愛平遠極目入烟鬟上有
萬歲亭卓立當兹山吳人歌樂胥喜惠頻年頒
扈從登金山
滄江浩無際乃自岷山來浮玉一拳石砥柱何崔嵬北
迎瓜步口南接潤城隈迴波忽涌立激薄聲如雷皎若
鷗鷺羣燦疑冰雪堆海氣駕奔濤閣影勢欲摧有時風
日麗潮落江烟開波光類澄鏡燈火明香臺
仙蹕駐上頭勝地欣追陪峰頂大字石雲漢同昭回
扈從登鄧尉山
泛舟入吳會越嶺趨香林村居接花嶼長橋跨碧潯溪
憐木瀆好山愛銅坑深一徑入桂巖千樹對梅岑吹香
滿高閣積雪照湖隂長松翳古寺惟聞鐘磬音數點漁
洋山便娟當波心帆影時出沒湖光彌綠沈鄧尉隱此
山流傳空至今欣從
仙仗來感激生長吟
扈從登靈巖山
振策石城路維舟木瀆傍紅亭倚山畔蘭蕙松風香春
草沒宫井野花迷屧廊裂眦入烟際湖山鬱蒼蒼鏡奩
俯震澤浮槎看漁洋琴臺岡勢直箭莖河流長復有消
夏灣密樹涵溪光遺蹤半髣髴䆒詰增荒唐石洞本确
犖履跡尤微茫千古好事人附會多忖量
扈從登吳山
吳山俯城闉石徑登嵳峩翹首雲物麗極目河山多層
巒滴幽翠晴光捲白波一片明湖影掩映隔喬柯春潮
如雪岸朝夕滿江沱萬井若鱗次葱鬱知時和丹梯聳
飛閣蒼磴接崇阿
至尊移步輦雨霽此經過雲霄畫圖句古調永不磨微
臣草䖝吟敢繼大風歌
車駕至會稽恭祀禹陵
會稽古名郡禹穴千山中梅梁空寂寞窆石疑幽宫棟
牗雜雲氣靈旗來空濛
聖心久遐契精一淵源通况兹勤玉趾腁胝師神功園
陵伊匪遙駕言滄海東質明展祀事松籟吹天風荒庭
列俎豆牲牷咸告充衮衣肅再拜簮裾陪上公忝佐秩
宗禮感歎盈私衷
扈從渡錢塘經過雲栖虎趵泉飛來峰
東風動漣漪鼓枻渡錢塘沿緣歷沙渚山徑多微茫林
巒轉幽䆳十里青篔簹映水綠娟娟戛玉聲琅琅紫蘭
被山谷日暖吹微香西度虎泉側因過鷲嶺傍竒峰削
雲根凌空如飛翔澄溪迴數折灌木羅千章鐘聲度白
雲閣影摩青蒼
萬乘一迴顧巖壑生清光
車駕幸鍾山酧酒於明太祖陵
春雨灑輕塵江干草微綠鸞旂捲惠風駕言鍾山麓前
代已丘墟寢園在空谷
聖人一舉事千古超恒局在昔修禋祀展禮必
躬肅今兹再臨幸青茅酒重漉侍臣咸虎拜仰止
天顔穆賜金遍守圉松楸禁樵牧厚德塞穹壌仁風被
草木書以範百王永永光簡牘
扈從登北極閣
走馬登崇岡東南臨冶城萬瓦連九陌淡沲春雲生
至尊憑傑閣眺覽紓
皇情蒼蒼夕陽落耿耿銀河清象緯天闕近奎璧相縱
横
聖心羅七曜指點示諸卿盈縮窮造化高論雲霞驚弧
偃天狼息斗轉泰階平南極懸日表久為仁壽禎今夕
覲
天子芒角增光明
閱武并賞宴駐防將士
秣陵帶京口控馭稱要地海邦届吳越星羅聯指臂各
列水犀營清時飭武備特簡豐沛英衛霍領驃騎
六龍御東南神武麾七萃霜雪耀戈甲荼火望旌幟射
侯必飲羽鷹隼遜猛鷙
聖澤靡不周師徒憫勞勩爰歌采薇篇飲食亦古義遍
錫上方金共沐投醪賜
文端集卷四
