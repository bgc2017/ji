文端集卷二十
大學士張英撰
存誠堂集十六
近體詩四十四首
題羹湖畫奇石脩竹圖四首
架竹危樓入渺茫插天奇石削青蒼披圖忽見家山面
金谷巖西浩歗廊(金谷巖浩歗廊皆浮山最佳處)
百尺璆琳列翠屏聽菴皴法瘦偏靈點蒼山色曾經見
筆底芙蓉别樣青(羹湖别號聽菴)
片片稜峯鬭蔚藍枝枝疎影拂煙嵐偶然寫傍篔簹谷
莫便將歸海嶽菴
故園遥寄大江濱薄有蒼巖與綠筠苔蘚沒來風折盡
納凉醒酒讓何人
送弟怡齋歸里門省親
數載居隣太液池惠連觴詠每相隨拜官喜近鶯花日
將毋先歸雨雪時布被好同明月夜綵衣親捧大年巵
重來細聽家山話玉蝀春深柳正垂
歲除前一日退直
退食輕寒晝掩關梅花香色卷書間移來暖室三春卉
乞得勞生一日閒手倦安絃忘渌水夢來隠几即青山
當窗莫謾闚明鏡六七年來鬢已斑
送儲庶子玉依歸陽羡省親
柳隂凉處騎駸駸鶴苑誰聽禁漏沈捧檄正逢將母日
含飴還慰報劉心東吳風俗毘陵古南國谿山罨畫深
廟後蚤香春岕路可能容我共探尋
寄李清照先生
儒宗海内仰晨星司馬曾同策大廷柱下博聞推舊史
濟南遺老重傳經隱當盛代甘頭白業在名山有汗青
侍從幾年陪謝鳳巋然彌想鶴儀形(叔父大司馬公同年進士)
荒邨
偶向平沙外荒邨信馬蹄谿迴楊柳暗雨過杏花低生
事圃尤樂春隂菜欲齊何須武陵曲雞犬令人迷
扈從至馬蘭口登長城二首
戍樓臨絶徼何意得躋攀縦目城南堡驚心塞北山雲
隂迷古堞峯勢逼蕭關戰壘清時廢微茫草樹間
帝治稱無外嬴秦始築墉高低緜衆壑掩映帶羣峯萬
古風霜色終朝虎豹蹤興亡不在險謾詡一丸封
宿黃花山
四圍青嶂繞東菑栗里柴門護短籬好水好山春草路
輕煙輕雨杏花時池魚忽縦曾遊壑籠鶴驚回舊宿枝
歸向紅塵最深處馬蹄何事更嫌遲
望盤龍山
横雲諸嶺峻東接薊門煙石色幽燕冷鐘聲古塞傳佛
飄鐙作供僧藉果為田縦目勞延望曾無福地緣
退直小暇插瓶中勺藥
揀得將離四五枝沸湯親注白花瓷夜來紙帳高懸卻
領取繁香夢醒時
送晳如三兄南歸二首
詩懷逸興舊蕭然風雨江南憶惠連别緒纔傾桑落酒
歸心先寄木蘭船逃名蚤歲移邨社避俗全家傍墓田
自是桃源雞犬樂莫將輕與世人傳
路過西嶺隔雲居輞水藍田儻不如花徑到門惟野客
山厨入饌有谿魚黃鸝綠樹經春晩紫筍紅蕖入夏初
似此風光正堪惜肯教明月小窗虚
寄念齋
林屋谿山震澤煙愛君門繫盪湖船鶯花最是留人處
邱壑多於入仕年小圃養親原近市空堂留客日聽泉
臨風欲寄無他語惟賦斯干吉夢篇
寄魏柏鄉閤師
清時元老狎樵漁弼亮功成賦遂初白社漸忘綸閣貴
黑頭蚤傍午橋居姬公制作原多藝司馬勲名半著書
海内正思公再入未容蘿薜久懸車
送施愚山侍讀校士中州
仕籍頻年苦翳塵元音大雅亦荆榛一經猶是寒微路
特簡無如冰雪人絃誦舊傳東海上鑑衡今見大河濱
嵩山少室曾遊處重賦雲煙錦字新
送七弟還里門三首
天高霜葉落相送雁南征久客思泉石長貧愧弟兄連
枝同宦隠小草代躬耕世味予諳慣緘書無限情
差有儒官好剛無民社憂横經猶故國司鐸尚清流暇
日還堪惜需時莫漫愁春花開落後應報石田秋(時弟方需)
(次學博)
莫輕鄉國好此意答親知有鶴棲珠樹長鳴憶舊枝相
勞營别墅兼為理東菑蚤種臨窗竹郵筒慰所思
八弟親迎賦此誌喜
堂前幼弟懸弧日七十嚴親髮已華梨棗昔猶看遶膝
蘋蘩今喜詠宜家名門燕締雙紅縷小閣香添舊碧紗
蓮炬花鈿人盡羨偏教兄嫂隔天涯
題戴文進畫漁家樂卷子二首
鷺渚鷗汀倚櫂過賣魚沽酒醉還歌全家盡日隨煙水
不識人間風浪多
松湖别墅傍漁磯久掩谿頭白板扉忽見畫圖還記憶
秋風昨夜鱖魚肥
送鄧田公之任唐山
北山家學本師承經濟才人衆所稱寄重循良應不媿
道兼風雅更誰能雲生鉅野揮絃看秋滿堯峯攬轡登
夙昔浣花詩最愛期君三復在舂陵
嘲璐兒
老鳳毰毸強自娱匡牀襆被詠將雛嬌癡索問朝回日
攜得金盤細果無(宫中稱珍果為細果)
玉兒十齡能誦尚書毛詩喜賦二首
駒齒初齠髮覆眉頗憐聰慧異羣兒已通典誥兼風雅
遠勝而翁十歲時
退直疎慵畏簡編每呼稚子向鐙前老夫茶熟香溫後
愛聽豳風無逸篇
讀澹人侍講扈從關外諸詩
枚臯扈蹕騎駸駸東渡揄關古塞深大旆隂中花葉影
屬車聲裏短長吟文多石鼓山經字賦比甘泉羽獵心
讋服諸藩威德遠鐃歌新譜
盛朝音
即事二首
寒雀無聲雪滿天
賜來挏酒侍臣偏鏡中更覺
君恩重能使丹顔似少年
當筵撤下紫金罍醇酎新從塞北來辰刻殿西方進講
承
恩未敢盡深桮
種水僊二首
水僊初茁似蘭芽種向清泉襯白沙自笑疎慵偏好事
薰爐終夕護寒花
名花栽法未全諳嫩綠清香性所躭白石盆中千萬朵
小樓鐙市憶江南
賜第中舉子及孫孫名金鼇兒二首
小字金鼇豈無意金鼇坊在隔牆東他年記取懸弧地
太液西頭賜第中
抱子添孫感歲華一年兩見茁蘭芽燕巢定見雛成長
不是尋常王謝家
禁中對探春花
柔條花滿雪皚皚内使搴簾進御來費盡南園溫室火
探春十月已先開
二十四日聽
恩詔二首
當軒鳳藻太平春學士冰銜紫誥新慚愧江南圭竇客
絲綸四代作詞臣(恩詔贈父祖皆翰林學士兼禮部侍郎時廷瓚亦官翰林編修)
風木人間重所悲恩輝難定九原知心傷鶴髮劬勞者
未見腰金衣(去聲)翟時
除夕内殿侍
宴二首
長安萬戶送殘年爆竹聲喧柏酒傳爭似滿庭燒樺燭
紫雲堆裏聽鈞天
手捫碧落數華星坐接金張近紫屏小戶不辭先酩酊
玉桮
親賜語叮嚀
人日
重簾溫室靜無譁細啜宣城綠雪茶閒理舊琴深夜坐
爐傍新放海棠花
送石林校士粤西二首
詞臣簡命重臨軒百粤新沾異數恩(以平定補行鄉試)文教遠
能通象郡山川奇益助龍門掄才自昔收寒畯作賦頻
年感
至尊正喜蒼梧烽火息春風南國採芳蓀
鋒車驛路指衡陽輸子探奇最擅場千里江雲開嶽麓
九嶷峯影落瀟湘蠻煙客至梅花白瘴嶺人歸茘子香
足蹟天涯誰得似詩篇珍重紀南荒
文端集卷二十
