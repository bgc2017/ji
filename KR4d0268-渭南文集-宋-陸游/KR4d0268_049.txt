渭南文集卷第四十九
山隂陸游務觀
詞
赤壁詞(遊金山招韓無咎)
禁門鍾曉憶君來朝路初翔鸞鵠西府中臺
推獨步行對金蓮宫燭蹙繡華韀仙葩寶帶
看即飛騰速人生難料一尊此地相屬
回首紫陌青門西湖閑院鎻千梢脩竹素壁
棲鴉應好在殘夢不堪重續歲月驚心功名
看鏡短鬢無多綠一歡休惜與君同醉浮玉
浣沙溪(咎韻和無)
嬾向沙頭醉玉瓶喚君同賞小䆫明夕陽吹
角最關情忙日苦多閑日少新愁常續舊
愁生客中無伴怕君行
其二(席上南鄭)
浴罷華清第二湯紅綿撲粉玉肌凉娉婷初
試藕絲裳鳳尺裁成猩血色螭奩熏透麝
臍香水亭幽處捧霞觴
青玉案(會北嶺與朱景參)
西風挾雨聲飜浪恰洗盡黃茅瘴老慣人間
齊得喪千巖高卧五湖歸棹替却凌煙像
故人小駐平戎帳白羽腰間氣何壯我老漁
樵君將相小槽紅酒晩香丹荔記取蠻江上
水調歌頭(樓多景)
江左占形勝最數古徐州連山如畫佳處縹
渺著危樓鼓角臨風悲壯𤇺火連空明滅往
事憶孫劉千里曜戈甲萬竈宿貔貅露霑
草風落木歲方秋使君宏放談笑洗盡古今
愁不見襄陽登覽磨滅遊人無數遺恨黯難
收叔子獨千載名與漢江流
浪淘沙(亭席上作丹陽浮玉)
綠樹暗長亭幾把離尊陽關常恨不堪聞何
况今朝秋色裏身是行人清淚浥羅巾各
自消魂一江離恨恰平分安得千尋横鐵鏁
截斷煙津
定風波(梅贈王伯壽進賢道上見)
欹帽垂鞭送客回小橋流水一枝梅衰病逢
春都不記誰謂幽香却解逐人來安得身
閑頻置酒携手與君看到十分開少壯相從
今雪鬢因甚流年羇恨兩相催
南鄉子
歸夢寄吳檣水驛江程去路長想見芳洲初
繫纜斜陽煙樹參差認武昌愁鬢點新霜
曾是朝衣染御香重到故鄉交舊少凄凉却
恐它鄉勝故鄉
其二
早歲入皇州罇酒相逢盡勝流三十年來真
一夢堪愁客路蕭蕭兩鬢秋蓬嶠偶重遊
不待人嘲我自羞看鏡倚樓俱已矣扁舟月
笛煙蓑萬事休
滿江紅
危堞朱欄登覽處一江秋色人正似征鴻社
燕幾番輕别繾綣難忘當日語凄凉又作它
鄉客問鬢邊都有幾多絲真堪織楊柳院
秋千陌無限事成虚擲如今何處也夢魂難
覓金鴨微温香縹渺錦茵初展情蕭瑟料也
應紅淚伴秋霖燈前滴
其二(侍御尋梅之集䕫州催王伯禮)
疎蘂幽香禁不過晩寒愁絶那更是巴東江
上楚山千疊欹帽閑尋西瀼路嚲鞭笑向南
枝說恐使君歸去上鑾坡孤風月清鏡裏
悲華髮山驛外溪橋側悽然回首處鳳凰城
闕顦顇如今誰領略飄零已是無顔色問行
厨何日喚賓僚猶堪折
感皇恩(日生日伯禮立春)
春色到人間綵旙初戴正好春盤細生菜一
般日月只有仙家偏耐雪霜從點鬢朱顔在
温詔鼎來延英催對鳳閣鸞臺看除拜對
衣裁穩恰稱毬紋新帶箇時方旋了功名債
其二
小閣倚秋空下臨江渚漠漠孤雲未成雨數
聲新鴈回首杜陵何處壯心空萬里人誰許
黃閣紫樞築壇開府莫怕功名欠人做如今
熟計只有故鄉歸路石帆山脚下菱三畝
好事近(眞甫寄張)
羇鴈未成歸腸斷寶筝零落那更凍醪無力
似故人情薄瘴雲蠻雨暗孤城身在楚山
角煩問劒南消息怕還成疎索
其二
風露九霄寒侍宴玉華宫闕親向紫皇香案
見金芝千葉碧壷仙露醖初成香味兩竒
絶醉後却騎丹鳳看蓬萊春色
其三(卷目韻次字文)
客路苦思歸愁似蠒絲千緒夢裏鏡湖煙雨
看山無重數尊前消盡少年狂慵著送春
語花落燕飛庭戶歎年光如許
其四
歲晚喜東歸掃盡市朝陳迹揀得亂山環處
釣一潭澄碧賣魚沽酒醉還醒心事付横
笛家在萬重雲外有沙鷗相識
其五
華表又千年誰記駕雲孤鶴回首舊曾遊處
但山川城郭紛紛車馬滿人間塵土汙芒
屩且訪葛仙丹井看巖花開落
其六
揮䄂别人間飛躡峭崖蒼壁尋見古僊丹竈
有白雲成積心如潭水静無風一坐數千
息夜半忽驚竒事看鯨波暾日
其七
湓口放船歸薄暮散花洲宿兩岸白蘋紅蓼
映一蓑新綠有沽酒處便為家菱芡四時
足明日又乘風去任江南江北
其八(絶頂望海登梅仙山)
揮袖上西峰孤絶去天無尺拄杖下臨鯨海
數煙帆歴歴貪看雲氣舞青鸞歸路已將
夕多識半山松吹解慇懃留客
其九
小倦帶餘酲澹澹數櫺斜日驅退睡魔十萬
有雙龍蒼璧少年莫笑老人衰風味似平
昔扶杖凍雲深處探溪梅消息
其十
覓箇有緣人分付玉壷靈藥誰向市塵深處
識遼天孤鶴月中吹笛下巴陵條華赴前
約今古廢興何限歎山川如昨
其十一
平旦出秦關雪色駕車雙鹿借問此行安往
賞清伊脩竹漢家宫殿劫灰中春草幾回
綠君看變遷如許況紛紛榮辱
其十二
秋曉上蓮峯高躡倚天青壁誰與放翁為伴
有天壇輕策鏗然忽變赤龍飛雷雨四山
黑談笑做成豐歲笑禪龕楖栗
鷓鴣天(夢錫送葉)
家住東吳近帝鄉平生豪舉少年埸十千沽
酒青樓上百萬呼盧錦瑟傍身易老恨難
忘尊前羸得是淒涼君歸為報京華舊一事
無成兩鬢霜
其二(驛作葭萌)
看盡巴山看蜀山子規江上過春殘慣眠古
驛常安枕熟聽陽關不慘顔慵服氣嬾燒
丹不妨青鬢戲人間祕傳一字神仙訣說與
君知只是頑
其三
梳髮金盤剰一窩畫眉鸞鏡暈雙蛾人間何
處無春到只有伊家獨占多微步處柰嬌
何春衫初換麴塵羅東鄰闘草歸來晚忘却
新傳子夜歌
其四
家住蒼煙落照間絲毫塵事不相關斟殘玉
瀣行穿竹卷罷黃庭卧看山貪嘯傲任衰
殘不妨隨處一開顔元知造物心腸别老却
英雄似等閑
其五
插脚紅塵已是顛更求平地上青天新來有
箇生涯别買斷煙波不用錢沽酒市採菱
船醉聽風雨擁蓑眠三山老子真堪笑見事
遲來四十年
其六
嬾向青門學種瓜只將漁釣送年華雙雙新
燕飛春岸片片輕鷗落晩沙歌縹緲艣嘔
啞酒如清露鮓如花逢人問道歸何處笑指
船兒此是家
其七(席上作薛公肅家)
南浦舟中兩玉人誰知重見楚江濱憑教後
苑紅牙版引上西川綠錦茵纔淺笑却輕
嚬淡黃楊柳又催春情知言語難傳恨不似
琵琶道得眞
驀山溪(禮送伯)
元戎十乘出次高唐館歸去舊鵷行更何人
齊飛霄漢瞿唐水落惟是淚波深催疊鼓起
牙檣難鏁長江斷春深鼇禁紅日宫甎暖
何處望音塵黯消䰟層城飛觀人情見慣不
敢恨相忘梅驛外蓼灘邊只待除書看
又
窮山孤壘臘盡春初破寂寞掩空齋好一箇
燕聊底我嘯臺龍岫隨分有雲山臨淺瀨蔭
長松閑據胡床坐二杯徑醉不覺紗巾墮
畫角喚人歸落梅村籃輿夜過城門漸近幾
點妓衣紅官驛外酒壚前也有閑燈火
木蘭花(日作立春)
三年流落巴山道破盡青衫塵滿帽身如西
瀼渡頭雲愁抵瞿唐關上草春盤春酒年
年好試戴銀旛判醉倒今朝一歲大家添不
是人間偏我老
朝中措
幽姿不入少年埸無語只凄凉一箇飄零身
世十分冷淡心腸江頭月底新詩舊夢孤
恨清香任是春風不管也曾先識東皇
其二
怕歌愁舞嬾逢迎粧晩託春醒緫是向人深
處當時枉道無情關心近日啼紅密訴剪
綠深盟杏館花隂恨淺畫堂銀燭嫌明
其三
&KR1379;&KR1379;儺鼓餞流年燭熖動金船綵燕難尋前
夢酥花空點春妍文園謝病蘭成久旅回
首凄然明月梅山笛夜和風禹廟鶯天
臨江仙(州作離果)
鳩雨催成新綠燕泥收盡殘紅春光還與美
人同論心空眷眷分袂却匆匆只道真情
易寫那知怨句難工水流雲散各西東半廊
花院月一帽柳橋風
蝶戀花(益作離小)
陌上簫聲寒食近雨過園林花氣浮芳潤千
里斜陽鍾欲瞑憑高望斷南樓信海角天
涯行略盡三十年間無處無遺恨天若有情
終欲問忍教霜點相思鬢
其二
桐葉晨飄蛩夜語旅思秋光黯黯長安路忽
記横戈盤馬處散關清渭應如故江海輕
舟今已具一卷兵書歎息無人付早信此生
終不遇當年悔草長楊賦
其三
水漾萍根風卷絮倩笑嬌顰忍記逢迎處只
有夢魂能再遇堪嗟夢不由人做夢若由
人何處去短帽輕衫夜夜眉州路不怕銀缸
深繡戶只愁風斷青衣渡
釵頭鳳
紅酥手黃縢酒滿城春色宫墻柳東風惡歡
情薄一懷愁緒幾年離索錯錯錯春如舊
人空瘦淚痕紅浥蛟綃透桃花落閑池閣山
盟雖在錦書難託莫莫莫
清商怨(驛作葭萌)
江頭日暮痛飲乍雪晴猶凛山驛凄凉燈昏
人獨寢鴛機新寄斷錦歎往事不堪重省
夢破南樓綠雲堆一枕
水龍吟(作榮南)
樽前花底尋春處堪歎心情全減一身萍寄
酒徒雲散佳人天遠那更今年瘴煙蠻雨夜
郎江畔漫倚樓横笛臨䆫看鏡時揮涕驚流
轉花落月明庭院悄無言魂消腸斷憑肩
携手當時曾效畫梁栖燕見說新來網縈塵
暗舞衫歌扇料也羞憔悴慵行芳徑怕啼鸎
見
秋波媚(興亭望長安南山七月十六日晚登高)
秋到邊城角聲哀𤇺火照高臺悲歌擊筑憑
高酹酒此興悠哉多情誰似南山月特地
暮雲開㶚橋煙柳曲江池館應待人來
其二
曾散天花蘂珠宫一念墮塵中鉛華洗盡珠
璣不御道骨仙風東遊我醉騎鯨去君駕
素鸞從垂虹看月天台采藥更與誰同
采桑子
寶釵樓上粧梳晚嬾上鞦韆閑撥沉湮金縷
衣寬睡髻偏鱗鴻不寄遼東信又是經年
彈淚花前愁入春風十四絃
卜筭子
驛外斷橋邊寂寞開無主已是黃昏獨自愁
更著風和雨無意苦爭春一任羣芳妬零
落成泥碾作塵只有香如故
沁園春
粉破梅梢綠動萱叢春意已深漸珠簾低卷
第枝微步冰開躍鯉林暖鳴禽荔子扶疎竹
枝哀怨濁酒一尊和淚斟憑欄久歎山川冉
冉歲月駸駸當時豈料如今漫一事無成
霜鬢侵看故人強半沙堤黃閤魚懸帶玉貂
映蟬金許國雖堅朝天無路萬里淒凉誰寄
音東風裏有㶚橋煙柳知我歸心
其二
一别秦樓轉眼新春又近放燈憶盈盈倩笑
纖纖柔握玉香花語雪暖酥凝念遠愁腸傷
春病思自怪平生殊未曾君知否漸香消蜀
錦淚漬吳綾難求繫日長繩况倦客飄零
少舊朋但江郊鴈起漁村笛怨寒釭委燼孤
硯生冰水繞山圍煙昏雲慘縱有高臺常怯
登消魂處是魚牋不到蘭夢無憑
其三
孤鶴歸飛再過遼天換盡舊人念纍纍枯冡
茫茫夢境王侯螻螘畢竟成塵載酒園林尋
花巷陌當日何曾輕負春流年改歎圍腰帶
剰點鬢霜新交親散落如雲又豈料如今
餘此身幸眼明身健茶甘飯軟非惟我老更
有人貧朵盡危機消殘壯志短艇湖中閑采
蓴吾何恨有漁翁共醉谿友為隣
憶秦娥
玉花騘晩街金轡聲璁瓏聲璁瓏閑歌烏帽
又過城東冨春巷陌花重重千金沽酒酬
春風酬春風笙歌圍裏錦繡叢中
漢宫春
浪迹人間喜聞猿楚峽學劎秦川虚舟汎然
不繫萬里江天朱顔綠鬢作紅塵無事神僊
何妨在鶯花海裏行歌閑送流年休笑放
慵狂眼看閑坊深院多少嬋娟燕宫海棠夜
宴花覆金船如椽畫燭酒闌時百炬吹煙憑
寄語京華舊侣幅巾莫換貂蟬
其二(來成都作初自南鄭)
羽箭雕弓憶呼鷹古壘截虎平川吹笳暮歸
野帳雪壓青氊淋漓醉墨看龍蛇飛落蠻牋
人誤許詩情將略一時才氣超然何事又
作南來看重陽藥市元夕燈山花時萬人樂
處欹帽垂鞭聞歌感舊尚時時流涕尊前君
記取封侯事在功名不信由天
月上海棠(多梅皆二百餘年古木成都城南有蜀王舊苑)
斜陽廢苑朱門閉吊興亡遺恨淚痕裏淡淡
宫梅也依然點酥剪水凝愁處似憶宣華舊
事行人别有凄凉意折幽香誰與寄千里
佇立江臯杳難逢隴頭歸騎音塵遠楚天危
樓獨倚(蜀苑名宣華故)
其二
蘭房繡戶厭厭病歎春酲中悶甚時醒燕子
空歸幾曾傳玉關邊信傷心處獨展團窠瑞
錦熏籠消歇沉煙冷淚痕深展轉看花影
漫擁餘香怎禁他峭寒孤枕西牎曉幾聲銀
瓶玉井
烏夜啼
金鴨餘香尚暖綠䆫斜日偏明蘭膏香染雲
鬟膩釵墜滑無聲冷落鞦韆伴侣闌珊打
馬心情繡屏驚斷瀟湘夢花外一聲鶯
其二
簷角楠隂轉日樓前荔子吹花鷓鴣聲裏霜
天晩疊鼓已催衙鄉夢時來枕上京書不
到天涯邦人訟少文移省閑院自煎茶
其三
我挍丹臺玉字君書蘂殿雲篇錦官城裏重
相遇心事兩依然携酒何妨處處尋梅共
約年年細思上界多官府且作地行倦
其四
世事從來慣見吾生更欲何之鏡湖西畔秋
千頃鷗鷺共忘機一枕蘋風午醉二升菰
米晨炊故人莫訝音書絶釣侣是新知
其五
素意幽棲物外塵緣浪走天涯歸來猶幸身
強健隨分作山家已趁餘寒泥酒還乘小
雨移花柴門盡日無人到一徑傍谿斜
其六
園館青林翠樾衣巾細葛輕紈好風吹散霏
微雨沙路喜新乾小燕雙飛水際流鶯百
囀林端投壷聲斷彈棋罷閑展道書看
其七
從宦元知漫浪還家更覺清真蘭亭道上多
脩竹隨處岸綸巾泉冽偏宜雪茗秔香雅
稱絲蓴翛然一飽西牎下天地有閑人
其八
紈扇嬋娟素月紗巾縹渺輕煙高槐葉長隂
初合清潤雨餘天弄筆斜行小草鈎簾淺
醉閑眠更無一點塵埃到枕上聽新蟬
真珠簾
山村水館參差路感羈遊正似殘春風絮掠
地穿簾知是竟歸何處鏡裏新霜空自憫問
幾時鸞臺鼇署遲暮謾憑高懷遠書空獨語
自古儒冠多誤悔當年早不扁舟歸去醉
下白蘋洲看夕陽鷗鷺菰菜鱸魚都棄了只
換得青衫塵土休顧早收身江上一蓑煙雨
好事近
混迹寄人閒夜夜畫樓銀燭誰見五雲丹竈
瀁黃芽初熟春風歸從紫皇遊東海宴賜
谷進罷碧桃花賦賜玉塵千斛
渭南文集卷第四十九
