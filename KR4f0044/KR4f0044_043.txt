敬業堂詩集卷四十三
海寧查愼行悔餘
齒會集(盡甲午一年)
甲午春杪座主大宗伯許公邀楊晚研宮贊陳梅
溪侍御爲娛老會僕以門下士忝充四人之數周
而復始迭爲主賓其秋同宗兄弟年六十以上者
凡五人復有合醵之飲大抵季必有會會必有詩
一年中唱酬者十居二三因以齒會名吾集亦歸
田一樂事也
元旦大雪
跡遠疎賓客心空穏睡眠正宜晴閑戶况乃雪澷天與
世喜無事爲農占有年庭梅生意動報我一花先
過詩友錢木菴虞山故居
城角三間屋傾欹少比鄰半生餘酒債四海失詩人兒
女早無累(木菴三子長爲農次依僧季業儒一女歸吾家孝廉姪)身名果孰親翻
憐吾未達感舊尚沾巾
上元雨中獨登虎丘二首
上元無月亦無燈十里山塘冷欲冰夜泊扁舟寺門外
梅花樓下弔詩僧(時根紹上人已去世)
劍池側畔侍宸遊寓直曾爲三日留一夢八年還記
得舊題詩在仰蘇樓(丁亥四月隨駕駐此)
晦日招潘竹村祝良仲叶雝兄弟小飲
舊讀唐賢集多爲晦日遊閒中追節物病𧺫念朋儔折
柬幸能致開樽聊共酬貧家稀宴會何惜小遲留
臺心菜
未綻黃金粟先抽綠玉篸大烹充瓦釡小摘滿筠籃不
賣何求益多嘗詎覺貪齋廚無異饌童僕也分甘
雪中玉蘭花盛開
閬苑移根巧耐寒此花端合雪中看羽衣仙女紛紛下
齊戴華陽玉道冠
春分前連日雪
九十春將半鶯花世界非向榮違物性餘慘露天機幸
不多時積從教到處飛舊巢雙燕子社日倘來歸
春社
今年社是春分節半月寒深閉戶中花少有時還朔雪
雨多無日不東風村巫环珓傳神語里老豚蹄望歲豐
除却農談吾嬾聽何煩分酒更治(平)聾
種芭蕉二絶句
東鄰帶雨移花本西舍連泥掘藥苗庭小不曾留隙地
又添牆角一芭蕉
卷心乍展影挼莎葉葉攢成綠一窠不爲無花偏愛葉
花時長少葉時多
淸明日西阡焚黃感賦二律
憶昨營窀穸旋馳赴闕&KR0724;夢常驚冷節歸及荷榮光
桑梓陰功在(先贈公行善於鄉至今鄰叟猶能道之)桮棬舊澤傷踏靑諸
父老歎息看焚黃
近展松楸路遥瞻雨露天有生逢聖代無祿盡親年
淚落休官後恩踰卜葬先誓收淸白跡畢景守岡阡
亡室柩前焚黃再作一首
一道黃麻制存亡乃異辭秪緣吾有愧不謂爾無知地
下應含笑生前未展眉(元微之悼亡詩報答生平未展眉)謝恩憐孑
影收涕爲羣兒
喜晴
春光霽後佳節氣田間正晨興啓蓬蓽豁若奩開鏡岸
草既柔穠渚牙亦鮮盛村南杏粧卸村北桃鬟靚鋤麥
農祈秋浴𧖟婦修政俗醇游惰少候至赴功競新火稍
出林舊鄰無改姓吾家世居此少長識愛敬雞犬聲互
聞牛羊行讓徑晚尋畎畝樂益遂桑麻性寄謝市朝人
誰能逐造請
燕來巢
燕燕來何許飛飛羽不齊我方歸舊社爾又換新泥借
問依人住何如擇木棲雨狂風正惡勿厭草堂低
客自會城來傳老友翁蘿軒龔蘅圃之意垂訊
近狀口占報之
徑荒居又陋過懶戶常關時事罕聞見舊交疎往還嗜
從滋味薄詩到應酬刪二老知予者因風一慰顔
去秋手栽海棠一本春不作花而德尹潤木雨
家此花最盛戲作一絶寄之
階前手種海棠樹樹小條疎著蕊難翻被兩家園主妬
有花偏讓老夫看
三月二日偶遊硤石精舍
三月風光連上已人如蛺蝶鬭裙衫兩山鐘磬東西寺
十里煙波遠近帆拄杖我來尋履跡題詩僧乞署頭銜
篋中亦有新排集倘許經房貯一函(白香山年六十四編集寄香山寺)
上已與子姪軰飲西園海棠花下
寂寞逢嘉樹流連及令辰若非擕酒賞幾負滿園春絶
豔驚雙目浮光動四鄰好花如子弟笑擁白須人
西林庵浴
我本無垢人多生依淨土無端墮五濁特以有身故自
從歸田來迷昩晩稍悟雖逃塵土汨尚被詩酒汙蟣蝨
緣見侵浣除急先務山僧開浴室午告湯沭具愛此松
下風解衣入雲霧微溫徹毛髮積患瘳沉錮滌腸即未
能搔背不猶愈老蟬初脫殼呼吸通淸露㗳焉忘其身
垢膩於何附
曉過鴛湖
曉風催我挂颿行綠漲春蕪岸欲平長水塘南三日雨
菜花香過秀州城
葆光居賞牡丹兼示祝良仲賓季爾田兄弟五
首
㡩幕高張白石臺花情亦似感栽培已過榖雨三朝後
直待主人歸始開(時賓季爾田初自粤東歸)
閱盡紛紛桃杏姿遲開獨占豔陽時只消一夜東風力
扶𧺫花頭五百枝
道是吾鄉第一花芳時無客不矜誇兩朝二百年門第
得似君家有幾家
尺三花面大於盤一丈花梢半出欄頭白老翁來未晩
霧中看勝雨中看
曲宴曾陪賞内廷蕊珠樓閣隔靑冥一枝歸折非無
意猶有當時舊賜缾
三月晦日偕楊晩研陳梅溪赴座主大宗伯許
公之招流連三日敬賦五言古體詩一章用志
盛事兼訂後期
世會頼人持進難退仍易公歸天下仰鄉曲風先被逖
矣黃髮期曠哉赤松志遠收伊呂迹近託張邴契洛社
與睢陽高情千載嗣九人不迨半猥許門生厠良辰春
夏交勝踐東西寺年尊耄將及興逸衰猶未籃轝出匪
遥杖藤行可寘堂無絲竹閙庭有煙霞膩外靜絶市讙
中虚得池位雖然營圃墅亭榭隨布置不窮土木妖所
以矯豪侈何嘗廢宴衎芻豢薄滋味不列水陸珍所以
警貪鄙初焉立家法久乃變風氣道大等行藏心空冥
同異乘流坎斯止衆取我則棄欲知鵬鷃遊豈外逍遥
義欲知名教樂即此眞率意一會日經三一年會須四
非疏亦非數天賜皆君賜幸生山水鄉各有登臨地
創舉良獨難後期當以次
從東山大悲閣步上南山道院
山北山南一逕通又從紺宇扣琳宮千年樹老根穿石
百尺梯危勢轉空上界神仙風肅肅下方樓閣雨濛濛
羽人何福能消受長在晨霏夕靄中
過惠力僧房訪葛友峰
穿過林巒第幾層到門雙屐響登登祗應趙郡蘇和仲
猶識成都杜伯升蜚遯難求偕隱伴(張平子賦欲蜚遯以保名)僑居
直似此山僧白頭相對吾滋愧撒手懸厓尚未能
題西山快哉樓
東山標一墖樓與墖尖齊日月光先到松篁勢盡低爽
宜延眺聽老漸怯攀躋緣境隨時結詩成信手題
碧雲寺(以上四首皆硤川遊歷之作)
徑曲耐幽尋杉籬步步陰煙光遮市斷&KR2204;影赴潭深昔
受栴檀供今傷樵牧侵欲知增減劫成壞視禪林
信庵貽我湘竹筆几
往與陳(六謙)楊(晩研)軰結交始臨池我腕不能懸落筆
恒苦肥至今衫袖上墨汁烏淋漓十年課官書猥充抄
寫爲一從抛筆墨有指如駢枝愛弟粤中來美竹貽湘
妃斑筒圍五寸文采光陸離銛刀剖其半承臂良所宐
惜哉硯田荒此几將安施毋忘持贈意三復幼槃詩(謝幼)
(槃筆几詩當君持贈恐不堪大似無功饗鹽虎)
座主許公別後寄示七律二章叙連日山游之
樂再次來韻
溪山佳處榻長懸暇日追倍樂境偏靈運賦中行采藥
康衢歌裏看耕田厭逢俗客談時事閒與鄉人結善緣
雨笠風襟無恙在畫圖容易着神仙
茫茫宦海闊無邊幾見虚舟濟巨川(白香山詩巨川濟了作虚舟)退
步始知原有地掉頭誰信不關天高人入社同招隱大
老還鄉例好禪得御籃輿吾竊幸乞身多及太平年
自西阡步登龍山小憩妙果寺成鏡軒
杖藜無百步欄楯有千家未覺平簷淺全虧老樹遮童
挑西澗水(西阡之北有泉去此纔半里)僧製本山茶佛日長如此何
愁莫景斜
村家四月詞十首
苑苫枳落趁高低草色平鋪樹影齊一片綠陰行不到
家家門外有黃鸝
生長蘆村與葦鄉單丁門戶怕逃荒春來娶得紅裙婦
添&KR1062;橋南百本桑
去年桑葉賤如毛今歲𧖟多葉價高大抵乘除常得半
半償安分半償勞
小滿初過上簇遲落山肥繭白於脂費他三幼占風色
二月前頭蚤賣絲(三幼即三眠也見放翁詩自注)
野老籬邊獨一家卧聞隔竹響繅車開窗自𧺫看風雨
日在牆東苦楝花
活東幾日變蝦蟇細瑣謀生亦有涯租得山田還帶漊
種菱時節種魚花
𧖟忙粗了接農忙早晚官符不下鄉見說城中多大戶
帶征猶欠隔年糧
大麥離披小麥黃連朝次第欲登場開籠莫放新鵝鴨
怕損鄰田二寸秧
一尺良田種一科(語出齊民要術)旱年宜黍水宜禾老農信口
言皆驗比似兒孫閱歷多
山妻赤脚子蓬頭從此勞勞直過秋海角爲農知更苦
合家筋力替耕牛
寄徐觀卿庶常四首
人間路狹田間闊天上官多地上稀難得玉峯徐吉士
簉朝廿日便思歸(來書云平生官况以廿日了之)
乞歸初不爲鱸蓴肯作江東第二人霧豹一斑窺寸管
雲龍半爪現全身
跨鳳驂鸞幾隊行列仙名籍滿瑤京不須更說鷄棲樹
阿閣巢多自見輕
石公山下約耕雲十畝桑麻許見分(觀卿有別業在洞庭西山與余曾爲)
(卜築之計)我爲退難歸已老可憐事事不如君
副相揆公惠寄人參一斤賦謝
官非致富具官罷適得貧獨不奈病何父吟兒復呻(時兒)
(建亦患病)貧家抱富病動與參苓親東産禁入關南方價彌
珍十金易一兩又苦贗雜眞投之湯劑中日飲僅數分
持此望療疾越人視秦人荷公千里懷拜貺俄盈斤瑤
光散藥笈紫炁交斑璘(春秋緯瑤光星散而爲人參禮緯下有人參上有紫炁)沃
以碧琉璃爇以紅麒麟庸醫亦色喜奏效如轉輪果然
黍谷寒變作陽崖春公惠泃已厚我慙鬱難伸雖延草
木年等是幻泡身所期調元手旦晩秉國鈞(時聞枚卜列名)溝
中多待澤一老何足云
德聞姪以先京兆公加贈嘉議大夫誥命一
軸見示敬題於後
吾宗京兆之子孫當時濟濟推淸門大賢餘澤久漸替
先代龍章今僅存族譜亭前一回首欲斥斯人言可醜
若教此軸落渠家賣珠毁櫝夫何有(本支冡孫弟兄搆禍蕩盡先人餘業)
(故有此歎不忍斥其名也)珍藏似爾豈非賢中有詒謀二百年科名
仕宦尋常事世業終須孝友傳
余舊蓄古鏡一枚形正方背有飛魚二鱗鬛生
動周遭一百八十乳水銀徧褁上著血皴朱砂
斑不知何代物也偶閱元𥙿之集馬雲漢家方
鏡背有飛魚與此形模正合元有七律一首載
集中疑即馬氏故物而今爲我有喜續一篇紀
之
馬家古鏡形模異人世皆圓爾獨方細乳流丹周四角
爛銀磨鼻貫中央出波鱗甲飛如活透骨頗黎冷放光
知有廉隅難入俗合歸老子爲收藏
蟻鬭
飯罷徐徐捫腹行階前蟻陣太縱橫巧排睢水常山勢
鏖戰昆陽鉅鹿兵國手圍棋分黑白村兒鬭草計輸&KR1151;
轉頭一笑全無爲不解當場抵死爭
兒建𥙷官北上兼寄德尹潤木
爾往因門戶吾衰且杖藜行期今始决藥褁病仍擕(時兒)
(病尙未全愈)老閱晨昏易貧難出處齊京華見諸叔有信共
緘題
梅雨將至曝衣庭下睹舊賜紗葛袍感賦
一桁高懸犢鼻禈篋中剰有賜衣存爲防梅黦重開
看閒與兒曹說主恩
禾郡試院古栢曾濟蒼繪圖索詩即次原韻
龍筋纏左紐鶴骨鍊孤形閱士幾頭白遇君方眼靑愛
頻擕畫卷惜未入圖經變化誰能料風雷或晝冥
德尹陞侍講却寄
雁行官序記隨肩(余兄弟三人同官編修每入朝班仍以齒序先後)久次今來
合轉遷(用漢書孔光傳中語)聊與家門增氣色也勝陪點六年前
(已丑初夏春坊日講員缺奉旨選擇掌院曾以余名擬上既而用陳鍾庭)
生日示兒孫
家世少高年傷哉傳父祖吾生良過分六十已踰五自
爲鮮民來奔走備艱苦每逄先忌日雙淚落槃俎忍復
受稱觴成行拜兒女殊非老人意轉觸傷心緒世教日
以漓五鼎儉三釡厚已薄所生逄辰競華詡其或侈宴
會開筵召歌舞此風非自今此事尤不古矧余衰且廢
徇俗一無取仕宦閱十年依然北門窶先廬僅無恙聊
足蔽風雨常恐病見侵去來難自主未知從兹往尚復
幾寒暑但願汝曹賢甘貧守前矩貽淸義有在何用幹
吾蠱
夜枕喜雨
挂壁閒龍具黃梅十日晴忽聞中夜雨殊慰老農情枕
簟通霉氣溝塍走(去)水聲跳蛙如送喜不厭繞除鳴
庭前蜀葵十二韻
蜀葵吾手種五月儼成林葉葉靑蒲扇株株碧玉簮卑
叢猶計尺高榦突踰尋耐久誰如爾敷榮方自今(此花自五)
(月至初秋相續不斷)有花偏犯暑得地肯移陰抱素矜孤㓗(中有白花)
(一株)施朱競淺深露晞疑濯錦風暖快披襟爛漫知時及
欹斜怕雨侵寧無衛足智尚有向陽心石竹羞相亞山
榴妬不禁畫工難設色詩老獨搜吟莫漫嫌貧窶芳醪
又一斟(韓魏公詩芳醪對一斟許魯齋詩但恨主人貧且窶不教相對舞衣紅皆咏蜀葵句也)
日本繡毬花
南風來海外吹綻小團圞吐萼初含綠染根俄變丹垂
垂懸蹴踘衮衮壓欄杆雨打戎葵折留渠愛惜看
盆池荷葉
藕梢種盆池初葉靑錢似一葉復一莖漸看翠蓋起豈
無十丈花奈此三斗水託根適有制小噐吾局爾
家童以梅水滌硯既申諭之復詮次成篇當僮
約一則
梅雨降天泉其甘甚仙醴㵸茶需此味久貯益淸泚罋
盎謹蓋藏非時不輕啟客嘉乃一薦視若大烹禮研垢
利亟除無端用泉洗殷勤示僮約誤事胡可底開池用
飬魚汲井用淘米貧家用水法一一須酌劑推類以及
餘吾言當善體
雨乍晴
鬖髿菭草與階平屋漏痕餘滳瀝聲老去一身隨燥濕
漫勞鳩鵲報陰晴
觀插秧二十四韵
百汊通舟檝千畦罷㮮橰人情須解澤天道豈屯膏夜
足分龍雨晨添浴鷺濤渾渾泥破塊汨汨溜鳴槽及見
苞初拆先期種淨淘(齊民要術淨淘種子經三日漉出)露苗齊若剪風
葉弱於繅維耦羣衣襏于田畢赴鼛事因當務急義取
立根牢寬解靑腰束勻鋪綠罽氂横從分緯經(去)行列
凖茅綯滑澾聊防蹶瘡痂那暇搔腁胝兼踵趾仰俯混
頭尻正爾如針細何時比岸高栽培從幼穉功力積纖
毫小鴨浮烏觜新鵝沒乳毛篝車思預祝稂莠待徐薅
餉婦烹𧖟豆皤翁壓麥糕(放翁詩旋壓麥糕邀父老)衢歌隣巷荅豳
樂土風&KR0894;身雜耕䎫侣心知稼穡勞問誰司命鳸笑我
代烝髦偶倚孤藤杖閒㩦半榼醪勸農勤本分撫已愧
嬉敖有蟈除灰鞠(周禮秋官蟈氏掌去鼃黽焚牡鞠以灰洒之則死以其烟被之則凡水蟲)
(無聲)無蟲慮食桃(蟲食桃粟貴亦見齊民要術)豐年斯在眼秭鴂已先
&KR1485;(史記百草奮興秭鴂先&KR1485;)
梅雨初霽
隴𤱔有惰農無端負舂稁十年京洛住風氣習高燥左
臂雖病風土脾幸未槁還鄉豈不樂顧巳廹衰老翻畏
梅雨多侵膚劇蚧蚤兒童報新霽起視天宇好蟬嘒林
葉初雞鳴曙光早微颸自南來掩冉被庶草夏課晨有
程方當事研討曝書良先務趁此日杲杲
舶趠風歌
吾聞千里以外風不同人間乃有万里之長風來從海
上梅雨後紀自西郊野叟眉山翁古稱博物家無若周
元公爾雅釋天篇八方風色以類從北凉西泰凱南谷
自東頽猋飄庉&KR2322;昌曀一一命義無相蒙周禮保章十
有二妖祥乖别占荒豐下而莊生齊物論以至應劭風
俗通颼瀏飉颲飇颶䫻呌嚎吒吸咬于喁名雖巧排比
語實工形容舶趠之名特未悉土俗傳說惟吳中吳中
五六月水盛溽暑方藴隆此風東南來一掃雲翳還虚
空商羊黑蜧潜厥蹤炎官亦退三舍避大啟槖籥伊誰
功三日濕氣消五日暑氣融連綿七日九日尚未止快
哉何暇分雌雄羊角初從何處起合而爲一浩蕩來無
窮(丘眞人西游記風初起如羊角須臾合爲一風)國家象胥譯九重白雉入
貢兼靑熊良商豪賈狎海童高帆幅亞榑桑紅中男長
女各效職飛渡𬈑渤如輕鴻此時田間一老翁置身恍
在蘭臺宮不知人生更復有何樂但向北窗高枕卧聽
聲蓬蓬
鷹毛扇
稜稜疑戴角六翮舊稱雄誰翦摩雲勢而爲弄䄂風近
身無棄物當暑奏竒功莫逐斑妃扇秋來怨篋中
庭前新設日棚
奇峯突兀升晨莫多幻狀群來燭我室火令方用壯誰
能待凉秋坐受驕陽亢貧家愛惜費奇計役心匠架木
於中庭從乾取㢲向(宅經云從乾向㢲名入陰)東西墻所限南北稍
通望剖竹以爲椽縛繩乃施帳卷舒一夫力自我剏新
樣天亦無如何居然聽人抗片雲風不散赤日走其上
但覺晝景長焉知炎勢王解衣盤礴卧客至蒙見諒憶
昨扈從年孱軀昧自量跨鞍五六月万竈逐焚煬渴飲
道旁泉形神聊一暢勞筋誓永息疲馬就閒放跡遠倦
驅馳情孤愜宜當靑藍十幅布氣壓錦步障即事不願
餘休陰獲微尚
雨後納凉
夢過雷霆了不驚起來凉月在南榮静中機候誰先覺
已有一蟲階下鳴
六月廿二夜熱不能寐五更起步庭下徘徊到
曉
夜熱不成眠展轉逹五更開門上殘月適與微風迎大
火將西流銀河去無聲林亭散疎影露葉涵虚明薨薨
羽蟲飛喔喔村雞鳴身如閒草木受此旦氣淸
沈松年觸暑見過爲余寫行藥圖小照贈之以
詩
昔年三十四張叟爲寫照是時氣方豪抱膝坐長嘯(癸亥)
(夏張子由爲余作槐陰抱膝圖)侵尋落塵網行止非意料一夢廹桑榆
回頭失吾少自觀疑隔世那免旁人笑沈生技入神下
筆天下妙曩者京洛遊不輕貌權要朱門致厚幣却去
臂頻掉獨愛山澤臞足音赴蓬藋老夫正避客畏熱如
畏燒瀟灑實藉兹掀髯引同調吳縑六尺雪静對屏聽
眺三日畫始成投牀忽狂呌張圖示左右童稚皆曰肖
廼知神理憑在骨不在貌一杖兩㯶鞵淸凉徹毛竅高
楊蔭風渚密竹移烟嶠外勢拓微茫中深藏䆞窱過橋
茅宇遠轉徑柴籬繞力圃方自今幽情老彌劭允宜置
丘壑何用談廊廟稍待條甲成重煩添藥銚
偶得鸛雛畜之階下旬日馴擾如家禽
老鸛巢古木孤雛失遥汀飬之羣雞中旬來食宿并草
際飛拍拍花根立亭亭有時照盆池長喙梳短翎適逄
螻螘飽暫脫魚蝦鯹方當竭澤時(時亢旱河流枯涸)何處潜汝
形不如儕野鶴飲啄且一庭
苦旱
火雲燒海壖禾黍供炰燔是田拆龜兆下隰高平原山
根曲曲谿近溯十里源其流本易涸三尺淤泥渾何當
千桔橰渴若接臂猿下飲罄呼吸㳙㳙寧復存一井給
百家乞漿稍出村人情靳所少昏夜拒叩門我有小池
水舊耒資灌園經旬漸將枯遑救鮞與鯤畦丁仰沐浴
㸑婢充缾盆緩急吾豈無義從易地論開園聽使汲兩
不受怨恩暍者盈路旁其能以手援喟然望雲漢安得
天瓢翻
立秋後四日得雨喜叠前韵
雷鞭起龍蟄電火林欲燔急雨隨秋來沛然滌焦原出
高而施下天澤殊泉源頓令赤埴墳化作塗泥渾物情
俄頃變判若王孫猿(柳子厚云猿之德静以常王孫之德&KR0997;以囂)向來沸蜩
螗閴寂無一存雞犬聲逾静羊牛亦歸村但見蓑笠翁
倚杖臨柴門濁酒貰鄰曲農談慰田園檐低劇投蜺海
近疑徙鯤汲婦免抱甕浴童喜傾盆西成即未知姑以
目睫論良苗與秕稗各被霑濡恩我亦領新凉詩筆聊
復援閒庭有花木枝葉爲翩翻
雨後遣興
秋田一雨洗萌芽餘潤還沾學圃家苦竹鞭抽行地筍
戎葵梢放出籬花身憂天下原非分老覺浮生亦有涯
野色閒門無客扣夕陽影裏數歸鴉
重至西湖雜感六首
行宫昨廵幸侍從偕東枚詔許孤山遊緣坡陟崔嵬
高亭揭隹要(御書佳要亭在孤山最高處)正面湖光開再到踰八年
重扉鎻蒼苔夕陽錯金碧竹樹浮樓臺聖主軫民
艱翠華無復來湖流亦漸縮淸淺如蓬萊
三百六十頃葑田半平蕪泊舟湖心亭坐失西南隅兩
隄逓隱現彌望菰茭蘆吳中連歲荒竭澤凖此湖誰興
百年利開濬繼白蘇
菩提古律院中有禪者堂兒時侍我翁曾宿道公房奄
忽五十載沙彌成老蒼爲言禪堂灾室被池魚殃師徒
二三軰借歇鄰僧牀世苦善緣稀十方如一方我貧正
髣髴何以副汝望(昭慶舊寓被火住持僧乞余重作募緣䟽故云)
故人喜我來(謂鄭春薦高詵仲)有約晨往踐中流泛彩鷁酒果
諧終宴殘暑䬃以收荷風偃秋扇各陳别中事過去同
掣電齒脫頭亦童是形無不變惟留眞面目重與吳山
見
昔我同朝友蘿軒(翁康飴)與田居(龔蘅圃)竹深(章豈績)乃同年
通籍甫歲餘後先解組去各守先人廬錢子(我持)我彌
甥比亦賦歸與世途日湫隘親舊旋凋疎合并復何幸
皓首仍相於湖山近可樵湖水淺可漁此生知幾見莫
負秋風初
潯陽賢郡守(朱恒齋時客吾郡)歷政廿四年罷官世業盡無計
營歸田朅來泥馬城卧痾僦市㕓良醫天下少買藥慳
嚢錢我欲招使出一覽江湖天足攣兼畏風躑躅行不
前當路非無交車音聽跫然惟餘老賓客同病心相憐
龔蘅圃屬題田居圖圖爲王石谷所畫三首
我愛西冷龔侍御候樵開徑擬村莊前身似是黃淸遠
好𥙷田居辭九章(元浦江黃景昌自號田居子作田居古調辭九章事載吳淵穎集惜其辭)
(不傳候樵開徑九章中萹名也)
更愛虞山王石谷爲君破墨寫桑麻晩年變盡大癡法
瀟洒自當名一家
上浻烟波下潠田朱陂楊柳陸池蓮爲農果若畫中樂
吾亦嬾尋辟榖仙
到湖上不及訪諦輝禪師而歸寄詩代柬
諦公世壽八十八見說形神倍淸拔有時挈缽身入城
健若雲端出巢鶻隨行不用木上座一日往還能步戞
葛藤斬盡松性孤那怕霜根被纏殺開堂說法踰四紀
坐斷高峯梵王刹一拂何曾肯付人問着三交兩頭瞎
似憐我是無家客遠枉山中八行札我來便合去尋師
却向石頭防路滑雲林咫尺徑未到回首湖西山齾齾
明年擬坐雨安居眼膜終須寶篦刮
題章豈績觀碁圖
宇宙一碁局白黑兩戰埸細極蟲蟻微大而至侯王胥
爲競心役得失争毫芒遂令坦坦塗嶮巇劇羊腸可憐
橘中叟機事亦未忘國工吾不知童稚勝老蒼(圖中一童子與)
(老叟對局)所以逹觀者䄂手於其旁
從姊丁節母八十壽令子修遠來乞詩
吾家賢姊丁節母年二十七稱未亡是時殉夫勢不可
有兒在抱姑在堂夫之兩弟尚小弱形影相傍何倀倀
婦供子職母兼父兄道亦以丘嫂當皇天欲貞苦節苦
一一艱瘁教親嘗粧貧固已少簮珥時絀又復罹凶荒
淚流繼血食有指骨盡吸髓炊無糧秋看烏哺感魚菽
春睹燕乳憐粃糠晨㫪寧資相杵力夜績肯借鄰檠光
全家仰俯頼&KR0894;作母不自白㫄人傷阿婆下世兩叔娶
寡鵠矢志孤雛償父遺一經課使讀世業克紹孫成行
乾坤豈終靳雨露松栢要必經冰霜蓼荼茹盡蔗味出
佳境漸入今方將母年八十兒六十白須綵袖前稱觴
中秋節近風物爽桂樹䔩䔩飄天香月中之兔爲擣藥
長生會得仙娥方
西園早桂八月始花偶拈二絶句
兩株桂自先人植歲歲開當七夕前校是今番花信晚
秋香還占别家先
消息西風任客傳花時長結一村緣而今勘破黃山谷
鼻孔猶爲晦老牽
季方兄招同聲延兄曾三芝田兩弟於西林菴
爲同宗五老會席間喜賦時甲午中秋前三日
古人重睦族籩豆禮無廢奈何世教衰此義久云晦家
宗遠有緒望實鄉國最伐木歌卒章吾猶及前軰䆠遊
鹵莾出晚景侵尋逮歸到忽一年(余去秋八月十三日抵家今恰一年矣)
病多逃酒債喜聞折柬召喚起初心在八月撰良辰五
人合嘉會兩兄吾所敬兩弟亦吾愛居近三里中年皆
六旬外茅菴傍先壟徑轉蒼山背風日假淸光松篁發
幽籟僧來具茶荈童去㩦鮭菜飛動愜平生老狂餘故
態流光弦釋箭盛壯已難再但願五白頭偷閒輙相對
中秋雨集拙宜園賦呈宗伯座主晚研前軰(二首)
節到今年正秋分此夜中(是日秋分節)重尋三宿約惟欠一
人同(陳梅溪以疾不至)巷氣通荷葉林香入桂叢滿城傳勝事
來看雪髯翁
可惜團圞月雲封得樹堂檐虚燈動影池闊水生光聽
雨篷籠外吟風几杖㫄平生師友在到此分眞忘
十七日陪遊秦駐山得詩六首
夜雨晨乍晴兹遊天所許㩦笻出煙郭振步凌雲嶼公
本海鶴姿飄然命儔侶身輕無險徑心曠得豪舉誰云
𬈑涬寬直欲巾笥貯(出郭)
社稷巳丘墟冕旒尚祠廟當時伐山處馳道餘蓬藋可
憐愚氓愚不記暴秦&KR2322;家家棧羊豕坐享血食報今年
旱太甚水乏蘋蘩芼毋乃爲神羞徒憑山鬼嘯(始皇廟)
平生汗漫遊不識蒼浮子今來尋别業愴若經蒿里好
事頼閒僧詩名猶在耳山林耆舊盡太息烟霞委(詩老徐滄)
(浮别業)
山後石狀狠山前林靄濃名藍繚而深風氣于焉鍾下
有千頭橘上有百丈松潮聲卷地起響畣出谷鐘禪扉
日日開未缺茗椀供留題紀歲月孰繼三人蹤(半潮菴老僧出)
(素冊乞詩)
家住錢塘西未觀曲江濤及兹陟海嶠遑惜攀躋勞長
風東南來吹我上㟹嶆忽然空四顧快覺身歷高井底
俯孤城三面被浪淘築堤效精衛木石焉得牢誰能驅
此山外捍兀巨鼇(絶頂觀潮)
秦鞭不可施頑礓倚天外一山坐少肉佛力將安頼榛
莽長於人菴廬小如蓋忘機任去住涉境有成壞置身
万仞岡逹者觀其大少陵固云尔臨老斯遊最(茅菴)
食新米
秋水通港脉吳船來海濱稍聞米價賤歡喜動四隣荒
厨乏宿㫪八月亦食新雖然營一飽力惡不出身薄䆠
比曼容退耕輸子眞餘慙到僮僕并作浮惰民官鼠竊
太倉家雞仰空囷物生各分定吾自棲吾貧
由葑門至牧瀆舟中喜晴
積雨川初漲秋晴候尚暄帆移背城路竹密近山園野
市漁樵散人家鴈鶩喧太湖知漸近水色半淸渾
重過鄧尉大司寇徐公墓與公子觀卿話舊二
首
昔會尚書葬重來二十秋好山增氣色高蔭鬱梧楸賤
日蒙靑眼流年感白頭及門多著錄撿點幾人留
藉甚賢公子歸來一壑專論文空老軰誓墓及中年跡
忝同朝舊姻從世講聯(觀卿與家德尹爲兒女親家)相看多道氣應
許數周旋
五雲洞
鄧尉山形斷柴莊嶺脉延言尋五雲洞試酌缽盂泉草
偃秋迷徑林深午見天老僧年七十揖客鳥巢邊
午飯東山庵
村落樊籬外人烟墟墓間稍穿蒙密路又轉一重山樵
擔行相引禪扉晝亦關薄遊煩地主褁飯慰衰顔
晩入聖恩寺瞻漢月禪師塔與古菴老衲茶話
鐘聲天半落麗刹占岑隅地拔千章木門開万頃湖來
因瞻影塔老喜接浮屠倚頼靑藤杖隨行勝給扶
重陽日由鄧尉坐罛船沿太湖濱抵漁洋灣登
法華嶺與觀卿拈韵各賦五章
九日乃溯流古來無此法適兹泳游趣遂與魚鳥狎望
望銅坑橋前行出蘆夹湖光三万頃際眼窮一霎地盡
日脚垂天低浪頭壓近山浮蛟鼉遠艇點鳬鴨奇懷洵
曠蕩良會殊欣洽滿載洞庭春十分傾蘸甲(黃柑釀酒名洞庭春)
(色見東坡賦)
鏡面三十里淼瀰似無涯片颿截湖來小泊當㟏岈居
民雜耕釣竹樹環㘭窪中有佛者宮法華及曇華頭陀
不好事籬落無黃花手拾墮巢薪爲余烹土茶屋山見
微徑林隙縈修蛇直上千仞顚廻身俯烟霞
新城老詩翁于焉戀淸景漁洋曾自號四海傳歌咏(阮亭)
(王先生絶愛此中山水因自署漁洋山人)僂指今幾何勝遊闃如屏履綦巳
陳跡我到踵前猛濤聲拔湖洪飛上万松頂西風廹吹
帽新鴈時一警俯仰有古今徘徊惜俄頃誰爲後來者
繼躡最高嶺
折柬不可致陪遊欠詩僧(謂湘隣禪師)兩人亦不孤勇往快
得朋平生偕隱願躧步氣益增西指小九天(西山林屋洞爲十小)
(天中苐九天觀卿有别墅在其下)下有田一塍買隣隣苦少約我我未
能具區舊志荒文獻於何徵君家富圖籍攷證庶足憑
我雖腰脚頑肯辜手中藤焉得七十二峯峯與同登
是節古所重吾生隨所遭向來閱星霜南北毋已勞有
時泥飲伴座上争題糕間亦吐狂詞氣粗陵二豪塞垣
九月雪氊帽蒙戎袍陪獵入圍場分麞行燎毛乞歸復
何事雙髩餘蕭騷左臂雖病風尚堪持蟹螯地鄰甫里
陸心契柴桑陶君壯我就衰逝波日滔滔明年身縱健
何處重登高
重陽後十日曾三弟招集西林菴是日微雨杲
山法師不期而至
再舉重陽會何妨十日遲林巒眞得趣晴雨總相宜踏
屐堪尋菊登高例有詩閒僧來不速社飲倍淋漓
立冬後二日座主宗伯公偕晚研梅溪枉過村
居次日移榻妙果山房再遊菩提寺得詩四首
乾鵲聲中客欵門畫船啣尾泊籬根掃除黃菊荒蕪徑
暎帶丹楓䆉稏村半月先期傳父老一家喜氣到兒孫
海山不盡東南望登陟應須次第論
桑榆餘煖在田廬初約重尋幸不虚行處聚觀傾里巷
有時問荅及樵漁能文客到先投句(時徐觀卿至自玉峯詩先成)好
事僧來盡乞書(晚研工書所至楮墨堆案)寄語同朝諸大老莫將八
座傲懸車
招提游更招提宿四五人添八九人(時許伯勤馬衎齋杲山法師俱入座)
(承楨兩兒亦侍行)自有此山無此會勿論誰主復誰賓靈泉怪
石供幽賞煦日和風應小春知是它生緣境在每逢佳
處輙逡廵
流光巳付陶甄外世味多消朴率中省對柈筵慙地主
免教冠蓋炫鄰翁熊羆起渭嗤何晚蟋蟀歌唐儉可風
報畣朝恩還有處白頭相見祝年豐
仲冬二日招諸兄弟續舉眞率會明日芝田弟
詩來次荅一首
弟勸兄酬又一堂依然同産似君良(唐書孝友傳劉君良四世同居雖族)
(兄弟猶同產也)小春已過冬猶暖短晷雖移夜甚長老去喜爲
無事飲興酣聊鬥此身強明朝夢覺三竿日始信齊州
接醉鄕(用東坡睡鄕記中語)
再次曾三弟見投原韻二首
橋欹路滑限東西一櫂來尋曲折溪每愛招邀聯近局
又從唱和得新題陋邦关我詩同鄶雅量輸君酒到齊
木盎瓦盆隨分設何須几上復加綈(鄴中記冬月几上加綈)
人中聱叟飲中仙挹𬒮何妨更拍肩地僻魚蝦貪入市
天晴箕畢快移躔(是日早雨晩晴)松筠歲晏留賓賞莞秸庭空
待雪填却关竹林惟二阮同時應少弟兄賢
抄書三首
人言冬是歲之餘自分生涯伴螙魚比似王筠猶有媿
白頭方解手抄書(南史王筠愛左氏春秋凡三過五抄餘經子史皆一過未嘗倩人假手)
無數空花亂眼生摩挲細字欠分明西洋鏡比傳神手
八廓重開爲點睛
烏雞已療病風手秋兔猶存見獵心炳燭餘光吾若此
兒曹那不惜分陰
臘月雷
天公號令何其乖夏慳膏澤冬發雷先期三日礎流潤
雪候變雨成黃梅螻蛄夜啼蚯蚓出有聲來自南山隈
霻霳倒行坤軸裂霹靂上劈天關開吾聞宵雅哀十月
矧廼歲莫陰陽催至尊端拱穆淸上宫府庶事歌康
哉震來&KR0658;&KR0658;百里爾特向山谷鳴邅回(淮南子邅回山谷之間)陋
儒鰓鰓誠過計誤信耳目生疑猜庶徵休咎豈關汝一
飲且釂消寒杯
池上梧桐一本先君所手植秋來忽枯家人析
以爲薪用作此歎
苦竹不實鳳苦飢霜風拗折枯桐枝知音者希巧匠死
琴瑟之材同扊扅我來撥灰三太息重是先人手親植
紛紛桃李總輿臺從此荒園少秋色(起結二句用太白詩語)
十二月十六日赴靑芝山會座主尚書徐公葬
感賦二首
淸德宜鐫石佳城仰賜金(公以少宗伯贈尚書恩給全祭全葬異數也)哀
榮朝典備存殁主恩深十郡千人會三年獨子心(謂大)
(司空)反虞猶孺慕未忍進祥琴
視我眞猶子從公始得師(乙丑春公爲國子司業余時備弟子員親授作文法度)
有經傳舊業無路報深知夢奠嗟何及歸休悔稍遲(余於)
(癸巳秋長假還鄕公薨一年矣)寢門餘痛在淚雨滴靑芝
祀竈一首
一年俄逼臘爆竹接比鄰不用儺驅鬼自將詩送神晨
餐甘脫粟夕㸑付勞薪此意天應諒吾非媚竈人
敬業堂詩集卷四十三
