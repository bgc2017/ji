敬業堂集卷四十九
海寧查愼行悔餘
餘波詞上
余少不喜填詞丁已秋朱竹垞表兄寄示江湖載
酒集偶效矉焉巳而偕從兄韜荒楚遊舟中多暇
徧閱唐宋諸家集始知詞出於詩要歸於雅遂稍
稍究心自已未迄癸亥五年中得長短句凡百四
十餘闋甲子夏攜至京師就正於竹垞留案頭許
加評定旋失原藁巳四十年矣曩刻拙集時頗以
爲闕事雍正癸卯正月忽從沈子房仲楚望椒園
兄弟獲此抄本故物復歸殊出望外昔人有悲墜
履哭亡簪者兹集之失而復得視敝履蓍簪不又
多乎哉因取前後所作編次爲二通用少陵詩語
題曰餘波集仁和趙子意田爲補刊于詩後初白
翁手識時年七十有四
沁園春(寄徐初隣金陵)
鐵鎖消沉江勢東來直下金焦想笛賽婆官凄淸舊步
鼓迎龍戸寂莫廻潮啼殺棲鴉滳殘晝漏昨夢回頭覆
鹿蕉無多恨最傷心兩字怕說南朝水亭閒望勞勞
但春去春來急景銷嘆廢寝壖垣棠花漠漠故家門第
燕秪飄飄欲别誰留欲歌誰和細馬䭾過皂莢橋無人
管拚酒邊歸路風墮鞭鞘
金縷曲(送盛鶴江入都)
酒罷昏星没正春江揚舲捩柁曉程催即十載誇張才
人事香傳茶經俱輯詩草又新來成集湖海名流徵欲
起賸唫窗席冷無人奪眉子研且勤滌京華不少閒
遊客料紛紛彈冠結韈乘車戴笠同學行藏都在眼幾
箇文章得力悵生事逡廵五十誰信蘆溝橋上路有布
衣障扇騎驢入定那處相逢揖
滿庭芳(爲叔母葛夫人五十壽)
耳厭笙歌庭無鶴鹿等閒甲子空徂象牙齒冷白髮蚤
隨梳三十年來舊事傷心絶人世全無多付與前塵小
劫彈指過須臾如今剛半百長明燈下勤禮文殊幸添
香掃榻未要人扶猶有高堂健在依棲處仍作兒呼春
風過綠楊門巷兩兩聽慈烏
金縷曲(過家黃門伯如圃)
明月湖誰賜羡歸來平分五畝就隣買地洛社池亭平
泉石也要乘閒先置問某水某丘曾記里巷不教車騎
入便近城大得山林意都寫向畫圖裏小船撑過花
邊市甚當年淸絲豪竹近來多廢野鶴汀鷗閒門外抵
得署書幾字关行馬郎君官貴故客尚尋東閤去愴霜
天白菊階墀閉爭得似陪公醉
風流子(喜韜荒兄楚歸)
村莊如畫裏維舟了微雨豆花秋看楚俗攜來人情籹
粔吳霜未老鴈膳蘧蔬(音求搜)茅齋下瓦盆隨分設烟火
隔廚幽有兔褐茶香侍兒纖手鵝黃酒熟奴子平頭
我歌兄按拍行樂處何似竹脆絲柔才隔巷南巷北别
樣風流問瑞草橋邊誰貽紅帶富春江上自有羊裘一
任酒徒星散去覓封侯
雙雙燕(寄聲山姪)
過荷風了向羽扇蕉衫小年偏永靑帘換苧轉首凉秋
髩影舊事有誰尋省酒分與詩緣俱冷可因幸舍供魚
忘却鱸邊歸興引領山田一頃有被阪文瓜交塍香
穎平生期許不是不堪馳騁且學蓬茅臥穩算此處原
非捷徑甚時撥櫂重過話向竹窗烟暝
金菊對芙蓉(西水吳氏故居)
鳥啄風箏蛇盤鬥栱高下一帶樓臺自綺羅叢散瓊扇
常開晴攀翠竹題名滑有幾個過客多才大都憐取狂
春柳絮倦晝桃腮北園南埭東齋看花磚經雨塌盡
莓苔時有隣娃貰酒換得遺釵眼前便是西泠路春波
外行意徘徊去年崔護此門此日生怕重來
沁園春(淮郡主故苑)
戚里繁華貴主山莊駙馬山亭有記曲紅紅歌珠串串
隔帷黑黑絃索泠泠曉宴催粧夜遊傳蠟長使行人駐
足聽滄桑後問楊家田氏幾主曾更銅環不鎖嚴扄
漸拆盡春山屈戍屛但斷浦蜻蜓飛來衣桁空庭蝙蝠
掠過窗櫺樹色濃枯花陰疎密幾處蒼蒼夕照靑休回
首料華林平樂一槪凋零
前調(薔薇)
濃暖送寒小雨捎晴紅雲一欄漸竹架欹來柔陰嬝嬝
枳籬缺處狂蔓看看高似窺隣低還拂地幾度牽人宛
轉間斜陽外映淺深向背巧逞朱顔不禁刺弱枝繁
算欲折還休好是難便撲蝶花前微揎羅袖踏靑階下
先護雲鬟戀醉多情與春無分長是開時芳信闌餘香
好把膽缾貯露黃額輕彈
前調(送友人遊洞庭山)
藥褁一囊釣綸一竿淸遊在兹嘆越國浮家今無高士
吳歌倚棹誰譜新詞壓擔書輕扶頭酒重過盡松陵知
不知垂虹畔問楊郎鐵笛可有人吹粘天萬頃玻璃
只芥羽中流點破之正石尤風定烟棲花隝熟梅雨足
水到茶陂朱橘論錢黃柑佐釀好在秋光指後期歸颿
便乞玲瓏片石與致茅茨
滿庭芳(陳簡齋先生新葺閒園隨黎洲黃夫子過訪留贈)
結搆初完規模漸拓春田又看成蹊夜來好雨洗盡種
花泥宛似元家上浻鳴鳩外麥浪吹畦橋南北傍籬壘
石緩步得攀躋渾迷回櫂路烟添柳瀁雲暖茶溪正
客來問字主愛留題任是游人小住憑闌候風信難齊
重過好東園步屧書籍記曾攜
瑞鶴仙(秋柳)
風情牽暫住乍鷺老秋絲一年好處依稀想前度爲憐
伊腰瘦不成遥妬河橋古渡冷蕭蕭馬嘶人去傍離亭
挽盡長條夢繞江南舊路無數凉蟬抱葉雨燕辭梢
昏雅匝樹時光流轉但暗裏驚衰暮被西風吹得江潭
搖落不道樹猶如許記濃陰隔浦移舟濛濛暖絮
臺城路(秋聲)
商飈瑟瑟凉生候孤燈影搖窗戸堤柳行疎井梧葉盡
添灑芭蕉片雨纔聽又住正澹月朦朧微雲來去䔩䔩
空廊有人還傍繡簾語多因枕上無寐攙二十五更
殘點頻誤響玉池邊穿鍼樓畔一派難分竹樹零碪斷
杵更空外飛來攪成凄楚别樣關心天涯驚倦旅
金縷曲(送陳六謙謁選北上)
身世看如此笑忽忽纔停歸檝旋催行李一領靑衫氊
樣重塵土不堪重洗况此去復三千里舊社雞豚期且
近數同遊何可無吾子想别後當然爾故人誰續藍
田記便時時哦詩松下何妨公事雙耳未聾丞不負正
好聽歌博醉若行止余皆無地兩角耕牛容易辦怕家
人催捉東山鼻終擬索長安米
沁園春(友人邀余賦閨中雜事分得三題枕)
刀尺親裁褁束初成吳綾蜀羅想芙蓉新樣粉嫌輕汚
酴醿餘馥氣愛輕呵壓袖曾經墮釵知否未許輕移到
錦窠勾留處較佳人雪腕方便誰多合歡光景些那
更不奈春來獨自何看碧流難浣並頭留影餘温猶印
半面成窩熊取宜男豹堪辟魅不比銷魂寂寂過相思
恨是爲君留下長託微波(孟襄陽詩漸看春偪芙蓉枕楊誠齋詩酴醿爲枕睡爲鄉)
(李義山詩冰紋簟上琥珀枕㫄有墜釵金鳳翹唐書五行志韋后妹爲豹頭枕以辟邪伏熊枕以宜男李太白)
(詩爲君留下相思枕託微波借用宓妃留枕事)
前調(被)
計幅裁量(平)寬窄隨宜温柔幾重自金針縫罷絲連錦
叚瓊烟爇透香護筠籠泥我朝朝伴他昔昔軟愛裝綿
煖愛烘玲瓏褁問凝脂團雪可怕消融覆來靑翰舟
中便慙繡羞珠兩不同有侍兒帖妥曾鋪曾疊添衣斟
酌經雨經風欲起還遲背人覓得一角偷藏鳳咮紅尋
思久柰略回身處好夢無蹤(劉孝威謝賚錦被啟鄂君慙繡楚侍羞珠李義山詩)
(青翰舟中有鄂君)
前調(席)
脉脉盈盈軟勝桃枝密于白藤甚燕山飛下詩才比雪
楚江攜到夏簟分冰薄取輕安滑防新浴傍枕依衾夜
夜曾憑繅藉喜稱身熨貼擁背親承小憐玉體横陳
料此外嬌憨着意憎問角展蘇薰爲誰鋪襯汗沾椰葉
幾度消凝飛燕能輕玉環能重肥瘦虧他一一勝抛人處
只蕉心半卷不在多層(尚書疏篾席桃竹枝席也白樂天詩六尺白藤床李太白詩燕)
(山雪花大于席杜少陵詩恩分夏簟冰蘇薰席見唐書地理志椰葉席見西京雜記)
惜紅衣(金魚)
瑶罋盛苗銀床轉水十分愛養日日來看問甚時纔長
紅鱗欲透漸小隊尾株分樣兩兩淨綠涵空足庭階淸
賞美人閒想竹葉爲船吹風戲來往鏡光忽皺牽動
簷蛛網恰是一羣驚避没處幾痕圓浪待縠紋旋細又
噞絲萍葉上
海天闊處(螢)
滿庭草色猶靑不知熠燿從何至幽光明滅隨風難定
乍飛還止兩兩三三離離合合池邊林際自隋宫散後
便成廢苑再不見繁華地巧向輕羅扇底逐佳人映
將綃綺夜窗歸晩紗燈滿貯帳紋如水月落香沉流輝
耿耿一床秋思好伴他簾外疎星幾點照儂無寐
翠樓吟(蟬)
密柳河橋疎桐院落陰陰幾處同起身輕容易托也還
戀故園淸庇蕭然高寄奈未穩吟情何來螗臂驚飛候
乍移别樹殘聲猶曳多事慣攪閒眠聽雨晴昏曉更
番到耳日斜樓角外草草又催將秋意風襟露思訴不
了淸空凉暄略記且休把冠緌髩翼依稀儗似
眉嫵(新月)
乍殘陽西歛一鈎心字蚤巳挂林杪影薄銀河澹沉波
處水門未收晚釣窺窗正好被牆陰強半遮了素娥寡
不待及時鐘斟酌畫眉蚤一任淺顰相效比五更東
畔别弄纖巧肯落佳期後團圓意向前屈指應到黃昏
悄悄可有人下階私禱問裙帶吹風消受拜兒多少
多麗(咏水面木芙蓉花)
算秋容佳處偏宜映帶恍移在滕家圖上涉江正好采
采憶宿粧水殿醒時是徐孃老去姿態粉鏡初收銀蟾
欲瀉池光冷暗銷螺黛誰憐取浮紅漂白長逐鴛鴦隊
湘君遠未應遺却雲裳霜珮渾不管搴芳舊侣經營
一笑難再倚西風自傷遲暮木末含情更何待脉脉遥
望依依莫戀憑渠流向煙波外便從此東西飄泊打倂
團圞在差勝似落瓣船頭花花相背
綺羅香(橙)
翠淺疑流黃嬌欲滴屢報新霜番次顆顆低垂葉底微
窺密刺記小庭細雨初移是籬落年時秋尾似蓬萊金
醴嫌酸淸泉&KR0609;&KR0609;巳流齒憑闌幾遍細數自攀條摘
後枝頭剰幾佳客重來取給猶煩一二擣金虀風味攢
眉散綠霧淸香繞指乞人前橘樣偷藏團圞懷袖裏(杜少)
(陵詩細雨欲移橙陸魯望詩自注蓬萊公以金醴四升待主簿主簿嫌其味酸魏王花木志有給客橙文與可)
(金橙徑詩小船燒薤禱香虀蘇東坡詩使君風味好攢眉)
白苧(不見陳撝謙一年有餘填此寄之)
小春前重九後風光如此渾無聊賴獨客坐傷往事恁
匆匆綠醪銀榼歡呼地只隔一重城似隔了千山千水
向來酒伴零落而今餘幾問眼中有誰跌宕如吾子
猶記紅牙按曲素手捱箏醼船波蕩同過娉婷小市便
許我重來怕添顦顇歌筵側畔好先安筆研待題詩尾
却蚤暗風催轉庭梅一梢偷試屈指前期漸及燒燈矣
(娉婷市五代時鍾傳侍兒所居)
臺城路(寄題初隣水亭)
兩湖千頃菱花白卷簾漲痕微退蓼岸烟輕蘆村霧重
相望渾如天外雲山一帶算城北城南故人都在釣具
詩筒鷗邊穩棹並誰載三間料合閒閉向東西南北
生事頻悔歸槖長枵遊蹤漸近此段妻兒應怪前期不
礙有蒓擔挑鱸緯蕭攔蟹秋雨濛濛重來聽欸乃
惜餘春慢(王桐村新葺小軒索題句)
堂笏猶存檐牙未落佳處略煩結搆移將雞柵掃却蟲
窠頓覺規模非舊花外淸陰又添竹補三竿弓開一肘
喜南榮北檻絶無塵到坐消閒晝眞不礙野老墻低
書聲出屋兒比王商能秀水門繫艇兩兩歡迎開徑頻
來社友我欲從君卜隣初念逡廵甚時始就但等閒荒
了先廬不願諸甥似舅
百字令(壽張魯白)
年年相見認黃山一叟雨襟風帽梳掌摩挲雙髩改髮
短不勝簪導病未抛詩貧偏愛客此品今來少莎廳竹
徑自攜敝帚勤掃不是不想田廬夢歸路斷恨終身
難了况乃迎門無稚子執研星星又小溪友留魚園官
送菜只合他鄉老舉觴相屬期君同拾瑶草
臺城路(九日同人小飲和朱日觀)
萸烟藥市門開處秋潮乍通村舍竹葉灣東菖蒲港北
好友特煩枉駕微霜昨夜正紅啟榴房翠除瓜架一笑
相看風前烏帽並時卸年年索郎高會多情懷酒伴
長在籬下桂板催詩柳圈袚褉緫付漁樵閒話重尋舊
社笑如此江山登臨多暇後約蒼茫菊枝聊滿把
邁陂塘(送韜荒兄往白下時余方計楚游兼訂偕行之約)
計郵籖苕苕幾驛長亭七十有五杉靑牐外揮杯別一
片繁笳疊鼓投贈句恨不滿綠波碧草江郎賦杳無重
數向紅板橋頭靑楊巷口都是黯然處應悵望舊日
杏花春雨重來雙燕曾誤莫愁艇子空城畔潮落潮生
如故邀笛步好借取半帆風色先期赴逡廵且住待結
束遊裝明年相趁共聽鷓鴣去
八歸(送燕)
曾棲幕上暫依宇下弱羽處處堪寄翩然便欲辭巢去
似怕尋常巷陌再到難記還細踏簾鈎認取又相對呢
喃未巳徘徊意應惜茆堂此後整長閉抵得江南一
度雪程風驛草草詩人下第春來且住秋來且别身世
誰非旅邸笑行藏未穩與爾飄飄定何異知明歲花濃
柳澹社日前頭主人歸也未(詩人下第用章孝標賦歸燕事少陵詩請看處處巢)
(君屋何異飄飄託此身)
玉蝴蝶(雪)
聽到五更風息幢幢燈影愁度長宵曙色飛來銀海翻
動銀濤鏡光融拂花還起研冰薄呵氣旋消任兒曹團
獅作戲愛竹頻搖蕭騷荒村南北數家煙火迷了漁
樵野闊天低絶無人跡過溪橋草堂淸梅魂欲斷江市
遠酒價應高待招邀晴邊蠟屐踏破瓊瑶
望湘人(寄季叔楚署)
便鄉音無改簿領垂衰星霜兩地頻換遠信難眞孤飛
易倦惱殺衡陽少鴈僕射洲空夫人城老落帆幾片自
峨眉冰雪崢嶸眄到蜀江春暖旅食舉家未免只龍
陽難辦木奴千絹問湖北湖南米價新來貴賤楚船靑
雀吳船赤馬一水籖程好算得歸來尚有田園不愧詩
家素滻
鳳池吟(上元村居)
陰過新年寒餘舊臘時序取次侵凌漸人家門巷紫姑
神降閒卜豐登柳又誇腰東風拂檻弱難勝水村烟市
一番晴意融盡殘冰城中父老歸晚說曉來微雨不
礙張燈笑亂餘景物昇平故事小縣還仍可惜溪橋梅
花無主月空凝黃昏淺料玉龍哀怨難憑
臨江仙(北山寓樓與宋梅知夜話)
霜雪長途君勌矣遠遊吾計怱怱兩萍浮海偶相逢茶
烟禪榻行復幾時同漏轉城頭春夜永小樓缺月疎
桐燈花何喜也能紅亂鴉棲後數盡北征鴻
瑞鶴仙影(客舍咏燈花)
一枝鮮潤蘭膏裏蠅頭紅蕊初著戀他短檠愔愔不動
爲誰的爍蘆簾紙閣聽不了風鈴風鐸問何如高燒銀
燭箏柱輥絃索方便煩憐取欲剔還停任教開落不
如儂意只尋常照人淹泊遠信無憑浪傳與屋頭雙鵲
趁沈沈細雨春夜動春酌
八歸(寒食塘西道中與張介山别)
梨粧欲試杏泥未和芳訊饒半落後踏靑共指長橋路
且喜討春舊伴近隣都有籬落靑旗書字大笑村店家
家誇酒好趁取水泛苕西天氣弄晴候遥想會城此
夕花游一曲多少行人回首湖船猶冷風前雨外燕子
未知歸否漸南程催赴勝賞幽期惜分手知甚日粥香
餳白散了新烟重來看插柳
减蘭(已未四月别家作)
父書盈簏手澤猶新何忍讀也要頻開卷帙須防飽螙
來阿奴碌碌門戶全生難免俗莫便如儂氣沮妻孥
八口中(仲弟)
依依弱弟歷齒垂髫憐叔季孟去天涯仲氏殷勤卽汝
師小時了了滿望長成頭角好玉樹庭階添取新陰
待我回(三四兩弟)
再三憐汝蚤歲無娘今喪父慚媿稱兄忍聽閨中夜哭
聲練裳竹笥量力行看他日事此别經年慰藉飄零
仗嫂賢(小妹)
臼邊相杵我爲長貧還累汝催上鳴機又替征夫製夾
衣蹉跎生計浪走風塵非本意不爲封侯怕被人呼
馬少游(内子)
明年十二典謁可能陪客位嬾惰無端失學從渠正可
憐文章何用却望家風留句誦勿更嬌癡夜枕晨餐
恃母慈(庚兒)
多年隨我戀主靑猿情亦頗臥犬籬根也似痴頑免應
門閒中日課掃地澆花無不可留片蒼苔莫被羊牛
踐踏來(老僕)
臺城路(初有江漢之役朱日觀王子穎桐村祝豹臣家西&KR3003;叔德尹弟眉山姪追送於)
(朱與三表兄村莊席上賦别)
無端遥指西南路驪歌棹歌難理萬里瀟湘何涓一夕
說甚才情綺麗萍蹤如寄望楚尾吳頭浪花無際屢改
行期多應依戀爲知已銅盤燭黃初膩乍杯闌氣熱
合座成醉殘月流空曉星當戸一片離愁頓起天涯情
味算只有淸風故人相似遠信毋忘時時煩附鯉
木蘭花幔(端陽前二日程禹聲徐淮江餞飲南湖舟次兼詶別俞右吉先生)
迤迤生浪態明鏡裏寫樓臺正&KR1313;渡中流綵旗颭灧畫
鼓喧豗離筵恰逢此節愛登柈鄉味近黃梅白白王餘
入饌靑靑昌歜浮杯碧苔牋楮親裁句好勝金釵(時欲)
(邀妓不果)道擊楫舟中彈箏車上猶有人才旁觀定應見哂
感先生勸我盡餘醅京口且乘潮去武昌曾爲魚來
臨江仙(平望驛)
兩岸菰蒲聞笑語人家只隔輕烟銀魚曉市上來鮮一
湖鶯脰水雙㯭燕梢船屈指郵亭剛第一眼中長路
三千南風吹夢到江天故鄉桑苧外無此好山川
朝中措(夜遊虎丘)
笙歌十里過山塘到寺已黃昏客散當壚酒冷僧歸别
院茶香一奩止水一堆講石幾轉廻廊及取無多淸
景獨吟獨步何妨
百字令(楓橋夜泊)
帆檣隱隱背孤城家指靑山一髮樓櫓亭臺都過盡離
了烟&KR0810;霧窟漁笛薲洲樵歌葦岸雲吐初弦月橋邊弭
棹愛他風氣淸越猶是夜半鐘聲今來古往過耳成
飄忽可惜閒吟佳句少辜負靑鞵布襪獨壘吹笳斜塘
擊柝草草催明發照人無寐螢光幾點出没
宴清都(過無錫風便不及泊遥望九龍在蒼翠閒向隣舟分得山泉半瓶烹茶破睡)
陸羽經猶記數水品江南曾占第二濃翠堆鬟空靑抺
黛濛濛雲氣好風吹送吳船甚失却登臨勝地聽杳杳
幾杵疎鐘烟林正擁山寺百弓割片茶園生涯飄泊
談何容易銀瓶金井夢中空想轆轤聲起五湖者番遊
興賴吹火烹泉有此把宜壺淨洗供春絶勝吳家買婢
(供春吳頤山婢名始製宜興茶壺俗以爲龔春者訛)
玉漏遲(夜過毘陵)
微凉乘小雨朦曨殘照尚含輕霧楊柳風多新月又生
南浦正是落潮時候有人在沙頭搖艣相傍去鄉音互
答愛聞吳語已過七里郊坰聽茅店呼燈漁梁爭渡
去江漸近警急猶傳列戍欲問隋家故苑知十六離宫
何處城外路黃昏角聲如訴
殢人嬌(丹陽道上)
鴨嘴咿嘔羊頭轣轆人道是朱方古陸黃泥幾坂淸流
幾曲烟起處更添幾椽茆屋地少江南雲寬江北眄
不到長天遐目官田放馬民田放犢願微雨村村稻鍼
抽綠
水龍吟(登北固山)
岷峨雪水消來洪濤萬里從東注蒜山擁髻瓜州曳帶
遥遥江步滿眼興亡季奴草長人來古渡看南颿出口
城頭蘆管盡飄向揚州去泥馬當年半壁更誰暇倉
皇北顧錦袍繡甲英雄事業却輸兒女夾岸黃塵滿瓶
名酒中流畫鼓到而今贏得登臨悵望渺平沙樹
滿江紅(京口曉發夜泊觀音門外)
空闊江天到此地覺吾身小寄身外蕭然一笠飄然一
櫂鐵瓮城高鐃吹動金山寺近鐘鳴蚤把滿壺細酒(京口)
(酒名)酹波臣開懷抱日上處東方曉帆挂候西風飽儘
迢迢極望白門斜照兩岸山移倒退馬千層浪逐前飛
鳥比下灘出峽順流船兼程到
永遇樂(燕子磯同韜荒兄觀劇)
陡起千尋嶙峋突兀濤舂萬古晚景融怡艑郎却指日
落波平處蘆洲一帶柳堤數折人與鳬鷗並住還怕向
絶頂憑凌沈沈愁滿烟霧隔船遥聽哀絲豪竹月影
朧朧輕護村落難尋微風吹遞近轉磯頭路開元弟子
郭郎賀老剩想衣冠南渡也扺得商女歌殘凄凉玉樹
解連環(訪周雪客於汝南灣不值)
大功坊下喚凉篷艇子撑入圖畫過水亭面面扶欄想
人隔荷風坐消長夏楊柳灣洄問徧了三兩鄰亞道水
西門外載酒載花別築亭榭當時櫟園官罷便手掃
棠陰自闢精舍愛儒雅又到諸郎算裙屐風流肻輸王
謝舊熟才名何必更十年同社還只恐吟成白雪調高
和寡
滿江紅(輓胡二寄先生)
蕭瑟崢嶸先君子舊曾遊地腸斷是麻衣入拜繐帷仍
几(出周禮疏)九土難埋漂泊恨一棺竟蓋飛揚氣問茫茫七
十五年來天何意亡國夢秦淮水懷舊賦山陽里甚
後生前軰無情有淚對此江山堪一慟如先生者今餘
幾但陶家門外白楊風蕭蕭起
前調(胡震生索贈)
白鷺洲前芳草展滿灘新綠舊來是南康幾葉一枝片
玉手種東陵瓜五色眼看度索桃三熟嘆過江人物柳
吹綿飛相逐兒女怨淸溪曲男子恨新亭哭剩輪囷
劔膽酒邊棖觸八十高堂行尚徤六千君子今誰屬指
長江如練去吞天鍾山麓
渡江雲(蔡璣先鉉升兄弟招同王璞菴胡震生泛舟秦淮席上分調)
人家垂柳亞水葓花放簾卷落潮天岸容隨棹轉碧檻
紅闌佳處互洄沿時光縱好奈撩人滿目山川把一幅
烏絲欄展同寫入新篇尊前故鄉在望七十長亭問
離觴幾遍還又傍荷陰擘藕葉外聞蟬斜陽帽影微風
袖知後期更落誰邊欲别也河梁錦纜重牽
邁陂塘(飲胡星卿先生白鷺洲荷亭上)
繞名園渟泓淥淨白蓮鏡裏開合檀橋西岸淸無暑迎
面香來恰恰烟景豁望不盡城端山色林梢塔移來小
榼喜蘿薜侵衣葫蘆貯酒觴政罷秦法渾忘却舊日
朱門邸閤沙田十畝環匝柴籬近與隣翁接鷗鷺馴如
鵝鴨泥滑滑任急雨催詩飛去無多霎芒鞵醉踏正蓼
外潮平花西月到歸路聽鞺鞳
安公子(題余鴻客杏花村居是日品茶而不鬥酒填詞紀之)
幽絶城南墅女牆一曲當環堵門外綠陰陰乍合啼鶯
選樹障扇驅塵剝啄尋常去爲新茶偶爾留人住正小
年平半日影婆娑停午少日誇豪舉近來好事猶如
故無酒須酤也不費茅容雞黍直愛君貧雜坐忘賓主
借玉川七椀爲談麈看淸風出屋洒作竹梢凉雨
應天長(蔡龍文招同方邵村侍御吳待觀孝廉胡震生王璞菴家韜荒集懶園席上分)
(調兼示令季五玉)
舊時歌管地想丘壑閒情謝傅曾寄江左風流曷末封
胡又起百年花木秀數不到平泉小記算只有桐梓樊
家芝蘭袁氏羡爾好兄弟問第五名高何如驃騎永
日碁聲翻盡楸枰餘勢便長安似此但對酒厭談時事
旣醉也畫舫斜陽柳邊還檥
八聲甘州(送王璞菴入山左戎幕)
怪相逢何晚又蒼茫千里動離愁聽一聲畫角滿城落
日客散江頭杳杳天低鶻没西北是靑州淮水新來淺
馬渡中流見說舊年山左正塵荒古驛草占平疇喜傳
來好語五月麥先秋若天心肻憐赤子且從他賣劔買
耕牛官居暇劉郎雄槪好臥高樓
樓中天(發金陵王汾仲胡震生追送于江干留此志別)
揚舲欲渡正吳天六月江流怒漲昨夜酒醒今日别起
喚炎風五兩潮嚙空洲雨來高岸一片蒹葭響山川如
畫殘樽重此相向可奈芳草東西浮雲南北去住都
無狀珍重臨岐留欵語只要毋忘疇曩知有前期難分
此夕遮莫勞長想有書好附紅鱗白鴈還往
滿江紅(野泊即目)
牛渚西來三十里平蕪極目趁幾箇&KR1299;艚相約剪江同
宿沙際&KR0699;閒窺白鷺槐陰篴晚歸黃犢喜無名小聚自
成村淸流曲籬缺處門栽竹烟起處蘆編屋早映檐
一帶野田新綠微雨去添峰頂翠好風來皺波紋縠更
依依飛鳥帶斜陽投姑熟
驀山溪(天門山又名蛾眉山)
曉江寫鏡兩道蛾眉展別浦翠生烟與染就黛螺深淺
三竿日上宿霧欲消時風力軟遠帆移百里看猶見
當年太白傑句曾傳徧氣象吐長虹最好是天門中斷
眼前光景同此一經過問作者更誰與俯仰才何限
浪淘沙(繁昌舊縣)
略彴傍蒼葭酒旆天斜縣南風色野人家黃石堆牆茅
當瓦還占平沙烟外曉程賖去去天涯嚴城何處不
吹笳恰似廢池喬木畔一一啼鴉
碧芙蓉(望九華山)
參參伍伍倚翠屛千仞芙蓉碧聚微陽初逗幾峰見日
幾峰還雨浮嵐擁靄靑不斷池陽路乍前頭秀偪人來
被長風猛送帆去擬向遥空攬取把玲瓏一壺貯怕
仙人掌上九女鬟輕幻成烟霧讀罷靑蓮句問東道今
誰爲主拚盡日閒倚船窗舉頭數了重數(九華今在一壺中白雲穿)
(透碧玲瓏皆蘇東坡句王介甫望九華詩峩然九女鬟爭出一鏡匳李太白望九華贈韋仲堪詩君爲東道主)
(于此臥雲松)
南浦(皖口舟中)
吳楚此分疆瀉中江直到長風沙觜潮滿浸靑山澄如
練隱隱魚龍欲起南城飲馬北城吹角蒼煙裏萬井樓
臺連埤堄俯瞰渾疑無地霞標古塔層層控巖關閱
盡舳艫千尾美滿挂帆風朝來便又送遊人過此湘天
尚遠亂雲生處浮濃翠喜近大雷西岸望■一點小孤
如髻
點絳唇(雨後泊李陽湖)
皛皛空江釣絲風起漁灣暮舂耡飛去幾點沙頭雨
過盡輕雲忽見晴霞吐垂楊渡亂峰缺處回首來時路
燕山亭(月下聽隣舟彈琵琶)
水闊山長二十五絃淸怨不勝迭奏何處飛來一派秋
聲颯颯驚沙洒袖喚起愁心向曲浦移船相就還又問
截取曹綱是誰妙手忽然裂帛聲終正雨止風收碧
天如晝月縆漸滿漏箭頻催人間幾人回首楓葉蘆花
便比似潯陽江口邂逅傍若箇廻燈添酒
長亭怨慢(過湖口追荅俞大文兄弟)
論要害西南鎖鑰萬馬奔騰雙鐘噴薄湖波横截孤城
勒住亂山脚烟消日落倒影動千家郭下有一雙魚曾
傳與故人夙約寂莫嘆我經此地恰值機雲入洛閒
尋遊跡空悵望幾重雲幕把兩年别裏新詞半題在江
聲小閣待掃壁來看應憶南飛烏鵲
渡江雲(六月十五夜同韜兄琵琶亭對月沽酒不可得填此解嘲)
烟波三十宿一輪鄉月兩度向人圓洞庭西上路弱柳
江頭旋換白門船天涯淪落泣靑衫司馬誰邊漫留得
琵琶亭古冷落四條絃依然流分九派劍指雙峰嘆
荒凉滿眼便擬博兄酬弟勸醉也無緣前生定入東林
社知後期重結何年征夢闊白雲回首江天
長亭怨慢(武昌縣西道士洑亦名西塞山絶壁臨江上有張志和祠按西塞山在吳)
(興唐書張志和金華人顔眞卿守湖州時志和來謁願浮家泛宅往來苕)
(霅間蹤跡未嘗入楚也陸放翁入蜀記云即玄眞子漁父詞云云者苐未)
(詳考耳)
浮空欲翥翠色移來正扁舟剪渡一峰忽轉黃冠形狀
迎人似俯殘霞紅歛送幾點神鴉飛去指前頭隱隱孤
城已辨黃州烟樹磯邊小作遲留向香火荒祠笑問
漁父鱖魚肥美算只在苕霅溪山深處生前好事多著
了淸吟幾句又分得西塞山前别派斜風細雨
臨江仙(漢陽立秋)
楸葉剪花桐落子半年節物旋更湘裙紅映漢江淸擣
衣人去浦口暗潮生斗柄西回天在水家家暑退凉
輕數聲促織近窗鳴二更月落燈火已多情
河瀆神(桃花夫人廟)
覇國好山川夕陽平楚蒼然洞門王象閉嬋娟露桃開
謝年年至竟息亡緣底事花並樓中人墜千古消魂
都似此細腰宫又何地
驀山溪(玉沙署庭有菊數本課僕除草編籬以護之亦知花時未必留賞聊以習奴軰)
(之勤爾)
階除荒菊刈草還成圃天意却如人便添洒夜來疎雨
竹闌干外翠色曉葱蘢秋未老露初濃誰識栽培苦
年年九日籬下曾期汝抛却故園叢又坐閱歲時荆楚
西風有信獨客去無程霜降後鴈來時自有黃花主
虞美人
乍凉天氣淸于水漸近中秋矣玉鈎素手兩纖纖指與
畫樓西角月初三王昌只在牆東住消息憑何處半
年淸夢落天涯今夜一燈明滅忽思家
臺城路(自到江陵三得王桐村書感其勤惓之意填此奉答)
來鴻去燕綿綿路驚心二三千里骨月無多平安却賴
六六紅鱗頻寄吳霜初試想橘瓣分苞蟹螯斷跪䆉稏
村邊柴門相望老兄弟(謂子穎)登高却當此際長江遥
極目何限雲水沙市留詩旗亭畫壁誰管渚宫故事蘆
花風起正鼓瑟人來數峰銜翠渺渺知音滿懷空憶子
前調(妓席作)
屏帷乍卷佳人出夜堂靜愔愔地兩板紅牙一枝淸笛
傍有盧郎偷倚歌頭酒尾漫博得當場厭厭微醉爾許
風流烟花南部興聊寄座中年少凡幾是誰先感嘆
家隔千里珠箔飄燈紅筵奪目惱亂江東蕩子天涯失
意倩半幅羅巾揾將淸淚檐雨瀟瀟曲終更漏起
賀新凉(秋晩獨上荆州城樓)
飛過蠻天雨背孤城夕陽西下大江東去虎渡龍洲依
然在長是馬嘶日暮有獨客登樓懷古豚犬英雄都不
問問成名孺子今何處秋太晚散砧杵山川洵美非
吾土向江陵裌衣催換一番寒暑翠冷紅酣微霜後變
了荆門烟樹且目送邊鴻南度隔岸殘雲流欲盡指空
濛下是衡陽路愁浩浩共誰語
氐州第一(與韜兄江陵分手久不得武陵消息近傳已赴南昌幕府因便寄懷)
木末霜催風信乍緊龍山別酒曾勸路指桃源小船壓
浪安穩過湖眠飯峒戸熢烟滿底處覓秦人雞犬譜首
新詞竹枝聲裏蠻謌倘變客况蹉跎秋晼晚盻消息
魚沈素斷聞說東游滕王閣下趁一帆風便念孤飛何
日到參差翼江湖定倦應記蘆花舊時羣有(襯字)爐峰小
鴈(小鴈過爐峰李長吉寄小季詩中句)
木蘭花慢(雪後再登龍山落帽臺)
暴晴冬候變晨旭暖凍痕開趁雪洗荒郊馬蹄躞蹀不
起纖埃前遊菊枝初綻又蜀江寒碧接天廻遠客豈期
再到閒僧及記曾來生涯落拓情懷餘悵望費徘徊
諒戎服參軍旁人應笑知已猶猜風前偶然落帽也何
妨借酒寓恢諧便作此鄉故事一堆土阜名臺
夢横塘(題城南田老齋壁)
鵲巢門巷老樹低牆映簷一帶城雉三逕頻開俗士駕
尋常不至雕斛栽花瓷盆養石滿欄蒼翠愛微霜初度
濃日猶温都未有殘冬意楚南風物無多剩何參老
去能談往事淸景依然只難得閒人如爾擬約箇酒徒
再到想見梅邊雪翻蕊洗研求題嘗茶看畫與重揩棐
几
拜星月慢(夜渡荆江時官軍初下湖南)
霜壓疎篷水銜柔艣虎渡晩來催喚刀尺寒衣急砧聲
不斷孤帆色漸人西南天地背指江橋酒幔第一籖程
報公安小縣記今宵旅宿辭津舘淸無寐勌枕惟長
歎幾番起視婁氐泛中流纔半漸微茫月&KR1089;楊潭岸湖
天闊燐火如星燦又依依移過前灘起一行驚鴈(楊潭岸在)
(荆江見岳陽風土記)
驀山溪(冬杪罾市道中)
冰開平灃輕浪參差起樹杪一峰晴映極浦蒼烟小市
長竿曬網畫裏著漁舠風澹處雪消時好景江南似
亂餘雲物不料還留此過眼惜匆匆指前路又侵亭燧
(時聞禁旅尚駐辰州)白雲回首家在五湖東湘渚鴈洞庭魚會我
南遊意
齊天樂(庚申武陵立春)
綠蘋兩岸晴光轉關心乍聞綿羽樹掩蠻旗草迎塞馬
冷落滿城簫鼓寒梅未吐被横管聲聲催開最苦南陌
東郊有誰結伴討春去當時賓客遊處蒼苔閒尋徧
猶記題句野竹遮隣山茶出屋此景眼前非故蕭條如
許賸鷗鳥灣洄幾家還住及泛扁舟水生挑菜渚
前調(元夕)
春來天氣不長好已經幾番風雨柳態將絲燒痕猶黑
未辦靑鞋遊具良宵三五對燭影搖紅缸花細吐遥憶
家園隔年燈下小兒女當時舊踏歌路聽十番大小
拍徧南部村酒柔情隣姬索笑都是夢曾遊處楚南風
土但月黑軍城棲烏匝樹還有樓頭鼕鼕傳漏鼓
徵招(得外舅陸先生都下書)
陂湖萬古浮烟地光風這回流轉碧水上赬魚迨春冰
初泮殷勤傳信到喜白髮加餐猶健勝友題襟舊交結
襪歸期荏冉應念楚天遥開緘處人在洞庭西岸鄉
思與離愁縱急觴難緩我來幕下翁留輦下緫非始願
幾時共情話田園對窗燈一盞
邁陂塘(得盛鶴江書兼寄文可上人)
憶離筵綠醪紅燭黃頭入饌新饜滿湖烟月歸人醉催
解荷陰弱䌫波㶑灎算食宿程遥多傍沙頭店長魚似
劒每對了南烹便思鄉味此意肻忘暫誰更念靑草
瘴生寒歛蠻禽啼近山檻傳來懷袖加餐字慰我萍漂
梗泛差不憾想還往風流二老年來占紗㡡竹簟問醉
裏逃禪吟邊聯社別後興增減
珍珠簾(早春寄弟)
何心遂作周南客煞等閒暗把年光抛擲路已苕苕况
阻湘帆楚驛笛裏梅花飄欲盡最難禁冷猿濕雪脉脉
正黃昏愁坐一番憶别咫尺家山不隔喜池塘佳夢
來依今夕南畝共巾車向草烟牛跡到此始知田舍好
悔鞍馬江關䟦涉役役咲逡廵歸計幾時纔决
朗州慢(余來武陵當兵燹之際觸目荒凉遡劉賓客之舊遊悽愴憑弔與姜白石追思)
(小杜寄慨略同因和其自度揚州慢一闋以見意用其韻而易其名亦猶春霽)
(秋霽之不改調云爾)
屈子亭荒隱侯臺廢沅江苦霧難晴聽鷓鴣呌處又春
水初生問仙路紅霞遠近匆匆花事愁滿刀兵但烟扶
殘柳馬鞭靑入空城風流司馬向詩篇都寄閒情有
曲度南音采菱歸晚白馬湖平倂入竹枝歌裏遊人去
流盡灘聲念劉郎前度也如杜牧三生(招屈亭隱侯臺見劉集中采菱)
(曲竹枝詞皆其在朗州時所作)
武陵春(泛小舟渡沅江尋梅)
城外淸江江外草草色已迎船人在煙波擙靄間渡口
夕陽山隔岸酒帘招我去春意在漁灣醉插江梅帽
影偏攜得一枝還
木蘭花慢(季叔將往辰州以佩刀奉別)
書生緣底事都草草學戎裝望盤瓠城南馬頭塵起邊
日無光舊來横磨一劍知爲誰拂拭爲誰藏縱使長騰
紫炁肯教輕露寒芒臨岐把贈意偏長對此兩茫茫
悵鋏底歌殘環邊約負人老蠻鄉家園五千里外好換
牛買犢返耕桑留向雞豚春社恢諧割肉何妨
昭君怨(江樓偶題)
風去波紋簇簇嫩柳嬌鴉新浴樓外晩晴天好山川
一派空濛影裏漁唱乍沈還起歸興滿江湖得歸無
鬥百草(上已武陵西郊閒游有懷東亭又微聲山諸弟姪)
甲子冥冥半春飄雨無人管及取新晴裌衣襵疊一領
輕衫催換小城西有柳罥漁罾水平花堰正馬渡中流
鳬汀嫩綠鷗波清軟猶記杯浮曲渚草踏斜川幾處
追遊約吟伴去每攜衾來多聯袂向斜陽參差影亂如
今但薺合沙田人不見湖南岸對桃開俄驚春晩
掃花游(清明後一日再游枉山與山學禪師茶話)
去城不遠被野趣招人路廻峰起幾家桃李並隔花婭
姹高鬟相倚弄袖風來好片踏靑天氣算多是夢後韶
光眼前詩意遥指方外地有白髮閒僧蕭然孤寄前
遊省記正殘燈急雪梅粧初試轉眼春深又和葉摘將
靑子茶烟裏聽鐘聲再尋山寺
邁陂塘(送楊粲英往湘潭)
乍雲開琵琶峰頂撲人嵐氣濃暖桃花水汎淸明後翠
轉湘帆一面風色便指六六蒼灣突過川程半新烟兩
岸喜鮭菜旋通舟車不隔行子望江縣封侯事三載
未酬初願却從閙處閒看山川洵美非吾土贏得將軍
善飯君莫嘆漸髀肉生來雙掌摩挲徧長沙米賤好壓
取歸航擣香炊玉爾汝互相勸
南浦(次張玉田春水韵)
風澹日濃時寫渟泓映徹鏡奩春曉含意待流紅揉藍
淨一抹沙痕輕掃浮萍開處依依傍母鳬雛小遠浦柳
陰魚欲上已接船頭芳草殷勤流下三湘倩幷刀與
把半江剪了汀瀅小灣洄苔猶濕想有湔裙人到閒情
深淺舊聲舊耳聽來悄試問西陵橋畔路知遊舫新裝
多少
氐州第一(立夏)
風雨蠻天節候無凖熟衣重御初夏燕未將雛鶯初喚
侣何處故王臺榭好景難抛也第一是橋邊柳下幾顆
朱櫻半甌紫筍客中瀟灑見說耕犂行已駕乍添種
離離桑柘近水人家舍南舍北正蚤𧖟浴罷想一聲啼
鴂到茅檐外薔薇應謝計日晴邊綠陰成重來繫馬
安公子(寓庭芍藥一窠花垂放矣余將理沅南之棹不及待其開留詞别之)
初見叢添蕊小欄一日千回倚風信參差屈指到今番
第幾冉冉韶華漸入靑春尾人欲别試問花知未聽栗
留啼處也喚將離兩字明日吾行矣等閒負了揚州
𬗋蠒栗梢頭風物料依稀相似可惜開時少個狂書記
咲眼前緣淺猶如此更休論此外載酒尋詩何地
滿江紅(内子三十帨辰寄此爲壽是日在桃源舟中)
咫尺仙源何處問雲中雞犬剛一笑舊年三十流光轉
眼萬事無如儂失計一家只要君長健把江湖好語報
平安加餐飯天四月江南畔初夏景村居滿正鳩鳴
椹熟野𧖟成繭繞膝憐深兒女拜傷心憶侍翁姑宴料
愁邊窺鏡旋添絲歸來見
滿庭芳(從住灘步行渡朱洪溪)
雨送微凉客貪緩步意行稍轉灣澴到天古木藤老葉
緜蠻野果枇杷初熟繁枝重猿鳥爭攀窺人過一羣驚
竄石上墜啣殘前山尋不到泉聲落磵響珮鳴環便
褰裳欲涉冰(去)足生寒忽展黃雲一片秧田外雉尾堪
删重循省霎時光景偷入畫圖看
醉太平(船溪驛)
山行澗行風程雨程紅榴小驛初晴報前岡路平溪
田碓聲畬田火聲煩他布糓催耕指烟綿草靑
浪淘沙(楠村梅花橋佛閣小憩)
欄檻落鮮澄倒影分明今來古往一郵亭閣下長橋橋
下澗馬渴泉淸拉沓是蠻程難得佳名戍人行盡野
人行如此溪山留不住弦月旋生
好事近(麻陽同天寺僧房)
暝色起孤城烟外千峰俱淡竹几藤床紙帳有新蟾來
瞰山椒一夢已如仙歸路去時暫約略蘋花小港棹
微波㶑㶑
南柯子(初入麻陽溪)
潄玉風生頰跳珠雪濺肌&KR2349;船截浪去如飛絶勝馬蹄
泥滑汗頻揮山鳥飄紅帶溪禽浣翠衣只除夾岸酒
樓稀宛似西谿留下橛頭歸
摸魚兒(遣家信紙有餘幅書此足之)
自依人靑油幕底征衫再換凉燠吳雲郢樹微茫外萬
點黔山高矗憑短目眄不到西陂荷柳東橋竹濃陰淨
綠想香澹風漪塵淸苔砌暑意減新浴凝情處應諒
歸期難卜炎荒馬首人獨匆匆堠館斜行字手擘藤牋
小幅書未足補一闋新詞架筆挑燈讀客懷不俗料遠
信來時鵲靈最蚤爲我報茅屋
臨江仙(銅仁郡閣雨望)
暮暮朝朝多變態偶然一露晴輝孤城四面萬峯圍卷
簾何處雲重雨飄絲梔子坪邊新漲急鷺鷥立盡空
磯麻陽&KR2349;子綠蓑衣白魚三寸江口販鮮歸
花犯(石榴)
是何人移從西域幾時到南土依山傍路映絳萼丹華
高下無數眼明我是紅樓主幽遐同恨阻最苦是繞枝
啼血對花聽杜宇(元微之感石榴詩非專愛顔色同恨阻幽遐)關心節物
記吳孃匆匆曾過了那年端午窗近水人正在綠陰陰
處傍偏髻一痕微逗映小朵珊瑚籠繭虎而今向蠻中
重見紅裙誰妬汝(唐萬楚詩紅裙妬殺石榴花)
瑞鶴仙(鳳仙花)
參差開也得看嬝嬝娉娉垂垂滳滳多般鬥顔色任張
家呼婢韋家稱客小庭南北細飛來丹禽一一向天涯
似慰羈愁與媚煙朝露夕幽絶苔茵稠疊落瓣無多
寸心易結好風披拂草蟲䔩䔩飛出愛佳名合作女兒
憐取㫄人未許偷&KR0933;微嫌他指染紅尖和花擣葉(張文潛詩)
(金鳳乃婢妾紅紫徒相鮮本草韋君呼鳳仙爲羽客劉貢父詩輝輝丹穴禽矯矯翅翎展宋光宗李后名鳳宫)
(人避諱稱爲好女兒花楊鐵崖詩夜擣守宫金鳳蕊十尖盡換紅鴉觜)
蘭陵王(安丘劉丙孫故相國少子也風塵天未來䆠沅州與楊中丞有通家之誼銅仁)
(郡齋共數晨夕知薄官非所樂也因用其扇頭舊韵填詞贈之)
楚天杳奈此山頑石老泥活活苦竹岡頭愁度䨧猿萬
松杪鴈飛眞不到馬足羊腸空繞更誰念釋屩從軍中
有劉郎正年少滑稽何可少嘆相國流風于今頓邈
衣冠只博搖頭笑便東華夢隔西華交在一官爭抵歸
去好君聽子巂鳥懊惱亂懷抱指平野靑徐浮雲海
嶠扶桑日上雞鳴蚤甚登臨回首每當西照鄉關一髮
目已斷靑未了
前調(贈吳鴈山次前韵)
絲路杳人向此中易老望銅崖衮衮山尖一握孤雲起
天杪歸飛何日到烏鵲南枝頻繞角聲慘戰地相逄自
嘆臣今不如少君才時所少喜通介如常舊來徐邈
人情爭滿淳于咲問眼中桑海胸中壘塊半生知巳赴
誰好依依失羣鳥煩惱休縈抱有短檝長鑱釣江吟
嶠勿嫌白髮盈頭蚤只無多髩影鏡邊羞照西垣斜日
夢裏事猶了了
木蘭花慢(七夕江口舟中作)
晚程西晃路深崦裏著扁舟看薄霧成雲片雲成雨一
雨成秋推篷坐聽餘滴漸輝輝紅日下蘆洲似磬凉蟬
到耳如梳新月當頭(白香山詩巴蟬聲如磬)灘聲東瀉火西流
佳節客難酬憶貰酒湖亭曝衣村巷吹笛江樓孤萍近
來蹤跡擬乘查碧落問牽牛獨夜飛飛烏鵲五溪渺渺
鳬鷗
百子令(八月十五夜銅仁坐雨有懷德尹潤木)
良宵淸景莽回頭鄉社年年三五碧海纖雲都歛盡空
外凉蟾飛度蟋蟀柴門豆花籬落豔豔疎燈吐兄酬弟
勸中庭好片風露一自隻影南遊十分圓月不照蠻
方路萬事干戈揮手外咏罷微飈桂樹半嶺猿休極天
鴈斷坐聽瀟瀟雨此時離恨燭花對客能語
前調(十六夜見月疊前韵)
狂雲妒月甚無情掩却盈盈十五賴是今年秋帶閏還
有中秋一度二八淸光隔宵晴意不料團圞吐移來牆
角疎桐猶滳圓露誰似太白詩豪相邀對影同此天
涯路我欲舉杯缾已臥拚得不眠倚樹椒館蟲吟竹門
風過靜聽翻疑雨沈沈永夕素娥相傍無語(李長吉詩吳貭不眠)
(倚桂樹)
鵲橋仙(庚申閏中秋)
天高露冷一輪山月又是十分圓候平分節序屬中秋
問今夕可平分否桂叢香過菊叢香淺省對新花殘
酒若教餘閏帶重陽算此會巳登高後
臺城路(浦市别宋梅知並簡故園諸子)
黃花黃葉沅南岸相逢便經揮手浦口羈帆尊前新月
此會他鄉難又踟蹰搔首羡獨木船輕歸程易就我亦
思歸客中送客拗楊柳舊交屈指某某感因風寄訊
書疏都有離緒紛紛報章草草此外儘煩君口多能記
否好爲我殷勤徧傳良友預想挑燈故園他夜酒
點絳唇(冬杪發銅仁晚宿松樹坪)
醉别江城荒荒野宿投村柝鵑啼月落茅店孤燈著
老馬迎風衣上霜花薄天垂幕孤雲一握吹散咿咿角
淸平樂(平溪道中微雪)
深江薄雪人去清浪驛佳句巧從驢背覓此地何來此
客臘梅香遞前山戍旗插過烏蠻天末鴻飛不到傳
𤇺與報平安(時官軍初恢復貴陽)
洞仙歌(渡重安江)
丹危翠險乍懸繩度索井底人從半空落有淸江拖帶
抹斷雲根天一綫兩面奇峰峭削英雄何事業飛鳶
&KR1089;處拍岸波聲怒時作便策馬中流馬亦徘徊行人去
夕陽哀角料無分食肉覓封侯笑占夢無端誰如宋桷
(食肉占夢出晉書索紞傳)
金縷曲(清平縣)
雪洗黃茅瘴掃寒空纖雲斂跡層巒獻狀縣小人稀餘
三戸亂後偏留想像也不負詩家吟賞錦市花場尋不
到賸淸平兩字仍無恙些個事動惆悵行行相見坡
西望指前頭羊腸武勝塞笳悲壯屈曲&KR0706;崎高低路三
十六梯難上煩傳語百蠻君長但使官廉民復業便紅
苗白㸑吾亭障圖可按示諸掌(羊腸武勝二關名)
消息(宿楊老驛)
百里中途孤城小馹岡重巒複皂帽蒙頭靑氊褁手暮
寒猶觸微陽西&KR1089;趁虛人散客與昏鴉並宿正山頭野
火燒殘聽風過蕭蕭竹舊家名酒憑誰買醉零落低
帘剩幅想雪水初添年時此際比舍新篘熟可堪回首
六亭南北一片荒烟廢麓更何時翠袖牽蘿重來補屋
(清平豆腐楊老酒此鄉口號自此至平越府凡有六亭)
玲瓏四犯(韜荒兄昔過黃絲驛賦二詞組織極工今來不無蔓草零露之感填詞寄)
(之)
風凹回鳶冰槽溜馬去來此路相左神傷離亂後事往
逡廵箇征鞍欲停無那問佳名最憐婀娜城北城南堠
長堠短回首轉愁我蠻孃憶當壚坐有蛛絲迎面伴
客燈火曹家碑背上好字思量過酒人一别紅顔散更
誰把平原繡作(做)擬寄和歸牋却匆匆未果(白香山詩别後曹家)
(碑背上思量好字斷人腸)
