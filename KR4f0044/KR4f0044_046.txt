敬業堂詩集卷四十六
海寧查愼行悔餘
夏課集(𧺫丙申五月盡十二月)
長夏家居與德尹約爲書課弟方纂輯北史余點
勘毛詩注疏中有疑義互相剖析此情不異曩時
所增者白髮耳
喜東亭弟滇歸見過(時德尹亦歸故居)
艱辛憐遠別歡喜報初歸万事付彈指一門多拂衣侵
晨移爾艇觸熱扣吾扉相對成三老人間此會稀
自五月不雨至於六月二首
一月愁霖歎三旬亢旱憂雲從火山出溪挾沸湯流魚
鼈潛無所蜩螗聒不休氣衰尤怕熱計日望新秋
有客京華至爲言赤地同不成驅鬼魃兼恐致蝻螽奠
瘞神何定精誠感或通仍聞漢廷議策免到三公
得雨
海色昏昏合雷聲隱隱麁羣情希汜濩天意䘏焦枯一
溉功雖細千林氣稍蘇篝車吾且祝不敢笑田夫
橘蠧化蝶(馬縞中華古今注謂蛺蝶一名野蛾生江南甘橘園中不知乃橘蠧所化)
(也)
橘螙凡兩種食心與食葉食葉者速化勢如靈鬼攝(語出)
(關尹子)朝爲蠕蠕蟲暮作栩栩蝶公然委其蛻雙翅巧開
合却向故枝頭飛飛繞三匝漆園方大夢與汝形相接
試問前後身依稀在目睫
立秋夜雨晨𧺫納凉
飛雨灑然過小窗殘月眀微風動秋意草木爲先聲故
人何方來(樊川詩淸風來故人)一笑披衣迎端能𧺫我懶天地非
無情取用及湏臾寸懷良已盈兹晨不兩旦莫負鷄三
鳴
秋暑三絶句
秋暑不減三伏天杖藜隨我來谿邊跳蛙自得坎井樂
上有夕陽高桺蟬
學書遠遜王右軍學奕無過王積薪日長如年大好睡
小技何足勞吾神
布㡢十幅當檐牙東南好風渾被遮床頭非無蚊遶髩
案上幸少蠅集瓜
題毘陵徐思肖詩卷後四首
郵筒寄我一編詩天然神骨淸而奇騷壇家將生有種
看取陣前姑蔑旗
宮體徐摛一變新傳家又得石麒麟年來咄咄欲跨竈
莫怪阿翁誇向人(戲用東坡尺牘中語)
錢四才華世所稱乃郎筆力亦騫騰(謂同年錢絅庵父子)同鄉遂
有兩勁敵詩派今屬南蘭陵
狎主齊盟事不難竝驅應許八蹄攢老夫合退三舍避
憑軾試從壁上觀
七夕前二日同德尹濬安飲東亭齋二首
水淺菖蒲港船通皂莢橋爲歡湏永日相過復今朝草
徑荒初闢桐陰薄漸凋歸休眞上策何待蚤招要
同祖如同父爲兄沗伯兄家貧餘世業官滿得鄉評罋
醬調藜糝廚薑芼鼈羹向來疏酒盞一飽累經營
秋庭
秋來無一事物態頗相撩是葉湏防蝕無根不耐澆欹
花危露蒂修蔓妥風條滿目皆生意吾庭未寂寥
賦得雨中荷葉終不溼六韻
爾本池中物翻從溼得乾出泥莖濯濯帶雨葉團團散
作千聲去欹留一滴難高低承翠蓋大小走珠槃灑脫
渾無跡陰晴詎改觀肯同凡草木漏澤妄思干
雨後行田
水氣一村蛙晨光幾點鴉畦風凉病骨衣露涉秋花正
爾關農事兼之遠俗譁桔橰閒挂壁勞苦及東家
寄吳少融二十六韻(時吳宰夀光)
忽忽三年別遥遥異地情索居雖潦倒結念每廻縈憶
昨同晨夕惟君獨老成吉人辭樸訥端士意肫誠蹞步
寧愁失冲懷敢自盈授經依北郭請業到西淸榻愧陳
蕃設詩容顧况評出擕靑鏤管歸傍短燈檠績學承名
父高才敵令兄(少融爲梅村先生幼子西齋給諫愛弟)向來留著作兩度
費咨呈自我辭書局憑誰問客旌九衢千轍軌万事一
碁枰他日乘軒鶴當時出谷鶯先鞭輸祖逖上第失楊
英夜雨新豐市秋風古灌城得官隨本分爲政且神眀
側聽衣冠誦如傳襦袴聲科條煩是累民社寄非輕示
俗因奢儉調絃戒改更免教同列忌休矯一時名此外
佳眠食其他簡送迎陳編閒肯廢古道力能撑便欲觀
風去殊難抱病行撫躬憂浩蕩回首歲崢嶸爲報鳴琴
宰應憐撤瑟生西河餘痛在雙眼不曾盲
八月初四日放舟至硤石
習嬾常支戶乘凉偶放船渠淸瓜&KR2037;水露白稻花天夜
氣鳴雞後晴光蕩槳前地平先見墖高出万家煙
西阡桂六韻
手種西阡桂三年漸看長玉蘭輸舊翠金粟試新黃露
重朝流潤牆低遠遞香婆娑佳月色報畣好秋光敢擬
栽爲柱差堪署作堂丁寧松檜伴稍待共成行
南堂桂八韻
五桂階庭樹迎秋候蚤催著花多四出得氣必齊開自
我先人植仍資造化培好風香世界凉影月樓臺天上
逃斤斧山中混草萊在家僧偶聚不速客頻來(時衎齋東亭不)
(期而會)豆莢瓜瓤味兄酬弟勸杯最宐星露下永夕與徘
徊
偕季方東亭德尹曾三諸兄弟過東林庵
北郭吟笻罷東林講席收(憶四十年前陪范文白先生來遊事)能無三宿
戀復作五人遊&KR2076;掃庭常㓗牋題壁尚留影前香一瓣
來往記風流(時坐旋法師影堂)
題周少谷杏林雙鹿圖爲老友徐韓奕夀
杏爲仙人林鹿是仙人友少谷寫此圖卷舒落吾手愛
其粉墨久若新畫义挂壁濃香熏朝來詩成畫亦往持
以贈君兼夀君與君論交從壯盛通介看成徐邈聖我
如麋鹿爾爲羣豐草長林同此性
臨平舟中
作雙白鷺𧺫前汀西望山光的的靑暗數永和隄畔路
(宋趙誼父過臨平詩居人猶號永和隄)一橋十里似長亭
虎林與同年許莘埜話舊時初自蜀歸四首
烹鮮滋味定如何叱馭行經萬里餘今日秋風吹櫂轉
江鄉原不少鱸魚
冷曹需次問何司剩許閒編僰道詩五角六張成底事
人間吉日是歸期
旗鼓相當膽氣麤生平事事不曾輸輸他對我誇年少
漆點烏絲一尺須
同年難得况同鄉久别重逢感歎長百五十人餘幾在
勸君狂得且須狂(時連聞劉大山陳巨高李時夏三同年凶問狂得且須狂借用香山成句)
題安平泉上二首
自從兩乳垂天目中有神龍不測淵直到臨平山脉斷
尚渟一眼在山泉
我讀咸淳潛守志曾收元祐罪人詩摩挲一片竹間石
好事僧稀問向誰(南宋潛說友咸淳臨安志云仁和縣安隱院地産曲竹竹間有池名安平)
(泉東坡題詩云云按東坡題安平泉七律一首集中失載余曾采入𥙷遺卷中今至泉旁尋碑碣不得故云)
曾濟蒼遠致秋蘭一本重陽前試花寄詩報之
廣文能好事貽我婺州蘭不共三春賞翻從九日看同
心如爾少獨立後時難待作幽人佩淸香可耐寒
世棄
世棄身何與身閒分已過讀書新得少見夢故人多黍
熟來初釀池荒足敗荷東籬佳節近不醉擬如何
吳𧺫君重陽送菊至
今歲寒氣蚤應節微有霜(是日霜降節)開門得君書遠致籬
下黃瓦盆三十本羅列成重行端如衆君子正色登我
堂吾衰万事慵酌酒不盡觴何以畣佳貺託詩紀重陽
後三日邀諸兄弟賞菊席上放歌
吾䣊吳生字𧺫君知余雅好忘余貧扁舟送菊乃無酒
正及九九淸霜辰招呼近從南北巷假借半出東西隣
後庚三日稍稍集義取兄弟不及賓有如田家大作社
杖白頭者凡七人合年四百七十二雁雁排翅魚排鱗
天公貺我美風日歲云莫矣行食新海蝦挾須白出縮
椵蟹負殼紅輪囷木瓢木杓傳父祖中貯兼味淸而醇
興來大壯客顔色詩好全得花精神人間所歷皆夢境
至樂孰與田園眞勿辭醉插滿頭去一笑正落陶家巾
少睡
秋去寒猶薄冬來夜總長階前黃葉滿門外朔風狂舊
得休心法新傳飬目方癡兒憐少睡撿曆勸移床
秃筆吟二首
久被宣城束縛加鐵梳膠綴老年華耗磨毛遂&KR0809;中穎
零落江淹夢裏花縱不封侯追定遠誰能銘冡向長沙
畫工掃壁休嫌秃會見騏驎出咄嗟
書不中書觚不觚也曾東抹與西塗姜牙歛手輸雞距
虎僕藏鋒讓鼠須墨沼涸逃蓬舘債硯田荒貸管城租
免冠一博秦皇笑差勝中山穴處徒
問東亭病
天末淸貧吏身還病亦隨用巫眞下策勿藥得中醫(語出)
(漢書藝文志)瘴霧侵肌重冰霜造物慈入冬思合醵爲爾尚
遲遲(毛詩箋入必共族中而居又有祭脯合醵之歡)
隙光
隙光野馬去如馳正是先生靜坐時病不求醫吾有命
老方學易世無師回思少作雕蟲比轉悔餘波綺麗爲
喚𧺫景陽來入夢擲將殘錦乞(去聲)丘遲
芝田長子字西山賢而有文游學京師一病不
𧺫旅櫬還家詩以當哭兼慰芝田
天心洵茫昩家運關彼此可憐兩長男相繼俱客死(亡兒)
(歸柩去冬亦於十一月到家)倚閭冰霰後歸櫬風霜裏割愛難以慈
奪情莫若理明明聖賢教五十不致毁父母恩且然矧
乃施於子吾本同痛者勸君兼自慰知其無奈何安命
而已矣
冬課吟效擊壤體二首
炳燭餘光已可知假饒聞道敢云遲故人問我三冬課
六十年前上學時(順治丙申余七歲方就傅)
畫前有易易如何刪後無詩詩倍多更向誰邊討消息
水從冰後不生波
棄裘
禦冬年已久毛秃僅皮存等是犬羊鞟永辭狐貉温留
之竟安用棄爾似無恩改作吾何望茅檐去負暄
長至
天地有肅殺微霜爲驅除洎乎冰雪交慘者旋以舒來
復子之半始凝履之初何湏當既剝然後觀盈虚
望歲集(𧺫丁酉正月盡九月)
三年來元日連遇風雪歲事不登生理日窘朝來
天色晴霽農占其有秋乎老圃望歲殆同老農也
元旦喜晴
一從朝請廢冰雪博高眠却展山中曆重瞻霽後天兒
孫粗識字兄弟繼歸田此外非吾分隨人望有年
邑侯陳衡山夀十二韻
海角桑麻邑沙灣舄鹵田極知吾土瘠端頼令君賢侯
到纔期月民勞已有年上官頻按部下戶忍施鞭利噐
無盤錯長才展事權緩征舒積困雇役免齊編酌劑心
良苦撟虔弊悉捐政成單父速名嫓太丘傳麗澤三春
渥仁風百里宣初辰花照座佳氣桺含煙里老霞觴後
村童篠馬前也應容野史來奏雅琴篇
正月十八日偕德尹西阡看梅兼邀曾三芝田
東洲諸弟同飲花下三首
西麓寒梅樹年年二月開今年開獨早應爲兩人來
已是四回看憐渠閱歲寒同時手栽者松柏長偏難
隨意致芳鄰壺餐勝觥飯尊前一校點且喜人皆健
及門樓敬思自粤西遠寄潯桂
隔年一信到何遲寄我潯州菌桂皮已向籠中儲上藥
只愁天下少良醫情深遠荷門生致性在終於野老宜
別與蘇家傳釀法搗香篩辣味尤奇
贈杖
倚頼支離叟扶持拙病翁長虞故步失不爲暮途窮世
乏三年艾家無五尺童用行吾與爾形影略相同
𥙷屋海棠萎而復甦偕德尹芝田作用黃山谷
體
前年爛若雲錦堆去年憔悴無花開今年芳意莽復回
人情貪多似嫌少却是花稀看愈好閱汝盛衰成我老
白頭自白紅顔紅花如有語解勸翁夜闌莫放淸尊空
再次芝田韻一首
隔霧看花三老翁未甘白髮負春工一梢欲墮胭脂雪
幾朵猶含蓓蕾風爛漫人情沉醉後寂寥詩味卷帷中
相逢莫漫嗟遲暮悟徹從知色是空(原詩有相逢可惜已遲暮之句故結)
(句云)
聞副相揆公正月初六訃音小詩寄哀四首
宮内稱才子臺端倚重臣得君時最早歷試品尤眞
嗜苦餘千卷門閒少雜賓不知經幾劫還復有斯人
卿月三臺墮文星八座懸望高虚相業才大損天年謝
客終成佛(生平留心内典)王喬竟得仙所傷江鮑體無子孰流
傳
憶昨歸田後情親分不移爲憐吾已老長恐見無期急
遞書頻達因風報輒隨半年遲作答魂夢至今疑
何當承遠訃豈是誤傳聞四海誰知已餘生又哭君有
文披舊槀無酒酹新墳不朽將安託從今硯擬焚
牆角郁李花盛放
碎霞剪綺綴繁枝(陸魯望郁李花賦碎緗綺剪明霞)偏反阿儺自一時
春到軒庭無悴物又收常棣入吾詩
連朝風雨園庭海棠零落都盡而瓶中折枝娟
然獨秀老夫欲不誇爲佛力其可得乎
兩株芳樹全搖落泥汙臙脂亦可憐值得拈華成一笑
風灾不到四禪天
芥舟二首次祝尚于原韻
蜃樓鮫屋總非眞愛爾虚舟遠俗塵芥納須彌中有地
杯浮滄海四無鄰琉璃貯篋團團鏡綫毯鋪筵寸寸茵
容得兩三人坐否故應魚鳥自相親
水滿㘭堂桺拂梢不須結宇用香茅觸蠻有國爭蝸角
燕雀何心占鷺巢茶竈筆床人共遠蔣牙菰葉影相交
未能便作浮家去倘許門從月下敲
三月三日雨中潘竹村祝尚于周楚和三老人
偕赴德尹之招翁源姪不至席上口占寄嘲
又是重三祓禊期招尋也復逐羣嬉地偏俗儉人多夀
歲美風和雨應時木芍藥花開正好野酴醿酒醉何辭
竹林一阮眞疎放不豫吾流太好奇
重宿寒中書齋
桐又將花桺又綿山齋一榻故依然曾偕老友成三宿
却話前遊過十年白髮昏昏中酒味靑燈黯黯讀書緣
只憂海近沙頽岸夜半潮聲撼客眠(丙戌秋與竹垞連榻齋中能無存殁)
(之感)
制府滿鳬山同年奉詔廵海道經吾里詩以
迎之四首
十年翠蓋不南廵千里巖疆寄重臣看取隨身三五騎
肯教供億累州民
水澨山陬被澤深兩邦旌節喜重臨每逢田叟停車語
徧示君王愛飬心
畚&KR1257;千家傍海壖崩沙日費水衡錢福星昨夜臨吳分
斥鹵重開負郭田
雲帆星島駛經過海外風恬可有波一事尚煩公入告
兩關歲課本無多
春盡日雨中招諸兄弟爲櫻笋會
老去邀歡要及時肯緣泥濘阻前期舊年風雨正如此
今日陰晴昨豈知人饌朱櫻貪摘蚤翻階紅藥笑開遲
兄酬弟勸更番事但到尊前醉勿疑
德尹於得樹樓後築屋三楹既成以詩落之
五架三間屋千竿万个園竹深堪障日樹老莫傷根北
牖斜穿沼南榮短界垣景難兼奥曠意在適凉溫粗遣
規模具翻嫌布置繁移書驅壁螙品石斥湖鼋雞柵寬
螻螘牛宮祝子孫誰爲張老頌聊托仲長言(謝康樂山居賦仲長)
(願言流水高山)幸爾留閒地容余𥙷壞樊一菴何日就笑指畫
圖存
偶過鴛湖
村北村南綠滿陂溪山百里放船宜鳩鳴葚熟蠶三𧺫
燕掠風梢麥兩岐乍煖故知非雨候薄遊何必定花時
兩湖地主今誰在每到徒增感舊詩
與靈上人餉龍井雨前茶二首
風篁十里郎當嶺官焙爭收粟粒芽慙愧老僧親手摘
靑紗蠟紙餉山家
今年榖雨雨廉纖茶味全勝笋蕨甜正自不嫌山少肉
肉山無此好毛尖
老友鄭寒村殁後五年其子義門擕愛蓮畫像
過余屬題得二絶句
自脫朝衫换幅巾祗應營道想前身翛然出處行藏外
誰識完人是半人(寒村晚年病風能以左手作書畫自號半人)
更有何人識雅懷一琴橫膝對花開多慙後死黃山谷
曾見光風霽月來
梅雨
半月濛濛雨千畦釋釋耕麥租雖未入米價漸將平屋
老礎長潤庭虚苔任生吾脾方畏溼却立候新晴
德尹第四子滿月詩當祝辭
多男孰云累晚境人尤羡薛鳳乃踰三荀龍剛得半家
門增喜氣當暑淸風扇膩髮搓成團貫之五色線耽耽
垂大耳皎皎開方面(出左傳注)騰上所未知豐下已可見我
來拊汝頂爲汝祝初旦一祝兒長成再祝爺強健三祝
好弟兄他年相友善
秋灾行
西流之火方蟲蟲兼旬不雨亦不風先庚後庚凡五伏
秋暑酷於六月中河流旱乾田拆罅誰遣天吳來潤下
淡塘灌注味作鹹仍恐良苗變枯稼天乎降割此一方
相怨勿謂民無良神痁鬼瘧何處避且死那復論流亡
老夫本病在腰腹不受淫邪外來觸只餘雙耳未全聾
忍聽村鄰百家哭
盆中草花二種已含蕊矣朝來忽萎
霜後冬收子春來雨發芽關心經夏旱滿眼望秋花忍
負栽培力徒勞灌溉加童烏苗不秀能免子雲嗟
中秋夜與德尹對酌
今夕是何夕弟兄俱在家狂吞杯底月笑指霧中花老
子興不淺逹人生有涯底須愁後夜圓影蝕蝦蟇
十六夜復與德尹小飲弟有詩次其韻
既望猶未望今年異往年連宵雖博醉老景劇相憐但
有兒搖膝何須客滿筵好詩能賽月脫口自淸圓
秋花
雨後秋花到眼明閒中扶杖繞階行畫工那識天然趣
傳粉調朱事寫生
五雜組九首
五雜組玄黃帛往復還牛馬跡不得已主避客
五雜組新嫁孃往復還遊冶郎不得已時世粧
五雜組雙鸂鶒往復還兩蛺蝶不得已君棄妾
五雜組刺繡手往復還貝錦口不得已掩耳走
五雜組蠻氍毹往復還井轆轤不得已歸來乎
五雜組羅浮雀往復還華表鶴不得已生處樂
五雜組靑紫楦往復還新舊劵不得已錢神論
五雜組蝶戀花往復還蜂趁衙不得巳東西家
五雜組采染綃往復還燕覓巢不得已思故交
古詩四章
天荒地亦老變化蕃草木自從開闢來悅人以紅綠有
榮斯有瘁坐覺流轉速傳語好風光寧能衒無目
衆蚍國大槐擾擾成侯王莊周化蝴蝶與物亦未忘至
人豈無夢夢則超形相蟲螘所不爭是曰華胥鄉
域内有名山攀躋力可至人皆造其麓抑或半嶺廢歸
來述所見彼此不相似等是未登峰毋爲笑平地
徒歌易成謠獨唱難爲喁我琴誰我瑟我鼓誰我鐘知
音苟弗存奚取覿面逢遥遥千載下或有牙與鍾
敬業堂詩集卷四十六
