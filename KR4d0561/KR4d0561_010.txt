龜巢藁卷之十
詩
贈馬吉卿
太尉初開藩府日我卿長揖與談兵快鞭自此
宜先着偉噐如何竟晩成舊菊𢾗株荒老圃寒
流一帶遶孤城草廬只在齊門裡堪笑無人識
孔明
山人家為路以道作
先生自是青雲人歸来故山鉏白雲家徒四壁
藤蘿屋頭戴一幅逍遥巾松根茯苓大如斗木
柄長鑱常在手賸收市葉教兒書更摘松花釀
春酒題詩滿屋酒滿舡客来無日不陶然人間
豺虎自闘死雲中雞犬多成仙山人家住山林
好日日晏眠無事惱笑他東望玉門關絶域思
歸歎年老
過牛彦伊寓所對雪口占
問訊蛟龍浦来尋鷗鷺盟天風寒屭贔冰雪歲
峥嵘平旦徐徐起清樽細細傾獨憐鄊國遠西
望苦為情
美崑山費知府重修學宮詩
昔侯未牧崑山州州置遠移東海頭百年鄊校
風雨毁四郊戎馬烟塵秋州仍舊山侯下馬勸
農耕桑重儒雅春秋籩豆駿奔走日月宫墻煥
圖寫素王清廟衮龍衣博士高堂鸛雀飛泮池
芹藻堪采摘帷林草木生光輝時方擾攘人用
武侯為斯文扶砥柱同僚才並青雲噐参佐功
成修月斧廟前銀杏雙蓋青堂後玉峯開畫屏
諸生揖譲秉周禮我侯語言宗六經官清只飲
淞江水鱸魚自肥蓴自美齊名常衮與文翁興
學之功照青史
代道傳招路徵君益上人過西林精舍
西林新種梅花樹未有詩人為品題尊酒小窗
邀上客杖藜今日過前溪家園小摘金盤菜野
徑初乾臘雪坭二老風流堪入畫不妨琴與寉
同携
贈水西長老中伯庸兼簡承天毅剛中
禾城說法兩三年貔虎如林護法筵一片白雲
閒出岫五湖春水闊連天詩堪𥙷世方留稿琴
乏知音覓絶絃頼爾峩峰堂上老喜留賓客共
杯泉
雪中懷杜玉泉玉谿兄弟曁管伯齡
對雪僧窗憶舊遊浣花溪上草堂幽弟兄愛客
情懷好賓主談時氣味投揚楚兩川城近接吳
淞一帶水長流興来早晚相尋去觧攬漁翁覓
釣舟
元日同趙君綽早起崑山州
烏紗白髮兩遺黎同賦新年第一詩吳下喜頒
堯日曆嵩呼重見漢官儀春回南國梅先得律
轉東風樹未知試向馬鞍山上望楚氛猶自暗
邊陲
訪王景逸不遇其婚梁國傳留宿東齋作
此簡景逸并允德
阿林随我曳長裾宿爾幽人水竹居雲暗一天
龍吐水溪喧半夜獺求魚邯郸枕上新年夢光
範門前舊日書欲與兩賢論出處還家相見意
何如
吳生以趙仲穆所書蘇文忠公遊道場何
山詩属張天英諸人及予和之
溪流行盡穿林麓白塔紅亭照岩谷道場深處
看何山僧住山頭我山足兩山雲似海㳽漫飛
路百折空中盤我昔幽尋愛僧舍亦欲卜築臨
清湍東坡先生不世出咳唾珠璣落禅席可憐
前度燹厄兵燹一踣寳塔誰再植永嘉山水汚
歌鬟幸無若人来此間坡詩珍重趙侯寫使我
見詩如見山我衰不夢周公旦猶夢尋山及春
半買花載酒約吳生慎勿渝盟重嗟歎
寄楊鉄崖
讀君舊日伏闕䟽喚起開禧一番愁龍川状元
曾表怪冷山使者忍包羞東江風雨一斗酒大
地山河百尺楼白鶴飛来作人語道人赤壁正
横舟
次韵楊鉄崖過李楽菴墓
胸中萬卷色絲長才出&KR0655;毫𥙷舜裳笑脱廌冠
辭栢府羞看狐穴倚椒房結菴投老林泉楽易
簀遺言翰墨香鉄笛仙翁今表墓娄人當不愧
桐鄉
次韵寄梅西溪
宦情吟思兩如何咫尺娄江不我過吳下土風
良不悪春来花雨喜無多三農飽喫田間飯諸
將猶揮馬上戈州縣勞人宜莫厭要令𥜗袴有
新歌
寄贈費伯謙
愛爾青年二十餘無心富貴獨眈書楊花雪落
滄洲静艾納烟銷白室虛門外自馳金腰&KR1153;案
頭長對玉蟾蜍别来吟得詩多少好寄江村慰
索居
簡趙執中
溪鳥忘机與結盟隣雞觧語共談經簾前花落
胭脂雪楼外山開翡翠屏無事干人腰懶折多
情于我眼偏青于今同飲長洲水只隔烟波望
德星
過悦堂長老看沉香小山適見楊鉄崖所
題畫像堂堂之容令人起敬因作此以
贈
阿師僧中之白眉身長九尺𣆀耳垂金爛袈裟
舊御賜鉄笛道人今賦詩貝葉手繙諸般若沉
香誰琢小湏弥不知門外春深淺花雨繽紛二
六時
題恒上人清流堂
悠悠黃天蕩菀彼祗樹林水流過堂下一帶清
且深要之源頭活澄澈無古今山僧作觀想亦
以明其心停雲共徘徊游魚自浮沉三伏不知
暑爽氣生綠隂水華晩色净風柳孤蝉吟嗟哉
五濁世干戈如沸&KR1092;客来且忘言滄洲濯塵襟
懷道傳上人
海上誰知己僧中有此郎借人三畝宅留我百
花莊故里烟塵闇窮居歲月長釜鍾時振乏燈
火夜分光書摘金拫誤詩嚢夢草香溪山皆杖
履花竹共壺觴每念馮唐老能容阮籍狂五年
同信宿十口頼歡康辟榖終無術飄蓬又遠方
世情多可笑交誼獨難忘南國黃梅雨西林綠
樹凉思君重回首湖水隔微茫
懷滄海上人
床頭不問有金無客到山中酒必沽愛我生来
心似鉄逢人為道唾成珠尋梅幾處同舟去對
月常時折簡呼别後合塘春水暖柳隂誰與看
飛鳬
又自述并簡滄海
幽居頗喜俗塵無坐看諸公玉盡沽滿地楊花
風&KR1032;雪一池荷葉雨跳珠借書日與兒曹讀隣
酒時令老僕呼山上有山曾有約何時雙履作
飛鳬
和徐伯樞初還膠山作無錫玄度子
昔年歌舞送航船每日登臨對乳泉麥秀故基
今雊雉花飛南國又啼鵑官軍尚喋邊城血田
舍初生灶突烟只恐歸耘歸未得徵車將到白
雲邊
次贈韵徐仲剛兄弟
難弟難兄思不羣風流絶似太中君對床夜聽
山中雨辟世春耕隴上雲四株松樹青隂合一
帶溪流野色分老我劍心猶未死尚携長鋏客
田文
次韵贈慶德謙監州
彷彿桃源古洞天幽香兩岸闘婵娟烟波鷗作
忘机友風柳蝉如脱骨仙田父相過終日醉畦
𬞞小摘四時鮮棄官溧水歸来早嬴得閑情樂
酒邊
還珠詞三首寄頋仲瑛(并序)
予以玉山隐君避地居擕李猶合浦之珠徙
而去焉今謝杭州當路于吳而州縣更化
猶合浦之有孟嘗也人而珠者可不還乎
因作合浦還珠詞寄君以致招要之意其
詞曰
嗟爾珠生合浦川澤見光輝采珠人似雨孟嘗
不来兮珠亦良苦鮫淚竭魚目瞽
嗟尔珠去合浦川澤失光輝龍嗔献珠女孟嘗
下車兮魚鱉率舞象㒺除吏商阻
嗟尔珠還合浦川媚仍含輝潜居水仙府孟嘗
愛物兮物無違忤明月出夜光吐
代簡錢夢弼
六年不見堠山雲愛客情多最憶君社酒每傾
鸚鵡盞燕姬屡舞石榴裙漁郎一去仙源隔燕
子重来舊宅焚别墅于今隣錫谷煮茶還許石
泉分
絶句
屈原投江死揚雄投閣生一時生死計千古是
非心
憂五雜書四首
使者乘槎海上来藩臣迎詔府中開半年赤地
無纖雨此日青天忽&KR0907;雷鵷鷺聯班齊喜舞梟
鴟脱網莫驚猜征西諸將橐弓矢應受淮夷納
欵回
其二
遠客相過說帝都黃金如玉米如珠内園人歇
催花鼓市肆塵生賣酒壚河北功臣稱李郭江
南租税頼蘇湖明朝漕運開船洋去幾日風帆
到直沽
其三
賨布初来價倍高吳塩重榷令如毛淡烹蓴菜
羔無豉倒看天吳褐有濤風起株林號虎兕天
連青海縦鯨鰲長洲茂苑河山好自愧多憂兩
目蒿
其四
綠髮年来忽巳皤尊前不楽復如何直如柳惠
猶三黜醒似靈均漫九歌無𢾗烏鴉争晩樹一
雙白鳥皓清波相逢莫厭滄洲静要路從前覆
轍多
和徐仲剛歸田(二十韵)
山下室環堵門前柳𢾗株青秧移畎畝白水似
陂湖辟世方躬稼傳家夲業儒十年躋仕路兩
浙走危途熟路歸来馬高林返哺烏烟塵雖未
息風月不虛孤松葉燒茶灶花枝挂酒壺拂塵
椶麈尾席地草龍鬚烏雀窺窗隙漁樵来坐隅
家居聊放適世路甚崎嶇池水魚堪飬庭階草
不誅眼前能自足身外更何需病寉開籠放飢
猿擲果呼看雲添逸興對月了詩逋田父邀皆
去村童醉或扶不嫌鄊俗陋甘學古人迂西堠
良田熟東膠小徑紆泉香雲骨髄花瑩雪肌膚
犬吠溪雲出牛歸田野晡幽居東近海何必更
乘桴
寄寗伯譲州倅次仲剛韵
籠鶴乘軒笑衞公歸来高卧北窗風忘机鷗鷺
相依久滿眼湖山與畫同洗馬池邊楊柳綠釣
魚亭下藕花紅自知大噐成湏晩不與時人較
近功
次韵寄斷雲法師
嵯峨塔廟壓長橋東望扶桑路不遥聽法龍来
雲滿室傳衣人立雪齊腰階前祗樹黃金地石
上菖蒲碧玉苗猶記昔年相見日為師吹徹伍
員簫
和沈啓之席上詠梅絶句
把酒花前歌竹枝看花不覺舉杯遲春来結得
黃金子還有調羔鼎鼐時
弔頋將軍墓(并序)
頋榮字彦先晉散騎常侍驃騎將軍開府儀
同三司謚元公其勲業詳見晉史予嘗慕
其為人今客吳門適近其墓在皇天蕩南
地方二三里土人直以頋榮墓名之予因
往弔焉
白髮吳儂說姓名將軍墓近闔閭城徵車入洛
稱三俊割炙知人得再生江月似留揮扇影松
風猶作鼓琴聲傍花舟一酹蘋花渚野鶴雙飛
躑躅鳴
寄徐頥齋先生
一昨天恩頻賜帛𢾗年國步政多艱莫嫌旅舍
纔容膝喜有丹砂可駐顔進乳吳姬香玉暖弄
雛萊子綵衣斑故園松菊知誰主又見秋風燕
子還
九日
為客東吳年復年吳霜飛上髩毛邊青山滿眼
暗如霧白雁一聲哀徹天細看茱萸占老健忽
聞桃杏作春妍隣翁將謂花呈瑞邀我題詩展
盛筵
送陳希玄入道
海上蓬莱知有無林泉隹趣即仙都三朝寉繞
燒香几九轉龍蟠煮汞爐滿地白雲山舘静隔
溪紅樹水村孤敲門莫厭相過客要覓丹書古
篆符
題梅竹水仙圖
羅浮美人倚脩竹凌波仙子適相逢春風桃李
自塵土不涴歲寒冰雪容
代簡倪雲林
江水西頭繫客槎漁庄遥望隔鷗沙枕書門掩
三竿日題畫毫飛五色霞杯斝椒香仍臘味階
庭蘭茁又春華雪晴我欲尋梅去尚待東家借
鹿車
贈馮縣丞二首
野夫東郭帶經鉏田畯相逢為下車百里雷鳴
元夕後一犁雨足五更初行庖只飲長洲水署
筆頻抄種樹書獨奈賦蛇除未得逢人蹙額問
何如
其二
九土荆榛七八年吳儂輓粟上青天秋風杼軸
黃茅屋春雨犁鉏白水田農畝要令無佩犢琴
堂正頼佐鳴絃停車為說哦松意立盡斜陽野
樹邊
題墨竹
吾聞雪堂老仙之愛竹到處敲門看猗綠為誰
寫此秋一枝葉葉風生清可掬恍如坐我此君
軒與君相對澹忘言焚蘭金鴨綴鳳髄我思古
人欲覯止
盧知州宜興秩滿以辟亂久寓無錫視同
故鄉今知崑山必有懷二州風物之美
贈詩言情并致頌禱
我思陽羡茶初生如粟粒州人歲入貢雷霆未
驚蟄天荒地老今幾年春歸又聞啼杜鵑山中
靈草化荆棘白蛇何處藏蜿蜒玉川先生一寸
鉄欲刳妖蟇救明月丹霄路斷肝腸熱還憶茶
甌飲冰雪
其二
我思惠山泉長流無古今瓶&KR0902;走千里煮茗清
人心向来烈火炎錫谷神焦鬼爛勢莫撲池邊
堕石亦灰飛此水冷冷瀉寒玉高人飲泉五六
年一襟清氣清于泉好為吳儂洗煩熱乘風歸
報蓬萊仙
可笑(崑山州奉省府之命例試在學儒人以予為第三名故有是作)
可笑秋娘巳白頭也随年少上秦楼舞腰強作
春風柳不及春風柳葉柔
頋仲瑛辟地嘉興幾二年聞回崑山往見
不遇作詩寄之末章兼簡西白長老
細雨清明節扁舟過玉山傳書元有誤飛寫竟
無還芳草萋萋碧落花點點斑題名墻外竹黃
鳥正間關
其二
客来常問訊書去半沉浮兩度黃梅雨相思白
髮秋樵蘇今短笠山水古長洲寄與天寕老龜
巢賦咏不
麥秋歌和徐主簿韵
太倉陳陳歲仍熟田舍嗷嗷食無粟朝来飯甑
新麥炊一穗青烟出茅屋磨旋日月出霄屑湯
湧波濤跳碎玉耕蓑樵笠壠頭歸急雨森如瀉
銀竹妻孥笑語同一飽且免飢雷鳴此腹安知
列鼎五侯家日食萬錢猶未足
和陸宗魯韵贈夏師魯
百斛葡蔔賸有餘一官不換只閒居窗含雲氣
虞山近門掩秋聲栗樹䟽鴻雁去来知幾度雞
䖝得失竟何如丈夫高盖非無日聊遣閑情賦
子虚
桐鄊
送費伯謙之吳郡侍親
若翁清約似無官宜尔儒衣不厭寒燈火十年
勲業在河山于古畫圖看冰池魚躍供調饍雪
屋雞鳴起問安他日過庭煩寄語别来頭白卧
江干
鉛上人席上作
有客有客龜巢翁鬚髯如雪氣如虹權門要路
脚不到寕與山僧野老長遊從鉛公喜不縛禅
律百榼沽来作生日雪花似亦為人喜庭舞婆
娑俄入室酒邊笑殺東家兒㯽榔不與劉穆之
尋常有客謝無酒有時對酒還攅眉人生能得
幾初度且無長䋲係烏兔痴兒夢夢真可嗤不
識盈虚元有𢾗君不見黃頭郎到頭餓死錢堆
傍何如眼前有酒且為楽母令愁結九廻腸
遣愁二首
偶覧青銅鏡方驚白雪髭如何不飲酒猶自苦
吟詩面作鞾紋皺腰間帶孔移獨存方寸鉄剛
似少年時
其二
茅屋瀕湖住蕪菁借地栽一秋常苦雨十月屡
聞雷岸草青青出墻花灼灼開埽除蝇蚋迹還
有北風来
和危太僕參政韵送慶德謙治中
驅馳百騎稳如船雨露新承下九天當道故人
多汲引大參佳句獨流傳𢾗年華髮風塵裡一
點丹心日月邊老驥只今方展足蜚英當不愧
前賢
留别智隐愚長老蘇昌齡先生
淞江太湖春水生湖邊白鷗尋舊盟遠么沽酒
壮行色坡老題詩慰别情燕子日長書屋静落
花風颺釣絲輕相過不負青山約一櫂夷猶兩
日程
徐伯樞和韵送行予復荅之
主人送客呼麯生膠山卜居仍有盟祶袍恋恋
感君意去國遲遲知我情教子正湏熊胆苦看
花應喜馬啼輕老夫把釣扶桑下目送鵬摶九
萬程
輓雍逸處士
孝友人無間詩書子更賢十年遭世亂三樂得
天全處士星今隕虚堂月自圓客来懸榻在老
泪為澘然
寄謝雙陽沈仲庸并簡同席諸友
一林脩竹映滄洲百榼蒲萄泛玉舟送客留髠
成大醉憐君小阮與同遊舊家燕子飛華屋滿
地龍孫着錦裘絶似蘭亭修褉日坐中賓客搃
風流
朱明道等九人和前韵見貽各荅一首并
自述一首
贈朱志道
新居風景似麟洲我亦頻来繫客舟山列畫屏
朱果熟湖開青鏡錦鱗游疎狂不厭高陽侣凋
敝應憐季子裘有酒正湏開笑口黃河今復見
清流
贈朱明道
光月軒前杜若洲抱琴童子釣魚舟蝸牛有國
方交戰鷗鳥忘機且共遊戲綵諸孫頭峙玉瀕
湖三頃足菟裘吟餘不接紅塵事洗耳無勞枕
碧流
贈朱原道
楊柳花飛雪滿洲水邊亭子小如舟四時花月
供談笑千古湖山可釣遊有客即呼鸚鵡盞無
衣還贈鷫鸘裘試聽月旦評鄊里倜儻今為第
一流
贈趙善長
清江濯足坐中洲自喜身如不繫舟槐國功名
前日夢玉京孤負少年遊每邀田父同雞黍巳
學山人製鹿裘醉後劇談今古事面如頳玉語
如流
贈華子強父子
晩凉池舘藕花洲郎罷呼兒放綵舟老膝尚容
文度坐佳賓多與阿戎遊長腰米飯猶珍饌五
色莱衣勝綺裘莫笑東家人評語由来涇渭不
同流
贈盛彦英
愛君楓落吳江句有客相期放剡舟滿眼雞䖝
從得失忘形鵬鷃共遨遊秋来江上鱸堪鮓歲
晩山中貉可裘如此幽居良不悪比隣况復有
詩流
荅惠上人
鍊得身形癯似鶴江湖杯渡捷于舟湖邊舊宅
適歸隐吳下諸山今卧遊學道已知磗作鏡工
詩更悟冶為裘曹劉沈謝何零落風月平分支
遁流
荅崔彦麟
老夫衰懶慙無學年少才華羡李舟好覓靈槎
天上去莫攀仙桂月中遊踞床我欲来吹笛換
酒君當為觧裘最喜今年秋至早凉生六月火
西流
自述
少年學士俱瀛洲老夫浮家唯葉舟每憐古調
少人聽幸得新知如舊遊四海風塵桃竹杖十
年霜雪木棉裘迩来同飲太湖水最喜白鷗非
俗流
簡吳江朱志道昆仲
去年長至聽塤箎轉眼今年又此時棣萼喜存
兵後樹梅花早綻雪前枝西山近日無烽火東
閣何人共酒巵兒軰北歸今問訊吳音变楚莫
相疑
盛彦英隐居太湖之隂號具區耕叟命僕
作詩以歌詠其楽云
脱屣東華塵躬耕太湖濱桑麻接隣里魚鳥情
相親間時讀書牛背上安知六國方攻秦東風
三月桃花雨布榖飛来向人語一犁初破隴頭
春黃犢去欄健如虎羲農世遠莫可追南山石
爛無足悲悲歌寗戚夜半猶未已人間閑是非
何用汚牛耳我田已耕春晝閑樵童随我看青
山日暮歸来一壺酒我歌嗚嗚童拍手
兒飯牛一天星月爛不收重捻鉄笛作三弄
七十二峯俱點頭
臘月
臘月無多日行年六十三浮生空自老往事日
多慙南國山皆赭東郊草未藍蕭條江郭外雲
瞑雪毵毿
懷野舟閑老長兼簡真夲元
大地北風寒且嚴香凝丈室晝垂簾庭前栢樹
心相契窗下梅花手可拈出郭鐘聲聞𢾗里穿
城塔影見重尖欲求智永千文帖煩說區區寄
口占
偕徐伯樞訪王孟翼酌酒論詩經宿而别
舊雨客来今復来溪堂新築柳新栽風生玉麈
談詩律露&KR0668;金盤把酒杯淮甸三邊烽火息吳
山千里畫圖開相如未奏凌雲賦當路誰能薦
逸才
劍池送曹廣文赴學士院檢討
峩峩虎丘山湛湛劍池水水深人莫測草生寒
不萎世傳祖龍劍砍斷蒼雲根千古兩絶壁鉄
花點苔痕僧厨轉轆轤隂厓落冰雪臨池人有
語響荅出林樾先生屡幽賞盥濯弹琴鳴木石
俱點頭龍魚亦知音今居白玉堂還念青山約
羣仙與重遊增輝舊岩穴
雨中懷徐草堂兼述杜掾史求詩之意
亂紅飛盡綠隂稠風雨凉生四月秋且喜三邊
清似水何妨一室小如舟歐虞墨帖時臨寫吳
越青山搃卧遊肯為杜陵題老桂難兄應作置
書郵
和浦玉田清明日郊行六絶
湖上新堤踏軟沙少年人面映桃花花村風物
渾如舊獨欠青帘賣酒家
其二
柳絲梟裊拂滄波花雨班班點綠莎寒食清明
春又晩人生不楽復如何
其三
笠澤西頭王墓村桃花水浸竹籬根年年春到
清明日兒女郊行柳插門
其四
一幅春雲巧似裁滆湖飛過碧山来野橋小立
題詩處夾竹桃花爛漫開
其五
四望青山眼欲花山光都是薄雲遮杖藜徐步
歸来晚月上東窗恰到家
其六
每惜春花去後思春来行楽復何辭放舟莫近
吳門去諸將楼船正出師
夀徐伯樞
碧山湖邊銀杏樹𢾗百人家星散住中有南州
高士孫借屋讀書深閉門豈無香醪甜似蜜好
客相過方與喫朝来爛醉呼不醒蓬矢桑弓挂
虚壁皇天有意生男兒錦綉五藏瓊瑰詞亂紅
飛去綠隂静菖蒲花發當何時
贈葛天民
吾聞清孝公為君八世祖可憐遭亂離麻鞋走
塵土床頭無金何處索堂上雙親頭欲白五星
纏度書一編江湖乃作談天客吾嘗閱其書心
目俱茫然星辰之高四萬八千里三百六十五
度分周天人生兩間應列宿探索豈易窮幽玄
君今自喜得其妙回視筌蹄成一笑萬象森羅
方寸中千尺碧潭寒月照高談往往驚倒人黃
金捆載歸飬親鱸魚斫膾羔紫蓴𥚹&KR1862;五色斑
衣新人家生兒孝飬有如此何必鐘鳴鼎食重
華茵扁舟過我三江口留宿龜巢看星斗攙搶
熒惑搃莫論且道酒星無恙否酒星苟無恙酒
禁必早開娱尔白髮親酌彼黃金罍我生不願
萬戶侯亦不願識韓荆州但念太平無事百不
憂吾兒賣文君賣術得錢可以沽新篘命吳姬
謳若翁與我日日眠糟丘
崔宗明掾史請告之錢塘省母將徙居東
吳時太尉丞相張公在分省嘉宗明之
行贈錢𢾗千緡故詩及之
丞相知君念母情金刀錯落贐君行衣冠祖道
三江口帷幔歸舟幾日程烏鵲知人先喜信鱸
魚入饌試當烹高堂若問吳門事王國金湯第
一城
和浦玉田詠物二首
嗟尔五月菊黃花發何早平生傲霜枝乃雜半
夏草趋炎真強顔久雨竟垂老榴裙炫人眼坤
裳為誰好忍負陶淵明秋風舊懷抱
其二
嗟尔六月蟾爬沙出何遲天生一腹皤且有三
足竒乖時人共棄保身自汚池昨午遭磔死同
類多可悲月宫老蟇精居高知不知
寄陳子章申屠仲權
聽雨聽風半月餘高齋吟嘯興何如雨添泮水
芹芽長風撼帷林杏子疎毛穎功名應立傳杜
康交絶豈無書陽春白雪詞皆妙好寄龜巢慰
索居
賀陳子經赴學士院著作
白玉為堂置此身詩書端不負人人花生綵筆
絲綸美柳絮宫袍雨露新日過八磚趋禁署天
開一國用儒紳吳淞江上漁樵客也為謳歌寂
寞濱
楚南藏主来詢知元明師居義興中山附
詩問訊
十年不吃陽羡茶山中舊宅知幾家道人今歸
卧烟霞石池手種青蓮花青山且喜依然好蛟
兮龍兮跡俱掃客有放槎東海頭安書好寄龜
巢老
感物二首寄珪玉田書記
矯矯千里駒英英五花文塩車太行路汗血亦
滿身嗟尔夲龍骨誤随凡馬羣何當一變化翩
翩籋青雲
其二
樞官降精英為象純玉色誰令耕舜田乃負烏
犍軶豈無金羈絡錦帶為尔飾鼻吸酥酪河歸
来梵王宅
和靈岩虎丘感事二首
娃宫無復有楼臺佛刹而今亦草萊衲子盡随
飛錫去將軍曾此駐兵来青山銜日猶前度滄
海揚塵復幾廻霜落吳天香徑冷斷猿啼月不
勝哀
其二
兵餘重到古禅關無限傷心四望間林下點頭
皆礟石門前戰骨似丘山劍池屡變珠光赤盤
石猶沾血點斑白髮布衣耆舊在獨憐寕老不
生還
次韵荅因了菴
重經喪亂勞相憶多謝將詩問所居隣有國朝
新定律家無屋壁舊藏書月明江上魚龍伏歲
晏山林草木疎堪笑出門多滯礙兀如禅衲坐
僧廬
普&KR0688;主哀詩六首
前代王孫錦繡腸中藏萬卷佛書香一鞭竟著
三車去不作修文地下郎
自喜年来兩耳聾不聞今古闘羣雄每逢林下
三生石只說尋常萬事空
長把吟毫貌水仙梅兄礬弟亦牽聯如今收拾
歸何許兜率宫中别有天
璚林自有鳳凰枝枳棘叢邊翅偶垂鴟嚇不知
緣&KR1284;事赤霄飛去竟難追
茶毘烟斷蛟龍浦舍利珠藏窣堵陂從此不沽
陶令酒藕絲零落奈秋何
天台一曲繼天泉獨抱瑶琴三十年古調不随
陵谷變麟膠誰續斷頭絃
寄孫彦民
讀君吳儂詞如讀舂陵篇惜哉未作郡手拍元
子肩玄髮亦已華鉃硯亦已穿秋蘭抱幽馨竒
寳横道邊請以白雪曲載理朱絲絃勿論聽者
希我心自怡然
題水仙山礬梅花圖二首
綽約誰家女子依稀水府仙人莫怪無言脉脉
正湏頻喚真真
紅杏碧桃春暖梅兄礬弟冰清會得生花筆意
隐然金石詩聲
己酉元日漫興
四國山河喜奠安一年時序又更端酴酥春酒
到手暖楊柳曉風吹面寒太史始行新律曆齊
民俱易古衣冠故鄊只在停雲外可奈親朋欲
會難
簡曹仲鉉
東海歸来塵自颺一竿西日釣滄浪洲人尚說
家聲在沙鳥皆知世慮忘竹笋滿林冬入饌梅
花繞屋夜生香吾兒學稼書仍讀應喜分燈過
短墻
送贈題日夲
吾聞帶方東南有國環滄溟龜峯雲接扶桑青
紅梅花開作絳雪隹寔亦比蟠桃頳珊瑚出水
光奪目老蚌吐珠皆夜明山藏水産足珍怪惟
人尤得鍾其英釋門龍象献寳出眉目秀異風
骨清錫飛一萬四千里欲以佛法中華鳴首探
天目獅子窟酷肖厥祖天人驚三吳百粤小盤
礴王公下榻争趋迎大哉禅月古藂社正法眼
藏轟雷霆思親要織睦州屦春風稳送歸帆輕
老夫扶&KR0629;走相餞事有干請煩留情往来尔國
遠秦火六籍不随埃燼零願言傳寫遺全璧一
洗魚魯開羣盲上人名亦垂不朽能使舶䑲為
馬䭾吾經
張伯祥自濠州惠詩且相傳有還家之喜
即事口占聊抒情愫
春風濠上来家奴寄詩親朋及老夫微詞周折
出肺腑螘絲九曲穿遺珠神龜脱網曾有夢靈
鵲報喜寕虛孤大鈞播物各生遂忍使鳳凰長
在笯羣兒覓竹跨爲馬吳淞江上迎歸艫南堂
花竹春正好玉芝燦若珊瑚株老夫亦作輭脚
局典衣沽酒黃公罏
賀陳思忠自濠州歸
南山石爛海揚塵播物依然出大鈞坡老暫爲
儋耳客謫仙豈作夜郎人歸舟帆卷桃花雨家
宴杯傾竹葉春雪髮巢翁臞似寉也随鷗鷺去
相親
水村歌二首為趙鵬南賦
我愛水村好為作水村歌君家水村二百載閭
里向来冠盖多銅駝巷陌自荆棘滄洲依然皆
烟波墻花巷柳接葭菼蘆藡蘋蓼茭蒲荷澱湖
噴薄東岸曲陳湖繚繞西丘阿前看震澤後笠
澤青山𢾗點堆青螺錦溪橋頭魚米市亦有朝
鼓鳴如鼉市聲豈不傾人耳先生閉戸雀可羅
筆床茶灶漁童釣蓑人稱陸魯望自比張志和
兩賢尚友作三隐過也亦宜呼小坡長安道上
人擾擾奈尔水村安楽窩
其二
我愛水村好作歌仍和之水村之楽能自得水
村之號真相宜齋居隐几白日静門外係舡青
柳垂讀書窗雞亦觧語忘機沙鳥皆相知葑田
種秫足為酒草亭對竹長哦詩平生自是愛結
客載酒門前来問竒清談閑揮玉塵拂高會醉
傾金屈巵飲牛有渚畜魚有池老夫願卜隣矮
屋與隔籬分燈紡績兒女共曳杖往来隣舍嬉
從此水村作土著與君說詩時觧頥
次韵荅許君善
小徑紆廻草欲迷村居如在瀼東西為煎新茗
頻敲火自掃殘花恐汚泥白首十年吳下客傷
心千古越来溪羣賢何日能相頋重為湖山一
品題
次韵荅焦任道
誰越誰秦自瘠肥别来十載電光飛尚看書帖
題青李未掌絲綸對紫薇老我襟懷寒古井憐
君氣宇盎春暉石川古柳清隂好且繫書舡莫
賦歸
次任道韵贈朱公路贊府
清濁無論渭與涇請看流水悟浮生莫憂白石
南山爛且喜黃梅細雨晴石几題詩焚艾衲水
亭酣酒卧桃笙瓜田不理春来草怕有人呼作
邵平
謝焦任道惠畫
焦君青雲噐不减阮仲容飲酒五六斗卓然猶
祖風髯龍吐醉墨逸氣超鴻濛騷雅靡不作無
聲詩更工淋漓練裙幅遺我龜巢翁翁老如兒
痴耆詩羊棗同層崖飛瀑泉撫玩意不窮何以
報夫君秋江待芙蓉
荅馬公振見寄三首
燭龍銜日火雲迷飛到中天不肯西安得天瓢
瀉凉雨仍看地裂𥙷春泥兵戈不到王官谷烟
樹相望罨畫溪莫笑老夫多古意露筋祠廟要
君題
其二
經鉏初不效常林安我貧居未死心江上小山
堪入畫門前新柳未成隂斷徧重緝忘年老險
韵孤吟到夜深毒熱甚于中宿酒我頭連日爲
岑岑
其三
頼有酒舡堪拍浮何憂蓬鬢不禁秋卜隣老圃
今瓜及借榻僧窗喜竹幽老大正當秋近熱微
風可奈晚来休能騎欵叚来相頋惟尔同鄊馬
少游
次韵寄野舟長老
舊雨别来陵谷變新秋又見火流西黃楊樹厄
重經閏白藕花開不染泥千古長洲連茂苑一
湖香水似曺溪支郎愛馬情還在念我塩車月
老題
橘隐軒為鄒仲謙作
愛爾林居物色幽茅齋橘樹對滄洲添修太史
木奴傳合比列仙松子遊冰雪杯香蘇井水霜
風簾捲洞庭秋小山藂桂遥相似只恐招賢搃
未休
龜巢藁卷之十終
