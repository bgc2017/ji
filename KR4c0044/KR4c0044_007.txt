朱文公校昌黎先生文集卷之七(考異音釋附)
古詩
雪後寄崔二十六丞公(斯立)
藍田十月雪塞關我興南望愁羣山攅天嵬(嵬)凍相映(嵬嵬諸本)
(作崔嵬)君乃寄命於其間秩卑俸薄食口衆豈有酒食開容顔
殿前羣公賜食罷驊騮(周穆王馬)蹋路驕且閑稱多量少鍳裁密
豈念幽桂遺榛菅(上音臻下音官榛或作蓁)幾欲犯嚴出薦口氣象硉
兀(上盧骨切硉兀高亢皃兀或作矹)未可攀歸來殞涕揜關卧心之紛辭誰
能刪詩翁憔悴斸荒棘(斸陟玉切斫也時元和十年十月孟郊已死洪曰詩翁指孟郊也)清
王刻佩聮玦環(玦古穴切韓曰玦如環而玦肉好如一謂之環孫曰三者喻孟郊詩之王也)腦脂
遮眼卧壯士(洪曰謂張籍病眼)大弨強(招切弛也)挂壁無由彎(挂方作擐云擐貫也)
(言擐於壁而不用也或作擐臂)乾坤施惠萬物遂獨於數子懷偏慳朝欷(詐旣)
(香衣二切戲欷也)暮唶(唶子夜切歎也祝曰後漢遥望見㫪陵郭唶曰氣佳哉選咄唶令心悲)不可解
我心安得如石頑
送僧澄觀
浮屠西来何施爲優(優)四海爭奔馳構楼架閣切星漢誇雄
鬪麗止者誰僧伽(樊曰李邕泗州普光玉寺碑僧伽者龍朔中西來嘗縱觀臨淮發念置寺旣成中宗)
(䑗名普光玉以景龍四年三月二日示滅於京洪曰李太白曾伽歌云此僧本住南天竺為法頭陀來此國又云嗟子落)
(泊江淮久罕遇眞心說空有蓋相遇於江淮也太白於豪傑中識郭子儀隱逸中識司馬承禛浮屠中識僧伽則其人可)
(知)後出淮泗上(淮方作雄云雄言特出也今桉上句已有誇雄字下句又云尤恢竒則此作雄非是)
勢到衆佛尤恢竒(恢或作魁方云恢竒字見史記公孫洪傳此詩今本以恢為魁又悪上語意同遂易)
(雄為淮非也今按作恢亦不免与上句相犯况淮之不可為雄自避上句誇雄字初不專為此耶)越商胡賈
脫身罪(或作献今從謝校)珪璧滿船寕計資淸淮無波平如席欄柱
傾扶半天赤火燒水轉掃地空突兀便高三百尺影沉潭底
龍驚遁當晝無雲跨虚碧借問經營夲何人道人澄觀名籍
籍愈昔從軍大梁下往来滿屋賢豪者(屋或作日方云蒲屋字見世說)皆言
澄觀雖僧徒公才吏用當今無後從徐州辟書至紛(紛)過客
何由記人言澄觀乃詩人(人言或作又言)一座競吟詩句新向風長
歎不可見我欲收歛加冠巾洛陽窮秋厭窮獨丁(丁)啄門疑
啄木(啄門或作打門疑或作如)有僧來訪呼使前伏犀(孫曰伏犀謂骨當額上入髮祭韓曰)
(伏犀貴相李固頂骨匿犀後爲太尉即此)插腦高頰權(或作顴方從杭蜀本云選洛神賦敏俳文高權長)
(頭高權古字只作權刊本不深考也頰古叶切面頰也權輔骨也選靨輔承權頬)惜哉巳老無所及
坐睨神骨空潸(音删)然臨淮太守(謂泗州刺史)初到郡遠遣州民送
音問好竒賞俊直難逢(直或作实)去(去)爲致思從容
山南鄭相公樊員外酬荅爲詩其末咸有見及語樊
封以示愈依賦十四韻以獻(鄭餘慶樊宗師也鄭餘慶元和九年爲)
(山南西道節度使樊宗師爲副李肇國史𥙷曰元和以後爲文竒詭則斈於韓愈苦澁則斈於樊宗)
(師公此詩及宗師墓誌語竒而澁皆所以效其体也)
梁維西南屏(維或作推)山厲水刻屈禀生肖勦剛(勦音巣輕捷也方云荆公山谷)
(本作勁云)難諧在民物滎公鼎軸老(方云餘慶封榮陽郡公作榮者非)烹斡(烹謂烹擊)
(斡謂斡旋猶言幸制也)力健倔(渠勿切強也斡或作鮮非是)帝咨女予往牙纛前&KR3931;
坲(上蒲悶切下音佛或作拂方云佛哱塵起皃字見楚詞九歎)威風挾惠氣盖壌兩劘拂
(方云劘音摩子虚賦上摩蘭蕙下拂羽盖文選作靡賈山傳贊自下劘上序傳只作摩古摩靡劘字皆通用揚子劘虎牙)
(莊子喜則交頸相靡漢衡山王贊臣下漸靡使然今集韻摩下不出靡字非也&KR3113;諸本作刜)茫漫華黑閒
指畫變怳歘(許忽切暴起也即忽字華黑或作筆墨非是住云華陽黑水惟梁州渭山南所領也)誠旣
冨而美章彙(音胃文采也)霍炳蔚日延講大訓龜判錯衮黻(孫曰定公)
(八年公羊傳宝者何璋判白弓繡質亀青純何休注判半也半圭曰璋白藏天子青藏諸侯故曰判亀判謂亀玉也衮龍)
(衮衣黻者綉兩巳相背於裳也亀判言其所執衮蔽言其所服錯雜也言講大訓者之多錯雜如此)樊子坐賓
署演孔刮老佛(刮或作乱方云字見劇秦文)金㫪撼玉應(孫曰㫪撞也金下相應以況樊)
(鄭唱酬之作也)厥臭(香氣也)劇蕙欎(欎金香草)遺我一言重跽(巨已切長跪)受惕
齋慄辭慳義卓闊(孫曰言詞約而義富)呀豁疚掊掘(疚或作疾方云疚勞也呀虚加切掊)
(彼垢切掘渠勿切掊擊也掘掘地也孫曰呀豁隙竅也因其隙竅疾加掊掘掊掘者計究也)如新去耵聹
雷霆逼颶䫻(于聿切孫曰言讀此詩如新去耳中垢却聞雷霆颶䫻言驚恐不定也新或作初盯矃並上声)
(方云盯矃耳垢也从日非颶或作䬝或作䬖䬖字書未見或与䬝同)綴此豈爲訓俚言紹莊屈
(此或作作孫曰言我綴此荅詩豈以爲訓乎俚下之言聊以紹莊周屈原而巳)
奉和武相公鎮蜀時詠使宅韋太尉所養孔雀
(武元衡韋皐也諸本无奉字)
穆穆鸞鳳友何年來止兹飄零失故態隔絶抱長思翠角高
獨聳金華煥相差坐蒙恩顧重畢命守階墀
感春三首
(作於元和十一年三月爲中書舍人時也)
偶坐藤樹下暮春下旬間藤隂巳可庇落蘂還漫漫斖斖(音尾)
(翠色皃)新葉大瓏瓏(花落声)晩花乾青天高寥寥兩蝶飛翻翻(或作)
(翩翩或作翩翻)時節適當爾懷悲自無端
黃黃蕪菁花(孫曰方言云豐蕘羌菁也陳楚謂之豊齊魯謂之蕘關西謂之羌菁趙魏之間謂之太芥羌菁)
日薄風景曠(薄或作落方云薄迫也國語今會日薄矣恐事之不集今詳語势但如白楽天所謂旌旗无)
(光日色薄耳方說非是)出歸偃前簷晴雲如擘絮新月似磨鎌田野興
偶動衣冠情久猒吾生可攜手歎息歲將淹(方云淹當作殗殘也淹延之義)
(不可通用今人書殁作没殂作徂多互用李白詩東溪卜築歲將淹又遠行歲巳淹字皆訛今按古字通用者多不知)
(方何以知此獨不可通用也)
題張十八所居
君居泥溝上溝濁萍青青(諸本上句作濁溝下句作泥濁)蛙讙橋未掃(讙或作喧)
蟬嘒(呼惠切小声云)門長扄名秩後千品詩文齊六經端來問竒字
(漢書刘歆子棻嘗从揚雄斈作竒字注云竒字古文之異者也)爲我講聲形(周礼保章氏掌國子六書注云)
(一日指事二曰象形三日形声四日會意五曰轉注六日假借形声如江河之類張籍酬韓庶子詩云西街凼僻處正与)
(懶相宜尋寺獨行遠借書常送遲家貧无易事身病是閑時寂寞誰相問只應君自知樊曰寂寞字揚子雲事公詩落句)
(用竒字籍詩落句用寂寞皆揚子雲事唐人酬荅和意而巳)
奉酬盧給事雲夫四兄曲江荷花行見寄并呈上錢
七兄閣老張十八助教
曲江(在長安城昇道坊)千頃秋波淨平鋪紅雲蓋明鏡(秋波方作波秋雲或作蕖)
(方云紅雲明鏡皆喻也公三堂詩水上覓紅雲与此同義)大明(即含元宫)宫中給事歸走馬來
看立不正遺我明珠九十六寒光映骨睡驪目(驪音离方从杭蜀本作离)
(云光映骨而睡离目言讀盧詩之快也今按諸本盖用莊子取驪龍之珠者必遭其睡之語以目言之則又不止其頷)
(下之珠矣方說不成文理况上文初无欲睡之意耶)我今官閑得婆娑(樊曰公時自中書舍人降太子)
(右庶子)問言何處芙蓉多撐舟昆明(昆明池在長安西南周回四十里云)度雲錦
(孫曰言芙蓉之盛云)脚敲兩舷呌吳歌(舷音賢舡邊也孫曰晉夏統會稽人詣洛市薬會上已王公以)
(下並至浮橋統時在船中賈充今統作其土地間曲統以足扣舷引声喉轉清激慷慨大風應至雷電晝冥王公以下恐)
(遂止之樊曰東坡詩脚扣两舷歌小海亦是引用此事)太白山高三百里(百或作十)負雪崔
嵬插花裏(孫曰謂太白山影見曲江荷花裏也)玉山(亦山名)前却(一作一前二却)不復來
曲江汀瀅(音瑩小水)水平杯(水下方有不字非是)我時相思不覺一廻首天
門(孫曰謂君門九重也言盧雲夫給事宫中如在天上耳)九扇相當開上界眞人足官
府(孫曰謂上界真人猶有官府之事不如雲夫作地上散仙終日嬉遊也)豈如散仙鞭笞鸞鳳
終日相追陪(方云仙下或有无字分两句讀至笞字句絶又本或无鵉鳳二字皆非是)
奉和錢七兄曹長盆池所植(錢徽)
翻翻江浦荷而今生在此(今生方作生今非是)擢擢菰(音孤說文曰彫胡也)葉長
芳根誰復徙露濡兩鮮翠(涵一作儒)風蕩相磨倚但取主人知誰
言盆盎是(誰或作詎)
記夢
夜夢神官與我言羅縷(孫曰羅縷謂詳言之曹不云羅縷豈闕辝)道妙角與根(方云)
(按國語辰角見而雨畢天根見而水涸注辰角大星蒼龍之角天根亢氐之間所謂角与根也)挈攜陬維口
瀾翻(今按上句言角根即辰卯二位二十八宿所起也此句言陬維通謂寅申巳亥之西隅也挈此四隅則周乎十)
(二辰二十八宿之位矣淮南子天文訓云西南爲背陽之維東南爲嘗羊之維西北爲&KR1389;通之維東北爲報德之維又地)
(形訓云河水出崑崙東比&KR1101;赤水出其東南&KR1101;洋水出其西北&KR1101;亦邊隅之名也)百二十刻須臾間
(方云董彦遠云世間只百刻百二十刻以星刻言也今按星紀之說未詳其旨但漢哀帝嘗用夏賀良說漏刻以百二)
(十爲度矣)我聽其言未云足捨我先度横山腹(先一作去)我徒三人共
追之一人前度安不危我亦平行蹋&KR1626;&KR1700;(上丘召切下生召切不安也)神
完骨蹻(其虐切㪯足高皃詩云小子蹻蹻)脚不掉(徒弔切驚掉也)側身上視溪谷肓
(黑闇也)杖撞玉版聲彭&KR1553;(撞玉鍾声)神官見我開顔笑前對一人壯
非少石壇坡陀可坐卧(坡陀不平皃方云与送惠師詩陂陀字同語見楚詞招䰟然唐人多通用)
(坡陀字又郭璞子虚賦注音婆駝故蜀本作婆陁)我手承頦(戶來切頤下)肘拄座隆樓傑
閣磊嵬高天風飄飄吹我過壯非少者哦七言六字常語一
字難(樊曰魯直云只前句中哦字便是所難此乃爲詩之法也)我以指撮白玉丹行且咀
噍行詰盤(噍或作嚼方云字見大人賦与嚼音義通孫曰行且咀嚼謂咀嚼玉丹行詰盤謂詰盤詩句詰盤反)
(覆也)口前截斷第二句(孫曰謂仙人以已詰盤之故遂不復吟第二句也)綽虐顧我顔
不歡乃知仙人未賢聖護短憑愚邀我敬我能屈曲自世閒
(諸本能多作寕方从閤杭蜀本今按此言我若能屈曲及之則自居世閒徇流俗矣安能从女居山間而又不免於屈)
(曲乎猶柳下惠所云枉道而事人何必去父母之邦云𡭗方本爲是)安能從女巢神山(山或作仙非是)
(樊白蘇内翰嘗曰李太白詩云遺我鳥跡書讀之了不聞太白尚氣乃自招不識字不如退之倔強云我寕屈曲自世間)
(安能从女巢神山又云退之性氣雖出世間人亦不能容也)
南内朝賀歸呈同官
(洪曰唐長安有三内皇城在西北隅謂之西内東内曰大明宫在西内之東南内曰㒷慶宫在東内)
(之南此詩朝賀南内也奉酬盧給事詩大明宫中給事歸即東内也)
薄雲蔽秋曦(蔽或作戶)清雨不成泥罷賀南内衙歸涼曉淒淒(内衙)
(或作衙内非是曉或作晚)綠槐十二街(洪曰中朝事迹云天街两畔槐樹俗号爲槐街白楽天遊園詩云下)
(視十二街綠槐間紅塵即此也)渙散馳輪蹄余惟戇(陟降切愚也)書生孤身無所
齎三黜竟不去致官九列齊豈惟一身榮佩玉冠簪犀滉蕩
天門高著籍朝厥妻文才不如人行又無町(徒頂切田畔也)畦問之
朝廷事略不知東西况於經籍深豈究端與倪君恩太山重
不見酬稗(蒲賣切)稊(田黎切)所職事無多又不自提撕(自或作相)明庭
集孔鸞曷取於鳧鷖樹以松與栢不宜閒蒿藜(間或作問非是)婉孌
自媚好幾時不見擠貪食以忘軀尠(音鮮少也)不調塩醯法吏多
少年磨淬(七内切)出角圭將舉汝愆尤以爲已階梯收身歸關
東期不到死迷
朝歸
峨峨進賢冠耿耿水蒼佩(孫曰水蒼玉名礼記大夫佩水蒼玉而純組綬)服章豈不
好不與德相對顧影聽其聲頳顔汗漸(平声)背進乏犬雞效又
不勇自退坐食取其肥無堪等聾瞶長風吹天墟秋日万里
曬抵暮但昏眠不成歌慷慨(愁嘆也魏武帝短歌行曰慨當以慷憂思難忘)
雜詩四首
(樊本作四首方云以義考之鵲鳴声楂楂以下當爲此篇韓曰公時爲右庶子而皇甫鏄程异之徒)
(用事元和十一年也故此詩及東方朔雜事遣瘧鬼皆指事托物而作)
朝蠅不須驅暮蚊不可拍蠅蚊滿八區可盡與相格得時能
幾時與汝恣啖咋(音責)涼風九月到掃不見蹤跡
鵲鳴聲楂楂(音查声也)烏噪聲擭擭(烏&KR0593;切)爭鬪庭宇閒持身博彈
射(食亦切閒或作聞非是持或作將云)黃鵠能忍飢兩翅久不擘(能忍方作忍長非是)蒼
蒼雲海路歲晩將無獲(歲晚或作晚歲)
截橑(音老椽也楚辝桂㨂兮蘭橑)爲欂櫨(上音博下音盧韓曰長門賦施塊木之欂櫨兮委參差以棟梁)
(注拱斗之属)斵楹以爲椽束蒿以代之(或作茨)小大不相權雖無風
雨災得不覆且顚解轡棄騏驥蹇驢鞭使前崑崙高萬里歲
盡道苦邅(張連切迴遠也)停車卧輪下絶意於神仙
雀鳴朝營食鳩鳴暮覓羣(覓或作求)獨有知時鶴雖鳴不緣身喑
(音瘖)蟬終不鳴有抱不列陳(喑或作瘖方云本草陶隱居曰啞蝉不能鳴者雌蝉也)蛙黽
鳴無謂閤閤(蛙黽声)祗亂人
讀東方朔雜事
(樊曰漢武帝内傳帝好長生七夕西王母降其宫有頃索桃七枚以四枚与帝自食三枚曰此桃三)
(千年一實時東方朔從殿東廂朱烏牖中窺母母謂帝曰此窺牖兒嘗三來偷吾此桃昔爲太山上)
(仙宫令到方丈擅弄雷電激波揚風風雨失時隂陽錯迕致令蛟鯨陸行海水暴竭黃鳥宿渊於是)
(九潦丈人乃言於太上遂謫人間其後朔一日乘雲龍飛去不知所在洪曰退之不喜神仙此詩譏)
(弄權挾恩者耳)
嚴嚴王母宫下維萬仙家(方云古岩嚴通詩維石岩岩陸云本亦作嚴是也此云下維万仙家)
(似當以岩岩爲義)噫欠爲飄風(噫烏界切欠或作吹方云聚氣爲噫張口爲欠說文欠張口氣悟也宋孟)
(顗以亢声大欠被劾舊本作噫歆噫歆警神声也見鄭氏礼注音於其切者非)濯手大雨沱方朔乃
豎子驕不加禁訶(加一作自)偷入雷電室輷(轟字衆車也)輘(曾登切或作較方云)
(輘字見王褒簫賦又晉李顒雷賦鼓訇輘之逸韻)掉狂車王母聞以笑衛官助呀呀
不知萬萬人生身埋泥沙簸頓五山踣(音匐)流漂八維蹉(七何切流)
(漂或作飄流維或作絃)曰吾兒可憎柰此狡獪(音會校獪小兒戲)何方朔聞不
喜禠身絡蛟蛇瞻桓北斗柄兩手自相挼(奴禾切两手相切摩)羣仙急
乃言百犯庸不科(謂科其罪也)向觀睥睨處(莊子雖羿逢蒙不能睥睨注猶斜視也孫)
(日即謂瞻桓北斗也)事在不可赦欲不布露言外口實諠譁(或作欲不布露之言)
(未沬)不修其操行賤薄似汝稀豈不忝厥祖靦然不知歸(靦他典切)
(面慙)湛湛江水清歸居安汝妃清波爲裳衣白石爲門畿呼吸
明月光手掉美蓉旂降集隨九歌(孫曰屈原所作以迎送神)飲芳而食菲
贈汝以好辭出汝去莫違
示兒
始我來凉師止攜一束書辛勤三十年以有此屋廬此屋豈
爲華於我自有餘(爲方作無非是)中堂高且新四時登牢𬞞(登方作祭云中)
(堂以供時祀而前榮以饌親實也今按公作袁氏先廟碑有親登邊鉶之語与登牢𬞞語意正同不必須作祭字乃爲)
(時祀也)前榮(𥙷注沈氏筆談云退之示兒詩云云屋翼謂之榮東西則有之未知前榮安在藝苑雌黃以爲不然)
(記云洗當東榮又升自東榮降自西北榮上林賦偓佺之徒暴於南榮則所謂榮者東西南北皆有之矣故李華含元殿)
(賦又有風雨交四榮之說榮爲屋檐即屋四垂也又謂之楣又謂之梠屋梠兩頭起者爲榮孫曰前榮者揚雄甘泉賦云)
(列宿施於上榮是也)饌賓親冠婚之所於(所或作依於或作依皆非是)庭内無所有
高樹八九株有藤婁絡之(婁或作縷方婁音縷莊子有卷婁者注卷婁者猶拘挛也)春華
夏隂敷東堂坐見山雲風相吹嘘松果連南亭外有瓜芋區
西偏屋不多槐榆翳空虚山鳥旦夕鳴有類澗谷居(澗或作磵方云)
(當作&KR2333;郭璞江賦幽&KR2333;積阻李善曰&KR2333;与澗同)主婦治北堂膳服適戚疎恩封高平
君子孫從朝裾(或作車)開門問誰來無非卿大失(无非方作非无非是)不
知官高卑玉帶懸金魚問客之所爲峩冠講唐虞(峩或作巍)酒食
罷無爲基槊(音朔与矟同洪曰唐人詩云星宿天圍碁冡子地握槊碁弈也槊博也斉𡭗朱世隆与元世攜)
(握槊忽聞笑声一局尽倒)以相娛凡此座中人十九持鈞樞又問誰與頻
莫與張樊如(莫与或作莫若曾本作莫先)來過亦無事考評道精麤蹮蹮
(音先蹮蹮旋行皃選䠥&KR0887;&KR4234;蹮)媚(好也)學子牆屏日有徒以能問不能其蔽豈
可祛(立魚切禳却也)嗟我不修飾事與庸人俱(嗟我或作我如今按作我如即与下文)
(安能如此及卒章无迷厥初者相應但作嗟我則語势差健而義亦自通蓋我不修飾者非謙詞乃謂向使我不修飾則)
(不能致此爵位居室交遊之盛耳然則我如者乃嗟我之注脚故今雖只从方本而我如二字亦讀者所當知也)安
能坐如此比肩於朝儒詩以示皃曹其無迷厥初(按此篇所誇乃感一)
(鳥符讀書之成效極致而上宰相書所謂行道憂出者則巳不復言矣其本心何如哉)
庭楸
庭楸止五株(楸或作樹方云以題語考之當作楸)共生十步閒各有藤繞之上
各相鉤連下葉各垂地樹顚各雲連朝日出其東我常坐西
偏(或作邊云)夕日在其西我常坐東邊(或作偏)當晝日在上我在中
央間(或作焉方云此詩二連字三閒字諸本刊鉤䏈作鉤纏中央閒作中閒焉以求避重韻誤矣)仰視何
青青上不見纖穿朝暮無日時我且八九旋濯濯晨露香明
珠何聮聮夜月來照之蒨蒨(音倩草盛皃)自生煙我巳自頑鈍(或作)
(滯方作惰)重遭五楸牽客來尚不見肯到權門前權門衆所趨有
客動百千九牛亡一毛未在多少閒往旣無可顧不往自可
憐(顧方作領或作得皆非是)
翫月喜張十八員外以王六秘書至
(王六王建也以或作与方云以与義通已見前今按以字或取能左右之之義)
前夕雖十五月長未滿規君來晤我時(來一作未)風露渺無涯浮
雲散白石天宇開青池孤質不自憚中天爲君施翫翫夜遂
久亭亭曙將披况當今夕圓又以嘉客隨(嘉一作佳)惜無酒食樂
但用歌嘲爲
和李相公攝事南郊覧物興懷呈一二知舊
燦燦辰角曙(市據切辰房星角東方宿名楚辝云角宿未没曜靈安藏)亭亭寒露朝川原
共澄映雲日還浮飄上宰嚴祀事清途振華鑣(悲驕切馬銜)圓丘
峻且坦前對南山標村樹黃復綠中田稼何饒顧瞻想巖谷
興歎倦塵囂(音枵左傳曰湫隘囂塵不可以居倦或作卷)惟彼顚瞑者(方云瞑从目古眠字)
(徐鍇曰今俗别作眠非也莊子曰顚冥於冨貴之地司馬彪日冥音眠)去公豈不遼(去方作云非是)爲
仁朝自治用静兵以銷勿憚吐捉勤(捉或作握方云字本史記今人用吐握本韓詩)
(外傳也)可歌風雨調聖賢相遇少功德今宣昭
和裴僕射相公假山十一韻(裴謂裴度也假方作爲)
公乎眞愛山看山旦連夕猶嫌山在眼不得着脚歷枉語山
中人匄我澗側石(枉或作往匄或作与)有來應公須歸必載金帛當軒
乍駢羅隨勢忽開坼有洞若神剜(烏官切說文削也)有巖類天劃終
朝巖洞閒歌鼓燕賓戚孰謂衡霍期近在王侯宅(期或作竒方云選謝)
(靈運詩遊當羅浮行息必廬霍期)傳氏築巳卑磻(音盤溪石)溪釣何激逍遥功德
下不與事相摭樂我盛明朝(或作時)於焉傲今昔
與張十八同效阮步兵一日復一夕
(夕或作日方云阮嗣宗詠懷詩近百篇其一六韻一首云一日復一夕一朝復一朝顔色改平常精)
(神自損消其一七韻一首云一日復一朝一昏復一晨容色改平常精䰟自飄澰公詩效其体而又)
(繹之日一日復一日一朝復一朝然其題實自效一日復一夕始也後人以詩語与題不相應併易)
(作一日字實非也)
一日復一日一朝復一朝祗見有不如不見有所超食作前
日味事作前日調不知久不死憫憫尚誰要(於霄切)富貴自縶
拘貧賤亦煎焦俯仰未得所一世巳解鑣譬如籠中鶴六翮
無所搖譬如兔得蹄(或作跡)何用東西跳還看古人書復舉前
人瓢(前人或作前日)未知所究竟且作新詩謠
送諸葛覺往隨州讀書(李繁時爲隨州刺史)
鄴侯家多書插架三萬軸一一懸牙籖(音僉韓曰唐經藉志甲乙丙丁四部書各)
(爲一庫經書紅牙籖史書綠牙籖子書碧牙籖集書白牙籖以别之)新若手未觸爲人強記覧
過眼不再讀偉哉羣聖文磊落載其腹行年餘五十出守數
巳六京邑有舊廬不容久食宿臺閣多官員無地寄一足我
雖官在朝氣勢日局縮屡爲丞相言雖懇不見錄送行過滻
水東望不轉目今子從之游學問得所欲入海觀龍魚矯翮
逐黃鵠勉爲新詩章月寄三四幅
南溪始泛三首
榜(音謗刺也)舟南山下(或作溪上)上上不得返幽事隨去多(或作幽尋事隨去)
孰能量近遠隂沉過連樹藏昂抵横坂石麤肆磨礪波惡厭
牽挽或倚偏岸漁竟就平洲飯點點暮雨飄梢梢新月偃(梢梢)
(或作捎稍方云廣雅區區稍稍小也)餘年懔無幾(懔或作諒詳下對愴字明是懔也矣)休日愴巳
晩自是病使然非由取高蹇(或作謇云)南溪亦清駛(疎吏切馬日行千里駛疾)
(也或作駛洪云作駃誤姑兩存之云)而無檝與舟山農驚見之隨我觀不休不
惟兒童輩或有杖白頭饋我籠中瓜(籠方作篱)勸我此淹留我云
以病歸此巳頗自由幸有用餘俸置居在西疇囷倉米穀滿
未有旦夕憂上去無得得下來亦悠悠但恐煩里閭時有緩
急投願爲同社人雞豚燕春秋
足弱不能步自宜收朝蹟(音迹祝曰詩念彼不蹟注不循道也)羸形可輿致佳
觀安可擲(輿或作与可方作事非是)即此南坂下久聞有水石拕舟入其
間(拕方作施今按漢書拕舟而入水注云曳也音它)溪流正清激隨波吾未能峻瀨
乍可刺(七迹切峻瀨方作瀨峻云)鷺起若導吾前飛數十尺亭亭柳帶沙
團團松冠壁(柳帶松冠或作帶柳冠松方從閤本作帶柳松冠云此吉日辰良体也今按亭亭帶柳沙無)
(義且此兩句用對偶亦何害方信閣本故曲爲之說如此或本亦无義皆非是)歸時還盡夜誰謂非
事役
朱文公校昌黎先生集卷之七
