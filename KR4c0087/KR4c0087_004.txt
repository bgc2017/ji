唐李推官披沙集卷第四
隴西李咸用
登樓值雨
共訝高樓望厈廬色巳空白雲橫野闊遮岳與
天同數點雨入酒滿襟香在風遠江吟得出方
下郡齋東
江徼多佳景秋吟興未窮送來松檻雨半是蓼
花風浪猛驚翹鷺煙昏呌斷鴻不知今夜客幾
處卧鳴蓬
送趙舒處士歸廬山
歸岫香鑪碧行吟步益遲諸侯師不得樵客偶
相隨思舊江雲斷談玄岳月移秪應張野輩異
代作心知
僧院薔薇
客引擎茶看離披曬錦紅不緣開淨域爭忍負
春風小片當吟落清香入定空何人來此植應
固惱休公
友生携脩睦上人詩見訪
雪中敲竹戸䄂出岳僧詩語盡景皆活吟闌角
獨吹意如將俗背業必少人知共約冰銷日雲
邊訪所思
冬夕喜友生至
天涯行欲遍此夜故人情鄕國別來久干戈還
未平燈殘偏有熖雪甚却無聲多少新聞見應
湏語到明
牡丹
少見南人識識來嗟復驚始知春有色不信爾
無情恐是天地媚暫隨雲雨生緣何絶尤物更
可比妍明(尤一作一)
送春
四時爲第一一歲一重來好景應難勝餘花虚
自開相思九箇月得信數枝梅不向東門送還
成負酒柸
送邊將
天驕頻犯塞鐵騎又征西臣節輕鄕土雄心生
鼓鼙地寒花不豔沙遠日難低漸喜秋弓徤鵰
翻白草齊
春晴
簷滴春膏絶憑欄晩吹生良朋在何處高樹忽
流鶯遊寺期應定尋芳步巳輕新詩吟未穩遲
日又西傾
冬夜與脩睦上人宿遠公亭寄南岳玄
泰禪師
丈室掩孤燈更深霰雹增相看雲夢客共憶祝
融僧語合茶忘味吟欹卷有稜楚南山水秀行
止豈無朋
落花
拾得移時看重思造化功如何飄麗景不似遇
春風滿地餘香在繁枝一夜空秪應公子見先
憶墜樓紅
寄嵩陽隱者
昔年江上別初入亂離中我住厈山北君之少
室東信來經險道詩半憶皇風何事猶高卧巖
邊夢未通
早蟬
門柳不連野乍聞爲早蟬遊人無定處入耳更
應先暫默斜陽雨重吟遠岸煙前年湘竹裏風
激遶離筵
酬藴微
白衣經亂世相遇一開顔得句禪思外論交野
步間舉朝無舊識入眼秖青山幾度斜陽寺訪
君還獨還
萱草
芳草比君子詩人情有由祇應憐雅態未必解
忘憂積雨莎庭小微風蘚砌幽莫言開太晩猶
勝菊花秋
訪友人不遇
出門無至友動即到君家空掩一庭竹去看何
寺花短僮應棒杖稚女學擎茶吟罷留題處苔
階日影斜
苔
幾年風雨跡疊在石孱顔生處景長靜看來情
儘閑吟亭侵壞壁藥院掩空關每憶東行徑移
笻獨自還
紅薇
春雨有五色灑來花旋成欲留池上景別染草
中英畫出看還欠蓪爲插未輕王孫多好事携
酒寄吟傾
別所知
有路有西東天涯自恨同却湏深酌酒況不比
飄蓬帆冒新秋雨鼓傳微浪風閏牽寒氣早何
浦值賓鴻
小雪
散漫隂風裏天涯不可收壓松猶未得撲石暫
能留閣靜縈吟思途長拂旅愁崆峒山北面早
想玉成丘
和脩睦上人聽猿
禪客聞猶苦是聲應是啼自然無穩夢何必到
巴溪疎雨灑不歇迴風吹暫低此宵秋欲半山
在二林西
庭竹
嫰綠與老碧森然庭砌中坐銷三伏景吟起數
竿風葉影重還密梢聲遠或通更期春共看桃
映小花紅
早行
家國三千里中宵筭去程困纔成蝶夢行不待
鷄鳴馬首搖殘月鴉群起古城發來經幾堠村
寺遠鍾聲
哭所知
朝作青雲士暮爲玄夜人風燈無定度露薤亦
逡巡乘馬驚新塚書帷擺舊塵秖應從此去何
處福生民
分題雪霽望爐峯
雪霽立庭除爐峯勢轉孤略無煙作帶獨有影
沉湖冷觸歸鴻急明凝落照俱(下缺)
雪十二韻
六二凝隂氣同雲指上天結時風乍急集處霰
長先草穗翹祥燕陂樁吐白蓮犬狂南陌上竹
醉小池前樵徑花黏屨漁舟玉帖舷陣經暘谷
薄勢想朔方偏槎面江搖錫籬頭曉列錢石苔
青鹿卧殿網素蛾穿嘶馬應思塞蹲烏似爲燕
童癡爲獸泹僧愛用茶煎念物希周穆含毫愧
惠連吟闌餘興逸還憶剡溪船
廬山
非獄不言嶽此山通岳言高人居亂世幾處滿
前軒秀作神仙宅靈爲風雨根餘隂鋪楚甸一
柱表吳門靜得八公侶雄臨九子尊對猶青熨
眼到必冷凝魂勢受重湖讓形難七澤吞黑巖
藏晝電紫霧泛朝暾蓮墯寧唯華玉焚堪小崑
倒松微發罅飛瀑遠成痕疊見雲容櫬稜收雪
氣昏裁詩曾困謝作賦偶無孫流礙星光撇驚
衝鴈陣飜峯竒寒倚劒泉曲旋如盆草短分鶵
雉林明露擲猿秋楓紅蝶散春石谷雷奔月好
虎溪路煙深栗里源醉吟長易醒夢去亦銷煩
有覺南方重無疑厚地掀輕揚聞舊俗端用鎮
元元
和吳處士題村叟壁
因閱鄕居景歸心寸火燃吾家依碧嶂小檻枕
清川遠雨籠孤戍斜陽隔斷煙沙虚遺虎跡水
洑聚蛟涎糲麴芟汀蓼甘茶挈石泉霜朝巡栗
樹風夜探魚船戲日魚呈腹翹灘鷺並肩碁尋
盤石淨酒傍野花妍器以鋤爲利家惟竹直錢
飯香同豆熟湯暖摘松煎睡島鳬藏足攀藤狖
凍拳淺茅鳴鬪雉曲枿嘯寒鳶秋果樝棃澁晨
羞笋蕨鮮衣蓑留冷閣席草種閑田椎䯻擔餔
餉厖眉識稔年嚇鷹芻戴笠驅犢篠充鞭不重
官於社常尊食作天谷深青靄蔽峯迥白雲纏
每憶關魂夢長誇表愛憐覽君書壁句誘我率
成篇
謝友生遺端溪硯瓦
尋常濡翰次恨不到端溪得自新知巳如逢舊
解携翫餘輕照乘謝欲等懸黎靜對勝凡客閑
窺憶好題媧天𥙷剰石昆劒切來泥着指㾗猶
濕停旬水未低呵雲潤柱礎筆彩飲虹霓鵒眼
工諳謬羊肝士乍刲連澌光比鏡囚墨膩於䃜
書信成池黑吟湏到日西正誇憂盜竊將隱怯
攀躋捧受同交印矜持過秉珪草顚終近旭嬾
癖必無嵇用合緣鸚鵡珍應負會稽貞姿還落
落寒韻或凄凄風月情相半煙花思豈迷宜從
方袋挈枉把短行批淺小金爲斗泓澄玉作隄
遇人依我惜想爾與天齊■■■■■行時秪
獨齎
和殷衙推春霖即事
東風吹暖雨潤下不能休古道雲横白移時客
共愁綠沉莎似藻紅泛葉爲舟忽起江湖興疑
隣畎澮流此時無勝會何處滯竒遊陣急如甘
戰點麤成亂漚竹因添灑落松得長颼飀花慘
閑庭晚蘭深曲徑幽絲牽汀鳥足線掛岳猿頭
天地昏同醉寰區浩欲浮柳眉低帶泣蒲劒銳
初抽石鷰翻空重虫羅綴滴稠荷傾蛟淚盡巖
拆電鞭收豈直望堯喜却懷微禹憂樹滋堪採
菌磯没懶垂鈎腥覺聞龍氣寒宜擁豹裘名膏
郍作沴思稔必通侯蜯鴧徒喧競笙歌懶獻酬
山川藏秀媚草木逞調柔極目非吾意行吟獨
下樓
唐李推官披沙集卷第四
