唐李推官披沙集序
予生百無所好而顧獨尤好文詞如好好色也
至於好詩又好文詞中之尤者也至於好晉唐
人之詩又好詩之尤者也予於天下士大夫家
及入三舘傳唐詩數百家多至百千篇寡至一
二篇自謂三百年間竒瓌詭寳略無遺矣晚識
李兼孟逹於金陵出唐人詩一編乃其八世祖
推官公披沙集也如見後却無語別來長獨愁
如危城三面水古樹一邊春如月明千嶠雪灘
急五更風如煙殘方有焰雪甚却無聲如春雨
有五色灑來花旋成如雲蔵山色晴還媚風約
溪聲靜又回如未醉巳知醒後憶欲開先爲落
時愁蓋征人凄苦之情孤愁幼眇之聲騷客婉
約之靈風物榮悴之英所謂周禮盡在魯矣讀
之使人發融冶之歡於荒寒無聊之中動慘戚
之感於笑談方懌之初國風之遺音江左之異
曲其果弦絶而不可煎膠歟然則謂唐人自李
杜之後有不能詩之士者是曹丕火浣之論也
謂詩至晚唐有不工之作者是桓靈寳哀梨之
論也或曰推官公之詩子能辨之子之言將使
誰辨之曰嗟乎後世有曹丕無靈寳推官公其
巳矣予則有憂也不然推官公其巳乎吾何憂
哉推官公諱咸用唐末人也孟逹請予序之後
二年乃能書以寄之孟逹亦能詩殊有推官公
句法云紹熙四年十一月旣望誠齋野客廬陵
楊万里序
臨安府棚北大街陳宅書籍鋪印行
唐李推官披沙集目錄
隴西李咸用
卷第一
水仙操雞鳴曲
西門行輕薄怨
長歌行巫山高
公無渡河春雨
石版歌春宫祠
冨貴曲獨鵠吟
煌煌京洛行昇天行
緋桃花歌短歌行
小松歌大雪歌
塘上行
卷第二
寓意劒喻
蒼頡臺荆山
自君之出矣妾薄命
君子行銅雀臺
婕妤怨悲哉行
携手曲空城雀
放歌行猛虎行
隴頭吟關山月
覽友生古風題友生叢竹
石版江南曲
臨川逢陳百年寄脩睦上人
讀脩睦上人歌篇遠公亭牡丹
謝僧寄茶送人
古意論交
卷第三
春風自愧
夜吟昭君
秋夕秋日與友生言別
邊城聽角秋日訪同人
寄楚瓊上人遊寺
春日論交
秋興山居
遣興待旦
送從兄坤載惜别
早秋遊金山寺秋日疾中寄諸同志
贈山僧宿隱者居
送錢契明歸廬山送進士劉松
贈任肅題陳正字山居
贈來進士鵬送曹稅
贈來鵬途中作
秋晚曉望
寄友生江行
題王氏山居送别
覽文僧卷望仰山憶玄泰上人
聞泉酬鄭進士新居見寄
九江和人贈陳生
卷第四
登樓值雨送趙舒處士歸廬山
僧院薔薇友生携脩睦詩見訪
冬夕喜友生至牡丹
送春送邊將
春晴冬夜宿遠公亭
落花寄嵩陽隱者
早蟬酬藴微
萱草訪友人不遇
苔紅薇
别所知小雪
和脩睦上人聽猿庭竹
早行哭所知
分題雪霽望爐峯雪十二韻
廬山和吳處士題村叟壁
謝友生遺端溪硯和殷衙推春霖即事
卷第五
題陳將軍别墅湘浦有懷
題陳處士山居和蔣進士秋日
陳正字山居言志
秋日送嚴湘侍御題王處士山居
謝所知秋望
送譚孝廉赴舉途中逢友人
和人湘中作贈陳望堯
宿漁家旅舘秋夕
悼范攄處士送人
春暮途中題陳正字林亭
送從兄入京秋夕書懷寄所知
醻進士秦顒若山中夜坐
題陳正字林亭送河南韋主簿歸京
喻道山中
物情金谷園
投所知贈友弟
春日逢鄕人劉松夏日别余秀才
卷第六
廬陵九日和人遊東林
和彭進士秋日和彭進士感懷
寄題從兄村居送黃賓于赴舉
冬日喜逢吳價題劉處士居
送李尊師歸臨川投知
吳處士寄香草蟲
詠柳寄所知
雪緋桃花
秋日登庾樓和人詠雪
和喜相遇十首和脩睦山居十首
同友生春夜聞雨同友生題杜鵑花
同昶上人觀山榴別李將軍
早雞别友人
唐李推官披沙集目錄終
