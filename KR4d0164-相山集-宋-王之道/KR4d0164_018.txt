相山集卷十八宋王之道撰
詩餘
江城子(和彦時兄)
新篁初上籜龍披綠隂稀綠隂稀墻外石榴花放兩三
枝裙摺絳紗還半皺追往事惜佳期流鶯嬌姹燕雙
飛雨晴時雨晴時盧橘攅金梅子更紅肥濁酒一杯從
徑醉家縱遠夢中歸
江城子(追和東坡雪詞)
寒光凌亂六花纖巧穿簾不鳴簷十里黃壚遙望辨青
帘玉樹參差何處覓吟雪曲撚霜髯坐來令我看無
厭擬名鹽試嘗甜飛入深潭應照老蛟潜三白預占來
歲稔良可喜更何嫌
千秋歲(追和秦少游)
山前湖外初日浮雲退荷氣馥槐隂碎葵花紅障錦萱
草青垂帶誰得似黃鸝求友新成對憶昔東門會千
古同傾蓋人已遠歌如在銀鉤雖可漫琬琰終難改愁
浩蕩臨風令我思淮海
千秋歲(張文伯生日)
曉霜初肅秋色團芳菊榴轉紫橘猶綠昨朝吹帽會未
快登臨目湏信道兵厨凖擬三千斛采采香盈掬汎
汎紛浮玉紅袖捧清歌逐何妨傾坐客共獻長生祝歸
去好北門夜引金蓮燭
千秋歲(鄭帥清卿生日)
熙熙臺上秋色增清壯和氣溢祥煙颺淮山供雜爼湖
水浮新釀人共仰貔貅坐擁詩書將簫鼔聲嘹亮珠
卒環相向廻妙舞遲妍唱競斟長命斝同試滄溟量鋒
車往東歸遂繼華原相
千秋歲(伯母劉氏生日)
薰風散霧簾幕清無暑萱草徑荷花塢幽香浮几席秀
色侵庭廡微雨過綠楊枝上珠成縷雙燕飛還語似
慶良辰遇釃美酒烹肥羜何妨歡且醉共作斑衣舞人
競報蟠桃已實君知否
千秋歲(彦時教授兄生日)
金風玉宇庭院新經雨香有露清無暑溪光搖几席嵐
翠横樽爼烘笑語佳時聊復鄉人聚門外荷花浦秋
到花無數紅鱠鯉青浮醑何妨文字飲更得江山助從
此去蒲輪入佐中興主
水調歌頭(追和東坡)
湖上有佳色黃菊傲霜秋一尊相屬談詠彼此得無愁
何處鱸魚初薦錯爼金虀點膾令我憶東州雙鷺帶斜
日飛下白蘋洲晩風勁吹殘酒襲破裘故人俱在江
左底事獨淹留歸去草堂侵夜一點青熒火得句可忘
憂欲識無窮意終日倚城樓
水調歌頭(用王冲之韻贈僧定淵)
敗屋擁破衲驚颷漫颼飀不離當處人見擁篲上籃游
彈指九州四海浪說其來雲聚其去等風休莫作袈裟
看吾道貫聃丘齊生死同寵辱冺春秋高名厚利𦕈若
天地一蜉蝣閒舉前人公案試問把鋤空手何似步騎
牛會得箇中語淨土在閻浮
水調歌頭(對月詞)
斜陽明薄暮急雨霽凉秋弱雲狼藉晩來風起席捲更
無留天外老蟾高掛皎皎寒光照水金璧共沉浮賓主
一時傑傾動庾公樓度銀漢漙玉露勢欲流不妨吟
賞坐擁紅袖舞還謳暗祝今宵素魄助我清才逸氣穩
步上瀛洲欲識瀛洲路雄據六鼇頭
水調歌頭(秦夀之生日)
暑雨濕脩竹凉吹入高簷鷺洲鍾阜如畫霽色為儂纖
檻外藕花無數裝點休祥嘉應不覺有秋炎謫仙墮人
世香霧鬱重簾富才藝強記覧三萬籖湏信公侯有
種道義自相漸此去腰金佩玉回視依蓮泛水歲月亦
何淹稱觴還戲綵無惜醉厭厭
水調歌頭(趙帥聖用生日)
顥氣遍寰宇風露逼衣裘中秋昨夜明月千里滿西樓
人道當年今日海上騎鯨仙客乘興下瀛洲雅志在扶
世來佐紫宸遊廟堂上湏早計要嘉謀牙床錦帳三
歲江北歎淹留好在蟹螯如臂判取兵厨百斛與客醉
瑶舟待得蟠桃熟相約訪浮丘
水調歌頭(張文伯生日)
瓊樹掛初日珠箔捲清霜夜來溪上微雨佳節過重陽
共慶當年此際曾見天麟協夢華閥掛蓬桑人作魯侯
祝俾爾夀而臧保疲瘵旌德善致吉祥會看報政朝
夕芝檢趣微黃不藉靈丹九轉不用蟠桃三竊源遠自
流長願借滄溟富斟酌薦瑶觴
滿江紅(和張守仲及送孔純老守歴陽)
竹馬來迎留不住寸心如結歴湖湏塢相望近同吳越
闕里風流今未减此行報政看期月已騐康沂富國千
古曾無别多謝潤霑枯轍令我神思清發聞新命歡
浹兩邦情愜明日西風帆捲席高檣到處旌麾列忽相
思我當往誰謂三墪隔
滿庭芳(代人上高太尉時在太學)
蔡水西來于門南峙天波擁入華楹芝蘭爭秀難弟遇
難兄欲說隨龍雨露慶千載河海初清良辰好榴花照
眼綠柳隱啼鶯君恩隆厚賜冰桃火棗來自蓬瀛正
值霧横玉篆泉瀉金鯨四坐香和酒泛對妙舞絃索鏗
鍧椿難老年年今日論報祝長生
滿庭芳(雙蓮堂)
翠蓋千重青錢萬疊雨餘綠漲銀塘藕花無數高下鬭
芬芳渾似華清賜浴温泉滑洗出真香何妨更合歡連
理高壓萬芝祥風流賢太守當年奏瑞盛事名堂好
是琉璃地上一片宫粧况有薰風解愠流霞泛絲竹成
行依蓮暇聯珠唱玉應不愧金相
滿庭芳(和元發弟秋日對酒)
露溢金莖風翔玉宇嫩凉初霽秋容山殽野蔌聊快一
尊同正值大田多稼臨卭隘酒客憧憧追隨處杯盤狼
藉野草蔭長松新詞何所似金聲應鐸玉氣騰虹時
來終宦逹休怨蒼穹顧我蹉跎老矣颯素髮衰態龍鍾
心猶壯會看文度獨步大江東
滿庭芳(送秦夀之)
雪霽風温霜銷日暖一時笑語烘春草堂何幸四座德
星鄰聊借紅粧侑爵蘭膏膩高髻盤雲清歌妙貫珠餘
韻猶振畫梁塵熙朝卿相種扁舟東去入侍嚴宸憶
當年擢桂連見三秦休說參軍俊逸應難過開府清新
從今去八州都督端不困無津
滿庭芳(伯父仲球生日)
紫角初繁青裳正好充閭清露飄香懸弧何早烏轡上
扶桑試問椿齡幾許踰萬計纔滿三章佳辰樂林塘增
氣菡蓞擁紅粧稱觴人共慶盤中白李來自華陽說
壺中日月特地舒長定見霜毫换綠天薦祉家慶延昌
情千萬辭慳思窘聊獻滿庭芳
滿庭芳(和富憲公權餞别)
歌徹驪駒酒斟醽醁帆檣高映城樓繡衣携具開宴話
離愁兩岸橙黃橘綠一行雁幾點沙鷗情千萬相看無
語送我上孤舟悠悠冬向晩梅花潜暖隨處香浮奈
長亭飲散無計淹留歸路淮山百舍空夢想連歲清游
煩雙鯉頻將尺素來往寄江流
漢宫春(雪詞)
歡動江城快風聲震地雲勢頽山半年不雨玉霙來溉
冬乾飄飄弱絮雜簷花飛上賓筵䟱林表數行征雁翺
翔欲下清灣何處梅梢點白弄横斜疎影竹外溪邊
天寒日暮含香脉脉無言朱唇玉頰映碧梧峙鵠停鸞
最好是携壺挈榼相期同醉霜天
慶清朝(追和鄭毅夫及第後作)
曉日&KR0686;墀春風黃繖天顔咫尺清光恩袍初賜一時玉
質金相濟濟滿庭鴛鷺月卿映日尹星郎鳴鞘遠錦韀
歸路醉舞醒狂追隨寶津瓊苑看穿花帽側拂柳鞭
長臨流夾徑參差綠蔭紅芳燕罷西城向晚歌呼笑語
溢平康休相惱爭揭疎簾半出新粧
醉蓬萊(追和東坡重九呈彦時兄)
對黃蘆卧雨蒼雁横秋江天重九千載淵明信風流稱
首吟繞東籬白衣何處誰復當年守藍水清遊龍山勝
集怳然依舊萸實嫩紅菊團餘馥付與佳人比妍爭
嗅一曲婆娑看舞腰縈柳舉世紛紛名利逐罕遇笑來
開口慰我寂寥酬君酩酊不容無酒
宴春臺(追和張子野韻贈陳德甫侍妾)
翠竹扶疎丹葵隱映綠窗朱戶縈廻簾捲蝦鬚清風時
自南來題輿好客筵開儼新粧深出雲街歌珠纍貫一
時傾坐全勝腰雷金猊裊碧玉兕浮紅令傳三杏情
寄雙梅樓頭漏促籠紗暗落花煤錦里遺音憶當年曾
賦春臺醉蓬萊歸歟無寐想餘韻徘徊
宴山亭(和張文伯海棠)
微雨斑斑暈濕海棠漸覺胭脂紅褪遲日短垣嬌怯和
風搖曳一成春困玉軟酴酥扶不起晚粧慵整愁恨對
佳時媚景可堪重省曾約小桃新燕有蜂媒蝶使為
傳芳信西蜀杜郎東坡蘇老道也道應難盡一朵風流
雅稱上鳳翹雲鬢相映眉拂黛梅腮弄粉
勝勝慢(和劉春卿有懷金溪)
凌雲氣節貫日精忠艱難未許心灰芳酒一尊對君聊
為君開要識治安非晚樂得新賢賦臺萊愁似雪喜青
天萬里曉霽春回湏信赤繩繫足朱衣點頭終在休
歎淹徊梅實槐花看看便是相催座上觥籌交錯玉山
峙莫遣停杯濡湏好儻他時富貴猶冀重來
勝勝慢(和張文伯木犀)
菊團封綠蓮萼凋紅蕭然獨見芳姿短墻高榭疎筠怪
石偏宜香遍秋風到處微雨過清露零時花隂下稱牋
毫唱和杖屨追隨曷似江頭竹外凌霜犯雪歲晩爭
竒夕賞朝吟勸秋莫放離披細看石楠玉茗葉縱似風
韻輸伊最好處擁新粧臨鑑碧溪
勝勝慢(送彦逢弟赴官西興時冬至日用劉春卿韵)
魯雲書瑞周日迎長曉占緹室飛灰玉勒朝天千門禁
鑰齊開簾捲扇分雉尾香風遠人到蓬萊霞觴滿萬年
獻祝宫殿昭回况有金甌名姓任名遠蕭散無自徘
徊門外鋒車又連鳳詔相催酒到莫辭頻舉聽清歌一
闋傾杯功成日五湖煙月堪賦歸來
石州慢(和董令升歲除)
磔攘送寒燔烈興歲又頌堯歴青藹燒㾗綠浮風皺暖
回春色天地交泰時當傾否五鬼休相厄何妨笑倚東
風一飲杯三百長憶苻堅入寇功高晉室無如安石
義槩雄心輙莫等閒抛擲蓋壤聲名鼎彛勲業朋谿雖
好未放終閒逸喈喈黃鳥更看壺中春日
石州慢(和趙見獨書事見獨善鼔琴)
天迥樓高日長院靜琴聲幽咽昵昵恩情切切言語似
傷離别子期何處漫高山流水又逐新歌徹彷彿江上
移舟聽琵琶凄切休說春寒料峭夜來花柳弄風搖
雪大錯因誰算不翅六州鐡波下雙魚雲中乘雁嗣音
無計空歎初謀拙但願相逢同心再綰重結
念奴嬌(和張文伯重陽前雨)
黃花照眼對西風庭檻為渠凝佇凖擬登高酬一醉底
事晩來微雨蟋蟀聲中芭蕉葉上怎得爭如許龍山何
處無言暗想煙樹湏知天意隨人重陽晴未晩不煩
頻訴幸有兵厨三萬斛足助賞心歡趣千里江山兩行
珠翠端為騷人付層樓飛觀應容老子追步
念奴嬌(和魯如晦中秋)
碧天無際乍雨清煙靄風開雲月人在南樓劇談勝詠
擁碧油旌節銀闕騰輝冰輪駕彩顥氣資高潔大星不
見更容螢火明滅湏煩翠杓瓊杯華牋象管與我酬
清絶誰使琶聲到耳輕賦荻花楓葉露脚斜飛河隂低
轉香篆環三傑莫辭終夕舞腰重看廻雪
憶東坡(追和黃魯直)
雪霽柳舒容日薄梅搖影新歲换符來天工初見頒桃
梗試問我酬君唱何如慱塞歡娛百萬呼盧勝投珠報
玉湏放騷人遣春興詩成談笑寫出無窮景不妨時
作顛草馳騁張芝聖誰念杜陵野老心同流水必東與
世初無競公侯寧有種哉傾否由天命
虛堂響應聲皎月形和影春到也湏還長紅多紫歸條
梗况有光風麗日能銷積雪繁霜青女休言勝扶搖借
便請看天池發鵬興人言強漢治道誇文景誰能堯
舜其君遠繼阿衡聖富貴吾所自有宰相時來則為自
不煩趨競欲尋文會詩盟得酒且相命
木蘭花慢
對春光淡沲晴煙苒苒日遲遲漸紅入桃蹊青廻柳陌
鶯刷金衣差池競求友去惱佳人幽恨上蛾眉應念年
時追逐粧餘為帶交枝芳菲誰共賞嬉遊何處馬如
飛不道新來牽腸惹肚暗减腰支湏知乍寒乍暖褪朱
唇又過海棠時已約姚黃魏紫留花等待伊歸
鳳簫吟(和彦時兄重九)
雨溟濛年年今日農夫共卜新豐登高隨處好銀瓶突
兀南峙對三公真珠漙露菊更芙蓉照水勻紅但華髮
衰顔不堪頻鑑青鏡相逢行藏休借問且徘徊目送
飛鴻十年湖海千里雲山幾番殘照凄風蟹螯麤似臂
金英碎琥珀香濃請細讀離騷為君一飲千鍾(銀瓶三公皆山)
(名)
歸朝歡(對雪追和東坡詞)
透隙敲窗風槭槭坐見廣庭霜縞白長安道上正騎驢
蔡州城裏誰堅壁表表風塵物瑶林瓊樹生豪客對揮
毫連珠唱玉競把詩牋擲草草杯盤還促席痛飲狂
歌話胷臆前村昨夜放梅花東鄰休更誇容色清歡那
易得明朝烏轡陞南極帶隨車黃壚咫尺莫作山河隔
望海潮(重九和彦時兄)
寶山烟霽金湖波渺珠簾高捲清霜楓葉露痕荻花風
色人言今日重陽芳菊裊秋香更榴房鬭紫柑實傳黃
觀閣凌空杯盤照座獨醒狂良辰樂事難忘正少年
遊冶人在任莊銅鉢探題金釵當酒一時綠鬢紅粧故
國黯凄凉漫情隨流水遠興與雲長要是致君堯舜千
古繼垂裳
風流子(和桐城魏宰)
扁舟南浦岸分携處鳴珮憶珊珊見十里長堤數聲啼
鴂至今清淚衿袖斕斑誰信道沈腰成瘦减潘鬢就衰
殘漫把酒臨風看花對月不言拄笏無緒憑欄相逢
還相感但凝情秋水送恨春山應念馬催行色泥濺征
衫况芳菲將過紅英婉娩追隨正樂黃鳥間關爭得此
心無着渾似雲閒
沁園春(和彦時兄)
城郭蕭條風雨霏微醖造客愁况鷙羣鵰鶚末諧薦禰
棘叢鸞鳳猶歎栖仇世路如碁人情似紙厚薄高低何
日休逢殷浩會披雲對月同賦南樓堪嗟日月如流
甚首夏朅來今半秋縱荻花楓葉強撩歸思有蓴羹菰
飯歸更何憂三板松舟一篙溪水百里淮山無滯留何
湏問蘧蘧栩栩孰是莊周
賀新郎(送鄭宗丞)
又是春殘去倚東風寒雲淡日墮紅飄絮燕社鴻秋人
不問儘管吳笙越鼔但短髮星星無數萬事惟消彭澤
醉也何妨袖卷長沙舞身與世只如許闌干拍手閒
情緒便明朝蒼煙白鷺北山南浦笑指午橋橋畔路簾
幕深深院宇尚趁得柳烟花霧我亦故山猿鶴怨問何
時歸棹雙溪渚歌一曲恨千縷
