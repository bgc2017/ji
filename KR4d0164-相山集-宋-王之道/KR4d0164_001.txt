相山集卷一宋王之道撰
五言古詩
和呂叔恭題和州香林湯(是時趨郡苦滛雨獨坐精舍中賈邵周出)
(示和倅呂叔恭詩頓忘逆旅之態輙繼其韻)
新詩等絺繡文采照座右尤憐繼絶唱峥嶸競高秀詞
源眉山長句法杜陵舊相從今老矣豈獨歌邂逅香林
在何許湓沸發巖竇其流漸清温脉助草木茂歲旱添
苗槁一溉十倍收追游記疇昔我僕苦痛疚别來隔兵
火荆榛挂猿狖温温自然湯蠲痾古非謬我聞泉所發
江海遠相透其温本硫黃氣味自同臭大哉無礙浴天
地不輕授嚴霜與烈日冬夏特異候人生困凌薄往往
少中夀飄飄澡雪力狴犴忽蒙宥春寒不喜出塊坐撥
殘槱晦隂又連朔夜雨屢通晝誰能慰窮愁邵州有賢
守開箧出大軸令我和其後此意重虚辱勉彊忘固陋
呂侯卿相家博學靡不究會當似前人嘉猷日告后君
看華清宮誨滛似招寇當年從千官車馬所犇輳漁陽
一炬火曾不半錢售争如寄僧房泠泠灔苔甃常遂塵
土濯永免脂粉潄
和富公權送行詩韻
公權提刑年兄與之道有四十年雁塔題名之舊
備員湖北始得見君子聯王事相從二年所以眷
予之意何翅骨肉今之道罷官以歸於分擕燕餞
之餘特出長篇寵光行色令人戀戀不能自巳輙
勉彊次韻
叨塵四十年静計所得禄十分才二三清餓似飢鵠中
昨守義陽一時苦窮促忽聞栢臺長表薦徹聰目不惟
免罪戾英游許追逐接武憲漕間寒庖見粱肉從兄逮
兩載種種荷推轂容我數百&KR0034;大矣空洞腹為憐昔同
升相看日不足芳時木芙蓉唱酬動成軸燒香每開奩
惠茗屢傾簏青青閱冬夏高視松栢獨顧我如碔砆詎
敢比良玉而兄不我鄙步驟俾繼躅是行集霰候霜威
日增肅解維在朝夕離緒可堪觸戀戀重摻袪移庖過
吾屋紫嚢出巨編還我海陵錄全家被燕衎日盡繼以
燭何人鱠紅鮮想見鯿項縮腹腴愧偏勸佐此一杯綠
實筐出越羅幣帛更加束酒闌兒女曹起舞應歌曲殷
勤藥石誨美疢肯滋毒新詩追古作高義激頽俗臨岐
沐寵貺固陋敢虚辱但慚水底蛙勉趁絲與竹正爾無
足道聊用資報復謙謙古君子厚德卑自牧請歌伐木
篇敬謝釃藇速
有薦胡仁叔為歴陽令者仁叔以詩送知已暇
日楊德潤錄以示予因次其韻
四海皆兄弟三界是道場果且無彼我安用分封疆胡
公歷陽來氣熖何可當威嚴走邸吏不露太守章錦衣
榮會稽暮雨成高唐觀望改儕&KR0034;鷄羣鶴昂昂斯民苦
兵火有意哀勞傷豈無九轉丹為助千金方古來記循
吏不稱苟道將殺弟自取酷防人人所防子潛去少室
淵明戀柴桑出處雖異事一夢歸黃粱昔日骨已朽傷
哉今也亡弼國歌栢舟曹風賦鵜梁秋來河伯喜未覩
若與洋大小自有見一笑還兩忘我生分每越泉石成
膏肓棄遺等麟角空虚漫龜腸常欲埋車輪除姦繼張
綱召此人氣和致彼天時康語之有暇矣未窺夫子墻
理所不可及馬腹徒鞭長詎知王者師異日韓張良願
言三顧廬卧龍起南陽
和張詠老
三公與刺史秩等二千石人生不知足犇馳竟朝夕誰
能話名理尊酒時促席賢愚大相遠叢玕映叢荻多謝
張南巢詩筒肯予覓琅琅若明珠其來自靈壁僧房聊
解鞍當暑得偃息挽回清微風筆有萬鈞力
彦嘉通守當今之俊偉人也余心向慕之常以
未獲識君為恨玆因孔純老遂有邂逅之適其
何幸如此將歸純老置酒餞别僕實預坐酒數
行純老丐詩於彥嘉以記坐上笑談之樂頃刻
掃數百言揮毫落紙雲烟飛動永叔所謂盈前
盡珠璣一一難簡汰者殆謂是邪索鄙句不敢
以固陋辭輙和北莊二詩奉呈
春寒不肯去榖雨猶裌衣溪流灔池塘遠看綠生漪識
君恨不早語離我心悲行行欲何往丞郡金房西
顚風送飛雨日日吼東北簷聲決江河傾瀉不成滴朝
來喜新霽晨光透雲隙垂楊翠幄開遠岫青蓋立孔君
公事暇侯子歸期逼開樽且精設論文萃清集顧我老
無能分甘口挂壁行矣不可挽思君浩無極
送無為倅張南仲歸吉州
吾友李粹老少也游膠庠六年得一第自謂貴且昌衽
席不知戒飛黃中道僵三閱大淵獻歲月亦已長嗟嗟
死非所至今未能忘忠言類良藥苦口不見嘗那知兵
火餘獲見同舍郎來丞濡湏郡兩歲依餘光邂逅偶及
此為之淚淋浪高義藉激薄美政稱扶傷康沂富邦國
何獨歌王祥江城四月盡麥熟梅子黃歸歟佐吾君談
笑躋羲皇遥應不可留船頭鼓其鏜
次韻因上人晚菊簡魏定父
荆棘困松栢風雨亂昏曉干戈幾時息年來費天討孤
芳如謝安端恐非小草此意誰人知伊余相自保
不學桃與李芬芳競春時天公豈多情清露為君遲榮
悴休問命冷暖當自知青熒夜窗燈相對哦新詩
離索自可笑衰遲誰見憐亭亭搖落中一枝小窗前正
色有家法細看清且妍浮觴未云晚松醪吾所便
經年混蒿艾藴藏應待時清香密漬沉微風助紛披宋
玉昧秋意乃作兒女悲君子有所養因君觀解頥
道人如青松孤高不成叢愛此黃金花蕭然有淳風新
詩皎秋月警我野性慵佳意不在酒此身今醉翁
介夀誠有取無問人所宜君看菊花潭事見桃源詩東
坡百世士敢比流俗知相逢勿相失不醉欲何時
黃花如故人别久喜復面澆泥一杯酒安用較深淺清
霜開浮雲黃落信風捲巖巖幽素姿秋來不多見
鑑止亭
揚波欲澄濁孰若波暫停止波濁自澄萬象無逃形世
人競馳騖方寸不得寧投閒幸一來先生常獨醒
燈下讀魏彦成諸公詩因次其韻呈曾子修諸
君
距春尚旬月春信已回柳時來芝與菌往往出糞朽流
俗不自重困窮變操守貴賤等人耳未易遽薄厚桃李
何敢輕所報必瑶玖一笑置勿論旨有君子酒
見山堂
淮西提幹章序臣即其官舍遠亭之西為屋數楹
命名曰見山堂盖繁昌諸山一舉頭則隠然見於
簷外也
浮雲開西風落木下夕陽誰人步東籬采菊哦秋光悠
然若有思此意何可量南山適當前翠色摩穹蒼我心
不期見我眼偶相望咄哉逐獸夫泰山空在旁
西靈鷲
我聞西靈鷲幽竒冠龍舒山神知我來夜雨自滌除籃
舁犯霏微敢惮石徑紆清風偃林柯征衣盡霑濡樵人
向我言君行欲何如松杉已在望尚有七里餘﨑嶇雨
過水蹊雲上天衢飛樓及湧殿崢嶸映浮屠幽鳥若相
喜好音弄笙竽為言一宿覺何妨更踟蹰
憩靈鷲道院
黎明發龍門亭午憩西院冒雨且不辭寧能避泥濺是
行良不惡此處殊可戀從今山中人何獨識吾面
追和老杜種萵苣詩(并序)
春晚雨過行蔬畦見園夫栽萵苣謂予曰苣有二
種其色青而味苦者曰牛耳其色白而味甘者曰
銀條今方得銀條一束於隣翁將栽以作種予顧
園畦纔十數菘已過韭且老矣惟牛耳青青可愛
而園夫以苦鄙之傷時惡直醜正不見容於君子
因和老杜種萵苣云
我有數畝園荒穢索鋤理干戈何許久生意困屠燬道
也其興與時哉亦甚矣去年失短吕培植乏驅使今年
得老楊衰病更臨起晚菘巳蕪没早韭就茅靡菁菁何
所有萵苣獨牛耳縱苦可自珍供盤况瀟洒銀條直且
甘風味胡伯始其視李太尉小人與君子明明如古鑑
不慮纖塵止廓廓若太清強欲浮雲滓老氏有遺訓重
去彼取此方今向太平臯䕫正端委臺省登碩德要荒
竄誣毁擊寇豈無人蕃將來黑齒破齊在不日逆以誅
正己停觀勞還役杕杜顒采芑萬邦遇有道貧賤古人
耻文王來呂夷漢祖致園綺異時免溝坑願附織貝篚
種田庵
古人即耒耜自有中田廬看君種田庵名異實則如滌
場歸去來宮功不容紓
廉餘堂
高堂面山水境與動靜兼惟動故能樂惟靜故能廉樂
也知有餘廉也笑無饜
次韻魏定文
半年去城府寤寐溪東扉有時得君書想像抉石猊豈
知紀渻子養氣如養鷄應響與疾視一洗三旬非我生
坐窮困哆侈傷南箕鼷鼠亦何物焉用千鈞機封侯絣
澼絖藥等手不龜所用有異耳此言寓非巵梅蕾良可
人如椒綴南枝芬芳想不晩太皥方執規
次韻沈次韓見贈
我狂衆所易頼有君見容十年卧巖壑百念付一空新
詩似流泉涓涓江漢供人言鷄羣鶴我目霜中松相距
無兩舍會見何溟濛誰能寫離索正藉詩思工
次韻許志仁
我技類族庖用刀常月更君才妙天下遊刃得我驚前
年獲相值因憶吳中行一别忽兩載依然舊交情新詩
璧夜光厥價輕連城相思不可見把玩我願盈筆札擅
南州文章動西京行矣秋風高更聽賓鴻聲
盆池
剜苔得古鑑湛湛清不渾大哉壺中天勿與俗子言誰
能時汲井注兹老瓦盆欲觀從容鯈無羡横海鯤
秋晩采菊和徐伯遠
少皥司肅殺於渠獨留情一枝黃金花照眼增雙明香
清露溥溥秀色雲英英會當飲潭水使我病骨輕
題德章山郭養源墨竹
胷次富盤錯筆端妙蒼翠霜枝豈人為煙葉有生意與
可骨已朽此法誰復嗣偉哉尋丈姿綽有萬尺勢
追和東坡雨中睡熟至晩
春睡酣帶酒晩食美當肉細觀東坡詩萬事貴精熟一
隂七十日雨意猶未足山雲開復合簷溜斷還續東隣
嬌癡兒索飯恣啼哭驚廻夢中蝶重把君詩讀
會河道中
會河村店西沙水清練練我行獨帶月滉漾掣金線凝
寒逼征衣霜華重如霰至此懷僧彌老淚幾欲泫(會河光州)
(境也建炎初家弟嘗尉浮光故有是句)
和龔聖任即事
新詩似霜月諦玩清且好欲見勢未能思君令人老啟
蟄在朝夕雷雨發枯槁願言從杖屨高吟備搜討
月臺
低迷委徑柳氛氲被池蓮亭前秋雨餘明月來婵娟高
臺甃蒼玉清風夜周旋舉杯屬姮娥醉舞還蹁蹮
小橋
芳榭遶流水春餘半篙綠登臨賞幽花兹亦我所欲小
橋果何往長堤正相屬朝看龜魚遊晩聽鷗鷺浴
次韻朱元順食萱草羹
衰年因羈旅百念日縈繞蓍龜亦何知憂來又將老出
處稍不慎遠志成小草堂隂有孤芳紛葩照人好誰將
忘憂姿擷芼等蘋藻充腸固甚慰入鼎可堪擾糠籺貧
者事甚矣兄逐嫂異時饜粱肉記此一羹飽
贈術士羅世忠
春秋有羅國之子豈其後家傳錦嚢書相地走淮右為
問何所宗此法古所授卜瀍與卜宅周孔語非謬用能
游公卿所至術輙售有時過吾廬乘間得頻扣談詩涉
坡谷說卦本爻繇是名隂陽家未可容易詬歸歟春雨
霽飛花撲襟袖遥憐玉笥峯巋然插天秀
送無為宰趙渙冰仲
百里寄一令於民為最親休戚咳唾間詎可非其人趙
侯古循吏當世無等倫朅來宰濡須舊政俱更新雖無赫赫
名吏戢民稱仁善良仰若父姦欺畏如神幸哉百里地兩
載銷顰呻果膺君相知贊書下楓宸不終三年淹徑作
帥幕賓秋風散炎酷夜雨清埃塵寧容卧轍留高檣艤
江濱君看眉間黃華近兹其因
映雪亭
蕭然數株梅皓與雪相映臨池鍳疎影影落大圓鏡不
煩粉塗株寒光助嚴靚
題宿雲軒
朝來怯秋霜生撇甕裏清我老顏已衰一杯聊發赬村
尨怪我醉忽吠三兩聲蜀月不可見宿雲有新行
酬朱元順參議
予與元順分擕十有六年當公出守安陸贊畫荆
南予以疎愚自投閒放聲跡久相絶向者汎江之
役獲邂逅於湖隂語不終晷而篙師催解舟悵恨
無窮今乃得相從於都城之東其何慰如之蒙示
新詩輙用韻書呈因以自警云
舟來自金沙敢避江路繞計程踰五月書勞比三考湖
隂見君處取别殊草草因思會面難相從意彌好新詩
何所似繪繡錯華藻賡酬愧空疎秪益我心攪亨否有
時命恭倨任妻嫂行矣無忘飢俗諺戒一飽
送張仲甫赴江西參議
仲甫參議與予昧平生臨安一見傾蓋如舊是行
將赴江西余竊快之輙成古風奉送行色
我生坐疎拙逢人輙傾倒語言無淺深出口被伊惱為
孽匪天作受攻本誰造懲非每嚼舌事巳復自蹈可憐
愚不靈蹭蹬到今老識君無幾時底裏見襟抱古人重
傾蓋相從恨不早是行若登仙江山為君好無繇挽畫
鷁此意增戀嫪何當寄相思臨風慰衰槁
曾欽道家山圖
曾判官式古出按郵傳來歸自濠示予所賦曾倅
欽道家山圖古風予雖未果識欽道而披其圖然
獲於式古詩中窺見一斑恨不即命駕以償願見
之素因漫成二十韻寄欽道尚冀異日遊桐廬訪
子陵之遺跡而謁欽道於家山親見家山之勝而
賦焉紹興庚午六月壬申
永叔愛清潁明仲樂陽羡投老獲所歸為計亦良便何
如強健時從官山水縣升虚得吉卜怳若地祗薦曾侯
卿相種才業固邦彥而况盛德後世祀乃天眷式古吾
畏友被命按郵傳來歸自濠梁訪我出詩卷為言有華
宗疇昔無半面相逢遂相喜笑語至舞忭其家負家山
山水家可戀松篁逓森列岡巒互縈轉臺池及花草高
下爛明絢粲然圖一幅規橅坐中見予嘗賦此詩好事
敢獨擅縱横一千字把玩不知倦桐廬在何許東望眼
欲眩子陵亦往矣釣瀨清練練家山亘今昔昔隠今始
現彼美曾侯賢何當覩巖電
題李夢發搖碧堂
羣仙俯平湖冰壺浸蒲璧奫淪五千頃岝峉一萬尺蒼
松偃旌蓋翠竹森劔戟纖塵不可到湛湛見沙磧詩人
嗜好異方寸富泉石堂成欲臨賦牋管羅几席偶然對
漣漪微風緩搖碧高吟寓動静真賞廢晨夕璇題壯簷
楹玉軸走賓客清商入葱蒨積雨洗炎赫翺翔下幽鷺
從容出圓鯽穿荷過獨舸傍柳倚輕策此興復不淺何
日當有獲君方事閒放佳處勿輕擲明年谷鳴騶金閨
遂通籍
和陳阜卿為湯與立夀次韻
我聞無量夀世作天人師有禱必應感如形影隨之吾
見盛德士吏隠江之湄巖巖棟梁材為桷豈所宜守道
心自適怡然見雙眉何當日千里整頓黃金羈嗟予拙
無用正坐千林姿荷兄獨青眼少雪羣兒欺蘭菊雖異
芳春秋莫予遺相逢一尊酒駐馬聊共持偶觀香霧欝
彷彿初生時願兄夀無量登庸侍彤墀年年遇今日酌
酒共瑶巵
