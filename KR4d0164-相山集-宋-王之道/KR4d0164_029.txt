相山集卷二十九宋王之道撰
墓誌
孫宜人墓誌
亡妻富春孫氏曾大父守宗大父倚父祉皆高尚不求
聞逹其先避五季亂自和之烏江徙居巢之麞牙今二
百有餘歲矣父字無悔世所謂善人君子也凡三娶秦
氏張氏魏氏夫人盖秦出也生十七年而曾大父許字
我眀年秦氏亡迨外除始來歸温柔静恭承順舅姑兢
兢然惟恐不及事無巨細必禀而後敢為未嘗自專與
諸姑處常怡顔下氣若見所畏者不浪笑語歸王氏二
十年而予游上庠者十年雖風雨寒暑疾病家人不見
其有兒女戚戚之態尤勤於婦功非夜分不寐嘗謂予
曰使為學如此取官何足道哉予以是知自勉獲與兄
弟輩登進士第吾家無為之軒車號大族無慮數百口
咸以夫人為賢建炎三年冬予官歴陽將泛舟還里中
屬金人圍合肥王善䧟巢予弟彦逢侍雙親浮家避地
江山至泥汊適相遇太夫人喜曰兒婦歸吾無憂矣四
年賊盜遍江之南北予始與里人保胡避山初太夫人
有翻胃之疾至是寝劇以五月三日卒於山之所苃夫
人後太夫人之卒四十五日而疾七十三日而終年始
三十八當夫人之屬纊李伸擁兵數十萬攻豹子山甚
急遣人求援胡避以夫人之喪未果行眀日而豹子䧟
衆皆泣且言曰微夫人我曹殆不免不然一不成而萬
有餘喪嗚呼哀哉夫人死無憾矣以一死活十萬人之
命而獲從太夫人於地下有是二事吾又何哭焉生三
男曰薳曰蘧曰邁二女曰寅曰申將以紹興四年十一
月某日葬於麞牙之西三里曰帶漁河之原為之銘云
宜壽而夭世所不曉以一易萬孰多孰少帶漁之原山
水環繞予亦老矣之死同兆
故李公孝先墓誌
惟李氏世家隴西唐末避黃巢亂徙於饒之樂平公其
樂平人也諱忠字孝先姿表偉岸遇事有膽略方志學
里有徤訟者誣引乃翁部將怒追逮甚急公慨然曰為
人子而不能免父母於難非孝也先追吏詣郡請代父
對有罪不辭郡將嘉其意從之果白其妄當與弟姪異
産縱所取曰吾不汝多少肥瘠較也當是時饒人聞其
風老者莫不願得以為子少壮者莫不願得以為兄弟
靖康元年春金人寇京師郡有勤王之舉責縣備餉餫
令徐時孚按籍勉其里之雄於財者助軍公戶最下弗
及聞遽謂其子常曰兹正卜式所謂賢者宜效死節有
財者宜輸之之秋今詔求直言叩閽非吾事也汝其䟽
時政得失生民利病與平日所嘗語汝者獻之以遂吾
願家有百斛贏吾當盡輸為里人倡故一時靳者化之
而樂平在六邑號先辦常眀年上書數萬言陳足食兵
計天語賞歎下有司施行且官之九品建炎二年春桂
仲正叛建康合張勝衆三萬䧟當塗破建德掠石門入
利陽凶燄益逼令趙子木聞常長於畫有意事功盡以
柯嶺十四寨委常統之使拒賊常謀於公不數日而兵
備修飭至不得犯百里為安三年夏李大刀連劉文舜
潰黨屠毁境上遠邇震動公聚里人諭曰賊有必避者
險也彼所可擊者散也有是二利而不為非勇也衆壮
其言相與控扼要害請常董其役常為設方略俘馘幾
盡所屬上其功於朝常用是遷承務郎為無為縣令公
性識通敏少雖以家責奪舉子之學而於經傳多所貫
綜閒居養生閱岐伯仲景之書遂妙於用藥南方信禨
雖至父母癘疫子弃不敢侍里中有蹈此者公責以大
義且曰冬傷於寒春必病瘟理也爾乃不問醫而問巫
愚亦甚矣故時有疫則必家至與之善劑日候其安否
其貧不能自存與死無以自葬者皆悉力營給之惡俗
為變公尤喜賓客第之東有堂曰仁壽為公燕集之地
每與所過從觴詠歌舞繼日不厭且樂於周人之急婚
嫁親戚故舊之孤為多平生論事不直不置故於言無
所苟人有争者曲直勝負不質之有司而以公言為証
晩年與人語多及瞿𣆀之教觀其所為真若有道者也
始淮西更李伸張琪之變千里蕭條亭舍不煙及常得
邑無為或難之公曰事君不擇地而安忠也作詩以督
其行戒之曰拊循凋瘵要在不擾故常到官用公之言
而稱治予嘗追和東坡所贈王慶源詩遺之云慶源老
人骨已朽愛民似子當今無其政事可知也公後數月
往覘焉入其境喜見顔面曰吾無憂矣已而里人思公
悉遣子弟趣公歸公笑而與之俱以眀年紹興四年二
月戊子終於仁壽堂人為流涕享年七十有七曾大父
某父某皆隠德不仕娶范氏以賢淑聞子男二人長黨
早世次常舉進士女三人葉正奭余汝舟徐時舉其壻
也而歸葉余者先公卒孫男五人女四人曾孫男五人
女四人諸孫如師心師回師尹皆好學有立盖公之餘
慶也公有别墅在舍南静理鄉桂林原山林清遠公至
則忘歸嘗命常曰吾没當葬於此常將以五年二月甲
子如公所卜葬焉無為予鄉里也往獲庇常之政而公
常與吾翁游日談佛老至相得也今常不遠千里走介
抵書以友生王珏状公之行來乞予銘義不可辭銘曰
孝悌在人兮墉有基基隆墉厚兮何時隳忠於奉上兮
孝所移發憤偷財兮富兒疑子常獻書兮誰授之嘉謀
讜論兮帝所竒殱走潰叛兮功可欺柯嶺峩峩兮思者
悲南方惡俗兮多信禨里閭一變兮莫敢違作堂仁壽
兮花木菲客至不醉兮無庸歸撫孤周急兮人争依如
石藴玉兮山增輝子孫秀發兮家之肥桂林遺芳兮追
平韋
故武節大夫陳文叟墓誌
文叟諱師良泉之晉江人曾祖贊隠德不耀祖察以叔
父中奉大夫某贈正奉大夫父照以公貴累贈武經大
夫公志尚豪邁迥出一時輩流中奉才之謂當以材武
進會詔下郡國立武學以三舍法取士公慨然曰郭汾
陽顧不足慕耶何切切章句為遂由舍法取貢於上庠
中宣和五年武舉異等補某官調泗州旴𣅿縣尉次楚
州鹽城縣巡檢遷其官充御營左將軍幹辦官次贑州
排岸遷某官充兩淛路都巡檢使次紹興府兵馬都監
次平江府常熟縣福山巡檢初公從韓宣撫世忠軍會
行在陳攻取大計韓喜謂得公晩苗傳之變公以戰多
超轉數秩先是樞密李公與公為布衣交洎登西府薦
公有專對材堪奉使絶域一時士論翕然推重公自福
山歸西興之所舍不復有仕意以武節大夫致仕平生
好作詩晩年詩益工每一篇出識者服其筆力閒居宴
坐焚香誦經深於性理無所滯礙於所舍之西偏名其
堂曰隨緣自號隨緣居士以紹興二十九年冬十月辛
亥考終於正寝享年七十有二安人黃氏賢淑能循法
度子四人曰求已保義郎前鎮江府常州巡轄斥堠曰
求志新眀州指使曰求俊承節郎新潭州指使盖皆以
功賞延之典奏也曰求忠應進士舉孫三人某某某孫
女三人俱幼求已盖吾弟刪定彦逢之壻也將以今年
某月某日葬公於紹興府蕭山縣之湘湖南越王城之
書為參知政事詔有司寵其先世於是贈皇考故朝奉
大夫之道為太子少師閱月上踐阼覃及天下加贈太
子太師四月遷知樞密院事贈少師眀年拜樞密使加
贈太師樞使罷政還故鄉周視松檟乃謀刻其先德於
墓之碑而以其辭屬袤於是太師之薨盖二十有五年
矣曩建炎間敵犯江淛長淮千里莽為盗區握兵者畏
避不敢戰有城者遁逃不能守太師以一書生率數千
烏合之衆保胡避山水抗羣賊區區一隅之地東有張
琪南有邵青西有李成北有李伸合其兵數十萬環布
四境磨牙有毒卒不能吞噬使一方之民仰視俯育脱
死鋒刃公之力也不幸忤觸權臣才不究於用而遺慶
所鍾乃在其子樞使既致位二府為時名臣而公贈官
一品榮耀身後非隂德之報歟袤待罪史官方裒次建
炎以來故事如公言議風烈法所當載故不敢辭而為
之銘按公字彦猷無為人曾祖諱用和隠德不仕祖諱
(原本缺字)贈太保考韓竒累贈太傅曾祖妣馮氏祖妣于氏
原葬有日求已遣人致懇於婦翁以前福州福清令黃
童行狀來乞銘彦逢將無以為壻之意寓書有請於予
予頃年以視彦逢於西興之官舍獲識文叟其後彦逢
既以猶子妻求已遂聯姻婭予每赴調至臨安文叟聞
予來必攜具涉江相過清談終日而去如是者非一今
公云亡予以遠官歛不得撫其棺葬不得臨其穴若銘
又何敢辭銘曰生於泉葬於越前湖後城流長岡崒
