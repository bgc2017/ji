眉山唐先生文集卷五
眉山唐庚子西
近体詩
西溪
西溪霜後更沆&KR0636;溪上愁人雪半簮市散
争歸橋納納橹摇不進水潭潭利傾小海
魚塩集味入他村酒茗甘百里源流千里
势惠州城下有江南
野望
頼有澄江在專供倚杖清水裁偏岸直雲
截乱山平鞞鼓知農隙雞豚斍歲成却緣
摇落後木抄淂孤城
獨遊
是日遊于独乃情知者誰時光新舊歲節
物淺深枝鴉攫春祠敏鳶窺野燒痴田園
有妙理吾悔淂之遲
醉眠
山靜似太古日長如小年餘花犹可醉好
鳥不妨眠世味門常掩時光簟已便梦中
頻淂句拈筆又忘筌
故游茂先大夫元祐初為唐安守豪
逸喜賓客能劇飲談笑盖陳孟公
之流今唐安絃索之盛甲于西蜀
自游使君始後累迁至秦鳳憲以
卒既二十餘年而其子振旅遊嶠
南相過于惠州乃為作此篇以贈
之
唐安千指錄琵琶故事猶聞蜀叟誇樽酒
何人陪北海練裙今日見西華子歸未淂
頻芳草我老無成斈種瓜萬里相逢俱白
首班荆長語夕陽斜
憫雨
老楚能令畏壘豊此身翻累越人窮至今
無柰曾孫稼幾度虚占少女風兹事会須
星有好他時曾厭雨其濛山中頼有茱粮
足不向諸矦託寓公
贈博士承議無尽
南㷌遷客氣平和磊落胸中所淂多白日
過從惟陸諝清宵梦想適維摩徘徊未忍
捐雞肋寂寞猶能頋雀羅好與鄕人敦薄
俗莫因哺啜負岷峨
次張天斍見贈韵
别公歸去飬天和見說清朝士已多裾捨
登門何處曳頂緣受記昔曾摩幾時傳說
重調鼎去歲成湯已觧羅會引鑑湖為故
事要從英主乞三峨
重陽後一日從無盡泛舟游處士臺
故詩人秦亀從所居
皂河經雨水微沙舡帖臺根日未斜三&KR0985;
就荒悲白土一樽相属对黃花已將遠眺
收平楚更遣清言到永嘉要見仙翁頭似
漆請看醉後落烏紗
和韵無盡
東湖水落露堤沙舟過湖心藻荇斜野&KR0985;
小橋穿竹巷烟村疎柳間蘆花新秔炊熟
胭脂白活鯽珍于丙穴嘉飲散肩輿乘皓
月烛籠何用兩行紗
江陵逢故人宋德粋自播守罷歸南
陽以詩見貽依韵和酬
昔别方初節相逢各素秋君歸卧龍國我
脫堕鳶州霜鬢含多事塵容带&KR0786;遊行藏
端可見歲晚莫登楼
走城西别處厚居正二宗兄會居正
出獨與處厚笑語終日頗有卜鄰
之㒷因属買田江陵作此詩
舊交零落半存亡晚歲荆州淂兩唐臨别
眼中無小謝再来天外有他楊預行後日
誅茅地要近先生避世墙會與幽人𢾗晨
夕何能結客少年場
和覌文相公立春日示詩
閑把流年指上輪朝来七十五廽春一杯
碩荐喬松夀四海方依社稷臣血氣未嫌
辛菜冷顔容犹称彩幡新清詩小字傳覌
處滿座驚呼斍有神
生還至宜都逢李六
更把餘年着酒澆莫談前事廢灯挑地緣
有語封还止印為無功鋳復銷頼是詩書
能却瘴到今魂梦亦聞潮頭西歸去君休
怪尾叚無多不柰焦
舟中
去楚及梅落過夔逢麦秋既非就國者判
作賈胡留心力盤滩盡年光抛渡休移書
故山友慎勿厭耡耰
北嵌
双鬢莖莖白孤舟寸寸移北嵌方守剤南
畆定何時無處謀春酌他村博晚炊頻年
卧江海寕卹一滩遲
何執中挽詞
白璧就黃壌忘情良独难覌生六十化比
歿九遷官筆下無時俗胸中有歲寒雅怀
嗟不遂欲掛死前冠
王元隠挽詩
雙鬢繙經老千金食客貧由来戶外屨不
救甑中塵惜此凌雲手終于入幕賓何人
禅家斈崔篆淂崔駰
悼楊隐之承事
忍能揮泪讀豊碑平昔修為我自知一日
不齋無此理五行並下記他時肯教灵運
先成佛未信王家敢譽兒耆舊即今零落
盡鶴歸空嘆冡纍纍
題覧勝閣後破佛
塵侵面相黃金暗雨入眉毫白玉休此日
争看大垂手遊人誰𣸪小低頭
將赴闕有感示𣆀
老畏高門地慵便下澤車終然嬰世網难
作爱吾廬白首趋行在青袍奉起居平生
誇好手到此不如䟽
次韵強幼安冬日旅舍
殘歲無多日此身猶旅人客情安枕少天
氣㪯杯頻桂玉黃金尽風埃白髮新異鄊
梅信遠誰寄一枝春
次韵幼安留别
白頭重踏軟紅塵独立鵷行斍異倫泩事
已空誰叙舊好詩乍見且尝新細思寂寂
門羅雀犹勝纍纍冡卧麟力請宫祠知意
否漸謀歸老錦江濱
眉山唐先生文集卷五目
唐庚子西
近体詩
西溪
野望
獨遊
醉眠
故游茂先大夫元祐初為唐安守
豪逸喜賓客能劇飲談笑盖陳
孟公之流今唐安絃索之盛甲
于西蜀自游使君始後累遷至
秦鳳憲以卒既二十餘年而其
子振旅遊嶠南相過于惠州乃
爲作此篇以贈之
憫雨
贈博士承議
次張天斍見贈韵
重陽後一日從無盡泛舟游處士
臺故詩人秦亀從所居
和韵
江陵逢故人宋德粹自播守罷歸
南陽以詩見貽依韵和酬
走城西别處厚居正二宗兄會居
正出独與處厚笑語終日頗有
卜鄰之㒷因属買田江陵作此
詩
和覌文相公立春日示詩
生还至宜都逢李六
舟中
北嵌
何执中挽詞
王元隱挽詞
悼楊隐之承事
題覧勝閣後破佛
將赴闕有感示𣆀
次韵強幼安冬日旅舍
次韵幼安留别
