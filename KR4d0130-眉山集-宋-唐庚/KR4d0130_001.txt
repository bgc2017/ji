眉山唐先生文集卷一
眉山唐庚子西
賦
南征賦
始攝提之孟冬余負罪而南馳雪盈尺而
更煩風三日而猶吹体凍極而若無心怖
甚而忘悲凢再信而至許覺驚魂之稍歸
訪景福之遺基指空郊之荒濼曾禾黍之
無有矧栾梁之丹艧國已挹于三馬臣不
聞于一鶚豈當世之無儒抑此病之难薬
道昆陽而流嘆淡悲風與愁雲階一夫之
僣窃紛萬鬼之煩冤嗟世祖之論功忘王
章之曩言既直鉤之不食終曲突之無恩
過叔子之舊邦登峴山而痛哭方關右之
放賈盖眼中之拔鏃独何心而表晉卒飬
癰而潰肉倘遺灵之猶在當衆白而相沃
盡荆門之犖确瞰蜀江之湯湯念故人之
久别斍良晤之甘香稍回翔于澧浦忽凌
乱于潇湘時廓舒而浩蕩𣸪收歛而凄凉
咏九歌之餘哀閔三閭之孤趋豈公子之
足怨寔夆國而無與内不懌于女&KR0912;外見
非于漁父持此道以奚歸亦各安于所處
自是遠矣行人漸稀水愈激而愈清山益
削(一作刻)而益竒造郴嶺之穷處云湟關
之故基客至此兮返頋雁至此兮北飛眷
炎溪之毒滛吊文渊之矍鑠射参狼于隴
阪覌跕鳶于浪泊奮身出于萬死謄口喧
於百悪信老子之是哀斍少游之差楽经
韶陽而再宿寫石上之遺声悟聖神之在
宥如天地之生成彼禽魚固自有理而日
月未常不明雖吹萬之不同吾淂一而皆
正捨真陽之短策放清遠之孤舟覷碧落
之灵祕嘲峽山之媚柔承懸崖之滴乳搴
裊岸之垂樛探羊城于浩茫發蒲澗于深
幽窮一時之詭覌渺萬古之清愁盖明年
之正月矣始稅駕于羅浮
省愆賦
唐子謫居嶺表既已半載杜門時省愆而
慨曰身邪心邪孰陷吾于罪乎吾將求之
身則身非我有四大所會地水火風誰為
之宰吾將求之心則心不在内𣸪不在外
不在中間是將安在昼夜以思寝食皆廢
骨為之出髮為之改梦有告余曰甚哉子
之蔽也罪性本空念念滅壞反𣸪尋繹祗
益咎悔道逢臭腐何足眄睞玩味不已適
足自穢净是妄而况垢榖猶無而矧稗譬
之身体本自安泰或作病想便嬰瘵識
此病之誰受尚何施于砭艾譬之手足伸
縮無礙忽作縳想㪯動輙絓悟此縳之無
寔即無䋲而可觧方聳听于妙語失胸中
之結磈若春動而冰坼若秋至而葉敗回
視無始以来幾千萬世所作罪業悉消散
而崩潰矣豈独今之所以流落顛沛者哉
斍而思之曰噫此殆維摩詰也攬衣而起
正冠束帶稽首西望作礼而退
古体詩
内前行
内前車馬撥不開文德殿下宣麻回紫薇
侍郎拜右相中使押赴文昌臺旄頭昨夜
光照牖是夕收芒如秃箒明日化為甘雨
来宅家喚作調元手(右相視事明日始淂)
(兩上喜甚書商霖二大字賜之)周公礼楽
未要作致身姚宋也不悪向来两翁當國
年民間斗米纔四錢
長沙示甥郭圣俞
我昔官閬中子時趋長安相過日夜飲肯
使笑語乹但知醒復醉誰問甜與酸攬衣
步中庭仰首羨飛翰誓言早歸休慎勿貪
高官時未有添丁眼前惟木蘭舅甥一分
背日月雙跳丸那知十年外相見西江干
拜起未寒温悲来各汍瀾我鬢已秃翁子
顔非渥丹相從海上去兹事人所难阪行
白&KR1071;漭山宿青攅攅人烟小歲後草木深
冬完昨日次長沙扁舟掠湘滩中流遭悪
風滿衣潑驚湍舡如旗尾點天作車輪團
怖畏目敢側禱祈指頻弹向非鬼神助幾
作蛟龍飡忠信時可憑聖賢豈吾謾勿畏
嶠南热我清物自寒勿憂海邦陋心廣身
亦寬磨刀斫鯨鱠隐几看鵬搏努力近藥
物明年理歸鞍淂之兩鳴鵠亀筒不湏鑚
張曲江鐡像詩
開元太平久錯處非一拍就令乏賢人何
至相仙客直道既彫丧曲江遂疎斥汲黯
困後薪賈生罷前席金鑑束高閣鉄胎空
數尺妙處难形容英表良髣髴摩挲許國
姿尚想立朝色同時反棄置異代長嘆息
湖上
佳月明作哲好風聖之清湖邊淂二友夜
語投三更烟露兩相&KR0668;水天参互明散衣
芭蕉凉曳杖桄榔輕星走抛餘光山空荅
虚声歸矣不可留過幽恐神驚
雙榕
水東雙榕間有叟時出遊清風衣屨古白
雪鬚髯虬吟哦明月夕簸弄寒江秋驚傳
里中兒不泊岸下舟君看鬼趣中有此風
味不安知非黃石但恨無留侯此生鋤犁
手誤入簮绅流無功抵毫髮負罪平山丘
政尔求㵕濯聞之歎綢缪摳衣倘可親跪
履安敢羞淂聞半偈語一觧终身憂性不
喜伐國兵書非所求
大熱行
去年大雪埋尺箠水比茘支遭凍死共嗔
比客帶寒来我欲分疏誰受理今年諸峒
十分热東江不下龍川米南翁北客两欣
然孰與忍飢飡荔子
蜑兒歌
瀘南二子天一邊思之不見今三年阮咸
已老淂遥集白髮自媿還欣然未看顱骨
并頰顴啼中已有過秦篇諸田何淂賤庶
孽會斬莊賈摧強燕
蜜果
臣聞失旦雞已曉犹強鳴書生坐口窮抵
死輸血誠嶺南貢蜜果海道趋&KR0686;庭黃蜂
楽受聀紫鳳助揚舲忠勤雖云至思慮良
未精由来瘴癘鄉不識霜雪清土風不待
講氣象昏如酲秔稲秔稲热水泉水泉腥
而况野果寔豈足奉聖明未論体性殊已
覺面目生食之倘有𥙷劳者甘如餳政恐
無禆益所出非和平上林寕少此下箸安
可輕軒轅尝百毒上古雜神灵武王嗜鮑
魚㦲諫伏老成芻蕘𣸪何有葵藿但自傾
圓蛤
黃犢鳴水中相頋皆愕然探之亡所淂有
蛙僅如錢持問旁舍翁云此號圓蛤夏潦
漲溝渠喧呼自酬荅卒然聞其声謂當可
專車既見一拊掌寸莛量有餘物生元氣
中小大各異趋蛙賓黃牛鳴持此欲誰附
我居固已陋尔鳴良亦村綿蛮囀黃鸝我
今思故園
白小
二年遵海濱開眼即浩渺謂當飽長鯨餬
口但白小百尾不滿釡烹煑䓁芹蓼咀嚼
何所淂鱗鬛空紛優向来若魚戲海面横
孤嶠噞喁噴飛沬白雨散晴曉終然不省
錄從事此微眇短長本相形南北無定表
泰山不為多毫末夫豈少詞雄兩月讀理
足三語妙人生一漚發誰作千歲調安能
蹲會稽坐待朞年釣
瘧疾寄示聖俞
体中初微温末势如湯鑊忽然毛髮起冷
撼如振鐸良久交戰罷項背如释縳尚斍
頭涔涔眉額如鑱鑿空日一寒暑有凖如
契約伏枕兩晦朔枵然如空槖平生十圍
腰病起如飢寉衰髮本無幾脱去如秋箨
到今僅能步出没如尺蠖舊聞五嶺法有
此萬戶瘧而我自僑寓了不蒙闊略况子
又持飬何至亦例着此身自空虚客疾安
所托請作如是覌無病亦無藥
示蜑
先君捐館年六十畸三筭我今四十三始
淂幼子蜑餘齢継前躅蜑也纔及冠况復
未可知孝章積憂嘆禄飬豈不欲兹事斍
已缓但爱眉目秀体質净如盥頋瞻既精
神懷抱亦氣岸今者新剔髮莹若珠未貫
見之令人清面擁疲手腕輙然攫吾鬚霜
雪落几案豈惟不肯嗔更对一笑粲骨肉
今遠矣恃汝慰奔竄行當從諸兄誦書喧
里閈而我于經術粗能分句断發蒙要师
資心孔為開鍵許慎專偏傍張華休史漢
吾家業儒久捨此無别段不應緣一噎便
欲廢炊㸑及親三釡足未用萬戶鄼人生
百年期我今特未半
夢泉并序
潮陽尉鄭太玉梦至泉側飲之甚甘明
日淂之東山上因作梦泉記示余命作
此詩
入道肯著相出神淂佳泉起尋定中境謾
意山之巔四人蹋髚數里聞潺湲循声
到巉絶滿意流甘鮮雖深石可數太察魚
难筌分為缟練去濺作珠璣圓一窺宿酲
觧三嚥沈疴痊恍惚尚疑梦欢呼欲成顛
山間短扵井海飲鹹生涎那知道在邇幾
作野遺賢事故由人㒷物為知已妍誰陪
濠上游諒携室中天雖無十丈花中有一
滴禅名酒斍殊勝宜茶定常煎蘭亭羽觴
冷魚腹青筒連新文来遠矣開卷犹潨然
徑欲抱琴去&KR0916;流聽未全不但受以耳庶
幾神者先寫為梦泉&KR0757;弟入楽府篇將前
輙復却萬事付有緣
鳴鵲行
簷前群鵲鳴相呼法當有客或遠書吾今
何處淂書尺而况賓客乘軒車平生眼中
抺泥塗泛爱了不分賢愚卒為所賣罪滿
&KR2399;放逐南越烹蟾蜍百口寄食西南隅三
年莫知安稳無家書已自不可必更望故
人双鯉魚故人湏来絶能疎况𣸪萬嶺千
江湖雞肋曾是安拳餘至今畏客如於菟
豈惟避謗謝還往此日誰肯窺吾廬杜門
却掃也不悪何但忘客兼忘吾喧喧鳴鵲
汝過矣曷不往噪權門朱
採薬行贈梅蟠
順途行歌醉者誰先生採藥山中歸昨日
携籃入山去今日出山香滿路先生年来
飯黃精俗眼但白髮但青得失乘除適相
𥙷勿取讒人卑豺虎
鍾潭行
君不見惠州城之西永福古寺鍾崛竒夜
輙亡去黎明歸萍沙摹糊水淋漓山僧初
驚久恬嬉一夕徑去不返棲父老嗟惜僧
垂洟明年夏旱江水低此鍾居然水中坻
奔走往視空城陴挽以巨䌫牛百蹄牛喘
梚绝鍾不移度不可得乃去之江花開落
水東馳到今過者猶俯窺刻舟記劍真自
痴不應此物猶沙泥
眉山唐先生文集卷一
眉山唐先生文集卷一目
唐庚子西
賦
南征賦
省愆賦
古体詩
内前行
長沙示甥郭聖俞
張曲江鉄像詩
湖上
双榕
大熱行
蜑兒歌
蜜果
圓蛤
白小
瘧疾寄示聖俞
示蜑
梦泉
鳴鵲行
採藥行贈梅蟠
鍾潭行
