眉山唐先生文集卷二十一
眉山唐庚子西
近体詩
獲蛮賊代主簿賀張安撫
詔書頻促馬頭東更為边民縛狡童三箭
不煩仁貴乎七擒自得武侯功梟雛已去
古巣冷狼子不歸秋穴空何用声名逹朝
聽恐妨辟榖伴喬松
書斋即事
書生不事事書斋春晝長竹色笑語綠松
風意思凉簞瓢楽仁義圖史披㒷亡此間
有佳趣此外皆茫茫
題所居
鼾睡失青春昏昏尚欠伸素知行路悪敢
厭在家貧搜句工雖淡看書味頗真檄来
端不喜毛義已無親
夜坐感怀
声断鐘樓月文書对坐時破窗灯㷔走凍
研筆鋒遲名利髮將寉風霜手欲亀何當
一簔雨披曉剪蓴絲
述怀
名字雖云繋列曺儒風門戶只䔥騷頭顱
自揣宜藏拙指目何妨笑奍高本以食貧
来仰禄豈于王事更辞劳老来精力堪驚
嘆一紙文書輙𢾗遭
秋夕書怀
亹亹歲華侵垂垂老境&KR0916;時光自風雨寒
色到衣衾萬竅號秋杪孤灯照夜深蛩声
亦清苦唧唧伴人吟
過湖縣
狼虎犹知父子仁人生安有不親親武皇
况是聪明主却恨初無一諫臣
過田横墓
其一
成則為王敗則亡英雄成敗本尋常滄溟
无際何妨死却死東郊未耿光
其二
九江梁楚竟誅夷自古才高先見疑脱使
&KR1073;生猶未死將軍来此亦何為
過潼關
鐡衣十萬擁胡雛手釋襟喉計赤疎閫外
不聞天子詔將軍未甚讀兵書
題瀘川縣楼(六字)
百斤黃魚鱠玉萬戶赤酒燒霞榆甘渡頭
客艇荔枝林下人家
蘇君俞通判愚斋
人間争以智相高底事紛紛祗自劳頓斍
宋愚真有味莫將佳處語兒曺
又
三年消遣琴書在一室清虚杖履凉却怪
斋名渾未盡過来愚智已兼忘
題春歸亭
沙際春光又早歸亭前景物故應竒綠楊
雅與清江称殘雪偏于碧嶂宜流水無憑
何處去東風有凖不吾欺芳菲欄檻無穷
興消得新愁入鬢絲
和程大夫荔枝
家在岷峨飽荔枝十年遊宦但神馳側生
流詠今千載(左思蜀都賦云側生荔枝入)
貢称珍彼一時定自不將凡果比(曺子建)
(云龍眼凢果非荔枝比)如何偏與瘴烟宜
白頭莫作江南客辜負山中故友期
雪意二首
其一
睡眼拭朦朧開門雪正濃客来迷舊徑虎
過識新蹤浦遠渾無寉林疎只有松惜琴
如不觧酒㒷若為供
其二
榆關書不至雪又滿平蕪指冷頻呵玉胸
寒屡掩酥綠尝冬至酒紅擁夜深炉塞上
風沙急征衣到也無
閨怨
芳草遶池綠天涯人未歸春来更消瘦渾
欲不勝衣
俞和叔座上賦白鹿
洞中于世本無求(取白鹿洞)一落人間幾
見秋和月看時迷濯濯隔雲聽處認&KR0687;&KR0687;
未容寉客矜風韵應許猿翁作品流莫把
竒毛驚俗眼恐妨歸去舊山幽
寓精道齋有感懷家山
論兵作賦兩怱怱人事光隂轉手空五
(作半)夜夢飛山色裡一年秋在雨声中揚
州騎寉非無意上蔡牽黃信此穷韋有林
泉未歸去欲將清㒷問征鴻
又
悠悠功業老堪怜舊事憑誰可共論直欲
酒中賖快楽尚能花裡覓寒温詩書娱我
成何事歲月侵人不見痕汾水年年秋㕍
到庾郎何處不銷䰟
晚春寄友人
其一
眼底春愁惱殺儂楊州往事旋成空風流
只合稱狂客衰䬃何堪作病翁水國春深
梅子雨江南日暮鯉魚風何時執手同樽
酒收拾清歡笑語中
其二
滿眼蕪菁断送春多情饒病兩關身只知
老去人心改不斍愁来酒盞頻霜鶻空拳
知有命溟魚水恐傷神丈夫出處端無
㩀猶恐辞家再入秦
春日雑㒷七首
其一
羲陽瀟洒燕臺詩誰觧知音似柳枝寂寂
閑庭春色過露花無語背人悲
其二
爱梅常恐着花遲日禱東風莫後期及得
見梅还冷淡東風全在小桃枝
其三
茸茸小雨弄春晴已有狂花未見鶯便使
一年惆悵在暁窗寒梦别輕盈
其四
春衣初作舞雩歸手展韋編畫寝稀觧使
芳隂快幽意飛紅零落遶窗扉
其五
短帽輕衫信馬行郊原春色太牽情兔葵
燕麦渾閑事最有蕪菁到處生
其六
月團新碾破春酲賴有歸鴻寄好音人在
天涯莫回首恐偷華髮上瑶簮
其七
故人不見空凝睇过眼全疎只断䰟犹有
野梅&KR0916;水在一枝無語伴黃昏
張祖同挽詞
西南失望郎天理信茫茫豪逸陳驚座風
流馬季長才宜分竹使恩不自椒房清白
今方著群兒勿謗傷
任太君挽詞
賢婦古亦少紛紛何况今柏舟全美志綵
服慰幽心舊邑虚湯沐新阡祔藁砧子孫
門戶壮誰敢齒諸任
送太學李生歸鄊
挈笈来東序經年亦&KR0786;遊却辞同舍去聊
慰倚門憂顔子進未止何蕃誰為留到家
席不煖隨計又皇州
送蘇教授赴闕
三年泮水振洙風俯接諸生屡改容嶺霧
因時难隐豹岩雲有便得從龍久欽才調
無双手今喜声名逹九重拂䄂漢陽休更
問丈夫事業出心胸
别閩中許秀才
&KR0916;岐長嘆息此嘆意深微浮世年年别初
心事事違捫参蜀道遠犯斗海槎歸故國
有餘楽黃雞秋正肥
送朱元素歸飬
又
可曾為客到江陽塞上䔥條断旅腸歌動
竹枝終日楚笛吹梅弄數声羌仰天太息
偷啣憤被髮驚呼不為狂校尉自能清白
眼肯教牛尾一般黃
調華陽尉
家世傳儒素平生斈古文三年思故國一
命荷明君折節羞黃版歸休許白雲吟詩
無廢事薄俸不禁分(孟東野尉平陽淫于)
(詩曺務尽廢郡置假尉以代之分其半俸)
(焉)
天寕節口號
九曲昆渠換碧流挺生英主間千秋謳歌
萬國纔歸禹損益三年便継周南畆暗侵
山色尽西陲展到海边休不知誰是乘槎
客為採蟠桃荐冕旒
眉山唐先生文集卷二十一
眉山唐先生文集卷二十一目
唐庚子西
近体詩
獲蛮賊代主簿賀張安撫
書齋即事
題所居
夜坐感怀
述怀
秋夕書懷
過湖縣
過田横墓
其一
其二
過潼關
題瀘州縣楼
蘇君俞通判愚齋
又
題春歸亭
和鄭大夫荔枝
雪意二首
其一
其二
閨怨
俞和叔座上賦白鹿
寓精道斋有感怀家山
又
晚春寄友人
其一
其二
春日雑㒷
其一
其二
其三
其四
其五
其六
其七
張祖同挽詞
任太君挽詞
送太斈李生歸鄕
送蘇教授赴闕
别閩中許秀才
送朱元素歸奍
贈瀘倅丘明善
又
調華陽尉
天寕節口號
