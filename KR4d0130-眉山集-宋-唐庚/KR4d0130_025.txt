眉山唐先生文集卷二十五
唐庚子西
表
到任謝上表(代)
嶺表觀風已慚治效坤維按漕𣸪玷寵靈
引組知荣撫襟增㥏(中謝)伏念臣单平冷
系迂暗常才雖懷許國之孤忠非有過人
之竒節偶緣冗宦被遇先皇擢任監司猥
承人乏出分使指益愧食浮纔自脱于殿
刑蔑可書之最目謬&KR0574;渙渥重忝皇華鼠
能已盡于五窮鉛刀何堪于再割鴻恩未
報俄驚仙䁀之成濬哲肇㒷尚念遺簮之
舊遂容尸素未即棄捐此盖伏遇
皇帝陛下聖徤行天大明出震開並採兼
收之路隆太平極治之基致此冥頑類蒙
委寄粹表未瞻于天日殊私已佩于丘山
敢不續短俾長勉為正登車㒷嘆雖微
孟博之才叱馭遂行姑勵王尊之節㳙銖
可效糜粉為期
賀進築表(代)
臣厶言准進奏院報四月初七日涇原路
合熙河環慶秦鳳路人馬出寨收天都山
進築西安州天都臨羌寨了當至五月初
九日分屯訖者四路雲屯如入無人之境
三城鼎峙坐收不戰之功華夏&KR0794;騰蛮夷
震(中賀臣)窃以要荒之叛服係乎制馭
之是非有西羌久稽天討當元豊之願
治將議剪除逮元祐之偷安務從姑息養
成其悪以迄于今属神圣之嗣㒷起師徒
而進築遠攻近取日削月侵城堙漸迫其
腹心刁斗相聞于巣穴天都形勝既歸掌
握之中靈武勢孤自有唇亡之惧積年之
寇指日可平恭惟
皇帝陛下仁勇兼資德刑相濟震文王之
一怒所以安民体成周之四征終于成德
神武不殺上兵伐謀故能旬月之間大𣸪
祖宗之地不疾而速惟断乃成厶猥以空
疎誤蒙委寄振衣踴躍欣聞三捷之音拜
手歡呼上萬年之夀
同前(代)
百堵皆作三旬而成竒速之功古今未有
(中賀臣)聞王者無外天下為家凢声教之
未通必討平而後已惷兹夏虜久盗西陲
虐彼一方逮今累世宝元慶曆數叛服之
不常熙寕元豊屡剪除而未盡比㒷進築
出自睿謀大師雲屯萬杵雷動山河克𣸪
垺堞相望封疆遠跨于流沙刁斗声聞于
瀚海天都巨險猶俯拾于纖毫靈武孤危
諒不劳于餘刃恭惟
皇帝陛下湯心勇知堯德武文建一劳永
逸之謀成萬世無疆之業攄祖宗之宿憤
壮社稷之灵威(臣)迹遠天顔聀縻使指效
官有守惟懷鼇忭之心称夀無因徒切葵
傾之志(臣)無任
慰國卹表(代)
伏惟遺誥皇太后以正月十四日上昇者
發開驛訃宣示郡人狂號失聲震悼喪魄
恭惟
大行皇太后家順以巽坤柔而剛决大策
于禁中指麾而定成治功于天下退托不
居有姜任婦德之賢非漢唐母后之比向
嬰疾病本自憂勤瞑眩弗瘳彌留遽及伏
惟
皇帝陛下深仁賦性純孝因心方攀慕于
宝慈諒何堪于荼毒然以宗祧任重軍國
事叢願寬罔極之哀少副有生之望(臣)忝
郡寄不獲奔詣闕庭(臣)無任
啟
謝蔡太師啓(代)
始緣力請淂返弊廬終
絶進陞之望未甘扶杖起居雖徤于𬋩寕
久已餙巾志意自同于陳寔忽奉昭回之
蹟大推霶霈之恩舊悪宿愆一時蕩滌前
侯故將以次甄收頋惟朽鈍之&KR2399;屡費陶
鎔之手終蒙記錄不忍棄捐謂其尝任宰
司故優其班序謂其久安田里仍處以虚
閑就使自為之謀想亦不過如此静循其
本敢不知歸此盖伏遇某官以王佐之才
值聖人之運將令四海盡蒙比屋之封肯
使一夫獨掩向隅之泣致兹衰退亦極寵
荣食既愈浮寕有小言之𥙷位非所称得
無大耋之憂辞受之間莫知所措
賀鄭太宰啟(代)
伏審拜恩中陛進位元台凢在陶鎔实深
慶忭窃以虞刑未措選于衆而舉臯陶商
䁀將調求諸野而得傅說偹見載籍號為
美談然臯陶之術非本于民情而傅說之
㪯不由于師錫坐超&KR1199;古允属圣時恭惟
其官識照幾先學窮繋表禁林視草知盛
德之有言樞極運籌見真儒之無敵旣延
登子揆路寔滿慰于輿情以舜亊堯意其
在此維申及甫兹豈偶然必將盡攄胸臆
之竒庶幾大慰迩遐之望厶側聞誕告寔
副願言徒深賀厦之情阻與掃門之役永
懷欣豫未易名言
賀劉少宰啟(代)
伏審拜恩天陛進位台纏凢在陶鎔㪯深
&KR0794;忭窃以國家安治何啻百年宰相称呼
盖嘗屡易置平章于後省冠僕射于南宫
猶襲唐餘未皇周制
主上親行宸翰追述先猷作新二宰之名
永著一王之法自非智足以断國論仁足
以遂物宜則何以上副旁求進膺大用恭
惟某官才推人傑學造天民言不外于圣
人故尝合稷喻必根于經術豈肯借秦登
二府者曾未數年裨萬乘者盖非一亊逮
兹爰立寔副具瞻所謂䔥也規而曺也隨
周公左而召公右年登可待刑措爲期方
此投閑聞之起立阻遠潭潭之府莫趋兩
兩之階欣躍之誠寔倍倫䓁
賀右僕射韓相公啓(代)
伏審顯奉制麻延登宰籍席播騰九有&KR0794;
慶一辭窃聞考元亀以断大謀不如舊德
指喬木而稱故國未若世臣才猷夙著于
廟堂名寔已隆于天下故社稷因之而倚
重而朝廷恃此以稽疑恭惟某官器重海
&KR0636;神清玉粹天資攸禀有仁民爱物之心
家斈所傳皆論道經邦之術藹揚令聞坦
涉亨途頃任樞纏謀已深于漢幄出&KR0916;閫
寄澤未溥于南霖政地久虚僉言允属值
聖朝之嗣服思輔相以迓衡召還三遷遂
宅百揆韋平盛事固無媿于古人房杜全
功誠責成于今日必將盡發胸中之藴庶
幾大慰海内之心厶承乏遐陬側聞除目
阻遠潭潭之府莫趋两两之階叢忭寸誠
难形尺牘
賀門下李侍郎啟(代)
伏審拜恩中陛秉政東臺凡與生成㪯深
欣懌窃以明良之會今昔所难董賈有志
而竟不逢時房杜淂君而未能及禮故漢
功不過于如此而唐政亦終于闋然追還
古初意在今日恭惟某官識探道奥斈濟
聖涯經天緯地之文淂之性禀尊主庇民
之略盡在術中早躋華途夙著時望西垣
潤色燦追典誥之風右轄論思粛振維綱
之任頃從鳳閣出守麟符衆人嘆其失時
君子知其𣸪用值聖神之嗣服思耆舊以
迓衡召還自外而任以春官曾未閱時而
入居左省除音所徹衆議允諧必將盡攄
胸臆之竒庶幾大慰遐迩之望厶久依琳
舘嘗辱鈞陶激&KR0794;忭于重衿难叙陳于弱
翰佇聞爰立益副具瞻
賀蔣樞密啟(代)
伏審誕敷明命擢貳鴻樞世稔服于重名
人共欣于顯拜恭惟某官才高康濟志切
經綸文章秀彂于妙齡噐業飬成于晚節
中外荐更之久所守益完縦横應變之才
無施不可出而頗牧入則卿雲
先帝深知欲大用而未果
嗣皇爱眷遂圖任而無疑召還自外而歸
直禁林曾未閱時而延登右府參裁机政
寕穆邦猷
朝廷取决于坐籌邊鄙折衝于燕爼君臣
千載孰窺造膝之謀冠帶百蛮行見止戈
之武厶側聞除目阻遠鈞嚴莫伸賀厦之
私永愧登門之舊其如欢忭罔喻端倪
賀安諫議啟
伏審光奉制綸推居諫苑朝廷增重中外
聳聞窃以致君澤民聖賢之所易逢時遇
主古今之至难當諫行言聽之時居面折
廷諍之任淂伸其志寔係于天恭惟某官
藴藉深醇議論辯博飬慷慨敢言之氣負
縦横適用之才必將論列是非敷陳利害
然恐供聀未幾别有九遷之荣遇事輙言
安俟七年之久厶荷知有素称慶無緣欣
忭之私寔倍夷䓁
眉山唐先生文集卷二十五
眉山唐先生文集卷二十五目
唐庚子西
表
到任謝上表
賀進築表
同前
慰國卹表
啟
謝蔡太師啟
賀鄭太宰啟
賀劉少宰啟
賀右僕射韓相公啟
賀門下李侍郎啟
賀蔣樞密啟
賀安諫議啟
