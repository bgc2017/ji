眉山唐先生文集卷十九
眉山唐庚子西
古体詩
代内
爺娘嫁我時本以君能文謂當得所托致
身到青雲覌今天下亊勝負方紛紜英俊
肩相摩料理不到君何妨採薬去相與登
鹿門著書示後世千載猶清芬
荅
世豈無高人刻意在枯槁昔為恩爱累有
志莫能保君能喚我歸衰髩及未葆向非
有此翁那得有此姥(舊本使得耀亊非是)
著書吾豈能庶幾獲幽討何必登鹿門是
山皆可老
戊子大水
踏歌喧喧雑鐃鼓潭边呼龍令作雨龍嗔
揮水十丈餘千村萬落幾為魚寄&KR1180;龍神
且安處熟睡深潭不驚汝
又
夜半傳呼河入室攬衣下床深没膝舊来
水不到譙門老巫歸咎西門君西門君去
老巫舞明年却娶河伯婦
除鳳州教授非所欲也因作此以自
寬
人生纔食頃何處分好弱刑獄即道場筦
庫有真楽故紙終日翻毛錐幾年閣百凾
無力致諸公誰說著今承斈校乏頗訝名
字錯宿業豈無恋得冶不敢躍骨肉遠难
俱嚢装貧易縛師儒要好手老大良非脚
戞盡識羔空抽穷知繭薄後生端所畏人
材若為作豈唯嘲孝先便恐困有若行路
固知难淂地幸不悪柳拖千犬絲山集五
色雀綘紗諒無有苜蓿聊可嚼况聞豆積
嶺中有不死薬
登越王楼
左綿城北長安道馬足翻翻人自老越王
高臺藏道边道上行人迷不到楼前西一
作落日堕江紅一見如逢鄰舍翁翁来何
處識面目應在少陵詩句中
芙蓉溪歌
人間八月秋霜嚴芙蓉溪上春酣酣二南
變後魯叟笔七國戰處邹軻談人間二月
春光好溪上芙蓉迹如掃周家盛處伯夷
枯漢室隆時賈生老小兒造化誰能穷幾
回枯枿还芳叢只應人老不復少有酒且
發衰顔紅
冨楽山
冨楽之名誰所留建安中刘豫州擁兵入
蜀萬貔貅孱璋送國来迎頭軍中釃酒椎
千牛炙如巴山酒如涪酒酣握手登高丘
極目紫芋蹲春疇冨楽之名此其由君聞
此說还信不當時兵𧺫四十秋拆屋不足
供誅求生灵嗷嗷鼎中油山中何為乃尔
優想今冨楽萬倍刘端能容我迯穷愁山
僧笑言客罷休
將家遊治平院
盖老杜所謂東津也
年来官職如冰樣只有登臨作酬賞好山
一一如佳客令人欲作傾家釀昨日西楼
吊王孫今日東津悲逐臣江边勝亊略尋
徧不見海棕高入雲
遊天池院
上方細路蟠如綰下有晴川平似坂近水
遠山皆可人踴躍来供搜句眼小池中有
江湖春孤洲便可呼白蘋團團倚檻看清
澈不敢洗耳山僧嗔
遊雪峯院書所見院在開元寺之西
越王楼之東盖小院也
東家既峥嵘西隣亦稜層那知齊魯間有
此蕞尔滕僻路少人到掣鈴小童譍松扉
迫窄入石磴歌危登迎門老龐吠畫壁蒼
龍騰庭除静如拭几席不受蝇青焚日日
香明續年年灯土盆奍幽花古木纏枯藤
雖小亦自足無虧豈湏增憶昨苦盛夏數
来避煩蒸每借安禅榻曲此晝眠肱日月
當幾何霜雪遂嚴凝慈竹猶疎疎悪風遂
朋朋作詩書屋壁掃滅聽寺僧
十月十八日與舍弟同登越王楼便
道趋開元寺上天池淂句滿紙顛
倒雜乱幾不可讀明日詮次成二
十二韵
休浴罷趋局幽居愁杜門重登帝子楼共
弔詩人冤凭欄参井天隐几西南坤冬深
一水瘦歲晚千山髠豊稔編川陸太平到
雞豚江城水頽雉市瓦塵迷鴛坐对仙雲
宫秪隔斜陽村楼臺白水外松栢蒼雲屯
天垂望羌山雪汁融朝暾誰為四方些招
此千歲䰟便道訪古寺策杖尋灵源上到
山椒窮轉斍天池尊行疲犬馬力下視烏
鳶翻不應水性高疑有神物噴肯隨秋漲
落况逐夏潦渾潜通八角井散入千家盆
漁村喚欲譍釣石諒猶温似聞叩船歌想
見持竿蹲吾曺本山林朝衣褁狙猿只應
適野車便作忘憂萱詩兼巧拙对酒雜醇
醨吞閽吏况觧亊不妨盡餘罇
六一堂
綿州司戶𪠘舍舊為推官斫歐陽
文忠公生于此近歲陵井譚望勉
翁為參軍葺一室于斫亊之東偏
號曰六一堂予聞而嘉之為賦此
篇
我思六一翁羽化四十年雖不及摳衣每
碩為执鞭手弹醉翁操目覩廬陵編床頭
五代史屏間七交篇詩常諷思穎曲每歌
歸田齋摹画舫樣酒法冰堂傳此志自弱
冠到今已華顛嗟予又晚軰讀書慕先賢
即彼生處所館之與周旋時对文章姿稍
息簿領肩賢者果不死瞻之猶在前似揮
誅奸茟猶努擊佛拳誰當嗣前覌時為易
蠧椽勿毁魯恭宅中有夫子天
蘇時中惠茶
三年泮宫苦幽独中有宜人惟睡足虫魚
注罷真廬静午枕鳴雷撼窗屋故人蘇子
半幅書餉我閩溪一包玉親題更屈調絃
手遠寄来澆飯𬞞腹故應疑我梦得官誰
信吾衰已無復空令半夜忍飢吟搜到池
塘春艸綠
天馬歌贈朱廷玉
貳師城中天馬駒眼光掣電汗流朱將軍
出塞萬里餘得此龍種来執徐朝踏幽
燕暮荆吴歴塊一蹷傍人呼向来價重千
金壷一朝不值半束芻千馬萬馬肥如
猪
受代有日呈譚勉翁謝與权
老来忽忽流年緊三見涪江秋葉隕祗緣
二子日相從便斍一瓢穷可忍東津曉作
招隐賦西楼暮得思歸引文字能令酒盞
寬江山未放詩才窘分題踴躍誰避席淂
句歡呼同破凖泉名三逸本戲語野史千
年傳不冺醉歸半路飛蝙蝠餘㒷中宵伴
蚯蚓那知鬚鬢秃于筆但見兒童長如笋
留滯甘為西域胡衰遲更結東遊靷故山
咫尺未成歸坐使蒼顔厚如胗
與舍弟飲
篇篇皆有酒世疑渊明詩佳處正在此俗
子那淂知寄跡杯酒中序者為之辞詩酒
吾家亊何用寄跡為疑者既已陋序者良
亦卑酒殊醉味同勿問醇與醨
又
温酒澆枯腸戢戢生小詩詩中何䓁語酒
後那𣸪知黃菊遂行邁徑去不𣸪辞拒霜
猶屈強其势何能為但問酒有無勿計官
高卑江边捕魚郎教我當啜醨
受代还眉
久客念吾土每嘆江山非及兹受代去亦
𣸪無家歸仕宦幾半世奔走遍九圍竟無
置錐土安此容膝扉还當僦屋居况有囊
金揮處鄉亦何有去國空依依
赴闕
十年飡苜蓿梦寐長闌干継粟自不飽朝
虀豈辞酸雖無汗馬劳幾作蠧魚乹自知
爬沙手未辦扶搖摶此行敢僥倖政尔求
便安恐或淂所欲圣主天地寬
劔州道中見桃李盛開而梅花猶有
存者
桃花能紅李能白春深無處無顔色不應
尚有數枝梅可是東君苦留客向来開處
當嚴冬桃李未在交游中即今已是丈人
行肯與年少争春風
武㒷謠
去年山中無黍稷只有根并橡實根
作&KR1287;如食蜜橡實炊飯如剥栗東家有錢
食橡實西家無錢惟食今年尽橡實
貴山中人作寒蝉枯
眉山唐先生文集卷十九
眉山唐先生文集卷十九目
唐庚子西
古体詩
代内
荅
戊子大水
又
除鳳州教授非所欲也因作此以
自寬
登越王楼
芙蓉溪歌
冨楽山
將家遊治平院
遊天池院
遊雪峯院書所見院在開元寺
之西越王楼之東盖小院
也
十月十八日與舍弟同登越王
楼便道趋開元寺上天池
得句滿紙顛倒雑乱幾不
可讀明日詮次成二十二
韵
六一堂
綿州司戶𪠘舍舊為推官&KR0550;歐
陽文忠公生于此近歲陵井譚
望勉翁為參軍葺一室于聽亊
之東偏號曰六一堂予聞而嘉
之爲賦此篇
蘇時中惠茶
天馬歌贈朱庭玉
受代有日呈譚勉翁謝與权
與舍弟飲
又
受代还眉
赴闕
劔州道中見桃李盛開而梅花猶
有存者
武㒷謠
