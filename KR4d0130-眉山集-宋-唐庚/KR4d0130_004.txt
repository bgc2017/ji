眉山唐先生文集卷四
眉山唐庚子西
近体詩
雜㒷
白日消諸妄青山对屡空著書防悪客斈
圃問隣翁織貝流肌&KR0632;仁頻入頰紅丹砂
落吾手秋至任飄蓬
其二
多事定何𥙷寡言聊自温蟹黃嗔止酒魚
白劝加飡濯足楼舡岸高歌抱朴村愧無
魑可禦只益負君恩
其三
閙窄良难入閑寬足見容竹根收白叠(謂)
(竹布)木杪淂黃封(謂椰酒)問斈兼懦释交
游半士農行歌村落晚落日滿携笻
其四
為農沙子步附保水西卿隐几江天遠開
門佛土香時情荒徑草埜色淡(一作净)漁
梁欲縦高秋目東偏短作墻
其五
舊物杯中酒新䘖海上翁百非無一是顯
過豈微功引水江分碧烹丹井為红幽居
亦多事度日不全空
其六
小市江分破連&KR1097;水卷翻到今佛跡在千
古鶴峯尊浮嶠来何處豊湖入𢾗村登&KR0916;
有何好秋至𢾗消䰟
其七
已分詩驅使寕辞酒过差南烹人釣蛤北
信峉占鴉年事侵膚理憂端宿肺家向来
功業㒷到晚詠餘霞
其八
覆載宜然䓁寒暄乃爾殊雪曾前歲有地
過此邦無煮海鯨鯢動烹山虎豹呼南来
何所淂詩語帶娵隅
其九
夜語不斍久晨㒷良独难加之淂夘酒晚
矣恰朝飡筍蕨春生箸魚蝦海入盤南方
禁太飽茗椀直湏寬
其十
海氣東南上野烟申酉間草平連别洞雨
轉入他山道路魚塩去樵蘇竹木還西江
并北路相对各蒼顔
其十一
水過魚村&KR0668;沙寬牧地平片雲明外暗斜
日雨边晴山轉秋光曲川長瞑色横瘴鄉
人自楽耕釣各浮生
其十二
浪迹蒼梧外放怀黃木東人情双鬢雪天
色屡頭風國計中宵切家書隔歲通為儒
淂愁思一笑賴兒童
其十三
萬里非吾土三年失我常只愁鳶跕跕敢
作寉昂昂白竹連閩越黃雲入夜郎何時
返栖息誰為問桃娘
閒居
未許幽人曉梦長朝朝親炷佛前香有詩
為爱袁家渴無病緣抄陸氏方身雜蜑中
誰是我食除蛇外總隨鄕白沙翠竹門前
路疑出西郊向草堂
又
細細敲門細細應老翁方曲晝眠肱魚陂
舊種千頭鱠桑徑新窠十𤱔繒菜足尚堪
分地主米餘翻欲供鄰僧平生雅有乘桴
㒷咫尺滄溟去未能
聞勾景山𥙷盩厔丞仍聞斈道有淂
以詩調之彂萬里一笑
人言盩厔似江湖莫对丞哉嘆負余别後
耳根無正始向来紙尾淂黃初可怜鬼谷
縦橫口今讀神溪縹白書臣朔許長錢許
少何當天子念公車
遣㒷
南来不斍兩秋砧覧照驚呼雪满簮平日
不堪文舘冷暮年更賦武溪深敢緣三已
有愠色自笑一生能苦心安淂袁絲隨里
閈閗雞走狗任浮沉
又
八千岐路愁何𥙷四十光隂老亦宜此去
只堪犀首飲向来都是虎頭痴逢時有道
其如命淂意無言所恨遲詩債即今渾倚
閣新萹惟有莫相疑
甲午元日
非賢幸脱龍蛇歲上聖應怜蟣虱臣憶與
政和同度嶺朝来已點四年春
春歸
東風定何物所至輙蒼然小市花間合孤
城柳外圓禽声犯寒食江色帶新年無計
驅愁淂還推到酒边
春日五言
啼禽適梦寐芳草过比隣暖迫花期促愁
牽酒量伸
又
去就慚雲㕍浮沉羡海鷗妄心花片落豪
氣柳枝柔
春日七言
更與何人共寂寥竹君時引到溪橋是家
大似東郭子能使人之意也消
又
尚有小桃凌姹女豈無大杓飲衰翁老来
不𣸪談堅白醉去猶能爱淺红
鄭太玉送子魚
便當权閣太常齋薬灶于傍手自煨湏信
子魚藏妙理坐令母蟹媿凢才刀頭定向
何時得劒眷頻將好意来老去少陵雖病
肺尚堪持此荐寒醅
兒曺送穷以詩晉之
世中貧冨兩浮雲已着居陶比在陳就使
真能去穷鬼自量無以致錢神柳車作别
非吾意竹馬論交只汝親前此半痴今五
十欲將知命付何人
鄭二鎖試五羊久而不返問之廣人
云已失觧從海道歸潮矣聞之惘
然唁以此詩
望君挹取裒然首為我迃回長者車璧玉
已聞歸閒道足音那𣸪念迯虚卑微官職
緣親屈眊矂情怀頼酒除政使登名似韓
子十年曾不補遺餘
驟雨
黑雲驚小市白雨沸秋江声入家家樹凉
傳處處窗乱流鳴決決叠鼓閙龐龐蘋末
清風起斜陽覷海邦
江漲
秋来雨似澆雨罷水如潮市改依高岸津
喧救断橋雲隂哭鳩婦池溢走魚苗天意
良难測前時旱欲焦
代書寄鄭二
别後定何似此中难具陳倦憎秋氣湿老
怯曉烟辛沸議今方尔歸期斍愈伸湏煩
三絶手時𣸪餉清新
八月十五夜月
應緣人望望故令出遲遲幾歲一相見浮
雲寕别時吟拚雞腷膞玩斍兔迷離此夕
登楼㒷非關有所思
夜久睡斍不復能寐凄然有感
無伏更残暑夜深清欲飢葉飛魂梦數露
重語音知月色到秋苦更声&KR0916;暁遅平生
憎墨翟老去亦悲絲
立冬後作
㗖蔗入佳境冬来幽㒷長瘴鄕淂好語昨
夜有飛霜籬下重陽在醅中小至香西鄰
蕉向熟時致一梳黃
端孺糴米龍川淂粳糯數十帳以歸
作詩調之
倒拔孤舟入瘴烟歸来百斛瀉豊年炊香
未𢾗神江白(米名)釀&KR0632;偏宜佛跡泉飽去
定知頻梦與醉中何至便妨禅憑君為比
長安米看直公車牘幾千
東鄰
即今楽事属墙東歲晚何曾酒盞空白蜜
巳輸仍節近紅藤未動况年豊
又
肯聽寒梅暖暖消笛声夜夜到溪橋怪生
不似關山月新向城中淂徵招
謾成
雲暗便窗破山寒賴屋低往还天外少早
晏雨中迷書冊開仍闔履声東𣸪西何常
有所賦得句旋安題
聞鄭二对吏五羊
舊友年来略散亡新收鄭子亦遑遑歲云
暮矣無双㕍我所思兮在五羊獄吏事权
先自貴書生蹤跡况能狂風流人物今餘
幾何忍群兒𣸪謗傷
東麓
經旬不見小羌廬忽尔相逢喜欲呼自入
秋来更韶潤却從瘦裡帶敷腴人間信有
傷心碧坐上那無滿眼沽可是清暉觧娱
客能令腸断到愚儒
眉山唐先生文集卷四
眉山唐先生文集卷四目
唐庚子西
近体詩
雜㒷
其二
其三
其四
其五
其六
其七
其八
其九
其十
其十一
其十二
其十三
間居
又
聞勾景山𥙷盩厔丞仍聞斈道有
淂以詩調之彂萬里一笑
遣㒷
又
甲午元日
春歸
春日五言
又
春日七言
又
鄭太玉送子魚
兒曺送窮以詩留之
鄭二鎖試五羊久而不返問之廣
人云已失觧從海道歸潮矣聞
之惘然唁以此詩
驟雨
江漲
代書寄鄭二
八月十五夜月
夜久睡斍不復能寐凄然有感
立冬後作
端孺糴米龍川淂粳糯數十帳以
歸作詩調之
東鄰
又
謾成
聞鄭二对吏五羊
東麓
