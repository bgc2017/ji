眉山唐先生文集卷二十
眉山唐庚子西
古体詩
會飲尉斫效八仙体
尉公不忝東吴英坐上拍滿樽中盈令尹
斈道眼目明作佛肯後灵運成戶掾句法
令人驚登壇抗臂從我盟法曺静如不自
鳴胸中自有百萬兵會稽少年冨才情墨
竹中含楚辞声泮宫老人駕虚名賦詩飲
酒畏後生
古風贈謝與权行
其一
錦嚢琭琭竒經笥便便腹幾擬問天公如
何飲不足鳴鴞爱好音璞石琢良玉為报
採詩人文翁能化蜀
其二
我有無弦琴無絃亦无徽忘言乃能觧得
意心自知山高流水深尚笑鍾子期為君
奏此曲改調作别離
其三
生逢堯舜君四門方穆穆賢俊日登庸不
聞澗阿独碩君攄賢業邦方有道榖母縮
䄂間手軒車遠行復
程義父挽詩
門戶金張貴規摹鄒魯儒平生冰玉姿不
受紈綺汙肯頋博餅印甘爲小兒呼舊来
便劇邑下車成袴𥜗暮年賦從軍隻箸安
邊隅子識墓中人永怀屋上烏
近体詩
談勉翁詩章老夫所畏而以能問于
不能此殊不可曉也媿而作詩
高才乃尔信虚名句法時来就考評投社
得君真悪客專門知我有先生文章已逼
三都賦行軰猶推四海兄細看刘侯詩自
好不應便伏老弥明
既以前韵贈勉翁𣸪怀庭玉因為次
韵
千金駿骨買虚名驥老通衢價未平逐去
定知穷不死向来元以句為生東風又見
(一本作囀)鶯朋友北信难憑㕍弟兄欲寄
此懷惟有月天涯分與故人明
峡路十韵
上馬復下馬羸軀不暫停鈴声今古道柳
色短長亭乱石波翻雪洪崖岫破青羊歸
㳂絶壁鹿飲入寒汀兩岸渾遮月中天略
見星雲来通玉壘江去背滄溟春少花难
折霜多葉易零爱山猶著物畏棧未忘形
亊業知安在艰危已偹經宦遊方此始何
日遂鴻冥
清明日示弟姪
歲華忽忽又清明憶與諸生試集英金瑣
掣雷開右掖紵欄披雪照升平立班雉尾
身疑梦茂对龍顔目乍驚百拜起居分左
右十年胸臆展縦横愧無長策裨千慮敢
昧初心苟一名三道豈能窺董傅乙科今
復愧匡衡始吾進取恬無意看汝光華便
是荣他日當求田二頃杖藜自足過浮生
赴益昌六言
豈有登臺袞袞謾令去國遲遲南越纓方
欲請北山文莫相移
又
楽聀如含酒美判司敢嘆官卑會待薛䟽
供帳歸從朱老裁榿
上益昌守李大夫
標致自清流知名二十秋諸儒堂上席群
客帳前籌南後衣拖繡西来幕建油食葱
逢屈突封戶識荆州𥜗袴三巴國鞬&KR1060;九
郡侯(故亊寕武軍節制諸郡)道㒷期變魯
文盛擬從周(主𬋩斈亊)訟矢雖關聽賓壺
不廢投(本府訟牒至冗公処之有餘地)未
妨登衮衮暫屈布優優望府多竒士華顛
媿督郵﨑嶇緣底亊憔悴此重遊斈目江
山是翻身歲月遒客愁移帶眼鄕思詠刀
頭技癢論文在心闌触事休那堪趋冉冉
祗是判悠悠揣分宜長引憂貧𣸪少留長
裾何処曳舘閣倘容邹
上&KR1193;使
持節三千里提封一十州天文占使入地
上斍錢流吏有言前信農無賦外求事投
餘刃畢政本大綱休惠澤坤維潤威風井
絡秋利源乹復溢民瘼痼还瘳德以剛柔
濟才兼巨細收道㒷期變魯文盛擬從周
即給中臺笔行抛外計籌孤生真自幸微
禄每容偷未可長閑去湏爲寸進謀祗應
青白眼能爲辨薰蕕
石漕生日
夢断継熊夜祥呈饋鯉初固應賢有後誰
謂慶無餘爲國家相似憂民子不如符分
四任虎金佩十年魚未𥙷三公衮聊分八
使車权衡公選格陵阜冨軍儲閥閱氊猶
在朝廷席正虚称觴勤祝壽二十考
中書
翟提倉生日
奎畢夜騰輝英灵出帝畿陶門八翼俊郤
桂一枝巍使斧今持鉞經編舊絶韋政將
儒雅餙斈造道心微士論宜金馬君恩且
繡衣德純渾可飲才俊不容晞盛世方連
茹孤生耻食薇初從&KR0238;雕仕全拙漢隂機
薺舌猶餘苦蓴心未得歸大椿祈不老烏
鵲正求依
家提倉生日
銅梁蟠地角此日誕英竒世路方歌側心
田自坦夷著書楊子宅講斈仲舒帷庠序
声名久朝廷議論推受釐才賜对攬轡便
逢時誰道儒官冷如今使節持幸全陳孺
社喜遇紫芝眉更祝灵椿夀驚烏托稳枝
錢憲生日
何處産英竒河南定鼎基珠傾鮫室宝蘭
長謝庭枝亊業堪臺省功名暫海沂案成
張說口德滿紫芝眉和氣真堪掬清風凛
欲吹每因怜傳癖未甚責書痴盛德雖忘
报私心寔自知遐齡何以祝華表崔歸時
張嘉父生日
靈光不自藏今日誕忠良揮麈雲騰湧峩
冠隺瘦長彊明心似月勤幹鬢成霜赤縣
鳴琴宓清朝攬轡滂權衡公調選陵阜冨
餱粮除悪雖云切憂民只恐傷行看星使
動已斍省闌香壽考何湏祝傳家辟榖方
送宋衮臣赴任浙憲
綵衣入蜀記當年金紫重来抱使权擁鉞
止奸民奠枕揚鞭畫計地流錢汝南評論
尝相借圯上文書独見傳政目告成纔五
月歲頭未改恰三遷秦雲慘雪趋朝路吳
雨肥梅按部天名位愈隆人愈遠從今帝
席為誰專
送趙世泽供奉
君豈蹶張手是間聊自藏兒童歌楚些婢
子誦灵光契分詩交密形骸酒遣忘方依
益者友遽理舍人装雞黍它年約(君尝約)
(予卜居常潤)山河白日長陽關那忍聽衰
老易悲傷
遊仙雲宫
出郭三竿日横江一葦航雀飛田有麦蚕
罷野無桑下馬危梯&KR0632;開門古殿香雨餘
丹井溢苔入醮壇荒畫老星辰動碑殘歲
月亡鐘声落城市符祝走村鄕埜鳥啼巴
蜀山崖刻漢唐臨歸更回首惜此一襟凉
直舍書怀
寸枉非吾志休論尺與尋黃披終日卷青
对十年衿風眩藥嚢雨昏茶捥深楊雄
名宦思都向草玄沉
又
箇處本来冷此時仍更清擁炉成久坐曳
杖却徐行瞑色侵書帙秋隂入鼓声悠然
索馬去祗此是功程
書鄭撫幹詩卷後
本合金閨去翻来玉壘遊边塵凝不動詩
債索相酬自得清新庾非關鍜鍊周雲臺
家体格文館祖風流冀北雖蒙頋遼東祗
自羞好傳江上女歌向竹枝秋
哀詞
雲霄才業逝川東斈易年齡一梦中春殿
昔抽蟾挂綠夜臺今隕幕蓮紅殘章断稿
塵埃滿别院疎簾笑語空千古亀山原口
墓暝烟䔥索白楊風
又
文章泮水動英遊玉殿騰名十四秋蓮幕
未平臺省志薤歌潜引古原愁青雲義氣
千金薄綠綬恩綸一命休科第不窮餘訓
在鳳毛森秀紹箕裘
籌笔鋪
脅寡欺孤罪未訶先生此意竟蹉跎謾令
鄴下痴兒女駭汗驚惶欲渡河
眉山唐先生文集卷二十
眉山唐先生文集卷二十目
唐庚子西
古体詩
會飲尉斫效八仙体
古風贈謝與权行
其一
其二
其三
程義父挽詩
近体詩
談勉翁詩章老夫所畏而以能問
于不能此殊不可曉也媿而作
詩
既以前韵贈勉翁復怀庭玉因為
次韵
峡路十韵
清明日示弟姪
赴益昌六言
又
上益昌守李大夫
上漕使
石&KR1193;生日
翟提倉生日
家提倉生日
錢憲生日
張嘉父生日
送宋衮臣赴任浙憲
送趙世澤供奉
遊仙雲宫
直舍書怀
又
書鄭撫幹詩卷後
哀詞
又
籌筆鋪
