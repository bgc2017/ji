赤城集總集類
提要
(臣)等謹案赤城集十八卷宋林表民編集中
載吳子良赤城續志序稱其字曰逢吉與撰
天台前集别編之林表民合又稱為東魯人
則里貫互異蓋其先世自曲阜徙臨海故從
其祖貫言之非别一人也表民常續陳耆卿
赤城志復取記志書傳銘誄贊頌之文為志
所不載者薈而輯之以成此集前有淳祐八
年吳子良序稱分門會稡并詩為一今此集
僅有文一百八十二首而無詩又明謝鐸赤
城新志載赤城集二十八卷有刻本在内閣
而此本亦祇十八卷疑原本尚有詩十卷為
傳抄者所脫佚已非完本矣乾隆四十六年
四月恭校上
總纂官(臣)紀昀(臣)陸錫熊(臣)孫士毅
總校官(臣)陸費墀
