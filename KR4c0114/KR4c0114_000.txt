李丞相詩集卷上
隴西李建勲
詩四十四首
中酒寄劉行軍
甚矣頻頻醉神昏體亦虚肺傷徒問藥髮落不
盈梳戀寢嫌明室修生媿道書西峯老僧語相
勸合何如
白鴈
東溪鴈毛羽何皎㓗薄暮浴清波斜陽共
明滅差池失羣久幽獨依人■旅食賴菰蒲單
栖怯霜雪邊風昨夜起顧影空哀咽不及墻上
烏相將繞雙闕
早春寄懷
家山歸未得又是看春過老覺光隂速閑悲世
路多風和吹岸柳雪盡見庭莎欲向東溪醉狂
眠一放歌
春日東山正堂作
身閑嬴得出天氣漸喧和蜀馬登山穩南朝古
寺多早花微弄色新酒欲生波從此唯行樂閑
愁奈我何
春日小園晨看兼招同舍
最有杏花繁枝枝若手摶須知一春促莫厭百
迴看鳥囀風潛息蜂遲露未乾可容排飲否兼
折贈頭冠
惜花寄■員外
朝始一枝開暮復一枝落只恐雨淋漓又見春
蕭索侵晨結駟擕酒徒尋芳踏盡長安衢思量
少壯不自樂他日白頭空嘆吁
春日病中
纔得歸閑去還教病卧頻無由全勝意終是負
青春綠柳漸拂地黃鶯如喚人方爲醫者勸斷
酒巳經旬
毆妓
自爲專房甚怱怱有所傷當時心巳悔徹夜手
猶香恨枕堆雲髻啼襟揾月黃起來猶忍惡剪
破繡鴛鴦
踏青罇前
期君速行樂不要旋還家永日雖無雨東風自
落花詩毫粘酒淡歌袖向人斜薄暮忘歸路垂
楊噪亂鵶
正月晦日
莫倦尋春去都無百日遊更堪正月過巳是一
分休泉暖聲纔出雲寒勢未收晚來重作雪翻
爲杏花愁
惜花
白髮今如此紅芳莫更催預愁多日謝翻怕十
分開點滴無時雨荒涼滿地苔閑階一杯酒惟
待故人來
金■園落花
愁見清明後紛紛蓋地紅惜看難過日自落不
因風蝶散餘香在鶯啼半樹空堪悲一罇酒從
此似西東
柳花寄宋明府
每愛江城裏青春向盡時一迴新雨歇是處好
風吹破石粘蟲網高樓撲酒旗遥知陶令宅五
樹正離披
送人
相見未逾月堪悲還別離非君誰顧我萬里又
南之雨逼清明日花隂杜宇時愁看挂帆處鷗
鳥共遲遲
閑遊
擕酒復擕觴朝朝一似忙馬諳頻到路僧借舊
眠床道勝他圖薄身閑白日長扁舟動歸思高
處見滄浪
栢梁隔句韻詩
不喜長亭柳枝枝擬送君惟憐北䆫■樹樹解
留人圓缺都如月東西只似雲愁看離席散歸
蓋動行塵
贈趙學士
常欽趙夫子遠作五侯賓見面到今日操心如
古人醉同華席少吟訪野僧頻寂寂長河畔荒
齋與廟鄰
春隂
老雨不肯休東風勢還作未放草蒙茸巳遣花
蕭索浮生何苦勞觸事妨行樂寄語逹生人須
知酒勝藥
春日金■園
火急召親賓歡遊莫厭頻日長徒似歲花過即
非春晚雨來何定東風自不勻須知三箇月半
是負芳晨
夏日酬祥松二公見訪
多謝空門客時時出草堂從容非有約淡薄不
相忘池映春篁老簷垂夏果香西峯正清霽自
與拂吟床
懷贈操禪師
嘗憶曹溪子龕居面碧嵩杉松新夏後雨雹夜
禪中道匪因經悟心能向物空秋來得音信又
在剡山東
閑居秋思呈祥松二公
秋光雖即好客思轉悠哉去國身將老流年鴈
又來葉紅堆晚徑菊冷藉空罍不得師相訪難
將道自開
賦得冬日青溪草堂四十字
莫道無幽致常來到日西地雖當北闕天與設
東溪疎葦寒多折驚鳬去不齊坐中皆作者長
愛覓分題
溪齋
水木遶吾廬搴簾晚檻虚衰條寒露鵲幽果落
驚魚愛酒貧還甚趨時老更疎乖慵自有素不
是忽簪裾
留題愛敬寺
野性竟未改何以居朝廷空爲百官首但愛千
峯青南風新雨後與客携觴行斜陽惜歸去萬
壑啼鳥聲
小園
小園吾所好栽植忘勞形晚果經秋赤寒近
社青竹蘿荒引蔓土井淺生萍更欲從人勸憑
高置草亭
宿山房
石䆫燈欲盡松檻月還明就枕渾無睡披衣却
出行巖高泉亂滴林動鳥時驚倏忽山鐘曙喧
喧僕馬聲
金陵所居青溪草堂閑興
䆫外皆連水杉松欲作林自憐趨競地獨有愛
閑心素壁題看遍危冠醉不簪江僧暮相訪簾
卷見秋岑
闕下偶書寄孫員外
長安驅馳地貴賤共悠悠白日誰相促勞生自
不休鳳翔雙闕曉蟬噪六街秋獨有南宫客時
來話釣舟
寄魏郎中
碌碌但隨羣蒿蘭任不分未嘗矜有道求遇向
吾君逸駕秋尋寺長歌醉望雲高齋紙屏古塵
暗北山文
病中書懷寄王二十六
落葉滿山州閑眠病未瘳䆫隂連竹枕藥氣染
茶甌路匪人遮去官須■覓休焉宜更羸老扶
杖作公侯
採菊
簇簇竟相鮮一枝開幾番味甘資麴糵香好勝
蘭蓀古道風搖遠荒籬露壓繁盈筐時採得服
餌近知門
送王郎中之官吉水
南望廬陵郡山連五嶺長吾君憐遠俗從事輟
名郎移戶多無土春蠶不滿筐惟應勞贊畫溪
峒況彊梁
孤鴈
欲食不敢食合栖猶未栖聞風亦驚過避繳恨
飛低水闊緣湘困雲寒過磧迷悲鳴感人意■
見夜烏啼
贈送致仕郎中
鶴立瘦稜稜髭長白似銀衣冠皆古製氣貌異
常人聽雪添詩思看山滯酒巡西峯重歸路唯
許野僧親
宿友人山居寄司徒相公
雨雪正霏霏令人不憶歸地爐僧坐暖山枿火
聲肥隔紙烘茶蘂移鐺剥芋衣知君在霄漢此
興得還稀
又
郢客相尋夜荒庭雪灑蒿虚堂看向曙吟坐共
忘勞溪凍聲全減燈寒熖不高他人莫相笑未
易會吾曹
感故府二首
戚戚復戚戚期懷安可釋百年金石心中路生
死隔新墳應草合舊地空苔色白日燈熒熒凝
塵滿■席
悒悒復悒悒思君安可及永日在階前披衣■
風立高樓暮角斷遠樹寒鴉集惆悵幾行書遺
蹤墨猶濕
田家三首
畢歲知無事兵銷復舊丁竹門桑徑狹春日稻
畦青犬吠隈籬落雞飛上碓桯歸田起■思蛙
呌草冥冥
不識城中路熙熙■有年木槃擎社酒瓦鼓送
神錢霜落牛歸屋禾收雀滿田遥陂過秋水閑
閣釣魚船
長愛田家事時時欲一過垣籬皆樹槿廳院亦
堆禾病果因風落寒𬞞向日多遥聞數聲笛牛
晚下前坡
新竹
裊裊薰風軟娟娟湛露光參差仙子仗迤邐羽
林槍迥去侵花地斜來破蘚墻籜乾猶抱翠粉
膩若塗裝逕曲莖難數隂疎葉未長嬾嫌吟客
倚甘畏夏蟲傷映水如爭立當軒自着行北亭
罇酒興還爲此君狂
歸燕詞
羽翼勢雖微雲霄亦可期飛飜自有路鴻鵠莫
相嗤待侶臨書幌尋泥傍藻池衝人穿柳逕捕
蝶遶花枝廣厦來應遍深宫去不疑雕梁聲上
下煙浦影參差舊地人潛換新巢雀謾窺雙雙
暮歸處疎雨滿江湄
李丞相詩集卷上
臨安府洪橋子南河西岸陳宅書籍鋪印
李丞相詩集卷下
隴西李建勲
詩四十一首
題魏壇二首
不遇至眞傳道要曾看眞誥亦何爲舊碑經亂
沉荒澗靈篆因耕出故基蛙■自喧■藥井牛
羊閑過放生池蕭條夕景空壇畔朽檜枝斜綠
蔓垂
一尋遺跡到仙鄕雲鶴沉沉思渺茫丹井歲深
生草木芝田春廢卧牛羊雨淋殘畫摧荒壁鼠
引飢蛇落壞樑薄暮欲歸仍佇立菖蒲風起水
泱泱
東樓看雪
一上高樓醉復醒日西江雪更冥冥化風吹火
全無氣平望惟松劣露青臘内不妨南地少夜
長應得小䆫聽因思舊隱匡廬日閑看杉檉掩
石扄
落花
惜花無計又花殘獨遶芳叢不忍看暖豔動隨
鶯翅落冷香愁雜燕泥乾綠珠倚檻魂初散巫
峽歸雲夢又闌忍把一罇重命樂送春招客亦
何歡
春雪
南國春寒朔氣迴霏霏還阻百花開全移暖律
何方去似悞新鶯昨日來平野旋銷難蔽草遠
林高綴却遮梅不知金勒誰家子只待晴明賞
帝臺
重戲和春雪寄沈員外
誰道江南要雪難半春猶得倚樓看却遮遲日
偷鶯暖密灑西風借鶴寒散漫不容梨豔去輕
明應笑玉華乾和來瓊什雖無敵且是儂家比
興殘
春日罇前示從事
州中案牘魚鱗密界上軍書竹節稠眼底好花
渾似雪甕頭春酒漫如油東君不爲留遲日清
鏡唯知促白頭最覺此春無氣味不如庭草解
忘憂
罇前
官爲將相復何求世路多端早合休漸老更知
春可惜正歡唯怕客難留雨催草色還依舊晴
放花枝始自由莫厭百壷相勸倒免教無事結
閑愁
薔薇二首
萬蘂爭開照檻光詩家何物可相方錦江風撼
雲霞碎仙子衣飄黼黻香裛露早英濃壓架背
人狂蔓暗穿墻綵牋蠻榼旬休日欲召親賓看
一場
拂簷拖地對前墀蝶影蜂聲爛漫時萬倍馨香
勝玉蘂一生顔色笑西施忘歸醉客臨高架恃
寵佳人索好枝將並舞腰誰得及惹衣傷手盡
從伊
殘牡丹
腸斷題詩如執別芳茵愁更繞欄鋪風飄金蘂
看全落露滴檀英又暫蘇失意婕妤粧漸薄背
身妃子病難扶迴看池舘春休也又是迢迢看
畫圖
春雨二首
春霖未免妨遊賞唯到詩家自有情花逕不通
新草合蘭舟初動曲池平淨緣高樹莓苔色飢
集虚廊燕雀聲閑憶昔年爲客處悶留山館阻
行行
蕭蕭春雨密還疎景象三時固不如寒入遠林
鶯翅重暖抽新麥土膏虚細濛臺榭微兼日潛
漲漣漪欲動魚唯稱乖慵多睡者掩門中酒覽
閑書
醉中惜花更書與諸從事
公退尋芳巳是遲莫因他事更來稀未經旬日
唯憂落筭有閑時不合歸歌檻宴餘風&KR1153;&KR1153;閑
園吟散雨霏霏高樓鼔絶重門閉長爲抛迴恨
解衣
和判官喜雨
去禱山川尚未還雲雷尋作遠聲寒人情便似
秋登悅天色休勞夜起看高檻氣濃藏■郭小
庭流擁没花壇須知太守重墻内心極農夫望
處歡
離闕下日感恩
二年塵冒處中台喜得南歸退不才即路敢期
皇子送出關猶有御書來未知天地恩何報翻
對江山思莫開斜日葦汀凝立處遠波微颺翠
如苔
細雨遥懷故人
江雲未散東風暖溟濛正在高樓見細柳緣堤
少過人平蕪隔水時飛燕我有近詩誰與和憶
君狂醉愁難破昨夜南牎不得眠閑階點滴迴
燈坐
春水
萬派爭流雨過時晚來春靜更逶迤輕鷗散遶
夫差國遠樹微分夏禹祠青岸漸平濡柳帶舊
溪應暖負蓴絲風鬟倚檝誰家子愁看鴛鴦望
所之
蝶
粉蝶翩翩若有期南園長是到春歸閑依柳帶
參差起困傍桃花獨自飛潛被燕驚還散亂偶
因人逐入簾幃晚來欲雨東風急迴看池塘影
漸稀
中春寫懷寄沈彬員外
省從騎竹學謳吟便殢光隂役此心寓目不能
閑一日閉門長勝得千金䆫懸夜雨殘燈在庭
掩春風落絮深唯有故人同此興近來何事懶
相尋
鍾山寺避暑勉二三子
樓臺雖少景何深滿地青苔勝布金松影晚留
僧共坐水聲閑與客同尋清涼會擬歸蓮社沈
湎終須弃竹林長愛寄吟經案上石䆫秋霽向
千岑
道林寺
雖向鍾峯數寺連就中竒勝出其間不教幽樹
妨閑地別着高䆫向遠山蓮沼水從雙澗入客
堂僧自九華還無因得結香燈社空向王門玷
玉班
和致仕沈郎中
欲謀休退尚因循且向東溪種白蘋謬應星辰
居四輔終期冠褐作閑人城中隔日趨朝懶楚
外千峯入夢頻殘照晚庭沉醉醒靜吟斜倚老
松身
醉中詠梅花
十月清霜尚未寒雪英重疊巳如摶還悲獨詠
東園裏老作南州刺史看北客見皆驚節氣郡
僚癡欲望杯盤交親罕至長安遠一醉如泥豈
自歡
閑出書懷
閑遊何用問東西寓興皆非有所期斷酒只携
僧共去看山從聽馬行遲溪田雨漲禾生耳原
野鶯啼■熟時應有交親長笑我獨輕人事鬢
將衰
寺居陸處士相訪感懷却寄二三友人
湘寺閑居亦半年就中昨夜好澘然人歸遠岫
疎鐘後雪打高杉古屋前投足正逢他國亂冥
心未解祖師禪爐煙向冷孤燈下唯有寒吟到
曙天
春雪
隨風竟日勢漫漫特地繁於故歲看幽榭凍粘
花屋重短簷斜濕燕巢寒閑聽不寐詩魂爽淨
喫無厭酒肺乾莫道便爲桑麥藥亦勝焦涸到
春殘
惜花
淡淡西園日又垂一罇何忍負芳枝莫言風雨
長相促直是晴明得幾時心破只愁鶯踐落眼
穿唯怕客來遲年年使我成狂叟腸斷紅牋幾
首詩
梅花寄所親
一氣才新物未知每慙青律與先吹雪霜迷素
猶嫌早桃杏雖紅且後時雲鬢自粘飄處粉玉
鞭誰指出墻枝老夫多病無風味只向樽前詠
舊詩
登昇元閣
登高始覺大虚寬白雪須知唱和難雲渡瑣䆫
金牓濕月移珠箔水精寒九天星象簾前見六
代城池直下觀唯有上層人未到金烏飛過拂
欄干
雪有作
霏霏弈弈滿寒空況是難逢值臘中未白巳堪
張宴會漸繁偏好去簾櫳庭莎易集看盈地池
柳難裝旋逐風長愛清華入詩句預愁遲日放
消融
宫詞
自遠凝旒守上陽舞衣頓減舊朝香簾垂粉閤
春將盡門掩梨花日漸長草色深濃封輦路水
聲低咽轉宫墻君王一去不迴駕皓齒青蛾空
斷腸
晚春送牡丹
携觴邀客遶朱欄腸斷殘春送牡丹風雨數來
留不得離披將謝忍重看氛氲蘭麝香初減零
落雲霞色漸乾借問少年能幾許不須推酒厭
杯盤
歲暮晚泊望廬山不見因懷岳僧呈察
判
貪程只爲看廬阜及到停舟恨頗濃雲暗半空
藏萬仞雪迷雙瀑在中峯林端莫辨曾遊路鳥
際微聞向暮鐘長愧昔年招我入共尋香社見
芙蓉
重臺蓮
斜倚秋風絶比倫千英和露染難勻自爲祥瑞
生南國誰把丹青寄北人明月幾宵同綠水牡
丹無路出紅塵憐伊不筭多時立嬴得馨香暗
上身
迎神
櫑蠻鼉吟塞笛女巫結束分行立空中再拜神
且來滿奠椒漿齊獻揖隂風窣窣吹紙錢妖巫
瞑目傳神言與君降福爲豐年莫教賽祀虧常
筵
春詞
日高閑步下堂階細草春莎没繡鞋折得玫瑰
花一朵憑君簪向鳳凰釵
獨夜作
佳人一去無消息夢覺香殘愁復入空庭悄悄
月如霜獨倚欄干伴花立
竹
瓊節高吹宿鳳枝風流交我立忘歸最憐瑟瑟
斜陽下花影相和滿客衣
清明日
他皆擕酒尋芳去我獨關門好靜眠唯有楊花
似相覓因風時復到床前
宫詞
宫門長閉舞衣閑略識君王鬢便斑却羡落花
春不管御溝流得到人間
李丞相詩集卷下
李丞相詩集且錄
隴西李建勲
卷上
詩四十四首
中酒寄劉行軍白鴈
早春寄懷春日東山正堂作
春日小園晨看兼招同舍
惜花寄■員外春日病中
敺妓踏青罇前
正月晦日惜花
金■落花柳花寄宋明府
送人閑遊
栢梁隔句韻詩贈趙學士
春隂春日金■園
夏日酬祥松二公見訪
懷贈操禪師閑居秋思(呈祥松二公)
賦得冬日青溪草堂四十字
溪齋留題敬愛寺
小園宿山房
金陵所居青溪草堂閑興
闕下寄孫員外寄魏郎中
病中書懷寄王二十六
採菊送王郎中之官吉水
孤鴈贈送致仕郎中
宿友人山房寄司徒相公二首
感故府二首田家三首
新竹歸燕詞
卷下
詩四十一首
題魏壇二首東樓看雪
落花春雪
重戲和春雪春日罇前示從事
罇前薔薇二首
殘牡丹春雨二首
醉中惜花更書與諸從事
和判官喜雨離闕下日感恩
細雨遥懷故人春水
蝶中春寫懷寄沈員外
鍾山寺避暑勉二三子
道林寺和致仕沈郎中
醉中詠梅花閑出書懷
寺居陸處士相訪感懷却寄二三友人
春雪惜花
梅花寄所親登昇元閣
雪有作宫詞
晚春送牡丹
歲暮晚泊望廬山不見因懷岳僧呈察判
重臺蓮迎神
春詞獨夜作
竹清明日
宫詞
李丞相詩集目錄終
