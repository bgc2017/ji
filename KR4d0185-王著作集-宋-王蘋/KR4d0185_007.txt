王著作集卷七
宋王蘋撰
著作與尹和靖講易
乾象
慈溪本云偏言則一事偏字為是或本云徧言
則一事
乾文言天下文明
慈溪本云天下見其文明之化也或本云見其文
明而化之焞所收本見其文明而化之
乾元者始而亨者也
慈溪本云既始則亨或本云既始則必亨既始
則必亨為是
師九二
慈溪本云恃專制失為下之道或本云恃專則失
為下之道焞所收本無制字
小畜彖
慈溪本云加曰字者皆重卦名或本云加曰字者
皆重卦名
同人彖
慈溪本云必與人同力乃能濟焞所收本與此本
同或本云必與人同乃能有濟
大有九三
慈溪本云公當亨於天子或本云公當用亨於天
子焞所收本必用亨通於天子
謙彖
慈溪本云抑高舉下損過抑不及或本云抑高舉
下損過抑不及焞所收本損過益不及恐抑字是
臨六五
慈溪本云是不自任其知大矣焞所收本是不自
任其知則其知大矣或本云是不自任其知則其
知大矣
大畜
慈溪本云諸爻則惟有止畜之義或本云諸爻則
惟為止畜之義焞所收本則惟為止畜之義
大過九五
慈溪本云得過極之陰焞所收本無以字或本
云以過極之陰
咸彖
慈溪本云誠慤之義堅慤之義或本云誠慤之
義堅慤之意
恒初六
慈溪本云居常之始或本云居恒之始焞所收
本居恒之始
家人
慈溪本云至於天下治治天下之道或本云至於
天下治天下之道焞所收本至於天下
解六三
慈溪本云曰作易者其知盜乎或本云曰字作謂
字焞所收本作謂字
損六三
慈溪本云醇謂濃厚厚猶精一也或本云醇謂濃
厚猶精一也焞所收本醇謂濃厚濃厚由精
井彖
慈溪本云無喪無得其德也往來井井其用也用常
也固也井之道也或本云無喪無得其德也常往
來井井其用也周常也周也井之道也焞所收本
無喪無得其德也常往來井井其用也周常也周也
井之道也
歸妺九四
慈溪本云以無悔故為愆期之義或本云以無應
故為愆期之義焞所收本以無應故為愆期之義
王著作集卷七
