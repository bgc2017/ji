箋註陶淵明集卷之九
集聖賢群輔錄上
明由暁升級(宋均曰級䓁差政所先後也)必育受稅
俗(宋均曰受賦稅及傜役所宜施爲也)成博受古諸(朱均曰古)
(諸侯職䓁也)隕丘(一作立)受延嬉(宋均曰延長嬉興也主受)
(此錄也)
右燧人四佐燧人出天四佐出洛
(宋均曰出天天所生出洛地所生也)
金提(一作堤)主化俗(宋均曰爲民除災害也)鳥明主
建福(宋均曰福利民也)視默主灾惡(宋均曰爲民除灾悪)
(也)紀通爲中職(宋均曰爲田主主内職也)仲起爲海
陸(宋均曰主平地兼統海也)陽侯爲江海(宋均曰主江海事一)
(本作江湖)
右伏羲六佐六佐出世(宋均曰宓戲不及燧)
(人故增二佐出世人所生也)
風后受金法(宋均曰金法言能决理是非也)天老受天
籙(宋均曰籙天教命也)五聖受道級(宋均曰級次序也)知
命受紏俗(宋均曰紏正也)窺紀受變復(宋均曰有禍变)
(能𥙷復也)地典受州絡(宋均曰絡維絡也)力墨受準
斥(宋均曰準斥凡事也力墨或作力牧)
右黃帝七輔州選舉翼佐帝德自
燧人四佐至七輔見論語摘輔象
重該脩熙
右少昊四叔實能金木及水使重
爲勾芒該爲蓐收脩及熙爲玄冥
世不失職遂濟窮桑見左傳蔡墨
辭
羲仲羲叔和仲和叔
右羲和四子孔安國云即尭之四
岳分掌四岳諸侯鄭玄云尭既分
隂陽爲四時命羲仲和仲羲叔和
叔䓁爲之官又主方岳之事是爲
四岳見鄭尚書注
伯夷爲陽伯(楽舞侏離歌曰招陽)羲仲之後爲羲
伯(楽舞&KR2954;哉歌曰南陽)棄爲夏伯(楽舞武漫哉歌曰祈慮一無武)
(字)羲叔之後爲羲伯(楽舞將陽歌曰朱華)咎繇爲
秋伯(楽舞蔡淑歌曰零落)和仲之後爲和伯(楽舞)
(歌曰歸來)垂爲冬伯(楽舞丹鳳一曰齊落歌曰齊楽一曰縵)
右八伯自羲和死後分置八伯舜
既即位元祀廵狩每至其方各貢
兩伯之樂天傳冬伯後闕一人鄭
玄云此上下有脫辤其說未聞十
有五祀後又百工相和而歌慶雲
八伯稽首而進者也見尚書大傳
讙兜共工鯀三苗
右四凶
蒼舒隤敳檮戭大臨尨降
庭堅仲容叔逹
右高陽氏才子八人齊聖廣淵明
允篤誠天下之民謂之八凱
伯奮仲堪叔獻季仲伯虎
仲熊叔豹季貍
右高辛氏才子八人忠肅恭懿宣
慈惠和天不之民謂之八元從四
凶至此悉見左傳季文子辤
禹作司空棄作稷契作司徒
咎繇作士益作朕虞垂作共工
伯夷作秩宗龍作納言作典樂
右九官舜登帝位所選命見尚書
雄陶方回續牙伯陽東不訾
(或云不識)秦不虛(或云不空)靈甫
右舜七友並爲歴山雷澤之游戰
國策顔&KR2228;云尭有九佐舜有七友
而尸子只載雄陶䓁六人不載靈
甫皇甫士安作逸士傳云視其友
則雄陶方回續牙伯陽東不訾秦
不空靈甫之徒是爲七子與戰國
策相應
禹稷契皐陶益
右舜五臣見論語巳列九官中
禹稷契皐陶伯夷垂益
夔
右八師見楚辭七諫
伯夷禹稷
右三后伯夷降典制民惟刑禹平
水土主名山川稷降播種農殖嘉
榖三后成功惟殷于民漢太尉楊
賜曰昔三后成功臯陶不與焉盖
吝之也見尚書甫刑後漢書
微子箕子比干
右殷三仁論語曰微子去之箕子
爲之奴比干諫而死孔子曰殷有
三仁焉
伯夷太公
右二老尚書大傳曰太公避紂居
東海之濱皆率其黨曰盍歸乎吾
聞西伯昌善飬老此二人者盖天
下之大老也往而歸之是天下之
父歸之也天下之父歸之其子曷
往孔融曰西伯以二老開王業
閎夭太公望南宮适散宜生
右文王四友尚書大傳云閎夭南
宫适散宜生三子學于太公望望
曰嗟乎西伯賢君也四子遂見西
伯於羑里孔子曰文王有四臣丘
亦得四友此四人則文王四隣也
伯逹伯适仲突仲忽叔夜
叔夏季隨季騧
右周八士見論語賈逵以爲文王
時鄭玄以爲成王時也
伯邑考武王發管叔鮮
周公旦蔡叔度曺叔振鐸
霍叔武郕叔處康叔封
聃季載(一本無郕叔處有毛叔圉)
右太姒十子太史公曰太姒十子
周以宗強見史記
周公旦邵公奭太公望
畢公毛公閔公
太㒹南宫适散宜生
文母(太姒也)
右周十亂見論語其四人巳列四
友
秦公牙吳班孫尤
大夫冉贊公子麋
右五王並能相焉尸子曰古有五
王之相廼謂之王其貴之也
狐偃趙衰顛頡
魏武子司空季子
右晉文公從亡五人叔向曰三十
七年有士五人見左傳及晉太尉
劉琨詩曰重耳憑五臣
奄息仲行鍼虎
右三良子車氏之子秦穆公没要
以從死詩人悼之爲賦黃鳥見左
傳毛詩
子展賦草蟲(子罕子)子西賦黍苗(子駟子)
子産賦隰桑(子國子)公孫段賦桑扈(子豊)
(子)伯有賦鶉之賁賁(子良孫子耳子)子大
叔賦野有蔓草(子游孫子矯子)印叚賦蟋蟀
(子印孫子張子)
右鄭七穆謂之七子鄭穆公子十
有一人罕駟豐印遊國良七人子
孫並有才名世任鄭國之政以免
晉楚之難謂之七穆叔向曰鄭士
穆氏其后亡乎及諸侯爲宋之盟
鄭伯享趙武于垂隴七卿皆從文
子曰七卿從君以寵武也請皆賦
以卒君貺亦以觀七子之志見左
傳又吳質書云趙武過鄭七子賦
詩
仲孫糓文伯(獻子莊子孝伯僖子懿子武伯)叔孫得臣
莊叔(穆子昭子成子武子文子)季孫行父文子(武子悼子)
(平子桓子康子)
右魯桓公之曾孫世秉魯政號曰
三桓孔子曰三桓之子孫微矣見
論語左傳
趙無恤襄子(趙衰始爲卿至無恤四世)范吉射昭子
(士會始爲卿至吉射五世)智瑶襄子(荀首始爲卿至瑶六世一)荀
寅文子(荀林父始爲卿至寅四世)魏多襄子(魏絳始爲卿至)
(多四世)韓不信簡子(韓厥始爲卿至不信四世)
右六族世爲晉卿並有功名此六
人實弱晉國淳于越云卒有田常
六卿之臣劉向亦曰田常復見於
今六卿必起於漢見左傳史記漢
書
儀封人荷蕢晨門楚狂接輿
長沮桀溺荷蓧丈人(一作伯夷叔齊虞仲)
(夷逸朱張柳下惠少連)
右作者七人論語曰賢者避世其
次避地其次避色其次避言孔子
曰作者七人見包氏注董威贊詩
曰洋洋乎盈耳哉而作者七人
德行顔淵閔子騫冉伯牛
仲弓
言語宰我子貢
政事冉有季路
文學子游子夏
右四科見論語
顔回子貢子路子張
右孔子四友文王有胥附奔奏先
後禦侮謂之四隣孟懿子曰夫子
亦有四隣乎子曰吾有四友焉自
吾得回門人益親是非胥附乎自
吾得賜遠方之士日至是非奔奏
乎自吾得師前有光後有輝是非
先後乎自吾得由惡言不至於門
是非禦侮乎見孔叢子
顔回冉伯牛子路宰我子貢
公西華
右六侍仲尼志意不立子路侍儀
服不脩公西華侍禮不習子貢侍
辭不辯宰我侍亡忽古今顔回侍
節小物冉伯牛侍曰吾以夫六子
自厲也見尸子
檀子盼子黔夫種首
右齊威王疆埸四臣齊威王與魏
惠王會田於郊魏王問威王曰王
有寶乎威王曰無有魏王曰若寡
人國雖小猶有徑寸之珠照前後
車各十二乘者十枚奈何爲萬乘
之國而無寶乎威王曰寡人之所
以爲寶與王異吾臣有檀子者使
守南城則楚人不敢爲寇東取泗
上十二諸侯皆来朝吾臣有盼子
者使守高唐則魏人不敢東漁於
河吾臣有黔夫者使守徐則燕人
祭北門趙人祭西門徙而從之者
七十餘家吾臣有種首者使備盗
賊則道不拾遺以此爲寶將以照
千乘豈直十二乘哉魏惠王慙不
懌而去見史記及春秋後語
齊孟嘗君田文魏信陵君无忌
趙平原君趙勝楚春申君黃歇
右戰國四豪見史記
太子少傳留文成侯韓張良
相國鄼文終侯沛蕭何
楚王淮隂侯韓信
右三傑漢高祖曰此三人人之傑
也見漢書
園公(姓園名秉字宣明陳留襄邑人常居園中故號園公見陳留志)
綺里季夏黃公(姓崔名廓字少通齊人隱居修道號夏黃)
(公見崔氏譜)甪里先生
右商山四皓當秦之末俱隠上洛
商山皇甫士安云並河内軹人見
漢書及皇甫謐高士傳
太子太傳疎廣字仲翁(宣帝本始四年魏相爲御史大)
(夫薦廣於霍光時年六十以元康三年告退年六十七)
太子少傳疎受字公子(廣兄子也)
右二疎東海人宣帝時並爲太子
師傳每朝太傳在前少傳在後朝
廷以爲榮授太子論語孝經各以
老疾告退時人謂之二疎見漢書
重合令子輿(居宋里)櫟陽令子羽(居東觀里)
東海太守子仲(居宜唐里)兖州刺史子明
(居西商里)潁陽令子良(居遂興里)
右郡决曺掾汝南周燕少卿之五
子號曰五龍各居一里子孫並以
儒素退讓爲業天下著姓見周氏
譜及汝南先賢傳
龔勝字君賓龔舍字君倩(或曰長倩)
右並楚人皆治清節世號二龔見
漢書
唐林字子高唐尊字伯高
右並沛人亦以絜履著名於成哀
之世號爲二唐比楚二龔後皆仕
王莾見漢書左思曰二唐絜己乃
點反汙
平阿侯王譚成都侯王商紅陽侯
王章曲陽侯王根高平侯王逢時
右並以元后弟同日受封京師號
曰五侯並奢豪冨侈招賢下士谷
永樓護皆爲賓客時人爲之語曰
谷子雲之筆扎樓君卿之唇舌言
出其門也見漢書張載詩曰冨侈
擬五侯
北海逢萌字子康北海徐房字平原
李曇字子雲平原王遵字君公
右皆懷德穢行不仕亂世相與爲
友時人號之四子見後漢書嵇康
高士傳
求仲羊仲
右二人不知何許人皆台車爲業
挫廉逃名(一作世)蔣元卿之去兖州
還杜陵荆棘塞門舍中有三逕不
出惟二人從之游時人謂之二仲
見嵇康高士傳
太傳高密元侯南陽鄧禹字仲華
大司馬廣平忠侯南陽吳漢字子顔
左將軍膠東剛侯南陽賈復字君文
建威大將軍好畤愍侯扶風耿弇字伯
昭
執金吾雍奴威侯上谷寇恂字子翼
征西大將軍陽夏節侯潁川馮異字公
孫
征南大將軍舞陽壯侯南陽岑彭字君
然
征虜將軍潁陽成侯穎川祭遵字弟孫
太常靈壽侯信都邳&KR0686;字偉君
東郡太守東筦成侯鉅鹿耿純字伯山
上谷太守淮隂侯潁川王覇字元伯
左中郎將朗陵愍侯潁川臧宫字君翁
驃騎大將軍櫟陽侯馮翊景丹字孫卿
驃騎大將軍參蘧侯南陽杜茂字諸公
建義大將軍鬲侯南陽朱祐字仲先
驃騎將軍慎靖侯南陽劉隆字元伯
揚武將軍全椒侯南陽馬成字君遷
大司空阜成侯漁陽王梁字君嚴
衛尉安城忠侯潁川銚期字次况
左馮翊安平侯漁陽蓋延字巨卿
捕虜將軍楊虛侯南陽馬武字子張
驍騎將軍昌城侯鉅鹿劉植字伯先
左將軍阿陵侯南陽任光字伯卿
豫章太守中水侯東萊李忠字仲都
左將軍槐里侯扶風萬脩字君游
琅邪太守祝阿侯南陽陳俊字子昭
積弩將軍昆陽威侯潁川傅俊字子衛
揚化將軍合肥侯潁川堅鐔字子伋
右河北二十八將光武所與定天
下見後漢書張衡東京賦云受錢
四七共工以除
武威太守梁統字仲寧
金城太守庫鈞字巨公
張掖太守史苞字叔文
酒泉太守竺曾字巨公
焞煌太守辛&KR0686;字大房
右河西五守是時更始已爲赤眉
所害隗囂密有異志統等五人共
推竇融爲河西大將軍内撫吏民
外禦寇戎東伐隗囂歸心世祖克
建功業見後漢書及善文
太鴻臚韋孟逹上黨太守公孫伯逹
河陽長魏仲逹
右扶風平陵人同時齊名世號三
逹孟逹名彪丞相賢五世孫明帝
時人見漢書及决錄
光禄大夫周舉光禄大夫杜喬
光禄大夫周栩尚書欒巴
青州刺史馮羡兖州刺史郭遵
太尉長史劉班侍御史張綱
右八使漢順帝時政在權官官以
賄成周舉等議遣八使循行風俗
同日俱發天下號曰八使見張璠
漢紀
平輿令韋順字叔文(歴位樂平相去官以琴書自娛不應)
(三公之命後爲平輿令吏民立祠社中)
順弟武陽令豹字季明(友人羅陵犍爲縣丞卒官喪柩)
(流離豹弃官致喪歸比辟公府輒弃去司徒劉愷尤敬之)
豹弟廣都長義字季節(少好學不求榮利四十乃仕三)
(爲令長皆有惠化以兄喪去官比辟公府不就廣都爲立生祠焉)
右清河太守韋文高之三子皆以
學行知名時人号韋氏三君見京
兆舊事
楊震字伯起(以太常爲司徒遷太尉)
震子秉字叔節(以太常爲太尉)
秉子賜字伯獻(以光禄勲爲公再司徒一太尉)
賜子彪字文先(以太中大夫爲公一司徒一太尉)
右楊氏四公弘農華隂人自孝安
至獻帝七世父子以德業相継爲
三公見續漢書
袁安字邵公(以太僕爲司空遷司徒)
安子敞字叔平(以光禄勲爲司空)
敞子湯字仲河(以太僕爲司空遷司徒)
湯子逢字周陽(以屯騎校尉爲司空)
逢弟隗字次陽(以太常爲司空太尉)
右袁氏四世五公見續漢書
處士豫章徐稚字孺子
京兆韋著字休明
汝南袁閎字夏甫
彭城姜肱字伯淮
潁川李曇字子雲
右太傳汝南陳公時爲尚書令與
諸尚書悉名士也共薦此五人時
號五處士見續漢書及善文
周子居黃叔度艾伯堅郅伯向
封武興盛孔叔
右汝南六孝廉太守李倀選此六
人以應歲舉受版未行倀死子居
等遂駐行喪倀妻於柩側下惟見
之厲以宜行子居嘆曰不有行者
莫宣公不有止者莫䘏居於是與
伯堅即日辭行封黃四人留随柩
車見杜元凱女戒
大將軍槐里侯扶風平陵竇武字游平
(天下忠誠竇游平)
太傳高陽鄕侯汝南平輿陳蕃字仲舉
(天下義府陳仲舉)
侍中河間樂成劉淑字仲承(天下德弘劉仲承)
右三君
少傳潁川襄城李膺字元禮(天下模楷李元禮)
司空山陽高平王暢字叔荗(天下英秀王叔荗)
山㒒潁川陽城杜密字周甫(天下良輔杜周甫)
司隷校尉沛國朱㝢字季陵(天下冰凌朱季陵)
尚書會稽上虞魏朗字少英(天下忠貞魏少英)
沛國潁隂荀翌字伯條(天下好交荀伯條)
大司農博陵安平劉祐字伯祖(天下稽古劉伯)
(祖)
太常蜀郡成都趙典字仲經(天下才英趙仲經)
右八俊
有道太原介休郭泰字林宗(天下和雍郭林宗)
太常陳留圉夏馥字子治(天下慕恃夏子治)
尚書令河南鞏尹勲字伯元(天下英藩尹伯元)
河南尹太山平陽羊陟字嗣祖(天下清苦羊嗣)
(祖)
議郎東郡發劉儒字叔林(天下珤金劉叔林)
冀州刺史陳國項蔡衍字孟喜(天下雅志蔡孟)
(喜)
潁川太守渤海東城巴肅字恭祖(天下卧虎)
(巴恭祖)
議郎南陽安衆宗慈字孝初(天下通儒宗孝初)
右八顧(後漢書無劉儒有范滂)
御史中丞汝南召陵陳翔字子鱗(海内貴珍)
(陳子鱗)
衛尉山陽高平張儉字元節(海内忠烈張元節)
太尉掾汝南細陽范滂字孟博(海内謇諤范孟)
(博)
蒙令山陽高平檀敷字文有(海内通士檀文有)
洛陽令魯國孔昱字世元(海内才珍孔世元後漢書)
(云字元世)
太山太守渤海重合死康字仲眞(海内彬彬)
(范仲真)
太尉掾南陽棘陽岑晊字公孝(海内珍好岑公)
(孝)
鎮南將軍荆州牧武城侯山陽高平劉
表字景升(海内所稱劉景升)
右八及(後漢書無范滂有翟超)
少府東菜曲城王商字伯義(海内賢智王伯義後)
(漢書作王章)
郎中魯國蕃嚮字嘉景(海内修整蕃嘉景)
北海相陳留巴吾秦周字平王(海内貞良秦平)
(王)
侍御史太山奉高胡母班字季皮(海内珍竒)
(胡母季皮)
太尉掾潁川隂劉翊字子相(海内光光劉子相)
冀州刺史東平壽張王考字文祖(海内依怙)
(主文祖)
陳留相東平壽張張邈字孟卓(海内嚴恪張孟)
(卓)
荆州刺史山陽湖陸度尚字慱平(海内清明)
(度博平)
右皆傾財竭巳解釋怨結拯救危
急謂之八厨(後漢書無劉翊有劉儒)
從三君至此並見三君八俊錄
太丘長潁川陳寔字仲弓
寔子大鴻臚紀字元方
紀弟司空掾諶字季方
右並以高名號曰三君見甄表狀
及邯鄲淳紀碑
箋註陶淵明集卷之九
