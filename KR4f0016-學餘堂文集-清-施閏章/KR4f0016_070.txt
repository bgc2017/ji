







　　欽定四庫全書

　　學餘堂詩集巻四十二

　　翰林院侍讀施閨章撰

　　七言律

　　孟冬朔旦塗中作(是日例祀太廟頒厯)

　　拂曙和風宿霧消回瞻直北鳳城遥五更遊子懷前路
三館詞臣賦早朝盥薦衮衣親俎豆詩歌清廟奏箾韶
鵷行舊憶承恩日玉歴初頒下赤霄


　　宿雙溪舊館(時哭先叔父殯宫)

　　使節初回感舊遊荒園無恙帶溪流一林竹木猶青靄
三仕風烟早白頭殘蘚半遮題字壁暮雲爭擁讀書樓
趨庭拜墓餘雙涙雨榭風亭叢桂秋

　　劉蘧庵舍人書至

　　關情千里意何如雪夜燈前細作書畫省苦吟從寓直
髙臺極目悵離居山園入夢家仍逺星使還鄉計已疎
聞道北堂身轉健朝朝含笑進江魚


　　池陽經望華亭

　　九子峰開碧玉林五溪亭上好招尋早霞隱見仙樓出
積雪凄迷山寺深短髩星霜還策駕多時猿鶴勸抽簪
憑闌舊憶經遊處曽踏東峰第一層

　　重宿依水園

　　孤城穀水暮潺湲傍渚開軒杳靄間溪老漫題石壁去
野雲時上竹亭還新添曲塢穿巖入醉許沙鷗與客閒
往日主人情爛漫倘應飛夢到家山


　　寄淳湖邢景之

　　雙魚斗酒憶招尋回首俄驚白髪侵南北風烟難見面
湖天雨雪重關心長途車馬生涯薄晚計蓴鱸歸興深
苦歎交遊成汗漫故人良會轉蕭森

　　詶蔡龍文兄弟假館

　　幽棲野性愛長干招我如君兄弟難交豈忘年稱小友
飲同十日罄清歡江淹宅畔論才富周處臺邊感歲寒
猶記嬾園荒逕在殷勤懷舊雪中看


　　再酌金長真按察署齋(程穆倩黄仙裳在坐)

　　清尊曲坐興遄飛紅豆歌殘夜漏微執法不妨文字飲
當筵時有芰荷衣官添華髪音書逺客渡黄河雨雪霏
不是使君真惜别秦淮投轄故人稀

　　聞喬石林編脩補粤西主考

　　虞廷干羽靜牂牁八桂徵才太史過拂幰鶯花春日好
憑軒嶺嶠

　　主恩多星巖壁辨仙人字柳廟碑看荔子歌手闢荒榛

收竹箭木蘭船下洞庭波

　　髙郵除夕

　　不信流光逼歲闌江城此夕試春盤壯心强半消行路
鄉思無端數倚攔侍從漫稱陳力短文章何物報

　　㤙難得魚硏膾供名酒欲頌椒花醉嬾看

　　贈孫怍庭少司馬

　　舊好誰憐會聚難華燈永夜接清歡文章共信知音少
出處閒憑醉眼看雲捲岱隂孤嶂直風髙齊水一春寒

時平正切蒼生望應念東山老謝安

　　林澹亭視學河南(先是主山東試)

　　論才海岱一登臨回首中原攬轡吟上國文章皆在手
東京風物有遺音龍門絶壁雲常起兔苑荒臺蹟可尋
策馬舊遊無限意黄河春水向人深

　　表弟杜詩字李齊新補諸生索贈(本姓陳建文時死難尚書廸之
裔也杜女適陳有姙歸寧得脱於難)

　　名齊李杜竟誰期愛爾昂昂策足時腹笥應窮千古事

家聲莫倚數篇詩才稱早慧論文細世本孤忠晦跡悲
待躡青雲揚祖德先題姓字九重知

　　送陸翼王

　　春燈夜月共髙歌大陸才名誰復過自有公卿能結韈
肯抛林壑换鳴珂牆東避世徵車重篋裏鈔書秘本多
作客郡齋仍邑里五湖烟棹興如何

　　三月三日集萬柳堂奉和馮相國原韵二首

　　别墅城東竹石幽翩翩佳客集羊求隔年又值花朝節

脩褉重呼酒伴遊疎徑移將新柳種回溪時有斷雲畱
平沙細草春無限漫説青青杜若洲

　　二

　　飛花不厭入春觴故遣羣芳面草堂翠竹夭桃共烟雨
鷗眠雀啄自林塘坐看雲際浮蘭榭行憶天台度石梁
但使江流通畫舫何妨尺水傲三湘

　　趙閬仙視學江南

　　春來杜若滿芳洲按部論才是勝遊書巻閒看青嶂出

臯比坐對大江流山川南國遺風在人物呉都一賦收
倘過陵陽能駐節敬亭雲烏足淹畱

　　四月八日奉和益都相國萬柳堂及放生池元韵

　　池上吹來楊柳風好花猶剰數枝紅崖禽故繞芳叢亂
水樹初含暖日融浴佛㑹邀鑾禁客尋山人是鹿裘翁
香厨共試青精飰緩轡追隨野興同(江南浴佛日俗用青精飰)

　　二

　　爛曼頻過花信風早霞晴射一溪紅閒思髙論尋支遁

倦把清尊笑孔融生計甘隨抱犢子道心乆許放麑翁
乞歸未遂行藏得魚烏親人濠濮同(是日齋且有放生之㑹)

　　送饒與立歸寧邑

　　夾路垂楊送客歸藤花竹葉繞巖扉絃歌彦會存吾道
生死交情見布衣乍聚燕關重欵欵行經闕里定依依
雞山石室多耆舊童冠春風願莫違(時為所親收骨南旋)

　　駕謁

　　諸陵恭紀


　　&KR0802;戈息燧武功成大祀遄飛警蹕聲海立魚龍瞻彩仗
風馳虎豹避霓旌橋山弓劍元　靈寢豐沛歌宫自

　　舊京到處題詩聞駐　輦時時賡和徧公卿

　　二

　　遥瞻長白薦清芬沙漠宣威擁六軍部落銜　恩千帳肅
靈祗祝　聖萬山聞行邉競奏鐃歌曲獻賦還成羽獵文
雨雪何須咏黄竹旌旄鐘鼓樂吾　君

　　三


　　龍媒萬騎出　天閑騰踏雲沙更雪山擊虎合圍供　御
饍射雕䨇落動　龍顔已昭　聖徳來重譯共凜兵威靖百
蠻聞說　堯仁憫流戍佇看解澤灑人間　(駕幸烏喇憫其地荒逺欲罷遣流人
罪)

　　四

　　安邉綏逺奮長驅王氣扶輿拱　舊都萬里山囘龍虎踞

　　諸陵雲䕶鬼神趨封章乙夜揮　宸翰　(御覧奏　疏三日一發)扈　駕前
星式壯圖(東宫從大駕)鴨緑松花巡幸處文成五色滿平蕪

壽靜若少叅之凉莊鄔嘉賔僉事之永昌

　　離亭曲宴對榴花半醉分襟白日斜壯齒歌呼憐薊北
蒼顔兄弟各天涯隴山關塞氷霜早洱海風烟驛路賖
叱馭王程應努力星軺指日聚京華

　　李閣學原庵得假奉母夫人歸里

　　乍離　丹陛向滄洲風義從來第一流報國蠟書傳　闕下
全身虎口寄壺頭時平蔣逕呼朋入親健潘輿選日遊
手撰南陔調膳得海門遥指羡歸舟(壺頭地名)


　　二

　　宅傍青溪足嘯歌白頭重喜見滄浪宫衣晉錫　君恩重
海錯登盤子舍多天送凉風輕鷁舫詩傳舊草在鑾坡
追隨鳩杖歡方永回首長安奈逺何

　　送林石來舍人册封琉球

　　東南海色逺蒼蒼萬里風帆接混茫　錫命殊方還帶礪
共球屢世效梯航　璽書氣壓蛟龍静蜃閣光連島嶼長
莫畏波濤苦離索王程先喜到家鄉


　　孫玉京令衡陽

　　洞庭南畔碧天長擊汰風生杜若香帆過清湘先見嶽
人逢回雁一思鄉拄峰雲䕶元仙窟石鼔苔深舊講堂
努力甘棠延世澤黄門肇跡本衡陽(君尊甫都諫公起家衡陽)

　　白子常歸江寧(故人仲調廷評之子)

　　良會翻成握手悲凉風初發送歸時耽閒自愛遊山賦
銜恤來徵有道碑獨臥精廬邀月夜窮交兩世感心期
五侯門外多車馬何似青溪把釣絲(時為其先廷評乞墓碑)


　　苦憶二首和尤悔庵檢討

　　苦憶滄泿亭畔好眼鷗浴鷺傍堦時半忩緑䕃開書巻
片石閒容把釣絲桐雨㣲聞人却扇荷風入坐客銜巵
西軒復有秋蘭在花箭新抽第幾枝

　　二

　　臨溪小築憶茅茨長夏松風枕畔時坐乆晴沙翻錦石
詩成細字寫烏絲藤根揉就充書架楷癭刳來作酒巵
回首此時誰稱意鷦鷯夢繞舊栖枝


　　萬柳堂合餞益都相國即和元韻

　　離筵列坐䕃長楊拂拭秋風未作霜地勝那禁成别路
交親何處是他鄉清暉照客孤亭滿緑蟻浮杯曲浦長
無奈驪歌惟痛飲不妨爛醉賀知章

　　二

　　四坐笙歌意獨閒詩多漫興不須刪綸扉舊有林泉夢
仙老長畱氷雪顔落日難抛頻會客浮雲遥接故園山
從來出處關朝野千古風流碧水灣


　　杜閣老予告歸寶坻

　　漫說耽閒憶故園　兩朝艱苦答　宸恩抗爭平凖危言在
(時諫止閩粤王商諸事)慎惜繁纓正氣存述作舊承工部格風裁
絶峻李膺門言歸杜曲青山近回首綸扉戀　至尊

　　二

　　賜宴移來病榻前　温綸維縶意纒綿聲名徧厯諸曹好
恩遇深知一老賢千仞孤標真㧞地片言忠鯾乍囘　天
憐予舊是龍門客立馬青門祖帳邊(正月十四日以公不與昇平宴特賜

之私第)

　　玉書表弟五十

　　尚憶嬉遊總角年弟兄今日季常賢枕溪春漲浮朱檻
傍郭梅花照客筵案舉鴻妻身未老庭看驥子樂當前
一觴逺致三千里夢到澄江水閣邊

　　送裘敬亭侍御視鹺兩淮

　　爭傳如虎殿中身　持簡持籌　寵命新財賦東南半煮海
都亭風義見埋輪蕪城染翰餘清興月夜吹簫定幾人

誰念古今佳麗處髙門大賈總家貧

　　益都相國夫子予告歸里奉送四首

　　黄閣辛勤一紀餘　温綸寵錫遂閒居登臨永日身辭杖
巻軸連車手校書半世神仙借公輔平生懷抱滿樵漁
傾城出餞圖難盡千載何人説二疏

　　二

　　吐握心期世絶倫漫勞賔客擬平津魯鄒文學歸遺老
海岱風流復幾人一望門牆見模楷得親色笑總陽春

東山載酒過從數只恐難閒理釣緡

　　三

　　買山杜曲興縱横朱邸先營緑野城密柳茅堂容乳燕
繁花烟雨過流鶯吟連尊酒應劉集歸去家園海岳清
二老髙堂晨夕近肯輸洛社數耆英(謂髙司寇念東太史唐濟武兩先生)

　　四

　　深𠂻開濟老臣謀合德綢繆

　　聖主憂　禁苑獨遊酣御釀　(上獨命遊灜臺禁苑　賜酒饌飲酣)　宸章三錫

重天球　(御製送歸序詩及銀章)還山有使詢黄髪屢疏言歸未白
頭重荷　殊恩應戀　闕囘看西北是神州

　　偶過張武承編修有作

　　帝里張華舊宅存草堂秋色自山村臯比坐擁公超市
蒿逕深閒仲蔚門弟子半收天下士詩書憑送手中樽
髙齋退食多清暇倘抱遺經共討論

　　寄夏蒼璧

　　黄葉秋寒下碧梧雙魚細札感潛夫田園自釀樽常緑

松菊親移徑未蕪捧檄仙鳬曽入楚搆書蘭舫舊過呉
不知别墅髙齋裏能見瑯琊海色無

　　贈劉徵士

　　被褐居然國士風論才意氣為誰雄匣藏龍劍塵埃下
宅傍江山客夢中自笑燕遊同郭隗偶因讀史愛倉公
漫言挾策不稱意石鼓詩成在辟雍

　　和彭羨門編修偕悔菴忍菴華隱諸同年夜集寓
齋之作時壬戍除夕前二日


　　素交簡易共心期小坐偏宜歲晏時比舍客過常步屧
趨朝髩改漸成絲書多閒許披帷借路近歸從把炬遲
三徑逢迎元我軰風流應遣後人知

　　二

　　老嗔歲短恨更長苦憶梅花傍酒香夜煖一冬無雨雪
官寒五載飽風霜簡編送日生涯薄車馬看人底事忙
永夕偷閒差不惡儘拚清話舊山堂

　　研山自山左巡撫簡督兩淮賦此寄送


　　玉尺氷壺輦上間呉山魏闕又遥分海邦已沛岱宗雨
幕府重開天目雲談笑恩波深兩淛旌麾節制靜諸軍
名兼管葛吾儒事努力行看答　聖君

　　二

　　去年燈夕共更䦨火樹銀花爛醉看此日漸知旌節逺
何時相見酒杯懽論文賔從湖山美秉鉞風霜鈴閣寒
老我倦遊搔首劇西陵春水路漫漫(壬戌上元予過濟南卜夜畱懽極華
燈烟火之盛)


　　呉大宗伯賡庵入閣

　　朝聞　錫命五雲飛江楚聲名此日稀舊擅文章雄虎觀
新叅宻勿入綸扉禮闈典重頻專席　講幄年深數　賜衣
已奏昇平還備箸匡勷端不負恩暉

　　二

　　彤墀拜舞領千官吐握還傳賔從歡伊吕嘉謨陳　御坐
䕫龍雅望擁朝端勝遊海嶽心期逺彦會壺觴禮數寛
猶有舊時同籍客拂塵倘肯一相看(同年八百人公始入拜)


　　追悼李石臺侍講

　　相違信宿悵離羣忽漫經年袂永分　禁苑薄逰曾並馬
夜臺誰許共論文魂傷燈市春宵語愁黯江天日暮雲
闕下鵷班接坐處幾人款𣢾復如君(辛酉上元招予出遊忽把手曰恐此
樂不再)

　　二

　　豈真吾道困龍蛇匝歲賢人屢痛嗟(先是二月哭陳其年檢討)藜閣
校書勞永夜星軺懷古弔長沙(典試楚中)一官没後猶䝉謗

百折生前乆破家

　　聖主知臣臣不恨莫敎泉壤淚如麻

　　和徐大中丞除夕詩用韻

　　金門時憶舊郊扉荏苒風光勸拂衣守歲無心長少睡
還山未果媿言歸春盤倦續椒花頌鄉味携來菰米肥
京輦燈觴多勝事相看只恐髩毛非(時傳上元節将賜宴觀燈)

　　二

　　遣興時時倚舊醅欺人日月苦相催忍看眼底抛殘厯

忽夢江頭入早梅晚節乆安生計拙春風逺接故鄉來
論文稍喜存知己午夜重傾竹葉杯

　　送袁杜少假歸省覲

　　客中不分送歸頻却羡髙堂戲彩身子舍尚分官釀酒
板輿猶及故園春别時弱柳牽愁早中路繁花照眼新
垂老校書應念我獨将蒼髩受淄塵

　　贈蒲陽湯素公别駕

　　經術元推漢大夫平生家學重東呉交情道合雙龍劒

仙吏風清九鯉湖海嶠恩波沾蛋户文章涕淚涌鮫珠
(在郡有存誠録)爭傳折節收耆舊下榻畱歡定有無(謂髙雲客余全人諸
子)

　　寄李含露總戎

　　雙魚千里問加餐短札長畱懷袖看地控重關真接塞
風生萬馬獨登壇行邊雪後旌麾逺校射春深貂錦寒
回首潺潺濟水上持螯把酒罄交歡

　　周星公使安南


　　玉節遥臨絶徼長春卿特使擁輝光路逾滇粤蠻方盡
帆過沅湘杜若香　聖世同風銷戰鬬儒臣載筆總文章
跕鳶炎海休惆悵白雉行看貢越裳





　　學餘堂詩集巻四十二

