閬風集卷四宋舒岳祥撰
五言律詩
酬張常吉
憑誰詩寄我溪水接流瓢島瘦神空泣韓豪骨未銷閑
眠重落葉久坐到歸樵予亦逃名者何當共寂寥
次韻酬正仲見和并貽用之
世事多眉皺綀衣覺鼻酸老懷呼子寫瘦影引孫看爾
徤心無事吾貧骨帶寒一樽江上别露氣夜来漙
次韻酬用之見和
秋晚如春早晨昏海氣濛霜嗥呼偶鹿雨啞破昏鐘知
命休行險吟詩不怨窮吾儕天所賜出入戴青松
十二月十三日曬藥有感
賣藥不二價買書甘一貧誰於旡妄世完此不貲身酒
熟狂連月花香走四隣因思少年事默默自沾巾
詠荳䓻花即詞人所謂荳䓻梢頭者也一名魚
袋牡丹以其葉相類也亦名含胎菊
春晚愁偏重垂頭向下生牡丹憐與葉蕙草愛分莖懸
袋雙魚意含胎少婦情幽姿如冷淡那敢擬傾城
舌吐梅仁顆心含荳角花折来無處著留取愛名嘉脆
紫深愁雨輕紅落軟沙虞兮成恨草姊娣共成家
水閣新成與潘胡二子小飲
小有龜藏意横陳燕息初一間規畫舫數板束方渠隠
几時聽雨開窗即釣魚天寒須共飲吾已久捐書
次韻荅潘宰見和送正仲多字韻詩
彊健近八十如君誠未多夢中思謁帝醉後縱懸河撫
事遽如許流年奈若何相期成二老舉斗酌纖阿
次韻荅達善季辯
眼暗書多誤牙搖飯著沙山林消幾屐天地總浮家故
國帛書鴈荒園鼓吹蛙經年無驛使何處問京華
次韻荅陳用之王奕世袁明復三子和篇
藥留殘焙火枕避近溪風意澹琴三疊人和酒一中自
遭兵禍後已覺世緣空安得飄然去茅廬海上峯
避地李山
山居門早閉雪後樹重青不為艱危廹誰能險阻登寒
機與舂應村誦隔溪聽絶頂觀滄海海平峯上層
暫山
薄暮悲歡意無家去住間三間臨水屋半樹夕陽山石
雨疎成密沙潮去未還數旬成卧病轉老轉多艱
將為鄞江之遊先寄正仲三首
相思不在遠道地一来難殘月中峯見疎星半夜看江
湖青草遠風雨小窗寒鄞水饒魚米何由得共餐
天地悲歌裏江城戰血餘哀湍瀉壞道斜日照殘書髮
秃因慵櫛園荒亦懶鋤舊来雙紫燕隨我到茅廬
水漲苔梳髮風晴麥漾鬚茶香度深竹燈影射平蕪歲
月江流駛乾坤客枕孤鄞鄉風物好蓴菜出湘湖
燈花
火樹知誰種燈花凝不銷何人知此意有喜在明朝兒
愛抄詩卷童歡進酒瓢紗籠添護惜莫要隙風搖
留山甫
新舂知麥味舊債了鄰賖借榻無鵑處敲門有竹家韭
苗香煑餅菊腦和烹茶少駐還山屐烏紗細雨斜
春曉
高枕還慵起晴窗曉日明家貧從省事身老放徐行溪
樹藏村暗山花照市明園林有樂事桑下見雛成
靜息
茅竹荒墟地菰蒲野水天故園長莽莽歸興自翩翩文
字留身後瓶罌滿眼前海棠知我意故作小春妍
冬日過良坑岡東望滄海隠隠見漁村有感時
避地者多浮海云
平陸人煙險漁舟家口肥青天圍篛笠白雨澣蓑衣靜
釣鷗分石寒歸雪滿扉磻溪有恨事嚴瀨本忘機
篆畦春日有懷正仲
别來成隔歲即是久相疎詠物追唐律名亭學史書荑
柔春霰後花韻午晴初閒日有閒課人生無逸居
曉起觀梅
玉氣占虹貫珠光照夜闌凄涼兼水淨的皪與星殘欲
折先呵手誰來獨倚欄白螺㪺曉露起向月中看
趨農
種浸清明後芽烹穀雨前未能饑守死何不力耕田溪
草鳬毛滑山花雉頰鮮倦行聊少憩茅屋帶晴煙
次和花字韻酬正仲實父少白三友
不讀口生棘多愁眼易花江湖四閒客今古幾詩家吟
是蠲憂藥功如解困茶艱難俱已歴好景夕陽斜
再次韻酬正仲
好翁須好客相映柳和花自是曹劉匹非分唐宋家書
空因學草品水為知茶愛酒欣逢伴臨風醉墨斜
放螢寄正仲
殘編百讀過年去放螢飛好帶隨身火休爭秉燭輝夜
涼辭竹庋風逆返書幃未是明經日何人拾汝歸
螢
每向坳塘照多從曲徑燒無煙知有焰著草不曾焦雜
燐因風亂隨星沒夜遥老來疏簡冊四散任渠飄
漁童
丫角長身者依然髮懶梳只將星子餌釣得尺来魚險
阻行来慣風波舞自如曾因潮岸塌收得古人書
春日山居好十首
春日山居好初春草色回小橋帘映柳野店燭簪梅箭
茁穿沙出蘭芽帶雪開從今排日去連月覆樽罍
春日山居好尤佳是仲春半開花有韻微醉酒全真堯
帝衣裳日周公禮樂辰枝頭百舌子播告太諄諄
春日山居好春深自向歸且看成茂實何必戀芳菲樹
合明湖隔蒿長遠徑微風雩吾黨事試浴振春衣
春日山居好春来不問深柳能同燕舞鶯解代花吟有
酒家閑去無詩客莫尋賣田強免役何必苦勞心
春日山居好閑思二月頭麥青農作暇荑秀女工休布
穀遲催種提壺早勸遊老夫同獵較陌上暖風柔
春日山居好西湖樂事非青黃雖未接紅紫自交輝酒
在何憂死詩成可療饑典書猶可醉何必有金揮
春日山居好柴門愛客過連朝恣泥飲隨意有山歌句
小從人學才衰覺氣和情懷依分足好景不須多
春日山居好尋花急占先騎驢投酒市領鶴上漁船薄
暖還揮扇輕寒未替綿清和時候正麗日牡丹天
春日山居好春園賞海棠風流思妙麗老大尚清狂暫
拭傷時淚還逢絶世粧傾銀并注瓦彼此一時芳
春日山居好光風草上浮溟濛晨靄散澹蕩夕陽收發
軔梅花報攀轅芍藥留春来亦何好惟有白添頭
夏日山居好十首
夏日山居好清風報斷梅林深蚊却退山合鳥飛回一
霎過雲雨數聲深水雷遶園尋蠧笋聊以薦山杯
夏日山居好吟来亦自豪焚香誦周易痛飲讀離騷莫
諱無三甲吾今已二毛蕪編三百卷空費一生勞
夏日山居好還思童冠時汗流修舉業浴罷間題詩邊
事廷紳奏朝除邸報馳槐花時節近新說合新知
夏日山居好茅簷水餅香蕉衫身儉潔紗帽頂清涼潤
葉桑藏井新梢笋過墻莫言炎熱苦勝處苦寒鄉
夏日山居好涼風樹下生三茶還可瀹二韮尚堪烹永
日閑言語平生實講明半空飛赤電燕坐不須驚
夏日山居好清溪一笛風瘦軀便褐短寡髮愛梳鬆細
雨明歸鷺斜陽飲遠虹有時吟未穏飽步自書空
夏日山居好鷄鳴桑柘煙笋搖知狖過草偃覺鵝眠休
問田園計聊隨飲食緣經營空自苦煩惱更誰憐
夏日山居好蟲鳴山更幽青鞋紫藤杖玉醴綠甆甌飛
露吹黃葛涼風洒白頭已知時雨順更有虎狼憂
夏日山居好日長宜學文金門堪避世畎畆不忘君林
宿三冬雪巖藏萬里雲屈伸吾道在何必雜人羣
夏日山居好藤床面北林荷心風百頃秧底月千尋幽
鳥珍毛羽流泉響磬琴此中多樂事客至亦能吟
秋日山居好十首
秋日山居好新涼讀舊書黍馨秋社祭燈燦夜灘漁茄
摘收花後瓜嘗脱蒂初早田三得雨一飽解憂虞
秋日山居好園丁貢美蔬燃萁酥煮豆拗頸爛蒸壺菰
首甜供茹薑芽嫩漉菹秋来風物美何必去吾廬
秋日山居好吾居山海間意行逢酒住興盡放歌還稻
穫歸流水林疎縮遠山誰知僧快活飯飽即身閒
秋日山居好星河頂上懸聊隨兒女戲也設果瓜筵欹
枕看星渡開窗抱月眠溪田六十日接闕到紅鮮
秋日山居好新涼及早興玉餐陽塢米冰嚼下洪菱海
錯来蒲港溪鮮出石屏欲從逋客逝為此未之能
秋日山居好中秋興莫違四腮鱸正脆一尺蟹初肥白
露秔登饌清霜絹下機急舂輸井税無事早言歸
秋日山居好重陽庶物穰剖菱紅綻白剥栗紫含章黃
雀綿披脊霜貍玉截肪登高惟小圃何必上重岡
秋日山居好清涼鴈過初雞頭消暑夕鴨脚待霜餘草
淨&KR0034;䖟遠瓜香蚤蟻除小園新雨過菜甲自刪鋤
秋日山居好疎眀入畫峯獵憐依寺鹿樵護倚祠松鴈
起西風笛人居夕照舂東山久不到勝具一枝笻
秋日山居好秋濤木末横龍藏寒水靜鶻擊廣原平紅
葉茅茨露黃花麯蘖成西風輕步履隨意得閒行
冬日山居好十首
冬日山居好茅茨不漏風山厨蒸芋栗野徑掃風蓬嫰
酒篘初白寒灰撥暫紅編氓吾未免杜老屢囊空
冬日山居好誰能倚市門從横鴉出郭寂寞鸛歸村為
念曲肱樂因耽曝背温此時新放飲招我苦吟魂
冬日山居好隨家豐儉宜果成猿種核薪落鶴巢枝梅
見天機早菊知霜信遲讀書年少事任汝眼昏眵
冬日山居好幽齋羃紙窗温存簷鵲並暖熱竹鳩雙鹿
下霜封塹樵歸雪印矼從兹謝城府吾志鹿門龐
冬日山居好尤於老叟便年衰催釀酒骨冷早裝綿著
帽来梅下扶輿到雪邊興来聊復爾微倦自高眠
冬日山居好農人告歲功明朝輸井税深夜動機舂木
脱見山市霜清聞澗鐘倘無饑凍廹何必羨侯封
冬日山居好先生獵較時海陂寒網鴈嵐市夜分麋酒
熟隣相聚家貧盜不窺偷生前進士幸矣過耆頤
冬日山居好能閒樂自全米豐平酒價蔬賤減魚錢偶
爾思前事依然是少年下簾高枕卧門外北風顛
冬日山居好不知年又窮老人六十七破衲兩三重未
要迎新歲聊須駐舊冬明堂知未議安用聘申公
冬日山居好能安始識閒漁歸溪口港樵下屋頭山竹
蠣含梅蘂江鱸著玳斑人生何所事口腹最相關
山甫遊鄞訪僧復歸山房
麥熟歸小隠詩名留遠方竹冠山靄重棕屨石苔香掃
徑憐新筍臨池玩舊芳僧交非昔比吾黨懼行藏
送胡山甫歸山房
出峽復歸寺身孤心更虛半瓢岩下水一豆雪中蔬自
制烏羅帽閑將白髮梳與君能幾别此意重相於
八月十五夜月
此夜十分月年時中半秋華夷同一照今古幾多愁顥
氣横空白天光際海浮兒時讀書處桂子落巖幽
戲贈陳用之羨渠食筍也
食筍肥勝肉胷吞千畝寬汗青終日對水墨一窗寒吾
子風流甚此君冰雪完每思參玉版莫作北傖看
山行
今日新晴好東風散麥鬚山泉中琴瑟巖鳥合笙竽總
是太平曲何勞擊壤圖誰知花濺淚杜老獨嗟吁
憶篆畦
流水人千里清風酒一尊烏頭何日白鶴髮幾人存石
樹根基壯秋蟲羽股繁殷勤問來使元亮欲歸園
送王奕世歸玉塘
故人今有子過我乞銘文紅樹催年老青燈話夜分詩
箋傳父業隸筆張吾軍萬里青州路沂公幾代墳
十二月初七日補綴舊詩寄正仲
歲闌思飲酒人老且捐書春日將輝賁陰風為掃除花
前看燈蟹雪後坐庵魚有約君無負墻根摘露蔬
山居
雀飲梅心雪魚吞水面雲山居差有味世事不堪聞野
燒窮狸穴晴霄轉鴈羣溪寒春未著閏月壓餘分
借正仲韻賦牡丹
洛陽宫苑地幻出幾花身艷色宜當午開時惜殿春管
弦非舊國風雨易愁人同是多情客相逢說夢因
阪坑頭上籃輿煙雨中賦此醒困
下眺黃泥阪濛濛曉霧漫巖泉時一滴松雨幾曾乾利
倍鹽為市耕勞石作田我来聊小憩前去路千難
十三日即事(是日於松下聞鵑鳴此禽陰物至春暮感陽氣而作夏至後則止今)
(八月半而鳴書異也)
蒿欺菊藂瘦蔓壓橘枝低應俗精神減傷時夢寐迷欹
眠中夜鴈薄飯午時鷄咄咄真堪怪秋深杜宇啼
春分偶飲成醉兀兀坐睡覺而殘月在窗矣
酒熟還成飲花香忽過墻近燈人影大斜月樹身長陰
洞龍藏雨春苗麝養香閒吟誰與語醉倚一胡牀
闕題
潮分船出浦雪破馬行沙去去三千里疎疎八九家矮
壺分乳酪疏竹看梅花虎豹方充斥風林噪亂鴉
田舍偶憶菖蒲
山窗偶閑靜無事憶菖蒲怪石磨劒脊西風拂虎鬚性
貞偏愛潔節勁固應癯何日新書室清泉手自㪺
渚宫秋思
石樹表獨立瓦蛩相與言雙鷗定漁社一犬護柴門抱
甕非吾土浮家何處村枕邊黃黍飯用此了乾坤
風
太虛無眹兆因物見形聲入竹須搶地驅潮欲打城八
方隨氣轉萬里掃塵清誰道鵬摶壯反從虎嘯生
中秋與山甫登樓小酌
莫笑斯樓小因高勢自尊江山圖萬井烟樹點千村斫
却月中桂烹他海上鯤乘槎八月半與子探河源
觀窗前月過有感
簷影倒垂地月高窗更陰殘蛩沉積葉悲鳥發遙岑易
下傷時淚難平讀史心胷中猶若此酒盞可辭深
聞有海船入鄞作詩附寄正仲
華館多髯客深山短髮翁鐘聲更點外螢焰燒痕中春
日同傾酒寒溪數過鴻天門通海路詩寄鄮城東
山甫還峽石有懷書寄
靜者一為别誰將幽抱同行詩求谷友買紙囑溪翁數
點淡雲樹一行遥海鴻莫因尋薯蕷深入萬山叢
坐對蘭菊有樵人獻石輪囷如雲亦鐵中錚錚
也喜而成咏
老入遠公社閑披貝葉文移梅兼得月買石看生雲潭
淨知魚數煙青别鷺羣平生有香癖蘭菊勝爐薰
春深贈山甫
石枕空蝴蝶山窗足杜鵑春深方沃若人意自翛然衰
老難為别留連未肯眠燈花知我意今夜大如錢
贈周此山
梅花台越路來往此番新風月三間屋乾坤六尺身枕
中鉛汞術筆下蕙蘭春聽說西江事廬山面目真
春晚聞霰客思凄然兩日不見達善季辯書懷
奉寄
夜闌風薄樹雨急水坍沙書在吾何恨春深自憶家高
花猶著雪淺草早鳴蛙同是離居客相逢弔歲華
趨俗
殘雪高峯外孤猿細雨中看花心未老問事耳須聾時
俗同傖父歸休學塞翁相隨携酒去獵較祭田公
葬沈氏墓
連夜頻夢見那知是與非天高難告訴佛近且皈依修
竹墳三尺寒梅石四圍有兒年十七他日望傳衣
哭謝尚書(尚書在南日與予厚有書云生死出處與足下同之予往潭幕君以卭竹)
(杖為贐兵後杖失所在)
翰林真學士吏部老尚書薊北非吾土鄞江有舊廬死
生今已矣出處竟何如卭竹先龍化人琴一慟餘
哭王達善
一叟經年瘧蕭然強飯蔬殘花清供後瘦竹苦吟餘女
授伏生業兒工阿買書曾無一紙别疑信問何如
哭李實甫
帝閽嘗再叩龍頷竟難攀帙散螢千點詩留豹一斑人
生會有極吾道幾曾還藏我擇軒記名垂天地間(螢千點一)
(作灰千劫)
哭匊田詩老(君詩序自謂由翁卷徐照而漸趨唐人翁徐永嘉人)
尋源自永嘉清響黜浮葩一字不犯古五言真到家思
幽多掩抑情至重咨嗟欲擬徵君誄天寒日又斜
本是攻文者其如癖在詩人皆尊島佛我欲效宗師廢
圃營新屋寒花帶短籬風流無此老遺藁訪佳兒(一作燈續)
(家今世友殘藁自遺歲辰賢所忌一夢驗於斯)
哭陳伯求
早總淮西餉晚為刑部郎艱危身九隕漂泊淚千行天
地孤忠在山河遺恨長寡妻隨季女猶得在鄞鄉
