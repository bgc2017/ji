圭峯集附錄
行實
故前村居士盧公墓誌銘前國子生三山吳鑑
撰
蓋惠安盧琦登至正二年進士第授將士郎台州錄事
蹄自京師之五月丁父憂明年七月來福州以善状乞
銘於吳鑑曰吾先世光州固始人也唐末避亂從王諸
入閩居泉之惠安宋乾逍間有曰曕者隱登高山下以
八行摹邑人名其山曰登科山其後遷邑東之圭峯下
乃吾高祖之父也高祖諱汝華曾祖諱達叔祖諱義先
以至元丙子之三月生吾父名慶龍字雲從其年束六
岳亂吾祖偕柤母李氏避之海&KR3426;中逾年而歸憐里親
戚咸劉子兵而吾廬栢然獨遺祖父冒難阻躬劬勩以
收役舊業雖倥偬不遑而教子必有禮法敖吾父羈貫
知自力學問從槐庭王先生齊芒楊先生遊吾父事親
孝居祖母李氏喪哀毁骨立祖父病侍湯藥食飲衣晝
夜不解帶至剔股肉為糜進之祖父殁喪葬盡禮比老
猶孺慕不衰歲時祭祀未嘗不悲思垂涕泣間遇人親
喪亦為之泣蓋深痛二親之不復可見也生平不飲酒
惟喜啜茗讀古書為歌詩取適己意客至必治酒且清
談窮日夜樂之不為厭州里疏戚咸稱善人人無間於
言吾母鄭氏有賢德先二十七年卒時吾兄弟幼穉吾
父絶甘分少俾得就保傅嘗誨琦等曰汝母早殁吾教
汝兄弟讀書非圖富貴利達惟願世先德為好人行好
事而已及琦歸自京又嘗命琦曰汝承祖宗休澤幸已
成進士吾日暮途遠恐不能待汝禄養矣然吾居鄉見
世吏以貪傲敗名節人唾猶虫蛆汝惟廉謹守道則吾
地下之目瞑矣後數日感微疾端默而逝時癸未二月
十二日也得年六十有八子男四人長嶼次琦次琥次
瑛皆已娶女一人適張某孫男五人孫女一人諸孤將
以丙戌十二月廿四日丁酉奉柩葬于縣北仙境山之
原惟先生知吾父也審敢請銘余曰先大人存善積德羨
有成趾若銜詞不違篤勤為孝子而又登巍科錚然顯
聞天下揚光烈信來世宜謁達官聞人銘而君以屬余
是其有尚也已余何敢辭銘曰閩海之壖圭峯所蟠有
美隱君康盤其間野藝澤漁于以自老孝善世繼委祉
子後及見子貴禄奉弗逮凛乎若存有訓有戒仙岡之
阡孝思烝烝銘以勸善久戴是徵
盧平陽哀辭三山陳忠
予始從亡友余君子賢識盧希韓氏經學該貫下筆無
凝滯而為人簡重子賢每語余曰盧生在吾門十餘年不
見其有惰容既登進士第居官所至以循廉稱閩中進
士如希韓者不多見也晚以近臣薦除守平陽州命下
而希韓殁矣後三年其門人陳中立裒其遺文偕其子
昺來訪予廬州予嘆曰嗟夫希韓死不可見矣得見其
子與其弟子又得見其遺文庸非予之願哉抑希韓之
不殁非徒以文辭為也予觀希韓性孝友奉父命從學
百里外常惴惴如在親側其在家也温被扇枕侍湯藥
而不解帶居喪不近酒肉不内寢家人皂隸皆信之事
兄如事其父愛諸弟甚于子鄉閭率相戒以盧君為法
初從師子賢君試浙省師道病卒希韓不顧試期與其
友陳彦博經營大事以歸迨得禄視師之家如師在時
載其弟之官與分廪而食希韓僅少予一歲每别去見
必納拜曰是吾師行也嘗記在郡城秋雨連日與對榻
彦慱家中夜劇談立已濟人之道希韓奮然誓曰某必
不敢負師友卒果如其言蓋其為政有古人風諸公所
作碑銘皆實錄無愧予目擊其在三山提舉鹺事番大
商以貨得參省政勢振中外有咈意立箠殺之脅戶部
令奪下四場引鹽自為市希韓曰是上棄國課下毒亭
戶及食鹽民皆我所為斷吾腕不署牒人為希韓危希
韓曰以是重得禍固所宜竟堅執卧不顧此尤人所難
者昔欒子有言曰民生於三惟其所在則致死焉希韓
於是蓋兼之矣世之士大夫以斯文名惟務纂組粉澤
為干譽取悦之具要其所為與詩書不啻秦越云觀希
韓海口祈晴永春喻賊等作言一出口如天人之應如
響斯答是果浮華之末所能致哉然以希韓之學行歴
官二十年未脱州郡以片言屢弭寇變而不一錄切當
民窮財匱之秋天不畀之年以究所施以拯斯世而僅
止中夀此予所深哀也今其門人之義汲汲然為求斯
文於四方惟恐散墜亦可謂幸矣於其再至而歸也敢
述此辭洩予之哀俾為告於墓既以痛斯文之澤不得
大被於時又幸希韓施未究而見於文辭者猶克傳於
後也希韓名琦泉之惠安人宋乾道間舉八行名瞻者
其祖也中立字誠中莆田人世號忠門云辭曰
猗希韓兮粹美所鍾惇孝友兮實行諸躬隆師篤義兮
靡間始終有本如是兮宜流之豐嗟所美兮豈文藻之
為工牛刀小試兮屢奏其庸頌聲載路兮何渢渢使天
假齡兮騫以沖福我民兮流澤何窮鸞鳳伏海兮羣鶚
厲空謂蚊之饒兮孰可養而為龍玄雲八表兮尚寐無
聰歌以哀之兮夫孰知予之沖沖
永春平賊記元奉政大夫同知福州路總管府
事致仕林以順撰
盧琦字希韓惠安人登至正二年進士第十二年稍遷
至永春縣尹始至賑饑饉止横斂均賦役減口鹽一百
餘引蠲包銀𣙜鐵之無徵者已而訟息民安乃新學宫
延師課子弟月書季考文風翕然鄰邑仙遊盜發琦適
巡邑境盜遙見之迎拜曰此永春大夫也為大夫百姓
者何幸之大乎吾邑長乃以暴毒驅我故至此爾琦因
立馬喻以禍福衆皆投刀槊請縛其首以自新琦許之
酋至琦械送帥府自是威惠行於境外十三年泉郡大
饑死者相枕藉其能行者皆老幼扶攜就食永春琦命
分諸浮屠及大家使食之所存活不可勝計十四年安
溪寇數萬人來襲永春琦聞召邑民喻之曰汝等能戰
則與之戰不能我當獨死之爾衆皆感憤曰使君何言
使君父母我民赤子其忍以父母畀賊耶彼寇方將擄
掠我妻子焚爇我室廬乃一邑深仇也今日之事有進
無退使君其勿以為憂因踴躍爭奮琦率以攻賊大破
明日復傾巢而至又破之大小三十餘戰斬獲一千二
百餘人而邑民無死傷者賊大衂遂遁去時兵革四起
列郡皆洶洶不寧獨永春晏然無異承平時十六年改
調寧德縣尹而去
恭人陳氏壙志
恭人姓陳氏諱懿字孤徽世家惠安之烏石曾祖諱嗣
源祖諱旃澤父諱怡孫母許氏以至大己酉八月廿七
日生年二十八我先君受於烏石之廟而歸於盧氏先
君諱琦自號立齋登元進士第累官至漕司提舉例始
封恭人殁時則大明洪武癸丑五月七日也享年六十
又五子男四長暹次果次昺次晏長蚤世女三皆殤孫
男三源汝魁女六諸孤卜以次年八月廿八日辛酉奉
柩葬於龜鼈山之源與平陽君合窆焉尊治命也恭人
生而孝敬温惠幼涉書史有載忠臣烈婦孝子順孫之
行未嘗不三復嘆慕既歸奉吾祖南昌君視滫瀡問燠
寒唯謹南昌君嘗語人曰自吾得新婦增一孝女南昌
君殁脱簪珥以營葬事春秋享祀盡禮事平陽君三十
年始終賓敬如一日恒銖累黍約以羨周貧乏奉賓客
間遇事箴規獻替弘多故平陽君所至以循廉稱恭人
實有助焉平陽君殁吏民咸致奠賻恭人曰君生而不
貨死而貨之非其志也一無所受既葬御績絍課子孫
讀書常誨果等曰汝祖遺訓在家乘汝父遺績在國史
汝兄弟勿替引之嗚呼恭人已矣尚復聞斯言哉兹遠
日有時而孤等未克承紹不敢圖死又不敢請銘於當
世君子扳號摧痛昊天罔極敢述卒葬年月以納諸幽
云孫果等泣血謹誌莆田陳中填諱
立齋盧先生文集後語延平孫伯延
公諱琦字希韓號立齋温陵人以詩明經領薦江浙遂
魁禮闈登壬午進士第授台州錄事予時弱冠始習舉
子業每觀公科文未嘗不三復數嘆恨不得拜門下以
從授業比公調延平郡幕職前鄉貢進士陳立大薦予
於公以教誨其諸子始終三年獲親炙焉公以詩經啓
發於予者必盡其藴凡平日所為詩文亦必以示予予
見其矩度嚴整而旨意幽遠近世作者鮮能及之或謂
公長於科文而詩文尤工公弗自以為是也至正庚寅
秋江浙省禮公較文予忝預選列士大夫咸謂予之得
所傳其疑公之私者公則曰師友傳授固欲學者之底
於成設有所私焉亦因其可取而取之耳己亥秋福建
大比多士公適任鹽司提舉督課於莆不與考試予復
預選明年公還署予謁見公笑曰君再捷科場吾嚮者
之謗可以白矣壬寅之春予又與同郡尤英舉於鄉公
時寓海口聞之喜曰尤英又中矣尤英嘗與子偕學於
公者也論者亦信夫公之有所傳矣是年秋七月公以
疾終於所寓歸葬惠安于時賽甫丁搆難官軍討之道
阻予與尤英不得奔訃會葬惟南望抱哀而已歲乙巳
二月福建復大比予掌卷簾内公之子昺亦就試場屋
主文揭榜得詩經一卷經義頗佳賦策尤善以限榜額
弗登名逮出院始知其為昺之所作也予既為之悵惜
且喜公有子能紹其家學矣公之徒莆陽陳誠中氏適
至三山與予學同寓僧舍誠中訪求得公所為詩文而
編次之凡十三卷將鋟梓以久其傳且求諸名公為之
序予請而讀之既悲公之早殁不及大用於時使其文
不得見之館閣以黼黻皇家之盛治猶幸餘膏賸馥之
存使誠中得以掇拾於亂離散失之後以傳之不朽懿
矣哉誠中因書此以附於卷後一以明夫公傳授之素
一以嘉夫誠中用心之勤以公之子觀之其亦知所勉
哉其亦知所慕哉
圭峯集附錄
