雍熙樂府卷之十五前集
大石調
摧拍子楊妃
明皇且休催花柳束舞衣特差時候豔陽晴晝出世間
未夏至春歸宫内巳綠肥紅瘦錦圍依舊施逞盡窈
窕馳騁妖嬈醖釀風流倘遅他後若存謹意降人貽
福厚但舉別心折人陽夀若思胡種向蒙寵愛始信
私情不論妍醜夜連明枕鴛衾綉么雲雨懶收歡娛
未休當日把玳筵排就按梁州羯鼔高明習水調玉
笛齊奏酒擎纖手絳唇頻吸粉面双熏醉目暈重榴
軟紅心耨杏花包暖小桃春重楊柳情嬌荔枝香透
翠鬟偏軃玉肩斜倚星眼微朦黛眉輕皱忍教奉世
人箕箒尾年小三郎雖能勾休倚着
帝王福厚這種恩情要人消受
玉翼蝉煞遊月宫
似仙闕若帝居截斷青宵路至近也重規見龍楼共
雉宇上瑶階欲侵朱戶猛驚御聽一人大呌呼清似
雷霆怒壮貌魁梧有一千般歹閗處氣昂昂九尺来
彪&KR2399;么總威嚴結束覷絶時教人怕怖披副黃金凱
甲穿領蜀錦征服龍皮干跨鳳翅金盔纓亂拂么緊
控着弓鏃順掛着昆吾帶束着素玉靴穿着抹綠走
向前来覷着君主搠定那柄短頭輕的金月斧尾這
許来大蟾宫是神仙府湏不同恁那塵世
皇都惹早晚行沙待那裡去
好觀音怨恨
先自相逢同歡偶天妨礙燕侣鶯儔並同肩共携手
恩情厚夫婦般相看的好么打聽的新来迷歌酒風
聞的別染着箇嬌羞棄舊憐新自来有鉄心腸金不
想些兒舊尾薄倖虧人難禁受想着那樽前席上捻
色風流不良殺教人下不得呪
念奴嬌
大江逝水攸攸萬頃茫茫東去不息浪激汀沙淘盡
千古風流人物聞說道西邊嵬嵬赤壁故城石壘舊
三國人何在山高月小水落石出燈月交輝昨宵梦
覺聽門外珍珠洒漸覺無聲墜萬家對良辰争似我
曉来時推起囪紗歡咲處說些情話休歸去那雪兒
揚揚的正下喜梧桐冬景佳堪圖畫我則見遍滿長
空瑞雪紛紛下好向暖閤紅爐泛流霞一色瓊瑶萬
樹林梢掛踏雪沽酒添高價尾楼臺粉砌迷鴛瓦聽
撒撒更敲囪打美酒羊羔勝飲茶
念奴嬌謅梅香翰林風月
驚飛幽鳥蕩殘紅撲簌簌胭脂零落門掩蒼苔書院
悄潤破紙囪瞧則為一操瑶琴一番相見又不曾道
閑期約多情多緒等閑肌骨如削六國朝這生不思
獻賦不想題橋那卓氏女本無情把漢相如乾病倒
教先生善服湯藥把貴軆和調教觧元苦志攻經史
休把文章墮省可裡胡云漢語誰教伊梦斷魂勞若
足下病沉時將艾焙燒怕哥哥告殂時着火葬了初
問口先軰顛狂枉惹的吾儕笑休學尾生呆改盡顔
回樂未能薦枕席便想同棺槨只慕夜偷期不計朝
聞道歸塞北年紀小有誰到青霄有一日名掛在白
玉楼前龍虎榜少甚麽碧桃花下鳳鸞交早挣揣束
帶立扵朝雁過南楼他那不犯觸厖兒變了想我耐
搶白臉兒難描他不鄧鄧怒怎消我可丕丕心頭跳
手共脚滴羞滴些不知顛倒忙哀告膝跪着硬打挣
剛陪笑送了他干相思洛陽年少六國朝梅香嗏省
閙小姐咷休焦你那物件要歸着打睃這東西尋下
落這的是先相國深宅院他怎把小姐般調小姐是
未出嫁閨中女怎敢把淫詞戲謔至如那風火夫人
性緊我將汙家門罪犯難招請使長快疾行教股肱
喫頓拷喜秋風虧你可也用工描筒兒蒲棒剪稻却
不見無心草恁的般好門庭到大来惹人笑我將着
這𬗋香囊待走向夫人行告女孩兒甚為作歸塞北
請放手奴婢行告擔饒你却不啜賺我櫻桃樊素口
他怎敢湯着楊柳小蠻腰却也輪到我粧么怨别離
梅香今日有功勞小機關完俻了親學情詞揣着吟
藥(呀)那裡不見了這箇不了亊理才料可原来在手
裡拏着歸塞北這東帖兒樣小見甚景象把香燒不
争你箇狂奴攻心參尺素却不學文王下馬拜荆條
見娘書信却看喬净瓶兒他想着書舍裡情瀟洒可
便似陽臺上路迢遥他待收拾雲雨泄露春嬌待和
今宵到舌天上又嚥了不說破把先生見悶着教對
你低低道教你夜深時休睡等睡等到明朝好觀音
上覆你箇氣咽無緣張京兆填還你枕剰衾薄帽光
光過此宵恰晌午怎盻日頭落不曾見這急色的才
料煞尾你聽的楼頭鼓鼕鼕將黃昏報夫人睡着宅
院蕭條韵攸攸聲揭譙楼品画角嚮璫璫水滴銅壷
玉漏敲刷刷的風颭芭蕉鳳尾摇厭厭的月上花梢
掛影高悄悄的私出蘭堂離綉幄擦擦的轉過闌干
上甬道霍霍的揭動朱簾時你等着剥剥的弹嚮囪
櫺時痴痴的俺来了
念奴嬌
園林雨過漸歇梨花點點飄零香雪旅舘蕭條人静
悄無奈春愁索結燕子来時海棠開後值着清明節
羅衫初試淚痕無限重疊六國朝三兮春色迅指俱
絶看滿地落紅是離人弹的淚血覽鏡驚憔悴頓覺
全别又不是交戰的相思病又不是酒灌的長庚怯
都則是鸞孤鳳隻致令的蝶怨蜂嗟兮古鏡甚時圓
斷離絃何日接喜秋風愁萬端腸千結此情甚日徹
白玉楼遠接神仙闕彩雲迷鳳臺月歸塞北怕不待
將心亊說争奈路途賖情密忍看花底燕病深非為
酒中蛇無語痛傷嗟好觀音煞羅帶停兮鴛鴦結鱗
鴻水隔山截攻不破愁城盡力撅填不滿的愁坑甚
日歇若將那欲不斷的連枝樹再接恰將那擔不動
的相思擔兒卸
念奴嬌
冰肌勝雪鬢鬟高一抹烏雲疊画堂生香人静悄正
是摴蒱時節對擁紅爐高燒銀蠟耳畔低低說今宵
睡者待兮箇勝負方歇六國朝梅梢馥郁月影横斜
玉笋不知寒牙籌相接六擲兮紅黑點點俱别慷慨
懷別敵常慕此英傑金蘭芙蓉間隔桃花柳葉重疊
休臨老入花叢趁青春先去折歸塞北香燼也舒與
美人些旋剖金橙消因歇滿斟美釀戰寒邪楼鼔二
更絶好觀音煞錦帳高懸幃屏列玉娉婷左右闌遮
三寸金蓮走不迭一顆櫻桃咲不絶把来日歡娛約
下者喚梅香忙把銀燈欵吹滅
六國朝
祥光縈繞瑞靄飄颻仙樂奏鳳鸞吟綉簾開宫殿曉
正值重陽到𬗋菊香飄祝夀嵩呼早良時歡會好丹
臺進瓊漿玉液瑶池獻碧藕蟠桃仙掌露華清那洞
天秋月皎喜江南瞻仰着蓬莱島輝輝的南極下雲
霄玉女遠臨懸寳盖金仙遥降跨黃鶴旌節錦招摇
初問口獻這丹房内九轉黃芽都是長生之藥更看
那採芝人穏步雲霞嶠白&KR0951;随玄猿咲喚山童手捧
靈龜到當相會八仙九老夀星懽忻也同宴樂我則
見翠栢蒼松山圍遶金殿角兀良瑞靄祥雲籠罩了
喜江南瞻天表樂振響琅璈金籙永傳千歲久彩轝
先把七員&KR0829;共會飲香醪公將這長生寳化域樂陶
陶中岳山呼来慶喜九天一派奏簫韶福祿夀山高
雁過南楼香馥郁金爐裊裊響錚鏦玉漏迢迢添百
刻日影長發千枝花敷萼正清秋雨霄天道他那裏
足躡着彩鳳行手撫着蒼龍咲霎時間下天闕八仙
来到摧花楽那神仙撒𨳩象板舞藍袍有一箇手握
丹符掌擎珍寳有一箇綠鬢紅顔名姓高有一箇皓
首龐眉常不老喜江南有一箇捧一顆靈丹藥穿一
領𬗋霞綃有一箇䄂青蛇遊閬苑有一箇手携鉄拐
赴蟠桃他都把
玉皇朝净瓶兒神仙每祝夀如山岳增福夀等天高光
華海宇散誕逍遥常教喜共樂千歲安康德行昭光
燦燦南極照享
恩榮琴瑟永和調玉翼蝉煞夀山福海仙果仙殽
寳殿瑶階朱楼画閤金杯玉爵仙真共酌靈芝瑞草長
生不老神烏喜鵲音和韵巧黃精自斵玄霜慢搗青
松滿壑白雲不掃花錦綉月瓊瑶鳴玉珮擁金貂時
可喜景堪描遥望着鶴馭鸞驂雉扇電旌龍池鳳沼
俺這裡祝夀聲高只碩得永不老的芳容千歲保
六國朝
風吹羊角雪剪鵝毛飛六出海山白凍一壷天地老
舉目觀琳瑯巧笔難描仰面瞻天表青山似粉掃幽
囪下寒敲竹葉前村外冷壓梅梢我則見山畔野雲
低遥觀雪片小歸塞北莫不是春歸早却怎生蝶翅
舞飄飄梅蕊粉填合滿長安道柳花綿迷却覇陵橋
山舘酒旗搖初問口見那捕漁叟蓑笠輪竿他向那
寒江獨釣和俺這採樵人迷却歸来道凍鵲又飛寒
鴉又噪古木林中驀聽的山猿呌怨别離園林無處
不蕭條春歸也猶未覺滿地梨花無人掃寒料峭遥
望見那一點青山早不見了歸塞北白雲島孤鬼吼
荒郊九天玉女驅馳造化六丁神仗劍斬長蛟就地
捲風濤么孤村曉稚子道猶自月明高玉女剪冰寒
不散黑龍噴雨凍難消何處覓漁樵雁過南楼我則
見凍剥剥的一行老小戰欽欽的四軆頻搖一箇骨
聳着肩一箇拳攣着脚正值揚風攪雪的這天道我
則見兒扯定老父悲父對着孩兒道說道喫飯處霎
時間行到六國朝早是這朔風凛冽途路迢遥我則
見三箇人丕人丕的走將来呌可怎生撲生撲的都
凍倒用手忙扶策緊揝住頭稍軟兀刺的身軀倒我
則見刺逹了手脚我榖穀的將衣襟觧放攸攸的魄
散䰟消救的這箇心坎兒上恰温和那一箇早把牙
關緊噤了歸塞北過了這條抄直道那裡一横澗荅
一横橋白茫茫雪迷山崖角淡濛濛霧鎖&KR0708;團瓢松
檜一週遭擂鼔体那先生浩歌拍手舞黃鶴他住在
瑶池閬苑十洲三島一曲長笛秋氣高數着殘棋江
月曉歸塞北他服的長生藥不許恁世人學三弄琴
聲弹落葉九重春色醉蟠桃白日上青霄净瓶兒那
先生一双手搖山岳一對眼矁邪妖劍揮星斗胸捲
江濤難學則他那悪像皃伏虎降龍德行高恰似箇
活神道他也曾跨蒼龍把玉皇朝玉翼蝉煞那先
生自歌自舞飲仙酒喫仙桃草舍茅菴煞強如蘭堂
画閣白雲不掃蒼松不老青山圍遶淡烟籠罩崎嶇
古道凹凸岩壑門無綽屑洞無鎖鑰香焚石卓笛吹
古調雲黯黯水迢迢風凛凛雪飄飄柴門閉竹籬高
檜栢青松疎竹寒梅瑞&KR0708;靈芝峻嶺巔峯遥望見幽
雅仙庄休錯去了
六國朝楊妃勒死
那裡問衣粧帶緊首飾&KR1459;華將素軆立驅翻把咽㗋
生勒塌折挫了傾城色改變盡鼻凹及竟得如雲鬢
鬆了紺髮偏旖旎形骸偃臥忒温柔手足掿搓止不
過是昭陽殿裡受深恩怎下的教馬嵬坡生勒殺歸
塞北傳宣處徉與箇恕容加將帥本無嚴號令
君王敕賜重刑罰因你是禍根芽么高力士好歹寡人
差親厚更誰親似我愛来那箇愛如他故意兒咱家
尾怨氣的娘娘身亾化更教千軍萬馬蹅踏到免了
臨時悪驚怕
六國朝收心
長江浪險平地風恬恨世態柳顰眉順人情花咲靨
烏兔東西急白髮重添寒暑往来侵朱顔退染穿花
蝶愁扃綠鎖營巢燕恨簌朱簾蝶入梦魂潜燕經秋
社閃摧拍子拜辭了桃腮杏臉追逐回雪鬢霜髯死
灰絶焰腹難容曩日杯盤身怎跳而今坑塹去奢就
儉六橋雲錦十里風花慶賞無厭四時獨占花溪信
馬蓮浦乘舟菊綻霜嚴雪殘梅塹烏呼人至鶴送猿
迎酒肴随兮費用從廉就清流洗痕濯玷么烟花簿
歛風塵戸掩再誰曾掣關抽店儘亜仙嫁了元和由
蘇氏放翻雙漸罷思絶念忘却舊遊魔女魂香野狐
涎甜覺来有驗抽箱羅帕倒袋香囊將俺拘鉗做科
撒犯浮花浪蕊賸馥殘膏你能搽抹誰敢粘沾倒榻
鬼賴人支㼭歸塞北呆嬌豔自要苦懨懨覓見銀山
無採取尋着錢樹不揪撏典賣盡粧奩尾零替了家
私怕搜檢缺少了些人情我應點倩瞞兒出尖誰負
債拏着我還欠
小石調
青杏子媾歡楊妃
和氣擁衾禂醉魂如蝶梦攸攸芳心不耐東風耨香
温玉暖烟融粉聚綠慘紅愁歸塞北味清厚眉皱不
勝愁蓓蕾小桃增曉媚褪苞繊柳舞春柔不放彩雲
收么春色透時復閉星眸舌咂半尖香噴噴乳捫雙
顆軟耨耨無物比風流好觀音赤搂定
明皇低聲兒奏似初聞嬌囀鶯㗋越遣
君王戀未休道
聖夀綿綿萬年久省可裡勞尊候随煞
天子道娘娘休虚謬譬如怕寡人生受把似你描不成
画不就
青杏子鞦韆
深院那人家戲鞦韆語咲喧譁綺羅間簇人如画玉
纖高舉綵繩輕掣画板双蹅歸塞北鈎索響時聽勻
咿唖翠帶舞低風外柳絳裙驚落雨前霞拂綻樹頭
花好觀音有似飛仙驂雲駕金翅軃寳髻偏雅嬌軟
腰肢足可誇渾疑是力向東風暫假随煞不管愁人
停驕馬粉墻外似隔天涯兮明望見他困立在垂絲
海棠下
青杏子詠雪
空外六花翻被大風撒落千山窮冬節物偏宜晚凍
凝沼沚寒侵帳幕冷濕闌干歸塞北貂裘客嘉慶捲
簾看好景画圖收不盡好題詩句詠尤難疑在玉壷
間好觀音富貴人家應湏慣紅爐暖不畏初寒開宴
&KR0829;賓列翠鬟拚酡顔暢飲休辭惮么勸酒佳人擎金
盞當歌者欵撒香檀歌罷喧喧笑語繁夜將闌画燭
銀光燦煞似覺筵間香風散香風散非麝非蘭醉眼
朦朧問小蠻多管是南軒臘梅綻
青杏子歸隠
𬗋塞冒風沙謾區區兩鬢生華歸来好向林泉下買
牛賣劍求田問舍學圃耘瓜歸塞北争似我恬澹作
生涯切意採芝編藥篓留心垂釣棹魚艖汾水岸晉
山下么清耳目欲慕許由家苔砌倦觀羣蟻陣花房
嫌聽亂蜂衙猶自厭喧譁憨郭郎醉醒湏在咱清濁
任從他競名利争頭角若蠅蝸還京楽不羡穿紅騎
馬准僃玩水觀霞自去携魚換酒客来汲水烹茶家
存四壁詩書抵萬金價豈望
皇宣省劄壮士持鞭佳人捧斝草堂深况亦幽嘉自然
身退天之道免得刑罰拖蔾杖芒鞋刺荅穿布袍麻
絛搭撒撚衰髯短髮髿從人咲從人咲道咱甚娘勢
霎籬生竹笋徑落松花净瓶兒字&KR0708;蛇形耍笔鈍兔
毫乏瑶琴横几寳劍歸匣清佳樂瀟洒親採雲根䥴
硯瓦書盈架粉牋墨點色色翻雅好觀音譲客新棋
一局罷閑披覽今古名人画一炷山檀瑞烟發好風
来滿座清風颯尾塵亊遠枉教疎人情寡終朝把草
堂門亞引睡翻書臥吟榻覺来時性静神清興雅唱
道想半紙功名到頭身與禍孰多青史凌烟姓名掛
也則是漁樵一場話
青杏子詠梅
客裡過黃鍾阿誰道冷落窮冬玉壷怪得冰凘凍雲
低四野霜摧萬木雪老千峯歸塞北尋梅友聮轡控
青騌乘興不辭溪路遠賞心相約晉橋東臨水見幽
叢么清更雅装就道家風擂破嫰黃金的皪枝横柔
碧玉玲瓏不與杏桃同尾果為斯花堪珍重時復暗
香浮動蕭肰鼻觀通依約羅浮舊時梦
青杏子思憶
楼閤倚晴空晚登臨離恨偏供寒砧搗處秋聲動露
荷歛翠風蒲减綠霜葉添紅憨郭郎雲封姑射洞霧
鎖蕊珠宫人去歸簫聲斷兩無蹤还京楽費盡俺工夫
陪奉只因他舉止尊崇好天良夜辜負了對月臨風
看時節上心休道是不腸痛要指望合歡共籠月枕
双欹雲衾並擁鋪謀下打鳳撈龍只除天與人方便
再得相逢咱不曾人前賣弄人不曾將咱過送是他
家命限孤窮娘知道娘知道致令不曾放鬆風聲不
透水息難通净瓶兒一自兮鸞鳳幾欲托鱗鴻虚度
了春風花柳又紅過夜雨梧桐愁濃恨萬種方信年
華如轉蓬傷情慟憶春宵月夜月夜過墙東尾誰敢向
他娘行閑唧噥情性兒點水滴凍暗氣吞聲形容憔
悴病軆龍鍾唱道咫尺是初冬有人来新得紙斷腸
封方表道和他家受懊躬越添得俺相思擔兒重
青杏子送别
宦遊又驅馳立徘徊執手臨𡵨欲留難戀應無計昨
宵好梦今朝幽怨何日歸期歸塞北腸斷處取次作
別離五里短亭人上馬一聲長嘆淚沾衣回首各東
西初問口萬疊雲山千重烟水音書縦有憑誰寄恨
縈牽愁堆積天天不管人憔悴怨別離感情風物正
凄凄晉山青汾水碧誰返扁舟蘆花外歸棹急驚散
鴛鴦相背飛擂鼔体一鞭行色苦相催皆因些子浮
名薄利萍梗飄流無定跡好在陽關圖画裡摧拍子
帶煞未飲離杯心先醉湏信道送君千里怨怨哀
哀悽悽苦苦啼啼唱道兮破鸞釵叮嚀嘱付好將息
不枉了男兒墮志氣消得英雄眼中淚
青杏子思情
残月下西楼覺微寒輕透衾禂華胥一枕&KR3709;跧後藍
橋路阻玉鋒烟漲銀漢雲收么天付兩風流翻成南
北攸攸落花流水知何處相思一點離愁幾許撮上
心頭荼䕷香記得初相守偶𡭗間因循成就美滿效
綢繆花朝月夜同宴賞佳節湏酬到今一旦休常言
道好亊天慳美&KR0666;緣他娘間阻生折散鸞交鳳友么
坐想行思傷懷感舊各辜負了星前月下深深呪碩
不損愁不殺神天還祐他有日不測相逢話別離情
取一場消瘦好觀音煞與怪友狂朋尋花柳時復間
和哄消愁對着浪蕊浮花懶回首怏怏歸来元不飲
杯中酒尾對着盞半明不滅的孤燈双眉皱冷清清
沒箇人偢誰觧春衫紐兒扣
青杏子騁懷
花月酒家楼可追懽亦可悲秋悲懽聚散為常亊明
眸皓齒歌鶯舞燕各逞温柔么人俊惜風流欠前生
酒病花愁尚還不撤相思債携雲挈雨批風切月到
處綢繆摧拍子愛共寢花間錦鳩恨孤眠水上白鷗
月宵花晝大筵排回雪韋娘小酌會竊香韓夀舉觴
紅䄂玉纖横管銀甲調筝酒令詩酧曲成詩就勻協
聲律情動魂消腹稿冥搜伯恩當受水仙山鬼月妹
花妖如還得遇不許干休會理伏未嘗泄漏么羣芳
會首繁英故友梦回時綠肥紅瘦榮華過可見疎薄
財物廣始知親厚慕新思舊簮遺珮觧鏡破釵分蜂
妬蝶羞悪緣難救痼疾常發業貫將盈怒力呈頭冷
飡重餡口刀舌剣吻㮶唇鎗獨攻决勝混戰無憂不
到落人奸彀尾展放征旗任誰走廟算神謨必應口
一管筆在手敢搦孫吴兵閗
青杏子惜春
幽鳥正調舌怯春歸似有傷嗟虚簷任得闌干暖落
花風裡遊絲天外遠翠千疊望江南音書斷人遠路
途賖芳&KR0708;啼殘錦鷓鴣粉墙飛困玉蝴蝶日暮正愁
絶好觀音簾捲東風飄香雪綺囪下翠屏横遮庭院
深沉梟篆斜正黃昏燕子来時節煞銀燭高燒從今
夜好風光未可輕別留得東君少住些惟恐怕西園
海棠謝
青杏子閨情
梁燕語呢喃九十日春色過三東風滿院楊花謝離
情正苦歸期未凖鬼病將擔歸塞北從別後天北隔
天南玉腕消香金釧鬆柳腰束素翠裙攙羸得瘦岩
岩好觀音信步閑庭院闌干荷錢小池面挼藍點檢
芳叢總不堪正蜻蜓雨過波紋蘸么綠樹成隂和烟
暗近香街羞對宜男錦字書成粉淚柬怕昏黃梦裡
將人賺煞囪下塵蒙青鸞鑑問章臺何處停驂薄倖
才郎不顧喒有誰画青山兩眉淡
青杏子&KR0666;緣
天賦兩風流湏知是福慧双修驂鸞仙子騎鯨友瓊
姬子高巫娥宋玉織女牽牛憨郭郎當壚心既有題橋
志湏酧莫向東風塵内久淹留還京楽標格江梅清
秀腰肢宫柳輕柔宜止蘭心蕙性不進皓齒明眸芳
名美譽鎮平康冠金斗壓盡滹陽十醜軆面妖嬈精
神抖擞作来酒令詩籌坐間觧使并州客綠鬢先秋
飛燕軆翩翩舞䄂回鸞態飄飄翠被遏雲聲溜亮歌
㗋情何似情何在恐随彩雲易收丁香枝上荳蔻稍
頭净瓶兒莫效臨𡵨柳折入時人手許持箕箒碩結
綢繆嬌羞試窮䆒撥箇天長和地久從今後莫教恩
愛等閑休随煞休道&KR0666;緣難成就好處要人消受終
湏是配偶偏甚先教沈郎瘦
青杏子悟迷
世亊飽諳多二十年漂泊生涯天公放我平生假剪
裁冰雪追陪風月管領鶯花歸塞北當日亊到此豈
堪誇氣㮣自来詩酒客風流平昔富豪家兩鬢與生
華初問口雲雨行為雷霆聲價怪名兒到處裡喧馳
的大沒期程無時霎不如一筆都勾罷怨别離再不
教梦魂返巫峽莫燃香休剪髮柳戶花門從瀟灑不
再蹅一任教人道情兮寡擂鼔体也不怕薄母放訝
搯諳知得性格兒從来織下顛不刺的相知不綣他
被莾牡兒的哥哥截替了咱随煞休更道咱身邊沒
撏剥便有後半毛也不拔繢兒從他套共榻沾泥絮
怕甚狂風刮唱道塵慮俱絶興来詩吟罷酒醒時茶
兀的不快活煞喬公亊心頭再不罣
青杏子元宵
明月鏡無瑕三五夜人物喧譁水晶臺榭燒銀蠟笙
歌杳杳金珠簇簇燈大家家么命文友步京華看天
涯往来車馬對景情訴說別離話一翻提起數年往
亊幾度嗟呀好觀音見一簇神仙香風颯春蛾舞綘
燭籠紗一箇多俊多嬌好似他堪描画咲吟吟重把
金釵插么行至侵雲鰲峰下却元来正是俺那嬌娃
怕不待根前動問咱人奸詐拘鉗得無半點兒風流
假随煞剛道了箇安置都別無話意遅遲手撚梅花
比梦中只争在明月下
商角調
黃鶯兒王威寧歸隠
唱一會囉哩囉論清閑誰似我清風明月咱三箇清
風是大哥明月是二哥論三哥咱也做得過囉哩囉
清閑處快活沉醉了待如何
唱一會囉哩嗹想人生當消遣金烏玉兔疾如箭正
青春少年不覺得老顔對青銅又早朱顔變囉哩嗹
把眉頭放寬直喫得醉如綿
唱一會哈哈哄想人生當和哄争名奪利成何用三
歲的小童八十的老翁老和小都是一場梦哈哈哄
趁花濃酒濃直喫得醉朦朧
唱一會哈哈咳嘆青春不再来光隂迅速如梭快朱
顔早漸衰雲鬢又漸白知明朝誰在誰不在哈哈咳
眉頭皱展開得開懷且開懷
黃鶯兒賓竹和前人
唱一會囉哩囉柳垂金桃噴火春光滿眼休虚過賞
花時謾歌踏莎行謾哦詩朋酒友相酬和囉哩囉嘆
流光逝波休只待鬢斑皤
唱一會囉哩嗹結茅亭近水邊乘凉避暑摇紈扇灌
蔬畦引泉泛碧筒採蓮東園西圃閑遊遍囉哩嗹竹
林中醉眠渾不聞市[門@里]喧
唱一會哈哈咳寫長空雁字排遠山一抺青如黛翠
茵鋪草苔綠隂濃矮槐紛紛紅葉疎簾外哈哈咳新
篘酒旋釃休負了菊花開
唱一會哈哈哄野梅𨳩千瓣紅藤蘿倒掛沿山洞山
岩醉老楓蒼烟罩古松圍棋一局琴三弄哈哈哄見
竒峰雪擁粧點出玉玲瓏
黃鶯兒題情
金殿鎻鴛鴦碧梧桐栖鳳凰往常間和那俏書生賡
和在樽席上寳鼎焚篆香金波泛玉觴我只見醉醺
醺揮染在高堂上細端詳看了這龍蛇翰墨心兒裏
盻才郎
粉面膩殘粧展鮫綃挹淚行恨只恨俏冤家一去了
無情况統鏝的是巨商愛錢的是俺娘將一箇販茶
客揣與同鴛帳細思量又不是七夕牛女宿怎生教
配才郎
想像賦高唐統金珠賺我娘只因他愛錢精抛棄我
在茶舡上那江水渺茫這風浪怎當我只見浪滔天
驚諕的我䰟魄丧好愴惶常言道好花嫰蕊都輸與
富家郎
月夜晚風凉捧琵琶撥悶腔他將這販茶舡撐入在
蘆花港這壁廂是豫章那壁廂是大江驀然見俏書
生端坐在隣舡上細思量恨不的脇生兩翼飛騰的
奔才那
黃鶯兒重陽
佳節值重陽喜晴明景物良正宜載酒同遊賞黃花
路傍西風鬢傍效孟嘉落帽在龍山上謝匆忙賁登
臨大象沉醉了又何妨
沉醉了又何妨且𨳩懷樂一場天高雲淡時清爽幽
菊正香村醪又香效淵明醉倒在東籬上慢悲傷折
腰飄泊&KR1151;得鬢如霜
&KR1151;得鬢如霜嘆功名紙半張不如對景相酬暢遥山
珠光晴川映光效宋公戲馬在高堂上細評量榮枯
有命老子且疎狂
老子且疎狂咲浮生空自忙蕭騷景物多佳况雏雞
正黃香橙又黃效滕王會飲在江楼上細思量百年
渾醉三萬六千場
黃鶯兒相思
因為你减容顔不能勾共枕眠何年得稱平生碩俺
這告天告青天可憐但合眠梦見在根前現淚漣漣
不茶不飯相思病来纏
相思病来纏我有靈丹治不可要好除是舌尖唾心
兒裡想他口兒裏念他怎能勾同床共枕和衾臥淚
如梭牽牛織女生隔在天河
生折散燕鶯期無人處珠淚垂使碎心腸成何濟一
時間想起昏迷了半日急煎煎刀絞心肝肺有誰知
人死心還在忘不了有情的
心間亊有誰學好&KR0666;緣不輳巧一天怨恨誰知道心
兒裏想着口兒裏念着不能勾同床共枕同歡樂淚
滔滔馮魁使鈔折散鳳鵉交
黃鶯兒四時
春来呵景物妍閗濃芳偏醉眼十兮春色收拾遍買
笙歌幾錢吟花鳥數篇看門前紅雨溪花泛儘盤桓
學醉仙懶仙終日家任風顛
夏来呵景物稠柳隂中頻搔首採蓮池上人依舊戀
沙間野鷗愛江干釣鈎看鴛鴦浴雨浮綠皱儘優游
醉深甌淺甌終日家任風流
秋来呵景物荒正梧桐夜露凉北囪閑煞陶元亮償
黃花晚香醉白衣酒漿眼中不看卿和相儘徜徉拖
衫長䄂長終日家任風狂
冬来呵景物凋正六出花亂飄秦楼謝舘胡喧閙滴
珍珠小槽炙紅雲錦羔醉来不管嗔和咲儘粗豪倚
輕腰細腰終日家任風騷
黃鶯兒三元
科舉称槐黃占秋風姓字香桂花開放成三樣變化
瑞祥風清月朗吴剛一斧和根放好文章人人鑒賞
纔顯得觧元郎
側陋喜名揚好英雄入試場春来三月桃花放變化
異常鵉騰鳳翔早施霖雨蒼生望好文章萬人頭上
纔顯得會元郎
國士更無双掃虹霓萬丈長萬言策奏君王上瓊林
宴張恩榮故鄕名揚丹陛鴻臚唱好文章翰林氣象
纔顯得状元郎
黃鶯兒賓竹
唱一會囉哩囉利和名一笔摹守&KR1085;塩不惹無端禍
近松隂瀟落臥蒲團快活眼前不覩高軒過囉哩囉
老猿鶴伴我終日家咲呵呵
唱一會囉哩嗹是非門閉得嚴利名場再不蹅一線
聽高岩響泉看長松鎻烟巍峩屹立山遥見囉哩嗹
黃卷中會賢困了時襯花眠
唱一會哈哈哄躱塵中閑亊冗樂陶陶遊賞諸仙洞
想前朝衆公葬印山亂塜英雄到底一場梦哈哈哄
愛雲山高聳對風月理焦桐
唱一會哈哈咳樂心田寬似海忽聞得人喚衡門外
樵夫来送柴漁翁来贈蟹就吾醴酒和&KR1085;菜哈哈咳
上榻脫&KR0708;鞋謾謾的叙情懷
雍熙樂府卷之十五后集
南曲小令
山坡羊懷歎
人生扵世休行非義&KR1863;過人&KR1863;不過天和地儧些東
西覓些衣食終作兒孫累本分世間為第一休使見
識乾圖甚的
休圖官祿休求金玉随緣得過休多慾富何如貴何
如沒来由惹得人嫉姤回首百年人做土人皆咲汝
渠乾受苦
如何是良貴如何是珍味所行所為依仁義淡黃虀
勝堂食必能如此方無愧萬亊莫教差半米天成就
你人欽敬你
無官何患無錢何惮休教無德人輕慢列朝班鑄銅
山不過只為衣和飯腹内不飢身上暖官君莫想錢
君莫想
扵人誠信扵官清正居扵鄕里宜和順莫虧心莫貪
名人生萬事皆前定行歹暗中天照臨疾也報應遅
也報應
休學謟佞休學奔競休學說謊無忠信笑相逢不實
誠縦然富貴皆僥倖神悪鬼嫌人又憎官待怎生錢
待怎生
與人方便救人危患休趋富漢欺窮漢為悪易為善
難細推物理皆虚幻但得芳名留世間生也心安死
也心安
真實常在虚脾終敗過河休把橋梁壊有文才有錢
財時間怕不人躭待天公若還打算来強難趟眦乖
難趟眦
金銀盈溢扵身何益争如常把人周急得便宜是便
宜世人豈觧天公意毒害到頭傷已時金也笑你銀
也笑你
天機參破人情識破歸来閑枕白雲臥向岩阿且婆
娑琹書笔硯爲功課軒裳倘来何用躱行也在我蔵
也在我
山坡羊懷古
驪山四顧阿房一炬當時奢侈今何處草蕭疎水縈
紆至今遺恨迷烟樹列國周齊秦漢楚&KR1151;也做土輸
也做土
驪山屏翠湯泉鼎沸瓊楼玉宇今俱廢漢唐碑化做
灰荆榛長滿繁華地堯舜土階君莫鄙生人贊美亾
人贊美
秦如狼虎趙如豚鼠秦強趙弱非虚語笑相如大麄
疎欲憑血氣為伊吕萬一座間誅戮汝君誰做主民
誰做主
秦王強暴趙王懦弱相如何以為懷抱不量度賸麄
豪席間便欲伐無道倘若祖龍心内惱君乾送了民
乾送了
城池俱壊英雄安在雲龍幾度相交代興共衰厮感
懷唐家纔起隋家敗世態有如雲變改隂也天差晴
也天差
山坡羊北印山
悲風成陣荒烟埋恨碑銘殘缺應難認是漢君是晉
臣風雲慶會消磨盡化做北印山下塵君也喚不應
臣也喚不應
二洛陽城
天津橋上凭闌遥望春陵王氣都凋丧樹蒼蒼水茫
茫雲臺不見中興將千古轉頭歸滅亡功也不久長
名也不久長
三潼關道
峯巒如聚波濤如怒山河表裡潼關路望西都意蹰
躇傷心秦漢經行處宫闕巍巍化做土興也百姓苦
亡也百姓苦
四未央宫
三傑當日曾經此地殷勤納諫論興廢見遺基感傷
悲山河猶帶英雄氣試上最高閑坐地東也在画裡
西也在画裡
駐雲飛閨怨
潑水難收一度思量一度愁止望常相守誰想不能
勾(嗏)一笔盡都勾免僝僽月下星前題着名兒呪呪
你心腸不應口
知在誰家賣弄精細閑磕牙全無真實話色膽天来
大(嗏)若還到奴家跪在床前笑臉由咱罵一半兒真
情一半兒假
是話休題你是何人我是誰你把奴抛棄皮臉沒仁
義(呸)罵你聲負心賊歹東西不上我門来到去尋别
的負了奴情遷萬里
題起情人悔我從前錯用心將你十分敬敬你成何
用人題起来痛傷心傍人論負了我前情自有天作
証昧了恩情你自省
駐雲飛題情
静掩重門只見飛花不見人詩也難傳恨酒也難消
悶(嗏)無計可留春怕到黃昏香燼熏爐獨自誰偢問
翠被生寒壓綉䄄
杏臉桃腮展轉思量不下懷新月思眉黛春草傷裙
帶(嗏)獨坐小書齋自入春来欲待看花反被花禁害
情思昏昏眼倦𨳩
悶倚闌干燕子鶯兒怕待看色戒誰曾犯鬼病誰經
慣(嗏)書寄兩三番得見艱難再倩霜毫寫紙喬公案
滿紙春心墨未乾
錦瑟凄凉擘破雲鬟金鳳凰楚岫雲遮障洛浦生烟
浪(嗏)無計訴衷腸枕上思量月又穿囪風又掀羅帳
着甚支吾此夜長
駐雲飛惜花春起早
早起因花一夜狂風不住刮恐傷蔷薇架怕損荼&KR1048;
掛(嗏)推枕離床榻自嗟呀起整花叢驚覺宿林雅露
濕&KR1272;波凉更滑
二愛月夜眠遅
愛月登楼碾破銀河碧漢流皎㓗明如晝光射紗囪
透(嗏)萬里楚天秋霧浮收賞翫銀蟾不覺三更後斗
轉星移尤未休
三掬水月在手
月色熒光露滴梧桐秋夜凉淺淺銀波漾高捧花臺
放(嗏)盆内玉纖長弄蟾光十指纔舒寳鑑来掌上恰
似嫦娥對鏡粧
四摘花香滿衣
花木芳菲萬𬗋千紅似錦堆採了闌邊桂又採籬邊
瑞(嗏)竹籃手中提喜忘歸衣蕩花枝惹得馨香氣急
至回頭日墜西
駐雲飛道院
若說仙家牢鎖心猿和意馬黃庭看誦罷悶把仙碁
下(嗏)仙酒共仙花富豪誇閑引仙童共與猿鶴耍散
誕逍遥誰似咱
若說仙家不着輕裘乘駟馬道德看誦罷悶把周易
画(嗏)携籃採山茶不矜誇洞口尋朋醉臥碧桃下散
誕逍遥誰似咱
若說仙家猿鶴為朋山是家危坐岩阿下雲霧為名
画(嗏)興亡任從他儘争差謹固靈根不說黃金價散
誕逍遥誰似咱
若說仙家傲殺長安豪貴家茅厦吾自架幽雅峰巒
下(嗏)丹藥是生涯遠繁華功行完成纔說刀圭話散
誕逍遥誰似咱
一江風題情
步蒼苔丹下深深拜拜罷向西廂待盻多才時樣冠
兒貼體衫兒想綉的合歡帶相思淚滿腮好似梨花
帶雨開見了怎不教人愛
綉羅鞋淺露在簾兒外舉步金蓮窄動人才手撚花
枝笑問情郎奴比花猶觧臨鸞對鑑臺好似芙蓉映
水開見了怎不教人愛
女裙釵舉步多嬌態有西子應難賽可人才百媚千
嬌萬種風流一笑千金買玉容傅粉腮好似梅花雪
裡𨳩見了怎不教人愛
整金釵睡醒無聊賴懶画春山黛殢人才欲語還羞
笑眼相看故把人禁害玉腕枕粉腮好似荷花藕上
開見了怎不教人愛
一江風盻望
倚危楼幾度黃昏後望不見鴛鴦偶自含羞思慮憂
愁俏體伶仃瘦雲環懶整修珠簾半上鈎遮不得相
思醜
恨薄情一似塩落井一去無蹤影守孤燈冷冷清清
最苦是良宵永汪汪淚珠零懨懨病漸增積成了相
思症
憶多嬌鎮日傷懷抱只為你薄情惱好心焦眼去眉
来引的傍人笑從今後害瘦勞渾身似火燒燒不得
相思倒
一江風捲起層層浪獨立在沙灘上望情郎那裡戀
酒貪花歡飲在歌楼上銀燭照兩行金釵列兩行好
教無心况
西河柳酒色財氣
㶑灔觴滑辣香三杯五盞入醉鄊性亂神昏沒主張
謫仙捫月光劉伶太放狂看来不管身飄蕩倒巷拖
街父母何曾飬將這酒再休嚐酒悞了高人智量
紅粉肌白玉軆美孜孜年紀恰二十剔透玲瓏心性
喜驪山歡咲期后庭歌舞時看来不管芳名墜費盡
心機落得身憔悴將這色再休迷色悮了高人志氣
寳貨盈錢物亨青蚨堆到北斗平尚自愁窮心不䀄
董卓郿塢城石崇金谷亭看来不管身和命捨死亾
生儧下金銀錠將這財再休親財悞了高人令名
膽志矜勇力憑虹霓氣吐貫日星不肯絲毫心譲人
漢陵芳&KR0708;生楚江空月明看来総是閑争競勝負何
如枉使剛強性將這氣再休争氣悞了高人性命
羅江怨相思
懨懨病漸濃誰来和共春思夏想秋捱冬滿懷愁悶
付與天公也天有何私把我這恩情送恩多也是空
情多也是空都做了南柯梦
伊西我在東何日再逢花牋慢寫封又封叮嚀嘱付
與鱗鴻也他也不中你不把我音書送思量也是空
埋怨也是空都做了巫山梦
恩情逐晚風心意懶慵伊家做作無始終盟山誓海
耳邊風也不說當初多少恩情重虧心也是空痴心
也是空都做了蝴蝶梦
惺惺似懵懂落伊彀中無言暗把珠淚傾口心誰想
不同也一片真心把我厮調弄得便宜也是空落便
宜也是空都做了陽臺梦
羅江怨別懷
移舟傍柳汀方知去程愁紅慘綠眉黛顰強將别酒
共伊斟也心先如醉何湏再飲今宵向你日近親則
怕明日翻成人遠天涯近恩如線斷筝情如紙画餅
似擊砕了菱花鏡
相随離鳳城舡兒暫停臨行告別淚珠傾海盟山誓
耳邊風也休相薄倖切莫負心奴家有許多陪伴恁
則怕浪蕊閑花惹的心不定君知奴志誠奴知君意
深休一似楊花性
陽關第四聲風帆去緊汪汪淚眼親送君水光山色
暮雲萍也歸来時候月兒正明今宵破題兒獨自寢
最苦傷情獨守房櫳静余香被内情鴛鴦枕上恩有
心亊和誰論
釵留半股金香羅帕新物在那人不見影悶来低按
小銀箏也聲聲調弄絃絃訴情終朝在綉房中停線
針所亊無成只落的添愁悶頭兒常忍疼心兒常怕
驚害做了相思症
七賢過關四時思情
春風花&KR0708;香遅日江山麗萬𬗋千紅総是傷情處懨
懨為伊愁懷為伊只聽得管聲管聲喧天地總有笙
歌不入愁耳見鶯花憔悴杜鵑語聲悲梅子心酸柳
皱眉一春魚雁無消息閃得似雨打梨花珠淚垂空
房獨守此情為誰冷落閑庭院暮雨瀟瀟郎未歸
炎天夏日長漸覺熏風細避暑凉亭悶把闌干倚游
魚順水鴛鴦戲水鴛鴦本是本是飛禽性飬殺終湏
不到奴根底好難消遣悶下幾盤棋強飲消愁酒數
杯一時飲得熏熏醉尤恐燈昏郎未歸瑶琹再理知
音有幾欲撫相思調葉滿池塘夏至時
金風暑漸消不覺新秋至掇起酒鍾兒少箇人陪侍
君家命裡奴家命裡促織聒得聒得如心砕一迷埋
怨到說奴不是把情書来寫寄與我郎知休負橙黃
橘綠時一秋好景君湏記閃得似南来孤雁飛閑愁
閑悶管他甚的最苦傷情處雨打梧桐葉落時
朔風早凛冽欲把寒衣寄寄與遠征郎恐不到根底
君冷自知奴冷自知雪花下得下得紛紛細凍損兒
夫誰與奴為美画堂人静數盡更移撥盡寒爐一夜
灰冷清清不見郎回日忽聽得門外輕敲駿馬嘶多
情来至心歡意喜欲把銀缸照尤恐相逢是梦裡
楚江情兼金字經盻望
一更夜氣淸瑶階露零奴家等得燈半昏強將針指
寄多情才郎薄倖全無志誠今宵那得花逕行冷冷
清清撇得孤幃静紅鴛被怎温紅鴛被怎温青鸞
梦未諧感起相思病軆柴一更裡来不来斜倚銀箏
淚滿腮淚滿腮喬才忒分外風流債姻緣簿怎揩
二更露正凉金爐燼香簷間鉄馬聲韻揚悶推鴛枕
喚梅香銀燈點上羅衾疑張知他在誰家繫馬嘶綠
楊多管是路柳墙花引的他心飄蕩月兒過粉墻風
兒透紙囪怎受得凄凉况怎受凄凉况二更夜轉
深短嘆長吁淚滿襟淚滿襟休將盟擔尋想着他別
情甚冤家忒狠心
三更玉漏遅殘燈影移階前促織兒相伴啼早知他
不是箇志誠的姻緣配如何肯依到如今落得空怨
悽說来的盟言都做了牙疼誓芭蕉細雨催梧桐清
露滴都做了傷情淚都做了傷情淚三更心越焦
倒枕垂床眼怎交眼怎交偷睛囪外瞧只怕他来到
門兒休閉了
四更睡思纏騰騰困眠分明梦裡来相見我罵他薄
情相負是何緣他心兒又善口兒又甜床兒前跪着
稱可憐怎下的悪語將他相埋怨一輪明月圓一
輪明月圓千金良夜来共效于飛兩意諧兩意諧香
羅觧𨳩玉軟香嬌抱滿懷霎時間驚覺来孤燈在空
閑雲雨臺
五更覺夜長教奴怎當終宵錦被閑了半床方纔得
睡又驚慌梅香来報情人在堂奴家不應閃了燈光
低簌羅幃強把他攔當傷心淚兩行薄情紙半張他
夜宿在平康巷夜宿在平康巷鍾鳴恰到家百樣
禁持傒落殺傒落殺床兒前忙跪下他道是今番罷
花街也再不蹅
普天樂四季賞翫
雨初晴風纔定山色與湖光映瓊花畔拍按銀筝梁
園上酒滿金瓶賞三春美景杯行莫要停看柳嬌花
嫰水秀山明
藕花開榴花放正炎暑熏風蕩池塘内雲影天光水
沁亭避暑乘凉有蘭舟画舫流霞泛玉漿看採蓮池
裏驚起鴛鴦
水波澄霜林醉玉露冷金風細黃雞嫰𬗋蟹初肥金
橙香糯酒開醅喜三秋景美玉山漸漸頽你看他前
遮後擁翠繞紅圍
朔風寒同雲布鋪萬里瓊瑶素歌花妓煖閤紅爐啖
肥羊美酒金壷正江梅半吐王維堪画圖受用足重
䄄綉榻錦帳流蘇
普天樂四時歡娱
到春来垂楊瑣枝頭上鶯聲過花開放園苑繁華看
遊人翫賞歡樂休眉上鎖人生能幾何問道朱顔去
了還再来麽
夏日長炎天似火避暑在凉亭坐冰盤内沉李浮瓜
看鴛鴦戲水蓮荷休眉上鎖人生能幾何問道朱顔
去了還再来麽
喜秋来金風動乞巧在高楼上牛郎共織女攛梭月
臺上暢飲高歌休眉上鎖人生能幾何問道朱顔去
了還再来麽
到冬来雪花舞煖閤上圍爐坐推囪看雪裏梅花飲
羊羔美酒歡樂休眉上鎖人生能幾何問道朱顔去
了還再来麽
玉包肚四時
楊花心性舞春風何曾暫停逞輕狂亂沾不定到底
老来作浮萍你如今果有風流罩情往早尋箇心愛
人
荷花香噴見鴛鴦交頸動情兩相偎葉底蔵身却被
採蓮人散驚你如今果有風流罩情往早尋箇心愛
人
黃花香噴滿長空寒鴉數聲促織兒呌的聲頻教我
有梦也難成你如今果有風流罩情往早尋箇心愛
人
梅花香噴喜新鮮斜插鬢雲飲羊羔美酒同斟紅爐
煖閤齊歡飲你如今果有風流罩情往早尋箇心愛
人
桂枝香四時
楊花心性随風不定他元来假意虚名到使我真心
陪奉怎忘了舊時山盟為證坑人性命有情人從此
分離去何時再得成
荷花香噴鴛鴦交頸只見他兩箇飛来戲水在沙灘
相並採蓮女到来衝驚情幸不相和順好恩情從此
分離去何時再得成
黃花開遍情人同翫只見滿目秋光惹起我心中撩
亂怎知他近来忘恩失伴交人埋怨好心酸從此分
離去何時再得成
瓊花飛散恩情相戀只為軆態温柔使我時刻相盻
怎知他近来賓鴻失伴飄然分散歹心肝從此分離
去何時再得成
紅葉兒思情
淚滳濕殘粧面和風吹柳綿静悄悄獨宿在閑庭院
怕春寒門半掩金釵兒画損在綠苔前今朝去甚日
還何年月日得見俺這情人面空教人倚危楼跌脚
埋怨天天月圓人未圓
淚滳濕&KR1272;波襪金蓮步笋芽冷清清獨立在閑亭下
為情人憔瘦煞心兒裡恐怕意兒差更楼静燒香罷
欲待不睡又恐怕夫人罵空教人倚危楼題名兒作
念他(他)不知在誰家
淚滳濕芙蓉面梅香許我言喜鵲兒聲噪在画簷上
為春光簾半捲小童兒寄書在玉臺前今朝去甚日
還何年月日得見我情人面慌的我整殘粧焚香拜
謝天(天)月圓人未圓
淚滴濕羅衫䄂㳙㳙不斷流為情人思想的形骸瘦
這孤单甚日休悶懨懨獨自箇捱昏晝有情人不回
頭山盟海誓都做了牙疼呪害的我冷清清茶湯怕
到口(口)不語淚凝眸
象牙床思情
到春来花柳芬芳聽園林杜宇聲狂王孫仕女堪遊
賞怎不教心勞意攘盻才郎甚日還鄕
到夏来炎日偏長見鴛鴦交頸在池塘凉亭水閤無
心賞有浮瓜沉李懶嚐盻才郎甚日還鄕
到秋来處暑生凉聽人家砧杵聲忙牛郎織女成歡
賞撇奴家孤眠綉房盻才郎甚日還鄊
到冬来萬物皆蔵惟松竹梅蕊生香紛紛雪下如銀
樣怎禁他天寒夜長盻才郎甚日還鄕
皂羅袍悲思
這幾日神魂飄蕩為釵分鏡破淚珠汪汪我妻攝去
在何方時乖連蹇遭魔障小橋曲澗野梅正芳竹籬
茅舍村醪又香尋思那人行不上
聽啓休得惆帳這夫妻折散豈比尋常三年只碩早
還鄊重經庾嶺来尋訪小橋曲澗野梅正芳竹籬茅
舍村醪又香尋思那人行不上
暗想嬌姿摸相看施朱勻粉巧樣梳粧幾回携手入
蘭房何時再得同歡賞小橋曲澗野梅正芳竹籬茅
舍村醪又香尋思那人行不上
且喜南熏相望榮登新任暫免悲傷炷香日夜告空
蒼夫妻同樂鴛鴦帳小橋曲澗野梅正芳竹籬茅舍
村醪又香尋思那人行不上
香羅帶離別
東君去意切梨花墜雪春宵帶雨囪外踅翻来覆去
睡不着也欲待夢他蝴蝶訴我離別則是睡不着沒
話說那更睡不着把好梦成吳越
紗厨謾自設難禁暑熱凉亭水閤空豔冶翻来覆去
睡不着也便做出世陳摶睡眼難合則是睡不着沒
話說那更睡不着把好梦成吳越
砧聲搗夜月蟾光皎㓗嫦娥照人情最切翻来覆去
睡不着也月有圓缺人有離别則是睡不着沒話說
那更睡不着把好梦成吳越
朔風太凛冽銀河凍結楼頭画角聲嗚咽翻来覆去
睡不着也便有錦帳重重綉被疊疊則是睡不着沒
話說那更睡不着把好梦成吳越
傍粧臺相思
為才郎不茶不飯懶梳粧我命運多乖蹇他情性太
疎狂盖為你瞞天謊被老母通天障良宵永更漏長
終朝無寢象牙床
問才郎連宵不到在誰行兩膝盖綿團軟一張口賽
沙糖必有︵箇多情種實與我︵紙招伏状無情况
有伎倆如何敢上象牙床
被才郎百般寒踐厮徉相我欲待把鞋幇兒點他特
故搧燭光我愛他厖兒俊捨不的將他搶我口雖強
心内痒不由我不随順上象牙床
共才郎同諧連理效鸞凰見他腰肢瘦共私語口暗
香成就了鴛鴦侣纔趁了風流况金釵墜寳釧響被
翻紅浪在象牙床
錦堂月慶賀
華髮斑斑韶光荏苒双親幸喜平安慶此良辰人人
對景懽忻在画堂前寳篆香消玉盞内流霞香泛齊
祝贊碩取福如東海夀比南山
筵間綉幕圍圓竒珍擺列渾如洞府仙寰美酒佳肴
堪並鳳髄龍肝簮翠竹同樂同歡飲綠蟻齊歌齊唱
齊祝贊碩取福如東海夀比南山
堪嘆雪染雲鬟霞腮杏臉朱顔去不回還椿老萱衰
只愁雨僽風僝幸一門多感謝蒼天降五福均&KR0574;洪
範齊祝贊碩取福如東海夀比南山
幽閑日有三飡官無亊擾情意更無愁煩人老花殘
餘心尚有相關待與你百載姻緣成就了一門根絆
齊祝贊碩取福如東海夀比南山
紅衲襖
喫的是煑猩唇燒豹胎穿一領𬗋羅襴繫一條白玉
帶出入時五花頭搭在馬前擺三&KR0585;傘兒在頭上盖
本是箇&KR0708;廬中窮秀才怎做的漢朝中梁棟材思量
你有甚麽不足只管裡鎖了眉頭唧唧噥丨不放下
懷
穿一領𬗋羅襴到拘束的不自在穿一双皂朝靴又
不敢胡去躧喫一口荒荒張張要辦亊的忙茶飯拏
一盞戰戰兢兢犯法的愁酒臺本待學嚴子陵登釣
臺翻做了楊子雲閤上災閤上災你只管教我待漏
随朝悞了我秋月春花乾熬的我頭上白
莫不是大人行有甚麽言語来莫不是妾根前缺了
管待莫不是画堂前少了那三千客莫不是綉幃中
少了那十二釵這意兒怎的猜怎的猜多應是楚舘
秦楼有箇得意的人兒你悶懨懨不放下懷
有一箇人兒在天涯也只落的臉消紅眉鎖黛本是
箇宋玉傷秋無聊賴有甚心情古把賢聖臺三分話
做實意猜一片心難布擺一片心難布擺你便休得
要纏的我無頭我若還提起那籌兒我便就撲撲簌
簌淚滿腮
你好似紙蝴蝶忒煞輕你將我做紙湯瓶容易冷言
盟誓好相風裏楊花自来無定凖甲子日連隂想起
你有甚情早知你不志誠枉用了一片心虧負了人
辜負了人空教人倒枕垂床短嘆長吁算来有千聲
和萬聲
我將你岸投鈎空掛腸我為你採花蜂空自忙酒店
前旗兒每日家空懸望撇的我孤雁兒不成行害這
般潑伎倆我喚做不氣長朝念想夕念想揾淚眼空
教我淚滴濕了鮫綃痕界破了殘粧算来有千行和
萬行
你做了脱腮魚難上鈎我做了半篙舡不到頭恰便
似線斷風箏百忙的沒收救燈盞裡無心枉費了油
誰承望你心腸多滚走我一似痴猫兒空自守只落
了些山樣般愁海樣般憂想往日有許多恩情到今
番都千休和萬休
被蛇傷怕井索盞兒空休許托麫房裡驢兒鎮日乾
推磨嗑睡人靠着青布幕早知這一着當初何似莫
伊命薄我命悪空被你巧語花言謊殺人冤家千錯
和萬錯
插金花衣錦袍倚蘭堂開画閤設華筵列玉肴珍羞
共羊羔金杯飲香醪恰便似神仙般快樂則喫的醉
醺醺厭厭了
江兒水題情
因打流鶯時分無情似有情自別離鄊故投奔前程
共諧百歲姻閃我在路途教我有家難奔賣花兒飬
身短命虧心負義忘恩早知你將奴薄倖我便不思
量共誰成眷姻
悶把幃屏来靠我便和衣強睡倒聽風聲嘹喨雨打
芭蕉儘教他囪外敲懶把寳燈挑慵將香篆燒捱過
今宵盻到明朝自尋思何日是了想起我心兒裡焦
悞了我青春年少和你兩箇共諧直到老
常記的當初相聚痴心望到老被雲遮楚廟水渰藍
橋打開鸞鳳交人遠路途遥情疎魚雁杳地遠天高
梦斷魂勞俏冤家這其間何處去了想起我心兒焦
悞了我青春年少撇的奴家有上稍無下稍
懊恨薄情輕棄一夜悶自惱論殺人可恕情理難饒
負心天鑒表心痛實難揉愁煩心自焦棄了甜桃去
尋酸枣你將他定盤星錯認了想起我心兒裡焦悞
了我青春年少撇的奴家有上稍無下稍
銷金帳悲思
黃昏悄悄助冷風兒起想今朝思向日曾對這般樣
時節這般樣天氣羊羔美酒則在銷金帳裡兵乱人
慌遠遠的鄊里如今怎生怎生街頭上睡
初更鼔打哽咽塞角吹滿懷愁分付與誰遭逢這般
樣磨折這般樣別離鉄心腸打開打開鸞孤鳳隻我
這裡恓惶他那裡難存濟翻来覆去怎生怎生獨自
箇睡
鼕鼕二鼔敗葉兒敲囪紙響撲簌聒悶耳誰經這般
樣岑寂這般樣疎離骨肉到此伊東我西去又無門
住又無挨倚傷心怎生怎生街頭上睡
三更漏轉塞雁聲嘹嚦半明滅燈熖煤尋思這般樣
沉疾這般樣狼狽別来到今知他怎的冷落在空房
藥餌誰調理床兒上怎生怎生獨自箇睡
楼頭四鼔風捲簷鈴砕眼略朦朧驚回娘女這般樣
重會這般樣相聚撒然覺来覺來孩兒那裡多少傷
情多少愁縈繫教人怎生怎生街頭上睡
五更又催野外疎鍾急算通宵有幾嘆息一似這般
樣煩惱這般樣孤恓一身苟活苟活圖箇甚的我這
裡愁煩他那壁長吁氣聽的怎生怎生獨自箇睡
月中花風情
花街柳市戀着蜂媒蝶使我這裡玉潔冰清他那裡
瓜甜蜜蒂恰回来無酒佯粧醉只故裡打草驚蛇倒
尋我些風流罪我欲待撾了面皮又恐怕傷了就裡
待要随順了他其實受不的氣
勤兒推磨好似飛蛾投火他將我做唖謎兒包籠我
手裡登時間猜破近日裡把不住舡兒舵特故裡搬
弄的心腸軟一似酥来褁者末是誰休道是我便做
鉄打的人其實強不過
更深静悄把被兒熏了看看的等到月上花稍静悄
悄全無消耗敲殘了更鼔你便纔来到見我這臉腦
兒不赸来跪在身邊告我故意兒焦他偷眼兒瞧甫
能咬定牙兒其實認不住笑
疎狂忒煞薄情無奈兩三夜不見你回来問着他便
撒頑不採不由人轉尋思權寍耐他咲吟吟將被兒
舒𨳩丰掩着羅幃待我推納綉鞋他不去採你若是
惱的人慌我只教氣的你害
駐馬聽酒色財氣
樂酒忘憂鎮日醺醺飲數甌便做道劉伶貪飲李白
百篇也只休休曉星殘月柳稍頭醒来不記歸時候
你早早回頭常言失亊皆因酒
色膽如天臥柳眠花誰肯休便做道王魁貪戀桂英
恩情也只休休人心不似水長流到頭誰肯常相守
你早早回頭菱花照的厖兒瘦
得失榮枯造物安排莫強求便做道石崇豪富鄧通
錢山也只休休金珠財寳莫貪求前生修得今生受
你早早回頭榮華怎肯常相守
閗勇争強各逞英雄不自由便做道築壇拜將項羽
烏江也只休休饒人一步未為羞是非只為多開口
你早早回頭強中自有強中手
四朝元
春光明媚正是榮歸故里期羡還鄕衣錦送別千里
把驪歌暫止且開筵列席無奈離思縈懷去意徘徊
欲綰垂揚長條難繫寫不盡殷勤意(嗏)嘆別離漫相
思正是渭北江東雲暮春天樹公歸樂有餘親朋共
歡喜公還念予忠言正論也湏頻寄
衣冠奕世王門久曳裾秉忠肝義膽正直無比又精
通性理文章第一無奈松栢隼高暮景相催欲苦留
公但欽蒙恩例因此上榮歸去(嗏)指日到家時正
是衣綵堂前咲引兒童戲公歸樂有餘親朋共欣喜
公還念予忠言正論也湏頻寄
功成名遂投簮自古稀嘆二䟽前跡賜金難比况君
臣重義久知如魚似水争忍見春雨輕帆曉日安車
都只為故里桑榆家山桃李似綠野裵公墅(嗏)看祖
道大河湄總是藩憲名公珍重情相契公歸樂有餘
親朋共欣喜公還念予忠言正論也湏頻寄
清和天氣關河道路迤碩年高動止善加將理喜舟
行順水聽良言告啓是必清曉加飡薄暮添衣藥餌
頻調風寒湏忌到晚重衾寐(嗏)早起索遅遅怕有薄
浪輕風也索相回避公歸樂有餘親朋共欣喜公還
念予忠言正論也湏頻寄
四朝元四時
春光明媚榮歸故里稀見黃鶯枝上巧聲嚦嚦粉蝶
兒穿花蕊嬌滴滴動情翠色朦朧景物凄凄仕女顛
狂把金釵斜墜參不透佳人意(嗏)一會家自尋思空
有錦被重重錦被重重缺少箇鴛鴦會光隂似箭催
人生能有幾千思萬想凄凄凉凉怎不憔悴
三伏天道枝頭梅子焦並頭蓮開放海棠未老惜花
春起早嘆光隂迅速淚眼啼痕粉香暗消悮了青春
躭閤年少煩惱的人無顛倒(嗏)一會家自心焦好似
線斷風箏一去了無消耗前生我命薄今世相會少
孤眠獨宿凄凄凉凉有誰知道
金風初動促織兒弄巧聲見梧桐葉落萬物凋零怎
禁寒露冷對中秋月明想我兒夫不知那裡飄零想
起恩情常懷憂悶怎不憂成病(嗏)悶懨懨倚定幃屏
幾時能勾携手相攙月下相随定思量可意人一去
無蹤影山長水遠凄凄凉凉怎不成病
梅花𨳩放朔風透紙囪亂紛紛雪降冷氣風狂不由
人心勞攘寂寞在綉房枕冷衾寒怎禁夜長羞對菱
花粧臺懶傍瘦損了喬模樣(嗏)一會家自尋思好似
風擺簷前鉄馬聲嘹喨心兒裏痛感傷不思量都是
謊情書再寫千千萬萬把他拜上
四朝元琵琶記
春闈催赴同心帶綰初嘆陽關聲斷送别南浦早巳
成間阻漫羅襟淚漬和那琴瑟塵埋錦被羞鋪寂寞
瓊囪蕭條朱戶空把流年度(嗏)酩子裡自尋思妾意
君情一旦如朝露君行萬里途妾心萬般苦君還念
妾迢迢遠遠也索回顧
朱顔非故綠雲懶去梳奈画眉人遠傅粉郎去鏡鸞
羞自舞把歸期暗數只見雁杳魚沉鳳隻鸞孤綠遍
汀洲又生芳杜空自思前事(嗏)日近帝王都芳&KR0708;斜
陽望斷長安路君身豈蕩子妾非蕩子婦歸期就裡
千千萬萬有誰堪訴
輕移蓮步堂前問舅姑怕食缺湏進衣綻湏𥙷要行
湏與扶奈西山景暮教我倩誰人傳與我的兒夫你
身上青雲只怕親歸黃土臨別也曾多嘱付(嗏)那些
箇意孜孜只怕十里紅楼貪戀人豪富雖然忘了奴
也湏索念父母無人說與這凄凄凉凉怎生辜負
文場選士紛紛才俊徒少甚麽鏡分鸞鳳既受了蘋
蘩有甚推辭索性做箇孝婦賢妻也得名標書史省
了些閑悽楚(嗏)俺這裡自支吾休得汚了他的名兒
右與他相回護你腰金與衣𬗋湏記得荆釵與裙布
一場縈緒堆堆積積宋玉難賦
柳摇金四時
東風輕颺名花早芳園苑日初長柳嫰鶯聲巧簾低
燕翅忙閑看會池塘春水沙暖浴鴛鴦向牡丹叢裡
開筵泛觴天香滿座座滿天香座滿天香歡聽素娥
弹唱
晨光偏重炎天大烘暑雨乍晴空梅子枝頭&KR0827;荷花
波面紅拂綽了紗厨籐簟高臥水亭中旋浮瓜沉李
冰盤自供熏風半榻榻半熏風榻半熏風睡足綠囪
芳梦
凉飈初到蒼梧葉飄清露滳花稍菊蕊香猶淺芙蓉
秋正嬌陡覺得園林蕭條疎柳咽鳴蜩賞千金良夜
中秋月高鸞簫罷品品罷鸞簫品罷鸞簫醉捧玉杯
歡咲
嚴凝天氣紛紛雪飛正是暮冬時松葉飄寒粉梅花
開凍枝不見了丹崖青嶂都做玉屏幃向銷金帳裡
双斟酒巵閑題景物物景閑題物景閑題詩暢滿懷
清致
柳摇金誡風情
風情休話風流莫誇打鼔弄琵琶意薄似風中絮情
空如眼内花都是些虚脾烟月擔閤了好生涯想湯
瓶是紙如何煑茶煨他莫再再莫煨他再莫煨他休
等呌街時罷
二風情荅
章臺庭院巫山洞天風月散神仙梦裡乘鸞鳳樽前
聽管絃受用了春花秋月歌扇舞裙邊拚千金一咲
歡樂韶華娛盛年心堅為我我為心堅我為心堅相
伴玉人嬌面
三再誡風情
誠心相見衷腸盡言休戀悪&KR0666;緣咲裡蔵鋒刅綿中
安套圈一覺地青蚨虧欠薄嬷苦熬煎道調猱釀狚
湏憑着是錢婵娟怨你你怨婵娟你怨婵娟慚愧怎
重相見
四風情再荅
青春時候芳年意投騎鶴上揚州不枉使三千貫空
人間一遍遊陪奉着巫娥湘女兩意效綢繆向鶯花
陣裡偏能奪籌風流占我我占風流我占風流怎落
他人之後
柳摇金贈別
關河迢逓行装整齊送別正秋時地迥霜華早天高
雁影遅遥想是馬頭風月山水入詩題把離筵美酒
殷勤玉巵相思雨處兩處相思雨處相思千里遠懷
誰寄
迢迢山逕遅遅曉行千里太行程遠别心難捨遥思
意每縈念此際斯文相會何日叙交情向驪歌聲裡
征車暫停頻傾綠醑綠醑頻傾綠醑頻傾少慰老夫
離興
柳摇金喜雨
濃雲隂重長河瀉空霖雨遍寰中地隰生朝霧天低
掛晚虹趁逐了庄家收麥農亊有成功待天晴日朗
何時賞郊東西風待雨待雨西風待雨西風先把滿
天雲送
浮雲風送朝陽影紅晴色靄空濛十里明芳樹千山
開翠峰歡咲煞村中場圃白叟黃童道湏勤刈麥休
遅悞功年豊歲稔歲稔年豊歲稔年豐都唱太平歌
頌
月兒高
這樣閑煩惱何時受得了極目天涯路回首長安道
我辦着堅心伊家已通曉小玉你輕視君子食無飽
二
似玉如花貌風流更波俏兩葉眉拂翠一對脚兒小
彼此正青春欲成鸞鳳交此曲纔堪聽又相吹别簫
三
看蓮開池沼争如自家好這樣風流事那箇人不好
才子共佳人彼此皆年少看他筵席上兩處傷懷抱
四
不怕傷人道贏得外人笑儒乃朝中瑞士乃國中寳
失義共忘恩神天豈不報善悪皆前定一切由心造
五
舊日巳榮耀斷絃遇鸞膠今日他貧困總似相思調
既是把琴開何必望歡笑自古長安馬不喫回頭草
六
甚懷食不好賢人請些小路上從容去五朝七日到
若是少盤纏差人便来討早則成名後千萬傳音耗
七
階下笙歌奏席間翠紅繞告飲瓊杯盡莫惜金罇倒
瑞靄騰空中金爐噴沉腦三疊陽關句一曲相思調
八
我女湏年少咱今巳年高惜似心頭氣憐若家中寳
争奈筵席中家人口嗷嗷我看孩兒容似覺心焦躁
月兒高題情
烟鎖垂楊院日長綉簾捲人静更深處花落重門掩
薄倖不来羞覩画梁燕天涯咫尺情人遠路阻藍橋
無由得見天若是肯周全除非是梦裡相逢把我離
情訴一遍
慢折長亭柳情濃怕分手欲上雕鞍去扯住羅衫䄂
問道歸期端的是甚時候回言未卜佳人竒偶唱徹
陽關重斟美酒酒除非是觧消愁我只怕酒醉還醒
愁懷又依舊
園苑飄微雨金風蕩飛絮有意傷春恨無計留春住
倚遍闌千默默俏無語雲山萬疊空凝目我的情人
知他在何處吁欲待寄封書争奈路遠山遥没箇便
鴻去
肆舘香雲擁釵分小金鳳為你多嬌態惹起愁山重
月冷黃昏孤燈與誰共情人悞我良宵梦画角頻吹
梅花三弄風休吹入綉幃中只怕惱動我離情教我
相思轉加重
月兒高四時
綉陌花開遍芳郊正春妍綠柳拖金細紅杏飄香遠
去歲情人花開共歡宴今春謾自謾自園林羡思憶
多才羞觀双雁(天)何時再團圓空教我坐想行思辜
負了豔陽天
海榴開紅熖池荷泛青錢帶綰和誰共簟枕同誰展
對景恩情蹙破兩眉尖年時水閤水閤開排佳宴戲
水鴛鴦教人羞見(天)青天肯方便早見俺那冤家同
歡納晚天凉
夜雨芭蕉戰秋風雁聲遠驀覩鸞牋字病憶多嬌面
曾記分離嘱付去時言歸期暗約暗約重陽見未見
多情木樨早開遍天月兒慢團圓争奈獨守孤幃難
捱暮秋天
画閤空粧遍紅爐謾空展縦有羊羔酒共誰同歡宴
轉目年華不覺度芳年冤家那裡那裡共誰厮迷戀
瘦損香肌殘粧嬌面(天)六出飛亂綿争奈枕冷衾寒
難捱暮冬天
七犯玲瓏思情
新紅上海棠猛然情慘傷前春有箇人共賞今日在
何方早把春心蕩免教人斷腸細思量誰真誰謊自
古佳人薄命怨燒斷頭香想挑花也會憶劉郎恨遠
山無計留張敞花隂月影看看過墻朝雲暮雨睡覺
夜長捱得今宵過明朝又怎當鶯兒對燕子双飛来
飛去為誰忙偏不到伊行
芭蕉映粉墻綠隂清晝長炎天倍覺心悒怏獨坐傍
南囪暮雨消繁暑慢風生嫰凉看池塘鴛鴦兩兩世
上有情都匹配偏我不成双碧紗㡡鬆透玉肌香珊
瑚鈎誤觸冰絃響浮瓜沉李共誰舉觴調脂弄粉為
誰曉粧懶向金盆浴盈盈自觧裳腰如柳軆似霜無
人共試紫蘭湯空惹舊心狂
金風透小囪不禁羅䄂凉秋来怕上危楼望舉目總
堪傷衰柳垂寒雨敗荷擎晚霜擊玎璫&KR0585;前馬嚮最
恨今宵更漏一似去年長看銀河織女會牛郎想嫦
娥一樣情惆悵從来孤雁傳書故鄊緣何今日渾無
半行想是恩情薄非干路渺茫芙蓉老菊蕊黃瀟瀟
風雨又重陽越越减容光
江梅綻早芳雪花籠錦堂孤眠分外寒威壮怎不倍
恓惶想他身上不知寒與凉懶梳粧當年模樣思憶
千般促擁不是負心郎枕邊廂閑了綉鴛鴦擁香衾
撇下紅羅帳淺斟低唱當年洞房山盟海誓何時象
床曾見燈開蕊還聽鵲遶梁朝朝拜夜夜香依還歸
也謝穹蒼碩得永成双
綿搭絮思情
當初奴愛你聡明和你月底星前吐膽傾心說誓盟
暗偷期膽戰心驚怕人瞧見掩耳偷鈴本待要棄了
你箇冤家刀攪我心腹教奴怎不害疼
誰想你另有了女裙釵氣的奴似醉如痴斜倚定幃
屏故意兒猜不明白怎肯丢𨳩傳書寄柬你又不来
你若還負了奴的恩情人不為讎天降灾
奴家又不曾愛你錢財只愛你箇可意的冤家知重
知輕情性兒乖奴本是朵好花兒園内初開蝴蝶兒
飡破再兒不来我和你黑海般恩情前世裡姻緣今
世裡該
心中轉轉兩三翻瘦損了香肌茶飯上無心珠淚連
好心酸禱告青天非奴輕賤也是前緣怎下的抛閃
了奴家要和你離别難上難
當初奴愛你風流共你剪髮燃香雨態雲蹤兩意綢
背親娘和你情偷怕甚麽傍人講論覆水難收你若
是負了奴真情正是緣木求魚空自羞
心中猶豫輾轉成憂常言道女子痴心惟有情人意
不周是我迎頭和你情偷鮮花付與怎肯干休你如
今另有了知心海神廟威靈把状投
奴今為你好沒来由又不曾圖覓了東西寄柬傳書
惹下愁搥胸埋怨滴淚含羞奴為你枉躭了虚名好
似画餅充飢枉用了謀
