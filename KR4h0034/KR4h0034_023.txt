樂府詩集卷第二十三
太原郭茂倩編次
横吹曲辭
漢横吹曲
望行人王建
自從江樹秋日日上(望一作)江樓夢見離珠浦書來在桂
州不(願一作)同魚比目(目魚一作比)終恨水分流久不開明鏡
多應是白頭
同前張籍
秋風窗下起旅雁向南飛日日出門望家家行客歸無
因見邊使空待寄寒衣獨閉青樓暮烟深鳥雀稀
關山月梁元帝
樂府解題曰關山月傷離别也古木蘭詩
曰萬里赴戎機關山度若飛朔氣傳金柝
寒光照鐵衣按相和曲有度關山亦類此
也
朝望清波道夜上白登臺月中含桂樹流影自徘徊寒
沙逐風起春花犯雪開夜長無與晤衣单誰為裁
同前陳後主
秋月上中天迥照關城前暈缺隨灰減光滿應珠圜帶
樹還添桂銜峰乍似弦復教征戍客長怨久連翩
戍邊歲月久恒悲望舒耀城遥接暈高澗風連影搖寒
光帶岫徙冷色含山峭看時使人憶爲似嬌娥照
同前陸瓊
邊城與明月俱在關山頭焚峰望别壘擊斗㝛危樓團
團婕妤扇纖纖秦女鈎鄉園誰共此愁人屢益愁
同前張正見
巖間度月華流彩暎山斜暈逐連城璧輪隨出塞車唐
蓂遥合影秦桂遠分花欲驗盈虛理方知道路賖
同前二首徐陵
關山三五月客子憶秦川&KR0736;婦高樓上當窗應未眠星
旗映疎勒雲陣上祁連戰氣今如此從軍復幾年
月出桺城東微雲掩復通蒼茫縈白暈蕭瑟帶長風羌
兵燒上郡胡騎獵雲中將軍擁節起戰士夜鳴弓
同前賀力牧
重關斂暮烟明月下秋前照石疑分鏡臨弓似引弦霧
(雲一作)暗迷旗影霜濃濕劒蓮此處離鄉客遥心萬里懸
同前阮卓
關山陵漢開霜月正徘徊映林如璧碎侵塞似輪摧楚
師隨晦盡胡兵逐暖來寒笳將夜鵲相亂曉聲哀
同前王襃
關山夜月明秋色照孤城影虧同漢陣輪滿逐胡兵天
寒光轉白風多暈欲生寄言亭上吏遊客解鷄鳴
同前江總
兔月半輪明孤關一路平無期從此别復欲幾年行映
光書漢奏分影照胡兵流落今如此長戍受降城
同前盧照鄰
塞垣通碣石虜障抵祁連相思在萬里喃月正孤懸影
移金岫北光斷玉門前寄書謝中婦時看鴻雁天
同前沈佺期
漢月生遼海曈曨出半暉合昏玄兔(菟一作)郡中夜白登
圍暈落關山迥光含霜霰微將軍聽曉角戰馬欲南歸
同前李白
明月出天山蒼茫雲海間長風幾萬里吹度玉門關漢
下白登道胡窺青海灣由來征戰地不見有人還戍客
望邊色(邑一作)&KR0736;歸多苦顔高樓當此夜歎息未應閒(作一)
(還)
同前長孫左輔
凄凄還切切戍客多離别何處最傷心關山見秋月關
月竟如何由來遠近過始經玄兔(菟一作)塞終繞白狼河
忽憶秦樓婦流光應共有已得竝蛾眉還知攬纖手去
歲照同行比翼復連形今宵照獨立顧影自煢煢餘暉
漸西落夜夜看如昨借問映旌旗何如鑒帷幕拂曉朔
風悲蓬驚雁不飛幾時征戍罷還向月中歸
同前耿緯
月明邊徼静戍客望鄉時塞古桺衰盡關寒榆發遲蒼
蒼萬里道戚戚十年悲今夜青樓上還應照(有一作)所思
同前二首戴叔倫
月出照關山秋風人未還清光無遠近鄉淚中書間
一雁過連營繁霜覆古城胡笳在何處半夜起邊聲
同前崔融
月生西海上氣逐邊風壯萬里度關山蒼茫非一狀漢
兵開郡國胡馬窺亭障夜夜聞悲笳征人起南望
同前李端
露溼月蒼蒼關頭榆葉黃回輪照海遠分彩上樓長水
凍頻移幕兵疲數望鄉秪應城影外萬里共如霜
同前王建
關山月營開道白前軍發凍輪當磧光悠悠照見三堆
兩堆骨邊風割面天欲明金莎(沙一作)嶺西看看沒
同前張籍
秋月朗朗關山上山中行人馬蹄響關山秋來雨雪多
行人見月唱邊歌海邊漠漠天氣白胡兒夜度黃龍磧
軍中探騎暮出城伏兵暗處低旌戟溪水連地霜草平
野駞尋水磧中鳴隴頭風急雁不下沙場苦戰多流星
可憐萬國關山道年年戰骨多秋草
同前翁綬
徘徊漢月滿邊州照盡天涯到隴頭影轉銀河寰海静
光分玉塞古今愁笳吹遠戍孤烽滅雁下平沙萬里秋
況是故園搖落夜那堪少婦獨登樓
同前鮑氏君微
高高秋月明北照遼陽城塞迥光初滿風多暈更生征
人望鄉&KR0736;戰馬聞鞞驚(聲一作)朔風悲邊草胡沙昏(暗一作)
虜營霜疑匣中劒風憊原上旌早晚謁金闕不聞刁斗
聲(鳴一作)
洛陽道簡文帝
洛陽佳麗所大道滿春光遊童時(初一作)挾彈蠶妾始提
筐金鞍照龍馬羅袂拂春桑玉車争曉入潘果溢高箱
同前梁元帝
洛陽開大道城北達城西青槐隨㡢拂綠桺逐風低玉
珂鳴戰馬金爪鬭場雞桑萎日行暮多逢秦氏妻
同前沈約
洛陽大道中佳麗實無比燕裙傍日開趙帶隨風靡領
上蒲桃繡腰中合歡綺佳人殊未來薄暮空徙倚
同前庾肩吾
徼道臨河曲曾城傍洛川金門纔出桺洞井半含泉日
起罘罳外車回雙闕前潘生時未返遥心徒眷然
同前車
洛陽道八達洛陽城九重重關如隱起雙闕似芙蓉王
孫重行樂公子好遊從别有傾人處佳麗夜相逢
同前四首陳後主
諠譁照邑里遨遊出洛京霜枝嬾桺發水塹薄苔生停
鞭回去影駐軸敞前甍臺上經相識城下屢逢迎蜘蹰
還借問只重未知名(作遊遊遨遊一)
日光朝杲杲照耀東京道霧帶城樓開啼侵曙色早佳
麗嬌南陌香氣含風好自憐釵上纓不歎河邊草
建都開洛汭中地乃城陽縱横肆八達左右闢康莊銅
溝飛桺絮金谷落花光忘情伊水側稅駕河橋傍
百尺噉金埒九衢通玉堂桺花塵裏暗槐色露中光遊
俠幽幷客當壚京兆妝向夕風烟晚金羈滿洛陽
同前二首徐陵
綠桺三春暗紅塵百戲(戰一作)多東門向金馬南陌接銅
駞華軒翼葆吹飛蓋響鳴珂潘郎車欲滿無奈擲花何
洛陽馳道上春日起塵埃濯龍望如霧(水一作)河橋度似
雷聞珂知馬蹀傍幰見甍開相看不得語密意眼中來
同前岑敬之
喧喧洛水濱鬱鬱小平津路傍桃李節陌上採桑春聚
車看衛玠連手望安仁復有能畱客莫愁嬌態新
同前張正見
曾城啓旦扉上洛滿春暉桺影緣溝合槐花夾路(岸一作)
飛蘇合彈珠罷黃間負翳歸紅塵暮不息相看連騎稀
同前陳暄
洛陽九達(衢一作)上羅綺四時春路傍避驄馬車中看玉
人鎮西歌豔曲臨淄逢麗神欲知雙璧價潘夏正連茵
同前王瑳
洛陽夜漏盡九重平旦開日照蒼龍闕烟遶鳳凰臺浮
雲飜似蓋流水到成雷曹王鬭雞返潘仁載果來
同前二首江總
德陽穿洛水伊闕邇河橋仙舟李應棹小馬王戎鑣杏
堂歌吹合槐路風塵饒綠珠銜(含一作)淚舞孫秀彊相邀
小平路四達長秋聽五鐘玉節迎司隸錦車歸濯龍弦
歌聲不息環佩響相從花障蕩舟笑日映下山逢
同前于武陵
浮世若浮雲千回故復新旋添青草塜更有白頭人歲
暮客將老雪晴山欲春行行車與馬不盡洛陽塵
同前鄭渥
客亭門外路東西多少喧騰事不齊楊桺惹鞭公子醉
紵麻掩淚魯人迷通宵塵土飛山月是處經營夾御堤
頃刻知音幾存殁半回依約認輪蹄
同前陳後主
青槐夾馳道綠水映銅溝遠望陵霄闕遥看井幹樓黃
金彈俠少朱輪徹盛侯桃花離渡馬紛披聚陌頭
洛陽陌李白
白玉誰家郎回車渡天津看花東上陌(陌上一作)驚動洛陽
人
長安道梁簡文帝
神臯開隴右陸海實西秦金槌(推輪一作)抵長樂複(復一作)道
向宜春落花依度幰垂桺拂行人金張及許史夜夜尚
留賓
同前元帝
西接長楸道南望小平津飛甍臨綺翼輕軒影畫輪雕
鞍承赭汗槐路起紅塵燕姬雜趙女淹畱重上春
同前庾肩吾
桂宮延複(復一作)道黃山開廣路遠聽平陵鍾遥識新豐
樹合殿生光彩離宮起烟霧日落歌吹回塵飛車馬度
同前陣後主
建章通未央長樂屬明光大道移甲第甲第玉為堂遊
蕩新豐裏戲馬渭橋傍當壚晚留客夜夜苦紅妝
同前顧野王
鳳樓臨廣路仙掌入烟霞章臺京兆馬逸陌富平車東
門疎廣餞北闕董賢家渭橋縱觀罷安能訪狹斜
同前阮卓
長安馳道上鍾鳴宮寺開殘雲銷鳳闕㝛霧斂章臺騎
轉金吾度車鳴丞相來藹藹東都晚羣公騶御回
同前蕭賁
前登灞陵岸(道一作)還瞻渭水流城形類北斗橋勢似牽
牛飛軒駕良駟寶劒雜輕裘經過狹斜裏日暮與淹畱
同前徐陵
輦道乘雙闕豪雄被五都横橋象天漢法駕應坤圖韓
康賣良藥董偃鬻明珠喧喧擁車騎非但執金吾
同前陳暄
長安開繡陌三條向綺門張敞車單馬韓嫣乘副軒寵
深來借殿功多競買園將軍夜夜返絃歌著曙喧
同前江總
翠蓋承輕(乘承一作)露金羈照落暉五侯新拜罷七貴早朝
歸轟轟紫陌上藹藹紅塵飛日暮延平客風花拂舞衣
同前何妥
長安狹斜路縱横四達分車輪鳴鳳轄箭服耀魚文五
陵多任狹輕騎自連羣少年皆重氣誰識故將軍
同前崔顥
長安甲第高入雲誰家居住霍將軍日晚朝回擁賓從
路傍拜揖何紛紛莫言炙手手可熱須臾火盡灰亦滅
莫言貧賤卽可欺人生富貴自有時一朝天子賜顔色
世上悠悠應始知
同前孟郊
胡風激秦樹賤子風中泣家家朱門開得見不可入長
安十二衢投樹鳥亦急高閣何人家笙簧正喧吸
同前顧况
長安道人無衣馬無草何不歸來山中老
同前聶夷中
此地無駐馬夜中猶走輪所以路㫄草少扵衣上塵
同前韋應物
漢家宮殿含雲烟兩宮十里相連延晨霞出沒弄丹闕
春雨依微自甘泉春雨依微春尚早長安貴遊愛芳草
寶馬横來下建章香車却轉避馳道貴遊誰最貴衛霍
世難比何能蒙主恩幸遇邊塵起歸來甲第拱皇居朱
門峩峩臨九衢中有流蘇合歡之寶帳一百二十鳳凰
羅列含明珠下有錦鋪翠被之粲爛博山吐香五雲散
麗人綺閣情飄颻頭上鴛釵雙翠翹低鬟曳袖回春雪
聚黛一聲愁碧霄山珍海錯棄藩蘺烹犢炮羔如折葵
既請列侯封部曲還將金印授廬兒歡榮若此何所苦
但苦白日西南馳
同前白居易
花枝缺處青樓開豔歌一曲酒一杯美人勸我急行樂
自古朱顔不再來君不見外州客長安道一回來一回
老
同前嶭能
汲汲復營營東西連兩京關繻古若在山岳累應成各
自有身事不相知姓名交馳喧衆類分散入重城此路
去無盡萬方人始生空餘片言苦來往覓劉楨
同前僧貫休
憧憧合合八表一轍黃塵霧合車馬火熱名湯風雨利
輾霜雪千車萬䭾半㝛關月上有堯禹下有䕫卨紫氣
銀輪兮常覆金關仙掌捧日兮濁河澄澈愚將草木兮
有言與華封人兮不别
同前王襃
槐衢回北第馳道度西宮樹隂連袖色塵影雜衣風採
桑逢五馬停車對兩童喧喧許史座鍾鳴賓未竆
同前沈佺期
秦地平如掌層城出雲漢樓閣九衢春車馬千門旦綠
桺開復合紅塵聚還散日晚鬭雞回經過狹斜看
樂府詩集卷第二十三(終)東吳毛晉訂正
