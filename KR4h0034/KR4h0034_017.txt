樂府詩集卷第十七
太原郭茂倩編次
鼓吹曲辭
漢鐃歌中
巫山高虞羲
南國多奇山荆巫獨靈異雲雨麗以佳陽臺千里思勿
言可再得特美君王意高唐一斷絶光隂不可遲
同前王融
想像(髣髴一作)巫山高簿暮陽臺曲烟雲乍舒卷猨鳥時斷
續(舒行芳時斷續一作烟華乍卷)彼美如可期寤言紛在矚憮然坐相
望秋風下庭綠
同前劉繪
高唐與巫山參差鬱相望灼爍在雲間氛氳出霞(雲一作)
上散雨收夕臺行雲卷晨障出没不易期嬋娟似(以一作)
惆悵
同前梁元帝
巫山高不竆㢠出荆門中灘聲下濺石猿鳴上逐風樹
雜山如畫林暗澗疑空無因謝神女一爲出房櫳
同前范雲
巫山高不極白日隱光暉靄靄朝雲去溟溟暮雨歸巖
懸獸無跡林暗鳥疑飛枕席竟誰薦相望空依依
同前費昶
巫山光欲晚(曉一作)陽臺色依依彼美巖之曲寧知心是
非朝雲觸石起暮雨潤羅衣願解千金珮請逐大王歸
同前王泰
迢遞巫山竦遠天新霽時樹交凉去遠草合影開遲谷
深流響咽峽近猿聲悲只言雲雨狀自有神仙期
同前陳後主
巫山巫峽深峭壁聳春林風巖朝蘂落霧嶺晚猿吟雲
來足&KR1002;枕雨過非感琴仙姬將夜月度影自浮沉
同前蕭詮
巫山映巫峡高高殊未竆猿聲不辨處雨色詎分空懸
崖下桂月深澗響松風别有仙雲起時向楚王宮
同前鄭世翼
巫山凌太清岧嶤類削成霏霏暮雨合靄靄朝雲生危
峰入鳥道深谷瀉猿聲别有幽棲客淹畱攀桂情
同前沈佺期
巫山峰十二環合隠昭回俯眺琵琶峽平看雲雨臺古
槎天外倚瀑水日邊來何忽啼猿夜荆王枕席開
神女向高唐巫山下夕陽徘徊作行雨婉孌逐荆王電
影江前落雷聲峽外長霽雲無處所臺館曉蒼蒼
同前盧照隣
巫山望不極望望下朝雰莫辨啼猿樹徒看神女雲驚
濤亂水脉驟雨暗峰文霑裳即此地况復遠思君
同前張循之
巫山高不極沓沓奇狀新暗谷疑風雨幽巖若鬼神月
明三峽曙潮滿二江春爲問陽臺夕應知入夢人
同前劉方平
楚國巫山秀清猿日夜啼萬重春樹合十二碧峰齊峽
出朝雲下江來暮雨西陽臺歸路直不畏向家迷
同前皇甫冉
巫峽見巴東迢迢半出空雲藏神女館雨到楚王宮朝
暮泉聲落寒暄樹色同清猿不可聽偏在九秋中
同前李端
巫山十二峰皆在碧虚中回合雲藏日霏微雨帶風猿
聲寒過水樹色暮連空愁向高唐望清秋見楚宮
同前于濆
何山無朝雲彼雲亦悠揚何山無暮雨彼雨亦蒼茫宋
玉恃才者憑雲構高堂自重文賦名荒淫歸楚襄峩峩
十二峰永作妖鬼鄉
同前孟郊
巴山上峽重復重陽臺碧峭十二峰荆王獵時逢暮雨
夜卧高丘夢神女輕紅流烟濕豔姿行雲飛去明星稀
目極魂斷望不見猿啼三聲淚沾衣
見盡數萬里不聞三聲猿但飛蕭蕭雨中有亭亭魂千
載楚襄(王一作)恨遺文宋玉言至今青冥裏雲結深閨門
同前李賀
碧叢叢高(齊一作)插天大江翻瀾神曳烟楚魂尋夢風颸
(䬃一作)然曉風飛雨生苔錢瑶姬一去一千年丁香笻竹
啼老猿古祠近月蟾桂寒椒花墜紅濕雲間(端一作)
同前僧齊已
巫山高巫女妖雨爲暮兮雲爲朝楚王憔悴魂欲銷秋
猿嘷嘷日將夕紅霞紫烟凝老壁千巖萬壑花皆坼但
恐芳菲無正色不知今古行人行幾人經此無秋情雲
深廟遠不可覓十二峰頭插天碧
將進酒昭明太子
洛陽輕薄子長安遊俠兒宜城溢渠盌中山浮羽巵
同前李白
君不見黃河之水天上來奔流到海不復回君不見高
堂明鏡悲白髮朝如青絲暮成雪人生得意須盡歡莫
使金樽空對月天生我材必有用千金散盡還復來烹
羊宰牛且爲樂會須一飲三百杯岑夫子丹丘生將進
酒杯莫停(莫停一作君)與君歌一曲請君爲我傾耳聽鐘鼓
饌玉不足貴但願長醉不復醒古來聖賢(賢達一作)皆寂寞
唯有飲者畱其名陳王㫺時宴平樂斗酒十千恣歡謔
主人何爲言少錢徑須沽取(酒一作)對君酌五花馬千金
裘呼兒將出換美酒與爾同銷萬古愁
同前元稹
將進酒將進酒酒中有毒酖主父言之主父傷主母母
爲妾地父妾天仰天俯地不忍言佯爲僵踣主父前主
父不知加妾鞭㫄人知妾爲主說主將淚洗鞭頭血推
槯主母牽下堂扶妾遣升堂上床將進酒酒中無毒令
主夀願主回思歸主母遣妾如此事(由一作)主父妾爲此
事人偶知自慙不密方自悲主今顛倒安置妾貪天僭
地誰不爲
同前李賀
璢璃鍾琥珀濃小槽酒滴眞珠紅烹龍炮鳳玉脂泣羅
屏繡幕圍香風吹龍笛擊鼉鼓皓齒歌細腰舞况是青
春日將暮桃花亂落如紅雨勸君終日酩酊醉酒不到
劉伶墳上土
君馬黃蔡知君
君馬徑西極臣馬出東方足策浮雲影珂連明月光水
凍恒傷骨蹄寒爲踐霜躊躇嗟伏櫪空想欲從良
同前張正見
幽并重騎射征馬正盤桓風去長嘶遠冰堅度足寒出
關聊變色上坂屢停鞍即今隨御史非復在樓蘭
五色乘馬黃追風時滅沒血汗染龍花胡鞍抱秋月唯
騰渥洼水不飲長城窟詎待燕昭王千金市駿骨
同前李白
君馬黃我馬白馬色雖不同人心本無隔共作遊冶盤
雙行洛陽陌長劒既照曜高冠何赩赫各有千金裘俱
爲五侯客猛虎落䧟穽壯夫時屈厄相知在急難獨好
亦(知一作)何益
芳樹謝朓
早翫華池隂復影滄洲泄椅柅芳若斯葳蕤紛可結霜
下桂枝鋪怨與飛蓬折不厠玉盤滋誰憐終委絶
同前王融
相望早春日烟華雜如霧復此佳麗人含情結芳樹綺
羅已自憐萱風多有趣去來徘徊者佳人不可遇
同前梁武帝
綠樹始搖芳芳生非一葉一葉度春風芳芳自相接色
雜亂參差衆花紛重疊重疊不可&KR0736;&KR0736;此誰能愜
同前梁元帝
芬芳君子樹交柯御宿園桂影含秋月桃色染春源(作一)
(桃花染春源桂影含秋色)落英逐風聚輕香帶蘂翻叢枝臨北閣灌
木隱南軒交讓良宜重成蹊何用言
同前費昶
幸被夕風吹屢得朝光照枝偃(低一作)疑欲舞花開似含
笑長夜踏悠悠所思不可召行人早旋返賤妾猶年少
(猶少一作年)
同前沈約
發萼九華隈開跗寒路側氤氳非一香參差多異色宿
㫺寒飈舉摧殘不可識霜雪交横至&KR0863;之長歎息
同前丘遲
芳葉已漠漠嘉實復離離發景傍雲屋凝暉覆華池輕
蜂掇浮穎弱鳥隱深枝一朝容色茂千春長不移
同前李爽
芳樹千株發搖蕩三陽時氣軟來風易枝繁度鳥遲春
至花如錦夏近葉成帷欲寄邊城客路遠誰能持(路遠一作)
(持詎難)
同前顧野王
上林通建章雜樹遍林芳日影桃蹊色風吹梅逕香幽
山桂葉落馳道桺條長折榮疑路遠用表莫相忘
同前張正見
奇樹舒春苑流芳入綺錢合歡分四照同心彰萬年香
浮佳氣裏葉映彩雲前欲識揚雄賦金玉滿甘泉
同前沈佺期
何地早芳菲宛在長門殿夭桃色若綬穠李光如練啼
鳥弄花疎遊蜂飲香遍歎息春風起飄零君不見
同前盧照隣
芳樹本多奇年華復在斯結翠成新幄開紅滿舊枝風
歸花歷亂曰度影參差容色朝朝落思君君不知
同前徐彦伯
玉花珍簟上金鏤畫屏開曉月憐筝柱春風憶鏡臺筝
柱春風吹曉月芳樹落花朝暝歇藁砧刀頭未有時攀
條拭淚坐相&KR0736;
同前韋應物
迢迢芳園樹列映清池曲&KR0863;此傷人心還如故時綠風
條灑餘靄露葉承新旭佳人不再攀下有往來躅
同前元稹
芳樹已寥落孤英尤可嘉可憐團團葉蓋覆深深花遊
蜂競鑽刺鬭雀亦紛拏天生細碎物不愛好光華非無
殱殄法念爾有生涯春雷一聲發驚鷰亦驚蛇清池養
神蔡已復長蝦蟇雨露貴平施吾其春草芽
同前羅隱
細蘂慢逐風暖香閑破鼻青帝固有心時時動人意去
年高枝猶壓地今年低枝已憔悴吾所以見造化之權
變通之理春夏作頭秋冬爲尾循環反覆無竆已今生
長短同一軌若使威可以制力可以止秦皇不肯歛手
下沙丘孟賁不合低頭入蒿里伊人彊猛猶如此顧我
勞生何足恃但願開素袍傾綠蟻陶陶兀兀大醉於青冥
白晝間任他上是天下是地
有所思劉繪
别離安可再而我㪅重之佳人不相見明月空在帷共
銜滿堂酌獨歛向隅眉中心亂如雪寧知有所&KR0736;
同前王融
如何有所&KR0736;而無相見時宿㫺夢顔色階庭尋履綦高
張㪅何已引滿終自持欲知憂能老爲視鏡中絲
同前謝眺
佳期期未歸望望下鳴機徘徊東陌上月出行人稀
同前梁武帝
誰言生離久適意與君别衣上芳猶在握裏書未滅腰
中雙綺帶夢爲同心結常恐所&KR0736;露瑶華未忍折
同前簡文帝
㫺未離長信金翠奉乘輿何言人事異夙㫺故恩疎寂
寞錦筵静玲瓏玉殿虛掩閨泣團扇羅幌詠&KR1048;蕪
同前昭明太子
公子遠于隔乃在天一方望望江山阻悠悠道路長别
前秋葉落别後春花芳雷歎一聲響雨淚忽成行悵望
情無極傾心還自傷
同前王筠
丹墀生細草紫殿納輕隂曖曖巫山遠悠悠湘水深徒
歌鹿盧劒空貽玳瑁簪望君終不見屑淚且長(微一作)吟
同前庾肩吾
佳期竟(沓一作)不歸春日坐芳菲拂匣看離扇開箱見别
衣井梧生未合宮槐卷復稀不及銜泥鷰從來相逐飛
同前王僧孺
夜風吹熠燿朝光照㫺耶幾銷蘼蕪葉空落蒲桃花不
堪長織素誰能獨浣沙光隂復何極望促反成賖知君
自蕩子奈妾亦倡家
同前吳均
薄暮有所&KR0736;終持淚煎骨春風驚我心秋露傷君髮
同前沈約
西征登隴首東望不見家關樹抽紫葉塞草發青牙昆
明當欲滿蒲萄應作花垂淚&KR0863;漢使因書寄狹邪
同前費昶
上林鳥欲飛長門日行(將一作)暮所思鬱不見空想丹墀
步簾動意君來雷聲似車度北方佳麗子窈窕能回顧
夫君自迷惑非爲妾心妬
同前陳後主
蕩子好蘭期畱人獨自思落花同淚臉初月似愁眉階
前看草&KR2037;窗中對網絲不言千里望復是三春時
沓沓與人期遥遥有所思山川千里間風月兩邊時相
待春那劇相望近偏遲當由分别久夢來還自疑
佳人在北燕相望渭橋邊團團落日樹耿耿曙河天愁
多明月下淚盡雁行前别心不可寄唯餘琴上絃
同前顧野王
賤妾有所思良人久征戍笳鳴塞表城(明塞表一作笳鳴)花開
落芳樹白登澄月色黃龍起烟霧還聞雉子班非復長
征賦
同前張正見
深閨久離别積怨轉生愁徒思裂帛雁空上望歸樓看
花憶塞草&KR0863;月想邊秋相思日日度淚臉年年流
同前陸系
别念恨城闉還思樓上人淚想離前落愁聞别後新月
來疑舞扇花度憶歌塵只看今夜裏那似隔河津
同前裴讓之
夢中雖暫見及覺始知非展轉不能寐徙倚獨披衣悽
悽曉風急晻晻月光微空空常達旦所思終不歸
同前盧思道
長門與長信憂思竝難任洞房明月下空庭綠草深怨
歌裁㓗(紈一作)素能賦受黃金復聞隔湘水猶言限桂林
悽悽日已暮誰見此時心
同前沈佺期
君子事行役再空芳歲期美人曠延佇萬里浮雲思園
槿綻紅豔郊桑柔綠滋坐看長夏晚秋月生羅幃
同前李白
我思仙(佳一作)人乃在碧海之東隅海寒多天風白波連
山(天一作)倒蓬壺長鯨噴湧不可涉撫心茫茫淚如珠西
來青鳥東飛去願寄一書謝麻姑
同前孟郊
桔橰烽火晝不滅客路迢迢信難越古鎮刀攢萬片霜
寒江浪起千堆雪此時西去定如何空使南心遠凄切
同前盧仝
當時我醉美人家美人顔色嬌如花今日美人棄我去
青樓珠箔天之涯天涯娟娟常娥月三五二八盈又缺
翠眉蟬鬢生别離一望不見心斷絶心斷絶幾千里夢
中醉臥巫山雲覺來淚滴湘江水湘江兩岸花木深美
人不見愁人心含愁㪅奏綠綺琴調高絃絶無知音美
人兮美人不知爲暮雨兮爲朝雲相思一夜梅花發忽
到窗前疑是君
同前韋應物
借問江上桺青青爲誰春空遊昨日地不見昨日人繚
繞萬家井往來車馬塵莫道無相識要非心所親
同前劉氏雲
朝亦有所思暮亦有所思登樓望君處藹藹浮雲飛浮
雲遮却陽關道向晚誰知妾懷抱玉井蒼苔春院深桐
花落地無人掃
樂府詩集卷第十七
東吳毛晉訂正男扆再訂
