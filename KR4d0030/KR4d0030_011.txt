祠部集卷十一
宋強至撰
五言排律
依韻奉和司徒侍中雪二十韻
瑤林紛有蘂玉海浩無津蓋地都藏險漫天不露垠片
輕消鑿落光冷奪純鈞賀笏庭前客懽杯隴上民清輝
交夜月妙曲次陽春兔苑誰傳簡蠶崖自比銀香沈宵
爇麝烟濕晝炊薪履没平三徑忩明斷一塵乘時飛更
急帶晚賞逾珍酒合斟瓊液巾宜頂白綸分形雖各值
灑潤要皆均渗野今豐魏飄筵昔瑞秦禽疑越貢雉獸
訝晉祥麟巧剉枯株木偏宜勁節筠寒林圖似展粉筆
埽初勻嘗愛漆園美寓言姑射神如公詩具美揣物意
尤親久作依劉客難追訪戴人幕中𢋫絶唱席右媿嘉
賓不獨調元手風騷敵孟醇
詰朝雨寒密雪雜下輒成一篇呈諸匠者幸賜光
和
飄洒初驚曉霏微或舞簷勢應緣雨作威未抵霜嚴水
面瓊銷液山頭玉露尖偏能仁富室只觧虐窮閻樵凍
肩增竪魚寒手懶箝助清歸賦筆送冷入歌簾退縮悲
毚兔埋藏憤老蟾旋醒疑酒薄密擁喜爐添尚媿侔連
璐纔宜比散鹽飛輕憂絮妬落早欠梅兼真宰恩先漏
豐年兆逆占綾加侍臣被彤下使君幨預促羣萌逹前
驚百癘潜尤甚窮臘降多後世情嫌
某近辱諸公先和前篇鄙思未已復自次元韻奉
呈
纔落先明牖無多未壓簷得時雖較淺着物始知嚴報
歲三登速裁花六出尖賀祥開萬物却癘喜千閻腹餒
禽剛喙螯僵蠏怕箝地成銀色界門盡水晶簾燕市凝
杯蟻書幃冰硯蟾天形四垂接曙色十分添海訝龍飛
沬盤疑虎刻鹽陰陽驚臘早氣象假風兼嚼爽腸忘渴
吟寒口懶占學輕頻舞䄂禦冷盛張幨謝媛資佳詠袁
生苦密潛自緣人意别一愛一憎嫌
長安二月二十二日雪十韻
曉白乾坤静寒消氣候侵麥滋堆隴疾花没聚枝深浩
蕩中春尾昭蘇庶彙清函關雙粉蝶繡嶺一瑤林鶴冷
驚幽夢鸎愁閟好音拂衣輕點綴落酒旋浮沉門擁藏
高卧窗明照獨吟飄時穿箔罅積處值樓陰南客增蕭
索東風助浸滛年來交態淺乘興欲誰尋
送朱元弼主簿登第後還鄉
簿領非吾事儒林物議間談經泮宫水校籍道家山職
業纔相稱塵勞豈素嫺官期慵屈指親側且承顔楚岸
維齊舫掦州入故關時人榮晝錦洗眼看南還
送度支劉郎中被旨赴闕
赴辟函關道來時犯雪泥今乘匹馬過早見晚鶯啼嶢
闕兼程到丹墀數日躋一言知國器三接是雲梯小醜
翻然順靈珠自此稽和戎須上策議要合征西
次韻郡寮櫻桃之什
人說櫻桃美誰知味特殊顆勻圓更好色麗賞還須樹
樹紅攅夏年年價滿都畏風應早摘宜日稱晨敷血滴
春鵑淚胎含火齊珠透肌勝琥珀爽口劇醍醐怒目晴
全赤粧唇點誤麄愛擎宜翠籠登進合銀盂秀實期先
薦流鸎莫漫圖園林千百品甘處後塵無
彭九廷評改丞衛首垂臨訪未遂馳賀輒成鄙句
少伸愧謝
三年廷尉評别事忽除丞步武通規近生涯薄俸增翰
林終必復雅道已難能不預聞新命那期念舊朋馬鞍
煩遠御爵刺改前稱禮曠徒慙汗情高倍服膺彈冠開
慰喜聳袂羡軒騰馳賀冰泥滑賓階愧後登
送評事十九叔入秦
白露沾蘭草王孫轉憶歸蔡州新戰罷郢路去人稀謁
帝不辭遠懷親空有違孤舟看落葉平楚逐斜暉北闕
見端冕南臺當繡衣惟余播遷客只伴&KR0008;鴣飛
依韻荅公節
長髯踏昏鼓詩卷置予懷屢讀銷蘭炬幽眠廢竹齋雷
陳叨契密李杜媿名偕(子美有李杜齊名真忝竊之句)明月驚雙目清
風暢百骸舊游今歷紀新句老逾佳筆力支傾嶽詞源
瀉倒淮覓官猶博奕賤賦甚優俳夫子心雖壮羣兒口
更排謗譏從爾類事業屬吾儕他日材須用平時照莫
埋相期空有道欲薦反無階足跌那傷驥角争堪笑蝸
醉鄉逃得喪(兄之新亭榜日醉鄉)俗調外滛哇縱酒時遺幘逢人
或懶鞋閒乘太湖棹静繫洞庭涯梅雨開新霽江天斂
宿霾苦吟邀郢客妙唱聽吳娃顧我千憂集陪兄一笑
乖此行情分厚枉道願言諧策馬關城遠深愁日墜崖
北京判府司徒侍中生日三十四韻
仁祖龍飛榜宗工鳳舉春爭先欣得雋直上欲驚人終
賈年方妙軻雄學已醇紆朱光半刺垂白慰偏親器業
期廊廟聲名壓搢紳試言俄有旨落筆不無神儒館羣
邦彦王畿位幕賓諫垣尋振翼法座屢攖鱗雨露專圖
報雷霆肯避嗔上心疇侍從大手屬絲綸使蜀星文動
回梁帝眷新黠羌初負漢儒將續臨秦就統興師律能
捐受命身苦甘齊士卒寤寐息風塵未幾登培幄猶稽
秉宰鈞旋更諸鎮帥連牧數州民文武才俱屈安榮策
未伸總戎離晉野移疾守漳濱符契真千載謀謨復四
隣鴻樞纔守運英衮遂同寅扶日升黃道朝天冠紫宸
功高嫌赫赫跡退喜恂恂分陜勞姬旦還鄉滯買臣良
籌深制勝苗格偶增旬西顧憂全釋東歸請繼陳俞音
來荅詔喜氣送回輪故國分銅虎離都改玉麟誰知圖
任舊祇見寵章頻茅社重留地桑弧載誕辰喬崧秋降
甫寳歷歲名申馬錫天閒駿衣班内帛珍康強鍾衛武
爵禄茂平津長與三台應兼之五福臻神明知必相壽
合等靈椿
晦之江樓小飲辱詩懷寄謹荅來貺因以奉招
遙知相憶處相憶對秋江涉有波濤闊飛無羽翼雙端
居君故里薄宦我他鄉交臂經時失憂心曷日降此稀
人迹到惟聽足音跫願命朋遊駕來吟吏隠窗倦談須
擲塵劇欽定空缸論契何如重千鈞不可扛
文相生辰祝壽
盈數號良月應鍾飛律灰當年凝間氣此際毓元台出
契千齡運居為百辟魁智多全德水位峻冠朝槐經世
雄門盛熙邦鉅業開賚商名掩傳平蔡略輕裴肅物嚴
秋去充閭慶旦來最誰興善頌蒙顧寔微才圭衮榮長
享松筠歲不摧相階常煥耀巖石鎮崔嵬適限縻官句
無緣薦壽杯應天五福外更願事康哉
次韻元恕苦寒之什
繁雲凝不散朔吹動無涯林秃霜摧葉河膠凍裂沙饑
禽啄石髮彊鼠墮簷牙應有四方客倍懷千里家老松
堅自若病竹折相义喜擁重衾麝愁聞絶塞笳謀温藉
狐腋辟冷泥榴花豈待窮冬雪方為氣象誇
次韻梅守著作喜守倅冬杪祈雪春初獲應之什
郡境時雖泰江鄉臘已深羣情憂雪晚精意喜天忱夙
駕纔分禱春空倏變陰銀成佛氏界瓊掩帝家林始向
風前舞還逢水面沉乾坤方一色埃滓莫相侵薄畏晨
光鑠清宜夜魄臨撒鹽矜巧喻授簡喜知音月窟埋仙
兔霜毛碎獵禽驗深兒植杖聽落女停針扄戶人安卧
乘舟客訪尋長鋪吳地練競貢禹邦琳潤未沾農畝威
先到旅衾馬蹄行見迹鶴髮此羞簪愛潔慵施帚思烹
預滌鬵難收俱碎璧漫想辟寒金飛瀑傾台嶺驚濤過
越潯兆年能作瑞澤物豈無心氣象符神設陰陽順斗
斟護梅偏拂拂欺柳故森森樵塢如迷失漁簔重不禁
積遲唯濬壑白早是高岑爐飲聊堪禦樓觀恐不任當
今平坎亞免使有﨑嶔第止塵心渴誰開凍口吟梅州
才素逸藻思衆嘗欽高唱俄攄發終篇絶麗滛更兼和
密霰並好爽煩襟屬和仍鴻筆珍藏勝楚琛正聲都欲
寫抽曲入瑤琴
某介直寡合為邑亡狀而杜兄一見過愛作詩稱
許謹依來韻奉荅
平生懷古哲所趣背時人餓死不巧宦力行惟庇民風
波方滿眼霄漢欲謀身山水得一縣松筠為四隣分安
籬鷃悅機少海鷗訓道義聞君久襟懷類我淳盍簪何
太速傾蓋似非新交向篇章定情緣里閈親胷中都絶
介席上竸誇珍他日攄長策相擕獻紫宸
送京西運使周度支
公持使臺柄行矣過鄉關自昔捐繻處于今擁節還素
推仁義本將底輸賦閒惠足躋民富威先變吏頑高談
能佐治大筆出誅姦所稟具純德未嘗柔正顔最為時
論重自結主知難忠節久方見詔音行復頒匪朝登相
閣均福浸人寰列郡方馳戀征艫已莫攀風霜十月始
鐃鼔一川間驟奪孤生庇瞻言感涕澘
郊外感事
田原土盡辟禾黍積如鱗聖主弗横賦農民猶苦貧末
游滋不業素敝寝誰因富室豪奪利里胥蠶食人為生
常汲汲乃粒罕陳陳况在水旱地更遭科斂頻其將委
溝壑何以給昏晨去弊與務本無非縣令親
上知府張少卿
邦君今刺史光禄古名卿况是三台後仍兼二事榮才
猷希世出議論一時傾文燄長千丈詩鋒銳五兵量形
滄海狹氣與素秋横官路紫朱競公心紱冕輕金華推
美郡銅虎愜專城半歲開尊府休風變細甿堂陰空晝
訟桑野勸春耕每布詔條暇間擕賓從行江山尋勝地
笳鼓擁游旌好景樽前挹新篇席次成雙溪兹壯觀八
咏昔虛聲治狀稱尤異宸衷眷直清勢應非久次代豈
俟終更卓馬朝將近元龜德素明豐功增閥閱舊物取
鈞衡屬吏誰堪䘏孤蹤此最平下科踰十稔薄况甚三
生尚壯羞乾没雖駑願使令斯辰如賁飾吾道定蒙亨
輒取鹽車吭聊逢伯樂鳴
謝知府少卿
某為邑歲餘材術短䟽知府少卿特形清舉事
出望外謹成五言十二韻詩一章上謝萬一
賤僚尸屬邑踰歲事雄藩自視無尤異何階計薦論公
為千騎長官復九卿尊陞絀懸諸手榮枯繫片言俄收
一介技俾出大賢門銳意推臣轂剡章飛帝閽先容掄
散木後澤浹孤根立發韓灰燄坐生鄒谷暄泥塗漸霤
漢瓦礫變璵璠倍喜非初望難酬是厚恩敢忘知巳賜
况有寸心存稱謝階墀阻形留意欲奔
上知府少卿
近代東南守何人與古同唯公臨婺女變俗似文翁流
化陶編戶延儒萃泮宫棲糧農畝溢鞠草訟囹空風月
歌詩徤江山氣象雄雙溪今改觀八詠昔非工文酒高
懽外園林勝賞中妙年登白首素節有清風嘉會千齡
合皇天五福融晚躋輕位棘行覲帝宸楓卓馬趨嚴詔
元龜簡上聰謀猷一朝啓利澤萬區通諸邑誰無狀孤
生性最蒙簡書循吏檢牒訴盡愚衷銳意鋤姦蠧推心
活困窮不能防衆口止觧潔微窮方托雲垂蔭俄觀歲
改筩氣寒期念黍聲在或知桐昔值民留寇始聞書薦
雄生成单賤跡今日願因公
上運使工部
天地慳英氣人皆所得偏公乎何卓越性乃獨純全精
學窺神奥遺經討聖淵辭宗師者衆詩將敵無前風雅
一篇出邦都萬紙傳斯文知未墜大筆舊將顛早聽諸
公論仍推執事賢松筠貞節勁金石亮誠堅曏受嚴宸
寄嘗持外計權才良魚遇水姦墨雀逢鸇黜陟司當爾
澄清古亦然裁譏成貝錦亂曲惡朱絃未幾恩函改俄
聞使旆遷彭門勞鎮撫漢詔許周旋鈴閣畫開卷熊轓
春行田坐棠稀訟牒恭梓接鄉㕓治狀頻稱最褒章訝
未甄淮州繁轉給漕柄議登延旒扆知名舊朝廷付命
專温書頒綠檢要職復青氈歲赤膏腴地河膠金穀船
尚繄心計敏能免國需愆既足中都食兼充内帑錢輸
將今底績留滯矧經年不俟更書滿行聆迅召宣帝猷
歸潤色天下佇陶埏賤士何為者孤蹤最𤨏焉技疎謀
鼫鼠聲冺類寒蟬七載沾微命三霜偹冗員謹廉徒自
信朴訥復誰憐材散良工棄筯駑善御捐泥塗寧避辱
溝壑尚憂填援手惟公易為容更孰先願由門下進畢
力效塵涓
上運使工部
綱紀提諸郡朝廷重外臺舉今持使柄第一議公才心
計籠寰字時名薄斗魁邦家經費足山海利源開待哺
充兵口圖豐積帑才鄼侯慙首漢唐室魏稱裴幹濟謀
無敵澄清志不回謟言迎刃破姦膽望風摧美課連優
異繁司久剸裁由來藏器業所趣在公台豈似更書滿
當聞迅詔催帝前推惠澤天下活枯荄賤子今州縣孤
蹤始草萊十年恭紱冕再命尚塵埃馭吏猶防盗憐民
甚撫孩官箴誠自勖士轂復誰推近幸窮山側親瞻大
旆來霽威寬跼蹐賜坐許徘徊短效時令獻微躬或見
哀光華生祼壤飛燄發寒灰古亦伸知已愚寧媿自媒
鑄顔惟此爾捨魯更何哉巨野容頑鑛良工取散材願
由恩館出畢力策駑駘
上致政蔣侍郎二十六韻
憶昔初登第公時再鎮杭諸生盡賓禮賤子正親喪顧
在齊衰下難瞻棨戟傍無依繞樹鵲欲進觸藩羊豈謂
二千石容趨數仞墻襟懷一虚接位貌兩俱忘復坐蒙
嚴誨(公嘗教至以忠孝之大節)窮居庇末光寒蹤深退省感遇劇中
藏俄觧武林印復懷吳郡章重經所憩杜俯近必恭桑
(毗林舊隠在焉)政續前遺愛州存舊大綱風騷揖韋白術業駕
龔黃衆有台衡議朝推治狀良棟材掄杞梓廟器薦圭
璋車馬還非遠(公甫爾代還劇有退休之請)冥鴻趨莫量儻來輕弁
冕思去傲滄浪俞詔優賢降安車就第康鴻樞辭密輔
碧落應文昌世外風波息齋中日月長静憐詩酒地回笑
利名場愚也生無似公乎惠末償昨官從一掾去德越
三霜逖聽禠華紱末由稱賀償旅巢今甚邇思館密相
望傾仰心搖旆兢慙背負芒功成何以祝五福貝無疆
寄獻王中丞
近侍才俱傑明公望獨尊紀綱新獻府德業舊王門禮
樂陪朱邸文章落紫垣訓辭含鼔動氣槩獨飛騫厭直
詞臣筆堅求牧守藩圖書遷禁閣封部領家園曉日旌
旗疊秋風鼓吹喧萬人瞻駟馬千騎簇雙鞬令肅關河
静仁深草木蕃先皇俄側席百姓互攀援到闕何心緒
遺弓已淚痕東廂延進對數刻慰煩冤一作逢入廟三
朝見聖孫風雲歸夙契社稷入危言罄竭丹誠露從容
玉色温殿中繄執法陛下肇披元爰立宫寮近由來國
史存台星看比比淮水正源源白簡抨彈後洪鈞宰制
繁盛期開旦暮偉烈照乾坤下客真疎鄙參戎謬薦論
去年趨大幕累月奉清樽召旨催乘傳駑情劇戀軒此
生猶斷梗在處是孤根豈自身難致云誰手未援空彈
愁坐劒感幕主人恩
送陳郎泗州得替
歷選臨淮守多聞政術偏若柔非似水即是急如弦下
吏或弄法屬僚時竊權邀權沸鐘鼓市譽飾庖籩此弊
歲月久何人才業全我公來作郡衆口悉稱賢寬猛履
中道勤勞經比年憲章難爾枉(公素精法令)綱紀自吾專間
喜文字飲懶開歌舞筵迎賓常倒屣(公喜賓客開無留詢)酌水每
留錢(公潔廉之聲尤重時論)無媿古循例豈同今備員頻陞功狀
最宜待寵章甄上意深嘉乃高懷遽撇然琳宫願監董
(公始抗章監靈仙觀)鈴閣厭拘牽帝惜惟良去公逾所請監俄聞
拜俞詔(章再上乃許觧郡)得往閱陳編(公嘗語某日吾求去郡無他欲得閒局閱圖史)
(耳)未可謀真隠行當被峻遷散材蒙剪拂殊遇絶夤緣
有立期他日無望報二天聊將感知淚灑送北歸船
七言排律
送玉夕拜移帥慶陽
一月天書兩紫泥朝持使節暮征西(公適自京兆府領都漕又改帥慶陽)
(一月之間凡兩拜新命)關中父老攀旗尾閫外偏禆望馬蹄行色
欲侵邊雪散威聲先壓塞雲低情勤佳客雙延辟(公辟劉李)
(二君欲置幕下)令肅疆兵倍訓齊城堡此時歸鎮静朝廷自昔
重招擕坐收勲葉光彛鼎入拜恩私寵介圭文武兼才
緣已試父兄前烈不難躋却慙主帥經三易幕府徘徊
守故棲
送趙龍圖赴成都
禁中延閣龍圖貴天下名藩益部雄紫詔一開雙渥澤
錦城重入五春風(公自御史使蜀距今出守凡五年矣)吏民望拜行塵外
父老喧迎喜氣中猶指繡衣前蜀使宛然綠髮少文翁
獨當明主新才選應記先朝舊諫工蘇息兩川遺惠在
撫柔千里宿心同旌旗每順遊人出樽爼寧容座客空
却恐江花尋未徧已除刺史作三公
送張龍圖赴益州
天子首除全蜀尹(今上初即位公首拜此命)近班親問治才長輔臣
皆曰明公可出守當令遠俗康擁節兩川曾不擾
剖符千里定為良圖書溢目延丹禁印綬垂腰制一方
紫誥忽來雙雨露錦城重去五星霜望塵騎走兒童竹
夾道壺傾父老漿坐嘯樓臺萬山壁行春車馬百花香
西南每往臨藩屏前後多歸入廟堂那比小侯論歲月
即陪元宰爕陰陽無勞青史誇京兆今代成都有趙張
(公實代趙)
僊姑馬上回見野塘荷花盛開感成短篇
波面參差萬萼紅直憂綘蠟日邊融却應絶豔無仙骨
何事清香屬釣童綠芰間成新樣錦畫船撑動亂霞叢
便能移植金堤畔早恨曾淹濁水中一等生成勞化匠
獨教榮落對熏風逢時得地俱難偶古來賢才與爾同
送孫公素機宜書記赴太原劉龍圖之辟
夕樓清嘯却妖氛越石并州晉史云威望裔孫行破敵
美名才子去從軍關榆礙馬陰初合塞草迎人綠自薰
幕下清吟消日月樽前壯略起風雲尋常喜論兵民策
尺寸羞銘將吏勲傾歲金門同獻賦(公素實劉公同年進士)平時
玉帳暫論文早傳尺素頻來魏莫待飛鴻晚過汾誰問
何官一書記十年閫制自當分(事見杜甫送高適詩)
送知府余少卿
朝野清風五十年更留政績與民傳全家只飲東陽水
自古無如太守賢手把耕犁農業勸足投庠校士風遷
弗容惠愛終三載倍使罷窮戀二天來暮井閭存昔訟
去思亭觀有新篇傾城幼艾方遮道盡日旌麾不得前
塵土想趨層闕下夢魂猶憶兩溪邊吾君正欲登耆哲
未放收身到地仙
送記注楊學士被詔赴闕
學士聲先壓並游詞源浩蕩浸崑丘九重紫殿三題就
萬里青雲數刻收天子臨軒名第二春官奏卷等俱優
翰林試筆尋揮寫册府譌文倏校讎京邑紛華非所好
鄉邦偃宴得其求始看别酒傾同舍早聽讙謠載兩州
嚴詔飛來批鳳尾近班歸去立螭頭一年父老漫留寇
四世公台將至彪即日金鑾開步武往時駟馬减風流
蹉跎舊掾瞻行色漸老從軍祗自羞
孫曼叔待制安撫至陜西先以詩寄
不同四客老商山朝出東宫暮近班彭翼豈容時暫息
龍鱗祗自歲餘攀身猶侍從先康濟心與生靈共歉艱
郡國尚聞愆雨澤朝廷西顧動天顔鴻虚禁閣違登降
觸熱軺車事往還赤地相望千里外清風一洒百塵間
誰知奉使今持節比見從戎昨過關漫學彈冠貢公喜
鬢毛蕭颯欲投閫
送張如瑩
栢城親見五雲飛歸奏嚴城侍玉墀重待三長專筆削
新遷八座總綱維却緣關輔初通屬便向齋壇去把麾
暫使文星歷東井方資遠略控西陲乖言今覺詼諧驗
清獻但容龜鶴隨(李丞相以尚書議論剛正常戲呼為張乖崖今復鎮復不擕家故併及之)
巫峽風高送帆席錦江春動照旌旗臨川略應添刀夢
宣室行聞盛德詩看取鋒車即西去巖廊正欲聚高䕫
依韻和志國酋夏霖雨之作
平溪漲雨欲過人后土浮泥苦寄身但得薰風如舜世
未應大水似堯民淵漁弄沬知生樂林舄啼饑與死濱
急浪横流成浩蕩陰雲狂態轉紛綸杯觴自好消長日
草樹猶疑泣晚春杖策北園尋傲吏葛衣飄洒任吾真
送運使李工部自陜西移益部十韻
近取河湟議出師公才正合濟今時朝廷好問平戎策
郡縣無勞諭蜀辭蕭相餽餉堪仰給馬卿建節忽西之
未容歲課關中奏即聽風聲劒外馳壠雪欲飛行路片
江花應發到官枝桑麻蔽野居民富錦繡連甍雅俗熙
萬井謳歌饒樂事百城才賦省文移就更使部雖云俗
入用王朝固未遲綠髮貴名由衆論青雲舊物是台司
東歸馬首須迎駕為感新來國士知
韓魏公生日
治身時位俱云得同體君臣繫所遭仁廟自從延輔弼
聖孫相繼委鈞陶早辭十載調元鼎尚擁平年出帥旄
白首未嘗安富貴丹心愈更事勤勞曾無半語矜功大
猶有流言忌德高皎皎忠誠通日月悠悠險計息波濤
由來正直陰須相此去勲名勢轉牢伊昔初秋降申甫
于今外牧滯蕭曹恩頒天廐雙龍種賜及家庭一鳳毛
再拜捧觴何所祝願公三熟見蟠桃
新秋再宿澂凉兆間氣生才歷世稀綠髮文章驚紫殿
青雲事業照黃扉力陳社稷安危計首幹乾坤造化機
二相鴻圖三聖倚兩扶龍德九天飛勲名屈指中階少
富貴抽身北道歸翁子鄉邦纔得請鄴王臺觀已增輝
擁旄欲去觀民政仗鉞俄來統將威信令指揮千帳帖
仁恩涵養百城肥西方幾月留旌節南面終朝待衮衣
入幕最容孤跡早捧觴光抱寸心微初逢誕日稱公壽
長願台星輔帝暉考近汾陽功更似德攀衛武道猶非
洪鑪物品常無滯翹館羣英永有依拜賜韋賢車服盛
元城傳詔到庭闡
玉勒雙牽名騕褭錦章輕疊瑞麒麟三朝丞相迎恩賜
萬歲君王寵誕辰將命綵衣宣漢禮拜嘉香案望堯仁
太平致去今無跡造化禆來昔有神社稷一言嘗定策
色辭九鼎但垂紳乾坤不負謀謨力日月難磨富貴身
封國連紆六金印鄉邦阻駕兩朱輪行追前訓還英衮
再領羣生入大鈞聊借壽樽傾北海久叨賓館祝平津
却應從此天文裏遂指台星作老人
王尚書生辰
肅時天氣凝良月近晦星精降慶閭弱冠文章驚殿幄
青春富貴絶朝裾安危倚注心逾壯中外翺翔髮未疎
禁職榮兼三學士選朝尊冠六尚書别都宮闕留魚鑰
全魏關河入隼旟輔相合逢先帝久君王今用舊臣初
日邊紫詔來朝暮天下蒼生待慘舒身與太平功業老
康強衛武百年餘
謝陳伯成學士
蓬萊仙人才偉英三世實以文章稱持杯玉虹汲澗壑
奮筆金虎虓丘陵開懷未嘗有表暴出語矧復無驕矜
超然古人考是否蔑爾時俗論愛憎識君始者兩俱少
獨我今也百不能半載沉疴類鶴瘦終朝癡卧如凍蠅
醫工診臂即司命藥債攪心逾惡朋煩君終日一問訊
使我多感常填膺感而有贈不須怪近來交態猶春冰
兩浙轉運使吕少卿輓辭
卿月無光没使星屬封涕淚逐霜零敝禂舊服從身殮
素節清風到目暝澄汰濁流師孟博誅求横賦罪延齡
塵埃尚父當年玉寂寞韋賢奕世經千里九秋傷旅櫬
一門三相起家庭誰提大筆書功行為激貪夫作美銘
祠部集卷十一
