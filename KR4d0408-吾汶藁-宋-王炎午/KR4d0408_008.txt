吾汶藁卷之八
回立齋賀出繼子之長子娶
猶子之子因親而親實元舅之彌甥
濬源知自聘名宗之孫子俾迎惟期
坐邀正重於主臣俯顧未承於特達
迺厪儷語重以多儀身章因而自新
賓庖恃以無恐肅使下拜揆誼敢辭
呼張丈喚殷兄又動百年之感問諸
賀劉菊存壬子生日
菊翁年七十原擬與舘中客
劉定山往賀定山菊翁舊客
菊翁以哭仲子將期年貽簡
謝客遂以書寬譬并賀
壽方七㐮人可百年老子婆娑長飲
菊潭之水曾孫岐嶷又開蘭砌之春
堂堂道義之門世世詩書之府某擬
其西賓之舊進依南極之光乃訑訑
之有聲指冥冥而多感固當從意而
亦有言使高年而喪二親亦飲酒食
肉唯衰麻在雖鍾情而念仲子既鑚
燧攺火而新榖升當謹分之尊卑且
隨年而降殺不敢進東門人之曠論
謂自無而有有而無願勿叛西方佛
之宗風當知色即空空即色齊聲讃
詠長夀如來(髮諷無)
回劉潭東賀生日(十來書云静蓋是年逾七)
(年復有絲竹盈耳之語中如两七十歲曾記昔)
正感初生恭承華翰顧虛度七十歲
愧壯心閒氣之褒而永感十九年負
揚名顯親之責對松楸而收淚聽絲
竹以何情不圖高誼之勤又侈多儀
之貺奉卻不敢祗受良慙如東坡静
坐之言亦旣周於倍算慕淮南鴻枕
之記還以祝於長年感激萬端俯伏
再拜
回劉菊存賀獲寇(軍前被戮寇黨俱在)
(遲留我乃得直惟此寇以他故)
自慙慢藏更遇厚誣誤取不疑之金
彼物無怪眞書諸葛之寇衆論何居
人肯明薏苡之疑天忍絶莫邪之氣
使晉讐俱死則報怨之無從而周道
既明息流言之有在雄甲既服(甲仔寇名)
雌倪更藏(姓倪匿寇文兵)青氊自是我家
(之王徽)愧謀不早賊子近出臣族返本
自憐(寇姓王)
賀高逢齋訟殺牛者搶奪帽并
珠(菊節後官懲斷)
大道爲公小敵亦勇本非忤物終還
合浦之珠尚及登高還我龍山之帽
進虎穴而取子正牛舌之逃奸不妨
老子之投聞旋報兒軰之破賊親朋
吐氣閭里揚聲某適阻塵坌末由躬
賀賣刀買犢要令民俗之相歡化劍
爲龍願養神鋒於旣試
賀謝兌軒遷居義歷
榮遷勝地遥望故家屋分陸東西輝
仍聯於棣萼(居而仍相聯與其兄因築室各)道合
阮南北歲長共於椒花(歷兊軒歲晚乃叔先徙義)
(後微)新豊之大難自歸河陽之桃李如
昨子孫世世文獻堂堂某姻託莩聯
情深栢悅不出門庭三五步成此江
山安得廣厦千萬間庇我風雨
賀劉菊存癸丑生日
往賀初度失仲子之朞年不爲今朝
重冢婦之初服蓋不齊者人倫之異
世而可忘者翁壽之得天八㐮肇開
百年可卜無庸以感傷之故而重爲
康濟之虧某欲躬進寬譬之私恐反
爲酬應之累劇深贊喜敢不拜書教
曾孫作善財喜競進霞觴之盛撫佳
兒爲陸賈將共爲雲山之遊
賀夫婦同年月日生甲辰生
曲進長生詩歌偕老雖甲有雄雌之
異而年無大小之分不我後不我先
霞觴共舉以閫内以閫外壽域同躋
可開家慶之圖方表機緣之熟有稽
賀武更頌歡聲兒讀書婦供珍千載
綵衣之樂左垂弧右設帨一朝門第
之華
代劉立齋謝曾東軒乃似巽堂
立齋子民憲悼亡妻兄巽堂
來弔即行
昨辱遠來禮成會哭向子平了兒之
願空負初心杜少陵憶妹之章變成
哀惜惟蕭然桐棺之歛且重以錦衾
之華生死一情俯仰千載獨恨德星
之輝映乃從喪禮以周旋誰實爲之
代長姪賀親家劉如心二月一
日生旦
山林安隐體候勝常稱壽詩來未許
淵明之止酒(開酒禁乃)
(更勝言官)不妨安石之評棋座添佳客之
玄談夜課諸郎之吟卷門多清事里
合頌聲某莫剔塵紛敢以書賀二分
春在海棠開燕子來千載心期蟠桃
熟青鳥至
回姻家劉敏求餽歲書
昨修禮曠旋沐書勤歐陽子謂誰衆
指東家之近眉山翁餽歲一超南俗
之高蓋投桃而報瓊猶種黍而吹律
廼若頌稱之過敢陳休戚之同雖載
陽又將重於攀號(之二年敏求哭父)而五服
且見欺於老大宗姻交變涕淚相仍
又减一年遑恤屠蘇之我後相看萬
感不知門帖之誰春問候何如加餐
可矣
回劉如心惠姪冠禮
來書與長姪成已賀其弟祐
孫冠祐孫乃如心婿實未冠
而成巳且不在家遂爲代回
伏辱深情嘉惠長姪謂其弟冠枉一
紙之甚榮使此子才豈三加之敢後
要亦告者之過徑累使人之來第持
家旣拜於衮褒則成人或望其他日
代劉親斯行賀廬宣差自燕馳
驛持酒至洪省且聞將得任
選
肅將使轡寵賜台垣宫壼持雨露之
香取知當道官府列神仙之貴佇拜
除書聞絃歌過鄒魯之邦談劔氣友
燕趙之士平生偉事萬里竒觀某喜
逐旆旋敢先書賀親友芳年樂京國
况際明時冨貴晝錦歸故鄕益期遠
躅
答瀝塘劉公榮招飲
望龍門於當世幸托通家遭鴻濛者
謂何意疑忘我愧尚稽於擁篲驚或
報於招旌惟君子淡交是宜脫略邊
幅之表雖後生可畏何足位置爼豆
之間感召命之孔嘉覺歸心之殊劇
瞻言竹下尚當效王子猷之來笑指
梅邊或可預劉公榮之飲(之刺史公榮晉)
皇慶癸丑三月三日癸巳邀宗
族親友於吾汶亭西塘臺山
社壇下泉上修禊
會稽山隂一咏一觴昔正當癸丑之
歲長安水邊三月三日况今符上已
之辰此天時千載之遭逢可人事一
朝之蹉過宜修禊典稍紹宗風惟吾
汶之䨇泉對石門之羣岫可臨流而
泛酒可登高而賦詩敬邀合志之親
朋以及同宗之少長卜晨飛旆及暮
旋車抱琴館下之儒生無復遺音之
想(儒生彈琴韓文上巳日太學一)學射山頭之
仙子當有御風而來(坡詩註)
代劉學村索隣舘雞酒
乙未徙寓青原羅吾所劉學
村處吾館一日胡子岩來聞
隣館叚止水訓讀南陵叙别
胡語村以帖挑之云聞君烹
雞酌酒諸友當不速余語村
我軰雅戲當以文字且叚厚
訥一笑必不速既而信然村
不堪余誚乃泚筆伸紙余前
曰請爲叚作君房一笑余放
言勒村效以師服代書胡一
見獨取其專意於非酒之酒
不雞之雞而子岩已矣叚亦
久棄人間俯仰今昔聊著其
本末以示兒孫云
偶從諸子誦南陵呼童之章誤辱明
公動北海對客之興嗟唱籌要非實
餉而畫餅何自充饑况聞梅林之言
渴當自止如過屠門之嚼快實何從
悵口腹之累人乃聲音而求我不妨
想像相與糢糊吹水添金杯舊狂未
减見夘求時夜有意速來
代學村再往叚止水
自憐暮景稍事老饕持螯執杯有懷雅趣烹鷄酌
酒忽聽好音故于同聲同氣之永而有旣醉旣飽從
而氣槩豈不風流武城絃歌往圣且牛刀之戲青州從
事大賢有烏有之吟皆嬉笑以為文何喑嗚而盛氣見
夘求時夜本亦寓言如蠃与螟蛉不妨说法
代段止水回復斈村螟蛉之譏
撫景高歌有人妄想烹鷄酌酒我本託之空言失鹿怨
蕉君乃以为真夢可憐谋食且不知幾平生公榮坐視嗣宗
之飲千載郭泰肯分季偉之甘见可欲且不動心何過耳
而求充腹得巳则巳不然必然舍名教而弗居夜眠甕下
知非義而不巳月攘鄰家惟此是圖充子之腹
巳卯七月廿四日校𥙷
代學村報叚止水月攘之誚
某貪饕易攺刓忍難逢酌酒烹雞縱
糢糢糊糊愛屋及烏宜礌礌落落非
貿貿然之來者何訑訑然而拒人子
瞻二客之遊婦發藏而魚酒偹元伯
千里之約母爲具而雞黍供曾謂丈
夫不如女子既無意陽關之勸乃教
以月攘之非鵝雖變鴨頭賦質已定
雞不爲牛後遺臭柰何
吾汶藁卷之八(終)
