香山集卷七宋喻良能撰
五言律詩
次韻李大著春日雜詩十首
春晩饒芳景官閒得細看隔窗黃鳥並開卷壁魚乾過
雨蒼苔濕迎風翠竹寒髮華搔更短斗酒自相寬
漫仕歎遲暮卜居城北偏已教山白石秖欠沼清泉簾
透一簷月窗横數尺天雜花還映竹故故自芳妍
賤子知何幸萊衣老更斑白頭居杜曲清夢到香山(余所)
(居山名)琢句愁雕腎銜杯喜渥顔此身慚暮翼飛倦未知
還
偏親須寸禄匠院敢辭留頗媿花經眼還應草喚愁身
唯親布被交已絶牙籌詩興抽毫足無勞入海求
花日淺明牖竹風低度墻舉頭空弱絮轉盼墮危芳興
遣憑毛穎愁消賴羽觴隂隂繁夏木故里耿難忘
借居仍種菊往往似天隨日味三春酒燈明午夜棋閒
臨永和帖細誦建安詩潦倒同中散歡欣似啟期
帝里春仍好風和晝漏遲但懷三釡樂遑恤北山移老
大諳斑戲空疎媿色絲平生杜陵老耿耿寸心知
屯雲初解駁曉日有晶輝城郭紅塵軟江湖春水肥小
舟浮綠淨芳徑步熹微起我故山思多慚未拂衣
素髮已垂領故園猶未歸鳥聲思磴道柳色憶荆扉嫩
綠枝邊暗殘紅葉底稀幾多新乳燕一一出巢飛
二載違枌社全家客帝都濁醪充上頓清俸付中厨親
老唯須養皇恩詎敢孤逍遥處山澤未忍學仙臞
次韻王龜齡春日湖上
春老花茵積雲開天鏡磨暖風今日好細雨向來多柳
蔭青絲障湖明金叵羅何時成醉倒煙草藉晴坡
羅春伯以吕居仁集寄似作詩為謝
平生子吕子妙語總關心忽得詩三百端勝書萬金愔
愔醒睡眼炯炯淨煩襟何以報嘉惠空慚綠綺琴
六月二十二日夜省宿一首
省廬頻宿直何異在承明地峻江聲近風輕荷氣清鬢
毛真騎省詩思小隂鏗記得山村日馳情向玉京
印印詩(有序)
予在工部常兼屯虞水三印去歲八月一日
暫攝奉常三日復暫權禮部又兼二印為五
信宿乃生印印故以命之生八月餘而卒今
歲仲秋五日盖其周晬憶而成詩
印印秀而好明眸冰雪膚逢人賞岐嶷問宇識之無若
有萬金藥真成千里駒空花今已矣晬日一長吁
十一月二日與陸明府陳廣文黃使君吳都曹
江廣文同飲於閎中堂修年契也酒後耳熱因
得小詩呈似
菊色猶黃處梅花未發天三山千里客一笑六同年公
等多朱紱予方乏坐氊清談仍痛飲應作畫圖傳
同德坊寓居
天地方搖落江湖入夢思三為京輦客十見歲華移亹
亹金閨直蕭蕭素髮垂殘年飽喫飯細誦少陵詩
檢書偶見故王侍郎嘉叟舊與余倡和之什良
用慨然因題四韻
文字名三世精神運五兵徒看遺墨在却嘆曲池平浙
右頻犀麈江東幾兕觥倡酬今已矣撫卷淚縱横
挽高宗皇帝詞
扈從浮江日憂勤立極初八年躬甲胄萬國混車書治
定端無競功成自不居休明嫓虞舜逸樂夢華胥
天地重開闢民人拱德馨奎文贊元聖宸翰列羣經禮
樂盈三紀光華亞九齡龍髯攀莫及臣子涕交零
入局言懷
學省清秋好無塵意趣長講餘簾影静坐久綵衣涼未
有禆王族真成耗太倉顧慚麋鹿質亦許玷朝行
寄宋子淵運使
對閣思槐市成規媿奉常六年談笑阻千里夢魂長將
漕衣仍繡空餐鬢已蒼何當奉犀麈風月要平章
判院蔡文和予五詩次韻一篇奉酬
病起驚華髮官閒覺素餐文章慚李益名譽羨蘇端老
去觀書嬾愁來避酒難非關作詩苦自爾帶圍寬
黃講書太器見和五詩次韻一篇奉酬
客氊寒莫致官舍總蕭然睡思茶甘外窮愁酒力邊未
成投轄飲時作撥書眠野鶴如雙鬢衰遲秪自憐
獻之大著得予喜賦以詩來謝次韻奉酬
奪袍吟處筆墊角雨餘巾黃絹才無敵青藜杖有神將
乘桓典馬肯受庾公塵老我知何幸窮塗獲卜鄰
茂林見訪有詩次韻奉酬
解鞍揮玉麈亹亹笑談清昨夜燈花喜今朝乾鵲聲興
同狂祕監詩似老彌明憶昔南臺北相逢盖始傾
陳彦山寄示新詩次韻奉酬
山園寧厭小閒地只如馨木落長天碧雲飛遠岫青故
人應見憶新詠許時聽句好何勞琢雖搜不用冥
題周希稷清閟軒
之子藴琅玕幽軒足考槃蘢葱煙翠濕瑣碎日光寒似
向蘭亭見全勝墨本看是中雖信美未可懶彈冠
喜雪
同雲生舊臘積雪入新春野色連滄海驩聲動紫宸峰
巒朝掩映樓閣夜精神莫展山隂畫雖工不是真
贈陳宣幹
嗜古心仍切尋詩句益工十年江左别一笑日邊同補
外吾天幸懷歸子道東好為旬朔欵解榻待春風
侍親由三山還東陽
南雪不到地玄冬偏滿山春風仍料峭綵袂正斕斑廣
厦千間静虚空一宿閒此身如羽翼飛倦始知還
文舉仙尉以詩寄似兼惠新安紙乳洞茶次韻
奉酬
閉戶鶯聲老開緘鯉素新多慚青眼舊遠寄白頭人佳
楮冰天繭芳芽雪洞春著書兼破睡勒謝敢辭頻
題雲黃山寶林寺
彌勒下生地溪山秀且長蕭蕭雙樹碧冉冉片雲黃曉
日觚棱淨西風松桂香十年疎杖屨玉石耿難忘
錦園
孟夏錦園好山花高下開風欹紅芍藥雨重紫徘徊衣
染香邊蘂鞵粘綠處苔鶯歌兼蝶拍時送掌中杯
山園多勝踐繚繞磬湖濱畦藥青生甲湖波綠動鱗鵓
鴣知欲雨鴉舅報將晨却憶京華日長懷浩蕩春
題何茂宏茂恭林堂
華堂閟林樾林秀水泉甘野色袁家渴秋聲鈷鉧潭二
難今有此四者許誰參他日承明直懸知憶翠嵐
月桂堂
月桂堂何有池清桂影横畫圖寧辨此玉斧巧修成入
夜境逾妙纔秋風又生饒陽巖石下隠約欠分明(上饒有巖)
(如月巖中一樹如桂名曰月巖)
廿五兄宣義見招偕諸弟赴新亭宴集即席有
作
瀟洒新亭好松長桂亦稠清秋集鴻鴈暇日勸觥籌既
遠含香直何辭秉燭遊主人情義重終宴不知休
錦園雙桂植之二十八年未嘗著花今忽盛開
紫趺黃蘂所未曾見喜而賦詩
疇昔栽雙桂于今四七秋紫趺香冉冉金蘂色浮浮標
致殊他桂風流最蓐收無才強摹寫著語故難遒
八月十三夜仲季二弟弄月亭對飲
今宵端正月故故向湖山玉兔窺杯凸冰娥怪鬢斑詩
情甪里逸酒膽夏黃慳興罷度橋處天風松桂間
次韻程觀過夜飲靈濟祠下
松月瀉清影爐煙凝宿雲檠燈寒照席樽酒細論文清
漏轉三鼓芳杯釂十分絶勝銀燭裏妙舞看榴裙
送朱師古少卿歸蜀
西蜀多賢士于今見奉常十年方出守萬里好還鄉峽
水冬無險河圖晩有光臨歧分手處政爾不能忘
丞相王公挽詞
炎統中興日淳熙翊贊功憲邦同吉甫待旦類周公一
品恩榮重三朝禮貌隆欲知勲業盛請眎鼎彝中
維嶽鍾英粹興王有俊良文章周衛武書考郭汾陽調
爕民庸茂彌縫主道昌中台一宵坼四海淚滂滂
疇昔翹材館疎庸獲屢游衮衣無傲色吐握有勤求輔
弼十年久雍容片善收至今天下士語及淚交流
丞相大資葉公挽詞
雙谿鍾地䜟一相破天荒道至黃扉重勲由紫府昌堤
成歡百辟台坼泣羣方盛烈銘鐘鼎千秋耿不忘
德望堂堂重威名凛凛寒三年衮衣粲四海寸心丹綠
野悲裴度蒼生憶謝安白頭賓客在慚痛淚闌干
挽商元鼎
舉世方貪禄斯人秪自怡一官如涕唾半世足遨嬉心
地陂千頃生涯酒一巵唯應郭有道吾不媿為碑
挽黃泰之
漢世無雙價皇朝第一流文章驚北闕名譽滿中州槐
市師模䆳蘭臺史筆遒所嗟時未合不作濟川舟
挽樓士特
平生易諸子向我獨拳拳雪屋傾銀斝春風並錦韉笑
談多竟夕契闊未經年來作生芻奠凄凉涕泫然
挽唐立夫舍人
才名振西蜀老氣益中州草制追盤誥籌邊動冕旒已
令榮壓角復遣飲遨頭千古九江恨長隨逝水流
挽石似之郎中
幾作儒林冠親承帝渥隆雙旌大江左一節古吳中列
宿英聲在浮雲舊事空無從挂吾劍老淚濕西風
挽國史侍讀李公仁父
大名垂宇宙秀氣發岷峨學比淵雲贍才方賈馬過九
朝資直筆二子振賢科已矣流芳在千秋保不磨
挽處士陳容
乾坤身老大邱壑跡委蛇不枉安車召誰為薦鶚詞平
生五千卷身後寧馨兒他日編遺藁應多感遇詩
歴數鄉閭老誰知德齒尊無心游魏闕有意樂丘園漫
不霑三釡真堪映九原涕洟歌楚些已矣莫招魂
挽李靖少傅夫人
九月秋光急山川苦霧迷卜邙新隧啟度鞏短簫齊寶
劍知终合靈蟾已隕西松門來會葬車馬幾千蹄
板輿曾至鄭靈輤此歸周靄靄雲將夕亭亭月正秋九
原開祔穴故土覆新丘歲晏寒松下茅苫孝子留
挽湯丞相漢國夫人
七秩芳名盛于今等逝波承天登宰輔看子掌編摩鳳
去青春獨鸞回紫誥多他年彤管史兼述采蘩歌
