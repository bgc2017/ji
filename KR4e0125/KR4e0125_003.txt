篁墩文集卷三明程敏政撰
青宫直講
尚書
王庸作書以誥曰以台正於四方台恐德弗類兹故弗
言
庸是用台是我弗類是不相似史臣記高宗因羣臣
諫他不言用是作書以告羣臣叙他不言之故說以
我為君表正四方四方人都看我所行任大責重我
常恐君德不能勾與前人相似以此上不敢輕易發
言
恭默思道夢帝賚予良弼其代予言
賚是賜與良弼是賢相史臣又記高宗說我嘗恭敬
淵默以思量治天下的道理一日睡夢中夢見上帝
賜與我一箇賢相將要替我發言高宗夢傅說以後
世觀之恰似無此事然至誠可以動天地感鬼神高
宗求賢圖治之心純一不二與天無間故夢寐之間
果得賢相蓋天人感通之理有如此者非偶然也
乃審厥象俾以形旁求于天下說築傅巖之野惟肖
審是仔細想度的意思象是象貌旁求是遣人去四
面尋訪築是居住傅巖是地名肖是似史臣說高宗
既夢見上帝賜與他箇賢相於是仔細度那夢中所
見的象貌使畫工畫了遣人以圖形去天下四面尋
訪他尋到虞虢之間傅巖的去處有一人名說與夢
中所見的象貌相似
爰立作相王置諸其左右
高宗既得了傅說與他說話見他果是聖人於是就
立他為宰相又每日召在左右常常親近他資以為
學既立為相又在左右蓋使之位冢宰兼師保的職
事高宗得非常之才即授以非常之位不惟相之而
又師之高宗亦可謂非常之主矣
啓乃心沃朕心
啟是開啟乃指傅說沃是以水灌溉的意思史臣記
高宗命傅說說成君德必先要格君心格心之道非
可外求惟開啓汝之心而無所隠用以灌溉我之心
使我如土壌之焦受時雨之潤方才厭飫
若藥弗瞑眩厥疾弗瘳若跣弗視地厥足用傷
瞑眩是藥性烈瘳是病愈跣是跣足高宗又命傅說
說我若有失德處汝當苦口相諫如那藥性不烈則
人之病一時難愈我若有妄行處汝當極力扶持如
那跣足行的不去看地則其足必至傷蹶
惟暨乃僚罔不同心以匡乃辟俾率先王廸我高后以
康兆民
匡是正救率是依循乃辟是高宗自謂高后指成湯
高宗又命傅說說汝當與百僚公同一心以正救我
使我依著商先哲王的君德趕上高后成湯的治迹
以安天下的百姓高宗雖專任傅說為相然必望與
百僚同心匡輔誠以君德進退係羣臣賢否若君子
少小人多則傅說雖賢亦無以獨成正君之功高宗
命相之詞真可以為萬世法
王若曰嗚呼羣后惟先王建邦啓土
羣后是衆諸侯先王是后稷武王追尊之故稱先王
下面太王王季文王也都是追尊之詞史臣記武王
嗟嘆告衆諸侯說惟我周家先王后稷在唐虞時有
教民稼穡的大功始受封建為諸侯開國于有邰之
地
公劉克篤前烈
公劉是后稷曾孫篤是厚自后稷傳到曾孫公劉又
能培養篤厚以繼前王后稷的功業
至于太王肇基王迹
太王是公劉九世孫古公亶父肇是始自公劉傳至
于太王能行仁政因避狄人之亂自邠徙居于岐邠
人感慕從之者如歸市蓋太王始得民心以基立興
王之迹
王季其勤王家
王季是太王子王季又能勤勞于國家政事不敢自
怠自逸
我文考文王克成厥勲誕膺天命以撫方夏
文王是武王父故稱文考誕是大膺是受方夏即是
天下武王又說傳至于我文考文王能成就前人的
功勲大受上天之命以撫安三分有二之天下蓋武
王歴陳先世積功累仁諭告諸侯以見伐商之事皆
天命人心所歸非得已也
今商王受無道暴殄天物害虐烝民為天下逋逃主萃
淵藪
受是紂名烝民是百姓逋逃是有罪在逃的人萃是
聚武王誓師說如今商王紂全無君道天生物類以
資人用紂則暴恣殄絶全不知道愛惜百姓是邦本
紂則酷害戕虐全不知道撫養四方有罪在逃之人
本當用刑明正其罪紂反與他做主都隱留在京都
這等樣人如潜魚聚於深淵如走獸聚於林藪一般
豈不亂政壊事
予小子既獲仁人敢祇承上帝以遏亂略華夏蠻貊罔
不率俾
予小子是武王自稱仁人是太公周公召公之徒略
是謀率是從武王又說我小子既得了太公周公召
公這等仁賢之臣故不敢不敬順昊天上帝之命去
伐紂以遏絶其壊亂天下之謀所以内則華夏中國
外則蠻貊四夷無不率從于我周家夫以紂無道又
好與羣小共處武王有道又能用賢聖之士此商所
以亡周所以興也
恭天成命肆予東征綏厥士女惟其士女篚厥玄黃昭
我周王
成命是黜商之定命其士女是說商民篚是筐篚竹
器史臣記武王說敬奉上天黜商之定命故我以西
伯率諸侯東征于商以安商之民商之民怨紂之惡
喜周之來都以筐篚竹器盛着玄色黃色的幣帛相
迎說以明我周王有天地之德
天休震動用附我大邑周
大邑周如言大周國蓋人心所在即天命所在今商
之民所以喜周之来者蓋上天美意鼓舞振動商民
之心是以商民歸附於我大國周家如此
甲子昧爽受率其旅若林會于牧野罔有敵于我師前
徒倒戈攻於後以北血流漂杵
昧爽是天將明未明之時旅是軍旅牧野是地名北
是奔北杵是兵器之類史臣記武王說甲子之日天
將明未明之時商紂率領他的軍旅十分衆多如樹
林一般與武王會于牧野之地商紂的軍旅雖多無
一箇肯向前與武王之兵對敵但見紂前面的軍徒
皆倒回兵戈反攻他後面自家的人奔北蹂踐自相
屠戮人血如水之流雖兵器之類棄在地下的也漂
得起来蓋紂無道積怨於人故人都離心離德一旦
至此
一戎衣天下大定
戎衣是兵甲武王伐紂只是要救民于塗炭故一披
兵甲不待血刃天下自然都安定了
乃反商政政由舊
乃是繼事之詞武王既得天下便汲汲改紂所行暴
虐之政凡事只依商家先王所行寬仁之政蓋創業
之君知所先務如此
釋箕子囚
箕是國名子是封爵箕子以諸侯為紂太師因紂無
道盡忠諫争為紂所囚武王既誅紂即釋放了箕子
待以賓禮
封比干墓
比干是人名為紂少師因紂無道也盡忠諫争為紂
所殺武王既誅紂即封表比干的墳墓以勸忠義
式商容閭
式是車前横木有所敬則俯而憑之閭是族居里門
商容本商之賢人紂不能用武王既誅紂過商容之
門不肯坐車起身来憑著車中横木待過了商容之
門才坐以示加敬之意
散鹿臺之財
紂嘗暴歛百姓的財物都聚在鹿臺去處武王既誅
紂還都分散與百姓
發鉅橋之粟
紂嘗横徵百姓的米糧都積在鉅橋去處武王既誅
紂就都發將出去賑濟飢民
大賚于四海而萬姓悦服
賚是施予武王除殘去暴顯忠遂良賑窮周乏這等
大恩澤施於天下所以天下無一人不心悦誠服要
他做主史臣備記於此以見人君當以紂為戒以武
王為法
洪範
洪是大範是法這一篇本號洛書出于大禹聖人其
後箕子又推衍增益而成以其所言乃人君治天下
之大法故取洪範二字名篇
惟十有三祀王訪于箕子
十有三祀是十有三年商謂之祀周謂之年訪是就
而問之史臣記武王十有三年訪道于箕子不稱周
家年號却稱商家年號以見箕子不肯臣事于周只
為天下後世大計故傳道于武王不稱箕子朝王却
稱王訪箕子以見武王能遂箕子之志不敢待以臣
禮只為天下後世大計故求道於箕子
王乃言曰嗚呼箕子惟天隂隲下民相恊厥居我不知
其彛倫攸叙
乃言是難詞重其問也隂是默隲是定相是輔相協
是保合彛是常倫是理即天人之常理武王嘆息呼
箕子而不名請問說上天於冥冥之中默有以安定
下民與之氣以成形賦之理以為性輔相保合其居
止使無一不得其所為人君的代天子民須要曉得
天人之常理其隂隲相協所以然處是如何次第使
明而不紊庶可以承上天惠民的意思今我任君師
之責不知此常理之所以叙者何如也按十有三祀
即武王伐紂之年諸事未遑首先釋箕子之囚以師
禮事之其知君道如此
箕子乃言曰我聞在昔鯀陻洪水汨陳其五行帝乃震
怒不畀洪範九疇彛倫攸斁
這乃字也是難詞重其答也鯀是大禹之父陻是塞
汨是亂陳是布列五行是金木水火土畀是與疇是
類九疇即下文初一以下那九數斁是敗壊的意思
箕子因武王之問說治天下之大法莫要于九疇其
原出于天我聞得在古昔之時大禹之父名鯀受帝
舜命治洪水不能順水之性䟽導他只把土去塞其
下流水失其道泛濫為害由是火不得燥以存金不
得土以生木不能敷榮土不可耕種五行都亂了不
能順布萬物失宜民生不遂昊天上帝震怒不以治
天下之大法九疇與鯀當此時獸蹄烏跡之道交于
中國洪範九疇不作天人之常理晦而不明頽敗不
振故曰彛倫攸斁
鯀則殛死禹乃嗣興天乃錫禹洪範九疇彛倫攸叙
殛是拘囚困苦錫是賜鯀因治水無功帝舜拘囚困
苦他在羽山死了鯀雖殛死却得大禹聖人為子繼
嗣鯀治水的官職登用起来禹能順水之性䟽導將
去由是水得其道不為中國之害天遣神龜出于洛
河之中背列九數以錫大禹禹因數推理以理配數
遂立天下之大法以成九類當此時地平天成洪範
九疇既作天人之常理粲然不紊可舉而行故曰彛
倫攸叙
三八政
八政是大禹所第之疇箕子將推衍這一疇之義故
先提三八政這一句總其綱
一曰食
食是五榖之食人君為政莫先于養民故勸農薄税
歛使足食若民食不足則人救死不暇何暇治禮義
故食居第一
二曰貨
貨是金帛器物諸般財貨民食既足必須通商賈貿
易有無以資民用民用若不足則天下何以得富庶
故貨居第二
三曰祀
祀是祭祀民既足食又足用了不可不知報本之道
於是制祭祀之禮通於上下以廣愛敬使不忘本故
祀居第三
四曰司空
司空是掌土的官民非安居無以養生事死於是立
司空之官以奠民居使聚廬託處各得其所故司空
居第四
五曰司徒
司徒是掌教的官民既安居不可無教以成其性於
是立司徒之官以學校禮義導民之善故司徒居第
五
六曰司寇
司寇是掌刑的官民若有不循禮教的必為奸慝於
是立司寇之官以刑罰禁令懲民之惡故司寇居第
六這六件都是治内的事
七曰賓
賓是賓禮諸侯遠人若諸侯遠人来朝貢的當以賓
禮接待他不可失了四方人心故賓居第七
八曰師
師是師旅若諸侯遠人不恭臣職的當用六師征討
以除殘去暴故師居第八這兩件是治外的事食者
民命之所關故最先兵非聖王所得已故最後
凡厥庶民有猷有為有守汝則念之
猷是謀慮為是設施守是操守汝是指武王箕子說
人君有盛德至善與臣民作標凖由是下人從化不
能無淺深遲速之不同如百姓之中有謀慮的有設
施的有操守的這樣人是有可見之德者汝當記念
著他遇可用則用不要忘了
不協于極不罹于咎皇則受之
協是合罹是陷咎是惡如百姓之中有未合于善却
也不陷于惡這樣人是中人的資質進之則可與為
善棄之則流於惡人君當容受而作養之不要拒絶
他作養成時一般可用念之受之是随其才而輕重
以成就他的意思
而康而色曰予攸好德汝則錫之福時人斯其惟皇之
極
康是安和的意思曰予攸好德是人以好德自任福
是爵禄如百姓之中見於外有安和的顔色發于中
有好德的言語這等樂善之誠見于容貌詞氣之間
其中之所養可知矣汝於是則賜之以爵禄這樣人
既中有所養又得人君知而用之必益加勉勵造于
至善而以聖君為標凖矣故曰時人斯其惟皇之極
無虐煢獨而畏高明
煢獨是庶民中最微弱的高明是有官的人最尊顯
的箕子說皇極之君當一視同仁庶民中最微弱的
不可因其微弱便凌虐他遇著有善處也當勸勉有
官的人最尊顯的不可因其尊顯便嚴憚他遇著有
不善處也當懲戒蓋煢獨者有所勸則無淫朋高明
者有所儆則無比德皇極之君造就臣民如此
人之有能有為使羞其行而邦其昌
人是有官的人能是才智羞是進也有官的人或有
才智或有設施人君當訓飭奬勸使他因其所已能
勉其所未至務要進於至善之地則賢者在位能者
在職各盡心所事以圖治功而邦國無不昌盛矣
凡厥正人既富方糓
正人是在官之人富是禄之也糓是善在官的人若
非廪禄則無以養廉人君于在官之人必先賜與廩
禄使他足用然後可以責他為善故曰既富方糓
無偏無陂遵王之義無有作好遵王之道無有作惡遵
王之路
偏是不中陂是不平作好作惡是作意有所好惡偏
陂好惡是人之私意生於心上的王之義王之道王
之路這三者是皇極之所由行箕子說人君既建極
於上下人都知感化由是心上所存無敢有不中的
也無敢有不平的只遵依著王之正義上行好所當
好無敢作意去有所好只遵依著王之中道上行惡
所當惡無敢作意去有所惡只遵依著王之大路上
行
無偏無黨王道蕩蕩無黨無偏王道平平無反無側王
道正直
黨是不公反是倍常側是不正偏黨反側是人之私
意見於行事的蕩蕩是廣遠平平是平易正直是不
偏邪這三者是皇極正大之體箕子又說人於行事
上無有不中的也無有不公的自然合於王道廣遠
的體段無有不公的也無有不中的自然合於王道
平易的體段無有倍常的也無有不正的自然合於
王道不偏邪的體段自無以下十箇無字是禁止之
詞戒之以私而懲創其邪思也自王之義以下六箇
王字是指皇極之君訓之以極而感發其善性也
會其有極歸其有極
會是會合歸是歸宿下人從君之化能遵義遵道遵
路以會合於人君所建之有極如行者赴家食者求
飽一般能蕩蕩平平正直以歸宿於人君所建之有
極如行者到家食者得飽一般這有極兩箇有字是
說此極乃君民同有之善非人有之而已獨無也此
一段協韻成章乃詩之體蓋皇極之君欲下人反覆
歌詠而求自得之使人欲消熄天理流行的意思
曰皇極之敷言是彛是訓于帝其訓
曰是起語詞敷言是指上文無偏無陂以下敷衍皇
極的說話彛是常也帝指天而言人君把皇極的道
理反覆推衍為說以教人是乃天下之常理是乃天
下之大訓非君之訓實天之訓蓋理之本原出於天
若所言純乎一理便是天的言語一般此贊敷言之
語妙如此
凡厥庶民極之敷言是訓是行以近天子之光
訓是訓戒行是躬行光是天子道德之光華天子與
庶民之禀性本都一般但天子禀性純粹庶民的禀
性美惡不齊故與天子道德之光華自然相遠若庶
民於皇極之君反覆推衍的說話以為訓戒而不敢
忽以之躬行而不敢怠他身上所有的道德也自然
光輝發越與天子的禀性相去不遠了故曰以近天
子之光
曰天子作民父母以為天下王
曰是庶民稱贊之詞父母是親之之意王是尊之之
意庶民感戴皇極之君教導他成人極其稱贊說天
子真是恩育我民的父母真是君長我民的帝王若
人君不能建極以化民則是有其位無其德庶民豈
肯親之尊之故人君不可不究心于皇極之學
惟辟作福惟辟作威惟辟玉食臣無有作福作威玉食
辟是君福是爵賞威是刑罰威福乃上之所以御下
者玉食是尚膳珍羞的食用乃下之所以奉上者箕
子衍三德之疇說惟人君可用爵賞惟人君可用刑
罰惟人君可享珍羞的食用人臣不可擅用爵賞擅
用刑罰擅用珍羞的食用謂之惟辟戒其權不可下
移謂之無有戒其臣不可上僣
臣之有作福作威玉食其害于而家凶于而國人用側
頗僻民用僣忒
頗是不平僻是不公僣是踰忒是過若人臣僣了君
上之權擅用爵賞擅用刑罰擅享珍羞的食用則大
夫必然有患害于其家諸侯必然有凶禍于其國以
下有官的人互相倣效都行都習於不正不平不公
又以下庶民也互相倣效都踰禮過分不守法度天
下必然亂了蓋甚言權移于下臣僣其上人君不能
操縱予奪以行三德為皇極之用其患必至于此
曰休徵
休是休美箕子衍庶徵之疇說在天為金木水火土
五行在人為貌言視聽思五事若人君能修五事則
休美徵驗各以類應下文因詳其目
曰肅時雨若
若是順人君能貌恭作肅則德潤其身便自然有滋
養的意思故上天當雨而雨無有不順應的
曰乂時暘若
人君能言從作乂則號令順理便自然有開明的意
思故上天當暘而暘也無有不順應的
曰哲時燠若
人君能視明作哲則昭融於外便自然有和暖的意
思故上天當燠而燠也無有不順應的
曰謀時寒若
人君能聽聰作謀則退藏於密便自然有凝結的意
思故上天當寒而寒也無有不順應的
曰聖時風若
人君能思睿作聖則明通公溥便自然有爽快的意
思故上天當風而風也無有不順應的人君於休徵
五事當交修並進一事得則餘事皆得休徵無不應
矣若說某事得須有某休徵來應則膠固不通了
曰咎徵
咎是災咎若人君不能修五事則災咎徵驗各以類
應下文因詳其目
曰狂恒雨若
狂是妄恒是常人君不能貌恭作肅則轉而為狂妄
行動無節至於流蕩故上帝常常的不當雨而雨順
其狂而應之
曰僣恒暘若
僣是差人君不能言從作乂則轉而為僣差政事差
繆至于凌亢故上天常常的不當暘而晹也順其僣
而應之
曰豫恒燠若
豫是怠人君不能視明作哲轉而為豫凡事緩怠至
於不收故上天常常的不當燠而燠也順其豫而應
之
曰急恒寒若
急是迫人君不能聽聰作謀則轉而為急迫促凛慄
至於可畏故上天常常的不當寒而寒也順其急而
應之
曰蒙恒風若
蒙是昧人君不能思睿作聖則轉而為蒙昧心冥思
無所不到故上天常常的不當風而風也順其蒙而
應之人君於咎徵五事當併力致儆一事失則餘事
皆失咎徵無不應矣若說某事失必須有某件咎徵
來應也膠固不通了
九五福
五福與下文六極是大禹所第之疇箕子將推衍這
一疇之義故先提其綱各詳其目
一曰夀
夀是年齒高人有夀然後能享諸福故夀居五福之
首
二曰富
富是有廪禄人有夀了又須有廪禄以養其生故富
居五福之次
三曰康寧
康是身上康健寧是心上寧息人若有夀又富了必
身常康健心常寧息無患難之苦然後為福故康寕
居五福之三
四曰攸好德
德是享福之本人若夀富康寧又須所好樂者在於
道德居仁由義為君子之歸故攸好德居五福之四
五曰考終命
考是成也人雖夀富康寧攸好德都有了又須死得
其正命以成其終方是享有全福故考終命居五福
之終
六極
六極與五福相反
一曰凶短折
凶是不得其死短折是横夭人之禍莫大於此故凶
短折居六極之首蓋凶與夀相反短折與考終命相
反
二曰疾
疾是疾病人若有疾病則身不安故疾居六極之次
三曰憂
憂是憂戚人若有憂戚則心不寧故憂居六極之三
蓋疾憂這兩者與康寧相反
四曰貧
貧是貧窮人若貧窮則日用不足必有飢寒之累故
貧居六極之四蓋貧與富相反
五曰惡
惡是剛之過人若過于剛則為自暴之小人必非享
福之器故惡居六極之五
六曰弱
弱是柔之過人若過于柔則為自棄之小人豈能自
求多福故弱居六極之終蓋惡弱這兩者與攸好德
相反五福六極在人君則由於極之建不建在民人
則由於訓之行不行然又必人君有道能建極于上
則天下同歸于五福若人君無道不能建極于上則
天下都堕于六極所以堯舜之民皆仁夀桀紂之民
皆鄙夭為人君者所當注意
王乃昭德之致于異姓之邦無替厥服
昭解做示德之致是說天下所貢方物皆王者謹德
所致替是廢服是行召公告武王說王者因天下来
貢服食器用的方物以此昭示其謹德所致而分賜
與異姓諸侯之國使他感激勉勵不敢廢其職分所
當行之事如以肅慎氏所貢的楛矢分賜與帝舜子
孫陳侯可見
分寳玉于伯叔之國時庸展親
王者於方物中有寳玉之貴者則分賜與同姓諸侯
之國使他感激勉勵常加審視而益厚其親親之義
如以夏后氏所寳的璜玉分賜與成王叔父周公可
見
人不易物惟德其物
諸侯既得分賜之物說這是王者謹德所致都不敢
輕易把做物看只把德来看待其物若王者不把服
食器用為貴而以珍竒玩好為事適足以昭其無德
既不當受其獻亦難以賜與人了
德盛不狎侮狎侮君子罔以盡人心狎侮小人罔以盡
其力
召公說人君謹德不可不極其至若謹德到那極盛
處則動容周旋都中禮節自然無有狎慢輕侮人的
心了若德有未至則驕矜乘之必然有狎慢輕侮人
的心如在位的君子經營國事十分勞心正當知重
他人君却狎慢輕侮待之不以禮君子便見幾而作
高蹈遠引求退去了這等安能得人盡心以為國家
在下的小人趨事赴工十分勞力正當優恤他人君
却狎慢輕侮使之不以禮小人雖微賤懼怕朝廷勉
強效力豈無嗟怨之心這等安能得他盡力以報國
家
不役耳目百度惟貞
貞是正也人君若能以一心為主使百體從令則耳
不為淫聲所使而非禮勿聽目不為滛色所使而非
禮勿視日用常行之間百為之度無不得其正矣若
耳目為主心反聽其所使則物欲交蔽日用常行之
間百為之度何由得正
玩人喪德玩物喪志
玩是戲玩德是己之所得志是心之所之人君若狎
侮君子小人便是玩人以驕滅敬豈不喪失了己德
若從于耳目之好便是玩物以慾勝剛豈不喪失了
己志
志以道寧言以道接
道是所當由之理人君於己之志以道理安處之則
不至于妄發雖有玩好之物豈能動得於人之言以
道理酬應之則不至于妄受雖有獻諂之言豈肯聽
他蓋存乎中所以應乎外制乎外所以養其中古昔
聖賢傳授心法如此召公因諫旅獒而極論之為人
君者所當注意
嗚呼夙夜罔或不勤不矜細行終累大德為山九仞功
虧一簣
夙是早或猶言萬一矜是矜持八尺為一仞簣是盛
土之器召公嘆息說人君謹德的功夫一日之間從
早至夜不可一息懈怠萬一有些懈怠這謹德的功
夫便間斷了細行小節尤當矜持謹守若視為泛常
不肯矜持謹守終必有累全體之德比如為山一般
積累到九仞高功夫只欠一簣之土豈不可惜召公
意思說武王受獒雖是細行小節也恐為全德之累
允廸兹生民保厥居惟乃世王
召公又說誠能行得此一篇告戒的言語謹德功夫
自無間斷澤及天下生民安家樂業受無窮之福周
之子孫世世為君而王業可久矣武王聖人西旅貢
獒初未嘗受召公尚且拳拳告戒如此可見古昔聖
君不以細行而不謹大臣不以小過而不諫後世所
宜深思而加念也
武王既喪管叔及其羣弟乃流言於國曰公將不利于
孺子
這以下是史臣記周公在成王時事管叔名鮮是武
王弟周公兄羣弟是蔡叔名度霍叔名處此時方監
紂子武庚于殷之故都流言是無根之言如水之流
自彼而至此也孺子指成王有商之君兄死弟立者
多武王崩成王幼周公權攝國政商人已自疑了又
管叔是周公之兄尤所窺伺故武庚管叔造為無根
之言流布於國中說如今周公將不利于孺子成王
意要簒奪其位蓋以危懼成王動搖周公也史臣言
管叔及羣弟而不言武庚所以深著骨肉相殘之罪
周公乃告二公曰我之弗辟我無以告我先王
辟讀如退避之避周公聽得流言知道上下疑懼心
裏不安乃告太公召公說我若不退避待罪則于義
有所未盡死後也無詞以告我先王于地下周公此
言豈自為一身利害之計亦盡其忠誠而已
周公居東二年則罪人斯得
罪人指管蔡初流言之起成王雖疑周公然無實跡
可按及周公負謗待罪避居國之東方以待成王審
察到兩年之久成王方知流言之人乃是管蔡曰罪
人者史臣所記曰斯得者遲遲之詞也小人陷害君
子蓋一時不能自明可為世戒
于後公乃為詩以貽王名之曰鴟鴞王亦未敢誚公
誚是誚譲切責之意成王既知流言起于管蔡十分
之疑方解得四五分其後周公乃作詩以上貽成王
題其名曰鴟鴞鴟鴞是惡鳥以其破巢取卵比武庚
之敗管蔡及王室以深著王業艱難不忍毁壊的意
思成王得這詩所疑雖未全解却也未敢切責周公
謂之未敢者悔過之根本也
秋大熟未穫天大雷電以風禾盡偃大木斯拔邦人大
恐
這一年秋裏田禾十分豐熟但未曾收穫一日上天
忽然雷電大作加以暴風田禾都吹倒了大樹木也
拔起来一國之人震驚不寧蓋周公忠誠動天如此
篁墩文集卷三
