篁墩文集卷二明程敏政撰
青宫直講
論語
子路第十三
這是論語第十三篇
子路問政子曰先之勞之
子路一日問為政之道孔子告他說凡民之行要當
以身先之如欲民愛親敬長必先自家躬行孝弟凡
民之事要當以身勞之如欲民豐衣足食必先勤勤
的勸課農桑蓋能先之則民不令而行能勞之則民
雖勤不怨
請益曰無倦
益是增益子路喜於有為意謂為政之道不止於此
又請增益其說孔子說只把先之勞之兩件去深思
力行不肯倦怠了便是為政之道不必更求他說
仲弓為季氏宰問政子曰先有司赦小過舉賢才
宰是家臣之長仲弓為魯大夫季氏宰一日也問為
政之道孔子告他說為政當先要委任屬官使各有
職掌然後考他成功則已不勞而事畢舉故曰先有
司凡人有過失大者於事或有所害不得不懲治若
些小過誤寬宥他則刑不濫而人心悦故曰赦小過
至於有賢德才能的人又當舉用他能舉賢才則有
司皆得其人而政益修故曰舉賢才
曰焉知賢才而舉之曰舉爾所知爾所不知人其舍諸
仲弓又問說安得盡知一時的賢才舉用他孔子說
但舉爾所知的賢才爾不知的賢才别人却知道各
自去舉用他豈肯棄了蓋薦賢舉能是為政之先務
若妬賢嫉能如何成得治道此章雖為季氏宰而言
然治天下之道亦不過此
子路曰衛君待子而為政子將奚先
衛君是衛國之君蒯輒子路一日問孔子說衛
君欲等候夫子出來為政夫子所行把那一件
事為首
子曰必也正名乎
名是名分君臣父子乃名分之大者孔子說我若為
衞國之政必先要正名分當是時靈公之子蒯聵欲
殺其母得罪於父逃出去了蒯輒是蒯聵之子又據
國以拒父皆無父之人不當為君夫子必將上告天
子下請方伯立靈公次子郢為君庶幾名分得正蓋
名分既正諸事方可舉行然夫子正名雖為衞君而
言其實為政之道皆當以此為首
子路曰有是哉子之迂也奚其正
迂是迂闊子路說蒯輒已立了十二年若夫子為政
以此為先太迂闊了何必正名分
子曰野哉由也君子於其所不知蓋闕如也
野是鄙俗子路姓仲名由孔子責子路說鄙俗哉仲
由之為人凡君子人遇他所不知的事便闕而不言
豈可輕率妄對
名不正則言不順言不順則事不成
孔子又說若君不君臣不臣父不父子不子這等名
分不正了自然開口有礙於理如何說得去既說不
去却要做君臣父子的事業自然掣肘人都不服如
何做得成
事不成則禮樂不興禮樂不興則刑罰不中刑罰不中
則民無所措手足
禮只是一箇序樂只是一箇和若君臣父子間有名
無實便於道理上都錯亂無序乖戾不和既無序而
不和其所行的政事必然顛倒本是小人當罪的却
不罪他本是君子不當罪的却去罪他這等刑罰顛
倒教人如何趨避將見下民戰戰兢兢無容身之地
都從這名分不正上來
故君子名之必可言也言之必可行也君子於其言無
所苟而已矣
苟謂苟且孔子又說君子之人於有名的事便詞嚴
義正好開口說於可說的事便循名責實好下手行
所以君子之人自家說話不可苟且有一事苟且則
名不正言不順無一事不苟且了
樊遲請學稼子曰吾不如老農請學為圃曰吾不如老
圃
稼是種五榖老農是種田的老者圃是種蔬菜老圃
是種菜的老者樊遲一日請學種五榖之事孔子說
我不如那老農之人曉得樊遲又請學種蔬菜之事
孔子說我不如那老圃之人曉得樊遲遊聖人之門
不學禮義却要去學這兩件事其志卑陋故孔子說
吾不如老農老圃以拒之
樊遲出子曰小人哉樊須也
小人是細民須是樊遲的名樊遲既問了出外面去
孔子怕樊遲不曉得拒他的意思反去求學於
老農老圃越差得遠了故又呼其名以小人哉
警之
上好禮則民莫敢不敬
上是指在上有位的人禮義信這三者是大人之事
孔子說在上的人若能好禮使上下大小都有箇定
分則下面百姓誰敢不恭敬
上好義則民莫敢不服
在上的人若能好義使所行的政事件件都合宜則
下面百姓誰敢不畏服
上好信則民莫敢不用情
在上的人若能好信但發言行事都誠實無一些虛
假則下面百姓誰敢不以誠實應在上的人
夫如是則四方之民襁負其子而至矣焉用稼
襁是織縷為之以約小兒於背者孔子又說在上的
人果然好禮好義好信能盡大人之事如此則四方
的百姓聞風慕義襁負其子都來歸服種田納税不
可勝用又何必自為耕稼
子曰誦詩三百授之以政不達使於四方不能專對雖
多亦奚以為
詩是詩經篇數有三百之多孔子以詩經裏面多說
人情物理其言詞又委曲和平因說若有人讀了詩
經三百篇宜乎能居官為政今却全不通達民情世
務若奉命出使四方宜乎能言今却全不會措辭轉
靠人替他應對這等雖讀了許多經書有何用處盖
窮經必先明理明理方能適用若不能明理不過記
問之學故曰雖多亦奚以為
子曰其身正不令而行其身不正雖令不從
孔子說在上的人若持身端正所存所行的無有偏
私這等便不待發號施令下人自然不敢違犯若持
身不端正所存所行的多是偏私這等雖耳提面命
下人也不服從蓋人之一身乃家國天下之本不能
正已焉能正人有天下國家者不可不謹於此
子謂衞公子荆善居室
公子荆是衞大夫室是房屋苟是聊且粗略將就的
意思孔子一日說衞大夫公子荆他善於治所居的
房屋
始有曰苟合矣
初起房屋時只說道將就收拾而已
少有曰苟完矣
其後房屋漸漸的做起來只說道將就了當而已
富有曰苟美矣
及至房屋做得整齊大好了也只說道將就完美而
已公子荆於居室之間不以欲速盡美累其心可謂
賢大夫故孔子稱善如此後世妄興土木之工勞民
傷財可不以此為戒
子適衛冉有僕子曰庶矣哉
適是往僕是御車庶是衆多的意思孔子一日往衛
國去弟子冉有為孔子御車而行孔子見衛國的人
民衆多嘆息說庶矣哉衛國之民也
冉有曰既庶矣又何加焉曰富之
加是增益的意思冉有說百姓每既如此衆多
了然衆多之外復何所增益孔子說百姓每既
衆多了當制田里薄稅歛使他富足無飢寒之
患方好
曰既富矣又何加焉曰教之
冉有又說百姓每既富足了然富足之外復何所增
益孔子說百姓每既富足了當立學校明禮義教訓
他使人都明於人倫復其性善方好蓋庶而不富則
民生不遂富而不教則又近於禽獸故孔子以答冉
有之問然雖一時之言其實可為萬世帝王的師法
子曰苟有用我者期月而已可也三年有成
期月謂周一歲之月孔子說若時君真箇有能任我
為政的我只消一年之間興利除害把一國的紀綱
先立起來故曰期月而已可也可是僅可還有未盡
的意思若使為政到三年之久便財足兵強教行民
服一國之治道可以大備故曰三年有成蓋聖人嘆
道不行於當時故其言如此
子曰善人為邦百年亦可以勝殘去殺矣誠哉是言也
善人是志仁無惡的人孔子說善人相繼為邦國之
政至於百年這等積功之久亦必能化殘暴之人使
他不敢為惡百姓每既不敢為惡可以不用重刑故
曰善人為邦百年亦可以勝殘去殺矣這一句盖是
古語孔子稱之故曰誠哉是言也可見古人說的不
虛若能依著行必能有這等治效
子曰如有王者必世而後仁
王謂聖人受命而興者三十年為一世仁謂德澤孔
子說若有聖人受天命為天下之君必以仁義教養
天下之人積而至於三十年之久然後天下之人無
一箇不被其德澤故曰必世而後仁考之於古惟周
文王武王至成王康王的時節才足以當之降自漢
唐皆不能及
定公問一言而可以興邦有諸孔子對曰言不可以若
是其幾也
定公是魯君幾是期必的意思魯定公一日問孔子
說人若說一句好言語出來便能興起邦國有此理
乎孔子答他說人一言之間如何便這等敢必其效
人之言曰為君難為臣不易
人之言是當時人有此言意謂為人君若有道則國
治無道則國亂是為君之難也為人臣若盡忠則能
致君不忠則必悮國是為臣不易也
如知為君之難也不幾乎一言而興邦乎
孔子既引時人之言因說為人君的若是知道為君
之難必然戰戰兢兢如臨深淵如履薄冰不敢有一
毫放肆庶能保守君位看來為君難這一句言語豈
不可以必期於興邦乎
一言而喪邦有諸孔子對曰言不可以若是其幾也
定公又問孔子說人若說一句不好的言語出來便
至於亡國有此理乎孔子也答他說人一言之間如
何便這等敢必其效
人之言曰予無樂乎為君惟其言而莫予違也
予是人君自稱之詞孔子引時人之言說我做人君
别無可樂獨有我的言語說出來臣下都不許違背
了這便是我的樂處
如其善而莫之違也不亦善乎如不善而莫之違也不
幾乎一言而喪邦乎
孔子因說人君的言語說出來若是順天理合人心
無有不善臣下都依著行不敢違背他豈不是好事
若人君的言語說出來不順天理不合人心這等不
善也要臣下都依著行不許違背他則忠言不入於
耳君日驕臣日諂未有不亡其國者然則時人這一
句言語豈不可以必期於喪邦乎孔子此言雖告定
公其實可為萬世人君之大戒不可輕忽
葉公問政子曰近者說遠者來
葉公是楚葉縣尹僣稱公一日問孔子說如何是
為政之道孔子告他說為政者能與民興利除害
不做失人心的事則近處百姓被其恩澤自然喜
悦遠處的百姓聞其風聲都相率來歸這便是為
政之道
子夏為莒父宰問政
莒父是地名宰即是如今知縣子夏為莒父宰一日
也問孔子說如何是為政之道
子曰無欲速無見小利
速是急速小利是小小的便宜孔子告子夏說事之
久速自有箇次序為政者當順其自然不可去急急
的求效事之大小自有分量亦當順其自然不可計
小小的便宜
欲速則不達見小利則大事不成
孔子又說為政者要急急求效便急遽無序反行不
將去故曰欲速則不達計小小的便宜便所就者小
所失者大故曰見小利則大事不成聖人之言雖救
子夏之失然天下後世皆可以為法
葉公語孔子曰吾黨有直躬者其父攘羊而子證之
物自來而取之曰攘葉公一日對孔子說我鄉里中
有一箇直道行已的人他父親見人家走將羊來就
竊取了他做兒子不肯隠諱出來證做他父親為盜
孔子曰吾黨之直者異於是父為子隱子為父隱直在
其中矣
孔子說我鄉里中也有直道行已的人比這箇人不
同他做父親的若兒子有過失便替兒子隱諱不忍
對人說做兒子的若父親有過失便替父親隱諱也
不忍對人說這等人雖是不求直自有箇直的道理
在其中蓋順理為直父子相隱乃天理人情之至若
葉公所論乃是傷恩害義的事如何得為直故孔子
正之
樊遲問仁
仁者本心之德樊遲一日問孔子如何能全本心之
德
子曰居處恭執事敬與人忠
恭就容貌上說是敬之見於外者敬就行事上說是
恭之主於内者忠是盡己之謂孔子告樊遲說閒居
静處之時此心雖無作為常使容貌恭肅不敢怠慢
則仁便在居處上了應事接物之際此心必加省察
常使執事敬謹不敢輕忽則仁便在執事上了至於
與人交接之時常是盡心竭力無少欺詐則仁便在
與人上了
雖之夷狄不可棄也
之是往夷狄是外國言能常常如此雖往夷狄之國
這恭敬忠三者也不可須臾違棄了這等固守不失
則本心之德無有不全而仁道得矣
子貢問曰何如斯可謂之士矣
民有四等曰士農工商士為四民中第一等人所以子
貢問孔子說如何方可謂之士
子曰行已有耻使於四方不辱君命可謂士矣
孔子告子貢說自家所行若有不善便羞耻不肯去
為奉君命出使於四方乂能專對不辱了人君的命
令此其志既能有所不為其才又足以有為這等便
無負於士之名矣
曰敢問其次
子貢又問孔子說為士者既有次等人敢問又次一
等的人是如何
曰言必信行必果硜硜然小人哉抑亦可以為士矣
信是誠實果是果决硜硜是小石之堅確者小人言
其識量淺狹孔子答他說發一句言必於誠實行一
件事必於果决譬如小石塊硜硜然堅確不可轉移
這等識量淺狹之人其本末皆無足觀然亦不害其
為自守可以為又次一等之士若再下一等便是市
井人不可以為士矣
曰今之從政者何如
今之從政者指當時魯三家大夫之類子貢又問孔
子說為士者既有兩三等人若如今做官從政的人
其高下又何如
子曰噫斗筲之人何足筭也
噫是心不平之聲斗是量米的筲是竹編了盛東西
的都是小器物譬如鄙細的小人一般筭是數也孔
子因子貢屢問屢下因嘆息告他說如今做官從政
的人局量褊淺規模狹隘都是斗筲小器之輩何足
數他子貢之意盖欲為皎皎之行有聞於人故孔子
專以篤實自得之事警之
子曰不得中行而與之必也狂狷乎
中行是無過不及中道上行的人狂狷是過與不及
的人狂者志極高而行不掩如說得十分只行得五
七分狷者知未及而守有餘如曉得一分只管守定
這一分孔子嘆說不得中道而行的人來教他若是
可教以進於道者其惟狂狷之人乎
狂者進取狷者有所不為也
進取是進而有為於善不為是不作非禮之事孔子
說狂者雖是行不掩言他却有進而為之之志狷者
雖是知不及守他却斷無非禮之為若因其志節激
厲裁抑他皆可以進於中道不似那小廉曲謹的人
只管怕事雖不為惡亦不足與為善這等人便教他
也無益故孔子有取於狂狷者如此
子曰君子和而不同小人同而不和
和是無乖戾之心同是有阿比的意思孔子說君子
的心術公正專一尚義凡與人相交必同寅協恭無
乖戾之心然事當持正處又不能不與人辯論故曰
君子和而不同小人的心術私邪專一尚利凡與人
相交便巧言令色有阿比之意然到不得利處必至
於争競故曰小人同而不和聖人發明君子小人情
狀如此蓋欲人以君子自勉以小人為戒
子曰善人教民七年亦可以即戎矣
善人是資質良善的人即是就戎是兵孔子說善人
為政必教人以孝弟忠信之行務農講武之法至於
七年之久人都知道親其上死其長方可使他就兵
戎之事
子曰以不教民戰是謂棄之
以是用孔子又說為人上者須先教導下人使他知
道親上死長之義及行陣擊刺之法然後使他征戰
可責其成功若用平日不曾教習的人使他征戰是
自棄其民於死地必有敗亡之禍古者寓兵於農看
聖人這兩段說話兵豈可以輕用
憲問第十四
這是論語第十四篇先儒以為孔門弟子原憲所記
故摘篇首憲問二字名篇
憲問耻
憲即是原憲耻是羞耻原憲一日問孔子如何是可
耻之事
子曰邦有道榖邦無道榖耻也
糓是做官的俸禄孔子告他說人若遇國家有道之
時人君修德言聽計行却不能建白有為於時只管
喫俸禄遇國家無道之時人君不修德言不聽計不
行却不能引退獨善其身也只管喫俸禄這等尸位
素餐都是可耻的事
克伐怨欲不行焉可以為仁矣
這也是原憲問克是好勝伐是自矜怨是忿恨欲是
貪欲仁是本心之德原憲問孔子說人的病痛有四
等或好求勝於人常忌人高是他或自矜誇其能常
恐人不知他或有不平處不肯安命只管怨天尤人
或有不足處不肯守分只要貪圖苟得這四等事都
能制之使不得行可以為仁乎
子曰可以為難矣仁則吾不知也
孔子告他說克伐怨欲這四者制之不行但可以為
難能之事若謂之仁則非我所知也蓋仁則天理渾
然自無四者之累若但制而不行則是病根還在豈
可便謂之仁
子曰邦有道危言危行邦無道危行言孫
危是高峻遜是卑順孔子說君子遇國家有道之時
當高峻其言高峻其行不可委靡這等非是矯激蓋
守道不阿理當如此若遇國家無道之時君子所行
不可改變也當高峻只是所言則有時卑下謙恭而
不敢盡這等非是阿諛蓋保身避禍理當如此人君
治天下使人皆不敢盡言則蔽塞言路天下何由得
治
子路問成人
成人猶言全人子路問孔子說如何可以為全人
子曰若臧武仲之知公綽之不欲卞莊子之勇冉求之
藝文之以禮樂亦可以為成人矣
臧武仲公綽卞莊子都是魯大夫文是文飾孔子說
人若有臧武仲的明知足以窮理孟公綽的廉潔足
以養心卞莊子的勇决足以力行冉求的材藝足以
泛應既兼了四子之長又加文飾節之以禮使中正
而無偏倚和之以樂使和樂而無駁雜這等材全德
備亦可以為全人矣謂之亦可者僅可之詞是還未
到全人至極處蓋就子路所可及者而語之若論全
人至極處非聖人不足以當此
曰今之成人者何必然見利思義見危授命久要不忘
平生之言亦可以為成人矣
曰字還是孔子說授命謂不愛其生把命與人的意
思久要是舊約孔子又說今時所謂全人者何必務
要兼四子之長又要文之以禮樂只是遇見財之來
便思量合於義不合於義不肯苟取遇見君父有危
難便捨了身命去救不肯偷生若與朋友有舊約不
肯忘了平生所許的言語務要踐言有這等忠厚之
實雖其材知禮樂有所未備也可以為全人之次這
又因子路之所能者而告之
蘧伯玉使人於孔子
蘧伯玉是衞大夫孔子居衞國時嘗在他家住後回
魯故伯玉使人來問候孔子
孔子與之坐而問焉曰夫子何為
這之字指使者與之坐是敬其主以及其使夫子指
蘧伯玉孔子見伯玉使者來與他同坐問他說蘧伯
玉每日在家何所作為
對曰夫子欲寡其過而未能也
寡是少無心失理曰過使者對孔子說我蘧夫子每
日别無所為但欲行事少免於過失而猶未能如此
而已
使者出子曰使乎使乎
使者既出去了孔子見他說的言語雖自謙下越見
他主人的好處故再言使乎以重美之言此人真得
為使之體考之蘧伯玉是衞之賢臣同時又有箇彌
子瑕是衞之佞臣孔子到衞國不在彌子瑕家住只
在蘧伯玉家住此可見君子以類相從後之人君欲
知遠臣近臣之賢否只看他所主之家亦可見矣
子曰不在其位不謀其政
位是職位孔子說大凢人居其位則當任其事若居
山林的人無有職位不可預謀朝廷事若居士之職
不可預謀大夫之事若妄有干預便是不安分了聖
人戒人守己要當如此
曾子曰君子思不出其位
這一句本是周易艮卦象辭曾子嘗稱之位是身所
處之地大凡君子所思之事不出其所居之位如為
君當思量盡君道為臣當思量盡臣道為子當思量
孝父母為弟當思量敬兄長素貧賤當思量所以處
貧賤素患難當思量所以處患難這便是思不出其
位若為君却思要下侵臣職為臣却思要上攬威權
為人子不思孝其親而思孝他人之親為人弟不思
敬其兄而思敬他人之兄素貧賤不能守分却思要
苟圖富貴素患難不能順命却思要僥倖苟免這便
是思出其位了
子曰君子耻其言而過其行
耻是不敢盡之意過是欲有餘之詞孔子說君子之
人要言行相顧出言最易君子常耻其言之昜放所
以本行得十分且只把七分來說這便是耻其言力
行最難君子常恐其行之不逮所以說著七分却勇
往行過十分去這便是過其行蓋言行是君子立身
之要聖賢拳拳戒勉學者無非欲其謹言行而不可
相違的意思
子曰志士仁人無求生以害仁有殺身以成仁
志士是有志之士仁人是成德之人害是傷壊的意
思孔子說有志之士成德之人他遇見理上當死豈
肯僥倖求苟活於世以傷壊了本心之全德只看當
死而死見得分明時便不愛殺身以成全一箇心德
而已蓋死生是常事當求無愧於心無愧於心便是
仁所以為臣子者遇君父有難便當盡忠於君父為
人上者遇社稷有難便當委身於社稷若忍耻偷生
不如死之為安故曰無求生以害仁有殺身以成仁
子曰臧文仲其竊位者與知柳下惠之賢而不與立也
臧文仲柳下惠都是魯國人竊位言其才不稱位有
愧於心如盜得而隂據之也孔子說魯大夫臧文仲
他為政於魯雖居大夫之位其心有愧恰似偷盜職
位的一般蓋因他明知柳下惠是箇有德的賢人不
肯舉薦他並立於魯國之朝這等蔽賢便是他竊位
實事孔子譏之所以深警後世為人臣者當以薦賢
為務蔽賢為戒
子曰躬自厚而薄責於人則遠怨矣
躬自厚是責己之厚怨是怨惡孔子說人若遇著自
家有過失時便痛自咎責不肯輕恕遇着人有過失
時便去規正却不肯責之太嚴這等厚於責己則身
益修薄於責人則人昜從所以人自然不怨惡他故
曰則遠怨矣
子曰不曰如之何如之何者吾末如之何也已矣
如之何是人遇有事思量說這事當如何處置又說
如之何是再思量說這事當如何處置末如之何是
無可奈何孔子說人若遇著有事時當要熟思審處
若不說如之何如之何便是不能熟思而審處之必
然率意妄行這等人雖我也無奈他何蓋率意妄行
之人不顧是非利害雖聖人與居也不能救正他故
孔子深致其嘆如此
子曰羣居終日言不及義好行小慧難矣哉
小慧是私智孔子說人若與衆人居處盡一日之間
所說的言語都不及些義理所行的事務都只是些
私智這等便放僻邪侈之心都長起來行險僥倖之
機都慣熟了要去入德而免於患害豈不難哉
子曰衆惡之必察焉衆好之必察焉
惡是憎惡好是喜好孔子說人於好惡上不可輕昜
如有一箇人衆人都憎惡他便不可與衆同惡恐這
人是箇特立獨行的人必須審察他著實有可惡處
然後惡之如有一箇人衆人都喜好他便不可與衆
同好恐這人是箇同流合汚的人必須審察他著實
有可好處然後好之如此則好惡皆得其正矣
子曰過而不改是謂過矣
過是無心失理之謂孔子說人非生知不能無過過
而能改便可入於善若只因循不改則此過遂成不
可謂之無心了故曰是謂過矣
子曰吾嘗終日不食終夜不寢以思無益不如學也
思是思慮益是長益孔子說我曾盡一日不去喫飯
也曾終一夜不得安寢這等勞心焦思以求此道然
徒費精神終無所長益不如勉強學問乃有自得之
效孔子言此非以思為無益以思而不學則無益耳
子曰君子謀道不謀食耕也餒在其中矣學也禄在其
中矣君子憂道不憂貧
謀是圖謀餒是飢餒孔子說君子人所圖謀者在乎
道不在乎食蓋道是理之體諸身而在内的故君子
常用心於此食是禄之得於官而在外的故君子不
用心於此君子雖不用心去謀食然自有得禄之理
如農夫耕田本為謀食或遇水旱田禾不收則不期
飢餒飢餒自在其中君子為學本為謀道若學業既
成為上所用則不期禄食禄食自在其中雖是如此
然君子之所以為學其心却只憂不得乎道初非以
為憂貧之故方去為學以求禄也
子曰君子不可小知而可大受也小人不可大受而可
小知也
知是我知之受是彼所受孔子說觀人之法如君子
為人於小事或有未能所以小處不足以知他然其
材德足以任重却能當大事故曰可大受小人為人
雖氣量淺狹當不得大事然於小事却也有一長可
取故可以小處知他為人君者能以此觀人於君子
取其大而不論其小節於小人取其小而不付以大
事則用之各當其才事無不治而天下安矣
孔子曰求周任有言曰陳力就列不能者止危而不持
顛而不扶則將焉用彼相矣
周任是古之良史陳是布列是位相是無目的人必
有箇人贊相他故謂之相孔子呼冉有之名說古時
有良史周任他嘗說人臣事君當陳布己之才力方
可就其職位若己之才力不能稱其職位便當止而
不仕不可貪戀蓋人君有賴於臣下輔相辟如無目
之人行動都靠贊相的人若是遇著危險處不夾持
他行遇著顛踣時不扶起他來這等却何用那贊相
之人正似國家有事將要危險顛踣而臣下不能左
右匡輔以濟其危拯其顛這等也何用那輔相大臣
孔子此言蓋深責冉有季路既不能諫止季氏又不
能奉身而退
天下有道則政不在大夫
孔子說天下有道之時禮樂征伐之權都出於天子
臣下不敢專擅故政不在大夫
天下有道則庶人不議
天下有道之時朝廷之上無有失政則庶人百姓自
然無有非議蓋其心悦誠服不是箝其口使不敢言
此章聖人通論天下之勢為人君者所當致意
孔子曰益者三友損者三友
孔子說與朋友相交有益於己的有三等有損於己
的也有三等
友直友諒友多聞益矣
正直之人心無回護若與他為友遇著有過便言語
規諫諒實之人見理分明持守堅固若與他為友便
以誠相與不肯阿從多聞之人學問該博若與他為
友便能開發己之聰明多識前言往行這三等人都
是有益於己的
友便辟友善柔友便佞損矣
便辟之人舉止習熟足恭若與他為友但習於威儀
而不直善柔之人每事阿順和同若與他為友便工
於媚悦而不諒便佞之人巧辨給捷若與他為友便
習於口語而無見聞之實這三等人都是有損於己
的夫自天子至於庶人未有不須友以成德者而其
損益如此不可不謹
孔子曰君子有三畏
畏是畏惮孔子說君子之人心中常有三件畏憚的
事
畏天命畏大人畏聖人之言
天命是天所賦之正理大人是有德有位的大人聖
人之言是簡册所載聖人的言語孔子說君子人知
天賦正理於人順之則吉逆之則凶便自然戒謹恐
懼不敢少有一毫背逆之事大人能全盡得這天理
君子於大人便自然尊禮敬重不敢少有一毫輕慢
之心聖人言語是天理之所寓君子於聖人的言語
便自然莊誦佩服不敢少有一毫違背之失此三畏
乃君子修身成己之要務
小人不知天命而不畏也狎大人侮聖人之言
狎是狎慢侮是玩侮孔子說無德的小人不知天命
是所賦之正理其心冥頑而無所忌不知天命當畏
則於有德有位的大人必狎慢之而無尊嚴之心於
聖人的言語必玩侮之而無佩服之意蓋小人不務
修身成已故全然不知畏憚如此聖人言此所以警
人當以君子為法以小人為戒
孔子曰生而知之者上也
孔子說人之氣質不同而性本善若氣質生得清明
純粹於凡義理不待習學自然知道都了然於胸中
這是上一等人所謂聖人也
學而知之者次也
若氣質雖生得清明純粹猶有些未到處於凡義理
必待習學而知也了然於胸中這是次一等人所謂
大賢也
困而學之又其次也
困是有所不通若氣質生得昏濁偏駁於凡義理上
多窒塞不通却能發憤為學以求其通也能進於知
之之地這又是次一等人所謂賢人也
困而不學民斯為下矣
若氣質生得十分昏濁偏駁却又自暴自棄不肯發
憤為學終於懵然無所知識此則凡民之下愚者聖
人說人大約有此四等若以人主論之上一等是堯
舜次一等是湯武又次一等是太甲成王最下一等
是桀紂此可見君子學之為貴學則可以為聖為賢
不學則安於下愚而已此聖人勉人務學之意
邦君之妻君稱之曰夫人
邦君是列國諸侯妻是齊言與夫齊體夫是扶言能
扶成君德列國諸侯之妻諸侯自家稱呼他謂之夫
人
夫人自稱曰小童
小是幼小童是童稚夫人自稱於諸侯之前曰小童
自家謙詞如幼小之童稚也
邦人稱之曰君夫人
諸侯國中臣民稱呼諸侯之妻曰君夫人妻必從夫
故繫之君也
稱諸異邦曰寡小君
異邦是他國寡是寡德本國人對他國人稱其諸侯
夫人謙詞曰寡小君諸侯為國君故夫人為小君
異邦人稱之亦曰君夫人
他國人稱其邦君之妻也謂之君夫人此章或古語
或聖人常言今不可攷然大意謂夫婦人倫之始若
嫡妾不明則倫理乖繆身不修家不齊何以治人故
正其名分如此
篁墩文集卷二
