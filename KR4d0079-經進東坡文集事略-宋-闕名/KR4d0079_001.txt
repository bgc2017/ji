經進東坡文集事略卷第一
迪功郎新紹興府&KR0792;縣主簿臣郎曄上進
賦
前赤壁賦後赤壁賦
灔澦堆賦(并叙王明清揮麈錄云公祖諱故序多作叙或作引)
屈原廟賦昆陽城賦
後𣏌菊賦(并叙)服胡麻賦(并叙)
前赤壁賦(晁𥙷之无咎續離騷叙云赤壁前後賦者蘇公之所作也曹操氣吞宇内)
(樓船浮江以謂遂無吳矣而周瑜少年黃蓋禆將一炬以焚之公謫黃岡數遊赤壁)
(下蓋忘意於世矣觀江濤汹湧慨然懷古猶壯瑜事而賦之云又唐庚子西語錄云)
(余作南征賦或者称之然僅與曹大家爭衡耳惟東坡赤壁二賦一洗萬古欲髣髴)
(其一語畢世不可得也)
壬戍之秋(時元豐五年也公方四十七歲距紹熙辛亥巳一百十年矣)七月旣望蘇
子與客泛舟遊於赤壁之下清風徐來水波不興舉酒
屬客誦明月之詩歌窈窕之章少焉月出於東山之上
徘徊於斗牛之間白露横江水光接天縱一葦之所如
(宋河廣詩誰謂河廣一葦杭之)凌萬頃之茫然浩浩乎如馮虚御風而
不知其所止(莊子日列子御風而行冷然經旬五日而後返司馬彪注云列禦寇鄭人御迎也冷)
(然凉貌)飄飄乎如遺世獨立羽化而登仙(陶隱居眞誥云仙道有飛行之)
(羽以躡虚空故有長生飛仙之說)於是飲酒樂甚扣舷而歌之歌曰桂
櫂兮蘭槳(離騷九歌云桂櫂兮蘭栧)擊空明兮泝流光渺渺兮予懷
望美人兮天一方(楚辭云出浦溆而邅廻望美人兮南浦)客有吹洞簫者
(丈選有王褒洞簘賦乃簫之無底者大者二十二管小者十六管)倚歌而和之其聲嗚
嗚然如怨如慕如泣如訴餘音嫋嫋不絶如縷舞幽壑
之潜蛟(李肇國史𥙷云李舟得村舍煙竹截以爲笛堅如鉄石以遺李牟牟吹笛天下第一月夜泛舟)
(吹之俄有客呼船請載旣至請吹之其聲精壯山石可裂及入破呼吸盤擗應聲粉碎客忽不見疑蛟龍也雖)
(是笛事此蓋借用)泣孤舟之婺婦(白居易琵琶引云元和十年予左迁九江郡司馬明年秋)
(送客湓浦口聞舟中夜彈琵琶者聽其音錚錚然有京都聲問其人本長安倡女嘗斈琵琶於穆曹二善才年)
(長色衰委身爲賈人婦遂命酒使快彈數曲曲罷因爲歌以贈之命日琵琶行其間有云門前冷落車馬稀老)
(大嫁作商人婦商人重利輕别離前月浮梁買茶去去來江口守空船遶船明月江水寒夜深忽夢少年事夢)
(啼粧淚紅闌干雖琵琶事此蓋借用)蘇子愀然正襟危坐而問客曰何爲
其然也客曰月明星稀烏鵲南飛此非曹孟德之詩乎
(文選魏武帝短歌行云月明星稀烏鵲南飛繞木三匝何枝可依)西望夏口東望武昌
(武昌即鄂州夏口在鄂州江夏縣之西)山川相繆鬱乎蒼蒼此非孟德之
困於周郎者乎(吳志周瑜慱云建安十三年九月曹公入荆州劉琮舉衆降曹公得其水軍船)
(步兵數十萬將士聞之皆恐勸吳王權不如迎降獨瑜深以爲不可請進軍夏口時劉備遣諸葛亮誚權權遂)
(遣瑜及程普等與備并力逆曹公遇於赤壁瑜部將黃蓋謂操軍方連船艦可燒而走乃取蒙衝闘艦數十艘)
(實以薪草膏油灌其中裹以帷幕上建牙旗先書報曹公欲降蓋放諸船同時發火時風盛猛延燒岸上營落)
(頃之煙炎漲天人馬燒溺死者甚衆操遂敗走)方其破荆州下江陵(魏紀建安十三年秋)
(七月公南征劉表八月表卒其子琮代屯㐮陽劉備屯燓九月公到新野琮遂降備走夏口公進軍江陵自江)
(陵至赤壁戰不利乃還)順流而東也舳艫千里旌旗蔽空釃酒臨
江(伐木詩釃酒有藇臧宫傳擊牛釃酒釃所宜反)横槊賦詩(唐元&KR0876;云曹氏父子鞍馬問爲文往)
(往横槊賦詩)固一世之雄也而今安在哉况吾與子漁樵於
江渚之上侣魚鰕而友麋鹿駕一葉之扁舟(韓退之詩云共泛清)
(湘一葉舟)舉匏樽以相屬寄蜉蝣於天地(曹蜉蝣詩注云蜉蝣渠嗒也朝生暮)
(死郭璞詩借問蜉蝣輩寕知龜鶴年)渺滄海之一粟哀吾生之湏臾羡長
江之無窮挾飛仙以遨遊抱明月而長終知不可乎驟
得(離騷湘夫人詞云時不可兮驟得)託遺響於悲風蘇子曰客亦知夫
水與月乎逝者如斯而未嘗往也盈虚者如彼而卒莫
消長也蓋將自其變者而觀之則天地曾不能以一瞬
自其不變者而觀之則物與我皆無盡也而又何羡乎
且夫天地之間物各有主苟非吾之所有雖一毫而莫
取惟江上之清風與山間之明月耳得之而爲聲目遇
之而成色取之無禁用之不竭是造物者之無盡藏也
而吾與子之所共適客喜而笑洗盞更酌肴核旣盡杯
盤狼籍(史記滑稽傳淳于髠云履舄交錯杯盤狼籍)相與枕藉乎舟中不知
東方之旣白
後赤壁賦
是歲十月之望步自雪堂(公擬斜川詩叙云元豐壬戍之春予躬耕於東坡築雪堂)
(居之南挹四望亭之後丘西控北山之微泉又雪堂問云蘇子得廢圃於東坡之脅作堂焉號其正日雪堂堂)
(以大雪中爲之因繪雪於四壁之間無容隙其名盖起於此)將歸于臨臯(公始至黃寓居定惠)
(院後自定惠遷臨臯亭亭本回車院故公遷居詩有全家占江驛之句)二客從予過黃泥
之坂霜露旣降木葉盡脫人影在地仰見明月顧而樂
之行歌相荅巳而歎曰有客無酒有酒無肴月白風清
如此良夜何客曰今者薄暮舉網得魚巨口細鱗狀似
松江之鱠(晉張翰因秋風起乃思吳中菰菜蓴羹鱸魚鱠日人生貴得適志何能羈宦數千里以要)
(名爵乎遂命駕而歸隋唐嘉話云吳都獻松江鑪魚鱠煬帝日所謂金虀玉鱠東南之佳味也)顧安所
得酒乎歸而謀諸婦(史記滑稽傳云楚王欲相優孟孟日請歸與婦計之公留别王子丘)
(詩亦有歸舍聊湏與婦謀之句)婦曰我有斗酒藏之久矣以待子不時
之湏於是攜酒與魚復游於赤壁之下江流有聲斷岸
千尺山高月小水落石出曾日月之幾何而江山不可
復識矣予乃攝衣而上履巉巖披蒙茸踞虎豹登虬龍
攀栖鶻之危巢(公志林云元豐五年十二月十九日生日李委秀才來因以小舟載酒飲于赤)
(壁下李善吹笛酒酣作數弄風起水湧大魚皆出山上有栖鶻亦驚起坐想孟德公瑾如昨日尔)俯馮
夷之幽宫(離騷云使湘靈鼔瑟兮令海若舞馮夷清泠傳日馮夷華隂人服八石得水仙是爲河)
(伯)蓋二客不能從焉劃然長嘯草木震動山鳴谷應風
起水涌予亦悄然而悲肅然而恐凛乎其不可留也反
而登舟放乎中流聽其所止而休焉時夜將半四顧寂
寥適有孤鶴横江東來翅如車輪元裳縞衣戛然長鳴
掠予舟而西也須臾客去子亦就睡夢一道士(諸本多云夢二)
(道士二當作一疑傳寫之誤苕溪漁隱云此賦初言適有孤鶴横江東來中言夢二道士羽衣翩仙未言疇昔)
(之夜飛鳴而過我者前後皆言孤鶴則道士不應言二余嘗見陸遠畫赤壁前後賦因以此詰之渠爲之閣筆)
羽衣翩仙過臨臯之下揖子而言曰赤壁之遊樂乎問
其姓名俛而不荅嗚呼噫嘻我知之矣疇昔之夜飛鳴
而過我者非子也耶道士顧笑子亦驚悟開戶視之不
見其處(此賦結處用韓文石鼎叙弥明意指鶴爲道士亦暗使高道傳青城山道士徐佐卿化鶴事公)
(元豐六年嘗自書此賦後云黃州少西山麓斗入江中石色如丹傳云曹公敗處所謂赤壁者或日非也時曹)
(公敗歸由華容路路多泥濘使老弱先行踐之而過日劉備智過人而見事遲華容夾道皆葭葦使縱火則吾)
(無遺類矣今赤壁少西對岸即華容鎮庶幾是也然岳州復有華容縣竟不知孰是江下辨疑云周瑜敗曹公)
(於赤壁三尺之童能道其事然江漢之間指赤壁者三焉一在漢水之側竟陵之東即今復州一在齊安郡之)
(步下即今黃州一在江夏西南二百里許今属漢陽縣子以謂郡之西南者政曹公所敗之地也按三國志建)
(安十三年七月曹公南征劉表表卒其子琮代屯襄陽劉備屯樊旣而琮降備走夏口冬公自江陵征備至赤)
(壁戰不利又周瑜傳日備進住夏口孫權遣瑜等并力逆曹公遇於赤壁夫操自江陵而下備與瑜由夏口往)
(而逆戰則赤壁明非意陵之東與齊安之步下者也故酈元水經注云江水又東左逕百人山山右逕赤壁山)
(北昔周瑜與黃盖許降魏武大軍所起也江水又東逕大軍山南由是觀之以大軍山而考合其處所可以無)
(疑已此嘉魚圖經所謂赤壁山在縣西北步道七十里者也比見詩人所賦赤壁多指在於齊安盖齊安與武)
(昌相對意以孫氏居武昌而常爲曹公所攻即戰於此者耶是信流俗之過也雖辨疑攷證如此然公怃言此)
(非孟德之困於周郎者乎又云竟不知孰是而楽府中又有人道是三國周郎赤壁之句是公亦未敢以黃州)
(之赤壁為然也黃鲁直云爛蒸同州羊羔沃以杏酪食之以匕不以箸抹南京&KR1287;作槐葉冷陶糁以襄邑熟猪)
(肉炊共城香稻用吳人鱠松江之鱸怃飽以康后谷簾泉烹曾坑闘品少焉卧北䈡下使人誦東坡赤壁前後)
(賦亦足快焉見趙德麟五侯鯖)
灔澦堆賦(杜甫灔澦堆詩云沉牛荅雲雨如馬戒舟航天意存傾覆神功接混茫公)
(之此賦頗采其意)
世以瞿塘峽口灔滪堆爲天下之至險(瞿塘峽灔滪堆在今夔州酈道)
(元水經注日峽中有瞿塘黃龕二灘夏水洄洑沿泝所忌又日灔澦即所謂淫滪石也冬出水二十餘丈夏則)
(没)凡覆舟者皆歸咎於此石以余觀之蓋有功於斯人
者夫蜀江會百水而至於䕫(蜀江之源來自岷山在梁州荆州記日江出岷山其)
(源若瓮口可以濫觴在益川建寕漏江縣潜行地底數里至楚都遂廣十里)瀰漫浩汗横放
於大野而峽之小大曾不及其十一苟先無以齟齬於
其間則江之遠來奔騰迅快盡銳於瞿塘之口則其嶮
悍可畏當不啻於今耳因爲之賦以待好事者試觀而
思之
天下之至信者唯水而巳江河之大與海之深兮可以
意揣唯其不自爲形而因物以賦形是故千變萬化而
有必然之理掀騰勃怒萬夫不敢前兮宛然聽命惟聖
人之所使子泊舟乎瞿塘之口而觀乎灔澦之崔嵬然
後知其所以開峽而不去者固有以也蜀江遠來兮浩
漫漫之平沙行千里而未嘗齟齬兮其意驕逞而不可
摧忽峽口之逼窄兮納萬頃於一杯方其未知其峽也
而戰乎灔澦之下喧豗震掉盡力以與石鬭勃乎若萬
惟子之故鄕(輿地廣志云歸州在春秋爲夔子國二漢爲秭歸縣縣北百餘里有其大夫屈原故)
(宅名日樂平里)伊昔放逐兮渡江濤而南遷去家千里兮生無
所歸而死無以爲墳悲夫人固有一死兮處死之爲難
(史記蔅相如贊云知死必勇非死者難也處死者難)徘徊江上欲去而未决兮俯
千仞之驚湍賦懷沙以自傷兮(史記云屈原名平楚之同姓也爲楚懷王左徒)
(博聞彊志明於治亂嫺於辭令王甚任之同列大夫上官靳尚害其能毀之於頃襄王王怒遷之於江南原乃)
(作懷沙之賦)嗟子獨何以爲心忽終章之慘烈兮逝將去此
而沉吟吾豈不能高舉而遠遊兮又豈不能退默而深
居獨嗷嗷其怨慕兮恐君臣之愈疎生旣不能力爭而
彊諫兮死猶冀其感發而改行苟宗國之顛覆兮吾亦
獨何愛於久生託江神以告冤兮馮夷教之以上訴(事見)
(上注)歷九關而見帝兮(宋玉招魂云魂兮歸來無上天些虎豹九關啄害下人些王逸注云)
(天門九重使神虎豹執其開閉)帝亦悲傷而不能救懷瑾佩蘭而無所
歸兮(楚詞云懷瑾握瑜兮窮不知所示又云紉秋蘭以爲佩)獨惸惸乎中浦峽山
高兮崔嵬故居廢兮行人哀子孫散兮安在兆復見兮
高臺自子之逝今千載兮世愈狹而難存賢者畏譏而
改度兮隨俗變化斵方以爲圓黽勉於亂世而不能去
兮又或爲之臣佐變丹青於玉瑩兮彼乃謂子爲非智
(揚子或問屈原智乎日如玉如瑩爰變丹青如其智如其智)惟高節之不可以企及
兮宜夫人之不吾與違國去俗死而不顧兮豈不足以
免於後世嗚呼君子之道豈必全兮全身遠害亦或然
兮嗟子區區獨爲其難兮雖不適中要以爲賢兮夫我
何悲子所安兮
昆陽城賦(昆陽縣属潁川郡其故城在許州葉縣北見後漢注)
(莾傳云武功長孟通浚非得白石上員下方有丹書著石文日告安漢公莽爲皇帝符命之起自此始矣)紛
就死之何怪獨悲傷於嚴生懷長才而自浼豈不知其
必喪獨徘徊其安待(六月已夘光武自將步騎千餘去大軍四十里而陳尋邑亦遣兵數)
(千合戰光武奔之尋邑兵却斬首數百千級復与敢死者三千人從城西水上衝其中軍尋邑陳乱乘銳崩之)
(遂殺王尋士卒溺死者以万數王邑嚴尤陳茂輕騎乘死人度水逃去)過故城而一弔增
志士之永慨
後𣏌菊賦(并叙)
天隨生自言常食𣏌菊及夏五月枝葉老硬氣味苦澁
猶食不巳因作賦以自廣(唐陸龜蒙字魯望自號天随生嘗作𣏌菊賦其自叙云天)
(隨生宅荒少墻屋多隙地着圖書故前後皆植以杞菊春苗恣肥得以採䫐供左右杯案及夏五月枝葉老硬)
(氣味苦澁旦暮猶責兒童苹拾掇不巳)始余嘗疑之以爲士不遇窮約可
也至於飢餓嚼齧草木則過矣而余仕宦十有九年家
日益貧衣食之奉殆不如昔者及移守膠西(何倫年譜云東坡年)
(四十在密州任按公後𣏌菊賦叙云余仕宦十有九年家日益貧移守膠西公以丁酉年登第至乙邜恰十九)
(年矣)意且一飽而齋厨索然不堪其憂日與通守劉君廷
式循古城廢圃求𣏌菊食之捫腹而笑然後知天隨生
之言可信不謬作後𣏌菊賦以自嘲且解之云
吁嗟先生誰使汝坐堂上稱太守前賓客之造請後掾
属之趨走朝衙達午夕坐過酉曾杯酒之不設攬草木
以誑口對案嚬蹙舉箸噎嘔昔隂將軍設麥飯與葱葉
井丹推去而不齅(後漢井丹字大春扶風人性清高未嘗脩刺候人建武未沛王輔等五王)
(皆好賓客更遣請丹不能致信陽侯隂就乃詭說五王求錢千五約能致丹而别使人要劫之丹不得巳怃至)
(就故爲設麥飯葱葉之食丹推之日以君侯能供甘旨故來相過何其薄乎更置盛饌乃食自是隱閉不問人)
(事以壽終)怪先生之眷眷豈故山之無有先生听然而笑曰
人生一世如屈伸肘何者爲貧何者爲冨何者爲美何
者爲陋或糠覈而匏肥(陳平爲人長大美色人或謂平貧何食而肥若是其嫂疾平之)
(不親家生産曰亦食糠覈耳又晉王戎子万有美名少而太肥戎令食糠而肥愈甚前漢張蒼肥白如匏)所
粱肉而黑瘦(魏明帝手詔曹植曰王顔色瘦弱何意耶今者食幾許米又啖肉多少見王瘦吾甚)
(驚)何侯方丈(晉何曾性奢豪厨膳滋味過於王者日食万錢猶曰無下箸処)庾郎三九
(斉書曰庾杲之字景行爲世祖行虜功曹清貧食惟韭𦵔瀹韭生韭雜菜任昉戲之曰誰言庾郎貧食鮭嘗有)
(二十七種韭言三九也)較豐約於夢寐卒同歸於一朽吾方以𣏌
爲糧以菊爲糗春食苗夏食葉秋食花實而冬食根庶
幾乎西河南陽之壽(檀弓曾子謂子夏曰吾与汝事夫子於洙泗之間退而老於西河之)
(上抱朴子云南陽酈縣山中有甘谷谷中皆菊花花墮水中居人飲之多壽有及一百四五十歲者)
服胡麻賦(并叙)
始余嘗服伏苓久之良有益也(史記龜筴傳曰茯苓在兔絲之下狀似飛鳥之)
(形新雨之後天巳清淨無風以夜燒兔絲去之即籠燭此地徐廣曰籠燭者盖然火而籠其上火滅即記其處)
(明日掘取入地四尺至七尺得矣茯苓者千歲松脂食之不死)夢道士謂余伏苓燥當
雜胡麻食之夢中問道士何者爲胡麻道士言脂麻是
也旣而讀本草云胡麻一名狗蝨一名方莖黑者爲巨
勝(廣雅曰狗蝨巨勝者胡麻也廣志日胡麻一名方莖服之不老耐風湿孝經援神契曰巨勝延年)其
油正可作食則胡麻之爲脂麻信矣又云性與伏苓相
宜(寶元經云茯苓洽少胡麻治老卉醴華腴火精水寶和以爲一還精㷌寶注云華腴密也取百卉之花以)
(成之火精茯苓也性熱而合火茯苓則其精矣水寶胡麻也性冷色黑而含津澤故謂之水寶二者所以相宜)
於是始異斯夢方將以其說食之而子由賦茯苓以示
余(子由茯苓賦叙云古書言松脂流入地下爲茯苓茯苓又千歲則爲琥珀虽非金石而其能自全也亦久)
(矣於是求之名山屑而㵸之去其脉絡而取其精華庶幾可以固形養氣延年而却老者因爲之賦以道之)
乃作服胡麻賦以荅之世間人聞服脂麻以致神仙必
大笑求胡麻而不可得則妄指山苗野草之實以當之
此古所謂道在迩而求諸遠者歟其詞曰
我夢羽人頎而長兮惠而告我藥之良兮喬松千尺老
不僵兮流膏入土龜蛇藏兮得而食之壽莫量兮於此
有草衆所嘗兮狀如狗蝨其莖方兮夜炊晝曝久乃臧
兮伏苓爲君此其相兮我興發書若合符兮乃瀹乃烝
甘且腴兮𥙷填骨髓流髮膚兮是身如雲我何居兮長
生不死道之餘兮神藥如蓬生爾廬兮世人不信空自
劬兮搜抉異物出怪迂兮槁死空山固其所兮至陽赫
赫發自坤兮至隂粛粛躋於乾兮寂然反照珠在淵兮
沃之不滅又不蟠兮長虹流電光燭天兮嗟此區區何
與於其間兮譬之膏油火之所傳而巳耶
經進東坡文集事略卷第一
