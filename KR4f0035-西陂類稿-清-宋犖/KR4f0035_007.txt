西陂類稿卷七
吏部尚書宋犖撰
漫堂草
秋日望盤山用山谷二月二日曉夢會於廬陵西
齋寄陳適用韻
隨牒作馬牛兒女鎖房闥朝來稍蕭散快值凉秋月庭
槐垂隂濃不厭蟬響聒蔬畦聊支笻曠望渺城闕盤山
排空來千巖迥秀發浩然遊興生輒欲著布韤五峰儼
芙蕖青蒼樹如髮往者此林巒臥雲得怡悅棲遲古中
盤飽餐僧廚蕨高吟答松濤岸幘擊銅鉢連篇鏤肝腎
誰能狀毫末還經晾甲石愛聽泉活活今我莅此邦一
俗直到骨吏事有程期曾不失圭撮埋頭簿書間風騷
謝鞭撻何期行樂餘忽覿煙嵐窟妙句佇英游庶無三
獻刖薄宦雖漫爾終愧厠簪笏他時紫蓋巔長歌采野
葛
冬夜留周屺公漫堂小飲用山谷答秦少章乞酒
韻
我本湖海客苦為吏事拘眠食簿領内漸與文翰疎牙
籤不觸手空羅千卷書之子遠見過寒夜留清娛新篇
氣浩瀚如水奔歸墟故疾逢蝦蟹使我嘯咏舒起步霜
砌月更翦官園蔬漫歌驥伏櫪且為傾百壺緬同蘇州
宴還招騷雅徒(約與錢介維相晤)
擬韋蘇州郡齋雨中與諸文士讌集用屺公韻
恭承大藩地奔走靡餘閒一雨鈴閣静小類丘壑間華
池帶叢薄曲折堪躋攀賓從盡時彦文酒相往還招邀
賦公讌藻思應劉班觴至輒復傾嘯傲開心顏經時掃
地坐有如馬在閑鴻鵠天外慕簿領座上環疇能減獄
訟高臥寧市闤煩襟滌流水清響來淙潺友聲余有求
况聞鳥閒關申章聊咏志寄跡懷空山
秦皇島望海歌用子瞻題王定國所藏王晉卿煙
江疊嶂圖韻
渤海之岸聳斷山横截巨浪排雲煙人言此是秦皇島
廻岡輦道留依然白頭山僧葺古屋晨炊遠汲荒村泉
危磯犖确帶沙石盪胸萬里開長川天吳出沒老蛟舞
百靈彷彿驚濤前我來榆塞正秋晩蒼鷹叫侶摩青天
鞾紋波細風忽止白鷗容與殊清姸俄頃變幻不可測
歸墟豈必非桑田秦皇已去漢帝至孤臺野岸空千年
蓬萊方丈在何許一眉新月來娟娟解鞍脫帽便此住
斫松煮蔌容高眠移情愛鼓伯牙操無須恍惚求神仙
秦碑磨滅蘚花繡誰能與結翰墨緣欲鞭蟄龍作海市
良慚玉局登州篇
觀子瞻寒食詩墨蹟次其答舒教授觀所藏墨韻
(董文敏曾摹刻戲鴻堂帖中今在劉魯一先生處)
書家三昧貴偶然右軍戲筆留棐几蘭亭再書便不佳
千載風流傳片紙眉山人物岷峨高興至揮毫亦可喜
剡藤半幅寒食詩玉環豔態真自比同時四家盡崢嶸
不衫不履端讓此公惟意寄筆墨先瓦池柿葉皆不鄙
蛇蟠醉帖好事求敲門幾煩中夜起况兹春江入戶篇
價敵元龜與象齒憶公困頓黃州年破竈溼葦輿隷恥
誰知禁錮徒爾為一字一金固其理涪翁心折跋語公
書則平原詩則李想當掀髯奮袂時元氣淋漓任驅使
北平亞相博物才什襲雖多此最美寒宵遠道許借觀
展卷光芒拱璧委戲鴻摹勒良苦心僅得皮毛遺骨髓
起磨隃糜學雙鉤雪打窗櫺冰硯水
題錢舜舉畫牡丹次阮亭祭酒韻二首
一笑嫣然大小姑魏姚姿態未應殊春風吹起西京恨
頭白溪翁寫舊株
紙上分明兩折枝雕欄浥露晩春時殷勤欲向朝雲寄
愧少西崑豔體詩
蠟梅次阮亭韻
孤山幽韻出新妝瞥向深宮見靨黃解道能春冰雪窟
何須攔入百花場
遊夾山寺用放翁瑞草橋道中韻
埋頭簿領無少暇奉檄東行馬一跨夾山之寺得得來
曉望林巒郭熙畫老僧出戶驚龍鍾天女窺人儼婭奼
全家避難憶曩時晨炊蕨麪然山柘重遊忽復四十年
依舊寶坊草可藉彭亨槐腹倚斷碑欲墮雕甍一木架
大青小青蜿蜒留尚畏春寒藏石罅余昔弱歲今二毛
于役盤桓信天借雲峰丈室擬躋攀已抗前旌難稅駕
臨風感舊詩易成寫向黃茅&KR1735;裏舍(寺有大小青二蛇)
過明月山
冰冸迴溪響珮環煙林一簇鳥閒關春風斜日小燕峽
又見天邊明月山
龍泉亭恭步先文康原韻二首
何限低徊駐馬心方塘無復舊泉音蒼松怪石能相待
向夕空亭取次吟
鼓櫂難酬醉月心張琴且為和松音微聞父老殷勤語
還似先公擁鼻吟
春日寓遵化有感
燕塞重來感鬢絲斜陽衰柳動春姿嚴城擁節懷親日
古寺桃燈哭弟時(時聞弟炘之變)父老有情相慰藉雲山無恙
但淒其驅車愧作觀風使勉和龍泉一首詩
從寺僧借楞嚴經
經時俗韻得針砭白板禪扉月影纖三尺文書且高閣
却從老衲借楞嚴
龍山寺
寂歴龍山寺山形似擺旗門開黃石亂殿倚碧峰攲逬
砌樹空腹撩人花滿枝春風正駘蕩蠟屐任吾之
遊五峰寺二首
刻意作勝遊蕭晨歛晴靄五峰逼窮邊丘壑莽奔會無
終固擅名兹山足兩大首路緣礀脣水石相映帶青松
膏沐新延望殊蔚薈層巒抱花宮不異營丘繪簷楹肅
而幽崒嵂壓紫蓋鴨脚輪囷奇直上虯松最何物清客
心長空響竽籟虎嵓有遺蹤鷄石迥荒昧登探無限佳
小憩飽粗糲振策凌絶巔人影落塞外山鷓戛然鳴踟
躕發深嘅(無終山名紫蓋峰虎嵓鷄鳴石俱五峰之勝)
披榛下㟢崟塔院尋古屋曲磴作蛇盤咫尺迷林麓姚
秦碑版亡石幢字堪錄金元彈指間摧折如斷轂栗殼
刺芒鞵扶持困童僕脫帽槲葉菴四顧軒窗樸山僧不
出山見客同驚鹿萬松足怡情徑不種花竹淹留聞磬
聲還為設茗粥憶昔棨戟臨題詩愛幽獨趨庭余稚齡
左右奉巾幅今疑隔世遊有子相追逐飲酒大父風和
歌頗能速人事幾推遷繕性嗟難熟彌勒願同龕丈室
那更築一燈對楞嚴妙香來空谷(子至侍行)
桃花寺弔李光四處士用宋趙師李壁間韻
幽絶招提境嘉名自昔云陽崖疎樹映大壑亂淙聞日
暖催紅杏堂空養白雲鹿裘邈何許猿鶴尚思君(處士名孔)
(昭薊州人明進士高隠常往來此寺)
重遊盤山七首
盤山如盤龍舊名為四正幽燕之奥區百里勢奇横五
峰插碧天羣岫如奔命我行越薊丘曠望迥生敬趣途
隨山樵短笻喜孤勁千像凌晨經樹石莽疎映矮墖儼
衆僧導客來相競靈椿學虯松法界殊清淨澤鉢失淪
漪搖石具情性登攀忘渴飢亦未暇吟咏頫首紫蓋峰
會當持其柄(千像寺有澤鉢泉搖動石)
去去遵山麓溪谷何威遲芒鞵鬭石齒竚立宜輕颸迴
岡穿老屋零落餘罘罳艾而張網羅禍機嗟虞師盤泉
響珮環隔嶺聽愈奇既至得舊觀太息水之涯照影驚
皺面仍不改漣洏中盤白墖院少林紅龍池停屐還振
策胸已無險巇山心探初地
天藻仰穹碑道人知我来為我掃茅茨松石知我来為
我發幽姿所恨春尚早杏萼閟華滋經壇少淹泊東
&KR1735;榛還披月明嘯高閣願與上靈期
萬壑激松濤空山黯將夕失道困蒙茸蒼耳時一摘谽
谺勢搏人却步憐跼蹐稍循迮逕紆未怕層巒隔人語
驚栖禽老鸛聲格格聞鐘投寶坊片月簷際白登臺撫
長松天畔留岸幘鄰僧邂逅逢茶話意良適河漢手可
摩猿掛看林隙靈境清心魂欲臥不安席頭陀催閉門
云有虎行迹(此首謂慧業菴)
遊山如噉蔗佳處得以漸崒嵂掛月峰磴道一何險孤
墖入雲汀殿閣聳巖广探奇竝鳥飛耳畔罡風颭積雪
明皚皚晴靄閒冉冉幽磵藏上方禪扉日夕掩老僧雖
屢邀未去同回剡捫藤勞抗尻狂叫等驚魘嶺脊得少
休聖燈想光閃佛牙禮金棺捧視意還歉盈盤薦棗棃
地僻僧廚儉嗟余攜幼來非向金仙諂愛作八極遊齊
煙看九點
昔余吟五字幽賞企青溝凌風越西嶺攔入麋鹿遊谷
口訪邃洞門閉巨石留何時名將軍古蘚纏兜鍪異鳥
静相語聲比山呼(鳥名)優松鼠竄䆗窱豎尾招其儔顧盼
出叢薄花宮臨荒陬茅屋八九間彈琴藏湯休新詩感
祭酒(謂阮亭)奚啻珊瑚鉤黃精潤齒頰名畫清人眸(觀趙文敏)
(甕牖圖)幾年緝山志往牒窮冥搜遺世幸同調矢口談莊
周誰謂白蓮社高風獨千秋(此首為拙菴賦)
遊興動枯禪偕我登疊嶂煙嵐青冥濛斷續來樵唱幽
處衞公菴松石訝殊狀位置造物工左右恍揖譲崎嶇
到寺門劒臺屹相向纔聆梵放幽旋策登高杖嶄絶苔
壁横徐緣石脈上篝火尋題名畫腹辨字樣新月正如
舟散髮一疎放人生蟻旋磨今夕愜微尚四山響木魚
清切聞法藏(寺名)風起海雲鋪從師問真妄
曉起問歸路天城(寺名)經山隅如行鐵堂峽石氣侵肌膚
嘉果不知數千章雜槐榆林端響啄木顔色憐衣襦幾
日夭桃開想見絶代姝峭壁壓臺殿詎與屛風殊松篁
紛點綴摩詰當能圖涓涓山脚泉一寺皆霑濡折松作
麈尾酌泉貯銅壺歸示華亭客(介維)定恨不竝驅簿書行
委座楖栗何時扶
登豐臺太乙閣
海濱樓閣上清居碧瓦金莖落照餘幔捲靈風開玉座
鼓喧春社駐雲車明禋待舉甘泉祀宵火曾窺子政書
倚檻長空數歸鳥楚詞哀怨憶三閭
朝鮮牡丹
花葉羅羅傍檻披也從榖雨鬭芳姿沈香亭暖柯全改
鴨綠江空種乍移苞奪臙脂明霽日穗分瓔珞颺微颸
慇懃一翦穠春色會遣朝雲識此奇
送友人歸蘇門二首
送子故山去蘇門尋嘯臺遺音想鸞鶴古屋掃莓苔砌
下百泉沸窗中千嶂開飄然欲一往惆悵離筵杯
平生懷有道引領夏峰村(謂孫鍾元徵君)爾去枌榆社還經薜
茘門清風留夢寐白首課兒孫揮手潞亭畔綠槐晴鳥
喧
夏日喜吳天章見過即次其貽介維韻以贈
觸目潞亭無一可盤山且喜在東郊觀河只媿蕭騷鬢
種菜常思大小巢座上故人談娓娓枝頭好鳥聽交交
匏杯醉向南榮臥末利香風過枕凹
遊聖泉(泉在密雲南山下志稱聖水鳴琴戚南塘常遊此)
石窟雙泉吐迴波蔭碧林凄清如裂帛(京師西山有裂帛湖)蕭瑟
自鳴琴破寺鐘聲和荒渠蘚色侵老僧談往事小隊此
招尋
登冶山尋仙人洞用元王璉訪徐良夫韻
于役經檀州禪房養愁疾行藥尋林巒自顧負奇癖冶
山有遺構塔院看歴歴風榛蔽鳥道紆曲轉巖石絶頂
縱遐矚連峰更攀陟龍劒去已久燈光傳靈跡崖欹若
堂隍古洞玉潭寂跼蹐盥漱餘境異心有得振衣望窮
邊千山黯將夕彷彿霄漢閒笙鶴忽來覿
漫堂倡和詩
漫堂與朱悔人夜坐出示曾青藜周青士詩箋即
用青士鐵舟讌集韻
花發傍地爐斗室安且燠隔牖聞驚風冰折階下木歲
晏鎖印餘來對萬卷宿高談得夫君偃仰愜所欲碑版
窮籀斯名畫亦在目時話匡廬遊緬想康王谷更授處
士篇敢不拜命辱泠然金石聲厥品維嶽瀆放懷聊和
歌刻燭頗能速何異登鐵舟吟社一再續呼童滌匏杯
浭酒(出豐潤)㶑灩屬清琴座間横古調宜共勖
奉和前韻朱載震
迭竭觀四運久旅忘寒燠攬衣向空階雪光摇落木短
檠几閣熒晩霧層檐宿有懷歲將晏沈吟同所欲圖史
恣幽探燦然豁心目時復憶貧交諮訪到巖谷梅里與
易堂處士名不辱愛才有如公廣大同嶽瀆翻念經年
别時序何太速迢遙東南望高會幾時續大雅今未墜
舉杯為公屬裁詩寄二子令德永相勗
甲子除夕同悔人賦用曹升六舍人贈基兒韻
當今天子龍鳳姿坐致太平民物熙上
陵瑞雪孝思感豈必甘露麒麟芝沿牒良愧此臥理維
齊蓋公真吾師香凝畫戟遡先烈兩世姓字豐碑遺瞻
言祖德咏迪志循牆而走潮河湄朅來歲序類轉轂千
門爆竹聲相隨一時賓從得老輩掀&KR1046;抵掌談風詩願
與周旋屬櫜鞬松陵皮陸堪繼之自顧往往出下駟敢
分壇坫稱工倕漫堂守歲燔兔首明燈積雪光離離盈
觴浭酒莫遽醉五更三點起祝釐憶昔佽飛值此際執
戟恒拂宮花枝祇今短髭白頗鑷但未龍鍾來嘲譏盤
山老衲屢招我咫尺不去將何為春風幾日杏花發相
期濯足紅龍池
奉和前韻載震
雪消河柳搖春姿千門餽歲紛熙熙溲勃俱收走牧豎
誰辨赤箭同青芝凡魚作伴蟄汙瀆激流安得逢川師
漫堂先生雅好士旁搜汎愛無遐遺往共論文金臺側
招攜復向潞水湄孔李通門交最篤更得小宋相肩隨
(謂維德)守歲蕭齋竟何事爇香酹酒一祭詩為政風流迥
不易才名節操將兼之如余樗散成棄物雕鐫寧意頌
工倕刻燭連吟鬭健捷宛拂太阿驂纖離君家三世秉
旄鉞東郊舊德傳保釐焱民淳風今再覩塗謠式聽據
槁枝丈夫致身期不朽直道在人憑褒譏天逵蕩蕩修
且廣翺翔馳驟任爾為歌罷銅龍欲報曙栖烏炬散飛
差池
除夜懷王阮亭少詹黃湄黃門奉使嶺南用青藜
依園讌集韻
空階雪氣逼簾清又聽他鄉爆竹聲鬭箸冰魚當燭晃
浮蛆浭酒入脣輕興餘湖海慚初服醉逐兒童鬧晩晴
惆悵故人趨嶺表梅花香裏是王程
和前韻兼懷阮亭黃湄兩先生載震
早梅香發入筵清風送街頭臘鼓聲盤點熊肪和釀滑
爐燔松火覺寒輕關心别歲聽宵漏極目朝正問曉晴
最憶海南奇勝地二王名紀往來程
齋中三咏
松雪齋集
雅願終身作蠧魚吳興集刻至元初華亭小記增珍重
不數虞山舊漢書
西園公子琴(夏邑彭堯諭)
當年公子號知音也學中郎爨下尋今日登牀彈一曲
西園風調未銷沈
萬道人草書(徐州萬夀祺)
年少襟期竝鐵厓偶然賣字坐中街剡藤半幅山僧寄
醉墨淋漓亦復佳
和前韻載震
松雪齋集(花溪沈氏刻)
卷帙尋常厭魯魚一編精絶挍讐初吳興文字花溪刻
堪作淮南枕内書
西園公子琴
敖嘈誰復解遺音彭叟風流尚可尋怪底漫堂偏愛惜
摩挱常到夕陽沈
萬道人草書
健筆蒼藤掛斷厓昔年價重洛陽街即今落落無多字
道是斯人便已佳
盤山拙菴道人書來有黃葉飄空白雲滿地語賦
此答之
白雲流地滿黃葉向空飄似此道人句寧殊叢桂招聞
鐘眠佛閣隨鹿過溪橋何限曾遊處分明入夢遙
和前韻載震
聞說盤山裏春風杏亂飄會須匹馬去不待老僧招明
月紅龍沼青松白板橋薊門連潞水東望未曾遙
冬日寄牧仲觀察朱彝尊
今年燕臺數雨雪雪晴九陌吹回風欲鳴不鳴曷旦鳥
得過且過寒號蟲茸裘已敝庫尚典濁酒苦貴樽常空
故人念我儻分贈薊門白炭盤山菘
次韻奉答
故人羈栖在輦下杜門委巷嗟霜風曰歸正須賦緩緩
小飲且為呼蟲蟲書來大雪歲聿暮劒舞永夜愁難空
他年燒筍竹垞去飽餐那羨吳江菘
和前韻寄家竹垞先生載震
潮河京東四十里往來策蹇衝寒風置身頗慚類刻鵠
過日訝許甘彫蟲千觴落手興不淺數帙滿案囊寧空
春盤待我走相聚黃芽脆竝江南菘
人日出郭從響水牐過南溪寺觀先文康詩版晩
至觀音禪院流連竟夕東郊之游蕭然物外不必
深林峻嶺也同悔人作(時兒基孫如金侍行)
人日新霽宜遊騁飯罷兒童再三請東郊策馬一放懷
何必深林與峻嶺河冰將冸沙路融昨日風霾息餘猛
曲渚桃菜流光催卬首天涯歎浮梗晴雲斂盡氣乍暄
擬脫敝裘兼露頂城隅響牐翻瀑花匡廬開先到俄頃
霆飛雷鬭耳欲聾大是奇觀要細領迴堤迤邐野意多
老樹長河背萬井吏人莫進賓從佳旁午盤桓忽斜景
招提訪舊罘罳傾削磴雖存待重整周旋杖履三紀餘
版上一詩還記省如人短柏誰手栽不見參天舊文杏
傷心斗室繩牀懸那得老僧同說餅壯歲已過訝抱孫
仍啜香臺一甌茗低徊欲噪林際鴉更尋南鄰初地静
水精域裏欣慕生禪理貿然金在礦天童老人夙所欽
詎意空堂覩留影龕前再拜思皈依如汲深泉乏修綆
起登佛閣臨沙灣雲水瀰漫與天永無終山色拂地來
儼對佳人晩糚靚言歸衙齋閉戶吟簿書且喜早春屛
側理狂草作蛇盤蠟梅吹香燈炯炯此情惟有朱䫇知
寧顧旁人怒生癭
奉和前韻載震
野性從來愛縱騁聞說出遊不待請過歲三日天氣和
竝轡東郊隃沙嶺草場之西牐流飛驚飇振林恣怒猛
佇立俯瞰逝如斯蒼茫身世等萍梗盤渦不減玉淵潭
泐&KR3685;恍陟黃巖頂長河彌望凍不開日眩冰稜光千頃
囂氛撲面苦趢趗幽意忽接心已領此間勝賞人不識
徒嗤跰&KR1271;窺深井坡陀小逕廢寺通荒臺獨樹駐靈景
巋然有版塵中懸詩律清嚴字斜整相國風流宛在目
年華逼人發内省倚簷顧瞻原上村指數開田時望杏
萬戶兒童走踆踆拍手招呼噉煎餅僧貧竟爾學入俗
(文康公有僧貧難入俗句)延賓升堂陳果茗導我郭南二里餘禪室
初闢地頗静徐步往從類引鍼好景待搜似鑿礦登閣
喜甚無纖翳殘照澹斂遙峰影欲向老宿問無生怊悵
臨淵但視綆晩歸擥搤興不孤華軒張燈遲漏永回首
訇砰早雷奔還憶螺黛晩糚靚樂哉此遊殊堪紀點筆
操紙異慮屏公倡我和渾忘疲起視窗外星炯炯銜杯
一讀一擊節且凭藤輪敲柳癭
春日過水月菴同悔人用阮亭少詹壁間韻(時攜錢舜)
(舉牡丹卷同觀)
霽景佳甚停風沙首春遊屐趁放衙寶坊城隅不數武
清泉疎樹飄香花追隨上客愛幽絶琴樽聊共開士家
閒房沈約有題字(謂繹堂宮詹)疥壁誰使參塗鴉霅溪名筆
出行篋棐几爛漫留奇葩殘陽數尺挂籬落僧雛屢進
雷鳴茶高歌起舞逞狂態法鼓取作漁陽撾禪栖遲暮
學摩詰背癢奚事麻姑爬南湖蓑笠故無恙引領天末
生咨嗟黃昏彴略還小住女牆一抹明輕霞
奉和前韻載震
我今尺蠖蟠泥沙銷磨歲月空衙衙公是老梅凌霜雪
春風一拂開繁花晝閒興發何所適攜我步屧來僧家
祇林逕僻人跡掃窺簷時見飜慈鴉翦綵作供盈百卉
燦若陀羅飄天葩壁間新城盤硬句味竝橄欖蒙頂茶
清言高詠日卓午遠聞街鼓紛摻撾鄉思忽動不可極
纏身坎壈煩搔爬朅來霅溪寫生筆展對快意相稱嗟
云胡不歸故園裏飽看鹿韭烝紅霞
漫堂先生過海門出示倡和詩即用人日出郭
韻題卷尾吳雯
憶昔少年尚馳騁頭顱四十愧朝請已知不是宰官
身自分常依居士嶺騰擲休任獼猴狂精進當學獅
子猛其如積習喜文字有類柔稊發枯梗丹經一笑
帛裹䰅皂帽幾頽墨淋頂惟信胸中少鱗甲峩嵋雪
水一千頃食貧卄載成遠遊世態低昂暗知領本性
往往受拘縛夷則鏡困蛟龍井入洛安得比鄒枚懷
沙只可弔屈景公也威鳳知鸞飢作歌傷我羽毛整
更念瑯琊及安德殷殷慰藉常記省細雨空懷野寺
梅(客春雨中王阮亭先生約看花善果寺)炎風幾憶巖關杏(謝方山先生有杏村)
(讀書圖賦詩甚多)誰知羈栖東海邊公來同啗雲門餅兼云
勝友朱桃椎衙齋鬭韻奪香茗攜將佳句爭上駟貪
誦偏宜春夜静才力韓孟各分疆交情盧馬同一礦
歸來長嘯驚神魚月明櫂撥琉璃影我亦蚓竅發蠅
聲却使珪璋束藤綆公言明朝當早發使我延望愁
日永舉首高天鴈正過島嶼蒼茫晩猶靚移情是處
感成連塵慮喧囂一時屛故人已去鄉思深夢入通
天見沈炯低頭重懺起滅心水本無波木無癭
西陂類稿卷七
