西陂類稿卷三十四
吏部尚書宋犖撰
奏疏三
江寧廵撫到任疏(三十一年八月初四日上)
竊(臣)重荷
簡命調撫江寧於康熙三十一年七月初五日接准兼
銜部文隨於初六日將江西巡撫印務謹遵定例齎交
江西布政使(臣)盧崇興護理於本日登舟由水路起行
途次候
旨陛見業經具疏題明外至七月二十四日接閱邸抄
(臣)請
陛見一疏奉
旨宋犖不必來京陛見該部知道欽此欽遵於本日舟
次江南繁昌縣地方准兩江總督帶管江寧巡撫印務
臣傳臘塔咨差委江寧府南捕通判劉啟輝(臣)標中軍
遊擊楊鉉齎捧
欽頒江寧巡撫關防一顆
王命旗牌八面桿并書吏文卷到(臣臣)恭設香案叩頭
祗受星夜前進於七月二十七日入江寧府境於八月
初四日至蘇州府(臣)署恭設香案望闕叩頭謝
恩開印受事訖伏念(臣)一介庸愚叨蒙
皇上非常知遇勉竭駑鈍未能上報高深惟有益勵素
心澄清吏治休養民力務使家殷戶給共樂昇平庶幾
少盡犬馬之誠所有地方應興應革利弊容(臣)詳加體
訪次第舉行合將入境到任日期恭疏題報伏乞
皇上睿鑒勅部查照施行
請蠲邳州商稅疏(三十一年九月十五日上)
該(臣)看得邳州額該商稅一項原出自商賈貿易按貨
輸將先因該州積災之後瘡痍未復商賈未足歷年銀
兩懸欠無徵經前撫臣鄭端特疏具題請將缺額稅銀
准與豁除嗣後儘收儘解部覆係全書内開額徵之項
毋庸議仍令照數徵收報部等因備行江蘇布政司遵
照在案今據布政使張志棟詳稱該州額編商税雖係
載在全書原因疊被災祲商賈絶跡於康熙十三年間
題准部覆儘收支用刊入全書遵奉在案且該州沉廢
田地逃亡人丁亦屬全書編載之項已荷
聖恩永為豁免似此無戶無人之虚税獨令徵輸真為
無米之炊籲請再疏題豁前來(臣)查邳州商税雖全書
編載原藉商賈往來貿易始有投納前因該州疊罹災
患人戶逃亡商賈流散以致缺額先經前撫臣馬祜以
邳邑凋殘等事具題自康熙十三年為始照揚州之例
儘收儘觧部覆邳州税銀該撫既稱疊罹災傷流亡載
途實係無徵等語應將未完銀兩准其蠲免其每年額
徵銀六百一十一兩零應照揚州之例儘收支用如地
方復舊年歲豐足之日仍照舊徵輸等因覆奉
俞旨欽遵在案迨後康熙十五年并十八年起迄今
又歷奉部駁照額徵解幸於康熙二十八年間
聖駕南巡欽奉
上諭江南積年民欠一應錢糧槩與蠲除該州二十六
年以前税銀始得同邀
恩豁并二十八年無徵銀兩已經該州知州孫居湜賠
補全完外仍有康熙二十七二十九三十年分共缺額
稅銀一千七百五十兩六錢零實係無徵之虚數况該
州沈地逃丁錢糧亦係全書編載之項已蒙
皇仁特頒
上諭永為除豁而此無戶無人可問之商税獨因其全
書内開之數責令追徵何能按額取盈所當仰請
睿慈俯將前項缺額無徵銀兩准賜豁除嗣後仍儘收
儘解造報奏銷俟地方復舊商賈輻輳之日仍照舊額
徵輸庶積累盡除流亾漸集於國計民生均有攸頼矣
(臣)謹會同總督臣傅臘塔合詞具題伏乞
皇上睿鑒勅部議覆施行
酌議運船飯米疏(三十一年九月二十八日上)
該(臣)看得蘇松常三府屬白糧項下裁省運船水手飯
米前撫臣鄭端以折價懸殊請將節年收貯米石解給
京口兵糧於留漕米内扣除帶運部覆仍令折銀起解
隨經轉行遵照去後今據護理蘇松督糧道事蘇州府
同知姚應鳳詳稱前項所徵米石原供水手飯食乃係
糙米實與白糧不同先奉改折白糧之時部定價值每
石一兩五錢刊入由單派徵於民每畝不過分釐易於
完解今徵本色所收糙米時價每石七八錢不等官為
折解易米一石止可解四五斗之折價督催雖嚴賠補
無術請照本色時價或照兵糧價值折銀起解等情將
康熙二十二年起至二十八年止已未折解數目分晰
造冊開列職名具詳前來臣查此項飯米内除未完并
虧空等米現於另案參追外其節年徵貯米石長洲吳
江崑山嘉定華亭婁縣上海青浦無錫宜興等十縣雖
經按數折完俱稱係照時值折解其不敷米價無從墊
補現請查示所有長洲縣現任知縣杜浦等應否查議
聽候部奪其太倉吳縣常熟武進江陰等五州縣迄今
尚未折完則太倉州現任知州甘應泰等遲延之咎在
所難辭相應指參至此案米價必如部定之數州縣小
吏萬難賠補請照本色時價或照兵糧價值折解仰祈
皇上弘恩賜允庶積案可以速結而下吏獲免賠補之
累矣除冊送部外(臣)謹具題伏乞
皇上睿鑒勅部議覆施行
興化秋災請蠲疏(三十一年十月二十七日上)
該(臣)看得興化縣本年秋被蟲旱災傷情形經(臣)會疏
具題一面檄行布政司委官勘明分數詳覆去後今據
布政使張志棟詳稱興化縣實被災十分民田一萬二
千一百一十頃二十七畞零照例應蠲銀三千七百九
十兩二錢三分零又收馬草場田一十頃九十二畞零
應蠲銀九兩三錢一分零又歸併興化所屯田一百五
頃應蠲銀二百六十七兩九錢二分零取具府縣印官
勘過被災分數及應蠲錢糧冊結前來(臣)即飭行加意
撫綏務使災黎得所并將冊結分送部科外所有被災
分數(臣)謹會同總督臣傅臘塔總漕臣董訥合詞具題
伏乞
皇上睿鑒勅部議覆施行
題明截留兵米疏(三十一年十月三十日上)
該(臣)看得京口駐防官兵歲需米石從前原係截留江
西省并蘇松等屬漕糧運解京口收貯倉厰按月支放循
照通倉事例每石扣除折耗米八升八合支給鋪墊人
夫工食銀五分已經按年准銷自康熙二十五年間經
前任總漕臣徐旭齡題請改留鎮江府屬漕米就地放
給可省耗費准有部覆在案先據藩司具詳京口兵米
改留鎮屬漕糧支給水脚之費或可酌減而漕米隔年
收貯在倉逐月支放其間潮蒸霉爛鼠耗篩颺盤量出
入原與江漕外府協解相同折耗勢所不免歷年截留
米石在在有虧參追疊見請照舊例每石給耗米八升
八合其舟車解送等費計程遠近酌給循例題銷隨經
前撫臣鄭端據詳咨准部覆折耗銀米既稱見在通詳
會題應俟具題到日再議等因當行江蘇布政司遵照
去後今據布政使張志棟詳稱京口兵米按月支放截
留鎮屬漕糧係隔年徵收貯倉其霉爛鼠耗盤量虧折
原與江漕外府協解相同前議循例每石請銷耗米八
升八合實無浮溢至於水脚工食等費雖非遠運可比
而修倉鋪墊以及扒擡人夫工食等項在所必需計程
酌減丹徒縣每石給銀一分丹陽縣每石給銀二分金
壇縣每石給銀三分量其道里遠近耗費多寡酌定核
實之數誠難缺少詳請會題前來(臣)查京口兵米從前
截留江西省以及蘇松等府漕糧解鎮支放因有貯倉
霉爛盤量等項耗費循照通倉折耗并鋪墊人夫工食
之例按年准銷今雖改留鎮屬各縣漕米運貯倉厰經
年堆積按月給散原與外省各府協解無異折耗之數
自不能免至於解送水脚以及修倉鋪墊扒擡人夫工
食等銀所當量其程途遠近酌減支給俾耗費銀米得
以循例銷算而正項錢糧不致那空虧缺矣相應據詳
題請聽部議奪(臣)謹會同總督臣傅臘塔總漕臣董訥
合詞具題伏乞
皇上睿鑒勅部議覆施行
鹽城秋災請蠲疏(三十一年十一月初四日上)
該(臣)看得鹽城縣本年秋被旱蟲災傷情形經(臣)會疏
具題一面檄行布政司委官勘明分數詳覆去後今據
布政使張志棟詳稱鹽城縣實被九分十分災民田二
萬四百七十頃九十九畞零照例應蠲銀五千七百八
十二兩六分零又歸併鹽城所被十分災屯田二百七
十九頃二十畞零應蠲銀一百二十八兩九錢七分零
取其府縣印官勘過被災分數及應蠲錢糧冊結前來
(臣)即飭行加意撫綏務使災黎得所并將冊結分送部
科外所有被災分數相應題報(臣)謹會同總督臣傅臘
塔總漕臣董訥合詞具題伏乞
皇上睿鑒勅部議覆施行
沭陽水災請蠲疏(三十一年十二月二十二日上)
該(臣)看得沭陽縣本年被水衝渰田地先據江蘇布政
司委員確勘具詳經(臣)題報准到部覆速委賢能道員
親履確勘如果被災將遲延逾限官員查明題參等因
随經備行布政司遵照併批委淮揚道劉殿邦確勘去
後今據布政使張志棟詳稱催准該道覆稱親履確勘
與所報被災田地分數無異竝無虚捏遲延取具該道
府印結造冊呈詳前來(臣)查沭陽縣康熙三十一年被
水災六七八九十分不等田地一萬五百一十八頃五
十八畞零應照定例蠲免不等分數共銀四千九百七
十四兩九錢三分零既據該道府覆加勘確所當仰請
睿慈照例蠲除以恤災黎至該縣被水衝渰原在六月
十六十七等日其時夏末二麥已穫田野秋禾被傷故作
秋災具報且康熙二十八年邳宿睢徐沛蕭豐碭等州
縣於五月二十六日至六月十七十八等日被水渰沒
秋禾亦作秋災具題業經部覆准蠲有例竝未遲延合
并陳明除冊結分送部科查核外(臣)謹會同總督臣傅
臘塔總漕臣董訥合詞具題伏乞
皇上睿鑒勅部議覆施行
謝
恩疏(三十二年三月初三日上)
康熙三十二年三月初一日新任管理蘇州織造員外
郎加二級臣李煦赴蘇到任(臣)出郊跪請
聖安畢李煦傳
皇上旨意說你做官著實好欽此(臣)隨叩頭恭謝
天恩伏念(臣)一介庸愚荷蒙
皇上隆恩調撫江蘇財賦重地夙夜冰兢惟恐隕越半
載以來寸長未效乃復蒙
温旨下頒奬勵逾格(臣)自顧何人膺兹
寵眷悚惶倍切感激彌深惟有益竭駑鈍勉盡職業以
仰答
聖明知遇之恩於萬一而已(臣)謹具疏恭謝伏乞
皇上睿鑒施行
淮揚涸田請停徵疏(三十二年五月二十八日上)
該(臣)看得淮楊二府屬鹽城高郵興化泰州寶應等州
縣地處低窪自康熙七年洪水為災田成澤國荷蒙
皇仁將渰田錢糧蠲停仍於每年冬勘明有無涸出具
題至康熙二十八年又於欽奉
上諭事案内委勘鹽高興泰寶五州縣共仍渰田四萬
六千五百二十三頃一十二畞零至康熙二十九年因
天道亢旱兼之下河疏通循例冬勘田地全涸随據司
道府州縣詳稱此田雖經勘涸但係積渰年久盡成荒
廢萬難一槩徵輸經前撫臣鄭端具疏題明一面飭行
布政司專委淮揚道逐加覆勘據報可以耕墾田二萬
二千九十一頃八十畞零遵照定例起徵外其無主版
荒田二萬四千四百三十一頃三十二畞零應徵地丁
本折錢糧復經前撫臣會疏題請蠲停部覆仍令於三
十年起徵轉行遵照在案(臣)自履任以來接理催解以
裨
國用乃節據各州縣紛紛籲請咸稱前項涸田實係久
成荒廢滿目荆榛原戶逃亡無從追問必湏暫緩催徵
方可徐圖招徠開墾等情俱經臣批駁該司查照部文
徵輸而府州縣官民復又齊聲請豁當仍批行布政司
查報随咨商總督臣傅臘塔會奪去後准督臣咨開
國賦原從田辦今前項涸田既屬無主荒廢若責之於
州縣徵輸勢必滋擾累民似當再為覆勘確實會疏入
告等因又經行據布政司詳委淮揚道僉事劉殿邦履
畞親勘去後據詳勘明原報涸田荒廢如故(臣)思此田
勘涸之後已經二載豈無續墾復熟地畞又嚴批確察
今據布政使張志棟詳稱移准淮揚道僉事劉殿邦覆
稱田自康熙七年報渰至康熙二十九年冬勘全涸已
二十餘載積荒地畞茭葦盤錯逃亡戶口無可復問實
無續墾以熟欺捏情弊再細察民情蓋緣墾荒有限年
起科之例而此田先有節年之積賦待完所以人皆視
為畏途招墾不前田無人墾賦將安出雖催徵檄下而
無米之炊難以責成且見在人民惟恐累及包賠(臣)身
在地方仰體
皇上視民如傷至意不得不再據情陳請伏懇
聖慈將此五州縣荒廢涸田起徵本折錢糧暫予停徵
俯容(臣)等嚴督地方官多方招徠復業開墾隨墾隨報
陞科則遠近之民咸知
皇恩浩蕩免賠糧之累自必聞風樂趨而正賦亦不致
久虚矣除冊結送部外(臣)謹會同總督臣傅臘塔總漕
臣興永朝合詞具題伏乞
皇上睿鑒勅部議覆施行
六合水災請蠲疏(三十二年九月初三日上)
該(臣)看得六合縣今歲先被亢旱續於七月内霪雨為
災渰沒田禾經(臣)會疏具題一面委員確勘并飭江蘇
布政司速催勘明造具冊結詳報去後今據布政使張
志棟詳稱六合縣民賦併衛項下共被水災五六分以
至九分十分不等共田地二千八十七頃四十畞零照
例應蠲銀一千三十七兩六錢九分零米三千八百六
十四石三斗三升零取具冊結開列違限職名具詳前
來(臣)查該縣被災田地既經委員勘明具有印甘各結
所當仰請
皇仁照例蠲免以恤災黎除冊結分送部科外(臣)謹會
同總督(臣)傅臘塔總漕臣興永朝合詞具題伏乞
皇上睿鑒勅部議覆施行
請移蠲漕糧疏(三十二年九月二十二日上)
該(臣)看得貢賦出於田畞而地利所入全藉天時(臣)屬
江蘇松等屬地方今歲雨澤愆期艱於插蒔先據六合
溧陽太倉長洲吳縣崑山華亭青浦泰州等九州縣以
旱災見告而淮揚徐所屬海州山陽桃源安東沭陽高
郵寶應徐州沛縣蕭縣碭山等十一州縣又因河湖暴
漲秋雨連綿以致田禾被渰經(臣)節次會疏題報在案
一面委員確勘除六合縣續被霪雨勘報成災淮徐所
屬海山桃徐沛蕭碭七州縣咸稱汪洋巨浸秋禾被渰
造具被災分數冊結已經具題其沭陽安東揚屬之高
郵寶應等四州縣亦據委勘官結報成災祇因各縣冊
造未符見在駁催俟造冊到日另報至溧陽太倉等八
州縣雖皆勘不成災但先因亢旱插蒔違時及後得雨
補種雜糧止堪完辦條折而應輸漕米實難照額輸將
據各屬迫切具詳(臣)俱批行司道會議務期
上供無虧民霑實惠今據布政使張志棟蘇松督糧道
參議史起賢江安督糧道參政鮑復昌會詳内稱起運
漕糧向無蠲免之例惟康熙三十年十二月初四日特
奉
恩綸將湖廣江西浙江江蘇安徽山東應輸漕米著自
康熙三十一年始以次各蠲免一年等因欽遵在案計
江蘇所屬漕糧應在三十四年奉蠲今請於
聖恩特蠲前項漕米之中酌一通融之策將今歲所報
水旱災傷之處除安東縣漕糧原係改折外其餘六合
太倉等十九州縣應蠲三十四年漕糧應否於今歲先
免三分之一其三分之二仍俟三十四年蠲免等情前
來(臣)思我
皇上無時不以愛養斯民為念江蘇百姓屢霑
聖澤業已淪肌浹髓倘此報災各屬更蒙預賜酌免則
民力得舒感頌我
皇上浩蕩洪恩愈無紀極(臣)復咨商督臣傅臘塔准咨
與(臣)所見無異但曠典出自
聖裁非(臣)等所敢擅請也再上元吳江常熟婁縣上海
武進無錫江陰宜興丹徒丹陽金壇等十二縣在前亦
遭亢旱幸續得雨澤不致成災原於題報江蘇等屬先
旱後雨情形疏内聲明在案但各屬所種秋禾并雨後
補插種類不等米色未能純一查從前水旱之年漕糧
原有紅白兼收之例兹據該司道請將上元吳江等十
二縣與六合太倉等州縣漕米照例紅白兼收惟以乾
潔為主合竝題明以聽部議(臣)謹會同總督臣傅臘塔
總漕臣興永朝合詞具題伏乞
皇上睿鑒施行
沭陽等四州縣水災請蠲疏(三十二年十月初四日上)
該(臣)看得淮安府屬沭陽安東并揚州府屬之高郵寶
應等四州縣今歲被水渰沒秋禾情形經(臣)會疏具題
一面委員確勘并飭江蘇布政司速催勘明造具冊結
詳報去後今據布政使張志棟將被災分數并應蠲錢
糧造具冊結詳報前來(臣)查沭陽安東高郵寶應四州
縣本年被水災分數不等共田地三萬三千三百二十
三頃四十八畞零内被災八九十分不等原熟田二萬
五千八百八十三頃六十三畞零應照例蠲免二三分
不等銀一萬三千四百七十兩一分零米六百四十一
石四斗零又高寶二州縣勘涸版荒田地被十分災田
七千四百三十九頃八十四畞零照例應蠲三分銀四
千一十三兩七錢一分零米一百九十六石七斗三升
零但此項版荒田畞地最低窪原係久渰新涸荒廢之
田無人承業莫可催輸已經歷次具題有案今歲該州
縣又被重災涸出荒田仍沉水底是以司府州縣籲請
全蠲洪恩出自
聖裁非(臣)等所敢擅議也除冊結分送部科外(臣)謹會
同總漕臣興永朝合詞具題伏乞
皇上睿鑒勅部議覆施行再照此案應會同督臣具題
今督臣印務係(臣)署理合併陳明
興化水災請蠲疏(三十二年十一月初四日上)
該(臣)看得揚州府屬通州興化二州縣今歲被水渰沒
秋禾情形經(臣)會疏具題一面委員確勘并飭江蘇布
政司速催勘明造具冊結詳報去後今據布政使張志
棟詳稱除通州原報被水田地已經勘不成災具有印
結申送存案并將興化縣被災分數及應蠲錢糧造具
冊結詳報前來(臣)查興化縣本年被水十分民屯并牧
馬草場災田九千八百三十頃四十八畞零内被災十
分原熟田五千九百九十八頃五畞零應照例蠲免三
分銀二千九十四兩七錢六分零又勘涸版荒田地被
十分災田三千八百三十二頃四十三畞零照例應蠲
免三分銀一千一百九十九兩四錢六分零但此項版
荒田畞地最低窪原係久渰新涸荒廢之田無人承業
莫可催輸已經歷次具題有案今歲該縣又被重災涸
出荒田仍沉水底是以司府縣籲請全蠲洪恩出自
聖裁非(臣)等所敢擅議(臣)謹會同總漕臣興永朝合詞
具題伏乞
皇上睿鑒勅部議覆施行再照此案應會同督臣具題
今督臣印務係(臣)署理合并陳明
六合逋賦緩徵疏(三十二年十二月十四日上)
該(臣)看得六合一邑地處岡阜土多瘠薄兼之疊遇荒
歉歷年民屯錢糧積逋難清幸於康熙二十八年恭逄
聖駕南廵特頒
上諭將江南全省積年民欠正雜錢糧盡與蠲除從此
民免催呼官無參罰獨是該縣併衛項下軍欠銀米係
撥漕項欵目未能一例邀恩故仍照舊追徵先於屯丁
災苦等事案内前撫臣鄭端會疏具題部覆允將康熙
二十四年至二十七年未完於三十一年為始按年帶
徵在屯丁滿望歲歲豐稔即可勉力輸將逐年清欠不
意今歲先旱後水復被災荒故據該縣以被災之後舊
逋新糧八載竝徵軍力難堪具詳呼籲(臣)批行江蘇布
政司會同江安督糧道確議通詳督臣傅臘塔亦以七
年舊欠萃於一歲并徵軍力堪念作何調劑得宜批飭
該司查議今據布政使張志棟會同督糧道參政鮑復
昌詳稱六合縣荒歉頻仍今歲又遭水患田禾渰沒廬
舍飄流被災窮軍方將藉賑延生安有餘力以完舊欠
請將康熙二十二年并二十四年至三十年并衛項下
軍欠漕項銀米於三十三年為始分年帶徵覆詳前來
(臣)思我
皇上無日不以愛養斯民為念節年以來蠲租豁欠澤
被寰區今歲江浙地方偶值夏雨愆期惟恐秋收歉薄
上厪
睿懷復沛
德音江省起運漕糧三分免一萬姓歡呼謳歌載道惟
因六合縣并衛項下所輸銀米多撥漕項支用非同漕
米欵目故兩逢曠典未能一例蠲除遂致歷年壓欠積
逋愈多值此被災之後窮丁頼賑延生力難兼顧兹據
該司道復請緩於康熙三十三年為始按年帶徵倘蒙
皇恩愈允則軍力既紓舊欠得以陸續清楚是雖暫緩
於目前而實收效於日後但鴻恩出自
聖裁非(臣)等所敢擅請也(臣)謹會同總督臣傅臘塔總
漕臣興永朝合詞具題伏乞
皇上睿鑒施行
高郵等四州縣水災請蠲疏(三十三年九月二十八日上)
該(臣)看得揚州府屬高郵江都興化寶應四州縣民屯
田地今歲入秋以來霪雨連綿兼值湖河水漲渰沒秋
禾情形經(臣)會疏具題一面遴委道府等官親履確勘
并飭江蘇布政司速催勘明造具冊結詳報去後今據
布政使張志棟詳稱高郵江都興化寶應四州縣并歸
併高興二衛所共被水災九十分田地三萬一千三百
四十八頃三十畞八分零照例應蠲銀一萬八千五百
四十八兩六錢八分零米九百九十石三斗六升零取
具冊結具詳前來(臣)查該州縣被災田畞既經委員勘
明具有印甘各結所當仰請
皇仁照例蠲免以恤災黎者也除將冊結分送部科外
(臣)謹會同總督臣范承勲總漕臣王樑合詞具題伏乞
皇上睿鑒勅部議覆施行
長洲等五縣并蘇州衛水災請蠲疏(三十四年八月十八日上)
該(臣)看得蘇州府屬之長洲吳江常熟崑山松江府屬
之青浦等五縣并蘇州衛民屯田地今歲陰雨連綿低
鄉秋禾被水情形經(臣)會疏具題一面咨商督臣遴委
道府等官分别調勘果否成災并飭江蘇布政司曁江
南都使司查明造具冊結詳報去後今據布政使張志
棟都司孫肖賢將各委員勘確災田區圖分數并應蠲
錢糧造具冊結詳報前來(臣)查長洲吳江常熟崑山青
浦五縣并蘇州衛共被水災九十分田地二萬二千九
十五頃一十二畞四分零照例應蠲銀六萬九千六百
一十六兩五錢九分零米豆七千七百九十九石一斗
九升零既經委員勘明具有印甘各結所當仰請
皇仁照例蠲免以恤災黎者也除將冊結分送部科外
(臣)謹會同總督臣范承勲合詞具題伏乞
皇上睿鑒勅部議覆施行
長洲等五縣請賑疏(三十四年十一月十六日上)
該(臣)看得蘇州府屬之長洲吳江常熟崑山松江府屬
之青浦等五縣今歲自春徂夏陰雨連綿低鄉田地秋
禾渰沒經(臣)將被災情形并委官勘明分數取具冊結
先後會題業荷
皇恩將災田應徵錢糧照例蠲免(臣)即通行各屬出示
曉諭務使災民均霑實惠在案今據江蘇布政使張志
棟詳稱長洲等五縣被水各區田禾俱係九十分重災
力田鄉農素鮮蓋藏際此隆冬饑寒交廹哀籲拯恤等
情詳請動支積榖發賑前來(臣)查各屬常平倉捐積榖
原係
皇上愛養民生預為儲備以俟拯救災荒之用所當仰
懇
皇仁俯允動支容(臣)遴委能員查明真正乏食饑民酌
量散賑以恤災黎仍俟賑畢造冊報部核銷(臣)謹會同
總督臣范承勲合詞具題伏乞
皇上睿鑒勅部議覆施行
崇明水災請蠲賑疏(三十五年七月二十九日上)
該(臣)看得蘇州府屬之太倉常熟嘉定崇明松江府屬
之上海五州縣今歲六月初一日颶風驟雨潮水汎溢
沿海地方田舍被渰情形經(臣)會疏具題一面咨會督
臣遴委府廳等官分往撫綏確勘果否成災并飭江蘇
布政司查明造具冊結詳報去後今據布政使張志棟
詳據各委官勘明造具冊結前來(臣)查太倉常熟嘉定
上海四州縣被水人民已據各委官勘覆俱經多方撫
綏勸諭補種不致成災取有印結存案惟崇明一縣各
沙田蕩散處海中據委官勘明實被水渰分數不等田
蕩六千五百六十四頃八畞零共應蠲銀三千三百八
十五兩九錢五分零應請照例蠲免至於被水人民有
救濟不及致被溺死者已經督臣暨(臣)捐銀飭發委官
查明親屬給令收葬并將坍倒房屋之處一併酌給修
蓋以資棲息但見在被災人民田舍被渰秋成無望待
哺甚殷所當仰請
睿慈俯允動支捐輸積榖容(臣)委員查明真正被水無
食之民按口散賑以恤災黎統俟賑畢造冊報銷則災
黎咸沭
聖恩無既矣除將被災田畞分數及應蠲錢糧冊結分
送部科外(臣)謹會同總督臣范承勲合詞具題伏乞
皇上睿鑒勅部議覆施行
淮揚徐三屬賑濟疏(三十五年九月初六日上)
竊照淮揚徐三屬各州縣今歲霪雨連綿山水陡發河
湖汎漲以致秋禾被渰先據各州縣衞陸續詳報(臣)俱
批行藩閫二司查明彙詳至八月初六日據該司將各
屬被災情形具詳請題(臣)因監臨入闈不及繕疏題報
即經咨會督臣范承勲具疏題明在案續據各屬紛紛
呈詳咸稱被災處所田地渰沒廬舍衝塌災黎乏食望
賑甚殷(臣)即飭令藩司并淮揚淮徐二道飛飭各州縣
動支本地積穀先行發賑一月以救目前之急總漕臣
桑格亦令各屬先動積穀賑救督臣范承勲誠恐被災
州縣所貯米穀有限又經題請動支省城例米協濟惟
是拯救災荒關切民生要務今淮揚徐三府州屬同被
水災原報淮安府屬之海州邳州山陽清河桃源宿遷
睢寧沭陽安東贛榆鹽城十一州縣揚州府屬之高郵
泰州江都寶應興化五州縣徐州并所屬之蕭碭二縣
又都司所轄之淮安大河二衞而沛縣并徐州衛皆又
續報水渰見在另疏具題統計報災者共有二十州縣
并淮大徐三衛地方遼闊其間災傷輕重饑民衆寡積
貯多少各有不同自當查勘確實隨時調劑庶於饑民
有益查康熙二十四年及二十八年淮陽徐等處亦被
水災皆係一面具題請賑一面即行放給俱蒙
聖恩俞允兹據江蘇布政使張志棟具詳請將鄰近各
屬未被災地方積貯榖石撥協被災處所接濟但恐州
縣奉行未善(臣)文闈事務已經告竣所當親往查賑撫
綏務使災黎各霑實惠以副我
皇上愛養斯民至意除檄令布政使張志棟并調松江
府知府龔嶸等隨(臣)於九月初六日自江寧省城輕舟
減從由揚州前往淮安等處嚴督各屬將撥協穀石星
飛解運并將被災各邑分頭查勘賑濟外所有微臣起
行日期理合具疏題報伏乞
皇上睿鑒施行
山陽等七州縣并淮河二衛水災請全蠲疏(三十五年)
(九月十二日上)
該(臣)看得淮陽徐三屬今歲霪雨連綿山水陡發河湖
泛漲以致秋禾被渰先據各州縣衛陸續詳報(臣)俱批
行藩閫二司查明彙詳至八月初六日據該司將各屬
被災情形具詳請題(臣)因監臨入闈不及繕疏題報即
經咨會督臣范承勲具題續准督臣移送揭帖已將各
屬被水情形及飭行淮揚淮徐二道并江南都司委員
查勘果否成災俟撤棘之日仍聽(臣)會題緣由於八月
十二日題明在案當又嚴飭各司道速督委官勘報去
後續據江安督糧道參政鮑復昌詳稱各邑被災田地
見今一派汪洋漕糧漕項無從辦納籲請題蠲緣由又
經批行布政司確議通詳今據江蘇布政使張志棟將
勘過山陽清河高郵泰州江都寶應興化七州縣并據
江南都司孫肖賢將勘過淮安大河二衛被災分數冊
結詳送前來(臣)查山陽清河高郵泰州江都興化寶應
七州縣并淮安大河二衛共被水災十分田地七萬二
千六百四十頃六十七畞五分零應徵地丁漕項漕贈
等銀一十七萬二千四百二十七兩八錢零漕糧漕項
地丁米麥豆一十一萬一千五百六十三石六升零内
除漕項漕贈銀一萬七千五百九十兩一錢六分零漕
糧漕項米麥豆九萬八千三百六十六石二斗九升零
外實該地丁銀一十五萬四千八百三十七兩六錢四
分零米一萬三千一百九十六石七斗七升零照例應
蠲十分之三銀四萬六千四百五十一兩二錢九分零
米三千九百五十九石三升零惟查該司詳稱今歲淮
揚徐各屬既被霪雨山水復遭黃淮交漲漫過隄岸不
惟田地渰沒廬舍坍塌更有低窪之區男婦隨流漂溺
實非尋常災傷可比而定例十分災田地丁錢糧蠲免
十分之三如高郵一州見在徵糧田地一萬九千餘頃
俱被十分重災額徵銀米麥四萬四百有零若照定例
計應蠲免銀米九千七百有竒則應徵錢糧尚有三萬
七百之多被災孑遺顆粒無收豈能完辦又興化一邑
亦全被十分重災他如泰州寶應江都山陽清河五州
縣并淮安大河二衞合通屬而論雖有未被災之地然
就被水之區查勘俱係十分重災該司請將十分災田
地丁錢糧并漕糧漕項破格全蠲以恤災黎等語臣查田
畞被災例應勘明輕重分數分别蠲免惟是今歲淮揚
等各屬田地見沉水底災民盡棲隄岸被災過重迥與
往昔不同所有本年地丁漕糧漕項實難措處應否破
例蠲免但
隆恩曠典非(臣)等所敢擅請惟頼我
皇上如天之德有以拯救而安全之俾淮揚等一帶百
萬生靈咸登袵席感戴
皇上深仁厚澤永永無既矣至各屬饑民荷蒙
聖恩准動省城例米并積貯榖麥賑濟(臣)於部文未到
之前自江寧省城起行由揚州前往淮安等處查勘督
賑先經具疏題明在案應俟查賑完日另疏題覆合竝
聲明除將送到被災分數冊結分送部科查核外(臣)謹
會同總督臣范承勲總漕臣桑格合詞具題伏乞
皇上睿鍳勅部議覆施行
海州等五州縣水災請全蠲疏(三十五年九月二十二日上)
該(臣)看得淮揚徐三屬各州縣今歲水災情形先據藩
司具詳(臣)因監臨入闈不及繕疏題報即經咨會督臣
范承勲具題當又嚴飭布政司并淮揚淮徐二道速督
委官勘明果否成災具報去後續據江安督糧道參政
鮑復昌詳稱各邑被災田地見今一派汪洋漕糧漕項
無從辦納籲請蠲免緣由又經批行藩司確議通詳今
據布政使張志棟將勘過海州桃源宿遷贛榆鹽城五
州縣被災分數冊結詳送前來臣查海州桃源宿遷贛
榆鹽城五州縣共被水災十分田地六萬八百三十頃
四十一畞八分零應徵地丁漕項漕贈等銀九萬一千
六百一兩九分零漕糧漕項米麥五萬六千六百三十
五石九斗八升零内除漕項漕贈銀九千六百七兩五
錢一分零漕糧漕項米麥五萬六千六百三十五石九
斗八升零外實該地丁銀八萬一千九百九十三兩
五錢八分零照例應蠲十分之三銀二萬四千五百
九十八兩七分零又海州被災九分田地一千二百
八十頃九十八畝六分零應徵地丁漕贈銀二千九
十一兩八錢零漕糧漕項米麥一千二百三十石八
斗七升零内除漕贈銀五十一兩一分零漕糧漕項米
麥一千二百三十石八斗七升零實該地丁銀二千
四十兩七錢九分零照例應蠲十分之三銀六百一
十二兩二錢三分零惟查該司詳稱淮揚徐各屬今
歲既被霪雨山水復遭黃淮交漲漫過堤岸不惟田
地渰没廬舍坍塌更有低窪之區男婦隨流漂溺者
實非尋常災傷可比若僅照定例九分十分災田地
丁錢糧蠲免十分之三則應徵銀米尚多被災
孑遺藉賑延生豈能完辦請將十分災田地丁錢糧
并漕糧漕項破格全蠲其九分災田漕項地丁銀米
并請於定例之外再加蠲免以恤災黎等語(臣)查
田地被災例應勘明輕重分數分别蠲免惟是今歲淮
揚等屬田地見沉水底災民盡棲堤岸被災過重迥與
往昔不同所有本年地丁漕糧漕項實難措處應否破
例蠲免先於勘報高郵山陽等州縣被災分數案内據
實題明在案今桃源宿遷贛榆鹽城四縣徵糧田地俱
全被十分重災惟海州災田有九分十分不等既據該
司具詳題請一例破格蠲免相應據詳具題統候
皇上聖裁除將被災分數冊結分送部科查核外(臣)謹
會同總督臣范承勲總漕臣桑格合詞具題伏乞
皇上睿鑒勅部議覆施行
邳州等六州縣水災請全蠲疏(三十五年九月二十六日上)
該(臣)看得淮揚徐三屬各州縣今歲水災情形先據藩
司具詳(臣)因監臨入闈不及繕疏題報即經咨會督臣
范承勲具題當又嚴飭布政司并淮揚淮徐二道速督
委官勘明果否成災具報去後續據江安督糧道參政
鮑復昌詳稱各邑被災田地見今一派汪洋漕糧漕項
無從辦納籲請蠲免緣由又經批行藩司確議通詳今
據江蘇布政使張志棟將勘過邳州睢寧安東徐州蕭
縣碭山六州縣被災分數冊結詳送前來(臣)查邳州睢
寧安東徐州蕭縣碭山六州縣共被災十分民屯田地
五萬三千六百二十二頃三十六畞二分零應徵地丁
等項銀七萬四千九百九十四兩四錢四分零漕糧漕
項米麥二萬一千九百六十六石五斗五升零内除漕
項漕贈銀一萬三千二百五十一兩二錢九分零漕糧
漕項米麥二萬一千九百六十六石五斗五升零外實
該地丁銀六萬一千七百四十三兩一錢四分零照例
應蠲三分銀一萬八千五百二十二兩九錢四分零又
睢寧徐州蕭縣碭山四州縣共被災七分八分九分田
地二萬九千四百八十六頃九十八畞二分零應徵地
丁等項銀三萬七千五百四十九兩六錢零漕糧漕項
米麥二萬一千九百五十四石一斗三升零内除漕項
漕贈銀七千三百七十五兩八分零漕糧漕項米麥二
萬一千九百五十四石一斗三升零外實該地丁銀三
萬一百七十四兩五錢一分零照例應蠲三分二分不
等共銀七千八百八十九兩二錢七分零惟查該司詳
稱淮揚徐各屬今歲既被霪雨山水復遭黃淮交漲漫
過隄岸不惟田地渰沒廬舍坍塌更有低窪之區男婦
隨流漂溺實非尋常災傷可比若照定例九分十分災
田地丁錢糧蠲免十分之三七分八分蠲免十分之二
則應徵銀米尚多被災孑遺藉賑延生豈能完辦請將
十分災田地丁錢糧并漕糧漕項破格全蠲其九分及
七八分災田漕項地丁銀米并請於定例之外再加蠲
免以恤災黎等語(臣)查田地被災例應勘明輕重分數
分别蠲免惟是今歲淮揚等屬田地見沉水底災民盡
棲隄岸被災過重迥與往昔不同所有本年地丁漕糧
漕項實難措處應否破例蠲免先於勘報高郵山陽海
州等州縣被災分數案内節次題明在案今邳州睢寧
安東徐州蕭縣碭山等六州縣被災田地既據該司具
詳題請一例破格蠲免相應據詳具題統候
皇上聖裁除將被災分數冊結分送部科查核外(臣)謹
會同總督臣范承勳總漕臣桑格合詞具題伏乞
皇上睿鑒勅部議覆施行
沛縣并徐州衛水災請全蠲疏(三十五年十月初五日上)
該(臣)看得沛縣并徐州衛今歲水災情形先據江蘇布
政司并江南都使司具詳經(臣)會疏具題一面批飭各
該司委官勘明果否成災具報又據江安督糧道參政
鮑復昌詳稱各邑被災田地見今一派汪洋漕糧漕項
無從辦納籲請蠲免緣由復批藩司確議通詳在案今
據布政使張志棟都司孫肖賢將勘過沛縣并徐州衞
災田分數冊結詳送前來(臣)查沛縣并徐州衞被災十
分田地三千七頃六十四畞零應徵地丁等項銀二千六
百一十三兩一錢九分零漕糧漕項米麥豆五千五百
五十三石六斗二升零内除漕項漕贈銀四百一十八
兩三錢零漕糧漕項米麥豆五千五百五十三石六斗
二升零外實該起存銀二千一百九十四兩八錢九分
零照例應蠲三分銀六百五十八兩四錢六分零被災
七分八分九分田地一萬三百一十一頃三十二畞零
應徵地丁等項銀一萬三千三百三十一兩七分零漕
糧漕項米麥豆一萬六百八十九石三斗零内除漕
項漕贈銀二千三百四十五兩五錢八分零漕糧漕項
米麥豆一萬六百八十九石三斗零外實該地丁銀一
萬九百八十五兩四錢八分零照例應蠲三分二分不
等共銀二千五百九十七兩五錢二分零惟查該司詳
稱淮揚徐三屬今歲霪雨連綿河湖交漲漫過隄岸田
廬渰沒小民無棲乏食被災深重實非尋常可比若照
定例九分十分災地錢糧蠲免十分之三七分八分蠲
免十分之二則應徵銀米尚多被災孑遺藉賑延生豈
能完辦請將十分災田地丁錢糧并漕糧漕項破格全
蠲其九分及七八分災地漕項地丁銀米并請於定例
之外再加蠲免以恤災黎等語(臣)查田地被災例應勘
明輕重分數分别蠲免惟是今歲淮揚徐等處田地見
沉水底災民盡棲隄岸被災過重迥與往昔不同所有
本年地丁漕糧漕項實難措處應否破例蠲免先於勘
報高郵海州等邑被災分數案内節次題明在案今沛縣
并徐州衛被災田地既據該司詳請一例破格蠲免相
應據詳具題統候
皇上聖裁除將被災分數冊結分送部科查核外(臣)謹
會同總督臣范承勲總漕臣桑格合詞具題伏乞
皇上睿鑒勅部議覆施行
沭陽水災請全蠲疏(三十五年十月初八日上)
該(臣)看得淮揚徐三屬各州縣今歲水災情形先據藩
司具詳(臣)因監臨入闈不及繕疏題報即經咨會總督
臣范承勲具題當又嚴飭布政司并淮揚淮徐二道速
督委官勘明果否成災具報去後續據江安督糧道參
政鮑復昌詳稱各邑被災田地見今一派汪洋漕糧漕
項無從辦納籲請蠲免緣由又經批行藩司確議通詳
今據布政使張志棟將勘過沭陽縣被災分數冊結詳
送前來(臣)查沭陽縣共被災十分田地一萬二千七百
四十一頃三十一畞五分零應徵地丁等項共銀二萬
七千三百八十一兩六錢零漕糧漕項米麥一萬八千
八百四十二石八斗七升零内除漕項漕贈銀五千五
百二十四兩八錢三分零漕糧漕項米麥一萬八千八
百四十二石八斗七升零外實該地丁等銀二萬一千
八百五十六兩七錢七分零照例應蠲三分銀六千五
百五十七兩三分零惟查該司詳稱淮揚徐各屬今歲
既被霪雨山水復遭黃淮交漲漫過隄岸不惟田地渰
沒廬舍坍塌更有低窪之區男婦隨流漂溺實非尋常
災傷可比若照定例十分災田地丁錢糧蠲免十分之
三則應徵銀米尚多被災孑遺藉賑延生豈能完辦請
將十分災田地丁錢糧并漕糧漕項破格全蠲以恤災
黎等語(臣)查田地被災例應勘明分數分别蠲免惟是
今歲淮揚等屬田地見沉水底災民盡棲隄岸被災過
重迥與往昔不同所有本年地丁漕糧漕項實難措辦
應否破例蠲免先於勘報高郵山陽海州等州縣被災
分數案内節次題明在案今沭陽縣被災田地既據該
司具詳題請一例破格蠲免相應據詳具題統候
皇上聖裁除將被災分數冊結分送部科外(臣)謹會同
總督臣范承勲總漕臣桑格合詞具題伏乞
皇上睿鑒勅部議覆施行
賑畢題報疏(三十五年十月十四日上)
竊照淮揚徐三屬今歲水災饑民乏食先據各屬接踵
詳報(臣)即檄行司道飛飭各州縣動支積穀先行發賑
督臣范承勲又經具題請動省城例米一萬石協濟但淮
揚徐三府州屬同被水災共有二十三州縣衛地方遼
闊誠恐州縣奉行未善是以(臣)於文闈事竣之後即自
江寧起行親臨督賑先經具疏題報在案途次接准督
臣咨會省城例米荷蒙
皇仁允准動賑仍令(臣)帶領賢能道府等官賑給隨又
飭行江蘇布政使張志棟遵照據詳兩淮鹽運使劉德
芳願捐水脚將省城例米星夜運送當即帶領先經調
委之松江府知府龔嶸蘇州府同知李繼勲松江府同
知石文焯揚州府同知蘇稷常州府通判馮翼鳳松江
府通判張愚鎮江府通判李脈全又於淮揚徐地方檄
委淮揚道僉事劉殿邦淮徐道副使徐欐淮安府知府
李經政揚州府知府傅澤洪淮安府通判吕登龍徐州
知州孔毓珣等輕舟減從分赴被災州縣各鄉村鎮處
所將真正乏食災民查勘明確文告之外復又面加誡
諭務湏矢公矢慎毋濫毋遺先就本地見存并鄰邑解
到撥協穀麥即行放賑使災黎早霑實惠其有不敷即
將省城陸續運送例米找給統計先後支放共發三個
月賑糧(臣)由揚州至淮安渡黃河往來督勘宣布
聖恩災民扶老攜幼歡呼載道從此淮揚徐一帶百萬
生靈重登袵席皆感頌我
皇上如天之仁永永無極惟是低窪之區仍然一沠汪
洋男婦尚棲隄岸今次所發賑糧僅足目前之用轉瞬
來春即使水勢日漸消涸而耕鑿之衆尤須調劑安全
俾得盡力東作以望西成已據布政司通詳見在咨商
督漕二臣另疏具題其用過賑糧數目飭催該司造冊
詳送報部核銷外今(臣)於十月十三日已回蘇州公署
所有微(臣)回署日期理合具疏題報伏乞
皇上睿鑒施行
請復賑濟事例疏(三十五年十月十七日上)
該(臣)看得淮揚徐三屬今歲水災饑民乏食蒙我
皇上聖德如天愛民如子允動省城例米并積穀賑濟
(臣)於未准部覆之前先自江寧起行前往淮揚一帶親
臨督賑途次分委道府等官在於各州縣鄉村鎮集處
所將真正乏食災民查勘明確共發三個月賑糧(臣)往
來督勘宣布
皇仁災民扶老攜幼歡呼載道惟是低窪之區仍然一
派汪洋男婦尚棲隄岸今次所發賑糧僅足目前之用
來春尚乏謀生兹據江蘇布政使張志棟詳稱暫開捐
米事例以資接賑仍請先動京口畱漕九萬五千餘石
并各屬例穀以俟捐補(臣)一面咨商督漕二臣一面批
行該司再加確議准督臣范承勲咨覆先動畱漕接賑
開例捐補均為允當咨(臣)主稿題請而漕臣桑格又以
鳳陽倉見有存剰麥六萬餘石可以動濟饑民以免堆
貯腐壊毋庸補還亦咨(臣)主稿會題又經飭行藩司議
詳今據該司覆稱鳳倉麥石從前動賑開銷有例今毋
庸議補外惟暫動留漕積穀與省城例米及各屬應行
儲備穀石仍請開例捐納等情(臣)查常平倉事例原屬
救荒善政向蒙
皇上念切民依准予捐納積粟預備江蘇各屬先因應
貯之數已足是以停止改捐銀兩今歲淮揚徐異常水
患被災孑遺目下雖有賑糧可食轉瞬來春餬口無資
難施耕鑿勢須接賑俾得盡力畎畝但本處儲蓄已動
用無存鄰邑積貯又撥協殆盡所當仰懇
聖恩將捐銀之例暫停毋論外省外郡人員仍照前例
捐納米穀并請先動京口畱漕及鳳倉麥石酌捐水脚
運送支用使災黎早蒙實惠其原動省城例米與京口
畱漕統俟開例補還責成道員經收至各屬應貯穀數
照依州縣大小捐足之後即行停止不特淮揚徐一帶
百萬生靈重霑
聖澤感頌愈無紀極即地方儲備亦有攸賴矣既據該
司具詳前來相應據詳具題統候部覆(臣)謹會同總督
臣范承勲總漕臣桑格合詞具題伏乞
皇上睿鑒勅部議覆施行
上元等三縣水災請蠲賑疏(三十五年十月二十六日上)
該(臣)看得上元句容六合上海丹徒五縣本年秋禾被
水情形經(臣)具疏題報飭行江蘇布政司委員確勘果
否成災去後今據布政使張志棟詳稱上海丹徒二縣
已據勘不成災取有印結存案將勘過上元句容六合
三縣民屯被災田畝分數造具冊結詳送前來(臣)查上
元句容六合三縣共被水渰七八九十分災田地二千
二百七十九頃三十八畝零照例應蠲銀二千八百七
兩七錢八分零米豆一千四百一十九石三斗九升零
惟是被災人民秋成失望乏食堪憐所當亟為賑恤仰
請
皇仁俯允動支捐貯穀石容(臣)委員查明真正饑民按
口散給統俟賑畢造冊報銷俾災黎不致失所感沐
聖恩無既矣除將被災分數冊結分送部科外(臣)謹會
同總督臣范承勲合詞具題伏乞
皇上睿鑒勅部議覆施行
西陂類稿卷三十四
