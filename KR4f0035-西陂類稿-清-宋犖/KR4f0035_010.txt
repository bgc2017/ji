西陂類稿卷十
吏部尚書宋犖撰
漫堂草
雪中登滕王閣次多玉巖孝廉韻
章江西望山為界風急奔濤響砰湃雪中登閣信一竒
水闊雲深迷九派昔年僅過石亭寺未訪滕王恒介介
朅來持節繼閻公天畔褰衣意良快瑯琊吟魂儼可招
俗韻憑欄掃&KR0655;芥歌舞已散野鶩留畫棟朱簾幾成敗
徙倚看雪雪愈狂那許羇人堅酒戒臨風怊悵覓遺篇
斷碣消沈失倒薤薄暮蒲颿駛如馬南浦蒼茫去疑隘
逢逢鼉鼓何處鳴震起魚龍驚百怪新詩題壁得未曾
讀罷真成爪爬疥繄余微尚契雲山擬駕籃輿謝機械
匡廬面目霽後看次第閒吟償夙債
(附)原倡多時珍
舟人報入洪州界雉堞臨江俯澎湃崔巍傑閣冠雲
霄坐鎮章流朝百派滕王昔日駐旌旄閻督當時盛
賓介座中年少有王郎一賦纔成衆稱快憐才自見
古人真意氣文章鍼引芥古今勝蹟幾荒丘此閣千
年疊成敗捲飛雲雨朝暮愁出没風濤舟楫戒遥峯
隱隱淡於烟遠樹濛濛紛若薤登臨不獨憑弔多放
眼已覺塵寰隘落霞孤鶩景依然筆有化工吁可怪
莫將駢語薄前人我欲題詩羞壁疥此際真成曠遠
觀半生悔被詩書械青鞵布襪興有餘此行尚了匡
廬債
疊前韻呈中丞公時珍
放舟已下章江界雪虐風饕舞澎湃長須追我捧一
圅開卷波濤洶百派龍文萬斛獨能扛斫陣神兵馳
不介自然元氣力排奡寧止齒牙誦清快子安昔日
賦稱工較此須彌納一芥古今世事亦何常文筆才
名有成敗詞章一道根性靈布鼓雷門從此戒况公
德業炳霄壤清若冰霜嚴拔薤行看爕理坐明堂節
鉞江湖誠覺隘何期瓦缶觸黃鐘滿幅蛟螭森百怪
珍也生平好文史如遇枯楊便馬疥盤空硬語啓蓬
心一脫騷壇詩律械願公吟嘯有餘情未敢築臺思
避債
雪同山蔚賦(效歐陽體不以鹽玉月梨梅練絮銀鶴鵝鷗鷺蝶飛舞之類為比仍不使)
(皓潔白素等字即次原韻)
曉起忽訝樹添萼怪道中宵錦衾薄從來南雪不到地
如掌漫空卻大作支派章江歸混茫面目廬山失寥廓
戟門畫角吹劇澀竹屋紙窗光乍爍空階跂足對灑灑
破帽蒙頭殊落落捎欄蕭摵爬沙蟹埋蹤寂寞藏丘貉
幽人閉戸或晏眠稚子忍凍時競攫輪囷壓折嗟古松
啁啾道飢憐寒雀故人平臺舊賦客遠路看山踏芒屩
冰衙那阻鼓枻興地爐聊共傾杯樂坡老櫜鞬與周旋
醉翁號令嚴洗瀹擊鉢快意傾泉源聳肩旁搜窮冥漠
三徑滅没手欲龜一舞縱横蔗當槊來麰雖慶吟太苦
門外吏人聞而噱
(附)前題劉榛
入春三日雲氣揚一夜滕六過章江幕府清寒冰堪
結霏霏况復三尺彊家住梁園舊與狎風流文雅(臺名)
還未荒摇筆一弄郢人曲敢叱司馬驚鄒陽於今志
氣甘消歇徒擁破被高眠僵公念故人下折簡聿來
南浦同寒光凌曉山郊莽四顧繽紛直似平臺鄉不
遠廬陵存遺令白戰旗鼓期相當寸鐵尺箠毋容假
一往真勇空拳張眉山遵之如蕭律我亦三申懸罰
觴莫盡掃烹蠏眼銚且須留充驢背囊我聞此地二
十載隂蝕寒剝羣生傷但知三時剜肉赤誰聽一聲
歌竹黃公吹葭灰温百物又感麥瑞來千倉喜極頻
將穿履踏團取還作解酲嘗嘗似嵰山甜且香願賦
既飽十三邦
再次歐公韻劉榛
五出試驗春來萼鴛瓦初承紙樣薄疎疎枯葉零亂
鳴灑灑空城次第作漸凝逕竹強撐持不辨雲山莽
寥廓深壑偏容風去填清江更比日能爍身若栩栩
在廣寒世已漫漫連碧落何處覓得三窟㕙果然溷
作一丘貉佳人自會茶鐺掃小兒戲為粉餈攫累積
有時折凍松翔迴無地啄飢雀謝莊原不在鮮衣東
郭何妨少完屩惟我來分銷金煖與公堪鬭拈髭樂
天地精華足探搜兒女塗抹盡滌瀹老興雪時愈騫
騰本色風光歸澹漠堅陣要防攻偏師對壘不容持
短槊孫武徒將粉黛驅不堪白戰將軍發一噱
(附)前題至
江鄉澤水當堅腹北風吹徹元隂酷濺濺纔驚落瓦
溝灑灑還看敲庭竹飢鳥攫食帀樹鳴凍雀引伴緣
窗宿街頭酒價知應昂江邊魚網想當束來牟根深
快藉培狐兔迹顯愁難伏幽人閉戸抱醉眠舟子推
篷祝晴旭喚醒平臺老鄒枚判出匡廬真面目蘆汀
畫手不復傳(惠崇有蘆汀密雪卷)眉山戰筆誰能續(東坡有效歐陽體作)
(白戰詩)且喜眼界頓空明獨立高樓恣遐矚
春日遊翠巖寺四首(寺後傳有洪厓子丹井)
涉江遵野岸策馬望層巒物候芳春好招尋法界寬衣
涵桃色嫩心洗磵聲寒多謝田家子殷勤夾道看
地自蕭梁闢千年幾廢興斷幢隨洞失傑閣入雲登樹
簇喧黃鳥簷虛挂紫藤晨昏孤磬裏羨殺白頭僧
别院黃茅屋淒清洗盋泉淙緣刳木走響並素琴傳玉
版參初地繩牀借晏眠疎籬蕉影下步屧惜苔錢
越嶺更披榛厓荒古甃堙危橋容坐嘯纖月快迎人燒
藥懷高躅支笻了勝因退尋還有句瑞不負嘉辰
春夜雨後同袁士旦劉山蔚小飲士旦談黃山之
勝出紀遊詩共讀之即席有作用范石湖登姑蘇
臺避暑韻
紅薔點幽砌快值餘春閏涉江羣屐臨閉閣壺觴進聽
殘豐溜激坐翦孤檠燼曰余擁節旄百事惟任運曠懷
託莊騷虛聲薄廚俊客談天都竒恍已凌千仞心折五
字篇直斫康樂陣味憐啗蔗佳興同舞鶴振宿霧林際
收纖月籬根印屢看頭觸屏那顧山童愠星芒晄酒鱗
卬首河漢近墨探豹囊秘硯拭鵒眼暈聊罄良夜歡待
發遠遊軔高風挹彩鸞遺軒訪寫韻
(附)和前韻啓旭
今春勝事賖三已欣逢閏霜臺鼓角閒蓮幕賓僚進
高館玉琴横芳筵銀䗶燼名理有劇談魁柄看斜運
巍巍川嶽崇濯濯風儀俊詞源沛砰磅如瀑下飛仞
短力易啙窳沉吟怖堅陣漸酣胸臆豁作使雙眉振
憑將金石心出與明哲印荷錫清晏嘉足破窮居愠
俯仰神自超憑陵天欲近沾沾露氣濃漠漠花光暈
軫兹幸舍遷稍息征途軔千秋柏府中著此高閒韻
送劉山蔚歸里四首
子舍君頻夢歸期敢重違山將五老别潮挾片颿飛野
岸搴芳草長河訪舊磯天涯明月在相對共依依
昨歲滄江上煩君草捷書幽探偕亂後白戰愜公餘(山蔚)
(曾倣歐公作白戰體詩)金石留音徧河梁結恨初南州今日榻猶
接故人裾
染翰從花外銜杯每夜分空亭看鶴乳曲牖挹蘭薰俯
仰成陳跡湖山隔暮雲袛餘雙孔雀聯句未同君
掉頭君竟去閉閣我仍留老愧施行馬心摇逐泛舟樂
箴情不淺(山蔚以樂箴見贈)初服願終酬怊悵西園讌明朝欠
老劉
題柳愚谷畫寄北蘭澹公
愚谷秋容寫北蘭茅亭疎樹訝高寒衙齋不合長留此
送與山僧壁上看
題愚谷畫四首
舊時名畫說丹臺丘壑何妨又别開地下王蒙應一笑
後生咄咄逼人來(次韻春叔明有丹臺曉圖)
烟艇戛溪來竹閣緣雲上佳句憶蘇州天秋百泉響
藤纏老樹欹雲歛孤峯峙羨殺結茅僧泉聲鎮盈耳
黃王遺法此偏優不與金陵八子儔彷彿輞川詩意在
鶴巢松樹蓽門幽
臘月十七夜衙齋小集同柳愚谷用陳子文豐臺
看花韻二首
捎簷梅萼雪爭新鎻印俄驚又一廵終歲艱虞持節地
幾時端的罷官人隔江雲岫遙相媚攬鏡霜髭漸欲勻
何物好醫詩思澀麻姑名酒貰來頻(時買得麻姑酒)
薺菜登盤逼早春青熒燈火酒千廵分題每愛詩中畫
入座偏宜世外人南浦疎鐘催短景西陂孤櫂待閒身
清輝恰送江天月頓洗胸中十斛塵
盆梅
素盎疎枝嶺外傳幽香歲晩挹來偏貯從官閣風簾下
韻奪山橋野店前映雪清寒渾欲笑張燈的皪倍增妍
故園回首無消息每到花時幾悵然
偶得黃魯直遊青原山寺詩石刻後有施愚山跋
同愚谷次韻
雪霽天宇肅南榮絶纖埃俯摘菜甲嫩仰睇斗柄迴適
得涪翁碑遠自青原隈冲襟有深契懸玩耳目開太史
玉局亞曠代稱瓌材遷謫被黨禍所遇良足哀結伴遊
寶坊振筆題荒崖高風留至今攀附無梯階遺碑嵌堊
壁千年覆華榱好事宛陵叟慇懃滌塵埋磨墨榻萬本
汎覽遍九垓鳴呼此詞翰下士恒嫌猜繄余晩篤嗜披
尋到根荄寒夜集勝友法鑒傾深杯官樣脱已盡狂叫
忘形骸緬當揮灑時氣將磵壑摧宜與顔平原名山相
追陪(寺有魯公碑)我輩今且樂鼓角消喧豗發揚西江派眼
底驅淫哇須知元和脚翻與鍾張偕卷持入宦橐西陂
歸去來對作駱駝坐吟同轆轤催漏殘缺月上庭鶴雙
徘徊
錢塘顧啓姬鄂子幼輿室人也曩於京師有花憐
昨夜雨茶憶故山泉之句一時豔稱之兹幼輿遠
道見訪口占以贈
花憐昨夜雨茶憶故山泉似此驚人句難為贈婦篇畫
眉君暫輟下榻我相延賦就滕王閣靈風促轉船
賦贈憩雲菴心壁上人用虞道園題旦景初僉司
畫韻
東湖之東蘇浦南荒岡古柳垂毿毿把茅盖頭來衲子
晨夕甕牖得勝探西山對面作屏幛江城不隔浮空嵐
澹臺墓近梵度壠百花洲迥鐘摇潭昨者雪片如掌落
曾一過訪駐兩驂化鹿拂子留几席(木陳大師别號化鹿山長上人其法)
(嗣也)石溪畫本藏幐緘(石溪金陵高僧善畫)幸未凍死聳肩坐詩懷
禪理相交參繞籬且種幾行菜庇車那羨千章楠我官
烜赫居以冷邂逅法侣知無慚生平眠食願學道况復
衰病百不堪好聽粥鼓伴彌勒何須海岸方投簪
歲暮放歌用元遺山遊黃華山韻示諸友
小兒燈下笑挽鬚阿爺真箇成衰翁曉對厭原起歎息
芒鞵那躡青芙蓉此間發願信天耳虛無因應余何功
朅來
詔蠲租之半冰雪已過開春容簿領朱墨紛且卻逼除
庭戶披和風年年鎻印一酬倡還以酒澆磊隗胸愚谷
(金陵柳子)雖老熊豹姿衆賓意氣凌長虹錢塘少君(謂顧啓姬)傳
賦草疇昔驚倒新城公(謂王阮亭宫詹)嗚呼終歲困轅下高談
今並焦遂雄食單頗訝備方物龍豬(龍南産)遼菌放箸空
自顧一飽亦良易西陂魚麥况未窮搔頭忽憶篋中句
次第杏子櫻桃紅(元次山選同時人詩為篋中集高念東先生有作云故園小圃又東風杏)
(子櫻桃次第紅明日春明門外路清明消遣馬蹄中)
早春燕射六首
首春挍射灌嬰城肅肅官僚待倚旌不比當年宴滕閣
僅將詞賦博虚聲
堂下桓桓將士雄左支右屈技何工須知氛祲全消曰
都在雍容旅進中
破的將軍矢不虛連槌畫鼓一軒渠行觴就席無矜色
似熟顔公論座書(謂趙總戎)
彘肩生啗酒淋漓彷彿趨庭薊北時旂常功業慚家學
衹肖先公兩鬢絲
又見東風入豫章衰遲無補起徬徨甘泉倘更從游獵
難挽雕弓射兩狼
斜景天開落酒卮簷花逕柳弄芳姿吟鞭擬向郊坰指
試手先成燕射詩
秋日夢葉荃伯以菊花卷索題醒而作歌奉寄
凉秋一别十載餘每逢秋日嗟離居今年聞鴈向江國
夢君不與平生殊手持畫卷索題句迫促但願急就書
鵝溪乍展艷秋色黃華翠葉何蕭疎振筆一笑殘夢破
窺人片月當窗虛句不能記意則省餐英歲晏幽懷攄
聞君目盲類張籍行階恒用楖栗扶顧我朝衫苦未脱
眼有黑花霜生䰅幾時親戚共情話閒閒十畝真歸歟
君盲雄談尚驚座我老吟興吞江湖東籬斗酒足娛樂
還堪寫作二老圖天涯此際漫矯首宮亭雲樹愁糢糊
題詩寄君待回鴈寸心飄比風中旟
秋日重過北蘭寺六首
簿書烟海坐相仍秋日羇愁一倍增何處空林堪脱帽
祇應還訪北蘭僧
竹逕茅堂蘚色滋芭蕉葉大蔭方池到來空綠生衣袂
恰好詩翁著句時
荒阜孤亭緩步躋棟花坪好故人題香篝茗椀纔料(平聲)
理苦被蟬聲趲日西(楝花坪為邵子湘題)
烟江疊嶂曾看畫列岫亭邊畫意賖竒絶廬山飛鳥外
一㾗晴碧落簷牙(宋王晉卿有烟江疊嶂圖)
澹雪泉開碧篠籠酌來真與錫山同太平寺裏誇牛乳
傖父應知是杜公(泉舊名俗甚亦子湘倣參寥泉例以澹雪名之)
偃仰禪關愜素心黃昏待月向風林騶人莫漫催歸騎
且聽莎雞自在吟
鎻闈即事二首
豫章鎻院傍東湖試日秋高氣象殊蕉葉風微江籟靜
薲花雨過月明孤縱横文陣來天馬遠近華燈散夜烏
獻賦幾迴思輦下少年餘興未全無
羣賢將事盡從容簾靜堂虛氣愈恭使者定推冰作鑑
老夫先識劔為龍烟雲匡嶽開生面文字廬陵有正宗
畫角無聲公讌罷庾樓清嘯答霜鐘
題唐解元墨杏花二首
度雨籠烟帶淺嚬芳園曉日貌來真始知落墨徐熙格
别具嫣然一段春
&KR0034;見緇塵改豔粧臙脂何必點窺牆依稀穀雨長洲苑
疋袖風流鬭女郎(唐題句云穀雨長洲苑旗亭賣酒家女郎全疋袖杏子一林花)
嘯雪集
歲暮對雪用王元之除夜寄羅評事韻二首
何處厭原山江城一皓然殘蕉當徑矗孤鶴背風眠蕭
摵公餘地崢嶸歲暮天欲將新熟酒分給釣魚船
幾曰即朝正寒威凛劍稜雲深南浦驛烟斷北蘭僧社
鼓喧江舫官梅簇畫燈長歌容鍵戶雙戟結輕冰
破硯
誰令端明體不全應從洗墨墮池邊良工巧致雙符合
尤物寧慚片月圓文字發皇還藉爾溪巖靈秀固依然
花鈿貼處饒丰韻俯足昂脣詎可憐
竹屏
竹屏樸以華鞈匝畫堂遮玉版淚㾗結金絲蟬翅加青
蒼仍篠簜縹緲帶烟霞何必神臺上琉璃始足誇
同兒至聯句後戲成一絶
解道能文是虎兒天涯歲暮共深卮三年宦况惟今樂
雪夜聯吟孔雀詩
(附)步前韻至
投老心情喜譽兒聯吟又把歲寒卮極知學語多生
澀不類斜川集裏詩
題沈石田所作米不米黃不黃小畫
米不米黃不黃淋漓水墨餘清蒼觀此石田題畫句便
知其畫神妙不可當昔為王子石谷所寶惜後為歸叟
希之所祕藏今也等閒落吾手不啻稚子得珍果連噉
不輟出入懷袖神飛揚朅來掛之高齋之素壁横峰側
嶺斷雲疎樹一一生動發竒光漁舟儼瓢小萬頃凌渺
茫舉似宋代晉卿烟江疊嶂卷各自光燄萬丈不減李
白杜甫之文章精神所注足不朽即此偶然片紙豈比
尋常粉墨雲烟過眼旋消亡嗚呼畫之妙也如此安得
驚人句題向畫之旁坐卧其下者三日推敲不定空徬
徨今日雪中太醉忽然振筆直寫所欲吐滔滔如決江
河之隄防世間萬事非強致投筆一笑且齅瓶内凍梅香
簷冰
雪晴簷霤忽無聲寒逼琉璃寸寸生列處疑簪將取戴
看來似筍漸抽萌消須門戶和風入墮恐兒童爆竹驚
笑我頭銜今轉大依然不愧一條清
鱸魚
食指連朝動幾回銀鱗分自泖湖隈遠同黃雀馳孤櫂
急倒清樽醉四顋風物蓴羹堪顧惜烟波篛笠重徘徊
一官不直由來是抹煞張翰亦辯哉(放翁有千載虛名笑張翰一官元不)
(直蓴鱸句)
得梁曰緝侍御報書却寄
鄢陵先生梁曰緝風格崧高並嵬岌年未五十解組歸
勇退誰能似此急菴結老學不窺園剝啄何人許攔入
昔余需次金明門冷炙殘杯每霑及君方嶽嶽冠惠文
邸舍一樽將我揖晨夕廚俊快追陪堯峰之叟手頻執
(謂汪鈍翁)貴遊車馬不暫停我輩閉關類蟲蟄有時雄談到
五更僮觸屏風蛬語澀别來忽忽三十年舊雨相思祇
於邑前一寄書恐莫達千里報章如取給中閒引喻詎
敢承人物王(東臯)湯(潛菴)邈階級計日笑謝碧油幢同向烟
波著蓑笠講解孝經君語謙(來書引放翁欲為鄉鄰講孝經句)鑽研知
遍經史集曰余雖老願執鞭遥望陶城幾竚立
歲暮喜周屺公過訪即留小飲次日同至北蘭寺
看雪次見贈原韻二首
天寒山稜削歲晏江流清蕭辰坐滕閣懷抱何崢嶸故
人千里來颿與孤鶩爭相見嗟我老君顔仍玉英讀君
贈我句如露霑金莖拂拭漫堂榻傾杯話平生梅花爛
然開無限冰雪情
朔風吹倒人江徼忽凜冽相攜策馬去飽看北蘭雪竹
屋壓欲摧池冰迥澂澈嘯歌雜詼嘲頓慰七載别高文
晩愈妙堪追韓杜傑品泉滌俗韻論研得怡悅禪語叩
參寥君優我維劣
林檎
嘉果名元著芳鮮出上林蘋婆同似玉霜橘愧將金擘
自憐珍味收應奪衆禽濟南開館處遺帖大王欽(邢子愿有)
(來禽館)
早春新霽有感用梅宛陵和景彛閏臘省宿韻
循牆幾載抱凌兢隨手年光又解冰綠竹風聲傳細細
碧天雲葉卷層層閒從簾外移花盎鬧說街頭賣紙燈
禪榻鬢絲何限意誰云不是入山僧
雪夜飲酒二首
我官一何熱我心一何冷(同邑沈文端相國家書中語)卓哉前輩言
其味佳且永自我來江國頗厭煩囂境衙齋類僧居冷
味快獨領三載冰雪窟今歲雪更猛入春遍霑灑西山
玉作屏梅花凍不開何處覓紅杏寂寥燒燈前文案恰
稍省繙書駱駝坐爐篆兼燈影相伴鶴與鷼羽毛殊修
整詼嘲誦歐詩風騷羨馳騁
我素不飲酒飲祇一蕉葉嚴冬因臂痛遂與樽罍接一
杯霑枯腸芒角不可攝兩杯磊隗消起舞亦何捷三杯
變朱顔春色入雙頰譬彼枵腹子文史聊涉獵不輟日
勉旃聲名頓超躐深夜更傾倒霜笛小童擫大雪漫天
來屋隙飄蝴蝶吟情邈空山不復知沿牒呼兒寫硬句
凍硯急磨歙
喜得彭無山黃門報書
彭侯磊落襟懷孤歐陽四門堪為徒孝廉鄉舉自蚤歲
英名直與烏石俱昔當閩亂託疾卧三年身上無完膚
時平筮仕得泃水跼蹐何異轅下駒勸農講學比家事
按治豪右矜無辜時余持節向通潞薦揚曾上大府書
強項之號舉以贈開心寫意欣相於我官于南灑淚别
轉燭不覺五載餘西江建牙愧濫寄臨事迂拙手口瘏
十三郡人少休息旦晩自劾歸田廬聞君畿東久閱歴
薑桂為性終如初議鐫議罷考功法賜金仍復停
鑾輿盤錯屢試望愈峻大臣推轂
帝曰俞黃門給事荷
寵命聲價不啻璠與璵臨風短札聊寄訊雜以規諷伸
區區不圖作答二千字委曲盡將肝膈舒嘉猷誓矢告
我
后焚草敢將虛名沽紙尾數語頗𤨏細添丁笑作三河
呼似此交情足千古方之金石良非殊回環莊誦口流
沫中夜起舞傾杯壺再拜擬作王褒誦扢揚鳳鳥鳴高
梧
寄黃棃洲徵君
文獻南雷尚未湮望從郤聘愈嶙峋忠端氣節傳先世
頗及交游號黨人大業名山驚乍拜暮年撰杖擬相親
中原前輩風流在已自垂髫向往頻
㭨子
異果分來自嶺南椶皮剝盡殼中含白膚盈寸驚初剖
清液霑脣得半酣葉少林高傳載籍品竒味别帶煙嵐
非同蒟子徒為醬留作詩瓢掛草菴
燈夕用韓持國韻
雪晴豐霤驚閒窗詩懷似海筆似杠聯句兀奡傚韓孟
角勝不待金鼓摐向夕治具酬令節草草何必烹羊腔
畫屏匼匝妙翦刻空堂照耀開明釭琉璃掛定灩秋水
當簷祇恐風擊撞自我&KR0681;此忽三載守拙頗宜民俗厖
有時策馬出北郭褰衣列岫(亭名)臨長江今也清興復不
淺嘯歌那許南樓降喧闐街鼓雜爆竹旗門深閉森矛
鏦起踏明月偕賓從蹁蹮鶴舞當階雙轟飲無算到酒
脚呼童仍進大食缸
西陂類稿卷十
