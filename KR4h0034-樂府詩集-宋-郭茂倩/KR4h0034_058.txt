樂府詩集卷第五十八
太原郭茂倩編次
琴曲歌辭
&KR0736;歸引石崇
一曰離拘操琴操曰衛有賢女邵王聞其
賢而請聘之未至而王薨太子曰吾聞齊
桓公得衞姬而霸今衛女賢欲畱之大夫
曰不可若賢必不我聽若聽必不賢不可
取也太子遂畱之果不聽拘於深宫&KR0736;歸
不得遂援琴而作歌曲終縊而死晉石崇
&KR0736;歸引序曰崇少有大志晚節㪅樂放逸
因覽樂篇有&KR0736;歸引古曲有弦無歌乃作
樂辭但&KR0736;歸河陽别業與琴操異也樂府
解題曰若梁劉孝威胡地憑良馬備言&KR0736;
歸之狀而已按謝希逸琴論曰箕子作離
拘操不言衛女作未知孰是
&KR0736;歸引歸河陽假余翼鴻鶴高飛翔經芒阜濟河梁望
我舊館心悅康清渠激魚彷徨雁驚泝波羣相將終日
周覽樂無方登雲閣列姬姜拊絲竹叩宫商宴華池酌
玉觴
同前劉孝威
胡地憑良馬懷驕負漢恩甘泉烽火入回中宫室燔錦
車勞遠駕繡衣疲屢奔貳師已喪律都尉亦銷魂龍堆
求援急狐塞請先屯櫪下驅雙駿腰邊帶兩鞬乘障無
期限思歸安可論(言一作)
同前張祜
重重作閨清旦鐍兩耳深聲長不徹深宫坐愁百年身
一片玉中生憤血焦桐罷彈絲自絶漠漠暗魂愁夜月
故鄉不歸誰共穴石上作蒲蒲九節
猗蘭操孔子
一曰幽蘭操古今樂錄曰孔子自衛反魯
見香蘭而作此歌琴操曰猗蘭操孔子所
作孔子歴聘諸侯諸侯莫能任自衛反魯
隱谷之中見香蘭獨茂喟然嘆曰蘭當為
王者香今乃獨茂與衆草為伍乃止車援
琴鼓之自傷不逢時託辭於香蘭云琴集
曰幽蘭操孔子所作也
習習谷風以隂以雨之子于歸遠送于野何彼蒼天不
得其所逍遥九州無所定處時(世一作)人闇蔽不知賢者
年紀逝邁一身將老
同前辛得源
奏事傳青閣拂除乃陶嘉散條凝露彩含芳映日華已
知香若麝無怨直如&KR0984;不學芙蓉草空作眼中花
同前韓愈
蘭之猗猗揚揚其香不採而佩於蘭何傷今天之旋其
曷爲然我行四方以日以年雪霜貿貿薺麥之茂子如
不傷我不爾覯薺麥之茂薺麥之有君子之傷君子之
守
幽蘭五首鮑照
傾暉引草色孤景流恩顔梅歇春欲罷期渡往不還
簾委蘭蕙露帳含桃李風攬帶㫺何道坐令芳節終
結佩徒分明抱梁輙乖互華落知不終空愁坐相悞
眇眇蛸挂網漠漠蠶弄絲空慙不自信怯與君盡(劃一作)
期
陳國鄭東門古來共所知長袖暫徘徊駟馬停路歧
同前崔塗
幽植衆能知貞芳只暗持自無君子佩未是國香衰白
露沾長早青春到每遲不知當路草芳馥欲何為
將歸操孔子
一曰郰操琴操曰將歸操孔子所作也孔
叢子曰趙使聘夫子夫子聞鳴犢與竇犨
之見殺也回輿而旋為操曰將歸史記世
家曰孔子既不得用於衛將西見趙簡子
至於河而聞竇鳴犢舜華之死臨河而嘆
曰美哉水洋洋乎丘之不濟此命也夫子
貢曰何謂也孔子曰竇鳴犢舜華晉國之
賢大夫也趙簡子未得志之時須此兩人
而后從政及其已得志殺之乃從政夫鳥
獸之不義也尚知辟之况乎丘哉乃還息
乎郰鄉作為郰操以哀之徐廣曰竇鳴犢
舜華或作鳴鐸竇犨王肅曰郰操琴曲名
也
翺翔于衛復我舊居從我所好其樂只且
同前韓愈
狄之水兮其色幽幽我將濟兮不得其由涉其淺兮石
齧我足乘其深兮龍入我舟我濟而悔兮將安歸尤歸
乎歸乎無與石鬭兮無應龍求
龜山操韓愈
琴操曰龜山操孔子所作也季桓子受齊
女樂孔子欲諫不得退而望魯龜山作此
曲以喻季氏若龜山之蔽魯也
龜之氣兮不能雲(為舊作)雨龜山枿兮不中梁柱龜之大
兮祗以奄魯知將隳兮哀莫余伍周公有&KR0736;兮嗟余歸
輔
殘形操韓愈
琴操曰殘形操曾子所作曾子夢一狸不
見其首而作此曲也
有獸維狸兮我夢得之其身孔明兮而頭不知吉凶何
爲兮覺坐而&KR0736;巫咸上天兮識者其誰
雙鷰離梁簡文帝
琴集曰獨處吟流澌咽雙鷰離處女吟四
曲其詞俱亾琴歴曰河間新歌二十一章
此其四曲也
雙鷰有雄雌照日兩差池銜花落北戶逐蝶上南枝桂
棟本曾㝛虹梁早自窺願得長如此無令雙鷰離
同前沈君攸
雙鷰雙飛雙情想&KR0736;容色已改故心不衰雙入幕雙出
帷秋風去春風歸幕上危雙鷰離銜羽一别涕泗垂夜
夜孤飛誰相知左回右顧還相慕翩翩桂水不忍渡懸
目挂心&KR0736;越路縈鬱摧折意不泄願作鏡鸞相對絶(作一)
(作鏡鸞相對絶鸞對鏡絶武本願)
同前李白
雙鷰復雙鷰雙飛令人羡玉樓珠閣不獨棲金窗繡戶
長相見柏梁失火去因入吳王宫吳宫又焚蕩鶵盡巢
亦空憔悴一身在孀雌憶故雄雙飛難再得傷我寸心
中
處女吟魯處女
琴操曰處女吟魯處女所作也古今樂錄
曰魯處女見女貞木而作歌亦謂之女貞
木歌
菁菁茂木隱獨榮兮變化垂枝含蕤英兮脩身養志建
令名兮厥道不同善惡幷兮屈身身獨去微清兮懷忠
見疑何貪生兮
貞女行梁簡文帝
琴操曰魯次室女作貞女引
借問懷春臺百尺凌雲霧北有歲寒松南臨女貞樹庭
花對帷滿隙月依枝度但使明妾心無嗟坐遲草
同前沈約
貞心信無矯傍隣也見疑輕生本非惜賤軀良足悲傳
芳託嘉樹弦歌寄好詞
列女操孟郊
琴集曰楚樊姬作列女引
梧桐相待老鴛鴦會雙死貞婦貴徇夫捨生亦如此波
瀾誓不起妾心井中水
别鶴操商陵牧子
崔豹古今注曰别鶴操商陵牧子所作也
娶妻五年而無子父兄將為之改娶妻聞
之中夜起倚戶而悲嘯牧子聞之愴然而
悲乃援琴而歌後人因為樂章焉琴譜曰
琴曲有四大曲别鶴操其一也
將乖比翼兮隔天端山川悠遠兮路漫漫攬衣不寐兮
食忘餐
同前鮑照
雙鶴俱起時徘徊滄海間長弄若天漢輕軀似雲懸幽
客時結侣提攜遊(到一作)三山青繳凌瑶臺丹蘿籠紫煙
海上疾風急三山多雲霧散亂一相失驚孤不得住緬
然日月馳遠(已一作)矣絶音儀有願而不遂無怨以生離
鹿鳴在深草蟬鳴隱高枝心自有所懷(存一作)㫄人那得
知
同前韓愈
雄鶴(鵠一作)銜枝來雌鶴啄泥歸巢成不生子大義當乖
離江漢水之大鶴身鳥之微㪅無相逢日安可相隨飛
别鶴梁簡文帝
接翮同發燕孤飛獨向楚值雪已迷羣驚風復失侣
同前吳均
别鶴尋故侣聯翩遼海間單棲孟津水驚唳隴頭山
同前楊巨源
海鶴一為别高程方杳然影搖江海路&KR0736;結瀟湘天皎
然仰白日真姿棲紫煙含情九霄際顧侣五雲前遐心
屬清都淒響激朱弦超搖間雲雨迢遞各山川東南信
多水會合當有年雄飛戾冥寞此意何由傳
同前王建
主人一去池水絶池鶴散飛不相别青天漫漫碧海重
知向何山風雪中萬里雖然音影在兩山終是死生同
池邊巢破松樹死樹頭年年烏生子
同前張籍
雙鶴出雲谿分飛各自迷空巢在松杪折羽落江泥尋
水終不飲逢林亦未棲别離應易老萬里兩淒淒
同前杜牧
分飛共所從六翮勢摧風聲斷碧雲外影孤明月中青
田歸路遠月桂舊巢空矯翼知何處天涯不可竆
走馬引張率
一曰天馬引崔豹古今注曰走馬引樗里
牧恭所作也為父報怨殺人而亾匿於山
之下有天馬夜降圍其室而鳴覺聞其聲
以為追吏奔而亾去明旦視之乃天馬跡
也因惕然大悟曰豈吾所處之將危乎遂
荷糧而逃入于沂澤中援琴而鼓之為天
馬之聲故曰走馬引也
良馬龍為友玉珂金作羈馳騖(相去一作)宛與洛半驟復半
馳倏忽而千里光景不及移九方惜未見辥公寧所知
斂轡且歸去吾畏路傍兒
同前李賀
我有辭鄉劒玉鋒堪截雲襄陽(長安一作)走馬客意氣自生
春朝嫌劒光靜草嫌劒花冷能持劒向人不解持照身
(照身影一作解持)
天馬引傅縡
驄色表連錢出冀復來燕取用偏開地爲歌乃號天權
竒意欲遠躞蹀勢難前本珍白玉鐙因飾黃金鞭願酬
芻秣寵千里得千年
龍丘引梁簡文帝
一曰楚引琴操曰楚引者楚游子龍丘高
所作也龍丘高出游三年&KR0736;歸故鄉望楚
而長歎故曰楚引
龍丘一迴首楚路蒼無極水照弄珠影雲吐陽臺色浦
狹村煙度洲長歸鳥息遊蕩逐春心空憐無羽翼
楚朝曲吳邁遠
白雲縈藹荆山阿洞庭縱横日生波幽芳遠客悲如何
繡被掩口越人歌壯年流瞻襄成和清貞空情感電過
初同末異憂愁多竆巷惻愴沉汨羅延&KR0736;萬里挂長河
翻驚漢陰動湘娥
楚明妃曲湯惠休
瓊臺彩楹桂寢雕甍金閨流耀玉牖含英香芬幽藹珠
彩珍榮文羅秋翠紈綺春輕驂駕鸞鶴往來仙靈含姿
綿視微笑相迎結蘭枝送目成當年為君榮
渡易水荆軻
一曰荆軻歌史記曰燕太子丹使荆軻刺
秦王丹送之至於易水之上軻使高漸離
擊筑荆軻和而歌為變徵之聲又前而為
此歌復為羽聲忼慨於是就車而去樂府
廣題曰後人以為琴中曲按琴操商調有
易水曲荆軻所作亦曰渡易水是也
風蕭蕭兮易水寒壯士一去兮不復還
同前吳均
雜虜客來齊時余在角抵揚鞭渡易水直至龍城西日
昏笳亂動天曙馬爭嘶不能通瀚海無面見三齊
荆軻歌陽縉
函谷路不通燕將重深功長虹貫白日易水急寒風壯
髮危冠下匕首地圖中琴聲不可識遺恨没秦宫
力拔山操項籍
漢書曰項羽壁垓下軍少食盡漢帥諸侯
兵圍之數重夜聞漢軍四面皆楚歌驚曰
漢已得楚乎何楚人多也起飲帳中有美
人姓虞氏常從駿馬名騅常騎乃悲歌忼
慨自為歌詩歌數曲美人和之羽泣下數
行遂上馬潰圍南出平明漢軍迺覺按琴
集有力拔山操項羽所作也近世又有虞
美人曲亦出於此
力拔山兮氣蓋世時不利兮騅不逝騅不逝兮可奈何
虞兮虞兮奈若何
項王歌
無復拔山力誰論蓋世才欲知漢騎滿但聽楚歌哀悲
看騅馬去泣望&KR0712;舟來
大風起漢高帝
漢書曰高祖旣定天下還過沛畱置酒沛
宫悉召故人父老子弟佐酒發沛中兒得
百二十人教之歌酒酣帝擊筑自歌令兒
皆和習之帝自起舞禮樂志曰至孝惠時
以沛宫為原廟令歌兒習吹以相和常以
百二十人為員按琴操有大風起漢高帝
所作也
大風起兮雲飛揚威加海内兮歸故鄉安得猛士兮守
四方
採芝操四皓
琴集曰採芝操四皓所作也古今樂錄曰
南山四皓隱居高祖聘之四皓不甘仰天
歎而作歌按漢書曰四皓皆八十餘鬚眉
皓白故謂之四皓即東園公綺里季夏黃
公甪里先生也崔鴻曰四皓為秦博士遭
世暗昧坑黜儒術於是退而作此歌亦謂
之四皓歌二說不同未知孰是
皓天嗟嗟深谷逶迤樹木莫莫高山崔嵬巖居穴處以
為幄茵曄曄紫芝可以療飢唐虞往矣吾當安歸
四皓歌崔鴻
漠漠商洛深谷威夷曄曄紫芝可以療飢皇農邈遠余
將安歸駟馬高蓋其憂甚大富貴而畏人不如貧賤而
輕世
八公操劉安
一曰淮南操古今樂錄曰淮南王好道正
月上辛八公來降王作此歌謝希逸琴論
曰八公操淮南王作也
煌煌上天照下土兮知我好道公來下兮公將與余生
毛羽兮超騰青雲蹈梁甫兮觀見瑶光過北斗兮馳乘
風雲使玉女兮含精吐氣嚼芝草兮悠悠將將天相&KR0854;
兮
樂府詩集卷第五十八
東吳毛晉訂正男扆再訂
