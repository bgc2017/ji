樂府詩集卷第四十二
太原郭茂倩編次
相和歌辭
楚調曲
怨詩二首嶭奇童
曰晚梧桐落微寒入禁垣月懸三雀觀霜度萬秋門艷
舞矜新寵愁容泣舊恩不堪深殿裏簾外欲黃昏
禁苑春風起流鶯遶合懽玉窗通日氣珠箔卷輕寒楊
葉垂金(陰一作)砌䔧花入井欄君王好長袖新作舞衣寬
同前張汯
去年離别雁初歸今夜裁縫螢已飛征客去來音信斷
不知何處寄寒衣
同前劉元濟
玉關芳信斷蘭閨錦字新愁來好自抑念切已含嚬虚
牖風驚夢空牀月厭人歸期儻可促勿度桺園春
同前三首李暇
羅敷初總髻蕙芳正嬌小月落始歸船春眠恒著曉
何處期郎遊小苑花臺間相憶不可見且復乘月還
别來花照路别後露垂葉歌舞須及時如何坐悲妾
同前二首崔國輔
樓前桃李疎池上芙蓉落織錦猶未成蟲聲入羅幕
妾有羅衣裳秦王在時作爲舞春風多秋來不堪著
同前孟郊
試妾與君淚兩處滴池水看取芙蓉花今年為誰死
同前劉义
君莫嫌醜婦醜婦死守貞山頭一怪石長作望夫名鳥
有竝翼飛獸有比肩行丈夫不立義豈如鳥獸情
同前鮑溶
女蘿寄松栢綠蔓花綿綿三五定君婚結髮早移天肅
肅羊雁禮泠泠琴瑟篇恭承采蘩祀敢效同居賢皎日
不留景良時如逝川秋心還遺愛春貎無歸妍翠袖洗
朱粉碧階封綺錢新人易如玉廢瑟難為弦寄羨蕣華
木榮君香閤前豈無搖落苦貴與根蒂連希君舊光景
照妾薄草年
同前白居易
奪寵心那慣尋&KR0736;倚殿門不知移舊愛何處作新恩
同前二首姚氏月華
春水悠悠春草綠對此&KR0736;君淚相續羞將離恨向東風
理盡秦筝不成曲
與君形影分胡越玉枕終年對離别登臺北望烟雨深
回身泣向寥天月
怨歌行班婕妤
新裂齊紈素鮮㓗如霜雪裁為合歡扇團團似明月出
入君懷袖動搖微風發常恐秋節至凉颷奪炎熱棄捐
篋笥中恩情中道絶
同前曹植
為君既不易為臣良獨難忠信事不顯乃有見疑患周
公佐成王金縢功不刊推心輔王室二叔反流言待罪
居東國泣涕當留連皇靈大動變震雷風且寒拔樹偃
秋稼天威不可干素服開金縢感悟求其端公旦事既
顯成王乃哀歎吾欲竟此曲此曲悲且長今日樂相樂
别後莫相忘
右一曲晉樂所奏
怨歌行朝時篇傅玄
昭昭朝時日皎皎最明月十五入君門一别終華髮同
心勿異離曠如胡與越胡越有會時參辰遼且闊形影
無髣髴音聲寂無達纖弦感促柱觸之哀聲發情思如
循環憂來不可遏塗山有餘恨詩人詠采葛蜻蛚吟牀
下回風起幽闥春榮隨路落芙蓉生木末自傷命不遇
良辰永乖别已爾可奈何譬如紈素裂孤雌翔故巢星
流光景絶魂神馳萬里甘心要同穴
怨歌行梁簡文帝
十五頗有餘日照杏梁初蛾眉本多嫉掩鼻特成虚持
此傾城貌翻為不肖軀秋風吹海水寒霜依玉除月光
臨戸駛荷花依浪舒望簷悲雙翼窺沼泣王餘苔生履
處没草合行人疎裂紈傷不盡歸骨恨難袪早知長信
别不避後園輿
同前江淹
紈扇如團月出自機中素畫作秦王女乘鸞向煙霧彩
色世所重雖新不代故竊悲凉風至吹我玉階樹君子
恩未畢零落委中路
同前沈約
時屯寧易犯俗險信難羣坎&KR4683;元淑賦頓挫敬通文遽
淪班姬寵夙窆賈生墳短俗同如此長歎何足云
同前虞世南
紫殿秋風冷雕甍白日沈裁紈悽斷曲織素别離心掖
庭羞改畫長門不惜金寵移恩稍薄情疎恨轉深香銷
翠羽帳弦斷鳳凰琴鏡前紅粉歇階上綠苔侵誰言掩
歌扇翻作白頭吟
同前李白
十五入漢宫花顏咲春紅君王選玉色侍寢金(錦一作)幈
中薦枕嬌夕月卷衣戀春(香一作)風寧知趙飛鷰奪寵恨
無窮沈憂能傷人綠鬢成霜蓬一朝不得意世事徒為
空鷫鸘換美酒舞衣罷鵰籠寒苦不忍言為君奏絲桐
腸斷弦亦絶悲心夜忡忡
同前庾信
家住金陵縣前嫁得長干少年回頭望鄉淚落不知何
處天邊胡塵幾日應盡漢月何時更圜為君能歌此曲
不覺心隨斷弦
同前(有逸句此詩中)吳少微
城南有怨婦含怨倚蘭叢自謂二八時歌舞入漢宫皇
恩弄幸玉堂中綠陌黃花催夜酒錦衣羅袂逐春風建
章西宫煥若神燕趙美女二千人君王厭德不忘新況
羣豔冶紛來陳是時别君不再見三十三春長信殿長
信重門晝掩關清房曉帳幽且閑綺窗蟲網氛塵色文
軒鶯對桃李顏天王貴宫不貯老浩然淚隕今來還自
憐轉晚草試逐佳遊芳草路小腰麗女奪人竒金鞍少
年曾不顧歸來誰為夫請謝西家婦莫辭先醉解羅襦
明月照高樓梁武帝
圜魄當虚闥清光流&KR0736;筵筵&KR0736;照孤影悽怨還自憐臺
鏡早生塵匣琴又無弦悲慕屢傷節離憂亟華年君如
東扶景妾似西桺煙相去旣路迥明晦亦殊懸願為銅
鐵轡以感長樂前
同前雍陶
朗月何高高樓中簾影寒一婦獨含歎四坐誰成歡時
節屢已移遊旅杳不還滄溟儻未涸妾淚終不乾君若
無定雲妾若不動山雲行出山易山逐雲去難願為邊
塞塵因風委君顔君顔良洗多盪妾濁水間
長門怨桺惲
漢武帝故事曰武帝為膠東王時長公主
嫖有女欲與王婚景帝未許後長主還宫
膠東王數歲長主抱置膝上問曰兒欲得
婦否長主指左右長御百餘人皆云不用
指其女問曰阿嬌好否咲對曰好若得阿
嬌作婦當作金屋貯之長主乃苦要帝遂
成㛰焉漢書曰孝武陳皇后長公主嫖女
也擅寵驕貴十餘年而無子聞衛子夫得
幸幾死者數焉元光五年廢居長門宫樂
府解題曰長門怨者為陳皇后作也后退
居長門宫愁悶悲&KR0736;聞司馬相如工文章
奉黃金百斤令為解愁之辭相如為作長
門賦帝見而傷之復得親幸後人因其賦
而為長門怨也
玉壺夜愔愔應門重且深秋風動桂樹流月搖輕隂綺
簷清露溽網戸&KR0736;蟲吟歎息下蘭閤含愁奏雅琴何由
鳴曉佩復得抱宵衾無復金屋念豈照長門心
同前費昶
向夕千愁起自悔何嗟及愁&KR0736;且歸牀羅襦方掩泣絳
樹搖風軟黃鳥弄聲急金屋貯嬌時不言君不入
同前徐賢妃
舊愛柏梁臺新寵昭陽殿守分辭方輦含情泣團扇一
朝歌舞榮夙㫺詩書賤穨恩誠已矣覆水難重薦
同前沈佺期
月皎風泠泠長門次(次一作)掖庭玉階聞墜葉羅幌見飛
螢清露凝珠綴流塵下翠屏妾心君未察愁歎劇繁星
同前吳少微
月出映層城孤圜上太清君王春愛歇枕席凉風生怨
咽不能寢踟蹰步前楹空階白露色百草寒蟲鳴念㫺
金房裏猶嫌玉座輕如何嬌所悞長夜泣恩情
同前張脩之
長門落景盡洞房秋月明玉階草露積金屋網塵生妾
妬今應改君恩㫺未平寄語臨邛客何時作賦成
同前裴交泰
自閉長門經幾秋羅衣溼盡淚還流一種蛾眉明月夜
南宫歌管北宫愁
同前劉皂
宫殿沈沈月欲分昭陽更漏不堪聞珊瑚枕上千行淚
不是&KR0736;君是恨君
同前袁暉
早知君愛歇本自無縈妬誰使恩情深今來反相悞愁
眠羅帳曉泣坐金閨暮獨有夢中魂猶言意如故
同前劉言史
獨坐爐邊結夜愁暫時恩去亦難留(收一作)手持金筯垂
紅淚亂撥寒灰不舉頭
同前二首李白
天回北斗挂西樓金屋無人螢火流月光欲到長門殿
别作深宫一段愁
桂殿長愁不記春黃金四屋起秋塵夜懸明鏡青天上
獨照長門宫裏人
同前李華
弱體鴛鴦薦啼妝翡翠衾鵶鳴秋殿曉人静禁門深每
憶椒房寵那堪永巷陰日驚羅帶緩非復舊來心
同前岑參
君王嫌妾妬閉妾在長門舞袖垂新寵愁眉結舊恩綠
錢生履跡紅粉溼啼痕羞被桃花咲看春獨不言
同前齊澣
焭焭孤&KR0736;逼寂寂長門夕妾妬亦非深君恩那不惜攜
琴就玉階調悲聲未諧將心託明月流影入君懷
同前劉長卿
何事長門閉珠簾只自垂月移深殿早春向後宫遲蕙
草生閒地梨花發舊枝芳菲自恩幸看却被風吹
同前僧皎然
春風日日閉長門搖蕩春心自夢魂若遣花開只笑妾
不如桃李正無言
同前盧綸
空宫古廊殿寒月落斜暉臥聽未央曲滿箱歌舞衣
同前戴叔倫
自憶專房寵曾居第一流移恩向何處暫妬不容收夜
久絲管絶月明宫殿秋空將舊時意長望鳳凰樓
同前劉駕
御泉長繞鳳凰樓只是恩波别處流閒揲舞衣歸未得
夜來砧杵六宫秋
同前二首高蟾
天上何勞萬古春君前誰是百年人魂銷尚愧金爐燼
&KR0736;起猶慚玉輦塵煙翠薄情攀不得星茫浮艷採無因
可憐明鏡來相向何似恩光朝夕新
天上鳳凰休寄夢人間鸚鵡舊堪悲平生心緒無人識
一隻金梭萬丈絲
同前張祜
日映宫墻桺色寒笙歌遙指碧雲端珠鉛滴盡無心語
彊把花枝冷笑看
同前二首鄭谷
閑把羅衣泣鳳凰先朝曾教舞霓裳春來却羡庭花落
得逐晴風出禁牆
流水君恩共不回杏花争忍掃成堆殘春未必多煙雨
淚滴閑階長綠苔
同前二首劉氏媛
雨滴梧桐秋夜長愁心和雨到昭陽淚痕不學君恩斷
拭却千行更萬行
學畫蛾眉獨出羣當時人道便承恩經年不見君王面
花落黃昏空掩門
阿嬌怨劉禹錫
望見葳蕤舉翠華試開金屋掃庭花須臾宫女傳來信
云(言一作)幸平陽公主家
樂府詩集卷第四十二
東吳毛晉訂正男扆再訂
