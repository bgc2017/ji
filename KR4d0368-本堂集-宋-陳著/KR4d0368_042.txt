本堂集卷四十二
宋陳著撰
詞
念奴嬌次韻弟&KR0581;
百年光景筭山中多占人間分數一片清風梅是主彈
壓粗花俗樹小小魚池深深鶯谷曲曲香雲路堪詩堪
畫是天分付閒處聞要跨鶴西遊家林自好且何妨
留駐趁取酴醿新煑酒燒笋煎花為具萬事皆空千金
一刻底用閒愁苦無情杜宇笑他催我歸去
又端午酒邊
雨簾高捲見榴花應怪風流人老是則年年佳節在無
奈閒心悄悄巧扇風香輕羅雪濕夢裏曾看了如今溪
曲歡盟分付年少偏是眉好相宜呼兒扶着把菖蒲
迎笑說道浮生饒百歲能有時光多少幸自清貧何妨
樂趣譜入瑤琴調杯杯酒滿這般滋味誰曉
綺羅香三章詠柳外聞蟬
障暑稠陰梳涼細縷露腋玲瓏多少閙中幽趣斷又續
可是無情緒相送短長亭路記春風曾著鶯啼便嬌那
得裊如許知音人自暗省凝睇青雲影裏黃昏猶竚
一部笙簫消得翠腰供舞堪對景翻入新妝鬢影低襯
教眉嫵試回頭舊日妝臺怕聽聲咽處
又
裊入風腔清含露脉聲在絲絲烟碧破暑吹涼天付弄
嬌雙腋似戀戀翠舞纖腰斷還續忍相離拆最歡時微
雨初晴夕陽猶濕淡雲隔新來多少愴感心怕魚情
過馬攀條驚着夢裏粧臺休說聽來曾昨凝竚謾番節
笙音暗自將玉蘭輕拍問誰能喚起陶潜醉翁同賦却
又
霽曉樓臺夕陽渡口涼腋新聲初到占斷清陰隨意自
成宫調看取次顫引薰風想無奈露飡清飽有時如柔
裊&KR0793;絲忽如笙咽轉嬌妙誰知憂怨極處輕把宮妝
蜕了飛吟枝杪耳畔如今悽感又添多少愁緒正縈繞
妝臺怎更禁被他相惱送殘音立盡黃昏月明深院悄
滿江紅次吕居仁韻
夢裏京華忽聽得庭花遺曲到醒來愁滿東風小屋春
事已非空結起曉妝無復隨羣玉想天涯淪落杜秋娘
攢眉綠誰能顧荒蕪菊誰能問平安竹任時光流轉
都成虛辱無可奈何天地隘只饒走得溪上足但逢人
相問麥青青何時熟
燭影搖紅壽族叔父衡之(銓)八十
吾菊山翁鶴驂來自蓬雲界平鋪心地有天知楚楚生
蘭&KR0581;膝下青衫舞拜更參差斑衣戲隊清閒無事門外
從他驚塵飛隘壽八千年八分纔一朱顔耐何妨長
主翠嵩春酒約詩盟在家慶堂前歡會領霞巵醺紅淺
帶是人說道真吕先生風流瀟洒(自註云常裹吕公巾)
又壽内子
瀟洒琴簾月燈歸後新諧好青雲香氣共清風消得金
花誥爭奈天顛地倒好光隂都驚散了更聽人說七七
年時多多煩惱嗟到如今信知空掛閒懷抱天于貧
處最饒人顰也翻成笑牢閉柴門自好對梅花杯盤草
草滿前兒女後夫妻韲鹽偕老
又壽董聲仲
雙杏堂深山(一作水)明水(一作山)秀縈回着穏鋪心事做平
生不買顰眉錯是則是蒼髯白髮笑微微朱顔自渥一
團春意半隱風流他誰能學六十年華又從今起新
花甲葵榴初豔芰荷香爭赴開筵酌家慶真堪恣樂碧
瑤杯湏拚滿酌瑟琴聲裏弟勸兄酬兒歌孫拍
聲聲謾次韻黃子羽詠鳳花
珍叢鳳舞曾是宣和春風送歸禁幄翠淺紅深婉娩步
空金落腥塵未飛動處是先知早辭華萼好在四并難
多少怨懷無託猛拍闌干誰會浮世事悠悠白雲黃
鶴有酒當花休得是今非昨花猶百年寧耐筭人生能
幾歡樂又忽忽醉夢裏春去不覺
祝英臺近次韻前人詠盤蓮
小盆池新壓藕翠蓋已擎雨巧弄紅妝明豔便能許自
憐華髮瀟瀟風流無分醉時眼何妨偷覷黯然竚回
首今是何時逢花笑還語夢裏西湖雙落泪如縷斜陽
十里烟蕪六橋風浪有誰掉採舟去
江城子中秋早雨晚晴
中秋佳月最端圓老痴頑見多番杯酒相延今夕不應
慳殘雨如何妨樂事聲淅淅點班班天應有意故遮
闌怕人間等閒看好處時光須用着些難直待黃昏風
捲霽金灔灔玉團團
又重陽酒邊
人生誰滿百年心得分陰勝千金吹帽風流時節又相
尋回首賜萸休說夢真率具自山林逢迎一笑且開
襟酒頻斟量猶禁相勸相期長健似如今醉也從他兒
女手争把菊滿頭簮
又七夕風雨
紛紛都說會雙星鵲橋成鳳驂迎風雨凄涼何故鎻蒼
冥兒女空愁誰解意湏道我試來聽人間天上不同
情最無憑是柔盟應怪痴人虛妄做浮生正值樓臺多
簇燕教没興不開晴
又元宵書懷
籠街彈壓上元燈滿瑤城簇珠星老矣如今誰記舊來
曾眼㡳相逢唯有月空對面若為情殘生消不盡虀
莖瘦稜稜困騰騰扶起眉間杯酒酧寒檠也為風光陪
一笑心下事夢中驚
又端午書懷
年年端午又今朝鬢瀟瀟思搖搖應是南風湘浦正波
濤千古獨醒魂在否無處問有誰招何人簾幕倚蘭
臯看飛橈奪高標饒把笙歌供笑醉陶陶孤坐小忩香
一篆絃綠綺鼓離騷
青玉案次韻戴時芳
錢塘江上潮來去花落花開六橋路三竺三茅鐘曉暮當
年夢境如今故國不忍回頭處他誰做得愁如許平
地波濤挾風雨往事悽悽都有據月堂笑裏夕亭話後
自是無人悟
又
青山流水迢迢去總是東風往回路送得春來春又暮
鶯如何訴燕如何語只有春知處時光漸漸春如許
何用憐旾怕紅雨到處空飛無實據花開也好花飛也
好此意須雙悟
漁家傲次前人
麥浪風微花霧掃痕沙水淺溪橋小屬玉雙雙飛杳杳
山寬遶新晴綉得春分曉獨立無言心事渺曾將宇
宙思量了世變何涯人已老休煩惱林泉況味終須好
又
山弄夕輝眉淡掃溪分新水支頭小醉夢風光凝望杳
雲樹遶杜鵑怨處誰能曉浮世悠悠波渺渺蝸爭何
事何時了天為無情方不老休苦惱隨緣詩酒清閒好
踏沙行中秋
豆雨空晴桂花風靜碧虛飛上圓明鏡誰能喚起秃翁
吟祇應笑得嫦娥醒可奈良宵不堪殘境強拚一醉
偷光景夜涼漸攪雪霜心昏眵猶認山河影
賣花聲立春酒邊
殘夢騰騰好鳥一聲呼醒小忩明瀟瀟鬢影當年頭上
慣曾簪幡勝到如今有誰懷省東風着面却自依然
相認哄癡兒炊薪弄景盤蔬杯酒強教人歡領也微酣
帶些春興
鵲橋仙次韻元春兄
兄年八十弟今年幾亦是七旬有九取數已為多更休
問前程無有家貧是苦筭來又好見得平生操守杯
茶盞水也風流莫負了桂時菊候
蝶戀花次韻黃子羽重午
世變無情風挾雨長夜漫漫何日開晴午白髮瀟疎驚
歲序兒嬉謾說重重五粒啄偷生如摶黍過計何須
負郭多南畝曾着宫衣沾雨露如今掩袂悲湘浦
虞美人次前人詠菊
故園處處都荒雨寂莫蝸書戶人間春事杏桃花獨有
詩人依舊菊為家老来猶解高乂手遙上花前壽華
顛無分插花枝乞取霜根風月送將歸
浪淘沙與前人
有約泛溪蓬遊畫圖中沙鷗引入翠重重認取把琴人
住處水淺山濃一笑兩衰翁莫惜從容甕醅灰芋雪
泥菘直到梅花飛過也桃李春風
又留城
記得去來時採菊東籬眉間一笑捧花枝說道願如花
不老交勸雙巵又是菊花期客況誰知便無風雨也
凄其白髮夫妻時節酒堪幾參差
又立春日賣春困
忩影弄晴紅歡笑成叢一聲春困到衰翁回首太平兒
戲事雨過雲空人世暗塵中如夢方濃也須留取自
惺憁試問若教都困了誰管春風
又示吳應奎
遲飯甑炊紅青剪蔬叢雞聲隣里狎田翁兵後故人能
有幾歲晚江空誰信淡交中依舊情濃白頭青眼轉
惺憁相見莫教輕别去負月辜風
本堂集卷四十二
