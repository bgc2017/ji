本堂集卷二十三
宋陳著撰
七言律詩
次韻徐何慊九日登南山
廣莫亭前秋氣清招邀酒伴走庖兵悠然誰解知真意
樂只應須在太平直到上峯饒獨步盡收下界入雙明
滿頭分馥隨歸馬惟有黃花不世情
次韻程仲實僉事紀行(名桂)
道脉來從洛二程天教馳轡福東瀛筆頭有海清塵濁
胷次如春效雪晴喜拍蓬壺鼇亦抃攀遮梅邑馬難行
恨無老翼隨飛去歲晩江空潮自生
次韻翁古晩府判(名元臣)見贈二首
清風明月滿蓬瀛誰識監州間世生道義濃香薰政譜
文章餘力到詩城素儒不買三姝媚好客能容一坐驚
見說鋒車春在路北門西掖是功名
振訊䙰褷病鶴形箳篁影下話平生受原憲業惟環堵
遡德公心不入城日把寸量着蝶夢雲拖一出被猿驚
自慚迂學經題品輸與兩生無姓名
贈袁杰入越
綠髮紅顔玉屑膚南風吹送上雲衢平生師友相從去
本色功名一笑圖庠校元非餬口地詩書却是護身符
頽波世事那堪說要見人間有丈夫
次韻翁古晩見寄就送其之京
萬里風雲路向前功名盍趁仕強年文如李杜誰爭熖
心是夷齊下問泉别駕有功歌沸海築臺在望勇趣燕
自慚筋力難追送側耳凌清上集賢
次前人卜居得鄰
買屋相依老翰林滿腔新意見新吟浮雲仕宦四方志
明月家山千里心鄰誼可曾分楚越詩盟那有遠何隂
老夫亦忝桐鄉籍賀厦行須曳足音
段縣尉(名嗣宗)以兄約齋(名超宗)二詩求和因次韻
兄弟誰無仕宦情約齋好處最分明自緣友誼勤相遜
可是詩懷要獨清道義終身為日用功名外物等雲輕
閉門見說都無事教子詩書是治生
女兄歸蕭氏夫死誓守柏舟郡聞於朝賜旌表褒
節
終身堅白表重閽一粹真如玉不痕能使齊侯歸弔室
自應沛相奏題門青天有眼臨霜節黃壤知心妥夜魂
不見鄞江八行史葉夫人德長兒孫(弔室齊侯弔杞梁妻事題門劉長卿)
(妻夫死刑耳自誓事)
送東平趙孟頖赴徽政院譯史
秀出東平禮樂關將軍來覽小南山西風承命雙親下
上國媒身九譯間騰踏青雲金驛去笑迎綠髮錦衣還
氣方銳處須珍重莫把贈言為等閒
似李德昌州判
借重東南官府新與秋高潔更春温公心足寄黃堂印
信令如開綵棒門純用詩書中古味樂聞名利外陳言
老夫也為鄉鄰賀硬忍須臾一出村
似星同知(名粲)
通守魚符委任隆規模新處見新功來從北斗光躔下
坐治南山紫翠中載路政聲如藥石契天心盡在屏風
深深到底清相映一派碑渾水冣公
似臧伯通(名涓)
玉壺冰裏見精神來望芙容幕府新放胆擔當難處事
立身扶植不平人公家退食門如水淡處論交面自春
不是渾身皆古道肯分一盼老山民
似鄭宗平
幕府新開紫氣臨紅蓮綠水照初心宦遊受用家庭訓
公退尋盟湖海吟傍塔山居真吏隱酌碑潭影當官箴
自矜出谷兒嬉老一面春風得冣深
次韻徐何慊詠雪
馮夷剪水暗中央暎帶同雲淺與黃旋積層寒消宿瘴
平鋪一白洗時妝行仙休羨王恭興僵叟應關洛令腸
不覺喜吟豐歲瑞方知知是為民忙
又次韻前人見示
世事紛紛亂似絲放交公道總堪持三年仁政從頭去
百里人心是已知脉絡相關真為國毫釐不便甚捐兒
殘生何幸身觀見也擬公堂舉壽巵
代吳景年次韻淨慈寺主僧頔上人二首
烏驅兔迫一衰翁始信浮生總是空拈掇琴書終日事
依棲梅竹百年叢無官不用憂三黜安分何勞送五窮
咫尺上方鐘鼓地從師學佛便須躬
遠公陶陸成千古誰復相從過虎溪西隱老師雖有約
北山俗駕似無齊詩來日午雙瞳醒句出天心萬象低
詩課家僮脩茗供松風清處坐分題
代浦城權縣趙節推鹿鳴宴詩
潜藩歲貢素多才捷報歡聲沸似雷南浦士流新姓字
西山夫子舊胚胎登榮仙籍香浮桂得意春魁信任梅
此去天衢齊縱靶代庖祇餞幸重來
代前人次韻趙縣尉即席詩
舊來曾此攝雷封免策駑鞭愧罔功自分依蓮遊綠水
豈期沿檄又秋風今來似昔還多事我亦無他祇一中
此去未知能淑後時知藥石頼明公
代天府曾安撫(淵子)鹿鳴宴詩
笙簧聲合溢春風春在江梅第一叢月旦姓名光上國
日邊步武便南宫看花自是長安客對景當如横浦翁
杯酒殷勤相屬處崢嶸頭角已爭雄
代京尹吳山雲益雪應賀廟堂二首
安排寒事做年華老手薇垣第一家神女先驅行雨旆
馮夷隨剪舞風花萬塵並納真平等一色横陳絶點瑕
養樂堂前清賞處賀班方退紫宸衙
非才承乏尹瑶京何幸親逢造化成凝固地腴豐歲事
均調天氣壽民生春歸休念采薇戍夜捷已聞垂瓠城
方信太平元有象九街簫鼓合歡聲
壽吳景年
托迹紅塵不染塵逕梅溪竹共精神字真正逼張居士
禪味曾參印上人聲色素輕非為老鬚眉難皓却如新
兒孫須得文章力富貴叢中一壽椿
次韻剡僧孜書記
縣如殘寺裹荒城僧幹窮緣耐苦聲雖把慈悲供日用
可能方便徇人情四明山背看雲近九里灣頭呷水清
支遁後身偏念我惠來詩好愧兼榮
如岳上人求賦剡鹿苑寺一覽閣
層簷危鎮梵王宫景物都歸兩碧瞳九萬里風斯在下
三千世界本來空詩懷浩浩晴欄外人事滔滔流水東
凝竚移時還瞑坐胸中天地自玲瓏
次韻弟觀咏丹山池荷
寺枕丹霞五月凉藕花數朵碧漪塘梵天幻出水雲錦
法雨洗空時世妝七寶池邊分得種大乘經裏噴來香
是花是色只如是笑拍闌干何有鄉
又次前韻
一雨西來滿寺凉盈盈不語立方塘遠公白社所脩種
淨土青胎無點妝要向花光見菩薩肯從色界問蓮香
回頭玉手雙杯處多少風流墮醉鄉(蓮香楚妓名)
次韻張子開教授遊仗錫寺偶成
禪老慈悲下界愁長詩招我到深幽人知晩節陶元亮
誰識初心馬少游星月天高空遶鵲江湖風惡不容鷗
苦無十畝田堪捨借得僧房飯幾秋
聞丹山主僧德周欲退慈雲主僧齡叟晉此作
識破機關便出林滿天劫火可能侵水流不去青山影
風雨俱高白鶴心物外弟昆相契合眼中世界幾浮沈
是知處處虛西榻難得慈雲一片隂
次韻弟觀似永固寺主僧可恭
天女多年為散花晩年來此寄年華貧因好客甘如薺
詩解醒人苦似茶入室謾為雲作主開窗惟許月通家
有詩得句忙題處滿壁淋漓字濕鴉
再次前韻
老友姑從方外求危時亦可少行憂笑圖難贅餘人契
病室應關一世愁淡飯是緣終有味故山雖好莫回頭
滿航雪意元無價住色空中足應酬
壽法椿長老二首
慈雲一坐十年過耐受空門末劫魔晨粥應緣千里到
秋糧入供寸功磨當風松榦神彌爽經雪梅花韻更多
大地山河供一笑底須天女問云何
一相從後便相知結得因緣似許竒如水笑談多盡日
與雲來往本無時為蓮社約非吾事讀藕花詩欲汝師
熟處不妨安稳住江湖風浪更交誰
次韻弟茝懷歸
同聲相應甚塤篪雨夜聮牀只有詩斷港謾生歸棹興
流年空感浴蘭時良思難與世情說衰病聊將僧定移
須信滯流皆有命不然安用老天為
似法椿長老
山林有福足慈雲一耐中間百廢新詩榻話香來雅伴
齋鐘聲好撼禪鄰紅顔藥力如平日青眼梅花又小春
欲贊法身安稳處年年松竹長精神
壽炳同長老
飛雪亭邊欲雪天當年生日又今年雲山卓錫閒心外
湖海燒香笑面前每為寒交傾缽施更多雅客問詩禪
冣高高處長長壽贊嘆中間歡喜緣
似告成寺主僧蟾秋海
出宫墻外步冬暄轉憩黃花翠竹邊一笑過言非本色
相留清供亦前緣土酥飣潔昏眵醒湯乳包香老齒便
祇恐醉陶終愛酒難陪惠遠共脩蓮
次韻趙孟益遊西山寺
佛何為者占崔嵬引得騷朋蹈險來洗鉢有泉披草見
入門無逕鑿巖開避人幽鳥毛生樣守屋殘生面死灰
自是世間心絶處靈山無分莫徘徊
次韻石秀叔慈雲避席自解
幽居便合洗城氛清隱如何及屐裠横浦名為交佛日
眉山老自愛朝雲逃筵觥罰寧丼受隔壁釵聲想暗聞
色即是空曾記否饒君百喙亦難文
本堂集卷二十三
