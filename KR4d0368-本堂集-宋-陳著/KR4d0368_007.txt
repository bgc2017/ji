本堂集卷七
宋陳著撰
五言律詩
到倪庵
聯袂西庵去行凊不厭深蘭芳泛幽谷松翠引長林石
路傍山甃澗源何處尋歸途無所有時聽一猿吟
入城似吳竹溪
投眠方丈室為趁午潮差父執子愛我客身心是家夜
牀安紙帳曉枕夢梅花早作臨溪别此情天共涯
過﨑山
曉過﨑山下溪清水見沙石根交虎豹樹影亂龍蛇黃
竹藏舟渚青帘賣酒家扣舷汀鷺起撇撇帶西斜
江口偶成
出門何所適欲見邵雲臺天氣晴相送灘舟小易推坐
恬時掬水吟苦恰嘗梅舟子遥相問江潮來未來
西渡堰呈孫古巖朝奉
行計又悤悤投西一短篷上河平岸水暮雨打頭風得
飯已昏後無眠到夜中哦詩欠佳句為報古巖翁
泊丈亭
丈亭亭下浦艤棹又終朝船聚市聲雜風生江氣驕兹
行未百里已涉第三潮去住向誰問鷺飛雲影飄
同袁通判(名璟)遊越中三首
舟行可十里上岸即山林曲徑抱深意怪松傳古音平
生能幾到好處欲窮尋春鳥一聲處鄉關又上心
右禹廟
停舟過橋去兩岸綠垂楊遶屋水為界入門花滿廊如
今為道院聞昔是書堂此意與誰說春風湖渺茫
右鴻禧觀
前賢眼力到占得此名區荒徑百年樹虛堂三面湖簷
隂來釣艇花外起晴鳬借問園中叟主人曾到無
右趙節使稽山門外花園
示内
婚娶不在早在此兩相宜豈得人無婦能如子者誰科
名圖我取家務以身支要見看承處頹然白髮時
呈月忩兄
頗有愛山心山人交未深不知迴俗駕依舊入儒林樂
處外何有故書中可尋漁蓑歸得晚風雨伴吾吟
張敬之縣尉(名欽)
仙棹發秋灣溪山到不難要將培遠業便答自初官秦
望一峯峭賀湖千頃寬用心行已處時向此中看
公棠溪次待舅氏竺九成偶成
駐馬古溪頭期舟不見舟未知來否的難决坐行謀灘
遠寬飛鷺波平穩泛鷗功名在何處到此兩悠悠
晴行
久晴常欲厭&KR1580;裏却宜晴溪瘠容魚穴風恬安雁程空
山巖出相老樹葉生聲此景吟不盡明朝重細評
桕溪巖頭
晴色上遊笻西行二里中薺花黃纈地麥穗白潮風紙
杵鳴山屋齋鐘出梵宫歸途須傍早要折石巖紅
遊永固院
晴行不自覺又入此山來失笑谷聲應坐迎僧戸開簷
風數行竹忩入一枝梅歸策休催發得閒能幾回
遊慈雲
微吟歡信步不覺到禪關植杖苔㾗上㪣門竹影間樹
高風韻葉人靜鳥呼山安得長留此分僧一半閒
秋晚新晴
杖屨訪郊晴秋光潑眼明溪㾗經水没山面撥雲程霞
影收虹影砧聲急雁聲芙容花在否滑路倩人行
夜秋偶成
山築塵囂外清標夜氣中荻花渾妬月梧葉已嫌風釣
箔驚簷馬册燈覓候蟲困來還倚竹此意有誰同
次前韻與舅氏竺九成求芋
何處蹲鴟美雲南一望中角巾臨晚歲拙語寄西風喜
報無乾鵲緘回靳篆蟲還詩元有例盍與昔人同
次韻徐直翁(名清叟)僊霞嶺近衢州
道大誰能用功名一念微釋然文石夢輕似岫雲歸霞
嶺空重歷天書的又飛翻身鳳池去分閫却成非
次韻童尚質書懷三首
夜室清如許檠燈便且明哦詩鬚已斷看劍氣難平露
戸浸孤月江城知幾更枕書俄作夢夢覺骨毛輕
地偏人跡悄月到小忩明鼓瑟希曾點觀書慨屈平物
情閒裏見世事夢中更不着黃粱枕虛名已自輕
夜寂氣如洗心閒理自明凝香清夢寐讀易悟生平月
樹烏驚曉雲階鶴報更閉門佳致意名利一毛輕
寄貝勉齊馮桂坡
道誼不今古世情空淺深共君聯夜話慰我一生心對
酒青燈影分襟細雨隂天南豈無雁時得寄書音
嘉興道中
此來知幾番此景孰能言有堰流河水無山礙稻村船
收菱入市家植桂當門風物有如此誰招二陸魂
六里橋泊
拒霜紅蓼叢兩岸逓迎逢風雨日易夜江湖秋似冬縱
觀心浩蕩無事夢從容不問程途遠詩情節節濃
四安縣道中望一山最尖青問轎夫云是饅頭山
因有詩
眼前山忽好它處特紛紛四下正舖埜一尖高入雲乾
坤分外闊江浙此間分我欲更村號尊為卓秀君
到四安
雨中行數日今日得新晴山到浙間秀船從海上行市
腥逢海錯人語帶京聲此處搃佳景披仙曾細評
長兒吉初生日以四十字示之
吾年五十五汝生方九年雖知得子晚亦擬壽家傳立
已要莊重存心無疎偏人皆可向上從不勿歸天(康節云我)
(顧願汝為大賢未知天意肯從否蓋康節喜言數故為此說非至論也)
嵊縣勸農途中示同寮二首
連朝風或雨今日却霜晴簇翠麥苗起纈斑麻甲生雞
村炊色較牛籠種痕平此意與誰共老農歡笑聲
老農歡笑聲三十里春程笳鼓斷還續杯盤坐又行誰
云償縣債正好看民情歸去不妨晚出山溪月明
剡中明心寺
塵勞一笑非忽此坐多時當谷寺如井滿山泉可池林
暄蟬噪早沙泠笋生遲又見老僧說此中蘭最竒
剡縣次韻石瑶林帥幹春宴
歲君初領事豹尾簇黃旛雪喜三番白春纔幾日班市
盤裝菜活宫勝壓花繁便覺東風轉四山浮翠環
解剡回家過陳公嶺
漫仕當閒遊歸程更自留嶺高雲送脚峯險石垂頭家
近聽鄉語山分認水流溪橋聊小憩雙鷺去悠悠
山家即事
小築山之下林泉景自成閒花隨付分啼鳥本無情日
暮嶺雲合雨餘溪水清相逢是樵客堪與話平生
山居避難六首
三十六風輪消磨萬古人軍興山勝市歲歉富齊貧破
絮身饒垢亁糧舌費津吾生不足問世事入長顰
并刀越砥磨天奈北風何到處聞流杵何時報止戈逃
藏愁木柵淪落泣毬窝多少巖阿(闕)真成病伏波
宦遊二十載時異即東還勇棄斗升給本無分寸攀家
貧空婦巧學廢重時頑平世已無況況巢松竹關
患難合扶擕臨危路各迷傳聞妻奔北邂逅子隨西心
悼驚雷燕身寒立雨雞明朝問家事空壁雪風凄
避地託山翁歸心亦欲東西村明騎火北渡撼兵風抖
擻塵衣黑摩挲淚眼紅何如且深隠苟活老光鴻
人生有如夢世變亦浮漚無有悟雙遣窮通歸四休終
期風日美不見雪霜愁此意因相諗聊寬無益憂
本堂集卷七
