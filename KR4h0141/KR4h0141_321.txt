欽定四庫全書
御定佩文齋詠物詩選卷三百二十一
丁香花類
五言古
丁香(唐)杜甫
丁香體柔弱亂結枝猶墊細葉帶浮毛疎花披素豔深
栽小齋後庶近幽人占曉墮蘭麝中休懷粉身念
五言律
賦得池上雙丁香樹(唐)錢起
得地移根遠交柯繞指柔露香濃結桂池影鬭蟠虬黛
葉輕筠綠金花笑菊秋何如南海外雨露隔炎洲
七言絶句
丁香(唐)陸龜蒙
江上悠悠人不問十年雲外醉中身殷勤解却丁香結
從放繁枝散誕春
御定佩文齋詠物詩選卷三百二十一
