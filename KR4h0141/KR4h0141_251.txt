欽定四庫全書
御定佩文齋詠物詩選卷二百五十一
酥類
七言絶句
劉監倉家煎米粉作餅子余云為甚酥潘邠老
家造逡廵酒余飲之云莫作醋錯著水來否
後數日余攜家飲郊外因作小詩戲劉公求
之(宋)蘇軾
野飲花間百物無杖頭惟挂一葫蘆巳傾潘子錯著水
更覓君家為甚酥
寄顔經略羊酥(元)貢師泰
三山五月尚清寒新滴羊酥凍玉柈何物風流可相稱
兔豪花瀹水龍團
灤京雜詠(元)楊允孚
營盤風軟淨無沙乳餅羊酥當啜茶底事燕支山下女
生平馬上慣琵琶
御定佩文齋詠物詩選卷二百五十一
