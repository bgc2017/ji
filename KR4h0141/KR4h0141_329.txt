欽定四庫全書
御定佩文齋詠物詩選卷三百二十九
繡毬花類
七言律
繡毬花次兀顔廉使韻(元)張昱
繡毬春晚欲生寒滿樹玲瓏雪未乾落遍楊花渾不覺
飛來蝴蝶忽成團釵頭嬾戴應嫌重手裏閒抛却好看
天女夜凉乘月到羽車偷駐碧欄干
七言絶句
繡毬花(明)謝榛
高枝帶雨壓雕欄一蔕千花白玉團怪殺芳心春歴亂
捲簾誰向月中看
御定佩文齋詠物詩選卷三百二十九
