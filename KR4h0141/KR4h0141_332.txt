欽定四庫全書
御定佩文齋詠物詩選卷三百三十二
山礬花類
七言古
題林周民山礬圖(明)許伯旅
山礬入畫古所少我昔見之倪瓚家問君何處得此本
水屋十月來春花東風著樹香滿雪長鬚滴露金粟結
一枝獨立霜霰餘巳覺江梅是同列惜哉此物知者稀
深林大谷多所遺牧豎樵童爾何苦剪伐每同荆棘歸
林君本是鼇頭客高卧雲間人莫識酒酣揮袖卷新圖
一笑西山眼中珀石
七言絶句
題高節亭邊山礬花一首(宋)黃庭堅
高節亭邊竹巳空山礬獨自倚春風二三名士開顔笑
把斷花光水不通
山礬黃庭堅
北嶺山礬取次開清風正用此時来平生習氣難料理
愛看幽香未擬回
御定佩文齋詠物詩選卷三百三十二
