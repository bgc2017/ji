欽定四庫全書
御定佩文齋詠物詩選卷四百十九
猩猩類(附&KR0859;&KR0859;)
四言古
猩猩贊(晉)郭璞
能言之獸是謂猩猩厥狀似猴號音若嬰自然知往頗
識物情
&KR0859;&KR0859;贊郭璞
&KR0859;&KR0859;怪獸披髮操竹獲人則笑脣蓋其目終亦號咷反
為我戮
七言絶句
送蜀客(唐)張籍
蜀客南行祭碧雞木棉花發錦江西山橋日晩行人少
時見猩猩樹上啼
送僧南遊(唐)方干
三秋萬里五谿行風裏孤雲不計程若念猩猩解言語
放生先合放猩猩
竹枝詞(眀)王叔承
綠酒娟娟白玉瓶酴醿花發語猩猩竹枝歌斷人無那
十二峰頭暮雨青
御定佩文齋詠物詩選卷四百十九
