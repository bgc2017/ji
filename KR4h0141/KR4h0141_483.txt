欽定四庫全書
御定佩文齋詠物詩選卷四百八十四
蠧魚類
五言律
詠壁魚(唐)李遠
鱗細粉光鮮開書亂眼前透窗疑漏網落硯似流泉潛
穴河圖内吞鈎乙字邊莫言鬐鬛小食盡白蘋篇
再任後遣模歸按視石林(宋)葉夢得
插架環千軸傳家有舊書展舒慚几案凉曝闕庭除破
屋方懸溜殘編足蠧魚好湏重檢校扃璅莫令疎
五言絶句
秋齋為周彦通題(明)林俊
暑伏凉又生蟲吟葉巳故壮日苦不常翻書落寒蠧
七言絶句
松下遲楊君謙不至(明)朱存理
松下繙書坐石牀書魚晴落硯波凉須臾月出照書上
歴歴蠅頭字幾行
寄秘書直長夏祥鳳(明)僧德祥
得見人間未見書朝朝暮暮玉階除心如一寸芸香草
長與君王辟蠧魚
御定佩文齋詠物詩選卷四百八十四
