欽定四庫全書
御定佩文齋詠物詩選卷四百五十五
鶗鴂類(伯勞同)
五言古
鶗鴂吟(唐)劉禹錫
朝陽有鳴鳳不聞千萬祀鶗鴂催衆芳晨光先入耳秋
風白露稀從是爾啼時如何上春日唧唧滿庭飛
七言絶句
即事寄人(唐)楊凌
中禁鳴鐘日欲高北窗欹枕首頻搔相思寂寞青苔合
惟有春風啼伯勞
湘中謠(唐)崔塗
煙愁雨細雲冥冥杜蘭香老三湘清故山望斷不知處
鶗鴂隔花時一聲
水口行舟(宋)朱子
鬱鬱層巒夾岸青春山綠水去無聲煙波一棹知何許
鶗鴂兩山相對鳴
燕京暮春歌(明)靳學顔
三月楊花滿御溝可憐春色亦東流行人不用多惆悵
鶗鴂年年喚白頭
御定佩文齋詠物詩選卷四百五十五
