欽定四庫全書
御定佩文齋詠物詩選卷三百八十二
枳殼類
五言絶句
訪客舟中(明)陳憲章
船中酒多少船尾閣春沙恰到谿窮處山山枳殼花
七言絶句
商州王中丞留喫枳殼(唐)朱慶餘
方物就中名最遠只應愈疾味偏嘉若教盡喫人人與
采盡商山枳殼花
城西訪友人别墅(唐)雍陶
澧水橋西小路斜日高猶未到君家邨園門巷多相似
處處春風枳殼花
寄襄陽章孝標雍陶
青油幕下白雲邊日日空山夜夜泉聞說小齋多野意
枳花隂裏麝香眠
題石田翁贈朱守拙小景(明)陳蒙
野藤刺水竹籬斜落盡東風枳殼花日午不聞茶臼響
春城買藥未還家
御定佩文齋詠物詩選卷三百八十二
