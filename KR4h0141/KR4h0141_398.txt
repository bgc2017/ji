欽定四庫全書
御定佩文齋詠物詩選卷三百九十九
獅子類
長短句
陸探微畫獅子屏風贊(宋)蘇軾
圓其目仰其鼻奮髯吐舌威見齒舞其足前其耳左顧
右盼喜見尾雖猛而和蓋其戱嵓嵓高堂護燕几啼呼
顛沛走百鬼嗚呼妙哉我陸子
七言律
獅子(眀)夏言
金眸玉爪目懸星羣獸聞知盡駭驚怒懾熊羆威凛凛
雄驅虎豹氣英英曾聞西國常川馬養今出中華應太平
却羡文殊能服爾稳騎駕馭下天京
七言絶句
擬古宫詞(眀)朱讓栩
白雪漫漫積禁堤夜寒宫月照玻瓈曉来宫女喧看處
掃向盤中捏狻猊
御定佩文齋詠物詩選卷三百九十九
