欽定四庫全書
御定佩文齋詠物詩選卷四百六十
䳺鶉類
五言律
應制題畫䳺鶉(明)于慎行
渺彼榆枋翼丹青畫作真靜眠宫草日閒傍苑花春顧
影驕金距逄場上錦茵非同珠樹鳥獨用羽毛珍
七言絶句
雪岸鳴䳺(金)元好問
離離殘雪點荒叢更著幽禽慘澹中笑煞畫簾雙燕子
秋千紅索海棠風
輦下曲(元)張昱
鬭䳺初罷草初黃錦袋牙牌日日將閙市閒坊尋搭對
紅塵走煞少年狂
元宫詞(明)朱有燉
金風苑樹日光晨内侍鷹坊出入頻遇著中秋時節近
剪絨花毯鬭䳺鶉
御定佩文齋詠物詩選卷四百六十
