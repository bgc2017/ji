欽定四庫全書
御定佩文齋詠物詩選卷四百四十五
布榖類(報榖郭公同)
長短句
禽言(明)馮惟敏
報榖報榖透犁好雨夜来足不愁田中惡草多但碩年
年風雨和夜来雨急風聲惡聞道邨南一尺雹老翁歸
来語老妻邨中報賽烹鳴鷄
五言絶句
郭公(宋)孔平仲
枉渚潮初落平岡日又西蘆叢深處泊惟有郭公啼
七言絶句
稼邨詩帖(宋)蔡㐮
布榖聲中雨滿犁催耕不獨野人知荷鋤莫道春耘早
正是披蓑叱犢時
山邨(宋)蘇軾
煙雨濛濛雞犬聲有生何處不安生但教黃犢無人佩
布榖何勞也勸耕
暮春(宋)陸游
辛夷海棠俱作塵鮆魚蓴菜亦嘗新一聲布榖便無說
紅藥雖開不屬春
暮行田間(宋)楊萬里
布榖聲中日脚收瘦藤伴我看西疇露珠走上青秧葉
不到梢頭肯便休
寫興(明)汪廣洋
謝豹花開滿嶺紅空濛小雨濕春藂看山不盡行人意
處處東風啼郭公
御定佩文齋詠物詩選卷四百四十五
