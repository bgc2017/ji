欽定四庫全書
御定佩文齋詠物詩選卷三百四十二
夾竹桃花類
五言古
弋陽縣學北堂見夹竹桃花有感而書
(宋)李覯
暖碧覆晴殷依依近朱欄異類偶相合勁節何能安同
時盡妖豔無地容檀欒移根既不可潔心誠為難外貎
任春色中心期歲寒正聲尚可聽誰是伶倫官
五言律
夹竹桃花(眀)王世懋
名花踰嶺至婀娜自成隂不分芳春色猶餘晚歲心絳
分疎翠小青入嫩紅深本識仙源種無妨共入林
其二
何来武陵色移植向深閨葉不迎秋墮花仍入夏齊菲
菲能拂石冉冉更成蹊尚挟風霜氣流鶯未敢棲
御定佩文齋詠物詩選卷三百四十二
