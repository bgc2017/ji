欽定四庫全書
御定佩文齋詠物詩選卷四百十四
狼類
四言古
白狼贊(晉)郭璞
矯矯白狼有道則遊應符變質乃銜靈鉤惟德是適出
殷見周
五言古
遣興(唐)杜甫
長陵銳頭兒出獵待眀發騂弓金爪鏑白馬蹴微雪不
知所馳逐但見暮光滅歸来懸兩狼門戶有旌節
七言絶句
廿不刺川在上都西北七百里外董侯承旨扈
從北廻遇於榆林酒間因及今秋大獮之盛
書六絶以紀其事(錄一)(元)王惲
千里隂山騎四周休誇西伯渭濱遊今年校獵饒常歲
一色天狼四十頭
上京即事(元)薩都刺
紫塞風高弓力強王孫走馬獵沙場呼鷹腰箭歸来晚
馬上倒懸雙白狼
御定佩文齋詠物詩選卷四百十四
