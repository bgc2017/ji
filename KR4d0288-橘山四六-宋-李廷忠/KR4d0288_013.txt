橘山四六卷十三宋李廷忠撰
明孫雲翼注
賀錢左相(宋史嘉定元年冬十月以錢象祖為左丞相史彌遠為右丞相)
大廷渙汗上宰顓朝虚左揆以求人幾十年於此矣冠
中樞而置使得一賢乃兼之(司馬温公除文潞公制位冠中樞)復舉慶
元之洪儀(宋紹興中以邊事已定宰相不兼領樞密孝宗即位參政史浩論樞密合使宰相兼使事)
(因引冨弼對仁宗故事詔宰相依舊兼樞密)遠酌建隆之懿典(宋建隆元年以魏仁溥吳)
(延祚為樞密使趙普為副使)加崇鼎職有赫巖瞻恭惟某官龍章而
虎文金氣而玉色胄出五王之閥閱(吳越王錢鏐子元瓘元瓘佐倧俶凡)
(五世為王)學探百聖之淵源言人之所未嘗言而先見之智
明為人之所不能為而自任之道重登我近輔屬時多
虞歷觀古今深識治亂謂孫弘石慶之謙謹而無救於
窮兵之主(公孫弘石慶皆武帝相公孫弘傳弘養後母孝謹石慶傳是時漢方南誅南越東擊朝鮮)
(北逐匈奴西伐大宛中國多事慶淳謹而已無能有所匡言)謂李固杜喬之悻直而
莫制其跋扈之臣(梁冀傳冀拜大將軍侈暴滋甚質帝少聰慧知冀驕橫嘗朝羣臣目冀曰)
(此跋扈將軍也冀聞深惡之遂令左右進鴆帝即日崩復立桓帝而枉害太尉李固及前太尉杜喬海内嗟懼)
爰奮孤忠不為苟合(諸葛豐傳率盡苟合取容孫寶傳剛直不苟合)上書而諫
征伐切乎憂國之心建議而誅姦雄偉矣立朝之節收
威柄而歸之上挈神器以置諸安(老子天下神器不可為也為者敗之班彪)
(玉命論神器有命孔融傳身為聖躬國為神器文中子從天命以正帝位以明神器有歸賈誼傳天下大器也)
(今人之置器置諸安處則安置諸危處則危)舜舉皋而遠不仁宜居帝右尹
暨湯而咸有德允合天心(尚書惟尹躬暨湯咸有一德克享天心受天明命)一
綱既張百度以正建元良為保邦之本(南史梁武帝詔元良之寄有國)
(莫先唐順宗實錄萬邦之本屬於元良劉孝威詩太子天下本元良萬國貞)召故老為共政
之圖寢黑山之柝苞青海之戈務修明於内治(三傑詩序寢黑)
(山之柝苞青海之戈唐沈珣行李業制地控黑山扼羌渾之衝要雍陶詩走馬黑山西歐陽公詩玉塞久苞戈)
(博物志西海之東有青海十三洲記允吾縣西有卑禾羌海代謂之青海李大亮討吐谷渾為河東道行軍總)
(管與李靖出北道涉青海覩河源杜詩洗劒青海外)散鹿臺之財發鉅橋之粟用
安集於遺黎(尚書散鹿臺之財發鉅橋之粟大賚於四海而天下悅服詩序萬民離散不安其居)
(而能勞來還安定集之)讙鄆之田既歸(左傳齊人來歸鄆讙龜陰之田)遼夏之人
率服如斯績效悉自訏謨靡踰朞䙫之間遂正元台之
拜雖南北一家之混合(匈奴傳自今以來漢與匈奴合為一家)必東西二
府之對開兵本不移(宋史高宗謂韓世忠曰朕付卿等以樞府本兵之權甚大宜一心勿)
(分彼此)皇靈益振仍以維垣之亞從吾貳極之游(春秋榖梁傳僖)
(公五年公及齊侯會王世子於首戴及以會尊之也何尊焉王世子云者唯王之貳也張良傳今公何自從吾)
(兒游乎)望隆而位必尊才全而任亦大經綸素定觀聽聿
新帥百吏宿道而嚮方(荀子使臣下百吏宿道嚮方而務注宿道止於道詳見前)佐
一王勵精而更始文事武事交修於無事之日正人邪
人明辯於用人之時持公滅私(尚書以公滅私)循名責實(王荆公集)
(顧在宣化承流之地方當循名責實之時)上以律八風之序下而宅九土之
心允資燮正之功(宋制燮正辰階)益迓熙平之業王沂公居首
鉉者一紀未云歲月之多(王曾字孝先仁宗朝大拜封沂國公)文潞公作
重鎮於三朝要同社稷之久(文彥博字寬夫封潞公歷事四朝洊更二府七換節)
(鉞出將入相五十餘年畢仲游詩云十年三冊命四海一師臣哲宗朝以太師致仕)某謬分蒲璧
(周禮男執蒲璧蒲可為蓆以安人為義)仰託鴻鈞聆冊命之殊常倍輿情
而滋喜相門有相將門有將信能增大於前人(孟嘗君傳文聞)
(將門必有將相門必有相王臞軒啓天欲平乎天下相復出於相門野客叢談相門有相二語起於田文曹植)
(疏亦有之南北史引處甚多李彪曰諺曰相門有相將門有將此兼二者言也獨引一句者如梁武帝曰暕可)
(謂相門有相矣宋武帝謂王鎮惡曰可謂將門有將是皆祖田文之語爾而續釋常談獨推王訓王鎮惡之事)
(以證二語所自是未知田文曹植已先言之矣晉王沈又有公門有公卿門有卿之語)士館待士
賢館待賢亦必垂憐於舊物慺慺虔系(慺龍珠切音與盧同悅也又恭)
(敬貌楊賜傳盡其慺慺之心晉書陸玩傳慺慺所守曹植表慺慺之誠吳質牋不勝慺慺柳文慺慺荒懇)㗲
㗲難宣(㗲嘖呌呼也增韻言聲也法言通諸人之㗲㗲莫如言吳書張淵傳慺慺懷慕㗲㗲言聲王監)
(庫啟拳拳所寓㗲㗲奚殫)
賀婁參政(宋史機以禮部尚書兼給事中擢同知樞密院事兼太子賓客進參知政事)
中宸孚令近弼陞班甫登基命之庭以身為天下重(詩基)
(命宥密)即參制政之府其職與宰相均(宋太祖乾德二年已相趙普畏其專)
(將擇官以為副而難其名稱問陶榖下宰相一等有何官對曰唐有參知政事今可用之遂命薛居正吕餘慶)
(為參知政事位宰相後敕尾書銜降宰相數字至道元年詔參政與宰相分日知印押正衙其磚位先異宜合)
(為一並得升政事堂)華裔聳瞻堪輿並况(况通作貺賜也漢武帝紀天地况施拜况於郊)
(漢郊祀歌天地並况惟余有慕)恭惟某官凝然九鼎之重炳若六符之
光置在朝端(文選改授朝端柳文鶚立朝端)卓為世表於菟坐嘯落邪
膽以皆驚(左傳楚人謂虎於菟淮南子虎嘯而谷風至)大蔡前知斷疑謀而
不惑(左傳臧武仲自邾使臧賈且致大蔡焉淮南子大蔡神龜出於溝壑禮郊特牲龜為前列先知也金)
(次之見情也羅隱啓軒鏡庖刀靈蓍神蔡)罄日月論思之益整星辰步武之
高進翊紫樞(李尋傳紫宫極樞通位帝紀唐制黃樞貳職紫府弘真)與籌青幄以
社稷之忠任擁昭之寄(霍光傳贊光以結髮内侍起於階閫之間受襁褓之託任漢室)
(之寄因敵制權以成其忠遂匡國家安社稷擁昭立宣雖周公阿衡何以加此)以儒學之舊有
傅元之功(蕭望之傳望之為太傅以論語禮服授皇太子太子襲尊號是為孝元帝望之以師傅見)
(尊重甚鄉納之)羽翼既成股肱益壯淮南之謀自寢汶陽之田
亦歸五兵不用而太白閒悉本訏謨之妙四時以和而
羣生遂更資燮贊之功起泰山之雲於崇朝之間作傅
野之霖於大旱之後(東坡詩久苦趙盾日欣逢傅說霖)蓋萬頸胥延之
已久故上心簡用之特殊左禹右皋政事筆暫煩於分
理(大戴禮昔者舜左禹而右皋陶不下席而天下治)前杜後宋廟堂衣佇慶於
相傳(唐書姚宋傳贊唐三百年輔弼者不為少獨前稱房杜後稱姚宋)某久託鈞鎔欽
聆緡綍顧鴻烈屢書而難盡(韓文足下嗣德有繼將大書特書不一書而已也)
第䵷聲入耳之已繁(王莽傳紫色䵷聲班固答賓戲夫啾發投曲感耳之聲合之律度淫)
(䵷而不可聽者非韶夏之樂也注淫䵷邪音也)念冉求為邦嘗與二三子從游
之列幸執禮當國或在四十人特薦之中宜其懽愉倍
於倫等
賀禮部葉尚書
九重錫命八座登賢風采聳聞士方憚陽城之為諫議
(陽城傳城未起想見風采既興草茅處諫諍官士以為且死職天下益憚之)禮典未備帝乃
咨伯夷而作秩宗(尚書命汝秩宗典朕三禮)位峻班行(韓文秀出班行又強顔班)
(行内)事關機要恭惟某官名隨日起(韓文功業逐日而新名聲隨風而流)氣
與天高(杜詩尚書氣與秋天杳)以文章之瑞取唐儒之甲科(唐張鷟為)
(兒時夢紫文大烏五色止於庭以告祖父祖父曰赤文鳳也紫文鸑鷟也汝殆以文瑞朝廷乎)以道德
之英窺老氏之蔵室(華嶠後漢書學者稱東觀為老氏蔵室詳見前)九牧之金
鑄夏鼎魑魅潛形(左傳夏方有德貢金九牧鑄鼎象物使民知神姦故民入川澤山林不逢)
(不若魑魅㒺兩莫能逢之用能協於上下以承天休)五色之線補舜裳山龍增耀
(王建詩早歲天教作霖雨明時帝用補山龍)幸遇可忠言之聖主詎容有顓
制之姦臣雖皋陶與共鯀而同朝每切去凶之念及孔
子歸鄆讙之故地竟成偃伯之功猶懷治世之隱憂屢
上明朝之封事(杜詩明朝有封事)用蕃晝接(易錫馬蕃庶又晝日三接)進長
春曹聖治更新既已闢四門達四聰而明四目(尚書詢於四岳)
(闢四門明四目達四聰)皇猷大闡又將舞八佾節八音而行八風
(律歷志統八卦調八風理八政正八節諧八音舞八佾監八方被八荒而終天地之功)黼黻乎琱
戈之容(韻會琱亦作敦畫弓也詩敦弓既堅漢書郊祀志賜爾旂鸞黼黻琱戈晉書載記鐵騎如雲出)
(玉門而長騖琱弓耀景指金丘而一息唐節度使李國貞碑鉄鉞琱弓乃主夏盟山玄朱組以清蜀京節度使)
(劉昌碑夀甲琱戈涇師以貞隼旟鷩尾涇俗以寧杜詩元帥侍琱戈注琱戈刻鏤之戈也)冠帶乎氈
裘之俗(匈奴傳長城以内冠帶之國又被旃裘揚雄傳旃裘之王胡貉之長移珍來享抗手稱臣)措
諸熙泰賴我直清讀夫倚相之典墳仍有光於帝學文
以周公之禮樂宜即正於台司某曳尾窮途(莊子釣於濮水楚王)
(使大夫往先焉曰願以境内累子莊子持竿不顧曰吾聞楚有神龜死已三千歲矣王巾笥而蔵之廟堂之上)
(此龜者寧其死畱骨而貴乎寧其生曳尾於塗中乎二大夫曰寧生而曳尾於塗中莊子曰往矣吾將曳尾於)
(塗中杜詩窮塗愧知己)搖心崇戺聽出綸而滋喜望鳴履以無從
顧方託鄉曲之榮(虞廷傳無鄉曲之譽孟浩然詩鄉曲無知己韓詩歲貢鄉曲英唐薛登傳)
(考素行之原詢鄉曲之譽)且將脫縣同之責錦衣行晝聿新漢三輔
之觀瞻綿蕝在郊或與魯諸生之徵召情之所系言莫
能宣
謝提舉莊大卿舉陞
馳咨度之駰務以至公而察吏(詩載馳載驅周爰咨度又我馬維駰)蜚薦
揚之鶚取其或善於字人明陟所關靜循匪稱伏念某
淺用非幹時之具(文選思夫人之政術實幹時之良具)獨行無媚俗之姿
謂之拙則有餘諱其窮而不免自初第謾誇於清齒(韓詩)
(憶昔初及第各以少年稱君頥始生鬚我齒清如冰)奈積憂漸至於熏心(易危熏心也東)
(坡集積憂熏心)乙乙孤官(陸機文賦思乙乙其若抽乙乙難出貌韻會乙乙未展也)陸陸半
世廣文之飯不肉堪憐得禄之遲(杜詩甲第紛紛厭梁肉廣文先生飯不足)
靖節之琴無絃敢歎知音之少(陶潛傳性不解音而蓄素琴一張徽絃不具每)
(撫而和之曰但得琴中趣何勞絃上聲)弗易為者凋縣所難化者頑民帑
廪枵然缿筩熾甚(缿筩音項筒趙廣漢傳教吏為缿筒顔師古曰缿筩若今盛錢蔵瓶為小)
(孔可入而不可出或缿或筩皆為此制而用受書令投於其中也)勉竭不肖之材力務
振久頽之紀綱臬事用稀(尚書汝陳時臬事)財經差裕䆉稏屢
聞於告稔蝮蜪幸免於流災(爾雅蝝蝮蜪五行志宣十五年冬蝝生師古曰蝝蝮)
(蜪螽蝗類)十能之百能之千能之顧已長而何有一異也二
異也三異也匪人巧之可為由大官不誅責以小文故
小吏得宣布其大惠豈期過聽遽以名聞兹蓋伏遇某
官百吏宗師萬民司命輟方壺之游而抗攬轡之志操
平準之術而試秉均之才當舉行荒政之秋(周禮大司徒之職以)
(荒政十有二聚萬民)尤加察深山之國且照臨在上敢辭出戴星
入戴星之勞雖覆幬無私但見皆有天獨有天之異憐
其舊物寵以好詞學道愛人在孔門乃居於十哲以儒
飾吏歷漢世可稱者三人(循吏傳江都相董仲舒内史公孫弘倪寬居官可紀者三)
(人皆儒者通於世務明習文法以儒術飾吏事)豈繄孱庸(孱劣也冀州人謂懦弱為孱史記吾王孱)
(王也廣韻孱不肖也)蒙此襃拂某敢不堅持精白仰副澄清幼而
學欲壯行端藉挽推之力去之日如始至益殫摩撫之
勞(左傳叔孫所館雖一日必緝其牆屋去之日如始至)
通交代秦宰
浴鳳天池羨名賢出公相之後(唐詩欲知世掌絲綸美池上於今有鳳毛杜牧)
(之文名卿賢相之家清風素範之族子孫森羅髦俊並作)交龜巖邑愧野人居君子
之先將事契於無窮(王元之詩古之重交代子孫不相忘)第占詞之不敏
恭惟某官冠雲華閱擊水修程(莊子擊水者三千里)黃金不如遺
經愛玄成之修父業(韋玄成字少翁父子俱以名經至相故齊魯諺曰遺子黃金滿籯不)
(如教子一經詳見前)甘棠猶有故笏信魏謩之有祖風(唐魏謩為起居舍人)
(帝問卿家書詔頗有存者乎謨對惟故笏在詔令上進鄭覃曰在人不在笏帝曰覃不識朕意此笏乃今世甘)
(棠宣宗稱謨名臣孫有祖風)既根種之不凡宜名聲之寖大乃迂雋
武自溷常涂未免效仇郎之勾稽(仇郎謂仇香羅隱詩金庭養真地朱篆勾)
(稽官)亦嘗親庾氏之會計(氏族略庾氏堯時掌庾大夫以官命氏何斯舉詩官稱庾氏莫)
(言卑)寶貨橫道(韓昌黎薦樊宗師書誠不忍竒貨横棄道側而足下篋櫝尚有少闕不滿之處猶足)
(更容)公車交章(劉向傳章交公車人滿北軍)矧台揆是知音之人而雷
封豈展足之地恢乎有餘之刃經肯綮之未嘗(莊子技經肯綮)
(之未嘗而况太軱乎)甚矣不調之琴必更張而乃可聊施敏手足
慰羣心要令窮谷深山喜見青天白日疇咨縣最豈須
五柳之成陰入踐世官行應三槐之雅望某生於㕓畝
奮自場闈歷憂患之日多覺功名之甚薄為官拓落敢
嫌六百石之昇行路欹危且虞九十里而止喜文園之
末至(司馬相如傳相如拜為孝文園令文選相如末至)悟靖節之昨非(陶靖節歸去來)
(辭入迷途其未遠覺今是而昨非)曲為覆蔵善令更替(晉謝方明善治郡所至有能名)
(承代前人不易其政必當改者則以漸移變使無迹可尋)課雖居殿上大夫必能容
下大夫(左傳上大夫受縣下大夫受郡周書作雒篇千里百縣縣有四郡)政有可言舊
令尹敢不告新令尹(南史傅劌代劉元明為山陰令問元明日願以舊政告新令尹)搖
旌甚切叱馭毋徐
賀寧國太守王大卿
正次春王運開五始(春秋每歲書春王正月王襃傳恭惟春秋發五始之要元者氣之始)
(春四時之始王受命之始正月政教之始公即位一國之始是為五始)泰内君子道進三
陽恭惟某官身負竒才世傳奥學九卿上列鴻名聯内
閣之華十乘元戎燕寢奏東藩之最當攝提之遷次(爾雅)
(正月為陬離騷攝提貞於孟陬天官書攝節提三星若鼎足句之直斗杓所指以建時)宜戩榖之具
綏佇捧絲綸歸調鼎鼐(杜詩調和鼎鼐新)某小冠屬吏敝履陳
人(鮑宣傳衣敝履空史記東郭先生久待詔公車貧困饑寒履有上無下行雪中足盡踐地莊子人而無人)
(道謂之陳人王維集牽衣肘見步雪履穿李商隱啟穿履敝衣正同北郭槁頂黃馘乃類曹商)一縣凄
涼未辦採花而獻夀二天廣大但知結草以酬恩
賀通判正
歷象日月星辰方謹堯時之授(尚書乃命羲和欽若吴天歷象日月星辰敬授)
(人時)布治邦國都鄙聿新魏闕之觀(禮天官正月之吉始和布治於邦國都鄙)
(乃垂治象之法於象魏)蔚有嘉祥萃於端佐恭惟某官負才真偉
履德純深今守昔賢尤賴題輿之關決南山北水不妨
司馬之從容茂對三陽具綏百福佇錫綠綈之命進聫
紫槖之班某縣紱見嬰賓裾阻綴瓜而往瓜而代尚沾
九里之恩桃其實桃其華願薦千年之夀(漢武故事西王母降獻桃)
(七枚帝欲畱核種之母笑曰此桃三千年生華三千年結實人夀幾何帝乃止之)
賀職曹官正
月端蓂莢開晝景之舒遲年後梅花報春風之爛漫(劉潛)
(夫元日詩未將柏子簪新歲恐與梅花敘隔年)熏為上瑞萃在初筵恭惟某官
業履粹深器資宣朗孤標之映玉府具瞻卿列之高(杜詩)
(王府英孤標)四座之敷瓊林喜接英寮之盛對剛辰而受祉
(曲禮外事以剛日内事以柔日甲丙戊庚壬為剛日主外事東坡詩剛辰日月明)即要路以揚
芳某邑製所拘賓階莫旅瓜丘解戍雖已動於歸心黍
谷成暄尚有資於妙曲
賀樓參政
敷告大廷延登次弼紫樞望重須同參玉鉉之謀(易鼎玉鉉)
黃闥位虚當已覆金甌之姓(漢丞相金印紫綬黃扉黑幡所以異車服於百辟也)
(詳見第四卷唐崔琳傳琳與弟珪瑶俱列棨戟初玄宗每命相皆先書其名一日書琳等名案上欲用為相會)
(太子入覆以金甌謂太子曰此宰相名若自意之誰乎即巾且賜酒太子曰非崔琳盧從愿乎帝曰然)宜
兹特拜咸爾具瞻恭惟某官哻哻儒宗(郊特牲夏弁殷哻周收王制殷)
(人哻而祭大雅云常服黼&KR1168;是&KR1168;乃殷之祭冠柳子厚先友記趙需天水人哻&KR1168;儒士也有名注云&KR1168;況羽切)
(商之冠名也於趙需儒士無意義今按柳文段太尉逸事狀云太尉為人姁姁常低首拱手姁火羽切事出吕)
(氏春秋云哻&KR1168;然相樂也今云趙需&KR1168;&KR1168;儒士也宜當作和姁之義)皤皤國老(尚書皤皤良士)以
仲尼之道航四瀆學造乎深(法言仲尼之道猶四瀆也經營中國終入大海)以
韓愈之文障百川言歸於正(韓文障百川而東之)將身進退為國
安危方當攀真主之龍鱗何畏蹋姦臣之虎尾抗章勇
甚納履去之激綠野之波而謝人間詎容久晦(裴度傳時閹豎)
(擅威天子擁虚器縉紳道喪度不復有經濟意乃治第東都集賢里午橋作别墅具燠館涼臺號綠野堂激波)
(其下與白居易劉禹錫為文章把酒相歡不問人間事)起泰山之雲而雨天下靡
俟崇朝知吾道之復伸惟舊人之是任在唐頗牧乃出
禁中為漢伊周宜持兵本(周勃傳贊誅諸吕立孝文為漢伊周袁盎傳絳侯為太尉)
(本兵柄霍光傳將軍若能行此亦漢之伊尹也又雖周公阿衡何以加此)其特立獨行有如
此者則折衝壓難豈不遠哉收天戈以清六合之塵却
敵騎以綠五原之草(吕温凌煙閣功臣頌五原草綠不見南牧李詩五原秋草綠戰馬一)
(何驕)中華奠枕當宁垂裳輯此茂勲基於妙算爰進陪於
坐論仍作輔於儲明於赫皇朝尤崇政府(宋以參知政事為政府亦)
(曰宰旅)自乾德之命薛居正及至道之用寇萊公雖元臣
如趙普不得以專權故上相若吕端乃與之均禮(東都事略)
(吕端拜參知政事多召便殿語必移晷後罷蒙正而相端餘見前)一時異數百世流光
矧廟謨未正於冡司(光武紀贊明明廟謨)而魁柄全歸於宰旅(左傳)
(晉韓起聘於周曰將歸時事於宰旅注冡宰之元士職源參知政事張昇乞致仕批答云比閱奏於公車願還)
(事於宰旅)肆疇名雋遠跨前芳齊七政於平衡孰能如暢(張璠)
(漢紀王暢字叔茂名在八俊靈帝時為司空以水灾免會有災異言事者皆言三公非其人宜因其變以暢代)
(之則禎祥必至陳蕃傳蕃代楊秉為太尉讓曰齊七政訓五典臣不如議郎王暢詳見十五卷)押千官
之重印無以易堯(荀子古者天子千官諸侯百官嚴助傳奉千官之共注千官猶百官多言)
(之耳李賀詩獨垂金印押千官周昌傳昌為趙相既行久之高祖持御史大夫印弄之曰誰可以為御史大夫)
(者熟視堯曰無以易堯遂拜御史大夫)某託在元鈞慚非美製(舊唐書韋仁約除尚)
(書左丞仁約奏曰陛下為官擇人非其人則闕今不惜美錦今臣製之)雖解戍僅餘於旬
月而觀光夐隔於霄涂想獨坐退思之巖有懷零落(國老)
(閒談宋魯宗道為執政營一小室畫山水朝退獨坐曰退思巖妻亦不許入)必大開翹材之
館以類甄收
橘山四六卷十三
