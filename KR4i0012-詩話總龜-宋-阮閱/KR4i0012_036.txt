增修詩話總龜卷之三十六
譏誚門(中)
苗台符十六歲張讀十八歲同年登科為鄭宣州幕嘗列
題於西明寺之東廡或竊注之曰一雙前進士两箇阿孩
兒
李煜作江羅亭四面栽江梅花作豔曲歌之韓熙載和云桃
李不湏誇爛漫已輸了風吹一半時淮南巳歸周
趙嘏浙人有美妾洎計偕母不許携行會上元節為鶴林
之遊帥見之掩為己有明年嘏荣歸以詩感之曰寂寞
堂前曰又薰陽臺去作不歸雲當時聞說沙吒利今日
青蛾属使君帥聞遣歸
李商隱依彭陽令狐楚以牋奏受知後其子綯有韋平之
拜浸疎商隱重暘日義山造其厅事留題云十年泉下
無消息九日樽前有所思郎君位重施行馬東閤無因
得再窺綯見之慚悵扄閉此廳終身不處
袁筠婚蕭楚女言定未幾擢進士第羅隱以一絶刺之云細
看月輪還有意定知青桂近嫦娥
林和靖傲許洞洞作詩嘲之云寺裏掇齋飢老鼠林間咳
嗽病猕猴豪民送物鵝伸頸好客窺門鼈縮頭
章邭公性簡静嘗為開封府試官出人為天地心賦舉子
曰先朝曾試遽别出一題曰教尤寒暑旣非致思舉子又
上請此題出樂記教乃樂教也上在諒隂而用樂事恐
非便方紛紛不已無名子作詩嘲曰武成廟裡沽良玉
夫子門前弄簸箕唯有主司章得象往來寒暑未曾
知時南廟試良玉不琢國學試良弓之子必學為箕
賦(並同前)
韓退之彌明傳云嘗與文友會宿有老道士形貌怪異自
通姓名求宿言論甚竒旣飲酒衆度其不能詩因聮句
咏爐中石䁀將以困之首唱曰妙匠琢山骨刳中事調
烹至彌明自云不善俗書人多不識乃遣人執笔硯吟
曰龍頭縮囷蠢豖腹脹膨脝坐客盡驚會人思竭不
能復續彌明連促之坐中有𣣔吟其聲悽苦彌明句中
侮之曰仍於蚯蚓竅更作蒼蠅聲湏臾倚壁睡鼻息如
雷坐客異且畏之(古今詩話)
光化中羅隱佐两浙幕同院沈嵩得新榜封示隱隱批一絶
於紙尾曰黃土原邊狡兔肥犬如流電馬如飛㶚陵老
將無功業犹憶當時夜獵歸
正元中太府卿韋渠牟金吾李齊運皆寵貴薦人多得名
位時劉師老穆寂皆應科目渠牟主穆寂齊運主師老會
齊運對順宗嗟其羸弱許以致仕而歸師老失據無名子
曰太尉朝天升穆老尚書倒地落劉師劉禹錫曰名埸嶮
巇如此
王文惠相府中病尤好釋氏時有人作詩曰誰謂調元地
番成飬病坊但見僧盈室寕知火燎房
盧肇黃頗皆宜春人頗冨於財而肇苦貧與頗同赴舉復
同日登途郡守獨餞頗於郵亭而遣肇明年肇状元登
第歸郡守會肇看競渡肇即席作詩曰向道是龍刚不
信果然奪得錦標歸太守大慚
韋蟾左丞至長樂驛見李瑒給事題名因書其側云渭
水春山照眼明希仁何事寡詩情只應學得虞姬
壻書字纔能紀姓名
劉魯風江西投所知爲典謁所阻因得一絶曰萬卷書生劉
魯風烟波千里謁文公無錢乞與韓知客名&KR1114;生毛不
為通
范魯公質舉進士和相凝爱其程文以自登第舊在十三
人謂魯公曰公之詞業合在甲選暫屈十三人之傳老
夫衣鉢可乎魯公謝之後果至宰相亦且相継門生有
献詩者云從此庙堂添故事登庸衣鉢亦相傳
李郁尚書為荆南從事有朝士寄書字体殊悪李寄詩曰
華緘千里到荆門章草縦横任意論應笑鍾張虚用力
却教羲献謾劳魂惟堪爱惜為珍宝不敢晉傳示子孫
深荷故人相爱處天行時氣許教吞言堪作符也(並同上)
北齊盧思道聘陳設宴聮句作詩先唱者&KR1018;北人云榆生
欲飽漢草長正肥馿謂北人食榆吴地無馿故有此句
思道即續之曰共甑分炊飰同鐺各煮魚謂南人無義
同炊異饌也吳人愧之(譚薮)
洛陽有譚歌婦人楊苧羅朝办言有才思楊凝式侍侍郎
以姪女呼之怜其聡彗也時有僧雲辨者有文善能講
經善應對若祀祝之辭随名位高下對之三十字如宿
思少師尤重之長壽年五月雲辯講對歌者忽有蜘蛛
扵簷前垂絲而下正對少師與雲辯前少師笑謂歌者
曰試嘲得着奉絹五疋歌者不思應声嘲之意不离蜘
蛛戲之雲辨雲辨体充肚大不能行少師見詩絶倒大
呌和尚將絹五疋雲辨慙且笑與絹五疋詩嘲蜘蛛曰
吃淂肚罌撑尋絲遶寺行空中設羅網只待殺衆生
(洛陽舊聞)
至和間有數達官以詩知名常慕樂天体多得扵容易曾
有一聮云有禄肥妻子無恩及吏民有人戲之曰昨日
通衢遇一輜軿車載極重嬴牛甚苦豈非足下妻子乎
聞者傳以為笑(歐公詩話)
向文簡在延州嘗有詩云四時常有烟棚合三月猶無莱
甲生又有人嘲同州詩云三春花發惟樗樹二月鶯啼
是老鵶(雜誌)
徐州雲水山人張天驥不遠千里見朱定國扵錢塘愛其
中風物遂欲徙家居焉春盡思歸以詩戲之云羡公飄
蕩一孤舟来作錢塘十日游水洗禅心都眼净山供詩
筆捴眉愁雪中乘興真聊尔春盡思歸都罷休何事
却尋朱處士種魚万尾橘千頭(絶詩)
閩人廖復天禧二年求薦天府下撾鼓訟之覆考再收省
試又下湖人凌景陽因復訟之亦再收高第遂登科士
子作詩嘲復曰細思堪恨廖賢良論中科名属景陽啼
得血流無用處為它人作嫁衣裳(朱定國錄曰續歸)
景祐中有輕簿子以古人二十字詩益成二十八字嘲誚
曰仲昌故國三千里宗道深宫二十年殿院一声河滿
子龍啚双泪落君前龍啚王慱文也嘗更大藩鎮開封
知府王司使一日對上前因叙揚歴之久不斍泪下殿
院䔥定基也為殿中侍御史與韓魏公吴春卿王君貺
同發觧開封舉人作河满子曲嘲之因奏事■仁宗問
之令誦一遍王宗道為諸王教授及講書凡二十餘年
不求進用仲昌者章郇公文仲從子論科場不公奏聞
牒歸建州當時以為雖用古人詩句而切中一時之盛
事傳以為笑樂(東齋錄)
丁晉公與楊文公遊処宴集必有詼諧之語復皆敏扵應
荅一日㙜諫攻文公因晩俟晉公之門方伏拜晉公亟
謂文公曰内翰拜時髭擊地文公随声荅曰相公坐処
幕瞞天盖楊美髭髯而丁第方盛設帷幕因互相議也
(有宋佳話)
太尉田重進起扵戎行晚年好道術喜黃老有㨂停兵
士張花項衣道服以其項多雕篆目之為花項又引道
士為同志前後所用錢帛悉資之无少違久而無成忽
一日云出采藥八月當成晚大醉歸重進問尊師從来
飲何遽醉花項微笑其實不飲昨日見一仙流向西頂
礼重進問何人花項恭粛低言即吕洞賓謂曰重進武
人好事如此此人有壽今已有微疾田微染風痾某當
暫届少藥療之田大喜曰重進粗人何銷神仙下降且
曰何時至花項曰此月十五日夜三更必至吕不欲多
見人望太尉扵射亭張設用好新䄄褥静室燃香鮮果
好酒後至五更重進久患風折腰艱難重進方欲責花
項虚誕外报尊師門大開囊篋般運已盡重進慚恨鳴
指曰無良漢無良漢自是不復信時有無名人献詩一
首以笑之永㒷軍人尚能念誦詩曰或作黃金或作銀
热人好倖搏尖新一朝狂惑田重進半夜板迎吕洞賓
&KR2234;漢出門時引領黠兒淂路已潜身雖称两個無良漢
笑殺長安萬万人(洛陽舊聞)
湖南徐仲雅與李宏皐刘昭禹斉名所業百餘卷並行于
世畊夫謠一首云張緒逞風流王衍事輕簿出門逄畊夫
顔色必不樂肥膚如玉㓗力拗絲不折半日無畊夫此
軰惣餓殺(雅言雜載)
周顓処士洪儒奥斈偶不中第旅淅西從事歡飲惟昧扵
章程座中皆戲之有贈詩曰龍津掉尾十年劳声價當
時閗月高惟有紅粧回舞手似持霜刃向猿猱周和曰
十載文場敢憚劳宋都回鷁爲風高今朝甘伏花枝笑
任道墫前爱縳猱(南唐近事)
廬山道士體貌魁偉飲酒㗖肉居九天使者廟有雙鶴因
風所飄憩于廟庭道士驚喜自謂當赴上天命令山
童控而乘之羽儀清弱不勝其載毛傷骨折而斃翌
日馴飬者知訴于公府處士陳沆嘲之曰㗖肉先生𣣔
上升黃雲踏破紫雲崩龍腰鶴背無夛力傳語麻
姑借大鵬(南唐近事)
李山甫詩名冠於當代過烏江題項羽廟云爲虜爲王
盡偶然有何慙見渡江舡平分天下猶嫌少可要行人
贈紙錢又贈宿將曰校獵燕山經幾春雕弓白羽不離
身年來馬上渾無力望見飛鴻指似人
任谷冨有經術隱居於洛以俟召命未降蒲輪乃躬到京
訪知巳有朝官戲贈曰雲間應訝鴈書遲自到京中
探事宜從此見山湏合眼被山相賺巳多時後至𥙷衮
曹確楊收徐商路岩同秉政時有詩嘲之曰確確無餘
事錢財緫被扠商人都不𬋩貨賂幾時休(南部新書)
增修詩話總龜卷之三十六
百家詩話總龜後集卷之三十六
怨嗟門
孟郊詩云借車載家具家具少扵車借者莫弹指貧窮何足
嗟可見其素窭後有詩云賓秋巳斍厚私儲常恐多是
古人恐冨求歸之義則貧亦何足怪按郊為溧陽尉縣
有投金瀨平陵城林薄蓊蔚郊往來其間曹務都廢至
遣假尉代之而分其半俸則安得有私儲哉退之贈郊
詩云陋室有文史高門有笙竽何能辯荣辱且欲分賢
愚盖言貧者文史之樂賢扵冨者笙竽之樂也(葛立之)
司馬迁游江淮汶泗之境紬金匱石室之書而作史記上
下數千年殆如目覩可謂孤拔初遭李陵之旤不肯引
决而甘腐刑者實欲效離騷吕覧說難之書以攄憤悱
故荆公詩云嗟子刀鋸間悠然止而食成書與後世憤
悱聊自釋觀史記評贊扵范睢蔡澤則曰二子不困戹
烏能激乎扵季布則曰彼自負才故受辱而不羞扵虞
卿則曰虞卿非窮愁則不能著書以自見扵伍員則曰
隠忍以就功名至扵作貨殖游俠二傳則以家貧不能
自贖左右親戚不為一言而寄意焉則荆公釋憤悱之
言非虚發也(韵語陽秋)
晨牝妖鴟索家生亂自古而然故夏姬亂陳費無極亂
楚李義山咏北齊云小憐玉体横陳夜已報周師入晉
陽東坡城都畫手開十眉横雲却月争新竒游人指点
小顰処中有漁陽胡馬嘶熟味此詩則吳人何苦怨西
施豈足稱詠史哉等而下之凡移扵尤物皆可以為戒
(黃常明)
杜牧張祜皆有春申君絶句杜云烈士思酧國士恩春申
誰與快冤魂三千賓客捴珠履欲使何人殺李园張云
薄俗何心議感恩謟容卑迹賴君門春申還道三千客
寂寞無人殺李園二詩語意太相犯扵乎朱英之言義
矣而春申不能必用李園之計巧矣而春申不能預防
春申之客衆矣而無一人為春申殺李園者所以起
二子之論也余亦嘗有二絶云朱英意在強黃歇黃歇
如何弱李園一旦棘門竒&KR0852;作自貽伊戚向誰論又先
秦豈謂嬴爲吕東晉那知馬作牛不悟春申亦如許敢
憑宮掖妻邪謀(同上)
唐淄青李師道倚蔡爲重稱兵不軌洎蔡平師道乃始震
悸憲宗&KR1179;削其官詔諸軍進討扵是六節度之兵興矣
故劉夢得嘗爲天齊行二萹以快李師道之死夫師道
猖獗狂悸反噬其主人怨神怒豈能居覆載之中乎故
夢得云牙門大將有劉生夜半射落攙搶星又云太山
沉寇六十年旅祭不饗生愁烟今逢聖君𣣔封禅神使隂
兵來助戰夫刘悟本軍之將也力爲師道屯陽榖以當
魏慱乃倒戈以攻其主太山本土之神也宜福其地而
乃以隂兵助敵則人怨神怒可知矣將叛其君神叛其
主豈非以此始者以此終乎天之所報速矣(同上)
杜子美身遭離乱復迫衣食足迹幾半天下自少時遊蘇
及越以至作諫官奔走州縣旣皆載壮遊詩矣其後贈
韋左丞詩云今欲東入海即將西去秦則自長安之齊
魯也贈李白詩云亦有梁宋遊方期拾瑶草則自東都
之梁宋也發同谷縣云賢有不黔突聖有不煖席姑來
玆山中休駕喜地僻柰何物迫累一歲四行役則自隴
右之劍南也留别章使君云終作適荆蠻安排用莊叟
隨雲拜東皇挂席上南斗則自蜀之荆楚也夫士人旣
無常産為飢所驅豈免仰給扵人則奔走道途亦理之
常爾王建云一年十二月強半馬上看員缺百年歡樂
能幾何在家見少行見多不緣衣食相驅遣此身誰願
長奔波李頎亦云男兒在世無産業行子出門如轉蓬
皆爲此也同上
陶渊明乞食詩云飢來驅我去不知竟何之而継之以感
子漂母惠愧我韓才非則求而有獲者也杜子美上水
遣懷云驅馳四海内童稚曰糊口而継之以但遇新少
年少逄舊知友則求而無所得者也山谷貧楽齋詩云
飢耒或乞食有道無不可過青草湖云我雖貧至骨尤
勝杜陵老憶昔上岳陽一飯徔人討由是論之則杜之
貧甚於陶如山谷之貧尚優於杜也同上
老杜避亂秦蜀衣食不足不免求給於人如贈高彭州云
百年巳過半秋至轉飢寒為問彭州牧何時救急難客
夜詩云計拙無衣食途穷仗友生老妻書數紙應悉未
歸情狂夫詩云厚禄故人書断絶常飢稚子色凄凉荅
裴道州詩云露名但蒙寒温問泛爱不救溝&KR0676;辱蕳
韋十詩云因知貧病人湏弃能使韋郎迹也疎觀此
五詩可見其艱窘而有望扵朋友故舊也然當時能
期之者幾何人哉劉長卿云世情薄恩義俗態輕穷
厄山谷云持飢望路人誰能顔色温余扵子美亦云葛
(常之)
李翶賦衆囂嚻而雜処咸歎老而嗟卑頋予心獨不怨
兮慮行道之猶非文忠常稱之觀老杜漢隂有鹿門滄
海有灵槎焉能學衆口咄咄空咨嗟正同此意(同上)
樂天謫潯陽寄左降詩云殘灯無熖影幢幢此夕聞君得
九江垂死病中驚起坐暗風吹雨入寒窗白謂此句他
人尚不可聞况㒒心哉至今每吟猶惻惻耳復貽三韵
云憶昔封書與君夜金銮殿後欲明天今夜封書在何
處庐山庵裏曉灯前去來乃士之常二公不應如此戚
戚也子瞻送文與可云奪官遣去不自斍曉梳脱髮誰
能收推之前詩厥論尚矣然居易荅元書以三太為報
且云可以樂之終身者悲歎之語恐特傷離索耳(䂬溪)
詩有人之情性也非強諫争扵庭怨詈扵道怒隣詈坐之
所為也余謂怨隣詈坐固非詩本指若小弁親親未嘗
無怨何人斯取彼譛人投卑豺虎未嘗不憤謂不可諫
争則又甚矣箴規刺誨何為而古者帝王尚許百工各
执藝事以諫詩獨不得與工技等哉故譎諫而不斥者
惟風為然如雅云匪面命之言提其耳彼童而角實訌
小子憂心慘慘念國之為虐乱匪降自天生自媍人忠
臣義士𣣔正君定國惟恐所陳不激切豈盡優柔婉
媚乎故樂天寄唐生詩云萹萹無空文句句必盡規子
建稱孔北海文章多雜以嘲戲子美亦戲效俳諧体退
之亦有寄詩雜談俳不獨文舉為然自東方生而下祢
處士張長史顔延年軰往往多滑稽語大抵才力豪邁
有餘而用之不盡自然如此韓詩濁醪沸入口口角如
銜箝試以詩義授如以肉貫串初食不下喉近亦能稍
稍皆謔語也坡類集此不可勝數寄蘄簟與蒲傳正云
東坡病叟長羈旅凍飢餓吟似飢鼠倚頼東風先破衾
一夜雪寒披故絮黃州云自慚無𥙷絲毫事尚費官
家壓酒囊將之湖州云吳兒膾薄薄欲飛未去先說
饞涎垂又尋花不論命爱雪長忍凍天公非不怜听飽
即喧閧食筍云紛然生喜怒似被狙公賣種茶云飢寒
未巳免巳作大飽計平生五千卷一字不救飢寒來凭
空按一字不可煮皆斡旋其語而弄之信恢刃有餘與
血指汗顔者異矣(黃常明)
詩眼云山谷常言少時曾誦薛能詩云青春背我堂堂
去白髮欺人故故生孫莘老問云此何人詩對曰老杜
莘老云杜詩不如此後山谷語傳師云庭堅因莘老之
言遂曉老杜詩高雅大体傳師云若薛能詩正俗所謂
歎世耳
後湖集云余每讀蘇州漠漠帆来重冥冥烏去遲之語未
嘗不茫然而思喟然而歎嗟乎此余晚泊江西十年前
夢耳自余犇竄南北山行水宿所歴佳處固多欲求此
夢了不可得豈蒹葭莾蒼無三湘七澤之壮雪蓬烟艇
無風檣陣馬之竒乎抑吾且老矣壮懷銷落塵土坌没
而無少日烟霞之想也慶長筆端丘壑固自不凡當為
余圖蘇州之句扵壁使余隠几静對神遊八極之表耳
百家詩話総龜卷之三十六
