集一百家詩話緫龜後集卷之四十九
飲食門
唐御食紅綾餅餤爲上光化中放進士裴格盧延孫等二
十八人燕於曲江勅太官賜餅餤止二十八枚而巳延遜
後入蜀頗為蜀人所易嘗有詩云莫欺零落殘牙齒曾
吃紅綾餅餤来其爲當世所貴重如此酉陽雜爼載衾
冠家有䔥家餫飩庾家粽子韓約櫻桃饆饠又有胡突鱠
麞皮索餅之類號為名食不至於甚侈而美有餘亦紅綾
餅餤之類也
晉史稱何劭驕奢簡貴衣裘服玩新故巨積食必盡四方
珍異一日之供以錢二萬爲限而曾所食而曾所食不
過萬錢是劭之自奉侈於父也而劭贈張華詩乃云周
旋我陋圃西瞻廣武廬旣貴不忘儉處約能存無鎮俗
在簡約塞門焉足摹是以姬孔爲法以𬋩氏爲戒也審
能如是則史所書又如何哉以史為正則邵所言誣矣
東坡擷菜詩云秋來霜露滿東园盧服生兒芥有孫我
與何曾同一飽不知何苦食鷄豚苟能如此則豈肯縦
嗜𣣔於口腹之間哉
酉陽雜爼載鄭慤嘗於使君林避暑取蓮葉以簮刺其心
令與柄通其屈莖如象鼻傳酒噏之名為碧筒盖取蓮
葉芳馨之氣雜於酒中爲可喜也故東坡詩云碧筩時
作象鼻湾白酒微帶荷心苦是巳大抵醪醴之妙籍外
而發其中則格高而味竒如大宛之葡萄大官之挏馬
皆藉他物以成者趙德麟以黃柑釀酒東坡嘗作洞庭
春色賦遺之所謂命黃頭之千奴卷震澤而俱還坡亦
以松明釀酒所謂味甘餘而小苦歎幽姿之獨高二酒
至今有用其法而爲之者至坡在黃州自作蜜酒惠州
自作桂酒皆一世而止盖出於一時之戲劇未必皆中
節度爾(同上)
酒之種多矣有以綠爲貴者白樂天所謂傾如竹葉盈樽
綠是也有以黃為貴者老杜所謂鵝兒黃似酒是也有
以白為貴者樂天言玉液滿金巵是也有以碧爲貴者
老杜所謂重碧酣春酒是也有以紅爲貴者李賀所謂
小槽酒滴珍珠紅是也今閩廣間所釀酒謂之紅酒其
色殆類臙脂酉陽雜爼載賈&KR2010;家蒼頭能别水常乘小
艇於黃河中以瓠匏接河源水以釀酒經宿色如綘名
爲崑崙觴是又紅酒之尤者也(同上)
張衡曰客賦醉言歸稱露未晞王式曰客歌&KR0784;駒主人歌
庸歸賓主之情可謂粲然者至李太白陶淵明則不然
各常爲詩曰我醉欲眠君且去雖曰任真之言然亦太無
主人之情矣司馬温公獨樂园飲云浩歌縦飲任天機
莫使歡娛與性違玉枕醉人從獨卧金羇倦客聽先
歸其亦二子之意也白樂招客飲云客告暮將歸主称
日未斜又命小青娥長跪謝貴客其視張衡王式尤爲
有委曲相者然置酒送李漳州詩曰獨醉似無名借君
作題目又何與招客飲之詩異乎東坡醉眠亭詩云醉
中對客眠何害湏信陶潜未苦賢山谷云欲眠不遣客
佳處更難忘如是則不失賓主之禮又有可以通我之
情是賓主之情兩得矣(同上)
賢者豹隱墟落固當和光同塵雖舍者争席何病而况於
杯酒之間哉陶淵明杜子美皆一世偉人也每田父索
飲必使之畢其歡而盡開情而後去淵明詩云清晨聞
叩門倒裳往自開問子為誰歟田父有好懷壼漿遠見
候疑我與時乖老杜詩云田翁逼杜曰邀我嘗春酒呌
婦開大瓶盆中為吾取二公皆有位者也於田父何拒
焉至於田父有一世皆尚同願君汨其泥之說則姑守陶
之介久客惜人情如何拒隣叟則何妨杜之通乎(陽秋)
復齋漫錄云唐李敬方歡醉詩云不向花前醉花應觧笑
人只因連夜雨又過一年春日日無窮事區區有限身
若非杯酒裏何以寄天真杜子美絶句云二月巳破三
月漸老逢春能幾逥莫思身外無窮事且盡生前有限
杯二詩雖相緣而杜則尤其工者也世所傳相逢不飲
空歸去洞口桃花也笑人之句盖出於方敬
詩說隽永云福州嶺蛤蠣號西施舌極甘脆其出時天氣
正熱不可致遠吕居仁有詩云海上凢魚不識名百年
生命一杯羹無端更號西施舌重與兒曹起妄情
藝苑雌黃云河豚所附本草云味甘温日華子云有毒予
按倦游雜錄云河䐁魚有大毒肝與卵人食之必死暮
春柳花飛此魚能大肥江淮人以時為珍更相贈遺腐
其肉雜蔞荻芽瀹而爲羹或不甚熟亦能害人歲有
被毒而死者南人嗜之不巳故聖俞詩春洲生荻芽春
岸飛楊花河䐁當此時貴不數魚鰕而其後又云炮煎
苟失所轉喉為莫耶如此則其毒可知本草以爲無毒
悞矣或云河䐁子不可食其大纔一粟浸之經宿如弹
丸人有中其毒者以水調炒槐花末及龍腦皆可觧予
嘗見其漁者說其所取之由曰河䐁盛氣善怒每伏水
底必設網於上故以物就而觸之彼將奮怒而上遂爲
所獲吳人珍之以其腹腴為西施乳予嘗戲作絶句云
蔞蒿短短荻芽肥正是河豚欲上時甘美遠勝西子乳
吳王當日未曾知雖然甚美必甚悪河䐁味之美也吳
人嗜之以喪其軀西施色之美也吳王好之以亡其國兹
可以爲來者之戒
噐用門
舒王作前元豊行云倒持龍骨掛屋後元豊行云龍骨
長乾掛梁梠龍骨水車也是歲豊稔故龍骨掛而不用
又有寄楊德詩云遥聞青秧底復作龜兆拆脩脩雨龍
骨豈得長掛壁是歲亢旱反前詠爾東坡亦有水車詩
云翻翻聮聮銜尾鴉犖犖确确蛻角蛇分畦翠浪走雲
陣刺綠針抽稻芽天公不念老農泣喚取阿香推雷車
言水車之利不及雷車所霑者廣矣(䂬溪)
張景陽七命有浮三翼泛中沚之句故詩家多以三翼爲
輕舟如梁元帝日華三翼舸元微之光隂三翼過是也
按越絶書伍子胥水戰兵法内經曰大翼一艘廣一丈
五尺二寸長十丈中翼一艘廣一丈三尺五寸長五丈
大尺小翼一艘廣一丈二尺長九丈所謂三翼者皆巨
戰船也用爲輕舟悞矣
苕溪漁隱曰蘇叔黨過賦鼠鬚筆云太倉失陳紅狡穴得
餘腐旣興丞相歎又發廷尉怒磔肉餧餓猫分髯雜
霜兔插架刀槊徤落紙龍蛇&KR1405;物利易未詰時來即
