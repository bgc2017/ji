增修詩話總龜卷之二十一
詠物門(下)
東坡橄㰖詩云紛紛青子落紅塩氣味森森苦且嚴待得
微甘回齒頰巳輸崖蜜十分甜范景仁言橄㰖木高大
難采以塩擦木身則其實自落所以有落紅塩之語南
人誇橄㰖河東人誇棗(直方詩話)
李公擇種竹舘中語同舍曰後人指此竹必云李文正所
植貢父笑曰文正不獨繫筆亦知種竹耶時有筆土李
文正故云后到貢父西省種竹東坡有詩云舊德終呼
名字外後生誰續笑談餘謂此也又一本云尔後貢父
種竹坡有詩云舊德言忘久新材得再培
亭亭思婦石下閱幾人代蕩子長不歸山椒久相待微雲
蔭髮彩初月輝蛾黛秋雨叠苔衣春風舞羅帶宛然姑
射姿矯首塵冥外陳迹遂云窮佳期從莫再脫如魯秋
氏妄結桑下愛玉質委泥沙悠悠復安在此賀方回作
望夫石詩也交游間無不愛者余謂田承君云此詩可
以見方回得失其所得者漸磨之功所失者太粘着皮
骨耳承君以為然
楊皤字公濟爲蓴菜詩云休說江東春水寒到來且覓鑑
湖船鶴生嫩頂浮新紫龍脫香髯帶舊涎玉割鱸魚迎
刃滑香炊稲飯落匙圓歸期不待秋風起漉酒調羹任
我年時人以為讀其詩不必食蓴羹然後知其味余以
爲可以言詠物未可以語詩耳
陳君節字明信言鍊句不如鍊韻余以爲若只覓好韻則
失於首尾不相貫穿參寥云東坡在徐州日嘗爲秦少
游置酒少游飲罷擁一官妓從參寥書其裙帶云寄語
巫山窈窕娘好將閒夢惱㐮王禪心巳作沾泥絮不逐
春風上下狂(並同前)
踘蹴惟柳三復能之丁晉公亦好焉晉公詩曰背裝花屈
膝白打大廉斯進前行两步蹺去立多時古今詩話
郭希聲紙窗詩曰偏宜酥壁稱閒情白似溪雲薄似冰不
是野人嫌月色免教風弄讀書燈聞蛩詩曰愁殺離家
未逹人一聲聲到枕前聞苦吟莫入朱門裏滿耳笙歌
不聽君(青瑣後集)
巴蜀三紀以來藝能之士精於書畫者衆矣沙門曇彧學
李陽冰篆曇彧則神大師門人也道士張昭嗣效柳公
權書昭嗣則傳直天師杜光庭門人也工部元員外昭
嘏倣韓擇八分書昭嘏亦光庭門人僧暁巒攻張芝草
書曉巒則歸夢弟子皆超其本而差其肩獨黃少鑑筌
邊鸞崔竹處士滕昌祐擬梁廣花草野人張道隱張藻
松石道隱不事論談不與人交往不冠帶不拜跪人謂
之猱頭相國李昊爲著名道隱常在綿竹山中李司議
文才繼閻立本寫真書畫八人皆妙絶當代野人平生
讀莊老之書有暇則性好圖龍之真形興思忽至即畫
百尺之狀縱意揮畫苟不稱意則塗抹之不啻千餘軀
而巳飄飄然雲隂雨氣似蜿蜒之勢擲筆撫掌以為怡
逸常以此為適意之作亦曾撰集龍証筆訣三卷傳於
家丁未年彭州倅鄭昭請圖真龍扵州城之西門太山
府君之祠為民致雨於是與二道士數僕夫秉燭以畫
使人槌鼓噴笛掌祠者頓足起舞其夕三更風雨大沛
柰何一時之戲亦濟農事有蔣貽恭留題詩曰世人空
觧效丹青惟子通玄得墨靈應有鬼神看筆下豈無風
雨助成形威疑噴浪歸滄海勢欲拿雲上杳冥静閉綠
堂深夜後曉來簾幕似聞腥(野人閒語)
僧齊巳松詩云雷電不敢伐靈勢蠹萬端&KR0874;依乾節死
蛇人朽根蟠影浸僧禪湿風吹鶴夢寒尋常風雨夜疑
有鬼神看小松云發地纔盈尺蟠根巳有靈嚴霜百艸
死深院一株青後夜蕭騷動空階蟋蟀聽誰於千歲外
吟倚老龍形(續本事詩)
白傳柳詩二首云青青一樹傷心色會入幾人離恨中為
道都門多送别長條折盡减春風又一樹春風萬萬枝
嫩扵金色軟扵絲永豐西角荒烟裏盡日無人屬阿
誰又顧雲詩云㶚岸晴來送别頻相偎相倚不勝春自
家飛絮猶無定争把長條絆得人(唐宋詩云羅隱作續本事詩)
隂鏗石詩云天漢攴機罷仙人捧膞餘零陵舊是燕昆明
本學魚還當榖城别自下解兵書
羅鄴水詩云漾漾悠悠幾泒分中浮短棹與鷗群遥天帶
雨淹芳草玉洞飄花下白雲静稱一竿持處見急流孤
舘覺來聞隋家柳色還堪恨東入長淮日又曛鄭谷云
竹院松廊分數沠晴空清碧亦逶迤落花相逐向何處
幽鷺獨來無限時洗鉢老僧臨岸久釣魚閒客捲綸遲
晚來一片連莎綠悔與滄浪有舊期韓喜云方員不定
性空柔東注滄溟早晚休高截碧塘長耿耿遠飛青嶂
更悠悠瀟湘月浸千年色夢澤燈含萬古愁别有嶺頭
嗚咽處為君更作斷腸流(並同前)
唐高相國崇文本薊門將校討劉闢有功授西川節度一
旦雪下諸從事吟賞有詩渤海鄙言多呼人為&KR1076;兒此
日筵上謂賓客曰某雖武夫亦有一詩乃口札云崇文
崇武不崇文提戈出塞號將軍那箇&KR1076;兒射落鴈白毛
空裏亂紛紛其詩着題皆謂北齊敖曹之比太尉駢即
其曾孫也鎮蜀日以蠻蜒侵暴乃築羅城四十里朝廷
雖加恩賞亦疑其固護或一日奏樂聞樂聲知有改移
乃題風筝寄意曰夜静絃聲響碧空宫商信任往來風
依稀似曲纔堪聽又被風吹别調中旬日果移鎮渚宫
北夢瑣言
馮㳙分符眉州不得之任跼蹐於陳田之間羈愁六年徒
步湘湖著懷秦賦有南冠梁川歌詩集皆傷蹭蹬也有
蜀駝引其要云自古皆傳蜀道難尔何能過拔蛇山忽
驚登得雞翁磧又恐碍着鹿頭關昂藏大步𧖟叢國曲
頸微伸高九尺卓女窺窗莫我知嚴仙據案何曾識題
攴機石云不隨俗物皆成土只待良時却𥙷天苦雨行
云釜魚化作池中物木履浮為天際船皆惜已之不遇
也蜀城拆體之際幾至殍殕因投鬻米家活有詩云取
水郎中何日了破柴員外幾時休早知蜀地區娵與(乃訓)
(如此与也)悔不長安大比丘(即收足大坐也同前)
徐仲雅題合歡牡丹云平分造化雙包去拆破春風两面
開(湘湖故事)
蔣維東字孟陽零陵人旅中書懷云未有一夜夢不歸千
里家落花云流水從將去春風解送來(零陵總記)
東華觀在邵州城下江岸俗謂之水北觀有松偃亞數枝
凡八面上有一枝中折搭在半樹間復生垂下掃壇遊
人以手扳而撼之則千萬枝皆動覇國時天策府學士
徐東野坐事謪居扵郡見其魁異賞翫無巳因為詩有
序序略云搖一枝則萬枝動看一面則八面同白犬出
其根青羊入其腹漢高祖琥珀枕虚真君茯苓人疑其
孕也詩云半巳化為石有靈通碧湘生逢堯雨露老值
漢風霜月滳蟾心水龍遺胸骨香鹿於毫末后曾見幾
興亡
裴說鷺鷥云却為分明極翻令所得遲雍陶云立當青艸
人初見行近白蓮魚未知(同前又古今詩話所載馮明道舉此詩不知其為鷺鷥也)
鸕鷀色黑而頭長能沒水捕魚其疾如飛栖宿之處其下
雖水深魚多未嘗犯諺云鸕鷀不打脚下塘杜荀鶴詩
云深水有魚㗸得出看來却是鷺鷥饑
鸜鵒居人多飬之五月五日去其舌尖則能語聲尤清越
雖鸚鵡不能過也僧虚中有詩云菖蒲花不豔鸜鵒性
多靈
相思樹其狀尤佳子員而紅故老云昔有人北没於邊其
妻追思之泣於樹下而卒因號相思樹黃損鷓鴣詩云
而今世上多離别莫向相思樹下啼盖採其意也
柘樹多叢生幹疎而直葉豐而厚春𧖟食之其絲以冷水
繰之謂之冷水絲可以瑟絃盖檿絲之類蔣密詠桑柘
詩云綺羅因此木桃李謾同時
楊桐葉細冬青臨水生者尤茂居人遇寒食採其葉染飯
色青而有光食之資陽氣謂之楊桐飯道家所謂青飢
飯鄭畋二十八宿詩云員明青飢飯光潤碧霞漿謂此
櫟樹多生岡阜之上大則偃亞小則聳𡵨疎曠而性直伐
為薪鍜為炭其力倍扵常木王正詩云未可輕樗櫟尤
能濟雪霜
木蘭花枝葉俱疎花即裏白表紫或有四季開者生扵深
山者尤大可以爲船陸龜蒙木蘭花詩云曾向木蘭船
上過不知船是此花身(古今詩話載全篇謂是李義山作)
映山紅生於山坡欹側之地高不過五七尺花繁而紅輝
映山林開時杜鵑始啼又名杜鵑花成幹詩云杜鵑花
與鳥怨豔两何賖疑是口中血滳成枝上花一聲寒食
夜數朵野僧家謝豹出不出日遲遲又斜(並同前)
羅漢絛後洞有草蔓結如帶長丈餘附木而生相傳謂之
羅漢絛畢田詩云五百移栖絶洞深空留轍跡杳難尋
綠絲絛帶何人施長到春來掛滿林(湘中故事)
舒王與薛處士碁賭梅花詩輸一首曰華髮尋春始見梅
一枝臨路雪培堆鳳城南北他年憶杳杳難尋驛使来
與俞秀老至報寧王假寐秀老私跨王驢謁寶覺禪師
有頃秀老至王曰為士子敢盗跨吾驢秀老願自贖其
罪王曰罰松聲詩一首秀老立就詞極佳人忘之余𥙷
曰萬壑搖蒼烟百灘度流水下有跨驢人瀟瀟吹醉耳
(冷齋夜話)
前軰花詩多用美女比狀如云若教觧語應傾國任是無
情也動人俗哉山谷酴醿詩曰露&KR0668;何郎試湯餅日烘
荀令炷爐香乃是以丈夫比之若出類而吾叔彭淵材
作海棠詩又不然曰雨過温泉浴妃子露濃湯餅試何
郎尤工也
曾子宣夫人魏氏作虞美人草行云鴻門刀斗紛如雪十
萬降兵夜流血咸陽春殿三月紅覇業巳隨烟燼滅剛
強必死仁義王隂陵失道非天亡英雄本學萬人敵何
用屑屑悲紅妝三軍散盡旌旗倒玉帳佳人坐中老香
魂夜逐劒光飛青血化為原上草芳菲寂寞寄寒枝舊
曲聞來似歛眉哀語徘徊愁不語恰如初聽楚歌時㴞
滔逝水流今古漢楚興亡两丘土當時遺事久成空慷
慨樽前為誰舞
舒王在鍾山有道士來謁因與碁輙作數語曰彼亦不敢
先此亦不敢先惟其不敢先是以無所争惟其無所争
故能入於不死不生舒王曰此特碁隱語
東坡詩曰客來茶罷渾無事盧橘楊梅尚帶酸張嘉甫曰
盧橘何種果也曰枇杷是矣事見相如賦嘉甫曰盧橘
夏熟黃柑橙楱枇杷橪柿亭柰厚朴盧橘果枇杷不應
重用應劭注曰伊尹書曰箕山之東青鳥之所盧橘常
夏熟不據之而何也坡笑曰不𣣔爾
余游儋耳見黎氏出東坡别海北詩曰我本儋耳民寄生
西蜀州忽然跨海去譬如亊遠遊平生生死夢三者無
劣優知君不再見欲去且少留又登望海亭柱間有擘
窠大字曰貪看白鳥横秋浦不覺青林沒暮潮又謁姜
唐佐見其毋余問識蘇公乎曰然無柰好吟詩嘗杖而
至有包燈心紙公以手拭開書滿紙余索讀之醉墨欹
傾曰張睢陽生犹罵賊嚼齒穿齦顔平原死不忘君握
拳透爪
余至瓊州有長短句賦燈蛾曰密燭花猶清夜闌粉衣香
翅遶團圞人皆認假為真實蛾豈將燈作火看方嘆息
為遮攔也知愛處實難拚忽然性命隨烟㷔始覺從前
被眼瞞
老杜詩曰笋根稚子無人見沙上鳬雛傍母眠世不解稚
子無人見何等語唐人食筍詩曰稚子脫錦綳駢頭玉
香滑則稚子為筍明矣贊寕雜記曰竹根有鼠大如猫
色類竹名竹豚亦名稚子余問韓子蒼子蒼曰筍為稚
子老杜之意不用食筍詩亦可老杜北征詩曰惟昔艱
難初事與前世别不聞夏商衰中自誅褒妲意者明皇
鑑夏商之敗畏天悔過賜妃子死也而劉禹錫馬嵬詩
曰官軍誅佞幸天子捨妖姬群吏伏門屏貴人牽帝衣
白樂天長恨歌曰六軍不發無柰何宛轉蛾眉馬前死
乃官軍迫使殺妃子謌詠禄山叛逆耳孰謂劉白能詩
哉北征詩識君臣大體可貴也
衡州花光仁老以墨寫梅花魯直嘆曰如嫩寒春暁行孤
山籬落間但欠香耳余賦長短句曰碧瓦籠晴香霧遶
呵手西偏小駐聞啼鳥風度女墻吹語笑南枝破臘應
開了道骨不凡江瘴曉春色通靈醫得花重小抱釀寒
春杳杳一聲畫角光殘照又曰入骨風流國色透塵
種性真香為誰風流鬢啼粧半樹水村春暗雪壓枝低
籬落月高影動池塘高情數筆寄微茫小寝初開霧帳
並同前
增修詩話總龜卷之二十一
百家詩話總龜後集卷之二十一
留題門
澧陽道旁有甘泉寺因䒹公丁謂曾留行記從而題詠
者甚衆碑牌滿屋孫諷有平仲酌泉曾頓轡謂之礼佛
遂南行高㙜下瞰炎荒路轉使高僧薄寵荣人獨傳道
余獨恨其語無別自古以直道見黜者多矣豈皆貪寵
荣者哉又有人云此泉不洗千年恨留與行人戒覆車
害理尤甚莱公之事亦例為覆車乎因過之偶為數韵
其間有云已憑静止鑑忠精更遣清冷洗讒喙盖指二
公也(䂬溪)
黃州麻城縣界有萬松亭連日行清隂中其舘亭亦可爱
適當關山路往來留題無數東坡傷耒者不嗣其意嘗
有詩云十年栽種百年規好德助人無我儀又云爲問
幾株能合抱殷勤記取角弓詩中嘗徹碑有士題云
舊韵無儀字蒼髯有恨聲不可錄(旁溪)
張祐喜遊山而多苦吟凢所歴僧寺往往題咏如題僧壁
云客地多逢酒僧房却厭花題萬道人禅房云殘陽過
遠水落葉滿疎鍾題金山寺云僧歸夜舡月龍出曉
堂雲樹影中流見鍾聲两岸聞題孤山寺云不雨山
長䦞無雲水自隂断橋荒蘚澁空院落花深如杭之
靈隱天竺蘇之靈岩楞伽常之惠山善權潤之丼露招
隱皆有佳作李涉在岳陽嘗贈其詩曰岳陽西南湖
上寺水閣松房遍文字新釘張生一首詩自余吟着
皆無味信知僧房佛寺題其詩標榜者多矣(葛常之)
温公治第洛中闢䦎曰獨樂其心憂樂未始不在天下
也其自作記有云世有人肯同此樂必再拜以献矣東
坡賦詩云兒童誦君實走卒知司馬盖名其得人心也
又云撫掌咲先生年來學瘖啞疑未盡命名之意(同上)
沈約命王筠作郊居十詠書扵壁不加篇題約云此詩指
物程形無假題署老杜贈李潮八分歌云吾甥李潮
下筆親開元巳來數八分潮也奄有二子成三人何
退之招揚之之罘南山來文字得我驚我令之
罘歸失得栢與馬之罘別我去計出栢馬下我自之
罘歸入門思而悲之罘别我去能不思我為作詩招
之罘晨夕抱飢渴嘗戲謂此二詩真不湏題署也(黃)
(常明)
子美詩誅茅初一畆廣地方連延敢謀土木䴡自斍面
势堅經营上元初断手宝應年又題衡山縣斈堂云
旄頭彗紫微無復爼豆事扵乎巳十年儒服敝扵地衡
山雖小邑首唱恢大義講堂非曩造大屋加塗塈下可
容百人墻隅亦深邃林木在庭戶密榦叠青翠有井朱
夏時轆轤凍階戺采詩倦跋涉載筆尚可記豈不是草
堂縣學紀
李翺皇甫湜集中皆無詩世傳翶有縣君好塼渠一詩并
傳燈錄載荅藥山一偈湜秪有浯溪留題一篇而已
許彦周詩話云牧之題桃花夫人廟詩細腰宫裡露桃新
脉脉無言度幾春至竟息亡緣底事可憐金谷墜楼人
僕嘗謂此詩為二十八字史論
苕溪漁隱曰牧之扵題詠好異扵人如赤壁云東風不與
周郎便銅雀春深鎖二喬題商山四皓廟云南軍不袒
左邊䄂四老安劉是滅劉皆反說其事至題烏江亭則
好異而畔扵理詩云勝敗兵家事不期包羞忍耻是男
兒江東子弟多才俊卷土重来未可知項氏以八千人
渡江敗亡之餘無一還者其失人心為甚誰肯復附之
其不能卷土重來决矣
許彦周詩話云牧之作赤璧詩折戟沉砂鐡未消自將磨
洗騐前朝東風不與周郎便銅雀春深鎻二喬意謂赤
璧不能縦火即為曹公奪二喬置之銅雀臺上也孫氏
覇業系此一戰杜禝存亡生靈塗炭都不問只恐没了
二喬可見措大不識好悪
南唐書云韓熙載自江南奉使中原為感懷詩題于館壁
云㒒本江北人今作江南客再去江北遊舉目無相識秋
風吹我寒秋月為誰白不如歸去來江南有人憶苕溪
漁隱曰余家有韓熙載家讌啚啚中題此詩后四句
嘗以問相識間云是古樂府今觀此書方知其悞也
苕溪漁隱曰題吳江三賢堂内陸龜蒙詩云千首文章
二頃田囊未有一錢看却因飬得能言鴨驚破王孫金
弹丸談苑云陸龜蒙居笠浲有内飬自長安使杭州舟
出舍下弹其一綠頭鴨龜蒙遽從舍出大呼曰此綠頭有
異善人言將献天子今持此死鴨以詣官内飬少長
宫禁信然厚以金帛遺之因徐問龜蒙曰此鴨何言龜
蒙曰常自呼其名遊道埸山何山詩云白水田頭問行
路小溪深處是何山高人讀書夜逹旦至今山鶴鳴夜
半汪彦章何山何氏書堂記云寺有何氏書堂圖記相
承以何氏為晉何楷楷嘗讀書此山後為吳㒷太守以
其居為寺而名其山
寄贈門
子美詩遠行無自内热比何如寄旻云舊来好事今能否
老去新詩誰與傳岑參云喬生作尉别耒久因君為問
平生否魏君校理復何如前月人來不得書夫子素多
疾别來未得書北庭苦寒地體内今寒如樂天寄夢得
云病後能吟否秋來曾醉無退之贈崔立之云長女當
人事誰助出&KR0868;縭諸男皆秀爽幾能守家規亦皆書
一通也
張均張均兄弟承襲父寵致位嚴近皆自負文材覬覦端
揆明皇𣣔相均而抑扵李林甫𣣔相垍而奪扵楊國忠
自此各懷&KR1333;望安禄山盗國垍相禄山而均亦受偽命
粛宗反正兄弟各論死非房琯力救豈能免乎老杜
贈均詩云通籍踰青瑣亨衢照紫泥靈虬傳夕箭歸馬
散霜蹄言均爲中書舍人刑部尚書時也贈垍詩云翰
林逼華盖鯨力破滄溟天上張公子宫中漢客星言垍
尚寕親公主禁中置宅時也二人恩寵烜赫如是則報
國當如何而乃斁乱天理下比逆賊反噬其主夫豈人
類也哉(黃常明)
杜甫累不第天寶十三載明皇朝献太清宫饗廟及
郊甫奏賦三篇帝竒之使待制集賢院命宰相試文章
故有贈集賢崔于二學士詩云昭代將垂白途窮乃呌
閽氣冲新象表詞感帝王尊天老書題目春官騐討
論倚風遺鴨路随水到龍門舊注陳希烈韋見素爲
宰相而崔國輔于休烈者皆集賢院學士也故末句云
謬稱三賦在難述二公恩可謂不忘扵藻鑑之重者矣按
唐史是歲陳希烈爲相至八月見素代之而甫集有上
見素詩云持衡晉藻鑑听履上星辰則甫之文乃爲見
素所賞非希烈也(同上)
牧之贈阿宜一日讀十紙一月讀十箱古人讀書以紙計
范雲就袁叔明讀毛詩日誦九紙又袁俊家貧無書
每從人假借必皆抄寫自課日五十紙爲計(䂬溪)
故事門
余嘗論李廣以私憾殺㶚陵尉■𥚹忮險刻决非長者
所以不侯非直殺降之讉也因觀坡云明年定起故將
軍未肯先誅㶚陵尉恐亦寓此意
史傳襲稱兄弟為友于故淵明詩云再喜見友于子美云
友于皆挺拔又山鳥山花吾友于南史到荩從武帝登
北頋楼賦詩荩受詔便就上以示其祖漑云荩定是才
子番恐卿從來文章假手于荩後每和御詩上輙手詔
戲漑曰得無貽厥之力乎退之玉川詩云誰謂貽厥無
基址二事正可對也(䂬溪)
坡云賓鴻社燕巧相違月令來賓事常疑人未曾用及及
觀夢得秋江晚泊云莫霞千萬状賓鴻次第飛頋况云
安得凌風翰粛粛賓天京社別浦鴈賓秋(同上)
東坡游金山詩云江山如此不歸山江山見怪驚我頑我
謝江神豈得巳有田不歸如江水盖與江神指水為盟
耳句中不言盟誓者乃用子犯事指則誓在其中不必
詛神血口然後謂之盟也送程六表弟云浮江泝蜀有
成言江水在此吾不食(黃常明)
老杜復見諸山得銀甕注引禮記山出噐車注盖瑞應圖
曰王者宴不及醉刑罸中人不為非則銀甕出昌黎我
有雙飲醆其銀得朱提見漢志朱提銀八两為一流注
朱提属揵為乃邑名也(䂬溪)
樂天以長慶二年自中書舍人為杭州刺史冬十月至治
時仍服緋故遊恩德寺詩序云俯視朱紱仰睇白雲有
愧扵心及難自歎詩云實事漸銷虚事在銀魚金帶遶
腰光戊申咏懷云紫泥丹筆皆經手赤紱金章盡到身
以今觀之金帶不應用銀魚而金章不應用赤紱人皆
以為疑而不知唐制與今不同也按唐制紫為三品之
服緋為四品之服淺緋為五品之服各服金帶又制衣
紫者魚袋以金餙衣緋者魚袋以銀餙樂天時為五品
淺緋金帶佩銀魚宜矣劉長卿有袁郎中喜章服詩云
手詔來筵上腰金向粉闈勲名傳舊閣蹈舞著新衣即
中亦是五品故其身章與樂天同(葛常之)
書事門
近世作文者多以紫荷囊作侍從事用如宋景文詩所
謂荣觀聳麟族賦筆助荷&KR0809;之類襲而用者非一
而不知其誤也按晉書輿服志書文武百官皆有囊
綬八座尚書則荷紫以生紫為祫&KR0809;綴之服外加扵左
肩則所謂荷紫者非芰荷之荷乃負荷之荷也南史載
周捨嘗問劉香曰着紫荷囊相傳云挈囊竟何所出香
曰張安世傳云持槖筆事孝武帝數十年注曰槖&KR0809;
也盖人徒見南史有着紫荷&KR0809;四字遂作一句讀之殊
未知晉書紫荷之義也(丹揚集)
王儉少年以宰為命嘗有詩云稷契康虞夏伊吕翼商周
又字其子曰元成取仍世作相之義至其孫訓亦作詩
云旦奭康世巧蕭曹佐甿俗大率追儉之意而為之後
官亦至侍中(同上)
杜云十暑岷山葛三霜楚戶砧九鑚巴噀火三蛰楚祠雷其
書歲月也新矣樂天云吳郡两回逢九月越州四度見
重陽去年八月十五夜曲江池畔杏園邊今年八月十
五夜湓浦沙頭水舘前又前年九月餘杭郡呼賓命
宴虚白堂去年九月到東洛今年九月來吳鄉两邊
蓬鬢一時白三處菊花同色黃其質直叙事又自一格
(黃常明)
岑參送顔平原詩序云十二年春有詔𥙷尚書郎十數
公爲郡守上親賦觴群公扵蓬萊仍賜以繒帛寵餞
加等故參爲長篇述其事安禄山乱明皇曰河北二十
四郡無一忠臣邪及聞平原固守乃曰朕不識真卿何
如人所爲若此前吕宴賚真文具耳退之云偶然題作
木居士便有無穷求福人可謂切中時病凢世之趋附
權势以啚身利者豈問其人賢否果能為國為民哉及
其敗也相推入禍門而己聾俗無知謟祭非鬼無異也
(䂬溪)
感事門
三山語錄登慈恩寺塔詩&KR1018;天宝時事也山者人君之象
秦山忽破碎則人君失道矣賢否自混淆而清濁不分
故曰泾渭不可求天下無䋄紀文章而上都亦然故曰
俯視但一氣焉能辨皇州扵是思古之聖君不可得故
曰回首呌虞舜蒼梧雲正愁是時明皇方耽扵滛樂而
不已故曰惜哉瑶池飲日宴崑崙丘賢人君子多去朝
廷故曰黃鵠去不息哀鳴何所投惟小人貪竊禄位者
在朝故曰君看随陽㕍各有稻梁謀(同上)
西清詩話云退之宿龍宫灘詩云浩浩復湯湯灘聲抑更
揚黃魯直曰退之才听水句尤見工謂浩浩湯湯抑更
揚者非諳客裏夜卧飽聞聲安能周旋妙處如此耶(渙)
(隱叢話)
東坡云南澗中詩秋氣集南澗獨遊亭午時(回風)一䔥瑟林
影久參差始至若有得稍深遂忘羈禽响幽谷寒藻舞
淪漪去國魂巳遠懷人洎空垂孤生易為感失路少所
宜索寞竟何事徘徊只自知誰為後來者當與此心期
柳儀曹詩憂中有樂樂中有憂盖絶妙古今矣然老杜
云王侯與蝼蟻同盡随丘墟儀曹何憂之深也
蔡寬夫詩話云子厚之貶其憂悲憔悴之𣣔發扵詩者特
為酸楚閔巳傷志固君子所不免然亦何至是卒以憤
死未為逹理也樂天旣遇閑放浪物外若真能脫屣軒
冕者然荣辱得失之際銖銖校量而自矜其逹每詩未
嘗不着此意是豈真能忘之者㦲亦能勝之耳惟淵明
則不然觀其貧士責子與其他所作當憂則憂遇喜則
喜忽然憂樂两忘則随所遇而皆適未嘗有择於其
間所謂超世遺物者要當如是而後可也觀三人之詩
以意逆志人豈難定以是論賢不肖之實亦何可欺乎
隱居詩話云樂天題海圖屏風詩略曰或者不量力謂兹
鼇可求贔&KR3643;牽不動綸絶沉其鈎一鼇旣頓頷諸鰲齊
掉頭噴風激飛廉鼓波怒陽秋遂使江漢水朝宗意亦
休吾讀此詩感劉隗李訓㾕文通等事為之太息
老杜所以為人稱慕者不獨文章為工盖其語默所主君
臣之外非父子兄弟郎朋友黎庶也嘗觀韋應物詩及
兄弟者十之二三廣陵覲兄牧情且為歡累日不知饑
冬至寄諸弟云巳懷時節感更抱別離酸元日寄諸弟
云日月昧遠期念君何歇社日寄云遥思里中會心緒
悵微微寒食聮騎定何時吾今顔巳老又云把酒看花
想諸弟杜陵寒食早青青初秋寄云高梧一葉下空齋
歸思多聞蝉寄諸弟云緘書報是時此心方耿耿登郡
楼寄諸季云上懷犬馬恋下有骨情余謂觀此集者雖
讒䦧交瘉當一變而怡怡也(黃常明)
百家詩話總龜後集卷之二十一
