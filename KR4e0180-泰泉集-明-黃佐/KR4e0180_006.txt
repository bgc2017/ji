泰泉集卷六明黃佐撰
五言律詩
珠江夜别親友
祖帳循珠浦離杯對玉輪分襟移鷁首鼓櫂動龍鱗劍
氣千年合風期萬里親秖應開閣待今有漢平津
雨
膚寸雲初起彌天雨正狂魚龍空窟宅草木各輝光爽
氣連南紀愁隂接上方故山青未了歸夢此宵長
對月二首
旅館維舟後江天入望時兔蟾當北斗烏鵲繞南枝只
恐金波溢寧教玉漏遲火雲消已盡真覺近秋期
江月初成鏡山城獨倚樓徘徊如伴客浩蕩更随舟陌
上清光滿尊前爛漫遊豈知離别後對爾轉添愁
舟度彭蠡遇風作
奔策遵元渚揚颿向紫都遥林吹地籟巨浪舞天吳匯
澤開長道風颷動壯圖扶搖自有適何必羡游鳬
京邸春日思家
金市乘羊路銅街試馬羣夜吟低霽月春夢斷浮雲上
已蘭英會新年栢葉醺斑衣今未拂休寄錦廻文
南征詞六首
鳳野傳清蹕龍旌逼絳霄風雷随鼓角日月耀金貂躍
馬宜春苑呼鷹織錦橋何如穆天子空賦白雲謠
月照牛山迥風飄鳳吹長從臣黃製袷歌妓錦為粧玉
輦栖蘿幌金鞭問竹房夜闌調虎撥知是奏霓裳
翠網張瑶浦黃旗漾碧流殷勤供廟薦蕭洒事宸遊御
氣通鮫室祥烟化蜃樓魚龍應自喜何敢負王舟
簇仗迎春至行宫向曉開日邊千騎合天上六龍來玉
笛吹楊柳琱鞍唱落梅共看毬拂笑岐路滿塵埃
柳暎金陵暮花搖玉帳春江淮明砲火閶闔動梁塵秘
戱徵西域迷樓搆北辰三千歌舞妓誰似掌中人
桂海停舟楫蓬山獻畫圖雲屯七萃甲風逓九關符進
酒龍衣濕藏&KR0848;豸繡呼雞人那復報乘月射平蕪
元日
四載逄元日悠悠燕冀間河山䨇鬢短風雨一燈閑鳳
沼随恩澤龍墀整珮環辭家長素食真愧紫宸班
獨坐
獨坐禪扉迥懷歸思窅然花光明薄莫鶯語入新年綵
仗随春動華燈與月懸絶憐風景美不是粤山川
暮春郊外
五日逄休沐千山得勝遊樓臺蕭寺迥花竹習池幽春
事已黃蝶舊盟惟白鷗烟塵奔走地逥首意悠悠
月下贈張子文邦
獨榻依蕭寺清尊散暮愁疎鐘聞上苑片月在飛樓天
地䨇龍劍江湖一釣舟壯懷吾共汝搖落歲云秋
再次韻贈張子
長安木葉下蕭蕭生客愁夜寒空對酒雲澹獨登樓柳
岸横長笛花灘放小舟向來江海意凄斷為清秋
速張侍御補之同訪文邦詩以代簡
秋風起閶闔渺渺獨愁予水落蒹葭冷天長鴻鴈疎蘭
臺思楚客楓葉詠吳趨驄馬招携地琴尊信所如
廖子鳴吾秋日見懷次韻二首
吾愛白鹿子詩傳鸚鵡洲隋珠偏照夜宋玉最傷秋水
綠芙蓉渚霜黃翡翠樓相看成去住徒爾賦離憂
知爾龍山飲憑高鳳野開日從燕樹轉雲自漢宫來目
盡天南雁心飛江上臺杜陵空抱病庾信獨生哀
彌羅閣秋望二首與馬子仲房
珠閣拂瑶天憑軒興渺然西風吹野水高柳送鳴蝉冠
盖黃塵裏關河白鴈邊相逄且披豁随意問元元
羽觀臨霄漢飈臺出薜蘿霞觴延客久琪樹受凉多日
色隠平楚秋聲連大河君看惬幽意吾醉即狂歌
秋日遊迎祥寺至玉泉與張楊趙陸四子同分
韻得松知二字
珠林開鷲峰下馬聞疎鐘紺殿已狐兔翠琰空蛟龍對
酒感慨發褰衣霜露濃蒼蒼暮色動秋聲滿寒松
迢逓尋蓮宇淹留詠桂枝玉&KR0865;穿柳入錦席傍泉移山
翠浮龍苑雲光溢鴈池塵心今已淨應有白鷗知
中秋不見月文徵仲席上賦
明月隠天端疎燈耿夜闌浮雲飛不盡萬里若為看暈
落鵬霄迥光生鳳闕寒誰能天柱上吾意欲驂鸞
冬夜讌陳子學宅賞菊分韻得微字
黃菊冬猶豔清歌夜未歸興從添燭劇寒到引杯微宫
漏挟風度塞禽衝月飛物華容易盡心賞莫教違
新春
堯歴開元歲殷邦數中興苑花紅未入宫草翠先凝功
業時看劍栖遲夜向燈匡扶在諸老貧病任相仍
中秋夜對月
作客驚秋半行歌對月明玉輪看桂滿銀浦見槎横疎
柳門墻静高梧風露清此時裁謝賦千里一含情
素翁先生元日書懷次韻二首
許身齊稷契揮手謝巢由鵲起千人悦龍飛萬國休王
春随聽履卿月照稽謀一任雲莊上鶯花鎻鷺洲
歸興憑誰語裁詩每自憐草青壺嶠外鷗白影池前淑
氣通嘉石祥飈洒列錢即看吾道在行止信皇天
迎祥寺後遊次韻四首
五載吾重到䨇林路欲迷梯飈尋絶境拂翠見靈溪石
洞雲堪卧花宫鳥自啼遲回意無限歸騎及烏栖
輦轂環龍象躭遊未擬回金貂何處所珠鳥至今來芳
樹含青靄豊碑淨綠苔瓊簾自舒卷誰見化人開
沙柳明秋色烟蘿出梵香川原䨇步屧感慨一持觴慧
日無人相慈雲不住方世緣如可度留宿遠公房
白馬開三乘祥鶤運九衢乾坤經浩劫陵谷盡浮圖柳
徑涵川淨楓林帶蘚枯倦游仍立馬寒日動平蕪
舟中夜讌贈别胡蘇州
蕩檝語深夜知君懷草堂微雲開震澤錦瑟奏伊凉䬃
䬃滿紅樹翩翩飛紫凰曲終酒亦醉明日各殊方
虎丘懷古
寂寞吳王國笙歌入海雲夫椒先自敗於越遂能軍月
落苧蘿冷花深麋鹿羣千年金虎去誰守闔閭墳
贈别黃武進同年
武進仙鳬駐三年報政成閻閭無復嘆山水有餘清渺
渺舟檝去蒼蒼霜月明停雲時隠几河漢欲三更
贈别韋評事歸靖江
抗䟽甘南謫知君不負丞離情江上樹聚首驛前燈幽
谷歌鳴鳥天池息大鵬扁舟泛明月回首夢毘陵
得子彌月二首
犀果欣延客風塵慰索居老親期有後遊子敢無書賦
命由天地他年定智愚誰能識英物啼看問何如
定省心千里栖遲夢一邱冰霜仍作客江海更停舟去
去憐渠小呱呱觧舊愁軒車那可問為爾重淹留
立春
野館依寒渚愁吟且未廽春從今日到花在故園開白
雪裁仙調青雲捧御臺陽和不負客偏入掌中杯
雨木冰正月二日作
野樹紛紛白連朝雨木冰人情憐上朔天意望中興絮
雪風難起梨雲日易蒸春王調玉燭何事有嚴凝
潞河元夜
水國明鰲火煙花接鳳城絶憐今夜酒空復異鄉情寶
馬嘶塵度銀蟾倚樹明客愁無處着况乃管絃聲
凍開初發
萬里圖南翼逄春始計程彤雲辭魏闕綠樹出秦京鼓
枻江天豁流澌野岸平因風傳尺素應慰倚門情
河西午憩
水驛遠郊圻居然塵事稀酒帘明柳市漁網集苔磯隠
几白日靜開簾黃鳥飛行邊有林壑未覺素心違
天津雨中即事
幕府開三衛糧漕集萬艘人皆甘海錯吾且醉村醪潮
落洲随出烟深岸却高衝泥走風雨端坐看兒曹
修復粤洲草堂經始桃源塢四首
草堂修舊業鑿翠向高城頫首嗟人境冥心謝世情山
從疎樹衆江入大荒平隠几雲霞裏翛然得此生
桃源初小築茅屋可衰翁井市錐刀外生涯一畝中喬
林聞獨鳥幽谷送長風朋好今如此清尊誰與同
日明花外路雨長竹間泉隔谷難逃俗依山自覺仙功
名歸墜甑宇宙入浮煙已悟逍遥化從今結静緣
排闥分青嶂充庭盡綠柯歛神知日永高步覺天多返
照滿城郭孤煙生薜蘿到家三舍近塵土竟如何
送周秋齋方伯歸閩二首
珠江愁送客薇省喜留君車馬三城動謳謌百粤聞滄
洲難吏隠紫極易風雲去去吾何道甘随麋鹿羣
南海瞻冠冕東風吹旆旌封棠無翦伐騎竹有逄迎春
舫随花發秋容入鏡平(家有秋容亭秋鏡池)因思木蘭水端可濯
吾纓
六月二十日夢中作七夕詩覺而憶其全篇錄
以紀異
凉色晩幽幽疎梧知早秋古來傳帝子今夕會牽牛大
澤生明月蒼崖帶遠流憑高語天上何事有離愁
酌泰泉贈區廣文
一勺泰泉水中涵千仞青遠分舒鶴渚寒帶聚龍埛花
竹添蕭爽風雲助杳冥看君蘇齒頬為爾續茶經
宿靈川寄懷范大參
性拙嗟無侶交深賴有君襟期珠海月去住桂山雲黃
屋匡扶切蒼生軫念勤靈川烟雨裏憂樂夢希文
興安道中
放浪滄洲客遲廻桂水春密雲虚礙馬芳草遠随人野
闊啼鶯樹山多佩犢民戍歌愁聽汝荒服幾時新
卧病二首
卧病梧山曉懷歸菊徑秋凄風催葉下積雨入江流遂
有鱸魚興聊為鴻鴈謀飄颻寄生事天地一扁舟
長笛送愁思孤琴随病身鴉飜中夜月鵲報故鄉人千
里庭闈夢十年岐路塵悠然念黃綺誤逐漢廷臣
寄懷徐養齋方伯
多病朋簪盍他鄉意緒孤梧江通百粤桂嶺隔三吳歸
鳥擇雲木游魚依渚浦何時同孺子高枕著潛夫
江村書舍為滇人魏德如賦
勲業看朝鏡詩書伴夜檠下帷芳草色閉戶遠潮聲飛
躍形吾道漁樵樂此生鯤鵬終變化滇國本南溟
控海樓有懷徐可大
南州徐孺子落筆滿人間江上笑為别天邊去不還高
樓題控海此日獨看山尚憶危言日投簪且閉關
厓山紀遊次鄭李二子韻二首
歲晩空山静遥聞猿鶴音膠舟前日事傾盖此時心漁
戙乘潮急樵歌隠霧深停杯發高詠興劇不成斟
夕陽惟鳥雀古道半榛荆蠧飽祠中木苔侵石上銘英
靈終寂寞風物自凄清仰羡東山老勞歌空復情
泰泉山中贈倫王二子
金澗遶清林瑶空出翠岑烟霞供永嘯松竹入長吟春
度鶯猶在杯香客每深随時共幽賞吾未倦登臨
草堂避暑四首
林壑藹蒼蒼層厓曲抱塘閉門蛙鼓競欹枕鴿鈴長霞
珥混斜照炎威連大荒冥心對鷖鷺將爾共滄浪
隠几消永日薰風搖紫微鈎簾一以眺綠水近岩扉嗒
爾烟光夕居然塵事稀翩翩松上鶴遥帶白雲歸
蹙嘯延清籟長謠集緒風嶺雲偏向北鬱水亦流東地
切三邊戍天開萬夀宫飛仙挾明月應得到崆峒(時聞車駕)
(上陵)
徙倚碧氛氲行歌許鶴聞翦茅通月色攢石聚霞文裊
裊竹到水喤喤鐘度雲悠然頫塵世天外自為羣
人日雨霽出門志喜
王春聽舊雨人日見新晴萬戶笙歌沸千山紫翠明和
風勻柳色淑氣入鶯聲所喜青陽動休嗟白髮生
糓日陳茶山少參席上賦
糓日過從喜薇垣禮數稀杯深花共勸坐久月同歸南
海樓船静東吳粳稲肥使君能化俗未許問漁磯
喜雨次陳茶山韻二首
獻歲初逄雨随車且澤民小樓聽到曉幽谷見回春燕
雀依巢静魚龍出浪頻滄洲理煙艇蓑笠定随人
吾愛茶山子吳謳播粤民簷聲纔入夜野色盡成春水
漸浮舟闊花堪對酒頻向來雩禱切天果不遺人
粤臺懷古四首分韻得幽字
勝地經秦漢高臺近斗牛片雲浮鬱水孤月滿靈洲事
往市朝變秋來林壑幽覇圖何足問吾得采真遊
歌舞何人在襜帷此日留長江涵楚越遠樹入燕幽傾
國嗟摎女提兵憶路侯絶憐張樂地斜日下羊牛
對酒烟霞晩裁詩天地秋坐聞松籟迥行愛桂岩幽大
澤龍蛇遠荒臺鹿豕遊向來南海尉辛苦事嬴劉
南武河山在北窗花竹幽羲皇吾所傲秦越爾何尤紫
氣通三極滄波帶十洲悠然閱塵世高枕白雲秋
白蓮次韻陳天游二首
丘壑舊同賞瓊琚新報詞岳雲增野色郢雪助芳姿枝
蔓勿復道緇塵非所期悠然夢商皓千載慰相思
懿爾泥不滓况茲清且漣洛神終有恨越女不成妍氣
奪星榆曉光含露藻鮮鈎簾渾未起宿鷺亦相憐
草堂夜坐四首
浪迹少城隈衡茅向水開閉門青嶂合卷幔白鷗來地
僻清虛洞天高元覽臺坐聞松籟起竟夕思悠哉
越臺舒嘯罷燕樹去人遥寓目成今古冥心謝市朝枝
間烏鳥樂隴上白雲飄蕭洒不知晩空江自落潮
性癖羣魚鳥家貧足蕨薇偶尋瑶草去時共暮樵歸野
色入河漢鐘聲連翠微雲鵬有竒翼不為稻粱飛
雲卧開丹牖瑶天四望通虞絃徒觧阜楚客謾雌雄萬
壑收虛籟千林息斷蓬何當秋色裏一葉詠梧桐
哭崔南甫二首
執業越三載盖棺悲仲春豈知吾未老空慟爾為人亭
伯夙工賦原思甘食貧慰親能不死天與玉麒麟
芹泮始于邁舞雩頻詠歸倚筠瞻壽閣紉繐掃慈幃水
自三山逝雲依雙鶴飛夜臺終宿草知爾戀春暉
緋桃
手種緋桃樹今成滿院春垂垂堪繫馬脉脉似懷人綠
水浮天鏡紅霞隔世塵向平畢婚嫁好在武陵津
元夕次梁子韻二首
粤山依静渚陸海沸青宵火樹流丹夐芳郊拾翠遥驂
驔風外轡窈窕月中橋向晩游塵寂猶聞薌澤飄
五夜軒車密千門景色賖金波依樹渺銀浦逐城斜炬
合疑朝旭杯分似晚霞豔陽桃李在休唱落梅花
春日元覽臺獨坐偶成
為愛春臺好逍遥到日曛栖神随豹霧矯翰謝龍雲水
自靈洲入山從粤井分無論拳與勺天地本同羣
風磴紆盤鬱雲蘿出泬寥日垂天北極春動粤南潮松
籟傳虚壑鶯歌赴遠簫悠然澹忘味何必更聞韶
下上茅皆屋東西竹亦垣城標雙塔短岡擁一旗尊林
密鳥巢隠風低蛙吹繁稀疎見畦畛真學邵平園
稍稍東風起臺前洲渚明竹光搖野色花氣潤蛩聲北
斗依身近南溟入掌平栖栖何所適孤嘯一含情
次韻粱應房園居四首
青林依壩隈翠牖向東開大澤龍猶卧長安日自來濯
纓䟽鬱水拄笏對朝臺嘯傲浮雲外雄圖安在哉
攬轡漳南静彈冠薊北遥驊騮歸別墅鵷鷺夢清朝野
水疑天咫秋花憶雪飄衡門繫舟楫知爾待風潮
水上誰家月山中幾度薇坐憐秋色半吟待莫禽歸風
定松聲合雲深竹逕微相過吾所願疲病興如飛
卜築青門勝雲山紫邏通蕭條同杜甫寂寞異楊雄日
月雙飛烏乾坤一斷蓬玉衡如可恊將子共絲桐
夢中作(丙申十月)
南斗鍾人傑中朝起帝臣日明鸞鳳署風静犬羊塵道
以無為大功存不宰神掖垣花萬樹無語自成春
送粱僉憲應房之貴州次韻二首
脉脉懷燕北行行度楚西地連丹水闊天入翠屏低奮
迅看鵬翼驂驔送馬蹄未湏談貴竹吾意在烝黎
秋星垂馬首北斗映南箕鳥静粤山晩天寒湘水微窺
園因伐木抱甕本忘機悵别蓬門下西風吹汝衣
悼幼兒在貞二首(有引)
在貞以丙申八月十二日生妾林出也術者
謂其格甚竒始予感異夢有人贈以黃裙朱
書狀元入三字其上付林服之既而在貞生
容貌端正性甚靈慧呼嫡母為母而姊其生
母甫及七月能聽二兄讀書識一二字每立
必依二兄膝不敢仰視人甚憐之或取綵花
及羽植諸案卓四端如樹焉人莫能為也四
齡暴病血痢僅七日以今正月九日死死時
猶挽其生母裾襟若訣别然嫡母亦慟哭之
豈向夢世謂狀元紅正血痢之兆耶抑予數
竒不能育也埋之竻園天方寒雨曉起見綵
羽雜土灰中哀不能已為賦二詩
四齡虚度世七月早知書當日依兄膝危時挽母裾竻
園埋白玉蘭砌隕明珠拭淚看天地傷心汗血駒
汝慧言難盡吾衰情易哀黃裳空兆夢綵羽竟成灰曙
色連鴉起春寒逐雨來不堪心寸折淚盡更徘徊
子陵釣臺次馬憲副韻
文叔資為理狂奴豈不勝高風魯國釣斜日漢家陵鼎
足歸侯覇糟糠愧宋弘羊裘見幾去龍德至今稱
濟寧舘與孟太僕同年共酌
清濟風濤静堅冰日夕深燕臺千里夢魯道百年心竹
葉浮螺斝梅花落鳳琴元冬堪縱酒白首得知音
五言排律
贈江鍾石中丞
薇省聲華久楓廷寵渥新鵬搏持憲節虎變起儒臣日
月纏雄劍風雲擁要津直將炎海澤散作塞垣春雪嶺
遥連晉葱河近逼秦天驕雖匪茹廟略正如神昔者分
符竹恭惟督泮芹去思曾欵欵來學各駪駪匡濟才驚
代旬宣政絶倫壯猷端許國直道每禔身聲送潘輿近
威行衛幕勻攀援當此日歌頌更何人八座鴻應漸三
旌蠖轉伸蹇予隨赤管正爾奉清塵
輓丘侍御母
汾水揚慈教閩山見女宗憂勤朝弋鴈諄切夜丸熊密
密衣間線行行道上驄鵻飛猶有集川逝更無窮笋泣
交加翠萱嗟委墜紅臺烏向明月時為唤悲風
送九江杜通判
杜曲傳千載韋經守一窗徽聲馳北戒新命佐南邦視
篆垂朱紱飛書出皂幢羣峰浮鹿洞九𣲖接龍江日下
華輈發風前疊鼓韸臨岐何所道珍重錦韜杠
送張允清守濟寧
宛洛邅吾道風塵笑此生昔曾同客味今乃送君行冉
冉柳枝碧蕭蕭班馬鳴揮觥臨祖席飛幰問王程燕樹
當齊盡河流到濟清一麾知不忝霄漢聽蜚聲
秋日趙信臣席上詠夏菊分得纖字十八韻
開席來金馬濡毫注玉蟾蕭晨紆勝引逸興角精嚴淅
淅風生座依依日轉簷曲中芳樹淨天外綺雲纖老幹
偏宜石竒姿不避炎裳蕤黃競豔㔩葉翠交尖鰲闕高
霞暎鵷池細雨霑香通縹玉液清奪水晶塩紉佩哀湘
屈餐英效晉潛只今營斗粟徒自擁帷襜世事燈前劍
心期架上籖牖開懷斧扆隅泣軫閭閻荆璞難為韞吴
刀未試銛鯨魚終碧海鸚鵡亦紅甜抱拙蘄天遇躭幽
任俗嫌空羣憐逐驥知已願成鶼霜吹俄欺袂珠光漸
近簾相逄湏適意吾敢賦厭厭
壽簡封君
縣圃乾坤大康衢日月長仙方元不老帝力正相忘皤
髮明鳩杖童顔醉鶴觴安車花柳逕擊壤水雲鄉菊對
金章豔蘭交玉珥行鳳毛鳴盛世豸角立岩廊歡動弧
南彩情深冀北望白雲如會意終日自悠揚
宿劉諫議蕡祠
諫議祠堂在栖栖托泮林雨垣春蘚合風柳莫蟬吟湓
浦天何遠沙河水自深獸爐浮勁氣虬箭逓徽音社稷
誰能奠經綸爾獨任毁方難入彀晞古合投簪桑海時
應變桃源路可尋炎荒終棄置幕府始浮沈宫府分南
北興亡共古今吐言扶白日回首破曾隂牢落千年夢
凄清此夜心停鑣休遠躅呼酒滌煩襟宿鳥喧雲堞飛
鴻掠月岑廣陵有餘恨非直雍門琴
嘉靖丙戌郊祀慶成侍宴有述八十韻
五載精禋日三靈錫羡時東皇初出震北斗正臨箕煦
嫗凾元氣絪緼運太儀奉常稽令甲宗伯闡宏規扈閣
人文焕容臺禮數知馨香非黍稷繭栗實牷犧象性陶
匏具依神藳鞂為澤宫常選士禰廟夙謀龜齋沐神如
在端凝敬自持太美調太鼎明水辦明齋衣桁回猋桂
盤飱折露葵閬閬開秘殿莫莫護飛榱魄寶崇穹昊歸
藏恊地祇百神將受職二后並開基作對紛純黼升中
共泰壝天門何蕩蕩帝蹟更熙熙承宇方寥廓中壇自
峛崺青葱森玉樹蠖略秀金支有瞽皆師曠無工不巧
倕宿縣龍蓀作馭路虎賁馳萬乘鳴鑾出千官委珮随
星辰歸劍履日月下旌旗鷺鼓雍容伐鸞簫縹緲吹孔
旍翻格澤壁壘走魖夔隊擬鉤陳列聲逾鬱律攠蒼蚪
銜玉軑彩鳳翳華芝畫戟叢猶植周廬布似碁九關嚴
虎豺七萃奮熊羆漸覺天威邇相看日色遲班行分鵠
立匡衛結魚麗駐輦聞王夏趍庭奏采茨駿奔咸有恪
麏至摠無遺静揆冥冥景深存眑眑思元圭端極拱朱
火粲星離鳬氏鳴春律雞人唱曉曦象馴環日轂驥集
簇雲螭琮璧交輝暎樵蒸待配藜僊宮澄碧落天樂動
黃麾軒冕繁璿藻垂衣矗玉綦登歌無白雪䟽越有朱
絲衎衎承雲舞皇皇就日姿空桑依大卷孤竹倡咸池
肸蠁知何許居歆諒在茲燔柴明遠漢埋瘞及窊坁遺
灺銷田燭浮埃静路岐天廻魚鑰啓雷動鳥旟移鰲抃
連三極鴻恩徧四夷饗神兼夏姒類祀法虞媯白帝卑
秦畤黃郊陋漢祠上元昭降假下土受蕃釐慶洽需雲
宴懽同湛露詩堯厨傳萐脯鎬飲薦嘉脾百味銀罌疊
千牢綺爼披紫霞漿勝玉元圃菜如飴駕鳳花扶扆驂
龍柳拂羈羽林盈陛盾繡服耀軒墀日麗芙蓉闕風清
翡翠帷闢門來輔弼通籍引丞疑雉扇黃金幄麟軒白
玉逵五侯先在列百辟各攸司御氣通瑶席宮花散彩
枝鵷行霑聖渥虎拜感皇私楓陛宣酬勸蘭觴示惠慈
鏗金尊帝德鋗玉合坤維晨露翻柔瑟鈞天起朔鞞華
冠重岌嶪錦臂爛葳蕤虹辮天魔髮蛾揚玉女眉都盧
方矍鑠曼衍復躨跜海宇歌仁洽䪘鞻舞德綏八珍仍
絡繹九籥詎參差諦聽金陵曲元非璧月詞皇天曾燕
及謨烈有鴻垂莫以龍顔喜渾忘虎尾危本朝真舜禹
吾道在臯伊禮峻崇簮紱心銘建鼎彛聯鑣歸月夕奮
翼赴風期周雅祈天保虞謨儆日孜鸞情馳禁籞鳳想
入罘罳喜色融山野榮光澹海涯摛毫頌元化萬物已
華滋
嘉靖丙戌元宵燕集分得銀字賦二十韻
帝城三五夕明月麗芳春玉宇澄暉早金樞泛灔新香
車騰桂苑緹騎出楓宸陸海魚龍混天關虎豹馴烟花
連鳳野簫鼓動洪鈞樂事還同衆清光故可人弄芳珠
作珮步玉錦為茵寶炬交蟾影瓊奩並兔輪風廻歌舞
地香拂綺羅塵鰲綵浮燕樹星毬射漢津情随虬箭曉
興與鶴觴親對此開文會因之仰德隣彯纓三益至揮
翰四筵陳淑氣回彤琯清歌盡白蘋音徽嗟爾闊契合
道吾真鳬藻人争羡驪珠世共珍花邊青玉案柳外紫
綸巾雲戶低圓璧虹橋掩寸銀赤霄繁徤翮滄海足潜
鱗共沐恩波洽追歡莫厭頻
游金山次劉太守士竒韻
寶地紆元覧雌途擁𣑽僧風烟千里合江海一桴乘樹
色依山見雲光帶雨升象溟迷浴景龍鉢變炎蒸望闕
頻回首憂時更拂膺凄凉非楚客蕭瑟問吴綾
次日游焦山復和同遊劉太守韻
玉嶼凌空迥金山入望斜乾坤分砥柱日月送浮槎鶴
塚空烟水龍宫自雨花丹楓明遠浦白鳥失晴沙浩劫
皆成幻征途未有涯所欣陪五馬來此聽三車
送翁少參歸蜀
北上曾傾盖南歸但倚樓旬宣臨粤土俊傑起瀘州菽
水情偏共蘭金分亦投甘為清淨退真脱網羅求奉檄
緣家食懸車謝國謀人歌棠所茇天照柏為舟白洞開
三徑黃花傲九秋潘輿馳燕喜郫酒侑鸞謳寶岫雲随
望支江月映流羡君從此去扶病賦離憂
中秋遊揚歴岩二十韻奉謝鄭南雄
旅客逢秋半重岩望日邊風江連楚粤雲樹極幽燕笳
鼓循坰發旌旂陟巘聯境推揚歴勝人喜鄭莊賢鷲嶺
開金地龍潭際碧天崖含蘿幌狭磴轉竹房偏裊綴云
何卉高垂不記年竒音聞素瀑秀色映平田萬象皆超
忽千峰自蜿蜒嶺梅遥度馬堤柳競鳴蟬虚籟笙簧合
中軒錦繡懸清歌螺𣑽外妙舞鳥巢前轍逐朱旛駐杯
從翠袖傳傍泉移綺幕拂石列瓊筵暯暯旋靈曜陶陶
象帝先冥心忘泡影握手問真源北去浮鳴鴈南流跕
斷鳶澗花寒未落雲碓晩相喧步壑璇霄迥歸途璧月
圓何由窮絶頂直欲挟飛仙
庚子孟冬恭遇千秋令節賜宴賦二十韻
燕翼年方楙虹流月始陽發祥開鶴籞稱壽舉麟觴睿
德瑶山重蒙泉少海長聖箴承敬一神器副元良矯迹
崇賢裏含毫翊善傍漢莊言益敏夏啟道彌光元轡驂
龍象丹幢引鳳凰鵠輿猶玉裕雞戟更金相碩輔來蘭
殿英寮集桂坊壽街齊抃舞華闕儼趨蹌釦砌烟花繞
瓊筵錦繡張殷梅調鼎美堯萐助羹香翠釡傳中使黃
封出上方座依紅日永杯逐綵雲翔自愧冥鴻羽仍随
振鷺行洊雷期有則明兩祝無疆既醉緣霞紫無言感
昊蒼逶迤歸玉署彷彿度銀潢萬國懽聲動千官喜氣
揚霑恩何所似豊草露瀼瀼
庚子二月入京述懷四首
釋耒回鵷沼驅車入鳳城日明新閬苑春滿舊蓬瀛珠
樹森元極瑶壇槩紫清踟蹰思無限惟願泰階平
赤帝驅胡地蒼姬奠鼎年仁&KR0636;繁露外禮縵慶雲邊㶚
棘懸孤壘臯蘭控萬弦詞臣頻獻頌誰敢勒燕然
白首承明直回翔十五春花前仙掌露柳外屬車塵鶴
籞開青幌螭坳侍紫宸候朝清不寐瞻望月重輪
衮職云無闕徒聞上諫章地分青𤨏闥天隔白雲鄕鳳
藻傳東閣龍暉接少陽所希吾道泰千古說黃唐
移居春坊詠庭檜
叢桂靄深秋蒼霞爛不收霜髯臨玉澗秀色帶崑邱拂
檻光風入縈窗璧月留恍然江海上飛躍有靈虬
泰泉集卷六
