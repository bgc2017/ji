唐音癸籖卷十四
眀胡震亨撰
樂通三
琴曲
高宗白雪曲(顯慶中帝以琴曲失傳令有司修習太常丞吕才言琴曲本宜合歌請依琴中舊曲)
(以御製雪詩為白雪歌辭又古今樂府奏正曲後復有送聲亦君唱臣和之義請以羣臣長孫無忌于志寧許)
(敬宗等所和詩為送聲合十六節帝善之乃命太常著於樂府才復譔琴歌白雪等曲帝亦製歌詞十六皆著)
(樂府)玄宗金風樂黃鍾羽調曲(崇文書目帝有金風樂弄一卷載琴音第)
(一第二第三拍宫調指法又黃鍾羽調一首附卷)盧照鄰明月引沈佺期
霹靂引張說鳳歸來(集稱琴歌不著其名所自)李白雉朝飛操
雙燕離(琴歴河間新歌有其曲名)飛龍引山人勸酒幽澗
泉顧况幽居弄(蔡邕五弄之一也)龍宫操(况自敘大歷初在滁州大水作)
劉商胡笳十八拍(自序擬董庭蘭胡笳弄作李頎有聽庭蘭彈胡笳歌)韓愈拘
幽操越裳操岐山操履霜操雉朝飛操猗
蘭操將歸操龜山操殘形操别鶴操鮑溶
湘妃列女操孟郊列女操李賀走馬引(即樗里牧恭所造天)
(馬引)淥水辭(蔡邕五弄之一)劉禹錫飛鳶操李約東杓引
(約患琴家無角聲乃造東杓引七拍有麟聲繹聲以備五音)張祜思歸引(即衛賢女邵所)
(造離居操也)李羣玉昇仙操陳康士琴曲一百章宫
調二十章商調十章角調五章徵調七章楚
調五章黃鍾二十章離憂七章沈湘七章側
蜀七章縵角七章玉女五章(康士字安道以善琴知名進士姜阮皮日)
(休皆為序以述其能)蕭祜無射商九調(祜因胡笳創)僧皎然風入
松(操始嵇康)郎大家宋氏宛轉歌(王敬伯遇神女所歌曲)
琴曲在古有五曲九引十二操二十一雜歌作者相
繼名目寖繁唐自高宗製曲以來文士所作操引多
擬古曲為名可考見者有此其他名同琴曲非必譜
於琴者不概錄於時楚漢舊聲傳授猶存一代精此
藝者自趙耶利董庭蘭賀若夷(若夷文宗時琴待詔文宗嘗聽其曲嘉賞)
(之賜緋人因稱其曲為賜緋調)鄭宥以及楊子儒王敬遨之輩不可
指數而斲製之妙京師樊路蜀雷郭吳沈張諸氏外
汧公之響泉韻磬晉公之大小忽雷尤擅爨焦珍譽
聊用附記云
羯鼓曲
太簇宫曲色俱騰耀日光乞婆娑大勿大
通舞山香羅犂羅蘇莫賴耶俱倫僕阿箇
盤陀蘇合香藏鈎樂春光好無首羅鷠嶺
鹽疎勒女要殺鹽通天樂萬載樂景雲
紫雲承天樂順天樂
太簇商曲蘇羅㮏利梵大借席耶婆色雞
堂堂半社渠君王盛神武赫赫君之明大鉢
樂背大沙野婆破陣樂黃駿蹛放鷹樂英
雄樂思歸憶新院西樓送落月㩧霜風九
成樂傾杯樂百歲老壽還城樂打毬樂飲
酒樂舞厥麽賦太平樂大酺樂大寶樂聖
明樂婆羅門崱加那萬歲樂秋風高回婆
樂夜半擊羌兵香山優婆師匝天樂禪曲
渡積破虜迴五更囀黃鶯囀大定樂越殿
須婆鉢羅背大秋秋鹽栗時突厥鹽踏
蹄長
太簇角曲大蘇賴耶大春楊柳大東祗羅大
郎賴耶即渠沙魚大逹麽支俱倫毗悉利都
移都師阿&KR2873;&KR0008;鳥歌飛仙楊下採桑西河
師子三臺舞石州破勃律
徵羽調與胡部失載
諸佛曲調九仙道曲盧舍那仙曲御製三元道
曲四天王半閣磨奴失波羅辭見柞草堂富
羅(二曲)于門燒香寶頭伽菩薩阿羅地舞曲阿
彌陀大師曲
大食曲雲居九巴鹿阿彌羅衆僧曲無量壽
真安曲雲星曲羅利兒芥老雞散花大
燃燈多羅頭尼摩訶鉢婆娑阿彌陀悉䭾低
大統蔓度大利香積佛帝利龜兹大武僧箇
支婆羅樹觀世音居麽尼真陀利大與永
寧賢者恒河沙江盤無始具作悉家牟尼
大乘毗沙門渴農之文德菩薩緱利陀聖主
興地婆拔羅伽
南山起雲北山起雨(二曲宋璟造)
按羯鼓龜兹高昌疎勒天竺部之樂狀如漆桶下承
以牙牀用兩杖擊之其聲焦殺鳴烈合太簇一均玄
宗素逹音律尤善於此稱之為八音領袖嘗遇春旦
初晴柳杏將吐歎曰對此景物豈可不與他判斷取
羯鼓縱擊春光好一曲顧柳杏皆已發拆矣笑謂嬪嬙
内官此一事不喚我作天公可乎又製秋風高每至
秋風迥徹纖翳不起即奏之必遠風徐來庭葉紛下
其妙絶如此時汝陽王璡帝兄寧王子帝愛而以羯
鼓授之璡嘗戴砑絹帽打曲上自摘紅槿花一朵置
於帽上奏舞山香一曲而花不墜帝誇賞其能蓋羯
鼓難在頭項不動宋開府璟嘗與帝論之云頭如青
山峯手如白雨點山峯取不動雨點取碎急正此前
諸曲調載南卓錄内九十二曲帝所親製餘亦並開
元天寶時曲緣此樂本出戎羯故以夷語為名者居
多大半有聲無辭其譜然也是器所重在棬與杖捲
鐵貴精鍊至勻開元供御者人多傳寶亦有養杖木
脊溝中二十年取其絶濕氣復柔膩者一時人主好
尚逹官雅士相傚求精工至此後曲調寖失傳如務
本里樂工打耶婆色雞曲失結尾之類時有之至宋
而古曲益不存唯邠州一父老能之中有大合蟬滴
滴泉之曲其人死羯鼓遺音遂絶
琵琶曲
勝蠻奴火鳳傾杯樂(貞觀中裴神符作此三曲聲度清美太宗深悅之盛行於)
(時)鬱輪袍(王維覓解岐王引入公主第彈此曲)八十四調(賀懷智譜懷智開元)
(梨園弟子連昌宫辭夜半月高絃索鳴賀老琵琶定場屋)西凉州(段和尚製即道調凉州也亦謂)
(之新凉州段莊嚴寺僧名善本為唐琵琶第一藝)新翻羽調綠腰楓香調
(貞元中有康崑崙善琵琶因兩市祈雨鬭樂崑崙登東街綵樓彈一曲新翻羽調綠腰必謂無敵街西亦於綵)
(樓上出一女郎抱樂器先云我亦彈是曲兼移在楓香調中下撥妙絶入神崑崙驚愕即拜請為師女郎更衣)
(出乃段師也翌日德宗召入内因令教授崑崙段師奏曰且遣崑崙不近樂器十餘年候㤀本態然後可教詔)
(許之後果盡段師之藝)玉宸宫調(凉州宫調有大遍小遍小者貞元初康崑崙翻入琵琶以)
(初奏玉宸殿故有此名合諸樂即黃鍾宫調也)蕤賓調散水調(白集謝曹供奉琵琶)
(新調譜寄家妓詩云蕤賓掩抑嬌多怨散水玲瓏峭更清)薄媚(劉禹錫詩一聽曹剛彈薄媚人生不)
(合出京城)楊下採桑(昭宗末内供奉關小紅為梁祖強彈之意不得而殂)雀啅蛇
胡王調胡瓜苑(王沂生不解絃管忽旦睡至夜廼寤索琵琶絃之成諸曲人不識聞)
(聽之者莫不流涕其妹清學之總不成事見朝野僉載)道調宫玉宸宫夷
則宫神林宫蕤賓宫無射宫玄宗宫黃鍾
宫散水宫仲吕宫商調獨指泛清商好
仙商側商紅綃商抹商玉仙商角調雙
調角醉吟角大吕角南吕角中吕角高大
殖角蕤賓角羽調鳳吟羽背風香背南羽
背平羽應聖羽玉宫羽玉宸羽風香調
大吕調曲凉州伊州胡渭州甘州綠腰
莫靼傾盆樂安公子水牯子阿濫泛湘
妃怨哭顔回(王蜀節使王保義女適荆南高從誨子保節嘗夢異人授琵琶諸調其曲自凉)
(州下二百餘因刊石以傳事見北夢𤨏言意王素善琵琶托諸夢以神之如前王沂耳所異者徵調中有湘妃)
(怨哭顔回世人琵琶多不彈徵調未解為何)
琵琶始自烏孫公主造馬上彈之自下逆鼓曰琵自
上順鼔曰琶舊皆用木撥貞觀中裴洛兒始廢撥用
手所謂搊琵琶者是也開元中賀懷智以鵾雞筋作
絃用鐵撥彈之而段師善本亦云用皮絃撥聲如雷
自後則曹保有子善才善才有子綱皆習此藝次有
裴興奴與綱同時曹善運撥興奴長攏撚詩人多咏
之者其琵琶曲調沈存中云懷智有譜以為八十四
調内黃鍾太簇林鍾三宫聲絃中彈不出須管色定
絃其餘八十一調皆以此三調為凖更不用管色元
稹詩有琵琶宫調八十一三調絃中彈不出謂此也
今聊錄唐人傳記所見曲名備大略云(沈云如今之調琴須先用)
(管色合字定宫絃乃以宫絃下生者隔二絃上生者隔一絃取之凡絃聲皆當如此今人苟簡不復以絃)
(管定聲故其高下無凖出於臨時懷智琵琶譜調格與今樂全不同唐人樂學精深尚有雅律遺法)
筝曲
迎君樂(正商調二十八叠)槲林歎(分絲調四十四叠)秦王賞金歌
(小石調二十八叠)廣陵散(正商調二十八叠)行路難(正商調二十八叠)
上江虹(正商調二十八叠)晉城仙(小石調二十八叠)絲竹賞金歌
(小石調二十八叠)紅窗影(雙柱調四十叠)思歸樂
唐善筝者開元中内人薛瓊瓊元和至太和李青青
龍佐大中以來有常述本及史從李從周惟曲名不
槩見此則大和中廣陵倡崔氏女夢其亡姨&KR0581;奴所
傳者見冥音錄豈亦如琵琶夢授故事借託之以神
其藝也歟何事之恰符而叠見也
笛曲
悲風等二十四曲歡樂樹等二十四曲關山月
折楊柳落梅花紫雲廻(明皇遊月宫聞上清樂曲歸而以玉笛寫之因名載)
(樂章令太常刻石)阿濫堆(驪山有禽名阿濫堆明皇銜玉笛採其聲翻為曲遠近效之張祜詩)
(至今風俗驪山下村笛猶吹阿濫堆是也)
笛有雅笛羌笛唐所尚殆羌笛也其樂與觱篥簫笳
列横吹部者同有悲風歡樂樹等四十餘曲見前鼓
吹曲内乃如關山月折楊柳落梅花唐人咏吹笛多
用之而横吹部曲名獨亡述者知當時笛曲尚多入
樂署行用者亦非全耳玄宗雅好斯樂傳記稱其御
玉笛為貴妃倚曲者不一事而其時笛工孫處秀始
作犯聲人以新異競相效習曲有犯調則曲益繁多
當不可復紀矣乃談者獨稱李謩謩嘗吹笛江上寥
亮逸發能使微風颯至舟人賈客有怨歎悲泣之聲
感蛟龍出聽或有之至謂玄宗按樂上陽謩傍宫墻
竊得其譜(見元稹及張祜詩稹以謩為長安少年)世豈有天家屋垣僅
如窗隔能屬耳得聲調宛悉者哉考之謩本教坊子
弟隸吹笛第一部明皇嘗召之與永新娘逐曲者樂
譜正所有事何須竊聽好事者姑為說詫天上樂不
易流傳爾惟謩所論笛一聲出入九息一叠十二節
一節十二敲笛材一歲伐過期伐音窒未期伐音泛
遇至音必裂為深得笛理可取蓋謩之外孫許雲封
為韋刺史應物述云
觱篥曲
别離難(天后朝士人妻作詳見前襍曲内後樂家以其族宫轉器以應律管因譜其音為衆器之首至)
(今鼔吹教坊用之以為頭管)雨霖鈴曲(明皇造樂工張野狐善觱篥吹之詳見前明皇樂曲)
(内野狐即徽也)楊柳枝曲新傾杯曲(宣宗善吹觱篥自製此二曲有數拍不均)
(嘗命俳優辛骨&KR1633;拍不中因瞋目視之骨&KR1633;憂懼一旦而斃)道調(懿宗嘗命史敬約吹因撰道調)
(子曲詳見前道調子下)勒部羝曲(將軍尉遲青素善觱篥時有王麻奴河北推第一手後訪)
(尉遲於高般涉調中吹勒部羝曲曲終尉遲曰何必高般涉也即自取銀字管於平般涉中吹之麻奴恭聽愧)
(謝不敢復言音律)
觱篥一名悲篥以竹為管以蘆為首出於胡中其聲
悲人亦稱為蘆管曲名見於唐故實中者止此其餘
多與笛同朱崖李相有家僮薛陽陶少精此藝後為
小校至咸通猶存淮南李相蔚召試賞之元白及羅
昭諫集中皆有其贈詩
舞曲
輭舞曲垂手羅(古舞曲有大垂手小垂手此其遺也)蘭陵王回波
樂春鶯囀烏夜啼半社渠借席凉州屈
柘枝(柘枝羽調屈柘枝又是商調也)團亂旋(一作團圓旋)甘州綠腰
蘇合香
健舞曲拂菻(西域國名菻力稔切)黃麞柘枝(一說云本拓枝訛為柘枝)
(沈亞之有賦似謂戎夷之舞今舞人衣冠類蠻服疑出南蠻諸國也用女童舞胡帽施金鈴繡羅寬袍銀帶白)
(樂天詩帶垂鈿胯花腰重帽轉金鈴雪面廻是也其曲為羽調有屈柘枝為角調又有五天柘枝那胡柘枝其)
(舞也先藏女童二蓮花中以鼓招之花拆而後見對舞相占實舞中之雅妙者故唐人詩有云三敲畫鼔聲催)
(急一朵紅蓮出水遲又云白雪慢回抛舊態黃鶯嬌囀唱新詞其舞若歌之大略亦可得矣)大渭
州逹磨支大杆阿連(大杆一作稜大)阿遼劍器(舞衣五色)
(曲中吕宫段安節云即公孫大娘所舞然唐人用此多有作劍氣者豈字之誤歟)胡旋(本出康居)
(舞者立毬上旋轉如風)胡騰兒(出安西珠帽桐布衫雙靴及手义腰應曲節舞李端詩云洛下)
(詞人抄曲與知舞曲非一矣)
雜舞曲打毬樂(舞衣四色窄繡羅襦銀帶簇花折上巾順風脚執毬杖貞觀初魏鄭公奉)
(詔造其調存焉)玉兔渾脫(舞衣四色繡羅襦銀帶玉兔冠中宗時吕元泰嘗上書諫都市坊邑)
(相率為渾脫駿馬胡服名為蘇莫遮旗鼔相當騰逐喧噪戰争之象不為雅樂云云潑寒胡戲有蘇莫遮曲豈)
(渾脫舞同出海西亦歌此曲調歟先此武后末年劍氣入渾脫始為犯聲劍氣宫調渾脫角調為以臣犯君也)
英王石州(商調互見中宗樂曲内)婆羅門舞(舞衣緋紫色執錫環杖開元中)
(西凉節度楊敬述進)霓裳羽衣舞(明皇夢遊月宫寫天樂作舞曲調黃鍾商韻語陽秋云舞)
(用女人一人齊東野語云奏樂女人三十人每番十人迭奏樂志云曲凡十二遍他曲終必遽唯此曲將畢引)
(聲益緩白樂天詩云散序六奏未動衣中序擘騞初入拍又云繁音急節十二遍唳鶴曲中長引聲大略可考)
(者此此夢溪筆談云國史補言客有以按樂圖示王維維曰霓裳第三叠第一拍也引工按曲果信此未然)
(霓裳曲凡十二叠前六叠無拍至第七叠方謂之叠遍自此始有拍而舞作故白樂天詩有中序擘騞初入拍)
(之句中序即第九叠也第三叠安得有拍但言第三叠第一拍即其妄矣)伊州五天(開元)
(教坊記云教坊諸宫人唯舞此二曲宫人内人之辨詳樂署注)鼓舞曲(開元時邠王家馮正正心)
(兒薛王家高大山李不藉岐王家江張生俱以善鼔聞以其鼓變輕小取便易調高聲尖是時宋娘祁娘俱稱)
(善鼓宋能作曲及舞鼔祁工落花吹笛李阿八善鼔架凡棚車上打鼔非火祅即阿遼破也阿遼見前火祅即)
(穆護砂曲)凌波曲(天寶中女伶謝阿蠻善舞此曲常入宫中楊貴妃遇之甚厚)蓮花
鋋舞(本出北同城岑參詩云慢臉嬌娥纖復穠輕羅金縷花蔥蘢回裾轉袖若飛雪左鋋右鋋生旋風忽)
(作出塞入塞聲翻身入破如有神)字舞(以舞人亞身於地布成字為字舞合成花字者又為花舞)
(則亦字舞也太和中王建宫詞云羅衫葉葉繡重重金鳳銀蛾各一叢每遇舞頭分兩向太平萬歲字當中自)
(武后聖夀樂舞聖超千古十六字德宗奉聖樂舞南詔奉聖樂五字歴朝製字舞未可詳紀)新霓
裳羽衣舞(文宗時教坊進舞女三百人舞新霓裳羽衣)歎百年舞(懿宗與郭妃悼)
(念同昌公主李可及為歎百年曲及舞舞人皆盛飾珠翠仍畫魚龍地衣以列之曲終樂闋珠翠覆地調語悽)
(惻聞者流涕上益厚賜之)菩薩蠻舞(舞衣絳繪窄砌衣卷冠李可及嘗於安國寺作此舞)
河傳舞(乾符中綿竹王俳優能腰背一船船中載十二人舞河傳一曲舞遍最長)兒童解
紅舞(用兩童衣紫緋繡襦銀帶花鳳冠綬帶亦柘枝之類五代和凝有歌)
唐舞惟文武二舞憲古佾數而歌雅歌自太宗復製
七德九功佾數較古有倍而聲容亦漸多可議矣其
後歴朝相沿各製樂舞臣下更多撰獻雖名托雅正
而事歸矜侈具在前簡概無足譏此則零襍舞名純
遠乎雅者然以考其曲題而求其聲度不可廢而無
纂其霓裳柘枝二曲唐人多所歌咏故復備釋焉
散樂
歌舞戲大面(一名代面出北齊蘭陵王長恭膽勇善戰以其顔貌無威每入陣即著面具後)
(乃百戰百勝戲者衣紫腰金執鞭唐相沿弄此亦入歌曲)鉢頭(昔有人父為虎所傷遂上山尋其父)
(屍山有八折故曲有八叠戲者披髮素衣面作啼狀)踏謠娘(北齊有人姓蘇䶌鼻實不仕而自號)
(為郎中嗜飲酗酒每醉輒毆其妻妻銜悲訴於鄰里時人弄之丈夫著婦人衣徐步入場行歌每一叠旁人齊)
(聲和之云踏謠和來踏謠娘苦和來以其且步且歌故謂之踏謠以其稱冤故言苦及其夫至則作毆鬭之狀)
(以為笑樂今則婦人為之遂不呼郎中但云阿叔子調弄又加典庫全失舊旨或呼為談容娘又非)蘇
中郎(後周士人蘇葩嗜酒落魄自號中郎每有歌場輒入獨舞今為戲者著衣戴帽面正赤蓋狀其醉也)
傀儡子(一作窟&KR1235;子相傳陳平為木偶美人示冒頓閼氏解平城圍後樂家翻為戲其引歌舞有)
(郭郎者髮正秃善優笑後魏人凡戲場必在俳兒之首也通考云李勣破高麗戲傀儡子戲)參軍
戲(樂府雜錄云參軍戲舊說始自漢館陶令石耽有贓犯和帝令遇宴衣白夾衫命優伶戲弄辱之經年釋)
(為參軍誤也開元中李仙鶴善此戲帝授韶州同正參軍以食其禄是以陸鴻漸撰詞言韶州蓋繇此矣按)
(鴻漸少嘗為優人此云撰詞者謂其授官制詞為人所暗譏也用証參軍始於李仙鶴耳)假婦人
(大中以來孫乾飯劉璃瓶郭外春孫有態善弄此戲僖宗幸蜀時有劉貞尤能之後籍教坊)弄賈
大獵兒(樂府襍錄載此戲隸清樂部)排闥戲(昭宗光化中孫德昭之徒刃劉季述帝反)
(正命樂工作樊噲排闥戲以樂焉)
雜戲天竺斷手足刳剔腸胃伎(高宗惡其驚人嘗勑禁)潑寒
胡戲(冬月為海西胡人裸體寒水潑之自則天末年始中宗嘗因蕃夷入朝作此戲御樓觀之所歌曲即)
(蘇摩遮也)倒舞伎(睿宗時婆羅門獻樂舞人倒行以足舞於極銛刃鋒倒植於地低目就刃以歴)
(臉中又植於背下吹觱篥者立其腹上終曲而無傷又伏伸其手兩人躡之旋身遶手百轉無巳)拔
河戲(玄宗時嘗作此戲御製詩仍令宰相張說等和說詩略云今歲好拖鈎横街敞御樓長繩繫日住貫)
(索挽河流俗傳此戲必致年豐故帝命北軍作之以求歲稔)竿木伎(明皇時教坊有王大娘善)
(戴百尺竿竿上施木山狀瀛洲方丈仍令小兒持絳節出入其間而舞不輟時劉晏以神童召嘗令賦詩有樓)
(前百戲競争新唯有長竿妙入神之句)羊頭渾脫九頭獅子弄白
馬益錢尋橦跳丸吐火吞刀旋槃觔
斗(諸戲屬鼔架部史云明皇每賜宴設酺會教坊大陳山車旱船尋橦走索丸劍戲馬鬭雞諸戲其名不一)
(樂書云明皇在藩先有散樂一部平逆韋實賴其力後即位設戲輒分兩朋較優劣使人心意勇亦謂之熱戲)
(焉)蹴毬戲(唐變古蹴鞠戲為蹴毬其法植兩修竹高數丈絡網於上為門以度毬毬工分左右)
(朋以角勝負)擊踘(宣宗特善此戲所御馬趫捷特異每持鞠杖乘勢奔躍運鞠於空中連擊至數)
(百而馬馳不止迅若流電二軍老鞠手咸伏其能)角力戲(凡陳諸戲畢左右兩軍擂大鼓引壯)
(士裸袒相搏較力以分勝負)瞋面戲(其戲以手舉足加頸上唐優人劉吃陀奴能不用手而脚)
(自加頸)五方獅子(每一獅子用十二人執紼弄之名獅子郎屬龜兹部)骨鹿
舞胡旋舞(樂府襍錄云夷部樂有此二舞俱於小圓毬子上舞縱横騰踏兩足終不離於毬子)
(即所謂踏毬戲也)舞盤伎(以下見通典云前代之伎至唐尚存者)長橋伎
跳鈴伎擲倒伎跳劒伎舞輪伎透三峽伎
高絙伎獼猴緣竿伎弄椀珠伎
右散樂有二種或寫象人物謔弄或逞炫藝絶角劇
並俳優所肄非部伍之聲然其陳也必佐以致語篇
唱優人辭捷者謂之斫撥則亦皆樂曲之餘不可遺
也故復識其目以備考其互見前舞部及後之夷樂
部者亦因當時行用之舊兩存云
四夷樂
東夷四高麗樂(起自後魏得其樂唐仍隋列於十部伎樂器十七色工十八人紫羅帽飾)
(以鳥羽長袖雙雙并立而舞歌曲有芝栖舞曲有歌芝栖武后時尚餘二十五曲貞元末止存一曲)百
濟樂(貞觀中滅其國盡得其樂中宗時工人亡散開元中岐王範復奏置之歌曲入般涉調)新
羅樂(貞觀中嘗遣使獻女樂)日本樂(大中七年獻)南蠻三扶南
樂(隋有其樂器以天竺樂轉寫之王維有扶南曲)南詔樂(貞元中南詔異牟尋因西川押雲南)
(八國使韋臯獻夷中歌曲臯因之以作奉聖樂詳前各朝樂内)驃國樂(貞元中驃國王雍羌因南)
(詔重譯獻其國樂其國與天竺相近故樂多演釋氏經論之詞曲十有二一曰佛印驃云沒䭾彌國人及天竺)
(歌以事王也二曰讃娑羅花驃云隴莽第國人以花為衣服能淨其身也三曰白鴿驃云答都美其飛止遂情)
(也四曰白鶴游驃云蘇謾底哩謂翔則摩空行則徐步也五曰鬭羊勝驃云來乃昔有人見二羊鬪海岸彊則)
(見弱者入山時人謂之來乃來乃者勝勢也六曰龍首獨琴驃云彌思彌此一絃而五音備象王一德以畜萬)
(邦也七曰禪定驃云掣覽詩謂離俗寂静也七曲唱舞皆律應黃鍾商八曰甘蔗王驃云遏思略謂佛教民如)
(蔗之甘皆悅其味也九曰孔雀王驃云桃臺謂毛采光華也十曰野鵝驃云謂飛止必雙徒侣畢會也十)
(一曰宴樂驃云&KR0008;聰綱摩謂時康宴會嘉也十二曰滌煩亦曰笙舞驃云扈那謂時滌煩暋以此適情也五曲)
(律應黃鍾兩均一黃鍾商伊越調一林鍾商小植調初奏樂有贊者一人先導樂意其舞容隨曲用人或二或)
(六或四或八至十兩兩相對為赴節之狀有類中國柘枝舞焉玉海國史志有驃國樂頌一卷今亡)
西戎七高昌樂(樂器十二色舞人白襖赤帶紅抹額貞觀中伐其國盡得其樂列於十部)
(伎)龜兹樂(起自吕光破龜兹因得其聲流傳至隋有西國龜兹齊朝龜兹土龜兹三部唐仍隋)
(列十部伎樂器十五色工二十人其歌曲有善善摩尼解曲有婆伽兒舞曲有小天又有疎勒鹽)疎
勒樂(自後魏通西域得其樂唐仍隋列十部伎樂器十色工十二人歌曲有兀利死讓樂舞曲有遠服解)
(曲有鹽曲曲調有昔昔鹽一臺鹽鵲洪适曰昔昔鹽羽調曲玄怪錄載蘧蒢三娘工唱阿鹽又有突厥鹽黃)
(帝鹽白鴿鹽神雀鹽疎勒滿座鹽歸國鹽唐詩媚賴吳娘唱是鹽更奏新聲刮骨鹽然則歌詩謂之鹽者亦如)
(吟行曲引之類爾)康國樂(起自周代得其樂唐仍隋列十部伎樂器四色工七人歌曲有戢殿)
(農正舞曲有賀蘭鉢鼻始末奚波地農慧鉢鼻始前拔地慧地等四曲其舞急轉如風俗謂之胡旋)安
國樂(後魏通西域得之唐列十部伎樂器十色工十二人歌曲有附薩單時舞曲有末奚解曲有居和祗)
天竺樂(起自張重華據凉州日貢樂後國子為沙門來遊又傳其方音樂器九色工十二人唐仍)
(隋列十部伎隋書云歌曲有沙石彊舞曲有朝天曲陳氏樂書云曲調有普光佛曲彌勒佛曲日光明佛曲大)
(威德佛曲如來藏佛曲藥師琉璃光佛曲無威感德佛曲龜兹佛曲並入婆陀調釋迦牟尼佛曲寶花步佛曲)
(觀法會佛曲帝釋幢佛曲妙花佛曲無光意佛曲阿彌陀佛曲燒香佛曲十地佛曲並入乞食調大妙至極曲)
(解曲並入越調摩尼佛曲入雙調蘇密七俱陀佛曲日光騰佛曲入商調邪勒佛曲入徵調觀音佛曲永寧佛)
(曲文德佛曲婆羅樹佛曲入羽調遷星佛曲入般涉調提梵入移風調)西京樂(起符氏之末吕)
(光沮渠蒙遜等據有凉州變龜兹聲為之號為秦漢伎蓋凉人所傳中國舊樂襍以鄭衛之聲也其樂器聲調)
(並出自西域唐仍隋列十部伎樂器十九種工二十七人其歌曲有楊澤新聲神白馬永世樂解曲有萬世豐)
(舞曲有于寘佛曲)北狄樂(北狄之樂本馬上樂自漢以來總歸鼓吹部後魏樂府始有北歌周)
(隋世與西凉樂襍奏至唐存者五十三章名目可解者六章慕容可汗吐谷渾部落稽鉅鹿公主白淨王太子)
(企喻也其不可解者咸多可汗之辭金吾所掌有大角此即後魏世所謂簸邏迴者是也其曲亦多可汗之辭)
(北方之俗皆呼主為可汗也開元中歌工長孫元忠自其祖貞觀中受業侯將軍貴昌世習北歌聲調相授雖)
(譯者不能通知其辭義)
周官鞮鞻氏掌四夷之樂與其聲歌祭祀及燕饗作
之門外美德廣之所及也自南北分裂音樂雅俗不
分西北降至周隋管絃襍曲多用西凉唐興仍而不
改開元之末則更有甚焉今采唐太常所隸夷樂附
於諸樂曲之後以俟正樂者考焉
樂署
太常寺其屬有協律郎(掌和六律六吕)其署曰太樂署(掌教樂人調合)
(鍾律)曰鼓吹署(掌鼓吹)梨園院(掌俗樂在太常寺内西北)
内教坊(掌俗樂武德末置)雲韶府(武后改稱)左右教坊宜春北院
(並明皇增置中上精曉音律以太常不應典雜伎更置左右教坊命官為之使教新聲散樂倡優之伎又選)
(坐部子弟三百教於梨園號皇帝梨園弟子院因改名别教院宫女數百亦為梨園弟子居宜春北院梨園法)
(部更置小部音聲三十餘人其雲韶教坊妓女稱宫人宜春妓女稱内人聲色尤殊文宗朝復改雲韶院為仙)
(韶院云)
唐音癸籤卷十四
