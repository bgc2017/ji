江湖長翁集卷十七宋陳造撰
五言絶句
次張學錄韻十首(張以新凉入郊墟燈火稍可親為韻)
俗習有南北交情無故新得子班荆地朴魯俱淮人
其二
東隣夜牙籌西鄰晨伊凉孰知陋巷士乾坤書一床
其三
學者闖聖門贔屭未易入張子乃深造以文作梯級
其四
三吳士淵藪向我肯論交尚友忌一鄉同人貴于郊
其五
燒香為后山展像拜太虛誰能作九原候蟲弔寒墟
其六
張子五車讀筆作蛟龍騰百戰氣彌厲依然短檠燈
其七
廣文無酒錢到官倏改火清譚坐蕭齋惟子屢過我
其八
臛鴨久欲忘食蛙近亦稍人言淮浙殊得飽不汝較
其九
君才高一時從我計已左要追莊惠塵揮麈論然可
其十
衆景紛驕蹇君獨著語親十詩已櫝藏不與俗子論
再次贈張學錄韻十詩
解頥康鼎來詩語窮益新政用追前輩不勞吞吾人
其二
再說可雙璧斗酒或西凉索飯仰屋梁付子癭木床
其三
杜陵深堂奥無已掉臂入裔孫漫睎驥槃姍取拾級
其四
取友英雋場如子乃石交進善定見與言從浚之郊
其五
閱世有順逆飛埃曀空虚曠懷略外物曲士乃拘墟
其六
李蔡下中爾萬目指騫騰何蕃頭欲白秋窗耿青燈
其七
張子攜詩來危坐撥芋火三問笑不對政恐非助我
其八
冷官冷如冰餬口僅廩稍藜藿得好客欠餘不擬較
其九
擁衾哦子詩清夢即淮左莫年書藏山舍子誰印可
其十
置書營㪷升大似疎間親因之返初服佳趣遟子論
次韻錢倅諸公睡香花四首
鈎窗玩孤芳殘月衣上明紫囊拆蘭麝小風弄初晴
其二
幽人睡為鄉長日踵納息天香喚醒然頗復費詩力
其三
輩流魏家芳要領僧榻夢翛然目為青未敢蜚鴻送
其四
小籬護殷鮮久厭雜芳眩風煙桃李蹊一付檀槐戰
泊上虞驛來日行四首
秋雨歇復下西風微自凉不妨舟繫柳已貸汗反漿
其二
梁湖莽蒼外後去未云遟縣市容吾戀江潮不汝期
其三
溪山可圖畫風物憶吾鄉漁艇鷗鶩亂茒茨菱芡香
其四
龍公底戲劇長嘯瞑江天雨鵲翻仍語風舟舞不前
予七十趙監税見賀以詩次韻
平生燭之武况已雪髯翁譽我猶時用君言恐未公
六言絶句
銅官道中二首
人家自瀹新茗山路行衝翠嵐今日供人行李向來夢
裏江南
盡日巉巖峻陟有時罷亞横陳看雲不妨拄笏耦耕定
自知津
舟行六言
風頭正帆影駛雨脚轉天容開黃雲覆野未極青山趁
人欲回
題長沙新到鴈圖
渺莽雪波烟渚有底鼓翅相呼如老子載家去眼明見
甓社湖(甓社高郵湖山谷詩亦云)
題别浦遠來舟圖
道人毫端妙用幻出烟水淮南頻與東風商略幾時送
我歸颿
題野渡風烟圖
畫師毫素筌蹄波光野色凄迷舟艤樹隂欲動魚驚帆
影應低
題寒光雪嶂圖
曀寒流覆絶壁君纔得想像間輸我一庵漁浦雪中真
看江山
禱雨木欄堂四首
池上客熟無那池中魚不自濡安得凉烟泛坐綠荷盡
日跳珠
絶知豐凶有數豈必天地不仁鵓鳩底用緘口晨霞徒
解欺人
物享用達幽秘政戾自奸隂陽我已泣刑白鶂誰繼請
烹洪羊
醮壇烟斷金鼎缺月印天一梳想知瞻望雲漢君王寢
帳猶虚
羅提舉見和再用韻四首
又作凝香齋宿未容燥吻得濡頗怪太湖龍伯貝宫臥
戲明珠
斬山木寧為民焚巫尫恐傷仁看書饑而不害公政無
慙古人
紫沉初炷爐香青章巳達寥陽當有碧玉宫使叱起河
瀕臥羊(靈姻傳載所牧羊皆雷雨神也)
燄燄水芝照影娟娟風柳受梳何日詩成喜雨凭欄客
意凌虚
題草蟲扇二首
捩首一振怒臂鼓翅雙搖利鋒底用交綏解鬪政應沐
我仁風
迎隨小躍低飛無謂二蟲何知却因毗陵畫手憶我田
間杖藜
江湖長翁集卷十七
