朱文公校昌黎先生集卷之九(考異音釋附)
律詩凡八十五首
題楚昭王廟
丘墳滿目衣冠盡(墳或作園)城闕連雲草樹荒猶有國人懷舊德
一閒茅屋祭昭王
宿龍宮灘
浩浩復湯湯(音商西清詩話魯直云退之裁聽水句尤見工所謂浩浩湯湯抑更揚者非諸客裏夜卧飽聞)
(此聲安能周旋妙處如此耶)灘聲抑更揚奔流疑激電驚浪似浮霜夢覺
燈生暈宵殘雨送涼如何連曉語一半是思鄕(或作抵是說家鄕)
义魚招張功曹(或无下四字)
义(集注周官以時藉魚鄭云以&KR1166;刺泥中取之)魚春岸闊此興在中宵大炬然如
晝長船縛似橋深窺沙可數静搒(音謗進舡也)水無搖刃下那能
脫(刃或作手)波間或自跳中鱗憐錦碎(憐或作疑)當目訝珠銷迷火逃
翻近驚人去暫遥競多心轉細得雋(音俊左傳得雋曰克)語時囂潭罄
知存寡舷(音舡舷邊或作船)平覺獲饒交頭疑湊餌駢首類同條濡
沫情雖密登門事巳遼(事或作志)盈車(孫曰孔叢子衛人鈞魚於河得魚焉其大盈車)欺
故事飼犬(上音伺食也孫曰塩鐡論曰彭蠡之濱以魚飼犬樊曰杜子美黃魚詩脂膏兼飼犬)驗今朝
血浪疑猶沸腥風遠更飄蓋江煙羃羃(莫狄切深皃)拂棹影寥寥
(疑或作迴)獺去愁無食龍移懼見燒如棠名旣誤釣渭日徒消文
客篤先賦篙工喜盡謠膾成思我友觀樂憶吾僚自可捐憂
累何須強問鴞(孫曰賈誼鵩賦曰問於子鵩余去何之楚人命鴞曰鵩不祥鳥也)
李員外寄紙筆
(方云李伯康也伯康以貞元十九年寪郴州刺史權德輿集有墓誌今按後卷祭文獲紙筆之双)
(貿即謂此事投义魚之短韻亦指前篇也)
題是臨池後(韓曰張芝伯英善草書凡家之衣帛必先書而染練之臨池斈書池水盡黑寸紙不遺韋仲將)
(將之入聖)分從起草(孫曰漢制尚書郎掌天子制詔起草禁中)餘兔尖針莫並繭淨(韓曰)
(淨準繭紙也羲之製蘭亭乘興而書用蠶繭紙𥙷注建中初日本使者興能獻方物興能善書其紙似繭而澤人莫能識)
雪難如莫怪殷勤謝虞卿正著書(樊曰虞卿著虞氏春秋太史公曰虞卿非窮愁亦不)
(能著書以自見於世)
次同冠峽(冠或作弄或作巫)
今日是何朝天晴物色饒(晴或作清)落英千尺墮遊絲百丈飄泄
乳交巖脉懸流揭浪摽無心思嶺北猿鳥莫相撩
笞張十一功曹(唐本有張署寄公詩)
山淨江空水見沙哀猿啼處兩三家篔簹(云當三音竹名也祝日選其竹則篔)
(簹箖箊韓曰郭璞江賦桃枝篔簹實繁有叢)競長纖纖笋躑躅閑開豔豔花(閑或作初)
未報恩波知死所莫令炎瘴送生涯吟君詩罷看雙鬢斗覺
霜毛一半加
郴州祈雨
乞雨女郎魂炰羞㓗且繁廟開鼯鼠呌神降越巫言旱氣期
銷蕩隂官想駿奔行看五馬入蕭䬃巳隨軒
湘中酬張十一功曹
休垂絶徼千行淚共泛清湘一葉舟今日嶺猿兼越鳥可憐
同聽不知愁
郴口又贈二首
山作劒攅江寫鏡扁舟斗轉疾於飛廻頭笑向張公子終日
思歸此日歸
雪颭(職琰切)霜翻看不分(雪或作雲)雷驚電激語難聞沿涯宛轉到
深處何限青天無片雲(涯或作崖)
題木居士
火透波穿不計春根如頭面榦如身偶然題作木居士便有
無窮求福人
寪神詎比溝中斷(孫曰莊子百年之木破爲儀尊黃而文之其断在溝中比儀尊於溝中之断則美)
(惡有間其失性一也)遇賞還同㸑下餘(後漢蔡邕吳人有燒桐以㸑者邕聞火烈之声知其良木因請)
(而裁為琴果有美音其尾猶焦故人名爲焦尾琴云)朽蠧不勝刀鋸力匠人雖巧欲何
如
晚泊江口
郡城朝解纜江岸暮依村二女竹上淚孤臣水底䰟雙(雙)歸
蟄燕一一呌羣猿廻首那聞語空看别䄂翻(聞或作能)
湘中
猿愁魚踊水翻波(踊或作躍)自古流傳是汨羅(汨音覓在長沙羅縣故曰汨羅)蘋
藻滿盤無處奠空聞漁父叩舷歌(盤或作舡舷或作舡)
别盈上人
(方云柳子厚集有誡盈住衡山中院)
山僧愛山出無期俗士牽俗來何時祝融峯下一廻首即是
此生長别離
喜雪獻裴尚書(或无下四字)
宿雲寒不卷春雪堕如簁(所宜切孫曰簁下物竹器或作篩)騁巧先投隙潜
光半入池(半或作乱)喜深將策試驚密仰簷窺自下何曾汙增高
未斍危(斍或作見)比心明可燭拂面愛還吹妬舞時飄䄂欺梅併
壓枝地空迷界限砌滿接高卑浩蕩乾坤合霏微物象移爲
祥矜大熟布澤荷平施(為或作驗布或作市方云以上句為祥言之布澤為當)巳分年
華晚猶憐曙色隨氣嚴當酒換(或作暖)灑急聽牎知照曜臨初
日玲瓏滴晚澌(晚或作曉)聚庭看嶽聳掃路見雲披陣勢魚麗(音離)
(孫曰左傳鄭人為魚䴡之陣先偏後伍)遠書文鳥篆(韓曰尚書䟽蒼頡造書觀於鳥迹因而遂滋則謂之)
(字)竒縱歡羅豔黠列賀擁熊螭履弊行偏冷門扄卧更羸悲
嘶間病馬(或作鳥)浪走信嬌兒竈靜愁煙絶絲繁念鬢衰擬塩
吟舊句授簡(樊曰謝靈運雪賦曰梁孝王遊於兔園密雪下授簡於司馬大夫曰抽子愁思騁子妍詞為我)
(賦之)慕前規捧贈同燕石(孫曰閑子曰宋之愚人得燕石於梧臺之東歸而藏之以為宝有客聞而)
(觀之掩口而笑曰此燕石也与瓦磔不殊公言此者以自喻其詩)多慙失所宜
春雪
看雪乘清旦(看或作觀)無人坐獨謠(坐獨或作獨坐)拂花輕尚起落地暖
初銷巳訝陵歌扇(晉王珉侍人為白團扇歌)還來伴舞腰灑篁留密節(密或)
(作半)著柳送長條入鏡鸞窺沼行天馬(沈存中云杜子美詩红稲啄餘鸚鵡粒碧梧栖)
(老鳳凰枝語相反而意新退之雪詩入鏡鵉窺沼行天馬渡橋盖倣此体)度橋徧階憐可掬滿樹
戲成搖江浪迎濤日風毛縱獵朝弄閑時細轉爭急忽驚飄
城險疑懸布砧寒未擣綃莫愁隂景促夜色自相饒(色或作月)
聞梨花發贈刘師命
桃蹊惆悵不能過(蹊或作溪)紅豔紛(紛)落地多聞道郭西千樹雪
欲將君去醉如何
春雪閒早梅(閒或作映)
梅將雪共春彩豔不相因逐吹能爭密排枝巧妬新誰今香
滿座獨使淨無塵芳意饒呈瑞寒光助照人玲瓏開巳徧點
綴坐來頻那是俱疑似須知兩逼眞熒煌初亂眼浩蕩忽迷
神未許瓊華比從將玉樹親(從將或作將從孫曰揚雄甘泉賦翠玉樹之青葱兮壁馬犀)
(之璘㻞)先期迎獻歲(韓曰楚詞献歲發春)更伴占兹辰(或作晨)願得長輝映
輕微敢自珍(微或作嚴)
早春雪中聞鸎(諸本或在關詠馬之後)
朝鸎雪裏新雪樹眼前春帶澁先迎氣侵寒巳報人共矜初
聽早誰貴後聞頻暫囀那成曲孤鳴豈及辰風霜徒自保桃
李詎相親寄謝幽棲友辛勤不爲身
梨花下贈劉師命
(方云蘇魏公云當錄於古詩中)
洛陽城外清明節百花寥落梨花發今日相逢瘴海頭共驚
爛漫開正月
和歸工部送僧
(工部歸登也方云約荆州人詳見劉夢得集)
早知皆是自拘囚不學因循到白頭汝旣出家還擾(擾)何人
更得死前休(得或作向)
入關詠馬
歲老豈能充上駟力微當自慎前程不知何故翻&KR0750;首牽過
關門妄一鳴(妄或作忘)
木芙蓉
新開寒露叢遠比水閒紅(露方作路閒或作邊皆非是)豔色寧相妬嘉名
偶自同採江官渡晩搴木古祠空(方從杭蜀館本官渡作秋節祠作辝又云閣本作秋)
(江官渡晚寒木古祠空洪本校從採江官渡晚搴木古祠空按古詩有涉江採芙蓉正謂荷花又九歌搴芙蓉兮木未則)
(謂搴之非其地也此以一花對喻謂將採之江則秋節已晚將搴之木則古辝所喻爲无益盖詩人強彼弱此意也今)
(按方說非是盖此詩言荷花与木芙蓉生不同処而色皆美名又同故以採江搴木二事相對言者生処而九歌者祭神)
(之辝故曰古祠也如此則此詩從頭至此六句意皆聮属然嘉祐杭本巳如此非洪意定也)願得勤來看
無令便逐風(願得或作須勸)
題張十一旅舍三詠
榴花
五月榴花照眼明枝間時見子初成可憐此地無車馬顚倒
靑苔落絳英(絳或作細)
井
賈誼宅中今始見(孫曰湘水記云賈誼宅中有一井誼所穿也杜詩長懷賈誼井依然)葛洪山
(孫曰葛洪字稚川其井今在柳州)下昔曾窺寒泉百尺空看影正是行人渴
死時(渴或作暍)
蒲萄
新莖未徧半猶枯高架支離倒復扶(復或作後)若欲滿盤堆馬乳
(韓曰蜀本草云蒲萄有紫白二色又有似馬乳者)莫辤添竹引龍鬚(若或作君)
峽石西泉(西一作寒)
居然鱗介不能容石眼環(環)水一鍾聞說旱時求得雨祗疑
科斗是蛟龍
梁國惠康公主挽歌
(梁或作涼方云考之史當作梁今按本或有詞字羊士諤集有梁國惠康公主挽歌詞二首注云)
(時詔令百官進詩)
定謚芳聲遠移封大國新巽宫尊長女台室属良人河漢重
泉夜梧桐半樹春(孫曰梧桐半生半死半樹春以言公主死獨其夫王季友存𡭗)龍轜(音而祝曰)
(轜喪車名前漢此似轜車孫曰周礼王后五輅重翟錫回朱緫厭翟勒面繢緫厭翟平時所乘車也)非厭翟(上於)
(涉切下丁歴切雉羽飾車其羽相迫)還輾禁城塵
秦地吹簫女湘波鼓瑟妃佩蘭初應夢奔月(孫曰淮南子羿請不死之薬於)
(西王母羿妻常娥竊而奔月是為蟾蜍)竟淪輝(竟或作競非是)夫族迎䰟去宮官會葬
歸從今沁園(上七&KR4410;切孫曰沁水公主漢光武皇帝女竇憲恃女弟為皇后以賤直奪公主園沁者沁水公)
(主園也)草無復更芳菲
和崔舍人詠月(崔羣也門本無此篇)
三秋端正月今夜出東溟對日猶分勢騰天漸吐靈木高烝
遠氣半上霽孤形赫奕當躔次虚徐度杳冥長河晴散霧列
宿(音秀)曙分螢浩蕩英華溢瀟疎物象泠(或作零)池邊臨倒照簷
際送横經花樹參差見皐禽断續聆牖光窺寂寞&KR3781;影伴娉
婷(上晉丁切下徒寕切祝曰和色也杜詩赤節引娉婷)幽坐看侵戶閑吟愛滿庭輝斜
通壁練彩碎射沙星清潔雲閒路空涼水上亭淨堪分顧兔
(孫曰楚詞厥利維何而顧兔在腹顧兔月中兔也)細得數飄萍山翠相凝綠林煙共
羃靑過隅驚桂側當午覺輪停属思摛霞錦追歡罄縹缾郡
樓何處望隴笛此時聽右掖連台座重門限禁扄風臺觀滉
(音晃滉一作洸)瀁&KR1413;砌步靑熒(音螢選眩耀青熒)獨有虞庠客無由拾落蓂
(孫曰白虎通曰日度得其分則蓂莢生於階間&KR1396;莢者樹名月一日一莢生十五日畢十六日一莢去三十日畢亦見帝)
(王世紀)
詠雪贈張籍
(樊曰此詩自松篁遭挫抑以下語專以譏時相終以意示張籍曰惟子能諳𡭗諸人得語哉又曰傳)
(示及提孩其有所譏也審矣)
只見縱横落(只或作祗)寧知遠近來飄颻還自弄歴亂竟誰催座
暖銷那怪池清失可猜拗中初蓋底垤處遂成堆(刘貢父云歐陽永叔)
(与江鄰幾論此詩以隨車翻縞帶躍馬散銀杯爲不工而以拗中初蓋底垤処遂成堆為勝且曰未知得韓意否)慢
有先居後(慢或作漫)輕多去却廻度前鋪瓦隴發本積牆隈(發本或作)
(奔發)穿細時雙透乘危忽半摧舞深逢坎井集早值層臺砧練
終宜擣階紈未暇裁城寒裝睥睨(城上女墻)樹凍裹莓苔(裝或作粧裹或)
(作覆)片(片)勻如翦紛(紛)碎若挼(奴回切)定非燖鵠鷺其是屑瓊瑰
緯繣(上音徽下呼麥切緯繣垂戾也屈原曰忽緯繣其難遷)觀朝萼冥茫矚晚埃當牎
恒&KR1006;(凛)出戶即皚(皚五來切)壓野榮芝菌(壓或作潤)傾都委貨財娥
嬉(䟽恒娥䟽游也)華蕩瀁(瀁或作漾)胥(伍子胥)怒浪崔嵬磧(七迹切)迥疑浮地
雲平想輾雷隨車翻縞帶逐馬散銀杯萬屋漫汗(上音暪下音寒大水)
(也)合千株照曜開松篁遭挫抑(或作折方云公時以柳間亊下迁疑寄意於時宰也今)
(按此詩无歲月方說恐未必然)糞壤獲饒培隔絶門庭遽擠排陛級纔豈堪
禆嶽鎮強欲效鹽梅隱匿瑕疵盡包羅委瑣該誤雞宵呃喔
(厄喔二音雞声也誤或作悟)驚雀暗徘徊浩(浩)過三暮悠(悠)市九垓(風俗通十)
(苑曰經十經曰垓國語天子之田九垓以食兆民孫曰垓極也九州之極処曰垓)鯨鯢陸死骨玉石
火炎灰厚慮填溟壑高愁㨖(音致刺也指也至也)斗魁日輪理欲側坤
軸壓將頽岸類長蛇攪(岸類或作堰似攪或作擾)陵猶巨象豗(音灰闘也)水官
夸傑黠木氣怯肧(鋪胚切懷胎一月也)胎著地無由卷連天不易推(他回)
(切)龍魚冷蟄苦虎豹餓號哀巧借奢華便專繩困約災威貪
陵布被光肯離金罍(離或作雜)賞玩捐他事歌謠放我才狂教詩
硉矹(上勒没切下音兀豪放皃)興與酒陪鰓(蘇來切兀或作杌陪鰓方云怒張皃字見潘岳射雉賦樊)
(李校作毰毸)惟子能諳耳諸人得語哉助留風作黨勸坐火爲媒
雕刻文刀利搜求智網恢莫煩相屬和傳示及提孩
酬王二十舍人雪中見寄
(方云王涯爲舍人見王適墓誌本傳略之今作仲舒非今按王二十涯亦見諱行錄)
三日柴門擁不開階平庭滿白皚(皚平庭或作庭平)今朝蹋作瓊瑶
跡爲有詩從鳳沼來(從或作仙)
送侯喜
已作龍鍾後時者懶於街裏蹋塵埃如今便别長官去直到
新年衙日來(長官或作官長非是)
學諸進士作精衛銜石填海
(山海經云赤帝之女溺於東海化為冤禽名曰精衛銜西山木石以填東海)
鳥有償冤者終年抱寸誠口銜山石細心望海波平渺(渺)功
難見區(區)命巳輕人皆譏造次我獨賞專精豈計休無日惟
應盡此生何慙刺客傳不著報讎名
奉酬振武胡十二丈大夫
(諸本无奉字胡証也傳云河東人元和九年党項屢擾邊証以儒而勇由諫議大夫選拜振武軍節)
(度使)
傾朝共羡寵光頻半歲遷騰作虎臣戎旆暫停辭社樹(諸本作弩)
(矢前驅煩縣令方从閤本云趙璘因話錄曰胡証建節赴振武過河中時趙宗儒為帥証時刺称百姓入謁獻詩曰詩書)
(入京國旌節過鄕關若用今語亦非胡公敬桑梓之意閣本多出於公晚歲所定今按方意甚善但其言閤本為晚年)
(所定者為无據耳)里門先下敬鄕人横飛玉盞家山曉遠蹀(音牒躞蹀行皃)
(謂行春也楚詞衆踕蹀而日進)金珂塞草春自笑平王誇膽氣不離文字鬢
毛新
奉和庫部盧四兄曹長元日朝廻
(盧汀也洪曰國史譜云兩省相呼為閣者尚書丞郎相呼為曹長郎中員外御史𥙷遺相呼為院)
(長上兼下下不可兼上唯御史相呼為端公然退之呼庐庫部為曹長張功曹為院長則上下亦通)
(称也)
天仗宵嚴建羽旄(建或作樹)春雲送色曉雞號金爐香動螭頭暗
(韓曰唐制起居郎舍人分侍左右夾香案立直第一螭首和墨濡筆即拗処時号螭頭見百官志)玉佩聲來
雉尾高(孫曰雉尾扇名天子出則御者持之引於庭上樊曰唐制人君㪯動必以雉尾扇障面小團雉尾扇四方)
(雉尾扇十二見儀衛志)戎服上趨承北極儒冠列侍映東曹太平時節
難身遇(難身或作身難)郎署何須歎二毛
寒食直歸遇雨
寒食時看度春遊亊巳違風光連日直隂雨半朝歸(朝或作晴)不
見紅毬上(孫曰刘向别錄曰鞠黃帝所造本兵勢也或云起於戰國鞠与毬同紅毬以紅帛爲之)那論
綵索飛(孫曰古今藝術圖云北方山戎寒食日用鞦韆爲戲以習輕趫者綵索即謂鞦韆)惟將新賜
火(孫曰周礼季春出火即賜火也)向曙著朝衣
送李六恊律歸荆南
早日羇遊所春風送客歸柳花還漠(漠)江燕正飛(飛)歌舞知
誰在賓僚逐使非宋亭池水綠莫忘蹋芳菲
題百葉桃花(知制誥時作)
百葉雙桃晚更紅窺牎映竹見玲瓏(窺方作歸或作臨今从嘉祐杭本)應知
侍史歸天上(應劭漢官儀曰尚書入直臺𪠘中給侍史一人女侍史二人皆選端正者侍史從至止車門还)
(女侍史潔被服執香炉燒薰以从入臺中給使護衣服也天上謂内庭公以考功郎中知制誥寓直禁掖故云)故伴
仙郎宿禁中
春雪
新年都未有芳華二月初驚見草芽白雪却嫌春色晚故穿
庭樹作飛花
戲題牡丹
幸自同開俱隱約何須相倚闘輕盈陵晨併作新粧面對客
偏含不語情雙燕無機還拂掠游蜂多思正經營(正方作近)長年
是事皆拋盡今日欄邊暫眼明
盆池
老翁真箇似童兒汲水埋盆作小池一夜青蛙鳴到曉恰如
方口釣魚時(方或作枋方云唐属衛州亘温敗枋頭乃其地也公此詩与送李愿詩只作方口今按公盤)
(谷詩因及方口燕州則二如皆盤谷旁近之小地名耳盤谷在孟州済原縣孟州東過懷州乃至衛州而済原又在孟州)
(西北四十里則遊盤谷者安得至衛州之祊頭乎方說非是)
莫道盆池作不成(洪曰刘貢父云退之古詩高卓至律詩虽可称善要有不工者老翁真箇似童皃此)
(真諧語爲戲耳或云盆池詩有天工如拍岸才添水數瓶一夜青蛙鳴到曉非意到不能作也)藕梢初種巳
齊生從仐有雨君須記來聽蕭(蕭)打葉聲(有雨或作雨灑)
瓦沼晨朝水自清小蠱無數不知名忽然分散無蹤影惟有
魚皃作隊行(惟方作為)
泥盆淺小詎成池夜半青蛙聖得知(聖或作听)一聽暗來將伴侣
不煩鳴喚闘雄雌
池光天影共青(青)拍岸纔添水數缾且待夜深明月去試看
涵泳幾多星(明或作乘)
芍藥
浩態狂香昔未逢紅燈爍爍綠盤籠(紅灯喻花盤籠喻葉)覺來獨對情
驚恐身在仙宫第幾重(情或作忽)
奉和&KR0593;州劉給事使君三堂新題二十一詠
(并序或无奉新題三字方云刘伯芻以元和八年出刺乳州白楽天有制詞)
&KR0593;州刺史宅連水池竹林往往爲亭臺島渚目其處爲三堂
劉兄自給事中出刺此州在任逾歲職修人治州中稱無事
頗復增飾從子弟而遊其間又作二十一詩以詠其事流行
京師文士爭和之余與劉善故亦同作
新亭
湖上新亭好公來日出初水文浮枕簟(文一作紋)瓦影蔭龜魚
流水
汩汩(越筆切又音骨)幾時休從春復到秋只言池未滿池滿強交流
(只或作祇)
竹洞
竹洞何年有公初斫竹開洞門無鎻鑰俗客不曾來
月臺
南館城隂闊東湖水氣多直須臺上看始奈月明何
渚亭
自有人知處那無步往蹤莫教安四壁面(面)看芙蓉
竹溪
藹(藹)溪流慢(慢或作漫)梢(梢)岸篠長(篠或作竹)穿沙碧簳(古旱切)淨落水
紫苞香
北湖
聞說遊湖棹尋常到此廻應留醒心處凖擬醉時來(凖或作准俗字)
花島
蜂蝶去紛(紛)香風隔岸聞欲知花島處水上覓紅雲
柳溪
柳樹誰人種行(行)夾岸高莫將條繫纜著處有蟬號
西山
新月迎宵挂晴雲到晚留爲遮西望眼終是懶廻頭
竹逕
無塵從不掃有鳥莫令彈若要添風月應除數百竿
荷池
風雨秋池上高荷蓋水繁未諳鳴摵(摵)那似卷翻(翻)
稲畦
罫布畦堪數(罫或作卦布或作圃方云罫博局上方目也字見選傳奕論仐按博局當云棋局桓譚新論)
(守邊隅趍作罫以自生於小地)枝分水莫尋魚肥知巳秀鶴没覺初深
柳巷
柳巷還飛絮春餘幾許時吏人休報亊公作送春詩
花源(或作原)
源上花初發公應日日來丁寧紅與紫慎莫一時開(莫或作勿)
北楼
郡楼乘曉上盡日不能㢠晚色將秋至長風送月來
鏡潭
非鑄復非鎔泓澄忽此逢魚蝦不用避只是照蛟龍
孤嶼
朝遊孤嶼南暮戲孤嶼北所以孤嶼鳥與公盡相識
方橋
非閣復非船可居兼可過君欲問方橋方橋如此作(方云白楽天皮)
(日休詩皆自注曰音佐仐按廣韻作造也將祚切而荀子肉腐出虫魚枯生蠧貪利忘身禍烖乃作及廉范五袴之謠)
(皆巳爲此音矣然讀如佐者又將祚切之訛而世俗所用从人从故而切爲將祚者又字之俗作也)
梯橋
乍似上青冥初疑躡菡蓞自無飛仙骨欲度何由敢
月池
寒池月下明新月池邊曲若不妬清妍却成相映燭
遊城南十六首(方云十六詩非一日作編者類次)
賽神
白布長衫紫領巾差科未動是閑人麥苗含穟桑生葚共向
田頭樂社神
題于賓客莊
榆莢(古協切榆莢亦謂之榆錢)車前(上尺遮切陸機云馬舄一名車前一名當道在牛跡中生)蓋地皮
薔薇蘸水筍穿籬馬蹄無入朱門跡縱使春歸可得知
晩春
草樹知春不久歸(草樹一作草木)百般紅紫闘芳菲楊花榆莢無才
思惟解漫天作雪飛
落花
巳分將身著地飛那羞踐蹋損光暉無端又被春風誤吹落
西家不得歸
楸樹
幾歲生成爲大樹一朝纏繞困長藤誰人與脫青羅帔看吐
高花萬(萬)層
幸自枝條能樹立可煩蘿蔓作交加(可或作何)傍人不解尋根本
却道新花勝舊花(傍或作遊)
風折花枝
浮豔侵天難就看清香撲地只遥聞(只或作可)春風也是多情思
故揀繁枝折贈君(㨂或作折折或作將)
贈同遊
(諸本无此篇方云杭蜀本皆闕惟唐本有之且属在此)
喚起牎全曙催歸日未西(洪曰魯直云吾兒時每哦此詩而了不觧其意自出峽来吾年五十)
(八矣時春曉偶憶此詩方悟之喚起催歸二禽名也古人於小詩用意精深如此況其大者乎盖其斈問渊源有五石六)
(鷁之旨催歸子規也喚起声如人絡絲員轉清亮偏於春曉鳴江南謂之春喚𥙷注復斎謾錄云予嘗讀唐顧渚記曰顧)
(渚山中有鳥如鸜鵒而色蒼每至正二月作声曰春起也三四月云春去也採茶人呼為喚春鳥然則喚起之名唐人說)
(矣豫章不㪯為証何耶)無心花裏鳥更與盡情啼
贈張十八助教
喜君眸子重清朗攜手城南歴舊遊忽見孟生題竹處相看
淚落不能收
題韋氏莊
昔者誰能比今來亊不同寂寞靑草曲散漫白榆風架倒藤
全落籬崩竹半空寕須惆悵立翻覆本無窮(須一作知)
晩雨
廉纖晚雨不能晴(方从蜀本作晚雨廉懴於律不諧當从諸本)池岸草間蚯蚓鳴
投竿跨馬蹋歸路纔到城門打鼓聲
出城
暫出城門蹋青草遠於林下見春山應須韋杜家(家)到祇有
今朝一日閑
把酒
擾(擾)馳名者誰能一日閑我來無伴侣把酒對南山(對或作謝)
嘲少年
直把春償酒都將命乞(音氣)花祗知閑信馬不斍誤隨車
楸樹
青幢紫蓋立童(童)細雨浮煙作綵籠不得畫師來貌取定知
難見一生中(貌或作邈方云此猶少陵貌得山僧及童子之皃仐按皃音邈)
遣興(遣或作遠)
斷送一生惟有酒尋思百計不如閑莫憂世事兼身事須着
人間比夢間
朱文公校昌黎先生文集卷之九
