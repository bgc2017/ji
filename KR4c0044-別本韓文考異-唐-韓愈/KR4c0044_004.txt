朱文公校昌黎先生集卷之四(考異音釋附)
古詩
劉生詩(或无詩字)
生名師命其姓劉自少軒輊(下竹二切韓曰詩云戍車旣安如輊如軒又馬援傳居前不能)
(令人輕居後不能令人軒)非常儔(幹或作軼)棄家如遺來遠遊東走梁宋曁楊
州(曁或作墮)遂淩大江極東陬(下將侯切東陬謂越也)洪濤舂天禹穴幽越
女一笑三年留南逾横嶺入炎州(或作洲)青鯨高磨波山浮(鯨或)
(作鮮今按青義未詳疑是長字之誤)怪魅炫曜推蛟虬(魅或作媚堆或作推非是)山㺑讙
譟猩猩游(㺑或作獠非是方云㺑蘇遭切神異經西方深山有人長尺餘袒身捕&KR4048;蟹以食名曰山㺑國語注)
(作㺐公䏈句亦有中矢類妖摻游或作愁方云此詩二州字二游字視古用韵後人誤改也)毒氣爍體黃
膏流問胡不歸良有由美酒傾水䏑(之夜切与炙同又側吏切)肥牛妖歌
慢舞爛不收倒心廻腸爲青眸千金邀顧不可酬乃獨遇之
盡綢繆瞥然一餉成十秋(餉或作曏非是)昔鬚未生今白頭五管(嶺南)
(有經略軍謂之五管容廣邕桂安南)歷徧無賢侯廻望萬里還家羞陽山窮邑
惟猿猴手持鈞竿遠相投我爲羅列陳前修芟蒿斬蓬利鋤
耰天星廻環數纔周文學穰穰(豊也如两切)囷(去輪切祝曰倉庾也藏也倉圓曰囷)
(礼記修囷倉)倉稠車輕御良馬力優咄哉識路行勿休(韓曰終篇盖有且諷)
(且勸之意上云問胡不歸良有由即先之以越女一笑三年留継以妖歌慢舞爛不收則知刘生所寓皆不羈也)往
取將相酬恩讎
鄭羣贈簟
(羣嘗以侍御史佐裴均江陵孫曰羣字洪之時以殿中侍御史佐裴均江陵軍公自陽山量移法曹)
(与羣同僚樊云唐孔幾私記云退之豊肥善睡每來吾家必命枕簟而沈存中筆談世畫韓退之小)
(面而美髯着紗帽此乃江南韓熙載尔熙載謚文靖江南人謂之韓文公因此遂誤以爲退之退之)
(肥而少髯此詩有腰腹空大及慢膚多汗之語信然)
蘄州笛竹(韓云蘄州在今洧南其地出竹本用為笛今以之爲簟耳)天下知(笛或作簟)鄭君所
寶尤瓌竒攜來當晝不得卧一府傳看黃琉璃體堅色净又
藏節盡眼凝滑無瑕疵(盡或作蒲)法曹貧賤衆所易腰腹空大何
能爲自從五月困暑濕如坐深甑遭蒸炊手磨䄂拂心語口
慢膚多汗眞相宜日暮歸來獨惆悵有賣直欲傾家資誰謂
故人知我意卷送八尺含風漪(於離切水紋)呼奴掃地鋪未了光
彩照耀驚童兒青蠅側翅蚤(音早抱朴子曰蚤蝨攻君卧不獲安)蝨避肅肅疑
有清飈吹倒身甘寢百疾愈却願天日恒炎曦明珠清玉(選張)
(衡四愁詩美人贈我貂䄡䄖何以報之明月珠美人贈我錦綉段何以报之青玉案)不足報贈子相好
無時衰(閤本无時作時无非是)
豐陵行(順宗時)
羽衛煌煌一百里(一或作三方云以長安志考之非是)曉出都門葬天子群臣
雜沓馳後先宫官穰穰來不巳是時新秋七月初金神按節
炎氣除清風飄飄輕雨灑偃蹇旂旆卷以舒逾梁下坂笳鼓
咽(方作沸今按作唯乃響又見悲切之意也)嵽嵲(絰臬二音山小而不安皃)遂走玄宫閭(方云)
(選注天子后妃所葬墓曰玄宮閭謂玄宫前之寓閭也閭或作虚非是)哭聲訇(呼宏切)天百馬噪
幽吹晝閉空靈輿皇帝孝心深且遠資送禮備無贏餘設官
置衛鎖嬪妓(孫曰唐制諸陵皆置宮殿列曹設嬪妃侍衛如平生杜甫橋陵詩云宮女晚知曙祠臣朝見星)
(韓曰終篇言三代舊制存諸書當時之礼必有不合於古者故云)供養朝夕象平居(飬或作送)臣
聞神道尚清淨三代舊制存諸書墓藏廟祭不可亂欲言非
職知何如
遊青龍寺贈崔太𥙷闕(諸本太作羣)
秋灰初吹季月管日出卯南暉景短友生招我佛寺行正值
萬株紅葉滿(韓曰東坡嘗謂此句初不曉其故及觀小說鄭虔寓青龍寺貧无紙取柿葉斈書九月柿葉赤)
(而实紅退之詩謂此)光華閃壁見神鬼(壁或作璧)赫赫炎官張火傘然雲燒
樹火實駢金烏下啄赬虬卵(赬音檉赤色韓曰上䏈詠村葉之紅而光華之粲然下䏈詠柹)
(实之赤而日光之交映火傘赬虬皆狀其紅而取喻之工如此)魂翻眼倒忘處所(倒或作暈)赤氣
冲融無間斷有如流傳上古時九輪(孫云淮南子日堯時十日並出草木焦枯堯命)
(羿仰射十日申其九鳥皆死九輪謂九日車輪也)照燭乾坤旱二三道士席其間靈
液屢進頗黎盌(音椀孫曰頗黎玉名其色赤出西域亦作坡黎祝曰盌說文小盂也選逸珠盈盌此謂食)
(柿也)忽驚顔色變韶稚(忽方作勿非是韶或作離方云韶有美義不必易字)却信靈仙非
怪誕桃源迷路竟茫茫棗下(古曲名歌曰棗下纂二朱實離離宛其落矣化為枯枝人生不)
(能行楽死何以虚謚為)悲歌徒纂纂前年嶺隅鄕思發躑躅成山開不
筭去歲羈帆湘水明霜楓千里隨歸伴猿呼鼯嘯鷓鴣啼(嘯或)
(作笑非是)惻耳酸腸難濯澣(惻或作側非是)思君攜手安能得今者相從
敢辭懶由來鈍騃(語駭切)寡參尋(騃或作駭非是)况是儒官飽閑散惟
君與我同懷抱鋤去陵谷置平坦年少得途未要忙時清諫
䟽尤宜罕何人有酒身無事誰家多竹門可欵(韓曰後漢孔融嘗曰坐上)
(客常滿樽中酒不空吾无亊矣晉王子猷好竹吳中士大夫家有好竹欲觀之便出輿造竹下諷嘯良久蔡寬夫云此一)
(對尤閑遠有味)須知節候即風寒幸及亭午猶妍暖南山逼冬轉清
瘦刻畫圭角出崖窽(音疑空也莊子道大窽)當憂復被冰雪埋汲汲來
窺誡遲緩
贈崔立之評事
崔侯文章苦趯敏高浪駕天輸不盡曾從關外來上都(外或作内)
(非是)隨身卷軸車連軫(止忍切車後木孫曰連軫言數車相接)朝爲百賦猶鬱怒
暮作千詩轉遒緊搖毫擲簡自不供頃刻青紅浮海蜃(音腎能吐)
(氣為楼臺海中春夏間見祝曰大蛤也前漢海旁蜃氣象樓臺)才豪氣猛易語言往往蛟螭
雜螻蚓(上音楼下音引丘蚓也)知音自古稱難遇世俗乍見那妨哂勿
嫌法官未登朝猶勝赤尉長趍尹時命雖乖心轉壯技能虚
富家逾窘念昔塵埃兩相逢争名齟齬持矛楯(音貭兵器)子時專
楊誇觜距(專或作擅)余始張軍嚴韅靷(上曉見切下以忍切駕牛具在背曰韅在胷曰靷)
爾來但欲保封疆莫學龐㳙怯孫臏(音牝)竄逐新歸厭聞閙齒
髮早衰嗟可閔頻蒙怨句刺棄遺豈有閑官敢推引深藏篋
笥時一發戢戢巳多如東筍可憐無益費精神有似黃金擲
虚牝(洪曰牝谿谷也殷仲文曰哀壑可虚牝)當今聖人求侍從拔擢𣏌梓收楛
(音戸木名可以為矢簳)箘(音窘美竹)東馬嚴徐巳奮飛枚皐即召窮且忍復
聞王師西討蜀霜風冽冽摧朝菌(音窘地䉦朝生暮死韓曰莊子朝菌不知晦朔)走
章馳檄在得賢燕雀紛拏要鷹隼竊料二塗必處一豈比恒
人長蠢蠢勸君韜養待徵招不用雕琢愁肝腎牆根菊花好
沽酒錢帛縱空衣可準暉暉簷日暖且鮮摵摵(山責切隕落也盧子諒曰)
(摵摵芳葉零又潘岳秋思賦庭樹摵以濯落)井梧疎更殞高士例須憐麴蘖丈夫
終莫生畦畛能來取醉任喧呼死後賢愚俱泯泯
送區弘南歸
(區或作歐歸或作征方云區烏侯切唐韵區冶子之後漢王莽漙有中郎區博)
穆昔南征軍不歸虫沙猿鶴伏以飛(抱朴子云周穆王南征三軍之衆一朝尽化君)
(子為猿為鶴小人為虫為沙造化權輿作周昭王南征皆未詳本何据也孫曰伏謂猿虫飛謂沙鶴)洶洶(許拱)
(切水声)洞庭莽(音姥楚辝夕擥中州之宿莽王逸注云草經冬不死者楚名曰宿莽)翠微(或作江洶洞庭)
(宿莾微)九疑(湘中記零陵營道縣九山相似行者疑惑故名九疑曰荒是非豈以此耶)鑱(鋤銜切險也)天
荒是非(鑱或作巉方云九疑言攙天洪濤言春天皆竒語也)野有象犀水貝璣分散百
寶人士稀(言山川之美散為百宝獨人物稀少士或作亊非是)我遷于南日周圍(言曰一周)
(匝公正元十九年冬謫陽山明年冬弘来故云日周圍)來見者衆莫依稀爰有區子熒
熒暉(區子方作子區)觀以彛訓或從違我念前人譬葑菲落以斧引
以纆徽(上音墨下音暉孫曰即今梓匠所引以正木者引以或作斧引洪本纆作墨方从唐閤杭本亡張文潜云)
(古人作七言詩其句脉多上四字而下以三字成之退之乃變句脉以上三下四如落以斧引以纆徽雖欲梅舌不可捫)
(是也今按此言纆徽謂木工所用之繩墨也然周易作徽纆乃為墨索所以拘罪人者恐公所用别有据也)雖有
不逮驅騑騑(詩四牡騑騑注行不正之皃)或採于薄(叢薄也)漁于磯(音幾磧也)服
役不辱言不譏從我荆州來京畿離其母妻絶因依嗟我道
不能自肥(道不或作不道非是)子雖勤苦終何希王都觀(音貫)闕雙巍巍
騰蹋衆駿事鞍鞿佩服上色紫與緋獨子之節可嗟唏(与教同哀)
(而不泣)母附書至妻寄衣開書柝衣淚痕晞(開書折衣或作開緘發封淚痕方作)
(痕淚非是)雖不勑還情庶幾朝暮盤羞惻庭闈幽房無人感伊威
(尔雅委鼠也詩伊威在室)人生此難餘可祈子去矣時若發機(矣或作吳非是句法)
(見上張文潜說)蜃沈海底氣昇霏彩雉野伏朝扇翬(音揮五采雉扇或作羽非是盖)
(宫扇以雉尾為之翬文彩皃此言雉伏於野而其羽可用為朝廷之儀与上下二句為一類也)處子窈窕王
所妃(蜃沈止所妃此二句君子不患人不我知之意)苟有令德隱不腓(下音肥孫曰百卉貝腓腓)
(病也言苟有令德雖在隱約不以為病)況今天子鋪德威(鋪或作輔非是)蔽能者誅薦
受禨(音幾祥也)出送撫背我涕揮行行正直愼脂韋(楚辝如脂如韋注脂韋柔)
(弱皃)業成志樹來頎頎(音祈祝曰詩碩人頎頎言儀表長䴡絞好頎頎然)我當爲子言
天扉
三星行
(三星斗牛箕洪曰三星行剥琢行皆元和初召為國子博士時作樊曰蘇内翰云吾平生遭口語无)
(數盖生时与退之相似吾命在牛斗間而身宫亦在箕故其詩曰我生之辰月宿南斗且曰无善名)
(以聞无悪声以攘今謗吾者或云死或云仙退之之言良非虚耳)
我生之辰(方从閤本之下有三字云請斗牛与箕也今按辰時也詩云我辰安在方說非是)月宿南
斗牛奮其角箕張其口牛不見服箱(詩記注服駕也箱車箱也兩較之内謂之箱是)
(車内容物之処服箱猶言駕車也)斗不挹酒漿箕獨有神靈無時停簸揚無
善名巳聞無惡聲巳讙(諸本巳並作以方从唐閤本云讙如諸將尽讙之讙此詩叶餘於除叶讙)
(於聞今本易讙爲攘以求叶揚韻非也)名聲相乘(音䋲𥙷注曆象有增减率遟速積故有乘除之法)除
得失少有餘三星各在天什伍東西陳嗟汝牛與斗汝獨不
能神
剥啄行
剥剥啄啄有客至門我不出應客去而嗔從者語我子胡爲
然我不厭客困于語言(諸本此下有我嗟子誠一語閤本同方从唐杭蜀本删去閤本衍盖下語)
(誤入)欲不出納以堙其源空堂幽幽有秸(音戞秸稾書三百里納秸服)有莞
(音丸又九还切蒲也秸莞所以爲席詩下莞上簟)門以兩板叢書於閒窅窅(音窈深皃)深
塹其墉甚完(墉或作容非是)彼(謂塹与墉)寕可隳此(謂堂也)不可干從者語
我嗟子誠難子雖云爾其口益蕃(益或作實口益或作益實)我爲子謀有
萬其全凡今之人急名與官子不引去與爲波瀾(与方作以云韓文与)
(多作以他文見者非一詩之子歸不我以注以猶与也今按陸宣公奏議亦然如云未審云云以否之類是也然當作)
(与爲正)雖不開口雖不開關變化咀嚼有鬼有神今去不勇其
如後艱我謝再拜汝無復云往追不及來不有年(諸本作來可待焉方)
(从閤杭蜀本云公祭十二兄文其不有年以𥙷我愆同此義也)
青青水中蒲三首
(諸本作一首方从閤本今按楽府亦作三首)
青青水中蒲下有一雙魚君今上隴去我在與誰居
青青水中蒲長在水中居寄語浮萍草相隨我不如
青青水中蒲葉短不出水婦人不下堂行子在萬里
孟東野失子(并序)
(黃魯直嘗書此詩遺石君美君美失子云時以觀覧可用乱思而紓哀究觀物理其實如此太槩因)
(果耳退之救世弊故併因果而言然此一叚文意乃是涅盤中佛語退之嘗言不能无所不讀未有)
(能為大儒者其弗信矣乎魯直所云如此)
東野連産三子不數日輒失之幾老念無後以悲其友人昌
黎韓愈懼其傷也推天假其命以喻之
失子將何尤吾將上尤天女實主下人與奪一何偏(何或作以方云)
(莊子等彼与此一何偏也)彼於女何有乃令蕃且延(蕃或作繁)此獨何罪辜生
死旬日閒上呼無時聞滴地淚到泉地祇爲之悲瑟縮久不
安乃呼大靈龜騎雲欵(叩也)天門問天主下人薄厚胡不均天
曰天地人由來不相關吾懸日與月吾繫星與辰日月相噬
囓星辰踣(音匐唐志曰踣顛仆也)而顚吾不女之罪知非女由因(因或作緣)
(方云此詩如因与鰥今本皆以韻不叶而誤刊也今按作緣亦通未必誤改也)且物各有分孰能
使之然有子與無子禍福未可原魚子滿母腹(或作肚)一一欲
誰憐細腰不自乳舉族長孤鰥(或作懸)鴟梟啄母腦母死子始
翻(或作蕃)蝮蛇(上音覆孫曰細腰滿盧也蜂属无雌雄取桑虫或阜䘇子抱成巳子注曰梟一名鴟亦名流離)
(食母許愼曰梟不孝鳥也祝曰蝮一名虺毒蛇也螫手則斷)生子時坼裂腸與肝好子雖
云好未還恩與勤惡子不可說鴟梟蝮蛇然有子且勿喜無
子固勿歎上聖不待教賢聞語而遷下愚聞語惑雖教無由
悛大靈頓頭受即日以命還地祇謂大靈女往告其人東野
夜得夢有夫玄衣巾(孫曰玄夫大靈龜以其巾衣玄故曰玄夫龜一名玄衣督郵史記龜策傳宋元)
(王夢一大夫衣玄繡之衣而乘輜車)闖(丑禁切馬出門皃)然入其戶三稱天之言再拜
謝玄夫收悲以歡忻
陸渾山火和皇甫湜用其韻
(諸本作次韻和皇甫湜陸渾山火方从閤杭蜀本皇甫湜字持正睦州新安人爲陸渾尉洪曰一)
(作次韵非是刘貢父云唐人𢋫和詩有次韵依其次用韵用波之韻不必次之退之和陸渾山火是也)
皇甫𥙷官古賁渾(賁或作陸方从杭蜀本云賁音陸字本公羊傳)時當玄冬澤乾源
(玄或作大)山在谷狠相吐吞風怒不休何軒軒擺磨出火以自燔
有聲夜中驚莫原天跳地踔(救教切祝曰後漢踔宇宙而遺俗注猶越也孫曰跳踔皆震動)
(之皃)顚乾坤赫赫上照窮崖垠截然高周燒四垣神焦鬼爛無
逃門三光弛隳不復(或作暇)暾(他昆切日出皃祝曰楚辝暾將出兮東方)虎熊麋豬
逮猴猿水龍鼉(音駝祝曰類魚有足皮可以冒鼓)龜魚與黿(音元似鼈而形大)鴉鴟
(一名鳶)鵰鷹雉(或作鴈鹰)鵠鵾(似雞三足而大選鴐鵝鴻鵾)燖(徐塩切湯中爚肉也儀礼推燖者有)
(膚)炰(音庖含毛炙物詩毛炰胾羹)煨(烏恢切𥙷注筆墨間錄上句正柏梁體後山作七字詩上東坡襲此體)
&KR2057;孰飛奔(&KR2057;於刀切埋物灰中令熟也方作爊非是孰一作熟)祝融(顓頊氏有子曰黎為火官火行於冬)
(猶祝融告休而歸也)告休酌卑尊錯陳齊玫闢華園(玫或作收非是洪曰謂火斉玫瑰也)
(闢或作闡)芙蓉披猖塞鮮繁千鐘萬鼓咽耳喧攅雜啾嚄(上即由切下胡)
(伯切樊曰雜乱声廣韵啾唧小声嚄噴大喚自山狂谷狠下言火之盛如此神鬼焦爛三光不暾鳥獸為炮燖祝融之神)
(所以錯陳斉玫張鍾鼓塤箎而御之也)沸篪塤(沸或作咈非是)&KR0686;幢絳&KR0999;紫纛旛(旛或作番)
炎官熱屬朱冠褌(音昆祝曰親身裳前漢相如目著犢鼻禈)髹(音休漆赤多黑少選列髹彤之繡桷)
其肉皮通䏶(音陛)臀(方云祝季賓謂䏶當作䯗按䏶从肉从骨一也刘備髀中肉消亦通用)頽胷
垤腹車掀(音軒祝曰手㪯物也左氏乃掀公以出於淖)轅(或作轅掀)緹(音提祝曰赤色也周礼赤緹用)
(羊)顔靺(莫拜切祝曰赤韋也詩云韎韐有奭)股豹兩鞬(居言切孫曰馬上盛弓矢器以豹皮爲之董卓)
(有力過人双帶两鞬左右馳射)霞車虹蚓(虹或作紅非是蚓音胤引索)日轂轓(音蕃車大箱也)丹
蕤縓(七絹切祝曰縓絳色𡭗雅一染謂之縓)蓋緋繙(廣䪨風吹旗皃)㠾(音鴛孫曰繙㠾乱皃)紅帷
赤幕羅脤膰(上音蜃下符爰切韓曰脤膰祭肉也)&KR0954;池波風肉陵屯(&KR0954;音荒韓曰血也左)
(氏士刲羊亦无&KR0954;也陵或作陵洪曰陵屯字見莊子當从陵樊澤之曰&KR0954;若池波若風肉若陵屯方云&KR0954;如他而波風肉)
(如陵之屯聚也今按列子生於陵屯注謂高處莊子音義云阜也洪說得之樊說&KR0954;池肉陵屯方說波風皆得之而樊)
(說波如風方說肉如陵之屯聚則誤矣合二說而言之曰如&KR0954;池之波風肉之陵屯乃為善耳)谽呀鉅壑頗
黎盆(谽或作豁方云大皃字見上林賦少陵詩亦有餘光散谽呀呀虚加切孫曰鉅壑谽呀狀如頗黎盆也頗黎西)
(國赤玉名今按漢書注谽呀澗谷形容也)豆登(孫曰木豆謂之豆瓦豆謂之登豆登五山者以五岳為豆登瀛)
(四樽者以四瀆為酒樽也樊曰自&KR0686;憧以下皆言祝融御火其車御飲食之盛如此)五山瀛四罇熙熙
釂醻(釂子肖切飲尽謂之釂礼記長者㪯未釂少者不敢飲醻与酧同主人進客曰醻)笑語言雷公
擘山海水翻齒牙嚼齧舌腭反(腭音咢宜作齶口中齗也出字說反音翻)電光䃸
磹(上先念切下徒念切電光也)赬目䁔(音暄大目)頊冥(月令冬其帝顓頊其神玄冥水神也)收威
避玄根(或謂水隂根陽火也)斥棄輿馬背厥孫(洪曰水生木木生火水之於火猶祖視孫也)
縮身潜喘拳肩跟(音根足踵祝曰選突到投而跟絓)君臣(謂頊冥也)相憐加愛恩
命黑螭偵(音檉又丑鄭切伺也問也)焚其元(首也謂為火焚)天關悠悠不可援(音袁)
(援引)夢通上帝血面論(樊曰詩意謂火旣用事則頊宜黑精之君玄冥水官之臣當縮身潜喘而君臣)
(乃命黑螭問其事於祝融而火焚其首黑螭所以血面而訴於上帝也)側身欲進叱於閽帝賜
九河湔(音煎洗也祝曰手澣之也)涕㾗(涕或作淚)又詔巫陽(宋玉招魂云帝告巫陽曰有人在下)
(我欲輔之魂魄离散汝筮与之注巫陽天帝女也)反其魂徐命之前問何冤火行於
冬古所存我如禁之絶其飱(一作餐飲食也帝告黑螭云然)女丁婦壬傳世
婚(杭本女作夫方云董彦遠日當作女丁夫壬引東山少連曰玄冥之子曰壬夫娶祝融氏之女曰丁芊俱斈水仙是)
(為温泉之神洪曰丁火也壬水也火女也水男也丁女而為婦於壬故曰女丁婦壬一作夫丁婦壬亦通夫丁者壬也言)
(壬為丁夫也婦壬者丁也言丁為壬婦也今按丁為陽中之隂壬為隂中之陽故言女之丁者為婦於壬以見水火之)
(相配今術家亦言丁与壬合洪氏二說皆是)一朝結讎柰後昆時行當反愼藏蹲
(音存踞也左氏蹲甲而射之)視桃著花(韓曰月令仲春始雨水桃始華漢書云來春桃花水盛)可小
騫(音愆虧少一作騫)月及申酉利復怨(音冤祝曰古楽府空負百年怨孫曰申七月酉八月水生)
(於申火死於酉此玄冥復怨之时)助汝五龍從九鯤溺厥邑囚之崑崙(之或作出)
(河水所自出)皇甫作詩止睡昏(樊曰從公斈文者多矣惟李翶習之得公之正皇甫提特正得公之)
(竒持正嘗語人曰書之文不竒易可謂竒矣豈礙理傷聖乎如龍戰于野其血玄黃見豕負途載鬼一車突如其來如焚)
(如死如棄如何等語也今此詩黑螭五龍九鴡等語其与易龍戰于野何異韓曰詳此詩始則言火势之盛次則言祝融)
(之御火其下則水火相尅相済之說也)辭誇出眞遂上焚要余和增怪又煩雖
欲悔舌不可捫(音門抚持)
縣齋讀書
出宰山水縣讀書松桂林(桂或作竹方云舊本多作竹桂)蕭條捐末事邂逅
得初心哀狖(音柚獸名如猿)醒俗耳清泉㓗塵襟詩成有共賦(共方作与)
(非是)酒熟無孤斟(樊曰在湯山作也公嘗曰陽山天下之窮処又曰縣郭无居民官无丞尉小吏十餘家審)
(此則有共賦无孤斟其孰与楽此乎及觀公集區冊區弘竇存亮刘師命軰皆自遠方來从公則外戶之屦蒲矣)青
竹時默釣白雲日幽尋南方本多毒北客恒懼侵讁譴甘自
守滯留愧難任投章類縞帶(縞素也孫曰左氏傳吳季札聘于鄭見子産与之縞帶子産亦)
(献紵衣焉吳貴縞鄭貴紵各一献所貴也)佇答(此詩當是隨与交朋望其報章也)逾兼金(答或作益非是)
(孫曰價倍於常謂之兼金韓曰選雜体詩承榮重兼金廵華過盈瑱)
新竹
筍添南階竹日日成清閟縹(普召切青黃色)節巳儲霜(儲或作除)黃苞猶
揜翠出欄抽五六當戶羅三四高標陵秋嚴貞色奪春媚稀
生巧𥙷林併出疑爭地(疑爭或作全遮)縱横乍依行爛漫忽無次風
枝未飄吹露粉先涵淚(露或作霧)何人可㰎翫清景空瞪(宅耕切直視又)
(登應切選偃仰瞪盻)視
晚菊
少年飲酒時踊躍見菊花今來不復飲每見恒咨嗟佇立摘
滿手行行把歸家此時無與語棄置柰悲何(奈悲方作悲奈)
落齒
去年落一牙今年落一齒俄然落六七落勢殊未巳餘存皆
動搖(存或作在)盡落應始止憶初落一時但念豁可恥及至落二
三始憂衰即死每一將落時懔懔恒在巳义牙妨食物顚倒
怯漱水終焉捨我落意與崩山比(与或作欲)今來落旣熟見落空
相似餘存二十餘次第知落矣儻常歲落一(或作一落)自足支兩
紀如其落併空與漸亦同指人言齒之落壽命理難恃我言
生有涯長短俱死爾人言齒之豁左右驚諦視我言莊周云
木鴈各有喜語訛默固好嚼廢軟還美因歌遂成詩時用詫
妻子
哭楊兵部凝陸歙州參(部或作曹)
人皆期七十(皆或作生)纔半豈蹉跎併出知巳淚(併或作數)自然白髮
多晨興爲誰慟還坐久滂沱論文與晤語(或作新墳与宿草)巳矣可
如何(可或作鬲或作復)
苦寒(此詩意盖有所諷德宗正元十九年春公爲四門博士作)
四時各平分一氣不可兼隆寒奪春序顓頊固不廉太昊弛
維綱(或作施網維非是)畏避但守謙遂令黃泉下萌牙夭勾尖草木
不復抽百味失苦甜凶飈攪宇宙(攪或作擾)鋩刃甚割砭(悲廉切)日
月雖云尊不能活烏蟾羲和(韓曰廣雅日御也孫云山海經云東南海之外甘泉之間有羲)
(和國有女子曰羲和是生十日爲帝悅妻常浴日於甘泉)送日出恇(音匡亦怯也)怯頻窺覘(痴廉)
(切窺視頻或作煩)炎帝持祝融呵嘘不相炎而我當此時恩光何由
沾肌膚生鱗甲衣被如刀鐮(音廉列子擁鐮帶索)氣寒鼻莫齅血凍指
不拈濁醪沸入喉口角如銜箝(音黔馬口中鐡)將持&KR0901;著食觸指如
排籖(音僉祝曰銳也選雞人司漏傳更籖)侵鑪不覺暖熾炭屢巳添(巳或作以)探湯
無所益何况纊與縑虎豹僵穴中蛟螭死幽潜熒惑喪躔次
六龍(孫曰六龍曰御也)冰脫髯芒碭(下音宕又一作踢非是)大包内生類恐盡
殱啾啾䆫間雀不知已微纖舉頭仰夭鳴所願晷刻淹不如
彈射死却得親炰燖鸞皇苟不存爾固不在占其餘蠢動儔
俱死誰恩嫌(恩或作思)伊我稱最靈不能女覆苫(女覆諸本皆作安寑方从唐本)
(及蔡謝校本云韓文古本汝皆作女杭本尚作女今訛自閤本也女指上文禽雀而言苫蓋也言我最靈而下能汝覆盖)
(也義為是祝曰凶服者以苫為覆)悲哀激憤歎五藏難安恬(難或作誰非是)中宵倚
牆立淫淚何漸漸天王哀無辜(王或作子或作公)惠我下顧瞻褰旒
去耳纊(音曠塞耳)調和進梅鹽賢能日登御黜彼傲與憸生風吹
死氣豁逹如褰簾懸乳零落墮晨光入前簷雪霜頓銷釋土
脉膏且黏豈徒蘭蕙榮施及艾與蒹日萼(孫曰日照花萼鐐鑠鮮明皃)行
鑠鑠風條坐䄡䄡(處占切搖動皃祝曰相如日㪯惟幄之䄡䄡荀子是䄡䄡者何也楚辝張絳帷以䄡)
(䄡)天乎苟其能吾死意亦厭
和虞部盧四(汀)酬翰林錢七(徽)赤藤杖歌
(諸本无四七字方从閤蜀本仍側注二名)
赤藤爲杖世未窺臺郎(尚書郎也篇末南宮清深禁闈密孫曰南宮謂虞部禁闈謂翰林)始
攜自滇池(國名樊曰前漢西南夷傳夜郞最大其西滇也方三百里)滇王掃宫避使者(避或)
(作迎或作邀方云當如避道之避今按上言掃宫則當為避舍之避)跪進再拜語嗢咿(上乙骨切)
(下音伊夷語也說文嗢咽也咿字林内悲也)繩橋(韓曰以竹索為橋也竹索曰笮西南夷尋之以度水)拄過
免傾墮性命造次蒙扶持途經百國皆莫識君臣聚觀逐旌
麾共傳滇神出水獻赤龍拔鬚血淋漓又云羲和操火鞭暝
到西極睡所遺幾重包裹自題署不以珍怪誇荒夷歸來捧
贈同舍子浮光照手欲把疑(諸本同方獨从蜀本作照把欲手疑云擅弓有手弓列子有手)
(劒史記有手旗義同此諸本多誤今按方說手義固為有據然諸本云照手欲把則是未把之時光巳照手故欲把而)
(疑之也今云照把則是巳把之矣又欲手之而復疑之何耶况公之詩衝口而出自然竒偉豈必﨑嶇偪反假此一字而)
(后為工乎大抵方意專主竒澁故其所取多類此)空堂晝眠倚牖戶飛電著壁(孫曰以杖)
(倚戶牖飛電誤以為蛟螭而搜索之言其色赤也補注東坡鐡拄杖詩也谷笻竹杖贊皆用此詩)搜蛟螭南
宫清深禁闈密(闈或作圍方云南宮指盧禁闈指錢也白楽天詩遽列謙垣升禁闈洪引繚繞宮牆圍禁)
(林以釋此誤又閤本密作客亦非是)唱和有類吹塤篪妍辭麗句不可繼見寄
聊且慰分司(公時分司東都)
崔十六少府攝伊陽以詩及書見投因酬三十韻
(酬下或无三十韻字而有之字)
崔君初來時相識頗未慣但聞赤縣尉不比博士慢賃屋得
連牆(得或作往)往來忻莫間我時亦新居觸事苦難辦𬞞飱要同
喫(諸本飱多作餐方从蜀本云此詩用𬞞飱朝餐字多相亂他詩亦然說文飱謂晡時食餐吞也飱或作飡餐或作湌)
(故字多相亂漢高后紀賜餐錢王莽傳設飱粥顔師古曰古餐食字也又曰飱古飱字而皆以千安切讀之則非詩不素)
(飱兮鄭玄讀如魚飱之飱音孫當以此為正今按飱或當作餐說見平淮西碑)破襖請來綻(𥙷縫也祝)
(曰古楽府新衣誰當補故衣誰當綻)謂言安堵後貸借(音迹)更何患不知孤遺多
舉族仰薄宦有時未朝餐得米日巳晏隔墻聞讙呼衆口極
鵝鴈前計頓乖張居然見眞贗(僞物字亦作鴈韓非子說林斉伐魯索䜛鼎魯以其鴈往)
(斉人曰鴈也魯人曰眞也又温公考異宋太宗泰始元年華願兒言於廢帝曰官爲鴈天子)嬌兒好眉眼
袴脚凍兩(于下晏切骨脛骨)捧書隨諸兄累累(力追切)兩角丱(古患切揔角兩)
(角或作角尚或作角两)冬惟茹寒韲秋始識瓜瓣問之不言飢飫若厭
芻豢才名三十年久合居給諫白頭趨走裏閉口絶謗訕府
公(河南尹鄭餘慶也)舊同袍拔擢宰山澗寄詩雜詼俳(步皆切戲也)有類
說鵬鷃上言酒味酸冬衣竟未擐(音患祝曰左氏躬擐甲胄衣或作裘)下言人
吏稀惟足彪與虥(下士限切孫曰彪虎文虥虎之淺毛者祝曰𡭗雅虎竊毛謂之貓注竊淺也)又
言致豬鹿此語乃善幻(善方作是今按漢書西域傳有善眩之語顔注云眩讀与幻同眩相詐)
(惑也即今吞刀吐火植瓜種樹屠人截馬之術韓公盖用此語方从閤本誤矣)三年國子師腸肚習
藜莧(侯襇切菜也習或作集非是)况住洛之涯魴(音房江東呼爲鯿)鱒(才本切似鯶而鱗細)
(韓曰詩九罭之魚鱒魴言大魚也)可罩汕(上都教切下音訕詩南有嘉魚注罩罩籗取魚之器仙仙摷今之撩)
(罟也𡭗雅巢謂之仙籗謂之罩)肯效屠門嚼(孫曰亘譚新論曰人聞長安楽則出門西向而笑知肉味美則)
(對屠門而大爵曹子建書曰過屠門而大嚼雖不得肉貴且快意)久嫌弋者篡(篡或作纂非是方云篡見)
(楊子鴻飛冥二弋人何篡焉古本及後漢書皆然盖篡取之義也然今本楊子亦作慕非也)謀拙日焦拳
活計似鋤剗(方云本或作鏟謂削平之也選海賦鏟臨崖之阜公此詩用今韻剗属上声疑當以鏟為正)
男寒澁詩書妻瘦剰腰襻(普患切衣襻也又衣系也周庾信鑑賦裙斜假襻妻或作女)爲
官不事職厥罪在欺謾(或作慢方云字見禹貢傳漢書面謾亦皆音慢)行當自劾去
漁釣老葭薍(五患切𡭗雅葭蘆菼亂注蘆葦也菼&KR3016;似葦而小)歲窮寒氣驕冰雪滑
磴棧(上諫切木道)音問難屢通何由覿清盼(或作盻方云李大白詩君子枉清盻詩美)
(目盼兮以目美言也左顧右盻以眄視言也盻本作盼眄通作盻今四字多不分當以蜀本為正今按盼匹莧切目黑)
(白分也眄莫見切从省作䀎眄睞顧視也盻五礼切見孟子恨視也此詩當作眄然作盼亦通猶言青眼也)
送侯參謀赴河中幕(侯繼時從王鍔辟)
憶昔初及第各以少年稱君頥始生鬚我齒清如冰爾時心
氣壯百事謂已能(方云用中庸人一能之巳百之之語別本作巳者非)一别詎幾何(詎或)
(作遽或作距方云字林曰詎未知詞也潘岳悼亡詩尔祭詎幾時)忽如隔晨興我齒豁可鄙
君顔老可憎相逢風塵中相視迭嗟矜幸同學省官末路再
得朋東司絶教授遊宴以爲恒(胡登切常也)秋漁蔭密樹夜博然
收績開史牒翰飛(上音寒羽也詩翰飛戾天)逐溟鵬男兒貴立事流景不
可乘歲老隂沴(音戾妖氣)作雲頽雪翻崩别䄂拂落水征車轉崤
(音爻左氏傳崤有二陵焉)陵勤勤酒不進勉勉恨巳仍送君出門歸愁腸
若牽繩默坐念語笑癡如遇寒蠅策馬誰可適晤言誰爲應
(音膺當也)席塵惜不掃(或作拂)殘罇對空凝(對或作醑非是)信知後會時日
月屢環絙(下居登切環循環絙大索又急也)生期理行役歡緒絶難承寄書
惟在頻無恡簡與繒(竹帛也)
東都遇春
少年氣眞狂(眞方作直)有意與春競行逢二三月九州花相映川
原曉服鮮桃李晨糚靚(疾政切或作靘靘青黑色方云靚莊字見子虚賦郭璞曰粉白黛黑也)
荒乘不知疲醉死豈辭病飲噉(徒感切或作嘬)惟所便(平声)文章倚豪
横爾來曾幾時白髮忽滿鏡舊遊喜乖張新軰足嘲評(音病評量)
心腸一變化(腸或作腹)羞見時節盛得閑無所作貴欲辭視聽深
居疑避仇默卧如當暝朝曦入牖來鳥喚昏不醒(鳥一作烏)爲生
鄙計筭鹽米告屢罄(告屡或作屡告)坐疲都忘(音望)起冠側懶復正幸
蒙東都官獲離機與穽乖慵遭傲僻漸染生避性旣去焉能
追有來猶莫聘有船魏王池(池名在長安洪曰河南志云洛水經尚善旌盖二坊之北南益)
(為池深處至數頃水鳥洋泳荷芰翻覆為都城之勝正觀中以賜魏王泰故號魏王池)往往縱孤泳(縱或)
(作從或作泛)水容與天色此處皆綠淨(此或作比)岸樹共紛披渚牙相
緯經(音徑)懷歸苦不果即事取幽迸(取或作最)貪求匪名利所得亦
巳併(巳或作以)悠悠度朝昏落落捐季孟(落落或作落魄非是)羣公一何賢
上戴天子聖謀謨收禹績(或作跡)四面出雄勁轉輸非不勤稽
逋有軍令在庭百執事奉職各祗敬我獨胡爲哉(胡一作何)坐與
億兆慶譬如籠中鳥仰給活性命爲詩告友生負愧終究竟
感春五首(分司東都作)
辛夷(洪曰辛夷樹高數丈江南地煖正月開北地寒二月開初發如筆北人呼為木筆其花最早南人呼為迎春苕)
(溪漁隱曰木筆迎春自是两種木筆色紫叢生二月方開迎春白色高樹立春巳開然則辛夷乃此花耳)高花最
先開(高花或作花高方云以未章辛夷花房忽全開言之則此爲高處之花先開矣何遜詩有岩樹落高花)青
天露坐始此廻巳呼孺人戞(音秸篨之也礼大夫妻曰孺人韓曰選恨賦左對孺人右顧稚)
(子)鳴瑟更遣稚子傳清杯選壯軍興不爲用坐狂朝論無由
陪如今到死得閑處還有詩賦歌康哉
洛陽東風幾時來川波岸柳春全廻宫門一鎻不復啓(唐都長安)
(以洛爲東都故有宮門一鎻之句宫門不啓故九陌无往來之塵埃也)雖有九陌無塵埃策馬
上橋朝日出樓閣赤白正崔嵬孤吟屢闋莫與和寸恨至短
誰能裁
春田可耕時巳催王師北討何當廻放車載草農事濟(車或作軍)
(非是)戰馬苦飢誰念哉蔡州納節舊將死(是年彰義節度吳少誠卒)起居諫
議(孫曰裴度以河南府功曹召爲起居舍人孟簡孔戣皆為諫議大夫)聮翩來朝廷未省有遺
策肯不垂意缾與罍(孫曰公以自喻也)
前隨社尹(杜兼)拜表廻笑言溢口何歡咍(呼來切笑也)孔丞(孔戡)别我
適臨汝風骨峭峻遺塵埃(峭峻或作峭峭)音容不接祗隔夜凶計詎
可相尋來天公高居鬼神惡欲保性命誠難哉
辛夷花房忽全開(韓曰未篇言辛夷花之盛如此元微之有問韓員外求辛夷花詩韓員外家好辛夷)
(開時乞取两三枝折枝為贈君莫惜縱君不折風亦吹豈此耶)將衰正盛須頻來(須頻或作頻頻非是)
清晨輝輝燭霞日薄暮耿耿和煙埃朝明夕暗巳足歎况乃
滿地成摧頽迎繁送謝别有意誰肯留念少環廻
酬裴十六功曹廵府西驛塗中見寄
(或无塗字方云裴十六度也舊云裴諗非度時為河南府功曹公時分同東都)
相公(鄭餘慶也時元和元年罷相出為河南尹)罷論道聿至活東人(至方作來活或作治非是)
御史(裴度也時度為監察御史密䟽論權倖忤旨出為河南府功曹)坐言事作吏府中塵遂
令河南治今古無儔倫四海日富庶道途隘蹄輪府西三百
里候舘(亭驛孫曰周礼五十里有市有候館所以候賓客之館)同魚鱗相公謂御史勞
子去自廵是時山水秋光景何鮮新哀鴻鳴清耳宿霧褰(猶開)
(也)高旻(褰或作浥非是)遺我行旅詩軒軒有風神譬如黃金盤照耀
荆璞眞我來亦巳幸事賢友其仁(事賢謂餘慶友仁謂裴度)持竿洛水側
孤坐屢窮辰多才自勞苦(方作苦勞云苦勞語見吕強傳今按語势當作勞苦大抵公詩多)
(自胷襟流出未必故用古人語也)無用祗因循(多才謂裴度无用公自謂)辭免期匪遠行
行及山春
燕河南府秀才(得生字)
(時元和五年冬房式尹東京公為河南令權德輿為相)
吾皇紹祖烈天下再太平詔下諸郡國歲貢鄕曲英元和五
年冬房公尹東京功曹上言公(或作上其言)是月當登名(月或作日非是)
乃選二十縣試官得鴻生(碩儒也)羣儒負巳材相賀簡擇精怒
起簸羽翮引吭(下浪切又音杭咽也選引圓吭之纖婉)吐鏗轟此都自周公文
章繼名聲(章一作物)自非絶殊尤難使耳目驚今者遭震薄不能
出聲鳴鄙夫忝縣尹愧慄難爲情惟求文章寫不敢妬與爭
還家勑妻兒具此煎炰烹柿紅蒲萄紫肴果相扶檠(或作擎)芳
荼(茶也茶之嫩者雀舌鳥觜夌顆皆出蜀中張孟陽登成都楼詩芳荼冠六州)出蜀門(諸本荼多作茶方从)
(潮館本云𡭗雅曰檟苦荼音徒郭璞注木小似栀子早取者為茶晚取者為茗唐韻茶宅加反俗作茶大抵茶与荼古音)
(相近如今言搽与塗亦通用也今按茶与荼今人語不相近而方云相近者莆田語音然也雖出俚俗亦由音本相近)
(故与古暗合耳今建人謂口為苦走為祖亦此類方言多如此云)好酒濃且清何能充歡燕
庶以露厥誠昨聞詔書下(方作來)權公作邦禎(音貞祥也)文人得其
職(文一作大一作丈)文道當大行隂氣攪短日冷雨澁不晴勉哉戒
徒馭家國遲(音治待也)子榮
送李翶
(翶字習之隴西人娶公兄弇之女楊於陵為廣州刺史表翺佐其府)
廣州萬里途山重江逶迤行行何時到誰能定歸期揖我出
門去顔色異恒時雖云有追送(或作迎送方云詩有客薄言追之鄭云追送也)足跡
歷余所經悠悠子當返孤游懷耿介旅宿夢婉娩(宛晩二音媚也)風
土稍殊音魚蝦日異飯親交俱在此誰與同息偃
朱文公校昌黎先生集卷之四
