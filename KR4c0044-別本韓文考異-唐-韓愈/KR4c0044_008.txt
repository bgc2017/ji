朱文公校昌黎先生文集卷之八(考異音釋附)
聮句(方云諸聮句多元和初作)
城南聮句
(聮句古無此法自退之始樊曰刻貢父云退之與東野聮句宏壯辨傳似若不出一手王深父云退)
(之容有潤色吕氏童訓徐師川問山谷曰人言東野聮句大非平日所作恐是退之有所潤色山谷)
(云退之安能潤色東野若東野潤色退之却有此理方云蜀本作一百五十韻今本因之然此詩實)
(多三韻不可以爲据)
竹影金瑣碎(郊瑣或作鎻非是沈存中云乃日光非竹影也洪曰日光在其中若日日光金鎻碎則不可也)
泉音玉淙琤(音一作声淙藏宗士江二切琤楚耕切陸士衡詩云山溜何泠泠飛泉潄鳴玉樊曰荆公詩云)
(風泉隔屋撞哀玉竹月緣階貼碎金語本此)瑠璃翦木葉(愈)翡翠開園英流滑隨
仄步(郊)搜尋得深行遥岑出寸碧(愈)遠目增雙明乾穟(音遂禾秀)
(乾滯德也)紛往地(郊紛或作絲或作紅)化蟲枯挶莖(挶居玉切韓曰挶持也孫曰化虫虫之變化者)
(如蟬蟻之類枯挶莖者言化虫已枯尚揭持於草木之莖也)木腐或垂耳(愈)草珠競駢(蒲眠)
(切並也)睛浮虚有新&KR1263;(郊)摧扤饒孤撑(方云扤動也字不當从木古楽府不見山顚倒)
(摧扤下爲薪)囚飛黏網動(愈)盗啅接彈驚(啅音卓鳥食也社詩啾啾黃雀啅接弹言弹丸)
(相接故驚也方云囚飛盗啅潮本作虫飛雀啅此詩一体六語皆賦物而不言其名舊本並同上)脫實自開
坼(郊)牽柔誰繞縈禮鼠拱而立(愈陸機云河東有大鼠能人立交前两脚於頸上跳舞善)
(鳴)駭牛躅(直六反躑躅也)且鳴(駭方作騃音俟說文馬行仡仡也詩儦儦俟俟韓詩作騑騃騃故西京)
(賦云羣獸騃此當从俟音則於躅且鳴義爲合也今按方說騃躅二字於牛義无取疑當从蜀本作駭而躅當作觸)
(乃於牛有意又与上字相偶然无所据姑附于此)𬞞甲喜臨社(郊時乃八月)田毛(田所生者謂之)
(毛宅不毛是也)樂寬征露螢不自暖(愈)凍蝶尚思輕(孫曰尚欲飛也)宿羽有
先曉(郊孫曰宿鳥有未曉而飛也)食鱗時牛横(孫曰魚之食者半横水中)菱翻紫角利
(愈翻或作繁)荷折碧圓傾楚膩(食亶知連切口在頷也魚下江東日黃魚)鮪亂(郊)獠羞
螺蠏并(獠張絞切又盧作切祝曰西南夷别名孫曰羞亦食也言水有鱣鮪螺蠏若獠羞然)桑蠖(烏郭切桑)
(虫也)見虚指(愈言空有迹耳)穴貍聞闘獰逗翳(上音豆下於計切逗上也翳隂也孫曰言鳥止)
(於林隂其翅相觸也)翅相築(郊)擺幽尾交榜(薄庚切孫曰擊也如蛇之類擺於出僻其尾相繫也)
蔓涎(孫曰謂蝸牛涎於蔓上)角出縮(愈)樹啄(啄木鳥)頭敲鏗脩箭(竹也)褭金
餌(郊)羣鮮沸池羹岸殼坼玄兆(愈孫曰言岸有虫壳拆開如立兆象)野麰漸豐
萌窰煙羃䟽島(郊窰音由白姻羃覆也周礼羃人窰或作瑶)沙篆印廻平(孫曰言廻曲之)
(平処洪曰華山有青柯平鍾薬平因地之平処以為名也)㾕肌遭蚝(七吏切毛虫有毒)刺(愈刺七亦切㾕)
(或作瘁方云見闘雞篇)啾耳聞雞生竒慮恣廻轉(郊)遐睎縱逢迎巔(音顚)
(山頂)林戢(歛也)遠睫(愈)縹(敷沼切祝曰青黃色孫曰夷楽也言望巔林觀縹氣戢目以夷情)氣夷
空情歸跡歸不得(郊)捨心捨還爭靈麻撮狗蝨(愈孫曰胡麻也狀如狗蝨)
村稚啼禽猩(孫曰言小兒之啼如猩猩𡭗雅猩猩小而好啼)紅(皮孫曰菓实皺而紅芻者說者曰乾棗)
曬檐瓦(郊檐或作簷)黃團繫門衡(洪曰瓜萎也一日天瓜衡門上木)得雋(徂兖切言豪俊)
(左氏得雋曰克)蠅虎(韓曰崔豹古今住蝇豹即蠅虎)健(愈)相殘雀豹(孫曰雀之鷙者以其勇徤故曰)
(雀豹)趟(音棖洪曰跳躍皃玉萹䞴趟跟党也)束枯樵指秃(郊)刈熟擔肩赬澁旋(随恋)
(切)皮卷脔(愈卷求晩切脔力轉切不舒放也)若開腹彭亨(孫伯野謂此二語与上二語意属一)
(日澁旋乃旋果实之澁者苦開乃破瓜瓠之苦者也方言謂環而䥴之為旋卷脔見莊子彭亨方作膨脝又云古字只作)
(彭亨毛詩傳炰烋猶彭亨是也)機㫪(韓曰果碓也)潺湲力(郊)吹簸飄颻精賽饌(祭食)
木盤簇(愈)靸妖藤索絣(靸恐合切絣北萌切孫曰靸小兒履絣以藤索為之樊曰此句与其下䟠)
(繩機婺疑為今之靸韆韓曰已上泛言城南景物之盛靸妖或作妖靸絣或作帡或作耕方作併云今併字不入庚韻故)
(斈者疑之今按靸廣韻云蘇合切小兒履也今猶以為鞋面䟽屦之名但用之於此句似无意義疑當作投楚治切收)
(也取也獲也妖謂狐狸之属能為妖媚者也絣當从系獄中以繩索急縛罪人之名也言捕取妖狐而以藤索縛之也)
荒學五六卷(郊)古藏四三塋(音營墓域四三或作三四)里儒拳足拜(愈)土
怪(家語季桓子穿井得土缶問孔子孔子曰土之怪者羵羊缶也)閃眸(瞬目)偵(候也)蹄遁補復破
(郊)絲窠掃還成暮堂蝙蝠沸(愈)破竈伊威盈(伊威或作蛜蝛方云詩釋文曰)
(或旁加䖝後人增也)追此訊前主(郊)荅云皆冡卿(上卿也)敗壁剥寒月(愈孫)
(曰月自敢壁而入如剥破之狀)折篁嘯遺笙(孫曰風次声)袿熏霏(霏)在(郊)綦跡微
微呈(袿或作桂綦或作棋皆非是方云袿音圭婦人上服也古楽府衣上香猶在握裏書未滅班倢行賦俯視兮丹)
(墀思君兮履綦綦履下飾也在或作炷呈或作星皆非是)劒石猶竦檻(愈)獸材尚挐楹寳
唾拾未盡(郊)玉啼墮猶鎗(楚耕切唾或作碣啼方作題云蜀都賦玉題相輝題椽上飾也故曰)
(墮猶鎗鎗墮声本或作琤或云柱躓也与玉題意相類洪曰此以咳唾喻珠璣以啼泣喻玉筯也唾又作硾啼又作揥)
(今按上下文意皆婦女事洪說爲是若作題即上句當作碣然非文意又躓乃柱礎亦非可抬之物也)牎綃(孫曰)
(言牎紗中尚疑閟藏佳人也)疑閟豔(愈)䊋燭巳銷檠綠髮(韓曰細草孫曰綠苔也)抽
珉甃(孫曰珉石之次玉者甃并甃珉甃美言之也言綠苔生於珉甃之上)青膚(孫曰青皮也韓曰苔蘚)聳
瑶楨(音眞說文木也瑶楨美幹)白蛾飛舞地(愈)幽蠧落書棚(薄萌切博雅云閣也說文)
(棧也蠧書䖝棚書架蠧一名蟫韓曰已上言郊墟宅野之古廢)惟惜集嘉詠(郊)吐芳類鳴嚶
窺竒摘海異(愈)恣韻激天鯨(天上鯤鯨激騰躍也)腸胃繞萬象(郊)精神
驅五兵蜀雄李杜拔(愈李杜下對雷車未詳其說)嶽力雷車轟大句斡玄
造(郊玄或作元)高言軋宵崢(孫曰山之切雲者謂霄崢軋轢也)芒端轉寒燠(愈)神
助溢杯觥巨細各乘運(愈)湍潿(湍急流湋濁不流韓曰巳上言昔人吟詠之工潿或作湋)
亦騰聲凌花咀粉蘂(郊)削縷穿珠櫻綺語洗晴雪(愈)嬌辭哢
雛鸎酣歡雜弁珥(郊珥音餌耳飾歡方作勸雜或作新方从閣本云昔淳于髠所謂前有墮珥後有遺)
(簮是也今按方意勸為勸酒之意然此皆形容詩語之工不當作勸而作歡字則對價字為尤切)繁價流金
瓊&KR1341;蓞寫江調(郊江或作紅方云選刘体玄詩悲發江南調謝靈運詩采菱調易急江南歌不緩李善皆)
(引古江南詞江南可採蓮以舞之東野本集亦喜用江詷字)萎蕤綴藍瑛(音英玉光方云萎蕤青花圓实)
(亦名土竹藍瑛藍田之玉也)庖霜鱠玄鯽(愈)浙玉炊香粳(音更方云浙字從折之舌切魏)
(文帝朝王朗曰不能效君昔在會稽折杭米古浙作折其從折者星歴切孟子所謂接浙而行是也本多作浙)朝饌
巳百態(郊)春醪又千名哀匏蹙駛景(愈蹙駛或作缺蹙或作蹙缺)洌(清也)唱
凝餘晶(日光疑猶遏也)解魄不自主(郊)痺(卑利切)肌坐空瞠(或作膛今按莊子)
(瞠若乎其後瞠丑庚切直見也言坐久而无所見也)扳援(上音攀下音袁挽引也)賤蹊絶(愈孫曰謂賤者)
(不可扳援而至也)炫曜仙選更藂巧竸採笑(郊藂或作叢方云唐人多書叢作藂楚詞及舊本韓柳集皆然今本)
(尚見一一一姑存之)駢鮮互探嬰桑變(言桑樹變化却生蕪蔓)忽蕪蔓(愈)樟(音章)裁
(斵也)浪登于(登于斵木之声)霞鬪(謂雲霞相合也)詎能極(郊)風期誰復賡(誰復或作)
(復誰)皐(神皐)區扶帝壤(愈)瓌藴郁天京祥色被文彦(郊)良才插杉
檉(河柳)隱伏饒氣象(愈)興潜示堆坑擘華(西京聀注華山首陽本一山河神巨靈以)
(手擘開其上以足蹈離其下中分為兩河因通流神物巨靈也)露神物(郊)擁終儲地禎(終終南山)
(儲蓄也)訏謨壯締(結也)始(愈)輔弼登階清(泰階)坌秀恣填塞(郊)呀靈
畜渟(逹丁切水止也)澄益大聮漢魏(愈聮或作連)肇初邁周嬴積照涵德
鏡(郊)傳經儷(音䴡偶也)金籝(音盈笭也韋賢曰遺子黃金滿籝不如教子一經)食(音寺)家行
鼎鼐(愈)寵族飫弓旌弈制盡從賜(郊尽或作書此句未詳)殊私得逾程
(過法度也)飛橋上架漢(愈漢天河)繚岸俯規嬴(海也規或作窺方規度也東方朔傳規以為苑)
瀟碧遠輸委(郊)湖嵌(口銜切)費攜擎(湖本作胡方云瀟碧竹也胡嵌石也)萄首(上音)
(陶下音目張騫使外國得蒲萄首蓿)從大漠(愈首或作首漠或作漢非是)楓櫧(音諸選云沙棠檪櫧華楓)
(枰櫨櫧或作儲)至南荆嘉植鮮危朽(郊)膏理易滋榮(理或作方云此以嘉植言也)
(周礼其植物宜膏物鄭注云謂楊柳之属理致白如膏)懸長巧紐翠(愈紐或作細紐結也)象曲善
攅珩(攅聚珩玉也善或作盖)魚口星浮没(郊)馬毛錦斑騂五方亂風土
(愈)百種分鉏耕葩蘖相妬出(郊蘖方作孽非是)菲茸共舒情類招臻
倜詭(愈倜他歴切類物臻極也相如封禪書云竒物譎詭倜儻窮變)翼萃伏衿纓(翼禽属)危望
跨飛動(郊)冥升躡登閎(方云字見揚雄校獵賦蜀本登作竹肓切宏屋響也)春游轢
靃靡(愈靃音隨孫曰草木敷華皃轢踐也祝曰章木弱皃楚詞萍草靃靡)彩伴䬃嫈嫇(上音縈下音萌)
(祝曰廣韻嫈嫇新婦兒)遺燦飄的皪(郊選珠翠的皪白狀)淑顔洞精誠嬌應如在
寤(愈)頽意若含酲鵷毳(孫曰鴛鴦之羽以飾其衣帶詩毳衣如菼)翔衣帶(郊)鵝肪
截佩璜(肪音方脂也孫曰玉書云白如截肪黑如純漆赤如雞冠黃如蒸栗璜半璧也)文昇相照灼
(愈)武勝屠攙(音讒)搶(楚庚切祝曰彗皇爲攙搶注亦謂之孛言其形孛孛似掃彗孫曰攙搶以喻冠乱)
割錦不酬價(郊)構雲(結屋於高處)有高營通波牣鱗介(愈牣方作仞云相如)
(賦充仞其中古字作仞作牣非也今按詩及孟子皆作牣方說非是)䟽畹(䟽寬也)冨蕭蘅(音行杜蘅)
(香草大者曰杜若)買養馴孔翠(郊)遠苞樹蕉栟(音并栟櫚選栟櫚枸榔)鴻頭排
刺芡(愈芡音儉𥙷注方言曰南楚謂之雞頭比燕謂之䓈青徐淮泗之間謂之芡又云雞頭或謂之鴈頭)鵠㲉
(㲉卵也)攢(聚也韓曰巳上言土地人物富華之盛)瓌橙(香橙也諸本㲉作殼方云㲉外也納凉聮句盤有饋)
(禽㲉今本亦誤)騖廣雜良牧(郊)蒙休頼先盟罷旄奉環衛(愈)守封踐
忠貞戰服脫明介(郊)朝冠飄彩紘爵勲逮僮隷(愈)簮笏自懷
(捐也)繃(北萌切小兒繃也以繒帛爲之亦謂之襁)乳下秀嶷(嶷郊)椒蕃(言子孫多如椒蕃)泣
喤喤(音横小兒啼声詩日其泣喤喤)貌鑑(其貌有光可以鑑也)清溢匣(愈)眸光寒發硎
館儒養經史(郊)綴戚觴孫甥考鍾饋肴核(愈)戞鼓侑牢牲飛
膳自北下(郊)函珍極東烹如瓜煑大卵(愈)比線茹芳菁海嶽
錯口腹(郊)趙燕錫媌娙(媌音茅娙五莖切美婦人也選燕趙多佳人媌或作媖)一笑釋
仇恨(愈)百金交弟兄貨至貊戎市(郊)呼慱鸚鵒令(令鸚鵒傳呼也鸚或)
(作鸚方云戎貊鸚鵡鸚鵒四物也或本非是)順居無鬼瞰(愈瞰音闞視也揚雄曰高明之家鬼瞰其室門)
抑横免官評(宫謗也韓曰已上言門地簮纓之家)殺候肆凌翦(郊)籠原市置紭
(音弘網綱)羽空(鳥被箭羽毛滿空)顚雉鷃(愈)血路迸狐麖(音京獸名一角牛尾其狀似麋)
折足去踸踔(郊踸敕甚切踔直角切孫曰行不正皃莊子夔謂蚿曰吾以一足踸踔而行注踸踔自跳躑也)
蹙鬐怒䰃(音彭)鬤(乃庚切䰃鬤言魚中鈎其怒如此鬐張皃)躍犬疾翥(飛㪯皃)鳥(愈)呀
鷹甚飢䖟(音肓)筭蹄(上林賦射麋脚麟顔師古云持引其脚計其所獲也所謂筭蹄如此)記功賞
(郊)裂腦擒摚掁(上音膛下音棖摚距也振𣔻也諸本腦作&KR2097;擒作相摚作盪又作湯方从蜀本云&KR2097;腦字)
(之或体掁揬也盪掁陽揬之義監本作摚掁摚距也義亦通而擒作相則非今按&KR2097;别本作脇疑傳寫之誤盪當作摚)
(孫曰䳟鳥名楊子鷦䳟遴集食其潔矣祝曰鷦䳟似鳳南方神鳥楚辝鷦䳟開路兮注智鳥也方云鷦䳟鳳也諸本多訛)
(作鵬)畦肥翦韭薤(愈)陶固收盆甖利養積餘健(郊)孝思事嚴祊
(𥙷彭切祭求神)掘雲破嵽嵲(愈雲或作靈)採月漉拗泓寺砌(砌石也)上明鏡
(郊石明如鏡)僧盂敲曉鉦(音征鐃也似鈴而无舌)泥像對騁怪(愈)鐡鐘孤㫪
鍠(音横鍾声㫪撞也後漢鍠鍠鎗鎗注鍾鼓声)癭頸閙鳩鴿(郊)蜿(于丸切)垣乱蛷(音求)
(多足虫垣或作方云謂蜿蜒於墻屋之間作非)蠑(音荣蜥蝪)葚(桑葚)黑老𧖟蠋(愈蠋音燭桑虫也)
麥黃韻鸝鶊(上音离下音庚鸝鶊二鳥名鸝黃鸝庚倉庚韓曰已上言民居寺宇之美)韶曙(韶妍也曙)
(曉也曙或作署)遟勝賞(郊)賢朋戒先庚(朋方作明)馳門填偪(与逼側同)仄(愈)競
墅輾(語箭切)砯砰(上披冰切下普耕切選砯岩鼓作砰声如雷列子砰然若聞雷霆之声)碎纈紅
滿杏(郊碎纈或作醉結方从閣本云曾本亦作碎唐小說裴晉公午橋有文杏百株立碎錦坊少陵詩内蘂繁於纈)
(杜牧之詩花䲧團宫纈或云當作醉大李長吉詩醉纈抛紅網)稠凝碧浮餳(徐盈切飴也)䠞(子六切蹋)
(也)繩覲娥婺(愈娥或作蹴覲或作觀娥婺美女也)闘草擷(胡結切監本桔將取也潮本作拮擷或作)
(祮)璣珵(音呈楚辝豈珵美之能當注美玉也)粉汗澤廣額(郊)金星(宝黶也)墮連瓔
(瓔珞婦人項飾)鼻偷困淑郁(愈郁香氣)眼剽強盯&KR2001;(上音振下音萌玉篇視皃)是節(是時)
(也)飽顔色(郊)兹疆称都城書饒(書富也)罄魚繭(愈國史𥙷云紙之好者有魚子)
(紙晉王羲之用蚕繭紙)紀盛播琴箏(孫曰謂播之樂府韓曰已上言里人遊觀之樂)奚必事遠
覿(郊)無端逐羇傖(助庚切祝曰晉史吳人謂中州人曰傖羇傖謂謫陽山江陵時也)將身親
魍魅(愈)浮跡侣鷗鶄(音精鶄)腥味空奠屈(郊)天年徒羡彭(天或作天)
驚魂見蛇蚓(愈)觸嗅值蝦蟛(上音遐下音彭似蟹而小曰彭蜞)幸得履中氣
(郊中和之氣)忝從拂天棖(孫曰天門也棖門兩旁木言自迁謫得歸朝廷也礼記十介拂桭)歸私
暫休暇(愈)驅明出庠黌(明或作眤方云樊本作驅抳抳土輪木也時景元校作驅朋今按驅馳)
(遟明而出太斈也盖作此時公方爲博士)鮮意(鮮新也)竦輕暢(郊)連輝(猶言連璧也)照瓊
瑩陶暄逐風乙(愈乙烏輕切說文玄鳥也斉魯之間謂之乙)躍視舞晴蜻(音精蜻蜒也風乙或)
(作乙乙晴蜻或作蜻蜻皆非是)足勝(竒也言勝遊處)自多詣(郊)心貪敵無勍(渠京切強敵也)
始知樂名教(愈)何用苦拘儜(尼耕切固也晉史不簡蚩儜拘濘拘束也又困弱皃)畢景
(尽日也)任詩趣(郊)焉能守䃘䃘(愈䃘堅与論語硜䃘義同小謹之皃方云字書无䃘字按塩鐡)
(論器多堅䃘又皇甫謐釋勸篇龍潜九淵䃘然執高何令升晉書音義䃘口萌切不知字書何以逸之也)
會合聮句
(樊曰公召爲國子博士与張籍張徹孟郊會京師而有此詩故郊有京遊步方振謫夢意猶恟等語)
(徹有馬辭虎豹怒舟出蛟鼉恐之句皆叙公南還意而公則云念難須勤追悔易勿輕踵其義一也)
(韓曰黃魯直嘗云退之會合聮句四君子皆佳士意氣相入雜之成文世之文章之士少聮句盖筆)
(力不能祖追或成四公子棋耳)
離别言無期會合意弥重(籍)病添兒女戀老喪丈夫勇(愈)劒
心(猛氣也)知未死(或作謝)詩思猶孤聳(郊)愁去劇箭飛讙來若泉
涌(徹)析言(析開析也貫事也)多新貫(析或作折)攄抱無昔壅(籍)念難須勤
追悔易勿輕踵(愈)吟巴山犖嶨(或作嵤方云嶨音斈山多大石也)說楚波堆
壟(郊)馬辭虎豹怒舟出蛟鼉恐(徹)狂鯨時孤軒(起也)幽狖(音柚獸狀)
(如猿)雜百種(愈)瘴衣常腥膩蠻器多疎冗(籍疎冗不堪也)剥苔(洪曰湘中班竹)
(方生珩每點上有青苔錢封之孫曰博物志曰洞庭之山帝之二女居之涕下揮竹竹尽班苕溪漁隱曰班竹惟清湘間)
(有未嘗有苔藤梧間别有一種斑竹間有苔蘚封之)弔斑林角飯餌沉塜(愈)忽爾銜遠
命歸歟舞新寵(郊𡭗或作示非是欤或作還)鬼窟脫幽妖天居覿清栱(愈栱)
(或作拱)京遊步方振謫夢意猶恟(籍恟許拱切懼也)詩書誇舊知酒食
接新奉(愈)嘉言寫清越瘉病失肬(与疣同結病也)腫(郊腫大也)夏隂偶高
庇宵魄接虚擁(愈魄方作䰟今按宵魄謂月方本非是)雪絃(謂琴有陽春白雪之歌)寂寂
聽茗盌(与椀同)纖纖捧(郊纖捧謂美婦之手)馳輝燭浮螢幽響泄潜蛬(愈蛬)
(音拱𡭗雅曰蟋蟀蛬今促織也)詩老獨何心江疾有餘尰(郊尰音腫足腫)我家本瀍
榖(瀍水名出河南榖城山)有地介皐鞏(皆河南地名史記韓獻成皐鞏)休跡憶沈冥(揚子)
(蜀莊沈冥猶言隱淪也)峨冠慙闒(音搨或作闒或作溻愈音冗祝曰不肖也劣也司馬迁云在闒茸)
(之中楚辝雜班駮与闒茸皆以茸爲諸本此四句下无愈字方从唐蜀本增洪云退之家在洛陽嘗謫陽山今爲博士)
(則唐本爲是一作)升朝高㘘逸振物羣聽悚(方云别本悚作竦嵇康琴賦竦衆聽而駭)
(神)徒言濯幽泌(音祕詩泌之洋洋注泉水也)誰與薙(音替又音雉除草也)荒茸(籍茸音冗)
(草生荒或作芒方云此漢叙傳所謂夷險芟荒是也芒字非)朝紳欎青綠馬飾曜珪珙(音拱)
(璧也孫曰謂銜轡之屬珪珙以爲飾也)國讎未銷鑠我志蕩卭隴(郊時刘闢乱蜀王師出征)
(故云蕩卭隴也二山名)君才誠倜儻時論方洶(許拱切洶或作汹音凶)溶(音勇洶溶水皃)
格言多彪蔚懸解無梏拲(上古沃切下音拱周礼上罪梏拲而桎)張生得淵源
寒色拔山冡堅如撞羣金(羣鍾也)眇若抽獨蛹(愈蛹音勇祝曰蚕化爲之孫曰)
(言微而不絶)伊余何所擬跛鼈詎能踊塊然墮岳石飄爾罥巣氄
(郊罥音畎氄音冗罥網也氄鳥獸細毛也書鳥獸氄毛孫曰此聮甚言其危)龍旆垂天衛雲韶凝
禁甬(孫曰甬道天子之居)君胡眠安然朝鼓聲洶洶(愈胡或作乎非是)
鬪雞聮句
(韓曰公与東野聮句詞意雄渾極其情態間以人才爲喻兩皆傑作真歐陽文忠所謂韓孟於文詞)
(兩雄力相當者也樊曰至若爭觀雲填道助呌破翻海則公詩之豪而一噴一醒然再接再砺乃則)
(東野工處)
大雞昂然來小雞竦(敬也)而待(愈)崢嶸顚盛氣(顚音田孫曰玉藻曰盛氣顚實)
(揚休注云顚讀爲闐揚讀爲陽盛身中之氣使之闐滿如陽氣之休物也方云顛讀爲闐見礼記)洗刷凝鮮
彩(郊)高行若矜豪側晲如伺殆(愈)精光目相射劒戟心獨在
(郊)旣取冠爲胄復以距爲鐓(音隊孫曰鐓鍪柄下蹲礼記進矛戟者前其鐓是也或作鎩漢)
(書鉤戟長鎩今按鎩廣韻所拜切於四声不協然鐓乃刃下之平底者与距不相似亦未詳其說也)天時得
清寒地利挾爽塏(愈塏音凱高地)磔毛各噤(巨禁切口閉也)㾕(或作或作瘴或作痒方)
(從杭本云㾕所錦切寒病也義訓寒謂之㾕&KR3189;皮日休詩枕下聞彭湃肌上生㾕&KR3189;韓握詩禁㾕餘寒酒半醒)怒癭
爭碨(烏罪切碨磊不平也選磔磈磊而相摩)磊俄膺忽爾低植立瞥(疋蔑切)而改
(郊)腷膊(上音愎下音粕古詩腷腷膞膞雞初鳴)戰聲喧&KR0813;翻落羽皠(七罪切白也)中
休事未决小挫勢益倍(愈)妬腸務生敵(腸方作腹敵或作欺)賊性專相
醢裂血失鳴聲啄殷(烏闌切赤黑色)甚飢餒(郊)對起何急驚隨旋誠
巧紿(音怠欺也)毒手飽李陽(樊曰晉石勒与李陽鄰居歲常爭麻池相歐擊勒旣即僞位召陽酣謔引)
(陽臂笑曰孤昔日厭卿老拳卿亦飽孤毒手杜子美義鶻行所謂巨顙拆老拳亦此事也)神槌困朱亥(愈史)
(記魏朱亥爲侯嬴薦於魏公子公子矯魏主令代晉鄙鄙合符疑之亥䄂四十斤鉄椎椎殺晉鄙槌或作椎或作鎚方云)
(謝本云貞元本毒手作尊拳尊拳劉怜語也郡公済云善本神槌作神搥於史記本文爲合然晉祖納曰假有神雖必有)
(神槌神槌尊拳豈皆借用字耶今按毒手是李陽本事中語而神槌字則朱亥事中无之故卲欲改神作䄂以從本事)
(然又属對不親切故方又欲從謝本借刘伶之尊拳以附李陽借祖納之神槌以附朱亥則兩句皆為兼用兩事而不偏)
(枯耳然亦未敢遽改也今以其說未明復爲詳說如此以俟考焉)惻心我以仁碎首爾何罪
獨勝事有然旁驚汗流浼(郊)知雄欣動顔怯負愁看賄爭觀
雲填道助呌波翻海(愈)事爪深難解(事或作爭方從唐本云舘本作倳李校同樊本)
(作剚皆側吏切漢蒯通傳事刃公之腹中考工記菑蚤不齵則輪虽敝不匡鄭讀蚤爲瓜謂輻入牙中者菑声如胾泰山)
(平原人謂樹立物爲菑公盖全用此二字也管子倳戰十万又春有以剚耜事剚菑倳古音義同閣杭蜀本皆作爭其訛)
(久矣)嗔睛時未怠一噴一醒然(樊云雞用水噴神氣始醒)再接再礪乃(郊或作再)
(礪乃鍜乃礪又或作勵皆非是樊曰接猶接戰也爭觀雲填道助呌波翻海則公詩之豪一噴一醒然再接再礪乃則東)
(野工處)頭垂碎丹砂翼搨拖錦綵(搨或作搨方云字當从手選陳琳檄垂頭搨翼莫所憑恃)
(五臣注搨歛也士獵切此當一以摧搨爲義音他蠟切)軒(軒猶軒昂也)尚賈(音古斉高周之晉師桀石投人)
(以徇衆曰欲勇者賈予餘勇賈買也)餘清厲(鳴声也)比歸凱(愈)選俊感收毛受恩
慙始隗(下五罪切毛遂郭隗也)英心甘闘死義肉恥庖宰君看闘雞篇
短韻有可採(郊有或作亦或作言皆非是)
納凉聮句
(韓曰此篇叙九謫新召还為斈官本末甚詳)
遞嘯取遥風微(微)近秋朔(郊)金柔氣相低火老候愈濁(愈)熙
熙炎光流竦(竦)高雲擢(愈)閃紅(孫曰電光也電光之閃有若蚴虬)驚蚴(於紏切又)
(音憂龍類楚詞蒼龍蚴虬於左右)虬(或作蚪)凝赤(孫曰凝聚也赤氣之聚如山岳也)聳山嶽目
林恐焚燒耳井憶瀺灂(上士咸切下才弱切瀺灂水声前漢瀺灂霄墜)仰懼失交泰
非時結冰雹化鄧(韓曰列子夸父逐日影於嵎谷之際渴欲得飲赴飲河渭河渭不足將北走飲大澤)
(未至道渴而死弃其杖尸膏肉所浸化爲鄧林)渴且多奔河誠巳慤暍(音謁祝曰字林暍傷暑也)
(莊子暍者反水乎冷風)道者誰子叩商(叩擊也韓曰列子師商弹琴當春而叩商絃以召南吕凉風忽)
(至草木成實)者何樂洗矣得滂沱(洗或作浩方云古洗与洒通史記觀范睢之見者羣臣莫不洒)
(然變色易容徐廣洗先典切洗矣猶洗然也)感然鳴鸑鷟(下士角切孫曰鸑鷟鳳属感言得滂沱則瑞應)
(至)嘉願苟未從(嘉或作佳或作喜方云公後詩王嘉願還中州佳喜皆字訛也)前心空𬗟邈
清砌千迴坐冷環再三握煩懷却星星(或作醒二方云劉夢得詩自羞不是高陽)
(侣一夜星星騎馬回唐人星醒通用)高意還卓卓(郊)龍沈劇煑鱗(劇方作極)牛喘甚
焚角蝉煩鳴轉喝(於邁切祝曰声嘶前漢正見秋蝉喝柳詩長楊流喝尽)烏躁飢不啄
晝蠅食案繁宵蚋肌血渥單絺厭已禠長䈉(音霎扇也孫曰方言扇自關而)
(東謂之䈉祝曰選屏輕箑字一作䈉或作箑)倦還捉幸兹得佳朋於此蔭華桷青
熒文簟施(青或作清)淡澉(音敢韓曰選淡澉手足注澹澉猶洗滌也)甘瓜濯大壁(孫曰華屋)
(中壁也)曠凝淨古畫(壁上古畫)竒駮犖(止比角切下吕角切牛色雜又竒怪皃壁或作璧畫或作)
(書)凄如羾寒門(羾方云杭本作淜蜀本作珝淜今馮字徒涉也史記武紀所謂寒門者谷口也顔曰今治)
(谷去甘泉八十里盛夏禀然此納凉詩也淜字自當又甘泉賦登椽栾而羾天門羾音貢至也諸校本多用此定柳文扣)
(亦作珝又淮南子北方北極之山曰寒門故离騷連絶垠乎寒門若以珝言則寒門當用此義然前義為優今按方後)
(說是蓋谷口旣非絶境未為極寒之地又不言有水則徒涉字亦无埋當改作羾)皓若攅玉璞掃寬
延鮮飈汲冷漬香穱(音捉稲田種麥又麥飯)篚實摘林珍盤肴饋禽㲉
(㲉或作殼說巳見上)空堂喜淹留貧饌羞齷齪(愈齷齪菲薄也)殷勤相勸勉左
右加礱斵(上音籠孫曰壁也即下言賈勇事加或作皆)賈勇發霜硎爭前曜冰槊
(孫曰莊子庖下觧牛十九年而刃若新發於硎風俗通云矛長丈八者謂之槊霜硎冰槊皆以禦熱)微然草根
響先被詩情覺感衰悲舊改工異逞新貌誰言擯朋老(孫曰謂擯)
(弃於朋友而又加之以老也)猶自將心學危簷不敢憑朽机懼傾撲(音雹倒也)
(机一作瓦)青雲路難近黃鶴足仍鋜(土角切玉篇云鎻足)未能飲淵泉立滯
呌芳葯(郊葯音渥楚辝辛夷楣兮葯房本草楚人謂白芷曰葯)與子昔睽離嗟余苦屯
剥直道敗邪徑拙謀傷巧諑(音卓韓曰楚詞謠諑謂余以善淫注諑猶譛也)炎胡度
氛氲熱石行犖硞(音確犖硞石声又石多皃)痟飢夏尤甚瘧渴秋更數君
顔不可覿君手無由搦(女角切持也)今來沭新恩庶見返鴻朴儒
痒恣游息聖籍飽商㩁(音確商略也左思曰商搉万俗)危行無低徊正言免
咿喔(上音伊下音渥楚詞屈原卜居曰將喔咿嚅唲以事婦人乎注強笑噱也)車馬獲同驅酒醪
欣共欶(音朔說文吮也)惟憂棄菅蒯(上音姦下苦怪切左傳曰虽有絲麻无弃菅蒯)敢望侍
帷幄此志且何如希君爲追(都回切治玉)琢(愈)
秋雨聮句
(樊曰按詩云儒宫煙火&KR0668;此公謂斈官在京師時又云因思征蜀土盖憲宗元和初也)
萬木聲號呼百川氣交會(郊)庭翻樹離合(離或作雜)牖變景明藹
(愈)潨(聀戎切說文小水入大水)瀉殊未終飛浮亦云泰(郊)牽懷到空山屬
(近也)聽邇驚瀨(愈)簷垂白練直(練或作龍)渠漲清湘大(郊)甘津澤祥
禾伏潤肥荒艾(愈禾方作木非是伏或作服)主人吟有歡客子歌無奈(郊)
侵陽日沈玄剥節風搜兊(愈)坱圠(上烏朗切下音軋賈誼曰大鈞播物坱北无垠應劭)
(曰其氣坱圠非有限斉也張衡曰地势坱圠注坱圠猶高下也)遊峽喧颼飀(上音蒐下音留祝曰高風也隋)
(盧思道納涼賦動颼飀於翠帳)卧江汰(郊汰音太濤也)微飄來枕前高灑自天外(愈)
蛬(音拱蟋蟀也)穴何迫迮(或作窄方云義訓迫迮急也字見鴇羽詩箋)蟬枝掃鳴噦(郊)
援菊茂新芳(援或作園)逕蘭銷晚馤(愈馤音藹香也)地鏡時昏曉池星競
漂沛(郊)讙呶(尼交切)尋一聲灌注咽羣籟(愈)儒宫煙火濕市舍
煎熬忲(郊忲音太奢也)卧冷空避門衣寒屢循帶(愈循或作脩方云李陵傳數數自循)
(其刀環又自循其髮顔注謂摩順也梁范靜妻詩循帶易緩愁難却心之憂矣叵銷鑠)水怒已倒流隂
繁恐凝害(郊)憂魚思舟檝(魚或作虞非是)感禹勤畎澮(愈)懷襄信可
畏䟽决須有頼(郊可畏方作不思非是䟽决謂禹决江䟽河䟽方作疎盖俗体也)筮命或馮
蓍卜晴將問蔡(愈蔡大亀也晴或作情)庭商(家語曰斉有一足鳥名商羊童謠曰天將大雨商羊)
(鼓舞今斉有之)忽驚舞墉禜(音榮孫曰墉城墉也榮祭名左氏曰日月星辰之神則雪霜風雨之不時於是)
(乎禜之)亦親酹(郊)氛醨(孫曰氣醨謂雲氣稍薄也)稍疎映(氛或作氣)雺亂(上音謀又音茂)
(𡭗雅天氣下地不應曰雺註言蒙昧也)還擁薈(詩薈兮蔚兮注雲㒷兒謂雲霧擁塞也)隂旌(孫曰亦謂)
(雲氣如旌旗之狀)時摎(音刘顔師古云摎流猶周流也)流帝鼓(孫曰天帝之鼓謂雷霆也)鎮訇磕
(上呼宏切下苦盖切大声也選訇磕㗦嘈)棗圃落青璣(孫曰棗未熟而落如青璣也璣珠之不丸者)瓜
畦爛文具貧薪不燭竈富粟空填廥(愈廥音澮芻藁藏)秦俗動言利
魯儒欲同丐深路倒羸驂弱途擁行[車犬](音大車轄)毛羽皆遭凍離
蓰不能翽(羽飛声方云離今本从竹非古楽府竹竿何嫋翽魚尾何離蓰)翻浪洗虚空傾濤
敗藏蓋(郊)吾人猶在陳僮僕誠自鄶(音澮國名也洪曰左傳自劊以下无譏焉注以)
(其微也洪曰言吾人猶絶糧童僕母足言者)因思征蜀士未免濕戎旆安得發商
飈廓然吹宿靄白日懸大野幽泥化輕壒(音藹後漢軼埃壒之混濁)戰埸
暫一乾賊肉行可膾(愈)搜心思有效抽策期稱最豈惟慮收
穫亦以救顚沛(郊)禽情初嘯儔礎(音楚負楹石)色微收霈庶幾諧
我願遂止無巳太(愈)
征蜀聮句(事見聖德詩題注)
日王忿違慠(与傲同日或作曰方云唐本閣本皆作日此語左傳漢史屡見入詩則自庾信始日余濫推轂)
(民願始天从是也)有命事誅拔蜀險豁關防秦師縱横猾(愈)風旗帀
地揚雷鼓轟天殺(言鼓声如雷轟天震動也)竹兵彼皴(音逡說文細皮起蜀以竹爲弓矢)
脆鐡刃我鎗䶪(郊䶪初八切歯利也刃或作刀方作力)刑神咤㹈(音釐㹈牛尾可爲旄)旄
隂𦦨颭(職琰切風吹也札甲也洪曰說者謂此聮尽雕刻之工而語仍壯刑神隂𦦨主我師而言)犀札(甲也)
(夫差水犀之甲三千)翻霓(孫曰言旌旗動如虹霓也)紛偃蹇塞野(孫曰言兵衆塞野勢欲傾側也)澒
坱圠(愈澒或作傾)生獰競掣跌(孫曰言生而惡者競相牽掣跌墮也)癡突(孫曰謂癡弱而突出)
(皆以匡音爲正今按本或作狂獽楚詞作攘)&KR1667;竄脫趫(起噐切善走也選捷趫夫之敏手捷或作健川)
點岩鉤踔(直角切巽也又知教切)狙猿水漉雜鱣螖(音滑蟚螖似蟹而小漉或作䍡方云)
(亦紕也今按上句鈎字當讀如鈎致之鈎)投奅(匹皃切音砲石声)閙䃔(音穹)䃧(音隆砲石声)填
隍&KR2236;㑻傄(愈㑻莫八切傄呼八切徤皃又无惮也隍或作湟&KR2236;鳥歸切又作傶方云蜀本作&KR2236;鳥皆切當作崴)
(威字不見字書理篬崴㠢不平也吳都賦隱巔崴㠢五臣曰排積也於填隍之義亦合今按隍湟通用易城復于隍一)
(作徨)強暗死不閉獷(鈎猛切獰犬皃)眼困逾䎵(莫八切惡視也)爇(燒城也)堞(音牒城上)
(豆)熇(呼木切又音壑熱也)歊(許嬌切)熺(音僖熾也)抉門(上音央排也左傳縣門發聊人紇抉之以出門)
(者是也)呀拗䦪(上於紋切下乙轄切門扇也)天刀封未坼酋膽懾前揠跧梁
(上酋所切跧伏於梁上)排郁縮(恐惧歛縮皃排或作非)闖竇揳(音屑不可正也)窋(竹律切說文物)
(在穴中)窡(丁刮切又丁滑切穴中見也)迫脅聞雜驅咿&KR0687;(音幽)呌冤&KR1960;(郊&KR1960;与刖同方)
(蜀本&KR1960;五刮切与跀同樊本只作跀今&KR1960;字不入刮音非)窮區指清夷兇部坐雕鎩(音殺漢書)
(鉏耰不敵長鎩雕鎩翦徐也)卭文(卭蜀地名文織之有文者)裁斐斖(音尾文章皃)巴(盍蜀之豊美女)
收婠妠(上烏八切下女刮切小皃肥皃)椎肥牛呼牟(音牟說文曰牛嗚子厚牛賦曰牟然而鳴黃金)
(滿脰)載實駝鳴&KR1387;(乙轄切實重也&KR1387;駝声荆公詩云槖垂鈴棧駝鳴&KR1387;節擁棠郊虎視耽)聖靈閔
頑嚚燾養均草䕓(玉篇音察草有毒用殺魚)下書遏雄虓(乎交切虎声渴雄唬令將帥无)
(多殺也)解罪弔攣瞎(愈瞎許轄切挛手挛病瞎目病)戰恤時銷洗劒霜夜清刮
漢棧罷囂闐獠江(上張絞切獠江蜀江也)息澎汃(上音彭下普八切湍声選砏汃輣軋)戍
寒絶朝乘(方云乘猶乘塞乘障之乘守也或作來非是)刀暗歇宵察(与察同方云刀刀斗也昼)
(炊夜擊諸本多誤又此二語諸本多綴於厚麩枯之下古本乃綴於息澎汃之下今从古本盖此詩自旆亡多空杠以下)
(每人皆五韻亦可考也今按刀斗之刀与刀劒之刀古書盖一字但以音别之耳)始去杏飛蜂及歸
柳嘶&KR1578;(音扎𡭗雅蜇蜻似蝉而小)廟献繁馘(音帼截耳)級樂聲洞椌楬(郊椌苦江切揭)
(栝轄切祝曰珠逹也礼記聖人作席也爲椌楬注控揭祝敔也)臺圖煥丹玄郊告儼匏稭(音戞)
(槀本也祭天以爲席漢志其席藁秳秳鞂字同)念齒慰黴黧(上音眉下音棃祝曰垢腐皃楚詞顔黴黧以沮)
(敗孫曰歯歲也徵黧面黑也念其歲老有黴黧者則慰安之)視傷悼瘢痆(女點切瘡㾗)休輸任
訛寢(詩或寝或訛訛動也)報力厚麩秳(或作又或作秣方云秳戸秳切說文曰春粟不潰也今本多)
(作与偕一物不當雨出)公歡鍾晨撞室宴絲曉扴(音戞絲琴瑟扴繫也宴或作晏)杯
盂酬酒醪箱篋饋巾帓(莫轄切帓帶也)小臣昧戎經維用贊勲劼(愈劼)
(恪八切勤也書汝劼毖殷献臣)
同宿聮句
(韓曰此詩召爲國子傳士後与東野同宿而作)
自從别君來遠出遭巧譖(愈)斑(斑)落春淚浩(浩)浮秋浸(郊)毛
竒覩象犀羽怪見(鳥音服不祥鳥賈誼爲服長沙傳鵩入其舍)鴆(愈鴆直禁切毒鳥)朝行
多危棧(方作桅或作軛今按上言朝行即桅字无理當作棧)夜卧饒驚枕(郊)生榮今
分踰死棄昔情任(愈)鵷(音冤鵷鶵似鳳)行參綺陌雞唱聞清禁(郊)山
晴指高標槐密騖長蔭(愈)直辝一以薦巧舌千皆&KR2313;(郊&KR2313;巨禁切牛)
(舌下病)匡鼎惟說詩桓譚不讀䜟(愈)逸韻何嘈嗷(上音曹下音敖衆口声也)
高名俟沽賃(郊)紛葩歡屡填曠朗憂早滲(愈渗所禁切孫曰言忘其憂如物渗)
(漏也朗或作亮方云張協七命野曠朗而无塵潘岳寡婦賦愬空宇兮曠朗)爲君開酒腸顚倒舞
相飲(郊飲音蔭)曦光霽曙物景曜鑠宵祲(愈祲音浸曜光鑠銷祲祥氣)儒門雖
大啓奸首不敢闖義泉雖至近盗索不敢沁(七鴆切沁水出上黨不敢沁言)
(不敢及也)清琴試一揮白鶴呌相喑(音蔭鳴相應也又皃泣不止曰喑或作相呌吟吟去声讀)
(趙德麟本同音閣本作音)欲知心同樂雙繭抽作絍(郊維汝鳩切祝曰後漢安得識絍孫曰言)
(二人同心相楽如双繭作絍絲也)
莎柵聮句(河南谷名)
冰溪時咽絶(断續声也)風櫪(孫曰櫪木名亦作操風櫪爲風所吹軒㪯飄揚也)方軒舉(愈)
北處不斷腸定知無断處(郊)
雨中寄孟刑部幾道聮句(孟簡)
(集注孟簡字幾道德州平昌人以新舊傳考之朱嘗爲刑部史豈逸之耶新傳言其爲倉部員外以)
(不附王叔文徙它曹或者它曹即刑部也)
秋潦淹轍跡(淹或作無)高居限參拜(愈)耿(耿)蓄良思遥(遥)仰嘉話
(郊)一晨長隔歲百步遠殊界(愈遠或作還)商聽(謂聽秋声也)饒清聳悶
懷空抑噫(郊噫烏界切噫氣也商或作高悶或作閟非是)美君知道腴逸步謝天械
(愈爵位冠冕之属)吟馨鑠紛雜抱照瑩疑怪(郊)撞宏聲不掉(不振也)輸
邈瀾逾殺(愈)簷瀉碎江喧街流淺溪邁(郊)念初相遭逢幸免
因媒介祛煩類決癰愜興劇&KR1057;疥(&KR1057;或作瓟方云今字書瓟匏也无&KR1057;音然文選把搔)
(无已把蒲巴切則知唐字今不出者多)研文較幽玄呼傳騁雄快今君軺(音遥說文)
(小車軺或作春)方馳伊我羽巳鎩(所拜切鳥羽病顔延之詠嵇康曰鵉翮有時鎩)温存感深
惠琢切奉明誡(愈誡或作戒方云說文誡敕也戒警也漢谷永傳猶嚴父之明誡後漢西域傳蹙國减土)
(經有明誡此語當用誡字至下文伸誡則當用戒字今按謝本下文實作申戒)迨兹更凝情暫阻
若嬰瘵(側界切勞疾)欲知相從盡靈珀(韓曰琥珀也虞翻曰琥珀拾芥樊曰謂无所遺)拾
纖芥(拾或作据非是)欲知相益多(或作從益)神藥銷宿憊德符仙山岸永
立難欹壞氣涵秋天河有朗無驚湃(郊湃普拜切滂湃)祥鳳遺蒿鷃
雲韶掩夷靺(莫拜切東夷楽周礼鞮鞻氏掌四夷之楽注東方曰靺南方曰任西方曰株离北方曰禁)爭
名求鵠(如射之志鵠)徒騰口甚蟬喝(於邁切蟬嘶声)未來聲巳赫始鼓敵
前敗闘埸再鳴先(孫曰左氏傳州綽曰君以爲雄誰敢不雄然臣不敏平隂之役先二子鳴杜預注云)
(此於雞闘勝而先鳴今言再鳴先者盖取此事)遐路一飛屇(遐或作霞)東野繼竒躅脩綸
懸衆犗(音戒樊曰莊子任公子爲大鈎巨緇十五犗爲餌投竿東海犗騬牛也)穿空細丘垤照
日陋菅蒯(愈垤螘塜也孫曰左氏虽有絲麻无棄菅蒯菅前茅属可以爲布丘垤菅蒯公以自喻也)小生
何足道積慎如觸蠆(丑邁切)愔愔(揖淫切安静皃左氏曰祈招之愔愔左思曰靡靡愔愔安)
(靜也)抱所諾翼(翼)自申戒(申方作伸戒說見上)聖書空勘讀(勘方作甚)盗食敢
求嘬(楚夬切礼記无嘬灸謂一㪯尽脔)惟當騎欵叚(緩馬也馬援曰乘下澤車御欵叚馬足矣)豈
望覿珪玠弱操愧筠杉微芳比蕭薤何以驗高明柔中有剛
夬
遠遊聮句
(樊曰遠遊送東野之江南也聮句凡四十韻東野二十公十九李習之一習之之詩見于世者此而)
(巳大率詩非其所長也習之李翺也)
别腸車輪轉一日一萬周(郊)離思春冰泮瀾浸不可收(愈)馳
光忽以迫飛轡誰能留(愈)取之詎灼灼此去信悠悠(翶取或作前)
楚客宿江上夜䰟棲浪頭(棲或作捷)曉日生遠岸水芳綴孤舟村
飲泊好木(飲或作館方云東野幽居詩有嘉禾偶良酌芳隂庇清彈館字非也)野𬞞拾新柔獨
含悽悽别中結欝欝愁人億舊行樂鳥吟新得儔(郊憶舊方作意憶新)
(方作折皆非是)靈瑟時窅(窅)䨧猿(上於金切䨧雲覆日也䨧猿謂猿在雲閒也)夜啾(啾)憤
濤氣尚盛恨竹淚空幽長懷絶無巳多感良自尤即路涉獻
歲歸期眇涼秋兩歡日牢落孤悲坐綢繆(愈)觀怪忽蕩漾叩
竒獨冥搜海鯨吞明月(裴氏廣州記鯨鯢目即明月珠)浪島没大漚(音甌浮漚或作)
(浮)我有一寸鈎欲釣千丈流良知忽然遠壯志欎無抽(郊)魍
魅暫出没(魅或作魎)蛟螭互蟠蟉(力幽切蟠蟉龍皃)昌言拜舜禹舉颿(音凡)
(船上幔或作帆)凌斗牛(吳楚分野在江南)懷糈(下音所離騷巫咸將夕降兮壞椒糈而要之糈精米所以)
(饗神屈原五月五日自投泪羅而死楚人哀之每至此日以竹筒貯米投水祭之方云語見离騷祭神米也蜀二作精非)
(楚)餽賢屈乘桴追聖丘飄然天外步豈肯區中囚(愈肯或作有)楚
些(蘇个切楚語助辝)待誰弔賈辭緘恨投翳明(孫曰謂掩翳其明也)弗可曉(弗或)
(作不)祕䰟安所求氣毒放逐域蓼(茶蓼芳菲花䦕皃疇田疇)雜芳菲疇當春
忽淒涼不枯亦颼飀貉謠衆猥欸(貉或作豹飲或作誶方从杭蜀本云欸音烏來切楚)
(詞九章欸秋冬之緒風又楊子始皇方獵六國而翦牙欸王逸曰欸嘆也方言曰欸然也南楚凡言然曰欸元次山有欸)
(乃曲亦音靄今按方說是也欸說文亞改切又烏來切譍也史記項羽紀作唉亦音烏來反說文同黃魯直讀欸乃爲)
(襖靄誤矣今或爲作欵字亦誤乃却當音襖也)巴語相咿㗀(与嚘同方云字書无幽字公寄三斈士用咿嚘)
(字征蜀聮句用咿吻字考之字書咿嚘爲正)默誓去外俗嘉願還中州江生(孫曰水微)
(張也)行旣樂躬輦自相勠(音留孫曰并力也躬輦自推車樊曰言水行可楽則躬輦爲勞矣)飲
醇趣明代味腥(孫曰醇謂醇德以酒爲喻故云飲醇明代盛世也腥楚越之食也)謝荒陬(郊陬)
(隅也)馳深鼓利檝趨險驚蜚輶(蜚或作飛)繫石沉靳尚(安楚詞上官大夫靳尚楚)
(之䜛臣讃屈原於懷王者)開弓射鴅吺(孫曰史記鴅吺即驩兜字古文尚書亦以驩兜爲鴅吺堯放之於崇)
(山靳尚鴅吺皆在南方恐其爲鬼爲&KR1090;故欲沉射之也)路暗執屏翳(上步丁切樊曰司馬長卿大人賦時)
(若曖將混濁兮召屏翳誅風伯刑雨師將雨路暗故欲執屏翳戮之應劭曰天神使也)波驚戮陽侯(樊曰)
(揚雄反离騷云陵陽侯之素波兮豈吾纍之獨見許應劭曰陽侯古之諸侯有罪自投江其神爲大波)廣泛信
縹眇高行恣浮游外患蕭(蕭)去中悒稍(稍)瘳振衣造雲闕跪
坐陳清猷得風變䜛巧仁氣銷戈矛(人或作和方云人氣見礼記)名聲照
西海淑問無峕休(豈或作肯方云峕古時字作肯誤也)歸哉孟夫子婦去無夷
猶(愈晉左思吳都賦輕禽狡獸周章夷猶夷猶猶豫也楚詞君不行兮夷猶歸去方作君歸或作歸興)
晚秋郾城夜會聮句
(集注元和十二年七月裴度受命平淮右以郾臣為行蔡州治所公為行軍司馬季正封為判官其)
(詩与正封作於郾城盖九月間蔡未平時也詩凡百韻東野死後公所与聮句者惟此可見耳方云)
(杭蜀本題只此洪曰今本有上王中丞盧院長者非)
從軍古云楽(樊曰王仲宣詩從軍有苦楽但問所從誰)談笑青油幕(孫曰廣雅幕悵也宋刘瑀)
(与顔峻書曰朱脩之三代叛兵一朝居青油幕下作謝宣明面向人青油幕未將幕也以青油縑為之)燈明夜
觀(音貫)棋月暗秋城析(正封上中丞方从古本如此諸本无上中丞三字)羈客方寂歴
驚烏時落泊語闌壯氣衰酒醒寒砧作(愈奉院長方从古本如此諸本无奉院長)
(三字)遇主貴陳力夷凶匪兼弱百牢犒輿師千戶(千戶侯也)購首惡
(正封)平生恥論兵末暮(晚年未或作未方云顔延年詩幼壯困孤介未暮謝幽貞)不輕諾徒
然感恩義誰復論勲爵(愈)多士(賊中將士)被沾汚小夷施毒蠚(丑略)
(切虫行皃)何當鑄劒戟(或作鉅鉟)相與㷌臺閣(正封)室婦歎鳴&KR1295;(古玩切詩東山)
(曰鸛鳴于垤婦歎于室)家人祝喜鵲終朝考蓍龜何日親烝礿(愈礿音薬)閒
使斷津梁(閒或作問方云閒使漢書蒯通張騫傳屡見)潜軍索林薄紅塵羽書靖
(孫曰羽檄也繳者以木蕳為書有急事則插雞羽其上謂之羽檄紅塵羽書靖者謂羽書稀少紅塵不起也)大水
沙嚢涸(正封)銘山子所工插羽余何怍未足煩刀爼(沛公軍㶚上來見項)
(王至鴻門樊噲曰人方為刀俎我為魚肉言賊不足以煩刀俎誅夷)祗應輸管鑰(愈樊曰國語越王勾踐使)
(大夫種行成於吳曰靑委管鑰属國家以身隨之孫曰言賊不足以煩刀俎但當輸送其管鑰而巳)雨矢逐天
狼(韓曰楚詞㪯長矢兮射天狼天狼星名以喻貪殘)電矛驅海若(電矛謂矛戟如電海若海神矛或作)
(刀)靈誅(天誅)固無縱力戰誰敢却(正封)峨(峨)雲梯(天黎切諸葛亮攻郝照於陳倉)
(以雲梯衝車臨城中照以火箭射之乃燒之)翔赫(赫)火箭著連空隳雉堞(音牒臣垣也公)
(羊曰五板而堵五堵而雉)照夜焚城郭(愈)軍門宣一令廟筭建三略(兵法有黃)
(石公三略謂上中下三略也)雷鼓揭千槍(或作鎗方云蒼頡篇曰刈木兩頭說者是也槍字爲正)浮
橋交万筰(正封筰或作莋方云莋當从竹音昨說文曰筊也西南夷以竹索為橋尋以渡水是也少陵詩有連)
(笮動嫋娜字亦作笮)蹂野馬雲騰映原旗火鑠(方云校本一云鑠當作爍)疲氓墜將
拯殘虜狂可縛(愈)摧鋒若貙兕超乘(秦師過周北門超乘者三百乘)如猱玃
(音攫大猿)逢掖服翻慙漫(莫干切或作曼莊子垂漫胡之纓曼胡纓武士纓名也)胡纓可愕
(正封)星殞聞雊雉(雊古豆切唐景龍初有大星殞于西南声如雷野雉皆驚雊星殞者賊敗亡之兆)師
興隨唳鶴(唳音戾苻堅以百万入寇謝玄謝石以八千拒之堅大敗衆弃聞風声鶴唳皆以為王師已至)虎
豹貪犬羊鷹鸇憎鳥雀(愈憎或作讋)燒陂除積聚灌壘失依託(失或)
(作去)憑試諭昏迷執殳征暴虐(正封)倉空戰卒飢月黑探兵錯(黑或)
(作暗)兇徒更蹈藉逆族相㗖嚼(愈)軸轤亘淮泗旆旌連夏鄂大
野縱氐羌長河浴騮駱(正封)東西競角逐遠近施矰繳(音勺孫曰謂結)
(絲於矢繳生絲縷也顔師古曰繳弋射其矢為矰)人怨童聚謠天殃鬼行瘧(愈)漢刑
支郡黜周制閑田削(計作間漢支郡如楚王削東海趙王削常山是也周制諸侯有功者間田以禄)
(之有削地者歸之間田)侯社退无功鬼薪(文帝三歲刑曰鬼薪言取薪給宗廟也)懲不恪
(正封)余雖司斧鑕(音質斧也孫曰公為行軍司馬主罰)情本尚丘壑且待獻俘囚
終當返耕穫(愈)藁街陳鈇鉞(孫曰漢長安街也蛮夷邸在其中誅罰人於此鈌莝斫刀也)
桃塞(西京賦曰北有重險桃林之塞)興錢鎛(上子踐切銚也鏄鎒也農器)地理畫封疆天
文掃寥廓(正封)天子憫瘡痍將軍禁鹵掠策勲封龍額㷌獸獲
麟脚(愈獲方作獵云龍額平原縣名刘氏音額崔浩音洛此詩用魏闕秦關龍額麟脚皆借對也獸或作騎麟脚見)
(子虚賦射麋脚麟韋昭曰持引其脚也家語謂魯西狩子鉏商獲麟折其前足載以歸豈用此耶今按歸獸用書序語)
(對策勲為切但當獸作狩義耳)詰誅敬王怒給復(音福前漢民産子復注云不役使也)哀人瘼
澤髮解兜牟(或作鍪方云古通用)&KR0755;顔傾鑿落(正封駞音陀酡面赭楚詞美人旣醉朱顔酡鑿)
(落飲器楽天詩銀含鑿落琖金屑琵琶槽)安存惟恐晚(安存或作存安)洗雪不論昨暮鳥
巳安巢春𧖟看滿箔(愈箔音泊以竹為箔所以盛蚕)声明動朝闕光寵耀凉
洛旁午降絲綸中堅擁鼓鐸(正封孫曰漢光武与王尋戰衝其中堅中堅謂大將居中以堅)
(銳自輔故云中堅此言裴度凱族擁鼓鐸而歸也)密坐列珠翠高門塗粉雘跋朝(猶言)
(㪯朝也)賀書飛塞路歸鞍躍(愈)魏闕横雲漢秦關束岩㠋(音咢崖也)
拜迎羅櫜鞬(居言切以藏矢晉重耳曰右属&KR1060;鍵以与君周旋左傳)問遺結橐橐(正封)江
淮永清晏宇宙重開拓是日號昇平此年名作噩(愈元和二年歲在丁)
(酉)洪赦方下究(或作救方云鷄冠子上情不下究淮南子号令不能下究漢燕王旦傳主恩不得下究作)
(究爲是)武飈亦旁魄(步角切封禅書曰旁魄四塞廣被也)南據定蠻陬北攫空朔
漠(正封)儒生愜教化(愜方作怯)武士猛刺斫(上七亦切孫登呼楊駿曰刺刺斫斫)吾相
兩優游他人雙落莫(愈)印從負鼎佩門爲登壇鑿再入更顯
嚴(顯或作深方云顯嚴見吕氏春秋)九遷弥謇諤(正封)賓筵盡狐趙導騎多衛
霍國史擅芬芳宮娃分綽約(愈娃於洼切集注宫女也風俗通曰楚人謂美色爲娃分賜也)
(綽約柔弱皃莊子服膚若冰雪綽約若処子宫或作官非是)丹掖列鵷鷺洪鑪衣狐狢摛
文揮月毫講劒淬霜鍔(正封)命衣備藻火賜樂兼拊摶兩厢鋪
氍毺(上音衢下山芻切風俗通曰織毛褥謂之氍毺)五鼎調勺藥(愈方云勺薬五味之和也子虚賦及)
(文選凡四見皆音酌略姚令威曰後語有仍祈却老薬此當異讀)帶垂蒼玉佩轡蹙黃金絡
誘接謂登龍(謂或作諭)趨馳狀傾藿(正封藿音霍葵類能向日)青娥(眉也)翳長䄂
紅頰吹鳴籥儻不忍辛勤何由恣歡謔(愈)惟當早富貴豈得
暫寂寞但擲雇笑金仍祈却老藥(正封)殁廟配罇斝生堂合毊
(音喬𡭗雅大磬謂之毊)鑮(音傳𡭗雅大鍾謂之鑮)安行庇松篁高卧枕莞蒻(愈莞音菅)
(蒻音弱所以為席菅草蒻蒲也莞或作官)洗沐恣蘭芷(楚詞浴蘭湯兮沐芳華)割烹厭脾臄
(其虐切詩曰善肴脾臄臄)喜顔非忸怩逹志無隕穫(正封隕或作殞方云見儒行萹)詼諧
酒席展慷慨戎裝著斬馬祭旄纛(孫曰以旄中尾大如斗繫馬軛上謂之旄纛師行則)
(用之)炰羔礼芒屩(愈草屦也史記虞卿躡屩擔簦礼謂礼士)山多離隱豹野有求伸
蠖(音獲屈伸䖝也)推選閱羣材薦延搜一鶚(正封)左右供謟譽親交獻
䛕噱(其里切說文大笑也關嗢噱終日)名聲載揄揚權勢實熏灼(愈熏或作薰方云詩)
(憂心如熏毛傳熏灼也漢谷永傳潘岳西征賦皆用无作薰者)道舊生感激當歌發酬酢羣
孫輕騎紈下客豐醴酪(正封)窮天貢賝(与琛同)異市海賜酺(音蒲又音)
(步)醵(其虐切合錢飲酒)作樂鼔還槌從禽弓始彍(愈彍音廓說文曰弩滿也)取歡
移日飲求勝通宵博五白(孫曰博齒也韓曰屈原曰成梟而中呼五白注五白五木也刘𥙿与)
(毅樗蒲𥙿厲声叱五木即或盧)氣爭呼六竒心運度(正封)恩澤誠布濩(音護祝曰布露)
(也前漢布濩閎澤樊曰封禅頌非惟如之我布濩之)嚚頑巳簫勺(音酌諸本簫作蕭方漢房中歌蕭勺羣慝)
(晉灼曰簫舜楽勺周楽言以楽征伐也顔師古曰教化行則逆乱之徒交散也)告成上云亭(封禅書伏羲至)
(湯封泰山禪云云黃帝封泰山禅亭亭云亭二山名也)考古垂矩(隻憂縛切度也馬融尋曰規墓矩彠古封)
(禅之君或禅云云或禅亭亭)前堂清夜吹東第良晨酌池蓮折秋房院竹
翻夏籜(正封)五狩朝恒岱三畋宿楊柞(音昨長楊五柞漢宫名揚雄曰振師五柞習馬)
(長楊)農書年討論馬法長懸格(愈格音各孫曰武帝時有善相馬者東京門献作銅馬法此說)
(思非格亦廢也馬法謂司馬法字見揚雄美新懸或作廢)雪下收新息(蔡州縣名)陽生(十月也)過
京索(應破曰京縣名今有大索小索亭收或作牧方云漢書索皆音山客切惟文選功臣贊有桑各一音)爾牛
時寢訛我僕或歌咢(正封五各切孫曰詩或歌或咢比於琴瑟曰歌徒擊鼓曰咢)帝載(載功)
(也書然帝之載)彌天地臣辭劣螢爝(音爵炬火也劣或作勿)爲詩安能詳庶用
存糟粕(愈存方作等)
朱文公校昌黎先生文集卷之八
