朱文公校昌黎先生集卷之二十六(考異音釋附)
碑誌
唐朝散大夫贈司勲員外郎孔君墓誌銘
(方无郎字韓曰孔子三十六世孫)
昭義節度盧從史有賢佐曰孔君諱戡字君勝從史爲不法
君隂爭不從則於會肆言以折之從史羞面頸發赤抑首伏
氣不敢出一語以對(頸一作顔伏或作吐方云叔孫通傳所謂伏抑首者也作吐非今按漢傳言)
(㐲仰首言㐲地而抑首也此言㐲氣猶言屏氣耳与漢傳語異)立爲君更令改章辭者前後
累數十坐則與從史說古今君臣父子道順則受成福逆輒
危辱誅死曰公當爲彼不得爲此從史常聳聽喘汗(死下或有且字)
(常或作當非是)居五六歲益驕有悖語君爭无改悔色則悉引從亊
空一府往爭之(色或作意亦通作也非是)從史雖羞退益甚君泣語其徒
曰吾所爲止於是不能以有加矣(以有或作有以)遂以疾辭去卧東
都之城東酒食伎楽之燕不與當是時天下以爲賢論士之
宜在天子左右者皆曰孔君孔君云(方无者字皆上方从閣本有唯字或无復出孔)
(君字或複出云字)會宰相李公鎮揚州首奏起君君猶卧不應(猶或作独)
從史讀詔曰是故舍我而從人耶即誣奏君前在軍有某事
上曰吾知之矣奏三上乃除君衛尉丞分司東都詔始下門
下給亊中吕元膺封還詔書上使謂吕君曰吾豈不知戡也
行用之矣明年元和五年正月將浴臨汝之湯泉壬子至其
縣食遂卒年五十七公卿大夫士相弔於朝処士相弔於家
君卒之九十六日詔縛從史送闕下數以違命流于日南遂
朝贈君尚書司動員外郎蓋用嘗欲以命君者信(音伸)其志其
年八月甲申從葬河南河隂之廣武原(南下或有府字隂下或有鄕字廣武原方)
(作某地云唐河南府无河隂縣今按元和郡國志河南府有河隂縣)君於爲義若嗜欲勇不
顧前後於利與禄則畏避退処如怯夫然始㪯進士第自金
吾衛錄事爲大理評事佐昭義軍(上下或有及字軍下或有帥字)軍帥死從
史自其軍諸將代爲帥(或无自其字)請君曰從史起此軍行伍中
凡在幕府唯公無分寸私(分或作方非是)公苟留唯公之所欲爲君
不得巳留一歲再奏自監察御史至殿中侍御史(君或作居)從史
初聽用其言得不敗後不聽信惡益聞君棄去遂敗祖某某
官贈某官父某某官贈某官(諸本作祖如圭皇海州司戶贈工部員外郎父岑父皇著作郎)
(贈駕部員外郎方从蜀本云仐本所紀父祖官聀多誤盖後人續增公諸志皆載三世此只言父祖巳非考世系表及孔)
(戣志此以如珪作如圭郎中作員外郎著作佐郎為郎又非也駕部乃戡贈官此以為其父所贈又非也今按此姑从)
(方本无大利害但方詆諸本止載二世為不入例而其所拠之本此志亦只載二世云駕部乃戡所戡官而戡实贈司勲)
(皆非是世表戣志与此志文亦未知其熟為得失恐皆未足以判其是非也)君始娶弘農楊氏女
卒又娶其舅宋州刺史京兆韋屺女皆有婦道凡生一男四
女皆幼前夫人從葬舅姑兆次卜人曰今兹歲未可以祔從
卜人言不祔君母兄戣(音逵)尚書兵部員外郎母弟戢殿中侍
御史以文行稱朝廷將葬以韋夫人之弟前進士楚材之狀
授愈曰請爲銘銘曰
允義孔君兹惟其藏更千萬年無敢壞傷(方从杭本无傷字〇今按此傷字諸)
(本皆有文理音韵皆无可疑方氏特以杭本脱漏遂不之信寕使此銘為歇後語而不肯以諸本𥙷之)
故中散大夫河南尹杜君墓誌銘(或无散字君方作尹)
杜氏自戴侯畿始分戴侯之子恕爲幽州刺史今居京兆諸
杜其後也其季寬孝廉郎中寬後三世曼爲河東太守葬其
父洹水之陽(方无之陽字)其後世皆從葬洹水及正倫爲太宗宰
相猶封㐮陽公太宗始詔葬京兆㐮陽公無子以兄正藏子
志靜後遂嗣襄陽公生僑爲懷州長史棄官老沁水上爲富
家卒葬懷州武陟長史生損爲左司郎中卒贈少大理(或作大理)
(少卿)大理生廙(音異大理或作少卿)爲鄭州錄亊參軍死思明乱贈吏部
郎中公諱謙字某郎中第三子㪯進士第司徒北平王燧戰
河北掌書記累官至監察御史其後佐徐泗州軍遂至濠州
刺史徐泗州軍乱以兵甲三千人防淮道不絶(晁本如此方及諸本甲三)
(千人四字皆在下文金魚之下而魚下復有兵字殊无理甲字以疑衍或當在兵字上姑闕以竢知者)有功加
御史中丞賜紫衣金魚入爲刑部郎中以能官拜蘇州刺史
旣辭行上書曰李錡且反必且奏族臣上固爱其才書奏即
除吏部郎中(或无中字)遂爲給亊中出爲商州刺史金商防禦使
改河南少尹行大尹事半歲拜大尹元和四年十一月二十
二日无疾暴薨年六十明年二月甲午從葬懷州夫人常山
郡君張州彭州刺史贈礼部侍郎蔇(九利切)之女生子男三人
柔立爲天長主簿詞立爲壽州參軍誼立爲順宗挽郎女一
人(順上或无爲字)將葬公之母兄太斈博士冀與公之夫人及子男
女謀曰葬宜有銘凡與我弟游而有文者誰乎遂來請銘銘
曰杜氏大家世有顯人承継綿綿以及公身始爲進士乃
篤朋友及作大官克施克守(及作或作乃作)纂辭奮筆涣若不思公
牒盈前笑語指麾禄以給求食以會同不畜不收庫廐虚空
事在于人日遠日忘(在于一作不在)何以傳之刻此銘章
唐銀青光禄大夫守左散騎常侍致仕上柱國㐮陽
郡王平陽路公神道碑銘
(平陽或作陽平方从石本云攷唐世系表當从平陽今按此篇多從方氏所據石本)
惟路氏遠有代序自隋尚書兵部侍郎諱衮四代而至冀公
(衮或作充方从石本云閣杭本世表作兖代或並作世)冀公諱嗣恭以小邑蕭關令發
聞開元受賜更名書于太史(令下或有問字賜或作錫)治行灵州終功南
邦享有丕祉紹開厥家官至兵部尚書封冀國公薨贈尚書
右僕射司空(治或作始或无司空字)公諱應字從衆冀公之嫡子用大
臣子謹飭擢至侍御史著作郎選刺虔州(選或作迁)割餘雩都作
縣安遠以利人屬(餘或作隷人或作民下同)鑿敗灘石以平贛(古暗切又音感水名)
(在豫章唐史云鑿贛石挭嶮以通州道)梗陶甓而城罷人屡築詔嗣冀封又加
尚書屯田郎中進服色遂臨于温築隄岳城横陽界中二邑
得上田除水害(上田或作上苗)拜尚書兵部郎中兼御史中丞淮南
軍司馬改刺廬州又甓其城人不歲苫(或作苦)入爲尚書職方
郎中兼御史中丞佐塩鐵使使江東有功用半歲歴常州遷
至宣歙池觀察使進封襄陽郡王(或作公非是)至則出倉米下其
估半以廩餓人蜀闢誅行軍千五百人於蜀(蜀闢或作刘闢或蜀下别有刘)
(字)李錡將反以聞置鄕兵萬二千人錡反命將期以卒救湖
常坐牢江東心錡以無助敗縛作響山亭營軍于左右權丞
相善之鑱其說響山石居宣(響山宣州山名)五年以疾去位校其倉
得石者五十萬餘府得錢千者八十萬(石者方无者字)公之爲州逢
水旱喜賤出與人歲熟以其得收常有贏利故在所人不病
飢而官府畜積(人或並作民贏或作餘)元和六年天子憫公疾不可煩
以職即其処拜左散騎常侍以其禄居其歲九月望薨于東
都正平里第年六十七(歲上或无其字年上或有享字)明年葬京兆萬年少
陵原夫人滎陽鄭氏祔旣其子臨漢縣男貫與其弟賞貞謀
曰宜有刻也(旣下或有而字)告於叔父御史大夫鄜坊丹延觀察使
恕因其族弟進士羣以來請銘遂以其事銘曰
冀公之封維艱就功㐮陽継大啓慶自躬于虔洎温厥緒旣
作以及職方遂都邦伯朝夕人事下完上实師于其鄕鄰宼
逼屈營居響山牆屋脩施(脩諸本皆然方弃不錄而直作循字說見首篇)襃功刻表
丞相之辭(功方作加)受代而家叙䟽及邇病不能廷食禄卒齒凡
代大家維難其保(凡代一作凡世)旣顯旣願戒于終咎(願或作碩)伊我㐮
陽克愼以有延卑後承莫不率守(承或作丞)有墓于原維樹在經
(在或作有)以告無期博士是銘(博士或作傳世按公是时正爲博士或作非是)
烏氏廟碑銘
元和五年天子曰盧從史始立議用師于恒乃隂與寇連夸
謾兇驕出不遜言其執以來其四月中貴人承璀(七罪切)即誘
而縛之其下皆甲以出操兵趨譁牙門都將烏公重胤當軍
門叱曰天子有命從有常敢違者斬(從下或有者字)於是士皆歛兵
還營卒致從史京師壬辰詔用烏公爲銀青光禄大夫河陽
軍節度使兼御史大夫封張掖郡開國公居三年河陽稱治
詔贈其父工部尚書且曰其以廟享(其以或作以其)即以其年營廟
于京師崇化里軍佐竊議曰先公旣位常伯而先夫人無加
命號名差卑於配不宜語聞詔贈先夫人劉氏沛國太夫人
八年八月廟成三室同宇祀自左領府君而下作主于第乙
巳升于廟(三室同宇方云史記谓陽五帝庿同宇韋昭曰謂上同下異也宇一作牢兆今按後漢以來公私)
(廟制皆爲同堂異室方說是也)烏氏著於春秋譜於世本列於姓苑在莒者
存在齊有餘枝鳴皆爲大夫(斉下或有者字餘下或有有字)秦有獲爲大官
其後世之江南者家鄱陽處北者家張掖或入夷狄爲君長
唐初察爲左武衛大將軍實張掖人其子曰令望爲左領軍
衛大將軍孫曰蒙爲中郎將是生贈尚書諱承玼字某(贈下或有)
(工部字玼或作治方云新史承玼有傳字德潤重胤傳亦云承玼子也温公考異嘗加辨正宋樊本皆作承玼盖許孟容)
(嘗爲承玼碑石本猶傳於世新傳盖本此也)烏氏自莒齊秦大夫以來皆以材力
顯及武德以來始以武功爲名將家開元中尚書管平盧先
鋒軍屬破奚契丹(属或作屡今按属以連属之意)從戰捺(奴曷切)禄走可突
干(諸本多作突于或作汗于方从許碑定从干云可突干契丹之勇將也新傳奚契丹入宼承玼破於捺禄山又戰白)
(城承玼按隊出其右斬首万計可突干奔北)渤海擾海上至馬都山吏民逃徙失
業尚書領所部兵塞其道壍原累石綿四百里深高皆三丈
宼不得進民還其居歲罷運錢三千萬餘(或无擾海字方从李本增云新傳亦)
(考累或作壘許碑云武藝出海濱至馬都山屠䧟邑公以本營土馬防遏要害武藝即渤海主也)黑水室
(南曰契丹)以騎五千來屬麾下邊威益張其後與耿仁智
謀說史思明降思明復叛尚書與兄承恩謀殺之事發族夷
尚書獨走免(許碑承恩承玼之從父兄也)李光弼以聞詔拜冠軍將軍守
右威衛將軍檢校殿中監封昌化郡王石嶺軍使(石嶺或作左領方云)
(杭蜀粹与許碑新傳皆作石嶺)積粟厲兵出入耕戰以疾去職貞元十一年
二月丁巳薨于華隂告平里年若干(許碑年九十六)即葬於其地二
子大夫爲長季曰重元爲某官銘曰
烏氏在唐有家於初左武左領二祖紹居(左領或作右領)中郎少卑
屬于尚書不償其勞乃相大夫授我戎節制有壃墟(制有或作有其)
(壃或作疆)數備禮登以有宗廟(方无數字登下有壇字〇今按數備礼登數字乃名位不同礼亦異)
(數之數言制數旣備礼亦增崇也袁氏廟碑所謂數以立廟亦是此意若如方本即上句巳言授節不應至此始言登壇)
(况登壇又與立廟不相關乎)作廟天都以致其孝右祖左孫爰響其報(蜀本)
(文苑作左祖右孫今按廟制以四爲上方本爲是)云誰其子其有無孫(其有或作就其)克對
無羞乃惟有人(克方作光)念昔平盧爲艱爲瘁大夫承之危不棄
義四方其平士有怠息來覲來齋以饋黍稷
唐故河東節度觀察使滎陽鄭公神道碑文
河東節度使贈尚書右僕射鄭公葬在滎陽索上元和八年
六月庚子太史尚書比部郎中護軍韓愈刻其墓碑曰司馬
氏遷江南有鄭豁者仕慕容垂國爲其太子少保其孫简當
拓拔魏爲滎陽太守後簡者號其族爲南祖南祖之鄭入唐
有爲利之景谷令者曰嘉範於公爲曾祖是生撫俗爲泗之
徐城令徐城生公之父曰洪卒官涼之戶曹參軍(涼之或作涼州)公
諱儋(都甘切)少依母家隴西李氏舉止異凡兒其舅吏部侍郎
季卿謂其必能再立鄭氏(季或作李謂下或有曰字方本謂作曰其必作必其)稍長能
自課學明左氏春秋(課或作謀〇今按蜀志出師表自謀字文選亦作自課恐公用此語)以進
士選爲太原參軍事對直言策拜京兆高陵尉考府之進士
能第上下以實不姦樊僕射澤以襄陽兵戰淮西公以參謀
留府能任後事戸曹殯于涼涼地入西戎自景谷徐城三世
皆未還滎陽葬公解官舉五喪爲三墓葬索東徐城墓無表
公能幼長哀感心求不置以得舊人指告其處(公能下或有使字方无哀)
(字云自少而長求之不置也今按心字當属下句)其後爲大理丞太常博士遷起居
郎尚書司封吏部二郎中能官舉其名德宗晚節儲將於其
軍以公爲河東軍司馬能以無心處嫌間卒用有就(間或作問非是)
(或无卒字有就或作其說非是)貞元十六年將說死即詔授司馬節節度河
東軍(方云考嚴綬傳將說李說也或无即詔字馬下或无複出節字)除其官爲工部尚書太
原尹兼御史大夫北都留守公之爲司馬用寬廉平正得吏
士心及昇大帥持是道不變(昇方作升帥或作師)部將有因貴人求要
職者公不用用老而有功無勢而遠者削四鄰之交賄省姱
嬉之大燕校講民事施罷不竢日(姱或作誇校講或作講校)用能以十月
成政氓征就寬軍給以饒(氓或作賦或作民)十七年疾廢朝夕八月
庚戍薨享年六十一天子爲之不能臨朝者三日(或无能字)贈尚
書右僕射即以其年十月辛卯葬索上疾比薨醫問交道比
葬弔贈賜使者相及凡河東軍之士與太原之氓吏及旁九
郡百邑之鰥寡外夷狄之統於府者聞公之薨皆哭曰吾其
如何(軍下或无之字或作之軍氓方作民)公與賓客朋遊飲酒必極醉投壷博
弈窮日夜若樂而不厭者平居簾閣據几終日不知有人(與或)
(作爲若方從閣蜀本作苦〇今按二本之无文理有如此者而方皆从之可怪也)别自號白雲翁(方云)
(令狐楚嘗爲太原從事唐志有表奏七卷目號白雲孺子盖以媚儋也)名人魁士(昌氏春秋云疾斈而不能)
(爲魁士名人者未之有也)鮮不與善好樂後進及門接引皆有恩意(与善属上)
(句好楽属下句方从蜀本以善爲其而連好楽而句又云名人魁士吕氏春秋語今按蜀本无理又如此而方从之然)
(不言閣柆本則二本固與它本同矣方最信此三本今旣自有不同方乃舍二本之明白而从一本之訛謬則其取舍又)
(自不可曉者非獨古本誤之也)始娶范陽盧氏女生仁本仁約仁載皆有文
行二季舉進士皆早死仁本爲後子獨存不樂舉選年三十
餘始佐河陽軍後娶趙郡李氏生三女二夫人凡三男五女
長女嫁遼東李繁繁亦名臣子有才學遺命二夫人各别爲
墓不合葬系曰
士常患勢卑不能推功德及人(常或作嘗下同)常患貧無以奉所欲
得(患下或有势字)若鄭公者勤一生以得其位而曾不得須臾有焉
雖然觀其所旣立其可知巳嗚呼哀哉
魏博節度觀察使沂國公先廟碑銘
(或有田氏字别本云朝議郎守尚書比部郎中史舘修撰護軍韓愈奉勑撰歐陽公曰自天聖以)
(來斈者多讀韓文而患集本舛訛推予家本更校時人共傳號爲善本及後集錄古文得韓文之刻)
(石如羅池黃陵廟碑之類以校予家集本舛謬猶多若田弘正碑則尤甚盖由諸本不同往往妄加)
(改易今以碑校印本初未必誤多爲校讎者妄改易之乃知文字之傳久而轉失其真者多矣則校)
(讎之際决於取舍不可不謹也)
元和八年十一月壬子上命丞相元衡丞相吉甫丞相絳召
太史尚書比部郎中韓愈至政事堂傳詔曰田弘正始有廟
京師朕惟弘正先祖父厥心靡不嚮帝室訖不得施乃以教
付厥子維弘正銜訓事嗣朝夕不怠(事嗣或作嗣亊嗣下或有于字〇此篇今亦从)
(方本所據石本)以能迎天之休顯有丕功維父子繼忠孝予維寵嘉
之是以命汝愈銘欽哉惟時臣愈承命悸恐明日詣東上閤
門拜䟽辭謝不報退伏念昔者魯僖公能遵其祖伯禽之烈
周天子實命其史臣克作爲駉(古熒切)駜(皮必切)泮閟之詩使聲
于其廟以假魯陵今天子嘉田侯服父訓不違用康靖我國
家(服上或有能字靖或作静)蓋寵銘之所以休寧田氏之祖考而臣適執
筆隷太史奉明命其可以辭(或无隷字)謹案魏博節度使銀青光
禄大夫檢校工部尚書兼魏州大都督府長史御史大夫沂
國公田弘正北平盧龍人(州或作博或无兼字)故爲魏博諸將忠孝畏
愼田季安卒其子幼弱用故事代父人吏不附迎弘正於其
家使領軍事弘正籍其軍之衆與六州之人還之朝廷悉除
河北故事比諸州故得用爲帥巳而復贈其父故滄州刺史
兵部尚書母夫人鄭氏梁國太夫人得立廟祭三代曾祖都
水使者府君祭初室祖安東司馬贈襄州刺史府君祭二室
兵部府君祭東室其銘曰
唐繼古帝海外受制(此據石本外或作内受或作臣)狎于太寧燕盗以驚(狎或)
(作治)羣黨相維河北失平號登元和大聖載營風揮日舒咸順
指令嶪嶪(音業山高)魏土嬰兒戲兵(嬰兒謂懷諫)吏戎愁毒莫保腰頸
(或作領)人曰田侯其德可倚呌譟奔趨乘門請起田侯攝事奉
我天明(天或作王方云左傳范氏中行氐反易天明注言不事君也又云二三子順天明公語出此)束縛
弓戈考校度程提壃(与疆同)籍戶來復邦經(提或作提)帝欽良臣曰
維錫予嗟我六州始復故初告慶于宗以降命書(于宗或作宗廟以降)
(或作降以)旌節有韜豹尾神旗櫜兜戟纛以長魏師(櫜方作蜀本作櫜石本)
(同但省文耳〇今按櫜謂弓服橐乃囊之无底者非兵仗也當从石本)田侯稽首臣愚不肖迨
兹有成祖考之教帝曰俞哉維汝忠孝予思乃父追秩夏卿
嫓德娠賢(媲匹詣切娠之刃切又音身嫓配也娠孕也言梁國配兵部之德娠賢謂生弘正也左氏后緍方娠)
梁國是榮田侯作廟相方視阯見于蓍龜祖考咸喜暨曁(音忌)
(果毅也礼戎容曁曁)田侯兩有文武訖其外庸(謂外庸之訖則當入爲輔相)可作承
輔(承或作氶)咨汝田侯勿亟勿遲覲饗式時爾祖爾思(饗或作嚮爾祖爾思)
(方作祖考之思或作爾祖之思)
朱文公校昌黎先生集卷之二十六
