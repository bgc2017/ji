午溪集卷二
元陳鎰撰
五言古詩
聚星堂與諸文士宴集分韻得凉字
良會不易得清秋宴高堂佳哉數君子玄髮俱已蒼心
親無遐邇謂我如同鄉共結文字緣憂樂無相忘世道
一如此風塵日飛揚放懷聊自遣終焉多感傷冥冥鴻
鴈来幽幽蘭桂芳物情固有適吾徒幸小康相勸盡尊
酒庶用慰凄凉
九日次韻周學錄
重陽今朝是觸目皆兵戈青山豈不好何由陟嵯峨菊
花泫清露楓葉飄寒波覩物增盛懷奈此時未和流年
易超忽百世如鳥過於焉屏煩慮酌酒還高歌因觀作
吏人動輒遭譏訶奔馳風塵際憂患日已多吾徒守儒
素其樂當如何
再遊雅山分韻得秋字
人生宇宙内起滅同浮漚云胡事形役局局懷抱憂今
我及數子蕭散真寡儔已無外物縶偶往成勝游佳哉
雅山境翠竹森琳球復此展清宴興逸聊賡酬林深鳥
雀聚原曠禾黍稠時序良易邁不樂將焉求回途更延
覽天風盪衣裘薄暮微雨過輕寒釀深秋
游延慶寺
久厭城市喧偶出覽佳勝迢迢轉溪灣翳翳入山逕林
深寒日薄塔聳秋雲净翠光冷松杉古韻度鐘磬躋石
遂幽討掬泉足清興忽聞禪老偈頗發騷人詠塵空性
自澄妄去心始定因悲射利徒擾擾一何競
次韻冷冷軒
彼美玉山泉涓涓出深谷滙作井洞幽其下龍蟠伏餘
流散無聲清寒入山木曲折數里遥故遶詩人屋簷間
寒月映簷外秋雲宿分貯歸瓶&KR1125;不用接脩竹清聲惟
在耳久聽天機熟寄語冷冷軒吾當挂冠服
奉和經略使李公景儀古詩一首并呈參政石
末公
栝蒼實小郡居民守寒慳食鮮乃釣水茹美聊採山邇
来遭喪亂奔走不暫閑蕭條桑柘邨門巷生榛管仰瞻
使星臨宛若天開顔仁風播清穆英氣摧䧺姦勤勞奉
王事轍迹周塵寰恩波總沾沛下逮&KR1137;與鰥大參石末
公理亂歷險艱精誠懸赤日烈烈照兩間斯文賴宗主
慰我衰老瘝願言布陽春共挽生意還
呈孫都事
朔寒苦積隂烈風無時休况茲在萬山居然抱窮愁矯
首瞻王眀偏照東南州陽春一以布皇華載咨諏感彼
草木秀使我瘡痍瘳願安黎庶心六轡少淹留
薄采泮池芹終朝不盈手邇來卧空谷蓬室甘老朽餘
生偶然全當此喪亂後幸逢治化新民弊賴繩糾我公
負經濟乃出羣賢首彙征徵自茲海内歸渾厚
送易安道往金陵
易侯來栝蒼朔雪尚留凍春陽一以敷生物欣稍衆辟
書復寵招急起走鞭鞚江山麗金陵闊視天宇空我慙
遯林陬道遠阻迎送寄情聊賦詩語拙不可誦期君在
丹霄佇聽清風頌文運時方興及茲為大用
次韻葉文範訓導雜詠八首
留此巖避暑
何年留此岩洞壑深蔵幽懸崖石棧細佛屋居上頭聞
君日登覽頗遂平生遊想當入空翠決&KR1071;香氣浮林深
遠溽暑池淨涵清秋逢僧作茗供庶可終日留人生濁
世中萬物同一漚今我衰且蹇亦復事林丘臨風誦君
詩勢利兩俱休
西澗暑夕懷友
青山一何高流水一何長念君守澗阿何因共相羊及
茲暑雨霽遥夜生微凉居然抱幽獨四顧皆崇岡而我
當此夕忽復病起牀徐行大溪上月在天中央衆星自
隠見耿耿亦有光豈不增感懷沈吟寄來章
山中晚步
詩人在山中時夏忘熱惱壮心久已降想若風旌倒待
月升山椒延風来木杪齋居近邨墅桑竹自環遶更覺
農事饒連畦秀禾稻川坂窈而深頗勝桃源好緩策經
壑丘恬目送雲鳥安得遠相從逍遥共論道雖云途路
難無使音書杳人生諒有分且復散冲抱
再遊留此巖
韻士得幽趣名山還再尋逍遙清凉界披豁煩熱襟粲
粲古桂花娟娟青竹林慧日散佳彩慈雲結輕隂超然
外形迹静焉觀我心境空無礙物地勝多布金業緣尚
覺淺味道殊喜深薄暮想忘歸坐聆清磬音
賀西澗主人祈雨有應
夏旱雨有數聚巫還可求今年忽大旱疲民實煎憂澗
西隠君子精誠達冥幽沛然得甘霔白水滿田疇持杯
會鄰里共賀百榖秋館賓栝中彦亦覺喜氣浮詩成遠
相寄念我儒家流我昔為冷官一飯不易謀只今願年
豐買田歸偃休
遊東巖
高岩暑雨霽晨光眩初陽客子適登覽捫蘿陟層岡絶
壁倚孤峭老樹鬱青蒼巍然頂僧廬金像眀滿堂鮮颷
度危閣寶幢動鳴璫仰視天宇寬勝境何清涼傍有梁
氏祠其人久已亡曾經禦強寇率兵此潛蔵事往名則
留興懷多慨慷至今人避亂固守全一方我家岩之陬
依棲幸安康約子當再游飛佩高頡頑
西澗吟
有客在澗西掬泉弄秋月委心任自然稍稍忘藴結空
山更何有白雲静堪悦時還掺孤琹清音随意發却復
念故廬州城暮天闊落葉飛不停歲月去飄忽世道猶
﨑嶇歸計那可决浩歌一長歎凉颷激疎樾
午溪新堰
開堰午溪上百畝可灌之長輸不盡流盖有源頭為興
言百世計生理始於茲雖然藉地利亦用人力施禾菽
既沾澤稍稍慰農私園田久荒者一旦皆見治經營非
我能廢興乃其時感君相問勞為作新堰詩
題憲使單公寧山詩卷
茲山幾千仞岩谷蔵﨑嶔屹然大自在岡巒欝層林長
風息怒號微雲散輕隂勢摩蒼穹高氣壓后土深皇皇
繡衣使日夕頻登臨千里寄一瞬浩蕩開䧺襟愛此成
雅號處静悦我心岩岩衆所瞻令名垂古今
次韻春日友人過訪
門前不盡溪種柳高十尋時雨忽然過蕩漾春水深好
鳥鳴間關動我懷友心正謀尊酒盈感子亦遠臨持杯
起相酬清談豁冲襟世故尚艱難思古復慨今子乃久
羇旅孤情寄高吟戀戀未成别華月生東林
次韻葉訓導同飲且懷道元上人
人生出處異所歷多悲歡惓翮戀故林縱鱗思狂瀾焉
知我輩人守静心自寬相逢秋正中皓月如銀盤有此
尊酒盈可浣憂恨端君言方外友一往骨已寒御觴忽
不樂清賞情易闌余亦重懷感臨風寄長嘆
次韻吳仲懷學錄理髮有感
君子遯林壑德潤日以滋清晨唘重門理髮延輕颸比
櫛去其垢心惬乃自知盈顛忽種種覩茲却興悲感懷
寄吟詠秀句何瓌竒默傷時序邁蹭蹬無所施風塵况
擾擾涉歴世故危雖云髮早白年實未及衰惟昔踐場
屋曾折丹桂枝功名姑少試其志在遠期而我苦節士
亦復懷明時為子歌欲放歌罷還自嗤
郡中次友人韻
茂宰遠見招偶此到公府留連日復日及茲已徂暑子
乃自遠回衣濕冒風雨如何父母邦栖栖若行旅賴有
同心朋尊酒忘賓主謂言喪亂餘一飯皆天與我亦念
前冬登山聽鼙鼔然火中夜行子實同此苦虎口幸脱
生佚老還可許且當浩浩歌無為踏甕舞
呈麗水吳眀府
眀廷重守令茂宰出選掄公家世簮紱接踵皆良循麗
邑雖曠僻風俗稍朴淳自公下車来息彼凋瘵民秉公
守廉節敷政從寬仁睠此垂老年獲覩化瑟新熙熙百
里内物象俱含春行看政治理飛舄登要津
九日次韻葉訓導
二年喪亂餘隠居聊種菊佳節倏已臨稍覺天氣肅杜
門澹無營不與世馳逐凉風&KR0978;高原殘陽挂疎木於焉
寄登覽悠然豁心目為樂當及時歲月去還速吾里窈
而深子亦來卜築幸此隔清溪扁舟時往復所欣道義
交固無榮與辱相逢輒命觴開軒遠山綠
避亂西澗和蔡伯玉餞别韻
携家逃亂世登君川上樓自非宿昔心曷肯為我謀開
軒納遠山展席臨清流時游古仙岩頗憶阮與劉世路
尚風塵此地殊深幽居然欣有托不覺成遲留眷眷終
不怠此意誰能酬片言寫莫既感戴如山丘茲焉動歸
興孟夏麥已秋握手未忍别碧雲生晚愁
次韻梁天與
憶子遠相過開酌梅花前微風自溪來素月當空懸結
歡良未久執别感衰年况乃遭世亂辟地常懷賢寂寞
居澗西孤坐寒無氊起看石崕瀑飛沬跳珠圓子亦在
他方碧雲隔長天睠彼歲年晚哀鴻聲續連何當復相
從剪燭夜不眠於時發清琴幽懷諒可宣
次韻葉訓導兼簡徐定甫
束書出城闉来住溪上宅五年喪亂中奔走身如客今
春復遠游相望遠東北冷况雖蕭條文會多舊識我亦
曾相從湖海念疇昔仄聞風月佳無由分半席書樓敞
高明遠對羣峯碧主人頗閒暇登陟時整屐君今喜賦
歸溪深鮮可食世道尚艱危幸此居山澤臨風接清談
逍遥寄茲夕
次韻吳學錄過訪二首
故人過我宿青燈夜何其殷勤接軟語尊爼聊設施山
寒耿孤月溪淨生微颸索居負幽意跼蹐諒何為况於
干戈際沉欝多幽思子獨心神舒六學一貫之相從歲
年晚慨彼時事非
我衰如倦翮幽栖忘遠翔平生性耿介固於圓鑿方白
雲自怡悅欲寄難持將子尚苦讀書一覽應五行蒼山
可杖策午溪可舟航曷不時相從攄懷寄詞章别後情
如何煙水愁莾蒼
次韻荅蔡伯玉
春風蕩林梢晴光散虚亭好鳥鳴間關慰我幽居情景
物日以佳豈不懷友朋顧茲咫尺間如何寡逢迎怡情
一尊酒安得君同傾况乃衰病餘坦然息心兵種彼溪
上竹碧隂滿忩欞老去尚勤讀夜坐宜短檠承君寄佳
章一覽塵思清何當来滄洲共結沙鷗盟
次韻荅友人
我懷幽逸人佳境心所宅超然外形骸聽視寡聲色宴
坐哦清詩秀句出林碧凉飈来廣&KR1161;微月耿虚夕茲時
尊酒盈妙趣良有得而我蕭散姿亦抱山水癖不為世
故牽寓物随所適逍遥味道腴虛室自生白
午溪集卷二
