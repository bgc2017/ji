隱秀篇闕文補
文心雕龍元明刊本隱秀篇珠玉潛水而瀾表方圓下涼風動
秋草上皆闕四百餘字今從錢功甫校本補錄
始正而末寄內明而外潤使玩之者無窮味之者不厭矣彼波起
詞間是謂之秀□手□音宛乎逸態若遠山之浮煙靄孌女之靚
容華然煙靄天成不勞于粧點容華格定無待于裁鎔深淺而各
奇纖而俱妙若揮之則有餘而攬之則不足矣夫立意之士務
欲造寄每馳心于玄默之表工詞之人必欲臻美恒匿思於佳麗
之鄕嘔心吐膽不足語窮煅歲煉年奚能諭苦故能藏穎詞間昏
迷于庸目露鋒文外驚絶乎妙心使醖藉者畜隱而意愉英銳者
抱秀而心悅譬諸裁雲製霞不讓乎天工斵卉刻葩有同乎神匠
矣若篇中乏隱若宿儒之無學或一叩而語窮句間鮮秀如巨室
之少珍若百□而色沮斯並不足于才思而亦有愧于文詞矣將
欲徵隱聊可指篇古詩之離別樂府之長城詞怨旨深而復兼乎
比興陳思之黃雀公幹之靑松格剛才勁而並長于諷諭叔夜之
□□嗣宗之□□境玄思淡而獨得乎優閒士衡之□□彭澤之
□□心密語澄而俱適乎□□如欲辨秀亦惟摘句常恐秋節至
涼飈奪炎熱意悽而詞婉此匹婦之無聊也臨河濯長纓念子悵
悠悠志高而言壯此丈夫之不遂也東西安所之徘徊以徬徨心
孤而情懼此閨房之悲極也
文心雕龍目錄
第一卷
原道第一徵聖第二
宗經第三正緯第四
辯騷第五
第二卷
明詩第六樂府第七
銓賦第八頌讚第九
祝盟第十
第三卷
銘箴第十一誄碑第十一
哀弔第十三雜文第十四
諧讔第十五
第四卷
史傳第十六諸子第十七
論說第十八詔策第十九
檄移第二十
第五卷
封禪第二十一章表第二十二
奏啓第二十三議對第二十四
書記第二十五
第六卷
神思第二十六體性第二十七
風骨第二十八通變第二十九
定勢第三十
第七卷
情采第三十一鎔裁第三十二
聲律第三十三章句第三十四
麗辭第三十五
第八卷
比興第三十六夸飾第三十七
事類第三十八練字第三十九
隱秀第四十
第九卷
指瑕第四十一養氣第四十二
附會第四十三總術第四十四
時序第四十五
第十卷
物色第四十六才略第四十七
知音第四十八程噐第四十九
序志第五十
文心雕龍目錄(畢)
