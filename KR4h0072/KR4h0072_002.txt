谷音下
建安詹本道生(三首)
本温言正行丞相江萬里薦為郎先致書本夲
方坐門前石上釣使者至問本居本曰前即持
竿渡溪去不知所終
春日携客游武夷
山脚徤枝梧百里插蒼峭𥻘𥻘石可把曙色坐遠釣風
水真笙竽歴落太古調衣冠帶莽蒼山鬼驚二妙雲月
正忘年花鳥更索笑迴船翠凌亂吾道付長嘯
閑中
萬事問不知山中一樽酒掃石坐松風綠隂滿中䄂
宿天台
風泉隔西屋獨夜寒白生開窗失山色白雲壓前楹累
盡得潇洒去住俱不驚鼻息答僧鐘霜露入殘更
四明皇甫明子東生(三首)
明子性豪宕乘小舟挂布帆載琴尊書籍釣具
往来江湖至元丙子發狂痛哭蹈海
水國
水國凄凉住秋宵爛漫眠歸雲猶帶雨墮月忽明船社
稷資長筭髭鬚近暮年亂離栖不定百口托浮田
海口
窮島迷孤青颶風盪頑寒不知是海口萬里空波瀾蛟
龍恃幽沉怒氣雄屈蟠峥嶸抉秋隂挂蓆潮如山熒惑
表南紀天去何時還雲旗光惨澹腰下青琅玕誰能居
甬東一死諒非難嗚呼朝宗意會見桑土乾
京口行
京口兵可用酒可飲一語参差族成血忠賊相持各凛
凛豈知好醜隔形骸父為孔鵉子為鴆人衆天定理則
那遺臭流芳且高枕
長沙丁開復見(四首)
開負氣敢言安撫向士璧被問開獨詣闕上䟽
具陳士璧功大軍府小費不宜推䆒書奏羈𬋩
揚州歲餘卒
可惜
日者今何及天乎有不平功高人共嫉事定我當烹父
老俱嗚咽天王夲聖明不愁惟黨祸携淚向孤城
漂泊岳陽遇張中行因汎舟洞庭晚宿君山
聮句
元氣無根株(丁)地脉有斷絶(張)日月互吞吐(丁)雲霧自
生滅(張)楚妃結幽想(丁)巴客答青咉(張)寕知蒼莽中不
假巨鼇力勢閱南紀浮(丁)思隨西風發形影寄孤舟(張)
吾道成鴃舌笑談正凌傲(丁)俯仰不偪側每與景物會
(張)未省歡娛畢疊翠晚愔愔(丁)墮黃秋的的魚龍負屭
贔(張)獨鳥去不息曠原抱眇周抱(丁)異境超慌惚俓度
萬頃空(張)忽得一拳碧稍稍雞犬近(丁)依依鐘梵夕推
門月微墮(張)煮茗初香歇衣裳識霜信(丁)瓶鉢了禅悦
事定心源清(張)夢回斗柄植周游興欲盡(丁)長往計未
决出門更回首(張)沙水盪虚白美哉神禹功(丁)已矣三
苗國山川長不朽(張)愚知俱可惜神交正冥冥(丁)指點
空歴歴慎勿語俗人(張)桃源恐相失(丁)
建業
誰遣凄凉滿眼中蘋花渺渺又秋風龍蹲虎踞江山大
馬去牛來社稷空縦有千人惟諾諾本無百歲更匆匆
乹坤顛倒孤舟在聊復殘生伴釣翁
揚州歲暮
萬國春回日層城晚眺餘江聲隔吳楚原色到邳徐大
閱軍容壮狂歌客禮疎百年寒荻裡風雨憶吾廬
括蒼鮑輗以行(七首)
輗嗜酒授簡萬言教授得錢悉送酒家遇客盡
飲乃去晚益傲誕衲衣髽結游青城不返
㐮陽行
今日何日天氣柔東城騎馬花綢繆為君停馬一呼酒
花前倒披紫綺裘玉脂汎濫魚鳥飫歌舞倦矣蛾眉愁
千金萬夀好賓主今我不樂歲如流豈比世上狂馳子
一語不合行掉頭嗚呼天倫古所定非有大故寕相尤
天馬
天馬抱竒相緊骨瞳方明出入百萬中有如一鳥輕宇
宙莽超踏風雲惨經营獨倚雄傑態蕭蕭随北征朝飲
南海頭夕秣乃幽并失主坐黯淡别群奮長鳴豈無輕
俠兒金羈懸朱纓但感束帛義不忍負死生低頭為君
老喑喑萬里情
重到錢唐
生死雙飛正可憐若為白髮上征船未應分手江南去
更有春光七十年
無頼山光疊疊清玉魚金盌早飄零冷思禹穴真竒事
千古衣冠托杳冥
萬家歌舞送浮生曾有㳙埃答太平猿鶴沙䖝天始定
不須辛苦怨南征
聞道深春雪打圍誰憐身上藕絲衣莫憂白璧成塵土
觧逐南風萬里歸
惟有寒潮不世情朝朝暮暮過空城百年車馬閶門外
獨獨春風草又生
京口崔璆子玉(三首)
璆美風儀善談論晚病狂携大瓢貯酒行市拍
掌歌笑未死十日自表石題曰醉鄕伯崔璆之
墓
携戣鉞汎江
酒星落京口化為崔子玉孤舟載壺觴水花紅映肉小
兒唱銅斗大兒倒&KR1641;醁一咲不知年浩蕩天地屋慎勿
臨竇呼人生随轉燭嗣宗禮法仇鍾會被殺戮
咄咄
咄咄復咄咄小兒成老翁么微各形色追琢元化工不
知春風去又見千綠叢主人美客懷載酒行溪東一步
一廻首十步樽已空靈均與太白醒醉同所終願見化
蠛蠓生死托壺中
今日一何好
今日一何好花下醉狼藉醉中有竒事夢見生八翼浩
蕩排虛空靈君好顔色朱衣持大篆授我醉卿伯頓首
玉墀下臣璆才蟣蝨封此抑何功請陳愚頑臆臣家京
口東門前大江碧臣願駕長風吹作酒萬石萬象各千
鍾拍拍大庭國推枕在山中紙衾霜暁月
姑熟魚潛德昭(五首)
潛敦重和易推分澹泊不忤扵物所居環堵掃
地㷊香弹琴讀書飬鵝鴨百頭以給食終八十
餘
楊白花
楊白花誰教度簾幕搖蕩春風能幾何不比無情自漂
泊人生祗合作支離長秋鵶啼江水落
古意
青青陵上柏落落劲不摧人生百年内朝夕變所懷斗
酒命同好萬里不顧回聞有昌國君談笑黃金臺柔言
更長跪信是富貴媒但恐氣習移古今不同才寄言去
國者歲晚有餘哀
權衡豈公平天駟但伏櫪東井不捄渴倉庫何時實元
工肻假借名噐甚可惜如何萬萬古不行督責術
送鄭秘書南歸
垂老乃如此&KR1088;高俱惘然空能正幾字好去作千年童
子歌鴝鵒幽人拜杜鵑江南獨爛漫春去得誰憐
聞歌
流雲行水出名姝酒盡花前雙玉壺此曲江南都忘却
春風轉調小單于
瑞陽柯芝士先(三首)
芝早通五經善詞賦又詣行在所見章秘書求
讀書省中益通諸家教授生徒著書百餘卷子
茂謙
餘髮
餘髮蕭蕭白垂領十年一拙門庭冷来頻沙鳥頗相識
𧺫晚憐鷄已三請形骸拄樹豈復好心緒如蓬不能整
平生幾緉空馺&KR2341;老去一杯先酩酊俗言祗虞方鑿迕
人事但惬幽居屏聖賢未必盡芻狗天地何堪共鼃黽
若為苴履曾足芥幸不柳衫真欲癭一聲樵響何處来
獨立看雲發深省
耳耳
耳耳非佳語陸陸難為顔我生胡不淑多戚長鮮歡搖
落復已綠春風滿清干最靈起予興欲言骨肉酸園桑
摧為薪桃李亦半殘翹嶤企晴燠九室十更寒飛錢如
美色乃入貴者闌丘閭有糓賣窮櫩朝無饘不售信蹙
隱徒手良抱歎宛轉愒餘息溝壑分寸間吾軰正不免
遑暇卹彼&KR1539;
横江
横江一片碧携隺上漁船收綸不成下却抱釣竿眠
茂謙退子(二首)
江行早發
陶鐺煮孤影寒燈沸青花冰開數江樹月落失人家
魯港
十年回首付霑襟斷甲沉沙齒齒深可惜使船如使馬
不聞聲鼓但聲金人歌鬼哭都堪史木落江空正獨吟
遺老蕭條漸無語酒旗颭颭出蘆林
廬陵卲定中立(二首)
定温粹博雅通周易春秋宅邊植梅竹蘭桂蓮
菊各十餘夲深衣大帶婆娑其間自稱六薌老
人
山中
白日看雲坐清秋對雨眠眉頭無一事筆下有千年
漁家
漁家臨水住春盡無花開年年謝流水流得好花来
豫章㷱與龢天楽(二首)
與龢性介澹無妻不食肉通經史百事之書布
衣艸屨遨遊名山尤嗜弹琴草書
唐玄宗鐵像
巍冠攅疊碧雲花坐閱山中幾歲華莫把金丹輕點化
正愁生死困安家
木平飼龍亭次韻方巨山
耳見何如得眼聞山根磅礴極初分浮漚𧺫滅自潭影
大地晴隂空嶺雲何處老人來聽講他年少府有移文
由來清調須吾軰幸不山王愧五君
宜春宴乂明粲(二首)
乂明風度秀整主趙崇澭後澭逮繫乂明自請
詣獄俱以疾終
訪吳
平生一語不肯吐浩然披髮行西休美人十日跨驢出
黃葉堆門雲雪深
夢中
春樹年年少寒雲浦浦連片帆高浪𧺫斗酒夕陽偏沙
市懷司馬州城哭老邊太平冠盖盡尔敢望諸賢
大庾孫璉器之(二首)
璉家貧益嗜書不應選舉躬耕織屨以食終百
歲
述懷
少也不諧俗老去益美間百草生已綠春雨滿南山朝
朝荷鋤去既夕驅牛還生長苑簷下貧賤甚獨安但願
桑麻長優游足歲年
坐倦秋樹根攝衣步前丘横河淡如練破月西南流獨
持一尊酒悠然發清謳俯仰無不足吾生焉所求
臨江楊應發幼平(二首)
應發寬厚長者有德行言辭七試國子不第退
就耕牧老于南塘孫雯
水宿
水宿逄今雨春歸及故園聖朝臣已老往事客何言乞
米分隣里看書到子孫蒼茫不可會一笑了清樽
寄趙梅州
江城鴈呌天如水寒色蒼蒼草木死哀歌未斷月東出
有才無命可流涕今我不楽思梅州束帶深衣百僚底天
下規矩見卓絶龍章麟角諸公子白頭持節得蛮府歸
來閉門呼不𧺫惆悵平生狗馬病風后力牧長已矣為
公問酒日日酤熏天富貴憂患始
雯天章(五首)
迢遥空同山
迢迢空同山乃在西極巔玉泉蔭靈芝上有千歲仙安
得凌風翼相從白雲間神仙本冥漠天運仍推遷不如
酌我酒或得成自然田父要我語飲者亦非賢願君長
獨醒加餐足高年
宋武帝廟
溪聲答松風巨石出老拳古樹不知名岌岌蛟龍纏夕
隂互出沒秋華帶芳鮮葱葱帝王氣棟宇垂千年虎賁
秉霜戟慘澹生雲煙宫人翠龍駕手持玉連蜷昌明坐
慌惚精神靁在天大呼司雍間旬月無秦燕昔為萬大
特今受衆目憐石馬亦埋沒歲時草芊芊小臣異代士
見之淚迸泉齊人思爽鳩蜀人哀杜鵑江東舊正朔禮
奉敢不虔但碩君王心不忘載荻船下山又再拜白日
當空懸
宿峽市
人煙正搖落楼笛頗清圓老樹依山驛東風上峡船江
湖萬里外燈火十年前世路能令老吾生且醉眠
北客
北客相催發一日舉千帆遥憐庾開府歲晚望江南
早春
不知何處碧雲鄕冉冉平生可斷腸怪底乾坤惟理在
老來歲月更心長城頭急鼓千家夢江上殘梅一水香
自作醉候開醉國笑人奔走為誰狂
旴江曾童子澈(一首)
鮑輗過旴江遇一童子眉目疎朗語必援古今
驚問逆旅主人子也明年載訪之死矣得其詩
一首于其同舍生
九齡行
我生九齡氣食牛喑嗚頓挫無匹儔白雲無根𧺫天末
一身萬事同悠悠低頭拱手事先覺談笑未了成仇讎
一譽不足勝百毁言語起滅如浮漚聖賢可與知者道
麟鳳豈在山中遊蘧然夢覺大槐國江花昨夜生凉秋
無名氏
番陽布衣
有書中山驛云回首萬里歲晚何言云云
番陽布衣題
回頭四十五年非無賴秋光滿客衣可惜吳中&KR1052;菜好
陸機張翰不同歸
瀟湘漁父(一首)
崔璆晚泊湘江淡烟微月有客歌而過之追問
居與名置其釣竿長嘯而去
高枕形骸外空江何限情落葉不成調半夜𧺫秋聲
古碑文(一首)
揭大中云或漁于潭得片石字十數行率磨沒
僅識得二十八字意幽人憤士之作不合于時
故沉之以俟知者
乾淳老人氣岳岳破冠穿履行帶索撑腸拄肚書萬卷
臨風欲言牙齒落
閩清野人(一首)
僧惠了行閩清谷中三日到一空舍稍憩有一
人荷鋤來便向壁&KR0827;睡僧既尋路還它日再往
已㷊其舍惟斫樹白而書云
偶與雲水會不與雲水同雲散水流去杳然天地空
羅浮狂客
趙孟柔云柔錄事惠州聞羅浮道士言咸淳中
客有戴烏帽着靴往來山中見人輙大笑反走
三年不言姓名它日醉歸忽取煤書壁上云云
長揖度海去
雲意不知滄海春光欲上翠微人間一墮千劫猶爱梅
花未歸
谷音下(終)
