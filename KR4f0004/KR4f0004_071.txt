御製文二集卷三十七
頌
恭祝
聖母皇太后八旬萬夀
鴻稱積慶頌(謹序)
(臣)聞思齊顯德徽乃播音繁祉介眉慶宜歌頌維
天保之福孔固以莫不增由嘉樂之佑自申必得
其夀絫萬萬而推軒紀旋八八以暢伶筩列纂組
以成文效臺莱而稱祝恭惟
聖母崇慶慈宣康惠敦和裕夀純禧恭懿安祺皇太后
陛下承天資始斂福用敷俔摯纘莘駕姒任之毓粹
膴原正域本嫄簡之儲祥俾
夀而臧昭
德之致日星以為紀歲以為量惟曰至于萬年子孫其
逢吉
身其康彊推而放諸四海兹者苞符
介祉圖筴
衍禔並悠久于兩儀屆延洪之
八袠年符丕冒運際&KR0662;新月陽則庚兆大横日德則酉
占留熟駢彰
夀牒疊奉嘏詞賦沿古詩之流
五旬俶啓頌集羣經之液
六甲環週洎乎
七十萬夀之年祥呈合璧爰有六十三章之作體演聫
珠爾乃吉祚大来熙臺共上屯豐濛汜畮服紈牛
早遠渥洼道通縑馬耕有餘者三九扇景濩甘蠲
惟正者萬千鏐租漕糈三依
綵鷁標水誌以恬瀾四奉
和鸞漲沙亹而鞏軸接析津之星次海近添籌寫岱嶽
之真形山基積夀廣途銓士彙吉茅茹特榜興賢
作人棫樸槐街鄉禄越百歲以扶鳩棘院耆儒鍚
乙科而鳴鹿門旌人瑞翁媪齊登書授民時羲和
增錄凡皆寅循
慈訓九垓布大順之庥實惟申鍚
景禧六幕蒸太和之氣况復
純嘏彌厚戩穀罄宜秉
莊敬以日強茂
養恬之時引
松齋留憩
頥凝性以加康蘭塞迴瞻喜
和神之益健
膝前子帝
蔭越六旬庭下孫曾支蕃五世負黼扆而臻三紀萃寰
瀛以奉
一尊愛日方升
春暉久煦每當嘉辰令節宴侍
顔和荷承
温語之有加
謂可禮文之從簡言不稱老敢紓鞠&KR0957;之虔命滋益恭
彌載
恩勤之德且夫高堂華髮竸羡萱榮前席綵衣艷稱莱
戲適大年之眠食事美含飴羅問旦之兒孫人夸
點頷此在一門有喜便成家慶之圖矧乃六合同
春罕覯史書所紀予小子並受其
福故能以孝事
親我
聖母長發其祥是謂承
天之祜慶逢祝
嘏忻展呼
嵩敞都福之庭
璇宫賁采崇歸善之典
璆冊肇尊寳甕八鴻春盈瑞露金函四果
夀普慈雲擊壤聽歌㪺衢稱&KR1356;筐篚備陳庭之實絲綸
宣
鍚類之恩嘉予九有臣民共兹大慶外逮四裔君長莫
不来同盛禮咸昭上儀具舉躋一世於仁夀無疆
惟庥合萬國之歡心有秩斯祐(臣)愉殷酌斗忭溢
循陔十六字義繹
鴻稱億萬年詞申燕喜結纏綿之至性緒倍抽絲迓曼
羡之
貞齡繡徵添線鸞璈八疊王母歌
介夀之章雲錦七襄天孫獻
長生之籙兆綏
洪算載晉長言作頌曰
昊縡凝命誕畀我大清累洽重熙率俾紘瀛厚載光大
至哉
坤元登虹附樞亶毓祥源肆台小子依
暉即阼尊以
聖母養以天下(叶)樹
德孔峻納禄式固夐乎煒而三五靡並
萬福来崇
一人有慶(右第一崇慶章)
維
聖母之慈以篤藐躬鞠育顧復自我童蒙六十年于兹
與日俱長(叶)尚迪
懿訓聿臻大同夙興
瓊闈其曷敢不宵衣分甘
頤席其曷敢不旰食(叶)蘉哉負扆惟日孜孜佐
歡適
豫顒副
翼貽宣昭中外維
聖母之慈(右第一慈宣章)
鴻化奕奕
德音洋洋亦既康止匪居匪康掖
輦行慶以巡四方夀相臺懷天中嵩洛齊魯東奄吳越
南宅(叶)陪京甸服及河喬嶽
惠綏萬民慶賞乃作
睿顧以懌而康而安
湛恩既申祝頌闐歡(右第三康惠章)
安土敦仁坤輿廣生理大物博蕃廡盈寧秋弛輸秸夏
貸税畝藏富在民財可以阜數逾千萬
推澤敦厚朝陽翽羽中沚菁莪有孝有德式舞且歌以
和召和乃大和會調幕登臺兆民永頼(右第四敦和章)
郅福垂裕乃以民寧長之養之啿啿羣生遊扵
化宇皇之人多夀其爾有位國之耆耉或禄成均或續
賢書或偕期頤綽禊表閭三元甲子循環逓嬗維臣庶
介
釐維
聖母鍚羡合萬萬人奉萬萬算(右第五裕夀章)
猗歟
純禧同天所燾昔定武功粤晉
大號久底敉寧文同五譯馬貢龍騋雁臣玉帛戊巳告
豐畋田宅宅一尉一候誕受方國維
德之純膺
禧單厚遠至二萬里奔走恐後自痕都以東咸徕獻
夀(右第六純禧章)
周銘有言惟恭則夀昭哉
聖母徽柔是篤(叶)課晴問雨
心勩占農率作蠶事分繭稱絲效功
暢春祁幄
夀康莘宫
端居慎動示榘表沖恪秉
淵懿克勤克儉彼哉明德徒飾衣練彤史書型莫窮紀
撰(右第七恭懿章)
全德胥彰
顯名丕揚茀祿多益
慶辰迎長儀備禮洽彝典何加搢
册
東朝隆以苕華
令善高厚莫贊一詞吉語臚實上祝
安祺其
安維何如彼南山其
祺維何福海大環引申繼續京垓
紀年(右第八安祺章)
慈寧宫頌
懿懿
慈寧乾清宫右歴代敦崇以奉
文母昔實單檐今易重構(叶)申無方
養祝無疆
夀三大朝禮率羣辟公觀瞻斯協慶忭攸同熊熊丸丸
實實隆隆左平右墄納陛惟中歲在重光月惟陽復
八袠爰開
萬年永卜五世曾元一堂雍肅曷其有極介祉景福
五福頌(有序)
寧夀宫後曰景福宫我
皇祖奉
孝惠皇太后所居也余既豫葺寧夀宫為歸政後燕憩
之所而景福宫則仿建福宫中静怡軒之制鼎新
之軒有屏嘗撰五事箴揭之以代銘座斯宫義取
頥養實惟五福為宜夫五福世所艷稱顧昔人無
闡之者爰頌而列諸黼扆苐考洪範五福傳疏或
分詮或遞釋無所專主余以為夀富康寧及考終
命皆受之於天而好德則修之於人玩五皇極之
辭曰予攸好德汝則鍚之福與此互相發明中庸
言位禄名夀必推本於大德足為五福主德之證
而正蒙所云德者福之基福者德之致尤深切而
著明余故於攸好德之頌詳暢厥旨然帝王之福
乃天下之公而非一身一家之私其徵自與常人
異誠如所期信為備福余益惟敬修德以迓
天庥而弗敢期其必
箕疇凡九極建惟五斂時五福其目未譜於九詳焉夀
為初祜華封所作麥邱所語唐堯則辭齊景則喜(叶)聖弗
聖分於斯可覩景福之宫肇我
皇祖竹苞松茂以養
聖母(叶)歲久重葺倦勤擬居(叶)作此屏扆五當其數(叶)
衍繹範言頌是曼夀(叶)詩引昌黎敢怠永久(叶韓即用句)
右夀
國君大夫問富答殊有天下者奚問答諸既艱問答其
富若無然亦有焉乃在民乎
宣尼正對萬世帝模省力薄賦猶可勉圖時若雨暘屢
豐難期(叶)是用危懼敢詡尊居又若求材常若不足(叶)
艱致者多詎曰金珠菟裘豫營勒此屏辭(叶)設誠符望
肩卸心娛
右富
皇清開國承運奉
天宅中建極敷鍚八埏兹百餘載將萬斯綿
三聖繼承謨烈丕宣藐予小子佛時仔肩治圖康寧夕
愓朝乾愛民祈歲察吏求賢雖有梗化弗致蔓延九州
安内萬里拓邊幸未隕越敢為躗言八旬有五擬兹引
年敬之一字用作心傳
右康寧
福何由生端在乎德德復在好人我胥棘顧名思義行
道有得然殊吉凶原道言憶吉則徵善凶必召慝應好
其善樂乃無射五福之四賅彼四則皇極敷鍚無好必
斥作汝用咎禄賢是篤(叶)五九相應訓君尤亟勵以多
年子云敬式垂老弗諼蘄告方来(叶)
右攸好德
踐阼之初炷香告
天設蒙
洪庥歴六十年便當歸政以授後人豈圖逸豫有願扵
中(叶)於穆
皇祖幼齡居尊六十一載化被海壖小子廿五繼體乘
乾敢同
祖歷耆耋况臻新兹景福爰待即閒存吾順事横渠銘
焉九疇所云五福冀全然未敢必敬俟
天恩
右考終命
刻絲三星圖頌
箕疇五福居一斯夀富即禄也繼而為偶曰夀曰禄資
福以受必有司焉麗天拱斗旭日和風松蒼花茂(叶)境
乎仙乎神霄擕手相好天福垂黻佩玖司祿抱子肫然
慈母六星惟夀如現扵酉嶽嶽彬彬紫垣三友鍚祉延
齡佑我九月於萬億年視此絲綹
