欽定四庫全書
御定千叟宴詩卷四(計詩三百二十首)
盛古羅鳩助永年今逢合語啟
宫筵始知天錫箕疇理五福真應夀最先(其一)
多年慣聽未央鐘宿衛清宵近禁松此日金鋪逢
宴樂寸心彌感
聖恩濃(其二)
天上瓊筵
紫殿開盈千黃髮集蓬萊小臣花甲春初度喜附羣
仙舉夀杯(其三)
雪花瑞拂羽林旌五色祥光繞殿楹
御宴一時千叟集老人星拱
帝星明(其四)
優禮高年
帝澤敷眼看湛露總成珠屠蘇歲首叨榮宴不羨蓬池
賜鱠圖(其五)
好生大德協蒼穹至治方知
聖澤隆身到九霄沾雨露中臺花暎粉闈紅(其六)
櫜鞬長奉屬車塵短窄衣裳取稱身
祕殿從容今酌斗錦袍簇簇比儒臣(其七)
盤馬彎弓未是難當年植髮每如竿而今垂老逢
殊典自識
天家禮數寬(其八)
未鍊神丹到九還刀圭供奉髩先斑從今不待餐
芝朮一飽
天廚便駐顔(其九)
零露華濃寶殿開昭明三軸暎星台經文緯武吾
皇德雲錦何由織得來(其十)
瑞雪占來歲大豐
聖皇樂與萬方同太和宇宙皆元氣春永蓮花漏刻中
(其十一)
羣歌
帝德比天長燕賞傳呼陛楯郎五色雲中瞻
黼座歸來衣惹
御爐香(其十二)
恰值萬方歌
萬夀特教千叟賦千詩但嫌從古升恒句不盡當今頌
禱詞(其十三)
十二星中備羽林餘年猶荷
聖恩深筵前咫尺
天顔近老馬容申報
主心(其十四)
幸因謁選到京華得見
瑤宫五色霞藜藿腹嘗仙膳美筵前割肉自
天家(其十五)
清門兩世忝天婣帶礪山河荷大鈞
帝念舊勲榮未嗣禁營龍節寄微臣(其十六)
帝德如天
聖澤長緩刑尚齒慶明良小臣幸與蓬池宴案牘風清
介夀觴(其十七)
典領天家七萃雄加籩式燕萬年宫瓊肴玉醴
恩波渥黃髮蒼顔拜舞同(其十八)
禁籞驅馳效執鞭
皇仁涵泳得延年鶡冠幸獲參郎選
楓陛還教入夀筵(其十九)
憶侍元戎定楚疆洊登卿貳列巖廊衰年解綬辭
冬署盛典還叨捧
御觴(其十十)
宰邑慚無製錦才
皇仁被野盡春臺玳筵雕俎鵷鸞集身到蓬萊萬象開
(其二十一)
運啓文明
御墨鮮蓬萊雲氣繞華筵願供飾璧雕金管繪畫南薰
應
帝絃(其二十二)
寶歷無疆慶又新
殊恩寵宴及微臣撫躬益勵持籌職長副
皇仁惠兆民(其二十三)
分司禁籍典車徒年老欣逢
賜大酺列席玉階霑玉醴虞庠夏序得同無(其二十四)
天庥疊降舞婆娑
聖夀長春召太和共燕堯階人盡醉欲憑神貺祝三多
(其二十五)
蘭帶清風栢帶霜春滋雨露喜朝陽叨陪白髮千
官宴願上丹墀
萬夀觴(其二十六)
天街春轉惠風和處處歡聞擊壤歌禁衛輪番剛
替直
君恩沾得十分多(其二十七)
帝宴耆年閶闔開分行接履上蓬萊武臣得與鵷班後
拜奉
珠宫萬夀杯(其二十八)
削平三蘖仰
皇猷忝列提戈爪士儔儤直
禁廷班第一涵濡
聖澤莫能酬(其二十九)
瀼瀼零露日華晞寶鼎香烟護紫微荷祋小臣齊
鼓腹
九重天上賜筵歸(其三十)
紛紜文牒久曺司仙液均沾荷
聖慈白髮微員蒙拂拭潛郎何幸世清時(其三十一)
華資備位職司專遴選倉儲倍惕虔此日沐
恩真異數小臣長幸戴堯天(其三十二)
春㬉觚稜雪半融傳觴布席蘂珠宫自慚下走真
卑秩也在尊年愷燕中(其三十三)
輝輝五色應垓埏一器功深考課全綈几春風三
殿敞朱湛丹秫照華筵(其三十四)
軒轅鳳歷再壬寅旭日紅雲繞
聖人組練班中年幸老追隨同飫太平春(其三十五)
&KR0686;閣鳴鐘報午時
君王催進紫霞巵年來丹雀盈田畆九穗嘉禾作飯炊
(其三十六)
雕鏤微長歷有年欣逢華宴沐
恩偏牙籖最近
君王側萬軸齊將夀字鐫(其三十七)
重門擊柝是臣司老沐
君恩捧玉巵說與當年關尹子今朝紫氣集丹墀(其三十八)
承
恩出宰牧蒸黎百里花明罨畫溪飛舄王喬來玉陛早
知
睿算與天齊(其三十九)
垂領絲添種種新秋叨五品濫纓紳筵前坐次誰
先後馬齒輪來近七旬(其四十)
蟠桃結實歲三千頒出精盤色倍鮮飽食不須留
核種春風從此熟年年(其四十一)
攻金自古有專司春首
恩波滿
御巵自愧洪鈞輸妙手但將銀甕獻
丹墀(其四十二)
靄靄祥光護瑣門皤皤黃髮暎金尊執殳愧乏前
驅力醉酒榮分湛露恩(其四十三)
捧送銀奩香氣微粉綃紅蠟認芳菲華顛總辦篸
花帽
當宁陽春有化機(其四十四)
萬年天子運乾剛
賜食千官樂未央歸捧蟠桃大如斗
恩榮分與合家嘗(其四十五)
魚躍鳶飛大道全研丹無待命黃荃微生亦是資
生類游泳春和自在天(其四十六)
金紫雍容拜賜酺
聖朝典禮邁唐虞呼嵩此日皆耆舊好譜羣仙獻夀圖
(其四十七)
菜畦十畆傍山邨抱甕三時學灌園菲食
聖心甘澹泊美芹真得獻
天門(其四十八)
巍峩宫殿彩雲間瞻仰長懷近
聖顔樗櫟獲承新雨露引年深幸點鵷班(其四十九)
少壯横戈愧虎臣尚年幸
賜大官珍宴歸躍馬身逾健今日吾
皇錫福新(其五十)
仰看星斗識璿璣共看瑤光燦紫微兩陛簪裾承
湛露
萬年有道荷垂衣(其五十一)
敉寧萬里慶櫜弓天上筵開喜起同何幸駑駘蒙
異數引年均被
聖恩隆(其五十二)
圜扉親見草常盈小吏還沾分外榮知是
聖朝刑措日好生獲福即長生(其五十三)
萬邦累洽沐醇風民物熙熙元氣中今日珍饈沾
鼎味金光耀采玉華宫(其五十四)
幾度長楊扈從來黃羊白鴈掛鞍回三驅舊入詞
臣賦千叟今慚列校陪(其五十五)
甲子周環春又來微臣效職在靈臺
彤墀蓂莢承甘露五葉祥光天上開(其五十六)
日照千門詄蕩開方瞳紺髮上
瑤階才看萬國朝元後又覩羣仙獻夀來(其五十七)
玉爪金眸欲下鞲錦絛常侍獵圍秋吉雲分得凝
甘露白首鷹人奉
豫遊(其五十八)
常從廟祀肅明禋親見精虔
聖主身讌樂今朝歌在鎬太和宇宙萬方春(其五十九)
雙闕光華雲路長老增馬齒尚騰驤千夫隊裏年
初滿
萬夀筵中樂未央(其六十)
清讌欣擎
萬歲杯朝元千叟集蓬萊就中歡躍心彌切恩向從龍
後裔推(其六十一)
霏微瑞雪靄王春瓊樹瑶階景色新此日千官齊
拜舞筵前鬚鬢總如銀(其六十二)
躍馬身經列將屯昇平日久戴
君恩
聖朝養老踰前典饋酳何當及虎賁(其六十三)
璇璣自轉渾天儀雲物呈祥擁
玉墀春永日高排
御宴趨陪千叟太平時(其六十四)
小臣需次佐方州忝與瓊筵鶴髮儔仰覩
聖朝功德盛時雍萬里獻共球(其六十五)
寶鼎分餐出
御庖錦茵環列向螭坳兔直敢道干城選飽德猶能敵
虎虓(其六十六)
御香濃郁惹宫袍廣宴晨張
玉殿高白髮微臣慚世閥也隨仙侣踏雲鼇(其六十七)
閶闔門開日暎樞趨蹌不倩玉鳩扶相看盡是鵷
鸞侣何幸
恩榮逮執殳(其六十八)
用矛江右記當年十丈艨艟塞巨川今日玉階歌
既醉
恩教列校預宫筵(其六十九)
領軍未敢稱祈父佐貳從教類有司拜手
天顔瞻有喜何嘗獨使近臣知(其七十)
身散桃華踣軟紅耳批竹箭欲嘶風遍栽苜蓿迎
神駿争比天閑萬足同(其七十一)
階蓂二莢曉初舒耆老銜
恩侍玉除樗散自慙蒙譽處一杯零露到華胥(其七十二)
萬國傾葵仰
一人歷週花甲喜重新
乾清宫裏春偏早年老蒙
恩得飲醇(其七十三)
華池神水溢庚渦寶鼎金鉛轉髮皤擬到環丘餐
玉粒争如天酒駐年多(其七十三)
和風剪翦拂宫袍玉陛承
恩脱寶刀讌席不將勲爵叙只看年甲是誰高(其七十五)
鼎吕鐘鏞在筆端翠觴金斝厠朝冠微臣久槖丹
黃色快寫球琳傍
玉鑾(其七十六)
曾彎繁弱效微勤忽伴耆英宴五雲争說大酺
恩龍渥萬年長戴
聖明君(其七十七)
疇昔身依殿陛高
御前趨走愧徵勞而今臣齒頻加長尚齒還叨飲玉醪
(其七十八)
曾曕豹尾識旌門隸牧何由覲
至尊今日玉階依
聖日由來
天語似春温(其七十九)
校書
祕殿出非常奉職薇垣更有光怳惚此身生羽翼大
羅天上飲瓊漿(其八十)
皇恩浩蕩總由天花甲環周
寶歷綿微賤似臣榮幸極嵩呼聲裏拜瓊筵(其八十一)
聖世明良洽泰交金虀玉膾總嘉肴小臣何幸陪瓊宴
脱劍櫜弓飫大庖(其八十二)
養老筵開
玉殿中羽林環坐釋刀弓時清偃武崇黃髮幸與耆
年讌
紫宫(其八十三)
曠恩隆典史難稽千叟佳名自
御題大小書年同拜獻合成
聖夀與天齊(其八十四)
衛列勾陳法象懸平生私慶近
堯天常隨綵仗琱輿後又醉金巵
玉殿前(其八十五)
鳳城春暖五雲中奉職嚴稽鎖鑰同四海昇平齊
介夀瑶池近在日華東(其八十六)
聖主長生不籍丹開筵普賜老人餐微臣縱採仙家藥
何似擎桃出
紫鑾(其八十七)
玉饌珍肴出禁廚蟠桃歸奉
主恩殊願將史籀雕蟲技篆作屏山
萬夀圖(其八十八)
曾向行間侍節旄敢云簿錄有微勞太平長庇如
天福
御宴榮分度索桃(其八十九)
馳馬昆明大漠還蒙
恩玉陛許追攀彭籛方朔仙曺滿何幸瓊筵綴末班(其九)
(十)
丞廳判事佐花封下吏承宣自
九重此日宴歸誇里巷衣冠得惹
御香濃(其九十一)
投醪久已沐
君恩授几還欣及虎賁盛典古今誇未有
聖人親看酌堯樽(其九十二)
宫門乍轉三陽泰歲首初舒二葉蓂今日九閽傳異
事朝
天盡是老人星(其九十三)
朝元放仗
駕初回賜宴明朝
勑使催隔夜殿頭先奉詔臨軒
御坐正中開(其九十四)
腰懸象弭手提戈羽獵長楊扈侍過每賦騶虞思
帝澤春深文囿五芝多(其九十五)
龍鼎曾誇力可扛衰年徒有兩眉龐
君恩特念微勞久
詔預春筵賜玉缸(其九十六)
引年優禮逮微臣人老翻沾
寵渥新從此
輦前常扈蹕不嫌雙鬢白如銀(其九十七)
職隸材官愧武夫上清今忝飲醍醐欣逢奏凱昇
平日鳳噦鸞吟總瑞符(其九十八)
行間鼓舞力相齊旟旐春暉楊柳堤今日彤墀叨
賜宴此身如躡閬風梯(其九十九)
鬢眉如雪雪如銀銀麪堆盤屑玉塵三白筵前同
一色豐年佳兆卜先春(其一百)
瓊宫開宴五雲高牙將論年得濫叨親見
龍顔真有喜春風披拂普
恩膏(其一百一)
列校偏裨罷直來長瞻雲采繞蓬萊未央湛露沾
何幸只有耆年不計才(其一百二)
殿頭名奏綠頭籖法饌
宫筵許屬厭盡祝我
皇千萬夀世家恩澤最先沾(其一百三)
體元夀世福臣鄰和氣蒸為萬象春何意殊榮分末校
也隨國老宴
楓宸(其一百四)
應時瑞雪正霏微日麗重門五色輝
萬夀樓前千叟宴
君臣同慶古來稀(其一百五)
暫離星劍赴彤墀不比尋常拜
闕時玉液分明丹鼎味何勞蓬海覓仙芝(其一百六)
沖融協氣不知寒玉殿傳宣早
賜餐底用駐顔尋上藥
御廚滋味勝神丹(其一百七)
青陽旭日照銅樓鵷鷺班行半徹侯咸拜
天家春讌醉謝
恩次第出階頭(其一百八)
初春二葉展堯蓂列坐瓊筵挹醁醽為向九霄占
氣象羽林星暎老人星(其一百九)
玉階獻夀盛班聯慶及郎官列綺筵如此
寵榮真曠古紀
恩惟頌萬斯年(其一百十)
忝列熊羆
賜宴餘恍然身世入華胥眼前不少丹青筆王會圖成
遜不如(其一百十一)
春首開筵瑞氣融
聖皇多夀暢仁風鶡冠許入隨魚貫幸厠長眉千叟中
(其一百十二)
春色先回細柳營犀渠閒却樂時清忽傳天上開
新宴末校居然並老更(其一百十三)
肩隨佐領事韜鈐髀肉無多雪滿髯露湛玉墀知
飽德不須夜飲賦厭厭(其一百十四)
丹墀開宴眷耆齡鶴髮齊來拜
闕廷夀祝西方無量佛光明南極老人星(其一百十五)
仙醞頻斟六膳調引年
賜宴集臣僚
皇衷正要流膏澤殿角先看瑞雪飄(其一百十六)
仁恩溥博總如天末校猶蒙
賜几筵頒出仙廚皆異味嘗來法酒自延年(其一百十七)
籌筆紛紛在一心不離方寸見遥深八方有截銅
標正三極無私寶契臨(其一百十八)
便是彭鏗事帝堯碧方曈叟坐螭坳何曾斟雉供
君膳却沐新恩食雉膏(其一百十九)
錦袍掩暎鬢眉霜
賜宴欣依日月旁身惹爐烟香滿袖
天顔有喜夀無疆(其一百二十)
身習行間佩角弧月糧叨受愧千夫引年
恩宴從來少況使兜鍪飽玉廚(其一百二十一)
無疆景運萬年新寵飫天廚荷
至仁倡率虎貔歌舜旦追隨鵷鷺樂堯春(其一百二十二)
遠開甌脱作歌衢豈要廂軍豫備虞閒卧綠沉槍
不用年年春到拜
恩酺(其一百二十三)
文思臻極器開先寶氣英英照玉筵何異帝青騰
佛盋衆香精乳祝
堯年(其一百二十四)
貔貅耀武定遐方萬里規模
睿算長兵氣銷時和氣洽
特崇耆齒許銜觴(其一百二十五)
天上和風被八紘筵開養老慶昇平暫辭武帳陪
文讌同飫金觴玉糝羹(其一百二十六)
夕郎長幸拜
高宸獻歲還沾湛露新
黼扆祥光瞻舜日錦筵春饌飫堯人(其一百二十七)
已抛組甲負春暄投老何緣覲
至尊却遇引年新歲宴留傳佳話與兒孫(其一百二十八)
五更三老宴承明列校年高亦
賜觥斗轉北樞旋歷甲星懸南極暎長庚(其一百二十九)
當年擐甲作偏裨朔漠曾經從六師屈指到今三
十載
聖顔健似北征時(其一百三十)
年年持戟侍金門豈有勤勞荅
主恩雨露不教遺小草卑微亦許沐春温(其一百三十一)
羽林少小侍
君王五十年來兩鬢霜省試鳩工
金殿側喜隨耆舊捧堯觴(其一百三十二)
六十年來祝
聖人欣逢寶歷又重新
瓊筵飫德歌天保瑞雪盈疇已獻春(其一百三十三)
龍沙七戰仗
皇威曾唱鐃歌脱劍歸拜捧夀杯瞻日角芝雲長自護
天衣(其一百三十四)
少小期門侍輦傍
皇威萬里奠殊方天涯盡處今無戰鶴髮從容進夀觴
(其一百三十五)
葱蘢佳氣抱春城仙實堆盤
聖主情願種五芝成五色獻來紫極祝長生(其一百三十六)
聖主乘乾景運開普天長養在春臺須知千叟康強甚
總是吾
皇錫福來(其一百三十七)
芬蒀仙醴出
宫壺合作瑶階千叟圖羣道昇平多壯健醉歸不遣
子孫扶(其一百三十八)
玉殿春風漾鬢絲鳳膏麟脯味如飴自今強飯由
天賜不減巴黔賈勇時(其一百三十九)
曾從粉署忝鵷班今拜彤廷仰
聖顔共沐
恩波真似海敢將雅什頌如山(其一百四十)
重逢玉歷紀壬寅上日椒觴宴老人鐵騎少年今
白首也叨
賜酒慶長春(其一百四十一)
介夀椒馨化日舒莊農樂事不勝書豳風圖裏躋
堂景長在秋場納稼餘(其一百四十二)
饌自仙家座上供珍羞豈數紫駞峯小臣一日沾
恩澤步履如飛不藉節(其一百四十三)
春回黍谷泰階平瑞雪餘光暎早晴列校身無一
一事宴終忭舞出
蓬瀛(其一百四十四)
常持劍楯衛神京
賜宴歸來體更輕莫道羽林星宿小今宵應並夀星明
(其一百四十五)
欣逢廣宴
賜春朝短羽低飛接絳霄不信野人難頌聖卿雲本自
出衢謠(其一百四十六)
猩脣燕翠簇盤齊尚有餘珍許共擕
宫府自來沾大澤兹筵端的勝鳬鷖(其一百四十七)
賜醽佳會古曾傳黃髮盈廷未滿千今日長筵環
絳老吾
皇端合是金仙(其一百四十八)
曉綴鵷行上紫微雲開咫尺見
垂衣分明共赴西池宴親見青鸞黃竹歸(其一百四十九)
玉琯吹來萬象春蓬池仙鱠共嘗新柏梁臺上曾
高宴詎及當年協律臣(其一百五十)
三漿六膳幸分霑世澤長承雪滿髯億萬春秋推
玉歷海籌知為
聖人添(其一百五十一)
羽林執戟愧材官
聖主洪慈及武冠
特許論年排廣坐盈顛鶴髮上
金鑾(其一百五十二)
甲宅榮光接月華追趨鮐背拜
君嘉先疇敢附周盟後忝屬騂旄七姓家(其一百五十三)
玉漏風清出未央
詔宣黃髮賜椒觴挈壺下士司占騐日月
熙朝倍覺長(其一百五十四)
微員也得列冠裳鵷鷺班中忝頡頏
瓊宴開時風日麗一時齊捧
萬年觴(其一百五十五)
奉職慚無巡警功幸隨紳佩舞和風
昌時特設耆年宴矢竭微勞備禦中(其一百五十六)
景運門前騎馬回歡聲一道似春雷誰知白髮千
夫長也舉南山
萬夀杯(其一百五十七)
耆朋接武上天衢喜奉
温綸飫玉廚自愧蒙庥傳奕世飲和食德共嵩呼(其一百五)
(十八)
曾執戎麾轄虎貔深慚厚禄已虚縻老來又飽
仙廚饌捧日心餘一寸葵(其一百五十九)
龐眉皓首入
天閽玉液金虀愧素餐更賜仙桃袍袖裏
恩深苜蓿勝橋門(其一百六十)
老驥猶懷千里思壯夫敢歎髮如絲一杯拜
賜延年酒努力前驅憊不知(其一百六十一)
歲籥初更淑景勻一營細柳已知春
九重此日開芳宴千叟齊來拜
聖人(其一百六十二)
新豐往事記猶真曾效微勞奉
聖人六十年來恩養重又叨垂老宴
楓宸(其一百六十三)
朝朝執戟直明光今日當軒近
御牀黃耉並登天上坐春盤柏酒許分嘗(其一百六十四)
整轡新從塞外回
九重恩渥
御筵開從今萬里銷烽燼長向
金鑾捧玉杯(其一百六十五)
食飲惟需鑿與畊大田多稼紀西成為教農正康
衢聽一片豐年語笑聲(其一百六十六)
忝司華署侣鵷鸞春殿
恩流宴飲歡聞說異粻明貴老何如
天饌飫調蘭(其一百六十七)
粉闈舊忝列郎曺縻禄曾無尺寸勞忽荷
恩綸叨夀宴喜隨羣叟醉仙醪(其一百六十八)
龍飛玉歷首壬寅環轉重開浩蕩春
金殿賜酺專尚齒永躋仁夀戴鴻鈞(其一百六十九)
嘗伴銅龍守玉扉火城星爛曙光微白頭此日叨
恩宴蹀躞春風帶醉歸(其一百七十)
日月升恒憶萬春我
皇福祉自天申小臣今日叨
嘉宴願作年年獻夀人(其一百七十一)
邊庭無復事防秋夙願前驅愧未酬
盛典躬逢何所報長年還自看吳鈎(其一百七十二)
芙蓉闕下集安車曉日曈曨暎綺疏雲子飽嘗添
夀斝銀盤又賜海東魚(其一百七十三)
上苑初開千叟宴新正又侍
九重春
聖皇施惠無遺老恩浹周廬宿衛人(其一百七十四)
曾叨執戟侍金門更向瓊筵覲
至尊要使全家霑雨露歸擕
賜果㗖兒孫(其一百七十五)
畫省叨榮愧小臣投閑歌咏太平春盤餐更飫
天廚味長戴鴻鈞祝
聖人(其一百七十六)
萬年枝上雪初融一朵紅雲麗碧空葵藿有心齊
捧日獻羔稱兕學豳風(其一百七十七)
日麗金鋪宴九華雲芝瑶筍出仙家
君王若比天皇夀萬八千年未足誇(其一百七十八)
曾憶含香近
日光於今不覺鬢毛蒼論年何幸陪千叟共祝
堯年樂未央(其一百七十九)
青陽淑氣始融融千叟筵開
寶殿中蘭省微臣欣與宴
萬年聖夀與天同(其一百七十)
詔集高年
賜大酺武臣垂白沐恩殊好憑麟閣丹青手繪出
天家養老圖(其一百八十一)
序賓禮備
賜殽烝天罽鋪陳以次登髣髴海山開宴處星冠鶴帔
一層層(其一百八十二)
瑞雪先春卜歲豐
聖心樂與萬方同小臣得附貔貅末忭舞歡呼
御宴中(其一百八十三)
礱錯曾投萬石君球光玉潤氣烟煴若論日字須
和墨除向浮黎琢紫雲(其一百八十四)
欣逢盛世備期門濫列瓊筵
賜上尊身似登仙到蓬閬渾忘四校逐戎軒(其一百八十五)
五歲親隨常侍班彤墀日日近
龍顔杏壇一自崇祠宇
聖夀天文萬古間(其一百八十六)
法宫良讌賜春觴佐領微臣綴末行
恩重涓埃無報稱願將海嶽夀吾
皇(其一百八十七)
天顔有喜泛春觴身傍重霄浥
御香盛世引年真異數羽林鐵騎荷
恩光(其一百八十八)
自從奉職近承明辨器量材日有程豈料微員逢
盛事一杯湛露
賜金莖(其一百八十九)
薤葉芝英辨體詳昆刀如筆寫瓊肪願將
聖夀同文佛親見雲中卍字光(其一百九十)
雲屯羽騎静無譁細柳春閑檢髩華更與昇平添
盛事
殿頭宣勸飯桃花(其一百九十一)
便是人間修月曺宫坊琢玉五雲高曉來宴罷
蓬萊殿不羨東方得玉桃(其一百九十二)
瓊漿玉饌
御筵開南極光華暎夀杯
聖主特隆千叟宴龐眉鷺序得追陪(其一百九十三)
玉鳩扶老到蓬萊啟事猶思曉殿開飫讌從容
天語切賡颺還屬舊容臺(其一百九十四)
碧玉巵浮紅水晶瑞霞扶日麗層城
君臣語笑皆天籟不待鸞簫與鳳笙(其一百九十五)
白玉墀頭白髮身太平
盛典逮微臣宴餘景運門東出駿馬驕嘶
禁籞春(其一百九十六)
韜略無能愧折衝耆年隊裏得追從瑶階雪霽春
光暖滿泛葡萄飲玉鐘(其一百九十七)
舊典西京重賜酺親沾
天酒倍歡娛高年簮紱多如許齊入朝元介夀圖(其一)
(百九十八)
提戈歲久有何勲此日論年覲
五雲莫道粗才容就日羽林元自應天文(其一百九十九)
歷載追隨虎士班每依豹尾望
龍顔廣筵幸獲陪耆老就日瞻雲咫尺間(其二百)
天陛需雲宴樂初朝正焉用叔孫書太平久道青春
好千里親看駕鼓車(其二百一)
瑞靄祥烟集鳳城欣瞻
藻繡賜雲觥小臣潤色知何有黼黻文章屬
聖明(其二百二)
仙液恩膏到世臣蓬瀛高會綺筵陳龐眉鶴髮盈
千數健協天行是
一人(其二百三)
春風紫殿接
龍光錫讌還容上夀觴自愧無蔭叨蔭緒萬年歡樂奉
君王(其二百四)
春宴欣陪到九天瓊漿滿飲
玉階前蒙
恩乍得周花甲黃髮藂中是少年(其二百五)
金縷牙籖雜寶裝每因摹勒仰
奎章只今
聖藝超千古幾暇猶時榻硬黃(其二百六)
春光欲拂柳條新浩蕩
恩波及武臣
寶歷從今添億萬年年長此宴
楓宸(其二百七)
湛露濃瀼下九垓千官齊泛紫霞杯獻豜未效虞
人職先為躋堂祝嘏來(其二百八)
飽餐玉粒飲流霞千叟朱顔帶日華應信長生
天子賜不須勾漏覓丹砂(其二百九)
堯舜寬弘德嫓天皋陶明允自無偏小臣參讞曾
何補惟奉仁風祝
萬年(其二百十)
五色卿雲繞
御筵九天湛露引耆年自慚武弁毫無補也傍
真人紫極邊(其二百十一)
禹功未比
聖功多指授疏通永定河自此畿南恒大有羣黎安堵
更衢歌(其二百十二)
蓬瀛晴雪望中開南極星輝暎夀杯湛露深沾何
以報紀
恩惟有賦臺萊(其二百十三)
侍宴紅雲志泰交輝煌章采滿螭坳
君王厚德符元吉獨御黃裳紫氣高(其二百十四)
青齊歲儉軫
皇情被命星言發粟行淪浹
帝恩深到髓於今九稔泰階平(其二百十五)
新恩乍見
御筵開紫禁春風拂面來自愧虎賁纔脱劍欣同鶴髮
頌臺萊(其二百十六)
高年濟濟
詔筵陳上日榮叨
寵澤頻殿上引年休序爵
御前勸酒不論巡(其二百十七)
鵷侣盈朝忝白鷴老年縻禄大夫班蘂珠預宴光
榮極長願披雲奉
聖顔(其二百十八)
烏玦絲絲玉一螺文江學海自生波豹囊貯得供
頒賜人墨千年並不磨(其二百十九)
束髮常教隸禁營麤才舊得備干城老年聽譜承
平曲新宴歡騰祝夀聲(其二百二十)
天心眷老賜瑶觴雪霽雲開化日長醉飽不須官職貴
春袍盡惹
御爐香(其二百二十一)
熊羆隊裏慙黃耇龍鳳樓前慶
紫宸從此年年承
帝澤禁營細柳萬條新(其二百二十二)
久播
皇風畿輔中微員亦許受
恩同願將
天賜長生酒化作甘霖五榖豐(其二百二十三)
鳴鞭走馬向甘泉身衛周廬歷有年慙愧瓊筵班
齒坐蓂階長此戴
堯天(其二百二十四)
霜髭升宴總朝紳鷺序鴛行綴虎臣殿角春風翔
燕雀筵前珍饌擘麒麟(其二百二十五)
喬木家聲歲月長
堯天雨露足恩光犀渠久領秋霜隊魚藻先分春酒香
(其二百二十六)
天枝爵禄荷殊榮玉饌懽陪宴老更閶闔春光開
綺繡遥連青海慶昇平(其二百二十七)
關門楊柳思依依憶昔臨郊賦采薇今日同賡天
保句寸莖長自傍春暉(其二百二十八)
盛朝縻禄愧監門瑞靄頻瞻近九閽漸喜書年開七
袠濫稱仙尉醉堯樽(其二百二十九)
禁旅猶教詫挽強入筵珍重髩如霜三壺肴核將
懷褏歸引兒孫遍繞牀(其二百三十)
珉糜珠饀喜頒宣羽衛邀榮
玉殿前莫道干城人漸老披丹長願祝
堯天(其二百三十一)
百鑷珍珠職所供天機異錦上方工
君王儉德袪纖美作服惟明叶舜風(其二百三十二)
已向天山早掛弓備員還宿禁林中武臣未解銘
鴻烈但覺
皇威遠邇同(其二百三十三)
奕世金貂襲舊勲從容春殿步祥雲崇年得預瓊
宫宴魚藻恩深荷
聖君(其二百三十四)
玉饌新從柏殿頒不遺疎賤到衰顔折衝禦侮寧
甘老感激還生
紫陛間(其二百三十五)
仙署羣仙盡劈牋春風搦管紀開筵剡藤膩作縹
紅色虎僕齊書字萬年(其二百三十六)
丹地飛霙淑氣回春光分暎紫霞杯自慙畜牧真
微賤感荷
君恩讌賞陪(其二百三十七)
雕弧盧矢歷天涯粤嶺烽烟老歲華何幸餘年邀
渥寵親嘗仙膳向人誇(其二百三十八)
微員愧列羽林官跨馬彎弓效寸丹何幸仙人調
六膳白頭同宴五雲端(其二百三十九)
夙忝頭銜領禁營羽書傳發署微名年多莫笑渾
無用祝哽筵前備五更(其二百四十)
芙蓉闕下敞琳筵武士叨陪
御席前爐裏篆烟成
萬夀杯中綠蟻泛千年(其二百四十一)
西征嘗佩鸊鵜刀
恩詔傳宣賜碧醪
聖夀天齊同拜祝紅雲祥擁鳳樓高(其二百四十二)
夀域弘開不老春饌瓊屑玉逮微臣宴歸喜與兒
孫說親侍鈞天覲
聖人(其二百四十三)
一品黃金瑩管城不將麟角錄天鯨紫毫簮向螭
頭者盍寫
君臣相悦情(其二百四十四)
閶闔天高廣宴開熙熙都似上春臺舉觴共效躋
堂祝
萬歲聲騰動地雷(其二百四十五)
馳驅兩度屬櫜鞬校獵欣逢雉兔繁今到蓬萊身
更健五辛芬馥
賜盤餐(其二百四十六)
夀世
天傳童面經問年隨地有竒齡遊河五老尋常事難得
千人聚
帝庭(其二百四十八)
職忝司門在鳳城日華五色啟春明竊欣下吏蒙
嘉宴長挹蓬壺紫氣生(其二百四十九)
羽林久轄
主恩寬天上分甘愧素餐獻歲
天家開盛典大廷千叟共春盤(其二百四十九)
禁軍分典職宣威曾執星旄敵愾歸昔日大弓蒙
寵錫今朝芳讌侍
彤闈(其二百五十)
含香奏對忝曺司雨露涵濡荷
聖慈宴賞更容叨異數酬
恩願上萬年巵(其二百五十一)
備員虎旅鬢添華挾纊從軍敢憶家今日
天廚分玉饌葵心浥露醉流霞(其二百五十二)
賜翎奕奕戴
恩輝羽騎䟃𧽼效獵圍感激猶思勤膂力喜瞻春靄繞
旌旂(其二百五十三)
旭日初升瑞氣融大酺
恩渥賜羣工久膺世秩今陪宴長在薰風長養中(其二百五)
(十四)
威行南徼翦鯨鯢
命討西陲振虎羆得
賜閑身依禁近
天杯拜飲碧玻瓈(其二百五十五)
繡蟒千袍繞四筵弓刀解却飫甘鮮
玉皇香案分明近自愧庸凡上九天(其二百五十六)
優老筵開瑞日高謝
恩纔罷酌醇醪乘田下吏今閑散異數何當也濫叨(其二)
(百五十七)
何期羞耉逮偏裨涼水禺山戟一枝秣馬詰朝六
十戰思量還似黑頭時(其二百五十八)
太平
皇帝萬斯年丹鳥勾陳駐兩邊此日華顛陪齒宴故應
執戟是郎仙(其二百五十九)
曾厠龍驤佩寶刀投閒重得沐
恩膏引年特地尊三老顧影何須歎二毛(其二百六十)
裨海齊州軌度同山川草木盡春風天臍地肺分
明列都在
君王覆冒中(其二百六十一)
和氣仁風滿八垓金壺玉醴醉春杯恭聞海澨山
陬外更有梯航近日來(其二百六十二)
九天閶闔擁祥雲中外尊親奉
聖君脱劍歌風臣已老隨班霑得
御餚芬(其二百六十三)
金沙江上洗戈回銅柱蒼凉十丈埃老去側聞酣
戰地笙歌滿路百花開(其二百六十四)
天春燕喜列殊珍綠髩方曈領搢紳
鳳紀從今過百二康衢童子作封人(其二百六十五)
蒼生生計仰
宸謨發帑留漕又賜租自有
堯湯無水旱筵間合語效山呼(其二百六十六)
薄藝頻年直
紫宸偶承
天笑物逢春葵心向日殷勤卜瓊畟投來六赤神(其二百六)
(十七)
百工規矩說高曾況是簮裾忝世膺自沐露滋根
葉茂恭承
培養到雲仍(其二百六十八)
昔年楚望鬭戈船久治今重預愷筵江漢一篇周
雅在揚休虎拜
聖人前(其二百六十九)
六符開泰吐星芒列曜承
恩卿月傍五色日華封赤道
萬年天子坐當陽(其二百七十)
新年預讌厠仙班陛楯追趨識
聖顔飽德自慙閒拊髀唯歌
萬夀祝南山(其二百七十一)
石磴烟巒半紫苔瑞霞繚繞静無埃
天心别有高山在微末何緣測
聖裁(其二百七十四)
禄增一品受
恩多又
賜蟠桃宴大羅供奉不須方術獻
聖人得夀在中和(其二百七十三)
廿年供職近
丹宸鍼砭遺方記授真一自瑶池陪宴後杏林添得
九重春(其二百七十四)
甲辰重疊紀堯天四表光華照簡編
聖歷又添花甲外四千年後有今年(其二百七十五)
頭銜夙署粉曺郎
賜紵曾叨捧七襄身歷塞山搜伏莽承平日久祝無疆
(其二百七十六)
充備千廬職徼巡鳳凰山畔憶車塵
宫筵特許陪諸老一體沾
恩拜紫宸(其二百七十七)
春風初到上林枝
金殿傳呼錫宴時共沐
天恩深似海頓忘霜鬢白如絲(其二百七十八)
萬年枝上曉烟輕淑氣先回細柳營解劍來登千
叟宴紫微光裏頌長庚(其二百七十九)
畫省深慚樗櫟材
聖朝曠典得追陪堯年鼓腹康衢叟若個松軒賜饌來
(其二百八十)
聲靈燀赫震遐陬歌凱期門亦荷庥讌賞
恩波當獻歲老人星照玉階頭(其二百八十一)
玲瓏劚得翠屏開峯秀林香引
御杯正是人間有天上
金輿臨處即蓬萊(其二百八十二)
生從平壤到華胥老預仙筵坐
殿除忝竊祠官
仁主意錄勤七載奉軍書(其二百八十三)
鶴髩如霜讌
紫宸兵氛曾掃楚江濱武夫愧未涓埃報唯祝
璇圖憶萬春(其二百八十四)
蓬萊仙闕日華明瑶砌春蓂兩葉生幸飫雕胡依
黼座兔罝詩裏愧干城(其二百八十五)
玉宸羽衛動星文龍畫竿槍倚紫雲拜捧夀杯思舊
事亭樓超越
九天聞(其二百八十六)
兩曺分案調盈虚魚藻欣逢益稷俱不意坐無氊
席吏來登
温室罽賓毺(其二百八十七)
飽飫天廚
帝座旁醉歸人識羽林郎宫前據馬身猶健報
國心馳舊戰場(其二百八十八)
堯堂斟雉祝長春五雉分司屬左民
聖世不嚴山澤禁玉津風月百花醇(其二百八十九)
千叟歡呼捧夀杯鬚眉如雪照瑶臺上池不用誇
甘露親飲
天家玉液來(其二百九十)
六儀九德術難窮射覆寧能繼四公微賤坐當
天一貴命逢龍喜在乾宫(其二百九十一)
白筆常時立殿頭肅班喚仗凜霜秋
紫廷燕老寬文法不用糾儀去押樓(其二百九十二)
瑶觴滿泛列珍羞何異仙真會十洲醉後
詔傳輿馬出不教黃髮更扶鳩(其二百九十三)
錦服新從瑞錦來辨儀掌職是容臺大羅若紀長
年籍仙榜應為千叟開(其二百九十四)
春風初暖
御筵開南極光華暎夀杯昔掃鯨鯢歸楚粤今隨鵷鷺
入蓬萊(其二百九十五)
内侍傳宣
詔賜觥微臣忭舞感
恩榮八珍錯列嘗仙味七校喧闐起頌聲(其二百九十六)
碧雞金馬静無烽列校蒙
恩湛露濃飽食珍甘思寸效蒐苗吉日耀軍容(其二百九十七)
俾倪十二亞龍斿
步輦穿花大小樓容與弓刀天仗裏
御香沾裛潤難收(其二百九十八)
禁旅無聞警柝傳昇平嘉慶已年年老來更受非
常寵拂拭鬚眉上
御筵(其二百九十九)
宫柳含金浥露滋慶雲五色擁
彤墀叨陪
御讌身加健不減當年敵愾時(其三百)
西域真傳奉
玉宸古來油素此偏新星源圖得崑崙景拜手銀筵祝
聖人(其三百一)
菌閣同躋左右分雁行錦繡動龍文
軒廷此日占雲氣司馬官曺是縉雲(其三百二)
蓬萊宫闕隔仙凡
春殿筵開許署銜列坐瑶階春日永
御爐香氣滿朝衫(其三百三)
天仗傳呼
鳳輦來綴衣執役愧無才餘年總是
皇家賜瓊宴還教皓首陪(其三百四)
握蘭粉署忝鴛行嘉宴新依
(甫黼)座光席上老人還衆宿
扶光五色正中央(其三百五)
司列東曺管補流慙無識會佐
皇猷樂池咫尺瞻
天表雲日當空水鏡秋(其三百六)
象戲曾聞賦子山天枰分局隔河關幸逢一統車
書盛邊界熢消士馬閑(其三百七)
意匠渲皴粉墨儲棘猴楮葉費居諸九州圖畫歸
王會不用朱離譯象胥(其三百八)
横汾宴鎬史曾誇尚齒
熙朝慶有加自喜問年將數亥散官預宴倍光華(其三百九)
象魏昭明荷
聖慈都官一得捧瓊巵協中不藉寬文網自致清刑簡
訟時(其三百十)
幸叨微秩列鵷班更得承
恩霄漢間真是化工培養厚龐眉一色服斒斕(其三百十一)
羽觴稠疊
詔綸温却憶從軍喜拜恩
聖武睿謨包六合崑崙天柱國西門(其三百十二)
宫梅香糝玉巵邊民望
南巡又廿年記得孤山停豹尾禁鐘催曉六橋煙(其三百十)
(三)
帝心仁愛即天心天上薰風入
帝琴一自蓼蕭甘露渥淪肌浹髓
聖恩深(其三百十四)
秘府曾宣五色麻鳳銜魚網麗桃花臣心敬比豐
年祝瑞麥光牋紀歲華(其三百十五)
紫塞風清頌止戈
彤庭春讌集鳴珂五更三老今無算鶴髮千人沐太
和(其三百十六)
洞開閶闔宴屠蘇人瑞先看滿
帝都指點八紘成夀域黃支烏弋總無殊(其三百十七)
鷲嶺西頭閬苑東金仙羽客勝因同須知千佛蓮
華座只在
如來一念中(其三百十八)
人捧挨年綠字牌分庭文几十行排歲星若到朝
元會論齒還居最下階(其三百十九)
五雲多處九霞觴分秩聯班列雁行既醉願將千
叟夀合來齊獻與
君王(其三百二十)
御定千叟宴詩卷四
