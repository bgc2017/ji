欽定四庫全書
御定千叟宴詩卷一(計詩七十首)
大學士(臣)馬齊
元日祥徵慰
聖衷推恩耆老宴璇宫鹽梅和鼎(臣)何力飽飫
天厨仗化工
大學士(臣)松柱
十載槐階眷老臣分甘金鼎錫奇珍當陽
聖主天行健長奉
宸歡億萬春
大學士(臣)蕭永藻
濟川作楫濫朝榮河渚星遊瑞靄明自是
聖人千萬夀筵前嵩岳遠傳聲
大學士(臣)王掞
聖朝優老遍臣鄰
詔列瓊筵荷寵新久忝綸扉逾十載欣逢
寶歷萬年春
大學士(臣)王頊齡
錫宴彤廷鶴髮聯齒逾八袠厠
瓊筵黃扉忝竊和羹任願介瑤觴祝
萬年
吏部尚書(臣)張鵬翮
聖德齊天
寶歷昌法宫燕老荷
恩光微臣職愧銓衡長啓事頻霑
御案香
戶部尚書(臣)田從典
舊粟陳陳簸以箕又逢瑞雪慶嘉師
聖人久道羣生樂運轉鴻鈞億萬期
原任戸部尚書(臣)王鴻緒
憶從
講幄賦昇平洊被
洪恩忝地卿金殿重逢耆叟宴
帝堯雲日倍光明
禮部尚書(臣)賴都
雪晴雲散肇初陽耄耄千人宴未央從此春官增
盛典萬年萬叟歲稱觴
禮部尚書(臣)陳元龍
聖朝崇老會耆英
紫殿紅霞白髮明瘴嶺歸來身尚健忝司禮樂荷殊
榮
兵部尚書(臣)孫柱
兵氣潛消日月新八荒同仰
廟謨神兩階干羽從今格海宴河清頌
聖人
刑部尚書(臣)張廷樞
少從東觀沐
恩波白首西曹
寵更多十日三回霑異味報酬夙夜愧如何
工部尚書(臣)徐元夢
官名徒爾列鳲鳩煥璧班聯最上頭新
錫天章崇暮齒當年
講幄眷難酬
工部尚書(臣)李先復
卿曹歷載忝崇班晴雪春風玉饌頒一代
殊榮承兆闕萬年
盛德紀南山
吏部右侍郎(臣)傅紳
銓曹品藻貴衡平久列朝班忝貳卿
錫宴幸陪耆碩後
殿廷高處五雲生
吏部左侍郎(臣)李旭升
佐銓十載荷
恩多又附耆英飲太和為慶普天登夀域蓼蕭歌並九
如歌
戶部左侍郎(臣)赫成額
度支官領小司徒廣宴和風拂白鬚快覩阜財還
解愠甲週玉歷邁唐虞
戶部左侍郎(臣)李永紹
六府惟脩百穀昌歲朝曠典舉霞觴
九天錫宴飛
龍藻千叟聯吟繼柏梁
戶部右侍郎(臣)張伯行
寸心自矢托愚衷感遇承
恩賴
聖聰此日瓊筵忻拜舞捧觴獻夀五雲中
禮部左侍郎(臣)王思軾
天行不息萬年春職佐春官愧老臣瑞雪瑤階排玉宴
白頭千叟醉
楓宸
禮部右侍郎(臣)景日昣
曉陪宗伯
殿廷趨
恩宴欣霑拜
聖謨臣是嵩高峯下士年年
萬歲聽山呼
兵部右侍郎(臣)王度昭
四海同瞻
日月光
王師到處掃欃槍太平司馬欣無事白髮從容侍廟廊
刑部右侍郎(臣)周道新
好生
主德合天心更眷耆年
恩倍深明允勉脩臣職忝願持
堯酒灑春霖
工部侍郎(臣)常夀
陪貳冬卿矢靖共每依春殿沐恩濃開筵宴老慚
黃髮環珮分班侍
九重
工部左侍郎(臣)郝林
冬官佐理近三台將作慙非梁棟材叨列鴛班霑
御宴承恩願奉
萬年杯
内閣學士(臣)登德
身近蓬萊五色雲
聖朝讌老遍鴛羣瓊漿入口神逾旺檢點封章敢憚勤
都察院左副都御史(臣)伊忒海
豸衣常愧受恩殊白首欣逢
賜大酺飽飫
天家仙饌美歸來鳩杖不須扶
都察院左副都御史(臣)江球
聖朝尚齒沛
殊恩鶴髮成行捧上尊昨夜雪飛齊賀瑞栢臺長共戴
春温
宗人府丞(臣)吳梁
玉葉金枝並茂時追隨
恩賜到彤墀
聖情悅豫當春晝灑筆先成燕老詩
通政使(臣)陸經遠
幾年喉舌忝鴛行民隠時通霄漢傍
錫福自天遊浩蕩稱觴獻夀頌無疆
順天府尹(臣)俞化鵬
春殿排筵晝漏長老成蹌濟沐
恩光微臣奉職慙張趙
異數羣稱軼漢唐
通政司左通政(臣)潘錦
章奏敷陳入告頻
天顔咫尺轉逡巡青陽律應璇璣運
聖夀常過億萬春
通政司右通政(臣)魏方泰
深嚴祕殿許扶笻玉饌芬芳出
九重老馬自慙無智力行經絶塞盡堯封
通政司右通政(臣)陳允恭
龍飛玉歷首壬寅環甲重開浩蕩春
聖主賜酺專尚齒永躋仁夀戴鴻鈞
大理寺少卿(臣)任奕䥸
矜恤頻年荷
聖裁已看夀域八紘開小臣絶少爰書擾春讌歡隨耆
耋來
大理寺少卿(臣)郭徽祚
金殿開筵集老臣旋依
黼座沐
恩綸忝陪百職齊聲祝億萬斯年拱
御宸
詹事府少詹事(臣)梅之珩
甲榦週迴
寶歷新筵開瑞雪點芳辰微臣珥筆千官後歲歲從今
紀大椿
侍講(臣)錢名世
禁近榮霑尚齒筵耆英列坐許差肩重登暖閣承
天訓記直
乾清二十年
中允(臣)汪士鋐
香案前頭舊侍臣萬年
寶歷遇長春仙厨錫宴
恩波闊歲歲歡呼祝
聖人
順天府丞(臣)錢以塏
鴻翊分符贊
帝功敬敷文教播祥風得隨黃髮承恩宴
聖夀如天日正中
太常寺少卿(臣)陳良弼
耆年縻祿愧卿才盛世欣逢
御宴開仰見
九重龍德健躋民仁夀樂春臺
光禄寺少卿(臣)張聖佐
御厨珍膳叶調和
聖澤如膏不啻過翠釡金盤叨饜飫
萬年天祿祝三多
鴻臚寺少卿(臣)胡煦
中祕旋歸卿貳班
天恩迥出五雲間復霑湛露零豐草授几深宫拜
賜還
原任侍讀學士(臣)薄有德
生逢
夀世荷陶甄合會耆英及小臣此際欣瞻
雲日表九霄親拜
帝絲綸
編修(臣)陳夢雷
承
恩五十有三年曠典虞庠近
御筵萬卷書成傳盛世嵩呼
聖夀永同天
編修(臣)沈宗敬
千叟歡騰惬
聖心御筵春酒得頻斟微臣兩世蒙嘉宴四十年來闓
澤深
編修(臣)何焯
蕊榜邀榮
寵錫稀編摩祕殿奉
恩輝厠名千叟尤深幸接跡期頤侍
紫微
檢討(臣)李鍾峩
瑞雪晴頒
鳳詔新紫宫春宴逮微臣九霄此日聞
天語真是蓬萊島上人
編修(臣)王時憲
詞臣侍從愧鄒枚
詔許蒲輪上玉臺祝
聖夀同天地永寵光頻自日邊來
編修(臣)吕謙恒
蒼髯白髮拜
楓宸六膳三漿
賜賚頻簪筆微臣蒙異數
天顔咫尺被温綸
檢討(臣)陸紹琦
鳳歷重周花甲新高年
賜宴及儒臣王正盛典從今紀歲歲弘開夀域春
編修(臣)王時鴻
聖德神功被萬方太平讌老拜龍光微臣展歷初周甲
賜坐榮邀香案傍
編修(臣)吳襄
六旬今列千官宴兩榜原登
萬夀科才薄何緣恩獨厚
九重雨露一身多
編修(臣)蔡嵩
昔荷
殊恩登蕊榜今逢曠典錫華筵十年豢養同高厚載筆
重將甲子編
編修(臣)李克敬
法酒名肴宴老臣坐聆
天語更温醇文章報
國儒生分願咏南山祝萬巡
編修(臣)黃鴻中
千叟筵開謁
紫軒坐聆
綸綍藹春温從今歲歲瞻
龍德簪筆西清紀
聖恩
庶吉士(臣)李同聲
廿載鸞臺
渥眷頻六年藜閣拜
温綸承恩累葉難圖報長願披香侍
聖人
庶吉士(臣)吳馮栻
微臣釋褐甫登瀛旋侍瀛仙宴太清
聖瑞早於天象見老人星拱泰階平
庶吉士(臣)黃秀
萬年天子福齊天燕及臣工重引年喜覩八方開夀域
瀛洲杖履也如仙
庶吉士(臣)關上進
萬年花甲歷重綸
勅賜宫前宴早春華省六旬登第晚
殊恩還及照藜人
給事中(臣)陳沂震
掖垣陪列七經春荏苒年華過六旬獻歲
御筵叨
盛典呼嵩祝嘏上
丹宸
給事中(臣)秦道然
既忝詞臣又諫臣昇平無事奏
楓宸生年尚在
龍飛後已並耆年祝
聖人
御史(臣)張建策
西清東序法筵高寶氣歊輝在尺綃四海昇平
天夀永大書鴻業共尊
堯
御史(臣)施雲翔
十年柱下沐
君恩重喜今朝與
賜罇
玉歷已增新歲月春花長耀錦乾坤
御史(臣)王培宗
瓊筵玉醴敞初春拜
賜殊慙獻納身屈指吾
皇當御極眼中已見兩壬寅
御史(臣)戴芝
日麗風恬景物妍
恩加耆舊宴高年小臣幸厠臺班末親拜
龍顔尺五天
御史(臣)柴謙
祕書承
詔許分編鐵柱為冠侍
殿前風憲清華俱忝竊飽仁惟頌萬斯年
御史(臣)邵璿
昇平簪筆承
恩重春暖
乾清賜宴來瑞靄祥光環
帝座始知宫禁是蓬萊
御史(臣)陳學孔
龍飛六十一年春
玉殿筵開賜老臣飽德醉心
温語切繡衣抃舞拜
恩新
御史(臣)陳令璜
微臣夙忝風霜署
聖主還施雨露恩
詔與耆年同鎬宴許教輿馬近宫門
御定千叟宴詩卷一
