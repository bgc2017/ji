欽定四庫全書
御定千叟宴詩卷二(計詩三百二十首)
人瑞自居擊壤羣世間仁夀賴吾
君好生大德合天地願得三多邁放勲(其一)
去年藏裏凱歌回
賜宴今朝賞宴陪萬里辛勤瞬息過歡聲載道似春雷
(其二)
風土人情各自殊微臣遊遍世間途願將省下期
頤歲捧進
彤墀添夀圖(其三)
三庚尺雪莫驚奇葱嶺陽關共所知寒瘴烟沙愁
日晚而今盡解慶雍熙(其四)
當年執戟定滇黔回首凱旋雨露霑鶴髮九旬
天眷顧算籌隨歲喜頻添(其五)
身經戰陣錄微勞老沐
殊恩氣尚豪宴罷精神添一陪貂裘文彩耀弓刀(其六)
祖父攀鱗舊策功子孫世世沐
恩同黃金永寶傳家甲白髮猶彎射柳弓(其七)
七十餘年别禁軍不知髭鬢雪紛紛法宫頒醴同
仙液上庫分金荷
聖君(其八)
壯歲隨班列虎賁栢臺粉署職曾分久霑雨露
恩無盡又上
宫庭覲五雲(其九)
九重
勅旨宴千官鳳閣詞臣列上班愷樂鎬京春酒美賡歌
拜手慶南山(其十)
萬年天子夀無疆春滿蓬萊
御宴張八十六齡逢盛典喜隨元老慶陶唐(其十一)
宿衛班中憶壯年從今朔漠靖烽烟
堯樽幸醉身輕健
恩賚貂冠耀雪顛(其十二)
心丹不覺力頽唐弓勁能開箭用長更得紫霞霑
一醉踔騰筋骨愈加強(其十三)
預掌
絲綸直
禁中日宣
天語下高穹萬年寶歷昇平候許從耆英燕衎同(其十四)
引年授几列前班記得提戈奏凱還
聖武弘昭包六合
殿廷今日是蓬山(其十五)
聖朝豢養八旬餘尚齒還來飽
御糈自愧武臣稀識字紀
恩新學萬年書(其十六)
瑞雪三元歲必豐
聖心樂與萬方同微臣忝列祠官後忭舞歡呼
御宴中(其十七)
朔塞南荆昔荷戈九旬鬚鬢盡皤皤
天厨更賜長生粒春色還添壯色多(其十八)
曾參柏府侍
彤庭霜髩重沾玉饌馨千叟齊申岡阜頌南天應燦
老人星(其十九)
櫜鞬欣傍五雲深汗馬微勞列上林幸到九華春
殿宴滿筵喜色見
天心(其二十)
熙皥休祥遍八坤水村山郭盡仙源願臨萬里長
江卷寫出汪洋萬里恩(其二十一)
天馬流沙萬里來雲屯寶騎殷春雷
君王神武超千古駑蹇慚非厩駿才(其二十二)
羽林日日佩容刀皓首官班著錦袍誰意更逢春
燕喜追陪仙侣得仙桃(其二十三)
西賮南琛自遠荒圖成
王會集梯航愧無閻令丹青妙偏飫虞庠酒饌香(其二十四)
肆筵設席自
皇居璧水膠庠總不如還頋服章慙振鷺恭承
恩禮賦嘉魚(其二十五)
夀域宏開荷化成耄年司鑰右安城欣聞
天語同春煦榆景偏霑分外榮(其二十六)
麗日祥雲擁泰階稱觴喜與衆仙偕曾隨昭莫多
鏖戰記賞頭功第一牌(其二十七)
八閩戰蹟得微功白首親霑
御饌豐甲子循環天不老吾
皇行健與天同(其二十八)
乾清宫殿煥
皇居芝席天樽列玉除宛似仙山樓觀曉紅珊瑚暎碧
芙蕖(其二十九)
久從
丹陛序鵷鴻宴鎬欣傳到
法宫兩列仙官皆夀耉
萬年天子坐當中(其三十)
聖德巍巍
聖夀長箕疇錫福備禎祥外藩齊效三多祝列職榮分
千叟觴(其三十一)
開年乍展青陽歷紀日初舒軒帝蓂春仗分班仙
掖啟乞閒身亦到
天廷(其三十二)
鐵衣記得賦從征禮飲欣逢
盛典行萬帳貔貅
恩久渥復教鮐背荷殊榮(其三十三)
尚方珍膳粲珠盤燭夜杯分柱下官
温旨頻宣容醉飽玉階千叟戴
恩寬(其三十四)
岐黃小技草茅人忝附朝官侍
紫宸八十老醫重仰
聖願携菊醴獻長春(其三十五)
衮龍咫尺笑言親千叟新筵異九賓不用贊儀惟祝噎
鴈排鶴髮飫天珍(其三十六)
持籌曾忝上卿班喜荷瓊筵敞
帝關千叟玉階同舞蹈極天
聖夀指南山(其三十七)
擁節西秦與益梁歸朝官秩領金倉至今僰㸑邏
逤曲常比中和樂職章(其三十八)
馳騎彎弓夙所諳年來短髮白鬖鬖
軒宫恩許陪春宴龍角星光照面南(其三十九)
醴酒瓊饈出
御庖泰符長筮地天交微臣奉討過銅柱
恩露扵今滿白茅(其四十)
奔走承
恩數十年今朝歡宴
玉墀前挽強命中渾㤀老踴躍猶思七札穿(其四十一)
琵琶灘畔奪艅艎憑仗
天威力亦強中歲已蒙歸化宴殘牙今啖大官羊(其四十二)
藝植身藏老圃家遊仙忽訝捧流霞從今得與瑤
池讌願向蓬山職掃花(其四十三)
吳楚滇黔身歷餘歸來領衛直周廬欣承禹膳頒
三爵長戴
堯天頌九如(其四十四)
鳳樓縹緲瞰蓬萊羽衛争趨捧夀杯賈勇敢誇經十
戰承
恩却許近三台(其四十五)
浩蕩恩波自九天建章春宴集耆年舊含雞舌趨
丹陛何似瓊羞飫
御筵(其四十六)
玉殿紅霞簇畫屏乘田亦許到蓬瀛年年巨勝花盈
野三百維羣頌太平(其四十七)
牛人分職自周官畜牧微勞愧素餐何幸暮年叨
異數近依仙仗上金鑾(其四十八)
玉肪寶餌緩童年六技醫師試十全欲識太和翔
洽處但看孩孺樂
堯天(其四十九)
盤龍山下記鏖兵文德年來萬國平
錫宴瑤階歌既醉天漿分到老司城(其五十)
村堡曾經備蟻員乞
恩歸養已華顛今踰八十身還健班末趨登上九天(其五)
(十一)
雞唱天街曙色分罏香春靄互氤氲
皇慈遍錫瑤臺宴視草身閒倚五雲(其五十二)
幕府曾書百戰勲江南身將八營軍耄年得預耆
英會騎勇家懸
雲漢文(其五十三)
法醖宫壺領大官坐深不覺早春寒絲綸閣下承
恩久時把葵心向日看(其五十四)
長陽從獵耀金貂角勝争先志未消幸值太平饒
樂事老人隊裏頌
神堯(其五十五)
金虀玉鱠沐恩波海宇昇平瑞應多指日西陲咸
奏凱不須揚盾更揮戈(其五十六)
陛戟周廬拱太微親承燕語覲
垂衣大官捧出麒麟脯黃髮皤皤拜
賜歸(其五十七)
恩濃湛露醉臣心宣勸猶聞降
玉音雪嶺靈關韜甲後幸隨父老學謳吟(其五十八)
賞牌曾預蕩平功華髮身依
紫禁中八十餘齡皆
帝錫還期
聖夀與天同(其五十九)
衰翁也得宴
金鑾取次花風到上蘭誰信宫中一萬樹今朝竟許
舉頭看(其六十)
魚鑰開時曉色新
詔隨耆舊宴初春風和玉闕
天顔霽親見
龍床笑語頻(其六十一)
金華春殿集瑶珂翠釡分
恩出紫駝一自島夷重譯後至今東海不揚波(其六十二)
白雪盈頭霜滿頦拄笻親見
御筵開蟠桃捧向家中看知是神仙會裏來(其六十三)
流霞滿酌勝還丹天地為心老者安願祝
夀同天地永萬年
天子萬年歡(其六十四)
宴賞恩膏浹小臣昇平樂事太平人世膺榮秩心
依戀長慶
堯年萬萬春(其六十五)
世禄長霑
帝澤綿又叨春宴會羣仙玉書金匱青藜閣紀錄貞符
祝大年(其六十六)
誰言七十古來稀老叟盈千繞
御扉
賜宴不嫌官職小蒼顔皓首有光輝(其六十七)
欲乞花封製錦新何圖魚藻寵微臣心期下邑多
耆老也似天邊夀域均(其六十八)
太和禽鳥各呈奇瑞譜圖形尚有遺今日
玉階歡宴處碧梧應見鳳來儀(其六十九)
曾從
琱輿出五原虎符歸掌侍金門春風平樂參高宴養
益頽齡悉
主恩(其七十)
恩教老健杖休攜尚齒筵開
玉陛躋拜手未忘東魯地瞻
天直與泰山齊(其七十一)
太和臣庶盡歡娛眉夀承
恩更賜酺序齒分班歌既醉
天家異數古來無(其七十二)
玉燭調和
御宴開歡騰千叟進霞杯龍驤隊裏龐眉老醉向金階
拜舞回(其七十三)
錦江城外記衝鋒奏凱回來慶賞隆今日
玉階霑玉液酡顔自喜尚如童(其七十四)
榆北瀘南屢戰身欣逢嘉會日華春千廬列衛歡
聲遍共道堯天多夀人(其七十五)
歡聲動地若春雷
温旨傳宣賜宴來
盛世韜弓崇禮樂得同千老上春臺(其七十六)
冰絃一曲奏薰風萬象都歸化日中手挹
堯樽欣馬齒身司
舜樂佐䕫功(其七十七)
破敵先登梅嶺顛幸陪嘉宴坐瓊筵願將冰萼無
窮朵拜祝
君王億萬年(其七十八)
豹尾前頭萬象新雪晴雲散映勾陳引年開宴
天恩渥臣是當年踏浪人(其七十九)
上池飲後醉瓊漿鴻術堯時愧未良不藉稽生寒
石散世無夭折齒繁昌(其八十)
職分禁旅習龍韜頭白清街敢憚勞欣共仙班同
獻夀跪擎玉斝醉蒲萄(其八十一)
塞北湘南記戰勲羽林具職拱
丹宸今朝燕衎承膏澤擬作堯衢擊壤人(其八十二)
四海梯航清宴時綠沉槍卧少驅馳擘麟筵上承
恩出鳩杖歡呼滿路岐(其八十三)
方伴鴻章測景回星郎恍惚夢蓬萊醴泉滿地知
多少總與
君王作夀杯(其八十四)
瓊樓金闕
紫宸關得到除非侍從班詎意簿書塵下吏今朝飲宴
五雲間(其八十五)
敷天白髮太平民拜手軒墀集虎臣置尉不須名
戊巳
賜筵今始紀壬寅(其八十六)
獻歲韶光一色新雪殘鳷鵲淨無塵金鋪日暖逢
開宴好捧霞觴拜
紫宸(其八十七)
優老
君恩恤荷戈弓刀小隊和衢歌欣看
玉殿傳觴處占得嵩呼數最多(其八十八)
勾陳衛士沐殊榮玉筋金盤荷
聖情共祝軒轅龍鳳紀不資仙藥自長春(其八十九)
搴旗曾記贛江西十八灘聲振鼓鼙蘭席觥船光
灎㶑波紋如簇七重犀(其九十)
碧雞山下舊從軍十二星匡列衛分
賜坐玉階開宴處曜儀光景綠氤氲(其九十一)
出師中路從
君王今日雍容入建章百爾臣工相齒讓堯階蓂莢慶
方長(其九十二)
六英飛瑞兆豐年
玉旨親頒養老筵隂定山前曾克敵雪花猶記舞翩躚
(其九十三)
清時人瑞總駢肩休養
恩深列校偏一自丹霄登秩宴何須絳縣更疑年(其九十四)
時際清寧七校閒九衢夜戶不須關白頭長捧金
莖露雲日當天仰
聖顔(其九十五)
當時結束事櫜鞬錦服今朝預列仙宴罷歸來馳
道過歡聲齊徹九閽前(其九十六)
黃道星輝護
紫微瑞霞晴麗敞彤闈鐵衣幾度邊山路載頌岡陵
式九圍(其九十七)
金墀鵠立尚遷延列校何當捧
御筵不是尋常拜恩澤
萬年天子宴高年(其九十八)
期門列校靄雲屯廪禄虚縻豢養恩更向新年逢
盛事瑶臺親得捧
堯樽(共九十九)
衛士班中愧末行白頭常憶玉階旁螭蚴連席
君恩大不羨休居陛楯郎(其一百)
玉帛車書萬國同瓊筵開處日曈曨小臣忝職司
方澤土脈先占九榖豐(其一百一)
老去仍司石室文紅籖綠篋護香芸承
恩錫宴金華殿三素光飛玉葉雲(其一百二)
六工亦得荷
天宣鳬氏還應忭躍先
聖世太和為大冶鑄成夀世慶春筵(其一百三)
末技隨班拜玉鍾百花從此露華濃金瓶喜見雙
岐榖知是
皇心只重農(其一百四)
盈廷快覩元朝雪
賜宴欣隨百歲翁麟鳳虛言是祥瑞真祥人夀與年豐
(其一百五)
聖朝養老禮殊常次第
頒恩逮議郎穆穆靈祗胥妥侑還陳神貺九霞觴(其一)
(百六)
頻年歡祝遍南邦
聖澤同春滿大江
恩及老臣今更渥龍光猶照兩眉龐(其一百七)
伐叛隨征到豫章頭創幸遇百金方
皇恩錫福開瓊宴九醖先分殿陛郎(其一百八)
延賞
隆恩著世功從師粤嶠又閩中至今寰海波濤靜蛋雨
蠻烟化舜風(其一百九)
世職家傳列虎賁鈞天開宴幸承
恩禎符盛事喧謳頌南極光中拜
至尊(其一百十)
何幸
天顔得仰看一時千叟喜彈冠
九重華髮因民白萬國忠心為
主丹(其一百十一)
粉署叨承雨露頻更隨鴛序飫芳珍試看雪鬢蒼
髯叟都是
堯天長養人(其一百十二)
聖朝珍異貢梯航恭儉還聞外府蔵何幸
日邊司庫吏得隨鴛鷺酌瓊漿(其一百十三)
上尊疊
賜色香凝忝列戎旃拜手承咫尺彤階人共仰
帝星鴻朗並升恒(其一百十四)
錦川波靜點蒼青往歲從軍討不庭玉室
賜酺瞻拜處湛恩汪濊比南溟(其一百十五)
法酒從容樂太平武夫亦許宴承明九枝燈下千
人坐應有山呼萬歲聲(其一百十六)
峒峽鴛湖奏凱歌年來顛髮雪霜多玉京宴罷言
歸後細與家人說大羅(其一百十七)
木淪河畔舊從軍良馬曾蒙上監分白髮更登朱
毯末三漿春散澤棼煴(其一百十八)
瑶階綺席宴高齡祥靄綸繽護樹屏曾向昆明瞻
斗極天邊長朗老人星(其一百十九)
天厨仙醖勝流霞鶴髮蒙恩禮有加曾得
君王褭蹏賜半生衣食荷全家(其一百二十)
花蓋雲騰現五芝金壘散列散珍奇西征曾過邠
岐路記得公堂獻夀詞(其一百二十一)
皇威遠訖靜塵埃春讌叨榮醉綠醅筋力末衰趨走便
瞻雲就日上瑶臺(其一百二十二)
賡颺自昔美虞廷未若稱觥合萬齡曾共虎羆歌
凱曲今隨卿相飫芬馨(其一百二十三)
向隨充國渡湟中今附期門宴賞同總是
聖皇弘錫福長教蒲柳沐春風(其一百二十四)
羽林慙應列星文三爵叨陪振鷺羣聞說賀蘭山
下路山光斑駮擁祥雲(其一百二十五)
瑶尊滿泛導陽和慙愧頻年列荷戈超距翹關寧
謂勇
君恩重比泰山多(其一百二十六)
晨鉦宵柝護
皇居
錫宴新逢淑景舒於萬斯年今日始熙然民物在華胥
(其一百二十七)
早向齋宫事祝釐軒轅卜歷應
昌期登歌升樂三終後鸞鶴迴翔耀羽儀(其一百二十八)
邊部荒陬被
澤遐微臣輸粟到龍沙洋洋甘露川頭水若比
恩波尚有涯(其一百二十九)
黃牛峽下過千帆紫燕山前積翠嵌兩地手弓蒙
賞獲暮年叨濫領軍銜(其一百三十)
曾瞻
黃鉞自臨邊雷電威清萬里烟今日
龍顔真藹藹秋霜春露太和全(其一百三十一)
錦衣皓首喜駢肩矍鑠隨班到
御前漏轉宫壺春正永扶鳩長願侍瓊筵(其一百三十二)
久從月殿斵天銀瑩澈光明世界身
佛智故應成
佛夀琉璃柯地萬年春(其一百三十三)
軍前閩海屬櫜鞬濫得勲封到子孫饈耉
宫廷還忝與水深山峻是
君恩(其一百三十四)
玉螭墀下宴千官老覺松醪易上顔記得昆明從撻
伐
賜弓擎出萬人看(其一百三十五)
玉府曾為筦庫臣瑶階趨走重蹲循豈知坐對
羲皇主龍子帣講送八珍(其一百三十六)
洛陽橋畔逐封貙曾拔蝥弧上堞呼一自卿雲糺
縵後牽牛星域遍笙竽(其一百三十七)
三十年前作護軍金支曾見覆
軒雲承平養老昭仁讓
聖武由來必右文(其一百三十八)
昔趨郎署銜居後今宴
彤廷齒在先為語兒童休健羨管教次第到
恩筵(其一百三十九)
聞說香山九老圖居然司馬冠公孤何如千叟論
年坐
聖主當軒
賜大酺(其一百四十)
黃河源上動高旌曾擐重犀却月營又看春光到
西海當時老卒宴
天楹(其一百四十一)
千衢巡徼往來通叩鼓持更衛
法宫一上
玉晨陪讌賞頓令虎帳滿薰風(其一百四十二)
雪晴
鳳闕彩雲生日暖罘罳瑞露明白髩婆娑老隊正承
恩仙席醉蘭英(其一百四十三)
豹直周廬老步兵掃除廣路
翠鑾行如何得對
君王坐真是逢仙上玉京(其一百四十四)
瑶池式宴有殊榮
堯盞分來絳雪英合竹丸泥雖末技太平天下字能成
(其一百四十五)
早歲從軍定百蠻何期春讌綴微班涵濡
聖澤金沙水披拂
皇風玉筍山(其一百四十六)
除道常瞻
日月光角端旗過識
天香平凉戰後歸威衛舊六鈞弓尚可張(其一百四十七)
飽食歡歌一壯兒老參衛署率熊羆金漿忽沐
君王賜健似荆州克敵時(其一百四十八)
盤龍山下昔從戎嘉峪關前記挽弓慣識陣雲如
杼軸欣逢
湛露被椅桐(其一百四十九)
虎牙衛士髩如絲
恩許追陪宴玉墀忽憶旌門親執訊歡聲雷動獻功時
(其一百五十)
將軍剰韻席前占賜果詞臣發御奩爭比
聖王躬養老武夫列坐對
宸嚴(其一百五十一)
捧檄傳呼屬小臣雙眉如雪髩如銀誰知謝職分
休後授几支笻對
紫宸(其一百五十二)
四始祥占慶歲穰朝來晴雪帶
恩光深嘗
堯酒同天酒南極於今色正黃(其一百五十三)
蝦蟆更盡曉烟開朱網龕鬖卿相來直宿章溝唯
望見今朝冠履接三台(其一百五十四)
巴字江頭記洗兵短簫鐃吹竹王城當年冠鶡今
鳩杖安坐重茵盡一觥(其一百五十五)
天分漠北與滇南章亥纔能縱步探無敵
仁師胥讋伏來蘇
皇澤盡敷覃(其一百五十六)
琱戈貝胄出回中雲䍐星旄映碧空勿士行枚成
老校
賜筵叨列殿廷東(其一百五十七)
戈鋋彗日下蠻邦沙塞親觀築受降七萃士中
宸眷渥千人宴上尉眉龐(其一百五十八)
分麾傳檄位居卑監牧行屯歲有期豈料
彤廷叨侍席坐聽
天語下瑶墀(其一百五十九)
星顱雪踠走軍符懸&KR1691;重門戒不虞名字八屯微
職謝年齡七袠
聖恩殊(其一百六十)
念珠樹下憶經行末職司門老
帝城長願吾
君同佛夀彌陀聲雜祝延聲(其一百六十一)
聖世豐年樂事饒
御筵開處接丹霄坐來黃耉推前席若問班行是下僚
(其一百六十二)
坐甲曾參左右和老司鶴鑰偃金戈忽承齊菹頒
天上頓覺春光獻歲多(其一百六十三)
攻金六齊實鳩工身世鎔陶造化中耄耋更教陪
上席玉紅分得鑄顔紅(其一百六十四)
軒歷緜緜寶祚昌熙朝正朔被龍荒閑曹藿食平
生事
賜宴榮逾博士羊(其一百六十五)
東極瓊脂粟粒香西池甜雪瀉銀觥宴歸尚末三
晡後始信壺中日月長(其一百六十六)
朱戟排門散秩清執殳三度衛團營曾觀鶴列戎
行整又仰
珠庭秀彩明(其一百六十七)
左个青陽淑氣融高年齊上
蕊珠宫摧鋒六戰餘筋骨垂老衰顔酒借紅(其一百六十八)
繡衣持斧引風霜
玉裕親承化日長久謝螭㘭簮白筆獲隨虎拜
賜瑶觴(其一百六十九)
銅環靈夀步長楸銀髮居然雲鶴儔憶得
開階正位日小臣年始一星週(其一百七十)
登筵幸得陪千叟報國無能效一官年齒名銜
君賜予鬚眉白盡寸心丹(其一百七十一)
閒居猶自習兵機屢戰微勲
聖主知盡展
恩光照元碧一行黃髮醉春巵(其一百七十二)
紫殿前頭
賜大酺白鬚紅頰共相扶不知鼓腹行歌者還有堯民
野醉圖(其一百七十三)
偁戈三楚剪雈苻擊拆重城老介夫忽奉
龍光陪夀耉
恩寬不用没階趨(其一百七十四)
劍佩從容踏
禁鰲五雲春殿
法筵高親依玉戶傳三爵從事龍韜已二毛(其一百七十五)
九重玉極紫煙霏久著朝衣觧鐵衣
聖主投醪恩廣大憶開弓月對金微(其一百七十六)
十二峯前杜若芳曾馳玉軑射天狼吳歌楚練今
無用學頌升恒天保章(其一百七十七)
雙江九塞奉麾旄化雨祥風沐
聖朝玉斝溶溶嘉燕衎虎夫種種髩毛彫(其一百七十八)
輓粟飛芻餉六軍轅門曾見積如雲廿年生飽官
厫米為從酇侯紀薄勲(其一百七十九)
兩兩纓鈴列大貂
御香郁烈玉驄驕常時遠覩今親覲
天語琅琅下慶霄(其一百八十)
衛士頭銜舊末行今看冠劍上
明光千牛大將如年少不得同分
御酒嘗(其一百八十一)
虎威班亦厠銀筵匡衛鈎陳本近天玉壘浮雲沙
塞月歸朝長享太平年(其一百八十二)
楓宸香路進名時宣勸
堯樽荷
聖慈記得短兵超戰艦荔支風裏試搴旗(其一百八十三)
分賜琳厨玉液餘花香爐靄積衣裾身同小物遊元
化蠕動翾飛各自如(其一百八十四)
雲騎今叨
寵遇珠玉筵霜髮照&KR0146;&KR0146;頻逢劍閣朝正使問訊當年
八陣圖(其一百八十五)
玉陛恩教策杖升黃金罍赩耀眉稜麤才選勇曾居
最斗米今猶一飯能(其一百八十六)
蠶叢蜀道洗湘隂結髮戎行老羽林散仗忽陪千
老宴雪花微點夀杯深(其一百八十七)
宫壺初泛暖香浮帝子行觴錦臂韝收拾弓刀
好身手翠杯虔仰翠雲裘(其一百八十八)
萬年機杼衮絲新考課常勤百鑷人五色吉雲籠
曲宴
赭黃遥灔日華春(其一百八十九)
南營守職效微勤忽上
瑶階近五雲掃淨昭明遠獻夀西師歸好宴邊勲(其一)
(百九十)
戴星協月萬花驄銅式天閑骨相同臣比駑駘空
飽粟但歌夀榖祝
皇躬(其一百九十一)
鴨綠江南平壤城由來文物近神京
九重春宴光華旦照澈
恩波海水情(其一百九十二)
章服叨榮第七階坐中日映虎文靫銀青金紫齊
環立一色霜髯雁字排(其一百九十三)
光翻晴雪照霜髭玉屑瓊靡瑩素瓷三白瑞徵聆
帝語年豐人夀
聖情怡(其一百九十四)
一人戩榖物由庚列爵分年宴五更龍勺均霑天美禄
虎鹽致和
御厨羹(其一百九十五)
幸託
天潢爵秩崇歲時常得覲
瑶宫
皇家仁澤同行葦豐草沾濡湛露中(其一百九十六)
侵曉觚稜旭景暄許教扶杖集
宫門
天顔咫尺温如日坐久渾忘在
紫垣(其一百九十七)
一門禄食感生成四海清和樂太平忝預萬年
天子宴勝陪仙侣會蓬瀛(其一百九十八)
重逢玉歷紀壬寅慶洽元正錫宴新皓首龐眉瞻
拜喜
乾清曠典是初廵(其一百九十九)
攀龍附鳳荷
朝恩餘澤流長到子孫忝佩金章成耄齒微荄何以
答春暄(其二百)
天墀設讌正春和
聖世耆年樂事多臣老三廵從甲卒祖勲列爵表山河
(其二百一)
兩奩黑白已華顛得捧金盤
玉殿前天味飽嘗龍鳳髓紅肌不羨橘中仙(其二百二)
𣙜務頻年幸備員郎官方愧應星躔感
恩更飫
天厨味鼓舞春風拜
御筵(其二百三)
憶從遷擢佐曹司每握蘭香傍左螭文史三冬慙
曼倩勝他伏日拜恩時(其二百四)
粉闈昔日荷
皇慈嘉宴新頒九醖巵萬象同登仁夀域微臣何幸際
昌時(其二百五)
列校連營領虎賁宗盟庶姓肅旗屯白頭拜酒春
風裏歡與同袍頌
帝恩(其二百六)
組甲從戎過十年仰憑
天算靖烽烟射聲承乏監屯衛雪色盈頭列賞筵(其二百七)
瀾滄驛路凱歸身豹尾班中仰
聖人跪捧雲罍霑露液紀
恩六十一年春(其二百八)
曾親雲日列中涓容養樗材樂夀年
朝宴忽從三事後載教咫尺仰
堯天(其二百九)
佽飛當日厠微員少壯驅馳已積年
聖主推慈優禁旅垂垂白髮預瓊筵(其二百十)
雍容九列與三台裨末何緣拜賜杯
帝勅公卿專序齒得陪國老雁行來(其二百十一)
勾股朱黃得
聖傳幸同絳縣預瓊筵願將環轉生生數獻祝金甌萬
萬年(其二百十二)
身經六載佐戎韜
金殿欣瞻日月袍瑞色
九重開雉尾廣筵千叟醉蒲萄(其二百十三)
五服供輸五庫中曾司天鑰愧何功獲瞻
帝度如金玉貞固還將祝
聖躬(其二百十四)
元正節慶宴王公特降
新綸千叟同向曉雪晴徵瑞白
皇心原即是天工(其二百十五)
麟膠棘竹有良材
内殿羣工象弭開不用雕弓穿七札太平耆老宴春
臺(其二百十六)
日月升恒照九垓千官拜舞
御筵開
聖人旨酒原垂誥特為耆年賜一杯(其二百十七)
官佩銅章歲古稀
榮光長得傍京畿更隨鷺序參
宫宴受爵歸來香滿衣(其二百十八)
愧無惠政及笷簷解組優閑稱耄年仰望虎樽叨
勅勸飛鳬不羨葉公仙(其二百十九)
淑氣初回紫禁春蓮葩綺井映曦輪自慙微末司
門者仰沐
皇家雨露深(其二百二十)
忝司魚鑰鳳城邊忽奉
恩宣預法筵從此抱關真不賤也瞻紫氣識神仙(其二百二)
(十一)
詔集耆年宴紫霄趨蹌不覺禁門遥曾從都尉宜禾府
萬里天山仰泬寥(其二百二十二)
蘭錡年年設禁兵忝司徼道衛嚴更豈期
賜酒龍墀下坐聽蓮花晝漏聲(其二百二十三)
榮紆輦路喜新開灑道千夫看子來今日軟紅塵
不動禁中白雪紫霞杯(其二百二十四)
千人九萬記春秋黃竹多收削海籌從此不須誇
楮葉只將玉作杖頭鳩(其二百二十九)
千官濟濟侍壺觴環衛均依
藻火光戒夜祗堪供擊拆
彤廷何幸附賡颺(其二百二十六)
承露天杯寵渥新雪稜衰髩兩如銀南征將士臣
今老尚是當年摩壘人(其二百二十七)
玉鉞參旗列八屯驤霞轡羽扈
金根欣逢
異數敦耆宿無限榮光及虎賁(其二百二十八)
儘堪馳馬挽強弓意氣猶然少壯同夙飽
君恩忘却老當筵健飯白頭翁(其二百二十九)
滄津紫塞映朱旟歸旅無譁有捷書江漢戎功羞
雅什蓼蕭夀愷樂
天居(其二百三十)
騎官星本列房南忽與文昌輔弼參自是
君王崇齒讓好留屯衛作佳談(其二百三十一)
少年授孑亞夫營笳鼓親聞凱入聲老得安閑屯
騎長却隨冠履宴承明(其二百三十二)
春回紫極氣和邕鏤檻文㮰瑞靄濃臣職虎威無
報稱三階列坐
賜黃封(其二百三十三)
雍梁幾載事戎行鐵馬琱戈犯曉霜此日春風
金殿外一杯天酒漾恩光(其二百三十四)
當年馳馬陣雲高垂白身名隸豹韜
恩許金蟬同几席愧曾玉帳侍旌旄(其二百三十五)
五雲深處綺筵陳獻歲
天家酒一廵介胄從戎慙武士
聖朝寵及白頭人(其二百三十六)
霜戈隊裏效驅馳白髮鬖鬖
御宴時總是
聖君優老夀虎夫亦得讌
龍墀(其二百三十七)
飛鷁曾從下瀨師親馳賊窟刈祅旗而今鯨海無
波日手捧
堯鍾照雪眉(其二百三十八)
曾從玉壘返金鋪養老
恩榮及武夫杞棘桐椅承湛露却教樗散亦沾濡(其二百三)
(十九)
錄敘微勲荷
寵光年來不覺髩蒼蒼自慙老缺殘牙齒也得
天厨異味嘗(其二百四十)
彤庭湛露
聖恩深尚齒筵開旭日臨略分言情
天子詔飲和食德小臣心(其二百四十一)
恩綸優老逮微臣皓髮追隨到
紫宸
御饌親嘗
天語近餘年長咏太平春(其二百四十二)
黃門趨走日曈曨斑白承
恩飽德同齊向殿前呼
萬歲儀堂小吏鳳樓東(其二百四十三)
解組閑居荷
大君門闌畫戟倚高雲青瞳綠髮皆仙侣許列衰遲舊
領軍(其二百四十四)
五雲飛將擁霜戈日麗龍旗識景和沐浴
皇仁思敵愾欲清西海靜鯨波(其二百四十五)
綸扉出入地清華湛露均霑
愷澤賖飽飫仙厨稱異數迴看鶴髮盡鬖髿(其二百四十六)
雷動
天行武奮揚彫弧畫的獵長楊扈巡羽衛稱榮遇更得
春壺瀉桂漿(其二百四十七)
六龍迴跋下
天光每掉纓鈴裛
御香今日玉階同率舞心輕漢帝樂訾黃(其二百四十八)
職叨管鑰羽林軍中候由來近五雲今日風清長
樂殿
恩頒天饌飫芳芬(其二百四十九)
彤庭燕喜效賡歌六十餘年養太和記得岳陽曾拔
幟歡聲騰上洞庭波(其二百五十)
削平三蘖自
神謨臣壯猶為百戰夫官忝策勲隨鸑鷟
恩崇養老錫醍醐(其二百五十一)
新春侍宴近
天顔樽爼榮分豹尾班欲彷文臣申祝語福如川至夀
如山(其二百五十二)
羽衛欣陪
錫讌榮牙璋曾籍夜郎兵春風萬里聞歌吹聽徹蘆笳
總頌聲(其二百五十三)
幕府旌功奏紫清年年周衛樂昇平
宸廷賜宴歡何極國老親同醉兕觥(其二百五十四)
祕府天儲竊備官
山莊曾預拭林巒吾
皇儉德容臣拙長奉
宸居萬歲歡(其二百五十五)
奉職西曹歲月長圜扉草滿見春陽歸田已許承
恩詔
賜宴還教接寵光(其二百五十六)
夙戒嚴裝有禀程引年飫宴得殊榮
玉音真敘家人語繞殿輕雷喜笑聲(其二百五十七)
彈冠舊喜沐恩膏鴻漸應知借羽毛投老復欣歌
盛事廣筵開處閬風高(其二百五十八)
迢迢瀚海已無波烽火全銷喜氣多臣是武階叨
豢養鐃歌譜作太平歌(其二百五十九)
碧霄
賜宴正新年南極光華耀九天筦庫蒙
恩彌抃舞祝
皇夀算永綿延(其二百六十)
萬年天子握乾符耆碩盈朝自古無少小執弓慙已老
也叨醉飽大官厨(其二百六十一)
霞觴不羨紫鸞銜酺飲渾忘禮法嚴宿衛從今添
盛事名隨仙侣紀瓊函(其二百六十二)
雪殘鳷鵲曉猶寒張宴宫庭在鎬歡羣老席中新
寵命嚴更署裏舊材官(其二百六十三)
昳蕩春風
景運門玉階千叟拜瓊尊向榮竊喜同葵藿湛露晞
陽盡
主恩(其二百六十四)
軒帝東園集鳳麟每從
仙蹕豫芳辰廣廷日永開瑶宴海屋籌添奉
聖人(其二百六十五)
卷甲弢弓淑氣多春風燕喜醉顔酡年年欵塞共
球集化雨常青瀚海波(其二百六十六)
椒花泛酒入新春淑氣氤氲仰大鈞
聖主廣開仁夀域世蒙培養及微臣(其二百六十七)
旗鼓功成解鐵衣碧雞坊下凱歌歸太平宿衛今
年老猶沐
皇慈宴紫闈(其二百六十八)
上苑行宫覲
玉輿忽教親切宴丹除歸來傳語番休者坐久
天顔健有餘(其二百六十九)
獻酬曾賦及彤弓顧盻猶誇矍鑠翁載籍總無今
異數步兵老坐
御筵中(其二百七十)
翠釡晶盤下
玉除
恩周親衛總
君餘還思紫塞霜風夜挏乳分頒小拂廬(其二百七十一)
三楚樓船上沅湘僕姑猶得挫跳梁歸來禁衛槖
盧矢老至
宸居捧渌觴(其二百七十二)
行間久次列貔貅
賜宴教隨鵠鷺儔滿酌蒲萄浮玉斝却慙涓滴未能酬
(其二百七十三)
曉來千叟集
皇扄白髮齊教醉醁醽藉手稱觴爭介夀南山未足比
堯齡(其二百七十四)
旨酒嘉肴得未曾蟠桃還許裹紅綾仰承
君貺如山重宿衛微員恐不勝(其二百七十五)
種杏多時侍
紫庭芝肪术煎養生經願從磊落長松下十尺如人
獻茯苓(其二百七十六)
紫塞龍旗卷朔風獻俘獻馘憶從戎今朝華髮
璇庭宴依約當年氣似虹(其二百七十七)
金華思樂布洪慈七萃隨班燕
赤墀六十餘年俱飽德從今晚藿愧含滋(其二百七十八)
充溢圜方設膳羞慶筵竟得逮兜鍪奉宸武衛皆
郎將臣老霑
恩玉砌頭(其二百七十九)
一軍鐃吹度禺山贏得司勲賞箭瘢久治不忘思
猛士大烹却許養裒顔(其二百八十)
朱旗南指靖殊方歷歷昆州舊戰場今日
皇闈霑醉飽壯心猶在髩如霜(其二百八十一)
瓊漿醉飲飽猩脣欲譜新聲進
聖人對境未能歌白雪只知滿目是陽春(其二百八十二)
凡材敢說備千城一爵
頒來曠代榮不重官班惟尚齒普天耆老戴
皇情(其二百八十三)
賞功舊自五雲天養老今登百福筵
聖澤寰瀛皆饜飫微臣尤覺荷恩偏(其二百八十四)
憶隨横海埽攙槍五戰歸來髩有霜憑仗
天和還健在萬年筵上獻春觴(其二百八十五)
塞月邊笳靜綵旄飛章奏捷蕊珠高喜從外地叨
中壘更錫三漿儷四膏(其二百八十六)
荆門蜀道昔摧鋒金帛旌勞抵景鍾薄海歡娛多
歲月
天容華茂似春松(其二百八十七)
千牛左右衛中身豹騎從戎憶幾春閒散忽霑零
露湑重欣小草向榮新(其二百八十八)
春日春臺
御宴開恩霑老圃捧
堯杯自慙瑞莢生庭際不是人功灌得來(其二百八十九)
從獵長陽幸有年射生常傍
玉輿前春風
祕殿頒仙饌不羨西都賦割鮮(其二百九十)
十載邊庭少壯時蕩平歲久樂雍熙頽齡已許安
耕鑿廣宴重教拜
聖慈(其二百九十一)
花飛六出瑞元辰共浹
皇歡大地春微末官階多慶幸白鷴如雪忝章身(其二百九)
(十二)
新年耆舊飽
天厨雪色觚稜入畫圖千叟齊聲呼
萬歲須知即此是蓬壺(其二百九十三)
浩蕩陽和不計春又逢
恩宴及微臣椒花共醉延齡酒玉陛長開蓂莢新(其二百九)
(十四)
每司魚鑰候晨昏常得瞻雲覲
至尊今日白頭承寵渥
大廷開宴及春温(其二百九十五)
雲開閶闔曉風清佳氣葱蘢識太平蓬島宴餘齊
介夀撤天高唱是嵩聲(其二百九十六)
千金坡動戰聲雄彭蠡湖衝鬭艦風奏捷
賜茶禆將裏引年醉酒秀眉中(其二百九十七)
百人高會誌明廷五老來遊說瑞星爭似
堯樽分夀酒盈千鶴髮獻松齡(其二百九十八)
洞開閶闔覲
垂裳春色融怡化日長駑劣久慙當隊率更陪嘉讌慶
明良(其二百九十九)
錦服朱顔霜髩皤兩行分引入天阿小臣翻出齊
天樂一和
軒庭鸞鳳歌(其三百)
班聯後綴是期門分護巖除在禁垣幸得耆年同
愷宴傾聆
温語拜殊恩(其三百一)
蒲柳微姿際盛時禁林欣覩萬年枝
皇恩尚齒收卑秩帣&KR0957;容持沆瀣巵(其三百二)
雕壺璚露自
天斟渥澤弘霑到羽林願祝松椿長近日園葵無限向
陽心(其三百百三)
光風淑氣滿春城觴豆雍容樂太平戟手中黃慙
下士也隨國叟被
恩榮(其三百四)
圓壇帖妥展郊烟肥腯年年預薦陳司牧霑恩何
以報如天
聖夀邁皇春(其三百五)
尊爼謀猷愧折衝曾隨旗鼓一摧鋒而今豈樂那
居日三夀朋中許拄笻(其三百六)
寵逮耆齡
賜醼均中天日麗歲華新長生酒盞長春節玉陛前頭
拜
聖人(其三百七)
如雲錯繡總龍媒兒齒童顔
錫宴回駉駜頌萹原並作好歌胥樂繼斯才(其三百八)
九重春暖紫霞杯雲髩耆臣赴宴來慙愧未僚推馬
齒親承
寵命許追陪(其三百九)
供奉承明廿載餘頭銜叨屬大鴻臚臨模漢殿芝
英狀篆刻金天鸞鳳書(其三百十)
司牐年多白髮鬖幸陪春宴飫肥甘願酬
聖主無疆夀萬陪臣齡七十三(其三百十一)
觀象璣衡七政聯新正令日侍瑶筵共欣四序隂
陽順
寶歷康熙紀萬年(其三百十二)
觀魚常奉
豫遊歡此日
天家飽鱠殘竭澤未嘗施網罟
至人道德作綸竿(其三百十三)
若耶赤質效精良鑄罷洪罏
賜玉漿仰服
聖功鎔萬物剛柔妙用協隂陽(其三百十四)
弘開夀域萬方同
盛典先霑鶴髮翁願向金吾仙仗裏年年長拂
舜薰風(其三百十五)
玉斝金波叩首嘗錦衣陛楯白頭郎
帝廷和氣盈寰宇鹵簿先開日月光(其三百十六)
少壯登朝補黑衣漢庭執戟七旬稀今蒙
賜宴芙蓉闕湛露高歌放仗歸(其三百十七)
班資曾忝號登仙况厠瑶階沐
御筵
聖主好生和氣洽治成刑措萬斯年(其三百十八)
夀世臣僚多夀考盈庭鶴骨與松身流歡禮食垂
天慶寧羨睢陽社裏人(其三百十九)
獻年齊拜殿南頭五色雲華映鳳樓千叟合齡八
萬歲大椿分占五春秋(其三百二十)
御定千叟宴詩卷二
