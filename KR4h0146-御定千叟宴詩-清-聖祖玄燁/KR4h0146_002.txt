欽定四庫全書
御定千叟宴詩卷三(計詩三百二十首)
夙領朝行第一班今朝重得覲
天顔醉来矍鑠誰知老舊
賜雕弓尚可彎(其一)
𣙜茶奉使到西秦歴陟秋卿播
帝仁退老葵忱長捧日
賜酺蕭露更如春(其二)
每從七校引貔貅
三殿今看瑞靄浮既飽瓊筵齊舞蹈扶携皓首拜
宸旒(其三)
碧海添来十屋籌蟬聮奕世戴
洪庥兩行鳩杖千廵酒長喜金階瑞氣浮(其四)
河隄曾記
翠華廵疏瀹弘謨
指授真永慶安瀾皆
聖德衰殘歸老荷洪鈞(其五)
筵前衣惹
御爐香一飽能消兩鬢霜親見天珍排歴歴歸誇年少
羽林郎(其六)
穹廬毳幕塞雲高列爵藩封未有勞今日
皇家傳賜宴遠臣年老沐
恩膏(其七)
柳營歲歲祝三多刁斗無聲永戢戈欲識太平真
氣象凍棃顔上酒㾗酡(其八)
半月黃花照
帝宸莫誇五老化堯人蘆花髩髮桃花面都是流星入
昴身(其九)
每從除道仰
天顔先後雞翹豹尾間六十年来霑雨露今朝又喜
特恩頒(其十)
兵欄射觀奉
帷軒曉月疎星侍
殿門衰白得逢嘉燕禮滿朝耆碩拜
綸温(其十一)
花名稱意樹恒春蒸綠繰紅暎
紫宸欲寫葵心長向日萬年枝畔託松筠(其十二)
華樽㶑灎泛天波
諂坐穹隆白玉坡鵷鷺貔貅同拜賜一時齊獻九如歌
(其十三)
豹衛叨榮侍
帝軒還思壯歲定龍番竹雞聲裏蠻風黑鑿井耕田仰
聖恩(其十四)
瑞雪豐年旭旦時明光殿上捧瑶巵選徒訓卒曾
分職又向金階拜
聖慈(其十五)
壮年宿衛蘂珠宫白首欣逢
御宴同四海春来歌化日千官殿上樂春風(其十六)
頻年侍直羽林班此日叨陪宴賞間沐浴
深恩恩似海賡歌
萬夀夀如山(其十七)
御試承恩十八年校書對策玉階前耆齡得預
天家賜拜手賡歌湛露篇(其十八)
樗散慙分若木枝奉恩官秩荷
恩私二毛燕上叨前列重覩
明堂天揖儀(其十九)
豹韜禆末愧刀鞾天酒今朝醉大羅還憶佛臺山
下路攀枝花裏唱鐃歌(其二十)
屯營舊長熊羆士内殿叨随鵷鷺班
堯酒千鍾傾北斗
軒齡萬歲頌南山(其二十一)
未成童歲侍
明廷六十年来給使令総荷
帝慈容朽質更頒仙醴制頽齡(其二十二)
白雪黃芽暖玉爐温温寶鼎上清珠争如
天賜長生米一飯能教澤達膚(其二十三)
水瑩雯華似鏡湛雕文纖悉見工心碩言輔佐丹
青手潤色鴻猷
帝業深(其二十四)
久親箭笴握鞭梢何幸随班飫
御庖割肉更存珍重意懷歸應不怕人嘲(其二十五)
力戰當年勇冠軍將屯還識鴈門雲老逢宴衎來
丹地不羡黃柑出紫帉(其二十六)
出從金輿入侍中穿楊親見發唐弓不知頭髩如
霜白
恩許酡顔對日紅(其二十七)
聖歷綿長萬萬春椒花柏葉應時新侍臣舊視
鑾坡草今日重嘗
御苑珍(其二十八)
班行自昔隸雲麾汜埽常瞻日月旗安宅八荒皆
睿算老兵惟頌
帝無為(其二十九)
螭頭列席接
天襟笑語親承
帝澤深
陛下鴻名千萬夀薰風長滿五弦琴(其三十)
御席論年貴賤同魚魚冠劔列西東側聞獻雉供獒國
盡在春臺夀域中(其三十一)
箴石方從外國傳得緣麤術荷
恩偏精鏐衣馬常蒙
賜暮齒還教列
御筵(其三十二)
羲昊乾坤化日舒恩涵飛鳥及潜魚王吳壁上人
天像若比
熙朝總不如(其三十三)
竊叨世禄幾星霜仙饌榮分玉液香碩以宴中千
叟夀還加萬倍奉
君王(其三十四)
鐵寒箧裏舊征衣歲月侵尋過古稀喜預引年
金殿宴黃封綠酒拜
恩歸(其三十五)
内府叨榮領護軍行間頻許展微勤不知北斗容
斟酌親挹天漿在五雲(其三十六)
龐眉鼓腹飽
天厨會際昌期樂事俱春滿乾坤人盡夀宴歸鳩杖不
湏扶(其三十七)
行師兩得荷旌麾幕府論功上赤墀皓首追陪耆
叟宴頌
恩擬獻蓼蕭詩(其三十八)
列校班中護
紫微白頭今日有光輝堯厨春酒年年綠
詔許人人盡量歸(其三十九)
天家養老典方隆末校觀光夀域中景運正逢熙皥
日九衢強半白頭翁(其四十)
熊虎班中老歲華劍霜弓月眼生花今朝一飽胡
麻飯從此長年碩更奢(其四十一)
壮年躍馬老扶笻忽聽傳宣自
九重春殿許陪千叟宴支離何啻受三鍾(其四十二)
軍容俻職愧如熊幸值昇平
聖治隆垂老論年逢
錫宴碩同萬姓祝年豐(其四十三)
璿璣七政燦珠聮王漏銅儀
帝手傳列曜齊輝風雨正萬廵花甲又週天(其四十四)
新春雨露沐
恩偏日暖彤墀列玳筵四海兵銷無一事從今擊壌自
年年(其四十五)
七政咸齊四序調管窺長得近
丹霄又随千叟霑
恩渥
寶歷無疆賀聖朝(其四十六)
新春泰運轉三陽共沐
殊恩酒滿觴游徼雖無文字職碩將華祝頌陶唐(其四十七)
玉盌瓊漿次第傳不論品秩重高年鐵衣小校忘
身賤也向春風飽
御筵(其四十八)
閩江陣馬聽蕭蕭歸列期門學射雕得享遐齡皆
帝力又叨法膳出層霄(其四十九)
夀卋寧人
帝勅幾皇天平格勿能違席間七十人盈百敢道臣年
自古稀(其五十)
童顔鶴髮盡長年
内殿初開列綺筵不著重犀随鷺序承
恩醉酒舞階前(其五十一)
秘色繁枝點綴工四時芳潤在東風應携五綵催
花筆剪刻蟠桃照
殿紅(其五十二)
竊祿叨榮隸羽林槖戈久戴
主恩深生平三見從軍樂老去惟傾葵藿心(其五十三)
憶得從禽水殿過鳬鷖下逮接恩波殷勤養老開
嘉讌澤比春潮覺更多(其五十四)
肅將雲騎護
瑶宫挾纊長依化日融
天澤春来尤浩蕩咸沾瑞露五雲中(其五十五)
疊鼓中流從羽旗長年小校荷
仁私更緣
錫宴宫廷日轉憶
頒禽帳殿時(其五十六)
身領銅街緣警曙手持銀棨待開闉青陽昨夜回
閶闔白首今朝宴
紫宸(其五十七)
風雲時扈
六龍来雨露還承
萬夀杯欲以詩萹歌盛遇武臣終愧柏梁才(其五十八)
霜戈星劔下長沙振旅還歸幾歲華年老特容陪
燕賞延齡仙粒勝胡麻(其五十九)
御宿街邊老荷戈
賜筵春殿沐
恩波歸来日午千廬靜但覺和風撲面多(其六十)
崇年觴酒王壺斟閶闔晨開
聖主臨灌燧銷鋒無一事丹葵只有向陽心(其六十一)
壬寅重紀
帝符昌春酒春盤出尚方三接眷深承舊澤喜逢元會
慶
當陽(其六十二)
芳林瓊砌慶昇平振羽調吭滿玉京同在萬年
恩澤裏象生生象並欣榮(其六十三)
釦砌春朝淑景開
恩教王殿酌金罍就中小校歡無極捧得蟠桃一顆回
(其六十四)
從龍家世羽林軍報
國慙無尺寸勲尚齒筵開春日暖萬年長奉
聖明君(其六十五)
紫禁煙濃晝漏遲引年春酒荷
皇慈退閑偏將身猶健拜手思賡喜起詩(其六十六)
方罫差池幾點星常新一著夀千齡筆談億萬無
窮數碩與
君王紀瑞蓂(其六十七)
分朋走馬臂蒼鷹趫捷曾誇慶忌能此日
天杯榮暮齒頓令壮志欲鶱騰(其六十八)
腰懸霜劔佩雕弧老健猶思效走趨直衛久塵雲
騎列
賜筵還飫大官厨(其六十九)
少小兜鍪隸禁營羽書傳發署臣名年多猶是叨
恩遇舞蹈筵前祝嘏聲(其七十)
宿衛
宫廷愧菲材曾随撻伐度龍堆今朝玉斝霑仙液交
奉歡聲
玉陛來(其七十一)
曾向陪京佐大農又持玉節涖秦封衰年濫厠
仙墀宴天上榮霑賜酒濃(其七十二)
會龢風雨九重城輯睦營屯罕質成高宴蕊宫延
白叟頌颺聲是普天聲(其七十三)
周廬曾忝俻勾陳
賜宴傳呼入
紫宸鳷鵲雪消寒不覺泳游
天澤勝陽春(其七十四)
趨朝常在玉階西後獵還随萬馬蹄
恩許法宫平墄坐仰看真覺玉䋲低(其七十五)
積歲經行功德林法雲争比五雲深
至尊親對輿僚坐平等真同持地心(其七十六)
翻臂名鷹白錦毛决雲千里見秋毫青郊狐兔春
場闊皓首鵷鸞
御宴高(其七十七)
九重天上九霞觴得共耆英荷
寵光感激頓忘頭已白還思效力在疆場(其七十八)
春雲香靄覆
彤墀瓊宴晨開燦陸離何意散材逢鉅典感
恩思獻萬年詩(其七十九)
帝子親擎九醖漿老人先捧祝
堯觴鬚眉皓白當晴雪一樣如銀暎
御牀(其八十)
近塞身依日月光外藩戴
德慶天長
御厨仙饌延年酒不遇
殊恩那得嘗(其八十一)
茅殿松軒締構時微臣板築忝曾司身如鳥鹿遊靈
囿一世薰風化雨滋(其八十二)
舊膺平土拜冬卿欣預瓊筵飽玉羹何幸投閑逢
盛典追陪杖履列
乾清(其八十三)
揚威絶幕度祁連垂老新恩
錫御筵共荷盛時多上夀舒長化日樂堯天(其八十四)
披堅執銳效微勤獵騎常随金埒雲耆齒喜逢天
上宴謝
恩雀躍舞春曛(其八十五)
老來恩雨沐
皇穹國子微員仰德隆無算夀如無算爵萬年詩獻
萬年宫(其八十六)
家世長依尺五天
主恩養育到耆年白頭更慶遭逢盛親酌
堯樽日月邊(其八十七)
萬國春生
黼座中樓臺旭日影曈曨誰能寫出金䋲界文沈唐
仇並未工(其八十八)
兩奉
神謨奏凱歌滇池瀚海息鯨波承平樂事逢嘉讌長飫
恩膏飲太和(其八十九)
旭日初懸瑞雪融彤墀
賜宴荷恩隆微臣職業期蕃息同在
天家豢養中(其九十)
六十餘年教育恩欣逢盛典入
宫門何當分食仙厨饌賜坐氍毺
詔旨温(其九十一)
聖朝海外亦同文歌詠
皇仁叶
帝薰職愧象胥還就日祥占太史早書雲(其九十二)
曈曨曉日照宫槐千叟駢肩赴宴來皓齒龐眉多
國老微班何幸得追陪(其九十三)
春草秋蟲雨露涵豳風氣象接周南近從耕織圖
中見記得如銀滿箔蠶(其九十四)
方瞳玉面五行精曾杖青筠坐李庭今日千人環
帝座定知
聖夀過彭鏗(其九十五)
上卿班末夙追随又荷龍光
御宴時猶記兩江蒙
聖澤春臺到處捴龐眉(其九十六)
久随
仙仗忝班行湛露霑濡化日長酒向金鑾斟北斗桃
從瑶島獻東方(其九十七)
金花玉蒂坎離精一寸黃庭寶月明疑是七還龍
虎伏九天
親錫素麟羹(其九十八)
章溝承乏護天閽中外屏藩奉
至尊千叟添籌逾八萬攝提一紀不湏論(其九十九)
堯階蓂葉又初春風實雲漿錫
紫宸憶自塞垣歌凱後櫜弓戢矢太平人(其一百)
奏凱歸逢
錫宴榮仰承
睿算喜功成龐眉欲效鐃歌曲繞殿羣呼
萬歲聲(其一百一)
曾從柏府仰
皇恩又宴楓宸捧綠尊
温語霽顔天咫尺千官同樂夀乾坤(其一百二)
分輝卿月舊随班垂老蒙休白髮閑更坐瓊筵霄
漢上榮光咫尺近
天顔(其一百三)
氛清六幕際昌時榮醼蓬壺雪鬢垂典領久慙無
報稱飲和長詠萬年枝(其一百四)
曈曨初日照罘罳
金殿開筵荷
聖慈親見瑶階春色早三霄露浥九莖芝(其一百五)
萬八千年紀攝提夀人得夀見天倪莊周未遇
今皇聖謾道期頤是大齊(其一百六)
宫庭
賜宴雪晴時數溢千官盡白髭最是小臣榮幸處微名
亦荷
九重知(其一百七)
琱戈曾荷向邊隅整旅還廵十二衢
夀世春和歡讌洽太平歌詠在蓬壺(其一百八)
曾歌同澤羽林兵
聖德如天達下情末職自慚徒老大
御筵何幸伴公卿(其一百九)
墨沼飛香百態新寶跗虚實象星辰
禁中傳得中郎法椒壁微㾗雨露春(其一百十)
春來天上賁
絲綸千叟筵開列五辛共戴堯仁同舞蹈齊呼
萬歲向楓宸(其一百十一)
兩隊眉龐與齒齯貫魚連袂互扶擕
絳霄風影燈旛動引到方壺最上梯(其一百十二)
職叨參領愧鷹揚荷戟頻依
帳殿旁夀酒欣分僊掌露春袍新染
御爐香(其一百十三)
叨司玉粒奉
堯厨賜酒龍墀
聖澤敷仰食大官人五百吾
君恭儉古來無(其一百十四)
日華高朗敞
金門龍尾
恩傳
賜席墩朱案黃帷陳設處小臣今始見犧尊(其一百十五)
夀國春臺樂賜酺曾司芻秣綰銅符
聖皇崇老開天宴扶杖欣隨
玉陛趨(其一百十六)
早傳
天綍宴芳春世職叨容侍
玉宸咫尺
霽顔瞻有喜好將靈莢紀靈椿(其一百十七)
春光微逗上林花翠葆亭童煥丸葩
紫禁共餐雲子飯
天家風日似仙家(其一百十八)
九天恩澤浩無涯優老筵開禮數加戴德真同金
石永家藏
賜硯寶松花(其一百十九)
當年鹵簿掌隆儀
玉殿今逢宴賞時長喜
宸遊清問遠閭閻民隠
聖人知(其一百二十)
盈庭百職矢忠清宴鎬懽娛起頌聲
聖主知人兼善任千秋萬歲樂昇平(其一百二十一)
櫜鞬猶記守三巴餘齒安閑老歲華舉釂
賜巵唯叩首吾
皇寶歷勝恒沙(其一百二十二)
細柳長楊到處從老來猶忝備軍容八屯榮宴陪
千叟
萬歲歡聲達
九重(其一百二十三)
三代持籌佐玉衡白頭欣共沐
恩榮從容燕語民生計盡職脩和荅
聖明(其一百二十四)
需雲豐澤下
巖廊仙膳珍羞出
尚方竊祿小臣仍世寵敢忘懋賞在司常(其一百二十五)
玉沼浮鵝對
御書萬機清暇染毫初陬生不愛元和脚竊取
天文點畫餘(其一百二十六)
從師曾記到滇南三十年來雨露涵老校宴歸談
往事蠻鄉風月舊來諳(其一百二十七)
曾馳鐡馬荷金戈老預新筵拜
賜多霑飫八珍
天咫尺蟠桃親捧下
鑾坡(其一百二十八)
偏裨六詔效微勞瓊席天漿豈易叨滿酌雉羹歌
保定嵩高未抵
主恩高(其一百二十七)
文昌省下握蘭香
丹詔開筵近
御牀
聖世恩膏濃雨露歡呼忘却髩如霜(其一百三十)
引年高宴傍
宸階鳩杖龐眉取次排臣荷
寵光傳奕葉還叨千叟作朋儕(其一百三十一)
欣從歲首荷
恩新和氣都成浩蕩春比戶蒙休安作息萬方耕鑿盡
堯民(其一百三十二)
親從絶徼暢
皇風氛祲看消夀域中仙鼎賜來調六膳蓼蕭湛露滿
瑶宮(其一百三十三)
曾從洱海振兵還烽燧無聞禁旅閑宴啟元春歌
萬夀歡聲雷動祝南山(其一百三十四)
東風淑氣轉
彤廷天仗車旗一色青最是新年多瑞應紫微垣聚
老人星(其一百三十五)
畫省蘭臺荷九遷春官分任愧高賢臣今花甲方
重數巳戴
君恩六十年(其一百三十六)
旭日曈曨
御宴開近隨仙侣集蓬萊蕭疎白髮依星署碩取南山
進夀杯(其一百三十七)
班隨貔虎近
天威十二星辰傍紫微憶得滇黔平定日櫜鞬歸路有
光輝(其一百三十八)
王師蕩逆載西征賫砲曾來細柳營為要春光生
絶域特教雷火掃妖鯨(其一百三十九)
六師洱海靖鯨波三箭天山奏凱歌窮北極南歸
版宇小臣胥忝執干戈(其一百四十)
聖恩常與歲俱新宴賞而今逮小臣朱紫班中飄墨綬
始知仙令出風塵(其一百四十一)
千叟雍容
殿陛趨上珍絡繹出
天厨郎官鱠味嘗應遍誰似
恩榮禮數殊(其一百四十二)
筵羅千叟古來稀七品寧嫌爵秩微此日拜嘉
丹鳳闕年年長侍
衮龍衣(其一百四十三)
鹵簿高陳
玉殿東繽紛霞綺暎來紅香飄繡繖春風轉億萬斯
年覆被同(其一百四十四)
從龍支系世承
恩祿養年深長子孫又向
鈞臺參讌會春光融盡鬢霜痕(其一百四十五)
掩暎花光接
上林殷紅濃綠曉雲深新蒲如筆春常好圖取
堯階向日心(其一百四十六)
日宮雲陛對
宸顔次第雕盤玉饌頒優老
德音教序齒官班今日是仙班(其一百四十七)
羽書昔日發燕支驛使牙符實所司官歷戶曹容
解印年登杖國宴
丹墀(其一百四十八)
小臣官職濫廷平稔識
皇心最好生但看登中
天府册便知
聖夀比長庚(其一百四十九)
少佩吳鈎作騎兵晚叨郎署被光榮麤才文武俱
無補老荷
君王賜兕觥(其一百五十)
曹佐書司最末僚每瞻郎位在雲霄誰知暮齒承
恩澤直並䕫龍祝
帝堯(其一百五十一)
城頭旦暮聽啼烏羡爾來從
帝苑梧今日
殿墀霑
聖膳却如鸞鳳啄瓊荂(其一百五十二)
装飾天閑駕上襄雕鞍銀鐙有榮光&KR0640;員小技年
空老也得沾恩
御座傍(其一百五十三)
夀星高傍紫微明照耀
天庖瀉玉觥共道
聖明崇耄耋不嫌筦庫厠公卿(其一百五十四)
儉德先從宫府求
御厨淡泊見詒謀
宸衷自喜留淳樸一膳常為四海籌(其一百五十五)
曾紆墨綬課農桑解組優閑化日長民牧愧無三
異政
天恩許奉萬年觴(其一百五十六)
鞭鳴樂作
御爐香劔履星羅夜未央曾伴糾儀當柱立引年今日
醉春觴(其一百五十七)
天門曉唘集朝紳尚齒筵中厠小臣浩蕩
恩波真未有九衢人樂太平春(其一百五十八)
延賞榮施累世沾戎行勇試寶刀銛計年今巳逾
花甲一飽
瓊筵力倍添(其一百五十九)
白石蓮花列滿墀恍疑身已到金池
皇齡佛夀同無量只為
皇心似佛慈(其一百六十)
乍轉春韶正雪晴堯樽羣捧拜
恩榮伍符尺籍臣兼掌向日葵傾比寸誠(其一百六十一)
玉砌初抽兩葉蓂露漙仙掌曉亭亭小臣竊比堯
階草
帝澤霑濡色倍青(其一百六十二)
奕葉承
庥巳積年臣今皓首預瓊筵真仙夀世同天地不數靈
椿歲八千(其一百六十三)
玉階金殿勝仙臺拜
賜流霞盡一杯人世不知
天上事耆年身到絳霄來(其一百六十四)
錫宴今朝荷
寵光微臣職忝列戎行太平一統烽煙靖兵氣全消
聖祚長(其一百六十五)
滇池沙塞旆飛揚虎旅追隨髩巳霜幸值那居賡
樂愷躋堂碩進
萬年觴(其一百六十六)
書生何幸列華裀燕饗
殊榮並老臣五色雲中仙侣集相看滿座白鬚人(其一百六)
(十七)
赫濯聲靈八表宣功成燕喜會高年武臣未解謳
吟事但碩
君王夀比天(其一百六十八)
躬圭世秩荷
朝恩曾捧
奎章耀蓽門千叟嵩呼春宴日榮光夀氣滿乾坤(其一百六)
(十九)
班聯濟濟互扶鳩下逮偏禆禮數優說與膠西諸
甲士一齊虎拜望
龍樓(其一百七十)
為丞朝夕喜哦松職隸郊畿近
九重宴列
彤庭春晝永三多華祝慶時雍(其一百七十一)
綠文鞘飾粲紅茵燕衎分為虎帳春從此
禁營長有喜光輝南極照鈎陳(其一百七十二)
仙桃馥郁自
皇家競挂歸鞍出日華珍味已邀
天府惠延年不羡棗如瓜(其一百七十三)
十載供書紫閣中每逢
綸詔似春風今朝喜荷
瓊筵賜一點歡心萬國同(其一百七十四)
紫綍宣來躡紫煙執殳曾是到慈天千花藏裏傳三
捷百福筵中頌
萬年(其一百七十五)
聖朝養老宴乾清廣厦華筵列大烹延賞久叨供世職
酬恩惟祝
帝長生(其一百七十六)
湛恩直似海天涵列席
宫庭白髮鬖久忝荷戈年己老鼎鼒妙味亦分甘(其一)
(肖七十七)
履端高宴賀昇平萬國同文久偃兵欲試韜鈐繩
祖武清時不用請長纓(其一百七十八)
天馬權竒領六閑璇階綴列五雲間辛盤喜預今
朝宴坐次争推鬢髮斑(其一百七十九)
後天不老慶
天齡鶴髮鵷班聚紫庭
聖化協中空貫索弧南黃氣但占丁(其一百八十)
寶歷周環日更長玉壺蓮漏好時光技能遠愧張平
子曉箭聲中忝奉觴(其一百八十一)
釦砌新陳玳瑁筵
恩霑既醉誦詩篇金盤捧出銀絲鱠碩兆多魚慶有年
(其一百八十二)
盈頭華髮愧鷹揚脯擗麒麟讌未央南極一星瞻
夀主還期萬載荷龍光(其一百八十三)
國恩延賞舊攀鱗
御膳分調及庶臣從此年年增盛典
宫筵華祝始壬寅(其一百八十四)
屬國西陲世享王元正來奉紫霞觴大酺漢詔尋
常事那比
彤廷侍
聖皇(其一百八十五)
學讀甘公太史書歲華巳老惜居諸
天珍不比常珍味日月升恒頌九如(其一百八十六)
龐眉鶴髮會
彤廷合計春秋十萬齡盡把年華添
聖夀還如涓滴到滄溟(其一百八十七)
部曲承
恩玉陛前太和佳氣早春天堯厨萐脯頒瓊膳共慶含
哺鼓腹年(其一百八十八)
盤列椒馨淑氣融校年曠典聚羣工喜占大有先
三輔拜舞臣偕父老同(其一百八十九)
卿雲糺縵景星明廣宴春開荷
聖情皓首自慙榮幸極也躋
丹陛祝長生(其一百九十)
期門小隊扈長楊猶記滇池荷斧斨海宇承平歌
夀愷九霄南極正垂光(其一百九十一)
高山疊疊水溶溶萬里春風紫翠重不用將軍還
著色分明寫出
聖恩濃(其一百九十二)
王師頻奏凱歌聲萬里烽烟一戰清組甲晶熒叨宿衛
老霑
御宴有餘榮(其一百九十三)
八荒奉朔盡來王重驛梯航集卉裳為報
聖朝開夀域萬年紅日上扶桑(其一百九十四)
靈臺占騐太平年日月光華歷數綿何幸微臣緣
序齒
彤廷環祝
聖人前(其一百九十五)
流傳素問自軒轅
聖主如天妙不言玉饌金漿分
賜處九重春色萬年暄(其一百九十六)
分轄熊羆夙荷榮年來白髮巳千莖閒居喜預金
門宴却老同霑
玉殿羹(其一百九十七)
昨聽鐃歌奏凱歸千官燕賞霽
天威龍樓日暖傳三爵虎旅聲歡徹九圍(其一百九十八)
曾奉桓圭拱
帝京還叨宴賚預宗盟金貂列坐承
恩徧喜效呼嵩第一聲(其一百九十九)
纖心推測契元微置𣙗懸規八表齊捧日
丹墀瞻
帝座流沙咫尺玉衡低(其二百)
琳瑯新製寶筵開翠羽金膏異域來捧祝遐齡
千萬夀不須王母紫霞杯(其二百一)
桃華萬匹錦成堆曾掌天閑詠馬才大宛於今為
牧苑不教樂府奏龍媒(其二百二)
華髮盈頭巳有年樗材每荷
主恩偏婆娑得預蓬池會丹籍須教署散仙(其二百三)
游豫馳驅日月長朱顔白髮羽林郎一從
玉殿頒觴後畫戟琱弓帶寵光(其二百四)
易藴精微那易尋
聖心久已契高深小臣積歲承
天訓欲學堯夫自在吟(其二百五)
樗櫟欣同百尺松引年亦得覲
山龍春膏徧布陽和令未抵親霑雨露濃(其二百六)
宴餘傳喚及詞曺獻夀羣依
御榻高親聽
綸言宵旰事萬方安樂
一人勞(其二百七)
行軍荆楚憶當年謝事閒身雪滿顛
聖主乘春親養老飽嘗玉饌總甘鮮(其二百八)
官卑職小愧年尊鶴髮銜杯傍
帝閽一臠擕歸分子姓叮嚀世世報
皇恩(其二百九)
荅陽
聖主夀昌躬坐讌盈千玉杖翁便是三山五天竺應知
勝事不能同(其二百十)
八琅相倚奏歌成盡是天長地久聲百獸樽前知
率舞簫韶第一舞
堯蓂(其二百十一)
干羽曾聞格有苖我
皇威德邁前朝材官牙將叨
恩庇侍宴從容傍九霄(其二百十二)
弓開月滿劔冲星侍獵從戎憶壯齡老去寵陪千
叟宴頒來味勝五侯鯖(其二百十三)
曾陪五馬行春去更上重霄赴宴來
聖世風光隨處好彩雲堆裏是蓬萊(其二百十四)
憶從振凱歲華添何幸
堯眉得拜瞻末校自知無報稱佩刀長瑩鸊鵜銛(其二百十)
(五)
觚稜金闕會千官新奉
恩綸賜
御餐禁旅微臣年老大也陪春讌五雲端(其二百十六)
拜嘉
勅免人離席
宣訓恩教聽近前
聖主引年千萬䙫柏梁賡和自年年(其二百十七)
上日干官宴玉宸皤皤黃髮沐
恩均微臣亦忝鴛班末來祝
璇圖億萬春(其二百十八)
皇城筦鑰伺晨昏禄食虚縻列九門何幸燕毛唯序
齒五雲高處仰
堯樽(其二百十九)
暁日晴搖赤羽旗昇平真見泰交時臯比包甲來
參讌虎拜還賡
萬夀詩(其二百二十)
春風初展玉階蓂宴錫高年
御饌馨自愧微員空白首也隨耆碩侍
彤庭(其二百二十一)
丹墀扶杖步從容皓首欣霑湛露濃醉飽都忘
宫漏永隔花頻聽自鳴鐘(其二百二十二)
民部司分荷阜成
天恩優渥錫殊榮弘開夀域滋繁廡衢祝
年年喜載賡(其二百二十三)
肆筵丹禁捧瓊巵耆老同賡湛露詩束髮從戎叨
世職欣看干羽兩階時(其二百二十四)
律轉青陽萬象新三霄瑞露表壬寅羲和叨沐
堯樽賜歷紀重頒第一春(其二百二十五)
壯志猶存拊劔鐔精強不比在滇南今朝矍鑠渾
忘老只為親嘗
御饌甘(其二百二十六)
靈䕫雕鶚唱鐃歌蘭錡
恩光歲月多何幸親承魚藻詠更同吉士賦卷阿(其二百二)
(十七)
金闕和風開五日玉階瑞雪暎千官豸衣侍宴三呼
祝
鳳扆當春萬國歡(其二百二十八)
早晴雪素暎雲紅譯館微臣拜舞同虔向
恩筵歌夀愷光華
龍衮日方中(其二百二十九)
一曲泠泠清復圓敢言雅奏得師傳梧桐阿閣生
新綠處處薰風仰
舜絃(其二百三十)
萬戶千門報好春閭司無事樂同民何期東序陪
三老兼得
天肴飫八珍(其二百三十一)
朔塞南甌歷暑寒長年飫宴對
金鑾筵前湛露沾鮐背坐上春風聚鶡冠(其二百三十二)
歡聲喜氣滿天街尚老筵從
紫禁排末校從征經黑水元正錫宴到瓊階(其二百三十三)
笙師陳樂奏中和旨酒從容燕樂多採得伶倫雙
鳳管吹成動地太平歌(其二百三十四)
為彲為虎仰
恩光欲報春暉雨露長畫戟雕弓容習禮南山永祝
夀無疆(其二百三十五)
蓽門甕牖一儒冠老去名銜属冷官芹茒未曾搴
泮水尊罍親見
賜金鑾(其二百三十六)
彤墀日暖
御筵張粉署承
恩勸鶴觴一十五星環
紫極百千萬紀樂青陽(其二百三十七)
梯航欵塞獻琛多九譯春風播太和盛典欣逄
頒宴賞恰聞西域奏鐃歌(其二百三十八)
晝漏遲遲出𤨏闈
鳳墀錫宴被
恩暉靈臺向夕瞻星象南極榮光拱
紫微(其二百三十九)
神京環衛肅天營馳道頻隨
玉輦行小草微生恒近日更沾春酒到蓬瀛(其二百四十)
東龍西虎列青冥匡衛文昌拱
紫廷
肄業天官司測象光如半月老人星(其二百四十一)
皇恩錫宴九天開軍校歡聲動地來湛露今猶沾虎旅
春風昨已過龍堆(其二百四十二)
河清海晏萬斯年葵藿傾心向日邊從此青袍傳
盛事選人曾醉
聖人前(其二百四十三)
特典新恩重大年霜顛雪鬢聚瓊筵閑身不覺龍鍾甚
心跡猶依雲漢邊(其二百四十四)
日麗三階奏泰平祥開南極五雲明朝
天盡是霜髯叟欲唱神仙聚玉京(其二百四十五)
九重金殿隔凡塵髣髴羣真會玉宸惟有
聖人乾體健堯眉喜氣靄如春(其二百四十六)
金羈羽箭老年華既飽瓊羞健可誇何事綏山與
瑶水
御筵桃子勝丹砂(其二百四十七)
聖朝夀域已弘開重譯梯航萬國來衰老微員逢盛典
願將餘齒報涓埃(其二百四十八)
爽鳩掌職白雲司入宴明光出殿遲共喜承
恩無以報年年一晉萬年巵(其二百四十九)
春到梅花淑景開曈曨初旭照瓊杯凡材亦幸承
天澤湛露沾濡及柏臺(其二百五十)
咫尺祥光繞
御屏金罍瀲灔醉仙醽
一人坐納無疆慶螭陛前頭祝
萬齡(其二百五十一)
衝鋒斫陣壯年頻忝是
天朝一世臣爼豆褒忠
宸翰煥箕裘承訓
聖言諄(其二百五十二)
滿袖爐烟講幄中仙瀛藹藹挹薰風筵前羣效華
封祝
聖夀天長景福崇(其二百五十三)
飽德無涯醉酒醇一身難以答
高旻願將四海臣民夀萃作
皇躬億萬春(其二百五十四)
律轉青陽
賜大酺秀眉黃髮盡歡呼割牲執爵傳聞舊千叟為朋
萬古無(其二百五十五)
虎符頒下自珠璿時泰風清萬里煙分得金盤仙
掌露同登夀域比彭籛(其二百五十六)
科名早荷
殊恩重編輯今邀
聖訓多從此得隨干叟後
萬年長詠太平歌(其二百五十七)
月蓂呈瑞日初長玉饌傳來自上方蘭桂和調多
且旨
君臣相悦夀而昌(其二百五十八)
玉醴金盤耀座隅
賜酺異數自天厨微臣省識衢樽味曾沐
恩波四紀餘(其二百五十九)
便蕃雨露溢天潢騶騎雍容入建章自愧凡材稱
國榦同根仙樹歲年長(其二百六十)
萬年天子慶王春乾健同天振古新
聖德神功歌海宇蟠桃恩宴小臣均(其二百六十一)
秋粳曾掌桃花米春醑還承竹葉杯願進青精仙
子飯
一人萬歲總三才(其二百六十二)
各增一歲入新年共祝三多拜
御筵今夜觀星臺上望紫微南極正同躔(其二百六十三)
吳國朱絲蜀國桐鳳墀獻曲喜春風轉絃欲奏高
山調爭比
君恩泰華崇(其二百六十四)
何因咫尺覲
宸旒禁旅承
恩已白頭擬倩緱笙歌
萬夀漫吹羌笛譜伊州(其二百六十五)
瑞擁
天門旭日紅蟠桃會裏度春風盡銷兵氣成佳氣澤
滿金罍玉液中(其二百六十六)
皇都分守列京營刁柝無聲奏治平犬馬微勞蒙齒
及歲朝分與大官羹(其二百六十七)
丹鳳城開大
賜酺法宫宴老古來無玉階瑞雪晴猶積
萬歲樓前照白鬚(其二百六十八)
曾叨郎署愧熊羆又沐
天家雨露施
聖夀原來同日月鳳樓長御紫金巵(其二百六十九)
瑞現慶雲歌舜日祥開夀域值堯年荷戈執戟金
鋪外鼓瑟吹笙玉陛前(其二百七十)
金殿當春淑氣妍
恩深養老玉杯傳虎賁共識
龍顔喜和霽同於三月天(其二百七十一)
恩波盤饌一時新也被調鷹扈獵身鵷鷺班中回首望
更無捧爵黑頭人(其二百七十二)
舊次鸞旂豹尾頭
殊恩今日賜珍羞丹心只在
彤墀上長捧紅雲記海籌(其二百七十三)
聲價休誇一顧來天閑都是出羣材追風躡電行
何遠直載
皇恩徧八垓(其二百七十四)
淨於晶玉滑於冰五色琉璃敢擅能
内府久容工在肆
御筵慚與夀為朋(其二百七十五)
御宴弘開賜玉餐雍雍千叟聚衣冠自慙周禮瘍醫賤
白髮叢中備一官(其二百七十六)
千官濟濟髮如銀
御宴前頭拜
紫宸爐冶隂陽容萬象好同造物慶長春(其二百七十七)
青陽淑氣轉芳椒九陌晴雲擁御橋暫解弓刀參
夀讌長陪儀鳳聽簫韶(其二百七十八)
摩壘登陴自壯齡頻隨大將掃妖星雷霆威赫開
殊域雨露
恩新拜福庭(其二百七十九)
翹來鶡尾暎華顛喜上
天家第一筵瀲灔金尊誰勸飲龍孫鞠&KR0957;玉階前
(其二百八十)
饔人捧案酒人傳八爼羅珍九醖鮮禁臠内醪能
換骨自然東父可齊年(其二百八十一)
荷戟彎弓職業微玉壺宣勸受榮輝長年幸飽
天厨饌敢擬東方割肉歸(其二百八十二)
瑞莢階前日色暄太平無象似羲軒鴻鈞一氣涵
天地首注
恩波到八屯(其二百八十三)
貔貅何幸列冠裳千叟筵前獻一觴有道
聖人無量夀祥烟深繞
御爐香(其二百八十四)
律吕雌雄協鳳皇澷誇荀令記宫商瑶池便是今
靈沼琯號昭華玉府藏(其二百八十五)
萬方玉食達天衢海貢荆色辨九區何意芳筵頒
耄耋一巵叨沐
聖恩殊(其二百八十六)
入朝湛露
主恩頻讌老筵中備外臣四十八家猶郡縣始知無地
不陽春(其二百八十七)
日照氍毺晃繡袍
至尊親看引松醪康衢一醉尋常事寄語堯民莫貢高
(其二百八十八)
寶歷廽環又起元星明南極拱松軒小臣舊列含香
省重整朝衫拜
紫垣(其二百八十九)
仁夀推恩海宇春太和元氣共陶鈞瑶池翠斝觴
黃耉尚齒班齊典禮新(其二百九十)
獻歲先沾湛露濃熊羆隊裏氣雍容三陽肇始三
多祝親見卿雲護
九重(其二百九十一)
仙醴逡巡吸紫瀾春風玉宇不曾寒桃花一實三
千歲願侍
君王萬遍餐(其二百九十二)
獻歲堯蓂五葉開引年春讌會蓬萊含香數載慚
無補叨醉
天家碧玉杯(其二百九十三)
九閶佳氣欝䓗蘢白首承明宿衛中獻歲
賜酺蒙齒序
禁門上馬禮尤隆(其二百九十四)
昇平祝史有何功牲醴粢盛總㓗豐盛事更逢椒
酒宴穰穰百福自來同(其二百九十五)
香藏前年奏凱還不忘武備火攻嫻聲連子母轟
騰裏龍電盤旋舞月鬘(其二百九十六)
相馬多年值紫閽建寅喜遇叶貞元寧知率舞親
承陛駑驥同霑畜養恩(其二百九十七)
精盤玉椀昔人誇
聖主還嫌鏤飾華倣作古甆淳樸樣甄陶
深澤到泥沙(其二百九十八)
碧玉壺中綠醑濃芙蓉闕下拜
恩重功牌曾得邀旌賞衰齒還欣飽
御饔(其二百九十九)
鐘鳴巧勝蓮花漏候協時分妙自然日午聲聞清
禁裏健行
帝德正如天(其三百)
日高芝蓋動霓旌鹵簿傳呼
輦路平一朵慶雲呈五色瓊筵開處頌
長生(其三百一)
小臣執藝在雕鎪攻錯珍竒幾十秋只以象牙呈
薄技翻囙鯢齒拜
宸旒(其三百二)
金鏤垂蓮列陣同蓋天星月一盤中華林日永牙
籌發萬紀循環算不窮(其三百三)
内府朱提備末工歲縻天禄漸成翁昨宵瑞雪盈
丹陛好和銀泥飾紫宫(其三百四)
鶴髮蕭疎七十秋却因衰齒到螭頭
御厨玉食榮
君賜官職休慚未入流(其三百五)
熙朝景運啓文明秉鐸長看泮水清養老膠庠原古
制未聞
賜宴會耆英(其三百六)
三尺長刀雁齒排約身短後舞蠻牌那知劔珮花
迎處繡服逡巡十二階(其三百七)
太和元氣透重關靈府虚中守大丹導養不湏論
水火歲豐民富
聖心安(其三百八)
御筵齊列五辛盤珍餌携歸十樣看部曲九天詢盛事
芙蓉闕下萬人歡(其三百九)
農祥歲首騐飛霙八校班中逐五更喜傍
天門霑湛露老年長見泰階平(其三百十)
芝殿遥開許署銜罏香馥郁襲朝衫堂廉地近情歡
洽無事斟儀立酒監(其三百十一)
憶侍齋壇幾度春欽柴薰燎奉嚴禋
萬年膺祚知申命千叟升筵總夀人(其三百十二)
御宴分甘及老成盈
廷喜氣動神明共知天意同人意瑞雪飄來糝玉羹
(其三百十三)
年逾七袠鬢垂絲寵溢春光宴
紫墀憶得曺司清切地又陪觴讌太平時(其三百十四)
冶鑄曾經領内坊老霑紫府五雲漿别教換骨從
天上金液何湏更受方(其三百十五)
元會初過廣宴開赤墀晴雪照銜杯不湏奉禮頻
宣勸禹膳堯觴次第來(其三百十六)
萬歲鴻禧協兩儀一時黃髮應昌期握蘭青瑣臣衰退
重得趨墀挹寶巵(其三百十七)
煦嫗多年長子孫春風閶闔受
新恩熙朝齒爵尊相並一命霑濡蓼露繁(其三百十八)
朝序欣從下大夫懸車年歲白髭鬚躬逢
盛典超千古養老羹香出箑蒲(其三百十九)
玉泉山下職分畦䆉稏雲穠綠穗低畊鑿不教遺
絶域塞風蠻雨入封提(其三百二十)
御定千叟宴詩卷三
