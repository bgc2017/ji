止齋先生文集卷之七
律詩
上皇子嘉王生辰詩三章
兩宫頻燕喜交舉萬年觴會慶川方至重眀日未央聖賢何
繼世孫子更宜王聞說斯干夢祥占近一陽
造次依儒術朝逥只一經更無他嗜好端是衆儀刑符應當
良月聲華自妙齡帝垣從此日光熖粲前星
要識皇圖永當觀藝祖初維持今盡是回復更何如庸陋誰
推轂衰遲此曳裾慙無為夀具獨䄂一編書(方講藝祖實錄故及之)
袁起巖會飲湖上出示古刻酒罷各携桂花以歸因
成一絶
湖光不動見魚蝦敗紙殘編數十家巖桂叢中三四客醉歸
人得一瓶花
又和
湖上簾須半捲蝦調冰雪藕各名家有人不觧長安飲話極
茶鐺吸井花
寄陳同甫
古来材大難爲用納納乾坤着幾人但把雞豚燕同社莫將
鵝鴨惱比隣世非文字將安托身與兒孫竟孰親一語觧紛
吾豈敢祗應行道亦酸辛
送辛卿幼安帥閩
長才自昔恨平時三入脩門兩鬢絲瓮下可能長夜飲花間
却學晚唐詞澘然北顧關河水簡在西清日月遲乘鴈雙鳬
滄海上與君從此恐差池
送盧郎中國華赴閩憲
相望千里馬牛風聯事湖湘各巳翁造次便呼兒女見綢繆
略與弟兄同百年又是梅花發萬事何如荔子紅欲附使軺
嗟不及却憐身在俊躔中
送范大著文叔知彭州
中書世禄今無幾唐鑑家聲世不多安得有人賢若此忽聞
去國意如何同朝最是頭先白知已還愁語太苛盡欲讀書
三萬卷蓬莱未必似岷峨
和劉進之韻兼簡吴阜之
憧憧滿眼事何稠落落論心思獨幽去國未能身一葉懷人
但覺日三秋池塘春草方同梦江漢歸舟更别愁安得簫韶
儀兩鳳不妨燕雀自嘲啁
初夏有感因用前韵久旱適得雨欣然卒章
湖山嫵媚綠隂稠誰向芸芸得趣幽半破榴花方恨晚新来
燕子未知秋去爲吏隱雖吾碩歸得家山政自愁頼有雨聲
寬百感忽如孤鳳見羣啁
送潘德久之官建康
平生不觧通毛刺萬事無能改鬢華豈是襟懷堪逆旅直須
詩句可名家老為賓客從戎幕強使妻孥理帽紗不有將軍
寬禮數新愁却恐墮江花
同游張園酒中各嘆明年未知誰與此會余最哀病
宜去因作詩識之
春過新烟能有幾愁生飛絮轉難禁可憐衰白隨年少愛看
殘紅到夜深一輩衣冠方事事故園松竹已隂隂明年此會
知誰共鴈蕩山前寄好音
次韻奉酬方輝先
也知朝士愧山林猿鶴相懷怨亦深屈指落花年荏苒斷魂
凋鬢日侵尋向来相與期何事老去誰能會此心多謝故人
重話舊獨憐志古定遺今
送倪正甫侍郎賀正
雪枿冰芽又復春中原覩屬車塵懽呼漢節從天下愕立
胡兒夾道陳老去獨慚偃蹇君行决意問經綸顧瞻河洛
關心處應記幽燕用事人
喜雨
天顧於人略有情片時收盡越山青老農望外扶犂立倦客
愁邊擁被聽塵翳欲清閶闔道井花巳上轆轤亭冥冥直待
黃梅熟未要風池看約萍
送曾繼先赴山隂路鈐
鬍髯白盡猶強飰髀肉添多未跨鞍不向胡沙親矢石却来
橋塚護衣冠歸舟自此長相背薦墨于今尚未乾只恐燕然
他日事獨無名字可同刊
送何起巖之江東
苦吟海内知音少獨往江東問政頻我亦他山於此别世無
吾黨更誰親六朝故實皆新句一代風流尚幾人話次儻懷
無恙否為將衰惰再三陳
上元日同京仲遠趙德老羅春伯謝子肅訪郭殿帥
游鳳凰山次韻
層雲飛鳥共危欄江漢朝宗萬折盤王氣信知千古盛聖圖
兀自九朝寬公餘曳履探殊勝酒罷磨崖記衆懽衰惰不知
能徤否相從河岱弄柔翰
癸丑冬車駕過宮留相還朝
一聲警蹕接天齊馳道無塵馬不嘶月御順行隨日轂乾端
和氣匝坤倪三槐相繼歸公衮細柳還須聽將&KR2351;老矣尚能
歌二聖不應專美在浯溪
和樓大防尚書送行韻
齊年兄弟又齊名商略行蔵共此生自昔從君曕馬首如今
輸我與鷗盟讀書松竹交千載曳履星辰聽五更借問塞翁
誰得失請無一語到留行
折子明提刑自湘中以詩問訊用韻酬之
久立天涯詠式微胡然華髮尚望歸簮履便冀
君恩到盖惟當世豈無君子論人詩湘中一似
桐鄊好安得扁舟着釣絲
泊釣臺灘下
今歲僅餘今夜月此舟三泊此江沂遭逢明主還遺恨慚愧
先生獨見幾泗水列侯多不免湘山四皓竟安歸漢家故舊
嘗枚數孰與東南一釣磯
臘月望泊舟釣臺灘下賦詩旣而登婺女明遠樓誦
之鄊丈陳德承同集黃竒卿張伯廣因書以遺德承
之子性甫直甫後春六日奉和德承韻兼簡竒卿伯
廣為别
行蔵獨倚少陵樓怨鶴愁猿孰與儔嘗與萬人爭魏闕何如
一&KR0676;老莬裘追随士友從吾好領略江山自此遊急趁梅花
理歸棹雙溪為我亦西流
贈杜伯高
臘後玄冥意氣驕餘寒造物亦亡聊風收夜雨春何淺雲障
朝暾雪不消真悟此生纔半歲恣聽何處是三朝粲然一笑
將迎我頼有江梅慰寂寥
除夜宿處州天寧寺
人言老去不如初我愛初心老轉無懶向門前題欎壘喜從
人後飲屠蘇杯盤甚簡眠須早禮數多寬拜要扶况復齁齁
僧紙帳雞人不聽禁庭呼
寄僧嗣清
衡陽傑閣宵人記淮右豐碑刺史書永已橋山蔵劒佩空餘
雲漢照林廬河圖萬古陳東序汗簡諸儒校石渠誰道幽深
竆衲子乞錢買石更﨑嶇
余與嗣清作雲章閣記欲刻之衡山不果今清来致舒
州吴使君所書閣記石刻一本盖投子山碑也於是
夀皇晏駕一年矣讀之涕泗交下頃為學官逮事
夀皇滿歲當罷去而對班尚在數月之後遂乞𥙷外晚
為祕書少監會聖政書成被旨詣
重華殿進讀首篇
夀皇色甚康顧視良久益恨平生之不遭也因作詩詒
清以附碑隂
蔣處州仲可惠酒
括州太守亭侯及與前時一輩游剰欲池塘看芳草謾随
烟雨上危樓無錢可觧催科拙有酒能寬放逐愁可笑杜陵
嚴武客時時傍舍過墻頭
再寄用前韻
幸無骨相可封矦歸理先人舊釣游山下剰栽諸本竹水邊
湏着數間樓羣書可讀自随喜一客不来誰與愁時把釣絲
銷永日魚兒亦得兩三頭
丙辰寄國舉兄
是間南極老人星喬木脩篁亦有情直向朱明為後殿不随
黃落入秋聲兒孫衮衮看新出兄弟團團得晚成笑閱世人
心事短却從黃老問長生
送長溪高國楹從學朱元晦
洛學今無恙東南屬此翁從游雖已晚趣向竟誰同一第收
良易遺經語未終歸期定何日我欲叩新功
以兩鶴夀薛象先
日與山農共一㕓不應家有四乘軒殷勤分送平齋下為看
蟠桃熟幾年
重陽日寄瑞安劉宰留宰以是日宴新第人併見招
不及赴
落帽沾衣緫失真追随萸菊亦勞神酒無肴核依然好家有
溪山豈是貧沆瀣從空来夜氣青冥随處際秋旻不知此是
登高否為問慈恩塔上人
和林宗易菊花韻
一歲所餘秋有幾重陽偏與老相催每憐白髮能長徤雖愛
黃花亦懶㘽好景游從須好友新詩風味似新醅人生適意
無過此恣聽東籬早晏開
和沈仲一北湖十詠
北湖只隔嶺頭雲誰在湖邊問訊人若得小舟通我過雨晴
湏破半時辰
右北湖
人去岷峨水自流豫章三字竟沈浮懷人好上層樓看木落
山寒不肯秋
右豫章閣
可愛南山與北山北山上有斗芒寒碧雲歸盡人何在更捲
朱簾到夜闌
右仰止亭
平平下語及雲管學到詩人豈不難莫似人大芳潔湘波
千古訴椒蘭
右葯房
一年曾得幾番圓恨不驂鸞上廣寒占得波光須細翫恰聞
滄海巳狂瀾
右穆波亭
欲来花底竟差池我有佳名誰與歸翌日看花天一色狐裘
猶自織寒機
右粹白堂
借無舟楫亦褰裳目斷蒹葭水一方今夜不来同剪韭隔山
明日事茫茫
右遲客臺
萱草湏鋤莫放深竹須剪伐待成林一花一葉皆相附要使
兒孫識此心
右萱竹堂
紛紛萬木盡西風獨立霜林我御冬澤畔無人誰着語止齋
但護紫泥封
右楚頌亭(余雅愛頌橘之語仲一欲以名其亭一日出所蔵潜邸頌橘二字遂改今名)
看花只為雨愁人一片纔飛减却春獨此得春無盡蔵每於
愁外見精神
右宜雨亭
周宣義三子仲敏明幼謹同年登第因以前韻奉寄
營營浮俗贗還真孰與傳經妙入神一榜及看三子貴數椽
能忍十年貧自將弧矢書閭史便使冰淵誦小旻家學如君
今有幾殷勤羅拜我何人
再次韻簡新第諸人
行酒何如温太真風流元不鄙錢神扁舟容我歸米老一子
令人買得貧雖有羣仙来月窟𣣔扶衰力上霜旻吾今巳定
漁樵約勛業煩公一輩人
送瑞安尉林叔全尊人還鄊
論交海内略飄零最晚相看却有情不以一經誇魯諺自於
二子識徐卿橘香賸與蜂衙晚麥信急傕鳩喚晴天氣正佳
歸恰好莫將愁思爲空名
送林叔全秩滿歸四明
三年絶境興誰同雞呌桑巔犬巷中但欲戶庭多暇日不將
鞭朴奏膚公相期霄漢搏風翮每見燈花綴玉蟲此去逢人
臺閣上丁寕莫道止齋翁
送雪庵瑾禆師還山
五馬逄迎甚闊疎滿朝問訊近何如諸公極有遲留意一日
連收竟别書佛法盛衰千劫後人生老壮百年餘向来游舊
今亡恙願得斯人尚起予
周和叔通判雪寒索酒戲用来䪨以將朋尊
持杯雖念故人寒欲予還不似印刓此債豈應行處有麯春
何日寄雲安(和叔入蜀故云)
奉和周蕃伯用王道夫䪨二章見寄
森森萬木一精廬黃卷青燈自卷舒却肯追随三舍遠不論
聞問十年疎遺賢公已長懷玉老圃吾方欲荷鋤安得謝巖
題壁處一尊相伴看芙蕖
論定千年後心寬萬事平吾方慚鼠伎安敢道鴻冥門戶雖
人滰溪山亦世情半天喬木立盡日好禽鳴
夀叔祖母(與先人同生)
三陽昨夜轉洪鈞鳳曆今年又紀寅再拜與君觴夀母更生
猶我面先人兒孫夾侍渾忘數梅柳前陳不記春從此常爲
湯餅主賸看諸婦抱麒麟
東陽杜季高遠訪詩以送之
當世關衰壮斯文看合離強餐吾豈敢後會子何期村落秋
彌好溪山晚最宜逢人相問訊所欠更能詩
春日和林宗易韻
白與紅兼盡落梅小園獨步日千廻浮空曉色臨無際排闥
春光撥不開學語新禽更後囀鋪茸細草雨邊来却憐追逐
今無力放下簾鈎就麝煤
移花
櫻柳初無素與蠻可將何物伴身閒欲栽花木千餘本但候
春風還未還
送花還宗易
酷愛看花懶種花知心惟有故人家花開分送花殘取娱老
抶衰度歲華
遊鳴山寺徐一之兄弟載酒即席和其韻
惰歸春力不勝驅風雨尚愁人撡裾掠盡殘紅前日樹催還
新綠去年畬相將興盡隨花&KR1231;賴有朋来載酒車但得從今
身尚徤吾鄉風物勝匡廬
和徐叔子用林宗易韻見示
相過風雨獨何歟校酒論文已不如方信深交相戀嫪却因
衰退更躊躇吟生池草書成束飲落簷花醉墮車明日待隨
公等去我頭應始自今梳
和徐叔子勸農韻呈留宰
親從蓑笠問飢寒赴愬人人得犯顔更向棠隂聊憩茇要令
粒食共鮮艱身歸雨露司存後詩在山川刻畫間飽飰之餘
能細和止齋應有幾年閑
遊金奥趙園賦海棠棃花呈留宰
海棠故作十分紅梨更超然與雪同文物英華周盛事風流
玄遠晉餘風
赴留宰寳壇之集因和蕃叟弟趙園韻
一枝纔放前村雪一線初開愛日天潘縣風流凡五客趙園
名字亦千年可無能賦如難弟恨不曾来有尉仙待得中興
用循吏更於此地設離筵
示留宰
縣樓即日氣横空施及觀潮亦奏功曾上石崗看蟻穴當圖
一飽到三農
或以詩送来禽次韻奉酬
連年㘽樹未成隂赬實堆盤慰我心手把新詩堪永日休誇
法帖送来禽
隔水佳人久不逢祗應我懶或君慵感時相饋情何厚却說
雲泥笑殺儂
遊雲頂院和徐叔子韻
老大生憎兒女態更無春怨與秋悲略將杯酌隨宜具剰有
溪山取次嬉愛客不妨兼汎汎論文何苦太竒竒况曾窺得
尊生術通昔蒲團日一炊
夀薛象先
蕭然山澤一臞仙故被聲名絆俊躔祗為春秋同社燕遂歸
風雨對林眠中年曾未鬚眉白盡日全無車馬喧我有夀觴
誰與共會昌湖上釣魚船
酬蕃叟弟韻
朋游同一軰伯季自相師薄䆠俄衰暮清懽僅暇時我懷青
冡曲子念紫荆詩但得無憂患幽棲豈不宜
夀潘省之
泛水淺紅荷十里蔽雲濃綠木千章旁無俗子同居巷中有
臞仙一瓣香今夕還知是何夕吾鄉終勝似他鄉雙鳬便合
青冥上笑看兒孫樂未央
丁巳夀國舉兄
歲自為詩歲自𢋫愁無新思思還生更從今閠書初伏待看
何年值後庚漢網䟽如天地闊奎文下與水雲平弟兄長徤
貧何病判解金龜當一酲
止齋先生文集卷之七
