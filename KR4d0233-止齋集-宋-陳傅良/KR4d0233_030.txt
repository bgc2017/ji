止齋先生文集卷之三十
表
乾道壬辰進士賜第謝
太上皇帝
疎愚之對爰契九重聲教所陶聿来三紀推本功德度越古
今中謝竊跡本朝家法之詳䆒觀列聖心傳之要規模一
以經術事業付之書生皇帝陛下所以載纉大猷曲垂清
問臣等顧遭逢之幸甚而循省之缺然其何稱塞招延之休
徒以生長涵養之澤兹盖伏遇太上皇帝陛下道久忘世
仁深入人光昭斯文燕及今日退藏于密資萬物於乾元長
彂其祥生多士於王國臣等敢不益堅精白茂對龍光言念
何繇庶幾無斁(士捋無負)虞舜聦明之朝遐不作人其敢忘
周王夀考之賜
桂陽軍謝到任
湛恩所被樂歲相仍邊境晏然書生幸甚中謝伏念臣起於
寒遠持是空虚慗嘗試之罔功欲自新而無路粤惟郴桂介
在湖湘周職方之所未聞漢刺史之所不察惟本朝之建國
合四海以為家盖壌地僅同於附庸則簡書皆聽其專逹如
臣疪賤際此休明雖貪假守之榮但求便道亦有来王之問
爰至公車誠世所謂謹守三尺之常而臣實為上通九重之
始譬諸稺子得言笑於親前意者孤根有發生之天幸兹盖
伏遇皇帝陛下不居其聖無斁於人凢試其外服之勞皆待
以晚成之節遂令庸冗亦與寵光臣敢不言念昨非務收後
效母以已見紛更已便之教條尚於公餘增益未能之問學
高宗小祥慰皇帝
鋪筵仍几方篤時思鑚燧新烟忽更歲序九重號慟率土悲
摧中慰恭惟皇帝陛下道對百王識高千載諒闇如古不拘
易月之文練祥於今尚損踰年之禮追惟愈遠痛甚何堪伏
乞少抑聖懷紹世德作周之孝特垂天聽徇同心戴舜之誠
賀登極
揖遜相承乾坤嘉頼謳歌所暨夷夏宗依中賀恭惟皇帝陛
下篤生元良遵養濬哲鷄鳴而起方趨問寢之時龍躍以飛
俄繼中天之統彛倫秩叙曆服延洪永惟二典以還亦既千
載于此高皇於漢無神噐之傳太宗於唐非儲闈之正孰與
以明述聖自祖及孫當垂拱以襲堯盡君之道爰詢謀而命
禹若帝之初獨冠百王同符隆古臣適際離亨之會叨分邊
瑣之麾跂望清光欣霑殊渥但與林篁之衆咸有葵藿之心
謝登極赦
維帝出震與物為春在舜紹堯眚災肆赦爰孚大號實本舊
章中謝共惟皇帝陛下誠足以格幽明德足以侔高厚養以
天下嗣萬世無疆之休洽于民心思匹夫不被其澤聿觀載
籍具在儀周有大賚盖惟初基漢與更始但為故事未有重
規疊矩一視同仁率循繼照之初備舉好生之典臣遭時華
旦假守遐方葵藿傾陽式謹朝宗之義蓼蕭零露敢忘滲漉
之恩
賀夀皇聖帝尊號
舜薦之天以禹傳九疇之正乾稱乎父則震成六子之功夷
夏榮懷宗社嘉頼中賀恭惟至尊夀皇聖帝陛下德及動植
孝通神明素隆藝祖之丕圖昭受高宗之大烈方邊鄙不聳
盖聞中國之至仁而羹牆靡忘欲行天下之逹禮遂辭尊於
南面爰致養於東朝况夫曆數有歸彛倫攸叙惟聖知聖繼
今實為萬世之休可名非名舍此曷表一人之意雖六言而
甚約與二典以相輝臣假守遐方遭時盛事上未央之夀正
隔於清光說稽古之書尚修於薄伎
皇太后移御慈福官賀皇帝
曆數有托而伸堯母之尊謳歌攸歸則本禹疇之叙粤惟自
昔莫若方今中賀共惟皇帝陛下恭敬温文聦明睿智乃眷夀
皇之顧聿懷神噐之傳為天下得其人遂忘南面為人子止
於孝式奉東朝惟太極之生兩儀與三聖之守一道未之嘗
見可以擬倫臣叨備符分阻陪旅進雖恭想瑶池之宴與世
相忘然永同沔水之宗自今以始
皇太后移御慈福宫賀夀皇聖帝
尭天逾遠方切於追懷文母彌尊益隆於夤奉中賀恭惟
至尊夀皇聖帝陛下躬上聖之質嗣中興之功歴年于兹薄
海無事粤從恭默極為人子孝之思竟托倦勤决以天下遜
之計欲備東朝之甘旨不知南面之崇高二典所無百王何
取臣叨分符守阻簉周行富貴無足解憂幸粗知於大義謳
歌咸曰與子願永暨於同心
立后賀皇帝
父作子述增光典謨身修家齊匹休南雅属彌文之具舉罄
群聽以交欣中賀恭惟皇帝陛下得聖之傳繼天之統深惟内
則莫隆媯汭之風粤自初潜元重塗山之選爰稽謀於慈極
以䄮正於中宫于以成未央奉觴爲夀之歡于以對長樂含
飴弄孫之福遐觀往古孰盛當今臣假守偏城欣聆鉅典但
縻廪稍曾無僕馬之勞當課農桑以廣耕蠶之化
賀皇后
維帝出震維坤承天宗社榮懷華夷康共恭悄皇后殿下德
足以配任姒功足以佐唐虞肇開青宫及建皇極問安六寢
嘗同共子職之勤正始二南又得化天下之道以鷄鳴之盥
櫛成象服之委蛇可謂日並月明風自火出臣欣聞郵置阻
預歡呼雖幸雲龍共覩聖人之作自憐僕馬曾無臣下之勞
皇帝登寳位進奉銀
重明繼照當班瑞群后之初一德尊天率貢金九牧之舊上
件銀地不愛寳而後出人不易物以為珍敢傪任土之儀庸
見来庭之義箱篚不腆斧鉞奚辭
謝賜曆日
通天地人大一王之作統恊時月日罄四海以朝宗拜賜甚
榮尤職惟謹中謝竊以曆之䟽密代有革因原於日積之餘分
揆以歲差之衆說及大衍而始定至統元而加詳自有此書
莫如今日恭惟丨皇帝陛下不愛其道以覺斯民比元會之
肇修當三陽之緫至凢兹敬授皆所裁成徇以孟春昭示人
臣之憲觀之挾日誕敷都鄙之和臣敢不奉以周旋勤於勸
課及幽風之寒暑秩叙農功同魯史之春秋寳為邦與
紹熙改元賀皇帝
一元之建雖曰舊章二美之并兹惟盛事中賀竊以策書所記
年號則多有以守成而愧揖遜之君至於更化則非㳂襲之
意未若二聖親傳於大寳兩朝兼著於隆名播告多方超踰
前古恭惟皇帝陛下審時所上親政於初遠惟紹大業之
難近思熙庶績之廣聿稽堯舜之典合為禹謨奄有夏商之
年布在周歴臣繆持使節欽誦韶書恊時月正日敢有不恭
道德意志慮愧非其任
賀丨夀皇聖帝從吉
三年一祫率古舊章四海八音與民同樂宗祊嘉頼臣庶榮
懷中賀恭惟至尊夀皇聖帝陛下孝足以通神明德足以施
孫子宜享厚報而備聖人夀之福宜居常尊而極天下養之
歡與國無窮自今以始臣粗知善頌久去周行喜共遐方復
見舜琴之御瞻言廣内莫陪漢蹕之朝
賀夀聖皇太后從吉
舜畢三年共爲子職漢朝五日燕及孫謀中賀恭惟
夀聖皇太后殿下維德是行以慈爲寳親見重華之盛永膺
至養之榮長樂東朝肇稱於吉禮瑶池西母茂介於修齡臣
属于隰之載馳喜舊儀之復見龍旗鳳扇想浮慈福之春寳
殿玉巵莫扈未央之駕
賀夀成皇后從吉
式恊靈辰肇稱吉禮天人底豫宗社延休中賀恭惟夀成皇
后殿下周母嗣音虞嬪著德長樂宮之養尚小前規内司服
之衣率循彛典親見累朝之盛永陪慈極之尊臣属職馳驅
阻前賀舞衮龍相映想觀廣内之儀韶鳳来翔仰祝後天之筭
至尊夀皇聖帝冊寳賀皇帝
親傳大寳懼功德之不宣恭上鴻名質詩書而何媿重闈燕
喜率土榮懷中賀恭惟皇帝陛下道配唐虞行殊曾閔謂孝
非直養莫如得四海九州之心謂禮有常尊孰與兼五典三
墳之號寫之琬琰炳若丹青以彌隆報之文以永昭垂之聞
昔漢之尊大上與唐之事明皇群臣萬歲之称早嘗擁篲二
聖重歡之頌竟亦磨崖以方熙朝皆有慙德臣欣逢慶事越
在遐方雖揚邁鋪張莫預觀光之列而詠歌嗟嘆曷勝報上
之誠
賀夀皇聖帝
元年正月恭上徽稱五日一朝永膺備養乾坤豫順夷夏歡
呼中賀恭惟至尊夀皇聖帝陛下軆道之真遺物之累成功
不宰妙合先天之天聖德無稱亶為衆父之父尚從人欲爰
舉邦彛惟富有四海之内之謂尊惟尊居一人之上之謂至
以言乎夀則歛箕子之福以言乎聖則集孔子之成肆裒朝
野之談兼採典墳之號於焉歸美是亦強名臣幸際昌朝親
逢盛事吉禮嘉禮雖莫預於觀光大書屢書豈敢忘於善頌
賀夀聖皇太后
慈闈備養聖子垂休&KR0794;騰桂宫美播玉牒中賀恭惟夀聖皇
太后殿下福為晉母德配坤元率先釐降之風克諧舜孝光
輔思齊之化丕顯文謨惟重規疊矩之相承致偉蹟宏休之
間見臣繆持使節阻造朝班聆盛事之鋪張不勝鼇抃與生
民而鼓舞殆若鳳儀
賀夀成皇后
響珮而朝夙嚴内助鏤玉之牒式播徽稱實為邦國之榮豈
止宫闈之慶中賀恭惟夀成皇后殿下母儀克正隂教聿修以
周南肅雍成天保治内之化以坤道柔順贊乾元資始之功
丕揚宏休允属嘉會臣繆持漢節阻簉周行聆顯冊之輝煌
預編氓之踴躍
賀皇后
夤奉慈顔職勤櫛縱載揚丕典&KR0794;動宫闈彌文畢張薄海胥
慶中賀恭惟皇后殿下母儀範俗女則冠倫關雎自北而南盖
由正始天保以上治内悉本躬行值冊寳之告成肅禕䄖而
稱慶臣阻持漢節莫簉周行聞縟禮之修明與編氓而抃蹈
夀聖皇太后冊寳賀皇帝
奉長樂之觴制獨尊於文母議曲臺之典禮尤謹於湯孫儀
文畢張天壌交慶恭惟皇帝陛下夙推孝治得自家傳
謂侍膳問安猶想含飴之樂而宅中圖大敢虧報本之誠宜
彤管之巍煌與寳章之焜耀仰瞻慈極夤奉徽稱臣將指南
州馳悰北闕鳳儀獸舞忻縟典之修明螽躍蟲鳴預編氓之
抃蹈
賀夀聖皇太后
太初之有太素莫與同尊文子以及文孫曷勝歸美爰升顯
號用答群瞻中賀竊以老氏三寳唯聖為能箕疇五福以壽為
貴克并盛美誕受彌文永惟女史之傳未有母儀之懿恭惟
夀聖皇太后殿下行合内則道濟中興與武造周名在九人
之列自尭傳禹功為三聖之參宜極揄揚以昭報稱臣欣逢
盛事越在遐方呼萬歲者三雖莫陪於善頌襲六經為七尚
碩繼於前聞
賀夀皇聖帝
慈闈就養遽辭南面之尊縟典告成恪謹東朝之奉禮文交
舉海縣均懽中賀恭惟至尊夀皇聖帝陛下道軼漢唐行高
曾閔謂聖德無以加孝敢怠躬行雖天下不足觧憂益勤色
養載衍鴻儀之慶常懷鷄寢之安臣叨擁使軺阻窺仙仗上
萬年之夀莫與鳬趨聞三楚之謠第深鼇抃
賀夀成皇后
尊歸慈極夙嚴婦事之誠美播徽稱交舉禮成之慶聲傳桂
海歡動椒闈中賀恭惟夀成皇后殿下子育群生母儀六合采
古事而著女則史誦宏休為京婦而媚周姜詩歌懿範飾褘
衣而備養燦玉檢以揚休臣幸際昌期適符明命官庭雝肅
雖莫窺長樂之班原隰馳驅猶欲賦思齊之詠
賀皇后
寳冊楊庭尊歸北闕御輿至閤制謹西廂懽動慈闈孝形薄
海中賀恭惟皇后殿下躬履節儉性鍾惠和司服陳儀載想禕
䄖之敬尚官贊禮夤修棗栗之恭式奉徽稱尤嚴内職臣逖
聞縟典阻造清朝但揄掦卷耳之詩而頌述思齊之美
止齋先生文集卷之三十
