止齋先生文集卷之三十二
啔
除太學錄謝宰執
拜命衡門備官璧水書生已重公論謂何矧如庸虚有此踰
越竊以祖宗家傳之法學校風化之原於其訓迪之臣工可
以考論其世故儻具員而亡擇欲首善以何繇永惟韓范歐
富諸公當國之間則有孫胡石李一時作人之盛如某者學
不足以適用才不足以及人固知迂闊於事情豈敢覬覦於
䆠逹營求末第政未免於為貧往教遐邦祗自虞於見短徒
便於此遑知有他引而置之薦紳先生之林從而付之規矩
學者之事還觀所缺豈惟獨慙推本自来或者上累但揆之
進退小巳以無稱報為憂然較之重輕公朝有收疎賤之美
徒抱私誼重逞遠模某官直道事君清議在上察見頽俗杜
絶倖門每於斯道寂寥希闊之中欝有前輩扶持興起之念
與其妙選以得孰若兼收而示公意有所存人不暇計爰
俾凢質亦叨誤恩敢不軆悉深知循其素履門墻愛博願悉
略其奔走伺候之文農馬庶少盡於洒掃應對之際
答釋褐黃上舍
伏審課最于學爵命自天推高旁觀嗟異旦取士必多
其節日而後進而授官亦歲月以爲勞雖裒然舉首之
艱猶越在外服之久未有從於覆禮又爲之特加即
賜恩綸遽分師席某官以之彦收中雋之功因難見竒
凢舍矢以如破制勝有道金而不昏某䆒觀當今科第
隄防之詳寵光度越之盛尚勉終於遠業用增重於
諸生
上福建安撫梁丞相
道德文章以此名世公侯將相於今幾人偃四海之經綸需
一方之膏澤善類太息下僚敢私某官剛大而沉潜高明而
慈惠貴極三台之上猶如書生謙無一日之長隱若敵國事
有關於消長身不顧於是非猝遇人情之未嘗徐圖天意之
自定勲業藏於不覩議論付之將来昔王文正之終相天禧
爰弭寇丁之爭韓忠獻之獨留康定式遄范富之歸盖嘗夷
考舊聞仰止先哲悵此意之莫嗣微我公而安歸是宜再調
化元一定國是肅羣之雨風朝宗百川作中流
之砥柱某適與走趨之在之詳與其從元戎十乘
之游輝光自近孰令在之數穹壌攸同暄冷未齊
霖潦將作伏乞俯從民太和
與福建柴運副
風憲一臺歸于正豈復與驅馳載惟幸會之深莫
喻忻愉之至委官刑於太老成莫刑挺松栢而後凋抱圭
璋而不琢承宣淮右之言入覬明嘗建久長之
策所以不推愛爰命嘗中於機會薄物細
故不登於簡書眷言其之可莫若國家之重然居紏繆䋲
愆之任則無服䜛蒐悪之諷方平之遣發大臣景仁深陳
其非是邢惡之追窮往事尤論其不公於大雅之寂
寥俾善類之安輯意巳俗難異言某既疇昔之依仁矧
繼今而受令碩言終教吾之全歸
與福建陸提舉
功名富貴不知幾人儒雅風流自有定論當致後生之敬豈
云属吏之儀某官志古而通今方中而圓外詞章近於大雅
議論接乎前聞及從南渡之老成不數東州之軰行餘輝映
物有晉七賢之遺風數語名家非唐諸子之末伎是宜次元
鳥生民之作薦圜丘清廟之休而乃袖手旁觀用心更苦退
老鑑湖之曲與世相忘行歌蜀道之難令人太息萬里来歸
之晚羣公迎勞之勤胡然湖山忽已歲月雖所臨之幸甚將
有識之云何某志在從遊乃今受察十年始見嘗有感於斯
文一紙自通輙遂忘於不肖
與福建錢運判
為貧擇禄幸察於寬朝同正置員獲依於德㝢忘其恐懼繼
以歡愉某官老成典刑儒術潤色自昔連萼世有令名於今
薦紳孰為先進荐揚華貫甫直禁林方闊步寵光之時乃遠
懷流俗之外自攬湖湘之轡復還閩越之轅清風彌高善類
大息然而弭伏澆訛之習布宣寬大之條若有隠憂不事表
襮雖周王人特序諸侯之上居之甚謙有漢刺史不察黃綬
之風欺者豈忍眷此意之常在當古人之與求某昔嘗侍瞻
今在按撫碩言終惠式俾依歸
與西外知宗
誦玉牒之名講聞甚久間會幸之欽慕惟深晚得所圖
逝捋既見某言出於帝系及見老成人物典刑可想承平之
舊才猷藴籍固宜䆠逹之難嘗得之士友之間而與聞於
議論之末薄物細故皆有定(數日)閒居他無惰色宜為宗盟
之率以顯邦家之光永惟維城之所以強周下逮磐石之所
以安漢上實念此今以屬公某知書意粗好問學每於前
軰碩在下風矧惟謀食之家眷依仁之便以累年瞻望之
弗及受教可期平日見聞之未嘗悉心以聽
合桂楊趙守
交贄閩山幸徹名之惟舊問津湘水將觀政之有期辱牋翰
之先施&KR1210;風猷而增感某官宗盟領䄂朝路羽儀典刑盖得
之前聞事業未量其遠到温恭爾雅在二南公子之間樂易
宜民眞兩漢循吏之選永惟昭代克壮維城大連十州小乘
一障以固磐石之勢以綿瓜&KR1705;之祥眷言賢勞越在邊瑣有
書生而繼此將輿論之謂何如某者筮仕匪多才賦甚拙
徒以諸公久憐其家食遂令一介嘗試於邦條欲其蒙成可
不終惠方剖竹合符之始罙切凌兢惟甘棠所茇之餘尚堪
憑藉
與湖南潘安撫畤
燕及庶邦實恃元侯之重瞻言當代誰如舊德之尊廼以諸
生来為属邑心獨自喜口不能宣某官以大雅之英得中庸
之學跂彼羣老凄其百年自昔聲名非故國喬木之謂於今
軰行在中流砥柱之間永惟衡嶽以南荆州之鎮荒地弗治
欲稍如閩浙之區足兵何先正急此湖廣之賦孰為二者之
善計以副九重之至仁於以煩公盖將託國有如樸&KR0554;亦預
驅馳上之不能宣中和樂易之風下之不能及期會簿書之
事爰從初良有後憂未知安仰緣幸會忽過所
圖逝將聽罄欬以自寬抑分守而不敢憐拙學乏由
求從政之長庶俾愚蹤譏之致
荅楊知錄
地方千里豈無問政之人天各一涯未有納交之日遽蒙朋
翰良慰面墻某官以湖海之豪擅之譽繇淵源之實學
出文字之緒餘閱過千帆不作積薪之嘆功收百戰益知游
刃之才盖有志於淑人亦何心於試吏水惟舊郡粤自熙朝
與計偕者間歲有之能䆠逹者於今罕甚文物不競國風所
關不資先進之賢曷振清流之望其弗友迪以多聞固假
守之急先亦居之嘉賓可式庶幾多千木之風獄市
所容奚上問至公之道
荅鄭教授
不圖行李遽辱華牋以高誼之相先知衰悰之不敏喜於既
見誠無異於菁莪之詩愧在後来恐未免有積薪之嘆某官
汲古之學濟時之才藹然桑梓之評籍甚縉紳之譽循次而
進宜在衮衮臺省之間有懷不伸尚爲青青衿佩之伍雖名
教之可樂而師言之不然顧此面墻曷堪乘障聞風而悅廼
於此以定交寡過未能宜如何而加教徒藻飾之巳過曾切
磋之不聞儻未&KR1539;官尚可及横經之日庶其問政幸母如傾
蓋之初
荅桂楊王教授(益祥)
内交邇止曷勝借助之私辱贈勤斯廼見相先之誼未知所
報已足自寬某官學造淵源文有根柢以其邁往不群之氣
見扵嘗試巳效之間露學校之一班輒先課最對闕庭者千
數獨以昌言即初筮之已然何究觀之不可顧如假守扵此
依賢乘障實難面墻是懼事多隃度孰如既見之詳學亦空
談未必可行之實政須衆智以迪微明載窺正始之音殊識
起予之意不有師儒之託良繋民心尚資經術之餘以飾吏事
荅桂陽吴贍軍畿
思先生而不見雅有典刑以平昔之所聞今爲僚友方將分
半席之共事貽朋緘之過嫌雖以自寬未知所報某官
汲古之業濟世之才淵源所漸接嶽麓再傳之緒指顧而定
成桂林三捷之功雖文章不露而世巳驚然禮義無愆而人
何恤徒以同門之故肯爲筦庫之官悵此風之缺然得吾黨
而幸甚矧惟乘障憂在面墻撥煩攸難寡過則未事皆隃度
孰如既見之詳理亦空談未必可行之實政惟求助奚止納
交以先辱之勤斯知遄歸之邇止可與共學儻惟嘗事洙泗
之間不卑小官則豈但為趙魏之老行以為請言不能宣
桂陽謝執
起家為守曾何勞能便道之官徒以貧病雖君恩之丕冐皆
廟議之獨憐竊以自昔大臣加惠多士凡待以晚成之噐則
飬於煩使之時功如曺參才若賈誼開清净之道必去齊而
後能陳治安之書非渡湘則弗克矧惟此意施及中人自匪
偷安寕不感慨某官以毋我之學成代天之功一紀于兹曾
莫窺其愠喜百工所職初不失於重輕乃如疎愚尤所幸蓄
雖嘗試之不效而作成之有加某敢不佩服深仁圖惟薄效
儻報三年之政遂及終更苟有一日之長敢忘大造
與湖南張運判縯
三舘題名誰非後進六條問事日有先聲凢同衡嶽之盟悉
仰皇華之疪廼如獨喜則倍群瞻某官當代典刑本朝經行
卓爾逹尊之德藹然爾雅之文方獨步於英躔已遍儀於清
貫富貴利逹不知兩蜀之幾何議論風流當自三蘇而至此
是宜次元鳥生民之頌薦圜丘清廟之休胡然江湖久矣歲
月還駈九折流俗以衣錦而為榮閱過千帆善類於積薪而
加嘆萬里来歸之近諸公迎勞之勤豈外計之無人况裏言
之有味推之在昔多收歲晏之功意者由今竟為海内之福
某以空疎之學當凋敝之餘每事面墻所憂末路孰謂夤緣
之幸迄應慕用之私自其初筮以微名亦既終更之知免然
而願言受業曾未及門與學省之青衿摩挲石刻及天涯之
白髮奔走學永惟修敬之併誦属心之久儻辱以書生
之故不宜若責其則有餘罪
與衡州劉守
進謁賓墀圖納交而弗果分符郡寄欣問政之有隣爰修使
聘之儀以篤邦聯之敬某官絶人德業康世才猷有聞無聲
擅圭璋顒卭之望何鄉不可見淵泉溥博之功謂宜上廟朝
論思獻納之班何獨宣湖海豈弟和平之化方當綜核尤重
外庸盖國家所以進賢而皇上於焉注意况江亭遺詠邦君
寔王佐之才且郴岸瞻言刺史有巖廊之具永惟自昔是用
煩公將朞年報政之時奉尺一賜環之詔若某者空疎末學
齷齪散材乘障何堪面墻是懼譬諸弱植固欣依松栢之高
正使澡身猶慙厠珠玉之側佇誨言之惟服儻官謗之可逃
同寅恊恭匪一人之私義比小事大尚往昔之通規
與郴州丁守逢
一星于兹久不造下風之請百里而近今廼同與國之盟即
其講德之詳重以納交之早心獨自喜書不能宣某官學本
六經才兼數器每懷往事欲收南渡之功名若論後来不數
東州之軰行越在外服竟無裏言宣勞盖自於青衫養望殆
幾於白髮陞華延閣盍歸西省之班服美長淮廼掌北門之
管胡然自詭復此遐征避名湖嶺之間用意市朝之外令人
高仰舉世誰如若某者疪吝之餘空疎如故冐来乘障憂在
面墻不圖雅故之交而托撫封之近屈公於此將物論之云
何知我者誰亦已分之幸甚何繇隙地之遇薄叙小邦之懷
滕間於齊楚之間盛衰則異江别為滄浪之水源委攸同撤
名之初歸德彌切
謝潘安撫列薦
舉最有三罔功第一雖未嘗於推擇終自切於依歸伏以蕞
爾桂陽巳非古郡析郴置縣與廣為鄰周職方之所未聞漢
刺史之所不察盖厥壤處諸華之裔而其君視大國之孤嘗
因壁記以泛觀自升軍額而救數中興至此凢六十載之間
善狀爲誰纔一二人而巳間或收效於毫髮曷嘗掛名於齒
牙未有當路爲之同辭剡章至於專逹越在它邦之上突如
今日之榮豈無賢勞堪此寵異昔方岳攷績於僉言以見公
春秋予人至特書以爲貴儻凢流而與此將公論之云何如
某者才不逮中學非適用早嘗困於鉛槧晚但謀於稻梁豈
謂誤恩遽叨假意所勇敢動違小吏之規理當便宜輙束
拘儒之見徒勤無𥙷將罪是求矧惟郡計之空重以歲功之
薄欲罔民而何敢懷言上以無繇惟有再三以乞憐庶幾萬
一於免戾居常自謂殆非巧宦之宜爲已乃不然竟以拙誠
而見錄某官當今先進薄海逹尊覆護諸生不遺餘力扶持
斯道如有隠憂每於衆好惡之言獨有公是非之意始以致
曲將如萬折之必東迨其既孚則併一談而弗破遂令庸陋
亦被甄明某敢不更軆深知益堅晚操處非其㩀幸而轉敗
以為功歸㓗其身當務以退而為進
與湖南沈安撫樞
大邦維屏眷言衡嶽之雄元老壮猶簡在甘泉之舊先聲所
暨群聽已孚連十國以相歡獨二天而尤幸某官居今大雅
當代逹尊風流盖接於前聞績用莫詳於已試世方倚重儼
然綺里之衣冠人忽為危閱盡翟公之賓客雖三已而何愠
無一辭以自明上獨知心晚將共事况民庸之愈偉曾物望
之誰如嘯咏東嘉粲[門@里]閭而可數指麾鄂渚寂井竈以無譁
爰進陟於西清尚来宣於南服求之輿誦謂歸衮之奚遲撥
以比年宜召還之相繼盖有定論豈曰遐征某甚矣面墻於
焉乘障意所勇敢動違小吏之規理當便宜或束拘儒之見
徒勤無𥙷將敗是求豈期末路之難廼有萬間之庇顧惟列
