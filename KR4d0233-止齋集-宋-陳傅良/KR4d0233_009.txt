止齋先生文集卷之九
挽詩
擬進御製
孝宗皇帝挽詞五首
九廟威靈遠(遠一作重)三宗德業尊謳歌思藝祖曆數在神孫欲
返皇圖正先推帝繫恩諸儒議東嚮此意定初元(謂以隆興紀元)
但謹雞鳴問何知鶴髮侵石經方與學盟載更關心四海堯
喪畢三年舜慕深匆匆付神器長樂尚沾襟
神機規禹迹鬼膽破胡兒大號初歸我成功少待時鞬櫜懷
不滿簟食問何遲河洛空遺恨年年上玉巵
好學元無斁忘疲晩有加眀謨宗六藝妙用合三家照映天
經緯流傳士齒牙奎文尊閣處更合榜重華
群才何輻輳聖度似天寬清蹕留儒舘黃金散將壇風雲一
語合日月萬人看攀附今無路哀摧壮士肝
孝宗皇帝挽詞五首
藝祖開皇極何心卑後昆天將翊堯運世復見湯孫武接規
模在仁追典則存煌煌宋宗社永永配乾坤
深衷何自見寬詔不勝書當宁延方岳&KR1134;人問里閭歲爲周
委積家被漢蠲除巷哭彌天遠長江淚不如
豈以崇高極能忘凛凛憂衣更三澣舊費爲十金休熊舘無
秋獵期門絶夜遊恭惟懷顯德真可締孫謀
正觀真英主三王合庶幾此時生後聖端欲踵前徽濟世功
何異除兇志偶違辛勤三十載十漸更無譏
不作脩齡夢天乎詎可諶白雲新厭世黃屋舊非心德業成
千古閭閻寝八音烏號在何許霜重越山岑
挽吴明可給事
諸老俱淪落流風日轉移獨懷憂國意長說渡江時姓字誰
如此功名早不疑却收湖海氣燕坐雪垂頥
憶上諸生謁公方薄恙侵欣然蒙絮帽恨不醉花隂自說看
人熟相期晚歲深半天蒼嶺雪回首為沾襟(謁公之夕宿蒼嶺下天大雪明)
(日嶺上深數尺)
挽木奉議(藴之詹事尊人)
寵數頻年及俞音萬口傳豐碑来少海大軸落台躔教子宜
如此聞風亦凛然送車今塞道拱木看參天(東官為寫榮慶二字史丞相以)
(詩賀之)
盛事無虛得玄襟可自知徧觀同軰行誰似暮年時衮冕趍
椒殿簫韶送玉巵又宜天一笑獨此有遺悲
悼蔣昇仲承事
扁舟来往適吾真却笑旁觀道隱淪三釡豈無兒可就百年
要與酒相親賸㘽梅竹皆緣客晚得冠裳不語人試向南塘
問漁牧定於此老亦沾巾
挽族叔父
松竹深圍屋蓮賸種魚所愁賓客少不問稲梁餘盡日
相語盈門手自書吾兒有名字萬事聽何如
我懷終古恨不及奉觴時滿眼看諸弟何心賦此詩牛羊来
蟄蟄丘墓去纍纍亦有千鍾飬曾無一字碑(蕃叟自為尊人埋銘)
題丁少詹姑墓誌後
白髮從夫志青芻為客謀送車今幾兩樂土有斯丘(歸葬于父儻)
猶子聲名甚他時雨露秋摩挲看石刻嗟惜到松楸
挽樓朝奉
裘馬朋簮盛緋魚筦庫卑行蔵公論在然否寸心知歲晏曾
三接民功僅一麾空餘華衮字有恨盖棺時(史少傅銘其墓)
九寺方連茹專城又夾河晚看諸子好孰與一門多薄海皆
驚嘆亨衢忽薦瘥大連同厚夜其柰少連何
挽包顒叟
樵牧常爭席篇觴早策功有懷随事見不耻與人同我故竒
諸子年来識此翁待看稽古力喬木已悲風
翁子看時軰平生不妄賢獨於公有誄惟恐世無傳他日須
深刻吾詩可附聯草黃松栢秃名與石巋然(翁誠之作行状)
挽張子由毋
又是君王上玉巵未央雨露湛垂垂版輿此去還無恙芝檢
重来更不疑四世團欒能有幾百年澌盡亦堪悲里中諸毋
今誰在聽說承平祐聖時
挽潘才叔母
剥啄唯深夜門前杙小船有兒能自致此毋已堪傳竹院前
聞熟桓楹大字懸病懷嗟不及徤筆附諸賢(才叔所居有竹院)
挽周宣義(魯山司法尊人)
無酒澆陳草將詩刻隧碑遺名從此在真意竟誰知教子還
餘事周人亦有時憶嘗從夜話欲去更遲遲
挽婺女何茂宏
勸駕嘗連萼應門忽二毛竟於時不偶吾更晚相遭宿草堪
揮淚豐碑忍泚毫送車今幾兩誰最戀綈袍
挽薛季益尚書
徧試江淮聲籍籍久勞荆蜀鬢蒼蒼同時半已登槐棘卒歲
纔能足稻梁遺藁不爲他日計佳城尚及此丘蔵豈無後作
多文勝令我懷人淚欲滂
州里誰如此逹尊戸庭深靜最情敦不將尺牘通當路却枉
扁舟訪杜門每見色温如有属欲書心愧不能言從今若祭
枌榆社好配横塘兩獻樽(公與許忠簡公居同鄉)
挽彭通直(子復監丞尊人)
前軰如同郡流風僅幾人不令兒巧䆠所尚世清貧及老猶
書卷通班但幅巾吾銘雖未就鄉譽勝堅珉
挽沈次卿學正
洛學傳當代家聲屬此翁一生無世味萬事與人同恨不師
前鄭欣嘗客阿戎宜銘千古意豈在語言工
挽林承信(道夫教授尊人)
重交寧問田安在急義固扵官不知膴仕幸多花萼好幽棲
宜與竹林期床頭周易吾將老案上楞嚴晚得師此意自應
天予後嶧陽未琢長孫枝
悼林仲逸縣尉
家故書千卷生纔試一斑賞音殊不少筮仕獨何艱松菊將
身隱蘋蘩忽涕澘幸哉賢玉潤有誄不容刪
挽張材卿知郡(大猷端明之子春卿尚書之弟)
貂蟬不逮老端眀世濟誰如好弟兄能着青衫偕計吏却將
白髮去邊城夜魂俄斷凝香寝秋淚仍兼曳履聲萬石君家
同一傳嗣書應更有公卿
挽新昌吕脩職
頃作庵廬客看公手種蒔溪毛無亂理宰木有連枝久欲鑱
他石今還賦此詩黯然懷宿昔絮酒定何時
不道千山阻將遺百世名有兒能自致此老巳堪銘祿豈無
三釡賢誰似一經吾詞雖未就應有護幽扄
挽尤延之尚書
自為師說竟誰宗每事持平屬此翁有志政須名節是斯文
非獨語言工要令舉世人材出合在前朝行軰中安得長年
留把柁後来各與一帆風
宿留江湖長子孫行蔵節節耐人看及為侍從身垂老欲試
平生事轉難書就僅題前太史功成方記舊甘盤令人長恨
經綸意歴事三朝見一斑
向来諸老獨巋然羸不勝衣萬事便燈下細書批勑字雪邊
先着趁朝鞭豈應無故令身健却止功名與世傳遺奏定留
封禪藁憑誰吹送九重天
壮歲從游兩鬢霜重来凾丈各堪傷那知卒業今無及極悔
論心昨未嘗相約歸期湏次第獨存病骨更凄凉他年頼有
門生記託在碑隂永不忘
挽沈虞卿侍郎
官重元非好思閒樂有餘生兒早傳業課女夜抄書時事方
關念歸懷不遂初經綸緣未了天意盍留渠
嗜古真成癖摩挲笑眼開斷編遺汲冡名篆出秦臺緣
應盡雲山喚不回凄凉子雲宅問字有誰来
挽東陽郭德誼
簮紱何能貴聲名幸自脩凡今為我友幾半與君遊翰墨千
年托松梧一夜秋令人懷昔日烱烱夢丹丘
悼楊休甫
䄂手旁觀一世餘元非親物亦非疎酒邊每事如人意燈下
通宵讀我書學到莊騷纔止此生&KR1134;周漢定何如西州相識
無遺恨獨恨無從摻子祛
挽宋巖老參議
居然是是亦非非錯處稠中定不疑萬事過人旁袖手一生
從衆自觀頥肯為壮縣雖嘗試略見周行巳逆知盡日杜門
佳客至小槽親校酒醇漓
少小修蔵近市朝亦非着意混漁樵不為禦寇猶爭席好說
淵明更折腰一飯重違凢子約千金終却故人招送車幾兩
交相唁我獨難忘最久要
悼劉謙之知錄
海内多吾友飄零今幾人相忘尤墮淚欲誄輙傷神(余欲作景元同)
(父祭文皆不勝悲輙止謙之亦然)才力矜餘地心期耻後塵溘然無一語愁
殺白頭親
挽王興之提刑
四海王詹事傳家有象賢宦情塵滓外風誼典刑邊遺愛依
前鄭羣居得少連生平纔樂此一夢涕澘然
悼濟陽夫人
久接江山境曾論子姓文於焉觀内則可以繼前聞榛栗嚴
賓豆蘋蘩㓗祀芬有人言不朽片石合磨雲
挽張春卿尚書
懷抱今遺直身名古象賢路車陳左塾笙磬在東懸再世星
辰上三年雨露邊﨑嶇空老去有識共澘然
論建回天力生平與衆同居常焚諫草人自避乘&KR0865;朝譽多
張仲家聲近魯公挽辭吾不愧收入汗青中
悼翁仲立逹州
憶昔看封事令人激懦衷邊籌皆破的硬語更盤空晚亦通
家好居然與衆同行蔵嘗論定誰假一帆風
淮幕何多譽巴城僅一麾最書膚使上好語近臣知篳路江
山(一作烟雲)久維舟日月遲空懷歸報牘不逮勞還時
挽劉端木司戶
十年共語昨来非長憶初年握手時身世自憐心烱烱功名
猶恐論卑卑民彛亘古非蕪沒學者如公好器資緩轡徐行
&KR1134;九軌可堪倏忽九原悲
挽林致賢提舉
一經韋氏學五桂竇儀家每耻鄕評過深懲履道華人方貴
全壁事已墮空花褒衮来黃閣千年置齒牙
挽劉茂實和州
欲課民庸元道州欲評人品馬少游居無一事可切齒薦有
三公方掉頭送公歴陽令我愁目斷賓鴈書沈浮識與不識
涕淚流人世安用湏封侯
鄕士大夫書說自眀果然嗚呼悲夫自明為太學諸生數
與余游乾道壬辰同試進士自明不第於是始别别三四
年間自明以釋褐仕于朝而余之再至在所也則自明寖
貴絶出其輩行間相過語至其歡狎悲壮與在學校時無
異也余丞郡長樂會自明家居待台州闕更數往来嘗造
其所舍僧寺室中蕭然箯輿一乘老床凳數隻凡若干口
日須婦翁米以為食而自明意象與在舘閣時亦無異余
每語人自明来日甚長也而今死矣自明言行焯焯在人
耳目不但余能言之也余獨悲自明以喜事嫉邪取名於世
而死最不幸好議論者曰是宜不良死也余觀自明立朝
於進對苟得之閭里厮役當諱而不以言上者具以情奏
滿朝為危而自明雖即死不悔真若不愛其死者然其事
毋孝左右不敢違晚得師友務為靖恭閒雅不苟坐立雖
一飲茹亦必揣度無害乃下口余嘗羔菌以進自明驚謂
曰是可食耶往聞有食此死者至今不近也自明可謂重
其死矣士患無志有志矣患不見知於上知而少不合輙
不持重以究其用亦士之罪也方自明以母老請外去非
上意天下皆以旦夕且復用自明又甚自愛而及於此何
哉是不謂之天耶故余爲斯文也他不暇論扵其死亟致
意焉以見余悲且以觧議者之惑亦自明之志歟自明長
樂人姓鄭氏名鑑詞曰
母曰余兒兮吾莫知其何尤婦曰良人兮吾曷爲罹此憂兄
弟不以是咎兮朋友稱其好脩恭不得其故兮庸強名之曰
命相彼下堂而貽戚兮或結纓以順聽萬不同咸自取兮曾
二者孰失其正聲鬼神之所仇兮人直躳焉是病胥屬鏤忽
墮其前兮屈魚腹以爲穽竒禍作於牗下弓顧奚悲而宜慶
嗟子何傷兮獨余懷不能以自勝尚或相爾藐孤兮天終焉
其有定
止齋先生文集卷之九
