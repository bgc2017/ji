止齋先生文集卷之四
古詩
始生七章章八句上皇子嘉王生辰
生為帝子貴本自歴數歸歴數萬億年帝子夀無其今夕果
何夕欲頌皆贅辭但願王此心無忘始生時王看松柏萌未
具葉與枝冲然一點春其大可十圍云胡間不茂為失雨露
滋乃知生意同其異各所罹人均此生爾王生樂無涯如將
與人同請自今夕推奉觴一何多于以介夀祺王其敬舉觴
一念周八維百鼎羅珍羞世豈無調飢錦綺爛盈門藍縷還
誰衣龍樓近日月茅舍或不支三宫子孫孫亦有孤與[婺-矛+牙]吾
方貴吾生相彼多阽危豈伊天地公而獨及我私扵焉識仁
端一物豈忍遺當思宇宙間夀域咸熙熙獵人愛麛漁人
愛鯤鮞萬物欣自遂况也民秉彛家有舉按婦人有譍門兒
王心至於此夀不數耆頥詩人誦稷功造周本𡵨嶷首言民
初生次及稷誕彌民命繫扵稷此語非夸毗末僚甚拳拳所
愧無周詩
送丘宗卿帥蜀戸部侍郎丘公被
命以煥章閣直學士出帥全蜀其反生永嘉陳某作
詩三章送之一章以重别也二章頌也三章以遄其
歸也
嘗陪諸老後亦與晚進游有能一夕話可洗萬古愁昔君尚
青衫今我巳白頭闕下何匆匆蜀江正悠悠一請工治庖再
請拙操舟
好靜從古始尚恩極今時寧使舉國貧勿與一士遺熙寧固
前轍元祐誠良醫我亦欲宴興人方乏朝炊持之訊人傑人
傑良自疑
前瞻及河隴内頋連江沱邊籌尚弹壓民瘴湏挼挱方當上
懷遠况復歲薦瘥宜公去帆輕歲月亦易多西人豈不好柰
此東人何
短歌送吕子約丞郡天台
露荷不肯附綠漲石榴自欲當朱明我無一物與君别持此
薦以雙玉瓶榴花結子荷成的定亦扁舟去為客良集偏扵
吾軰慳新功或向他山得我歌雖短聲苦長君不能飲湏滿
觴申公何在麗澤死又送冥鴻謀稻梁
送黃子聞得縣瑞安
西都循吏無墨綬密令忽用為三公仁人遭時乃自見不係
官爵汙與隆黃君﨑嶇髮半白得縣吾州滄海東平生經術
久未試今幸小試難為功休聲出自士論衆遺愛見於民力
窮如君作吏豈擇便第勿謂難斯令終嗟余欲歸歸未得觀
政不在漁樵中逢人每似卓傳傳此道萬古君王同
送陳仲孚還里
意勝不受暑交深欲忘言子車今日脂我經何時箋卜稼豈
無疇頌橘亦有園掛冠特易耳柰何子盛年
教授李夢符惠宣聖畫像用韻奉酬
一藝心有師尚論襄與䕫一國必有師尚論𬋩與伊信知師
道尊分與君父夷吁嗟文王沒斯文屬之誰微言二十篇論
次自學而傳之者顔曾其後則子思方當周之衰諸子出怪
竒王公各師承一語可觧頥見之擁篲迎不見嚬其眉孟子
獨推尊是惟聖之時苟不夲孔氏皆放其淫詞扵是尊孔孟
誕作百世師自非戎翟秦孰背此道馳本朝郡為學簿海尸
祝之往往屈萬乘降升廟庭垂我作暮春堂魯論以自隨扁
題落天上鬼遁蛟龍移江山護昭回誰敢或訕嗤中有夫子
像来從魯家兒廣文以遺我温厲尚可追吾今得吾師下視
衆說卑世世萬子孫永此巢一枝
還徐叔子犀帶
徐子贈我舊寶犀宣和國工所事治玄玉十截黃四垂厚且
半寸徑尺圍方廉整不刻毫釐金飾諸末柔丹韋寘之止齋
光祿離天吴海若不敢窺柰何骨相堪蓑衣自得此帶逢百
罹我服黑角二紀餘歲月幾半蒙蛛絲識與不識皆歔欷恨
不披拂来隆墀湖湘老把乘邊麾次第三節登王畿脩門
再入留郎闈上皇一見玉色怡闊步蓬山上拗螭向者所恨
今交譏惧瀝肝膽得請歸自意永與漁樵嬉急詔適際潛
龍飛誤恩狎至湛露斯古来逾分天不宜百炊未滿萬事非
還觀櫝中一解頥吾腰安用爾帶為徐子盛年脩幹支才華
不數紛紛兒請以帶去藏待時拖金縣玉未可知招招車騎
来何遲苦勿留此令我悲君不見在昔十圍終失之終朝三
搋事尤危况我昏睡誰護持亦恐夜半神運蛟龍移
憶笻杖
岷峨山下笻竹杖危者使安衰可壮秦皇漢武窮兵不可得
我獨得之今丞相前年有旨還故園其冬急召朝日邊半歲
驅馳數千里頼有此杖常扶顛蒼黃又别脩門去私室無人
謹呵護夜半雷霆下取將兒呌妻啼留不住我聞丞相下峡
時一物無有杖自隨属當晏朝立仗久憐我弱脛疲拗螭如
今步屧隨衰草十步趑趄九步倒假如杖在欲用之山精海
怪震怒亦不保君不見杜陵桃竹歌常恐失之君山湖上之
風波梓潼使君之贈尚爾耳况自丞相還如何
蘭花供夀國舉兄
山丹吹出青藜火金蝶窺叢何妸娜朱槿更作猩袍紅夸道
風人嘗印可(詩顔如舜華注舜木槿也)沒利從旁粲然笑奄有諸香誰似
我素馨蕭然山澤臞至香不數脂粉膄衆芳固自有醖藉要
是傍人之庭除何如琉璃千頃水涵碧淤泥不解汙芙蕖幽
蘭獨自倚脩竹生来未始受諸觸深知抱此竟安用用多亦
豈芙蕖福若以滋味属厭人虀粉此身人不足今夕何夕新
風露入秋一雨天西顧止齋有兄永難老止齋之弟愛莫助
但以清白傳之萬子孫歲供蘭花美無度
東陽郭希呂山園十詠
幽人有遐心蔀屋涵澄空况復得此山心事與境同
右清曠亭
一壑亦易得安得桂林林道人偶見之不是歲月深
右桂壑
兩崖束青天中有月皎皎乍可謂月低不可謂天小
右月峽
促膝有仙凡爛柯無小大誰知桃源人不在秦晉外
右小爛柯
嘗聞鳳棲梧梧老鳳未棲令我日佇立不知月東西
右傾月
雲以無心出雲歸亦何心樵牧窺其藏妄意此阻深
右閟雲關
清曉閱草木各具天一水安用學飡玉將以蘄不死
右玉泉
㳙㳙自空来霏霏復不見安得自尤物使我耳目亂
右飛雪
凭欄時獨立萬象皆見前若非着眼高亦是天一偏
右壼天閣
&KR1092;釡吾巳溉吾纓亦無塵窪石以潴之恐有抱甕人
右石井
送郭希吕
我門閉重重我徑阻且深梅花獨相依聊以慰我心美人從
何来﨑嶇自幽尋亦於琢冰中而和南風琴莱甲尚可羹新
芻足同斟不知歲巳華歸興生霜砧欲别復少住棲烏歸月
林客去鳥翾飛落花滿墻隂
水仙花
江梅丈人行歲寒固天姿蠟梅微着色標致亦背時胡然此
柔嘉支本僅自持廼以平地尺氣與松篁夷粹然金玉相承
以翠羽儀獨立萬槁中冰膠雪垂垂水仙誰強名相宜未相
知刻畫近脂粉而况山谷詩吾聞抱太和未易形似窺當其
自英華造物且霽威平生恨剛𥚹未老齒髮衰掇花寘膽瓶
吾今得吾師
止齋曲廊初成
但酒勝如水但花勝如草小廊曲通幽竹椽亦良好止齋十
數間足以便衰老簷低遠風露地窄易汛掃淺溪浮薄觴短
屏糊舊藁著書僅玄易過客多韋縞於中榜退思誰其諒深
抱吾思亦已晚吾退盍更早懷哉彭澤令仰止商山皓維淵
有潜龍維岳有藏寶煌煌暮春堂三字落穹昊昭回際南極
鎮撫及東島胡然迺在斯夙夜惧不保鬼神無世情呵護必
有道
次沈儉夫求花木韻
我意何不樂我顔復何㥏止齋有新畬耕犢甫已繭止齋有
溪水釣席隨所展兩山夾精舍佳處迫廬峴朋来盡名流燕
坐皆勝踐頽然止齋翁心故不可轉厭書或窺園乘興時陟
巘日月之蔽虧木隂自幽顯雨露之密疎草色自深淺翁乎
一觴詠初不着姝孌易老探醇駁風騷較寬𥚹眠食雖甚佳
病患盍加勉謗篋况所招訟缿那能辨扵焉更悟入豈但苟
排遣寄言子沈子所欲果何件葭豕来春田冥鴻脫秋獮谷
蘭猶見紉月桂不可搴慕遠失之近求多得常鮮請以壮縣
才從兹益懷卷深居勿近市隘巷莫容輦有花門擁篲無花
地生蘚嘗試玩喧寂何者是眞舛舊學枉初心新功費重研
何如過止齋我亦精文選
春晚書懷二首奉簡陳益之
百舌喜太甚杜鵑恨何深睍睆斯黃鸝律中宫之音物情自
不齊天運初無心道人獨領會杖藜立芳隂
百卉得雨露華滋巧相娱但知說姚魏河洛竟何如我方悟
吾生箋經未成書安得小學師從之注虫魚
題沈仲一所藏周氏羣公書帖
紛紛世上如落花東風即入西鄰家要亦餘事吾何嗟斯人
故國之喬本枝葉胡然亦流落吾生巳晚講聞熟見欲堕淚
那忍讀古来道德功名上傳世不曾緣物重君不見人間秦
漢鼎彛銘與頌子子孫孫永寶用
贈章虞卿并序
虞卿相別久意其困場屋舍而它之也忽以書說来余喜
甚留數日晤語不但說書諸學無不涉也又愛之甚欲作
一詩亟稱之輙不就虞卿促歸姑贈數語
章子一别二十年此来銜䄂書一編自出巳意說百篇至說
五誥尤愕然我今萬事付幽屏是書插架漫不省子之書意
吾巳領且探梅花試湯餅
題僧法傳為沈仲一畫聽松圖
古松不知幾千年直幹欲上干青天樛枝下與人世接冷風
過之萬壑喧猿驚鶴怪樵牧遁百鬼愁絶誰傍邊紛紛海内
絲竹耳何處縹緲来臞仙整襟拱聽移永日置琴弗頋僮欹
眠松風有際意無盡莊騷不數惟易玄嗟乎深山大澤松不
乏斯人往往千載之陳編筆端若有夜半力一日忽在軒楹
前止齋虚靜對立久晴昊亦為生蒼烟畢宏韋偃骨已朽畫
工一世脂粉便北湖居士安得此奄有二子雲山傳北湖居
士雲山傳吾詩孰與杜老起九原
送畫僧法傳(雪菴禅師從瑾之弟子)
問訊雪庵今何如子来搔首更踟蹰時扵戲墨窺禪悅尚想
家傳及緒餘曾點尔各言尔志陶潛吾亦愛吾廬誰人解寫
二歸意欲放風帆還撡祛
題瑞安宰朱元成乃祖雲壑莊圖
功成不受冨貴汙輕舟扁然下五湖至今風流在姑蘇我復
見此雲壑圖兩坡喬木樛相扶殘山剰水千里餘天際未知
何有無一葦横絶雙風蒲楊花春岸秋蓴鱸在在着此儒仙
臞世無宗師貌不如誰其嗣之吾大夫
詠梅分韻得蘂字
惜樹湏惜枝看花湏看蘂枯瘦彂纖穠况此具衆美千林堕
黃埃數點昭青泚誰知霜雪深天意欲玉女
送蕃叟弟赴江西帥幕分韻得獨字
生平未省友松竹愛言從䆠輸幽獨子也諸矦老賓客襆被
僅緣升斗禄為問江神何世情霽月光風送帆幅天意元来
向事功謹母遐心自金玉
鼓琴行送許深父同知被詔赴闕(并序)
廼季秋朔旦上御祥琴公亦始免喪盖五日而趣召至
揆路虚左以待公者三年矣盛事盛事初某識
高宗所賞之琴僧扵西湖晚入太學高宗晏居殊宮而
曾亦希得進見數與之遊歸琴一張寶之有年今覩盛事
而不敢愛持以贈別故作是詩以道其所從来因禱以爲
辭焉
伯牙非不善鼔琴指下能寫山高而水深亦有師曠號精絶
蜚雪白晝爲重隂吾琴不以與二子二子不過衰季愁嘆而
悲吟后䕫安在九嶷遠南風不競鳳鳥瘖恭惟高宗
復古殿得此淨洗禁昧朱離任一鼔朝綱日井井再鼔邊拆
秋沉沉桑麻萬里皆桉堵笙歌三紀無沾襟橋山遺此歲月
侵何時雅頌得所籥不僭寶藏豈愛五重玉市價敢論雙南
金公歸舊隠三霜砧天子恭默思商霖君臣祥琴適相際使
者十軰来駸駸白麻巳草弄印久端揆虚左誰當今我抱此
琴病山林不如送公西歸調釡&KR1092;但願為作南風音上以對
揚高宗中興之大業下以追還虞舜萬國之歡心
送徐一之客贛上兼簡贛守薛象先
清冰一叚出萬壑越玉五重陳兩廂美人去作諸侯客幾年
薖澗籌行蔵(一之自號所居曰薖潤)繫舟夷猶暮春堂細雨冥冥烟樹
蒼竹萌梅實盡此觴别恨豈但山川長章貢分流合江水西
風為我送雙鯉休言相憶強加餐報道吴帆何日起
止齋先生文集卷之四
