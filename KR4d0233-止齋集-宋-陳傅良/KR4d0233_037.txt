止齋先生文集卷之三十七
手書
與周丞相
伏自相公參預以来奏記非一間亦及於管見而徒依善頌
以為言不敢妄陳當世之事今相公獨運大柄無所避屈頃
讀謝表嘗略窺鈞意所嚮矣故敢僭言之往者渡江諸老知
討賊而不知立國紹興李正知保境而不知尊君夫惟不知
立國故保境之說勝不知尊君故討賊之義高二者相持至
今未解王公將相往往以此代為進退者玉六十年於此矣
雖比歲以来此義磨滅殆盡而朝野之情終未但已伏惟相
公兼而收之次而舉之勿使忘之臣以國家為志天下之
大義靜重之士以朝廷為徇匹夫之狂言此固當今風厲自
營消伏黨論之所務白也夫兼而收之則助之者衆次而舉
之則沮之者難惟相公留意幸甚若夫薄物細故各有司存
付之責成而巳非以煩精神分志慮至冐犯威尊皇恐
死罪
與吕子約二
某自離上饒以後申問啓處不任悁企罙入湖湘凢八十
六日始逹官所盖一大縣而置官養兵如他郡又以敝
政蕩無綱紀交割之日見緍不能百千而漕檄如織官兵持
劵索舊逋如所主之說於是俱廢未必能免於戾矣柰
何柰何老兄年衰讀書得趣而門庭反狹陳義愈高而意氣
略肆夫門庭狹則風流不接意氣肆則士友不附所冀追紹
前緒旁求後来所謂坐進此道者非君尚誰堪耶六經之義
兢業為本詩可以言禮可以立玩味服行自覺麤厲此某近
所窺見且以勉同志者劉衡州言笑自由動多觸忤亦嘗造
膝共語深切此公矍然若有失也堂堂晦翁亦復少此乃知
前修端不可議某老矣望兄最厚勿罪喋喋為祝趙推官易
說自成一家可以相資亦未可為凖杜伯高兄弟文字正使
往時諸公亦見領略何遽絶之再及此事欲以實前所云千
萬至思儻有疑勿惜往復也
(某空餐負愧義當弛去然未能自由也每蒙見嘱與臨潭同論)若某何足以堪之衰晚無志
務為自全聞此悚畏名為國士自古患之簫曺舊知房杜同
舍所成就獨如許要是金蘭耳團沙作飯遺恨極多此所以
貴力學唯力學則然相值必有以處此也東撞西突誰能
料之但平時而友共持兢業之律務令後軰趨於靜重是則
可為耳容易放開養成虚驕即一不獲而萬有餘喪老兄以
為然否象先别後不及聞其論議如何一見便許以為有異
昔日切磋何神耶所欲言無限非書所及臨紙惘惘
桂陽與岳漕論移
伏蒙矜惻小邦移運郴米三千斛雖巳二具申般跋次第去
後其間有不敢不以情告者輙不避罪私布之本軍舊有夫
逓之則某到官来不置夫簿今彌年矣及此運米若復調民
雖與僦金恐復多事不免誘諭諸卒添貼粮屨之費以漸致
自禁旅外卒苦不多部押等人堪託尤少度盡此歲郴米方
可齊集若某誠愚陋亦豈不知速辦之利願見小壘事力如
此重以拙滯實難如意以此深慮淹費日月有違簡書王
判官在舘備見區區艱勤之狀非敢飾說上欺威尊儻蒙
台慈錄其不忍為擾之情而赦其不善集事之罪特賜寬假
所無闕誤豈唯某將此邦同戴德無窮巳也
謝諸司列薦
某僣越申禀聞之道路門下嘗以愚不肖姓名上徹天聽事
出非常未知信否某竊伏自念乘障彌年絶無一長可充職
者何以得此恭惟門下一話一言為天下輕重凢所舉措必
有以起人心關風化而亦何為出此也意者今日為吏軟熟
以相取下否則事文具謬巧以應令又否則持兩可伺候風
旨為進退大抵自營而莫肯用情於上之人若某者疎率山
野無周身之防動有禀白悉不自他一則當路再則當路不
敢萌毫髮之欺於有司門下以為若人而進之則吏道朴耳
盖與孔子取狂狷孟子惡闢草萊漢不用嗇夫同意自今以
往天下之言取人者曰必若門下之取陳某者而後可天下
之言取於人者曰必若陳某之見取於門下者而後可不日
坐廟朝進退百官則真賢實能小失其為起人心關風化莫
大於此然則某豈惟榮進之慚悰感激將千載之下同於
隗始雖䰟魄不能忘也萬以傳聞未敢輙效雙牘之謝尺楮
陳誠不勝皇懼之至
與劉清之寺簿三
来教具道每事巳有付托足見了了然不干巳一項似不必
累病懷此猶可也禁兵教閱鄉職分今何預長者廼追恨
之天下如此等事何限若曾經即終不置恐不足與言了
了耳莊周有言吾生也有涯而死也無涯以有涯随無涯殆
巳此語未易以諸子不加察也近得弱翁書正說尊抱不肯
放下故病勢益增弱翁自是不放下人猶能相念足以見長
者多事矣胡季随嘗一来數日即弃去觀其中頗有先入然
極扣之廼云片時不挾冊即意思甚不佳是靠冊子過日
去持敬之義遠矣何當盍簪併求規益未間惟一切省事強
親藥食以介夀祉
獻歲遠辱書饋專人拜貺承巳解組有楊知錄者赴官亦嘗
附記廼復發還則兩遣皆不關視不勝惘惘去就行蔵洞見
此理共想歸卧林泉喜如釋負超然燕居益有足樂某沐&KR0238;
方自此始漕檄如織官兵持劵以責償者如堵墻料理不行
固以譴去正使事事企及衡陽亦未知免如何如何晦菴人
即湏遣去既有入覲之命計當為吾一起潘丈歲裏鼻䘐兼
脾疼作楚尚未全安謙仲待制竟来江西矣前書曾舉似大
雅仲山甫一章必巳領略某麄率日夜念此以懼尚冀高明
坐進此道勿謂家食自由却放開去幸甚至願温公元祐變
法匆匆不但以愛日之故意亦是十七八年心力盡在通鑑
不肯更將熙豐諸事細心點撿到得天人推出雖以許大規
摹終少彌密未為恰如前軰多恨焉耳
某手壘亦巳朞月殊無毫髮及物之效夏旱彌月竟得歉歲
憂沮滋甚所幸晚田收及七八而連帥部使者各致周急之
助往往来年遂可支捂要是𥙷過不暇儻可免其身耳愧見
吾民則自若也高卧以来伏想玩繹益精綽有餘樂廬陵多
士從學為誰亦有切磋之交乎近與富明叔較量易義因見
乾坤交則為泰不交則為否坎離交則為既濟不交則為未
濟盖追訟平生爽然自失矣如及善還便當一意以此佚老
不敢持未信之學但匆匆讀過漆彫開一叚話頭台意以為
如何母惜痛下針砭甚望
與史丞相
某頓成衰眊不能細書區區歸德請罪之誠輙憑楷牘布之
隷人至於管見敢復以楮申言之惟鈞慈勿以為咎幸甚
昔者衛武公逮事東周之初晚而就國年且百歲而抑之作
賓之初莚之作拳拳愛君與年少氣銳敢言之士無異盖嘗
讀(周公)無逸七月召公公劉洞酌與抑初筵廼知卜年八百皆
一時元老世為弼亮以身任天下之力非爵賞刑禁所能為
也方今聖明相繼對于典謨而太師實與終始其事天夀乎
格豈獨私公之身哉則衛武之托於是焉在願勿以造朝不
造朝當介鈞念若某者無能為矣賦淇澳之詩樂道切磋硺
磨之美尚圖附名國風之末與衛之旅賁&KR0591;御同不朽也某
僭越死罪皇恐
與高炳如監丞
某得出桂陽瘴境過厚又叨廪人之命衰晚豈堪駈使顧久
憂愧尋承州組少屈英豈而叔章黃丈亦持江西之節盡出
西府兩公故意盖交道鮮此久矣却用自慰然某眼昏花鬚
鬢無黑者日飲酒不能過三爵飯米半升晡後但持空筯伴
客纔見燈火昏暝思睡未嘗聞二更鼓比五更展轉逹旦
強絀雜念又性不善鼓引養生度無多寒暑當同草木念之
悵然欲緝一二書籍手見古人亦復懶下筆忽猛省前代狄
公早世至今當以事文王見譏王允共無晚節漏逗即為全
人一脩一短何得計亦莫若随公了昏嫁早為休影計差
得耳尊意以為如何要𥙷史記之缺甚善但史記一書目班
氏莫窺其珍後學祖班轉為詎剥令人扼腕若能為發大意
不必若諸家餖飣訓釋亦千載美事如索隠之類收拾無害
要只是向下工夫閑居且一面羅取為編何當良覿互相扣
擊痛快後己及此於邑之至
與王謙仲參政薦郴守丁端叔
某輙有冐昧之懇竊伏自念於門下宜不自他而敢言之某
與郴守丁直閣雖有雅政然未熟其為人同官湘中適相隣
比通財僇力兩年如家然後見其心與才誠有過人者他
未暇徧舉以桂陽之民得免轉徙者則皆郴守之力也桂山
邑率歲仰米於郴每郴閉籴則桂人坐困去歲旱歉兩郡特
甚丁守既自措置條沛然多備則下令許桂人殷販巨室
之積令行而民信之故桂市米不絶此一也郴飢則民流入
桂桂飢則民流入郴不能相容繼以剽略而為盗自昔如此
某與丁守約各自拊其境内訖今春夏皆按堵此二也桂嘗
乞未於漕司今就郴撥三千斛應副桂去郴陸行六十里舟
行彌旬而後至般津之費幾半所得丁守遂移苗米輸之桂
陽由此省費而又及期此三也每惟今歲捄荒艱辛万狀儻
郴稍有壑隣之意則某何以塞責必且罪去因人免罪又蒙
朝廷不次擢用列之諸司而郴守獨未見旌異同勞偏賞心
甚愧之秋間帥漕相約同薦奏牘巳就適聞列薦之禁詞司
皆相顧失色至今民言陳乞不巳某與丁守别久不知其别
後為安豐及得簡得盱眙復徙郴本末何如就今觀之則一
路郡守留意民瘼理財以寬而用足聽訟以恕而刑省待
僚属以禮而人趨事郴當為第一矣朝廷錄功當以實事有
人如此若與碌碌者同視將何以勸勞者况某實頼其力禮
尚施報但恨疎賤不足動人不敢率先為朝廷誦言之然丁
守母甚老一子多病在數千里外誠使某得效柳子厚事以
官遜之誼所不辭又恐以矯激取譏故但私布之門下恭惟
門下愛惜人才凢可為斯世驅使者何所不當素蓄又辱知
幸必不以鄙言為不實或阿所好或於不得巳宜切惜
啓齒為丞相白發其豈唯某捋九州之更於門下歸
心矣某干犯鈞嚴臨紙不勝惓惓
荅胡季随
見諭梅菴語右也盖不勇猛則無憤悱啓發之幾不詳
密則無湏臾不可離之實無憤悱啓發之幾所見皆軀殼之
私無湏臾不可離之實所得皆之外晦菴所以憂嘆而
不敢無其實来省伏讀之餘境界何異欲望盡去前軰見
成之談自轉一繼以見示廼知衰惰安能印可或有異同
當奉聞耳詩禮奉指不殊前云云若非詩無以言當思吾所
言何者為詩非禮無以立當思吾所立何者為禮尋章摘
句擎踢泰或安詩禮之末矣近得晦菴書索詩說某初無
詩說亦告者之過也何時肯来互相扣發日月易得後會良
不易臨書欽之至
與沈叔晦
某自落南化為一翁百念俱喪獨未辦二頃不敢决去更湏
旬歲即遂此啚可以不堕學問相湏才力相軋若海中矣六
經之教與天地並區區特從管窺見得兢業一節足了一生
受用儻不失墜及啓手足如後山所謂生稱善人死表陳君
之墓亦是小小結褁其他樹立扶持悉俟豪傑之士所冀尊
兄軰行勉之而已切承近得瘍疾以内𥙷散效欣釋之至更
乞謹護務至完實久欲遣問適得報新幕廼仁里交好遂留
待迓者因成不敏諒之幸甚本司有問四方故事具之别箋
佳闕何時或在某乞歸之後尚啚并合扣發新功臨書悁企
之切
止齋先生文集卷之三十七
