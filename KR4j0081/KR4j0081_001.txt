朝野新聲太平樂府卷之一小令一
靑城澹齋楊朝英集
正官類
俗名黑漆弩
馮海粟
序云白無咎有鸚鵡曲云儂家鸚鵡洲邊住是箇不識字
漁父浪花中一葉扁舟睡煞江南烟雨斍来時滿眼青山抖
擞綠蓑歸去筭從前錯怨天公甚也有安排我處余壬寅歲
留上亰有北亰伶婦御園秀之属相從風雪中恨此曲無續
之者且謂前後多親炙士大夫拘扵韻度如第一箇父字便
難下語又甚也有安排我處甚字必須去声字我字必須上
声字音律始諧不然不可歌此一節又難下語諸公舉酒索
余和之以汴吳上都天京風景試續之
山亭逸興嵳峩峯頂移家住是箇不唧𠺕樵父爛柯時樹老無
花葉葉枝枝風雨么故人曾喚我歸來却道不如休去指門前
萬疊雲山是不費青蚨買處榮華短夢朱門空宅無人住村院
快活煞畊父霎時間冨貴虚花落葉西風殘雨么捴不如水北
相逢一棹木蘭舟去待霜前雪後栂開傍幾曲寒潭淺處
愚翁放浪東家西舍随緣住是箇忒老實愚父賞花時暖薄寒
輕徹夜無風無雨么占長紅小白園亭爛醉不教人去笑長安
利鎻名韁定没箇身心穏處農夫渴雨年年牛背扶犂住近日
最懊惱殺農父稲苗肥恰待抽花渴煞青天雷雨么恨殘霞不
近人情截断玉虹南去望人間三尺甘霜看一片閑雲起處
燕南百五東風留得輕寒住百五閙蝶母蜂父好花枝半出墻
頭幾點清明微雨么綉弯弯温透羅鞋綺陌踏青回去約明朝
後日重來靠淺𬗋深紅暖處故園歸計重來亰國多時住恰
做了白髮傖父十年枕上家山負我湘烟瀟雨么断回腸一首
陽關早晚馬頭南去對吳山結箇茅庵画不盡西湖巧處
野渡新睛孤村三两人家住終日對野叟田父說今朝綠水
平橋昨日溪南新雨么碧天邊歸雲白鷺一行飛去便&KR0621;鞋竹
杖行春問底是青帘舞處漁父沙鷗灘鷺離依住鎮日坐釣
叟綸父趁斜陽曬網收竿又是南風催雨么綠楊堤忘繫孤椿
白浪打將船去想明朝月落潮平在掩映芦花淺處市朝歸興
山林朝市都曾住忠孝两字報君父利名埸反覆如雲又要商
量隂雨么便天公有眼難開䄂手不如家去更蛾眉強學時粧
是老子平生懶處陸羽風流兒啼漂向波心住捨得陸羽喚
誰父杜司空席上從容點出茶甌花雨么散蓬莱两腋清風未
便玉川仙去待中冷一滴分時看滿注黃金鼎處顧渚𬗋笋
春風陽羡微暄住顧渚問苕叟吳父一槍旗紫笋灵芽摘得和
烟和雨么焙香時碾落雲飛紙上鳳鸞㗸去玉皇前寳鼎親嘗
味恰到才情寫處園父柴門鷄犬山前住笑語听傴背園父
轆轤邊抱瓮澆畦點點陽春膏雨么菜花間蝶也飛來又趁暖
風雙去杏稍紅韭嫩泉香是老瓦盆邊飲處野客春歸不戀
風光住向老拙問訊槎父歎荏山李白漂零寂寞長安花雨么
指滄𬈑鐡網珊瑚䄂捲釣竿西去錦袍空醉墨淋漓是萬古声
名響處城南秋思新凉時節城南住燈火誦魯國尼父到秋
來宋玉生悲不賦高唐雲雨么一声声只在笆蕉断送别离人
去甚河橋柳樹全疎恨正在長亭短處赤壁懷古茅庐諸葛
親曾住早賺出抱膝梁父笑談間漢鼎三分不記得南陽耕雨
么嘆西風抱盡豪華往事大江東去徹如今話說漁樵筭也是
英䧺了處處士虚名高人誰戀朝中住自古便有箇巢父子
陵灘釣得虚名幾度桐江春雨么睡神仙别有陳搏拂䄂華山
歸去漫紛紛少室終南怎不是神仙隱處洞庭釣客年光流
水何曾住早忘却姓吕嵓父記蓬莱閬苑相逢一别風流如雨
么筭人間碧海桑田只作燕鴻来去岳陽樓劒氣&KR1272;雲度老樹
神仙此處黃閤清風箕裘傳說商岩住空桑子伊尹無父漢
蕭何昴宿分英李靖唐時行雨么出山来濟了蒼生却捲白雲
閑去一千年黃閤清風是萬古聲名響處夷門懷古人生只
合梁園住快活煞幾箇白頭父指它家五軰風流睡足胭脂坡
雨么說宣和錦片繁華輦路看元宵去馬行街直轉州橋相
國寺燈樓幾處都門感舊都門花月蹉跎住恰做了白髮傖
父酒微醒曲榭回廊忘却天街酥雨么曉鍾殘紅被留温又
逐馬蹄聲去恨無題亭影樓心畫不就愁城慘處磻溪故事
非㷱矣夢淹留住呂望八十釣魚父白頭翁晚遇文王閑煞磻
溪蓑雨么運来時表海封齊放下一鈎絲去至今人想像筌
箵靠蘚石苔磯穏處泣江婦曹娥江主婆娑住五月五水面
迎父蔡中郎幼婦碑隂古刻荒雲深雨么夏侯暪智肖楊修
強說不多來去怕文章泄漏風光謎語到難開口處蘭亭手卷
蘭亭不肯昭陵住老逸少是献之父過江來定武殘碑剥落刓
烟剜雨么縱新新蠒紙臨摹樂事賞心俱去永和年小草斜
行㺫野鶩家鷄窘處龐隱圖團欒話裏禅龕住灵昭女對老
龐父利名心不掛系毫更肯沾風粘雨么嘆黃金散盡還家
逝水看流年去只尋常賣簟篱休這眷属今無討處
故宅冲㫒圖淮南仙客蓬莱住髮漆黑變雪髯父八公山九轉丹
成洗盡腥風醎雨么想雲霄犬吠鷄鳴拔宅向青霄去勸長
安熱客回頭鏡影到流年老處憶西湖吳儂生長西湖住艤
画舫听棹歌父蘇堤萬柳春殘麺院風荷番雨么草萋萋一
道腰裙軟綠断橋斜去判興亡說向林逋醉栂屋栂梢偃處
感事黃金難買朱顔住駟馬客羡跨牛父石將軍百斛明珠
幾日歡雲娱雨么趁春歸一瞬流鶯萬事夕陽西去舊姆娟
落在誰家箇裏是高人省處贈園父春光濃艷城南住一葉
價百倍園父牡丹臺國色天香錦幄無風無雨么惜花人不
惜千金一任蝶來蜂去酒醒時月上三竿是不是鷄聲𬋩處
感事江湖難比山林住種果父勝刺船父看春花又看秋花
不管顛風狂雨么盡人間白浪㴞天我自醉歌眠去到中流
手脚忙時則靠着柴扉深處買臣負薪手卷赭肩腰斧登山
住耐得苦是採薪父乱雲升急澍飛来拗青松遮風雨么記
年時雪斷溪橋脫度前湾歸去買臣妻冨貴休休氣𦦨到寒灰
舞處燕南八景瀘溝清絶霜晨住步落月門倚闌父薊門東
直下金臺仰看樓臺飛雨么道陵前夕照蒼茫疊翠望居庸
去玉泉邊一派西山太液畔秋風緊處松林山圍行殿周遭
住萬里客看牧羊父听神榆樹北車聲滿載松林寒雨么應
昌南旧日長城帶取上京愁去又秋風落雁歸鴻怎說到無言
語處至上京澶河西北征鞍住古道上不見畊父白茫茫細
草平沙日日金蓮川雨么李陵臺往事休休萬里漢長城去
趁燕南落葉歸来怕迤邐飛狐冷處憶鷄鳴山舊遊鷄鳴山
下荒丘住各吊古問驛亭父幾何年野屋叢祠滅沒犂烟鋤雨
么默尋思半晌無言逆旅又催人去指峯前代好磨笄是血
淚當時洒處南城贈丹砂道伴長松蒼鶴相依住骨老徤稱
褐衣父坐燒丹忘記春秋自在溪風山雨么有人来不問親
疎淡飯一杯茶去要茅簷卧看閑雲梅影轉幽窗雅處别意
花騘斯斷留儂住滿酌酒勸㩀鞍父柳青青萬里初程點染陽
關朝雨么怨春風雁不回頭一个个背人飛去望河橋歛袵
頻啼早驀到長亭短處
㠯濟民和韻
寄故人心猿意馬羈難住舉酒處記送别那梁父想人生碌
碌紛紛幾度落紅飛雨么瞬息間地北天南又是便鴻書去
問多嬌芳信何期笑指到玉梅吐處又朱顔綠鬢難留住調
弄了幾拙訥的兒父筭光隂咫尺風波恍着暮晴朝雨么怎禁
他地久天長睚不過暗来明去望桃源霧杳烟迷夢覺也玉人
那處
塞鴻秋
酸齋
代人作戰西風幾點賓鴻至感起我南朝千古傷心事展花
箋欲寫幾句知心事空交我停霜毫半晌無才思往常得㒷時
一掃無瑕玼今日个病厭厭剛寫下兩个相思字起初兒相見
十分忺心肝兒般敬重將它古數年間来往何曾厭這些時陟
恁的恩情儉推道是板脹柳青嚴統鏝姨夫欠只被這俏蘇卿
抛閃煞窮双漸
周德清
潯陽即景長江萬里白如練淮山數點青如澱江帆幾片疾
如箭山泉千尺飛如電晚雲都變露新月初斈扇塞鴻一字来
如線㶚橋雪擁馿難跨剡溪冰凍船難架秦楼美醖添高價
陶家風味都閑話羊羔飲興佳金帳歌聲罷醉魂不到藍關下
張雲莊
春来時香雪梨花會夏来時雲錦荷花會秋来時霜露黃花會
冬来時風月梅花會春夏與秋冬四季皆佳會主人此意誰能
會
張小山
湖上即事斷橋流水西林渡暗香疎影梅花路蹇馿破帽登
山去夕陽古寺題詩處樹頭啼翠禽水面飛白鷺傷心和靖先
生墓春幕疎星淡月秋千院愁雲恨雨芙蓉面傷情燕足留紅
線惱人鵉影閑團扇獸爐沉水烟翠沼殘花片一行寫入相思
傳道情直鈎曾下嚴灘釣清風自斈蘇門嘯蜜蜂飛遶簮花
帽野猿坐守燒丹竈扁舟范蠡高五柳陶潜傲南華夢里先驚
覺雪毛馬嚮狻猊䩞神光龍吼昆吾劒冰堅夜半踰天塹月
寒曉起离村店一身行路難兩鬢秋霜柒老来莫起功名念
馬九臯
過太白祠謝公池謫仙祠下言詩志謝公池顧影凝清思筍
輿沽酒青山市松枝煑茗白雲寺听山鳥奏笙簧共野叟論文
字甚癡兒了却公家事凌敲臺懷古凌敲臺畔黃山鋪是三
千歌舞亡家處望父山下烏江渡是八千子弟思鄕去江東日
暮雲渭北春天樹青山太白墳如故
鄧玉賓
道情想這推金積玉平生害男婚女嫁風流債鬢邊霜頭上
雪是閻王怪求功名貪冨貴今何在您省的也麽奇麽奇尋个主
人翁早把茅菴盖一个空皮嚢包褁着千重氣一个乾骷髏
頂戴着十分罪為兒女使盡些拖刀計為家私費盡些擔山力
恁省的也麽奇麽奇這一个長生道理何人會天堂地獄由人
造古人不肯分明道到頭来善惡終須報只争个早到和遅到
您省的也麽奇麽奇休向輪回路上随它閙白雲深處青山下
茅菴草舍無冬夏閑来幾句漁樵話困来一枕葫蘆架您省的
也麽奇麽奇煞強如風波千丈擔驚怕
楊澹齋
嘆世想他腰金衣𬗋青雲路笑俺燒月煉藥修行處俺咲他
封妻廕子叨天祿不如逍遥散祖茅菴住到大来快活也末奇
末奇那里也龍韜虎略擎天柱昨日蒼鷹黃犬齊飛枚今日单
鞭羸馬江南喪他待學欺君罔上曹丞相不如俺葛巾漉酒陶
元亮倒大来快活也末奇末奇漁翁把盞樵夫唱
雙調
即折桂令
盧疎齋
丹桂說秋英媚嫵嫦娥共金粟如来示現維摩月下幽叢淮
南勝韻招隱誰呵𬋩因為清香太多這些時學我婆娑縱覧岩
阿撫節高歌時到無何白蓮映横塘烟柳風蒲自一種仙家
王雪飢膚淨絖炎埃輕搖羽扇瓊注冰壷又猜是耶溪越文怕
紅裙不称清姝香動詩&KR0751;鷗鷺同盟雲水深居橙杯摘將来
猶帶吳酸繡轂輕紋顔色深黃纖手住人用并刀剖出甘穰波
瀲灔宜斟玉漿樣團栾雅称金觴酒入詩腸醉夢醒来齒頰猶
香紅梅綴冰㾗數點胭脂猜是人間繁杏枯枝山茶茜染照
映參差若倚竹佳人看時索饒它風䪨些兒脉脉竒姿應觧癡
翁鑒賞妍别离人易水橋東萬里相思幾度征鴻引逗凄
凉滴溜溜葉落秋風但合眼夗央帳中急温存雲雨無蹤夜半
衾空想像冤家夢里相逢記相逢二八芳華心事年来付與
琵琶密約深情便如夢里春鏡攀花空恁底狐灵笑要劣心腸
作弄難拿到了偏咱到底虧它不信情雜忘了人那酈華嘆
南朝六代傾危結綺臨春今巳成灰惟有臺城挂殘陽水遠山
園胭脂井金陵草萋后庭空玉樹花飛燕舞鶯啼王謝堂前待
得春歸蕭娥梵王官深瑣嬌娥一曲离笳百二山河焬帝荒
淫樂淘淘鳳舞鵉歌瓊花綻春生畫舸錦帆飛兵動干戈社稷
消磨汴水東流千丈洪波楊妃玉環年出蘭湯舞按盤中一
曲霓裳羯鼓声催閙垓垓士馬漁陽梧桐雨彫零了海棠荔枝
塵埋洝了香嚢痛殺明皇蜀道艱辛唐室荒凉西施建姑蘇
百尺高臺貪看西施杏臉桃腮月暗錢塘不隄防越國兵来吴
王塜殘陽暮靄伍員墳老樹蒼苔范蠡賢哉社稷功成烟水船
開綠珠後堂深翠錦重重綠軟紅嬌留住春風萬刦情緣想
人生樂事難終寳鑑破香消玉容鳳楼空酒冷金鍾金谷成空
過了繁華落水流東小卿驀雲遮野寺山城渡口風来一葉
帆輕宿鴈驚飛冷清清敗葦寒汀吳江闊澄波萬傾楚天遥明
月三更金斗蘇卿一首新詩萬古离情巫娥想巫山仙子風
流不念㐮玉多病多愁夢斷陽臺冷清清玉殿珠樓會暮雨燈
昏綠牗望朝雲簾捲金鈎离恨悠悠旧約新盟往事難酬商女
水籠烟明月蘢沙浙瀝秋風哽咽鳴笳悶倚蓬窗動江天兩岸
芦花飛鶩鳥青山落霞宿鴛鴦錦浪淘沙一曲琵琶泪濕青衫
恨滿天涯
吕濟民
贈楚雲寄㐮王鴈字安排出䄂無心蔽月多才目極瀟湘家
迷秦嶺夢到天台浮碧漢隂晴体態逐西風聚散情懷卷又還
開去又還来雨罷巫山飛下陽臺贈玉香可人兒暖玉生香
弄玉團香惜玉怜香畫娥眉玉鑑遺香伴才郎玉枕留香捧酒
巵玉容噴香摘花枝玉指偷香問玉何香料玉多香見玉思香
買玉尋香
馬九皐
嘆世鷄羊鵝鴨休争偶尔相逢堪炙堪烹天地中間生老病
死物理常情有一日符到奉行只啚个月朗風清咲殺劉伶荷
插埋屍猶未忘形人生𡭗𡭗堪憐冨貴何時又待問舍求田
想昨日秦官今朝漢闕呀可早晉地唐天能幾許長安少年急
回頭兩鬢蟠然謾說求仙百計千方都不佀前雪天仙碎
剪瓊瑶點點楊花片片鵝毛這其間訪戴空回尋梅懶去獨釣
無聊一个飲羊羔紅炉畫閤一个凍騎馿野店溪橋你試評䟦
那个清高那个麄豪題爛柯石橋甚神仙久占岩橋局揪枰
滿耳松濤引得樵夫旁觀不斍晉換了唐朝斧柄兒雖云爛却
袴腰兕難保堅牢王母蟠桃三千歲開花㧾是虚謠懶朝元
石上圍碁問仙子何争樵叟忘歸洞鎻青霞斧柯巳爛局勢猶
迷恰滚滚桑田浪起又飄飄滄海塵飛帢待持杯酒未沾唇月
又平西快閤懷古艤扁舟快閣盤桓看一道澄江落木千山
自山谷留題坡仙閤筆我試凭闌問今古詩人往還比盟鷗幾
个能閑天地中間物我無干只除是美酒佳人意頗相關知音
問芳莚歌者何人便折簡相招恣意開尊細切清風薄批明月
何必云云是久厭黃虀菜根要听他白雪陽春翠䄂殷勤雪霽
梅開正好論文
馬東籬
嘆世東篱半世蹉跎竹裏遊亭小宇婆娑有个池塘醒時漁
笛醉后漁歌嚴子陵它應笑我孟光臺我待斈它笑我如何到
大江湖也避風波咸陽百二山河兩字功名幾陣干戈項癈
東吴刘㒷西蜀夢說南柯韓信功兀的般証果蒯通言那里是
風魔成也蕭何敗也蕭何醉了由它
周德清
送客之武昌折垂楊都是殘枝詩滿銀牋酒勸金巵自在廬
山君遊鄂渚兩地相思白鹿洞誰談舊史黃鶴楼又有新詩
斷吟笑把霜毫滿寫烏絲别友唾珠璣點破湖光千变雲
霞一字文章吳楚東南江山雄壮詩酒疎狂正鷄黍樽前月朗
又鱸&KR1052;江上風凉記取他鄕落日觀山夜雨連床
喬夢符
自述華陽巾鶴&KR0769;蹁跹鐡笛吹雲竹杖撑天伴柳怪花妖麟
祥鳳瑞酒聖詩禅不應㪯江湖壮元不思凡風月神仙斷簡殘
編翰墨雲烟香滿山川寄遠怎生来寬掩了裙兒爲玉削肌
膚香褪腰肢飯不沾匙睡如翻餅氣若遊絲得受用遮莫害死
果實誠有甚推辞干閙了若干時草本兒歡娱書徹貨兒相思
雲雨期一枕南柯破鏡分釵對酒當歌想驛路風烟馬頭星
月鴈底關河往日个殷勤訪我近新来憔悴因它淡却双蛾笑
損秋波台候如何忘了人呵贈羅真真羅浮夢里真仙双鎻螺
鬟九暈珠鈿晴柳纖柔春葱細膩秋藕勻員酒盞兒裏殃及出
些腼腆畫&KR4224;兒上換下来的婵娟試問尊前月落參横今夕何
年七夕贈歌者崔徽休寫丹青雨弱雲嬌水秀山明筯點歌
唇葱枝纖手好个卿卿水洒不着春粧整整風吹的倒玉立
亭亭淺醉微醒誰伴雲屏今夜新凉卧看双星黃四娘沽
酒當炉一片青旗一曲&KR0784;珠滴露和雲添花𥙷柳梳洗工夫
無半點閑愁去處問三生醉夢何如笑倩誰扶又被春纖
佳吟須香雲山中竒遇賺刘郎不是桃花偶宿山溪悮到
仙家膩雪香肌碧螺高髻綠暈宫鴉掬秋水珠弹玉甲笑春
風雲襯鉛華酒醒流霞飯飽胡麻人上籃輿夢隔天涯愛
秋娘弄月無㾗冰雪凝粧風露為魂歌顫鵉釵塵随鴛襪酒
汙浬裙巧畫柳双眉淺顰笑生花滿眼嬌春好客東君特與
新詩留取香雲
查德卿
懷古問從来誰是英雄一个農夫一个漁翁晦跡南陽栖身
東海一舉成功八陣啚名成卧龍六韜書功在非㷱覇業成
空遺恨無窮蜀道寒雲渭水秋風層樓有感倚西風百尺
層樓一道秦淮九點齊州塞鴈南来夕陽西下江水東流愁
極處消除是酒酒醒時依旧多愁山岳糟丘湖海杯甌醉了
方休醒後從頭
吳西逸
山間書事繫門前柳影蘭舟烟滿吟蓑風漾閑鈎石上雲
生山間樹老橋外霞收玩青史底頭䄂手問紅塵緘口回頭
醉月愁愁潄石休休水可陶情花可融愁遊玉隆宫碧雲
深隱隱仙家藥杵玄霜飯煑胡&KR3527;林下尊罍雲中鷄大樹底
茶瓜香不断燈明絳蠟火難消炉煉丹砂朗誦南華懶上浮
槎笑我塵蹤走遍天涯席上博秦樓一笑千金誰是知音
知此閑心裊娜花枝依稀眉宇香動詞林止談笑何須薦寝侭
疎狂足可披襟樂事追尋歌罷㴆来嗟嘆于今寄友望故
人目断湘皐林下手姿塵外英豪豈惮双壷不辞千里命駕
相招便休題魚龍市朝好評論鶯燕心交醉后聮笑听江
聲如此風濤寄情半椷書好寄平安幾句别离一叚艱難
淚濕鳥絲愁随錦字望断雕鞍恨魚鴈因循寄簡對夗央展
轉忘飡楼外雲山烟水重重成病看看犯舊折花枝寄與
多情喚起真真留恋卿卿隱約眉峯依稀霧鬢彷彿銀屏曾
話旧花邊月影共䘖杯肩底歌声欵欵深盟無限思量語笑
盈盈
徐甜齋
西湖十年不到湖山齊楚秦燕皓首蒼顔今日重来鶯嫌
花老燕怪春慳所越女鵉簫象板惱司空霧鬢雲環道院禅
關酒會詩壇万古西湖天上人間錢子雲赴都賦河梁渺
渺予懷今日陽關明日秦淮鵬翼風雲龍門波浪馬足塵埃
寬洗汕胷中四海便蜚騰天上三台休等書齋梅子花開人
在江南先寄詩来江淹寺𬗋霜毫是是非非萬古虚名一
夢初回失又何愁得之何喜悶也何為落日外蕭山翠微小
橋邊古寺殘碑文藻珠幾醉墨淋漓何似班超投却毛錐
登太和楼白雲中湧出来俯視西湖啚畫天開暮雨珠簾
朝雲畫棟夜月瑶臺書藉會三千劒客管絃声十二金釵對
酒興懷拊脾怜才寄語玲瓏王粲曾来竹夫人湘妃應是
前身不記何年封虢封秦萬古虚心百年貞節幾世故人剖
蒼璧寒凝淚㾗挽潜蛟巧結香紋侍枕知恩入夢無春兩腋
清風滿枕行雲姑蘇臺荒臺誰喚姑蘇兵渡西興禍起東
吳切齒讐冤捧心鈎餌嘗膽權謀三千尺浸雲糞土十萬家
泣血膏膄日月居諸臺殿丘墟何似靈岩山色如初■姬
玉蓮荆山一片玲瓏分付馮夷捧出波中白羽香寒瓊衣
露重粉面冰融知造化私加密寵為風流洗盡嬌紅月對芙
蓉人在簾櫳太華朝雲太液秋風春情平生不會相思才
會相思便害相思身似浮雲心如飛絮氣若遊絲空一縷餘香
在此盻千金遊子何之證候来時正是何時燈半昏時月半
明時西湖尋春清明春色三分湖上行舟陌上遊人一片
花隂兩行柳影十里莎䄄不要多殽排一品休嫌少酒止三
廵處處開樽步步尋春花下歸来帶月敲門送沙宰宦遊
人過錢塘江水湯湯山色蒼蒼馬首西風鷄声殘月鴈影斜
陽男子志周流四方循吏心恪守三章岐麥林桑渡虎驅蝗
人頌甘棠春滿琴堂月問青天呼酒重傾幾度盈虧幾度
隂晴夜冷魚沉山空鶴唳露滴鳥驚看楊柳楼心弄影聽梨
花樹底吹笙雪與争明風與双清玉兔韜光萬古長生
贈粉英温柔鄊裏娉婷清比梅花更有餘清玉蕊含香瓊
𬎼沁月瑶萼裁冰冠楊柳東風媚景賦芙蓉夜月幽情花下
蘇卿月下崔鶯世上飛瓊天上双成西湖夏宴捲荷筩翠
䄂生香忙處投閑静處尋凉一片歌声四圍山色十里湖光
只此是人間醉鄊更休題天上天堂老子疎狂信手新詞贈
與秋娘紅梅蘂珠宫内瓊姬醉倚東風誰與更衣血淚痕
深茜裙香冷粉面春回桃杏色十分可喜冰霜心一片難移
何處長笛吹散胭脂分付春歸
孫周卿古邠人
自樂想天公自有安排展放愁眉開着吟懷欵擊紅牙低
歌玉樹爛醉金釵花榭了逢春又開燕歸時到社重来蘭芷
庭階花月樓臺許大乾坤由我恢諧草團摽正對山凹山
竹炊粳山水煎茶山芋山薯山葱山韭山果山花山溜響冰
敲月牙掃山雲驚散林鴉山色无佳山景堪誇山外晴霞山
下人家漁父浪花中一葉扁舟到處行窩天也難留去歲
蘭江今年湘浦後日巴丘青蒻笠白蘋渡口綠蓑衣紅蓼灘
頭不觧閑愁自號無憂兩岸芦花一斍齁齁題琵琶亭
到潯陽夜泊星槎送客江頭忽听琵琶下馬維舟廻燈借問
何處人家妾本是京師舘娃嫁商人淪落天涯再轉龍牙細
撥輕&KR1057;声裂檀槽月滿芦花見樂夫細問根芽襟搭鮫綃
玉笋籠紗家住長安十三學樂髻綰双鴉今老却朝雲暮霞
再休題秋月春花自嘆咱家兩鬢霜華有錦難纏淚湿琵琶
寄友人憶湘南冷落鷗盟木落庭皐滿院秋声夜月關河
西風天地自笑浮生歸㒷動江神飲容客情多山鬼知名月
殿龍庭雲路鵬程獨跨天風直上瑶京恨到春来欝悶
懨懨晝夜相兼粉黛慵拈塵滿粧奩香消寳靨翠淡眉尖封
淚錦絲絲恨添唾窗絨縷縷情粘翠幕朱簾玉管牙籖綠惨
紅忺燕妬鶯嫌夀友人比明喜年年玉井蓮開天上人間
月地雲街臂絡珠瓔頭纏紅錦䄂拂芳埃雲子酒香浮玉臺雪
兒歌勻繞金釵丹桂多栽五福齊来禄享千鐘位列三台
古無名氏長句
酒酒能消悶海愁山酒到心頭春滿人間這酒痛飲忘形
微飲忘憂好飲忘飡一个煩惱人乞惆似阿難饞喫了兩三
杯可戲如潘安止渴消煩透節通關注血和顔觧暑温寒這
酒則是漢鍾离的葫蘆葫蘆兒裏救命的靈丹
武林隱
昭君天風瑞雪剪玉蕊冰花駕单車明妃無情無緒氣結
愁雲淚湿腮霞只見十程五程峻嶺嵳峩停驂一頋断人腸
際碧離天漠漠寒沙只見三對兩對搠旌旗古道西風瘦馬
千點萬點噪疎林老樹昏鴉衰哀怨怨一曲琵琶没撩没乱
离愁悲悲切切恨滿天涯
王元鼎
桃花馬問刘郎驥控亭槐斍紅雨瀟瀟乱落蒼苔溪上籠
歸橋邊浣罷洞口牽来搖王轡春風滿街摘金鞍流水天台
錦綉毛台嘶過玄都千樹齊開
張小山
寒食雨霏霏店舍無烟榆莢飛錢柳線搓綿綠水人家殘
花院落美女鞦靳沽酒春衣自典思家客子難怜第一橋邊
戀任流鶯不信啼鵑湖上道院鶴飛来一縷青霞笑冨貴
飛蚊名利争嬌古硯玄香名琴綠綺土釡黃芽双并先春採
茶孤山帶月鉏花童子誰家貪看西湖懶誦南華醉題俯
滄波楼觀烟霞勝覽方輿獨占繁華綵艦輕簾銀鞍駿馬翠
䄂嬌娃十里香風酒家一川凉雨荷花醉墨塗鴉題遍紅楼
倒褁烏紗别情人生最苦别离柳繫業腸山歛■眉金縷
歌殘青衫淚洒錦字来遅留客醉魚肥酒美送春行鶯老花
飛此恨誰知今夜相思何日歸期山居紅塵不到山家嬴
得清閑當了繁華畫列青山䄄鋪細草鼓奏鳴蛙楊柳村中
賣瓜蒺䔧沙上看花生計無多陶令琴書杜曲桑麻送别
畫船兒載不起离愁人到西陵恨滿東州懶上歸鞍慵開淚
眼怕倚層楼春去春来管送别依依岸柳潮生潮落會忘機
泛泛沙鴎烟水悠悠有句相酬無計相留晚景小紅楼獨
倚新粧曲角闌干嫰綠池塘雨洗花稍風梳柳影月蕩荷香
綉枕上雙飛鳳凰翠蓬邊一隻夗央對景情傷今夜新凉何
處才即别思倒金杯檀口嬌羞春柳垂腰秋水凝眸滿意
温存通身旖旎徹瞻風流秋千院同携玉手琵琶亭催觧蘭
舟無計相留别後新詞揔是离愁晚春送别借旗亭仙子
逢迎舞態飛瓊歌勻流鶯紅線幽歡烏絲小字金縷新声留
過客江山自靈廢殘春風雨無情花落閑庭柳暗空城今夜
离别後日青明遊太乙宫華山高與雲齊遠却塵埃睡煞
希夷踏藕童閑携琴客至跨鶴人歸鳴玉佩松溪活水點水
綃竹院枯梅短策徘徊醉墨淋漓老樹崔嵬遊金山寺倚
蒼雲紺宇峥嵘有听法神龍渡水胡僧人立冰壷詩留玉帶
塔語金鈴搖碎月中流樹影撼崩崖半夜江声誤汲南泠笑
煞吳儂不記茶經春情寄春情小字親描体態宫娥豔冶
花妖映雪香肌堆雲巧鬢包月纖腰嬴女伴一場闘草指仙
翁三度偷桃羞弄生綃懶上秋千笑整金翹次酸齋勻
倚闌千不盡興亡數九點齊州八景湘江吊古詞香詔仙笛
響引興杯長遠樹烟雲渺茫空山雪月蒼涼白鶴雙雙劍客
昂昂錦語珢珢别後一年餘鳳隻鵉孤枕上嗟呼鏡裏清
癯花巳飄然春將暮矣客未歸欤啼翠靄林間鷓鴣墜青綵
簷外蜘蛛既在江湖有便鱗鴻不寄音書得卿字客留
情春更留情月下金觥膝上搖筝口口声声風風勻勻裊裊
亭亭錦胡洞鶯招燕請玉交枝柳送花迎不負平生風月坡仙
詩酒耆卿次白真人勻葛花袍紙扇芭蕉兩䄂仙風萬古
詩豪富貴劳劳功名小小車馬朝朝筭只有青山不老是誰
教白髮相饒休負良霄百斛金波一曲瓊簫范姬照冰壷
秋水芙蕖姓出西家名滿東吳鵉鏡粧殘霓裳曲破翠管詩
餘嬌滴滴眉雲眼雨香馥馥腕玉胸酥同醉仙都偷寄銀牋
暗觧羅𥜗幽居次韵石帆山下吾廬秋水綸竿落日巾車
長肅歸歟梅驚花謝柳笑梅舒攛頓首小丫鬟舞元宵迓鼓
摸索着大肚皮装村酒葫芦冷落琴書結好樵漁是有紅塵
不到幽居小崆峒宴小崆峒庭院深深老鶴長鳴鸚鵡能
吟簾外荷香楼前柳影井上桐隂七寳樹天風古林六銖衣
水月觀音座列瓊替酒進金波曲奏瑶琴
里西瑛(里耀卿斈士之子)
懶雲窩懶雲窩醒時詩酒醉時歌瑶琴不理抛書卧無夢
南柯得清閑儘快活日月似攛梭過冨貴比花開落青春去
也不樂如何
西瑛有居號懶雲窩以殿前&KR0794;調歌此以自述酸齋等
和見后
貫雲石
懶雲窩陽臺誰與送巫娥蟾光一任来穿破遁迹由它蔽一
天星斗多分半榻蒲團坐儘萬里鵬程挫向烟霞笑傲任世
事蹉跎
喬夢符
懶雲窩雲窩客至欲如何懶雲窩裏和雲卧打會磨跎想人
生待怎麽貴比我争些大冨比我争些个呵呵笑我我咲呵
呵懶神仙懶窩中打坐幾多年夢魂不到青雲殿酒興詩
顛輕便如宰相權冷淡如名賢傳自在如彭澤縣蒼天負我
我負蒼天
衛立中
碧雲深碧雲深處路難尋數椽茅屋和雲賃雲在松隂掛雲
和八尺琴卧苔石將雲根枕折梅蕊把雲稍沁雲心無我雲
我無心懶雲窩懶雲窩裏客米多客来時伴我閑些个酒
竈茶鍋且停杯听我歌醒時節披衣坐醉後也和衣卧興来
時玉簫綠綺問甚麽天籟雲和
吳西逸
懶雲窩懶雲堆裏即如何半間茅屋容高臥往事南柯紅塵
自網羅白日閑酧和青眼偏空闊風波遠我我遠清波懶
雲仙蓬莱深處恣高眠筆床茶竈添香篆儘意留連閑吟白
雪篇靜閱丹砂傳不羡青雲選林泉愛我我愛林泉懶雲
巢碧天無際鴈行高玉簫鶴背青松道樂笑遊遨溪翁觧冷
淡嘲山鬼放椰榆笑村婦唱糊塗調風濤險我我險風濤
懶雲關一泓流水遶弯環半窗斜日留晴漢鳥倦知還高眠
倣謝安歸計尋張翰作賦思王粲溪山恋我我恋溪山懶
雲翁一襟風月笑談中生平傲殺繁華夢巳悟真空茶香水
玉鐘酒竭玻瓈甕雪遶蓬莱洞冥鴻笑我我笑冥鴻懶雲
凹按行松菊訊桑麻声名不在淵明下冷淡生涯味偏長鳳
随茶夢巳随胡蝶化身不入麒麟畫鶯花厭我我厭鶯花
甜齋
鈞臺釣魚臺便齊雲安穏似雲臺故人同榻成何碍太史
瘦哉三台宰相階百兩黃金帶萬丈風波海争如休去勝似
歸来楊捴骨玉堂臣經綸大展致其身腰間斗大黃金印
志在新民文章漢子雲韜略吳公瑾勲業商伊尹一番桃李
兩字麒麟觀音山眠松老蒼龍避乖高卧此山中歲寒心
不肯為梁棟翠蜿蜒俯仰相從秦皇舊日封靖節何年種丁
固當時夢半溪明月一枕清風
孫周卿
楚雲楚雲高盈盈淚眼望衡臯付能盻得春来到玉困香
嬌是誰人按六么紅牙閙睡未足把人驚斍雲偏髻鬟月淡
眉稍楚雲纖玉容清淺自家嫌离情鎮把柔腸占情緒厭
厭見鶯花懶揭簾心常欠怕笑我湘裙掩愁堆眼底恨壓眉
尖楚雲收月波冷浸晚粧樓腰肢到比花枝瘦花瘦無愁
比花枝我自羞花雖瘦花不會把眉兒皺紅消翠减心上眉
頭楚雲空綠窗閑數唾窗紙一春心事和誰共門掩殘紅
笑殘紅與我同成何用都做了繁華夢香消臉玉翠减眉峯
李伯瞻(号熙怡)
省悟去来兮黃花爛慢滿東篱田園成趣知閑貴今是前
非失迷途尚可追回頭易好整理閑活計團栾燈花稚子山
妻去来兮黃鷄啄黍正秋肥尋常老瓦盆邊醉不記東西
教山童替說知權休醉老弟兄行都申意今朝溷擾来日回
席去来兮青山邀我怪来遅從它傀儡棚中戲舉目揚眉
欠排場占幾回癡兒軰參不透其中意止不過張公喫酒李
老如泥到閑中閑中何必問窮通杜鵑啼破南柯夢往事
成空對青山酒一鐘琴三弄此樂和誰共清風伴我我伴清
風駕扁舟雲帆百尺洞庭秋黃柑萬顆霜初透綠香浮
閑来飲數甌醉夢醒時候月色明如晝白蘋渡口紅蓼灘頭
好閑居百年先過四旬餘浮生待足何時足早賦歸歟莫
遑遑盻仕途忙回步休直待年華暮功名未了了後何如
醉薰薰無何鄕裏好潜身閑愁心上消磨盡爛漫天真賢愚
有幾人君休問親曾見漁樵論風流伯倫憔悴靈均水雲
鄊一鈎香餌釣斜陽眉尖不掛閑思想
趙顯宏(号斈村)
閑居去来兮東林春盡蕨芽肥回頭那碩名和利付與希
夷下長生不死碁養三寸元陽氣落一覺渾淪睡鶯花過眼
鷗鷺忘機〇去来兮桃花流水鱖魚肥山𬞞野菜偏滋味旋
潑新醅胡尋此東與西拚了个醒而醉不𬋩它天和地盆乾
甕竭方許迯席去来弓生平志不尚輕肥林泉疎散無拘
繫茶藥琴棋听春深杜宇啼瞻天表玄鶴唳看沙暖鴛鴦睡
有詩有酒無是無非去来兮楚天霜滿蠏初肥黃花似得
淵明意開遍東籬笑山翁醉似泥喜稚子詩能綴愛仙果甜
如密烟蘿路遶車馬声稀題歌者楚雲楚雲閑任它孤鴈
呌蒼寒去留舒卷無心慣聚散之間趁西風出遠山随急水
流深澗為暮雨迷霄漢陽臺事巳秦嶺飛還
張小山
春遊怨春遅夜来風雨妬芳菲西湖雲錦吳山翠正好傳
杯蘭舟畫漿催柳外鶯声碎花底佳人醉携將酒去載得詩
歸湖遊宴瑶池蓮花白酒綠荷杯鴛鴦驚起歌声沸雲錦
离披山空濛雨亦竒水瀲灔天無際舡蕩漾人皆醉孤山鶴
唳仙井龍歸嘆詩癯十年香夢老江湖笙歌又是錢塘路
往事何如青鵉寫根書紅錦題情䟽翠舘酧春句桃花結子
乳燕將雛雪晴舟行凭闌干銷金鍋鎔出闌銀山白糢糊
不見芦花岸空倚高寒把西施比玉環樽前看素淡家常扮
新声象板清興馿鞍次勻桂婆娑雲娘行酒雪兒歌倚南
樓喚起東山卧同入無何停杯問素娥芳年大不嫁空擔閤
朱顔去了還再来麽春思話相思曉鶯啼在綠楊枝起来
搔首人獨自謾寫烏絲和梨園樂府詩代錦帕回文字訴玉
女傷心事刘郎去後燕子来時秋懷寫新愁一声羌笛滿
天秋骨崖崖人比山容瘦孤倚南楼朱簾上玉鈎寳篆銷金
獸畫鼓催銀滿關心渭水回首并州歸山怕人嫌休官歸
去效陶潜山房幸有猿鶴占試捲疎簾池邊翠蘚黏屋角垂
楊苫山色揉藍染閑花點點凉月纖纖苕溪遇雪水晶宫
四圍添上玉屏風姮娥碎剪銀河凍攙盡春紅梅花紙帳中
香浮動一片梨雲夢曉来詩句畫出漁翁愛山亭上小闌
干又添新竹兩三竿倒持手版搘頭看容我偷閑松風古硯
寒蘚土白石爛蕉雨疎花綻青山爱我我爱青山
刘逋齋
道情醉顔酡水邊林下且婆娑醉時拍手随腔和一曲狂
歌除漁樵那兩个無灾禍此一着誰參破南柯夢遶夢遶南
柯醉顔酡前賢不醉我今何古来巳錯今猶錯世事從它
楚三閭葬汨羅名猶播誰在高唐卧巫娥夢我我夢巫娥
醉顔酡雲娘行酒雪兒竒醉時吟狂時舞醒時坐不醉如何
得快活且快活今日个只得随緣過恋眼前冨貴看門外風
波杲元啓
自楽自由仙對西風篱下醉金舡葛巾漉酒從吾碩冨貴
由天與淵明和一篇君休羡省部選烏臺薦好覷相江釣叟
萬古名傳自由仙㩀胡床閑坐老梅邊䑣雲變態時舒卷
改盡山川嘆藍關馬不前君休羡八位轉朝金殿恰便佀新
晴雪霽流水依然梅花月如牙早庭前疎影印窗紗逃禪
老筆應難畫别樣清佳㩀胡床再看咱山妻罵為甚情牽掛
大都来梅花是我我是梅花
唐毅夫
大都西山冷雲間夕陽楼外數峯閑等閑不許俗人看兩髻
烟鬟倚西風十二闌休長嘆不多時暮靄風吹散西山看我
我看西山
高栻
題小山蘇堤漁唱小奚奴錦嚢無日不西湖才華壓盡香
奩句字字清殊光生照殿珠價等連成玉名重長門賦好將
如意擊碎珊瑚
朝野新聲太平樂府卷之一
