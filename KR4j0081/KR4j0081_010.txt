此元刻細字夲廟野新聲太平樂府九卷休寧朱之赤蔵書余淂
諸郡中故家珍秘之至既收淂抄夲山夲兩夲並同脫誤亦相似始知外
間傳布夲非足夲也因取是以校彼實多是正抄夲間有改正字如
裏夲作里教或作交此元刻夲如是想係詞典夲相傳舊例余所蔵
元人雜劇刊夲都有類此者無異也惟鈔夲間有衍字衍句不知
其夲之何然通體刻自勝鈔當以元刻為准余素不諳詞何
論乎曲兹因校勘粗讀一過其中用意之工遣辤之妙固称傑
作宜有元一代以此擅長也丁夘秋霜降前一日秉燭書復翁
庚辰冬孟偶取繙閱前跋有誤書処如八本當作八卷
詞典當作詞曲因復正之復翁
