朝野新聲太平樂府卷之六套數
青城澹齋楊朝英編
仙吕
馬東篱
長江風送客馮客蘇卿先配成愁殺風流双縣令撲&KR0609;&KR0609;泪如
傾凄凉愁損相伴着短檠灯么愁恨厭厭䰟夢驚兩処相思一
樣情風送片帆輕天涯隠隠舡去似馭雲行賺煞碧波清江天
静旣觧䌫如何住程滅燭掀簾風越緊轉回頭又到山城過沙
汀烟水澄澄千里洪波良夜永蛾眉月明恰才風定猛擡頭觀
見豫章城
孤舘雨留人鞍馬區區山路遥月暗星稀天欲曉雲氣布荒郊前
途店少僅北避風雹么客舍駸駸過幾朝雨哨紗窗魂欲消离
故國路途遥柴門静悄無意飲香醪賺煞听林間寒鴉噪野店
江村未曉風刮得關山葉乱飄料前村冷落漁樵悶無聊心内
如燒昏慘慘孤灯不住挑濃雲漸消月明斜照送清香梅綻㶚
陵橋
掬水月在手古鏡當天秋正磨玉露瀼瀼寒漸多星斗燦銀河
泉澄源尽仙桂影婆娑么不斍楼頭二鼓過慢撒金蓮鳴玉珂
离香閤近花科丫鬟喚我渴睡也去來呵賺煞緊相催閑篤磨
快道与茶茶嬷嬷宝鑑粧奩凖俻着就這月華明乘㒷梳褁喜
无那非是咱風魔伸玉指盆池内蘸綠波剛綽起半撮小梅香
也歇和分明掌上見嫦娥
弄花香滿衣麗日遅遅簾影篩燕子來時花正開閑綉閤冷粧
臺兜鞋信步後園裏遣閨懷么万紫千紅妖弄色嬌態難禁風
力擺時乱點塵埃見秋千挂起芳草上層階賺煞猛觀絶宜簮
帶行不頋香泥綠苔曉露未晞移綉襪爱尋香頻把身挨喜盈
腮折得向懷揣就手内遊蜂閗争採不离人左側風流可爱貼
春衫又引得箇粉蝶兒來
喬夢符
風情春透天台醉碧桃月滿雲窗听紫簫鶯燕友鳳鵉交幽期
密約不許外人瞧么打不斍頭毒如睡馬杓粘随風絮沾如肉
膘膠藤纏葛數千遭把䴡春園纏倒諕的那販茶客五魂消賺
煞我是个煆煉成的鉄連環不北您捻合就的泥圈套挣麽快
的鋒芒怎敢犯着小厮撲如何敢和我換交伏唇鎗舌劒吹毛
不是我騁麄豪強霸着月夜花朝圍你在垓心裏怎地迯若不
納降旗受縛肯舒心伏弱敢交點鋼鍬劈碎紙糊鍬
晒鞋兒双鳳䘖花宮樣弯窄玉圈金三寸慳綠窗静翠簾閑似
錦夗日晚並宿向彫闌么多管是露冷蒼苔夜氣寒暖透凌波
羅襪单听宝釧響珊珊藕㼀兒般冰腕用纖指將綉幇兒彈賺
煞䯻綰倚風鬟臉襯秋蓮瓣&KR1361;花暈了懵騰醉眼見非霧非煙
簾影間映秋波两葉春山幾時配玉連環看它些綠僽紅&KR1989;殢
煞春嬌夜未闌投至香消燭殘比及雨收雲散我向懷兒中直
揣得那對底兒乾
趙彦暉
省悟方種閑愁一埸春瘦迷花酒燕侣鶯儔殢煞青雲友混江竜長
想着少年時候拈花摘葉甚風流見了些春風謝舘夜月秦楼
馬上抱雞三市閗䄂中携劒五陵遊八个字非虚謬玲瓏剔透
軟欵温柔油胡芦一世疎狂一筆勾從今後都罷手一埸恩愛
变爲讎尺緊的紅裙不觧嘲風口以此上青衫緊退揉花手想
着眼底情眉角愁則𬋩裏雲来雨去空迱逗終不見下埸頭
天下樂只被你乾得潘郎两鬢秋想着你恩情也不是未久
恰便似風中落花水上漚我拾待踏折他花套竿撞出錦圚頭
早是咱千自在百自由那吒令想當初您愛我時剪青絲半紐
想當初敬您時贈吟詞一首您如今弃俺也断金釵两頭想着
您月底盟星前呪則怕你悔去也嬌羞鵲踏枝俺如今志難酬
和俺不相投悞了俺鴈塔題名虎榜名留有一日博得五花誥
在手則怕你消不得粉面油頭寄生草俺如今時間因目下憂
三尺劒掃蕩紅塵垢萬言策𥙷盡乾坤漏五言詩奪盡江山秀
若是柳耆卿剥得个紫袍新你便是謝天香不避黃虀臭尾深
縵笠緊遮肩粗布衫寬裁䄂撇罷了狂朋怪友打扮做个儒流
風月所近新米給了觧由誰信你鬼狐由悞了我談笑封矦早
難道萬里鵾鵬得志秋氣衝斗牛胷藏錦綉釣鰲頭誰釣您這
樂官頭
酸齋
閨愁花落黃昏暮雲將盡專盻青鵉信宝獸香焚又到愁時分
混江竜相思慰悶綉屏斜倚正消魂帶圍寬尽消减精神翠被
任薰終不暖玉杯慵舉幾番温鵉釵半軃&KR2379;蝉鬢長吁短嘆頻
揾啼痕寄生草瓊簮折宝鑑分今春又惹前春恨泪珠兒滴盡
愁難尽瘦厖兒不佀當時俊思量幾度甚時休相思滿腹何年
盡金盏兒風逼透綉羅衾風刮散楚臺雲簷間鉄馬風敲韵風
搖閑階翠竹不堪聞風篩簾影動風傳漏聲頻風熏花氣爽風
弄月華昏后庭花獸炉中香倦焚銀臺上灯漸昏羅幃里和衣
睡紗窗外曙色分想情人起來時分蹀金蓮搓王笋捱的到天
明却有誰偢問昨夜和衣睡把羅裙皱損一面殘粧空泪痕日
高也深院無人掩重門煩惱向誰論獨對菱花整乱雲恰待向
瘦䏵兒上付粉欲梳粧却心困氣長吁呵的鏡兒昏
顧君澤
四友争春四海飄蓬半生歌詠嗟塵冗世事匆匆苦被年光送
混江龍眼前青供玉人降謫笑相逢敲金擊玉詠月嘲風三峽
泉鳴新咳唾千章詩著旧題封春風楊柳秋水芙蓉温柔典雅
剔透玲瓏銷人䰟夢廣寒宮迷人蹤跡桃源洞友朋每如兄如
弟親眷每非虎非熊油葫芦天下湖山風月瓏這一火作業種
鶯儔燕侣不相容錦心綉腹親陪奉月眉星眼情搬弄茶供過
三两廵涎割到五六桶儧下些高談闊論成何用端的是風月
两無功天下楽幾曾見翠䄂殷勤捧玉鍾三冬節序窮老廉頗
豈堪施會勇桑柴弓懸臂間紙糊鍬逼手中每日價干和閧
那吒令江湖上量洪誰強似孔融天地間德怎斈得仲弓翠紅
鄕鈔猛都不如鄧通假老实喬尊重買做了先鋒鵲踏枝探花
人氣如虹狀元郎怒填胷榜眼歌歌尚自冲冲你也噥恩多愛
濃想从前錯怨了天公寄生草大厮家包藏得險友朋每講論
得同双生雖俊風声衆蘇卿缺鏝情腸痛馮魁不語機謀中風
流浪子怎教貧孤寒壮士愁難共尾不放一時花空負三生夢
我與你結抺了青楼卷宗一个空劳下巫山十二峯一个虚擔
着雨跡雲蹤那一个快弥縫只落得燕懶鶯慵這老子倒奪了
東君造化工他見這恩情脫空便把那是非講動剗地向樹頭
樹底覓殘紅
朱庭玉
中秋月可爱中秋雨餘天净西風送晚雲歸洞凉露沾衣重
混江龍瘐楼高望桂華初上海涯東秋光宇宙夜色簾槞誰使
銀蟾吞暮霞放教玉兔步晴空人多在管絃声里詩酒鄕中
六么遍爛銀盤湧冰輪動輾玻璃萬頃无轍无蹤今宵最好来
夜怎同留恋孀娥相陪奉天公莫教清影轉梧桐后庭花直湏
勝賞想人生如轉蓬此夕休虚廢幽歡不易逢快吟胸虹吞鯨
吸長川流不供賺煞听江楼笛三筭一曲悠然未終裂石凌空
声𠺕喨似波心夜吼蒼龍(唱道)醉里詩成誰爲擊金陵半夜鍾
我今欲從常娥歸去盻青鵉飛上廣寒宫
詠梅所欠唯何半生辜負梅花債洛京春色直抵千金買
混江龍水南佳會主人尊爼勝安排北州遠客西洛英才和氣
湏知席上生孤芳先向臘前問宜珍賞應題賦景落筆書懷
六么遍故人應與梅同態梅虽雅淡人更清白人之風彩梅之
調格人與梅花俱可爱無奈歲寒姿可惜在塵埃賺煞惜花心
今番煞恨不到調羔鼎鼐此日梅花溪上客勝當年刘阮天台
勸酒留情故故地交人強豔側酒休剰飲花湏少戴也交人道
洛陽來
關漢卿
閨怨曉來雨過山横綉野水漲汀洲闌干倚遍空回首下危楼
一天風物暮傷秋六么遍乍凉時候西風透碧梧脫葉餘暑纔
收香生鳳口簾垂玉鈎小院深閑清晝清幽听聲聲蝉噪柳梢
頭寄生草為甚憂爲甚愁爲䔥郎一去經今久玉臺宝鑑生塵
垢綠窗冷落閑針綉豊知人玉腕釧兒鬆豈知人两葉眉兒鮍
上京馬他何處共誰人携手小閤銀瓶殢歌酒早忘了呪不記
得低低耨后庭花煞掩䄂暗含羞開樽越釀愁悶把苔墻畫慵
將錦字修最風流真真恩爱等閑分付等間休
朱庭玉
閨思雨餘花落莓苔地巢燕啄香泥柳綿點水浮萍碎景遲遲
秋千斜挂綵䋲低金盏兒啓朱扉出蘭閨晚来閑立東風外腸
欲断恨無極情未巳秋水搖光凝泪眼遠山無色淡愁眉
綠䆫愁欎悶長縈系鬼病厮禁持即漸里衣寬削玉肌争表
人憔悴别後關河万里驚夢断鴈書稀誰瑣雕鞍不放歸賺煞
有人耒知端的誰似你个薄情下得長醉青楼眠翠舘鎮追陪
越豔吳姬唱道暮楽朝歡湏有更闌管絃息酒醒夢回香消灯
暗甚不听曉風殘月子規啼
朱庭玉
道情不求三品貴唯厭一身多假是功勲啚像麒麟閤爭如
裏閑暫放眉間鎖来今往古英與豪到頭都被它日月消磨
六么遍有林泉約雲山楽綸竿坐撚蔾杖行拖樊籠撞破塵纓
擺脫报却君恩歸來麽如何看它龍虎定干戈元和令有為須
有失無福亦無禍但高山流水少知音短歌誰共作對清風明
月更看人濁醪还自酌后庭花煞不留心名利場且潜身安樂
窩一度㒷一度廢一尺水一丈波住挣羅随時逹变得磨陀處
且磨陀
貧楽功名不可啚貧困不能移世態如雲轉首千般易謀心不
遂心処意難如意隂公造物人莫知窮通皆命也豈在人爲
六么遍竟貪財賄争名氣紛紛蟻戰優優蜂集鳩巢一枝鵬程
萬里堪嘆人生同物類何異幻軀白甚苦駈馳元和令旣能貧
且楽莫羡富與貴高車駟馬任從它得之何足喜桑瓮牗自
由咱失之何足悲后庭花煞雖無禄万鍾寕憂家四壁但且簞瓢
飲徒誇列鼎食閉柴扉固窮甘分楽夫天命復奚疑雪景磨空
生粉雲蔽日見&KR0686;霞透骨侵肌忽𡭗風飄颯酸寒若箭穿釅冷
如刀刮裁冰剪水都半霎乾坤一玉壼表裏无瑕六么遍故邀
佳客乘嬌馬過向陽溪曲映暖堤窊山茶半萼江梅正花十里
横橋直西下&KR4418;咧幾人家篱落接平沙最宜覩賞堪啚畫破
墻酒旆古岸漁艖筠梢密洒松梢重厭老木枯枝寒藤挂槎牙
似玉龍搭撒乱披麻后庭花覩暮天昏黯黲望長林曰刺摖馬
盻山城近人嫌江路滑怨胡笳賞心不尽歸来情倍加随煞設
酒筵連夜飲會詩題分字押掃竹葉聊酧㒷刳橙穣深蘸甲論
奢華圍炉同話此風流不羡党侯家
閨思鈎閑垂綉箔門掩静香背憔悴年來更比年時㬠傷春心
朱灰感旧情無奈多應浪游年少客千金將笑買柳陌花街
六么遍自固緣折綢繆觧玉臺蛛網宝鑑塵埃謾修錦書從分
玉釵一海來相思難擎戴刚啀美容姿消减做瘦形骸元和令
愁眉不易展兒病越難瘥灯花空結尚無憑不須將亀卦擺晚
來勉強出蘭堂步墻隂踏綠苔后庭花煞愁人倦听杜鵑声更
哀不去向它根底偏來近奴空側訴离懷把似喚將春去争如
攛頓取那人来
正宫
孫季昌
集雜劇名詠情鴛鴦被半床閑蝴蝶夢孤幃静常則是哭香囊
两泪盈盈若是這&KR0666;緣簿上合該定有一日双駕車把香肩並
衮綉毬常記的曲江池䴡日晴正對着春風細柳营初相逢在
䴡春園遣㒷便和它謁槳的崔護留情曾和它在萬花堂講志
誠錦香亭設誓盟誰承望下埸頭半星兒不應殃及殺調風月
燕燕鶯鶯則被這西廂待月張君瑞送了這花月東墻董秀英
盻殺君卿倘秀才翫江楼山園着畫屏見一隻採連舟斜弯在
蓼汀待和它竹葉傳情訴咱悶縈並頭蓮分做两下鴛鴦會不
完成知它是怎生衮綉毬付能的消湘夜雨晴早閃出烏林皓
月明正孤鴈漢宫秋静知他是甚情懷月夜聞筝那時節理殘
粧對玉鏡臺推燒香到拜月亭則被這搊梅香緊將咱随定不
能勾寫相思紅葉題清指望似多情双漸怜蘇小到做了薄倖
王魁負桂英撇得我冷冷清清倘秀才金鳳釵斜簮在鬢影抱
粧盒寒侵倦整想踏雪尋梅路怎行弄黃昏梅梢月香正滿酷
寒亭傷情對景叨叨令當日被破連環說啜賺得再成交毁誰
承望錯立身的子弟無音信閃得我似离魂倩女相思病將一
个魔合羅欽兒消磨尽徑不着也歌歌如今這謊郎君一个个
傳槽病脫布衫我便佀籃橋驛實志真誠他便似竹林寺有影
無形受寂寞似越娘背灯恨别离如樂昌分鏡小梁州他便似
柳毅傳書住洞庭千里獨行吹簫伴侣冷清清我待斈孟姜女
般真誠性我則怕啼哭倒了長城么京娘怨殺成孤另怨你个
畫眉的張敞雜情揣着切玉心偷香性我則斈㪯按斉眉賢孝
牌上立个清名尾金釵剪烛人初静綵扇題詩句未成后庭花
歌殘玉樹声琵琶怨凄凉不忍听北題橋的相如忒寡情戲妻
秋胡不老成想則想關山遠路程恨則恨衣錦还鄕不見影則
不如一紙刘公書謹緘定寄与你个三負心的敲才自思省
鄧斈可
樂道撇罷了是和非拂掉了争和閧把心猿意馬牢收舞西風
两葉寬袍䄂看日月搬昏昼衮綉毬千家飯足可週百結衣不
害羞問甚麽破設設歇着皮肉傲人間伯子公侯閑遥遥唱些
道情醉醺醺打个稽首抄化些剰湯殘酒&KR3725;這愚鼓簡子便是
行頭今朝有酒今朝醉明日無錢明日求散誕无憂倘秀才積
書興子孫未必尽收積金与子孫未必尽守我勸你莫與兒孫
作馬牛恰雲生山势巧早霜降水痕收怎熬它烏飛兔走
衮綉毬(恰見)元宵灯挑在手(人早)清明至門插柳正修禊傳觴
流曲不斍擊竈鼓競渡龍舟(恰才)七月七(又早是)九月九喒能
勾幾番價歡喜厮守都在煩惱中过了春秋(你子見)紛紛世事
随緣過(邦不雇)急急光隂似水流白了人頭倘秀才(有一等)造
園苑磨傳砌甃盖亭舘雕梁畫斗費尽工夫得成就今日是張
家地明日是李家楼(大剛来只是)番手合手袞綉毬剗荆棘鑿
做沼池去蓬蒿廣㘽榆柳西時間如開錦綉主人公能得幾遍
價来往追遊亭臺即漸摧花木取次休荆棘又还依旧使行人
嗟嘆源流(往常間竒)葩異卉千般秀(今日个)野草閑花滿地愁
葉落歸秋呆古朵休言堯舜和桀紂都不如郝孫譚馬丘刘(他)
(每是)文中子門徒亢倉子志友(休說)爲吏道的張平叔做烟月
的刘行首若不是闡全真的主祖師拿不着打輪的馬半州
太平年漢鍾离元是个帥首藍采和本是个俳優懸壷翁本不
曾去活油鉄捌李&KR1361;燒了戸首賀蘭仙引定曹國舅韓湘子會
造逡廵酒吕洞賓三醉岳陽楼度了數千年的綠柳随煞休言
功行何時就誰道玄門不可投人我埸中枉馳驟苦海波中早
回首(說甚末)四大神遊三島十洲這神仙隠跡埋名敢只在目
前走
曾瑞卿
自序一枕夢魂驚千載風雲過將古來英俊評跤誰才能誰覇
道誰王佐只落得高塚麒麟卧么百年身隙外白駒過亊无成
潘鬢双皤旣生來命与時相挫去狼虎叢服低將衮綉毬時与
命道不合我和它氣不和皆前定並无差錯雖聖賢胸次包羅
待拠六合要併一鍋其中有千万人我各有天時地利人和氣
難吞吴魏亡了諸葛道不行斉梁喪了孟軻天數難那倘秀才
㪯伊尹有湯王倚托微𬋩仲无恒公不可相公子紏偏如何不
九合失時也亡了家國得意後霸了山河也是君臣每會合
脫布衫時不遇版築爲活時不遇荆南落魄時不遇踰垣而&KR1876;
時不遇在陳忍餓小梁州勇兒貧困果如何擊缶謳歌甘貧守
分淡消磨顔回楽知足後一瓢多旣功名不入凌烟閤放疎狂
落落陀陀就着老瓦盆浮香糯直喫的徹未醒後又如何
衮綉毬斈刘伶般酒里酡倣波仙般詩里魔樂閑身有何不可
說幾句不傷時信口開合折莫時憤悱啓發平科見破綻呵閑
榼教人道我豪放風魔由它似斗筲之噐般看得微末似糞土
之墻般覷得小可一任由他醉太平看别人揮鞭登劒閤㪯棹
泛滄波争如我得磨跎処且磨跎无名韁利瑣携壷策杖穿林
落臨風對月閑吟課有花有酒且高歌居村落快活叨叨令听
樵歌牧唱依腔和整絲綸独釣垂鈎坐鋪苔茵展綠張雲幕披
漁蓑帶雨和烟卧快活也麽哥快活也麽哥且潜居抱道随綠
過也不斈採薇自潔埋幽壑不斈㪯國独醒葬汨羅也不斈
墨子回車巢由洗耳河老騰雲許子衣褐也不仰天長嘆也不
待相宣言也不扣角為歌却回光照我啚甚若張羅三忘食智
上齊君果不吐嫌兄仲子鵝飽飬雞豚廣㘽桃李多植桑麻賸
種粳禾盖數椽茅屋買四角黃牛租百畆庄窠時不遇也恁麽
且耕種置个家活四甕頭白酒新醅潑盌内黃虀坌醬和詩裏
乾坤杯中日月醉醒由巳淸濁從他我量寬似海杯吸長鯨酒
泛洪波醉鄉寬阔不飲待如何五忘憂陋巷於咱可樂道窮途
奈我何右抱琴書左携妻子无半紙功名&KR1876;万丈風波看别人
日边牢落天際駆馳雲外蹉跎咱啚个甚莫未轉首捴南柯尾
旣无那抱關擊柝名煎聒且守這飬氣收心安楽窩用時行舍時
&KR1876;居山村离城郭對樽罍遠鼎鑊黃菊東篱栽數科野莱西山
鋤幾陀听一笛斜陽下遠坡看幾縷殘霞蘸淺波醉䄂乘風鵬
翼拖蹇个臨溪鰲背䭾杲杲秋陽曝已過淘淘清江濯幾合骨
角成形我切磋玉石爲珪自琢磨華盡干將劒不磨唾噀經綸
手不槎飬拙潜身&KR1876;灾禍由恁是非滿乾坤也近不得我
商政叔
問花萬木争荣各逞嬌紅嫩𬗋呈濃淡閗妍蚩爲誰開爲誰落
何苦孜孜吾来问汝有私雲幕高張捧出天然豔質顔如玉
体凝脂綠羅裳紅錦帔皃勝西施蒙君向尽妾詞最高楼彂生
各自随時豔冶非人所使鉛華滿樹添粧次遠勝梨園弟子
喜春來清香引客眠花市豔色迷人殢酒巵東風舞困瘦腰肢
猶未止零落暮春時六么遍听花言巧才思直待伴落絮遊絲
披离滿逕點胭脂干忙煞燕子鶯兒芳苞拆尽誰掛齒道杏花
不看開時早尋人做主遮護你煞強如花皃参差憑誰賦断腸
詩么妾斟量自三思正芳年不甚心慈仗聦明國色两件兒覷
五陵英俊因而漸消香减玉剥幾咨但温存誰敢推辞想游蜂
戲蝶有正亊向眼前面配了雄雌閃下我害相思尾先生教妾
感承妾身言君試思如今羅紕錦故人何似闌珊了春亊惜花
人誰肯折殘枝
趙明道
寄香羅帕多緒多情意似痴閑愁悶禁持心緒熬煎形容憔悴
又添這埸縈繫步步嬌一幅香羅它親寄寄與咱别無意他交
咱行坐里行坐里和他不相离若是恁还知淹了多少關山泪
沉醉東風鹿頂盒兒最喜羊脂玉納子偏宜桃成祝夀詞織成
蟠桃會吳綾蜀錦難及幅尺闊全無半縷紕密实十分奈洗
撥不断舊痕積泪淋漓越點汚越香氣沉醉後堪將口上吸更
忙呵休向腰間繫怕㫫出這埸恩義離亭煞用工夫度線金針
刺無包弹撚鍬銀絲細氣命兒般敬重看承心肝兒般爱怜收
抬止不過包膽茶朧羅笠說不尽千般旖旎忙掿在手兒中荒
篭在䄂兒里
朱庭玉
春曉曉角梅花三弄曲勾引起禁鍾楼鼓曙色將分漏声纔息
殘月巳沉江渚挂玉鈎迤邐鶯啼共燕語偏向閑庭戶春困隹
人睡未足好夢方驚寤淡臉霞鬆鬟霧欲對鵉臺再整粧梳
慶宣和十二簾鈎閑控玉尚掩流酥嫰寒猶怯透羅𥜗綉幃未
出天仙令晨粧罷信步向庭隅曉日楼臺秋千院字那更杜鵑
催春事歸欤怜紅爱紫无限心空自長吁离亭煞傷春欲待留
春住留春不住随春去憑誰寄與问春歸去歸何処(只見)覆莓
苔糁落花襯榆英鋪香絮(又見)㶑灔池塘漲綠縦不爲五更風
管多因半夜雨秋夜秋夜誰家砧杵声不管有人愁听倦客傷
心披衣独步踏遍綠苔幽徑慶宣和仙鼠翻風舞畫楹月色偏
明地龍經雨唱空庭露華乍冷天仙令人初静寂寞旅魂驚玉
宇澄澄銀河耿耿簾幕夜寒生月淡風清驚鳥遶枝棲未寕蛩
鴈哀鳴离亭煞怯单衣漸斍西風勁想多情不念東陽病對景
動羈懷添客恨增歸㒷近玉闌臨金井早是离人悶哽桂子散
清香梧桐弄碎影悔悟無限鶯花慵管領恐似沈郎多病宋玉
傷哉安仁者矣衰鬢怕臨明鏡挂王鈎草草花花一夢驚断了
喬行徑大着多情換寡情閙里宜尋静有况味无蹤影廢尽功
夫悞了前程慶宣和若是自家空藏瓶夢撒撩丁花姑不重女
猱輕任誰見哽天仙令千金廢火上弄凍凌它尽是劳成咱都
是志誠博得个好兒名那里施呈而今縦有双秀才誰是蘇卿
离亭煞早收心拘束定疎狂性倒大来耳根清净頭輕眼明跳
出麵糊盆迷魂寨琉璃井(折莫恁)漫天張網羅遍地剜坑穽莫
想它自家夜行(被你)甜句兒啜来奸虚脾兒賺得省
鄭德輝
秋閨敗葉將殘雨霽風高摧木抄江鄕消洒數株衰㧕罩平橋
露寒波冷翠荷凋霧濃霜重丹楓老暮雲收晴虹散落霞飄么
雨過池塘肥水面雲歸岩谷瘦山腰横空幾行塞鴻高茂林千
點昏鴉噪日銜山舡艤岸鳥尋巢駐馬听悶入孤幃靜掩重門
情佀燒文窗寂靜畫屏冷落暗魂消倦聞近砌竹相敲思听鄰
院砧声搗景无聊閑階落葉從風掃么玉漏遅遅銀漢澄澄凉
月高金炉烟烬錦衾寬剰越難熬強啀夜永把灯挑欲求歡夢
和衣倒眼才交惱人促織刀刀閙尾一點来不勾身軀小響喉
嚨針眼里應難到煎聒的离人閗来合噪草虫之中无你般薄
劣把人焦急睡着急驚斍緊截定陽臺路兒呌
白仁甫
對景海棠初雨歇楊柳輕煙惹碧草茸茸鋪四野俄然回首處
乱紅堆雪么恰春光也梅子黃時節映日榴花紅似血胡葵開
滿院碎剪宮纈序倏忽早庭梧墜荷盖缺院宇砧䪨切蝉声咽
露白霜結水冷風高長天鴈字斜秋香次第開徹么不斍的冰
澌結彤雲布朔風凛冽乱撲吟窗謝女堪題柳絮飛玉砌長郊
萬里粉汚遥山千疊去路賖漁叟散披蓑去江上清絶幽悄閑
庭舞榭歌楼酒力怯人在水晶宮闕么歲華如流水消磨尽自
古豪傑盖世功名捴是空方信花開易謝始知人生多别憶故
園謾嘆嗟旧遊池舘番做了狐蹤兔穴休痴休呆蝸角蝇頭名
親共利切冨貴似花上蝶春宵夢說尾少年枕上歡杯中酒好
天良夜休辜負了錦堂風月
曾瑞卿
閨怨夜月楼頭横玉筦霧帳雲屏常恨春宵短别後身属新恨
管泥金翠䄂啼痕滿喬牌兒旧衣服陡恁寬好茶飯减多半添
塩添醋人攛断剛捱了少半椀神曲纏似這般我怎謾招処女
隣姬相玩雲堆髻盤釵横鳳冠這憔悴除它来緩我怎觀樵
㸑殘荷颭荒凉池畔衰柳拂斜陽楼觀秋草比人情一般粧點
就閑愁一叚么悶如何倒断音塵杳歸期難筭断久恋花衢妓
舘想難忘嬌豔濃歡恨題遍班姬素紈笔書乏蒙氏毫端
鵉腸断翠槃恨無个地縫鑚一會没乱一會心酸都撮来眉上
櫕無甚病痯釵鬆冰腕腹中愁堆垜懣离亭帶歇指煞頓不開
眉上連環貫續不上腹内柔腸断悽惶業債風流壻魂夢中少
團圓淹漸病昼夜家厮纏繳相思鬼行坐里常陪伴暮寒生灯
漸昏微雨歇雲初判添愁釁端風引漏声来月移花影去物感
愁心乱強觧開悶套頭硬刴断愁覇絆先擗掠凄凉两般懷抱
的枕兒温香熏的被兒暖
周仲彬
悟迷楊柳楼臺春簘索庭院深沉不把相思鎖睡去猶然有夢
合愁来無処容身&KR1876;喬牌兒想秦楼金縷歌風流怪共歡樂和
香折得花一朵記當時它付托神曲纏咱彼各休生間阔便死
也同其棺椁雖然未可妻夫過活且遥受心愛的哥哥猛可折
剉藍橋路千里烟波桃源洞百結藤蘿細尋思冰人頗可好前
程等閑差錯二鼓盆歌寂寞天差我從新賡和盻芳容同棲綉
幄奈儒風難立鳴珂嘆書生輕别素娥看佳人輸與拔禾三分
簿連枝樹柯斫來燒妖庙火病魔心如刀剉對靑銅知鬢皤畫
閤更深羅幕伴灯花珠淚落离亭宴尾着迷本是伊之禍辜恩
非是咱之過如之奈何朱門深閉賈充香蘭房強揣鄭生玉青
楼空擲潘安果壷中籌掣做籖盤内棋排成課待卜个它心怎
麽界殘粧枕上哭扣皓齒神前呪啓檀口人行唾紙如海樣闊
字比針關大也寫不尽衷腸許多和恨染至誠它連愁書負心
我
秦竹村
知足壮歲鄕閭飬志閑居二十年窗下工夫高探月窟平步雲
衢一張琴三尺劒五車書慶宣和引个奚童跨蹇馿竟至皇都
只道功名掌中物笑取笑取錦上花高引茅庐无人人顧不遇
知音誰求薦㪯慷慨悲歌空敲唾壷落魄無成新豊逆旅么古
今千百年際會幾人遇試把前賢從頭細數應聘文王渭濱漁
夫夢感高宗商岩版築清江引蹭蹬幾年无用処枉被儒冠誤
改業簿書叢倒得官人做元龍近来豪氣無碧玉簘今我何如
對鏡嗟吁歲月催促霜染半頭顱老矣夫終焉計尚疎南山弊
庐收拾園圃安排隠居效靖節先生歸去鴛鴦歇指煞前程
只有前程路兒孫自有兒孫福没來由謾苦千丈劒門關一線
連雲棧萬里凌霄渡争一階官職高櫕幾貫家私冨手搭在心
頭窨附二頃負郭田對山三架屋遶院千竿竹充飢煑蕨薇遇
冷添細絮便是我生平所欲世亊侭无休人生要知足
朱庭玉
别恨烟草萋萋霜葉飛飛落閑階不管狼籍鴈兒才過燕子先
歸盻佳音無佳信悞佳期簾幕空垂院宇幽悽步回廊自恨
别离鬅鬆鬢髮束减腰圍見人羞驚人問怕人知喬木查但
憑高望遠謾把闌干倚不信功名猶未巳知它何処也歌酒狂
迷天仙令相思憶長是泪沾衣恨滿西風情随逝水閑恨与閑
情何日終極傷心眼前无限景都撮上愁眉离亭帶歇指煞
櫓声斉和歸帆急漁歌漸遠鳴榔息尖青寸碧遥岑疊献連天
際暮靄生孤烟起掩映殘霞落日江上两三家山前六七里
寄情春滿皇州名遍青楼二十年旖旎風流金鞍玉勒矮帽輕
裘謝娘詩雲子釀雪兒謳喬木查幾愁花病酒偏甚今番瘦非
是潘郎不奈秋都因風勻它引起閑愁撥不断兩綢繆意相投
天然一點芳心透年紀未三十過二九多情鶯燕蜂蝶友速難
成就天仙令于飛願端的幾時酬會語應難修書問候鋪玉版
寫銀鈎寄與嬌羞真真的的美眷爱不尚延由离亭帶歇指煞
休違了剪髮燃香呪莫忘了並枕同衾辱再休眉期眼約閑迱
逗娘間阻人調閗枉交咱千生萬受長辦着惜花心空閑了畫
眉手癡迷旣不知心便不知音旣知音豈不知心文君有意司
馬調琴想從初思巳往怨而今撥不断泪淋淋温离襟近來憔
悴都因您可是相思况味深自西風吹断回文錦瘦来直恁
天仙令特然地這幾日越昏沉鬼病難啀情懷不禁自恨咱家
無分消任天長地久争奈何虚度光隂离亭宴帶指歇煞情知
的不是娘拘禁度量來非爲人讒譛再審小冤家不道人啚甚
飢不忺進飲食卧不能安床枕豈止道忘飡廢寢鬢髮巳成潘
形骸俏如沈
曾瑞卿
嘆世名利相籖禍福相兼使得人白髮蒼髯殘花雨過落絮泥
沾似夢中身石中火水中塩么跳下竿尖擺脫鈎鉗楽天真休
問人嫌頋前盻後識耻知廉是漢張良越范蠡晉陶潜喬木查
侭秋霜鬢染老去紅塵厭名利爲心無半點莊周蝶夢甜疎散
威嚴攪筝琶君休欠何故苦厭厭月滿还虧杯盈自灔榮貴路
景稠粘沾惹情忺把穿絶業貫休再添徒𡭗趍炎撥木断弃雕
簷隠閭閻灰心打滅燒身㷔䄂手擘開鎖頂鉗柔舌砍鈍吹毛
劒旧由絶念离亭宴帶歇指煞無錢粧冨剛爲僣有財合散休
從儉狂夫不厭爲口腹遥天外置網羅貪賄賂滿肚里生荆棘
争人我平地土撅坑塹六印多你尚貪一瓢足咱無欠君子退
謙把两字利名勾向百歲光隂里將一味清閑占供庖厨野虀
香忘寵辱村醪釅無客至柴荆昼掩卧松菊北窗凉&KR1876;風波世
途險
喬夢符
題情燕僽鶯僝鳳隻鵉单無多時春亊闌珊東陽瘦体潘岳蒼
顔我怕春歸愁日永睚更闌慶宣和紅粉香中慣撒頑不似今
番軟玉温香忒希罕只疑是夢間夢間錦上花酒社詩壇不茶
不飯夜雨愁腸東風淚眼海誓山盟白玉連環月約星期泥金
小簡小陽關次第明月食容易彩雲散咫尺巫山頃刻陽關地
窄天寬十番九番雨澁雲慳千難万難江兒水西楼倚遍十二
闌望断処空長嘆不由人脚兒勤更怕咱心兒惮得空便對着
它实掉碧玉簘忙里偷閑滿口兒訴愁煩天上人間對面兒
隔關山送春心眉影弯悶无言雲軃鬟拠風流樣範尋常粧扮
腰肢小蠻巧語嬌春鶯慢离亭宴歇指煞平生脫不了疎狂限
今年又撞着風流難人瞧見些破綻衾閑綉被鴛釵擘金花鳳
弦断瑶筝㕐柔腸愁暮秋業眼巴清旦誰知近間花柳武陵迷
烟水藍橋潦雲雨陽臺旱恩深太華高情朽松石爛不是我將
伊調販早攛断那俫㣶任從他外人儧
喬夢符
别情鳳求凰琴慢弹鶯求友曲休呾楚陽臺更隔着連雲棧桃
源洞在蜀道難攪筝琶無邊岸黑海也似那煎煩愁萬結柔腸
淚雙垂業眼淚眼與愁腸直熬得燭滅香殘更闌望情人必然
來夢間争奈這枕冷衾寒落梅風粘金鴈軃翠鬟想不曾做心
兒打扮近新來爲咱情緒懶不梳粧也自然好看沉醉東風風
鈴響猛猜做佩環柳烟顰只疑是眉攅想犀梳似新月牙憶宮
額似美蓉瓣見桃花呵似見它容顔覷得越女吳姬匹似閑厭
听那銀筝象板本調煞相思成病何時慢更拚得不茶不飯直
熬箇海枯石爛
朝野新聲太平樂府卷之六
