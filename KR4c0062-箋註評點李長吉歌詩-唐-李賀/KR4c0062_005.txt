箋註評點李長吉歌詩外集
宋吳正子註
劉辰翁評
(京師本無後卷有後卷者鮑本也嘗聞薛常州士龍言長吉詩蜀本會稽姚氏本皆二百一十九篇)
(宣城本二百四十二篇蜀本不知所從來姚氏本出秘閣而宣城本則自賀鑄方回也宣城多羡詩)
(十九蜀與姚少亡詩四而姚本善之尤以余校之薛之言諒矣今余用京鮑二本訓註而二本四卷)
(終皆二百一十九篇與姚蜀本同薛謂宣城本二百四十有二首蓋多余本二十有三耳今鮑本二)
(卷共二十有三篇適與宣本所多之數合是鮑本即宣本也第内一篇白門前者即與第四卷上之)
(回重文如此則實有二百四十有二矣然觀此卷所作名是後人模倣之為詞意往往儇淺真長吉)
(筆者無幾余不敢盡削姑去其重出者一篇云)
南園
(鮑欽正云此篇第一卷所脫)
方領蕙帶折角巾杜若已老蘭苕春南山削秀藍玉合
小雨歸去飛涼雲熟杏暖香棃葉老草梢竹色鎻池㾗
鄭公鄉老開酒樽坐泛楚奏吟招魂
(草梢竹色鎻池㾗一作草蒲竹柵鎻池漘奏孔融告高密縣為鄭玄特立一鄉號鄭公鄉楚一作楚)
(酒楚詞有招魂及大招篇)
假龍吟歌
石軋銅杯吟詠枯瘁蒼鷹擺血白鳳下肺桂子自落雲
弄車蓋木死沙崩惡溪島阿母得仙今不老窞中跳汰
截清涎隈壖卧水埋金爪崖磴蒼苔弔石髮江君掩帳
篔簹折蓮花去國一千年雨後聞腥猶帶鐵(多不可讀)
(蒼鷹一作蒼鸞老杜鷹詩毛血酒平蕪愚魏文帝詩云西北有浮雲停停如車蓋柳子厚溪對州有)
(水其名曰惡溪註蒼苔一作蒼蒼長石髮水苔也振吳都賦有篔簹云竹名生水邊數丈郭元)
(寳劒篇云琉璃玉匣吐蓮花)
感諷六首
(鮑註云此六首第二卷所脫)
其一
人間春蕩蕩帳暖香揚揚飛光染幽紅誇嬌來洞房舞
席泥金蛇桐竹羅花牀眼逐春瞑醉粉隨淚色黃王子
下馬來曲沼鳴鴛鴦焉知腸車轉一夕巡九方
(古悲歌云心思不能言腸中車輪轉)
其二
苦風吹朔寒沙驚秦木折舞影逐空天畫鼔餘清節蜀
書秋信斷黑水朝波咽嬌魂從迴風死處懸鄉月
其三
雜雜胡馬塵森森邊士戟天教胡馬戰曉雲皆血色婦
人攜漢卒箭箙囊巾幗不慙金印重踉蹡腰鞬力恂恂
鄉門老昨夜試鋒鏑走馬遣書勲誰能分粉墨
(諸葛公遺司馬懿巾幗婦人服幗婦人喪冠也)
其四
青門放彈去馬色連空郊何年帝家物玉裝鞍上搖去
去走犬歸來來坐烹羔千金不了饌狢肉稱盤臊試問
誰家子乃老能佩刀西山白蓋下賢雋寒蕭蕭
(青門一作青郭一作青馬青門長安城門也千來來字出東方朔傳陳思王製駝蹄羹一甌費金號)
(七寳羹白乃老一作乃云江爾雅云白蓋謂之苫蹕云白蓋茅苫也郭璞云東呼蓋為苫左傳乃祖)
(吾離披苫蓋)
其五
曉菊泫塞露似悲團扇風秋涼經漢殿班子泣衰紅本
無辭輦意豈見入空宫腰衱佩珠斷灰蝶生隂松
(班婕妤悲歌云新製齊紈素皎潔如霜雪裁為合歡扇團團似明月出入君懷袖搖動微風發常恐秋節)
(至涼風奪炎熱棄捐篋笥中恩情中道絶衣杜詩珠壓腰衱穏稱身爾雅云衱謂之裾註云後)
其六
蝶飛紅粉臺柳掃吹笙道十日懸戶庭九秋無衰草調
歌送風轉杯池白魚小水宴截香腴菱科映青罩䒠蒙
梨花滿春昏弄長嘯唯愁苦花落不悟世衰到撫舊唯
銷魂南山坐悲峭
(衰草一作素草䒠蒙一作䒠茸長嘯一作笑銷魂一作傷魂)
莫愁曲
(樂府解題云莫愁石城女善歌謠又古樂府河中之水曲云洛陽女兒名莫愁與此不同)
草生龍坡下鴉噪城堞頭何人此城裏城角栽石榴青
絲繫五馬黃金絡雙牛白魚駕蓮船夜作十里遊歸來
無人識暗上沈香樓羅牀倚瑶瑟殘月傾簾鈎今日槿
花落明朝桐樹秋莫負生平意何名何莫愁
(陶隠居不仕梁武屢招之唯畫兩牛一放水草間一金籠頭人以杖擊之陳後主起臨春結綺望僊三)
(閣其窗牖壁帶懸眉欄檻皆以沈香為之微風起則香聞數里槿亦名舜其花朝生暮落)
夜來樂
(此篇疑步驟長吉者刻畫而陋俗)
紅羅複帳金塗蘇花燈九枝懸鯉魚麗人映月開銅鋪
春水滴酒猩猩沽重一箧香十株赤金瓜子兼雜麩五
色絲封青玉鳬阿侯此笑千萬餘南軒漢轉簾影疎桐林啞
啞挾子烏劒崖鞭節青石珠白騧吹湍凝霜鬚漏長送
珮承明廬倡樓嵯峨明月孤續客下馬故客去綠蟬秀
黛重拂梳
(蘇流蘇也傳西京雜記云漢高入咸陽有青玉五枝燈漢武内有九光之燈鯉魚刻節也如螭盤属)
(管子云黃金百鎰為一篋五唐南詔傳麗水多麩金蜀郪江亦出麩金五絲色絲也青鳬錢也)
(阿侯註見綠水詞府華陽志廣陽縣出青珠太白樂有白鼻騧篇)
嘲雪
昨日發蔥嶺今朝下蘭渚喜從千里來亂笑含春語龍
沙溼漢旗鳳扇迎秦素久別遼城鶴毛衣已應故
(西域傳蔥嶺高大上生蔥蘭蘭渚山隂縣有蒲渚渚上即亭)
春懷引
芳溪密影成花洞柳結濃煙花帶重蟾蜍碾玉挂明弓
捍撥裝金阿仙鳳寳枕誰云選春夢鈿合碧寒龍腦凍
阿侯繫錦覓周郎憑仗東風好相送
(濃煙一作濃隂花一作香以捍撥决拾也决者包右拇指以鉤絃拾者韝左臂利絃寳枕誰云選春)
(夢此等句俗甚似非長吉少楊妃外傳上賜妃金釵鈿合瑞龍腦周瑜傳瑜精音樂其有缺誤瑜必)
(知之知之必顧故時人謠曰曲有誤周郎顧)
白虎行
火烏日暗崩騰雲秦皇虎視蒼生羣燒書滅國無暇日
鑄劒佩玦惟將軍玉壇設醮思冲天一世二世當萬年
燒丹未得不死藥拏舟海上尋神仙鯨魚張鬛海波沸
耕人半作征人鬼雄豪氣猛如熖煙無人為决天河水
誰最苦兮誰最苦報人義士深相許漸離擊筑荆卿歌
荆卿把酒燕丹語(可念)劒如霜兮膽如鐵出燕城兮望秦
月天授秦封祚未移衮龍衣點荆卿血朱旗卓地白蛇
死漢皇知是真天子
(白蛇一作白虎非是長如此篇及後嘲少年顯然非吉之筆)
有所思
(樂府有鼓瑟有所思春旦有所思)
去年陌上歌離曲今日君書遠遊蜀簾外花開二月風
臺前淚滴千行竹琴心與妾腸此夜斷還續想君白馬
懸雕弓世間何處無春風君心未肯鎮如石妾顔不久
如花紅夜長高碧横長河河上無梁空白波西風未起
悲龍梭年年織素攅雙蛾江上迢遞無休絶淚眼看燈
乍明滅自從孤館深鎖窗桂花幾度圓還缺鴉鴉向曉
鳴森木風過池塘響叢玉白日蕭條夢不成城南更問
仙人卜(清嫩)
(司馬相如以琴心挑文君網古樂府我欲渡河河無梁陶侃少時漁於河澤得一織梭以挂於壁有)
(頃雷雨化為龍而去深鎖窗一作鎖深窗)
嘲少年
(一作刺少年)
青驄馬肥金鞍光龍腦入縷羅衫香美人狹坐飛瓊觴
貧人喚云天上郎別起高樓臨碧篠絲曳紅鱗出深沼
有時半醉百花前背把金丸落飛鳥自說生來未為客
一身美妾過三百豈知劚地種苖家官稅頻催勿人織
長得積玉誇豪毅每揖閒人多意氣生來不讀半行書
只把黃金買身貴少年安得長少年海波尚變為桑田
榮枯遞傳急如箭天公不肯於公偏莫道韶華鎮長在
髮白面皺專相待
(西京賦促中堂之狹坐羽觴行而無筭少太白詩突如流星過金九落飛鳥少年安得長年以下淺)
(易之甚)
高平縣東私路
侵侵槲葉香木花滯寒雨今夕山上秋永謝無人處石
蹊遠荒澁棠實懸辛苦古者定幽尋呼君作私路
(高平今在濟州曰檞木亦名曰橡亦曰櫟其實橡斗曰皂斗)
神仙曲
碧峰海面藏靈書上帝揀作神仙居清明笑語聞空虚
鬭乘巨浪騎鯨魚春羅書字邀王母共宴紅樓最深處
鶴羽衝風過海遲不如却使青龍去猶疑王母不相許
垂露娃鬟更傳語
(此篇亦非長吉辭意亦淺俗不類)
龍夜吟
鬈髮胡兒眼睛綠高樓夜静吹横竹一聲似向天上來
月下美人望鄉哭直排七點星藏指暗合清風調宫徵
蜀道秋深雲滿林湘江半夜龍驚起玉堂美人邊塞情
碧窗皓月愁中聽寒碪能搗百尺練粉淚凝珠滴紅線
胡兒莫作隴頭吟隔窗暗結愁人心
崑崙使者
崑崙使者無消息茂陵煙樹生愁色金盤玉露自淋漓
元氣茫茫收不得(甚有風刺)麒麟背上石文裂虬龍鱗下紅
枝折何處偏傷萬國心中天夜久高明月(也好此其悲茂陵者)
(茂陵武帝陵元氣茫茫收不得求仙不成也雜記云五柞宫有石麒麟三枚高一丈三尺)(西京廣雅)
(云有角曰虬龍無角曰螭龍南越志云螭龍有赤帶如錦文即紅枝也)
漢唐姬飲酒歌
(唐姬後漢弘農王妃也王既即帝位董卓廢之後山東義兵起乃置王於閣上使郎中令李儒酖之)
(王不肯飲強逼之不得已廼與唐姬及宫人飲宴別酒行王悲歌曰天道易兮我何艱棄萬乘兮退)
(守藩逆臣見迫兮命不延誓將去汝兮適幽玄因令唐姬起舞姬折袖歌曰皇天崩兮后土頽身為)
(帝兮命夭摧死生異路兮從此乖奈何煢獨兮心中哀因泣下嗚咽坐者嘘唏王遂死姬潁川人也)
(王薨乃歸鄉里父會稽太守橋欲嫁之誓不許)
御服沾霜露天衢長蓁棘金隠秋塵姿無人為帶飾玉
堂歌聲寢芳林煙樹隔雲陽臺上歌鬼哭復何益鐵劒
常光光至兇威屢逼強梟噬母心犇厲索人魄相看兩
相泣淚下如波激寧用清酒為欲作黃泉客不說玉山
頽且無飲中色勉從天帝訴天上寡沈厄無處張繐帷
如何望松柏妾身晝團團君魂夜寂寂蛾眉自覺長頸
粉誰憐白矜持昭陽意不肯看南陌
(說文梟不孝鳥也孟康註梟鳥噬母破鏡獸噬父疏厲猖鬼也黃泉客一作黃泉隔繐帷喪帷也)
(布曰繐名昭陽漢殿)
聽穎師琴歌
(韓昌黎亦有此詩)
别浦雲歸桂花渚蜀國絃中雙鳳語芙蓉葉落秋鸞離
越王夜起遊天姥暗珮清臣敲水玉渡海蛾眉牽白鹿
誰看挾劒赴長橋誰看浸髮題春竹竺僧前立當吾門
梵宫真相眉稜尊古琴大軫長八尺嶧陽老樹非桐孫
涼館聞絃驚病客藥囊暫别龍鬚席請歌直請卿相歌
奉禮官卑復何益
(樂府有蜀國絃經天姥山名在越中謝靈運詩明燈天姥岑山海云堂庭山出水玉水精也周處)
(斬長橋蛟一爾雅云大瑟謂之灑大琴謂之離註云瑟長八尺寸琴長三尺六寸六分嵇康琴賦乃)
(斷孫枝凖量所任孫枝取其實也老凡木皆岑實而枝虚惟桐木至枝條愈實長吉言樹非桐孫則非)
(知琴者也東古樂府註云龍鬚草名亦名縉雲草江人以織席直請一作當請)
謠俗
上林蝴蝶小試伴漢家君飛向南城去誤落石榴裙脈
脈花滿樹翾翾燕遶雲出門不識路羞問陌頭人好
(漢成帝時黃門倡歌云畫黛方初月縫裙學石榴)
箋註評點李長吉歌詩外集
