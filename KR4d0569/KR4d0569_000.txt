右九靈山房集凢三十卷吾曾叔祖提學公
之所作叔祖司訓公吾先人純素處士之所
編校者也其遺槀蔵于家久矣昔先人扵宣
德中俾洎二弟綎師事暨陽姻友公夀
倪先生而受業焉先人與先生平居交誼甚
䔍因懼遺槀馴致散失乃出而示之相與議
及鋟梓傳世未幾吾長兄統次兄紡不幸遽
卒扵前先人繇是願莫之遂竟齎志以殁不
肖孤䓁追憶遺訓在耳耿耿不忘比扵去
載冬獲會諸親舊謀勒先人墓誌銘昭示貞
石而先生復申前議將成厥美䓁幸頼遺
德餘慶勉世其業用敢謹扵正統甲子仲春
倩摹工鋟梓今工旣訖嗚呼庶幾始克少償
先人夙志抑亦上纉前人之懿緒下詒後㣧
之徽謨云集外有和陶集一卷刊版翰林行
世惟春秋經傳考三十二卷其同門友宋太
史景濂公詳為之序惜未暇刊耳正統十年
歲次乙丑夏六月望前一日從曾孫統拜手
謹識
九靈山房集序
士未嘗欲以文名世也以文名世者士
之不幸也有可用之村當可爲之時大
之推德澤扵天下小之亦足以惠一邑
施一州盡其心力扵軄業之中固不睱
爲文然其名亦不待文而後傳也至扵
畸窮不偶略無所見扵世頗自意世之
人既不我知則奮其志慮扵文字之間
上以私託扵古之賢人下以待来世之
君子烏乎是豈其得巳哉此余扵浦陽
戴先生而有感者也先生異時在承平
之世從鄊郡大儒待制柳公貫侍&KR0688;黃
公溍遊俊偉秀彂軒然時軰中已有文
名然志在用世未暇切切扵此也及事
與志乖所如多不合知其無所就功名
遂抑情遁迹盤桓乎山顛海澨訪羽人
釋子而與之居益肆力扵文凢觸心抵
目天地日月寒暑山川草木竒異之觀
羈人狷士之遺跡隐行皆紀而載之因
以寓其無聊不暢之思彂其瑰傑磊落
之氣清深雅潔往往無媿扵古之能言
者雖其用意精絶而先生之窮不幸亦
至矣然世之得所願欲食祿㩀位者何
限求其勲業則未之有聞問其同時之
人已不識其姓名者有矣彼雖幸未必
非不幸而先生之窮庸知非幸哉先生
之子禮輯錄成帙辱以相示余非能知
先生者然亦有志扵斯事故附私說于
後使觀先生之文幸者可以自省而不
幸者足以有彂也前太子正字奉議大夫
晉府左長史四明桂彦良叙
九靈山房集目錄卷之二十四
越游槀
辤
和陶淵明歸去来兮辭
五言古詩
和陶淵明雜詩十一首
和陶淵明擬古九首
和陶淵明飲酒二十首
和陶淵明移居二首
和陶淵明歲暮荅張常侍一首
和陶淵明連雨獨飲一首
和陶淵明詠貧士七首
題巽上人游息軒次韻荅張静虚
觀雨憶竹梅翁
九靈山房集目錄卷之二十五
越游槀
七言律詩
秋日言懷七夕有感
九日感傷寄鶴年
寄天淵老禅&KR0585;梅為秩天叙賦
憶淬用剛寄郁文海
遟九思不至寄駱以大
寄紀宗正寄胡仲孚
寄宋廷臣寄方盛齋
寄錢仲仁寄方梧竹
寄胡宗器寄羅彦直
寄孫伯敬兄弟寄揭平仲
承君衡叔榦遠送賦北
聞平仲有還鄉之志感念之餘為賦四韻
寄胡舜&KR0982;寄黃炳文
寄張天民寄茅元禮
寄俞伯㷱兼柬李仲彬
寄鄭彦博秦湖居隐
懷宋庸菴懷滑櫻寕
静虛翁以所和員士詩見寄賦此以謝
懷宋思賢懷項彦章
王國臣以龔翠崖先生所畫梨樹幽禽圖
見贈賦此
宗道師曾許尋鄭元秉春草圖見寄詩以
促之
近造嚴宗道蒼雲軒見庸庵舊題借韻嗣
賦
承景德輝王漢章遠訪别後却寄
葉孔昭爲尊公刊海隄集喜而有賦
哭趙太初哭張宜仲
承李仲彬遠頋賦此贈别
懷陳中復
蔣彦章来訪别後懷之
示唐生林游高節書院
訪楊季常詠懷古迹
哭陳夷白二首喜謝密庵至二首
伏聞楊宋二公及應平仲出游且言回舟
見頋
聞耕隐庸菴諸公游山累日用深歎羡
九思彂背弥月心甚念之忽得安字喜而
賦此
五言長律
秦湖漁隐
九靈山房集目錄卷之二十六
越游槀
辨
夏正辨
觧
萍居觧
贊
蒼雲圖贊生意垣贊
黃元輔像贊竹梅翁像贊
趙摴菴像贊郁文海像贊
源道淵像贊
銘
惟徵齋銘仁齋銘
泉聲齋銘清瀧硯銘
葴
存省齋箴樗菴葴
說
李氏子字說
九靈山房集目錄卷之二十七
越游槀
傳
石孝子傳張婦傳
汪節婦傳竹梅翁傳
滄洲翁傳袁廷玉傳
九靈山房集目錄卷之二十八
越游槀
記
全有堂記怡顔堂記
谷口莊記安貞堂記
重建東皋福昌寺記
王氏思愛菴記
大慈寺新建上蒙記
歸菴記檀特精菴記
四華世界記
九靈山房集目錄卷之二十九
越游槀
序
皇元風雅序餘姚海隄集序
密菴文集序大梅常禅師語錄序
題䟦
䟦定武帖䟦康里公臨懷素帖
龍山古跡記後題
䟦藪上人所書蓮經後
䟦袁文清公詩後䟦東坡手帖後
題倪氏子瓊花燈詩後
墓誌銘
蔡節婦夏氏墓誌銘
止堂項府君墓誌銘
唐母姜氏墓誌銘汪彦貞墓表
趙君夫人戴氏墓誌銘
祭文
祭亡妻趙氏夫人文
九靈山房外集目錄卷之三十終
贊
九靈山人戴先生像贊
序
雲林先生詩序
