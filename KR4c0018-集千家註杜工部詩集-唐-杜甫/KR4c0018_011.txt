分門集註杜工部詩卷第十一
紀行古詩四十首
北征(洙曰後漢班彪更始時避地凉州發長安作北征賦鮑曰至德二年公自賊竄歸鳳翔謁肅)
(宗授左拾遺時公家在鄜州所在宼多彌年囏窶孺弱至餓死者有墨制許自省視八月之吉公始北征)
(徒步至三川迎妻子故有是詩蘇曰此征詩識君臣之大體忠義之氣與秋色争高可貴也)
皇帝二載秋閏八月初吉杜子將北征蒼忙問家室
(蘇曰胡混自金陵歸永安蒼忙下馬問里人日家室何在趙曰皇帝言肅宗也二載言至德二載也自鳳翔歸鄜州此之謂北征)
(也蒼忙荒寂之皃)維時遭艱虞朝野少暇日顧慙恩私被詔
許歸蓬蓽(洙曰時房琯得罪甫上言琯罪細不宜免帝怒詔三司推問甫謝因稱琯宰相子少自樹立有大臣體帝)
(不省錄詔放甫歸鄜省家修可曰傅長虞詩歸身蓬蓽廬樂道以忘飢)拜(洙曰一作奉)辭詣闕下(洙曰一云)
(閣門)怵惕久未出雖乏諫諍姿恐君有遺失(炎曰言諫免琯〇趙曰甫)
(不忍輕去其君恐君又有過舉而欲諫諍之)君誠中興主經緯固密勿東胡反
未巳臣甫憤所切(洙曰東胡禄山也憤其亂也〇趙曰指言安慶緒也至德二載正月乙夘安慶緒已)
(殺其父禄山而襲僞位矣)揮涕戀行在(炎曰天子行幸所在曰行在)道途猶恍愡(魯曰)
(言心憂也)乾坤含瘡痍憂虞何時畢靡靡踰阡陌人煙眇
蕭瑟(洙曰靡靡猶遲遲也詩行邁靡靡蕭瑟言人皆避亂無留居也)所遇多被傷呻吟更
流血回首鳳翔縣旌旗晚明滅(洙曰時肅宗在鳳翔)前登寒山重
屢得飲馬窟(洙曰古樂府有飲馬寒山窟行)邠郊入地底涇水中蕩潏
(鄭曰潏以侓切洙曰邠州古豳國昔公劉據豳其地開元十三年改豳州爲邠周禮雍州川曰涇汭)猛虎立我
前蒼崖吼時裂菊垂今秋花石載(洙曰一作帶)古車轍青雲
動高興幽事亦可悅山果多鎻細羅生雜橡栗(鄭曰橡徐)
(兩切櫟實也)或紅如丹砂或黑如點&KR0238;(曾曰五白若截肪黃如蒸栗赤若丹砂黑如點)
(漆文齊有醜女鬢若飛蓬膚如點漆)雨露之所濡甘苦齊結實(洙曰言山中草木皆遂其)
(生而人不遑寧止修可曰放莊子日月之所照霜露之所墜)𬗟思桃源内益歎身世拙
(洙曰桃源秦俗避亂之所)坡陀望鄜畤(鄭曰上芳無切下諸市切洙曰鄜畤漢武郊祀之所春秋時白狄之地)
(修可曰前漢郊祀志秦文公黃蛇自天而下屬地其口止於鄜衍文公問史敦敦曰此上帝之徵君祠之於是作鄜畤用三性郊)
(祀白帝焉以此考之鄜畤乃文公所作非漢武也)谷巖互出没(竦曰互遞互隱見也)我行巳
水濱我僕猶木末(洙曰木末言猶遠也)鴟鳥(洙曰一作梟)鳴黃桑野鼠
拱亂穴夜深經戰(洙曰一作中)場寒月照白骨(蘇曰李隱塞上行云寒月)
(上征壘沙與骨共白胡馬中夜嘶斷腸穹廬客)潼關百萬師往者散何卒遂令半
秦民殘害爲異物(洙曰翰以兵二十萬守潼關及其敗也火拔歸仁曰公以二十萬一日覆敗持是安)
(歸遂執以降賊也魏文帝與吴質書云元瑜長逝化爲異物吴質與太子賤亦云陳阮徐生而今各逝以爲異物)況我
墮胡塵及歸盡華髮(洙曰甫先䧟賊而亡歸趙曰言盡華髮則其存者於離亂之久見其盡)
(老也)經年至茅屋妻子衣百結(蔡曰董先生衣百結)慟哭松聲迥
悲泉共幽咽平生所驕兒顔色白勝雪見耶背面啼
垢膩脚不襪(蘇曰徐貴妃幼時隱於庶人家滿身垢膩短衣脚無襪齊皇后見而竒其相以萬金易而育之)
(修可曰沈佺期被彈詩云窮困多垢膩)牀頭兩小女補綻纔過膝海圖坼
波濤舊繡移曲折天吴(魯曰天吴水神也修可曰木玄虚海賦天吴乍見而髣髴山海經云朝)
(陽之谷有神曰天吴是爲水伯虎身人面八手八足八尾青黃也)及紫鳳(修可曰山海經云丹穴山有鸑鷟鳳)
(之屬也如鳳五色而多紫趙曰天吴海圖所畫之物紫鳳所繡之物也)顚倒在短(洙曰一作衽)褐(修可)
(曰當作裋音竪盖傳寫之誤也張衡應間曰士有解裋褐而襲黼黻方言曰關西謂䄡䄖短者爲裋褐前漢貢禹裋褐不完師古裋)
(謂童竪所着之𥜗褐毛布也〇定功曰淮南子載寗戚飯牛歌曰䄈褐短衣適上骭)老夫情懷惡嘔泄
卧數日(洙曰一作數日卧嘔泄〇蘇曰邵平不喜聞是非名利事輔聞即甚惡數日嘔泄古詩是非添嘔泄)郍
無(洙曰一作能)囊中帛救汝寒凛慄粉黛亦解苞衾稠稍羅
列瘦妻面復光癡女頭自櫛學母無不爲暁粧隨手
抺移時施朱鉛狼藉畫眉闊(洙曰宋玉登徒子好色賦臣東家之子著粉則太白施朱)
(則太赤)生還對童稚(蘇曰郭攸吾幸生還故鄕善對幼稚雖死心亦足矣)似欲忘飢渴
問事競挽鬢(蘇曰林喆自回中還鄕兒童軰皆問事争挽鬚鬢〇定功曰曹子建時謝安挽其鬚曰使君於)
(此不凡)誰能即嗔喝飜思在賊愁甘受雜亂聒新婦且
慰意生理焉得說至尊尚蒙塵(洙曰僖二十四年傳臧文仲對曰天子蒙塵于)
(外敢不奔問官守)幾日休練卒仰看天色改旁覺妖氣(洙曰一作氛)豁
(蘇曰張子房曰幾日妖氣開豁天宇明靜)隂風西北來慘澹隨回鶻(洙曰一作胡紇唐書)
(回鶻列傳云回紇其先匈奴也元魏時號高車部或曰敕勒訛爲臧勒臣於突厥至隋世韋紇復叛去自稱回紇回鶻言勇&KR0743;猶鶻)
(然)其王願助順其俗喜馳突(蘇曰張騫曰西羌人俗喜馳馬闘射)送兵五
千人(洙曰時回紇以兵五千助順)驅馬一萬匹此輩少爲貴四方服
勇決所用皆鷹騰破敵過(洙曰一作如)箭疾(洙曰回紇至隋曰韋紇其人驍)
(僵初無首長逐水草轉徙善騎射喜盗鈔)聖人頗虚佇時議氣欲奪(趙曰言主上雖)
(虚心以待其破賊然時議恐畢竟爲害所以氣欲奪也)伊洛指掌收西京不足拔官
軍請深入蓄銳伺俱發(趙曰此正時議以爲國家有恢復中原之理官軍深入自足破賊不)
(必專用回紇兵也)此舉開靑徐旋瞻略恒碣昊天積霜露正氣
有肅殺禍轉亡胡歲勢成擒胡月(洙曰隋長孫晟傳曰臣夜望磧北有赤氣長百)
(餘里如雨下垂按兵書名洒血欲滅匈奴宜在今日)胡命其能久(洙曰史思明傳優相謂曰胡命盡矣)皇
綱未宜絶憶昨狼狽初(定功曰酉陽雜爼云狼狽是兩物前足絶短每行常駕兩狼失則不能動)
(故世言乖者爲狼狽鄭曰狽博盖切狼相負而行曰狼狽)事與古先別姦臣競葅醢
(鄭曰葅臻魚切〇洙曰禄山長反亦國忠媒蝎之)同惡隨蕩折不聞夏殷衰中自
誅襃妲(鄭曰妲當葛反洙曰褒姒妲己也此言誅楊貴妃也鮑曰魏泰云唐人詠馬嵬之事尚矣世所稱者劉白)
(劉禹錫曰官軍誅佞幸天子捨夭姬白樂天曰六軍不發無柰何宛轉蛾眉馬前死此乃歌詠禄山而明皇不得巳誅貴妃也豈特)
(不曉文體盖亦失事君之礼老杜則不然北征詩曰憶昔狼狽初事與古先别姦臣竟葅醢同惡随蕩析不聞夏商衰中自誅襃妲)
(乃明皇鉴夏商之敗畏天悔禍賜妃子死官軍何與焉)周漢獲再興宣光果明哲(魯曰)
(周宣王漢光武也)桓桓陳將軍(洙曰陳將軍玄禮也首謀誅貴妃國忠者)仗鉞奮忠烈
(蘇曰汲黯仗鉞宣風奮於忠烈)微爾人盡非于今國猶活(定功曰孫楚爲石仲容與孫皓)
(書曰愛民恬國道家所尚又齊高席手敕王廣之子珍國云卿愛人活國甚副吾意)凄凉大同殿寂寞
白獸闥(洙曰大同白獸皆禁中宫殿名也)都人望翠華(洙曰司馬相如曰建翠華之旗)佳
氣向金闕(蒼舒曰右按神異經東北大荒中有金闕高百丈上有明月珠俓三丈光照千里中有金階西北入兩闕)
(中名天門)園陵(洙曰園陵天子所葬之地)固有神掃洒數不缺煌煌太宗
業樹立甚宏逹
徒步歸行(彦輔曰贈李特進自鳳翔赴許州途經邠州作)
明公壯年值時危經濟實藉英雄姿(洙曰天下英雄惟操與使君趙曰)
(晉石苞遷司馬景帝中護軍而宣帝聞苞好色薄行以責景帝景帝荅曰雖細行不足而有經國才)國之社稷今
若是武定禍亂非公誰(趙曰魏賀拔軌稱字文泰曰宇文公文足經國武能定乱)鳳
翔千官且飽飰(洙曰言公私窘迫且飽而巴未能輕肥)衣馬不復能輕肥
(曾曰語乘肥馬衣輕裘與朋友共敝之而無憾)青袍朝士最困者白頭拾遺徒
步歸(洙曰甫謁上於鳳翔受左拾遺曾曰史白頭如新傾蓋如故)人生交契無老少論
交何必先同調(洙曰一作論心誰謂古今殊異代可同調)妻子山中哭向天
須公櫪上追風驃(洙曰梁邵陵王啓連翩絶景凌若追風修可曰崔豹古今注始皇七馬一曰追風)
(廣韻曰馬黃白色曰驃師曰追風驃言李公有驃騎疾可追風逐電甫欲就之一借櫪馬槽也)
彭衙行(彦輔曰左傳文二年晉侯及秦師戰于彭衙注遏江縣西北有彭城〇魯曰馮翊郡合陽)
(縣西有彭衙城)
憶昔避賊初北走經險艱夜深彭衙道月照白水山
盡室久徒步逢人多厚顔(洙曰書五子之歌顔厚忸怩詩云顔之厚矣羞愧之情見於面)
(貌如面皮厚然故以顔厚爲色愧)參差谷鳥吟(洙曰一作鳴)不見遊子還(師曰)
(前年秋七月避賊次年春尚不得還故有此句)癡女飢咬我啼畏猛虎聞懷中掩
其口(蘇曰王莽五歲語尤乖父聞之急掩其口抱於懷中)反側聲愈嗔小兒強解
事(鄭曰強巨兩切)故索苦李餐(蘇曰時賊方收錄衣冠汚以僞命而避難者方銷晦声跡故託言女)
(啼而恐虎狼聞也虎狼喻盗賊矣)一旬半雷雨泥濘相攀牽(鄭曰濘乃定切)旣
無禦雨(洙曰一云禦濕)備徑滑衣又寒有時經(洙曰一作最)契闊
竟日數里間野果充糇糧(洙曰擊鼓死生契闊契闊勤苦也公劉廼褁糇糧)卑
枝成屋椽早行石上水暮宿天邊煙少留同家窪(鄭曰)
(烏瓜切)欲出蘆子關故人有孫宰高義薄曾雲(洙曰陸士衡文)
(高義薄雲天同家窪廬子關皆地名也故人故舊之人也高義言其恩義高遠皆說孫宰也)延客已曛黑
(洙曰曛黑薄暮也謝靈運詩夜聽極星闌朝遊窮曛黑)張燈啓重門煖湯濯我足剪
紙招我䰟(洙曰宋玉爲屈原招䰟)從此出妻孥相視涕闌干(洙曰言淚)
(之墮闌干衆多皃〇趙曰談藪王元景使梁劉孝綽送之泣下元景無淚謝曰卿勿怪我别後闌干闌干淚不斷之貌)衆
雛爛漫睡(師曰衆雛指甫諸子昆兄也)喚起霑盤餐(彦輔曰僖公二十二年晉公子重耳)
(過曹曹大夫僖負羈饋盤飡寘璧焉公子受食返璧趙曰爛漫言睡之熟也盧仝亦云鶯花爛漫君不來皆其多而熟也)誓
將與夫子永結爲弟昆遂空所坐堂安居奉我歡(師曰)
(惟孫宰尚義以所坐之堂而館我况復以盤餐禮之加恤故甫誓與之結爲兄弟示其親愛之誠不相忘也)誰肯艱
難際豁達露心肝別來歲月周胡羯仍構患(鄭曰胡官切)何
當有翅翎飛去墮爾前(趙曰胡羯之患盖指言安慶緒盖安緒於正月弑父而襲僞位也公)
(旣䧟賊而脫身達行在故寄此詩感其恩懷其人矣)
發秦州(洙曰乾元二年自秦州赴同谷縣紀行十二首)
我衰更嬾拙(鄭曰嬾魯旱切)生事不自謀無食問樂土(洙曰詩適彼樂)
(土修可曰莊子云吾無糧我無食〇師曰同谷在京之南不經殘破故云樂土)無衣思南州(洙曰雪賦)
(祼壌重繒注不衣國也謝靈運詩南州實炎德桂樹陵寒山趙曰楚辭嘉南州之炎德南州氣暖故思南州)漢源十
月交(鮑曰唐志漢源属同谷郡大槩美同谷風土多暄利於貧士非九月十月之交去秦也)天氣如凉
秋草木未黃落(洙曰月令文蘇曰長沙十月草木尚未黃落加之蒸濕北人甚不宜風土)况
聞山水(洙曰一作東)幽栗亭名更佳(洙曰今成州栗亭縣)下有良田
疇充腸多薯蕷(鄭曰上常恕下常怒切洙曰永和初有採藥於衡山者道迷糧盡過息岩下見一老公)
(四五年少對執書告之以飢與之公物如薯蕷後不復飢田曰陶隱居云薯蕷處處有之掘取食之以充糧圖經云胡閩中出一)
(種根如芋而枝紫色煎煑食之俱美彼上人呼曰藷音殊山海經云景山北望沙澤多藷藇音与署蕷同郭璞云根似芋可食江南)
(人呼藷爲儲語有輕重耳其實一種南北之産不同故其形類差别)崖蜜亦易求(蘇曰崖蜜乃櫻桃也陸機)
(崖蜜珠满藍王子敬帖云山隂崖蜜珠甘嘉得多尤妙本草載石蜜陶隱居云即崖蜜也高山嵓石間作之色靑赤味小噞食之心)
(煩其蜂黑色似䖟又木蜜呼爲食蜜懸樹枝作之又土蜜於土中作之凡蜂作蜜皆須人小便以釀諸花乃得和熟狀似作飴須糵)
(也掌禹錫云按尋常蜜亦有木中或土中作者北方地燥多在土中南方地儑多在木中各隨土地所有而生其蜜一也崖蜜則是)
(一蜂如陶所說出南方嵓嶺間生懸崖上蜂大如䖟房著嵓窟以長竿刺令蜜出承取之多至三四石入藥用勝於凡蜜張華博物)
(志云遠方山郡幽僻處出蜜所著巉嵓石室非攀緣所及唯於山頂藍轝自懸挂下遂得採取洪覺範冷齋夜話載蘇東坡橄㰖詩)
(云待得微甘廻齒頰巳輸崖蜜十分甜乃云崖蜜事鬼谷子曰照夜清螢也百花醴蜜也崖蜜櫻桃也以子美此詩觀之十月間恐)
(無櫻桃則崖蜜更無異議也)密竹復冬笋清池可方舟(洙曰西都賦鏡淸流又方舟並)
(騖俛仰極樂趙曰謝靈運登石門最高頂詩密竹使徑迷方舟並兩船也爾雅大夫方舟)雖傷旅寓遠
庶遂平生遊(洙曰傷一作云)此邦俯要衝實恐人事稠應接
非本性(蘇曰阮嗣宗頗倦人事應接進退非吾本性趙曰上子敬過越州見潭壑澄澈清流寫注云山川之美使人)
(應接不暇)登臨未銷憂(洙曰王仲宣登樓賦登兹樓以四望聊假日以銷憂)谿谷無異石
塞田始微收(鄭曰塞先代切)豈復慰老夫惘然難久留日色
隱孤戍(洙曰惘一作焹謝玄暉詩日隱澗疑空〇趙曰何遜詩曰團團日隱洲烏啼滿城頭)烏啼满城
頭中宵驅車去飲馬寒塘流(洙曰古詩飲馬長城窟)磊落星月高
(鄭曰磊魯猥切〇趙曰古詩兩頭纖纖新月生磊磊落落向曙星)蒼忙雲霧浮(修可曰庾信詩寂寞)
(歲隂窮蒼茫雲貌同)大哉乾坤内吾道長悠悠(師曰言天地雖寬而吾道彫喪若無)
(所容亦終於此而已矣故曰吾道長悠悠)
赤谷
天寒霜雪繁(洙曰正月繁霜趙曰孔子曰天寒旣至霜雪旣降)遊子有所之(洙曰)
(李陵遊子暮何之)豈但歲月暮(洙曰古詩涼涼歲云暮又歲月忽巳晚沈休文飛光忽我道豈止歲云暮)
重來未有期(洙曰古詩會面安可知蘇武相見未有期)晨發赤谷亭險艱方
自兹(洙曰任彦昇晨發冨春渚又云滿險方自知)亂石無改轍(洙曰曹子建中塗絶無軌改轍登高)
(岡趙曰不以亂石之故而改轍)我車巳載脂(洙曰泉水載脂載轄還車言邁)山深苦多
風(洙曰魏文帝苦哉行谿谷多風霜露沾衣)落日童稚飢(洙曰苦寒行行行日已遠人馬同時飢)悄
然村墟迥煙火何由追(洙曰曹子建中野何蕭條千里無人煙趙曰四望無煙火公詩言童稚)
(苦飢而村墟尚遠煙火無所追求以造飯舊注非師曰按地理志秦州隴城縣有大隴山亦曰隴首山三秦記之其阪九回上者)
(七日乃越上有清水四注下俗歌曰隴頭流水鳴声幽咽遥見秦川肝腸斷絶甫盖上大隴山故云云謂其阪九回故也)貧
病轉零落(洙曰一云飄零曹子建零落歸山丘謝靈運萬事俱零落)故鄕不可思(洙曰又鬱)
(鬱多愁思綿綿多故鄕文帝若哉行還望故鄕鬱何壘壘)常恐死道路(洙曰語寕死於道路乎)永
爲高人嗤(洙曰古詩但爲後世嗤〇趙曰後漢光武爲賊所敗謂耿弇曰幾爲虜嗤)
鐵堂峽
山風吹遊子縹緲乘險絶(鄭曰縹普召切緲弭沼切〇趙曰文選神仙縹緲逢彦曰縹)
(緲衣裳飛揚貌)硤形藏堂隍(立之曰山臺如堂皇峽藏于兩山之間)壁色立積鐵
徑磨穹蒼蟠(洙曰魏文帝脩條摩蒼天常道立深谷下無底高巖曁蒼穹〇趙曰徑之屈蟠而摩天以言高)
(也古歌黃鵠摩天極高飛)石與厚地裂脩纖無限竹嵌空太始雪(洙曰)
(限一作垠空一作孔)威遲哀壑底(洙曰殷仲文哀壑叩虚無趙曰詩周道倭遲注云歷遠貌而變用威遲字)
徒旅慘不悅(洙曰謝靈運徒旅苦奔峭顔延年改服飾徒旅首路跼險艱又隱閔徒御悲威遲良馬煩)水
寒長冰橫(魯曰謝靈運石横水分流)我馬骨正折(鄭曰旨熱切洙曰詩我馬瘏矣荀子折筋絶)
(骨)生涯抵弧矢盗賊殊未滅飄蓬踰三年(趙曰抵者逢抵之抵抵弧)
(矢則遭用兵之時也飄蓬出商君書曰夫飛蓬遇飄風而行千里乘風之勢也古詩云轉蓬離本根飄飄畏長風)回首
肝肺熱(師曰弧矢言盗賊興也自盗賊竊發以來生涯抵弃不成家計抵弃也肝肺熱言憂則内熱也)
鹽井(彦輔曰蜀都賦家有鹽泉之井)
鹵中草木白(洙曰地舄鹵者生塩修可曰許愼說文曰鹵塩地也東方謂之斥西方謂之鹵又漢宣帝常困於)
(蓮勻鹵中注蓮勺縣有塩池廣十餘里其鄕人名鹵中師古曰今在櫟陽縣)靑者官鹽煙(蘇曰郭思瑶溪)
(詩話作直者靑塩煙)官作旣有程(洙曰程限也趙曰陳琳詩曰官作自有程)煑鹽煙在
川(洙曰前漢吴王東煑海爲塩)汲井歲榾榾(鄭曰古忽切木名洙曰莊子天地篇子真見漢隂丈人)
(方將爲圃畦鑿隧而入井抱甕而出灌榾榾然用力甚多而見功寡)出車日連連(洙曰駢拇篇又奚連連如)
(膠漆纏糾連結也〇天啓曰連連言運載不輟也)自公斗三百轉致斛六千(洙曰轉致)
(言貿易也十三百斛六千言其利相倍什)君子慎止足(修可曰老子知足不辱張景陽詠史詩逹人知止足)
小人苦喧闐我何良嘆嗟物理固自然(洙曰一云亦固然〇魯曰物有)
(利則人爭取之此理之自然何可嘆嗟乎)
寒硤(鄭曰侯夾切魯曰寒硤雲門皆秦地名)
行邁日悄悄(洙曰詩行邁靡靡又憂心悄悄〇黃曰遠行曰邁)山谷勢多端雲門
轉絶岸積阻霾天寒(鄭曰霾謨皆切洙曰尔雅釋天風而雨土爲霾〇趙曰海賦絶岸万丈)
寒峽不可度我實(洙曰一作貧)衣裳單(趙曰庾信梅詩真悔著衣單)况
當仲冬交(帥曰甫自秦至此巳十一月故云仲冬交甫於詩皆以年月紀欲後世有所考其行止也不然何以謂之)
(詩史乎)泝㳂增波瀾野人尋煙語行子傍水餐此生免
荷殳(鄭曰荷何佐切負也洙曰候人詩荷戈與殳〇蘇曰劉肅退居嵩嶺恬然自樂謂兒姪曰𡭗輩當勉力耕舂此生)
(何望青雲致身儻免荷戈執殳其幸亦非細)未敢辭路難
法鏡寺
身危適他州(黃曰身危謂避關輔之饑也)勉強終勞苦(蘇曰陶侃勉強仕䆠終亦)
(勞心苦力但歸老田園養此疲&KR1170;可矣)神傷山行深(秦曰山行深謂經九回坂頗令人傷神)愁破
崖寺古(修可曰破除也謂望見法鏡寺可以駐足忽使人愁悶破除也)嬋娟碧鮮淨(洙曰吴都)
(賦檀栾嬋娟玉潤碧鮮謂竹趙曰碧鮮言竹也竹謂之嬋娟唐孟郊有三嬋娟詩曰竹嬋娟月嬋娟人嬋娟也)蕭摵
寒籜聚(鄭曰摵子六切又所隔切到也洙曰潘安秋興賦庭樹戢以洒落謝靈運初篁苞綠籜盧子諒摵摵芳葉零)
(蘂蘂紛華落射雉賦陳柯摵以改舊籜撻各切)回回山根水(洙曰山一作石劉公幹回回自昏乱)冉冉
松上雨洩雲蒙清晨(洙曰魏都賦窮岫泄雲日月恒翳顔延年泄雲巳慢慢夕雨亦淒淒田)
(曰洩與泄同泄猶出也清晨出曹子建詩多使如名都篇雲散還城邑清晨復来還)初日翳復吐(洙曰陶潜)
(景翳翳以將入宋玉賦白日初出曹子建微隂翳陽景曹顔遠密雲翳陽景)朱甍半光烱(鄭曰甍謨耕切烱古)
(迥切光也)戸牖粲可數(鄭曰色主切)拄策忘前期(趙曰沈全期云紅日照朱甍)
出(洙曰一作高)蘿巳亭午(洙曰天台賦羲和亭午〇定功曰廣雅日在竹)冥冥子規叫
(洙曰子規一名杜宇蜀人以爲望帝䰟〇趙曰谷說云望帝化爲子規)微徑不復取(師曰甫欲小憩此寺)
(柰聞子規聲起人思鄕况徑陌微窄難以取就一遊於是前邁故云云)
青陽峽
塞外苦厭山南行道彌惡(師曰天下山惟南最多甫自秦適同谷是自北之南也)岡
巒相經亘(洙曰盧子諒岡峦挺茂樹)雲水氣參錯(洙曰謝靈運詩遡流觸驚急臨坼阻參錯)
林迥硤角來天窄(洙曰一作穿)壁面削(鄭曰窄側格切)磎西五里
石(鄭曰磎苦奚反今作溪)奮怒向我落仰看日車側(蘇曰後漢李尤九曲歌安)
(得力士翻日車)俯恐坤軸弱(蘇曰張化曰日車轉側羲和無功趙曰淮南子注曰乘車駕以六龍坤軸即)
(地軸也此言落石之聲勢以其聲震天而日車爲之側其勢可以壓地而坤軸爲之弱也)魑魅嘯有風(鄭曰)
(上丑知下明祕切〇洙曰天台賦始經魑魅之塗鮑明遠蕪城賦水魅山鬼野鼠城狐風嘷雨嘯昏見晨趨蘇曰何遜詩云林間)
(夕風生隔水魑魅嘯工部言乱世無正人使魑魅向風而嘯)霜霰浩漠漠昨憶踰龍坂
(洙曰四愁詩欲往從之隴坂長〇趙曰漢書天水郡注有大坂名曰龍坂偶曰秦州記曰隴坂九曲不知高幾里)高秋
視吴岳(泰伯曰周礼雍州其鎮曰嶽山注云吴岳也漢志吳山在汧縣西彭曰國語謂之西吳秦都咸陽以爲西岳)
東笑蓮花卑(見蓮峯望忽開注)北知崆峒薄(見聊欲倚崆峒注山名也)超
然侔壯觀(鄭曰古乱切洙曰景福殿雖咸池之壯觀夫何足以比讎〇趙曰言靑陽峽山超特而起可侔吳岳之)
(壯觀司馬相如曰此天下之壯觀也)巳謂殷寥廓(鄭曰殷音隱洙曰天台賦太虚寥廓而無閡曹子建大)
(谷何寥廓)突兀猶趁人及兹嘆冥寞(洙曰嘆一作欲趙曰謂至其趁人之際歎神造之)
(冥寞而不可測也)
龍門鎮
細泉兼輕冰沮洳棧道濕(鄭曰上將茹下羊恕切漸濕也棧士諫切又士限切木道也)
(洙曰魏汾沮洳潤濕之處故爲沮洳漢高紀王燒絶棧道師古曰棧即閣也今謂之閣道)不辭辛苦行迫
此短景急(洙曰舞鶴賦急景凋年歐曰短景急言日短急於奔程也)石門雲(洙曰一云雪雲)雷
隘(洙曰一作溢)古鎮峯巒集旌竿暮慘澹風水白刃澁(鄭曰色立切石)
(滑也)胡馬屯成臯(洙曰成臯滎陽之間胡馬回紇也趙曰成臯鞏落之地意言安史之兵耳舊以回紇非)
(也是時乾元二年之冬回紇未反不可妄引也〇革曰胡馬指禄山之兵也)防虞此何及(洙曰言巳後時矣)
嗟爾遠戍人山寒夜中泣(洙曰士衡苦哉遠征人拊心悲如何)
石龕
熊羆咆我東(鄭曰咆蒲交切)虎豹號我西(鄭曰號胡刀切洙曰魏武帝苦寒行熊羆對)
(我蹲虎豹夾路啼)我後鬼長嘯我前狨又啼(鄭曰狨而中切獸也山鬼雨嘯見前)
(蘇曰楊大年云狨之形似鼠而大尾長作金色生川峽深山中人以藥失射殺之取其尾爲卧褥鞍被坐氊之用狨甚愛惜其尾)
(旣中毒即嚙断其尾以擲之惡其爲身害也蓋輕捷善緣木猨狖之類趙曰回我乃公之新格劉琨扶風歌止曰鹿遊我前候戲)
(我側兩句而巳)天寒昏無日山遠道路迷(洙曰登高賦白日忽其將匿天慘慘而無)
(色恨賦白日西匿岱雲寡色蘇曰梁諤入黔中山遠林茂鳥道欹危煙霧冥暗咫尺路迷)驅車石龕下
仲冬見虹霓(洙曰月令孟冬之月虹藏不見蘇曰惠帝時仲冬虹霓晝見三日國政頽圯節令不時諸矦)
(弄權趙曰虹見非時怪所見也師曰虹隂氣也孟冬之月虹不見今見於仲冬謂隂勝於陽有臣侵君之象)伐竹
(洙曰一作木)者誰子悲謌上(洙曰一作抱)雲梯(趙曰雲梯字起於墨子曰公輸班爲雲梯)
爲官采美箭五歲供梁齊(趙曰&KR0933;使爾雅東南之美者有會稽之竹箭也梁謂汴州齊謂)
(今之山東皆安史之兵所在也故采箭以供官用矣)苦云直簳盡(鄭曰簳口旱切亦作笴)無(洙曰)
(一作應)以充提携(洙曰仲冬之月日短至則言伐木取竹箭堅成極時〇蘇曰郭璞秋日携𣏌菊親與大鮑)
(曰貧者無以獻聊不空手充提携故也)柰何漁陽騎(鄭曰竒寄切)颯颯驚蒸黎
(洙曰禄山之亂皆漁陽之士趙曰魚陽騎指言安慶緒之兵也師曰禄山反長驅䧟兩京天下震駭故云颯颯如風之疾也)
積草嶺
連峯積長隂(詠曰謂草木隂翳也)白日遞隱見(鄭曰遞待禮切更也見形甸切詠)
(曰言日光映射一有一無也)颼颼林響交(鄭曰颼疎鳩切)慘慘石變狀山分
積草嶺路異明水縣(蘇曰劉安微時爲明水縣吏)旅泊吾道窮(洙曰希聲)
(曰仲尼曰吾道窮矣王弼曰仲尼旅人)衰年歲時倦卜居尚百里休駕投
諸彦(洙曰江淹金閨諸彦〇蘇曰李尤休駕沐浴投諸英彦〇趙曰屈原有卜居篇諸彦出謝靈運擬鄴中詩序有云二)
(三諸彦舊注所引在後矣)邑有佳主人情如巳會面(趙曰古詩古稱會面難)來
書語絶妙(洙曰王粲云蘇曰沈約得來書詞語絶妙筆墨道勁無一糝塵埃氣昧可愛)遠客驚
深春食蕨不願餘茅茨眼中見(洙曰謝靈運想見山阿人薛蘿若在眼陸士衡髣髴)
(眼中人趙曰左太冲詠史詩飲河期滿腹貴足不願餘魏文帝詩曰眼中無故人)
泥功山
朝行靑泥上暮行青泥中泥濘非一時(鄭曰寧乃定反)版築
勞人功不畏道路(鄭曰一作途)永反將(洙曰一云乃將一云及此)汨没同(趙曰)
(公言反同版築之人同汨没於泥中也)白馬爲鐵驪(洙曰馬靑色曰驪)小兒成老翁
哀猿(鄭曰一作猱)透却墜死鹿力所竆(趙曰詩野有死鹿故用之鹿之所以死以)
(力窮於泥中走困也)寄語北來人後來莫怱怱
發同谷縣(鄭曰同州縣名〇師曰乾元二年甫寓同谷屬饑飲又入蜀此詩以下皆㳂道起行)
賢有不黔突聖有不暖席(洙曰文子曰墨子無黔突孔子無暖席)况我飢
愚人焉能尚安宅(洙曰聖賢尚不免此吾豈能安宅乎)始來兹山中休駕
喜(洙曰一作嘉)地僻奈何迫物累一歲四行役(大臨曰詩父曰嗟呼季行役)
(師曰一歲之中凡四行役夏發華州十月離秦州故詩云漢源十月交十一月至成州故云仲冬見虹霓十二月發同谷故云云)
忡忡去絶境(饒曰忡忡心變貌)杳杳更遠適停慘(洙曰一作驂)龍潭
雲廻首白崖石(洙曰一作虎崖)臨𡵨别數子握手淚再滴(洙曰)
(江淹鐏酒送征人握手淚如霰)雖舊情深知(洙曰一云交情無舊深趙曰公於同谷寓㞐未久盖多新交)
(而惜别之情則如故舊之深遠)窮老多慘戚(夢符曰右按史記翟公爲廷尉賓客交集後免門可張雀羅後)
(復爲廷尉賓客欲至翟公乃署門曰一貴一賤交情乃見)平生嬾拙意偶值棲遁跡(洙曰)
(謝靈連旣枉隱淪客亦棲肥遁賢郭景純京華遊俠客山林隱遁棲)去住與願違(趙曰嵆康云事與願違)
仰慙林間翮(洙曰陶潜遲遲出林翮蘇曰裴寧夫住不能如願四海干戈未息出門無食仰見飛鳥顧子曰吾)
(弗如此物羽翮飲棲出入自得長嘆久之孝祥曰林間鳥尚得休憩而甫奔赴無定居反有媿於林間之翮乎)
木皮嶺
首路栗亭西(鄭曰首音狩謂命車向西行也)尚想鳳凰村(馬曰依悒不忍去之意)季
冬携童(洙曰一作糿)稚辛苦赴蜀門(魯曰即劒門也)南登木皮嶺
艱險不易論汙流被我體(洙曰喻蜀檄流汙相屬大觀曰漢史汗流洽背)祁
寒爲之暄(洙曰書冬祁寒)遠岫爭輔佐(洙曰謝玄暉䆫中列遠岫)千巖自崩
奔(洙曰雪賦瞻山則千嵓俱白謝靈運洲島驟回合圻岸屢崩奔)始知五嶽外别有(洙曰一作見)
他山尊(趙曰此據其最高而形容之别無它譏意惟五岳言尊字後漢張旭華山碑云山莫尊於岳)仰干
(洙曰一作看)塞大明(鄭曰塞悉則切)俯入裂厚坤(師曰自遠岫爭輔佐以下託意譏禄山不)
(知君臣之義岫尚左右輔佐此山之尊千巖爲之崩奔如千官奔走以趍王事者也别有他山尊喻禄山僣稱帝號大明君道也仰)
(干塞大明言禄山自高大平犯國紀而掩蔽於君俯入裂厚坤言郡縣之地爲禄山所割據也)再聞虎豹闘
(洙曰劉安招隱士虎豹闘兮熊羆咆蘇曰徐庶見孔明曰虎豹再闘必有一傷先生何法格之孔明曰使三分即無闘矣)屢
跼風水昏高有廢閣道(洙曰棧道也)摧折如短轅(洙曰短一云断)
下有冬青林(洙曰今之楩柟也〇鮑曰木名經冬不彫今所在多有之)石上走長根西
崖特秀發煥若靈芝繁潤聚金碧氣(洙曰蜀都賦金馬馳先而絶影)
(碧雞倏忽而擢儀連珠金碧之嵓必辱鳳舞之使)清無沙土㾗憶觀崑崙圖(洙曰一作)
(墟)日擊玄圃存(洙曰玄圃凉風在崑崙中見淮南子乂庾肩吾有從皇太子出玄圃詩〇炎曰莊子目擊)
(而道存南史梁簡文自於玄圃講老莊)對此欲何適默傷垂老魂(趙曰盖以崑崙)
(之玄圃比木皮嶺也葛仙翁傳曰崑崙一曰玄圃)
白沙渡
畏途隨長江(洙曰莊子畏途者十殺一人則父子兄弟相戒〇芻曰釋文云險阻道可畏懼者也)渡口
下絶岸(趙曰海賦云絶岸千里)羌池上舟楫(鄭曰差初加切趙曰差緩進之貌起於詩差池其)
(羽)杳窕入雲漢(朱曰陸士衡遺響入於雲漢)天寒荒野外日暮中
流半(趙曰鶡冠子云中流失船一壷千金)我馬向北嘶(洙曰古詩胡馬嘶北風)山猿飲
相喚水淸石礧礧(鄭曰魯水切)沙白灘漫漫(洙曰九歌石磊磊兮葛蔓蔓沈)
(休文歸海水漫漫)迥(洙曰一作倏)然洗愁辛(蘇曰王夷甫得書洗我愁辛)多病一疎
散(蘇曰嚴助遊陸渾山歎曰多病無聊來此疎散以釋沈鬱之興)高壁抵嶔崟(洙曰一作岑鄭曰上去金)
(下助針切〇趙曰選詩南山鬱嶽金)洪濤越凌亂(洙曰曹植泛舟越洪濤惠連淸波時凌乱)臨風
獨回首(蘇曰王筠臨風長想英猷時復回首東望)攬轡復三嘆(洙曰王夷甫慨然攬轡古詩一)
(彈再三嘆曹子建欲還絶無蹊攬轡止踟蹰〇朋曰范滂攬轡慨然有澄青天下之志〇趙曰左傳置食三歎礼記一唱三歎〇師)
(曰甫遭乱離故忘於奔走羈旅是以有范滂澄清之志柰何時不再見用亦止於再三咨嗟傷不得志也)
水會渡(魯曰一云水回渡)
山行有常程中夜尚未安(蘇曰宼恂中夜悲愁不得安寢)微月没巳久
崖傾路何難(洙曰謝靈運崖傾光難留〇蘇曰程煜傾断路人馬不通如逢泥木去住多難〇趙曰丘希範云崖)
(傾嶼難傍)大江動我前(洙曰謝玄暉詩大江流日夜)洶若溟渤寬(洙曰謝靈運漲)
(無端倪鮑明遠穿池類冥勃)篙師暗理楫(鄭曰篙始勞切刺船竹〇洙曰謝靈運理棹遄還期遵渚騖脩)
(坰夢符曰古按左太冲吴都賦槁工檝師選自閩禺習御長風狎翫靈胥責千里於十隂聊先期而須臾)謌笑輕
波瀾(蘇曰謝眺新城路上詩吴兒未習水謌笑欺波瀾)霜濃木石滑風急(洙曰一作烈)
手足寒入舟巳千憂(洙曰謝靈運入舟陽巳微)陟巘仍萬盤(洙曰詩陟則在)
(巘趙曰倣陸士衡詩仰陟高山盤)廻眺(洙曰一作出)積水(洙曰作石)外(趙曰文子云積水成海)始
知衆星乾遠遊令人瘦衰疾慙加餐(洙曰古詩思君令人老又努力加飡)
(飯謝靈運衰疾當在斯楊曰曹子建沉憂今已老又吾得行遠遊遠遊欲何之〇趙曰屈原有遠遊賦)
飛仙閣
土(洙曰一作出)門山行窄微徑緣秋豪(洙曰一云徑微上秋豪〇蘇曰張儀過太行曰微逕)
(穿雲仰視緣雲若秋毫蟠折)棧雲闌干峻梯石結構牢(洙曰見新亭結構罷注)萬
壑欹疎林(洙曰一作竹趙曰顧㨟之萬壑爭流)積隂帶奔濤寒月外淡
泊長風中怒號(洙曰莊子風作則萬竅怒號)歇鞍在地底始覺所歷
高往來雜坐卧人馬同疲勞(蘇曰李陵人疲馬勞一日三戰〇趙曰句法使苦寒行人)
(同馬時飲)浮生有定分飢飽豈可逃(蘇曰吴律飢飽榮悴人之定分非所苟欲可得也)
歎息謂妻子我何隨汝曹(洙曰馬援傳吾欲使汝曹聞人過失如聞父母之名)
五盤(魯曰謂棧道盤屈有五重)
五盤雖云險山色佳有餘(洙曰陶潛山氣日夕佳)仰凌棧道細
(洙曰道一作閣漢祖入漢中燒絶棧道)俯映江木疎地僻無網罟(蘇曰宋王出遊見山)
(鳥自得玉歎曰此中林幽地僻無網罟彈射宜尔盡其天年也仲尼所謂時哉時哉宋玉此言微諷盖明屈平之非也)水
清反多魚(趙曰揚雄水至清則無魚公據所見而反用之)好鳥不妄飛(師曰淵明鳥倦飛而知還)
(甫傷奔走曾好鳥之不若)野人半巢居(洙曰禮運冬居櫓巢王康居皆在太平時亦有巢居子選巢居知天)
(寒〇泰伯曰搜神記云巢居知風)喜見淳朴俗(天啓曰莊子澆淳散朴)坦然心神
舒東郊尚格闘(洙曰費誓東郊不開〇蘇曰范曾東郊金革不息尚思格闘戰壘满目政散民流田畒蕪)
(没寧不心痛〇趙曰指言東京之東郊安史之兵所在公詩屢言之矣格闘出前漢見上注)巨猾何時除(洙曰)
(東京賦巨猾間亹)故鄕有弟妹流落隨丘墟(洙曰曹子建零落隨丘山)成都
萬事好豈若歸吾廬(洙曰行客雖云樂不如皂旋歸李白錦城雖云樂不如早還家陶潜吾亦)
(愛吾廬〇十朋曰李白詩錦城雖云樂不如早還家與此同意)
龍門閣
淸江下龍門(魯曰按地里志施州清江縣)絶壁無尺土(趙曰謝靈運云晨策尋絶壁)
長風駕高(洙曰一作白)浪(洙曰郭景純吞舟浮海底高浪駕蓬英趙曰言風駕起之)浩浩自
太古(洙曰古詩浩浩隂陽移趙曰浩浩水貌音上聲其在水言之如醴泉湧而浩浩)危途中縈盤
(洙曰一云縈盤道)仰望垂線縷滑石欹誰鑿(洙曰謝靈運苔滑誰能步)浮梁
裊相柱(洙曰西京賦峙遊極於浮柱陸左公形聲飛棟勢超浮柱〇趙曰滑石自是石之滑浮梁自是梁之浮舊注所)
(引雖旁見而其義非也)目眩隕雜花頭風吹過雨(洙曰一云飛過雨〇趙曰滑在之欹)
(浮梁之裊皆難行之地故目生昡頭生風矣目眩出史心乱目眩之昏眩如見雜花之隕落頭風出魏太祖讀陳淋檄草頭風自愈)
(頑或生風如過雨之吹皆言其地險絶而然也)百年不敢料(洙曰潘安仁人生天地間百年孰能要〇趙曰劉機)
(百年興廢長知吾孰敢料也)一隊那得取飽聞(洙曰一作知)經瞿塘(洙曰瞿塘)
(峽名)足見渡大庾(洙曰大庾嶺名趙曰以龍門閣之險峻推言而比之也瞿塘峽在巫之下大庾嶺在虔)
(州之前)終身歷艱險恐懼從此數(師曰瞿塘大庾雖險不若此閣道爲險之至甫至此)
(恐懼若屈桓數險阻之處當從此爲始也)
石櫃閣
季冬日已長(唐曰日自至節後旋長宫中以紅線量日影長至遂添一線)山晚半天赤
(何曰謂反照也)蜀道多草花江間饒竒石(洙曰江淹詩崦山多靈草海濱饒竒石)石
櫃曾波上臨虚蕩高壁(夢符曰右按郭璞江賦迅雖臨虚以騁巧孤玃登危而雍容)清
暉回群鷗(洙曰謝靈運詩山水含清暉)暝色帶遠客(洙曰謝靈運林壑歛暝色)羇
栖負幽意感歎向絶跡信甘孱懦嬰(鄭曰上鋤山下奴卧切弱也)不
獨凍餒迫優遊謝康樂(洙曰晉謝玄暉也修可曰謝玄暉封康樂公孫靈運襲其封與何)
(長瑜等以文章賞會共爲山澤之遊詩家稱康樂乃靈運非玄暉也以南史考之謝密傳云謝渾爲韻語奬勸靈運等曰康樂誕通)
(度實有名家韻王籍傳云籍爲詩慕謝靈運至其合也殆無媿色時人咸謂康樂之有籍如仲尼之有丘明武陵昭王華傳云曅與)
(諸王共作短句詩斈謝靈運體高帝曰康樂放蕩作體不辨有首尾安仁士衡深可宗尚簡文與湘東王書云時有傚謝康樂裴鴻)
(臚文者抑亦感焉何者謝客吐言天拔出於自然時有不拘是其糟粕亦謂靈運也因是詩注以康樂爲謝玄故詳辨之云)放
浪陶彭澤(洙曰陶潜彭澤令)吾衰未自由謝爾性有適(洙曰有一作所)
(師古曰謝陶軰優游放浪無所繫滯今甫未能自由止於二子適性之樂頗有感焉)
桔柏渡(鄭曰桔居屑切)
靑冥寒江渡(趙曰楚辭據靑冥而攄虹靑靑冥冥高遠之貌)駕竹爲長橋竿濕煙
漠漠(洙曰一云竹竿濕漠漠謝玄暉生煙紛漠漠)江水風蕭蕭(洙曰水一作永風蕭蕭兮易水寒)
霸王(鄭曰霸王于况切)并吞與割據(洙曰李特送流人至劒門箕踞四顧太息曰劉禪有此形)
(勢而束手於人乎遂潜謀割據)極力不相讓(趙曰遂使英雄者見覇王特在高視之間可以爲之於是或并)
(或吞或割據皆極力爲之而不少譲)吾將罪真宰(洙曰見前注〇趙曰莊子若有真宰存焉而不得其朕)
意與鏟疊嶂(鄭曰鏟楚産切〇洙曰海賦鏟臨崖之阜逹〇蘇曰袁盎曰諸公欲鏟連疊嶂而造物復如何)
(趙曰韻書云平鐵也)恐此復偶然臨風默惆悵(洙曰成都自前漢公孫述後漢劉備)
(晉李雄王建孟知祥之屬皆因中原多事恃險割據也趙曰末四句則公之忠憤之辭矣〇師曰恐當肅宗中原未平之日偶復)
(爲割據之禍者是以臨風惆悵而爲國家默爲之慮也)
鹿頭山(彦輔曰按地理志漢州德陽縣有鹿頭山)
鹿頭何亭亭是日慰飢渴(趙曰西都賦之言宫室曰狀迢迢以亭亭陸士衡詩願保金石)
(軀慰妾常飢渴)連山西南斷俯見千里豁(洙曰自秦入蜀山嶺重複極爲險阻及下鹿頭)
(關東望成都沃野千里䓗欝之氣乃若煙霞靄然)遊子出京華劒門不可越(洙曰京華)
(一云咸京蒼舒曰古按文選張孟陽劒閣銘曰惟蜀之門作固作鎮是曰劒閣壁立萬仞酈元水經注曰劒戍北去大劒三十里)
(連山絶險飛閣相連故謂之劒閣田曰鍾會平蜀至綿谷語左挍曰山川懸遠巳盡咫尺劍門不可開越何計入蜀公可籌度)
及兹阻險盡始喜原野闊殊方昔三分霸氣曾間發
(鄭曰間居莧切師曰昔魏吴蜀三分天下劉備據此一方以建霸王之業故云云)天下今一家(洙曰隋書)
(今天下一家韓曰今肅宗中興天下巳一家矣)雲端失雙闕(洙曰華闕雙邈重門洞開又飛陞躡雲端)
(〇夢符曰右按神異䋌曰東南有石井其方百丈上有二石闕俠東南面上有蹲熊有榜著闕題曰地戶又古樂府仙人篇閶闔正)
(嵯峨雙闕萬丈餘又公興孫遊天台賦雙闕雲竦以夾路瓊臺中天而懸居朱闕玲瓏於林間玉堂隱映於高隅顧愷之啓蒙記注)
(曰天台山列雙闕於青雲中上有瓊樓瑶林醴泉仙物畢具〇趙曰雲端祖出杖乘樂府曰美人在雲端天路隔無期失雙闕天子)
(之闕也祖於元聖本紀曰許由欲觀帝意曰帝坐華堂面雙闕君之榮願得矣公詩言失雙闕者以天下旣一家皆爲臣属故所僣)
(擬天子之闕不復見矣)悠然想楊馬繼起名硉兀(鄭曰硉即兀切危石也洙曰左太)
(冲作蜀都賦江漢炳靈世載其英欎若相如皭若君平王褒暐曄而秀發揚雄含章而挺生揚揚雄馬馬相如)有文(洙曰)
(一作才)令人傷(師曰揚馬二子皆蜀人有文章皆不顯用於漢甫至此追思二子亦若巳之不遭其時也)何
處埋爾骨紆餘脂膏地(高曰紆餘廣遠貌脂膏地言其肥沃也)慘澹豪俠窟
(洙曰蜀都賦外負銅梁於岩渠内函要害以膏腴趙曰成都冨饒之地故公指爲脂膏也豪俠窟見郭璞云京華遊俠窟公變其)
(字尔)杖鉞非老臣宣風豈專達冀公柱石姿論道邦國
活斯人亦何幸公鎮踰歲月(洙曰公謂僕射裴冀公冕也言裴公爲尹尚有歲月之期)
(此斯人之所以幸也此句可以見杜公初來成都非爲嚴武而來也)
成都府(修可曰是詩子美寓意深矣淮南子曰西景垂在樹端謂之桑榆也說曰桑榆之景理無)
(遠照今也日薄桑榆而其光翳翳止足照我衣裳則不能遠照矣以喻明皇以太上皇居西内也初月不)
(高出衆星尚爭光而喻粛宗即位未久而史思明之徒尚在也盖粛宗於天寳之丁酉而子美乾元庚子)
(至成都以其時考之故知其寓意如此也鄭曰劎南西路蜀州也)
翳翳桑榆日(洙曰歸去來景翳翳以將入東觀記收之桑榆江淹曾是迫桑榆歲暮從所東趙曰桑榆晩)
(日也)照我征衣裳(蘇曰團圓江上月照我征衣裳趙曰沈嗣宗詠懷詩曰灼灼西隤餘光照我衣)我
行山川異忽在天一方(蘇曰曹植与陳琳䟽曰昔与子西園聮鑣遊語笑嚮今忽睽别在天一)
(方後會邈然莫可得也古詩曰各在天一方甫亦全用又云各在天一涯觀子美詩固知爲後世史不虚語矣劉曰成都偏在西)
(故云天一方)但逢新人民(洙曰曹子建不見耆舊老但覩新少年山川阻遠別從會日見長)未卜
見故鄕大江東流去(洙曰謝玄暉大江流日夜)遊子去日長(洙曰短歌行去日苦)
(多)曾城填華屋(鄭曰填陟刃切定也洙曰西都賦闐城溢郭旁流百㕓曹子建生存華髮處趙曰曾)
(城層起之城淮南子云崑崙山上有層城九重華屋史記平原君傳㰱血於華屋之下)季冬樹木蒼(洙曰)
(西都賦靈草冬榮神木叢生東京賦脩竹冬青蜀都賦寒卉冬馥高唐玄木冬榮趙曰前於發同谷縣題下公自注云乾元二年)
(十二月一日自隴右赴劒南紀行而今詩云季冬樹木蒼則至成都乃是月也元祐中胡資政守蜀作草堂詩碑引云先生至成都)
(月日不可考盖不詳此也)喧然名都會吹簫間笙篁(洙曰曹子建名都多妖汝京洛出少)
(年詩吹笙鼓篂蒼舒曰右按漢志云勃碣之間一都會也)信美無與適(洙曰王仲宣登樓賦雖信美而)
(非吾士兮曾何足以少留)側身望川梁(洙曰四愁詩側身西望涕沾裳魏文帝欲済河無梁)鳥雀
夜各歸中原杳茫茫(趙曰觀衆鳥識巢而夜歸乃思其中原故鄕之地而不得返)初月
出不高衆星尚爭光(師曰初月喻肅宗初即位衆星喻安史之徒与天子抗衡)自古有
羈旅我何苦哀傷(洙曰鮑明遠古來共如此非君獨撫膺長門赋衆雞鳴而愁子兮起視月之精光觀)
(衆星之行列兮畢昴出於東方九辨云仰明月而太息步列星而極明師曰此乃甫自寬之辭)
將適吳楚留別章使君留後兼幕府諸公(得柳字)
我(洙曰一作南)來入蜀門歲月亦巳久(洙曰古詩歲月忽巳晚)豈惟長
兒童自覺成老醜(洙曰阮籍詩朝爲美少年夕暮成醜老)常恐性坦率失
身爲杯酒(洙曰古詩失意杯酒間)近辭痛飲徒折節萬夫(洙曰一作人)
後(洙曰前漢郭觧年長臾折節爲儉以德報怨蘇曰邢充胸襟恢廓豈折其高節挫其銳志從萬夫之後爲參御之徒欤)
(〇趙曰此言喪失其身特以愛酒而已所以下有折節云者摧折其節血悔過之義舊注引古詩失意杯酒間非是)昔如
縱壑魚(洙曰王子淵頌如巨魚之縱大壑)今如喪家狗(洙曰孔子纍纍然若喪家之狗)旣
無遊方戀(洙曰所遊必有方又君子遊必擇方趙曰礼記所遊必有方言父母在堂當不遠遊也公巳無父母故)
(無此戀矣舊注非)行止復何有相逢半新故取别随薄厚不
意靑草湖(洙曰青草湖在湖南)扁舟落吾手(蘇曰張翰曰不意吴江扁舟落吾手中)眷
眷章梓州開筵俯高柳樓前出騎馬帳下羅賓友健
兒簸紅旗此樂幾(洙曰作或)難朽日車隱崑崙(洙曰莊子徐無鬼若)
(乘日之車)鳥雀噪戶牖(蘇曰徐騏養素曠蕩居少室山鳥雀朝夕噪宿戸牗坐隅之間)波濤未
足慰三峽徒雷吼(洙曰七發將以八月望与諸矦遠方交遊兄弟並往觀儔乎廣陵之曲江又云雷聞)
(百里江水逆流海水上潮波湧而滀起混混庉庉声如雷吼鼓此天下怪異詭觀也太子能強起觀之乎)所憂盗賊
多重見衣冠走中原消息斷黃屋今安否(洙曰黃屋斥天子也趙)
(曰吐蕃䧟京師代宗出符而地遠所未知也)終作適荆蠻(洙曰王仲宣十哀詩西京亂無象豺虎方構患)
(捐棄中國去遠身適㓝蛮荆蠻非我鄕何爲久滯滛)安排用莊叟(洙曰謝靈運居常以待終處順故安排)
(趙曰莊子安排化去乃入于寥天一)隨雲拜東皇挂席上南斗(洙曰謝靈運揚帆采石華)
(挂席拾海月趙曰屈原九歌有東皇太一東皇所以言楚春秋說題云南斗吴地也東皇之廟隨雲而拜之南斗之地排席而上)
(之非商吴楚而然乎)有使即寄書無使長回首(蘇曰韓斐送李定出上東門握斐手)
(曰因風示信慰我跋仰定曰有使即寄書以通安好)
早發射洪縣南途中作
將老憂貧窶(魯曰詩云終窶且貧窶賤也)筋力豈能及(趙曰使老者不以筋力爲)
(禮)征途乃(洙曰一作復)侵星(洙曰鮑明遠侵星赴早路畢景逐前儔)得使諸病
入鄙人寡道氣在困無獨立俶裝逐徒旅(鄭曰俶昌六切魯曰顔)
(延年詩改服飭徒旅修可曰張平子思玄賦占旣吉而無悔兮簡元辰而淑裝注俶始也)達曙陵險澁
(洙曰潘正叔世故尚未夷崤函方險澁)寒日出霧遲清江轉山急(唐曰江爲山所)
(激)僕夫行不進駑馬若維縶(鄭曰陟立切趙曰詩縶之維之)汀洲稍
疎散(何曰岸行坦夷也)風景開怏悒空慰所尚懷終非曩遊
集衰顔偶一破勝事難屢挹茫然阮籍徒更灑楊朱
泣(洙曰阮籍常不由徑路而行途窮則哭楊朱泣多歧師曰甫遭窮途至於東西南北了無定居安免掦朱之揮淚邪)
通泉驛南去通泉縣十五里山水作(魯曰地理志通泉縣)
(在梓州東南北三十里去縣十五里有佳山水諺號沈家坑甫至此覧眺愛其山水而有是作)
溪衣行自濕亭午氣始散(洙曰天台賦羲和亭午遊氣高褰)冬温蚊蚋
在人遠鳬鴨亂(高曰行人少也)登頓生曾隂(洙曰江文通日落長沙渚曾隂萬里)
(生)欹傾出高岸驛樓衰柳側縣郭輕煙畔一川何綺
麗(洙曰劉公幹綺麗不可忘〇魯曰所謂沈家坑也)盡日窮壯觀山色遠寂寞江
光夕滋漫傷時愧孔父(修可曰孔子嘆鳳泣麟皆傷時也)去國同王粲
(洙曰王粲字仲宣山陽人避地&KR0878;州後爲魏侍中在荆州日嘗思歸因登樓作賦趙曰王粲漢獻帝西遷西京擾亂乃之荆州依)
(劉表其七哀詩西京亂無象豺虎方遘患復弃中國去遠身適荆蠻〇師曰昔魏王粲去國來依劉表甫去杜鄠而遊蜀豈不同王)
(粲之去國乎)我生苦飄零所歷有嗟嘆
發閬中
前有毒蛇後猛虎溪行盡日無村塢(洙曰時盗賊縱横政役煩重而民不)
(安居也)江風蕭蕭雲拂地山木慘慘天欲雨女病妻憂
歸意速(趙曰此言歸梓州也秋花錦石可玩之物以歸意速不復數之矣)秋花錦石誰復
數别家三月一得書避地何時免愁苦(洙曰賢者避地趙曰公以九)
(月自梓往閬至十二月而復歸梓)
發劉郎浦(鮑曰先主納吴女處也吕温詩云吴蜀成婚此水潯眞珠步障幄黃金誰將一女輕)
(天下欲換劉郎鼎峙心〇鄭曰在荆州〇宋曰浦属浹州甫擬下峽過衡陽有此作)
挂帆早發劉郎浦疾風颯颯昏亭午(夢符曰右按江陵圖經劉郎浦左石)
(首縣浦或作㐲〇趙曰自公安縣欲往岳州所經行之處〇孫曰亭高貌謂日正高也)舟中無日不沙
塵岸上空村盡豺虎(洙曰言多盗賊也趙曰張孟陽云盗賊如豺虎)十日北
風風未回客行歲晚尤相催白頭厭伴漁人宿黃帽
靑鞋歸去來(趙曰雖在江湖厭與漁人爲伴乃欲深藏高隱矣〇沈曰黃帽乃籜冠青鞋乃芒鞋也)
宿鑿石浦
早宿賓從勞仲春江山麗飄風過無時舟檝不敢繫
(洙曰飄暴風也〇趙曰莊子曰泛乎若不繫之舟風而不繫則流蕩矣)回塘澹暮色日没衆星
嘒缺月殊未生(洙曰缺殘也)靑燈死分翳(洙曰青言無光也)窮途
多俊異亂世少恩惠(洙曰以世亂故恩惠少而窮多俊異也趙曰俊異之士在窮途則膏澤不下於)
(民而亂世少蒙其恩惠即非是亂世少恩惠以致俊異之窮舊注非)鄙夫亦放蕩草草頻卒
歲斯文憂患餘聖哲垂彖繫(洙曰聖人作易與民同憂患也其言象皆示於彖繫〇趙)
(曰作易者其有憂患乎師曰分翳半晴也青灯言無光也窮途多俊異言俊異之士多困於窮賤而愚鄙多取冨貴也亂世少恩惠)
(言賦役横出而民不蒙其澤也草草勞皃卒歲謂終歲勤勤斯文憂患餘言彖繫之作在仲尼不遇之日自古文土多因憂患中而)
(作文甫是詩之作盡亦憤懣而有所激耳)
早行
歌哭俱在曉行邁有期程孤舟似昨日聞見同一聲
飛鳥數求食潜魚亦獨驚前王作網罟設法害生成
(洙曰網罟先王所以養民也而後王反以爲業賦斂所以平民也而後世反以害民〇趙曰鳥數出求食所以自飽魚旣潜而猶驚)
(所以求活而小民利之網羅其鳥罟罩其魚害物之生成此公反傷前王之設法也易曰作結繩而爲網罟以佃以漁舊注非)碧
藻非不茂高帆終日征干戈未揖讓崩迫開其情(洙曰)
(以干戈未寧故崩迫而情僞自開趙曰開放此情懷扵終日征行之間師曰歌者爲商旅哭者爲征夫行邁有期程言陸行有)
次空靈岸(鄭曰空靈當作空舲酈元水經湘水縣有空舲峽十道四番志云湘水空舲灘)
沄沄逆素浪(鄭曰沄音雲)落落展清眺幸有舟檝遲得盡
所歷妙空靈霞石峻楓栝(洙曰一作枯〇鄭曰古活切木名)隱奔峭(洙曰)
(奔奔流也峭危峭也〇趙曰謝靈運云徒旅苦奔峭李善注云淮南子曰岸峭者必陀許慎曰陀落也然奔亦落之義)青
春猶無私白日亦偏照(洙曰爲山嶺障閡故偏照也蘇曰陳嬪妃白日照然亦有遍照之處)
可使營吾居終焉託長嘯(師曰逆素浪言遡流也展清眺言去巴蜀之阻漸入寬平之鄉)
(括乃括柏也奔峭奔流峭謂峯峭白日亦偏照言崗峦互爲日所出没甫至此喜其景物佳欲託居焉故曰終焉託長嘯)毒
瘴未足憂兵戈滿邊徼嚮者留遺恨恥爲達人誚廻
帆覬賞延佳處領其要
宿花石戍(鄭曰鄧愼思云在峽州鳳臺子以謂此詩在潭衡之間作謂在巴峽非也十道志潭)
(州湘潭縣北二十里有錦石區疑花石即錦石)
午辭空靈岑夕得花石戍(洙曰空霊在歸州花石戍屬陜州鮑曰唐志潭州長沙有花)
(石戍舊注云峽州妄也〇夢符曰右按歸州圖經空舲峽東西十四里在峽州夷陵縣界山經云江水歷峽東逕宜昌縣之插竈下)
(酈道元曰江之左岸絶崖壁立數百丈飛鳥所不能過棲有一火燼插在崖間望見長數尺父老傳云昔洪水時人泊舟崖側以餘)
(燼揰之至今在焉十道志云歸有空舲峽又有大沱水沱之崖産花紋石土人採爲硯空靈當作空舲)岸䟽開闢
水(洙曰一作山自白狗峽至空靈山花石皆開闢之峽)木雜今古樹地蒸南風盛春
熱西日暮四序本平分氣候何回互茫茫天造間理
亂豈恒數繫舟盤藤輪杖策古樵路罷人不在村(鄭曰)
(罷音疲〇洙曰罷人言民困於征役而罷敝不在村不安居也)野圃泉自注柴扉雖蕪没
農器尚牢固山東殘逆氣吳楚守王度(洙曰安史之亂王命之所及者)
(吴楚蜀而巳〇夢符曰右按春秋左氏傳史倚相誦祈招之詩曰祈招之愔愔式昭德音思我王度式如玉式如金形民之力而無)
(醉飽之心)誰能扣君門下令減征賦(洙曰憫下情不上達也〇趙曰山東之河北也安史)
(之亂唯吴楚知所尊王命故欲扣君門而爲之減征賦也〇師曰開闢水言天地開闢已來有此峽水非禹之所鑿也四時多南風)
(其地春熱宋玉九辨皇天分平四時兮竊獨悲此凛然白露旣下降百草兮俺離披此梧楸四序平分寒暑自有節何此地之氣候)
(差互乎乃知天地造化治亂之理亦無常數也盤藤輪言藤蔓盤結如車輪罷人言民困於賦役逋竄而不安居也下令咸征賦言)
(無人以重斂請於君薄賦以恤民也)
早發
有求常百慮斯文亦吾病以兹朋故多窮老驅馳併
(趙曰以斯文自任衆所共知而朋友故舊之多自是驅馳頻併矣)早行篙師怠席挂風不正
(洙曰席張席以爲帆也風不正不順風)昔人戒垂堂(洙曰謂千金之子坐不垂堂)今則奚
奔命(修可曰傳云一歲七奔命)濤飜黑蛟躍日出黃霞映(洙曰鮑明遠騰)
(沙欎黃霧飜浪揚白鷗)煩促瘴豈侵頽倚睡未醒(洙曰未一作還〇鄭曰醒新佞)
(切)僕夫問盥櫛暮顔(洙曰一作未)&KR0804;靑鏡(鄭曰&KR0804;他典切洙曰暮衰也&KR0804;媿也言)
(暮顔衰醜有媿於對鏡也)隨意簮葛巾仰慙林花盛側聞夜來宼
幸喜囊中淨艱危作遠客干請傷直性(洙曰謂有求於人也)薇
蕨餓首陽(洙曰史記伯夷叔齊不食周粟隱於首陽山下采薇蕨而食之遂至饑死也)粟馬資
歷聘(洙曰六國以粟馬資儀秦使之歷聘)賤子欲適從疑悮此二柄(洙曰二柄謂采)
(薇及歷聘也師曰無求則無慮凡有求者不免有憂文所以明道泥於文者亦吾之病君子以文會友以此故多朋友也煩促瘴)
(豈侵言迫於煩熱豈不爲瘴毒所傷乎頽倚睡未醒爲早行也昔夷齊不食周粟餓于首陽蘇秦張儀資六國以歷聘此二柄者一)
(出一處使人疑悮今甫欲從其一故云賤子欲適從適音的主也)
次晚洲
參錯雲石稠(洙曰參錯雲石互相雜然也)坡陁風濤壯(洙曰坡陁泛濫風浪也趙曰)
(顔延年詩春江壯風濤〇梅曰坡陁高大貌)晚洲適知名(梅曰晚洲非素有名因子美而名彰也)秀
色固異狀(洙曰言其壯不一也)棹經垂猿把身在度鳥上(大觀曰度)
(鳥即鳥飛過洙曰水張而船所經者高也趙曰張所論曰白猿玄豹藏於檽檻何以知其接垂條於千仞則可謂之垂猿矣梁)
(虞騫詩澄潭寫度鳥)擺浪散怢妨危沙折花當(師曰花當乃花根也)羈艱暫
愉悅羸老反惆悵(洙曰暫愉悅次晚洲也反惆悵歎行役也)中原未解兵吾
得終疎放(洙曰兵未解而得疎放以不見用於世也趙曰王傷時之擾攘吾豈得終疎放而不憂懼且流落乎)
入衡州
兵革自久遠興衰看帝王(趙曰兵革不息徒自歲月之久興起其衰微自看帝王之舉耳)
漢儀甚照耀胡馬何猖狂(洙曰猶漢唐法度未墜胡馬之亂乃猖狂爾趙曰光武爲司)
(隷校尉父老見之曰今日復見漢官儀今言唐法度未改故以比之胡馬追言安史之亂)老將一失律清
邊生戰埸(洙曰失律失法律也易曰失律凶)君臣忍瑕垢河岳空金
湯(洙曰言避亂出行城池不守也故空金湯左傳曰國君含垢瑜瑾匿瑕言有所容也金謂金城湯謂湯池故名金湯趙曰傳)
(曰國君含垢言君相初含容姦逆不即誅戮故使河岳之地雖是金城湯池失守而空如之也餘見上)重鎮如割
據(洙曰安史亂後天下裂爲藩鎮賦不上供如割據焉〇趙曰天下節度稍自威重如一方之割據)輕權絕紀
綱軍州體不一(洙曰各自爲政也)寬猛性所將嗟彼苦節士素
於圓鑿方(洙曰九辨云圓鑿而方枘弓吾固知其鉏鋙而難入趙曰苦節指崔瓘也按唐史以士行修謹聞大曆)
(中爲湖南觀察使將使寬㢮不奉法少以禮法繩之)寡妻從爲郡兀者安短墻(趙曰言寡)
(妻平日遭擾自從崔太守爲郡之後如兀足者之安堵墻之下不復驚動也)凋弊惜邦本(洙曰惜民之凋弊也)
哀矜存事常(趙曰言不妄刑罰哀矜其人曾子所謂哀矜而勿喜)旌麾非其任(洙曰言非其人)
(也)府庫實過防(洙曰&KR2719;貯賞也)恕巳獨在此多憂增内傷偏
禆恨酒空卒伍單衣裳(洙曰厚自奉養而不恤軍旅也趙曰瓘之修謹旣如上所云然於是委)
(以旌麾之任則悉其人防於府庫之費而吝於賜予又以禆將卒伍衣食之不継則遂以召亂如下文所云也)元惡迷
是似聚謀洩康莊(夢符曰右按爾雅五逹謂之康六逹謂之莊史記曰開第康莊之衢趙曰元惡指)
(臧玠也以兵殺崔瓘&KR2581;據潭州云聚謀而伐於通衢則公然不顯矣)竟流帳下血大降湖南
殃(洙曰代宗時湖南兵馬使臧玠殺其帥崔瓘主國良因之而反)烈火發中夜高煙燋上蒼
至今分粟帛殺氣吹沅湘(鄭曰沅湘二水名沅在象郡湘即湘江)福善理
顛倒明徵天莽茫(洙曰九歌令沅湘弓無波阮籍曠野奔茫茫趙曰書曰天道福善禍淫又曰明徵)
(定保令以崔帥之謹而被禍則福善之理豈不顚倒明證於天豈不莽茫乎)銷魂避飛鏑累足穿
豺狼隱忍枳棘刺遷延胝研瘡(洙曰言避亂奔走危窘如穿豺狼間行也心痛悼喪)
(乱如忍棘刺手足胝腁而成瘡)遠歸兒侍側猶乳女在旁久客幸脫免
暮年慙激昂(洙曰幸於免患也)蕭條向水陸汨没隨漁商報主
身巳老入朝病見妨悠悠委薄俗鬱鬱回剛腸(洙曰老而不可)
(報王病不可入朝故不免委身薄俗欎欝回剛腸而巳)參錯走洲渚舂容轉林篁(洙曰)
(謝靈運遡流觸驚急臨圻阻參錯〇趙曰礼記善待問者如撞鍾䟽云春謂擊也以爲声之形容言擊鍾每一舂而爲一容然後尽)
(其声也今公借字以言其行之悠悠如鐘声一舂一容未便盡也)片帆在郴岸(洙曰郴地名鄭曰郴丑)
(林切桂陽縣)通郭前衡陽(洙曰衡州也)華表雲鳥埤(鄭曰賓弥切)名園
花草香旗亭壯邑屋烽櫓蟠城隍(趙曰三代世表會旗亭下注市樓也立旗於上)
(故名旗亭巽賦云抗旗亭之嶢薛烽櫓者設烽燧於擼也櫓者城上守禦望樓城隍者城下之壕也)中有古刺
史(洙曰言其愛民蒞事如右之刺史)盛才冠巖廊(趙曰祖出武帝制曰舜游巖廊之上文穎注曰殿下)
(小屋也)扶顚待柱石獨坐飛風霜(趙曰言刺史乃柱石之臣獨坐御史也風霜則御史)
(之任)昨者間瓊樹高談隨羽觴(洙曰公目言得侍御史如間瓊樹然陸士衡四坐咸同志)
(弱觴不可筭高談一何綺蔚若朝霞爛注羽觴謂其置鳥羽於觴以急飲也余曰晉束晢傳武帝問三日曲水之義晢曰昔周公)
(城洛邑因流水以凡酒逸詩云羽觴随波盖言觴輕如鳥羽之飛也原叔謂鳥羽於觴以急飲恐非也)無論再繾
綣巳是安蒼黃劇孟七國畏(洙曰前漢游俠傳劇孟以俠顕吴楚反時條侯爲太尉乘)
(傳東討至河南得劇孟喜曰吴楚㪯大事而不求劇孟吾知其無能巳天下騷動大將軍得之若爲一敵國云)馬卿四
賦良(朱曰司馬相如字長卿有子虚上林賦哀二世賦大人賦並載漢史傳)門闌蘇生在(洙曰蘇生)
(侍御渙)勇銳白起強問罪冨形勢凱歌懸否臧(洙曰末章皆美)
(刺史也趙曰劇白馬卿以比刺史白起以比蘇渙公自注蘇生侍御涣則渙在崔公潩之幕而其人勇銳故用白起以比其爲將)
(公於未章自注云聞崔侍潩乞師于洪府帥巳至袁州比此所謂問罪凱歌者乎冨形勢則以兵之形勢精強也)氛埃
期必掃蚊蚋焉能當(趙曰氛埃蚊蚋以比臧玠也)橘(洙曰一作繘)井舊地
宅仙山引舟航(洙曰見橘井尚高褰注見蓬莱如可到注趙曰橘井在郴州神仙傳蘇耽將仙謂其母)
(曰以庭前橘葉神使病者以井水服病即愈仙山則指言蘇仙所仙之山水經所載耽既仙之後乘白馬而返其所鑿井處世謂馬)
(嶺山公謀欲往郴故云引舟航也)此行厭暑雨厥土聞清涼(洙曰言親刺史之德而亡)
(炎暑趙曰此指言郴州矣公詩意曰郴州頗涼冷橘井尚淒清舊注所引却是衡州又無比德之意)諸舅剖符
近(洙曰言諸舅皆作郡趙曰公詩每以崔姓爲舅豈剖符爲刺史乃崔侍御潩者乎)開緘書扎光蘋
蘩命屢及磊落字百行江揔外家養(洙曰陳書江揔字揔持七歲而孤依)
(于外氏聦敏有至性舅吴平光侯蕭動名重當時多所鍾愛常謂揔曰尔操行殊異神彩英秀後之知名當出吾右)謝安
乘興長(洙曰謝安寓居會稽出則漁弋山水入則言詠屬文无處世意常往臨安山坐石室臨濬谷悠然嘆曰此亦伯)
(夷何遠又與孫綽等汎海吟嘯自若放情丘壑每遊賞必常以妓女從也)下流匪珠玉擇木羞鸞
凰(洙曰下流自言也言巳非珍異然得所託也趙曰公自謙其爲人特下流耳非是珠玉之珍也傳曰窮猿投林豈暇擇木公)
(之意自謙其不暇擇木非若鵉凰非梧桐不栖故羞鵉凰也)我師嵇叔夜(洙曰恬静寡欲含垢匿瑕也〇)
(趙曰公自言其放曠嬾散如嵆康)世賢張子房(洙曰波掾張勸〇趙曰公自有注以美張勸也)柴荆
旣樂土(趙曰言柳州也)鵬路觀翶翔(洙曰寄㞐樂土當日觀刺史爲朝廷拔用也〇趙曰觀則所以)
(指衡州刺史矣鵬路莊子云九五里者也)
聶耒陽以僕阻水書致酒肉療飢荒江詩得
代懷興盡本韻至縣呈聶令陸路去方田驛
四十里舟行一日時屬江漲泊于方田(鄭曰耒陽衡州)
(屬縣)
耒陽馳尺素見訪荒江眇義士列女家風流吾賢紹
(洙曰尺素書也史刺客傳聶政殺韓相自死其姊罌伏尸哭極哀死政之旁晉楚齊衛聞之皆曰非獨政能也乃其姊亦烈女也)
昨見狄相孫許公人倫表前期翰林後屈跡縣邑小
(洙曰言聶之才宜在翰苑而反屈跡縣邑趙曰蔡伯世本前期作前朝其說是豈聶之父或祖嘗任翰林之職乎)知我
礙湍濤半旬獲浩溔(趙曰溔以沼切大水貌也謝靈運山居賦吐泉之浩溔)麾下殺
元戎湖邊有飛旐(洙曰潭州臧玠殺其帥崔瓘子美避亂而往衡州故也飛旐素旐也庾公上武昌出)
(石頭百姓看於岸上歌曰庾公上武昌翩翩如飛鳥庾公還楊州白馬引素旐素旐乃庾尋亡也趙曰即臧玠殺衛瓘也舊注所)
(引庾公事非飛旐字所出潘安賦飛旐飜以啓路)孤舟增鬱鬱僻路殊悄悄側
驚猿猱捷仰羡鸛鶴矯禮過宰肥羊愁當置清醥(洙曰)
(張平子欎欝不得志詩憂心悄悄蜀都賦猿狖騰希而競捷又置酒高堂觴以醥淸曹子建烹羊宰肥牛言聶以肥羊清醰乃見於)
(禮也〇鄭曰醥普沼切酒清曰醥修可曰曹子建七啓云乃有春醥酒康狄所營揚雄酒賦云其味有宜城醪醲蒼梧醥清酒也)
(妙切青匹色揚雄酒賦云蒼梧醥清詩曰旣有肥牡以速諸舅禮過宰肥羊言聶令待遇之厚也唐蒙通夜郎徵發巴蜀吏卒巴蜀)
(大驚上聞之使司馬相如作檄以責唐蒙因喻巴蜀人秦符白起破趙四十餘萬軍悉坑之甫意謂臧玠之徒不可以言喻之宜若)
(趙卒坑之故云與在北坑趙郴岸靜論衡州無恙長沙優指玠之亂崔潩乞師于洪府師巳至袁州北揚子彬將士又自澧州逹長)
(沙故甫得以開顔而喜叛徒見擒也)
分門集註杜工部詩卷第十一
