(曰杜言儒冠栖栖不偶於世不如世胄綺紈飽食終身〇師曰杜甫生於睿宗先天元年死於代宗大曆五年年五十有九歷睿宗)
(玄宗肅宗代宗凡四朝也天寶十三年獻三賦玄宗命宰相試以文章授河西尉不行天寶十四年安禄山亂甫挈家避亂郟州䧟)
(賊中肅宗至德二載脫身歸鳳翔府上謁肅宗肅宗授以左拾遺當是時房琯以宰相緫兵與賊戰琯儒者用春秋車戰之法爲賊)
(所敗由是得罪甫上䟽論琯不宜廢肅宗怒貶甫爲華州司功甫旣不得志聞李白在山東將爲山東之遊遂作此詩辭韋左丞明)
(巳無罪而去觀甫嘗有憶李白詩之句何時一樽酒重與細論文蓋謂此行爲尋李白故也紈袴貴遊子弟之服餓之義有二絶粒)
(曰餓不食禄亦曰餓若伯夷叔齊餓于首陽采薇而食不食周禄正此餓也當禄山之亂武夫悍卒皆以軍功取封侯其子弟從自襁)
(褓至于老死誰有不食禄者獨文儒之士不能擐甲出戰皆寂寥不見用以此誤身者多矣甫嘗有詩曰儒衣山鳥怪蓋軍興之際)
(山鳥見儒衣猶且怪駭甫於此時唯以文儒爲務得不誤身乎蓋嘆武夫得志傷吾道之不用也)丈人試靜聽
賤子請具陳(洙曰易師貞丈人吉注丈人嚴莊之稱也應璩百一詩避席跪自陳賤子實玄虚鮑昭東武吟主人)
(且勿喧賤子歌一言〇趙曰吴越春秋載伍子胥謂漁父曰性命屬天今屬丈人此乃杜公呼爲丈人者矣具陳見蜀志許靖與曹)
(公書有云豈可具陳而世有託名東坡事實輒云毛遂有言賤子一一具陳之以爲渾語却不引出何書其全秩引類皆如此非特)
(浼吾杜公又浼蘇公而罔無識眞大難之厄學者之不幸也師曰丈人尊長之稱指韋丈也賤子謙辭甫自稱也甫欲韋又静聽)
(故具陳其所以不遇之意)甫昔少年日(洙曰少一作妙賈誼洛陽年少〇定功曰沈休文别范安成云平生)
(少年日)早充觀國賓(洙曰易觀國之光利用賓于王〇彦輔曰杜嘗策名薦書也〇師曰甫天寶十三年)
(獻三賦召試文章故云云)讀書破萬卷下筆如有神(洙曰魏文帝典論云傅武仲下筆不能自)
(休孔文舉表性與道合思若有神吳質曰摛藻下筆鸞龍之文奮矣〇蘇曰仲舒荅策下筆疑有神助〇趙曰梁孝元帝之敗焚圖)
(書十四萬卷曰讀書萬卷猶有今日故焚之中着一破字則字着力而新竒矣)賦料揚雄敵(蘇曰司馬長卿賦時)
(人皆稱典而麗雖詩人之作不能多也揚子雲曰長卿之賦不似從人間來其神化所至即子雲學長卿爲賦故雅推服〇趙曰雄)
(傳曰顧嘗好辭賦每擬相如故公於賦則言敵揚雄)詩看子建親(洙曰左太冲詠史詩曰弱冠弄柔翰卓犖觀群)
(書著論准過秦作賦擬子虚又詩言論准宣尼辭賦擬相如揚雄有長楊甘泉等賦子建曹植也〇黃曰曹植字子建封陳思王善)
(屬文著洛神賦責躬公讌等詩後人謂天下才共一石子建獨得八㪷〇趙曰鍾嶸爲詩品其品子建詩云植詩原出於國風氣骨)
(高竒辭彩華茂超越今古卓爾不羣故公於詩言親子建也親字親近之親親子建者言與之近也〇彦輔曰杜於詩賦盖以二人)
(爲凖)李邕求識面(洙曰李邕見文苑傳廣陵江都人父善嘗注文選邕少知名長安李嶠等薦邕詞高行直堪爲)
(諫官由是召拜左拾遺玄宗東封獻賦稱旨能文養士賈生信陵之流後進不識京洛阡陌聚觀以爲古人或傳眉目有異衣冠望)
(風尋訪門巷又中使臨問索其新文性豪侈不護細行尢長碑頌中朝衣冠多持金帛往求其文修可曰識面字如北史齊神武)
(自太原來朝見宋遊道曰常聞其名今日始識其面)王翰願卜隣(洙曰卜一作爲唐文苑傳王翰并州晉陽人少)
(豪蕩不羈櫪有名馬家有妓樂翰發言立意自比侯王日聚英豪從禽擊鼔恣爲歡賞文士祖詠杜華嘗在座趙曰李邕王翰唐)
(文苑一時之文人也以李邕而有識面之求以王翰而有卜隣之願則公之名重於時可知〇彦輔曰左傳曰惟鄰是卜〇師曰破)
(萬卷謂識破其理如中庸曰君子之道語大天下莫能載語小天下莫能破大抵人誰不讀書識破其理者寡矣故孔子曰默而識)
(之甫旣識破萬卷之理縱横妙用無施不可故下筆之際如有神異漢揚雄嘗作甘泉等賦魏曹子建其兄常欲殺之子建七步成)
(詩曰煑豆燃豆箕豆向釡中泣本是同根生相煎何太急甫以揚雄之賦與巳相敵體以子建之詩但親近於已是甫以詩才自負)
(謂子建所不若也唐李邕有才名後進想慕求識其面以至道塗聚觀傳其眉目有異唐王翰文士也杜華嘗與遊從華母崔氏云)
(吾聞孟母三徙吾今欲卜居使汝與王翰爲隣蓋愛其才故也甫以文章知名當世士大夫皆想慕之故以李邕王翰自比)自
謂頗挺出(洙曰出一作生〇彦輔曰一作特)立登要路津(洙曰古詩何不策高足先據要)
(路津)致君堯舜上再使風俗淳(洙曰伊尹致君堯舜又魏杜恕舉明主於唐虞之上修可曰)
(魏應璩與從弟君胄書云思致於有虞)此意竟蕭條行謌非隱淪(洙曰前漢朱買臣家)
(貧好讀書不治産業艾薪樵賣以給食擔束薪行且誦書其妻亦負戴相隨數止買臣母歌謳道中買臣益疾歌妻羞之求去恚怒)
(曰如公等餓死溝中耳何能冨貴買臣不能留即聽去其後買臣獨行歌道中負薪墓間宋顔延年詠嵇中散詩曰立俗遷流議尋)
(山結隱淪謝眺敬亭詩隱淪旣巳託鮑昭詩孤賤長隱淪謝靈運旣枉隱淪客〇趙曰列子載林類年且百歲拾穗行歌張湛註云)
(古之隱者也舊却引朱買臣行歌道中負薪乃窮困悲歌耳與非隱淪之義不相接隱淪字出桓譚新論曰天下神人五一曰神仙)
(二曰隱淪〇師曰揆者特也路與津者衝要之所乃人物輻湊之地以譬則逹官也官有清有要淸而不要則无懽要而不淸則拘)
(於俗旣淸且要乃爲美官甫方召試文章以淸要自期必謂時出登于要路津豈期授以河西尉故此意寥寂不獲致君與澤民也)
(隱淪者隱逸之士也甫旣不見大用辭河西尉又不能隱居林下其貧賤如朱買臣負薪行歌於路必爲隱淪之徒所非議矣昔孔子)
(不遇見非於長沮桀溺晨門荷蓧之徒亦若此爾)騎驢三十載(洙曰任昉詩結歡三十載生死一交情陶潜閑)
(居三十載〇彦輔曰後漢獨行傳向相或騎驢入市乞丐於人杜自言不遇蓋一世矣定功曰後漢李尤有騎驢馳村狐兔驚走)
旅食京華春(定功曰言貧困騎驢三十載矣而畢竟乃旅食長安此自傷之意耳魏文帝與吳質書旅食南館耳)
(〇彦輔曰郭璞詩曰京華豪俠窟)朝扣冨兒門(鄭曰朝陟遙切早也下去苟切擊也又苦侯切義同趙曰鮑)
(昭詩結交多貴門山入冨兒鄰是也)暮隨肥馬塵殘杯與冷炙(洙曰顔氏家訓云礼曰君子无)
(故不徹琴瑟古來名士多所愛好者梁初衣冠子孫不知琴瑟大同以未斯風頓盡然而此樂音雅致有深味哉今世曲解雖變於)
(古猶足以暢神情也唯不可令有稱譽見役勲貴處之下座以取殘杯冷炙辱戴安道猶遭之况爾曹乎蘇曰吴起嘗嘆曰丈夫)
(兒事未濟甘晦休山林焉能逐浮薄子苟冷炙殘杯焉)到處潜悲辛(修可曰鮑昭野鶴賦對鍾鼓之悲辛)
(師曰驢賤者所乘也得志則乘高車大馬貧賤則跨驢而巳昔李白以文章待詔翰林後放逸不撿遂流落不用嘗爲華隂令所)
(辱令致對云曾遇龍巾拭吐御手調羹天子殿前尚與吾走馬華隂縣裏不許我騎驢初貴故走馬後貧賤故出騎驢甫旣辭河西)
(尉貧在京師自未獻賦之前迨今凡三十年矣獻賦時年四十三京華者言京師乃繁華之地當春月貴遊相追逐繁絃脆管无處)
(不有甫獨旅食于此其寂寞可知故朝扣冨兒門拯刺求見暮則隨其後塵爲當朝士夫所薄如此殘杯謂甕之餘者香巳埋歇柔肉)
(曰炙冷炙謂宿炙也甫旣貧賤糊口京師貴遊薄之惟待我以殘杯與冷炙深使人暗地抱辛酸也)主人頃見徵
(彦輔曰漢雜事宣帝蔣蒲與子方召見徵)歘然欲求伸(洙曰易曰尺蠖之屈以求伸)靑冥却垂
翅(蘇曰李斯曰丈夫兒提筆鼓吻取冨貴易若舉杯何靑冥之翮與鷃共垂翅乎〇修可曰祖出屈原悲回風云據靑冥而攄虹)
(王逸九思玄鶴兮高飛增逝兮青冥注靑冥雲也〇洙曰後漢馮異傳始雖垂翅終能奮翼龜池)蹭蹬無縱鱗
(洙曰王褒聖主得賢臣頌曰沛乎若巨魚縱大壑海賦蹭蹬窮波失勢貌)甚媿丈人厚甚知丈人
眞(洙曰易卦注丈人莊嚴〇趙曰厚言其相待之厚如後漢云所以慰藉之甚厚真言其懷抱之真盖如莊子其爲人也真)每
於百寮上(尹曰史相國位諸侯王百寮之上)猥誦佳句新(洙曰杜詩云爲人性癖躭佳句語不)
(驚人死不休〇修可曰按南史謝惠連傳族兄靈運嘉賞之云每有篇章對惠連輒得佳語趙曰誦佳句於同寮是時公巳召試)
(賜官也彦輔曰佳句公自謂也)竊效貢公喜(洙曰貢公貢禹也前漢王吉傳吉字子陽與貢禹爲友世稱王)
(陽在位貢禹彈冠言其取舍同也師古曰彈冠者且入仕也〇修可曰劉孝標廣絶交論曰王陽登而貢公喜〇趙曰舊所引雖是)
(然无喜字亦不謂之貢公此乃劉孝標廣絶交論王陽登而貢公喜是也)難甘原憲貧(洙曰仲足弟子傳原憲在)
(草澤中子貢相衛而結駟連騎排藜藿入窮閻過謝原憲攝敝衣冠見子貢子貢恥之曰夫子豈病乎原憲曰吾聞之无財者謂之)
(貧學道而不能行謂之病若憲貧也非病也子貢慙而不懌而去終身恥其言之過也)焉能心怏怏(鄭曰怏於)
(亮切不足也〇洙曰韓信傳信知漢王畏惡能其稱疾不朝由此怨望居常怏怏羞與絳灌等列師古曰怏怏志不滿周亞夫傳)
(此怏怏非少主臣也〇趙曰心怏怏出吳越春秋吳王僚之母謂王曰公子光心氣怏怏常有愧恨之色舊却引韓信周亞夫鞅鞅)
(字又不連心字非公本意所引用耳)秪是走踆踆(鄭曰踆也倫反洙曰踆踆行走貌張平子西京賦犬踆踆)
今欲東入海(洙曰語曰乘桴浮于海又曰少師陽擊磬襄入于海也趙曰此詩人欲去之意造語如此非真有)
(東海之役也)即將西去秦(洙曰李斯上秦始皇書今乃却賓客以弃諸侯使天下之士退而不敢西向褁足不)
(入秦此所謂藉寇兵而齎盗粮〇沈曰秦州君西戎地春秋時爲秦國後并天下爲隴西郡〇彦輔曰此蓋子美欲去京師由梁齊)
(也)尚憐終南山(洙曰周庾信有駕幸終南山詩地理志稱扶風武功縣東有大山古文以爲終南昭四年左傳)
(曰荆山中南九州之險是周地之名山〇鄭曰福地記云其山東接驪山太華西連大向隴山北去長安八十里南入楚塞連蜀東)
(西數百里亦曰中南)回首淸渭濱(洙曰吕望垂釣於渭水得玉璜遂爲帝師〇修可曰潘安仁西征賦言長安之)
(境曰南有玄霸素滻北有清渭濁涇故公凡言渭必曰清渭言涇必曰濁涇皆用此矣彦輔曰孔子去魯遲遲其行孟子三宿而)
(後出畫此可以見子美之志)常擬報一飯(洙曰史記范雎傳睢爲將軍於是散家財物盡以報所嘗困戹者一)
(飯之恩必償睚眦之怨必報李固傳切感古人一飯之報注謂靈輒也孔融一飯之惠必報)况懷辭大臣(趙曰)
(以一飯之恩嘗欲如靈輒之報宣子況大臣相知不獨一飯耳其去之懷爲如何)白鷗波浩蕩(洙曰波一作没)
(鄭曰蕩徒朗切蘇曰波乃没字也古詩云没白鷗之浩蕩若作波字乃上下句不相符信没字耳宋敏求云鷗不善没改作波)
(殊不知鷗之滅没於煙波間最爲自然善舊本作没禽經云鳬善浮鷗善没當以没字爲是)萬里誰能馴(鄭曰)
(馴松倫切洙曰顔延年詠嵇中散詩曰鸞翮有時鍛龍性誰能馴離騷曰怨靈脩之浩蕩鮑昭詩翻浪揚白鷗謝眺詩浩蕩别親)
(知潘岳河陽詩洪流何浩蕩〇夢符曰右按列子海上之人好鷗鳥者每旦之海上從鷗鳥游其父曰吾聞鷗鳥皆從汝遊汝取來)
(吾玩之明日之海上鷗鳥舞而不下也〇趙曰浩蕩雖本水而不必專言水或取流放之貌如離騷云怨靈脩之浩蕩或取曠遠之)
(貌如楚辭曰志浩蕩而傷懷是也世間本多作波字東坡定作没字言鷗滅没於煙波間而浩蕩遠去尤有義理而宋敏求謂鷗不)
(解没則波字便覺一篇神氣索然也范淑衷甫云世有師曠禽經之書其中曰鳬善浮鷗善没則没字却是沉没之没即與前說又)
(相反矣〇彦輔曰按唐末有周後人翊聖者撰摭言乃以杜此篇與莫相疑行謂之自負嗚呼若人者曷足以語杜詩哉韓退之云)
(尚何自負之有如殘杯冷炙之謂歟故老子曰不笑不足以爲道又曰下士聞道大笑之不當曰李杜文章在光熖萬丈長不知群)
(愚兒何用故謗傷蚍蜉撼大樹可笑不自量余以退之爲知言師曰主上謂肅宗也至德二載肅宗見徵徵召也召授左拾遺歘)
(即倏忽歘然如屈蠖久蟄志欲求伸甫當此時謂得所施爲遂上䟽論房琯事不期貶華州司功故云青冥却垂翅蹭蹬無縱鱗青)
(冥天也蹭蹬失勢之貌青天可以飛騰今反垂翅巨魚可以縱壑今反蹭蹬蓋傷其得罪也唯韋丈與甫相厚善而知甫爲人眞率)
(故及于此韋丈愛甫蓋重其詩才每於百寮之上謂於宰相前常稱誦其佳句故有拾遺之擢當此時喜得韋丈推引故效貢公之)
(喜得王陽在位也今乃復見貶黜貧賤又如原憲誠使人所難甘矣雖然如是亦安能怏怏於朝廷秖是不免奔走託食於他鄕也)
(韓信旣謫爲淮隂侯常怏怏不樂意在怨君甫則不然踆踆奔走之狀山東憑海之郡唐都長安長安即秦地甫欲適山故云東入)
(海秦地在西甫旣適東必離去于西秦故云西去秦終南山與渭水皆秦地山水甫將東入海尚眷眷於終南清渭者不忍弃君而)
(去也自古忠臣身在畎畒心不忘君一飯之恩猶擬報之矧夫身爲拾遺巳嘗食人之禄其忍遽忘于君詩家獨推重杜詩蓋取其)
(不忘君之意也大臣謂左丞也左丞與甫厚善其判别之情得無懷思乎雖然如是甫之無官守言責其進退綽綽然有餘𥙿真若)
(鷗在浩蕩之波去來自得誰能馴狎哉浩蕩廣大之貌王荆公嘗以波字爲没字其謬甚也鷗善浮没何必獨言没耶如前輩諸公)
(因舉杜詩身輕一鳥過之句坐間皆忘過字因共𥙷之或言下或言疾竟不似過字之爲渾成也則知没浩蕩亦不如波浩蕩之自然)
上韋左相二十韻(彦輔曰按韋見素傳見素嘗爲左丞相子倜鄂位至給事中孫顗爲)
(尚書左丞也〇鮑曰韋見素襲父爵彭城郡公十三載拜武部尚書從帝入蜀詔兼左相)
鳳曆軒轅紀(洙曰昭十七年傳郯子來朝公與之宴昭子問焉曰少皡氏鳥名官何也郯子曰吾祖也我高祖少)
(皡摯之立也鳳鳥適至故紀於鳥爲鳥師而鳥名鳳鳥氏曆正也注鳳鳥知天時故以名曆正之官史記曰黃帝名軒轅)龍
飛四十春(洙曰自玄宗即位至天寶十一載四十年十三載見素爲武部尚書同中書門下平章事龍飛玄宗即位)
(也〇沈存中曰文章自應律度未嘗以音韻爲主詩第二字側入謂之正格如子美此二句皆二字平入謂之偏格如唐名軰詩多)
(用正格子美詩用偏格者十無二三)八荒開壽域(洙曰荒大也八方也歐民庶於仁壽之域〇昱曰列子仲尼篇)
(遠在八荒之外前漢王吉䟽願陛下與大臣述舊禮明王制歐一世之民躋之仁壽之域)一氣轉洪鈞(洙曰)
(張茂先荅何劭詩洪鈞陶萬類)霖雨思賢佐(洙曰高宗命傅說曰若歲大旱用汝作霖雨)丹青憶
老臣(洙曰趙充國傳充國以功德與霍光等列畫未央宫成帝時西羌嘗有警上思將帥之臣追美充國廼召揚雄即充國圖)
(像而頌之後漢胡廣傳靈帝思感舊臣乃圖畫廣及太尉黃瓊於省内詔議郎蔡邕爲其頌云〇孝祥曰韋相公之先人遺風餘烈)
(至今稱之故云丹青憶老臣)應圖求駿馬(洙曰梅福傳欲以三代之法取當世之士猶以伯樂之圖求騏驥於)
(市而不可得亦巳明矣馬援好騎善别名馬於交趾得駱越銅鼓乃鑄爲馬式還上之馬高三尺五寸有詔置於宣德殿下以爲名)
(馬式焉趙曰此言見素以材見用也魏曹植獻文帝馬表曰臣於先帝世得天宛紫騂一匹形法應圖舊注引梅福傳非干此也)
驚代得騏驎(洙曰張揖注相如賦雄曰騏雌曰驎其狀麋身牛尾狼蹄一角)沙汰江河濁(鄭曰)
(汰他蓋切洙曰言爲吏部日也北史新雄爲尚書郎會沙汰郎官雄與羊琛等八人俱見留)調和鼎鼐新(鄭曰)
(鼐曩宰切〇洙曰言爲相也說命若作和羹用汝爲塩梅釋器云鼎絶大者謂之曰鼐)韋賢初相漢(洙曰韋賢)
(字長孺授昭帝詩宣帝本始三年代蔡義爲丞相)范叔巳歸秦(洙曰史記范雎字叔更名姓曰張禄王稽載入)
(秦昭王大說拜雎爲客卿封應侯相秦)盛業今如此傳經固絶倫(洙曰韋賢兼通禮尚書少子玄)
(成復以明經仕至丞相故鄒魯諺曰遺子黃金滿籝不如一經)豫樟深出地滄海闊無津(洙曰)
(豫樟木良材也滄海百谷之所歸其淵不可津涯)北斗司喉舌(洙曰李固傳陛下之有尚書猶天之有北斗也)
(北斗爲天之喉舌尚書亦爲陛下喉舌斗斟酌元氣運于四時尚書出納王命)東方領搢紳(鄭曰搢即刃切洙)
(曰郊祀志搢紳者弗道李竒曰搢紳插笏於紳紳大帶也臣瓚曰縉赤白也紳大帶也左氏傳有縉雲氏師古曰李云搢紳是也字)
(本作搢插笏於大帶之間與革之間耳非插於大帶也或作薦紳者亦謂薦笏於紳帶之間其義同相如曰搢紳先生之徒也)持
衡留藻鑒聽履上星辰(洙曰公時兼兵部尚書故云聽履上星辰鄭崇哀帝時爲尚書僕射數求)
(見諫爭上納用之每見曳革履上笑曰我識鄭尚書履聲趙曰見素爲吏部侍郎平判皆誦於口銓選平允人多德之上星辰以)
(言其親帝之旁猶言上雲霄矣)獨步才超古(昱曰魏志王&KR1662;字仲宣山陽高平人曹植與楊修書曰今世作者可)
(略而言若仲宣獨步於漢南彦輔曰任昉曰勲遂超古)餘波德照隣(洙曰一云餘隂照北鄰余曰左傳僖公)
(三十三年波及晉國君之餘也〇逸曰語德不孤必有隣)聦明過管輅(鄭曰輅魯故切洙曰魏志方伎傳管輅)
(字公明喜仰視星辰常云家雞野鵠猶尚知時況於人乎琅瑘太守單子春語衆人曰此年少盛有才器聽其言論近似司馬天子)
(游獵之賦何其磊落雄壯英神巳茂必能明天文地理變化之數不徒有其言也於是發聲徐州號之神童)尺牘倒
陳遵(洙曰前漢游俠傳遵字孟公略涉傳記瞻於文辭惟善書與人尺牘主皆藏去以爲榮倒猶傾服也)豈是
池中物(洙曰吳志周瑜傳晉書劉元海傳並云蛟龍得雲雨非復池中物)由來席上珍(無巳曰礼)
(儒行儒有席上之珍以待聘)廟堂知至理風俗盡還淳(魯曰此言宰相之能事畢矣)才
傑俱登用愚蒙但隱淪(趙曰公自謂也)長卿多病久(鄭曰長展兩切洙曰司)
(馬相如字長鄕嘗有消渴病與卓氏婚饒於財故其事宦未嘗肯與公卿國家之事常稱疾間居不慕官爵)子夏索
居貧(鄭曰索昔各反〇趙曰公以二人自比也司馬相如常有消渴病子夏離群索居索居蕭索也)回首驅
流俗(余曰孟子曰同乎流俗)生涯似衆人(余曰莊子養生主篇其生也有涯)巫咸不
可問(洙曰列子有神巫自齊來命曰季咸知人生死存亡禍福壽夭期以歲月卒爲壷丘子所困)鄒魯莫
容身(洙曰莊子盗跖篇孔子再逐於魯削跡於衛窮於齊圍於陳蔡不容身於天下者豈足貴耶)感激時
將晚蒼茫興有神(鄭曰興許應切〇趙曰蒼茫荒寂之貌公處荒寂之間而興有神則感激所致不覺)
(如神也)爲公歌此曲涕淚在衣巾(師曰曆所以推日月星辰之數鳳知天時故軒轅以)
(名曆官所謂鳥官者如此之類易飛龍在天大人造也龍以喻君考之鳳曆玄宗即位至天寶十一載巳經四十年見素時爲尚書)
(同門下平章載調和一元之氣運轉洪鈞以陶成萬物遂使八方荒遠之民咸躋于仁壽之域霖兩思賢佐丹靑憶老臣謂見素之)
(父湊遺風餘烈至今人思之故有是句應圖求駿馬謂像父而求其子果得見素之賢也沙汰江河濁言公爲相得以進退百官奬)
(清廉而去貪濁也昔韋賢父子皆以經術相継爲漢相今見素父子亦然故下文又云傳經固絶倫范叔遭困戹變名姓曰張禄來)
(歸秦秦相之湊初仕隋後歸唐故云范叔巳歸秦豫樟深出地滄海闊无津言見素本盛族根本淵源之高大也見素從玄宗入蜀)
(兼左相天寶中爲兵部尚書故云北斗司喉舌聽履上星辰天寶五載爲吏部侍郎銓序平允故云持衡留藻鑒天寶十五載是年)
(八月肅宗立改元至德十月丙申有星犯昴見素言於肅宗曰昴者胡也禄山將死帝曰日月可知乎見素曰福應在德禍應在刑)
(昴金忌火行當火位昴之昏乃其時也及禄山死日月皆不差管輅善天文地理今見素所言如此故曰聦明至管輅東方朔爲縉)
(紳領䄂或云康王之誥太保率西方諸侯入應門左畢公率東方諸侯入應門右時公爲相率百官故云領縉紳愚蒙但隱淪甫自)
(謂病肺不堪求仕但隱居淪晦而已非若公之才傑登用于廟堂能使風俗追還淳古之治驅流俗言與流俗驅馳不能擺脫俗累)
(生涯似衆人言貧與編戶等也巫咸善知人貴賤壽夭甫雖貧賤多病猶能安於分命莫肯扣問斯人而有覬覦之心也甫自言東)
(西南北人故有比於夫子之不容于世也時將晚傷衰老也蒼茫曠遠貌言興之超逸)
贈韋左丞文濟(鮑曰唐韋濟嗣立子天寶中爲尚書左丞)
左轄頻虚位(洙曰晉天文志轄星傅軫兩旁主王侯左轄爲王者同姓右轄爲異姓詩節南山尹氏太師維周之)
(氐義云氐作挃轄之挃言尹氏作太師之官爲周之挃轄也〇修可曰按唐史典云左右丞掌管轄省事糾舉憲章又舊唐史劉洎)
(上䟽曰尚書萬機寔爲政本是以二丞方於管轄八座比於文昌故左丞爲左轄)今年得舊儒(趙曰皆以)
(紀韋丈也魏晉以來左丞得彈奏八座故傅咸云斯乃皇朝之司直天臺之管轄後人用左轄義起於此舊注引晉天文志以爲星)
(名非是)相門韋氏在經術漢臣須(洙曰漢韋賢及子玄成父子皆以經術爲相)時
議歸前列天倫恨莫俱(洙曰天倫兄弟也穀梁兄弟天倫也趙曰指濟兄弟是前輩爲時)
(議所歸)鴒原荒宿草(洙曰棠棣脊鴒在原兄弟急難注脊鴒雝渠也飛則鳴行則搖不能自舍耳箋云雝)
(渠水鳥而今在原失其常處則鳴求其類天性也猶兄弟之於急難檀弓曾子曰朋友之墓有宿草而不哭注宿草謂陳根也〇趙)
(曰惜其一亡至於宿草巳荒)鳳沼接亨衢(洙曰晉荀勖守尚書令勗久在中書專管機事及失之甚罔然悵恨)
(或有賀之者曰奪我鳳凰池諸君賀我耶〇趙曰濟由左丞可以接鳳池亨衢又美其爲中書之貴師曰此句言累世爲尚書也)
有客雖安命(洙曰莊子無可柰何而安之若命也〇趙曰公自言也)衰容豈壯夫(洙曰)
(謂以窮逹而肥癯非壯夫也趙曰此足以慰榛蕪)家人憂几杖(洙曰几老者所憑杖老者所扶持也家人憂其)
(老也故借言几杖礼大夫致仕則必賜之几杖)甲子混泥途(洙曰襄三十年傳晉悼夫人食輿人之城𣏌者絳縣)
(人或年長矣无子而往與於食有與疑年使之年曰臣小人也不知紀年臣生之歲正月甲子朔四百有四十五甲子矣其季於今)
(三之一也吏走問諸朝趙孟召之而謝過焉曰武不才任君之大事以晉國之多虞不能用吾子使吾子辱在泥途久矣乃武之罪)
(也敢謝不才遂仕之)不謂矜餘力還來謁大巫(洙曰吳志張紘傳陳琳荅紘書曰小巫見於大)
(巫神氣盡矣)歲寒仍顧遇(洙曰以顧遇之礼不改故云歲寒論語歲寒然後知松栢之後凋也)日暮
且踟蹰(洙曰日暮謂暮齒也漢書日暮途遠)老驥思千里(洙曰魏武樂府云老驥伏攊志在千里)飢
鷹待一呼(洙曰魏志陳登謂吕布曰曹公言待將軍譬如養鷹然飢則爲用飽則揚去蘇曰楚人云飢如鷹待此)
(一呼事見吕氏春秋)君能微感激亦足慰榛蕪(洙曰明本一云折骨效區區〇趙曰此又不能)
(無所求也〇師曰有客甫自謂吳志張紘見楠榴枕愛其文爲作賦陳琳見之以示人曰此吾卿張子綱所作也後紘見琳作武庫)
(賦應機論與琳書深歎善之琳荅曰自僕在河北與天下隔此間率少於文章易爲雄伯故使僕受此過差之譚非其實也今景興)
(在此足下與子布在彼所謂小巫見大巫神氣盡矣大巫以比韋濟踟蹰言眷慕於韋不忍去也老驥飢鷹皆甫自喻甫於前詩云)
(猥誦佳句新是韋知甫者也故此詩有意於韋之薦拔故末章云君能微感激亦足慰榛蕪)
遣悶奉呈嚴公二十韻(蘇曰嚴武在蜀對客多騁筆札甫醉曰不謂嚴挺之)
(有此兒武怒甫徐曰我乃杜審言孫擬捋虎鬚𡭗合坐大笑彌縫之武曰與公等言何至上及祖考乎深)
(銜之甫歸草堂遂有遣悶詩)
白水魚竿客淸秋鶴髮翁(洙曰鮐背鶴髮言老也〇趙曰鶴髮老者之相庾信作賦子老)
(矣鶴髮雞皮蓬頭歷齒)胡爲來幕下秪合在舟中(洙曰言體性疎散止可與漁樵爲偶不當)
(爲幕客也)黃卷真如律(趙曰自不是黃卷聖賢之義意其以黃紙所寫之法令合如何之内故云真如律〇大臨)
(曰言詩書以礼法繩人)靑袍也自公(洙曰詩自公退食〇大臨曰言不卑小官也)老妻憂坐
痺(鄭曰卑利切)幼女問頭風平地專欹倒分曹失異同(趙曰言其散秩)
(在府中所坐之曹不專其事而分之不知爲異爲同也)禮甘衰力就義忝上官通(洙曰)
(謂能容之於散秩也趙曰公得預府幕忝關通於上官矣上官指嚴武也)疇昔論詩早(洙曰公與嚴公先以)
(文才相知〇趙曰與嚴論詩巳在早年矣)光輝仗鉞雄(洙曰仗鉞言嚴公作鎮也)寬容存性
拙(洙曰公嘗斥嚴公父名公不以爲忤)翦拂念途窮(洙曰謂嚴公奏請爲軍簽謀也劉孝標絶交論頋盻增其)
(倍價翦拂使其長鳴)露裛思藤架(洙曰詩厭浥行露)煙霏想桂叢(洙曰言身雖在)
(幕中而嘗有山林之志)信然龜觸網(洙曰龜筴傳預且觸網云〇蘇曰王飜行止如龜網雖不遭羅其駭恐亦)
(可知也)直作鳥窺籠(洙曰秋興賦池魚籠鳥而有江湖山薮之思趙曰上兩句則身雖在幕府而有山)
(林之念故如龜之在網鳥之在籠也下八句有懷草堂之意)西嶺紆村北(師曰自此句以下乃子美述草堂之)
(興恐其荒蕪而有歸休之意故末章云會希全物色時放倚梧桐物色言形體衰老冀保其天年遂其真性倚梧桐以自樂也)南
江繞舍東竹皮寒舊翠椒實雨新紅浪簸船應拆杯
乾甕即空(蘇曰蘇定戲友人曰薪盡火滅杯乾甕空)藩籬生野徑斤斧任樵童
(洙曰自西嶺至此皆志在草堂)束縛酬知己蹉跎效小忠(洙曰言性雖疎散當束縛以酬)
(知巳年雖蹉跎不足以負任責亦當效小忠也)周防期稍稍太簡遂怱怱曉入朱
扉啓昏歸畫角終不成尋别業(大觀曰別業指草堂也)未敢息微
躬烏鵲愁銀漢(洙曰爲填河也炎曰烏鵲填河以渡牛女甫意謂雖參幕府无以𥙷濟故曰愁銀漢)駑
駘怕錦幪(洙曰非其飾也)會希全物色時放倚梧桐(趙曰言如烏鵲之微力不)
(任於填河駑駘之蹇不足以被錦幪之飾則所望於故人知己者幸全其物色而放令倚於梧桐也)
奉贈鮮于京兆二十韻(鮑曰鮮于仲通也紀十年書劒南節度使鮮于仲通及雲)
(蠻戰于西洱河敗績不見其爲京兆豈先爲京兆耶豈以節度爲京兆耶唐開元以來在位无鮮于姓者)
(詩有鮮于萬州乃其子也〇鄭曰鮮于相然切漢複姓也)
王國稱多士(洙曰文王詩思皇多士生此王國)賢良復幾人(趙曰王者之國號稱多士矣而)
(賢良無幾也)異才應間出(洙曰異才茂異也間出間生也猶間世而生也)爽氣必殊倫
(洙曰氣宇淸爽有殊於衆人也〇趙曰以言鮮于京兆也)始見張京兆宜居漢近臣(洙曰張敞)
(傳潁川太守黃霸始以治行第一入爲京兆尹不稱罷於是膠東相敞守京兆尹其治京兆略循趙廣漢之迹爲久任職漢制出爲)
(二千石有治狀者入爲公卿故曰近臣)驊騮開道路(蘇曰淮隂侯韓信語蒯通曰觀子與諸郎談論辨析是非)
(落落可聽如駑駘駕車使驊騮開路非容易追逐也使人心服可喜可喜見國語别集)鵰鶚離風塵(鄭曰離力)
(智切去也〇洙曰猶駿異得路者然也趙曰驊騮鵰鶚言其俊也)侯伯知何算(洙曰算一作等)文章
實致身(趙曰此言侯伯之人多矣至於無算而鮮于之致身則實以文章也)奮飛超等級容
易失沉淪(趙曰惟其奮飛而晉擢徑超邁於官之等級故其離去沉淪也易而不難如此)脫略蟠溪
釣(洙曰吕望釣於蟠溪)操持郢匠斤(洙曰莊子郢人堊漫其鼻端若蠅翼使匠人斵之匠石運斤成風聽而斵)
(之盡堊而鼻不傷郢人立不失容)雲霄今巳逼台衮更誰親(趙曰上公應天上三台衮)
(則衮服三公一命衮故得稱衮也)鳳穴雛皆好(洙曰此言鮮于諸子也山海經丹穴之山有名鳳陸雲幼時閔鴻見而竒之曰)
(此兒若非龍駒是鳳鶵)龍門客又新(洙曰後漢李膺傳膺牲簡亢無所交接唯以同郡荀淑陳實爲師友被容)
(接者名曰登龍門也)義聲紛感激(洙曰劉越石詩鄧生何感激)敗績自逡廵(洙曰莊十一年)
(傳凡敵大崩曰敗績注師徒撓敗若沮岸崩山喪其功績故曰敗績逡廵言退貌〇趙曰皆公自謂也言鮮于之義声紛然感激之)
(多而我之敗績則自逡廵不進耳)途遠欲何向(洙曰遠一作永主父偃曰日暮途遠)天高難重
陳(鄭曰重儲用切再也〇洙曰劉越石弃置勿重陳曹植云天高聽遠)學詩猶孺子(洙曰一云子夏論語子曰)
(小子何莫斈夫詩詩可以興可以觀可以群可以怨又子夏問曰巧笑倩兮子曰起予者商也始可與言詩巳矣)鄕賦
念嘉賓(洙曰鄕賦猶鄕㪯也鹿鳴燕嘉賓)不得同晁錯(洙曰公傳言公㪯進士不第晁錯㪯賢良)
(對策高第晁錯傳今臣密等廼以臣錯充賦如淳曰猶言備數也臣瓉曰充賦錯之謙也所以言如賦調也)吁嗟後
郄詵(洙曰郄詵傳泰始中詔天下㪯賢良直言之士太守文立㪯詵應選對策上第詵曰臣㪯賢良對策爲天下第一猶桂林)
(一枝也)計疎疑翰墨(洙曰公有詩云儒冠多誤身乃疑之)時過憶松筠(洙曰謂有歲塞〇趙)
(曰言時巳過矣則思隱於山林舊注謂有歲寒非是)獻納紆皇眷中間謁紫宸(洙曰殿名)
且隨諸彦集(洙曰江淹别賦金閨諸彦)方覬薄才伸(鄭曰覬几利切幸也〇洙曰公献三賦召)
(試集賢殿)破膽遭前政隂謀獨秉鈞(洙曰劉陶傳關東破膽詩節南山秉國之鈞陳平曰我多)
(隂謀道家所忌〇趙曰林甫傳帝詔天下士有一藝者得詣闕林甫恐士對詔斥巳即建言士皆草茅徒以狂言亂聖聽請付尚書)
(試問無一中程者子美對詔意本望高選而爲林甫所沮故有破膽隂謀之語)微生霑忌刻萬事益
酸辛交合丹靑地恩傾雨露辰(洙曰交契在華顯之地又當沛澤下流之辰而愁餓死者)
(以時所不容也〇趙曰丹靑地指言公卿之地也塩鐵論曰公卿者神化之丹靑)有儒愁餓死早晚
報平津(洙曰東方朔傳臣朔飢欲死平津侯公孫洪開閤延賢人與參謀議弘身食一肉脫粟飯故人賓客仰衣食奉)
(禄皆以給之家無所餘報平津喻報鮮于也〇趙曰公以獨餓死爲愁所頼者在鮮于京兆如公孫洪故人賓客仰衣食奉禄皆以)
(給之家無所餘報平津喻報鮮于也趙曰公以獨餓死爲愁所頼者在鮮于京兆如公孫洪故人賓客仰給衣食焉師曰漢張)
(敞嘗爲京兆尹今鮮于以賢良而居張敞之任猶驊騮之開道路鵰鶚之離風塵京兆古之侯伯知何筭言胷中藴蓄不可窮也容)
(易失沉淪言京兆乃輦轂之下不可驕易而失身此戒之之辝郢匠斤言有断也雲霄今已逼言近天子也台衮更誰殷言必見擢)
(爲公相也龍門客又新言門下客皆賢士也敗績自逡廵言甫自得罪去而不獲依託鮮于也日暮窮途遠喻人之衰老甫以年老)
(更欲何所向乎天高難重陳則又以君門難伸愬也孺子小子也甫謙言能詩不過小子之斈詩不得同晁錯吁嗟後郄詵盖言甫)
(雖忝鄕薦柰何不中第也献納謂献三賦帝說命宰相試文章且隨諸彦集謂落筆中書堂也甫以上䟽雪房琯爲當權者所疾遂)
(見斥逐故云破膽遭前政隂謀獨秉鈞微生霑忌刻微生甫自謂也)
奉贈太常張卿均二十韻(洙曰按唐書均張說之長子也九載爲大理卿)
(後出爲建安太守歲中召還再遷太常卿禄山亂受僞命特免死長流合浦)
方丈三韓外(洙曰前漢郊祀志自齊威宣燕昭使人入海求蓬萊方丈瀛洲三神山者其傳在渤海中魏志韓在)
(帶方之南東西以海爲限有三種一曰馬韓二曰辰韓三曰棄韓故曰三韓)崑崙萬國西(洙曰禹貢注崑崙在)
(荒服之外流沙之内羌髣髴之屬皆西戎也〇鄭曰崑公渾切崙盧昆切酈元曰外國圖云從大晉國王西七萬里得崑崙之墟)
建摽天地闊(洙曰天台賦赤城霞起以建摽)詣絶古今迷氣得神仙迥
恩承雨露低(洙曰按唐書均弟垍以主壻玄宗特深恩寵許於禁中置内宅侍爲文章賞賜珍玩不可勝數時均)
(亦供奉翰林垍嘗以所賜示均均戲謂垍曰此婦翁與女壻非是天子與斈士也趙曰上四句以譬禁掖之清切乃神仙之地唯)
(有仙風道骨者始能遊且承恩寵也此指言張均父子)相門淸議衆(趙曰張均父說相國之子故曰相門)儒
術大名齊(魯曰均張說之子其名與父斉等也)軒冕羅天闕(洙曰均垍俱能文說在中書兄弟皆)
(掌綸翰之任)琳琅識介珪(洙曰禹貢厥貢球琳琅玕注琳皆王名琅玕石而似珠釋地云西北之美者有崑崙)
(墟之璆琳琅玕焉詩崧高錫爾介珪以作爾寶箋云長寸二尺謂之介非諸侯之圭故以爲寶美均爲介珪也〇趙曰以琳琅則識)
(張卿爲介珪矣介珪大珪也)伶官詩必誦(洙曰邶詩簡兮序衛之賢者仕於伶官皆可以承事王者注伶官樂)
(官也伶氏世掌樂官而善焉故後世號樂官爲伶官也)夔樂典猶稽(洙曰書后夔典樂〇趙曰此贈太常)
(張卿復用樂事伶官出詩仕於伶官古者採詩而伶官誦之以諫王焉太常卿掌樂者也)健筆凌鸚鵡(洙曰)
(後漢禰衡字正平有才辯在黃祖座上爲鸚鵡賦筆不停綴文不加點凌過也)銛鋒瑩鸊鵜(洙曰鸊鵜水鳥也膏)
(中瑩刀修可曰戴暠度開山詩云劒瑩鸊鵜膏)友于皆挺拔(洙曰友于言兄弟也〇馬曰書惟孝友于兄弟)
(趙曰言均垍兄弟之貴且有勲業也)公望各端倪(洙曰公望各有所歸也趙曰言兄弟負公輔之望各有)
(端倪也〇余曰莊子太宗師篇反覆終始不知端倪䟽云端緒也倪畔也)通籍踰靑瑣(洙曰元帝紀令從官)
(給事官司馬中者得爲大父母父母兄弟通籍應劭曰籍者爲二尺竹牒記其年紀名字物色縣之宫門案省相應乃得入也謝玄)
(暉詩旣通金閨籍漢給事曰暮入對靑瑣門拜謂之夕郎靑瑣以淸戸邊鏤中天子制也刻爲靑瑣文而靑塗也〇趙曰通籍通朝)
(見之籍靑瑣也中有青瑣門刻爲連瑣而靑塗之)亨衢照紫泥(洙曰亨衢亨途也後漢志漢舊儀曰天子信璽)
(六璽皆以武都紫泥封靑囊白素裏兩端無縫尺一板中約署皇帝余曰易大畜卦何天之衢亨)靈虬傳夕箭
(洙曰梁陸倕字佐公新漏刻銘曰靈虬承龍言漏刻之體以龍承之也〇趙曰箭浮水之物鄭曰虬居幽切無角龍)歸馬
散霜蹄(昱曰莊子馬蹄篇馬蹄可以踐霜雪)能事聞重譯(鄭曰譯夷益切〇洙曰前漢平帝紀)
(越裳重譯献雉〇師古曰譯謂傳言也道路絶遠風俗殊隔故累譯而後乃通相如重譯納貢趙曰言所能之事聞播於重譯之)
(蛮夷矣)嘉謨及遠黎(余曰揚子或問忠言嘉謨曰謨合皐陶之謂嘉)弼諧方一展(洙曰皐陶)
(謨曰謨明弼諧)班序更何躋(洙曰莊二十年傳朝以正班爵之義帥長幼之序)適越空顚躓
(洙曰莊子逍遙篇宋人資章甫而適諸越越人断髮文身無所用顚躓危困也〇鄭曰躓陟利切跲也)游梁竟慘
悽(洙曰鄒陽齊人知吳王不可說是時梁孝王待士於是陽與枚乘嚴忌等皆去之陽從孝王游羊勝公孫詭等疾陽惡之孝王)
(孝王怒將殺之陽從獄中上書而得免〇趙曰公初落魄嘗適越矣傳所謂客吳越是也公又嘗遊梁矣贈李白篇所謂亦有梁宋)
(遊是也今公雖爲右率府胄曹然欲展弼諧於張卿而班列次序之不可攀則復有去而之它之意將適越乎空如前日之顚躓將)
(遊梁乎竟如前日之慘悽此詩人之思也)謬知終畫虎(洙曰馬援傳初兄子嚴敦並喜譏議援在交阯還書戒之)
(曰龍伯高敦厚周慎口無擇言謙約節儉廉公有威吾爱之重之願汝曹效之杜季良豪俠好憂人之憂樂人之樂淸濁無所失父)
(喪致客數郡畢至吾爱之重之不欲汝曹效也效伯高不得猶爲謹勑之士所謂刻鵠不成尚類鶩也效季良不得䧟爲天下輕薄)
(子所謂畫虎不成終類狗也迄今季良尚未可知郡將下車輒切齒州郡以爲言吾嘗爲寒心是以不願子孫之效也)微
分是醯雞(洙曰莊子田子方篇孔子見老聃孔子出以見顔回曰丘之道也其猶醯雞歟微夫子之發吾覆也吾不)
(知天地之大全也注醯雞者瓮中之蠛蠓也司馬云酒上蠛蠓醯許西反)萍泛無休日(天斍曰萍無根隨流而巳)
(謝靈運蘋萍泛沉深趙曰公自譬其無定也)桃隂想舊蹊(洙曰李廣贊曰李將軍恂恂如鄙人口不能出辭及)
(死之日天下知與不知皆爲流涕彼其中心誠信於士大夫也諺曰桃李不言下自成蹊師古曰蹊音奚謂徑道也趙曰公言)
(其想舊蹊之桃隂乃懷念舊日見知之人也)吹嘘人所羡騰躍事仍睽碧海眞
難涉(洙曰十洲記扶桑在碧海之中也一面萬里大帝之宫太眞東主君所治之也)靑雲不可梯(安石曰郭)
(璞游仙詩靈谿可潜盤安事登雲梯趙曰至於騰躍之便則仍乖睽如此則如涉碧海梯青雲之難也曾曰謝靈運詩共登靑)
(雲梯)顧深慙鍛鍊(鄭曰鍛都玩切洙曰韋彪傳鍛鍊之吏注蒼頡篇曰鍛推也鍛鍊猶成熟也言深文之吏入)
(人之罪猶工冶陶鑄鍛鍊使之成熟也前書路温舒曰鍛鍊而周内之〇曰曰張景陽七命曰楚之陽劒歐冶所營乃鍊乃鑠萬辟)
(千灌注云鍛鍊刻苦成材之義此言張卿恩顧我雖深而自慙鍛鍊之未至耳舊注所引乃刑罰鍛鍊之義非是)才小
辱提携(洙曰提携猶挈維之也〇趙曰公自言才能之小辱張卿之提携)檻束哀猿叫(洙曰叫一)
(作巧淮南子置猿檻中巧捷無所肆其能鮑明遠詩今作檻中猿)枝驚夜鵲棲(洙曰魏武帝樂府云月明星稀)
(烏鵲南飛繞樹三匝何枝可依云)幾時陪羽獵應指釣璜溪(洙曰注揚雄傳雄十二月從羽)
(獵璜王也吕望釣於蟠溪得璜焉刻曰姬受命吕佐之報在齊〇趙曰孝成帝時羽獵而揚雄從焉幾時陪羽獵有羡慕其得近清)
(光之意〇鄭曰璜胡光切十道志櫟陽有釣漢浦乃吕望所釣璜溪也師曰太公老年見用今甫亦有意于暮年故云云)
敬贈鄭諫議十韻
諫官非不逹詩義早知名(洙曰鄭諫議雖不得名必善於詩者下皆詩事〇趙曰爲天子諫官)
(非不謂之顯逹而於作詩之義又早歲巳有名此專美之也下句正言其詩可以知名者)破的由來事(洙曰言詩)
(句中理如射之破的也庾翼謂謝尚曰卿若破的當以鼔吹相賞尚應声中之翼即以其副鼔吹給之)先鋒孰敢
爭(洙曰嘗爲勍敵未嘗敗北〇趙曰破的如射之中先鋒如戰之勇王済与王愷發射一發射破的)思飄雲物
外(鄭曰思相吏切〇洙曰外一作動言詩意思遠到也司馬相如傳相如旣奏大人賦天子大說飄飄有凌雲氣游天地之間意)
(趙曰如文賦言神游万仞情鶩八極舊注引飄飄有凌雲氣非是也)律中鬼神驚(修可曰詩律旣中可驚鬼)
(神如李白詩云詩成泣鬼神舊注謂如律吕和諧誤矣)毫髮無遺恨波瀾獨老成(洙曰曲尽)
(物理故無遺恨才思浩瀚故如波瀾兼詞意壯健故有言老成也〇趙曰公言作詩中有一字一句不佳雖如毫髮之小則心自慊)
(慊則有遺恨矣)野人寧得所(趙曰自此而下皆公自序也野人公自稱耳)天意薄浮生多
病休儒服(晏曰莊子田子方篇哀公曰㪯魯國而儒服)冥搜信客旌(洙曰天台賦云遠寄冥搜)
(趙曰欲冥搜幽冥之地信客旌所指耳)築居仙縹緲(鄭曰縹普沼切緲弭沼切〇洙曰洙曰木玄虚海賦神)
(仙縹緲食王清涯〇趙曰卜築欲在深遠之処如仙之縹緲難尋也餘見上)旅食歲崢嶸(鄭曰崢仕耕切嶸胡)
(萌切高峻貌鮑明遠舞鶴賦歲峥嶸而催暮)使者求顔闔(洙曰莊子讓王篇魯君聞顔闔得道之人也使人以)
(幣先焉顔闔守陋閭苴布之衣而自飯牛終逃魯君之使)諸公厭禰衡(洙曰後漢文苑傳禰衡字正平有才辨氣)
(剛傲好矯時慢物曹操怒之送与劉表後侮慢表表耻不能容以江夏太守黃祖性急故送衡與之後竟爲祖所殺)將期
一諾重(洙曰辯士曹丘生謂季布曰楚人諺曰得黃金百兩不如得季布一諾足下何以得此聲於梁楚之間哉江淹)
(詩季布重然諾史記曰季布一諾)歘使寸心傾(洙曰謂傾嚮於鄭也徐庶指心曰以此方寸之地謝玄暉詩孰)
(爲勞寸心鄭曰歘許勿切暴起也)君見途窮哭宜憂阮步兵(洙曰阮籍爲步兵校尉率)
(意命駕不由徑路車迹所窮輒動哭而反顔延年詩物故不可論途窮能無慟〇十朋曰使者求顔闔謂鄭時遣人招之諸公厭禰)
(衡言異巳者惡甫之放誔末章皆祈哀之辝)
寄簡上
寄韓諫議(師曰地理志岳州巴陵郡在岳之陽故曰岳陽有君山洞庭湖湘江韓注以諫爲職)
(直言陳天下事代宗不悅貶岳陽注適意遊君山弃人間事將爲長往之計甫思之故有此作)
今我不樂思岳陽(洙曰岳陽巴陵也属湖南)身欲奮飛病在床(洙曰詩静)
(言思之不能奮飛)美人娟娟隔秋水(洙曰詩人以美人北君子故詩有彼美人兮西方之人兮〇趙曰公)
(時在夔而韓在岳斯爲隔秋水矣)濯足洞庭望八荒(洙曰左太冲濯足万里流)鴻飛冥冥
日月白靑楓葉赤天雨霜(洙曰選詩曉霜楓葉丹〇趙曰鮑昭詩窮秋九月荷葉黃北風)
(驅鴈天雨霜雨音去聲)玉京群帝集北斗(洙曰玉京帝居也五方各有帝惟北極爲至尊〇夢符曰)
(右按晉天文志北極五星北辰最尊者也北斗七星在太微北七政之樞機隂陽之元本故運乎天中而臨制四方以建四時而均)
(五行人君之象號令之主注以斗爲極誤矣五星經云太上白玉京黃金闕〇趙曰群帝如諸王三公之類以言天子五方之帝三)
(十三天之帝雖稱帝而於大帝爲卑故稱群帝也)或騎麒麟翳鳳凰(趙曰集仙傳天人降土妙想皆乘麒)
(麟鳳凰龍鶴大鳥是也)芙蓉旌旗煙霧樂(洙曰楚詞搴芙蓉兮木末)影動倒景搖
瀟湘(洙曰郊祀志登遐倒景注在日月之上反照故其影倒也〇趙曰言瀟湘言韓在岳陽也)星宫之君
醉瓊漿(洙曰楚詞搖漿密勺實羽觴萃酌旣陳有瓊漿)羽人稀少不在傍(趙曰楚辝仰羽)
(人於丹丘)似聞昨者赤松子恐是漢代韓張良昔隨劉氏
定長安帷幄未改神慘傷(洙曰張良其先韓人也高祖立䔥相國良乃稱曰家世相韓及韓滅)
(不爱万金之資爲韓仇強秦天下震動今以三寸舌爲帝者師封万戸位列矦此布衣之極於良足矣願弃人間事欲從赤松子遊)
(耳乃斈道欲輕㪯師古曰赤松子仙人號也神農時爲雨師高祖曰運籌帷幄之中決勝千里之外吾不如子房)國家
成敗吾豈敢色難腥腐飡風香(洙曰鮑明遠何時與汝曹啄腐共吞腥〇趙曰神仙)
(傳壷公留費長房於羣虎之中長房不恐又内石室中頭上有大石茅繩懸之諸蛇嚙繩欲断長房不移公往撫之曰可教矣又命)
(噉溷臭惡非常長房色難之公乃歎而謝遣之曰子不得仙也今以子爲地主)周南留滯古莫惜(洙曰)
(太史公留滯周南〇趙曰又以太史公比之)南極老人應壽昌(洙曰春秋元命苞曰老人星治平則)
(見見則主壽)美人胡爲隔秋水焉得置之貢玉堂(師曰令韓注隱岳陽效張)
(良之所爲故甫云色難腥腐飡風香昔太史公留滯周南之地注見貶於岳陽何其太史公是以爲之痛惜南極星中有老人星見)
(則主壽以應治平甫以注隱南方此之老人星嘆其不見也於末章則又云美人胡爲隔秋水欲得此美德之人貢之玉堂以輔天)
(子不宜隱于此也所以甚惜注之不用)
暮秋枉裴道州手札率爾遣興寄近呈蘇渙
侍御
久客多枉友朋書素書一月凡一束(蘇曰王价避居遠郊一月之中得親知書)
(僅成一束但虚訶寒温而巳空煩眼力使人厭接又倦回荅〇趙曰古詩云客從南方來中有尺素書)虚名但蒙
寒温問泛愛不救溝壑辱(洙曰言友朋之書雖多但蒙寒温之問而不足拯憂也趙曰)
(晉王獻之嘗與兄徽之操之詣謝安三兄多言俗事獻之寒温而已孟子云志士不忘在溝壑)齒落未是無
心人舌存恥作窮途哭(洙曰張儀從楚相飲相亡璧門下意張儀盗璧共笞掠之妻曰子母讀書)
(游說安得此辱儀曰視吾舌在不妻笑曰舌在儀曰足矣阮籍遇窮途則哭)道州手札適復至紙
長要自三過讀盈把那須滄海珠(夢符曰右按唐書閻立本謂狄仁傑曰君)
(可謂滄海遺珠矣〇趙曰王筠於書三過五抄)入懷本倚崑山玉(洙曰言得裴書勝珠之盈把倚裴如)
(崑山王也〇蘇曰世說毛曾與夏侯玄共坐時人謂蒹葭倚王樹也)撥弃潭州百斛酒(洙曰步兵厨中)
(貯酒數百斛)蕪没瀟岸千株菊使我晝立煩兒孫令我夜
坐費燈燭(洙曰言得書而有所思也〇趙曰煩兒孫者煩其侍立也)憶子初尉永嘉去
(鄭曰永嘉温州縣)紅顔白面花映肉軍符侯印取豈遲紫燕綠
耳行甚速(洙曰言負超軼之材也趙曰言初爲尉之少年而材之俊逸軍府則爲節度使印則封侯矣紫燕文帝)
(良馬名綠耳則列子周穆王駕八駿之馬而左綠耳)聖朝尚飛戰鬪塵濟世宜引英
俊人(洙曰兵革未息宜薦才引士以濟斯世也)黎元愁痛會蘇息夷狄跋扈徒
逡巡(洙曰如用得其人則黎民蘇而夷狄服也〇趙曰徒逡廵者言其空自遷延不久掃蕩也)授鉞築壇聞
意旨(洙曰晉禮志漢魏故事遣將出征符節即授節鉞於朝堂漢高築壇拜韓信聞意旨言當與此事也)頽綱漏
網期彌綸(洙曰勉興滯𥙷廢也)郭欽上書見大計(洙曰于寶著論思郭欽之謨而誤我戎狄)
(之有釁御史大夫郭欽言戎狄強獷歷世爲患今西北方戎狄雜居恐百代之後爲患宜及平吳之功以復上郡帝不許)劉
毅荅詔驚群臣(洙曰晉武嘗顧謂劉毅曰朕方漢之何如主對曰桓靈也帝曰朕克已爲理方之桓靈不)
(亦甚乎對曰桓靈賣官錢入公府陛下賣官錢入私門以此言則知也)他日更僕語不淺(洙曰儒行)
(孔子對魯哀公曰遽數之不能終其物悉數之乃留更僕未可終也注僕太僕也君燕朝則正位掌擯相更之者爲久將倦故使之)
(相代也)明公論兵氣益振(鄭曰振之人切〇洙曰益振益壯也)傾壷簫管黑白
髮(洙曰黑一作理言得書而愁去白髮再黑)儛劒霜雪吹靑春(洙曰項莊舞劒儛與舞同)宴筵
曾語蘇季子後來傑出雲孫比(洙曰蘇秦字季子徐穉傳角立傑出爾雅雲孫〇趙)
(曰爾雅七世孫曰雲孫故自季子至侍御取其最遠者言之)茅齋定王城郭門藥物楚
老漁商市(趙曰定王城乃潭州漁商市亦潭州之地)市北肩輿每聮𬒮郭南抱
瓮亦隱几(鄭曰隱於靳切洙曰抱瓮見汲井歲榾榾注莊子齊物論南郭子綦隱几而卧)無數將
軍西第成(洙曰衛靑傳上爲青治第令視之曰匈奴未滅無以家爲〇趙曰後漢馬融爲大將軍西第頌頗爲正直)
(所羞舊注引衛靑治第事非是)早作丞相東山起(洙曰謝安起於東山也〇趙曰班固山東出相舊注)
(作東山使引謝安事非是公亦何拘於西對東邪)鳥雀苦肥秋粟菽蛟龍欲蟄寒
沙水(洙曰鳥雀方得時而蛟龍退藏甫自喻也蘇曰漢末兵戈蝟起鹿門隱公歎曰秋稔菽栗鳥雀甚肥而鸞鳳何卒焉余)
(讀此莫不掩卷太息又鮑宰云鸞鳳棲荆艾蛟龍蟄寒水言小人昇騰君子淹滯不見用也〇趙曰上句比無功受禄下句又以)
(比賢材之潜藏)天下鼔角何時休陣前部曲終日死(洙曰部曲隊伍也〇趙曰傷時)
(干戈之未息以引下句激昂二公之致功名也)附書與裴因示蘇此生已媿須人
扶致君堯舜付公等早據要路思捐軀(帥曰溝壑言失所泛愛謂禮數)
(雷同但止於寒温之問故不救溝壑辱也世說毛曾與夏玄共坐時人謂之蒹葭倚玉樹唐書狄仁傑滄海遺珠珠玉喻道州手札)
(也昔阮步兵厨中貯酒數百斛甫得書有所懷思不暇飲酒泛菊故撥弃蕪没也長者坐少者立晝立煩兒孫夜坐費燈燭言日夜)
(思之而忘食息也永嘉温州紫燕綠耳良馬也道州負超逸之才其視軍符侯印取之若其甚速豈困於永嘉一尉乎夷狄指禄山)
(言聖朝得人則民安寇平雖禄山跋扈不臣復何慮哉頽綱漏網言政刑彫弊頼道州經綸以禆𥙷之郭欽劉毅皆以喻道州昔當)
(抗䟽直言他日必爲帝所禮遇黑白髮言得裴書髮更黑和氣襲人故云吹靑春甫與道州會間嘗談蘇侍御故以侍御爲蘇秦雲)
(孫雲孫遠孫也楚定王都荆州時甫茅齋在郭門之外每抱甕灌畦或隱几而坐比之南郭子綦也武帝征匈奴衛靑霍去病皆立)
(功帝賜第宅無數軍西第成言將師平禄山思明之亂皆富貴也唯冀裴蘇早起以爲丞相故云東山起鳥雀苦肥秋粟菽言小人)
(貪位慕禄也蛟龍欲蟄寒沙水言君子於此時反退藏也須人扶言衰老要路謂仕途之顯要者)
蘇大侍御渙靜者也旅于江側凡是不交州
府之客人事都絶久矣肩輿江浦忽訪老夫
舟檝而巳茶酒内余請誦近詩肯吟數首才
力素壯詞句動人接對明日憶其湧思雷出
書篋几杖之外殷殷留金石聲賦八韻記異
亦記老夫傾倒於蘇至矣
龐公不浪出(趙曰後漢龐德公居峴山之南未嘗入城府)蘇氏今有之(洙曰言亦不交州府)
(也)再聞誦新作突過黃初詩(趙曰文帝爲魏太子七子從之游皆能詩如謝靈運江文通皆)
(擬其作黃初文帝即位年號也)乾坤幾反覆(洙曰幾一作垍)揚馬宜同時(洙曰司馬相如揚雄)
(亦蜀人也)今晨淸鏡中勝食齋房芝(洙曰元封二年芝生甘泉齋房歌云齋房産草九莖)
(蓮葉趙曰此蘇渙之詩如房芝之可茹也)余髮喜却變白間生黑絲(洙曰生一作添趙)
(曰變白爲黑以聞其詩之故)昨夜舟天接(洙曰接一作佞)湘娥簾外悲百靈未
敢散(洙曰言百靈聞誦詩而皆來也)風破寒江遲(洙曰破一作波趙曰宗慤曰願乘長風破萬里浪)
(〇師曰昔龐德公不應州府辟命未嘗入城郭今蘇渙不交州府頗有其風黃初魏文帝年號指子建文集也乾坤幾反覆言世代)
(遷變而名終不歇可與揚雄司馬相如齊名於當時也淸鏡中捐江上勝食齋房芝言咀味新更過於靈芝也白間生黑絲甫與蘇)
(論文喜而髮爲之變文有益於人如此湘娥悲百靈不散皆言聽詩而感動之也)
寄裴施州
廊廟之具裴施州(洙曰潘安仁器非廊廟姿)宿昔一逢無此流金鍾
大鏞在東序(洙曰禮樂之所在也夢符曰右按詩鼖鼔維鏞大鍾曰鏞書曰天球河圖在東序鍾鏞以言至和)
(所自出東陽位也)冰壷玉衡縣淸秋(洙曰氣宇之淸徹也夢符曰右按文選淸如玉壷冰書曰在)
(琁璣玉衡以齊七政玉衡正天文之器非特氣之淸也)自從相遇減多病三歲爲客
寬邊愁堯有四岳明至理(洙曰堯建四岳以共治天下)漢二千石眞
分憂(洙曰漢宣帝曰與我共理者惟良二千石乎)幾度寄書白鹽北(洙曰施州在白鹽山)
(之北也趙曰白鹽者夔州之山此裴使君寄書與公義甚明也舊注云施州在鹽山之北非矣其下句言蟠龍銀鉤以言其書也)
苦寒贈我靑羔裘(洙曰羔一作絲〇蘇曰沈約牛元慶愛其文章自解錦囊靑羔裘贈之)霜
雪廻光避錦䄂蛟龍動篋蟠銀鈎(洙曰龍蛇銀鈎皆字體也言所惠之書如龍蛇)
(銀鉤屈蟠交連〇趙曰其如龍如蛇今藏裴公銀鈎於其中所以龍蛇動於篋也)紫衣使者辭復命
再拜故人謝佳政將老巳失子孫憂後來况接才華
盛(趙曰言我將老而免憂子孫無它以後來之人相接有裴君諸子才華之盛美矣師曰東序殷學也金鍾大鏞乃禮樂)
(之器言能文之以禮樂也冰壷玉衡言其淸和也漢有二千石有中二千石二千石其實一千四百四十石不滿二千石也中二千)
(石其實一千一百六十石故謂之中二千石漢宣帝曰與我共理者惟良二千石乎甫以施州比堯之四岳漢之二千石施州在白)
(鹽山之北甫屢得其惠書與羔裘霜雪回光避錦䄂盖言裘也龍蛇動篋蟠銀鈎盖言書字體勢也紫衣使者辟復命言朝廷必遣)
(使辟召之也)
鄭典設自施州歸(宋曰春秋時巴國界秦昭王置黔中郡梁改爲施州)
吾憐滎陽秀冐暑初有適名賢愼出處不肯妄行役
(洙曰言其以義而動也師曰出處君子之大致不可妄動鄭公雖冒暑有適盖以鄭子每乏是以南謁裴施州亦有義動不肯妄)
(行役也)旅兹殊俗遠竟以屢空迫(洙曰顔淵屢空)南謁裴施州氣
合無險僻攀援懸根木(鄭曰援于元切)登頓入矢石(洙曰言險阻也)青山
自一川城郭洗憂慼(趙曰公嘗有詩曰下視城郭消人憂)聽子話此邦令
我心悅懌其俗則純朴(蘇曰魏人俗尚輕靡趙人俗尚淳朴楚人俗尚魚鹽)不知有
主客温温諸侯門禮亦如古昔勑厨倍常羞杯盤頗
狼籍(洙曰言雖幽遠而敬客之意不異於中華也史滑稽傳履舄交錯杯盤狼籍堂上燭滅主人留髠而送客)時雖
屬喪亂事貴賞匹敵(洙曰賞一作當)中宵愜良會裴鄭非遠
戚群書一萬卷博涉供務隙他日辱銀鉤(洙曰銀鉤書也言字體交)
(運勁屈如銀鉤然)森疎見矛戟(夢符曰右按北史李義深有當世才用而心險峭時人語曰矛戟森森李義深)
倒屣喜旋歸(洙曰蔡邕倒屣而迎王粲趙曰倒屣不上鞋踵也)畫地來所歷(鄭曰畫去)
(聲)乃聞風土質又重田疇闢刺史似寇恂列郡宜競
借(鄭曰借音迹洙曰見權宜借寇恂注)北風吹瘴癘羸老思散策(蘇曰吳定臨危)
(老拙久厭戎馬思得散策林泉遂此猿猱野性)渚拂蒹葭塞(洙曰塞一云寒)嶠穿蘿蔦羃
此身仗兒僕高興潜有激孟冬方首路(洙曰顔延年改服飾徒侣首路跼險)
(難)強飯取崖壁歎爾疲駑駘汗溝血不赤(洙曰言非良馬也〇修可)
(曰馬援銅馬相法曰汗溝欲深長漢書曰大宛國多善馬汗血言其先天馬子也)終然備外飾駕馭
何所益我有平肩輿前途猶凖的翩翩入鳥道(師曰鳥道謂飛)
(鳥之道盖言高險也)庶脫蹉跌厄(鄭曰蹉倉何切跌徒結切)
寄薛三郎中
人生無賢愚飄颻若埃塵(蘇曰丁固人生無賢與愚百年之後俱成糞壤又黃玘利名聚)
(散若風中埃塵去來不足較輕重)自非得神仙誰免危其身與子俱白
頭役役常苦辛(洙曰役役一作没没)雖爲尚書郎不及村野人
憶昔村野人(蘇曰馬融曰我軰仕塗不及村野之人雞豚社飲足以自樂我輩區區塵土豈有此况味)其
樂難具陳(趙曰歡樂難具陳)藹藹桑麻交公侯爲等倫天未
厭戎馬我輩本常貧子尚客荆州我亦滯江濱峽中
一卧病瘧癘終冬春春復加肺氣此病蓋有因早歲
與蘇鄭(洙曰蘇鄭蘇源明鄭虔是也)痛飲情相親二公化爲土嗜酒
不失眞(洙曰蘇鄭亦皆嗜酒)予今委脩短豈得恨命屯聞子心
甚壯所過信席珍(洙曰席珍席上之珍也)上馬不用扶每扶必怒
嗔(洙曰每一作思)賦詩賓客間揮灑動八垠乃知蓋代手(洙曰可蓋)
(覆當代也漢書功業蓋代蘇曰李密蓋代手段不可容易施呈也)才力老益神靑草洞庭湖
(洙曰靑草洞庭皆湖名也鄭曰二湖俱在巴陵)東浮滄海漘君山可避暑(洙曰君山在洞)
(庭湖心)况足采白蘋子豈無扁舟往復江漢津我未下
瞿塘空念禹功勤(洙曰功又作力)聽說松門峽吐藥攬衣巾(趙曰)
(聞松門峽之好則方喫藥而吐之遽攬衣而思去〇鄭曰松門峽巴中地名)高秋却束帶鼔柂視
淸旻鳳池日澄碧濟濟多士新餘病不能起健者勿
逡廵(趙曰健者薛據也紹勃然曰天下健者豈惟董公)上有明哲君下有行化臣
(洙曰行化臣謂承流宣化之大臣也)
奉贈射洪李四丈
丈人屋上烏人好烏亦好(洙曰詩瞻烏爰止于誰之屋注冨人之屋烏所集也修可曰尚書)
(大傳曰武王登夏臺以臨殷氏周公旦曰臣聞之愛其人者愛其堂上烏)人生意氣豁不在相逢
早(洙曰鄒陽傾蓋如故〇趙曰北史李延夀叙傳載閻信謂其祖李曉之言曰古人相知未必在早)南京亂初
定所向色枯槁(趙曰南京成都府也肅宗至德二年以蜀郡爲南京所謂亂初定指言前年辛丑之歲四)
(月劒南東川節度使段子璋反五月崔光遠擊斬之)遊子無根株茅齋付秋草東征
下月峽挂席窮海島(洙曰謝靈運泛舟采石華桂席拾海月海賦維長綃挂長席)萬里
須十金(晁曰漢書百金中人十家之産顔師古注古者一兩金直十千十金則知爲百千)妻孥未相
保蒼忙風塵際蹭蹬騏驎老(洙曰馬蹭蹬失勢貌)志士懷感傷心
胷已傾倒
奉酬薛十二丈判官見贈
忽忽峽中睡悲風方一醒西來有好鳥爲我下靑冥
(師曰甫有渴疾故忽忽不樂至秋風稍蘇故云悲風方一醒西有崑崙山王母與漢武帝相會于此常有靑鳥爲使甫以薛十二有)
(仙姿故以况之)羽毛淨白雪慘澹飛雲汀(趙曰晉道壹道人之言雪曰先集其慘澹也)旣
蒙主人顧舉翮唳孤亭持以比佳士及此慰揚舲(洙曰江淹)
(詩蕭舲出郊際〇趙曰劉勰弥勒石像碑云似揚舲游水〇高曰揚舲行船也)淸文動哀玉(趙曰此言佳士之文)
(淸如玉聲之哀盖環佩之類舊注引卞和泣玉非是)見道發新硎(洙曰莊子屠牛坦刀刃若發新硎〇唐曰薛之)
(善属文復能知道故云云)欲學鴟夷子(洙曰貨殖傳范蠡浮江湖改姓適齊爲鴟夷子注顔師古曰自號䲭夷者言)
(若盛酒之鴟夷多所容受而可卷懷與時張㢮陳遵傳曰自用如此不如鴟夷也〇趙曰李賀昌谷詩刺促成幾人好學鴟夷子盖)
(用杜公今句也)待勒燕山銘(洙曰竇憲勒銘燕然山班固爲之銘)誰重斷蛇劒(洙曰一云口重)
(斬邪劒漢高有斬蛇劒)致君君未聽(洙曰伊尹致君堯舜〇趙曰此言利器如漢朱雲所用之劒而未施有致)
(君之術業而君未用舊注引漢高斬蛇劒以爲證大誤學者矣)志在麒麟閣(洙曰見今代麒麟閣注)無
心雲母屏(洙曰後漢鄭弘爲太尉時舉第五倫爲司空班次在下每正朔朝見弘曲躬自卑上遂聽置雲母屏風分)
(隔其間由此爲故事師曰昔范蠡號鴟夷子鴟夷子乃韋囊也可以盛酒舒卷隨宜者似之甫勉薛十二莫學䲭夷子泛湖當如)
(竇憲立功勤銘于燕然山畫像麒麟閣無徒若鄭洪爲帝寵眷賜以雲母屏隔坐而巳)卓氏近新寡豪
家朱門扄相如才調逸銀漢會雙星(洙曰司馬相如初遊臨卭臨卭之富人卓)
(氏有女名文君新寡善琴相如因以琴心桃之遂爲夫婦晏曰雙星牛郎織女也)客來洗粉黛日暮
拾流螢(晏曰車㣧聚螢讀書故云拾流螢)不是無膏火勸郎勤六經老
夫自汲澗(蘇曰孫芸銘石庵云稚子拾薪老夫汳澗細君緝紵王術自汲澗泉煑茗)野水日泠泠
我歎黑頭白君看銀印靑(洙曰見上露雨銀章澁注)卧病識山鬼(洙曰)
(九章有山鬼)爲農知地形(洙曰相高下視肥磽辨五種君子不如老農)誰矜坐錦帳(洙曰)
(漢百官志郎官給錦悵)苦厭食魚腥(蘇曰梁鴻曰鴻北人乍到江南苦厭魚鰕氣風土不相宜欲歸不能)
東南兩岸坼(孫曰謂峽江也)横水注滄溟碧色忽惆悵(洙曰忽一云苦)
風雷搜百靈(洙曰見滋山朝百靈注)空中石白虎(洙曰石一云有)赤節引
娉婷自云帝里女(洙曰云一云季文選我天帝之季女)噀雨鳳皇翎(洙曰弄玉)
(帝女也乘鳳皇仙去師曰欒巴噀酒爲雨故云噀雨)襄王薄行跡莫學冷如丁(洙曰)
(丁丁令威也去家一十年始一歸也)千秋一拭淚夢覺有微馨(洙曰見宋玉高唐賦并神)
(女賦云)人生相感動金石兩青熒(洙曰李廣射石虎没羽揚子雲曰至誠則石金爲開)
(選賦琳珉青熒)丈人但安坐休辨渭與涇(洙曰無分清濁也)龍蛇尚格鬪
洒血暗郊坰吾聞聦明主治國用輕刑(洙曰尚德也)銷兵鑄
農器今古歲方寧文王日儉德俊乂始盈庭(洙曰詩言濟濟多士)
(文王以寧言爲國當藉才也)榮華貴少壯豈食楚江萍(洙曰楚昭王度江得一物大如)
(斗色赤以問孔子孔子曰此萍實也〇師曰至誠則金石爲開甫言薛丈以至誠相感動能移此以感人主使之輕刑銷兵務從節)
(儉搜求賢俊如是則天下不期治而自治薛於此可以掇取榮華於年少之日豈但如甫客寓荆楚而食萍實也哉)
貽華陽柳少府(鄭曰華胡化切)
繫馬喬木間(趙曰劉琨詩繫馬長松下)問人野寺門(師曰柳少府寓居于野寺甫尋訪之故云)
(云)柳侯披衣笑(蘇曰苻堅見張育育披衣出喜曰何堅來矣欣然握手絶倒)見我顔色温
並坐石堂下(洙曰一云堂下石)俛視大江奔火雲洗月露(洙曰火雲旱雲)
(也〇趙曰東坡云火雲無時出未受月露洗盖出於此)絶壁上朝暾(鄭曰暾他昆切日始出洙曰謝靈運早)
(聞夕颷急晚見日月暾〇趙曰謝靈運登石門最高頂詩曰晨策尋絶壁)自非曉相訪觸熱生病
根(洙曰觸冒也趙曰晉程曉詩可怜褦襶子觸熱生病根)南方六七月出入異中原
老少多暍死(鄭曰暍於歇切傷熱也〇趙曰熱病謂之暍武王下車而扇暍〇蘇曰暍許葛反熱貌漢明帝徙河)
(南人實河北老少途中無水暍熱死數百人)汙踰水漿飜(趙曰世說載鍾會鍾毓見魏文帝毓面有汗帝)
(問曰何以汗對曰兢兢皇皇汗出如漿也)俊才得之子䈥力不辭煩(鄭曰䈥舉欣切〇趙)
(曰俊才得柳少府所以不辭䈥力之煩而往謁也)指揮當世事(師曰自此句以下謂柳生負經綸之志言及國家未)
(寧慷慨悲憂其義氣士排帝閽帝閽天門也觀柳生之義槩可與知已者論不可爲俗人道也)語及戎馬存
涕淚濺我裳悲氣排帝閽(洙曰思玄賦叫帝閽使闢扉兮覩天皇于瓊宫)鬱陶
抱長策(洙曰書鬱陶乎予心長策良策者也有良策而不見用故鬱陶)義仗知者論吾衰
卧江漢但愧識璵璠(洙曰潘正叔寸晷惟寶豈無璵璠言巳之所識止璵璠而巳以美柳侯也)文
章一小伎於道未爲尊(趙曰後漢楊賜傳云造作賦說以史篆小伎見寵於時)起余
幸班白因是託子孫(趙曰起余者商也言柳少府起發余於班白衰老之間因此相見而有子孫可)
(託之幸也)俱客古信州(洙曰夔乃古信州也〇程曰春秋時魚國漢爲魚腹縣梁隋皆爲巴東郡唐初改爲信州)
(又爲夔州取夔國名之)結廬依毀垣相去四五里徑微山葉繁時
危挹佳士况免軍旅喧醉從趙女舞歌鼔秦人盆(洙曰)
故舊禮數絶自然弃擲與時異况乃疎頑臨事拙飢
卧動即尚一旬(洙曰劉公幹詩弥廣十餘旬)弊裘何啻聮百結(洙曰見女子衣)
(百結注)君不見空墻日色晚此老無聲淚垂血
贈鄭十八賁
温温士君子(洙曰前漢律歷志以銅有似士君子之行言不爲燥&KR0668;寒暑變其節不爲風雨暴露改其形介然有)
(常也)令我懷抱盡(師曰詩云温其如玉鄭賁有温潤君子之德使我得展尽底藴無有遺恨)靈芝冠
衆芳安得闕親近(趙曰芝以比鄭蓋靈芝人所喜見者故不可闕於親近也韓退之有云若鳳凰芝草)
(淨先覩之爲快)遭乱意不歸竄身跡非隱(洙曰以避乱也趙曰山濤吏非吏隱非隱)
細人尚姑息(趙曰礼記小人之爱人也以姑息〇薖曰小惠相濡潤侮慢无所不至)吾子色愈
謹高懷見物理識者安肯哂卑飛欲何待捷徑應未
忍(洙曰不欲枉尺而直尋也〇修可曰張衡應間曰捷徑邪至我不忍以投步于進容我不忍歙扇又楚詞夫惟捷徑而窘步盧)
(藏用傳士大夫指嵩山終南爲仕塗捷徑)示我百篇文詩家一標凖(蘇曰屈平文詞乃詩家標)
(凖也)羈離交屈宋(洙曰屈原宋玉)牢落值顔閔(洙曰顔淵閔子騫)水陸迷
畏途(洙曰畏一作長)藥餌駐脩軫(逸曰言以丹薬延年也)古人日巳遠靑
史字不泯(洙曰古詩不泯並圖青史盛德夢符曰右按應劭風俗通曰青史善著書即青史者人姓名也〇趙曰)
(青史者殺青竹簡之史也江文通云俱啓丹青並圖青史詩云靡國不泯)步趾詠唐虞追隨飰葵
堇(洙曰以堯舜之道自楽而不以簞瓢爲慮也)數杯資好事異味煩縣尹心雖
在朝謁力與願矛盾抱病排金門衰容肯爲敏(洙曰敏不)
(敏也如左傳魯人以爲敏同師曰衰老欲排金馬門尤非本志也)
贈衛八處士(師曰按唐史拾遺甫与李白高適衛賓相友善時賓年最少号小友今據杜詩)
(贈衛八云昔别君未㛰知此詩乃贈衛賓乎)
人生不相見動如參與商(洙曰見送高書記詩註)今此復何夕共
此燈燭光(洙曰見今夕行注一云共宿此灯花)少壯能幾時鬢髮各巳
蒼(洙曰漢武帝秋風辝少壯幾時兮柰老何陶淵明歸去來寓形宇内復幾時饒曰蒼老蒼也)訪舊半爲
鬼驚呼熱中腸(洙曰魏文帝与吳質書昔年疾疫親故多離其災徐陳應劉一時俱逝痛可言耶昔日遊)
(処謂百年巳分可長共相保何數年之間零落略尽言之傷心頃撰其遺文都爲一集觀其姓名巳爲鬼錄追思昔遊猶在心目而)
(此諸子化爲糞壤可復道哉〇修可曰孟子不得於君則熱中注心熱恐懼也〇趙曰此乃莊子内熱之義蓋煎熱之謂也)焉知
二十載重上君子堂(趙曰王仲宣詩高會君子堂)昔别君未婚兒女
忽成行怡然敬父執(直方曰曲礼見父之執不謂之進不敢進)問我來何方問
荅未及巳兒女羅酒漿(洙曰兒女一作驅兒何曰詩可以挹酒漿蘇曰郭育見戴逵使羅酒)
(漿兒女進果餒)夜雨剪春韮(蘇曰郭林宗見友人夜冒雨剪韮作炊飯今洛汭人皆效之〇薛曰右按南史)
(周顒春初早韭)新炊間黃粱(洙曰陶隱居曰黃粱本出青冀穗大毛長殼米俱麄於白粱食之比它榖最益)
(脾〇修可曰王儉問周顒曰山中何者爲最勝曰春初早韮秋未晚菘〇趙曰見主人意慇懃而眞也)主稱會面
難(洙曰張平子賦主稱露未晞曹子建詩主稱千金壽古詩會面安可知)一舉累十觴十觴亦
不醉(洙曰一作千觴亦不醉)感子故意長明日隔山岳世事兩茫
茫(洙曰曹穎逹詩㪯觴詠露斯蘇曰孔文㪯百觴亦不醉〇梅曰李牧曰吳將軍飲數十觴未見有醉容)
贈蘇四徯
異縣昔同遊各云猒轉蓬(洙曰古詩爲客若轉蓬言如蓬之隨風無所定止也)别離
巳五年尚在行李中(洙曰左傳秦晉圍鄭燭之武夜見秦伯曰若舍鄭以爲東道主行李之往來供)
(其困乏注行李使人)戎馬日衰息乘輿安九重(洙曰天子之門九重乘輿天子所乘輿時京師)
(初復天下漸平也〇趙曰以車駕嘗因吐蕃䧟京師而幸陜今稍平定復還長安爲九重之安矣)有才何棲棲
將老委所窮(趙曰公每自負矣故不以言才爲嫌微生畒云丘何爲是棲棲者欤)爲郎未爲
賤(洙曰徯爲宣義郎子美檢校工部員外郎非以階官也後篇云雖爲尚書郎可以證矣)其柰疾病攻
子何面䵩黑焉得豁心胷(趙曰指言蘇徯也列子云面目黧黑)巴蜀倦剽
劫下愚成土風(洙曰崔旰之乱也)幽葪巳削平(洙曰禄山所節鎮処也)荒徼
尚彎弓(洙曰時思明未平〇趙曰安史之乱雖巳削平而猶有盗賊也)斯人脫身來豈非
吾道東(洙曰儒林傳初梁項生從田何受易丁寬爲項生從者讀易精敏材過項生遂事何斈成何謝寬寬東歸何謂)
(門人受易以東矣〇師古曰言丁寬得其法術以去後漢鄭玄斈於馬融辝歸融喟然謂門人曰鄭生今去吾道東矣)乾
坤雖寬大所適裝嚢空肉食哂菜色少壯欺老翁(洙曰)
(傷時情以肥癯爲輕重也〇蘇曰吕安謂嵆康曰我輩稍有菜色反爲肉食軰所哂徒知其外而不知内也周澤謂諸齋郎曰若有)
(少壯不可欺老翁翁胃中有書万餘卷若輩未到此田地諸人皆慚悚无一語對)况乃主客間古來
偪側同君今下荆楊(趙曰言時之寬舒則寬舒同時之偪側則偪側同公詩有偪側行)獨帆
如飛鴻二州豪俠埸人馬皆自雄一請甘飢寒再請
甘養蒙(洙曰養蒙欲其晦迹以自全也)
君不見簡蘇徯
君不見道邊廢弃池君不見前者摧折桐百年死樹
中琴瑟(洙曰蔡邕取㸑下桐爲琴趙曰異苑載吳平在勾章州門外怱生一株桐上有謠歌之声平悪而斫其後桐)
(自迁立於故根上又聞歌声曰死樹今更青吳平尋當歸桐材所以爲琴瑟今言死樹猶可爲之譬士終有用也舊注所引者非)
一斛舊水藏蛟龍(洙曰積水成淵蛟龍生焉〇趙曰以譬士當守所養也)丈夫蓋棺
事始定(洙曰古詩蓋棺事乃巳言死而後巳也蘇曰劉毅丈夫兒蹤跡不可尋常便混羣小中蓋棺事方定矣)君
今幸未成老翁(趙曰魏文帝与吳質書云巳成老翁但未白頭耳)何恨憔悴在山
中深山窮谷不可處霹靂魍魎兼狂風(洙曰兼一作并一作因〇蘇曰)
(鮑休清溪賦霹靂破石狂風驚林)
贈李白
二年客東都所歷猒機巧(彦輔曰東都洛陽也前漢地理志周人之失巧僞趍利〇余曰)
(葛屦詩其民機巧趍利)野人對羶腥(彦輔曰潘岳秋㒷賦序僕野人也杜亦自謂爲郊野人耳周礼注犬)
(腥羊羶離騷九章曰腥臊並御芳得薄兮)𬞞食常不飽(趙曰此意似雖日見羶腥之物而其食猶未厭乎藜)
(藿所以對之而增媿則甫之貧困無資可見矣)豈無靑精飯使我顔色好(洙曰梁書安成)
(康王秀傳兩韓之孝友純深庾郭之形骸枯槁或䂊飯菁羹惟日不足或葭牆艾席樂在其中田曰陶隱居登眞隠訣載太極眞)
(人靑精乾石䭀飯注云以南燭草煑汁漬米爲之彭祖云大宛有青精光生淸靈眞人眞誥云霍山有道士鄧伯元者受靑精石飯)
(之法)苦乏大藥資(脩可曰丹書怉丹山人大藥證云夫大藥者須鍊砂中录能取鉛裏金黃芽爲根蔕水火鍊功)
(深彦輔曰洞仙傳晉中興以來名山道士合大藥得仙者甚衆)山林跡如掃(洙曰魏文帝游仙詩与我一丸)
(藥光耀有五色服藥四五日胷臆生羽翼〇趙曰四句通義離爲兩端則語意不相接蓋詩人不以文害辭以靑精飯可謂之大藥)
(矣眞誥云霍山有道者鄧伯元受靑精石飯之法内見五臟色如嬰孺豈不謂之大藥乎而靑精飯法其所用之物如以南燭草木)
(葉煑取汁浸漬稻米炊之張君房云青稻米如䂊章西山靑米吳越靑龍稻草是也此亦費尋討不以謂之大藥資乎彦輔曰北)
(山移文曰乍低枝而掃跡〇師曰李白將爲梁宋之遊甫作此詩贈之東都洛陽也唐初都長安後都洛陽東都自安史再䧟之後民)
(物貧窘故幾巧趍利風俗浮薄甫二年客居于此覩兹機巧之俗甚厭惡之傷昔日之不然也羶腥謂兵後東都居民肝䐉塗地風)
(揚羶腥之氣野人甫自稱也𬞞食不飽謂物踊貴青精神仙之所服食有黃精有靑精色黃者爲黃精色靑者爲靑精亦若天黃地)
(黃人黃也本只是一種根浮于上者爲天黃沉于下者爲地黃生于中者爲人黃靑精食之旣久能益人顔色長年却老藥有大有)
(小僊亦有小大也有天仙有地仙藥有丹砂黃金爲藥之上者故云大藥甫旣客居東都無大藥之資將隱于山林求靑精食之亦)
(可以駐顔色柰何山林人迹如掃謂兵火之後絶無人煙故也蓋歎東都之不可居)李侯金閨深(鮑曰白嘗)
(供奉翰林故云洙曰江文通别賦金閨之諸彦蘭臺之群英注金閨金馬門也謝玄暉出尚書省詩旣通金閨籍〇彦輔曰按李)
(陽冰作白集序云天子賜金閨)脫身事幽討(鮑曰本傳白自知不爲親近所容求還山帝賜金帶放還趙曰李)
(白宜通籍金閨以不得遂浮遊四方此爲事幽討也〇彦輔曰漢項羽問張良曰沛公安在曰脫身去間至軍白就從祖陳留採訪)
(使彦允請北海高天師授道籙)亦有梁宋遊(洙曰任彦升令云客游梁朝則聲華籍甚顔延年北使洛塗出)
(梁宋郊鮑曰白時得還与公同在洛將適梁宋也後在梁亦与公同遊故遣懷詩云昔我遊關中得梁孝王都憶与高李輩論交)
(入酒爐趙曰梁謂汴州今之東京宋謂宋州今之南京也鄭曰梁古犬梁今汴京也宋古𣏌國今應天府是也)方期
拾瑶草(江淹香爐峯詩瑶草正翕赩玉樹信葱靑江淹曹植詩徙倚拾蕙草蘇曰東方朔与友人書曰不可使塵網)
(名韁利鎻怡然長嘯脫去十洲三島相期拾瑶草呑日月光華共輕舉爾尹曰江文通别賦惜瑶草之徒芳李善注曰高唐賦序)
(云我帝之季女名曰瑶姬未行而亡封于巫山之臺精神爲草寔曰靈芝山海經曰姑瑶之山帝女死焉名曰女尸化爲瑶草其葉)
(胥成其華黃其實如兔絲服者媚於人〇趙曰瑶草事雖出於山海經姑瑶之山帝女死焉化爲瑶草服之者媚於人而瑶草字江)
(淹登廬山詩瑶草正翕赩别賦云惜瑶草之徒芳盖以仙境之物美言之耳今子美正承江淹而用之也彦輔曰沈佺期詩意欲)
(拾靈草〇師曰漢時凡待詔者必於金馬門美生曰彦李白嘗侍詔翰林故云金閨彦幽討謂窮討幽趣梁宋即今之東京開封府)
(是也本魏地號曰大梁其地有香爐峰神仙所居之迹瑶草乃珊瑚樹之類仙家用以合丹藥服餌時李白擺脫翰林之職將以窮)
(討幽趣故爲梁宋之遊拾瑶草以服食蓋白之爲人放曠不樂仕宦有意於神仙後以入水捉月或者以爲戸解)
戲簡鄭廣文(虔)兼呈蘇司業(源明)
廣文到官舍(洙曰廣文事是醉時歌)繫馬堂階下(洙曰繫一作置)醉即騎
馬歸(趙曰山簡傳日暮倒載歸酩酊無所知時時能騎馬倒着白接䍦也)頗遭官長罵才名
三十年坐客寒無氊(趙曰唐史稱鄭虔在官貧約澹如也乃引杜甫嘗贈以詩曰才名三十年坐客)
(寒無氊則知公之作眞詩史矣)近有蘇司業時時與酒錢(洙曰與一作乞鄭曰乞丘旣)
(切又作與師曰虔始爲廣文館學士性嗜酒不治事數爲官長所訶怡然不以爲意禄山反䧟于賊受禄山僞署後竄歸坐免官)
(故至貧窶惟蘇源明重其才時時給餉之杜詩云得錢即相覓沽酒不復疑盖謂此也)
戲贈友二首
元年建巳月(洙曰肅宗去上元三年年號止稱元年月以斗建辰爲名也〇師曰肅宗止稱元年復以月建之辰)
(稱月蓋法上古之制也年號自漢武帝方有之甫特於此年以元年建巳月爲稱記肅宗之立上古制不然何以謂之詩史乎)郎
有焦校書自誇足膂力能騎生馬駒一朝被馬踏脣
裂板齒無壯心不肯巳欲得東擒胡(趙曰公使魏武帝樂府云老驥伏櫪)
(志在千里烈士暮年壯心不巳師曰胷腸之間曰膂生馬駒其馬未調習者板大齒也仲尼嘗譏子路暴虎憑河死而無悔謂其)
(好勇故也此詩雖云諧戲亦爲好勇者之戒)
元年建巳月官有王司直馬驚折左臂骨折面如
墨(洙曰國語望之如墨)駑駘漫染泥何不避雨色(師曰觀此詩有何不避雨色之句盖)
(爲躁進者之戒云)勸君休歎恨未必不爲福(洙曰此詩所諷近白居昜新豊折臂翁)
(趙曰淮南子云塞上翁馬亡入胡人皆弔之曰何知非福居數月其馬引胡駿馬而歸人皆賀之曰何知非禍及家冨馬良其子好)
(騎墮而折體人又弔之曰何知非福居一年胡人大入丁壯戰死者十九其子獨以跛故父子得獲相保舊注引居易新豊折臂翁)
(穿鑿矣)
分門集註杜工部詩卷之十七
