分門集註杜工部詩卷第十九
簡寄下律詩五十二首
奉寄河南韋尹丈人(洙曰甫故廬在偃師承韋公頻有訪問故有下句)
有客傳河尹逢人問孔融(洙曰河尹河南尹也孔融公自比也見本題下注詩〇趙曰見)
(問者河南尹也故得以孔融爲比盖李膺爲河南尹而孔融造門爲上客也)青囊仍隱逸(洙曰郭璞授業)
(於鄭公以青囊九書與之遂開洞五行後門人切青囊未及讀爲火焚之)章甫尚西東(洙曰章甫冠也孔子生於)
(魯冠章甫之冠長於宋故衣縫披之衣章甫儒冠)鼎食爲門戶(洙曰列鼎而食門尸閥閱也〇趙曰以言河尹)
(之貴)詞埸繼國風(洙曰詩之國風趙曰以言河尹之能詩)尊榮瞻地絶(洙曰言地)
(望崇重)疎放憶途窮(洙曰阮籍詩途窮能無慟〇趙曰疎放公自謂也憶途窮則又言河南憶問之也)
濁酒尋陶令(洙曰王弘九月九日送酒與陶潜潜得之便飲而歸〇趙曰陶淵明也常曰偶有名酒無日不)
(傾)丹砂訪葛洪(洙曰事見爲農詩不得問丹砂注〇趙曰祈心於遐年故訪葛洪洪嘗於帝乞爲句漏令)
(以出丹砂而就之)江湖漂短褐(洙曰短當作䄈淮南子霜雪凾集䄈褐不完褐毛布〇鄭曰䄈臣庾切敝)
(布襦褐胡葛切短衣)霜雪滿飛蓬(洙曰詩首如飛蓬〇定功曰班叔皮王命論注短褐麄衣也盖公此詩作)
(於潭州適當冬時述其羈旅流落之狀上句言短褐爲江湖所漂下句言犯冐霜雪故飛蓬之髮爲霜雪所蒲)牢落乾
坤大(蘇曰余絳失意雲霄羈思牢落歸栖无巢始知乾坤之大)周流道術空(趙曰言天地廣大而我獨)
(牢落雖挾道術竟於周流之際成空而无用)謬慙知葪子(鄭曰葪居例切洙曰後漢方術傳葪子訓有)
(神異之道到京師公卿以下候之者坐上常數百人皆爲設酒脯終日不匱)真怯笑揚雄(洙曰揚子解嘲曰子)
(迺以鴟梟而笑鳳凰子徒嘆我玄之尚白吾亦嘆子之病甚不遭臾跗扁鵲悲夫〇趙曰揚雄著太玄人皆笑之至以爲可覆醬瓿)
盤錯神明懼(洙曰虞詡曰不遇盤根錯節何以知利器〇趙曰以言韋尹爲政之能)謳歌德
義豐(趙曰如鄭歌子産漢歌岑君是也)尸鄕餘土室難說(洙曰一作誰話)祝雞
翁(洙曰後漢地理志偃師有尸鄕列仙傳祝谿翁居尸鄕山下養雞百餘各有名字呼名則種别而至〇鄭曰列仙傳祝雞)
(公洛陽人師曰甫以孔融自比客來傳說韋尹詣甫動靜如何甫尚隱居蹤跡无定不若韋列鼎而食猶善詩章故云継國風疎)
(放甫自謂也甫旣不仕惟以濁酒適懷丹砂自養任短褐漂泊雪蒲白頭牢落無所成就之義乾坤雖大若無所容身道術空言無)
(道術也葪子比韋尹慚見知於韋眞怯笑揚雄甫以貧蹇爲時訕笑有若雄爲當世所嘲也盤錯言事繁劇韋善决断人畏其政若)
(神明呪雞翁甫以自比)
將赴成都草堂途中有作先寄嚴鄭公(五首)
得歸茅屋赴成都(洙曰潘安仁秋㒷賦偃息不過茅屋茂林之下)眞(洙曰一作直)爲
文翁再剖符(洙曰謂嚴鄭公再鎮成都也文翁見李劒州詩注剖符分符也漢制符皆有合契當給符者止給其)
(半留一半京師)但使閭閻還揖譲(洙曰循吏傳孝宣興於閭閻師古曰閭里門也閻里中門也)
敢論松竹久荒蕪(洙曰陶淵明云田園將蕪胡不歸又云三徑就荒松菊猶存〇趙曰兩句通義公之)
(心在爱人不私一已矣)魚知丙穴猶來美(洙曰左太冲蜀都賦嘉魚出於丙穴劉渊林注曰丙穴在)
(漢中沔陽縣北有魚穴二所常以三月取之丙地名也任豫益州記曰嘉魚鱗似鰌魚師曰水經曰丙穴出嘉魚常以二月出十)
(月入水泉懸注魚自穴下遠入水穴口向丙故曰丙穴又酉陽雜爼曰丙穴魚食乳水食之甚是温神農本草亦云嘉魚味甘食之)
(令人肥健俛懌此乳穴中小魚常食浮水所以益人子美稱丙穴魚美其以此欤)酒憶郫筒不用酤
(鄭曰郫賓弥反〇洙曰成都記曰郫縣因水得名蜀王杜宇所都華陽風俗錄曰郫人郀竹之大者傾春釀於筒閉以藕絲苞以焦)
(葉信宿馨逹於竹外然後断之以献俗號爲郫筒酒也〇修可曰郫出大竹土人截以盛酒故號郫筒至今如此非傾釀於筒候其)
(香而断之也故李商隱詩云錦石爲棋子郫筒當酒壷則郫筒爲盛酒器可知矣〇蘇曰山濤治蜀之郫城用筠管釀酴釀作酒浹)
(旬方開香聞百步故蜀人傳其法效之〇趙曰言酒不須沽而從嚴公飲耳)五馬舊曾諳小徑(蘇曰)
(古今風俗通曰王逸少出守永嘉庭列五馬繡鞍金勒出即鞚之故永嘉有五馬坊焉)幾回書札待潜
夫(洙曰五馬見餞䔥遂州詩注潜夫見偶題謾作潜夫論注趙曰言嚴公昔曾枉駕之熟今有書札來相待其歸矣後漢)
(王符隱居著書號潜夫論〇詠曰潜夫甫自比)
處處靑江帶白蘋(洙曰清江春流也白蘋水草也左傳蘋蘩藴藻之菜是也趙曰𡭗雅萍之大者曰)
(蘋)故園猶得見殘春(趙曰故園指成都也)雪山斥候無兵馬(洙曰)
(雪山蜀之西山也無兵馬罷三城戍也〇天斍曰無兵馬言靖乱也)錦里逢迎有主人(洙曰成都)
(記錦里城呼爲錦城以江山明麗錯雜如錦故也公与嚴故德故有主人之說〇蘇曰王褒歸蜀謂人曰逢迎有賢主人吾當掛冠)
(投老爲林下散人耳〇秦曰此句言嚴再鎮成都也)休怪兒童延俗客不教鵝鴨惱
比鄰(鄭曰比頻脂切〇蘇曰魏陸勗居櫟陽性淡正㓗嘗見童驅鵝鴨出四頋之曰不曾使惱比鄰立町客伏其清謹〇)
(趙曰公於嚴公有故舊之好而能如此則公之厚德与夫慎重可見矣比隣者比近之鄰也)習池未覺風流
盡况復荆州賞更新(洙曰晉山簡字季倫永嘉三年出爲征南將軍鎮襄陽于時四方寇亂天下分)
(崩主威不振朝野危懼簡優游卒歲惟酒是耽諸習氏荆土豪族有佳園池簡每出戲游多池上飲輒醉名之曰高陽池師曰武)
(每訪草堂酣飲賦詠故比之習池之遊荆州賞更新言武之來宴賞復无窮也)
竹寒沙碧浣花溪(洙曰梁益記溪水出湔江居人多造綵牋故號浣花公之别館後爲崔寕宅捨爲寺)
(今尚在焉)菱(洙曰一作橘)刺藤梢咫尺迷(趙曰公雜草堂之久宜其荒芜矣)過客徑
須愁出入居人不自解東西(鄭曰解佳買切曉也〇趙曰以蓬蒿之礙也)書籖
藥褁封蛛網(洙曰沈休文網虫垂戸織蜘蟵網也〇鄭曰籖千庶切驗也)野店山橋送
馬蹄(趙曰言橋与店空送馬蹄於道中往來而巳蓋公不在草堂故也)肯藉荒庭春草色
(洙曰一云新月色天台賦藉萋萋之纖草别賦春草碧色)先判一飲醉如泥(鄭曰判普官切〇洙曰後)
(漢周澤字稺都爲太常清潔循行尽敬宗廟嘗臥疾齋宮其妻哀澤老疾闚問所苦澤大怒以妻子犯齋禁逐收詔獄謝罪當世疑)
(其詭激時人爲之語曰生世不諧作大常妻一歲三百六十日三百五十九日一日不齋醉如泥)
常苦沙崩損藥欄也從江檻落風湍新松恨不高千
尺(洙曰七發云高百尺而无枝魯連子東方有松縱高千仞无枝也〇趙曰公指言所種四松故欄之新松)惡竹應
湏斬萬竿(洙曰去其悪者留其善者洗竹也)生理秪憑黃閣老(洙曰黃閣見贈嚴八)
(閣老詩注〇薖曰言甫生計皆仰于嚴也)衰顔欲付紫金丹(洙曰神仙有金丸可以延年却老〇)
(蒼舒曰右按樂府長歌行定取金丹作幾服能今華衰得十年〇田曰大藥證云紫金大丹若人服食化腸爲筋變髓凝骨自然不)
(死〇沈曰丹陽抱陽山人大藥證曰煉鉛爲粉化綠爲塵自然伏火去鉛取丹更入華池還源反色再入神室更養火六十日成紫)
(金火丹若人服食化腸爲筯變髓凝骨自然不死)三年奔走空皮骨(蘇曰玉翦三年奔走邊鄙老夫)
(但存皮骨誰敢有勞土事)信有人間行路難(洙曰言爲憂患所迫而癯瘠也古詩有行路難)
錦宮城西生事微(洙曰宫一作館師曰言土田薄有也)烏皮几在還思
歸(洙曰以烏皮褁几也趙曰謝眺詠烏皮隱几詩曰蟠木生附枝刻削豈无施未句曲躬奉微用聊承終宴疲)昔
去爲憂亂兵入今來巳恐隣人非(洙曰恐經乱離而人物改變)側身
天地更懷古(洙曰側身言无所容也〇蘇曰張融側身俯仰天地間懷古弔今轉增悽惻)回首風
塵甘息機(洙曰息忘也馬援回首往事甘自息機〇師曰甘息機言甫猒奔走也)共說緫戎雲
鳥陣(洙曰元帥也雲鳥陣名如鵝鸛之類是也〇夢符曰右按唐獨孤及風后八陣圖記天命聖者以廣戰術俾懸衡於)
(未然察變於倚數握機制勝作爲陣圖夫八官之位正則數不愆神不忒故八其陣所以定位也衡抗於外軸布於内風雲附其四)
(維所以備物也虎結翼以進蛇向敵而蟠飛龍翔鳥上下其勢以致用也趙曰惣戎以言嚴公遊子公自謂也田曰太公六韜)
(以車騎分爲鳥雲之陣所謂鳥雲者鳥散而雲飛變化无窮者也)不妨遊子芰荷衣(洙曰北山)
(移文焚芰製裂荷衣師曰欲參軍謀不妨吾逸態而衣芰荷之衣也)
弊廬遣興奉寄嚴公
野水平橋路春沙映竹村風輕粉蝶喜花暖蜜蜂喧
把酒宜深酌題詩好細論府中瞻暇日江上憶詞源
(趙曰隋文藝傳曰筆有餘力詞无竭源)跡忝朝廷舊(洙曰公仕三朝)情依節制尊
(洙曰公之入蜀惟依嚴公節制持節專制也)還思長者轍恐避席爲門(洙曰見寕)
(紆長者轍注顔延年林間時晏開迎回長者轍趙曰欲枉嚴公之駕故用陳平事以激之也)
奉待嚴大夫
殊方又喜故人來重鎮還須濟世才(鄭曰重直隴切厚也〇洙曰時武再)
(鎮蜀)常怪偏禆終日待(洙曰偏禆諸將校也光武令鄧禹自選偏禆以下)不知旌節
隔年回(洙曰旌節麾幢也楊國忠兼領劒南每幸驪山必以旌旗前引)欲辭巴徼啼鸎合
遠下荆門去鷁催(洙曰公自言欲辭蜀而入楚趙曰此言船盖船首畫鷁以驚水怪師曰甫与武)
(有世契武爲成都尹甫依之及武入朝甫之巴峽今甫聞嚴再鎮蜀欲辝巴徼下荆門迓之云啼鶯者春時也鷁舟也巳督舟將行)
身老時危思會面(洙曰古詩道路阻且長會面安可知)一生襟(洙曰一作懷)抱向
誰開(洙曰言人不己知)
奉贈嚴八閣老(鮑曰嚴武也至德初房琯薦爲給事中收長安拜京兆尹稱閣老時爲給)
(事中師曰臺閣之長謂之閣老)
扈聖登(洙曰一云今日登扈)黃閣(洙曰扈扈從也宋忠曰三公黃閣前史無此義札記士&KR1302;與天子同公侯)
(大夫則異鄭玄注云士賤与君同不嫌夫朱門洞啓當陽之正色三公之與天子礼秩相亞故黃其閣以示謙不敢斥天子疑是漢)
(舊制陳三公之制開黃閣聽事)明公獨妙年(洙曰明公相尊美之稱也蔡文姬謂曹公曰明公廐有万馬妙)
(年少年也)蛟龍得雲雨(淋曰吴志周瑜傳上䟽孫權曰劉備以梟雄之姿而關羽張飛熊虎之將猥割上地)
(以資業之恐蛟龍得雲雨終非池中物也〇蘇曰漢祖入關碑曰劉季用蕭曹張韓如蛟龍得時雲沛雨飛揚八紘四維)鵰
鶚在秋天(洙曰秋天&KR0743;鳥擊摶之時也鵰鶚在秋天得其時矣)客禮容疎放(師曰甫性疎放)
(雖属官曹而嚴每以客礼優之)官曹可接聮(洙曰可一作許〇趙曰閣老尊矣惟其以客礼待公而容其疎)
(放故雖爲官曹而卑可接聮之)新詩句句好(蘇曰王献之帖云早得新詩披味句句皆好荒拙未敢酬荅)
應任老夫傳(趙曰欲廣傳嚴公之詩句自非知音何以至此)
贈翰林張四學士(鮑曰張垍也張說之子尚寕親公主明皇眷之即禁中置内宅)
(公詩故云天上張公子宫中漢客星也)
翰林逼華蓋(洙曰蔡邕傳擁華蓋而奉皇極逼言密迹帝座〇蒼舒曰右按唐百官志乘輿所在必有文詞)
(經斈之士下至上醫技術之流皆直於別院以俻宴見而文書詔令則中書舍人掌之自太宗時名儒斈士時時召以草制然猶未)
(有名號乾封後封號北門斈士玄宗初置翰林待詔以張說陸堅張九齡等爲之掌四方表䟽批荅應和文章旣而又以中書務劇)
(文書多壅滯乃選文斈之士號翰林供奉與集賢斈七分掌制誥書勑開元二十六年又改翰林供奉爲斈士別置斈士院專掌内)
(命凡拜免將相號令征伐皆用白麻其後選用益重而礼遇益親至號爲内相又以爲天子私人凡充其職者无定員自諸曹尚書)
(下至校書郎皆得与選入院一歲則遷知制誥班次各以其宜内宴則居宰相之下一品之上憲宗又置斈士承旨唐之文宗洪文)
(集賢分隷中書門下省而翰林斈士獨无所屬焉趙曰天文志華蓋所以蔽覆天帝之座也唐止有翰林供奉明皇初始改爲斈)
(士置院在禁中)鯨力破滄溟天上張公子(洙曰公子公侯之子孫美張翰林也故稱)
(天上言非人間人趙曰滄溟乃游泳寬縱之地鯨力破之則如宗慤云願乘長風破万里浪之破矣〇夲中曰凡詩人於姓張者)
(得曰張公子如杜牧贈張祐亦曰誰人得似張公子是今言天上以其在禁中如天上也)宮中漢客星(洙曰)
(漢光武引嚴光入論太史奏客星犯御座甚急〇趙曰博物志載後漢人乘槎至天河之側飲牛者問嚴君平嚴曰客星犯斗牛)
賦詩拾翠殿(蘇曰曹子建侍宴拾翠殿上命賦詩落筆即成一座驚服)佐酒望雲亭
(洙曰賦詩佐酒言侍從宴賞也〇趙曰拾翠殿在東内大福殿之東南望雲亭在西内景福臺之西以其應和文章且礼遇内亭)
紫誥乃兼綰黃麻似六經(洙曰翰林斈士掌制誥紫誥謂以紫泥封誥黃麻謂寫誥詞於)
(黃麻紙上似六經言訓辝深厚如六經〇昱曰隴右記武都紫水有泥每貢封璽書故詔誥有紫泥之美〇趙曰凡拜兔將相皆用)
(白麻而馮鑑續事始貞觀十一年太宗詔用黃麻紙寫詔勑文)内分金帶赤恩與荔枝靑
(洙曰翰林拜命日賜金荔枝帶〇趙曰楊文公談苑載自樞宰節度使賜二十五兩金帶)無復隨高鳳(洙曰)
(鳳後漢逸民言張翰林已在顯貴不復与鳳爲偶)空餘泣聚螢(洙曰車㣧家貧无灯火以絹囊盛螢火以)
(照書讀趙曰此皆公自謂也舊注謂高鳳逸民也言翰林之貴不復与鳳爲偶殊无意義豈可以人名對聚螢乎〇田曰謂鳳之)
(飛鳴必在於高詩云鳳凰鳴矣于彼高岡杜所引雖是而未解其深意公盖言我不能隨張翰之高飛而止餘泣於聚螢𡭗車㣧家)
(貧囊盛螢火以照書也師曰甫謂張飛騰已如高鳳无緣追隨之也故云云)此生任春草垂老獨
漂萍(洙曰春草言不實也流落漂泛如萍之在水〇蘇曰吴淑此生弃擲如春江野草任車馬踐踏〇趙曰意言任春時)
(之草生幾度更不管年華之去矣皆感激之言)儻憶山陽會悲歌在一聽(洙曰山陽嵆康)
(所居會竹林之會也向秀經康山陽舊居作聞笛賦趙曰預指它日隔闊之事意謂山陽之會爲可憶則今日悲歌宜在一聽也)
(楊曰未意冀張无忘舊遊故云云)
奉留贈集賢院崔于二學士(國輔休烈)
昭代將垂白(洙曰昭明出昭代猶明時也謝靈運詩星星白髮垂)途窮乃呌閽(洙曰公因)
(不第乃獻賦阮籍哭途窮思玄賦呌帝閽)氣衝星象表詞感帝王尊(洙曰公嘗有詩云自)
(怪一日聲輝赫又云往年文彩動人主〇修可曰此言献三大禮賦也當天寳九載時公三十九歲雖窮真自負其才献賦而上悅)
(之)天老書題目春官驗討論(洙曰春官宗伯〇趙曰言召試文章所謂集賢學士如堵)
(墻觀我落筆中書堂時也)倚風遺鶂路(鄭曰鶂倪歷切)隨水到龍門(趙曰左傳云鶂退飛)
(過宋都風也公言倚頼風而往矣反遭廻風而遺失其所往之程路也到龍門則隨水到之而巳不能過也龍門在河中府魚登者)
(化爲龍劉敞曰龍門在封州三秦記龍門魚登者化爲龍)竟與蛟螭雜寧(洙曰一作空)無
燕雀喧(洙曰言不能自致霄漢故雜蛟螭也燕雀喻小人趙曰到龍門而不過則猶雜蛟龍也遺鶂路而不進則不)
(免羣雀而受其喧也)靑雲猶契闊陵厲不飛飜(趙曰公以文采動人主矣意其遂騰)
(踏進用止授河西尉不行改右衛率府兵曹而巳此公所以歎也公與韋左丞詩云主上頃見徵歘然欲求伸靑冥却垂翅蹭蹬無)
(縱鱗同意)儒術誠難起(趙曰乃儒冠多誤身之意)家聲庶巳存(洙曰見烜赫舊家声)
(注)故山多藥物(蘇曰張楷故山幸多藥物足以度流年何必塵埃中踆踆老死乎趙曰所謂故山指襄)
(陽也甫夲襄陽人)勝槩憶桃源(洙曰見欲問桃花宿注)欲整還鄕旆長懷
禁掖垣(洙曰劉禎贈徐公幹詩誰謂相去遠隔此西掖垣拘限清切禁中情無由宣思子沈心曲長嘆不能言〇趙曰)
(懷崔于二學士也盖集賢院在禁中矣)謬稱三賦在難𫐠二公恩(洙曰甫三獻大禮賦)
(出身二公常謬稱述〇師曰叫閽言叫天子之門而愬之詞感帝王謂獻三賦而帝悅之也天老乃天子之老指宰相春官礼部也)
(帝命宰相試文章故天老出題目而春官考之倚風遺鶂路隨水到龍門言不登第也公旣不第不免與蛟螭混而爲燕雀所笑青)
(冥猶契闊言卑棲而遠於天也儒術誠難起言爲儒冠所誤也禁中有東西兩掖掖垣乃禁墻也甫旣不用遂有歸故山采藥怡養)
(之意故云欲整還鄕旆)
贈獻納起居田舍人澄(洙曰一云贈田起居獻納使)
獻納司存雨露邊(洙曰一作偏武后初置匭以受四方之書謂之理匭使玄宗改爲献納使〇趙曰唐)
(制獻納使掌受封事以献天子)地分淸切任才賢(洙曰劉公幹拘限清切禁〇趙曰以田君爲起居舍)
(人從六品上隷中書省斯爲禁近矣)舍人退食收封事(洙曰唐以舍人給事中知匭事趙曰此言田)
(君之職)宮女開凾近(洙曰一作捧)御筵(洙曰函爲匭函也宫女開函以所投封事奏御)曉
漏追趨靑瑣闥(洙曰青瑣門也范彦龍詩攝官青瑣闥遥望鳳凰池)晴䆫點檢白
雲篇(夢符曰右按漢武帝秋風詞曰秋風起兮白雲飛淮南王安傳武帝每爲報書及賜嘗召司馬相如等視草乃遣)
揚雄更有河東賦唯待吹嘘送上天(洙曰揚雄成帝時客有薦雄文有似)
(相如還上河東賦此子美自比雄也故有唯待吹嘘之句也〇趙曰漢成帝追觀先代遺跡思欲齊其德號上自西岳還雄上河東)
(賦以爲勸戒今公自北於雄欲有諷諫正頼田君爲獻納使而有以吹嘘之也)
奉寄高常侍(洙曰一云寄高三十五大夫)
汶上相逢年頗多(洙曰地理志汶水出泰山萊蕪西南入濟在濟南魯北蜀亦有汶川出西山亦有汶)
(川縣修可曰魯之汶今在鄆州以閔子騫有吾必在汶上之語非蜀之汶川矣)飛騰無那故人何
(鄭曰那乃箇切洙曰故人侍御也飛騰言自致於漢霄〇趙曰高適與公皆拜拾遺其後高公至爲散騎常侍則其飛騰明矣)
揔戎楚蜀應全未(洙曰爲帥也趙曰揔戎大將之事適先除楊州大都督淮南節度使以李輔國之)
(毀出爲彭蜀二州刺史盖言雖揔戎於楚與蜀而猶未焉〇尹曰商代崔光遠節度西川又守彭州故云揔戎楚蜀應全未未者言)
(年未及老也)方駕(洙曰一作價)曹劉不啻過(洙曰方齊也言文才過於曹丕劉楨也家語何翅惠)
(哉猶過多也修可曰方駕並駕也與方舟之方同劉孝標廣絶交論曰遒文麗藻方駕曹王注謂曹植王粲此言曹劉乃曹植劉)
(楨非曹丕)今日朝廷須汲黯(洙曰漢書汲黯在朝淮南寢謀言黯之材足以折衝千里爾時寇賊充斥)
(朝廷須如汲黯者)中原將帥憶廉頗(洙曰馮唐傳文帝輦過郎署問馮唐曰吾居代時吾尚食)
(監高祛數爲我言趙李齊之賢戰於鉅鹿下吾每飲食意未嘗不在鉅鹿父老知之乎唐對曰齊尚不如廉頗李牧之爲將上曰何也)
(唐曰臣大父在趙時爲官帥將善李牧臣父故爲代相善李齊知其爲人也上旣聞廉頗李牧爲人良說廼拊髀曰嗟乎吾獨得廉)
(頗李牧爲將豈憂匈奴哉)天涯春色催遲暮别淚遥添錦水波(趙曰時高)
(常侍在成都起發赴召故云云)
寄高三十五詹事(鮑曰高適肅宗竒之除楊州大都督李輔國惡其才除太子詹事)
安穩高詹事兵戈久索居(洙曰蕭索也子貢離群索居)時來如(洙曰一作知)
宦達歲晚莫情疎(魯曰言無隨世態)天上多鴻鴈池中足鯉
魚相看過半百(鄭曰過古禾切)不寄一行書(洙曰蘇武繫書鴈足古詩呼童烹鯉)
(魚中有尺素書古人言音信多以此二物或謂之鱗羽〇趙曰劉諭故人各在異方不能寄一行書通關中消息)
奉寄章十侍御(彦輔曰時初罷梓州刺史東川留後將赴朝廷一云寄梓州張使君)
淮海惟楊一俊人(洙曰禹貢淮海惟楊州注秋據淮南距海趙曰章侍御必揚州人故用淮海也〇)
(耒曰章彛楊州人)金章紫綬照靑春(洙曰百官公卿表侯金印紫綬師古曰漢儀云銀印皆龜)
(劒其文曰章謂刻曰某官之章前漢書曰丞相皆秦官金印紫綬〇孝祥曰靑春言年少也)指麾能事回
天地(洙曰唐玄素有回天之力言其能回人主之意也〇趙曰指麾所能之事雖天地亦可回所以重大言之陸士衡有)
(云回天倒日之力歐曰時段子璋反章討平之故云云)訓練強兵動鬼神(洙曰公孫瓉劎袁紹所攻)
(與其子書曰袁氏之攻狀若鬼神梯衝舞吾樓上鼓角鳴于地中〇趙曰言威力所致然)湘西不得歸關
羽(洙曰蜀將關羽字雲長先主收江南諸郡乃封拜元勲羽爲㐮陽太守盪寇將軍駐江北先主西走益州拜羽董荆州事)
(後孫權斬於臨沮)河内猶宜借寇恂(洙曰後漢寇恂字子翼光武取河内拜恂爲太守行大將軍後)
(潁州盗賊群起帝曰潁川迫近京師當以時定惟念卿獨能平之耳從九卿復出以憂國可知也即日車駕南征恂從至潁川盗賊)
(悉降而竟不拜郡百姓遮道曰願從陛下復借寇君一年乃留旬長社鎮撫吏人納餘降也〇黃曰甫意美章善守東川恐如關羽)
(寇恂不得去也)朝覲從容問幽仄勿云江漢有(洙曰一作老)垂綸
(趙曰公自言其身而其義甚明晁曰此句甫自言也)
奉酬宼十侍御錫見寄四韻復寄宼
往别郇瑕地(洙曰見上懷愴郇殺邑注)于今四十年來簪御府筆(洙曰)
(魏略曰殿中侍御史筆曰筆側階而直上問曰此何官也辛毗對曰御史簪筆書過以記不依法)故泊洞庭船
詩憶傷心處(洙曰楚詞目極千里傷心處)春深把臂前(洙曰廣絶交論自昔把臂之英)
(金蘭之友趙曰言在郇瑕相别之時)南瞻按百越黃帽待君偏(趙曰前漢鄧通)
(以濯船爲黃頭郎顔師古注曰濯船能授濯行船也士勝水其色黃故刺船之郎皆著黃帽因號曰黃頭郎也今宼君旣按百越則)
(所在處常艤舟以待故其帽偏也〇師曰郇瑕晉地子美與宼別於晉地迨今凡四十年頭簪御史筆來客荆衡間故云泊洞庭船)
(此子美自𫐠也公爲拾遺故簮白筆黃帽乃竹籜爲冠按百越言寇按察楚越之郡)
贈陳二𥙷闕
世儒多汩没(洙曰汩没不振之貌〇耒曰甫嘗云儒冠多誤身蓋儒者多不遇故此又云云)夫子獨
聲名獻納開東觀(洙曰謝玄暉獻納雲臺表後漢和帝幸東觀覧書林閱篇籍博選術藝之士以)
(充其官)君王問長卿(洙曰司馬相如字長卿蜀人楊得意爲狗監侍上上讀子虚賦而喜之曰朕獨不得)
(與此人同時哉得意曰臣邑人司馬相如自言爲此賦上驚乃召問相如)皂鵰寒始急(師曰皂鵰御史以比)
(𥙷闕補闕諫官也)天馬老能行(洙曰所謂窮而益堅老而益壯〇修可曰大宛馬名以其先乃天馬之種)
(也)自到靑冥裏休看白髮生(洙曰言自可致於靑霄之上無以老自怠)
寄左省杜拾遺岑參(新添)
聮步趨丹陛分曹限紫微曉隨天仗入暮惹御香歸
白髮悲花落靑雲羡鳥飛聖朝無闕事自覺諫書稀
奉荅岑參𥙷闕見贈
窈窕淸禁闕罷朝歸不同(師曰岑爲補闕屬中書居右署甫爲拾遺屬門下居左署左爲)
(東而右爲西故云歸不同也)君隨丞相後(洙曰補闕官有左右左属門下省右属中書〇趙曰豈參爲補)
(闕而兼爲諸部中官邪)我往(洙曰一作住)日華東(蘇曰郭偲家住日華門東畔〇趙曰拾遺在百官志)
(皆隷門下省而門下省在華門之東杜公爲左拾遺故云云)冉冉柳枝碧娟娟花蘂紅
故人得佳句獨贈白頭翁
奉簡高三十五使君(新添)
當代論才子如公復幾人驊騮開道路鷹隼出風塵
行色秋將晚交情老更親天涯喜相見披豁對吾眞
寄楊五桂州(鮑曰名譚因州參軍段子之任即廣州段功曹也楊五長史盖自桂徙廣段子)
(從之)
五嶺皆炎熱(洙曰五嶺見野望詩注)宜人獨桂林梅花萬里外
(洙曰五嶺有海嶺以梅得名)雪片一冬深聞此寬相憶爲邦復好音
江邊送孫楚遠附白頭吟(洙曰晉孫楚字子荆嘗參石苞驃騎軍事)
將赴荆南寄别李劒州
使君高義驅今古寥落三年坐劒州但見文翁能化
俗(洙曰前漢循吏傳文翁景帝末爲蜀郡太守仁愛好教化見蜀地僻陋有蠻夷風乃選郡縣小吏開敏有才者張叔等十餘人)
(親自飭厲遣詣京師受業博士或學律令數歲蜀生皆成就歸文翁以爲右職用次察舉官有至郡守刺史者又脩起學官於成都)
(市招下縣子弟以爲學官弟子爲除更繇高者以補郡縣吏次爲孝弟力田常選學官僮子使任便坐受事每出行縣益從學官諸)
(生明經飭行者與俱使傳教令出入閨門縣邑吏民見而榮之數年爭欲爲學官弟子冨人至出錢以求之繇是大化蜀地學於京)
(師者比齊魯焉至武帝時乃令天下郡國皆立學校官自文翁爲之始云文翁終於蜀吏民爲立祠堂祭祀不絶至今巴蜀好文雅)
(文翁之化也)焉知李廣未封矦(洙曰李廣傳初廣與從弟李蔡俱爲郎文帝景帝時蔡積功至)
(二千石武帝元朔中封爲樂安侯廣不得爵邑官不過九卿廣之軍吏及士卒或取封矦常與望氣王朔言之朔曰將軍自念豈嘗)
(有恨者乎廣曰吾爲隴西守羌嘗反吾誘降者八百餘人詐而同日殺之至今恨獨此耳朔曰禍莫大於殺巳降此乃將軍所以不)
(得封侯也)路經灔澦雙蓬鬢天入滄浪一釣舟(趙曰灔澦堆在巫峽)
(之口滄浪則楚漁父所謂滄浪之水也公將南下故言灔澦以明其所往之處入滄浪之天乃我之扁然之釣舟也)戎馬
相逢更何日春風回首仲宣樓(洙曰荆州有仲宣樓魏志主粲字仲宣年十七司徒)
(辟詔除黃門侍郎以西京擾亂皆不就乃之荆州依劉表遂登江陵城樓作賦云〇趙曰方當戎馬之亂相逢果何曰乎仲宣樓雖)
(起於王&KR1662;字仲宣自長安來依劉表登荆州之樓而有登樓賦故云仲宣樓舊注遂謂荆州有仲宣樓非也)
奉寄别馬巴州(彦輔曰時甫除京兆功曹在東川)
勲業終(洙曰一作眞)歸馬伏波(洙曰謂馬巴州也馬援封伏波將軍少有大志以功名自許嘗曰男)
(兒要當死邊以馬革褁尸何能卧床上在兒女手邪)功曹非復漢蕭何(洙曰功曹公自謂也前漢蕭何)
(爲沛王吏掾乃高祖爲沛公何嘗爲丞督事高祖爲漢王遂以何爲丞相修可曰劉貢父作詩話稱杜甫云功曹非復漢蕭何按)
(曹參嘗爲功曹非蕭何也王定國云高祖紀何爲主吏孟康注曰主吏功曹也貢父之言誤矣二說皆非按吳志虞翻爲孫策功曹)
(策曰孤有征討事未得還府卿復以功曹爲吾蕭何守會稽耳)扁舟繫䌫沙邊久南國浮
雲水上多(趙曰公欲爲荆楚之行尚留東川故繫纜久而空望南國也此詩盖公雖除京兆功曹乃有南往之興而)
(不赴矣)獨把漁竿終遠去難隨鳥翼一相過知君未愛
春湖色興在驪駒白玉珂(洙曰前漢儒林傳王式詔除爲博士旣至舍中會諸大夫博士)
(共持酒肉勞式博士江公心嫉式謂歌吹生曰歌驪駒式曰聞之於師客歌&KR0784;駒主人歌客毋庸歸今日諸君爲主人曰尚早未可)
(也&KR0784;駒逸詩見大戴禮客欲去歌之文潁曰其辝云驪駒在門僕夫具存&KR0784;駒在路僕夫整駕公言知馬巴州不似我欲遊江湖其)
(興在於朝覲見君驪駒白王珂則早朝騎馬之事古詩&KR0784;駒在門珂者馬口中鳴珂也以白玉爲之)
寄岑嘉州(洙曰州據蜀江外趙曰岑參也)
不見故人十年餘不道故人無素書(洙曰古詩中有尺素書)願
逢顔色關塞遠(洙曰江淹詩願一見顔色)豈意出守江城居(洙曰顔延)
(年一麾乃出守)外江三峽且相接斗酒新詩終自疎謝眺每
篇堪諷誦(洙曰謝眺字玄暉〇蘇曰羊蓋曰謝公篇什俱無塵俗氣韻自可諷誦足有開發也趙曰懷憶其詩也)
馮唐巳老聽吹嘘(洙曰見白首願爲郎詩注趙曰公自以馮唐爲比而聽有吹嘘之者)泊
船秋夜經春草(趙曰公初至雲安是去年秋時故云泊船秋夜今又見春矣故云經春色)㐲枕
青楓限玉除(洙曰見贈李八祕書詩注〇趙曰公卧病於此也青楓乃言楚地限玉除則公猶念還闕見君也)
眼前所寄選何物贈子雲安雙鯉魚(洙曰古詩客從遠方来遺我雙鯉魚)
赴靑城縣出成都寄陶王二少尹
老被樊籠役(洙曰一云老耻妻孥笑)貧嗟出入勞客情投異縣
詩態憶吾曹(洙曰吾一作君〇師曰詩云樂尔妻孥甫晚年不得志耻爲妻孥所笑貧嗟出入勞言無車馬)
(也久客在他鄕異縣其情况可知也詩向會人吟言詩之態度思憶我曹軰方知我之志意也)東郭滄江(洙曰)
(一作浪)合(洙曰蜀城之東二水合流而南下土人謂之合水)西山白雪高(洙曰西山近接維松)
(上有積雪經夏不消)文章差底病(趙曰差病校也盖公尚投異縣以干戈雖有文章可差得病乎文章不足)
(以療病亦如蘇東坡所謂一字不堪煑之類)回首興滔滔
因崔五侍御寄高彭州一絶(高適)
百年巳過半秋至轉飢寒(蘇曰黃旦秋至人皆實其倉箱吾見飢寒相逼)爲問
彭州牧何時救急難(師曰此一絶詩兄弟急難故云)
奉寄李十五祕書二首(文嶷)
避暑雲安縣秋風早下來(蘇曰阮瑀曰乘此秋風掛帆乘此下江南蓴鱸可喜)暫
留魚復浦(洙曰巴東漢魚復縣宋曰寰宇記夔州奉節縣本漢魚復縣)同過楚王臺(洙曰)
(楚襄王与宋玉遊雲夢之臺)猿鳥千崖窄(秦曰謂夔峽之地多崖嶂而少平地也)江湖萬
里開竹枝歌未好畫舸且遲迴(洙曰竹枝歌巴渝之遺音也惟峽人善唱趙曰速)
(其出峽矣竹枝歌惟䕫峽人歌乏爲未好則離出夔峽聽好音也)
行李千金贈(趙曰美其行贐之多〇余曰左傳云行李之往來杜預注云行李使人也今人以裝爲行李非)
(也)衣冠八尺身飛騰知有策意度不無神班秩兼通
貴(趙曰唐制祕書郎從六品上所以謂之通貴)公侯出異人(趙曰左傳公侯之子孫必復其始李)
(祕書必宗室之子矣)玄成負文彩世業豈沉淪(洙曰漢韋賢其先韋孟少子玄成皆)
(以經術名家趙曰韋玄成少好斈修父業爲相七年守正持重不及父賢而文采過之)
路逢襄陽少府入城戲呈楊員外綰(彦輔曰甫赴華州曰)
(許寄員外茯苓)
寄語楊員外山寒少茯苓(師曰史記龜策傳云茯苓在兔絲之下狀如飛鳥之形新雨巳)
(天清無風以夜明兔絲去之即篝燭此地火滅記其處明日乃掘取入地四尺至七尺得矣)歸來稍暄暖
(洙曰一云候和)當爲斸青冥(鄭曰斸株玉切斫也師曰斸以錐刺地也)翻動(洙曰作倒)
神仙窟(洙曰茯苓松枝所化斸之乃得世言華山多茯苓神仙所居之地)封題鳥獸形
(唐曰茯苓以鳥獸形者爲上)兼將老藤杖扶汝醉初醒
奉贈王中允維(鮑曰王維字摩詰累遷給事中禄山反爲賊所得禄山素知其才迎置洛)
(陽迫爲給事中禄山大宴疑碧地維間甚悲作詩悼痛賊平下獄以詩聞行在肅宗憐之下迁太子中允)
中允聲名久如今契闊深共傳收庾信(洙曰周書庾信字子山先与徐)
(陵並爲梁杪撰斈士後仕周聘於東魏文章辭令盛爲鄴下所稱信雖位望通顯嘗有鄕關之思〇趙曰侯景之乱梁簡文帝使庾)
(信率宫中文武千餘人營於朱雀航及景至信以兵奔江陵梁元帝承制除信御史中丞以言王維初以禄山之脅授僞命肅宗憐)
(維釋其死下迁中允)不比得陳琳(洙曰琳避乱冀州袁紹初使典文章作檄以告劉備言曹公失德不堪依)
(附反譏曹公父子後紹敗曹公得琳愛其才不之責〇趙曰陳琳爲袁紹作檄謗詈曹公及曹公得之愛之而不之咎王維在賊中)
(禄山大宴黎園樂工皆泣維賦詩痛悼則異乎陳琳矣)一病緣明主(師曰甫自言得肺疾只緣思君也)
三年獨此心(師曰言在寇庭未嘗少忘於君身雖困辱而此心無變)窮愁應有作試
誦白頭吟(洙曰虞卿窮愁著書白頭吟以人情樂新而厭故蘇曰張跋欲娶妾其妻曰子試誦白頭吟妾當聽之)
(跋慙悚而止此婦人女子善警戒者也)
贈韋七贊善
鄕里衣冠不乏賢杜陵韋曲未央前(洙曰未央殿基在長安杜陵韋曲地)
(名也蘇曰袁粲字景倩幼孤祖哀之曰愍孫少好斈有清才叔父淑雅重之語子弟曰我門不乏賢愍孫必當復三公古雍曲引)
(云杜陵茂樹韋曲繁花照未央之宫前當昆明之他左風物冨秀)爾家最近魁三象(洙曰公自)
(注云斗魁下兩兩相比爲三台)時論同歸(洙曰一作因侵)尺五天(洙曰公自注云俚語曰城南韋杜去)
(天尺五)北走關山(洙曰一作河)開雨雪(洙曰芜城賦南馳蒼梧漲海北走紫塞鴈門)南
遊花柳塞雲煙(鄭曰塞悉則切〇洙曰雲一作風)洞庭春色悲公子蝦
菜忘歸范蠡船(洙曰句踐旣滅吴范蠡乘扁舟泛五湖蘇曰郭林宗蝦菜菰米足以度歲使人忘歸〇)
(趙曰言韋戀南地之蝦菜而忘歸如范蠡之遊五湖也)
崔評事弟許相迎不到應慮老夫見泥雨怯
出必愆佳期走筆戲簡
江閣要賓許馬迎午時起坐自天明浮雲不負靑春
色細雨何孤白帝城(趙曰孤負字出李陵書陵雖孤恩漢亦負德今世多用辜負字乃俗子相承耳)
身過花間霑濕好醉於馬上往來輕虚疑皓首衝泥
怯實少銀鞍傍險行
寄高三十五書記(適)
歎息高生老新詩日又多美名人不及佳句法如何
(洙曰按新唐書適五十始爲詩即工以氣質自高每吟一篇巳好事者輒傳)主將收才子崆峒足
凱歌(洙曰前篇有送高適詩云崆峒小麥熟且願休王師請公問王將焉用窮荒爲趙曰主將哥舒翰也翰爲河西節)
(度使以適爲掌書記崆峒隴右山名足凱歌以言必勝也)聞君巳朱紱(蘇曰潘岳近聞朱紱猶慰老夫)且
得慰蹉跎(師曰主將指哥舒收才子言收選高適文才之士於幕府爲掌書記崆峒山在西哥舒爲安西都護凱歌)
(皆適爲之辝朱紱言增爵秩也所以慰甫渴别之情矣)
寄高適(新添)
楚隔乾坤遠難招病客魂詩名唯我共世事與誰論
北闕更新主南星落故園定知相見日爛漫倒芳樽
贈田九判官(梁丘)
崆峒使節上靑霄河隴降王欵聖朝(鄭曰降胡江切〇洙曰欵納欵也)
(趙曰乃哥舒翰獻捷之事何以明之崆峒隴右之山名也翰於天寳八載爲隴右節度使興吐蕃戰于石堡城敗之拔其城更號神)
(武軍上靑霄言入朝見天子也盖領吐蕃降王以朝矣)宛馬揔肥(洙曰一作飛)春苜蓿(洙曰上莫)
(六切下息六切洙曰大宛國漢時通人嗜蒲萄酒馬嗜苜蓿後貳師至宛取善馬遂採蒲萄苜蓿種而歸趙曰此言得吐蕃之)
(馬矣大宛最出良而吐蕃一帶馬無不善者苜蓿所以飼馬耳)將軍只數漢(洙曰一作霍)嫖姚
(洙曰霍去病爲嫖姚校尉注嫖姚皆勁疾之貌今讀音飄颻者非趙曰指出哥舒也漢霍去病爲嫖姚校尉姚在漢書音作去聲而)
(公作平聲沈存中筆談常論之矣以爲無害於義鄭曰漢霍去病爲嫖婔將軍音義嫖頻妙切姚羊召切皆勁疾貌今杜音飄遥)
(余曰邵氏聞見錄子美詩霍嫖姚對春苜蓿嫖姚字如律當讀平聲退之云凡爲文辝宜略識字有以也夫又云子美以鄭季對)
(文章春苜蓿對霍嫖姚或以爲病惟知詩者能辨之)陳留阮瑀誰爭長(洙曰王粲傳始文帝爲五)
(官將及平原侯植好文斈粲與北海徐幹字偉長廣陵陳琳字孔璋陳留阮瑀字元瑜汝南應璩字德璉東平劉楨字公幹並相友)
(善曹供欲使瑀掌書記瑀終不爲屈太祖辟爲軍謀祭酒趙曰以比田九也以其爲判官故比之阮瑀見上好在阮元瑜注)京
兆田郎早見招(洙曰田鳳爲郎端正入奏事靈帝目送鳳題柱曰堂堂乎京兆田郎鳳字秀宗趙曰又)
(以比田九也)麾下頼君才並入獨能無意向漁樵(洙曰戲下謂軍之旌)
(麾下也漁樵杜公自謂也蘇曰阮瑀語叔曰今涉仕路者如躍駿馬於薄冰何苦戀戀獨無意向漁樵乎趙曰此言主將麾下)
(頼田君之才與諸俊並入可獨能無意而甘心於漁樵乎師曰哥舒爲安西都護薜田梁丘爲判官上靑霄言爵之高也河隴降)
(王言吐蕃部曲來降者舉地納𣢾苜蓿可以飼馬霍去病爲嫖姚將軍以北哥舒阮瑀爲曹洪書記故以北田漁樵甫自謂有意田)
(薦之)
得廣州張判官叔卿書使還以詩代意
鄕關胡騎遠(趙曰鄕關以胡騎之阻故去之遠也)宇宙蜀城偏(洙曰蜀城因隨龜行而築)
(故勢斜紆不正趙曰公言寓居宇宙内在蜀城之偏僻)忽得炎州信(洙曰廣州南故謂之炎州)遥從
月峽傳(洙曰夷陵有明月峽〇趙曰荆州記巴蜀有明月峽孫曰十道志渝州有明月峽)雲深驃騎
幕(洙曰霍夫病元狩二年爲驃騎將軍〇趙曰張公居幕中)夜隔孝廉船(洙曰劉恢爲丹陽尹張憑詣恢)
(恢留宿明日乃還船湏更恢出傳教求張孝廉船召同載時人滎之)却寄雙愁眼相思淚點懸
投簡梓州幕府兼簡韋郎十官
幕下郎官安穩無(趙曰出佛書問世尊曰世尊安穩否)從來不奉一行書
因知貧病人須棄能使韋郎跡也疎
敬簡王明府
葉縣郎官宰(洙曰後漢方術傳王喬顯宗世爲葉縣今有神術即古仙人王子喬也明帝云郎官上應列宿出宰)
(百里鄭曰葉失涉切唐韻縣名在汝州)周南太史公(洙曰司馬迁傳是歲天子始建漢室之封而太史公)
(留滯周南不得從事發憤且卒如淳曰周南洛陽也張晏曰洛陽而謂周南者自陜以東皆周南之地也顔延年周南悲昔老留滯)
(感遺氓)神仙才有數流落意無窮驥病思偏秣鷹秋怕
苦籠看君用高義耻與萬人同
重簡王明府
甲子西南異(洙曰言西南寒暑有異中土)冬來只薄寒江雲何處靜
(洙曰一作盡)蜀雨幾時乾(洙曰楚詞泥汙后土兮何時乾)行李湏相問(洙曰襄八年傳知武)
(子使行人子員對之曰君有楚命亦不使一介行李告於寡君注行李行人也慮諶詩簡才俻行李)窮愁豈有
寬(洙曰有一作自)君聽鴻鴈響恐致稻粱難
寄卬州崔錄事
卭州崔錄事聞在果園坊(洙曰坊名在成都)久待無消息終
朝有底忙應愁江樹遠(洙曰謝玄睴詩中流辨江樹)怯見野亭荒(洙曰)
(謝惠連詩飲餞野亭館)浩蕩風煙外誰知酒熟香
廣州段功曹到得楊五長史書功曹却歸聊
寄此詩
衛靑開幕府(洙曰李廣傳注云衛青伐匈奴絶大漠克獲帝就拜大將軍於幕中故白幕府幕府之名始於此也)
楊僕將樓船(洙曰漢征南越以楊僕爲楼船將軍)漢節梅花外春城海水
邊(趙曰漢遣使者必持節廣州大庾嶺多梅花故言梅花外州近海故云海水邊)銅梁書遠及(洙曰)
(銅梁玉壘皆成都地名趙曰銅梁蜀地名言楊公自廣州有書來成都)珠浦使將旋(洙曰廣州合浦出珠使將還言)
(段功曹將還廣州也師曰甫在蜀報楊以書附段功曹還故云云)貧病他鄕老煩君萬里傳
逢唐興劉主簿弟
分手開元末(洙曰開元二十九年改爲天寳十載禄山反)連年絶尺書(洙曰古詩中有)
(尺素書)江山且相見戎馬未安居(洙曰戎馬之際方奔走避亂未安所止)劒
外官人冷(洙曰蜀在劒外)關中驛騎疎輕舟下吳會(洙曰都會之會)
(謂當全吳都會之地)主簿意何如(趙曰公欲往兩浙而問主簿之意如何)
官亭夕坐戲簡顔十少府
南國調寒杵(趙曰庾信夜聽擣衣詩調声不用吟)西江浸日車(趙曰淮南子日乘車駕以)
(六龍羲和爲馭)客愁連蟋蟀(洙曰詩蟋蟀在堂)亭古帶蒹葭(洙曰詩蒹葭蒼)
(蒼)不反青絲鞚(洙曰見青絲絡頭爲君老注趙曰鞚馬勒也青絲爲之耳)虚燒夜燭
花老翁須地主細細酌流霞(洙曰見流霞分片片注修可曰抱朴子載項曼都言到)
(天上仙人以流霞一杯飲之)
戲寄崔評事表姪蘇五表弟韋大少府諸姪
隱豹深愁雨(洙曰謝玄暉雖無玄豹姿終隱南山霧定功曰劉向列女傳陶荅妻謂其夫曰妾聞南山有玄豹)
(霧七日不下食何也欲以澤其衣毛而成文章故藏以遠害也)潜龍故起雲(洙曰易潜龍勿用)泥
多仍徑曲心醉阻賢群(洙曰中說心醉六經)忍待江山麗(趙曰言忍以待)
(春景也)還披鮑謝文(洙曰鮑昭謝玄暉)高樓憶疎豁秋興坐氤
氲
寄常徵君
白水靑山空復春(趙曰言徵君本在白水青山之間今以其不在所以空復春也)徵君晚
節旁風塵(洙曰徵君以其曾爲朝廷礼聘而不起故謂之徵君〇蘇曰顔延年陶徵君晚節弥高肯作風塵態)
(趙曰言其晚節未路却出爲官也)楚妃堂上色殊衆海鶴階前鳴向人
(洙曰海鶴非階墀之物而今鳴向人者言徵君晚節也趙曰上句言徵君如楚妃之妍有絶衆之色下句言徵君如海鶴之高非)
(階墀之物而今鳴向人則以其旁風塵也)萬事糺紛猶絶粒(洙曰賈誼賦糺錯相紛)一
官羈絆實藏身(趙曰言徵君也蓋愁疾病若無不有矣猶更有絶粮粒之患則其困可知一官羈絆)
(則以成旁風塵之語舊注云公自言則公已不爲官不可謂之羈絆也)開州入憂知凉冷不似
雲安毒熱新
贈高式顔
昔别是何處(洙曰是一作人)相逢皆老夫故人還寂寞削跡
共艱虞(洙曰莊子云子削跡於衛)自失論文友空知賣酒壚(洙曰見爲覓酒)
(家壚注〇趙曰指高式顔爲論文友自失高公則空知酒壚所在不復别有人可與共飲則亦沉滯愧處而巳酒壚使相如事)平
生飛動意見爾不能無(趙曰言一見高公則平生飛揚轉動之意不能自巳也義當如鳥之)
(飛如物之動沈佺期李於侍郎祭文思含飛動師曰甫少與高適李白常入酒壚論文酣詠自亂離以來相失今見式顔亦高李)
(之類不能無聳動故有末句)
酬孟雲卿
樂極傷頭白更深愛燭紅相逢難衮衮(師曰言際會不得數也)
告别莫怱怱(趙曰衮衮相繼之意如不盡長江衮衮也字出晉書張華讀史衮衮可聽公言相逢旣難得相)
(繼故不可怱怱爲別也魯曰張芳云怱怱不暇草書)但恐天河落(洙曰鮑明遠夜移衡漢落劉曰寓)
(意禄山之亂恐朝廷傾䧟也)寧辭酒盞空(洙曰孔融罇中酒不空〇趙曰飲盡而空也非罇中不空)
(意)明朝牽世務揮淚各西東
贈畢四(曜玉臺後集載曜詩二首)
才大今詩伯(洙曰晉有八伯疑八雋伯如侯伯之伯〇趙曰詩伯盖亦宗師之稱也)家貧苦
宦卑飢寒奴僕賤顔狀老翁爲同調嗟誰惜(洙曰謝靈運誰謂古)
(今殊異代可同調師曰同調言才調之同)論文笑自知流傳江鮑體(洙曰江文通鮑)
(明遠)相顧免無兒(洙曰伯道無兒免無兒者言各有子也趙曰唐宗嘗曰蘇壞有子李嶠無兒免無兒言)
(各有子以傳世業即非伯道無兒事)
寄賀蘭二銛(鄭曰息廉切)
朝野歡娱後(洙曰張景陽詠史詩昔在西京時朝野多歡娛)乾坤震蕩中相隨
萬里日㧾作白頭翁(洙曰曹丕書巳成老翁但未白頭耳)歲晚仍分𬒮江
邊更轉蓬勿云俱異域(洙曰古詩與君俱異域)飲啄幾回同
寄杜位(魯曰頃者與位同在故嚴尚書幕)
寒日經簷短窮猿失木悲(洙曰淮南子曰猿顚蹷而失木又晉書曰窮猿奔林豈暇擇木)
(修可曰謝鮑如失木之窮猿但自悲嘯)峽中爲客恨江上憶君時天地身
何往風塵病敢辭封書兩行淚霑洒裛新詩
寄杜位(洙曰位京中宅近西曲江詩尾有𫐠)
近聞寬法離新州想見歸懷尚百憂逐客雖皆萬里
去(洙曰秦議逐客李斯在逐客中上書秦王留斯爲客卿趙曰謂之皆萬里則所逐非止杜耳)悲君巳是
十年流(洙曰流竄也)干戈况復塵(洙曰一作行)隨眼鬢髮還應
(子曰侯景專制河南十四年常有跋扈飛揚之心師曰甫昔與李白有就丹砂之志今相顧飄蓬故於葛洪有所愧也飛揚跋扈)
(指禄山必爲亂也)
聞惠子過東溪(新添蘇曰右一篇劉斯立得於管城人家)
惠子白驢瘦歸溪唯病身皇天無老眼空谷滯斯人
崖蜜松花熟(洙曰崖一作嵓熟一作古定功曰本草蜜一名白蜜一名崖蜜在高山嵓石之間圖經云近)
(宣州有黃連蜜色味黃小苦維洛間有梨花蜜如凝脂亳州太淸宮有檜花蜜色小赤並以蜂採其花作之而性之温良亦相近崖)
(蜜松花熟亦有蜂採松花而成蜜也)山杯(本中曰一作村醪)竹葉春(修可曰吴地志曰吴興烏程酒有名)
(張華輕薄篇曰蒼梧竹葉竹青宜城九醖酒故張景陽七命云荆南烏程䂊北竹〇葉田曰陳隂鏗竹詩葉醖宜城酒)柴
門了生事黃(洙曰一作園)綺未稱臣
贈裴南部(新添)
塵滿萊蕪甑堂横單父琴(蘇曰范丹字史雲爲萊蕪令清貧人歌曰釡中生魚范萊)
(蕪甑中生塵范史雲宓子賤爲單父宰彈琴不下堂而治)人皆知飲水公輩不偷金(本中)
(曰鄧攸爲吴郡載米之郡惟飲吴水而巳同舍郎誣直不疑偷金不疑買償之)梁獄書應作(洙曰去聲)秦
臺鏡欲臨獨醒時所嫉群小謗能深即出黃沙在應
須白髮侵使君傳舊德巳見直繩心
懷舊
古詩三首律詩九首
昔遊
昔者與高李(洙曰高適李白)晚登單父臺(洙曰宓子賤嘗爲單父宰〇鮑曰按唐志)
(單父屬宋州)寒蕪際碣石萬里風雲來(琪曰言其地廣遠也師曰甫昔與高適)
(李白同登是臺眺望山東之地沃野萬里遂叙其地豐冨如此自禄山反於山東風俗彫弊傷今不如昔也)桑柘葉
如雨飛藿共徘徊(師曰桑柘所養蚕葉潤澤如雨藿乃葵藿人食嘉𬞞以藿爲賤藿生子隨風飛徘佪)
(盖言𬞞菜厭飫有餘故也)清霜大澤凍禽獸有餘哀是時倉廪實洞
逹寰區(洙曰一作宇)開(洙曰此言開元之際也時天下冨庶民俗殷阜山入河隍之賦税府一積不可勝計)猛
士思滅胡(洙曰時任蕃將務邊功)將帥望三台(洙曰時邊帥有帶平章事者安禄山以求宰相)
(不得而遂反)君王無所惜駕馭英雄材幽燕盛用武(洙曰時禄)
(山擊契丹无寧歲)供給亦勞哉吴門轉粟帛泛海陵蓬萊(洙曰)
(時韋堅於望春樓下鑿潭以通漕大置南海珍貨舟尾相銜數十里不絶上御樓觀之)肉食三十萬獵
射起黃埃(夢符曰右按春秋左氏傳曰肉食者鄙不能遠謀〇蘇曰王起虚養肉食之士三十餘万一旦社稷災變)
(無一夫委身爲朝廷者)隔河憶長眺靑歲巳摧頽(洙曰肅宗度河入靈武也)不
及少年日(蘇曰王導詩思酒量猶不及少年日)無復故人杯賦詩獨流涕
亂世想賢才有能(洙曰一作君能)市駿骨莫恨少龍媒(洙曰古有市駿)
(骨而得駿馬者以喻尊士之似賢者必得真賢)商山議得失(洙曰四皓也議得失謂安漢太子也)蜀
主脫嫌猜(洙曰蜀主劉備也爲曹操嫌猜)呂尚封國邑(洙曰封於營丘號齊)傅說
已鹽梅(洙曰作相也師曰凡此能用賢也傷今不然)景晏楚山深水鶴去低
回(師曰陶潜歸去來辭云鳥倦飛而知還亦此意也)龐公任本性携子卧蒼苔(洙曰)
(龐德公也與妻子隱於鹿門山孟子曰窮則獨善其身逹則兼善天下上之數公皆能乘時以有爲者也甫自悲不得其時則莫若)
(俲龐公之㓗己𡭗)
有懷合州鄭十八司戶(洙曰虔時坐汙賊貶台州司戶)
天台隔三江(洙曰天台山名三江一云江海〇師曰天台山在台州三江一錢塘二揚子三吴松)風浪
無晨暮鄭公縱得歸老病不識路(洙曰沈休文夢中不識路何以慰相思〇趙曰)
(暗使韓非子事六國時張敏與高惠爲友每相思不能得見敏便於夢中往尋但行至半道即迷不知路)昔如水上
鷗(趙曰何遜詩曰可怜雙白鷗朝夕水上遊)今如罝中兔(洙曰詩肅肅兔罝蘇曰王㙖與弟書曰我若罝中)
(毚兔遂能跳躑恐未免死)性命由他人悲辛但狂顧(洙曰周烋悲辛眩旋時復狂顧)山
鬼獨一脚(洙曰一足曰夔魍魎也〇夢符曰右按楚詞屈原九歌章句有山鬼)蝮蛇長如樹
(洙曰招魂蝮蛇蓁蓁雄虺九首)呼號旁孤城歲月誰與度從來禦魑魅
多爲才名悞(洙曰傳文十八年舜流四凶族渾敦窮竒檮杌養餮投諸四裔以禦魑魅山林異氣所生爲人)
(害者〇趙曰指言鄭公謫爲台州司戶)夫子嵆阮流更被時俗惡(洙曰嵆康阮藉嵆康)
(書云阮嗣宗爲礼法之士所繩故疾之爲讎蘇曰傳休奕不才耿介多被時俗嫌悪)海隅微小吏(趙曰)
(言鄭公反謫爲小吏也)眼暗髮垂素(洙曰潘安仁㒷賦素髮颯以垂領)黃帽映靑袍
(洙曰一云鳩杖近青袍〇修可曰後漢礼儀志八十九十賜玉枝以鳩鳥爲飾謂之鳩杖鳩者不噎之鳥欲使老人不噎〇師曰黃)
(帽乃竹籜冠)非供折腰具(洙曰見凄凉爲折腰注陶潜焉能折腰於閭里小兒趙曰黃帽非是當作鳩杖)
平生一杯酒(洙曰沈休文平生少年日分手易前期勿言一樽酒明日難重持)見我故人遇
(洙曰古詩潚湘逢故人〇趙曰暗用謝眺詩山川不可夢况乃故人杯)相望無所成乾坤莽廻
互(洙曰言天地雖大胡爲其身若无所容乎)
宿靑溪驛奉懷張員外十五兄之緒
漾舟千山内(鄭曰漾余亮切)日入泊荒渚(蘇曰荒作枉曲渚也謝靈運詩弭棹歸枉)
(枉渚趙曰謝靈運西陵遇風詩漾舟陶嘉月莊子日入而息文選通波激枉渚)我生本飄飄今復
在何許(洙曰言未有所定止也)石根靑楓林猿鳥聚儔侶(洙曰言猿鳥猶)
(能聚其儔侶而人不能致於安適則甫之羈困可見矣)月明遊子靜畏虎不得語(趙曰)
(古詩相望一水間脉脉不得語)中夜懷友朋乾坤此深阻浩蕩前後間
佳期付荆楚(趙曰浩蕩流放之貌楚辝志浩蕩而傷懷非止言水也〇師曰甫离蜀中移居夔州今又自䕫)
(下峽欲之荆南夜宿青溪驛而有此作故末章云佳期付荆楚今復在何許言此不知駐足於何所也猿与鳥尚得以其類相聚甫)
(今別張員外中夜懷之曾猿鳥之不若乎虎喻盗賊也不得語恐姦人窺伺之乱世匿迹若此)
題鄭十八著作丈
台州地闊海冥冥(洙曰闊一作僻)雲水長和島嶼靑(洙曰台州鄭貶)
懷舊(趙曰懷蘇原明也公平生所最善今巳死而追悼之故曰懷舊)
地下蘇司業親情獨有君(洙曰司業即原明也新史云雅善杜甫)那因喪
亂後(洙曰喪一作衰〇鄭曰喪息郎切)便有死生分(洙曰有一云作)老罷知明
鏡悲來望白雲(趙曰仰視浮雲馳奄忽互相踰)自從失詞伯不復更論
文(洙曰蘇前名預緣与今上同名後改爲原明趙曰王充論衡有云文詞之伯師曰時原明巳死故云地下知明鏡言)
(覧鏡知其衰老古有白雲萹觀蘇之萹詠則情不勝其悲)
所思(趙曰古楽府云有所思故公倚以爲題虔以禄山之汚貶台州司戶)
鄭老身仍竄(趙曰言雖免死而卒不免於貶)台州信(洙曰一作始)所傳(洙曰鄭老)
(虔也以汙賊貶台州趙曰始得其消息也)爲農山澗曲卧病海雲邊世巳疎
儒素(蘇曰梁珩世方用兵戈与儒素相疎三代典謨慮後此掃地其如後世蒼生何)人猶乞酒錢
(洙曰公嘗贈虔詩云頼得蘇司業時時与酒錢)徒勞望牛斗無計&KR1263;龍泉(趙曰使牛)
(斗之間有紫氣事龍泉劒名也&KR1263;之爲言掘也盖以劒北公之在台州如劔之埋於土中雖遠望其衝斗牛之氣而无由掘顯之故)
(也師曰台州属吴吴應牛斗之域昔雷煥掘劒於豊城獄上常有紫氣夜衝牛斗&KR1263;謂掘取之也喻虔有衝斗氣朝廷不用故云)
(无計&KR1263;龍泉)
不見(魯曰近无李白消息)
不見李生久佯狂眞可哀(趙曰萁子被髮佯狂唐史載以永王璘之累流夜郎)世
人皆欲殺(趙曰白會赦還尋陽坐事下獄此衆人欲殺之證也)吾意獨憐才敏捷詩
千首飄零酒一杯匡山讀書處(鄭曰匡芦山也)頭白好歸來
(洙曰新史載白始隱岷山後客任城居徂徠山而並不載匡山也〇修可曰范傳正李白新墓碑云白之先客居蜀之彰明太白生)
(焉彰明綿州之属邑有小大匡山白讀書於大匡山有讀書臺尚存其宅在清廉鄕後廢爲僧坊居隴西院蓋以太白得名所謂匡)
(山乃彰明之大匡山非匡廬也〇秦曰白以永璘王反事坐謫放)
春日憶李白
白也詩無敵(洙曰一作數)飄然思不群清新庾開府(洙曰䔥楊)
(州薦土表辝賦淸新陸雲別傳雲亦善爲文清新不及機趙曰庾信也在周爲開府鄭曰庾信字子山爲車騎將軍開府)俊
逸鮑參軍(洙曰鮑昭字明遠爲宋臨海王參軍蘇曰鍾榮曰鮑參軍詩如野鶻番雲良馬走堤俊逸奔放)渭
北春天樹江東日暮雲(洙曰事見昔遊詩江淹詩曰日暮碧雲合〇蘇曰王済曰雲日暮不)
(成霖雨空返故山此詩微諷讀者當識意李泰伯曰渭北甫所居也江東白之所在)何時一樽酒重與
細論文(洙曰沈休文勿言一樽酒明日難重持趙曰論文而至於細始尽其妙矣非李杜莫造也亦孟浩然何時一)
(杯酒重与李膺傾十朋曰王直方詩話亦云)
冬日有懷李白
寂寞書齋裏終朝獨爾思更尋嘉樹傳不忘角弓詩
(洙曰昭二年傳晉侯使韓宣來聘公享之韓子賦角弓旣享宴于季民有加樹韓宣子譽之武子曰宿敢不刲殖此樹以无忘角弓)
(遂賦甘棠宣子曰起不堪也无以及召公)䄈褐風霜入(鄭曰䄈臣庾切下胡葛切洙曰貢禹䄈褐不完師)
(古曰䄈者謂僮竪所着布長襦也褐毛布也)還丹日月遲(洙曰道經言還丹能使人長生不死〇趙曰以言白)
(有仙風道骨其所燒還丹可以遲延日月賀知章号白謫仙人在李白使之爲當体〇師曰嘉樹傳角弓詩皆指李白之不可忘也)
(還丹九轉丹也九徧循環然後成就服之可使延年故云日月遲)未因乘興去(洙曰王子猷乘㒷訪戴安)
(道)空有鹿門期(洙曰漢隂有鹿門山龐德公所隱地〇趙曰公自言无因乘㒷如王子猷訪戴而去徒与)
(白有效龐德公隱鹿門山之期約也)
天末懷李白(趙曰自於至德二載坐永王璘而謫夜郎故公在秦州懷之而作)
凉風起天末君子意如何(洙曰月賦雲歛天末)鴻鴈幾時到江
湖秋水多文章憎命逹魑魅喜人過(鄭曰上抽知下明袐切〇趙曰欲害)
(之矣譬小人害君子之意〇師曰自古文章之士命運多蹇滯魑魅言貶所窮僻)應共冤魂語投詩
贈汨羅(琪曰指屈原也馬曰若原不遇投汨羅江死故甫有是句〇鄭曰汨迷茟切)
暫如臨邑至㟙山(鄭曰㟙當作厝資昔切縣在臨卬今云如臨邑至㟙山故知當)
(作庴)湖亭奉懷李員外率爾成興
野亭逼湖水歇馬高林間鼉吼風奔浪(洙曰鼉吼則風起)魚
跳日映山(鄭曰跳徒聊切躍也洙曰日暖魚跳戲〇趙曰鼉吼則有風而浪起之時魚以日暖而跳當日映山之)
(時皆紀宕事)暫遊阻詞伯却望懷靑關(趙曰詞伯指李員外矣王充論衡文詞之伯也)
(李膺在青關故有回望之句)藹藹生雲霧唯應促駕還(洙曰促駕猶速駕〇蘇曰郭玄)
(游漢中与相如禊飲沙州甚歡去曰唯愁斜陽促還〇趙曰此言景物之可愁矣故當速駕而返也〇師曰詞伯詞人之長也指李)
(員外靑關地名李之所居生雲霧謂天將雨故督車馬速歸也)
所思
苦憶荆州醉司馬(洙曰崔吏部倚)謫官(洙曰一作居)樽爼(洙曰一作酒)定
常開九江日落醒何處(洙曰禹貢九江孔殷地理志九江在今芦江潯陽縣南皆東合爲大江然)
(則江以南水无大小俗呼為江應劭謂江自潯陽合爲九道尋陽記有九江之名一曰烏江二曰蚌江三曰烏白江四曰加靡江五)
(曰畒江六曰白原江七曰廪江八曰提江九曰菌江)一柱觀頭眠幾回(洙曰荆州路畔有一柱觀在山)
(上土人呼爲木履觀梁劉孝綽江津寄劉之遘詩經過一柱觀出入三休臺)可憐懷抱向人盡欲
問平安無使來故憑錦水將雙淚好過瞿塘灔澦堆
(洙曰瞿唐峽名灔澦石名也在水中荆州記云灔澦如馬瞿唐莫下灔澦如象瞿唐莫上盖人以爲水則也)
分門集註杜工部詩卷第十九
