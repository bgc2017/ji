集註杜工部詩姓氏
唐昌黎先生韓氏(名愈字退之有詩題子美墳)
唐元氏(名稹)
太原王氏(名洙字原叔翰林學士兵部郎中知制誥史館脩撰注子美集先古詩後近體計三十六卷)
建安王氏(名昱字公旦建陽人度支員外郎袐閣校理)
臨川王氏(名安石字介甫撫州臨川人拜左僕射謚文公)
鳳臺王氏(彦輔和注子美詩四十九卷自號鳳臺子)
王氏(名徵鳳臺子之子)
王氏(名端仁鳳臺子之孫)
鉅野王氏(名禹偁字元之濟州鉅野人翰林學士知審官院兼通進銀臺封駁司)
建安王氏(名楷)
王氏(名杞)
王氏(名琪字君玉)
王氏(逢原)
王氏(深父)
王氏(立之直方)
王氏(性之)
永嘉王氏(名十朋字龜齡集注編年詩史三十二卷)
建安王氏(名紆)
眉山蘇氏(名軾字子瞻眉州眉山人謚太師文忠公著釋事)
蘇氏(養直)
西蜀趙氏(次公字彦材著正誤)
西蜀趙氏(䕫字堯卿)
趙氏(彦材)
趙氏(元序)
西蜀師氏(名古著詳說二十八卷)
師氏(尹民瞻)
嘉興魯氏(䇾編注子美詩一十八卷)
廬陵歐陽氏(名脩字永叔吉州水豐人謚文忠公)
豫章黃氏(庭堅魯直)
黃氏(少度)
謝氏(薖幼槃)
淮海秦氏(觀少游)
秦氏(少儀)
宛丘張氏(耒文潜)
永嘉張氏(器先)
鄄城張氏(名詠字復之濮州鄄城人謚忠定公)
張氏(天覺)
張氏(名逸序蜀本子美詩一十卷)
歷陽張氏(孝祥安國)
張氏(伯玉續子美集有詩)
河東薛氏(蒼舒續注子美詩)
薜氏(夢符廣注子美詩)
薛氏(綜)
薜氏(士昭)
薜氏(元肅)
城南杜氏(修可續注子美詩)
杜氏(名田字時可著𥙷遺)
杜氏(定功)
河南尹氏(名洙字師魯起居舍人直龍圖閣)
臨川晏氏(名殊字同叔謚元獻公)
臨江劉氏(名敞)
東萊徐氏(字居仁編次門類詩)
徐氏(俯師川)
徐氏(君平)
徐氏(持晦)
吕氏(大防撰年譜)
東萊蔡氏(伯世撰年譜)
蔡氏(天啓)
蔡氏(絛)
西蜀孫氏(倬瞻民)
孫氏(彦忠)
西蜀程氏(演秊良)
程氏(天祐)
宋氏(名祁撰唐書子美傳)
西蜀宋氏(援正輔)
宋氏(彦材)
遯齋陳氏(正敏)
后山陳氏(名師道字无巳一字履常號彭城居士)
陳氏(希仲)
陳氏(元龍)
陳氏(體仁)
陳氏(德溥)
南豐曾氏(名鞏字子固建昌南豐人擢試中書舍人)
曾氏(公衮)
盱江李氏(覯泰伯)
李氏(彭商老)
李氏(希聲)
李氏(名觀𥙷遺子美傳)
臨安李氏(堯祖唐卿)
李氏(厚德載)
沈氏(括存中)
胡氏(撰子美草堂序)
苕溪胡氏(仔)
胡氏(銓邦衡)
唐氏(庚子西)
梅氏(聖俞)
韓氏(駒子蒼)
馬氏(存子才)
潘氏(大臨邠老)
潘氏(大觀仲逹)
孫氏(名僅撰子美詩序)
孫氏(子尚)
孫氏(何)
洪氏(芻駒父)
洪氏(琰玉父)
洪氏(朋龜父)
洪氏(僧覺範)
河南邵氏(博伯温)
橘林石氏(敏若)
九江夏氏(名竦字子喬江州人樞密使封英國公)
夏氏(倪均父)
何氏(覬人表)
蘇州何氏(泓)
高氏(荷子勉)
饒氏(節德操)
晁氏(冲之叔用)
晁氏(𥙷之)
姑蘇丁氏(脩)
永嘉丁氏(鎮叔)
丁氏(惠安)
縉雲鮑氏(文虎著譜論)
蘄陽林氏(敏功字子仁蘄州人贈高隱處士)
林氏(敏修子敬)
林氏(子來)
林氏(明仲)
林氏(致明)
長樂鄭氏(卬著釋文)
楊氏(符信祖)
汪氏(革信民)
汪氏(藻彦章)
汪氏(端本子之)
汪氏(洋養源)
建安余氏(葵)
東漢詩僧(祖可正平)
季氏(錞希聲)
真隱詩僧(善權巽中)
元氏(不伐)
曹氏(夢良)
傅氏(薦可)
鹿氏(伯可)
任氏(居實文孺)
吴氏(憲)
吴氏(季南)
吴氏(明可)
吴氏(少雲)
賈氏(巖老)
崔氏(肅之)
萬氏(先之)
萬氏(申之)
萬氏(大年)
永嘉甄氏(雲卿)
龔氏(實之)
芮氏(國器)
馮氏(方圓仲)
喻氏(叔竒)
毛氏(叔度)
朱氏(邦翰)
永嘉項氏(用中)
周氏(成祖)
鄧氏(忠臣字慎思)
集註杜工部詩姓氏
分門集註杜工部詩序
王洙序曰杜甫字子美㐮陽人徙河南鞏縣曾祖依
藝鞏令祖審言膳部員外郎父閑奉天令甫少不羈
天寶中獻三賦召試文章授河西尉辤不行改右衛
率府胄曹天寶末以家避亂鄜獨轉䧟賊中至德二
載竄歸鳳翔謁肅宗授左拾遺詔許至鄜迎家明年
收京扈從還長安房琯罷相甫上䟽論琯有才不宜
廢免肅宗怒貶琯邠州刺史出甫爲華州司功屬關
輔饑亂棄官之秦州又居成州同谷自負薪採梠餔
糒不給遂入蜀卜居成都浣花里復適東川久之召
𥙷京兆府功曹以道阻不赴欲如荆楚上元二年聞
嚴武鎮成都自閬挈家往焉武歸朝廷甫浮遊左蜀
諸郡往來非一武再鎮兩川奏爲節度參謀檢校工
部員外郎賜緋永泰元年夏武卒郭英乂代武崔旰
殺英乂楊子琳栢正節舉兵攻旰蜀大亂甫逃至梓
州亂定歸成都無所依乃泛江遊嘉戎次雲安移䕫
州大曆三年春下峽至荆南又次公安入湖南泝㳂
湘流遊衡山寓居耒陽嘗至嶽廟阻暴水旬日不得
食耒陽聶令知之自具舟迎還五年夏一夕醉飽卒
年五十九觀甫詩與唐實錄猶槩見事迹比新書列
傳彼爲踳駮(傳云召試京兆兵曹而集有官定後戲贈詩注云初受河西尉辤改右衛率府)
(冑曹傳云遁赴河西謁肅宗於彭原而集有喜逹行在詩注云自京竄至鳳翔傳云嚴武卒乃遊東蜀依)
(高適旣至而適卒括適自東川入朝拜右散騎常侍乃卒又集有忠州聞高常侍亡詩傳云扁舟下陜未)
(維舟而江陵亂乃遊㐮衡而集有居江陵及公安詩至多傳云甫永泰二年卒而集有大曆五年正月追)
(酬高蜀州詩及别題大曆年者數篇)甫集初六十卷今祕府舊藏通人
家所有稱大小集者皆亡逸之餘人自編摭非當時
第叙矣蒐裒中外書凡九十九卷(古本二卷蜀本二十卷集略十五卷)
(樊晃序小集六卷孫光憲序二十卷鄭文寶序少陵集二十卷别題小集二卷孫僅一卷雜編三卷)除
其重複定取千四百有五篇凡古詩三百九十有九
近體千有六起太平時終湖南所作視居行之次若
歲時爲先後分十八卷又别錄賦筆雜著二十九篇
爲二卷合二十卷意兹未可謂盡他日有得尚副益
諸寶元二年十月王原叔記
胡氏序曰草堂先生謂子美也草堂子美之故居因
其所居而號之曰草堂先生先生自同谷入蜀遂卜
成都浣花江上萬里橋之西爲草堂以居焉唐之史
記前後抵捂先生至成都之年月不可考其後先生
寄題草堂云經營上元始斷手寶應年然則先生之
來成都殆上元之初乎嚴武入朝先生送武至巴西
遂如梓州蜀亂乃之閬州將遊荆楚會武再鎮兩川
先生乃自閬州挈妻子歸草堂武辟先生爲參謀武
卒蜀又亂先生去之東川移居䕫州遂下荆渚泝沅
湘上衡山卒於耒陽先生以詩鳴於唐凡出處去就
動息勞佚悲懽憂樂忠憤感激好賢惡惡一見於詩
讀之可以知其世學士大夫謂之詩史其所遊歷好
事者隨處刻其詩於石及至成都則闕然先生之故
居松竹荒凉略不可記今丞相吕公鎮成都復作草
堂於先生之舊址繪先生之像於其上假符於此乃
錄先生之詩刻石置於草堂之壁間先生雖去此而
其詩之意有在於是者亦附其後庶幾好事者於以
考先生去來之迹云元祐庚午資政殿學士中大夫
知成都軍府事胡序
王彦輔序曰唐興承陳隋之遺風浮靡相矜莫崇理
致開元之間去雕篆黜浮華稍裁以雅正雖絺句繪
章人得一槩爭各所長如大羹元酒者則薄滋味如
孤峯絶岸者則駭廊廟穠華可愛者乏風骨爛然可
珍者多玷缺逮至子美之詩周情孔思千彙萬狀茹
古涵今無有端涯森嚴昭煥若在武庫見戈戟布列
蕩人耳目非特意語天出尤工於用字故卓然爲一
代冠而歷世千百膾灸人口予每讀其文竊苦其難
曉如義鶻行巨顙拆老拳之句劉夢得初亦疑之後
覽石勒傳方知其所自出蓋其引物連類掎摭前事
往往而是韓退之謂光𦦨萬丈長而世號爲詩史信
哉予時漁獵書部嘗妄注緝且十得五六官遊南北
因循中輟投老掛冠杜門家居日以無事行樂之暇
不度蕪淺旣次其韻因閱舊注惜不忍去搜考所知
再加鐫釋然予不幸病目無與乎簡牘之觀遂命子
澂洎孫端仁參夫討繹俾之編綴用償夙志尚愧孤
陋未臻詳盡在昔聖人猶曰有所不知丘蓋闕如顧
惟聞見之寡兹所不免但藏篋中以貽來裔非敢示
諸博古之君子按鄭文寶少陵集張逸爲之序又有
蜀夲十卷自王原叔内相再編定杜集二十卷後姑
蘇守王君玉得原叔家藏於蘇州進士何瑑丁脩處
及今古諸集相與參考乃曰義有兼通者亦存而不
敢削故予之所注以蘇本爲正云時洪宋八葉
明天子之在御政和紀元之三禩下元日序
嘉興魯訔序曰騷人雅士同知祖尚少陵同欲模楷
聲韻同苦其意律深嚴難讀也余謂少陵老人初不
事艱澁左隱以病人其平易處有賤夫老婦所可道
者至其深純宏妙千古不可追跡則序事穩實立意
渾大遇物寫難狀之景紓情出不說之意借古的確
感時深遠若江海浩漾風雲蕩汨蛟龍黿鼉出没其
間而變化莫測風澄雲霽象緯回薄錯峙偉麗細大
無不可觀離而序之次其先後時危平俗媺惡山川
夷險風物明晦公之所寓舒局皆可槩見如陪公杖
屨而遊四方數百年間猶對面語何患於難讀邪名
公巨儒譜叙注釋是不一家用意率過異說如蝟余
因舊集略加編次以古詩近體一其後先摘諸家之
善有考於當時事實及地理歲月與古語之的然者
聊注其下若其意律乃詩之六經神會意得隨人所
到不敢易而言之叙次旣倫讀之者如親罹艱棘虎
狼之慘爲可驚愕目見與時甿庶被削刻轉塗炭爲
可憫因感公之流徙始而適中而瘁卒至於爲少年
輩侮怱以訖死爲可傷也紹興癸酉五月晦日丹丘
冷齋序
鄭卬序曰讀少陵詩如馳騖晉楚之郊以言其高則
鄧林千巖楩楠𣏌梓扶疎摩雲以言其深則溟波萬
頃蛟龍黿鼉徜徉排空拭眥極目方且心駭神悸莫
知所以若其甄别名狀實難爲功韓退之推其光熖
萬丈長殆謂是矣國家追復祖宗成憲學者以
聲律相飭少陵矩範尤爲時尚於其淹貫羣書比類
賦象渾涵天成竒文險句厭人目力讀者未始不以
搜尋訓切爲病卬近因與二三友質問爰就隱奥處
著爲音義至夫人物地理古今傳志咸極討論施之
新學不亦可乎時紹興改元歲次辛亥長至後五日
長樂鄭卬序
王安石序曰予考古之詩尤愛杜甫氏作者其辭所
從出一莫知窮極而病未能學也世所傳巳多計尚
有遺落思得其完而觀之然每一篇出自然人知非
人之所能爲而爲之者惟其甫也輙能辯之予之令
鄞客有授予古之詩世所不傳者二百餘篇觀之予
知非人之所能爲而爲之實甫者其文與意之著也
然甫之詩其完見於今者自予得之世之學者至乎
甫而後爲詩不能至要之不知詩焉爾嗚呼詩其難
惟有甫哉自洗兵馬下序而次之以示知甫者且用
自發焉皇祐壬辰五月日臨川王安石序
温陵宋宜序曰詩之言生乎志而言之聲出乎情自
變風作而志之形於言與夫情之發於聲者雖感憤
憂思之成文而尚可以和金石諧律吕而爲聖人之
所取也及夫先王之澤竭雖有作者浮虚之相矜綺
靡之相勝而無復風雅之正矣唐之時以詩鳴者最
多而杜子美迥然特異相望數千載之間而獨得古
人之大體其詞曲而中其意肆而隱雖怪竒偉麗變
態百出而一之於法度不幾於古之言志而詠情者
歟惜乎遒人之不見采而子美不見知於上愈窮而
愈工然世之所傳尚有遺落而不完頃者處士孫正
之得所未傳二百篇而丞相荆公繼得之又增多焉
及觀内相王公所校全集比於二公互有詳略皆從
而爲之序故子美之詩僅爲完備近世取士壹於經
術而風騷之學有所不暇雖幽居閑放之人時或諷
味而皆鄙俚陳近之辭求其知子美者蓋寡矣豈子
美之詩深遠而難知邪抑其篇章之浩博而難窮考
邪今兹退休田里始得陳君浩然授予子美詩一編
乃取其古詩近體析而類之使學者悅其昜覽得以
㳂其波而討其源也予嘉陳君有志於詩而惟子美
之爲嗜則可謂篤於詩學者矣因其請而爲之序云
元豐五年二月二十三日序
孫僅序曰五常之精萬象之靈不能自文必委其精
萃其靈於偉傑之人以渙發焉故文者天地真粹之
氣也所以君五常母萬象也縱出横飛疑無涯隅表
乾裏坤深入隱奥非夫腹五靈精心萬象靈神合冥
會則未始得之也夫文名一而所以爲用之者三謀
勇正之謂也謀以始意勇以作氣正以全道苟意亂
思率則謀沮矣氣萎體瘵則勇喪矣言芻辭蕪則正
塞矣是三者迭相羽翼以濟乎用也備則氣淳而長
剥則氣散而涸中古而下文道繁冨風若周騷若楚
文若西漢咸角然天出萬世之衡軸也後之學者瞽
實聾正不守其根而好其葉由是日誕月豔蕩而莫
返曹劉應楊之徒唱沈謝徐庾之徒和之爭柔闘葩
聮組擅繡萬鈞之重爍爲錙銖眞粹之氣殆將滅矣
洎夫子之爲也剔陳梁亂齊宋抉晉魏瀦其淫波遏
其煩聲與周楚西漢相凖的其夐邈高聳則若鑿太
虚嗷萬籟其馳驟怪駭則若仗天策而騎箕尾其首
截峻整則若儼鈎陳而界雲漢樞機日月開闔雷電
昂昂然神其謀挺其勇握其正以高視天壤趨入作
者之域所謂真粹氣中人也公之詩支而爲六家孟
郊得其氣熖張籍得其簡麗姚合得其清雅賈島得
其竒僻杜牧薜能得其豪健陸龜蒙得其贍博皆出
公之竒偏爾尚軒軒然自號一家爀世烜俗後人師
擬不暇矧合之乎風騷而下唐而上一人而巳是知
唐之言詩公之餘波及爾於戲以公之才宜器大任
而顛宼虜汨没蠻夷者屯於時耶戾於命耶將天嗜
厭代未使斯文大振耶雖道振當世而澤化後人斯
不朽矣因覽公集輙洩其憤以書之
王琪曰近世學者爭言杜詩愛之深者至剽掠句語
迨所用險字而模畫之沛然自以絶洪流而窮深源
矣又人人購其亡逸多或百餘篇少或數十句藏去
矜大復自以爲有得翰林王君原叔尤嗜其詩家素
畜先唐舊集及採祕府名公之室天下士人所有得
者悉編次之事具于記於是杜詩無遺矣子美博聞
稽古其用事非老儒博士罕知其自出然缺久矣後
人妄改而𥙷之者衆莫之遏也非原叔多得其真爲
害大矣子美之詩詞有近質者(如麻鞋見天子垢膩脚不韈之句)所
謂轉石於千仞之山勢也學者尤效之而過甚豈遠
大者難窺乎然夫子之刪詩也至于檜曹小國寺人
女子之詩苟中法度或取而弦歌善言詩者豈拘於
人哉原叔雖自編次余病其卷帙之多而未甚布暇
日與蘇州進士何君瑑丁君脩得原叔家藏及今古
諸集聚于郡齋而參考之三月而後巳義有兼通者
亦存而不敢削閱之者固有淺深也而又吴江邑宰
河東裴君煜取以覆視乃益精密遂鏤于板庶廣其
傳或俾余序于篇者曰如原叔之能文稱于世止作
記于後余竊慕之且余安知子美哉但本末不可闕
書故槩舉以附于卷終原叔之文今遷于卷首云嘉
祐四年四月望日姑蘇郡守太原王琪後記
跋子美詩(并序)鄭卬
余讀李元賓𥙷遺傳及韓退之題杜工部墳詩
皆自摭遺所載疑非二公所作然大曆元和時
之相去猶未爲遠不當與本集抵捂若是大抵
後之好事者託而質之也嘗攷子美以大曆五
年四月臧玠殺崔灌由是避地入衡州至耒陽
遊嶽祠以大水涉旬不得食耒陽聶令具舟迎
之水漲遂泊方田驛子美詩以謝之繼而㳂湘
流將適漢陽暮秋歸秦有詩别湖南幕府親友
豈以夏而溺死耒陽復有此作盖其卒在潭岳
間秋冬之際元微之誌銘亦略見本末作史者
惑於摭遺之說遂有牛炙白酒一宿卒之語信
史之誤余不可以不辨長樂鄭卬謹䟦
杜子美之於詩實積衆家之長適當其時而巳昔蘇
武李陵之詩長於高妙曹植劉公幹之詩長於豪逸
陶潜阮籍之詩長於沖澹謝靈運鮑昭之詩長於峻
潔徐陵庾信之詩長於藻麗於是子美窮高妙之格
極豪逸之氣包沖澹之趣兼峻潔之姿備藻麗之態
而諸家之作所不及焉然不集諸家之長子美亦不
能獨至於斯也豈非適當其時故耶孟子曰伯夷聖
之清者也伊尹聖之任者也柳下惠聖之和者也孔
子聖之時者也孔子之謂集大成嗚呼子美亦集詩
之大成者歟
讀子美詩孫何
世系留唐史丘封寄耒山高名落身後遺集出人間
逸氣應天與淳風自我還鋒鋩堪定霸徽墨可繩姦
進退軍三令廻旋馬六閑楚詞休獨步周雅合重刪
李白從先逹王維亦厚顔庖刀盡餘刃羿彀肯虚彎
聖域分中土天樞奪要關逍遥登禁闥偃蹇下塵寰
麗思蘇幽蟄神功鑿險艱語成新體句才折好官班
誰氏傳軒冕何人得佩環朱弦夲䟽越黃鳥浪緜蠻
元白詞華窄錢郎景象鏗蜀峰愁杳杳湘水浪潺潺
子欲探驪頷吾思擷虎斑毛錐應穎脫燕石竟疎頑
巴襲蘭兼菊無嫌蒯與菅二南如有得高躅願追攀
子美畫像歐陽脩
風雅久寂寞吾思見其人杜君詩之豪來者孰比倫
生焉一身窮死也萬世珍言苟可垂後士無羞賤貧
子美畫像王安石
吾觀少陵詩爲與元氣侔力能排天斡九地壯顔毅
色不可求浩蕩八極中生物豈不稠醜妍巨細千萬
殊竟莫見以何雕鎪惜哉命之窮顚倒不見收青衫
老更斥餓走半九州瘦妻僵前子仆後攘攘盗賊森
戈矛吟哦當此時不廢朝廷憂嘗願天子聖大臣各
伊周寧令吾廬獨破受凍死不忍四海寒颼颼傷屯
悼屈止一身嗟時之人死所羞所以見公畫再拜涕
泗流惟公之心古亦少願起公死從之遊
讀子美集張伯玉
寂寞風騷主先生第一材詩魂躔斗壁筆力撼蓬萊
運動天樞朽奔騰地軸摧萬蛟盤險句千馬夾雄才
勢走岷峨盡辭含混沌來剖山無鵲石傾廐盡龍媒
薦擢誇三賦飄零放一杯艱難行蜀道感激上燕臺
日月兵前没江湖笑裏開獨吟千載後肝膽洗塵埃
觀子美畫像楊蟠
文光萬丈照詞林獨步才難一代欽塵土未淪今日
貌篇章空憶舊時心寂寥冠劒無由作零落丹青豈
復吟師法望公千載後仰風三歎感知音
題子美墳唐韓愈撰
何人鑿開混沌殼二氣由來有清濁孕其清者爲聖
賢鍾其濁者成愚樸英豪雖没名猶嘉不肖虚死如
蓬麻榮華一旦世俗眼忠孝萬古賢人芽有唐文物
盛復全名書史冊俱才賢中間詩筆誰清新屈指都
無四五人獨有工部稱全美當日詩人無擬倫筆追
清風洗俗耳心奪造化回陽春天光晴射洞庭秋寒
玉萬頃清光流我常愛慕如飢渴不見其面生閑愁
今春偶客耒陽路淒慘去尋江上墓召朋特地踏煙
蕪路入溪村數百步招手借問騎牛兒牧兒指我祠
堂路入門古屋三四間草茅緣砌生無數寒竹珊珊
搖晚風野蔓層層纏庭戶升堂再拜心惻然心欲虔
啓不成語一堆空土煙蕪裏虚使詩人嘆悲起怨聲
千古寄西風寒骨一夜沉秋水當時處處多白酒牛
䏑如今家家有飲酒食䏑今如此何故常人無飽死
子美當日稱才賢聶侯見待誠非喜洎乎聖意再搜
求姦臣以此欺天子捉月走入千丈波(李白入水捉月)忠諫
便沉汨羅底(屈原沉湘)固知天意有所存三賢所歸同一
水過客留詩千百人佳詞繡句虚相美墳空飫死巳
傳聞千古醜聲竟誰洗明時好古疾惡人應以我意
知終始
子美墓誌銘唐元稹撰
叙曰余讀詩至杜子美而知大小之有所揔萃焉始
尭舜時君臣以賡歌相和是後詩人繼作歷夏殷周
千餘年仲尼緝拾選練取其干預教化之尤者三百
篇其餘無聞焉騷人作而怨憤之態繁然猶去風雅
日近尚相比擬秦漢巳還採詩之官旣廢天下妖謠
民謳歌頌諷賦曲度嬉戲之詞亦隨時間作至漢武
賦栢梁詩而七言之體具蘇子卿李少卿之徒尤工
爲五言雖句讀丈律各異雅鄭之音亦雜而詞意簡
遠指言事情自非有爲而爲則文不妄作建安之後
天下之士遭罹兵戰曹氏父子鞍馬間爲文往往横
槊賦詩其遒壯抑揚冤哀悲離之作尤極於古晉世
風槩稍存齊宋之間教失根本士子以簡慢歙習舒
徐相尚丈章以風容色澤放曠精清爲高蓋吟寫
性靈流連光景之文也意氣格力固無取焉陵遟至
於粱陳淫豔刻飾佻巧小碎之詞劇又宋齊之所不
取也唐興官學大振歷世之文能者互出而又沈宋
之流研練精切稳順聲勢謂之爲律詩由是而後文
變之體極焉然而莫不好古者遺近務華者去實效
齊梁則不逮於魏晉工樂府則力屈於五言律切則
骨格不存閑暇則纖濃莫備至于子美蓋所謂上薄
風騷下該沈宋言奪蘇李氣吞曹劉掩顔謝之孤高
雜徐庾之流麗盡得古今之體勢而兼人人之所獨
專矣使仲尼考鍜其旨要尚不知貴其多乎哉苟以
其能所不能無可無不可則詩人巳來未有如子美
者是時山東人李白亦以竒文取稱時人謂之李杜
余觀其壯浪縱恣擺去拘束模寫物象及樂府歌詩
誠亦差肩於子美矣至若鋪陳終始排比聲韻大或
千言次猶數百詞氣豪邁而風清調深属對律切而
脫棄凢近則李尚不能歷其藩翰况壼奥乎予嘗欲
條析其文體别相附與來者爲之凖特病嬾末就適
遇子美之孫嗣業啓子美之柩襄祔事於偃師途次
于荆雅知余愛言其大父之爲文拜余爲誌辭不能
絶余因係其官閥而銘其卒葬云係曰晉當陽成侯
姓杜氏下十世而生依藝令於鞏依藝生審言善詩
官至膳部員外郎審言生閑閑生甫閑爲奉天令甫
字子美天寶中獻三大禮賦明皇竒之命宰相試文
文善授右衛率府胄曹属京師亂步謁行在拜左拾
遺歲餘以直言失出爲華州司功尋遷京兆功曹劒
南節度嚴武狀爲工部員外郎參謀軍事旋又棄去
扁舟下荆楚間竟以寓卒旅殯岳陽享年五十有九
夫人弘農楊氏女父曰司農少卿怡四十九年而終
嗣子曰宗武病不克葬殁命其子嗣業嗣業貧無以
給喪收什乞匄焦勞晝夜去子美殁後餘四十年然
後卒先人之志亦足爲難矣銘曰維元和之癸巳
粤某月某日之佳晨合窆我杜子美於首陽之山前
嗚呼千歲而下曰此文先生之古墳
子美傳皇朝宋祁奉勑撰
甫字子美少貧不自振客吴越齊趙間李邕竒其材
先往見之舉進士不中第困長安天寶三載玄宗朝
獻太清宫饗廟及郊甫奏賦三篇帝竒之使待詔集
賢院命宰相試文章擢河西尉不拜改右衛率府胄
曹參軍數上賦頌因高自稱道且言先臣恕預以來
承儒守官十一世迨審言以文章顯中宗時臣頼緒
業自七歲屬辭且四十年然衣不蓋體常寄食於人
竊恐轉死溝壑伏惟天子哀憐之若令執先臣故事
拔泥塗之久辱則臣之述作數不足鼓吹六經至沈
鬱頓挫隨時敏給楊雄枚臯可企及也有臣如此陛
下其忍棄之會禄山亂天子入蜀甫避走三川肅宗
立自鄜州羸服欲奔行在爲賊所得至德二年亡走
鳳翔上謁拜左拾遺與房琯爲布衣交琯時敗陳濤
斜又以客董廷蘭罷宰相甫上䟽言罪細不宜免大
臣帝怒詔三司雜問宰相張鏑曰甫若抵罪絶言者
路帝解甫謝且稱琯宰相子少自樹立爲醇儒有大
臣體時論許琯才堪公輔陛下果委而相之勸其深
念主憂義形於色然性失於間酷耆鼓琴廷蘭託琯
門下貧疾昏老依倚爲能惜人情一至玷汙臣歎其
功名未就志氣挫衂覬陛下棄細錄大所以冒死稱
述涉近訐激違忤聖心陛下赦臣百死再賜骸骨天
下之幸非臣獨蒙然帝自是不甚省錄時所在寇奪
甫家寓鄜彌年囏窶孺弱至餓死因許甫自往省視
從還京師出爲華州司功參軍關輔饑棄官去客秦
州負薪採橡栗自給流落劒南結廬成都西郭召𥙷
京兆功曹參軍不至會嚴武節度劒南東西川往依
焉武再帥劒南表爲參謀檢校工部員外郎武以世
舊待甫甚善親詣其家甫見之或時不巾而性褊躁
傲誕常醉登武牀瞪視曰嚴挺之乃有此兒武亦暴
猛外若不爲忤中銜之一日欲殺甫及梓州刺史章
彛集吏於門武將出冠鉤于簾三左右白其母奔救
得止獨殺彛武崔盰等亂甫往來梓夔間大曆中出
瞿塘下江陵泝沅湘以登衡山困客耒陽游嶽祠大
水遽至涉旬不得食縣令具舟迎之乃得還令嘗饋
牛炙白酒大醉一昔卒年五十九甫放曠不自檢好
論天下大事高而不切少與李白齊名時號李杜嘗
從白及高適過汴州酒酣登吹臺慷慨懷古人莫測
也數嘗宼亂挺節無所汙爲歌詩傷時橈弱情不忘
君人憐其忠云
贊曰唐興詩人承陳隋風流浮靡相矜至宋之問沈
佺期等研揣聲音浮切不差而號律詩競相襲㳂逮
開元間稍裁以雅正然恃華者質反好麗者壯違人
得一槩皆自名所長至甫渾涵汪茫千彙萬狀兼古
今而有之他人不足甫乃厭餘殘膏䞉馥沾丐後人
多矣故元稹謂詩人以來未有如子美者甫又善陳
時事律切精深至千言不少衰世號詩史昌黎韓愈
於文章慎許可至歌詩獨推曰李杜文章在光熖萬
丈長誠可信云
遺𥙷傳皇宋李觀撰
唐杜甫子美詩有全才當時一人而巳洎失意蓬走
天下由蜀往耒陽依聶侯不以禮遇之子美怱怱不
怡多遊市邑村落間以詩酒自適一日過江上洲中
飲旣醉不能復歸宿酒家是夕江水暴漲子美爲驚
湍漂泛其尸不知落於何處洎玄宗還南内思子美
詔天下求之聶侯乃積空土於江上曰子美爲白酒
牛炙脹飫而死葬於此矣以此事聞玄宗吁聶侯當
以實對天子也旣空爲之墳又醜以酒炙脹飫之事
子美有清才者也豈不知飫食多寡之分哉詩人皆
憾之題子美之祠皆有感歡之意知非酒炙而死也
高顒宰耒陽有詩曰詩名天寶大骨葬耒陽空雖有
感終不灼然唐賢詩曰一夜耒江雨百年工部墳獨
韓文公詩事全而明白知子美之墳空土也又非因
酒炙而死耳
分門集註杜工部詩目錄
前劒南節度參謀宣義郎檢校尚書工部員外郎賜緋魚袋杜甫
第一卷
月(星河附)
律詩二十一首
初月月
月三首月
月圓月夜
一百五日夜對月八月十五夜月三首
十六夜翫月十七夜對月
晚月呈漢中王江月
舟月對驛近寺江邊星月二首
天河
雨雪(雲雷附)
古詩十四首律詩三十六首
喜雨大雨
雨雨二首
秋雨歎三首
苦雨奉寄隴西公兼呈王徵士
雨兩
喜晴晚晴
復隂雨
春夜喜雨江雨有懷鄭典設
雨不絶梅雨
喜雨雨
夜雨更題
雨四首白帝
村雨朝雨
對兩書懷走邀許主簿
白水明府舊宅喜雨晨雨
江閣對雨有懷行營裴二端公
對雨雨
中丞嚴公雨中垂寄見憶一絶奉荅二絶
晴二首晚晴
晚晴雨晴
雨晴晚晴吴郎見過北舍
返照
舟中夜雪有懷盧十四侍銜弟
對雪二首又雪
雲雷
古詩一首律詩二首
雷雷
雲
第二卷
四時
春
古詩一首律詩四十首
春日戲題惱郝使君
正月三日歸溪上簡院内諸公
奉酬李都督表丈早春作
春歸暮寒
春水生二首漫成二首
春遠一首春水
春望絶句謾興九首
傷春五首春日江村五首
早起畏人
可惜落日
絶句二首絶句
即事暮春
夏
古詩三首律詩四首
夏日歎夏夜歎
毒熱寄簡崔評事十六弟
熱三首多病執熱奉懷李尚書
秋
古詩五首律詩二十首
七月三日亭午巳後校熱退晚加小凉有詩呈
元二十一曹長
秋風二首早秋苦熱堆按相仍
立秋後題立秋日雨院中有作
軍城早秋奉和
秋野五首秋興三首
登高傷秋
悲秋薄遊
摇落季秋江村
大曆二年九月三十日
秋淸秋盡
冬
古詩四首律詩九首
前苦寒行二首後苦寒行二首
十月一日初冬
孟冬至後
冬深十二月一日三首
歲暮
第三卷
節序(千秋節附)
古律詩共五十首
大歲日立春
元日寄韋氏妹元日示宗武
人日寄杜二拾遺
追酬故高蜀州人日見寄
人日兩篇社日兩篇
熟食日示宗文宗武又示兩兒
小寒食舟中作寒食
清明清明二首
哀江頭麗人行
曲江二首曲江對酒
曲江對雨曲江陪鄭八丈南史飲
上巳日徐司錄園林宴集
端午日賜衣牽牛織女
九日寄岑參九日曲江
九日楊奉先會白水崔明府
雲安九日鄭十八携酒陪諸公宴
九日五首九日諸人集于林
九日登梓州城九日奉寄嚴大夫
巴嶺荅杜二見憶九日
九日藍田崔氏㽵絶句
小至
至日遣興奉寄兩院遺補二首
冬至臘日
杜位宅守歲千秋節有感二首
晝夜(夢附)
古詩二首律詩二十一首
今夕行夜歸
朝二首晚
反照暝
向夕薄暮
日暮二首夜二首
夜中夜
中宵不寐
倦夜夜
東屯月夜將暁二首
曉望
夢
古詩二首律詩二首
夢李白二首歸夢
晝夢
第四卷
山岳
古詩三首律詩三首
望嶽望岳
丈人山望岳
白鹽山
天寶初南曹小司寇堂下壘土爲山承焚香
瓷甌旁植慈竹一首
江河(陂池溪潭附)
古詩九首律詩十二首
三川觀水漲二十韻
奉同郭給事湯東靈湫作
渼陂行渼陂西南臺
南池萬丈潭
泛溪溪漲
太平寺泉服長江二首
瞿塘兩崖瞿塘懷古
灔澦堆灔澦
渡江
巴西驛亭觀江漲呈竇使君二首
又一首(新添)又呈竇使君(新添)
江漲江漲
臨邑得舍弟書至苦雨黃河泛隘隄防之患簿
領所憂因寄此詩用寬其意
天池登白馬潭
都邑
古詩二首律詩三十五首
閬山歌閬水歌
建都十二韻江陵望幸
峽隘秦州雜詩一十七首
龍門夔州歌十絶句(一首見陵廟門)
峽口三首黃草
南楚南極
第五卷
樓閣(登眺亭榭附)
古詩四首律詩三十五首
越王樓歌西閣曝日
水閣朝霽奉簡嚴雲安
晚登瀼上堂登兖州城樓
東樓上白帝城二首
上白帝城白帝城樓
白帝樓白帝城最高樓
陪諸公上白帝城頭宴越公堂之作
城上
江陵節度陽城郡王新樓成王請嚴侍御判官
賦七字句同作
又作此奉衛王陪章留後侍御宴南樓
臺上登岳陽樓
陪裴使君登岳陽樓
送嚴侍郎到緜州同登杜使君江樓宴
七月一日題終明府水樓二首
春日梓州登樓二首登樓
題新津北橋樓閣夜
西閣二首
夜宿西閣暁呈元二十一曹長
西閣口號西閣夜
宿江邊閣西閣雨望
不離西閣二首
西閣三度期大昌嚴明府同宿不到
草閣
眺望
律詩九首
陪鄭公秋晚北池臨眺
奉和嚴中丞西城晩眺
出郭瀼西寒望
曉望白帝城鹽山曉望因過常少仙
野望野望
野望
亭榭
古詩三首律詩八首
陪李北海宴歷下亭
登歷下城員外孫新亭(李邕詩附)
同前(亭對鵲湖)滕王亭子
滕王亭子章梓州水亭
登牛頭山亭子題鄭縣亭子
重題鄭氏東亭泊松滋江亭
江亭
第六卷
宫殿(宫詞附)
古詩二首律詩五首
玉華宫九成宫
早朝大明宫呈兩省寮友(新添)
和賈至舍人早朝大明宫
同前二首(新添)
宣政殿朝退晚出左掖
紫宸殿退朝口號
宫詞
律詩九首
秋興五首洞房
宿昔能畫
鬪雞
省宇
律詩五首
題省中院壁奉宿左省
晚出左掖宿府
院中晚晴懷西郭茅舍
陵廟
古詩二首律詩十四首
橋陵詩三十韻因呈縣内諸官
題衡山縣文宣王廟新學堂呈陸宰
行次昭陵重經昭陵
禹廟
冬日洛城北謁玄元皇帝廟
湘夫人祠祠南夕望
謁先主廟詠懷古跡二首
蜀相諸葛廟
武侯廟夔州歌一首
上卿翁請修武侯廟遺像缺落時崔卿權䕫州
居室上
古詩十一首
寄題江外草堂草堂
柟樹爲風雨所拔歎茅屋爲秋風所破歌
水檻破船
營屋柴門
客居客堂
遣興
第七卷
居室下
律詩三十八首
堂成卜居
狂夫野老
江村一室
田舍爲農
西郊村夜
草堂即事水檻遣興二首
到村
舍弟占歸草堂檢校聊示此詩
懷錦水居止二首題忠州龍興所居院壁
移居夔州郭入宅三首
卜居赤甲
暮春題瀼西新賃草堂五首
自瀼西荆扉且移居東屯茅屋四首
從驛次草堂復至東屯茅屋二首
暫往白帝復還東屯
憑孟倉曹將書覓土婁舊㽵
簡吴郎司法
王錄事許修草堂貲不到聊小詰
隣里
律詩四首
過南隣朱山人冰亭南隣
北隣又呈吴郎
題人居室
古詩五首律詩五首
白冰縣崔少府高齋三十韻
兩當縣吴十侍御江上宅
寄栢學士林居别李祕書始興寺所居
赤谷西崦人家
題栢大兄弟山居屋壁二首
題栢學士茅屋
題郪縣郭二十二明府茅屋壁(新添)
崔氏東山草堂李監宅
李監宅(新添)
田圃
古詩二首律詩五首
秋行官張望督促東渚耗稻向畢清晨遣女
奴豎子往問
行官張望𥙷稻畦水歸
茅堂檢校收稻二首刈稻了詠懷
姪佐還山後寄二首
第八卷
仙道
古詩三首律詩一首
昔遊幽人
憶昔行寄司馬山人十二韻
隱逸
古詩二首律詩四首
玄都壇歌寄元逸人貽阮隱居
覃山人隱居
與李十二白同尋范十隱居
題張氏隱居二首
釋老(寺觀附)
古詩八首律詩八首
西枝村尋置草堂地夜宿贊公士室二首
寄贊上人别贊上人
謁文公上方大覺高僧蘭若
大雲寺贊公房四首宿贊公房
題玄武禪師屋壁謁眞諦寺禪師
巳上人茅齋留别公安大易沙門
因許八奉寄江寧旻上人
寺觀
古詩四首律詩十五首
遊龍門奉先寺山寺
岳麓山道林寺行同諸公登慈恩寺塔
陪李梓州王閬州蘇遂州李果州四使君登惠
義寺
和裴迪登新津寺寄王侍郎
遊修覺寺後遊
上牛頭寺望牛頭寺
上兜率寺望兜率寺
山寺涪城縣香積寺官閣
暮登四安寺鐘樓寄裴十
秦州雜詩三首(新添)玉臺觀
玉臺觀
第九卷
皇族(世胄附)
古詩三首律詩九首
哀王孫奉贈李八判官
别李義贈特進汝陽王二十韻
奉漢中王手札戲題寄上漢中王三首
戲作寄上漢中王二首
衡州送李大夫赴廣州
送李卿曄
世胄
古詩四首律詩二首
狄明府送李袐書二十六韻
入奏行徐卿二子歌
贈虞十五司馬聞豆盧峯貽李員外
宗族
古詩六首律詩三十二首
狂歌行贈四兄遣興二首
得舍弟消息醉歌行
示從孫濟寄從孫崇簡
憶弟二首得舍弟消息
得舍弟消息二首月夜憶舍弟
送舍弟頻赴齊州三首
得舍弟觀書自中都巳逹江陵暮春到夔州賦
詩即事
喜觀即到傷題短篇二首
舍弟觀歸藍田迎新婦送示兩篇
舍弟觀赴藍田取妻子到江陵喜寄三首
遠懷舍弟穎觀等
續得觀書迎就當陽居山正月中旬定出三峽
乘雨入行軍六弟宅
第五弟豐獨在江左近三四載寂無消息覓
使寄此二首
送十五弟侍御使蜀憶幼子
遣興得家書
宗武生日又示宗武
宴忠州使若姪宅示姪佐
佐還山後寄三首吾宗
外族
古詩三首律詩六首
敬寄族弟唐十八使君
送重表姪王砅使南海
閬州東樓筵奉送十一舅往青城縣得昏字
閬州奉送二十四舅使自京赴任青城(新添)
奉使崔都水翁下峽
巫峽弊廬奉贈侍御四舅别之澧㓪
王閬州筵奉酬十一舅惜别之作
奉送十七舅下邵桂
奉送二十三舅錄事之攝郴州
贈比部蕭郎中十兄
婚姻
古詩二首律詩一首
佳人新婚别
送大理封主簿親事不合
第十卷
園林(果實附)
古詩三首律詩二十四首
樂遊園歌阻雨不得歸瀼西甘林
甘林奉陪鄭駙馬韋曲二首
陪鄭廣文遊何將軍山林十首
重過何氏五首園
小園寒雨朝行視園樹
將别巫峽贈南鄕兄瀼西園四十畝
課小豎鉏斫舍北果林枝蔓荒穢淨訖移牀三首
果實
古詩一首律詩九首
園人送瓜詣徐卿覓果栽
甘園解悶
題桃樹豎子至
野人送朱櫻蕭八明府宴處覓桃栽
池沼(舟楫梁橋附)
律詩九首
秋日寄題鄭監湖上亭三首
暮春陪李尚書李中丞過鄭監湖亭泛舟
晚秋陪嚴鄭公摩訶池泛舟
陪王漢州留杜綿州泛房公西湖
荅楊梓州與任城許主簿遊南池
溪上
舟檝
律詩十一首
放船
數陪李梓州泛江有女樂在諸舫戲爲豔曲二
首
陪諸貴公子丈八溝携妓納凉晚際遇雨二首
泛江
陪王使君晦日泛江就黃家亭子三首
進艇城西陂泛舟
覆舟二首
橋梁
律詩三首
陪李七司馬早江上觀造竹橋即日成往來之
人免寒入水聊題短作簡李公二首
李司馬橋了承高使君自成都迴
燕飲
古詩六首律詩二十一首
醉時歌贈鄭廣文
蘇端薜使筵簡薛華醉歌
飲中八仙歌
遭田父泥飲美嚴中丞
陪王侍御同登東山最高頂宴姚通泉晚携酒
泛江
湖城東遇孟雲卿復歸劉顥宅宿宴飲散因爲
醉歌
鄭駙馬宅宴洞中崔駙馬山亭宴集
鄭駙馬池臺喜遇鄭廣文同飲
陪李金吾花下飲宴胡侍御書堂
書堂飲旣夜復邀李尚書下馬月下賦絶句
春夜峽州田侍御長史津亭留宴
陪王侍御宴通泉東山野亭
宴王使君宅題二首
宴戎州王使君東樓
季秋蘇五弟纓江樓夜宴崔評事韋少府姪三
首
劉九法曹鄭瑕丘石門宴集
與鄠縣源大少府宴渼陂
和江陵宋大少府暮春雨後同諸公及舍弟宴
書齋
夜宴左氏㽵王十五前閣會
獨酌獨酌成詩
第十一卷
紀行上
古詩四十首
北征徒步歸行
彭衙行發秦州
赤谷鐵堂峽
鹽井寒硤
法鏡寺靑陽峽
龍門鎮石龕
積草嶺泥功山
發同谷縣木皮嶺
白沙渡水會渡
飛仙閣五盤
龍門閣石櫃閣
桔栢渡劒門
鹿頭山成都府
將適吴楚别章使君留後兼幕府諸公得柳字
早發射洪縣南途中作
通泉驛南去通泉縣十五里山水作
發閬中發劉郎浦
宿鑿石浦早行
過津口次空靈岸
宿花石戍早發
次晚洲入衡州
聶耒陽致酒療飢江詩得代懷興盡本韻呈聶
令
第十二卷
紀行下
律詩三十七首
去蜀(新添)恨别
遊子
行次鹽亭縣奉簡嚴遂州蓬州二使君諸昆季
自閬州領妻子却赴蜀山行三首
渝州候嚴六侍御不到先下峽
舡下䕫州宿雨濕不得上岸别王十二判官
大曆三年春白帝城放舡出瞿塘峽有詩四十
韻放舡(新添)
山舘迴棹
行次古城奉呈江陵幕府諸公
舟中出江陵南浦寄鄭少尹
曉發公安數月憩息此縣
泊岳陽城下䌫舡苦風奉簡鄭判官
過南岳入洞庭湖宿青草湖
宿白沙驛野望
入喬口銅官渚守風
北風發潭州
雙楓浦登舟將適漢陽
舟中南征
久客遠遊
客夜客亭
晚行口號地隅
過洞庭湖(新添)
述懷上
古詩二十四首
述懷
自京赴奉先縣詠懷五百字
壯遊遣懷
上水遣懷
舟中苦熱遣懷呈楊中丞通簡臺省諸公
詠懷二首寫懷二首
遣遇釋悶
解憂屏迹
逃難(新添)羌村三首
遣興遣興五首
第十三卷
述懷下(病附)
律詩四十九首
夔府書懷四十韻秋日荆南𫐠懷
遣悶
風疾舟中伏枕書懷奉呈湖南親友
水宿遣興奉呈羣公
官定後戲贈
至德二載自京金光門出道歸鳳翔乾元初從
出左拾遺移華州掾與親故别因出北門有
悲往事
寓目聞官軍收河南河北
空囊遣懷
遣意二首獨立
遠遊徐步
愁坐(新添)雲山
倚杖屏跡二首
歸來
江上值水如海勢聊短述
撥悶散愁二首
愁旅夜書懷
歸客舊館(新添)
遣愁即事
覽物憶鄭南玭
懷灞上遊江上
江漢垂白
秋峽獨坐二首
覽鏡呈栢中丞東屯北俺
有嘆悶
獨坐暮歸
戲作俳諧體解悶二首
遣憂(新添)
遣悶呈路十九曹長(新添)
長吟樓上(新添)
疾病
古詩二首律詩二首
疾病後遇王倚飲贈歌
醉爲馬墜諸公携酒相看
耳聾老病
懷古
古詩十三首律詩五首
述古三首遣興五首
憶昔二首
冬到金華山觀因得故拾遺陳公學堂遺迹
陳拾遺故宅過郭代公故宅
詠懷古跡五首(二首見陵廟門)
公安縣懷古過宋員外舊莊
古跡
古詩二首律詩二首
石笋行石犀行
石鏡琴臺
第十四卷
時事上
古詩三十一首
兵車行悲陳陶
悲青坂新安吏
潼關吏石壕吏
垂老别無家别
留花門塞蘆子
洗兵馬往在
青絲近聞
漁陽黃河二首
自平歲晏行
𧖟穀行折檻行
天邊行大麥行
苦戰行去秋行
光䘵坂行北風
客從白馬
三絶句
第十五卷
時事下(邊塞將帥軍旅附)
律詩四十四首
巴山(新添)喜聞官軍巳臨賊宼
喜達行在所三首收京三首
收京一首(新添)遣憤
西山三首警急
王命征夫
有感五首柳司馬至
即事歷歷
洛陽驪山
提封
喜聞盗賊蕃寇揔退口號五首
承聞河北諸節度入朝歡喜口號絶句十二首
邊塞
古詩一十七首
前出塞九首後出塞五首
遣興三首
將帥
古詩四首律詩六首
久雨期王將軍不至寄贈王十五將軍承俊
魏將軍歌戲作花卿歌
投贈哥舒開府二十韻
諸將五首
軍旅
古詩二首律詩七首
楊旗冬狩行
陪栢中丞宴將士二首
觀兵
觀安西兵過赴關中待命二首
八陣圖夕烽
第十六卷
文章
古詩二首律詩十四首
夜聽許十誦詩愛而有作
贈蜀僧閭丘師兄寄李白二十韻
送竇九成都(新添)偶題
戲爲六絶句解悶
書畫
古律詩共二十四首
李潮八分小篆歌
送顧八分文學適洪吉州
殿中楊監見示張旭草書圖
寄張十二山人彪三十韻
丹青引觀薛稷少保書畫壁
奉先劉少府畫山水障歌(新添)
戲題畫山水圖歌
觀李固請司馬弟山水圖三首
嚴公廳宴同詠蜀道畫圖
奉觀嚴鄭公廳事珉山陁江畫圖十韻
題李尊師松樹障子歌
戲韋偃爲雙松圖歌
通泉縣署屋壁後薜少保畫鶴
姜楚公畫角鷹歌
楊監又出畫鷹十二扇
畫鷹畫鶻行
韋諷錄事宅觀曹將軍畫馬圖
天育驃騎歌題壁上韋偃畫馬歌
音樂
古詩三首律詩五首
觀公孫大娘舞劒器行
聽楊氏歌夜聞&KR1227;篥
吹笛秋笛
即事贈花卿
江南逢李龜年
器用
古詩四首律詩三首
石硯詩
荆南兵馬使太常卿趙公大食刀歌
桃竹杖引㯶拂子
蕃劒銅瓶
又於韋處乞大邑瓷盌
食物
古詩八首律詩四首
閿鄕姜七少府設鱛戲贈
觀打魚歌又觀打魚
槐葉冷淘種萵苣
園官送菜
暇日小園散病將種秋菜督勤耕牛兼書觸目
驅豎子摘蒼耳
江閣卧病走筆寄呈崔盧兩侍郎
秋日阮隱居致薤三十束
除架廢畦(新添)
第十七卷
投贈
古詩一首律詩六首
奉贈韋左丞丈二十二韻
上韋左相贈韋左丞丈濟
遣悶奉呈嚴鄭公奉贈鮮于京兆
奉贈太常張卿均二十韻
敬贈鄭諫議十韻
簡寄上
古詩十八首
韓諫議
暮秋枉裴道州手札率爾遣興寄近呈蘇侍御
蘇大侍御肩輿江浦訪老夫賦八韻記異
寄裴施州鄭典設自施州歸
寄薜三郎中奉贈射洪李四丈
奉酬薛十二丈判官見贈
貽華陽柳少府投簡成華兩縣諸子
贈鄭十八賁贈衛八處士
贈蘇四徯君不見簡蘇徯
贈李白
戲簡鄭廣文兼呈蘇司業
戲贈友二首
第十八卷
簡寄中
律詩十三首
秋日䕫府詠懷寄鄭監李賓客一百韻
寄岳州賈司馬巴州嚴八使君兩閣老五十韻
寄劉峽州伯華使君贈王二十四侍御契
秋日荆南送石首薛明府奉寄薛尚書頌德叙
懷斐然之作
寄彭州高使君&KR0593;州岑長史三十韻
奉贈蕭二十使君贈李八祕書别三十韻
奉贈盧五丈參謀贈崔十三評事
寄李十四員外寄董卿嘉榮十韻
移居公安敬贈衛大郎
第十九卷
簡寄下
律詩五十二首
奉寄河南韋尹丈人
將赴成都草堂途中有作先寄嚴鄭公五首
弊廬遣興奉寄嚴公奉侍嚴大夫
奉贈嚴八閣贈翰林張四學士
奉留贈集賢院崔于二學士
贈獻納使起居田舍人
奉寄高常侍寄高三十五詹事
奉寄章十侍御
奉酬宼十侍御見寄復寄宼
贈陳二補闕寄左省杜拾遺(新添)
奉荅岑參補闕見贈奉簡高三十五使君(新添)
寄楊五桂州將赴荆南寄别李劒州
奉寄别馬巴州寄岑嘉州
赴清城縣出成都寄陶王二少尹
因崔五侍御寄高彭州
奉寄李十五祕書二首
路逢襄陽少府入城戲呈楊員外
奉贈王中允贈韋七贊善
崔評事弟許相迎不到慮老夫見泥雨怯出必
愆佳期走筆戲簡
寄高三十五書記寄高適(新添)
贈田九判官
得廣州張判官書使還以詩代意
投簡梓州幕府兼簡韋郎官
敬簡王明府重簡王明府
寄邛州崔錄事
廣州叚功曹到得楊五長史書功曹却歸寄此
詩
逢唐興劉主簿弟
官亭夕坐戲簡顔十少府
戲寄崔評事表姪蘇五表弟韋大少府諸妷
寄常徵君贈高式顔
酬孟雲卿贈畢四曜
寄賀蘭銛寄杜位
寄杜位孟氏
贈李白聞惠二過東溪(新添)
贈裴南部(新添)
懷舊
古詩三首律詩九首
昔遊有懷台州鄭十八司戶
宿靑溪驛奉懷張員外
題鄭十八著作主人懷舊
所思不見
春日憶李白冬日有懷李白
天末懷李白
暫如臨邑至㟙山湖亭奉懷李員外率爾成興
所思
第二十卷
尋訪
古詩三首律詩十三首
晦日尋崔戢李封雨過蘇端
夏日李公見訪有客
客至嚴中丞枉駕見過
嚴公仲夏枉駕草堂兼携酒饌
王侍御携酒至草堂奉寄此詩請邀高使君
同到
王竟携酒高亦同過徐九少尹見過
范員外吴侍御枉駕闕展待聊寄此
九月一日過孟倉曹兄弟
過客相尋賓至
王司馬弟出郭相訪兼遺菅茅堂貲
聞斛斯六官未歸
酬荅
律詩八首
寄題杜二錦江野亭(成都尹嚴武)
奉酬嚴公寄題野亭之作
贈杜二拾遺酬高使君相贈
早發湘潭寄杜員外院長
酬韋韶州見寄
杜員外兄示詩因作此寄
酬郭十五判官酬别杜二(新添)
惠貺
古詩一首律詩三首
太子張舍人遺織成褥叚
孟倉曹步趾領新酒醬二物滿器見遺老夫
寄韋有夏郎中
謝嚴中丞送青城山道士乳酒
送别上
古詩十九首
送殿中楊監赴蜀見相公
湘江宴餞裴二端公赴道州
陪章留後惠義寺餞嘉州崔都督赴州
别蔡十四著作送高三十五書記
送長孫九侍御赴武威判官
送樊二十三侍御赴漢中判官
送從弟亞赴安西判官
送韋十六評事充同谷郡防禦判官
送高司直尋封閬州
奉送魏六丈佑少府之交廣
别張十三建封
别唐十五誡因寄禮部賈侍郎
送韋諷上閬州錄事參軍
送率府程錄事還鄕
送孔巢父謝病歸遊江東兼呈李白
贈李十五丈别贈别賀蘭銛
别董頲
第二十一卷
送别下
律詩八十首
奉送郭中丞充隴右節度使三十韻
奉送嚴公十韻
奉濟驛重送嚴公
奉送韋中丞之晉赴湖南
留别賈嚴二閣老兩院補闕
送賈閣老出汝州
暮春江陵送馬大卿公恩命赴闕下
季夏送鄕弟韶陪黃門從叔朝謁
送梓州李使君之任
送陵州路使君赴任
江亭王閬州筵餞蕭遂州
送鮮于萬州遷巴州
潭州送韋員外牧韶州
潭州留别杜員外院長
奉送王信州崟北歸
奉送蘇州李二十五長史丈之任
湖中送敬十使君適廣陵
巫山縣汾州唐使君十八弟宴别諸公携酒樂
相送率題小詩
章梓州橘亭餞成都竇少尹(新添)
江亭送眉州辛别駕昇之
奉送蜀州栢二别駕將中丞命赴江陵起居衛
尚書太夫人因示從弟行軍司馬位
送田四弟將軍䕫州栢中丞命起居江陵節度
陽城郡王衛公幕
送蔡希魯都尉還隴右因寄高三十五書記
送路六侍御入朝送何侍御歸朝
魏十四侍御就弊廬相别
送許八拾遺歸江寧覲省
惠義寺園送辛員外(新添)
又送(新添)
惠義寺送王少尹赴成都(新添)
送翰林張司馬南海勒碑
贈韋贊善别
送韋郎司直歸成都
送魏二十四司直充嶺南掌選崔郎中判官
兼寄韋韶州
送楊六判官使西蕃
送李袐書赴杜相公幕(新添)
送王十五判官扶侍還黔中
送韋書記赴安西
郪城西原送李判官兄武判官弟赴成都府
别崔潩因寄薜璿孟雲卿
送王十六判官送覃二判官
重送劉十弟判官别蘇徯赴湖南幕
暮秋將歸秦留别湖南幕府親友
送李功曹之荆州充鄭侍御判官重贈
東津送韋諷攝閬州錄事(新添)
送趙十七明府之縣
送鄭十八虔貶台州司戶傷其臨老䧟賊之故
闕爲面别情見于詩
暮冬送蘇徯兵曹適桂州
送叚功曹歸廣州
送孟十二倉曹赴東京選
晚秋長沙蔡五御史飲筵送殷六參軍歸澧州
覲省
送司馬入京(新添)
送張十二參軍赴蜀州因呈楊五侍御
泛江送魏十八倉曹還京因寄岑中允參范郎
中季明
送裴二虬作尉永嘉公安送韋二少府匡贊
冬晚送長孫漸舍人歸州
奉送卿二翁統節度鎮軍還江陵
送韓十四江東省覲
長沙送李十一
别常徵君
涪江泛舟送韋班歸京
公安送李二十九弟晉肅入蜀余下沔鄂
送元二適江左送裴五赴東川(新添)
贈别何邕贈别鄭鍊赴㐮陽
重贈鄭絶句送人從軍
送遠泛江送客
夏夜李尚書筵送宇文石首赴縣聮句
宇文晁尚書之甥崔彧司業之孫尚書之子重
汎鄭監前湖
隨章留後新亭會送諸君世
夏日楊長寧宅送崔侍銜入京
送靈州李判官(新添)與嚴二歸奉禮别(新添)
巴西聞收京送班司馬入京(新添)
奉送崔都水翁下峽(新添)
第二十二卷
慶賀
古詩一首律詩四首
覽栢中允兼子姪數人除官制詞因述父子兄
弟四美載歌絲綸
奉賀陽城郡王太夫人加鄧國太夫人
秦州見勑目薜三璩授司議郎畢曜除監察與
二子有故遠喜遷官兼述索居
承沈八丈東美除膳部員外阻雨未遂馳賀奉
寄此詩
&KR0593;國夫人(新添)
傷悼
古詩八首律詩二十二首
八哀詩
贈司空王思禮故司徒李光弼
贈左僕射鄭國公嚴武
贈太子太師汝陽郡王璡
贈祕書江夏李公邕
故袐書少監武功蘇公源明
故著作郎貶台州司戶滎陽鄭公虔
故右僕射相國張公九齡
別房太尉墓
承聞故房相公靈櫬自閬州啓殯歸葬東都有
作二首哭嚴僕射歸櫬
哭李尚書重題
送盧十四弟侍御護韋尚書靈櫬歸上都
哭李常侍嶧二首哭韋大夫之晉
聞高常侍亡哭長孫侍御
哭王彭州
奉漢中王手札報韋侍御蕭尊師亡
哭台州鄭司戶蘇少監(新添)
過故斛斯校書莊二首
不歸故武衛將軍挽詞三首
存殁口號二首
第二十三卷
鳥獸虫魚
鳥
古詩七首律詩二十五首
鳳凰臺朱鳳行
杜鵑行杜鵑
杜鵑行(新添)義鶻
牙鶻行王兵馬使二角鷹
見王監兵馬使說近山有白黑二鷹以爲毛骨
有異它鷹請余賦二首
催宗文樹雞栅縛雞行
雞歸鷰
鷰子來舟中作雙鷰
鸚鵡子規
百舌白鳬行
歸鴈二首歸鷹
孤鴈歸鴈
官池春鴈二首舟前小鵝兒
得房公池鵝鷄䳵(江頭五詠)
花鴨鷗
獸
古詩八首律詩七首
遣興二首沙苑行
瘦馬行騘馬行
高都護騘馬行李鄠縣丈人胡馬行
惜别行送劉僕射判官(新添)
秦州雜詩玉腕騮
房兵曹胡馬詩病馬
麂猿
從人覓小胡孫許寄
虫
律詩三首
促織螢火
見螢火
魚
律詩二首
黃魚白小
第二十四卷
花草竹木
花
古律詩共十六首
早花(新添)花底(新添)
風雨看舟前落花戲爲新句
江梅
和裴迪登蜀州東亭送客逢早梅見寄
丁香(江頭五詠)麗春
梔子江上獨步尋花七絶句
歎庭前甘菊花
草
古律詩共三首
除草庭草
兼葭
竹
律詩三首
嚴鄭公宅同詠竹
從韋二明府續處覓綿竹
苦竹
木
古詩七首律詩八首
古栢行四松
病栢病橘
枯㯶枯柟
海棕行柳邊(新添)
高柟嚴鄭公階下新松
馮韋少府班覓松樹子栽
馮何十一少府邕覓榿木栽
樹間惡樹
第二十五卷
雜賦
古詩十三首律詩六首
絶句二十七首歌九首
行十七首
課伐木上後園山脚
又上後園山脚信行遠脩水筒
引水可歎
火曲江三章章五句三首
三韻三篇示獠奴阿叚
白露擣衣
少年行二首少年行
絶句
絶句六首絶句四首
絶句三首(新添)漫成一首(新添)
荅鄭十七郎一絶三絶句
解悶十二首(五首見果實門五首見文章門)
復愁十二首
歌
乾元中寓居同谷縣作歌七首
相從歌
戲贈閿鄕秦少府短歌
行
同元使君舂陵行偪仄行
錦樹行嚴氏溪放歌行
虎牙行負薪行
最能行
惜别行送向卿進奉端午銜衣之上都
醉歌行白絲行
百憂集行莫相疑行
短歌行赤霄行
去矣行貧交行
短歌行
分門集註杜工部詩目錄終
分門集註杜工部詩門類
月門(一卷)星河門(一卷)
雨雪門(一卷)雲雷門(一卷)
四時門(二卷)節序門(三卷)
千秋節門(三卷)晝夜門(三卷)
夢門(三卷)山岳門(四卷)
江河門(四卷)陂池門(四卷)
溪潭門(四卷)都邑門(四卷)
樓閣門(五卷)登眺門(五卷)
亭榭門(五卷)宫殿門(六卷)
宫詞門(六卷)省宇門(六卷)
陵廟門(六卷)居室上門(六卷)
居室下門(七卷)隣里門(七卷)
寄題門(七卷)田圃門(七卷)
仙道門(八卷)隱逸門(八卷)
釋老門(八卷)寺觀門(八卷)
皇族門(九卷)世胄門(九卷)
宗族門(九卷)外族門(九卷)
婚姻門(九卷)園林門(十卷)
果實門(十卷)池沼門(十卷)
舟楫門(十卷)梁橋門(十卷)
燕飲門(十卷)紀行上門(十一卷)
紀行下門(十二卷)述懷上門(十二卷)
述懷下門(十三卷)疾病門(十三卷)
懷古門(十三卷)古跡門(十三卷)
時事上門(十四卷)時事下門(十五卷)
邊塞門(十五卷)將帥門(十五卷)
軍旅門(十五卷)文章門(十六卷)
書畫門(十六卷)音樂門(十六卷)
器用門(十六卷)食物門(十六卷)
投贈門(十七卷)簡寄上門(十七卷)
簡寄中門(十八卷)簡寄下門(十九卷)
懷舊門(十九卷)尋訪門(二十卷)
酬荅門(二十卷)惠貺門(二十卷)
送别上門(二十卷)送别下門(二十一卷)
慶賀門(二十二卷)傷悼門(二十二卷)
鳥門(二十三卷)獸門(二十三卷)
虫門(二十三卷)魚門(二十三)卷
花門(二十四卷)草門(二十四卷)
竹門(二十四卷)木門(二十四卷)
雜賦門(二十五卷)
分門集註杜工部詩門類
