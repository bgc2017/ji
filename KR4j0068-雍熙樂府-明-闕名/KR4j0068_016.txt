雍熙樂府卷十六
南曲
綉停針慶七夕
四海昇平萬國衣冠覲
帝京人民樂業繁華盛時聽的處處歡聲荷
聖主同天大德逢時節喜氣自然增蓐收司令迎利景
今宵七夕共瞻星人間閬苑仙境北鬼三台碧天長
浮雲靜玉露滴金風應見一道銀河千萬頃牛女會
鵲橋成乞巧處香焚寶鼎画樓前列瓜果啓綉屏金
針兒閗穿翠縷輕一夜墜金井梧桐萬里共瑶空月
影南山馬客玉漏頻傳不湏問幾更列華筵綺席鼔
吹笙歌窈窕舞娉婷白苧迎風爽氣生人月共清况
遇着時和歲登一任教歡娛共樂太平黃薔薇試說
着一京畿勝境遇七夕齊閗巧呈能樂繁華歡騰市
井不負了良辰美景仰望着蓬莱晃耀九華燈又只
見碧霄仙侣駕雲軿遥聽得緱山子晉度鸞笙風清
和月影逢
盛世賞節令樂昇平四般宜生當盛世遂安寧頻看瑞
物表休徵神龜應兆呈金殿騶虞白象出郊埛瑞麥
秀嘉禾共穎黃河水徹底澄清綱常正法度整家家
相慶吾
皇仁聖聖藥王皇風被邊塵息警萬萬里傳流着頌聲
謳歌鼓腹拚酩酊酬佳節賀昇平福慶似雲興仰
帝庭齊引領葱朧佳氣滿都城賞美景齊歡慶普天下
生民同樂際時亨遍朝野列英俊播芳馨餘音瞻星
拜月焚金鼎但願得一人有慶萬萬世
皇明直與天地永
綉停針題木犀
蕩起商飈金井梧桐葉漸凋幾番雨過凉天道迤邐
的把扇兒慵摇頓覺得紗㡡裡似水風流處可喜娘(一一)
妖嬈耳邊低道今宵紈扇且停摇凉似昨夜多少祝
英臺画堂深人靜悄秋意景偏好風送暗香丹桂芬
芳先占沁園秋早開了此時莫惜千金花前歡咲賞
心樂事湏拚沉醉陶陶望歌兒天然枝枝朵朵堪画
描此花有百媚千嬌不减了蟾光好四出玲瓏花枝
恁般施巧是則是花頭兒湏恁小直有許多般香得
好五般宜折取向膽瓶中安排了香滿亭軒恍若身
在蓬島皓齒纖腰那更歌舞勸香醪多嬌撚花枝時
嗅微微咲咲道勝如茉莉賽過荼䕷香似沉腦四般
宜攅攅簇簇縷金銷枝枝葉葉綴瓊瑶點點滴滴顔
色好蕭蕭洒洒恁清高香徑裡紅圍翠遶那堪更玉
軟香嬌月兒照越恁好佳人應咲嫦娥空老山馬客
玉露金風是他的故交况良宵有約玳筵可&KR0829;如花
貌逞妖嬈問道奴嬌花貌嬌人月都嬌料想丹青怎
描怎消得才人下筆詠嘲憶多嬌花又好月又皎惜
花人愛月眠遲起早暮暮朝朝不離花貌賞足花心
任教殘英墜了江神子且莫教兒童掃滿斟一任玉
山倒醉来花下眠芳草贏得滿身蘭麝異香飄丰韻
好尾声觀花愛月人年少但對酒當歌歡咲月夕花
朝休教錯過了
寨兒令
秋景餘近茅廬東籬下恰開三徑菊佳節纔初漁叟
樵夫携手咲相呼喜今歲五穀收熟賞紅葉顔色堪
圖黃鷄啄黍肥白酒如今正香浮直喫的倩人扶調
咲令我向這淺處探着身軀(呀)慢慢的將鈎兒與你
垂將下去銀絲兒界開波紋縷浮遊兒不動纖湏低
頭將錦鱗鈎上取折垂楊准備穿魚耍厮兒松隂下
自舞受用些新酒活魚村醪少時旋去取這江景界
無虚端的堪圖聖藥王樂有餘興未足尊前無酒典
琴沽唱一曲聽音吕直喫的滿身花影倩人扶與農
叟咲相呼
踏陣馬漁陽十題
天上少世間無風流共許聰俊皆伏舉止非俗建座
祠堂親供養柰何豔質難描塑倒鳳顛鸞落鴈沉魚
閗鵪鶉玉自生香花能解語蓮步輕移蛾眉掃綠水
調習歌霓裳按舞俏模樣好做處宴罷瑶池人歸月
窟紫花兒序恰正是春心飄蕩色膽疎狂醉眼糢糊
半團香玉兩點瓊酥誰知盡日
君王看不足似玉顆神珠俺也曾被擁鮫綃枕並珊瑚
青山口翠簾低簌碧蝦鬚銀臺明画燭綉屏圍簇錦
芙蓉紅粉倒金壷無間阻生嫉妬就中醖釀機謀御
筆親差領軍卒懶離長安便上漁陽路送到長亭坐
散離筵侣画就陽關暮出塞圖飲乾别酒唱徹&KR0784;駒
各分去路痛懷衠悒怏開口是長呼更怎禁一弄兒
凄凉不曾離寸步雪裡梅蜂共蝶緊相逐鶯與燕閗
喧呼碧草綠楊落花飛絮歸鴻杜宇往常時恁助歡
娱今日便躊躇把這一應一荅堪憎堪恨從頭兒盡
數麻郎兒這芳草自新春長出到暮秋凋疎受天氣
風霜雨露似人生得失榮枯也通世途委曲直穿連
海角天隅不接引遊春翠車却粧點斷腸詩句綿荅
絮這落花滿地殘紅起有餘一樹鉛華蕾不成恰俺
深閨鳳幃中錦綉鋪把賞心漸消除教醉魂越糊突
誰是主半入池塘半塵汚&KR0786;凝佇春色共情緣到頭
来總是虚金蕉葉這柳絮厮牽惹輕香暗撲相戀顧
春衫倦拂細看来不是楊花亂舞却是征夫泪簌小
挑紅這楊柳帶烟披霧嫩條舒不繫征鞍住簇滿紅
塵覇陵路曉風疎温柔正要春將護纖纖瘦損依依
渾似人立翠盤初天淨沙這燕子翅翩翻遶徧雲衢
語呢喃驚破華胥休咲俺分飛子毋曾占綠囱朱戶
掖庭中来往携雏醉扶歸這歸鴈恰向愁邊絮早促
望中無一片歸心何太速您巳無憂慮數點青山隱
隱更勝如萬里人南去調咲令這黃鶯一從上喬木
更整金衣来
帝都飛入杏桃花深庭啼煞画樓風物送此行歌舊曲
也不似他一串香珠絡絲娘這粉蝶勾遣莊周間阻
不在東君管束&KR0829;請得香瑰糢糊去則向俺梦兒中
完聚鄭州春這遊蜂忙煞尋芳小翅羽一日花香都
採足没添貨甜薺薺蜜釀出全不顧俺苦淹淹情緒
東原樂這杜宇偏情理最狠毒赶定別離人欺負攛
斷得俺區區活受苦見今日在長途尚然呌道不如
歸去看花回休道是愁腸肚相思肺腹假若便鐡打
成銅鑄就石鐫出也難擔負早是分張丹鳳隻彩鸞
孤那堪更遭逢着恁般景物眉兒賺煞懶設設随軍
吏矻蹬蹬信馬足遥望着錦宫高處行一步回頭覷
一覷眼兒裡閣不定淚如珠是他仰着面嚎咷放聲
哭
綉停針大四景夏
院落香餘綠樹隂濃复正初落花滿地飄紅雨遶画
簷鶯燕相呼愛日永敲棋局打馬池亭上柳軃碧囱
虚篆烟微裊随風度薔薇篩影入簾疎不覺散盡微
暑北小桃紅碧烟淡靄暗䕷蕪洒幾點黃梅雨菡蓞
初開燕將乳見陌頭挽香車載酒垂楊路嬌鬟低唱
處管絃更舒徐都說道行樂古来無南合笙
皇都萬古似閬苑蓬壺遥望碧霄外錦綉鋪雕甍鎖闥
連禁衢槐隂夾道蝉聲度往来遊人盡駐馬繁華處
傍花随柳玉&KR0865;嘶過樓前去輕鞭慢控頻頻駐迤邐
画橋南浦綉轂香車喧闐樂舞么篇咲談勸酒歌金
縷翠鬟團扇掩羅襦索賦多情緒遠天芳草夕陽鋪
問回首處遥指郵亭路待明朝酒醒重歡娛北調咲
令燕子雨晴初江上麥黃梅巳熟家家浴佛招提去
趁佳景遊賞歡娱一任他踐残芳草綠一任他載酒
提壷南山馬客綠樹連堤碧波蕩鑑湖近樓臺掩䁐
十里紅蕖乘画舫載圖書水色山光半有無稳繫玉
壷更携取鸞笙鳳竽遇佳景良辰樂事又俱南憶多
嬌遊賞處劇咲語壮懷逸興風流雅度歲歲年年莫
教辜負盡道昇平幸逢
當今聖主北耍厮兒慶佳節欣逢端午還見榴花噴火
爭舒荷葉滿池翠盖鋪画閣外暑来初嫩竹蕭疎聖
藥王笙歌起徹九衢駿馬驅打毬剪柳較嬴輸綰夀
絲結綵縷少年總佩赤靈符飲芳醑泛菖蒲北金蕉
葉簇華筵玉盤角黍試羅衣釵懸艾虎噀雪浪椘江
竸渡棹龍舟齊撾画鼓南豹子令帶過梅花酒水沁
凉亭風滿樹晝景舒六曲闌干画簾疎暎紅蕖(和)閑
来翫賞消炎暑舞裙歌板趁香車晃瓊琚珠佩集仙
侣瑶席細鋪碧筒滿貯調冰雪藕清凉處湏快飲倒
金壷(和)太平時今喜遇遊觀
帝王都沉醉酒爐好光隂莫虚負切莫躊躇更將曲度
謾拈綵筆題佳句記河朔舊曾賦(和)太平時今喜遇
遊觀
帝王都沉醉酒爐好光隂莫虚負南餘音良辰美景天
付與正四海太平時序永樂繁華當今荷
聖主
三十腔慶夀
喜遇吉人長庚現彩雲縹渺看庭前玉樹又生瑞草
坐筵特蒙見招聊以一彎翡翠尖兒巧刺綉圈金底
面小願祝花貌一雙兩好百歲来同諧老五百年前
分定了結會在今宵琴堂此日華旦節捧一杯添夀
考似玉樣潔似花樣嬌世之無瑕寶洗兒華筵吉辰
今朝于門喜氣陶陶珞索環子繫鮫銷惟只願夀如
山福似海兩榮耀玳筵歡聲不少正西池王毋乍離
蓬島潜移仙子獻仙桃他時駟馬夫人誥鳳冠霞帔
玉人捧遶金章紫綬重回故道斑衣共樂風光好禮
不周反仍激惱據人情戒莫深交喜扵官善政民無
擾願國泰雨順風調玉麒麟果應熊羆兆到得而今
大喬何如扵小喬爭添襁褓以光祖考堪羡于門紫
金貂龜鶴呈祥戲亭沼松栢連理有下稍禾生雙穗
鳳来朝比翼似鸞鳳交簾影花顛倒歌韻聲繚繞舞
徹楊柳小蠻腰曲盡霓裳羽衣調回身雲樣宫花落
画堂深庭院杳寶爐沉烟香正裊&KR1032;上綉幕珠簾從
他燕子来巢覩面絳色夭桃似燒景好見蝴蝶一對對
飛遶俄逢吉席對花朝和琴瑟樂笙簫放下懷開口
咲拚教酩酊金罇倒從教紅杏枝頭閙富貴長得似
三春休教杜宇聲先報餘音香不斷兮花不老福彌
深也夀彌高盡老齊眉共歡樂
三十腔昇平讃祝
飛龍九五膺天命寔逢景運喜華夷一統六合皆春
正當化日舒長玉燭調和萬國咸寧靜女識男耕家
道盛官清訟省民樂和平徧閭閻絃誦聲鼓腹謳吟
遂生性和氣召嘉禎慶雲彩雲紛輝映麥兩岐禾同
穎野蚕成繭徧滿郊坰朝野同歡慶南北東西罔不
歸心梯航萬里来庭卉裳椎髻雜文身盡稽首玉階
前竭丹悃效忠藎貢来天馬麒麟暨珠奇寶玩渡紛
充物正是慶會際風雲衣冠復覩唐虞盛仰承天眷
百靈恊應萬機餘暇舒情適興恰逢美麗繁華景聳
碧霄龍樓鳳闕拱山河壮觀神京盻蓬莱錦綉增竒
勝遶太液碧波澄遍瓊林玉樹千花暎来往時駐霓
旌柳下度鸞笙香飄寶鼎曲調美韻樂府新翻恊韶
鈞細舞輕弹愜清聽雜和苑間鶯燕鳴筵間羅綺列
重䄄瓊醴似紫霞傾左右仙班近文武蒙恩幸太平
宴會際昌辰歡樂極兮鑒明訓古来致治稱堯舜閱
賡歌在勤慎奉天保民長畏政難的真是守城更湏
宵旰留情昔稱元首股肱一體相承敬勝怠丹書示
警日新厥德有盤銘明告戒切叮嚀仰鴻臺益降盛
天長地厚相久永繩繩漸漸無窮盡福貴家國列蒼
生萬年索祚長安定尾聲天心眷兮人事順德彌深
厚福彌增萬歲千春共歡慶
十樣錦有所思
幽囱下沉吟半晌追思俏的嬌娘娉婷處不弱似鶯
鶯妖嬈處可比雙雙非奬最堪誇性格兒温柔難描
他諸餘停當說不盡風流可喜萬般模樣相當我
在月下花前吐膽傾心把誓盟深講行思坐想望盡
老今世同效鸞凰誰想驀然平地波浪生方信道任
從天降霧迷雲障被博磨毆苦打開鴛帳情慘切添
悒怏閣不住淚珠汪汪勞神役志鎮端詳尋思那人
情怎忘設計施方要見時除非是梦兒裡来到您行
憐香倚玉相偎傍尤雲殢雨笙歌唱被數聲疎雨敲
囱散高唐春心蕩漾此情怎忘羅衣上存蘭麝香鸞
箋仗託紙半張人何在慢嘆息空惆悵惱得潘郎兩
鬢霜咱這里因因他狂蕩他因咱痛感傷幾番欲
待不思量欲待不思量你便怎做的鐵打心腸江淹
悶韓生忿怎比得咱家悶千般恨纔離了心上又早
来蹙在眉間天還愛憐便咫尺相見又且何妨尾聲
情人早得同鴛帳免使我心勞意穰爇炷明香荅謝
上蒼
香遍滿失約
紫陌紅經丹青妙手難画成觸目繁華如鋪蜀錦料
應是春負我我非是辜負了春為着這心上人對景
是越添悶東甌令花零亂柳成隂正是蝶困蜂迷鶯
&KR0786;吟方纔眼睜我這心兒里忘了想啾啾唧唧呢喃
燕重將宿恨宿恨又題醒撲撲簌簌泪珠暗傾四團
花悄悄庭院深默默情掛心凉亭水閣果是堪宜宴
飲不見我的情人和誰兩箇開罇把絲絃再理將琵
琶自撥是奴欲寬悶情爭知&KR0786;聽東甌令榴如火簇
紅巾有熖無烟燒碎我心懷羞向前欲待要折一朵
觸觸捻捻不敢戴怕奴花貌不似舊時容害的我伶
伶仃仃懶宜樣簮梧桐樹梧葉兒飄金風動漸漸害
相思落入深深井一日一日夜長夜長難捱孤枕懶
上危樓望我的情人未必多情與奴家心相應知他
在那里那里貪歡恋飲東甌令菊花綻桂花零露冷
風寒秋意漸深驀聽的囱兒外幾聲孤飛鴈悲悲切
切如人訴最嫌花下砌畔小蛩吟激激聒聒惱碎奴
心浣溪沙風漸急寒威凛害相思最苦怕黃昏没情
没緒對孤燈囱兒眼數交還再輪画角悠悠聲透耳
一聲聲哽咽難聽愁来把酒強重斟酒入悶懷珠泪
傾東甌令長吁氣兩三聲斜倚定幃屏思量起那一
箇人一心指望梦兒裡略略的重相見淅淅零零雪
兒下風吹簷馬把奴梦魂驚玎玎璫璫惱碎奴心餘
音只為情人牽掛心朝思暮想珠泪傾盻殺才郎不
見影
香遍滿四時思慕
柳徑花溪梅稍褪粉麗日遲桃杏芬芳蜂媒蝶使樹
拖烟籠綠柳柳花綿片片飛為咱思念伊恐怕春又
歸東甌令花容貌柳顰眉雲鬢堆鴉温柔旖旎方纔
移步我這里金蓮浸羅襪冷騰騰困困嬌無力雕欄
曲檻遊蜂粉蝶飛婷婷嬝嬝欲行緩遲四團花懶懶
愁画眉看看身漸羸情書欲寫無憑寄不見才郎何
時歸至把闌干遍倚將花頭兒&KR0786;拆鶯聲嚦嚦芳心
自知東甌令薰風至火雲飛則見萱草葵榴初綻蕊
炎天酷暑渾無寐迷迷悶悶醒如醉自憐月下月下
影兒随悒悒怏怏懶入羅幃梧桐樹泪暗垂添憔悴
漸漸的腰肢掩過了裙兒祬一聲聲聲塞鴈塞鴈傷
泪滴遠望雲山信杳音稀未知多情把奴山盟記莫
不你再求再求新親配美東甌令梧桐葉晚風吹則
這無限的離情我便分付與誰驀聽的階下數聲寒
蛩呌撲撲簌簌紅葉兒墜碧天寒鴈聽了感傷悲凄
凄凉凉越添病疾浣溪沙雪片飛寒風起悶懨懨自
守孤幃薄衾寒浸透香肌盻情人阻隔何日歸戍樓
悠悠三弄品氣絲絲廢寢忘食鸞箋錦字訴與别離
痛傷情泪痕湮透濕東甌令朔風緊凍雲垂靈鵲兒
簷間喳喳的来報喜不承望今夜画堂裡剛剛的重
完聚雙雙共入羅幃内歡娱無柰被這曉鷄啼急急
聒聒好梦驚回尾聲憶想才郎難相會山遥水遠幾
時回眼望天涯身化灰
香遍滿閨思
因他消瘦春来見花真箇羞真箇羞問花時還問柳
問柳條嬌且柔絲絲不綰愁幾回暗點頭似嗔我眉
兒皱懶画眉無情歲月去如流有限姻緣不到頭懨
懨鬼病幾時休綉戶輕寒透十二珠簾不上鈎金索
掛梧桐黃鶯如喚儔紫燕如呼友浪蝶狂蜂對對還
尋偶無端故把人僝僽一點身心如何教我得自由
梨花暮雨黃昏後靜掩重門只與燈兒厮守浣溪沙
我容貌嬌他年紀幼那時節兩意相投琴心宛轉頻
挑逗詩謎包籠幾和酬他去久有些箇風聲兒未真
實見人湏問箇因由刘潑帽浪遊那里也青&KR0865;驟向
吳姬買酒爐頭烏絲醉寫偎紅䄂厮逗遛一霎兒全
忘舊秋夜月恩變做讐頓忘了神前呪耳畔盟言皆
虚謬將他作念他知否他待要罷手我何曾下口東
甌令難消悶怎忘憂抱得&KR0793;箏上翠樓絃聲曲意皆
非舊泪濕了春衫䄂青山疊疊水悠悠何處問歸舟
金錢花表記留香羅半幅詩一首做一個香囊兒緊
收怕見那綉鴛鴦一雙交&KR1450;睡沙頭餘音等待他来
時候薰香重整舊衾裯往事從前一筆勾
香遍滿憶情
鸞凰初娉尋思那生&KR1135;志誠誰信今番心不定頓將
人来薄倖可憐無限情一似紙樣輕把往事空思省
懶画眉花開花謝悶如星日遠日疎冷似冰眼前光
景總凄情暗水流花徑庭院黃昏門半扃金索掛梧
桐謾教人憶茂陵調絃向誰共聽少箇知音平帳裡
沉烟冷無眠最苦怕良宵永一似這樣凄凉如何教
我捱到明心腸縦然縦然如鐡硬苦也思量撲簌簌
的淚傾浣溪沙誰慣經相思病怨只怨枕閑衾剩兩
三杯酒全無興空教我十二欄杆獨自凭心耿耿
想起那虚陪情耳邊言那取真本蘭亭刘潑帽對景
對景無心詠倦時聞枝上流鶯如何喚的春愁醒羞
對画屏花間翡翠雙雙並万慮生獨守房櫳靜秋夜
月思餞行親把香羅贈一曲琵琶陽關令春衫上泪
濕君曾揾番成做画餅似銀瓶墜井東甌令人何在
梦難成水遠山遥不記程雕鞍寶馬無蹤影他那里
胡行徑朱顔綠鬢巳凋零無柰痛傷情金錢花想你
掩耳偷鈴你為我緘口如瓶待君歸後細評論夫妻
美滿同盟歡會似鳳鸞鳴尾金釵鈿盒重修整翠被
香羅叙舊情鮫綃帶綰重再整
字字錦春遊
東風二月天花放春光滿黃鸝弄巧聲喚起遊春院
出郊苑寶馬香車寶馬香車過蕩破柳堤翠烟天天
賞心樂事正當少年偏宜少年偏宜少年人眷戀拚
沉醉飲酒如泉喜和風露歛看他那里遊蜂幾箇飛
飛舞舞咱這里五五来来往往是處韶華看
遍滿園春雙蝴蝶影翩翩穿芳徑動人憐落花片片
飄紅雨輕風扇飛墜繡衣前如粧點似悠然喜樂人
也天快樂人也天美景良辰鸞簫鳳管正好向此處
留連么篇亭臺上從新設宴芳菲萬花鮮妍捧勸玉
杯斟香醑錦屏障暎紅生光炫醉飲賞五雲邊喜樂
人也天快樂人也天美景良辰鸞簫鳳管正好向此
處留連尾聲黃昏月上歸庭院庭院静重添香篆設
鼓瑶琴尚未眠
字字錦悮約
群芳綻錦鮮香逐東風軟鶯簧轉巧聲啼起傷春怨
覩名園杏障桃屏上暎着柳眉翠鈿天天桃花窨約
恰似去年緣何去年去年人不見空蹙破兩眉翠尖
柰柰山長水遠他在那里他在那里和誰兩箇歡歡
喜喜咱這里便思思想想尋尋覓覓欲待見他一面
賺離緒懨懨柰少箇人兒在眼前空嗟怨不知何日
再團圓泪漣漣極目關山隔霧前寫下花箋誰與傳
心事無他告冤家直恁悞人方便怎生消遣滿園春
南樓外鴈翩翩悄没箇信音傳長空敗葉飄飄舞金
風動金風動鐡馬兒聲喧紗囱外透銀蟾紗囱外透
銀蟾想殺人也天盻殺人也天短命冤家短命冤家
音稀信杳莫不是悞約盟言么篇彤雲布朔風起遍
長空柳花飄絮幾朵早梅開放蕊銷金帳銷金帳共
誰人歡宴獨自箇獸爐邊想殺人也天盻殺人也天
短命冤家短命冤家音稀信杳莫不是悮約盟言餘
音終湏有日重相見相見後依然歡宴辦炷明香荅
謝天
春雲怨有所思
暗想嬌質使卑人泪垂教我埋怨誰他把這山盟曾
設海誓頻題誰承望他到有了别的想當初只為你
教我棄子抛妻到如今悔後遲自思只恁的忘恩義
青天堪湛難欺三春柳尋思最怕黃昏雨我這里
獨守香閨只怕銅壷玉漏滴謾凝的珠泪垂也傷情
處直恁般悞我千般喬樣勢便下的忘恩義但碩早
早教人如魚似水醉羅歌画閣画閣燈挑盡翠被半
擁梦難成暗想當年成眷姻玉貌多丰韻塵蒙鸞鏡
也只為您寒生鴛枕也只為您離愁萬種縈方寸年
華暮只到今折梅獨寄隴頭人尾聲轉思量情難忍
顛鸞倒鳳謾勞神恨自恨當初錯認真
春雲怨怨望
鴈杳音稀守香閨空倚只自知題起教人淋漓雨泪
雙垂分鴛鴦失鶯期嘆銀瓶沉墜矣知他甚日何期
眼巴巴等待盻伊自思不能勾同歡會尋思半晌如
痴三春柳光隂迅速如箭疾豔陽景良竒記賞春園
桃杏裡柰薄情無信息分鸞配頓忘了携手雙雙羅
幃帳裡不由人傷春意最苦最苦今宵獨自共誰醉
羅歌今宵有梦難尋覓翠被生寒怎相偎暗想情人
何處迷一弄兒傷心碎衾寒枕冷才郎怎知則落的
一聲長吁氣尾聲你無情怎下的把姻緣簿扯珠泪
垂再和你相逢一梦裡
春雲怨慶夀
夀比南山福如東海只見南極到来看了這玉爐
香靄福禄下瑶階斟玉液將美酒安排衆群仙駕祥
雲五彩慇懃玉女侍金臺動仙音儘教放懷快哉好
似天宫界樽前擺列金釵三春柳風清月朗雲霧靄
更過如那閬苑蓬莱百味珍饈將筵宴擺勝瑶池別
樣改珠簾晃寶殿內瑞氣噴金光降五色翡翠樓神
仙盖御河堤看金蓮並蒂開醉羅歌看了這景堪人
愛瓊島春隂照金臺疊翠居庸一似錦綉排西山看
晴雪白薊門飛雨勝跡見在秋風太液勝跡見在蘆
溝曉月遥天外山明秀千萬載玉泉垂虹出天臺尾
聲感
皇恩乾坤大遐齡萬道慶雲開願祝吾
皇萬萬載
鴈冲天春梦驚醒
落紅滿徑暗憶東風太狠恨只恨不管離人傷春病
非干是我怨春春光太惱人無因無信想他時負我
心和他時念我恩泪盈盈要相見時南柯梦中羅江
怨釵留半股金香羅帕新物在那人不見影悶来低
按小銀箏也聲聲調怨絃絃訴情終朝悶懷停綉針
所事無成只落的添愁悶頭兒常恁疼心兒裡常怕
驚莫不做了相思證梧葉兒看了他這花容月貌端
的萬種妖嬈百媚更千嬌我和你在庭前歡咲慶良
宵賞今朝只恐怕韻華易老尾聲簷前鐡馬玎璫閙
誰想到把奴驚覺倒枕垂床直到曉
白練序春愁
沉吟久柰何事從来不自由芙蓉帳未暖又還分手
別後萬種愁嘆曉梦高唐一旦休添僝僽梨花細雨
燕子空樓太平令消瘦纖腰似柳近日絳裙羅帶頻
收閑衾易冷人在小小雲兜堪羞凄凄孤影伴燈篝
倚囱下&KR0786;聽銀漏這般時候三更酒醒滿枕春愁搗
白練綢繆兩配偶思量起故友在花隂下同歡會燕
侣鶯儔無由願再酬恨飛絮飄香逐水流成迤逗釵
分鳳折線斷銀鈎太平令悠悠青霄路有綉鞍歸䁱
山盟虚繆分開美玉連環結未能勾兩情依舊頻修
銀箋錦字到
皇州每一字字泪痕湮透甚時相守金杯滿酌豔曲低
謳十二拍尾情思懨懨如病酒房櫳靜悄憶鳳儔十
二珠簾懶上鈎
美中美山行
日墜西人漸稀深林裡却又早遠觀歸鴉兒又飛村
莊店却又早半掩了這紫扉大兒聲聲吠起我則見
這野叟樵夫他那里挾斧回牧童盡跨犢簇簇歸望
月上得這山頭也教我行步催山深無柰樹烟盡迷
在這程途裡百種恓惶可教我怎支持下山虎歸来
莫問見他分說害的我伶仃瘦你心似鐡只教你跪
到殘更柳稍上月管教你曲膝上湏見血剛待忍暫
時歇整整的思量了五六箇月女伴中不敢說待把
金錢暗卜又恐怕漏泄尾聲千金駿馬歸来寶鞍初
卸把我受過凄凉從頭慢慢說
清平樂四時行樂
春風依舊暑意随堤柳搓得鵝兒黃欲就天氣清明
時候去年紫陌青門今宵雨歇雲收斷送了一生憔
悴只消得幾箇昏晝永遇樂南園春畔踏青時風和聞
馬嘶青梅如豆柳如眉日長人困蝴蝶兒又飛花露重
草烟低看人家簾幕低垂鞦韆慵困觧羅衣画堂中雙
燕飛錦上花看了這萬紫千紅春光明媚四季皆歡景
物稀竒蝶舞蜂喧花間趁飛燕語得這鶯声枝頭不住
啼四圍錦鏽中一片画圖内端的是水秀山明可詠堪
題蹴罷鞦韆高楼人醉歸又見榴花𬎼賓節令催清江
引人和着採蓮声韻美滿耳笙欹沸避暑納凉時沉李
浮瓜會早秌光闇然將近矣碧玉簫烏帽一任風吹北
鴈往南飛梧葉霜欺黃菊綻東籬恰重陽佳致已又三
冬風景期梅蕊開冰花墜宜咲吟吟滿飲着羊羔醉
荷葉鋪水面
春光豔冶遊人踏青苔千紅萬紫競秀開暖風拂鼻
来驀地暗香透滿懷荼䕷似錦東紅間綠白只怕迅
速春回悮落在塵埃折回鬢雲間金鳳釵二犯梧桐
樹花初綻怕風篩怎禁柰蜂蝶戲採又被沾衣珠露
冷浸羅鞋怕青春去後不再来因此上獨步芳階緩
行過湖山側玉纖輕摘
梁州序詠圍棋
三百六十先賢留下箇中一路難抹棋逢敵手作者
怎施謀略一任他便沿邊點視引入門来我便與他
单關却怕他衝開打斷要奪角我路強兮他路弱失
形勢怎收縛么前言虚諾後期難托箇中一子伸脚
從他有眼也遭我在暗巾敲打我琴裡曾經寂寞今
夜在棋邊我便也要退還一着早早斜飛免致受逼
綽局面離披拈甚麽一子誤滿盤錯么聽語言皆不
如作莫不是假撇嗔將人十分傒落謝新詩特地赴
汝盟約汝可吾湏不可秉燭顔叔料想你應難學鑚
穴踰墻賢者有其樂洞門依然有鎖鑰龍門上且一
躍么篇你既讀孔聖之書必逹取周公禮樂早回身
免致兩相躭閣孟母曺娥大尅剥將人戲謔迤逗得
相思病方纔下妙藥尾是你當初先許諾到此如何
悔却免得參差兩下惡
喜梧桐春悶
奴是一朵花方纔花結蕊有幾箇春蝴蝶閗来攅花
蕊不知道那一箇為花主採了花心去九霄雲外飛
蝶有惜花心花有留蝶意終不成悞約悞約在名園
內一封書年時共那人正是今朝遊翫春低低唱淺
淺斟指桃花說誓盟今歲東君不管恁九十日春光
無一日情到黃昏冷清清雨打梨花深閉門皂羅袍
點點蝶愁蜂恨最堪憐躭閣杜甫踏春酒罇食壘暫
收停花籃兒和閙竿兒空粧頓海棠亭畔和伊宴飲
綠楊深處忽聞咲聲鞦韆下冷落笙歌静
番馬舞西風閨情
百媚千嬌顫巍巍的寶髻斜簮金鳳翹你是看他眉
彎新月眼似秋波臉拂春桃椘宫楊柳小蠻腰絳綃
裙微露金蓮小便有丹青難画描描不盡千般俏兩
頭蠻冠兒不戴懶梳粧髻挽青絲雲鬢光短金釵斜
插在烏雲上我這里喚梅香開籠箱選一套縞素衣
裳打扮的似西施般模樣西施般出綉房梅香你與
我便&KR1032;䈴兒我便燒一炷兒夜香風入松記前日席
上泛流霞遇着箇宿世冤家自從見了心牽掛心兒
里撇他不下梦兒里常常見他說不的半星兒話尾
聲天生萬種難描画便有那千般俊雅百樣凄凉没
亂殺
陽關三疊留戀祖席
五馬行春擁画戟正是男兒方表詩書力且匆匆南
北為行客去開藩治黎民但守着寬平白地看棠隂
滿道側有黃童白叟歌德政聲名至日逹上京畿么生
居宦門千金嬌女豈知一旦分南北正無聊嘆息聞
聽翠微啼着蜀䰟又此時添成怨憶悶殺人只怕傷
春回首暗將珠泪滴風淘沙骨肉團圓知甚日冷清
清怎將息蝴蝶梦中難尋覓阻隔關山心似戚奔波
在路中把少年虛擲負春花悮秋月成頭白人生最
苦是名利後算来後何意一撮棹回家里團圓咲聲
溢同翠萱連鞍付馬高知莫戀他鄕好湏知望亰畿
重會面宜開筵席尾聲寬懷抱莫怨憶三載風光瞬
息肯久萍梗蹤跡
聚八仙投宿
巴到西廂將咱厮傒落教人埋怨到今其時潜過墻
扃荒唐錯認做了定盤星寂寞羞歸何忍怎想詩中
蔵那箇機倖全不省琴中意棋內情把咱厮調引使
咱憔悴損自迷做箇無情鬼我便落那箇得甚我到
冥冥中好歹攀下您問春花又那曾辜負東君拗芝
蔴崎嶇去路賖見疊疊幾簇人烟風景佳遣人停住
馬扁舟一葉丹青圖画一抹翠雲掛遠霧罩汀沙見
白鷺數行飛見人来也驚起入蘆花小舟釣艇收綸
入浦弄笛相和動人萬般凄椘離情怎躱偶覩前村
水遶人家画橋風䫿酒旗斜好買三杯消遣&KR0786;煩西
山日漸沉此際當不過暑氣炎宜儧步早去尋安下
相將閑柴門牧童歸草舍古寺鐘敲聲野水無人渡
尾聲綠楊影裡新月掛孤村酒舘兩三家借宿今宵
一覺呵
晝錦堂王祥守丹柰
复日炎炎執手話别空幃簟枕清幽鑠石流金酷暑
惱人時候清晝好向河朔排宴飲暗思昔日和你碧
筒酒分鴛偶今夜向草廬中孤幃和你兩情獨守么
篇欣有照眼葵榴萱草弄金沿階上細草新抽君往
園中湏是小心看守擔憂倘若失落甘被打恐怕娘
意不唧𠺕分鴛偶今夜向草廬中孤幃和你兩情獨
守紅林禽凝眸覩鴛鴦戲水波紋皱雙飛閗應咲我
今宵拆散鳳友鸞儔母約束怎敢遲留秀才你看柰
子休得要落後則待拚飲五盞三杯和哄離愁醉公
子聽剖為母親我功名懶求他日里名字稳覆金甌
休憂錦衣學取斑衣呈舞䄂得志後管取向新築沙
堤步入龍樓么園中看守子成熟早回歸家未能怨
鳳友鸞儔天佑願得不合風僝雨僽分鸞偶今夜向
草廬中孤幃和你兩情獨守尾聲園中作别應不久
等一月兩旬時候絃斷再整重修
瓦盆兒感舊
教人對景無言終日减芳容恨蹙破翠眉峰未知道
他垂楊何處繫青&KR0865;不想他這錦䄄花冷淡了芙蓉
空教我便為他時終朝悶轉增好教人越添疾病枉
了我行時思坐時想成孤另我罵你箇薄倖没前程
泣榴花相思終日有十二箇悶時辰空目斷椘臺雲
見這寒鴉聲裡報黃昏香消誰焚被冷向誰温行思
坐忖料應教寡宿孤辰運一身愁兩下里停分不恁
的怎生安頓喜漁燈幾番欲把金錢問恐無定凖今
春病不减前春多一半為君為君好事縈方寸東風掃
春梦勞魂因循看看瘦損比梅花消瘦幾分尾聲重
占卜頻問人暗想當時叙舊情好似楊花水上萍
瓦盆兒孤另
一從分散鸞儔鳳侣痛傷心悄無語黯沉吟我為他
情牽意惹病兒侵不由的悶懨懨愁慘慘難禁却教
我怨別離一回家泪滿襟嘆佳期悞人直恁每日家
枉嗟咨謾傷悲空跌窨辜負了花月好光隂泣榴花
痴心從别後直盻到如今鱗絶信鴈無音却教我絃
歌臺舘倦登臨竒花慵戴美酒慵斟停歡罷飲比嫦
娥孤苦爭些甚身雖未晝錦安居身如在廣寒拘禁
泣顔回尋思猶怕夜深沉難熬獨枕孤衾和衣悶寢
梦難成展轉寒威慘透紗囱皓月娟娟翻翠幕劲風
凛凜喜漁燈滿懷別恨離愁沁有誰問審捱一夜勝
似十年寂寞怎禁怎禁勞頓得身軀恁多應是减玉
鬆金相思看看病深怎能勾情人轉臨尾聲合金鏡
接玉簮寶鼎香焚辦至心再講恩情海樣深
侍香金童題情
黃菊綻東籬不覺秋来到陣陣金風漸高鴻鴈傳書
途路遥過庭軒桂子香飄夜迢迢梦斷魂消一夜凄
凉只到曉郎君更小我全年少撲簌簌泪濕鮫綃傳
言玉女蟾光正皎孤燈殘了信杳音稀離多會少對
神前誓盟不小曾把好香燒但碩夫妻共諧老將從
前恩愛雪湯澆鏡生塵許時不照耳邊砧杵應相敲
急煎煎惹起情懷惱見梧桐葉凋雨洒芭蕉展轉思
量越添憔躁月裡嫦娥不由人耳似烟燒面似湯澆
簷前聽得靈禽報曉這相逢想是今朝言他未絶嗟
聲未了忽聽的繫馬聲嘶出香閨看是鳳鸞交歡顏
相咲戲語相調尾今朝喜得情人到訴盡從前懷抱
且把離情一筆銷
侍香金童寄情
情寄小詞中人立西廂下盻不到巫山椘峡則這能
對付紅娘迤逗咱因相思害殺嬌娃鴈呀呀的對月
囱紗一弄兒的凄&KR0765;没亂殺寒更正撒暁鷄啼罷戍
樓中画角品梅花傳言玉女張生病久漸婚鴛偶金
榜無名青霄路有送陽關滿斟别酒未飲泪先流厭
此離別碩相守抛撇下西廂吟詠女嬌羞相思病兩
邊迤逗奴懷憂悶尔懷愁乍離别拆盡郵亭柳自從
他去後雨泪盈眸改盡容顔怎禁憔瘦月裡嫦娥凄
椘情懷好教我珠泪盈腮離情鎮日愁深似海幾時
能勾兩處和諧從他去後經多載誰承望地久天長
只恁的放狂乖歡娱相見想着他便泪滿香腮尾前
生少欠相思債但只願同歡相愛且把眉兒展放開
侍香金童祝讃皇朝
瑞氣滿皇都盛世皆垂象遍天下居民樂康祝讃萬
萬歲
明君帝業昌千千處納土偏邦太平年不動刀鎗都托
頼
洪恩遍四方豐年共享宰臣良將遶家家快樂勝堯唐
傳言玉女龍樓耀朗彩雲氣爽萬里山河吾
皇都掌奏簫韶樂聲嘹喨
聖夀無疆試看鑾輿旌旗儀仗百司官趋朝環珮嚮離
了御瑎前舞蹈揚塵扇開簾捲寶爐香景星明日月
光輝朗賀
當今萬世穩坐朝綱
聖主寬洪萬民歡暢月裡嫦娥賢宰忠良盡都是星斗
文章&KR0909;懷錦綉才智量強南蠻北狄拱手歸降黃河
更清甘露又降騶虞獻龍馬麒麟端的便是禎祥未
生雙穗只願得地久天長尾聲謳歌鼓腹鳴街巷太
平世黎民共賞萬國咸寧樂夀康
二郎神
炎光謝漸淅淅金風動也瑩素練銀河渾似寫長空
萬里寂然雲漢瀟洒爽氣豁凄情絶點霞珍開懷傳
杯弄斝碩天上人間占得歡娱年年今夜刮古令七
夕遇令節女宿牛星歡會也相慶處人間天上况此
情怎盡說今夜共歡悅相别又堪月又缺重逢相見
將這綵樓結只聽得鵲噪呌唼唼黃鶯兒深夜靜沉
沉觀天河白似銀正雙星牛女傳芳信金蓮步輕月
下志誠好向綵樓高處慇懃問大家要虔誠拜月瞻
星乞巧同穿綉針尾年年此夜同歡慶相會處今宵
節令金井梧飄玉露零
山坡羊吕蒙正
月照誰家庭院人在孤村旅店寒囱紙隙風如箭對聖
賢留心在簡編詩書要遂平生願一任譙樓更漏轉
留連更闌尚未眠水紅花今宵相會是前緣謾埋怨
百年&KR0666;眷一心和你告蒼天望週全功名如碩早得
名標金榜平步便登仙咱兩箇永同諧也囉梧葉兒
精神倦針線懶拈纖手去花鈿金釵卸雲鬢偏俺看
着書篇並倚着香肩暫眠
山坡羊離情
因他思量的我憔瘦冤家你原来忘舊當初指望無
差扭不承望你今番到把我丢想着迎頭甜言話兒
勾奴愛你温柔把朵鮮花兒教你收水紅花你在人
前賣俏賣俏把奴羞故顯得你風流早知道你迎新
棄舊常言道婦女有不週我無憂没来由閑爭閑閗
想我從前恩愛反爲讐這場恨怎干休泪流皂羅袍
閃的我無前無後我爲你枉躭了名頭奴今爲你惹
場羞算来其實没来由冤家薄倖言不應口奴今爲
你出乖弄醜負心的短命天不祐玉抱肚香肌憔瘦
我心中離情似藕害相思最苦怕黃昏後花開時花
開時幾時成&KR0556;負心一去不回頭可惜姻緣兩下丢
調角兒序每日家長嘆短吁悶懨懨守定羅幃俏身
軀分付與誰負心人那里着迷想從前意似痴恨則
恨花前剪髮言盟誓離情緒訴與誰休辜負奴恩意
尾聲朝思暮想盻佳期海誓山盟魂梦裡
山坡羊王瑞蘭
翠巍巍雲山一帶碧澄澄寒波一派深密密園林數
簇見滴溜溜黃葉兒飄敗一兩陣風三五聲鴈過哀
傷情對景愁無柰回首望家鄉珠泪滿腮情懷急煎
煎悶似海覷了我這形骸骨捱捱瘦似紫水紅花憶
惜歌舞宴樓臺會金釵歡娛難再思之詩酒看書齋
會多才風光難再毋親知他何處尊父阻隔天涯不
能勾千里故人来也囉皂羅袍對景遊人堪愛喜今
朝重會共賞開懷毋親不見泪盈腮多蒙你箇秀才
相躭待雙雙厮共兩情意諧今生相聚前生命該合
伊少欠風流債
金索掛梧桐賞春
殘紅水面飄青杏枝頭小燕子来時綠水人家遶天
涯何處無芳草墻裡鞦韆墙外行人道墙外行人聽
得墻裡佳人咲正是多情却被無情惱東甌令桃花
落柳絮飄麗日和風天氣好鞦韆蹴罷閑行樂重整
如花貌蘭堂開宴列笙簫逢佳節賞歡樂皂羅袍此
音樂恰便似神仙般歡樂直喫的醉醺醺醉醺醺筵
宴了雪裡梅見仙子跨黃鶴乘雲霧下青霄他特来
進獻蟠桃則願的延年盖夀不弱蓬莱三島
合笙合家歡樂
喜得功名遂重沭提携荷天天配合一對兒如鸞似
鳳夫共妻腰金衣紫身榮貴今日謝得親幃兩情深
感激喜重相會喜重相會画堂羅列蠙珠翠歡聲宴
樂春風細今日再成姻契學效于飛如魚似水調咲
令咲吟吟慶喜高擎着鳳凰杯(呀)象板銀箏間玉笛
列杯盤水陸排筵會状元郎虎榜名題我則見蘭堂
画閣列鼎食永團圓世世夫妻道合日前慮恐人談
咲耻一時嗔怒是虛脾不道相嫌棄此時無計可留
伊到今日里歡樂拚沉醉拚沉醉莫忘了昔日綵毬
兒耍厮兒喜孜孜筵排玳瑁細氤氲香裊金猊紅圍
翠遶錦綉堆聽一派樂聲齊端的堪宜豹子令春賞
名園花似綺景最竒十里荷花棹輊移兩相宜画堂
日日排筵會莫教辜負了好良時好良時教傍人傳
說綵樓記聖藥王音吕齊聲韻美樂陶陶慶賀做筵
席不暫離步步随好姻緣端的不相離永遠效于飛
梅花酒逢節遇時稱心樂意香風院落歌聲美斟綠
蟻泛金杯画堂中歡咲美爭如我和伊同樂綉幃盡
今生效連理朱幌綉幃洞天福地一似誤入桃源裡
這榮貴果無比画堂中歡咲美爭如我和伊同樂綉
幃盡今生效連理盡今生效連理尾声前生料想曾
結會又喜得今生相遇父母夫妻團圓齊賀喜
三台令閨思
孤幃一點殘燈見半滅猶明夜迢迢斗帳寒生展轉
幽梦難成盻雕鞍把這歸期暗數怪浪跡全然不定
把前歡自省說来的話兒無憑黃鶯兒無語對銀屏
譙樓鼔二更梅花咲殺人孤另疎鐘幾聲殘角數聲
薄衾单枕愁難聽影伶仃嵓嵓瘦骨離恨怎支掙簇
玉林椰榆鬼病誰慣經待舉步離庭翠袖金釵無意
整如梳一日何曾心懸意耿自古道佳人薄命凄&KR0765;
景捱不出美滿前程芙蓉面芙蓉面泪痕暗凝楊花
性楊花性别離太輕自是東君薄倖一樹紅芳誰管
領浪蝶狂蜂休得要閗爭閗雙鷄天涯路天涯路長
短亭怨王孫芳草青凄&KR0765;猶把欄干凭好梦不成心
事又不寧幾時得把鱗鴻倩訴衷情千言萬語又恐
怕欠叮嚀琥珀猫兒野花村酒他終日醉還醒枉教
我痴心等奴擔寂寞你飄零閑評閑評頓忘了海誓
山盟尾聲風流惹下相思病只索把多情痴等他無
有真奴盻着志誠
滿院榴花
别離幾番恨青天好事傷殘傷心夜夜空長嘆頻將
我這泪眼甚日曾乾一會家盻他時如盻南来鴈乍
離别幾曾到是經慣恰便似竹林寺埋没着箇椘山
把一箇豫章城生扭做了陽關我這里空長嘆猛可
里想起他的語言不能勾共枕同眠喒落的傳書寄
緘么篇時逢禁烟出蘭亭行至西院有王孫仕女真
堪羡咲聲是爭蹴鞦韆自見那綵繩上兜逞芙蓉面
似仙子謫降瑶天亂烏雲吹半偏汗浸濕粉黛花鈿
下鞦韆怕人瞧見有些兒身子兒困倦他那里斜倚
定湖山口兒里微微氣喘
黃鶯兒及第寄書
這龍門是難登比青雲高萬層桃花浪裡龍蛇混論
文章老成論功名罕聞誰承望金榜上無名姓氣冲
冲劉蕡下第辜負了看書心么這龍門不難登吐虹
霓高萬層雪囱營火工夫盡七步才養成諸經史廣
聞他年金榜上標名姓氣冲冲梁灝及第方遂了看
書心水仙子帶拆桂令親修簡帖寄多情未盡裏腸
雨泪盈寒温寫做相思令盻周生上玉亰恰便似竹
林寺有影無形常記的春天氣可又早冬月景到如
今不見回程到如今不見回程兩字情牽一樣心疼
阻着千里關山幾曾得片時歡會都做了萬種悽情
你休似那村王魁抛撇桂英可比那俏雙郎知重蘇
卿我意真誠苦語叮嚀親贈新詞拜上書生
山桃紅王祥出外
我今日最關情處路遠迢遥急回首望家鄉杳也未
曾脱白今日掛綠袍推着輛車兒過山遥嬌怯怯的
怎生熬路途遥手兒又疼腿兒又酸脚兒又痛也順
父母的言情教我怎惮勞我今日路遠迢遥閗寶蟾
都是這潑奶子潑奶子朝夕里暗使機謀他把這言
語去急調唆的俺母親心焦暗蔵着把咲里刀他把
他親兒愛惜猶如異寶將一箇異子王祥輕如
糞草綉停針極目荒郊地慘天昏雲縹緲足律律起
陣狂風膽丧魂消撲簌簌雨又落明晃晃電光高濕
浸浸渾身上猶如水澆滑漉漉滿地似油澆江頭送
别軟兀刺軟兀刺險些兒蹌倒行不上行不上悶懷
多少付能得&KR2970;的車兒定平白的暗閃我一交尾
聲只愁頃刻強賊到諕的我魂飛九霄將一箇行孝
的王祥輕輕的斷送了
恨更長感恨
這悶懷和誰論長嘆數聲良夜迢迢更長漏永幾回
梦里成眷姻難捱這苦教我泪盈盈喫盡了多勞頓
鴈無音魚斷沉好教我終朝愁悶轉增啄木兒教人
恨恨那人把關山阻隔音信生怕黃昏愁怎禁獨自
箇受岑寂尋思&KR0856;魂儀容瘦减只為您恩情悄似塩
落井便下的將人孤另晝忘飡看看的病深鮑老催
夜長枕冷孤幃中展轉燈半明教人怎不憶那人愁
只聽聽更長人寂靜相看美貌情正深驀思的兩下
鸞凰分憶着他空成疾病尾聲姻緣好似如春梦惟
有相思說不盡每夜燒香禱告神
恨更長愁恨
深院愁長門恨何處訴論即漸害相思懨懨瘦損晚
来覓寢誰將綉被温圍屏獨倚謾勞神恰又值愁時
分恨更長盻漏盡好教我終朝愁斷魂啄木兒捱孤
悶憶故人早不覺泪如珠滚眠又不安恨怎陳一從
鳳拆鸞分山盟海誓皆難信雲期雨約都無凖把棋
局盤星錯認致令得情牽意引三叚子滿腹怨嗔寶
爐中巳香燼悶懷懊惱絳臺上燈又昏心間自忖紅
顔佳人多命窘想注着孤辰獨運甚時得日近日相
親鮑老催怎生睡穩樓頭曉角不住鳴囱前曙色即
漸分巴清旦強披衣忙粧頓神前暗卜金錢問何時
再得諧秦晉免教人愁縈方寸尾聲璇璣織就回紋
錦寄與冤家親自認怎負我今生美眷姻
月兒高送别
謾折長亭柳情濃怕分手欲上雕鞍去扯住羅衫䄂
問道歸期端的是甚時候盟言未卜未卜鮫綃透唱
徹陽關重斟美酒酒除非是你消愁只怕酒醉還醒
愁懷又依舊桂枝香金英葉翠金粟粧綴花頭兒最
小香多縱有蓀蘭芝蕙休誇素馨并茉莉江梅荷芰
比花占魁膽瓶中微微浸清香暗暗随玉抱肚香飄
金砌喚丫鬟輕將步移把花頭兒暗蔵在深處香散
綺羅珠翠可惜西風蕩空枝花好何曾結果稀花好
何曾結果稀調角兒序野梅開橋邊水傍凍雲垂雪
花飄蕩望江湖飛禽隱蔵見青山萬層疊障慶佳祥
低低唱泛霞觴画堂滿設銷金帳三冬景宜共賞休
負了歌樓上尾凍雲垂雪花漾裁冰剪雪現禎祥萬
里瓊瑶似玉粧
一機錦離思
寶釵分鸞鏡缺瓶墜簮斷折三疊陽關爭忍别心兒
裡痛哽咽眼兒裡弹泪血空教我撧耳揉腮執手和
伊相看也没一句話兒說錦上花初相見誓盟設空
教我暗傷嗟恨千疊難割難捨他把奴全然不藉直
恁的信音絶誰知你到今心性别&KR1436;玎的玉簮折支
楞的絃斷絶盻的痴呆我則想盡老同歡弄巧翻做
了拙江兒水又早三秋至寒鴈飛牛星女宿重相會
只聽的搗砧聲透入在羅幃內景凄&KR0765;階下寒蛩唧
桂子飄香拂鼻葉落丹楓滿目黃花鋪地尾裁冰剪
雪呈祥瑞飲羊羔共同歡會端的是翠遶紅圍
鶯啼序秋悲
梧桐一葉初凋看西轉斗杓夜長更漏迢迢枉教人
辜負了良宵透珠簾金風蕩颭暎綠囱銀蟾光耀怎
捱到曉不覺的月上花稍集賢賓朱顔可惜虚度了
况逢着暮景良宵日近天涯雲縹緲空教人共誰歡
樂花隂月皎對此景越傷懷抱深院悄悄西風起浪
零多少黃鶯兒寒蛩絮叨叨聽砧聲搗韻高雨催壞
壁苔花老凄&KR0765;煩惱離情怎熬便休題我今秋歹勝
来朝好心焦誰家短笛感離人泪珠抛琥珀猫兒鏡
鸞羞覩臉容消淡蛾眉誰画巧帶圍寬褪小蠻腰寂
寥寂寥滿瑎紅葉亂飄落尾聲何時得見才郎貌對
蒼天焚香禱告但願鸞凰一處交
鶯啼序抛閃
思量你好辜恩便忘了誓盟遇花朝月夕良辰好教
我虚度了青春悶懨懨把欄干来便凭倚凝望他全
無音信幾回自忖多應是我分薄緣輕黃鶯兒誰想
有這一程减香肌憔瘦損鏡鸞塵鎻無心整脂粉懶
勻花枝懶簮空教我黛眉蹙破春山恨最難禁譙樓
上画角吹徹了斷腸聲集賢賓幽囱靜悄月又明恨
獨倚幃屏驀聽的這孤鴻則在樓外鳴把離愁又還
題醒更長漏永早不覺燈昏香盡眠未成他那里睡
得安穩閗寶蟾思量起思量起怎不上心無人處無
人處泪珠暗傾我怨他說他不盡誰知道這里先走
瀼自恨我當初不合認真簇玉林人都道人都道他
志誠却元来厮調引眼睜睜心口不相應山誓海盟
說假道真險些兒為他錯害了相思病負心人看伊
家做作如何教你有前程琥珀猫兒日遠日疎無計
再相逢枉了我痴心寧柰等想巫山雲兩梦難成薄
情薄情滿判今生和你鳳拆鸞分尾聲冤家下得&KR1135;
薄倖割捨的將人孤另那世里恩情番成做画餅
錦庭樂
劣喬才自離家不覺數朝割捨把奴抛冷清清房櫳
靜悄多應是在章臺戀紅裙共飲香醪他對良辰歡
咲我悮青春年少這凄&KR0765;怎的熬不由人心痒難揉
么受寂寥又黃昏月掛柳稍無語轉心焦越看看青
鸞信杳我只得離香閨步瑶階門畔窺瞧猛聽的梅
香来報却是冤家来到佯粧醉假害囂不由人見了
懊惱難消么恁逐朝在何方貪戀女嬌若不訴根苗
扯衣服將伊摑咬尋思着氣紛紛怒啾啾心如油澆
我這里百般尋閙他那里數番陪咲軟厮禁苦告饒
不由人又索寧耐今遭么&KR0556;今宵剪一縷青絲繫牢
親把肉香燒對神前盟言誓了方和你赴蘭房向羅
幃裡重整鸞交似嫩柳嬌花迎咲軟玉温香偎抱歡
娱事更遥不由人兩情似漆如膠尾從今相守休譏
巧同心羅帶綰堅牢盡老和諧休離了
錦庭樂
富春山子陵居家傍在釣臺流水遶孤村暎垂楊柴
門半開有時節戴箬笠掛羊裘手執着絲竿紅蓼白
蘋洲畔明月清風為伴把春山當画看垂鈎釣魚無
限清閑么釣魚灣繫扁舟篷囱半拴風雨不相干晚
天&KR0765;日㘅半山提一箇酒葫蘆步斜陽綠柳花間美
酒時常来賣我把這魚兒来換咲欣欣且放寬一輪
明月常照嚴灘么謝
皇恩詔書来不湏用開只為感
皇恩懶謁龍門朝金闕存身在世間細尋思列朝班穿
紫羅襴看他為官為宦似與虎狼為伴吉凶事掌
上翻龍顔怒時無計遮攔么虎頭牌夜將軍鉄甲過
關宰相每五更寒爭如我埋名在世間看他每積金
珠戀虚名到底成難我且逍遥散旦有酒三杯五盞
在漁村裡且放歡山妻稚子早晩團圓尾醺醺醉了
都不管三公不換此茅庵萬古標名在宇宙間
錦庭樂
悶懨懨倚幃屏思量起那人一陣兒想的我心疼這
相思誰曾慣經恨不的一口水嚥了那說謊的喬生
我將你真心承敬你把我虚情虚哄一去了整二春
我向靈神廟裡問箇緣因么火速間喚梅香切莫暫
停疾忙去置辦三牲開箱籠取金錢多挐上幾文你
與我買香燭和猪首鷄嫩魚新果品兒時間排定香
和紙陳設乾静上前来秉至誠望空祝讃訴與神靈
么忙跪下止不住腮邊泪傾神在上與弟子察情他
去了曾說誓盟假若還負心的落河胖遇見強人一
去了無音無信只怕他把婚姻别定抽神籖見假真
先得上上後與中平么籖上說你歸家便見信音我
咲了兩三聲轉回身何曾出的廟門人来報你情郎
今日箇回程小脚兒慌忙不定我湏向堂前打聽一
見了喜咲生惱的我迎門兒一口氣罵勾十聲尾聲
才郎陪軟心難忍奴家見面又生情准備今宵叙舊
情
錦庭樂
守香閨憶才郎魂勞梦攘分鶯燕拆鸞凰怎知他私
心暗想我這里料應他殢別人共枕同床我為他秋
波相望使我春心相蕩泪盈眸掩數行深深拜月都
是思量么怨才郎值炎天難禁日長雙燕舞雕梁梦
初回時時念想他那里倚翠偎紅共嬌娥寝睡偏長
我罵你箇喬才無樣錦被裡翻紅浪咲吟吟飲玉漿
顛鸞倒鳳恰似戲水鴛鴦么盻才郎遇新秋金風漸
&KR0765;鴉鵲噪南囱怨西風梧葉兒漸黃我這里念情人
不回家雨泪千行錦被堆堆閑放報䁱鷄聲三唱說
離愁暗感傷才郎獨自無限恓惶么念才郎淡粉粉
梅花噴香雪糢糊擁蘭堂守紅爐羊羔玉漿我這里
翫瓊瑶舞梨花敗葉飛狂鴈杳魚沉難忘孤枕殘燈
嗔放獸爐中靄串香青鸞信杳對景凄&KR0765;尾教人難
捨多情况風流可喜美才郎何日相逢晝錦堂
佳人捧玉杯憶別
自沉吟別来久矣無信音想着他便泪盈盈陽關送
別話說叮嚀他說道無半月便回程到做了風裡楊
花水上萍只恁的輕狂性我把這情書来摺怎成孤
幃愁怎禁都做了南柯梦天仙子水調數聲持酒聽
午醉醒来愁未醒送春春去幾時回也臨晚境傷流
景往事後期空記省沙上並禽池上瞑雲破月来花
弄影重重翠幕密遮燈風不定人初靜明日落紅滿
徑金錢花曾記臨行虔誠憶憶寧耐等思前事各辦
至誠更長漏永深夜浸沉沉尾只恐西風送秋聲梧
桐敗葉良夜永唧唧蛩吟不住聲
西河柳求合
體態嬌情性好說来的話兒且是荅應的巧各統門
庭不上交曾將野火燒多將惡水来澆恐怕墻花路
柳引惹的蜂蝶兒閙做一箇欄干與他遮護了果然
道是小生標倩一箇媒人来下鍬水紅花金蓮移步
女妖嬈總堪描羞花容貌金釵斜挑髻翹一團嬌生
的端莊俊悄賽過西施年少說不盡所事清高早成
&KR0556;燕鶯交也羅梧葉兒看了他花容貌萬種妖百媚
更千嬌我和你庭前歡咲慶良宵賞翫今朝只恐怕
韶華易老尾聲&KR0585;前鐡馬玎璫閙誰想到把人驚覺
倒枕垂床直到曉
春從天上来
廵官筭我道我運乖教人鎮日無精彩為想佳期不
敢道是傍粧臺又恐怕爹娘左猜把這容顔只恁改
漏永更長不由人泪滿腮他情是歹咱心且捱終湏
也要還滿了這相思債鎖雨枝同心帶連理枝桃花
浪暖魚戲水月樣好眉兒天生的好花枝温柔旖旎
幾等偎随一團和氣恨不的結髮齊眉合口兒同出
氣言可依情可喜事可諧和你謝天地
賀新郎午節
雨歇梅天簇紅巾海榴如火聽湖中數聲鼉鼓還憶
着舊日三閭椘大夫觧獨醒名傳萬古破雪藕沉冰
果細切菖蒲泛玉開罇爼歡宴也慶重午么乳燕雙
雙語雕梁對人如訴採蓮舟棹入西湖奪標處浪滚
雪花上下舞看兩兩龍舟競渡插艾虎懸硃符繫百
索帶綰同心縷百歲里鎮歡娱節節高雙雙画槳輕
戲漣漪荷花蕩里同一醉真得趣選半開折一朵碎
柔花瓣打奴則箇休得上心生嫉妬鷗鷺雙雙點萍
燕一鈎新月照花浦尾聲醺醺共入紗㡡臥簟紋如
水勝冰壷人間快活到大福
一封書夏宴
人皆畏夏日我愛炎天暑氣佳凝眸處可誇笋成竿
葵破萼雲聳竒峰千萬朵榴簇紅巾三四花亂蝉鳴
雨纔過青草池塘處處蛙心無事閑快樂時觀雙燕
舞簾幕&KR0765;亭上伊共我相斟相勸泛流霞皂羅袍轉
眼𬎼賓節屇柰清和天色暑氣不覺得高歌處且
高歌良辰美景休辜負蘭湯初試共纏彩索菖蒲角
黍且供宴酌不妨旋摘枝頭果&KR0765;亭上伊共我相斟
相勸泛流霞勝葫蘆驀地香来甚處花薰風蕩池荷
我則見戲水鴛鴦成交&KR1450;来来往往驚起遊魚兒泛
碧波堪觀處臨水閣採蓮人和採蓮歌&KR0765;亭上伊共
我相斟相勸泛流霞樂安神晚来浴罷臨風對月聽
撥琵琶佳人應咲隔囱紗時復暗裡傳情話報道今
宵好&KR0765;似夜来多趁取于飛樂花前醉酒味佳罇前
何用攪風車&KR0765;亭上伊共我相斟相勸泛流霞尾聲
咲吟吟同入紗㡡臥風軒水閣且蹉跎玉骨冰肌事
事可
一封書
驚一葉墜井陡覺新&KR0765;夜半生欹珊枕梦醒碧紗㡡
暑氣清洒面荷香綃𬒮爽雲鬢參差釵玉横下空庭
露華零唧唧寒蛩草砌鳴蕭條意遲暮景這般幽怨
幾曾經皂羅枹咲語西樓相應看穿針乞巧坐待天
明蛛絲瓜果謾爭能寧知巧拙天分定牽牛織女迢
迢兩星銀河一水悠悠雨情嫦娥誰與憐孤另花隂
下欵欵行戲拈羅扇打飛螢蕭條意遲暮景這般幽
怨幾曾經勝葫蘆絳蠟秋光冷画屏剛吹斷紫鸞笙
怕見梧桐雙瘦影無端孤月又在梧桐缺處明吳山
翠椘樹青天涯望斷幾長亭蕭條意遲暮景這般幽
怨幾曾經樂安神愁人厭聽西風一片搗練砧聲試
將郎意比浮萍萍蹤穩似郎心性欲把寒衣寄無限
别離情遠道誰堪倩風和雨不肯晴紛紛落葉滿江
城蕭條意遲暮景這般幽怨幾曾經尾聲強支持懨
漸病晚来閑把小欄凭欲摘黃花力不勝
一封書
朔風勁透幕布被嚴寒暁漸加同雲布四匝玉琮琤
鳴萬瓦幾點沾衣輕忽舉成陣漫天横又斜遍天涯
静無瑕頃刻園林盡試花銀葩亂玉蕊雜素鸞白鶴
舞交加門深閉杯咲把肯將樂事讓豪家皂羅袍柳
絮才高誰和倚西樓日晚野興偏多漁翁獨釣擁寒
蓑千山那有飛禽過未知来歲麥熟幾何問渠農事
遣蝗有麽宜時且把豐年賀醒而醉一任我絶勝錦
帳宴笙歌門深閉杯咲把肯將樂事譲豪家勝葫蘆
狂觧鸘裘付酒家酒盡後喚重賖滿地瓊瑶未經掃
莫教蹅碎石鼎呼童謾煎茶冰誰剪塩亂撒銀杯逐
馬帶随車門深閉杯咲把肯將樂事讓豪家樂安神
凍驢湏跨南枝梅信泄漏年華溪橋村路景偏佳豈
惟江上堪圖画散漫飄僧舍詩句詠無差還密把歌
樓洒凝眸處多半霎光摇銀海眩生花門深閉杯咲
把肯將樂事譲豪家尾聲日高時還強臥閑中歲月
暗消磨寄語高軒莫見過
金落索愁悶
春来麗日長漸覺和風蕩尤記得臨行爛漫桃花放
倏忽柳絮飛過炎光金井梧飄即漸&KR0765;相將半載分
離去却怎生音信全無紙半張傷情處嘹嘹嚦嚦鴈
兒過南湘聽一聲聲凄凄&KR0765;&KR0765;恓恓惶惶愁鎻在我
這眉尖上香歸羅䄂金爐香冷銀臺燈盡離人怕到
黃昏又早黃昏光景怨孤眠鳳幃愁欹鸞枕欲圖一
覺捱他寒更陽臺爭柰梦難成合有相思令心歸門
裡放秋下心問道思量甚我便只思量着那箇人月
中花勤兒捱磨好似那飛蛾投火你將我似啞謎兒
来包籠我手裡登時間猜破近日来把不住船兒舵
他特故的搬弄的我這心腸兒軟一似酥来褁者莫
是誰休道是我便做是鐡打的心腸其實的也強不
過
河西六娘子翫賞
錦重重荷花開暎池塘一對對看鷗鷺擺成行嬌滴
滴菡蓞香風蕩看兩岸垂楊蓬莱雲錦鄉咲吟吟喜
翫賞小梁州画船兒撑入柳隂&KR0765;一派笙簧採蓮人
和採蓮腔聲嘹喨驚起宿鴛鴦么佳人才子遊船上
醉醺醺咲飲瓊漿這其間歸棹晚清波蕩一鈎新月
十里芰荷香甘草子薰風蕩噴火榴花似錦爭開放
捧玉觴葡萄釀一陣陣茉莉香象板銀箏笙歌齊唱
樂陶陶入醉鄉賞翫荷花复景長喜孜孜滿飲着瓊
漿小梁州春風花草滿院香馬繫在垂楊桃紅柳綠
暎池塘堪遊賞沙暖宿鴛鴦么宜晴宜雨宜歌唱咲
吟吟滿捧瓊漿這其間歸棹晚清波漲湖山堂上沉
醉碍何妨&KR0765;亭樂春風花草滿園開掩暎在樓臺盻
殺多情小奶奶迤逗的人懨漸害書信又不寄来道
罵我做短命薄倖使的計策傒落殺俺窮秀才感皇
恩春日賞花開准備筵前置酒臺擺列着金釵小小
弓弓小小弓弓堪穿一對綉羅鞋桃杏腮桃杏腮有
些顔色怎不教人愛綉簾兒開見俺多才又不是官
差誰教你上俺門来大德歌子規啼不如歸道是春
歸人未歸幾日添憔悴撲簌簌淚點兒垂一春魚鴈
無消息正是燕子閗㘅泥甘草子觀絶罷幾箇頑童
作耍在坡直下一箇喂老鴉一箇撲螞蚱一箇漚麻
坑裡摸魚蝦一箇在牛背上吹笛在夕陽下一箇六
軸上喬坐衙一箇打碎車翻觔斗磕損了牙這一夥
頑小兒童是誰家
望吾鄉四時賞翫
爛漫春光粧成錦綉鄉嬉遊綺陌人来往覷他鶯燕
迷花柳聽簫鼓鳴街巷三春景宜共賞休負了名園
上傍粧臺晝初長我只見這㘅泥雙飛来往燕兒忙
高柳噪蝉聲細堆角黍慶端陽見十里湖光景菡蓞
花開放三伏景宜共賞休負了&KR0765;亭上觧三醒起金
風透簾朱幌井梧飄露華凄爽庭前桂子香飄蕩正
風雨慶重陽羞把黃花亂插端的是勾引西風入鬢
傍三秋景宜共賞休負了龍山上調角兒序野梅開
橋邊水傍凍雲垂雪花飄蕩望江湖飛禽隠蔵見青
山萬層疊障慶佳祥低低唱泛霞觴画堂滿設銷金
帳三冬景宜共賞休負了歌樓上尾聲凍雲垂雪花
漾裁冰剪雪現禎祥萬里瓊瑶似玉粧
美櫻桃悶慵
懶整懶梳烏雲髻寬褪寬褪綉羅裙默默無言暗消
魂恨人遠天涯近良宵虛度也只為君湘紋空展也
只為君沉鱗斷羽無音信鸞凰散鶯燕分何時得見
俺那少年人古江兒水又早三秋至塞鴈飛牛星女
宿重相會只聽得那搗砧聲透入在羅幃內最凄&KR0765;
階下寒蛩唧桂子香飄拂鼻葉落丹楓滿地黃花鋪
地錦羅袍強把那花鈿重整看消魂無柰画角聲頻
鶯紅燕綠鳳釵金似梨花帶雨一枝潤羊羔美酒也
不稱心輕裘肥馬也不稱心無言對着銀缸影尾聲
四時中常樂意逢花遇酒且舒眉嘆取人生能有幾
香風俏臉兒
桃花巳亂零飄紅墜英楊花滚滚似雪浪傾燕忙鶯
懶為傷情也一團丰韻分付與您你如何忘了設誓
盟我為你便懨懨愁悶他却道我戀着别人思量他
這俏臉兒怎不教人動情東甌令花零亂柳成隂正
是蝶困蜂迷鶯倦吟方纔眼静我這心兒裡忘了想
啾啾唧唧呢喃燕重將宿恨宿恨又題醒撲撲簌簌
泪珠暗傾玉墧枝從執箕箒被禁持逆来順受竭力
事親不落後奶娘何故搬閗調唆的俺母親百事有
無故把奴厮僝僽致令的憎人易醜
絳都春冬景
寒風布野傲霜枝獨留金錢不謝橘綠橙黃隴樹凋
零楓葉赭玉壷逓箭聲微瀉薄點綴新霜凝夜滌場
納稼練兵習射梧葉兒南歸雁暮宿雅投樹落平
沙覽景物堪圖画小陽春有歲華放幾點碧桃花行
處猶宜駐馬山坡羊帶出隊子画閤朱簾初下遠山
寒色相壓暖爐酌酒分香炙鼓摻撾冰絃雁柱斜金
爐添火焚蘭麝凛凜寒威漸漸加流霞玉桃宴舘娃
京華笙簫十萬家幾處笙簫待月榭酒低斟詩緩寫
薄寒無那又添些暫垂簾幕半遮冬至迎長將近也
北金菊香巳將六管動吹葭日晷初長一線加玉玲
瓏曉霜鋪翠瓦白盈盈水貼冰花奉瓊斝酌流霞醋
葫蘆寒蔬漸吐芽山梅欲放花霜庭按舞撥琵琶看
園林歇芳歲事賖幾處觀雲書罷遥空風急雁行斜
東甌令玉交枝彤雲布晚風斜月影横空明雪花瓊
瑶一色正皎皎迷曠野密洒歌楼飄僧舍光搖銀海
眩生花旋把數尺粉墙半遮閑登長榭晃珂珮更照
曜白馬晚来江上景瀟洒一蓑歸去正堪画
金闕玉宇疑素瓦拂囱度簾還飄下預作太平祥瑞也
后庭花看江山景物佳喚&KR0793;箏賞歲華美酒銷金帳
清風鳳餅茶披鶴氅訪梅花放一棹山隂雪夜覇橋
邊詩思誇望瑶臺明月下是蓬莱天地家玉胞肚皂
羅袍暗香飄麝占陽和早梅放花素姿清宜月臺風
榭低壓短籬茅舍玉骨冰肌洗鉛華倚竹依松逸興
加向日精神瀟灑更凝酥弄粉淺水平沙疎枝籠月
影横斜前村雪裏開昨夜羅浮山下偏傍酒家清韻
堪訝素粧麗雅月魂映燭何湏借青哥兒向紅爐排
筵排筵初罷舉金杯勸酌勸酌流霞掃雪敲冰煑細
茶插銀瓶幾朵梅花節屇臘八黎庶歡華佛浴釋迦
會建無遮歲將暮春来春風春光滿天涯
聖人治萬國平天下鮑老兒迎霜漸覺寒去也會佳宴
坐香車酴酥酒慢傾瀉燒暴竹臨除夜桃符換寫春
到玉缸燈落也燃火明霜瓦驅儺鼓打分隊隊正歡
華更取鍾馗掛分歲杯頻把椒盤進仍頌花盍簮喧
攊馬列炬散林雅餘音
大明聖主安天下遍撫輯蠻夷華复正四海昇平人歡
也
絳都春月下聽琴
團團皎皎見冰輪晃然初離海嶠仔細思量怎不教人
長不老月過十五光明少怎負我青春年少滿懷心
事一春怨恨有誰知道出隊子我是幽幽居在古寺
景荒凉人静悄怎禁那晝長無奈夜迢迢都只為這
兩般兒教人心下轉焦怕的是鍾送黃昏雞報曉閙
樊楼孤身先自添煩惱夜永凄凉眼前難熬見這老
樹啼烏遶聽野寺哀猿呌鴛甃畔滴溜溜的敗葉兒
飄響璫璫擊玎璫的風鈴兒閗合聒噪滴滴金囱前
皓月偏来照便是銕石人也瘦了悶懨懨怎生眠一
覺恨攸攸空懊惱離情悄悄病懨懨怎生捱到曉此
生怎逃撲簌簌淚澆画眉序欲成範鳳鸞交甚物將
人梦驚覺是誰家別院故把琴調方纔待絃續鸞膠
誰想被風吹別調静聽句意十分妙光風霽月逍遥
啄木兒絃中正指下高是餘音太古雅操拍托勾剔
打抹挑泛聲清法度好輕如點水蜻蜓遶閙如夜宿
烏鴉噪小澗㳙輪音吟猱似仙音鶴鳴九臯三叚子
夜深静悄此曲中有才調指法更好此琴中果竒妙
伊家怎曉高山流水知音少怎訴與相如知道使文
君春心蕩了双聲叠韻聽別院聽別院漏聲漸杳香
風靄香風靄楚雲縹緲我只裏告天天還知道願
逢冰上人月下老早教我一雙雙團圓到老上小樓
駕車駕車嬌姿来到似嫦娥下九霄卑人福分怎生
消閑把瑶琴一操異日湏會題橋耍鮑老夫人小玉
都睡了莫辜負好良宵望天外月如洗聽砌畔花隂
遶韶華易老雙徑小溪花綉草楼閤侵雲表風清露
皎山隠隠水迢迢閑把湖山靠羅襪鞋弓小雲鬟亂
金鳳翹慢行休羅皂只恐怕外人瞧尾聲潜蹤躡足
行来到且莫使夫人知道天與的榮華富貴到老
二郎神秋夜懷情
錦堂裡漸覺紗㡡似水凛凛寒風侵玉軆梧桐雨漏
永更遅香盡燈殘人寂静促織兒唧唧啾啾訴聲不
已憶君行萬里阻在江南塞北梧葉兒既上了青雲
路因何無尺素回薄情子似王魁去約定三春至到
如今半載期越思想越悲啼越悲啼多管是淹留在
旅邸醋葫蘆他那裡思量他自思我這裡悲啼我自
悲相逢夢裡會佳期一寸柔腸相牽着千萬里有信
青鸞頻寄這的是好姻緣難厮守易别離么篇聽戌
樓画角悽韵攸攸砧杵催竹稍搖風颯颯月輝輝寂
寞憂愁看看的成病疾織女牛郎相會俺一似嫦娥
獨自在廣寒棲金菊香從央蝶使再倩蜂媒寫成了
一紙花箋一字三行珠淚司馬青衫紅更濕寄與相
知心如醉意似痴浪里来煞慵將紅葉題懶把佳音
寄抵多少隴頭人寄一枝梅悞了我月皎花嬌人正
美你那幸喜蟾宫折桂豈不聞状元歸去馬如飛
二郎神秋恨
景蕭索迤邐秋光漸老隠隠殘霞如黛掃暮雲凋烟
水迢迢數簇黃花開爛漫敗葉兒浙零零亂飄無聊
綠依依翠柳滿目荒蕪衰草梧葉兒凄凄凉凉淹煎
病攸攸蕩蕩魂魄消失留疎刺金風送竹頻摇漸漸
的黃花瘦看看的紅葉老題起来好心焦恨只恨離
多會少么記伊家幸短枉教人煩煩惱惱怏怏歸来
入綉幕想薄情鎮日魂消乍離別難棄捨縈惹的懨
懨瘦怯金菊香多因他意重我情薄既不索可怎生
鴈貼魚沉音信杳相別時話兒不甚好好着我恨
鎻眉稍越凄凉越思想越添焦高平調尾情懷驀驀
越焦躁冷冷清清更漏迢盈盈夜眼不暫交畫燭熒
熒他也學人那淚珠兒落暢道有幾箇銕馬兒鐸丁
璫的空聒噪嚮珊珊梆梆的寒砧搗呀呀的塞㕍南
飛更合着那促織兒叨叨的絮無了
喜梧桐重九
佳辰值晚秋人比黃花瘦處處登高又早重陽候東
籬畔有人来送酒塞雁呀呀過南楼紅葉黃花山色
渾如綉冷颼颼風蕩波紋皱西河柳景物幽情意投
龍山賞翫飲興酧戲馬臺前憶舊遊瓊漿捧玉甌烏
紗却戀頭便做傷心競把茱萸嗅颯颯西風吹敗柳
密匝匝的擺珍羞聽一泒仙音樂奏一封書香橙嫰
旋剖喜今朝九月九同歡會莫愁蠏初肥酒正&KR0827;正
好傳杯同宴樂迅速光隂不暫留莫剛求且忘憂問
取来年誰健否皂羅袍隠隠江山依舊把香醪滿泛
豔曲低謳眼前霜降水痕收狂歌痛飲休僝僽繊繊
玉手銀箏欵搊長長彩箭銅壷慢投歸家拚取黃昏
後尾聲宴良宵過白晝盛年佳節可追遊共享天長
和地久
定風波離情
迤邐秋来到正露冷風寒微雨初收凉風兒透裂襟
袖自別来情萬感遣離愁不堪回首金菊香到秋来
還有許多憂一寸心懷無限愁離情鎮日如病酒似
這等懨懨終不肯斷了風流醋葫蘆人病久何日休
思情欲待罷無由哎你箇冤家怎下的辜負子我知
伊主意料應来倚仗着臉兒羞尾聲本待要棄捨了
你箇多情別尋箇玉人兒重配偶強似你的模樣兒
的呵便做道我不能勾勝似你的心腸兒的呵敢到
處裡有
梧葉兒太平
民安樂軍䄂手擊壌牧童謳詞頌簡王條正戶口增
丁數有田野闢四時收保
社稷天長地久鳳鵉吟禾黍又收倉厫中米麥有把香
醪自釀&KR0827;農事又周不耕耘閑坐久訪知交謁故友
與賓朋相趁逐飲一場醉酒今日醉明朝依舊謝
天公雨露均感
聖主恩寬厚俺農家無慮無憂四季花晚来漁父離灘
頭樵子訪瀛洲偶然相遇楓林後携手咲相逐相逐
一齊的長嘯海山秋
鶯啼序風情
孤幃一默殘燈見半滅猶明夜迢迢斗帳寒生盻雕
鞍把歸期細數恨浪迹全無音信把前歡自省說来
的話兒無憑黃鶯兒無語對圍屏正譙楼鼓二更梅
花咲殺人孤另疎鍾幾聲殘角數聲薄衾单枕愁難
聽影伶仃岩岩瘦骨離恨教我怎支撐集賢賓椰榆
鬼病誰慣經但舉步難行翠䄂金釵無心整好梳粧
一日何曾自古道佳人薄命盻不到美滿前程閗双
雞芙蓉面芙蓉面淚珠暗傾楊花性楊花性別離太
輕自是東君薄倖一樹紅芳誰管領浪蝶狂蜂休要
閗爭簇玉林天涯路長短亭怨王孫芳草青晝長羞
把闌干凭幾度把鱗鴻倩千言萬語猶自恐欠叮嚀
琥珀猫兒野花村酒他那裡醉還醒冷落誰憐冬暮
景奴躭寂寞你飄零難憑頓忘了神靈前海誓山盟
尾風流惹下相思病也只索把情郎痴等他無有真
情我辦着志誠
黃鶯兒别况
無語無語悶人怕到江天日暮大都来一種相思柔
腸萬缕踏莎行嫩玉肌膚會調絃理管能歌妙舞從
別後有誰拘束么求神問卜道湏有團圓一處奈目
下佳期未得相逢愁最苦正值着秋光暮天凄楚盖
天旗愁成陣更壓着宋玉便是銕石人也今宵躭不
去早是恓惶能對付難禁處凄凉景囪兒外眼撮聚
随煞起一陣菊花風下幾點芭蕉雨風送得菊花香
雨打得芭蕉絮芭蕉雨敵庭梧菊花風戰檻竹
黃鶯兒寓僧舍
秋色秋色幾聲悲愴孤鴻出塞滿園林野火烘霞荷
枯柳敗踏莎行水舘烟中暮山雲外泊孤舟古渡側
息風霾净塵埃寶刹清凉境界僧相待借眠何碍垂
絲鈎風清月白有感心酸不耐更觸目凄凉景物供
將愁悶来月被雲埋風鳴天籟盖天旗僧舍窄蚊帳
矮獨擁单衾一宵如半載舊恨新愁深似海情緣在
人無奈幾般兒可怪随煞促織絮惱情懷砧杵韵無
聊賴簷馬奢殿鐸鳴疎雨滴西風殺能斷送楚雲臺
會禁持異鄕客
夜行舡
花底黃鸝聽聲聲一似喚人遊戲東風裡玉勒雕鞍爭
馳佳時日暖風和偏称對景尋芳拾翠遥指隠隠在
杏花村深處酒旗摇曳本序迤邐曲徑芳堤競香塵
不斷往来羅綺亭臺上急管繁絃声催双飛蝶舞花
枝鶯囀上林魚遊春水芳菲點檢在萬花中昨夜海
棠開未闘寶蝉堪題綠柳隂中見鞦韆高掛綵繩飛
起是誰家士女雙蹴嬉戲相宜奇花映粉腮輕風蕩
綉衣動情的正是遊人墙外笑声墙裡么篇聽啓春
色三分怕一分塵土二分流水向花前共樂莫負良
時歌妓低低唱小詞雙雙舞柘枝可人意間竹桃花
相映小橋流水錦衣香芳草池魚遊戲翠柳堤同遊
戲我只見士女遊人幕天席地高挑一架閙竿兒深
深步入杏䲧桃溪對良辰美景想蓬莱也只如是休
把閑愁繫且拚沉醉光隂迅速人生能幾漿水令正
相同尋芳未已奈紅輪已覺墜西海棠枝上子規啼
声声是他喚的春歸花隂下人似蟻花藤轎兒雕鞍
騎相随趁相随趁風流隊裡拚沉醉拚沉醉醉扶歸
尾声今宵共約同歡會先教從人歸去安排辦下筵
席
