雍熙樂府卷之四
仙吕宫
點絳唇
洪武天開
聖恩寬大民安泰新造樓臺高接雲霄外混江龍諸般兒
堪愛画簷前箇立招牌樓名兒御筆頒賜酒旗兒官
降安排盡都是四海八方来遠客萬州千縣會英才廣
有百味珍饈賣朝朝歡樂日日和諧油葫蘆醉仙樓每
日神仙来画彩梅妍樓粧點得最竒哉淡粉樓粉淡了
多人買翠柳樓柳翠随風擺謳歌樓歌慢酒細釅樂民
樓端的民安泰則見那人攘攘閙垓垓天下樂上的鼓
腹樓中且放懷酒量兒寬似海更有那集賢樓多俊才
鶴鳴樓驚九天輕烟樓雲裡埋便似空中降下来那吒
令有那夥女色擺列着對排有那夥女色穿羅鞋綉鞋
有那夥女色插金釵玉釵端的是柳葉眉芙蓉額杏臉
桃臉鵲踏枝這樓上勝蓬菜賽陽臺有酒風流有色咊
諧這兩般兒千金盡難買想青春不再回来寄生草端
的是心裡快喜滿腮唱的舞的多嬌態吹的弹的堪人
愛来的去的如車載便將我家私賣了待何如金銀使
盡了無妨碍尾聲雙眼醉糢糊行出樓臺外正遇着多
情捻色俺咊他曾赴天台他道是前度劉郎今又来則
見他精彩迎腮將人来錯愛倩人兒扶策過花街
點絳唇春景
花信風微燕泥雨霽韶光麗暖日遲遲醖釀出遊春
意混江龍豔陽天氣遍園林無處不芳菲柳條嬝娜
杏錦離披翠草和烟雏燕語碧桃凝露彩鸞棲芍藥
粉鉛華淺試海棠絲絳蠟低垂翠檻暖香舍荳&KR1958;畫
闌暗雪噴荼䕷小徑嵌金錢石竹矮屏攅錦帶玫瑰
花撲撲一片錦糢糊暖融融三月春光媚芳塵滚滚
香霧霏霏油葫蘆四十里紅香錦繡圍風日美香車
寶馬趁晴暉雕輪輕碾莎茵細玉鞭亂拂楊花墜恰
轉過甃花磚萬字階早来到步金沙九曲堤立東風
似覺非人世却疑是乘彩鳳下瑶池天下樂十二樓
臺擁翠微高低簾半垂一處處啓紗窗列銀屏錦繡
幃花香度閗草亭柳隂籠拾翠溪有丹青難下筆那
吒令蝴蝶兒對飛過葡萄架西遊蜂兒競起落薔薇
徑裡黃鶯兒亂啼在櫻桃樹底鴛鴦戲綠水濱鸚鵡
語金籠内一聲聲似殢嬌痴鵲踏枝錦香堆翠紅圍
纔過了元夜花朝又早是禁烟寒食看如此風光景
致儘遊人樂意忘歸寄生草泛曲水蘭舟漾簇香風
彩仗移錦標收看罷鞦韆戲翠鬟迎齊奏笙歌沸玳
筵開准僃鸞凰配夜長拚向月中歸春深莫惜花前
醉么小隊按霓裳舞新腔歌金縷低随花傍柳春明
媚調絲品竹仙音沸烹龍炮鳳珍饈僃瑶臺飛下玉
天仙蓬壷幻出風流地后庭花酒痕香手帕兒濕花
枝重䯼髻兒低酒醉後情偏熱花深處眼欲迷覷吳
姬風流佳麗粉酥胸白雪肌黛烟描新月眉寶釵横
雲鬢堆柳腰纖玉一圍啓朱唇皓齒齊蕩湘裙蓮步
遲青歌兒(呀)嬌靨咲秋波秋波生媚安排着雨雲雨
雲情意翠䄂香温手共携画閤蘭閨綉枕羅幃琴瑟
相宜鸞鳳于飛是一對美滿好夫妻風流配賺尾賞
花時尋芳意問甚費千金一刻縱有遊絲百尺飛碧
天邊難繋春暉到明日綠暗紅稀不忍聽空林呌的
子規常則是被流鶯喚起更做到殢紅粧不睡大古
是惜花人愛月夜眠遲
點絳唇麗情
天霽雲開月華精彩南樓外行過庭階我潜立在湖
山側混江龍今夜箇百無方碍洗乾坤風露淨塵埃
冷清清風搖翠竹白零零露滴蒼苔風力緊寒侵金
縷衣露華凉冰透綉羅鞋輕移蓮步慢轉雕欄簾篩
月影燈晃書齋又不敢呼名道姓我則索躡足潜蹤
悄聲兒獨立在窗兒外想着俺懷兒中受用怕甚麽
臉兒上搶白油葫蘆我着這瘦聳聳香肩將門扇兒
挨你試猜止不過月明千里故人来則我這後園中
晚謁文章伯你不肯秦樓夜訪金釵客外面兒模樣
好就里最為事歹我不比你窮酸般胡諞教均怪不
放參緊閉定看書齋天下樂却做了十謁朱門九不
開書齋好幽哉不曾有俗客来將幃屏幾扇兒窗下
擺戀蝴蝶床榻兒窄夢梅花紙帳兒矮秀才(呵)你正
是成人好不自在村里迓古你休教一時風火燒了
咱百年恩愛則為你衾寒枕冷咱厮敬重一家無外
你這般假古&KR1941;微身子粧些台孩可知道死了杜甫
亡了韓愈渰殺李白你可甚賢賢易色元和令便有
那曺子建七步才還不了龐居士一分債他那般氣
昂昂胸次捲江淮你可是酒腸寬似海則想我夜深
私出綉房来實丕丕擔着利害上馬嬌一来是天地
差二来是緣分該則你箇楚宋玉自裁劃待將這無
出路巫娥推出門外我為甚麽来干教我空下楚陽
臺遊四門却正是蒺藜沙上野花開可不道疑是玉
人来則為你冷清清難把長更捱砌下亂蛩哀(咍)我
特地探多才勝葫蘆休着我倚定門兒手托腮休將
那不覩事的話兒揣小的們天生酒量窄道的我速
速眼跳氲氲的耳熱忽忽的燎雙腮么篇你見我兩
朵桃花上臉来則怕你悔後也棟梁材(哎)你箇秉燭
顔淵自鑑戒兀的般月斜風細更闌人靜天地安排
后庭花保親的論孟白主婚的唐漢策送女的霜毫
筆守親的是硯臺你既怕女裙釵無心相待枉將伊
厮定害王子高不好色周瓊姬忒分外卓文君是不
諧柳葉兒(哎)你箇漢相如休怪則要你温我的浸冷
羅鞋干教我羞荅荅懶把門程邁(哎)你箇梁山伯不
采我這祝英臺羞的我怏怏兒回来寄生草你則怕
擔煩惱惹罪責為姪兒恐怕尊姑怪書生不好隂人
愛莫不你一家兒受了康禪戒量這箇彩雲喫打有
何羞尚猶似文玉下馬將荆條拜尾聲得了手有情
分的斷腸詞自惹下場無氣路相思債這一箇小書
舍裏天寬地窄也不索對天地說山盟言海誓喒則
是常川似今夜和諧緊栽排怎肯教信斷音乖則要
你常准僃迎風戶半開来日箇一更左側我則要倒
倚門兒䓁待我䓁的夫人燒罷夜香来
點絳唇嘲塩商
聖人道良賈深蔵&KR0770;然人望都是些虚謙譲全不學
尊重安詳出来的豪氣有三千丈混江龍一箇箇做
模打樣豈不聞有麝自然香矜驕傲慢聲勢虚張通
中不到一千三百引嚮番了二十九塩場父親是尚
書舅舅毋親是少保姨娘動不動結交官長来不来
送酒牽羊去不去鳴鑼擊鼓行不行號帶旗鎗南門
李運司張謁舅劉探新王尋幾箇歪皂隷立在店門
前覓幾箇假軍牢擺在船頭上聽不得撇虚擣抗覷
不得詭詐輕狂油葫蘆借了支頭不下場每日家沒
事忙花錢酒債少下尋常狂朋怪友頻来望風姨月
姊閑飄蕩今日殺箇猪明日宰箇羊到晚偎紅倚翠
在銷金帳抵多少窮漢半年糧天下樂擺列着金釵
十二行怕不待風光滿画堂飛觥走斝開宴賞怎不
教人心下思腹内想最難熬壷中日月長那吒令黑
&KR0238;匣退光紗羅衣滿箱白綾被噴香玉磚階錦粧茜
紅氊苫床美人圖滿房到晚来着處偎白日裡沿門
串毋拘束放蕩行蔵鵲踏枝這壁廂飲瓊漿那壁廂
列壺觴李四家者也之乎張三家說短論長帶兩箇
虚措脚幇閑的伴當穿兩件不着體怪色衣裳寄生
草棋盤領三寸闊弓袋䄂四尺長戴一頂窄&KR0585;高頂
京時樣披一件揪頭刺褶新時樣穿一雙捲尖疊腦
興齋樣麄絲絛勒在胯骨邊細包巾褁在額顱上么
篇柳條掙的門牙亮阿膠掠的水鬢光他道是一人
自有一生相那裡有年頭支過年稍帳却原来羊毛
出在羊身上虚飄飄使幾貫鄧通錢實丕丕捱幾頓
伯俞杖尾聲路引在李家收塩引在蕭家放倉鈔在
陳家當着處里撇白調謊酒友詩朋劈面搶到人前
手脚慌張檢空嚢賣盡了衣裳怎得閑錢雇小郎虚
飄飄鎻兩箇籠箱絮叨叨寫幾行支帳只弄得嘹叮
盂撒不還鄉
點絳唇贈麗人
嬌豔名娃年方二八風流煞所事撑逹引的人牽掛
混江龍茅庵草厦嬌滴滴一朵海棠花言談俊雅音
律熟滑千葉内生成紅菡蓞九蓮中活現的小菩薩
心靈變勝似亞仙名性聰明不在蘇卿下良金足色
美玉無瑕油葫蘆六幅湘裙簇絳紗綉鞋兒半折
步金蓮窄窄印堤沙羊羊韻韻堪描画標標致致人
嗟呀外面兒波浪撑就里又心性耍玲瓏剔透千金
價却怎生悞落野人家天下樂權倩東君做主咱真
假事不洽俏風聲委實難按納甜話兒荅應人實心
兒相待他似這般干風情全是假那吒令賞三春豔
陽捧瑶觴玉斝翫中秋月華按銀箏玉甲向深閨閗
茶倚鸞屏鳳榻翠巍巍雲鬢堆紅馥馥花枝壓美孜
孜臉襯朝霞鵲踏枝則他那意通逹性堪誇軟欵温
柔喜咲歡洽全不似求食串瓦章臺街路柳墻花寄
生草能商謎慣續麻為知音兩意難抛下乍相逢惹
的聲名大小心腸擔了些閑驚怕門兒閉了再休踏
眉兒淡了教誰画么篇有那等喬相識閑磕牙使閑
錢忙把花門迓強風情枉被别人罵千相思勸不得
咱家罷則為這賞花時看一叚好風光老生兒說幾
句衷腸話尾聲年紀到六旬来嘆世事如嚼蠟不快
樂枉待怎麽那美景良辰休負他錦窩中小小生涯
喚名娃板撇紅牙妙舞清歌閑咲耍春光正佳玉容
堪画我則待占東風培養出牡丹芽
點絳唇隐士
造化生成榮枯巳定天之命随運而行因此上固守
虀塩困混江龍都只為世情淺分倚衡門感嘆暗傷
情憂只憂嚢空父老愁只愁家業凋零七件事常無
所輳幾般心事自沉吟到于今功名未遂學業無成
年三十巳過四十將臨天(哎)莫雄志命蹇不能施展
大才時拙成何用因此蓬窗守拙陋巷甘心油葫蘆
甑有蛛絲釡有塵不厭貧都只為二文錢鈔苦難尋
空教我南来北往無時定東奔西拽空成病富的呵
交又交貧的呵親不親細觀世事何時定因此上白
髮鬢邊生天下樂誰不待利已肥家幹蠱心好教我
難也波禁時不来十樁好事九無成一會家腹中思
心内忖好教我無計度其身那吒令有一箇趕齋的
吕蒙他也曾受貧有一箇未遇的買臣他也曾負薪
有一箇胯下的那生他也曾時来呵賜金嘆先賢這
人也曾受貧非小子無用無能鵲踏枝誰不待列簮
纓做公卿誰不待獨顯高衙畫閤銀屏誰不待朝歡
暮飲誰不待白馬紅纓寄生草你便有文通智管鮑
情你便有顔回德行無人敬你便有蕭何刀筆無人
問你便有蘇秦舌劍無人聽時乖咲煞小兒曺有一
日運来穩掛黃金印么篇屈沉煞風流體慷慨心有
一日鵷列與三公並有一日華筵飲罷笙歌送有
一日画堂春暖鴛鴦並有一日金釵十二列幃屏我
將意中人寫入丹青幀尾聲罷罷罷冷暖自家知厚
薄歸扵命固其窮甘心守分詩酒生涯樂太平會高
人講究些寒温一任他傍人冷話兒浸雖無邵堯夫
義仁且養孟浩然之性挐雲手怎肯埋没了這平生
點絳唇贈妓
萬種妖嬈一團俊俏十分妙百媚千嬌端的是閉月
羞花貌混江龍他若是含情一咲朱唇一點嵌櫻桃
梨花玉體楊柳纖腰眉黛春山嬌滴滴眼波秋水綠
滔滔可觀可看宜喜宜嗔堪憐堪愛難画難描撥銀
箏音律韻悠揚唱陽春一曲依腔調你便有千金高
價怎能勾一剡春宵油葫蘆喜遇得樽前猛見了更
那堪情性好言談語話那清標更那堪聰明伶俐諸
般俏他可便續麻道字無差錯生的来柳樣柔花樣
嬌知今博古通三教鐡石人見了也魂消天下樂怎
能勾玉樹同棲翡翠巢無福的難也波消自喑約用
心兒訪尋月下老者末你能會弹能會舞能會綉能
會挑怎生有前程無下稍那吒令離情空懊惱我魂
勞梦勞敢緣薄分薄盻明朝後朝斷腸籍上除了姓
名姻緣簿上尋箇着落一星星記在心苗鵲踏枝你
與我自量度是評䟦你肯聽琴我便題橋趁青春年
紀幼小休辜負好姻緣月夜花朝寄生草相思病何
年盡姻緣事甚日了我見他知輕知重知分曉不能
勾同行同坐同歡樂到教我添愁添悶添煩惱怎能
勾咲吟吟花下燕鶯期幾時得喜孜孜䴡日鴛鴦沼
六么序眼前面人千里耳邊廂音信杳隔三千弱水
迢迢悶懨懨鬼病難熬意遲遲情思心焦桃源洞不
見分毫恰便似熖騰騰烈火燒祅廟白茫茫水渰藍
橋我今生撅着相思窖好教我行眠立盹梦斷魂勞
么篇(哎)你箇多嬌仔細聽着你肯花底相邀月下相
招琴瑟和調同伴吹簫一世兒團圓到老恁時節有
下稍尋一箇安樂窩巢散誕逍遥到大来志氣清高
當日箇謝天香李亞仙尋思的到知高低肯辨淸濁
後来受了金花誥則學鴛鴦鸂䳵休學那燕子伯勞
尾聲准僃着花燭洞房春安排下夜月笙歌咲那時
節喜喜歡歡宴樂地久天長成配偶一世兒永遠堅
牢画堂高怕是麽暮暮朝朝則學那連理樹合歡帶
比翼鳥寶爐香漸燒銀臺燈高照成就了碧桃花下
鳳鸞交
點絳唇子弟收心
萬種閑愁一場春瘦迷花酒燕侣鶯儔殢煞青雲友
混江龍想着俺少年時候拈花摘葉甚風流見了些
春風謝館更和這夜月秦樓俺也曾馬上抱鷄三市
閗䄂中携劍五陵遊八箇字非虚謬玲瓏剔透軟欵
温柔油葫蘆半世疎狂一筆勾從今後都罷手一場
恩愛變為讐赤緊的紅裙不解嘲風口因此上青衫
緊褪揉花手想着他眼底情更和那眉角愁則管里
雲来雨去相迤逗終不是箇下場頭天下樂則被你
啜賺的潘郎兩鬢秋想着你恩情也不甚又恰便似
空中楊花水上漚我則待踏折您花套竿撞出錦套
頭到大来千自在百自由那吒令想當初你愛我時
剪青絲一縷想當初我敬你時贈新詩數首你如今
棄了我也斷金釵兩頭想着俺那月下盟星前呪早
尋箇葉落歸秋鵲踏枝俺如今志難酬更咊你不相
投悞了我鴈塔題詩虎榜名留有一日博得箇五花
誥在手則怕你消不得粉面油頭寄生草俺如今時
間困目下憂則將這三尺劍掃蕩了紅塵垢萬言策
𥙷盡了乾坤漏將五言詩奪盡了江山秀若是這柳
耆卿博得箇紫袍新你便是謝天香休嫌俺這黃虀
臭尾聲深&KR2312;笠緊遮肩麄布袍寬裁䄂撇罷了狂朋
怪友打扮做箇儒流風月所給了緣由誰信你箇鬼
狐尤誤了我談笑封侯早難道萬里鵾鵬得志秋則
我氣冲斗牛胸蔵錦綉則我這状元頭強似您下場
頭
點絳唇離思
萬種愁煩一聲長嘆情無限阻隔着迢逓關山急切
里盻不見南来鴈混江龍書沉華翰龜兒卦卜兩三
番雲收雨散月缺花殘常恨燈花無定凖每嫌鵲噪
&KR1135;聲繁這些時腕鬆金釧玉减朱顔塵蒙寶鑑釵嚲
雲鬟怎生箇冷清清躭寂寞捱昏旦銀箏倦理錦瑟
慵弹油葫蘆倚遍危樓十二欄掩淚眼望天涯一點
碧雲間我則見綠依依嫩柳連堤岸色蒼蒼老樹侵
霄漢烟籠着江上水霧蒙着雲外山想雕鞍何處相
牽絆怎生一去了不回還天下樂蹙損蛾眉兩下彎
愁看裙帶兒䟎一會家想情人似尖錐將肺腑剜針
線又不待去拈茶飯又不待去飡想起来百般家心
上懶元和令憶手標興不闌害相思幾曾慣愁的是
衾餘枕剰半床閑沒揣的天又晚風吹簷鐡響珊珊
不由人撲簌簌珠泪攅上馬嬌對面這月一彎竹數
竿無語凭欄干意懸懸常把歸期盻更漏又殘這愁
悶怎遮闌遊四門折下鸞凰在兩下单莫不是分薄
與緣慳方信道從来好事多魔難月下老索相干把
姻緣簿再重刪柳葉兒咱兩下里相羈相絆得團圓
諧老非凢便荆釵布襖心無惮至如白石爛海枯乾
盡今生共死同棺賺煞飽蘸兔毫新輕展鸞箋燦上
寫薄命妾端肅奉簡任莫得厭滔滔字樣繁詞源流
三峽波瀾都只為景闌珊情意相關休得要看承做
等閑一字字叙别一聲聲長嘆付雲鴻先此報平安
點絳唇放逸
雨舘雲鄉綉幃錦帳風流况竊玉偷香憑俏倬相侵
傍混江龍若到那尊前席上言談語句不尋常嘲詩
習杜牧詠詞彷知章狂客名竒才子俊騷人聲譽染
情娘者莫待飛觥走斝歌曲文章撥錦瑟鯤絃聲䴡
吹紫簫鸞韻悠揚折柳攀花洒落偎紅倚翠行蔵糴
旖旎買春芳用軟欵配鴛鴦俺則是留傳俊俏寫在
青樓他則是遺存標致在鳴珂巷憑温柔和氣把翠
䄂相將油葫蘆若到春門學謁漿非是謊這桃花人
面正相當更那堪沈東陽豈把東風蕩若到那謝家
庄頻覓桃花浪千金買一咲因十年曾戀豔粧鶯儔
燕侣多情况你不見蝶舞為春忙天下樂若覓殘紅
逹椘陽應當雲錦鄉糴風買雨幾萬場戲春風燕子
樓伴紅裙風月堂怎肯似弄笛回故鄉那吒令我則
待桃源洞去翫賞到鶯花寨插掌雨雲祠中配行風
月所占場收金錢趕豔粧取紅葉題詩上驟駿馬曾
折垂楊鵲踏枝後期約在東墙因待月赴西廂也曾
去彩扇上題詩也曾去花影潜蔵把瑶琴撫一曲早
勾鸞配凰引的駕車人心意疎狂寄生草金縷合銀
箏唱陽春歌白雪章寫鸞箋鳳簡心舒暢寄魚書鴈
信添惆悵聽鶯聲燕語多情况怎肯道三春辜負了
杏花顔我則待九仙種的芙蓉放尾聲則待要月下
聽笙簧夜宿鴛鴦帳醉扶在秦樓洞房看嬝娜銀燈
下宜翫賞不風流豈敢承當自斟量歌舞成行一見
了痴呆多半晌則碩的陽臺夢長臥華胥枕上共一
枝海棠花瀟洒在雨雲鄉
點絳唇子弟收心
仔細思量數年飄蕩嬌模樣東躱来西蔵算不的烟
花帳混江龍幾番着盪買花錢逼的我似追賍不通
卯竅撞入圍場恰便似奔鳥落入呆漢手好花輸與
富家郎一身歪枳兩手精光啞人做夢邦老着傷甘
心而忍情碩伏降你與女娘行告一紙養家符風月
所插一紙從良状贖一粒還魂的苦藥覓一椀救命
虀湯油葫蘆想起從前歹勾當都是些謊生生的都
做了眼前瘡喉嚨裡恰嚥下羊羔釀腦背後早喫狼
牙捧嚥不下口内涎餂不着鼻凹糖有心待奪了平
康巷都做了精皮膚謊歌郎天下樂似這等死狗形
骸扶不上墻行蔵自忖量抵牙關試將逐件想恰便
似無頭鵝絶了翎無脚蟹擠了黃恰便似沒頭蝱着
處撞那吒令我如今悔也出十年醉鄉我如今悔也
跳千層法場我如今悔也盖三間草房再休想鬼化
狐再休想蛇吞象我和你有甚麽商量鵲踏枝侍奉
着老尊堂還守着舊糟糠萬卷詩書百畆庄田閑来
呵把孩兒教養不強如無事處着忙寄生草靜裡精
神壮閑中日月長蓬囱茅屋梅花帳再不去輕紅軟
翠將身傍怕的是蛾眉蝉鬢玉樓人尋幾箇烏靴皂
帽白衣相尾聲關目兒柰心聽科範兒從頭講做了
些諕鬼瞞神勾當止不過蝶使蜂狂細參詳不比尋
常他都是挑販郎君鐡嘴行休嫌這話長我將義来
展放寫與你保身惜命養家方
點絳唇贈妓
淡掃蛾眉粉容香膩嬌無力綠鬢雲垂旖旎腰肢細
混江龍性資聰慧對着這風花雪月有新題金篦擊
節翠袖擎杯妙舞幾番銀燭暗清歌一曲彩雲低朝
朝宴樂夜夜佳期偎紅倚翠綉幌羅幃生在這錦林
花陣繁華地逞風流在銷金帳裡叙幽情在燕子樓
西油葫蘆則這送舊迎新有盡期少年時能有幾我
則怕鏡中白髮老来催有一日花殘色改容顔退到
頭来怎是你終身計床頭又嚢篋乏門前又鞍馬稀
趁青春若得箇良人配怎做得張郎婦李郎妻天下
樂引的些俊俏郎君着意迷使了虚脾小見識䧟人
坑儘深難見底惹得人父毋嫌搬得人妻子離便䟎
得錢財多有甚竒那吒令盈斟着酒杯則不如桑麻
紡織輕羅細絲則不如荆釵布衣珍饈美味則不如
家常飯食免得棄舊人迎新婿到大来無是無非鵲
踏枝昨日箇叙别離今日箇待相識眼面前秋月春
花頭直上兔走烏飛嘆光隂白駒過隙我則怕下場
頭樂極生悲寄生草早尋箇歸秋日急回頭也是遲
誰待要陪狂伴醉筵間立誰待要迎妍賣俏門前倚
誰待要打牙訕口閑淘氣少不得花濃酒釅有時休
那其間東君不管人憔悴金盞鬼費追陪咲相随東
家會了西家會每日家逢場作戲強支持擎杯淹翠
袖翻酒汚羅衣抵多少惜花春起早愛月夜眠遲后
庭花喚官身無了期做排場抵暮歸則待學不下堂
糟糠婦怎做得出墙花臨路𡵨使了些巧心機那里
有真情實意迷魂湯滋味美紙湯瓶熱火煨初相逢
一面兒喜纔别離便淚垂青歌兒䟎下些家緣家計
做不着盤纏盤費不問生熟辦酒食他便要弄盞傳
杯說是談非斜眼相窺口角涎垂喫得来東倒西歪
醉淋漓受不得腌&KR2512;氣尾聲跳不出引魂靈的綺羅
叢迷子弟鶯花隊費精神花朝月夕醉舞狂歌供宴
集樽席上做小伏低歛愁眉強整容儀你便是法酒
肥羊不甚美子不如績麻撚絮随緣活計那其間方
是得便宜
點絳唇子弟退省
半世着迷十年遭晦從頭記似醉如痴只落的長吁
氣混江龍到如今成何之濟恰便似滿船空載月明
歸再休題秦樓謝舘柳陌花溪青瑣闥中鸞鳳友碧
桃花下燕鶯期香嬌玉軟翠倚紅偎香肩厮並玉手
相携同聲同氣同飲同食枕邊廂知冷熱好心腸被
窩裡難割捨真情意怕不到瓜甜蜜就少不的水盡
鵝飛油葫蘆急早抽身也是遲休古自不省的他便
是箇塗眉画眼啜人賊便有多能多會多謀智迯不
出一擒一縦牢籠計血&KR0377;&KR0377;月下盟碜磕磕星前誓
碩與你百年偕老成佳配永遠做夫妻天下樂攛斷
上高竿掇了梯那話兒休題眼睜睜埋怨誰船到江
心𥙷漏遲想當初鄭元和錯用心馮員外不見機三
千茶塩落水那吒令赤緊的小妮子扭南列北赤緊
的老鴇兒指張来罵李赤緊的狠撅丁瞞神諕鬼你
便有七步才他定下千條計怎能勾半點兒便宜鵲
踏枝都是些假虚脾錯認着好相識霎時間雨剰雲
殘月缺花飛尋思起就裡不由人嘆息這其間悔也
難及后庭花嘆年光巳四十想從前喬所為恰便似
陳摶睡分明是一夢裡你如今好收拾尋幾箇同儕
等軰把經書閑講習誦黃庭讀道德參玄機窮道理
翫青山遊綠水奉親萱定省幃待糟糠循義理課家
童勤種植處鄉情以信實青歌兒(呀)這便是清閑清
閑活計識破那繁華繁華風味抵多少無事着忙惹
是非不用心機不使精細不費追陪不受驅馳大翻
身跳出七層圍再不去爭閑氣寄生草打破這沙糖
罐退出這菉豆皮俺如今眼睛花看不的鉛華媚舌
頭頑嚐不出酸醎味耳朵聾聽不的笙歌沸想當初
鶯啼燕語綠楊天都做了淡烟衰草黃花地尾聲罷
罷罷從今後尋一箇養家方定一箇終身計赤緊的
光隂似水人到中年萬事知更那堪白髮相催苦奔
馳火院相逼那討閑錢補笊籬他便有千般俊美更
與俺十分情意也則索望風拱手納降旗
點絳唇妓者嗟怨
賣咲排場就中冤枉有三千丈刦刦忙忙幾曾得半
句兒知心賞混江龍他那時我依頭縷當斷了你那
愛錢也把慢的鐡心腸見一箇沒錢的炒閙見一箇
有錢的却早着慌誰似你自做師婆自做神旋捏佛
兒旋燒香則被老虔婆垜青蚨只到那斗柄邊怎得
箇意中人横倘在咱身上也帶着箇深深&KR2312;笠穿着
套寬褪衣裳油葫蘆隔壁攛椽没忖量更那堪不大
量你則待早晨間栽樹到晚来要隂凉見一箇有錢
的便對着勤兒奬見一箇沒錢的便對着郎君嗓大
古裡錢是你爺鈔是你娘被你這一條疎刺刺赶鶯
燕的黃桑棒折挫了多少富家郎天下樂可不道自
有傍人話短長許来大的家私教我獨自當我比那
拽車驢則爭不荅着箇套項我與你積下些柴糴下
些糧尚兀自求食的不氣長金盞兒則被你俏心腸
引了我這死心腸死心荅地在他身上俺娘通天板
障障障的俺不成雙每日家絮叨叨十萬句閙炒炒
二千場罵的我苦懨懨沒是處都教我意攘攘越思
量一半兒大驚小怪你門行唱呌揚疾揚疾敢是俺
家長睜着眼做下合着眼承當我可便不張狂打疊
起一半查梨一半兒謊金盞兒你見對錦鴛鴦恰成
雙恨不的通身兒都變做一條黃桑棒你便是箇大
人家忖量說話不周方你道你廣積了無限苦你道
你多燒了些斷頭香你道你遭逢着這拖漢女我可
便招取着你箇愛錢的娘尾聲俺娘則教我伴郎君
每逐朝新價例兒随年長沉點點掂斤播兩歌舞叢
中第一行今日我棄賤為良細參詳别選箇才郎那
得是心厮愛門厮對戶厮當你心兒自想口兒休強
似這等好前程爭忍厮行唐
點絳唇
三月韶光萬花爭向春開放紅紫芬芳膏雨過堪遊
賞混江龍東風飄蕩麗人天氣景非常戲清波鴛紅
鴨綠採名園蝶粉蜂黃香馥馥梨花白雪嫩綠依依
楊柳翠絲長看了這山明水秀李白桃紅端的是堪
寫在幃屏上聲嚦嚦鶯遷喬木語喃喃燕遶雕梁油
葫蘆寶馬香車人閙攘把花藍春盛將正值着豔陽
天明媚景好風光一處處會佳賓玳瑁筵寬廣一步
步動仙音絃管聲嘹亮歌謳着金縷詞酒斟着白玉
觴咲吟吟且開懷展放江湖量只恐怕春歸去太疾
忙天下樂因此上拚了醄醄入醉鄉見芳草池塘夭
桃間綠楊端的是花撲撲賽過錦綉鄉蹴踘聲吹到
綺筵鞦韆影送過粉墙回首早散荼䕷滿院香那吒
令過清和氣爽葵花開豔芳起薰風淡蕩藕花吹異
香正炎天晝長榴花綻錦嚢遶方池圓沼中敢向水
閤凉亭上搖紈扇浴罷蘭湯鵲踏枝碧荷筒飲瓊漿
白蓮藕雪冰霜正好宜沉李浮瓜避暑乘凉人和着
採蓮腔載蘭舟画舫湏臾間又早重陽寄生草一任
教西風墜烏紗帽且喜得東籬下菊正黃趁着這凝
霜紫蟹偏肥壮旋將那新篘綠蟻頻釃盪和俺那知
心故友同歡暢恰纔見丹楓樹葉滿林間却又早彤
雲四野從天降六么序(呀)冷颼颼寒成陣疎刺刺風
力狂剪冰花應瑞呈祥恰便似蝶翅飛揚鶴羽翺翔
敲竹葉風透幽囱採樵人迷路難行往便有那打魚
翁怎向寒江亂紛紛撏綿扯絮空中降這雪消灾壓
瘴更那堪宿麥遺蝗么篇這雪偏宜向高堂蘭房氊
幕紙張翠䄂成行錦褥牙床綉被鴛鴦深把那重門
閉上(呀)梅花開送暗香韻悠悠歌着竒腔按着宫商
炭火上燒着肥羊金杯中淺泛羊羔釀便醺醺醉後
何妨受用些紅爐煖閤銷金帳慶得是豐年稔歲樂
的是地久天長
點絳唇文人遂志
十載寒窗半生指望登春榜今便懷寶迷邦誰肯舉
直錯諸枉混江龍赤緊的斯文未喪空將美玉韞匵
而蔵你便能勾片言拆獄一語興邦不去蘭省一朝
登北闕便想茅廬三顧到南陽毛錐乏盡鐵硯磨穿
高歌鼓腹談咲掀髯謾登臨慷慨仲宣樓我則怕有
才無夀在顔回巷養浩然袁門積雪久巳後空嗟嘆
潘鬢成霜油葫蘆且休說我遠志輕離父毋鄉投京
師應舉場將群儒戰退氣昂昂奪得翰林兩字標金
榜便是禹門三汲桃花浪那時節進表章見
帝王白衣脱在金階上早能勾披紫綬換金章天下樂
宣賜蒙恩出建章朱衣列在兩廂起蟄龍一聲雷震
響會風雲志四方遂功名紙半張是俺男兒當自強
鵲踏枝咱想東坡伎倆怎比東山氣象怎做東床伴
當主人將東閤開直喫得東方亮問甚麽日照東方
那吒令且休說翰林忙暫入他綺羅鄉我則見燭影
摇紅月色昏黃他教小生酒喫的倒垂蓮前合後仰
小生却甚麽檢書史愰歛銀缸寄生草今日在編修
院往常住冰雪堂詩魂高壓山河壮琴弹神鬼魂飄
蕩劍揮牛斗昏無象我將九經苦志二十年養就五
陵豪氣三千丈么篇今日有千鍾禄往日無半合糧
十年禮義勤習講半生塩菜貧修養纔落得金章紫
綬高名望我將這五車黃卷隐胸中纔博得一輪皂
盖飛頭上
點絳唇諸葛平蜀
秦失邦基漢劉爭利施謀智倚仗權威天命歸仁德
混江龍君臣際會豪傑英俊似雲集張子房運籌帷
幄韓元帥戰勝迎敵蕭丞相輔弼國家遵法律不絶
糧草撫黔黎整頓的江山鞏固揩磨的日月光輝肅
靜了亡秦宇宙扶立起炎漢華夷調鼎鼐理塩梅播
星斗吐虹霓逼的箇秦子嬰係&KR1450;獻降符逼的箇楚
重瞳自刎在烏江内一来是天上差命二来是臣宰
扶持油葫蘆鼎足三分漢社稷占天時曺孟德他則
待令諸矦施權柄逞奸回事無成一命歸泉世廢獻
帝做山陽公便把曺丕立論東吳孫仲謀據長江千
萬里倚仗着龍韜虎略多雄勢得地利可料敵天下
樂劉先主人和是國戚占了西蜀建帝基山河帶礪
殷富國他則待復故邦雪舊恥不能勾統乾坤同混
一那吒令若論着智謀有軍師李直若論着威武有
雲長益德若論着英勇有子龍孟起老將軍黃漢昇
多剛毅一班兒將先主扶持鵲踏枝沙場上慣驅馳
陣面上惡迎敵雖然是將勇兵強虧軍師妙策神機
想當初赤壁下鏖兵對壘片時間艢艪灰飛寄生草
丞相要平夷虜我待要除逆賊剿遐荒強暴無遺類
見如今曺丕虎踞中原地我則乘虚鼠竊西蜀地軍
師前論黃數黑說兵機正是班門運斧誇強會六么
序擎天柱堪稱許棟梁材衆所知習韜略善說兵機
憑丞相妙策深竒雄斷無疑曉天文地理精微堪為
舟楫能經濟敢當先斗膽誰及共軍師報國把功勞
立他則待心存漢室振撫華夷么若到那邊陲兩陣
迎敵砲響春雷鼓譟征鼙馬驟狻猊耀武揚威斬將
奪旗剿捕渠魁將他那小醜妖氛靖洗喜孜孜得勝
回四海傳檄萬國皆知奏鑾舉獻俘丹墀玳筵開慶
賞風雲會麒麟殿圖寫容儀功勞顯耀英雄軰咲吟
吟加官賜賞喜孜孜的廕子封妻尾聲點士馬便興
師按遁甲擇良日打磨了鎗刀劍戟搠立起中軍帥
字旗快疾將糧草收拾莫要稽遲托頼着
聖主洪威你若是得勝先將露布齎削平了宼賊撫安
了邊地恁時節班師得勝凱歌回
點絳唇陶淵明歸去来兮
歸去来兮故鄉近日田園内蕪草荒迷催把微官棄
混江龍既心為形役何湏惆悵獨生悲悟往哉不諫
知来者堪追昨日方知今日錯今朝便覺昨朝非舟
摇摇以輕颺風飄飄而吹衣問征夫以前路恨晨光
之熹微乃瞻衡宇適我閑居意雖休官早每恨歸遲
油葫蘆荷月鋤田夜始歸有歡迎僮僕随候門椎子
咲牽衣栽五株翠柳籠烟細種一籬黃菊凝霜媚三
徑雖就荒喬松喜不移盻庭柯木葉交蒼翠長把咲
顔怡天下樂雖設柴關鎮掩扉無為交暫息既世情
巳與我碩違看出岫雲始騰羡知還鳥倦飛撫孤松
心似水那吒令悅高朋故戚共談玄講理愛扶笻屧
履辦登山翫水早休官棄職肯折腰為米深蒙雨露
恩自得鋤匏力問恁每此興誰知鵲踏枝與猿鶴久
忘機共琴書自相陪舒嘯東臯適興東籬誰待要勞
神費力不能勾展眼舒眉寄生草一任秦灰冷從教
晉鼎移倚囱或樂詩書味從流或棹孤舟濟登山或
命巾車力美哉之志樂田園浩然之氣衝天地么農
夫告春將及朝来雨一犂新生木葉欣欣密長流泉
水㳙㳙細旋開黃菊叢叢媚有時矯首恣遊觀策扶
老以欣流憩金盞兒去来兮莫呆痴寓形宇宙能何
幾悉不為去留迷咲遑將底用聞汲汲𣣔安歸知
帝鄉身不利任富貴碩皆違尾聲喜植杖止耘耔莫開
口談興廢善萬物逢時所喜休感吾生駒過隙喜忘
言更巳忘機賞東籬採菊浮杯坐對南山山色裡逍
遥度日優游終歲樂夫天命復奚疑
點絳唇
發憤忘食浩然之氣衝天地志節威儀無友不如已
混江龍後生可畏君子謀道不謀食與人恭而有禮
侍親行孝無違僣禮季孫為八佾管仲之器有三歸
欲誠其意先致其知莫見乎隠莫顯乎微言思聰色
思温貌思恭志於道依於仁據扵德游扵藝人而無
信大車無輗油葫蘆由也升堂未入室聞過喜雖居
貧賤不能移禮之用和為貴先王之道斯為美身巳
修家可齊欲平天下先治國如何是舉枉錯諸直天
下樂三省吾身禀信實時習學在已聖人言四十而
不惑富可求賤可恥雖執鞭士吾亦為之那吒令若
用之則行道千乘之國若舍之則蔵居十室之邑果
道之不行便遷居九夷貧而無怨難富而無驕易學
南容三復白圭鵲踏枝季文子正其誼晏平仲仕扵
齊善與人交久敬無移師也過商也不及惟顔淵聞
一知十寄生草司馬牛無兄弟冉伯牛有病疾臧文
仲居蔡何為知王孫賈媚竈誇權勢公冶長縲絏非
其罪為人克已總由心出乎其類拔乎萃么桑伯子
商扵魯微生高豈為直泰伯譲國人稱美景公千駟
終無德夷齊餓死人稱義君子憂道不憂貧學也祿
在其中矣尾聲敏扵事慎扵言入則孝出則弟豈可
窮斯濫矣寗武子其愚不可及噫曾參道統傳遺嘆
顔回正人心三月不違道也者湏臾不可離異端並
起道之將廢總不如風乎舞雩詠而歸
點絳唇大埋伏
天淡雲孤怨雲愁霧施英武威鎮征夫取勝如神助
混江龍全按着周天之數九宫八卦立錕鋙怎肯道
差持了劍戟失配了軍卒安排下走虎飛龍扶社稷
准僃着釣鰲網索困江湖第一陣乾為天天門隐遁
第二陣坎為水水居同謀第三陣艮為山神符隘口
第四陣震為雷識逹賢愚第五陣㢲為風烟塵浩蕩
第六陣離為火火燎寰區第七陣坤為地栽花接果
第八陣兊為澤蟠足潜跡第九陣中宫安寨第十陣
惡黨兇從上按着九天紛紛殺氣下按着八埏靄靄
神謀若你有萬人之勇直殺的你力盡觔舒鳥蔵在
深林怪樹獸潜蹤在野嶺蕪居隔山聞軍卒相應隔
澗聽画角喧呼閙垓垓鳴金走陣齊臻臻擐甲征夫
縦你除天可害難迯這十面埋伏天之道天之理天
之數張良用黃公三略法韓信用吕望六韜書油葫
蘆則聽得呐喊搖旗齊譟鼓縦征&KR2031;親去取則今番
一朝定國見一箇贏輸為君的開基創業齊天福
為臣的要安邦定國上功勞簿平地上起戰場高
阜處立帥府更那張司從蕭相國劉高祖韓元帥
山頂上運機謀天下樂聽得動一派簫韶品奏覇
主高呼罵韓信一餓夫你則待立劉邦覷吾如糞
土仗無敵去便挐縦龍駒親去取不隄防列千枝
脚蹬弩那吒令我這里望上射飛蝗驟雨望下砍使
大刀巨斧密匝匝隊伍要擒挐項羽見樊噲旗在手
便磨在垓心處整點起百萬軍卒鵲踏枝一箇箇腆
着胸脯用着權術恰便似砍瓠截瓜刈葦釤蒲口吐
着狼烟氣毒他不隄防先有了埋伏寄生草將項羽
圍在這垓心内九里山一字兒擺下陣圖更有那張
司徒吹起傷情曲衆兒郎流淚思鄉土吹散了八千
子弟歸何處將軍你有何面目向東吴那里烏江不
是無船渡
點絳唇杜牧之醉寫楊州夢
錦䌫龍舟可憐空有隋堤柳千古閑愁和他春老瓊
花瘦混江龍江山如舊竹西歌吹古揚州三分明月
十里紅樓人倚雕欄品玉簫手捲珠簾上金鈎淮南
風月景天下最為頭罷干戈無士馬太平時世省刑
法薄税歛民物悠悠列一百二十行經商買賣透四
萬八千門人物風流平山堂竹西閤閑花野草九曲
池小金山白鷺沙鷗銀行街米市街如龍馬驟天寧
寺雍熙寺似蟻人稠文章客傲王侯峨冠博帶豪傑
士蕩風埃肥馬輕裘茶房内泛松風香酥鳳髄酒樓
内歌白雪檀板鶯喉接前庭通後閤馬銀街砌遶朱
闌近綺戶龜背毬樓金盤露瓊花露釀成佳醖太官
羊柳蒸羊炮饌珍饈看官場愛軃䄂垂肩蹴踘體教
坊慣清歌妙舞俳優着輕紗穿異錦齊臻臻按春秋
奏繁絃吹急管閙炒炒無昏晝拚數萬兩黃金買咲
散幾百叚紅錦纏頭油葫蘆為甚麽月底籠燈花下
遊將飲興酧我向綺羅叢封作醉鄉矦斟着錦橙漿
渲淨談天口折取碧桃花拈荅住拏雲手且打疊起
太學挺拽扎了翰苑搊趁着錦封未折香先透渴時
節飲盡洞庭秋天下樂上兀自一盞能消萬斛愁三
甌扶起頭我待紅裙會中奪一籌飲酒呵灌得咳嗽
看花呵沁成證候都不如勝簮花常殢酒那吒令倒
金瓶鳳頭捧瓊漿玉甌蹙金蓮鳳頭顯凌波玉鈎整
金釵鳳頭露春纖玉手若還天有情天也老春有意
春先瘦山有情呵山也頻愁鵲踏枝花比他少風流
玉比他欠温柔端的是燕尔消魂鶯也蔵羞看蜂與
蝶是花間四友呆荅孩荳&KR1958;稍頭寄生草我空央到
十箇千歲他剛嚥了三箇半口顯汚了内家粧束紅
鸞䄂越顯出些宮腰體態纖楊柳道添出些芙蓉顔
色嬌皮肉白處似梨花粧冷粉酥香紅處似海棠暈
暖臙脂透么磨鐡角烏犀冷點霜毫玉兔秋對明囱
滄海龍蛇走蘸端溪石硯雲烟透拂鸞箋湘水波紋
皱投至看吳宫花草二十年少不的翰林風月三千
首后庭花應荅得意思兒投咲談得局面兒熟拚了
我夜月携紅䄂不覺春風到玉樓這酒呵怎生嚥下
咽喉動勞你箇田文生受氣昂昂才包古今吞宇宙
熖騰騰噴吐虹霓射斗牛寬綽綽拂䄂紅雲出鳳樓
興悠悠騰駕蒼龍遍九州樂陶陶醉賞瓊花雙玉甌
香馥馥斟一杯花露酒青歌兒(呀)央及煞偷香偷香
韓夀不驚回兩行兩行紅䄂感謝文章賢太守我是
江海裡儒流傲宰相王矦咱賓主相留我叙筆硯交
游會詩酒綢繆他悶倚着雲兜緊控着驊騮觴賦蘭
舟潯陽江水悠悠蘆花楓葉颼颼紅蓼汀洲白鷺沙
鷗話不相投不爭聽徹琵琶楚江頭休淚濕了青衫
䄂尾聲比及客散画堂中不隄防人約黃昏後這花
呵不比泛常間墙花路柳這公事怎肯痴心兒干素
休引惹得人強風情酒病花愁掃愁箒爭如捧箕手
者麽你鬢邊廂霜華漸稠衫䄂上酒痕依舊只我這
會風流的到老也風流
點絳唇蘇子瞻風雪貶黃州
萬頃瀟湘九天星象長江浪吸入詩腸都變作豪氣
三千丈混江龍絲綸閤上紫薇花對紫微郎步九重
春色拂兩䄂天香萬里雲烟揮翰墨一天星斗煥文
章若非是翰林風月京洛山川洞庭烟樹金谷瓊園
怎能勾一輪皂盖飛頭上詩吟得神號鬼哭文警的
地老天荒油葫蘆想月滿西樓夜未央蒙君恩宿建
章不比長安三日荔枝香那里翠鬟擁出芙蓉帳湏
不曾醉鞭悮入平康巷笙歌處處聞靜鞭三下響驀
揣的半張鑾駕從天降翠輦中彷彿見君王天下樂
却便是一朵紅雲捧玉皇止不過昭陽飲玉觴那里
取六宫美人恨煞秋夜長下珠簾處處凉撒金蓮步
步香月明中吹簫引鳳凰那吒令我一身紀綱守簞
瓢陋巷顯一生氣象步金門玉堂上一封諫章入天
羅地網錦綉腸江湖量都變做水國魚邦鵲踏枝萬
言策獻君王一騎馬渡衡陽霎離了三島蓬莱直走
遍九曲滄浪學不得李太白逍遥入醉鄉可做了韓
昌黎昔貶潮陽寄生草臣則碩居蠻貊再誰想立廟
堂今日曾參難免機梭誑周公也難免流言講有仲
尼也難免狐裘謗本是轅門獻賦漢相如怎做的東
籬賞菊陶元亮公篇臣折麽流儋耳折麽貶夜郎一
箇因書賈誼長沙放因詩杜甫雲陽葬因文李白江
心喪臣本是屈原千古汨羅江怎生做禹門三汲桃
花浪金盞兒不愿狂不荒唐折末你雲陽梟首在高
竿上煞將碧天風月兩平章拚着夢魂遊故國想像
赴高唐則今日傷心遊海島携手上河梁尾聲罷罷
罷不入犬羊群難躱鯨鯢網直貶過滔滔大江不是
行人不斷腸接天涯烟水迷茫更有那助凄凉衰草
夕陽再休想築起高臺望故鄉這里有當途虎狼他
那里潑天風浪趁祥烟飛過水雲鄊
點絳唇亞聖樂道
顔子簞瓢季倫家道為官爵富貴奢豪未若貧而樂
混江龍豈不聞聖人憂道貧而無謟富無驕假若是
堆金至北斗少不的身卧荒郊比及看滄海塵飛幾
度絰少不得北印山高塜一週遭觀流水光隂急急
嘆虚名塵世飄飄似輕鷗浮扵水面如曉露綴扵花
稍畫簷間蜘蛛結網銀漢外鳥鵲成橋彼也虚名薄
利任他人禄重官高撚指間朱顔昨日急回頭白髮
明朝被日月暗消年少向循環困殺英豪富貴是惹
灾題目榮華是種禍根苗酒色是斬身之劍財氣是
致命之刀牢鎖住心猿顛耍緊拴住意馬咆哮看野
鹿㗸枝瑞草咲猿猴獻會仙桃我遣興藥爐經卷使
吾心草履麻絛採靈芝蓬萊頂上種胡麻野角山腰
戴簮冠捱會寂寞住茅庵打會勤勞五七畆閑庭小
院兩三間茅舍蕭蕭唱道情逍遥快樂趁農時耕種
鋤鉋我縛定風波口是禍之門我則待隐林泉身退
天之道須不如張良棄職待學那范蠡辭朝油葫蘆
想閬苑神仙麄布袍恁為官實是好誰待要海山中
歸去醉蟠桃我則待是非海内抽身早你待要利名
場上鑚頭閙明說道在醜不爭在上不驕人無百歲
人枉作千年調不如去閑訪漁樵天下樂你看萬里
風頭鶴背高將閑憂愁消散了利名場上再不去染
汚着每日將絰卷習世事曉早一場活計了那吒令
秀才每應舉呵選場中放鵰令史每取状呵司房中
探爪官人每問事呵公&KR0550;上看招縦有官長廉又被
曺吏每拗赤緊的不辨清濁鵲踏枝有學的是小吾
曺無意的逞英豪出来的惡紫奪朱一箇箇折桂攀
高動不動拏人做錯甚的是晏平仲善與人交寄生
草見帶着烏紗帽又想掛紫錦袍紅塵滿面真堪咲
白頭無力應難蹈空學得千卷萬卷聖人書剗地里
七月八月長安道后庭花靠一峯鎖烟霞山勢高住
一間避塵俗茅舍小做一床盖乾坤黃紬被穿一領
傲風霜麄布袍每日價醉醄醄綸巾顛倒看春風桃
李嬌賞羊羔瑞雪飄冬天梅信早幾番兒厮撞着醉
鄕中取快樂青歌兒(呀)我則待酒中酒中得道情碩
髽髻髽髻環絛醉歸来一任傍人咲蓬莱島走一遭
我跨蒼鸞醉赴碧蟠桃
點絳唇子弟收心
花面金剛綺羅形像喬模樣玉體魔王但遇着遭魔
障混江龍想着我數年飄蕩都為那春風一曲杜韋
娘使了些沒疼熱錢鈔棄了些有子粒田桑只落得
象板輕敲籠彩袖銀箏欵撥對紅粧我聽了些滛詞
豔典他喫了些美酒肥羊我廢了些金銀頭面他置
了些羅錦衣裳我典賣了些東西園圃他盖造了些
前後房廊我若不千金買咲他怎肯萬種思量我假
若一時不到他便就去處唱揚我戀他時乖運蹇半
生貧他愛我家肥屋潤十年旺從今後再不去花街
柳陌躱離了月戶雲囱油葫蘆紙樣恩情不久長我
自忖量都是我錢財買轉了得成雙你若是無錢呵
便休想同羅帳他那里不便宜怎肯相親傍他只待
錢親人不親財香人不香我為他把潑天般家當無
歸向恰收心惟有一空嚢天下樂他轉眼看人陌路
傍有甚麽貞良做了些歹勾當他只待接金銀着斗
量我將那箱籠内財都放做烟花帳閃煞我張敞画
眉郎那吒令想那糶風月的女娘似饑狼餓狼覷那
販茶船的巨商似肥羊胖羊便有贍天才智量索投
降納降你便有子建能潘安樣躱不過他舌劍唇鎗
鵲踏枝我細思量細參詳他則待送舊迎新惜玉憐
香管甚麽張郎李郎在茶房酒房若得了幾文錢就
與他成雙寄生草想當初馮員外愛蘇卿沒主張把
三千茶送在平康巷五百塩堆在章臺上十塊鈔卸
在梨園放只落的滿船空載月明歸一帆虚影風飄
蕩么篇王魁是攀蟾客桂英是柳陌娼他未得時權
且相親傍未為官暫且同鴛帳未榮華苟且將香降
一箇在海神廟裡做冤魂一箇在金鑾殿上為卿相
后庭花我雖是乍收心有紀綱我怎比撲燈蛾為色
傷我再不捨命撞迷魂陣怕的是風流劍下亡想着
翠紅鄕女娘每一箇箇雄壮他慣埋伏有智量子弟
每都受降急回頭都中傷腦後砲怎的防青歌兒(呀)
想着那鄭元和在曲江曲江池上見了那李亞仙風
流風流模樣他發賣傾嚢配作雙次後来歸不得家
鄕見不的爹娘典賣了船倉缺少了衣糧只弄的水
盡鵝飛氣不長少不的提瓦罐街頭唱賺煞我跳出
了萬丈穴界破了千尋浪我這里斷送了朝来暮往
則教他勾抺了恩情再休想將他那杏臉桃腮付與何
郎再不心狂畢罷思量戀酒貪花不久長從前事巳
忘管甚麽桃溪桃浪我只怕被繁華誤賺了老劉郎
點絳唇
月戶雲窗翠屏朱幌青樓上楚楚紅粧國色真堪賞
混江龍鳴珂里巷俏名兒占斷錦排場歌傳金縷舞
着霓裳才貌絶勝蘇小小風流不譲吕雙雙聽嬿婉
樽前唱比花觧語如玉生香油葫蘆杏臉桃腮宫樣
粧步凌波羅韈凉真乃是春風一曲杜韋娘覷了這
羞花閉月嬌模樣識不盡撩雲撥雨虚情况安排下
假志誠施逞些巧伎倆包蔵着賺郎君啜子弟瞞天
謊外貌兒甚端詳天下樂兀的不腦亂蘇州刺史腸
司空休泛常若是楚㐮王見了也勞夢想怎禁他動
人情的翠黛長蕩人情的雲髻光那更這透人懷的
脘味長金盞兒靠東墙近西廂佳人才子時相傍芳
心密意怎相忘引惹的崔生頻覓漿逼臨的韓夀偷
香因此上棲遲風月所留戀在雨雲鄕尾聲箇中人
心上想怕不道年少花容正芳只恐人心不久長早
尋取画閤蘭堂尚古自鳳去凰翔怎不斟量回首星
星兩鬢霜少不的月缺也浮雲蔽蔵花謝也狂風飄
蕩那其間蜂蝶誰賞好春光
點絳唇
俊俏無雙滿身波浪風流像穿一套可體衣裳五彩
綉新花樣混江龍恰便相玉天仙謫降擁青螺雲髻
巧梳粧珠搖翠舞寶嵌金粧粉臉輕粘金翡翠綠雲
斜挑玉螳螂他本是描不成天下美人圖塑不&KR0556;海
内觀音樣比花觧語比玉生香油葫蘆好便似咲倚
東風醉海棠不索用脂粉粧一團和氣果非常則被
他偷睛兒的我心搖漾俊龐兒引的我神魂蕩今
日箇正撞見喜神多應是前世里燒些好香今日在
相思路上頭厮撞多情人遇着那有情郎天下樂他
錯把我擎擡在手掌上常將我人面前奬則他這真
情兒貼在俺行怎不教我眠思夢想恨不的將他在
額顱上活供養那吒令他那里輕勻了晚粧燒罷了
夜香他那里在風光画堂他那里開玲瓏鎻囱擺列
着玳瑁筵歡飲着葡萄釀抵千金一刻風光鵲踏枝
一陣陣晚風凉一簇簇芰荷香酒豔花濃漏永更長
霎時間畢罷了宴賞引歸入洞房小壷天别是箇春
光寄生草綉衾枕紅羅帳錦屏幃白象床銀臺燭影
微微晃金爐香靄輕輕蕩紗囱月色朣朣上美人稱
了少年心書生遂了平生望六么序(哎呀)墨錠似烏
雲軃粉團般玉體香分明在枕上端詳再何湏覓句
東墙待月西廂將閑花野草思量俺在那綉房中每
日學張敞画蛾眉拂拭梳粧誰敢道五陵豪氣三千
丈他也曾捧金蓮進履拂綉榻鋪床么篇我為他呵
將十載燈囱學業抛荒情惹肝腸染病膏肓我則待
成就鸞凰匹配鴛鴦清减得渾如瘦沈郎把一箇俏
人兒不比尋常他也只是人心安在人心上有許多
般難捨難忘他將那兩椿兒表記在咱這身邊放烏
金戒指紫錦香嚢
點絳唇
書劍生涯數年窗下學班馬吾豈匏瓜待一舉登科
甲混江龍博得箇名揚天下宴瓊林斟御酒插宫花
珷玞石待價斗筲器矜誇如今洞庭湖撑翻了范蠡
船東陵門鋤荒了邵平瓜屈原假惺惺醉倒在步兵
厨謝安黑嘍嘍盹睡在葫蘆架没福消軒車駟馬大
纛高衙油葫蘆綠擁紅遮離御榻六官人忙併煞誰
不知開元天子好奢華眼見的翠盤香冷霓裳罷恁
時節紅牙聲歇梧桐下投至得華清池初出湯花萼
樓扶上馬則俺那殢風流天寶君王駕咲擁着嬌滴
滴海棠花天下樂不付能鳳舞鸞飛出翠華喧嘩景
物佳端的靄香風禁城百萬家望神仙離碧霄聽笙
簧隔彩霞人都道蓬莱宫都是假那吒令香車載楚
娃乞刺刺雕輪碾落花王孫乘駿馬疎刺刺金鞭拂
落花遊人指酒家兀那青旗插杏花寬綽綽翠亭邊
蹴踘場咲呷呷粉墙外鞦韆架香馥馥麝蘭薰羅綺
交加鵲踏枝閙炒炒嫩綠草吠鳴蛙輕絲絲淡黃柳
帶棲鴉碧茸茸芳草亭臺煖溶溶流水人家杜鵑聲
好教人恨他待送春歸一樹鉛華寄生草聳樓閣鴛
鴦瓦暎軒囱翡翠紗捧宸遊百官仙仗從天下簇神
仙六宫人物随鑾駕擁旌旗九龍池舘爭標罷春富
貴飲長安市上酒如川玉娉婷看廣寒宫裏人如画
么篇他是一塊生香玉他是一朵解語花他則待整
雲鬟掩暎在荼䕷架蕩湘裙微顯出凌波襪露春纖
咲撚着鮫綃帕你道是龐兒俊俏可人憎我道是眉
兒淡了教誰画金盞兒這嬌娃是誰家尋破綻覓褒
弹無纖搯似一軸美人圖画画出来的不如他似水
仙離洛浦湘女下巫峽雖不曾朝雲和暮雨也強如
流水泛桃花后庭花則見那指纖長冰玉甲你看他
髻嵯峨青紺髮恰便似午困三眠柳春香恰破瓜看
時節蹙雙鴉我將眼稍兒斜抹喜孜孜可喜煞醉中
天兀的不粧點殺綉幕香風榻風流殺花月小囱紗
且休說共枕同衾覷當咱若得来說幾句兒多情話
則恁那嬌臉兒咱根前一時一霎小生便死後甘心
罷金盞兒紫燕兒画簷外慢嘈雜黃鶯兒花枝上自
嘔啞一箇蜜蜂兒你不閑暇你箇蝴蝶兒休怪小生
敢厮央咱鶯兒呵怕你尋友處差了伴侣燕兒呵怕
你&KR0742;泥處老了生涯蝴蝶兒怕悞了怯春寒花内宿
蜜蜂兒怕遲了你報日暮柳邊衙醉扶歸送春情倦
把金釵插傳芳信懶把翠梯踏子這里但隔着巫山
天涯我子見猛颺下車兒下怕人瞧見他風流話靶
推拾手帕這的是不比尋常百姓家尾聲這信物斷
送的客愁多𣣔買春無價又不必罷帕藤箱玉捺這
一場沒誠實的姻緣天注下坐車兒傍掛着誓劍銅
䥷怕的是抹殘霞淡烟籠鸂&KR2409;晴沙和日暮平林噪
晚鴉折末是王矦世家直趕到正宫闕下我待要倩
宮鶯&KR0742;出上陽花
點絳唇志士未遇
琴操容端劍揮虹貫無縈絆十載儒冠共黃卷青燈
伴混江龍將九經剖判前賢亞聖樂貧歡傳大學中
庸語孟總包羅地闊天寬大學教治國齊家終始意
中庸述明心正理本源端論語篇講大道善言儒士
春秋絰正人倫褒貶豪官毛詩内歌禮義國風雅頌
周易中變隂陽俯察瞻觀尚書意傳王道三墳五典
孟子機搜才智萬類千般周禮明辯三綱五常規矩
禮記分四維六藝全完窮通章句衆賢才精微文選
諸家斷若天不生大哉孔聖萬古如長夜漫漫油葫
蘆篤志潜心將文義觀五車書海樣寬磨穿鐡硯費
毫端讀了些九流三教經綸纂看了些六朝三史書
籍叚效孫康將雪几積似匡衡將隣壁剜䄂蔵着萬
金巨闕無雷煥赤緊的俗子咲吾酸天下樂上古自
毛錐紙上鑚待要趁鵬搏雲路漫命薄可一時不放
寬傲登臨王燦樓謾空弹貢禹冠枉沉埋誰顧管那
吒令居蝸舍受窘呵存一心四端守鷄囱集策呵用
千尋萬欵跳龍門應舉呵圖半職一官嫌鬢邊白髮
新怕鏡裡朱顔換休做了病沈愁潘鵲踏枝運不通
兩眉攅事無成一心酸本待學折檻朱雲却做了弹
鋏馮驩遣興的鸞箋象管那里取搜枯腸鳳髄龍團
寄生草空有那韓退之文章盛柳宗元才氣寬司馬
光鑑將前朝判杜工部詩勝中原滿李翰林書定南
蠻亂攻了些囱前經史二十年纔學的胸中錦綉三
千叚后庭花冰霜心豈自瞞棟梁材非力短調鼎鼐
三公位拌塩梅五味酸萬事且從寬非是那賢門截
斷皆因我八字遲天數纂五行差事不完柰人生有
異端咲人情看冷煖青歌兒那里取厨中厨中烟㸑
眼前眼前家玩甚的是酒滿金樽肉滿盤受用這竹
几蒲團飯淡虀酸餓肚才寬體瘦形屈沉煞文質
彬彬一儒冠在板築巖墙畔尾聲有一日喫堂食穿
金叚一舉成名遍滿方信道文章可立身
聖明朝納士恩寬緃誇觀飛一輪皂盖雲端拂兩䄂春
風馬上歡動一派鸞笙鳳管列兩廂銀盆水罐那其
間脱白衣披紫綬拜
金鑾
點絳唇
歲稔時豐萬邦賓貢
皇恩重錦綉江東十座名樓聳混江龍雕闌画棟翠圍
珠遶日融融名揚海外富占寰中十里喧嘩歌舞地
一竿搖拽酒旗風輕烟淡粉樂民集賢謳歌鼓腹翠
柳梅妍醉仙樓聽鶴鳴一派簫韶洞賓朋滿座談咲
無窮油葫蘆糓雨先春味正濃茶肆中索強如竹爐
湯沸火初紅金芽摘得仙家種瓊甌滿泛香雲擁偏
宜清睡人應堪醒醉翁岳陽樓曾遇神仙衆怎不教
七碗羡盧仝天下樂占斷人間造化功金也波鍾琥
珀濃玳筵前咲看紅袖捧助詩人膽氣雄暈遊人顔
色紅破離人愁萬種那吒令梨園曲唱未終麝蘭飄
晚風楚臺人玉容似嫦娥離月宫酒漸濃情偏重喜
咲從容鵲踏枝翠溟濛玉玲瓏似這般品竹調絲嚼
徵含宮千金咲風流萬種四時歡羅綺生風寄生草
醉楊柳樓心月歌桃花扇底風喜的是舞腰纖細纏
頭重愛的是歌喉宛轉梁塵動怕的是一杯未盡笙
歌送琵琶絃滑語流鶯玉簫聲細来丹鳳后庭花莎
茵點嫩紅落日愁晚風展豪氣三千丈傍闌干十二
重望江東把珠簾高控醉仙樓多醉翁鶴鳴樓高接
空梅妍樓花氣烘翠柳樓烟靄中謳歌歡咲同鼓腹
樓羅綺擁集賢樓民樂同青歌兒抵多少烹龍炮鳳
這莫不是陽臺仙夢人在瑶臺第幾重簾散香風玉
隐芙蓉舞態嬌金鳳釵横環珮玎&KR2889;翠鎻眉峯莫不
是玉天仙離蕊珠宮来陪奉尾聲閬苑小瀛洲幻人
世桃源洞一派笙歌未終簷影扶疎落日紅撒紅牙
輕按黃鍾醉眼朦朧咲指吳姬雲鬢鬆重趁晚風滿
懷春興高燒銀燭絳紗籠
點絳唇退休
寧可身臥糟坵索強如命懸君手尋幾箇知心友樂
以忘憂碩作林泉叟混江龍布袍寬袖樂然何處謁
王矦但樽中有酒身外無憂數着殘棋江月曉一聲
長嘯海門秋山間深處林下幽居清泉濯足強如閑
事縈心淡生涯一味都參透草衣木食勝強如肥馬
輕裘油葫蘆雖住在洗耳溪邊不飲牛貧自守樂閑
身翻做抱關囚布袍寬褪拏雲手玉簫占斷談天口
吹簫的倣伍員棄瓢的學許由野雲不斷深山岫誰
肯向官路里半途休天下樂明放着扶侍君王不到
頭休休難措手遊魚兒見食不見鈎都只為半紙功
名一筆勾急回頭兩鬢秋那吒令誰待似落花般鶯
朋燕友誰待似轉燈般龍爭虎閗你看迅指間烏飛
兔走假若名利成至如俺田園就都是些去馬来牛
鵲踏枝臣則待醉江樓臥山丘一任教談咲虚名拜
相封矦臣向那仕路上為官捲手枉沉埋錦帶吳鈎
寄生草但碩得黃鷄嫩白酒熟一任教疎籬墙缺茅
庵漏則要囱明炕煖蒲團厚問甚麽身寒腹煖麻衣
舊飲仙家水酒兩三甌強如翰林風月三千首
點絳唇搊梅香
書喪秦嬴道絶孔孟坑灰冷漢代儒生撥煨燼尋蹤
影混江龍孔安國學闡中庸語孟馬融註春秋咸祖
左丘明傳周易關西夫子治尚書魯國伏生校禮記
舛訛楊子雲作毛詩箋註鄭康成聖道與隂陽消長
大成燦日月光明立萬代
帝王規矩為億兆士庶權衡中庸行大道發揚中正論
語紀善言應荅分明孟子揆萬類包羅天地春秋貫
一理褒貶公卿周易講繫辭天心昭見尚書訓典謨
王道興行禮記明人倫高低貴賤毛詩頌國風比興
歌聲咱祖父乃文林華胄况外戚是儒業簮纓哀先
相國幾乎絶嗣使小姐振乎家聲又何湏懸頭刺
股積雪嚢螢又不要齊家治國立身揚名但只要理
窮物格意正心誠動天機逹天理識天時順天道盡
天心知天命寸隂是競萬理咸明油葫蘆小姐你罷女
工留心在九大經吾日三省匆匆節序又清明這其間風
光老盡芳菲景今夜箇月明閑煞鞦韆影聽波杜鵑
聲到耳清聞波梨花香拂鼻馨小姐你把看書心權
作遊春興暫離了三尺短檠燈天下樂這其間燕寝
夫人夢未醒樊素到天明親負荆你待終南山割席
學管寧不是我主意兒别迤逗早晚行忍辜負鶯花
三月景那吒令搖打&KR2889;玉聲蹴金蓮步輕踏蒼苔月
明浸凌波襪冷九十日春意濃千金價春宵永樂事
難併鵲踏枝花共柳咲相迎風與月更多情醖釀出
嫩綠嬌紅更和他那淡白深青對如此良辰美景動
詩人風調才情寄生草此景翰林才吟難盡丹青筆
畫不成海棠風錦機搖動鮫綃冷芳草烟翠紗籠定
玻璃靜垂楊露綠絲穿透珍珠迸池中星有如那玉
盤亂撒水晶丸松稍月恰便似蒼龍捧出軒轅鏡么
你聽曲未盡腸先斷他耳纔聞愁越增一程程捱入
相思境一聲聲總是相思令一星星盡訴相思病不
争向琴操中单訴着你飄零可不道窗兒外更有箇
人孤另六么序則管里泣孤鳳琴中語怨離凰指下
生這公他也不是箇老實先生疎刺刺竹弄寒声撲
蔌簌花墜殘英忒楞楞宿鳥飛騰端詳了半晌空傒
倖靜無人悄悄冥冥不是我心憍怯非是我疎狂性
咤嗤的失笑喑地吞声聽呀的門扄静厮擦的人行
驀的聞声越地潜行猛的凝睛厭的氲氤煞的風清
却元来群花弄影將我来諕一驚小姐分明樊素實
曾搬調的後園中夤夜閑行只恐怕夫人知道無乾
净别引逗出半點兒風声夫人治家嚴肅哏情性至
少呵三十拄杖我其實怕你那七代先靈
八聲甘州
花遮翠擁香靄飄霞燭影搖紅月梁雲棟上金鈎十
二簾櫳金屋屏開玳瑁筵綠蟻光浮白玉鍾爽氣透
襟懷滿面東風寄生草圍珠翠冰綃内勝蓬莱閬苑
中淡朦朦半囱明月梨花動漫匆匆滿溪流水天台
梦看溶溶一襟清露遊仙夢昨宵箇夜沉沉醉臥蕊
珠宫今日煖融融誤入桃源洞村里迓古擺窈窕翠
娥紅䄂出葡萄紫駝銀甕聽嘹喨笙簧聒耳聞一派
仙音齊動你看那梅香小玉&KR2169;鬟使數相随相從鸞
簫吹象板敲皓齒歌纖腰舞琉璃鍾琥珀濃(呀)簇捧
定箇可喜娘風流萬種元和令雲幕帳翠靄朦錦堂
晃曉霞重那小姐纖纖十指露春葱寶釵横螺髻聳
你看他腮桃眉柳額芙蓉點星眸秋水同上馬嬌日
高時花影重風香時酒力擁雲毋裊博山銅你看他
羅裙輕拂湘紋動半折鳳頭弓同仙子共相從遊四
門如彩雲飛下碧虚空嫦娥離素華宫一杯未盡笙
歌送香透翠簾櫳曲未終琵琶謾輕籠勝葫蘆這的
是歌盡桃花扇底風鶯聲歷歷画樓東人比花枝嬌
又紅釧鳴冰腕衣飄金縷褥隠綉芙蓉后庭花墜天
花滿太空飄瓊香散九重隠隐金霞殿巍巍碧樂宫
上天宫乘鸞&KR1587;鳳俯三茅太華峯伴千年長夀松随
鍾離跟吕翁陪韓湘學葛洪脱塵寰凡世冗赴瑶池
仙界中池仙界中青歌兒(呀)爭如俺花濃花濃柳重
更和這兩魂雨魂雲夢月戶雲囱錦綉擁你戀着香
温玉軟叢叢珠圍翠遶重重鼉皮鼓兒鼕鼕刺古笛
兒喁喁行杯走斝飛觥歌音換羽移宫玉肩雙並携
手相行美姿姿嬌滴滴軟兀刺的咲相從這的強如
您白雲洞尾声枉了你費精神休只管里相搬弄怎
撇下玉天仙風流愛寵情厮着的夫妻兩意逢少年
心更意偏同綉房中淡蕩香風麝煤燃輕薰翠䄂中
玉繩拽遥天半空更漏静梅花三弄只吃的斗杓回
月影轉梧桐
節節高
正遇着太平時序
慶賞翫元宵景致建千丈鰲山高聳民同樂笙歌聲沸
玉漏停銅壷止
金吾不避百姓歡千官擁
萬乘喜宴瓊島春隂晝裡元和令月光懸
寶殿輝燈花暎曉山翠燈光明月兩相宜步天街人輳
集則見這
錦城車馬緊相随翫花燈遶
鳳池上馬嬌聽一派絃管齊歌舞宜齊整整列在
丹墀有烹龍炮鳳珍饈僃果瓜竒光㶑灔高捧紫金杯
遊四門則聽的鳳笙象管間龍笛動仙音嘹喨遶
彤墀玉爐中香靄天風細社火競高低有幾回端的是
罕見少人知勝葫蘆更有那妙舞清歌錦隊裡碧澄
澄燈月正交輝則聽的黎庶臣僚呼
萬歲金杯酒泛鈞天樂奏齊祝讃
聖夀與天齊后庭花我則見翠叢叢羅綺圍花攅攅錦
綉堆光皎皎珠簾晃碧澄澄銀漢低水瓶中錦花飛
撲鼕鼕喧天鼓吹設華筵列整齊綵山前明月底綵
山前明月底柳葉鬼(呀)喜遇着昇平
盛世重譯
朝四海無敵托頼着
聖仁至德當今帝承
天位若磐石見如
今錦乾坤一統華夷
村里迓古九里山十面埋伏
都只為始皇無道
上蒼發怒因此上天差下項羽占世界龍蟠虎踞一壁
廂傳着號令排着戈甲篩羅擂鼓更有那八千子弟
三傑人物争天下競
帝都先立起英雄覇主元和令漢
高皇有分福韓元帥厮扶助九里山施展六韜書大會垓
親擺布這的是聖明天子百靈扶子房公高阜處悲
歌聲能散楚上馬嬌盡都是扛鐡夫百萬餘一箇箇
流淚濕征服楚歌聲罷軍營裡覷一箇也無不覺的
散了衆軍卒遊四門我則見中軍帳裡夢回初項羽
𣣔登途見虞姬親把離情訴腰下借錕鋙(呀)血濺了
美人圖賞花時雄紏紏將軍催着戰駒昏慘慘愁雲
遮了太虚山頂上鳴鑼擊鼓漢高皇共宰輔手指定
厲高呼么篇罵你箇豐沛劉三胯下夫縱馬横鎗親
去取若不是蕭丞相有權術遄遄的開弓蹬弩撞撞
的雨點也似發金鏃勝葫蘆我則見古刺刺的征旗
半空舞盡都是那韓元帥定機謀正東上高起王陵
排隊伍東南上灌嬰盧綰正南上申陽陸賈西南上
張耳共陳餘么篇正西上周勃周昌周亞夫西北上
彭越鎮邊隅正北上有三齊王元帥府東北上吕馬
通緊相逐將一箇楚重瞳當攔住便是那鐡石人也
長吁后庭花休休休休強取天天天天喪了楚被這
夥出水金精獸困着一箇爬山白額虎那漢更不服
輸逞他拏雲握霧隔斜里猛撞出急急似漏網魚困
騰騰無是處喑嗚聲口嘆吁拔山手怎展舒見旗開
兩下處有一人高呌呼古魯魯睜怪目支楞楞乍開
虎鬚惡恨恨執着臣斧猛擡頭覷了面目不由人不
怕懼青歌兒想這厮情理情理可怒不由我感嘆感
嘆長吁罵你箇偷瓜盗粟真匹夫使這般絶後機謀
殺的軍馬無數難見東吳本待去江東國借軍卒他
擋住咽喉路柳葉兒正撞見九江王英布難迯這十
面埋伏烏江不是無船渡錯走了隂陵路恥向東吳
這的是覇主休處尾聲起悲風生惡霧箭星攅紛紛
似雨吕馬通一軍襲着覇主喑嗚聲都做了長吁那
漢更不服輸把舉鼎力剛舒自拔着龍泉把太阿舉
削的他身歸地府那的是痛傷情處則見血糢糊了
錦征服
村里迓古
則為
聖皇眉夀今日箇百司同會擺列着金枝玉葉朝鳳闕
齊臨丹陛你看這鸞車鳳輦錦衣花帽有他這豪貴
更那堪九卿排三司列六宰齊是看這列虎賁簮纓
大職元和令賀長生延夀杯蟠桃結九千歲則碩的
吾
皇聖夀與天齊萬邦来皆進禮則聽的山呼萬歲列丹
墀祝南山無盡期上馬嬌我則見鑾駕舉劍珮執更
和這鳳闕燦光輝投至的五更鷄唱扶桑麗鐘鼓又
催排虎士列旌旗遊四門我則見和氣欣聲滿鳳池
有他這香裊爇金猊眼望着玉殿金門瑞靄飛他每
都稱觴祝夀龍樓鳳閣慶會宴瑶池勝葫蘆遥望紫
霧烟籠上翠微更和這雕斗錦雲堆看這麗日融融
彩鳳飛則聽的簫韶九奏五音六律一派揭天齊
村里迓古
臣離了九重宫闕来到八方宇宙尋幾箇詩朋酒友
向塵外消磨白晝臣則待要引着紫猿携着白鹿跨
着蒼虬觀着山色聽着水聲飲着巨甌到大来省氣
力如誠惶頓首元和令向山林得自由比市朝中不
生受玉堂金馬間瓊樓掛珠簾十二鈎臣向草菴門
外見瀛洲看白雲天際頭上馬嬌但得箇月滿舟酒
滿甌雄飲醉方休紫簫吹轍三更後暢好是休孤鶴
唳一聲秋遊四門世間閑事惱心頭惟酒可忘憂非
是微臣常戀酒嘆古今榮辱興亡成敗臣則待一醉
觧千愁后庭花㨂溪山好處遊飲仙家酒旋篘會三
島十洲客強如你宴公臣萬戶矦不索你問緣由把
機關泄漏這簫聲世間無天上有非微臣強口酒葫
蘆掛樹頭打魚船䌫渡口柳葉兒則待要看山明山
明水秀不戀你市㕓中物攘物攘人稠想高官重職
難消受學耕耨種田疇到大来無慮無憂尾聲既把
世情疎感謝君王厚臣怕飲的是黃封御酒竹杖芒
鞋任意留㨂溪山好處追遊趁着這晚霞收冷落了
深秋飲遍金山月滿舟那其間潮来得正悠船閑在
當流臥吹簫管到揚州
村里迓古
時遇着萬年歡宴則在這九重天上正遇着長春至
節千官賀擺列着鑾輿儀仗你看這中官内職九卿
四相文官武將齊賀着
聖主寬如堯舜過禹湯(呀)你看這三舞蹈百司讃揚元
和令碩壷中日月長稱夀酒注新釀遥望着金闕賀
吾
皇似天仙降下方我則見金爐香靄透空蒼碩
當今聖夀昌上馬嬌你見這玉殿香端的是錦綉粧比
着那閬苑勝仙鄉正值着風雲慶會千年旺萬國又
降排玉笋盡稱觴遊四門恰便似一朵紅雲捧
玉皇齊賀着萬歲夀延長你看這滿殿香風景物爽更
和這香風馥郁氤氲霞霧和氣散祥光勝葫蘆你看
這華祝嵩呼萬歲王有他這臣宰盡賢良錦綉中官
列兩行比着那瑶光貫月長春佳節則願的
萬歲永安康
村里迓古
想着俺百年歡樂則為那可人容貌看了他娉婷媚
色我和他心厮愛端的是追歡取咲他生的風流俊
美嬝娜身分真箇是人材竒妙則為他閉月容羞花
貌百媚嬌(呀)似這般逗引的魂飛去了元和令綠雲
堆金鳳翹心腸兒&KR1135;聰俏則為那嬌容膩色似堪描
小心兒定是好恰便似天仙謫降下青霄步金蓮蹴
絳綃上馬嬌則為他容貌嬌性格兒高他端的丰韻
有誰學則他那金蓮欵步蒼苔道真乃是嬌休猜做
花月女中妖遊四門我和他匹配成婚鸞鳳交有如
那花底燕鶯巢俺在那錦帳鴛幃宿幾宵我則待要
摶香弄玉輕憐痛惜端的是情意不相饒勝葫蘆直
等的報曉鷄鳴猶未了則他那汗滴濕鮫綃則俺那
倒鳳顛鸞兩意交一任教歪斜珊枕鴛鴦被冷更那
堪爐内篆香消
村里迓古
則俺這一生歡愛端的是百年相聚不由我情沾可
也肺腑心厮愛猛然間今朝相遇自從俺花隂間側
偶然結會不承望歡聲相助成就了鸞鳳交喜遇着
鶯燕友配合了比目魚受用些錦帳寬蘭堂画屋元
和令則為他俏風流意不俗俊龐兒美人物則他那
摶香弄玉善通䟽殢人嬌能對付恰便似㐮王雲雨
會嬌姝似桃源相會初上馬嬌俺是那鸞鳳雏將翡
翠鋪趁着這珊枕共紗㡡喒雖是瑶池仙種將春心
露意不疎同諧老共歡娱遊四門我將這十指春纖
柳色扶則俺這豔色果無虚更那堪嫩蘃嬌花心未
足更和這情郎歡愛貪香戀蕊同樂飲芳醑勝葫蘆
趁着這今夜良宵不斷續成就了鳳隻配鸞孤則為
我嬝娜娉婷豔色如一任教金鷄齊唱五更報曉直
睡到紅日照青虚
村里迓古
則爲那可人心意我和他四眸相望因此上情牽可
便恨惹則爲這嬌膩色引開我風流情况恨不的結
成配偶兩情相愛同心歡暢誰待教魚鴈傳枉閗的
蜂蝶戲又怕這燕鶯忙空教我曉夜眠思夢想元和
令我愛他襯芙蓉雲鬢光他愛我青春貌美儀相俺
雖是五百年冤業恰成雙似天仙離上方今日相逢
歡娱不尋常似桃源配玉粧上馬嬌我和他入洞房
猛聞的蘭麝香呀鋪開這雲錦象牙床展放這鮫綃
被暖同鴛帳俺若是雙諧老效鸞凰遊四門恰便似
戲水鴛鴦上下狂喜的是春色動情腸你看這露滴
花心逞豔陽更和這夭桃嬌媚柳柔嫩折花柳正芬
芳勝葫蘆恰便似嬝娜天仙遇阮郎成就了雲英女
俊裵航一叚烟緣恰配上金鈎懸掛珠簾低蔌結束
了雲窟配嬌娘
村里迓古
想着俺數年歡愛端的是兩情相順我愛他風流可
也俊美多齊整更那堪聰明才俊則他那尤雲殢雨
憐香惜玉他重我千般丰韻我和他情分交心相敬
兩意真則俺那美愛處情寬意允元和令則為我襯
金蓮蹴絳裙鳳頭插綠雲鬢那堪娉婷嬝娜俏精神
綉幃中兩意存我和他相偎相抱兩情真鴛鴦被蘭
麝薰上馬嬌顯豁些眉黛春臉翠顰端的是宜喜又
宜嗔則他千般百樣施逞盡則為我恩端的是恩愛
共相親遊四門俺在這帳底施呈雲雨新休負了美
景共良辰我和他共賞春幃和氣新喒湏要口兒中
相温手兒中怕惜懷抱兒意温存勝葫蘆則我這嫩
柳纖腰粉黛勻今日箇花燭洞房春你看這綉幕香
毬孔雀屏則管里相偎相就又親又愛我將這檀口
麝香馨
村里迓古
正值着麗人天氣却正是賞花時候你看那花紅柳綠
遶着這舍南舍北庄前庄後我則見這柳飛綿花似
錦江山清秀他每都携着美醖穿着紅杏搖着翠柳
(呀)只喫的咲吟吟醺醺帶酒元和令錦糢糊江景幽
翠崚嶒遠山秀正值着稲分畦蚕棄簇麥初熟太平
人閑袖手趁着這古堤沙岸綠隂稠䌫船兒抛着釣
鈎上馬嬌我將這錦鯉来兜網索收村務酒初熟歸
来醉也黃昏後暮雨收牧童歸去倒騎牛遊四門却
又早楓林梧葉報新秋呀呀的寒鴈過南樓正遇着
鷄肥蟹壮秋收後霜降水痕收朋友每留乘興飲了
兩三甌勝葫蘆我則見那淺碧𥻘𥻘露遠洲賞紅葉
一枝秋我則見三徑黃花景物幽正遇着豐年稔歲
太平簫鼓酒醒時節再扶頭后庭花我這裡尋梅花
訪故友踏凍雪沽釅酒寶鼎内焚香串濁醪飲臣甌
直喫的醉時休酒杯中不勾村務内將琴劍留倉庫
中將米麥收渾醱醅瓮底篘旋邀住林下叟柳葉兒
我只喫到二更時候正喧嘩交錯觥籌直喫的月移
梅影横囱瘦心相愛意相投醉時節納被蒙頭
村里迓古
他生的可人模樣更那堪百般丰韻則他那眉彎翠
蹙新月偃真箇是傾城的清俊我愛他妖嬈豔美嬝
娜嬌態娉婷身分則那楊柳腰芙蓉臉旖旎人恰似
再出世的重生太真元和令俊龐兒淺淡勻玉纖手
笋條嫩則他那調風弄雨善精神似天仙出世塵我
和他一對兒俏緣姻偏宜這懷抱兒親上馬嬌則俺
這画閣親蘭麝薰更和這鴛枕綠堆雲你看這金蓮
半折湘裙襯端的是親同歡美共相親遊四門則俺
這可喜嬌容粉臉春今日箇相守洞房新我和他摟
抱相偎欵動身我將殘花撇漾似這芳姿嫩色端的
是今古世絶倫勝葫蘆放下這錦帳鮫綃羅列整你
看這錦褥綉重䄄恰便似齊下蓬莱帶曉雲端的是
連環美玉鴛鴦配偶共宿臥莎茵
村里迓古
半生修道只落的一聲長嘯想高官重職居禄位非
為至樂我在山野間林泉下從吾所好帶一頂束髮
冠拄一條過頭杖穿一領麄布袍我呵咲傲會天荒
地老元和令千家飯化半瓢百衲衣穿一套麄衣淡
飯且淹消貧不憂富不驕翫溪山到處任逍遥臥東
窗日影高上馬嬌你道是妻子嬌家業縳幾般兒勝
似斬人刀我這里微微觀罷呷呷咲暢好是喬空着
人波波碌碌枉徒勞遊四門日夜思量計萬條不想
&KR0852;根苗買賣歸来汗未消有一日無常来到眼光落
地待躱怎生迯勝葫蘆一任教天宫饒不饒懶去束
帶立扵朝我只待明月清風為故交烏飛兔走水流
花落嘆塵世不堅牢
村里迓古
玉鈎高掛綉簾低放銀臺畫燭開玳筵仙音嘹喨靠
着翡翠屏芙蓉幔綉幃錦帳我則見花似錦人如玉
酒滿觴(呀)别是箇風流画堂元和令雕盤中靄篆香
金盞内泛瓊漿這的是主人情重出紅粧列金釵十
二行一箇箇藕絲新嫩織仙裳玉圓搓粉頸香上馬
嬌他每都宫樣粧列在兩廂那知是公主共梅香他
將那陽春白雪齊歌唱夜正凉只喫的明月轉廽廊
遊四門一聲餘韻尚悠揚則被這狂客惱人腸報道
是金釵斜墜烏雲上舉手慢張狂慌將羅帕緊遮蔵
勝葫蘆早露出十指纖纖玉笋長他生的容貌果非
常恰便似困倚東風睡海棠司空見慣全勝宋玉想
像賦高唐后庭花他生的臉勻鋪膩粉粧口微噴蘭
麝香雲鬢堆鴉翅金釵插鳳凰細端詳他生的嬌容
模樣料人間何處長想蓬莱是故鄉宴蟠桃惹下&KR0852;
殃因思凢降下方因思凢降下方柳葉兒(呀)他生在
九重天上駕雲遨誤落昭陽他生的千嬌百媚人中
樣比花花觧語比玉玉生香堪住在蘭舍椒房尾聲
只喫的玉山頽展放江湖量拚了箇前合後仰終夜
勞神將足下央酒席間言語疎狂出雕墙月下西廂
拂面東風醉魂爽絳紗籠近掌我將這紫絲韁欵放
趁天風扶下五雲鄉
村里迓古仕女圓社氣毬雙關
包蔵着一團兒和氣踼弄出百般可妙共子弟每輕
膁痛膝海將来懷兒中搂抱你看那裏勾外膁虚挑
實躡亞股剪刀他来的你論道兒真尋的你查頭兒
是安排的科範兒牢子弟它知他踼疼了你多多少
少元和令露金蓮些娘大小掉膁強搶砲軃雲肩輕
擺動小蠻腰海棠花風外裊那蹤換步做弄出殢人
嬌巧丹青難画描上馬嬌身叚兒直掖樣兒嬌挺拖
更妖嬈你看他拐兒搧尖兒挑舌兒哨子弟敲騰的
將範兒挑油葫蘆却便似孤鳳求凰下九霄膁兒靠
手兒拓撇演的箇龐兒慌張了他剗地穿膁抹膝摩
肩擦背偷入步暗勾挑么篇抵多少對舞霓裳按六
么慣摇擺會軀勞支打猜拏直恁般巧你看他行鍼
走線拈花摘葉即世里帶着虚囂后庭花你看他打
搊拾雲外飄蹬圓光當面繞玉女雙飛鬢仙人大過
橋那羊標勤將水哨把閑家扎墊的飽六老兒睃趁
的早脚步兒赶趁的巧只休教細褪了永圑圓直到
老靑歌兒(呀)六踼兒收拾收拾的穏到科範兒掣盪
掣盪的堅牢步步相随節節高場戶兒寬綽步驟兒
虚囂聲譽兒蓬勃解數兒﨑嶢一會家脚&KR1868;鯨鰲背
掣猿猱亂下風雹浪滚波濤直踼的腮兒紅臉兒熱
眼兒涎腰兒軟那里管汗濕酥胸香消粉臉塵拂蛾
眉由古自抖搜着精神倒拖鞭三跳澗滴溜溜瑶臺
上鶯落架燕歸巢他剷地加觔節乘歡咲寄生草廽
避着鴛鴦拐隄防着左右抄蹻跟兒掩暎着真圈套
裡勾兒蔵掖着深窟竅過肩兒撒放下虚籠罩挑尖
兒快似點鋼鎗鑿膝兒緊似連珠砲么篇本是座風
流社翻做了鶯燕巢扳摟兒摟定肩兒靠鎻腰兒鎻
住膝兒掉折跛兒跛住膁兒蹻俊龐兒壓盡滿園春
刀麻兒踼倒寰中俏尾聲解卸了一團兒嬌稍徧起
渾身兒俏似這般女校尉從来較少随圓社常將蹴
踘抱抛占場兒陪伴了些英豪那丰標體態妖嬈錯
認範的郎君他根前入一脚點着範輕輕的過了打
重他微微含咲那姐姐見毬来忙把脚兒蹻
河西后庭花
走將来涎涎瞪瞪冷眼兒杓杓荅荅熱句兒浸捨
不得纏頭錦疼不過買咲金要恁消任鴛幃珊枕鳳
凰杯翡翠衾低低唱淺淺斟休逞波李翰林青哥兒
支楞絃斷了綠綺琴&KR1436;玎掂折了碧玉簮堕落了題
橋志闌珊了解珮心咲吟吟粧&KR4696;粧㖔硬厮掙軟厮
禁泥中刺綿裏針黑頭蟲黃口&KR4602;鳳鸞吟自古到今
恩多時湏怨深說来的牙疼誓不害磣有飯時嗿有
酒時飲你在我跟前委實待圖甚小的每聲價些心
腸兒恪請先生别覓箇知音柳葉兒你休要也斜頭
撒沁不熨帖性兒胡臨你則待軟處偎硬處&KR3576;甜處
忝休忒恁莫沉吟休辜負了柳影花隂
河西后庭花
翠娉婷真不俗則這美婵娟嬌豔質似對月嫦娥現
如臨溪仙洛浦他咲呵似秋蓮恰半吐他悲呵似梨
花春帶雨他行呵似那對新燕雲邊落說話呵恰便
似雏鶯在枝上語他醉呵晚風前春柳翠扶疎出浴
似海棠般經露立呵訕丹青仕女圖坐呵觀世音自
在居睡呵羊脂般臥美玉吹呵韻清音射太虚弹呵
拂冰絃斷復續歌呵吐珠璣氣有餘舞呵彩雲旋掌
上珠掌上珠則他那團衫纓絡墜珍珠翠氍毺鸂&KR2409;
袱翠袖鸞挑粧束玉搔頭掩鬢梳喜相逢婵對舞
后庭花
俺看你訪蓬萊入洞天俺看你赴瑶池遊䦘苑看的
是朱頂鶴金精獸伴着的㗸花鹿獻果猿翫四季景
幽然端的是堪任堪羡到春来碧桃花嬌景閑到夏
来荷蓮放景色鮮到秋来菊花黃三徑邊到冬来臘
梅綻風雪天(呀)堪寫入丹青丹青手卷不枉了隐跡
隐跡林泉閑来時朗誦黃庭十數遍每日家瓦爐栢
子香燃石鼎内茶煎靜撫瑶琴冰絃渴飲澗下清泉
你若聽我良言養性修堅口授心傳百衲衣穿志心
修煉都只要倚着山靠着水穿着花度着柳家住茅
屋兩三間穩騎鶴背翩翩閑聽着仙樂喧喧俺出家
兒超的凢出的世離的塵閑遥遥做一箇無是無非
大羅仙陳半街我和你同赴蟠桃宴
南北調
賞花時
休說功名皆是浪語得失榮枯總是虚便做道二公
位待何如赤緊的如今這等時務盡荆棘是迷途便
有那握霧拏雲志巳疎詠月嘲風心碩足我則待離
塵世訪江湖尋幾箇知音伴侣我則待林泉下作樵
夫排歌遠害金身清風萬古堪羡范蠡歸湖不求玉
帶掛金魚甘分向烟波作釣徒絶塵世遠世俗扁舟
獨駕水雲居嗟塵世人閗取蝸名蠅利待如何那吒
令棄朝中俸禄避風波仕途身邊引着小僕翫雲山
景物杖頭挑着酒壷訪烟波伴侣近着紅蓼灘靠着
白蘋渡潜身向這草舍得這茅廬排歌我則將這小
舟撑蘭棹舉簔笠為活計一任他紫朝服我不碩画
堂居往来交友逍遥散誕幾年無事傍江湖旋篘新
酒釣鮮魚終日醄醄樂有餘杯中淺壷内無隣家有
酒也宜沽吟魂醉飲興足滿身花影倩人扶鵲踏枝
見芳草襯萍蕪聽松風響寒蘆我則見落照漁村水
接天隅見一簇帆歸遠浦他每都是些不識字慵懶
漁夫桂枝香扁舟灣住在蘆花深處齁齁鼻息如雷
睡足了江南烟雨聽山寺晚鐘聲聲凄楚西沉玉兔
夢回初本待要扶頭去清閑倒大福寄生草春景看
山色晴嵐翠夏天聽瀟湘夜雨疎九秋翫洞庭明月
生南浦見平沙落鴈迷芳渚三冬賞江天暮雪飄飛
絮一任教亂紛紛柳絮舞空中爭如儂家鸚鵡洲邊
住安樂神閑来思慮自從那日賦歸歟山河日月幾
盈虚風光漸覺催寒暑𣣔求生富貴湏下死工夫且
常教兩眉舒六么序圍塘外三丘地蓬囱下幾卷書
他每傲人間駟馬高車每日家相伴着陶朱弔問三
閭我將這離騷和這楚辤来便收續覺来時滿眼青
山暮抖擻着這綠簔歸去看花開花落流年度一任
教春風桃李更和這暮景桑榆尾聲悟乾坤清幽趣
但將無用老村夫寫入瀟湘八景圖
一剪梅
草滿中庭苔滿墻雨瀟瀟風送幽窗此凄凉外怎不
凄凉無限心機多病相妨玉笋重弹孤鳳凰一驀来
地遠山長杯深蘸甲潤鵝黃今夜醺醺有箇商量採
桑子轆轤金井梧桐晚幾樹驚秋晝雨和愁百尺蝦
鬚在玉鈎瓊囱春暖雙蛾皱回首頭邊𣣔寄鱗遊九
曲寒波不逆流木蘭花慢愛幽花帶露凝曉色淡秋
塘恨太華峰高廬山社遠塵世相妨誰爭半溪佳景
且閑將華髮照滄浪羡煞風流公子一生何限清香
仙家幽野水雲鄉高韵却濃粧看脉脉盈荷觴明日
醒来華信新聲付與秋娘得勝樂紅日晚夕陽猶在
碧水共長天一色鴈兒呀呀呀雲外鴈兒却怎生不
帶將一箇家字兒来惜芳春綠柳長亭晚珠簾&KR1032;暮
寒悶對東風掩淚眼桃花謝杏花殘人未還盻雕鞍
和月凭欄杆
望吾鄉賞春
膏雨初晴園林景最清嬌紅嫩綠如仙境最宜花下
閑遊賞共携手同歡慶鶯聲細燕體輕似奏着宜春
令傍粧臺勝蓬瀛我則見紛紛車馬往来咲相迎幸
喜遇民安樂徧四海賀昇平見花底排食壘捧佳釀
相酬敬敲象板吹鳳笙樂奏着時新令解三醒酒席
間座移花影拚今朝玉山酩酊觥籌交錯聲相應勸
金盞莫留停樂以風乎舞雩更過如曲水流觴詩未
成持銀筯擊玉瓶高和着天仙令調角兒序醉歸来
瑶階暫行見天邊玉兔東昇喚&KR2254;鬟忙開画屏設佳
筵共樂幽情點銀燈清兒瑩月華明碧天皎潔如懸
鏡歌金縷搊玉箏齊唱着合歡令尾聲趁良時乘佳
興郎才女貌兩相矜月下星前設誓盟
一封書
人皆畏夏日我愛炎天暑氣佳凝眸處可誇笋成竿
葵破萼雲聳竒峰千萬朵榴簇紅巾三四花亂蝉鳴
雨纔過青草池塘處處蛙心無事閑快樂時觀雙燕
舞簾幕(和)凉亭上伊共我相斟相勸泛流霞皂羅袍
轉眼蕤賓節屇柰清和天色暑氣不覺得高歌處且
高歌良辰美景休辜負蘭湯初試共纏綵索菖蒲角
黍且供宴酌不妨旋摘枝頭果(和前)勝葫盧驀地香
来甚處花薰風也蕩池荷我則見戲水鴛鴦成交&KR1450;
来来往往驚起遊魚兒泛碧波堪觀處臨水閣採蓮
人和採蓮歌(和前)安樂神晚来浴罷臨風對月聽撥
琵琶佳人應咲隔窗紗時復暗裏傳情話報道今宵
好凉似夜来多趁取于飛樂花前醉酒味佳樽前和
用攪風車(和前)尾聲咲同入紗㡡臥風軒水閣且蹉
跎玉骨冰肌事事可
點絳唇窮祝夀
興廢虚實事關前定皆由命半紙功名剗地似竹林
寺般無形影混江龍見别人鞭敲金鐙佳人簇捧玉
珂鳴輪到我寒囱十載久占着黃卷青燈俺共那四
寶文房為伴侣九經書史過平生今日小生賤降又
無親戚賓朋又無肥羊美酒都是些淡飯虀羔掩柴
扉草舍強如你戶列簮纓俺窮則窮也有些窮情性
香焚瓦鼎酒泛磁瓶油葫蘆掛着幀土暗塵蒙老夀
星不由我嘆數聲用半甌渾水浸着花瓶又無箇茶
食酒果把神靈供有幾箇連麩黑麵乾燒餅不曾開
筵列管絃向尊前搊玉箏又無箇親兒眷属相呆領
好教我無語嘆平生天下樂今日那一箇相知每不
世情見白馬紅纓偏志誠俺家寒有幾箇窮伴等一
壁廂原憲邀一壁廂范丹請俺到處画堂春自生那
吒令又無甚樂聲動清朝九品提起道上夀索便充
饑画餅提起道做生日指雲中鴈做羔赤緊的百事
艱難歡慶怎的施呈鵲踏枝好教我痛傷情赤緊的
孟撒撩丁題起那待客迎賓諕了我魂靈敢受用齊
齊整整則索在寒窗伴悄悄冥冥寄生草甚的是香
和散更那里酒半瓶覷了那少柴無米腌&KR2512;景喟然
獨嘆書窗影寒天更有誰人問霜天夜月照茅廬那
里玉堂金馬相欽敬后庭花題起那做生日也不待
聽臨花庭不𣣔停自撈下此帶沙子的紅粳飯見山
妻做下些無油塩黃菜羔大手捕着蒼蠅小拳頭兒
握定做慇懃来放生尾痛傷情難吞忍覷了這窮活
路擔寒受冷也無那百味珍饈將隣舍来請遥受着
貴降名辰命難行喒的施呈誰更敢庭前閗爭我向
那土炕上端然的坐定則道了箇樂天知命悄聲兒
念了卷夀生經
八聲甘州醉飲
歡游賞心曾醉在青帘坐對紅裙嚢金難容惜花心
占斷東君幾度美人樓下策半醉歸来馬上眠滿目
盡香塵銀燭黃昏混江龍不為酒閑一言喚起醉鄉
民狂歌數曲爛醉千鍾有限杯中牢閉口無緣看裡
早抽身從今後不教稚子再惱比隣后庭花遇佳辰
不掛心任清風也咲人誓不随陶元亮教初絶劉伯
倫想朝昏把一領雪霜裘典盡只留下犢鼻棍賺煞
論前唐講東晉太白摸波心月輪山澗歸来人自哂
斜偏倒帶着綸巾俺曾論畢卓當初曾被隣家瓮下
嗔我今日蒙騰了事本清濁也不問堕寒江虧殺俺
獨醒人
八聲甘州詠蝶
春光豔陽正人意徊徨花柳濃粧西園堪賞步莎茵
喜吸笙簧桃花爛漫遊客醉院宇深沉春晝長見十
九箇粉蝶兒巧筆難粧混江龍一箇不離闌檻一箇
舞東風上下騁顛狂一箇戀着花蘂一箇暎日尋芳
一箇楊柳枝頭吸曉露一箇杏花蕊上採清香一箇
困歇在湖山上一箇迎風竹&KR0985;一箇戲水在池塘醉
扶歸一箇搜盡風流相一箇逐定賣花郎一箇又被
頑童諕得慌一箇在花下偷睛望一箇搧粉翅来尋
伴當一箇綠楊枝上見金鶯不敢輕狂尾一箇戀名
園桃杏芳一箇怕晚天亭夜凉一箇舞昔日莊周夢
一箇戲春風花草香一箇不成雙輕輕把翅兒展放
被翻身飛過宋家庄
封里迓古午日泛舟
淮水上彩舟無數正值太平時序都一般蘭橈画槳
往来向中流競渡你看那王孫豪客華筵錦席誇奢
騁富也有那皓齒歌金杯勸象板促敢則是間一派
瓊簫画鼓元和令那黃龍按中央戊已土那青龍應
東方甲乙木赤龍元是丙丁属庚辛金龍色素更有
那北方壬癸爪牙烏貫魚行分部伍上馬嬌他任轉
旋相抵觸也是他操演太滑熟五方龍雜彩旗分布
有競利的徒他每都賽碩與祈福勝葫蘆更有那座
上騷人宫錦服躭放浪少拘束白鷺洲邊重吊古桃
根桃葉清歌妙舞樂事想當初么則見隐隐殘霞水
面鋪雙雙的燕子戲平蕪覧勝追歡情未足臨流洗
盞傍花展席將他交友謾招呼后庭花看他們寶釵
頭挑絳符朱門上懸艾虎翠荷小盤初展海榴紅巾
半蹙綠槐影傍庭除向晚来蘭湯新浴愛輕綃薄暎
膚喜瑶觴滿泛蒲北窗詩當再續南薰絃仍一鼓雙
鴈兒只喫的披着襟撒着髮酒重沽玉山頽玉手扶
欵把紅兒悄分付翠雲屏暑氣無碧紗㡡凉意足青
哥兒扇弄着生綃生綃團素簟展着碧波碧波寒玉
新月娟娟透綺疎咲倚青奴醉枕珊瑚香炷重爐人
臥冰壷待驚烏翻樹酒醒初踏影向長廊步賺煞白
髮暗相催好景休辜負正值蕤賓月午謾憶三閭楚
大夫嘆離騷九辯誰續混風俗且自歡娱虎踞龍盤
壮
帝都粧點出丹青画圖快活煞風流人物便休題歌舞
醉西湖
村里迓古
向水邊林下盖一座竹篱茅舍誰想高車駟馬擺頭
荅名揚天下富貴心功名事從今都罷不如我翫翠
峯觀綠水指落花鎖住我心猿意馬元和令柴門掩
落霞明月杖頭掛清江凝目釣魚槎慢騰閒瀟洒悶
来時獨坐對天涯盪村醪飲興加上馬嬌魚旋拿柴
旋打無事掩荆笆醉時仰卧在葫蘆架髮亂&KR0946;睡醒
一甌茶遊四門藥爐經卷作生涯學種邵平瓜淵明
賞菊東篱下終日飲流霞向爐内煉丹砂勝葫蘆我
則待散誕逍遥間笑要左右種桑麻静聽前林噪晚
鴉心無牽掛蹇驢斜跨遊玩野人家后庭花我將這
嫩蔓菁帶葉煎細芋糕油内煠白酒杯中灔山花頭
上插興来時笑呷呷一尊飲罷遶柴扉水一窪步桃溪
數落花樂蓬莱天地家青哥兒呀看一帶雲山雲山如畫
端的是景物景物堪誇剰水殘山向那荅自少喧譁柳
隂之下椰瓢高掛無是無非誦南華静裡乾坤大
點絳唇明皇遊月宮
玉豔光中素衣叢裡偏拖煞柳腰一搦舞徹妖嬈態
么篇未會留情只會催行色愁無柰此心不解只恁
嗔人愛金盞兒師父你也快差排莫推捱此間配對
權寧柰教宫内取些金帛寡人待自手纏上錦親插
鬢邊釵𣣔求天外事湏動世間財醉扶歸准擬多情
債還與可憎才龍體多應鬼病裹只碩得休痊瘥若
晏駕了吾當大采早能勾鳳返丹霄外賺煞且寄此
宵情只從明朝害整整的相思一載到来歲中秋顯
素色休等閑教霧鎖雲埋却早離了粧臺准僃迎風
戶半開則向那初更左側我試等待看月明千里故
人来
點絳唇明皇哀告葉靖
人世塵清海門潮靜金盤擁飛上晴空萬里寒光迸
混江龍素娥情重夜深私出廣寒宫玄霜浥露丹桂
迎風却正是天上四蹄玉兔来見這人間八爪紫金
龍當夜明皇躬着身施着禮向葉靖行忙陪奉情懷
冗冗心緒匆匆油葫蘆你更比巫山十二峯又添出
三四重恨不得高燒銀燭用錦圍封更難如落花流
水桃源洞更慳如朝雲暮雨陽臺夢光輝輝列開綺
筵媚孜孜覷着玉容自恁教一杯未盡笙歌送寡人
待拚却醉顔紅天下樂抵多少翠袖慇懃捧玉鍾誰
想你箇仙翁却不放鬆出家兒怎恁般無始終俺待
教酒作媒你却道都是空何似休教遊月宫金盞兒
信難通恨無窮晃天衢咫尺東方動却索歸五雲樓
觀日華宫恁時節銅壺催曉角朝馬閙晨鍾對半囱
千里月一枕五更風賺煞全不肯似周方佯擁擁它
剗地把吾當快悾若是無緣成配偶怎生向九霄雲
外相逢索甚停同世見如何不用功這幽歡密寵如
雏鸞嬌鳳師父爭忍教一般瀟洒月明中
點絳唇十美人賞月
為照芳妍有如皎練分明顯恰便似寶鏡臺前一樣
蛾眉淺混江龍月窺人面玉人明月閗婵娟月當良
夜人正芳年華表月移無柄扇錦宫人列並頭蓮喜
今宵人月皆酬碩月輪滿足人物十全油葫蘆滿袖
天香惹瑞烟風力軟九龍獨趁五雲軒誰承望開元
天子昭陽殿生扭做蕊珠王毋蟠桃宴預先爭遊廣
寒沒来由抛禁苑恰来恁早些兒與朕疾相見怎肻
去月宫裡覓神仙天下樂既看這十五團圓照滿天
待把箇堪憐親自選將這可喜娘臉兒都覷遍兀的
那箇合疎那一箇偏寡人則索告青天乞少年那吒
令莫不他厭守皇宫内院莫不他懶駕鸞車鳳輦莫
不他却趁蓬莱閬苑多應他顯些氣分施些機變那
里問天子三宣鵲踏枝恰正是急煎煎意懸懸厭得
仙袂飄飄綬帶翩翩衠一團兒香嬌玉軟更輕如玉
液浮蓮寄生草貌把光輝暎身宜縞素穿則見彩雲
随出梧桐院恰便似錦池捧出芙蓉面只疑是武陵
泛出桃花片那裡見大唐家歌舞太真来分明是洛
伽山水月觀音現六么序相陪奉謹顧戀携春纖咲
凭瓊肩紅翠相連音律俱全正乾坤風露㳙㳙啓朱
唇一點聲嬌顫似朝元玉女傳言此一杯朕索慇懃
勸誰敢分文怠慢頃刻俄延么篇忻然若不當筵親
捧金船又道是吾當厭倦意不專折未鹿走中原海
變桑田鎮日同行同坐同眠儘翰林院編作荒媱傳
任清風萬古流傳碩一年一度中秋宴則這碧天似
水良夜如年醉扶歸則為你占斷風流選奪盡可憎
權萬里江山正朗然為甚忽地浮雲顯為你強如他
萬千因此上怕見你那羞花面金盞兒他夜無眠共
同緣也學世態雲千變桂花點破鏡中天銀河明綺
偃如瀑布落長川素娥暎酒影西子在温泉醉中天
我想這文武朝金殿不熱樂如妃子列華筵簾捲蝦
鬚吐翠烟不風韵如雲影随歌扇&KR1032;的是那剪霹靂
似三聲靜鞭聒的寡人心驚膽戰煞不如太真妃品
竹調絃鴈兒俺在前受了些焚御香宮人怨往常教
他都間阻今夜總團圓想你箇天也受香烟么篇
各位下随宫院誰不道楊妃行最偏省可教一心兒
埋怨也強如兩下里受熬煎后庭花碧桃花樹前青
鸞粧鏡邊去歲人無恙今秋月正圓為甚寡人重留
連過中秋雖見則怕漸如弓不上絃賺煞尾平地鳳
車行銀漢冰輪轉廽首流光漸遠卿呵你各向深宮
輦路邊列雙雙白鷺紅鴛忽天然軃袖垂肩只向冰
雪堂中圖画展和寡人同遊上苑共臨寝殿抵多少
月移花影綠窗前
村里迓古明皇哀告陳玄禮
六軍不進屯滿馬嵬坡下干戈遍野欺鑾駕那里問
武士金瓜氣熖㷔列虎兵嗔忿忿驅狼將一箇箇惡
勢煞齊臻臻鴈翅排密匝匝魚鱗砌閙垓垓暎日霞
(呀)雄紏糾披袍擐甲元和令陳將軍怒轉加真箇敢
變了卦龍泉三尺手中拏把吾當&KR1361;諕殺道貴妃荒
淫敗國禍根芽按霓裳起士馬上馬嬌主意兒差故
意待殺將國舅重刑加喊一聲地裂天摧塌壊了他
磣磕磕屍首臥寒沙遊四門可憐身死野人家二罪
盡俱發元戎你做取當今駕把妃子肯饒麽呵不妨
野鹿走交加勝葫蘆㗸却宫中第一花不得地弱官
家哀告他渾同咬定沙臣強主弱兵權獨覇誅斬則
由他后庭花休教硬邦邦軍揵拏則使軟嫩嫩婇㜮
壓貴妃上馬嬌無力回鸞舞困乏藉不得鬢堆鴉屹
皱定蛾眉難画眼睜睜怎救拔哭啼啼沒亂煞料他
家埋怨咱高力士你去他貴妃行詳道咱柳葉兒可
憐見唐朝天下教寡人獨力難加將條素白練急早
安排下把娘娘咽喉搯他是嬌滴滴海棠花卿呵怎
下的千軍萬馬踏
點絳唇閨怨
花落黃昏暮雲將盡專盻青鸞信寶獸香焚又到愁
時分混江龍相思慰悶綉屏斜倚正消魂帶圍寬盡
消减精神翠被任薰終不煖玉杯慵舉幾番温鸞釵
半軃鬆蝉鬢長吁短嘆頻揾啼痕寄生草瓊簮折寶
鑑分今春又惹前春恨淚珠兒滴盡愁難盡瘦龐兒
不似當時俊思量幾度甚時休相思滿腹何時盡金
盞兒風逼透綉羅衾風刮散楚臺雲簷間鐡馬風敲
韵風搖閑階翠竹不堪聞風篩簾影動風傳漏聲頻
風薰花氣爽風弄月華昏后庭花獸爐中香倦焚銀
臺上燈漸昏羅幃内和衣睡紗囱外曙色分想情人
起来時分跌金蓮搓玉笋捱的到天明却有誰偢問
昨夜和衣睡把羅衣皱損一面殘粧空淚痕日高也
深院無人掩重門煩惱向誰論獨對菱花整亂雲待
向瘦龐兒上付粉𣣔梳粧却心困氣長吁呵的鏡兒
昏
點絳唇四友爭春
四海飄蓬半生歌詠嘆塵冗世事匆匆苦被年光送
混江龍眼前青供玉人降謫咲相迎敲金擊玉詠月
嘲風三峽泉鳴新咳唾千章詩著舊題封春風楊柳
秋水芙蓉温柔典雅剔透玲瓏銷人魂夢廣寒宫迷
人蹤跡桃源洞友朋每如兄如弟親眷每非虎非熊
油葫蘆天下湖山風月籠這一夥作業種鶯儔燕侣
不相容錦心綉腹親陪奉月眉星眼情搬弄茶供過
三兩廵涎刮到五六桶儧下些高談闊論成何用端
的是風月兩無功天下樂幾曾兒翠袖慇懃捧玉鍾
三冬節序窮老廉頗豈堪施會勇桑柴弓懸臂間紙
糊鍬逼手中每日價干和閧那吒令江湖上量洪誰
強似孔融天地間德容怎學得仲弓翠紅鄉鈔猛都
不如鄧通假老實喬尊重買做了先鋒鵲踏枝探花
人氣如虹状元郎怒填胸榜眼哥哥尚自冲冲你也
儂恩多愛濃想從前錯怨了天公寄生草大厮家包
蔵得險朋友每講論得同雙生雖俊風聲重蘇卿缺
慢情腸痛馮魁不語機謀中風流娘子怎教貧孤寒
壮士愁難共尾聲不放一時花空負三生夢我與你
結抹了青樓卷宗一箇空勞下巫山十二峯一箇空
擔着雨跡雲蹤那一箇快彌縫只落得燕懶鶯慵這
老子到奪了東君造化工他見這恩情脱空便是那
是非講動剗地向樹頭樹底覓殘紅
點絳唇中秋月
可愛中秋雨餘天靜西風送晚雲歸洞凉露沾衣重
混江龍庾樓高望桂華初上海涯東秋光宇宙夜色
簾櫳誰使銀蟾吞暮靄故教玉兔步晴空人多在管
絃聲裏詩酒鄉中六么遍爛銀盤擁冰輪動碾玻璃
萬頃無轍無蹤今宵最好来夜怎同留戀雙娥相陪
奉天公莫教清影轉梧桐后庭花直湏勝賞想人生
如轉蓬此夕休空廢幽歡不易逢快吟胸虹吞鯨吸
長川流不供賺煞聽江樓笛三弄一曲悠然未終裂
石凌空聲溜喨似波心夜吼蒼龍暢道醉裡詩成誰
為擊金陵半夜鍾我今𣣔從嫦娥歸去盻青鸞飛上
廣寒宫
點絳唇詠梅
所欠唯何半生辜負梅花債洛京春色直扺千金買
混江龍水南佳會主人尊爼盛安排北州遠客西洛
英才和氣湏知席上出孤芳先向臘前開宜珍賞應
題賦景落筆書懷六么遍故人應與梅同態梅雖雅
淡人更清白人之丰采梅之調格人與梅花俱可愛
無柰歲寒姿可惜在塵埃䁠煞惜花心今番㬠恨不
到調羔鼎鼐此日梅花溪上客勝當年劉阮天台勸
酒留情故意教人強豔摘酒休勝飲花湏少戴教人
稱道洛陽来
翠裙腰悶怨
曉来雨過山横秀野水漲汀洲欄干倚遍空回首下
危樓一天風霧暮傷秋六么遍乍凉時候西風透碧
梧脱葉餘暑纔收香生鳳口簾垂玉鈎小院深閑清
晝清幽聽聲聲蝉噪柳稍頭寄生草為甚憂為甚愁
為蕭郎一去今經久玉臺寶鑑生塵垢綠囱冷落閑
針綉豈知人玉腕釧兒鬆豈知人兩葉眉兒皱上京
馬他何處共誰人携手小閣銀瓶殢歌酒早忘了呪
不記得低低耨后庭花煞掩袖暗含羞開樽越釀愁
悶把苔墻画慵將錦字修最風流真真恩愛等閑分
付等閑休
翠裙腰閨思
雨餘花落莓苔地巢燕啄香泥柳綿點水浮萍碎景
遲遲鞦韆斜掛綵繩低金盞兒啓朱扉出蘭閨晚来
閑立東風外腸𣣔斷恨無極情未巳秋水遥光凝淚
眼遠山無色淡愁眉綠窗愁欎悶長縈係鬼病厮禁
持即漸裡衣寬削玉肌爭表人憔悴别後關河萬里
驚夢斷鴈稀誰鎖雕鞍不放歸離煞有人来知端的
誰似你箇薄情下得長醉青樓眠翠館鎮日追陪越
豔吴姬暢道暮樂朝歡湏有更闌管絃息酒醒夢回
香消燈暗怎不聽曉星殘月子規啼
祅神急道情
不求三品貴唯厭一身多假是功勲圖像麒麟閣爭
如忙裏閑暫放眉間鎖来今往古英與豪到頭都被
他日月消磨六么遍有林泉約雲山樂綸竿坐撚藜
杖行拖樊籠撞破塵纓擺脱報却君恩歸来麽如何
看他龍虎定干戈元和令有為湏有失無福亦無禍
但高山流水少知音短歌誰共作對清風明月更看
人濁醪還自酌后庭花煞不留心名利場且潜身安
樂窩一度興一度廢一尺水一丈波枉掙羅随時逹
變得磨陀處且磨陀
八聲甘州明皇望長安
中秋夜闌寶篆烟消玉漏聲殘湧身一躍駕長橋遠
却塵寰仰瞻滿輪蟾影孤俯視横空斗柄彎𣣔近廣
寒宮照耀非凢醉中天似水通河漢如鏡掛星壇萬
物渾同掌上看雲翳無纖毫犯宜在嫦娥向晚精神
無散故分明等現天顔醉扶歸露洗冰輪燦霜壓桂
枝寒玉窟清秋多殿閑暗隠昭陽患若不為和遊這
番怎上的連雲棧后庭花煞恰離禁苑便將雲路攀
猶恨青天遠爭知蜀道難近潼關靠驪山五雲隠隠
在人間儘空中眼向月波深處見長安
青杏兒明皇喜月宫
一片玉無瑕弄晴暉不染烟霞廣寒宫裏人如画皆
穿素𬒮全憑膩色豈用鉊華歸塞北天地事暗處不
能逹月裏記全新曲調宫中按與禍根芽音律並無
差么篇唐天子只辦咲容加恰舉袖舞侵丹桂樹又
想凭肩醉賞碧桃花葉靖嶮忙煞好觀音西沒東生
無閑暇直經由至海角天涯不可遷延久戀他咫尺
墜山嵓何處回鑾駕么篇仙子仙娥情難掛休看承
似宫女宫娃休道吾遲住半霎到白頭休想有半句
兒無情話随煞一曲霓裳纔觀罷執迷性不想還家
為天上一時間忘了天下
勝葫蘆明皇擊梧桐
朝罷君王宣玉容排筵在御園中那得是官家能受
用宫嬪侍奉閹嬌簇捧列兩行綺羅叢么篇動一派
簫韶飲玉鍾把貴妃攛斷在翠盤中仙音院一班兒
甚謹躬寧王玉笛花奴羯鼓天子擊梧桐賺煞尾可
憎娘風流種嬌滴滴紅遮翠擁想天上霓裳初按舞
腰動&KR1361;歡喜煞玄宗暢道體態輕盈恍疑是姮娥離
月宫湘裙慢颭楚腰動有如楊柳裊春風
祅神急楊妃澡浴
髻收金珞索珮解玉玎&KR2889;褪盡雲霓只有春相從迎
將月窟仙引入桃源洞楚腰怎離錦綉叢茜羅幃半
幅隔斷憮瑢憶帝京一片丹霞簇浪峯浴中半露酥
胸澡井落明輝蕩影摇金鳳似蜆落水精神似謁凌
波夢側列宫嬪侍奉内望君王愛寵素體生香媵通
髮堆光雲鬢脱顔色自然嬌朱粉皆無用賺煞尾
雲雨又偏恩澤又重洗出天真玉容小顆顆朱唇檀
氣從煖溶溶雙臉潮紅不費春工天上人間第一種
温泉水湧蘭麝飄動便似半池煖綠浸芙蓉
翠裙腰太真閉酒
香閨捧出風流况水靜年芳梳雲掠月嬌相向怨東
皇忍教辜負李三郎六么遍據它模樣從天降桃紅
李白蝶粉蜂黃珠明夜光花開豔陽一片香魄春無
恙飄揚被東風&KR0829;入綺羅鄉醉扶歸因立在花烟上
剛離却鏡奩傍小小弓鞋蹙鳳凰一步箇妖嬈像行
歇行行半晌不付能突磨出芙蓉帳后庭花煞春纖
側玉觸柔陽怯桂漿煖暈增新豔温紅助曉粧忙呼
萬歲謝君王朱唇啓放海棠心噴出荔枝香
六么序楊妃上馬嬌
烹龍炮鳳香滿禁樓中調音品律彩雲低拂綺羅叢
俄爾分開錦簇捧出醉芙蓉翠簾高捲玉梯扶下素
娥謫降廣寒宮么篇先巳停鞍按勒朱漆枕綉複蒙
羅襪塵看𣣔遶還軟無蹤天子忻然駐待芳意任從
容春纖凭煖金蓮立困付能催上玉華&KR0865;賺煞尾錦
衣籠宫人馳騁盡温柔萬種強駐剛乘嬌𣣔滴顫巍
巍簌翠遺紅暢道真恁疎慵寶鐙深蔵足弓金㗸
慢鬆玉鞭不動馬蹄兒懶趁海棠風
勝葫蘆貶祿山漁陽
則為我爛醉佳人錦瑟傍則為我金殿宿鴛鴦則為
我殢殺風流睡海棠宰臣明謗弟兄隂講生送在漁
陽么篇常則是一曲悲歌淚兩行近日越怏怏有甚
心情習戰場衆兇徒惡黨虎賁狼將那一箇不慚惶
遊四門四邊荆棘遶城墙靜悄悄的沒人鄉風流繫
囚邊庭上我不是孝兒郎應您甚好爺娘后庭花煞
枉常時喫的兩圍来麄十分得胖如今全不似當時
壮旺受用處寰中奪第一别離後世上無雙這模樣
若到他行便指與他孜孜得認了半晌珍饈倦餉從
教滋味長馬乳還濃釅羊羔兒更香當日恰纔湯猛
想起太真妃情况萬斛愁先滿九廻腸
祅神急埋楊妃
霧昏秦嶺日塵暗馬嵬坡傾國傾城到底成何用挽
回壮士心絶却君王寵驚魂巳逐虎狼叢把咽喉緊
匝素練難鬆寄生草肌膚變氣血擁淚行亂落珍珠
迸腮霞雙擁臙脂重舌尖半吐丁香送溜刀刀一對
鳳眸蔵曲彎彎兩葉蛾眉縱么篇妖年盡豔限窮海
棠巳斷三春種梅花巳赴三生夢素娥巳返三山洞
芙蓉帳裡有誰同鴛鴦枕上無人共六么遍思當日
選玉容正雙棲枕鴛鴦素體香温醉魂情濃弄春嬌
星眼朦朧夜連夜春與春相從弟兄皆列土侯封惜
明皇如此親陪奉猛然愁絶慮遠衣足食豐么篇好
難容好難容祿山何人比之為兒往来私情暗通便
亂宫差離長安使鎮漁陽恨輕别氣冲冲忽然反國
驅兵撞破潼關自作元戎一朝命盡身雖痛盖因尔
罪莫怨天公賺煞尾除了禍根苗絶却親昆仲為子
為臣盡忠當下消磨了軍旅恨即時&KR1361;諕殺玄宗暢
道驀見箇英雄搓玉揉香甚威勇似風雷性猛鐡石
般心硬把一箇醉姮娥拖入地穴中
賞花時哭香嚢
據刺綉描鸞巧伎倆再不出世超凡堪供養分外教
襟袖淚淋琅則這一時半晌不弱如犯重丧么篇離
了他行到俺行滴盡千行萬行金翡翠綉鴛鴦但撞
天羅地網更不抛閃的越孤孀金盞兒向椒房對紗
窗是他用心兒親製得風流樣四停八當將蕙蘭装
也曾暗懸低帳幕輕染舞霓裳也曾煖偎香體態也
曾濃撲睡君王醉中天眼見得添悲愴枕上都恓惶
縦有音書兩渺茫别後雖無恙枉使愁人斷腸量這
些虚嚢怎生盛無限凄凉賺煞尾抛撇盡死生緣收
拾聚别離况增製出眠思夢想染指餘馨猶拂鼻更
勝如印臂殘粧覩物堪傷也似人生夢一場恰教黃
塵掩蔵又被西風飄蕩再幾時隔紅衫相伴着妳兒
香
金殿喜重重秋思
風雨秋堂孤枕無眠愁聽鴈南翔風也凄凉雨也凄
凉節序已過重陽盻歸期何期何事歸未得料天教
暫尔參商晝思鄉夜思鄉此情常是悒怏賽鴻秋想
那人妬青山愁蹙在眉峯上泣丹楓淚滴在香腮上
拔金釵劃損在雕闌上託瑶琴哀訴在冰絃上無事
不思量總為喒身上爭知我懶貪書羞對酒也只為
他身上金殿喜重重悽愴望美人兮天一方謾想像
賦高唐夢到他行身到他行甫能得一霎成雙是誰
將好夢都驚破被西風吹起啼螿惱劉郎害潘郎折
倒盡舊日豪放貨郎兒想着和他相偎厮傍知他是
千場萬場我怎比司空見慣當尋常纔離了一時半
刻恰便似三暑十霜醉太平恨程途渺茫更風波零
瀼我這里千回百轉自徬徨撇不下多情數椿半真
半假喬模樣宜嗔宜喜嬌情况知疼知熱俏心腸尾
聲往事後期空記省我正是桃葉桃根各盡傷賺終
日懸望恰元来擣虚撇抗悮我一向到此纔知言是
謊把當初花前宴樂星前誓約真箇崔張不譲命該
凋喪險些病染膏肓此言非妄怕春歸白髮陡然千
丈非關明鏡無情緣愁似箇長相别時多相見時難
天公自主張若能勾相見我和他對着燈兒深講春
歸犯自想但只愁年華老容顔改添惆悵驀然平地
反生波浪最莫把青春棄擲他時難算風流帳怎辜
負銀屏綉褥朱幌才色相當兩情契合非強怎割捨
眉南面北成撇漾尾聲動止幸然俱無恙画堂内别
是風光散却離憂重歡暢
八聲甘州天寶遺事引
開元至尊爲舞按霓裳失政君臣雲鬟霧鬢那其間
别是箇乾坤亡家若無安禄山傾國誰知楊太真雨
露九天恩難洗妖氛混江龍繁華將盡嬌鶯啼破六
宫春長安融日蜀道連雲富貴一場鴛枕夢是非千
古馬蹄塵君休問嵬坡古迹都付與涿郡閑人六么
篇據先生俊多評論書讀萬卷筆掃千軍按唐書監
本歐陽節文曲兒壍關兒嵓句兒勻清新筆尖招聚
海棠魂賺煞尾聲杜工部賦哀詩白樂天長恨歌都
不似通鑑後史回頭兒最緊將天寶年間遺事引與
楊妃再責遍詞因剔胡倫公案全新與諸宫調家風
剏立箇教門若說到兩頭話分六軍不進您敢替明
皇都做了斷腸人
祅神急雪景
磨空生粉雲蔽日見彤霞透骨侵肌忽尔風飄颯峻
寒若箭穿嚴冷如刀刮裁冰剪絮都半霎乾坤一玉
壷表裏無瑕六么遍故邀佳客乘轎馬過向陽溪曲
暎煖堤窊山茶半萼江梅正花十里横橋直西下&KR4418;
咧幾人家籬落接平沙最宜觀賞堪圖画破墙酒旆
古岸漁艖筠稍密洒松稍重壓老木枯枝寒藤掛槎
牙似玉龍搭撒亂披麻后庭花覩暮天昏黯黲望長
林白刺擦馬盻山城近人嫌江路滑怨胡笳賞心不
盡歸来情倍加随煞設酒筵連夜飲會詩題分字押
掃竹葉聊酬興刳橙瓤深蘸甲論奢華圍爐同話此
風流不羡党侯家
瑞鶴仙楊妃蔵鈎會
小杯橙釀淺綉蔟齊分袂幕重懸國色絶嬌然綠嫩
紅柔香嬌玉軟時停管絃作戲同歡帝王前似春風
花柳爭妍望東君長養無偏憶帝京銀燭熒煌不夜
天列兩行見世神仙偷降蕊珠宫私出清雲殿雙按
碧雲軒對蟠桃宴欲使心暗牽各把精神閗顯一賭
輸贏先共言數欵規條盡寫全拈下紫霜毫磨下端
溪硯醉扶歸仙裳深難見纖指共相連素腕齊擎併
玉肩微露黃金釧恰便似未折得瓊葩半捲掩暎着
宫粧面醉中天鳳嘴明珠顯荷盖露璣圓再拈起輕
將翠袖揎来往都行遍解引嬌姿慢轉些兒機變更
勝如暗裏偷傳賺煞尾將錦籌雖把方欲偏一顆圓
光中選那的是真妃堪愛處那片亂宫心並不遷延
可知道偏得恩憐則見那得勝描金彩旗兒偃春纖
盡展玉鈎兒難辯向玳筵間奪盡美人權
八聲甘州天寶遺事
中華大唐四海衣冠萬里梯航太平有象玉環選入
昭陽梧桐樹邊舞羽衣天寶年中侍玉皇取媚倚新
粧偏寵恩光混江龍自九齡免相君王盤樂失朝綱
巢玉樓翡翠鎻金殿鴛鴦揚子江南取荔枝廣寒宫
裏舞霓裳誰承望樂極鳳關兵起漁陽六么篇馬嵬
坡上楊妃丧龍&KR0750;劍閣鹿入宫墻妖氛掃蕩皇基再
昌海晏河清廻天仗三郎歸来剗地哭香嚢元和令
將繁華梦一場都挽在筆天上編成遺事潤文房仗
知音深贊賞敲金擊玉按宮商剔胡倫衠四行后庭
花煞煥星斗新樂章燦珠璣古錦嚢據此叚風流傳
竒喧傳旖旎鄉判興亡諸官調說唱便是太真妃千
古返魂香
雍熙樂府卷之四(終)
