雍熙樂府卷之二十
雜曲
山坡裏羊嘆世
身無所幹心無所患一生不到風波岸禄休千貴休
攀功名縦得皆虛幻浮生落花空過眼公也梦間私
也梦間
當休高歌薺塩貧過皮囚身膚皆參破冨如何貴如
何閑中自有閑中樂天地一壷寬又闊東也在我西
也在我
繁華搬弄豪傑陪奉一杯未盡笙歌送恰成功早無
蹤昨宵一枕遊仙梦人世枉將花月寵春也是空秋
也是空
有錢有物無憂無慮賞心樂事休辜負百年虚七旬
疎饒君更比石崇冨合眼一朝天數足金也換主銀
也換主
伏低伏落粧呆粧弱是非多由自家招一任他待如
何天公尚有妨農過蚕怕雨寒苗怕火隂也是錯晴
也是錯
譁誇聡慧争誇才藝乾坤一混清濁氣察虚實不能
知時間難識魚龍軰只到禹門三月裡魚也認得龍
也認得
官資新授功名相就折腰為在兒孫勾便抽頭好歸
休黃花恰正開時候籬下自將巾漉酒功也罷手名
也罷手
三閭當日一身辭世何湏自若風波際淈其泥歠其
醨此心到大無縈繫若見子房和范蠡醉也咲你醒
也咲你
愁眉緊皱仙方可救劉伶對面親傳授滿懷憂一時
愁錦封未折香先透物換不如人世有朝也媚酒暮
也媚酒
風流人坐玻璃盞大採蓮學舞新曲破飲時歌醉時
魔眼前多少秋毫末人世是非將就我高也亦可低
也亦可
生涯雖舊衣食足勾區區自要尋生受一身憂一心
愁身心常在他人後天道若能随分守身也自由心
也自由
天扵人樂天扵人禍不知此箇心何若嘆蕭何反調
唆未央宮賺韓侯過千古文書難改抹成也是他敗
也是他
新修田院多開門面要圖久遠兒孫佃恣專權横鳩
錢臨危不與人方便一日悪深夜貫滿天也降愆人
也做冤
江山如畫茅茨低凹妻蚕女織兒耕稼務桑麻捕魚
蝦漁樵来訪無别話三國鼎分牛易馬興也任他亡
也任他
風波慣怕唇舌休掛鶴長鳬短天生下勸漁家共樵
家從今休說賢愚話得道多兮失道寡賢也在他愚
也在他
隂随隂報陽随陽報不以其道成家道枉劬勞不堅
牢錢物算来皆凶兆一旦禍生福漸消人也散了財
也散了
湏教人倦湏教人冤立心不好為方便喫&KR2509;羶着新
鮮一朝報應天公變行止不似他在先飢也怨天寒
也怨天
風波時候俱教遥受少年埸上逞馳驟酒盈甌錦纏
頭休令人老花殘後花退落紅人皓首花也自羞人
也自羞
休争閑氣休生不義終身孝弟心休退掩人非去人
疑得官休仗官人勢冨而莫驕貧莫恥天也順尔人
也順𡭗
淵明圖醉陳摶貪睡此時人不觧當時意志相違事
難随由他醉者由他睡今朝世態非昨日賢也任你
愚也任你
花開花謝燈明燈滅百年勞似莊周蝶興時節快活
些明朝綠鬢添白雪石崇鄧通今謾說人也散者錢
也散者
堯民堪画朱陳婚嫁柴門斜搭葫蘆架吠池蛙噪林
鵶牧笛聲裡牛羊下竹籬茆舍兩三家民也種瓜官
也種瓜
青霄有路黃金無數勸君萬事從寬恕富之餘貴之
餘枉將後代兒孫護富貴不依公道取兒也受苦孫
也受苦
長天炎熱水心亭榭乘凉避暑更深夜漏未絶月半
斜筵前樽爼重排列放疎狂喫得金甕竭主也醉者賓
也醉者
膏梁供奉寰區知重浮生自覺皆無用德尊崇禄盈
豊渾如一枕黃糧梦迷到老来纔自懂功也是空名
也是空
功名為務勞力費慮半生巳被人情悞古詩讀法書
摹少年惟恐清名汚算到老来乾受苦賢也是土愚
也是土
朱軒兩厦牙籖滿架蠧魚穿透書和画喜恰恰咲呷
呷近来無甚閑牽掛一任雪霜添鬢髮閑也好耍忙
也好耍
水亭閑眺藤牀倚靠曲闌干外遊魚躍午風飄晚雲
消一番雨過纔晴了數朵芙蓉開翠沼花依舊好人
年越老
人活百歲疎狂一世謝安携出東山妓管絃催酒盈
杯花前醒了重還醉休使心機圖甚的花也咲你酒
也咲你
困来高臥客来閑嗑無憂無慮随緣過飲金波呾高
歌山腔野調誰能和僮僕莫將閑事聒醒也任我醉
也任我
黃蜂報曉蝴蝶戀萼&KR0585;前看弄蜘蛛巧恰春朝又秋
宵寒暄不管疎狂老美悪都教随順了高也道好低
也道好
常無飢餓不曾折挫浮名薄利些娘大眼觀睃脚奔
波紅塵世事都參破得失從天不在我行也快活坐
也快活
雲埋山麓雨傾如注水田歡咲乾田怒榖纔鋤麥新
&KR0836;隂晴総是妨農處庄家看来没分福晴也是苦隂
也是苦
禾田耘遍麥畦黃遍麥禾水旱難方便這村喧那村
喧祈晴禱雨心無倦蒼空謗言猶未免晴也怨天隂
也怨天
水輪高駕銀河斜掛廣寒宮闕堪圖画對光華恣歡
洽故人来說圑圞話無情素娥吟咏咱詩也孟撒酒
也孟撒
羈懷縈掛人情矯詐相逢休說妨時話路波查事交
雜秋光何處堪消暇昨日梦魂歸到家田也無瓜園
也無花
長江東注夕陽西沒流光容易抛人去莫嗟吁任椰
榆老天還有安排處蕭蕭客囱無伴侣酒也再沽琴
也再撫
驅馳何甚乖離忒恁風波尤自連頭浸自沉吟莫追
尋田文近日多門禁炎凉本来一寸心親也在恁疎
也在恁
田園荒廢箕裘凌替桃源路渺難尋覓典春衣舉螺
杯酕醄醉了囫圇睡啼鳥一聲驚覺起悲也未知喜
也未知
山坡裏羊思情
喬才心邪不来一月綉衾整曠三十夜你俏心兒別
俺痴心兒呆不合將人十分熱容易得来容易捨他
興過也我緣分拙
&KR1272;波羅襪天然生下紅雲印下相思卦似藕生芽如
蓮卸花怎生纏得来些娘大柳條兒比来剛半扎他
不念咱咱想念他
簾兒私下門兒俏呀被兒裏&KR2406;着咱名兒罵你戀烟
花不来家我眉兒淡了教誰画何處綠楊拴繫馬他
欺負咱咱想念他
綉幃孤臥良宵空過甫能勾有梦還驚破病成魔淚
如梭凄凉景百般樣来着末憑誰人頓開咱眉上鎖
愁無奈何病無處躲
山坡裏羊警戒
雞鳴早去雅噪未歸幾曾得覺囫圇睡使心機昧神
祗區區造下弥天罪冨貴一埸春梦裡財源沬水人
泉下鬼
榮華休傲貧窮休咲循環世態多顛倒恰春朝早秋
宵花開花謝誰知道今歲孟春花更早花依舊好人
空謾老
虚名休就眉頭休皱終身更不遭機彀抱官囚為誰
愁功名半紙難能勾争如漆園蝶梦叟常且閉口閑
且䄂手
花逢春到人逢時到花開人旺多歡笑看英豪賞花
嬌樂極悲生非人樂花正發時風又悪花零落了人
憔悴了
紅塵千丈風波一樣利名人似風魔障恰餘杭又燉
煌雲南蜀海黃茅瘴暮宿曉行一世粧利金半兩名
紙半張
塵心撇下虚名不掛種園桑棗圜茅厦咲喧嘩醉麻
花悶来閑訪漁樵話高臥綠隂清味雅栽三徑花種
一叚瓜
財帛争競田園吞併得来未必兒孫慶幹虚名捨殘
生歸来咲殺彭澤令孤雲野鶴為伴等鶴飛過嶺雲
行過嶺
失時休懊得時休咲得失兩字循環到恰歡樂早憂
焦兩般微理誰知道老儂參破逃樞要得字不好失
字不惱
水仙子帶過折桂令四景
海棠雨過錦狼藉楊柳烟消翠整齊梨花滴露珍珠
砕春深也人未歸對東風滿目傷悲近綠囱蜂喧蝶
閙臨寶鏡鸞愁鳳泣隔朱簾燕語鶯啼隔珠簾燕
語鶯啼鶯嚦嚦如說凄凉燕喃喃如訴別離香魂趁
飛絮攸揚薄命逐遊絲飄蕩芳心随落日昏迷三分
病即漸的消磨了玉肌一春愁堆䟎下壓損了蛾眉
愁和病多苦禁持靠銀床倦眼乜斜濕羅衣清淚淋
漓
水盤貯果水晶凉石髄和茶玉乳香碧筒注飲葡萄
釀傷心也誰共賞對良宵無限恓惶藕花風輕翻紗
帳楊柳月微籠綠囱梧桐露暗滴銀床梧桐露暗
滴銀床脚步兒未離南軒魂靈兒已到東墻屏閑也
翡翠塵蒙簟冷也琉璃失色枕空也琥珀無光誰承
望生撏了連理樹枝頭鳳凰不隄防活刺了並頭蓮
花底鴛鴦儘今生難捨難忘甜殢殢兩字恩情苦懨
懨幾樣思量
綉幃零落綵絨毬珠箔空閑碧玉鈎羅衣寬褪了泥
金䄂懨懨也歹症候對西風總是離愁孤鶩點白雲
天外新雁過黃蘆渡口昏鴉歸紅樹墻頭昏鴉歸
紅樹墻頭透疎簾凉月纖纖走空階落葉颼颼縦支
琴今夜寂寞索准俻經年憔悴謾咨嗟往日風流落
下金鏡臺不求配偶諒這錦香嚢怎做遺留細評䟦
着甚来由遥受的鳳友鸞交虚名兒燕侣鶯儔
鬢從別後甚蓬鬆心自愁来越懵懂腸扵斷處偏疼
痛更難捱寒夜永對梅花歡咲誰同黃串冷駝毛氊
帳綠酒甘羊脂玉鍾青燈暗龜甲屏風青燈暗龜
甲屏風痴着心拜月瞻星擎着淚織錦廻文共何人
踏雪騎驢去那荅看花駐馬落誰家扳桂乘龍平安
信阻藍橋三千丈風波洶洶團圓梦隔巫山十二重
雲雨濛濛問歸期兩下朦朧卦錢兒許待新春燈花
兒報到殘冬
水仙子帶過折桂令春閨即事
病乜斜恰似醉乜斜身瘦怯那堪影瘦怯人薄劣何
似情薄劣好&KR0666;緣成棄捨對鸞臺展轉傷嗟鶴䄂兒
金鬆扣鳳頭兒珠褪結想人生最苦離別想人生
最苦離别業冤讎難動干戈悶根苗怎下鍬钁渰藍
橋白馬波翻燒祅廟金蛇火烈暗巫山蒼狗雲遮長
吁氣短吁氣咽㗋裡哽噎新啼痕舊啼痕衫䄂上重
疊兩般兒更是愁絶更被這傾盆雨驚覺鴛鴦落花
風吹散蝴蝶
二盻妓梁錦堂
老先生空戀錦堂嬌滑弹子難粘鳳嘴膠劣厥丁使
不透鴉青鈔把一片惜花心空費了引的人梦斷魂
勞迷魂陣折了一陣琉璃井擦了幾交鶯花寨串到
有千遭鶯花寨串到有千遭怎能勾熱氣兒相呵
只落的冷眼兒偷瞧他如今翠遶珠圍別就了鶯儔
燕侣鳳友鸞交你根前黑洞洞雲迷了楚山白茫茫
水渰了藍橋恨滿歸橈泪濕征袍看了他有分相逢
無福難消
三題情
並頭蓮池上錦鴛行連理樹枝間彩鳳鳴合歡花樹
底青鸞甯永團圓伉儷情為知音所事皆能可意人
相逢可意志誠人遇着志聡明人伴着聡明聡明
人伴着聡明辦堅心共結芳盟只為你性格温存軆
態娉婷我子道風流境重生箇小卿誰承望綺羅叢
再長箇鶯鶯儘自今生久遠相承惜愛你花朵兒身
受用了錦片也前程
四中秋
萬花臺上正中秋坐對冰輪飲玉甌夜深楼閤明如
晝露華清雲氣收九霄中風力颼颼任咲語驚神鬼
鬼怕松篁碍斗牛看山河襟帶中州看山河襟
帶中州歲稔時豊物穰人稠手撫星河口談風月身
在瀛洲聽鳳管朱唇韵悠按鸞筝素手滑&KR0836;翠䄂風
流玉軆香浮只喫到月轉西廊日上東楼
五美愛
一箇烟花嬝娜豔詞頭一箇豪貴絲綸經濟手他兩
箇欲同心綰帶金絲扣遂結就意綢繆鸞交鳳友俏
心腸堪愛堪酬他惹下相思恨我躭着風月憂美情
懷石爛難休美情懷石爛難休一氣相合兩意相
投水遠山高天長地久燕侣鶯儔一箇會施逞英雄
大手一箇善梳粧粉面油頭軆態温柔模樣嬌羞千
載冤家萬種風流
六贈妓張茶花
千嬌百媚俏冤家眼去眉来可喜殺冰肌玉骨難描
画美人圖都是假寶釵横雲髻堆鴉少一箇童子兒
身邊立淨瓶兒手内拏恰便似見世的菩薩恰便
似見世的菩薩赤緊的俊俏名兒喚做茶花再休寵
柳嬌華問柳尋花路柳墻花比那丁香褪荼&KR1048;淡殺
比那牡丹村芍藥低蹅看了茶花覷了茶花便有那
魏𬗋姚黃怎如你張氏茶花
鴈兒落兼得勝令知機
往常時為功名惹是非到如今對山水忘名利往常
時趁雞鳴赴早朝到如今近晌午猶然睡往常時秉
笏立丹墀到如今把酒向東籬往常時俯仰承權貴
到如今逍遥謁故知往常時狂痴險犯着笞杖徒流罪
到如今便宜課會風花雪月題
自高懸神武冠身無事心無患對風花雪月吟有笔
硯琴書伴梦境兒也清安俗勢利不相關由他傀儡
棚中閙且向崑崙嵿上看雲山隔斷紅塵岸遊觀壷
中天地寬
也不學嚴子陵七里灘也不學姜太公磻溪岸也不
學賀知章乞鑑湖也不學柳子厚遊南澗俺住雲水
屋三間風月竹千竿由他傀儡棚中閙且向崑崙嵿
上看身安到大無憂患游觀壷中天地寬
三十年一梦驚財與氣消磨罄把當年花月心都變做
今日山林興早是不能行那更鬢星星照菱花常嗟嘆
會賓朋強打撑歌声即漸無心聽多情頻来待怎生
抖擞了元亮塵分付了蘇卿印泛西風范蠡舟任雪
滿潘安鬢乞得自由身且作太平民酒吸華峰月詩
吟濼水春而今識破東華梦紅裙休歌南浦雲
雲来山更佳雲去山如畫山因雲晦明雲共山高下
倚杖立雲沙回首見山家野鹿眠山草山猿戲野花
雲霞我愛山無價行踏雲山也愛咱
又(二十首)歸隱汪元亨作
器非瑚璉同才豈杯棬用常嗟斥鷃籬冷咲醯雞瓮
手拽短藤笻足躡乱山峰老軆緣詩瘦衰顏籍酒紅
空空世亊如春梦匆匆人生類轉蓬
閑来無妄想静裏多情况物情螳捕蝉世態蛇吞象
直志定行蔵屈指數興亡湖海襟懷闊山林興味長
壷觴夜月松花釀軒囱秋風桂子香
山翁醉似泥村酒甜如蜜追思蓴與鱸撥置名和利
雞鶩亂争食鷸蚌任相持風雪双蓬鬢乾坤一布衣
驅馳塵事多興廢依栖雲林少是非
詞林錦綉堆歌管鶯花隊青春逼後生白髮催先軰
逝景正堪悲往亊已難追去國籠双䄂還家縦兩眉
回思冠冕為身累知機雲山與世違
功名休掛齒山水堪酬志相離雞鶩群收歛鵾鵬翅
風外看遊絲竹上刻新詞季子金雖盡陶潜酒莫辭
追思禮樂三千字嗟咨風波十二時
身離皂盖車足謝青雲路鳳凰池上歸鸚鵡洲邊住
松竹影扶疎禽鳥語喧呼風月供斑管烟霞擁翠裾
頻沽有限杯中物&KR0836;讀無窮架上書
天時鑒盛衰物理參成敗知機張子房失計韓元帥
猿鳥莫驚猜亭舘小安排風月酧清興烟霞愜壮懷
頭白百歲人何在梅開一年春又来
相親麋鹿羣跳出龍蛇陣禅心煆煉成俗慮消磨盡
随意樂天真知命守清貧茆店家家酒梅花處處春
黃塵不便侵双鬢白雲長教伴一身
柴門盡日關農事經春辦登場禾稼成滿瓮葡萄泛
名姓老空山䰟梦杳長安且入白蓮社休題玉筍斑
閑看劍氣和雲散頻弹琴聲帶月寒
慙居鼎鼐官咲領烟霞伴詩成東閤題酒盡西鄰換
結草對層巒接竹引飛湍嘯傲期元亮姦䧺愧老瞞
團團海月供清玩攅攅山花帶咲看
時光幾變遷世事多諳練甘為駑鈍材羞作麒麟楦
老計向林泉平地作神仙茶藥琹棋硯風花雪月天
休言富貴非吾碩随緣箪瓢樂自然
至如富便驕未若貧而樂假遭秦嶺行何似蘇門嘯
滿瓮泛香醪欹枕聽松濤萬里天涯客一枝雲外巢
漁樵坐上供吟咲猿鶴山中作故交
詩書細琢磨笔硯閑功課金刀剖細鱗綠酒醅香糯
荆棘長銅駞冠盖静鳴珂富貴冰消日光隂車下坡
猗猗綠竹延清坐峩峩青山發浩歌
性情甘澹雅口軆便粗糲農枽足課程賦税先輸納
蓑笠度年華詩酒作生涯鮮鯉烹頳尾香粳炊玉芽
人家團簇青山下梅花横斜綠水涯
茶烹鐺内雲酒泛杯中月耻随鴛鷺班笑結雞豚社
舉世怕干涉掩卷慢傷嗟楚覇千鈞力蘇秦三寸舌
豪傑人物都消滅驕奢光隂已斷絶
婆娑盖&KR0708;亭迤邐穿松徑汪洋闊酒腸瀟洒清詩興
有分訂鷗盟無意展鵬程白髮惟公道東風不世情
青青山色當窗映泠泠泉聲繞澗鳴
忙忙烏兔走擾擾龍蛇闘誰知管樂才孰得喬松夀
閒似水中鷗拙若樹頭鳩白屋終塞士黃金促貴侯
優游詩酒村學究風流文章老教頭
新詩囱下吟濁酒床頭窨看山掉臂行飲水曲肱枕
出戶敞衣襟倚杖聽松琴且食夷齊粟休分管鮑金
平林松竹留清蔭幽禽㗋舌弄巧音
經書子訓嚴荆布妻從儉門前獨木橋屋後三家店
嵐氣接虛&KR0585;山色透疎簾秋早雞兒嫰風高栗子甜
觀瞻物理還湏驗沉潜時光不可淹
趋炎真面慙附勢實心澹志同車有輗身比舟無纜
随地結茅菴歸梦謝朝參亊業居天上聲名播斗南
風潭百頃青銅鑑雲岩千尋碧玉簮
鴈兒落兼德勝令悲歡離合
怕的是五鼔敲怕的是銀蟾皎怕的是星斗移怕的
是金雞呌怕的是景易消怕的是金烏到怕的是鍾
韵敲怕的是鴉聲噪怕的是開交鴛鴦東西落怕的
是離抛那一日重會着
喜的是玉兔升喜的是天階淨喜的是入洞房喜的
是相携定喜的是掌上燈喜的是衫兒褪喜的是羅
帶鬆喜的是酥胸襯喜的是嬌人先將枕被温喜的
是多情歡娱錦帳中
想的是模樣標想的是諸般妙想的是性格温想的
是情懷落想的是志氣豪想的是姓名高想的是歌
管真想的是腔調曉想的是俊俏丹青難画描想的
是才學平身上九霄
愛的是一處眠愛的是酥胸傍愛的是玉腕交愛的
是金鎗壮愛的是冷舌尖愛的是熱心腸愛的是更
漏永愛的是星斗寒愛的是交歡雲情雨意長愛的
是情纏顛鸞倒鳳間
鴈兒落兼德勝令贈妓朱妙祥
小状元酸如醋老將軍文更武成合了雲雨交美滿
了姻緣簿一世兒好妻夫百世裏永歡娛了却冤家
債温存鶯燕雏疎疎再休走章臺路粗粗到其間休
道不
二貶妓者
那裡是烟花叢錦綉窩則是箇是非海齷齪垜少有
那風流娘旖旎人都是些粗魯漢村沙貨醜姨夫厮
撞着歪姊妹死凝眺那小姐但說着便粘住略湯着
就成合惹的那䩺鞋漢偌多一會兒七八箇若肯随
和霎時間三四夥
三詠柳
托根近水堤寄跡陽和地眉愁去客扳眼看離人醉
春老絮紛飛夏至翠依稀雨過青絲潤日長綠絲垂
風吹白蝶蜻蜓戲霜催黃鶯𬗋燕稀
四梨園
形圖烟月牌身長鶯花寨偷傳俊俏情賣弄温柔態
雲雨梦陽臺歌舞賞花階夜月芙蓉面春風桃杏腮
裁畫巴鏝官場賽傷懷鉗俫大會垓
五思情
飛不上離恨天走不到森羅殿消不得腹内愁訴不
盡心中怨月下惱啼鵑柳外厭鳴蝉冷淡梨花院瀟
疎楊柳軒情牽玉腕鬆金釧熬煎香腮落翠鈿
六美人
女孩兒年正嬌有萬種天然俏知音所亊能觧吕諸
般妙難画更難㨨美滿鳳鸞交雖長鳴珂巷常居深
院閤一捏兒妖嬈會耍笑同歡樂千劫内逢着永團
圓只到老
七病思
倚幃屏長嘆吁壓綉䄄和衣寐睡不着梦又驚寶髻
鬆烏雲墜即漸漸瘦腰肢病懨懨减香肌針指上無
心做香嚢兒怕待餙這病兒有誰知揾不住相思淚
這病兒藥難醫一思量一箇死
八
手帕兒托着腮渾身上無了脉舌尖兒冷半截脚尖
兒麻到踝行一步脚難抬减香肌瘦形骸玉腕鬆金
釧相思怎打捱猛聽的他来九分病折做一分害他
呌道門開慌的奴穿不上羅衫撒不上鞋
十二月兼堯民歌
從跳出功名火坑来到這花月蓬瀛守着這良田數
頃看一會雨種烟耕到大来心頭不驚每日家直睡
到天明見斜川雞犬樂舁平繞屋桑麻翠烟生杖藜
無處不堪行滿目雲山画難成泉聲響時子細聽轉
覺柴門静
二寒食道中
清明禁烟雨過郊原三四株溪邊杏桃一兩處墻内
鞦韆隠隱的如聞管弦元来是流水濺濺人家渾似
武陵源烟靄濛濛淡春天遊人馬上裊金鞭野老田
間話豊年山川都来杖屨邊稱了平生碩
三遂閒堂即亊
堂名遂閒偃息其間對着這青編四圍翠玉千竿壁
上關仝范寬枕上陳摶古銅圍座錦斕斑瑪瑙杯斟
水晶寒靈石相間玉潺湲笔硯囱前兩聲乾到大来
清安柴門世不關一任雲飛散
四秋池散慮
池亭草苫書架牙籖對着這烟波綠慘霜葉紅酣太
湖石神剜鬼劖掩映着這松杉恰便似蛟龍飛繞玉巉
岩合的些野鹿山猿伴痴憨呼童忙為捲疎簾老子
無語但掀髯遥瞻雲山露半尖越顕的秋光淡
最高歌兼喜春来玉簮
禁苑中試看花開誰似它幽閒潔白亭亭玉立幽軒
外別是箇清凉境界裁冰剪雪應難賽一叚香雲壓
綠苔空惹得暮雲生越顕的秋容淡常引的月華来
和露摘端的壓盡鳳頭釵
又詩酒歡娛
詩磨的剔透玲瓏酒灌的痴呆懵懂高車大纛成何
用一部歌笙斷送金波灔㶑浮銀瓮翠䄂殷勤捧玉
鍾對一縷綠楊烟看一彎梨花月臥一枕海棠風似
這般閒受用再誰想丞相府帝王宮
沽美酒兼太平令嘆世
在官時只說閑得閑也又思官只道教人做樣看從
前的試看那一箇不遇灾難楚大夫行吟澤畔伍將
軍血汚衣冠烏江岸消磨了好漢咸陽市乾休了丞
相這幾箇百般要安不安怎如俺五柳庄逍遥散誕
又慶夀
寶粧成鸞鵲牖翠縷就鳳凰楼十二珠簾上玉鈎爇
名香篆烟浮正清秋好時候聽内院仙音清溜看蟠
桃仙果初&KR0836;福禄星相随前後利市仙齊排左右稽
首頓首向筵前拜首共慶賀千年永夀
又賞雪
滿長空瑞雪飄飛柳絮剪鵝毛暖閤紅爐獸炭燒粉
粧成殿閤銷金帳飲羊羔飛柳絮豊年時兆謝歌楼
酒力微消江上有漁翁罷釣画閤内佳人歡咲我呵
一壁廂舞着唱着弹着和着齊和起陽春曲調
對玉環兼清江引嘆世
水向東流厭厭日墜西落絮飛花將春斷送歸青春
再不回人生能有幾後趲前催中年人去的疾高山
流水知音稀有幾箇人知會兔死也狐悲物且傷其
類問着的故人兒都是鬼
兔走烏飛忙中日月疾金井梧桐眼見葉落稀昨日
在街前今朝臥土堆今日同席明朝又少誰滔滔大
江東逝水争甚名和利人是一般人氣是一般氣閙
咳咴捨殘生争甚的
白髮階前眼見故友稀去歲朋情今年又少誰懨懨
白晝長滴盡離人淚老者存留辜負少者回世上愚
人真箇痴好色貪名利使殺兩角牛觧不盡其中意
到頭来誰人替的你
碧玉簮折掂為三兩截井墜銀瓶銀瓶何處也菱花
已砕跌疾似下坡車老者存留辜負少者絶嘆光隂
有如一梦蝶人老如花謝烏江楚漢争赤壁曹劉滅
似這等古人都安在也
對玉環兼清江引閨思
郎上孤舟片帆無計留妾倚危楼寸心無限愁紅雨
打舡頭蒼烟迷渡口眼底陽關今宵何處宿梦裡此
情何日休這番相思直恁陡對景厮迤逗未勾兩宵
別早有三分瘦五花誥甚日得到手
江雨淋淋梅垂無數金庭樹隂隂蝉鳴不調琴鸚鵡
罷双斟鴛鴦閑半枕粉汗浸浸碧筒羞自飲神思沉
沉白頭只自吟青鸞曉来傳信音昨夜燈花䜟且教
寍耐些别不叮嚀甚道小生恩承除翰林
懶聽笙歌酒空金叵羅倦對粧盒塵蒙珠珞索眉黛
鎖春蛾鬢雲鬆翠螺人立鳴珂功名都蹬脱路阻關
河音書越間闊西風滿庭黃葉多鎮日垂簾幕鸞釵
顛倒簮鴛枕彎跧臥孤飛雁兒應似我
去歲觀梅折花親贈君今歲觀梅對花不見人圖望
小功勲抛離美眷&KR0666;使得囊空心兒不自忖寄的書
音話兒不甚凖秀才理會虚調文就裏沒公論不赴
雨雲期只待風雷信急回来土牛鞭罷春
羅䄂頻淹淚珠凝粉腮寶鏡羞看鬢雲鬆玉釵飛絮
點香階落花鋪翠苔去了青春青春不再来巴到黃
昏昏昏怎地捱推開綠囱&KR0829;月色問月人何在懽娱往
日多煩惱今番煞將一片惜花心愁窖埋
香透簾櫳藕花風漸生影上闌干梧桐月正明何處
撫銀筝誰家吹玉笙空有佳音佳音不待聽料想歸
程歸程日未凖賣詩編柳營花陣裡逞不管人孤另
撕破𬗋香嚢摔砕青銅鏡西廂下再休和月等
滿泛霞杯羞歌白苧詞濃蘸霜毫倦題紅葉詩心緒
亂如絲人情薄似紙學害相思相思乾害死投至别
離別離何至此天涯寡情薄浪子悮却青雲志烟花
惹梦思風月關心事那裡也跳龍門折桂枝
孔雀屏開半遮銀蠟光翡翠衾寒多薰寶篆香枕剩
綉鴛鴦釵閑金鳳凰恨殺飄零飄零薄倖郎薄劣風
流風流窈窕娘梅花影兒纔上囱越恁添愁况鍾聲
耳畔来月色簾前晃問離人斷腸也不斷腸
脫布衫兼小梁州閨情
樂繁華倚翠偎紅聽笙歌換羽移宮行步處珠圍翠
擁相伴着彩鸞嬌鳳錦帳春寒綉被重暖烘烘褥隠
芙蓉列金釵十二画堂中躭歡寵風月此情同知音
自有知音重占排場別是家風玳瑁筵相陪奉又惹
起舊時春梦臨老也入花業
沽美酒兼快活年嘲子弟
鍮石銅生性格魚目珠少光澤假骨董相瞞零砕買
怎比那金廂項牌千人偷萬人賣數十日相思骨如
柴自裁自裁強尋着野薔薇内園裏㘽虧欠下鶯花
債忔的懨懨害端的是因甚来
滿庭芳兼清江引漁樵耕牧
一蓑晚烟斜風短笛小棹平灘沙鷗野鷺時相戀無
限清閑携金鱗也做的酒錢臥江蘋也當的寒氊不
受人輕賤釣舡兒慢牽人在水中天風清月小江波
淺釣罷空牽纜蓬收紅蓼濱梦繞黃蘆岸這生涯散
誕誰人管
遠山近山生涯入斧風月随肩桑烟柘雨曾經慣不
惹憎嫌飢時節柴供爨烟飽時節柴換青錢甘貧淡
酒債旋還醉盖野雲眠百年日月一擔擔野鳥相識
慣肩頭薪兩束瓮裡清一半這生涯快樂誰人管
村前野田一犂春雨兩壟寒烟東西阡陌深耕遍無
掛無牽鋤一會閑卒苦心腸也寬收一會貧受用老
幼都歡濁酒隣家換醉了穩眠飢飽且随緣小小山
岡平川遠買箇黃牛賤種時種一回收時收一遍這
生涯自在誰人管
烟連&KR0708;連羊歸隴上牛飲溪邊斜風細雨隂晴變蓑
笠當先吹一曲寒林葉捲歌一聲晚照雲閑富貴從
他戀醉了穩眠無梦到長安夕陽入照風力軟笛弄
梅花變騎牛過遠村名利都不見這生涯放浪誰人
管
叨叨令兼折桂令䭾背妓(名陳觀音奴)
&KR1961;兒腰龜兒背玉連環繫不𧺫香羅帶脊兒高絞兒
細綠茸毛生就的王八盖眼兒瞘鼻兒凸驅處走了
猢猻怪嘴兒尖舌兒快洛伽山怎受的菩薩戒兀的
醜殺人也麽哥兀的不醜殺人也麽哥鈎兒形絛兒
樣爛茄瓜辱沒殺鶯花寨鶯花寨命裡合該一背兒
殘疾一世兒裁劃便道是倒鳳顛鸞鶯儔燕侣彎不
刺怎麽安排風月債休將人定害俺則怕雨雲濃厥
殺喬才你這形骸其實歪揣調稍弓着不的扯拽竅
頭舡趁早兒撐𨳩
脫布衫兼小梁州美妓
冰肌瑩寶釧玲瓏藕絲輕環珮玎&KR2889;櫻桃小胭脂露
濃海棠嬌麝蘭香送玉頸圓搓粉膩紅恰便似映水
芙蓉犀梳斜墜鬢雲鬆黃金鳳高插翠盤龍&KR1272;波
仙子生塵梦向瑶臺月下相逢酒暈濃凢心動夜凉
人静飛下水晶宮
又妓思
映斜陽數點歸雅蘸秋波幾縷殘霞珊瑚枕鮫綃半
榻水晶簾玉鈎高掛廢寢忘飡子為他他如今遠在
天涯想着那月明纔上海棠花却又早相約在鞦韆
下題起来滿身兒麻老夫人知道呵怎肯甘休罷小
梅香絮絮荅荅俺則索悄悄央低低罵似這般躭驚
受怕辜負了俏冤家
梅花酒兼七弟兄嘆世
他每日咲呵呵道淵明不如我跳出天羅占斷烟波
竹塢松坡到處婆娑到大来清閑快活更看時節醉
了呵休怪他唱箇弹箇似風魔他把功名富貴皆參
破有花有酒有行窩無煩無惱無灾禍
又
年紀又半百過壮志也消磨暮景也蹉跎鬢髮也斑
皤想人生有幾何恨日月疾如梭得磨跎處且磨跎
向尊前莫惜醉顏酡古今都是一南柯𬗋羅未必勝
漁簔休只管戀它急回頭好景已無多
鴈兒落兼清江引野興
喜山林眼界高嫌市井人烟閙過中年便退官再不
想長安道綽然一亭塵世表不許俗人到四面桑麻
深一帶雲山妙這一塔兒快活直到老
后庭花兼青哥兒
喜孜孜擺珍羞𨳩大筵韵攸攸奏笙歌列管絃細氤
氲鼎内香風動錦重重彩雲飄則在雲外懸四時慶
豊年恰便似蓬莱仙苑兜率宫極樂天似瑶池如閬
苑(呀)你看那
龍楼楼楼金殿見如今鳳凰凰凰来現海外直臣朝
帝輦更有那百司官員武勝文賢正直忠良受賞傳宣
東魯西戎北狄南蠻四海千邦萬國来降喜孜孜拜
舞在
玉階前萬萬載昇平宴
進忠良為股肱懾偏邦朝鳳城舉意言忠信則要俺
為人行志誠既然是用賢能湏索要忠良直正定邊
疆無戰争嚇蠻夷湏拱辰保山河朝
帝京(呀)現
鑾輿皆歸歸歸
仁聖進忠心率土来賓慶都只為大放賢門一箇箇選
俊英見如今四序和平禮樂欣欣黎庶歡慶鳳舞麟
生海晏河清普天下軍民無憂無慮大咸寍皆因是
托頼着吾
皇聖
湘妃遊月宫帶折桂令贈遂安陳總戎王春泉作
簮纓華胄更風流韜略胸蟠誰與儔蟒衣玉帶江山
秀列三公名位久秉丹心日侍
龍樓歸畫閣笙歌齊奏撫青萍光芒射斗宴佳賓詩酒
賡酬宴佳賓詩酒賡酬觀德投壷分韻蔵䦰决勝
圍棋爭竒打馬較射贏籌寶炬吐玉荷花紐瑞烟飄
金鼎香浮美景堪收樂事淹留塵世人仚京輦瀛洲
殿前歡
際清朝西班人物顕英豪詞林吐出珠璣耀俊逸才
饒到春来詠碧桃入夏来引玄鶴深秋醉賞黃花茂
冬寒時雪飄錦帳底飲羊羔
滿庭芳
金鞍錦韉青驄寶馬玉勒絲鞭宜時遊賞園林遍景
樂壷天横槊賦詩揮綵箋穿楊手箭射飛鳶時稱羡
芳名播遠看功業勒燕然
喜梧桐贈張茶花(妓名)
蒙山頂上茶不比閑花卉採得茶来一篓兒千金貴
香香噴噴瓶兒裡煨想起茶来酒也無滋味前緣前
世少下下下茶行利
蒙山頂上茶榖雨晴時採採得茶来一篓兒千金買
香香噴噴瓶兒裡釃想起茶来酒也無心愛前緣前
世少下下下茶行債
雪裏梅慶夀
看仙子跨黃鶴乘雲霧下青霄他都来慶蟠桃只碩
的延年益夀不弱如蓬菜三島
黃薔薇祝頌
君天坐碧霄寶鼎内香燒弹着唱着舞着端的是十
分歡樂玉纖輕把錦筝挑春葱慢撥𬗋檀槽紅牙按
拍品鸞簫堪也波描齊和着慶成吾皇大明朝
脫布衫兼小梁州慶賀
明聖主仁彷三皇明聖主德彿陶湯明聖主千邦進
禮明聖主萬民仰望百姓每虔誠一炷香一齊道謝
吾皇謝吾皇垂整朝綱今日得昇平降黎庶每得
安康碩祝我聖子神孫常興旺金枝玉葉盛隆昌
碩吾皇聖夀長保山河壮帝疆普天下人民仰
望賀萬世大明皇
月上海棠秋夜海棠開
玉楼花影清秋夜金屋香殘午漏徹深院海棠開全
似那仲春二月盈盈紅頰向霜華乍怯
靑娥銀燭高燒者睡足嬌容怕凋謝着意護花些正
值西風悪劣紅芳粧點園林富也
似嫌黃菊千枝放如妬芙蓉半面粧秋日逞妖嬈還
與那早春一樣秋風蕩此際霜清月朗
瑶光乍轉芳枝上翠䄂驚寒若悽愴垂首歛嬌姿獨
倚闌干宁望𨳩朱幌酌酒花前共賞
掃晴娘述興
掃晴娘高盤雲髻閗紅粧手持竹箒三千丈舞䄂翩
揚掃隂雲見太陽曙色光晴霞晃彩鸞回馭到仙鄊
相酬進玉觴
掃晴娘輕移蓮步下回廊飛空直到青霄上掃淨晨
光將濃雲濕霧揚山色蒼清波漾歸来金鼎爇名香
相酬奠酒漿
掃晴娘臂懸灰土絳紗嚢化成萬斛空中颺堰住銀
潢看晴天日月光日月光羅星象歸来相勸酒肴香
人間喜氣揚
掃晴娘一身可喜好衣裳便將雲霧相除蕩盡力掀
揚掃晴空萬里長打麥揚農夫望歸来相謝救民荒
佳名百世芳
醉扶歸止軒
瘦後因他瘦愁来為他愁早知伊家不應口怎肯先
成就你營了人也罷手喫了我些酩子裡罵低低兒
呪
頻去教人講不去自家忙若得箇相思海上方不到
的害這些閑魔障還咲我眠思夢想只不輪到你頭
直上
有意同成就無心大家休我為甚幾度相思幾度愁
這風月虚遥受你若肯時肯不肯時罷手休把人空
迤逗
我嘴揾着他油䯼髻他背靠着我匈皮早難道香腮
左右偎只索項窩兒裡長吁氣一夜何曾見面皮眼
覷着牙梳背
一半兒題情
懷中摑惜費温存燈下觀瞻越可人床前央及半時
辰咲欣欣一半兒推辭一半兒肯
不禁春色眼兒涎不慣行雲猶氣喘金釵斜溜鬢雲
邊鏡臺前一半兒鬔鬆一半兒偏
纖腰恰退綉羅裙寶髻斜垂玉枕雲粉腮春透熱氤
氲汗津津一半兒佯羞一半兒親
俏心端的&KR1167;難拏冷句將人傒落煞盟山誓海口&KR0836;
滑俏冤家一半兒真誠一半兒假
海棠香雨濕吟袍薜荔空墻閑酒瓢楊柳曉風凉野
橋放詩豪一半兒行書一半兒草
春閨怨題情
要觧愁腸除是酒常將悶酒觧離愁醉時節忘了醒
還又人去後酒在心頭人也在心頭
柳葉眉尖芙蓉色剛剛半折綉羅鞋眼兒見了心兒
愛可嬉才捨着搶白忙把這俏身挨
要觧愁腸除是他他顏色似蓮花也不要媒人說来
的話看上他娶到家闌與我做渾家
要觧愁腸除是你模樣兒甚標致海神廟桂英曾說
誓短命負心賊有一日和你再相會
落梅風
門外山無數亭中春有餘但沉吟早成詩句咲九臯
禽也能相嫉妬駕白雲半空飛去
野鶴纔鳴罷山猿又復啼壓松梢月輪將墜響金鍾
洞天人睡起拂不散滿衣雲氣
山隔紅塵斷雲随白鳥飛這便是老夫心事休誇子
房並范蠡肯回頭古人也容易
野水明扵月沙鷗閑似雲喜村居地幽人静帶烟霞
半山斜照影都變做滿川詩興
流水高低澗斷雲遠近山愛園林翠紅相間對詩人
怎不教天破慳四周圍水雲無限
入室琴書伴出門山水圍誰人得盡皆如意樂陶陶
輞川圖画裏與安期羡門何異
落梅風病懷
荼䕷逕芍藥亭強尋芳病中打掙儘腔腔嗽得来不
住聲嗽不損惜花情興
龍蛇字鸞鳳紙病麻花眼睛&KR0836;視任腔腔嗽得来不
住止嗽不减滿懷詩意
淸香透醅瓮開味甘如醍醐沆瀣碩相慰老夫吟詠
懷分與我一壷春色
包蔵俏出落嬌風塵中粉香零落海棠花一枝開較
早辜負了暮春天道
落梅風別離
陽關別千里疊再相逢甚年時節今宵酒醒何處歇
楊柳岸曉風殘月
纔相見又早别恩情事好難割捨臨行只把羅衫扯
可憐見再宿一夜
離鄊井背土居那的是痛傷情處綠囱前鷓鴣頻啼
一聲聲喚回春暮
恨青&KR0865;過野橋輕蹄慢踏陽關道長亭宴罷無歸落
淚梭梭啼回綉閤
落梅風相思
思今日想去年依舊在綠楊深院桃花豔色三月天
却不見去年人面
山迢迢水潺潺空惆悵楚天雲遠多情去時花滿園
到如今綠隂庭院
黃昏想白日思盻殺人多情不至囙他為他憔悴死
可憐也綉衾獨自
閑針線怕待拈潑冤家轉来心墊茶裡飯裡不住&KR2406;
怎能似画梁双燕
落梅風夜憶
囱間月簷外鉄這凄凉對誰分說剔銀燈欲將心亊
寫長吁氣把燈吹滅
燈將殘人睡也空留得半囱明月孤眠心硬熬渾似
鉄這凄凉怎捱今夜
燈將滅人睡些照離愁半囱殘月多情直恁的心似
鉄辜負了好天良夜
燈下詞寄與伊都道是二人心亊是必你来會會遭
兒抵多少梦中景致
落梅風随緣
陶元亮楚大夫醉和醒怎做一處恰便似杜鵑和鷓
鴣聲聲道不如歸去
酒紅臉愁白毛向樽前且開懷抱天若有情天也老
消磨了五陵年少
又比妓
桃千樹梅一株是東君特留心處無商量滿天風共
雨怎教惜花人遮護
閒花草臨路開嬌滴滴可人憐愛幾番要移来庭院
栽恐出墻性兒不改
落梅風邵處中蹴踘圖
軟履香泥潤輕衫花露湿老追陪五陵豪貴脚到處
春風步步随占人間一團和氣
二梅女吹簫圖
髻軃青螺重釵横玉燕低背東風為誰凝睇拈鳳簫
怯怯不待吹恐梅花等閑飄墜
三牡丹
蜂黃散蝶粉乾早春時可憐開綻休把做殘花一例
看終則是牡丹風範
四墨梅
王冕風流在林逋音信遠嘆西湖幾埸更變料得春
光不似前憔悴了粉容嬌面
五妓劉春景
留春住春怎留燕鶯啼落風時候聽道去也真箇愁
想着那暖温温要人消受
六妓張五兒
本兒五利五張不比那販茶船紙糊的屏障得他来
買紙風月鄕愛的是臉兒紅那些模樣
風入松思情
春風不到小囱紗辜負了韶華淚痕濕透香羅帕凭
闌望夕陽西下惱人情愁聞杜宇凝眸處仰數歸鴉
又
前日席上泛流霞遇着俺冤家自從見了心牽掛心
兒裡撇他不下梦兒裡常常相見說不及半星兒話
又
丫鬟休買小桃花任雲鬢堆鴉眉兒淡了不堪画悶和
愁將人来禁加咫尺間粉郎何在小渾家如阻天涯
又
劉郎前日到桃源使人心懸懸眼兒見了心兒戀口
兒裡不敢胡言但朝夕只將天告甚時節再得團圓
堯民歌道情
静巉巉烟霞嶺北響潺潺澗水橋西光燦燦銀河倒
瀉高聳聳碧玉盤堆滿山滿樹幽微景致錦糢糊一
帶屏圍更有𬗋藤花青竹笋蕨芽肥兀良只見黃蘆
岸白蘋渡綠楊堤香拂拂幾株梅樹傍疎籬紅灼灼
數枝桃杏出柴扉吹雲笛笛笛笛閑拈月下吹不羡
他浮名利
一箇青雅雅門栽五柳一箇虚飄飄海内雲遊一箇
翠嵬嵬深山隠迹一箇響潺潺渭水垂鈎都棄了金
章𬗋綬倒大来散誕優游一箇未央宮鈍劍鋸了咽
㗋一箇晉家官分明五車休一箇烏江岸飲氣刀揮
首一箇大梁王彭越醢了屍首公矦功名甚日休枉
費了千生受
又相思
看看的相思病成怕見的是八扇幃屏一扇兒双漸
小卿一扇兒君瑞鶯鶯一扇兒越娘背燈一扇兒煑
海張生一扇兒桃源仙子遇劉晨一扇兒崔懷寶逢
着薛瓊瓊一扇兒謝天香改嫁柳耆卿一扇兒劉盻
盻財殺八官人教天公教天公教他對對成怎偏俺
何孤另
這的是金山豫章這的是普救高堂痛殺殺緣薄分
淺眼睁睁水遠山長折離别金釵鳳凰生分散綉帶
鴛鴦每日家急急煎煎斷人腸常子是撲撲簌簌淚
千行往常時風風韵韵可喜娘央及煞悲悲切切瘦
劉郎哎昏黃黃黃黃傳消息寄錦囊每日家盻望在
西楼上
遥山隠隱淺水粼粼東風陣陣紅雨紛紛寫凄凉孤
月淡雲深掩重門怕黃昏忽地又黃昏不銷䰟怎地
不銷魂新啼痕壓舊啼痕斷腸人憶斷腸人今春今
春相思瘦幾分寬掩過羅衫褃
四換頭四時
清明時候才子佳人醉玉楼紛紛花柳飄飄襟䄂行
歌載酒花易老人依舊
西湖烟岸蓮蕩風生六月寒隣舡歌妓詩嚢文翰醉
餘興闌悲有限歡無限
江湖豪邁為惜黃花歸去来名無言責利無俗債家
私匾窄但醉裡乾坤大
衝寒乘騎信步孤山為訪梅溪橋流水雲林斜日三
花五蕊洩漏了春消息
四換頭題情
堪描堪画鬢綰烏鴉臉襯霞燈兒直下揪住子麽可
喜的我兒說一句真實話
因咱閒暇有箇人兒来到家簾兒直下偷睛抺牽情
的我兒先打換香羅帕
違咱嚴假落在江梅不到家紗囱直下低低罵薄情
的我兒眉兒淡了教誰画
因些閒話海樣恩情一旦差門兒不抺心兒掛關情
的我兒怎生便撇的下
四換頭相思
佳人安在此去知他甚日来風流嬌態辜咱歡愛那
裡也奶奶還取說相思債
兩葉眉頭怎鎻相思萬種愁從他别後無心挑綉這
般樣症候天知也和天瘦
從他别後滿眼風光総是愁實心兒有湏索禁受爲
他些症候迤逗的人来瘦
牽腸割肚一自別来信也無多情何處教人思慮凭
闌干觸目空望斷遥天暮
四換頭獨念
非咱薄倖懊惱東君忒世情風流情&KR1167;愁成病知他
是怎生不住口題名姓
綉簾不掛和衣側臥等待他月兒西下不到家知他
待怎麽空作念無心罵
更闌人静獨思獨念冷清清因他薄倖憂成病昏慘
慘殘燈相伴的人孤另
言盟說誓豈信閑人講是非忘飡失寐形骸憔悴猛
然間想起落幾聲長吁氣
河西六娘子美人
二八誰家小多嬌有丹青難画難描見了他所亊皆
竒妙(嗏)眉兒柳葉飄眉兒柳葉飄惹的人心牽掛着
惹的人心牽掛着
二八誰家窈窕娘穿一套縞素衣裳烏雲亂挽風流
樣(嗏)眉兒淺淡粧眉兒淺淡粧恰似鶯鶯不姓張恰
似鶯鶯不姓張
二八誰家女娥媓斜插着一對螳螂好似仙子瑶池
上(嗏)弓鞋半折長弓鞋半折長淡白羅裳透軆香淡
白羅裳透軆香
二八誰家女妖嬈他生的身子苗條越看越愛天然
俏(嗏)輕盈楊柳腰輕盈楊柳腰想起他来魂魄消想
起他来魂魄消
河西六娘子約會
央及梅香好姐姐你放寬洪海量些團圓只在今宵
夜(嗏)脚兒走快些脚兒走快此錦被重重等待者錦
被重重等待者
入門来將奴搂抱在懷就把錦被鋪𨳩俏冤家頑的
十分怪(嗏)將奴脚兒擡將奴脚兒擡揉亂烏雲䯼髻
歪揉亂烏雲䯼髻歪
兩意相投情掛牽休要閃的人孤眠山盟海誓說千
遍(嗏)淺情上放着天淺情上放着天你又青春咱少
年你又青春咱少年
喜的相逢怕的離我和你步步兒相随咱兩箇情意
兒無抛棄(嗏)但有負心的但有負心的滿不上三十
只二十滿不上三十只二十
河西六娘子盻歸
去了多嬌好情懷害的奴形體如柴香羅帕物在人
何在(嗏)孤眠怎生挨孤眠怎生挨盻殺多才不見来
盻殺多才不見来
懶對菱花整豔粧逐日家雨淚汪汪想起他模樣䰟
飄蕩(嗏)罵聲負心郎罵聲負心郎你在誰家戀女娘
你在誰家戀女娘
倚着門兒等他来来家時問箇明白虚名教我難躭
待(嗏)丫鬟轉過来丫鬟轉過来姐姐把心腸權放𨳩
姐姐把心腸權放𨳩
嘱付梅香兩三遭你是必聽着門敲冤家那裡貪歡
樂(嗏)楼頭鼔亂敲楼頭鼔亂敲便是陳摶睡不着便
是陳摶睡不着
河西六娘子四時思情
景色春来燕子双見一對戲水鴛鴦不由奴一陣兒
来心上(嗏)相思淚兩行相思淚兩行扯砕香羅罵粉
郎扯砕香羅罵粉郎
不覺熏風三伏天熬煎的舊病兒来纏凉亭水閤無
心翫(嗏)榴花照眼前榴花照眼前羞折將来插鬢邊
羞折將来插鬢邊
葉落梧桐又早秋猛聽的雁過南楼聲聲把咱心腸
閗(嗏)思情無了休思情無了休止不住腮邊珠淚流
止不住腮邊珠淚流
瑞雪飄飄凛冽天抛奴家獨守爐邊銀瓶有酒誰来
勸(嗏)焚香祝告天焚香祝告天只碩的冤家在眼前
只碩的冤家在眼前
河西六娘子閨怨
錦被斜搭象牙床脚踏上睡着梅香翻来覆去添惆
悵(嗏)猛然呌一聲娘猛然呌一聲娘驚醒奴家愁斷
腸驚醒奴家愁斷腸
錦被摺在𬗋帳中俏冤家那裡胡行怕到黃昏添愁
悶(嗏)喬才不志誠喬才不志誠好似王魁負桂英好
似王魁負桂英
錦被無心去整摺摺起来感的傷嗟喬才去了三四
夜(嗏)孤另怎生說孤另怎生說怨只怨當初奴做的
拙怨只怨當初奴做的拙
錦被斜倚枕頭兒挨恰便似仙子下瑶階嬌滴滴模
樣兒着人愛嗏斜插短金釵斜插短金釵好似楊妃
出浴来好似楊妃出浴来
天淨沙春殘
海棠𨳩退嬌姿牡丹又謝芳枝架上荼&KR1048;若此可憐
春事痴呆燕子鶯兒
滿懷病勢愁煩數番花信風殘幾遍尋芳意懶荼&KR1048;
開綻一年春事瓓珊
荼&KR1048;白雪攅攅薔薇紅粉團團分付華亭翠舘好描
春玩明年花下重歡
疎狂愁值春殘飄花舞墜樽前把酒唱歌勸賞時光
有限相逢幾箇重歡
天淨沙豔麗
劣冤家百媚千嬌有丹青難画難描剔透玲瓏俊俏
羞花容貌引的人攘攘勞勞
咲談間語話清高嘲吟處言語風騷不比閑花野&KR0708;
謳謌絶妙一團兒玉軟香嬌
嬌滴滴軆態妖嬈細楊柳纖腰美甘甘胡伶六
老天然美妙小小口似櫻桃
玉容嬌傾國傾城柳腰纖宜坐宜行丰韻天生可憎
有些薄倖多情恰似無情
天淨沙山興
青山一抺殘霞丹楓幾樹寒雅古澗松風颯颯夕陽
西下小橋流水人家
山林迥隔紅塵清閑曠世高人日午幽齋睡穩客来
驚問呼童方出𨳩門
山中採藥歸来山嵐濕透芒鞋寂寂寒囱月色山童
何在白雲封了丹臺
房前檜栢屯門墻頭麋鹿成羣樵逕歸来日曛藥苗
春嫰山中斫破雲根
天淨沙歸湖
小舡新酒活魚蓬囱漢史秦書更着圍棋數局恁般
高趣淵明怎不歸歟
斜陽數曲漁歌長江萬頃滄波稚子山妻過活扁舟
一箇生涯雨笠烟蓑
莎䄄十里初芳柳絲千尺纔黃白酒新芻味香扁舟
不纜縦横逐水顛狂
逍遥誰識予心等閑不入紅塵醉在波中棹艇無拘
無禁芳洲散誕仙人
天淨沙
昨朝楊柳依依今朝雨雪霏霏社燕秋鴻忒疾濁醪
有味消磨日月東西
年時尚覺平安今年陡恁衰殘更着十年試看烟消
雲散一杯誰共歌歡
休言咱是誰非只宜似醉如痴待得功名甚的無窮
天地算来不用精細
去年花下相逢朱顏花樣嬌紅今歲兩鬢皤鬔花枝
越盛人生不與花同
天淨沙雪景
同雲布滿高崖嚴風冷透茆齋一夜青山失色曉来
門外珠宮貝闕瑶臺
二閒居
近山近水人家帶烟帶雨桑麻當役當差縣衙一犂
兩耙自耕自種生涯
三桃源
岧嶤天近山椒蒙茸雨漲溪毛靉靆雲埋樹腰山翁
一咲桃源堪避差徭
四野興
綠楊樹底尋春碧桃花下開樽流水溪頭問津閑評
閑論勝如阮肇劉晨
五山娛
柴扉土炕茆廬山溪水長菖蒲村居排樽列爼歸来
日暮肩頭斜挑葫蘆
白鶴子秋景
金風殘暑退玉殿早生凉夷則動商音蓐收傳秋令
二
荷衰青盖偃柳敗翠絲疎露濕響蛩螿雨冷眠鷗鷺
三
碧雲催暁意黃葉點秋容一片雨聲来幾陣凉飈送
四
玉簮香滿逕金風色輝簾紅黍恰嘗新白酒初篘
五
書齋凉氣爽觚翰可相親燈下閱詞篇月底賡詩韻
白鶴子丹訣
寂心無象染實腹有丹蔵丹實永難飛象寂鉛偏旺
二
欲修千歲壽湏在片時間點得汞成銀便覺神光燦
三
黃婆心不順鉛汞莫相親縦有煉丹爐那得天仙分
四
先天真一炁莫向後天尋若向後天尋此理差之甚
五
欲知鉛汞軆父母未生前赤肉上真人即是神仙眷
六
紅鉛與白汞和合入丹爐成得此摩尼始覺吾家富
七
方知三教理総是這些兒若向異中求不是修丹士
八
逹得玄機子休輕說與人爲甚莫輕言只恐人難信
白鶴子春
和風開柳眼春色上桃腮沽酒綠村中欖轡青山外
二夏
熏風清竹塢驟雨洒荷池避暑小楼中列宴凉亭内
三秋
金風飄敗葉玉露下疎桐蛩響助秋聲雁呌驚幽梦
四冬
朔風如箭急瑞雪似花飛梅綻玉枝横松積銀鱗細
步步嬌期會
怕囱間人瞧見死勢兒休寒賤直恁膝盖兒軟喫不
過熱厮煎且去覷門前没人呵疾忙轉
幾番家佯推醉咲臉兒將人殢我知道你就裏不放
了牢成賊休恁厮禁持直等我綉了鞋兒睡
等閑来三更至有甚忙公事醉熏熏来到時且向燈
前看詩詞疾忙睡来麽兒檢甚的閑文字
不温存心兒強冷落銷金帳直恁的針線忙獨宿鴛
幃甚情况疾忙睡也麽兒且&KR0819;甚鞋兒樣
步步嬌嬌態
書齋外簾前站猛見箇如花面纔當二八年俊厖兒
似天仙真箇可人憐莫不是洛迦山觀音現
小鞋兒連根綉纏得脚兒瘦俏冤家温共柔欵步金
蓮懶擡頭見人呵臉兒羞推捲衫兒䄂
天生的嬌娃秀鴉鬢堆雲厚金蓮蔵玉鈎楊柳腰肢
瘦忒温柔那的是最風流嬌滴滴兩眼秋波溜
玉天仙臨凢世辭王母别瑶池芳階緩步露鞋兒引
動鵰鶚志但能共枕席甘心兒風流死
步步嬌思情
寂寞深閨人獨自無語添愁思鮫綃揾淚脂盻不見
俏人兒孤恨有誰知向人前難訴心中事
一字思長吁千口氣画損了霜毫笔憂愁伊怎知寫
就花牋不容易暗傷悲盡都是淚點兒研成墨
楊柳梢頭黃昏月太半梨花謝無言自嘆嗟却似情
人兩離别明月密雲遮有箇團圓夜
戴月披星躭驚怕獨立花隂下真心兒等他猛聽得
響撒撒只道是冤家元来是風擺動荼&KR1048;架
胡十八嘆世
正妙年不覺的老来到思往常似昨朝好光隂流水
般不相饒都不如醉了睡着任金烏搬興廢我只推
不知道
從退閑遇生日不似今忒稀竒正值着花明柳媚大
寒食齊歌着壽詞滿斟着玉巵碩合堂諸貴戚都一
般滿千歲
客可人景如意檀板輕敲玉簫吹滿堂香靄瑞雲飛
左壁廂唱的右壁廂舞的這其間傳酒杯大管是不
通濟
試算春九十日屈指間去如飛三分中却早二分
歸便醉的似泥渾都有幾時把金杯休放閑湏臾間
日西墜
人會合不容易但少見早别離幸然有酒有相識對
着這般景致動着這般樂器主人家海量寬洪勸諸
公莫辝辭
人笑我類狂夫我道他似囚拘為些兒名利損了身
軀不是他樂處好教我嘆吁喚蛾眉酒再斟把春光
且&KR0829;住
自隠居謝塵俗雲共烟也驩虞萬山青繞一茆廬恰
便似画圖中安着老夫對着這無限的景致怎下的
為官去
結茆屋近水邊引溪流灌禾田手携稚子閑踏翫酒
葫蘆自擔醉酕醄樂然也不用笙歌勸怎肯又死䟦
涉連雲棧
胡十八美愛
炎名兒常在心那一日恰相見燈影下酒筵前臉兒
微咲眼兒涎走在我耳邊說三言兩言也不索央外
人各自要取方便
天生下俏臉兒所亊的又相稱道傾國是傾城腰肢
嬝娜步輕盈半晌家定睛越教人動情模樣兒都記
的悔不曾問姓名
相會了半霎兒作念有百千遍情勾引意牽纏粉墻
高處是青天又無多近遠望的人眼穿日日有虛信
兒不能勾見一面
經了些苦折磨受了些悪埋怨實指望要團圓口兒
雖許性兒偏海龍王案前發些兒呪碩但有箇負心
的也要他做証見
胡十八盻思
眼皮兒怕待合好梦兒難成就聽更鼔數更籌青鸞
無信入紅楼新月兒半鈎印紗囱上頭沉沉梅影兒
彷彿似玉人瘦
又不曾得甚的心兒裡苦牽掛今夜晚會巫峽清晨
盻望眼巴巴倩幾箇晚鴉把金烏送下這恁列日頭
長的来忒稀詫
百般的定計謀一些兒犯苗稼他因我我為他前緣
前世俏冤家刀刅曾手拏火坑曾脚蹅針尖般小心
兒縦的有斗来大
纔說些好話兒烘的早臉兒變道不本分使慳錢服
低做小索從權跪在面前曲膝似軟綿所亊兒不敢
說一千箇可憐見
快活年漁樵耕牧
小小船兒棹滄波其實的快活快活打得魚来咲呵
呵醉了和衣臥醒後推蓬坐誰似我
挑月穿雲入烟蘿其實的快活快活山徑歸来唱樵
歌困拂蒼苔臥閑對青山坐誰似我
納了官粮少差科其實的快活快活雨順風調好田
禾布被彎跧臥土炕團圞坐誰似我
牛背斜陽短笛歌其實的快活快活北隴驅犢下南
坡枕着蓑衣臥靠着垂楊坐誰似我
快活年酒色財氣
醉後神昏眼睛花其實的怕他怕他休道忘憂飲流
霞酒膽天来大失禮傷風化不是耍
放浪烟花不成家其實的怕他怕他休道紅粧美如
花色膽天来大傾國傾城價不是耍
百萬青蚨怨根芽其實的怕他怕他休道通神作生
涯財膽天来大少把心牽掛不是耍
志氣昂昂逞豪家其實的怕他怕他休道剛強敢矜
誇氣膽天来大理法難容納不是耍
鸚鵡曲馮海粟
儂家鸚鵡洲邊住是一箇不識字漁父閬苑中一葉
扁舟睡殺江南烟雨覺来滿眼青山暮抖擞着綠
簔歸去算從前錯怨天公甚也有安排我處
錢塘江上親曾住司馬栖不是村夫縷金衣唱徹流
年幾陣紗囱梅雨梦回時不見犀梳燕子又銜春
去便人間月缺花殘是小小香魂斷處
長䋲短繫虚名住傾濁酒勸隣父草亭前樹當門画
出輕烟疎雨看燕南陌上紅塵馬首北風吹去一
年二月夜花朝自占取溪山好處
張良更姓圯橋住半夜裡遇師父一編書不為封留
字字咸陽膏雨借箸籌滅項興劉到底託神仙去
待商山四皓還山再不戀人間好處
逃回辭楚無家住觧寶劍曾問津父十年間隷越鞭
荆怒捲秋江潮雨空城組練三千白馬素車回去
又逡廵月上波平暮色在烟光𬗋處
赭肩腰斧登山住耐的苦是採薪父亂雲升急樹飛
来拗折青松遮雨記年時雪斷溪橋暁渡前灣歸
去買臣妻富貴来尋氣𦦨到寒灰冷處
青衫司馬江州住月夜笛厭竹村父甚有傳舊譜琵
琶切切嘈嘈簷雨薄情郎又販茶舡近日又浮梁
去說相逢總是天涯訴不盡柔腸苦處
才郎于祐咸陽住是箇不識字的田父御溝西綠水
東流乍歇長安秋雨恨勿勿一片題情紅葉為誰
流去恰殷勤離得深宮便得到人間好處
賽鴻秋山行警
東邊路西邊路南邊路五里鋪七里鋪十里鋪行一
步盻一步懶一步霎時間天也暮日也暮雲也暮斜
陽滿地鋪回首生烟霧兀的不山無數水無數情無
數
又宴畢警
燈也照星也照月也照東邊咲西邊咲南邊咲忽聽
的鈞天樂簫韶樂雲和樂合着這大石調小石調黃
鍾調銀花遍地飄火樹連天照喜的是君有道臣有
道國有道
又村夫飲
賓也醉主也醉僕也醉唱一會舞一會咲一會管甚
麽三十歲五十歲八十歲你也跪他也跪恁也跪無
甚繁絃急管催喫到紅輪日西墜打的那盤也砕碟
也砕碗也砕
又丹客行
朝燒煉暮燒煉朝暮學燒煉這裡串那裡串到處都
串遍東家騙西家騙南北都誆遍惹的妻埋怨子埋
怨父母都埋怨我問你金丹何日成鉛汞何日見只
落的披一片掛一片拖一片
又綽然亭
春来時綽然亭香雪梨花會夏来時綽然亭雲錦荷
花會秋来時綽然亭霜露黃花會冬来時綽然亭風
月梅花會春夏與秋冬四季皆佳會問主人此意趣
誰能會
小梁州酸齋
朱顏綠鬢少年郎都變做白髮蒼蒼儘教花柳自芬
芳無心賞不趁燕鶯忙么東家醉了西家唱唱一會
再醉何妨醉的強醒的強百年渾是三萬六千場
桃花如面柳如腰他生的且是妖嬈醉闌乘興會今
宵低低道無語眼兒瞧么揣着羞臉娘行告百般的
撒粧夭心下焦空憋躁&KR0666;緣簿上前世暗勾消
相偎相抱正情濃争忍西東相逢争似不相逢愁添
重只怕画楼空么垂楊渡口人相送拜深深暗祝東
風高掛帆休吹動只留一宿天意肯相容
晚粧囱下醉離觴月色蒼蒼来時誰暮去時忙空惆
悵無計鎖鴛鴦么殘雲剰雨陽臺上空贏得兩䄂餘
香春夜長東風旺桃花飄蕩何處覓劉郎
小梁州小山
玉壷春水浸晴霞景物奢華彩舡歌管間琵琶青旗
掛沽酒是誰家么夕陽一帶山如画數投林萬點寒
鴉曲水邊孤山下遊人歸去明月映梅花
兩峯晴翠插波光十里横塘画楼疎影掛夕陽誰凝
望紈扇掩紅粧么蓮舟撐入荷花蕩拂天風兩䄂清
香酒醉歸明月上棹歌齊唱驚起宿鴛鴦
永壷光浸水晶寒好景人間暗香来處是孤山尋梅
慣詩思壓馿鞍么瓊姬争捲珠簾看画舡中歌舞唱
弹明月殘白石爛凌空楼閤十二玉闌干
篷囱風急雨絲絲咲撚吟髭淮陽西望路何之鱗鴻
至把酒問篙師么迎頭便說兵戈亊風流再莫追思
塌了酒楼焚了茶肆柳營花市更呼甚燕子鶯兒
秋風江上棹孤舟烟水悠悠傷心有亊賦登楼山容
瘦楓樹替人愁么樽前細把茱萸嗅問相知幾箇白
頭樂可酬人非舊黃花時候枉負晉風流
秋風江上棹孤航烟水茫茫白雲西去雁南翔推篷
望情思滿滄浪么東籬悮約陶元亮過了重陽自感
傷何情况黃花惆悵空作去年香
凭闌人秋懷十韻
露冷池塘秋水澄夜静松風音韵清一天凉雨晴半
彎斜月明
門外高槐垂嫰黃池内秋蓮凝淡粧西風吹紙囱小
楼今夜凉
點破蒼苔墻角螢戰退西風簷外鈴画楼秋露清玉
闌梧葉零
寶鼎香殘秋夜深玉漏聲遅凉氣侵月明三弄琴誰
能知此音
戲撥琵琶囱下聽換羽移官無限聲不知琴調清誰
能寄古情
月照珠簾垂玉鈎風透紗囱凉翠楼凄凄蛩韵幽盈
盈花露秋
小殿昨宵天氣凉玉箭初傳更漏長荷花消晚香芙
蓉添晚粧
酒力禁持頭懶擡詩思縈紆情滿懷好香天上来木
犀花正開
着罷殘棋茶一甌寫就新詞花滿楼碧天銀漢秋新
蟾玉一鈎
獨上高臺凝望中𬗋翠模糊山萬重秋波連遠空晴
嵐飛塞鴻
乾荷葉劉太保
乾荷葉色蒼蒼老柄風摇蕩减了清香越添黃都因
昨夜一埸霜寂寞在秋江上
乾荷葉映枯蒲柄折難擎露藕絲蕪倩風扶待擎無
力不成珠難盖宿灘頭鷺
根摧折柄欹斜翠减清香謝恁時節萬絲絶紅鴛白
鷺不能遮憔悴損乾荷葉
乾荷葉色無多不耐風霜剉貼秋波倒枝柯宮娃齊
唱採蓮歌梦裡繁華過
南高峰北高峰慘淡烟霞洞宋高宗一場空吳山依
舊酒旗風兩度江南梦
夜来箇醉顏酡不記花前過醒来何二更過春衫惹
定茨&KR1048;科絆倒花㧓破
乾荷葉水上浮漸漸浮將去跟將你去随將去你問
當家有媳婦問着不言語
脚兒尖手兒纖雲髻梳兒露半邊臉兒甜話兒粘更
宜煩惱更宜忺直恁風流茜
初生月兒題情
初生月兒一似弓梦裡相逢恩愛同覺来時錦被一
半空去無蹤難再逢囱兒外燭影搖紅
初生月兒懸太虛恰似嫦娥鬢上梳冰輪未滿羡歎
處謾長吁離恨苦冷清清鳳隻鸞孤
初生月兒一半彎一半團圓只恁難雕鞍去後何日
還捱更闌掩淚眼画簷外凭損闌干
初生月兒明處少又被浮雲遮蔽了香消燭滅人静
俏夜迢迢難睡着囱兒外雨打芭蕉
初生月兒一似鈎占斷天香八月秋秋蝉鬢邊常見
有掛着頭難再收照人間萬種愁
遊四門自娱
野塘花落杜鵑啼啼血送春歸花開不拚花前醉醉
裡又傷悲伊快活了是便宜
柳綿飛盡綠絲垂只管送別離年年拆盡依然翠行
客幾時回伊快活了是便宜
落紅滿地濕胭脂遊賞正直時呆才料不顧薔薇貪
折海棠枝(嗤)㧓破綉裙兒
海棠花下月明時有約暗通私不甫能等的紅兒至
欲審舊題詩(支)關上角門兒
前程萬里苦相傳今日果如然烟波名利雖榮顕何
日是歸年(天)杜宇枉熬煎
琴書笔硯作生涯誰肯戀榮華有時相伴漁樵話興
盡飲流霞(咱)不醉不回家
賞花時全真道院
去路崎嶇鳥道分人海滄茫鯨浪奔喧馬足閙車塵
麻姑咲哂落日又黃昏么金谷看花梦裡身銅柱流
芳紙上文能黼黻會經綸先生議論少不的高塜臥
麒麟
既悟死生機便得清閑分真乃是羲皇上人散誕似
携家傍鹿門老生涯經卷爐薰么指乾坤作慢為䄄
吸扶桑五色暾等待着黃粱飯滚碧桃春近大吹簫
管上崑崙
又應詔聘賢
五彩雲開丹鳳楼萬雉城連白鷺洲天塹壮東流天
長地久今古帝王州么乕豹關深肅劍矛鵷鷺班
趋拜冕旒廊廟総伊周青雲趁逐猶自臥林丘
既奉紫泥宣合拂斑衣䄂正桂子西風暮秋整頓着
千尺絲綸一寸鈎咲談間釣出鰲頭公莫遅留壮志
湏酬不負平生經濟手穩情取金花御酒銀章𬗋綬
教人道鳳凰臺上鳳凰遊
