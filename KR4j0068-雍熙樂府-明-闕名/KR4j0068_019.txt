雍熙樂府卷之十九
雜曲
滿庭芳西廂十詠
張生俊雅諸餘可愛所事堪誇吟詩和句在西廂下
引動嬌娃一封書戰退了眼前士馬七絃琹匹配上
宿世冤家登科罷香車駟馬夫婦享榮華
鶯鶯女娘竒花嫰蕊軟玉温香天生俊俏嬌模樣聡
慧非常待月處心懷粉郎燒香時詩訴衷腸成就了
風流况時殊事往千古說西廂
紅娘豔質能傳芳信善做良媒偷寒送暖將婚&KR0666;配
使盡心機你教他操瑶琴包含看道理寫花箋引惹
出佳期配合就鴛鴦會非你做美焉得做夫妻
夫人不乖想當日遭危受困怎生得脱難逃灾謝張
生計策把賊兵敗情碩要配與裙釵既然你悔親盟
宜離院宅誰教你拜兄妹請入書齋他私自成歡愛
非干事鶯鶯不才单註着天地巧安排
法聰老髠慈悲為本方便為門一堂經勾引的成秦
晉扵理合尊守戒行持心敬謹主婚&KR0666;用意慇懃閑
評論似這等寬柔上人當可報深恩
將軍杜確能通虎略善曉龍韜全憑威武居津要名
播唐朝則為那一封書飛星到了霎時間五千人風
捲雲濤除殘虐如斯俊豪不枉了做知交
鄭恒太魯湏知淑女怎配愚夫當日箇軍圍普救誰
扶助多虧了君瑞呈書你則待逞其志馮河暴虎他
怎肯從其心似水如魚傷時務你專一架虛枉自敗
風俗
孫虎恃強不思燕雀怎配鸞凰硬圍普救驅兵將敗
壊綱常你只待擄嬌姿朝歡暮賞他怎肯順賊徒共
枕同床半霎兒將身丧這厮心術不良斬首正相當
多才漢卿廣知故事洞曉新聲移宫換羽真堪聽義
理兼明一句句包蔵着媚景一篇篇醖釀出深情無
疵病不俗易省萬載播芳名
聰明實甫胸蔵錦綉口吐璣珠清新樂府真無數壓
盡其餘翻騰就尤雲殢雨顯豁出寄柬傳書多佳趣
超今越古堪與後人述
又西廂十詠
張生不才學成錦綉丧與裙釵嘲風詠月西廂待眼
去眉来寫封書文學似海害場病形軆如柴險把聲
名壞全不想賢賢易色弄甚麽秀才乖
鶯鶯鬼精麝蘭半勻花月娉婷結絲蘿不用媒和證
眼角傳情聽瑤琹宵奔夜行燒夜香膽戰心驚家不
幸枉着你齊齊整整弄出箇醜名聲
夫人不良孤兒寡婦幼女新丧不將靈柩去安葬暴
露在僧房做水陸搜尋出禍殃改婚&KR0666;敗壊盡綱常
可不道消魔障惹的那蜂喧蝶攘不賢惠老尊堂
紅娘快赸傳書寄柬送暖偷寒星前月下把鶯鶯賺
使碎心肝伺候到更深夜闌弄得那月缺花殘粧科
犯左難右難做了箇撮合山
夫人你聽我為官長門戸先生西房既許成匹聘巳
有賢声我怎敢和他同眠到明止不過赶空兒半夜
三更或推些病潜潜䓁䓁躡足鷺鷥行(嘲人惧内納寵春泉作)
將軍不仁擅離信地難保黎民怎做的扵家為國扶
危困輕舉三軍輸時節滅了已身贏時節好了别人
圖甚麽言而信沒来由閗狠何處顯功勲
髠郎法聡不諳經典不理禅宗為媒作證虛迎送圖
受些羊酒花紅不争將崔小姐窩蔵着弄影險把箇
普救寺燒的精空強兵動枉施英勇捨命去争鋒
鄭恒發昏不應撞死怎得招魂曠夫怨女何湏論成
甚人倫立志氣別尋箇主婚仗家風另選箇名門可
不道名聲俊沒来自殞越顯的小哥村
漢卿不高不明性理專弄風騷平地裏褒貶出村和
俏賣弄你才學瞞天謊說来不小拔舌罪死後難饒
着人道虛空架橋枉自筆如刀
王家好忙沽名吊譽續短添長别人肉貼在你腮頰
上賣狗懸羊既沒有朱文公肚腸又沒有程夫子行
蔵忒狂蕩用心一場上不的廟和堂
滿庭芳閨房十事
一葫蘆
看生見長香醪許納粟粒難蔵可人一種風流像嫩
蕊鵝黃腰瘦似春風綠楊軆輕如白玉玗璫雖無量
天成氣象壓盡錦香囊
二剪子
双鋒並聳無塵似水有嘴如蟁多情夫指輕分動想
像成功只與金針競争偏和銀鑷相從堪珍重花間
萬種何用樹頭風
三鑷子
秋毫厭尔春榆破甲連理分枝金鈴口吻那能似吞
吐尤時樊素嵓封皓齒小蠻輕束腰肢關心事菱花
鏡裡不放鬢狂絲
四礶兒
諸餘異種有懷可測無物堪客寬洪咲殺玻璃瓮到
底成空盖偃荷翻曉風索垂貫日晴虹雖無用紅遮
翠擁樂亦在其中
五瓶兒
壷中綠醑杯斟鸚鵡索拽銀絲空懸着綠膽渾相似
造物宜時席上難温玉指瓶中填墜長絲芳春至東
風殢死無任插花枝
六盒兒
脂膏易滿虚心未足空腹無寬故教銀索相牽絆恐
失鴛鴦渾似齊分索暖别離復對合歡堪為伴香温
玉軟人共永團圓
七針筒
韜光晦迹胸中有物嚢裡蔵錐剖開混沌三才内吐
出虹霓一寸鋼腸難比十分快性誰及多鋒利些兒
綉氣成就四時衣
八獐牙
双鰲破甲光勻麝粉色潤冰花並頭不讓金刀叉粧
點鉛華背似犀梳半插面如珊掠微凹西廂下黃昏
妬殺明月吐新芽
九虎爪
英魂杳冥仍留古迹尚播威名蘭湯暖浴垢塵淨不
染餘腥狐兔抽頭早嗔犬羊側目先驚何湏命桃花
扇影席上自生風
十牙杖
清香滿腹四方志小一寸心虚此身不厭頻拘束世
味難疎不尖着肉自出暫時韞匵蔵諸開懷處春纖
半屈花蕊上蜂鬚
滿庭芳富貴貧窮
陳粮滿倉財盈聚寶羅綺千箱終朝受用應時饌細
酒肥羊咲欣欣擎擡過盞喜孜孜舉案流觴寬弘量
樽前翫賞開宴出紅粧
心廣軆胖腰金衣紫氣宇軒昂威儀濟楚多名望德
厚仁寬扶社稷賢才棟梁保山河永遠安康包公量
承恩受賞爵禄秉忠良
身貧可憐多憂多恥少語無言雖貧怎肯將身賤禮
義和謙新朋来清茶消遣舊友至閑話何妨休輕量
非吾腼腆窮達任皇天
敝巾破裳形骸臞秀容貌堂堂靈輒不遇桑間飯每
誦詩篇住半間無扉草菴臥一枕楊柳夕陽休輕量
炎凉莫管否泰任循環
滿庭芳京口感懷
殘花剰柳摧垣廢屋新塜荒坵海門天塹還依舊滚
滚東流鉄瓮城横刺虎口金山寺高顯鰲頭夕陽候
吟登舵楼和淚望揚州
二武林感舊
錢家故址東吳覇業南渡京師縱横四百八十寺不
似當時随處寫坡翁舊詩何人吊逋老荒祠傷情思
西湖若此何處比西施
三贈余光明
黃庭合成青龍制伏白虎馴寍金丹養就還元性日
月分明傳妙用神仙勝境積隂功海宇聲名真靈應
杏林橘井久視樂長生
四寄何齋長
端肅奉柬相違咫尺似隔關山少成懽會多離間直
恁艱難平地裡情疎意懶暫時間書廢琴閑時頻盻
歸期早晚先報此平安
五嘲人義蹇
休懷故人難尋東道誰念斯文南枝昨夜傳芳信大
地回春雪兒飄深深閉門魚兒膾旋旋開樽黃昏近
黑喽便盹且伴睡魔神
六西湖感興
笙歌醉鄊綺羅絢綵粉黛吹香湖風鼔起波千丈㶑
灔春光亂紛紛遊人蕩漿閙攘攘潮子撐航情懷放
花簮酒賞時值煖天長
七嘲薦非才
荒蕪舊隠瘦田破屋流水閑門吾生甘守黃&KR1085;運何
病何貧管城子誰行記本孟嘗君舉甚賢人年將盡
梅花咲哂添一歲老三分
八送宗叔仕
居官軆統何憂倉廩不得長盈寮属和協休嫌衆同
盡微忠勸農桑將供歲用莫偷安坐看民窮歸家頌
清白古風纔是大宗翁
滿庭芳春遊芳&KR0708;地
春遊美哉名園佳圃會賞吾儕花紅柳綠堪人愛蝶
咲蜂猜臉桃花三分酒色吐珠璣七步竒才疎狂態
天寬地窄沉醉恰歸来
二夏賞綠荷池
炎天景佳脫巾露頂幔罩輕紗乘凉池閤無休暇滿
眼繁華楊柳堤金樽玉斝荷花池沉李浮瓜歌笙罷
天寬地狹沉醉恰歸家
三秋飲黃花酒
秋天景竒金風玉露白雁南飛長堤高柳吟蝉蛻菊
桂芬菲翫月楼直侵北極賞花亭正對東籬花簮墜
天幃地席沉醉恰扶歸
四冬吟白雪詩
三冬景殊雪花絮滚梅蕊香浮氊簾低簇寒威布煖
閤紅爐光爛燦凝合玉宇明滳溜凍徹冰壷吟詩處
天遮地阻沉醉玉人扶
滿庭芳風月
風塵豔娃堪題堪詠堪羡堪誇朱唇檀口些娘大臉
襯桃花理冰絃纖纖銀甲步香塵窄窄刀麻天生下
温柔典雅端的玉無瑕
風情熱沾巫雲暗結楚雨偷淹錦場花洞春光占眼
角眉尖鴛鴦帳春来梦甜鳳凰衾老後情忺平康院
鶯花簿上風月擔兒擔
鸞笙鳳簫銀筝欵按象板輕敲幾年忘却閑情調梦
斷魂勞重整頓鴛鴦配交再安排翡翠窩巢知音樂
拈花弄草風月擔兒挑
風流事耽湘裙晚皱紅䄂春渰梨園世不着虚賺陣
馬曾諳三生話百年梦甜半生狂一縷涎饞重新看
鶯花陌上風月擔兒擔
喜春来馬致遠六藝
一禮
夙興夜寐尊師行動止渾絶浮浪名身潜詩禮且陶
情柳溪中人世小蓬瀛
二樂
宫商律吕随時奏散慮焚香理素琴人和神悅在佳
音不關心玉漏滴殘淋
三射
古来射席觀其德今向樽前自樂心醉横壷矢臥蓑
隂且閑身醒踏月明吟
四御
昔馳鉄騎經燕趙往復奔騰穏似船今朝兩鬢巳成
斑機自參牛背得身安
五書
筆尖落紙生雲霧掃出龍蛇驚四筵蠻書寫畢動君
顔酒中仙一恁醉長安
六數
盈虚妙自胸中蓄萬事幽傳一掌間不如長醉酒爐
邊是非潜終日樂堯年
喜春来初見
綉簾兒外初相見嬌眼頻將恩愛傳滿懷心事総難
言天那天教我幾時圓
二同行
騰騰共入蘭房内困困相偎不暫離昭君怪道會較
遅凝眸視猶自眼前飛
三小酌
金杯頻勸瓊花釀玉斝冰調荔枝漿洛神西子閗濃
粧推窗望月色轉回廊
四沐浴
烏雲斜挽摘花鈿素手相將入蘭堂鴛鴦同浴碧池
塘桐槽放拂面麝蘭香
五並枕
星星俊眼横鋪俏馥馥香腮出落嬌纖纖一搦楚宮
腰羅襪小無福也難消
六交歡
情郎耳邊低低道渾身春透兩心樂情濃不厭顫聲
嬌投到了斜月上花稍
七言盟
鴛鴦作對關前世翡翠成双約有期無緣若罷美夫
妻除梦裡驚散各東西
八曉起
隣笛吹徹五更歌日色蒼蒼映碧波佳人微咲問郎
呵睡甚麽再樂些兒箇
九梳粧
腰肢楊柳風前瘦腮頰桃花鏡裡羞嬌紅嫰綠付温
柔梳粧後仙子下瀛州
十叙别
一杯别酒強挣捱兩意綢繆觧不開長安得志早歸
来休只待野草蔽庭階
喜春来遣興
湖山遣興還詩債杖履尋芳釋悶懷村醪滿酌勸吾
儕杯莫側聽和喜春来
雲鬟霧鬢鞦韆院翠䄂湘裙鼔吹船錦屏花帳六橋
邊真閬苑人醉杏花天
三月天外無消息八字峰前不暫離日長人困晚粧
宜鸞鏡裡和影一雙飛
金杯滿酌桃花釀玉斝重斟桂蕊漿湘妃西子淡濃
粧移画舫来趁芰荷香
喜春来離思
玉鞭楊柳春風陌綉轂梨花夜月階楚雲湘雨梦陽
臺休分外花柳暗塵埃
兩行帶草連真字四句尤雲殢雨詩東風吹與那人
兒他見時知我害相思
情傳骨髄難措洗愁灌肌膚怎受持相思離苦総成
疾我共你相見一時醫
雲慳雨澁歡娱儉雁杳魚沉欝悶添舊愁新恨兩眉
攅掩淚眼誰問病懨懨
喜春来憶美
湘裙半露金蓮辦錦䄂輕舒玉笋纖粉面宜貼翠花
鈿可喜娘争咲色妍妍
不能懽會空偷看費煞心腸受用眼一回相見一番
難數步間如隔萬重山
一時口強心難強半霎恩情怎敢忘人前強道不思
量却是難都在我心腸
蜂蝶困歇梨花梦鶯燕飛迎柳絮風強移蓮步出簾
櫳心緒冗羞見落花紅
喜春来妓情
無錢難買蘇卿俏有鈔能驅倩女魂粉營花寨緊關
門咱受窘坡撇見錢親
元和還徹烟花債亜仙消殘陌柳懷爻槌瓦礶串花
街鴇兒乖只道去休来
輕歌慢舞梨花院皓齒湘裙柳陌闌王孫公子買幽
歡有餘錢醉臥麗人天
有錢得飲葡萄釀無鈔難嘗荔枝漿古来多少淡濃
粧死偎纏結果落空拳
喜春来道情
扁舟雖小乾坤大活計雖貧受用多世情日月暗消
磨青鏡睃黑髮早斑皤
今朝有酒今朝醉且盡樽前有限杯回頭滄海盡塵
飛日月疾白髮故人稀
皮縫執袋腰間掛草結芒鞋脚底踏黃&KR1085;淡飯一甌
茶散誕煞脚到處為家
塵寰跳出無牽掛意馬心猿自捉拏藥爐丹竈是生
涯得清暇白雪長黃芽
喜春来盻望
鴛鴦失配誰驚散燕子無双飛興闌粧頭倚做望夫
山凝淚眼無語凭闌干
恓惶淚濕鴛鴦枕慘愴香消翡翠衾惱人砌畔促織
吟驚夜寢隣院搗寒砧
庭槐破梦秋風撼妾淚聮珠夜雨攙朝雲無計出湘
潭休問俺司馬淚青衫
眼横秋水双波溜眉聳春山八字愁別来誰伴上粧
楼如轉首葉樹忽驚秋
喜春来春遊芳草地
踏青閑翫心神泰杖竹歌謳好快哉天台路上遇嬌
態桃溪畔洞裡酒方来
二夏賞綠荷池
金杯頻勸凉亭上玉斝重斟暑閣邊玉人歌舞動笙
簧臨画舫拂面芰荷香
三秋飲黃花酒
青霄霜降楓林醉白雁南騰樹葉飛望遠登高飲村
杯圖画裏沉醉臥東籬
四冬吟白雪詩
纔臨溪畔香先到花放冰梢雪未消騎驢吟過覇陵
橋風勢悪休咲子猷喬
喜春来隠居
官級一品終為患商賈千金睡不安傍人休咲許由
憨自點檢名利不如閑
龍楼辭却無牽掛鳳闕登開少恐呀竹籬茅舍是吾
家虚名罷學種邵平瓜
沾花惹草沙中俏付粉施朱咲裡刀從今參破遠花
嬌都罷却結果許由瓢
牧羊枉嘆白石爛垂釣休嗟渭水寒雲深虎豹九重
關非是懶無意近長安
喜春来盻望
窄裁衫褃安排瘦淡掃蛾眉准俻愁思君一度一登
楼音信久望斷楚天秋
玉緘巧剪孤飛雁離此秋波入遠山佳人忒只盻彫
鞍凝眸望猶信到眉尖
溪邊倦客停蘭棹楼上何人品玉簫哀聲幽怨滿江
潮他命薄遣我悶無聊
不茶不飯懨懨害不死不活強挣捱相思何日得明
白愁似海煩惱早安排
喜春来遁迹
張良辭漢全身計范蠡歸湖遠害機樂山樂水兩相
宜消息兒今古幾人知
官高必定為身患財廣還湏是已殃許由不受帝堯
禅非是憨難買一身閑
凌烟閤上功名濫青史書中姓字繁算来省事是山
岩遠安長妻子保平康
威權大呵災必大仕禄多呵禍定多龍顔變了怎能
躱不如我早觧落魄魄
喜春来詩酒
人能克已終無患事不欺心睡自安損人益已有何
難悔後晚天理有循環
佳章軟語醒時和白雪陽春醉後歌簮花泛酒且婆
娑開悶鎖看破悪風波
不因酒困因詩困常被吟魔惱醉魂四峕風景一閑
身雖無甚詩酒樂天真
功名再不將身就書劍為朋怎肯休算来兩件可消
愁詩共酒醉倚仲宣楼
喜春来贈廉能
親登華岳悲哀雨自布嚢金拯世民滿城都道好官
人還自哂朝夕費精神
十年不作南柯梦一旦還為西土臣滿城都道好官
人還自哂閒殺樂湖春
路逢餓殍湏親問道遇流民必細詢滿城都道好官
人還自哂鬢邊白絲新
鄊村良善全生命㕓市兇頑破膽心滿城都道好官
人還自哂未戮亂朝臣
喜春来隠逸
無窮名利無窮恨有限有限身也曾附鳳與攀
鱗今日省花鳥一般春
一場悪梦風驚覺依舊壷天日月高白雲深處結團
瓢山更好嵐翠滴林梢
一溪烟水奩開鏡四野雲山錦簇屏客来沉醉綽然
亭無限景不肯就功名
拖條藜杖山林下無是無非快活殺王矦卿相不如
咱斟玉斝獨賞碧桃花
喜春来傷春
梅花巳有飄零意楊柳將垂嬝娜枝杏花彷彿露胭
脂殘照底青出草芽齊
海棠零落空遺恨芍藥芳菲欲斷魂一年春事又成
塵憔悴損消得幾黃昏
可憐沈約腰肢瘦堪嘆潘郎鬢髮秋沈腰潘鬢為花
羞凝思眸綠慘更紅愁
黃鸝嚦嚦綠楊内紫燕喃喃翠柳枝尋芳感起久違
思三春裏對景不逢伊
喜春来警世
翻騰禍患千鍾禄搬載憂愁四馬車浮名薄利待何
如乾受苦不如三&KR0985;菊滿床書
掛冠已有逍遥志納帶先興慷慨機蔵頭不若到山
溪興和廢不管一些兒
功名千里愁無數晝夜憂思尚有餘吾儂識破早回
車休待阻翻下洛陽衢
攛身岩壑安居罷暮鼔晨鍾不聒咱山妻稚子自耘
瓜甘心耍看的眼睛花
寄生草道情
常醉後方何碍不醉時有甚思糟醃兩箇功名字
醅渰千古興亡事麯埋萬丈虹蜺志不逹時皆
咲屈原非但知音盡說陶潜是
花尚有重開日人决無再少年恰情懽春晝紅粧面
正情濃夏日双飛燕早情疎秋暮合懽扇武陵溪引
入鬼門關楚陽臺駕到參羅殿
綠珠嬌人無比石崇富禍有餘全家兒老幼遭誅戮
半合兒帑蔵無金玉兩般兒景物傷情緒暗塵埋錦
步障邊花亂蝉鳴金谷園中樹
形骸随紅塵化功名向青史標七英雄事業真堪咲
六豪王蹤跡平如掃兩下裡争戰圖前閙一壁廂淡
烟衰草覇王城一壁廂西風落日高皇廟
寄生草遇美
猛見他朱簾下過引的人沒亂煞少一枝楊柳瓶中
插少一串數珠胸前掛少一箇化生兒立在傍壁下
人道是章臺路柳出墙花我猜做靈山會上活菩薩
二情叙
恰纔箇讀書罷囪兒外誰喚咱元来是嬌娃獨立花
隂下露蒼苔濕透綾波襪靠前来叙說昨宵話我與
你金杯打就鳳凰釵你與我銀絲撚做香羅帕
三怕別
行裡坐裡相随趁歡歡喜喜厮問當双双共飲葡萄
釀醉熏熏同入銷金帳今朝並枕相歌唱怕怕惜惜
搂抱着意中人一千般凄凄凉凉都撮在眉尖上
四相思
將奴這桃花面只因他憔悴損不是因惜花愛月傷
春困則是因今春不减前春恨常則是淚珠兒滴盡
相思症恨的是綉幃空暖面生寒書房人遠天涯近
寄生草勸世
當時王新室圖江山奪世界磣可可約定把君王害
不隄防光武依然在二十八宿河山帶騎牛奪馬再
中興將軍戰馬今何在
當時韓元帥真箇是名將才漢高皇捧轂推輪拜九
里山十座連雲寨烏江岸覇主無舟載打魚船釣叟
賺龍車將軍戰馬今何在
說起韓元帥曾登拜將臺把田横赶入東洋海楚重
瞳自刎傷殘害吕大后定計鋪謀壊想英雄都在土
中埋將軍戰馬今何在
誅董卓英雄將立朝綱逞氣槩温侯敢勇人無賽虎
牢關三戰何曾敗水圍了下邳方生害侯成盗馬也
同亡將軍戰馬今何在
寄生草樂酒
辭朝去山内居竹籬茅舍柴門戶漁樵說到興亡處
玉堂金屋無心住清風明月兩閑人(和)相逢不飲空
歸去
衣和禄天付與貧窮富貴前生注鴛鴦遶定蒹葭浦
鳳凰飛在梧桐樹鶴長鳬短幾曾齊(和)相逢不飲空
歸去
依宫調品鷓鴣揭天擂地鼍皮鼔細腰按盡霓裳曲
佳人唱徹黃金縷主人𨳩宴出紅粧(和)相逢不飲空
歸去
杯盤列錦綉鋪一樽酒盡青山暮醉歸錦障遊仙宇
梦回明月鋪南浦滿身花影倩人扶(和)相逢不飲空
歸去
秋聲盡景物疎飄飄敗葉辭芳樹雁聲嘹喨歸南浦
燕知社日辭巢去龍山約慶賞黃花(和)相逢不飲空
歸去
彤雲布瑞雪鋪朔風凛冽江天暮浩然尋得梅花樹
退之迷却藍關路子猷訪戴凍回来(和)相逢不飲空
歸去
寄生草
花影兒紗囪外明朗朗月兒斜金爐氤氲香消滅銀
臺昏慘燈花謝冷清清怎生捱今夜小梅香休把角
門關痴喬才湏有来時節
銀臺上燒殘蠟寶鼎内焚篆香遥天外寒雁聲悲愴
金井畔梧葉風飄蕩画簷間鉄馬聲嘹喨幾般哀怨
耳邊廂把凄凉撮在眉尖上
往常時懨懨悶到秋来悶轉添南楼外寒雁聲悲怨
砌階傍促織聲無倦画簷間鉄馬敲無斷才郎一去
杳無蹤恓惶每夜思量遍
孤另另和衣臥戰驚驚出綉幃月朦朧獨立在紗囪
外才郎来赴鴛鴦會相偎相就渾如醉雨雲恐怕有
人知那喬才子管將人累
寄生草尋真誤入蓬莱島
遠俗客疎非友隠山村少故交潺潺澗水鳴琴調嵬
嵬古樹侵雲表亭亭修竹平安報烟霞深處草堂中
抵多少尋真誤入蓬莱島
二香風不動松花老
砍翠竹修為舍伐枯木架做橋清幽獨樂塵不到岩
壑惟聽猿鶴呌身安不受徵賢詔烟霞深處草堂中
一任教香風不動松花老
三採芝人去未歸来
吸村酒銜瓦缶遠朝綱好避乖將身跳出紅塵外全
家不受衣冠害漁樵一話心神泰烟霞深處草堂中
契同人採芝何處未歸来
四白雲滿地無人掃
駐日月無繩繫禦風霜有布袍藤冠草履絶驕傲觀
山翫水閑行樂乘流遇坎從吾樂烟霞深處草堂中
一任教白雲滿地無人掃
寄生草隱逸
恁縦富愁無限俺雖貧樂有餘孤飛塞雁蘆花浦一
聲啼鳥垂楊渡幾行蒹葭蔵鷗鷺試看俺柴門半掩
隴頭雲強如恁珠簾暮捲西山雨
度日月非塵世看江山如画圖共君竹葉舟中語從
他紅蓼灘頭宿儂家鸚鵡洲邊住墙頭雲岫碧如藍
門前流水清如玉
把一葉扁舟駕將一壷村酒沽一㰏水漲溪橋路一
鈎香餌鴛鴦浦一竿落日斜陽暮一舡風月綠楊堤
一蓑烟雨白蘋渡
一局棋興和廢一梦間榮共枯一汀紅蓼蒹葭渚一
彎紫陌蕭疎處一行白鷺忘機佀一身跳出是非場
一生不被功名誤
寄生草相思
寬褪了羅裙帶清减了桃杏腮淡巍巍兩葉眉兒窄
困騰騰一向相思害悶懨懨使我愁無奈前生負了
錦鴛鴦今朝空欠相思債
昏慘慘燈將滅淡氤氤香篆絶黑朦朦雲蔽天邊月
淅零零雨灑囪前葉擊玎璫風擺簷前鉄悶懨懨愁
恨有誰知冷清清却怎捱今夜
動不動將人罵走將来臉上抓一千般做小扶低下
但言語便道和咱罷罷字兒說的人心怕忘恩失義
俏冤家眉兒淡了教誰画
將我這知心話付花箋寄與他當初結下青絲髮夜
深潜立荼䕷下露苔冰透凌波襪今朝果是負前盟
不来還我香羅帕
寄生草
他生的百清秀百清秀兩意濃兩意濃只為風流種
風流種委實堪人重堪人重行坐肩相並肩相並同
樂廣寒宫廣寒宮做了桃源洞
他生的顔如玉顔如玉臉襯霞臉襯霞嬌媚堪描画
堪描画檀口些娘大些娘大緊襯凌波襪凌波襪輕
踏淡春山淡春山兩道眉誰画
將我這桃花面桃花面憔悴損憔悴損不是傷春困
傷春困不减前春恨前春恨到今愁無盡愁無盡只
為俏書生俏書生一去無音信
待不寫鴛鴦字鴛鴦字錦繡詩錦繡詩寫在花牋紙
花牋紙訴盡心間事心間事寄與多才士多才士和
我再成双再成双謝此鴛鴦字
寄生草得意
前賢語不是虚書中車馬多如簇書中有女顔如玉
書中自有千鍾粟白衣人得做状元郎綠羅襴換却
青衫去
二全終
事事立榮顯身三品四品官人分五旬六旬功名進
七十八十老顔侵九十一百夀方盡九重宫裏受皇
恩怕甚麽十年囪下無人問
三困志
攔賢路當仕途聡明越受聡明苦聡明反被聡明誤
寒囪空費死工夫學優未得循環趣淵明抱節速休
官子張仗義徇干禄
四冨豪
排金門入紫闥公私一抺無真假曾教漢相陳榻下
紫袍金鯉任君懸金鞍玉馬從他跨通神莫若鄧君
錢無錢反被時人罵
小桃紅詠美
花前月下偶相逢疑是巫山梦翠被香消有誰共意
無窮匆匆未得相陪奉烏雲髻鬆黃金釵重宜插小
桃紅
柳腰纖瘦舞東風帶雨花枝重窄窄弓鞋露双鳳兩
心中傳情暗使秋波送金杯滿捧朱唇微動宜唱小
桃紅
海棠庭院正歡濃又把春光送龜背簾垂玉鈎控畫
楼東一聲啼鳥驚幽梦風聲太猛雨聲偏重落盡小
桃紅
流蘇帳冷綉幃空孤枕難成梦月下誰將玉簫弄粉
墻東聽来盡訴孤飛鳳蒼苔徑中金蓮微動蹅砕小
桃紅
小桃紅知機
月明垓下楚歌悲玉帳人無寐一曲離腸數行淚嘆
烏騅烏騅不渡烏江水英雄到此拔山力巳死也泣
虞姬
節毛啖盡鬢毛斑志在歸何晚幸有南飛上林雁報
平安不應羝乳仍歸漢尚留一子相随羌婦情在未
闌間
五湖高興動扁舟一舉平吳後盖世功名得成就去
来休眼中西子渾依舊風帆掛起飄搖載酒明月洞
庭秋
幾年流滯九江濱淚眼春衫揾晚節功名有誰問樂
閑身一杯綠蟻𨳩新醖小蠻觧舞桃枝能唱賞遍洛
陽春
小桃紅别憶
霜毫斑管寫情書行寫行啼哭寄與多情那人去暗
嗟吁其中更有相思句忙中草率不及細語好覷俏
身軀
斷腸人寄斷腸詞詞訴心間事事到頭来不由自自
尋思思量往日真誠志志誠人有有情難似似恁俊
男兒
零零細雨洒芭蕉鉄馬簷前閙階前促織絮叨叨痛
難熬凄凉一弄相和炒銀臺燭燦金爐篆燒無梦枕
衾薄
看罷才郎寄来書訴說從前苦鳳交鸞友不完聚暗
追慮前生命苦今辜負衾寒枕餘行眠立困悲怨悔
當初
小桃紅隠逸
澗泉松竹蔽山高隔斷紅塵道鉄笛仙人玉華好醉
陶陶䄂中自有忘憂&KR0708;一聲石裂西風猛號明月上
林梢
錦袍曾醉鳳凰楼笑拂歸来䄂一帶春山寫難就好
追遊吳姬歌盡葡萄酒紅靴細馬馳將春去誰道不
風流
水流金谷柳絲垂別舘春明媚底事婆娑苦如意是
和非等閑一擊珊瑚砕東君去也幾聲笛怨都逐落
花飛
小喬得配意中人誰似周公瑾洒落君臣百年運氣
凌雲笑看狂虜灰飛盡當時不覩東風一陣銅雀鎖
濃春
小桃紅詠美
桃腮杏臉暈胭脂眼角眉頭事相逢便得情無貳理
新詞聡明性格多才思嬌羞豔姿可喜名字誰似這
厖兒
壓盡楊妃上馬嬌傾國傾城貌碩得今生不相抛自
評䟦因緣有分誰知道平生碩足相随相趁成就鳳
鸞交
一自相逢便情舒無些褒談處兩意濃如水接魚得
歡娱痛惜輕憐心無足相偎相抱尤雲殢雨諧老做
妻夫
嬌娥一把粉團香搭伏定牙床雨魄雲䰟恣飄蕩問
才郎攻書坐到何時况看看月上寒生羅帳早睡些
何妨
小桃紅悲世
馬頭垂淚出神京一望兵塵盛留得陳公半邊鏡可
憐生後期好在嫦娥影傷心莫把菱花重照不似舊
時明
禁城值暑夜傳宣別殿分茶宴更撒金蓮送歸院玉
堂前雌雄誰與羣雞辨斷教一朵嬌雲留在不恨海
南仙
故城一帶鎖寒烟芳&KR0708;萋青遍悶煞誰家舊庭院最
悽然飛飛総是當時燕垂楊路邊斷橋前面都繫送
窮舡
姑蘇臺上望姑蘇一抺青無數淡雨殘雲日將暮指
吾廬白雲遮斷愁来路花間杜宇天邊孤鶩脫摸望
鄊圖
小桃紅思情
鳳隻鸞孤不成双冷落銷金帳獨坐牙床甚情况細
思量人前強把心兒強䖸眉蹙損双眸淚掩愁斷九
回腸
陽臺梦斷碧雲遮離恨愁千結向日情懷對誰說似
痴呆懨懨怎捱如年夜鸞孤鳳隻釵分鏡破瓶墜玉
簮折
愁斟悶酒腸欲斷情思何曾放千里相違兩分張意
徊徨猛然似在咱心上口兒厮強心兒厮念怎道不
思量
音書不帶雁行斜又是愁時節千里關山路途賖愁
縈結受了這般閑磨滅朝雲暮雨何時遇也苦煞悪
離别
小桃紅三歌
傭人以牧短衣褐無奈随緣過一事無成手空唾鬢
双皤桓公何日臨山廓䔥䔥暮景漫漫長夜誰聽叩
牛歌
南柯梦裡避風波寵辱先參破日月循環蟻沿磨盡
消磨百年光景石中火潜身龜吉殺身牛禍都賦鼔
盆歌
好躭佳句被詩魔總是閑工課一代孤高快吟和待
如何曾將西漢披讀過功名百戰文章一世三句大
風歌
小桃紅題白蕉扇二首
素雲葉剪曉霜侵缺月銀波浸萬縷冰絲夜光蔭遇
知音桃花難比風流甚清歌意深佳懷不禁纔是得
舒心
雨囪驚梦勝庭梧随手薰風度蝶翅輕盈粉香妬鏡
鸞孤歌聲引得雲来去清談咲語風流人物白甚不
心舒
小桃紅西廂百詠(即武陵春)
一生離洛陽
辭家曉出洛陽城吟鞭裊敲金鐙琴劍書箱擔随定
赴神京今番看把功名競趁東風媚景去上朝取應
從此奮鵬程
二生至蒲東
馬蹄香襯落花塵二月東風信綠映紅遮錦成陣正
芳春經遊暫住蒲東郡望長安去穏向南宫奪俊准
僃跳龍門
三生遊普救
客中適悶訪禅扃散步穿松逕金碧楼臺紫霞映伴
山僧往来觀看添吟興愛清幽勝境把功名懶競待
聽講三乘
四生遇紅娘
淹淹潤潤走將来舉止真堪愛四鬢掙掙剪花頟本
乖乖低言多道夫人拜使賤妾禀白望尊師擇派何
日好修齋
五生見鶯鶯
給孤園裏遇神仙掩映芙蓉面縞素衣裳越羅扇蹴
金蓮只疑南海觀音現把花枝咲撚向柳隂閑串引
得俺似風顛
六生私扣紅
暫辭長老出禅門惹下漫天悶特向小娘問一問恁
佳人夜来見了心中印咱先善文更多丰韵倩你把
情伸
七紅娘荅生
咬文嚼字賣查梨作耍無真意口是心苗暗越地笑
迷嬉知書何故不知禮若夫人得知請小哥恕罪閑
話兒快休題
八鶯自嗟嘆
悶来倚遍画闌干懶把花英看手托香腮暗長嘆淚
淹淹尋春自恨逢春晚盻得眼乾引得䰟散蹙損遠
春山
九生步月吟
花隂柳影過東墙咫尺空凝望迤逗的春心倍悒怏
賦詩章雨雲梦阻陽臺上西廂月朗中宵惆悵想像
賦高唐
十鶯和生詩
月明花影舞婆娑来往空篤抹猛聽湖山那邊磕慢
吟哦依着韵脚將詩和故来撒科咱先瞧破一見了
便情多
十一生看修齋
諠天鈸鼔閙連朝滿殿香烟罩和尚每齊聲念佛號
小妖嬈可身穿領團衫孝那荅兒立着越顯的嬌俏
長老也偷瞧
十二軍圍普救
驚聞人馬閙垓垓密匝匝鎗刀擺鉄桶似屯圍寺門
外好傷懷一箇箇臉如蠟柤魂離魄你可甚賢賢易
色要鶯鶯壓寨誰有觧圍才
十三生自悲歎
鎗刀圍住古菩提陣擺長蛇勢看看死無葬身地枉
傷悲一時玉石俱焚毀當局者迷走投無計尋不見
上天梯
十四夫人許親
可憐眼見老無歸見兵據伽藍地誰有出師退賊計
有能為與他小姐成婚配若還事已便招為婿衆和
尚是盟媒
十五張生荅允
既然老母許為親小子有兵機運至死合當往前進
寫篇文登時便觧咱危困俺先上緊恁休失信看筆
陣掃千軍
十六張生致書
恭修尺牘訴愚懷賊見困黃金界萬福仁兄杜元帥
莫推捱可憐早離蒲東寨領虎賁數百救鯫生一厄
專望故人来
十七惠明發怒
權時袒了錦袈裟騙上如龍馬鉄棒一條手中架咬
穿牙這賊無禮難干罷將咱惱發非誇膽大看把恁
去活拏
十八惠明送書
從来劣性軟不欺見悪心偏氣要使貧僧把書寄不
辭推咲嘻嘻接在懷兒内見如今事危敢消停遅滯
一騎馬如飛
十九杜確得書
故人書寄到轅門看了心生憤便索離營救危困領
三軍搖旗呐喊連天震兵臨外閫擺成堅陣施勇略
蕩妖氛
二十確追飛虎
你偏好勝遇咱敵奮膽施英銳疾走銜枚莫遅滯運
兵機暗不察撞入賊營内也不索安營下壘交鋒對
敵平蹅做一堆泥
二十一生謝杜確
顛危性命在分毫早是將軍到細柳營中發嚴號奮
威豪霎時盡把妖氛掃若不是故交能扶危濟弱安
能有今朝
二十二白馬回營
據鞍躍馬統精兵閫外將軍令賊寇勦除得乾淨便
回營西風招颭旌旗影沿岡驀嶺鞭敲金鐙齊和凱
歌聲
二十三夫人背盟
聊陳蔬酒表予衷謝秀才多勞動救俺全家德恩重
捧金鍾豈非面譽將先生頌才超孔融量寬管仲喚
小姐拜仁兄
二十四鶯鶯逓酒
揉眉揾眼捧金波盞到難推托老母機關怎猜破道
兒多忘恩失幸誰之過不知死活沒些回和教俺拜
哥哥
二十五生怨夫人
恰纔兵退得安然又早消息轉有始無終不曾見梅
前言却為兄妹將杯勸小生分淺夫人窑變阻隔斷
好&KR0666;緣
二十六生回書舍
滿懷欝悶滯愁歸無酒佯推醉回到書齋把門閉好
傷悲孤孤另另長吁氣自嗟自悔前緣前世撞着箇
女王魁
二十七紅獻生策
先生何苦自傷懷我有一竒策教你今宵了愁債得
和諧瑶琴弹動他偏愛按別鶴數拍奏孤鸞一派俺
姐姐自然来
二十八張生弹琴
幽齋明月照黃昏那有人偢問静裡焦桐遣孤悶那
佳人必来聽這琴中韵將金徽玉軫瀉離愁別恨訴
與卓文君
二十九鶯鶯聽琴
夜香燒罷月明中滿耳清音送此是何人把琴弄響
玎&KR2889;聲聲弹出孤鸞鳳未聽得曲終早先咱心動無
語立花叢
三十鶯鶯染病
紅稀綠暗總關愁正是傷春候染病擔疾為誰瘦這
根由自從月下聽琴後盻鸞交鳳友懶描鸞刺綉减
了舊風流
三十一紅教生柬
聡明當鑒妾之言特向郎君獻小姐新来懶針線病
淹煎命薄不遂風流碩你修封錦牋我瞧些空便替
你把情傳
三十二生央逓柬
錦牋寫就鳳求凰倩你通情况倚靠似銀山鉄壁樣
對鶯娘若還此去說合上奉酧勞重賞扳肩紅一叚
至死也難忘
三十三紅逓與鶯
此書莫&KR0988;小丫鬟是君瑞傳華翰使我將来姐姐看
意思間度量必有蹺蹊幹他的巧關俺不瞧犯埋没
着九疑山
三十四鶯得生書
封皮折破自詳觀靠定粧臺畔滿紙情懷訴不斷恨
漫漫顛来倒去乾沒亂助相思數欵添新愁一叚何
日得團圞
三十五鶯遺生書
就將柬尾把詩題回奉張君瑞嘱付叮嚀在心記莫
疑惑今宵准備同歡會離西廂月底来後花園内休
要悞佳期
三十六生赴鶯約
月移花影上囪虚静院閑凝竚洛浦神仙在何處步
階除歡天喜地尋他去休說尤雲殢雨摶香弄玉搂
一搂也心舒
三十七鶯鶯搶生
不達時務逞輕薄無故因何到半夜三更把墻跳好
不學贏奸賣俏真強盗恕尊兄這遭若夫人知道拏
住怎輕饒
三十八張生羞退
傳消寄信請咱来唖謎兒誰能觧既得相逢又嗔怪
熱搶白頩着冷臉將人曬佯偢不採是何相待羞下
楚陽臺
三十九張生自嘆
誰知你箇小冤家走滚機謀大不想今番變了卦受
白擦這場風月乾休罷恁故来調發俺險些兒立化尖
擔兒兩頭滑
四十張生自縊
志誠空抱尾生梁好事無承望白練套兒勒咽項狠
鶯娘今番把俺殘生葬算不的恁強做這般模樣這
性命要他償
四十一僧勸張生
只因紅粉一嬌姿把性命全輕視一失人身萬劫至
欲何之不知命無以為君子問你這懸梁鬼屍怎做
箇明經進士可笑不尋思
四十二生荅法聰
小生一一訴衷情碩啓尊師聽他家子母忒心硬把
人坑不合救恁全家命雖六禮未行諒一言已定臨
了也悔前盟
四十三夫人問生
離鄕背井病淹煎近日多清减雖是聡明主張欠病
懨懨男兒當把功名念將鵬程奮颭把鰲頭高占休
悮了去攀蟾
四十四生荅夫人
夫人你去自量度這病因誰惱則為當時背盟約悶
無聊梦魂兒孤枕上沒着落瘦削沈腰愁添潘貌此
恨幾時消
四十五鶯探生病
尊兄何苦至扵斯妾背母来相視保重將息自調治
莫嗟咨從今少恁勞神思悔殺當時咱多不是休要
記心兒
四十六生荅鶯鶯
着床臥枕在他鄕針灸都無當减了風流舊波浪好
難當瘦得来不似人模樣喜芳卿見訪料小生微恙
今夜敢定寍康
四十七鶯柬期生
情書寫就帶愁封特遣梅香送致意多才那張珙把
心通今宵結末了鸞和鳳海棠月朦牡丹露重雲雨
會巫峯
四十八紅娘不允
從今不惹這風聲非是違尊命送暖偷寒枉傒倖事
無成驚心怕膽憂成病這邊你撇清那廂他督併好
着我兩下裡費精神
四十九紅逓生柬
一天好事定今宵特向先生報鸞柬題情送期約暗
蔵包佳人有意郎君俏說雲英等着教裵航知道早
些赴藍橋
五十生得鶯書
春寒惻惻掩重門滿地殘紅襯忽得靑鸞寄芳信到
黃昏書齋准擬成秦晉病痊九分心寬一寸索整起
舊精神
五十一生盻鶯鶯
鞦韆院落夜沉沉孤舘難成寢映月楼臺似波浸立
花隂玉人不至因為甚好着咱自審他敢又撒無
處問佳音
五十二紅送鋪陳
一輪明月照南楼夜色清如晝想那酸丁把咱候莫
遅留催逼姐姐疾忙走珊瑚欹枕芙蓉䄄褥俺先去
報風流
五十三鶯至書齋
有情怕甚隔年期纔得文章力投至相逢在今日可
知裏凄凉受了無碑記心歡神喜雨情雲意携手入
羅幃
五十四雨雲歡會
高燒銀燭照紅粧低簇芙蓉帳倒鳳顛鸞那狂蕩喜
洋洋春生翠被翻紅浪汗溶溶粉香美甘甘情况別
是一風光
五十五雲雨初歇
鬢雲斜軃鳳釵垂枕簟留春意錦帕盈香沁紅記蹙
双眉侍兒扶起嬌無力咲迷嬉語遅困朦騰眼閉風
月此情知
五十六紅促鶯歸
半囪花影月三更悄悄穿芳逕早離書齋便乾淨噤
麽聲紅娘不是相督併着姐姐快行恐奶奶潜聽瞧
破恁私情
五十七生送鶯歸
海棠枝上月兒斜雲雨恰纔歇蘭腦馨香散書舍暫
分別莫教辜負千金夜我叮嚀告說你再休扯拽明
日早来些
五十八紅貼鶯歸
燈花連夜為誰新来往相逐趁戴月披星不辭困送
殷勤東君有意傳芳信紗囪夜分翠衾春嫰心事費
温存
五十九事聞夫人
清白相國重當朝這妮子先不肖潑賤奴才聽他調
往来挑誰知養下家生哨把咱氣倒等他来到粗棍
打折腰
六十紅行鶯嘱
若還你到母親前見責休埋怨欵裡慢把良言勸問
根源覷些喜怒承機變望姐姐可憐替說些方便善
為我辭焉
六十一夫人詰紅
叮嚀行坐守閨房誰料你將心放夜静更深沒攔當
小花娘勾引小姐同胡創有何勾當因甚狂蕩實與
我說行蔵
六十二紅娘受責
家翻宅亂閙啾啾諕的我難𨳩口惱犯尊顔怎收救
沒来由自家攬得愁来受雨點似棍抽火急般追究
做媒的下場頭
六十三紅荅夫人
既然妳妳問根苗則索從頭道當日寺中觧危閙那
功勞至今一向何曾報俺姐姐意好怕哥哥心惱因
此效鳳鸞交
六十四鶯鶯自念
這埸煩惱怎周折老母尋枝節暗箭連珠把人射枉
咨嗟兢兢戰戰心喬怯臉兒羞怎遮懷兒愁怎卸有
甚話兒說
六十五紅勸夫人
尊前敢掉巧舌頭有事當窮究看了張生那清秀本
風流胸中志氣冲牛斗與姐姐既有望奶奶將就結
未了燕鶯儔
六十六夫人允諾
飬女從来氣不長惱得我魂飛蕩家醜不可外談揚
這一場吞聲忍氣難和他強沉吟了半晌你說的言
當何必再商量
六十七紅娘&KR0829;生
情緣心事兩相忘險把先生葬老母意中巳停當問
紅娘一一說到他心上做了主張通些波浪教你去
成双
六十八生荅紅娘
小生雖看幾行書今日相遭遇若見尊堂問緣故怎
支吾聲聲則索教息怒俺心頭窨附使手足無措悶
煞漢相如
六十九紅娘&KR0829;鶯
磨牙費口逞能言天也從人碩早是紅娘有機變這
一篇前朝後代將娘勸虧咱百般把他說轉着恁永
圑圓
七十鶯羞不行
低頭無語嘴孤梆手搭心頭想好事從来有魔障意
荒獐恰如小鹿兒心頭撞羞的臉荒像甚模樣怎見老
尊堂
七十一夫人責鶯
恁爺豪氣貫乾坤相國威名振你箇濁才少教訓去
私奔三從四德何曾問不思立身沒些長進辱沒殺
俺家門
七十二夫人嘱生
乘龍喜得棟梁材真箇是文章客要與崔家長節盖
記心懷来春去把龍門驀展經綸手策吐虹霓氣㮣
休淹滯在書齋
七十三紅怨鶯生
恁今成就好夫妻錦帳羅幃内琴瑟調和美恩意可
知裏一頭兒搂抱着通宵睡如魚似水歡天喜地恁
不想事虧誰
七十四鶯生謝紅
往来着你費心機君子成人美未報殷勤恕咱罪俺
都知今將薄物聊酧意松花釵二枝梅紅羅一對權
當謝良媒
七十五夫人送生
春風送𡭗遠朝天莫把閨情戀行色一鞭如去箭若
登仙南宫早把鰲頭占金花壓帽偏瓊林賜御宴争
看錦衣鮮
七十六生荅夫人
母親嘱付恁兒知正要展鵾鵬翼錦綉文章滿胸臆
上天梯蟾宫穏步攀仙桂似走㐮陽志氣赴長安道
藝擬取状元回
七十七法本送生
送君三月赴神京祖宴安排定遥望長亭柳扳贈此
一行天門黃榜標名姓美才華堪逞少年心穏稱側
耳聽佳音
七十八生荅法本
小生未報大師恩常在心頭印今日臨行又蒙贐暫
相分果然奪得春圍俊青雲致身泥金傳信專報故
人聞
七十九鶯鶯送生
人生景苦是別離恰燕尔成抛棄嘱付椿椿在心記
要君知南宫鏖戰蒙及第得一官半職想他鄕異地
休得又被花迷
八十生荅鶯鶯
古来夫婦主扵恩閑話都休論萬里雲程往前進跳
龍門管教四海威名振紫羅襴稱身黃金帶懸印你
穏穩做夫人
八十一生投旅舘
沿岡驀嶺路﨑嶇為蝸角微名譽千里長安望穿目
日將晡暫投客店尋安處淚痕似雨玉人何處今夜
怎支吾
八十二生梦鶯鶯
迷留沒亂眼纔交孤舘傷懷抱一盞殘燈影相照梦
多嬌随蝶曾越家鄕到被簷間馬敲忽囪前雞呌驚
得旅魂消
八十三生至長安
離家又早許多時今日長安至北闕連雲兩相峙大
京師人烟輳集長安市陽侯故祠摩騰古寺到處好
題詩
八十四張生入試
春闈二月選埸𨳩步入青雲界中式文章試官愛展
長才今朝特向君王賣成名喝采恩榮可待喧滿鳳
城街
八十五張生及第
金鑾曉日聽臚傳寵賜瓊林宴遂了平生丈夫碩志
昂然布衣走上黃金殿身霑御烟宮袍錦絢醉扶出
五雲邊
八十六生授學士
一天星斗煥文章豪氣三千丈際會風雲沐恩貺近
清光職居供奉絲綸掌玉皇案傍金鑾殿上染翰侍
君王
八十七鶯想張生
别愁離恨滿胸懷不似今春煞黑海般相思怎生捱
那喬才重功名誰想輕恩愛如何半載全無一墨只
恁信音乖
八十八鶯鶯自念
忽聞喜鵲噪林梢昨夜燈花爆必有佳音敢来到好
蹊蹺眼皮兒不住睃睃跳自家窨約是些先兆单則
看今朝
八十九生寄鶯書
折得蟾官桂一枝御笔標名字醉宴瓊林拜恩賜喜
孜孜玉堂金馬為學士寫泥金帖字暢風流殿試報
與俺那人知
九十鶯得生書
千里良人信一張歡喜從天降折破封皮見情况細
端詳知君名占黃金榜登庸玉堂榮陪仙仗未知伊
何日是還鄊
九十一鶯寄生衣
間別無甚表衷腸託物舒情况用意勞心恁身上這
衣裳着時休把咱来忘肜庭侍講紫宸朝向聊去禦
風霜
九十二生得鶯衣
帝鄕又得授新衣多謝芳卿意親手裁縫用心寄有
誰及随身可體合時製你的見識咱都理會教行坐
不厮離
九十三鄭恒求配
不做美的老尊姑刪抹了&KR0666;緣簿觀裡桃花改前度
枉嗟吁踏枝不着空回去當時既許今朝何故怎想
悔其初
九十四夫人荅恒
鄭恒你好傻不荅来撲慕成&KR0666;婭浪語閑言甚麽話
枉磕搭鶯鶯已把張生嫁休粧䏊做唖莫翻提正掛
快與我水紅花
九十五生出長安
紫袍玉帶掛金魚平地青雲步手捧綸音故鄊去播
芳譽纔知不被儒冠悞壮遊仕途花生滿路策馬出
皇都
九十六張生至家
承恩親自日邊来端的喝聲采晝錦榮歸寵光大到
家宅門闌喜氣添春色頭擺開賓朋接待車馬起
塵埃
九十七生拜夫人
衣冠猶帶御爐香環珮玎𤤮響端拜夫顔在&KR0550;上問
安康別来尊軆知無恙荅應的慢張全無些喜相誰
惱動老萱堂
九十八確拜夫人
朱輪皂盖兩行排太守向夫人拜女貌郎才總堪愛
咲盈腮家門榮顯光三代画堂宴開翠簮冠帶喜事
自天来
九十九鄭恒觸樹
因緣未遂落虚名惹得不乾淨走向夫人行使奸倖
把鶯鶯椀中帶耙兒拏烝餅上風頭忒逞末稍拳難
挣枉自送殘生
一百生鶯赴任
之官千里赴西秦滿路花香噴仙掌雲開帝城近沐
皇恩夫榮妻貴臨亨運七香車坐穏五花誥墨潤永
作玉堂臣
金字經吳仁卿
落花風飛去故枝依舊鮮月缺終湏有再圓圓月圓
人未圓朱顔變幾時得再少年
紫檀敲寒玉綠袍飄敗荷好箇風流藍采和和人生
能幾何乾坤大小兒休咲他
太平誰能見萬村桑柘烟便是風調雨順年田綠雲
無盡邊窮知縣日高猶自眠
這家村醪盡那家醅瓮開賣了肩頭一擔柴咍酒錢
揣在懷葫蘆在大家提去来
夢中邯郸道又来是這遭不是山人索價高囂虚名
無處逃誰驚覺曉霜侵鬢毛
晉時陶元亮自負經濟才耻為彭澤一縣宰㘽遶籬
黃菊開傳千載一篇歸去来
謝公東山臥有時携妓遊老我江南書滿楼楼諸峰
雲錦秋誰為夀綠鬟双玉舟
今人不飲酒古人安在哉有酒無花眼倦開鼓吹臺
玉人快下階妨何碍青春不再来
道人為活計七件為伴侣茶藥琴棋酒画書世事虚
似草頭擎露珠還山去更燒丹葉爐
太宗凌烟閤老子&KR0829;月楼便是男兒得志秋休幾人
能到頭杯中酒勝如關内侯
海棠鞦韆架洛陽官宦家燕寢堂深燭映紗嗏路人
休問他夕陽下故宫看落花
絮飛飄白雪鮮香荷葉風且向江頭作釣翁窮男兒
未濟中風波夢一場幻化中
擔頭擔明月斧磨石上苔且做樵夫隠去来柴買臣
安在哉空岩外老了梁棟材
夜来西風裏九天鵰鶚飛困殺中原一布衣悲故人
知未知登楼意恨無上天梯
野唱敲牛角大功懸虎頭一劍能成萬戶侯愁黃紗
白髑髅成名後五湖尋釣舟
採藥白雲外尋師綠柳間酒一葫蘆琴亡絃天醉臥
桃溪流水邊歸後晚童鶴舞導前
金字經小山
惜花人何處落紅春又殘倚遍危楼十二闌弹淚痕
羅帖斑江南岸夕陽山外山
楊柳沙頭樹琵琶江上舟鴈去衡陽水自流愁玉人
休倚楼黃花瘦曉霜紅葉秋
信遠江南雁望空雲外山羅帕香殘粉淚乾閑倚遍
十二闌黃花熳桂香秋雨寒
玉手銀絲膾翠裙金縷紗席上相逢可喜殺插一枝
金鳳花題詩罷醉眠沽酒家
六月芭蕉雨西湖楊柳風茶竈詩嚢随老翁紅藕花
香座中笛三弄鶴鳴来半空
竹枕蘆花被草衣荷葉巾一棹烟波湖上春真神仙
身外身蓬莱近紫簫吹鳳雲
象管鴛鴦字錦筝鸞鳳絲何處風流馬上兒思却回
春梦時别離事帶花折柳枝
翠被梦中梦雁書来處来秋水芙蓉花又開開瘦雲
鬆玉釵人何在月明閑鳳臺
寶鑑殘紅暈帕羅訴淚痕又見梨花雨打門因玉奴
心上人無音信俯闌看暮雲
黃蕊呈金盞素英展玉臺一種竒香冒雪開猜只疑
天上来遊仙界嫦娥下寶階
霜壓瑶花瘦雪侵翠葉殘似聽仙娥玉珮環珊凌波
羅襪寒香風散月明人倚闌
楚臺雲歸去都来三兩朝閑殺東風碧玉簫簫寶釵
金鳳翹風流俏把人憔悴了
輕寒堆翠被東風暖玉纖香盡金猊月轉簾添蛾眉
新淡尖香消罷倚囪愁未忺
紫簫聲初散玉爐香正濃凉月溶溶小院中從別来
衾枕空遊仙夢一簾梅雪風
淚濺衣衫䄂不知心為誰芳草萋萋人未歸期一春
魚雁稀人憔悴愁堆八字眉
蛾眉能自惜别離淚眼傾休唱陽關第四聲情夜深
愁未寢人孤另蕭蕭月二更
金簾重曉日碧風度小溪香暖金爐酒滿杯竒夜来
香透幃人初睡玉堂春夢回
曉来春勻透西園第一枝香暖珠簾酒滿巵思休歌
腸斷詞關心事夜闌人静時
天上皇華使来回一四番便是巢由請下山取索檀
略別華鵲山無多慚此心非為官
屈指歸来後山中八九年七見徵書下日邊私自憐
又為塵事纏鶴休戀行當還綽然
累次徵書下教人去往難豈是無心作大官君試看
蕭蕭双鬢斑休嗟嘆不如山水間
說着功名事滿懷都是愁何似青山歸去休休從今
身自由誰能勾一簔烟雨秋
叨叨令别情
夕陽芳草長亭路一樽酒盡青山暮欲留無計君何
處一聲杜宇倠歸去想殺人也麽哥想殺人也麽哥
知他何處桃源路
一樽別酒辭君去馬頭明月關山暮被蛩吟砌下啾
啾絮恨無人對說相思句悶殺人也麽哥悶殺人也
麽哥何時得到陽關路
春暮歸去無尋路佳人悶向蒼苔步為傷春病得無
情緒星眸擎淚留君住悶殺人也麽哥悶殺人也麽
哥一樽酒盡人何處
綠楊堤畔長亭路一樽酒罷青山暮馬兒丢下車兒
去低頭哭罷擡頭覷一步步遠了也麽哥一步步遠
了也麽哥梦回酒醒人何處
叨叨令不如愚
韓信功不如張良計孔明進不如陶潜退謝安臥不
如陳搏睡屈原醒不如劉伶醉他每都不省的也麽
哥他每都不省的也麽哥大都来不觧其中意
淮隂矦滅楚為元帥漢高皇捧轂推輪拜做三齊王
積累的功勞大未央宫鈍劍把殘生害送了他也麽
哥送了他也麽哥將軍戰馬今何在
青山廓外張良志綠楊堤畔嚴陵寄黃花籬畔陶潜
醉白雲堆裡陳搏睡他每都快活殺也麽哥他每都
快活殺也麽哥一任教兩輪日月搬興廢
春来杜甫尋芳醉右軍夏景觀鵝戲秋天賞菊淵明
醉浩然踏雪漁樵會他每都快活殺也麽哥他每都
快活殺也麽華峰高興希夷睡
叨叨令
寫一笔走龍蛇帶草連真字包蔵着平天下治國安
邦智不枉了守青燈黃卷十年志剗地到居陋巷一
瓢飲一簞食年紀小也麽哥年紀小也麽哥只博得
玉堂金馬三學士
我是箇惜翎毛背錦天邊鷂得時人草底鵪鶉哨我
是箇大鵬鵰落得群雞閙龍居淺水遭蝦咲男兒漢
志氣高也麽哥男兒漢志氣高也麽哥青雲有路終
湏到
選場開一舉把龍門跳平奪得紫羅襴白象簡烏紗
帽玉皇金榜標名號蟾宮欵步聞仙樂天子重英豪
也麽哥天子重英豪也麽哥一時間未得志到惹的
兒曺咲
方信道書中自有黃金屋再休題儒冠反把書生誤
不枉了男兒&KR0836;誦五車書平地裡逍遥獨步三台路
大丈夫也麽哥大丈夫也麽哥志伸纔上昇平賦
叨叨令相思
不思量猶在心頭記越思量陡恁添憔悴香羅帕揾
不住腮邊淚幾時得咲吟吟重赴鴛鴦會兀的不盻
殺人也麽哥兀的不盻殺人也麽哥武陵溪畔曾相
識
不来時懶把蛾眉画不来時寬了羅胸抺不来時哭
立在簾兒下不来時恨匆匆問遍龜兒卦兀的不想
殺人也麽哥兀的不想殺人也麽哥不来時還與我
鮫綃帕
玉腕消鬆了黃金釧粉脂殘淡了芙蓉面紫霜臺懶
使端溪硯斷腸詞絮冗冗空寫在桃花扇兀的不害
殺人也麽哥兀的不害殺人也麽哥恨鴛鴦不鎖黃
金殿
紫燕兒梁上肩相並粉蝶兒枝上飛相趁鴛鴦兒水
上相交頸虎猫兒墩上相偎定幾般兒兀的不迤逗
殺也麽哥幾般兒兀的不迤逗殺也麽哥越助起奄
奄相思症
叨叨令疊字軆
画簷間玎玎璫璫鉄馬兒閙砌階傍啾啾唧唧役織
呌銀臺上昏昏慘慘殘燈兒照南楼上嘹嘹唳唳寒
鴻兒呌幾般兒厮禁害人也麽哥幾般兒厮禁害人
也麽哥紗囱外雨珠兒滴滴點點落
羞羞荅荅懶把菱花照呆呆鄧鄧煩惱無顛倒凄凄
凉凉怎得雞兒呌孤孤另另倦聽促織兒哨兀的不
迤逗殺人也麽哥兀的不迤逗殺人也麽哥悄悄戚
戚傷懷抱
歡歡喜喜多少恩和愛美美匝匝夫婦無嗔怪冷冷
清清日月難攴待思思量量難徹相思債兀的不禁
害殺人也麽哥兀的不禁害殺人也麽哥腌腌&KR2512;&KR2512;
病症着床害
孤孤另另獨對殘燈照懨懨悶悶自把幃屏靠思思
量量想起人兒俏絮絮叨叨念的傷懷抱兀的不熬
煎殺人也麽哥兀的不熬煎殺人也麽哥寂寂静静
怎得雞兒呌
叨叨令幽興
溪邊小徑舟横渡門前流水清如玉青山隔斷紅塵
路白雲滿地無尋處說與你尋不得也麽哥覓不得
也麽哥却元来儂家鸚鵡洲邊住
淡烟籠罩西湖路酒旗招颭垂楊樹画舡斜刺花深
處煞強如儂家鸚鵡洲邊住兀的不快活殺也麽哥
快活殺也麽哥抵多少相逢不飲空回去
青帘高掛垂楊樹朱簾暮捲西山雨不向禁城狼虎
叢中去只在儂家鸚鵡洲邊住兀的不快活殺也麽
哥快活殺也麽哥抵多少梦回明月生南浦
錦幃不如新栽樹画閣何堪舊苫廬閑携猿鶴尋知
故誰似咱儂家鸚鵡洲邊住兀的不快活殺也麽哥
快活殺也麽哥再不向金門玉砌成名去
叨叨令遇美
金烏半墜啣山玉樽前有箇人如玉春葱半露纖纖
玉烏雲半朵横釵玉兀的不愛殺人也麽哥兀的不
愛殺人也麽哥方信道書中有女顔如玉
二期約
叮嚀約定偷期話欵把門兒悄悄呀潜潜獨立在花
隂下戰戰不住心兒怕忽的走將来也麽哥忽的走
將来也麽哥果然色胆有天来大
三交歡
拈拈恰恰人来倦挨挨靠靠熱厮纏絮絮叨叨情不
厭羞羞荅荅怕待言只恁的慣禁害也麽哥只恁的
慣禁害也麽哥顛鸞倒鳳忒寒賤
四叙別
鍾聲殘囪外雞兒呌鼓聲催園内雅兒噪綘蠟昏床
下紅兒報說誓盟不捨人兒俏好恩情易别離也麽
哥好恩情易別離也麽哥得功名即便先来報
叨叨令懷金陵
長干橋畔梁王寺胭脂井上陳家字吳宮晉闕誰為
主空遺幾冊金陵志上面都寫着也麽哥上面都寫
着也麽哥寫的是南朝千古傷心事
淹淹水祼金山寺寺壁寫着佳人字後来猶望双生
至寫道小小蘇傳示上面都寫着也麽哥上面都寫
着也麽哥寫的是南朝千古傷心事
殿前歡道情
楚淮王忠臣跳入汨羅江離騷讀罷空惆悵日月同
光傷心来咲一場咲你箇三閭強為甚不身心放滄
浪汚你你污滄浪
暢幽哉春風無處不楼臺一時懷抱俱無奈總對大
開就淵明歸去来怕鶴怨山禽怪為甚不功名在酸
齋是我我是酸齋
覺来評求名求利不多争西風吹起山林興便了余
生白雲邊構草亭但留下尋芳徑消日月存天性功
名戲我我戲功名
怕西風晚来吹上廣寒宫玉臺不放香奩梦正要清
濃此時心造物同聽甚霓裳弄酒醒後黃鶴送山翁
醉我我醉山翁
殿前歡離愁
病多時芙蓉粉淡鬢堆絲鴻来不見音書至欲寄情
詩借楓林紅葉兒芝麻字也寫不了心間事嘆有緣
離恨恨無限相思
病難熬無情無緒過花朝不茶不飯傷懷抱越恁無
聊粉脂殘香暗消芙蓉貌我只怕鶯花咲深扃綉戶
低簇珠箔
淚盈盈秋聲相間喟然声枕衾相空人孤另翠帳寒
生滴梧桐雨乍晴風纔定漏斷人初静悶偏嫌夜永
愁盻到天明
夜深沉漏聲&KR0585;馬和蛩吟雨餘簾幕新凉甚好梦難
尋鴛鴦帳翡翠衾珊瑚枕無計把相思禁淚糢糊困
眼恨塞滿愁襟
殿前歡詠酒
酒風流一杯消盡古今愁醉鄊寬闊無昏晝管甚春
秋只喫的醉後休醒時又酒灌殺誰能勾問甚麽莊
周梦蝶蝶梦莊周
酒皮禈無明無夜醉醺醺騰騰兀兀胡突運辨甚清
渾破磁甌老瓦盆煞粗坌與豪客消孤悶羡林中日
月樂醉裡乾坤
酒精靈從伊出世幾人醒問君何德稱賢聖誤盡蒼
生竹林賢命巳傾灌殺彭澤令縱不死也都成病棄
職身為大碩以酒為名
酒神通能增狂客無窮興功名流入無何境渰盡英
雄無些兒𥙷世能到有人知重想起来成何用琴書
上意懶歌舞處情濃
殿前歡題情
恨㐮王這回無梦赴高唐盻鸞輿立遍青苔巷目滿
昭陽長門静輦路荒無程望空没亂春心蕩漾掩不
迭情淚續不上愁腸
月圓圓露寒風細夜漫漫凄凉物感愁心乱分外恐
酸求鳳凰舞鏡鸞空腸斷魂魄也難逃竄少欠他情
思虧負俺情歡
禁閨房清霜輕染鬢邊愁怨粧粉淡梨花瘦减動風
流鴛鴦殿燕子楼空遥受兩件兒怎能勾天来高孤
悶地来厚閑愁
感情懷舊愁新害擁將来填還不徹相思債春盡天
台鉛花謝錦樹衰情緣在悪光景欺人煞掩黃昏庭
院飛暮雨楼臺
殿前歡酒色財氣
好時光休要皺双眉有花有酒同歡會滿飲金杯酒
渰的衫䄂濕醉了呵齁齁睡醒来也重還醉喫了穿
了快活是便宜
好時光儘我放心爲嬌花嫰蕊成佳配翠遶珠圍保
元陽且莫題每日赴鴛鴦會儘夜效鸞凰對耍了咲
了快活是便宜
黃金散盡還来日有錢有鈔休慳細有甚稀竒急回
首海塵飛枉積下成何濟興和寐勞心力使了用了
快活是便宜
饒人一步不為痴存仁存義休争氣枉費心機得譲
時且譲伊待争甚名和利誇買甚能知會忍了耐了
快活是便宜
殿前歡思情
翠鸞孤懶粧羞對美人圖臉殘蓮萼肌消玉花貌清
臞黃金鳳碧玉梳何曾覷無情物算来也傷心緒梳
不通宫怨釵分斷華胥
恨千疊半衾香散梦蝴蝶枕屏虚度如年夜景物堪
嗟桐隂轉月影斜蠟將盡燈待滅攛送到愁時節凄
凉心易感坎坷運難折
恨殘春梨花暮雨掩重門花飛又到愁時分分外消
魂無休歇揾啼痕淚渰的羅衫潤淚滴盡愁難盡忘
飡捱白晝和淚待黃昏
倚危闌闌欄便是望夫山雲間數遍西飛雁無箇平
安愁難盡淚不乾枉短吁空長嘆越煩惱越無限欲
消磨離恨除是見雕鞍
殿前歡八葫蘆
酒新篘一葫蘆春醉海棠洲一葫蘆未飲香先透俯
仰糟丘傲人間萬戶侯重甘後梦景皆虚謬莊周化
蝶蝶化莊周
酒頻傾一葫蘆風味扶詩興一葫蘆杖挑相随定荷
插銀瓶愛詩家玩步兵寬沽興身世都休競螟蛉蜾
蠃蜾蠃螟蛉
酒杯濃一葫蘆春色醉山翁一葫蘆酒壓花梢重随
我奚童葫蘆乾興不窮誰人共一帶青山送乘風列
子列子乘風
酒頻沽一葫蘆山鳥喚醍醐一葫蘆醒也問有無擎
樽凝覷道飲徹還沽去疎狂趣枕琴臥在花深處三
閭咲我我咲三閭
殿前歡相思
晚初晴半痕秋月照囪櫺梧桐敗葉凋金井淅淅風
清促織鳴愁難聽鈇石般心腸硬怎合得這啼睛悪
病湏易害好梦定難成
想他時懨懨常是害相思心中多少傷懷事感嘆嗟
咨寄凄凉四句詩托知己暗傳示回一箇鴛鴦字若
来時便可勝海上方兒
俏冤家平白和我意兒差當初曾說知心話陡恁情
雜非干是我負他他到說和咱罷罷了也猶牽掛相
識每見他因話兒題咱
說山盟兩情稠密海来深只想你貴將咱聘廢了恩
情咱寍耐守婦名越思量越動情情沒亂何曾定今
生非分淺分淺是前生
殿前歡幽情
烟波萬頃洞庭秋紅姜細切白蓮藕橙泛金甌潑䤃
新斑竹篘買窮究不如醉而醒醒而又有青山綠水
不羡你肥馬輕裘
水村山舘草莱廬生平不識青雲路新酒活魚吟會
詩看會書人問我家何處在鸚鵡洲邊住有黃橙紫
蟹不羡你玉帶金魚
舍之則蔵用之行歸来愛煞彭澤令家住蓬瀛望白
雲憶酒樽近東籬露頂吟楊震節淵明興有猿鶴相
伴不羡你画閤圖形
人咲螳螂捕噪蝉螳螂又被雀来飡腦後難防挾弹
客無虛放螳螂夭雀随亡吾參破潜江上有泉聲韵
巧不羡你玉珮玎璫
殿前歡村居
會尋思過中年便賦去来詞為甚等閑間不肯来城
市只怕俗郤新詩對着這落花村流水堤柴門閉柳
外山横翠任斜風細雨也近不得這蒲笠蓑衣
二登會波楼
四圍山會波楼上倚闌干大明湖鋪翠描金間華島
中間愛江心六月寒荷花綻十里香風散被沙頭啼
鳥喚醒這梦裡微官
三玉香毬花
玉香毬花中無物比風流芳姿奪盡人間秀冰雪堪
羞翠幃中分外幽開時候把風月都熏透神仙在此
何覓揚州
四對菊自嘆
可憐秋一簾疎雨暗西楼黃花零落重陽後减盡風
流對黃花人自羞花開卸還依舊人比這黃花瘦問
花不語花替人愁
五獨舘思歸
杜鵑啼一聲聲呌道不如歸綠囪深鎻重門閑獨自
孤恓不歸呵有何益名位險禄緣細上東封書策懇
索箇歸期
六觀螂雀圖
咲螳螂撲蝉終日受飢荒花間黃雀偷睛望災害難
當螳螂被鳥啄傷捕禽子弓玲便雀中弹魂飄蕩螳
螂方命夭黃雀早身亡
清江引酸齋
舞香塵小園風亂飄滿地胭脂落金疎楊柳枝玉减
梨花萼把春光等閑辜負了
宿雕梁一双巢燕慵翠柳鶯眠重蜂閑報曉衙蝶倦
遊春梦小園中幾般都恨風
狂風一春十占九搖撼花枝瘦沙摧杏臉愁土蝕桃
腮皺瓓珊了一株金線柳
薄情的封家十八姨大逞狂心力楸撏萬片紅摔砕
千條翠斷送了好光隂都是你
軟兀刺窄藤床甘菊枕桃竹簟清凉甚白石榴花朵
新紅海納枝柯蔭小書囪晚来獨自寢
些兒名利争甚的枉了着筋力清風荷葉杯明月蘆
花被乾坤静中心似水
靠蒲團坐觀今古書賡和新詩句濃煎鳳髄茶細割
羊頭肉與江湖做些風月主
閑来唱會清江引觧放愁和悶富貴在扵天生死由
乎命且開懷與知音談咲飲
且開懷與知音談咲飲一曲瑶琴弄弹出許多聲不
與時人共倚幃屏静中心自省
倚幃屏静中心自省萬事皆前定窮通各有時聚散
非驕吝立忠誠步步前程穏
立忠誠步步前程穏勉勵勤和慎勸君且耐心緩緩
相随順好消息到頭端的凖
昭君路迷關塞雪蔡琰明笳月往事惟心知新恨憑
誰說只恐帕梦回春去也
清江引秋意十闋
一歲兩回春到来花也多成敗只為雲庄秋不避東
君怪因此上向西風特地開
前日彩雲飛上天又向深秋見翠淡遥山眉紅慘春
風面恨燕鶯歸期天樣遠
霜重物華搖落秋驚見春如舊一咲疎籬邊更比黃
花瘦剗地殢西風猶帶酒
宋玉每逢秋嘆嗟見比應懽悅恰被風吹開莫遣霜
摧謝恐他惜花人来到也
亭下拒霜花數叢不與渠同梦嬌倚秋雲薄瘦怯霜
華重幾時盻得箇日遅遅春晝永
一日繞觀十數回只恐花憔悴錦帳遮寒威銀燭添
春意端的太真妃初睡起
寂寞一枝三四花弄色書囪下為着沉香迷梦見嵬
坡怕且潜身住在居士家
花竹滿亭高士居常把春留住賞罷芙蓉秋又見胭
指露筮的是綽然亭世間絶妙處
睡起不禁霜月苦籬菊休相妬恰與東君別又被西
風悞交他這粉蝶兒無是處
香滿竹籬花正嬌開徹胭脂萼不幸遭風霜葉兒都
零落果然有上梢無下梢
清江引相思
愁聽画楼簷外鉄又值蛩吟夜心中無限思最怕窗
間月這其間多情何處也
梦回枕邊人去也簾外無情月如何你獨圓照得人
来缺悪相思挽霜毫不次寫
怕聽秋来促織吟鎮日情難禁病兒疾漸沉書兒全
無信但合眼巫山有梦尋
魚沉雁杳絶信音淚點香羅印一别更數春想念時
時恁怎忘的那宵一片心
清江引楊妃
三郎悮聽枕畔啜縦得厖兒劣刮動海棠風敲砕梧
桐月嬌滴滴玉人何處也
二王嫱
貂裘變粧辭漢闕博得風塵滅黃雲青塚秋白月黑
河夜嬌滴滴玉人何處也
三贈鶯兒(妓名)
遷喬便尋同志友處處啼春晝攛花錦杼鳴擲柳金
梭閗弹丸兒那一箇先下手
四劉春景(妓名)
落紅滿地誰是主送得春歸去有意惜花殘無計留
春住楚陽臺梦兒中雲共雨
五張斗兒(妓名)
四四方方輕又輕每日斟量定就裏㡳兒平外面幇
兒正小東西看来無十升
六張五兒(妓名)
細膩膩外樣兒雖是好就裏粗生料一生有人欽五
世家傳樂但拈着指頭兒都軟了
七劉麻兒(妓名)
凹凹凸凸嬌又巧所事心偏好一歌金縷詞十錠鴉
青鈔鉄石人傍着他麻木了
八王嬷兒
夜来閑步囪外影側耳潜厮聽恐客枕邊唆孩兒心
間應老殘生那荅兒是葬身
后庭花酒興
一聲金縷詞十分金菊巵金刅分甘蔗金盤薦荔枝
不湏辭太平無事正宜沉醉時
相逢飲興狂霜螯風味長鮮鯉銀絲膾金蚕折蠣房
透瓶香經年佳釀陶陶入醉鄊
風暖紫貂裘霜合白玉楼錦帳羊羔酒山隂雪夜舟
党家侯興来時候汚他王子猷
溪山好處遊仙家酒旋篘三島十洲客六卿萬戶侯
不詢由玄關參透世無天上有
后庭花冷泉亭四時景
六橋烟柳顰兩峰雲樹分羅襪移芳徑華裙生暗塵
冷泉春賞心樂興水邊多麗人
碧湖環武林仙舟出湧金南國山河在東風&KR0708;木新
冷泉隂興亡如梦傷時折寸心
香飄桂子楼凉生蓮葉舟落日鴛鴦浦西風鸚鵡洲
冷泉秋禅林新構題詩憶舊遊
江南春巳通隴頭人未逢水淺梅横月山明雪映松
冷泉冬烹茶無用人在錦帳中
后庭花秋思
西風黃葉闌子規啼𢾗番日近長安遠見郎難上難
盻歸鄊清明去也白露人朱還
西風黃葉疎一年音信無除非来梦裡梦回総成虚
梦成虛一時相聚新来梦也無
西風黃葉稀南楼北雁飛揾妾燈前淚縫君身上衣
約歸期清明相會雁過人未歸
西風黃葉飛染毫寫恨詞縫在衣領裡祝郎早早回
見詞時知咱躭疾連他也染疾
十九卷(終)
