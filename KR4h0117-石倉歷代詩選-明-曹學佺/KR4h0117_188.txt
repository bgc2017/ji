石倉歴代詩選卷一百八十八
明曹學佺編
宋詩六十五
林希逸
竹林七賢
賞静偏憐竹宜人况一林諸賢同逸趣千載有遺音避
俗來深谷披衣卧綠隂玉人三四輩風籜短長吟翠入
劉伶酒聲隨叔夜琴溪干唐六逸先後許論心
松子僧前落
野迥無人迹長松不計年隨風飄子下竟日落僧前葉
暗丹誰化根枯石共堅閒敲經夾響匹數似珠圓味美
忘齊久聲輕入定便時看童行戲争把柳絲穿
月静庾公樓
明月今宵好曾經照庾公登樓當静夜懷古對秋風飛
鏡緣空上危簷映水中胡牀無恙否岸幘為誰雄老子
今何在寒光昔亦同清談孤此景白髮向江東
剪燭話三巴
不負西窗約相逢剪燭花驚心如一夢對雨話三巴蠟
盡愁頻落關重歎舊遮昔曾留劍外今却指天涯
月色不可掃
此夜一輪滿騷情不奈秋月非人可掃人與月俱愁素
魄憑誰問寒光為底留擬隨風葉去還似雪花浮竹影
摇仍在波光散未收嫦娥如戲我移照讀書樓
天際識歸舟
日夕思天際悠悠半掩扉扁舟緣底急注目識君歸帆
外殘鴉去雲邊一葉飛立須蘭棹至細認藁砧非僂指
思江路牽兒上釣磯入門相勞問賒酒趁鱸肥
山村人暮歸
點點殘鴉過孤村帶落暉籬邊聞犬吠山下有人歸遠
岫連芳塢長林遶翠微雲深認茆屋風細颺征衣樵唱
同尋徑猿驚為扣扉夜深燈火下兒女共依依
獨釣寒江雪
一葉孤舟小生涯在釣筒羣飛看鴈陣獨立是漁翁浪
與頭俱白顔因酒暫紅片帆煙渚外瘦影夕陽中蓬鬢
千莖雪蘆花兩岸風烹鱸吹荻火隔岸喚兒童
玉斧修成月
我問青天月如何缺乂生冰輪看展去玉斧想修成睨
視柯誰執傳聞璞孰名元功無此巧素魄豈能盈兔向
圓時搗蟾因琢夜驚廣寒八萬戶技與女媧争
杜宇呼名語
呌盡三巴月凄凉杜宇聲今人誰與語故主自呼名啼
血嗟何意前身恨未平轉喉曾有諱弄舌似猶生姓字
諸禽識君臣易世輕提壺無意緒醉魄謾飛鳴
機春潺湲力
機事嗟何巧空村不住春潺湲因借力俯仰若為容盡
日勞雙杵疏泉隔幾峰無人長軋軋助我為淙淙碓下
僧長喜溪邊婦亦慵香厨炊巳辦時借野雲封
弄花香滿衣
隔岸清風處清晨嗅露房花因閒弄久衣有帶來香試
摘枝頭白還拈葉底黃恍如玉皇吏來自錦窠郎袖此
朝方罷心因惱欲狂謝安休掩鼻非佩紫羅裳
濟河焚舟
汔濟焚舟去秦兵意若何深仇思必雪信誓有如河甲
卒方停棹將軍怒指戈連檣皆縱燎勁氣欲熬波拜賜
前言在論功一炬多至今臨岸處夢想髮皤皤
雁足書
中郎沙漠外羝乳事何如頼有雲中雁能傳足上書銜
蘆來内苑繫帛自穹廬地說荒寒極人稱老病餘史徒
誇問犬詩莫詠烹魚青鳥仙家使吾今益信渠
為郎牧羊
卜式何為者清班粉省郎不騎沙苑馬只牧上林羊謾
詫窠名錦何如屩曳芒含香休向闕挾冊且隨臧列宿
從嗤我三星喜詠牂尚懷肥報國抗疏欲烹嘗
登單于臺
天代祁連外窮荒鳥雀呼登臺真帝子絶幕遁單于百
級雲中見千官帳下趨穹廬垂曠野警蹕近清都漢地
今無虜秦城枉避胡呼韓天日謁却入渭橋圖
登封泰山
海畔山名泰東封自昔曾三千餘載記七十二回登冕
輅陳金策衣冠迫玉繩袐書留歲月立視俯丘陵華蓋
行中坂松官立幾層祖龍空刻石千載笑宜升
寒機曉猶織
機上誰家女更長睡不安當窗祗自織到曉不知寒霜
瓦凝威重冰絲續斷難梭聲随漏盡妾意為衣單錦字
挑誰寄銀缸剔巳殘姑留刀尺久零落待輸官
笛裏關山月
笛裏愁千緒更長憶故山今人吹古曲漢月照秦關霜
竹和聲切胡牀倨坐閒一輪秋塞外萬嶂野雲間此夜
聽渠弄何時照我還回思帝城角花影映朝班
隔竹敲茶臼
興入盧仝椀龍團旋解包忽聞茶臼響正隔竹窗敲活
水烹新茗香風度綠梢聽知童落杵驚起鵲離巢香此
雲英搗清無水厄嘲林深留客處未羡巳公茆
門多長者車
窄窄柴門下多應隠士居時人皆障面長者競迂車羅
雀寧辭客瓜牛舊有廬高軒詩李賀都騎賦相如痛飲
宜投轄何心更曳裾辛勤有此室鄙矣羡金魚
冬曉
雲樹曉層層初霞照屋稜冰池紋似鏤霜瓦氣如蒸凍
想歌樵客閒思煨芋僧癡翁吟太早窗下有殘燈
雨後溪橋看
綠徧東西岸田家亦喜晴溪因急雨漲雲放半山明沙
外看流勢橋邊聽淺聲向令平十里應與剡争名
和春谷用弓字見寄
奴去看魚笱兒尋射鴨弓養痾三徑裏取友一溪中日
苦經簷短天如罩野穹過從人絶少訪問愧春翁
資福嶺庵前作
嶺路松隂好歸鞭為小停苔封石面紫藤絡樹身青庵
古無人住蟬多過客聽少時文會處近裏有祠庭
和後村口占一首
老去田翁多狎友年來觀主換新銜緣溪竹杖時行散
面壁蒲團漸放參休夢筆花尋硯滴祇看貝葉守燈龕
清朝越修將禮禮留滯何妨似史談
和後村唐衣
苦著唐衣落魄多人生行樂不知他可曾癡說飛霞佩
那肯吟思叠雪羅帶眼减多癯巳甚布毛吹盡意如何溪
鄰更有笭箵伴時整牛衣共緝莎
和田間見新秧作
新秧成叚見連連風弄輕柔雨後鮮細出水如青縷線
平鋪田似綠毛氊國貧民因憂無日身遠心存冀有年
試問維魚誰入夢牧童三五澗頭眠
送用和劉推官入京班改
幕畫如兄有異才嶺南聲價動諸臺登龍尾道呼班去
為鰐魚州守印來定有賞音相料理何妨進卷小徘徊
遙知得意行吟處傍柳堤看菡蓞開
用珍字韻謝吳帥分惠乃弟山泉所寄廬山新
茗一首
五老峰前茗草新若為封裹入南閩錦囊有句知難弟
玉帳多情寄野人雲脚似浮廬瀑雪水浪堪鬭建溪春
龍團拜賜前身夢得此烹嘗勝食珍
春谷惠永榕橋精舍二十四詩借首篇韻賦一
首
春谷因榕費苦吟為憐夾道綠隂隂身藏巖澗風霜老
名入圖經歲月深北客未知題詠少南州莫向字書尋
鶯啼庭葉曾留句獨賞河東刺史音
題梁秘閣玉堂何似亭
放眼久知亭外景連朝苦恨雨昏昏紅飄落桂渾如雪
青失平林總是雲與世相忘真有道休官曾不待移文
玉堂天上空回首白髮追尋我媿君
二日野望作
麥隴高低一樣青淡雲籠晝雨絲輕梅花爛漫開將盡
松葉稀疎落又生遙企鈎天知夢斷欣聞玉陛慶熙成
人人盡說新年好除夕無風歲旦晴
先母忌日(丁卯)
兒正癡時頼母賢如今滿鏡白于綿可堪遠日思存日
更向衰年憶幼年嫠早獨携三稚子世貧能有幾磽田
書燈督課無虚夕曾解衣還束脯錢
晚步偶成十月廿八日
半空濃碧雲成嶠上有明霞如野燒綠田黃犬吠行人
白鳥青林送&KR0714;照連朝毒熱勝三庚萬木號風無一竅
松問散步信意吟安得孫登與長嘯
曉起即事
枕上吟安未了詩披衣跌坐自支頥今年暖過冬強半
昨夜霜濃曉始知腰帶愈寬祗強束髮梳常落不多絲
衰&KR0714;却喜身強健歲稔村沽醉度時
曉作偶成
飲粟羹藜謾曲肱病無俗物也身輕萬錢下筯非吾事
數卷&KR0714;書了此生學淺幸無禪二障心閒喜與迹䨇清
更長睡足元無夢又聽簷間促織鳴
再用前韻謝桃巷
清吟思湧似回瀾家數他年比務觀歌舞叢中知散易
功名紙上妥留看吹&KR0714;柳雪寒仍在數盡花風春欲闌
好景縱多公不飲誰論麯蘖向江干
七月十二日作
投閒不厭玩心珠遮眼無他只舊書得馬塞翁從喪馬
知魚濠叟且觀魚三旬不雨田俱涸一月先秋暑未除
此念却難排遣在家無大小仰犂鋤
送光澤蘇縣丞
種花城裏談經席三載何曾有束脩别換頭銜聊佐邑
重拈手板向鄰州松廳莫笑無公事蕖幕時能致俊流
掘手溪干留飲去相思那肯靳書郵
和柯山玉上人
聞說高人意巳消非坡誰解識參寥何年共賦浮花雪
一棹清溪兩岸苕
石倉歴代詩選卷一百八十八
