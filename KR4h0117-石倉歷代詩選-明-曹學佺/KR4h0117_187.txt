石倉歴代詩選卷一百八十七
明曹學佺編
宋詩六十四
陳藻
丹井懷叔達
喜稱吾子賦羞道少年時别去休論易愁來欲寄詩夕
陽書不到殘月夢相隨晚歲傷心事松峬獨與誰
適武陵入延平界作
人煙隨山窟家家自生理木杪插秧青泉流仚杵起開
邊一漢皇航海通南鄙黃昏更不愁客舍連甍美
歸入古田界作
步入溪山勝橋亭古劍風土宜辭荔子村塢盡油桐南
店炊初滑西舟石漸窮豈知旬日外便訪去時蹤
城山
雲霧成佳景天明又幾回忽攜詩句入别訪畫圖開遠
樹沈如立行歌去似來小舡衝雨過高柳接湖栽月傍
孤青樹名呼怪石臺故園無夢想近擬築岩隈
虎溪
四圍山木合百磴屋簷重古穴成幽井疎林散曉峰響
泉那更月啼鳥此無冬臺上朝朝看天邊有怪松
冬日南谷讀書
列岫開平野修墻隠密林暗泉聞雨響寒日覺冬深眠
底孤村近雲邊小樹侵何須錢買屋空寺足閒吟
紀夢
自從弱冠為遊子玉融丹井壺山市哦詩不用著工夫
巳謫牂牁四千里柳侯未五十羅池作刺史翰苑失詞
華蛟龍怨泥滓我今四十貧無官六合飄零到融水來
時三宿柳城村再拜前賢我如此才卑何怨嗟且述西征
始奔走豈吾心跬步思桑梓江右湖湘抵桂林青山争
獻雙眸美青山縱好興不生萬斛羈愁懷抱裏
海口吟
按圖自古無人到二百年來戶口添架屋上山成市井
長官近海課魚鹽估客趁潮撑米入没人忍凍采蠔黏
仲尼有廟塵誰掃寺觀峥嶸香火嚴
題融州城樓
除却譙樓環廨舍蕭條市井客懷悲高高下下山無數
淺淺深深江有時大布紅裙徭女著半規白扇野人持
城中昨夜亡羊豕聞得誰家虎入籬
客中書事
千載蠻風尚有存此來聞見不堪論猪膏澤髮湘南婦
牛渤塗門嶺右村行客下牀調瘴藥吏人提甕灌蔬園
豈無佳麗堪娛目别有凄凉只斷魂
真仙洞
洞裏清溪可汎舟入觀洞府出高丘老𥅆尸解今還在
黃帝生前有此不滳乳解添無數幻攜燈何用不曾幽
乾坤自大人身小拳石空中作勝遊
姚晉卿溪閣行
南院觀溪心已清縈紆更上閣中行西横車馬市橋合
東眺遠山霞霧生日斜沙石淺可數半夜轟雷驅猛雨
農圃嘈嘈春水多誰得身閒延客歌醉後下階齊拍手
長株矮樹排花柳主人更要雙眸寬去年拄杖尋長安
一行一處狂呼去日日芳園大如許買地此多直幾金
千屏萬障為墻堵
和林子望
夫君莫要嘆無官幸有田園在故山滿室清風滿林月
人生何事勝于閒
丘德基七十
斯翁千歲也何愁七十真堪駕禮修多少人間貧病客
不貪天地久相留
夜宿延平水東
浮橋殘折阻狂瀾懶問津船趁往還雙劍廟前酤酒醉
水西燈火水東看
重陽臨安舟中作
小舡獨坐看平洋歴歴登高舊日長戲把此身看寂莫
今年無酒過重陽
十月一日毘陵作
聽得常州多菜色到來市井亦安然今朝正值焦糟節
車馬翩翩上墓田
紅泉明日還福清作
獨坐無聊日己西塗經蒜嶺過漁溪一枝何處空歸亟
却理行裝羡鳥栖
過臨川懷劉氏兄弟
臨川幾日到長沙聞道黔南路更賒行見一村籬落好
誰家此住憶君家
冬日融州絶句
四隻漁船叩板門幾家茆屋長兒孫天寒水淺江成路
地僻人稀郭賽村
過象州
都無一物作生涯坊巷蕭條有幾家料得寒梅應悵恨
滿城開作寂寥花
戲題宏仲飲亭酒肆
老去雖貧有酒爐秫田親種暫時沽閨中不解為慳婦
閒問劉郎燕客無
擬卜居
向來為客愛塘村幾度天邊入夢魂恰到塘村心巳懶
不知何處立柴門
盧北山元夕
社屋相忘鼓笛鳴空村步月興堪乘何須更要鰲山立
野燒天邊勝著燈
送黃欽之赴廣州鹽税
地氣周遭逐處流五羊漸已似中州海風吹斷山無瘴
炎月何妨作宦遊
石倉歴代詩選卷一百八十七
