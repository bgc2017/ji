石倉歴代詩選卷二十四
明曹學佺編
初唐十一
沈佺期(字雲卿内黃人)
有所思
君子事行役再空芳歲期美人曠延佇萬里浮雲思園
槿綻紅艷郊桑柔綠滋坐看長夏晩秋月照羅幃
臨高臺
高臺臨廣陌車馬紛相續回首思舊鄉雲山亂心曲遠
望河流緩周看原野綠向夕林鳥還憂來飛景促
古别離
白水東悠悠中有西行舟舟行有返櫂水去無還流奈
何生别者戚戚懷遠遊遠遊誰當惜所悲會難收自君
閴芳躧青陽四五遒皓月掩蘭室光風虚蕙樓相思無
明晦長歎累春秋離居久遲暮高駕何淹留
和杜麟臺元志春情
嘉樹滿中園氛氲羅秀色不見仙山雲倚琴空太息沈
思若在夢緘怨似無憶青春坐南移白日忽西匿蛾眉
返青鏡閨中不相識
送友人任括州
青春浩無際白日乃遲遲胡為賞心客歎邁此芳時甌
粤迫兹守京闕從此辭茫茫理雲帆草草念行期紛吾
結遠佩悵餞出河湄太息東流水盈觴難再持
餞遠
任子徇遐禄結友開舊襟撰酌輟行歎指途勤遠心秋
晶澄回壑霽色肅明林曖然清軒暮浩思非所任
自昌樂郡泝流至白石嶺下行入郴州
兹山界夷夏天險横寥廓太史漏登探文命限開鑿北
流自南瀉羣峰迥衆壑馳波如電騰激石似雷落崖留
盤古樹澗蓄神農藥乳竇何淋漓苔蘚更彩錯娟娟潭
裏虹渺渺灘邊鶴歲杪應流火天高雲霧薄金風吹綠
梢玉露洗紅籜泝舟始興廨登踐桂陽郭匍匐緣脩坂
穹窿曳長䋏礙林阻往來過堰每前却救難不遑飯畢
昏無暇泊濯谿寧足懼磴道誰云惡我行湍險多山水
皆不若安能獨見聞書此貽京洛
過蜀龍門
龍門非禹鑿詭怪乃天功西南出巴峽不與衆山同長
竇亘五里宛轉復嵌空伏湍喣潛石瀑水生輪風流水
無晝夜噴薄龍門中潭河勢不測藻葩垂彩虹我行當
季月煙景共春融江關勤亦甚巘崿意難窮誓將息機
事煉藥此山東
鳳簫曲
八月凉風動高閣千金麗人捲綃幕已憐池上歇芳菲
不念君恩生搖落世上榮華如轉蓬朝随阡陌暮雲中
飛燕侍寢昭陽殿班姬飲恨長信宫長信宫昭陽殿春
來歌舞妾自知秋至榮華君不見昔時嬴女厭世氛學
吹鳳簫乘彩雲含情轉睞向蕭史千載紅顔持贈君
古歌
落葉流風向玉臺夜寒秋思洞房開水晶簾外金波下
雲毋窗前銀漢迴玉階隂隂苔蘚色君王履綦難再得
璇閨窈窕秋夜長繡戶徘徊明月光燕姬綵帳芙蓉色
秦女金鑪蘭麝香北斗七星横夜半清歌一曲斷君腸
七夕曝衣篇
君不見昔日宜春太液邊披香畫閣與天連燈火灼爍
九微映香氣氛氲百和然此夜星繁河正白人傳織女
牽牛客宫中擾擾曝衣樓天上娥娥紅粉席曝衣何許
曛半黃宫中綵女提玉箱珠履奔騰上蘭砌金閨宛轉
出梅梁綘河裏碧煙上雙花伏兔畫屏風四子盤龍擎
斗帳舒羅散縠雲霧開綴玉垂珠星漢迴朝霞散彩羞
衣架晚月分光劣鏡臺上有僊人長命綹中看玉女迎
歡繡瑇瑁筵中别作春珊瑚窗裏翻成晝椒房金屋寵
新流意氣嬌奢不自由漢文宜惜露臺費晉武須焚前
殿裘
入少密谿
雲峰苔壁遶谿斜江路香風夾岸花樹密不言通鳥道
鷄鳴始覺有人家人家更在深巖口澗水周流宅前後
遊魚瞥瞥雙釣童伐木丁丁一樵叟自言避喧非避秦
薜衣耕鑿帝堯人相留且待雞黍熟夕卧深山蘿月春
立春日内出剪綵花應制
合殿春應早開箱綵預知花迎宸翰發葉待御筵披梅
訝香全少桃驚色頓移輕生承剪拂長伴萬年枝
晦日滻水應制
素滻接宸居青門盛祓除摘蘭喧鳳野浮棗溢龍渠苑
蝶飛殊嬾宫鶯囀不疎星移天上入歌舞向儲胥
三日梨園侍宴
九重馳道出三已禊堂開畫鷁中流動青龍上苑來野
花飄御座河柳拂天杯日晚迎祥處笙鏞下帝臺
幸梨園亭觀打毬應制
今春芳苑遊接武上瓊樓宛轉縈香騎飄颻拂畫毬俯
身迎未落迴轡逐傍流秪為看花鳥時時誤失籌
仙萼亭初成侍宴應制
山中氣色和宸賞第中過輦路披仙掌帷宫拂帝蘿泉
臨香澗落峰入翠雲多無異登玄圃東南望白河
幸白鹿觀應制
紫鳳真人府斑龍太上家天流芝蓋下山轉桂旗斜聖
藻垂寒露仙杯落晚霞惟應問王母桃作幾時花
銅雀臺
昔年分鼎地今日望陵臺一旦雄圖盡千秋遺令開綺
羅君不見歌舞妾空來恩共漳河水東流無重回
長門怨
月皎風泠泠長門次掖庭玉階聞墜葉羅幌見飛螢清
露凝珠綴流塵下翠屏妾心君未察愁歎劇繁星
巫山高
神女向高唐巫山下夕陽裵徊作行雨婉孌逐荆王電
影江前落雷聲峽外長霽雲無處所臺館曉蒼蒼
隴頭水
隴山飛落葉隴燕度寒天愁見三秋水分為兩地泉西
流入羌郡東下向秦川征客重回首肝腸空自憐
關山月
漢月生遼海曈曨出半暉合昏玄莬郡中夜白登圍暈
落關山迥光含霜霰微將軍聽曉角戰馬欲南歸
折楊柳
玉窗朝日映羅帳春風吹拭淚攀楊柳長條踠地垂白
花飛歴亂黃鳥度參差妾自肝腸斷傍人那得知
梅花落
鐵騎幾時迴金閨怨早梅雪寒花已落風暖葉應開夕
逐新春管香迎小歲杯盛時何足貴書裏報輪臺
紫騮馬
青玉紫騮鞍驕多影屢盤荷君能剪拂躞蹀噴桑乾踠
足追奔易長鳴遇賞難摐金一萬里霜露不辭寒
被試出塞
十年通大漠萬里出長平寒日生戈劒隂雲拂旆旌飢
烏啼舊壘疲馬戀空城辛苦臯蘭圵胡塵損漢兵
雜詩四首
鐵馬三軍去金閨二月還邊愁離上國春夢失陽關池
水瑠璃淨園花玳瑁斑歲華空自擲愁怨不勝顔
落葉驚秋婦高砧促暝機蜘蛛尋月度螢火傍人飛清
鏡紅埃入孤燈綠焰微怨啼能至曉獨自懶縫衣
妾家臨渭圵春夢著遼西何苦朝鮮郡年年事鼔鼙燕
來紅壁語鶯向綠窗啼為許長相憶闌干玉筯齊
聞道黃龍戍頻年不解兵可憐閨裏月長在漢家營少
婦今春意良人昨夜情誰能將旗鼔一為取龍城
剪綵
宫女憐芳樹裁花競早榮寒依刀尺盡春向綺羅生弱
蔕盤絲發香蕤結素成纖枝幸不棄長就玉階傾
洛州蕭司兵謁兄還赴洛成禮
棠棣日光輝高襟應序歸來成鴻雁聚去作鳳凰飛細
草承輕傳驚花慘别衣灞亭春有酒岐路惜芳菲
餞高唐州詢
弱冠相知早中年不見多生涯在王事容鬢各蹉跎良
守初分岳嘉聲即潤河還從漢闕下傾耳聽中和
樂城白鶴寺
碧海開龍藏青雲起雁堂潮聲迎法鼓雨氣濕天香樹
接前山暗谿承瀑水凉無言誦居遠清淨得空王
遊少林寺
長歌遊寶地徙倚對珠林雁塔風霜古龍池歲月深紺
園澄夕霽碧殿下秋隂歸路烟霞晚山蟬處處吟
嶽館
洞壑仙人館孤峰玉女臺空濛朝氣合窈窕夕陽開流
澗含輕雨虚巖應薄雷正逢鸞與鶴歌舞出天來
早發平昌島
解䌫春風後鳴榔曉漲前陽烏出海樹雲雁下江烟積
氣衝長島浮光溢大川不能懷魏闕心賞獨泠然
夜宿七盤嶺
獨遊千里外高卧七盤西山月臨牀近天河入戶低芳
春平仲綠青夜子規啼浮客空留聽褒城聞曙雞
驩州風土不作寒食
嶺外無寒食春來不見餳洛中新甲子何日是清明花
柳爭朝發軒車滿路迎帝鄉遥可念腸斷報親情
驩州南亭夜望
昨夜南亭望分明夢洛中室家誰道别兒女案嘗同忽
覺猶言是沈思始悟空肝腸餘幾寸拭淚坐春風
奉和立春遊苑迎春
東郊暫轉迎春仗上苑初飛行慶杯風射蛟冰千片斷
氣衝魚鑰九關開林中覓草纔生蕙殿裏爭花併是梅
歌吹銜恩歸路晚棲烏半下鳳城來
奉和春初幸太平公主南莊應制
主家山第早春歸御輦春遊繞翠微買地鋪金曾作埒
尋河取石舊支機雲間樹色千花滿竹裏泉聲百道飛
自有神仙鳴鳳曲併將歌舞報恩暉
奉和春日幸望春宫應制
芳郊綠野散春晴複道離宫烟霧生楊柳千條花欲綻
蒲萄百丈蔓初縈林香酒氣元相入鳥囀歌聲各自成
定是風光牽宿醉來晨復得幸昆明
侍宴安樂公主新宅應制
皇家貴主好神仙别業初開雲漢邊山出盡如鳴鳳嶺
池成不讓飲龍川妝樓翠幌教春住舞閣金鋪借日懸
敬從乘輿來此地稱觴獻夀樂鈞天
興慶池侍宴應制
碧水澄潭映遠空紫雲香駕御微風漢家城闕疑天上
秦地山川似鏡中向浦迴舟萍巳綠分林蔽殿槿初紅
古來徒羡横汾賞今日宸遊聖藻雄
紅樓院應制
紅樓疑見白毫光寺逼宸居福盛唐支遁愛山情謾切
曇摩泛海路空長經聲夜息聞天語鑪氣晨飄接御香
誰謂此中難可到自憐深院得徊翔
古意呈補闕喬知之
盧家少婦鬱金堂海燕雙棲玳瑁梁九月寒砧催木葉
十年征戍憶遼陽白狼河北音書斷丹鳳城南秋夜長
誰為含愁獨不見更教明月照流黃
遥同杜員外審言過嶺
天長地闊嶺頭分去國離家見白雲洛浦風光何所似
崇山瘴癘不堪聞南浮漲海人何處北望衡陽雁幾羣
兩地江山萬餘里何時重謁聖明君
釣竿篇
朝日斂紅烟垂竿向綠川人疑天上坐魚似鏡中懸避
檝時驚透猜鈎每誤牽湍危不理轄潭靜欲留船釣玉
君徒尚徵金我未賢為看芳餌下貪得會無筌
同李舍人冬日集安樂公主山池
常聞天女貴家即帝宫連亭插宜春果山衝太液泉橋
低烏鵲夜臺起鳳皇年故事猶如此新圖更可憐紫巖
妝閣透青嶂妓樓懸峰奪香鑪巧池偷明鏡圓梅花寒
待雪桂葉晚留烟興盡方投轄金聲還復傳
酬蘇員外味道夏晩寓直省中見贈
並命登仙閣分曹直禮闈大官供宿膳侍史護朝衣卷
幔天河入開窗月露微小池殘暑退高樹早凉歸冠劒
無時釋軒車待漏飛明朝題漢柱三署有光輝
和韋舍人早朝
閶闔連雲起巖廊拂霧開玉珂龍影度珠履雁行來長
樂宵鐘盡明光曉奏催一經推舊德五字擢英才儼若
神仙去紛從霄漢迴千春奉休歷分禁喜趨陪
九真山淨居寺謁無礙上人
大士生天竺分身化日南人中出煩惱山下即伽藍小
澗香為刹危峰石作龕候禪青鴿乳窺講白猿參藤愛
雲間壁花憐石下潭泉行幽供好林挂浴衣堪弟子哀
無識醫王惜未談機疑聞不二蒙昧即朝三欲究因緣
理聊寬放棄慙超然虎谿夕雙樹下虚嵐
夜遊
今夕重門啓遊春得夜芳月華連晝色燈影雜星光南
陌青絲騎東隣紅粉妝管絃遥辨曲羅綺暗聞香人擁
行歌路車攅鬭舞場經過猶未已鐘鼓出長楊
登瀛州南樓寄遠
層城起麗譙憑覽出重霄兹地多形勝中天宛寂寥四
榮摩鸛鶴百拱厲風飈圵際燕王館東連秦帝橋晴光
七郡滿春色兩河遥傲睨非吾土躊躇適遠囂離居欲
有贈春草寄長謠
塞圵
虜障天驕起秦城地脉分栢壇飛五將梅吹動三軍鋒刅
奔濤色旌旗焰火文朔風吹汗漫飄鑠灑&KR0008;輼海氣如
秋雨邊烽似夏雲二庭無歲月百戰有功勲形影随魚
貫音書在雁羣歸來拜天子凱樂助南薰
夏日梁王席送張岐州
秦雞常下雍周鳳昔鳴岐此地推雄撫惟良寄在斯家
傳七豹貴人擅八龍竒高傳生光彩長林歎别離天人
開祖席朝寀候征麾翠帟當郊敞彤幨向野被芃芃秋
麥盛苒苒夏條垂奏計何時入台階望羽儀
送盧管記僊客圵伐
羽檄西圵飛交城日夜圍廟堂盛徵選戎幕生光輝雁
行度函谷馬首向金微湛湛山川暮蕭蕭凉氣稀餞途
余憫默赴敵子英威今日楊朱淚無將灑鐵衣
入鬼門關
昔傳瘴江路今到鬼門關土地無人老流移幾客還自
從别京洛頹鬢與衰顔夕宿含沙裏晨行岡路間馬危
千仞谷舟險萬重灣問我投何地西南盡百蠻
從驩州廨移住山間水亭贈蘇使君
遇坎即乘流西南到火洲鬼門因苦夜瘴浦不宜秋歲
貸胷穿老朝飛鼻飲頭死生離骨肉榮辱間朋遊棄置
一身在平生萬事休鷹鸇遭誤逐豺虎怯真投憶昨京
華子傷今邊地囚願陪鸚鵡樂希並鷓鴣留日月渝鄉
思烟花換客愁幸逢蘇伯玉回借水亭幽山栢張青蓋
江蕉卷綠油乘間無火宅因放有虚舟適越心當是居
夷迹可求古來堯禪舜何必罪驩兜
赦到不得歸題江上石
家住東京裏身投南海西風烟萬里隔朝夕幾行啼聖
主謳歌洽賢臣法令齊忽聞銅柱使走馬報金雞棄市
沾皇渥投荒漏紫泥魂疲山鶴路心醉站鳶谿天鑒誅
元惡宸慈恤遠黎五方思寄刅萬姓喜然臍自幼輸丹
懇何嘗玷白圭承言竄遐魅雪往間深狴墳壠無由謁
京華豈重躋炎方誰謂廣地盡覺天低百卉雜殊怪昆
蟲理頼暌閉藏元不蟄搖落反生荑瘧瘴因兹苦窮愁
益復迷火雲蒸毒霧陽雨濯隂霓周乘安交阯王恭輯
畫題少寬窮涸鮒猶愍觸藩羝配宅隣州廨班苖接野
畦山空聞鬭象江靜見遊犀翰墨思諸季裁縫憶老妻
小兒應離褓幼女未攀笄夢蝶翻無定蓍龜詎有倪誰
能竟此曲曲盡氣酸嘶
度安海入龍編
我來交阯郡南與貫胸連四氣分寒少三光置日偏尉
佗曾馭國翁仲久遊泉邑屋遺氓在魚鹽舊産傳越人
遥捧翟漢將下看鳶北斗崇山挂南風漲海牽别離頻
破月容鬢驟催年昆弟推由命妻孥割付緣夢来魂尚
擾愁委疾空纏虚道崩城淚眀心不應天
從崇山向越當(并序)
按九真圖崇山至越當四十里杉谷起古崇山竹
谿從道明國來于崇山圵二十五里合水欹缺藤
竹明昧有三十峰夾水直上千餘仞諸仙窟宅在
焉
朝發崇山下暮坐越當隂西從杉谷度圵上竹谿深竹
谿道明水杉谷古崇岑差池將不合繚繞復相尋桂葉
藏金嶼藤花閉石林天窗虚的的雲竇下沈沈造化功
偏厚真仙跡每臨豈徒探怪異聊欲緩歸心
哭道士劉無得
聞有玄都客成仙不易祈蓬萊向清淺桃杏欲芳菲縮
地黃泉出昇天白日飛少微星夜落高掌露朝晞吐甲
龍應出銜符鳥自飛國人思負局天子惜被衣花月留
丹洞琴笙下翠微嗟來子桑扈爾獨返于幾
夜宴安樂公主宅
濯龍門外主家親鳴鳳樓中天上人自有金杯迎甲夜
還將綺席代陽春
苑中遇雪應制
圵闕彤雲掩曙霞東風吹雪舞山家瓊章定少千人和
銀樹長芳六出花
邙山
圵邙山上列墳塋萬古千秋對洛城城中日夕歌鐘起
山上惟聞松栢聲
李乂(本傳云趙州人)
招諭有懷贈同行人
遠遊冒艱阻深入勞存諭春去辭國門秋還在邊戍軒
車行未返節序催難駐陌上悲轉蓬園中想芳樹蜀山
自紛紏岷水恒奔注臨泛多苦懷登攀寡歡趣永夕飛
淫雨崇朝蒸毒霧不求綏嶺桃寧美卭鄉蒟白浪行欲
靜驄馬何嘗驅願接軺旆塵聯翩東圵鶩
春日侍宴芙蓉園應制
水殿臨丹籞山樓繞翠微昔遊人託乘今幸帝垂衣澗
篠緣峰合巖花逗浦飛朝來江曲地無處不光輝
奉和登驪山高頂寓目應制
崖巘萬尋懸居高敞御筵行戈疑駐日步輦若登天城
闕霧中近關河雲外連謬陪登弇駕欣奉濟汾篇
奉和七夕兩儀殿會宴應制
桂宫明月夜蘭殿起秋風雲漢彌年阻星筵此夕同倏
來疑有處旋去已成空睿作鈞天響魂飛在夢中
奉和春日遊苑喜雨應詔
僊蹕九成臺香筵萬壽杯一旬初降雨二月早聞雷葉
向朝霽密花含宿潤開幸承天澤豫無使日光催
送沙門弘景道俊元奘還荆州應制
初日承歸旨秋風起贈言漢珠留道味江璧返真源地
出南關遠天迴圵斗尊寧知一柱觀却啓四禪門
次蘇州
洛渚問吳潮吳門想洛橋夕烟楊柳岸春水木蘭橈城
邑南樓近星辰圵斗遥無因生羽翼輕舉託還飈
高安公主挽歌
賓衛儼相依横門啓曙扉靈隂蟾兔缺仙影鳳凰飛一
水秋難渡三泉夜不歸况臨青女節瑶草更前萎
奉和初春幸太平公主南莊應制
平陽館外有仙家沁水園中好物華地出東郊迴日御
城臨南斗度雲車風泉韻繞幽林竹雨霰光搖雜樹花
巳慶時來千億壽還言日暮九重賒
侍宴安樂公主山莊應制
金輿玉輦背三條水閣山樓望九霄野外初迷七聖道
河邊忽覩二靈橋懸冰滴滴依虬箭清吹泠泠雜鳳簫
回晚平陽歌舞合前谿更轉木蘭橈
奉和春日幸望春宫應制
東城結宇瞰千尋圵闕迴輿具四臨麗日祥烟承䍐罼
輕荑弱草藉衣簪奈商重沓雲巖近河渭縈紆霧壑深
謬接鵷鴻陪賞樂還欣魚鳥遂飛沈
奉和韋嗣立山莊侍宴應制
台階好赤松别業對青峰茅室承三顧花源接九重龍
旂縈秀木鳳輦拂疎笻徑狹千官擁谿長萬騎容水塘
開禹膳山閣獻堯鍾皇鑒清居遠天文睿奬濃巖泉他
日夢漁釣往年逢共榮丞相府偏降逸人封
李適(字子至萬年人)
答宋十一崖口五渡見贈
聞君訪遠山躋險造幽絶眇然青雲境觀竒彌年月登
嶺亦泝谿孤舟事沿越崿嶂傳彩翠崕磴互欹缺石林
上攅藂金澗下明滅捫壁窺丹井梯苔瞰乳穴忽枉巖
中贈對翫未嘗輟殷勤獨往事委曲鍊藥說邀余名山
期從爾泛海澨歲晏秉宿心斯言非徒設
遊禁苑幸臨渭亭遇雪應制
長樂喜春歸披香愛雪霏花從銀閣度絮繞玉窗飛寫
曜銜天藻呈祥拂御衣上林紛可望無處不光輝
侍宴安樂公主莊應制
平陽金牓鳳凰樓沁水銀河鸚鵡洲綵仗遥臨丹壑裏
仙輿暫幸綠亭幽前池錦石蓮花艷後嶺香鑪桂蘂秋
貴主稱觴萬年壽還輕漢武濟汾遊
侍宴安樂公主新宅應制
銀河半倚鳳皇臺玉酒相傳鸚鵡杯若見君平須借問
仙槎一去幾時來
餞唐永昌赴任東都
聞道飛鳬向洛陽翩翩矯翮度文昌因聲寄意三花樹
少室巖前幾過香
宋之問(字延清弘農人)
初到陸渾山莊
授衣感窮節策馬凌伊關歸齊逸人趣日覺秋琴閒寒
露衰圵阜夕陽破東山浩歌步榛樾棲鳥随我還
送趙六貞固
目斷南浦雲心醉東郊柳怨别此何時青芳來已久與
君共時物盡此盈樽酒始願今不從春風戀攜手
别之望後獨宿藍田山莊
鶺鴒有舊曲調苦不成歌自歎兄弟少常嗟離别多爾
尋圵京路予卧南山阿泉晚更幽咽雲秋尚嵳峩藥欄
聽蟬噪書幌見禽過愁至願甘寢其如鄉夢何
雨從箕山來
雨從箕山來倏與飄風度晴明西峰日綠縟南谿樹此
時客精廬幸蒙真僧顧深入清淨理妙斷往來趣意得
兩契如言盡共忘喻觀花寂不動聞鳥懸可悟向夕聞
天香淹留不能去
初至崖口
崖口衆山斷嶔崟聳天壁氣衝落日紅影入春潭碧錦
繢織苔蘚丹青畫松石水禽泛容與巖花飛的皪微路
從此深我來恨于役惆悵情未已羣峰暗將夕
自湘源至潭州衡山縣
浮湘沿迅湍逗浦凝遠盻漸見江勢闊行嗟水流漫赤
岸雜雲霞綠竹緣谿澗向背羣山轉應接良景晏沓嶂
連夜猿平沙覆陽雁紛吾望闕容歸橈速已慣中道方
泝洄遲念自兹撰頼欣衡陽美持以蠲憂患
入崖口五渡寄李適
抱琴登絶壑伐木泝清川路極意謂盡勢迴趣轉綿人
遠草木秀山深雲景鮮余負海嶠情自昔微尚然彌曠
十餘載今來宛仍前未窺仙源極獨進野人船時攀乳
竇憩屢薄天窗眠夜絃響松月朝楫弄苔泉因冥象外
理永謝區中緣碧潭可遺老丹砂堪學仙莫使馳光暮
空令歸鶴憐
洞庭湖
地盡天水合朝及洞庭湖初日當中涌莫辨東西隅晶
耀目何在瀅熒心欲無靈光晏海若游氣耿天吳張樂
軒皇至征苖夏禹徂楚臣悲落葉堯女泣蒼梧野積九
江潤山通五嶽圖風恬魚自躍雲夕雁相呼獨此臨泛
漾浩將人代殊永言洗氛濁卒歲為清娛要使功成退
徒勞越大夫
景龍四年春祠海
肅事祠春溟宵齋洗蒙慮雞鳴見日出鷺下驚濤騖地
闊八荒近天迥百川澍筵端接空曲目外惟雰霧暖氣
物象來周遊晦明互致牲匪玄享禋滌期靈煦的的波
際禽沄沄島間樹安期今何在方丈蔑尋路仙事與世
隔冥搜徒巳屢
温泉莊卧病寄楊七炯
多病卧兹嶺寥寥倦幽獨頼有嵩丘山高枕長在目兹
山棲靈異朝夜翳雲族是日濛雨晴返景入巖谷羃羃
澗畔草青青山下木此意方無窮環顧悵林麓伊洛何
悠漫川原信重複夏餘鳥獸蕃秋末禾黍熟秉願守樊
圃歸閒欣藝牧惜無載酒人徒把凉泉掬
敬荅田徵君
家臨清谿水谿水繞盤石綠蘿四面垂裊裊百餘尺風
泉度絲管苔蘚鋪茵席傳聞穎陽人霞外潄靈液忽枉
巖中翰吟望朝復夕何當遂遠遊物色候逋客
自衡陽至韶州謁能禪師
謫居竄炎壑孤帆淼不繫别家萬里餘流目三春際猿
啼山館曉虹飲江臯霽湘岸竹泉幽衡峯石閣閉嶺嶂
窮攀越風濤極沿濟吾師在衡陽欣此得躬詣洗慮賓
空寂焚香結精誓願以有漏軀聿薰無生慧
宿雲門寺
雲門若邪裏泛鷁路纔通夤緣綠篠岸遂得青蓮宫天
香衆壑滿夜梵前山空漾漾潭際月飀飀杉上風兹焉
多嘉遯數子今莫同鳳歸慨處士鹿化聞仙公樵路鄭
州圵舉井阿巖東永夜豈云寐曙華忽葱蘢谷鳥囀尚
澁源桃驚未紅再來期春暮當造林端窮庶幾蹤謝客
開山投剡中
春湖古意
院梅發向尺園鳥復成曲落日遊南湖果擲顔如玉含
情不得語轉盻知所屬惆悵未可歸寧關須采菉
遊陸渾南山自歇馬嶺到楓香林以詩代書答
李舍人適
晨登歇馬嶺遥望伏牛山孤出羣峰首熊羆元氣間太
和亦崔嵬石扇横閃倏細岑互攢倚浮巘競奔蹙白雲
遥入懷青靄近可掬徒尋靈異跡周顧愜心目晨拂鳥
路行暮投人烟宿稉稻遠彌秀栗芋秋新熟石髓非一
巖藥苖乃萬族間關踏雲雨繚繞緣水木西見商山芝
南到楚鄉竹楚竹幽且深半雜楓香林浩歌青潭曲寄
爾桃源心
下桂江縣黎壁
放溜覿前溆連山分上干江回雲壁轉天小霧峰攢吼
沫跳急浪合流環峻灘欹雜出漩劃繚繞避渦盤舟子
怯柱水最云斯路難吾生抱忠信吟嘯自安閒旦别巳
千歲夜愁勞萬端企予見夜月委曲破林巒潭曠竹烟
盡洲香橘露圑豈傲夙所好對之與俱歡思君罷琴酌
泣此夜漫漫
奉使嵩山途經緱嶺
侵星發洛城城中歌吹聲畢景至緱嶺嶺上烟霞生草
樹饒野意山川多古情大隱德所薄歸來可退耕
郡宅中齋
郡宅枕層嶺春湖繞芳甸雲甍出萬家卧覽皆巳徧漁
商汗成雨廨邑明若練越俗鏡中行夏祠雲表見兹都
信盤鬱英遠常棲眄王子事黃老獨樂恣游衍謝公念
蒼生同憂感推薦靈越多秀士運闊無由面神理翳青
山風流滿黃卷揆余謬承奬自昔從纓弁瑶水執仙羈
金閨負時選晨趨博望苑夜直明光殿一朝罷臺閣萬
里違鄉縣風土足慰心况悦年華變淮廩佇滋實沂歌
非所羡訟寢歸四明齡頹親九轉微尚本江海少留豈
交戰惟餘後凋色竊比東南箭
寒食陸渾别業
洛陽城裏花如雪陸渾山中今始發旦别河橋楊柳風
夕卧伊川桃李月伊川桃李正芳新寒食山中酒復春
野老不知堯舜力酣歌一曲太平人
寒食江州滿塘驛
去年上巳洛橋邊今年寒食廬山曲遥憐鞏樹花應滿
復見吳洲草新綠吳洲春草蘭杜芳感物思歸懷故鄉
驛騎明朝發何處猿聲今夜斷君腸
至端州驛見杜五審言沈三佺期閻五朝隱王
二無競題壁慨然成詠
逐臣北地承嚴譴謂到南中每相見豈意南中岐路多
千山萬水分鄉縣雲搖雨散各翻飛海闊天長音信稀
處處山川同瘴癘自憐能得幾人歸
明河篇
八月凉風天氣晶萬里無雲河漢明昏見南樓清且淺
曉落西山縱復横洛陽城闕天中起長河夜夜千門裏
複道連甍共蔽虧畫堂瓊戸特相宜雲母帳前初汎濫
水精簾外轉逶迤倬彼昭回如練白復出東城接南陌
南陌征人去不歸誰家今夜搗寒衣鴛鴦機上疏螢度
烏鵲橋邊一雁飛雁飛螢度愁難歇坐見明河漸微没
巳能舒卷任浮雲不惜光輝讓流月明河可望不可親
願得乘槎一問津更將織女支機石還訪成都賣卜人
初宿淮口
孤舟汴河水去國情無巳晚泊投楚鄉明月清淮裏汴
河東瀉路窮兹洛陽西顧日增悲夜聞楚歌思欲斷况
值淮南水落時
桂州三月三日
代業京華裏遠投魑魅鄉登高望不極雲海四茫茫伊
昔承休盼曾為人所羡兩朝賜顔色二紀陪遊宴昆明
御宿侍龍媒伊闕天泉復幾迴西夏黃河水心劒東周
清洛羽觴杯苑中落花掃還合河畔垂楊撥不開千春
獻壽多行樂栢梁和歌攀睿作賜金分帛奉恩輝風舉
雲搖入紫微晨趨圵闕鳴珂至夜出南宫把燭歸載筆
樹林多歲月襆被文昌佐吳越越中山海高且深興來
無處不登臨永和九年刺海郡暮春三月醉山隂愚謂
嬉遊長似昔不言流寓歘成今始安繁華舊風俗悵飲
傾城拂江曲主人絲管清且悲客子肝腸斷還續荔浦
蘅臯萬里餘洛陽音信絶能疎故園今日應愁思曲水何
能更祓除作伴誰憐合浦葉思歸豈食桂江魚不求漢
使金囊贈願得佳人錦字書
奉和立春日侍宴内出剪綵花應制
金閣妝仙杏瓊筵弄綺梅人間都未識天上忽先開蝶
繞香絲住蜂憐艷粉迴今年春色早應為剪刀催
春日芙蓉園應制
芙蓉秦地沼盧橘漢家園谷轉斜盤徑川迴曲抱原風
來花自舞春入鳥能言侍宴瑶池夕歸途騎吹繁
夏日仙萼亭應制
高嶺逼星河乘輿此日過野含時雨潤山雜夏雲多睿
藻光巖穴宸襟洽薜蘿悠然小天下歸路滿笙歌
奉和九月九日登慈恩寺浮圖應制
鳳刹侵雲半虹旌倚日邊散花多寶塔張樂布金田時
菊芳仙醖秋蘭動睿篇香街稍欲晩清蹕扈歸天
幸少林寺應制
紺宇横天室迴鑾指帝休曙隂迎日盡春氣抱巖流空
樂繁行漏香烟薄綵遊玉膏從此泛仙馭接浮丘
扈從登封途中作
帳殿鬱崔嵬仙遊實壯哉曉雲連幕捲夜火雜星回谷
暗千旗出山鳴萬乘來扈從良可賦終乏掞天材
松山嶺
翼翼高旌轉鏘鏘鳳輦飛塵銷清蹕路雲濕從臣衣白
羽搖丹壑天營逼翠微芳聲耀今古四海警宸威
緱山廟
王子賓仙去飄颻笙鶴飛徒聞滄海變不見白雲歸天
路何其遠人間此會稀空歌日云暮霜月漸微微
奉和梁王宴龍泓應教(得微字)
水府淪幽壑星軺下紫微鳥驚司僕馭花落侍臣衣芳
樹搖春晚晴雲繞座飛淮王正留客不醉莫言歸
壽陽王花燭圖
仙媛乘龍日天孫捧雁來可憐桃李樹更繞鳳凰臺燭
照香車入花臨寶扇開莫令銀箭曉為盡合歡杯
江南曲
妾住越城南離居不自堪採花驚曙鳥摘葉餧春蠶懶
結茱萸帶愁安玳瑁簪待君消瘦盡日暮碧江潭
牛女
粉席秋期緩針樓别怨多奔龍争渡月飛鵲亂填河失
喜先臨鏡含羞未解羅誰能留夜色來夕倍還梭
冬夜寓直麟閣
直事披三省重關秘七門廣庭憐雪淨深屋喜爐温月
幌花虚馥風窗竹暗喧東山白雲意兹夕寄琴樽
登禪定寺閣
梵宇出三天登臨望八川開襟坐霄漢揮手拂雲烟函
谷青山外昆明落日邊東京楊柳陌少别巳經年
陸渾山莊
歸來物外情負杖閱巖耕源水看花入幽林採藥行野
人相問姓山鳥自呼名去去獨吾樂無能愧此生
藍田山莊
宦遊非吏隱心事好幽偏考室先依地為農且用天輞
川朝伐木藍水暮澆田獨與秦山老相歡春酒前
春日山家
今日遊何處春泉洗藥歸悠然紫芝曲晝掩白雲扉魚
躍偏尋藻人閒屢採薇丘中無俗事身世兩相違
春日宴宋主簿山亭(得寒字)
公主正邀歡林亭春未闌攀巖踐苔易迷路出花難窗
覆垂楊暖階侵瀑水寒帝城歸路直留興接鵷鸞
秋晚遊普耀寺
薄暮曲江頭仁祠暫可留山形無隱霽野色徧呈秋花
覆香泉密藤緣寶樹幽平生厭塵事過此忽悠悠
寄天台司馬道士
卧來生白髮覽鏡忽成絲遠媿餐霞子童顔且自持舊
遊惜疎曠微尚日磷緇不寄西山藥何由東海期
使往天平軍馬約與陳子昂新鄉為期及還而
不相遇
入衛期之子吁嗟不少留情人去何處淇水日悠悠恒
碣青雲斷衡漳白露秋知君心許國不是愛封侯
送田道士使蜀投龍
風馭忽泠然雲臺路幾千蜀門峯勢斷巴字水形連人
隔壺中地龍遊洞裏天贈言迴馭日圖畫彼山川
送趙司馬赴蜀州
餞子西南望烟綿劒道微橋寒金雁落林曙碧雞飛職
拜輿方遠仙成履會歸定知和氏璧遥掩玉輪輝
漢江宴别
漢廣不分天舟移杳若仙秋虹映晚日江鶴弄晴烟積
水浮冠蓋遥風逐管絃嬉遊不可極留恨此山川
晩泊湘江
五嶺恓惶客三湘顦顇顔況復秋雨霽表裏見衡山路
逐鵬南轉心依雁北還惟餘望鄉淚便染竹成斑
過蠻洞
越嶺千重合蠻谿十里斜竹迷樵子徑萍匝釣人家林
暗交楓葉園香覆橘花誰憐在荒外孤賞足雲霞
經梧州
南國無霜霰連年見物華青林暗換葉紅蘂續開花春
去聞山鳥秋來見海槎流芳雖可悅會自泣長沙
泛鏡湖南谿
乘興入幽棲舟行日向低巖花候冬發谷鳥作春啼沓
嶂開天小叢篁夾路迷猶聞可憐處更在若耶溪
途中寒食
馬上逢寒食愁中屬暮春可憐江浦望不見洛陽人止
極懷明主南溟作逐臣故園腸斷處日夜柳條新
過韶州廣界寺
影殿臨丹壑香臺隱翠霞巢飛含象鳥砌蹋雨空花寶
鐸搖初霽金池映晚沙莫愁歸路遠門外有三車
題大庾嶺圵驛
陽月南飛雁傳聞此地迴我行殊未巳何日復歸來江
靜潮初落林昏瘴不開明朝望鄉處應見隴頭梅
度大庾嶺
度嶺方辭國停軺一望家魂隨南翥鳥淚盡圵枝花山
雨初含霽江雲欲變霞但令歸有日不敢恨長沙
端州别袁侍郎
合浦途未極端溪行暫臨淚來空泣臉愁至不知心客
醉山月静猿啼江樹深明朝共分手之子愛千金
過史正議宅
舊交此零落雨泣訪遺塵劒几傳好事池臺傷故人國
香蘭已歇里樹橘猶新不見吳中隱空餘江海濱
奉和春初幸太平公主南莊應制
青門路接鳳凰臺素滻宸遊龍騎來澗草自迎香輦合
巖花應侍御筵開文移圵斗成天象酒遞南山作壽杯
此日侍臣將石去共歡明主賜金迴
嵩山石淙侍讌應制(得幽字)
離宫秘苑勝瀛洲别有仙人洞壑幽巖邊樹色含風冷
石上泉聲帶雨秋鳥向歌筵來度曲雲依帳殿結為樓
微臣昔忝方明御今日還陪八駿遊
和趙員外桂陽橋遇佳人
江雨朝飛浥細塵陽橋花柳不勝春金鞍白馬來從趙
玉面紅妝本姓秦妬女猶憐鏡中髮侍兒堪感路傍人
蕩舟為樂非吾事自歎空閨夢寐頻
奉和晦日幸昆明池應制
春豫靈池會滄波帳殿開舟凌石鯨度槎拂斗牛迴節
晦蓂全落春遲柳暗催象溟看浴景燒劫辨沈灰鎬飲
周文樂汾歌漢武才不愁明月盡自有夜珠來
奉和幸大薦福寺(寺即中宗舊宅)
香刹中天起宸遊滿路輝乘龍太子去駕象法王歸殿
餙金人影窗搖玉女扉稍迷新草木遍識舊庭闈水入
禪心定雲從寶思飛欲知皇劫遠初拂六銖衣
奉和幸三會寺應制(傳是倉頡造書臺)
六飛迴玉輦雙樹謁金仙瑞鳥呈書字神龍吐浴泉淨
心遥證果睿想獨超禪塔湧香花地山圍日月天梵音
迎漏徹空樂倚雲懸今日登仁壽長看法鏡圓
薦福寺應制
梵筵光聖邸遊豫覧宏規不改靈光殿因開功德池蓮
生新步葉桂長昔攀枝湧塔庭中見飛樓海上移聞韶
三月幸觀象七星危欲識龍歸處朝朝雲氣隨
奉和幸神臯亭應制
清蹕喧黃道乘輿降紫宸霜戈凝曉日雲管發陽春臺
古全疑漢林餘半識秦宴酣詩布澤節改令行仁昔恃
山河險今依道德淳多慚獻嘉頌空累屬車塵
奉和幸韋嗣立山莊侍宴應制
樞掖調梅暇林園藝槿初入朝榮劒履退食偶琴書地
隱東巖室天迴圵斗車旌門臨&KR0772;窱輦路屬扶疎雲䍐
明丹壑霜笳徹紫虚水疑投石處谿似釣璜餘帝澤頒
巵酒人歡頌里閭一承黃竹詠長奉白茅居
宴安樂公主宅(得空字)
英藩築外館愛主出王宫賓至星槎落仙來月宇空玳
梁翻賀燕金埒倚晴虹簫去秦臺裏書開魯壁中短歌
能駐日艷舞欲嬌風聞有淹留處山阿滿桂叢
春日鄭恊律山亭陪宴餞鄭卿(同用樓字)
潘園枕郊郭愛客坐相求尊酒東城外驂騑南陌頭池
平分洛水林缺見嵩丘暗竹侵山徑垂楊拂妓樓彩雲
歌處斷遲日舞前留此地何年别蘭房空自幽
使過襄陽登鳳林寺閣
香閣臨清漢丹梯隱翠微林篁天際密人世谷中違苔
石銜仙洞蓮舟泊釣磯山雲浮棟起江雨入庭飛信美
雖南國嚴程限圵歸幽尋不可再留步惜芳菲
宋公宅送甯諫議
宋公爰創宅庾氏更誅茅間出人三秀平臨楚四郊漢
臣來綘節荆牧動金鐃樽溢宜城酒笙裁曲沃匏露荷
新變節風柳夕鳴梢一散陽臺雨方隨越鳥巢
送楊六望赴金水
借問梁山道嶔岑幾萬重遥州刀作路絶壁劒為峰惜
别路窮此留歡意不從憂來生白髮時晚愛青松勿以
西南遠夷歌寢盛容台階有高位寧復久臨卭
下桂江龍目灘
停午出灘險輕舟容易前峰攢入雲樹崖噴落江泉巨
石潛山怪深篁隱洞仙鳥遊谿寂寂猿嘯嶺娟娟揮袂
日凡幾我行途已千暝投蒼梧郡愁枕白雲眠
始安秋日
桂林風景異秋似洛陽春晚霽江天好分眀愁殺人卷
雲山&KR0766;&KR0766;碎石水磷磷世業事黃老妙年孤隱淪歸歟
卧滄海何物貴吾身
登粤王臺
江上粤王臺登高望幾回南溟天外合圵戶日邊開地
濕烟常起山晴雨半來冬花採盧橘夏果摘楊梅跡類
虞翻枉人非賈誼才歸心不可見白髮重相催
早發始興江口至虚氏村作
候曉踰閩嶠乘春望越臺宿雲鵬際落殘月蚌中開薜
荔搖青氣桄榔翳碧苔桂香多露裛石響細泉回抱葉
玄猿嘯銜花翡翠來南中雖可悦圵思日悠哉鬒髮俄
成素丹心巳作灰何當首歸路行剪故園萊
發藤州
朝夕苦遄征孤鴻長自驚泛舟依雁渚投館聽猿鳴石
髮緣谿蔓林衣掃地輕雲峰刻不似苔蘚畫難成露裛
千花氣泉和萬籟聲攀幽紅處歇躋險綠中行戀切芝
蘭砌悲纏松栢塋丹心江北死白髮嶺南生魑魅天邊
國窮愁海上城勞歌意無限今日為誰明
遊稱心寺
釋事懷三隱清襟謁四禪江鳴潮未落林曉日初懸寶
葉交香雨金沙吐細泉望諧舟客趣思發海人烟顧櫪
仍留馬乘杯久棄船未憂龜負岳且識鳥耘田理契都
無象心冥不寄筌安期庶可揖天地得齊年
遊禹穴迴出若邪
禹穴今朝到邪溪此路通著書聞太史鍊藥有仙翁鶴
往籠猶掛龍飛劒已空石帆搖海上天鏡落湖中水底
寒雲白山邊墜葉紅歸舟何慮晚日暮使樵風
靈隱寺
鷲嶺鬱岧嶤龍宫鎖寂寥樓觀滄海日門對浙江潮桂
子月中落天香雲外飄捫蘿登塔遠刳木取泉遥霜薄
花更發冰輕葉互凋夙齡尚遐異搜對滌煩囂待入天
台路看余度石橋
遊雲門寺
維舟探静域作禮事尊經投跡一蕭散為心自杳冥龕
依大禹穴樓倚少微星沓嶂圍蘭若迴谿抱竹庭覺花
塗砌白甘露洗山青雁塔騫金地虹橋轉翠屏人天宵
現景神鬼晝潛形理勝常虚寂緣空自感靈入禪從鴿
繞說法有龍聽劫累終期滅塵躬且未寧搖搖不安寐
待月詠巖扄
早發韶州
炎徼行應盡迴瞻鄉路遥珠厓天外郡銅柱海南標日
夜清明少春冬霧雨饒身經大火熱顔入瘴江消觸影
含沙怒逢人女草搖露濃看莽濕風颶覺船飄直禦魑
將魅寧論鴟與鴞虞翻思報國許靖願歸朝綠樹秦京
道青雲洛水橋故園長在目魂去不須招
早入清遠峽
傳聞峽山好旭日棹前沂雨色搖丹嶂泉聲聒翠微兩
崖天作帶萬壑樹披衣秋菊迎霜序春藤礙日輝翳潭
花似織緣嶺竹成圍寂歴環沙浦葱蘢轉石圻露餘江
未熱風落嶂初稀猿飲排虚上禽驚掠水飛榜童夷唱
合樵女越吟歸良候斯為美邊愁自有違誰言望鄉國
流涕失芳菲
發端州初入西江
問我將何去清晨泝越谿翠微懸宿雨丹壑飲晴霓樹
影梢雲密藤隂覆水低潮回出浦駛洲轉望鄉迷人意
長懷北江行日向西破顔看鵲喜拭淚聽猿啼骨肉初
分愛親朋忽解攜路遥魂欲斷身辱理能齊疇日三山
意于兹萬緒暌金陵有仙館即事尋丹梯
渡漢江
嶺外音書斷經冬復歴春近鄉情更怯不敢問來人
嵩山夜還
家住嵩山下好采舊山薇自省遊泉石何曾不夜歸
答田徵君
出遊杳何處遲回伊洛間歸寢忽成夢宛在嵩丘山
傷曹娘二首
鳳飛樓伎絶鸞死鏡臺空獨憐脂粉氣猶著舞衣中
河伯憐嬌態馮夷要姝妓寄言遊戲人莫弄黃河水
送杜審言二首
卧病人事絶聞君萬里行河橋不相送江樹遠含情
别路追孫楚維舟弔屈平可惜龍泉劒流落在豐城
苑中遇雪應制
紫禁仙輿詰旦來青旂遥倚望春臺不知庭霰今朝落
疑是林花昨夜開
送司馬道士遊天台
羽客笙歌此地違離筵數處白雲飛蓬萊闕下長相憶
桐栢山頭去不歸
登逍遥樓
逍遥樓上望鄉關綠水泓澄雲霧間圵去衡陽二千里
無因雁足繫書還
石倉歴代詩選卷二十四
