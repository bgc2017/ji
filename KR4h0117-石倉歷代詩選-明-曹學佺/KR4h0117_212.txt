石倉歴代詩選卷二百十二
明曹學佺編
宋詩八十九
謝翺
效孟郊體
手持菖蒲葉洗根澗水湄雲生巖下石影落莓苔枝忽
起逐雲影覆以身上衣菖蒲不相待逐水流下溪閒庭
生柏影荇藻交行路忽忽如有人起視不見處牽牛秋
正中海白夜疑曙野風吹空巢波濤在孤樹落葉昔日
雨地上僅可數今雨落葉處可數還在樹不愁繞樹飛
愁有空枝垂天涯風雨心雜佩光陸離感此畢宇宙涕
零無所之寒花飄夕暉美人啼秋衣不染根與髮良藥
空爾為
又
閨中玻瓈盆貯水看落月看月復看日日月從中出愛
此日與月傾寫入妾懷疑此一掬水中涵濟與淮淚落
水中影見妾頭上釵
雨宿太白
城中家斧冰此地絶炎蒸天食青童捧龍居白氣升暗
燈猶宿火寢服尚衷繒客話從前事書傳入内僧風流
今獨盡雲物老相仍淨榻搜涼卧危欄入醉凭雨師行
下界鳥夢識中乘明發甬南去他山逢智弘
採藥候潮山宿山頂精藍夜中望海
蛟門南去鳥此地望迢迢積濕侵幡黑生寒入夢飄見
燈歸舶夜聞偈解衣朝土植皆為藥山枝不滿樵暗光
珠母徙秋影石花消擬候槎回漢寧甘客老遼郤尋徐
福島因問秦皇橋于彼看日出羽旌焉可招
夜宿雪竇上方
眠山枕斧柯獨客愛盤阿畏日生塵夢尋仙到鳥窠下
方聞夕磬南斗挂秋河寢服侵雲卷頮泉通瀑和竇分
滄海月禪入沃洲歌此地精靈聚中宵弄薜蘿
野霞觀瀑
他年疏上浮早日此中投汲飲當魚入垂綸即&KR1699;遊淨
祠無血食噀雨不腥流僧語皆前事人來盡别州草諳
長過雪沙犯欲捐湫至竟何依止蒼茫難禱求
拜玄英先生畫像
來此得公真塵埃避隠淪水生溪榜夕苔卧野衣春雨
冡侵吳甸荒祠侑漢人微吟值衰世為爾獨傷神
送汪十
多年隠賣漿此去結山房掃菌侵花落種松如草長老
期秋欲至貧味水初嘗歲晩逢樵獵音書定不忘
悼南上人
翻紅卷未終聞打寂時鐘盡說他身在惟應外國逢錫
聲歸後夜琴意滿諸峰憶昨安禪處湖雲起白龍
二月十日
山居少四鄰櫧葉半為薪野色生遥念空江滯此身風
濤春憶越親舊晚遊秦獨擬尋雞犬雲蘿掛葛巾
送毛耳翁之湘南
湘草碧于水王孫尚此留一身行萬里雙鬢集諸愁月
落衡雲曙龍逃海雨秋可能無事業相見竟悠悠
寒食姑蘇道中
頻年感烟草荒塜幾人耕吳越逢寒食山村見獨行天
陰月不死江晚汐徐生到海征帆影悠悠識此情
别子靜郤送之霅
獨往知吾事語離何所求故家無别業殘夢下扁舟積
葉吳宫冷吟猿顧渚秋那能不相待羈旅負清遊
懷峨眉家先生
露下濕百草病思生積愁窟泉春洗屐氈雪暮過樓魂
夢來巴峽衣冠老代州平生仗忠信心世豈相仇
雨夜呈韶卿
相看隴水雲一夕幾回分預恐今宵雨他年獨自聞野
花同楚越江靄雜朝曛不得鋤芝术逢樵郤寄君
用韻酬友人憶寄
麻衣拂去塵外事不干貧野氣生寒井天陰壓暮春閒
身分楚鞠白髮作吳人已劚蘼蕪徑青鞋憶寄頻
山寺送翁景芳歸覲
弱雲竹水湄葉影碧離離野别如秋夢他宵獨爾思林
殘西域果鐘動下方棋可得朝還暮相看長在兹
遊釣臺
古臺臨釣渚遺像在蒼烟有客隨槎到無僧依樹禪風
塵侵祭器樵獵避兵船應有前朝蹟看碑數漢年
人日雪
連年逢此日寂寞在山居故國雲歸盡高杉雪下初陰
霾占戶口雷電失天書可得俱無事清吟始晏如
早春寄嶺海流人
短褐隨南賈衰年異壯遊龍旂虚左箇鴻影别中州晚
避高麗使春乘百濟舟王孫與芳草相憶可能留
過孫君文舊避地處
相逢還自失相見盡天涯隣壤初移戍空山此寄家剪
茸春過鹿伐竹舊燒畲去後餘荒槿依溝結撰斜
奉和毛益亂經太白墳
遥知風雨後明月濕江蘺幾處如寒食荒流空暮思雨
耕侵壞冢春網得沈碑若起論兹世先生何所為
僧池青蛙
隠見多無定時開一道萍癭分荷背白身帶蘚文青吐
雹收寒井隨僧入淨瓶柏壇祠后稷應有作龍吟
寄所知
何處識君面青天雲霧裾攜琴上衡霍玄髮向風梳别
去看流水三年此躊蹰偶同海鳥夢為致空中書
僧舍避暑分韻得入字
故人隔天風海水吹不立聊將塵渴心遠赴山中汲晴
香芝菌生暝翠霧露濕惟塵雞犬深幽林聽經入
五言雜詩
月離孤嶂雨尋夢下山川野冢埋鸚鵡殘碑哭杜鵑妓
收中使客民買内醫田到此聞鄰笛離情重惘然
送人還蜀
白髮夢鄉國君歸路不迷洑槎秋見草荒棧夜聞雞月
過秦涼北星流河漢西何因到却返吳語話分攜
憶梁禮部椅
閒庭芳桂叢相憶曙雲空文字能娛老莓苔此興同青
山明月下家口少微東歲晚西莊路柴門語自工
雪榻瀑布
潄石清塵暑雲深畏解攜寒岩蕭寺下縣水薛陰西鳥
浴濕棲樹花流晴下溪謫龍聞咒起竒服反初笄
十日菊寄所思
籬菊是秋隣青蕤幾日新忽逢初過節相憶早衰人囊
枕離湘濕分杯度嶠貧想應無事業遥念益沾巾
仙華山招隠
軒后悲蒼劍神娥下玉簫攀髯初失夢遺蜕尚凌歊碧
墮升棺影青分産桂苖山精依鹿竹天雨濕雞翹有約
成孤憤無人重久要豢龍因姓氏使鶴語軒軺冉冉將
終老冥冥不可招無書寄青雀有恨在中條
吳越王妃歸朝
勾吳月令牽牛中翟茀乘風來閟宫隨王劍履朝上殿
黃門夜趣長春宴昭容引班入内朝龍衮當中開雉扇
宴罷朝辭坐局促詔賜離宫作湯沐先王烝嘗澤有差
上恩許歌陌上花
李侍中妾歌
李筠愛將惟儋珪美人姓劉筠侍兒城危搶撥不得力
雨損鉛華帳下啼擁髻前言馬有幾猶說閨中那問此
赤龍從東乘日車火繞城門内蛇死英雄際會風雲奔
婦人思報羅裳恩
孟蜀李夫人詞
春荒曲薄蠶叢土屈狄歸朝辭廟主官家呼母恩許歸
劍閣并門無處所故衣升屋棺四繞出門哭子汴州道
回腸酹酒三致辭巴蜀如歸化啼鳥老身不食追爾魂
鹵簿臨門拜上恩
邸吏謁故主曲
嶺南使鶴日教戰巫女才人謔相見南橈欲載遠遊冠
衛士盜船去不還夢見隨俘上江邸道謁淒涼惟故吏
自言置邸本先王方物入朝緣此至聞言含咽淚灑江
況乃園人舊姓龐淚辭嶺南無歸處蒙恩祗向江陵住
瓊花引
后土祠前車馬道天人種花無瑶草英雲蕊珠欲上天
夜半黃門催進表酒香浮春露泥泥二十四橋色如洗
陰風吹雪月墮地幾人不得揚州死孤貞抱一不再識
夜歸閬風曉無蹟蒼苔染根烟雨泣歲久遊魂化為碧
短歌行
秦淮没日如没鶻白波搖空濕弦月舟人倚櫂商聲發
洞庭脱木如脱髮寒蛩哀啼衆芳歇晨梳青林望吳越
吳歈越吟浪花舞秋槎濕劍歸無所愁生酒醒聞山雞
石鏡飛花汗如雨起招如意擊樹枝為君悲歌君淚垂
賦得北府酒
北府酒吹濕宫城柳柳枝著地春垂垂秪管人間新别
離離情欲斷江水語女兒連臂歌白紵淮南神仙來酒
坊甲馬獵獵羽林郎百年風物烟塵蒼老兵對月猶舉
觴青帘淚濕女牆下憎識行軍舊司馬
秋風海上曲
秋風吹水龍上天龍女抱珠海底眠水花生雲起如葑
神龍下宿藕絲孔巨鼇贔屭鼉鼓隨赤魚鱗鬛陳旍旗
海人見此失摻網歸對妻兒月下紡自言移家來磧中
十載秋風潮不上老夫一人語門前見此巳是開皇年
虞美人草詞
髑髏起語鴟叫嘯山精夜啼楚王廟渡淮風雨八千人
叱咤向天成白道身經百戰轉危亡狼籍悲歌出漢堡
夜帳天寒抱玉泣血變草青烟曉濕他年辟仇春草生
吳中草死無妾名自從為草生西楚得到吳中猶楚舞
鴻門讌
火雲屬地汗流宇杯影龍蛇分漢楚楚人起舞本為楚
中有楚人為漢舞鸊鵜淬光雌不語楚國孤臣泣俘虜
他年疽背怒發眥硭碭雲歸作風雨君看楚舞如楚何
楚舞未終聞楚歌
登廣靈寺塔望南高峰
城池風烟杯渡僧廣靈孤塔懸晝燈塔燈上齊南高雲
高雲峰巔祠歙神靈旗肅肅卷清雨結喉巫陽能楚語
回望人烟塔峰北惟有空城臨水滸赤蛇不神江海翻
藪澤狐狸作巴舞當年介弟階防禦玉鸞青鞭上天去
鄞女墓
網草新垂月中露青禽夜宿菱塘渚寺西幽修雲覆土
知葬舒玉下殤女百年光塵事事新皇子夫人墓作隣
民間厭勝祈新鬼穉鬼久隨風雨陳去來似爾勿復道
白下鍾山夢中老
逃暑崇法寺
城南古寺涼生處草色遥連孝子墓棋局雨生苔蘚文
袈娑晴挂芭蕉樹自昔闍黎脩白業會公惟與舒王接
只今塵土影堂空石上猶鐫麻紙帖
烏棲曲擬張司業
吳宫草深四五月破楚門開烏啼歇美人軍裝多在船
歸來把弓墮弓弦越羅如粟越王獻宫中養蠶不作線
轆轤出屋井水淺梔樹花萎子如繭烏棲烏啼宫燭秋
越女入宫吳女愁
廢居行
海濤翻空秋草短白蛇入窠啗雀卵經年廢屋無居人
孕婦夜向船中産歸來多雨田生魚穴蟲祝子滿戸樞
隣家置屋供官役買得沂王園令宅
明河篇
牽牛入夜明河道淚滴相思作秋草婺女城頭翫月明
星君冢上無啼鳥天寒露淨濕衣巾明河倏化為白雲
雲飛蜿蜿秋在水石壓槎頭海烟起
石倉歴代詩選卷二百十二
