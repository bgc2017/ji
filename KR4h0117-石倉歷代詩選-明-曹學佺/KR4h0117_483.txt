石倉歴代詩選卷四百八十三
明曹學佺編
明詩次集一百十七
鄭善夫
遊俠篇
長安逢少年意氣何昂昂鳴鞭六陵坂先驅勢正強戒
途列萬騎一一羽林郎鐃吹動地來颯沓若雲翔面前
五花驄寶馽金絲韁腰間雙龍劒吳鈎飾英璜弄兒十
四五藉綺凝素光行行且游獵游獵及上陽張弧向大
漠忽墜雙飛鶬持歸平樂宴象筵歡未央借問此何誰
云是漢金張六年起卒伍一日傾侯王丈人天帝子出
入乘金閶揚聲重綸綍流燄爍朝堂逆鱗不可嬰太阿
手所將乃知朱門貴溢恩胡可量
佳人篇
青青壖畔蕉粲粲空谷女頭上金錯釵宛宛鸞鳳舞腰
間碧玉佩娟娟下蘭廡言采草中英不踐草上露新製
齊紈扇自障復自顧非無合歡被防身密如堵飄風吹
楊花夫君渺何許長恐時易沈裁悲以延佇
蘇惠娘織錦
仰看天上星環轉如車輪經緯自有度卑尊豈無倫憑
妾手中梭愬妾心上棼縱横八百字反覆各成言妾心
方悔悟君心倘回旋
南山一株松
南山一株松衣被何嬋嫣上焉絶雲氣下者抵流泉季
秋零露沍百卉乃弃捐脩條抗回風况結霜霰緣附托
一得所斤斧那得前所以保容華閱歲乃百千紛紛蜉
居子豈知有大年
志士篇
河伯誇秋水未知東海深衆人尚雷同安識志士心志
士有苦心心苦道自舒上山思采玉入海貴探珠至寶
非外假真詮豈予誣獨行何凉凉闊遵泝周衢雖無凌
風翰睠此適國都升天而遊霧惕哉子大夫
擬古
勛名(闕)歎彼時運乖佳人處幽谷心思日如摧未
旰柴門閉盛年不克諧豈無合歡意蹇修孰與媒霜閨
雲被寒玉顔暗中頽翹首孤飛雁雝雝令心哀
北山詩
東行寓遊蹤逸軌迷西還矧兹玄冥月翳翳風景昏非
無兒女懷所適山海觀陽厓冒遠陂陰壑注奔湍步雲
青峰頂搜括窮其源前有空明洞蔦逕回巖巒駕言采
玉華將以遺所歡翛然雲霰集置身虚無間大道出死
生靜者見腑肝願招柱下史去入無窮門
送何仲默遊關中
登高望咸都送子過易水朔風何蕭蕭黃鵠逝未巳殽
函列百牢涇渭亘千里西當太白窟代有隱君子長孺
用高義壺遂且遠舉古道存遺編睠爾托經始崦嵫下
西日翳翳風景昏虎豹扼九關廣利那復聞重華不可
悟聖智乃沈淪鴟鳶日連類鵷鶵遁其羣矢言引高步
行止遵時屯
放舟荆溪尋張公洞不果歸至滆湖起步長橋
望煙景放歌
日晷巳東馳羈人復北征鼔舠下荆溪言訪張道靈緣
薄扼事艱意短迴脩程稠年戒襟素履兹荒志誠坐令
紫霞居遠秘干青冥所賴滆湖好煙景䟽天聲躞蹀騁
瞻眺稍慰滄洲情青鏡不肯私金聲幾時營寓形若流
電空懷紫金經
河上送鮑使君
柔風協河洲回飈被泗瀆賢軺指玉衡過門不停軸結
交何所將解我雙英㲄豈無錦繡段感彼並朽藗希君
復自愛勿使輶出櫝
秋夜遲王員外時行
凉風升寒節切切充重幃堅冰戒時至鴻雁明其幾春
滋淨不處秋隼方高飛監物沈幽志誰能不懷歸素月
臨丘榛灼灼澄員暉員暉豈不愛零露沾我衣遲我同
歸子濡滯尚安之呼琴為子鳴調苦使心違不恨歲載
徂但恨知音稀盈縮本恒理傷哉生别離
初離京邑留别諸同志
陳車遵城闉振策導廣路仰盼孤雲征俯見流波泝感
念平生懽豈以杯酒故羣居不自覺相失增怨慕川河
引舟楫陵陸曠煙霧重覯難可尋努力敷襟素
二
馳車太行坂北首入楚澤迷途不蚤悟困頓安所適爵
服載憂患趨者何充斥流俗日向靡胡為重濡跡京塵
復何長不見所緇白凡駘御文輿赤驥且辟易誰能違
衆好共整東山屐
憶李御史雲
憶昔在吳會與子共昕夕劇談倒百壺醉咤滄溟窄晨
光倏不處人事轉凄惻予復苦羈旅子巳作逐客鄱陽
波浪深南岳瘴霧塞鴻冥天萬里帛書經歲得誰知消
息來竟作幽明隔冥契既永逝今我何蕭摵曩時青蓮
花持抱化為石回首靈源山雲際且屏迹
須溪除日
兹夕乃何夕忽忽歲云徂南征歴寒温猶滯天一隅去
年闔閭城今年姑蔑墟風塵久未厭豈得念故都懷中
兩兒女旦夕如長鳬出門初學語今能效屠蘇團欒豈
慰意惻惻悲隙駒比隣數如舊别後還有無爵服既不
情鉛汞亦我誣九野天浩蕩奄奄正愁予
汎舟五曲謁武夷精舍
朝汎碧浪溪夕宿隱屛下洄湍激九折淜洑以東注丹
崖寫靈竒怪者莫可悟豈伊神理秘諒有鬼物護仙術
非荒唐宣聖有矩步溯流無窮門直以夫子故依違尚
友心謇謇恐遲暮終當據昭曠睠此結桂樹
遊張公洞
阮籍懷廣途盧敖歴四極尚慚壤䖝隘或哭周道阨伊
余抱末衷迺泝二子迹北遊費歲年東歸睠幽賾豈不
念窮路黃鵠有羽翮陽羨山水區西奠洞庭側嵒扉靡
雜卉菌芝類盈尺昔有攝生者于此鍊金液空筌夙所
慕靈洞杳莫測寒泉滴不散千歲成璆碧中有科斗書
漫滅不可識朅來事冥探宛若藐姑射豈伊耳目娛但
恐霜露迫緬思縞鳳吹倘值紫髯客修觀竟十二累果
及八百深功諒難期所志未忍息永服先聖訓至誠裂
金石
題集山書院
大江貫蘄黃中有碩士居抱璧重一擲探元破羣愚偃
卧大集陽悠然見蒼梧曾峰七十二芙蓉峻而都所戀
得依托寧能去園廬衆山止其巔百川求其瀦不觀洞
庭闊但恐周道紆白鹿有筌蹄衡岳空笱篘玄玄入疑
始吾與爾為徒
送道夫赴闕兼懷何仲默
胡人且搆患我友之朔方朔方萬餘里金門鬱煌煌下
有避世士大隱而誕章十年風塵深寂寞省中郎食祿
侏儒下修身思何長我有薜茘裳因子遠寄將一以存
苦節一以昭不忘
宿石竹嵓
寢疴坐情累削迹離故家届兹仲如月氣候清且嘉迢
迢紫雲洞渺渺天一涯尋壑滯瀑流攀岑悟靈芽千峰
遞生態百草互吐葩周覽蕩節物况乃凌紫霞神仙髣
髴遇導我營丹砂丹砂未易營緇髮早巳華神理寓隱
賾時變增感嗟至人有逸念存形非所多
玉輝堂詩
窈窕巖壑姿迢迢契幽賾緬懷天台勝遂寄山水癖赤
城淹歲晏所戀有三益壯陰屈微陽關山雪盈尺雖嗟
軌路阻稍喜緇塵息巾峰入草堂天葩進瘮&KR0146;美人羅
公車求友意何極文筵麗竒態流觥樂無斁鹿鳴紛諧
和造適非絲革退念蒹與葭幸兹附圭璧覩空悟氣機
體有見真色吾道未榛蕪囅然露胸臆
塞下曲
胡馬渡瀧川將軍出酒泉彤弓白羽扇鐵騎紫絲鞭倚
是封侯相横行徧六邊漢兵迷失道胡塵高漲天遇敵
飛狐北敵強師不全何時清大漠戲馬龍庭前
苦寒行
南冠丈人何偪仄惡風吹雲閉春色白梅陰多開苦遲
黃鸝口噤啼不得東方征輪斷無迹鳴呼彼蒼未肯回
天戎翻令絲絮專元功
兵馬行
越南諸州復召募衮衮盡赴姚源戍鉦鼓聲填滄海鼉
旌旗色閃扶桑樹欃槍耀芒犯女斗虎豺也更能咆哮
部伍存亡不可知𢷬衣愁殺閨中婦天寒野營雪嵯峨
指墮未易親干戈幾時奏凱標銅柱願得將軍似伏波
麥斜行
今我不樂遊麥斜石田璚草搖春華洞門玲瓏駭初見
細路窈窕行未涯是日春光正駘蕩黃鸝布穀聲相向
遠樹䓗蒨色巳齊古木詰屈神猶壯巖下山翁供酒脯
賞心豈復憂行厨雲端倘遇林樵容為爾分張石室書
玄明宫行
君不見玄明宫中聚金碧云是權璫結真宅貝闕憑陵
上帝居彤臺照耀長安陌錭龍鑄虎歘飛動至今赤日
風雲黑崖壑天開朔漠搖鯨鯢日吼滄溟仄探竒秪見
靈怪集矯首翻詫星辰迫西國祗園應渺茫六朝蕭寺
空千百白龍胡為作魚泣想爾當年勢煇赫土木經營
動四方珍竒聯絡來重譯分明造化出其手左揮右霍
何不得欲將燕市作蓬山便有神人為驅石奸雄到死
竟不悟驕奢之末無終極氣數相乘可自由李猫趙鹿
空回頭君不見大市街頭權倖路古來虀粉誰曾收
南唐後主畫竹引
君不見彭城彭奴元姓李早入徐家稱帝子又不見九華
山下齊丘生晩入南唐作謀士同時契合風塵裏草昧君
臣若魚水淮北初收格鬭塵宫中漫得丹青理昇元閣上
寫墨竹翠葆蕭森鳳毛起手書珍重表恩殊御墨淋漓濕
桑梓世代相催猶夢幻金陵畫餅寧復爾帝王從古多好
手人物絢素無不有前有殷武丁物色惟傳傅巖叟後有
宋道君鷹犬驊騮歘飛走丹青意氣稍或别治亂興亡一
回首彭奴彭奴聽我歌淇水才賢本衆多但惜九華山不
似傅巖阿吁嗟乎竹花零亂歲蹉跎鳳凰不來將奈何
寓舍為雪山奉續方薛二子之作
君不見南宫少谷老麻鞋布褐色枯槁萬事都歸混沌
裏一生但結江山好未即乘牛函谷關尚須跨馬長安
道長安歲暮雪滿城甃雪便築山崢嶸巖㟼居地虎豹
急星躔轉斗山河明玉女峰前瑶作臺夸娥一夜輕移
來袍笏真當米芾拜詩篇屢荷鄒陽裁階墀把玩巳兩
月皓氣遥遥正相得塵土誰分冰雪姿市朝聊寄煙霞
癖未防頽落旋補葺時見消融勢尤岋嘯月長聞白鶴
回含風豈恨青陽及青陽青陽謾相放金石填填本波
浪適來天地入虚無何事么麽論消長
南關
度隴心忽折殊方梅柳春兵戈近滿眼書劍老隨身世
有阮籍淚道應原憲貧愁聞更選士東土巳風塵
金山紀遊二首
雙眼無空闊長江會百靈吳門對海定淮樹貼天青鐘
動黿鼉窟雲生鸛鶴庭中流有孤志鼓枻下滄溟
㶁㶁中泠水東遊與散愁樓臺通海霧歲月送江流好
事憐司馬逃空想惠休獻花緣尚淺心折過揚州
此夕
時危長伏枕月好自臨關斥堠連吳越煙塵犯海山民
窮久欲亂師老未成班此夕姑蘇酒酣歌不破顔
雙雁
雙雁為人得階前相向鳴巳辭關塞遠猶帶網羅驚宦
情一片影客淚五更聲側目窺秋隼風煙異性情
發京邑迷路投宿黑庄
東省多年病南冠百念灰關山一悵望天漢獨歸來行
野蒲稗晩過村笳鼔哀迷途更幾許愁絶望鄉臺
悼劉宓
宓也歸何處營魂不可招只疑天地闊竟作死生遥苦
海風濤壯炎方罔兩驕傷心卧佛寺秋雨自蘭苕
臘
南州不待律臘後暖相催久客惜殘歲他時聞落梅豪
家斗酒會何處短笳哀却憶江西北漁樵戍未回
即事
即事春相近回船日自操微雲留朔雪久旱失溪毛衢
府風煙改常山斥堠高危途疲薾客汨汨向蓬蒿
送王參伯赴闕
大參行赴闕興落富春前六月樓船雨千山傳馬煙白
雲留故國綵服媚南天知爾寧親後屏營金鑑篇
汨汨
汨汨傷秋鬢依依欲暮年釣磯滄海上布被白湖邊避
地親朋棄憂時夢寐牽無家杜陵老且結草堂緣
至日
至日風色好粤南霜信遥地卑饒瘴氣春近茁寒條汶
水昔獨往淮南誰見招林栖歲華晏難免鬢蕭蕭
宿象山西塢
亂木藏幽鳥清商集古城暝煙分野意山鬼習人聲未
把桐川釣聊為潁水耕巖栖備寂寞倘得遇初平
草堂
歲事日將晏草堂今苟完天風吟竹葉海月皓柴門藜
莧還高志經綸有故園何能謝貧賤氛祲在乾坤
寄林荆門
暮年滄洲客慟哭向窮途春草生歸思秋風慰病夫青
氊後命達白髮此身癯八月衡山去期君出五瀦
鯉湖
到此意了了春湖接未妨薄雲長戀洞名草不辭香月
色寒侵閣灘聲夜近牀濯纓吾志定東下接滄浪
宿七里潭
無數灘皆惡安恬獨此潭泝流心共澹汲苦味能甘永
夜魚龍定空山鬼魅談高秋進蕭颯行役徧東南
登建州浮屠訪僧道林
浮屠秋獨立千里見氛祲水閣風長盛山城日易陰赤
霞留鶴晩黃葉住僧深世事宜高卧空慚支遁林
觀雁宕龍湫
瀑布飛不徹大聲空谷哀青山下河漢白日莽風雷潭
穩蛟龍定歲深鴻雁來方嵓倚天畔吾志在崔嵬
北風
北風天際下舟楫夜相聞白草懸胡月黃沙長塞雲鸞
旂猶小隊虎旅盡高勛崖崿暌乖久人今巳勒文
滄洲夏夕
失意對蒲柳滄洲昨夜風野雲依暮笛客况近秋空司
馬多年病虞卿薄暮窮此生隨造物行止合飄蓬
晩秋直南省二首
南宫秋晩直更鼔不勝殘鴻雁夜仍度風霜天正寒宫
車延北望越客滯南冠三輔胡塵裏聞雞未敢安
清宵夢不徹鴉啼深樹間羯胡同漢月陵寢在燕山青
草乘時長黃斿何日還因風候邊使咫尺見天顔
月下聽王稚卿彈琴
昭文鼓綠綺六氣指間流王子梅花思飄飄下隴頭月
華終勝雪商意自成秋今夕西方夢佳人不散憂
弔劉蕡祠
自昔悲歌地劉生有墓祠祗餘經世志况值諱言時去
國英雄盡還山事業遲黃金舊臺北騷首動遐思
送人遊衡山
衡山開漢沔高者祝融峰羨爾為官地看雲長道容齋
居夢波浪冬日見魚龍定有冥栖客巢君紫蓋松
西山襍詩
春盡一到此散愁幽意繁西湖草巳綠南國桂應蕃宫
殿浮今日山河控北門時艱羨飛錫來往給孤園
送人歸渤海
爾去秦臺上秦臺秋正繁城深渤海郡草歇樂陵原蓬
閣風雲至若華波浪翻看君有道氣早晩共騰鶱
送人之惠州
名家參政下獨覺仲容賢宦轍今何往卑棲此最便物
情滄海俗天氣百蠻煙秪近啼猿樹鄉心日夜縣
陳遂初進士邀宿赬谷草堂夜觀西湖漁火
稅駕歸閩上尋山入浙中客情逢勝友東路任飛蓬夜
艇流漁火秋杯折渚筩巢由聖世事直北大明宫
新昌縣曉行
暝發新昌縣晨臨赤土隈秋花隨地有渚雁與雲來雜
樹吹煙出前涇近照回忽聞歌伐木行路興悠哉
風雨過南關
元亮東歸日長途菊正斑寧辭彭澤米早得匡廬山雨
勢秋崩峽雲陰晝扼關回思鳳凰閣吾巳得生還
謁太初墳
伊昔丘園隱風流誰似君談詩振大雅抗志入高雲宅
擬王官谷山名太白墳寥寥廣陵散定向夜深聞
明妃曲
明妃初出塞宛轉意何窮上馬琵琶曲流悲入漢宫自
言妾薄命萬里去和戎今日蘼蕪草青青向隴中
出塞曲
黃金錭鵲印白馬出榆林瀚海行人絶陰山殺氣深漢
恩長北損胡騎日南侵一唱丁都護三軍淚滿襟
彭城避地
朔水薊門誰問津洪河波浪眼中新孤舟此夜山城雨
短劒長年驛路塵鄭宅有官無飽飯杜陵多難每依人
飛書近報齊梁破何地江湖托此身
吳閶
萬木蕭蕭河漢秋吳閶斜日獨登樓眼中禾黍茅茨怨
海上風塵笳鼓愁一命未忘青瑣闥幾時還問白蘋洲
燕然銅柱男兒事漫倚青萍看斗牛
孤山寄太白山人
為問山人孫太初交情歲晩莫教疎孤山梅萼春相惱
滿地松苓日自鋤江夏肯容禰處士茂陵初卧馬相如
知君不廢苕溪釣書帛能無寄鯉魚
八月二日
曲巷疎籬小院幽荒村獨夜竹桐秋星河正直消魂地
鴻鴈還過何處樓卧病豈堪聞木葉息機猶自着羊裘
碧霄萬里風雲氣起凭危欄歌四愁
秋興
閶闔風吹庭樹柯乾坤西向尚提戈舊京芳草秋猶積
絶塞浮雲今奈何不耐隱憂侵白髮竟將吾道付滄波
碧雞金馬非前日獨倚江樓聽棹歌
湖上清霜淨柳條南天九月氣蕭蕭歲寒蘭芷將無變
日暮豺狼迥自驕三輔尚淹王景略北庭終數霍票姚
風煙着處堪疎闊白水青山每見招
送吾惟可還三衢
昔年相逢胥水秋今日重在閩山陬中間喪亂真憐汝
南鄙音塵不散憂别後山陽頻弄笛花時荆楚一登樓
旄頭尚直天西北何地巾車各自由
小至
小至風煙催氣候南州雲物變乾坤城頭梅柳青春早
海上魚龍白浪昏萬事艱難悲故國三年戎馬閉柴門
小山梁苑多才子漢水襄陽猶隱淪
泰陵詩
千株松檜鬱相迴永夜風生瀚海哀萬國昔曾瞻氣象
五雲空復護崔嵬古來鳳鳥長難至天上龍髯定不回
苦憶焚香賜第日報恩真愧濟時才
夀日成禮奉天門
初日鴉啼宫樹林奉天高殿氣駸駸衣冠况值千秋節
犬馬真懸萬國心白羽書來兵未解黃河水落歲時陰
龍斿鳳輦關山道邊事辛勤風雪深
上妙高臺
雲海冥冥望不迴鯨波東蹴巨靈開中天樓閣虚無裏
南國風煙江漢來世短動經多事日愁長况上望京臺
白門金鼔維揚卒落日空傳黃竹哀
訪遂初宿南高峰下
天末逢秋驚客心只看商意動高林脩篁細葉迎風亂
翠栝繁條傍石陰江上釣緡青眼底年來淨業碧山深
東歸喜有王摩詰輞口柴門許獨尋
勝果寺秋懷
山寺行逢紅槿花江南風物望中賖棘雲蘿月同秋事
鴻鴈鶖鶬亦歲華多病茂陵仍去國長貧杜曲尚無家
白袍黃帽從吾好歸去滄洲問釣槎
秋夜偕應黃二子宿靈巖天柱峰大雷雨作
日落風迴天柱陰峰前雲木正蕭森古堂衾枕秋鐙淨
永夜雷霆山雨深漠北不聞麟鳳信海濱空寄蕨薇心
結廬欲擬南陽卧抱膝長歌梁甫吟
雨後登天遊觀
幽探尚愛天遊觀石磴高盤松栝林鶴馭虹橋今斷絶
黃冠紫屐此登臨千峰雨迥玄冥濕列洞雲迴元氣深
便欲垂綸釣魚石鸕鷀立滿九溪潯
歲暮入江郎山尋訪周故人
江郎三峰開畫屏上有朗朗處士星修淵將到壺丘子
憤世却續南華經松間相信鶴一隻洞口長生芝數莖
釣渭耕巖不違志乘桴余亦下滄溟
畣黃應期太常
聞君未罷滄溟釣余復歸耕綿上田江東落日淹多夢
燕市殘杯空昔賢悵别喜承懸榻問離羣那寄卜居篇
越城西望無千里乘興還迴何處船
李忠定祠
千秋祠廟對樵溪丞相愁時日向西江漢巳浮龍馬去
風塵遺恨鷓鴣啼傷心北狩誰相問極目中原他自迷
三䟽留君見東澈人情天運苦難齊
答人問滄海
久作持竿客滄洲話獨真潮聲雄度淛海勢側分閩星
漢涵無地風雲變有神蜃樓開弱水鼇極斷河津失意
歌漁父離羣憶古人惟應白鷗鳥浩淼得相親
野江為舒國裳父作
徐穉藏身在南州卧不妨經年歌白石乘月下滄浪江
抱洪都府堂開輞口庄藍田種有玉磻水釣惟璜會見
蛟龍起俄驚鸛鶴翔無由相高志把贈芰荷裳
楚客
楚客望不返行坐楚天心荆門未可涉洞庭波正深
遊焦山
焦丘龍卧浪冥冥瓜步雲回海樹青風塵重問焦光洞
讀罷華陽瘞鶴銘
金陵
紫禁金門閉寂寥不聞清樂下丹霄高皇事業如天地
過客何須話六朝
竹枝詞
西澗西邊東澗東千山不斷萬山通謝豹見春啼出血
王孫上樹捷如風
昔余夢遊雁宕乘最高臺東觀海波浩蕩回望
萬峰蔚蔚雲際及登盤山歴歴如在夢中竦
然題句
昔年夢上百尋臺薄海鯨波天地迴四十九盤東向立
鴈山猶是夢中來
天姥行
山人住在天姥陰憶余曾登天姥岑雲樓雪磴參差起
下控桃源幾許深
逐客二首送劉伯儒侍御
黃衫白馬簇金臺逐客飄飄去不回莫向猿聲墮清淚
銅環椎髻解憐才
尉佗城外泛雲槎西望峨眉隔木華若道日南天萬里
歸心一夜過三巴
送人之鬱林
蒼梧之峰雲萬盤下控牂牁連百蠻莫道蠻方非近地
日南南是漢關山
巴人曲
峩眉山色下青霄白帝祠西巴路遥二月巴江花爛漫
一聲羌笛為停橈
看花
山藤花開紅映衣看山藉草遲遲歸錦石無人溪水下
隔花刺船鸂&KR0008;飛
陳侍御使廣
荆南巨海散溟濛海上羅浮四百峰炎瘴直須三尺雪
鱷魚先避五花驄
石倉歴代詩選卷四百八十三
