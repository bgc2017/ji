石倉歴代詩選卷四百八十一
明曹學佺編
明詩次集一百十五
嚴嵩
雪霽登鈐山
千峰積瑶素寰宇映空明仙人好赤脚獨躡層冰行疊
石疑瓊島高樓思玉京勁風仍振木朗月已輝城永夜
山中宿山泉松澗鳴
山塘
山塘深且廣邐迤抱山麓隔浦見人家依依桑柘綠日
落煙水寒遶塘飛屬玉
仰天岡
石磴盤秋蘿危亭出峰樹行人上山道望望雲飛處洞
口晩鐘聲林僧獨歸去
鴈洲宿
山登極巑岏野適忽夷曠清澗屢寒涉綠疇彌晩望水
亭荷芰開園屋雲松傍應憐鴈洲宿絶勝剡溪訪
迴鑾詩
長楊騎火紅漢帝夜還宫觀兵誇出塞獻捷賀平戎旌
竿颭飛雪鐃吹喧高空百琛陳闕下八駿遊寰中千歲
昇平樂懽讌曲難終
如松江訪陸太史先申寄贈
菰岸雨聲急松門煙浪深沿洄趣易愜懷望思難任雲
物中夏賞湖天孤嶼唫曖曖沙中樹悠悠波上禽臨溪
聽黃鳥拂石理瑶琴總多山水興兼慰别離心
待曙樓
聞鐘起振衣展席坐東扉松巖微月墜花林芳露晞悟
澹境方寂遣俗慮應稀稍稍晨光集衆禽川上飛
答用修見贈
雞鶩爭稻粱鳳凰食琅玕感惻念物理沉冥結憂端俛
仰宇宙間知己良獨難我友在遠方欲往從遊盤岷江
阻奔洶劍嶺間巑岏緬懷九苞質詎接雙飛翰暌離經
歲改栖息喟形單劚苓春雨暮采菊秋露漙明后應天
歷衆賢集衣冠奄忽千里至執手平生歡濯纓升博望
踔轡遊長安愧比蕭艾姿芳馨託幽蘭幸容竽跡濫莫
遣膠盟寒晤言期誰與懷抱為君殫
贈友
北風吹層波高帆疾於馬矯首望雲山日夕到鄉舍親
友慰遠歸春杯正堪把故園多所歡薄宦何為者
觀音巖同浚川王司馬作
久懷名山遊登賞春已暮言尋紫芝約頗適滄洲趣巉
巉石抱城泯泯江流霧憩磵挹飛泉攀蘿蔭芳樹臨川
足魚鳥攬澤多蘅荰興發揮綠觴浩歌誰與晤弱水隔
煙濤蓬瀛渺天路豈無乘鶴僊雲中自來去人世多囂
塵流光草間露嘉會良足怡轉盼巳成故何當巢雲松
脫跡葆貞素
臯林媚晴春宛若綺繡錯岷江滙洪波九𣲖悉輸約仄
疊萬古磯懸崖出飛閣崖中白衣士趺坐澹虛泊祗苑
遺俗氛巖花自開落俯窺羣象杳仰視天宇闊昔賢巳
登臨異代不可作朅來奉佳遊轉使吏情薄欲釣任公
鰲還夢坡仙鶴青山何寥寥白石亦鑿鑿寄謝同心侶
且永今夕樂
和顧中丞出息東郊西舍
息駕追夙遊藝疇戒春作繅繭巳眠蠶探鷇忽成鵲林
英紛委地奈此風雨惡芊綿原隰引聯絡溝塍錯疊石
羣岫移誅茅數掾縛寧希金懸肘賴有田負郭燦燦霞
冠岑涓涓泉赴壑雊雉當坐隅嘷犬出叢薄牀横元亮
琴架貯韓康藥雅志璞仍懷浮榮屣應脱豈異子雲居
草玄甘寂寞
觀音山作
晨霽煙景豁平流淨如掌魚鳥遂飛潛舟艫相下上具
美信難期朋宴娛春賞何當風雨冥來閱驚濤壯
陽峰詩為大學士張公賦
岷江浩東注噴薄萬𣲖盈孤巘俯江際芙蓉如削成綺
麗地靈結岧嶤天柱擎雲物互吞吐島嶼相迴縈伊人
秉幽尚興與山水并結屋面其勝林巷有餘清波光動
遠浦秀色來前楹一朝遘休運應卜登承明介節立萬
仞陽德敷烝氓扶輿發清淑川阜儲精英申甫本嶽降
傅說起巖耕兹山在遐服四海稱佳名
松臯書屋詩為少保許公賦
嵩洛紀名勝巘崿分接連中有萬松樹蒼蒼入雲煙樛
枝鸞鶴舞偃蓋蛟龍鶱上宰契高致結屋長林邊聽濤
過絶澗撫翠倚層巔直節聳千仞美蔭覆八埏時卉豈
不榮愛此晩節堅且聞啖脂術皓若崆峒僊風霜既多
歴雨露矧乃偏幽真嫓令德因之謌永年
賦得燕子磯送華兵部南行
遥川滙洪流疊嶂凝黛色巉鑿萬古磯嵌空置禪室恍
若臨普陀大士坐趺膝香煙出杳靄鐘鼔逓晨夕座裏
紛雲嵐杯前見帆席我昔捫松蘿留詩在巖石别來踰
十年俛仰歎陳跡君若欵苔扉題書寄相憶
予少孤多病恒有憂生之嗟今年四十矣日月
于邁禄不逮養學未有聞使經衡山適遘初
度矢痛申情爰成兹詠
飭駕辭桂嶺弭棹越江湘我行幾何時巳涉萬里疆萬
里豈漫遊王命肅所將咨詢徧原隰登眺窮崖岡聞昔
太史公足跡好瓌竒東遊探禹穴南浮踰九疑山川激
壯氣一以昌文章赧予誠薄陋懷古意慨慷男子始生
朝弧矢懸門堂眷言四方志豈必懷故鄉睠彼孤黃鵠
矯翮雲天翔啾啾茅簷下燕雀空榆枋
夜讌歌
璚酒清蕙肴盈錦燈瑶席張四楹華歌妙舞百伎呈夜
行遊兮悦明星奉君玉觴前致誠上天垂休惠我明黃
河之水今再澄天雞鳴海烏升願君舉觴且留情樂哉
時乎方太平
吳偉畫
郭熙之死誰復同湖湘小仙今代雄慣將健筆寫縑素
江山平遠稱尤工洞庭瀟湘淼何許積水長天迷處所
沙邊老樹總呼風波上輕雲初散雨短棹扁舟競往還
垂綸老翁意愈閒晴窗展玩心眼亂興在滄浪千里間
李學士薇園秋霽圖題贈
玉堂仙人入直還盡日閒園惟閉關展席平臨階下樹
開簾遥對几前山紫薇陰深日卓午石榻微凉過鳴雨
磵道聲飛泉瀑寒雲根色颭莓苔古僊人步屧出幽林
長嘯時聞鸞鶴音手揮綵筆吟芳杜目翫飛鴻彈素琴
琴書偃傲有餘清竹窗今夜月華明誰言西掖絲綸貴
更有東山蘿薜情
漁父
滄洲漁父人不識日暮移舟煙水寂沙頭野飯暫維梢
蓬裏天凉自吹笛笛聲嘹亮度江門荻花楓葉滿秋村
溪邊雲月長相待世上功名安足論
全州古松歌
全州古松大道邊白晝暝色行蒼煙谿迴路轉不知數
直至興安陰接連蛟龍拏空勢欲舞往往呼號作風雨
大枝曲鐵小枝盤偃蹇突怒如相忤時復一株罹樵斧
槎牙無枝形獨古誰栽此松經幾禩國初太守名猶記
勝蹟曾留學士題繁陰長與行人憩松風泠泠山寂寥
松月皎皎明清宵遥想山中風月下定有鶴僊吹玉簫
長至祁陽縣行禮時車駕北征
使節祁陽逢至日縣庭班列覲天光即看暖入深宫線
正想風飄合殿香塞馬力應疲雨雪江鴻書不到衡湘
寒雲落木催愁劇魏闕滄洲引睇長
聶君持梅雪卷請題走筆贈之
鷺沙尺書何日傳聶君近泊金陵船到門覽刺亟出迓
丰度雅樸神翛然書云此君樂幽尚十年寄跡江湖邊
平生愛梅有真癖梅雪自號爭清妍瓊姿綽約種萬本
茅屋正在春風前芒鞵緩步石逕月拄杖獨往青林煙
有時臨流發孤嘯風致髣髴疑逋僊只宜跨驢學肩聳
那復騎鶴思腰纏青蚨沽酒與之醉散髮岸幘歌青天
吁嗟聶君亦不俗揮毫贈爾梅花篇
仰山置酒
春遊入古寺息駕在山阿不飲杯中物其如山色何泉
聲間鐘磬草色上煙蘿向夕嵐霏起諸峯猿嘯多
泛舟
泛舟無俗情水送復山迎江色迷朝靄松陰轉午晴穩
依危石纜深傍綠蕪行吾巳忘機事沙鷗莫漫驚
東溪晴泛
鐘峽出秀浦碧潭無限清日浮江色動舟蹴浪花輕盤
石思垂釣滄浪愛濯纓沿洄意未極川暝月華明
郊行
沙路平如掌郊行吟望賖山圍四野碧溪抱一村斜松
徑入僧寺草屋見漁家春風幾日到遍園桃李花
夏日江亭贈客
江喧過雨時綠樹搖南颸歸客乘流下扁舟向我辭臺
臨春望迥山遶旅行遲無限蘼蕪草因君寄所思
拜陵廟作
六帝神遊迥諸陵御氣濃泉飛千尺瀑枝偃萬年松一
自僊城閉徒看雲壑重遺弓小臣抱悵望鼎湖龍
謁泰陵
先朝趨禁陛今日上陵臺詎識龍驂遠猶疑寳扇迴雨
垂蒼栢淚風動碧山哀千歲岐周下空傳鳳鳥來
下陵作
歸驂悵何適遲回陵路東還循白石逕遥下翠微宫冉
冉開松霧飄飄墮澗風今宵有佳興明月萬山中
金山
寺擁金山古江流碧海深千年此形勝詞客幾登臨波
浪浮香閣魚龍聽梵音晨風渡舟楫真有濟川心
少傅靳公歸丹徒
黃閣絲綸貴東山水石情留侯終謝病疏傅早辭榮江
寺移舟近城居種竹清揮金會隣曲舉酒話昇平
崔子謝病還鄴懷寄
相送出郊寺獨歸愁郭門春塵涉遠道朝雨戀芳樽幽
夢時或到素心誰共論若為經濟略歸卧水雲村
徐侍讀别後寄贈
行輈望巳遠悠悠那復親微霜映郊樹斜日暗京塵身
病嗟行役情真念吐申惟應梅驛使頻寄薜園春
昔約去同載君去我留仍寧知赤驥尾不得附蒼蠅對
酒歎宵月買棹怯寒冰忽枉河洲翰離思渺然增
張侍御謫判晉州
舊日埋輪使中朝仰姓名忽聞遷客詔獨問晉州程暮
雨留看劍長河對濯纓浮榮是何物且慰病身輕
登平虚山殿在永明殿之南巖洞甚竒
臺殿鬱岧嶤登臨近九霄曙霞籠闕迥殘月帶城遥翔
鳳金為闕飛虹玉作橋乘輿罷遊幸花色為誰饒
雨夕作
秋氣總成悲那堪積雨時客衣新授褐林葉故辭枝關
塞書難問風波鬢易絲停舟問夕鴈渺渺向南馳
過彭城
十月彭城水臨觀勢渺漫客帆牽樹杪日夕畏風湍汴
泗流爭長魚龍卧未安無人守茅屋寂寞傍江干
夕次醴陵
晨裝去萍邑夕駕憩長沙湖江通兩鎮井里帶千家楓
岸霜鳴葉蘆洲月暎花即看臨桂水還喜泛星槎
下祝融宿南臺寺
山殿隱岧嶤禪燈照寂寥亂峰臨宿靄古木認前朝桃
水忽相失浮丘還見招欲誇松頂鶴吹笛遡丹霄
早霽與計使君泛湘江遂登望嶽亭
倚棹江天豁移尊草閣幽到窗分嶽翠當檻寫烝流春
至花經眼秋深月滿樓使君時對客詩興遶滄洲
題雙龍寺
入谷嵐霏重開門松寺深灘流萬木罅蘿擁衆峰陰溪
鷺仍寒浴潭龍或夜吟楚地多風雨春山不可尋
盧溝橋
逝波與行客汨汨無時休猊蟠明積雪虹飲亘長流曉
月迷征騎春沙壓敝裘經過道傍寺暍思且淹留
贈邊太常黎銀臺北覲
莽莽龍河雪雙帆幾日開亦知從此别巳是隔年回珂
馬春城並衣冠曉仗催驛亭梅柳色來往送行杯
勝泉寺宿
送行各巳返獨宿在招提鐘漏臨城迥星河隔樹低方
欣市喧寂轉覺客懷悽因歎勞勞者深慙蘿薜棲
題宫保孫公宜晩亭
翠屏無限好歴歴近青冥落景閒宜對高歌醉自聽浦
帆依鳥盡巖桂向人青黃綺疑公是終朝輔漢庭
謁孝陵
社稷戎衣起梯航玉帛朝覩河功戴禹瞻廟祀宗堯石
馬嘶空翠金鐙照寂寥遥看鍾阜上御氣滿層霄
靈谷寺
蓮宫青嶂合松門石逕重窈然深谷内疑與秦人逢澗
底藏餘雪窗中列秀峰寂寞支公宅惟聞朝暮鐘
歲初視篆呈潘公寅長
滌篆池冰暖開堂雪樹青春光動八極休氣協三靈北
闕垂恩露南宫聚德星同志欣寮寀攄忠報帝庭
晩次漷縣值雨是日聞車駕還京
松暝雨瀟瀟公庭坐寂寥城荒民戶少沙曠旅程遥渠
喜通泉溜畦憐潤麥苗夜聞鑾輅返魂夢繞丹霄
通州城北通惠河登舟而賦河近歲濬治舟達
漕粟以免陸運之勞自此至京四十里也
昔上鞚飛壒今來航素波中流牽錦纜臨泛興如何柁
轉郡樓失篷開山翠多宛似吳堤上垂楊拂櫂歌
攝事西陵行次舊功德寺作
蘋際冷風起颯然湖上秋遠波明島嶼層霧隱林丘鳥
下溪田熟鐘鳴谷寺幽馳驅念于役心賞若為酬
曉入天夀山馬上作
黃覆依岡殿青連夾路松憑高一駐馬望氣欲成龍信
與人境隔惟看雲壑重昨宵雷雨足飛瀑滿千峰
入白芒朱陂
岸岸溪流急山山篁竹多盤迴遵石徑迤邐度松坡深
嶺皆宜木高田亦種禾喚鳩梅雨暗飛燕麥天和池卜
晴蛙語村防夜虎過稍看民樂土還苦吏催科世事關
愉戚生涯學醉歌清溪足魴鯉吾欲買漁蓑
題李學士畫
杏閣依青嶂蘿軒俯綠疇路迷僊子宅花暗羽人丘水
訝伊瀍闊山疑鄠杜幽傍崖交雜樹懸石下飛流谷曉
催禽哢郊晴喚客遊誰言居玉署長此對滄洲
賜衣
宮衣錦段新宣賜徧臣鄰繡紋盤虎豹金彩織麒麟詔
向龍沙遠頒從玉陛均拜登齊闕謝愧省獨牆循士節
論辭受君恩愛笑嚬禮看超等級勞豈效涓塵荷德乾
坤大糜財府庫貧先朝題歲月諸道貢竒珍貂座儀章
濫鵜梁諷諭陳縉紳皆用武輦輅尚留巡暗憶垂裳治
虚慙挾纊仁日占青海使寒望翠華春未厭干戈役私
嗟章甫身
過長陂
長陂鳥鳴初日暄遊子度嶺窮攀援行尋歇馬訪新廟
望近蟠龍識古村春深尚喜林花盛雨後忽驚溪水渾
野老相邀具雞黍解鞍時復過柴門
鍾山遊眺
可憐春岸飛鷗鳥又見春山長薜蘿峰勢插江谿路少
峽門横瀨水聲多蘋洲看雨維舟坐松嶠穿雲躡屐過
見說此溪多釣伴月明來聽扣舷歌
觀雨作
東峰雨色遶前溪野樹江船望欲迷卷幔忽驚山霧入
近村長聽水禽啼清憐松菊長茅屋深愛湍流滿稻畦
故人門巷隔車轍多病青尊不可攜
奉酬空同先生垂訪見詒
病來渾與故人疎珍重能勞長者車地僻柴門堪繫馬
家貧蕉葉可供書鶯花對酒三春暮風雅聞音百代餘
長願飲河心自足却愁和郢曲難如
酬别張侍御
春風曾駐木蘭舟使節真看萬里遊攬轡霜威清瘴海
停杯詩興滿滄洲天寒江縣城空閉秋旱山田穀未收
多病有懷談莫盡送君分手重淹留
早春郊園寄友
東郊柳色遠依依忽憶佳人閉竹扉剡岸雪深回夜棹
杜陵花發典春衣閒思步屧尋芳草醉愛攜壺上翠微
不是賞心緣節物頻年離索故交稀
除夕和石潭學士時車駕狩于榆林
更燒殘燭坐虚筵起視明星在遠天客夜杯盤隨俗舉
城春花柳向誰妍愁心暗逐階蓂老芳訊頻經隴月圓
身事流年那可道箕山終愧古人賢
符子冬暮發京南邁予日思之恨不能從也作
此訊寄
北風日日河冰壯愁病思君萬里行江上歸帆何日到
天涯旅夢幾回成青春自改浮雲色幽谷虚傳好鳥聲
逋客總貽猿鶴笑故山空繫薜蘿情
送進士陳則英歸覲
長安闕下送離觴才子寧親赴北堂巳喜登科同片玉
曾看作賦比長楊歸帆夜渡閩川月舞袖春攜漢殿香
暫到故園非久别雲霄計日待鵷行
奉同温宫諭移疾寺居之作
九衢車馬暗塵氛僊客西堂卧白雲靜愛市朝堪吏隱
勝將泉石與僧分澄心夜對蓮花水秘典朝披貝葉文
獨有可人期不至素琴蘿逕立斜曛
西湖杭守置酒
朱幡翠幌在蘭舟綠水澄潭寫我憂雲破樓臺明曉日
筵開簫鼔競春流煙中槲逕藏山寺蘋際菱歌起釣舟
古木蘇堤頻悵望看君為政繼前修
集夀僧房餞少司成汪先生之南京和席間韻
君去扁舟碧水隂古蘭幽荰藹芳襟移榻野鷗陪宴坐
開尊江月照離心春鶯自解遷喬木海鶴誰應别故岑
悵憶先朝供奉日西清鐘漏隔花深
行經長沙江寄易太史
酌酒看花興每濃十年林卧阻遊從常參玉署歸難並
遠使滄江去未逢世事總知榮木槿愁心空惜老雲松
湘園門巷雲陽麗日對秋屏翠幾重
登嶽憩半山亭
孤亭翠嶺上層雲煙靄微茫曙欲分仙家鳥道迥莫到
石壁猿聲清忽聞幽泉樹杪飛殘滴瑶草巖中吐異芬
看拂丹霄朱鳥近焚香先禮祝融君
南臺寺同常甫兄宿是夕聞欽之兄自攸縣來
會
香閣珠林倚半天雨人相對嶽峰眠羌村秉燭翻疑夢
緱嶺乘鸞似下僊雲伴瘦笻過絶壁風傳清嘯隔蒼煙
攸江亦有山陰興莫更虚迴半夜船
尋愚溪謁柳子廟
柳侯祠堂溪水上溪樹荒煙非昔時世遠居民無冉姓
蹟竒泉石有愚詩城春湘岸雜花木洲晩漁歌清竹枝
才子古來多謫宦長沙猶痛賈生辭
山棗驛夜坐
泝嶺路岐仍渺渺拍林風雨更朝朝清溪傍竹聽蕭瑟
小驛然燈坐寂寥湘浦葉飛驚歲晩鈐山家在憶書遥
垂垂一樹梅花白賴爾能將旅思消
暮次靈川懷寄大參師舜憲副天益二鄉丈
天南歲晩更依依朔雪寒雲遶樹飛投館驚看風土異
臨觴悵憶故人違情同灕水仍西注身似春鴻向北歸
想見郵亭頻駐馬獨吟千嶂巳斜暉
發湘江
人日移舟湘水岸東風吹浪徹寒陰城邊栢葉留春酌
沙際滄浪待客吟煙村小逕通漁浦石壁迴谿暎竹林
時向舟人問佳境前程幾處費登臨
陽春書院唐朱二侍御邀集
陽春院裏花仍發不飲其如春色何高臺曲沼人能到
遲日濃煙景自多猶憐綠水飛鴻鴈更着蘭舟採芰荷
章郡昇平異前日時邀驄馬一相過
楊侍御使蜀
江草萋萋江水長使軺聞欲度瀟湘開帆夜坐星河色
載筆春吟杜若香綵繡過家非舊服皂囊還闕有新章
西州五月無炎暑應避青驄滿路霜
喜雨和郭司業
入秋忽聽翻江雨長夏空瞻落檻雲頓失塵熇淨如洗
乍迷山翠杳難分民情正望倉箱富神薦猶憑黍稷芬
更喜清凉慰幽獨簡編遥夜坐膏焚
和顧華玉憲長遊天界寺之作
素衣那受市塵侵虚谷迢遥見此心苔逕客吟猿鶴靜
石牀僧定薜蘿深高賢有意依蓮社開士何年建鷲林
肯借玉琴酬雅興欲憑芳草寄幽尋
遊洪陽洞
鶴馭鸞驂去不回林扃岫幌客頻來洞門日照煙霞發
巖竇泉飛雪屋開始驚竒僻非人境更愛攀臨坐石苔
迴輿出谷千峰暝猿嘯禽啼萬壑哀
虎丘臨眺和朱侍御
翠嶺晴煙鎻鷲峰玉泉陰洞隱龍宫高攀雙樹青冥上
俯瞰三吳宿靄中沙浦斷雲低度鳥石林脩竹靜吟風
禪房水石佳遊在塵世滄桑浩劫空
蕭子卜居梅林賦贈
溪上梅花玉作林溪邊茅屋苦寒侵孤山倚棹逢詩興
潁水移家見客心日暮漁歌來浦溆雪晴花色上衣襟
風塵擁傳勞為郡時向滄洲寄一吟
贈張建寧太守
武夷煙月鎻潺湲露冕春行碧嶂間粉署却辭僊直遠
滄洲故與吏情閒朝廷政賴循良寄閭巷風從揖讓還
精舍考亭松桂在為收遣籍副名山
徐養齋方棠陵偕至喜而有作用浚川少司馬
韻
江上新傳李郭舟鶴汀鳬渚羨清遊誰知今日來千里
似憶佳期渺十洲梧竹越山棲綵鳳風雲天路引驊騮
相留擬下南州榻醉裏狂歌海月秋
和陳司馬元日早朝
衮袍當殿識威嚴黃表開函近御簾舜歷堯蓂欣載紀
日華天表慶同瞻赤葵心向青陽吐豐草恩隨湛露沾
聞道塞垣新撤警聖謨賢略巳先占
奉詔陪祀穀祇壇西苑遊矚泛舟太液和亭溪
學士
祇壇奠璧曉光初法駕臨疇宿雨餘幕近爐煙浮羽仗
林晴花色上簪裾身逢廣樂鈞天盛世際淳風太古如
農畝起家陪帝籍江鄉春事憶郊居
僊舟春汎渺銀河桃杏紅芳水綠波日出芙蓉開帳殿
風迴笙吹繞雲蘿汀洲鳬藻榮光滿樓閣煙花淑景多
不是傳宣承帝澤豈緣天路得經過
使郢發京六部都察院通政司大理寺會餞于
報國寺
雙龍御節下重霄九棘芳筵集上僚冠蓋寵行賓禮重
山川銜命去程遥天香清梵留僧室霧樹啼鶯别市橋
幸遇聖明崇孝理願從南國采風謠
次襄陽
朔雪荒臺獨鴈飛楚鄉凝眺轉依依天連浦溆惟寒水
山隱城臯巳夕暉旅客競尋潼口住釣船閒傍鹿門歸
龐公舊隱巖扉在悵望無因得息機
梅花泉同紫巖太宰遊次韻
聞道幽香臨絶澗偶尋遺跡一相過風前雪樹花難覓
巖上霞箋字半磨苔逕客行青嶂遠石堂僧占白雲多
塵驂此地應稀到洞口年年長薜蘿
至日集靈谷寺
青霞宿霧淨朝陰長笛洞簫悲遠林雲竇泉流孤壑靜
石門風入萬松深迴廊古壁傳名畫墜葉微霜助梵音
此地巖巒足幽勝歲時攜酒一登臨
至日上方吟送酒盡看鸞鶴在煙霞陽回嶰谷時方泰
山繞鍾陵境自嘉林下幽香逢蕙草水邊春信見梅花
習池賓客今名勝轉覺風流興未涯
金陵歲夜
舊都遺俗是昇平坐聽盈門鼓吹聲栢酒競傳知臘味
土牛初獻識春耕萬家梅柳開煙市雙闕星河隱鳳城
萍海客遊今老大自慙癯質玷華纓
寄題歐侍御碧溪草堂
柱史谿堂何處尋石潭沙島靜陰隂扁舟客到柴門近
芳樹鶯啼草屋深霜簡皂囊酬夙志渚蘭汀芷寄閒心
濯纓擬和滄浪曲抱膝還為梁甫吟
王銀臺北上識别
長安里第似幽居水石流傅亦到予芳會更移泉上酌
舊題多認竹間書爐峰遶洞山常近書帶縈階草未除
君去好隨天闕鳳吾衰終釣楚江魚
送大司寇周公致政
海東歸駕杳難攀松桂清隂滿舊關老境正逢開口笑
畏途誰得乞身還花邊曳杖吟隨鶴湖上移舟坐看山
簪笏有人能繼美恩波長在五雲間
陳中丞年兄陞大理卿還朝贈别
卿月招回入紫微法星迢逓别南圻江波共惜僊帆遠
臺路爭看繡斧歸松栢晩當冰澗立鵷鸞春傍禁林飛
江東雲樹遥相憶榜下同年大覺稀
大司馬劉公宅翰林諸寮修瀛洲會限韻
鍾山晴對草堂青勝日芳筵更此庭花霧竹煙籠氣色
漢雍唐省備儀刑直令渾噩追三代坐見文章似六經
却憶北扉供奉日幾回鐘漏視明星
烹茶燒竹坐談經正愛清香滿戶庭賴有琴觴能遣俗
都無案牘可勞形上林梧竹棲羣鳳東壁文章紀二星
他日漢家麟閣上願期勲業在丹青
答潘石泉年兄見贈
塵壒驅馳愧我形鬢衰非復少時青偶隨冠佩登仙署
未有涓埃報帝庭省閣優閒無吏牘山川名勝有圖經
江湖敢替憂君念夜夜頻瞻紫極星
贈馮郎中
楓岸沙汀江上秋若為遥駐木蘭舟含香舊侣辭僊署
剖竹新恩寄遠州適楚更題鸚鵡句登臺那憶鳳凰遊
天涯勸爾頻加飯壯志平生不易酬
贈惲郎中出守温州惲前歴均郢二州也
東際鯨波郡國寬魚符新輟漢郎官循良舊望人先喜
山水佳遊路豈難齋閣靜依棠樹憩海天晴得蜃樓看
相知未久那成别遥聽賢聲為爾懽
南京吏部後圃池亭
一泓長湛鏡中天欄檻憑高得月先秪道省中持簡牘
不知窗外有林泉幽篁拂座能蠲俗老檜凌霜不記年
誰信仙曹兼吏隱詩成莫遣外人傳
正月十七日翰林諸寮於敝寓山池為瀛洲之
會鬮韻得七言近體
客邸長安水竹居能堪八座擁朝裾幔亭正啓神僊宴
花逕初停長者車幽洞駐雲迷紫翠碧池消雪漾清虚
莫嫌菲薄無供給留取新題石上書
西園賦贈徐六公子用陳侍講韻此地即鳳臺
遺址
幽人宴息在林園不信城闉車馬繁鏡裏芙蓉臨玉沼
煙中樓閣俯青原荒臺鳳去雲俱寂茂苑鸎啼日自喧
合有神僊來此地時占紫氣候前軒
暮春集雞鳴山閣
勝侶攜尊興不違春山高閣坐忘歸濃煙密樹深相暎
麗日澄湖迥自輝清磬乍隨僊梵遠異花時傍佛筵飛
真從畫裏看京邑更與攀蘿上翠微
除夕
杯湛燈明深客堂促陰浮跡笑塵忙病來漸覺形容老
靜後渾於歲月忘星斗逼簷知夜永壠畦融雪卜年康
朝衣細整聽鐘漏正想氤氲漢殿香
贈呈立赴曲江丞
童稚情憐硯石親雪窗螢館共悲辛那堪老至思前事
忍向天涯别故人對酒莫辭寒夜醉折梅應寄遠江春
河陽小試君休歎遥聽賢聲慰吏民
祗役戚園覽遊西山諸寺
西峰東崦鳴鐘近寳刹珠林處處來松逕駐驂僧吹發
石溪流葉寺門開始驚鳥道看難到漸入雲根興轉催
年去尚嗟筋力在夕陽重上最高臺
平坡寺在西山之巔境甚竒峻攀磴而陟俯眎
萬壑予為禮侍一至今十年矣
入門雙樹欲參天為禮雲峰一爽然長向省曹迷簿領
忍令心賞負風煙乍聞鐘梵千林上徙倚蒼茫獨鳥前
再入南宫容鬢改山僧猶記昔遊年
和宗伯託翁雨宿浣花草堂
卧聽西巖風雨生草堂蕭颯一燈明竝枝宿羽深愁濕
遶竹飛泉倍覺鳴仲蔚蓬蒿連宅徑少陵花鳥入詩情
故園巳是滄洲别華省猶傳白雪聲
送許少宰之南都
香案攜經直九重留曹聊復借高蹤渡江風送僊舟鷁
望氣雲蟠帝宅龍東郡掃松還駐節北書將橘謾題封
舊遊回首難忘地座倚脩篁夕翠濃
贈甘几山少保
尚書投笏賦西歸擁傳承恩倍有輝鷗夢却便洲渚靜
鴻冥真與世塵違留侯穀為尋僊辟疏傅金從宴客揮
獨有丹心仍戀主夜瞻星斗望彤闈
贈盧睿卿司業
南舟遥問秣陵程北客初諳作宦情海近雲霞連北固
宫深鐘漏隱西清才名早巳儲三館形勝真堪賦兩京
自昔成均師道重諸生今喜得陽城
夀白菴趙翁石埭之父
郎官闕下拜恩初歸覲高堂樂有餘異代王孫傳舊譜
清時逋客賦閒居身安豈問還丹訣興逸惟躭種樹書
頻報家音知善政江間容易得雙魚
贈錦衣徐少東奉使滇南因述舊遊奉寄尊翁
東園親丈致予懷仰之私
信陵池館帝城隈幾坐層軒共舉杯疊石却為栖鳳島
並湖因作釣魚臺别來景物聞增勝老去流年惜暗催
欲賦前遊那可再暮雲江樹首頻回
題西湖景畫
一帶雲峰望却無六橋煙樹隱糢糊夕陽樓閣林藏寺
芳草汀洲水滿湖蘇相堤横蒼逕遠逋僊宅傍碧山孤
畫圖云是西湖景曾到西湖似畫圖
贈袁懋淳太史
燕谷回春春色晴為斟春酒送君行過鄉草引王孫路
投館花迎漢使旌太史壯遊窺禹穴侍臣僊籍繫蓬瀛
南宫第一題名日曾記君王問長卿
贈嚴敏卿太史使河南遂奉親歸吳
頒封銜命促征車奉使隨親樂有餘覽德正翔阿閣鳳
承懽應饌越溪魚鶯花江畔逢春早冰雪途中見歲除
莫向梁園輕授簡須知文價重璠璵
贈趙大理之南寺
兹行堪慰宦遊情驄馬翩翩識舊程憲府名高周柱史
留都班列漢公卿雲中玉殿朝陵近樹裏玄湖坐寺清
人道釋之能執法一時刑獄自稱平
題雙松卷
庭中雙松樹柯葉何青青歲晩巖居子相期來劚苓
雨泊鳳州酬寄朝望太守
鴉濕波翻木鷗喧雨滿洲離心何處是暝色載孤舟
賜葫蘆畫五對
殿裏皆高手丹青繪事竒宛疑臨水石春色上花枝
勑賜禁中乘馬
天閑神駿勑教騎長奉傳宣過苑堤因是翠華宸蹕近
柳邊深隱不聞嘶
賜太液乘舟
蘭舟演漾水雲空花葉田田島嶼風棹入瓊波最深處
玉樓金殿影西東
詔賜金海乘凉
林陰深靜鳥聲和溽暑全消爽氣多太液池頭夜來雨
微風新綠水層波
西山雜詩
本朝陵墓壯西山松栢神宫未可攀獨有中官奉祠祀
石房煙火翠微間
澗松巖石蔭秋蘿貪看青山寺寺過歸鳥數行西日外
樹煙横碧晩鐘多
嶽下贈常甫兄
白玉堂中鵷鷺羣十年江海歎離分豈意與君逢此地
亂山攜酒看飛雲
雪霽堂遲欽之
遠信初聞近復疑西堂清怨獨吟詩須臾松逕傳銀燭
顛倒風亭洗玉巵
湘山寺唐無量夀佛示寂
雲嵐坐湧巖扉暝薜荔行遮塔逕斜兩日炎川病如洗
湘山寺裏見梅花
興安縣
破屋古松喧夕籟遠峰寒霧起層陰梅花兩岸灕江水
歲晩相隨到桂林
石倉歴代詩選卷四百八十一
