石倉歴代詩選卷四百六十九
明曹學佺編
明詩次集一百三
王九思
白頭吟
種花不盈藩種槿常滿園結髮為夫婦中道相棄捐今
為陌路塵昔為比翼鳥鳥飛東西去芳華不自保盈盈
白玉片落落長松枝松枝附女蘿白玉生瑕疵春風透
綺疏纖帷鑒明月獨坐彈鳴琴曲哀絃易絶晨興汲井
水當窗理素絲素絲結易解君心諒難移白頭誓偕老
理無乖隔萌衆女善謠諑情愛一時傾妾身如舜華君
心若流水流水去不返舜華亦徒爾浮雲起西北遥望
涕汎瀾思君君不知賤妾當何言
夏夜
時雨淨飄塵東方出明月明月照我懷况復微風發仰
觀星宿稀斗柄空中揭鳴蟲各及時栖鳥巢深樾桃李
競春榮坐見羣芳歇人非金石姿憂傷徒自伐得酒且
為樂無勞悲素髮
吕子仲木遣其弟持書見訪酬答來意
佳人抱沈疴高卧涇川潯閉戶理瑶瑟寥寥稀賞音白
雲宿高槐清風吹古岑茅簷流月輝照見千載心戀故
結遐夢道長違盍簪暮秋仲氏至恍如顔色臨遺我尺
素書琤然璆與琳上言長相思乃在終南隂再拜謝仲
氏此意良已深我欲往報之愧乏雙南金含情靡終極
坐晩楓樹林
花下對酒憶康五
林棲鮮儔侣芳醑仰獨親繁香媚旭景嘉賞及兹辰習
習谷風發萋萋卉木春黃鳥鳴枝間翩然求其羣對此
豈不樂念彼同心人夙志干泰清麗藻回天文久要意
不薄惠言蘭吐芬室遠心徒勞追趨靡所因安得驂雲
霓頃刻馳見君
對菊有懷諸友
東籬零露滋秋色燦盈目仙姿有殊類密葉映深綠時
維霖潦收欣看&KR1045;釀熟引觴聊自酌玩此羣芳馥白雲
何英英南山亦矗矗微風吹我衿飄飄絶煩熇杖藜行
且謠清商發新曲仰視歸雁翔翩翩亦何速慨我平生
親佳人在空谷逸氣蛟龍騰貞懷鸞鳳伏川原邈相隔
鶼蟨不可屬徘徊日空暮歎息倚修竹
北遊
僕失夙嚴駕曰予徂渭陽出郭縱遐眺原野何茫茫是
時春氣浮雪融塵不揚條風應候至征雁復北翔汩汨
水泉鳴岸柳柔且黃感兹悅心意寧知道路長因思在
環堵俛仰徒面牆安得長出遊撫景以徜徉
春日宴集示諸友
嘉辰苦遄逝為樂當及時韶華盈陋園良朋復在兹列
坐茂樹隂瀟灑多令儀時羞薦芳馨濁醪引滿巵物菲
意乃勤主獻賓不辭珍葩映虚牖好鳥鳴高枝感兹發
天籟鏗然吐麗詞謙謙二三子盈盈冰雪姿歲寒盟勿
渝好爵吾與縻
過慶善宫
皇天頗厭亂太宗當其衝天歌起晉陽矯矯雲中龍乃
知溝澮間神物固難容誕育在兹壤山川靈氣鍾清渭
環其區終南如堵墉遺宫閴蕭爽朝暮聞清鐘宫前斷
碑卧雨深苔蘚封土民或拜舞卜歲求豐凶樵牧不敢
入亦欽王者蹤客從滸西來經此南課農下馬瞻閟像
進止還肅雝
彭麓山房宴集
空有紅珊瑚盈盈高數尺持之博村酤反為農夫搤相
逢不一醉别後怨疇昔我今有美酒來坐松下石勸君
君不飲騎馬將安適不見桃李花落盡五侯宅
懷粹夫
悠悠勞我思美人在河内偃息明月嵓飱霞吸沆瀣隔
别數經秋歲序不少貸伯勞與飛燕東西歎違背願為
比翼鳥飛遊洽情愛
四皓圖歌
征夫血染長城地諸生魄落咸陽市博浪沙中客漫驚
商顔山下人先避沐猴授首烏江底汗馬論功未央裏
上皇生兒與仲多戚姬有子真如意鼎足搖搖誰與扶
吃口期期亦是愚赤松黃石有仙訣具書奉幣奔山嵎
冥鴻徒侣雲間落野鷄母子宫中躍漢庭羅網竟何為
商山芝草仍堪嚼芝草幾莖經幾春商山此日無此人
楸枰散亂隨流水松桂蕭條空白雲高車駟馬憂方大
龍湫虎穴人争坐立志不從東海遊甘心况受西山餓
千古閒情笑我癡四翁不見使人思聊對畫圖歌一曲
疑聞風雨下長陂
催官軍赴潁上歌
銀鞍繡甲劍在腰馬鳴十里風蕭蕭羽旗猶轉杏花塢
鐵騎先過楊柳橋將軍妙手逞輕捷一箭飛落雙皂鵰
道傍觀者衆如堵奔走流汗喜欲舞老父嘆息忽不樂
暮年今見持戈斧七日賊圍潁上縣一縣萬人命如線
聞說提兵李僉事日夜登城奮孤戰城中婦子愁唧唧
恨不人人生羽翼晨炊走汲井水竭夜號聲繞春雲黑
步兵間道單身出簡書馬上飛來急豈謂轅門坐風雨
不念愁城卧荆棘叢侍郎馬都督請君早發元戎纛淨
掃煙塵四十里我亦西歸杜陵曲
周將軍歌
十五學擊劍二十學用兵猿肱燕頷將門種丹書紫誥
金匱盟大明天子自神武日向虞階舞干羽渥洼龍駒
滿帝閑越裳翡翠來天府長纓欲請繫單于廟堂勿用
開疆土歲月悠悠老將至封侯萬里無由遂被酒酣歌
缺唾壺臨風雄辯揮如意大兒蟠胸五千卷紅雲留侍
通明殿元孫指掌八陣圖青春拜受將軍弁將軍卜築
淮水濆買田盖屋栖白雲刁斗漫隨程不識園林恰似
何將軍垂楊裊裊細煙霧短竹瀟瀟繁雨露芰荷香散
碧池風琴樽興戀青山暮山中甲子經七旬堂下曾孫
看幾度劍舞時令膽氣粗鏡光長許仙顔駐跨馬夜射
南山石韝鷹曉獵中山兔射獵年年樂未央山谷小虜
今跳梁棘門覇上真兒戲野草飛沙空戰場浮生感歎
雪盈首世事蹉跎柳生肘掃塵時復看龍泉安得將軍
却少年
畫葡萄引
漢武惟知貴異物博望常勞使西域大夏康居産富饒
胡桐檉柳非竒特獨取葡萄入漢宫遂遣天王親外國
當年肉味厭侯王今日霜根徧西北吾家十畝後園裏
長條幾架南山側龍鬚時裊水風斜馬乳盡垂秋雨色
故園一别驚風雨畫圖相對思鄉土青錢已辦顧河舟
白首行看住草樓但願千缸釀春酒未須一斗博凉州
同康侯觀胡公泉歌
鄠西丈八村東側平地湧泉映空碧繞岸圓甃數十圍
澄波到底餘五尺石罅暗瀉東北流旱亦不竭潦不溢
東北萬頃樹𥝧稏歲資灌溉蒙膏澤泉頭廟貌祀胡公
歲久傾圯委岡脊康侯歎息語父老新廟亟成何煥赫
侯來呼我共遊眺匆匆下馬日已夕刲羊釃醑妥靈畢
下走覓泉憩苔石水面綠萍命掃拭雲影天光可指畫
泉眼觱拂底見沙荇根游泳鰍與鯽時維二月雨新霽
花柳映帶春拍拍汲泉煑茗試一啜頓覺清風生兩腋
康侯興狂起欲舞嘯歌聲激浪花白人言康侯文雅世
無匹只恐天子召之臺端簪白筆難戀此泉常挾客
春暮歎和對山子
春風吹白日飄蕩無停時明朝忽復見日出青春不返
那得知楊柳隂隂一徑微落花游絲雙燕飛桑落酒香
碧玉壺美人不來空我思印佩纍纍五陵客自快幾時
翻自&KR0008;何如扁舟泛五湖長遊不受人促迫磊落誰似
滸西君春日題詩許我聞欲擬剪裁那可得恍惚變化
春空雲
滸西行和對山子
猛虎伏空山怒廢千夫力虎心如我知日久亦可㥾吁
嗟世人心反覆安究極對酒休憂白髮新看花且趁青
春色鷽鳩斥鷃亦能樂扶搖何必垂天翼滸西夫子藐
世人胸中别有千斛春文章氣凌漢太史斜斗書輕王
右軍飄風自北來寄我雙錦文邀我去遊滸西曲花前
坐玩湋水紋泥封未破桑落酒錦瑟先招翡翠裠我亦
平生愛歌舞向來慷慨成虚語千里命駕羞吕生雪夜
王猷誰復許白駒皎皎食君場風流盧駱王與楊棲息
忽看夜月滿登眺不知春日長春日同遊各盡興夜月
多情還舉觴太平不飲果何待顧乃真醉非徉狂君不
見古來治老苦無藥坐見桑榆影閃爍子有酒食當及
時何不鼓瑟日喜樂笑我田舍翁未能游雀躍不及諸
君山水情亦有草堂在西郭
南山行寄熊子修
我病一月不出戶雲夢先生遠相訪殷勤兩度入我室
我聞談笑覺清爽興來挾客南山遊隂翳經旬忽開朗
老天有意山靈喜蒼翠排空待吟賞草堂寺中參古塔
紫閣峰前眺仙掌陸海混茫萬餘里瀑布飛來幾千丈
先生興狂渾欲飛醉拈彩筆掃翠微瑶草瓊葩盡收拾
奚囊背得南山歸遺却兩枝在茅屋琅玕五色炫人目
世人不識雲夢仙燕雀紛紛逐鴻鵠吁嗟乎天風一朝
鴻鵠起燕雀紛紛亦徒耳
聞賊至登夀州南樓野望
極目川原外無言自愴神雲山晴見楚煙樹遠浮秦平
地干戈滿臨風羽檄頻西飛羨歸鳥隨意過城闉
入關
客子來何暮關門愧昔賢首陽祠未遠商洛路依然飛
鳥三峰外孤城落照前終軍今白首非復棄繻年
夏日樓居漫興
世泰容吾拙官閒似隠居苦吟遲得句倦讀卧看書山
色憑欄外花香退食餘老親身更健千里寄雙魚
憶昔
憶昔瀛州選凄凉老鳳羣欲將淮海淚哭向泰陵雲王
國風雷少昆岡玉石焚數竒千古恨不獨漢將軍
滸西庄春日行樂詞
渭北神仙府春來樂事多花枝侵舞榭日色艷宫羅麗
曲嬌鶯妬紅顔細馬䭾更憐明月上流影入金波
又
金馬當朝彦銀魚隔歲焚高樓丹鳳麓閒卧碧山雲湘
瑟春風度秦筝月夜聞太平無一事只合醉朝曛
周守惠茶謝答
老去難勝酒閒來獨倚樓使君題玉版仙茗自金州春
泛玉泉色香分漢水頭枯腸從此潤短咏若為酬
草堂别貞夫
不盡登山興其如送爾情秋風臨路發征馬向人鳴白
髮偏多恨皇華自有程相思虚夢寐迷却鳳凰城
答禹夫春興之作次其韻
玉斝春醅綠金釵舞袖紅遠山凭雪檻佳景落詩筒桂
子雲霄上荆花雨露中衡門三十載不出是英雄
柬康五
冬徂春已半不得滸西書老恨追趨懶相思夢寐餘杏
花開正好桑落興何如七十今年是應勞長者車
贈邵鍊師
去夏長安别今春鄠杜逢暫留山閣住難繫野雲蹤避
客封丹火談玄坐古松明歸栖隠地花鳥徧吳峰
過張時濟少陵山庄
少陵野老去不返十畝山田多白雲新築茅堂爾為主
獨栖嵓洞誰與羣夏日來就碧窗卧午風細灑青簟紋
飄然夢覺坐苔石笑飲竹泉歌夕曛
符園對月
微風裊裊動花園皓月娟娟照酒尊且聽玲瓏歌白雪
寧勞阿叚報黃昏凉生芳草遊人卧影挂柔枝宿鳥翻
乘興便為行樂地青鞵何必到龍門
沜東宴集值風雷大作
日暮俄吹萬里風西原牛馬下巃嵸震雷挾雨千峰黑
高岸飛花一澗紅掃興頓教棋局散停歌非為酒樽空
須臾玉宇還開霽皓月留人意未窮
無題
寂寞西風翡翠樓黃昏斜抱玉箜篌彩鸞影逐秦簫斷
紅葉心隨御水流天外行雲難入夢手中團扇易驚秋
愁來只恐嫦娥笑明月疎簾不上鈎
詠華隂李太白
騎驢寧避華隂令走馬曾於五鳳樓采石狂遊醉欲死
長安不見却生愁名齊杜甫追風雅運落南箕起謗尤
過客悲吟蓮嶽下問來元是謫僊流
詠華山陳圖南
華山隠士羨圖南高卧于今尚有龕花鳥多情誰作主
雲霞無恙夢猶酣玉峰臨路空勞望鐵索懸厓不可探
我欲東尋劉禹錫結茅同住碧巉巖
中秋不見月和答湘厓蒋子
懶上元龍百尺樓清光不似去年秋南飛烏鵲渾無影
斜倚闌干恨轉幽縱有金罍誰共酌空聞玉漏換更籌
嫦娥只在雲深處閉却廣寒應自愁
太微子過訪留詩因次韻以贈
山下孤村水竹居城西樽酒渼陂魚青春不負岑參約
彩筆今看杜甫書花柳半開風乍暖煙霞留住日無餘
明宵又作懷人夢咫尺長安萬里如
洛原為白子賦
僊楫已浮南渡水故家猶問北邙山迢迢歲月遷移後
隠隠鄉閭夢寐間風氣不隨金谷散雲仍今見玉麟還
芳隣近接程門迥數仞宫牆尚可攀
秋興
霜落長城萬草枯三邊兵甲盡防胡千年充國屯田計
萬里嫖姚出塞圖寂寞魚龍沈瀚海哀鳴鴻雁憶菰蒲
閒情欲共伊人語白露蒹葭水滿湖
二
秋風昔伴逐臣回此日逢秋意轉哀貝錦有言䜛巷伯
黃金無夢到燕臺土階步月青藜杖草閣看花濁酒杯
垂老光隂吾願足補天自有出羣才
寄謝李宗易
白髮交情自布衣非關出入在黃扉癡兒生死勞恩及
老淚縱横豈浪揮萬里雲霄心轉切五更風雨夢初歸
有時倚杖看台斗無限清光近紫微
聞貞夫將登華岳次韻一首寄上
好竒無奈洛原子躡屐去登西華山懸石獨沿鐵索嶺
浮雲笑指玉門關身浮萬疊煙霞上語落三峰紫翠間
欲喚謫仙沽一醉旗亭秋草雨斑斑
十四夜月與李二獻吉飲
萬戶秋風砧杵哀殊方今夕故人來竹間凉露瀟瀟下
樓上浮煙細細迴地僻柴門無過客家貧樽酒有餘杯
疎簾碧簟須同醉明月青天為爾開
顧孔昭出守馬湖
東閣當年共詞賦嗟爾分曹違素心繡衣持斧郡國動
桃李無言蹊徑深煙際乘舟去裊裊雲邊望闕常隂隂
漢官獨重二千石行路不難休苦吟
春興
巴城寂寂帶江樓城下清江不斷流鳥道入雲通白帝
漁歌終日起滄洲英雄不廢嚴顔廟割據深知漢主憂
修竹早梅俱有意少年春復與同遊
二
憶在梁園詩興發康王城北見黃河信陵公子蕭條盡
白髮侯生感慨多落日酒酣提劍舞中流風起扣舷歌
十年徒侣仍稀闊裊裊行雲奈爾何
三
文皇有意築燕城隔斷祁連百萬兵宫闕九重懸象魏
河山千古奠神京匈奴近入雲中塞大將誰屯細柳營
總制獨推少司馬不知烽燧幾時平
雪夜
張生愛雪真成癖雪夜顛狂走未休焉得此時同載酒
翩然乘興一登舟寒窗自照疎燈坐布被聊為穉子謀
舟到山隂即回首却令千載慕王猷
趙汝承郡閣燕集次韻
遷客當年去國時西風灑淚滿瑶巵屋梁夜月懷人夢
一日三秋采葛詩淮海蒼茫歸棹久山林疎散入城遲
考槃徐孺今誰是下榻陳蕃荷爾私
杏村卜築次韻
壮夫生世豈無家宦海乘桴未有涯新築傳言丹荔好
故山回首白雲遮廟堂正爾需才俊雨露今看沐寵嘉
霞艷早裁西蜀錦春風先到上林花
戍樓角
裊裊空中雲隠隠樓上角西風吹不斷時向雲邊落
壬戌元宵應制
龍池春早月華新煙霧香生輦路塵一夜六宫歌舞倦
晨朝還有聽鷄人
石倉歴代詩選卷四百六十九
