石倉歴代詩選卷二百八十四
明曹學佺編
明詩初集四
魏觀
建惪溪漲大作
久雨逢戊晴戊日雨不止羽氣凄乘宫土德淪不紀晻
晻隂晦凝四野連蓄水絶壁洄衝波玄林渺中沚下上
鷗鷺馴沈浮蜃蛟喜田廬聚岑阿漁艇繫桑梓官租欲
誰徵軍乏且無已爰&KR3077;昏墊情罔䆒疏濬理悠悠古聖
人惟日思復起
大同江口舍舟而塗抵樊昌四十里紀實
扁舟畏風濤上馬遵大路馬喜大路平騫然欲馳騖手
疲兩足痛縱逸恐顛仆呼奴執其轡控馭使徐步前村
望烟火稍遠得農扈蔬笋兼可求午膳爰不誤少頃聞
病翁呌出蓬首婦婦出拜且言窮苦日難度夫遠充民
兵兒小當逓舗翁病經半年寒餒缺調護軍需未離門
活計不成作荒山要收絲荒畆要輸賦誅求里長急責
罰官府怒近來點弓兵拘貧放權富迫併多逃亾蒼黃
互號愬左右三五家春深失耕務紛紜下牌帖勾捉猶
未杜所言盡真悉俾我心駭怖兹行事咨詢拯恤懼遲
暮州縣嗟匪才瑣屑誠可惡喪亂民瘼深君王重憂顧
所以諭旨勤赤心相託付民為邦之本綏撫在完固胡
為重&KR0008;剥上德阻宣布明當抗封章為爾除巨蠧
東流縣
東流古名邑渺在江之干民居苦蕭條官舍亦苟完廡
陋紛草茅坦周翳榛菅棗植行疎疎槐隂鬱團團覯此
餘物清盍展規撫寬丞無兩松哦令乏五柳歡簿則頎
而長或謂栖枳鸞咨詢我初來偶滯風雨寒坐彼容膝
軒徐徐散憂端龍鍾數耆翁再拜陳肺肝小縣喪亂餘
人烟重凋殘百一雖幸存門孤戶仍单老者困以衰弱
者傷以孱况復差役頻斯湏未遑安頼有父毋慈桑麻
慰盤桓撫字皆得人昭蘇固無難援筆題此詩考績時
取看
留别劉貢士汝弼
鎦兄我知巳待我終不薄榮辱由外來相看一如昨兹
誠古人度亦固君子學明珠媚深淵芳蘭華幽壑瑜然
天地間立志迥超卓斯文論骨肉緩急真可託自我來
水西顧問每勤恪報謝終未遑夕息還早作心馳跡拘
綴竟爾成闕略苟以人事言簡慢深有怍所恃惟久要
胸次多豁落臨風重沾衣緘情送歸鶴
桃源縣送顔以仁回鼎城
層阿逓流雲繁樹散初旭之子送我來我送之子復既
上辰州船猶聞武陵曲江空歲云暮離思泫盈掬征鴻
落寒音微波汎晴渌悠悠負芳辰耿耿企暘谷臨分致
深情炯若佩瓊玉人生重天倫朋友非外屬渺予尚真
率虚偽悲世俗采采湘浦蘭猗猗鼎城竹行將往從之
一浣延覽矚
次韻吳子祥溪行有懷吾蒲而作
絶似幽栖處柴門瞰竹墟未能忘志遂且遣病眸舒蓴
上邀黃耇花前煮白魚近來兒姪軰此樂定何如
又
嵐光開翠崿旭影動晴墟送客蒓邊去孤帆柳外舒山
雲初度鶴溪雨忽沈魚自得幽居趣諸公恐未如
次韻陳廉使見寄
三月紛紛雨曾無兩日晴旅懷常寂寞佳節負清明野
樹暮雲合山溪春水平彭郎有音信處處避回兵
寧國溪上
青山如舊識迢逓送行舟故里一丘樂歸心千疊愁樹
腰紅日轉沙尾白雲流李郭多仙氣飄飄想並遊
又
野老歌仍和篙師去復留水花凝鶴渚山翠落漁舟竹
徑歸黃犢柴門度白鷗二劉多好况杯酒共綢繆
闞縣尹
襄人齊拍手官政喜清和竹樹烟光合花封春意多山
中無吏跡江上有漁歌偃室如招士龐公試一過
遂安舟中
溪徑斜斜入柴門側側開一牛臨水立雙鴨避舟廻病
眼青山豁歸心白髮催何因蒓浦上野老共傳杯
其二
雲碓波渰没村船岸繫高樹根懸野草石罅散溪毛到
處幽懷適都忘遠涉勞雙飛憐白鳥翠崿繞能遭
其三
水分蒓浦綠山擁遂河流有似雙溪滸重乘一葉舟能
詩驚後進覽俗景前修今夕宜三友清樽對月浮
夜宿新河口二首
舟人勞暫息艤棹近柴扉月過漁舟迥星流鶴渚微愁
心千緒集歸計十年違只有貧如故秋深尚葛衣
又
舟定詢兒女徐行却在前折歸真偶爾異處復悽然卷
幔穿篷繫篝燈插竹懸夜深猶不寐枕上計年年
都昌懷舊隠
契闊風雲會棲遲道路長老來為逐客春至想還鄊酒
醒天連屋詩成草滿塘家聲尚清白世態謾炎凉
其二
黨里烏巾集鄰翁古意淳瓶&KR0902;隨野俗耕稼及清晨故
物青氈在寒山白屋貧為傳宗有譜長使旅情親
其三
茅屋雲猶在桃源世巳非漁樵能有約鴻雁尚知歸霜
露春秋感風塵造化機松楸千里外幾度倚柴扉
望廬山
峻極長相望閒凥好飬恬松巣思李白菊徑儗陶潛秀
色雲千仞秋光雨一簾漁樵與麋鹿于我定無嫌
望柴桑
何處柴桑里當年靖節家五株門外柳九日徑邊花巳
草歸田賦難乘下澤車故山塵漠漠極目送昏鴉
黃坡縣感懷
狄人城邊芳草多君王立馬高高坡將軍射雉城頭上
回首天涯勞遠望湖又雨過泥水深水深溪路嗟難尋
歸來西陵日當午惟有青山在樽爼
江上
青山巃巃江雨濕江上行舟追不及七百里内風拗多
十三磯頭水流急平生不畏風濤驚此行但覺能傷情
可緣世道險於此無人攬轡思澄清鈞天洞庭渺何許
雲際依稀見烟樹推篷正儗和漁歌白鳥雙飛過船去
鄭國公常茂等授經大本堂
鄭國蘄侯弟子羣儲闈時得奉殷勤宫花細浥硏朱露
禁柳微濺灑墨雲御氣日從雙闕望書聲時徹九重聞
楚王可是推仁愛臨帖常容半席分
贈㐮陽楊守將
曾扈鑾輿上玉京更持武節定西兵繡裳日射麒麟閣
玉帳雲寒驃騎營竹樹晴烟浮楚甸柳花春雨隔樊城
羣兒拍手㐮陽道應為將軍播頌聲
㐮陽趙太守
下車人說使君明書罷黃堂逸興生鳥度春隂歸漢甸
江含雲影護㐮城竹間題壁知僧姓花下看碑識吏情
聖代民和推妙選御屛高處列芳名
避地蒓濱偶成
雲扉俯瞰蓴湖濱風景迥隔蘄陽塵青蟲懸絲不到地
黃鳥蹴花時近人酒為得歡當樂飲客雖非伴且相親
朝來羣小詫吾舅二老至今仍皂巾
離壽昌縣
溪上徐徐上小舟滿前風物眩吟眸鳥廻曲徑衝花落
浪激層灘觸石流貫網有魚供午饌罄瓶無酒破春愁
沿洄處處嘉山水恰似吾蒲舊日遊
復用前韻答汪匯掾郎
沙頭白叟送行舟舟上青山豁病眸一葦載雲歸晩漵
百花吹雨入春流情深湘瑟方凝夢聲婉吳歌復送愁
頼有良朋解知巳不時呼酒話同遊
留題明因寺
石磴迢迢帶夕曛松房初啟妙香焚忩前峭壁懸青雨
屋上流泉繞白雲山翠濕衣僧未覺巖花落帽客先聞
田家見說來修祀鈴磬宣經至夜分
壽昌道中
野寺吟詩興未闌徐徐驄馬出松關村原窈窕通幽徑
林壑依稀似故山鷗泛曉溪雲碓静犢眠春隴雨犂閒
田家老稚相迎望應笑征夫兩鬢斑
題遂安童氏清遠池亭二首
風軒月榭迥無塵池上新亭更可人數點落花青嶂雨
四時流水碧桃春石梁把釣兒嬉慣山徑擕詩客過頻
世道只今優暇少偶然琴鶴且相親
迢逓山行喜見君留連清遠意殊勤松扉近挹橋邊翠
花島平分水上雲入饌白魚雙尾出隔忩黃鳥數聲聞
碧崕却憶蒓溪上竹月山泉慰夕昕
次韻遂安諸生洪詵
彼美諸生偶見親芙蓉秋水夐無塵氣分金紫三峰秀
詩發琴清五柳春詠月花前鵑到耳看雲松下鶴隨身
老來才力嗟遲暮愛爾書香不乏人
到三山馬汝舟家在常德欲託附書與李泰適
安
蕭蕭驄馬憩三山遊子相逢一破顔楊柳春風官舍静
桃花流水釣舟閒棘端最險猴猶立華表雖遥鶴欲還
早晚寫書求附汝鼎城千里寄柴闋
送陳秀才憲
器識曾為遠大期論交猶愧奬成遲池塘屢夢生春草
林壑應懷種紫芝夜月繞殘烏鵲樹春山啼老杜鵑枝
江頭爛漫梅花發把酒憐君惜别離
舟發金沙
風波渺渺雪漫漫千里揚帆意自安漁父一蓑江上見
剡溪雙棹畫中看花融金帳歌喉暖月過柴門卧榻寒
明日洞庭開霽色買魚沽酒且追歡
遣子槃往華容族間種田寄安卿章士明
樽酒西郊慰遠還梅花春意正相關幽栖只好山林下
至樂無如畎畆間為說柴桑三徑在肯容莘野一犂閒
斯文更有殷勤祝烱烱明珠照二鬟
寄都昌胡君茂處士
東匯清川接翠巒故人茅屋此中安元龍湖海藏胸次
司馬江山繞筆端幾樹落花春送雨一簾飛瀑暮生寒
扁舟儗欲尋君去千里烟波路渺漫
湖口子槃家春别歸
兒女還家我謫官遠行容易别離難家分異舫方為别
淚滿征衣不忍看江漢烟波秋欲暮湓湖風雨曉初寒
小孫最是關情處頓足呼爺語更酸
南康阻風
兩日風濤阻客舟山城邂逅散離憂松枝趁市逢樵隠
蓬鬢携家愧宦遊天際五峯仍耐老雲間雙劍欲横秋
匡廬許我巣松去咫尺攀緣到上頭
白雪山
清夢悠悠繞故林書忩皎皎白雲深法曺千里動歸思
處士十年留野心石硯晝封涵雨潤巖扉朝度帶松隂
何當勸盡杯中物副我還山舊日隂
筠艭
淇澳茅廬僅一間宛如乘棹竹溪灣芙蓉秋水三千頃
翠黛春風十二鬟鳳管製来遺譜在漁竿歸去釣絲閒
湘濱已有沿洄約六逸清風信可攀
春
鶯囀聽來丸藥好客陪歡處&KR0034;樽開清烟晚樹深連竹
細雨春花亂點苔
奉寄王民凱
稻畦黃處樹青紅山色嵐光紫翠通茅屋數間流水外
一絲何日對秋風
石倉歴代詩選卷二百八十四
