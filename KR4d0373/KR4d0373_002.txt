蕭冰厓詩集拾遺卷中
九世從孫蕭(毓謹編敏拜刊)
五言古體
賦曾氏江亭
江國愜幽尚復此塵外亭朱闌出煙雨掩
苒交回汀野鶩自争食霜鷗飛冥冥如何
漁翁醉大浪搖不醒
賦曾氏醉月亭
開元盛時月曾照謫仙醉有月尚可飲仙
人渺千祀不恨仙人死恨此明月非徘徊
復徘徊目斷青山磯
蒼玉洞分韻得淺字
霜林無留紅石氣寒翦翦春風何時来玉
樹破花蠒聊持一樽酒陟此雲外巘流香
入詩脾汲影潄清淺
焼榾柮
何人斧空谷斷根委柯莖或如蛟虬蟠或
如虎豹獰首尾鬚鬛具一一皆可名老夫
傍地爐温與挾纊并彼美紅爐獸光彩生
簷楹出處諒所同竅鑿非天成我今不作
我卿亦自用卿
五言律詩
歲晚
歲晚仍為客朝晴故作隂雨花添浪白雲
樹隱江深留滯寕吾土艱危獨此心一瓢
終藉汝投老遂追尋
觀趙月林春雨詩卷有感次韻
天上湏名託人間好句休忽看疑子在翻
閱得予愁斜日吟身獨酸風冷淚流不忘
人亦夀月淡百城秋
江上有懷
凍雨年催盡羈愁夢作歸風塵雙鬢短宇
宙寸心微長此憂危集終然計慮非甲裳
生已免未得怨無衣
近有
近有西来報愁心渺夕陽南荒仍要害大
理隔存亡應變諸公屡防秋四序忙古来
形勝地豹虎謾披猖
淅江亭
塵世無窮事寒潮往復来江流限吳越海
道接蓬莱多難期如客緣情故得哀誰令
天柱昃浩浩不能回
歸至三衢懷芸莊兄留京
午熱猶疑夏宵寒不似秋獨歸仍念遠久
客得無愁白酒村村市黃花處處樓不緣
風雨色吾欲理扁舟
陳西崦挽詞二首
去國年猶在深城早卜居寧尋少游語不
作子公書晚日靈光殿春風下澤車空同
有生意千載愧曹蜍
又
不盡胸中藴康時與致君未應才執戟忽
去作修文清節梅花屋閑身馬鬛墳銘旌
瞻不及雙淚落南雲
北林羅樞使挽詞
扶日勲庸大公胡遽止斯人間何可棄天
下尚堪為太史春秋筆蒼珉德政碑不遺
毫髮恨塵宇自生悲
病起
柳暗春歸近牎明夕照回悠悠度長日稍
稍遠飛埃山霧晴仍濕園花落更開經旬
欲斷酒門巷只蒼苔
舶幹陳祥卿挽詞二首
練練才如許蒼蒼不可求憂時一編墨賫
志九京秋薦語諸公重危機百慮周風塵
仍歲歲恨與大江流
又
與我生同月君鞭着便先艱難期用大植
立想無前功在通閨近身随薦墨顛&KR0719;然
怨此世非止故人憐
出郭
野徑村平樹人家石斷流南雲偏有瘴楚
水欲無秋素履行忠信浮生任去留尊前
古今意吾道信悠悠
丙辰歲起
雪意蘇寒瘴雲隂失夕陽微官遠兄弟愁
鬢入風霜故國梅花夢新年竹葉觴不眠
應守歲燈影隔鄰墻
太平寺元羅寇故基
歲月吾生晚兵戈此地曾山川如有數險
阻爾何能煙雨桑麻利簟瓢粥飯僧憑閑
供一嘯深谷或為陵
過吉水
路暗元非夕山明忽作隂年荒官糴重野
迥客愁深遠水分漁窟飢烏集社林終更
眠未穏感慨起長吟
茶陵道中
山深迷落日一徑窅無涯老屋茅生菌饑
年竹有花西来無道路南去亦塵沙獨立
蒼茫外吾生何處家
次阮雲心泛湖
湖上三更酒西風一葉身水明花近眼燭
暗月窺人識面頻驚晚論交未覺新清詩
如雪露一洗簿書塵
再韻荅前人二首
畸客殘僧寺匡床獨夜身乾坤為正統獦
獠爾何人夢破驚秋短愁多入鬢新望霓
空感慨赤日雨如塵
又
遠道人懷古長愁属有身青燈猶念客白
髮不饒人牢落家何在顛危事轉新種桃
堪借地吾欲離風塵
又荅前人二首
落日騷蘭國滄洲水鶴身淮南招隱賦同
谷念歸人離落秋聲入西南局勢新可憐
潘岳軰只待拜車塵
又
水氣收荷影闌干出榭身可憐秋月下不
着夜吟人花冷侵衣薄茶丼汲井新滿懷
黃葉夢正堕九街塵
已未作
鄊夢三年闊秋風一月深雲寒衣納納沙
遠樹涔涔茲事寧無古斯人更有今夕陽
江上路飛鳥尚争林
趙玉牒夫人挽章
天胄中良貴刑家入閫儀青山驚托體白
髮負齊眉命世堅珉筆懷仁雜佩詩茂林
封不朽落月度漣漪
落日
落日橋明水煙斜垣遶村筧泉魚養子樊
棘竹生孫蝌蚪古文字鷓鴣人語言仙翁
蕨薇共聊復且清樽
和洪倅陳元德韻同庚
仕隔同年面詩尋晚歲盟猶堪永今夕未
覺負餘生湖近官居好梅寒客意清何湏
愁夜雨百草為春榮
還陳倅盖山集
讀盡三更雨凄其萬古心義霑風賦見工
到柳韋深湖海誰同味乾坤屬苦吟東家
顰亦醜吾力自難任
次黃後谷送吳實堂中韻
投老湏微禄謀生後計然燕寒無空壘犢
倦有閑田白髮猶行役青山莫使年秧疇
遽知許心折馬蹄前
樹老
樹老仍初葉山寒正晚花孤舟雙港水新
燕舊人家何處依劉表誰歟異孟嘉西山
供拄頰随意數歸鴉
湖海
湖海千年夢家山亥日虛舊巢新燕入今
雨故人疎貧賤猶湏祿行藏不失書卿如
用卿法吾亦愛吾廬
題危叔陽蘭雪詩卷下
閩號詩應似蘭清雪與研時妝羞倚布古
調入無絃谷派如冰冷驪翁此道傳客牎
寒燭短吟到暁鍾前又次見寄韻
道路空愁我湖山喜得君客閑詩有思春
重樹無痕遮日怜頭白治書怯雨昏可人
期未得馬頸
次韻謝吳宜齋
風誼今湖海交遊獨子推軟塵勝道戰清
氣壓囊詩谷派誰能續靈風漸許卑劘堅
吾豈敢猶欲起疲師
次韻曾楚山見寄
我爾梅花國書来歲月深熟知生世理老
盡別時心鴈信邊聲落霜空海氣沉鬢毛
相對白可惜不同吟
挽龍梅癯
湖海青燈舊山林白髮長進書猶秘府封
斧怱崇岡文墨流千古功名付二郎長年
不忘念哀些謾悲凉
次李鶴雲見寄
老病吟詩廢愁煩送日過時危江陸變路
斷虎狼多昔夢来今雨長懷入短歌行藏
吾自了匣鏡不湏磨
送惠教諭之興國任
縣官崇化育君復一氈青吾道春回谷諸
生刃發硎岷山開浩蕩水見儀刑要使
民鄒魯飛騰邁迅翎
食盤兔
獵戶初登網庖丁亦奏刀毛皮盡剥落風
味足烹熬喜有開樽適誰知逐野勞微吟
供一笑爾狡謾稱豪
七言絶句
越一月復以憲檄按死事于撫之溪
暑中望疎山不得往歸宿永興寺拜
象山先生墓而後行兼旬得詩如前
之數可發一笑為後山行云
偃仰當日謾能工刻楮何如造化功乞巧
從渠兒女道自書拙賦上屏風
右七夕
落日平江晚最竒白龍鱗換𬗋玻璃老兵
絶呌客争渡催得船来失却詩
右武陽渡
尋僧閑事為官忙人指雲生是上方少避
歸牛尋曲徑野田黃雀閙斜陽
右西林寺
日日北風江倒流木綿着花人索裘西津
渡口半船月秋在芙蓉十里洲
昨夕凉颸半點無也無林影避行車秋雲
一崦疎山暁欲往從之畏簡書
右疎山道中
客子入門鍾梵喧菩提樹老不知年竹牎
有月無人管一夜秋風落筧泉
右方廣寺
轉枕移書就晚風晴牎雲掩樹重重如何
客裏無詩得日聽鳴蟬夜聽蛩
九月以檄至九江雜賦
東西林二首
廬山山裏石頭路我自舍車便杖藜西林
雲物古時塔東林秋聲堂下溪
遠公與客亦從容未至當年似懶慵送過
虎溪元不惡不妨門外聽松風
圓通寺
江南開山松十圍石耳德色坡翁詩胡孫
夜半呌絶壁宿客夢回風雨時
靖節先生祠
柴桑祠前松菊秋清風天地與同流它山
之石可攻玉攛掇先生是督郵
太平宫賦聽雨
僊人喜作狡獪事幻此溪聲成雨聲我聽
以心非以耳是溪是雨本分明
琵琶亭二首
天涯偶爾傷流落聊復吟情寄水雲說夢
癡兒千載後郵亭有曲不堪聞
魯男子事無人記此地琵琶更結亭獨倚
闌干成一笑晚風低鴈着寒汀
食蟹九首
嗔目相如長是怒它腸衛綰本来無江湖
結客知多少識面微生只蔡謨
横行頗有壮士氣黃中似是君子人當年
水底緣誰怒此日樽前有許珍
人間族系遍湖海豈亦避秦之子孫似是
外黃坑向盡内黃一種至今存
諸公爼豆亦風流肥腯何曾為彘謀欲免
鑊湯君自擇速營將老有糟丘
紛紛炙熱㧾成擒束縛歸来若不禁出涸
隂鄊奚所恨煌煌堂上禍機深
新酒黃花秋滿城看渠觳&KR1100;可憐生前身
豈亦為書悞死則從人五鼎烹
霜前入市勿增價闘㨂團臍作席珍知味
失題
人事幾何千載長南州一夢亦荒凉浮雲
忽散秋空暁雙井如今水亦香
毛竹山四首
租地編茅且數椽孤懸浮寄亦堪憐山深
無復農桑事別有人間種藥田
山圍水匝徑百里樹老苔封知幾春誰遣
五丁開棧徑當時疑有避秦人
雲間樵子罕曾逢時有携鑱採藥翁樹樹
山猿搖落日榧林無實老秋風
道傍虎迹大如盌落日平林客子驚問宿
轉灣知有店山根一路筧泉聲
一翠亭二首
隔水山青欲染衣一簷雲影樹高低白鷗
似笑客塵土飛過亭前却下溪
緣雲覓路石鈎衣山谷曾来尚有碑黃帽
打船催客去一欄秋思是誰詩
失題
涿水茫茫何處邊此臺名姓為誰傳未論
跨鯉當年事有許溪山意亦僊
臺上秋風草木疎臺前清泚數遊魚謫僊
他日騎鯨去未必三生不是渠
題揭梅牎詩卷二首
吟得秋痕入鬢髭梅花牎下一編詩梅花
竒處君知否不在春風爛漫時
金膏水碧湏滄海萬里揚帆東更東我軰
欲為千歲計古人還是幾生功
題東畈陳上舍吟藁二首
后山詩法似參禪參到無言意巳傳莫以
家鷄疎野鶩短檠疎雨月光前
君家詩有簡齊翁南渡流離語更工好繼
翁詩致華要墨梅題入御屏風
題黃立軒西湖百詠三首
東南詩境有湖山愛子敲成百詠看歴歴
眼中都過盡一檠風雨客牎寒
欲雕好句老經行讀子清吟客夢醒意象
見前無筆力一如前軰說西銘
王氣随潮到海壖出湖車馬下湖船可憐
萬事如春夢豔舞清歌過百年
題危定之芳洲吟卷
危涴書燈蛾詩云三生炙手權門
者此日趨炎態未除汝自燃臍何
所恨可憐遺臭入詩書
篝燈細讀芳洲卷清似江南雪外枝吟到
蛾燈最竒崛猩毛筆後有君詩
題穆叔晦雨净風香亭三首
壓簷秋影玉參差小小游亭面面詩扁着
净香堪一笑渠香元不要人知
風標王謝佳子弟氣岸夷齊舊典刑騎馬
紛紛塵及腹幾人愛此竹間亭
別久重来有此亭鳴球敲筑碎風櫺却憐
客鬢垂垂白不柰霜枝冉冉青
老嘆
學不前人生謾前老来嫌怕占人先只便
歲晚屠蘇酒後飲翻成最少年
寄題鄒氏觀梅亭二首
歲晚纔花花已遲於春何意獨先知由来
遲底應偏耐不看南枝看北枝
詩人愛梅說道理弄影團香未覺難枝上
乾坤參得透不妨来此倚闌干
次韻鄭琴山併謝中書君之貺三首
詩来執熱濯寒淙剪剪西風破玉蓉二十
年間四方恨不教東野化為龍
我屋梅花為客裁吟梅君獨未能来山中
欠了連床約却對西湖笑口開
落筆何能觀堵墻山間只合傲羲皇慙君
遺我湘枝束愁與吟䯲一樣霜
送雪溪徐高士之越三首
清吟未了又成行是處青山入瘦藤兩䄂
暁風荷葉露自搖明月渡西興
鴈鴈欲啼江上秋舊題詩在水邊樓潮風
一夜移帆去明日書来是越州
團扇應堪障夕暉暁凉猶嫩且綀衣去時
寬着秋風擔留貯千岩萬壑歸
題楊逹可梅樓二首
何椽向来吟有閣楊家今日築為樓看他
壓盡凡花倒只放詩人出一頭
倒捲西湖水一夜滿城荷氣香
遠枕驚回昨夜秋月痕依約去年愁移床
欲避梧桐去誰有西風背處樓
籠鼕飯鼓動回廊乍換生綀浴晚凉雙鵲
自閑来又去不知簾底有人忙
雪繞冰圍不可支輕紈那得敵炎威雷公
惡發夜来雨試問熱官何處歸
山水宜秋風雨後坐䆫得瘦柰愁何傳聞
近長湖船價天氣乍凉遊子多
頭腦涔涔醉夢中起梳短髮受西風青綀
要換秋来着自汲寒泉濯軟紅
月過闌干客䁘遲官河桐葉學鴉飛鬢絲
不了三千丈也費秋蟲促夜機
題脩水黃公端梅溪二首
種近春風鼎鼐家竹籬茅舍亦光華開時
不作尋常實着眼溪頭看此花
此地梅花非隱淪向来雙井屬詩人如今
添着調梅手却與江南作好春
偶成
雨妬遊人故作難禁持閑了下湖船城中
豈識農耕好却恨慳晴放紙鳶
絶句四首
月落雲牎黑如漆一紙家書燈下筆不知
昨夜秋淺深五更枕前啼蟀蟋
官河中有去来舟舟上無人記得愁千年
城郭送白日舊雨客来今雨樓
風雨城中秋幾家城根細草亦秋花一聲
綠樹烏啼晝睡起隔簾人賣茶
翠玉玲瓏朵朵嬌熟衣裁得替生綃都人
不識悲秋苦只等西風出看潮
題仇仁近山村圖
帝城誰有青山夢洗眼新圖竹樹村此地
何湏戶司馬斷無人與子争墩
夏夜納凉
竹夫人有專房想麯秀才難折柬招一卷
桐隂風不動避燈坐過月平橋
題傅德藻月湖小舟集
龍驤百斛與湖宜舟小何堪月四圍認取
拗堂置杯意漆園此語是詩機
九月十日府委撞點巡鋪馬上得四
絶
更闌持檄走烏衣立馬階除月上時急喚
睡魔君且去天街聊作看燈嬉
天上斜河星滅明人間宫漏隔重城老兵
幾度攙前立一簇寒燈聽點名
家家門巷月徘徊洗净街聲鼻觀雷幾處
狹斜和夢過喝更人逐馬蹄来
雲母燈光夜向闌乾坤都在夢中間街頭
月好無人看十二闌干相對閑
北新橋發舟
看詩未了不成眠自揭吟蓬月滿川幾日
秋晴夜来雨五更半港木犀船
垂虹橋三首
湖光秋色渺蒼寒一似前時畫得看畫裏
人家渾不覺夕陽留客倚闌干
湖天已闊秋更闊收拾不得難為題欲把
平生詩擔子換三間屋住橋西
三百里湖橋柱西誰將并剪上秋機短船
不愛閑風月載得吳松落照歸
范蠡祠二首
響屧廊空王氣銷五湖煙雨送歸橈鴟夷
出自吳宫裏却載沉胥起怒潮
載得蛾眉共五湖風流應是阿甄如越王
不作曹瞞語殺賊今年正為渠
姑蘇臺五首
金楣玉几翠雲裘那識春風半點愁麋鹿
也疑知正色不應還上此臺遊
間關薪膽有誰知正是蘇臺歌舞時可惜
不如陳後主吳宫無井號臙脂
當年忠死亦堪冤千古遺編為断䰟此恨
老天疑未了長教明月照胥門
娃舘繁華事幾年堕鈿遺珥尚依然流香
膩粉歸何處都入春風小砑牋
荒荒灌木長煙苔人道吳王此築臺一望
等閑三百里未應無見越兵来
第四橋二首
黃帽牽船客自搖水花壓岸送歸潮晚風
忽断疎蓬雨秋在煙波第四橋
自折孤樽擘蟹斟荻花洲渚月平林一江
秋色無人管柔艣風前語夜深
出船
筆床茶竈且追随不管征塵涴客衣三百
里秋詩卷裏擔頭挑得大湖歸
市■■
西風無夢此江頭落日闌干小畫樓鄉信
不来秋信早鴈奴閙在荻花洲
畫卷四蟲
燈蛾
是兒欲踞吾火上自是從来被眼迷只道
近前貪炙熱不知流禍及然臍
蝇虎
攘臂胥䟽自長雄投機巧中疾如風死諸
葛走生仲逹却與淮南策雋功
蛙
君王坐底有揖客未覺當年一部譁可恨
人間失蝌蚪却從月裏着蝦蟆
蠧魚
生無一點煙火食死有千年書傳香飲墨
為何疑罰謫成僊緣此信荒唐
太湖石
曾共銅駝荆棘裏也看金谷豔陽時漢唐
著興亡却
姪送曾立道韻三首
帝醉時節會逢人日隂塵世
滄江變平陸孤臣白髮照丹心
長蛇猛虎當道路度密穿青且意行王謝
風流不牢落諸郎還復以詩鳴
山中無復物外想梅花開落又新年人生
已分事多少擬結詩翁向上緣
和曾楚山憶蒼山韻五首
詩来讀罷亦傷神惆悵兩翁蒼與芸聚首
當時慙我少秪今一老獨深雲
芸翁到死不停筆死去蕭然一室居不似
王恭無長物半樓詩板半樓書
梅邊石磴竹邊亭尚記談諧步晚晴夢断
猶疑翁未死小牎如聽讀書聲
人謂蒼翁只有詩却扵世道早知幾
韃舞胡■句辛有伊川後有■
兩翁教■句中眼語到
搖松露寫溪藤
題黎横舟詩卷二首
筆力真能回萬牛不應肻作夜光投都將
碧澗紅泉好壓倒金精水石秋
老来漸不喜狡獪輸與麻姑却少年擲地
丹砂忽璀粲不知有新編
至日
急景自忙人自閑小䆫趺坐對南山雪花
到地無尋處都在詩翁兩鬢間
和黃立軒梅詩十首
波流茅靡正堪悲能㓗能汚墨子絲冬令
自玄梅自白此花還有獨醒時
不肻托根桃李埸千林搖落正孤芳莫將
香影生分別說着香時影亦香
如梅合是花君子未論孤高壓衆芳不以
玉堂矜富貴何曾茅舍怨荒凉
清絶霜枝冠頂開被人俗了說花魁此花
骨相神仙做市卒能僊為姓梅
讀老子章花似道不嫌雪惡與霜麄能知
其白守其黑長入人間墨畫圖
蒼天變色雪漫漫樹樹江頭帶恨看舊讀
史来今記憶白衣冠客從燕丹
誰折一枝千里信江南曾寄與人誇如今
不柰城頭角僝僽花神也撒花
移竹移松半死生移梅便可主花盟何當
繞屋三千樹撰出人間白玉京
八表同昏江換陸孤山今日又花時感時
濺淚無人見只有當年杜老知
古今有許興亡恨出自煌煌入涸隂惆悵
雪花如席處見梅時節又傷心
謝周平洲花粢雪餅之貺
染鸚鵡粒作春華霜粉熬成亦當家厓下
老翁今誇張盤飣對梅花
贈陳子正造墨
昔人論墨陳為貴子姓為陳業更專問子
去玄知幾世童烏有藝亦能玄
雪夜作
頽雲不動天如醉與夜為謀雪似羞明日
詩成春五鼓一年甲子又從頭
題黎泉山吟卷二首
君吟康樂曾吟處澗碧泉紅秋一春安得
此泉成雨去洗空人世撒花塵
杜說在山泉水清泉山詩好稱詩名如今
山外正多事泉出山来應太平
寄楊隱巖二首
終日垂帷一卷書隱巖名字滿江湖何時
見子華隂道拍手西風下寋驢
老去將詩替却愁誰將此集落巖幽鷄林
增價君能德夭閼溪藤我自羞
贈畫魚者
人言畫馬落馬腹畫魚湏畫北溟鯤化作
大鵬應不惡九萬里翼摩乾坤
贈丁高士三首
洞門鎻冷秋風歸江頭不作玄裳飛我家
鳳石調蕭史他家金精期令威
參詩安用走天涯學詩學仙同一家何處
歸来有詩法麻姑擲米作丹砂
山中秋老芋栗肥君歸慚我病支離全椒
遠餉不得酒彌明相逢惟有詩
題丁虚江詩卷二首
江以一虚涵萬象人於方寸著千年勿實
所無空所有亦知詩法似參禪
華表千年化鶴歸歸来言語亦成詩當時
城郭人民句想見如今更可悲
題曾菊居吟卷
蒼翁宰栢今幾尺菊居詩来雙眼明金精
夜半風雨過竹石草木皆成聲
丁節林吟卷
節林三生華表鶴乞身歸来羊角山羣仙
御風落何處惟有玉佩留人間
贈熊古月(能卜筭)
千載虚中無法傳授之握筭子能玄老夫
後死今為累更欲蘄生又問年
贈崇仁吳幼清迯儒入老三首
向来百尺樓上客此日崖前藤一枝賀監
心期人不識越中惟有鑑湖知
風流不落正始後書傳琳琅學古&KR0909;收拾
乾坤萬里眼歸来䆫下註參同
生天不問靈運後魯公葛洪皆成仙誰能
與我粥飯劵持送酒家還酒錢
贈談隂陽者二首
葬書醜唾窶與賤只為人間覓貴饒試問
胡椒八百斛何如陋巷一簞瓢
神工可改命可奪未有人言郭語誣千載
誠翁獨遺恨君能命過日中無
贈廬陵張濟夫陳子豪二首
凝霜截曉小春寒争道鞭靴行路難客有
儒官敲竹戶老夫猶得漢儀看
枉子過從寂寞濱蕭然薄飯薺生孫竒&KR0909;
寕有楊雄字重會空留李白樽
題曹怡軒樵笛吟藁四首
曹家詩有黃初脚江出岷山日夜東機妙
斵輪君爾巧計窮齧鏃我何功
梅未能花雪作難争春春意為誰慳詩翁
壓倒梅和雪春在一編樵笛間
吟到古人詩近道洗空凡馬畫通神浣花
溪上驚人句剪綠裁紅不當春
論詩厭共流俗語少學衰頽又老来三百
篇中有曹國一千年後欠蕭臺
邀季竹堂過厓下
君是尋詩是探梅柴門幾日為君開厓前
路近行春好只為梅花直一来
題玉庭觀二首
僊家舊錧玉為庭白日山前笙鶴鳴我来
願乞丹井水為洗詩書雙眼明
江南絶頂真境界僊子珊珊鳴珮環千年
古井丹不死夜吐玉虹明屋山
收護贈墨者廖景瑞
世界人心黑如墨君持此墨將安適欲磨
君墨上箋天天公憒憒無皂白
題梅莊墨
子墨玄玄梅白白以梅號墨豈其情年来
黑白無分暁墨作梅花賣得行
題梅友吟藁二首
三友風流巳畫圖梅猶君友意何如梅言
母友不如已定是君詩也似渠
出處間關似少陵流離顚沛得詩成一編
䆫下秋風夜中有蜀江濤浪聲
病起行散
分得紅腰半日晴蒼苔蠟屐竹間亭平疇
白水斜陽外都在黃梅雨裏青
題劍江姚叔宏吟卷三首
寳劍能神雙玉龍地靈人亦萬夫雄千年
𬗋氣不消歇吐向筆頭生白虹
一編鼻祖晩唐詩姚許齊名岱華低天外
鳳凰湏得髄可嗔兒軰厭家鷄
薄飯不羔春薺老枉君遠道轡玲瓏金膏
冰碧湏滄海萬里揚帆東更東
題劍江丼元英詩號溪山畫譜
一幅亭前溪與山畫無好手記蒼寒如今
有問名亭意只就君家畫譜看
開元天寳雜詠
妖燭
寕王好聲色有人獻燭百炬夜筵
賓妓間坐酒酣作狂則昏昏然如
物所掩罷則復明莫測其怪
燭似無情還有情酒邊故故弄昏明宴酣
盡道誰能覺玉笛聲
燈婢
寧王扵帳前列木雕矮婢飾以綵
繪各執華燈自昏逹旦目為燈婢
風流看盡當時事夜夜擎燈繡帳前野草
荒田自他日斷無外傳與怜玄
冰山
楊國忠權傾天下有勸進士張彖
謁國忠圖顕榮彖曰汝軰以楊國
忠如太山吾所見乃冰山也皎日
太明則此山誤人爾及第授華隂
尉令守不法彖曰大丈夫拘扵下
位若立身矮屋中使人擡頭不得
遂拂衣歸嵩山
冰山難倚子能知如此嵩山只合歸莫恨
有頭擡不得得擡頭處更危機
玉有太平字
開元元年内中雨過地裂有光宿
衛奏之上令鑿地得玉一片如拍
板樣上有古篆天下太平字百僚
稱賀收之内庫
瑞玉天開此日竒分明中有篆文題翠華
不作西南幸肻信漁陽有鼓鼙
美人呵筆
李白扵便殿撰詔誥時天寒筆凍
莫能書字帝敕宫嬪十人侍左右
執牙筆呵之遂取而書其受聖眷
如此
凍筆能回雪殿春君恩珍重遣宫嬪金花
牋上清平樂倚得詞工却誤人
射團
宫中造粉團貯金盤中以小角弓
射之中者得食盖滑膩而難射也
四海昇平征戰息宫中行樂外間無粉團
滑膩猶愁殺胡兒憶塞酥
風流陣
明皇與貴妃酒酣統宫妓小中貴
排兩陣扵掖庭目為風流陣攻擊
以戲
兩陣雌雄禁掖間紛紛攻擊寸心寒風流
天子貪行樂不作伊川被髮看
失題
膩粉勻成玉筯垂春風面面暁粧遲粧成
圖得君王顧却為君王䜟別離
遊仙枕
龜茲國進枕一枚若枕之則十洲
三島四海五湖皆在夢中帝名為
遊仙枕
一枕仙遊足自娛蕭然清思離塵區十洲
三島經行處知有岷峨劍閣無
失題
至上元
■炬紅燭圍扵左右
六軍難觧驛門圍此日回頭事事非千炬
搖紅成底用腥䰟夜逐月明歸
金凾
明皇憂勤國政諫無不從或有章
䟽規諷貯金凾中日置左右時取
讀之
山水有圖無逸換錦坊興廢變初終咸陽
父老能言語不在金凾諫䟽中
移春檻
楊國忠子弟每春至求名花異木
植扵檻中板為底木為輪使人牽
之所至檻在目前即便歡宴目爲
移春
東来西去木爲輪異草名花易地春未必
乾坤關氣數世間何事不由人
辟寒犀
開元二年冬至交趾國進犀一株
色黃如金盤置扵殿中温温然有
暖氣襲人上問其故對曰此辟寒
犀也
迢迢交趾到長安黃色如金眼不看闔殿
春回人未覺外間何處不風寒
有脚陽春
宋璟愛民䘏物朝野歸美謂璟為
有脚陽春宋璟求致仕表云臣
霜毫生領雪刺滿頥求退
有脚開元人物暁天星滿頥
雪刺歸何處坐看秋風入禁庭
紅冰
楊貴妃初承恩與父母別泣涕登
車時天寒淚結為紅冰
當年召入即承恩何事登車却斷䰟只道
紅冰生別淚不知殺氣滿乾坤
失題
三
五擲金錢為戲盖孤悶無所遣也
六宫粉黛謾三千妃子椒房寵自專應恨
長門鎻秋鬢君恩也賜洗兒錢
長湯十六所
華清宫中除供奉兩湯外別有長
湯十六所嬪御之類浴焉
賜浴華清緫有名長湯十六更泠泠可憐
洗洗胡塵一點腥
失題
貴妃至七月七日夜清
宫遊宴各捉蜘蛛閉小合■視蛛
網為得巧之候
蛛絲卜巧對西風歲歲佳期此夕同誰道
禁宫天共遠他時言語出臨卭
蕭冰厓詩集拾遺卷中
