湛然居士文集卷之七
用李邦瑞韻
寄平陽淨名潤老
和鄭景賢韻
和李茂才寄景賢韻
除戎堂
寄武川摩訶院圓明老人
和李漌臣韻四首
和北京張天佐見寄
戊子繼武成劉摶霄韻
憩解州邵薛村洪福院
邵薛村道士陳公求詩
過金山和人韻三絶
謝王巨川惠臘梅因用其韻
和王巨川題武城王廟
又用韻又一首
和景賢七絶
又和四絶
和景賢二絶
和高冲霄三首
過天山和上人韵(二絶)
過覃懷二絶
王屋道中
過天德用遷上人韻
贈遼西李郡王
題張道人扇二首
題古并覃公秀野園
題昭上人松菊堂
題平陽劉子寕玄珠堂
題誌公圖
題黃山墨竹便面
請住東堂
請倪公
請照老住華塔
華溚昭上人請為功德主
請嵓公禅師詣大德為水陸大會
和賈摶霄韻二絶
和高麗使三首
夢中偶得
和武善夫韻
題寒江接舫圖
題黃梅出山圖
夢中贈聖安澄老
䟦定僧嵓
咏探春花用高冲霄韻
寄休林老人
過濟源登裴公亭用閑閑老人韻四絶
再用前韻
復用前韻
再和西菴上人韻
請真老住華塔
請玉公住太原開化
和薛伯通韻四絶
和松菊堂主人照老見寄三詩
洞山五位頌
大陽十六題
西域嘗新瓜
天德海上人寄詩用元韻
寄白雲上人用舊韻
武川摩訶院請爲功德主
和彦長老二絶
過平陽高庭英索詩強爲一絶
用李邦瑞韻
沉沉北海雪波深老眼增明寸碧岑未得一江活物
水何酬四海望雲心我生有遇千年會自愧難爲
三日霖吾子佞然虚讃德臨風羞継謫仙吟
寄平陽淨名潤老
驛騎新從平水廻知公無恙笑顔開出門不剪閒
庭草退步從生古殿苔玉鎻何湏絟彩鳳金鈎毋
得釣黃能夜深織就無紋錦但有人来寄箇来
和鄭景賢韻
我爱龍岡老鳴琴自老成未弹白雪曲先愛水仙声
但欲合純古誰能媚世情林泉聊自適何必獻承明
和李茂才寄景賢韻
醒時還醉醉還醒尚憶輪臺飲興清瀚海波濤
君忍聽天山風雪我難行好學慷慨英雄操毋傲
辛酸兒女情但得胸中空灑灑天涯何處不安生
除戎堂
王師西征賢帥賈公留後于雲内築除
戎堂于城之西阿以練戎事禦武折衝高
出前古子道過青塚公召予宴于是堂
鴻筆大手題詩灑墨錯落于楹棟間
皆讃揚公之盛德予因作二詩以陳其
梗㮣云
除戎堂主震威名一掃妖氛消未萌不出戶庭成
廟算折衝樽俎有竒兵何湏公瑾長江險安用蒙
恬萬里城坐鎮大河兵偃息居延不復塞塵驚
其二
除戎&KR0550;事築城阿烽火平安師旅和遠勝長城
欺李勣徒標銅柱笑伏波服心不用七擒策禦侮
何勞三箭歌高枕幽&KR1084;無一事西人不敢牧長河
寄武川摩訶院圓明老人
臨行不暇别圓明禅客機關百變生明月清風
都不會落花流水兩無情只知常謁摩訶院誰
道曾離歸化城賓主相忘非聚散咲談松竹自
清聲
其二
新詩入手眼增明老作機鋒太峻生略序寒温
閑禮數過承褒賞假人情羡君奮迅超真地笑
我徘徊戀化城且喜武川歸海若狂流萬派盡
消聲
其三
我愛圓明道眼明簡書時復寄鯫生談真辨妄
輸逹士背正歸邪笑世情且隱驪珠光萬丈奚
貪尺璧價連城穹廬高枕無餘事靜聽潮轟此
海聲
其四
歸與不得效淵明細碎功名誤此生客裏正如
閑氣味病來猶有好心情冰絃罷品昭君曲醉
墨閑題蘇武城受用觀音法無盡悲笳風送兩
三聲
其五
一扇儒風佛日明舍生從此樂餘生高人編簡
尋長味衲子林泉称野情見道榖綿充廪蔵喜
聞流散集京城自慚無德毗
明主千里虚名浪播聲
和李漢臣韵四首
夢中身世髩垂斑方士從誇藥駐顔性海一波
涵萬象威音䨇箭透重關圓融月水非生滅浩
渺虚舟任往還便好灰心飬愚拙湏知大智本
閑閑
其二
飛龍登九五曆數與天膺休運綿瓜&KR1705;功臣列
土封但期酬子志奚慮枕吾肱千載聖人出休
嗟見有恒
其三
雲中棲隱飬雄豪我愛先生一著高鼓腹詩鳴
光聖世雄文端可維離騷
其四
龍庭十載不知疲自恨無才出六竒欲著涓埃
禆海嶽虚名閑譽畏人知
和北京張天佐見寄
寓跡龍庭積有年功名巳後祖生鞭銷金衆口
嫉居士好事獨君慕湛然許遠雲山分𬒮别幾
時風雨對床眠瓊華贈我將報聊寄江南古
樣絃
戊子継武川劉搏霄韻
不得吾山卧翠霞西行行遍海之涯火風地水雖
非我南北東西總是家驛騎親馳涉弱水星軺
躬駕過流沙惟期聖德漸遐迩不憚龍庭萬
里賖
憩解州邵薛村洪福院
天兵南出武陽東暫解征鞍憩梵宫玉像巍巍
紅葉捧金容奕奕碧紗籠三秦繁盛如席卷兩
晉風流掃地空唯有真如元不壊青山依舊白
雲中
邵薛村道士陳公求詩
玄言聖祖五千言不說飛昇不說仙焼藥煉丹
全是妄吞霞服氣苟延年湏知三教皆同道可
信重玄也似禅趍破異端何足慕紛紛皆是野
狐涎
過金山和人韻三絶
金山突兀翠霞高清賞渾如享太牢半夜穹廬
伏枕臥亂雲深處野猿號
金山前畔水西流一片晴山萬里秋蘿月團團
上東嶂翠屏高挂水晶毬
金山萬壑闘聲清山氣空濛弄晚晴我愛長天
漢家月炤人依舊一輪明
謝王巨川惠臘梅因用其韻
雪裡冰枝破冷金前村籬落暗香侵令人多謝
王公子分惠幽芳寄好音
和王巨川題武成王廟
商辛自底滅亡期保障全空聚蠒絲誰識華山
歸馬日易于渭水釣魚時
又用韻
不遇知音鍾子期逢人未敢理冰絲年來忘盡
悲風操空憶傷麟嘆鳳時
又一首
今年扈從入西秦山色猶如昔日新詩思遠隨
秦嶺雁征衣全染㶚橋塵含元殿壊荆棒古花
萼樓空草木春千古興亾同一夢夢中多少未
歸人
和景賢七絶
一曲悲風為子弹穹廬聊復助清歡自慚未盡
桐君趣老境方知道愈難
龍庭十載典南訛再品朱絃韻未和美湩千鍾
聊當酒純音三弄且充歌
今日邊城又見君試彈流水爇梅魂聲和寒色
金微潤香散穹廬玉鼎温
雅操真堪坐廟堂積年仁義佐賢王鳴琴談笑
澤天下始信斯文天不亡
桐孫元採嶧陽林萬里携來表素心聊尔贈君
為土物也教人道有知音
年來衰老四句餘願與人間萬事疎惟有琴魔
降不得鳴球戞玉徹清虚(一作算來心地未清虚)
知音重遇已忘憂况復邊山七月秋聯句絃歌
清夜樂人生適意亦何憂
又四絶
年來世事巳参商但有聲塵尚木忘若向琴中
定優劣龍岡錯認老髯郎
撫弄桐君樂自然寥寥古意詎容傳伯牙檢點
真堪笑不遇知音便絶絃
幽人寥落思無竆付與軒昂三曲中欲罷不能
行且止泣麟嗟鳳鼓悲風
接得新詩想咲談竒才獨步斗之南縦横風月
輸君手惟有枯禅不許參
和景賢二絶
常許景賢黃華墨跡景賢寄詩督予
因和其韻以戲之
醉時還許醒時無諺有斯言正謂子未得素鵝
白似雪等閑難與右軍書
龍岡才德古來無敏捷新詩正起予詞翰雙全
妙天下銀鈎深似魯公書
和高冲霄二首
十里東風渭水春臨風酹月弔英魂直湏立事
書麟閣何必題詩寄雁門
翠華南渡濟蒼生垂老將觀德化成昨夜行宫
傳好語秦川艸木也忻榮
過天山和上人韻二絶
從征萬里走風沙南北東西總是家落得胷中
空索索凝然心是白蓮花
一入空門我暢哉浮雲名利已忘懷無心對境
誰能識優鉢羅花火裡開
過覃懷二絶
十年寥落隠穹廬驛使空來好信無再過覃懷
覓陳迹冰䰟無恙影扶疎
信断江南望驛塵十年辜負嶺頭春而今重到
覃懷地却與梅花作主人
王屋道中
雪嶺風林度古關画圖曾見晉名賢而今好倩
丹青手添我龍鍾一湛然
過天德用遷上人韻
行盡中原二百州黃能往往不吞鈎而今再出
天山道收拾綸竿北海游
贈遼西李郡王
我本東丹八葉花先生賢祖相林牙而今四海
歸皇化明月青天却一家
題張道人扇二首
誰裁雲扇綴春㯶招引微凉枉費工何似踏開
真境界普天匣地起清風
眞空境界本如如病眼生花認畫圖至道絶形
剛著面太虚無面更添鬚
題古并覃公秀野園
流水潜穿屋下籬青山屋上數峰竒佳園巳有
温公句何必裘公更寫詩
題昭上人松菊堂
晴煙蒼節出墻青斜日黃華隔檻明松菊尚存
歸未得湛然真箇太憨生
題平陽劉子寕玄珠堂
玄珠失却巳多時縦使離婁枉用眉誰識這些
關捩子再三捞漉始應知
題誌公圖
昔傳難貌誌公真我道斯言尚未親刹刹塵塵
無處避丹青也是本來人
題黃山墨竹便面
黃山落筆露全機&KR1284;箇團圞太崛竒點破本来
眞面目何妨節外更生枝
請住東堂
雲中豪俊搆東堂便請禅師蚤發装自有東山
鉄餕饀不妨拈出大家嘗
請倪公
倪公本是我同参道價崢嶸冠斗南千里雲山
舊遊地何妨杖錫住西菴
請照老住華塔
華塔當年隱蟄龍轟雷掣電滿雲中而今却
請還山去折脚鐺邊煮曉風
華塔照上人請為功德主
晉陽名刹僅千區華塔叢林冠一隅今日請予
來領略他年乞我一禅廬
請嵓公禅師詣天德作水陸大會
禅師久住賀蘭山心與白雲自在閑便好因風
到人世化為甘露滿人間
和賈摶霄韻二絶
舉世昏昏似醉眠悲哉不肻救頭然祖師點破
新關捩直指人心教外傳
而菴談道頓忘眠今日相逢亦偶然欲問瞿曇
端的處燈籠露柱却能傳
和高麗使三首
神武有為元不殺寬仁常愧數興戎仁綏武震
誠無敵重譯來王四海同
掦兵青海西凉滅渡馬黃河南汴空百濟稱藩
新内附馳軺來自海門東
壮年吟嘯巢由月晚節吹嘘堯舜風兩髩蒼蒼
塵滿眼東人猶未識髯公
夢中偶得
我愛湖山好苑齋繞澗泉道人閑受用不使半
文錢
和武善夫韻
佐主焦勞力已禅微才安可濟時難開樽北海
希文舉携妓東山咲謝雨露新恩
君責重桑榆老境我年殘何時致政閭山去三
逕依然松菊寒
秋霖初霽覺新凉午夜東山月吐光翠竹無心
甘晚節黃花有意助年芳忠誠自許一心赤老
境誰忴兩髩霜遥憶吾山歸未得故人書簡怨
東陽
題寒江接舫圖
一派瀟湘萬里山閑騎凍&KR4181;點江天風帆雪棹
知多少認取華亭沒底船
題黃梅出山圖
佛祖不識山中主良才可惜遭斤斧肩擔明月
過前峰一時忘却曹溪語
夢中贈聖安澄老
一束三人作一團了無前後亦無偏幾乎笑殺
龐居士擬問如何便著拳
䟦定僧嵓
玉嵓三尺碧玲瓏入定僧迷一色功打入無明
山鬼窟不知何日透真空
咏探春花用高冲霄韻
風拂新芳暎短墻典刑依約類丁香梅花欲謝
渠先坼消得東君為汝忙
寄休林老人
一禅客論洞山公案渠謂洞山果有喫
棒分因作頌以寄之
世上元無眞是非叢林禅客自多疑此詩寄向
并州去笑倒休林老古錐
過濟源登裴公亭用閑閑老人韻四絶
一抱青山插碧空平湖春水碧溶溶裴公亭下
千竿竹撩我詩情得得濃
珍玉参差照底寒閑閑佳句継香山(有楽天詩碑在焉)
湛然不揆眞堪咲也敢題詩列壁間
繞垣喬木碧天参松竹蕭蕭翳鏡潭他日携琴
來隱此林間乞我一禅菴
碧湖風定水痕平雪竹幽禽自好聲我羡清源
高隱士干戈人世不知兵
再用前韻
山接晴霄水浸空山光灔灔水溶溶風廻一鏡
柔藍淺雨過千峰潑黛濃
掀髯坐語閑臨水仰面徐行飽看山竹裏忽聞
春雪落天教著我畫圖間
侍中菴底春山色裴老亭邊秋水聲修竹茂林
真隱地但期天下早休兵
劫外玄機好細參他年卜築繞澄潭琴書活計
無多子秖與龍岡共一菴
復用前韻
水影連天天渺渺山光和水水溶溶一林修竹
搖雲碧百畆凉隂蔽日濃
門外回環皆碧水亭中坐卧得青山凭闌盡日
搜新句思入煙霞縹緲間
幾時投老謁同参擬向
君王乞鏡潭飰了遨遊容膝處裴公亭與侍中
菴(一作爛賞裴公亭畔竹歸來容膝侍中菴)
四海干戈尚未平不如歸隱聽歌聲情知文武
都無用罷讀詩書不學兵
再和西菴上人韵
不在尋求不在参誰分西北與東南雲川試入
西庵去三聖元來共一菴
請眞老住華塔
華塔叢林久席虚眞公予請肯來無湛然拙偈
呈君去便好携瓶倒上驢(一作笑倒當年十萬夫)
請王公住太原開化
大愚不了戾兒孫開化重興政賴君便請踏開
關捩子何(方)地炙與天薰
和薛伯通韻四絶
黃華紅葉滿秋山月浸銀河夜未闌寂莫梧桐
深院落有人何處倚闌干
碧山粧點塞天秋老盡黃花蝶也愁拚醉東籬
顛倒舞人間富貴一何楼
衰年且喜志微伸鏡裡驚看白髮新何日得遊
雲水去秋江鷗鷺淡相親
虚名羇我未能歸羞見冥冥一雁飛拜掃松楸
定何日不堪雙淚對君揮
和松菊堂主人昭老見寄二詩
松菊堂中老故人芝眉重謁我無因林松老節
應依舊籬菊寒英又一新
晉陽相遇亦前因分手歸来迹已陳松菊幽堂
應冷淡與君同話更何人
俊老茶毗四十年前身是我誤相傳香山聲價
喧天下爭似衰翁不會禅(來詩謂予香山俊老之後身故以此解嘲云)
洞山五位頌
正中偏
十月澄江徹底冰梅花江路破瑶英寒齋冷坐
人無寐雪暎書&KR1084;一夜明
偏中正
區區遊子困風塵就路還家觸處真芳草滿川
桃李亂風光全是故園春
正中來
石女翩翻鳥道飛淵明琴上撫冰絲緩歌刦外
陽春曲慢看盤中白雪詞
兼中至
泾渭同流無間断華夷一統太平秋而今水陸
舟車混何礙冰人跨火牛
兼中到
水窮山盡懸崖外海角天涯雲更遮撒手轉身
人不識廻途隨分納些
太陽十六題
識自宗
拈花老子徒饒舌面壁胡僧太賺人更著洞山
行過水吾宗從此永沉淪
死中活
百尺竿頭湏進步無明鬼窟好抽身寒灰定爆
眞竒味枯木花開别是春
活中死
韶老須弥論過尖廬陵来價認商量可憐一粒
靈丹藥嚥下喉嚨命已亡
不落死活
白雲深處有滄波半醉微醒哭更歌孤艇往來
無繫絆隂晴天氣曝漁蓑
背捨
人亾家破更何依退步懸崖撒手時去歲生涯
無寸土今年活計更忘錐
不背捨
通方大隱好居廛手叚能如火裏蓮九陌香塵
烏帽㡳一槔春水白鷗前
活兮
垂衣端拱愧佳兵文化優游致太平昨夜濛濛
春雨足松筠花艸一時榮
殺人劍
雪刃森森倚碧雲佛魔几聖搃亾䰟水乾滄海
魚龍死火烮昆岡土石焚
平常
寒來向火被添綿夏月臨風使扇扇渴飲飢飡
隨分過閑打坐困時眠
利道扷生
箇箇既知迦葉冨人人休怨釋迦慳破鐺煮得
空華實甑裡盛將鈇漢飡
言無過失
元知舌上無横骨湏信喉中有轉關喚鱉爲亀
人不肻直教迦葉也眉攅
透脱
瀟湘一片蘆花秋雪浪銀濤無盡頭何湏漁歌
發清響鷺鷥飛出白汀洲
透脱不透脱
重陽九日菊花新妙契忘言不犯春收得安南
憂伐北不知何日得通津
稱揚
從來箇事不囊蔵刹刹塵塵為舉揚近日令嚴
誰敢犯不教奪市與攙行
降句
鷲嶺默然全是影毗邪杜口本非真燈籠露柱
呵呵笑誤殺浮生多少人
疎山住住莫怱怱龍牙且無租師意須信撲牛
另有方不犯鋒鋩震天地
方又圓
破船折棹殘蓑笠石女直鉤波上月方士徒誇
錢作金道人秖要金成銕
西域嘗新瓜
西征軍旅未還家六月攻城汗滴沙自愧不才
還有幸午風凉處剖新瓜
天德海上人寄詩用元韻
知子無心謁五侯浮雲富貴豈能留華亭夜静
西風軟萬頃滄波浸月鈎
寄白雲上人用舊韻
上人别後未能参一首新詩自北南蕭寺深沉
香火冷白雲閑鎻舊禅菴
武川摩訶院詩為功德主
昔日南遊又丘春馬蹄踏遍武川塵而今却到
經行處且與摩訶作主人
和房長老二絶
只識瓶盤不識金瓶盤釵釧本眞金一從打破
疑團後物物頭頭總是心
又
生死與浬槃都如昨夢耳覺後咲呵呵無彼亦
無此
過平陽高庭英索詩強為一絶
一川秋色滿東籬雁字行行自寫悲試問省菴
何所省黃華紅葉搃堪詩
湛然居士文集卷之七終
