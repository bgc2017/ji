湛然居士文集卷之五一
贈蒲察元帥七首
庚辰西域清明
用鹽政姚德寬韻
用昭禅師韻二首
和薛正之見寄
乞扇
壬午西域河中遊春十首
遊河中西園和王君玉韻四首
河中遊西園四首
河中春遊有感五首
過閭居河四首
感事四首
壬午元日二首
過沁園有感
用劉正叔韻
西域家人軰釀酒戲書屋壁
西域從王君玉乞茶因其韻七首
和冲霄韻五首
和冲霄十月桃花韻二首
和薛正之韻二首
贈蒲察元帥七首
閑騎白馬思無窮來訪西城綠髮翁元老規
模妙天下錦城風景壓河中花開杷㰖芙蕖淡
酒泛蒲萄琥珀濃痛飲且圖容易醉欲憑春夢
到盧龍
其二
積年飄泊困邊塵閑過西隅謁故人忙喚賢
姬尋噐皿便呼遼客奏筝&KR0793;葡萄架底葡
萄酒杷㰖花前杷㰖仁酒釅花繁正如許莫教
辜負錦城春
其三
主人知我怯金觴特為先生一改堂細切黃橙調
蜜煎重羅白餅糁糖霜幾盤綠橘分金縷一
椀清茶點玉香明日辭君向東去這些風味
幾時忘
其四
使君排飰宴南溪不枉從君鳥鼠西春鴈旅
澆濃鹿尾臘糟微浸軟駝蹄絲絲魚膾明如
玉屑屑雞生爛似泥白面書生知此味從今更
不嗜黃&KR1085;
其五
筵前且盡主人心明燭厭厭飲夜深素䄂佳
人學漢舞碧髯官妓撥胡琴輕分茶浪飛香
雪旋擘橙杯破軟金五夜歡心猶未已從教斜
月下疎林
其六
主人開宴醉華胥一派絲篁沸九衢黯紫蒲
萄垂馬乳輕黃杷㰖燦牛酥金波泛蟻斟歡
伯雪浪浮花點酪奴忙裏偷閑誰若此西行萬
里亦良圖
其七
閑乘羸馬過蒲華又到西陽太守家瑪瑙瓶中
簪亂錦琉璃鍾裏泛流霞品嘗春色批金橘
受用秋香割木瓜此日幽歡非易得何妨終老
住流沙
庚辰西域清明
清明時節過邊城遠客臨風幾許情野鳥間
關難觧語山花爛漫不知名蒲萄酒熟愁腸
亂瑪瑙杯寒醉眼明遥想故園今好在梨花深院
鷓鴣聲
用塩政姚德寬韻
乃祖開元柱石臣雲孫髣髴玉麒麟從來德炙
輿人口此日恩霑
聖世春欲草薦書學北海未開東閣媿平津而
今且試調美手竚看沙堤継舊塵
用昭禅師韻
銀鈎全似趙周臣詩比黃華格調新道眼點開
言外句禅心說破劫前春山中跛挈無為客林
下逍遥自在人不犯清波垂釣處卧龍隨手
出龍津
其二
聖德洋洋雨露零蟲魚草木緫歡榮妖氛歛
禍
尭風扇外道消聲佛日明
和薛正之見寄
賢臣
聖主正時遭建策
龍庭莫惮勞大壑波深翻巨鯉高空風順遇
鴻毛一番制度新才術百代文章舊雅騷勉力自
強宜不息功名何啻泰山高
乞扇
屈眴圓裁白玉盤幽人自剪素琅玕全勝織女絞
綃帕高出湘妃玳瑁斑座上清風香細細懷中
明月淨團團願祈數柄分居士顛倒隂陽九夏
寒
壬午西域河中遊春十首
幽人呼我出東城信馬尋芳莫問程春色未如
華藏富湖光不似道心明土牀設饌談玄旨石
鼎烹茶唱道情世路﨑嶇太尖險隨高逐下坦
然平
其二
三年春色過邊城萍跡東歸未有程細細和
風紅杏落涓涓流水碧湖明花林啜茗添幽興
綠野觀耕稱野情何日要荒同入貢普天鍾
鼓樂清平
其三
春鴈楼邊三兩聲東天回首望歸程山青水
碧傷心切李白桃紅照眼明幾樹綠楊搖客恨
一川芳草惹羈情
天兵幾日歸東闕萬國歡聲賀太平
其四
河中二月好踏青且莫臨風嘆客程溪畔數枝
繁杏淺墻頭千點小桃明誰知西域逄佳景始
信東君不世情圓沼方池三百所澄澄春水
一時平
其五
二月河中草木青芳菲次第有期程花藏徑
畔春泉碧雲散林梢晚照明含笑山桃還似
識相親水鳥自忘情遐方且喜豐年兆萬頃青
青麥浪平
其六
異域春郊草又青故園東望遠千程臨池嫰
柳千絲碧倚檻妖桃幾點明丹杏笑風真有意
白雲送雨大無情歸來不識河中道春水潺
潺滿路平
其七
四海從來皆弟兄西行誰復嘆行程既蒙傾
蓋心相許得遇知音眼便明金玉滿堂違素
志雲霞千頃適高情
廟堂自有䕫龍在安用微生措治平
其八
寓跡塵埃且樂生垂天六翮歛鵬程無緣未
得風雲會有幸能瞻
日月明出處隨時全道用窮通逐勢嘆人
情憑誰為發豊城劒一掃妖氛四海平
其九
不如歸去樂餘齡百歲光隂有幾程文史三
冬輸曼倩田園二頃憶淵明賓朋冷落絶交分
親戚團欒說話情植杖耘耔聊自適笑觀南
𤱔綠雲平
其十
襄翁老矣倦功名繁簡行軍笑李程牛糞火
熟石炕煖蛾連紙破瓦䆫明水中漉月消三毒
火裏生蓮屏六情野老不知天子力謳歌鼓
腹慶昇平
遊河中西園和王君玉韻四首
萬里東皇不失期園林春老我來遲漫天
柳絮將飛日遍地梨花半謝時異域風光特
秀麗幽人佳句自清竒臨風暢飲題玄語方信無
為無不為
其二
清明出郭赴幽期千里江山麗日遲花葉不飛
風定後香塵微歛雨餘時彫鐫冰玉詩尤徤揮
掃龍蛇字愈竒好字好詩獨我得不來賡
和擬胡為
其三
異域逢君本不期湛然深恨識君遅清詩厭
世光千古逸筆驚人自一時字老本來遵雅淡
吟成元不尚新竒出倫詩筆服君妙笑我區
區亦強為
其四
風雲佳遇未能期自是魚龍上釣遅嵓穴潜
藏難遯世塵囂俯仰且隨時百年富貴眞堪
嘆半紙功名未足竒伴我琴書聊自適生涯此
外更何為
河中遊西園四首
河中春晚我邀賓詩滿雲牋酒滿廵對景怕
看紅日暮臨池羞炤白頭新柳添翠色侵凌
草花落餘香著莫人且著新詩與芳酒西園
佳處送&KR0714;春
其二
河中風物出乎倫閑命金蘭玉&KR1356;廵半笑梨花
瓊臉嫩輕顰楊柳翠眉新銜泥紫燕先迎
客偷蕊黃蜂遠趁人日日西園尋勝槩莫教
辜負客城春
其三
幾年萍梗困邊城閑步西園試一巡圓沼印空
明鏡瑩芳莎藉地翠茵新幽禽有意如留
客野卉多情觧笑人屈指知音今有幾與誰
同享瓮頭春
其四
金鼓
鑾輿出隴秦驅馳八駿又西廵千年際會風
雲異一代規模宇宙新西域兵來擒偽主東山
詔下起幽人股肱
元首明良世
高拱垂衣夀萬春
河中春遊有感五首
西胡(尋斯干有西戎梭里檀故宫在焉)搆室未全終又見頽垣遶故墉
綠苑連延花萬樹碧堤回曲水千重不圖舌鼓
談非馬甘分躬耕學卧龍糲食麁衣聊自足
登高舒嘯樂吾慵
其一
異域河中春欲終園林深密鎻頽墉東山雨
過空青疊西苑花殘亂翠重杷㰖碧枝初着
子葡萄綠架已纏龍等閑春晚芳菲歇葉底
翩翩困蝶慵
其三
坎止流行以待終幽人射隼上高墉竆通世路
元多事囏險機關有幾重百尺蒼枝藏病鶴
三冬蟄窟閉潜龍琴書便結忘言友治圃耘
𬞞自養慵
其四
西域渠魁運己終
天兵所指破金墉崇朝馹騎馳千里一夜捷
書奏
九重鞭策不須施犬馬廟堂良筭足䕫龍北
忩高卧薰風裏儘任他人笑我慵
其五
重玄叩擊數年終大道難窺萬仞墉舊信不
來青鳥遠故山猶憶白雲重自知勲業輸雛
鳳且學心神似老龍忙裏偷閑誰似我兵戈横
蕩得疎慵
過閭居河四首
河冰春盡水無聲靠岸鈎魚羡擊冰乍遠南
州如夢蝶暫遊北海若飛鵬隨堤柳絮風何處
越嶺梅花信莫憑試暫停鞭望西北迎風嬴
馬不堪乘
其二
北方寒凛古來稱親見隂山凍鼠冰戰闘簷
楹翻鐵馬窮通碁勢變金鵬五車經史都無用
一鶚書章誰可憑安得衝天暢予志雲輿六
馭信風乘
其三
一聖龍飛德足稱其亡凛凛涉春冰千山風烈
來從虎萬里雲垂看舉鵬
尭舜徽猷無闕失良平妙筭足依憑華夷一混
非多日浮海長桴未可乘
其四
自愧聲名無可稱賢愚混世炭和冰竊塩倉
鼠初成蝠噴浪溟鯤未化鵬賣劍學耕食粗
遣買山歸老價難憑秋江月滿西風軟何日
扁舟獨自乘
感事四首
富貴榮華若聚漚浮生渾似水東流仁人短
命嗟顔氏君子懷疾嘆伯牛未得鳴珂遊
帝闕何能騎鶴上揚州幾時擺脫閑韁鎻笑傲
煙霞水自由
其二
當年元擬得封侯一誤儒冠入士流赫赫鳳鸞
捐腐鼠區區蠻觸戰蝸牛未能離欲超三界必
用麾旄混九州致
主澤民元素志陳書自薦我無由
其三
得不欣欣失不憂依然不改舊風流深藏鳳壁
母投鼠好蓄龍泉候買牛山寺幽居思少室梅
華歸夢遶揚州萱堂温清十年闕負米供
親媿仲由
其四
人不知予我不尤濯纓何必揀清流良材未試
聊躭酒利器深藏俟割牛舊政欲傳新令尹
新朝不識舊荆州眉山云邁歸商路痛恪新
詩寄子由
壬午元日二首
西域風光換東方音問疎屠蘇聊𣸪飲欝壘不
書舊歲昨霄盡新年此日初客中今十載孀母
信何如
其二
萬里西征出玉關詩無佳思酒瓶乾蕭條異
域年初換坎軻竆途臘已殘身過碧雲遊極
樂手遮東日望長安年光迅速如流水不管
詩人雨鬢斑
過泌園有感
昔年曾賞泌園春今日重來迹已陳水外無
心修竹古雪中含恨瘦梅新垣頽月榭經兵
火草没詩碑覆劫塵羞對覃懷昔時月多情
依舊照行人
用劉正叔韻
參叩松軒積有年光塵融洩一愚賢視民每羡
如芻狗治國常思烹小鮮只道牛邊休執杖誰
知琴上亦忘絃湛然稍異香山老不學空門不
學仙
西域家人軰釀酒戲書屋壁
西來萬里尚騎驢旋借葡萄釀綠醑司馬捲
衣親滌噐文君挽䄂自當爐元知沽酒業緣重
何奈調羹手叚無古昔英雄初未遇生涯或
亦隱屠沽
西域從王君玉乞茶因其韻七首
積年不啜建溪茶心竅黃塵塞五車碧玉甌
中思雪浪黃金碾畔憶雷芽盧仝七椀詩難
得諗老三甌夢亦賖敢乞君侯分數餅暫教
清興遶煙霞
其二
厚意江洪絶品茶先生分出蒲輪車雪花
灔灔浮金蘂玉屑紛紛碎白芽破夢一柸非易
得搜腸三椀不能賖瓊甌啜罷酬平昔飽看
西山插翠霞
其三
高人惠我嶺南茶爛賞飛花雪没車(是日作茶會値雪)
玉屑三甌烹嫰蘂青旗一葉碾新芽頓令衰
叟詩䰟爽便覺紅塵客夢賖兩腋清風生坐
榻幽歡遠勝泛流霞
其四
酒仙飄逸不知茶可笑流涎見麹車玉杵和
雲㫪素月金刀帶雨剪黃芽試將綺語求茶
飲持勝春衫把酒賖啜罷神清淡無寐塵囂
身世便雲霞
其五
長笑劉伶不識茶胡為買&KR1257;謾隨車䔥蕭暮
雨雲千頃&KR2368;&KR2368;春雷玉一芽建郡深甌吳地
遠金山佳水楚江賖紅爐石鼎烹團月一椀
和香吸碧霞
其六
枯腸搜盡數杯茶千卷胷中到幾車湯響松
風三昧手雪香雷震一槍芽滿囊垂賜情何
厚萬里携來路更賖清興無涯騰八表騎鯨
踏破赤城霞
其七
啜罷江南一椀茶枯腸歴歷走雷車黃金小碾飛
瓊屑碧玉深甌點雪芽筆陣陳兵詩思勇睡
魔卷甲夢䰟賖精神爽逸無餘事卧看殘
陽𥙷断霞
和沖霄韻五首
垂亡
聖道頼君鳲坎軻休嗟道不行湏信詩魔降筆
陣好將酒戰破愁城滔滔秋水如人志薄薄閑雲
似世情一舉冲霄知有日垂天萬里看鵬程
其二
古今興廢不堪聽寵辱都如夢一驚韜略欣然
推後進琴書足以了餘生既知物物頭頭是誰
問朝朝暮暮情散盡迷雲何所有一輪秋月
普天明
其三
天涯索寞正竆秋衰草寒煙無盡頭葉㡳哀
蛩空促織雲間征鴈秖供愁酪漿滿引澆羊胛
糲食隨緣薦鹿脩試暫廻光樂眞覺人間萬
法一時收(祗供愁一作謾書愁)
其四
星星華髮鏡中驚好賦歸欤接浙行重位寧貪
高一品故園無惮遠千程晴天花絡春山色落
日松和秋水聲無恙閭峯三百寺遨遊吟嘯
老餘生
其五
古木殘陽映矮崗鴈行天際寫秋光霜蓑帶雨
添愁色晚菊和風送冷香濁酒三季渾未試黃
粮九月淂初嘗龍沙且喜身強徤南望幽人天
一方
又一首
不見高陽舊酒徒臨風惆悵幾踟蹰無窮眞
味思焦尾有限浮生嘆白駒德望服人輸二陸
文章重世媿三蘇散材潦倒渾無用空作昂
藏一丈夫
和冲霄十月桃花韻二首
桃源仙子憶劉郎不惮嚴冬雨雪凉紅雨已
先初夏落妖䰟重對小春芳冷侵絡萼剛舒
臉寒徹朱衣強噴香誰向荒園慰蕭索數枝
無語映斜陽
其二
春生秋殺乃天常來往推遷炎與凉晚節正當
隂氣塞窮冬忽見小桃芳豈知卜棗能成實
僣與江梅敢並香自媿傋員調鼎鼐不知何
事謬隂陽
用薛正之韻
無德慙爲天下先湖山歸計好加鞭霜深尚有
籬邊菊風勁全無葉底蝉三弄瑶琴歌素月
一樽濁酒醉蒼煙鳳池分付䕫龍去萬頃瀟
湘属湛然
湛然居士文集卷之五
