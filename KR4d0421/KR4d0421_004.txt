湛然居士文集卷之四
和吕飛卿韻
再用韻贈連國華
謝飛卿飯
再用韻紀西遊事
再用韵贈摶霄
再用韵謝非熊召飯
再用韻唱玄再用韻
和摶霄韻代冰陸䟽文因其韻為十詩
寄賈摶霄乞馬乳
謝馬乳復用韻二首
贈摶霄筆
再用韻寄摶霄二首
再用韻别非熊
愛子金柱索詩
贈賈非熊摶霄一首
和李振之二首
非熊兄弟餞予之燕再用振之韻
和連國華三首
連國華餞予出天山因用韻
還燕和德明韻二首和橙梅韻
和竹林一禅師韵
西菴上人住夏禁足以詩戲之
送韓浩然用馬朝卿韵
戊子喜雨用馬朝卿韻二首
戊子餞非熊仍以吕望磻溪圖為贈
和宋子玉韵和李邦瑞韵二首
和邦瑞韵送奉使之江表
和王正之韻
祝忘憂居士夀
蠟梅二首
謝禅師公寄閭山紫玉
和鄭夀之韻
寄沙井劉子春
和琴士苗蘭韵和人韻二首
和武川嚴亞之見寄
已丑過鷄鳴山
寄天山周敬之
邦瑞乞訪親因用其韻
和李邦瑞韻
過清源贈法雲禅師
贈五臺長老
和吕飛卿韻
舊說飛卿訶翰全風神渾似晉名賢吟詩校
子三十里押韻輸君一着先筆迹查牙森似
戟詞源浩汗注如川好詩好字獨予淂准偹携
將帝里傳
再用韻贈國華
學道宗儒難兩全湛然深許國華賢儒門已
悟如心恕道藏能竆象帝先似海詞源涵萬
水如鯨飲量吸長川而今一識君侯面始信清
名不浪傳
謝飛卿飯六首
一鞭嬴馬渡天山偶到雲川暫解鞍獨守空
房方丈穩更無薄酒一杯殘詩書半蠧絶來
客釡甑生塵笑冷官頼有覺非(飛卿道號)憐野拙
長鬚為我饋盤飡
再用韻紀西遊事
河中(西城尋恩子城西遼日為河中府)花木蔽春山爛賞東風縦
寳鞍留淂晚瓜過臘半藏來秋菓到春殘親嘗
芭㰖寧論價自釀蒲萄不納官常嘆不才
還有幸滯留遐城得佳飡
再用韻贈摶霄(以摶霄戒肉罷鷹犬故以是詩美之)
凛凛風神白玉山罷遊鷹犬逞金鞍瑶琴高掛
么絃絶犧易頻翻斷簡殘息念如僧還有髮
忘形見客似無官伽陀誦罷爐薰冷一鉢疏羔
當曉飡
再用韻謝非熊召飰
行盡遐陬萬里山十年飄泊困征鞍春風燕語
歸心切夜月猿啼客夢殘
聖世因時行夏正愚臣嗜數媿春官誰知賢帥
開青眼掃洒西菴召我飡
再用韻唱玄
藤條擊破鐵圍山倒跨白牛不鞲鞍講䟽僧歸經
卷亂坐禅人起佛燈殘為學未必如為道選佛
從教勝選官百事湛然都不念祗知渴飲與饑
飡
再用韻
雲山疊疊復雲山瘦馬蘆鞭矮面鞍瀚海去
程千驛遠揚州歸夢五更殘塵緣淡處應忘世逸
興濃時好觧官二頃良田何必覓春山笋蕨亦
供飡
和摶霄韻代水陸疏文因其韻爲十詩
資生無畏濟人深便見能仁六度心塵世捐財
矜苦厄寒林洒飯拔幽沉既臨巨海鈎神物試
叩洪鍾伺好音今日湛然攀舊倒珠纓休惜
掛祗林
新朝威德感人深渴望雲霓四海心東夏再降
烽火滅西門一戰塞煙沉顒觀頒朔施仁政竚
待更元布德音好放湛然雲水去廟堂英俊
政如林
論道西菴愛慕深推誠片片露丹心瑶琴莫
撫相如引寳鼎休焚韓夀沉花氣渾如三角串
松風全似五絃音清談終日忘歸思不覺昏鴉
噪晚林
五派分流道愈深塵中誰識本來心穿心土捥
元無漏没底㬔舡却不沉山色水光呈妙相鳥
啼猿嘯露圆音雲霞活計無求飽何事狂童
作肉林(狂童作獨夫)
前生未了妄緣深薄宦相縈負夙心只見淵
明能印弃誰知居士觧舟沉窮通榮辱皆真
夢毁譽稱譏盡假音中隱冷官閑况味歸心無
日不山林
居士才微學未深静思寧不媿中心難忘北
海千鍾酒虚負西菴一炷沉綺語傚顰𢋫險
韻瑶琴學步鼓純音此番公案休拈出秪恐相
傳入笑林
新詩欬玉起予深獨有摶霄我許心真迹居
塵聊俯仰高名與世任浮沉同成雅會清茶話
共賞枯桐白雪音他日歸休約何處燕山參
謁萬松林
賢師文章藴藉深雲川傾蓋便同心掀髯談
道檠燈灺抵足論文塞月沉有眼句中君得意
無絃琴上我知音乘舟誤捉波中月莫學當
年李翰林
浪迹西遊歲月深臨風誰識湛然心斯文將
喪儒風歇真智難明佛日沉佳茗暫嘗轟雪
浪正聲聊作鼓雷音年来逸興十分切准傋求
眞入道林
漁磯舊隠荻花深塵世寧忘昔日心雨岸清風
單舸穏滿江明月一鈎沉飢來煑稻無兼味醉
後鳴榔笑五音閑卧煙蓑春夢斷不知潮起
没青林
寄賈摶霄乞馬乳
天馬西來釀玉漿革嚢傾處酒微香長沙莫
吝西江水文舉休空北海觴淺白痛思瓊液
冷微甘酷愛蔗漿涼茂陵要洒塵心渴願淂朝
朝賜我嘗
謝馬乳復用韻二首
生涯簞食與嚢漿空憶朝回衣惹香筆去餘
才猶可賦酒來多病不能觴松窗雨細琴書
潤槐館風微枕簟凉正與文君謀此渴長沙美
湩送予嘗
肉食從容飲酪漿差酸滑&KR1401;更甘香革囊旋
造逡廵酒樺器頻傾㶑灔觴頓觧老饑能飽
滿偏消煩渴變清凉長沙嚴令君知否只許詩
人合得嘗
贈摶霄筆
一扎霜毫綴土枝管城家世出東涯(遼東筆)鋒
端有口能談景紙上無聲觧寫詩免向江淹
求彩管莫學班氏弃毛錐贈君聊助文房用
賦就離騷寄我知
再用韻寄摶霄二首
玉立堂堂紫桂枝雲川中隱寓天涯風神蕭散
能談道格調清新觧作詩鄙論我甘蒙醬瓿
(予作辨邪論摶霄嘗讀之)雄材君已露囊錐澄澄&KR0909;次人誰識祗
有清風明月知
斫倒霜筠節外枝誰言法界有邊涯筌蹄意
盡閑周易脂粉情忘束詁詩去歲生涯猶說劒
今年活計更捐錐威音那畔真消息試問瞿
曇也不知
再用韻别非熊
靈木垂芳桂兩枝非熊佳譽動西涯倦聽琴
阮嫌狂客飽看經書厭小詩成德羡君垂竹
帛虚名嗟我類刀錐會難别易堪惆悵何日
重來誰得知
爱子金柱索詩
文獻隂功絶比倫昆蟲草木盡承恩我為
北闕十年客汝是東丹九世孫致
主澤民宜務本讀書學道好窮源他時輔翼
英雄主珥筆
承明策萬言
贈賈非熊摶霄一首
二陸尊賢擅美聲月評難弟亦難兄西菴麾
塵談三界北觀携琴論五行休道酒仙無太白
湏知詩伯有飛卿竒人輻輳君門下占斷西州
好士名
和李振之二首
半䊺功名未可呈無心何處不安生十年滄海
塵空起百歲黃梁夢乍驚舊逕既荒松菊
在丹誠不變髩髯更年來漸有昇平望每悵
栖鷄半夜鳴
酷憶遥山寸碧呈歸耕何日樂餘生蝇營得失
都無念狗苟榮枯緫若驚客夢覺来家萬
里聲詩吟罷月三更溟鵬本有衝天志直待
三年再一鳴
非熊兄弟餞予之燕再用振之韻
藝逢知已敢相呈幾夜論丈喜氣生筆陣我甘
三舍退詩壇君使四筵驚公初傾盖冬將半
予擬乘軺歲欲更特與幽人助行色一聲寒
角隔煙鳴
和連國華三首
歲月如流走鬼烏求眞可惜費功夫深源到
底忘根柢至道元來貴拙愚真理不空宜具
眼太虚無面莫添鬚直湏稳坐長安好切忌
途中認畫圖
安得長䋲繫日烏天涯老却舊耕夫林泉放
曠輸君樂沙漠淹留笑我愚虎戰每驚涉虎
尾龍飛不得採龍鬚文章畢竟成何事冨貴
元知不可圖
月上南枝啼夜烏悲歌弹鋏嘆征夫愁邊逐
日看周易夢裏隨風謁太愚縦有征塵遮兩
眼却無慚色上三鬚
眞人已應千年運佇待河清再出圖
連國華餞予出天山因用韻
十年不得舞衣班一憶江南膽欲寒黃犬候來
秋自老白雲望断信何難軍中得句常横槊
客裏傷心每㩀鞍游子未歸情幾許天山風
雪正漫漫
還燕和美德明二首
紛紛世態眩榮華静裏乾坤本不譁琴阮生涯
聊自適詩書事業更何加但期
聖德澤天下敢惜餘生寄海涯可笑燕然舊遊
客倚楼悲我客程賖
又和橙子梅韻
可笑人心自短長誰知箇事不囊藏化成橙子
舌躭味幻作梅英鼻覺香金卵似眞隨變滅
冰魂元假却芬芳唯心識破同根旨何必臨風
再舉楊
和竹林一禪師韻
冨貴無心羡五侯隨時俯仰浪西遊斷無事
業流千古静看英雄混九州白鴈縱傳遐域信
黃華却負故園秋蒼生未濟歸何益一見吾
山一度羞
西菴上人住夏禁足以詩戲之
觸處無非選佛堂東風何處避春光郡人無
足克千界大地絶塵塞四方舉步踼翻滄海
月轉身踏破白雲鄕快須擊碎閑家具說向
西菴笑一埸(首句一作都盧只是一禪牀)
送韓浩然用馬朝卿韻
開懷樽爼笑談傾未暇論文君已行冨貴塗亨
渠易致詩篇韻險我難𢋫已成傾蓋金蘭友
安用沾襟兒女情准擬秋深迓歸騎一樽濁
酒遠相迎
戊子喜雨用馬朝卿韻二首
酷暑炎炎正不禁一聲雷震釀輕隂救回南畆
十分旱變作西郊三日霖遍野桑疇青幄密
連天麥壠綠雲深王孫喜雨登樓宴貰酒黃
壚觧帶金
生死輪廻苦莫禁不如學道惜分隂舡乘没底
聊相渡雲出無心強作霖不死鄕中靈草異
長生劫外紫雲深茅山道士真堪笑虚費工
夫煉五金
戊子餞非熊仍以吕望磻溪圖為贈
昨夜白麻降日邊文章領䄂遠朝
天遥思
御座分香賜更想
龍庭命席前白面書生酬風志黑頭邊帥領
新權非熊應笑非熊老八十猶然釣渭川
和宋子王韻
勇將謀臣滿玉京吾儕䄂手待昇平荆榛至
道常嗟我柱石中原豈捨卿日下有人叨肉
食雲中高士振詩鳴思君興味如梅渴海印
(道號也)那能識此情
和李邦瑞韻二首
隴右竒才冠士林萬言良策起予深澤民致
主傾丹懇邀利沽名匪素心我伴簿書無好
思君陪風月有閑吟他年共納林泉下茅屋
松忩品正音
謝君千里遠相尋傾蓋交歡氣義深筆硯生
涯(一作書劒因緣又作鐵石肝腸)無異志金蘭氣味本同心揮毫觧
賦登高句緩軫能禅對竹琴此去鱗鴻知有便
臨風無吝寄芳音
和邦瑞韻送奉使之江表
馹騎翩翩出玉京金符一插照人明莫忘
北闕龍飛志要識南陬鴂舌情布䄂來
朝無騎乘錦衣歸去不徒行昇仙橋畔增春
色郡守傳呼接長卿
和王正之韻
洪才碩德兩相宜雅操真堪據鳳池冨貴未
終隨夢變功名何在值時危竒辭觧吐萬言
策敏思能吟七步詩但倩東風輕着力摩天
鵬翼若雲垂
其二
自慚不觧告嘉謨十載韜藏僻一隅巨海洪深
容弃物
新朝寬厚用愚夫亨時嘉會千年少
聖主雄材萬代無文物規模皆法古佇看
明詔起真儒
其三
皇天輔德本無親樂道奚憂甑滿塵道泰小
人當屏斥時屯君子自經綸浮雲富貴元千
變昨夢繁華得幾春遇不遇兮皆是命吾儕
休羡錦衣新(楞嚴經云生死湼盤都如昨夢)
祝忘憂居士夀
酷似燕山竇十郎靈椿初老桂枝芳兩朝厚
遇垂千稔一日清名滿四方玉佩丁東照蘭省
斑衣搖曳悅萱堂他年參到平常處便是長
生不老鄉
蠟梅二首
越嶺仙姿迥異常洞庭春染六銖裳枝横碧玉
天然瘦雷破黃金分外香反笑素英渾淡抺
却嫌紅豔太濃粧臨風浥此薔薇露醉墨淋
漓寄渺茫
其二
冰姿夢裏慕姚黃滴蠟凝酥别樣粧生妬
白紅太濃淡懶施朱粉自芬芳寒英深染薔
薇露冷豔徼煄篤耨香受用清絶恣吟遶惜
花一念未全忘
謝禅師公寄閭山紫玉
方外閑人天一隅因風寄我紫雲腴起予妙
理欺歡伯滌我枯腸壓酪奴琥珀精神渾彷
彿葡蔔嗞味較錙銖禅師遠弃桃源路日日
尋山摘此無
和鄭夀之韻
聖主龍飛日月新微才沗預股肱臣民財已
阜錢如水馹騎長閑塞不塵威鎮西陲輸定
遠宴開東閣慕平津何時收拾琴書去林下
衣冠作舜民
寄沙井劉子春
寄語沙城老故人别來嬴得鬢邊塵馬蹄踏
破關中月新句吟空河表春名利相縈余有
歉琴書自樂子非貧何時策杖君家去再試
淵明漉酒巾
和琴士苗蘭韻
徒步南來爱陸機公餘邂逅似相期高山韻
吼千嵓木流水聲號半夜陂
聖德宛如歌治化南風猶似撫瘡痍曲終聲
散無人會撩我高吟一首詩
和人韻二首
西域諸蕃古未知來生遠過禹封畿名山准擬
金泥檢古塞無勞羽檄飛世樂詎能敵静樂蓑
衣到底勝朝衣年來痛憶閭山景月照茅亭
水一圍
其二
干戈未歛我傷神自恨虚名誤此身否德詎能
師百辟微材安可步三辰箕裘謾嘆青氊舊
勲業空驚白髮新安得䕫龍立廊廟扶持
尭舜濟斯民
和武川嚴亞之見寄
當年西域未知名四海無人識晉卿扈從
鸞輿三萬里謀謨鳳閣九重城衣冠異域真余
志禮樂中原乃我榮何日功成歸舊隱五湖
煙浪樂餘生
其二
亞之平水久馳名(亞之本絳陽人今寓居武川訓童為生)壮歲題橋慕
長卿厭世德風如偃草驚人詩價比連城功名
未立不為慊仁義能行亦足榮此理幽微人不
識莫言儒道拙謀生
其三
今年又得亞之詩每嘆風雲會遇遅拙運且淹
童子役雄材宜作帝王師羡君筆下揮千字知
子胷中藴六竒静對西風和新句凄然南望
動深思
其四
誤忝綸恩斗印懸乏才羞到
玉墀前劾姦封事夢猶諍許國忠誠老益堅
仁政發從
天北畔捷音來自海西邊從今率土霑王化禮
樂車書共一天
其五
寥落龍沙寄此生情鍾我軰豈無情参商管
鮑賢朋友南北機雲好弟兄蓮葉飄香思晚浦
梅花飛雪夢春城故園日夜歸心切未濟斯
民不敢行
已丑過鷄鳴山
三年四度過鷄鳴我僕徘徊馬倦登寂寞柴門
空有舍䔥條山寺静無僧殘花濺淚千程别
啼鳥傷心百感生今古興亡都莫問穹廬高
卧醉騰騰
寄天山周敬之
當年傾盖識君初爛飲天山駐使軍秋去安仁
空有賦雁來公瑾又無書林巒紅葉如人老
籬落黃華亦我疎為向天涯道岑寂強吟新
句附雙魚
邦瑞乞訪親因用其韻
干戈優擾戰交侵一紙安書直萬金兄子生
還愁未觧萱堂仙去恨尤深涕零倚木西風
怨腸断聞鈴夜雨淋養老送終眞有憾號天
如割望雲心
和李邦瑞韻
趙老名言本两忘庭前空有栢蒼蒼西江吸盡
慵開口北載添來亦括囊明月清風何所礙
落花流水不相妨湏知居士元無病底用千年
舊藥方
過清源贈法雲禅師
汾水禅師箇裏人杖藜尋我過清源半孟紅
菓情何厚一盞青燈話細論山水景中君適意
兵戈堆裏我銷䰟他年相約雲深處松竹䔥蕭
静掩門
贈五臺長老
高岡登陟馬玄黃落日西風過晉陽道士忻迎
捧林果儒冠遠迓挈壺漿五臺強壮頭如雪
開化輕安鬢未霜誰會二師深密意趙州元
不下禅床
湛然居士文集卷之四
