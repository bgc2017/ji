







　　欽定四庫全書

　　淳熈稿卷十四

　　宋　趙蕃　撰

　　七言律

　　宜春縣齋寒食日作

　　故知寒食住為佳可奈携家更憶家憂樂相尋定何種
死生如夢本無涯節中天色少來舊詩裏風光别去嗟
李逕桃蹊事雖退栁行因雨未抛花


　　三月初二日雨人以為風止之祥

　　䜟言雨作風當止得雨喜如遭旱時枕藉無嗔雜簔笠
跧藏不異庇茅茨近看楊桞大垂手逺對雲山圖入眉
日暮横流難共濟明當安穏遂東之

　　三月十六日郊行

　　乍驚風色掃羣隂旋見朝光上逺林李徑桃蹊愁欲寂
麥畦桑畆秀何深未云晨出因迎客自喜山行不廢吟
春晚得晴如此少寄聲鳩輩且停音


　　宿柞樹下見趙行之所題詩

　　人道朝霞不出門今朝失喜見晴暾長林未减霜前翠
疊巘全收雨後昏兀兀不知為㡳曰悠悠又復度前村
眼明見此壁間句回憶東江數過村(東江亭在衡州)

　　寄克齋舅氏

　　不奉書題遂一年書猶斷絶况詩傳興來亦復吟哦否
讀罷何當疾痼痊慷慨初無伏波志憂愁枉類屈原遷
使來覔我當何處水出牂牁若箇邊


　　次韻晁大舅祖子應

　　離騷皎皎在湖湘冀北茫茫失乘黄徒手豈能探虎穴
敝車安得繞羊腸外家文律况吾祖有作嵗時常一囊
天遣南來端有意要須徤筆冩秋光

　　久不領衡州舅氏書以長句問動静樞宻舅鎮
京口户曹兄官宣城聞安輿徃來之故見於辭

　　寥闊書題久不聞可憐魚鴈動成羣未傳春興衡陽紙
長憶江東日暮雲見說風㠶京口泊又云山色敬亭分

莫言翰墨纔遊戯看取毛錐解致君

　　次韻逺齋春雨有感

　　春今著物㡬陳新未扺新詩得許榮韓子雖云譽東野
侯生終竟愧彌明已知林下棲遲計何處人間寵辱驚
更欲從公問歸宿夜深風雨四山傾

　　冲谷和詩惠書且有訪予之意

　　門外秋來草長科寂然何止雀堪羅清詩寄和勞相憶
手札俱來仍足多豆飯芋魁吾自有芒鞋竹杖㡬時過

相逄不用論餘事兹道待君相琢磨

　　逰管厯院用喬子遷韻

　　北沙一勺淺沙泉三曰彎跧厭客船指似殿樓知有寺
經行陂泊見多田清泉方斛快新浴草屨葛衣便晚天
閱遍題名重惆悵越州何許但雲烟(越州謂喻叔竒時為是州别駕)

　　生米市盡處有寺名演義有二物且得甘叔異
鄧南秀簡壽玉詩

　　徃來屢覔肩吾釣八十初逄演義僧香爇黄連雲細細

薜看石柱帔層層何妨杖䇿徃幽歩頻念竹爐眠曲肱
海内故人難數見壁間時得姓名曽

　　嶺路惡甚問章聖寺葢欲投宿也書寄周袁州

　　舉頭易見天邉曰屬目難逢山下村行盡土麤仍石惡
望窮雨黒與雲昏此身何可數兹役薄宦有誰能見存
章聖明朝還曲覩信知縁契在空門

　　六月五夜斯逺㑹宿西軒為賦七言四韻

　　雨餘信宿尚留凉况是僧房對竹床異曰江湖成逺隔

祇今林壑可相忘囊空未易蘇貧極酒薄聊能衍話長
竹樹並簷雖爾宻不妨新月吐華光

　　韋南雄惠酒六尊以詩謝之

　　叩門何處逺行人撩亂雞飛犬吠隣信有青州六從事
詎多驛使一枝春經秋未愈文園病晚嵗更餘揚子貧
愧是無詩堪每誦意中殊覺丈人真

　　同簽判謝丈簡寄教授李丈仍用王原慶舊韻

　　斗酒百篇家有風故應名堕勝流中從教客論嘲元白

嬾向東華戀軟紅好句舊來傳已熟並遊今日敢言同
看公人物非如我畢志區區在草豐

　　簡謝張王臣

　　病過春風二月時不知春已到酴醿當公置酒招新社
念我因詩辱舊知豈但讙言慰羇旅更容醉墨對淋漓
寒牎卧想夜來樂門外卒然風雨馳

　　又簡張王臣

　　留落殊方少故人豈其再見愈情親㡬因高論興衰颯

頻藉深杯慰苦辛祇道朝天在長夏那知奉檄又殘春
未聞行日先惆悵君復何憂慨此身

　　白水道間

　　一源曲折㡬成橋稻隴蔬畦高下澆水碓暗鳴蛙吠草
緑雲亂㸃鷺侵苖誰云斗粟可相挽到處佳山如見招
東畆㧞秧南畆蒔樂哉安得助長謡

　　贑州出示馬提刑留題麻姑山次韻

　　發軔名山三十年毎逄佳處一悠然獨於此地欠行迹

始信兹遊亦屬天壇記舊模唐刺史句題今誦兩詩仙
和篇末至夫何敢勢似求魚乃木縁

　　得邢廣聲書且索近詩走筆報之

　　春來日日雨兼風朝暮昏昏扺夢中村巷忽聞喧吠犬
逺書何自落征鴻殷勤每辱寒温問邂逅㡬思言笑同
曲逆不侯繇計拙相如遊倦欠詞工

　　呉仲權相别詩云欲少留桃川山中昨日同在
伯懐之作詩約在伯同賦以寄并屬徐季純于

去非

　　詩卷方欣見管斑酒杯已復動離顔余當大&KR0987;朱冠際
君政清虚爽氣間逸興飄飄難並駕好風發發待吹還
如舟可使長身久有竹懸知不用闗

　　題湘鄉道中梅花

　　道上梅花無數株似能相與慰窮途色嚴不畏晨霜勁
馥賸寧須愛曰敷落落卒無詞客賦紛紛只了酒家沽
雖然根本故亡恙猶愈松明日夜刳


　　長田道中梅花

　　臘前已賦憶梅詩年後才能見好枝我亦嗟渠苦孤瘦
渠應怪我㡳清羸雖然故有臨風趣政爾難忘覔句癡
回首江東在何許故人相逺費相思(謂徐斯逺)

　　梅已開猶未知之簡斯逺

　　問梅頗復恨開遲及至開時病不知何自折來相料理
似憐一見苦參差君今政草凌雲賦我又初無卻月詩
風月孰於風日愈要須一語為評之


　　初見梅懐玉山友弟

　　江路野梅初折來班班已有數花開細看渾覺風神在
且老空驚鬢髪摧我所思兮千萬里知其趣爾五三杯
半年未有音書至未過衡陽㕍已回

　　挽李子永二首

　　靈山山下初逄處溧水水邉重見時草草猶傳出山句
勤勤更枉送行詩傳聞恍惚疑昇報問訊凄凉自越醫
(始見建業張孟逺章謂公已沒繼審於陸用之)畧計别離能㡬日誰知生死遂

分岐

　　封侯寂寞空飛將佳句流傳自謫僊半世作官纔六考
他年垂世有千篇篋中酬唱都無恙天外音書不復傳
五嶺三苖㡳處所千巖萬壑若何邉

　　去徳清十數里阻氷舟行甚艱

　　常時一夜北新橋問訊茲來故不遥豈慮堅氷忽成合
更當冷日未能消志存紆直無渠怒行有艱難自我招
頼是晴山有佳色不然何以慰無聊(自湖州欲行大溪舟人以路直而來)


　　貴溪簡李啇叟方元直

　　李侯佳句似隂鏗早向茶山識贑曽滌器寧同長卿逸
閉門不學玉川憎平居尚憶尋君去南廟應還訪我能
詩卷當時更誰與𤣥英文采被雲仍

　　十七日晨起簡諸公

　　年多病暑苦亡聊夏忽如秋意自消竹屋紙窻宵摵摵
雨條風葉曉蕭蕭凶年未易辦五斗樂處郤思甘一瓢
㡬日詩筒似疏曠意乗聊復一長謡


　　六月十一夜簡孫子肅子儀

　　暑氣侵人百不堪晚吹㣲喜鬢毿毿手持白羽不勝倦
醉潄清泉欣爾甘定夜數鍾隨谷應臨流㡬木與天參
况當風月佳如此秖欠兩公相對談

　　簡季純去非

　　寒食今年兩日晴已焉疏雨洗清明酴醿自後牡丹發
反舌乃先鶗鴂鳴多病未能疏酒盞畏閒聊復近詩盟
相看政爾間何闊異曰書題空叙情


　　簡斯逺兼懐成父

　　聞道籃輿出行田歸來藥裹手親煎旱而不雨熱尤劇
節且立秋凉未便我亦南山成卧疾弟猶北闕未廻船
江南已自傷流落何况湖南路渺然

　　簡贈呉仲權鎰

　　江西名士多所識盡道延陵有異孫賦就早能傳學子
詩成晚更徹宗門經過縣郭辦相覔邂逅心期欲暫論
禁省催君詠紅藥江湖要我擷芳蓀


　　簡賈新之

　　君詩耻作閬仙瘦頗厭飄零其故何求士近聞勞仄席
斯人未用豈懸科交情滿眼盡今雨世態由來俱一波
所願深持後凋節傳書獨行不為過

　　用賖韻簡賈新之

　　洛陽人物舊傳誇殊縣相依得賈嘉魯殿獨餘多刼火
𤣥都看盡㡬畨花寓懐不但篇章好評古猶多論議譁
問我若為成間闊路經墟落苦嫌賖


　　驟寒簡明叔聞仲威數過之

　　相逄日日訝冬暄為此隂寒僅覆飜破屋未愁茅盡卷
近林無奈鳥相喧馳驅短景貪黄卷咫尺梅花憶故園
聞道頻迂長者轍教兒勿掩席為門

　　用前韻再簡明叔仲威

　　晨興襖子欠黄綿宿火灰深更苦翻官冷自疏鳬鶩進
兒饑不作鴈鵝喧孰云數口須㣲禄已料此身終灌園
二子交期非勢利故能衝雀屢排門


　　藥圃舊無竹僕為作詩從閑止乞栽

　　如聞舊隠竹多有想見頻年筍更添一日借居無不可
數竿分我未傷廉懸知影可連書屋便恐山無到野簷
如許作謀還自笑未應於此是真潛

　　重懐思隠之作因回使寄明叔兼呈從禮景立

　　問訊新篁今幾長髙應出屋下侵廊遥憐初日弄碎影
想見午風傳細香卧看行吟君得意晝思宵寐我回腸
譍門為戒須髙眼有客能來儻姓王


　　去非尉曹於廨舍之側鑿池種竹為亭其上名
曰有竹取文公詩云也

　　舊日南州於去非一官黄綬不嫌卑要為賔主壷觴地
因著胷中水竹期怪㡳不同東野耄政由深得退之竒
過君池草生春日憶我叢篁長夏時

　　乞竹亡有藥圃主人買以種之

　　時人靳惜千金費肯似俞郎買竹栽老節尚封南磵雪
定交新得北枝梅幽禽亦自知人意度曰頻能為我來

十飯未妨全不肉上畨春筍待新雷

　　建徳道間

　　婦並蠶筐候蠶浴兒眠牛背趁牛行要知比屋俱無事
看取人家盡樂生麥畦就熟黄雲委秧壠初齊緑浪生
快活收聲聞布榖可憐鳥語近人情

　　蕃來湖州連與叔驥和叔明父叔寶相從又從
和叔獲見先給事遺墨輙賦二首

　　東南名勝白蘋州人物咸推故國劉徃歎賦歸何勇决

今觀遺翰許風流逺齋視我曽青眼酒正今年成白頭
尚喜君家文墨事到今三世未能休

　　邂逅忽成三癸亥就中和也少三年諸公濯濯故如許
老我蕭蕭真足憐少住政當愁雪曰欲行飜是喜晴天
東南故舊多離闊猶喜丞能共此筵

　　登李叔器家見一亭

　　别駕當年蚤見㡬郎君久亦棄文闈閉門幽徑滋蒼蘚
杖䇿高亭接翠㣲試問丘園返初服定勝風雨葢征衣

一官政為饑寒計未免饑寒故不歸(卒聯蕃自謂也躬之不逮之媿可勝
道哉)

　　贑丞陳擇之官滿歸清江追餞珠林

　　經行此地㡬維舟我亦飄零苦倦遊旱久未教梅破臘
霜遲留得草含秋離懐不似殘年促細雨何如驟雪收
㡳事令人重分首自兹出處恐殊謀

　　程季儀沈儉夫携酒見餞於湘中館借用季儀
所次五峯先生舊韻見懐之作


　　擬和題詩畧未成卒然風雨暗前津高秋政應凉如水
餘溽胡為暖似春載酒肯來真好事艤舟聊為駐行人
異時懐玉山前過一訪耕桑老病身

　　謝李正之惠潘墨

　　地爐窮曰坐寒灰顧與貍奴争席隈硯少磨研塵滿面
筆疏驅使腐生莓慇懃不記𤣥圭覔邂逅欣同賜璧來
藥裹闗心廢詩久恐因詩械却為災

　　曽郢州携和詩見過次韻謝之


　　家世風流翰墨林政和佛祖務傳心浮辭肯作齊梁體
古調直諧韶濩音入社敢期陪唱屬贈言從此得參尋
惠然更辱高軒過不問春溪緑漲深

　　留别周叅政詩二首

　　元祐登瀛盛古今秖今衰冷媿諸任聖朝既有徐州相
得路仍知異曰心齷齪更無㣲價市鷦鷯自愛一枝深
故同坎軻荆蠻徙昔所悲歌今放吟

　　故意還叨累十觴諸家所厯信踰常黄塵倦馬久非地

野水白鷗終是鄉勾漏不惟兼採藥長沙更欲訪沉湘
憑虚便謂神仙近却覺仕途真渺茫

　　程士和和詩送酒復用韻

　　半夜詩成疾置看甚思走筆退知難我如楓葉非關伐
君比梅花不帶酸豈是獨醒羞衆醉政由尚白懼朱丹
一尊重辱相料理不爾何縁罄一歡

　　趣成父寄酒

　　如聞已熟遂初泉曰曰江頭數過船梅嶺望來能止渇

麹車逄處觧流涎故人海内忘形少風味杯中到手賢
遥想容齋對陳子有時醉倒竹騷然

　　喜俞玉汝見過

　　秋風起我友朋思倚樹談君語未移秪道窮年上湖海
那知今日㑹茅茨病多止酒家無釀貧乏嬴糧甑罕炊
作底勤渠相勞苦倒囊共出别來詩

　　明叔今日不過書齋

　　竹屋深深畫亦隂病多無復短長吟三年肯住見君意

一曰不來闗我心蟬噪未知秋日晚雀投如識故枝深
殘書亂帙慵能整倚頼殘樽尚可斟

　　呈衡州使君先生二首

　　當年月以秋中過今嵗凉因閏故遲渇想話言思亟見
暑侵鞍馬敢云疲曽聞遺俗有存者豈若吾身親見之
少不如人今老矣朝聞夕死庻㡬為

　　常州何乃又衡州或謂兹行乃勝遊鍾鼓相聞尋嶽寺
茝蘭無數踏湘流是中夫豈先生樂此叚聊供幽子求

嶽麓相望唯石鼓要令吾軰務藏修

　　清江道中

　　自入西江絶少山蹔看平逺又彎環(自過南昌兩岸絶不見山)望窮
浩浩鷗波裏詩堕蒼蒼暮色間網戸謾多魚踴價酒壚
雖少客酡顔兒時所厯今重過無復衣斑徒鬢斑

　　次韻陳縣丞謝送筍

　　官曹常恐廢書勲頼是相看有竹君送筍但知修嵗例
辱詩還喜繼前聞(頃送筍與張伯永丞常有偶酬)饞涎肯為口腹計幽

處要期風月分我事且然成忤俗奈何君復露竒文

　　晚晴四首

　　殘風落日蟬亂鳴細履小園欣晚晴投林倦鳥分暝色
滿地落葉無秋聲衛尉一錢曽不直阮郎㡬屐畢此生
三十六中第一䇿脫却世故甘傭耕

　　五曰舟行雨間晴晚逄寒日上晴林山因絶翳修眉展
水得無風墜鏡深可恨飄零獨南北不如水鳥共浮沉
向來止酒縁多病新為清羸又一斟


　　度月隂霾増病苦重陽開霽見秋新菌生康樂登山屐
塵敗淵明漉酒巾强擬扶持成小憇路逄借問一何頻
莫驚老瘦非前日看即推遷類昔人

　　不知林薄上新月但見村墟生逺烟滿地蟬聲争嘒嘒
連溪鷺影落翩翩舊時不負登臨集未老還為疾病纒
賴得一晴供節物未妨七字發孤妍

　　孝揚成父約見過屢展期云須晴也

　　雨到叢篁忽暗鳴譙門應已載傳更伯淮被冷睡難著

孺子榻空塵欲生㡬戒樵青成痛掃屢聞黄耳遞虛聲
逄迎可待休形歎秖恐窮冬無好晴

　　劉通判

　　自昔盱江妙人物未容修水擅璵璠獄平寃滯繇仁勇
衆息讙譁頼徳言謂繼更生校中秘却追子驥問桃源
神仙天上多官府盍鄉蓬萊蹔弭轅

　　隂伏陽升直㤗辰當年猶想降庚寅㤗山北斗人皆仰
和氣春風徳有鄰㑹即吹嘘九天上豈徒風月五溪濵

不惟相國同年契更有齊年相國人(公與右相同年而與左相同生)

　　過在伯於學中

　　曉出城南日映光水烟横截樹烟長多聞政欲從君語
造請寧能遣我忙勝可作亭攄意匠醉因種竹試傳方
規摹豈止衡山小安得高歌題屋梁

　　呈廣仲運幹

　　招真巖畔菊花秋憶昨賦詩相贈投不但居民思憇樹
每令客子擊行舟只言騰踏已云逺豈料轉輸由爾留

我亦老焉猶昔日倚樓看鏡兩悠悠

　　負暄

　　天公知我寒無褐惠以簷間百尺裘挾纊固殊如是想
索衣不歎晚為謀神融遽合莊周夢意氣俄乘竹葉舟
側聼屋山雞正午又愁寒雀暮啾啾

　　送潘湖南二首

　　湖海頻年厯四遷治聲徃徃遂無前長沙夜席喜今召
右史素風追昔傳要識平治端有道不知論奏孰為先

豈惟人士想風采聞說天心正渇賢

　　名世公今第一流百年端見㡬人不臨民不作子桑簡
好善咸推樂正優侍從近臣方妙選林園勝事未冝休
曽聞王貢彈冠事無奈相如故倦遊

　　和青田劉令同年見答寄茶之作

　　越國春芽舊有聞換來佳句益堪珍主張品格曽無過
吟冩工夫直有神鴻漸烹煎應巧宻玉川才調本清新
索居海角凄凉甚時得吟哦慰此身


　　周愚卿求所藏靈壁石名堆雲

　　一自風塵沒泗濵英遺何敢漫嶙峋崩騰直自天邉落
拳握空夸席上珍好事了知真是癖傾家務買不論貧
不來俗客仍湏鑰夜半負舟端有人

　　六月初九日晚大雨簡文顯子暢

　　千里歸來病作勞偶因好雨試揮毫凉聲何止到草木
秋意直將侵鬢毛坐念司功狂欲呌(謂子暢)更懐元亮卧
方高(謂文顯)何當過我茅簷底不獨譚詩亦具醪


　　午風大作已雨甚㣲

　　老屋支風懼壓焉若為吹雨但疏然池蛙閤閤自得意
圃蝶飛飛人故憐玩物不妨尋物理得閑聊爾賦閑篇
枕書㡬欲成幽睡又怕饑鼯攪夜眠

　　莫萬安以甘雨應候用社曰韻作詩見貽次韻

　　今君憂樂皆農務信有雨來晴便晴寧似倦遊傷偪仄
不堪終日屢昏明歸舟净緑不可唾舊舍小灘渾欲平
元是江湖竿釣伴可湏釣叟自為名


　　子暢雨中見過且惠以詩乃用蕃謝文顯載酒
之韻復用韻為答併簡文顯

　　草木荒凉門半掩故人誰肯為予來要師原憲安非病
敢學襄陽怨不才春自堂堂花更落髪今種種老其催
謝安故有東山志過我題詩拭硯埃(僕所居名東山)

　　雨合茅簷書罷看惠然君乃過蘓端澆胸細酌杯中物
洗耳飽聼溪上湍近喜同㕘詩有味晚期偕隠谷名盤
因聲寄謝周夫子文行如斯古亦難


　　畢叔文以雙頭白蓮送程士和録唱酬詩以求
次韻

　　是間何處有漣漪况復雙蓮為出竒要使惔焚成一洗
政須氷雪露多姿折來不許從君玩賦就空能喚我為
已見神人出姑射定煩朝日避咸池

　　次韻簽判文牡丹

　　長紅小白總堪珍一見名芳歎絶塵疇昔空傳醉翁譜
秪今如訪洛陽春重跗固已稱尤美徑尺真成出斬新

好物堅牢世那有莫嗔採掇付厨人

　　次韻畢叔文牡丹

　　春來不雨即衝風紙貴衡陽欠此工未問姚黄并魏紫
但思澗碧與山紅敲門惠我枉新作展卷想君恰遶叢
舊事與誰談洛下倦遊聊爾話黔中

　　嚴從禮折送牡丹且副以詩次韻

　　㡬日雲昏病亦昏問春咫尺負名園兩枝何自落書几
一笑為之開酒尊怪底江南新種得未饒洛下舊名喧

不然故有栽培力能使芳根學返魂

　　水仙

　　楚辭香草費磨研何獨無言到水仙薦菊要令和靖配
思鱸更儗歩兵賢未應玉樹能回死寧與梅花作導前
多坐未能空結習故遭天女散諸天

　　倪先輩送水僊一科數花

　　倪郎知我愁無度故遣水僊來叩闗悄悄如逄度相逺
亭亭似直待夫還飄流歌舞餘杯斝脫略簮筓失珮環

寒眼何堪重對此一軒風月閉窮山

　　詠書齋梅

　　憶昨看梅恨不早而今顧索晚方開朝來已作二月暖
花事應憐老境催防䕶可加人漫巧飄零未免句空哀
夜深耿耿欲忘寐明日更憂風雨來

　　陳嚴二君頻送蠟梅因以成詠

　　綴蠟為花荆作枝列為梅種自何時詩多草木初無與
賢比蘭荃又見遺秪道品題終不遇豈期坡谷觧相知

却憐二士空齊魯不及西都講盛儀

　　觀邢園梅偶成長句録呈上饒故人叚元衡鈞

　　今年未省賦梅詩疾病侵陵道路疲雨日喜逢新霽後
數株還見欲開時色香於汝寧能盡心迹如余只自知
不是新來苦耽酒捨渠何以慰支離

　　早歳

　　早歳耽詩老不工但餘多難似詩窮忽來數紙丁寧甚
怳憶他時繾綣同幕府十年公勿厭風霜滿面我思東

幾因江發蠻夷漲欲問漁翁借短篷

　　田家即事

　　漫道詩書可起家未如田舍足生涯不辭傴僂翁栽稻
能作紛耘婦剥麻口腹定繇勤力許衣裘寧怕大寒加
㒺知耕稼求溫飽行役雖勞莫重嗟

　　聞桑葉賤甚感歎有作

　　種得桑栽接始成剃(土人呼為平聲)鋤長及夏時營葉黄已說
都無價蠶老那知轉更平自是初頭放種薄曷能斷手

有絲贏田租減放猶科校况此全催可後程

　　偶成

　　落盡羣芳未肯晴重尋破褐尚寒生風輕簷廡頻來燕
雨合林園未有鶯慷慨董生悲不遇蕭條靖節賦閒情
倚樓看鏡徒増歎散髪采薇真是清

　　即事

　　秋日勝春句匪誇信春無賴覺秋佳睡餘對客霏談屑
茶罷卷書揩眼花寂歴斜陽簷影斷蕭疎黄葉雀聲譁

家貧尊酒雖無舊多謝鄰翁許屢賖

　　寄周内翰

　　一自春風辱報書後來安否定何如江山我敢涪翁後
事業公真六一餘百里半途過九十千間大厦豈無廬
不知蹀躞天街馬孰愈﨑嶇經壑車

　　上七里嶺

　　天公知我行良苦垂上嶺時容少晴登山著屐自不惡
卧遊作圖空復情此來豈止試脚力政坐久不尋詩盟

山礬雪白藤花赤高樹木蘭低紫荆

　　晨起聞徐應卿誦季益詩作詩寄季益兼簡公
擇

　　詩工於我貧相似憇跡招提亦爾同問訊稍愆書草草
徃來長恨馬匆匆黄花紅葉時将晚衰髪蒼顔道轉公
寄謝俞郎近安否㑹看摶翮上秋風(公擇欲赴秋試)

　　呈簡壽玉

　　門外雙槐日已高庭中鉅竹與争豪蕭蕭共倚青雲翰𣺌

渺仍工白雪操欲向瀟湘訪蘭芷却從呉越看波濤問
君役役胡為爾我亦歎嗟出入勞

　　簽判丈見約同諸丈攜酒過賈新之運屬適以
周侍郎過郡附舟謁之比到城周已先去既失
見周又失與賈集不勝悵恨因成長句呈簽判
丈運屬丈

　　載酒俱期過閬仙悵然何事獨求船春風易逺朝天斾
夜雨空成借榻眠誰謂此行真不遇了知一笑欠前縁

連朝定有新酬唱到我凡當第㡬篇

　　在伯欲見洪龜父夏均文詩因逸歸玉山取之
自常徳先寄以來偶得長句遣呈

　　疾風不雪翻成雨甚欲相過愁出門短曰已曛燈未上
曲身難直坐如蹲兒歸尚作他州隔書到能開病眼昏
併致江西洪夏集一樽徑欲與君論

　　呈晦菴二首

　　一紙書來遂隔年江湖逺地水連天紛紛横路又逄此

凛凛嵗寒嗟獨然學道終期世勲業抄經蹔了佛因縁
白頭下士重來拜依舊鷗汀鷺渚邉

　　不上龍門五過秋䄂詩還是覓扁舟胡然貧病秪如昔
聼爾行藏隨所由未厭室人能我讁故防知已作公羞
孟郊五十酸寒尉想見溧陽神尚遊

　　呈康職君謨

　　高譚自可解人頥何况擕醪烹伏雌衰白無庸辨鬚髪
困窮端只坐書詩西湖閱境君其訪南畆深耕我自期

異日書來話疇昔黄溪寺下雨昏時

　　呈季承

　　發舒言笑非闗酒慰藉辛勤一以詩徃日追從雖舊矣
秪今夷險更同之真仙巖壑君行訪(融有老君巖張安國題云天下第一
真仙之巖)快閣江山我亦披(快閣在白下)但恐衡陽無過鴈書筒
不至費人思(季承欲適古融余亦行官白下故云)

　　呈周昭禮二首

　　自從君發信州船令我登臨每悵然把臂真成一傾倒

轉頭知隔㡬山川憎余况有年年惡羡子詩堪句句傳
記取相逄又相别菊枯荷盡早梅前

　　又向江頭覔去船故山歸路反茫然秋鴻社燕各千里
落日殘霞同一川酒得老兵猶可飲詩須我輩始堪傳
經行到處無生景平日夢中今目前

　　呈劉子後趙行之司理舅二首

　　南渡凄凉六十年故家遺俗日蕭然不應門戸端如此
政坐吾曹欠勉㫋斗食我今悲白髪束書今喜繼青氈

鄉來未識衡州士閭里皆推有此賢

　　忽忽江頭住一旬敢疏請謁恐煩人肯敦宿昔論交舊
更辱慇懃枉句新已向清斯看流水更從高節撫霜筠
白醪煮餅留終日吾舅於今驚座陳(行之併枉惠詩是日同為兩寺之遊
故及之)

　　告别晦菴晦菴有惜别語因用張志和答陸羽
問作詩呈之

　　負笈初忘道阻長求船翻為嵗犇忙一尊故惜時重與

四海當知别未嘗渭北江東無異轍太虚明月本同光
屬公忽諱輕為别遣客仍知醉不忘

　　用文顯秋字韻呈簽判丈兼簡子暢兄

　　林園瑟縮似高秋門巷蕭條若故侯粗有百篇兒可誦
何須四海轍能周憐才滿世今誰是好士如公獨見優
父子曽聞自知已朅來敢意許同遊

　　雨後呈斯逺

　　已是霜凝更雨温春其漸起但無㾗莫嗟草色有垂死

定自梅花當返魂小駐要須窮日日細尋無惜遍村村
揩摩病目從兹始併待君詩洗睡昏

　　呈慶伯

　　開到牡丹春十分不堪風雨尚紛紛酒杯强適誰知我
藥裹闗心更念君老去青山甚藍縷愁來白髪嬾鋤耕
稻鍼出水蠶初掃慚愧耕桑每廢勤

　　用韻呈明叔

　　白鷗自倚占深灣亦有幽人此照顔豈但襟期非世俗

要知吟嘯奪天慳江天見處從教濶松竹栽成不要刪
我若賦詩君為冩絶人翰墨勝高閑

　　用簽判丈送徐大雅之韻呈簽判文兼簡子暢
兄

　　年高端已輩吾翁况倚通家夙好同長夏江村能數過
論文尊酒未憂窮分趨幕府如工部耻入帝城因子公
聞道郎君亦輕禄故知難進是家風

　　夜呈欽止審知時欽止歸自三衢


　　政爾相從問阿兄忽聞門外竹車鳴對床縱復無今雨
展巻不妨同短檠頗念興乗聊一詣却憐侍立苦頻更
風㣲佛屋琅璫絶古栢隂中看月明

　　呈慶伯

　　顧藉㣲官無一分强能從俗亦徒紛他鄉驟喜逄詩伯
故里渾疑對竹君莫為饑寒常道路要留精力事耕耘
如君少壯端冝勉老我衰摧直漫勤

　　呈梁從善


　　飄流老矣謂知津邂逅欣然願卜鄰不但梁邢丈人行
更吾騷雅社中人前秋一見遽為别今日重來情倍親
政自論詩得歡喜更因話舊忽酸辛

　　呈審知二首

　　秋風已作重陽雨客子將回下水船卒嵗褐裘悲破篋
豐年稌黍欠多田平生漫說詩書學滿眼不祛兒女煎
頗怪淵明瓶乏粟若為猶送酒家錢

　　樓前木葉下繽紛樓上長吟獨有人勿漫悲秋成楚些

要知逹識自天真從渠屐著一生㡬莫問錐無今嵗貧
平日相期定何事君今到岸我迷津

　　九日王越卿司法置酒要客始約登武安之塔
為遊人所先已過圓通晚更集於彦愽之居越
卿醉後作畫其先大夫公亦能畫云作詩二首

　　登高有約乃相違故遣村船逆上溪寺與松篁元不隔
路經蓬藋却成迷數君放逸仍懐古老我悲凉况哭妻
鄭重莫逃雞黍社又隨新月共扶藜


　　王家父子竹林期談笑初無世俗姿戯搦敗毫成凍羽
醉回老力出枯枝解吟秀句寰區滿不擬常稱老畫師
大令右軍疑只爾外人笑怪若能知

　　九日莫令置酒縣齋余以病不飲作詩呈坐客

　　孰使庭花未肯黄政應知我鬢新霜茫茫永夜無時旦
索索窮愁曽斷腸坐久支吾催煮藥飲豪絡驛看傳觴
廢遊不但因公事風雨連朝故覺妨(莫令有不及登山之歎)

　　李啇叟舉似用南澗山字韻茶山星字韻數詩

輙借韻呈啇叟二首

　　已悲傲吏失南山尚喜王儦峙舊壇感愴自應新髪白
乖離可使舊盟寒篙師徑欲通宵發我軰深嗟㑹靣難
月底婆娑燈下語怳然還是昔年看

　　吾州疇昔聚文星我已後之君有聲丹筆未讎天禄閣
白頭猶住錦官城舊諳林麓深堪隠今見溪山逺更明
賸欲相投小盤礴溪頭亡那櫓雙鳴

　　蕃嘗以閏九日約謝章二丈㑹南堂有事而止

既欲復理前約乏酒未能因見唱酬嘉字韻詩
卷借韻呈章丈

　　已後兒曹疾走誇分同杜叟客忠嘉白衣莫致有名物
青眼謾看無數花念我豈無巖壑暇從君恐及簿書譁
不唯孤負登臨約亦覺詩筒到眼賖

　　九月十一夜雨中讀呉夢與詩書以示之

　　疾風吹雨過江干老屋闕牀無處乾切切冷蛩深撼壁
纍纍饑鼠下窺簞枕衾屢撫眠難著燈火重呼詩細看

謾說為官猶我似念君懐抱若何寛

　　九月十六日文興折贈緑萼梅數枝花多而甚
香非尋常梅花比也

　　舊聞良月似春時真有梅花如許枝緑萼深宜翠羽宿
静香獨許蜜蜂知木犀莫道開能再庭菊無嗟晚乃移
不是南方地偏暖寵光潛已落天涯(是日明堂肆赦)

　　十月晨雨

　　昨夕斜陽照墟落今晨細雨暗簷楹田夫荷笠趨田去

織婦連機競織聲畏餒但憂瓶粟罄怕寒聊倚鬢絲明
古來名士多如此底事於予亦麽生

　　十月三日鄭秀才惠菊植之晏齋窻前尊酒偶
乏與稚子烹作重九

　　旋斫寒梢縳短籬菊窠三兩帶花移莫嗟已落重陽後
自是江南秋到遲(江南一作山寒)菊開便是東坡節酒盡空哦
清晝詩竹隠異時尋故事送花常億鄭當時(東坡嘗以十月作重
九皎然有九日與陸羽烹茶詩清晝皎然字也)


　　十一月初五日晨起書呈葉徳章司法

　　卧聞落葉疑飄雨起對空庭葢卷風政自摧頺同病鶴
况堪吟諷類寒蟲忽思有客渾如我郤念題詩不似公
已分虀塩終白首可因霜雪媿青銅

　　徳章法曹再用銅字韻作詩為報復用韻奉答

　　人窮徃徃咎文窮厯數前賢半此風春去林園乃啼鴂
秋來牆壁自鳴蟲世悲工瑟如齊客我嘆好龍多葉公
苦節期君類松栢根能如石幹如銅


　　十二月一日同陳明叔修絶江遊古城白泉

　　快閣呼舟渡碧江舉篙驚破白鷗雙謾云擇勝心如渇
不待窮幽意已降試遣折梅廵野圃少須酌茗坐僧牕
欲將韻語題今日筆力輸君九鼎扛

　　十二月初四夜同呉資深陳明叔宿觀山

　　一源何自發嵌空潄月流風畫夜中故有松聲雜清越
獨無梅影照玲瓏鄉人但說觀山寺客子深懐太史公
好事陳呉不易得冐寒襆被肯來同


















　　淳熈稿卷十四

