唐秘書省正字先輩徐公釣磯文集古序
朝請郎編修道史檢察官兼次崇文總目管江
州太平觀守秘書省著作佐郎賜紫魚袋族孫
師仁撰
正字諱(夤)字昭夢按五代史閩世家稱正字唐時以
進士名依王審知仕宦九國志列傳正字莆田縣人
乾寧初舉進士禮部試止戈爲武賦一燭纔盡已就
有破山加點擬戍無人之句侍郎李擇覧而竒之是
歲釋褐秘書省正字歸寧於閩中屬江淮盗蠭起退
居延壽溪王審知聞之辟居幕下而禮待簡略内不
能平一旦拂衣去曰丈尺之水前陂後堰安能容萬
斛之舟乎尋舊隐慨然有長往之志王廷彬刺泉州
每同遊賞及陳郯倪曙等賦詩酣酒爲樂凡十餘年
求還所居嘗被病遣求藥物於廷彬答書曰善自調
護亦可自開豁三皇五帝不死何歸蓋舉賦語以戲
之竟卒於延壽之別墅本朝張丞相齊賢記正字未
第時道汴州進謁梁祖面賦無雲雨篇立就其斷句
云爭表梁王造化功大蒙賞遇及解褐東還祖爲開
宴醉中誤觸諱歸舘了悟憂在不測復製遊大梁賦
以獻其略曰客有得意還鄕遊於大梁遇郊坰之耆
舊問今古之侯王父老曰且說當今休論前古昔時
之功業誰見今日之聲名有覩中一聮云遂使千年
漢將憑吉夢以神符一眼胡奴望英風而膽喪祖曾
夢韓信授以兵法胡奴指李克用也祖讀至此大悅
令軍士傳寫皆諷誦之敇字酬一縑不復責前事按
崇文總目正字賦五卷探龍集一卷題曰僞唐徐(某)
撰正字實未嘗仕僞唐也(師仁)家故有賦五卷探龍
集五卷正字自序其後又於蔡君謨家得雅道機要
一卷又訪於族人及好事者得五言詩并絶句合二
百五十餘首以類相從爲八卷并藏焉正字人生幾
何賦至今膾炙人口兒童婦女往往道徐先輩而集
有贈渤海高元固詩序云高見訪於閩中言本國得
斬蛇賦御溝水賦人生幾何賦家家皆以金書列爲
屏障又自詠詩註云温陵使宅有圖障二面張林西
樓書手作廽文八體詩每一首顛倒讀成八首以此
知正字之文不獨行於當時名於後世亦播於異域
也然八體廽文詩尋討未獲小說載紅綾餅餤絶句
亦不見全其餘碑碣之屬甚衆類皆亡失豈其賦名
特高故他文遂不俱傳歟今觀牋䟽頗類玉溪而律
詩精練亦不减同時韓致光吳子華諸人也惜乎遭
罹亂世不獲少伸其志其來閩中且有前陂後堰之
歎安有爲朱温所屈哉殆亦遜言避禍不得不爾也
張丞相記頗詳足以附見建炎三年三月序
唐秘書省正字先輩徐公釣磯文集
文集者入莆第五代祖先輩公所撰文也公諱(夤)字
昭夢登唐乾寧進士第試止戈爲武賦魁天下授秘
書省正字先輩時人推尊之稱也釣磯乃歸隱適意
處號也予嘗觀舊譜載十二代著作佐郎賜紫魚袋
(師仁)公所著文集序云先輩公文字頗多家故有賦
五卷探龍集五卷又於蔡君謨家得雅道機要一卷
詩二百五十餘首蓋詳論之旣有其序時必有集今
皆亡失故常欝欝不樂凢對族人惟以不得其文爲
憂至延祐丁酉歲叔父司訓公於洛如金橋林必載
家得詩二百六十餘首復於已亥歲族叔祖道真公
遺賦四十篇不勝欣慰合而寶之後則屢求未能再
得泊邇歲塵事稍息謹述世緒聲跡已詳於譜牒復
讀威武軍殿中侍御史劉公山甫撰公墓誌銘謂公
所著詞賦感動鬼神搜括造化又謂悲泣百靈包羅
萬象明珠無價至道不文窮達理性諷誡澆浮合先
聖賢之意矣讀之至是愈有所感今則據其所得詩
賦暫編成卷裝潢類諸譜諜合與族人曁諸君子共
之可以知吾祖先手澤尚存而流衍無窮抑祝厥後
子孫勉而求之以增是卷庶不負吾故家文獻之烜
燿遂書之以爲後之識也玩可珍謹識
唐祕書省正字先輩徐公釣磯文集目錄
賦
卷第一
御溝水斬蛇劔
勾踐進西施人生幾何
首陽山懷古薦藺相如使秦
毛遂請備行
玄宗御製盧君微草堂銘
陳後主獻詩鮫人室
卷第二
朱虚侯唱田歌外舉不避讐
避世金馬門東陵侯弔蕭何
貴以賤爲本義漿得玉
管仲棄酒扣寂寞以求其音
知白守黑爲天下式
澗底松
卷第三
太極生二儀員半千說三陣
文王葬枯骨五王宅
駕幸華清宫再幸華清宫
卞莊子刺虎鑄百鍊鏡
玄宗御注孝經割字刀子
卷第四
止戈爲武垂衣裳而天下治
入國知教豐年爲上瑞
福善則虚歌
竹篦子不言錢
朱雲請斬馬劍江令歸金陵
卷第五
過驪山樊噲入鴻門
漢武帝求仙(缺)隱居以求志
山暝孤猿吟白衣入翰林
星(缺)雷乃發聲
寒伍員知姑蘇臺有遊鹿(缺)
詩
卷第六
長律八首
依御史温飛卿華清宫
尚書命題瓦硯尚書會仙亭
和尚書詠泉山瀑布
自詠東風解凍
和僕射二十四丈牡丹
釣絲竹
五言律詩二十一首
旅次寓題釣臺
贈嚴司直贈東方道士
題僧壁和人經隋唐間戰處
追和常建漢王昭君
贈董先生河流
題南寺北山秋晚
昔遊酒胡子
弔崔補闕弔赤水李先生
香鴨雞
白鴿龜
銀結條冠子蜀葵
七言絶詩二十八首
鏡中覧懷楚國史
張儀薔薇
大夫松杏園
蕉葉路旁草
讀漢紀李夫人二首
明妃馬嵬
依韻贈南安方處士五首
依韻答黃校書傷進士謝廷皓
聞司空侍郎下世偶題二首
猿追和賈浪仙古鏡
蝴蝶二首新刺襪
卷第七
七言律詩五十二首
華清宫再幸華清宫
鬢髮喜雨上主人尚書
廽文詩二首不把魚竿
偶書潤屋
退居閑門
開窗燈花
東歸出城留別知己
詠懷
郊村獨遊經故翰林楊左丞池亭
經故廣平員外舊宅
潘丞相(丞祐)舊宅
門外閑田數畆北園
溪上要一隻白簟扇
招隱憶山友
溪隱酒醒
夢斷人事
休說嘉運
綠鬢驕侈
龍蟄二首逐臭蒼蠅
牡丹花二首尚書座上賦牡丹花
依韻和尚書再贈牡丹花
郡庭惜牡丹追和白舍人詠白牡丹
憶牡丹惜牡丹
覽柳渾汀洲採白頻之什
司直廵官無諸移到玫瑰花
梅花荔枝二首
菊花畫松
卷第八
七言律詩五十二首
草木松
竹郡侯座上觀琉璃瓶中
遊魚尚書打毬
尚書惠臘面茶勸酒
斷酒憶舊山
西華嵐似屏風
憶潼關憶潼關早行
鴻門憶長安行
憶長安上省年長安述懷
長安即事三首東京次新安道中
山隂故事温陵即事
温陵殘臘書懷寄崔尚書
通義里寓居即事上陽宫詞
西塞寓居二首題福州天王閣
憶薦福寺南宫塔院小屋四壁
題琉璃院寺中偶題
山寺寓居寄僧偶題
遊靈隱天竺二寺醉題邑宰南塘屋壁
題泗州塔東歸題屋壁
寓題偶題
寓題述懷將入城靈口道中作
新屋新葺苑堂二首
苑亭客廳
詠寫真放榜日
曲江宴日呈諸同年
渤海賓貢高元固先輩閩中相訪
卷第九
七言律詩五十二首
偶吟贈表弟黃校書輅
輦下贈屯田何員外
贈月君贈垂光同年
贈楊著作贈黃校書先輩璞閑居
尚書榮拜恩命二首
府主僕射王搏主日
獻内翰楊侍郎送劉常侍
送盧拾遺歸華山春末送陳先輩之清源
上盧三拾遺以言見黜
送王校書往清源
岳州端午日送人遊郴連
賀清源太保王延郴二首
病中春日即事寄主人尚書二首
寄華山司空侍郎三首
寄盧端公同年寄天台陳希畋
寄兩浙羅書記邑宰相訪翌日有寄
白酒兩瓶送崔侍御
依韵酬常循州謝主人惠綠酒白魚
蜀魏
吳兩晉
宋二首陳
讀史漢宫新寵
開元即事李翰林
聞長安庚午歲事公子行
依韵贈嚴司直傷前翰林楊尤丞
日月無情新月
和尚書詠烟宫鶯
雙鷺鷓鴣
卷第十
七言律詩五十二首
鷹蝴蝶二首
剪刀紙被
紙帳貢餘秘色茶盞
蜀鞭詠簾
詠燈詠扇
詠筆二首詠錢
尚書筵中詠紅手帕
尚書新造花牋釣車
柳愁
草螢
水苔
曉別
夜雨
萍恨
鴻鶴
鵲霜
風帆
夢東
西南
北雲
燕蟬
露霞
蒲泉
煙閑
忙淚
月
唐秘書省正字先輩徐公釣磯文集目錄終
