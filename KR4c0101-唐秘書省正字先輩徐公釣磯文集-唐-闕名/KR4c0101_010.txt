唐秘書省正字先輩徐公釣磯文集卷第十
徐夤昭夢著
詩
七言律詩五十二首
鷹
害物傷生性豈馴且宜籠罩待知人惟擒燕雀㗖腥
血却笑鸞凰啄翠筠放兔穴多非爾識鳴鳩脰短罰
君身豪門不讀詩書者走馬平原放翫頻
蝴蝶二首
縹緲青蟲脱殼微不堪煙重雨霏霏一枝穠豔留教
住幾處春風借與飛防患每憂雞雀口憐香偏遶綺
羅衣無情豈解關魂夢莫信莊周說是非
又
拂綠穿紅麗日長一生事住春光最嫌神女來行
雨愛伴西施去採香風定只應攅蕊粉夜寒長是宿
花房鳴蝉性分殊違闊空解三秋噪夕陽
剪刀
寶持多用繡爲&KR0809;䨇日交加兩片霜金匣掠平花翡
翠綠窗裁破錦鴛鴦初連理枝猶短誤綰同心帶
不長欲製緼袍先把看非紈綺愧銛鋩
紙被
文采鴛鴦罷合歡細柔輕綴好魚牋一床明月蓋歸
夢數尺白雲籠冷眠披對勁風温勝酒擁聽寒雨暖
於綿赤眉豪客見皆笑却問儒生直幾錢
紙帳
幾笑文園四壁空避寒深入剡藤中誤懸謝守澄江
練自宿嫦娥白兔宫叠玉山開洞壑半巖春霧結
房櫳針羅截錦饒君侈爭及蒙茸暖避風
貢餘秘色茶盞
捩翠融青瑞色新陶成先得貢吾君巧剜明月染春
水輕旋薄冰盛綠雲古鏡破苔當席上嫩荷涵露别
江濆中山竹葉初發多病那堪中十分
蜀鞭
笻竹巖邊剔翠苔錦江波泠洗瓊瑰纍纍節展蒼龍
骨寸寸珠聮巨蚌胎須向廣場驅組駿莫從閑處撻
駑駘寧同晉帝環營日抛賺中途後騎來
詠簾
素節輕盈珠影勻何人巧思閒成文閑垂别殿風應
度半掩行宫麝欲熏繡戶遠籠寒熖重玉樓高掛曙
光分無情幾恨黃昏月纔到如鈎便墜雲
詠燈
分影由來共不同綠窗孤舘兩何窮熒煌短熖長疑
暗零落殘花旋委空幾處隔簾愁夜雨誰家當戶怯
秋風莫言明滅無多事曾比人生一世中
詠扇
爲發凉颷滿玉堂每親襟袖便難忘霜濃雪暗知何
在道契時來忽自揚曾伴一樽臨小檻幾遮殘日過
回廊漢宫如有秋風起誰信班姬淚數行
詠筆二首
秦代將軍欲建功截龍搜兔助英雄用多誰念毛皆
拔抛却更嫌心不中史氏只應歸道直江淹何獨偶
靈通班超投管不成事投擲翻從萬里戎
又
君子三歸擅一名秋毫無細非輕軍書羽檄教誰
錄帝命王言待我成勢徤豈饒淝水陣鋒銛還學歴
山耕毛乾氏有何人潤盡把燒焚恨始平
詠錢
多蓄多藏豈足論有誰還議濟王孫能於禍處翻爲
福解向讐家買得恩幾怪鄧通難免餓須知夷甫不
曾言朝爭暮競歸何處盡入權門與倖門
尚書筵中詠紅手帕
鶴綾三尺曉霞濃送與東家二八容羅帶綉裙輕好
繋藕絲紅縷細初縫别來拭淚遮桃臉行去包香墜
粉胸無事把將纏皓腕爲君池上折芙蓉
尚書新造花牋
濃染紅桃二月花只宜神筆縱龍蛇淺澄秋水看雲
母碎擘輕苔閒粉霞寫賦好追陳后寵題詩堪送竇
滔家使君即入金銮殿夜直無非草白麻
釣車
荻湾漁客巧粧成硾鑄銀星一點輕抛過碧江鸂鶒
岸軋殘金井轆轤聲軸磨騂角冰光滑輪卷春絲水
面平把向嚴灘尋轍跡漁臺基在輾難傾
柳
莫漠金條引線微年年先翠報春歸解籠飛靄延芳
景不逐亂花飄夕暉啼鳥噪蝉堪悵望舞烟搖水自
因依五株名顯陶家後見說辭榮種者稀
愁
夜長偏覺漏聲遲往往隨歌慘翠眉黃葉落催砧杵
日子規啼破夢魂時明妃去泣千行淚蔡琰歸梳兩
鬢絲四皓入山招不得無家歸客最堪欺
草
廢苑荒階伴綠苔恩疎長信恨難開姑蘇麋鹿食思
食楚澤王孫來不來色嫩似將藍汁染葉齊如把剪
刀裁燕昭殁後多卿士千載流芳郭隗臺
螢
月墜西樓夜影空透簾穿幕達房櫳流光堪在珠璣
列爲火不生榆柳中一一照通黃卷字輕輕化出綠
蕪叢欲知應候何時節六月初迎大暑風
水
火性何如水性柔西來東出幾時休莫言通海能通
漢雖解浮舟也覆舟湘浦暮沉堯女怨汾河秋泛漢
皇愁洪波激湍歸何處二月桃花滿眼流
苔
印留麋鹿野禽蹤巖壁漁磯幾處逄金谷曉凝花影
重章華春映柳隂濃石橋羽客遺前跡陳閤才人没
舊容歸去掃除階砌下蘚㾗殘黠一重重
曉
水盡銅龍滴漸微景陽鐘動夢魂飛潼關雞唱促歸
騎金殿燭殘求御衣窗下寒機猶自織梁閒棲燕欲
䨇飛羲和暗聳扶桑轡借與寰瀛看早暉
别
酒盡欲終問後期泛萍浮梗不勝悲東門走馬夜歸
處南浦片帆飛去時賦罷江淹吟更苦詩成蘇武思
何遲可憐范陸分襟後空折梅花寄所思
夜
日墜虞淵燭影開沉沉烟霧壓浮埃剡川雪滿子猷
去漢殿月生王母來簷掛蛛絲應漸織風吹螢火不
成灰愁人莫問何時旦自有鐘鳴漏滴催
雨
引電隨龍密又輕酒杯閑噀得嘉名千山草木如雲
暗陸地波瀾接海平灑竹幾添春睡重滴簷偏遣夜
愁生陰妖冷孽成何怪敢蔽高天日月明
萍
爲實隨流瑞色新泛風縈草護遊麟密行碧水澄涵
月澁滯輕橈去採蘋比物何名腰下劔無根堪並鏡
中身平湖春渚知何限撥破閑投獨蠒綸
恨
事與時違不自由如燒如刺寸心頭烏江項籍忍歸
去雁塞李陵長繋留燕國飛霜將破夏漢宫紈扇豈
禁秋須知入骨難銷處莫比人閒取次愁
鴻
行如兄弟影連空春去秋來燕不同紫塞別當秋露
白碧山飛入暮霞紅宣王德美周詩内蘇武書傳漢
苑中况解&KR1335;蘆避弓箭無聲歸透雁聞風
鶴
閬苑瑶臺歲月長一歸華表好增傷新聲乍警初零
露折羽閑飛幾片霜要伴神仙歸碧落豈隨龜雁住
方塘三山頂上無人處瓊樹堪巢不死鄕
鵲
神化難源瑞即開雕錂毛羽出浮埃香閨報喜行人
至碧漢填河織女回明月解隨烏繞樹青銅寧愧雀
爲臺瓊枝翠葉庭前植從待翩翩去又來
霜
應節誰窮造化端菊黃豺祭問應難紅窗透出鴛衾
冷白草飛時雁塞寒露結芝蘭瓊屑厚日乾葵藿粉
㾗殘世間無此催摇落松竹何人肯更看
風
城上寒來思莫窮土&KR0809;蘋末兩難同飄成遠浪江湖
際吹起暮塵京洛中飛雪蕭條殘臘節落花狼籍古
行宫春能和煦秋摇落生殺還同造化功
帆
豈勞孤棹送行舟輕過天涯勢未休斷岸曉看殘月
掛遠湾寒背夕陽收川平直可追飛箭風徤還能泝
急流幸遇濟川恩不淺北溟東海更何愁
夢
月落燈前閉北堂神魂交入杳冥鄕文通毫管醒來
異武帝蘅蕪覺後香傅說已徵賢可輔周公不見恨
何長生松十八年方應通塞人間豈合忙
東
紫氣夫元出故關大明光照九垓閒鰲山海上秦娥
去鱸鱠江邊齊椽還青帝郊埛平似砥主人階級峻
如山蟠桃樹在烟濤水解凍風高未得攀
西
密雲郊外已回秋日下崦嵫景懶收秦帝城高堅似
鐡李斯書上曲如鈎寧惟東嶽凌天秀更有長庚瞰
曙流見說山傍偏出將犬戎降盡復何愁
南
罩罩嘉魚憶北方送君前浦恨難量火山遠照蒼梧
郡銅柱高標碧海鄕陸賈幾時來越島三閭何日濯
滄浪鍾儀冠弊歸心阻蝴蝶飛園萬草芳
北
雪滿胡天日影微李君降虜失良時窮溟駕浪鵾鵬
化極海寄書鴻雁遲來猶未啓殘兵奔去杳
難追可憐燕谷花開晚鄒律如何爲一吹
雲
漠漠沉沉向夕暉蒼梧巫峽兩相依天心白日空休
蔽海上故山應自歸似蓋好臨千乘載如羅堪剪六
銖衣爲霖須救蒼生旱莫向西郊作雨稀
燕
從待&KR1335;泥濺客衣百禽靈性比他稀何嫌何恨秋須
去無約無期春自歸鵰鶚不容應不怪棟梁相庇願
相依吳王宫女嬌相襲合整䨇毛預奮飛
蟬
寒鳴寧與衆蟲同翼鬢緌冠豈道窮殼蛻已從今日
化聲愁何似去年中朝催籬菊花開露暮促庭槐葉
墜風從此最能驚賦客計居何處轉飛蓬
露
鶴鳴先驚雁來天洗竹霑花處處鮮散綵幾當蟬飲
際凝光宜對蚌胎前朝垂苑草烟猶重夜滴宫槐月
正圓怵惕與霜同降日蘋蘩思薦獨悽然
霞
天際何人濯錦歸偏宜殘照與晨暉流爲洞府千年
酒化作靈山幾襲衣野燒𦦨連殊赫奕愁雲隂隔乍
依稀勞生願學長生術飡盡紅桃上漢飛
蒲
濯秀盤根在碧流紫茵含露向晴抽編爲細履隨君
步織作輕帆送客愁疎葉稍違投餌釣密叢還碍採
蓮舟鴛鴦鸂鶒多情甚日日䨇䨇遶遊
泉
非鑿非䟽出洞門源深流嶮合還分高成瀑布潄逋
客清入御溝朝聖君迸滴幾山穿破石迅飛層嶠噴
開雲舊齋一帶連松竹明月窗前枕上聞
烟
燎野焚林見所從惹空橫水展形容能滋甘雨隨車
潤不並行雲逐夢蹤晴鳥廽籠嘉樹薄春亭嬌幕好
花濃有時片片風吹去海碧山青過幾重
閑
不管人閒是與非白雲流水自相依一瓢掛樹傲時
代五柳種門吟落暉江上翠娥遺佩去岸邊紅袖採
蓮歸客星辭得漢光武却坐東江舊蘚磯
忙
䨇競龍舟疾似風一星毬子兩同平吳破蜀三
裏滅楚圖秦百戰中春近杜鵑啼不斷寒催歸雁去
何窮兵還失路旌旗亂驚起紅塵似轉&KR0963;
淚
發事牽情不自由偶然惆悵即難收已聞抱玉沾衣
濕見說迷途滿目流滴盡綺筵紅燭暗墜殘粧閣曉
花羞世閒何處偏留得兩點分明湘水頭
月
碧落誰分造化權結霜凝雪作嬋娟寒蟬若不開三
冗狡兔何從上九天莫見圑圓明處遠須看彎曲鍳
時偏郄詵樹老堯蓂換惆悵今年似去年
釣磯文集卷第十終
