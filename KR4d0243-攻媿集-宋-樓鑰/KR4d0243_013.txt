攻媿集卷十三
宋樓鑰撰
今體詩
陳文懿公(居仁)輓詞
衆口推文伯何人識吏師義襟惟古有心地只天知至
死終無玷平生本不欺在公無可憾猶恨哲人萎
珍館徑歸鄞人猶望秉鈞郵傳千里訃哀動五州民躃
踊森賢嗣攀號感路人公乎不亡矣衮衮看簪紳
宅相惟公久伊余忝後塵十年追桂籍兩禁踵詞臣接
武參吾舅承顔奉老親幸成三學士何意失斯人
一别屢經歲歸舟巳及門方期情話悅空訝語音存善
行傳千載蕪詞愧九原傷心歌楚些無地可招魂
丘文定公(崈)輓詞
謀國規模闊絶人才具高三朝千載遇四海一身勞儒
將通鴛序樞庭握豹韜皇家資柱石天遽奪伊臯
初擬文翁化誰知懷遠圖廟謨專制閫世將易兵符養
虎竟遺患斷蛇由不殊寧同死諸葛空恨失吞吳
處事拘攣外鋤姦談笑中幾年亡主將全蜀賴明公畏
愛盾衰日清和夷惠風屢書終不盡詩意亦何窮
王文文公(十朋)輓詞
夙負敢言氣輸忠不愛身劉蕡仍遇主綺季更憂民治
行眞循吏風稜古諍臣搢紳千載恨不得究經綸
梁木今其壞誰能問大鈞恩深兩宮賻哀慟四州民巳
矣天人策傷哉社稷臣吾生良可恥不及見斯人
婁忠簡公(機)輓詞
壯歲志先定耆年氣不衰治高爲縣日名重佐州時雅
望登朝著忠言徹帝墀亨途日千里闊步不容遲
邊事釁初開惟公論不回深謀比婁敬極力阻王恢兒
戲何堪用冰山忽巳摧朝廷始更化大老盍歸來
共政三年久蜚英四海尊色詞無假借風裁弭囂喧但
欲持公道寧容啓幸門經綸終未究猶有典型存
寮寀侍儲闈如公久任稀載欣商皓起終惜漢疏歸問
字煩參訂談經賴發揮一書眞總要星日重光輝
得姓共東樓同朝兩故侯文編叨二序誕日頌千秋老
矣俱宜去公乎不少留來書墨猶濕展讀淚空流
程文簡公(大昌)輓詞
論著大哉堯英聲早巳昭横飛欽遠業特立仰高標言
議超千載風猷聳四朝惜乎經世學不及珥金貂
太上崇耆舊龍鱗手可攀胡爲遯荒野竟復老商山漢
閣頒綸渥灑壖擁旆還靈光遂陳迹西望涕空潸
設卦探羲畫隨山究禹謨仰天眞見象畫地可成圖健
筆凌前輩残膏浹萬夫登門嗟最晚猶得覘宏模
楊武恭王(存中)輓詞
歴數中興將誰爲第一功兩朝忠衞上四海雅推公富
貴無危溢哀榮有始終吾知尚遺恨不見朔庭空
勇氣眞虒虎仁心劇放麑推鋒多折馘解縛屢招攜細
柳門堅閉長楊馬不嘶夜深星忽墮何處問撑犁
父祖成完節丹心激懦夫枕戈梟逆首撫劍志伊吾忠
孝公何媿哀榮世所無從今柴荷橐接武上亨衢
王爵報元勲臨危更致身鯨波飛戰艦狼子歎江神木
落淮南暮塵淸塞外春功臣誰第一圖畫在麒麟
沈憲敏公(樞)輓詞
天使魁鄉薦上令卿攺官蚤峩烏府豸終著侍臣冠持
節威行惠專城猛濟寬紹熙多舊學胡不相宮端
仕宦接王楊諸公嘆老蒼門生多紫禁子舍屢黃堂自
得垂車樂誰傳卻老方桃花千樹滿空憶舊劉郎
徐邈今非介申棖焉得剛立朝無附麗受謪更芬香戲
綵衣冠盛圍棋日月長典刑今巳矣無復巋靈光
持論眞遺直操心本至公贏貲寧市寵平寇不言功光
祿文階峻嘉興色養豐誰能死生際猶得教之忠
晚出荷公知登門未覺遲通班依漢橐試郡守蕭規藻
翰猶頻寄宮牆不再窺新阡何處是西望不勝悲
林正惠公(大中)輓詞
愛直趙淸獻忠文范景仁累朝推舊德今日見斯人正
色欲劘上敢言寧顧身紫樞方大用惜不究經綸
去國名逾重還朝道益尊淸虚懷骨鯁嚴冷帶春温公
綽眞無欲臧孫尚立言騎箕雖永隔精爽儼如存
凛凛古循吏堂堂眞巨公死生忘度外邪正炯胸中憂
世心誠切籌邊事巳空龜潭山下水流淚與無窮
觀文殿學士陳公(騤)輓詞
台嶽鍾神秀居然社稷臣海涵書萬卷魁冠數千人南
服頻懷綬西垣屢演綸惜哉眞漢相不遂秉洪鈞
幾見衣冠偉終聞羽翼成先皇崇舊學大政任名卿神
器親傳授崇朝再太平功成身自退寵利一毫輕
朝著登門久詞林辱眷深代言稱據古議禮許同心去
國臨歸路還家寄好音病中聞訃告老淚動盈襟
觀文殿學士趙公(彦逾)輓詞
千古盛周宗皇朝實比隆謂多擔貴爵誰見立王功一
語國先定寸心天與通龍飛稽事實信史詔無窮
授受唐虞際從容平勃間宗英誰柄用人望屬橰閒晚
侍經闈讀寖登秘殿班帝鄕留不住歸去老湖山
麾節稱循吏三朝藹政聲治如黃霸最心慕伯夷淸諸
道俱遺愛兩川尤著名起家臨制閫更羨錦衣榮
聽履領簪纓忠言徹帝庭公方扶日月我亦寄雷霆憂
世形辭色臥家存典刑靈光更陳迹楚些不堪聽
端明殿學士汪公(應辰)輓詞
制閫詩書帥公朝侍從臣身能全進退人可得疎親曳
履聲猶在持衡迹遂陳從今幾百載更復見斯人
蚤歲聲名大婆娑始遇時難兄屏隔坐令子桂芳枝人
望還爲用天胡不憗遺成蹊堪喻大墮淚不須碑
道學不盡試功名秖緒餘立朝惟正色薦士有遺書百
贖嗟無及九京誰與居莫酬推轂意哀淚濕巾裾
端明殿學士張公(枃)輓詞(宋史本傳改正案枃舊訛杓今據)
籍甚張京兆精神滿腹中才高解牛刃手敏運斤風河
滸恩波遠廛間狡穴空章臺舊時柳無復映金狨
英略古無對外庸今最良衆方期共政人巳難云亡不
聽尚書履猶懷太守章匡廬星忽墮丹旐裊淸湘
昔幸參朝列于公更有連規橅包世界風義薄雲天送
别詩猶在貽書墨尚鮮偉人無復見惟務寶青氈
仲舅敷文閣學士汪公輓詞
籍甚牢之舅難追宅相風惟公能愛我獨我最知公潭
府書無繼西州事巳空形容盡心力庶或慰幽宮
外氏桂成叢諸甥長養中名稱無酷似宦達偶相同澹
室旣長往適齋俄考終絶憐三學士只賸一衰翁
樞密謝公(廊然)輓詞
臣主一意合風雲平地生立朝專論諫爲國總樞衡行
矣登三事悲哉奠兩楹輟瓜恩意重終始備哀榮
千古台山秀名流列鴈行惟公登政路一旦破天荒故
里空華屋佳城映夕陽送車無路到東望淚浪浪
尚書尤公(袤)輓詞
敏甚五行下毫釐恥不知千人揮筆陣萬卷納須彌有
夏傳追蠡先秦拾斷碑鄴侯書插架分付稱家兒
憂國言多切回天力有餘衆推眞學士上念老尚書直
道終難進高懷只遂初梁溪釣游處此意竟何如
舊學方登用公來領從臣末光依日月聽履上星辰共
政將圖舊騰章屢乞身甘盤終罔顯雨露未霑新
北面願師承東臺拜老成忘年容末坐敘契若平生風
月吟千首雷霆寄一名送車無路到寒涕爲君傾
尚書湯公(碩)輓詞
先正眞良弼彤墀四拜麻決科承奕世摛藻擅傳家禁
路優持槖侯藩幾建牙相門宜出相恨不見隄沙
奏邸崇先契周旋古括州殿庭觀唱第海郡繼承流方
快飛騰上俄聞汗漫遊鳳凰山下路丹旆想悠悠
尚書張公(抑)輓詞
文靖饒風度高皇記曲江賢孫眞是似才氣號無雙幾
見持英蕩終看擁碧幢誠齋主詩社到此亦心降
撫字推循吏論思領從班宏才名北闕高興屬東山同
歲叨崇篤比鄰足往還舊遊成昨夢哀涕不勝潸
商侍郎(飛卿)輓詞
矯矯眞御史風生白筆端出持膚使節始著侍臣冠給
饟鬢先雪籌邊心爲寒天乎驚玉折不及上金鑾
所至仁聲著甘棠幾去思敬姜嗟哭子伯道痛無兒郎
省傷連璧文闈見刻辭邊民紛墮淚忍讀峴山碑
顔侍郎(度)輓詞
宴坐勿菴上睎顔亦是顔平心眞似水立說信如山屢
擁皇華節重登淸禁班始終無玷闕風裁許誰攀
祿養嗟何及朝朝飯一僧移忠躬蹇蹇錫類日烝烝報
政優吳郡知賢仰阜陵淸忠與公恕餘慶啓昆仍
贅倅丹丘日眼看康濟泉同朝叨奬與侍坐得周旋妙
畫多傳寶遺文合細編典刑今巳矣西望涕潸然
曾侍郎(炎)輓詞
文獻南豐裔源流曲阜公巖巖雙法從凛凛舊家風金
玉方交映人琴忽併空平生心地直流慶尚無窮
紫陌尋春日惟公最少年鱣堂慚隗始熊軾媿盧前寄
我書猶濕思君迹遽仙同登今有幾揮淚撫遺編
少保李公(孝友)輓詞
戚閈疏恩厚勲門積慶餘弓彎飛將臂架插鄴侯書六
纛秦官重三槐漢相如惜哉終半日聞者爲欷歔
錢殿撰(佃)輓詞
雋譽蜚庠校孤忠動冕旒救荒心欲斷憂國鬢先秋惠
滿長江水風清八詠樓禁途交一臂人物等閒休
枌社歸來晚翛然得故吾哦詩頻刻燭點易細研朱有
淚悲連璧無階奠束芻名門餘慶遠丹穴看竒雛
趙待制(粹中)輓詞
明主晝三接淸班歲九遷一居周柱史徑入漢甘泉批
敕嚴東省掄材上小天平生經國志惜不冠貂蟬
詩近劉賓客手追歐率更雙旌古良吏萬卷老書生世
諦浮雲薄生緣曉夢驚吁嗟東向議何日遂施行
半世誰知已登門意氣傾交情忘父行文會忝余盟持
論先忠厚談經嘆老成幽光誰爲發落筆淚縱横
吳待制(博古)輓詞
御史再乘驄忠言沃帝聰處心平似水疾惡迅如風遇
合嗟何晚論思信有功惜哉辛佐治竟不到三公
三仕入儲闈堂堂夾日飛初同四皓起終作二疏歸冰
玉淸班近衣冠盛事稀聞君忽仙去西望是耶非
東甬預賓興文闈賴主盟菲葑無下體衣鉢有門生劍
佩今何處樽罍空復情自慙無報所老淚爲君傾
楊待制(王休)輓詞
望重威無怒仁深勇有餘百年憂國志滿篋薦賢書德
政不勝載才猷未盡攄佳兒人物似眞可大門閭
蜀道名天險馳驅敢憚勞劒頭懸六印夢裏益三刀漢
殿聯簪橐燕山擁節旄惜哉覘國意不得試龍韜
蜀用東南彥皇家屬意深貳卿頻報政上相最知心泛
宅俱杭葦同朝擬斷金廟廊期引類疾病兩侵尋
事契因同薦交情晚益親半生文會少萬里宦游頻别
後書猶濕歸來迹遽陳何能發潛德空有淚霑巾
許待制(尹)輓詞
蚤擅文章價名公屢品題碑銘摹諫省丘壑訪愚溪得
句追飛兔摛毫走怒猊遺編聞好在後學仰筌蹄
十載更麾節陽春萬里同時時逢蜀士一一話文翁到
處留遺愛諸郎守教忠慶源知未艾往日有陰功
陳秘撰(舉善)輓詞
陳氏多名德兹來慕典刑宮端驚宿草(彦名良翰官太謂邦彦案邦)
(肅宋史有傳子詹事諡獻)秘撰又泉扄自古有遺直秖今誰獨醒蒼
蒼何可問耆舊日凋零
跬步不忘孝掇皮皆是眞移忠思致主務實見臨民三
諫言猶炳平生迹遽陳清風凛衰俗自足盪秋旻
王給事(信)輓詞
主眷逢千載龍光傾一時銓曹著官簿禁掖粲英詞論
議推東省威聲憺北夷平生經世意懷卷竟何之
宦學素稱豪仍聞吏事高精神雖腹滿撫字亦心勞藩
輔連三組沈疴見二毛胡牀庾樓在殘月墮江臯
余給事(崇龜)輓詞
烏府仍螭陛銀臺更掖垣事幾無弗論外似不能言厚
德鎮浮薄平心剸劇煩用才殊未盡無地可招魂
桂籍兄聯弟蘭階子克家上恩嘉踵武京秩爲增華朝
著蒙傾蓋綸闈覩判花遽成千古别南望想悲笳
史敷文(彌正)輓詞
八行諸孫盛三公嗣子賢連收四鶚薦秖欠一書氈郎
省刑章肅侯邦政譽傳平生憂國意齎志入重泉
學問源流遠樂哉賢父兄人琴亡舊曲風木愴寒聲深
痛幾成毁沈疴汔喪心孝恭無可憾猶得傍佳城
少小相從久自慙䳄甲辰交情日加厚姻好晚逾親别
去驚葭律歸來見棘人西莊行樂地望斷爲沾巾
袁府君(文)輓詞
家學傳三世几間無二書力行眞勇猛進取故舒徐前
輩多遺墨先人秖故廬後來窺甕牖(雜著一編名曰甕案袁文字質甫有)
(評牖閒)志士爲欷歔
坦坦幽人履恂恂長者言憂時見顔色樂道竟丘園隱
行推同氣高賢萃一門四明耆舊傳他日數諸袁
周路分(良臣)輓詞
蚤負功名志從戎豈素心治軍先肅靖游藝亦精深湖
海開豪氣雲天廓義襟高門尚餘慶蘭玉正森森
台嶺論交契天街惜别離飛書能幾到埋璧遽成悲舊
識歸樵句(詩公和篇最工云郤從谷口問歸樵在丹丘時探梅浮江李使君有樵字韻)愁看
結局詩紫髯無復夢空有淚交頤
趙左司(鞏)輓詞
行誼高餘子文章自一家嶽神均客禮敵國歎才華直
節曾無苦全瑜更不瑕儒流有遺恨不見草黃麻
淮甸爭錢幣䕫城辦戍兵詔歸南郡近公去北門輕避
寵若將凂求閒竟不成亦期無適莫一笑老于行
許國終無撓居家不願餘深蒙明主眷未覺故人疎高
論三千牘陰功四一書佳兒承積慶端可大門閭
鄉貢早馳譽郎潛方比肩求仙容我學成佛嘆君先天
癸年將暮金丹語未圓忽傳長别偈天闊散雲烟
王提刑(正功)輓詞
廉白眞家法原由金紫賢兄辭嶺南賻弟卻澧陽錢築
屋吾將老藏書手自編老成俄巳矣聞者爲潸然
籍甚青箱學醇乎赤子心片言皆可復一僞不容侵處
事幾游刃論交欲斷金諸郎傳素業桂子看成林
二廣外臺首威棱著一門志期諸郡肅忍見匹夫冤奮
擊猶鷹鷙興讒有兔爰投閒了無限此意與誰論
伯仲三珠樹優爲一世才人琴先起恨金玉遂俱摧南
阮方深痛阿連尤可哀桃花源上路老眼更堪開
王大卿(正已)輓詞
少壯節先著年侵氣不衰忠雖由父教淸亦畏人知處
世無求合安時竟數竒甘泉人物會一老漢空遺
麾節東南半澄淸冠一時權輿周翰傳頂踵阜陵知自
謂二宜去人稱三不欺卷懷終未盡流慶稱家兒
圖史但環堵江湖幾問津雖多暮年樂誰忍半年貧海
内淸名滿毫端秀句新風流嗟頓盡晉韻更何人
老去王摩詰歸來道更全賸添天美祿眞得地行仙日
欲增三徑君胡欠百年桃源不無路重上慘風煙
劉吏部(俁)輓詞
總角異羣兒庭趨蚤學詩一鳴登桂籍百里靜潢池所
至淸民瘼平生號吏師郎闈方進用何乃棄明時
剸劇最雲間題輿上越山洞庭王澤遠庾嶺使星還中
道趨臺治名曹切近班陰功多及物陽報看循環
誰擾奚山衆焚林獸巳窮徙薪能遠慮下瀨得深功南
嶠肩隨息中朝論愈公但知分謗喜寧肯自論功
兄長與慈恩相親色笑温公方持使節余忝代王言共
約遊三徑俄悲作九原佳城隔風浪丹旐愴飛翻
朱南劍輓詞
再世文章伯三朝侍從臣傳家推篤學遊宦肯謀身别
駕歌章水甘棠想劍津虚堂兩遺像誰不倍傷神
朔望第一客巡寮意更親有詩欣和韻不飲喜娛賓名
帖藏中古珍茶試早春據鞌猶矍鑠何遽迹成陳
棋戰久不對詩盟亦寖寒方期會眞率乃爾變悲歡歲
晚本無憾情深那忍看佳城何處是東望淚汍瀾
石南康(&KR1488;)輓詞
挺挺石可轉恂恂衣不勝平生憂國志長夜讀書燈大
易窺三古中庸進百能惜哉天不憗無復見川增
家有春秋學淵源更得師風高蓋公舍淚落蔡邕碑官
早終難進才全竟弗施遺編屬賢子孝謹不應衰
伊昔爲君御儒流賴主盟執經容後進傾蓋若平生坐
見埋黃壤空勞望赤城友朋相與泣反袂不勝情
鄭華文(若容)輓詞
蚤擅春秋學賢關第一流少公淸澤國贊府著神州試
邑人交薦還朝譽更優如何急流退不使上瀛洲
籍甚柯山政兒童識貴温(華文閣致仕詩貴温當是若案本集有賀鄭貴温寺丞直)
(字容之)歡謠聞魏闕殊寵鎮吳門就養家傳子休官澤及
孫吾鄉耆舊傳千載德彌尊
兄弟忝同登論交最有情頽波知勁節徹㡳嘆眞淸正
爾尋姻好胡然喪老成抱疴難執紼揮淚望佳城
袁通判(章)輓詞
大道知如路一心長似齋耄期稱不倦胷次樂無涯孝
謹古難及友恭人自懷無瑕夜光璧黃壤痛深埋
盛德不容贊多言可奈何大圭原不琢古井竟無波前
輩苦凋謝後生誰琢磨同庚適齋老託體共山阿
僅有一區宅曾無二頃田相過惟載酒至老不言錢幾
得拜牀下何堪哭道邊門人多著籍下馬向新阡
張工部(季樗)輓詞
忠簡傳淸白家聲屬弟晜惟公殿諸老積善見多孫兩
桂昌書種雙椿藹慶門壽終無可憾況有典刑存
壯歲登郎省旌麾歴五州仁聲號循吏治行最諸侯憂
國言多切籌邊慮更周積薪無恨望終老得夷猶
敕局同寅舊雌堂屢肯過故人今有幾朝士更無多問
信書猶濕相望鬢巳皤忽聞埋璧痛薤露不成歌
高端叔(元之)輓詞
百氏極旁搜潛心老不休鄰光時自照簞食孰堪憂弟
子多藍綬先生竟白頭凄凉數間屋知我獨春秋
鐵石賦梅花閒情白玉瑕兩公終磊落千載敢諠譁清
節成瑰偉浮詞尚孽芽君看死生際不見一毫差
滿卷變離騷歐公一素袍豈惟將厚意要使匄殘膏宿
草成千古生芻爲一號雖無韓子誄貞曜本來高
趙提刑(子濛)輓詞
毓秀從天派盱衡動至尊使星方炳耀卿月遽侵昏巳
矣悲吳館誰歟護北門慶源流未艾文獻藹諸孫
處事才游刃論文辯粲花英姿凛熊豹健筆走龍蛇持
橐身終外垂車夢到家平原花木在愁絶舊生涯
客授早登龍襟期一笑同門淸心似水論正氣如虹近
問書猶濕重來跡遂空無因送丹旐老淚灑西風
李撫州(庚)輓詞
與物初無忤臺評反謂傾麾符成漫仕林壑寄平生跪
履嗟何晚揮犀空復情天台隔風浪無地拜佳城
李下眞無徑門前可設羅詩如翰林逸書似鄴侯多奇
字今誰問遺編尚不磨從來好哀輓薤露忍興歌
蚤歲文聲振長沙見賈生積薪看晚輩推轂致名卿子
舍眞連璧生涯付短檠風流今李漢極口贊冰淸
張欽州(舟之)輓詞
少誦東窗句從君見典刑義襟希竇十才刃比庖丁古
鏡悲鸞偶寒原愴脊鴒恂恂守家法蘭玉滿階庭
姻好自諸馮東牀取阿戎平時深念我晚歲忍銘公書
字今猶濕心期誰與同回頭三十載灑涕向西風
錢江陰(佖)輓詞
庾嶺梅花暖賢侯惠愛深精神雖滿腹撫字亦勞心九
轉竟難遇二毛何處侵傷哉東逝水無復大江陰(南安前知)
(江陰軍移知)
客授向東甌君爲郡督郵豈惟寮契篤更喜吏才優每
嘆頻年别俄驚一夢休虞山渺何許淚落不能收
李刪定(叔益)輓詞
積善務增厚求名惟恐多白圭寧有玷古井竟無波議
法資修定監州極撫摩佳兒傳素業留眼看巍科
冰玉心相照誰云内舉私深居無浪出清節畏人知尚
憶紫芝宇無慙有道碑填空雨黃葉西望不勝悲
樊運使(光遠)輓詞
科目公餘事南官第一人七閩新使節三署舊儒臣倦
拜方辭餽哀良莫贖身家聲知有繼仙桂兩枝春
模浦云亡後斯文付此賢命其隨道喪學又絶心傳河
洛湮來派西州憶舊緣傷心耆老盡揮淚對霜天
丁寺丞(允元)輓詞
家世傳經術膠庠藹雋聲上方思舊學公乃擅專城滁
上功尤著潮陽政愈明哀哉鍔流水猶解不平鳴
嚴冷不可向其中實曠然行藏睽素志燕樂了餘年鶴
化人何處鸞孤影自憐才高不盡用流慶尚綿綿
曹工部(耜)輓詞
箕潁文章士儀同社稷功惟公承慶裔有意振家風祠
祿眞崇道郎潛嘆老馮傷心循吏手齎志九原中
宦達推公早丁年備皂衣幾爲銅虎去終向石橋歸齊
國世臣少貞元朝士稀松風談笑地回首倍歔欷
范致政(錞)輓詞
義俠久無迹吾鄉見此翁紫微欣稅駕飛將許同功銀
茜聯恩渥金蘭藹義風雖增嬴博恨猶喜桂成叢
酒後昇平曲閒中安樂窩千金曾累致一醉竟無何老
驥志空在孤鸞悲亦多相望纔歲許託體共山阿
梁審計(季琦)輓詞
壯歲嶄頭角夷途試著鞭羣公爭倒屣諸老亦忘年論
議傾朝譽功名短世緣神傷賢伯仲風雨夜無眠
壽夭固難問吁嗟不忍言嬰啼摧玉樹衰淚灑芳萱事
契深羣從英才愴九原悲吟慙楚些無地與招魂
呂崇德(晝問)輓詞
剸劇推才刃臨機妙斵輪傳家得淸白滿腹是精神未
上金閨籍空留花縣春善人陽報在蘭玉正詵詵
回首情親處相過瀨水陽十年能幾見一疾痛云亡縣
郭山空秀家園橘自霜主人今巳矣鷗鷺亦凄凉
王縣尉(彦正)輓詞
幹蠱恢才刃誰能貨殖私人皆競毫髮我獨破藩籬風
雨空殘夢池臺愴昔時板輿臨穴處行道亦興悲
潤屋公餘事能爲人所難蓼莪遺恨在夜雨舊盟寒家
有書堪讀囊無錢爲看情親悲不那望絶旐飛丹
唐舍人(關)輓詞
鴈塔名三世螭坳侍九重循循儀學館諤諤著囊封至
性悲三釡高懷薄萬鍾典刑傷不見哀涕忽無從
夷路方馳轡甘泉喜問津廟廊平日志露電百年身搯
掌雖多恨爲箕自有人發棠陰德在陽報質蒼旻
徐少卿(子寅)輓詞
聖主一言寤長淮千耦耕山川皆在目草木尚知名盍
被腰金寵徒爲攬轡行諸郎襲餘慶定自不慙卿
所至多遺愛丹丘最有聲奉常千載久攀戀一城傾巳
恨數離别寧知隔死生湖邊舊門巷一到一心驚
陸提刑(洸)輓詞
數馬謙恭甚揮犀色笑温風流士龍裔文采左丞孫晚
幸成三徑身胡遽九原素欽仁者勇大嶽竟平反
早歲擅詞場夷途列鴈行一麾分楚甸雙節照江鄉蓮
社容寒晚葭莩接老蒼八旬俱巳矣回首倍凄凉
陸參議(沇)輓詞
中外衣冠盛流傳識後凋聲名三語掾身世半僧寮寶
晉書尤逸坡仙隱可招梅溪殘月墮蕪沒舊風標
飾吏先儒雅低徊五十霜萑蒲掃韶右桑柘滿黃岡知
已平津老家傳刪定郎八龍無半在風雨夜侵牀
蔣慈谿(鶚)輓詞
伊昔丹丘去相逢意氣傾樓前巾子秀山下育泉清敬
梓情逾厚交梨論益明凄凉千古意潮落又潮生
下筆欲生風磨礱日有功推敲詩益鍊駢儷語尤工經
問南雷叟家傳十八公詞人誰可繼文陣滑稽雄
吳大監(飛英)輓詞
庠校聲名早朝廷譽望尊忠言如日皎笑語若春温四
擁皇華節屢登金馬門用才終不盡流慶在仍昆
曠典將行日南宮得舍人銓衡輕易地造化漫勞神舊
事誰能記交情我獨親吁嗟三昧手不見掌絲綸
俞通判(茂元)輓詞
強仕賦歸去頻年亦漫行宦情雖淡泊官事極精明贊
畫王公幕監州亞父城佳兒守遺訓淸白勝金籯
象邑推三俊靈光賴此賢老成俄巳矣遠邇爲澘然孝
敬心何極公平䤸尚傳佳城隔風浪忍賦薤歌篇
陳崇道輓詞
學造龜山藴詩傳汝水餘于公足陰德陶令竟閒居白
業追蓮社丹經授寢虚(虚先生其父號寢)平生了無恨善類勿
欷歔
未第聲先振纔官節巳竒精誠與神合隠行畏人知晚
境終無玷遺文尚可師功名齎志殁回施稱家兒
鮑潮州(潚)輓詞
三試皆前列一官何後時低徊廣文舍齟齬使君麾遇
事有如燭衞生寧及葵舊游成隔世流涕讀新碑
客授壬辰歲巍科盛永嘉芹宮屢揮塵竹院幾烹茶假
