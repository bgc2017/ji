攻媿集卷十一
宋樓鑰撰
今體詩
送趙德老觀文東歸
趣還宗老侍經筵宿望訏謨信偉然引疾屢煩頒漢制
賦歸先已買吳船去年趨召叨同傳今日求閒媿著鞭
未得相隨出關去羡公徒御若登仙
往還不過酒三行成敗同觀棋一枰東海敢言成二老
西湖自足度餘生朅來便覺廢兹事歸去定須尋舊盟
錦里錦坊秋色裏夢魂先已到江城
送倪正甫尚書守南徐
君如春柳我如松晚歲重逢意逾通日日公餘搜理窟
時時史暇樂談叢友朋罕有心相照兄弟惟應姓不同
此别未知何日見摻袪無語對西風
滿腔忠膜與嘉謨空洞他無一物餘有語莫非憂國志
欲行猶上薦賢書已欣勇退成清節更喜高眠即故廬
廊廟須公經濟手不應斂惠向南徐
幾回去國向吳興出處雖高事不平茲以優恩臨北固
不妨禁直寓西清羡君決去行何速媿我求歸計未成
淛水東西又千里壯懷堂上未忘情
戲題十四弦
十四朱弦欲動時泛商流羽看瑤姬弦疏不隔如花面
聲急還同墮馬兒谿蟹霜餘縈密網簷蛛雨後理輕絲
曲終勸客杯無算一吐空喉醉不知
樞密新府
平生苦欲住山間每恨家居不傍山游倦怱來參宥密
公餘卻得對孱顔援琴萬壑自同響緩步一丘猶可攀
信美終非吾久處乞身惟待老鄉關
門號簽書府心存攻媿齋倚欄臨曲沼拄杖看懸崖槁
葉鳴輕雨殘山擁半階退公成吏隱足以暢幽懷
大雪趙振文寄詩言乘月泛舟清甚次韻
老我心知筆力衰頗欣臘雪瑞清時三茅竒觀亦難遇
白玉峯頭燈萬枝
萬玉真妃搖珮琚梁園授簡屬相如莫嫌一水限吳越
兩岸交輝合太虛
雪光絶勝水銀銀未覺仙家隔一塵真境宜君著佳句
賞心樂事更良辰
見說中宵泛綵舟何人同賞大江流陽冰伯雪應為伴
更約襌人白道猷
舊聞老具擅詩聲夜泛錢塘向鳳城今日清游更豪逸
雪花和月帶潮生(游錢塘江詩云小舟為我載月色白法具字圓復紹興初詩僧也有月夜)
(下金陵四百年無此豪逸沙翠竹光相射自從李白)
酒邊戲作
未年六十已言歸七十重來自覺癡未報君恩歸未許
樽前羞聽摸魚兒
葉處士畫貂蟬喜神見惠
重煩妙手費丹鉛貎出衰容信宛然君看頭顱已如許
豈堪頭上著貂蟬
頃游龍井得一聯王伯齊同兒輩遊因足成之
路入風篁上翠微老龍蟠井四山圍水眞綠淨不可唾
(來不知處一作水從何)魚若空行無所依勝處雖多終莫及舊游
誰在事皆非秖今匏繫何由到徒羡聯鑣帶月歸
海潮圖
錢塘佳月照青霄壯觀仍看半夜潮每恨形容無健筆
誰知收拾在生綃蕩搖直恐三山没咫尺真成萬里遙
金闕岧嶢天尺五海王自合日來朝
題施武子所藏醉白堂記(有序)
醉白堂記相臺舊刻已不多見施武子得太清
樓所藏真蹟一代竒寶也魏王尚友香山坡翁
詞翰兩絶晝錦故居昔嘗以假吏過其門巷恨
不一到其處太清圖書流傳至此撫卷無非可
歎者事至今日歎又不足為之慟哭可也
堂名醉白尚存不詞翰輝光射兩眸天下曾除蘇氏學
禁中卻有太清樓舊碑于世已難見真蹟惟君乃得收
感歎不堪衰淚落林慮山下水空流(無水于林慮山引魏王以相州城中)
(溢為灌溉之利水入城貫第中)
謝雷季仲樞密惠社餅
寵分餅卷荷深情割肉烹鮮不厭精潭府始知嚴社祭
衰門又得詫侯鯖洗杯用薦逡巡酒下箸如餐骨董羹
回首枌榆未能去欲隨秋燕問歸程
婁彦發參政(十一日八月二)壽詩(有序)
某伏承生申之旦正得秋而萬寶成真是一年
好處中秋佳月浙江大潮皆每歲所有芙蓉菊
桂俱不復重陳今則實惟巖壑所誇一百省歲
之時況值合宫大禮儲君受冊前星誕育昴宿
凝祥相去只五十間賓僚惟公為舊學都省後
堂祝壽之儀久不講此公首當之今又以慶朝
按試鼓吹嚴更警場輒成唐律發樽前一粲
青宫冊寶盛朝章玉佩珠旒照日光儲寀久資三善得
生朝相去半旬強五千餘卷學尤富一百省年身更康
都省先曾同舉酒貢闈最喜又傳觴易逢皓齒令歌曲
難值嚴更聽警場慶事方來真可卜祝公黃髮相虞唐
題孫谷橋墦間圖
墦間不足又之他猶自施施驕室家齊國一人如許爾
寧知後日事如麻
因知義利本殊途莫笑璠間乞祭徒正使往來多顯者
此中尤要著工夫
肆赦小雨(余曰君雖長未免雨立歸途成小詩時章達之樞密在麗正樓上禮畢戲謂)
端門宣赦樂欣然膏澤還應降九天始覺耳邊鳴槭槭
漸看笏上溜涓涓我班金闕闌干側君侍玉皇香案前
雨立固知同陛楯一言猶幸賴優旃
題桃源王少卿占山亭
納納乾坤一草亭西山盡見若秋屏霜餘遠水呈天碧
雨過遙空現帝青逸叟真成陶令隱高懷長似屈原醒
肯堂固賴賢孫子精爽猶疑尚有靈
題汪季路侍郎所藏吳道子天龍八部
妙絶天龍八部圖細看真不失錙銖聲名自足高千古
題品尤難遇二蘇旌旆冕旒猶可想鬼神人物亦何殊
君看坐位蘭亭草費盡工夫學得無(美子瞻也二蘇謂子)
謝顔樂閒篆離騷
樂閒下筆素推高攻媿眈書老更饕顧我好看秦小篆
煩君為作楚離騷晚年應悟成竵扁痛飲猶堪寫鬱陶
喜劇但知歲十襲瓊瑤無以報投桃
題徐聖可知縣所藏楊補之二畫
誰種疎梅古岸頭推篷瞥見倍清幽君看竹外一枝好
真有江南萬斛愁
梅花屢見筆如神松竹寧知更逼真百卉千華皆面友
歲寒秖見此三人
嵩岳圖(有序)
先祖太師齊國公元符中知河南府登封縣建
炎兵燬先集故物煨燼無遺兒時猶及見揚州
伯父藏嵩山圖丹青僅存雖傳錄廿四峯詩以
生晚既不逮事不知有石刻也張致遠為京西
僚屬寄登封舊碑得之驚喜唐律為謝
先世前蹤不可追君從何處得全碑上横嵩岳三千丈
下列齊公廿四詩室號揖仙懷舊事菴名面壁認遺基
青氈真是吾家物欲以瓊瑤厚報之
寫照葉處士求僧
幾年依樣畫葫蘆自作葫蘆學佛徒一筆從今勾斷了
一瓶一鉢任江湖
元日
歲當庚午旦庚寅最喜明朝遇上辛五福來臨吳越分
更欣三日即頒春
題郭恕先雪霽江行圖
妙絶丹青郭恕先幻成雪霽大江船沿流更飽輕帆舉
上水仍勞百丈牽捩柂長年渾欲動褰帷佳客若將仙
侍親曾泛滄浪月猶記蘭成射策年(太師行大江十八歲時侍先)
寄題江西劉氏勤有齋
樸斵敷菑皆用勤況吾儒者務多聞萬書插架非關我
一卷入心方屬君為學從來無止法立身寧秖富多文
自憐習氣今猶在尚欲楚膏到夜分
書葛氏詩卷(閒適十首詩有致仕心)
未年六十蚤休官海角投閒儘自安一紀時容奉香火
七旬遂許挂衣冠重來深愧妨賢路此去終期保歲寒
三上封章歸未得葛家詩卷却羞看
殿上聞杜鵑
衰晚三年侍玉墀高梧又擢鳳凰枝封章屢上未容去
更向殿頭聞子規
王伯齊染髭
垂髫相見舜江濱荏苒俄驚過五旬顧我頽齡真似葉
訝君長鬛亦如銀萬金安得神仙藥一笑重來舊日春
縱使星星還復出不妨時作少年人
乞出過傳法聞伯齊歸姚江
扶病還朝一秃翁重來寧免笑何公夢魂長是尋雲北
歸路何時向浙東深願聳身隨畫鷁空勞舉目送飛鴻
主人竹所終須到最憶東軒一枕風
行香聞杜鵑
牆西綠柳杜鵑聲我老何堪側耳聽我自賦歸歸不得
不須苦語更丁寧
送蔣甥若水使屬北行
曾為假吏到燕山送子長征不作難故國能無歎禾黍
中原應欲覩衣冠黑甜軟飽宜加愛紅皺黃團正可觀
行矣勿為兒女戀指期良月待君還
夜讀王承家縣丞詩編
向來深夜快揮犀不聽清談又許時淨洗昏眸急呼燭
為君讀盡一編詩
鍊句工深興味長固知家學富青箱莫言一臠能嘗鼎
更欲為余傾錦囊
寒食
輔政無功日歉然佳時頒賚屢傳宣已蒙授粲仍分茗
既荷貽牟更擊鮮酒號流香盛寶榼燭然新火散青烟
兒孫不識君恩重但覓東宫賜劇錢
夫人攜家泛湖
三分春色二分休始見魚軒泛綠舟諸子待行歡盡日
一翁獨坐淡于秋滿斟美酒應同醉是處名園爲少留
隂靄在前雷雨後特晴此日稱君游
即事
壯志摧頽貎亦衰豈知官舍傍巖隈此身不是京塵裏
飯了沿山看臘梅
劉寺即事
不到兹山二十年豈知重見舊山川煙深雖不見湖水
且看長空萬里天
飛泉何事仰空流無數明珠散不收注輦昔時曾撒殿
至今抛擲未曾休
&KR1485;發漕薦喜而成詩併勉杓
戊辰貢舉忝余知曾礙孫兒到省闈欣汝今秋重預薦
喜吾即日可言歸門闌有慶人爭賀父子同登世所希
痴望十人俱上第坐令晝錦倍光輝
十月旦尚煖用夾公服二月初吉雪寒甚服單
尚煖先添夾方寒卻用單不惟春料峭況值雪飛翻但
欲朝儀肅難求已分安衣囊如欲懶歸去老江干
從子淮過省寄伯中弟
我家伯父德餘輝吾弟風標具體微七葉欣聞五爭奮
四人先喜一雄飛忍貧老尚甘簞食教子今方擢省闈
他日雙椿臨六桂麻衣俱換綠衣歸
贈僧文可往黃州建東坡寺
一坡久矣郡城東居士來游地望崇問舍求田煩作計
拈槌豎拂看談空共分龐老沈江寶要奉儋州秃鬢翁
去作開山第一代燈燈相續到無窮
三月七日上賜牡丹並薔薇露勸酒
幾見牡丹東海涯暮年敢謂到京華休論千品洛中譜
驚看百枝天上花況有八珍來禁苑更加雙榼賜流霞
闔門飽暖聊同醉稽首將何報宅家
史清翁談詩走筆次韻
公退門庭靜輕風輥絮毬故人驚一見小酌散千憂西
上不容久東歸又别愁何當附舟尾從此遂歸休
以興安石阮底寄顔樂閒
興安樂石響于桐作阮猶堪繼仲容茂苑樂閒真好事
爲君添起玉玲瓏
觀冷泉亭放水
冷泉淺濁使人愁開板黃波去不休岸側細泉穿亂石
始知别是一清流
贈蜀二史(有序)
紹熙四年蜀士李德秀甫登科求致其事以榮
親先帝詔從其請某時任西掖預草詞命今皇
帝策士蜀又有二人焉同姓史氏其一緜州司
戸天應與其子簨同登遂以身之官求封贈父
母其一成都府司戶公亮自陳素志晚得一官
亦為此舉上益嘉之各特循從事郎致仕聖朝
孝治之盛十九年間見此三人坤維士風于是
尤振輒成唐律表贊喜之私仍寄后溪劉德修
老我挂冠慚復彈羡君登第遽休官幸哉有子事尤美
專以為親人更難舊說三賢皆特操今看二士倍榮觀
同歸猶及襄陽老一舸清風廿四灘
題汪季路尚書所藏米元暉蔣山出雲
龍盤往昔名鍾山雲起從龍意自閒膚寸須臾成戴帽
坐看膏雨滿人間
九月十一日杓孫得男
郡齋弧矢記垂門今日衰翁更覺尊生晚不能瞻大父
年高卻喜有曾孫從今鏡鑷知無用但喜芝蘭近愈繁
願汝孳孳守家法為傳衣鉢到仍昆
送叔韶弟宰華亭
試邑雲間事最多直將心力細礱磨固知三泖五茸勝
其奈千瘡百孔何敏手未須施霹靂疲民正欲聽弦歌
規橅穩作三年計徐上青雲鬢未皤
又示從子澶
壯縣人歌第一竒過庭為有寧馨兒親旁色養宜加謹
戸外分毫勿預知寓意杯觴須自節讀書松竹有餘師
他時刮目相期待連桂家風望一䕫
寄叔韶弟
阿連試邑有成規誰謂雲間不可為能使鑊湯偏滾處
直如官府太平時容容非欲後多福赫赫何如去見思
子路當年曾請益更須無倦以終之
朝退
謝事不得去趨朝愈更難誰憐八旬老日冒五更寒指
凍怯持笏腰酸強踞鞌細思誰縳汝只合挂衣冠
劉德修赴遂寧示和篇改除荆南復寄之
老矣思歸鋏屢彈七旬望八合抛官我將東去計安出
君欲西還事亦難好向渚宫尋故蹟更從雄楚縱遐觀
上游正倚公為重莫向蓬谿更上灘
李起宗舍人悠然亭
遠游蜀道歴艱難徑上甘泉豹尾間荷橐忽思辭北省
拂衣自喜見南山當時旁舍基猶在回首垂髫鬢已斑
先友碑隂盡陳迹寒空依舊濕煙鬟
伯中弟可休堂
夫婦老相對閨門貧甚安六兒俱力學一子幸仙官香
火祠初奉勲名鏡裏看更當聯五桂納禄尚何難
海棠
海棠昨日始萌芽一夜驚雷發萬葩老眼恍然何所得
凌雲庵外見桃花
海棠初發為題詩倏見輕紅萬點吹已惜落英鋪滿地
更憐幾片罥蛛絲
後圃
春雨才晴氣已和暖風吹動百花窠絶憐玉屑如吾髮
綠者全稀白者多
贈熊道人
十載隱潭衡居然腑肺清枯禪參懶瓚老氣激彌明筆
底煙雲妙人間勢利輕款門俄告别江海一浮萍(韻借)
題汪季路尚書所藏米元暉湖山瑞雪圖
筆力誰能似虎兒思陵親為御珍題小臣不識湖山好
但欲扁舟泛剡谿
揚州瓊花
回憶靈根六十年秋深恨不見芳鮮茲從淮上來千里
非比人間聚八仙曾有畫圖稱小異諒應后土愛孤妍
或言天杖誠虚語榮悴中分亦偶然
題林宗魯校書所藏宣和御畫
周公多藝孔多能徽廟才高更倍增除却萬幾都不會
至今遺老話昭陵
贈别章茂獻尚書
我輩重來鬢已皤正元朝士苦無多才堪柱石猶歸去
奈此摧頽一老何
戲咏戎葵簇成芍藥
回首閒來婪尾春横風吹盡已成塵戎葵簇就誰嘗巧
紅藥當前太逼真觀洧贈人迷冶子翻階得句誤詞臣
園丁妙手有如許猶勝隋園剪綵人
戲題膽瓶蕉
垂膽新甆出汝窑滿中幾莢浸雲苗瓶非貯水無由罄
葉解流根自不凋露綴疑儲陶令粟風搖欲響許由瓢
相攜同到綠天下别是閩山一種蕉
午暑
炎官火傘罩中區病老低垂氣不蘇難學孫兒頻飲冷
時將冰水洗霜鬚
省宿
樹滿茅山綠正肥昏鴉日日向南歸如今身在三茅外
卻看歸鴉正北飛
水蕉
獵獵水芭蕉如將隱士招清風來處遠溽暑坐中消
送楊晦叔提舉浙西竝寄陳表道
兩兩郎星映使星老人星彩對晶明褰帷共喜行畿甸
洗印仍欣就帝城五馬況當恩始拜三吳從此政尤清
便看瑞慶求稱壽同聽嵩呼萬歲聲
八月四日晚霹靂碎大柳木
秋分雷自合收聲白露明朝忽震霆怪得坐中驚欲倒
鄰牆萬柳碎中庭
靈光
魯邦宫殿久蕪荒惟有靈光最久長身似靈光終變幻
巋然别有一靈光
謝陸伯業通判示淮西小藁
四海詩名老放翁遺編俱在迹成空忽從淮右傳詩卷
近比劒南真父風暫向壺頭追馬援何當甫里訪龜蒙
江山為助多佳句莫惜南來寄斷鴻
蕉菴清坐
薄晚歸來煙已蒼蠻蕉一葉障斜陽不須久住潭潭府
始覺山林興味長
蕉菴暮歸
綠蕉隂下遶斑衣飯了從容到夕暉老子才攜笻杖去
孫兒各捧竹團歸
病告
閉戸垂簾儘自如兀然終日擁紅爐得歸足可優游老
此地何堪養病軀
殿上侍立寒甚
小雪以來霜氣清今朝寒色倍嚴凝榻前侍立無遮障
吹得半身真是冰
齒落戲作
零落殘牙齒年來落欲空得魚惟食凍捨肉只餐葱休
憶紅綾餤難吞栗棘蓬何須如劒樹始解振宗風
重陽淳生日時年四十九矣
汝生四十九年春猶記雙親始得孫當暮知非過能寡
敢言學易道彌尊喜吾父子為知己賴爾詩書遂滿門
但得團欒長似此年年萸菊醉清樽
范叙剛舍人示文正公象笏
千載威名文正公忽瞻遺笏照雙瞳敢從象齒窺清裁
屢批龍鱗奮大忠秉立定知端若柱至今猶想氣如虹
舍人接武登廊廟宜寶甘棠振祖風
送黃貞護道人住茅山贈以黑玉虎
少從黑虎谷中行晚得於菟玉琢成輟以贈君俱隱處
大茅峯頂看風生
贈凌一源道人
知君曾住武當山更解尋幽灊皖閒老矣無緣窮勝處
但思歸去臥鄉關
謝滕宰彥可惠詩
與君相遇海東頭明月如何忽暗投自媿重來千歲鶴
永懷靜對五湖鷗新編不覺成三復妙思誠堪比四愁
還肯來遊鄮山否與君攜手上東樓
薌林雪中過峽圖
不土之里無言詩泛雪清圖事已非墨隱爲君傳舊跡
宛然興起剡谿西
賀監湖上
萬頃平湖一葦杭此歸喜似賀知章上恩賜與西湖曲
遂老吾家歸照堂
狂客歸來終好夸越王城下占烟霞此中信美非吾土
不是西湖是我家
攻媿集卷十一
