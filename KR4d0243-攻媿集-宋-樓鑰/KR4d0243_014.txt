攻媿集卷十四
宋樓鑰撰
今體詩
趙路鈐(不枯)輓詞
蚤歲游金闕霞冠拜紫宸可堪天寶亂及見會昌春宛
宛王孫態飄飄物外身靈光愴陳迹遺老更何人
諸父論交久忘年許預盟登山陪躡屐泛月共飛觥來
往開三徑安閒羨一生山深凄薤露愁憶醉歌聲
姜總管(浩)輓詞
及見開元盛曾聞正始音雕蟲徒壯歲冠鶡豈初心論
事風生席疏恩帶錫金精神空滿腹愁絶病沈沈
富盛俄遭變艱難却起家田園新活計詩禮舊生涯仙
桂應傳秀庭蘭更茁芽眞歸了無恨超徹妙蓮華
祝通判(鍔)輓詞
坦坦曾無我休休蚤見幾虚舟寧忤物抱甕自忘機老
去心逾壯歸來事巳非賞延推不及有子尚家肥
花縣弦歌化蓮城水竹居舊寮情意厚近别音信疎不
作三刀夢空垂别駕車新阡何處是東望倍欷歔
求參議(子紹)輓詞
累世朱陳舊宦游多向鄞飛鳧觀政美展驥愈情親久
草歸田賦欣迎人幕賓斯人忽千古望斷剡溪濱
玉立期淸貴龐眉望壽齡父兄嗟奄忽姑姊亦凋零厚
德今誰在佳城慘欲扃孫曾聞競爽蘭玉在階庭
朱坡史居士輓詞
巖邑富人物才惟史氏多流傳有丹桂遺逸嘆朱坡學
飽終難售詩成秖自哦空餘著書在令子挹餘波
交友俱名士儀曹禮意周使華臨夏口詩興共南樓喜
得江山助還同汗漫游更煩賢宅相相與發潛幽
戴縣丞(機)輓詞
小戴久仙去何堪更哭君舊遊驚昨夢陳迹愴遺文晚
暮期相與死生俄遽分銘成媿贊德揮淚望新墳
高士終爲簿豈惟勾小稽鸞凰雖在棘桃李自成蹊官
府資關決儒流仰品題定知餘慶遠遺愛滿雙谿
方興化(叔珪)輓詞
廟乏著靴鬼夢中言更明起家尤感勵爲吏極廉平薦
口聲名重朝行去就輕奏篇眞確論何日遂施行
鴈塔深論契鵷班試著行參亡聞易簀越弔後除喪支
郡難留鄧佳城久夢方吁嗟德浮位回施與諸郎
戴迪功(應龍)輓詞
猶記天街會同爲乳竇游姻家頻會聚親意愈綢繆吉
德宜多壽奇疴竟不瘳無由見安道汎雪悵回舟
好學數仍奇躬行家遂肥時將詩自樂晚悟世俱非教
子惟黃卷高門看綠衣阿連悲未泯無淚爲君揮
王通判(琰)輓詞
世篤青箱學驊騮更著鞭半山分近派巖壑誦新篇竹
馬迎雙舄棠陰憶二天黃扉伸讜論風節尚翹然
才具盍時用拂衣俄去之善藏經世手回施稱家兒嬴
博延陵恨人琴子敬悲連年事如許天道杳難知
姜鍾離(柄)輓詞
門戸期興起交朋務琢磨反身求大學決意取儒科贊
府聲尤著鄰封惠亦多傷心濠上路無復聽弦歌
别去期三載伻來痛一書死生誠大矣力量果何如平
日眞知我遺言苦問予作銘雖不愧回首倍欷歔
顧養直(義剛)輓詞
萬頃東湖下曾門起大家子孫昌世業文字作生涯堂
後萱猶樹庭中桂欲華惜哉時不待誰忍送悲笳
舊向君家去宜齋屢舉觴人常誦諸顧里不見他楊身
世驚春暮湖山愴夕陽園林未成趣鷗鷺亦凄凉
李度支(嘉言)輓詞
忽作堂堂去門前雀巳羅夢隨彈指斷事向蓋棺多心
繫六州鐵身傾千丈坡喑喑晝夜哭奈此敬姜何
孰匪同升素君于我最親詞章傳自舊翰墨恍猶新别
去情逾篤歸來迹遽陳無從效經紀悲結淚沾巾
何司業(伯謹)輓詞
頃歲遊孤嶼名門說二何胡爲終璧水自合上鑾坡器
重連城價心澄古井波傳家衣鉢在袞袞並儒科
骯髒陽司業作州如理家源流知有自悃愊信無華方
喜亨途遠俄驚暮景斜傷心傾蓋舊何處望東嘉
王遂安(時叙)輓詞
淮水古王氏生平熟義方三珠欣競秀兩桂早聯芳才
大用何嗇源深流自長靑氈傳令子一箭取雙鶬
問學自冰翁詞章聳巨公不慙循吏傳眞有古人風捫
蝨書猶在飛鳧迹遽空人琴悲子敬三讀愴深衷
周左司(頡)輓詞
從政心無愧敢言人所難精忠憂世切淸節照人寒交
臂失持槖乞身終考槃老成今巳矣西望淚汍瀾
乙丑慈恩會今幾六十霜軺車來握節相府記傳觴詩
藪懷高隱郵筒見短章不堪千里隔丹旐想飛揚
蘇江陰(十能)輓詞
萬卷蟠胸次千篇秀筆端朝行期奮迅賢路竟艱難雖
號循良守欠爲文字官遺編幸無恙留與後人看
伊昔初傾蓋摛文巳甚工親聞南澗語謂有魏公風旣
往言多驗歸來道更窮誨言非教佞後裔報宜豐
魯少卿(訔)輓詞
棣萼儀鴛綴翛然兩鬢斑時淸嗟歲晚遊倦得身閒人
在羲皇上經傳伯仲間桂枝芳未巳何止倍燕山(年間六十)
(十人登科者)
前輩風流泯靈光獨巋然指囷推甲族跪履記丁年有
子傷埋璧惟翁亦蛻蟬功名雖巳矣千載尚遺編
陸郎中(沅)輓詞
壯歲聯雙捷衰年困百罹肉身心佛子霜髮貌嬰兒萬
事幾樽酒百年千首詩浮生成夢覺吾道竟何之
從弟忝東牀相從二十霜人琴一何苦冰玉兩俱傷别
久成今昔歸來失老蒼稽陰終反葬西望倍凄凉
梁仲蒼輓詞
延賞高三讓殊科擅一鳴元賓文未極長吉記先成妙
語遺膏馥玄談悟死生行人痛埋璧父子若爲情
人物如君少相期上石渠博文該四部篤學富三餘淚
盡知無及交深未覺疎何時酹墳草細讀茂陵書
王檢正(回)輓詞二首
到處稱循吏星軺復郡侯威名致降虜恩信感亡牛省
闥主公議祠庭尋舊遊善人天不憗愁絶峴湖秋
客授蒙傾蓋朝參喜綴班開藩才一水去國遂千山晚
遇名方重言歸鬢未斑功名付諸子含笑謝塵寰
彭宣義(復之父汝知子)輓詞
種德不在大至誠天所親但能存一念何用活千人經
笥儒風遠香山句法新功名付兒輩不必在吾身
籍甚淸湘守修名所在聞宦途資畏友家訓仰嚴君歸
路飛丹旐長空慘白雲生芻不成奠揮涕想江濆
朱婺州(安國)輓詞
治行古循吏風稜眞諫官鋤姦淸遠徼持重息羣讙久
弄趙堯印重彈貢禹冠去天纔尺五惜不見長安
莫銅陵(堂)輓詞
經學高餘子躬行慕古人儒風三葉秀和氣一門春台
嶺漸摩久銅官撫字均庠東亡二老凝望淚沾巾
張泰州(禮本)輓詞
燕趙多奇士如公名不虚胸中九域志筆底百家書報
國心尤壯籌邊智有餘功名竟齎恨西望倍欷歔
徐季節輓詞
公府推徐穉山陽薦仲車盛時遺此老沒世竟窮廬行
道嗟無命傳家幸有書魯山終不識撫卷倍欷歔
周德遠輓詞
家世傳儒業鄉邦聳義風將迎無倦色交友盡名公太
學飛聲早浮生轉首空怡如堂下月猶照紫荆叢(之兄汝能)
余承彦輓詞
戸外諸生屨門前長者車柳袍空自染瓶粟竟無儲隱
行刑宗黨淸風照里閭沈冥誰爲表賴有子雲書
李堯卿(唐佐)輓詞
里社久相從知君陰有功救人多藥喜持論恥雷同素
業諸郎在浮生一夢空凄凉宋淸傳健筆媿河東
方運使(有開)輓詞
聖主一見決孤忠自致身籌邊滿軀膽處事掇皮眞氣
直老彌壯言高用未伸留屯十二事公論付淮民
王觀國(覲)輓詞
晚識三株樹方知獨笑翁舊遊虧半面遺恨想高風小
楷墨猶濕殘膏澤未窮梅花縞寒夜埋璧衆香中
沈朝奉(之之父雲章宜)輓詞
相業富靑箱丁年稔義方生兒有如此與世遂相忘終
老三牲養凌晨一炷香浮休了無恨流慶尚深長
孫子才輓詞
身後名何用人亡意愈深蓋棺悲昨夢掛劍答初心潛
德仍能發遺言尚可尋悼元情更切接隴柏森森(仁懷潘安)
(接隴柏森森以欑植元謂道元楊戴侯之子也舊賦旣興慕于戴侯亦悼元而哀嗣墳纍纍以)
梁運使輓詞
風月詩千首烟霞宅一區三年著朝蹟一節僨亨途南
海瞻遺堞西門破老巫才高不盡用無地寄長吁
翁府君輓詞
骯髒翁夫子高才噤不施牀頭癡叔易夢裏阿連詩德
喪嗟何及天胡不憗遺淸風終未泯吹折謝庭芝
徐府君輓詞
孺子人如玉功名不在身死生齊物外孝友篤天倫巳
有傳家子曾充觀國賓他年芳五桂傷不見靈椿
魏監丞(叔玠)輓詞
元老餘風烈優游挹美官朝行喜銀艾鄰好許金蘭醫
謾肱三折生惟指一彈難兄秋夜感風雨舊盟寒
族兄道州輓詞
出守舂陵遠相思瀟水深精神雖滿腹撫字亦勞心人
去成千古書來失萬金懷哉季公諾巳矣漢碑陰
周太博(汝能)輓詞
雨漲雙溪水風高五柳堂論交成莫逆撫事秖堪傷訪
雪無回櫂面山空夕陽亂鶯穿綠樹誰復爲傳觴
寧海駱君(季友)輓詞
古易人皆學惟君志益堅研朱滴秋露讀簡斷韋編空
谷甘無用佳兒尚有傳清風誰得似竹滿臥牀前
臧温叟(春卿)輓詞
白首行逾恭鄉評敬此翁心開上池水氣襲舞雩風禮
貌諸公厚聲華一瞬空臧孫知有後三世著陰功
陸宣城(梓)輓詞
奕世承家學諸公薦吏能政傳花縣美心與練江澄易
簀去何速攀轅悲不勝傷哉嬴博葬淚盡老延陵
寧海劉君(之父次臯)輓詞
不識紫芝眉空傳有道碑義方眞可法闇室肯容欺未
覺山川攺深明晝夜知薤歌慙不稱冢子素能詩
宋南雄(价)輓詞
二宋久云遠遺風君庶幾才華試文戰政譽藹王畿梅
嶺方騰最雪谿俄賦歸情親今巳矣老淚不勝揮
莫子執(珪)輓詞
樂有父兄賢談經絳帳前桂林孤素志芹泮老遺編小
阮情何切童烏業未傳橰閒最崇篤口口話齊年
繆伯恭輓詞
我實由汪出垂髫托外門非惟拜先德猶及見新婚謹
厚推鄉曲恩慈篤弟昆善人今巳矣餘慶在兒孫
吳通判輓詞
一死交情見鄕評重此翁素車奔夕夢繡被落天風身
任朋僚責心忘尺寸功毋書卓行傳非介亦非通
趙縣丞(彦棠)輓詞
玉立佳公子哦松始戍瓜拳拳飭邊瑣寸寸畫江沙慷
慨志憂國清修僧在家送行詩尚濕身世遽空華
石通直(度之父莊問純)輓詞
籍甚新昌族眞成萬石家源流端有自悃愊更無華奉
職冰同潔持身璧不瑕慶門傳未艾蘭玉茁新芽
胡監嶽(祗叙)輓詞
賦就八叉手文高三折肱青衫雙鬢雪黃卷短檠燈夢
斷采芹水神凄下馬陵諸郎追五桂洗眼看飛騰
趙司戸(琇夫)輓詞
奕奕佳公子詞場早策勲願爲新進士終屈病參軍舊
事成淸夢高標想斷雲傷心桑落酒無復到孤墳
端明殿學士王公(希呂)輓詞
片言寤主上亨途幾向專城佩左魚羊陸遐衝雖坐折
高文宿憤竟誰攄平時屢草千言奏垂絶猶騰八難書
漢殿履聲今巳矣兩州遺老倍欷歔
短檠鐵硯用功深萬卷蟠胸不輟吟故國遁身來濟岱
壯年發藻向儒林愛民利物平生事憂國忘家一片心
史館頃年陪潤色挽公無路涕盈襟
陳文恭公(康伯)輓詞
唐虞千載道重光奕奕元臣任贊襄謝傅風流冠江左
晉公威譽比汾陽折衝曾不勞聲色輔政惟先振紀綱
天意高高誰可問坐令邦國歎云亡
德量汪汪萬頃陂直將去就佩安危干戈雖在相尋日
休沐宛如無事時奏罷未聞宫漏轉歸來俄見哲人萎
哀榮終始誰能及百世旌忠頌德碑
王修撰輓詞
十載頻褰剌史帷名卿風裁映紳綏慶門共仰聯三鳳
禁路咸嗟欠一䕫神武衣冠終遂志平泉花木總成詩
傷心積翠樓前月斜入欄杆欲向誰
賤子何能值一錢夫君于我獨知憐樽罍談笑幾侵夜
琴劒周旋不記年此去空懸徐孺榻重來無復孝廉船
百身願贖嗟何及哀涕霑襟如迸泉
何内翰(溥)輓詞
豪奪錦標天下聞慨然有志整乾坤諫坡論事言皆合
帝幄談經道益尊千古高文在鼇禁一時名士上龍門
經綸未究身先死痛惜誰能作九原
潘大卿輓詞
直上靑雲不作難壯年何事掛衣冠功名巳矣乖時望
風節翹然見歲寒鴻去冥冥矰不到蝶飛栩栩夢驚殘
傷心耆老今無有留得遺編向後看
張運使(孝仲)輓詞
惠周劔外與淮南歸臥空山且避讒宴坐幾年期不死
臨時一著信非凡不應杜乂束高閣眞使謝鯤居石巖
欲向西陵尋宿草秋風何日送歸帆
魏郎中(熊夢)輓詞
相公鐘鼎蔽詩聲鯉也聞詩蚤得名高隱碧谿心更遠
今遊湘浦句尤淸握蘭未足酬吾志攬轡寧知老此行
今日哭君誰最切山房門下老門生
姜祕監(師仲)輓詞
文筆無勞巧翦裁一時妙斵冠蘭臺王楊仕宦曾相接
游夏淵源有自來治獄心知有陰德立朝人歎有餘才
功名回施與孫子公亦何爲不豫哉
久聞政績最淮淝鄮嶺循良親見之梓里尚遺前日愛
棠陰還長舊年枝釣璜方兆非熊卜曳杖俄興梁木悲
千里佳城空望斷他時歸哭峴山碑
李公執輓詞
乃翁志欲臥煙霞宅枕淸江欲泛槎心地共知容渤澥
夢魂曾不到京華伯魚久矣聞賢訓魏子端能起外家
彌望三江梁下水隴西德澤信無涯
未甘辛苦去朝天故作逍遙陸地仙老子平生萬事足
人間五福一身全厭看日月同奔驥擺脫塵凡等蛻蟬
重到江頭人不見曉風吹淚忽潸然
莫將仕(隨)輓詞
自歎淸才久陸沈晚從内典用工深諦觀炯炯死生際
寧復紛紛利祿心載酒今誰問奇字遺經古亦勝黃金
十年契闊遽如許老淚臨風自不禁
處士寧知卻應星忍向伯高將束帛誰從小戴授遺經
佳城得卜眞前定忍看一翁衰淚零
伍主簿(景善)輓詞
好賢元不減緇衣客到公家如所歸二浙聲名三鶚薦
四山風物一翬飛桑榆冉冉身先蛻蘭玉森森家正肥
人有百身寧可贖發棠誰復濟齊饑
由來風誼獨穹然坐享家肥不計年墮幘何妨分百萬
指囷寧復問三千靈椿老矣仁宜壽玉樹種成身巳仙
袞袞公侯殊未巳正應含笑入重泉
晚年朋舊益凋零歎絶斯人奠兩楹不忍銜悲讀佳傳
可堪回首念平生交情君獨全終始人物誰能繼老成
淸些楚魂招不得朔風凄切淚縱横
安恭皇后輓詞
天作周文合褘揄禮可觀屢陪金輦幸幾奉玉巵歡吳
女簪新柰梁房掩舊蘭春深蠶事起誰復上桑壇
鬱鬱南山路傷心鳳翣紅哀歌凄薤露秘殿掩椒風故
劍恩雖厚中璫事巳空但餘彤史筆内傳紀陰功
又代人作
玉勝標祥兆褘衣配至尊柔儀高馬鄧盛德邁娀嫄鸞
掖空陳迹霓軒服厚恩傷心臨七夕素柰巳花繁
圖史懷規鑒篇章妙翦裁承歡方秘殿委化巳泉臺幽
壤湖濱秀淸笳日暮哀未央當月望不見翟車來
齊國夫人曹氏(之母趙知宗)輓詞
痛哭王孫去南來萬里餘解衣催艇子扶杖擁籃輿巳
矣空鸞鏡誰歟得鴈書辛勤立門戸地下勿欷歔
宗子今曾子夫人古敬姜邛郲承孝養浯水刻恩章湯
沐封逾寵芝蘭晚更芳九齡天報遠餘慶尚流光
齊安郡夫人金氏(碩之室趙左司公)輓詞
避地供湯餅當筵接縞衣倉皇奉神版巖險遜征騑遇
事智尤敏相夫家寖肥考終無可憾蝶夢遶芳菲
五子俱英發尤知仲氏賢勤明眞世濟廉儉信家傳别
乘徑爲郡高城欲捍邊版輿俄棄養事業待他年
太淑人葉氏(之母單侍郎䕫)輓詞
婦職躬蘋澗芳年誓柏舟壼儀全肅睦梵行極淸修貝
葉開空性神篦豁病眸飄然指歸路淨觀日西流
爲國生賢子三遷備母慈版輿崇色養從橐勉論思戲
舞老萊子平反雋不疑孝心天罔極腸斷蓼莪詩
太令人趙氏(之母王帥柟)輓詞
令德比鳲鳩芳年誓柏舟承歡猶有戀曠達了無憂方
奉平反笑俄成汗漫遊哀榮誰得似同穴樂哉丘
姻婭託三槐同朝得往來迎春煩設席舉壽荷擕杯京
尹俄遭難都人亦助哀琅琅垂絕語烈婦信高哉
從姑太令人輓詞
伯祖八賢女惟姑壽且康又聞歌薤露誰復是靈光采
藻空南澗生萱愴北堂平生好心地持以遺諸郎
太恭人劉氏(之母王台州)輓詞
籍甚成天助薰然藹婦容家肥身愈約福備禮彌恭上
壽九開帙湛恩四受封何人紀遺德女壻正乘龍
衞氏一兒足他人總不如一麾欣義檄千騎擁潘輿台
嶽傷歸旐靑山滿送車佳城流慶遠旁可萬家居
太令人軒氏(號覺菴居士趙山甫母自)輓詞
緣斷身先隠年侵鬢未華死生猶曉夢富貴更空花佛
祖親提印兒孫競起家無因拜靈几一奠趙州茶
舊說蘇無著夫人亦正宗毒蛇横在路栗棘更無蹤(著無)
(菴云栗棘蓬栗棘蓬一口吞卻更無蹤贊臨濟宗旨云一條毒蛇横在路上覺)蕭散超塵界扶
持禮紺容覺庵誰嗣法别去德雲峰
太孺人蔣氏輓詞
之死靡他志天乎不諒人嫠孤蓬在首艱苦棘成薪晚
福容千指心空滅六塵平生貞烈意終作坐忘身
潤屋惟純儉居然法度循松楸先壟下風月舊湖濱子
婦皆知孝孫曾亦可人浦江如可贖眞欲百其身
孺人陳氏(之母周子及)輓詞
教子推陶母相望百代前詩書經口授名節誦家傳藝
苑高鴻筆忠言徹細氈源流知有自何止父兄賢
令子齊年好相從識壼儀蕭生結綬日孟母卜鄰時未
卜升堂拜俄聞陟屺悲天涯致芻束淚落薤歌辭
太淑人管氏輓詞
彤史久不作誰能有婦功寧知貴家子乃有昔人風鈿
軸恩何渥芝庭澤不窮死生無可憾況巳悟眞空
陳夫人(之母程吏部)輓詞
作配知名士周旋内則篇宜家兼四德訓子見三遷就
養榮方逮歸寧病忽纏慶源流未巳佳兆得牛眠
張夫人(之母余元老)輓詞
婦德天然備肥家五十年平生勤内則晚歲識眞詮倒
廩非徼福翻經亦應緣于門有孫子佳氣藹新阡
王夫人(外祖母羅尚書)輓詞
婦德勝賢士嫠居成大家陰功宜有後餘慶尚無涯楊
惲出司馬陶潛傳孟嘉文昌紀遺範外氏倍增華
恭人強氏(之母曾南仲)輓詞
祠部源流遠來嬪曲阜孫事夫終婦道訓子大吾門頒
誥恩光渥升堂笑語温相期送丹旐馬鬛近周原
恭人董氏(穎之母劉侍郎)輓詞
敬饁尊夫子升堂乳阿姑鄉評推至行家慶展新圖半
世悲鸞舞高年樂鳳雛蜜章應未艾卿月應階符
鹿夫人(振之母同年應尉)輓詞
内外言無間初終志不移白頭供婦職彤管著賢規慶
衍珠三樹芳先桂一枝鳳岑歸去路含笑不應悲
慶霈疏封日姑慈不忍違人方侈君賜我獨避恩輝孝
篤神應勞風高家愈肥新傳快女壻亦復掛冠歸
旌表門閭安人陳氏輓詞
婦德高千古鄉評徹九重柏舟終自誓石窌啓新封孫
子傳淸白閨門慕肅雍死生無憾處了不媿三從
族姓朱陳盛夫人事愈明老姑俱上壽難弟各淸名(事詹)
(之姊良翰)節行輝彤管門閭照赤城室鄰方有託何忍送銘
旌
盧夫人輓詞
名族著岡頭(之姊武岡邃)幽閨女教修良人驚夢蝶衆子慕
桑鳩物化了難問壼儀誰爲收于公有佳兆袞袞看公
侯
百四從妹輓詞
姊妹二十四凋零餘二人他鄉忽傳訃老子倍傷神巳
歎嫠居久何堪逆境頻佳城千里外西望淚沾巾
孝養全終始眞成乳阿姑衾裯長夜共甘毳四時須衆
子俱傳業諸孫足自娛吾家女兄弟似此亦幾無
去歲桐川弟新從姊處歸備言家慶事猶著嫁時衣尚
欲尋松社寧堪哭素幃人生眞一夢回首事皆非
令人王氏(史之室表兄陳左)輓詞
嫁早仍知孝夫賢自不貧事姑如事母憂物勝憂身鳳
誥恩榮渥鳩桑德意均孺哀聲不絶淚柏不成春
宦達方資助家肥忽悼亡一區終異室千載尚高岡奉
倩神猶慘安仁鬢欲蒼黃昏愁絶處誰伴紫微郎
宜人楊氏(之室鄭華文)輓詞
里閈依楊氏年家託鄭門升堂從壯歲擇壻得賢孫婦
德儀中壼陰功燕後昆尤憐吾女子流涕說慈尊
夢入枌榆社心遊水竹灣匄歸期拜壽近侍望承顔一
昨聞微恙寧知竟大還佳城無路到夫婦淚俱潸
陳夫人輓詞
族姓甲休陽夫人懿範彰奇男巳南省快壻更東牀珍
錫人加嘆佳城神所藏平生陰德在餘慶尚難量
雅有幽閒操來嬪淸白家相夫全禮敬見子致淸華方
享承軒樂俄興陟屺嗟誰將彤史紀大筆爲雄誇
碩人居氏(之室蔡尚書)輓詞
頃侍尚書坐曾聞閫助賢晤言成勇退裏謁戒私專夢
斷松江路神傷薤露篇悼亡千里淚疊嶂想新阡(平江葬于)
王夫人(之室周子及)輓詞
閫内誰無助夫人事特明傾囊資色養勉學就清名遯
世期高節辭風歎落英丁寧猶在耳伉儷若爲情
荆國風流遠幽閨女教循鴿原驚逝水鶴髮倍沾巾厚
夜招香魄英詞列翠珉秖愁書字拙貽笑衞夫人
王夫人(之室陳少南)輓詞
淑質依名士身期百不憂藁砧家萬里蓬首日三秋陶
母傳遺業嵇孤託舊遊幽原誦詩傳無媿柏爲舟
王夷仲夫人輓詞
彤史無人續誰能識壼儀蘋蘩奉先祖詩禮付佳兒未
見魚軒樂俄興鸞鏡悲藁砧方得路腸斷悼亡詩
盛夫人輓詞
婉嫕閨中秀淸高林下風相夫能盡禮教子使移忠邊
郡官無曠都城養得終壼儀今具在流慶復何窮
恭人胡氏(能之室陳奉直千)輓詞
懿行表閨房情親共衋傷繡衣來宅相彤管著銘章(提劉)
(爲作銘舉誠之)蘋澗誰供祀藁砧空悼亡芝蘭俱秀發所恨失
元方(長子先喪其)
宜人聞人氏(之室趙婺州)輓詞
四郡歌賢牧魚軒從隼旟深閨無裏謁色養謹安輿故
里稱家法諸郎讀父書美哉彤史筆三誦爲欷歔
宜人史氏輓詞
閥閱冠三朝尊公兩珥貂夫賢能盡禮家貴肯期驕教
子門風振澄神性地超悼亡無可憾直筆付孫樵
安人鄭氏輓詞
勤儉佐家肥猶齊舉案眉錦封俱被寵鸞鑑可勝悲謝
砌森羣玉郄林先一枝木華文雋麗銘德粲堂碑(事爲木詹)
(銘)
孺人錢氏(適曹氏丞相之女)輓詞
家世戟如林來嬪藹德音功容俱可度疾疹遽相侵巳
矣空蘋澗誰歟助藁砧佳兒隨玉折尤切悼亡心
孺人林氏(之室盧彦德)輓詞
家世甘泉舊幽閨有令名賢明教陶侃勤苦佐淵明蘋
澗今何處鳩桑空復情誰知悼亡意揮涕望佳城
孺人曾氏(之室葉寺正)輓詞
婉嫕應眉壽天胡弗與齡情深孫楚詠淚盡女拏銘蘋
藻空南澗芝蘭有謝庭越山埋璧處秋雨濕銘旌
信國夫人秦氏(之母林子長)輓詞
夫人富貴出懷綳擇配和鳴得仲卿鸞誥早能封大國
魚軒不及伴雙旌肥家得法晚無倦教子登科新有聲
歎息南谿未成屋鳳凰山下啓佳城
茅夫人(之母鄭貴虛)輓詞
淸心玉映許誰同更有飄飄林下風政爾高情協宗老
故宜嘉遯樂龐公遠謀蚤識身爲重晚境還知性亦空
巳擬張林碑婦德合歸彤史巨編中
孺人陳氏輓詞
追憶宮端舊典刑三真況復是難兄豈惟門戸生光彩
直使朝廷列姓名煙海乘桴誰可奪天風反火報尤明
雖云弟娣相從去自有英靈凛若生
太碩人潘氏(翥之母葉尚書)輓詞
玉暎淸心著壼儀閨房賓敬到齊眉豈惟山水協高趣
(羅氏亦有高情與少文協趣宗少文每遊山水往輒忘歸妻)更爲國家生好兒(賜張太宗)
(福生得好兒爲國家分憂文定齊賢母詔曰婆婆有)萬口共推諸福備八旬猶負
一年期伯仁冬日應腸斷不見堂前舉酒時
攻媿集卷十四
