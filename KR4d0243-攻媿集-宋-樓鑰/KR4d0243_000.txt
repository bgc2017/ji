攻媿集原序
鄮山參政樓公攻媿先生文集一百二十卷建岁眞德
秀伏讀而嘆曰嗚呼此可以觀公立朝事君之大節矣
蓋公之文如三辰五星森麗天漢昭昭乎可觀而不可
窮如泰華喬嶽蓄泄雲雨巖巖乎莫測其巔際如九江
百川波瀾蕩潏淵淵乎不見其涯涘人徒覩英華發外
之盛而不知其本有在也慶元初韓侂冑除知閤門事
忠肅彭公力諫攺侂冑內祠彭公予郡公在瑣闥極論
之云去者不復侍左右留者召見無時終不能遠時侂
冑之惡未著也旣而竊弄國柄以黨論盡錮天下賢士
挑敵棄盟中外騷然天下始服公先見朱文公侍經筵
內批予祠公持其命不下曰當今人望儒宗無出熹之
右者奏雖寢然當邪說充塞之時首倡學者共尊朱公
後卒賴其言而學禁遂開道統有續然則觀公平生大
節而後可以讀公之文矣公生于故家接中朝文雅博
極羣書識古文奇字文備衆體非如他人窘狹僻澀以
一長名家而又發之以忠孝本之以仁義其大典冊大
議論則世道之消長學術之廢興善類之離合繫焉方
淳紹間鴻碩滿朝每一奏篇出其援據該洽義理條達
者學士大夫讀之必曰樓公之文也一詔令下其詞氣
雄渾筆力雅健者亦必曰樓公之文也嗚呼所謂有本
者如是非耶公旣齾侂冑之鋒退居卻掃者十有四年
嘉定初起爲內相俄輔大政向來儔輩凋喪略盡而公
巋然獨存遂爲一代文宗德秀嘗竊論南渡以來詞人
固多其力量氣魄可與全盛時先賢並驅惟鉅野李公
漢老龍溪汪公彦章及公三人而巳念昔校藝南宮白
事東府或淸言竟日或極論達旦德秀退而書紳終身
誦之其所以猶爲當世善人君子所與而不遂爲塗人
之歸者公之教也公季子治以集序見命德秀何敢辭
建安眞德秀謹序
攻媿集目錄武英殿聚珍版
卷一
古體詩五十四首
卷二
古體詩五十一首
卷三
古體詩四十二首
卷四
古體詩三十三首
卷五
古體詩三十首
卷六
古體詩十一首琴操二首
楚辭一首
卷七
今體詩八十二首
卷八
今體詩一百二十四首
卷九
今體詩一百二十一首
卷十
今體詩一百一十三首
卷十一
今體詩九十四首
卷十二
今體詩九十八首
卷十三
今體詩一百六十七首
卷十四
今體詩一百五十首
卷十五
表牋十九首
卷十六
表牋二十八首
卷十七
表牋三十首
卷十八
表牋十九首
卷十九
表牋十八首
卷二十
奏議十二首
卷二十一
奏議八首
卷二十二
奏議七首
卷二十三
奏議七首
卷二十四
奏議六首
卷二十五
奏議七首
卷二十六
奏議十一首
卷二十七
奏議五首
卷二十八
奏議九首
卷二十九
奏議十四首
卷三十
奏議十首
卷三十一
狀劄十三首
卷三十二
狀劄三十首
卷三十三
狀劄三十三首
卷三十四
外制八十七首
卷三十五
外制七十一首
卷三十六
外制五十四首
卷三十七
外制五十七首
卷三十八
外制五十三首
卷三十九
外制七十六首
卷四十
外制六十九首
卷四十一
外制六十四首
卷四十二
內制四十一首
卷四十三
內制三十九首
卷四十四
內制四十四首
卷四十五
內制十四首
卷四十六
內制二十八首
卷四十七
內制一百一十三首
卷四十八
內制八十三首
卷四十九
諡議六首
卷五十
進故事六首
卷五十一
序八首
卷五十二
序十七首
卷五十三
序十五首
卷五十四
記九首
卷五十五
記十首
卷五十六
記七首
卷五十七
記八首
卷五十八
記七首
卷五十九
記五首
卷六十
記四首碑二首
卷六十一
啓二十九首
卷六十二
啓二十首
卷六十三
啓十五首
卷六十四
啓十八首
卷六十五
啓十六首
卷六十六
書七首
卷六十七
書四首
卷六十八
書七首禮書十五首
卷六十九
題跋二十首
卷七十
題跋四十八首
卷七十一
題跋五十一首
卷七十二
題跋三十首
卷七十三
題跋二十三首
卷七十四
題跋三十二首
卷七十五
題跋三十三首
卷七十六
題跋二十一首
卷七十七
題跋十九首
卷七十八
題跋三十首
卷七十九
雜著十五首
卷八十
賦十四首
卷八十一
銘四首贊三十首
偈頌三十七首
卷八十二
祝文五十六首
卷八十三
祭文三十五首
卷八十四
祭文二十四首
卷八十五
事略一首行狀二首
卷八十六
行狀一首
卷八十七
行狀一首
卷八十八
行狀一首
卷八十九
行狀一首
卷九十
行狀三首
卷九十一
行狀二首
卷九十二
行狀一首
卷九十三
神道碑二首
卷九十四
神道碑一首
卷九十五
神道碑二首
卷九十六
神道碑二首
卷九十七
神道碑二首
卷九十八
神道碑三首
卷九十九
誌銘二首
卷一百
誌銘五首
卷一百一
誌銘五首
卷一百二
誌銘五首
卷一百三
誌銘七首
卷一百四
誌銘六首
卷一百五
誌銘四首
卷一百六
誌銘五首
卷一百七
誌銘五首
卷一百八
誌銘五首
卷一百九
誌銘七首
卷一百十
塔銘八首
卷一百十一
北行日錄上
卷一百十二
北行日錄下
(臣)等謹案攻媿集宋樓鑰撰鑰字大防鄞縣人隆
興元年進士歴官參知政事除資政殿大學士提
舉萬壽觀卒諡宣獻事蹟具宋史本傳其集載于
諸家書目或作百卷或作八十五卷而世所傳鈔
本有僅存四十餘卷者蓋流傳旣久多所佚脫此
本原作一百二十卷與宋史藝文志及陳振孫書
錄解題所載相同猶爲舊帙惟中缺第七十七卷
據原目爲宣王內修政事光武大度同高祖二賦
玉巵爲壽宅道炳星緯二詩用人安民治兵策三
道又缺第七十八卷據原目爲御試進士舉人召
試館職閣職省試別試解試上舍州學諸試所擬
策問十五篇又缺第七十九卷據原目爲宴會慶
賀致語十五篇上梁文四篇勸農文二篇其第七
十三卷據原目缺跋王伯奮所藏文苑英華跋淸
閟居士臨修禊序二篇第七十四卷據原目缺跋
劉元城江諫議任諫議鄒道鄉陳了齋五諫帖一
篇而第五十六卷中揚州平山堂記亦缺其後半
諸家所藏刻本鈔本竝同今俱無從校補至第四
十八卷第八十卷第八十一卷第八十二卷有青
詞朱表齋文疏文之類凡一百六十七篇均非文
章之正軌謹稟承
聖訓槩從删削重編爲一百一十二卷用聚珍版摹印
以廣其傳鑰居官持正有守如請朝重華宮乞留
朱子不附韓侂胄其風裁頗爲表表而學問賅博
文章淹雅尤多爲世所傳述本傳稱其代言坦明
得制諧體葉紹翁四朝聞見錄載鑰草光宗內禪
制詞有雖喪紀自行于宫中而禮文難示于天下
二語爲海內所稱此言其工于內外制也本傳又
稱鑰試南宮以犯諱請旨冠末等投䞇諸公胡銓
稱爲翰林才今集中謝省闈主文啓一首卽是時
所作此言其工于啓劄也王應麟困學紀聞取其
門前莫約頻來客坐上同觀未見書二句載入評
詩類中此言其工于聲偶也而袁桷延祐四明志
稱其于中原師友傳授悉窮淵奥經訓小學精据
可傳信其言尤能盡鑰之實蓋宋自南渡而後士
大夫多求勝于空言而不甚究心于實學鑰獨綜
貫今古折衷攷較凡所論辨悉能洞徹源流可謂
有本之文不同浮議至于題跋諸篇尤原原本本
證據分明毛晉輯津逮秘書摘錄宋人題跋共爲
一集而獨不及鑰集其偶未見此本歟乾隆四十
五年七月恭校上
總纂官內閣學士(臣)紀昀
光祿寺卿(臣)陸錫熊
纂修官翰林院編修(臣)查瑩
