攻媿集卷四十八
宋樓鑰撰
内制
明堂禮畢告謝五嶽四瀆祝文(告謝天慶觀青詞案原集此首前有)
(表今刪滿散朱)
伏以祗奉慈謨親行大饗多儀既備景貺孔昭實惟山
川之靈陰相馨香之薦尚歆誠悃滋介純禧
明堂禮畢祭謝五嶽四海四瀆祝文
伏以肇祀合宫告成熙事惟二儀祖宗之禮皆已備修
凡五岳河海之神悉均望祭雖靈祠之尚遠顧虔報之
敢稽
明堂禮畢奏謝諸陵表文(節建康府茅山崇禧觀案原集此首後有瑞慶)
(詞滿散朱表今刪啟建祝夀道場青)
伏以嗣歷云初奉先為大適三歲當郊之際祇薦總章
惟列聖在天之靈俯垂陰佑雖潔齋之粗備懼誠悃之
未孚高厚顧歆神明來格既訖成于熙事敢恭布于深
衷遥望陵宫不勝感涕
安穆安恭皇后改諡告太廟祝文
伏以仰惟烈祖將祔太宫易别廟之舊稱從成孝之尊
諡先期以告英鑒其臨
大行至尊夀皇聖帝靈座祝文
伏以集百官于南郊首定稱天之諡奉二后于太室改
從祔廟之名將舉盛儀敢伸昭告
奉上孝宗皇帝諡冊寶成穆成恭皇后改謚冊寶
奏告天地社稷十神太一祝文(瑞慶節滿散道場案原集此首前有)
(瑞慶節萬夀觀滿散道場青詞滿散朱表瑞慶節賜三省樞密院殿前司馬軍司步軍司乳香口宣)
(報恩光孝觀青詞太上皇帝本命萬夀觀設醮青太一宫設醮青詞滿散朱表又此首後有天慶觀)
(表今竝刪詞滿散朱)
伏以夀皇即遠方定于尊稱祖后俱從當更于舊諡將
嚴寶冊敢告神祇
孝宗皇帝謚號下日改換銘旌奏告祝文
伏以烈祖在天南郊定謚既遵節惠之典載飭神明之
旌仰惟威靈俯鑒誠恪
孝宗皇帝欑宫神圍除去鋪屋窠木等奏告昭慈
聖獻皇后永祐永思陵祝文
伏以皇祖上仙期方臨于七月稽山庀役地實近于諸
陵暫撤徼廬稍開宰木懼有驚于神御敢先叩于威靈
仰冀洪慈俯加陰佑
孝宗皇帝祔廟修製祏室太廟殿宇廊廡權奉安
祖宗神主于初獻廳時前奏告祝文
伏以仰尊烈祖將祔太宫奉二代之宗祧飾累朝之祏
室暫遷神主敢告威靈
權奉安神主祝文
伏以崇飾太宫奉遷神主少寓齋居之邃以須祏室之
成敢冀憑依用伸虔告
祭祀太廟土地祝文
伏以修崇清廟升祔孝宗念斤斧之交興懼神祇之或
聳敢先昭告願相多儀
閻仲續康伯修奉欑宫傳宣撫問并賜銀合茶藥
及喝賜一行官吏工匠等犒設口宣
有敕卿等視役山陵宣勤夙夜勞風寒之匽薄頒茗劑
之珍芳好賜有差工徒無怠
孝宗皇帝梓宫發引祝文
啟欑
伏以阜陵旣飭靈駕將行遂從禹穴之蔵式啓商楹之
殯攀號何及昭告宜先
前夕日初昏奏告
伏以窀穸有期念終天之永訣靈輿卽遠痛詰旦之將
行重惜分陰罙增孺慕
發引時前祭告
伏以六紼有行九京寖遠追念抱孫之愛阻伸臨穴之
勤少駐須臾不勝哀殞
啓奠行禮
伏以扵穆孝宗將趨神穴爰諏穀旦肅引靈輀顧挽紼
以難留遂遵途而卽遠音容愈邈慟哭何堪
祖奠行禮
伏以陵宮旣備愴我祖之何之紼翣啟行痛仙游之不
返拊龍輴而永訣駕鯨浪以遂東祖祭是修哀號愈切
下皇堂時前奏告
伏以於皇文祖將就菆塗愴永閟于衣冠痛莫親于兆
域式安玉體絶望天顔
掩欑畢迎奉御容詣下宮奉安
伏以明明我祖奉窀穸以既安雝雝在宫痛威容之愈
邈天顔惟肖神宇具依不勝追遠之悲敢致妥靈之告
孝宗皇帝梓宫發引奏告天地社稷太廟别廟太
一宫祝文
伏以烈祖上賓阜陵告備慈啓菆塗之舊將趨兆域之
蔵敢告先期仰祈陰佑
至欑宫奏告帝后祝文(報恩光孝觀青詞此首後案原集此首前有天慶觀)
(皇帝本命萬夀觀青詞滿散朱表今竝刪有冬至節孝宗皇帝几筵水陸道場齋文)
伏以奉皇祖之菆塗勉襄大事近累朝之兆域敢告威
靈未遑洛邑之歸尚奉會稽之葬仰祈孚佑咸遂妥安
孝宗皇帝虞主自浙江還重華宫鼓吹導引曲
孝宗純孝前聖更何加高蹈處重華丹成仙去龍輴遠
越岸暮山遐波臣先為捲寒沙來往護靈槎九虞禮舉
神祇樂萬世佑皇家
孝宗皇帝神主自重華宫至太廟祔廟鼓吹導引
曲
吾皇盡孝宗廟務崇尊鉅典備彌文巍巍東向開基主
七世祔神孫追思九閏整乾坤環宇慕洪恩從今密邇
高宗室千載事如存
孝宗皇帝虞祭畢卒哭行祭禮祝文
伏以阜陵復土既修易奠之虞班祔有期遂卒無時之
哭仰遵禮典莫究哀悰
孝宗皇帝神主祔廟并成穆成恭皇后神主同時
祔謁升祔奏告祖宗帝后祝文
伏以竣事阜陵既畢九虞之祭寧神祏室實同二后之
升祖宗是依昭穆以序實循禮典敢告威靈
孝宗皇帝祔廟樂章
聖人之德無加于孝思皇孝宗履行立教始终純誠非
曰笑貌於萬斯年是則是傚
太廟修置太祖至高宗室帝后神主祏室畢工時
前奏告還殿室祝文
伏以班祔孝宗崇新清廟備累朝之祏室奉列聖之神
靈敢告先期冀垂昭格
還殿正奉安祝文
伏以阜陵竣事太室鳩工爰蕆禮于宫庭用妥靈于宗
祏以享以祀來燕來寧
孝宗皇帝祔廟時前告遷成穆成恭皇后神主詣
幄次權行奉安以俟同時祔謁升祔祝文
伏以阜陵竣事奉神主以即安室祏致嚴妥柔靈而並
祔稍遷邃幄將奠太宫惟時之良敢豫以告
孝宗皇帝神主祔廟前二日奏告祝文(首前有太案原集此)
(醮青詞滿散朱表今刪上皇帝本命太一宫設)
天地
伏以尊祖禮嚴因山事畢用宏開于宗祏將升祔于靈
儀信宿之先潔齋以告仰祈昭鑒永賴孚休
宗廟
伏以於皇文祖既畢安虞爰攷禮于前朝盍妥靈于太
室仰瞻列聖敢告先期其永無疆克昌厥後
别廟
伏以惟我孝宗將登清廟設九虞而既畢奉二后以同
升永世是承前期敢告
太社太稷
伏以永阜訖功孝宗升祔惟億載萬年之鉅典告九土
五榖之明神願鑒先期式垂孚佑
太一宮
伏以烈祖上賓太宮升祔國之大事其敢弗虔天之尊
神是當先告冀垂昭格用妥威靈
改元慶元奏告昭慈聖獻皇后永祐陵永思陵永
阜陵成穆成恭皇后欑宮表文(天慶觀報恩光孝案原集此首前有)
(今刪觀青詞)
伏以仰奉慈謨勉承丕祚將興嗣歲首議嘉名惟慶歴
最爲盛時而元祐尤伸公道履端伊邇敷號云初敢告
威靈式祈孚佑
改元奏告祝文(夀觀設醮青詞滿散朱表今刪案原集此首前有皇帝本命萬)
天地(觀報恩觀同景靈宫天慶)
伏以纘緒何堪改元惟謹稽仁祖致平之盛洎泰陵嗣
德之初合取嘉名用綿丕祚敢伸昭告仰冀孚休
宗廟(諸陵表文同景靈宫帝后)
伏以承列聖之休謹踰年之制合太宗明皇之號有唐
實創于嘉名仰慶歷元祐之時我宋尤稱于盛際爰肇
新于歲紀敢虔告于威靈
社稷
伏以嗣位承休踰年改號取慶歷元祐之盛期紹重規
仰勾龍后稷之神用伸昭告尚祈靈佑益介炎圖
太一宫
伏以嗣歷云初紀年敢後合兩朝之盛爰號慶元告十
神之靈用祈福佑尚惟昭鑒永助丕基
上辛祀感生帝以太祖升侑奏告祝文
天地
伏以祀感生之帝蓋已有年侑創業之君始從今日敢
伸昭告仰冀孚休
宗廟
伏以推功藝祖既居東向之尊升侑感生兹謹上辛之
祀仰瞻列聖豫告先期
社稷
伏以感太微之精夙祗大祀推藝祖之烈升侑明神惟
社稷之炳靈設豆籩而致告
諸陵諸欑宫表文
伏以上辛榖旦大旅盛儀爰推立極之功克配感生之
祖遥瞻陵域敢告吉期事體至嚴威靈斯鑒
僖祖順祖翼祖宣祖還正殿奉安祝文
伏以新廟是營羣言允協爰卜太宫之右用安四祖之
靈敢冀威神式歆典祀
奏告太廟祝文
伏以肇舉盛儀宏開别廟祧僖宣之祀視夾室以尤嚴
遷順翼之靈祔先公而惟謹仰祈列聖俯鑒忱衷
春分前修飾欑宫奏告諸陵祝文
伏以歲序流易春陽正中既當雨露之濡益愴宫陵之
念繕修惟謹種藝以時敢告先期尚祈昭格
進奉皇太后生辰表詞(帝本命太一宫設醮青詞案原集此首前有太上皇)
(表今刪滿散朱)
伏以尊居長樂方歌難老之詩時届芳春適啓誕彌之
節邦家均慶宫壼交欣(中賀)恭惟夀成皇太后殿下德
合坤元心同天大贊淳熙之内治恭儉具孚命菲質以
嗣興恩私未報方具游神澹泊玩志清虛益觀過歷之
期坐閱後天之算臣夙承大造獲奉慈顔含飴弄孫咸
仰姜任之盛戲綵為樂惟祈箕翼之年
伏以修蘭亭之禊事方樂春陽上椒殿之夀觴仰尊祖
后夀成皇太后殿下恭願坐膺多福日介脩齡國治家
齊合三宮而同慶天長地久見千載之太平
太陽交蝕祭告太社祝文
伏以季春五陽日食于朔側身修行朕不敢怠伐鼓于
社彝章具存尚抑羣陰以助陽德
陰雲不見交蝕祭謝祝文
伏以淸臺獻占太陽當食引咎自省方切兢兢東方未
晞陰雲布濩實惟神賜敢恃天休
孝宗皇帝小祥奏告永阜陵欑宮表詞(首前有皇案原集此)
(命太一宫設醮青詞滿散朱表又有太一宫祝延帝本命萬夀觀設醮青詞滿散朱表太上皇帝本)
(詞滿散朱表今竝刪太上皇帝聖夀設醮青)
伏以念兹皇祖遽驚新榖之升瞻彼阜陵罙切高山之
仰恭惟(尊號)皇帝恢宏帝業垂裕孫謀兹當祥練之初
敢後馨香之薦馳誠惟謹隕涕無從
改元嘉定奏告祝文(十二月開禧三年)
天地景靈宫天慶觀報恩光孝觀
伏以祗奉洪圖寖逾周紀屬時多故欲開嗣歲之祥乃
選嘉名用冠新元之首敢伸昭告祈介宏休
宗廟諸陵
伏以承列聖之休方深夕愓紀新元之號式介春祺開
景運之亨嘉期武功之耆定仰惟敷佑敢不欽承
太社太稷
伏以為國家者尤謹于紀年有社稷焉敢稽于蕆事仰
冀神靈之佑庶開嘉定之期肇易美名爰伸昭告
太一宫
伏以國之大事莫重改元天之尊神當嚴昭告願介亨
嘉之會遂成耆定之功益卑多祥以興嗣歲
諸陵欑宫表文
伏以祗奉洪圖寖踰周紀屬時多故欲開嗣歲之祥乃
選美名用冠新元之首取商宗嘉定之旨睎武王耆定
之功仰冀孚休敢伸虔告
閏四月起居諸帝后表詞(元年嘉定)
諸帝旦表
伏為積分成閏適當孟夏之餘告廟有儀敢飭先王之
典恭惟(諡號)皇帝德參高厚仁及華戎仰賴在天之靈
益綿奕世之慶式供嘉薦用妥威神
諸后旦表
伏為元年建巳閏月定時既當視朔之初爰謹奉先之
禮恭惟(謚號)皇后坤隆厚載世嗣徽音慨莫望于聲容
尚永綿于慶羡式修孝敬敢薦馨香
諸帝望表
伏為閏以正時方謹居門之禮月惟既望敢修朝廟之
儀恭惟(謚號)皇帝澤寖羣黎慶緜百世望僊游而雖邈
席丕祚于無疆爰薦孝思用循彛典
諸后望表
伏為四月維夏閏式紀于歸餘先后在天禮用陳于改
望恭惟(諡號)皇后母儀如在神御即安永陪衣冠之游
用綿宗社之慶奉承思孝奠薦惟馨
洞霄宫徑山天目山龍井祈雨祝文
伏以國方多事所願年豐春夏以來甘澤未足種不入
土遺蝗已繁當宁興思旱氣甚廣近雖得雨猶未霈然
遣官禱祠齋心以俟庶祈響答三日為霖大慰九農敢
忘伸報
故皇子肅王垍興靈前夕敕祭祭文
嗚呼哀哉頃欣嬪御得此誕育晬盤將設何去之速情
之所鍾念念顰蹙苗而不秀無乃太促一奠寓哀往從
幽卜
成肅皇后小祥奏告永阜陵欑宫香表詞
伏以祖后上賓尚想含飴之愛歲華遽易忽驚鑽燧之
期遥瞻陵寝之嚴倍切音容之感期已久矣儼追慕以
如新練而慨然顧加隆而敢怠肅陳寶炷用表哀誠
雨澤愆期奏告祝文
天地十神太一九宫貴神嶽鎮海瀆
伏以旱魃為災間有不免在于今歲利害尤深疆埸甫
寧流徙未復中外空匱正望有秋屬兹常暘種或未入
苟失歲事何以有邦顧慚菲涼久蒙敷佑高高在上(地皇)
(土靈祇祇云后)俯鑒哀祈三日為霖庶以活國側身引慝恭俟
嘉應
宗廟别廟
伏以時方常暘憂懼實甚種未入土何望收成間有一
雨未能霑足齋心致禱靡神不宗在天之靈願垂矜憫
有請于帝救此下民沛為膏澤徧及遐邇迄用康年以
夀國脉
太社太稷雨師雷師風師(慶觀報恩光孝觀青案原集此首後有天)
(刪詞今)
伏以社稷與君以民為重民之司命以食為天時方多
艱仰望一稔久矣不雨雨又復霽傾心禱祈願垂嘉答
廣布甘澤普濟羣生報以秋冬其敢不飭
禳蝗祝文(夀觀設醮青詞滿散朱表今刪案原集此首前有皇帝本命萬)
天地
伏以稼穡維寶方興播種之功蝗蝻為災備舉禬禳之
術雖都城之少靜顧畿甸之尙繁遠邇何殊焦勞則一
敢祈上帝(后土地云)俯念斯民旣敕酺神盡屏衆多之害更
令田祖益昭秉卑之靈
社稷
伏以禾苗方茂社稷焉依雖旱魃之巳驅復飛蝗而爲
孽神旣職幽冥之事朕不勝宵旰之憂爰致禱祈願垂
感格掃螟蟊而無迹庶稼穡之有成
酺神
伏以比以飛蝗之作孽嘗遵故典以祭酺都邑頓淸無
非昭答郊圻未免敢怠祈禳惟盡除振振揖揖之災庶
幾有薿薿芃芃之望
雩祀祝文
前一日奏告太宗室
伏以旱魃挻災禱而既應覆出為虐其害愈深爰即紫
壇仰祈清昊熙陵之德實配彼天豫告威靈願垂昭格
有請于帝蘇此遺黎
上帝
伏以旱氣方隆禱既如響飛蝗肆孽禳之亦消奈何常
暘又以示譴朕實不德民則非辜祗祓郊丘謹修雩祀
仰祈上帝哀閔下民蚤興雲雷大沛雨澤無有遠邇均
被滂沱坐變凶年復成樂歲邦本所繋惟天佑之
太宗
伏以天災流行固知代有今歲之旱尤所弗堪禱雨應
期方幸周浹陽居大夏兹焉益驕爰即泰壇恪修雩祭
稽諸故典作主侑神曾孫菲涼宜致疵癘殃及萬姓實
惟焦心在天之靈願垂矜閔亟頒甘澤以迄康年
皇地祇
伏以至哉坤元厚德載物生我百榖以活斯人比雨應
祈種幸入土苗而未秀又復亢陽滌滌山川物意焦灼
國有故典禱旱以雩后土資生敢伸虔告願垂大惠敕
使百神三日為霖溥及萬域以蘇焦槁以致豐登庶幾
有邦可以長保
再奏告宗廟别廟
伏以顧惟菲涼負荷至重常暘之罰乃徧黎元飛蝗未
清雨而復旱投誠列聖威靈在天閔予曾孫以及赤子
亟垂昭格沛以甘霖迄用康年保邦是賴(復旱兹焉致别廟云雨而)
(感通禱願昭)
太社大稷嶽鎮海瀆五方山林
伏以惟民之生以食為命聰明正直亦惟相依今兹旱
災日既太甚側身致禱徧于百神仰冀為霖沛然四洽
庶有秋之可望豈嘉報之敢稽
内中禳蝗文(中元節水陸道場齋文今刪案原集此首前有成肅皇后)
伏以旱魃云初遂致飛蝗之作孽雨師既應不圖遺種
之滋繁遠侵閩楚之疆近集郊關之内遇災是懼惟帝
焉依願敕百靈盡除螟螣之害俯令萬國咸保稲粱之
豐
祈雨感應報謝祝文
天地
伏以涉春以來旱氣甚廣種未入土上下隐憂宵旰齋
心日致忱禱皇皇后帝(坤元后土皇地祇云)實賜鑒臨曰雨而雨
隨時孚應藝我稷黍寖成小康盡彼萬物不足以報矢
詞告謝少致衷誠
宗廟
伏以亢陽為災幾害穡事國計所繫無所控祈夙夜投
誠父母先祖敢期上徹在天之靈霡霂滂沱幾無虛日
旱魃退聽良苗勃然所在中熟實踰始望傾心報謝其
敢弗虔
别廟
伏以亢陽已甚嘗致禱祈甘雨以時實為孚應兹成中
熟獲濟民生幽贊為多可無致謝
十神太一九宮貴神
伏以民為邦本食乃民天歲一不登何以為國頃以旱
甚禱于尊神(禱于貴神九宫貴神云)如饗應聲隨車滂沛肅時雨
若易歉為豐敢罄謝誠尚求終惠
嶽鎮海瀆五方山林
伏以國方多事豈堪旱災虔誠禱祠靡神不舉時雨之
降實由山川三日之霖四遠霑足歲事將就虔謝敢稽
太社太稷雨師雷師風師(慶觀報恩光孝觀青案原集此首後有天)
(刪詞今)
伏以顧惟菲德致此亢陽仰賴百神鑒予忱禱風雨時
至雷霆疾驅遠邇均霑成此中熟一祈一報敢怠此誠
尚惟居歆益加敷佑
祭告酺神
蟊賊為災秉卑有資于田祖蝗蝻肆孽掃除實賴于酺
神既隨禱以盡消俄蔽空而復至人心相恐歲事可憂
疑有物以驅之殆非力可及者載修祀事仰叩高靈俾
食葉食心之妖罔存噍類成多黍多稌之慶還保豐登
攻媿集卷四十八
