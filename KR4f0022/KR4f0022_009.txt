午亭文編卷九
大學士陳廷敬撰
今體詩
世廟實錄預纂修恭紀二首
天顔如覲祕函新東觀重登載筆頻日歷早垂青史事
編年仍屬舊詞臣
容衣弓劍春前淚玉几江山戰後塵手闢太平歸
聖主寢園雲氣繞
楓宸
清霜版屋起炊烟車馬重城轉寂然寒夜衣裳眠待漏
蕭辰婦子話歸田攜家身訃兼生計拜禄餐錢倍俸錢
(史職月給餐錢倍俸)卻念
兩朝虚供奉秋風霑灑
孝陵編
郊祀朝賀恭紀呈
實錄館諸公
昨夜陽回曉仗過天門鐘鼓競鳴珂朝衣舊染罏烟重
宫日新移扇影多雲物編年書鳳簡歲華簪筆紀鸞坡
亦知詞賦工無益若為昇平許載歌
蚤春局中感成
苑樹輕烟已鬱葱玉霄散吏閤門東日疏直草官真曠
月有餐錢槖未空輦路三年春色裏家山千里夕陽中
承
恩終乏涓埃報老大從教歎轉蓬
題家書後
楊柳紅亭路青青又放春遠遊思弟妹薄禄謝交親客
裏南來雁愁邊北去人梅花忩下月二十五回新
生日次韻酬熊次侯學士
詞垣風義動簮紳門引詩賢有白申相見官曹貧似病
敢論人物積如薪焚餘蕉史思殘事别後槐廳共幾人
(先是同直明史舘)自笑陸生新鬢髮浮沉空歎二毛辰
生日寄張氏妹
年華驚久客宅相足離憂姻婭思前事園林阻一丘到
州無百里歸路卻千愁為報高堂語年來尚黑頭
三月廿八日劉戶部公㦷招同汪戶部苕文吴
編修玉随董御史玉虬梁御史曰緝王儀部貽
上李檢討湘北集宣武門東河樓看柳三首
十載來燕市三春上薊樓樹驚為客老人惜送春遊烟
月章臺路風花灞水流纖條兼弱絮管盡古今愁
城下春流憶遠江樓邊柳色坐平忩東風還肯留三日
乘興能來倒玉缸
紅簾亭子枕城河雲氣青青水碧波楊柳千條春不去
一聲吹笛落花多
高陽公為廣文楊廣生索詩
平生托贈興蕭然東閣驚呼賜彩箋君許才名三省重
我慙詩句萬人傳絳紗早設諸公帳醴酒新開相國筵
最羡龍門門下士後堂高會過彭宣
夏夜懷玉谿舊隠寄張顯卿四輔
三伏向盡朱火蔵炎蒸未巳愁中腸流螢入簾故宛轉
明星照席何低昂琴書休夏年力異藥餌經時歸興長
焉得清溪千尺水與君濯足臨滄浪
立秋夜懷張賁白吉甫丈
露濕西清螢火流東山花月想同遊宦情寂寞從人嬾
客路悲歌可自由暮雨幽花閒戍壘驚風吹角動城樓
庭前摇落梧桐影知到鄉園幾葉秋
樓堞
樓堞青霄外黃雲帶古城凉天&KR1227;篥動斜日槖駞鳴朔
色沉西塞秋光冷北平關山對何極霜露遠含情
舊舘
舊舘金臺坼秋城粉堞斜凉風吹白草落日澹黃沙交
道存屠狗人情忌畫蛇誰能市駿骨委棄在天涯
雙扉
白版雙扉掩青籬小院幽心情堪舊事肺病及新秋疎
樹墻月墮閒花階露流誰知清夜景一併入繁憂
心跡
月上還在路雞鳴已出門養親甘仕宦為客别田園白
髮無才思青山只夢魂輭塵没鞍馬心跡向誰論
郊壇道院
臺下青隂覆院牆槐花落地點微黃風軒便是修心處
欹枕蟬聲送午凉
夜歸
白月清沙照夜深城南歸路漏沉沉笙歌豈是無情物
不染西忩晏坐心
懷青丘舊隠
愁絶懷人夜心飛一葉秋孤征猶北雁别恨自南樓一
夏幸無病三年成薄遊陽坡瓜熟否摇落舊青丘
與比鄰孫侍御懷傅隠君青主
西山出屋角峯色共東家墻上頻過酒籬邊數見花嶺
雲連歲晩鄉樹極天涯汾水相思處殘陽幾度斜
送孔動之赴瀘州
舊知瀘水遠天盡暮雲邊雁過逢江雪蠻歌隔瘴烟到
京逾萬里為郡在明年南顧勞
黃屋還將喻檄傳
秋夜懷吴玉随玉騧
碧雲似遠水銀浦漾寒流幾度長安月何人江上樓潮
廻揚子渡山擁秣陵秋憭慄西風起蕭蕭落木愁
八月十一夜夢中作
夕夢遊仙散客愁羽衣鐵笛海山秋笑看泰華如卷石
星宿黃河一線流
城下夜行憶樊溪
秋近高樓玉漏清金笳吹月送殘更馬蹄夢續關山路
猶聽泠泠澗水聲
秋日懷崔定齋移家百泉
青門楊柳送君行露葉風林遠思生忽見荒寒秋樹色
却憐烟月舊遊情關河雁後書難寄風雨鐙前夢未成
聞道移家傍淇水范陽桑柘接凄清
玉随使還夜集有作
一行書信附詩筒兩見燕山木葉紅嶺外啼猿江路險
閩中秋雁海天空郵籖夜語船忩月驛騎朝吟浦岸風
芳草王程歸路遠今宵清漏禁城東
荅平定齊守
西來山驛停車日回首并州又兩年歲暮懷人逢雨雪
天寒行部問耕田政成神爵元堪下旱後螟蝗劇可憐
尹鐸昔曾勤保障使君今比晉陽賢
十月十五夜月蝕
圓魄初無影浮雲亦暫明衆星翻歴亂寒夜自青熒蓂
莢疑全落姮娥似始生鼔鐘聲不斷曖曖動
皇情
閒情
習習簾風動娟娟窗月明歡娱分夜漏安隠謝時名文
賦粗能解山經細欲評較量身外事難得是閒情
花月
對月但覺好看花欲奈何登樓還縦目把酒復高歌不
畏風凉冷能禁病折磨青蘿掩窗坐宴息似山阿
友人送梅
瑶華肯相贈逸興滿春雲屋小稀枝放窗明細蕊分影
憐寒日伴香惜定中聞渾似深山坐朝朝到夕曛
瓶梅
林下沙邊憶舊時野梅今向綺窗移坐看疎影横斜勢
行索寒香淺澹枝未許風塵妨笑眼肯令冰雪老愁眉
勞生共爾徘徊意釣艇漁磯是後期
上元雪過靈祐道院
六分春色一分知暇日初遊興不遲野舘隂晴連畤樹
廟門風雪下靈旗鶯花世界空濛裏燎火京城雜沓時
歴遍海山尋兜率雲霞歸路重相思
上元夜雪過吴玉随編修次孫惟一侍讀韻贈潘
吴兩生
暮雪寒威獨有權
帝城如海醉誰先東華歲月新正酒北斗隂晴萬里天
走馬競尋元夜約題詩須趁落鐙傳孫郎帳下才無敵
不少江東子布賢
會稽唐公以寧國郡丞入
覲示詩留别依韻奉酧二首
青門祖道少人知歸去翻酬别後詞湖海未消新意氣
東南應起舊瘡痍督郵束帶心難下閭左無衣淚欲垂
此日澄清關大吏一官那肯合時宜
誰言司馬江州日却是宣城治郡時落落公才今並駕
悠悠吾道欲何之昭亭草色縈征騎宛水春流入夢思
别後吴天諸父老閒田爭譲府君慈
蚤春有懷同館諸公
往事凄凉供奉秋明光曉蹋記同遊衣冠諸子今誰在
昏宦三生可自由遲日燕鶯京陌路東風花柳故園樓
年華幾度垂垂老擥鏡潘生欲白頭
清明日過吴耕方編修
寂寂桐華院萋萋芳草茵禁烟連日雨射柳一年春時
序交游老行蔵鬢髮新篋中三賦在遺慟泣
龍鱗(丁酉南北闈覆試耕方三試皆第一)
夜雪
春衾曉寒重高齋殘夢清忩前知夜雪沉沉折竹聲
絶句
花魂柳影逓消磨春日春情一半過不是道人閒不出
前廊後院葛藤多
寒食絶句
參差紅杏柳條斜冷節關山不見家一陣晩寒風色惡
絶憐天意為吹花
與楊琴士城南野飲
官菜園西綠漸深草痕随路得幽尋浮雲不定高天色
野水多連古岸隂忽忽未知生是樂茫茫須覓醉時心
一壺珍重銷愁物曲罷還教與細斟
集吴玉随編修宅同令弟玉騧給事
兄是東坡弟潁濱官曺文采並同倫黃門草奏趨青𤨏
紅藥翻書對紫宸蚤夏酒杯三五夜西華朝鼓十年鄰
曉天連步深更語一月相邀定幾廵
春日懷孝章素心六箴與可荀少公幹
簾閣翠微西雲山望欲迷晩風歸雁急細雨落花低文
史何狼籍音書故解携愁心牽短夢春草遠萋萋
午夢
夾巷皆秋色車塵稀到門草花知旦暮蚱蜢試寒温午
夢離西閣青山入故園久躭幽僻趣有得是無言
夜讀書情
一事悲歡酒一觴百年回首興蒼茫孤鐙讀史雄心在
明月懷人旅夢長碧草逢春連大漠紅顔經歲老漁陽
紙錢麥飯西陵路惟有桃花欲斷腸
春曉
宿鳥檐前倦未飛葱曨忩外曉星稀關心眠食何曾是
過眼榮枯旋覺非凍樹雨翻花欲綻雕梁風埽雁初歸
澄懷觀物三春過且向塵埃自息機
遊慈慧寺
春氣鳥鳴細谿流花影重雙林在何許烟際聞微鐘
記夢
夢與故人語同在南水頭覺誦故人詩淚添清波流
天漢
一道白虹秋居然天漢流荒雞聞午夜殘角想邊樓兵
氣關春色花時送客愁西凉今右臂設險貴前謀
雨中懷貽上慈仁寺
城南坊北路遥思積空烟忩急初更雨衣寒四月緜徘
徊坐鐙燭繾綣把詩篇欲訪維摩室愁時獨蚤眠
過惟一夜歸口號
醉别清樽綠歸憐蠟炬紅六街星爛漫一水月空濛檐
鳥宿已久院花隂漸蒙所居隔深巷清漏此時同
大司馬芝麓龔公招同劉公㦷吴玉随梁曰緝汪
苕文程周量王貽上李湘北陳其年集城南送
董玉虬御史赴隴右分用杜公秦州詩韻得彊
字繁字
南院逢君日秋來十載彊曉風
天語近晝刻奏書長度隴新旌節行邊舊驌驦秦州西
日外極目已蒼蒼
日下秦關險霜前隴樹繁寒花迎驛騎秋色動河源渭
北雲山道江南烟水村行蔵倚
聖主莫更憶蓬門(此二詩玉虬一日因酒會謂諸公曰一時作者此為第一)
雨夜憶故山與翊聖
柳色鶯歌别鳳池春山寒雨夜相思如何客舍青燈裏
却憶春山惆悵時
曝書
書帙閒庭曝晩凉牙籖萬卷爛生光螢忩蠧壁情何限
送老流年付夕陽
書貽上所蔵畫
秋來最有江山興夜雨寒披積雪圖水驛無人村徑晩
梅花滿地月明孤
九日大司馬龔公招同諸子集城南登高以東籬
南山為韻四首
令公開宴地秋色翠微中雁帶邊城雨臺臨古木風鄉
心紛遠近客望各西東四海孤蹤晩登高幾處同
灞滻登高會龍沙久客時望鄉秋步健灑酒壮心衰共
訝狂花早翻疑晩菊遲暄寒驚節候杏蕊豔疎籬(時春卉競)
(開)
晩霽開亭帳秋聲萬樹含天清斜月下地僻古城南紅
燭催更柝黃花上盍簮謝公墩似昔長此得停驂
尚書真北斗供奉媿清班密坐分杯數歡游著屐閒江
天銷戰伐秋戍静關山鼓角中宵罷酣歌未擬還
菊遲簡鈍菴
梧桐欲落拒霜催斜日空庭雁影來更有寒花知客意
籬邊秋晩待君開
秋日過惟一
故人憐寂寞相見慰招尋薄俗心難定浮生病轉侵花
寒秋色晩酒盡客情深興發忘摇落歸鞍聊一吟
送孫古喤還嘉興
君是承明客江蓴别思牽才多科第外名起孝廉前海
近聞琴處潮分字鶴田高堂游子意白髮向秋偏
中秋夜集惟一宅送别二首
百年今夜月終古獨横秋蕭颯三時别空明萬象收關
河臨客路星漢入歸舟摇落天聲滿清淮木葉流
圓月秋頻見離人酒一巵高城霜下蚤江路雁飛遲霑
灑臨風淚凄清欲别詩射湖足烟水繫艇一相思
送陳其年歸宜興
白雁過時木葉青霜林秋氣已凋零相思後夜孤帆客
知宿江程第幾亭
送孫惟一還鹽城次李湘北餞别韻三首
秋花落盡雁還來一到離筵尊一開九月淮南芳草在
三年湖上釣船廽蓴鱸已覺新詩好鷗鳥何知後命催
風柳青門黃葉路交情白首為裵&KR0966;
三年兩度返巖阿酒癖詩魔是舊疴漸老離情今夜重
近來懷抱向君多一官同舍歸偏蚤有客孤蹤滯若何
明發更堅臨别約高秋江上慎風波
寒暄又歴歲時頻忽漫鐙前百感新綾餅夢回春宴地
旗亭詩寫酒闌身鶯花過眼同官日水旱驚心去國人
此夕重門猶咫尺銅龍清漏易傷神
對菊
秋老凋羣卉天寒有菊花月稀階影白風定檻枝斜獨
立真憐汝逢開每憶家故園經别處籬外是天涯
秋夜聽楊山人彈琴
古調繁聲外秋林方颯然松風兼曲度海月映人妍信
指初三叠忘言只一絃白頭温室夜供奉說當年
酬王北山給諫題寓亭竹影
如子寒天裏能來夜叩門高風摇菉竹明月正黃昏鐙
亂廻看色階移欲别痕何時為貰酒留醉坐霜根
十月晦日書懷
冬日初凄緊年華已暗侵不因身病蚤那覺道緣深筋
力趨朝異才名與世沉晩風黃葉下高鳥急投林
長至日雪中下直
晩風人下校書樓吏散烏啼暝色幽日影已旋天北極
雲隂漸合殿東頭金鋪欲鎻千門静葭琯初吹六出浮
恰是微陽如綫日九霄清冷不禁愁
送李容齋還合肥
燈火空堂歲載隂倉皇忍對欲分襟一官竟有瞻雲恨
舊事誰憐捧檄心南使關山音信少北風雨雪淚痕深
國書未就歸偏蚤京雒相看去雁沉
廣寧門再送容齋二首
西門一步地送客已他鄉古廟官橋下離亭大道傍塞
鴻初斷影灞柳不成行翹首懷人處關河近夕陽
壯遊芳歲晩屢别客愁新草土霑衣淚烟霄抗手人白
雲虛在目落日對傷神忍約重來事萋萋苑樹春
歲暮寄午亭友人二首
小驛星軺問路岐梅花寄與隴頭枝烟霜關塞春來蚤
燈火音書夜到遲為客漸多殘歲事懷人長别少年時
相思不及東風便楊柳西園取次吹
歲盡雲山客倦游每當落日憶吾州鼓鐘白堕荒城社
風雨黃昏舊寺樓别久交親多入夢官貧僮僕亦知愁
殘書濁酒真無那有底閒時不自由
歲暮二絶句
掾曹京兆亦何求正使官貧得自由寂寂年華尊酒在
蒲桃一斗勝凉州
爆火紛紛近歲除關山迢逓記離居南溪明月梅花路
香粉飄零十載餘
次韻吴默巖司業戊申除夕韻二首
守歲椒花已頌春芸香藜火待元辰一天雨雪東風轉
萬里星河北斗新玉漏滴殘藍尾酒金龜解向謫仙人
年華終古蒼茫裏甲子從頭幾戊申
金鑰千門午夜風玉珂聲在夢魂中黃封酒
賜春波綠白獸尊開曉炭紅石鼔文探岐獵後蕉園草
起日華東十年朋舊官曺改潦倒鵷行舞拜同
己酉元日蚤朝叠除夕韻二首
斗轉風廻左掖春頻年簪筆侍元辰看移雉尾疏星落
行近螭頭曉霧新三殿旌旗分閣道九門鐘漏聽雞人
太平朝會垂衣蚤欲採民風取次申
玉律陽回靜朔風鑾坡歲月漏聲中苑墻夕燎霏烟碧
宫閣春雲送曉紅朝褏香濃
天仗外歸鞍日霽掖門東欣逢
主聖時清際禁近何人作頌同
正月七日
憶昔西清侍從辰忽驚
遺詔泣龍鱗乾坤自此新
陵寢歲月依然舊史臣幾度春光如短夢每逢人日易
傷神當時記輓
宫車出慟哭東風賸幾人
蚤春
實錄舘呈素存編修
兩朝金鑒在鑾坡春色東來王氣多苑裏鶯花新歲月眼中
松杏舊山河直廬風雨分藜火散帙縑緗映玉珂香案前頭
親授簡曲江風度好誰過
新正小集
渭城客路渺關河惆悵何戡别後歌千里鄉園春色遠
一時京雒故人多愁邊燭影看書劍花外杯香憶薜蘿
誰道長楊叨侍從十年心事媿鳴珂
上元夜二首
閒却銅街玉漏聲落梅風起蹋塵行十年走馬歡娱地
卧看蛜蝛獨夜情
玉館金牀坐上貂鈿蟬銀甲閙檀槽健兒正罷征東役
刁斗無聲夜月高
張侍郎送鱘魚
回首清江興渺然玉鱗網送蚤春前秋風漫有鱸魚思
已得槎頭縮項鯿
曉角
宣武門西聽曙更東華魚鑰漸平明獨聞曉角春城上
立馬風前第一聲
摩訶菴再遊四首
别久祗林樹山門繫馬開清明三度過花柳兩廻來圃
亂春畦水僧閒退院苔沙鷗相對立鶯燕莫嫌猜
暮景西村僻精藍此地逢殘花落清梵深竹度烟鐘春
雨紅樓暗香林碧樹濃近來幽意愜巾拂對從容
後園臨野色春日自凄迷暄冷時無定鶯花晩未齊墟
烟松鼠竄山暝木魈啼回首高梁水蒼蒼落照低
登臨小丘上空際碧巉巉澗底長松蔭山义落日銜野
花随步屧村酒濕春衫大塊韶光晩柴關憶舊巖
酬上官松石廷尉二首
如茵芳草傍春城三月東風聽蚤鶯柳外朝衣霑雨過
花邊官馬隔塵行鴛鸞歲月多新侣水石風流少舊盟
莫問買山歸隠計濟時今望宦先成
春色輕隂暗禁城宫花萬樹宿流鶯斗間自識雙龍氣
門下今容駟馬行法從君當雷雨候冷官吾守歲寒盟
題詩欲盡燈前意漏下虛堂句未成
雨夜雜感
宿火微紅映曙光楮衾猶挹博山香愁心歸燕迷蓬戶
客夢啼烏過女牆裘馬故人誰感激狗屠交道亦凄凉
春來歴亂傷心處細雨寒生覺夜長
送王北山給事歸茬平二首
惜别梧桐樹西垣一院隂封章終夜上
御札十行深饑溺憂民日艱難去國心孤山開舊墅簪
紱羡投林
珥筆承明地回
鑾羽獵辰風波萬事闊聚散十年頻舊邸歌重聽離亭
酒一廵時清東海上未許戀垂綸
雨中集田沛蒼學士宅和白東谷先生
琉璃厰西急雨飛驅車到門雨細微綠忩隔席寒淰淰
紅燭卷簾烟霏霏潞州濁酒琥珀色藐姑羣公冰雪肌
夜深霑醉此何適得歸射獵開荆扉
送少師衛公還曲沃二首
一卧雲霄殿閣空
主恩容易别鵷鴻
兩朝清論冰心後四海蒼生病疏中絳灌調和惟相國
廟堂鎮静賴元功玉堂制草西清直幾處孤蹤歎轉蓬
黃扉十載握丝綸
勅斷來章請急頻食禄還同三省厚
賜金特為二疏貧舍人圖史歸装舊驛路雲山入夢新
先帝老臣今澤渥祝公眠食慰斯民
書局即事
柳邊走馬夾城西落盡桃花燕麥萋玉局一春休沐少
金門十載夢魂迷黃封勅使開緗帙白首宫臣識
御題下直却如歸院晩槐隂依舊暮鴉啼
寄楊松谷鄴下
寒雁南飛欲盡時北來鄉信苦參差關河匹馬身何適
風雪綈袍淚暗垂漳水烟波空浪跡銅臺歌舞自深悲
年華冉冉征途裏寂寞黃門數首詩(松谷故給諫沁湄子)
送劉公㦷吏部還潁州
懷抱何由好逢君欲細傾行蔵輸萬事文酒負平生數
聽驪歌亂猶聞玉漏清藤隂他夜月蕭颯别時情
城南即目
莫作近前嗔行游野水濱委心随萬物留眼送殘春眠
柳如人嬾孤鴻似客貧晩花一含笑多恐對傷神
飲酒花下與翊聖
東風冉冉逐流塵憶昔相逢似隔晨幾樹庭花迎蚤夏
一年心事送殘春青衣度曲傳新調白首同歡感故人
記取坡公催秉燭光隂臨老速奔輪
買馬
買馬黃金事已非青驄門外繫斜暉玉關别後嘶風遠
苑路騎來汗血微顧影自驚髀肉老喜心翻覺羽書稀
渥洼空有騰驤步蹋徧秋城草未肥
寄素心六箴與可
蚤凉睡美輕鐘後忽憶對牀風雨清十年仕宦差一笑
少日文酒空深情故園池臺渺岑寂客路荆棘長從横
我行歸休君努力那將嬾漫趨時名
懷荀少公幹
少睡多愁夜秋忩夢不成西樓風雨恨南浦别離情有
患吾身老相憐萬事輕年華又摇落息念學無生
冬夜行河上
潺潺石橋水遥接漏聲長澄月金鋪鏡清沙玉糝霜臘
殘催物候冬暖入年芳莫紀無冰日溝渠只向陽
張東山少司寇宅觀奕
人事紛紛似奕棋故山回首爛柯遲古松流水幽尋後
清簟疏簾對坐時舊壘滄桑初歴亂曙天星斗忽參差
祇應萬事推枰外夜雨秋燈話後期
玉河橋夜行寄苕文
一道銀河下玉京雙魚北上遠含情九門夜鎻邊風落
愁聽南飛過雁聲
王樸菴編修見過同作
落葉蕭蕭冷碧波衝寒羸馬肯相過五升方朔饑時米
八詠休文病裏歌城闕秋隂風雨盛江湖天闊夢魂多
即論婚嫁今難畢歸去青山奈晩何
睡起遣興寄汪沁水
霜月車輪犯曉沙軒忩歸卧夕陽斜嬾書咄咄空中字
自愛蘧蘧夢裏家濁酒三杯聊送暖寒鐙連夜自成花
却因寄語青山尹擁被黃紬蚤放衙
夜行
雞聲催我行起坐殘夢接蕭條夜來風開門滿落葉
落葉何翻飛驚風吹馬首夜行不見人明月照高柳
詠史四首
舍人兒
七十好竒計黃金生内疑鴻門不見聽笑殺外黃兒
歴下軍
野渡平原水孤軍歴下城田横方縱酒酈生已就烹
李少卿
少卿軍數急貳師何逡廵腐刑下遷史終為李夫人
蘇子卿
雪中何所餐野鼠勞供億流連青史編一昔為不食
學書頗勤自嘲
筆家成堆潑墨香練帬棐几抵縑緗臨池晩覺黃庭好
掩鏡先愁白髮長身世葛懷非浪迹古今臧榖共亡羊
梅花書閣殘陽下把翫流年亦自傷
晚出宣武門懷舊遊寄公㦷玉虬
宣武門東記舊遊暮鴉啼徹夕陽秋楊花落盡風流散
别後何人上水樓
樓居望西山
秋杪思紅葉冬來眺碧巒夕陽過磵遠山色入窗寒嵐
氣通書幔香泉嫋釣竿烟光三十里春到約重看
夜雪懷人
夜雪逢君事渺然梅花庭北綠尊前如今見雪長相憶
旅舘寒燈十六年
落葉
紅牆楊柳夾城頭落葉西風滿逕幽夜度玉橋秋色遠
清波明月送深愁
己酉除夕前一夜小集懷午亭舊遊二首
此夜如除夜他鄊是故鄊殘年驚隔日往事樂千場山
路梅花放村帘竹葉香平生嵇阮輩歲月老清狂
點檢京華事叢殘守歲詩葦桃催臘蚤梅柳入春遲署
尾多新字題襟减舊詞風流銷歇甚應遣故人知
午亭文編卷九
