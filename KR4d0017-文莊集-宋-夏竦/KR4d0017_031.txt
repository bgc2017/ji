文莊集卷三十一宋夏竦撰
五言律詩
三月施州進金色小龜
清江涵德澤嘉瑞效靈龜巢葉形偏小如金色最竒玉
靈慚異質繹屬近幽姿騎置遙承獻觀圖仰帝祺
大中祥符七年七月錦州奏天慶觀修聖祖殿
畢五色雲三朵各方丈餘見於殿上
仙祠成祕殿遠郡在盧陽旭日初流景卿雲忽降祥三
枝分玉葉五色照琳房元后成真蔭欽柴報上蒼
八年正月天慶節上清宫行香錫慶院御筵日
揚輝有非煙非霧之雲
寶籙標嘉節需雲錫惠筵烈暉騰愛景瑞彩擬非煙焜
燿璿霄外輪囷絳闕前居歆方屢告偉兆溢祥編
明州進芝草并圖
四明開奥壤三秀發靈芝如盖殊形聳無根瑞氣滋晨
敷台嶺異日茂下房竒善氣方回復充圖獻玉墀
奉御製讀史記詩(三首并注)
陶唐明歷象(堯欽若昊天歷象日月星辰)茂氣與天通(堯明時正度茂氣所生民無夭)
(疫)舉正分星度(以四方中星定分至)歸餘定歲功(以閏月正四時)孟陬名
不殄南正道彌隆(顓頊命南正重司天三苗亂德孟陬殄滅堯復重黎之後使典之)自
此垂三代循環協大中(三王之正如循環窮則反本)
昭昭齊魯事千載著良箴(齊魯報政可為箴規)欲辨為邦體先觀
布政心(為邦之否臧繫政之繁簡)變民非遠略(伯禽曰變其俗革其禮)從簡是
徽音(太公曰簡其君臣禮從其俗)北面無餘意誠因惠物深(周公曰魯後世)
(其北面事齊矣)
漢武將從禪須如亟釋兵(武帝將封禪先北廵釋兵于須如)甘泉誠毖
祀(武帝至甘泉為且用亊太山先類祠太一)喬嶽紀尊名(司馬相如封禪文云建顯號施尊名)
加禮崇休祉(武帝上封畢縱諸竒物頗以加禮)修封蓋號榮(漢武帝凡五修封封)
(禪文曰蓋號以況榮)豈同承帝籙肆覲正權衡(國家奉元符封云岱肆朝覲考律度)
(非漢所及也)
奉和御製讀前漢書(三首并注)
酇侯依日月(贊曰蕭何漢興依日月之末光)天漢叙隆昌(沛公初不欲王漢中何曰)
(語云天漢其稱甚美)邁德居三傑(何與張良韓信為三傑)觀時定九章(何攟摭秦)
(法取合于時者作律九章)過因王尉辯(何為民請上林空地下廷尉王衛尉諫出之)功賴
鄂君揚(諸將争功鄂千秋進曰何功當第一高祖曰何雖有功待鄂君乃得明)終以同心
美(贊曰何與曹參二人同心遂安海内)清寧贊後王(曹參相惠帝民歌曰蕭何為法講若畫一)
(曹參代之守而勿失載其清靖民以寧壹)
子房天授漢(沛公常用張良策良曰沛公殆天授)不戰道尤尊(良未嘗有戰鬭功而)
(為王者師)祕法盈編受(父老授良書一編迺太公兵法)危機借箸論(酈生謀撓楚權)
(良借前箸籌之)避封昭止足(良避齊三萬戶)辟榖厭塵喧(辟榖不食榖)莫訝
蕭規茂從容有緒言(良勸高祖立蕭何為相從容言天下事甚衆)
高祖寬仁主(漢高寬仁大度)淮隂變詐才(贊曰韓信等皆徼一時之權變以詐力成)
(功)設壇誠有禮(高祖設壇場拜信為大將)推食本無猜(信曰漢王授我上將軍帥)
(數萬之衆解衣衣我推食食我言聽計用)懷惠初顒若(武涉蒯通說信信終不忍背漢)夸功
抑殆哉(信對高祖曰陛下不過能將十萬臣多多益善)何如中正者千載仰高
裁(贊曰異姓而王者八國終于滅亡惟吳芮之起不失正道慶流支庶著於甲今而稱忠也)
奉和御製讀後漢書詩(三首并注)
明帝章朝物(贊曰備章朝物)三雍復舊常(光武建三朝之禮帝始行之)籝金
賞西域(永平中復通西域諸國皆遣子入侍西域傳序曰先馴則賞籝金)雅樂奏南陽
(十年帝幸南陽祠舊宅作雅樂)拜老鴻徽茂(贊曰臨雍拜老)祈農盛典彰(帝耕籍田)
(以祈農事)珍符昭美應獻夀表隆昌(百官以帝祥物顯應奉觴上夀)
獨行懲澆俗(歴代惟後漢書有獨行傳序云以事非圓通而風軌有足懷者為傳云)嘉名
動遠荒(王烈以德威人居遼東夷人奉之)至誠祈夏雨(諒輔為廣漢五官掾積薪祈請)
(未日中而雨世稱至誠)嚴意勵冬霜(序云意嚴于冬霜戴就陸續也)果行推陵險
(序云蹈于陵險繆彤李善也)豐規歎履方(贊曰乘方不成注云獨行之人乘履方正)孤高
惟大遜夀考茂祺祥(李充字大遜有高節年八十為國三老)
昭公詳漢律求比禮三千(陳寵字昭公為廷尉鉤校律令求刪除為三千條以應禮)
(威儀三千)刻敝深文息(寵為奏每附經典從寬恕深文刻敝于此少衰)寬平治德全
(寵上言願蕩滌煩苛以全至德章帝納之務于寬厚)芳猷宣輔弼(寵為司空奏議温粹為相稱職)
餘慶茂忠賢(寵子忠為尚書令忠正敢言)方驗來嘉瑞仁矜理最先
(章帝納寵言除慘酷科禁五十餘事是後人俗和平屢有嘉瑞又云寵性仁矜)
奉和御製讀三國志詩(三首并注)
白馬當塗兆黃家得歲興金符威既重玉版事堪憑漢
火承前運譙龍合舊徵青雲開後葉下武倍兢兢(白馬令李)
(雲曰許昌氣見于當塗高者魏也或遺太祖書曰黃家當立芝曰得歲星者道始興今歲在大梁魏之分也太)
(祖初封魏王受虎符春秋玉版曰代赤者魏公子蘇林曰魏以土德承漢之火漢熹平中黃龍見譙單颺曰其)
(國當有王者不五十年亦當再見中平四年文帝生于譙延康元年嗣魏王位黃龍復見文帝之生有青雲如)
(車盖嘗著漢太宗論曰尉佗稱帝撫以恩德吳王不朝賜之几杖時孫權不服班其論于天下亦不願征伐也)
許昌功未逞江表地初平漢帝居非遠吳侯志欲迎壯
圖雖未遂嘉慮實惟精終闕尊崇禮何關慎器名(曹公都許)
(昌孫策平江南曹公力未能逞以弟女配策小弟匡後曹公與袁紹相拒于官渡策時為吴侯隂欲襲許迎漢)
(帝遭刺客不遂評曰割據江東策之基兆也而權尊崇未至孫盛曰權豈吝名器者乎)
家乘桑盖瑞國富卧龍才漢水神暉徹靈圖密命開横
天嘉氣應繼日景雲來儻乏英雄器三分亦殆哉(先主舍東)
(南有桑如車盖或謂當出貴人徐庶謂先主曰諸葛孔明卧龍也劉豹等上言曰河圖洛書皆有備稱皇之文)
(又時有景雲祥風從璿璣下來數有氣如旗從西至東中天而行必有天子出其方評曰先主有高誼之風英)
(雄之器時與吳魏三分天下)
奉和御製讀晉書(三首并注)
安石陵霞致(謝安字安石史臣曰蕭然有凌霞之致)清言振玉音(安少詣王濛清)
(言濛曰此客亹亹為來逼人)鴻勳濟世久(劉裕以安勲德濟世)厚德感人深(安新)
(城築埭後人追思之名為召伯埭)朱組雖然襲(史臣曰安禠薜蘿而襲朱組)虛舟豈
易沉(贊口太保浮沉曠若虛舟)東山高志在瀟灑謝塵襟(安雖受朝寄然東山)
(之志始末不渝形于言色)
李重推清雅初傳友愛名嘉言為時發大誼傅經明崇
德誠堪慕修身豈易傾留心衆才舉千載仰銓衡(李重清雅)
(以友愛著稱贊曰嘉言在兹重遷中書郎每疑議參以經典為平陽太守崇德化正身率下為吏部郎羣才畢)
(舉史臣曰重銳志銓衡留心隠逸)
士行勤武力機鑒信良哉國賴桓文業人推葛陸才殊
祥雙鶴至吉夢八門開終始全高節誠因左翼推(陶侃字士)
(行累立武功嘗運甓齋外曰吾方致力中原恐不堪事其勵志勤力皆此類也侃機神明鑒似魏武忠順勤勞)
(似孔明陸抗成帝詔曰乃者桓文之勲伯舅是憑初侃丁母憂有二客來弔化為雙鶴冲天而去又夢飛上天)
(見天門九重已登其八墜地傷左翼)
奉和御製讀宋書(二首并注)
漢宗開聖緒(宋武帝漢楚元王交之後也)得歲與周同(帝初封宋公歲在大火與)
(武王克商同)金石終移律(史臣曰至于金石變聲柴火改物)山河始誓功(封宋)
(公策曰永祚山河)飛名傳祕記(河洛䜟曰二口建戈不能方劉字也空穴無主竒入中寄字也)
(女子獨立又為雙奴字也)嘉䜟起游童(童謠曰木亘當北度走入浩浩鄉金刀既以克亹亹金城)
(中木亘言桓靈寶也金刀劉也亹亹盛也)能使姦豪讋誠為一世雄(桓靈寶曰帝足)
(為一世之雄)
鎮惡才明舉英雄想冠時推鋒平内侮直指定西陲向
使鴻勲就寧憂霸業衰如何喪方召遺烈漫傷咨(王鎮惡平)
(劉毅于江陵滅姚泓于長安餘寇未殄為沈田子所害宋高祖表之曰鎮惡機略明舉又曰荆南搆釁憂兼内)
(侮鎮惡輕舟先邁一朝霧散王師西伐冇中原入渭之捷指麾無前實國之方召也殊績未酬宜蒙追寵贈左)
(將軍史臣曰鎮惡推鋒直指前無彊陣)
奉和御製讀陳書(二首并注)
猛奴多勇槩大矟事戎征(周文育小字猛奴父薈令兄子辭教書計文育曰誰能學)
(此取富貴但有大矟耳)新蔡兇圍陷(文育往新蔡慰勞白水蠻謀執之文育前鋒陷陣勇冠軍)
(中)魚梁寇壘傾(初武帝表文育為府司馬李僊仕將杜平虜于魚梁作城文育擊之平虜棄城)
(而走)遡風輕古法(武帝拒徐嗣徽將戰風急帝曰矢不遡風文育曰何用古法抽矟上馬衆軍隨)
(之風亦尋轉)間道貴竒兵(余孝頃舉兵應蕭勃文育燒柵偽退間道信宿達芊韶據其中間築)
(城饗士賊徒大駭)懋賞宜開府番禺巳盡平(文育平廣州以功授開府)
靈洗雖驍勇(程靈洗少以勇力聞)忠規詎可輕石城嘗力戰(靈洗事王)
(僧辨武帝誅僧辨靈洗力戰于石頭西門招諭久之乃降帝深義之)黟歙本連盟(初侯景之亂靈)
(洗據黟歙聚徒拒景奉新安太守蕭隠主盟)京口殊勲茂(武帝授靈洗蘭陵太守助防京口平)
(徐嗣徽有功封侯)臨川叛寇驚(周迪重寇臨川靈洗為都督擊之迪走山谷間)既能明
號令何惜務寬平(靈冼性嚴急御下苛刻而號令分明與士卒同甘苦衆亦以此德之)
奉和御製讀後魏書(三首并注)
偉哉登國世靈武定戎兵拓土能圖大求才實勵精公
侯新爵重臺省舊風清自匪謨長世鴻圖豈易成(道武奮其)
(靈武遂啟中原拔擢才識憲章故實制爵四等追錄舊臣啟建臺省悉用文士制作經謨咸在長世登國道武)
(之紀號也)
高祖寬仁主哀矜信有餘嚴刑幾盡措黎庶獲安居舊
法躬刊定繁文再剗除既平財謁路清白勵簮裾(高祖馭宇)
(留心刑法詔曰參詳舊典務從寬仁帝哀矜庶獄卒從降恕京師决死獄歲不過五六置謹法者數百人防喧)
(鬭于街衢使民安其職業命中祕官修改律令舊文經御刊定詔曰門房之誅猶在律策可更議之刪除繁酷)
(又遣使循行天下糾守宰之不法食祿者跼蹐財謁之路殆絶)
真君昭密命紀號表興隆瑞著洪河外文成翠石中帝
名傳祖禰歷數感王公三五方興運明符事亦同(世祖奉天)
(文圖錄紀太平真君之號五年樂安王範等奏曰臣聞帝王之興必有受命之符三五之盛莫不同之今張掖)
(郡列言大柳谷石青質白章成文記國家祖宗諱著受命歷數之符王公巳下莫不感動)
奉和御製讀北齊書(二首并注)
段氏推忠武論兵特造微歷朝功並建諸將令咸依重
位無矜色高門有德輝當時勲貴族孰不仰家肥(段韶諡忠)
(武善于御衆得將士心臨敵之日人人争奮教訓子弟閨門雍肅當世勲貴之家罕有及者高祖曰吾與韶論)
(兵殊有英槩史臣曰韶輔相七君志謝矜功名不逾實又贊云韶大其門望以德尊)
咸陽誠赳赳倚任極維師貴勢隆門緒忠誠翼帝基享
年常戒滿避寵或興咨不學良無媿嘉名巳自垂(斛律金為)
(太師封咸陽郡王一門一皇后二太子妃三公主尊寵之盛當時莫比嘗謂子曰我雖不讀書古來外戚無不)
(傾滅我家直以立勲抱忠致富貴豈藉女也嘗以為憂史臣曰金以高祖撥亂之始翼成王業忠欵之至成此)
(大功故能終享遐年位高百辟觀其盈滿之戒見動之幾微者也又贊云赳赳咸陽邦家之暉)
奉和御製讀後周書(三首并注)
思道懷廉慎童年類老成郡豪嘗讋服邊寇亦清平臨
難輸忠節辭榮保令名賢哉蹈仁義舉世可為程(泉企字思)
(道九歲類成人授討寇將軍屢破邊敵為雍州刺史豪右屏迹忠尚廉慎每除一官憂見顔色至於頻辭史臣)
(曰企臨難慷慨有人臣之節豈非蹈仁義歟)
南荆推德厚千里遠從師奥識通三教清聲冠一時就
招雖暫至戀本固難移故老稱前事儒宗道益滋(沈重字德)
(厚專心儒學從師不遠千里仕梁為都官尚書周太祖致書招之令于紫極殿講三教朝士儒生桑門道士至)
(者二千餘人凡所解釋咸為所推後表請還梁高祖詔答不忘戀本深是嘉之傳序云高祖命輶軒而致玉帛)
(招沈重于南荆史臣曰每聞故老稱重所學非止六經故能馳聲海内為一代儒宗)
遷哲承華緒深謀事戰征艱危思大節慷慨得羣情惠
愛均戎旅威名震敵城江陵摧寇勢宵遁賴竒兵(李遷哲少)
(仕梁襲沌陽侯慷慨善謀畫羣下甚得其情後降周太祖問之對曰世荷梁恩不能死節太祖嘉之拜車騎將)
(軍往略巴蜀皆望風送欵與士卒均食親加醫藥故軍感之人思效命後陳寇江陵遷哲往救乘闇出兵擊之)
(陳人乃遁)
奉和御製讀隋書(三首并注)
里仁懷遠度大雅擅嘉名制禮通時變求書贊治平推
心清選舉從儉化黎氓終始承恩遇芳猷冠老成(牛里仁為)
(祕書監請開獻書之路為太常卿定雅樂議新禮為吏部尚書務在審慎推心任委隋之選舉于斯為盛里仁)
(榮寵當世車服卑儉隋室舊臣終始信任一人而巳史臣曰里仁懷曠遠之度可謂大雅君子矣)
榮定誠嘉器攀鱗屬盛時賞勞恩特異知足志惟熙壯
節承昭感崇基保燕詒但能思衛霍自可比蓍龜(竇榮定沉)
(深有器局娶安成長公主少小與高祖相厚後以佐命功拜上柱國遷秦州總管逐虜于高越原無水榮定仰)
(天太息俄而澍雨帝欲以為公榮定上書云西朝衛霍東都梁鄧寵積驕盈必致傾覆上乃止史臣曰榮定運)
(屬時來以功懋賞保其祿位貽厥子孫崇基弗墜盛矣)
子盖懷英斷南荒久駐留清通承眷奬恭順望巡游異
寵榮鄉黨丹誠破寇仇邊民思舊愛刻石在西州(樊子盖為)
(循州總管十年授武威太守煬帝下詔曰子盖幹局通敏履操清潔又曰宜加褒顯以昭奬勵後帝幸隴川宫)
(子盖傾望鑾輿帝下詔曰卿夙懷恭順聞朕西巡欣然望幸是歲朝于江都帝曰富貴不還故鄉衣繡夜行耳)
(勑廬江郡設三千人會使謁墳墓當時榮之及留守東都破楊感帝謂曰楊感之反神明故以彰公赤心耳後)
(武威吏民刻石頌德)
奉和御製讀唐書(三首并注)
天祚文皇德元成雅道施納忠裨闕政偃革致昌期宴
喜刀方解人亡鑑遽隳數行遺奏在猶可動神祗(魏徵字元)
(成太宗嘗曰徵勸朕偃革興文天下大寧又宴日謂侍臣曰徵獻納忠讜古之名臣何以加也解佩刀賜之徵)
(亡太宗曰朕以三鑑防已今亡一鑑矣遣人就宅得遺表一紙數行可辨云任善人則國安任惡人則國危公)
(卿之間時有愛憎所宜詳慎太宗曰侍臣可書之於笏史臣曰徐邈山濤謝朏比文貞雅道不有遺行乎)
哲輔延清問元和致治平從人成庶務求瘼濟羣氓務
遠能無怠求材可倚成乃知虞舜德恭已固難名(元和初杜)
(黃裳為相憲宗問以前代帝王之事對曰帝王之務宵旰以求民瘼捨己從人不宜怠肆安逸事有綱領小大)
(當務知其遠者大者固不可代下司職但擇人委任責其成效傳稱帝舜之德曰夫何為哉恭已南面而巳)
賢哉段忠烈振迹自邠寧動必懷剛毅何嘗廢典刑英
規方貫古樂石諒難銘密議初如用艱危豈易形(段秀實初)
(為安西别將節度梁宰懷異圖秀實直言折之尋為邠寧都虞候號令嚴一軍府安泰代宗聞而嗟賞之後笏)
(擊朱泚遇害德宗褒贈甚厚官為立碑初秀實諫以禁兵少不足以備非常德宗不能用後文宗時宰臣李石)
(曰自古沒身以衛社稷者無如秀實之賢)
奉和御製讀五代梁史(二首并注)
李唐危漢祚巢寇盛黃巾嘉士逢多難忠言變逆倫决
疑歸大順定策戮姦臣宜享崇高贈千年道更新(唐季之亂)
(危于漢末巢寇之黨盛于黃巾進士謝曈投迹梁祖說以歸順唐室梁祖曰我意素决又復何疑即日定策戮)
(偽監軍使悉衆歸順僖宗授曈太子率更令開平初追贈司徒)
贊貞懷武鷙轉鬭歷炎凉誠感泉源異兵嚴士庶康臨
危見忠憤對敵擅威強終始心無改遺言更可傷(牛存節字)
(贊貞武鷙有大節威名聞于敵境戰鬭累載有功初授潞州步軍都指揮使法令嚴整士庶安之為同州節度)
(使岐人廹城城中井水鹹苦人不可飲存節乃肅拜虔祝擇地鑿八十餘井味皆甘淡以為至誠之感病渴且)
(消河北用兵存節忠憤彌篤未嘗言病將終戒其子以忠孝不言及他)
奉和御製讀五代史後唐史(二首并注)
燕趙生竒士仇方决志平十年常竭節一劍早知名自
取河南鎮終辭霸府兵飛鷹昭慶路窮達有高情(符習少事)
(王鎔鎔為張文禮所害訴于莊宗曰臣本趙人事王氏故使常授臣一劍俾臣平蕩兇寇願悉本軍誅其逆黨)
(莊宗令閻寶等助討之誅文禮莊宗割相衛二郡置義寧軍以習為節度習對曰魏博六州見係霸府不宜遽)
(有割隸但授臣河南一鎮臣自攻取乃授天平軍節度莊宗十年沿河戰守常以本軍從心無顧望後安重誨)
(不說授太子太師致仕歸故里趙州昭慶縣飛鷹痛飲周遊田里史臣曰符習乃趙之竒士也)
長興秉鈞者子晦道攸隆剛介昌言遠忠清茂澤豐懿
文常體道妙略早從戎可惜虧同德當年阻建功(李愚字子)
(晦長興初入相後秦王恣横權臣避禍不暇無敢言者愚性剛介往往形言人無唱和者不治第宅官借延賓)
(館居之常有疾近臣宣諭延之中堂設蓆惟莞秸明宗特賜帷帳茵褥嘗為文曰仲尼遇顔子夀等篇人皆稱)
(之初以翰林學士從魏王征蜀安重誨問計皆中後馮道出鎮與劉昫同在中書昫與道婚家或舊事不便要)
(釐革者對論不定由是罷相)
奉和御製讀五代晉史(二首并注)
子文懷妙識奥學洞天常恬淡游蓮幕謙虚踐玉堂至
仁周僕御大雅變詞章慎默誠無怠危機可盡防(崔梲字子)
(文好學博涉經史閒居二十年專以著述為事王瓚表為從事性恬淡不汲汲于榮利為翰林撰樂章新詞教)
(舞童歌之高帝嘉之有人借文本寫者則曰有前賢有來者安用此端坐寡言嘗云非止致人愛憎或干人之)
(忌諱指命僕役亦用禮節盛暑祁寒不使冒犯)
大雅懷忠孝當年效戰征詢謀無敗事臨敵有竒兵安
陸祅狂殄宗城寇難平察廉能惻下何患政難成(馬全節字)
(大雅歷博單郢沂四州刺史在郡有政聲遷金川防禦使會蜀兵攻城出竒拒戰賊乃退後為義武軍節度國)
(家有所調發朝受命而夕行治生餘財必充貢奉事母王氏至孝温凊面告畢盡其禮動與幕客謀議故鮮有)
(敗事鎮中山日杜威奏括民粟全節曰邊民遇蝗旱家食方困官司復擾之則民不堪命矣我為廉察安忍效)
(尢百姓稱其德史臣曰全節平安陸之祅預宗城之戰功既茂矣貴亦宜然)
奉和御製讀五代漢史(二首并注)
危邦有賢哲力戰鎮州平革弊還疲庶從寬悦衆情愛
人惟責已徇節幾忘生青史惟馨在千年仰令名(王周累歷)
(郡守安重榮以鎮州叛從杜重威討平之授貝州節度使移鎮涇州前帥張彦澤苛虐部民逃者五千戶周下)
(車革前弊逃民復歸遷鎮州節度稟性寬惠人庶便之杜重威引契丹臨城諭之周曰受國重恩不能死戰而)
(以兵降何面目南行見人主與士大夫乎乃痛飲欲引决家人止之初守信都橋敗覆民租車周曰刺史之過)
(也乃還所沈粟出私財以修之民庶悦焉史臣曰晉漢之際取符竹者多矣其間有及民之惠如王周之閫政)
(盖其優者也)
求益誠賢牧廉平致樂康歡謠騰近輔盛典茂徽章舊
相親褒記黎民競感傷豐碑應不朽千載咏惟良(劉審交字)
(求益累任州郡綏撫有術凋弊復蘇為汝州防禦使汝為近輔號稱難治審交盡去煩弊百姓歌之卒郡人聚)
(哭乞留葬立碑起祠詔曰褒賢奬善豈限彛章可特贈太尉吏民所請宜依故相馮道曰知其為人廉平慈善)
(無害之良吏也吏民懷感如此著痛哭詞六章鐫於碑隂)
奉和御製讀五代周史(二首并注)
文懿艱危際虚心自晏寧依違慙問戰閒淡貴無刑鎮
俗懲浮躁尊儒鏤典經忠誠虧美諡良足媿幽靈(馮道歷相)
(四朝雖逢艱危不易其度懷才抱業者皆引用履行浮躁者必抑而鎮之節制同州日閑淡獄市無擾晉祖嘗)
(以兵事問道對曰神武睿略須從獨斷臣本自書生為陛下在中書不敢有一毫之失也命學官刊板流布諡)
(曰文懿史臣曰事四朝相六帝可得謂之忠乎不得諡為文忠文正者盖謂此矣)
文伯懷明識英規世所推濟時陳策畫急用備論思隘
郭爰增廣煩音亦改為温恭非不濟感遇志如茲(王朴字文)
(伯世宗時言平邊策世宗重其器識世宗以英武自任有包舉天下之志計事者不喻其志惟朴神氣勁峻性)
(剛决有斷凡所謀畫動愜世宗之意故急于登庸為端明殿學士命廣京城靡不由其心匠未幾遷樞密使星)
(緯聲律畢殫其妙所撰律凖並行于世史臣以為太剛不能濟之以温恭臣以為朴感世宗之遇急於行事無)
(所顧望故如斯也)
文莊集卷三十一
