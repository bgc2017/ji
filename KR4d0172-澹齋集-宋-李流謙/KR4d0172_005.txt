澹齋集卷五宋李流謙撰
五言律詩
寄張珍甫殿院(五首)
自是清華選嘗懷宿昔期高名推不去異産買無貲一
日風雲遇千年簡牘隨&KR2144;峩添岌嶪袖裏着安危
江湖淹遠使崑閬侶飛仙豸首承恩渥龍墀接邇聯豺
狼莫當道鵰鶚不空拳黯憃猶冠見驕王易縮肩
巳贍經時策仍輕許國身攘戎先政事強本即精神禹
貢山川闊堯天日月新至誠馴暴逆玉笏動嚴宸
只有肝嘗露初無舌悔捫法行功罪竦令重闕庭尊盡
變媮䛕俗仍關侫倖門書生在蓬蓽此事付能言
定勝端相屬飛鶱巳後時閱人盤谷老具眼石麟兒連
茹才非匹彈冠想自癡讀書頭半白萬一故人知
宿船家小舟中凡三日夜作此
自昔說離亂經時足嘆吁何為來曠野端是辱泥塗相
國跛男子封侯裸丈夫未須多感慨事業出艱虞
遣興七首
僻處便身懶閒居喜歲豐蟲絲轉窗日鳥語度溪風疎
竹斬新綠晚花隨分紅高人莫相訪不比卧隆中
柳老淵明宅蓬深仲蔚居病身須藥石閒日足圖書世
念焚香了禪心隠几餘空鈎本無意誰為語游魚
懷抱向誰盡窮交苦不多相期慰岑寂未厭數經過濁
酒隨斟酌新詩聽講磨吾今巳三十不擬問如何
倦倚枯株坐起尋微逕行魚為鑿坏遁蟬作採薇清彈
指四時足閉關羣動平盡言殊未可日用本分明
水竹扶疎地前人卜築勞草荒煩僕豎菓熟戒兒曹穴
蟻生涯陋冥鴻境界高洗心觀萬物至理寓秋毫
舞空三尺雪笑指玉如泥早日羞屠狗窮途悔射鼷挂
心無妄念省分有幽栖舌在何須問端憂愧老妻
一飽便滿意百年才轉頭可憐空不合為問亦何求黃
卷仍舒卷清樽自勸酬弔湘兒輩事何地着閒愁
山中遣興五首
數月擕家住幽栖引興長客中容懶散夢裏過炎凉收
網覺魚賤酌泉知酒香主人真好事詩債數能償
爛飲無賢聖高歌有鬼神梵書渾味着藥褁自心親朋
友居山少知聞到市新孤舟怯風浪不出又經旬
游宦初聊爾歸來亦暢然低回簿領縛慚愧斗升牽元
亮八十日哥奴十九年人生重名節富貴疾雲烟
日薄愔愔熱江渾漫漫流蟬為合尖響燕作摻裾愁棗
熟成羣打禾登掃地收展眉欣一飽八月又防秋
嗣聖承堯禹圖書未見之兵威輕破竹天意決占龜燕
雀甘藜莠蛟龍或沼池但令無戰伐貧賤亦何辭
遣興示彦博
信脚隨藤杖穿林復過橋聊休讀書眼小縱坐禪腰老
木成隂徧枯泉赴汲遥龍孫吾手種先我到雲霄
尊酒誰相勸詩篇子可酬臨流驚老大倚杖笑窮愁雨
足鳩初歇風狂蝶未休化工專一氣俛首聽沉浮
可人子陳子乃祖定元龍一寸悠悠梗千章落落松暗
投初未擇狂吠竟誰容堅壘自銜璧饑師不足攻
雨後有月江上作
雨止夜色靜漲生江浪浮碧雲度星漢明月照汀洲倏
忽隂晴異蒼茫意緒秋微吟不須苦下有未眠鷗
游東山
軒自岧嶤稱欄因杳靄横客魂搖鳥影醉耳入江聲失
喜過門屐沾衿越席箏東山懷謝傅憂樂總關情
今日如人意全家在翠微葉齊才蔽樹(蔽一作庇)雲近欲生
衣樽酒蒲桃綠盤蔬赤莧肥不須聞杜宇作客自思歸
送五八姪歸二江
清霜入短褐送汝酌深杯萬事不如學千金難買才關
心門戶重過眼歲時催莫待收燈後驅車望早來
上牛頭山
馬首多經歷牛頭到未嘗平川成岌嶪諸刹寄微茫像
設尊千古香燈走四方來陪僧粥飯此願幾時償
次韻朱飾之中秋翫月因以送之
君理朝宗楫吾乘上峽船此杯同此地明月又明年怕
作凌晨别貪看徹曉圓眉間有黃氣知近冕旒邊
送謝天竒赴淮上之招
今日論形勝全淮正上流老成資畢召俊異集枚鄒共
說從軍樂休歌出塞愁鄉邦饒杞梓君已拔其尤
送尹仲求臨邛戶掾
何必崑峯遠天球自粹温掾曹甘蠖屈僚侣總鯨吞子
去成三友公餘寄一樽滄溟有餘瀝猶幸及鴒原
次韻秋日書懷
官共冰雪冷身如鷗鷺閒更無人問字只有分看山莫
厭蕭條裏全勝洶湧間秋來笋成束匕筯未須慳
微風吹葉脱落日卷簾初蠻榼行提酒胡床卧讀書友
朋元摠好氣味不應疎有暇須乘興溪中足鯉魚
平都山二首
慇懃雪色鹿報我上空濛老鶴三山客蒼松百歲翁洞
雲浮地出池水與江通仙榼無多酌逡廵兩頰紅
福地何蕭爽真祠自杳冥棟樑傳曩昔草木帶仙靈霧
市朝仍合雲扉夜不扄天風吹玉磬應是誦黃庭
過新津游修覺山
舊聞修覺寺葦岸却維舟句法雄千古山形盡數州野
寬仍據會江合却分流畏暑猶如此吾方事遠遊
送史唐英二首
藉甚聞名久惠然從我游敢云國士遇每向古人求一
第娛親爾高懷可意不咸韶亂蛙吹期子繼蘇歐
隂崖隕天末朝日上團團稍覺&KR2144;峩近絶知湖海寬舜
門元自闢蜀道未應難富貴風花耳相看在歲寒
送王景文
相送復相送生憎風景殊還家疑是夢涉世誤為儒愛
惜千金璧遲回一束芻亦思江海去書札寄潜夫
送楊道父二首
骨清殊矯矯氣老自沉沉門戶託君重江湖入夢深功
名須少壯歲月惜侵尋萬里相隨去庭闈一寸心
遂決乘桴計初無判袂愁清樽聊把手弱纜已開頭懿
戚今元老鄉邦子俊流等閒垂一臂談笑上瀛洲
重陽前一日仲明見過留之以州會辭作此示
之
黃菊金錢小紅萸錦紐香滯留成久客邂逅作重陽勝
友幾相值清尊聊共嘗吾宗慣城府幽興負滄浪
允成載酒見過作此示之
乘興初非約相過不作難酒寬隨量飲花好盡情看春
巳無多子人誰有此歡明朝各行役塵土上征鞍
離合州驛晚宿茆城驛
稍喜川原豁遥看草樹明惡灘猶夢怖平地始身輕場
圃收遺秉溝塍勸早耕得歸萬事好漂泊豈人情
寄送石鈞父二首
鳳麟元德産閱世自深根士豈無公論人宜有達尊三
山聊袖手九折未驚魂瓦礫看珠貝先聲到塞垣
再見非無分相逢自昔緣牛峯留滿歲鶴嶠别經年師
友今尤惜書題遠尚傳蔡山連越嶲細認落鴻邊
送程叔虞監税
吾來真漫爾識面喜周旋兩月連墻住孤帆别袂牽人
生同宇宙官學各風烟把酒知何日臨流一惘然
豐都驛呈任子厚詩二首
三家笑荒陋十日寄蕭條破戶無人掩寒爐折竹燒青
燈不廢卷白酒未空瓢伴我能於此他年定久要
書壊無全牘衣濡有裂繒倦梳晨起髮祗曲晝眠肱客
路行將了家山喚得譍焚香謝&KR0726;佛宵夢已先憑(失舟前一)
(日夢或云有佛光涌出罩惡蛇難不爾其殆不免歟)
書事
飽飯將何適擕筇登翠微江長仍曲折樹遠欲依稀煮
井未休汲田家初掩扉驚心崖路險隔岸喚船歸
唯有江郊好能消畏日長晚杯荷露重午枕竹風凉溪
鷺閒無敵庭萱恨易忘翩翩孤蝶意只是託幽香
能閒無健羡可飽即珍烹成我耕桑計欣兒課誦聲横
戈真不武歛袂亦難平苦欲勞工宰此生無我生
塞色旌旗薄邊聲鼓角喧三軍正悲憤中國固雄尊障
戍爭襟險朝廷護本根古來挾策者談笑整乾坤
陸使君祠二首
山為一案峙水恰面前流自是神靈宅非從槁殼謀風
聲分井絡雲氣接瀛邱炯炯誰相領焚香髮半秋
梁初奄巴蜀仍有渡瀘人汲直餘蒸簡蕭翁亦聚塵傑
魂猶念沛遠夢不歸秦幻化元超忽何勞問大鈞(使君咸陽)
(人仕梁以直諫謫瀘州卒官葬於此)
出郊
頗愛晚凉出適當秋霽初豐年田父語喬木野人廬畦
稻根根直池荷葉葉疎冷官無事業歸舍了殘書
晩泊
薄霧初迷岸微風早繫舟山青只欲遠江闊不勝流取
酒深深酌將詩緩緩謳去家萬餘里聊此散千憂
送王伯董入總幕
几窗纏結習翰墨錄殊勛未入三山直當空萬馬羣俛
眉聊綠水展脚是青雲五十頭如漆功名不放君
昔為萬里别歸送北征鴻近接何曾數深期本自同遠
眸眵霧嶂短箠滑霜風更說無窮樂懷中雙橘紅
送王景文入制幕二首
著眼分明見論心委曲知負排閶闔氣有泣鬼神詩世
故從料理人材屬盛衰浮雲多變化寧憶路傍時
繾綣聯名第飄零共塞垣自知此事勝更覺斯文尊欲
别言尤苦相期意略存成都萬事好只合近清樽
入峽聞灘聲
山稠知峽近今夜聽灘聲燈映舟人語江空宿鳥驚不
眠共展轉獨語記平生自覺無多愧微堪荅父兄
懷李仲明
地曠空凝結江清悦見聞娟娟初上月漠漠未歸雲魚
樂能忘釣鷗閒故念羣桂旗風不度却立詠湘君
斜暉放船好晩吹得凉多星斗窺深酌魚龍荅浩歌乾
坤身半老湖海意如何夙昔紉蘭約遲君肯重過
謁無盡墓
飛動少年意如今推達尊何人窺畛域投老見根源草
没碑無字林深木有孫只須說廉藺猶足禠䛕魂
五百羅漢洞
五百雲霞侣同胞生佛家不貪三昧酒共駕一乘車猿
餽霜餘果僧烹粥後茶我來無供養唯讀妙蓮華(法華皆如)
(來為羅漢授記)
枕上
欲問更長短江村無鼓&KR0911;客懷如酒病秋夜與年齊被
冷失孤蝶霜清聞遠鷄終年為蕩子尺紙愧山妻
射洪道中二首
曉色仍過雨殘鈎不掛天空霏漫野&KR1199;淨綠浸江鮮何
自有靈鵲誰言無杜鵑倚風搔首意窈窕若為傳
遠墟行藹藹滯緒豁欣欣挾翠山能潤矜晴草自薰墮
鳶那及嘆飛鷺可堪羣欲共江流說滔滔故不聞
仲明兄弟訪别郊居
眼遠孤帆没臨流一悵然分擕惜此日作惡騐中年惟
有加飱祝仍期得句傳相看俱四十香火好因緣
次懷安骨肉自簡池來會
來往金澗道尋常不隔年異方何契闊渾舍此團圓老
子風埃甚孫兒玉雪娟妻孥勞行役爭勸吸長川
吳波亭相對數峯極可愛
吳波波上亭一面列山屛雨雨晴晴好朝朝暮暮青倦
身無處著醉眼為渠醒便欲擕歸去全勝腰萬釘
寄彦博二首
聞道陳夫子年來學更工幾人曾着眼聖處已收功老
驥思長路潜鯤待疾風何當問竒字載酒過揚雄
世途今若此吾道竟何如學古疑無用謀身忌太疎引
杯空慷慨看鏡獨躊躇千萬胷中語因人略寄書
七曲祠
天生絶代英夢想見儀形桂殿風凝綠苔宫雨護青雲
雷通翕忽洞穴閟隂靈只有丹心苦聊將託杳冥
䕫子岸下水作頹沙裂岸轉舟避之
狂流作平地别渚轉輕橈岸斷石出没雲虛山動搖奔
湍長澒洞杯酒且逍遥可待然犀照潜鱗意自驕
仲明留少城未還予將歸矣留詩别之
判袂四十日望君君不來過門先問訊立馬屢徘徊正
坐牽歸夢無緣把别杯鶴山果西去會面更悠哉
别元質
鷗輕家泛泛梗短路悠悠妙句能留客澄江可散愁長
年資浩歎秋色動商謳故有先疇在歸為鴈鶩謀
遠夢燈頻照羇懷酒重傾啼烏翻夕露歸鴈占秋晴此
地豐魚稻如君好弟兄語離亦怊悵松檟獨關情
送錢太虛同年
不隔同年面真情本弟兄人能純白備交自始終成測
管才窺豹傾江試吸鯨吾言蓍蔡驗决矣看飛鳴
次趙惟直韻
山合失空曠江犇成溯洄陽臺鏁雲雨楚澤貯風雷白
鳥背人去青帘明眼來舊醅寧得厭聊共客中杯
次韻仲秉見寄二首
别後年仍換詩來語更工音書恨不數魂夢却相通草
木春風後關河夕照中飛鴻不可倩此意付筠筒
讀書空有癖學道苦無工散策羣峯近穿溪小逕通此
身猶客裏野性合山中春水添新浪煩君理釣筒
次仲甄韻二首
大用不堅壁等閒憂患侵平生知學道萬事付無心露
莧鉏晨甲烟篁步夕隂陶然宇宙内魚鳥聽浮沈
惻剥風枝恨若為開我顔索居詩社廢多病酒杯慳本
自便三逕何曾夢九關臨溪問魚樂知我是青山
益昌道中次兄長韻二首
聚頭閒日月逐日信東西夜泊驚逢虎晨飱倦乞醯燈
青千嶂夢月白五更鷄耐老前山路長年送馬蹄
木杪着郵亭山行未飽經巳成身挈挈恐失鬢青青老
樹霞烘幄隂崖雪糝屏冰霜先訓在敢負舊趨庭
投晁子止制置三首
讀書萬卷破轉物一機神道德欣為御文章妙斵輪聖
賢同一處天地要彌綸汗簡窺千古從來只數人
吳甸七千里坤垠六十州宸心寬北闕老子在西樓召
伯出分陜衞公歸相周衮衣人愜意重為雪山愁
西南雄節制人物妙鑪錘䑛鼎非無意登門獨恨遲正
期雲觸石會見菌成芝不信酬恩事君看左顧時
送查總卿三首
事業參亭毒人才兆廢興百年爭鳳睹一遇慨河澄手
到無盤錯旁觀有級層夜來春夢好先巳上觚稜
御爐薰隔夜清蹕響凌晨對罷天顔喜朝回賜服新自
期宜棟幹小却尚絲綸此論由來久周行萬搢紳
臘雪千江浪春風萬里船相依身健在遠送意茫然公
近此三接吾驚失一天相君如辱問願報巳歸田
夜坐呈王子友
無氊殊未覺有興亦難忘小雨寒微就孤燈話儘長疎
凉湯煮豉淡泊菜含霜為問王夫子如何共肺腸
晴山見歷歷遠水聽颼颼宇宙不知大關河空復愁孤
雲游子夢滯穗野翁謳我與鴉俱息烟林晚共投
晚歸
漁子艤舟待山童負笈窺數峯銜日盡百丈逆灘遲去
住初隨意夷猶獨誦詩不妨歸更晚正見月生時
宇文氏莊觀海棠時海棠未甚開而余旦夕歸
矣賦此
雨猛幾終夕風狂遂徹朝眼緣春色醉魂為客愁消澤
國空留滯山房恐寂寥平蕪烟一望鄉夢太迢遥
即事
山路仍多雨秋天最易隂呼舟亂灘響倚杖俯溪潯風
力憑江横雲容隠樹深一寒遽如許料理欲歸心
錢氏隠居三首
高棲俛氛穢華屋照滄浪列岫帶修竹小池環海棠晚
杯魚蠏富春筯蕨薇香涉世真無意吾今號漫郎
野水瑩心碧春山入骨清去穿雲際屐來卧竹間亭鳥
語風嘲哲花枝日杳冥晩來江上笛客裏不須聽
遠樹高低見清溪曲折流草眠耕後犢波泛狎餘鷗醒
醉無人管登臨各自愁扁舟大如葉爛漫作春游
偶失一丹瓢戲書
誰取一瓢去虛勞九轉功徵杯驚羽化開畫嘆㡡空巳
墮寧論甑雖亡未失弓人間閒得喪盡付綠樽中
次韻德茂待仲甄巨卿未至
飄零一月住日望北來船眼冷傳書鯉腸空吸露蟬夢
魂孤枕側行李畏途邊堅守蒲人信嗟予苦未賢
抵家
何地非吾土故鄉情未忘掀眉對兄弟酌酒話行藏拜
墓色不愧逢人語更狂梅花相待發好在細思量
郭及之僉判招飲雅安同僚也
江來從此合我上爾東行節物驚心地主人留客情霧
花搖老眼霜燭灔深觥醉恐清歌斷應須更數聲
送牟孔錫之官叙南二首
凌雲高鵠峙擲地響金渾蟾窟聲名早鰲峯氣象尊十
年才一試萬里正孤鶱勿說居夷陋吾師有格言
得朋宦游樂不覺在山中慣住家鄉似頻過骨肉同憑
欄但烟樹振袂忽霜風遠别無窮意君歸我巳東
送李仁甫運判赴召三首
嵩岱國之鎮鳳麟天所生有人占寶氣無耳着修名斯
道自神聖爾曹聊重輕晉書定一付一代聽權衡
累歲徵賢詔于今始一來已令人意滿更着驛書催白
璧有成價娥眉無巧媒經綸夙昔事吾駕不須回
瞿塘六月浪如馬亦安流舟楫魚龍喜藜蒿虎豹憂低
回嗟薄宦慷慨動商謳門戶今如綫非為粱稻謀
江上晚眺書所見
雲鎔金錯落月挂玉盤盂水退岸全缺烟陳山欲無沙
晴鷗併集林暝鳥爭呼不必求摩詰分明是畫圖
舟中
欲買一江碧不知須幾錢舟輕故欵欵酒好但㳙㳙雲
脚他州雨波光别岸天漁謳與樵唱同和小山篇
小息
倦征當日午小息散腰頑索酒初隨意題詩自破顔不
須通姓字聊欲賞江山放蕩郊園樂于兹稍稍還
贈白道人
天涯隻影隨百結身上衣有術没人買無家何處歸自
言窮亦好未與道相違酌汝一杯酒醒來萬事非
贈藍元一道人
我聞方外士見面照人明筆幻歲寒友琴彈太古聲侯
門知遇重真館笑談清茗椀聊相對清風兩腋生
次韻宋德器春晚即事五首
室空超衆止理妙契無同簾卷半規日香吹一綫風草
晴唯欲碧花晚尚能紅老我閒居興清應到小童
久習成衰怯何方療闊疎柴車窮巷客貝葉長(上聲)年書
每愧沾沾喜寧甘鬱鬱居蓍神吾未暇堅意聽盈虛
靈明觀自已糾錯漫殊途睨柱誇完璧探懷失繫珠封
侯真不願作佛尚堪圖解我無還語根塵法本麄
樓迥支筇久庭閒轉榻頻松衰無直幹竹好但新筠漫
仕慚逋客躬耕羡野人可能千里意端的為吳蓴
柳老隂隂密榴繁灼灼明持杯了醒醉拊檻置枯榮谷
曠簫笙雜江空鏡像呈澄心着老眼物物見真情
元質苦留過重陽且約泛舟觀泉二首
舟行十里遠山出一泉清為景尋幾徧將詩賭欲贏江
清渾玩著酒好易支撑半世無功業狂歌任性情(性亦作野)
久客相看好思歸得去不深慚楚醴設更作賈胡留歲
閏菊花早霜清竹葉秋尊前聞見在不擬說閒愁
早飯白厓鋪淨果院
久客諳人事身能到處安爐深紅一聚竹瘦碧千竿祗
作臨深恐何辭行路難幾成晚來雪唯有不勝寒
用仲秉韻貽照老
來問維摩疾幽人有宿盟浮漚非實性鬭蟻是虛聲廟
冷香誰爇城空賊自平老師家裏事無壊亦無成
贈照老
舊矣聞名熟欣然識面初只求一轉語不用五車書出
屋茶烟密臨溪樹影疎地偏吾所愛庭草不須鋤
照老用韻謝復作
了了三生事寥寥一念初未忘牛背約端憶籠中書塵
劫空相隔交情本不疎焚香咨勝義驕色巳先鋤
用前韻呈照老
吏部稱文暢愚溪進浩初深慚詆佛奏更著廣交書情
契遠猶合義乖隣亦疎詫予無騃習固自起犁鋤
泛舟呈元質照老
扁舟載我去身世兩悠然暝靄無窮樹春江不盡天阮
嵇真酒伴李郭即神仙孤唱君須和風流漢晉前
落日清江闊臨流一慨然斷鴻烟際渚雌霓雨餘天照
海珠成市騎鯨客是仙輕風借帆力送我玉妃前
僕盡半月之力僅得五詩而和仲落筆成十章
俊哉予所甚畏也勉作二章荅和仲三章述
懷庶滿其數云
向來得秘藏着意國風初一字嘔心出十篇隨手書天
成新句熟月煆古人疎長鎩非君敵區區恃棘鋤
慷慨揮毫際倉黃展卷初少寬誅寇檄已草納降書恃
勝防君失輸籌笑我疎班龍落誰手芝草費人鋤
用韵荅王子蒼
聖道灰秦燎殘編出漢初混茫千古意破碎百家書中
鏑無多語操戈亦太疎升堂得玄解伴子帶經鋤
荅李仲明仍用鋤字韻
月白星稀後歌殘雅奏初剽聞先破胆欲見疾開書孔
翠仙毛爛珊瑚海樹疎好詩如好畫黑瘦未容鋤
李允成次彦博韻見示仍用韻荅之三首
花氣濃熏塢藤稍密蔭橋但須樽有酒未問印垂腰芳
草晚尤碧好山晴更遥太阿真寶劍不必夜干霄
吾家老仙伯白璧半錢酬杖屨窮幽地禽魚替客愁可
能百世出閒却一生休念舊須公等年來嘆俗浮
俛眉聊卓魯高步故䕫龍倦翮閒霜鶚蒼稜老澗松只
應安小試正自恥先容泚筆書三異他山玉可攻
以雙筆贈照老用前韻
三窟驅除後千毫束縛初得封才五等進位合中書炯
炯銀鈎粲翩翩薤葉疎悪詩同遣贈荒類要君鋤
宿離相院
客到蒼苔寺僧鳴暝色鐘古檠挑熖澁疎屋透霜濃吾
道元迂闊中年雅倦慵誰令背猿鶴自酌不須攻
遊靈鷲院
人說招提好來游稱所聞雲烟四山合草樹一溪分瘦
馬催歸晚闍黎館客勤荒墳有郎宿夜夜粲天文
游水東院(二首)
暝角傳風遠昏帆到浦遲草猶矜晚翠麥正及春饑客
鴈無留意殘雲有去思濁醪不禁醉聊藉晚風吹
虛檻横空闊平郊入望賖樓臺萬家邑桃李一川花鷄
犬非人世樵漁亦相家(寺云令狐綯宅居人盖其後云)閒思十年事倚
杖獨咨嗟(余侍親官此今十年矣)
次黃仲甄峽中韻
峽水清一線峽山赭千層禹力不到處蜀靈用功深蛟
龍改窟穴日暮聞微吟遥想風雨夕扁舟繫楓林
石洞二首
春夢斷不記春游誰與同竹斜過午日池皺晚來風柳
已都齊綠桃猶約略紅流鶯啼未了又過短墻東
香霧團成蓋茶花白勝酥對書閒境界覓句静工夫客
信因魚得歸程約鴈俱庭前海棠樹尚及一看無
送何子聞使君之行在
繫舟鄰近渚索酒共清斟契闊十年事飄零萬里心大
門元赫赫要路正駸駸去國吾何恨看君上禁林
挽費檢正(三首)
鈎深三古學遇合百年機垂上青雲去仍完白璧歸功
名身易老豪傑意多違鼎臠留餘啖蒸青有發揮
瑶墀隣近侍華戟老方州閉閤人無訟凝香歲自秋凶
衰乘鵩集涕淚感麟休古佛知公恨涪江不盡流
憶作荆州客多慚鮑叔知蒼黃懸榻地慟絶盖棺時映
睫餘殘淚親膚有近期空山那得去倚杖鬢如絲
挽張主簿
百里桑麻地春風鼓舞中隨軒一犂潤折獄片言功小
試巳無敵晚成應不同他年循吏傳亦足慰途窮
楚楚桐孫秀願交慚不量新詩吾退舍前輩子登堂刮
目鯨掀海經年驥伏箱斯言儻不驗我欲罪穹蒼
挽秦國夫人
鸞矜榮翠栝璇魄媚方流慶襲高華出賢供窈窕求靈
光分婺照静質肖坤柔閨闥關何事風人美造周
賚說端由帝生申未許崧神功資鍊石吉夢託占熊赫
赫扶天業堂堂浴日忠芝麟昭聖瑞何力贊元工
華笄諧淑配綠髮負平生桃李春如寄鷗鷴夢不驚周
婺慚絶識蜀寡讓孤情口授天人學寒窗伴短檠
伴渙方興日憂危未決前偽書知莽詐新歷斷周延冰
作羣疑泮風從一語傳龜靈無此識上智炳機先
露蓮秋沼瑩霜月曉潭空褕翟翻經外塵泡隠几中禪
心安瘴嶠結習謝雲櫳五頌分明說癡人耳自聾
久矣鴻飛渚翩然鴈字峯九重疏異渥萬里合幽封引
柩烏銜壤馴阡鹿護松他時人下馬有子是䕫龍
