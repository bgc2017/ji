高太史大全集卷之十四
吳郡高啓季迪著
南州徐庸用理編
聮句
舞劒聮句
與會稽張憲夜飲觀銅臺李壮士舞劒而
作
晚陌息鳴鑣(憲)秋成起嚴析登堂欣有會(啓)顧座歎
無樂豪賓奉觴夀(憲)壮士掉箾作韵生飈拂鐔(啓)文
綴星輝鍔拭土色纔動(憲)暎火光轉爍寒瀉走澗泉
(啓)明懸溜簷澤徒誇刀塋膏(憲)謾詫七淬藥腥疑人
血乹(啓)威攝鬼蹤鑠雄聞莊子說(憲)醉想王郎斫聮
翩倏鴻騫(啓)奮迅仍雀躍来如龍出淵(憲)去若蛇赴
壑&KR0858;驚雷破山(啓)怒訝風捲漠初馳帆縱張(憲)忽注
弩弛彍隂陽變開闔(啓)潮汝隨進却高步赴節同(憲)
竒形分状各斜逥象翼蔽(啓)曲踊肖拏攫歘驚西方
帝(憲)凛怖東海若屋翻影紛綸(啓)地殷勢揮霍亂思
突騎奔(憲)低見飢隼掠旁分萬夫斷(啓)前拉千搶拓
出堪劫齊壇(憲)立可當蜀閣澤聞蛇嫗啼(啓)路遇猿
翁搏斬關豁然判(憲)擊柱鏗尔著陸疑濤涌床(啓)宵
駭虹闖幕警棲已翻翻(憲)墜槁俄索索顛旭曾悟書
(啓)侠軻記争博目花匪酒湎(憲)膚粟似裘薄忠義氣
盡張(啓)奸邪膽俱落不從玉玦計(憲)欲定銅臺約未
數大娘強(啓)終勝處女弱季路䄂手欽(憲)斐旻汗顔
怍&KR0858;視誰敢當(啓)不成我慙學勇夫怒生癭(憲)恐僕
戰成瘧功收刺虎竒(啓)志感聞鷄惡暫停月徘徊(憲)
既罷天寂寞崆峒詎必倚(啓)氛祲行可廓馘妖正思
今(憲)斷佞猶慕昨會合固有期(啓)死生良欲託寧憂
武庫灾(憲)但俟凶門鑿慷慨勿悲歌(啓)淋漓且酣酌
(憲)
劍池聮句
與張憲金起王偶同賦
飛梁上當空(憲)直壁下插水兩樹交古隂(啓)孤亭倒
清泚初至意巳愜(憲)再陟神亦靡氣消囦龍藏(起)骨
杇山鬼死蒼崖出仙詩(隅)金藏閟僧史伯圖渺何在
(憲)世事倏如此佳遊信難遭(啓)壮志良未已凭欄瞰
神州(起)樹羽訝軍壘未覩煙塵清(隅)且躭林壑美臨
風揮一觥(憲)憩石脫雙履鸎啄朱果殘(啓)蜂抱黃英
委琴咽斜陽蟬(憲)棋戰欲雨蟻溽暑避松箑(啓)輕涼
透藤椅瞑目思黑甜(憲)潜心翫玄旨籟響破虚寂(啓)
香飄聞旖旎飯鍾隔煙来(憲)樵笛呼月起整轡戒僕
夫(啓)揖鞭謝釋子龐聲吠喧呵(起)騎影歸迤邐餘戀
尚眷然(隅)重来那復爾明發抗塵容何由繼芳趾
病栢聮句
與青城杜寅郯郡徐賁遊白蓮寺見病栢
而作
抱質雖輪囷託根何坎坷(寅)死色見已深生意存猶
頗(啓)老枿焦半身餘葉秃偏鬌(賁)恩謝漢陵春灾非
陸渾大(寅)柯傾痺待扶節漏瘡思褁(啓)下窽封蚍蜉
上穴綴蜾臝(賁)風欺聲告哀雨冐汗憎顆(寅)蟄空虺
喜容攀脆猿愁堕(啓)將斵豈中梁欲刳詎宜舸(賁)盖
疩缺青葱梢枯辭猗儺(寅)乏子供爐焚無隂庇牀坐
(啓)蠧盡啄鳥飢巢傾躓鶵跛(賁)臞形慘若尫突腹腫
如果(寅)藤纏偶假粧蘚剥每慙祼(啓)主惜覬匠顧樵
窺避僧邏(賁)土瘠力易衰岩危蟄難妥(寅)殺懼苦霜
仍毉期丼露可(啓)成噐未為福不材反逃禍(賁)依林
尚攴撑亞石猶磊砢(寅)閱歲失貞姿承陽愧纖朵(啓)
操辜孔語稱名負杜吟播(賁)敢要秦樹封孰效禹梅
鎻(寅)蟠深漫欲跜架重寧堪荷(啓)氣同生固均數異
測誠叵(賁)膏乾燃不明屑墜掃還夥(寅)客怜弔賦悲
噤皆啞重翳晦復明(啓)餘點歇還&KR0904;雖悅灌園人(憲)
應愁渡江者侍王笑楚賦(啓)及我慙周雅避思泰山
顛(憲)戰憶昆陽下雄夫匕易失(啓)吝士盖難假既霑
想大田(憲)廣庇思巨厦桔橰向晚停(啓)紈扇未秋捨
亂號官私蛙(憲)莫辨来去馬卧驚浪喧耳(啓)歸恐泥
沒踝勿憂卷茅屋(憲)且喜憩蘭若民期歲有登(啓)國
荷天錫嘏沛澤宜載歌(憲)新篇試姑寫(啓)
虎丘聮句
與潯陽張羽太原王行郯郡徐賁遊虎阜
用壁間顔魯公韵作
山遊期屡阻風雨過今春(羽)偶遂林泉賞仍同里閈
親(行)樹重迷卓午花盡謝芳辰(啓)事往非前代僧逢
是故人(賁)金精■虎氣寶藏衛龍神(羽)妖魄怜埋王
仙詩看勒登厨有供村遠寺無隣(啓)池古寒
泉定林新(賁)井名猶記羽樓姓尚題陳(羽)步
■方循■逥橈已待津(行)緣雖喧寂異妄本去来均
(啓)摩壁追高韵應慙繼後塵
蓮房聮句
與金華宋璲張孟兼作
露冷鏡湖秋(璲)波&KR0765;練塘暁盤翻綠雲稠(兼)錦破朱
霞少新苞顆微綻(啓)餘葩莖尚嫋瘦蠒綴寒𧖟(璲)尖
喙啄青鳥下惟玉龍眠(兼)中有瓊絲裊擎重柄欲折
(啓)含深睛尚窅(璲)孤懸類覆杯(兼)雙立疑擢表(啓)初
成欣雨滋(兼)漸老怯風掉(啓)多子同根榮(啓)獨婦專
房悄(璲)粧卸失娉婷(啓)歌来逢窈窕(璲)剖心效諫忠
(兼)並頭呈瑞兆(啓)馬蹄密竅剜(璲)魚目微光皎(啓)珠
珥落槃多(啓)瑶&KR0942;貯囊小(璲)空實外莫辨甘苦中自
了剥殘星滿地采盡香餘沼(啓)雕筵飣戢戢玉蟲攅
擾擾送看出小艇薦喜對清醥(兼)新嘗勝江芡遠覓
迷水&KR1419;褰芳想夏初(啓)感物傷秋杪聊茲發吳詠(啓)
一覧煙水渺(璲)
六言律詩
夫差女瓊姬墓
夢别芙蓉殿頭堕釵零落誰收土昏青鏡忘暁月冷
珠𥜗恨秋麋鹿昔来廢苑牛羊今上荒丘香魂若怨
亡國莫與西施共遊
甫里即事(四首)
長橋短橋楊柳前浦後浦荷花人看旗出酒市鷗送
船歸釣家風波欲起不起煙日將斜未斜絶勝苕中
剡曲金虀玉鱠堪誇
江村樂四首
荷浦張弓射鴨柳塘持燭义魚天随子宅同里陶朱
公祠近㞐
一犬行随餉榼群蛾飛繞繰車江邊女去摘芡城裏
人来賣茶
罾掛漁郎舍外船維酒媪橋邊烟波五湖朝渡風雨
孤村晝眠
日斜深塢牛卧潮落平沙蟹行秋社未開綠醖夜炊
初碓紅粇
讀道旁舊家碣
上題曰宋黃澹翁先生之墓
古路斜陽廢城斷碑荒草殘瑩莫嗔童竪樵牧不識
先生姓名
楊氏山莊
斜陽流水幾里啼鳥空林一家客去詩題柿葉僧来
供煑藤花
陶秘書廣陵送别啚
暮雨潮生瓜步春山樹繞蕪城惆悵離舟欲發江南
煙寺鍾聲
七言近體
大駕親祀方丘選射齋宫奉次
御製韵
奠壁方壇暁祝釐豹竿風動從靈祇獻符多士謌昌
運扈蹕諸蕃覩盛儀郊䠶貫侯初復古汾祠獲鼎来
云竒山川效静年多榖神荅
皇心定有期
奉迎
車駕享太廟還宫
鳴蹕聲中暁仗逥錦装馴象踏紅埃半空雲影看旗
動滿道天香識
駕来漢酎祭餘清廟閉舜衣垂處紫宫開禮成海内
人皆慶獻頌應慙自乏才
晚登南岡望都邑宫闕(二首)
落日登高望
帝幾龍蟠山下見龍飛雲霄雙闕開黃道煙樹三
宫接翠微沙苑馬閒秋獵罷天街車闘晚朝歸明
朝欲獻昇平頌還逐仙班入瑣闈
秦金不厭氣佳哉𬗋盖黃旗此日開殘雪巳銷鳷鵲
觀浮雲不隱鳳凰臺山如洛下層層出江自巴中渺
渺来六代衣冠捴塵土幸逢
昌運莫興哀
奉天殿進元史
詔預編摩辱
主知布衣亦得拜龍墀書成一代存殷鍳朝列千官
備漢儀漏盡秋城催仗早燭明春殿卷簾遲時清機
務應多暇閣下從容幸一披
九日陪諸閣老食賜糕次謝授經韵
叨陪講席按詞曹暁禁霜花點素袍院貯啚書西掖
静雲連宫殿北山高故園莫憶黃花酒内府初嘗
赤棗糕最愛鳳毛今復見便令池上一揮毫
送沈左司從汪參政分省陜西汪由御史中
承出
重臣分陜去臺端賓從威儀盡漢官四塞河山歸版
籍百年父老見衣冠凾關月落聽鷄度華岳雲開立
馬看知爾西行定回首如今江左是長安
吳僧日章講師赴
召脩蔣山普度佛事既罷東歸送别(二首)
萬人擁座聽潮音寶刹曾迂
玉駕臨佛法暁敷三藏秘
帝恩春及九原深鍾山坐處花頻雨練浦歸時樹欲
隂擬問楞伽嗟已别楚江飛錫暮沉沉
故鄕未觧識清容却在金陵
闕下逢中禁曾分齋鉢飯上方時叩講筵鍾一帆細
雨迢迢浦半塔斜陽靄靄峰相送師歸忽多感飛雲
亦戀舊依松
清明呈舘中諸公
新煙著柳禁垣斜杏酪分香俗共誇白下有山皆繞
郭清明無客不思家卞矦墓上迷芳草盧女門前暎
落花喜得故人同待詔擬沽春酒醉亰華
金陵喜逢董卿併送還武昌
兵後忩忩記别離兩年音問不相知武昌樓下初来
日幕府門前忽見時上國花開同醉少大江潮落獨
歸遲莫嗟握手還分手此會從前豈有期
送易左司分省廣西
朝廷特念遠民深畫省分官出桂林油幕乍開依漢
節卉衣時到貢蠻金四時花發山多暖半日嵐開市
尚隂虞帝祠前黃竹裏相思莫聽鷓鴣吟
送王檢校錡赴北平
十年同舍客亰華看遍龍河寺裏花纔進史書朝
日下便紆官綬去天涯平蕪遠塞秋驅騎衰柳遺宫
晚噪鴉莫道窮邊成久别待君歸草王堂麻
亰師秋興次謝太史韵
柳外秋風起御河亰華客子意如何伎同北郭知
應濫俸比東方愧已多梁寺鍾来殘月落漢宫砧斷
早鴻過不材幸得同趍
闕幾度珊珊候暁珂
送祠江瀆使者
源發岷峨萬里通凾香迢遞問齋宫神馳白馬靈光
近祝奉玄牲禮秩崇驛下換船潮湧日廟前沉璧水
逥風重煩使者徼多福南國無疪黍稌豐
送葉判官赴高唐時使安南還
銅柱崖前使節過貢隨歸騎入亰多一官暫遣陪成
瑨片語曾煩下趙陀暁拜賜衣辭絳闕秋催征棹
渡黃河政餘好賦登臨咏聞說州人最善歌
衍師見訪鍾山里第
風雨孤舟寄一僧遠煩相覓到金陵青衫愧逐塵中
馬白拂看麾座上蝇事去南朝猶有恨夢歸北郭巳
無憑文章何用虚叨禄只合從師問上乘
寄題安慶城樓
層構初成百戰終憑高應喜楚氛空山随粉堞連雲
起江引清淮與海通遠客帆檣秋水外殘兵鼓角夕
陽中時清莫問英雄事回首長煙滅去鴻
送鄭都司赴大將軍行營
上公承■詔出蓬萊立馬風煙萬里開賜履已分無
棣遠舞戈還見有苗来牙前部曲多收績幕下賓僚
更倚才後夜軍門知子到郎星應是近三台
送朱謝二博士進賀冬至表赴亰師聽
宣諭畢還吳
驛騎雙馳捧綠章都門逢舊喜洋洋小儒方幸瞻
天近遠使初来賀日長仗下丹墀晴雪盡朝回𬗋陌
暁塵香承
宣歸去難留駐乞報平安到故鄕
送丕上人還四明育王寺
觧夏還尋舊寺棲滿船黃葉過長溪袈裟影入秋山
遠舍利光懸夜塔低鵝識講時常繞聽猿知定後不
驚啼却慚擾擾塵中客覺路如今去尚迷
送吳生赴汴省其父指揮
都亭槐雨净朝埃彩服逢秋試剪裁定遠未歸雙節
在孝廉初去一船開城依梁苑煙中閉河繞隋堤樹
裏来家慶拜餘尋舊跡夕陽騎馬過繁臺
客舍夜坐
樓角聲殘鎻禁城燈花半落夜寒生啼鴉井上驚風
散殘雪窗前助月明清世莫嗟人寂寞中年漸怯歲
峥嶸酒杯詩卷吾家物客裏相親倍有情
送鄭山人聽宣諭後歸東陽
閤門傳詔山人拜清暁蓬萊望彩霞布褐朝
天纔赴闕蒲帆帶雨又還家沈侯詠罷樓沉月婺女
粧殘廟掩花無限
朝廷仁恤意殷勤歸向老農誇
春来
客愁擬向春来减春到愁翻倍舊時走馬已無年少
樂聽鶯空有故園思日光皛皛濃熏草風刀颺颺緩
堕絲辟歴溝南酒家路共誰来往問花枝
送賈文學以郡薦赴禮部試畢歸吳
疋馬都門候暁開吳公新薦賈生来郡中方待傳經
業闕下先稱射策才寒食杏花江店雨春衣柳絮驛
程埃慚予東掖叨陪講難把長干送别杯
休沐日期衍公遊北山不果獨卧齋中
休沐欣逢一日閑擬邀禪客共登山兩笻未許尋蘿
逕孤枕應湏掩竹關歴歴遠峰塵土外蕭蕭深屋草
莱間安眠却勝清遊樂覺看斜陽燕子還
送内兄周誼還江上
憶奉綸音趣赴朝曾煩遠送過楓橋雲山方恨成
睽阻雪夜俄来伴寂寥吳苑疎鍾沉晚樹楚江歸鴈
逐寒潮情親海内如君少敢惜離魂爲一銷
夜聞吳女誦經
雲窗月帳散花多閑讀金經夜若何嬌舌乍彈鶯學
語芳心已定井銷波尼師曾教青蓮偈女伴徒爲白
苧歌聽處若迷空色相應湏愁殺病維摩
送趙史君致仕歸别業
久仕江湖白髮長今年得許乞身章吏收封印朝辭
郡人賀懸車晚在鄕家篋已添新著藁官衫未歇舊
熏香南風别墅初歸處應坐肩輿看種秧
遊南峰寺有攴遁放鶴亭
每向人間望碧峰石門今得問幽蹤路緣風磴冷冷
策寺隔煙蘿杳杳鐘窗下鳥来多墜菓亭前鶴去只
高松一龕碩借依香火莫道詩人非戴顒
送隣僧淡雲歸笠澤
往来海上獨離群雅稱身名是澹雲經院葉深秋講
散香臺鳥下午齋分坐間山偈曾同說别後隣鍾不
共聞笠澤到時尋舊業菱池漠漠雨紛紛
次韵楊署令雨中卧&KR0858;
雙桐分蔭暁池清乍喜新晴覺病輕蛛曳林風吹欲
斷鷺經沙雨洗偏明吟多梢怯臨窗寫卧久渾忘出
市行不道春歸踰一月起聞歌鳥尚疑鶯
送吕秀才入道
學禮茅君便入山黃冠初著稱清顔杏園不羡龍頭
貴蓬島應思鶴背閑窗下棄檠辭婦去壇前受籙拜
師還白雲知勝青雲好揮手從今謝世間
送胡簿之陽朔
幾年桂𬋩去人稀白髮憐君獨遠違過海定尋逥估
舶出亰纔脫舊儒衣祠羞荔子傳巫語縣閉榕隂放
吏歸亦欲居夷嗟未得謾看鴻鵠向南飛
謁甫里祠
衣冠寂寞半塵絲想見江湖獨卧時遁跡虚煩明主
詔感懷猶賦散人詩釣魚船去雲迷浦闘鴨闌空草
滿池芳藻一杯誰爲奠鼓聲只到水神祠
送恩禪師弟子勤歸開元寺(寺有二石佛自海上浮至)
山衲經寒𥙷雜繒白雲高寺遍尋登法身已見浮来
佛宗旨曾傳化去僧歸過江城誰施飯定依舊院自
懸燈明朝應恨千峰阻欲問楞伽巳不能
送何記室遊湖州
暮雨關城獨去遲少年心事劒相知故人當路輕貧
賤倦客逢秋惡别離疎柳一旗江上酒亂山孤棹道
中詩水嬉散後湖亭廢此去煩君弔牧之
江上寄丁校理昆季
望裏煙生是子家草堂應近脊令沙江汀每恨無舟
渡野墅空憐有酒賖半雨暮成風外雪孤梅春動臘
中花相思尚隔前村遠獨倚柴門數去鴉
送顧軍咨歸梁溪
新柳休攀短短條離愁似雪未能銷春逥廢苑還芳
草人渡空江正落潮德曜宅前今獨去平津門下舊
相招重来莫在花開後擬聽狂歌醉幾朝
白蓮寺次韵杜進士喜予見過話舊之作
不辭鳴棹遠相尋欲向江齋伴旅吟百事未成年巳
長幾時纔别夏將深萱留倦蝶連池綠樹帶殘鸎滿
寺隂恐被老僧嫌滯礙舊遊休說更傷心
期徐七遊雲岩
憶與青山別幾時雲松應恨鶴歸遲少知學道貧非
病閑愛談禪偈是詩女浣曉江煙淼淼人行暮苑麦
離離明朝風雨還同往恐負高僧石上期
賦得寒山寺送别
楓橋西望碧山微寺對寒江獨掩扉船裏鍾催行客
起塔中燈照遠僧歸漁村寂寂孤煙近官路蕭蕭衆
葉稀湏記姑蘇城外泊烏啼時節送君違
聞朱將軍戰殁
江浦戈船赤幟稀孤軍落日䧟重圍鏡中蛇堕占應
驗牙上梟鳴事巳非殘卒自随新將去老親空見舊
奴歸聞鷄此夜誰同舞西望秋雲淚洒衣
送何明府之秦郵(何淮東人巳三爲縣令)
馬前風葉助離聲楚驛都荒不計程一令尚淹三縣
事幾家曾見十年兵夕陽遠樹煙生戍秋雨殘荷水
繞城父老不湏重嘆息君来應有故鄕情
過野寺次韵徐廉使琰舊題
使節城東按部逥曾將從吏到香臺秋林數騎蕭蕭
去晚澤孤鴻噭噭来蘿雨濕衣溪路轉栢風吹燭殿
門開當年物色雖留與題壁慙無子美才
送榮陽公行邊
風卷雙旌雪覆韉遠騎白馬出行邊兵馳空壁三千
幟客宴高堂十萬錢屏裏舊圖魚腹陣燈前新註豹
韜篇功成他日論諸將只有荀卿最少年
登涵空閣
衮衮波濤漠漠天曲闌高棟此山顛置身直在浮雲
上縱目長過去鳥前數杵秋聲荒苑樹一帆暝色太
湖船老僧不識興亡恨只向遊人說往年
婁江寓舍喜王七隅見過却送還郭
送君只過孝廉橋不似君来訪我遥路未同歸鴻杳
杳門方孤掩竹蕭蕭遠愁忽與鐘聲至殘醉微兼燭
燼銷莫道扁舟難重過寒江日日有逥潮
送葉卿還隴西公幕兼蕳周軍咨
落日關城動鼓笳遠遊怜汝尚無涯壮身謾託三公
府歸夢難尋萬里家投驛暮山燈照葉待潮秋渡棹
粘沙軍中記室如相問只說愁吟對菊花
范文正公祠
開閤陳書對御筵共言天子得時賢才陪上相趍廷
内遽撫豪羌出塞邊松栢自依先隴廟稻禾猶滿義
庄田古来直道難終合何必深嗟慶曆年
丁令威宅
令威作仙上天去舊宅留在青山阿千年宅廢但遺
井何處更聞華表歌南陌黃塵足去客東流碧海絶
逥波鶴歸重覧應惆悵地上丘墳今又多
辭戶部後東還出都門有作
詔貳民曺出■禁林陳辭因得觧朝簮巨材自信元
難稱
聖澤誰言尚未深遠水紅花秋艇去長河宫柳曉鍾
沉還鄕何事行猶緩爲有區區戀闕心
寄余左司
何處吹愁角一聲大江東岸吕蒙營天隨流水茫茫
去月共長庚耿耿明虜意有圖秋暫息客魂無定夜
還驚欲陪釃酒樓船坐借問風潮早晚平
聞家兄謫壽州
别来未省去何投書到方知謫夀州覧俗自堪傷遠
客聽音誰觧釋羈憂長淮波浪應愁渡故國江山只
梦遊未有萬回飛往術魂消空望楚雲秋
吳城感舊
城苑秋風蔓草深豪華都向此銷沉趙陀空有稱尊
計劉表初無弭亂心半夜危楼俄縱火十年高塢漫
藏金廢興一梦誰能問回首青山落日隂
喜幼文北歸
風塵萬里損光輝舊面相逢却訝非在路定留經處
詠還家猶着去時衣久留遠土虫蛇襍忽觧高羅鴈
鵠飛尚念梁園三二客與君同去不同歸
寄錢塘方員外
尋常此别事難同不意音書得再通君病尚留多難
後我吟方向亂愁中殘煙廢郭山猶在落日空城歲
欲窮借問西湖舊梅樹如今還剰幾多叢
秋日江舘詠懷
十年世事漸多更自嘆而今豈復生未有佳兒書謾
讀旣無俗客酒頻傾煙生遠塢聞鷄唱潮落平沙見
蟹行秋後思歸凢幾度夕陽江上望高城
送宋君南康葬親
長揮客淚楚雲東故國江山一戰中遺柩十年嗟未
掩歸舟千里喜纔通遠途敢避風濤惡舊隴應知草
樹空料得南岡廬宿處夜深猿鳥泣西風
送王孝廉遊亰回錢塘
客遊南北再逢春幾驛煙花一騎塵觀國舊逢朝
闕使還家今作渡江人雪迎酒氣消應早柳逐歌聲
發更新此日腰間垂赤組不湏猶愧故鄕親
感懷次蔡參軍韵
擊筑無人識漸離客依孤舘獨凄其著書未觧成新
語把酒聊因覓舊知燕塞風多寒水急梁園雪早凍
雲癡年来只念江東去下馬碑隂看色絲
得亡友周記室在繋所詩次韵
擬出置羅再卜鄰死生俄判兩吟身百年豈料逢今
日四海何由見此人吳地有園花已盡楚山無塚草
空新一篇幽憤時時讀風雨寒燈夜獨親
荅吕山人見寄
一罷僧房看竹期行吟何處復相隨煙波遠渚難尋
路風雨幽窗忽送詩故舊誰非嗟别者鄕園同是憶
歸時莫愁孤舘春寥落且向江干避亂離
送殷孝章赴咸陽教諭
獨抱遺經出董幃秋風送騎入關遅用儒幸際千年
會造士欣爲一縣師鴻鴈雲低秦壘角牛羊草沒漢
陵碑䆠遊兼得觀形勝莫向尊前嘆别離
送僧&KR1789;載赴天界
水郭春寒壓柳絲扁舟遥送道林支日邊金界曾遊
地雪後滄江欲渡時座近香爐朝聽法窗傳鉢韵夜
談詩龍河舊日棲禪侣想拂雲床正待師
寄永寧丁期府兼蕳先生永寧属洛陽丁近
布平盗浚渠之功逹君前進士寓其邑
政成百里自材優莫厭青袍映白頭盗散山棚城少
閉渠通田澮水多流陸渾莊上鷄鳴午緱嶺祠前鶴
去秋沽酒更湏煩縣令洛中時伴玉川遊
江上晚眺圖
一髮青山斷鴈邊渚宫樓閣暮雲連煙波彷彿江南
意風柳依稀峽外天釣艇歸時風動葦僧鍾起處日
沉煙觀圖忽起滄洲想身堕黃塵又幾年
江上春日遣懷
江上逢春巳兩回客中峕序苦相催蛛營戶網䖝初
出雀借薝巢燕未来年少即閑真信拙詩成雖好可
言才如今欲向南隣叟旋乞垂楊繞舍栽
别江上故居
家具初移借釣船臨行魚鳥亦悽然城南徙舍惟三
里渚北閑居已二年花墅回看春水外草堂留掩夕
陽邊多慚父老相留意来去聊隨大化遷
