高太史大全集卷之一
吳郡高啓季迪著
南州徐庸用理編
古樂府
上之回
聖主重行幸六蚪法乾旋北巡初避暑東祠已祈季
群官從淸塵粲若星䴡天前揚豹尾竿左靡魚湏旃
瀚海通漢月蕭關絶胡煙碩奉千齡樂皇躬長泰然
君子有所思行
騁望京輔地金城千里餘峩峩松栢陵靄靄桑柘墟
明堂表靑陽飛觀切紫虛况有戚里第高樓夾清渠
愛妾舞羅縠嬖奴鳴珮琚東園賜秘噐上林乘副車
玄運有恒旋盛時無久㞐勿嗤城南巷寂寞楊雄廬
李夫人歌
延年罷歌少翁望蘭芬凄凄銷複帳臨殁最難忘欷
&KR1187;不相嚮陳杯觴列燈火是耶非幄中坐新宫漏殘
星欲堕
古别離
它人豈不别所别諒有由嗟君今何營輕薄好遠遊
遥遥京洛車汎汎江漢舟君身非賈胡所至自輙留
徽音己冥邈思懷尚綢繆露滋紅蘭春霜變綠桂秋
此時望歸來含情上高樓川途本無限君去焉得休
碩令中斷阻化彼山與丘
燕歌行
淸商變節朱火違嚴霜塗庭卉木腓邊城早寒未授
衣念君遐征不能歸涼風時來動中闈蠨蛸在戸熠
燿飛賤妾宵興歎無依簮珥不施减容輝欲寫憂思
撫瑶徽君今不在聽者稀啓明未出燈巳微愛而不
見徒歔欷
吳趨行
僕本吳鄕士請歌吳趨行吳中寔豪都勝䴡古所名
五湖洶巨澤八門洞高城飛觀被山起游艦沸川横
土物既繁雄民風亦和平泰伯德譲在言游文學成
長沙啓伯基異夢表休禛舊閥凢幾家奕代産才英
遭時各建事徇義或騰聲財賦甲南州詞華並西京
兹邦信多美粗舉難備稱碩君聽此曲此曲匪誇盈
南山有鳥
南山有鳥北山羅两地一失驚風波哀鳴獨宿心靡
他竟抱幽恨歸山阿不及山上松纏綿同女蘿君歸
来聽妾歌相思感君情意多贈君明珠淚滂沱死生
茫茫終柰何
玉波冷雙蓮
金風暮剪雙頭蕊啼臉辭秋嫣血紫宫女三千罷笑
喧錦雲障冷鴛鴦死滿江煙玉流古香尋魂吊影愁
茫茫吳天墜露衰紅濕一夜波涼小龍泣
蕊秀葯華
春香上羅𥜗暗引蘭橈渡蝶散掩紅房王孫歸巳暮
斜條拂蛾髩采擷同芳杜脉脉雨煙濃江皋斷腸路
吳鈎行
吳鈎若霜雪吳人重遊俠罇前含笑看上有仇家血
短歌行
置酒高臺樂極哀来人生處世能幾何哉日西月東
百齡易終可嗟仲尼不見周公鼓絲拊石以永今日
歡以別虧憂因會釋燕鴻載鳴蘭無故榮子如不樂
白髮其盈執子之手以酌我酒式咏短謌爰祝長壽
白馬篇
白馬金鏤鞍流光皎如練龍沙積雪裏一去誰當見
昨日羽林兒獨拜建章殿天子親賜與騎向交河戰
&KR0858;驅不辭家恐獲逗遛譴萬里倏若飛神速虜難變
前收日逐屯右斷康㞐援事定入關来箙中有餘箭
宛轉行
宛轉復宛轉宛轉日幾廽君腸鹿盧斷我腸車輪摧
長門怨
憎寵一時心塵生舊屋金苔滋銷履迹花遠度鑾音
暮雀重門迥秋螢别殿隂君明猶不察妬極是情深
班健伃
微誠雖可守妙舞却難工已别增成舍初来長信宫
扇歸秋篋裏燭滅夜帷中莫忌争新寵曾辭玉輦同
閶闔篇
天門迎旭開紫霞八表洞逹春無涯閣道縈迴度鸞
車羽旗揚彩鍾鼓撾後宫三千人秀色掩盡世上花
宸遊時過廣成家瑶觴再壽盛露華一仁興萬福加
何湏慕神仙辛勤鍊丹砂小臣微詞欲拜獻帝德自
大非爲誇
塞下曲
日落五原塞蕭條亭堠空漢家討狂虜籍役滿山東
去年出飛狐今年出雲中得地不足耕殺人以爲功
豋高望衰草感歎意何窮
折楊柳歌詞二首
高枝拂翠幰低枝垂綺筵春風千萬樹此樹妾門前
江頭横吹悲北客休南去聞道武昌門愁人無别樹
空侯引
濁流赴海東若傾津卒刺船朝不行公乎提壷徑欲
渡大聲呼公公不顧飢鯨饞蛟肆啖吞竟以深淵作
高墳貪生悪死誰不有公獨不然果狂叟二十五絃
彈且歌公今渡河將柰何公今渡河將柰何
將進酒
君不見陳孟公一生愛酒稱豪雄君不見楊子雲三
世執戟徒工文得失如今两何有勸君相逢且相壽
試看六印盡垂腰何似一巵長在手莫惜黃金醉靑
春幾人不飲身亦貧酒中有趣世不識但好富貴亡
其真便湏吐車茵莫畏丞相嗔桃花滿溪口笑殺醒
遊人絲䋲玉缸釀初熟搖蕩春光若波綠前無御史
可盡歡倒著錦袍舞鸜鵒愛妾已去曲池平此時欲
飲焉能傾地下應無酒罏處何苦寂寞孤平生一杯
一曲我歌君續明月自来不湏秉燭五岳既遠三山
亦空欲求神仙在杯酒中
雨雪二首
雨雪暗桑乾深愁沒馬鞍臨關將月認霰磧作沙看
不阻胡兒獵聊供漢使飱春風消不得三月戍袍寒
雨雪暗龍沙愁隂入漢家恨迷靑冡草驚見黑山花
夜積氊廬重朝随羽旆斜空思鳷鵲觀柳色變年華
羅敷行
陌上三月時柔桑多綠枝携筐行采葉日暮畏蚕飢
君来駐車馬相逢在桑下謾說同心言不是知音者
君貴多輝光妾賤無紅粧自信田間婦難從天上郎
長安畫樓宇無限如花女使君當早歸莫共羅敷語
當罏曲
光豔動春朝粧成暎洛橋錢多自觧數筝澁未能調
花如秦苑好酒比蜀都饒深謝諸年少来沽不待要
遊俠篇
遊俠向何處蕩蕩長安城城中暮塵起殺人無主名
所殺豈私仇激烈爲不平新削安陵刀光奪衆目明
不畏赤棒吏里閭自横行灌夫託爲友袁盎事以兄
負氣不負勢傾身復傾情笑顧年少軰瑣瑣真可輕
關山月
月出遼海東朔雲捲胡風纔升榆塞遠復照柳城空
影滿雕弧外光沉金柝中思家舉頭望今夜一軍同
鞠歌行
玉藴彩劒閟鋒牛鐸之音混黃鍾俾神竒作妄庸揚
微察陋世罕逢物有合執必從如魚得水雲與龍夷
吾囚伊尹農二主舉之享萬鍾嗟古人孰繼蹤女子
猶爲悅已容
古詞
妾刀不斷機郎行當早歸還將機中錦作郎身上衣
王明君
都門塵拂春風面臨別看花淚如霰君王惆悵惜蛾
眉不似前時畫中見白髮呼韓感漢恩寕胡謾號閼
支尊氊裘肉食夲異俗不如但嫁巫山村黃沙白雪
無城闕手冷鵾弦夜彈歇相随萬里到穹廬只有長
門舊時月妾語還憑歸使傳妾身沒虜不湏憐碩君
莫殺毛延壽留畫商岩夢裏賢
烏夜啼
啼烏驚多棲未久半起疎桐上高柳燈下佳人顰淺
眉機中少婦停纖手月入空閨夜欲深數聲猶似聽
君琴
行路難三首
君不見盤中鯉暫失風濤登爼几君不見枝上蜩纔
出糞壌凌雲霄推移變化詎可測勿謂明日同今朝
出乘高車入大馬半是當年徒步者范叔曾逃客溺
餘衞靑亦在人笞下悠悠行路莫相欺爲雌爲雄未
可知
危莫若編乕湏險莫若觸鯨牙行路之難復過此前
有瞿塘後褒斜杯酒朝驩矛刃夕加恩仇反覆間楚
漢生一家鈎弋死雲陽鴟夷棄江沙所以賢逹人高
飛不下避网罝行路難堪歎嗟
雕林玉案刺繡茵宜城酒多光照滿坐留北方之上
客謌侑南國之佳人盛時徂流若川水榮貴長存竟
誰是魏帝高臺碧瓦空梁王故苑黃塵起世人傾奪
首未迴可怜不飲冡纍纍
劉生
結客諸陵下平生好排難鵜瑩白楊刀鵲驚黃柘彈
投瓊遠邸夜擊筑高樓旦念無可報恩空推車壁歎
怨歌行
妾始充下陳嬌客常自持上宮三千妓一一妬蛾眉
絃急有斷聲鏡暗無妍姿遂令開時花遽作落後枝
昨夕歌吹歡今夕蛩語悲從来班倢伃不勝趙昭儀
雉子班
雉子班雊朝陽低飛蓬蒿隱文章五步一啄于彼山
梁爭雄决闘憤氣張好勇守介性之良安能受馴畜
歛翼自摧傷
蒿里
素驂駕廣柳蕭蕭出城闉玄廬儼象設猶恐死有神
古原閉愁冤荒草不得春一作泉下客長違室中親
昔興每待旦今卧焉知晨歛衣巳成灰含具仍作塵
家門諒不遠欲歸竟何因平生所愛物娱玩由它人
哀哉此里中同逝壮老均聖賢亦豈免聞道庶可珍
薊門行
行行光禄塞望望單于臺天寒水草盡萬里孤軍来
中國多荒土窮邊何用開
巫山高
巴山西上巫峽深竒峰十二江之隂陽雲高臺不可
尋但見丹楓碧樹攢幽林昔聞瑶姬在其下月爲環
玦風爲襟空山久獨㞐偶感㐮王心楚宫閉秋夢彷
彿来同衾神仙會遇當有道豈效世俗成荒淫千秋
遺賦應多恨暮雨蕭蕭猨自吟
上留田
有弟兄不見憐上留田行泣念彼先人上留田弟寒
衣不蔽身上留田兄富出乘華軒上留田死而棺槨
不全上留田它人爲葬古原上留田我行見此孤墳
上留田白楊一何翻翻上留田人生孰無弟昆上留
田爾獨大義不敦上留田隣人之歌悲不可聞上留
田
董逃行
史侯稱臣董侯立山東義師烽火急羌兒夾輦奉西
遷百姓驅随棄村邑蓽圭苑中高作營千里不復聞
鷄鳴舊宫焚燒無片瓦黃金盡出諸陵下長安城頭
日欲晡董逃歌殘歌布乎
碧玉謌
碧玉小家女初無珠翠粧感郎相顧重朽質自生光
堂上歌行
堂上歌歌南山主人爲歡仰客顔翠帷夜卷出兩鬟
移尊更飲花樹間花樹間有明月客不醉歌不歇
隴頭水
人間何處無流水偏到隴頭愁入耳夜雜羌歌明月
中秋驚漢夢空山裏隴坂﨑嶇九迥折聲随到處長
嗚咽欲照愁顔畏水渾前軍曾洗金創血回頭千里
是長安征人淚枯流不乾
少年行二首
官侍長揚拜夕郎况憑内寵在椒房賜金十萬身無
用乞作胡姬一日粧
下直平明出禁門笑提慱局伴王孫寳刀不敢捋輸
却明日沙場欲報恩
芳樹
葳蕤映華闥窈窕臨清沼風姿巧弄春露氣微含曉
垂條拂過騎翳葉留歸鳥忽憶共攀人徘徊行獨遶
放歌行
泰山玉檢書成功芝房正奏甘泉宫漢家五葉號全
盛有似白日初當中雄鷄天上啼清曙春滿咸陽萬
家樹諸矦客子盡西来只道明時苦難遇褐衣不脫
見至尊立談一刻皆承恩賡詩已上栢梁殿獻賦還
過金馬門大道易登平若砥始信靑雲纔尺咫共喜
嚴徐得寵榮未容絳灌生讒毁丹詔仍聞訪草莱皇
心務欲攬群材嗟君猶在新豊邸日暮空謌歸去来
空城雀
空城雀何局促城頭飛城下宿百匝得一枝千啄逢
一粟衆雛随啾啁所欲各易足不湏羡彼珍羽禽翩
翩高集珠樹林一朝身䧟虞羅裏回首空城不如尔
相逢行
沽酒渭橋邊平陵俠少年相逢各有贈寳劍與金鞍
妾薄命
寂寞復寂寞秋風吹羅幕玉階有微霜桂樹花已落
昔爲卷衣女承歡在瑤閣棄魚感淚多當熊慙力弱
寕知色易老難求黃金藥宫深去天遠憂思將何託
君恩非不深妾命自輕薄微軀願有報和氣死沙漠
神仙曲
上清眞人古仙子保神鍊魄從無始眉上霜毫如髮
長幾見金烏日中死東遊不肯居蓬莱滄海頃刻飛
黃埃金輿玉座儼何處欝藍天上彌羅臺碧桃落盡
花無數一笑虛空卷煙霧鳥篆玄文世莫窺茂陵還
掩蓬斜露
結客少年場行
結客湏結遊俠兒借身報仇心不疑千金買得利匙
首摩挲誓許酬相知白馬縵胡纓行行人盡止朝遊
洛北門暮醉秦東市感君在一言不惜爲君死朱家
曾脫季將軍田光終酬燕太子君不見魏其盛時客
滿門自言一一俱銜恩魏其既罷誰復見飬士堂中
塵網遍始知結客難徒言意氣傾南山食君之禄有
弗報何况區區杯酒間結客不必皆薦紳緩急叩門
誰可親屠沽往往有竒士慎勿相輕閭里人
長相思
長相思思何長愁如天絲遠悠揚搖風曳日不可量
不能絆去足唯觧結離腸關山碧雲看欲暮空幃坐
掩荃蘭香長相思思何長
君馬黃
君馬黃我馬玄君馬金匼匝我馬錦連乾两馬喜遇
皆嘶鳴何異主人相見情長安大道可竝轡莫誇得
意爭先行搖鞭共踏落花去燕姬酒罏在何處
團扇郎
團扇團且潔人言似明月明月豈得如長圓不曾闕
楊白花
楊白花太輕薄不向宫中飛却度江南落美人踏踏
連臂歌山長水闊柰尔何柰尔何春欲晚何不飛去
仍飛返洛陽樹多啼鴉愁殺人楊白花
門有車馬客行
門有車馬客乃是故鄕士昔別各壮顔今見不相似
上堂叙情親拜跪出妻子對案未能食歴歴問桑梓
當時同遊人十有八九死松栢長新墳荆棘生故址
歡言方未終悲感還復始因思興謝端嘆息不能止
估客調
上客荆州商小婦楊州娼金多随處樂不是不思鄕
擢歌行
溶漾漢潭淸搴荷趁浪平船輕知體弱簮滑見鬟傾
落日懸江思浮雲結浦情去從千葉隱歸愛一花迎
吳歈井子夜誰似棹歌聲
鷄鳴歌
北斗城頭北斗低萬家夢破一聲鷄馬蹄踏踏車轆
轆闕下連趍市中逐雄鷄安得噤尔聲利名少息世
上爭漫漫夜長人不驚
華山畿
華山畿牛車止不同生可同死棺開棺開與郎去来
長安有狹斜行
長安有狹斜狹斜僅容騎路逢兩俠童迴鞭問君第
君第渭橋西易覓難復迷長子侍温室次子籍金閨
少子備宿衞光耀與兄齊三子每来返雜沓擁輪蹄
大婦彈鵾鷄中婦舞前溪小婦勸杯酒能唱白銅鞮
丈人莫遽起庭樹未烏棲
雙桐生空井
雙生碧玉樹並覆黃金井根通夕潤深葉帶朝光冷
應有感秋人時来鑑愁影
征婦怨
良人不碩封侯印乕符遠發當番陣幾夜春閨悪夢
多竟得將軍軍覆信身沒猶存舊戰衣東家火伴爲
收歸妾生不識邊庭路尋骨何由到武威紙幡剪得
招魂去只向當時送行處
㐮陽樂
門前黃柳鴉雛宿羅幌低垂婢擎燭懸璫結珮略粧
成日莫相邀漢江曲水静花寒月小明舟中樓上闘
歌聲腸斷年年大堤路南商行過北商行
飲酒樂
七絃五絃角奏一觴兩觴羽行且樂眼中人聚莫憂
頭上天傾
鳳臺曲
飛帬織霧秋㾗薄星漢低宫花漠漠瓊臺夜寒閉嬴
女鵝管參差隔煙語瑶京舊佀招遠遊人間帳冷鴛
鴦愁海影無塵月如夢仙骨不欺鸞背重衰蘭泣露
空秦苑叢玉聲微彩霞遠
美女篇
美女婉淸揚白晳纖且長豔色照上國不殊古姬姜
巧笑發令姿芳詞吐柔腸耀首有何物黃金作釵梁
珥懸磥砢珠禕帶霍納香新服製羅紈光輝䴡靑陽
止𬒮綉蛺蝶下帬織鴛鴦姗姗步春風乍見驚欲翔
雖有楚大夫善賦焉能詳豈徒騁妍媚况乃持貞良
家㞐闢高門宛在城中央過者共傾慕日晏停上襄
借問誰氏子無非金與張蹇脩豈不勤通辝重珪璋
中懷非所託鴈幣徒相將永宵歎遅回起倚東西廂
君子苟未得年徂諒何傷
將軍行
將軍結髮從鞍馬新領前軍號横野面謾不數屠狗
兒負勇曾擒射雕者狼星掃天芒角斜大旗獵獵吹
風沙黃金傾盡飬部曲匈奴未滅何爲家前日賢王
五千騎直入朝那殺邊吏天子初聞怒赫然出師誓
奪河南地五營材官元自多詔書未湏微七科巳御
明堂推畫轂還開武庫授彫戈㶚陵原頭軍暁發北
出雲中與高闕單于一夜六騾逃大漠無人唯漢月
塞下從兹𤇺火稀朝臣共賀震皇威人生寧似功成
樂白日長安鼓吹歸
長安道
長樂鍾聲動平津樹色開中郎長戟衞丞相小車来
新城賜將第更築候神臺誰念公車客空懷作賦才
洛陽陌
九陌看春光紅塵起相接白玉車中郎綠珠樓上妾
柳迷臨水影花映當鑪頰日暮過銅駝相逢盡豪俠
悲歌
征途險巇人乏馬飢貧少不如富老美遊不如惡歸
浮雲随風零亂四野仰天悲歌泣數行下
邯鄲郭公歌
郭公舞郭公舞天子無愁亦無苦醉後君臣一笑看
鄴宮長夜&KR1379;&KR1379;鼓郭公郭公爾莫舞不觧平城圍竟
作長安虜高山摧爲一抔土
車遥遥
鵾鷄啼霜海城白征夫趣裝牛上軛天生兩轂轉長
途那得令君不爲客出門巳遠第一程耳中鳴鐸漸
無聲房戸寧嗟寂寞守山川唯念苦辛行欲車不行
碩車覆還愁損我車中王安得身如芳草多相随千
里車前綠
楚妃歎
章華臺前楚江水月色堕煙烏欲起六宫不敢觧羅
衣獵火照山君未歸
神絃曲
秋燈畫壁熏煙埃石馬汗流神下来花衫娑娑絃切
切旋風吹幡愁百結雌狐學拜戴髑髏鬼箭䠶創血
洒秋老鴉飛散巫嫗泣苦篁嘯雨溪幽幽
白紵詞二首
白紵出自吳女工著来色與素體同舞時偏向江渚
宫長䄂拂起微有風觴催管促四座中攬裾徘徊慘
曲終玉階夜寒零露濃
出後閤臨前楹舞衣皎皎㓗且輕飄如白雲向空行
逥腰流目君已傾華燈吐𦦨欺月明喧譁不聞遺珮
聲茱萸實紅蘭葉紫千秋&KR0794;樂長如此妾身得向君
前死
呵那瓌
牛羊草漫野大帳天山下十萬控弦兒聞箛齊上馬
江南意
妾本南國姝父母愛如珠貌豈慙明鏡身纔称短𥜗
學成采蓮唱曉出横塘上舟小復身輕随風兩摇蕩
歸時曲岸傍恰見貴遊郎輟歌欲轉棹花淺不堪藏
將嗔却成哂相問那能隱雖怜郎意深終嫌妾家近
回首各盈盈南湖月又生煙波三十里都是斷腸情
銅雀妓
鄴宫已罷幸歌舞尚如期誰知看月夜却是望陵時
薌澤銷羅薦松風吹繐帷妾身未得死寕當憂色衰
猛虎行
隂風吹林烏鵲悲猛虎欲出人先知目光燑燑當路
坐將軍一見&KR0707;矢堕幾家插棘高作門未到日沒收
猪豚猛虎雖猛猶可喜横行只在深山裏
湘中絃
凉風嫋嫋月𥻘𥻘行色蘭香秋水濱一夜猿聲流淚
盡黃陵祠下泊舟人
獨不見
白日沉大荒北風下天霜羅幃猶苦冷何况戍遼陽
别時秦槐靑今復胡草黃紅淚常自滋非因效啼粧
鴛機促夜響龍鏡掩晨光相思獨不見時久愈難忘
豔曲二首
日莫淇水上折花行見歡鴛鴦蘇合彈騕&KR1153;鏤衢鞍
當時贈芍藥今日歎蘼蕪少年不相顧唯愛執金吾
羽林郎
十五能挽弓入衞蒲萄宫武皇深假借父有沒邊功
秃衿綉羅短馬逸双䘖斷纔出閗鷄坊還過射熊舘
笑擲朱提銀娼樓爛醉春歸時衝市過辟易九衢人
横行自無避司隷休相忌明日浚稽山爲君遮虜騎
燕燕于飛
燕燕何處飛相見江南路薲香細雨春柳色芳煙暮
纔從箔外歸復向舟前度莫入未央宫身輕有人妬
浮遊花
宛宛庭中花狂風忽吹去無涯上入逍遥之雲天下
沒慘淡之泥沙開落夲同何足歎升沉偶異自堪嗟
野田行
白楊樹下誰家墳火燒野草碑無文路傍尚卧雙石
馬行人指是故將軍當時發卒開隂宅千里送葬城
東陌子孫今去野人来高處牧羊低種麥平生意氣
安在哉棘叢暮雨棠梨開百年富貴何足恃雍門之
琴良可哀
邯鄲才人嫁爲厮飬卒婦
妾能擫趙瑟舊得君王眷更衣直夜房侍酒登春殿
出宮非故顔里婦猶相羡叢臺罷往夢破屋流螢見
末路多若斯紛紛貴成賤
壮士行
無險非高山無勇非壮士半夜殺風来劍寒燈欲死
秋風引
嗟爾秋風胡爲來哉奏商律兮瑟䫻而悲哀叩喬柯
而隕葉掃廣路以淸埃入班姬之永巷過㐮王之高
臺瑶琴自鳴羅幃齊開馬蕭蕭而嘶起鴻噭噭以翔
迴使崩雲駭浪振蕩於白日兮忽欲去而徘徊客有
懷鄕失職而對此者恨盈襟而難裁但欲變天地之
摇落不知感節序之摧頽秋風生歸去来
涼州詞二首
蓬婆城下淨無花慘慘黃雲漠漠沙卷葉誰將番曲
奏白頭都護亦思家
關外垂楊早換秋行人落日旆悠悠隴山高處愁西
望只有黃河入海流
虞美人曲
明月帳中泣悲風營外歌彷徨夜驚起何事楚人多
逥燈擁綠髻向劍蹙靑蛾效命自無恨君王其柰何
築城詞
去年築城卒霜壓城下骨今年築城人汗&KR0904;城下塵
大家舉杵莫住手城高不用官軍守
永嘉行
帝衣濺血忠臣死五部初興屠各子宣陽門外暁吹
笳持戟誰爲衞宫士滿城草綠胡馬嘶内家散作軍
中妻六璽相随渡河去月明歸夢遂成迷萬里中原
非典午至今人說王夷甫
神女宛轉歌二
駐君舟相見盡綢繆已遣大姬傾鑿落復令小婢進
箜篌歌宛轉宛轉意何長碩爲灰與火同泛玉爐香
觧妾珮相貽慰離異愁逐朝霞天際生懽随秋水江
頭逝歌宛轉宛轉情相續碩爲弦與軫共奏瑶琴曲
東門行
出東門暮歸来入室四壁空突中無煙甑生埃弱妻
蓬頭稚子瘦使我心下忽有哀安能學東方生空抱
國士才身長七尺齒編貝索米不得取笑咍鷄鳴東
門早欲開仗劍當遠去不乘駟馬不復迴妻前挽衣
言君可棄妾柰此哌&KR0561;孩君莫憂無粮田中巳生䅘
君莫憂無裳機中布成尚可裁不湏苦慕冨貴冨貴
多有害菑賤妾與君生同居死即共作山下灰吾欲
行爲徘徊仰視蒼天重咄哉
