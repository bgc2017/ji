高太史大全集卷之十
吳郡高啓季迪著
南州徐庸用理編
題董元戰沙龍
人間滴罷天瓢水歸護玄珠卧沙裏空潭白日不聞
雷雲霧俄隨轉身起誰言北苑筆意精頭角破屋將
飛騰細看圖畫何湏恐曾謁真龍遊太清
松隱爲愛叔能賦
江邊柳樹溪邊花晉處士宅秦人家秋風忽来春雨
過坐看衰落俱堪嗟山中相依歲年久羡君獨結蒼
髯叟短褐長鑱不觧畊茯苓作食花爲酒我今身似
浮雲閒正合著在長林間明朝倘許同棲泊便擬飛
隨白鶴還
蕭山尹明府吳越兩山亭
憶昔看山吳越遊酒酣鼓棹江中流左招舞鳳来百
里右顧卧龍横半州峥嶸兩勢不相下氛翳净掃當
高秋文身烏喙昔分處有國本是名諸矦區區仁暴
固無異朝吞暮併山應羞不知千載竟誰主伯氣倏
與飛煙收邇来此地有兵甲風景頗似當年愁黃雲
蔽天道路遠我欲再尋應莫由聞君作亭壓此境坐
獲衆勝非窮搜江長不隔飛鳥渡峯多欲障斜陽留
廢興自古属造化登臨未湏生百憂但當矯首望東
海一杯咲舉邀浮丘
虎丘行次朱賞靜見寄韻
我謀我隱西郭西讀書坐覺長身低出門到寺纔數
里野水沙竹生秋輝恨無酒舫漾落日百錢行自懸
青藜時危未卜久安宅幸遇勝地湏扳躋山中况逢
暑雨過枇杷樹高隂滿池興来即遊興盡返迎送豈
要山僧知兩崖石根下插水綠藤倒拂風生漪空堂
朝鼓起龍蟄高塔夜鈴驚鶻棲人生在世本爲客随
意且留何必歸丘陵莫嘆今日異城郭更恐佗年非
蒼茫萬事孰可問孤鳥已沒空煙霏念君不遊何所
爲作字寄我如張芝真娘有靈應大笑把酒豈不延
題詩秋風今朝動江浦掛席正是當年期與君一吊
興廢迹荒臺古樹聞烏啼
題美人對鏡圖
暁院鹿盧鳴露井玉人夢斷梨雲冷起開粧閤笑窺
奩月裏分明見娥影自對猶憐况主家春風一面斷
腸花何由鑄入青銅内不使秋霜老鬢華
贈賣墨陶叟
龍井老人稱墨仙有家近在荆溪邊鐡臼秋鳴竹屋
雨瓦溝春掃桐窗煙玄王初成敢輕用萬里豹囊曾
入貢日長小殿試烏絲光迸驪珠欲浮動世間潘李
今已無黃金滿篋争来沽詞臣供寫上林賦畫史藉
作瀛洲啚文物年来頗凋弊喪亂誰言少知貴便湏
從子乞雙螺醉草&KR0702;書磨楯鼻
鳳臺三益啚
元集賢院待制馮海粟公自號瀛洲客嘗
被斥遊金陵鳳風臺作詩吊李謫仙好事
者爲作鳳凰臺遊啚近有詩示求題賦此
塞之
謫仙昔作供奉臣詩語不合妃子嗔鑾坡無地容侍
直錦袍来醉金陵春金陵臺高鳳凰去西望長安竟
何處江聲空打石城潮山色猶横歴陽樹騎鯨一去
五百秋花草滿逕埋春愁瀛洲老客綠玉杖咲領賓
客還来遊才氣風流頗同調曾入金門待明詔當年
流落不自悲却問前人欲相弔可憐二子遭清時放
逐江海空題詩頼有高名足難朽何用粉墨他年垂
夕陽欄檻登臨後誰復来遊酹杯酒屐痕寂寞隱蒼
苔棲烏啼滿臺前柳
送張員外從軍越上
鵾鷄啼霜海城白誰掃行車出南陌刀頭裝得碩酬
恩知是狂遊廣州客擊筑悲歌斗酒前又從飛將去
臨邊幕中草檄風生筆馬上吟詩月在韉秋聲萬里
隨征鴈南北長江竟誰限明朝若上越王臺應有中
原陸沉嘆
詠雪禁體次徐文學韻
邊城雪埋深沒簳風旋餘花吹酒盌幾人研虜渡冰
河直指弯弓不能滿我方高枕聽蕭瑟却喜今年瘴
全浣寒添柳院覺春遲明透竹窗驚夜短未成豪飲
圍翠䄂且辨清吟呵象管鋪庭擁路掃難開三日不
消知待伴翻疑塞北雲正冷可信江南地先暖愁封
小窟僵蟄䖝驚折危柯殞巢卵林中樵絶暮無煙野
外獵来晨有疃趙女依俙舞態斜郢人寂寞歌聲斷
此時自嘆少清歡月下閑門誰觧欵山隂老客雖苦
病放曠猶能類中散長鬚踏雪送詩筒白戰令嚴烏
敢緩開簾尚恨不同賞醉看帽欹仍禓袒祗期明日
有晴暾遠訪梅花湏勿懶
送曹生歸新安山中
黃山西来九華連岩洞翕忽通雲煙白鵝嶺下煉丹
處瑶草獨秀今千年三十六峯在青天仰面歴數舉
馬鞭高林雜樹多未識風雨一過俱䓗芊山深何物
尤可憐秋禽幽鳴巧如絃路逥澗阻似無地中有蒔
藥千家田雲間鷄犬隔流水居人彷彿皆神仙我欲
窮遊久無緣羡君忽去尋歸船猿聲兩岸溪幾曲白
沙明月相洄㳂到時西峰草堂前應有携酒来華顛
山人不喜說朝市但話久別情依然塵埃舊褐便可
脫濯費十斛山中泉爲予净掃石上葉早晚有意来
高眠
題陳節婦(節婦姓孫郡入陳巳久之妻也巳久客死節婦守志其孫彦遜求題賦此)
嬌兒嘯語羅幃暮銀燭摇光夜香度狂風忽起海東
頭吹斷蘭州去時路去時豈惜千金軀煙濤竟沒珊
瑚樹精衛冤深水更深身小天高向誰訴寂寞塵奩
掩鏡光可憐不復照晨粧階前莫剪青青草生死終
身不下堂堂中素幔空時祭頼有孤兒拜虚位白日
哀思眼不乾夜枕還流夢中淚妾本孤桐斷作琴一
絃只作一絃音逢人不奏鳳凰曲别鶴離鸞夜夜心
晚步西郊見鴐鵝群飛
平煙漠漠天蒼蒼牛羊不牧野草黃鴐鵝東来高作
行晴空忽墮數點霜紫塞碧海遥相望下視鳧鴨愁
陂塘書生見此心欲狂便思呼鶻上馬馳鷫鸘之裘
自倒披箭聲脫絃鳴餓鴟遠翮正落雙參差仰空拍
手誇絶竒豪氣服殺并州兒也勝閉門坐詠詩
次韻楊孟載早春見寄
雪後西園韭初剪流澌晚動春塘淺閉門有客抱深
愁久不題詩硯生蘚風塵健兒誇得意獨坐寂寥誰
所遣應緣少學與時違不習弓刀誦文典城中勿貴
市門静好事猶能具杯臠琴堂朝夕共清歡舉白頻
浮不容免鈴騶巳遊賓客醉深夜垣扉罷扄楗一燈
留照對床談沸鼎松聲烹綠荈五更上馬子先去擁
被獨眠窗日睨起聞啼鳥忽興發欲往江邊雲隔巘
人家舊燕盡巢林草滿長洲絶遊輦春耕咫尺阻歸
計野水自流閑澮畎吾鄕繁華天下稀花柳村村隨
步轉久聞離亂今始見煙火高低變烽燹登臨吹笛
散群羌此事空嗟千古鮮朝来風雨况凄黯雨濕城
頭旗不展隣里衝泥俻役夫縣官不召怜疲喘安居
且復俟時寧出豈無能非退卷范庄紅杏幾株在好
待開時同折撚對花憂患不湏言剰喚一杯供脚軟
鹿
日暖&KR0687;&KR0687;草際鳴飬馴未省見人驚雲山別却㗸芝
侣来向朱闌花下行舊毛雪白新葺綠曾在宜春苑
中畜幾人逐走向中原輸典吾皇稱疾足
倒掛
綠衣小鳳啼愁罷瘦影翻懸桂枝下芙蓉帳裏篆消
時鮮歛餘香散中夜鍾鼓迢迢鎻禁門宵衣未得奉
明恩五更香冷羅浮月想憶梅花應斷䰟
思夫山
江上曾看望夫石湖中望見憶夫山夫君好采山中
藥獨得長生竟不還不似蕭郎與秦女乘鸞同去彩
雲間
題陶生兼寄周記室
馬頭交語臨長陌我手持杯君揖策官槐風起咽秋
蟬日暮偏傷遠行客故鄊故人離别多過江相見問
如何軍中莫咲書生怯還有能當曳落河
菜薖爲余唐卿賦
柱桐里中君始歸菜花滿園黃蜂飛桔橰倚樹長不
用江南雨多山土肥方畦獨遶看新綠晚食何湏尚
思肉翠縷登盤春薤香金釵出盎冬𦵔熱我家亦在
蓴菰鄊秋風便應歸共嘗潮州司馬成何事回首空
愁足萬羊
詠苑中秦吉了
不獨能言異凢鳥最愛佳名呼吉了雕籠哉度學鷄
鳴驚起煙花六宫暁駕来别院未知迎先聽遥呼
萬歲聲碩把春風一杯酒從今莫聽上林鶯
苦寒書江上主人壁間
慘節欲盡郊原空北風五日吹沙蓬客子東遊骨肉
遠主人頼有江邊翁青燈白酒同傾瀉醉擁布衾茅
屋下中宵不敢愁苦寒猶有窮年遠行者
聽南康陳恊律弹楚歌
我聞楚客弹楚聲初絃一揮邊馬驚嗚咽哀音動寒
月正如歌發漢軍營營中一曲還漸理想見彷徨帳
中起美人掩泣壮士悲寶劍無先黯秋水凄凉弄
悄欲終應憐歸騎阻江東盖世英雄竟如此遺調空
留感人耳四座相逢今夜聽霜風忽来庭樹零無言
有愁俱酒醒
送張進士會試
國家文治今百年多士商賚皆知天南宫坐試二三
策能使海内無遺賢院門晨開官燭爛白袍鵠立人
三千上談禮樂祖姬孔下議制度輕讐玄臨軒曾看
宰相賀雲瑞盡見當臚傳看花或騎大僕馬錫宴每
給司農錢登朝出牧知幾軰冠偑劍舄紛相聮邇来
國運属中圯争慕死節羞生全潯陽老守鬚汙赤山
東大將䰟沉淵迺知儒術王政本至此尚頼扶傾顛
諸生區區抱遺籍草菜竄亡亦可憐南方上公境獨
治鹿鳴更欲興賓筵入傷叉手萬言就衆目一葉驚
先穿嚴装又隨計吏發亰城遠瞻北斗連秋風吹雲
別酒冷枯楊淺水閶門邊君行勿亟我有語落日正
在車衡縣竊聞天子正側席此去爲拜彤庭前揮毫
休奏醴泉頌給札莫賦凌雲篇但當開口論世事號
令次第宜何先坐令王綱復大正乾樞共仰天中旋
我今有志未能往矯首萬里雲茫然
明月舟秦郵吕彦行題所寓室曰明月舟盖
取甓社湖中有明月之句也
明月非月舟非舟問君乘之何所遊風多浪高徧處
處日莫欲渡令人愁此鄊偶佀淮南住醉客每来歌
白苧夜深天黑梦神光幾箇驚烏落高樹君才照國
不照車何用尚隱江湖居嗟予未識青藜杖碩借舟
中卧讀書
亰師苦寒
北風忽發浮雲昏積隂慘慘愁乾坤龍蛇蟄泥獸入
穴怪石凍裂生皴痕臨滄觀下飛雪滿横江渡口驚
濤奔空山萬木盡立死未覺陽氣回深根茅&KR0585;老父
坐無褐舉首但望開朝暾苦寒如此豈宜客嗟我歲
晚飄羈䰟尋常在舍信可樂床頭每有松醪存山中
炭賤地爐暖兒女環坐忘卑尊鳥飛亦斷况来友十
日不敢開衡門朅来亰師每晨出強逐車馬朝
天閽歸時顔色黯如土破屋暝作飢鳶蹲陌頭酒價
雖苦貴一斗三百誰能論急呼取醉徑高卧布被絮
薄終難温却思健兒戍西北千里積雪連崑崙河冰
踏碎馬蹄熱夜斫堅壘收羌渾書生只觧弄口頰無
力可報
朝廷恩不如早上乞身䟽一簔歸釣江南村
曉出城東門聞櫓聲
城門朝開路臨水人語煙中近魚市誰摇飛擄入蒼
茫帶夢驚鳬柳邊起過處寒波動拍沙遠聞嘔軋復
咿啞征夫車轉山頭阪工女機鳴竹外家我身本是
江湖客偶堕黃塵暁行役此聲空憶舊曾聽舟中酒
醒東方白
始歸江上夜聞吳生歌因憶前歲別時
前年月夜聞君唱秋滿蘆花此江上一聲離思水茫
然雲逐孤帆共摇颺驚魚噴浪棲鶻飛木葉散落風
吹衣蓮歌盡歇松陵浦漁笛還沉笠澤磯停杯數到
臨終拍露下無聲斜漢白滿船相送盡悽然况我當
爲遠行客觧紱今年別𬗋宸歸舟江上又逢君一
尊重聽當年曲相對渾疑夢裏聞東方欲曙餘聲絶
悲喜盈襟竟誰說碩長把酒聽君歌從此天涯少離
別
夏珪風雪歸庄啚
江雲粘波晚糢糊青山忽失如亡逋乹坤瑩净冰作
壷春意散入千林枯野橋古渡行人無清響瑟索鳴
殘蘆江天萬里一老夫短簔如蝟舟如鳬魚寒入泥
不上窊歸来遠識漁村孤柴門夜叩聞犬呼逕竹壓
折誰相扶山妻自炊稚子沽不羡炙肉圍紅爐嗟予
客遊歲屢徂詩囊随驢走髯奴長安何處覓酒徒飛
花撲頭帽不烏旅舍無夢還江湖慙對風雪歸庄啚
南州野人爲吳邑曾令賦
南州沃壌非泥塗清泉流渠歲不枯若人抱来蘄水
上始志自比躬耕徒幸逢
尭舜可在野起綰墨綬来東吳一鞭不驅雨後犢兩
舄巳化空中鳬郭西春朝布谷語柔桑綠雲連太湖
下車殷勤告父老勸耕爲汝犂先扶我本野人偶叨
祿向汝未忍施鞭蒲五風十雨和氣應勿遣寸土生
蒿蕪太平村落鷄犬靜社飲自足歡妻孥但當相率
了官務莫勞縣吏来催租民言此令善教我斗酒相
夀歌嗚嗚共問野人竟誰是堂中鳴琴賢大夫
欲訪李孝廉至婁江遇風而回
船頭暁日浮江面東望青山是婁縣尋君此去愛潮
平出浦那知風色變煙雲翕忽波浪湧咫尺漁村巳
難見高樹巢傾&KR1295;鶻愁深潭窟陟鼍龍戰舟師捩柂
若無力帆勢如蓬幾飄轉中㳅不進卻歸来握手何
由遂初願人生會合應有時天意茫茫吾敢怨
夜泛湖至東舍
漁邨港頭初月上鵝鴨不收菰荻響隔湖煙寺遠鍾
来居人盡歸吾獨往寒風蕭蕭寒浪生舟中欠載酒
壷行東家未宿如相待黃葉青燈機杼鳴
約諸君遊范園看杏花
去年春色近清明萬匝煙花夾暁城西苑相逢車馬
問何人不是踏春行今年人迷去年道風雨不来花
自掃僧寺庭空半𬗋苔侯家宅廢皆青草縱然無主
一株存憔悴塵沙不可論野外日斜啼鳥散消愁無
處却消魂魏公園林芳塢下聞有柔枝正堪把休言
亂後少花看得到花前人亦寡明日尋君君莫違共
隨遊蝶弄晴暉閉門夢斷江南晚忍見迢迢春自歸
鷗捕魚
秋江水冷無人渡群鷗忍飢愁日暮白頭来往似漁
翁心思捕魚江水中眼明見魚深出水復恐魚驚隱
蘆葦湏臾㗸得上平沙鱗鬣半吞猶見尾江魚食盡
身不肥平生求飽苦多饑却猜人少忘機者海上相
逢不飛下
泉南兩義士歌
泉南兩士陳與孫少小相約為弟昆合疎成戚契誼
重異木纏結如同根升堂握手出肺腑交拜二毋開
罍樽具舟期賈海外域欲度夷𤏡窮昆侖滄溟東望
浸天爛颶風怒攪波濤渾天吳恍惚出怖客掀舞鮫
鰐飛鵬鯤孫言陳宗惟子在遠涉巨險吾宜奔汝親
頭白倚門切慎勿輕去違晨昏相譲不得乃更往挂
席遥指扶桑暾望山行覓島中國卉服通譯侏㒧言
尋煙莫投薜荔屋趁墟晝集桄榔村踰年還家喜得
寶木難火齊并瑶琨探囊用取兩不較屑屑彼我誰
復論急難相援誓終始歲時燕慶烹羔豚義風久已
動殊俗椎結相見知欽尊我聞同氣有争利閱墻往
往墮家門又看結交許歲晚盟盤未撤渝情恩管鮑
居貧乃共濟餘耳得勢終相吞若茲二子古亦少簡
牘可使他年存竹歌爲繼王子傳薄俗視此應堪敦
節婦吟
城頭黑雲如破屋車走争門折千軸姚家新婦亦東
逃舅姑驚惶兒女嘷自知數口難俱免欲渡前溪舟
尚遠嘱夫棄妾當奉親獨赴清流不愛身此日誰能
問南史如婦曾書幾人死
立秋前三日過周南飲雷雨大作醉後走筆
書壁間
周郎乃是同鄕友亂後相逢驚老醜日斜邀我話舊
游爲喚金陵白門酒一杯乍觧羈旅顔兩杯漸沃粘
吟口三杯不覺巳陶然此身竟到無何有青天俄忽
震霹靂白浪翻江怒蛟吼急雨争鳴池上荷狂風巳
折門前柳醉中相對正坐忘七箸何湏驚落手家人
喧呼水入戶顛倒屋茅隨地走床床避漏且莫歎旱
氣方除賀田叟蓐收預到三日前淨掃炎氛去如帚
黃昏泥潦歸未得呼燭相留卧東牖夜深酒醒起獨
行雲散城頭見星斗乃知天變只湏臾人在艱難豈
云久
送張倅之雲間
鱸鄊亭前楓葉稀讀書堆下征鴈飛孤城迢逓秋色
裏作官自好休思歸扁舟晚待潮東去琴鶴由来是
家具別意方留江上杯離心巳掛雲間樹如此風流
一使君文章政事更何云絶憐退食兼榮飬不向
望白雲
送王孝廉遊京歸錢塘
江南草長胡蝶飛玉缸碧酒流春輝相逢上客同買
醉白馬新自燕山歸燕山歸来不堪說易水寒風薊
門雪朝邸空隨使者車帝閽不受書生謁笳聲香眇
歌苦辛短衣笑拂京華塵不留東閣觀竒士還覓西
湖别故人此行莫嘆知音寡曾到黃金舊臺下荒
遺址今已平更有何人致賢者
愛竹軒爲陳維寅賦
匡山老客何清真自繞園屋栽蒼筠年来無肉雖苦
瘦家有萬玉誰言貧一竿護惜不忍剪何以持釣横
江鱗僮来掃葉自可喜客至踏笋長遭嗔軥輈啼罷
結遠夢碧雲忽堕湘南春涼隂脩脩潤琴硯落翠冉
冉沾衣巾詩成時向節下寫醉墨點破煙痕新風来
清嘯與相荅若聽金奏怡我神知無顔色媚兒女自
古相愛惟幽人洛陽陌上花易過歌鍾競賞勞車輪
何如此君最耐久歲晚結托同情親亂聲朝送簾外
雨疎影夜拂牎前塵我嘗種此欲免俗亂後伐盡惟
荆榛故園咫尺未能去移家幸得爲子隣往来倘許
如二仲敲門借看母嫌頻
望月臺
臺前夜半鳥啼時起望明月弹商絲月来照見臺上
影松桂滿山風露吟
釣雪灘
江流欲凘魚不起一簔猶釣寒蘆裏漁村茫茫煙火
微雪滿晚蓬人獨歸
幻住精舍尋梅
郭西雪後尋僧院短竹穿沙水如練梅花有待我来
催十日春寒未開遍忽思前日渡江水夜觧征帆宿
山縣偶逢一樹在官𪠘爲寫新詩冰滿硯關山梦别
今五年縞𬒮誰家月中見自慚喪亂尚飄泊淚眼如
看故人面黃昏酒醒逐寒影繞樹千回意無倦南枝
北枝亂如雪未許東風吹一片名園桃李盡荆榛空
谷獨開君莫怨重来省視兩何如惆悵歸時有餘戀
北郭秋夜喜徐卿遠来兼南遊
東海徐君我同里日共周旋接冠履斯人自是真可
人不見心憂見之喜豈容遠别間山岳兩歲僅收書
一紙頗聞微禄不自飬霧雨南方疫時起誰能忽送
千里来應有飛鴻渡江水虫聲今夜空舘&KR0765;秉燭相
看疑梦裏瓊枝何以失舊色客路風塵亦勞矣我今
不觧出門行病眼流眵内生髀與奪得喪未足較惟
有一貧聊復爾暫来即去何使然撫琴東西覓知巳
當時結交豈不多下車相揖今無幾碩君窮逹存此
心勿使千年笑餘耳
次韵荅朱冠君遊城西之作
前年城西作冶遊柳條拂盖花迷舟笑看明月問狂
客我舉太白君當浮去年城西復偶住酒伴家家邀
即去東隣寺裏花正開半醉半醒遊幾度今年有花
愁獨尋閉門三日卧春隂將軍小隊遊何處日暮空
聽車馬音臯橋泰娘殊窈窕爲我喚来歌水調客愁
草草不易除卋事茫茫本難料玉壷一雙狄露傾唯
此可以忘吾情醉歸共䠶草中石笑劈弓絃霹靂鳴
題朱澤民荆南舊業啚
睢陽醉磨一斗墨梦落荆南寫秋色大隂垂雨尚淋
漓哀壑回風更蕭瑟楓林思入煙霧清湖水愁翻浪
波白溪上初逢野老航山中遠見先生宅&KR1045;田半頃
連芋區茅屋三間倚蘿薛僧来看竹乘小輿客去尋
芩借高屐任公臺下石可坐周侯廟前路曾識虎迹
時留暮苔𬗋蛟氣或化秋雲黑城郭當年別已久風
塵此日歸不得落日書齋半壁明啚畫卧對空相憶
贈步鍊師禱雨
白頭道士騎一鶴手把青蓮下寥廓人間又見海田
枯十丈黃塵沒城郭昔年服事茅長君能役鬼神呼
風雲下爲群生掃旱沴雨工驅起如羊群隂雷填填
天欲怒靈飈吹旗𬗋壇暮書入重關虎豹開壁況古
井蛟龍護湏臾甘㴻何滂沱十日不雨應無禾祠官
空爲大雩舞覡女羞作迎神歌明朝師歸定何許雲
裏懸珠火如黍更煩夜起把天瓢翻作東南洗兵雨
月攴王頭飲噐歌
磧中萬騎驕嘶雪頭掛金鞍敵初滅歸来&KR0238;作太白
抔胡酒寒凝色如血故國無塋歸梦迷朽骨飲恨空
如泥琵琶聲中鬼語襍酥燈照夜風凄凄崑崙倒瀉
黃河入袍汚淋漓疑泪濕部落誰酧國士恩尊前一
夜無聲泣烏縣降王猶疾首起奉單于千萬夀
海石爲張紀室賦
大星堕水聲若吼祖龍夜叱神羊走誰將五色𥙷天
餘屹障狂瀾歲時久空憐山頭精衞鳥身堕風波㗸
不了媧皇去後幾桑田鰲背靈峰一拳小
張中丞廟
延秋門上烏啼霜羯奴暁登天子床江頭老臣淚暗
滴萬乘西去關山長公卿相率作降虜草間拜泣如
群羊當時不識顔平原豈復知有張睢陽孤城落日
百戰後瘦馬食尾人褁瘡男兒竟爲忠義死碧血滿
地嗟誰藏賀蘭不斬上方劍英雄有恨何時忘千年
海上見祠廟古苔&KR1244;木秋風荒摩挲畫壁塵網裏勇
氣燁燁虬鬚張巫歌大招客酹酒忠魂或能来故鄕
