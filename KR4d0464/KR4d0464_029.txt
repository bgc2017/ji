秋澗先生大全文集卷第二十九
七言絶句
題武元直畫巢雲曙雪圖
千丈雲巢曙雪寒清談誰似二公閒京師三到凡三■
見夢繞煙林紫翠間
蒼雪亭為劉參政賦
將軍城市有山林亭下雙松鎻翠隂一夜雪花来點
綴蒼蒼特表歲寒心
蒼雪詩成玉局翁左山題扁取清雄翛然坐對横枝
處不到東華踏軟紅
過賈左輔墳林
雲陣横陳賈氏林蒼煙埋没石麟深堂堂地下開天
業只聽黃鸝送好音
桃花鸂&KR2409;圖
桃花鸂鶒滿春江睡暖晴沙夢亦香何處秋風南去
鴈断雲寒影不成行
荅楊元甫問
勁於屈鐡無強梗媚比嬌姝峻潔貞元甫見詢曾妄
荅筆端流潤自圓生
荅劉少卿顔書之問
仙壇郭廟八關文襄國濠州半籕分五帖論来皆具
體就中勁潤是殷君
留别簽事張鵬飛
鵬飛簽事以三詩餞行甚有情致但愧襄
筠林暮雨
共山山下送征騑卓水歸時趁醉題十萬壯夫飄洒
處一燈長記宿筠溪
入定州北門偶得
千雉嚴城鼓角寒當年韓冨倚為安後人苦笑書■
懦白羽風雲属將壇
雲林曉汲
家住青林杳靄間瓦缾乘月汲泠淵山中道士全椒
客煑盡谿頭白石圓
山中雜詩
路回峰轉認山形周折東來似曲肱偶倚斷崖南北
看兩鯨挾輔一龍騰
長風吹雨入山門洗淨埃霾面目真領取封靈相敬
意儘堆空翠待詩人
騎乘藍輿步揔宜雨睛龍首有餘姿興來題破蒼苔
石記我青山獨到時
徐童絶觀曉煙蒼盡得東峰草木香鞍口迤西山更
好惜教無力到禪房
山前三院說中溪蕙帳空來夜鶴悲一片短碑堪晤
語宣尼堂下久搘順
又題鹿菴與王子襄先生手書後
一代高人王鹿菴幽潜來住百門龕許瓢藥竈當時
友政有先生德不慙
劉齊王讀書堂(在阜城北墉下)
當年齊相讀書堂此日金華表佛幢碧色尚餘書帶
草綺䟽猶是聚螢窗
平原縣有懷顔太師忠節
羯奴獵火九州空平地孤城與抗䧺十七郡兵同日
集奮從吾守倡孤忠
紀右脅誌文
昔相工謂王欽若貌異當貴或云鼻斜何
如曰他日作相自正後果然子右脅有六
紅誌一黑子狀成斗文其黑子終非同色
又遠而不應曲詰至元廿年二月廿一日
因浴出見一紅誌忽生其下遂足成杓狀
吁亦異哉因書此以紀其生發月日云
脇間素有七星文黑誌權杓遠且昏怱出一星為𥙷
正隠然高起更紅温
讀老泉先生審勢審敵二篇
清時無故厲兵刑審勢雖深衆目驚轉首翠華牽率
去老泉幾策見来明
二虜先湏一掃清萬方然後論升平周文未免昆夷
患却訝先生以筆爭
赴任濟南前次黃崗作
征車轆轆二旬間泥雨長途備阻艱行近黃崗都忘
却一峰金翠得華山
今年東赴濟南行帶雨拖泥二十程只為此身饑凍
迫幾回辛苦歎勞生
過濟河縣北晏嬰城
一製狐裘四十年當時功烈管差肩細思欵對崔門
語又見臨機勝趙宣
三士輕生死二桃善謀誰似晏卿豪朝來采邑城
東路欲訪林丘掛佩刀
濟河道中(今称爲斉河盖偶忘點水耳地名耿濟後漢耿弇破張布於此)
故名
甲子東遊入泰安封壇日觀緫躋攀誰知二十年來
後却向齊西看泰山
匡山
匡山說有舊茅廬李白當年此讀書嵐氣宛如
吟醉重野雲時學簡編舒
公堂
鳬史前頭擁簿書午衙急散日停晡南山翠倚
公堂上終日相看有若無
九日登歴下亭
當年歴下冨材賢李杜文章两謫仙此日風流俱
不見秋煙空濕採菱船
周文矩雷劒化龍圖
圄底幽光見斗間張華腰領不勝寒躍淵又作雙
龍去在晉當爲變怪看
飛躍陶梭化葛笻潜飛無跡與神通披圖勘■
延平事又在雷公劔室中
右軍書扇圖
偶愛蒲葵扇影寒拈將揮洒動雲煙情知龍躍天門
筆肯與兒童調百錢
王謝當年奕世豪東山清興更滔滔不應經略中興
志留在書名與日高
春閨怨
花落閒庭燕語新東風吹夢濕行雲就中最是關情
處一寸春光爛錦文(爛者爛漫之爛)
甲申門帖子
一巵春酒酹門扉入手新年所事宜却愧白頭官舍
底苦無明略佐明時
偶書
人無定志何從好事到難量尚口行一理縱能消百
妄物情其柰正逢迎
周文矩勘書圖
宫槐隂合玉堂清書葉翻香入細聽内苑近來游■
少太平天子要傳經
鈴索無聲到玉除一時人物在瀛壷細看簪盍翻經
處當日安知不有吾
花壓欄干淑景移一枰閒煞玉堂棋日長政有
樂未礙從容下直遲
周昉畫楊妃禁齒圖
海棠春睡儘紅嬌苦殢三郎厭早朝人到愛深無
■捧心顰處更妖嬈
題張季雲先生山莊圖
儒將風流素所期兒時幾讀霽
後喜對張卿賦此詩
却馬巗居是素懷英嗟終老未曾諧天
氣散作恩威震兩淮
思長本與風雲會山迥空圍水竹幽說似
望建封勲業在徐州
公與徐州帥牙吾荅相得甚驩官幕府
至蔡改吏部郎中死沛縣牙吾荅即盧國瑞
也
樓居春望圖
翠歛雙娥底事愁不緣春去落花稠歸鞍未得朝天
信望断東風燕子樓
徐熙折枝果圖
紫陌春風窈窕歌昇平花果夢宣和寫生忽見徐卿
畫碧爛紅鮮發興多
後庭新唱滿深宫巳覺金陵王氣空畫手忍將亡國
淚筆端秋實染春紅
趙大牛雪霽聚禽圖
風雪龍沙萬里行當時先兆見丹青不然紈綺豪華
習滿意荒寒落鴈汀
點綴煙林意儘妍沙洲鳬鴈見荒寒君看小景都盈
尺展放江湖萬里冤
又題美人却扇圖
中饋蘋蘩女所思春風何意醉瓊枝畫家解寫
不見樊姬脱珥時
大禹泣辜圖
真淳氣散不復古科條漸似秋茶深道逢胥靡漣洏
泣灼見當時罪巳心
陶潛夏居圖(徽宗筆杜亨甫家藏)
楳懹嘯傲羲皇上晉宋興亡筆削中千古此心誰會
得颯然時有北䆫風
吾廬瀟洒風煙外詩思扶疎樹影中典午廢來何限
事五株楊柳自春風
庭樹交柯綠蔭濃欣然忘却草堂空更憐伎稷懷新
處漠漠平疇逓遠風
題李伯時畫陽關圖(霍清甫家藏)
晚唐聲教限羌戎才唱陽關慘意濃遠節每矜殷侑
壯略無離别可憐容
别淚重於煙柳雨離愁長似玉關程就中儘是銷魂
處不待聽歌第四聲
題𣑽隆古畫雅集圖(係内府畫上有紹興印今為霍淸甫家藏)
龍章紅爛紹興文入手休驚玉盌新奎壁細看輝映
處半為元祐黨中人(第二句一作内府芸香祕幾春)
題杜莘老春融秀嶺圖
三分春事二分空料峭寒生破曉風今日簷前天色
好山嵐全似卷中融(甲申春大寒)
題李龍眠畫九歌圖
■不志君死即休脩辭空說
遊歴山南寺园題其壁
䁔煙散處只空崖俯瞰城居亦壯哉寸
出不容濯濯嘆無材
江貫道畫江山萬里圖
抖擻衣塵整豸冠嚻嚻終日簿書間何時一
裏飽看江南萬里山
繁杏錦鳩圖
繁杏梢頭淑景新錦鳩呼雨雨初勻儘堪活色生香
裏擁頸雙栖過一春
過青崖山(上有圓臺幾頃餘上有老嚴公手株今爲大林麓矣)
鵲巢東下望青崖武惠當年幾往來欲說雄圖中最
重至今東魯號多才(一作欲話覇圖應寂寞蒼煙深處栢圍臺)
過道郎寄時伯威(泰安教授名震)
宗回望漸徵茫空翠随人過道郎三日魯瞻亭上
一樽風味詎能忘
題山谷家乘後
初看喜小康宜州天氣固難量一壷醉倒䍧柯
古南樓飲恨長
宿東平南衙
曾預幕中籌白首重來却似綘園春睡
聲鶗鵊五更頭
黃石公祠雜詩
指說山頭
祠南翠阜重
■都在先生指授中
■邑彬彬冨碩儒山川英氣未嘗虚■湏苦泥
■夜半重來覓素書(東阿前金自張萬公高子清鄕侯莘卿巳下進士第者二)
此老當年一隠淪後稱黃石怳疑神野人莫詫山間
事洞穴無情草自春(謂黃山洞穴山顛折立石也)
良授書來知益竒一時籌策係安危楚人不逐哀歌
散白首空懷抱石悲
千古陳言雜僞真丹青難寫是精神護軍史筆端如
畫北上風雲逐日新
今古文章不自工後人公論見清雄壁間細閱題詩
客笑煞騰騰兀兀翁(黃石祠有詩云天其既與赤帝子我亦願師黃石公題曰騰騰)
(老後復日兀兀翁騰騰老蓋楊紫陽也兀兀翁楊飛卿也二公争相爲巳詩者數年遺山聞之曰詩)
(則非佳争之意甚可爲一噱也)
郭將軍巨廟在肥城縣西水里村南山上
土人云巨嘗趁熟來此欲瘞其子於村傍
果然余以謂孝忍者也
家寠時供菽水難豈堪孫息共盤餐生埋設若仝純
孝不念將慈變忍端
水里山頭郭巨祠歲時香火野人思反哺因羡慈烏
鳥斜日歸飛滿樹枝(一作唖哑却羨慈烏鳥)
繼司毅夫韻題野堂壁(毅夫名仁)
郊居静有耽書樂客至都忘慊歲災喜向壁間留語
去草堂樽酒記曾來
眼中故友三年别霜後春桑一例灾暫解歲憂談士
樂馬頭遥指野㽵來
武惠公故里(在長清西五十里今稱鵲里者是也)
鵲里西連武惠林蒼煙埋没石麟深固應千古桓公
葉長聽黃鸝送好音
遊百家巖雜詩
月池懸溜落蒼窪岩竇分居可百家不羡碧瀾秋色
好倚天驚絶赤城霞
龍鬚草細雪婆娑石樹碧玉窩欲訪鍛爐懷舊
隠老僧指示隔煙蘿
山居最苦水泉慳明月池深湧碧瀾寺仰以清山藉
潤細教螭口瀉高寒
山煙起處竹林蒼白鹿嵬高半夕陽長嘯至為鸞鳳
去公和當冠七賢堂
玄髓丹書兩遇難碧山猶說有仙壇千年留在嵇康
恨石上清風漠漠寒
亂山合還排青闥細路縈紆走白蛇十里風煙吟醉
底柘園莊北日初斜
清醑蒸秔戶戶香百門山下喜初嚐太平有象豐年
是翠竹梢頭看簸揚
■往蘇門半月過青帘巷■揔■窩寓形宇内知能
酒當歡不樂何
十月山陽黃落秋陡寒風色&KR2016;貂裘磋跎非泥林婆
酒更為諸賢一日留
晉隱祠邊落照紅自來伐木竹林中且休輕議前賢
軰自執牙籌笑阿戎
王烈清泉在碧巔當時瓢飲致高年情知泥髓能充
腹空使人間作笑傳
題朱孝子詩卷
道傍積土作高標存殁中間慰寂寥見說一方多錫
類秋風惡木變鳴梟
中古識封高四尺朱生覆簣到三尋所憐衰俗頽波
裏能見終喪不匱心
門閭旌異對堂封春在林墟洩樂中白首巳慚朱子
孝荒阡望入漢堤東(予家三代祖塋夾堤東西相望凡三處)
長至日同李靖伯過高仁甫新居即事
禮義爲方邑不多處心極厚巳澆訛首從吾軰家風
異其柰閭閻鄙俗何
藩籬限隔苦無多徹去寬於四海和昨晚杖歸心適
喜樂於常棣燕時歌
中唐一席間維藩隱眼高於嶺嶂㠝愛煞西家高老
子晚沙能暖鶺鴒寒
讀明皇雜事
西内凄凉慘落暉高將軍去事尤危起居聽徹公卿
表淚拭龍袍秪自悲
元日門帖子
堂落有成永思遠慰歲時■近逢季主親■
構新年儘笑聲
雖關覺累輕閑心有味勝時榮不妨鄕社浮沉
一曲酣歌樂太平
䟦醉道士圖
■頭傾盡玉雙瓶已醉猶醒百態生若問一中中所
樂醉鄕日月自昇平
跋墦間圖
乞食歸來意有餘豈知内子涕沾𥜗相逢半是墦間
客底用經營畫作圖
跋理宗題馬驎畫折枝木犀圖
花中神品趙昌師又向臣驎見折枝不惜一天風露
潤百杯樓晚要新詩
䟦醉漁父圖
浪急舟輕任自由得魚歸去博新芻醉來省記靈均
語獨速煙蓑笑不休
題卜者詩卷
卜筮精微未易通静能知遠要深功褁糧去訪賢師
友喜為題詩送易東
跋徽宗畫百鷺圖
草溝宫池漲碧淵日長靈囿鼓咽咽轉頭百有于飛
地漠漠蒼煙是野田
淺淺溪流碧玉汀風摽呈處揔真情圖回不到靈臺
■辦與樊川詫晚晴
西伯池臺白鳥多二南風化到雍和慕羶只辦丹青
了創守其如宗祖何
乙酉元日門帖子
莫認時榮真福順休從勢利論人情願將風日輝輝
氣散作豐年笑樂聲
題德長老夢䶖圖
高情千古一坡仙夢入西堂豈偶然只著吾家公案
論嗜心將至有開先
脩齡親說夢中傳寫出梅花樹下禪更愛鹿菴人品
峻不随王導作周旋(鹿菴云好將半桶井華水過與闍利洗面顔)
露堂夏曰即事
曰長人在露堂間何物相看慰我顔碧㶑方池湖水
滿一峰蒼翠出君山
題遺山先生手書雜詩後(河澗王成之收)
文鍵親承謦欬餘又從珠璧見遺書常疑落落江山
筆不放奎光到玉除
江鄕雪景圖
勢利嬰兒百尺竿雲臺爭似釣臺閒料應蓬底秋江
夢不到君王物色間
秋江待渡圖
楓林沙步夕陽蒼一棹秋煙待野航江上西風晚多
急行人歸路不湏忙
寒林圖
溪山一雪自幽深都付騷人入苦吟最是畫工留意
端瀟灑萃寒林
題水牯圖
姚黃魏紫動遊觀何似田家黑牡丹萬有囷倉由尔
出論功消得畫圖看
秋山訪友圖
瀟瀟楓葉映青山詩在風煙紫翠間早晚得歸林下
去一溪秋水伴君閒
闕峙石樓連佛屋灘横八節走青伊杖藜多是香山
老斜日青山獨往時
讀後漢西域傳論
世外鴻荒古罕聞角端人語烏雄尊縱横最愛宣城
筆理絶人區略不論(角端獸名極壯大能諸國語)
題樂天不能忘情圖
駱馬悲鳴頓玉珂停杯重聽柳枝歌做成一段閒公
案轉覺香山長物多
楊柳新聲滿洛陽樽前風味老難忘筆端拈出新詩
句似爲樊姬作嫁裝
韓白二公老境
日月閒心要破除香山晚節亦區區藏詩葺寺皆餘
事猶勝昌黎聚博徒
藉也胡爲勸著書要將斯道濟時須情知千古潮陽
筆肯作分章摘句儒
太一宫四絶
華表人歸鶴未來空從雲氣望蓬萊西
猶記中和手自栽
露濕庭松偃蓋青一聲幽磬隔疎欞多應金簡朝元
罷自炷爐香讀道經
庭樹瀟瀟綠滿廊日長深鎻碧䆫凉隔簾遥見秋來
處一葉輕黃墮井床
漠漠隂風轉石壇長廊踏破碧苔寒呼童徹放松扉
鑰看罷梅花問竹安
倚竹圖
天寒翠䄂儘輕盈暮倚湘筠思不勝何異澗阿幽隠
士長材空抱乏賓興
遊龍門雜詩一十首(共西山名)
山到龍門勢轉竒千巖軒豁射朝曦從教馬足徐徐
進正是山紅澗碧時
百丈瑶泓湛碧崖杖藜不到是空迴諸人也觧詩人
樂挽葛攀藤一例來
龍門形勝自天開細瀉銀河灑碧崖老我世間塵土
夢百年能得幾回來
直上危巔弄瀑流空濛飛洒翠雲裘看來潭面無纖
翳人道龍泓似炭湫
冷泉飛下碧峰尖蛟杍綃長萬縷纖却為夜潭霜月
苦山靈長下水精簾
龍門峽束石嶙峋只有懸流最可人才到寺臺心已
喜竹梢明處拖天紳
上題詩石上休劉郎勸酒薛郎謳竒探不識風雷
■若比潮陽更欵留
舍策上稜層醉裏陳州羨不勝玄極近南雖峻
絶似君筋力尚能登
■惜登危馬力微歸時風袖喜披披紫煙暖藉青鞋
■步下蒼陘不覺疲
山喜詩人作晚粧野煙不幻碧峰蒼婆娑醉藉横坡
草更爲山英倒一觴
筠溪軒留題
山川明秀在共西人問其中幾杖藜三十年間還默
數青燈兩度宿筠溪
筠溪溪上好風煙又向幽人借榻眠欲就龕燈尋道
話却成尊酒醉留連
題天慶觀壁
至人心孔有天遊何似歸潜德日休千尺澗松終自
老一菴閒地且相留
優優城居足是非静觀秋水物空齊近年豁盡争衡
氣卧看虚䆫日影西
春畦綠滿桔橰閒吟眺高城有往還不着神光牛背
上時來支笏看西山
闤闠都來掌許中白頭相會幾人同時將一榼如冰
酒傾瀉春風滿太空
題史仲威脩鄧州文廟詩卷
禮殿修完到大成仲威一日得嘉聲却怜吾郡資庠
地二十年來斷不行
題歲寒齋
松栢青青貫四時木中推重為幽婆史君特用為齋
榜要見貞心老不移
題東坡手簡
文章大節中所立海岳英靈未易招只為峻高人競
仰有時秦告作鸚嬌
題山谷手簡
書學推公果若何紆餘全似右軍鵝兩行醉墨南樓
帖一字千金未足多
寄楊參政
紅藥階前露氣新五花行判舊經綸除章莫厭鈞陶
細散在人間是好春
閑中何物慰窮愁細把調元入校讎勘破漢中三策
意忍從刀筆論鄼矦
謝太傳奕棋圖
勝負胷中料已明又從堂上出竒兵怡然一笑文楸
裏未礙東山是矯情
秋澗先生大全文集卷二十九
