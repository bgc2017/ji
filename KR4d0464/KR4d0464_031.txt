秋澗先生大全文集卷弟三十一
七言絶句
早梅香信臘前開
籍約君同往肯前來
松風亭下一樽開終曰裴徊醉竹臺霑帶
晚夜深猶傍枕邊來
花開花謝催人老花本無心人自哀折得一枝
手且分春色入城來
梅花風韻不凢才冰雪方凝始見開任使和
實等閑斤斧不為災
夢酒張鍊師
道人尸觧栢陽臺三尺琻鐫卧緣苔昨夜月䆫清■
底分明霑醉謝文來
題劉總管宅御愛峰
太湖清潤岱宗雄金宅宣和苐一峰絶佀水晶宮裹
看一堆寒碧玉玲瓏
詠梅
銅切塗黃點酪酥細薰婆律發温鑑老夫鼻觀多知
見不用燈前問玉奴
一脉陽和擅獨根蒲枝金蕾鎻春温惜花人老情緣
在翦断春風倩女魂
尚愛梅君佀細君題詩重過去年門經年不見春風
面爲恐啼㾗似臘㾗
鼓嶺青林欲盡頭半崖渾作白煙浮應知昨夜山中
雨石上寒泉散漫流
荔枝樓(在按察司)
潭潭大府號澄清一道綱維控八城舊說憲僚憐夜
宴荔枝樓上月三更
題米元暉楚江清曉圖
元暉茟力儘清雄兩岸青山似越中六鑿近年攘欲
盡蒼煙無復曉冥濛
江邊墟落静荒煙林隖依然井臼全若比石壕更潇
洒入山多避過都錢
禽語自感
鷓鴣明呼行不得杜鵑切祝不如歸長憐二鳥知幾
早苦戀明時日自鞿
小樓晚眺
遠客逢秋苦憶家小樓登眺日初斜忽驚海上風來
迅吹亂鄰墻一架花
白沙(漢舊名)
歸舟漾漾度林菲兩岸芙蓉間木犀最是遠遊堪記
處一篙秋水白沙西
天涯久客得還家喜動秋風八月槎絶似武陵回棹
處後山都被亂雲遮
岸宿閩清縣門
清江一曲抱城根此夜孤舟宿縣門已是客心幽迥
處更堪疎雨濕黃昏
小箬
水師横棹卧舡頭三日風&KR0963;喜順流縱使不携西子
去烟鬟都是苧蘿秋
醻劉憲使仲脩嚴韻
舟次建寕書史孔元敬自浙東改任福唐
得憲使仲脩詩因継高韻為荅孔字中卿
係襲封元措行也
來從海徼全閩地閱盡烟江疊嶂山越橐不憂無重
致班超今喜得生還
安嶺北遮千里目全閩東掩萬重山江花江草争含
笑一事無成謾往還
夢筆山
異禀中來氣自豪先生藻思湧秋濤斯文本逐年衰
壯取與何嘗有彩毫
題北苑亭柱
羈懷牢落獨登臺幾被時人笑不材只有青山最憐
客翠幈如畫四圍開
贈相者雪庭東谷二絶
道人宛有雪山清顧我眉毫近九齡最喜一生心事
好又看黃色起天庭
雪裏疎梅儘耐寒功名都在晩年看煩君與卜趣装
日早晚孤舟發建安
全氏小樓與南山相對殆几案間物也暇
日觴予其上索賦鄙作因口占二絶句
閭閻撲地不容閑疊起重棚翠靄間樓下市声喧午
枕藥炉頭上看青山
東籬遥見喜悠然况在風烟咫尺間滿勸銀杯留客
醉夕陽佳処鳥飛還
南山秋色两争高終日相看不待招一炷龍涎滿樽
酒安排詩思苦相撩
過朱家府(并序)
至元廿七年冬孟過朱家府謁
太師遺祠瞻拜禮像懷德不巳敬留四詩
付林彬二孫庶幾鑚仰意云晚進小子汲
郡王惲歛袵百拜書
世仰遺祠愛及烏不緣喬木緣隂餘題為通德猶膚
淺云是文奎所次墟
濂洛尋源到聖功八方吹偃舞雱風一椽得近東家
住瓢飲肱眠樂在中
金聲遺響已千年聖道重光自子傳不為武夷山水
窟拏舟還艤杏壇邊
神而能化自人存毳冕凝旒以道尊德澤未應移五
世青袗長見讀書孫
張家灘在建陽縣南五里
張家灘下石縱横舟楫經過與水争行路險巇皆一
例溪聲何苦不平鳴
武夷溪口謝諸生來迓
諸生濟濟半深衣鞭馬來迎候武夷把酒向前争致
語精神全在去年時
望武夷諸山
武夷山水儘清竒石作龜麟玉作溪望入神清虧一
到壁間空擬老歐題
崇安道中
十月山間不覺秋青林依舊鎻深幽西風老却黃雲
稲野水溝溝澗澗流
贈石堂和尚
梅花樹下石堂僧楚語咻咻碧眼稜盛說𥙷陀神力
大碧丹療疾百能徵
道人來自武夷山䄂有千金起廢丹專意濟人無所
取一年強半在崇安
過大安嶺
愛山不厭入冥搜薄霧空濛爲少收意似范寬誇老
筆乱峰明處露礬頭
大安形勢鬱峥嵘閩海東蟠未了青往返两回煙雨
暗不容詩筆寫真形
前有群狐後有豺老懷悽断嶺猿哀此行可卜新年
順無是無非下嶺來
萬里生還豈偶然一聲長嘯下蒼巔開頭若要留詩
去記我今冬下嶺年
下嶺人言出厄年一杯湔祓瘴江煙紫溪嶺下重回
首巳勝班生到酒泉
過稼軒先生墓(在鉛山州南十五里陽原山中廿七年自福唐作)
青銅三百了時文大節知公在致君朝野不應傳樂
語六宫春動鬱金裙
相秦審勢不明理坐使炎興失遠圖力主俻邊信大
義先生真是孔明徒
遺編三復美芹辭睿眷曾蒙孝庿知黃壌不埋忠義
氣至今煙草見蟠螭
老徽北狩七陵空奉命南來見匪躬誰遣廟謀空坐
老一椽精舍帶潮東
招提遺像見英材喬木秋風過客哀通曆縱令追削
盡疊山文是漢雲臺
次鉛山示州尹杜君
西連兩廣天荒處東接三山海盡頭喜見寬平風土
美鉛山今合作中州
余去冬過此今歲復由此北歸觀其田
里城居比之前日精彩數倍詢之盖侯
杜新政之所致也喜爲留詩而去
題寒碧井(在鉛山州東五里)
寒泉湛碧石爲嵓鯨口長噴色更藍六月行人方困
暍一杯永雪蜜同丼
沙溪道中
馬知驛近趨行迅詩爲山竒捉句難行過沙溪都忘
却際空原野喜平寬
喜得臺報
弓刀霜冷五更初破睡無方有疾驅不爲殘年誇老
徤暫教粧點早行圖
欲進行难愧素飡當機坐視更何安從今漸斍身心
適秋水鳴蛙不属官
下山風䄂任披披來路回看在翠微貪恋紫溪山路
峻不知寒霧湿征衣
玉溪登舟
捨鞍乘木玉溪煙坐聽吳歌踏兩舷東抵餘杭西自
信一千里路月明舡
食柑
黃柑香熟夜來霜比似休官味更長道出三衢冬十
月石塘林圃記初嚐
夜發嚴州
亭亭白塔過嚴州漫漫清江不盡流慚愧釣臺臺上
月分光也照遠逥舟
桐江待發
柁師說佀小兒童一斍平明意莫怱待彂桐庐遅是
速舟随潮退疾如風
夜過七里滩
都俞無幾巳還山自笑瞞&KR1552;老一官爲恐石壇松鶴
笑夜深舟過子陵滩
錢塘道中
長路人家不断頭冨陽東下接杭州如今不佀勾吳
日猶自歌声沸酒樓
余自閩中北還舟行過常秀間卧聽櫂歌
殊有愜余心者每一句發端以聲和之者
三扣其辞語敷淺而鄙俚曾不若和声之
驩亮也因變而作十二關且道其傳送艱
苦之狀亦刘連州竹枝之意云
露華冷浥蒼山碧江水平鋪素練光半夜棹歌相應
起發揮無用詫鳴榔
今秋湖濼兩相通差遣雖頻力易攻度險却防連夜
發泝流還怕打頭風
兩浙人稠不易安少罹凶慊即流迁今年苦惱蘇常
地易子營生不計錢
睡思朦朧苦未休棹歌催彂五更頭兩盂悶飯無塩
菜雨雨風風一葉舟
朝來回棹喜空船坐唱吳歌踏兩舷淘米墩頭風浪
起最防吹入太湖烟
中産攅來六七家終年執役在浮槎今年水渰田苗
盡少米争前乞使華
水色山光不易吟却教欸乃發幽深㫪陵不作吳兒
事道是雲山韶濩音
岊江灘石苦經過音節聽來噪未和不佀吳儂音韵
美遺聲全是竹枝歌
夢驚蓬底卧秋江一句纔終和者雙任使再歌聽未
巳不知寒日上船䆫
幹當江南有許多往還冠盖佀攛梭因兹力役無朝
暮欸乃飜成懊惱歌
路長江闊霧烟埋盡日長征帶夜開記得往年
日被差冠盖有時來
迢迢江上乱峯青路轉山回遠作程來使共稱星火
急不容停待晚潮生
水仙萱草二詠并序
予行次赤岸兩浙憲司属吏侯仲卿挐舟
自杭追余四十餘里及之拱立水次致紫
山之意仍索賦水仙萱草二詩詢渠别有
何故曰無有予笑曰澹癖好名有如是者
遂書二絶以付時至元二十七年冬十月
二十二日也
片帆歸自海東頭何限烟江疊嶂愁展放畫圖還一
笑世間名品果忘憂
綠萱不得獨忘憂江草江蘺揔帶愁若使花神真觧
事一枝金鳳也垂頭
雪作肌膚翠作裙凌波微步襪生塵茟端欲見銭郎
意重爲陳王賦洛神
望歌風臺
西風殘照舊山河故國遺臺憶獨過四百威靈歸寂
寞断碑猶記大風歌
漢家豐沛有周邰四百炎輝自此開舉目不瞻龍虎
氣寒鵶飜日上荒臺
奉春一說即西行百二江山敞帝京不佀楚人無遠
略錦衣東帝詫韓生
石勒問道圖
位號真來變故多溥天無地不干戈養成豺豕䔥墻
禍更向伊蒲問甚麽
題范亜父增墓(在徐州城南臺頭寺下大塚)
劒舞鴻門失此機重瞳成敗可前知猜嫌只待捐金
後决意東歸去已遟
單父琴臺
武侯治蜀毋輕赦宓子弹琴不下堂風俗變移難復
古後人為政貴論量
讀佛圖澄傳
慧眼前窺事有徵最慈祥是戒淫刑阿師更欲矜神
異塔上風鈴要細聽
雪漲千山圖
六合雲同雪自寬千山都變玉孱顔限量不佀年來
雨多処淋淫儉処慳(月廿一日河南雨三尺河北全無)
喜周宰來居
友道年來棄若泥白頭傾盖似新知短轅塵尾關渠
甚誚殺當年蔡克兒
筋力覺衰防酒困生涯從澹碩詩工尚憐繆誤今何
幸長在周郎頋盻中
吾友西歸喜可知殘年心事得追随朝來僦舍清談
久憶得西齊共被時
諸子當年甫冠昏執經同在鹿庵門相逢正有謀生
急裂月撑霆不要論
發雪初霏踏雪携壷扣夜扉長記孔門多
披風䄂詠而歸
泉水思歸有故交共山無地可誅茅羡佗僦舍同來
燕終日㗸泥𥙷舊巢
周兄所至號能官旣幹而清事更難昨日借車還故
里囊空留得一錢看
一别淇南又十春此回相見更情親河山不隔黃壚
断屈指同游有幾人
飜雲覆雨到澆漓長愛吾周重所持四十五年同一
日物情心事兩相知
人生七十一衰翁比老能閑樂事融着手不遮西去
日閉門同卧北牎風
山陽高興在筠林痛飲狂歌揔賞音四十五年雖轉
首白頭同賦故山吟
柱頭化鶴千年事松下懷人一聚塵撥置老懷休悵
惋且來同醉酒壚春
纔沾公禄能餬口縱得居官柰老何暫借麹生供日
事何嫌酤釀近林婆
過郝教授子貞故居三首
雲際曾瞻處士星竹間無復草堂靈喚回三十年前
夢壓酒槽边寫六經
一言抛却羽人冠長喜先生不遠還故隱只今誰作
主詩瓢空掛百門山
平生詩卷幾牛腰身後遺文便寂寥事業文章元有
分自餘辛苦枉相撩
回河
常年動磑踰三月孟夏中旬見稲芽今歲使君先玉
食清明分水與農家
題胡笳十八拍圖
漢世婦人傳家業善文辭者前曰班氏後
稱文姬琰不幸遭乱失身悲憤知耻至發
而爲辝章者而巳如是在東漢文章清而
不俚者也其音調悽楚緣琴翻聲律恊笳
拍而於音學曲盡窈眇可謂不墜中郎之
業矣今觀是圖其情義相牽不克自制之
懷猶可想見於當時也此辭即唐劉商所
作以七言較之益無疑矣因題五詩于後
騷人擬之之意云
畫却春山理素琴翠簾香鎻落花深豈知中有胡笳
恨吹折關山一寸心
胡笳飜曲太含情不道倉皇義重生舊怨未平新恨
疊鴈聲纔罷又邊聲
乹飜坤覆困蛇龍女子柔衷鮮克終全着靡佗論蔡
琰不知何地置楊雄
憔悴風沙十二年得歸情義轉相牽董郎庭戶虽啓
舊已是蘭摧白露前
才慧其如薄命何猶能知耻見悲歌寥寥誰
後得續離騷幸儘多
跂徽宗畫兔
格物心存養聖功老徽游藝眩青紅四靈瑞世渠何
者也在君王物色中
牧牛圖
垂紖徐行信自如一揮鞭策見齊驅近來不佀圖中
看旱塊敲蹄百草枯
青青春草滿郊原放飽歸時不用牽何佀人牛俱不
見碧天明月静娟娟
綠楊堤岸曉風清碧草陂塘暮雨晴村落近年乾旱
損却將圖畫看升平
兩童相顧意何爲猶恐渠飢趁草歸一道牧民無所
事処心專在當家肥
飽耕飢放事年年放去收來任自然莫訝兩童無所
識至今牛背是堯天
䟦徽宗畫馬圖
爲愛瑶池噴玉龍麝烟移入畫圖中宣和殿上揚休
處忘却熙河汗馬功
問雨(六月五日雨三寸)
前日西村雨有餘東村曾不少霑濡望中雲氣西南
重爲問村東果有無
從來暑雨多隔轍且喜一㮣蘇焦枯敲蹄旱塊如盆
火爲問秋田勾得無
近日丼霖遍四周■隆都在郡城
火無光澹
䟦武陵圖
淵明高興託冥鴻流水桃花事本空好笑武陵狂太
守謾回烟棹月明中
題數學鄭斗南詩卷
洛圖河數發天機萬彙中來理莫違却有一言煩說
佀貴人何廣福人稀
數學規模自易齋不煩衰薄䆒予懷朝家謀断須房
杜早晚相携上太階
巢父飲牛圖
巢由真隱本同儔細論吾巢節更優老牸渴來何所
擇徑湏牽避是非流
靈照度丹霞圖
衆生種業到無該愛海沉迷喚不逥對證処方唯一
捨不應真假比如來
西江萬有巳沉沙更有何心到散花很佀入門三十
棒欵將一語了丹霞
性定情移逐物開力能剛制見英才金沙灘畔風流
骨恐是逄埸作戲來
克已先論定力優後從屋漏驗清修禪家多少閑拈
弄糞埽堆頭覓悟頭
和彦正憲使寄周宰詩韻且酬前日見贈
之什
紛紛黨議到無如常愛林宗智有餘金谷聚蚊潘在
數一生空枉賦閑居
自憐豦事太遅回幾被傍人笑懦哉勘破南華山木
喻支離丼作散樗材
山陽水竹接雲莊真是閑人避世鄕殺馬毀車渠莫
訝風波平地更羊腸殺馬毀車東漢馬良事
故舊追歡不厭頻甚時王翰作比鄰相看比老都能
幾猶作離羣索豦人
時與心違儘倒顛且將書史度殘年樂天仁厚知幾
遠好箇香山獨往篇
佳人倚竹圖
失路青雲恨未深更堪空谷日幽沉天寒翠䄂相依
處却是琴中對竹心
和幹臣詩韻六首
清江百折萬重山倦鳥翩翩不易還有客又來詢動
静不知馮道已癡頑
一雨焦黃荔子丹去年今日宴東山山僧勸酒賓僚
唱醉裏肩舁月下還
樓閣三山景氣鮮萬家簾映荔枝妍紅雲酒美香粳
滑只枉風烟是海邊
泉石鷗盟尚可尋老懷其柰世緣深將詩細嚼要予
和有酒深藏待子斟
吾儕從事思行道尺未容伸巳枉尋不若將心随所
好物情明見古猶今
人生兩足無不到去歲天涯今故山古語在家貧亦
更怜吾子適東還
復用苦齋韻作五詩以自警
剽竊詞章笑自如何曾經旨醉三餘卑凢自處有如
此誰復如軻以聖居
終日如愚莫哂回克先復後並生哉從初一着高空
上即是盆成死矣才
學湏一念主端莊漸次通融理義鄕况是四端生巳
具幾曾由外貯肝腸
濂洛諸儒問荅頻道雖未冨亦其鄰異時醻酢無窮
變不比禅林面壁人
刺口高談謾聖顛人心能淑變堯年孔門多少齋心
學見用還存問政篇
四月卄六日西溪睡起
城居喧隘一蛙坑乍到郊墟眼倍明濃睡覺來村塢
静綠楊深處栗晉聲
灌園
倚鋤看水立斜陽愛殺春風菜圃香自笑老饕湏肉
飽却思竒策出𬞞腸
馬嘆
足輕行穩不揚塵種性來從野馬羣昨日綠楊亭下
路郡人争羡五花文
市來一馬性馴良竹耳雙批秃尾蒼笑殺飬生王武
子辨教銅歷葬人腸
擊壌
軒軒旱塊大於盆朴擊都教細作塵便覺
静夕陽原隰看畇畇
老子過關圖韓虬筆
論道休將坐井觀逢時爲用見真筌漢家注措纔糟
粕嘉靖寰區近百年
柱下潜輝跡已賒青牛苦要渡流沙料應紫氣浮關
後夢繞春風巨勝花
贈武昌相士秋雲
羡君兩眼明如鏡萬事都歸一盻中自笑本無食肉
相虚名空佀豹林种
扣門有客號秋雲偶與微言最近真過眼無窮軒盖
士急流中退果河人
品彙虽殊智欲周江南江北去悠悠多應未遇商嵓
叟點破長空萬里秋
䟦&KR0238;園田氏手澤
金源取士自科文臺閤公卿半鳳麟後進且休輕訾
議試從田氏看潜珍
䟦顧虎頭所畫謝安東山像
出處當年繋重輕枉將浮議論蒼生異時兩䄂東山
雨待與君王洗甲兵
䟦香林先生顛草
涪翁醉草丼露帖势與江山争長雄幾世幾年當復
得香林筆底有遺風
嘗愛丼露詩草聖筆势縦横破碎陳敵今觀
香林先生遺墨得涪翁步驟為多具眼者當
至元元年
有所思莫道當時無義
間四題
謝太傳安
勝負胸中料已明又從堂上出竒兵怡然一笑文揪
裏未礙東山是矯情
周將軍
江東注伯仁茂弘中忮本辜恩異時淚洒中書
省空慰將軍石上魂
高司空允
龍顔震電威伯恭持正見臨危挺然不應前星
人臣要不欺
王丞相猛
當年北海螭對談捫蝨果何爲華陽未入君王
裏風雲只自知
謁玉泉真像五首
幾讀九山碑管葛襟期漢相規思欲執鞭那可
松下獨來時
民五十年後人經済渺難攀湏知浴日回天
領間
麒麟事業新有言
到伊周元不是庸人
丞相祠堂憶重尋幾年西崦栢森森入門再拜夫人
表忘却登山力不任
揔道書生吏事疎米塩無術應時湏請看中統元年
事(済済)得朝廷半老儒
豫讓邀襄子圖
智氏頭顱到溺旋趙襄謹避堕空然若圖伯也非常
報合有嘉謀在死前
一言感激命爲輕九死酬恩不爲名千古晉陽橋下
水不應嗚咽恨無成
酬温仲敬以櫻筍見遺
四月人間櫻筍局喜將二物特相遺故家風味依然
好獨有温郎是素知
春睡起偶書西墅東軒壁
留連春色花隂蝶断送林歌雨柳鶯更愛静中消遣
処春愁滴破聽槽聲
題王明村老黃店壁八絶壬辰歲三月廿
五日葬曲山回作
西山千疊玉稜層踏雪當年過五陵破帽不知風力
緊夜䆫歸趁讀書燈
荒荒野曰店東西路入蘇門草樹低記得鹿庵傳授
日饐瓜亭上識西溪
今年上廟客紛紛賸具黃粱與酒樽白髮故人渾不
見青衫多是子和孫
曲山靈柩夜來過腸断春風薤露歌同軰眼中多顯
逹一生心事最蹉跎
危嶺南蟠縮尾尻伍城東望俯坑壕蹇馿䭾過王明
店陡覺西山百倍高
古槐盤石綠隂垂下馬行人倦午馳每過黃翁閑話
舊停驂長到日西時
中陽川迥属新中店舍初開暎棘叢四十九年纔一
瞬黃郎今日老黃翁
筠林同業憶當初幾醉黃翁旧酒壚鄰笛声中何限
恨不堪零落曉星孤(五五今獨予在當時同門者十三四人止有李士觀傅士開)
秋日即事
風軒兀坐髮鬅鬙凉入簷花露氣凝詞客感秋驚歲
暮半生虚負讀書灯
題嘉山叚宜之讀書堂圖
山水雖佳以士名誦聲曾動草堂靈至今松桂林中
夢不識無禾飬百齡
墨梅偶賦
梅葉天質本紅黃玉潔冰清徹骨香近為世間貪墨
客硬隨時世作新粧
秋澗先生大全文集卷第三十一
