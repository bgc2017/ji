秋澗先生大全文集卷苐二十
七言律詩
西溪見夢(十月初八日夜五鼓初)
拄面相看几格間笑談似與浣離顔越裝已辨宜趍
往江路雖遥不久還魯國自來尊北海謝家誰更作
東山瀟瀟夜雨蓬牎曉細酹清樽與涕澘
儀封道中
驛館殘釭曙色分馬䭾殘夢走踆踆去家已遠誰爲
侶到處相逢有故人健羡鵰盤慚始擊静便蠖蟄返
求伸一杯拜酹睢陽廟激懦扶衰尚有神
睢州道中寄友人
奉詔東行獲所安却憐衰朽強爲顔恩緣至渥
酬無地事不預防多後艱遠馭有方清百越纖埃何
𥙷奠三山殘年正要相料理旣不容辤望早還
過歸德寄何相
白髮年前六十三強扶衰朽去江南心知義重吾何
惜老不身安事恐躭弩末縱能穿魯縞病軀胡可敵
閩嵐鄕關回首四千里正頼君侯與細參
十月廿七日過下邑喜與趙彦伯侍郎相
遇作詩而别
暮色增寒慘驛亭燈垂紅燼盡情明長年幾夢溪堂
月此夜相看下邑城流落蠻方真可畏笑談樽酒且
同傾回頭楚水楓林下熖熖聲華定彦卿
宿宋家山趙氏田舍
白髮搔來不滿簮就中誰遣世塵深野煙遥認圯槁
月霜夜初聞楚戶砧長路苦吟支睡思客牎無夢耿
鄕心前行說似安夷道隱隱青山轉槲林
楊州送劉漢卿東歸汴梁
海鶻翻雲下錦韝眼中人物見風流誰期淇水三秋
别却作維楊數日留樽爼留連江上月風煙吟眺竹
西楼馬頭細嚼梅花句又領春風入汴州
西湖
西湖三面簇青山净拭菱花照翠鬟蒼海月寒龍穴
露彩雲仙去鳳簫閑無多樓觀猶圖盡最好風煙近
市闤鄭重綉衣周漕使畫船春酒待余還
留别左轄台相
兩浙江山漠霧雲吳儂輕剽到羣奔纔寬防異須威
霽稍困隨方以德存龍寵優來心愈小義方嘉処
勢忘尊忠傳孝継平生事長見風煙擁戟門(一作薦賢正是)
(台衡職桃李何須在一門)
已丑冬仲三日與宣慰楊子秀揔管高瑞
卿侍(郎田)榮甫三君子邂逅於餘杭其喜有
不勝者以詩留别情見乎辭
北來冠蓋拂吳雲試計分飛動十春意外論交緣義
重天涯相值更情親放懷罇酒難同舊照眼梅花揔
可人明日浙江江上去寄聲多逐荔支塵
下大安嶺(俗云分水嶺)
宿霧霾山苦未收馬衝寒雨下關頭紅雲軟脚揮三
爵碧玉攅峰湧萬丘日月麗天從北轉山川分水盡
南流漢家聲教今無外誰遣氣妖孛斗牛(時汀漳州鍾寇作耗)
(未平故云)
三山元日
臺爇天香簇絳紗三山簫鼓樂年華竹枝歌後多滛
祀燕子歸來識故家荷鬢閙粧餘翠貝𬞞盤勾飣雜
魚鰕殊方風物雖堪賞争遣衰年客海涯
贈之問泉尹(福州庚寅三月廿一日作)
社燕秋鴻十載餘天涯邂逅兩臞儒九遷論秩心何
有百折當機氣自如喬木故都思往事月明滄海炯
遺珠春風回首桐城郡時訊平安見簡書(一作小書)
送李司卿輔之北還(名天祐安次人同年御史也今為戶部尚)
書
憲府乘騘憶舊遊白頭相見嶺南州地連瘴海三山
月人在元龍百尺樓此日又驚成契闊異方誰與慰
淹留交親若問衰年况夜夜秋瓜夢故丘
庚寅春三月與張參政献子李司卿輔之
會飲九仙絶頂(其道室榜曰滿目雲山)
四千里外同羈旅三十年來老弟兄樽爼喜陪今日
宴江山難得晚來晴巖花帶露春容濕醉䄂翻香笑
語清莫對雲霞說輕舉蒼生料理正煩卿(旹張參政奉)
(旨料八州民數)
暇日登道山亭懷古亭在烏石山巔有碑
刻南豐記文其上刻鄰霄臺三大字
閩會東南控嶺溪斗牛無孛歲無饑文風興盛猶唐
舘覇氣沉雄入劒池海近重城朝日蚤山蟠平野暮
江遲危亭一片瑶䥴在晤語殘陽倚杖時
送師彦貞藺寳臣二御史(庚寅四月十九日)
半歲相倍百越東捄時人道嚮來騘剱華光動蛟螭
匣豸角霜嚴簿領叢明月共看千里隔屴峯廻憶一
樽同借來不得成偕往目断三山羡去鴻
大中德長老見贈竹輿作詩爲謝
人老筋骸不自持乘堅策駿兩非宜憐師雅意慇勤
甚惠我班輿結束竒花底徐行閑看處陌頭趍進早
衙時醉歸更比籃舁穏一任山公倒接籬
贈鼓山長老平楚
不下禪床四十年老軒頭角出泠淵久從貝葉傳心
印來與雲山結静緣蘭馥蕙光憎嫵媚竹風松月共
清圓荔舟有約重登覧轉首天風恐䬃然(楚有畫蘭絶句故云)
庚寅夏四月送
二御史回淮安道中即事語知已者
五千里外一衰翁八郡規爲與省同衆口鑠金方作
異諸生鳴鼓欲誰攻寒封老栢常年慘暖借繁葩盡
日紅夢到垂虹亭下水雲帆千尺掛秋風
遊鼓山五首(并序)
鼓山在閩中爲特秀余到官五月
王事鞅掌未遑登覽以盡江山之勝迨明年
庚寅四月庚辰遂與天平參政獻子大都
李郎中德昌御史聊城師彦貞居延藺寳臣
提刑東原曹仲明憲&KR0695;張遂良程舜臣何舜
卿來游尋前&KR0576;也辰刻抵戒院舍鞍肩輿迤
邐而進至望州亭主僧平楚來迓用軟脚例
酒數行歴松關由石門入白雲寺適簽省樂
公亦供佛來此乃相與禮像殿浴佛於西
寮既而飯屴峯丈室眺上方重閣降觀涌泉
步入靈源洞度喝水巖登天風海濤亭觴詠
間獻子德昌扶㩗上征徑欲造大頂峯足觀
紫陽遺刻石礜雲荒中途而返時宿雨濯山
林壑爭秀煙霏空翠有顧揖不暇者莫不欣
然志歸冲冲若有所得僉曰樂哉今日之遊
也吾儕越在絶域縱使重來恐無復此歡耳
至元歲月不可以不紀詩亦不當無也明日
探囊得唐律五詩俾刻諸亭上以爲山中故
事
峰迴路轉已層雲望遠風煙接海門宿靄去收千嶂
雨老僧迎勸半山罇巖幽選勝窮詩境山迥登危黯
客魂闊絶殊方同大塊坡仙心事強爲論
筍輿同駕躡鰲&KR1569;冷帶秋聲入白雲雪竇有禪容暫
叩名山無分與平分雲憐嶺断聮松蔭雨惜題芳護
蘚雯會約贊公重借榻鼓音同向夜深聞
上方游遍雨花天洞壑尋幽得壯觀林影蕩空金界
闊天風吹袂海濤寒江山若爾不一醉杖屨再來無
此歡詩在眼前拈不出碧瀾秋色上層巒
杖藜尋壑游初遍倚檻冥搜興未闌濁酒一杯方大
嚼蒼煙千頃要竒觀放教眼界寬無際徑上山椒不
作難若欲攀蘿窮絶頂海濤風勁不勝寒
複嶺重岡奠七閩鼓山東峙最崇尊嶼亭詩好風濤
湧靈洞龍移窟宅存千尺翠屏宜晚對一泓滄海儘
雄吞雲煙稇載歸時晚月偃松梢玉一痕
道山亭燕集
霜簡無華鷙鳥朋追隨飛蓋上高亭霏霏空翠沾衣
濕浩浩雄風拉瑟聲已愧東山空雅志枉教南斗避
文星憂來猛把欄干拍轉覺時情未易評
酬余招討見贈詩韻
秀孕江山氣自靈余君襟度玉亭亭高軒過訪承佳
什世事開談見遠經秋色望空喬木國海商争避客
槎星又聞占籍多隂積一戶從良近百丁
送魏參政赴邵武時與江西三省會合破
賊
畫省分麾出越營跳梁黠鼠已潜驚環郊多壘真吾
責報國丹衷在此行獸困可擒須急縛民安無畏
是佳兵遥知帳繞生犀地草木風前揔戰聲(戰一作捷)
省郎李應中見示所藏書畫因題其後
畫省官書不片閑撥忙能結澹中緣吟餘紅藥階前
露夢到蒼江月下船鑒定正煩君具眼收藏還擬世
珍傳古人巳矣精華在時復横披一灑然
八月八日雨中書懷
自到閩中十月餘老懷未省兩眉舒命緣限蹇行多
拙心與時違意轉疎夜枕有蛬妨睡思秋空無鴈繋
鄕書桂香簾幕中秋近愁對清輝憶故廬
小樓秋望(其下即福之西湖)
芙蓉吹老白蘋風隰有游龍草有蛩湖水巳翻寒日
影火雲猶作夏時峰清時還負無能責老境其如所
事慵推放小䆫閑寓目秋來無物不愁容(景聮一作時方多故)
(增心苦人到高年所事慵)
寄紫山憲使
去冬相從入臺參君任平江我更南不惜殘年趍海
嶠擬將風義壓煙嵐得時可進成虚步縱說知難到
強談歸見紫山如有問此身扵世百無堪(景聮一作碧雲暮合)
(人千里白髮愁多雪滿簮)
秋雨
秋暑燔空勢莫禁西風吹起傳巖霖驅雲湧海連三
日潤物回枯抵萬金火傘炎收閩嶠瘴煙螺重拭越
山岑&KR1480;𩃱未洗戈船甲愁絶孤臣一寸心
御史陳君濟來知■紫山病告巳滿浩然
北歸余以微官自絆留滯閩中未卜歸期
定在何日慨然感而賦此
南來同仕君先往自絆微官固可憐書考巳甘陽子
下着鞭又爲祖生先碧雲暮合人千里白髮愁攻雪
滿顛去去吳江西下路姑蘇臺上月空圓
寄參政何公
黃閣年來相業多忠腸輸瀉略無佗物情雖異歸包
緫鼎味能甘頼爕和客子遠聞欣欲舞海凬何慮偶
揚波(時草竊蠭起故云)殘年喜見升平事歸老田間儘浩歌
寄左丞馬公
黃閣清風相業多漢家機務到賡歌默涵羣動歸包
緫力贊孤卿罄爕和春草閑嘶炒塞馬秋霖行洗越
船戈古今多少調元樣丙魏聲華未减何
即事
耳聵瞳昏久病翁暮年游宦又閩中一旬好快無三
日百計随人到五窮每署細銜慚已曠雖無私過亦
何功揣量薄分宜歸去免着通人笑未通
卧病中即事
萬慮消磨只一身一身猶爲病邅屯老饕纔助脾神
喜濕熱還攻眼力昏𬞞飯半盂嗟強食物情千變苦
難論前期七十都能幾更有何心到競奔
即事
地僻天荒自一方江山環瑣瘴烟鄉炎凉失節人多
病勁躁難馴俗返常媚竈王孫方怙勢背時郭老怎
當場欲行莫克行還阻乞取閑身且六藏
芙蓉
平生不識翠苞纖真色還欣到尔瞻嬌綻葵芳無两
樣閙裝橙葉更多尖一溪野水明粧鏡滿樹清香拂
繍簾開謝巳甘秋色晚碧桃紅杏我何嫌
卧病吟
四大尋思孰主張百般調護不康強火頭孛尾方為
&KR1090;肝氣脾神互見傷秋月欄干吟䄂冷曉烟庭戶藥
鐺香夜來一笑伸眉喜夢裏分明到故鄕
閩中即事
誰作新詩採衆謠八州淵藪萃逋逃蒼烟滿樹驚梟
嘯白日四山聞虎號取辦急徵農最苦仰空哀愬彼
何高内奸不止終多寇闘敵徒教殺爾曹(爲官軍民義)
八月十八日野奠回入西湖開化寺
廪禄已沾三品料浩然歸志苦遲遲宦情老去無多
味花樣看來緫背時林下宜尋歌鳳侣澗阿閑詠考
槃詩免教方寸為形役惆悵終年抱獨悲
送趙提舉仲遠職滿還江西
眼中薄俗日紛紛信厚如麟見趙君學舘久淹雖散
秩士林輝映緫多文三年提調無遺育回首歸飛隔
暮雲忠孝堂前秋色好淡煙吹滿泮池芹
即事
人微職峻作提刑正似禪僧放海青癡坐久為山鳥
怪急歸巳媿草堂靈甕邊吏部方酣飲澤畔靈均謾
獨醒樂得便行無窒礙雲間高躡鳳凰翎
悠悠心事欲誰同甚是留侯智與功幸有釣舟蔵夜
壑免教官事縛微躬旬多病假慚虛位獄有繁冤謾
熱中穩送布帆無恙去小樓非夜有東風(謂諸君津遣也)
西風吹老一川秋劒水東南送客舟寒鷹遠賓方漸
陸野鳬群聚正乘流飛鳴聊欲伸吾志飲啄非徒為
食謀通塞既知皆素定平泉何為志窮愁
題建寕府建安堂壁
郡名改自炎興後官寺多從五代年草木不知黃落
候江山渾是寳嚴天風時兩若回天漏味厚泉甘覺
氣全城府自来多險隘高蹤誰躡漢梅仙(謂東山稱梅隱云梅)
(福嘗&KR0739;於此)
子孺腹疾良愈謝全王二醫官全名立夫
王名貴和
喜向醫林得二髦河魚為祟免憂勞調和臓氣事為
切護養丹元論更高曾未浃旬收勿藥併軀二竪不
容逃難忘最是真誠意荅荷千金恐一毫
活庵方伎若為高濟物心均不伐勞子孺病来方作
祟脉源看處弱扵毛臨機制變元多筭勿藥收功大
可褒自是理明竆隱粤不緣潛授老龍韜(非大韜之轁盖借用)
(孫思邈昆龍所授之法也)
贈三衢儒醫徐登孫升伯
徐卿奕世傳醫學道濟衢人蔚有功方自千金開壽
域胘非三折見良工經横烏凡筠籬静門掩朝暉藥
竈紅我似病梨無可賦略煩料理少陵騘
又題石橋山
龜阜煙霞小有天半空竒絶石橋山蒼龍背倔雲千
疊寳月光涵玉半環當局仙人閑遣興爛柯樵子不
知還一樽醉上山翁馬却逐流紅到世間
繼李昌道見贈詩韻以寄
當年初識歷亭仙青眼相看意愜然把臂喜談天下
事洗心如聽玉琴絃時文變古多君雅遠馭長驅並
我先北渚風煙儘瀟洒興來詩思想無邊
遐觀享(南劒州揔尹張矦所構)
閩右江山第一州危欄高倚九峰頭大書快覩凌雲
榜神化空驚躍劒舟冠蓋送迎無少暇風煙吟眺暫
相醻曉凉多趁薔薇露醉墨淋漓想未休
九日南劔道中(龜山山長林元甲和韻有云万里好風南去鴈兩溪)
(明月一歸舟)
䬃沓弓刀入劒州登臨高出碧山頭松風度嶺吹紗
帽煙水漫溪送客舟萬里故鄕今得往一年佳節儘
為醻滿樽渌湛茶洋酒空對黃花一笑休
憫雨呈幹臣詩友(四月十一日作時闔境祈雨)
天人消息兩交通和自羣情雨意濃一旱汔今幾五
月四民作苦最三農雷燒赤尾空飛電雲捲黃頭又
變風傳語龍棚棚下客孚誠終始要相同
嗷嗷羣動日焦枯何處癡龍睡未蘇糓未見苗耰可
望麥方含實勒來無九關變豹無餘藴百郡承風恐
失圖試手天瓢儻微恡斯民斯苦果何辜
和錢神詠(幹臣二首)
觧毅開難到處行雖云銅臭最關情世緣利益稱泉
貨時便流行托楮生武子矜豪編竟埒魯褒貽笑愛
如兄細思最是通神處買盡人間事不平
鉅室權門坦蕩行反於窮薄略無情散飛庭樹來無
迹汚濁羣心到處生取象有天還有地縱貪無父亦
無兄存心思革交征弊何處銅山剷可平
芭蕉扇
輕箑如蕉一樣新楮衣筠骨製來勻隔牎雨落驚真
葉灑面風清來故人嘗羡楚材為晉用却嫌紈素化
緇塵會當柄在調元手與播南薰觧愠民
近讀夜永不寐等作覺清而頗寒吾恐傷
中和而病吾子也因復継前韻假辭而薰
炙之亦晁𥙷之擬騷之遺意也幸笑覧
燭影紅搖夜色侵香添菱葉鬱重衾鳳琶調軟歌能
合竹葉杯深醉易沉綠鬢追歡燕市樂翠幈歸夢越
江吟平明剩買扶頭酒不向諸兒計槖金
夕坐虚䆫夜氣侵欲眠還未擁孤衾書因倦讀從燈
暗物不攖懷任思沉肥遁世高雷子節清貧時見曲
山吟舊游相望成三老既老能閑抵萬金
和曲山覓菜詩韻
鼎餗藜杯一槩平見君胷次匪缾罌屡聞飯糗同鰥
舜似要矦封號頡羹靈府天和流玉薤露盤詩思霮
金莖腹腴蹯脆皆吾欲二者難兼恐物情
貧富因君嘆不平食前方丈對羸罌一簞雖具黃粮
飯滿豆長空碧澗羹甕料不聞波底語秋光時見鬢
間莖細思清苦多吾軰愈見蒼蒼責備情
和幹臣詩魔韻
倦懷欲罷不能回啾唧咿嚶雜嘆欵清禁事嚴微服
入華山峰好倒看來禁持作祟非無謂狂斐緣渠不
觧裁島瘦郊寒遺像在至今追想日悠哉
詩家何苦似魔爲遠紹傍搜沒了期鼓舞有舒還有
慘禁持似醉復如癡鼎邊苦思多窮夜江上冤魂獨
語時伴老此生成底事乾坤清氣幾人知
睡魔和韻
醺然一氣熱相纏不是晡時即午前臲&KR1142;枕丸無所
濟昏眀心境陡相懸見侵多自群疑後澄治無如一
敬先不羡老歐能善變化爲鸜鵒舞翩翩
欠呵舒挽速如神不是愁縈即思棼釀就黑甜濃有
味撓昏靈府黯無聞魂遊纏老三峰客茗戰摧空七
碗勲經事不爲渠所泥邊韶便腹見多文
和幹臣齒痛詩韻
硬囓豪餐養老饕先生編具若爲牢熱流支脉知來
漸痛拔孤根訝許高縱使舌存宜晦默更堪心苦恣
燋勞休休事事從輕减急手先湏止濁醪
折齒吟自慰
朝來齒折五神驚勢若山爲朽壤傾缺豁醜於韓子
態嘯歌妨盡幼輿情病根何益華池漱五色空傳幻
術生駢潔浮危雖自取世間何物不虧盈
適見揔府應
詔薦章偶得一詩庶明鄙意呈幹臣
齒牙缺豁雪蒙頭更有何心接俊游一自
詔條頒雨露盡催遺逸起林丘韞蔵櫝玉知無限刻
畫無塩最可羞經濟斯時公等在此身天地一虚舟
寄胡紫山提刑
蒼顔白髮兩衰翁前歲將翔馬首東常喜笑談猶不
淺静思行止略相同閶門凍鎻連江雨瘴海炎吹發
屋風兩地生還幸無事更何心到炬蓮紅
寄六祖眞人
涉世筋骸百不堪只堪打坐老書龕眎難遠矚目全
眊聽不能聦耳謾耽臂痛帶來梅嶺湿心煩漸染瘴
江炎客來問訊承佳意蓄縮其如向老蚕
五月八日同幹臣遊耿家池上
跼促城居鶴縶籠禄荷池上暫從容花明淡灎池光
外詩在扶疎樹影中老厭宦游追俊彦天教閑處着
疎慵日斜尚約遲遲去散坐高槐洒晚風
和幹臣山居
細想山㞐有足論既便嘉靖不知貧霜封幽谷收朋
栗水漲前溪送束薪茂樹坐移隨所適良苗耘罷見
懷新隱居不見求高意千古渊明最可人(景聮一作樽酒相勞)
(鄰曲厚樹林交蔭鳥聲新)
山中有樂試為論石上無禾未是貧溪隔圃田多滯
穗霜催林葉自添薪醉談有味漁樵熟野飯加餐筍
蕨新大朴散來非復古隱居永志果何人(一作半道閑談留苛)
(蕢隔林孤唱聽樵薪瓮芻春釀雲腴舊園摘秋葵露葉新朝呤樽湛芳醪&KR3964;夜話爐煨紫辛新遠壠秋餘)
(多帶穗中林霜後半烝新時耕白水親秧稻日斫青山白負薪)
隠仕初終絶異論渊眀憂道不憂貧比如違巳心交
病何似行歌自負薪意外風波平地險山間煙景四
時新此生只向黃塵老笑煞羲皇向上人
和幹臣以目疾詩相儆
老来襟袍百無圖遮眼唯便幾業書不尔心神渾散
澷豈知目力陡乖疎晚年愈種玄花盛平日豪吞綠
醑餘氣習屏除元易事急湏顛倒坎離居
常倚精神壯未殊有時豪飲痛觀書形骸未化無非
苦寢餗其間敢自如赤貫瞳人昏若蔽濕留肩井冷
難除人憑手眼今如此更有何心望玉除(時往往傳余有翰苑)
(之命故云)
掃晴婦
今年夏六月初方雨几六日不止前去秋
節止廿三日亟晴秋種生發能有幾日又
諺云秋后一十八日百粒不結巳種者為
雨所拍艱於出壠方種者&KR2145;土粘濕不易
耰作兒子輩戲作掃晴婦懸之前簷明日
開霽因作是詩以見其意云
澹粧烏䯻綠衣衫一線高懸舞畫簷笑着苕枝揮素
手盡驅雲影入蒼巖掃晴既出兒曹戲指日何殊艾
子談百糓近秋苗未立羲和先歛壠頣粘
江山萬里圖
勝覽何人作此圖雄誇天險亦區區經營意匠羣工
上慘澹風煙百戰餘並轡相夷嗤宋魏舞干來遠美
唐虞只今一綂無南北正要懷柔謹厥初(一作指頋漢封真采)
(聚追奔秦鹿此山虞)
江山列地出新圖限隔東南見奥區與校廟謨雖有
間細看邊備到無餘忌功去介甘捐蜀併力亡金笑
假虞千古美芹高議在不應成敗論終初
喪馬(和幹臣韻)
大夫而後不徒行為罄囊金市此乘耳削秋筠分額
髮臆團孤月映鉤膺長鳴尚憶看雲立論力空懷以
德稱得失塞翁深領會天教閑坐看飛騰
過郭璞墓
(墓在金山西北大江中流亂石間有叢薄鴉鵲棲集望之如蒼雪者蓋鳥矢也)
青囊書秘造精深葬法人傳冠古今一死秪緣撩虎
尾孤墳何故葬江心師從鬼谷宜多怪山湧胥濤不
寸侵(世傳江雖大漲水不及墓)我特回舟酹公去翻翻寒鵲落蒼
岑(一作舟過乱灘無所見寒鴉蒼雪滿崎嶔)
佛狸祠(在瓜洲城)
江山照眼舒清眺千古興亡堕眼前瓜步市長連野
戍佛狸祠古慘荒煙柂樓看取平吳日父老空傳飲
馬年此日不湏開濁浪好風都属往來舡
即事三詩奉呈幹臣明府詩友(辛卯六月廿六日作)
鯀殛苗夷併放驩九官相譲濟時艱閭閻有喜科差
少煙火全疎傳舍閑雨澤潤寬無遠邇
詔條恩溥到惸鰥
聖皇撫御超前古慶曆元和未易攀
恩書一札變虞驩盡革前非免後艱星影不摇天宇
静邊庭無事羽書閑震霆摧惡無留枿霖雨思賢到
有鰥若把古先相比擬周成唐憲敢躋攀(占法云民勞則天星)
(動摇)
巖廊吁咈處工驩萬死猶難謝世艱(向奉御秃列死先今野貍瓜嚙)
(其膚今相哥自請死同秃列〇若交汝便死天下人謂我何)為念民碞深頋畏
自裁書詔盡防閑求賢不啻飢和渴發政常先寡與
鰥蟣虱小臣雖片善一時鱗翼盡期攀(今歲自二月至五月凢雨)
(降詔條皆出自聖裁)
韓齋小集呈幹臣詩友(辛夘十月十日)
十日秋霖不出門偶同黎杖步城根故人雅有平生
好尊酒時陪一笑温野菊翻香忴晚節露&KR0818;團蓋任
朝暾暮歸欲乞天孫巧却歎儀曹是妄論
送同仁甫之任武陟
寬則民輕猛則殘化行州縣固應難紀綱綜務見常
操臺閣推勞不素餐能使弦歌千室樂何憂風雪一
家寒來辭請益吾何有一札恩書與細看
秋澗先生大全文集卷二十
