秋澗先生大全文集卷第七十六
王漏遲(答南楽令周幹臣來篇)
竹林幽思杳栖遲自嘆離群孤鳥萬里雲翔海樹去
相依遶隣笛一聲喚起憶共聽朱絲雅調還自笑當
年巳愧孫登清嘯■情擾回首分飛悵落落相期望
高崧少會鮮離多經世又誰曾了二子况成陳迹落
月滿梁空照庭戶曉得意眼中人少(二子謂西溪春山)
二
越山征路杳東南澹澹長空飛鳥儷影同翻明月一
枝烏遶共道有心避事甚未若從渠相調君莫笑南
樓苦要胡床舒嘯■空優畫裏江山緫輸與風流眼
中年少也學癡兒官事幾時能了一曲驪歌未動還
夢到三山晴照江月曉莫為賞音稀少
前一篇懷舊有感曰鄰吹者為見寄樂府也朱絲
雅調者為鹿庵先生也孫登者為足下與諸君也
三子者為西溪春山兩忘年友也後一闋將行即
事曰三山者福城中山也幾夢者為不肖拜命前
後凢夢三至其處曰賞音不少者為彼中宋吏部
陳菊圃者甚衆故云二篇自覺語硬意凢固非樂
府正體望吾子取其直書可也
三(留别淇上諸君)
浙江江路杳蒼茫自嘆南飛烏鳥故國回頭夢裏青
山吟遶手把一麾南去道不比八州常調君莫笑南
樓苦要胡床舒嘯■休優歸去扁舟若比似陶朱尚
猶年少飛泳雖殊友義固應明了擬覽九江秀色誰
凄断關河殘照霜月曉去去眼中人少
風入松(觀灯下半開杏花)
一枝穠豔照華堂暖蘂貯春光寫生莫羡徐熙筆風
流在百子池傍點綴紅粧玉頰簾苫粉淡宮粧■静
憐疎影伴昏黃添麝入爐香惜花人老情綠在雲幈
晚銀燭高張細瀉一杯春露浩歌微雨東墻
三奠子(都城七夕)
渺新秋節物客思天涯巖桂重碧雲賖煙華縈𬗋禁
心事夢長沙青銅裏人未老鬢先華■鈎簾望月得
巧誰家兒女軰語空譁露翻梧葉重河映綺楼斜傾
雲液歌金縷岸烏紗
二(登河中迎煦楼楼故址即唐崔徽白楼也)
壯河山表裏百二喉襟形勝地古猶今風雲全晉在
草木故都深淡長空孤鳥没緫消沉■東山高卧梁
甫長吟人未老鬢毛侵平生多古意落日更登臨倚
危闌窮遠目恐傷心
三(辛卯七夕時久雨未霽中以感寓為)
湛新秋風露曖曖微霄梧葉下桂香飄鵲翻銀漢水
人渡玉闌橋歡能幾虹影断渚宫遥■人間多巧天
上無憀今古恨苦相撩菓瓜絲曲綴兒女思空饒層
軒晚香露濕可怜宵
四
悵神光奕奕天上良宵花露湿翠釵翹風回鵉扇影
愁滿紫雲軺恨相望雖一水隔三橋■朱絃寂寂心
思迢迢人未老鬢先凋翻騰驚世故機巧到鮫綃凉
夜永簫聲咽篆煙飄
五
隔盈盈一水歡會今霄梧葉上雨蕭蕭星沉開帳燭
雲黯渡河橋渚官深離思苦兩無憀■金針縷細彩
舫花嬌兒女軰漫情饒巧來心愈拙絃促韻難調西
樓月銀漢影碧夭遥
江城子(為張同知壽)
灤江晴漾首山前玉為淵秀相連總把華英都付使
君賢梅竹堂深歌吹動香似霧酒如川■列城千里
聽鳴絃頌聲喧覺春偏争遣翺翔猶是貳車權滿泛
一杯添壽酒懸斗印看他年
二(賦拜月圖)
一枝繁杏宋墻東翠惟重捲春風留得殘粧簾月拜
玲瓏雲作鬢蟬霞作𬒮香霧湿玉鬟鬆■閑情都付
燭華紅瑣牎中照芳容細逐行雲零亂紫金峰天外
翠鸞仙侣在城闕晚夢美蓉
南鄕子
近聞吾子有茂陵側室之舉順命故也
且在音賢女雖有小星惠下之行不無欝悒自傷
之意故首章託以自怨自責忌嫉傷善略
不見也然怨不已則夫婦道乖故釋以人子之
孝嗣續為重嗚呼商陵穆子之悲衛莊姜傷已
之嘆匪歌詩莫能宣其志此楽府之所以作也
庶幾言之者無罪聞之者少有慰焉
人物舊温郎心事珠簾月半床笑裏玉臺重藉手誰
量折得楊枝惱孟光■得鯉豈思魴老境其如伯道
傷但願維羆應汝夢稱觴趁取春風慰北堂
二(癸丑三月廿一日祭龍祠回飲張氏草堂)
喬木色蒼蒼山頂難留落日光燈影碧流深幾許浮
觴來醉張家第四埸世事莫論量相對尊前兩鬢
霜冨貴幾時當適意杯長問甚春星帶草堂
三
夏日同王子勉雷彦正王子初納涼西園亭
簾影静碁抨平野風來分外清一帶好山供望眼雲
屏落日煙霏翠滿亭世事不須驚底用相逄話
醒常使玉瓶沙上酒如澠杖履時來月下傾
四(春日遊李氏園亭)
溪水淨灘沙紫動林梢半是花長日馬蹄閑信步誰
家暁入南園到晚霞■時事閙蜂衙一片閑心逐去
鴉爛醉玉瓶沙上酒生涯過眼浮雲不足誇
五
承旨董公夀登七秩康寧好德誠可慶
也取坡例以玉案香歌之
青瑣漢中郎滿䄂長携玉案香記得賦詩撗槊日臨
二氣壓風濤一葦航■蓮炬晚分光諫䟽回天豸有
霜七十平頭從此數稱觴滹水淵源慶未央
六
一雪静林皐冷壓浮陽氣不驕菜甲榆椒渾不動寂
寥賺得輕黃上柳條■詩思苦相撩酒盞新來頓絶
交連夜客䆫寒佀水無聊誰約春風鎻綺寮
七
和幹臣楽府南鄊子南楽言懷中間更
易两韻盖前人用音意之例也
万彙帝城春况是明時選用人愛殺曲山周老子依
仁任運不自論六任謾逢辰甚是荣華盡苦辛
贏得歸來兒女笑蘇秦白馬紅纓衫色新(一作潦倒客居雖有甑生)
(塵日有詩來發興新)
卜筭子
辛卯九月二十三日夜夢上層欄北望
黑雲截空二龍尾足連卷下垂殊分明
也覺而賦此秋澗老人識
一抹截頭雲靉靆從龍發尾足連卷見半空霽色翻
蒼鬣舉手欲攀鱗散我麒麟髮天外雄風祕化機吹
落蒼煙峽
青玉案(賦紫金沙)
綠隂暗盡西城樹人緫道春歸去裊裊柔條高幾許
絳燈閃爍翠雲萦護元有留春處金鐏未厭傾芳醑
醉墨題詩要香露胡蝶飛來何栩栩向人有意繞欄
翻舞以約花間住
臨江仙(壽李節使)
桂石中朝黃閣相河山千古南州多君談笑覓封侯
朱輪繙皂盖錦帶佩吳鈎滿府治聲歌五袴梢梢俊
氣横秋今年夀席更風流青雲新甲第一笑醉金甌
二
八月一日同高仁甫李靖伯史潤之餞
伯昌東行韓明日至滑得隂疾後三日
舟載西還夕次其門東劉家渡而殁得
年五十有九韓予出就外傳時同舍生
也哀哉
昨日舉杯親餞别六人吟嘯呵呵今朝丹旐颺城阿
一棺零落恨都付逝川波萬事轉頭眞是夢两輪來
往如梭人生百歲合如何放開眉上鎻得酒且高歌
三送(治中李公)
天上雲衣無定態眼中時事休驚年來鐘鼎到書生
一麾仍出守五馬看專城千古金陵佳麗地中郎素
有先聲一江春浪暮煙平此身眠食外萬事緫虚名
四(爲曲山作)
别墅寒梅方入夢多君來報花期野塘流水小橋西
南枝香爛漫却恨賞音稀正有玉堂人最愛垂垂兩
鬢如絲和羹心事未應遲金樽重醉倒且莫晚風吹
蝶戀花(賦來禽歇枝)
今歲尋芳春巳誤一粒丹砂不到來禽樹滿意紅芳
春也妬長條簇滿珍禽羽花道無情應有素似惜金
樽一醉珠簾暮春自還來花自故人生最恨離筵苦
二
昔鹿庵顒軒樂育淇上一時秀造號稱
多士建中元已來例䆠游四方僕二十
年間絻三至鄕里慨然有離索之歎今
歲投紱自濟南來歸而諸公頗集所欠
者唯王尚書子勉傳漕使士開耳因賦
樂府以見歡會之不恒聚散之有數也
至於義安分定辭兼六客倚聲者當自
知之恐酒酣耳熱後不無倒冠落佩之
適也
淇水當年麟鳳渚回首飛翔落落風雲舉三疊陽關
回首處渭城柳色朝來雨今夕何年天所與白髮歸
(耒一)笑同歌舞醉裏相將尋杖屨苕溪風月無今古
三
綠暗蘭臯春雨暮露浥風吹馥馥香如霧一曲清歌
花觧語落紅羞滿沙頭路錦瑟華年誰與度夜月珠
簾腸断春風句我自興來聊一顧醉䰟不到凌波步
四(和曲山韻因爲贈之)
經世此心誰盡了欲畫麒麟功業何由到白髮滿頭
青鏡曉花開花落人空老適意杯盤從草草甘坐清
貧方駕郊和島最愛新詩情致好篇篇直壓元郎倒
太常引(送王嘉父)
去年鞍馬客南鄘(奈告)别苦怱怱今歲又相逢喜客舍
清樽屢同仲宣楼上杜陵幕下着處話途窮好去漢
元龍道休着青春負公
二(壽龐咨議)
髯郎風度幕中蓮已師範使君賢驥足快騰騫道好
箇龍家土元滄浪高興寒花晚節秋色滿淇園一盞
願遐年要都釀君家百泉
三(夀劉同知)
太行晴色泛簾鈎對書史日優游賓從儘風流誰健
似東陵故侯人間萬事塵埃野馬一笑付紋楸眉宇
壽光浮拚醉過黃花暮秋
四(周都運生朝時添壽王村)
量蟠英偉氣和愉道滄海得遺珠忠義與心俱見漕
府歸來轉輸山呈霽色杯添野水春滿野人廬鄭重
萬金軀要羽翼當年漢儲
五(爲王同知壽)
雍容詩禮冠時髦都忘却貴人嬌横槊見英標道勇
佀當年嫖姚默含萬動德尊一府歌夀聽民謠緣髮
映金貂儘千尺青松後凋
六(爲万奴緫𬋩)
重於山岳藹如蘭喜一旦得同官裁鑑笑談間道不
似當年將壇一年好處中秋節近涼露洗金盤丹桂
月中看儘耐得人間歲寒
七
奉寄參政李侯仲實自北京行省改授安
西王相人來徵詩於予因作此奉寄時屯
田涇陽規畫財賦
北平移鎮入咸秦說睿眷更情親下手見經綸道好
箇中原老臣萬屯曉月一鞭農事涇水畫中春陸海
儘藏珍佀只欠侯封冨民
八
春風碧水静林丘對書史日優游來往更風流問誰
佀東陵故侯黃陂襟度曲江譽望山立看揚休春釀
儘禁篘拚醉盡蟠桃上秋
九(送叚信卿赴河東憲司經歴)
北來孤劒欎蒼顔聽時事立談間秋隼正騰翻莫便
倚霜空陡寒太行秋色汾川鴈影極目送歸鞍簿領
憲司閑道好箇河東幕官
十(夀陶珉溪)
南枝梅信點冰妍覺初度得春偏人物鱣堂仙看才
思渾如湧泉悠悠往古紛紛俗學鞶帨繡空鮮青鬢
莫蒼然要折衷陶家講筵
鷓鴣引(為王太夫人壽)
簮纚瀟然自謝林一家柔範到周南以賢論母書彤
管有子能官盡孝心香霧碧夀樽深歲時春輦醉花
隂從今叢慶堂前月翠竹高梧聽鳳吟
二
和周幹臣韻中綂五年三月十二日夜陪
徒單文與雷彦正夜語
門外東風駐馬蹄月明庭樹綠隂稀眼中時事驚天
運醉裏游談佀口機思遠走擬高飛此心安得與時
違遺書浩蕩三千卷未分窮愁老布衣
三(韓氏别墅)
竹映方臺翠滿湖煙靡荷露淨郊居棣花輝映春風
被雲錦香翻碧玉壷吟倚杖卧看書一家風景輞川
圖酒杯儘泛床頭瓮未礙門多長者車
四(謁太一官贈王季祥)
來謁齋官又五年道人邀我坐前軒只驚前度劉郎
老不見庭松偃盖圓人與鏡兩翛然呼童茶罷炷爐
煙壁間一軸煙蘿子依約風流隨眼前
五(爲樂籍張惠英賦)
秋水芙蓉鏡裏仙一枝明王濯煙鬟鶯初觧語調柔
舌柳不勝嬌拂畫欄催疊鼓按弓弯樓心低月怯清
寒人生莫惜纏頭錦能得春風幾度看
六
野粉宫墙暮雨邊洛京依舊鎻婵娟一聲金縷關情
處滿串驪珠訝許圓金谷月石樓煙留連光景待他
年襪塵休放凌波去更聽新翻倒玉船
七
浴鳳池邊飬相材朝端先肅漢儀開九秋灝爽臨初
度千丈恩光動憲臺鏘劒佩望蓬萊翠華南扈拂天
來一枝好在霜前菊留待清香薦壽杯
八(爲耶律緫𬋩太夫人壽)
遼海千年將相家婺星光動赤城霞回看畫戟淸香地
滿意春風玉樹花金椅背紫雲車謝林風度見來賖
夀波㶑灔宫壷暖滿泛秋光醉綠華
九
何處人間淑景新韶光都付牡丹春後庭花老空瓊
樹曲水江深見麗人金屑粉■香裙近前細看倒芳
樽惜教赤壁磯頭月吹散春風陌上塵
十
何處人間淑景新劉家池舘鮑家春後庭花唱空瓊
樹曲水宫粧見麗人金作粉麝爲塵一枝千葉擁黃
雲花工可是多情思夢逐凌波問洛神
十一
丁亥上巳日與諸君宴林氏花圃李氏
以歌曲侑觴醉中懇求樂府賦鷓鴣天
以歌之李氏字蘭英樂藉之名香者也
花草離騷試品量猗猗香色紫蘭芳樂棚擢秀名何
麗楚澤含秋思更長金縷曲紫霞觴留連光景醉銀
塘竹西歌吹歸時晚也勝楊鞭問葛強
十二
拾翠仙洲野興長樽前一曲杜韋娘人憐暖日明歌
扇我愛蘭英媚國香供楚偑笑梅粧春風着意泛崇
光老懷不到凌波夢要遣琵琶送一觴
十三
香静堂萱燕處温一家柔範被鄕隣三牲奉養真純
孝八十康寕是福人巖菊晚嶺梅春半容林下舊精
神婺光不動雲衢爛供佛床頭景氣新
十四(贈馭說高秀英)
短短羅桂淡淡粧拂開紅䄂便當埸掩翻歌扇珠成
串吹落談霏玉有香田漢魏到隋唐誰教若軰𬋩興
亡百年緫是逢埸戲柏板門鎚未易當
十五
先相風流德業尊又看天馬五花文飄飄青鎻凝佳
思靄靄新詩佀嶺雲淮海秀巳平分珪璋未礙琢
來勤吳人元重中州氣繡被何嘗擅鄂君
十六
潦倒衰翁不足尊更堪刺口論詩文經涂江浙多蘭友
照眼吳山霽霧雲傷别夕惜經分臨𡵨一語見微勤
萬艘未是周郎忘他日經綸要使君
十七
辛卯九月二十三日靖伯仲先携酒相過
客去醺然獨坐以見酣適之意云
波蕩江湖萬里餘歸來縮首伴凡魚門從席後軒車
盛鬢自霜來䆠味疎思往事注殘書閑鋤明月種秋
𬞞傍人莫笑楊雄宅好事時過載酒壷
十八
閭井錐刀劇戰烘詠歸奚取舞雩風道開聖學千
年後春在先生一畆宫敦誨誘見從容絃歌不隔縵
紗紅珉溪幾點梅梢雪歲歲吹香入壽鐘
虞美人
紅顔綠鬢無長好日對菱花老頭童齒豁竟何禆只
有飢時餐飯飽時嬉因行消散昏和悶却覺筋骸困
那錢置箇馬兒騎食飲難消終目繋門陲
二
謝成耀卿僉事携酒芋相過
山瓶乳酒甘如蜜鴟芋堆盤赤見君相贈固多情潤
我枯腸一吸破愁城秋光湖碧西湾㶑不到心中慊
何時盡煑土芝香醉飽歸來肯把故山忘(一作醉後歸時騎馬似知章)
西江月
清明拜掃回值田家野飲有頒白者邀余
就飲因實老人之意作西江月以歌之■
社鼓驚飛梨雪村簫吹破桑芽清明野飲見田家老
叟邀余下馬勸飲一巵芳酒繞看滿樹幽花杯盤草草
樂年華不棄同來觀化
二(閑步州南古堤)
返照斜明雙塔乱山回繞孤城年來風物侶昇平人說三
王善政世事正宜静待田園好去躬耕雲間歸鳥有遺
聲喚起投林高興
三
大河凝冰蔽川而下與一二寮友登白
樓俯觀賦此詞以歌之
散策暫辝鳬吏倚樓來聽漁歌夕陽西下乱山多白
鳥蒼煙衝破一夜朔風吹雪白雲飛滿長河不將幽
夢付凌波意在吳郎畫舸
四(贈張子文)
聮轡閑談詩雅停杯高詠晁詞山城投宿晚凉時邂
逅青雲公子濯錦江邊相憶鳴條山下分携秋風摇
蕩菊花期竚候翩翩歸騎
五(継張孝純韻)
郢下空歌白雪琴中誰聽高山人生何用釘疎頑不
過兩盂日飯夢到鈞臺老樹秋風閑煞漁竿沙鷗無
數點江干知我忘機去慢
六(夀王中丞)
梅蘂暗傳春信菊枝儘傲霜威風姿元與歲寒期况
是小春天氣翠實調羹未晚秋香添壽多宜高名北
海舊蟠螭未似東山雅意
七(壽李彦祥)
近歲憶游竹里今年來遇生朝平生洒落邑中豪邂
逅風神不老賞盡山陽煙景去翻毫海雲濤太行晴
色任秋高人與黃花長好
黑&KR0238;弩遊金山寺并序
隣曲子嚴伯昌嘗以黑&KR0238;弩侑酒省
郎仲先謂余曰詞雖佳曲名佀未雅
若就以江南煙雨目之何如予曰昔
東坡作念奴曲後人愛之易其名曰
酹江月其誰曰不然仲先因請余效
顰遂追賦游金山寺一闋倚其聲而
歌之昔漢儒家畜聲妓唐人例有音
學而今之樂府用力多而難為工縱使
有成未免筆墨勸滛為俠耳渠輩年
少氣銳淵源正學不致費日力於此也
其詞曰
蒼波萬頃孤岑矗是一片水面上天笁金鰲頭滿嚥
三杯吸盡江山濃綠蛟龍慮恐下燃犀風起浪翻如
屋任夕陽歸棹縱橫待償我平生不足
二
曲山亦作言懷一詞遂継韻戲贈
休官彭澤居閑久縱清苦愛吾子能守幸年來所事
消磨只有苦吟甘酒平生學道在初心富貴浮雲何
有恐此身未許投閑又待看鳳麟飛走
好事近(過南雲門)
南北兩雲門竹圃稻畦如畫罷亜黃雲萬頃自長渠
飛洒太行鍾秀盡三鄕形勝逓高下笑我年來用捨
佀田間秧馬
二(嚐點東坡橘楽湯作)
石鼎響松風茗飲老來多怯喚起雪堂清興瀹鷓斑
金屑橘中有楽勝商山香味不容說覺我胸中磈磊
被春江澄徹
三(賦庭下新開梨花)
軒鎻碧玲瓏好雨初晴三月放出暖煙遲日醉風簷
香雪一樽吟遶洗粧看玉笛莫吹裂留待夜深庭院
伴素娥清絶
四春寒(繼蚓君卿韻三首)
斗柄轉春城向暖小桃開徹不佀今年正月過深冬
時節故將新巧發隂機春事未容說且就驅雲風箒
掃西山晴雪
五
宫殿曲江頭漠漠輕隂開徹花柳都城三月正禁煙
時節珂鳴轂擊玉泉遊故老向人說一片春風簫鼓
蕩梨花香雪
六
華髮一衰翁世事眼中看撤只爲年來薄䆠負東山
高節冥冥神理到無憑此外更何說安得百壷春酒
掃羈愁如雪
玉樓春(冬至夜侍祭)
隂消陽長從今數除客歸來聞好語月明滿地紫煙
生暖入刺文添繡縷冷風肅肅生庭戶桂酒光清摇
燕爼今冬記我致嚴時爆竹聲中聽五鼓
秦樓月
今歲八月自哉生明夜月色如晝及至
良夕乃作風雨所謂獨向此時偏者詩
人不得無悵然之情也取太白詩例賦
秦樓月一闋歌以問之是夜月色亦佳
但微雲點綴耳
華陽閣一年心賞中秋約中秋約九霄風露有懷都
豁桂香和雨風吹落倚欄望處秋煙薄秋煙薄一樽
能與素娥同酌
二
花時樂醁樽記醉平津閣平津閣一聲金縷滿階紅
藥小欄此日情瀟索土膏一寸春如削春如削幾時
盻到絳燈紅爍
已丑歲春分前一日栽培衆卉罷晚坐
前閣無以觧之偶得催閣芍藥辝秦樓
月一闋因放聲自歌浮大白者數行實
至元二十六年三月二十一日也時夜
漏交二鼓燈下書秋澗老人題
秋澗先生大全文集卷第七十六
