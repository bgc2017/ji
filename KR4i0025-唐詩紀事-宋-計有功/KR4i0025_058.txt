唐詩紀事卷第五十八
温庭皓韋蟾李敬芳李溟
李郢韓琮劉滄柳棠
賀蘭朋吉崔珏李洞長孫翺
崔櫓曹唐于武陵霍㧾
劉魯風盧尚卿
温庭皓
尚書東苑公鎮襄陽成式庭皓蟾皆其從事上元唱
和詩各三篇成式詩云風杪影凌亂露輕光陸離如
霞散仙掌似燒上峨嵋道樹千花發扶桑九日移因
山成衆象不復藉蟠螭
踴出多寳塔往來飛錫僧分明三五月傳照百千燈
馴狖移高柱慶雲遮半層夜深寒焰白猶自綴金繩
磊落風初定輕明雲乍妨疎中搖月彩繁處雜星芳
火樹枝柯密燭籠鱗角張窮愁讀書者應得假餘光
庭皓詩云一峰當勝地萬點照嚴城勢異崑岡發光
疑玄圃生焚書翻見字舉燧不招兵况遇新春夜何
勞秉燭行
九枝應並耀午夜思潜然景集青山外萤分碧草前
輝華侵月影歴亂寫星躔望極高樓上搖光滿綺延
春山收暝色爝火集余輝麗景饒紅熖祥光出翠微
白榆行自比青桂影相依唯有偷光客追遊欲忘歸
庭皓咸通中為徐州崔彦曾幕府龐勛反以刅脇廷
皓使為表求節度使倨答曰我豈以筆硯事汝耶其
速殺我遂遇害廷皓梅詩云一樹寒林外何人此地
栽春光先自煖陽艷暗相催曉覺霜添白寒迷月借
開餘香低惹䄂墮蘃逐流杯零落移新暖飃揚上故
臺雪繁鸎不識風裊蝶空廻羌吹應愁起征徒異渴
來莫貪題詠興商鼎待塩梅
韋蟾
上元唱和詩云新正圓月夜尤重看燈時累塔嫌沙
細成文訝筆遲歸牛疑燧落過鴈悮書遺生惜蘭膏
燼還為隔歲期
舉燭光纔起揮毫勢競分點時驚墜石桃處接崩雲
辭異秦丞相銘非竇冠軍唯愁殘熖落逢玉亦俱焚
多寳神光動生金瑞色浮照人低入郭伴月夜當樓
熏穴應無取焚林固有求夜闌陪玉帳不見九枝留
蟾簾問鄂州罷賓僚祖餞蟾曾書文選句云悲莫悲
兮生别離登山臨水送將歸以牋毫授賓從請續其
句逡廵有妓泫然起曰某不才不敢染翰欲口占兩
句韋大驚異令隨念云武昌無限新栽柳不見楊花
撲面飛座客無不嘉歎韋令唱作楊柳枝詞
蟾為尤丞至長樂驛見李湯給事題名題其側曰渭
水春山照眼明希仁何事寡詩情只應學得虞姬婿
書字才能記姓名
蟾字隱珪下杜人大中七年進士登第初為徐商掌
書記終尚書左丞梅詩云高樹臨溪艷低枝隔竹繁
何須是桃李然後欲忘言擬折䰟先斷須看眼更昏
誰知南陌草却解望王孫
題僧壁云一竹横簷挂淨巾竈無烟火地無塵剃頭
未必知心法要且閑於名利人叚成式和云有僧支
頰撚眉毫起就夕陽磨剃刀到此既知閑處樂俗心
何啻九牛毛
送盧潘尚書之靈武云賀蘭山下果園成塞北江南
舊有名水木萬家朱戸暗弓刀千隊鐡衣鳴心源落
落堪為將膽氣堂堂合用兵却使六番諸子弟馬前
不信是書生
贈商山僧云商嶺東西路欲分兩間茅屋一溪雲師
言耳重知師意人是人非不欲聞
李敬方
天台閑望云天台十二旬一片雨中春林果垂楊盡
山苖半夏新陽烏暗展翅隂餽夜飛輪坐冀無雲物
分明見北辰勸酒云不向花前醉花應解笑人只憂
連夜雨又過一年春
聞高侍郎卒貶所云京西高院長直氣似吾徒走馬
論邊備飛聲感廟謨官移人未察身没事多符寂寞
他年後名編野史無
遣興云果窺丹竈鶴莫羡白頭翁日月仙壺外筋骸
藥臼中雲歸無定所鳥跡不留空何必勞方寸嶇﨑
問遠公
汴河直進船云汴水通淮利最多生人為害亦相和
東南四十三州地取盡脂膏是此河
字中虔登長慶進士第大和中為歙州刺史大中時
顧陶集唐詩類選云李歙州敬方才力周備興比之
間獨与前軰相近家集三百首簡擇律韻八篇而已
雖前後&KR1925;絶或畏多言而典刑具存非敢避棄
李溟
喬木掛斗色水驛壞門開向月片帆去背雲行鴈來
晚年名利跡寧免路岐哀前計不能息若為玄鬢廻
(題無)溟以是詩得名張為取作主客圖
賈島送溟謁宥州李權使君云英雄典宥州迢逓苦
吟遊風宿驪山下月斜㶚水流去時初落葉廻日定
無秋太守携才子看鵬百尺樓
李郢
重陽日寄浙東諸從事云野人多病門長掩荒圃重
陽菊自開愁裏又聞清笛怨望中難見白衣來元瑜
正及從軍樂寗戚誰憐叩角哀紅旆紛紛碧江暮知
君醉下望鄕臺
奉陪裴相公重陽日游安樂池亭云絳霄輕靄翊三
台嵇阮情懷管樂才蓮沼昔爲王儉府菊籬今作孟
嘉杯寧知北闕元勲在(北闕大第漢賜蕭何等)却引東山臼客
來自笑吐茵還酩酊日斜空從綘衣廻
和湖州杜員外冬至日白蘋州見憶云白蘋亭上一
陽生謝眺新裁錦繡成千嶂雪銷溪影綠幾家梅綻
海波清已知鷗鳥長來狎可許汀洲獨有名多愧龍
門重招引即抛田舍棹舟行
贈羽林將軍云虬髯顦顇羽林郎曾入甘泉侍玉皇
鵰没夜雲知御苑馬隨仙仗識天香五湖劫去孤舟
月六國平來兩鬢霜唯有桓伊江上笛卧吹三弄送
殘陽
上裴晉公詩云四朝憂國鬢如絲龍馬精神海鶴姿
天上玉書傳詔夜陣前金甲受降時曾經庾亮三秋
月下盡羊曇兩路碁惆悵臼堂扄綠野夕陽無限鳥
飛遲
江亭春霽云江籬漠漠荇田田江上雲亭霽景鮮蜀
客帆檣背歸鷰楚山花木怨啼鵑春風掩映千門柳
晚色凄寒萬井烟金磬泠泠水南寺上方僧室翠微
連
寒食遠望云舊墳新隴哭多時流世都堪幾度悲烏
鵲亂啼人未遠野風吹散白棠棃
七夕寄張氏兄弟云新秋牛女會佳期紅粉筵開玉
饌時好與檀郎記花朵莫教清曉羡珠絲
七夕云烏鵲橋頭雙扇開年年一度過河來莫嫌天
上稀相見猶勝人間去不回欲减烟花饒俗世暫煩
烟月掩粧臺别時舊路長清淺豈肯離似死灰
中元夜詩云江南水寺中元夜金粟欄邊見月娥紅
燭影廻仙態近翠環光動見人多香飄彩殿疑蘭麝
霧遶輕衣雜綺羅湘水夜空巫峽遠不知歸路欲如
何
字楚望大中進士終於御史
郢有詩云江風徹曙不成睡二十五聲秋點長最為
警絶劉光遠載於金華子
李義山汴上送郢之蘇州云人高詩苦滯夷門萬里
梁王有舊園烟幌自應憐白紵月樓誰伴詠黃昏露
桃塗頰依苔井風柳誇腰住水村蘇小小墳今在否
紫蘭香逕與招魂
杜牧之湖南正初招郢云行樂及時時巳晚對酒當
歌歌不成千里暮山重疊翠一溪寒水淺深清高人
以飲為忙事浮世除詩盡強名看着白蘋芽欲吐雪
舟相訪勝閑行
方千贈李郢端公非唯孤峭與世絶吟處斯須能變
通物外搜羅歸大雅毫端剪削有餘功山川正氣侵
靈府雪月清輝引惠風别得人間上昇術丹霄路在
五言中
郢子興字魯珍生於南海尤能詩每一篇成必鱠炙
人口後登甲科
韓琮
春愁篇云金烏長飛玉兔走青鬢長青古無有秦娥
十六語如絲未解貪花惜楊柳吳魚嶺(無鴈)消息冰盻
蘭情别來久勸君年少莫遊春暖風遲日濃如酒
詠馬云曾經伯樂識長鳴不似龍行不敢行金垀未
登嘶若是鹽車猶駕瘦何驚難逢王濟知音癖欲就
燕昭買駿名早晚飛黃引同皂碧雲天上作鸞鳴
暮春送客云綠暗紅稀出鳳城暮雲樓閣古今情行
人莫聽宫前水流盡年光是此聲
駱谷晚望云秦川如畫渭如絲去國還鄕一望時公
子王孫莫來好嶺花多是斷腸枝
二月二日遊洛源云舊苑新晴草似苔人還香在踏
青開今朝此地成惆悵已後逢春更莫來
公子行云紫袖長衫色銀蟬半臂花帶粧盤水玉鞍
綉坐雲霞别殿承恩澤飛龍賜渥洼控羅青裊轡鏤
象碧熏葩意氣催歌舞闌珊走鈿車袖彰雲縹緲釵
轉鳳欹斜珠卷迎歸箔紅籠晃醉紗唯無難夜日不
得似仙家
字代封大中中為湖南觀察使待將士不以禮宣宗
時為都將石載順等所逐
劉滄
中秋夜翫月詩云中秋郎月静天河烏鵲南飛客恨
多寒色滿窗明枕簟清光凝露拂烟蘿桂枝斜漢流
靈魄蘋葉微風動細波此夜空庭聞木葉蒹葭霜積
鴈初過
與僧話舊云巾舄同時下翠微舊遊因話事多違南
朝古寺幾僧在北嶺空林唯鳥歸莎徑晚烟凝竹塢
石池香色染苔衣此來相見又相别即是關河朔㕍
飛
經煬帝行宫云此地曾經翠輦過浮雲流水竟如何
香消南國美人盡怨入東風芳草多殘柳宫前空露
葉夕陽川上浩烟波行人遥起廣陵思古渡月明聞
棹歌
咸陽懷古云經過此地無窮事一望凄然感廢興渭
水故都秦二世咸陽秋草漢諸陵天空絶塞聞邊㕍
葉盡孤村見夜燈風景蒼蒼多少恨寒山半出白雲
層
長洲懷古云野燒空原盡狄灰吴王此地有樓臺千
年事往人何在半夜月明潮自來白鳥影從江樹没
清猿聲入楚雲哀停車日晚薦蘋藻風静寒塘花正
開
滄字藴靈大中進士也
柳棠
東川柳棠應進士舉才思優贍楊尚書汝士作鎮日
以一巨魚飲之棠不即飲楊公以詩戲之曰文章謾
道能吞鳳杯酒何曾解喫魚今日梓州張社會應須
遭這老尚書棠曰未向燕臺逢厚礼幸因社會接餘
歡一魚喫了終無愧鵾化為鵬也不難初棠與馮戡
善棠及第後戡與詩曰桃花浪裏成龍去竹葉山頭
退鷁飛棠每於東川席(狂上)縱日甚詩忤楊公云莫言
名位未相儔風月何曾阻獻酬前軰不須輕後輦靖
安今日在衡州靖安李宗閔尚書與楊公中外昆弟
東川益怒為書讓其座主高諎侍郎曰柳棠者兇悖
囂傲識者悪之狡過者仲容才非犬子且膺門之貴
豈宜有此生乎二公以書往返詰難棠不任憂愓其
後參越嶲軍事而卒
賀蘭朋吉
客舍喜友人相訪云荒居無四隣誰肯訪來頻古樹
秋中葉他鄕病裏身㕍聲風送急螢影月流新獨為
成名晚多慙見友人
賈島寄朋吉云往往東林下花香似火焚故園從小
别夜雨近秋聞
野菜連寒水枯株簇古墳泛舟同遠客尋寺入幽雲
斜日扉多掩荒田徑細分相思蟬幾處偶坐蝶成群
會宿曾論道登高省議文苦吟遥可想邊葉向紛紛
島又有夜喜賀蘭三見訪詩云漏鍾仍夜淺時節欲
秋分泉䀨棲松鶴風除翳月雲踏苔行引興枕石卧
論文即此尋常静來多祗是君
崔珏
岳陽樓晚望云乾坤千里水雲間釣艇如萍去復還
樓上北風斜卷席湖中西日倒銜山懷莎有恨騷人
往鼓瑟無聲帝子閑何事黃昏尚凝睇數行烟樹接
荆蠻
哭李商隠云成紀星郎字義山適歸黃壤抱長歎詞
林枝葉三春盡學海波瀾一夜乾風雨已吹燈燭滅
姓名長在齒牙寒應遊物外攀琪樹便着霓裳上玉
壇
水精枕云千年積雪萬年冰掌上初擎力不勝南國
舊知何處得北方寒氣此中凝黃昏轉燭螢飛沼白
日褰簾水在簮蘄簟蜀琴相對好裁詩乞與滌煩襟
鴛鴦云翠鬛紅毛舞落暉水禽情似此禽稀暫分烟
島猶廻首秪過寒塘亦並飛映霧乍迷金殿冷逐梭
齊上玉人機採蘭無恨蘭橈女笑指中流候爾歸
珏作太魏公幕與副車袁充常侍不叶公俱薦之於
朝珏拜芸閤讐校會有客以絲桐詣公心善之欲振
其名命以所乘馬迎珏賞之公為客請一篇珏因以
發其憤詩云云七條絃上五音寒此藝知音自
古難唯有河南房次律始終憐得董庭蘭(恚公大)
珏字夢之登大中進士第
李義山送珏往西川云年少因何有旅愁欲為東下
更西遊一條雪浪吼巫峽千里火雲燒益州卜肆至
今多寂寞酒爐從古擅風流浣花牋紙桃紅色好好
題詩詠玉鈎
李洞
上崇賢曹郎中云閑坊宅枕穿宫水聽冰分衾盡蜀
僧藥杵聲中搗殘夢茶鐺影裏煮孤燈刑曹樹蔭千
年井華岳樓開萬里冰詩句變風官漸緊夜濤春盡
海邊藤
子規詩云萬古瀟湘汲上雲化為流血杜鵑喀長疑
啄破青山色只恐啼穿白月輪花落玄宗歸蜀道雨
飛工部宿江津聲聲猶恐聒君耳不見千愁一甑塵
洞唐諸王孫也常遊西川慕賈浪仙為詩鑄銅像其
儀事之如神洞為終南山詩二十韻句有殘陽高照
蜀敗葉遠浮涇復曰&KR1263;竹烟嵐凍偷湫雨雹腥遠平
丹鳳闕冷射五侯廳贈司空侍郎云馬饑飡落葉鶴
病曬殘陽又曰卷箔清谿月敲松紫閤書又送僧云
越講迎騎象蕃齋懴射鵰上高僕射曰征南破虜漢
功臣提劔歸來萬里身閑倚凌雲金柱看形容消瘦
老於真復曰藥杵聲中搗殘夢茶鐺影裏煮孤燈送
人歸東南云島嶼分諸國星河共一天時人但誚其
僻澁而不能貴其竒峭唯吴子華深知之子華才力
浩大八面受敵以韻著稱(刃游)頗攻騷雅嘗以百篇示
洞洞日大兄所示百篇中有一聯絶唱西昌新亭曰
暖漾魚遺子晴遊鹿引麛子華不怨所鄙而喜所許
洞三榜裴公第二榜策夜簾前獻詩公道此時如不
得昭陵慟哭一生休尋卒蜀中裴公無子人謂屈洞
所致裴公贄也洞慕賈島鑄其像頂戴常念賈島佛
(夢北)
洞終南山詩云關内平田窄東西截杳冥雨侵諸縣
黑雲破九門青暫看猶無暇長栖信有靈古苔先漬
斗積霧夜昏螢怒恐撞天漏深疑隠地形盤根連北
岳轉影落南溟窮穴何山出遮蠻上國寧殘陽高照
蜀敗葉遠浮涇&KR1263;竹烟嵐凍偷湫雨雹腥閑房僧灌
頂浴澗鶴爲翎梯滑危緣索雲深静唱經放泉經鹿
睡聞磬得人醒踏逐神仙宅敲開洞府扄碁殘秦士
局字缺晉公銘一谷𠢐開午孤峰聳起丁遠平丹鳳
闕冷射五侯廳万丈冰哜折千尋樹影亭望中仙島
動行處月輪馨疊石移臨砌研膠潑上屛明時獻君
夀不假老人星
送僧遊南海云春往海南邊秋閒半路蟬鯨吞洗鉢
水犀觸點燈船島嶼分諸國星河共一天長空却歸
日松偃舊房前
賦得送賈島調長江云敲爐吟雪月謫出國西門行
傍長江影愁深汨水魂印携過燒寺琴典在花村飢
食山松子誰知賈傳孫
題維摩暢林居云諸方遊幾臘五夏五峰銷越講迎
騎象蕃齋懴射鵰冷笻書雪倚枯櫟畫雲燒從此西
林老瞥然三万朝
鄭谷哭洞詩云自聞東蜀病唯我最關情若近長江
死想君勝在生(浪仙詩李生酷愛)瘴蒸丹旄濕燈隔素帷清
塜樹僧栽後新蝉一兩聲
長孫翺
長孫翺朱慶余各有宫詞翺詞曰
一道甘泉接御溝上皇行處不曾秋誰言水是無情
物也到宫前咽不流
朱曰寂寂花時間院門美人相對泣瓊軒含情欲說
宫中事鸚鵡前頭不敢言
崔櫓
春晚岳陽城言懷云煙花零落過清明異國光隂老
客情雲夢夕陽愁裏色洞庭春浪坐來聲天邊一與
舊山别江上幾看芳草深獨凭欄杆意(寫難)暮笳鳴軋
調孤城
華清宮詩云銀河漾漾月輝輝樓礙星邊織女機横
玉呌雲清似水滿空霜逐一聲飛
障掩金鷄蓄禍機翠華西拂蜀雲飛珠簾一閉朝元
閣不見人歸見燕歸
草遮回蹬絶鳴鑾雲樹深深碧殿寒明月自來還自
去更無人倚玉欄杆
門橫金鎻悄無人落日秋聲渭水濱紅葉下山寂
寂濕雲如夢雨如塵
櫓慕杜紫微為詩櫓才情麗而近蕩有無機集三百
篇尤能詠物如梅花詩曰強半瘦因前夜雪數枝愁
向晚天來復曰初開已入雕梁畫未落先愁玉笛吹
山鵲詩曰雲生柱礎降龍地露洗林巒放鶴天蓮花
詩云無人解把無塵袖盛取殘香盡日憐櫓有酒失
於虔州陸郎中肱以詩謝之日醉時顛蹶醒時羞麴
蘖推人不自由叵耐一雙窮相眼不堪花卉在前頭
出摭言
櫓大中時進士也
山路見花詩曰曉紅初折露香新獨立空山冷笑春
春意自知無主惜恣風吹逐馬蹄塵
岸梅云含情含怨一枝枝斜壓漁家短短籬惹袖尚
餘香半日向人如訴雨多時初開偏稱雕梁畫未落
先愁玉笛吹行客見來無去意解帆烟浦爲題詩
曹唐
暮春戱贈吳端公云年少英雄好丈夫大家望拜漢
金吾閑眠曉日聽鶗鴂笑倚春風杖轆轤深院吹笙
從漢婢静街調馬任奚奴牡丹花外簾鈎下獨凭紅
肌捋虎鬚
病馬云綠耳何年别渥洼病來顔色半泥沙四蹄不
鑿銀砧裂雙眼慵開玉燭斜墮月兔毛輕蔛蔌失雲
龍骨瘦牙槎平原好放無人放嘶向東風苜蓿花
嘗寓江陵佛寺寺有亭沼唐得句曰水底有天春漠
漠人間無路月茫茫明日還坐沼上有二婦人素裳徐
徐步詠所吟詩唐廹而訊之不應未十步而沒數日
唐亦殂竟不成名
簫聲欲盡月色苦依舊漢家宫樹秋(句遊仙)看却龍髯
攀不得九霞零落鼎湖宫(句)一曲哀歌茂陵道漢家
天子葬秋風(句)誰知漢武無仙骨滿竈黃金成白烟
(句)右張為取作主客圖
唐字堯賓桂州人初為道士後為使府從事咸通中
卒作遊仙詩百餘篇其友人曰堯賓曾作鬼詩唐曰
何也日井底有天春寂寂人間無路月茫茫非鬼詩
而何唐大哂遊仙詩今見一絶云静節先生幾代孫
青娥曾玉郎魂春風流水還無頼偷放桃花出洞
門唐詩属對清切如鷓鴣思起歌聲動鴝鵒身翻舞
袖齊斬蛟青海上射虎黑山頭此類頗多
于武陵
孤雲詩云南北各萬里有雲心更閑因風離海上伴
月到人間洛浦少高(佳一作)樹長安無舊山徘徊不可
住漠漠又東還
客中云楚人歌竹枝遊子淚沾衣異國久為客寒宵
頻夢歸一封書未返千樹葉皆飛南度洞庭水更應
消息稀
長信宫云簞凉秋氣初長信恨何如拂黛月生指理
髮雲滿梳一從悲畫扇幾度泣前魚坐聽南宫樂清
風搖翠裾
武陵會昌時詩人也
白日不西落紅塵應亦深(白)青山如有利白石亦成
塵(句)四海少年路千川無定波(句)右張爲取作主客
圖
霍揔
郡樓望九華歌云樓上坐見九子峰翠雲赤日光溶
溶有時朝昏變疎密八峰和烟一峯出有時風卷天
雨晴聚連連如弟兄陽烏生子偶成數丹鳳飬雛同
此名日日遥看機已静未離塵躅思真境子明龍駕
騰九垓陵陽相對空崔嵬玉漿瑶草不可見自有神
仙風馬來
武元衡嘗有送揔詩云瑟絲簫管怨津樓三奏行人
醉不留别後相思江一岸落花飛處杜鵑愁
揔咸通時為池州刺史
劉魯風
魯風江西投謁所知頗為典客所阻因賦一絶曰萬
卷書生劉魯風烟波萬里謁文翁無錢乞與韓知客
名紙毛生不肯通
魯風張又新客也又新水記曰子刺九江有客李滂
門士劉魯風
自正元後唐文甚振以文學科第為一時之榮及其
弊也士子豪氣罵吻遊諸矦門諸侯望而畏之如劉
魯風姚嵓保柳棠平曾之徒其文皆不足取余故載
之者以見當時諸侯爭取譽於文士此盖外重内輕
之牙蘖如李益者一時文宗猶曰感恩知有地不上
望京樓其後如李山甫軰以一名第之失至挾方鎮
劫宰輔則又有甚焉者矣一篇一韻初若虚文而治
亂之萌係焉余以是知其不可忽也
盧尚卿
咸通十一年以龐勛盗據徐州久屯戌卒連年飛輓
物力方虛因詔權亭貢舉一年是歲尚卿自至闕聞
詔而廻乃賦東歸詩曰九重丹詔下塵埃深瑣文闈
罷選才桂樹放教遮月長杏園終待隔年開自從玉
帳論兵後不許金門諫獵來今日㶚陵橋上過門人
應笑臘前廻
尚卿至僖宗中和二年始登第於蜀
