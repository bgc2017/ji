唐詩紀事卷第七十三
僧法振僧常雅僧隠丘僧㳒照
僧泠然金地藏僧皎然僧護國
僧含曦
僧法振
月夜泛舟云西塞長雲盡南湖片月斜漾舟人不見
卧入武陵花
趙使君生子晬日詩云老骨貴天生肌膚片玉明見
人空觧咲弄物不知名國器嗟猶小風神望益清抱
來芳樹下時聽鳳凰聲
送人遊閩越云不湏行借問爲爾話閩中海島春寒
雨江帆來去風道遊玄度宅身寄朗陵公此别河傷
遠如今關塞通
疾愈寄友人云哀樂暗成疾卧中芳月移西山有清
士孤嘯不可追擣藥曙林淨汲泉隂澗遅微縱與麋
鹿遠謝求羊知(姚合取用極元集送人遊閩以下二章)
題天長阮少府湖上客歸云孤棹移官舍新農寄楚
田晴林渡海日春草長湖烟卧對閑鷗戲談經稚子
賢佳期更何許應向咲臺前
陳九溪中草堂云溪草落濺濺魚飛入稻田早寒臨
洞月輕素卷簾烟䪻幘題新句簔衣象古賢曙花閑
秀色三十六峰前
送韓侍御自使幕廵海北云微雨空山洗夜兵綉衣
朝拂海雲清幕中揮策心應苦馬上題詩卷已成離
筵莫惜花園醉古道猶看夢草生因說元戎能破虜
高歌一曲隴關情
李益與振同賦應門綠苔益詩云宫闕何年月應門
何歲苔清光一侣照白露共徘徊珠履久行絶玉房
重未開妾心正如此昭陽歌唱來
李益送賈弇秘校東歸寄振上人云北風南鴈數聲
悲况指前林是别時秋草不堪頻送遠白雲何處更
相期山隨匹馬行看暮路入寒城獨厺遲爲向東州
故人道江淹已擬惠休詩
僧常雅
題五相廟蒼蒼古廟映林巒漠漠烟霞覆古壇精魄
不知何處在威風猶入浙江寒
僧隠丘
石橋琪樹云山上天將近人間路漸遥誰當雲裏見
知欲渡仙橋
僧法照
送禪師歸新羅云萬里歸鄉路隨緣不筭程登山百
衲敝過海一杯輕夜宿依雲色晨齋就水聲何年持
貝葉却到漢家城
寄錢郎中云閉門深樹裏閑足爲經過駟馬不爲貴
一僧誰奈何稻苗家自有香飯乞時多寄語嬋娟客
將心向薜蘿
僧泠然
宿九華化成寺庄詩云佛寺孤庄千嶂間我來詩境
強相關岩邊樹動猿下磵雲裏錫鳴僧上林松月影
寒生碧落石泉聲亂噴潺湲明朝更躡層霄厺誓共
烟霞到老閑
泠然唐末僧也
金地蔵
新羅國王子也至德初落髮航海隠於池之九華山
送童子下山詩云空門寂寞汝思家禮别雲房下九
華愛向竹欄騎竹馬懶於金地聚金沙添瓶澗底休
招月烹茗甌中罷弄花好厺不湏頻下淚老僧相伴
有烟霞
僧皎然
姓謝字清晝吳興人靈運十世孫居杼山顔(卿眞)爲刺
史集文士撰韵海皎然預其著貞元中集賢院取其
集蔵之于頔爲序
嘗於舟中抒思作古體十數篇求合韋蘇州韋大不
喜明日獻其舊製乃極稱賞云向不但以所工見投
而猥希老夫之意人各有所得非卒得至晝大服其
鑒裁之精
訪陸羽云太湖東西路吳王古山前所思不可見歸
鴈字翩翩何山賞春茗何處弄春泉莫是滄浪子悠
悠一釣船
舟行懷閻士和云二月湖南春草遍熿山渡口花如
霰相思一日在孤舟空見歸雲兩三片
山雪云夕陽在西峰疊翠縈殘雪狂風卷絮回驚猿
攀玉折何意山中人誤報山花發
詠史云田氏門下客馮公衆中賤一朝市義還百代
名獨擅始知下客不可輕能使主人功業成借問高
車與珠履何如卑賤一書生
又云獨負高世姿冥冥寄浮俗卞子厺不歸何人識
荆玉鬻春意不淺汚跡身豈辱鸞鎩樂迍邅蚪蟠甘
窘束五噫譎且正可以見心曲
思歸示說公云桐江秋信早憶在故山時靜夜風鳴
磬無人竹掃墀猿來觸淨水鳥下啄寒梨何物關吾
事歸心自有期
題審道士新亭云何處好攀躋新亭俯舊溪坐中千
里近簷下四山低小浦依林曲回塘遶郭西桃花春
滿地滯路莫相迷
懷舊云一㘴西林寺從來未下山不因尋長者無事
到人問宿雨愁爲客看花咲未還空懷舊山月童子
念經閑陪盧中丞閑遊山寺云野寺出人境捨舟登
遠峰林間明見月萬壑靜聞鐘擁燭明山翠交麾動
水容如何股肱守塵外得相逢
同裴錄事樓上望月云退食高樓上湖山向晚晴桐
花落萬井月影出重城水竹凉風起簾幃暑氣清蕭
蕭獨無事因見蒞人情
仙女臺云寂寂舊桑田何時女得仙應無鷄犬在空
有子孫傳古木花猶發荒臺路未遷暮來雲一片疑
是欲歸年
陪盧使君登樓送方巨之還亰云萬里汀洲上東樓
欲别難春風潮水漫正月柳條寒旅逸逢魚浦清高
愛鳥冠雲山寧不起今日向長安
尋陸鴻漸不遇云移家唯帶郭野逕入桑麻近種籬
邊菊秋來未着花扣門無犬吠欲厺問西家報道山
中厺歸來日每斜
酬崔侍郎見贈云買得東山後逢君小隠時五湖遊
不厭栢署迹如遺儒服何妨道禪心不廢詩一從居
士說長破小乘凝
若溪春興云春生若溪水雨後漫流通芳草行無盡
清源去不窮野烟迷急浦斜日起微風數處承流望
依稀似剡中
湖南草堂讀書招李少府云削厺僧家事南池便隠
居爲憐松子夀還卜道家書藥院常無客茶樽獨對
餘有時招逸吏來飯野中蔬
宿吳匡山破寺云䨇峰百戰後真界滿塵埃蔓草㳂
空壁悲風起故臺野花寒更發山月暝還來何事池
中水東流獨不回
宿㳒華寺云心與空林共杳冥孤燈寒竹自熒熒不
知何處小乘客一夜風來聞誦經
荅李季蘭云天女來相試將花欲染衣禪心竟不起
還捧舊花歸
酬鄭判官湖上見贈云歲歲湖南隠已成如何星使
忽知名沙鷗慣識無心客今日逢君不解驚
贈韓武康云山僧唯不飲沽酒飲陶潜此興雖無别
多爲俗士嫌
韋蘇州寄皎然云吳興老釋子野雪蓋精廬詩名徒
自振道心常晏如想茲栖禪夜見月東峰初鳴磬警
岩壑焚香滿空虚夙慕端成舊未識豈爲疎願以碧
雲思方君怨别餘茂苑文華地流水古僧居何當一
遊詠倚閣吟躊躇
皎然詩式著偷語詩例云如陳后主詩日月光天德
取傳長虞日月光太清上三字語同下二字義同偷
意詩例云如沈佺期詩小池殘暑退高樹早凉歸取
柳渾太液滄波起長楊高樹秋偷勢詩例云如王昌
齡詩手携雙鯉魚目送千里鴈悟彼飛有適嗟此罹
憂患取嵇康目送歸鴻手揮五絃俯仰自得遊心太
玄詩式云詩有跌宕格二品一曰越俗其道如黃鶴
臨風貌逸神王杳不可羈郭景純遊仙詩左挹浮丘
袖右拍洪崕肩鮑明遠詩舉頭四顧望但見松栢繁
荆棘鬱叢叢中有一鳥名杜鵑言是古時蜀帝魂聲
音哀苦鳴不息羽毛憔悴佀人髠飛走樹間啄虫螘
豈知往日天子尊念茲變化非常理中間惻隠不能
言二曰駭俗其道如楚有接輿魯有原壤外示驚俗
之貌内蔵逹人之度郭景純遊山詩嫦娥楊妙音洪崕
頷其頥王梵志道情詩我惜未生時冥冥無所知天公彊
生我生我復何爲無衣使我寒無食使我飢還你天
公我還我未生時賀知章放逹詩云落花真好夢一
醉一回㒹盧照鄰漫作云城狐尾獨山鬼面參譚
淈没格一品曰淡俗此道如夏姬當壚佀蕩而貞采
吳楚之風雖俗而正古歌曰華隂山頭百尺井下有
流泉徹骨冷可憐女子來照影不照其餘照斜領調
咲格一品曰戲俗漢書云匡鼎來解人頥蓋說詩也
此一品非雅作足以爲談咲之資矣李白狂詠女媧
弄黃土摶作愚下人散在六合間濛濛若塵埃
微雨云片雨拂簷楹煩襟四座清霏微過麥隴簫瑟
傍莎城靜愛和梅落幽間入竹聲朝觀趣無限高詠
寄閑情
題廢寺云武陵罹亂後真界積塵埃殘月照秋水悲
風起古臺居人今已盡栖鴿暝還來不到無生理應
堪賦七哀
賦得啼猿送客三峽云萬里巴江外三聲月峽深何
年有此路幾客共霑襟斷壁分重影流泉入苦吟凄
凄别離後聞此更傷心(合取爲極玄集微雨以下三章姚)
護國
贈張駙馬班竹柱杖詩云此君與我在雲溪勁節竒
文勝杖藜為有歲寒堪贈遠玉階行處願提携
護國江南人攻詞翰題醴陵玉仙觀歌云王喬一厺
空仙觀白雲至今凝不散星垣松殿幾千秋往往笙
歌下天半瀑布西行過石橋黃精採根還採苗路逢
一人擎藥椀松花夜雨風吹滿又言家住在東坡白
犬相隨邀我過南山石上有棋局曾使樵夫爛斧柯
張謂哭護國上人云昔喜三身淨今悲萬劫長不應
歸北斗多是向西方舍利衆生得袈裟弟子將鼠行
殘藥椀虫網舊䋲床别起千花塔空留一草堂支公
何處在神理竟茫茫
僧含曦
盧仝訪含曦上人云三入寺曦未來轆轤無繩井百
尺渴心歸厺生塵埃曦酬云長夀寺石壁院盧公一
首詩渴飲即不渴飢食即不飢鯨呑海水盡露出珊
瑚枝海神知貴不知價留向人間光照夜
唐詩紀事卷第七十三
