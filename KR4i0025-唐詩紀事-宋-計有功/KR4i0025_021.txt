唐詩紀事卷第二十一
蕭穎士李華崔顥李嘉祐
王翰
蕭穎士
穎士重陽陪魯山登北城贈别時元有掛冠之意詩
云山縣遶古堞悠悠快登望雨餘秋天高目盡無隱
狀綿連滍川迥杳渺鴉路深彭澤興不淺臨風動歸
心頼兹琴堂暇傲倪傾菊酒人和歲巳登從政復何
有遠山十里並一道銜長雲青霞半落日混合疑晴
曛漸聞栖林羽坐歎清夜月中歡愴有違行子念明
發僅能泯寵辱未免傷别離江湖不可忘風雨勞相
思明時當盛才短伎安所設何日謝百里從君漢之
澨又答韋司業垂訪云&KR0687;&KR0687;食苹鹿常飲清泠川但
悅豐草美寧知牢饌鮮主人有幽意將以充林泉羅
網幸免傷蒙君復羈牽高堂列衆賓廣坐鳴清絃俯
仰轉傷惕徘徊獨憂煎𬗟懷雲巖路欲往無由緣物
各有所好違之傷自然
神龜在南國緬邈湘川隂遊止蓮葉上歲時嘉樹林
毒䖝且不近斤斧何由尋錯落負竒文熒煌燿丹金
江山萬里餘淮海阻且深獨保貞素質不爲寒暑侵
一逢聖明代應見通靈心
晉代有儒臣當年冨辭藻立言寄青史將以贊王道
遼落𬗟歲時辛勤歷江島且言風波倦探涉豈爲寶
不遇庾征西云誰展懷抱士貧乏知巳安得成所好
彭陽昔游說願謁南郢都王果尚未逹况從夷節謨
豈知晉叔向無罪嬰囚拘臨難俟解紛獨知祁大夫
舉讎且不棄何必論親疎夫子覺者也其能遺我乎
關西一公子年皃獨青春披褐來上京翳然聲未振
中郎何爲者倒屣驚座賓詞賦豈不佳盛名亦相因
爲君奏此曲此曲多苦辛千載不可誣孰言今無人
李華序其文曰開元天寶間以文學著於時者曰蘭
陵蕭穎士字茂挺年十九進士擢第淮南連帥表君
爲楊州工曹沒於汝南旅次君謂六經之後有屈原
宋玉文甚雄壯而不能經厥後有賈誼文詞詳正近
於理體杖乘司馬相如亦瓌麗才士然而不近風雅
楊雄用意頗深班彪識理張衡宋曠曺植豊贍王粲
超逸嵇康摽舉此外皆金相玉質所尚或殊不能備
舉左思詩賦有雅頌遺風千寶著論近乎王化根源
此外皆夐絶無聞近日陳拾遺文體最正以此而言
見君𫐠作君以文章制度爲巳任時人咸以此許之
穎士卒門人贈文元先生惟一子存字伯誠爲金部
(外員)郎有功曹文風惡裴延齡棄官歸廬山存子東從
事邕南以女妻柳淡字中庸韓文公少時受存之知
自袁州入爲祭酒經廬山過其山居知諸子凋謝唯
二女在乃爲詩曰中郎有女能傳業伯道無鬼可保
家今日匡山過舊隱空將衰淚對烟霞
穎士以推奬後進爲任如李陽李幼皇甫冉陸渭等
數十人由奬目皆爲名士天下推知人稱蕭功曹嘗
兄事元德秀而友殷寅顔眞卿柳芳陸據李華邵軫
趙驊時人語曰殷顔柳陸李蕭邵趙以能全其交也
李華與齊名世號蕭李
李華
華字遐叔舉開元二十三年進士天寶二年博學宏
詞皆爲科首天寶十一年拜監察御史除右𥙷闕禄
山亂輦母而逃爲盗所得二京復坐謫杭州司功參
軍召加司封(外員)郎將以司言處之華曰焉有隳節奪
志者可以荷君之寵乎移病請告李峴領選江南表
爲從事以風痺廢居楚
詠史詩云日照崑崙山羽人披羽衣乘龍駕雲霧欲
往心無違此山在西北乃是神仙國靈氣皆自然求
之不可得何爲漢武帝精意徧群山糜費巨萬計宫
車終不還蒼蒼茂陵樹足以戒人間
天生忠與義本以佐雍熙何意李司隷而當昏亂時
古墳襄城野斜徑横秋陂况不禁樵採茅莎無了遺
高褾尚可仰精爽今何之一忤中常侍啣冤誰見知
常觀黨錮傳撫卷不勝悲
文候耽鄭衛一聽一忘飱白雪燕姬舞朱絃趙女彈
滛聲流不返慆蕩日無端献歲受朝時鳴鍾醼百官
兩牀陳管磬九奏殊未闌對此唯恐卧更能整衣冠
漢皇修雅樂乘與臨太學三老輿五更天王親割牲
一人調風俗萬國和且平單于驟欵塞武庫欲銷兵
文物此朝盛君臣何穆清至今壝壇下如有簫韶聲
蜀主相諸葛功高名亦尊驅馳千萬衆怒目瞰中原
曺伯任公孫國亡身不存社宫久蕪沒白鴈猶飛翻
勿言君臣合可以濟黎元爲蜀諒不易如曹難復論
秦滅漢帝興南山有遺老危冠揖萬乘幸得猒征討
當君逐鹿時臣等巳枯槁寧知市朝變但覺泉石好
高卧五十年相看成四皓帝言翁甚善見顧何不早
咸稱太子仁重義亦尊道側聞驪姬事申生不自保
暫出商山雲朅來趍灑掃東宫成羽翼楚舞傷懷抱
後代無其人戾園滿秋草
六國韓最弱末年尤畏秦鄭生爲韓計且欲疲秦人
利物可分社原情堪滅身咸陽古城下萬頃稻苗新
昂藏獬豸獸出自太平年亂代乃潜伏縱人爲禍愆
常聞斷馬劍每壯朱雲賢身死名不滅寒風吹墓田
精靈如有在幽憤滿松煙
沂水春可涉泮宫映楊葉麗色異人間珊珊搖珮環
展禽常獨處深巷生禾黍城上飛海雲城中暗春雨
適來鳴珮者復是誰家女泥沾珠綴履雨濕翠毛簮
電影閉蓮臉雷聲飛蕙心自言沂水曲采蘋兼采菉
歸逕雖可尋天隂光景促憐君貞且獨願許君家宿
徒勞惜衾枕子不顧雙娥豔質誠可重滛風如禮何
周王惑褒姒城闕成波沲
巢許在嵩穎陶唐不得臣九州上洗耳一命安能親
緜邈數千祀丘中誰隱淪朝遊八卿府夕是山林人
蒲帛楊仄陋薜蘿爲縉紳九重念入夢三事思降神
且設庭中燎寧窺泉下鱗
漢時征百越楊僕將樓船幕府功未立江湖巳騷然
島夷非敢亂政暴地仍偏得罪因懷壁防身輒控弦
三軍求裂土萬里詎聞天魏闕心猶在旗門首巳懸
如何得良吏一爲制方圓(一篇詠史十)
寄題趙七侍御餘自干谿行經弋陽至上饒山川幽
麗思與雲卿同遊邈不可得因叙疇年之素寄懷於
篇云
搖槳曙江流江清山復重心愜賞未足川迥失前峯
凌灘出極浦曠若天池通君陽青嵯峨開折混元中
九潭魚龍窟仙成羽人宫隂奥潜鬼物精光動煙空
玄猿啼深蘢(竹樹深者爲蘢千宗反楚越謂)白鳥戲葱蒙飛湍鳴金
石激溜鼓雷風雨濯万木鮮霞照千山濃草閑長餘
綠花淨落幽紅渚烟見晨釣山月聞夜春覆谿窈窕
波滔石洶溶溶丹丘忽聚散素壁相奔衝白日破昏
靄靈山出其東勢排昊蒼上氣壓吳越雄迥頸望雲
卿此恨發吾衷昔日蕭郊遊四人纔成童(侍御驊故華與趙七)
(十六軫未冠進太學相次與校邵後三人及第也蕭十功曹皆苦貧幇弊同年三人登科穎士故邵)屬
詞慕孔門入仕希上公緯卿䧟非罪折我昆吾鋒(字郡)
(貶卒南中緯卿以冤横)茂挺獨先覺拔身渡京虹斯人謝明代
百代墜鵷鴻(東殯葬先人逝于江南蕭天寶未知乱棄官往江)世故墜横流
與君哀路窮(與趙受辱見中逆胡䧟兩京華)相顧無死節蒙恩逐殊
封(貶泉州晉江尉華貶杭州司功趙)天波洗其瑕朱衣備朝容(恩累華承)
(拜𥙷聞御史迁尚書郎趙)一别凡十年豈期復相從餘生得携手
遺此兩孱翁群迁失鸎羽後凋惜長松衰旅難重别
悽悽滿心胷遇勝悲獨遊貪竒悵孤逢禽尚彼何人
胡爲束樊籠吾師度門教投弁躡遐蹤
崔顥
擢進士第有文無行終司勲員外郎初李邕聞其名
虛舍待之顥至献詩首章云十五嫁王昌邕叱曰小
兒無禮不與接而去
孟門行云黃雀銜黃花翩翩傍簷隙本擬報君恩如
何反彈射金罍美酒滿座春平原愛財多衆賓滿堂
盡是忠義士何意得有䜛䛕人䛕人翻覆那可道能
令君心不自保北園新裁桃李枝根株未固何轉移
成隂結子君自取若問傍人那得知
霍將軍云長安甲第高入雲誰家居住霍將軍日晚
朝迴擁賓從路旁揖拜何紛紛莫言灸手手可熱湏
臾火盡灰亦滅莫言貧賤即可欺人生富貴自有時
一朝天子賜顔色世上悠悠應始知
黃鶴樓詩昔人已乘白雲去此地空餘黃鶴樓黃鶴
一去不復返白雲千載空悠悠晴川歴歴漢陽樹春
草凄凄鸚武洲日暮鄕關何處是煙波江上使人愁
(在上頭遂作鳳凰臺詩以䡋勝負恐不然世傳太白云眼前有景道不得崔顥題詩)
王家少婦詩云十五嫁王昌盈盈入畫堂自憐年最
小復倚婿爲郎舞愛前溪綠歌憐子夜長閑來闘百
草度日不成粧
商璠云顥少年爲詩属意浮豔多䧟輕薄晩歲忽變
常體風骨凛然如殺人遼水上走馬漁陽歸錯落金
鏁甲蒙茸貂鼠衣又秋風吹淺草獵騎何翩翩插羽
兩相顧鳴弓新上弦鮑昭江淹湏有慙色
古游俠呈軍中諸將云少年負膽氣好勇復知機仗
劍出門去孤城逢合圍殺人遼水上走馬漁陽歸錯
落金鏁甲蒙茸貂鼠衣還家行且獵弓矢速如飛地
迥鷹狗疾草深狐兔肥腰間帶兩綬轉盻生光輝顧
謂今日戰何如隨建威
贈王威古云三十羽林將出身常事邊秋風吹淺草
獵騎何翩翩插羽兩相顧鳴弓新上弦射麋入深谷
飲馬向寒泉馬上共傾酒野中聊割鮮相看未及醉
雜虜叩幽燕烽火知不息胡塵高際天長驅救東北
戰解城亦全報國行赴難古來皆共然
送單于裴都護云征馬出翩翩秋城月正圓單于莫
近塞都護欲臨邊漢驛通烟火胡沙乏井泉功成須
献捷未必去經年
題隱侯八詠樓云梁日東陽守爲樓望越中綠窗明
月在青史古人空江靜聞山狖川長數塞鳴登臨白
雲晚流恨此遺風
遼西云燕郊芳歲晚殘雪涷邊城四月青草合遼陽
春水生胡人正牧馬漢將日徵兵露重寶刀濕沙虚
金鼓鳴寒衣着巳盡春服誰與成寄言洛陽使爲傳
邊戍情
渭城少年行云洛陽三月梨花飛秦地行人春憶歸
揚鞭走馬城南陌朝逢驛使秦川客驛使前日發章
臺傳道長安春早來棠梨宫中燕初至蒲萄舘裏花
正開問念使人歸更早三月便逹長安道長安道上
春可怜搖風蕩日曲江邊萬戸樓臺臨渭水五陵花
柳滿秦川
李嘉祐
字從一上元中嘗爲台州剌史大曆間剌袁州李肇
記漠漠水田飛白鷺隂隂夏木囀黃鸝之句本嘉祐
詩而集中不見與嚴維劉長卿冷朝陽友善嘗有詩
四年謫官滯江城未猒門前鄱水清誰言宰邑化黎
庶欲别雲山如兄弟雙鷗爲底無心狎白髮從他遶
鬢生惆悵閑眠臨極浦夕陽秋草不勝情嘉祐盖嘗
謫官但不知其故然見元日無衣冠入朝云白髭空
換歲丹陛不朝天其坎坷之狀可少見矣嘉祐有送
從叔陽冰寄從弟紆及姪端詩盖三子之族也遊鶴
林寺云野寺江城近雙旌五馬過禪心超忍辱𣑽語
問多羅松竹閑僧老雲霞晚日和寒塘歸路轉清磬
隔微波
送王收往吉州謁王使君云細草綠汀洲王孫耐薄
遊年華初冠帶文體舊弓裘野渡花争發春塘水亂
流使君矜小阮應念倚門愁
仲夏江隂官舍寄裴明府云萬里邊江次孤城對海
安朝霞晴作雨濕氣曉生寒苔色侵衣桁潮痕上井
欄題書招茂宰畏𡭗欲辭官
潤州送蔣侍御收兵歸楊云冷氣清金虎兵威壯䥫
冠楊旌川色瞑吹角水風寒人對輜軿醉花看睥睨
殘羡歸丞相府空望舊門欄
高仲武云嘉祐袁州人振藻天朝大收芳譽中興高
流也與錢郎别爲一體往往涉於齊梁綺美婉麗盖
吳筠何遜之敵也至於野渡花爭發春塘水亂流朝
霞晴作雨濕氣曉生寒文華之冠冕也又禪心超忍
辱𣑽語問多羅設使許珣更生孫綽復在窮思極筆
未到此境
和苗員外發秋夜宿直云久雨南宫夜仙郎寓直時
漏長丹鳳闕秋冷白雲司螢影侵階亂鴻聲出苑遲
蕭條人吏散小謝有新詩(極元集姚合取爲)
戴叔倫夜發袁州寄李穎川詩即嘉祐也詩云半夜
廻舟入楚鄕月明山水共蒼蒼孤猿更發秋風裏不
是愁人亦斷腸(於此時李貶)
王翰
古長城吟云長安少年無遠圖一生唯羡執金吾騏
驎前殿拜天子走馬西擊長城胡胡沙獵獵吹人面
漢虜相逢不相見遥聞鍾鼓動地來傳道單于夜猶
戰此時顧恩寧顧身爲君一行摧萬人壯士揮戈迴
白日單于濺血染朱輪迴來飲馬長城窟長城道傍
多白骨問之耆老何代人云是秦王築城卒黃昏塞
北無人烟鬼哭啾啾聲沸天無罪見誅功不賞孤魂
流落此城邊當昔秦王按劍起諸侯膝行不敢視冨
國強兵二十年築怨興徭九千里秦王築城何太愚
天實亡秦非北胡一朝禍起蕭墻内渭水咸陽不復
都
翰字子羽晉陽人少豪徤恃才張嘉正張說爲并州
長史厚禮之爲駕部(外員)郎坐事貶道州司馬卒
明皇送張說廵邊應制云紫盭尚書印朱軿丞相車
登朝身許國出閫將辭家不憚炎蒸苦親嘗走馬賖
選徒軍有令誓卒爾無譁帝樂風初起王城日半斜
寵行流聖作寅餞至台華騎歴河南樹旌搖天北沙
榮懷應盡服嚴殺巳先加業峻靈祗保功成道路嗟
寧知鑿空使遠致石榴花
送張說赴集賢院上賜讌賦得筵字云東堂起集賢
貴得俊神仙首命台階老將崇御府圓送人將玉珮
中使拂瓊筵和樂薰風解湛恩時雨連長材成磊落
短翮強翩&KR1473;徒仰蓬萊地何階不讓緣
恩賜樂遊園宴應制云未極人心暢何如帝道明仍
嫌酺宴促復寵樂遊行陸海披珍藏天河直斗城四
關清靄合數處白雲生飪餗調元氣歌鍾溢雅聲空
慙堯舜力至德眷難名
唐詩紀事卷第二十一
