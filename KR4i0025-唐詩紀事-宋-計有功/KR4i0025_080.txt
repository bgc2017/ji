唐詩紀事卷第八十
河北人不知名僕新羅王
楊彦鯤不知名權龍褒
河北士人
朱滔以士族應募問一士人所業曰學為詩有妻乎
曰有之令作寄内詩即曰握筆題詩易荷戈征戍難
慣從鴛被暖怯厺鴈門寒瘦盡寬衣帶題多漬枕檀
試留青黛着盡日畫眉看又令代妻荅曰蓬鬢荆釵
世所稀布裙還是嫁時衣胡麻好種無人種正是歸
時不見歸(事詩出本)
不知名
江陵有士子遊交廣五年未還愛姬為太守所取納
於高麗坊底及歸寄詩曰隂雲幕幕下陽臺惹着襄
王更不廻五度看花空有泪一心如結不曾開纖蘿
自合依芳樹覆水寧思返舊杯惆悵高麗坊底宅春
光無復下山來守逐遣還有為御史分務洛京者其
愛姬為逢吉一閉遂不復出明日以詩投之云三山
不見海沉沉豈有仙縱尚可尋青鳥厺時雲路斷嫦
娥歸處月宫深紗窗暗想春相憶書愰誰憐夜獨吟
料得此時天上月只應偏照兩人心李得詩含咲曰
大好詩逐絶
唐人及第後或遇舊題名處即加前字故詩曰曾題
名處加前字送出城人乞舊詩(街添一字舊友譲前姚合及第後詩曰新)
(途)長安木塔院有進士房曾題名處有人題詩曰姚
家新壻是房郎未觧芳顔意欲狂見說正調穿羽箭
莫交射破寺家墻丹陽焦山瘞鶴銘傍小碣刻詩云
江外水不凍今年寒苦遲三山在何許欲到引風歸
后題云丹陽椽王瓉作後復得小石云縱步不知遠
夕陽猶未回好花隨處發流水趁人來不知誰為之
傳聞天子訪沉淪萬里懷書西入秦早知不用無媒
客恨别江南楊柳春(不知名氏顧陶類詩云)
僕
咸陽郭氏之僕捧劍者有詩曰青鳥㗸蒲萄飛上金
井欄美人恐驚厺不敢捲簾看
又題牡丹云一種芳菲出後庭却輸桃李得佳名誰
能為向天人說從此移根近太清後耻為奴隷逃走
有詩曰珍重郭四郎臨行不得别曉漏動離心輕車
冐殘雪欲出主人門零涕暗嗚咽萬里隔關山一心
思漢月京兆司錄全曉述此事以語李蹊(友議雲溪)
孫愿唐貞元已後三代為池陽刺史有戟門門子朱
元迎道左獻詩曰昔日郎君今刺史朱元依舊守朱
門今朝行馬諸童子盡是當時竹馬孫
新羅主
太宗立新羅主善德妹真德為王永徽元年真德大
破百濟之衆遣其弟㳒敏以聞真德乃織錦作五言
太平頌以獻之其詞曰大唐開洪業巍巍皇猷昌止
戈戎衣定脩文繼百王統天崇雨施理物休含章深
仁諧日月撫運邁陶唐幡旗何赫嚇鉦鼓有鍠鍠外
夷違命者剪覆被天殃淳風疑幽顯遐邇競呈祥回
時和玉燭七耀廵萬方維岳降宰輔維帝任忠良五
三成一德昭我皇家唐帝嘉之
楊竒鯤
竒鯤南詔大酋之心膂也僖宗時來朝高駢自淮海
飛章曰蠻酋用事唯竒鯤等數人請止而鴆之帝用
其策竒鯤有詞藻途中詩云風裏浪花吹又白雨中
嵐影洗還青沙鷗住處窗前見林狖啼時枕上聽(北出)
(言要瑣)
不知名
雜調云勸君莫惜金縷衣勸君湏惜少年時有花堪
拆直湏拆莫待無花空拆枝
青天無雲月如燭露泣梨花白如王子規一夜啼到
明美人獨在空房宿
石沉遼海闊劍别楚山長會合知無日離心滿夕陽
空賜羅衣不賜恩一燻香後一銷䰟雖然舞䄂何曾
舞長對春風裛泪㾗
不洗殘粧凭綉床却嫌鸚鵡綉衣裳廻針刺到䨇飛
處憶昔征夫泪數行
眼想心思夢裏驚無人知我此時情不如池上鴛鴦
鳥䨇宿䨇飛過一生
一去遼陽繫夢䰟忽傳征騎到中門紗窗不肯施紅
粉啚遣蕭郎問泪㾗
鶯啼露冷酒初醒罨畫樓西曉角鳴翠羽帳中人夢
覺寳釵斜墜枕凾聲
行人南北分征路流水東西接御溝日日波前怨離
别謾名長樂是長愁
偏倚綉床愁不起䨇垂玉筯翠環低卷簾相待無消
息夜合花開日又西
悔將泪眼向東開特地愁從望裏來三十六峰猶不
見况伊如燕這身裁
滿目笙歌一段空萬般離恨總隨風多情為謝殘陽
意與展晴霞片片紅
兩心不語暗知情燈下裁縫月下行行到階前知未
睡夜深聞放剪刀聲
六言詩云把酒留君聽琴那堪歲暮離心霜葉無風
自落秋天不雨多隂人愁荒村路遠馬怯寒溪水深
望盡清山猶在不知何處相尋
美人騎馬云駿馬嬌仍穏春風覇岸晴促來金蹬短
扶上玉人輕帽束雲鬟亂鞭籠翠䄂明不知從此厺
何處更傾城
乾符末有客訪僧僧却之題門而厺云龕龍厺東海
時日隱西斜敬文今不在碎石入流沙忽一僧曰大
罵我曹乃合寺苟卒四字
鴈塔詩云漢國山河在秦陵草樹深暮雲千里色何
處不傷心傍書云荆叔偶題不知何人也
盧常侍牧章江一曹生令為從事曹悦營妓丹霞盧
不許會餞朝客曹有詩曰拜玉亭前閑送客此時孤
恨感離鄉尋思往歲絶纓事肯向朱門泣夜長盧演
為長句云桑扈交暉百舌忙祖亭同樂陪思鄉樽前
有恨同卑䆠席上無聊發靚粧莫與狂花迷眼界湏
求真理定心王遊蜂採掇何時已却恐多言議短長
令丹霞改令罰曹丹霞乃號之為怨胡天以曹狀類
胡滿座大笑盧因目丹霞為怨胡婦盧氏子失弟徒
步及都城門來寒甚有一人續至附火吟曰學織繚
綾功未多亂拈機杼錯抛梭莫教宫錦行家見把此
文章笑殺他遂云如今不重文章士莫把文章誇向
人盧愕然以為樂天詩問姓名曰姓李世織綾錦前
属東都宫錦坊宫錦巧兒以薄妓投本行皆云如今
花樣與前不同不謂伎倆兒以文彩求售者不重於
世且東歸厺
權龍褒
景龍中為左武將軍好賦詩而不知聲律中宗與
學士賦詩輙自預焉帝戲呼為權學士初以親累遠
貶洎歸獻詩云龍褒有何罪天恩放嶺南勑知無罪
過追來與將軍上大笑常吟夏日詩嚴雪白皓皓明
日赤團團或曰豈是夏景荅曰趁韵而已通天中刺
滄洲初到呈同官曰遥看滄洲城楊柳鬱青青中央
一群漢聚㘴打柸角諸公謝曰公有逸才曰不敢趁
韵而已常作秋日休懷詩曰簷前飛七百雪白後園
疆飽食房裏側家糞集野狼參軍不曉問之權曰鷂
子簷前飛直七百洗衫掛後園白如雪飽食房中側
卧家裏便轉集得野澤蜣蜋開者嗤之始賦夏日嚴
霜明月之句乃皇太子宴賦詩太子援筆譏之曰龍
褒才子秦州人士明月晝耀嚴雪夏起如此詩章趁
韻而已
龍褒為&KR0801;洲刺史歲暮京州人附書云改年多感乃
將書呈判司以下云有司改年為多感元年一日謂
府吏何名私忌對曰父母忘日請假偶房中靜坐有
青狗突入大怒曰衝破我忌更牒改到明日好作忌
日談者笑之
唐詩紀事卷第八十
