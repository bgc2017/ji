唐詩紀事卷第二十
鄭虔嚴武史俊李適之
祖詠李頎綦母潜趙謙光
李元操薛令之張諲陶翰
顔舒王琚王熊薛維翰
崔亘朱琳王冷然萬楚
胡皓袁瓘柳識高力士
高霽息夫牧崔曙
鄭虔
虔閨情云銀鑰開香閣金臺點夜燈長征君自慣獨
卧妾何曾
子美詩云鶢鶋至魯門不識鍾鼓饗孔翠望青霄愁
思彫籠養滎陽冠衆儒早聞名公賞地崇士大夫况
乃清氣爽天然生知姿學立游夏上神農或闕漏黃
石愧師長藥纂西極名兵流指諸掌貫穿無遺恨薈
蕞何技癢圭臬星經奥蟲篆丹青廣(當世著書八十按新史虔集撰)
(坐謫十年命其書爲會猝孔子作春秋游夏不能贊余篇有窺其藁者上書告虔私撰國史虔蒼黃焚之)
(古書也言虔無不貫穿復通游藝星經丹青之類皇猷虔私撰國史出其上也神農黃石藥纂兵流者)
子雲窺未遍方朔諧太枉神翰顧不一體變鍾兼兩
(葉數屋虔取筆書歲久皆遍矣虔好書及畫恨無紙慈恩寺貯𥙷)文傳天下口大字
猶在牓昔獻書画圖新詩亦俱往滄洲動玉陛宣鶴
誤一響三絶自御題四方尤所仰(以獻帝大署其尾虔自寫其詩并畫)
(宣一作寡曰鄭虔三絶)嗜酒益疎放(云頼得蘇司業時時與酒虔嗜酒疎放故杜南贈詩)
(源明也錢蘇司業)彈琴視天壤形骸實土木親近唯几杖未
曾寄官曹突兀倚書幌(欲置左右以不事事更爲置虔初坐謫還京師上愛其材)
(宰相曰上橧國學置廣文舘以居賢者令後世言廣廣文舘以虔爲博士虔聞命不知廣文曹司何在訴)
(始不亦美乎文博士自君)晚就芸香閣胡塵昏坱莾反覆歸聖朝
點染無滌蕩老蒙台州椽泛泛浙江槳(張通儒劫百安禄山反遣)
(潜以密逹達靈武賊平免死貶台州司戸參軍官置東都僞受水部郎中因稱風緩求攝市令)履穿
四明雪飢拾楢溪橡空聞紫芝歌不見杏壇丈天長
眺東南秋色餘魍魎别離慘至今班白徒懷曩春深
秦山秀葉墜清渭朗劇談王侯門野稅林下鞅操紙
終夕酣時物集遐想詞場竟疎闊平昔濫吹奬百年
見存沒牢落吾安放蕭條阮咸在出處同世網他日
傍江樓含悽述飄蕩(作寡鸖宣鸖一)
虔滎陽人天寳初爲恊律郎或告其私撰國史坐謫
十年還京爲廣文博士自寫其詩畫以獻帝書曰鄭
虔三絶禄山反劫爲攝部郎中乃託風緩求水市令
而以密草逹靈武賊平坐王維下迁而虔貶台州司
戸參軍後數年卒
虔著薈蕞等諸書之外又撰胡本草七卷詩中及之
子美云虔與今秘書監鄭審編翰齊價謫江陵故有
阮咸江樓之句
嚴武
卧向巴山落月時兩鄕千里夢相思可但步兵偏愛
酒也知光禄最能詩(謝莊阮籍)江頭赤葉楓愁客籬外黃
花籬對誰䟦馬望君非一度冷猿秋雁不勝悲(荅子巴嶺)
(簇鞍馬回首白雲間美見憶子美詩云遥知)
漫向江頭把釣竿懶眠沙草愛風湍莫倚善題鸚鵡
賦何湏不着鵕䴊冠(中侍)腹中書籍幽時曬肘後醫方
靜處看興發會能馳駿馬終須重到使君灘(錦江野亭寄題杜二)
子美八哀詩云鄭公瑚璉器華岳金天晶昔在童子
日巳聞老成名嶷然大賢後復見秀骨清(中書侍郎嚴武傳武)
(書不究精義涉獵而巳大賢謂嚴子陵歟挺之子神氣雋爽敏於聞見幼有成人風讀)開口取
將相小心事犮生(牀呼斥其父名而武不忤甫與武世契也嘗醉登武)閱書百
紙盡落筆四座驚歴職匪父任嫉邪常力爭(以門蔭武弱冠)
(傑武挺節赴行在宰相房琯素重之及是首薦才略策名哥舒翰奏克判官至德初肅宗初靖難大收才)
(給事中可稱累迁)漌儀尚整肅(侍御史時武爲)胡騎忽縱横(亂也禄山之)
飛傳自河壠逢人問公卿不知萬乘出雪涕風悲武
受詞劒閣道謁帝蕭關城(新舊二史皆不載河壠劍閣䔥關城事)寂寞
雲臺仗飃䬙沙塞旌江山少使者笳鼓凝皇情壯士
血相視忠臣氣不平密論正觀體揮發𡵨陽征(宗兵時肅)
(翔鳳)感激動四極聯翩收二京(史皆不載武收復功二京長安東都也二)西
郊牛酒再原廟丹青明匡汲俄寵辱衛霍竟哀榮四
登薈府地(時年二十三後又還京兆尹兼御史大夫旣收長安以武爲京兆少尹兼御史中丞)
三掌華陽兵(優游京師頗自矜大出爲綿州剌史迁華陽成都也武以史思明阻兵不之官)
(道拜武成都尹充劒南節度使入復求爲方面拜成劒南東川節度使登發上皇誥以劒南兩川合爲一)
(恣行猛政威震一方都尹在蜀累年肆志逞)京兆空柳色尚書無履聲群
烏日朝夕白馬休横行諸葛蜀人愛文翁儒化成公
來雪山重公去雪山輕記室得何遜韜鈴延子荆四
郊失壁壘(此美武能鎮静也失壁壘言無出戍也)虚舘開逢迎堂上指
畫圖軍中吹玉笙豈無成都酒憂國只細傾時觀錦
水釣問俗終相并意待犬戎滅人藏紅粟盈以兹報
主願庶或禆世程烱烱一心在沉沉二豎嬰顔回竟
短折賈誼徒忠貞飛旐出江漢孤舟轉荆衡虚無馬
融笛悵望龍驤塋空餘老賓客身上媿簮纓
武年二十二爲給事黃門郎明年擁旄西蜀杜甫乘
醉言不謂嚴挺之乃有此子也武恚目久之曰杜審
言孫子擬捋虎鬚合坐皆笑以彌縫之房太尉琯徵
有所悞憂怖成疾李太白作蜀道難爲房杜危之也
武字季鷹永泰初卒母哭且曰而今而後吾知免爲
官婢矣
子美送武入朝有鼎湖瞻望遠象闕憲章新之作武
酬别云獨逢堯典日再覩漢宫時未效風霜勁空慙
雨露私夜鍾清萬戶曉漏拂千旗並向斜亭謁俱承
别舘追斗城憐舊路渦水惜歸期峰樹還相伴江雲
更對誰試廻滄海掉更和敬亭詩祗是書應寄無忘
酒共持但令心事在未肯鬢毛衰最悵巴山裏清猿
惱夢思
武題巴州光福寺楠木云楚江長楚寺對楠木幽生
赤崖背臨溪插石盤老根苔色青蒼山雨㾗高枝閙
葉鳥不度半掩白雲朝與暮香殿蕭條轉密隂花龕
滳瀝垂清露聞道偏多越水頭煙生霧歛使人愁月
明忽憶湘川夜猿呌還思鄂渚秋看君幽靄幾千丈
寂寞窮山今遇賞亦知鍾𣑽報黃昏猶卧禪床戀竒
響
史俊
題巴州光福寺楠木云近郭城南山寺深亭亭竒樹
出禪林結根幽壑不知歲聳幹摩天凡幾尋翠色晚
將嵐氣合月光時有夜猿吟經行綠葉望成蓋宴坐
黃花長滿襟此木嘗聞生豫章今朝獨秀在巴鄕凌
霜不肯讓松栢作宇猶來稱棟樑會待良工時一盻
應歸法水作慈航嚴武作巴山賦楠木歌俊後以監
察御史來臨是邦亦賦焉
李適之
常山愍王孫天寳初代牛仙客爲左相適之未罷相
也朝退每邀賓戚談諧賦詩曾賦云朱門長不閉親
友恣相過年今將半百不樂復如何後爲林甫所譛
罷乃爲詩曰避賢初罷相樂聖且㗸杯爲問門前客
今朝幾箇來
適之入仕不歷丞簿便爲别駕不歷兩畿官便爲京
兆尹不歷御史及中丞便爲大夫不歷兩省給舍便
爲宰相不歷剌史便爲節度使然不得其死
祖詠
古意二首楚王竟何去獨自留巫山偏使世人見迢
遥江水間駐舟春潭裏誓願拜靈顔夢寐覩神女金
沙鳴珮環閑豔絶世姿令人氣力微含笑默不語化
作雲朝飛
夫差日滛放舉國求妃嬪自謂得王寵代間無美人
碧羅蒙天閣坐輦乘芳春宫女數千騎常遊江水濱
年深玉顔老時薄花粧新拭淚下金殿嬌多不顧身
生前妬歌舞死後同灰塵塜墓令人哀哀於銅雀臺
有司試終南山望餘雪詩詠賦云終南隂嶺秀積雪
浮雲端林表明霽色城中增暮寒四句即納于有司
或詰之詠曰意盡
陸渾水亭云晝眺伊川水巖間霽色明淺沙平有路
流水漫無聲浴鳥㳂波聚潜鱗觸釣驚更尋春岸上
幽意滿山楹
王維有喜祖三至留宿詩詠云四年不相見相見復
何爲握手言未畢却令傷别離升堂還駐馬酌醴便
呼兒語默自相對安用旁人知(最善詠與維)
詠登開元進士第
商璠云詠詩剪刻省淨用思尤苦氣雖不高調頗淩
俗至如霽日園林好清明煙火新亦可稱爲才子也
張說在并州厚遇王翰旣相引爲駕部(外員)郎說罷相
出翰仙州别駕至郡日聚英豪從禽擊鼓恣爲歡賞
詠與杜華嘗在座翰坐是貶道州司馬
開元中進士唱第尚書省落第者至省門散去詠吟
曰落去他兩兩三三戴帽子日暮祖侯吟一聲長安
竹栢皆枯死
留别盧象云朝來巳握手宿别更傷心㶚水行人渡
商山驛路深故情君且足謫䆠我難任直道皆如此
誰能淚滿襟
蘭峰贈張九臯云君王旣巡狩輦路入秦京遠樹低
蒼壘孤山出草城寒疎清禁漏夜警羽林兵誰念迷
方客長懷魏國情
蘇氏别業云别業居幽處到來生隱心南山當戸牗
豊水在園林屋覆經冬雪庭昏未夕隂寥寥人境外
閑坐聽春禽
夕次圃田店云前路入鄭郊向經百餘里馬煩時欲
歇客歸程未巳落日桑柘隂遥村烟火起西還不皇
宿中夜渡涇水
題韓少府山亭云梅福幽棲處佳期不忘還鳥啼當
戸竹花遶傍池山水氣侵階冷藤隂覆坐閑寧知武
陵趣宛在市朝間(姚合以爲極元集自留别盧象以下五篇)
清明宴劉司勲别業云田家復近臣行樂不遺親霽
日園林好清明煙火新以文常會友唯德自成隣池
照窗隂晚杯香藥味春簷前花覆地竹外鳥窺人(似何)
桃源裏深居作隱淪
李頎
緩歌行云小來託身攀貴遊傾財破産無所憂暮夜
經過石渠署朝將出入銅龍樓結交杜陵輕薄子誰
言可生復可死一沉一浮會有時棄我翻然如脫屣
男兒立身須自強十年閉戸潁水陽業就功成見明
主擊鍾鼎食坐華堂二八蛾眉梳墮馬美酒清歌曲
房下文昌宫中賜錦衣長安陌上退朝歸五陵賓從
莫相視三省官寮揖者稀早知今日讀書是悔作從
來狂俠兒
聽董大彈胡笳聲兼語弄寄房給事云蔡女昔造胡
笳聲一彈一十有八拍胡人落淚向邊草漢使斷腸
對歸客古戍蒼蒼烽火寒大荒隂沉飛雪白先拂商
弦後角羽四郊秋葉驚摵摵董夫子通神明深山竊
聽來妖精言遲更速皆應手將往復旋如有情空山
百鳥散還合萬里浮雲隂且明斯酸雛鷹失群夜斷
絶胡兒戀母聲川爲靜其波鳥亦罷其鳴烏珠部落
家鄕遠羅逤沙塵哀怨生出音變調忽飃灑長風吹
林雨墮瓦迸泉颯颯飛木末野鹿&KR0687;&KR0687;走堂下長安
城連東掖垣鳳凰池對青瑣門高才脫略名與利日
夕望君抱琴至
漁父歌云白頭何老人簔笠蔽其身避世常不任釣
魚清江濱浦沙明濯足山月靜垂綸寓宿湍與瀨行
歌秋復春持竽湘岸竹爇火蘆州薪綠水飯香稻青
荷苞紫鱗於中還自樂所欲全吾眞而笑獨醒者臨
流多苦辛
送曁道士還玉清詩云仙官有名籍度世吳江濱大
道本無我青春長與君中州俄巳到至理得而聞明
主降黃屋時人看白雲空山何窈窕三秀日氛氲遂
此留書客超遥煙駕分
樂天放言詩序云元九在江陵有放言長句詩五韻
韻高而體律意古而詞新雖前輦深於詩者未有此
作唯李頎有云濟水至清河自濁周公大聖接輿狂
斯句近之矣
聖善閣送裴廸入京云雪華歛高閤苔色上鈎欄藥
草空階靜梧桐返照寒清吟可愈疾携手暫同歡墜
葉如金磬飢烏鳴露盤伊川惜東别㶚水向西看舊
託含香署雲霄可足難
題濬公山池云遠公遁跡廬山岑開山出居祗樹林
片石孤峰窺色相清池白月點禪心指揮如意天花
落坐卧閑房春草深此外俗塵都不染唯餘玄度得
相尋
王摩詰贈頎詩云聞君餌丹砂甚有好顔色不知從
今去幾時生羽翼王母翳華芝望爾崑崙側文螭從
赤豹萬里方走息悲哉世上人甘此羶腥食
頎開元進士也
商璠云頎詩發調旣清修詞亦麗漁父歌咸善玄理
最長故其論道家往往高於衆作
頎東郊寄萬楚云濩落久無用隱身甘采薇仍聞薄
䆠者還事田家衣穎水日夜流故人相見稀春山不
可望黃鳥東南飛濯足豈長往一罇聊可依了然潭
上月適我胷中機在昔同門友如今出處非優游白
虎殿出入青瑣闈且有薦君表當看携手歸寄晝不
代面蘭茞空芳菲(河岳英靈此詩取於)
王母歌云武皇齋戒承華殿端拱須臾王母見霓旌
照曜麒麟車羽蓋淋漓孔雀扇手指交梨遣帝食可
以長生臨㝢縣頭上復帶九星冠揔領玉皇坐南面
欲聞要言今告汝帝乃焚香請此語若能鍊䰟去三
尸後當見我天皇所顧謂侍女董雙成酒闌可奏雲
和笙紅霞白日儼不動七龍五鳳紛相迎惜哉志驕
神不悅歎息馬蹄與車轍複道歌鍾查將暮深宫桃
李花成雪爲看青玉五枝燈蟠螭吐火光巳絶
綦母潜
字孝通開元中繇宜夀尉入集賢院待制迁右拾遺
終著作郎
早發上東門云十五能行西入秦三十無家作路人
時命不將明主合紫衣空染洛陽塵(唐類詩顧陶取爲)
春泛若耶詩云幽意無斷絶此去隨所偶晚風吹行
舟花路入溪口際夜轉西壑隔山望南斗潭煙飛溶
溶林月低向後生事且彌漫願爲持竿叟
王摩詰别潜詩云端笏明光宫歴稔朝雲陛詔刊延
閤書高義平津邸適意輕偶人虚心削繁禮盛得江
左風彌工建安體高張多絶絃截河有清濟嚴冬爽
群木伊洛方清泚渭水冰下流潼關雪中啓符條幾
時還塵纓待君洗
韋蘇州寄淮上綦母三詩云滿城憐傲吏終日賦新
詩請報淮隂客春帆浪作期
商璠云拾遺詩舉體清秀蕭蕭跨俗桑門之說於巳
獨能至如松覆山殿冷不可多得又鍾聲和白雲歴
代少有借使若人加氣質減彫餙則高視三百年
外也
題靈隱寺山頂禪院云招提此山頂下界不相聞塔
影挂清漢鍾聲和白雲觀空淨室掩行道衆香焚且
駐西來駕人天日未曛
若耶溪逢孔九云相逄此溪曲勝託在烟霞潭裏竹
影動嵓隂簷外斜人生上皇代大吠武陵家借問淹
留日春深歸若耶
冬夜寓居贈儲太祝云自爲洛陽客夫子吾知音盡
義能下士時人無此心柰何離居夜巢鳥空悲林愁
坐至月上復聞南隣砧
過禪居云山頭禪室挂僧衣窗外無人溪鳥啼黃昏
半在下山路却聽松聲連翠微
題鶴林寺云道門隱形勝向背臨法橋松覆山殿冷
花藏溪路遥珊珊寳幡挂熖熖明燈燒遲日半空谷
春風連上朝少憑水木興暫忝身心調願謝携手客
兹山禪侣饒
李頎送綦母三謁房給事云夫子大名下家無鍾石
儲惜哉湖海上曾校蓬萊書外物非本意此生空澹
如所思但乘興遠適唯單車高道時坎軻舊交願吹
嘘徒言青瑣闥不愛承明廬百里人戸滿片言諍訟
疎手持蓮花經目送飛鳥餘晚景南路别炎雲中伏
初此行儻不遂歸食廬洲魚
趙謙光(賀遂涉)
唐諸郎中不自員外郎拜者謂之土山頭果毅便拜
崇品有似長征兵士便授邊遠果毅謙光自彭州司
馬入爲大理正遷戸部郎中戸部員外賀遂涉詠曰
員外由來美郎中望亦優寧知粉署裏翻作土山頭
謙光荅詩曰錦帳隨情設金爐任意薰唯愁員外置
不應列星文
謙光登咸亨進士第
李元操
和從叔禄愔元日早朝云銅渾變秋節玉律動年灰
曖曖城霞旦隱隱禁門開衆靈湊仙府百神朝帝臺
葉令雙鳬至梁王駟馬來戈鋋映林闕歌管拂塵埃
保章望瑞氣尚書免火災冠冕多秀士簮裾饒上才
誰憐張仲蔚日暮反蒿萊元操開元初詩人也
薛令之
令之閩之長溪人及第遷右庶子開元中東宫官僚
清淡令之題詩自悼曰朝日上團團照見先生盤盤
中何所有苜蓿長闌干飯澁時難綰羔稀筯易寬無
以謀朝夕何由保歲寒上幸東宫覽之索筆題其傍
曰啄木口觜長鳳凰羽毛短若嫌松桂寒任逐桑(煖榆)
令之遂謝病歸
肅宗爲太子賀知章自右庶子遷賓客授秘書監令
之以右𥙷闕兼侍讀積歲不遷故令之棄官徒步歸
鄕里而知章自號秘書外監晚節尤誕放肅宗乾元
初以雅舊贈知章禮部尚書亦以舊恩召令之而令
之巳前卒
張諲
諲官至刑部員外郎善草隷工丹青與王維李頎等
爲詩酒丹青之友尤善畫山水王維荅詩曰屏風誤
點感孫郎團扇草書輕内史李頎詩曰小王破體閑
支策落日梨花照空璧詩堪記室妬風流盡與將軍
作勍敵
陶翰
塞下曲云進軍飛狐北窮寇勢將變日落沙塵昏背
河更一戰駿馬黃金勒彫弓白羽箭射殺左賢王歸
奏未央殿欲言塞下事天子不召見東出咸陽門哀
哀淚如霰
翰潤州人開元中爲禮部員外郎以冰壺賦得名商
璠云歴代辭人詩笔雙美者鮮矣今陶生實謂兩全
兼之既多興義復備别有風骨三百年以前方可論
其體裁
燕謌行云請君留楚調聽我吟燕謌家在遼水頭邊
風意氣多出身爲漢將正値戎未和雪中凌天山水
上渡交河大小百餘戰封侯竟蹉跎歸來覇陵下故
舊無相過雄劒委塵匣空門唯雀羅玉簮還趙姝瑶
瑟付齊娥昔日不爲樂時哉今柰何
出蕭關懷古云駈馬繫長劒行役至蕭關悠然五原
上永眺蕭河前北虜三十萬此中常控弦秦城亘宇
宙漢帝埋旌旃刁斗鳴不歇羽書日夜傳五軍計莫
就三策議空全大漠横萬里蕭條絶人烟孤山當翰
海落日照祁連蒼梧苦寒客懷哉式微篇更悲秦樓
月夜夜出胡天
贈鄭員外云騘馬拂綉裳按兵遼水陽西分鴈門騎
北逐樓煩王聞道五軍集相邀百戰場風沙暗天起
虜騎森巳行儒服護諸將雄謀吞大荒金門來見謁
朱緩生輝光數載侍御史稍遷尚書郎人生志氣立
所貴功業昌何必守章句終年事蒼皇同時獻賦客
尚在東陵傍
贈房侍御云(新安房在)志人固不羈與道同周旋進則天
下仰巳之能晏然褐衣東府召執簡南臺先雄義乃
特立犯顔豈圖全謫居東南遠逸氣吟芳荃適會寥
廓趣清波更寅緣扁舟入五湖發纜洞庭前浩蕩臨
海曲超遥濟江壖微寄忽忘反遇興將彌年乃悟范
生智足明漁父賢郡臨新安渚佳賞此城偏日夕對
層岫雲霞映晴川閑居變秋色偃卧含貞堅倚伏自
相化行藏互推遷君期倦羽翮歲晏欲冲天
望太華贈盧司倉云作吏至西華乃觀三峰壯削成
元氣中傑出天河上如有飛動色不知青冥狀巨靈
安在哉厥跡猶可望方此歎行旅未由訪仙装葱朧
記星壇明滅數雲嶂良友垂此契宿心所微尚敢投
歸山吟霞徑一相訪
晚出伊蘭寄河南裴中丞云退無燕息資近無當代
策冉冉時歲暮坐爲周南客前登關塞門永眺伊城
陌長川暗巳空千里寒氣白家在渭水西異日同所
適秉志師禽尚微言祖莊易一一林壑間共繫風塵
役交朋忽先進天道何紛劇豈念嘉遁時依依遇沮
溺乘潮至漁浦作云艤舟乘早潮潮來如風雨嶂高
忽巳界峰暗莫及覩崩騰心爲失浩蕩月無主風停
浪始開漾漾入漁浦雲景共澄霽江山相吞吐倬哉
造化工此事巳終古流沬誠足誡高歌調易苦頗因
忠信全客念猶栩栩
宿天竺寺云松栢辭嵓口西山微徑通天開一峰見
宫闕生虚空正殿倚霞壁千樓摽石叢夜來猿鳥靜
鍾𣑽寒雲中峰翠映明月泉聲亂溪風心超諸境外
了與懸解同明發唯攺視朝日長崖東湖色濃蕩漾
海光漸曈曨葛仙心尚在許氏道猶崇獨往古來事
幽懷期二公
早過臨淮云夜泊三風渚晨過臨淮島潮中海氣白
城上楚雲早鱗鱗漁浦帆&KR1071;&KR1071;蘆洲草川路日浩蕩
惄焉心如擣且言任倚伏何暇念枯槁范子名屢移
蘧公志常保古人去巳久此理難足道
顔舒
鳳樓怨云佳人名莫愁珠箔上花鈎清鏡鴛鴦匣新
粧翡翠樓擣衣明月夜吹管白雲秋唯恨金吾子年
年向隴頭(唐類詩顧陶取爲)
王琚
琚自荆湖入朝至岳陽張說有送王十一及趙公入
朝之作云昔濫貂蟬長同承雨露霏今參魚鼈守望
美洞庭歸浦樹懸秋影江雲繞落暉離䰟似征帆常
往帝鄕飛琚以詩奉别云五載朝天子三湘逢舊寮
扁舟方輟棹清論遂終朝遠樹煙門沒長江地際遥
帝城馳夢想歸帆滿風飈(曦也趙公冬)
琚遊㴩湖上寺詩云春山臨遠壑水木自幽清夙息
懷微尚兹焉一放情雲間聽弄鳥烟上摘初英地僻
方無悶逾知道思生
奉答燕公云郡遠途且艱宜悲良自得胡爲心獨爾
惠好在南國亦旣清顔披冏然良願克與君蘭時會
群物如藻餙烟景惜歡賞雲山起翰墨接藝竒思微
偶談玄言直永日不知倦逾旬猶謂亟如何酌離樽
移棹巴城側浦口勞長望舟中獨太息疾風吹飛帆
倏忽南與北目盡不復見懷哉無終極唯當衡峰上
遥辦湖水色
琚以預誅太平公主之功眷委特異進戸部尚書豫
大政事時號内宰相群臣不能無望遂䜛于帝帝䟽
之歴九剌史故詩多感激之詞時燕公亦以罪謪守
岳陽故送琚賦詩亦有湘東股肱守心與帝鄕期舟
檝中路蹇風波復來思之語
王熊
張燕公在岳州有宴别潭州王熊詩云絲管清且哀
一曲傾一杯氣將然諾重心向友朋開古木無生意
寒雲若死灰贈君芳杜草爲植建章臺
又云縉雲連省閤溝水遽西東然諾心猶在容華歲
不同孤城臨楚塞遠樹入秦宫誰念三千里江潭一
老翁
熊答云長沙辭舊國洞庭逢故人故人敦久要披霞
轉相親歲月空嗟老江山不惜春忽聞黃鸖曲更作
白頭新
又云平生共風月倏忽間山川不期交淡水暫得欵
忘年興逸方罷鈞帆開欲解船離心若危旆朝夕爲
君懸
薛惟翰
閨怨云美人怨何深含情倚金閣不笑復不語珠淚
紛紛落
春夜裁縫云珠箔因風起飛蛾入最能不教人夜作
方便殺明燈
春女怨云白玉堂前一樹梅今朝忽見數花開兒家
門戸尋常閉春色因何入得來
維翰登開元進士第
崔亘
春怨云夜盡夢初驚紗牎早霧明曉粧脂粉薄春服
綺羅輕妾有今朝恨君無舊日情愁來理絃管皆是
斷腸聲
亘開元二十四年登進士第
朱琳
開緘怨云夫婿邊庭久幽閨恨幾重玉琴知别日金
鏡識愁容懶寄雲中服慵開海外封年年得衣慣且
試莫裁縫
王冷然
王丘傳云開元初爲吏部典選奬用孫逖張鏡微張
晉明進士王冷然皆一時茂秀
冷然上相國燕公書曰相公必欲選良宰莫若舉前
倉部員外郎吳太玄爲洛陽令必欲舉御史中丞莫
若舉襄州剌史靳能清輦轂之路非太玄不可生臺
閣之風非靳能不可僕非吳靳親友但以知其賢明
相公有而不知知而不用亦過深矣抑又聞之昔閔
子騫爲政曰仍舊貫如之何何必攺作凡校書正字
一政不得入畿相公曾爲此職見貞觀巳來故事今
吏部侍郎楊滔眼不識字心不好賢蕪穢我清司攺
張我舊貫去年冬奏請自今巳後官無内外一例不
得入畿即知正字校書不如十鄕縣尉經明進士不
如三衛出身相公復此攺張甄别安在古人有坐釣
登相立籌封侯今僕無尚父之謀薛公之策徒以仕
於書苑生於學門小道逢時大言祈相僕也幸甚幸
甚去冬有詩贈公愛子恊律云官微思倚玉文淺怯
投珠吕氏春秋云嘗一臠之肉知一鼎之味請公看
此十字則知僕曾吟五言亦更有舊文願呈作者如
公之用人盖巳多矣僕之思用其來久矣拾遺𥙷闕
寧有種乎僕雖不佞亦相公一株桃李也
冷然吟汴堤柳云隋家天子憶楊州猒坐深宫傍海
遊穿地鑿山開御路鳴笳疊鼓泛清流流從鞏北分
河口直到淮南種官柳功成力盡人旋亡代謝年移
樹空有當時綵女侍君王繡帳旌門對柳行青葉交
垂連幔色白花飛度染衣香今日摧殘何用道數里
曾無一枝好驛騎征帆損更多山精野魅藏應老凉
風八月露爲霜日夜孤帆入帝鄕河畔時時聞木落
客中無不淚沾衣
萬楚
五月五日觀妓云西施漫道浣春紗碧玉今時闘麗
華眉黛奪將萱草色紅裙妬殺石榴花新歌一曲令
人豔醉舞雙眸欲鬢斜誰道五絲能續命却令今日
死君家
李頎東郊寄楚云濩落久無用隱身甘采薇仍聞薄
䆠者還事田家衣穎水日夜流故人相見稀春山不
可望黃鳥東南飛濯足豈長往一罇聊可依了然潭
上月適我胷中機在昔同門犮如今出處非優游白
虎殿出人青瑣闈且有薦君表當看携手歸寄書不
代面蘭茞空芳菲
楚登開元進士第
胡皓
和宋之問寒食題臨江驛云聞道山隂會仍爲火忌
辰途中甘棄日江上苦傷春流水翻催淚寒灰更伴
人丹心終不攺白髮爲誰新
開元中張孝嵩出塞張九齡韓休崔沔王翰皓賀知
章所撰送行詩號朝英集
明皇錫宴樂遊園皓應制詩云五酺終宴集三錫又
歡娛仙阜崇高異神州眺覽殊南山臨皓雪北闕對
明珠廣座鵷鴻滿昌庭賜馬趍綺羅含草木絲竹吐
郊衢銜杯不能罷歌舞樂唐虞
袁壦
惠文太子挽詞云寒仗丹旄引隂堂白日違暗燈明
象物畫水濕靈衣羽化淮王去仙迎太子歸宜餘鷰
&KR0742;土朝夕向陵飛
瓘明皇時人惠文太子眷宗之子岐王範也
柳識
許由先生穎陽祠庭獻酹文序云識壬辰歲夏四月
自洛東遊至先生遺廟而穎水古風舊山巋然追懷
古蹤慕美至道以時酒敬酹于靈旣酌拜献言曰天
清旣能久地靜不能杇先生清靜天地全性出於胚
渾入於鴻蒙雲遊鳥還蓊欎和風當時帝道已半滋
章欲深大樸散於人末散於山林乃有巢父杳冥同
心堯齎公器退然見推遇聖相感不得不知耳雖濯
於清流道終播於無爲所謂春膏時蒸杇葉自滋先
生含德唐尭發之穎陽之仁德日大天下之禄利日
卑且聖王所重者名器至人所重者感通推以大名
義同讓終廉能感俗道自爲功任應會之偶然生垂
後之清風人登雲嶺多憶箕穎猗歟先生山水齊名
兹焉遺廟萬古芬馨
識弔夷齊文曰洪河之東兮首陽穹崇側聞孤竹二
子昔也餒在其中偕隱胡爲得仁而死青苔草木兮
雲秋水䰟兮來可依兮去何止掇澗磎之毛薦精誠
而巳初先生鴻逸中州鸞伏西山顧薇蕨之離離歌
唐虞之不還謂易暴兮又武謂墨縗兮胡顔一吒兮
忘飢若有誚兮干嵓之關豈不以冠弊在於上履新
處於下且曰一人之正位孰知三聖之純嘏讓周之
意不其然乎是以知先生所恤者偏矣當昔夷羊在
牧殷綱解結乾道息坤維絕鯨吞噬兮鬼孽王奮厥
武天意若曰覆昏暴資濬哲於是二老歸而八百會
一戎衣而九有截况乎旗錫黃鳥珪命赤烏俾荷鉅
橋之施俾申羑里之辜故能岦雨集電掃風驅及下
車也五刃不礪於武庫九駿伏轅於文途雖二士不
食而兆人其蘇旣而漙天周土率土周人吁嗟先生
逃將奚臻萬姓歸飾兮獨欎乎方寸六合莾蕩兮終
跼乎一身雖忤時而過周終臣心而惻殷所以不食
其食求仁得仁然非一端事各其志若旁通以阜厥
躬應物以濟其利則焉有貞節之規君親之事靈乎
靈乎雖非與道而保生乃勖爲臣之不二
識字方明工文章最爲李華知許其文與蕭穎士元
德秀劉迅相上下而識練理創端往往詣極雖趣向
非博然當時作者伏其簡拔
高力士
力士謫承州山多薺不食因感之作詩寄意曰兩京
作斤賣五溪無人採夷夏雖有殊氣味都不攺其後
會赦因至武陵遇開元中羽林軍士坐事謫嶺南停
車話舊方知明皇厭世北望號慟嘔血而卒
叚柯古叙力士事證云呼二兄(柯古)呼阿翁(善張継)呼
將軍(復鄭夢)呼父老(柯)五輪磑(継)初施棨戟(夢)常卧簏
林(柯)長六尺五寸(継)陪葬泰陵(夢)詠薺(柯)齒成印(継)
上國下國(夢)夢鞭(柯)吕氏生髭(継)
高霽(韋瓘輿)
池陽九子山太白易以九華之目因與二三子聯句
傳之將來
妙有分二氣靈山開九華(白太)層摽遏遲妙有分明朝
霞(霽高)積雪曜隂壑飛流歕陽崖(興韋瓘)青熒玉樹色縹
緲羽人家
息夫牧
冬夜宴蕭十丈因餞殷郭二子西上詩云冬有十二
月家君宰邑許下夫子問津潁上二賢將馳會府皆
適兹土夜處狹室列座有位尊卑儼如或捧觴上夀
或摳衣請益始崇詩以閱禮終講信而脩睦然後文
飽於德義潤其身頃夫子升堂之後若盧賈劉尹之
徒半紀間接武鳴躍實夫子訓之導之斯至也今殷
郭二子天資才幹而加之鏃羽觀光王庭俯拾地芥
其誰曰不然飛霜靄林寒氣㧾至月落匝戸夜將向
晨座偶謙謙畢醉温克則知孔門宴餞異於他日二
三子終身識之夫子以家君政事百里無事命門弟
子賦詩鳴琴亦以釋仳離之怨焉小子不敏忝居門
人之末敢不敬書其事詩曰有琴斯鳴于宰之庭君
子莅止其心孔子政旣告成德以永貞鳴琴有術于
穎之畔彼之才髦其年未冠聞詩聞禮裴兮璨璨鳴
琴其怡于穎之湄二子翰飛言戾京師有欎者桂載
攀其枝琴旣鳴矣霄旣清矣烘煁有煒酒醴惟旨喟
我窹歎吁其别矣
崔曙
曙穎陽東溪懷古云靈谿氛霧歇皎鏡清心顔空色
不映水秋聲多在山世人久疎曠萬物皆自閑白鷺
寒更浴孤雲晴未還昔時讓王者此地閉玄關無以
躡高步凄凉林壑間
試明堂火珠詩云正位開重屋中天出火珠夜來雙
月合曙後一星孤天淨光難滅雲生望欲無還將聖
明代國寳在京都
曙以是詩得名明年卒惟一女名星星始悟其䜟也
曙開元二十六年登進士第
商璠云曙詩言辭欵要情興悲凉送别登樓但堪下
淚途中晚發云晚霽長風裏勞歌赴遠期雲輕歸海
疾月滿下山遲旅望因高盡鄕心遇物悲故林遥不
見况在落花時
送薛據云無媒嗟失路有道亦乘流客處不堪别異
鄕應共愁我生早孤賤淪落居此州風土至今憶山
河皆共遊一從文章事兩京春復秋君去問相識幾
人成白頭
早發交崖山還太室云東林氣微白寒鳥忽高翔吾
亦自兹去北山歸草堂仲冬正三五日月遥相望蕭
蕭過穎上曨曨辨少陽川水生積雪野火出枯桑獨
往路難盡窮隂人易傷傷此無依客如何蒙雪霜
唐詩紀事卷第二十
