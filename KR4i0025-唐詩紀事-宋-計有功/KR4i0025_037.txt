唐詩紀事卷第三十七
元&KR0876;
&KR0876;為御史奉使東川於褒城題黃明府詩其序云昔
年曾於觧縣飲酒余為觥錄事嘗於竇明府廳有一
人至頻犯語令連飛十數觥不勝因迯去醒後問人
前虞卿黃丞也此後絶不復知元和四年三月奉使
東川十六日至褒城驛逡廵有黃明府見迎瞻其形
容髣髴似識問其前銜即曩日逃席黃氶也說向前
事黃生惘然而悟因饋酒一罇&KR0712;舟請余同載余不
免其意與之盡歡徧問褒陽山水則褒姒所奔之城
在其左諸葛所征之路次其右感今懷古作贈黃明
府詩曰昔年曾痛飲黃令困飛觥席上當時走馬前
今日迎依稀迷姓字積漸識平生故友身皆遠他鄉
眼暫明便邀連榻坐兼共剔舡行酒思臨風亂霜稜
拂地平不看深淺酌貪愴古今情迤邐七盤路坡拖
數大城花疑褒女笑棧息武侯征一種埋幽石空開
千載名出本事詩
稹聞西蜀薛濤有辭辯及爲監察使蜀以御史推鞠
難得見焉嚴司空潜知其意每遣薛往洎登翰林以
詩寄曰錦江滑膩峨眉秀生出文君與薛濤言語巧
稹以明經制策入仕其一篇自述曰延英引對碧衣
郎江硯宣毫各别床天子下簾親考試宫人手裏過
茶湯是時貴族並應制科用為男子榮進
連昌宫辭云連昌宫中滿宫竹歲久無人森自束又
有牆頭千葉桃風動落花紅蔌蔌宫邊老人為余泣
小年選進因曾入上皇正在望僊樓太真同憑欄竿
立樓上樓前盡珠翠炫轉熒煌照天地歸來如夢復
如癡何睱備言宫裡事初過寒食一百六店食無煙
宫樹綠夜半高樓絃索鳴賀老琵琶定場屋力士傳
呼覓念奴念奴潜伴諸郎宿湏臾覓得又連催特勑
街中許燃燭春嬌滿眼睡紅消掠削雲鬟旋粧束飛
上九天歌一聲二十五郎吹管逐逡廵大遍梁州徹
色色龜兹轟綠續李摹擪笛傍宫牆偷得新翻數般
曲平明大駕發行宫萬人鼓舞途路中百官隊仗避
岐薛楊氏諸姨車闘風明年十月東都破御路猶存
禄山過驅令供頓不敢藏萬姓無聲淚潜墮兩京定
後六七年却尋家舍行宫前㽵園燒盡有枯井行宫
門闥樹宛然尔後相傳六皇帝不到離宫門久閉往
來年少說長安玄武樓前華萼廢去年因勑使斫竹
偶值門開暫相逐荆榛櫛比塞池塘狐鬼驕癡緣樹
偷鸚鵡舌文章分得鳳凰毛紛紛辭客多停筆箇箇
君候欲夢刀别後相思隔煙水菖蒲花發五雲高後
廉問淛東乃有劉採春自淮甸而來容華奠比元贈
詩曰新粧巧樣盡雙蛾褁慢常州透額羅正面偷倫
光滑笏暖行輕踏皺紋波言辭雅措風流足舉止低
回秀媚多更有惱人腸斷處選詞能唱望夫歌望夫
歌者即羅嗊之曲也元云在淛河七年因醉題東武
其詩曰役役行人事紛紛碎簿書功夫兩衙盡留滯
七年餘病痛梅天發親情海岸疎因循未歸得不是
憶鱸魚盧侍郎簡求戲曰丞相雖不爲鱸魚爲好鏡
湖春色耳謂採春也
公先娶京兆韋氏字蕙叢韋逝爲詩悼之曰曾經滄
海難爲水除却巫山不是雲出本事傳
稹元和四年爲御史鞠獄梓潼樂天昆仲送至城西
而别後旬日昆仲與李侍郎建閑遊曲江及慈恩寺
飲酣作詩曰花時同醉破春愁醉折花枝作酒籌忽
憶故人天際去計程今日至梁州後旬日得元書果
以是日至褒仍寄詩曰夢見兄弟曲江頭也到慈恩
院院遊驛吏喚人排馬去忽驚身在古梁州千里魂
交合若符契自有感夢記備叙其事
木舞榭欹傾基尚存文牎窈窕紗猶綠塵埋粉壁舊
花鈿鳥啄風筝碎珠玉上皇偏愛臨砌花依然御榻
臨街斜蛇出鷰巢盤闘拱菌生香按正當衙寢殿相
連端正樓太真梳洗樓上頭晨光未出簾影黑至今
反掛珊瑚鈎指向傍人因慟哭却出宫門淚相續自
從此後還閉門夜夜狐狸上門屋我聞此語心骨悲
太平誰致亂者誰翁言野父何分别耳聞眼見為君
說姚崇宋璟作相公勸諫上皇言語切爕理隂陽禾
黍豐調和中外無兵戎長官清平太守好揀選皆言
由相公開元欲末姚宋死朝庭漸漸由妃子祿山宫
裏飬作兒虢國門前閙如市弄權宰相不說名依稀
憶得楊與李廟謀㒹倒四海搖五十年來作瘡痏今
皇神聖丞相明詔書纔下吳蜀平官軍又取淮西賊
此賊亦除天下寧年年耕種宫前道今年不遣子孫
耕老翁此意深望幸努力廟謀休用兵
穆宗時嬪御多誦稹歌宫中號為元才子後荆南監
軍崔峻歸朝出稹連昌宫詞等百餘篇奏御穆宗大
悦即日拜祠部郎中知制誥稹上令狐文公書云某
始自御史府謫官於外十餘年矣閑誕無事遂用力
於詩章日益月滋有詩千餘首其間感物寓意可備
矇瞍之風逹者有之詞直氣麤罪戾是懼固不敢陳
露於人惟杯酒光景間屢為小碎篇章以自吟暢然
以為律體卑下格力不揚苟無姿態則䧟流俗常然
欲得思深語近韻律調新屬對無差而風情自遠然
而病未能也江湖間多有新進小生不知天下文有
宗主妄相倣傚而又從而失之遂至有褊淺之調皆
目為元和詩體某又與同門生白居昜友善居昜雅
能為詩就中愛驅駕文字窮極聲韻或為千言或為
五百言律詩以相投寄小生自審不能有以過之往
往戲排舊韻别創新詞名為次韻蓋欲以難相挑耳
江湖間為詩者或相倣傚或力不足則至於㒹倒語
言重複首尾韻同意等不異於篇亦目為元和詩體
而司文者考變異之由往往歸咎於某嘗以為雕蟲
小事不足自明也
樂天在洛大和中稹拜左丞相自越過洛以二詩别
樂天云君應怪我留連久我欲與君辤别難白頭徒
侣漸稀少明日恐君無此歡又云自識君來三度别
這回白盡老髭䰅戀君不去君湏會知得後廻相見
無未幾死于鄂樂天哭之曰始以詩交終以詩訣絃
筆相絶其今日乎
屈指正元舊朝事幾人同見大和春(句感興)兒歌楊柳
葉妾拂石榴花(句)遠路事無限相逄惟一言月色照
榮辱長安千萬門(公句逄白)
右張為取作主客圖稹序言寄樂天云九歲學賦詩
長者往往驚其可怪年十五六粗識聲病時貞元十
年已後德皇帝春秋高理務因人最不欲文法吏生
天下罪過外閫節將動十餘年不許相朝死於其地
不易者十八九而又將豪卒愎之處因喪負衆横相
賊殺告變駱驛使者迭窺旋以状聞天子曰某色將
某能遏亂亂衆寧附願為其師名為衆情其實逼詐
因而可之者又十八九前置介倅因緣交授者亦十
四五由是諸侯敢為自意有羅列兒孩以自固者有
開導蠻夷以自重者甚者視一境如一室刑殺其下
不啻六畜厚加剥奪名為進奉其實貢入之數百一
焉京城之中停第邸店以曲巷斷侯甸之内水陸腴
沃以鄉里計其餘奴婢資財生生之備稱是朝廷大
臣㕥謹慎不言為朴雅以時進見者不過一二親信
直臣議士往往抑塞禁省之間或繕完隤墜豪家大
帥乘聲相扇延及老幼土木妖熾習俗不怪上不欲
令有司備宫闥中小碎湏求往往持幣帛以易餅餌
吏緣其端剽奪百貨勢不可禁僕時孩騃不慣聞見
獨於書傳中初習理亂萌漸心體悸震若不可活思
欲發之久矣適有人以陳子昂感遇詩相示吟翫激
烈即日為寄思玄子詩二十首故鄭京兆於㒒為外
諸父深賜憐奬因以所賦呈獻京兆翁深相駭異秘
書少監王表在坐頋謂表曰使此兒五十不死其志
義何如哉惜吾軰不見其成就因召諸子訓責泣下
僕亦竊不自怠由是勇於為文又久之得杜甫詩數
百首愛其浩蕩津涯處處臻到始病沈宋之不存寄
興而訝子昂之未暇旁備矣不數年與詩人楊巨源
友善日課為詩性復僻懶人事常有閑暇閑則有作
識足下時有詩數百篇矣習慣性靈遂成病蔽每公
私感憤道義激揚朋友切磨古今成敗日月遷逝光
景舒慘山川勝勢風雲景色當花對酒樂罷哀餘通
滯屈伸悲歡合散至於疾恙其身悼懷昔遊凢所對
遇有常者則欲賦詩又不幸年三十二時有罪譴弃
今三十七矣三十六年間是丈夫心力壮時常在閑
處無所役用性不近道未能淡然忘懷又復懶於他
欲全盛之氣注射語言雜揉精粗遂成多文然亦未
嘗繕寫適值河東李明府景儉在江陵時僻好僕詩
章謂能為觧欲得盡取觀覽僕因撰成卷軸其中有
旨意可觀而詞近古往者為古諷意亦可觀而流在
樂府者為樂諷詞雖近古而止於吟寫情性者為古
體詞實樂流而止於模象物色者為新題樂府聲勢
㳂順屬對稳切者為律詩仍以七言五言為兩體其
中有稍存寄興與諷為流者為律諷不幸少有伉儷
之悲撫存感往成數十詩取潘子悼亡為題又有以
于教化者近昵婦人暈淡眉目綰約頭䰅衣服脩廣
之度及匹配色澤尤極怪豔因為豔詩百餘首詞有
今古又兩體自十六時至是元和七年矣有詩八百
首色類相從共成十體凢二十卷自笑冗辭亦不復
致之於行李昨來京師偶在箱篋及通行盡置足下
僅亦有說僕聞上士立德其次立事不遇立言凢人
急位其次急利下急食僕天與不厚既乏全然之德
命與不遇未遭可為之事性與不惠復無垂範之言
兀兀狂癡行近四十徼名取位不過於第八品而冒
憲已六七年授通之初有習通之熟者曰地濕墊卑
褊人士稀少近歲荒札死亡過半邑無吏市無貨百
姓茹草木刺史以下計粒而食大有虎豹蛇虺之患
小有蟆蚋浮塵蜘蛛之類皆能鑚囓肌膚使人瘡痏
夏多隂霪秋為痢瘧地無醫巫藥石萬里病者有百
死一生之慮夫何以僕之命不厚也如此智不足也
又如此其所詣之憂險也又復如此則安能保持萬
全與足下必復京輦以湏他日立言立事之驗耶但
恐一旦與急食相扶而終使足下受天下有不如已
之誚是用悉所為文留穢箱笥比夫格奕樗里之戲
猶曰愈於飽食僕所為又不愈於格奕樗里之戲乎
昨行巴南道中又有詩五十一首文書中得七年已
後所為向二百篇繁亂冗雜不復置之執事前所寄
思玄子者小歲為文不能自足其意貴其起予之始
且志京兆公見遇之由今亦寫爲古諷之一移諸左
右僕少時授吹嘘之術於鄭先生病懶不就今在閑
處思欲怡神保和以求其内異日亦不復費詞於無
用之文矣省視之煩庶亦已於是乎
琵琶歌(此後並新題樂府寄管兒兼管鉄山)琵琶宫調八十一旋宫三
調彈不出玄宗偏許賀懷智叚師此藝還相匹自後
流傳指撥衰崐崘善才徒尔爲鴻聲少得似雷吼(聲去)
絃不敢彈羊皮人間竒事會相續但有卞和無有
玉叚師弟子數十人李家管兒稱上足管兒不作供
奉兒抛在東都雙鬢絲逄人便請送杯盞看盡工夫
人不知李家兄弟皆愛酒我是酒徒為密友著作曾
邀連夜宿中輾清溪華新綠平明船在管兒行盡日
聽彈無限曲曲名無限知者鮮霓裳羽衣偏宛轉凉
州大遍最毫嘈綠腰散序多籠撚我聞此曲深賞竒
賞著竒處驚管兒管兒為我雙淚垂自彈此曲長長
悲淚垂捍撥朱絃濕冰泉嗚咽流鶯澁因兹彈作雨
霖鈴風雨蕭條鬼神泣一彈既罷又一彈珠幢夜靜
風珊珊低佪慢弄關山思坐對燕然秋月寒月寒一
聲深殿磬驟彈曲破音繁併百萬金鈴旋(聲去)玉盤醉
客滿船皆暫醒自兹聽後六七年管兒在洛我朝天
游想慈恩杏園裡夢寐仁風花樹前去年御史留東
臺公私蹙促顔不開今春制獄正撩亂晝夜推囚心
似灰暫輟歸時尋著作著作南園花拆萼煙支耀眼
桃正紅雪片滿溪梅巳落是夕青春值三五花枝向
月雲含吐著作施罇命管兒管兒久别今方覩管兒
還為彈綠腰綠腰依舊聲迢迢猿鳴雪岫來三峽鶴
唳晴空聞九霄逡廵彈得綠腰徹霜刀破竹無殘節
幽關鵶軋胡鴈悲斷絃砉騞層冰裂我為含凄歎竒
絶許作是歌始終說藝竒思寡塵事多許來寒暑又
經過如今左降在閑處始為管兒歌此歌此歌寄管
兒管兒憂尔衰尔衰之後繼者誰繼之無乃在鐡山
鐡山已近曹穆間(才二善)性靈甚好功猶淺急處未得
臻幽閑努力鐡山勤學取莫遣後來無所祖
何滿子歌(唐有態作張胡南坐為)何滿能歌能宛轉天寶年中
世稱罕嬰刑繫在囹圄間下調哀音歌憤懣棃園弟
子奏玄宗一唱承恩羈網緩便將何滿為曲名御譜
親題樂府纂魚家入内本領絶葉氏有年聲氣短自
徒煩記得詞點拍纔成已夸誕我居湖外拜君侯
正值灰飛仲春琯廣宴江亭為我開紅粧遲日花枝
暖此時有態踏華筵未吐芳詞㒵夷坦翠蛾轉盻搖
雀釵碧袖歌垂飜鸖卵定面凝眸一聲發雲停塵下
何勞筭迢迢擊磬遠玲玲一一貫珠勻欵欵犯羽含
商移調態留情度意抛絃管湘妃寶瑟上水來秦女
玉簫空外滿纏綿疊破最慇勤整頓衣裳事閑散水
含遠溜咽還通鸎泥晩花啼漸嬾歛黛吞聲若自冤
鄭袖見捐西子浣隂山鳴鴈曉斷行巫峽哀猿夜呼
伴古者諸侯饗外賓鹿鳴三奏陳圭瓉何如有態一
曲終牙籌記令紅螺盞
五絃彈云趙壁五絃彈徵調徵聲巉絶何清峭辭雄
皓鸖警露啼失子哀猿繞林嘯風入春松正凌亂鸎
含曉舌憐驕妙嗚嗚暗溜咽冰泉殺殺霜刀澁寒鞘
促節頻催漸繁撥珠幢斗絶金鈴掉千鳴鏑發胡
弓萬片清球擊虞廟衆樂雖同第一部德宗皇帝常
偏召旬休節假暫歸來一聲狂殺長安少主第侯家
最難見挼(反蘇雷)歌按曲皆承詔水晶簾外散貴嬪瑇
瑁筵心伴中要臣有五賢非此絃或在拘囚或屠釣
一賢得進勝累百兩賢得進同周邵三賢仕漢滅暴
強四賢鎮岳寧邊徼五賢並用調五常五常既序三
光矅趙璧五絃非此賢九九何勞設庭燎
放言五首云近來逄酒便高歌醉舞詩狂漸欲磨五
斗觧酲猶恨少十分飛盞未慊多眼前讎敵都休問
身外功名一任他死是等閑生也得擬將何事奈吾
何
莫將心事厭長沙雲到何方不是家酒熟餔糟學漁
父飯來開口似神鵶竹枝待鳳千莖直柳樹迎風一
向斜揔被天公霑雨露等頭成長盡生涯
霆轟電烻數聲頻不奈狂夫不藉身縱使被雷燒作
燼寧殊埋骨颺為塵得成蝴蝶尋花樹儻化江魚棹
錦鱗必若乖龍在諸處何湏警動自來人
安得心源處處安何勞終日望林巒玉英惟向火中
冷蓮葉元來水上乾寗戚飯牛圖底事陸通歌鳳也
無端孫登不語啓期樂各自當情各自歡
三十年來世上行也曾狂走趁浮名兩廻左降湏知
命數度登朝何處榮乞我杯中松葉滿遮渠肘上柳
枝生他時定葬燒缸地賣與人家得酒盛
和樂天過秘閣書省舊廳云聞君西省重徘徊秘閣
書房次第開壁記欲題三編合吏人驚問十年來經
排蠧簡憐初撥芸長陳根識舊栽司馬見詩心最苦
滿身蚊蚋笑煙埃
和樂天贈楊秘書云昔與楊郎在帝城搜天斡地覓
詩情曾因並句甘稱小不為論年便喚兄刮骨直穿
由苦闘夢腸翻出暫閑行因君投贈還相和老去那
能竟底名
琵琶云學語胡兒撼土鈴甘州破裏最星星使君自
恨常多事不得工夫夜夜聽
内状詩寄楊白二員外(制誥時知)天門暗闢玉錚鍧晝送
中樞曉禁清彤管内人書細膩金奩御印篆分明衝
街不避將軍令䟦勑兼題宰相名南省郎中誰得詔
與君將向世間行
酬樂天餘思不盡加為六諳之作律吕同聲我愛身
文章君是一伶倫衆推賈誼為才子帝喜相如作侍
臣(卷云白才子文章及樂天知制誥詞云覧其詞賦樂天先有秦中吟及百節判皆為書肆書賈題其)
(並一處時喜與相如)次韻千言曾報荅(數首予皆用本韻酬和樂天曾寄予千字律詩)
(成風耳後來遂以)直詞三道共經綸(求千軰功直詞策以盡樂天與予同應制科其)
(具之字詩謹中爾經邦之術其事已)元詩駮雜真難辯(詩傳流諸處身後軰好偽作予)
(皆云是余所撰及勘驗無一篇是者到會稽以有人寫宫詞百篇及雜詩兩卷)白撲流傳
用轉新(式禁中號曰白撲每有新入學士求訪寶重樂天於翰林中書取詔批荅同等撰為)
(典也過於六)蔡女圖書雖在口(書四百餘篇蔡琰口誦家)于公門戶豈
生塵(川八十家冤憤一言中因感無兒之嘆故余自樂天嘗贈予詩云詩心如肺石動必逹窮民東)
(句有此)商瞿未老猶希冀莫把籯金便付人
寄湖西李大夫四首云柳眼梅心漸欲春白頭西望
憶何人金陵太守曾相伴共踏銀臺一路塵
蘂珠深處少人知網索西臨太液池殿曉聞天語
後步廊騎馬笑相隨(士候對歇於此網索在太液上學)
禁林同直話交情無夜無曾不到明最憶西樓人静
後玉晨鐘磬兩三聲(宸殿後面也玉晨觀在紫)
由來鵬化便圖南浙右雖雄我未甘早渡西江好歸
去莫抛舟檝滯春潭
徽之善紀事如臺中鞠獄贈周兄詩云閙装轡頭繘
静拭腰帶班鷂子繡線&KR2901;狗兒金油(去)鐶又坐卧摩
錦褥捧擁綟絲鬢罰俸西歸詩邀我上華筵横頭坐
賓位那知我年少深觧酒中事能唱犯聲歌偏精變
籌義含詞徙殘拍促舞逓繁吹呌噪擲投盤生獰攝
觥使寄吳士矩云予時最年少專務酒中職未觧媿
生獰偏矜任狂直曲庇桃根盞横講捎雲式亂布闘
分朋惟新間䜛慝耻作最先吐羞言未朝食酬東川
季相公云昔附赤霄羽葳蕤遊紫垣闕班香案上奏
語玉晨尊酬白學士云並入紅蘭署偏親白王規又
闘班雲洶湧開扇雉参差又&KR1287;棃通蒂朽(味無)火米帶
芒炊(精不)芽笋錢筒束鯾魚箭羽鬐又病賽烏稱鬼巫
占瓦代龜(烏鬼南人賽)紀懷贈李六云昔冠諸生首初因
三道徵公卿碧墀會名姓白麻稱荅胡靈之云矮馬
駞鬉䪜犛(茒)牛獸面纓一船席外語三榼拍心精傳
盞加分數横波鄭目成葉奴歌淅淅(塩)媚子侮卿卿
又環坐唯更草枝盤漸廢觥又柳愛凌寒軟梅憐上
番驚又雨催魚火熖風引(去)竹枝聲店卧戲呈諸公
籌筋隨宜放投盤止罰啀紅娘留醉打(抛打曲名舞引紅娘)觥
使及醒差(席上古聀酒中觥使)又搶旗如在手(色目籌筋)那復敢葳
㠢酬樂天東南行云科試銓衡局衙參典校厨(同年書判)
(同省校正)月中分桂樹天上識菖蒲又白麻雲色膩墨詔
電光徂又祖竹聚新筍孫枝壓舊梧又酬樂天待漏
入閣云未勘銀臺契先挑浴殿關沃心因特召承旨
絶常班(學士上承旨在)颭閃才人袖(傳詔宫官)嘔鵶軟轝鐶宫花
低作帳雲從積成山密視樞機草偷瞻咫尺顔恩垂
天語近對久漏聲閑丹陛曾同立金鑾恨獨攀(舍人樂天)
(翰林徽之)筆無鴻業潤視愧紫文殷河水通天上瀛洲接
世間謫仙名籍在何不重來還神麹酒云七月調神
麹三春釀綠醽雕鐫荆玉盞烘透内丘瓶戴光弓詩
云潞府筋角勁戴光因合成閑吟云晻淡州煙白籬
篩日脚紅江喧過雲雨船泊打頭風底子收魚市鴉
兒噪荻叢不堪堤上立滿眼是蚊䖝狂醉云崐亭今
日㒹狂醉舞引紅娘亂打人亞枝紅云平陽地上亞
枝紅(在池上桃花平)悵望山郵是事同還向萬莖深竹裡一
枝渾卧碧流中
稹在鄂州周復為從事常命酬唱復簮笏見稹曰某
偶以大人往還獲一第其實不能詩賦稹曰質實如
是賢於能詩遠矣
一云徽之守浙東樂天守蘇臺逓簡唱和内一聮云
有月多同賞無杯不共持兩地暗合
唐詩紀事卷第三十七
