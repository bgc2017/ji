唐詩紀事卷第十七
賀知章賀蘭進明李邕隂行先
李伯魚趙冬曦尹&KR1026;崔成甫
李昂殷遥徐延壽范咸
丘為
賀知章
詠柳云碧玉粧成一樹高萬條垂下綠絲絛不知細
葉誰裁出二月春風似剪刀
曉發詩云故鄉杳無際江臯聞曙鐘始見沙上鳥猶
埋雲外峰
知章年八十六卧病冥然無知疾損上表乞為道士
還鄉明皇許之捨宅為觀賜名千秋命其男曾子會
稽郡司馬賜鑑湖剡川一曲(生池因賜剡川一曲元乞官湖數頃為放)詔
令供帳東門百寮祖餞御製送詩并序云天寶三年
太子賓客賀知章鑒止足之分抗歸老之䟽觧組辭
榮志期入道朕以其年在遲暮用循挂冠之事俾遂
赤松之遊正月五日將歸會稽遂餞東路乃命六卿
庶尹大夫供帳青門寵行邁也豈惟崇德尚齒抑亦
勵俗勸人無令二疎獨光漢冊乃賦詩贈行詩云遺
榮期入道辭老競抽簮豈不惜賢逹其如高尚心寰
中得秘要方外散幽襟獨有青門餞群英悵别深又
云筵開百壺餞詔許二疎歸仙記題金籙朝章拔羽
衣悄然承睿藻行路滿光輝
李林甫詩云挂冠知止足豈獨漢疎賢入道求真侶
辭榮訪列仙睿文含日月宸翰動雲煙鸖駕吳鄉遠
遥遥南斗邊
知章採蓮詩云稽山雲霧鬱嵯峨鏡水無風也自波
莫言春度芳菲盡别有中流採芰荷
朝士以知章吳越人戲云南金復生中土知章賦詩
云鈒鏤銀盤盛蛤蜊鏡湖蓴菜亂如絲鄕曲近來佳
此味遮渠不道是吴兒
神龍中知章與越州賀朝方齊融楊州張若虚邢巨
湖州包融俱以吳越文詞俊秀名聞上京朝止山隂
尉齊融崑山令若虛兖州兵曹巨監察御史融遇張
九齡引爲懷州司戶集賢直學士知章最貴神龍中
又有尉氏李澄之善五言詩終宋州參軍
知章送張說廵朔方應制云荒境盡懷忠梯航已自
通九攻雖不戰五月尚持戎遣戌徵周牒臨邊重漢
攻選車命元宰授律取文雄胄出天弧上謀成帝幄
中詔旂分夏物專射錫唐弓帳宿伊生右鉦吹晉苑
東饔人藉蕡實樂正理絲桐岐陌涵餘雨離川照曉
虹恭聞詠方叔千載舞皇風
又送張說集賢上學士應制云西學垂玄覧東堂發
聖謩天光燭武殿時宰集鴻都枯杇霑皇澤飛舞
帝梧跡同遊汘澷榮是拔泥塗三歎承湯鼎千歡接
舜壷微軀不可荅空欲詠依蒲
賀蘭進明
古意云秦庭初指鹿群盜滿山東忤意皆誅死所言
誰肯忠武關猶未啓兵入望夷宫為祟非涇水人君
道自窮
又云崇蘭生澗底香氣滿幽林釆釆欲為贈何人是
同心日暮徒盈把徘徊憂思深慨然紉雜佩重奏丘
中琴
祿山亂進明守臨淮以御史大夫為節度使張廵睢
陽之圍遣南霽雲乞師不應霽雲去抽矢回射佛寺
浮圖曰吾破賊必滅賀蘭此矢所以志也
行路難云君不見嵓下井百尺不及泉君不見山上
苖數寸臨雲煙人生相命亦如此何苦太息自憂煎
但願親友長含笑相逢莫乏杖頭錢寒夜邀歡湏秉
燭豈得容思花柳年
君不見門前柳榮耀暫時蕭條久君不見陌上花狂
風吹去落誰家誰家思婦見之歡蓬首不梳心歷亂
盛年夫&KR2174;長離别歲暮見之色凋換
君不見芳樹枝春花落盡蜂不窺君不見梁上泥秋
風始高鷰不栖蕩子從軍事征戰蛾眉嬋娟守空閨
獨宿自然堪下泪况復更聞烏夜啼
君不見雲間月暫盈還復缺君不見林下風聲遠意
難窮親故平生或聚散懽娛未盡罇中空歏息青青
陵上栢歲寒能與幾人同
君不見東流水水去無窮已君不見西郊雲日夕空
氛氲群鴈徘徊不能去一鴈驚鳴復失群人生結交
在終始莫以深沉中路分(取於河岳英灵右行路難商璠)
進明登開元十六年進士第肅宗時進明爲比海太
守詣行在上命房琯以進明爲南海太守兼御史大
夫嶺南節度使琯以爲攝御史大夫進明入謝遂譛
之上由是疎琯
李邕
李之芳自尚書郎出爲齊州司馬製新亭邕有登歴
下古城員外孫新亭詩云吾宗固神秀體物寫謀長
形制開古跡曾冰延樂方太山雄地里巨壑眇雲莊
高興泊煩促永懷清典常含引知四大出入見三光
負郭喜粳稻安時謌吉祥(善五言詩初爲祿山范陽之芳大宗子蔣王揮之後)
(叛自拔歸司馬祿山)
子美八哀詩有秘書監江夏李邕詩云長嘯宇宙間
高才日陵替古人不可見前軰復誰繼憶昔李公存
詞林有根柢(文選六十卷行於時邕少知名長安初唐文苑傳李邕廣陵江都人父善嘗注)
(高行直堪爲諫諍李矯張廷珪並薦邕詞)聲華當徤筆灑落冨清製風
流散金石追琢山岳銳(衣冠天下寺觀多出其手邕早擅才名尤長碑頌中朝)
情窮造化理學貫天人際干謁走其門碑板照四裔
各滿深望還森然起凢例蕭蕭白楊路洞徹寶珠惠
龍宫塔廟湧浩劫浮雲衛宗儒爼豆事故吏去思計
眄膝已皆虛䟦涉曾不泥向來映當時豈獨勤後世
豊屋珊瑚鈎騏驎織成罽紫騮隨劔几義取無虛歲
分宅脱驂間感激懷未濟衆歸賙給美擺落多藏穢
(而賈生信陵之流執事忌勝剥落在外邕素負美名頻被貶斥皆㕥邕能文養士)獨步四十
年風聽九臯唳(可謂獨步矣累献詞賦甚称玄宗旨邕知名長安中死天寶初十四年間)
(文章徹天聽故有九臯唳之句後因上計中使臨索其新文以)嗚呼江夏姿竟掩宣
尼袂往者武后朝引用多寵嬖否臧太常議(韋巨源邕有戒)
(推重之溢議文士)面折二張勢(丞宋景奏侍臣張昌宗兄事初邕為左拾遺俄而御史中)
(璟言事關社稷望陛下可其奏則天色觧始允宋璟有不順之言請付法断則天初不應邕在陛下進曰)
(不測何為造次如是邕曰不顛不狂其名不章旣出或謂邕曰子名位尚卑若不稱旨禍福捋)衰俗
凛生風排蕩秋旻霽忠正負冤恨宮闕深旈綴放逐
早聮翩低垂困炎厲(宗初又貶後召還為姚宗所邕始以與張東之善貶雷州玄)
(慰稱旨頗自矜衒為張說所悪發陳州賍事抵死許嫉貶台州徵為陳州玄宗東封回邕謁見於汴献詞)
(官掦思勖討賊有功轉括溜滑三州刺史上計京師州人孔璋上䟽救之會赦免貶欽州後於嶺南從中)
(古人或傳眉目有異衣冠望風尋訪門巷又中使臨邕少有名累被貶逐後進不識京洛阡陌聚觀以為)
(隂中竟不得進用也問索其新文復為人)日斜鵬鳥入䰟斷倉梧帝榮枯
走不暇星駕無安税幾分漢庭竹(給郡守邕累為刺漢制以竹使符分)
(幾分史故曰)夙擁文侯篲終悲洛陽獄事近小臣敝禍階
初負謗易力何深嚌(温令勣引邕議及休咎事遂誅邕與柳勣馬一疋及勣下獄吉)
伊昔臨淄亭酒酣託末契(歴下亭詩是也甫有陪李北海宴)重叙東
都别朝隂改軒砌論文到崔蘇(人以文章擅也崔信明蘇源明二)指
盡流水逝近伏盈川雄(張沈曰楊盈川文思如懸河唐文菀傳陽烱為盈川令卒)
(照隣亦不减王勃也注酌之不竭旣優於盧)末甘特進麗(文如良金美玉張說曰李嶠之)
(嶠為特進故也無疵不可特進李)是非張相國相扼一危脆(封回邕玄宗東)
(云當居相位又素輕張說與相悪說為中書令甚悪於汴州謁見累献詞賦甚稱上由是頗自矜衒自)
(之)争名豈古然鍵捷歘不閉例及吾家詩曠懷掃氛
翳慷慨嗣真作咨嗟玉山桂鍾律儼高懸鯤鯨噴迢
遰坡陁青州血蕪沒汶陽瘞(所也邕葬)哀贈竟蕭條恩波
延揭厲(贈秘書監代宗時國恩例)子孫如在綫舊客舟疑滯君
臣尚論兵將帥接燕薊朗詠六公篇(公洎伏相六公邕有張桓等五)
(詩)憂來豁蒙蔽(争鋒但虞傷缺耳後卒如其言盧藏用嘗謂邕如干將莫耶難與)
邕字太和揚州人旣冠見李嶠願一見秘書乃假直
秘閣累以罪譴開元末歷淄滑二州刺史上計京師
阡陌聚觀出為北郡太守李林甫忌之天寶末以柳
勣事遣御史就郡杖殺之先是邕王弼王琚皆耆艾
𥙷外久書䟽尺題有譴謫留落之句林甫故隂議除之
隂行先
張燕公說至湘有九日登高詩云西楚茱萸節南淮
戲馬臺寧知洹水上復有菊花杯亭帳憑高出親遊
自遠來短歌將急景同使興情催
行先和云重陽初啓節無射正飛灰寂寞風蟬至連
翩雙鴈來山棠紅葉下岸菊紫花開今日桓公坐多
愧孟嘉才
行先開元問為湘州從事
李伯魚
伯魚桐竹詩云北竹青桐北南家綠竹南竹林君早
愛桐樹我初貪鳳栖桐不媿鳳食竹何慙棲食更如
此餘非鳳所堪
張燕公說和云結廬桐竹下室邇人相深接垣分竹
逕隔戶共桐隂落花朝滿岸明月夜披林竹有龍鳴
管桐留鳳舞隂
伯魚臨淄人登開元六年進士第善為文擢校書郎
出為青州司功而卒其妻范陽張氏女燕公之妹也
燕公銘張氏墓云送我伯妹萬安之墳精靈何處為
雨為雲彼臨淄兮千里望倏忽兮夫君
趙冬曦
和張燕公說早霽南樓詩云方曙躋南樓凭軒四遐
矚物華喧淑氣春景媚晴旭川霽湘山孤林芳楚郊
縟列巗重疊翠遠岸逶迤綠風帆摩天垠漁艇散灣
曲鴻歸鸖舞遠猿呌鶯斷續群動皆熙熙噫予獨羈
束常欽才子義忌鵬傷踡跼雅尚騷人文懷沙何迫
促未知二賢意去矣從所欲
和張說耗磨日飲云春來半月度俗忌一朝閑不酌
他鄕酒無堪對楚山
久曦定州人開元初爲監察御史坐事流岳州召還
復官
酬燕公歸田賦之作云窮鳥嬰籠綴孤飛任播遷鷦
鷯王佐用復此挫冲天楚雲何掩鬱湘水亦廻邅懷
哉愧木鴈忽爾枉蘭荃愈疾同枚叔銷憂比仲宣歸
途書可畏弱藻石猶堅覆載雖云廣涔陽直塊(未詳然抆叔)
㴩湖作云三湖返入兩山間畜作㴩湖彎復彎暑雨
奔流湘正滿微霜及潦水初還水還波卷溪潭涸綠
草芊芊岸嶄岝適方飛棹共回旋已復揚鞭恣行樂
道傍耆老步躚躚楚言兹事不知年試就湖邊披草
徑莫疑東海變桑田君訝今時盡陵陸我看明歲更
淪漣來今自昔無終始人事廻環常若是應思闕下
聲華日誰謂江潭旅遊子初貞正喜固當然往蹇來
譽宜可俟盈虚用捨輪輿旋勿學靈均遠問天(巴江序云)
(潦成湖冬涸為野尔雅云水返入為㴩斯名之作有南㴩湖者蓋玩湘汨之際波淪匯洞庭澹澹千里夏)
(尔由焉)
和燕公岳州山城云爲吏恩猶舊投沙惠此蒙江邊
攸爾處泗上宛然同訪道精言合論經大義通鳴琴
有眞氣泥巳沬清風
陪燕公行郡竹籬云良臣乃國寶麾守去承明外戶
人無閉浮江獸巳行隨來晉盗逸民化蜀風清郛郭
從彛典州閭荷德聲小人被天涯流落巴丘城所頼
中和作優游鑿與耕
酬燕公出湖見寄云綸紱有成命旌麾不可攀湘川
朝自斷闕夕波還果枉東瞻唱興言夕放閑携琴
仙洞中置酒㴩湖上芳景恣行樂謫居忽如忘聚散
本相因離情自悲悵鸞翮非常戢鵬天會昭曠永懷
宛洛游曾是彈冠望(荆闕字未詳)
和燕公遊㴩湖上寺云江外多山水招要步馬來琴
將天籟合酒共鳥聲催巗坐攀紅藥溪行愛綠苔所
懷非此地游望亦徘徊
和燕公别㴩湖云南湖美泉石君子翫幽竒灣澳陪
臨泛巗峿共踐窺秋風頳桂竦春景綠楊垂郢路委
分竹湘濱擁去麾枉帆懷勝賞留景惜羌池水木且
不弃情遊良可知
尹&KR1026;
陪燕公登南樓詩云君子每垂眷江山共流盻水遠
林外明嵓近霧中見終日西北望何處是京縣屢登
高春臺徒使淚如霰
燕公和云危樓瀉洞湖積水照城隅命駕邀漁父通
家引鳳鶵山晴紅蘂匝洲曉綠苖鋪舉目思鄉縣春
光定不殊
趙冬曦云寬慰何以歡隂氣亦登望孤島輕霧裏行
舟白波上目熒西北雲心醉東南障昔日青溪子胡
然此無狀
秋夜遊㴩湖詩云熊軾巴陵地鷁舟湘水潯江山與
勢遠泉石自幽深杳靄入天壑冥茫見道心超然無
俗事清宴有深林
又云江上饒竒山㠝羅雲水間風秋樹色雜苔古色
文班巴浴將千溬㴩湖凡幾灣嬉遊竟不盡乘月汎
舟還(方舟嬉遊㴩壑覧山川之異探泉石之竒盻望&KR1026;序云燕公以董司馬初到趙侍御客焉聿理)
(時之樂豈不盛歟崇朝留樽待月一)
燕公和云㴩湖佳可遊旣近復能幽林裏捿精舍山
間轉去舟鴈飛江月冷猿嘯野風秋不是迷鄕路尋
竒處處留
又云坐嘯人事閑佳遊野情發山門送落照湖口望
昇月林尋猿狖居水戲黿鼉穴朔風吹飛鴈芳草亦
云歇
趙冬曦云政理常多暇方舟此泝洄吹笙虛洞荅舉
揖便風催山暗雲猶辯潭幽月稍來清溪無數曲未
盡莫先回
又云煙靄夕微蒙幽灣賞未窮艤舟待初月寒幌招
遠風鸖聲聒前浦人火明暗叢東山雲壑意不謂爾
來同
張均云遠水沉西日寒沙聚夜鷗平湖乘月滿飛棹
接星流黃葉鳴淒吹蒼葭掃暗洲願移滄浦賞歸侍
穎川遊
又云灣潭幽意深查靄涌寒岑石㾗秋水落嵐聚夕
陽沉澄澈天為底淵玄月作心青溪非大隐歸弃白
雲潯
汎洞庭云風光淅淅草中飄日采熒熒水上搖幸奉
瀟湘雲壑意山傍欲與動仙橈
燕公和云平湖一望冰連天秋景千潯下洞泉忽驚
水上光華滿疑是乘舟到日邊
&KR1026;開元時張燕公岳州從事也官𥙷闕
崔成甫(侍御是也李白詩崔)
贈李白云我是瀟湘放逐臣君辭明主漢江濱天外
常求李白老金陵捉得酒仙人
白和云嚴陵不從萬乘遊歸卧空山釣北流自是客
星辭帝座元非太白醉揚州
李白澤畔吟序云澤畔吟者逐臣崔公所作云代業
文宗早荗才秀起家校書蓬山再尉關輔中佐于憲
車因貶湘隂流離沅湘摧顇草莾忠憤義烈形于清
辭其怨者之流乎
開元末長安令韋堅兼水陸轉運使鑿潭望春樓下
先時民間唱俚歌曰得夲紇那邪其後得寶符於桃
林時成甫為陜縣尉更得体歌為得寶洪農野堅命
舟人歌之成甫又廣之為歌辭十闋自衣缺後綠衣
錦半臂紅抹額立第一船為號頭以唱集兩縣婦女
百人鮮服靚粧鳴鼓吹笛以和之
先是人間歔唱歌詞云得(反丁紇)体(反都董)紇郍耶紇囊
得体耶潭裏船車閙楊州銅噐多三郎當殿坐看唱
得体歌至開元二十九年田同秀上言見玄元皇帝
云有寶符在陜州桃林縣古關令尹喜宅發中使求
而得之以為殊祥改桃林為靈寶縣以韋堅為陜郡
太守鑿新潭潭成又致楊林銅噐翻出此詞廣集兩
縣官使婦人唱之言得寶弘農野弘農得寶耶潭裡
船車閙楊州銅噐多三郎當殿坐看唱得寶歌成甫
又作歌詞十首
李昂
雋秀等科初皆考功主之開元二十四年李昂員外
性剛急不容物以舉人皆飾名求稱搖蕩主司談毁
失實竊病之而將革焉集貢士與之約曰文之美悪
悉知之矣考校取捨存乎至公如有請託於時求聲
於人者當首落之旣而昂外舅常與進士李權隣居
相善乃舉權於昂昂怒集貢人召權庭數之權謝曰
人或相知竊聞於左右非敢求也昂因曰觀衆君子
之文信美矣然古人云瑜不掩瑕忠也其有詞或不
典將與衆評之若何皆曰唯公之命旣出權謂衆曰
向之言其意属吾也吾誠不第决矣又何籍焉乃隂
求昂瑕以待之異日會論果斥權章句之疪以辱之
權拱而前曰夫禮尚往來來而不往非禮也鄙文不
臧旣得而聞矣而執事昔有雅什嘗聞於道路愚將
切磋可乎昂怒而嬉笑曰有何不可權曰耳臨清渭
洗心向白雲閑豈執事之詞乎昂曰然權曰昔唐堯
衰耄厭倦天下將禪於許由由惡聞故洗耳今於天
子春秋鼎盛不揖讓於足下而洗耳何哉是時國家
寧謐百寮畏法令兢然莫敢跌昂聞惶駭蹶起不知
所酬乃訴於執政謂權風狂不遜遂下權吏初昂強
復不受嘱請及有吏議求者莫不允從由是庭議以
省郎位輕不足以臨多士乃以禮部侍郎專之
昂賦戚夫人楚舞歌云定陶城中是妾家妾年二八
顔如花閨中歌舞未終曲天下死人如亂麻漢王此
地因征戰未出簾櫳人已薦風花&KR1341;蓞落轅門雲雨
徘徊入行殿日夕悠悠非舊鄕飄飄處處逐君王閨
門向裏通歸夢銀燭迎來在戰場相從顧恩不顧已
何異浮萍寄深水逐戰曾迷隻輪下隨君幾䧟重圍
裏此時平楚復平齊咸陽宫闕到關西珠簾夕殿聞
鍾鼓白日秋天憶鼓&KR0911;君王縱恣翻成誤吕后由來
有深妬不柰君王容鬢衰相存相顧能幾時黃泉白
骨不可報雀釵翠羽從此辭君楚歌兮妾楚舞脉脉
相看兩心苦曲未終兮袂更揚君流涕兮妾斷腸已
見儲君歸惠帝徒留愛子付周昌
殷遥
題友人亭云故人雖薄宦往往涉清溪鑿牖對山月
褰裳拂澗霓遊魚逆水上宿鳥向風棲一見桃花發
能令秦漢迷
山行云寂歷青山曉山行趣不稀野花成子落江鷰
引雛飛暗草薰苔徑晴楊掃石磯俗人猶語此餘立
轉忘歸
王維哭之云人生能幾何畢竟歸無形念君等為死
萬事傷人情慈母未及葬一女纔十齡&KR1071;&KR1071;寒郊外
蕭條聞哭聲浮雲為蒼忙飛烏不能鳴行人同寂寞
白日自悽清憶昔君在時問我學無生勸君苦不早
令君無所成故人各有贈又不及半生負爾非一涂
慟哭返柴荆
又曰送君反葬石樓山松栢蒼蒼賓馭還埋骨白雲
長已矣空餘流水向人間
遥丹陽人天寶間終於忠王府曹參軍
徐延壽
人日剪綵詩云閨婦持刀坐自憐裁剪新葉催情綴
色花寄手成春帖鷰留粧戶黏鷄欲向人驚來問夫
婿何處不如眞
延壽開元間江寧人處士也
苑咸
王維贈咸詩序曰苑舍人能書𣑽字兼逹梵音曲盡
其妙戲為之贈詩曰名儒待制滿公車才子為郎典
石渠蓮花法藏心懸悟貝葉經文手自書楚詞共許
勝揚馬梵字何人辯魯魚故舊相望在三事願君莫
厭承明廬
咸荅詩曰蓮花梵字本從天華省仙郎早悟禪三點
成伊猶有想一觀如幻自忘筌為文已變當時體入
用還推間氣賢應同羅漢無名欲故作馮唐老歲年
(荅云仙郎真意憐同舍丞相無私断掃門王為庫部員外郎久不迁故咸末句及之王)
咸成都人開元末上書拜司經校書中書舍人顔眞
卿序遜逖文集曰公之除庶子也苑咸草詔曰西掖
掌綸朝推無對議者以為知言唐人推咸為文誥之
最後貶漢東郡司戶參軍復起為舍人終永陽太守
始咸舉進士在京仲夏忽染疾而卒三日復蘇云見
人追至隂司見劉敬則為冥官乃同舉進士也問其
故乃曰追瑊乃誤召公速遣押還咸曰數上京不捷
家遠且貧試閱籍若有科第官職即願生還劉謂曰
君來春登苐歴臺省至中書舍人
丘為
為蘇州嘉興人事繼母孝常有靈芝生堂下累官太
子右庶子時年八十餘而母無恙給俸祿之半及居
憂觀察使韓滉以致仕官給祿所以惠養老臣不可
在喪為異唯罷春秋羊酒初還鄕縣令謁之為候門
磬折令坐乃拜里胥立庭下旣出乃敢坐經縣宇降
馬而趍卒年九十六與劉長卿善長卿送為赴上都
詩云帝鄕何處是岐路空垂泣楚思愁暮多川程帶
潮急潮歸人不歸獨向回塘立王摩誥送為往唐州
詩云四愁連漢水百口寄隨人
為尋西山隱者不遇詩云絶頂一茅茨直上三十里
扣關無僮僕窺室唯案几若非巾柴車應是鈎秋水
差池不相見黾俛空仰止草色新雨中松聲晚秋裏
及兹繼幽絶自足盪心耳雖無賓主意頗得清淨理
興盡方下山何必待之子
王維送為落第東歸詩云憐君不得意况復柳條春
為客黃金盡還家白髮新五湖三畝宅萬里一歸人
知禰不能薦羞為獻納臣(重出)
摩詰賦左掖棃花詩云閑灑階邊草輕隨箔外風黃
鸎弄不足銜入未央宫
為和云冷豔全欺雪餘香乍入衣春風且莫定吹向
玉階飛
皇甫冉詩云巧觧迎人笑偏能亂蝶飛春風時入戶
幾片落朝衣
唐詩紀事卷第十七
