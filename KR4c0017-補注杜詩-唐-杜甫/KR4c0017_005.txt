補注杜詩卷五宋黃希原本
黃鶴補注
貽阮隱居(昉)(乾元元年作)
補注(鶴曰以塞上得阮生當是公自華之秦作乾元元年秋冬間詩云褰裳踏寒雨是也)
陳留風俗衰人物世不數(所矩切洙曰晉書阮籍字嗣宗陳留尉氏人也父&KR3179;魏丞)
(相掾子渾姪咸咸子瞻弟孚咸從子脩孚族弟放放弟裕皆陳留人)補注(鶴曰陳留郡乃汴州塞上謂秦)
(隴乃阮之所隱而陳留即其父祖之所出也)塞上得阮生迥繼先父祖貧知
靜者性白益毛髮古(修可曰謝靈運過始寧墅詩云還得靜者便)車馬入鄰
家蓬蒿翳環琽(洙曰江文通詩顧念張仲蔚蓬蒿滿中園莊子庚桑楚篇鑿垣墻而殖蓬蒿記)
(儒行儒有一畝之宫環堵之室張景陽詩環堵自摧毁)清詩近道要(趙曰傅咸贈崔伏詩人之)
(好我贈我清詩)識字用心苦(洙曰劉棻嘗從揚雄學作竒字劉歆觀之泣曰空自苦宋曰昉善篆)
(隸故云云)尋我草逕微褰裳踏寒雨更議居遠村避喧甘猛
虎(魯曰沈休文詩避世非避喧)補注(希曰晉郭文少愛山水遊名山歴華隂之崖又闢山中窮谷無)
(人之地倚木於樹箬覆於上而居焉無壁障時猛獸為暴入室害人而文獨宿十餘年卒無患害)足明
箕潁客榮貴如糞土(洙曰陸士衡云徐翰少無宦情有箕潁之心晉語玉帛猶糞土也愛)
(惜糞土以毁五常無乃不可乎箕山名潁水名許由巢父隱處也師曰識字用心苦時昉踏雨尋訪甫議欲遠)
(引深遁謝絶當世不接喧囂雖餧猛虎所甘心也甫謂其真有箕山潁水之節視榮貴如糞土然)
遣興三首(乾元二年作)
補注(鶴曰塞上指秦州以鄴中事反覆死人積如邱豐年孰云遲甘澤不在早當是乾元)
(二年秦州作)
下馬古戰場四顧但茫然(洙曰蘇子卿行役在戰場蘇曰徐昕過洛汭無復見當日)
(五侯第宅馳馬四顧茫然嘆息)風悲浮雲去黃葉墜我前朽骨穴螻蟻
(洙曰老子其人巳死其骨巳朽陸機挽歌豐肌饗螻蟻修可曰莊子在上為烏鳶食在下為螻蟻食舊注引陸)
(士衡詩盖出於此)又為蔓草纏(洙曰江淹恨賦試望平原蔓草縈骨拱木斂魂)故老行
嘆息今人尚開邊(洙曰嚴助傳武帝時征伐四夷開置邊郡蘇曰秦彭過五原見白骨蔽野)
(駐馬嗟嘆久之曰今人不能艾民瘡痍尚思興師開邊豈不憫黎民之性命乎)漢虜互勝負封
疆不常全(洙曰霍去病云漢匈奴相紛拏殺傷失當秦曰孫子一勝一負兵家常事)安得廉
恥(一作頗)將三軍同晏眠(師曰肅宗巳平祿山思明猶據鄴甫意欲專事鄴城奈何肉食)
(者謀不臧尚與吐蕃再戰故甫欲得廉頗不邀功之將唯務安邊與三軍晏眠不生事可矣)
高秋登塞(一作寒)山南望馬邑州(洙曰前漢地理志馬邑屬雁門郡晉太康地記)
(秦時建此城輒崩不成有馬周旋馳走反覆父老異之因依以築城遂名為馬邑韓安國傳匈奴來請和親大)
(行王恢議擊上以恢議隂使馬邑豪聶翁壹為間亡入匈奴謂單于曰云云於是單于穿塞將十萬騎入武州)
(塞當是時漢伏兵三十餘萬匿馬邑旁谷中單于覺之還去)補注(鶴曰舊注謂馬邑州屬代州盖引前)
(漢志而唐志代州雁門郡却不言而於成州謂有靜戎軍寶應元年徙馬邑州於鹽井城置代屬河東而成屬)
(隴右而徙置如此何也又唐地理志羈縻州内有馬邑州屬隸秦州開元十七年置在秦成二州山谷間寶應)
(元年徙於成之鹽井故城此詩作於乾元二年則在秦成間)降虜東擊胡壯健盡不
留(洙曰時回紇助順收復京師遂進收東都蘇曰匈奴寇邊韓安國悉師向北少年拒敵惟老弱留守城邑)
穹廬莽牢落(洙曰匈奴傳匈奴父子同穹廬卧師古曰穹廬游帳也其形穹隆故曰穹廬)上
有行雲愁老弱哭道路願聞甲兵休(洙曰賈捐之傳朱崖反發兵擊之諸)
(縣更叛連年不定上與有司議大發軍捐之建議以為不可曰當此之時寇賊並起軍旅數發父戰死于前子)
(鬭傷于後女子乘亭障孤兒號道路老母寡婦塗泣巷哭上以問丞相于定國對以關東困乏民難搖動捐之)
(議是上遂從之)鄴中事反覆死人積如丘(洙曰事反覆一云何蕭條憶昔詩云鄴城)
(反覆不足怪蘇曰馬良曰連年兵火尸積如丘趙曰两京雖復平矣而賊猶保相州既圍復觧則士卒傷死可)
(知矣鄴中乃相州也)補注(鶴曰通鑑乾元元年安慶緒北走其王&KR0008;字文寬皆殺其使者來降慶緒使其)
(將蔡希德安太清拔之生擒咼于鄴市凡有謀歸者皆誅及種族乃至部曲連㘴死者甚衆又慶緒走子儀等)
(追之至鄴慶緒又敗前後斬首三萬級慶緒入城固守求救於史思明思明乘崔光遠初至魏州引兵大下陷)
(魏所殺三萬人故云)諸將已茅土載驅誰與謀(洙曰李陵與蘇武書陵為足下當享)
(茅土之荐策文鍚君玄土首以白茅師曰鄴中叛服不常人死如丘山万一有變諸將已冨貴各顧私家誰與)
(國家謀事哉此甫為朝廷憂也)補注(希曰已茅土不謂李郭皆封王如封朔方大將軍孫守亮等九人為)
(異姓王李商臣等十三人為同姓王是也)
豐年孰云遲甘澤不在早(洙曰陸機雲賦甘澤霶霈曹子建詩良田無晚歲膏澤多)
(豐年)耕田秋雨足補注(鶴曰按史乾元二年春旱故云甘澤不在早是年秋雨足而禾黍茂)
(故因以喻當時衡州之士此詩當是其年秋晚作)禾黍已映道(蘇曰趙益云桑麻蔽天禾黍映)
(壟)春苖九月交顔色同日老勸汝衡門士(時可曰詩衡門之下可以)
(棲遲注横木為門盖貧者之居也)勿悲尚枯槁(洙曰莊子枯槁之士)時來展材力
先後無醜好(師曰此喻衡茅之士久困一旦遇時立功以取富貴安問其先後之不同邪甫意勉)
(久困之士譏驟進立功者不足為貴)但訝鹿皮翁忘機對芳草(洙曰列仙傳鹿皮翁)
(者菑川人也少為府小吏機巧舉手能成器械岑山上有神衆人不能至也小吏白府君請木工斧斤三十人)
(作轉輪懸閣意思叢生數十日梯道四門成上其巔作茅舍自止其傍)
昔遊(乾元二年作)
補注(鶴曰此詩殆是記昔時遊齊宋中之事中云胡為客關塞道意久衰薄當在乾元二)
(年秦州作雖云在秦州作意是紀昨遊王屋語也)
昔謁華盖君綠袍崑玉脚人棺已上天白日亦寂寞(洙曰)
(後漢方術傳王喬為葉令後天下玉棺于堂前吏人推排終不搖動喬曰天帝獨召我邪乃沭浴服飾寝其中)
(盖便立覆宿昔葬于城西其夕縣車牛皆流汗喘乏而人旡知者百姓乃為立廟號葉君祠)暮升艮岑
頂(洙曰艮岑東北之岑也)巾儿猶未却弟子四五人入来淚俱落
余時遊名山發軔在遠壑(洙曰離騷朝發軔于蒼梧又朝發軔于天津)良覿
違夙願(洙曰謝靈運詩引領冀良覿)含淒向寥廓林昏罷幽磬竟夜
伏石閣王喬下天壇微月映皓鶴(洙曰嵇康琴賦王喬披雲而下墜天台賦)
(王喬控鶴以冲天王喬傳或云即古仙人王子喬也劉向列仙傳王子喬周靈王太子晉也好吹笙作鳳鳴遊)
(伊洛間道士浮丘公接上山三十餘年後來於山上告栢梁曰告我家七月七日待我緱氏山頭果乘白鶴駐)
(山頭望之不得到舉手謝時人而去)補注(鶴曰天壇山名在河南府)晨溪嚮虛駃(鄭曰苦夬)
(切駃馬日行千里)歸徑行已昨豈辭青鞋胝(趙曰青鞋山行之具胝足病也莊子)
(手足腁胝)悵望金七藥東蒙赴舊隱(洙曰束蒙山名昔者先王以為東蒙主)補
注(希曰蒙山在沂州高士傳老萊子隱居于蒙山之陽禹貢蒙羽其藝是也瀕東海故曰東蒙)尚憶
同志樂伏事董先生(洙曰董先生董京威也行吟常宿白社之中時乞市肆得碎繒結以)
(自覆)於今獨蕭索胡為客關塞道意久衰薄(蘇曰吳持道意久不怡神)
(氣覺衰歇)妻子亦何人丹砂負前諾(洙曰晉葛洪求勾漏令以鍊丹砂)雖悲
髮鬒變(洙曰一云鬢髮變謝玄暉詩有情知望卿誰能鬒不變詩鬒髮如雲趙曰髮之黑者曰鬒鬒髮)
(變言變而為白也)未憂筋力弱杖藜望清秋有興入廬霍(洙曰杖一)
(作扶一云衡謝靈運詩游當游羅浮行必息廬霍江淹擬靈運詩平明登雲峯杳與廬霍絶)補注(希曰)
(廬山在九江霍山在衡陽爾雅霍山為南岳釋曰南方在霍霍之義護也言太陽用事護養萬物也又云衡山)
(一名霍言萬物霍然大也衡之與霍一山而有二名)
幽人(乾元二年作)
(洙曰易履卦履道坦坦幽人貞吉又陸士衡詩幽人在浚谷)補注(鶴曰以五湖復浩蕩)
(歲事有餘悲意是大歴三年出峡歲晚至岳陽作舊編在秦州詩内公在秦止數月以乾元二)
(年十月復秦州入同谷歲暮入蜀若在秦作不應有歲暮有餘悲之句)
孤雲亦羣遊神物有所歸(洙曰有一作識陶淵明詠貧士詩萬族各有託孤雲獨先)
(依)麟鳳在赤霄何當一來儀(洙曰書鳳凰來儀漢書麟鳳在郊藪張協七命掛歸)
(翮于赤霄之表趙曰張茂先鷦鷯賦序彼鷲鶚鵾鴻或凌赤霄之際則鳳言赤霄宜矣然麟亦謂之在赤霄學)
(者多疑之殊不知徐陵之生寶誌曰此兒天上石麒麟自天而降亦宜在赤霄矣)往與惠詢輩
中年滄洲期(歐曰惠詢輩謂惠遠許詢也修可曰海中十洲其一曰滄洲)補注(希曰歐注)
(以為惠遠許詢為惠詢師注以惠昭詢珏為惠詢雖未能辨然詩言蓬萊池扶桑日與夫把東皇衣皆是言東)
(遊時恐惠遠許詢之說非)天高無消息棄我忽若遺(洙曰詩谷風將安將樂棄予如)
(遺郭泰機衣工秉刀尺棄我忽若遺)内懼非道流幽人見瑕疵(洙曰僖七年傳不汝)
(瑕疵)洪濤隠語笑(洙曰曺植汎舟越洪濤晉王凝之風賦驅東極之洪濤)鼓枻蓬莱
池(洙曰孫楚賦舟人鼔枻而揚波史漁父鼓枻而去蘇曰方鰥曰吾將吞嚥日月光華鼓枻遊蓬萊酌天醴)
(玄漿還源仄腦為世外人青衫木版非吾所好也)補注(希曰子虚賦楊旌枻張楫曰枻柁也師古曰枻)
(音曳)崔嵬扶桑日(洙曰山海經曰日出暘谷浴于咸池拂于扶桑)照耀珊瑚枝(洙曰)
(梁元帝馬詩照耀珊瑚鞭趙曰珊瑚出于海底石上有五色故曰所以照耀)風帆倚翠蓋暮
把東皇衣(洙曰屈平九歌有東皇大一張平子東京賦翠羽之高蓋)嚥漱元和津(洙曰)
(天台賦漱以華池之泉孝祥曰黃庭經曰口為玉池太和官漱咽靈液灾不于注云口中液水為玉津又中皇)
(經曰但服元和除五榖必獲寥天得其籙注云服元和謂咽津液)所思烟霞微知名未
足稱局促商山芝(定功曰皇甫謐高士傳四皓作歌曰莫莫高山深谷逶迤曄曄紫芝可以)
(療飢修可曰漢武帝曰局促效轅下駒)五湖復浩蕩歲暮有餘悲(洙曰張景陽詩)
(歲暮懷百憂師曰幽人乃幽隱之士按唐史拾遺惠昭荀珏與甫友善常以詩相唱酬甫此詩思之故以二子)
(自為幽人取易幽人貞吉之義神物龍也龍翔而雲從喻聖人出而賢人應之鳳之為物有道則見今雲未遇)
(神龍鳳不遇有道之世雲則無所歸鳳則不來儀是以賢人幽隠此其時也海上有十洲乃神仙所居滄洲是)
(其一也甫往與二子約中年功名成遂為滄洲之遊自别以來悄無消息殆恐二子以予信道不篤見疵於予)
(是以棄我若遺而無所思也自洪濤隱語笑以下皆叙滄洲之興甫意謂若與惠詢輩遊滄洲則必鼓枻以拂)
(扶桑之日映照珊瑚之枝順風掛帆輕倚翠盖挹東皇漱元氣隱於煙霞之表雖功名赫赫未足為稱雖四皓)
(歌紫芝猶為局促奈何言不相副今復飄泛五湖尚為羈旅况年以衰暮將與物化豈不為之悲傷乎)
佳人(乾元二年作)
(師曰詩簡兮刺不用賢云彼美人兮西方之人兮盖言賢者有佳美之德此詩亦以佳人喻賢)
(者若用新進少年至於疎棄舊臣甫寓意有此作非獨為佳人之什讀者可以意會)補注
(鶴曰此詩乾元二年在秦州作甫自謂也亦以傷關中亂後老臣凋喪也)
絶代有佳人(洙曰李延年歌曰北方有佳人絶代而特立)幽居在空(一作山)谷
(洙曰詩皎皎白駒在彼空谷)自云良家子(洙曰趙充國傳六郡良家子)零落依草
木補注(希曰阮嗣宗詩零落從此始魏文帝書曰數年之間零落殆盡)關中昔喪敗(一云)
(喪亂)兄弟遭殺戮官高何足論不得收骨肉(蘇曰崔弘磔於市骨肉不)
(得收葬)補注(希曰前漢韓延壽傳民有骨肉争訟南史王懿傳北土重同姓謂之骨肉有遠來相投者)
(莫不竭力營贍續漢書冬十月骨肉合飲食於祖廟)世情惡衰歇萬事隨轉燭(蘇曰)
(徐邈萬事興衰轉燭相似何必計較)夫壻輕薄兒(洙曰沈休文詩長安輕薄皃)新人美
如玉(洙曰一云已如玉古詩燕趙多佳人美者顔如玉)合昏尚知時(定功曰本草云合歡)
(即夜合也人家多植庭除間一名合昏陳藏器曰其葉至昏即合故曰合昏趙曰佳人自怨之辭言物)
(之有合有偶而人之不若也天覺曰周處風土記云合昏槿也孝祥曰陸倕刻漏銘曰合昏暮捲蓂莢朝開)
鴛鴦不獨宿(洙曰詩鴛鴦于飛鄭氏婚禮謁文贊曰鴛鴦鳥雌雄相類飛止相隨趙曰崔豹古今)
(注曰鴛鴦鳬類也雌雄未嘗相離人得其一一思而死故謂之匹鳥)但見新人笑那聞舊
人哭(趙曰李白亦云新人如花雖可寵人似玉猶來重)在山泉水清出山泉水
濁(趙曰此佳人怨夫之辭逸曰晉孫綽蘭亭詩序曰古人以水喻性有旨哉斯談非以澄之則清混之則濁)
(耶情因所習而遷移物因所遇而感興)侍婢賣珠迴(洙曰東方朔傳董偃母以賣珠為事)牽
蘿補茅屋(蘇曰陶宏景山居賦采芝蕈為盤蔬牽藤蘿補嵓屋景差山齋云牽蘿遮壊籬挽葛補漏)
(茅)摘花不插髮(修可曰一作髻以言其不事妝飾也)采栢動盈掬(洙曰詩終朝采)
(綠不盈一掬蘇曰胡彛隠居衡山采栢子食年踰百歲面類如兒童少壮追奔不及)天寒翠袖薄
日暮倚脩竹(趙曰上句言天色已寒而翠袖尚薄下句則所思遠矣師曰栢與竹歲寒不改其操)
(亦猶君子見逐于君而吾操守終無改易此所以為忠臣貞婦也)
赤谷西崦人家(乾元二年作)
(崦衣檢切師曰按地理志秦州有崦嵫山在赤谷之西曺操與劉備戰于此谷川水為之丹因)
(號曰赤谷甫乾元元年貶華州司功屬關輔飢亂乾元二年遂棄官之秦州宿于赤谷西崦人)
(家因有此作)補注(鶴曰按伊州納職縣亦有赤谷雖非此謾記隴有二赤谷乾元二年)
(在秦州作)
躋險不自安(洙曰安一作喧謝靈運詩濟險築幽居)出郊已清目溪迴日
氣暖逕轉山田熟鳥雀依茅茨(師曰言其静也)藩籬帶松菊(師曰)
(言其幽也)如行武陵暮欲問桃源宿(洙曰一本作桃花陶潛桃源記曰晉太康中武)
(陵人捕魚為業緣溪行忽逢桃林夾岸數百步無雜木芳華鮮美落英繽紛漁人異之前行窮林盡見山有小口)
(髣髴有光便捨舟步入初極狹行四五十步忽然開朗邑屋連接雞犬相聞男女披髮怡然自樂見漁父大驚)
(問所從來要還為設酒食云先世避秦難率妻子來此遂與外隔絶)
西枝村尋置草堂地夜宿贊公土室二首
補注(鶴曰贊公謫居秦州公乾元二年七月自華之秦意欲居此故尋置草堂地西枝村)
(在秦近郭有岩竇之勝杉黍之利贊嘗稱之公卒以關輔飢棄之同谷當是其年秋晩作故詩)
(有天寒日短之句)
出郭眄細岑(眄莫甸切劉曰眄斜視也)披榛得微路(洙曰趙景貞書涉澤求蹊披榛)
(覓路)溪行一流水曲折方屢渡贊公湯休徒(洙曰惠休上人姓湯)好
静心迹素(晏曰素謂質素也)昨枉霞上作盛論巖中趣(洙曰後漢旌車)
(之招相望於岩中)怡然共攜手恣意同遠步捫蘿澁先登(洙曰天台)
(賦攬樛木之長蘿謝靈運詩蔓弱豈可捫)陟巘眩反顧要求陽岡暖(洙曰顔延年詩)
(陽岡團精氣隂谷曳煙寒)若涉隂嶺沍(洙曰左太冲詩白雲亭隂岡丹葩曜陽林師曰山南曰陽)
(山北曰隂山南向陽故暖山北背隂故沍寒)惆悵老大藤沉吟屈蟠樹卜居
意未展杖策迴且暮(洙曰左太冲詩杖策招隠士)層巔(一作天)餘落日
(洙曰謝靈運詩築觀基層巔)草蔓已多露(洙曰盧子諒詩凝露霑蔓草)
天寒鳥已歸(蘇曰鮑照詩天寒日已久出鳥自知歸又云天寒幽鳥歸)月出山更静
(洙曰山一作人更一作已)土室延白光松門耿疎影(洙曰謝靈運詩牽葉入松門)
躋攀倦日短語樂寄夜永(洙曰天台賦恣語樂以終日趙曰天寒則時在冬故用日)
(短夜永)明燃林中薪暗汲石底(一作泉)井大師京國舊德業
天機秉補注(鶴曰贊公京中大雲寺主謫秦州安置故云)從来支許遊(洙曰支遁)
(字道林講維摩經遁為法師許詢為都講遁衆謂無以歴難詢設一難以調遁不能復通)興趣江湖
迥數竒謫關塞(洙曰李廣數竒孟康曰竒隻不偶也如淳曰數為匃奴所敗為竒不偶師古曰)
(言廣命隻不耦合孟說是矣數所角反竒居宜反黃曰師古以數竒為命隻不耦合則數乃命數之數非䟽數)
(之數也而音所角反盖傳印之誤也)道廣存箕潁(洙曰太丘道廣廣則難周謝靈運云徐幹有箕)
(㯋之心)何如戎馬間復接塵事屏(必郢切)幽尋豈一路遠色
有諸嶺(修可曰郭璞詩色上遠野嶺沉吟立夕陽)晨光稍曚曨(洙曰陶淵明恨晨光之熹)
(微)更越西南頂
寄贊上人(乾元二年作)
補注(鶴曰摩訶般若經何名上人佛言若菩薩一心行阿耨菩提心不散亂是名上人增)
(一經云處世有過能改者為上人當是乾元二年在秦州作)
一昨陪鍚杖(洙曰天台賦振金策之鈴鈴金策鍚杖也)補注(希曰梵云阿若羅此云鍚杖經)
(云又名智杖又名德杖顯智信功德本)卜鄰南山幽(洙曰左傳唯鄰是卜)年侵腰脚
衰未便隂崖秋(趙曰晉潘岳西征賦云眺華岳之隂崖)重岡北面起竟日
陽光留茅屋買兼土(買一作置)斯焉心所求近聞西枝西有
谷杉黍(一作漆)稠亭午頗和暖(洙曰天台賦羲和亭午孝祥曰御覧載日初出曰旭)
(曰昕曰晞在午曰亭午在未曰昧)石田又足收(夢符曰按春秋左傳吳將伐齊子胥曰夫得志)
(於齊猶獲石田也无所用之越不為沼吳其冺矣今云石田足收則雖无用之田猶可獲而種也)當期
塞(一作寒)雨乾宿昔齒疾瘳徘徊虎穴上(逸曰班超云不探虎穴焉得虎子)
面勢龍泓頭柴荆具茶茗徑路通林丘與子成二老來
往亦風流(洙曰謝靈運促装反柴荆孫綽風流為一時冠師曰二老言太公伯夷避紂之亂故隠居)
(東海北海之濱今甫亦避亂而卜隠居于此也)
太平寺泉眼(乾元二年作)
補注(鶴曰太平寺在秦州而詩云北風起寒文當是乾元二年秋冬之交作)
招提憑高岡(洙曰見已從招提遊注趙曰招提佛寺也西天謂寺為招提)疎散連草
莽(洙曰景帝紀廣薦草莽草稠曰薦深曰莽)出泉枯柳根汲引歲月古石間
(一作門)見海眼(趙曰成都記云石笋之下是海眼孫曰成都府城西門外道傍有石笋蜀人言天以)
(鎮海眼此泉從石中而出亦如海眼)天畔縈水府(歐曰小說潤州為中原水府修可曰張贊南征)
(賦曾潭水府)廣深丈尺間宴息敢輕侮青白二小蛇幽姿可
時覩如絲氣或上爛漫為雲雨(洙曰公羊傳曰觸石而出膚寸而合不崇朝而)
(徧天下者太山之雲也)山頭到山下鑿井不盡土取供十方僧香
美勝牛乳北風起寒文弱藻舒翠縷(舒一作勝)明涵客衣淨
細蕩林影趣何當宅下流餘潤通藥圃三春濕黃精一
食生毛羽(洙曰嵇康書又聞道士遺言餌术黃精令人久夀意甚信之黃曰神農本草黃精久服輕)
(身延年趙曰鑿井自山頭至山下皆石而已不能窮盡至于土處也鑿井之難如此而得泉眼為可美佛經每)
(以牛乳供僧)
夢李白二首(大歴二年作)
補注(鶴曰梁權道因舊次編在乾元二年秦州詩内按白乾元元年戊戌流夜郎寶應元)
(年壬寅卒則此詩不應在乾元二年當是大歴二年故公嘗有詩大歴二年調玉燭玄元皇帝)
(聖雲孫)
死别已吞聲(洙曰鮑昭行路難吞聲躑躅不敢言)生别常惻惻(洙曰歐陽建惻惻心)
(中酸楚辭悲莫悲兮生别離蘇曰馬融不忍生别我心惻惻)江南瘴癘地(洙曰劉孝標流離大)
(海之南寄命瘴癘之地趙曰白㘴永王璘之累當誅郭子儀請觧官贖罪詔長流夜郎會赦還潯陽坐事下獄)
(潯陽今之江州也屬江南東路故云)補注(鶴曰夜郎雖在榮州在長安視之則江南矣其囚潯陽則江南)
(郡也)逐客無消息(魯曰李斯為秦逐客)故人入我夢明我長相憶(洙曰)
(樂府云夢見已在傍忽覺在他鄉上有加飡食下有長相憶)恐非平生䰟路遠不可
測補注(希曰韓非子曰六國時張敏與高惠二人為友每相憶不能得見敏便於夢中往尋但行至半)
(道即迷不知路遂回故沈約詩夢中不識路何以慰相思又文選樂府道遠不可思宿昔夢見之)䰟來
楓林青(洙曰阮籍詩湛湛長江水上有楓樹林)䰟返關塞黑今君在羅網
(蘇曰魏夀云婦人女子一旦陷君在羅網)何以有羽翼(洙曰時白為永王事放逐)落月滿
屋梁(洙曰宋玉神女賦若白月初出照屋梁)猶疑照顔色(彥輔曰西清詩話云太白歴見)
(司馬子微謝自然賀知章或以為可與神遊八極之表或以為謫仙人其風神超邁英爽可知後世詞人狀其)
(風貌者多矣亦間於丹青見之俱不若少陵云落月滿屋梁猶疑照顔色熟味之百世之下想見風采此與李)
(太白傳神詩)水深波浪闊(蘇曰宋玉海水深浩波浪廣闊非萬斛舟不可泛)無使蛟
龍得(洙曰續齊諧記屈原五月投汨羅而死楚人哀之每至此日祭之漢建武中長沙人歐回見一人自)
(稱三閭大夫曰吾嘗見祭甚善然為蛟龍所苦今若有惠可以棟葉塞之縳以五色絲此二物蛟龍所畏也師)
(曰蓋言南海波濤之險恐其罹淪溺之患)補注(鶴曰舊傳太白溺於采石而新舊史俱不及此觀此詩乃)
(是死後作故曰死别已吞聲而終云水深波浪闊無使蛟龍得殆誠有捉月之事舊史云竟以飲酒過度醉死)
(於宣城雖隠而彰矣後篇云江湖多風波舟楫恐失墜然則誠有是事也)
浮雲終日行(師曰楚詞云日暮碧雲合言君昏暗為羣小所蔽也)遊子久不至(洙曰)
(古詩浮雲蔽白日遊子不顧反)三夜頻夢君情親見君意告歸常局促
苦道來不易江湖多風波(一云秋風多)舟楫恐失墜出門搔
白首(蘇曰諸葛松出門無往還時復搔白首)若負平生志(蘇曰李常一囊粟俸拘束塵埃)
(中負平生山林之志)冠盖滿京華斯人獨顦顇(上昨焦下秦醉切洙曰左太冲詩濟)
(濟京城内赫赫王侯居冠盖隂四術朱輪竟長衢寂寂揚子宅門無卿相輿)孰云網恢恢(洙曰)
(老子天網恢恢疎而不漏)將老身反累(蘇曰稽昴曰吾將老矣反為牛尾累身)千秋萬
歲名寂寞身後事(洙曰張翰曰使我有身後名不如即時一杯酒阮籍詩千秋百歲榮名安)
(所之)補注(希曰此盖傷白身後惟有二孫女欲終老於青山而僅葬東麓而已若曰江湖多風波舟楫恐)
(失墜殆真溺矣)
有懷台州鄭十八司戶(乾元二年作)
(洙曰虔時坐汙賊貶台州司戶)補注(鶴曰虔以至德二載貶台州是時公在諫省明年即)
(有春深逐客一浮萍之詩矣此詩首云天台隔三江末云相望無所成當是乾元二年秦華間)
(作)
天台(洙曰天台山名)隔三江(洙曰一云江海師曰天台山在台州三江一錢塘二楊子三吳松)
補注(希曰山海經云岷山大江所出崍山中江所出崌山北江所出東注大江公時在秦故言天台隔三)
(江也)風浪無晨暮鄭公縱得歸老病不識路(洙曰沈休文夢中不識路)
(何以慰相思趙曰韓非子中事六國時張敏與高惠為友每相思不能得見敏便於夢中往尋但行至半道即)
(迷不知路)昔如水上鷗(趙曰何遜詩曰可憐雙白鷗朝夕水上遊)今如罝中兔(洙曰)
(詩肅肅兔罝蘇曰王瑀與弟書曰我若罝中毚兔雖能跳躑恐未免死)補注(希曰鮑昭詩昔如韝上鷹)
(今如檻中猿公盖用其律)性命由他人悲辛但狂顧(蘇曰周烋悲辛眩旋時復狂顧)
山鬼獨一脚(洙曰一足曰夔魍魉也夢符曰右按楚詞屈原九歌章句有山鬼)蝮蛇長
如樹(洙曰招魂蝮蛇蓁蓁雄虺九首)呼號旁孤城歲月誰與度從來遇
魑魅多為才名悞(洙曰傳文十八年舜流四凶投諸四裔以禦魑魅山林異氣所生為人害)
(者趙曰指言鄭公謫為台州司戶)夫子嵇阮流更被時俗惡(洙曰嵇康書云阮嗣)
(宗為禮法之士所繩故疾之為讎蘇曰傅休奕不才耿介多被時俗嫌惡)海隅微小吏(趙曰言鄭)
(公反謫為小吏也)補注(希曰台州至海近三百里故云海隅)眼暗髮垂素(洙曰潘安仁秋)
(興賦素髮颯以垂領)黃帽映青袍(洙曰一云鳩杖近青袍師曰黃帽乃竹籜冠)補注(希曰)
(雋不疑傳著黃冐師古曰冐所以覆其首)非供折腰具(洙曰陶潛焉能折腰於閭里小兒趙曰黃)
(帽非是當作鳩杖)平生一杯酒(洙曰沈休文詩平生少年日分手易前期勿言一樽酒明日難)
(重持)見我故人遇(洙曰古詩瀟湘逢故人)相望無所成乾坤莽迴互
(洙曰言天地雖大胡為其身若無所容乎)
遣興三首(乾元元年作)
補注(鶴曰梁權道編在乾元二年秦州作以客子念故宅三年門巷空當是乾元元年在)
(華州作蓋公以天寶十四載攜家避亂至乾元元年為三年是時公之弟在東都故第二篇言)
(弟末篇言洛陽後果暫至東都)
蓬生非無根漂蕩隨高風天寒落萬里不復歸本叢客
子念故宅三年門巷空(洙曰曹子建轉蓬離本根飄飄隨長風何意逥飈舉吹我入雲)
(中高高上旡極天路安可窮顧此遊客子捐軀遠從戎魏文帝詩客子常畏人)補注(鶴曰公以天寶十四)
(載乙未十一月避賊往白水至乾元二年戊戌為三周年詳見題注)悵望但烽火(洙曰匃奴傳烽)
(火通甘泉宫)戎車滿關東(洙曰詩戎車既戒)生涯能幾何常在羈旅
中
我今日夜憂諸弟各異方不知死與生何况道路長(洙曰)
(蘇武詩良友遠别離各在天一方山海隔中州相去悠且長古詩相去萬餘里各在天一涯道路阻且長會面)
(安可知)避寇一分散飢寒永相望豈無柴門歸欲出畏虎
狼仰看雲中雁禽鳥亦有行(洙曰傅休奕仰觀鴈南翔)
昔在洛陽時親友相追攀送客東郊道遨遊宿南山(洙曰)
(張景陽詠史詩昔在西京時朝野多歡娛蕩蕩東都門羣公祖二疎曺子建鬭雞東郊道又驅上彼南山)補
注(希曰東郊指洛陽之東遨遊二字出馬援傳)煙塵阻長河樹羽成臯間(洙曰)
(有瞽崇牙樹羽羽旂也成臯在鞏洛間)補注(希曰唐志河南府有成臯府)迴首載酒地
豈無一日還(洙曰前漢揚雄傳好事者載酒過之陶潛親朋好事或載酒肴而往)丈夫貴
壯健慘戚非朱顔
遣興五首(乾元元年作)
補注(鶴曰此詩當在乾元元年作禄山前一年死盖公以元年六月出為華州司功而是)
(詩有九月猶絺綌當是其年秋作梁權道編在乾元二年秦州詩内)
朔風飄胡鴈(師曰禄山胡人故以胡鴈比之)慘澹帶沙礫(鄭曰浪狄切小石也洙曰)
(鮑明遠詩朔風充塞起沙礫自飛揚)補注(希曰世說戴道一道人善為辭當途中逢雪人問其狀曰先集)
(其慘澹)長林何蕭蕭(立之曰喻大材當亂世蕭條不見用也)秋草萋更碧(洙曰)
(古詩秋草萋已綠立之曰草喻小人草逢秋宜凋瘁今乃萋萋而更碧)北里富薰天(洙曰)
(左太冲北里吹笙竽大臨曰言武夫悍卒當禄山亂而能立功取冨貴是以冨貴之勢薰炙天地)高樓
夜吹笛焉知南隣客九月猶絺綌(洙曰精曰絺麄曰綌君平曰隋袁充少時)
(父黨過門方冬充尚衣葛戲充曰絺兮綌兮凄其以風充曰惟絺惟綌服之旡斁南隣之客非服絺綌而旡斁)
(也盖貧而無禦寒之服故耳公詩乂曰花時甘縕袍暮春者春服既成花時而縕袍豈非無春服歟)
長陵銳頭兒出獵待明發(洙曰秦武安君頭小而銳趙曰詩明發不寐)補注
(希曰按史漢高祖葬長陵在長安四十里)騂弓金爪鏑白馬蹴微雪未知所
馳逐但見暮光滅歸來懸两狼(洙曰詩並驅從两狼兮師曰此詩諷國忠以貴)
(妃之兄位宰相帶劍南節度未知所馳逐正詩不狩不獵之意歸来懸两狼正詩有懸狟之意也)門戶
有旌節(洙曰楊國忠以劍南旌節導駕趙曰旌節貴人所建而羅列於門也)
漆有用而割膏以明自煎蘭摧白露下桂折秋風前(洙曰)
(莊子人間世山木自寇也膏火自煎也桂可食故伐之漆可用故割之兩龔死時有父老來弔哭甚哀既而曰)
(嗟呼薰以香自燒膏以明自消阮籍詩膏火自煎燒大臨曰膏漆蘭桂皆有用之物喻賢人君子所以煎割摧)
(折者以為小人所中傷也)府中羅舊尹沙道尚依然(洙曰故事凡拜相之後禮絶班)
(行府縣載沙填路自私第至于城東街名沙堤)赫赫蕭京尹今為時所憐(洙曰前五)
(行志成帝時童謠云云故為人所羡今為人所憐蕭望之嘗為左馮翊後飲鴆自殺蘇曰明皇雖誅蕭至忠常)
(懷之故子美哀之云云趙曰蕭至忠參太平公主逆謀被誅雖已誅矣然明皇賢其為人心愛不忘高力士曰)
(彼不嘗負陛下乎帝曰至忠誠國器但晚謬爾其始豈不賢哉舊注引蕭望之飲鴆自殺非是)補注(鶴曰)
(蕭至忠以參太平公主逆謀至先天二年主敗至忠遁入南山捕誅之)
猛虎憑其威(蘇曰郭韞李鷹如猛虎憑威下視犬羊)往往遭急縛(洙曰曹操謂吕)
(布縛虎不得不急)補注(希曰禄山以至德二載為李猪兒所殺故云)雷吼徒咆哮枝
撑已在脚忽看皮寢處(洙曰子將食其肉寢處其皮立之曰左㐮二十八年子雅子尾)
(怒盧蒲蔽曰譬之禽獸吾寢處之矣注曰能殺而席其皮)無復睛閃爍人有甚於斯
足以勸元惡(師曰禄山之猛可畏不啻於虎而終蒙葅醢亦足以為元惡之戒矣)
朝逢富家葬前後皆輝光共指親戚大緦麻百夫行送
者各有死不須羡其強君看束縛去亦得歸山崗(洙曰吳人)
(殺諸葛瑾以籧篨裹屍束縛以篾棄之於石子崗十朋曰此詩譏貴妃於夙昔之日勢焰薰炙當世及禄山亂)
(死于馬嵬山瘞于道傍豈非束縛之比耶)
遣興五首(乾元二年作)
補注(鶴曰乾元二年秦州作)
蟄龍三冬卧(洙曰昜龍蛇之蟄以存身)老鶴萬里心(洙曰舞鶴賦結長悲於萬里)
昔時賢俊人未遇猶視今(洙曰後之視今猶今之視昔也)嵇康不得死
(洙曰一云且不死)孔明有知音(魯曰徐庶薦孔明)又如壠底松用舍在
所尋大哉霜雪榦歲久為枯林(洙曰傷有材而不見用師曰龍雖蟄於冬至春)
(則頼以沛霖雨喻孔明得徐庶之薦終則見用鶴雖心在萬里奈已老何喻嵇康日暮途窮左右無一言之援)
(是以終死獄中嵇康孔明皆賢士也一則得君一則失勢豈非幸不幸耶)
昔者(一作在)龐德公未曾入州府襄陽耆舊間處士節獨
苦(洙曰後漢逸民傳龐德公者南郡㐮陽人也未嘗入城府夫妻相敬如賓)豈無濟時策(一作)
(術)終竟畏羅罟(彥輔曰一作終歲畏罪苦)林茂鳥有歸水深魚知聚
舉家隠鹿門劉表焉得取(洙曰荆州刺史劉表數屈請不能屈乃就候之謂曰夫保)
(全一身孰若保全天下乎龐公笑曰鴻鵠巢於高林之上暮而得所棲黿鼉穴於深淵之下久而得所宿夫趨)
(舍行止亦人之所巢穴也且各得其棲宿而已天下非所保也因釋耕于壠上而妻子耘于前表詣而問曰先)
(生苦居畎畆而不肯官禄後世何以遺子孫乎龐公曰世人皆遺之以危今獨遺之以安雖所遺不同未為無)
(所遺也表嘆息而去後遂攜其妻子登鹿門山採葯不反秦曰㐮陽記云鹿門山舊名蘇嶺山㐮陽侯習郁立)
(神祠於山刻二石鹿夾道口俗因以廟名山)
陶潛避俗翁未必能達道(蘇曰墨子未必達吾道)觀其著詩集頗
亦恨枯槁(趙曰因陶潛而有所悟故於此詩非直詆陶也陶集中如飲酒詩雖留身後名一生亦枯)
(槁其他皆類是豈不謂之頗恨枯槁乎)達生豈是足默識盖不早有子賢
與愚何其掛懷抱(立之曰山谷書淵明文有與五子疏又命子詩曰夙興夜寐願爾斯才才)
(之不才亦已焉哉又責子曰雖有五男兒揔不好紙筆俗人便謂淵明諸子皆不肖而淵明愁嘆見於詩所謂)
(癡兒前不得說夢也黃曰子美困於三蜀盖不知者詬病以拙於生事又往往譏議宗文宗武失學故聊寄此)
(詩於淵明以觧嘲耳)
賀公雅吳語(洙曰賀知章也蘇曰陸機雅能吳語吳兒聞之皆起歸思孝祥曰語林曰眞長云丞)
(相何竒止能作吳語及細唾也)在位常清狂(洙曰武五子傳清狂不惠凡狂者隂陽脉盡濁今此)
(又不狂似狂者故言清狂也或曰色理清徐而心不惠曰清狂清狂如今白癡)補注(鶴曰舊史云知章性)
(放横善談論當時賢達皆傾慕之晚年尤加縱誕無復規檢自號四明狂客)上䟽乞骸骨(蘇曰)
(賈亮䟽乞骸骨三上不答乃棄官隠中條)黃冠歸故鄉(蒼舒曰禮記郊特牲曰野服黃冠黃冠草)
(服也)爽氣不可致(洙曰王徽之以手板拄頰云西山朝來致有爽氣耳)斯人今則亡
(魯曰顔淵今也則亡)補注(鶴曰天寶三載知章因病恍惚乃上䟽請度為道士求還鄉里上許之至鄉無)
(幾壽終)山隂一茅宇江海日凄凉(洙曰知章事明皇為秘書監自號四明狂客及)
(秘書外監晚節尤誕放請為道士歸鄉里以宅為千秋觀表求周官湖數頃為放生池有詔賜鏡湖一曲)
吾憐孟浩然短褐即長夜(修可曰短當作裋見北征詩注王仲宣長夜何冥冥趙曰)
(南史范曄在獄中為士題扇曰即長夜之悠悠)賦詩何必多往往凌鮑謝(魯曰鮑照)
(謝眺蘇曰冮揔詞氣凌鮑謝筆跡踵二王史柄云足下新詩往往氣凌鮑謝趙曰往往者忽忽如此也應璩百)
(一詩用䓁稱才學往往見歎譽也)補注(鶴曰舊史孟浩然隠鹿門山以詩自適年四十遊京師應進士)
(不第張九齡鎮荆州署為從事與之唱和不達而卒浩然嘗曰賦詩何必多往往凌鮑謝此詩盖公全用其两)
(句也)清江空舊魚(趙曰浩然嘗有詩曰試垂竹竿銳果見查頭鯿今言清江之内空有舊魚而人)
(不見)春雨餘甘蔗每望東南雲(蘇曰梁瑄不歸弟璟每見東南白雲即立望慘然久)
(之)令人幾悲吒(陟駕切正作咤修可曰郭璞游仙詩&KR0916;川哀年邁撫心獨悲吒趙曰浩然㐮陽)
(人㐮陽在秦州之東南公思而不見故望雲而空悲咤耳)
前出塞九首(乾元二年作)
補注(鶴曰晉劉疇傳有出塞曲今謂之出塞當是乾元二年至秦州思天寶間事而為之)
戚戚去故里悠悠赴交河(洙曰陸士衡悠悠行邁遠戚戚憂思深蘇曰古詩轉戰交)
(河道修可曰按唐西州交河在伊州西七百里河水分流繞城下因以名之漢侯應上書云車師前國王治交)
(河)補注(鶴曰西州交河郡在唐隴右道郡亦有交河縣自縣三百七十里至北庭都護府城備土番之)
(處也此言調丁屯守之害)公家有程期(洙曰程限期會也)亡命嬰禍羅(劉曰漢寶)
(榮亡命山林趙曰畏公家之期程而逃亡其命則必有收捕禍所及矣)君已富土境(蘇曰徐越)
(吾君土境遠方物富備而又取炎瘴之地恐後為中國患)開邊一何多(師曰此句譏禄山國忠之)
(徒為國生事於夷狄也)棄絶父母恩吞聲行負戈(泰伯曰李奎被掠毁冠裂冕吞)
(聲負戈)
出門日巳遠不受徒旅欺(師曰此言離家日久已習戰鬭之事故徒旅不能欺也)
骨肉恩豈斷(竦曰蘇武詩骨肉枝葉)男兒死無時走馬脱轡頭(梅曰)
(木蘭曲云南市買轡頭)手中挑青絲(洙曰梁簡文帝紫騮馬詩青絲懸玉鐙趙曰宛轉青絲鞚)
(絲馬鞚也)捷下萬仞岡俯身試搴旗(洙曰曺子建仰手接飛猿俯身散馬蹄左太冲)
(振衣千仞岡又斬將搴旂)
磨刀嗚咽水(嗚一作呼)水赤刃傷手欲輕腸斷聲心緒亂已
久(洙曰鮑昭詩行子心腸斷修可曰辛氏三秦記隴山肝天水大坂也俗歌云隴頭流水嗚聲幽咽遥望秦川)
(腸斷絶故曰嗚咽水)丈夫誓許國憤惋復何有(鄭曰惋烏樌切驚歎也)功名
圖騏驎(蘇曰羊引基曰丈夫兒功名立于少壯時期圖于騏驎何苦苦守筆硯度日而已鄭曰騏驎漢)
(閣名圖畫功臣於此)戰骨當速朽(洙曰孔子曰死不如速朽師曰丈夫以身許國此勸以義之意)
送徒既有長(丁丈切洙曰高祖以亭長為縣送徒驪山)遠戍亦有身生
死向前去不勞吏怒嗔(師曰足見其強驅人于戰豈所謂悦以犯難民忘其)
(死者乎)路逢相識人附書與六親哀哉兩決絶不復
同苦辛(洙曰國宗領劒南募使遣戍瀘南餉路險乏舉無還者人人思亂此詩所以作也)
迢迢萬餘里領我赴三軍軍中異苦樂主將寧盡聞(洙曰)
(王仲宣從軍詩從軍有苦樂但問所從誰師曰為將之道甘苦與衆同之今將樂而士苦苦樂之異如此豈善)
(撫循士卒者乎)隔河見胡騎倏忽數百羣我始為奴僕幾時樹
功勲(禹偁曰漢衛青奮于奴僕)
挽弓當挽強(蘇曰張諒少壮氣銳好挽強弓明帝用為校尉)補注(希曰周勃傳註服虔曰引)
(強弓弩官也孟康曰如此挽強司馬也)用箭當用長(洙曰晁錯云弩不可以及遠與短兵同射)
(不能中與亡矢同中不能入與亡鏃同)射人先射馬擒賊先擒王(洙曰前匃奴傳)
(月氏欲殺冐頓冐頓奔歸頭曼頭曼令將萬騎冐頓乃作鳴鏑習勒其騎射令曰鳴鏑所射而不悉射者斬後)
(冐頓以鳴鏑射單于善馬左右悉射之冐頓知其可用遂以鳴鏑射頭曼左右皆隨之遂殺頭曼而自立師曰甫)
(謂射馬擒王不欲多殺傷也)殺人亦有限立國自有疆(蘇曰左思曰列國分王自)
(有疆界)苟能制侵陵豈在多殺傷(趙曰孟子曰定于一孰能一之不嗜殺人者能)
(一之而喜開邊者乃好大喜功之士則公之詩豈不益於教化乎)
驅馬天雨雪軍行入高山逕危抱寒石指落曾冰間(洙曰)
(陸士衡驅馬涉隂山山隂馬不前仰憑積雪巖俯涉堅冰淵修可曰前匈奴傳匈奴攻太原高帝自將兵擊之)
(會冬雨雪士卒墮指者十二三)已去漢月遠何時築城還浮雲暮南征
可望不可攀(師曰暮望歸雲南征不得與之還是故嘆云云)
單于寇我壘百里風塵昏(晁曰王僧逹詩千里暮沙昏)雄劒四五動
彼軍為我奔(夢符曰按吳越春秋吳王闔閭使干將造劍二枚一干將二鏌鎁陽曰干將而作龜)
(文隂曰鏌鎁而作漫理雄猶陽也修可曰烈士傳眉間尺楚人干將鏌鎁之子楚王夫人常於夏納凉而抱鐡)
(柱心有所感遂懷孕後産一鐡楚王命鏌鎁鑄為䨇劍一雌一雄鏌鎁乃留雄而以雌進楚王劍在匣中常悲)
(鳴楚王問羣臣對曰劍有雌雄鳴者雌憶其雄也王大怒收鏌鎁殺之眉間尺乃為其父殺楚王)虜其
名王歸(修可曰前匃奴傳霍去病衛青操兵歸瀚海虜名王貴人以百數)繫頸授轅門
(洙曰曹子建求自試表昔賈誼弱冠求試屬國請繫單于之頸而制其命終軍使越欲得長纓繫其王羈致北)
(闕唐曰宣帝紀單于遣其名王奉獻師古注名王謂有大名以别諸小王也韓曰轅門出周禮掌舍掌王之會)
(同之舍設車宮轅門)潛身備行列(蘇曰盧綏潛身屈志暫備行列)一勝何足論(蘇曰)
(孫子曰一勝一負兵家常事不足論也)
從軍十年餘能無分寸功衆人貴苟得欲語羞雷同(洙曰)
(曲禮毋雷同注雷之發聲物無不同時應者)中原有鬭争况在狄與戎(洙曰書蠻)
(夷猾夏詩戎狄是膺)丈夫四方志(洙曰禮射義桑弧蓬矢以射天地四方示男子之有志也)安
可辭固窮(琪曰語君子固窮梅曰甫於斯時寕可固窮不敢為國生事雖無分寸之功其忠於君可)
(見矣)
後出塞五首(乾元二年作)
(鮑曰天寶十四年乙未三月壬午安禄山及契丹戰於漢水敗之故有後出塞五首為出兵赴)
(漁陽也)補注(鶴曰同是乾元二年作)
男兒生世間及壯當封侯(洙曰後漢班超常投筆歎曰無他志略猶當效傅介子張)
(騫立功異域封侯安能事筆硯乎梁竦大丈夫生當封侯)戰伐有功業焉能守舊丘
(趙曰鮑明遠云去鄉三十載復得還舊丘)召募赴薊門(洙曰鮑明遠始隨張校尉召募到河源呂)
(曰召募字出吳志中郎將周祗乞於鄱陽召募蓋召謂自隱度而應募為召募也)軍動不可留
千金買馬鞍百金裝刀頭(洙曰唐刺史見觀察使皆抹首靴足握刀頭候路左)閭
里送我行親戚擁道周(趙曰有杕之杜生于道周)班白居上列(洙曰班白)
(者不負戴於道路矣)酒酣進庶羞(趙曰周禮庖人供喪紀之庶羞)少年别有贈含
笑看吳鈎(洙曰鮑明遠詩錦帶佩吳鈎薛曰歴按吳越春秋吳王分聘歐治子作名劍五一曰純鈎)
(二曰湛盧三曰豪曹四曰魚腸五曰巨闕秦客薛燭善相劍吳王取純鈎示之薛燭曰光乎如屈陽之華沉沉)
(如芙蓉始生於湖觀其文如列星之行觀其光如水溢於塘此純鈎也修可曰吳王闔閭命國中作金鈎令曰)
(善者賞之百金有貪王之重賞者殺其二子以血釁金遂成二鈎獻而求貪王曰為鈎者衆子獨求賞何以異)
(作鈎者曰吾之作鈎也殺二子釁成二鈎於是向鈎而呼二子之名曰我在此王不知汝之神也聲絶於口兩)
(鈎俱飛著父之胷王大驚曰寡人誠負於子乃賞百金遂服而不離身見吳越春秋)
朝進東門營(洙曰夏官大司馬師以門名疏古者軍將蓋為營治於國門魯有東門襄仲宋有桐)
(門右師皆上卿為將軍者)暮上河陽橋(洙曰李陵詩攜手上河梁游子暮何之鄭曰河陽洛邑也)
落日照大旗馬鳴風蕭蕭(洙曰車攻蕭蕭馬鳴荆軻歌風蕭蕭兮易水寒)平沙
列萬幕部伍各見招(洙曰李廣幕府注幕府者以軍幕為義軍旅無常居止故以帳幕言)
(之程不識正部曲行伍營陣擊刁斗趙曰士卒之多則將各有一幕故一部伍之人各相招認以居幕也)中
天懸明月(洙曰子虛賦曳明月之珠旗)令嚴夜寂寥(趙曰但見月懸中天正照此夜)
(而人不囂譁則令嚴可知)悲笳數聲動(洙曰李陵書胡笳互發牧馬悲鳴沈曰笳居牙切塞上卷)
(蘆葉以吹)壯士慘不驕借問大將誰恐是霍嫖姚(鄭曰嫖頻妙切洙曰)
(霍去病為嫖姚校尉服虔曰嫖姚勁直之貌荀悦漢紀作票字霍去病後為票騎將軍尚取嫖姚之字耳今讀)
(者音票遥不當其義十朋曰衛霍皆椒房之親以致顯貴故比之國忠然國忠以寵幸進驕暴不恤士卒士卒)
(皆疾之故云恐是霍嫖姚)補注(希曰服虔曰嫖頻召反姚羊召反今詩乃平聲)
古人重守邊今人重高勲(洙曰重守邊保其疆埸而巳重高勲則邀功而生事此後)
(世所以有窮兵黷武之君也)補注(鶴曰楊國忠雖當國常領劍南召募使遣戍瀘南餉路險乏舉無還)
(者舊勲戶免行所以寵戰功國忠令當行者先取勲家)豈知英雄主出師亘長雲
(鄭曰亘居鄧反極也)六合巳一家四夷且孤軍(洙曰高祖曰天下同姓一家慎毋反)
(以六合為一家)遂使貔虎士奮身勇所聞(洙曰牧誓如虎如貔)拔劍擊大
荒(洙曰見回略大荒來注高祖紀拔劍擊柱)日收胡馬羣(洙曰古詩胡馬嘶北風)誓開
玄冥北(趙曰玄冥北方之神也玄冥北則玄冥所主之北地也)持以奉吾君(洙曰或擊)
(大荒或開玄冥之北為國生事持此功以獻捷於君雖受高爵重祿不亦厚顔乎此詩諷國忠之徒)
獻凱日繼踵(洙曰周禮注凱獻功之樂)兩蕃静無虞(蘇曰段容曰西北安静二蕃旡)
(虞年榖屢豐符瑞荐至正陛下修文養士之際趙曰西北兩蕃已寕矣)漁陽豪俠地(洙曰漁陽)
(北地也朱叔元書奈何以區區漁陽結怨天子)擊鼓吹笙竽(洙曰左太冲南隣擊鐘磬北里吹笙)
(竽趙曰燕薊巳復而民樂也)雲帆轉遼海(洙曰遼海遼東郡蘇曰吾欲張片帆泛日本轉遼海)
(採訪海外奇異非區區守一别駕折腰於子輩耶)粳稻來東吳越羅與楚練照
耀輿臺軀(洙曰昭七年傳皂臣輿僕臣臺曹子建下逮輿臺)主將位益崇氣驕
凌上都邊人不敢議議者死通衢(洙曰時好邊功李林甫任蕃將也師曰主)
(將祿山也祿山兵還賞賚無貲玄宗御承天門率百官迎迓祿山恃功高氣凌公卿誰復敢議其事哉)補
注(希曰兩蕃謂吐蕃與奚契丹祿山討之又楊國忠嘗遣劍南留後李宓率兵十餘萬擊閣羅鳳敗死西洱)
(河國忠矯為捷書上聞自再興師傾中國驍騎二十萬騎屢舉無遺天下冤之主將當指安與楊而言以其皆)
(生邊患又矯為捷書以罔上也)
我本良家子(洙曰石季倫詩我本漢家子趙充國傳六郡良家子)出師亦多門(蘇曰)
(田穣苴戰伐出師多門余曰左成十六年晉政多門)將驕益愁思身貴不足論躍
馬二十年恐辜明主恩(洙曰蔡澤曰躍馬疾驅四十三年足矣薛曰右按古樂府以死)
(報君恩誰能辜恩眄)坐見幽州騎長驅河洛昏(洙曰時祿山自幽州䧟河洛曹子建)
(幽并遊俠兒長驅䧟匈奴)中夜間道歸(端本曰藺相如使人奉璧間道馳歸趙)補注(希曰)
(高祖紀從間道走歸師古曰間空也投空隙而行不公顯也)故里但空村(洙曰顔延年去國還)
(故里幽門蔚蓬藜師曰言國忠聞祿山有變已䧟兩都遂脫身自微路歸恐為姦盗所獲故里但空村言居民)
(盡避胡也)惡名幸脱免(蘇曰岑永幸脫此惡名當洗耳浣心老采笋蕨)窮老無兒孫
(蘇曰詳味此詩蓋祿山反時其將有脫身歸國而祿山盡殺其妻子者不出姓名亦可恨也)
補注杜詩卷五
