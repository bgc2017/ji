西崑詶唱集卷下
寄靈仙觀舒職方學士億
綠髮郞潜不記年却尋丹竈味靈篇華隂學霧還成
市彭澤横琴豈要弦曉案秪應飡沆瀣夜灘誰見弄
潺湲須知吏隱金門客待乞刀圭作地仙
惟演
方瞳玄鬢粉闈郎綘闕齋心奉紫皇徵士高懷雲在
嶺騷人秋思水周堂閑園露草𨳩三逕靈宇華燈燭
九光知有美田堪種玉幾時春渚逐歸艎
筠
石渠仙署久離群抗跡丹臺世絶倫楊子不甘嘲尚
白&KR0238;園終許自全真紫烟深處鸞双舞朱髓成来鳥
共伸若向雲中見雞犬可能渾忘姓劉人
答内翰學士舒雅(祕閣校理監舒州靈仙觀)
清貴無過近侍臣多情猶憶舊交親金蓮燭下裁詩
句麟角峯前寄隱淪和氣忽飄燕谷暖好風徐起謝
庭春緘藏便是山家寶留與兒孫世不貧
答錢少卿
蓬莱閣下舊都居偶别俄驚四載餘每見寒葭思倚
玉忽臨秋水淂双魚人間貴盛君誰及物外優閒我
自餘聞認歸艎向春渚深知不與道情疎
答劉學士
往歲别京畿樓山與衆違君心似松栢鴈足寄珠璣
學道情雖篤燒丹力尚微雲中雞犬在秪候主人歸
宋玉億
蘭臺清吹拂冠緌薙草新居對渺瀰麗賦朝雲無處
所羈懷秋氣動齎咨三年送目愁鄰媛七澤迷魂怨
椘詞獨有江南哀句在更傳餘恨到黃旗
筠
楚國驕荒日巳深山川朝暮劇登臨曾傷積毀亡師
道秪託微辭蕩主心江草東西多恨色峽雲高下結
層隂潘郎千載聞遺韻又說經秋思不任
惟演
章華淸宴重游陪巳有微詞更有才神女梦靈因賦
感屈平魂怨待招廻悲秋終古情難盡鄣袂何時望
可来秪用大言君自許景差無計上蘭臺
送客不及筠
靑門祖帳曙烟微片席乘流鳥共飛曲岸馬嘶風嫋
嫋短亭人散柳依依㶚陵目斷猶回望楚水魂銷為
送歸秪自河梁傳怨曲洛塵千古化征衣
惟演
橋闊川長恨已多班騅嘶斷隔雲蘿遥山幾疊迷朱
旆芳草經時駐玉珂高鳥可能追夕照綠楊空自拂
微波短轅白鼻何由淂目送層樓一鴈過
筠
日上旗亭第五重百壺春釀與誰同黃山遠隔奔霄
騎紫塞孤飛避弋鴻湘竹幾時休染淚楚旌終日自
摇風此情不及歌楊柳一尺魚書萬水中
夕陽筠
夕陽堪極目况𣸪近秋殘塞迥横烟紫江清照葉丹
伍胥嗟路遠潘子念行難更有蕪城恨城空逼夜寒
億
夕籟起汀葭秋空送目賒綠蕪平度鳥紅樹遠連霞
水闊迷歸棹風清咽迥笳高樓未成下天際玉鈎斜
惟演
遠色連高樹廻光射迥樓自翻歸鴈影更急思蟲愁
烟暝長先隔霞烘允未收華燈知可繼惟照洞房幽
樞密王左丞宅新菊億
中樞多暇日小圃占秋光雕玉新成檻繁金乍泛觴
陶籬侵柳色羅宅掩蘭芳芝影連虚室萱叢接後堂
傳巖猶借雨豐嶺未飛霜温樹徧分蔭芸籖亦闘香
交枝迷露井墜葉點横塘桐錄知延壽千齡奉紫皇
筠
東閤留嘉客寒葩豔晚光秋風自蕭瑟台座對熒煌
麗奪双南價清含九畹香嵰州霜薦味太液鵠分裳
巳助蜂成蜜還隨蟻泛觴俯臨輝艾綬佩服間萸房
節物傳荆俗詩情掩謝塘更期松偃盖永奉太清方
惟演
賀燕翻飛地靈芳茂遂時隂連桃李徑潤接鳳凰池
夕照揮金葆輕風拂翠蕤露珠清自沍烟素引還披
西顥霜雖勁南榮煖更滋擷芳多楚澤淂地勝陶籬
味可登蘭籍香應奪桂旗願公長却老宴寢奉瓊巵
維
青規前席暇歸沐興何長北第秋將晚東籬菊正芳
幽叢霏薄霧桂色豔輕霜已近黃金印兼臨白玉堂
甘疑掩平實秀肯讓芝房有佞還應指無憂可要忘
蘂浮丞相酒氣馥令君香好固松椿壽仙經識祕方
直夜億
繚垣嶤闕慶雲深畫燭燻爐對擁衾三殿夜籖傳漏
箭九秋霜籟入風琴階前槁葉驚寒雨天際&KR1249;鴻答
迥砧欹枕便成魚鳥夢豈知名路有機心
惟演
千廬徼道發傳呼帝宇沉沉璧月孤重橑秪聞喧闘
鼠危枝誰見繞驚烏石螭霜重連鈎盾玉虎冰消下
轆轤素髮自憐同騎省一竿何日釣秋鱸
筠
鷄人肅唱發章溝漢殿重重虎戟稠綷羽欲棲温室
樹金波先上結麟樓風來太液聞鳴鶴霧卷明河見
飲牛萬國表章頻奏瑞手批天語思如流
洞戸億
洞戶飛甍接綺寮一春幽恨寄蘭苕書題枉是藏三
歲壺矢誰同賽百嬌水國風霜凋杜橘仙山雲霧隔
江潮東城劒騎何曾出秪爲離愁髀肉銷
筠
百尺青樓大道邊五陵遊騎驍翩翩不思夜魄過三
五秪問春醪賞十千密鎻香雲深處戶亂飄梨雪晚
來天愁眉豈待歌成傪咫尺河陽信未傳
柳絮億
瓊蘂飄英逐吹繁建章飛舞入千門羌人自怨殘梅
曲莊叟還迷夢蝶魂漢苑風光隨獵騎洛城花雪撲
離樽錦帆蔽日隋堤遠枉逐東流箭浪翻
筠
半减依依學轉蓬班騅無柰恣西東平沙千里經春
雪廣陌三條盡日風北斗城高連蠛蠓甘泉樹密蔽
青葱漢家舊苑眠應足豈覺黃金萬縷空
惟演
三月江南花漸稀春隂漠漠雪霏霏章臺街裏翩輕
吹㶚水橋邊送落暉陸凱傳精梅暗落韓憑遺恨蝶
争飛詔書漫道吹綸薄誰見紛紛上客衣
與客啓明惟演
越溪微霰洒寒梅家近嚴陵古釣臺夢欲成魚通夕
去書曾憑犬隔秋廻干時不為侏儒米樂聖猶銜叔
夜杯帝右豈無楊淂意漢宫湏薦長卿才
億
越客逃名誤鑿坯漢庭初聘碧雞才操心四十知無
惑削牘三千耻自媒吟苦多年依洛社賦成他日上
蘭臺郡齋懸榻流塵滿七見東風落椘梅
筠
秦痔從来易得車郄枝今比我何如垂天借喻齊諧
志握火尋盟越絶書旭日西清雲幄密朔風南陌葦
衣疎故山夜鶴空多怨金屋人争誦子虚
無題億
巫陽歸夢隔千峰辟惡香銷翠被空桂魄漸虧愁曉
月蕉心不展怨春風遥山黯黯眉長歛一水盈盈語
未通漫託鵾弦傳恨意雲鬟日夕似飛蓬
惟演
綘縷初分麝氣濃絃聲不動意潜通圓蟾可見還歸
海媚蝶多驚欲御風紈扇寄情雖自潔玉壺盛淚秪
凝紅春窗亦有心知夢未到鳴鐘巳旋空
譯經光梵大師億
薪火滅雙林誰傳七佛心譯筵香篆絶經葉蠹魚侵
猊座雲雷歇龍宫歲月深青蓮流半偈白馬度千岑
大士招提啓明君羽葆臨對翻天竺字助發海潮音
空界花成雨仁祠地布金九旬談妙理三接簡宸襟
净社延居士生臺集野禽琅函香拂𬒮柰苑樹交隂
文字蹄求兔機緣芥值針龍華他日會應記洛生吟
筠
漢夢通西域逍遥廣舊園竺乾方演教金粟豈忘言
硯滴寒蟾吐臺香瑞獸噴揮毫花滿裓隱几雪盈門
大士淸歌發南宗密印存縦横十二部慧日破重昏
霜月惟演
霜月正如鈎臨池更上樓沈侯新覺瘦宋玉舊多愁
獺髓分膏密鵝毛寫恨稠長懷寄歸鴈歸鴈自悠悠
億
月夕露為霜心知厭獨房吟殘猶擁鼻望極自回腸
鬢减前秋綠衣消外國香星津誰待報織素未成章
筠
霜曉月仍殘桐疎鳳更单已傷春寂寂還踏夜漫漫
凍合仙槎路薰餘侍史蘭郍知荀奉倩體薄不勝寒
維
銀床葉暗飄霜月夜迢迢寒極金難辟憂多酒漫銷
荀爐殘更換湘瑟罷仍調誰道河流淺盈盈萬里遥
此夕億
此夕秋風獵敗荷玉鈎斜影轉庭柯鮫人淚有千珠
迸椘客愁添萬斛多錦里琴心誰滌器石城桃葉自
横波程鄊酒薄難成醉帶眼頻移柰瘦何
惟演
曲瓊斜挂影沉沉火齊屏風六曲深春瘦巳寬連理
帶夜長誰有辟寒金珠抛月浦空&KR0636;淚琴怨蘭堂漫
寄心碧玉可能攀貴德阮郎追騎更駸駸
筠
南州石黛有遺妍目極危梯月上弦一水相忘空脉
脉雙金何路致拳拳仙源日永桃無援客館春輕柳
未眠欲寫微詞託歸鴈風高嶺闊又絰年
劉校理屬疾億
北窗風勁雪雲繁移疾端居避世喧載酒誰過楊子
宅張羅休署翟公門多才最許飄飄氣少别還銷黯
黯魂促尔徘徊憶真賞遠天新月照黃昏
筠
撫枕凄然掩北軒漢庭誰問馬文園風簷鴟嘯厨烟
絶月樹烏驚藥杵喧戲習五禽成妙術學虧一簣阻
微言不因九奏清塵耳天路應迷簡子魂
勸石集賢飲億
日上三竿宿霧披章臺走馬帽簷欹秪傳祖席觴無
筭肯顧尚書對有期芸省繙經終寂寞柳堤飛鞚好
追隨靈均不醉真何益千古離騷怨椘辭
宗諤
都門祖軷綺筵張舉白無由訴羽觴石室紬書勤亦
至金貂換酒醉何妨甕間吏部寧湏問席上車公不
可忘應念朝来猶眊矂觧酲誰用蔗為漿
筠
豪家抱甕擅風流更燎薰鑪白雪樓魯筆休分科斗
字蜀都且換鷫鸘裘仰天拊髀真爲樂倒戴穿腸肯
易愁欲鱠長鯨置雕爼願廻北斗挹東流
即目億
急雨度前軒池荷相對翻峰竒雲待族蹊闇李無言
掩鼻生愁詠披襟爽醉魂一壥今巳廢猶戀漢庭恩
筠
地僻無車轍心灰欲坐忘疾雷徒破柱幽草不迎凉
日烈蟬遺蛻花休蜜滿房覆觴知巳久寧有次公狂
燈夕寄獻内翰號略公惟演
嶢闕翬飛河漢傍鈎陳遥認赭袍光九枝火樹連金
狄萬里霜輪上碧璫匝地行車珠網細照天晨燎紫
沉香秪聞鼇嶺神仙客再拜雲邊捧壽觴
億
瓊樓十二玉梯斜乾鵲南飛轉斗車有客郢中歌白
雪幾人天上醉流霞金吾緹騎章臺陌素女繁弦太
帝家秦痔未痊齋閣掩夢廻宫樹巳啼鴉
宗諤
東城南陌盡遊人陌上香車起暗塵歷歴星榆光奪
晝煌煌火樹豔争春章溝五鼓催行樂衛尉千廬罷
徼廵應念鼇山方併宿紫泥封後獨頻伸
筠
千輪佛火照層城九陌香車擊迅霆簡子最知天帝
樂孟家惟信紫姑靈金徒抱箭催壺水玉宇来風滿
砌蓂簾卷交䟽蓮燭密通中枕上獨聞鈴
李舍人獨直億
閣鳳巢高拂綵霓王芝香雜武都泥十行漢札如絲
出六幕堯天倚杵低露井冰銷垂素綆仙莖日轉射
琁題赫蹏雲落知誰見餘力何妨頌碧鷄
筠
卿靄重重覆璧門獨揮鴻筆坐西垣誠眀自有中和
氣潤色還多郁穆言内苑朱櫻兼酪賜前階紅藥任
風翻紫絲新履徊翔地應笑東方避世喧
無題二首億
銅&KR1083;蕙草起青烟斗帳香囊四角懸沈約愁多徒自
瘦相如意密有誰傳金塘雨過猶疑夢翠䄂風廻秪
恐仙日上秦樓休寄詠東方千騎擁輜軿
露冷星翻月上弦九枝銀燭照金鈿應知韓椽偷香
夜猶記潘郎擲果年天上明河雖可望苑中高柳未
經眠烏啼人散青樓曉堂下輕風轉筴錢
筠
曾許千金荅浣紗越溪浪淺不通槎曉樓簾卷還凝
霧外院墻低却映花滿目離愁頻駐馬一春幽夢秪
驚鴉柔桑蔽日南城路懊惱羅敷自有家
昱爚銀鞍狹路逢長裙連帶任流風身輕近識吳宫
燕目斷還驚洛浦鴻未許香囊安肘後獨憐丹枕在
房中南園蝴蝶飛無限一一雌隨一一雄
懷舊居億
武夷仙穴近吾廬闘鴨欄摧菌閣虚千匹歲儲妨種
橘百金春事廢觀漁北山烟霧迷歸轍南陌風塵化
客裾堂上金絲應巳歇豈惟蘭菊舊叢疎
惟演
武祀仙壇接里閭琴堂水閣半凌虚竹林舊享銅&KR1083;
食門巷今容駟馬車楚國大言登宋玉漢家荅詔用
相如未知笳鼓歸何日空鏁鱣庭春草疎
筠
毛竹千叢蔽野亭曉猨驚後亂峰青漢庭巳奏三千
牘周室仍繙十二經紫殿深沉頻視草緇帷寂寞自
飛螢振衣本爲蒼生起肯向荀家秪聚星
偶懷億
銀礫飛晴霰蘭英湛凍醪年光侵葆髮春恨寄雲袍
燕重銜泥遠鴻驚避弋高平生林壑志誤佩吕虔刀
筠
不才甘客難多病豈旬休可待乘軒寵終慙䑛痔求
渚蘭薰露夕江橘富霜秋飬拙寧無地千波一葉舟
許洞歸吳中億
春渚歸艎不暫留青絲如葆恐逢秋騷人已得江山
助賦客終陪霰雪遊三逕未荒休歎鵩十將先饋定
驚鷗洞庭霜橘疁田粟歲計猶堪比徹侯
筠
欲折瑶華向綠疇風光滿目盡離愁茂林修竹多嘉
客萬壑千巖憶舊遊漢詔巳聞求泛駕禰狂無自屈
岑牟荆山待價何憂晚龜手猶期裂地酬
惟演
草薰風暖接長亭一曲&KR0784;歌倒醁醽懷古更投玄石
賦艤舟閑採紫莖萍醉抛隋岸楊花白吟過淮山桂
樹青可使長離終鎩羽淵雲辭藻掞天庭
上巳玉津園賜宴筠
需雲分渥澤禊飲恣歡游緹幕侵晨設蘭泉對席流
蕙肴清萐莆玉醴湛金甌春服萋萋盛光風灔灔浮
桐華穠競發鸎語巧相求妙曲新聲合斜陽醉未休
億
禊飲逢元巳春遊盛舞雩流杯傳椘俗飫賜出堯厨
玉樹天開苑銀潢水貫都肆筵環曲沼飛盖塞交衢
洛邑聲詩逸蘭亭歲月徂顔王有遺韻待子一操觚
惟演
漢家傳洛飲楚俗泛蘭泉玉液初頒酒金&KR1083;屢擊鮮
珥&KR0686;尋竹籞傾盖集芝[門@里]錦羽翻晴旭霞英落暖烟
雅音和舜樂&KR0790;澤洽堯天更聽承雲曲同歌在鎬年
致齋太一宫惟演
齋潔奉惟馨瑶臺獨自升樓迷五里霧壇燭九枝燈
珠館来青雀琁題射玉繩疎鐘平野闊古栢夕霏凝
鶴扇真規月仙衣可鏤冰春茶泛雲液曉飯薦蘭蒸
鍊藥疑洪井藏書類羽陵回瞻太帝室飛檻更長憑
億
漢帝祈年舘威神法太微赤章脩袐祝&KR1083;石拂仙衣
雉雊靈光發鸞歌彩霧霏霓旌飄夕吹瑶草泛春暉
瓊屑晨杯滿芝苗晝茹肥象樽猶一獻鳬舄自雙飛
天迥飊輪度宵殘素瑟希回看葱欝處佳氣接&KR0686;闈
筠
紫館天神貴綸闈地望清齋心奉蠲潔攝事罄誠明
殿翼如軒翥壇垓類削成直官琳札密太宰繡衣輕
薜荔羅芳席虹蜺曳綵旌星陳五帝佐體薦一元牲
蒼駟回風馭珍禽驚露聲丹霞升曉氣若木競新英
挹𬒮寧無友凌霄自放情受釐宣室對賈傅異諸生
直夜二首億
月魄生霄暈風鳥送晚凉飛蠅隨鏤管浮蟻溢清觴
負郭春耕廢鈞天暁夢長玉籖聲未斷落宿半宫墻
鑪銷香篆藹餘芬宴坐氍毹日易曛虎圈微凉生夕
籟鶴天新霽見歸雲通中夢穩春寒薄肅唱聲沉夜
漏分誤濯塵纓成底事巖阿千古有移文
筠
瓊橤滋晨飲青縑擁夜衾萬年宫省樹五色帝家禽
詔草裁藤角薰爐燼水沉浴堂還獨對鳴佩有淸音
嘉木清隂接綺窗謫仙風骨凛冰霜堯厨蓮莆分珍
膳漢廟含桃和酪漿磴道神行通碣石井幹雲搆俯
瑶光金釭璧月相輝映獸口時飄侍史香
櫻桃億
離宫時薦罷樂府豔歌新石髓凝秦洞珠胎剖漢津
三桃聊並列百果獨先春清籞來君賜雕&KR1083;助席珍
甘餘應受和圓極豈能神椘客便羊酪歸期負紫蓴
筠
赤水分珠樹薰風送麥秋蜀都春氣早漢苑夏隂稠
廟薦淸和候恩頒侍從流楚昭萍巳剖韓嫣彈争投
沆瀣滋芳液醍醐助品羞玉&KR1083;光宛轉全擬付歌喉
暑詠寄梅集賢億
點綴鮮雲紫宙寬微風淅淅起霜紈魏臺清暑𨳩冰
井漢殿延年啜露&KR1083;天外一飛期汗漫水邊千畆憶
檀欒流波意密知音少可得延陵為試觀
筠
石渠岌嶪亘宛虹玄蔭淸流接桂宫玉女壷欹天未
笑羲和轡緩日方中孝先便腹寧無誚痀僂承蜩敢
衒功蠲渴欲來飛雪散南昌世胄有仙風
苦熱惟濟
蘋末風休飛閣深亭亭日御漸流金火雲接影横銀
漢水鳥無聲下翠隂渴想孤山同飲露煩思椘殿獨
披襟柘漿粔籹都無味衞玠清羸欲不任
億
極目長天度鳥稀纖羅不動轉晨暉巳裁圓月班姬
扇更換輕雲子産衣河朔一時觴對舉臨菑萬井汗
交揮冰丸雪散成虚設欲借飊輪羾紫微
筠
六幕雲收萬籟沉結瑶千尺倦登臨七&KR1083;妙舞頻揮
汗五色嘉瓜冷鎮心極目嶺梅寧止渴拂波宫柳漫
垂隂秪憂火觧神仙骨頼有泉聲發素琴
惟演
赫日烘霞闘暁光双文桃簟碧牙牀頻傾密勺寕蠲
渴久捧冰壺未覺凉雪嶺却思隨慱望風窗猶欲傲
羲皇更憐乳燕飜飛處深入盧家白玉堂
屬疾億
積日勞無𥙷彌天疾未瘳馬卿非避事盛憲自多憂
目眩花成果心驚蟻闘牛豳冰那浣熱洛笛更生愁
拂枕窗風度穿簾隙日流唾壺從巳缺博齒亦慵投
發篋尋桐籙支頥動越謳平生江海志夕夢繞滄洲
晁迥(翰林學士)
精䳱成勤瘁頥貞俟有瘳吟生南越思慈結北堂憂
&KR1662;枕甘為蝶豐厨厭灸牛玄元知寡欲平子尚多愁
夕鳥侵階啄宵螢入樹流玉書能静覧桂矢倦閑投
忽賦行雲什堪聽擊壤謳期君整朝佩仙署在&KR0801;洲
崔遵度(左司諫直史舘)
李白羔初美相如渴漸瘳八塼非性懶三昧减心憂
筆苑多批鳳(公新集號筆苑)詞鋒勝觧牛舊山疑鶴怨畏日
想雲愁廣内勞揮翰通中羡枕流使星方屢降客轄
未容投好奏倪寬議何湏莊舄謳朝衣薰歇不侍史
待仙洲
筠
暫困秦王痔無疑廣客蛇職清唐内相宅僻魯東家
行藥虹梁闊披襟蕙徑斜香凝虚白室露泫紫微花
冰飲何嘗熱瓊飡益自嘉熊經仙有術龜息壽無涯
珍簟栽湘竹輕巾覆越紗逍遥成雅詠屬和肯容巴
因人話建溪舊居億
聽話吾廬憶翠微石層懸瀑濺巖扉風和林籟披襟
久月射溪光擊浪歸露畹荒&KR0765;迷草帶雨牆隂濕長
苔衣終年已結南枝戀更羡高鴻避弋飛
清風十韻迥
仙馭来相慰觧顔良會稀病蠲宜養素趣遠欲忘機
懲躁寧無漸延齡或可祈影摇珠箔細聲泛鈿筝微
委恨餘班扇流歡入楚衣陶潜知夢穏韓壽畏香飛
氣爽蒼龍闕凉生白虎闈徤資鷄距筆偷撼獸鐶扉
松下琴心逸江東鱠縷肥宿懷真隱處終約與同歸
億
素魄離箕舌鳴鳶載錦綢微凉生玉宇餘韻泛蘭臯
竿轉桐烏數厨摇蓮莆勞渚蘋偏靃靡苑樹更蕭騷
五斗酲初析三年翼自高陶窗時拂袵楚榭正揮毫
塵篋悲鸞扇雲帆戒鷺濤洞庭驚木葉騎省歎霜毛
勢好摶羊角心終憶蟹螯冷然知有待仙寇異吾曹
筠
閶闔重門啓飛簾别舘深歊蒸全巳却雅興可能任
雲起汾河詠旌摇椘國心過簫添爽籟拂野蕩層隂
夕勁淮陽桂晨凄越鄂衾登高從落帽安寝任吹襟
珠網䟽難掩銅鑪冷易侵急翻池上葉遥送月前砧
舞䄂更回熊歌梁極緒音最憐鵰鶚意瞬息度千岑
惟演
溽暑迎秋盡凉颸逗曉廻𧺫蘋初浙瀝獵桂更徘徊
欲引長烟素微飄畫燭煤墜桐侵玉井拂柳度章臺
巳覺雲翹動還驚月幌𨳩鮫簾移亂影瑶瑟泛餘哀
扇掩藏鸞羽荷傾側露杯正當河左界不待雨東來
自好摶垂翼寧勞起死灰椘宫誰第賦宋玉最多才
宗諤
閒舘方廻暑商飊乍應金天高初起籟松澹更宜琴
汾棹傳歌遠班詩託興深東陽仁自布西顥氣還侵
太液翻晴旭靈和亂翠隂舟輕飛燕袂臺迥楚王襟
阮嘯經時盡齊蟬度日吟愁生孤戍角響續暮城砧
空静銷雲縷庭虚轉蕙心賢哉吉甫頌千載有遺音
薜映(右諫議大夫)
爽氣乘秋至&KR0765;飊蕩暑初冷冷含遠籟槭槭動輕裾
翠幕波無際修篁韻有餘潜驚塞草綠乍拂井桐疎
素髮悲郎將霜紈感婕妤窗光流熠燿簾影亂蟾蜍
塵襲青絲騎香飄紺幰車故宫經馺娑别舘度儲胥
薄暮來金埒凌晨上玉除寧同起窮巷䞉欲賦愁予
秉
何處来蘋末蕭騷盡四隣金莖吹曉露玉宇動輕塵
易水離歌闋齊紈怨思新泛蘭迷舊澤落帽會佳辰
籬菊飄香遠庭桐墜葉頻帆𨳩五湖客槎去九霄人
曲沼鋪紋簟平蕪偃綠茵鴻飛資羽翮鷹擊助精神
仙馭歸堪待琴松韻更真披襟同楚樹千古自相親
戊申年七夕五絶筠
伯勞東翥燕西飛又報黃姑織女期天帝聘錢還得
否晉人求富是虚辭(道書云牽牛娶織女取天帝錢二萬備禮久而不還被驅在營室)
華寝星陳夜未央眀河奕奕度神光一年暫淂停機
杼不柰秋蟲促織忙
吹笙何處伴乘鸞窺牗誰人見阿環便有唐家今夕
意月和風露滿&KR0784;山
浙浙風微素月新鵲橋横絶飲牛津豈惟蜀客知蹤
跡更問庭中曬腹人
琥車芝駕儼清秋微雨侵宵助涕流人世莫嗟離恨
苦却應天上更悠悠
億
六幕西廻斗轉車鮮雲點綴玉鈎斜天孫巳度黃姑
渚阿母還來漢帝家
明河左界鵲南飛漢苑高樓正曝衣一夕匆匆停弄
杼誰將錦石暫支機
蘭夜沉沉鵠漏移羽車雲幄有佳期應將機上回文
縷分作人間乞巧絲
神女歡娛一夕休月娥孀獨巳千秋争如靈匹年年
會莫恨牛津隔鳳輈
玉女壺傾笑電頻白榆晴影接星津神光奕奕雲容
薄誰見凌波襪起塵
惟演
烏鵲飛來接斷雲秪貪清淺度星津不知一夜支機
石却屬乘槎上漢人
玉露金河顥氣凉辛夷車轉桂旗香嫦娥可是多猜
忌不駐瓊輪放夜長
一歲佳期一夕過羽旗雲盖涉微波明朝若寄相思
淚玉枕金莖得最多
青鳥當時下紫雲綺嚢書祕露桃新莫嫌夜半移床
遠朱雀窗中别有人
驪阜凌雲對玉鈎千門高切綘河秋欲聞天語猶嫌
遠更結三層乞巧樓
映
月放冰輪傍絳河相期寶婺夜經過嫦娥不惜宫中
桂乞與天香分外多
碧天如水月如鈎金露盤高玉殿秋青鳥潜來報消
息一時西望九花虬
漢殿初呈楚舞時月臺風榭鎮相隨如何牛女佳期
夕又待鑾輿百子池
月露庭中錦繡筵神光五色一何鮮世間工巧如求
得四至卿曹亦偶然
銀河耿耿露漙漙彩縷金針玉佩環天媛貪忙為靈
匹幾時留巧與人間
秉
斜漢西傾桂魄新停梭今夕度天津世間縦有支機
石誰是成都賣卜人
紅蕖爛漫碧池香羅綺三千侍漢皇阿毋暫來成底
事茂陵宫桂巳蒼蒼
香階寶砌静無塵遥指星河再拜人若把離情今夕
說世間生死最傷神
北斗城高禁漏多漢家宫殿奏笙歌漫教青鳥傳消
息金簡長生淂也麽
珠箔風輕月似鈎還看錦繡結高樓堪傷乞巧年年
事未識君王巳白頭
秋夕池上惟演
珪月上金塘烟容帶水光朱華接蘭坂綠荇溢魚防
叢暗禽棲密林疎露下&KR0765;秋懷巳潘鬢無柰更啼螿
億
蓮塘帶弋林清吹滌煩襟泉咽猶鳴玉臺傾舊築金
僵桃蟲自蠧怪石蘚交侵此夜悲秋客烟蛩亦伴吟
偶作億
翹車橤佩謁明光禁籞多年費稻粱秪羡埿塗龜曳
尾翻嫌霧雨豹成章鳴鳩春㝅先疇廢寒蝶秋菘老
圃荒歸計未成芳節晚更憂禽鹿頓纓狂
筠
殺青和墨度流年飽食無功鬢颯然却憶侯封安邑
棗不能兄事魯褒錢千峰月白猿啼樹六幕風高鶚
在天招隱詩成誰擊節願傾家釀載漁船
螢筠
荒郊多腐草故苑近淸秋棘密何勝數囊輕莫盡收
月高疑爝息天遠認星流紫桂風微急紅蘭露徧浮
巳能穿永巷更𣣔拂高樓滅燭方無寐鳴蛩相薦愁
億
爽籟生遥圃斜暉落半岑微苑浮草際零亂起墻隂
武子窗塵積隋家苑樹深燈光透疎隟珠彩射清潯
野燐宵争出星榆暁共沉長門秋漏永偏照淚涔涔
西崑詶唱集卷下
