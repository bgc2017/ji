西崑詶唱集卷上
受詔修書述懷感事三十韻
楊億(翰林學士左司諫知制誥)
太極垂裳日中原偃革初樓船秋發詠衡右夜程書
好問虚前席徵賢走傳車&KR0963;萊侔漢制煨燼訪秦餘
紬繹資金匱規模出玉除紛綸𨳩四部祕邃接千廬
飫賜雙雞膳親廻六尺輿華芝下閶闔白羽擁儲胥
望氣成龍虎披文辯魯魚清光無咫尺玄覧亦躊躇
群彦揮鉛筆微生濫石渠嵇康真懶慢謝客本空疎
講學情田埆談經腹笥虚月評依許劭文體慕相如
雅飲歡娛洽清言鄙恡祛彌旬容出沭終日喜群居
撫已慚鳴玉歸田憶荷鋤池籠養魚鳥章服褁猿狙
圜府愁尸祿天閽媿弊裾虚名同鄭璞散質類莊樗
國士誰知我隣家或侮予放懷齊指馬屏息度羲舒
寡婦宜憂緯三公亦灌𬞞危心惟觳觫直道忍籧篨
往聖容巢許先儒美寗&KR1355;晨趍歎劳止夕惕念歸歟
秦痔疎杯酒顔瓢頼斗儲如諧曲肱卧猶可直鈎漁
矯矯龜銜印翩翩隼畫旟一麾終遂志阮籍去騎驢
劉筠(大理評事秘閣校理)
良弼論思暇英才視草餘西清承密旨東觀類群書
左氏先經日征南發例初編年終顯德歴帝自凡&KR1355;
一覧無前古三長豈後予宏綱提要妙至論絶籧蒢
訛繆刊三豕公乎喜衆狙菁英咸采掇痝贅盡銷除
組織千章合研窮萬象虚胡爲參也魯亦造仲尼居
處末加駢拇於中或輔車乘軒思衞鶴努力效劉驢
見彈曾求炙臨川𣸪羡魚孰云貂可續自愧鶚難如
早入希東郭先知服子輿直非頭似筆智謝里名樗
蝸舍遊從寡鶉衣禮貌疎寸隂嗟荏苒十駕敢躊躇
天祿楊雄閣承明嚴助廬時陪折爼宴頓異帶經鋤
繋日親函丈他門絶曳裾卓錐然有地擔石尚無儲
獵犬方勞指神龜可避漁屠門誇大嚼鼠壤鄙餘𬞞
闕里辭難措漳濱病且祛學勤徒力爾性拙柰天歟
大道今興起先生意卷舒正爲王者瑞何羡使君旟
暗室欣觀火頽波頼决渠當仁如退譲末跡定淪胥
南朝億
五鼔端門漏滴稀夜籖聲斷翠華飛繁星曉埭聞雞
度細雨春場射雉歸步試金蓮波濺襪歌翻玉樹涕
沾衣龍&KR1083;王氣終三百猶得澄瀾對敞扉
錢惟演(太㒒少卿直秘閣)
結綺臨春映夕霏景陽鍾動曙星稀潘妃寳釧光如
晝江令花牋落似飛舴艋凌波朱火度觚稜拂漢紫
烟微自從飲馬秦淮水蜀柳無因對殿幃
筠
華林酒滿勸長星青漆樓高未稱情麝壁燈廻偏照
晝雀航波漲欲浮城鍾聲但恐嚴粧晚衣帶郍知敵
國輕千古風流佳麗地盡供哀思與蘭成
李宗諤(翰林學士)
仙華玉壽夜沉沉三閣齊雲𣸪道深平昔金鋪空廢
苑于今瓊樹有遺音珠簾映寝方成夢麝壁飄香未
稱心惆悵雷塘都幾日吟魂醉魄巳相尋
禁中庭樹
億
直幹依金闥繁隂覆綺楹纍珠晨露重嘒管夜蟬清
霜桂丹丘路星榆北斗城歲寒徒自許蜀柳笑孤貞
惟演
紫闥分隂地丹條擢秀時高枝接温樹密葉覆辛夷
夜影摇光接晨英玉露滋乘春好封殖爲賦角弓詩
筠
羽葉籠&KR1083;石虬枝拂畫堂夜聲含素瑟曉影逼扶桑
好借鸞爲瑞無容麝損香寧知千載後秪美召公棠
休沭端居有懷希聖少卿學士億
凝塵滿榻素琴横岸幘孤唫意未平茗粥露芽銷晝
夢柘漿雲液浣朝酲水沉朱李金瓶澁風獵幽蘭羽
扇輕獨憶當筵試湯餅謫仙冰骨照人清
惟演
雕盤瓊蕊冰(去聲)寒凘密樹蟬嘶下直時更賦新詩答
靈運不將團扇隔元規經梅綠草沿階上盡日流風
轉蕙遅秪待觚稜照初旭横經還集綘紗幃
筠
䡾䡾風檐乳燕翔浴蘭衣綌簟流黃雲容倏變千峰
險草色相㳂百帶長旋製紫荷供槖筆暗移神蔡忍
搘牀思君秪欲傾家釀待警同誰賦栢梁
陳越(著作佐郎直史舘)
玉甃銀牀蔭碧桐北窗珍簟水紋融衣裁練布如王
導扇執蒲葵學謝公瓊屑半和仙掌露蘭苕輕泛楚
臺風若非冰雪神仙骨相樂誰同一笑中
李維(戶部員外郎直集賢院)
銀闕琳房視草餘龍門岑寂斷軒車彩毫閒試金壺
墨青案時看玉字書王儉風流希謝傅子雲詞賦敵
相如瓊枝不見蕭齋晚蕙草烟微度綺䟽
再次首唱韻和惟演
雲變危峰萬里横簟鋪湘水一床平紅蘭受露消晨
渴綠蕙翻風折夜酲逸少偶書葵扇貴羊欣閒卧練
裙輕無妨天上芝泥熟獨看瑶光近太淸
億
碧樹銀塘接畫樓天人誰肯䧏瓊輈三山密信傳青
雀五日歸鞍躍紫騮郢酒泛冰星弁側吳歈倚瑟黛
蛾愁雲峰得句懷真賞瘦盡東陽沈隱侯
槿花筠
紫霧函燈檠&KR0686;霞逼綺寮吳宫何薄命椘夢不終朝
半被曾羞問鄰墻却悔招莫移風雨怨更囑鵲為橋
億
宿霧初披縠晨霞暫照梁千金經換笑七駕未成章
塵暗神妃襪衣殘侍史香深情傳寳瑟終古怨清湘
劉隲(工部員外郎直集賢院)
&KR0593;國粧初罷高堂夢始廻霓裳猶未觧繡被巳成堆
赤帝宫簾卷華陽洞戸𨳩神仙有良會清唱在瑶臺
惟演
綺霞初結處珠露未稀時寳樹寧三尺華燈更九枝
亭亭方自喜黯黯却成悲欲作非烟散猶憐反照遲
代意二首億
夢蘭前事悔成占却羡歸飛拂画簷錦瑟驚弦愁别
鶴星機促杼怨新縑舞腰罷試收紈䄂博齒慵𨳩委
玉奩幾夕離魂自無寐椘天雲斷見&KR0765;蟾
短夢殘粧慘别魂白頭詞苦怨文園誰容五馬傳心
曲秪許雙鸞見淚痕易變肯隨南地橘忘憂虚對北
堂萱回文信斷衣香歇猶憶章臺走畫轅
宗諤
霧鵉曉影忽參差雲雨陽臺役夢思自是膠弦無續
日不同珪月有圓時洞房斗帳承新愛河漢星橋隔
後期綺榭凝塵斷消息杼情空擬四愁詩
丁謂(樞密直學士)
玦帶珊瑚珮解瓊椘雲無定好傷情臨卭巳誤通琴
意金谷難尋辯玉聲微警單棲&KR1083;露重密含幽思畹
蘭平明珠百琲將何當悵望輕軀病欲成
刁衎(駕部員外郎直秘閣)
蕙時芳夕九回陽歛𬒮東窗待曉光秦嶺樹高迷隴
塞椘天雲澹隔瀟湘病餘公幹情多詠秋晚安仁鬢
足霜休道鮫人落珠淚微波還擬託陳王
筠
華池阿閣不相容濁水清塵恨莫窮明月自新班女
扇行雲無柰椘王風乳鶯啼曉銷蘭炷媚蝶傷春失
蕙叢縦使多才如子建秪能援筆賦驚鴻
元闕
懊惱鴛鴦未白頭却尋遺翠失芳洲離魂暗逐明珠
佩遠目偏傷紫桂樓湘水渺瀰歸別渚隴雲容與澹
新秋菖花若有重開日得見菖花亦自羞
隲
路隔仙源不可尋紫墻霜戟夜沉沉緘情謾託傳書
鴈换笑空餘取酒金翡翠巢成珠樹密&KR0784;龍睡起玉
淵湥新知自樂生離苦年少情多豈易禁
漢武億
蓬萊銀闕浪漫漫弱水回風欲到難光照竹宫勞夜
拜露溥金掌費朝飱力通青海求龍種死諱文成食
馬肝待詔先生齒編貝那教索米向長安
筠
漢武天臺切綘河半涵非霧欝嵯峨桑田欲看他年
變匏子先成此日歌夏鼎幾遷空象物秦橋未就巳
沉波相如作賦徒能諷却助飄飄逸氣多
惟演
一曲横汾鼓吹廻侍臣高會栢梁臺金芝燁煜凌晨
見青雀軒翔白晝来立候東𬈑邀鶴駕窮兵西極待
龍媒丼泉祭罷神光滅更遣人間識玉杯
衎
高宴柏梁詞可仰横汾簫鼓樂難窮已教丞相開東
閣猶使將軍悞北戎洒淚甘泉還有恨祈年仙舘惜
成空誰知辛苦回中道共盡千齡五柞宫
任隨(太常丞直集賢院)
棘庭深恨隔仙曹桂舘蜚廉事轉勞銀闕尚沉滄海
闊井幹空拂綘河高萯陽戈獵侵多稼朔塞旌旗照
不毛苦信憑虚王母說東方三度竊蟠桃
隲
高挹方諸薦水倉醮壇時見燭神光日邊甲帳雖虚
設汾上樓船不可忘&KR1083;㮣碧霄甘露白鼎遷幽壤瑞
雲黃東廵岱嶽探金秉倒指寧聞壽數長
宗諤
建章宫闕欝岧嶤露掌脩茎倚泬寥平樂館中觀角
觝單于臺上懾天驕蓬莱望氣滄波闊太一祈年紫
府遥西毋不来東朔去茂陵松栢冷蕭蕭
館中新蟬筠
庭中嘉樹發華滋可要螳蜋共此時翼薄乍舒宫女
鬢蛻輕全解羽人尸風来玉女烏先轉露下金莖鶴
未知日永聲長兼夜思肯容潘岳到秋悲
億
碧城青閣好追&KR0765;高柳新聲逐吹長貴伴金貂尊漢
相淸含珠露怨齊王蘭臺密侍初成賦河朔歡遊正
舉觴雲鬢翠緌徒自許先秋椘客已回腸
惟演
冉冉光風泛紫蘭新聲含怨日將殘自憐伴雀成團
扇誰許迎秋集武冠委脫亭皐隨木葉飛緌雲表拂
仙&KR1083;青葱玉樹連金爵不覺醯雞競羽翰
張詠(樞密直學士)
脫塵還與比仙遊露腹何妨近品流嫩殼半遺紅藥
地細聲偏傍綠楊樓詩家取象吟難盡畫格偷真意
不休正好儒林擬緌紼憑欄無苦預悲秋
宗諤
雨過新聲出苑墻烟輕餘韻度回塘短亭疎柳臨官
道平野西風更夕陽八斗陳思饒賦詠二毛潘岳易
悲凉感時偏動騷人思不問天涯與帝鄉
騭
摇落何湏宗玉悲齊庭遺恨莫沾衣池中&KR1341;蓞香全
减井上梧桐葉乍飛風促筝聲隨斷續日移甎影自
光輝宜秋門外饒芳樹結駟那堪送客歸
夜讌錢惟濟(恩州刺史)
清讌夜何其南亭露欲晞蹁蹮霞神舞㶑灔羽觴飛
鏤楶搖花落金璫照月輝瑶光未西落休賦醉言歸
億
&KR0765;宵綺宴開酃淥湛芳罍鶴盖留飛舄珠喉怨落梅
薄雲齊鬢膩流雪椘腰廻巧笑傾城媚雕章刻燭催
&KR1083;空珠有淚鑪冷蕙成灰巾角彈棋勝琴心促軫哀
醉羅驚夢枕愁黛怯粧臺風細傳疎漏猶歌𧺫夜来
筠
玳押風簾薄金徒漏箭長食魚齊上客置醴漢元王
蒟醬辛初和蓱韲冷乍嘗巢笙傳曲沃傪鼓發漁陽
吟燭惟憂盡杯籌豈易防齒犀融晏雪袍麝薦荀香
笑逐呼盧勝歌隨解佩狂遺簮兼堕珥流眄𣸪回腸
綵鳳尋仙史班騅待陸郎主歡殊未巳投轄在銀牀
惟演
昨夜讌南堂華燈燭九光削青争落筆舉白闘飛觴
秪覺輝裴玉寧思夢謝塘解煩多密勺藉爼半蘭芳
促席風弦怨開簾月露凉&KR0755;顔君莫訴西北轉銀潢
鶴筠
碧樹隂濃釦砌平華亭歸夢曉頻驚仙經若未標竒
相琴操何因寄恨聲養氣自憐鷄善勝全身却許鴈
能鳴芝田玉水春雲伴可淂乘軒是所榮
億
悵望青田碧草齊帝鄕歸路阻丹梯露濃漢苑宵猶
警雪滿梁園晝乍迷瑞世鸞皇徒自許繞枝烏鵲未
成棲終年巳結雲羅恨忍送西樓曉月低
詠
共憐潔白本天姿縦在泥塵性不卑况是稻梁猒足
日好尋烟月却歸時跡參詩雅何年盡名系仙經四
海知應到崑丘指来㦄曾陪鴛鷺浴華池
隨
何年玉羽別崑丘飛舞長親十二樓警露夜窺瑶圃
月翔雲高憶海天秋肯教渠略知遐壽會向神區更
遠遊正是溶溪烟水碧好陪青鳳飲澄流
惟演
碧樹隂濃接玉墀幾年飛舞伴長離天淵風雨多秋
意遼海烟波失舊期自許一鳴聞迥漢可隨三匝繞
空枝從来腐鼠何曾頋不似鵷雛枉見疑
公子
夾道青樓拂綵霓月軒宫䄂案前溪錦鱗河伯供烹
鯉金距隣翁逐闘鷄細雨墊巾過柳市輕風側帽上
銅堤珊瑚擊碎牛心熱香棗蘭芳客自迷
筠
油壁春車隔渭橋黃山路遠苦相邀行庖㸑蠟雕胡
熟永埓鋪金汗血驕别舘横陳張静婉期門長揖霍
嫖姚注鉤握槊曾無憚綠桂膏濃暁未銷
惟演
蓮勺交衢接荻園来時十里一開筵歌翻南國桃桹
曲馬過章臺杏葉韉别殿對廻雙綬貴後門歸夜九
枝然閒隨翠&KR0955;欹烏帽紫陌三條入柳烟
舊將億
平生苦戰憶山西拊劒臨風氣吐霓戟戸當衢容駟
馬髯奴繞帳列生犀新豐酒滿清商咽武庫兵銷太
白低髀肉漸生衣帶緩早朝空聽汝南雞
筠
丈八蛇矛戰血乾子孫今巳列材官青烟碧瓦𨳩新
第白草黃雲廢舊壇勞薄可甘先藺舌爵高還許戴
劉冠秋来從獵長楊榭矍鑠猶能一據鞍
隨
幾年鏖虜𣸪征蠻分閫功成兩鬢班新畫儀形當漢
閣舊銘勲業在燕山龍泉照步文犀澁馬埒堆金駿
足閒時泰無因問充國曉窗風雪夢陽關
騭
疆弩當年討不庭功成身退炳丹青囊沙澤畔知兵
法聚米山前識陣形驥老未甘秋伏櫪劍閑猶覺夜
衝星分茅錫土傳家諜鍾鼎還湏為勒銘
宣曲二十二韻
宣曲更衣寵高堂薦枕榮十洲銀闕峻三閣玉梯横
鸞扇裁紈製羊車插竹迎南樓看馬舞北埭聽鷄鳴
綵縷知延壽靈符為辟兵粟眉長占額蠇髮俯侵纓
蓮的沉寒水芝房照畫楹麝臍薰翠被鹿瓜試銀筝
秦鳳来何曉燕蘭夢未成絲嚢晨露濕椒壁夜寒輕
綺叚餘霞散瑶林密雪晴流風祕舞罷初日靚粧明
雷響金車度梅殘玉管淸銀鐶添舊恨瓊樹怯新聲
洛媛迷芝館星妃滯斗城七絲絙綠綺六箸闘明瓊
慣聽端門漏愁聞上苑鶯虚廊偏響&KR1231;近署鎮嚴更
剉蘖心長苦投籖夢自驚雲波誰託意璧月久含情
海闊桃難熟天高桂旋生銷魂璧臺路千古樂池平
筠
八月收民算三千異典章天機從此淺國豔或非良
玉戶銅為沓羅幬象作牀&KR0784;姬初悔泣飛燕近專房
蓮小纔承步梅新競試粧盡知春可樂終歎夜何長
取酒臨卬遠吞聲息國亡難銷守宫血易斷舞鵉腸
百草兼花闘雙鈎映燭藏金人須手鑄虎圈更身當
步輦回長樂飛除接未央琳珉飾漢館藻繡裛周墻
猒火雙魚尾鳴弦小鴈行雲薨澄顥氣綺井激回光
路有斯湏隔憂難頃刻忘新聲来樂府别寝近温湯
虹跨層臺晚螢飛下苑凉錦帷迎七夕蓬餌薦重陽
九畹蘭承露三江橘帶霜方資裂繒笑可要蕩舟狂
並釣池魚小重衾穴鳳朔珊瑚分碧樹火齊列淸防
背枕多幽怨登樓更遠傷下陳無自媿人彘劇豺狼
惟演
絳縷初分後銀鐶未解時巳鄣紈扇笑猶捧玉壺悲
乞巧長生殿迎風太液池雕屏&KR0636;火齊寳帳隔琉瑠
欲買詞人賦空傳狎客詩蔗漿銷内熱瓊蕊療朝飢
綺蔕桃初熟紅心草欲披凌波渡羅襪向日翳華芝
素臉分丹柰香津滴紫梨龍梭隨振素獺髓𥙷凝脂
蓬餌重陽節金針七夕期玉膏嘗滵溢翠蓋逐威蕤
弦急哀隨指歌長恨入眉青鸞惟有舞赤鳳可能疑
下蔡迷還易平陽破未知髻高釵自墜腰細佩長垂
出恐嚴鍾晚歸嫌鈿幰遲轆轤驚晚夢鸚鵡漏春思
䰟怨惟愁斷腸柔巳自危壁璫螢影度瓊戸蘚花滋
掩鼻讒難訴披圖悔豈追秪應金帶枕聊為逹微辭
赤日億
赤日亭亭晝正賖長風萬里憶星槎銅&KR1083;瓊蕊三危
露素綆寒漿五色瓜蘭室冷光浮玉簟柳營清吹逐
金笳翠微泉石終南路千古離宫倚曙霞
筠
芒熛盛德正渾儀休問探湯向小兒盡日羽陵開蠧
簡幾人河朔引芳巵堯厨萐莆頻摇處漢殿桐風未
轉時争得琴高借雙鯉暫遊姑射對冰姿
夜意惟演
漏淺風微夜未勝雨雲無跡火雲凝簟鋪寒水頻移
枕帳卷輕烟更背燈沃頂幾思金掌露滌煩誰借玉
壺冰蘭臺知有披襟處宋玉多才獨自登
明皇億
玉牒開觀檢未封闘鷄三百遠相從紫雲度曲傳浮
世白石標年鑿半峰河朔叛臣驚舞馬渭橋遺老識
真龍蓬山鈿合愁通信廽首風濤一萬重
惟演
山上湯泉架玉梁雲中複道拂瑶光絲囊暗結三危
露翠幰時遺百和香枉是金鷄親便坐更抛珠被掩
方牀匆匆一曲凉州罷萬里橋邊見夕陽
筠
歲歲南山見壽星百蠻廻首奉威靈梨園法部兼胡
部玉輦長亭𣸪短亭河鼓暗期隨日轉馬嵬恨血染
塵腥西歸重按凌波舞故老相看但涕零
別墅億
別墅過從數當年意氣豪象筵開旭日金絡騁平皐
託乘争飛蓋銜杯更藉糟麝煙凝藻梲繪縷落霜刀
鷄聳花冠闘猨驚柘彈號光風微轉蕙露井正𨳩桃
武子牛探灸梁家兔刻毛東城歸路晚飛絮撲雲袍
筠
感槩𣸪風流交通徧五侯鳴鍾平樂宴擊鞠茂陵游
狡兔方多穴蒼鷹始下韝鈴奴藏廣柳劒騎騁長揪
雲際尋撞技花間笑躄樓害先除白額夢巳應黃頭
燕酒惟增氣秦筝漫送愁鴻毛輕一死祇待報私讎
惟演
别館斗城傍斜軒映曲房蒼頭冠綠幘中婦織流黃
複道登平樂期門集未央意錢梁冀宅挾瑟莫愁堂
走馬章臺柳停車陌上桑彀弓隨寳障投轄付銀牀
出戴繁星急歸衝細雨忙曾過阿君宿醉舞起跳梁
無題三首億
曲池波煖蕙風輕頭白鴛鴦占綠萍纔斷歌雲成夢
雨斗廻笑電作嗔霆湘蘭自古傳幽怨秦鳳何年入
杳冥不待萱蘇蠲薄怒閒階闘雀有遺翎
合歡蠲忿亦休論夢蝶翩翩逐怨䰟秪待傾城終未
笑不曾忘國自無言風翩林葉迷歸燕露裊池荷觸
戲鴛湘水東流何日竭烟篁千古見啼㾗
滿天飛絮罥游絲釦砌苔錢晦履綦北渚自應流怨
淚東隣誰敢效顰眉嫦娥桂獨成幽恨素女弦多有
剰悲幾夕空機愁促織銀河休問報章遲
惟演
誤語成疑意巳傷春山低歛翠眉長鄂君繡被朝猶
掩筍令薰爐冷自香有恨豈因燕鳳去無言寧爲息
侯亡合歡不驗丁香結秪得凄凉對燭房
耿耿寒燈照醉羅看朱成碧意如何虎頭辟惡無妨
枕犀角凉心更待磨惟有幽蘭啼月露可將尺素託
雲波山屏六曲歸来夜秪恐重投折齒梭
香歇環沉無限猜春隂濃淡晝簾𨳩有時&KR1083;馬看猶
懶盡日投壷笑未廽蝶怨豈能重傅粉雉嬌疑待更
求媒啼粧不治金翹闇腸斷温郎玉照臺
筠
走馬章臺冐雨歸後門猶嘆滯前期荷心出水終無
定蘿蔓從風莫自持複帳麝輕難辟惡曲房蠶懶不
成絲漸漸壠麥藏鳴雉更恨如臯一箭遲
簾聲竹影浪多疑仙糓何能爲解迷藻井風高蛛壊
網杏梁春晚燕争泥更看山遠惟凝黛縦許犀靈秪
駭雞枉裂霜繒幾千尺紅蘭終夕露珠啼
麝烈初難和烏驚每易傷蕩舟殊不禁奔月可能防
洛浦多遺翠秦樓滯采桑飛蛾攅釦燭綠鴨闘銀塘
夜合花含霧宜男草帶霜琅玕餘舊貫湏要鳳求皇
荷花筠
水國開良宴霞天湛晚暉凌波宓妃至盪漿莫愁歸
粧淺休啼臉香清願襲衣即時聞鼓瑟他日問支機
繡騎翩翩過珍禽兩兩飛牢收交甫佩莫遣比心違
億
絶岸疎烟合回塘夕照和水仙猶度曲川后自收波
銀漢橋横鵲蘅臯襪濺羅玉杯承露重鈿扇起風多
翠羽芳洲近青絲快騎過石城秋信斷搔首柰愁何
惟演
水闊雨蕭蕭風微影自搖徐娘羞半面椘女妬纖腰
别恨抛深浦遺香逐画撓華燈蓮霧夕鈿合映霞朝
淚有鮫人見䰟湏宋玉招凌波終未渡疑待鵲為橋
謂
相倚秋風立蘭言似有無未饒霜女俊不愛月娥孤
力弱烟被素心危露泣珠剪裁隨椘思幽怨寄吳覦
半坼香囊解微傾醉弁扶涉江如可採百琲答輕驅
再賦筠
莫雨過湘渚微凉滿椘宫濺裙無限水障𬒮幾多風
浪跡嫌萍實塵勞笑菊叢氣清防麝損信密待魚通
游女歌争發騷人思未窮休傳江北意月冷魏池空
億
舒女清泉滿黃姑別渚通巴天迷峽雨楚澤映江楓
思逐鮫絲亂香愁翠被空洒從瓊蕊露吹任石尤風
怨淚連疎竹私書託過鴻雙魚應共戲休問葉西東
惟演
玉甃引清泉風高露白天盈盈臨一水羃羃隔長烟
巳分蘭芝溺仍憂趙后仙鮫絲衣更密珠&KR1109;淚長圓
瑟怨来湘浦鴻驚近洛川金塘正斜照誰倚木蘭船
謂
彼美秋江上塵埃耻託根笑傾行雨國香返夢蘭䰟
蛺蝶無媒妁鴛鴦見子孫徧窺思兩槳深鏁憶重門
怯徇風波性慚留月露痕枉將金試步千古怨東昏
再賦七言筠
紉蘭為佩桂為舟北渚雲飛發櫂謳已有萬絲能結
怨不湏千蓋強障羞金隄㪍窣誰同上翠帟繽紛客
自留欲選浣紗傾敵國越王更起近江樓
億
翠幄飄香映綺𥜗鈿&KR1083;清曉露成珠休啼為近鮫人
室欲笑誰投玉女壺雲氣乍廽巫峽夢水嬉猶記曲
池圖金花却薦何人步枉遣凌波襪縷濡
惟演
欲網珊瑚碧浪深横塘斜日帶秋隂漢宫此地留金
餅洛浦何人遺錦衾舞學西城廻雅態歌傳南國有
餘音韓憑恨魄如長在青骨香銷亦見尋
又贈一絶筠
粉白朱紅翡翠翹漢宫等級不相饒風波若未乖前
約一死何辭更抱橋
億
瑶水霓旌綺宴陳漢宫渠怨露華新誰然百炬金花
燭渡襪歌梁暗落塵
惟演
唾露金銷月似霜雲屏玉簟剰清光不知誰有高唐
夢翠被華燈徹曙香
謂
夢散高唐夜正遥椘天何處不無憀秋風似會荆王
意露渚煙汀養細腰
梨惟演
紫花青蔕壓枝繁秋實離離出上蘭東海圓珪無柰
碧嵰州甜雪不勝寒巳憂仙佩懸珠重更恐金刀切
玉難自與相如解痟渴何湏瓊蕊作朝飱
億
繁花如雪早傷春千樹封侯未是貧漢苑漫傳盧橘
賦驪山誰識荔枝塵九秋青女霜添味五夜方諸月
溜津椘客狂酲朝已解水風猶自獵汀蘋
筠
玄光仙樹阻丹梯御宿嘉名近可齊真定早寒霜葉
薄樊川初暁露枝低先時櫻熟煩羊酩遠信梅酸損
瓠犀宋玉有情終未識蔗漿無柰椘魂迷
謂
摇摇繁實弄秋光曾伴青椑薦武皇玄圃雲腴滋紺
質上林風馭獵清香尋芳尚憶瓊為樹蠲渴因知玉
有漿多少好枝誰最見冐霜丹頰倚隣墻
淚二首億
錦字梭停掩夜機白頭吟苦怨新知誰聞壠水回腸
後更聽巴猨拭𬒮時漢殿微凉金屋閉魏宫清暁玉
壺欹多情不待悲秋氣秪是傷春鬢巳絲
寒風易水巳成悲亡國何人見黍離枉是荆王疑美
惟演
紫天銀水渡辛夷藻帳雕屏觧佩時金朔窗中窺阿
母小姑堂上憶蘭芝初宵巳有穿針樂欲曙還成弄
杼悲若比人間更賜斷萬重雲浪寄微辭
成都億
五丁力盡蜀川通千古成都綠酎醲白帝倉空蛙在
井青天路險劍爲峰漫傳西漢祠神馬巳見南陽起
卧龍張載勒銘堪作戒莫矜凾谷一丸封
筠
鏤膚剽俗恣遊遨可得蹲鴟號富饒井絡共知天與
險𧖟叢無柰世興妖杜鵑積恨花如血諸葛遺靈柏
半燒才似文園何足道一生琴意秪成痟
惟演
武侯千載有遺靈&KR1083;石刀痕尚未平巴婦自饒丹穴
富漢庭還責碧砮征雨經蜀市應和酒琴到臨卭别
寄情知有忠臣能叱馭不論雲棧更峥嶸
秋夜對月億
孤雲飛隴首顥氣滿商中警鶴仙&KR1083;外圓蟾浴殿東
浦寒珠有淚巖迥桂生風星彩沉榆莢霜華襲桂叢
光摇銀燭亂影射王壺空露館迷秦甸冰臺接魏宫
繞枝驚暗鵲促杼思隂蟲更想離居恨回腸幾處同
筠
瑶席留&KR0794;友金波對廣庭重簾和霧卷六幕極天青
屬玉東西館琉璃左右屏梁園休賦雪隋苑漫飛螢
璞更令楊子怨多岐胡笳暮應三撾鼓椘舞春臨百
子池未扺索居愁翠被圓荷清曉露淋漓
惟演
鮫&KR1083;千點怨吞聲蠟炬風高翠箔輕夜半商陵聞别
鶴酒闌安石對哀筝銀屏欲去連珠迸金屋初来玉
筯横馬上悲歌寄黃鵠紫臺廻首莫雲平
家在河陽路入秦樓頭相望秪酸辛江南滿目新亭
宴旗鼓傷心故國春仙掌倚天頻滴露方諸待月自
涵津荆王未辨連城價腸斷南州抱壁人
筠
雍門琴罷巳浪浪更上牛山半夕陽椘澤雲迷千里
目薊門歌斷九廻腸寒梅帶雨飄離席尺素停燈作
報章湘水未乾終未盡豈徒萬點寄疎篁
含酸茹歎幾傷神鳴咽交流忽滿巾建業江山非故
國㶚陵風雨又殘春虞歌决别知亾椘宴酒初酣待
報秦欲訴青天銷積恨月娥孀獨更愁人
七夕億
清淺銀河暝靄收漢宫還起曝衣樓共瞻月樹憐飛
鵲誰泛星槎見飲牛弄杼暫應停素手穿針空待貺
明眸匆匆一夕填橋苦不似人間有造舟
筠
靈匹迢迢駕七襄暫陳雲幄對星潢巳看素魄過三
讓何用華燈更九光玉腕雙絲輕宛轉霞衣雜佩暗
丁當誰言巧意能勝拙秪見鳩閑鵲自忙
蟾滴全供硯牛津不見星綺窗分皎皎苔閣共亭亭
已喪應劉魄誰通鮑謝靈欲銷千里恨魯酒薄還醒
惟演
顥氣中秋正明河左界長桂孤香易散&KR1109;冷淚先汪
飛蓋傾蘭坂鳴琴厭燭房玉&KR1083;浮浩露素鯁冰寒漿
浪白江連椘風凄笛怨羌庾樓聊頋慕潘省更悲凉
雪漫誇圓璧珠休號夜光嫦娥悔孀獨空見海生桑
前檻十二韻億
前檻瓊鈎桂深房斗帳褰梨花飛白雪蕙草吐青煙
彩鳳依珠樹神龍護玉蓮驚禽時格磔戲蝶自翩翾
度繡金針澁迷鈎晝蠟煎怨眉顰翠羽危涕迸朱弦
遠信三年字空庭尺五天行雲愁夢徹初日妬粧妍
織為回文亂鬟非墮馬偏風車来未定月杵望長懸
寳鑑腸空斷銀潢眼𣣔穿曾波自東注微意若爲傳
筠
垂柳隂岑院游絲曠蕩春蘅臯誰駐馬羅襪自生塵
四姓良家子三年賦客隣拆腰行太緩連瑣語何頻
倭墮雲争媚便娟月闘新滅瘢難辨玉約指不勝銀
電笑投壺勝江澄擣練勻東南勞鶴望西北限牛津
寳唾凝蘭氣鳴黃咽綘脣籠禽思隴樹洞犬謝秦人
詠絮才無對聞琴意始真長安足輕薄慎勿走瓊輪
小園秋夕惟演
潘鬢秋来巳自傷庾園時物更荒凉紫梨半熟連紅
樹碧蘚初圓亂縹牆月露暗從孤桂滴水風猶獵敗
荷香滑稽還喜鴟夷在欲取臨邛美酒嘗
億
鴻都歸晚直城賖墻外連營咽莫笳玉井梧傾猶待
鳳金塘柳密更藏鴉心搖雲闕傳疎漏目斷星津過
迥槎巳是秋来移帶眼可堪玄鬢有霜華
筠
枳落莎渠急夜蟲翛然平子四愁中栗林忽感雕陵
鵲雲表初過代嶺鴻阮籍卧帷疎鑒月馬融横笛遠
含風郎潜吏隠前賢事猶勝楊岐泣斷蓬
始皇億
衡石量書夜漏深咸陽宫闕杳沉沉滄波沃日虚鞭
石白刃凝霜枉鑄金萬里長城穿地&KR0899;八方馳道聽
車音儒坈未冷&KR0784;山火三月青烟繞翠岑
筠
利觜由来得擅場盡遷豪富入咸陽屬車夜出迷雲
雨峻令朝行劇虎狼前殿建旗凌紫極東門立石見
扶桑從臣嘉頌徒虚美不柰盧生䜟國亡
惟演
天極周環百二都六王鍾鐻接劉蘇金椎漫築甘泉
道匕首還隨督亢圖巳覺副車驚博浪更携連弩望
蓬壺不將寸土封諸子劉項由来是匹夫
初秋屬疾筠
秋隂凄淡隔重城一畆居仍近禁營漢苑樓臺沉莫
影謝家鼓吹發新聲烟昏露井殘桃墜葉下凉波獨
鳥驚節物變衰吟更苦可堪漳浦卧劉禎
億
潘郎巳是入秋悲屬疾猶貪桂浦羸密雪才高閒賦
筆流波意遠託琴絲離愁盡日吟靑案蠲渴何人寄
紫梨昨夜西樓凉月滿淸談偏憶庾元規
惟演
蜜房初滿石榴紅秋意先侵玉井桐薤簟自憑南郭
几糓巾猶卧北窗風雲迷候鴈辭遥塞露濕飛螢𧺫
暗藂病巳不湏傳七發粉牋香墨寄詩筒
西崑詶唱集卷上
