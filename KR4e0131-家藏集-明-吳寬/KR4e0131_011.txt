匏翁家藏集卷第十一
詩五十八首
送吳令濟赴邵武推官(元師道之後蘭谿人)
闕下相逢歎久疎交游巳是十年餘科場獨使名終抑啓事誰
將例復拘上郡官寮持仕牒故家孫子抱遺書越舲摇動春風
急此樂何如過里閭
爲李貞伯題朱寅仲小畫
春半扁舟過太湖洞庭着雨翠糢糊惟應舊日同游者愛此朱
郎水墨圖
和陳粹之元宵五詠
闘鷄燈
坐上初看吐綬紅夜深童子忽開籠羽毛爭訝分明處烽火都
子無知將手觸後世諸孫更好文還向吳人獲珠玉
匏翁家藏集卷第十
歸踴躍中句到孟韓猶覺晦力如劉項漫爭雄獨持一炬當罇
爼輸與朱翁善折衝
走馬燈
銕騎交馳映落暉長戈應藉魯陽揮眞成烽火連三月早築金
城巳四圍矢石聲沉堅莫破旌旗影轉疾如飛伯仁一炬非相
戲信落兵家第二機
火花
細蕊紛紛頃刻開坐觀火候亦奇哉春回玉琯微微動風定金
沙颯颯來桂子忽從天上落蓮花誰向水中栽夜庭一霎聊供
笑坐客休將見䟦猜
粉丸
淨淘細碾王霏霏萬顆完成素手稀鬚上輕圓眞易拂腹中磊
磈便堪圍不勞劉𥙿呼方旋若使陳平食更肥旣飽有人頻咳
唾席間往往落珠璣
油䭔
賦滑津津色未乾聊因佳節助杯盤畫圖莫使依寒具書信何
勞送月團曾見范公澄雜記獨逢吳客勸加飡當筵一嚼誇甘
美老大無成憶膽九
送袁德純知宜興
此日公車擬薦賢更教遺愛與人傳郵程却算三千里科甲還
驚十二年吳邑煙花曾有約荆溪山水亦前緣丈夫事業今方
始莫學蘇公便買田
送王允逹
群居恒紛紛取友惟犖犖彼無志操徒處世甘齷齪富貴謂可
求奔趨冀超擢孰能脫卑汙特立等山嶽王子有高趣小節乃
儉樸當初入官時世事巳先覺求閒計巳違欲去意中確上章
乞養痾堅臥從勘駁得請即挽車不顧雪泥濁故山啓巖扉絶
澗聆水樂閉戸還著書吾事在家學蹇予忝末契久矣藉磨琢
相過雖不疎相別亦巳數累日獨惘然念此歲月邈隨行誰我
畱所愧聖恩渥終當躡遐蹤別手不重握
送允逹後飲通法寺西軒
杯酒頻將別恨澆日科酒盡却無聊獨嫌去客忙騎馬更欲尋
僧懶度橋小圃杏花春尚淺長溝流水意俱遥年華似與人相
約墻外鞦韆映柳條
陸軄方宅宴集分得鶯字韻
良會未云巳不計杯酒仃杯酒非所重重此鄕里情退朝入公
所軄務各有縈歲首幸休暇于焉盡平生諧談接群彦參坐從
名卿衣冠旣相合壷矢亦無爭今日更樂甚獻酬滿前楹東皇
況解事助以積雪淸向夕却燈燭尊罍晃然明主人出新語四
座意俱傾失群慨歸鴻求友懷遷鶯未畢終日興更申來歲盟
淸明日林亨大邀游興隆寺飯聰老房聰出永樂初姚
榮公與梁用行輩亦以是日游城南倡和四絶句見示
爲次韻
柳下行來過佛樓旋携越酒薦閩羞香車盡日如流水總向長
安陌上游
傍井循墻踏細塵椿芽蘭葉一時新杜陵亦是尋詩者隔水空
憐見麗人
詩卷曾畱白下城北來燕地又淸明憑誰更和襄陽曲七十餘
年共此情
圍棋擁矢各分朋繡佛垂堂晩獨登社裏廬山隨處有遠公今
日是詩僧
原巳玉汝栗夫過園居分韻得晝字
散吏如野人園居幸麤就旋乞桃李栽疎籬幾枝透莫嫌花蕊
稀倚樹巳堪嗅入夏倘成隂還來坐淸晝
予初登進士第時武靖侯趙公實奉詔待宴禮部公旣
老病家居念舊爲四絕句見寄次韻答之
甲榜題名愧起家賜來法酒勝官茶元戎傳詔懷當日許戴瓊
林第一花
散吏蕭然自一家渴心長愛玉川茶曲江院裏重回首翠幕春
風隔杏花
連雲甲第列侯家坐上曾分舊賜茶充國老來諸子壯戰袍重
見織團花
莫府功高早臥家囊收薏苡不思茶華箋詩到行行整誰說臨
文老眼花
和趙武靖病中招飲二首
瓊林錫宴巳多時想見褒公虎豹姿今日春風過甲第馬頭飛
絮逐游絲
老將閒居不計年舊藏腰帶賜通天頻婆樹底多詩興瘦句誰
誇賈浪僊
貞伯玉汝原巳携酒同過園居二首
門設荒園盡日開探春時枉故人來盤中自愧無鮭菜墻下惟
誇有鵲槐願得常年供紙墨尚畱隙地築亭臺習家池上山公
醉馬背須看倒載回
石庭延客坐斜暉此際殘花亦緩飛新作園官非強授故衝詩
陣忽重圍晩晴霞彩浮高屋春冷風威入裌衣後日相過應上
巳野泉猶可袚除歸
王孟端墨竹爲貞伯題二首
九龍山下竹千竿盡屬高人王孟端何處看來渾似此山堂疎
影落漪瀾
百年風致宛如新滿地淸隂庇後人金母橋頭重問舍墨君堂
上舊傳神
送錢世恒御史出廵
峩冠誇憲史秉笏侍明廷奉使初乘傳寧親復過庭五雲違北
闕六月息南𬈑出郭人爭餞臨岐馬不停朱凾藏手敕繡服映
腰鞓風送花填路沙隨水接汀才華張美錦意氣逼靑冥萬里
前旌動光摇執法星
題趙子固畫蘭
王孫弄筆成墨藪九畹依然連百畞開圖墨瀋將誤拾撲袖香
風不勞齅破縑零落三百年非藉好事安能傳寸根無土強生
活鄭老後來眞可憐
分韻得江南二字送貞伯二首
忽對春風南陌還思夜雨西窗上丘恨不千尺望見離人渡江
渺渺綠波芳草此時送別何堪潮到潯陽向上人歸鍾阜之南
送貞伯再分韻得舍字
宛然李公垂精悍眞可詫譬彼千里駒骨相有定價維昔掌絲
綸朝回屢淸暇考古如不及萬卷壓高架危言動明主雅
意資聖化去之十年餘尚復令人怕平生所交游往往至卿
亞形蹟久遺忘氣力豈憑藉名列楊王前身處季孟下久次仍
兵曹分司得車駕金陵佳麗地古句非假借秦淮匯㶚滻鍾阜
鬱嵩華況此亦故鄕無勞買官舍所惜者吾徒臨別當首夏家
家競餞飲長日對尊斝安能叙中情坐語此短夜離懷逐江流
千里向南瀉
題海虞錢氏所藏王均章虞山圖(均章名珪號中陽老人生元盛時年未四)
(十弃官歸隱虞山之下慕舟術尤邃於醫所著有泰定養生主論等書年餘九十而卒見吳思菴䟦)
扁舟昆湖去憶向虞山還當時迫日暮未得竆躋攀至今三短
章寂寥不重删安知六載後依然見玆山諒無愚公愚頼有頑
僊頑頑僊隱居處深林置柴關丹竈火常伏藥闌苗載芟高情
付縑素丹靑色斑斑玆山臥平野隱然不成環逶迤亦甚遠攢
蹙何其慳只尺見百里群峯互垂鬟飛鳥歸易沒浮雲出偏閒
拂水最奇麗空巖故漩澴天風或稍定石壁仍潺潺僊宮對佛
寺妙境非人寰獨憐仲雍墓誰爲剪榛菅短棹載書卷浩歌水
雲間彷彿歸菴翁往來寳嚴灣竊祿本無補乞身亦多艱臥游
畢舊願坐嘯開塵顔
送周仁廣通判福州
靑衫烏帽去翩翩劇郡勞人信獨賢地下文襄宜有後江南凋
敝不如前濟民長策存家傳游宦初程接祖筵公道從來能自
薦三山風月謾相延
得賀美之書言吳民被災
書來吳下少浮沉入手猶疑得好音泉客美珠俄化血田家新
榖巳剜心附毛却恨皮何在竭澤安知水不深肉食詞林無寸
補短吟聊復代官箴
題畫
水長鵝肫蕩口花飛鸎脰湖邊吳歌唱徹歸去日暮靑山滿船
送沈仲律湖廣僉憲
江左才名自一家流傳詩法到京華乍來一月俄成帙更別三
年定滿車赤壁巢危畱夜鶻洞庭波遠帶秋霞遥知使節登臨
處訟牒稀時早散衙
曉過工部分司池上觀荷
匹馬城西趁早涼偶來池上見紅粧魚牀近接浮雲影樹屋高
撐漏日光翠柄依然摇白羽碧筒眞可當淸觴莫乘輕筏過南
渚鸂鶒鸕鷀正滿塘
題厓山大忠祠四首
休指厓山弔戰場忠魂久巳過錢塘三仁可少文丞相一死如
前李侍郞毒霧漲天横沴氣落星浮海散寒&KR0621;孤墳最是無抔
土新廟依然有瓣香
颶母誰懷國事憂回看夜壑巳無舟山河滿地皆胡馬潮汐常
時自海鰌空使䜟書符四廣不教宗社復東周孱兵到此誰非
死名姓紛紛惜未收
獨上高丘望大洋晩風吹淚濕衣裳何人忍耻修降表當日臨
危進講章島國全身惟叛相潭州無事却勤王史家未識畱燕
意便把祥興繫宋亡
厲階千古恨遼金戮力終成國步侵鼎足一時撑海角旄頭中
夜到天心間關豺虎魂空返寂寞魚龍骨共沉臣節屢書猶不
盡欲將遺事託碑隂
次韻陸鼎儀讀文信公指南集
柴市遺祠凛若生艱危當日仗忠誠衣裁左衽慚相尚纓結南
冠死却榮正氣自勝牢獄困颶風偏使乘輿驚從容取義眞難
事淚落陳編此日情
得原輝書云東庄兩桂樹甚茂
兩桂當年汝自栽石庭一別手書開經行巳訝枝相礙愛護應
勞土重培密處栟櫚休剪去常時鸜鵒每巢來香傳隔巷繁花
發欲趁秋風買棹回
與諸友出城東散步水際
岸花汀草駐殘春步逐漁郎更問津側足岡巒渾不畏會心魚
鳥自相親一灣巳似江南意半日都忘洛下身西出郭門勞僕
馬靑山眞是誤游人
答雪屋上人
艤舟山足扣禪機記得雲林啓半扉靜夜香爐渾不冷深秋書
札未應稀雪中老屋懷薝蔔湖上長鑱負蕨薇須信大顚詩律
細世人休更笑畱衣
長至日飲張兼素後府新齋
齋居淸絕坐忘還明月從渠照醉顔自署何妨棋品下相過不
在酒杯間葭灰微動臺官識羽檄稀來幕府閒誰似當時張仲
蔚蒿萊滿地戸常關
濟之作共月菴有幸分海月菴中月之句因足成答之
幸分海月菴中月此事流傳亦甚奇隔屋絕勝千里共可庭寧
受一方虧翛然步屧歸深巷聊復詩筒過短籬報我澄波三萬
頃他年應宿太湖湄
再答
他空應宿太湖湄獨許風流白傅知林屋千間眞可住畫船十
隻也須移藏來左劵言非戲分過東墻事若癡後夜不如同醉
賞羽觴飛處兩無疑
三答
羽觴飛處兩無疑月過槐梢人去時齊相已忘求楚貢㬜人終
肯救秦飢淸輝全借渾非少舊好重修幸不遲願得浮雲長散
盡家家簾幕與秋宜
送劉軄方時雍赴福建參政
早振詞林五色翰廿年郞署忽彈冠校書劉向成新序判事姚
崇起夏官楚客不驚湖海闊閩山能隔雪霜寒他時召伯甘棠
樹只是南風荔子丹
祈雪齋宿
坐久窗間耿玉繩齋盧人靜黯殘燈常年樂事心偏向深夜憂
懷力未勝月色滿庭疑是雪河流沿岸想無冰校書劉向今如
在更欲相從論庶徵
次韻倪學士祈雪齋宿
玉河西畔路如迷雲霧濛濛萬木低三日偶成祈雪會一篇將
擬聚星題香凝斗帳淸無寐地接公堂近可躋夜半攬衣人欲
起長廊月白誤寒鷄
哀李士英二首
逝矣平生恨獨賢同官今幾是同年詞林有一誰言少科甲惟
三我愧前弱息命名悲反席(士英沒前一日予往視之以其子託予命名)衆人談夢
悟乘船(士英初病夢入一舟中無限隔亦無通明處旣沒衆始知其爲棺也)安能便作南遷客死
漁舟凍不移況有樵斧響占斷楳花灣甘爲五湖長
深塢閟淸暉誰知有佳寺惜哉挂帆人只愛江風利
淸湍帶平岡誰使入毫素老樹四五株結茅恨遲暮
匏翁家藏集卷第十一
別吞聲重黯然
歲暮西街日景收馬頭殘淚憶交游朝班竝立常連肘仕路爭
趍每掉頭經解暫緣持藥廢(士英熟於經學常力疾富諸生講解)孝思猶作治棺
謀(衆議治棺士英聞之曰吾先人客死於此因貧歛葬皆不如禮愼無於吾獨厚)蕭條舊舍難重過春
到惟應卉木愁
觀盛舜臣所藏竹爐蓋倣惠山元僧之制其伯父侍郞
公銘其傍
聽松菴裏試名泉舊物曾將活火煎載讀銘文何更古偶觀規
制宛如前細筠信爾呈工巧暗浪從渠攪醉眠絶勝田家盛酒
器百年長共子孫全
題畫四首
雲閣靑山出松厓翠瀑流悠悠三步外爲爾一回頭
