匏翁家藏集卷第十二
詩四十五首
送馮佩之副使江西提學
天上朝辭玉陛行杏花開處動雙旌秋臺高薦皆公議春榜重
懸滿後生江右儒風當復盛越中文士莫相輕長安門外期重
見爲報三年學政成
送賀澤民赴河南僉事
御史才名闕下知外臺欲赴類分司豸衣未敝何須改螭墨當
㘭尚不移南浦吟成芳草色曲江過盡杏花時諍臣自古關休
戚漢使行將召望之
&KR1180;孫希說送長鳴鷄
何物䙰褷白錦毛庭前觧縳便長號徒聞野鶩令人愛未許蒼
至鋤治循東墻札札瓦礫除奚顧宿草傷壅土成數畦遂分界
與疆土爰布美種能風要深藏因感昔人語種植信有方(園翁云深)
(種則耐風此漢趙過語也)日夕度壠行依然自褰裳流泉俯可挹長溝設隄
防所恨天久旱井泥渾且黃安能足灌漑頓使萊甲長人力巳
云至天時亦相妨緣知田野外黃沙正茫茫何如但肉食此勞
不須嘗
玉延亭成次韻玉汝
偶栽山藥得佳名墻下幽亭一日成車馬勒回無俗士壷觴傾
倒盡平生升階脫屨長頭近倚檻觀書老眼明此後來游誰復
障繞籬須爲惜殘英
又次韻李賓之
靈苗種後亭初築匠石園丁共玉成聊復棲遲稱小隱不應服
蠅代爾勞拔距群來如赴敵峩冠獨立自分曹夜深風雨偏安
枕餔餟從今&KR1180;子敖
送賀其厚迎其弟解元其榮喪南歸
臨別匆匆把客裳愛君誰比四明狂只從門外看扶柩肯信詩
中詠䦧墻諸子讀書應不廢故人沿路定相將明朝我更成寥
落西館塵生六尺牀
次韻施煥伯下第
禮闈難遣獨離群老手春來最惜君暫向長途聊弛擔倘逄知
已更論文客樓高臥三竿日禁闥遥瞻五色雲爲語施讎宜少
待韋編終不負精勤
觀園翁種菜
園居無所營䈥力徙自強惜哉一畞地愧爾三年荒淸晨老圃
食學長生盤中便可少苜蓿階下休誇有決明欲向楣間乞題
字墨雲飛動看英英
次韻諸友玉延亭聯句
樓高未許臥陳登聊結荒亭楫客升坐定園花紅雨斷望迷宮
樹綠雲層墻低漸覺簫聲近杯淺休嫌酒面澄願得畱詩成故
事西菴入夜更挑燈
飲玉延亭喜雨
園門新設不曾關天意能供半日閒凍雨一番驚屋漏晴虹千
丈比橋彎墨翻荷葉詩人句紅綻橊花醉客顔頼有冷泉娛晚
酌籬根流出更潺潺
寄壽陳起東五十
束髮同游不出鄕廿年兩别費相望江山繞郭供詩筆歲月畱
人坐講堂紅頰也應誇獨好白鬚休更較誰長要知久客京華
者壽域躋來巳鴈行
賦園亭四物
凳
楹間設席坐來安橫木旁施當曲闌面面不妨閒徙倚曉涼疎
雨最宜看
䈳
槐花暗落雨聲中&KR1239;䈳高撑兩翼同憶泛扁舟過木瀆靑山緣
岸正推蓬
屏
小紅疎翠不遮亭災日西行藉紙屏隂雨暫時誰許撒更多游
客要題名
橋
移得詩中丈八溝雨餘新碧水初浮晩來客醉高眠處莫訝孫
郎不枕流
送沈尚寶賀千秋節還南京
琅函遥捧望儀宸六月樓船度海津旱歲喜逢三日雨好官閒
避十年塵桃花滿種玄都觀柳色重迎瑣闥人莫歎世情今尚
在南歸須爲問江神
次韻沈時暘雨後過飲園亭兼懷李貞伯二首
農家苦久旱嗷嗷三伏中異哉暑氣酷宛與炎方同夜眠聞好
雨早起乘涼風吾亭適麤就歡聲助園翁簿書懷杜老笠屐來
蘇公願從康衢民擊壤歌時雍故人五年別舉杯賀奇逢俯井
挹澹泉登臺眺危峰天高孤雲落晩晴度冥鴻
四海人亦多吾生交獨寡有時忽仰歎浩氣振屋瓦竆巷謝逢
迎荒園任疎野欲從獨樂翁往赴耆英社長日無所營新秋更
清暇雞忝不滿盤醴酒仍在斝却枉知友來冒雨獨騎馬因懷
西臺李去弔長沙賈封書白門邊弭節蒼梧下(貞伯官南京以公事出嘗有書)
(來云直至蒼梧而返)
再次韻答時暘飲後見貽
散吏幸無事合置荒園中著書忘其詞安復論異同墻下棗垂
實颯然起秋風感時忽搔首五十眞衰翁投牒愧一出束帶隨
三公晨趍揖東閣夜夢游南雍鄕使來吳下入門偶相逢中懷
不能語倚壁如頽峰南飛孰可繫仰見青天鴻
淙淙&KR0585;澑垂此事久亦寡移書防漏濕矮屋初墮瓦久旱雨固
好墊溺念郊野況復南樓人百步隔詩社淸池下幽禽坐對共
閒暇妙墨尚在函濁醪復盈斝持此欲就之泥深没羸馬疎慵
幸免朝早謝鳳池賈風低碧篠叢悵望西窗下
喜原輝弟至京(時五月二日)
遠道親携藥褁來當門下馬拂黃埃不驚舊日形容改猶記前
宵夢寐回出巷親朋宜漸訪上牀兒子欲相陪平生四海尤憐
汝得向窗間笑口開
大雨坐海月菴
即看池面水平橋旋覺孤亭勢欲漂老父得魚過別市誰家移
竹趁明朝四陵下馬應難避(特世賢陪祀山陵)北巷將書莫見招(玉汝招飲)
吾弟遠來能慰我彭城今夜憶逍遥
玉汝以予辭不赴次韻再約來日復和辭之
道上蹄涔接板橋詩筒將去却愁漂縱横燕市雲爲雨彷彿巫
山暮復朝半舫若浮宜自繫尺書仍至故相招泥深我㒒難忘
蹶莫使前瞻馬尾遥
玉汝復次韻來速乃許赴再和答之
佳時巳過鵲成橋菰米榆錢忽亂漂明月避人應此夜烈風欺
客更崇朝須知木屐平生着敢負皮冠舊日招終勝李侯蹲馬
背披蓑兀兀路遥遥
赴飲後夜坐對月復次韻
誰從天上作飛橋萬里端愁月浪漂一雨步來非卜夜五更起
坐不論朝水浮北巷深宜揭人隔西河近可招後會共期秋半
勝三旬屈指尚嫌遥
次韻朱天昭戒飲
早覺平生一事非枯喉涓滴到應微舊傳丙吉車茵汚今見陳
遵井轄稀三爵不妨從監史百壷眞念隔庭幃却愁孤館當寒
夜禦冷憑誰製寢衣
次韻濟之&KR1180;送決明
畦間香霧正氤氲童子清晨荷鍤勤不惜離披垂翠羽端愁摇
動落黃雲藥名早得宣公註書帶休從鄭老分病目向來俱有
頼涼風吹汝莫紛紛
次韻時暘對雨喜晴二首
颯颯復霏霏淸晨坐掩扉短籬垂豆角破壁上苔衣潤覺琴聲
緩涼驚酒力微客樓詩句滿未許沈郎肥
斷虹連返照向晚喜新晴遠市浮埃盡長溝積水淸歌謠童子
事刈穫野人情身在幽燕地無勞賦北征
送原巳赴南京院判
晨趍入禁闥夜夢游鄕關屢見高堂人宛然兩眉彎憂來心如
割歸計何其難終感聖恩渥不爲臣情慳南都許便養簡
任非投閒十年積憂懷一朝變歡顔而我復助喜安能復畱攀
初冬入吳境遠見陽華山舟中坐念之豈亦夢寐間里巷爭歎
息樂哉此南還
題啓南寫游虎丘圖(啓南初游靈巖遇雨明日旣霽乃與海虞周景新游虎丘因寫此圖)
(幷有詩記其事李貞伯云是日亦在陽山遇雨而歸陳永之謂雨霽日獨以事在陽抱山恨不能與啓南同樂)
(也皆有詩題其上景新寄予和之)
雲巖不減靈巖好(虎丘又名雲巖)昨者胡爲涉行潦千人石上兩靑鞵
日出深林歌杲杲一時取樂能償勞水西山北爭探討澗泉潄
齒心亦淸石壁題名手親掃西去陽山十里遙冒雨有人歸不
早明朝見話入雲巖扼掔捋須空懊惱好山不趁晴時游此事
巳差何足道安知猶有獨游人隔水相望在陽抱何處移來此
畫圖我方起觀俄絕倒詩情畫意各有在歲月依然仍可考虫
雞得失不須爭泡影死生難自保(永之巳殁)再到京華住六年匏翁
頭顱欲全皓江南歸計有時成次第山行非草草臥游且把畫
圖開鶴澗松菴亦天造翻嫌二客不能從回望周郞與東老
送張宗茂道紀南還
身隱吳門五十年玉京來往只翛然東華塵土霞裳外北斗光
芒寶劒前猶喜山林通雨露亦知官府足神僊飈車又逐天風
轉俯視千艘滯海壖
賦酒榼慶周菊處七十
無稜非觚有蓋如甕重或可以挈空不可以送是名曰榼人所
常用維榼之腹容酒百斛維榼之口出酒千斗酒旨且多洋洋
如河汝不化烏有我肯游無何飲之旣醉拍手歌酒數行歌未
巳笑鴟夷老無齒一生只呷三江水不如吾常隱吳市閒與主
人較年紀賀客上堂連坐滿榻凭彼藥囊賦此酒榼
送張兼素出知施宗州
歲暮移家赴遠州南行誰復爲身謀一章之死無他悔六詔平
生亦勝游科甲翻令吾軰重史編應向古人求都門持此聊相
贈不惜寒風透敝裘
分題豐樂亭送文宗儒太㒒
何處亭成樂歲豐瑯琊山在亂雲中西南林壑誇尤美六一文
詞信獨工幽谷泉鳴琴操古石屏路轉酒船通幸當歸馬滁陽
日此地來游興不空
送原輝南還(九月二日)
淸秋欲盡向南旋別淚何堪重泫然吾巳行年當五十汝今歸
路又三千亦知禁酒勝良藥好爲修書附便船舊業東城勞葺
理相期歲晩在園田
原輝行後晚坐有懷
東望秋雲壓柁樓晩來水宿定通州却愁細雨行裝濕還恨深
溝送騎畱臨別題詩偏覺嬾坐來呼酒不忘憂惟應後夜生新
月兩地悠悠照白頭
冬至謁陵八首
出土城
馬上衝寒出北門豁然平曠識乾坤地連周囿民猶小天作燕
山勢獨尊看月未忘黃土寺(往歲嘗宿寺中)披煙仍見白浮村百官令
節長來此籩豆如流總駿奔
度沙河
橋下流澌玉一灣六年重此照衰顔疎林小店行厨到落日平
原獵騎還韋杜南連多白草居庸北距盡蒼山天寒喜報王師
轉驛路無塵羽檄閒
望昌平
脫轡能凌千丈岡解裘還耐北風涼迢迢古轍餘秋水漠漠平
疇又早霜日隱峰巒天易暝樹連城郭路何長孤雲飛處梁公
廟猶似當時望太行
入昌平學舍
繞簷蒼翠數峰齊倦坐空堂意巳躋高處川原渾歷歷晡時風
日稍凄凄行來假館先思睡詩就還家各有齎苜蓿滿盤供飯
足坡翁休愛搗香虀
題劉諫議祠
凛然毛髮萬言危歎息名賢遠莫追甘露翻成他日變清流寧
受北司嗤古人爲鑑無如子後軰登科又屬誰深夜高眠頻夢
見孤峰殘月照新祠
門傍高槐向晚開忠魂長繞故鄕來諸生入學供蘋藻使者停
車治草萊展卷不平新史贊贈官空繋後人哀千年遺恨應難
盡誰念唐家有禍胎
入西陵
句裏靑山笑復來畫屏眞愛四圍開南循古路凡千折西上高
陵第一回(前此陪祀俱束陵)賦雪不勞重授簡書雲還擬更登臺天潢
亂躡支機石謾說昆明有劫灰
出昌平
晴旭熏人屬仲冬茆簷誰識煖如烘冰花細結重溪石天籟遥
傳萬壑松此日淸酣除酒禁諸公太瘦帶詩容來春褁茗應非
晚最愛池泉歕九龍
爲白郎中題荷花鵝圖
前朝畫學人如市不獨丹靑競山水點朱塗粉擅寫生花鳥紛
紛總良史趙昌名與黃筌齊後來更稱崔子西御府收藏三百
軸未數溪鷗兼野雞丈縑如冰筆如刷似向崔家傳妙訣晴窗
信手恣臨模水面鵝成亦精絶群魚出游意不閒一躍欲過疎
柳灣翠荇蕩搖金掌底雪毛灑落淸波間晩凉莫把荷花摘回
首驚猜還歛蹟紅衣翠蓋錦雲稠此物爲爾增顔色戸曹何從
購得來公退閉門時展開城南矮屋撑欲破家人一笑皆云咍
世間妙筆眞難致持去莫教成故事試看書罷便籠回只換羲
之五千字想公聞此當撚鬚秋風高興非&KR1052;鱸養鵝老向江南
住須是結茅臨滆湖
匏翁家藏集卷第十二
