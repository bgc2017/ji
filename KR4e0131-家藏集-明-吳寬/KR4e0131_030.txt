匏翁家藏集卷第三十
詩四十九首
詠春雪
燕山春巳半寒氣逼窗紗亂撒紛無際平鋪淨少瑕繞簷惟作
片綴袖不成花紅綻妨桃蕊靑抽厄艸芽水中仍滅没空裏恣
交加向日痕初薄因風勢復斜危牆應便壓平地總無窪
寒夜懷楊應寧
西望關西更向西度關人去定聞雞卽看萬馬如雲錦浪比孤
鴻踏雪泥群牧循行頻檢括連章馳奏自封題山城夜坐銷官
燭想見霜寒咽鼓鼙
簡鳴治
北望高城樹半遮遥憐孤榻臥官衙新年不見詩循例長夜惟
知夢到家世道豐亨爭自喜宦途疲憊獨堪嗟乞身須約同歸
去七十于今我亦加
齋居謝屠元勲送解家香
坐來齋閤欲清心忽對名香到夜深巳似古人頻掃地更無俗
客共鳴琴煖煙盤曲絲縈碧細屑圓成著削金始信解家眞得
法清泉餅莫送詞林
與廷式飲時器宅爲會(十二月十一日)
東街晴雪映朝裾早赴公■席不虛有約只教三友共重來未
及一年餘清談盡日巵言出列坐中堂鼎足如凖擬百篇成別
錄新春良會不勝書(時廷式新刻同年三友會錄)
再會予家次廷式韻(十七日)
休將修褉比山隂一笑荒園欲墮簪量淺不爲河朔飲曲高難
和郢中吟疎林夾戸鷦巢小殘雪當階鶴蹟深入夜不須教繼
燭吾家海月正浮金
三會廷式公館次時器韻(二十三日)
易水東行踏雪埃依然公館向陽開人歌孝友侯誰在堂比淸
虛我復來飲酒不勞三爵戒賦詩眞見百篇才天門半掩歸途
晩疑是詞林&KR3816;直回
齋居答廷式(甲子正月五日)
手拆詩函翰墨香持來知自聚奎堂詩壇未覺三人少燈假重
期十日長微雪點階添曉色條風入戸動春光齋居更喜移居
近古樹南邊隔一牆
又喜廷式夜訪
齋居滿座散茶香忽枉肩輿到小堂公事強畱三日久淸談能
爲一宵長烏金屢爇銷寒氣紅蠟頻燒避月光却愛兩郎常侍
教書聲隱隱過南牆
正月九日再答廷式
齋居解帶坐焚香又見題詩寄艸堂只尺地連人獨遠尋常春
近日初長詔嚴北闕聞天語禮盛南郊振夜光誰念重
復命老來猶自走循牆
送胡副使擢廣東
衣繡煌煌映赤墀身依霄漢立多時出廵每愛咨民疾遷擢仍
看荷寵私闕下三年須奏績嶺南一道重分司遙遙祖德仍相
繼此日淸名亦畏知
次韻屠元勲李若虛齋居聯句見寄
西署遙瞻每繫心託交常想歲華深安能乘興還移棹豈爲知
音是鼓琴老去文場慚曳白春來詩櫝喜分金漢家大祀看成
禮更擬高才賦上林
送王編修九思歸省(九思字敬夫陜右鄠縣人父母具慶祖母亦存)
■陂種樹久成村況話終南正對門附郭有山兼有水上堂爲
子更爲孫詞林秀發膺清秩春日舒長獻壽尊兩母白頭誰不
戀遄來須用答君恩
讀陸參政文量歸田稿
陳塘宿艸徧新塋別集年來又刻成鳳鳥自憐毛羽好孤栖終
有不平鳴
偶讀司馬温公詩集有和邵堯夫年老逢春三首各以
本題四字起句有感于中輙倣而和之
年老逢春人共咍小園日涉去仍回牆邊槐樹是誰種籬外桃
花特地開冰到泮時終在沼石依隂處自生苔折腰最苦無筋
力欲和淵明歸去來
年老逢春人更狂不登高阜卽平岡忘懷每怪言非淺好睡還
驚夢不長過市塵多如觸霧臨窗花少勝焚香長將短髮淸晨
理又聽鍾聲謁未央
年老逢春人自驚春寒不飲負良朋江南報到猶深雪都下聽
來無早鶯司馬慣將笻杖策堯夫來挽小車行詩成却怪昌黎
語凡物嗚因不得平(温公游園常策笻杖)
牡丹初開奭奐張幕以護作詩示之
春深喜見一枝紅翠幕高張日正中爲語兩郎須記取愛身當
與愛花同
送劉仁仲歸省
每愛西川玉一雙獨承恩旨到鄕邦長途未畏連雲棧勝地終
誇濯錦江舊喜文場先入彀近看史筆巳如扛郫筒春酒秋初
熟隔座生香透碧窗
送劉司直展墓
石城挾冊看翶翔好學如君尚未忘譜上劉歆應別泒詩中阮
■是同鄕還乘驛傳從恩召每見經幃進講章識慕亦知崇
似許莫瞻河水歎洋洋
夏夜起坐
病首稜稜臥未便坐臨風露小堂前娟娟缺月初離海隱隱明
河欲亘天憂旱有詩歌倬彼還家無計歎茫然夜深童子垂頭
處獨聽城樓刻漏傳
爲馬彦中道士題夏太卿雨竹
太卿巳逝墨君存筆法依然帶雨痕不識南陽鍊師面百年遺
物屬諸孫
次韻答鳴治病中寫懷
扶杖孱然望北宸暑風終日自揚塵地連黃閣翻憂遠疏入銀
臺自覺頻身計欲■還似■王言不斷莫如綸白頭相對應
相笑滋味眞同苦與辛
次韻屠元勲以二世誥詞刻石樹先塋之作二首(有引)
伐石南山壓厚坤誥詞考德爲求源秦川舊姓眞堪數浙水清
門久自存城裏白雲凝遠望林間春雨沐重恩百年積德終當
發試看秋臺有孝孫(右祖塋)
合德無勞衆口評兩篇天語最分明秋臺此日生無憾巖壑
多年死亦榮湖水流清環隧道鄂山分翠遶羅城穹碑屹立高
如許長表人間罔極情
送文侍御宗嚴奉使河南
盡說文家好弟兄更誇仲氏繡衣明憲㙜此日官爲重軍政多
年例巳成花下莫辤清酒薄津頭遙望画舡輕從來練逹民間
事不負朝廷是此行
爲奎姪題画
林下苑亭坐此翁旋移詩景入胸中江湖日暮多風浪應咲張
帆使順風
聞趙栗夫擢廣東按察使
嗟我頽衰正乞歸喜君新命出彤闈吳江一水能移棹越地千
山好振衣學政巳成心亦倦獄詞重判手如飛却思二十年前
事轉覺詩朋座上稀
乞歸不遂(時第三疏以旱災避位爲詞蒙御批勉起供軄等語)
銀臺投疏列三回批答頻驚御筆來過料殘生蒙帝力誤
居高位召天災老身況復加多病明主何曾棄不才恩旨
下臨當勉起就令供職巳衰頽
五月十五日蒙賜鰣魚二尾
病臥書窗越幾旬朝來猶自食時新江東到此如論價須抵盤
中二尺銀
盆池養魚
雨來水面似跳珠幸免■魚得共濡只尺洋洋猶自樂不知盆
外有江湖
病中
勉起難將軄再供菴居長夏稱疎慵聊從消遣千行帖全仗扶
持八尺笻天上雨來蘇病骨溪頭水長滯行蹤夜涼忽作江南
夢聚塢靈巖紫翠重
爲顧良弼題墨梅
芳名曾向譜中傳似見臨溪影倒懸爲語游人休亂折低枝正
與雪霜便
次韻李世賢遣祀天壽山禱雨有應二首
禱祠初命禮曹臣百里將誠易感神周雅累章歌太甚漢雩成
隊舞何頻四郊有地無乾土三日爲霖絕點塵見說隂晴纔倏
忽下山猶自月華新
北瞻高嶺覆靑盆雲起橋山勢獨尊岱嶽乾封非漢事桑林重
禱有湯孫鮒浮洞徹行千里馬去蹄涔散萬村淸曉朝衣沾濕
處喜承天寵出金門
次韻世賢和供字韻之作約顧良弼携酒來慰
久擬盤餐爲客供病中百事歎俱慵髮稀自落如枯葉病骨難
支抵瘦笻老者安居猶費力諸公徤步敢追蹤黃花酒熟須邀
飲佳節遙期九日重
病後獨游園中
八尺笻枝在手中小園游處擬温公離奇不合翻多壽傴僂安
能更直躳足弱敢臨階石亂眼昏渾覺■花空綠隂滿地聞啼
鳥此樂何如與衆同
爲屠元勲題畫二首
百頃平湖望若空游人如在水晶宮日長對此消炎暑高閣安
能着病翁(右湖亭高士圖)
白頭三鳥共稱翁竝立高枝總下風何物世間爲俗人猶
自羡三公(右一雀三公圖)
世賢以予拒客次前韻復和答之
自憐杯酒不能供老病多緣見客慵開戸出迎難倒屣上堂酬
拜定携笻預期空挹雲間影逕造須畱竹下蹤莫信黃花時節
好小園須稱綠隂重
謝顧良弼李世賢携酒過訪(五月晦)
初伏將臨日正長肩輿同約到茅堂遠林忽辱來公子(老杜夏日李公)
(見訪詩遠林暑氣薄公子過我游)小圃翻能致辟疆(吳中有顧辟彊園王獻之徑造)花下扶笻
臨亂石藤隂移席避斜陽幽居無物相延欵綠樹成行晩更涼
世賢謝送鶴雛次韻答之
短頸宛延纇鶩形忍看抱送出前庭詩筒相謝須千首園扁曾
題只兩翎月下長鳴聲未亮樹間低舞足猶俜南宮見說多僊
侶莫遣群飛入杳冥
再答世賢過訪之作
病臥空園兩月長何曾延客一升堂忽看棗實眞成果亂插榆
秧巳作疆自喜淸隂消伏暑誰期佳節到重陽酒酣碧碗深如
許不厭冰漿沁齒涼
謝顧良弼送甘州枸𣏌
畦間此種看來無綠葉尖長也自殊似取珊瑚沉銕網空將薏
苡作明珠菊苗同摘憑誰賦藥品兼收正爾須曾是老人宜服
食只今衰病莫如吾
爲世賢題唐子華釣舟圖
日落長堤古樹隂漁舟爭放碧溪潯看渠共理絲綸手眞有前
人竭澤心
韓貫道爲陳太㒒題滁州環山樓末聯有游人莫作尋
常看季子文章在上頭之句以予嘗作樓記也因貫道
寄示次韻亦賦一首
山過淮西此地優元龍豪氣正登樓公濤繞壑聲如瀉石竇生
雲勢欲浮庶子泉淸仍弔古判官花好不知秋馮欄遠瞰孤亭
小更有文章在下頭
題趙仲穆馬圖(李世賢藏)
王孫畫馬兼畫人神全色不均一人汲水來飲馬一馬欲
飲將騰身二馬俯首嚙芻藁一人按榭睨櫪皂天閑不待秋高
肥一馬不渴二馬飽朔方用兵萬騎馳三馬竝立如不知
贈謝鳴鑾還台州次李若虚韻二首(鳴治之弟)
海上三年別故山客中骨肉眼前看行裝自解書千卷臥榻聊
分屋半間晉代詩才推謝眺嚴陵風節見方干翛然不爲冠裳
累悔不從君舊學閒
京國看■作宦游從來試■未曾投家庭行義存三代隱逸聲
名出九流舊節懸車應不改上庠分袂豈無由幸逢堯舜
■巢父依然去飲牛
五同會
日高連步出金閨鄕里衣冠比聚奎巳幸容予爲五一不勞邀
客向東西古人事例■眞率流俗杯盤■整齊白髮蕭然叨坐
首敢辭揮筆製新題
西涯示東兖紀游諸作有謁顔廟一首予昔謁廟未有
詩因次韻𥙷之
魯人有東家顔氏非西鄰陋巷帶眢井千載猶荒村古屋自曾
光累代加褒甄繼昔心不違至今里稱仁賢哉克復語後生庶
前聞豈知簟瓢樂樂道非樂貧我昔過其里指途藉居人是時
屬炎暑蕭索如初春老樹盡摧折周垣半頽堙入祠重瞻拜瓣
香贄明神終退見■者疑爲原憲孫泗水淸滉漾尼山翠嶙峋
落日無以薦悠然歌采蘋
詩餘三十四首
詠墨菊醜奴兒
風枝露葉涼思起占斷東籬愛殺開時只恨王弘送酒遲綠
衣黃裏詩人句不是相知顔色堪疑新浴羲之洗硏池
詠木芙蓉滿江紅
桃李無言悵久與靑春相別誰料到秋深依舊紅芳未歇亂蕊
偏承白露滋柔枝肯被凉風折望耶溪有種二名同眞比竊
桂枝香菊花節月中僊霜下傑試移來向老圃爲同列寶髻偏
非墜馬粧綠裙低爲凌波揭歎知心惟有一高蟾詩題絕
詠桂花浪淘沙
節侯屬金行花信堪憑鳳釵亂插綴黃英驀地涼風吹落地猶
作金聲洛下未知名合喚花卿天香不與衆芳爭何事芙蓉
遙避去野水盈盈
秋夜對月大江東去
危樓百尺隱秋蟾微露半規簷角吹滅銀燈聊坐待自捲西堂
簾幕積雨初收纖雲不起訝星河俱落屋梁光滿赴人如有盟
約何事李白題詩強分今古有酒宜高酌慢撫枯桐三二引
寫我一時之樂古樹風回荒階蛩語未覺秋聲惡芙蓉花上今
夜露華堪濯
翰林齋宿對雪滿庭芳
官燭全銷朝衣未着簌簌誰打西窗春威猶弱滕六尚難降信
是春前少見燕市上也復嘷尤庭槐白一時點綴冰柱倩誰扛
齋居當此夜香凝紙帳酒涸銀缸馬蹄散空畱玉斗成雙郢
曲無人傳得詞苑客宜製新腔爭如唱柳州佳句蓑笠釣寒江
又和李石城南鄕子
深院上衣飄誰把風前玉樹搖起望街頭人獨去迢迢足蹟分
明過石橋近午恨還銷平滿階除待此宵惡客猶嫌無酒飲
寥寥明日東家折簡招
賀張東海太守致仕定風波
庾嶺寒梅干樹開南安太守賦歸來向晩春風狂捲地只有梅
花一笑不吾猜拂袖高臺亦快哉風月相隨直到九峯隈遙
計到時春已暮白髮蒼顔醉也不曾頽酒洌魚肥料得要人陪
答傅體齋約游西山靑玉案
西山於我如無分要游時春常盡住向京華凡六閏出城偏近
山僧笑我此事無人信故人書札勞相問可惜情懷還不順
冒暑同游游也悶湖堤須待杏花疎雨吹濕雙吟髩
玉延亭午坐如夢令
午枕莫教重睡亭上老槐垂翠暑氣此間消一陣好風隨至多
事多事又過菜畦行水
壽費葯軒(廷言兄正月四日生辰)臨江僊
此日葯翁開七袠人來倂賀新年逢恩堂裏鼓填然改元聞好
語紀事作長編江上扁舟初到也憑將玉季書傳買田抽取
俸中錢它年如得請一笑兩華顚
和答李世賢慶五十風入松
一從身作翰林官氣味便酸寒圖書堆裏匆匆過功名晩青鏡
羞看無事不修年譜有時還上詩壇卯君逢卯歲將殘五指
屈來完往年難比今年好圍爐處妻子團欒新歲行人欲發家
書光報平安
又答王濟之水龍吟
短籬重過詩筒生朝引起東鄰興厭歌舊調恭承新約年年來
慶酌則鄕人不似軻書斯須之敬愧雲路先驅老婦當時學舞
柘枝腰硬如今細數行年若流水吾心不競多謝纍纍珠玉客
邸將何回贈頼菴居一物堪分月兒端正期生子攀月裏最高
枝吾言非侫
又答陳玉汝滿庭芳
三十年前以文爲戲把筆曾咎長鬚有繩難繫西日漸桑榆堪
歎鬚都白了兼撚斷憔悴非吾今猶徤他年見客回拜要人扶
朝來無限恨白雲零落春草荒蕪傷情處錦䙀當日呱呱富
貴非吾願也松菊畔能保遺軀吳門去扁舟蕩漾時復過陳湖
又答周原巳沁園春
蠟炬銷銀夜誦新詞美成再來覺癡年漸長後生可畏秋藤垂
雨春笋驚雷傳菊堂中夢梅室裏兩處尋常幾往回願他日竝
舟射瀆接履胥臺命宮浪把韓蘇比磨蝎於人安取哉想共
瞻山斗何其重望如開武庫是甚高才雪擁藍關風淸赤壁落
得平生衆手推但持酒信人生萬事有命安排
又答孫希說千秋歲
殘年竒事試看門如市怪壽旦人能記藏鉤今夜樂飲酒全家
醉春又至銀幡插髻隨兒戲有問吾年紀逢五初辭四杜老
句坡僊字雕虫空自苦畫虎難相類始知得蘧公往事眞堪愧
又答朱天昭賀新郎
分袂嗟何久天一方望美人兮吳趨坊口今日喜重逢燕地不
見雪花如手正殘冬晴明時候賤子行年剛半百征車來帶得
閶門酒歌一闋酌三斗況君本出睢陽後便如五老來吾壽
更把筵中詞客數又合着香山九眼底事大都非偶春半報君
惟兩語喚小僮急向西樓走金榜首題朱某
又答趙栗夫醉蓬萊
歎平生事業秃筆成堆殘書盈架九載心勞儗陽城書下氣力
無多頭顱如許向老來誰怕瞻望西山經營東圃頻年無暇
疋馬何來白雲司裏語妙非詩意濃如畫世俗相過笑稱觴持
帊豈待楓落吳江一句爲鄕閭增價兔管停豪鳳箋畱尾試題
除夜
又答賀其厚喜遷鶯
蓬門朝啓笑委巷荒涼誰施朱棨京國繁華貧居幽僻村塢依
然堪抵却有三間破屋能作故人客邸稱壽處吾見其兄若逢
其弟好禮爲我再解金龜當槽坊新醴狂客如君謫僊非我
何事將罇爼洗且復呵開凍硯親手探詞源底歲旣暮肯謝盧
家茶乞顔公朱
又答楊君謙二首大江東去
早年疎懶豈知得到中歲童心猶在五十無聞我預向論語篇
中高載破硏冰堅空罍塵滿此是家常態寒窗孤坐悠然徒有
深嘅何事車馬喧闐入門來總是親朋寮寀執雉持魚薦宿
醅況有堆盤生菜舉盞相酬適臘盡春回羲和交代老夫衰矣
惟君宜自加愛
曲高難和問誰倡此白雪陽春新調須是宗人纔識得曹氏碑
文之妙蒲柳姿零牛羊齒長得此眞堪笑才如甕蠒一時繰出
成繚老手親付新郎作長綸便向六鰲垂釣波及鯨魚驚昨
宵地下鬐揚尾掉(是夜地震故及之)病眼摩挲看春榜題名靈龜休燋
嘗聞人語科場最怕年少
苦雨浣溪沙
幾陣南風挾雨飄霎時窗外過春潮端愁西郭衆山漂翠繞
玉河牽荇菜綠搖金水舞蘭苕田中宿麥恐無苗
喜晴同前
晚來疎雨過柴關還我斜陽屋滿間東方螮蝀一何彎把筆
欲題山宛轉枕書高臥鳥綿蠻意隨天上白雲閒
追和元張伯淳學士贈長蘆彈琵琶者木蘭花慢
自潯陽客散千古事少風情忽丹穴將雛空山啄木上下和鳴
誰云不如竹也却千愁萬恨託絲聲好把金龜當酒莫將銀甲
彈箏玉堂風靜落花輕學士舊曾聽想淚濕靑衫情纏綵筆
沉醉初醒長蘆往時年少悵悠然對坐到天明空使後人懷古
夜窗怏雪時晴
游虎丘江神子
千人石上可中亭僧說法鬼來聽此事休談但愛石崚嶒二十
餘年身再到頭巳白樹猶靑劒池一道更淸泠第三名載泉
經斜陽啼鳥酒初醒小閣半間重徙倚蘇子語是詩銘
謝吳中親友淸平樂
金昌亭下舟泊當春夜水底星光光許大風利帆開似馬曉
來送客忙追不知人在天涯莫誚褰裳宵遁怕當人面分離
舟中詠沙燕憶王孫
身輕不受柳風吹小穴藏身託土隄隄若崩時穴更移免啣泥
誰說華堂便好棲
臨淸晚泊柳梢靑
畫鷁高飛長河作帶細柳成帷晩睡初醒棹歌聲起錯認南歸
淸源城郭旁圍望道上行人未稀油壁香車紅泥細酒故土
全非
晩行御河西江月
隱隱高原碧柳茫茫古岸黃沙小舟不見賣魚蝦有酒何曾論
價水學客腸九曲路迷人蹟三义灘頭茅屋兩三家此景畫
師休畫
公署冬晚蝶戀花
落葉滿階吹不去上苑啞啞只有鳥爭樹吏散堂空人靜處風
景嗟如許時事驚心那忍賦白髮垂垂總是愁千縷日隱西
山當薄暮扁舟好問江湖路
題脩竹士女圖阮郎歸
嫣然何物步苔茵霞裾誰染塵淡粧一面認來眞水邊非麗人
如抱恨更含顰隔園脩竹接東鄰風前忙轉身
題倦繡士女圖同前
日高碧樹午隂圓繡牀人未眠回文錦字綵絲纏停鍼還悵然
飛絮底落花邊靑春將暮天遼陽人去幾時還眞將詩意傳
題宮人二景二首重疊金
太湖石畔苔痕滑玉階扶上看明月若比廣寒宮宮中人又空
夜寒風力重別館簾鉤動爲問夜如何松隂月正多
離宮複道遥相望步來不設靑絲障琪樹列千行更聞金粟香
玉奴傳信至上有飛瓊字明日會蓬萊還同僊姥來
癸亥歲除自壽踏莎行
一歲之終吾生之始年稱七字從今起俗說添年是減年不添
不減那能此天念疎慵人憐委靡詞林老大成何事若教歸
去更安閒不知活到多年紀
匏翁家藏集卷第三十
