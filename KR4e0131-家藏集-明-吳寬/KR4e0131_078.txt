匏翁家藏集後序
诗以詠性情文以貫道德立
言之纯疪世道隆污之所係
也古诗三百篇風雅頌具載
國政民風之異唐虞三代典
谟训诰則直言帝王治天
下大經大法故诵其诗讀其
書而至时人㮣可想见也
降自漢唐其文诗雖各
有表見回視風雅典谟之
制然不倫何怪乎風頽
俗降氣化之機使然也五季
不足道有宋真儒輩出
則曰诗曰文一以阐明義理
而視古作自闢一途矣於
乎时之變遷文之造诣而
其人之品格殆與世相須而
莫之能違也如是哉吾故
友吳文定公幼游学校禀賦
清纯志趣超卓涵養端正
筆力雄健賦诗属文即能
鄙遠塵俗追蹤古人予也
叨陪研席同舍橋門出入
相友每見一诗一文心竊歎
異舘閣之具也巳而禮闈
廷對果皆首冠自是入官
翰林登樞内相日惟文字
唘沃為職位望日益高製
作日益盛凢友朋宴會離
合之私君臣吁咈治化之
大形之諷詠著之纪述若
雅音畢敔山泉宿潭必
底其極者不止千萹而已
也方將憤樂忘老而无妄
疾作遂殞矣既葬之又
明年其子中書舍人奭
與從兄奎奫奕蒐閱笥
稿得公手筆存錄诸體
诗凢三十卷序记誌说之
類凢册七卷自題曰家蔵
集盖將以遗後人知精
力之有在也奭懼或散失
既寿之于梓以公平生
厚莫予先也请序于帙
於乎公之名编蓋亦示谦
耳若其诗文予既
之上而
朝廷政治下而父子兄弟
朋友載之金石碑板散見
於四方者其去孝經小学
人知傅讀者為不遠是皆
發乎人情止乎理義渾
然治世之音也非我
國家當天運之隆臻治化
之美安得有是人而有是
言耶是集也固蔵之天
下蔵之人人者也豈特家
蔵乎哉異时史官采輯
當代文章求之珠淵玉
海以鳴
聖世之盛獲見三代之人有
不在扵是集也耶予不能
辤僭為之序
正德三年歲次戊辰二月
朔旦
賜進士出身通議大夫
都察院右副都御史致仕
友人瓜涇徐源書
