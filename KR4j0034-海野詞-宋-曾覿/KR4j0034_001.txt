海野詞
宋曾覿撰
水龍吟
楚天千里無雲露華洗出秋容淨銀蟾臺榭玉壺天地
參差桂影鴛瓦寒生畫簷光射碧梧金井聽韶華半夜
江梅三弄風嫋嫋良宵永㩦手西園宴罷下瑤臺醉
魂初醒吹簫仙子驂鸞歸路一襟清興鳷鵲樓高建章
門迥星河耿耿看滄江潮上丹楓葉落浸關山冷
念奴嬌
霽天湛碧正新涼風露冰壺清徹河漢無聲囗囗囗湧
出銀蟾孤絶岩桂香飄井梧影轉冷浸宫袍潔西廂往
事一簾幽夢淒切腸斷楚峽雲歸樽前無緒只有愁
如髮此夕姮娥應也恨冷落瓊樓金闕禁漏迢迢邊鴻
杳杳密意憑誰說闌干星漢落梅三弄初闋
又(席上賦林檎花)
羣花漸老向曉來微雨芳心初拆拂掠嬌紅香旖旎渾
欲不勝春色淡月梨花新晴繁杏裝點成標格風光都
在半開深院人寂剛要買斷東風裊欒枝低映舞茵
歌席記得當時曾共賞玉人纖手輕摘醉裏妖嬈醒時
風韵比並堪端的誰知顦顇對花空恁思憶
又(賞芍藥)
人生行樂算一春歡賞都來幾日綠暗紅稀春已去贏
得星星頭白醉裏狂歌花前起舞拚罰金杯百淋漓宫
錦忍辜妖豔姿色須信殿得韶光秪愁花謝又作經
年别嫰紫嬌紅還解語應為主人留客月落烏啼酒闌
燭暗離緒傷吳越竹西歌吹不堪老去重憶
又(余年十八寓符離臨行作此詞)
媚容素態比羣花贏了風流顔色昵枕低幃銷受得囗
囗輕怜深惜怎望如今瓶沉簮折驀地成疎隔囗囗夕
雨甚時重見蹤跡門外暫泊蘭舟一行霜樹囗一重
山碧淚眼相看争忍望天際孤村寒驛汴水無情催人
東去去也添愁寂鱗鴻方便為人傳箇消息
瑞鶴仙(賞雪)
陡寒生翠幕凍雲垂繽紛飛雪初落縈風度池閣嫋餘
妍時趁舞腰纖弱江天漠漠認殘梅吹散畫角正貂裘
乍怯黃昏院宇入簷飄泊依約銀河迢逓種玉羣仙
共驂鸞鶴東君未覺先春綻萬花萼向樽前已喜豐年
呈瑞人間何事最樂擁笙歌繡閤低帷縱歡細酌
傾杯樂(仙㠯雪席上賞)
錦帳寒添畫簷雀噪凍雲布野望空際瑤峰微吐瓊花
初綻江山如畫裁冰剪水裝鴛瓦杳旗亭路依稀管絃
臺榭倚小樓佳興一行珠簾不下隨縷板歌聲閒暇
傍翠袖雲鬟怜豔冶似佯醉不耐嬌羞濃歡旋學風雅
向暝色雙鸞舞罷紅獸㬉春生金斝但殢飲香霧捲壺
天不夜
木蘭花慢(長樂臺晚望偶成)
正枝頭茘子晚紅皺裊薰風對碧瓦迷雲青山似浪返
照浮空高臺稱吟晀處繁華清勝兩兩無窮簾捲榕隂
暮合萬家香靄溟濛年光冉冉逐飛鴻嘆雨跡雲蹤
漸暑退蘭房涼生象簟知與誰同臨鸞晚粧初罷怨清
宵好夢不相逢看即天涯秋也恨隨一葉梧桐
水調歌頭(書懷)
溪山多勝事詩酒辦清游主人為我增葺臺榭足凝眸
髣髴玉壺天地隱見瀛洲風月千首傲王侯誰與共登
晀公子氣横秋記當年曾共醉庾公樓一杯此際重
話前事逐東流多謝兼金清唱更擬重陽佳節挼菊任
扶頭但願身長健浮世拚悠悠
又
圖畫上麟閣莫使鬢先秋壯年豪氣無奈黯黯陣雲浮
常記青油幕下一矢聊城飛去談笑靖邊頭勛業出無
意非為快恩讎卷龍韜隨鳳詔與時謀朱旛皂蓋南
下聊試海山州邂逅故人相見俯仰浮生今古螻蟻共
王侯萬事偶然耳風月恣嬉遊
又(和南劎薛倅)
長樂富山水杖屨足追遊故人千里西望雙劎黯迴眸
多謝扁舟乘興慰我天涯羈思何必羡封侯莫雨疎簾
捲爽氣颯如秋送征鴻浮大白倚危樓參横月落耿
耿河漢近人流堪嘆人生離合後日征鞍西去别語却
從頭老矣江邊路清興漫悠悠
醉蓬萊(侍宴德夀宫應制賦假山)
向逍遙物外造化工夫做成幽致杳靄壺天映滿空蒼
翠聳秀峰巒媚春花木對玉階金砌方丈瀛洲非煙非
霧恍移平地况值良辰宴遊時候日永風和莫春天
氣金母龜臺傍碧桃隂裏地久天長父堯子舜燦綺羅
佳會一部仙韶九重鸞仗年年同醉
滿庭芳(賞牡丹)
冶態輕盈香風搖蕩畫欄淑景初長彩霞深處明豔奪
昭陽試問沉香舊事應勸我莫負韶光多情是低徊顧
影雲幕淡微涼人間春更好一枝斜插猶記疎狂到
如今潘鬢暗點吳霜樂事直須年少何妨拚一醉千觴
醺醺醉壺天向晚春思正悠揚
燕山亭(中秋諸王席上作)
河漢風清庭戸夜涼皓月澄秋時候冰鑑乍開跨海飛
來光掩滿天星斗四捲珠簾漸移影寶階鴛甃還又看
歲歲嬋娟向人依舊朱邸高宴簮纓正歌吹瑤臺舞
翻宫袖銀管競酧棣萼相輝風流古來誰有玉笛横空
更聽徹霓裳三奏難偶拚醉倒參横曉漏
又(楊廉訪生日)
玉立明光才業冠倫漢歷方承休運江左奏功塞壘宣
威紫綬幾垂金印歲晚歸來望丹極新清氛䘲忠憤著
撓節朋儔便成嘉遯千載雲海茫茫記舉目新亭壯
懷難盡蝴蝶夢驚化鶴飛還榮華等閒一瞬七十樽前
算疇昔都無可恨休問長占取朱顔綠鬢
沁園春(初冬夜坐聞淮上捷音次韵)
更漏迢迢乍寒天氣畫燭對床正井梧飄砌邊鴻度月
故人何處水遠山長老去功名年來情緒寬盡寒衣銷
舊香除非是仗蠻牋象管時伴吟窗詞章莫話行藏
且喜見捷書來帝鄉看銳師雲合妖氛電埽隋堤宫柳
依舊成行夢遶他年青門紫陌對酒花前歌正當空成
恨奈潘郎兩鬢新點吳霜
喜遷鶯(福唐平蕩海寇宴犒將士席上作)
七閩形勝鎮南紀會府山川交映簫鼔喧天綺羅盈市
不負四時風景共喜太平無事豈料潢池不逞殄羣醜
看一鼔雷奔滄溟波静指縱詩書帥曾到鳳池密勿
陪幾政暫淹籌幃催分戰艦總出智謀先定想見捷書
初上盡道臣賢主聖正圖舊聽重宣丹詔歸調金鼎
金人捧露盤(庚寅歲春奉使過京師感懷作)
記神京繁華地舊遊蹤正御溝春水溶溶平康巷陌繡
鞍金勒躍青驄解衣沽酒醉絃管柳綠花紅到如今
餘霜鬢嗟前事夢魂中但寒煙滿目飛蓬雕欄玉砌空
餘三十六離宫塞笳驚起莫天雁寂寞東風
傳言玉女
鳳闕龍樓清夜月華初照萬點星毬護花梢寒峭華胥
夢裏老去歡情終少花愁醉悶總消除了紫陌嬉遊
不似少年懷抱珠簾十里聽笙簫聲杳幽期密約暗想
淺顰輕笑良時莫負玉山頻倒
好事近(仰賡聖製)
搖颺杏花風遲日淡隂雙闕絲管緩隨檀板看舞腰迴
雪龍舟閒艤畫橋邊須趁好花折頻勸御杯宜滿正
清歌初闋
又(嚴陵柳守席上)
一夢别長安山路雨斜風細行到子陵灘畔謝主人深
意多情低唱下梁塵拚十分沈醉去也為伊消瘦悄
不禁思憶
又
霽雪好風光恰是相逢時節酒量不禁頻勸便醉倒人
側嚴城更漏夜猒猒應有斷腸客莫問落梅三弄喜
一枝曾折
柳梢青(侍宴禁中賀張知閤應制作)
梅粉輕勻和風布㬉芳徑無塵鳳閣凌虛龍池澄碧芳
意鱗鱗清時酒聖花神對内苑風光又新一部仙韶
九重鸞仗天上長春
又(臨安春會泛舟湖中胡帥索詞因賦)
花柳爭春湖山競秀恰近清明綺席從容蘭舟搖曳穩
泛波平君恩許宴簮纓密座深杯多故情一部清音
兩行紅粉醉入嚴城
又(山林堂席上以主人之意解嘲)
品雅風流端端正正堪人怜惜因甚新來眉兒不展愁
情如織倡條冶葉無情猶為他千思萬憶據恁當初
真心實意如何虧得
春光好(侍宴苑中賞杏花)
臙脂膩粉光輕正新晴枝上閙紅無處著近清明仙
娥進酒多情向花下相勸盈盈不惜十分傾玉斝惜凋
零
又(感舊)
心下事不思量自難忘花底夢迴春漠漠恨偏長閒
日多少韶光雕闌静芳草池塘風急落紅留不住又斜
陽
又
槐隂密蔗漿寒荔枝丹珍重主人怜客意薦雕盤多
情翠袖凭欄晚粧罷誰與同歡簾捲玉鈎風細細歛眉
山
減字木蘭花(席上賞宴賜牡丹之作)
一聲杜宇滿地落紅愁不語國色春嬌不逐風前柳絮
飄珠簾休捲愛惜龍香藏粉豔勝友俱來同醉君恩
倒玉杯
點絳唇(慶即席上)
璧月香風萬家簾幕煙如晝閙蛾雪柳人似梅花瘦
行樂清時莫惜笙歌奏更闌後滿斟金斗且醉厭厭酒
又
細雨斜風上元燈火還空過下簾孤坐老去知因果
風月詞情冷落教誰和今忘我静中看破萬事空花墮
浣溪沙(春韶次韻張池州賞杏聽琵琶)
豔杏紅芳透粉肌沉香亭宴太真妃新晴庭館燕來遲
試抺么絃粧半掩滿斟綠醑袖交飛九重天上捧金
巵
又(鄭相席上贈舞者)
元是昭陽宫裏人驚鴻宛轉掌中身只疑飛過洞庭雲
按徹涼州蓮步緊好花風裊一枝新畫堂香㬉不勝
春
又
綺陌尋芳惜少年長楸走馬著金鞭玉樓春醉杏花前
顦顇如今誰作伴别離還近養花天碧雲凝處憶嬋
娟
又
一扇熏風入座涼輕雲微雨弄晴光綠團梅子未成黃
漸近日長愁悶處更堪羇旅送歸艎亂山重叠水茫
茫
釵頭鳳(向誤作清商怨)
華燈閙銀蟾照萬家羅幕香風透金樽側花顔色醉裏
人人向人情極惜惜惜春寒峭腰肢小鬢雲斜嚲蛾
兒裊清宵寂香閨隔好夢難尋雨蹤雲跡憶憶憶
訴衷情(夜直殿廬晚雪因作花菴作宫怨)
建章宫殿晚生寒飛雪點朱闌舞腰緩隨檀板輕絮殢
春閒愁思亂酒腸慳漏將殘玉人今夜滴粉搓酥應
歛眉山
又(趙德夫還延平因語舊遊作此以贈之)
半鈎珠箔小揚州春色在重樓曾醉玳筵歌舞楚夢苦
難留情脉脉恨悠悠幾時休大都人世會少離多總
是閒愁
又
晚粧初試蕊珠宫隨步異香濃檀槽緩垂鸞帶纖指撚
春蔥鶯語巧上林中正嬌慵暫教花下簾影微開多
謝東風
又(史丞相宴曲水席上作)
蘭亭曲水擅風流移宴向清秋黃花未應顦顇盞面尚
堪浮圍豔質發歌喉細相酧明年此會主人還是在
鳳池頭
轉調踏莎行
翠幄成隂誰家簾幕綺羅香擁處觥籌錯清和將近春
寒更薄高歌看簌簌梁塵落好景良辰人生行樂金
杯無奈是苦相虐殘紅飛盡裊垂楊輕弱來年斷不負
鶯花約
眼兒媚(閨思)
花近清明晚風寒錦幄獸香殘醺醺醉裏囱囱相見重
聽哀彈春情入指鶯聲碎危柱不勝絃十分得意一
場輕夢淡月欄杆
又
重勸離觴淚相看寂寞上征鞍臨行欲話風流心事萬
緒千端春光漫漫人千里歸夢遶長安不堪向晚孤
城吹角回首關山
蝶戀花(惜春)
翠箔垂雲香噴霧年少疎狂載酒尋芳路多少惜花春
意緒勸人金盞歌金縷桃杏飄零風景暮只有閒愁
不逐流年去舊事而今誰共語畫樓空指行雲處
又(三月上已應制)
御柳風柔春正㬉紫殿朱樓赫奕祥光遠十二玉龍迎
鳳輦香騰錦繡聞絃管扇却雙鸞開寶宴綠遶紅圍
宣勸金巵滿萬歲千秋留寵眷此身欲備昭陽燕
隔浦蓮(詠白蓮)
涼秋湖上過雨作意回商素暗綠翻輕蓋蕭然姑射儔
侣粧臉宜淡佇紅衣妬步襪凌波去異香度天教占
斷風汀月浦煙渚纖塵不到夢遶玉壺清處多少芳心
待怨訴無語飛來一片鷗鷺
浪淘沙(觀潮作)
一線海門來雪噴雲開崑山移玉下瑤臺捲地西風吹
不斷直到蓬萊羯鼓噪春雷鼉舞蛟回歌樓鼔吹夕
陽催今古清愁流不盡都一罇罍
驀山溪(坤寧殿得旨次韻賦照水梅花)
催花小雨輕把香塵洒簾捲水亭風梅影轉夕陽初下
靚粧窺鑑鴛甃湛清漪浮暗麝剪芳瓊消得連城價
玉樓十二寒怯銖衣掛曾是綠華仙眷餘情新詞如畫
花隨人聖須信世無雙騰鳳吹駐鑾轝堪與瑤池亞
又(暮秋賞梨花)
凋紅減翠正是清秋杪深院嫋香風看梨花一枝開早
瓏璁映面依約認嬌顰天淡淡月溶溶春意知多少
清明池館芳信年年好更向五侯家把江梅風光占了
休教寂寞辜負向人心檀板響寶杯傾潘鬢從他老
感皇恩(重到臨安)
依舊惜春心花枝常好只恐樽前被花笑少年青鬢耐
得幾番重到舊歡重記省如天杳綺陌青門斜陽芳
草今古銷沉送人老帝城春事又是等閒來了亂紅隨
過雨鶯聲悄
阮郎歸(上苑初夏侍宴池上雙飛新燕掠水而去得旨賦之)
柳隂庭館占風光呢喃清晝長碧波新漲小池塘雙雙
蹴水忙萍散漫絮飄颺輕盈體態狂為憐流去落紅
香銜將歸畫梁
鷓鴣天(選德殿賞燈先宴梅堂侍兩官沾醉口占)
龍馭親迎玉輦來江梅枝上雪成堆東風上苑春光到
更放金蓮匝地開騰鳳吹進瑤杯兩宫交勸正歡諧
父慈子孝從今數凖擬開筵一萬迴
又(奉和伯可郎中席上見贈)
桃李飄零春已深可憐輕負惜花心樽前賴有紅千叠
窗外休驚綠滿林燈灼灼醉沉沉笙歌叢裏酒頻斟
留歡且莫囱囱去悵望春歸何處尋
又(了堂淨惠師示予寒食感懷二闋因次其韻)
陌上春泥向曉乾花間幽鳥舞姍姍年華不管人將老
門外東風依舊寒投簮易息機難鹿門歸路不曾關
羡君早覺無生法識破南柯一夢閒
又
故鄉寒食醉&KR0755;顔鞦韆綵索眩斕斑如今頭上灰三斗
贏得疎慵到處閒鐘已動漏將殘浮生猶恨别離難
鑊湯轉作清涼地只在人心那樣看
定風波(應制聽琵琶作)
捍撥金泥雅製新紫檀槽映小腰身婭姹雛鶯相對語
欣覩上林花底㬉生春颯颯胡沙飛指下休訝一般
竒絶稱精神向道曲終多少意須記昭陽殿裏舊承恩
又(賞牡丹席上走筆)
上苑穠芳初雨晴香風嫋嫋泛軒楹猶記洛陽開小宴
嬌面粉光依約認傾城流落江南重此會相對金蕉
蘸甲十分傾怕見人間春更好向道如今老去尚多情
又(題續宅江樓)
極目秋光夕照開潮頭初自海門來杳杳江天横一線
如練疾驅千騎鼓聲催傑檻翠飛争徙倚囗囗一行
新雁去仍迴翠袖半空歌笑迥低映十分沉醉勸金杯
又
天語丁寧對未央少攄素志向荆襄烜赫家聲今不墜
英偉風姿颯爽紫髯郎别酒一杯君莫阻囗囗燭前
粉豔儼成行領略大堤花好處無緒也應回首水雲鄉
南鄉子(文叔開樽席上作花菴作别意)
霜月晚雲收蕭瑟西風滿院秋雅會難期嗟易散遲留
把酒聽歌且勸酬萬事拚悠悠只有情親意未休後
夜扁舟煙浪裏回頭葉葉丹楓總是愁
憶秦娥
晴空碧吳山染就丹青色丹青色西風搖落可堪淒惻
世情冷煗君應識鬢邊各自侵尋白侵尋白江南江
北幾時歸得
又
西風節碧雲捲盡秋宵月秋宵月關河千里照人離别
樽前俱是天涯客那堪三載遙相憶遙相憶年光依
舊漸成華髮
又(賞雪席上)
莫雲蹙小亭帶雪斟醽醁斟醽醁一聲羌管落梅蔌蔌
舞衣旋趁霓裳曲倚闌相對人如玉人如玉錦屏羅
幌看成不足
又
正飛雪園林一樣梨花白梨花白畫堂簾捲㬉生春色
嵇康轉軸聲幽噎新來多病嬌無力嬌無力淺紅轉
黛自然標格
又(邯鄲道上望叢臺有感)
風蕭瑟邯鄲古道傷行客傷行客繁華一瞬不堪思憶
叢臺歌舞無消息金樽玉管空陳跡空陳跡連天草
樹莫雲凝碧
鵲橋仙(同舍郎載酒見過醉後作)
菊花小摘西風斜照簾影輕籠暝色玉樽側倒莫辭空
滿座賓朋囗弁側鄉邦萬里北來年少幾箇如今在
得扶頭一任且留連歎人世光隂半百
清平樂
松姿不老獨立蓬萊杪風捲流蘇香霧曉又是江梅開
了丹青早畫麒麟貂蟬自屬王門聞道碧桃花綻一
枝枝祝千春
長相思
清夜長泛玉觴照座江梅花正芳風傳細細香圍豔
粧留醉鄉一曲清歌聲遶梁樽前人斷腸
虞美人(中秋前兩夜作)
芙蓉池畔都開遍又是西風晚霽天碧淨暝雲收漸看
一輪冰魄冷懸秋閩山層叠迷歸路把酒寬愁緒舊
歡新恨幾淒涼暗想瀛洲何處夢悠揚
採桑子(清明)
清明池館晴還雨綠漲溶溶花裏遊蜂㝛粉栖香錦繡
中玉簫聲斷人何處依舊春風萬點愁紅亂逐煙波
總向東
朝中措(趙知閤生日)
畫堂簾捲獸香濃花上雪玲瓏平地十洲三島蟠桃已
試春紅清朝舊德仙姿難老主眷方隆爛醉笙歌叢
裏年年先占春風
又(山父賞牡丹酒半作)
畫堂欄檻占韶光端不負年芳依倚東風向曉數行濃
淡仙粧停杯醉折多情多恨冶豔真香只恐去為雲
雨夢魂時惱襄王
又
金沙架上日璁瓏濃綠襯輕紅花下兩行紅袖直疑春
在壺中如今尚覺惜花愛酒依舊情濃無限少年心
緒從教醉倒東風
又
休論社燕與秋鴻時節太囱囱海上一番微雨朱門濃
綠隂中主人情厚金杯滿泛且共從容莫問鶯花俱
老今朝猶是春風
又
西湖南北舊遊空誰料一樽同回首四年間事渾如飛
絮濛濛林花謝了明年春到依舊芳容惟有朱顔綠
鬢暗隨流水常東
又(席上贈南釰翟守)
雙溪樓上凭欄時㶑灩泛金巵醉倒閙花深處歌聲遏
住雲飛風流太守鸞臺家世玉鑑丰姿行奉紫泥褒
詔要看擊浪天池
又(維揚感懷)
雕車南陌碾香塵一夢尚如新回首舊遊何在柳煙花
霧迷春如今霜鬢愁停短棹懶傍清樽二十四橋風
月尋思只有消魂
又(同前代御帶作)
功名雖未壓英游一種舊風流人世百年須到如今七
十春秋當時帷幄貂璫貴重譽藹朋儔贏得樽前沉
醉浮華付去悠悠
南柯子(元夜書事)
璧月窺紅粉金蓮映綵山東風絲管滿長安移下十洲
三島在人間兩兩人初散厭厭夜向闌倦粧殘醉&KR0008;
輕寒手撚玉梅無緒倚欄杆
又(次韻南釰趙倅)
粉黛娉婷豔芝蘭笑語香延平春色鬭芬芳不管清宵
更漏聽霓裳燭暗人方醉杯傳意更長可堪羇客九
迴腸蕭瑟一簷風雨過横塘
又(將出行陸丈知府置酒出姬侍酒半索詞)
綠蔭侵簷淨紅榴照眼明主人開宴出傾城正是雨餘
天氣暑風清别酒慇勤意危絃要妙聲年年相見豈
無情後日莫雲回首奈乘行
又(浩然與予同生己丑歲月日時皆同秋日見席上出新詞且命小姬歌以俼觴次韻奉酬)
共禀隂陽數誰知造化工安閒百計總輸公掩映芙蓉
花徑郡城東風月三秋興樽罍一笑同新詞佳麗見
情通更喚雪兒低唱慰衰容
玉樓春(雪中無酒清坐寒冷承觀使太尉與賓客酧唱謹和)
江天暝色傷心目凍鵲争投林下竹四垂雲幕一襟寒
片片飛花輕鏤玉美人試按新翻曲點破舞帬春草
綠融樽側倒也思量清坐有人寒起粟
江神子(贈章䆳道)
故人情分轉綢繆小窗幽話離愁海闊天遙鴻雁兩悠
悠今日相逢誰較健應怪我鬢先秋功名淅米在刀
頭壯心休弊貂裘何事留歡不竟漾扁舟桃李春風將
近也如後會醉青樓
踏莎行(和材甫聽彈琵琶作)
鳳翼雙雙金泥細細四絃斜抱攏纖指紫檀香㬉轉春
雷嘈嘈切切聲相繼弱柳腰肢輕雲情思曲中多少
風流事紅牙拍碎少年心可憐辜負樽前意
生查子
温柔鄉内人翠微閤中女顔笑洛陽花肌瑩荆山玉
東君深有情解與花為主移傍楚峰居容易為雲雨
青玉案
蒲葵佳節初經雨正欄檻薰風度滿泛香蒲斟醁醑故
人情厚豔歌嬌舞總是留賓處榴花照眼江天莫醉
裏春情蕩輕絮豈止捲簾通一顧今宵酒醒一襟風露
夢指高唐去
又
乘鸞影裏冰輪度秋空淨南樓莫嫋嫋天風吹玉兔今
宵只在舊時圓處往事難重數天涯幾見新霜露怎
得朱顔舊如故對酒臨風慵作賦藍橋煙浪故人千里
夢也無由做
菩薩鬘(次韻龍深甫春日即事)
杏花寒食佳期近一簾煙雨琹書潤砌下水潺潺玉笙
吹莫寒陽臺雲易散往事尋思嬾花底醉相扶當時
人在無
又
雲煙漠漠秋容老茅簷映水人家好林葉未凋疎遠山
横有無平生耕釣事若箇安身是勸君早歸來碧香
新瓮開
西江月(元夕醉中走筆)
煥爛蓮燈高下參差梅影横斜凭欄一目盡天涯雪月
交輝清夜莫惜柔荑勸酒從教醉臉紅霞爛銀宫闕
對仙家一段風光如畫
又
桂苑旋生涼思銀河左界秋高纖塵不動湛清霄皓月
照人偏好詩為情多却減酒因愁裏難銷一聲羌管
夢魂勞可惜風光虛老
又
醉伴三千珠履如登十二瓊樓壺天澄爽露華秋灧灧
金波釃酒羅扇不隨恩在佳時須要人酬麒麟閣畫
為誰留只見浮生白首
繡帶兒(客路見梅)
瀟灑隴頭春取次一枝新還是東風來也猶作未歸人
微月淡煙村謾佇立惆悵黃昏暮寒香細疎英幾點
儘耐銷魂
卜算子(湖州塼牆吳氏女失身于上山張氏作妾)
數盡萬般花不比梅花韵雪壓風欺恁地寒剗地清香
噴半醉折歸來插向烏雲鬢不是愁人悶帶花花帶
愁人悶
柳梢青(詠海棠)
雨過風微温泉浴倦妃子粧遲翠袖牽雲朱唇得酒臉
暈臙脂年年海燕新歸怎奈向黃昏恁時倚遍瓊干
燒殘銀燭花又爭知
又(春祺錫宴)
囗杏堂前清深窗外宛似蓬瀛珠翠分行笙歌争奏音
䪨清新玉皇金母情親勸醁醑更酬嗣君地久天長
花朝月夕天上長春
又
小宴清秋霎時見了雨散雲收柳絮輕柔梅花閒澹宫
院風流空教夢遶青樓待說箇相思又休無奈情何
不來眼底常在心頭
醉落魄
情深恨切憶伊誚没些休歇百般做處百厮愜管是前
生曾負你冤業臨岐不忍囱囱别兩行珠淚流紅頰
關山漸遠音書絶一箇心腸兩處對風月
鵲橋仙
嬌波媚靨樽前席上只是尋常梳裹温柔伶俐總天然
没半搯教人看破從來可恁癡迷著相百計消除不
過煙花不是不曾經放不下唯他一箇
清平樂
豔苞初拆偏借東君力上苑梨花風露溼新染臙脂顔
色玉人小立簾櫳輕勻媚臉粧紅斜插一枝雲鬢看
誰&KR1233;□春風
訴衷情
閒窗静院漏聲長金鴨冷殘香幾番夢回枕上飛絮恨
悠揚身在此意伊行㬠思量不言不語幾許閒情月
上回廊
浣溪沙(櫻桃)
榖雨郊園喜弄晴滿林璀璨綴繁星筠籃新採絳珠傾
樊素扇邊歌未發葛洪爐内藥初成金盤乳酪齒流
冰
壺中天慢(此進御月詞也上皇大喜曰從來月詞不曾用金甌事可謂新竒賜金束帶紫)
(番羅水晶盌上亦賜寶盞至一㪅五點還宫是夜西興亦聞天樂焉)
素飇漾碧看天衢穩送一輪明月翠水瀛壺人不到比
似世間秋别玉手瑤笙一時同色小按霓裳疊天津橋
上有人偷記新闋當日誰幻銀橋阿瞞兒戲一笑成
痴絶肯信羣仙高晏處移下水晶宫闕雲海塵清山河
影滿桂泠吹香雪何勞玉斧金甌千古無缺
海野詞
