升菴集卷七明楊慎撰
兵部尚書兼都察院右都御史東泉姚公神道碑
銘
於懿維公人之卓才穎徇齊昉冠弱解頥永言融且焯
浮英湛德匪糟粕横經設教寬兮綽青衿錦帶引以躍
晉江韋編競丹雘四始五際陋洼汋潭巴竅引堪一噱
牽絲蕊珠名既爚三提文印管道鑰生祠尸祝思儼若
金穀珠鈐展方略南晏北粲寢㶻柝出其弢藴見鋒㗉
凛比鸊鵜礪龍雀奏凱獻俘歸帝度宫保憲臺本兵托
窞止流逝關憂樂醳紱懸車反林壑子和鶴鳴縻好爵
榮哀順安還冥漠安陽瀧岡今古彠豐碑桓楹辭無怍
明故吏科給事中西坪安公墓銘
安氏之先大江之西聿來于蜀胥宇渝堧世業錦帶家
餘青袇有開西坪實裒南川穿楊蕊殿掞藻花甎珠聲
玉價綺合繢聫紫廬日直青𤨏歲遷封章朐䏰輶車枹
罕五鹿折角孤鳳高鶱爰羞仗馬實陋寒蟬帝閽頻扣
王路期平我仇有疾子歸則遄蘭萎茅拔龍蟄孰甄委
之時命和以天倪我丘我㕉我樾我泉我歌我咢我齡
我年詠媐擊壤圖披樓田科傳經笥瑞應文蠲高朗令
終上壽隮玄昭宇覺視大霄甘暝石門欝欝蔚何谸谸
發潜之光納幽之羡益部耆舊孰紀英賢嗟&KR0008;來禩&KR0008;
兹銘鐫
清玄先生通山尹吳公墓銘
靖節通介發于延之貞曜懿行著自昌黎節以壹惠清
且玄猗頫仰千載庶其企而潛伏攸揚愧予孱辭點蒼
之㯟樹石森秇公才不試公德不既以昌其嗣岸高谷
深眎此幽系
銅梁尹汪汝濟墓銘
汪胄孝感吾祖同里有來南中實以戎徙起家穎異西
泉始滇雲裒舉首多士銅梁輿頌播南紀朅而歸來蓺
桑梓首丘從先祀有子龜逢土筮逢水利昆裳嗣疇祉
誰云者堪輿氏
封君樂隠李公墓誌銘
歸德李氏之先為陜西華隂人有諱八者洪武中里胥
誤籖為他李姓同族遂補黑衣之數移華隂之籍籍祥
符居無何復移祥符而歸德焉八生貴貴生通通配周
氏以成化十二年十月二十八日生樂隠公諱曰芳字庭
光公生三歲而母氏見背鞠于繼母尹爰就外傅涉獵
書史了其涯略以承耉家政不終儒業遂劭農筵阡尚
羊梁宋之墟而以學宦詔厥後賦性高朗洞無城府然
立已峻而矢言直雖所厚善以及貴勢有過必規瑱之
意在&KR1710;其新而無戾於鄉評人亦以兹多之閭閈有不
縮者寕辱肺石恧見公云遇宗黨有破産者輒賑給凡
民有厄囏者必矜紓竟不責報年踰七袠鞠晨究夕飭
僮傔飼雞豚稽田歷閱扄籥肅如郡朝笥有&KR0008;&KR0008;不厭
葛越爼餘滫瀡靡忘&KR0008;糲抱朴見素老而不易如此有
司請為鄉飲賓一再始覿日與同庚三數鵬耆為逸樂
之會鶴髮鷴袍槐塢松逕容與歌咢翛然氛埃之表望
者儗為香山洛社再見云嘉靖癸夘年以子嵩貴封中
書舍人後遇太廟禮成晉兵部武庫司員外郎時年七
十矣戒子曰正而行勿渝而節日菽水吾吾樂也不則
日鐘鼎吾吾弗享嵩以庚戌歲陞福建參議過家公寝
疾不起八月二十六日也嵩得視屬纊人以為慈孝所
感享年七十有五配宋氏先公卒别有表志公生子二
人長崑丙科貢士次即嵩今為四川參議女四人孫男
四曰元素學官弟子元白元生元直孫女二葬於家山
之左阡銘曰李氏之先自秦而遷祥符再徙奠歸德焉
鯢桓之淵豹澤之顛有樂仙隠始授甿㕓豈曰荒遯分
地用天豈曰不仕子姓象賢豈曰不耀鷴袍華鮮實有
佐之閫儀静專養違於庭思賁於泉是曰有子伯仲棣
聫競爽弱个賦繄有偏孝友名宦幽明兩甄相宅鷁飛
妥靈牛眠卜云其吉神告之虔公視桓楹予銘瀧阡載
鐫史墨庸炤重玄
李解元墓銘(名東儒雲南劍川州人)
嗚呼李氏子吾眼中望士昔也髫蒼穎發駒齒千里宵
肄八行下朝書罄百紙一日起荒徼兩都齊英軌糟粕
漉醇醪菁華汰粃滓深湛汲古綆堅利劘往壘名者造
物忌林風摧秀蘤鴻蜚垂其翼狼䟦以疐尾興山俄止
簣學海㳙流汜旅次溘朝露永訣期溓水顔回敗叢蘭
冉耕歌芣苡司命鈞播物殱艮兹何理闔胡視其䆡齎
志竟己矣刻誄慰營魄嗚呼李氏子
大理梁將軍阡銘
梁將軍之喪其隣姻楊萬縣伯清為志焉乃嘉靖辛夘
仲冬月夕巳夘卜宅維應樂峯食月朝庚辰卜日維丁
酉食其胄子鎮餘子鈗鑰鍚歸翁離柎于先配胡宜人
兆禮也鎮偕翁女夫戴將軍瓉士人蘇凌雲胡鎰關廕
子詔奉萬縣之狀請祏詔于滇戍逸史氏慎鎮也從予
久嘉其孝思作梁將軍阡銘其辭云爾武節君氏曰梁
儁其名系冨陽繄先世累武功侯千戶于山東征麓川
始遷衛大理君載十九當成化庚子突弁承胤即奉篆
視請減屯税復洪武制告公允從亟返流徙夷箐孟密
官擇撫使君不辭囏終濟成事銀丱寳冶利孔罪梯潔
入汚出盖罕良歸君為主冶五山白崖以溉阿村越歲
踰朞潔已竣事人至今稱之跡其在宗孝友肫肫母氏
阽危請命于神範金禺像以祈親年禱而獲應有隕自
天訖于永感終慕弗諼逮踰耳順退公養恬詠老氏書
焚香閉門杖屨蒼麓别自號樂山鄉推齒德詠歌以文
教子既成不負其勤辛夘仲冬辰下元甘瞑全歸于厚
窀應樂神峯九靈原陵峥谷永峭無騫光遠有耀兹石
存
湘潭貳令文公墓銘
膏之燭光必沃川卬浦脉繄屬文之胄叢于蜀公之降
嗣遥躅起布素膺章綠丞湖麋理蛟窟却脂潤蜕埃溽
朅而歸灌畦䔩偃焱颮暴春旭全以歸壽且禄郡順慶
里安福唐都埜文山麓鍥崇桓昭幽谷
向秉誠墓誌銘
御史向秉誠之喪大理母惟一相焉諸執友往弔之噭
然而哭曰斯人也而可使早世乎哭已慨然而嘆曰斯
人也而可使無嗣乎嘆已窅然而思曰斯人也而可使
無傳乎惟一曰命之不淑天也訊諸其家幸有震未殊
者宜勿恤其嗣曷姑謀其傳乎惟一乃揖諸公屬予曰
秉誠與吾與子均同鄉也然與子仕同科第誼通家世
銘子其辭諸嗚呼予其忍辭憶先是十日秉誠過予觴
不釂奕不竟作而曰予憊矣盖明日而寢疾疾之三日
予始聞之往問於蓮巷舍者再俄而聞其不起矣則四
月二十二日也嗚呼予其忍辭秉誠諱信四川岳池縣
人父諱時德安知府母雷氏秉誠生少而穎異既長就
學聲名赫奕出流輩上庚午舉鄉試辛未舉于禮部賜
進士第選為河南府推官法比吏事如素練然僚屬羨
服之尤留心民務嵩縣有永通渠久涸不潤君為濬之
靈寳縣有沙鹻地若干頃君為請蠲其租陜州臨黃河
溢徙别道其淖淤地善肥饒謂之退灘田地固無主名
民争訟之積歲不决君令取為軍民牧馬場至今便之
劇賊劉六之亂君分守新安縣城督令丞脩戰具揚先
聲明號令羣寇惴於西犯城得以完收被虜婦女以百
數各遣寧家獲棄遺畜産亦數百總制都御史幸菴彭
公上其功有銀牌綵幣之賜甫滿初命薦剡七八上徵
入為浙江道監察御史未幾以母喪去位嘉靖初元服
闋北上值新政初君首陳講學用賢六事詔嘉答之其
他論列極多予就其家求其草曰當時即焚之矣嗚呼
是愈可以覘其賢也今故無得而書然他日國史自書
之矣秉誠幹宇軒昂揚休山立未别色入朝人望而知
為向御史也與人交有信義而和氣欵言無少長愛之
居閒好讀書為詩文有古意又善射儀毫中的巧嘖四
座飲酒不多而懽洽竟席環居種竹因自號竹溪嘗徵
予賦竹溪詩未有應也而今已矣嗚呼悲夫銘以慰知
己於地下云其辭曰之子之才刃在割英英義烈淬其
鍔卒然遇之宄魄落牽絲發硎俶鞏洛平無漏網威無
虐甘棠地近頌聲作有炎崑岡勢孔爍用矛函關掎其
角分城序績譽命卓持憲入臺聲濯濯䜛言驚師萬齦
遏有開發之自子作國是妥綏無濩落命也不淑鬼神
惡天胡不弔善類愕埋銘九原慰冥漠昭示百世辭無
怍
段君墓碣銘
罷谷之山珥水出焉其清洛洛英靈之淵仲庶氏段徙
自金城来宦來居積世有慶粤貞靖君谷蘭蚤芳晩益
沉馨隠之而文既學弗試既穎而異有茁玉芽在我階
戺山曰點蒼峯曰斜陽有夜者臺君靈攸藏可祭於社
可範於里譽也有試辭無圮已
鄒隠君墓銘
唯鄒開先耉甫顗國封遠耀家風颹雕龍談天輠參斐
傳經翼聖左伍韙梁門道鄉鄂柎韡纂懿流光表仙霼
有分者牒滇之&KR1754;儒藻適隠逹亹亹水䆫徑復丘嵬磈
日在龍&KR1280;月采朏返兹玄宅銘昭庡
升菴集卷七
