升菴集卷三十八明楊慎撰
長短句
賦得絶纓歌送客之楚遊(代人作)
楚王宴客章華臺活花起舞夜春來螭膏鳳腦光如晝
蛾眉蟬髩空徘徊絶纓美人信貞淑牽衣上客何悲蹙
君王愛士輕嬋娟盡絶冠纓始張燭張燭開筵復盡歡
青楓鴉啼白露寒明日褰旗方城野還是夜來牽衣者
君不見戰國諸豪雄以色結死士齊有孟嘗君燕有丹
太子君行弔古過楚宮美人何在臺殿空醉看落花如
錦地裙腰綠草眠東風
明湖篇贈羅野庭
玉鏡明湖春水綠君乘星軺向滇蜀接幰清風豁瘴烟
搖筆高吟振空谷碧雞金馬我嘗遊寫韻遥岑海上樓
披雲不得隨雙屐此日相逢談九丘珠玉照人慚我老
邂逅開樽即傾倒岣嶁遥瞻翠靄顛峨嵋近指青霞杪
紫河車金光草便欲相携訪蓬島百年良會苦蹉蛇江
上題襟别思多石扇洞門恒不鎻期君乘興一來過
交河令行贈袁子變
袁侯出宰古交河銅章墨綬雜雕戈黃雲高闕芳菲少
紫塞長城氛祲多桑榆蔭入嫖姚幕絃誦音諧勅勒歌
公主琵琶玉連𤨏將軍騕褭金盤陀袁侯雕龍且韜豹
白羽指揮坐中翿阮瑀軍書王粲詩魯連飛箭劉琨嘯
始信扶顛籌策良赫赫威稜動北荒虎鈴帳外關山月
燕寢香中鼓角霜君不見隆州虞允文海鰌船破百萬
軍又不見巴渝甘興霸江表虎臣雄吳下古來文武道
夲同樽爼笑談能折衝六鈞弓與一丁字讕言悠悠非
至公九重側席思儒將丙夜庚牌下天上莫嗟騏驥困
鹽車會見漢庭徵魏尚
孝津行
岷山青蟠空下映犍為江江濱有孝娥自名叔先雄娥
父為功曹冉冉趨府中泛舟越洪濤捐軀以凶終娥也
痛父死臨淵矢相從練嚢封兒臂珠環係兒躬寄言與
兄別别去不再逢寧假黿鼉梁直下蛟龍宮川后垂玄
鑒江妃憐丹衷死抱父尸出依泊葶花叢戚黨悲復感
閭里唁且閧風誼動今古廟貌森穹崇文紀與令伯祠
墓相西東解使犍爲縣永作忠孝邦岷之山石可泐犍
之江波可竭千秋菊兮萬春蘭孝娥之名焉可滅
三岔驛
三岔驛十字路北去南來幾朝暮朝見揚揚擁盖來暮
看寂寂回車去今古銷沉名利中短亭流水長亭樹
草池歌贈余懋賢
謝氏池塘句風流百千春何人繼珵美之子稱瑛珍蠺
叢古域青衣水炳靈毓秀王楊里(此王楊王當楊棟也)君家潭潭
枕江湄分源一一俱鍾美天馬出閑無暫蹶芳桂秀林
摠駢蕊司馬高名在朔邊蟬聯奕世更材賢清遊阮氏
竹林下盛世韋家花樹前伯季文武聲猷大仲也東山
恣雲臥大雅先跡嫓三陳競爽何曾弱一箇鶴池渺雲
霄芳池華羽遥仙源誰縮千里地覯予重賡春草謠三
玄亭上停鸞鑣五華煙霞迥見招碧泉仙舟影泛泛蒼
山秀句氣飄飄天涯𤨏旅知音少眼中之人吾獨老欲
問江中湛湛波却憐河畔青青草吾生摧頽思一丘君
今當途仍黑頭功名在子豈殊我坡翁有語君知否開
樽飲我酒歌詩為我壽君詩巳抗三謝行鄕衮不必追
王楊願君勛名繼司馬大荒白首沾餘光
送樊九岡副使歸新繁(名景麟)
别君於南雲碧鷄之澤追君於東城金馬之坡酌君以
蓮蕊清麯之酒侑君以竹枝巴渝之歌天涯岐路鎮長
在故人零落渾無多憶昔君爲漢陽守滄浪之清古無
有拂衣掉頭不肯顧飲冰舊謠在人口明詔復起句町
行官突未黔先濯纓宦遊不博歸故里榮祿何如全令
名九隴高岡白雲野吾廬世耕在其下清泠好結鷗鷺
盟春秋願醉雞豚社蜃雨蠻烟老玉關小山叢桂不同
攀愁心如月何時掇夜夜隨君夢裡還
舟中閱唐詩紀事王起李紳張籍令孤楚於白
樂天席上各賦一字至七字詩以題為韻遂
效其體為花風月雪四首宋人名一七令
花摛錦鋪霞邀蝶隊聚蜂衙珠瓔姹女寶髻宫娃風前
香掩冉月底影交加綠水名園幾簇青樓大道千家謝
傅金屏成坐笑陳朝瓊樹不須誇
風偃草飄蓬過竹院拂蘭藂柳堤搖綠花徑飛紅青缸
殘燄滅碧幌嫩凉通漆園篇中竽籟蘭臺賦裡雌雄無
影迥隨仙客御有情還與故人同
月霜凝冰㓗三五圓二八缺玉作乾坤銀為宫闕如鏡
復如鉤似環仍似玦蘭閨少婦添愁榆塞征人怨别漢
家今夕影娥池穆穆金波歌未闋
雪凝明澄徹飛玉塵布瓊屑蒼雲暮同巖風曉別深山
樵徑封遠水漁舟絶南枝忽報梅開北戶俄驚竹折萬
樹有花春不紅九天無月夜長白
朝暾行
荒雞嘷朝暾攬衣國西門辭家從軍已四載欲歸未歸
仍苦奔王孫曾遭蓮勺困宣父亦被伐木屯古人賢聖
且如此今我嵬𤨏何足論行行將何適四郊盡荆棘欲
留不可留欲行行不得歲月無情日崔隤頭童齒豁心
已灰中逵撫劒腸欲結短歌激烈長歌哀長歌哀淚盈
把匪兕匪虎在曠野結愛同心難盡言况是悠悠行路
者
送雷時若還蜀兼寄劉改之
離離劍上斗落落琴中星丈夫不得意且持歸紫扃秦
川迢逓幾千里燕臺八月凉風起閒居已懷宋玉悲况
是登山復臨水下馬津亭落日黃飛鴉不盡翔雲長旅
店夜眠聞葉下山城早發見新霜到家正是初寒月酒
熟橙黃肥紫鱖高堂稱夀有餘閒還肆高情訪林樾問
訊江湖劉改之别來憶我有新詩明年早遂聮鑣約要
及春城桃李期
李文正母麻太夫人夀九十詩(三章)
星沙炳靈仙李有故柯星沙炳靈仙李有故柯風霜不
摧雨露何多度索山中蟠桃同花歌以言之仙李有故
柯
昔聞仙家麻姑多歲年昔聞仙家麻姑多歲年結璘不
處欝儀屢遷平陸成波滄海為田歌以言之麻姑多歲
年
淳風復返上夀真可期淳風復返上夀真可期戱彩含
飴瑋筵獻巵琅琅仙音僮僮月儀歌以言之上夀真可
期
夜郎曲(三首)
夜郎城桐梓原東堞壘平村民如野鹿猶說翰林名(城在)
(桐梓驛東十餘里)
夜郎溪槃木隂中半景西漁舟投樹宿水鳥逗花啼(溪名)
(趕水在東溪南平古城下)
夜郎歌漢宫曾取教秦娥竹枝傳窈窕楊柳轉猗儺(夜郎)
(歌即巴歈也今名思南歌)
壽林圖
玉堂天上何隂森玉樹階前接壽林壽林草木紛滿地
中有椿萱獨靈異青崖丹壑晴霓高仙都真境分秋毫
壺天空闊海色古茫茫翠木環波濤呼龍耕煙鳥爲耰
瑤草瓊枝幾昏曉不信婆娑急景凋貪看縹緲齊煙小
玄洲遊戱八千秋木公金母共忘憂翠琅玕紫芝草九
霞觴三青鳥誰將滄海圖移向長安道蓬瀛仙客金閨
英錦衣玉珮趨承明仙瓢灔灔泛雲浪賓筵炯炯映長
庚鼓以洞越瑟和以參差笙三嘆清廟之遺響再補白
華之遺聲椿樹無隂萱不歇堯蓂再數新年月
博南謠
瀾滄自失姜兵備白日公然劫行李博南行商叢怨歌
黃金失手淚滂沱鐡索菁邊山嵳峩金沙江頭足風波
為客從來辛苦多嗟我行商柰若何
燕麥謠
馬牙冰滿林白損我苦蕎傷燕麥甲子隂鳥無食山頭
農甸心客昏>昏>荒眼雙流血臘馬躦春牛吼癩象來窮
軍走括金使者空城守
老鴉林謠
老鴉林水塘鋪夷寇劫商斷行路人不行蔓草荒官道
變為蛇虺場今日再逢太平日冷場來往由康莊何年
始昔年己酉今壬子竹&KR1127;金柝聲相聞九哨連連矗雲
起老鴉革其音水塘復清泚商歌旅舞一千里云誰之
思郝御史
佛現(鳥名峨眉山有之聲呼類佛現每呌必有金光)
佛現佛現鳥語易隨人意變山川發晶熒草木呈葱蒨
坐使遊人心目亂佛現佛現
後河激歌(二首)
携女娟兮遊清池臨徬徨兮步委蛇翠管兮東靡丹蓉
兮西披俄風鬟兮霧髩忽雨帶兮雲衣悁余脰兮延佇
望君馬兮來遅
翡翠為竿兮虹蜺為絲拾海月兮采江離澀魚媵兮慒
龍妃蘆中兮怊悵空悲前有樽酒兮羞以滇芝君不醉
兮曷歸
競渡浪系三言
天中届午節戾雨不雨霽不霽扇凉颸消暑氣江之永
水無際橋横霓樹如薺玉窪菖錦林荔競龍舟蕩犀枻
殷雷鼔浮雲吹汩齊出瀺灂揭靄迺倡于蒍繼幖争奪
纛相掣楚曼姬巴妠妓影照釵沫濺袂山凝紫日映未
鱗霞穿蟾鈎綴樂無荒倦而憩榜&KR1467;艛汎容裔矍鑠翁
尚兒戲傚琦玕&KR0146;浪系
山行即事
桐子花開暎村塢單衣初試貧兒舞春寒巳過四十五
詠梅(元僧高峯有此詩而不佳特賦一首)九言
昨夜小春十月微陽回綠萼梅蕊早傍南枝開折贈未
寄陸凱隴頭去相思忽到盧仝窗下來歌殘水調沉珠
明月浦舞破山香碎玉凌風臺錯恨高樓三弄叫雲笛
無柰二十四番花信催
升菴集卷三十八
