後村先生大全集總目
卷一至卷四十八
詩
卷四十九
賦
卷五十
油幕箋奏
卷五十一至卷五十二
奏議
卷五十三至卷五十九
内制
卷六十至卷七十五
外制
卷七十六至卷七十八
奏申状
卷七十九
廣塩江臬二司申奏状
卷八十至卷八十一
挔垣繳駁
卷八十二至卷八十三
玉牒初草
卷八十四至卷八十五
商書講義論語講義周禮講義
卷八十六至卷八十七
進故事
卷八十八至卷九十三
記
卷九十四至卷九十八
序
卷九十九至卷一百十一
題跋
卷一百十二
字說(雜記附)
卷一百十三至卷一百十五
表牋
卷一百十六至卷一百二十四
啓
卷一百二十五至卷一百二十六
雜唘
卷一百二十七
上梁文樂語(四友除授制附)
卷一百二十八至卷一百三十四
書
卷一百三十五
祝文
卷一百三十六至卷一百四十
祭文
卷一百四十一至卷一百四十七
神道碑
卷一百四十八至一百六十五
墓誌銘
卷一百六十六至卷一百七十
行状
卷一百七十一
䟽
卷一百七十二
青辭
卷一百七十三至一百八十六
詩話
卷一百八十七至卷一百九十一
長短句
卷一百九十二至卷一百九十三
書判
卷一百九十四
行述
卷一百九十五
墓誌銘
卷一百九十六
謚議
後村先生大全集序
後村先生以文章名當世初集夲未刊時
随所得争傳錄之而見者恨未廣也予戊申備數守
莆方得前集刊之郡庠于時紙價倍常及後村兩自
京還石塘小孤山二友始求公近稿二十
年共成後續新三集今此書傳流遍江左矣後村
任送終之責各盡其心季子季高既成負
土之役又為一部而彙聚之名以大
全共二百夲其夲差小將誦也將成
先以寄余余曰太白沒伯禽尚幼遂以文稿
陽冰樂天因佳兒蚤夭自以文集錄為三夲分
寄聖善南寺諸上人珍愛其文如此而不
能有子以傳之死生之際遺憾盖可知也今先生之
文既行扵世而季高又拳拳及此先生之無遺憾謫
仙醉吟所不及多矣季高名山甫先生苐三子也咸
湻六年歲庚午秋九月菊日竹溪林希逸書
後村先生大全集序
六一翁嘗言讀班固萟文志唐四庫書目見著書之
士不可勝數而百不一二存毋異草木榮華之飄風
鳥獸好音之過耳瞬息銷磨古今同恨韓退之有言
莫為之後雖美而不傳其故實在於斯至若以文名
世者家有賢子孫能紹祖父書香昭箕裘於不墜則
其文久而彌彰流傳不朽矣吾家季高自少時即妙
言語人以小東坡目之暨長學益進文益工聲名益
盛幾與坡並稱季高父後村公以文章名天下有前
集刊于莆既而後續新三集復刊于玉融四方
板為書坊翻刻而卷帙訛繁非巾葙之便季高
姪乃以人便於收覽會閩閫有受後村
之知者或告以所刊略公移令郡縣索
板而毁予聞而語鄉牧石礀陳侯宜且
學職審訂果略則益之訛則改正之脫毀之則恐流
傳稍類毁坡集之公案人未易家曉也陳侯曰
然於是不果毁而上其板于閫以故中輟或謂季高
曰近代省齋誠齋集皆其子曰綸曰長孺與士友編
定鋟木於家故迄今皆善夲而陸務觀渭南集亦其
幼子遹刊于溧陽學宫為父刊文集非不應為者宜
不在併案之科子何疑焉至是始成部帙遂志所云
于竹溪序引之後以觧識者之惑若夫典麗清新腴
贍簡古之褒則有先朝之宸奎在屋下人何容贊一
辭季高名山甫咸湻壬申中春姚衖劉希仁書
