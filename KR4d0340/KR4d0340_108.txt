後村先生大全集卷之一百单八
題䟦
崔菊坡與劉制置書
清獻與文肅書如此可見當時路帥事閫帥之禮時
嘉定甲戌也後四年戊寅余從制帥尚書李公行邊
清獻猶在楊李公盛陳兵衛入境清獻以素對數十
人過揚子橋来謁李公寓維揚舘月餘清獻每白事
必减騶從屏呵導先至幕府見余輩或問清獻公方
岳重臣奈何執禮如小侯清獻曰某昔為郎官李公
上某自代今體統當然况情誼乎文肅亦薦清獻者
前輩於知已禮敬終身不衰今人不復能然矣然此
特禮文之見於外者耳至於持論臨事則各行其志
有毅然不苟同者嘉定懲創丙寅丁邜輕舉中外以
再和為幸而清獻告文肅謂聘使往来人情懈弛必
至之憂在於旦夕宜急修守俻以待不旋踵其言皆
騐虜先犯浮光清獻人勸李公持重俄而我出泗上
師失利虜大入廟謨以咎李公議擢清獻代之俾續
和議先以貽書諭上意清獻力言虜垂亡不可和李
公不可去後李公聞而嘆曰若他人必擠而奪之矣
明年余出幕清獻自揚召歸遂入蜀余晚使粤庶復見
清獻道舊至則已薨嗟夫功名之際人各着鞭雖士
椎越石亦未能免而清獻處心無競若此盖世之所
未知也昔者聞之西山先生可爲制帥者可爲宰相
謂其度量能容受氣力能負荷而已上頃以相印起
清獻豈此意今大使秋壑賈公䟦歟稱清獻制邊
事如燭照數計壑公建淮閫十年忠勞百倍於清獻
之時而懷賢服善了無毫髮矜功伐能之意西山可
以相之語清獻未及爲之事不在斯人者乎曩余得
清獻翰墨甚多懶惰不能收拾今箧中尚有數紙而
文肅之孫應雷能珍藏此書因以疇昔身履目擊者
題之卷末應雷方為壑公辟客兵間舊事不可不知
陳正獻家御札二軸
阜陵命相多矣惟張忠獻公陳正獻公尤有天下之
望方忠獻之視師於外也上對郡臣語必稱魏公及
正獻之釋位而去者所賜奎畫一則曰陳少傳二則
曰陳少傳豈非所謂禮大臣者歟二公當國皆不久
而上眷終始不替它相雖秉鈞持衡多歴年所往往
未去已厭去則亡之矣烏虖二公植立建明之際
進退出處之間固有以起人主敬畏之心而然與
巽嶽降靈圖
鬼神其服御供帳鹵簿儀衛往往侔於王
余謂百神皆受職於朝皆當以品秩為䓁級古五
嶽視三公竊意輿服宜用上公之制然自唐至本朝
神既加帝號則此卷則龍駕帝服者非僣也頃見
龍眠所繪東皇太乙雲中君與此本茟意略同决非
俗子摹搨者
趙南塘洪平齋湯晦静遺墨
右三山陳君天定藏南塘趙公二䟦一為陳了翁論
刑和叔䟽藁一為韓子蒼逸詩而作五帖皆與其弟
蹈中者䟦不待贅語帖中如論通鑑綱目疑義甚精
評蹈中詩尤森嚴可畏噫析理至朱氏完粹矣而
不肯苟同煆詩至蹈中精密矣而不少假借西山真
公拜内相上公自代公怫然不悦前輩自重不屈摺
類如此公與余翰墨尤多余詩不逮蹈中遠甚公有
雪騎追窮漠風颿颿轉廣津之褒又簡余曰兄才有
宜於古文而專用於詩四六斵而小之可惜又曰兄
文有法度某不能及豈非恕於友而嚴於弟歟卷末
又有平齋洪公晦静湯公帖此二公皆余故人皆與
南塘交遊者三君子宰木已拱余雖僅存然耆舊凋
謝𣣔談前事無復人矣陳君他日試呈似今常平使
者湯公秘書必有以發其感慨
尤溪趙珤廷策
尤溪趙君肖翁示余丙辰廷策一編首尾八千餘
專以乾常二卦奉對其析義理極精其辨忠邪條治
亂極沉着痛快其規切君相極忠憤憂愛於庚
寅是歲方二十七而危言老氣嵂崒如此昔人以杜
牧居第五為屈乙科第九得無少屈君乎漢唐策士
於廷多矣如朝錯公孫弘牛僧孺之流皆裒然
首不旋踵取卿相然遡其言以求其心千載而
笑未已其粹然出於正浩然有所守者江都相爾
平布衣爾本朝策士於廷亦多矣自葉祖洽非先烈
以合時好迄宣靖一甲子間無直言入南渡百餘年
求其可繼董劉二子者横浦張公黼梅溪王公輔窮
逹繫一時之命賢佞有萬世之論君其益講學益進
德以錯弘僧孺祖洽自鑒以董劉張王四君子自勉
使後之評君子者曰是真能踐其言者
起余詩草堂詩
余為童子時嘗閱一編遍機鋒不起遂不復閱久
本因肅翁直院舉一二篇余意終未領會肅翁咎余
於此詩匆匆草草遂托里中老士人訪舊本皆無之
郎能誦一二聯一日有携小冊来者視之
乃此集也讀之三日機鋒不起與六十年前無少異
詩貴苦思精鍊集中諸人可謂思之苦鍊之精矣其
間警句及體帖親切後生可學者已擷取之矣肅翁
尤稱駐蹕山乘月登楼腐草化為螢三數篇今觀駐
蹕山首都不說山在遼東亦未足形容虬髯帝武
盛如云舉頭驚日近滿自覺春還又云好語從
天下榮名落世間鬼神驚科賜草木頓開顔略不近
傍蹕字山字乘月登楼第三第四句云鳥啼人瘁抑
人上月明楼似乎别造上句以偶下句而不相貫属
又云刁斗聲無勇家山淚欲流此二句說胡騎也然
非下面送聫則華我無辨矣亦詩病也别一首云譙
門長嘯外胡騎一時收殊淺弱腐草化爲螢之篇寒
光忽獨醒按獨醒出處乃醉醒之醒似押未倒元質
云起余草堂詩皆不體帖以印本考之每篇各有批
抹不知何人之茟但去取皆當又於編首注云此集
多脱体不着實題令擇其分曉可學者存之又云起
余雕鎸太過險怪尤其甚則是當時已有此論非匆
匆草草考之不精也因記少時見老儒孔初平誦杏
壇詩我来餘禮楽人去獨林巒之句往往泣下此二
句去杏壇甚遠莫曉感泣之由以類求之如望祀蓬
菜云雲歸還寂寞日落更徘徊不見蓬菜墮淚碑云
涕零遊憩北望斷莾蒼基不見碑志士思秌云良時
天不再前事水空流不見秋活計一張琴云蕭條終
日趣寂寞古人心不見琴口伐可汗云沙磧三年戌
秋風一夜寒不見題句雖住如不切何肅翁深於詩
者當更與商確
趙倅與灦條具軫腹事宜状
淳佑辛丑余待罪廣東漕一日經略劉直卿侍郎約
議事至則出密劄相書言諜報謀由交趾趍邕宜
有旨令帥整齪軍馬&KR1193;積聚錢糧以俟調發時杭相
李公初薨山相獨運余始識軫腹二字與直卿各
條所見以復命余言漕計僅文吾目前若欲隨軍餉
鄰路非令項科降恐緩急乏興得祠牒五十道既而
諜報余召去所得祠牒未用也自辛丑而復幹
腹之若緩若急將信將疑歲歲如此至去冬所傳
愈響或言韃已減大理窺我邕宜或言已越思播闖
我沅靖或言襄閫以重兵禦於黃平寨我師不利聞
者相顧失色罔知虚實且不識黃平寨為何處郡通
守曰我知之衆聳聽君因歴歴言其處所
及傍近阨塞險要履如家舍他日出一卷書示余盖
君曩爲靖倅被閫檄行辰沅靖三郡條畫幹腹故櫝
也始者衆謂由思至沅中間犵惹溪最險由播靖至
中間黃平寨最險宜於二處屯君不惮勞苦身履目
擊圖繪以獻且言二險雖可恃然不可屯兵者五深
入主地無糧可困陸餉既艱水運又絶一也寨屋村
甓馬所取其二也靖入黃平八百餘里沅入犵惹五百
餘里置孤軍於生界之外聲援不接三也二處號爲
險峻僅通一人一騎然其下私小路亦多四也官軍
與生錯居之久之必不相安五也靖之管内土名
旺溪又名地生省一路曰鬼呌衝沅之管内土名平
溪又名便溪乃思播透入之路皆有險可守且去郡
不遠可相應接此數處或已有寨而兵少宜增戍或
傍近有寨而無助或有險而無備宜創寨君以檄按
行淳佑丁未也嗟乎幹復之傳久矣余出嶺十八年
君去靖亦一紀矣使山相及後来籌帷幄建旗鼓者
因諜言自治其内結諸蠻為強援練土丁為精卒藩
籬厚根本固勿勞師費財可也奈何玩習苟且憂其
急而妄動幸其緩而自寬急則匆匆抽摘虚北實南
戌者大半死瘴癘不返又下令支郡皆築城清野
處騷動緩則一籌不畫自始至終墮虜狡謀至今
以疆埸之憂上勤宵旰執事者失策甚矣余每謂吏
道世務皆可以智力勉彊惟邊事非習則不知方今
名卿才大夫甚衆求其軒豁喜功名機警善籌策老
成更事變如君輩絶少精進若人於朝雲中功級虚
實可止輦而問也西域山川險易可聚米而圖也顧
使之滯於司馬長史以老歲月豈非進退人物者之
貴哉君將觧組造朝乃書卷末而歸之
居厚弟詩
右居厚弟送勳姪赴&KR1193;試詩初居厚與兄志學埸屋
齊名相踵擢弟志學得年僅三十一無子居厚命勲
繼之昔我叔父小麟臺公舍子而任弟於是勲本生
父審淵老死布衣居厚為兄立後而命以官不屬他
人而属審淵之子家法也天道也勲於居厚昔為再
從子今為從子事叔父當如父必共其教令友塤弟
當如同産必極其思意然後無負於叔父之選立余
耄矣因勲訪别語之曰汝父汝叔俱奮孤童束書
徒步走京師應試於時貲用狭於汝裹馬險於汝卒
能中黃甲還青氊汝雖清貧汝父汝叔微時稍泰矣
夫仕之通塞命也巧力不與焉試之得失藝也工則
中之焉汝勉之非惟汝二父之望亦老伯之望
黃孝邁四六
四六必有新意必有警聫新意謂不經人道者警
聫謂可膾炙人口而不戟人喉舌者雪洲黃君示余
表啓各六篇爾然新意横生自出胸襟警聫叠見去
陳腐友朋中茟力及君者極少余讀而爱之嗟夫不
龜手之方一也或以封或以不免於洴澼紌駢&KR1275;之
作一也或尚方賜潤茟金或掃閤載寳玩而君挟所
長游四方裘馬竄羸棲棲為諸侯客豈非洴澼絖之類
歟昔王初寮汪浮溪微時代人表牋已為世傳誦厥
後終為詞臣君勉之
再題黃孝邁短長句
十年前曾評君楽章耄矣復覩新腔一卷賦梨花云
一春花下幽恨重重人愁晴又愁雨又愁風水仙花
自側金巵臨風一笑酒客吹盡恨東風忙去薰桃染
柳不念淡粧人冷又云驚鴻去後輕抛素韈杳無音
信細看来祗怕蘂仙不肯譲梅花俊暮春云店舍無
烟關山有月梨花滿地二十年好夢不曾圓合而今
老都休矣其清䴡叔原方回不能加其綿密駸駸秦
郎和天也瘦之作矣昔和凝貴顯時稱曲子相公
韓偓抗節唐李猶以香奩爲累惟本朝廬陵臨淄二
公扵高文大冊之外時出一二存扵集者可見也君
他文皆工余恐其爲楽章所掩因以箴之
恭䟦阜陵御書韋詩
右韋蘇州五言古體十二首乾道天子親灑翰墨以
賜古相陳正獻公者後八十有四年正獻孫增出以
示臣奎畫既妙韋詩絶佳希世之寳也郡中讌集云
自慙居處崇未覩斯民康西齋寄友云郡公方雲集
獨余所寂寥仕有憂民之心退無競民之意觀稼云
倉廪無宿儲徭役猶未已方慙不耕者禄食出閭里
盖畎畝不忘之義此乾道天子之所以嘉奬而爲之
肆茟也
恭䟦思陵書韓翃詩
春城飛花之句不獨德宗喜之我光堯亦喜之使翃
生於炎紹亦必爲詞臣矣光堯御書便面滿天下此
廼鄉衮陳魏公家藏可寳也
黃戸曹梅詩
和余百梅絶句者二十餘家昔戶曹和在諸人之後
無一句一字與諸人相犯如天籟消沉斗柄斜繞枝
忽起護巢鴉素娥青女新梳洗来闘寒梅半夜花如白
㲲禅巾白石龕跏趺無迹越山庵朝朝拱立罔明手
昨夜看梅廢小参如杯間翠羽啄枯槎邂逅孤笻次
水涯飛過小溪留𢾗語殷勤報有隔橋花如何湏更
辨傷春謗歲歲飄零不及春如效顰可醜張玄妹
競爽宜為束晢兄皆冥搜精煅他人不可擬摹若夫
小哉荀令香三日甚矣桓公臭萬年之句雖老夫亦
避君三舍矣夫學莫難於進莫易於畫進者如抺電
之駿瞬息歴三十二城畫者如逆風之舟終日遡洄
而不離舊處詩亦然以君之才加以年輔以學必大
勇猛精進而未止萬象將困君陵暴梅特詩中一物爾
林通議遺墨
王融林氏自著作平六傳而至通議大夫格是生龍
學林氏始大又四傳而至寒齋龍學忠節見於史金
𬗋寳章寒齋三世行誼見於余所述墓誌惟通議而
上文獻無所考詳故老言通議大父仲廉父伯材皆
為里大儒通議五薦於鄕由特料為建州理掾此詩
為題云新酎黃親奠新塋誦身先失父母禄止及妻
兒之句不洎之悲使人涕下通議遺墨僅此片紙余
從寒齋二子同合借觀錄而藏之初龍學在母族人
云夢祖塋華表金書云遇酉生珠玉既而龍學生於
己酉而寒齋亦然昔人設首丘之喻以不去鄉井
奉墳墓為孝孔氏世葬孔林嬴博之事盖不得已而
然後世有宦遊不能歸者老泉葬蜀長公葬汝少公
葬穎歐公亦不克返瀧岡今林氏十一世松楸相望
歲時子孫瀝酒掃松一目可匝同合又各為生墓距
父祖宅兆一牛鳴間爾烏虖盛哉
紹興奬譽詔
公之乞挂冠楼前也或謂公為全身遠害計爾嗟夫
中書舍人以書行詔令為職時二凶執國命所謂大
詔令今日上自稱皇太弟而興子也改建炎為明受
也明日褒崇二凶也遣使和虜也止勤王之師也擢王
世修而貶張德遠也人各有能有不能書行此䓁詔
令非公之所能也公之去豈不壮哉彼以揮翰如飛
書行惟謹者爲是則公之去非矣當時自朱丞相而
下順承二凶莫敢少迕諉曰陳平誅吕荀爽圖卓亦
然前輩論平勃事當以王陵爲正史茟於爽譏其
懦迹平勃視陵且有愧色况爽輩有謀而未遂乎明
受之變賴天祚宋張吕倡議於外李邴鄭㲄正色於
朝龍李公寕去不踐其廷本強折衝不崇朝而六龍
出照扶桑否雖有百未藏一如之何哉秀水閒居錄
非笑勤王諸公若以為無寸勞者惟我光堯邅時艱
厄洞見群臣情態朱公冊免吕張迭相李鄭柄用余
讀紹興改元十月四日詔書云林適當苗劉作過首
先致仕不出可除龍圖閣直學士以龍其節昔伯夷
得夫子而名益彰光堯此詔榮過華衮以致仕不出
為節異於或者之論公得此可以流芳於萬世矣始
鄒道鄉南竄惟公以一大學生祖道後放廷試得胡
澹庵帥鄉閫同邑鄭公介夫猶亡恙公屏旗纛步&KR1231;
至其廬假謁甚謹在掖垣請官介夫之後攷公本末
其大者既卓然有立其小者亦竒偉如此
周天益詩
君生於福而僑於劔人皆㳂崖臨流以居望之如劍
在圖畫間然多水患壬子溪漲至冐城郭君之草廬
毁焉具家蕩盡獨槖其詩来訪余余為作詩勸緣後八
年復至曰吾廬雖復舊觀然年益長身益窭溪山風
月雖美如飢何余問别後何所為君又出槖中詩數
倍前作余語君曰使君之家空窭漂搖屡拮据而未
定者溪誤之也使君之身世栖栖然浪走於江湖見
遺於場屋者詩誤之也意君厭且&KR0786;矣將改圖矣而
君尚戀溪不忍去耽詩不輟吟人固有嗜好與世如
是之相反哉昔天台林景思詩家前輩號雪巢近有
同人劉某亦號雪巢建陽劉叔通考亭高弟號溪翁
君亦號溪翁余嘗戲劉君與景思争巢今君又與叔
通争溪耶然景思叔通詩皆行世君其勉之
黃珩和梅絶句
黃戶曹祖潤既和余百絶其族父珩亦繼作凡詩以
千首如一首為易以一茟兼衆体為難以衆句叙一
事為易以一句貫一篇為難君所作首首不相犯句
句皆自鍜若粹衆長倩他手而成者尤善於借彼明
此縮多為少其警句云豐鐘散盡曉雲遮我欲伸冤
玉帝家青女一身都是曕年年隨下月偷光又云真
色果無描畫法漢人枉是殺毛公又云一雙白鶴騎
焉往十萬青蚨散即休吟透何郎早春句輸他占射
得揚州始謂戶曹為侍林之英妙不知君家又有癡
叔也處冲武子未易優劣
翀甫姪四友除授制
此題安晚倡之竹溪和之後余聫作已覺隨人脚跟
走矣既而胡卿叔獻及倉部各出竒相誇里中士友
如林公掞方至黃牧競求工未已然至止有許多事
用了又用止有許多意說了又說譬如廣埸卷子雖
略改頭换面大體雷同文章家之大病也有張端義
者獨為四友貶制自謂反騷然材料少邊幅窘非善
辭令者翀甫姪此作殿諸人之後余覽之曰世皆以
列於楚辭者為騷殊不知荀卿之相賈馬之賦韓之
琴操柳之招海賈哀溺乞巧諸篇皆騷也同一脉絡
同一關鍵而融液點化千變萬態無一字相紀至此
而後可以言茟力若疾走不如夸父冶容不如西子
未免於學步焉傚顰焉警策處僅勝衆作慢善處反
為衆作所勝其如勿為杜公云詩是吾家事余亦云
四六是吾家事著作公似歐蘇小麟臺公似楊劉然
皆不獲用世若余蕪拙两以詞臣而無一篇可傳翀
也有志兹事宜博覽且精思他日院吏晼脱敕使口
宣有掃閣受潤茟之獲而無依樣畫胡蘆之誚不獨
為吾父祖争氣亦為汝伯刷恥四友特小除受爾更
有大典冊在
真窖遺文
聽蛙翁身九尺如張鎬相公而歘起無風雲之會年
八十如魯申公而高蹈無舂鉗之辱余小翁七歲以
凡事不敢以交友也暇日出一編書示余曰先君子
昔多論著未嘗蓄藁今所存者絶少吾子方網羅放
失賞好文字獨無數語以寵嘉之乎余䄂歸讀之得
古文六古詩十二律詩百三十一雜文二十六侃侃
乎父師之容鑿鑿乎典訓之言簡而盡訥而辨若不
經意而窮天下之思索若不修辭而極文章家之妙
巧大篇短章皆然盖玉州甫子甫里先生之流顧使
之浮湛於閭巷老死於山林臯壌朝無伯休之召使
失两生之名仄復遺文為之慨嘆余不及識君而識
其兄特魁名鎬字仲京君名銓字叔平别號真窖聽
蛙翁名審權字坵子奕世皆龐厚長者
方元吉詩
君家詩境公詩天材竒逸筆力宏放亦書卷撑腸
柱腹英華發外而然又周遊天下南轅湘粤北輙汴
燕縦覽祝融扶胥太行黃河故揮毫之際如有神助
余嘗有吾言二十韻題其集若武成詩得於天資於
書者足歴而目擊者皆不及翁直以冥搜精斵有所
悟觧每一篇出仲白李蕃軰皆驚異水心南塘二老
各待以小友余嘗誌其墓其父子僊去今踰三紀於
海豐今君元吉亦接為詩莆賦多而詩少與君同嗜
好者不三𢾗人皆推譲君君益自喜叢藁欲十陪於
煮瀑數陪於南冠桂林諸藁君不能盡抄前數年出
舊作近又出新吟各一編示余余病眊不能徧覽大
率飄逸者學詩境輕清者學武成可謂善學矣君
才固高然年少而仕淺書果撐拄歟游覽果周徧歟
氣說而思敏人未一字我已數首果冥搜歟果精斵
歟君以爲已然耶未也昔曾茶山以詩示吕紫微吕
病其無新意朱晦庵讀吕詩則曰居仁論詩要字字
響後来詩都都啞了君試以此二說就叢藁中擇其
無新意者啞者不似此詩境父子者去之又去之去
之盡則有新意者字字響者似詩境父子者出之它
日爲别一編老漢當爲君重說偈言君方氏字文甫
元吉名也於詩境公為叔袒於武成為從伯父武成
自號煮瀑庵
陳公儲作山龍自䟦詩皆精妙戲題其後
伯時馬公儲龍追列缺拏空濛挾電雹驅雷風裂石
出天通藝雖工命則窮
喻景山例略賦集句詩卷
往年復齋陳公有重名士多遊其門而喻山君景山
游號重客余數於復齋坐上接其緒論間過余劇談
於書無所不通所著有經史例略賦每一書率以律
賦一篇括之亡友王卿寳之嘗欲序而傳之不果尢
善集句所資取非一家凡古今大詩人小家數之作
皆默記或即事或對客感觸之頃欬唾而成如裴度
用蔡人臨淮代汾陽一指揮間莫不受令非若郭家
之竊向秀紹威之儲江東楊斵諸人之撏捨義山而
已復齋嘗病例略賦啓學者怠心實之曰誦之則記
憶愈精牢何怠之有君素嗜陶韋荆公詩自謂平生
無一句近傍因嘆茟力猶弓與秤分寸不能強故自
作之詩絶少而集句特多可謂博精學精識之士矣
後三十餘年君之子汝楫䄂君集句詩一卷示余内三
十餘首君自緝餘汝楫所錄行楷姿媚外人不辨其
為羲為獻也與之語才學不减乃翁憶初識君風骨
清睟鬚髯&KR0238;黑汝楫貌與髯惟肖而皤然雪白矣然
則余之愈衰愈左亦可憐也已
王實之與喻淮東
&KR0751;軒磊磊落落所謂眼空四海神遊八極之表者而
加敬於鄉前軰卷卷訪求其遺書如此彼互鄉童子
欲與先生並行黃吻少年而輕&KR1018;宿士見此當皆汗
顙泚矣
楊公節論語講義
當赤白嚢父馳戎馬滿郊之際盖辨士說客竒材劍
侠奮發功名之秋楊君方挟朱氏四書與其伯父信
齋禮書游行之四方術迂而計左矣昔𬋩幼安客遼
東虞仲翔在交州皆研究經學𨳩門授徒近世尹和
靖譙天授先生亦轉仄兵間卒為大儒先賢皇皇
汲汲於學不以時危世難而少輟也君行矣安知斯
世無為君紫金臺者
通上人詩卷
余自杖史免歸屏居荒村面壁九年門無貴客惟游
於方之外者辱臨焉然閩僧多白首未嘗行脚又未
嘗参叩大善知識與語不過曰某刹虚某貴人與某
官善書可求刹可得也主人急起洗耳客不楽而去
人因謗曰後村不喜僧一日有天台通上人入謁余
問来意通曰無他平生有吟癖䄂所作詩两卷請余
評之其言異於閩僧余修容加敬徐讀两卷幽閑澹
泊如不設色之畫不糁之羹有自然色味昔兜率悦
語張無盡公對某說禅猶某對禅說文章余病髦耋
文章不及無盡通足跡滿江湖金山靈隐天竺天目
肓王名山皆遍遊諸方大善知識皆飽参既說禅又
說文章畢時勇猛精進禅不到悦詩不到惠勤道潜
地位不止也後村大全集卷之一百单八
