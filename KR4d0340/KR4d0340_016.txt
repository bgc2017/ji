後村先生大全集卷第十六
詩
讀竹溪詩一首
不敢匆匆看晴窗幾絶編參他少林髓饒得奕秋先
友願低頭拜師曾枕膝傳已將碑印子牒過竹溪邊
甲辰書事二首
捷書猶濕謗書隨太息斯人得禍竒文舉舊曾稱一
鶚退之亦自喜孤羆彼䜛罔極身羅織吾意憐才力
髮絲老去眼中神駿少諸君莫怪道林師
二
往昔曼卿曾奪敕後来同甫竟成名草茅匹士謀身
拙槐棘諸公議法平囚服若無探禹穴明時定不血
秦坑何當拜舞雞竿了沽酒刲羊與壓驚
再和
動而得謗亦名隨生子看来不必竒爾輩真堪卑豺
虎君王安用獵熊羆人言李白文如錦誰信盧能命
若絲廻首世間機穽惡子歸閉戶有餘師
二
鵠袍再着姑行法雁塔重来定策名太尹前呵寬賈
島相君十反訪州平故溪舊有釣魚石平地金多䧟
馬坑不信天公囚兩鳥一鳴會遣百蟲驚
三和
自古名高易毁隨誰令倜儻更權竒心知吾友必中
鵠眼見乃翁初夢羆所幸觧驂逢晏子不湏結客報
袁絲古人進德多囙此公冶臺卿即汝師
二
同進多為蕡訟屈薄徒苦與賀爭名從教雪犬吠
所怪肯學秋蟲鳴不平沙虱伺人隂發矢蝦蟆欲客
化為坑(王川答蝦蟆云我身化作青泥坑)相逢莫說當時事說着當
時尚失驚
四和
一槖蕭然五鬼隨竟緣名盛與文竒可曾天下無麟
鳳何必山中有虎羆蜂蠆尾猶如許毒蜘蛛腹得幾
多絲聖賢不校吾家法車及蒲騷豈足師
二
誰謂斯文無定價獨憐之子坐虚名主司頭與筆俱
點宰物心如秤樣平駿馬却還國北域病鴟墮落屋
東坑老夫謝絶人間事亦爲諸賢喜且驚
五和
出門機穽已相隨竟放靈均逐伯竒始者齧膚微似
蚋俄然擇肉及於羆(韓詩擇肉於熊羆肯顧兔與狸)不言快箭穿楊
葉却訝長松託兔絲敗壊人材由利禄乃知曾點勝
顓師
二
少日父兄夸俊声後来場屋擅文名錦嚢久矣憎長
吉玉枕幾於殺何平(王敦殺何平先取其王枕)怪底鷗羣及曾隊
化為虎落為蛇坑可憐彩翠矜毛羽顧影無言只自驚
六和
對策南宫恥詭隨攄聊腹憤發胷竒並驅何異牛同
驥獨步方知虎畏羆罰汝業儒磨鐡鏡輸他擁妓寫
烏絲區區夢裏爭蕉鹿笑殺傍人與士師
二
范老登科猶别姓余公應舉亦更名人心何止矛般
險世道于今砥似平到了頳衣同適市知他白棓欲
誰坑(鍾會作大坑白棓欲殺魏兵未幾為魏兵所殺)雲端别有冥冥翼不受虚
弦浪箭驚
七和
妙年文價重和隨不料東家産此竒䜛者紛紛傳有
虎詞人往往讓于羆探嚢已足三年艾𥙷衮那無五
色絲聞說卜隣王翰了長卿安敢出偏師
二
南宫放榜已蜚英北闕傳臚却漏名潛捄八人文最
敏(温飛卿事)盡歸一網氣難平白生作麽教持杵越石爭
些已見坑(王愷欲坑刘琨兄弟)莫倚晴天頻吐綬兒童見了又
湏驚
八和
黠兒隂挾弹丸随發巧懸知中必竒蠅本至微求附
翼貙猶可畏况生羆(李義山詩封狼生貙貙生羆)烘燖似蝨羣藏
絮纏縛如蠶自吐絲玉汝于成賴渠輩何湏挾策遠
從師
二
早知抱璞煩三献底用操觚角一名歸去驢堪䭾子
美向来羊尚叱初平里居僅有簟瓢巷壁立原無鼓
鑄坑說與添丁并德曜從今熟寢不湏驚
九和
群兒孰敢比肩隨翻水成文出愈竒人欲關弓戕
后羿天寕飛箭中王羆愛材不忍淹叢棘去惡真如
斬亂絲珍重阿蒙宜弩力此生不可負君師
二
貫索星明方用事金花帖至枉標名朝無左右容鄒
子家有嬋媛詈屈平忍使衣冠同坐錮未聞逢掖自
相坑還鄉何止交游絶鷗鳥逢渠也自驚
十和
一夫倡禍翕然隨白晝通都作祟竒割肉直將人餧虎聞
声能感類求羆忽傳先輩逢清雪失喜衰翁有黑絲
自古英才湏樂育謂予不信質先師
二
盛德能容人有技忮心尤忌士知名訓孤声厲憎韓
子鸚鵡才高類襧平斑特隱君幾負局塞鴻奴輩不
煩坑客来林下温前話尚得山翁掩耳驚
送實之倅廬陵二首
芻言當日偶然同白首家山各固窮海内僅存一畏
友人間遂有两愚公似聞黃閣登迂叟且向青原訪
醉翁此士未應無着處栖栖十載六治中
二
君去江邊春色濃群花照眼萬枝紅守分風月元非
贅吏白文書但托聾黃本何堪處秦觀白麻近已拜
申公早歸了却蘭臺史莫久吟詩快閣中
送葉士龍歸竹林精舍
侍講開甥舘三閒不至舍少曾居北面老只往東家
野老庖尤美深衣衮未華何時尋舊路去謁去川茶
(勉齋依文公以居雲史勉齋高第也)
題李斗南詩卷
君家两詩人詩名滿天地大者扶宿酲入論金鑾事
小者来天風去草玉楼記却後五百年之子豈苗裔
奈何不神仙亦復未富貴抱瑟諸公門索米長安市
題安仁陳惠父詞卷
已着西山序集端欲添一字愧才慳平生行脚千詩
裏歲晚营巢萬竹間後有揚雄寕不好世無孔子孰
能刪歸舟他日溪邊過珍重先生莫掩關
夜讀樂平吳燊書鈔用與伯紀韻
病思羈旅少豫忻暮年猶幸友多聞千枝管秃囙稽
古一啜芹甘欲献君明主何曾輕樸學後儒大率讀
今文藏山俟聖君儕事何必時人好子雲
挽湯仲能
拔起真三秀分飛秖二難怕趨丞相熱寕忍后山寒
梅老徒書局徂徕不諫官如何今國奕白首局傍觀
二
訃至聾三日悲来贖百身太邱州里化伯起子孫平
零落歐門士消磨濮議人殷勤齊掬淚一灑素車塵
無題
主聖如天忍棄遺臣愚何地着孤危白虹貫日殆虚
語中野履霜無怨詞寳玦已隨屍血浸銕鞭未必鬼
臀暮年一寸丹心在却怪湘纍有許悲
十一月二日至紫極宫誦李白詩及坡谷和
篇因念蘇李聽竹時各年四十九予今五十
九矣遂次其韻
翰林两仙人偶来聽風竹蕭蕭玉千竿采采緣一掬
少時負不羣中歲乃見獨嗟予長十年所至戀三宿
徑當還笏歸奚揲蓍卜夜郎與儋耳老大費往復
宜州殿其後路險車又覆山中採芝去舍不炊梁熟
答王侍郎和紫極宫詩
侍郎如蒼官歲寒友梅竹步行以當車瓢飲不如掬
舊人存者少靈光巋然獨朝野推意新州閭敬齒
宿嗟子詩學淺未敢窺衞卜(衞宏卜商)朱絃纔一倡白圭
費三復共談端平事前局尚堪覆願言介眉夀江鄉
秫田熟
答廬陵彭士先
昔牧昌黎州嘗負君詩債今使番君國又辱君訪建
稍訝顔髮非因感歲月邁君氣不惰歸君詩有光怪
乍觀袪目眚徐聽驚耳瞶柰何行推敲不使坐賡載
茫茫彭蠡津衆水之所滙投竿鰲堪釣拔劍鯨可膾
兹事要力量斯文極變態吾方困銗筩君亦挑布袋
人生弁合難况復各老大
題弋陽方友民所藏紫岩西山二帖
摩娑妙墨憶微言故篋纔餘二帖存往昔翁為紫岩
客後来及浦城門晚生多說參諸老他日誰堪見九
原自嘆西河索居者暮年歸夢遶田園
題方友民詩卷
刪定實惟曾大父文忠况是老先生力行所學斯無
愧偶發于詩亦有声合止笙鏞成雅奏抉挑草木示
微情嗟予公事君歸與不得相從細講明
答陳楙伯
乃翁良玉不勞攻之子天葩特地紅海道扁舟明白
具江東尊酒幾時同上楼誰伴老元德驚座今逢小
孟公回首暮雲千里合有書何處托征鴻
二
聖處分明世鮮知古人豈是異肝脾謂鰲可釣無傳
法視虱如輪有悟時老子梦中還說夢郎君詩外試
求詩向来柱立埋腰雪妙在心通不在師
送王允恭隠居
一葉撑来江浪闊兼金却去客嚢空都將歲月供丹
竈不要功名上景鐘古有礼羅招處士今無書幣起
逋翁南陽祗在荆州北時一登高弔卧龍
送方時父
回来羞作繞枝飛劉表區區不足依索飰兒嗔郎罷出
畫眉人約蒿砧歸食魚底處容長鋏射虎今方尚短
衣老縛一官行未得羡君去採故山薇
題宋謙父四時佳致楼
吟者多矣率為環翠卒章下注脚惟張公
元德兼取别詩佳興與人同之句以互相
發明余不識張公端平初同召審張辭不
至余所愧也故拙詩本張遺意
四序推移景迭新二詩體認理尤親爱蓮亦既見君
子看竹不湏通主人領略春風来廣坐分張月色過
比鄰端能着我西家否客戶何妨贅一民
題宋謙父詩卷
佳山祠畔結茅茨猶記吹塤更和箎蘇氏舊称小坡賦
秦家晚重少章詩交游一老今華髮疇昔諸昆最
白眉子不可求吾欲去避閒塵榻拂何時
寄揚休文高士
未答前書每有慚忽收近訊自開緘&KR0819;回玉笥山人
號换得金門羽客銜石鼎聯詩塵滿硯竹宫應制草
盈凾可憐予與君俱錯投老方思卸戲衫
題倪上人詩卷
故交歲晚各西東觧石詩人慰老窮莫把冠巾浼澄
觀更添鬚髮惱林公強牽謝客為禅客閑伴涪翁作
釣翁行矣子方有公事異時倘肯訪山中
題羅亨祖叢菊隠居
今君抱送當秋晚手種寒葩占断清伯始厚顔貪飲
水靈均滿腹飽餐英要湏晚節分香臭寕與朝華角
悴榮父老方夸琴調古未應高興慕淵明
題餘干姚三錫書鈔
頃傳湯序心傾挹兹得姚鈔手闔開朱子所疑非孔
傳漢儒之罪甚秦灰時清縦未經筵召歲晚寕無掌
故来攬㘘遠臣慙力薄不能為國論遺材
挽李秀巖
耆舊凋零尚秀巖可堪華表揭新銜甘泉頌就抛荷
槖宝苑方收入枕函夙昔山人来少室暮年太史滯
周南嗟予去速公歸晚不得埋腰立雪參
二
獲麟以後便休論化鶴而歸亦浪言過眼忽看遺老
傳終身不及長公門山房惜未從公擇書局聞曾擬
道原(今丞相游公嘗言秀岩欲以史局見辟)六合茫茫千載遠些成無
路可招魂
追用南塘韻題尹剛中潛齋
幽士慕鱗潛通人笑蚓廉誑腸韲味美節腹筍生添
諸老徒推轂先生且下簾食惟陳簋二餽不貴金鎌
和靖招延晚方齋仕進恬緒言傳粹密古調埽穠纖
𬗋氣来傍境靈氣告吉占囙思眠雨艇得似曝晴簷
無已游坡谷徂徕客弼淹芻言輕一羽未必動岩瞻
追和南塘韻呈湯伯紀尹子潛
誄南浦了誄餘杭各掩新邱若斧堂不見天球在東
序競吹宫篴奏西涼後生誰附青雲傳故史惟餘白
首郎浩嘆縹縹雙鳳遠老身如雁漫隨陽
題蔡炷主薄詩卷
詩作平生祟因而廢不為君豪頻挑戰吾老却交綏
哨騎来無定綱船發尚遲日長無職事半是撚髭時
又七言
舊止四人為律體今通天下話頭行誰編宗派應添
譜要續傳燈不記名放子一頭嗟我老避君三舍與
之平由来作者皆攻苦莫信人言七步成
題汪道士雲庵
觸石纔膚寸垂天忽怒飛道人不出戶笑汝出還歸
次韻湯伯紀送别二首
尚在朝廷記憶中敢于父命擇西東獨憐家有百歲
母可使人嗤六十翁&KR0869;制子能華歲晏蓴羹吾亦感
秋風書成藏向深山裏莫費君王遣所忠
二
比似莆杭傾蓋時更崇古雅黜新竒久栖衡泌寕非
樂不倚門牆未易麾析理自應重兼席論文吾合豎
䧏旗撫絃欲奏成三嘆何處而今有子期
餞送高大著出鎮嚴陵
抗疏鳴陽易翻身出晝難無家歸蜀道有敕管嚴灘
席藁臣言戅分茅聖度寬空令同館士極目認帆竿
進經筵講礼記章詩
惟王建邦國以礼定乾坤大分嚴堂陛弥文及冠昏
徐行非曰遜亟拜不爲煩臣豈容私量人誰越短垣
秦惟捐則覆魯以秉而存制備周京富儀成漢帝尊
民&KR0595;何可泯經籍未嘗燔明主親臨决諸儒共講論
禆諶謾求野戴聖自專門伋學方垂範𣆀書盍塞源
四篇殊建武百問陋開元會萃新編鉅芟夷聚訟繁
卑詞羞狗曲小辨戒猩言舞蹈威顔近傳宣詔語温
昭回灑羲畫燕&KR1807;洽堯尊宝帶攽藏府名駒出大宛
秉持叨象版烹啜試龍園羈賤均蝼蟻清華綴驚鵷
諛聞慙倚席朽質謬乘軒佔畢無嘉頌將何報上恩
恭和御製礼記徹章詩
臣某恭惟皇帝陛下蹈堯稽古法禹惜隂臨政
二紀于兹典學靡一朝而輟屬者礼經徹卷講席
第勞錫御府之珍藏張鈞天之廣讌被以昭回之
飾洋乎雅正之音其在宫庭已踐臣湯制心之訓
及形翰墨不忘孔氏克已之言皆上聖知行之所
充非諸儒誦說之能贊臣猥從遠服甫侍細旃夫
何蝼蟻之微忽覩龍鸞之妙非但詫殊恩於流
輩又將傳至寳于子孫仰止明良方賡喜哉之作
退惟狂簡輙裁斐然之章謹昧死仰和聖製一首
陳謝以聞臣無任瞻天仰聖激切屏營之至
臨决遺經自聖衷固殊野外與淹中五三典礼勤稽
古十六星霜久積功倚席居然慚寡淺登床安敢紊
卑崇防民不在文為未端繫宫庭實踐充
丁未春五首
端平淳祐兩匆匆眼過光隂掣電同六十一翁無出
理孤山常寄夢魂中
二
生死榮枯一村天誰能躶露自求全殷勤寄語袁司
隷濫及無鬚或可憐
三
道是生姜樹上生不應一世也隨声暮年受用堯夫
語莫與張程幾箇争
四
屡批龍鱗眷未衰孤臣萬死負恩私玉階方寸從客
語惟有天知與上知
五
朝領諸儒上木天夕同野老話茅椽何湏支枕思殘
夢宫錦漁蓑總偶然
和鍾子鴻二首
匹雛欲拔佞山難還勑區區慕守官捋虎自憐餘勇
在狎鷗似責昔盟寒新麻斷腕毋容草墮甑廻頭不
更看老子平生差耐事肯于得喪置悲歡
二
清吟頗覺續貂難銜袖勤於贄熱官怪子車輪行地
遠愧余門戶似冰寒舂糧礼𢾗呼兒具覆醬文章怕
客看老去商歌声滿屋孰云野處寂無懽
題端溪王使君詩卷
社友凋零雅道窮使君于此信英雄情性所發前無
古騷選雖高不必同蚤日甫曾懷渭北暮年丘只在
家東何時偃伯具文治盡採新吟献法宫
疊元韻謝元遂
愈叩新愈不窮小儒氣索敢争雄安知太白心腸
異但見曹公口鼻同顧我牢愁来澤畔放君独步向
江東(南朝人云江東無我卿當独步)他時應制金鑾殿定有蛾眉妬
入宫
三叠
文字無窮才有窮可能纖豔敵渾雄蚤知大將壇場
峻晚作鄰翁保社同臣向讎書曾殿北(本傳石渠在未央殿北)
君公避世且墙東(後漢避世牆東王君公)男兒遇合由時命豈
必詩名滿六宫
挽陳惠倅
昔預八仙飲深知七子才云何埋玉樹不復倒金罍
錦製曾三試羅浮欠一来吾衰慚誄筆騷首寄餘哀
挽姚循州(直夫元泰之弟)
太息龍川守專城美績傳方聞歌叔度俄有謗文淵
舊府黃茅外新邱紫帽邊二姚俱已矣懷一悽然
茘枝盛熟四首
繡行鄉國詫兒童錦裏宫城擅長雄看取后村真富
貴屋山丹繪半天中
二
曾攀玉李青冥上亦摘蟠桃縹緲邊定是三生有靈
骨謫歸猶作茘枝仙
三
牡丹姚魏茘方陳歐蔡亡来罕識真縱使有文堪續
譜未知楷法属何人
四
吳兒一夏甑生塵染藕炊菱不療貧安得風檣馳萬
樹屬饜菜色莧腸人
石塘感舊十首
浮空紫氣何湏爾度世金丹豈有之函谷不煩關
尹出城南莫遣樹精知
二
鹿門陳迹有餘哀猶記龐公返自崖行到當時相送
處不知老淚自何来(余往来甥舘外舅未嘗相送惟戊子悼亡而歸送至延慶)
三
沈郎院閉綵雲收寂寞秋花折樹頭留取斷絃来世
續此生長抱百年愁
四
比邱會泣别曇瞿秦失三號弔老𣆀自笑此翁非銕
漢白頭来此哭同參
五
鬢邊雪映眼中花更閱人閒幾歲華丁未老人開七
秩尚攜雞黍到君家
六
光霽丰標今寂滅靈明根性詎消磨夜来一叚佳風
月不見堯夫只見窩
七
三塋相望一牛鳴来埽新松百感生季札旋封邱哭
墓晉人謬謂聖忘情
八
禪學年来亦自衰大叢林属小闍梨寒翁庵子如蝸
殼却有弥天釋住持
九
中軍晚歲甥辭去左相今朝客不来看取少陵誠長
老死生林下伴寒齋
十
久作遼天獨鶴飛鏡鸞餘念尚依依荒山野水蘇溪
路愁絶鰥翁挈影歸
九日登辟支岩過丁元暉給事墓及仲弟新
阡二首
絶巔萬籟静沉沉重倚闌干感嘅深古佛龕中苔上
面故交宰上樹成隂山無白額妨幽討野有黃花且
滿斟莫怪徘徊侵暮色老人能得幾登臨
二
歷歷向時遊覧處重来年已廹桑榆大衾尚欲同林
下華表安知忽路偶自古曾悲摘瓜蔓即今不共插
茱萸人生患不高年爾到得年高萬感俱
題林璞經属平寇錄
倏爾蜂窠起俄然鼠首梟果能歌競病不枉事嫖姚
瘴氣收氛祲朝家賞爛焦祝君深養勇稍北有天驕
季父習静哀詩四首
關路源流遠乾淳輩行尊一檠常對卷貮簋亦開樽
縞素幾空巷玄纁不及門異時遺逸傳誰定訪邱園
二
憶在嬰兒時常依少父傍不嗔仲容小猶記阿宜長
誨語祛蒙吝埋詞愧惰荒從今有疑義無復叩山房
三
習静先生子劉子新阡即此是標題便無華表翔雙
鶴不有生芻藉隻雞在昔陶潛書處士從它孟德揭
征西原頭一慟關倫紀始信彭殤未易齊
四
易學紛紛各著書獨扵師說着功夫涪翁舊傳七分
止邵子先天一畫無不遣耆英陪講讀空留意句授
生徒即今黃策方施用姑可藏山待後儒
工部弟哀詩二首
忽然吹散恨難平六十年間老弟兄春草池塘成昨
夢夜床風雨付来生歸謀甫里田差曉去與端溪石
共行部曲出門情態異不如籠鶴有哀声
二
去歲書来欲觧麾𢾗行遺墨半傾欹斑衣不遂娱親
志白髮因吟哭子詩讓棗犹如前日事摘瓜空抱暮
年悲情知哀淚無堪滴原上寒笳苦死知
挽方德潤寳學三首
龔勝乘車晚陽城伏閣初自云臣語戅不是上恩疎
黃壤全名節青編載諫書始知年與德造物有乘除
二
憶被烏臺劾𣆀非傳偶同瞽言拚萬死明詔赦孤忠
全活皆英主淹留各秃翁傷心古遺直不返瘴雲中
三
晚賜延和對言公去國深遂良垂白髮臣甫抱丹心
馳驛無銀信移麾有玉音遙知遺奏上未免動宸襟
挽万孺人(寳學之女)
壼範經親授笄年詠好逑謂迎荷槖返豈料舜華休
斷鴈元方恨離鸞小宋愁鄰翁憊無力不及送原頭
陪諸先輩題名登春臺臞軒即度次故相陳
魏公韻某繼作
臺荒屋老閱人深拂拭留題重整襟科目一朝来劵
外姓名三世在碑隂公孫晚歲叨明詔裘氏當年費
苦吟報與曲江先輩道老婆非復少時心
二
鰲頭唱首各高深才薄難披作賦襟己覺鸎花成一夢
尚貪瑩雪競分隂即今空負臺莱意夙昔曾賡殿閤
吟北望鈞天搔白首區區終堯心
答循倅潛起
别後書稀夢亦稀忽傳尺素到柴扉不知天驥方徐
步將謂雲鵬久怒飛句律斬新似過舊姓名略是復
疑非長官仙去賓朋散存者依稀有杜微(亡友鄭君瑞為閩清)
(宰君為主薄余始識君扵縣齊)
過季父新阡
父凡俱映漢藜青獨老空山聚凍螢生不肯扶靈夀
杖死堪上應少微星向来枕䣛傳師學末後懸棺合
礼經惟有書房舊時月夜深得得照疎櫺
後村先生大全集卷第十六
