後村先生大全集卷第四十
詩
竹溪中評余近詩發藥甚多次韻一首
輦路曾聯花底轡釣磯共著雪中蓑璧瑕自是難爲
掩言玷誰云不可磨煩錦繡腸施月斧洗筝笛耳聽
雲和兩翁弄此窮生活戶外渾無客屦過
三和
經旬積潦慵扶杖拂曉新晴喜晒蓑掣電光隂難把
玩浮雲富貴易消磨蝸牛廬只依通德䖝蠧書猶在
善和除是鬳翁名父子别無好事者經過
四和
矍鑠翁徒誇被甲玄真子自愛衣蓑昏花安得金篦
刮荒落猶將鐵硯磨雄思空湛空自好郊鳴寒苦幾
時和木魚差異炎凉者不鄙柴門夜夜過
五和
賓戲兩翁迂闊甚金章换得笠并蓑君從老艾傳衣
鉢僕似元城耐搗磨(劉器之確搗磨磨止說元祐是)歲晚石交惟竹
伴古來鼎右待梅和凍泥滑滑村居僻今兩無人肯
見過
六
不羡上公被雉衮寕為野老着牛蓑(釣臺詩漁釣牛蓑且逃逅)素
無文思加衰竭薄有時名合折磨幸老舍人工潤色
逢新天子建中和子來猶自商歌在舊友何須裹飯過
七和
盡卸絲鞭并席帽全装雨笠與煙蓑國南秦畤壇方
築塞北燕然石未磨本草書雖夀炎帝長䋲擊不住
羲和回仙郎在人間萬一飄然袖劍過
八和
趁潮生處先抛網卧月明中不脱蓑晚學銅人緘不
語早知鐵漢鈍難磨囁嚅吾欲多長慶鉤畫君真逼
永和自剔燈花看吟草夜闌不覺暁牌過
絶句二首贈月蓬道人過建安謁劉漕中書
兩過道人争一蓬豈非名號偶然同樗翁賴是無權
柄往問無家鐵壁翁
二
只有破裘禦寒色徧將甜卦賣癡人那知兩箇非師
弟一是鍾離一洞賓
和除字韻問大淵來期
故人有約歎遲久竹榭茅亭自掃除寕載鴟夷訪楊
子(楊子云酒箴䲭夷滑稽腹如瓠壺)羞蒙狗監薦相如極思座上掃
長塵莫賺
更垂魚
三和
林下笋猶供採握門前草又欠芟除絶無三
顧時有僧来說六如舊友尋盟將命駕先
垂車今年田海俱中熟處處人家足槄魚
四和
亂書案上慵料理長物齋中悉屏除乍可假
甫安能佞佛把随如虎皮晚歲羞争席豹尾扈
屬車冬煖無冰村酒賤肯来溪上共义魚
五和
客怪村翁老猶健我知造物有乘除曾看鯨海鵬天
了豈比蜂窩蟻垤如舊敬尊公移北斗今為後學指
南車此生只合熏班馬掩鼻人間等鮑魚
六和謝其見訪
薄有雞豚趁墟市寂無鳥雀下階除疾馳輕騎御牧
至興盡扁舟激箭如我老幻身聊據槁君豪詩骨可
專車吾聞海上鯨堪膾沮洳何緣有大魚
七和
百家衆體皆融液一字陳言亦剷除陋矣小巫步神
禹譬之大戰獲僑如子行給子尚方札吾自乘吾下
澤車本是腐儒非磊落莫嫌忩下註蟲魚
八和
困枯架上晝蘇醒愁倩杯中物破除子美所稱惟白
也仲尼自謂不回如食纔藜糁寕無肉行以笻枝可
當車聖世未嘗違物性飛潛初不間鳶魚
九和
人見休官欺冷落天將高夀凖遷除鑷千莖雪形容
變卸一條冰涕唾如病怕執綏升玉輅(辛亥明禋先皇欲命某執)
(綏憐其病而止)老難垂服鹽車身間絶喜無拘束巢鶴終
勝似釜魚
十和賀太淵得雄二首
欝欝葱䓤初抱送驚驚怕怕永銷除(稼軒詞)子瞻要待
啼時看介甫曾誇畫不如先敞高門容駟馬旋聞别
舘戲羊車中庸詩禮牢扃鐍他日親傳伋與魚
二
誕育文章家可賀軒渠煩惱障皆除霜蹄墮地能行
矣玉樹臨風必皎如羣紀伴翁入圖畫儼佟為我御
巾車客中往往煩厨傳倘許携將酒與魚
和竹溪披字韻一首
玉雪面俄成醜老琅玕腹未盡呈披只今衆女容
粉自古十夫能挽椎豈有進賢冠繪像亦無靈夀杖
扶衰俚辭聞早安排了未必他人識牧之
二
人夸晚節猶鮮健誰信朝華已謝披空有朵雲盈篋
筒竟無片雪上鉗椎槁乾毋怪芳菲歇退惰常因血
氣衰自嘆龍鍾真髦矣不如茗艼一中之
再和二首
包羞羊借臯比盖餙貌狙將衮服披妾去綠衣裳以
麹它乘黃屋髻猶椎方開元際唐風盛自建安来漢
道衰舉世紛紛學姚賈老夫持此欲安之
二
古柏每經寒聳秀朝花不待夕離披舉揚壹似德山
捧摧拉過於力士榷化鶴仙歸見孫老感麟翁泣歎
吾衰楚狂難和薰風句聊自歌之舞蹈之
挽陳孺人(邱升真倅之内理椽應中之母)
鄉井公平推内則掖垣銘筆寫徽音不煩陶子羞蚶
鮓肯與黔婁共布衾三語未酬將母志九原無負托
孫心樗翁閱世頭如雪二紀前曾挽藁砧
總戎徐侯伯東遠訪田舍贈詩二首次韻
内辭狨橐外莵符巾褐蕭然一老儒床上亂書眠當
枕卷中警句摘為圖(和靖有摘句圖)雨寒裹飯故人少雪夜
扁舟今世無惟有徐君真好事高軒肯自福之莆
二
博覽彊通千載事冥搜謬用一生心乾坤劫數有成
毁風月性情無古今君似得吾之骨髓俗方求我以
聲音若非生處殊閩浙把臂相邀共入林
伯東留詩别余次韻
殘生恰似道傍樗匠斧樵柯免剪除撚我幾鬚安箇
字見君一面勝千書貧家僅有雞為黍貴客相過翠
織裾稚子不知新社友却詢座上者誰歟
朔齋竹溪盛稱鑑臺李君談天小詩戲贈
品題經二紫薇公携袖中詩訪老農遠祖似曾為藏
史前身莫便是淳風自憐槁木灰生意絶怕菱花照
醜容但願海鄉魚稻熟耄夫不復問窮通
謝韓孔惠見訪
千林黃落澗冰堅應是江湖作雪天偶有客過居士
室絶無人識孝廉船繡衣二使交章薦黃策諸郎律
賦傳莫向明時嗟不遇乃翁穮蓘子逢年
挽趙毋鄭氏
攀桂者聯翩皆由母訓焉摘髭人共羡出腹子多賢
穉耄三從美哀榮五福全幽明無一憾玉潤自銘阡
挽陳判官(介建教岩石之父)
偶然傾蓋欣初識驀地分襟惜久睽太未謾稱三語
掾上林未借一枝棲空煩樗叟招魂些賴有薇郎積
善題他日廣文燎黃誥原頭鶴表與雲齊
謝王尚賢見訪(字任卿)
畏跌始知笻有力怯寒常以衲蒙頭詩名吾不如公
幹清與君何减子猷林下方將分半席江邊作麽返
扁舟騷壇尚有陽巖在豈必擔簦更遠求
和陳生投二首(宗范閩清人)
乍可破琴栖剡曲誰能抱瑟立齊門昔賡太液池新
詠今嘆靈光殿獨存摩詰不煩人問疾巫咸難為帝
招䰟老農無復供春帖題徧南村與北村
二
華裾乃肯訪衰翁何德煩君䞇一通百尺樓真廣陵
後千巗宅在魯家東句中有眼参方見删後無詩論
未公年少分隂且惜取老夫不覺巳頭童
丁卯元日十首
真率會居同社長屠蘇酒譲一家先垂髫孫各欣新
歲華髮翁偏惜舊年
二
瞎翁九起茅簷下失喜繁星滿樹梢想泰元尊衰景
貺知新天子講初郊
三
五畤初行禋類禮萬金難買歲朝睛老臣縱有甘棠
頌未必朝廷記姓名
四
北關南盪霽華開輦御端門肆眚廻野老相逢談聖
德散齋蔬素到燔柴
五
帝服堯喪禮制終南衙萬玉賀廷中遥知祝了三宮
夀相率回班賀相公
六
禮成雖曰非常慶聖敬居然不已純王女宓妃猶屏
欲光開梅厦訪儒臣
七
别墅棋邊勍敵破上流悵下捷書飛幾年二虎争雄
長一剖為羓一遁歸
八
物貴皆緣自幣輕絲身榖腹費經營公卿文學方矛
盾黔首何時見太平
九
日寒檠曾萬卷暮年暁景有千絲人言晚節高初
自喜新詩勝舊詩
十
戴白蒼頭醜筆秃無花藻思枯惟有春風不知
年傳粉又施朱
銘座一首
幸已逃憂責銘座猶思儆耄荒平日何曾欺闇
室暮年不會議明堂重金身寵生無益賜扇恩深死
未忘扈蹕老臣開九衮感今懷舊獨凄凉
送舶使王監丞
琴不鼓携歸浙六轡如絲送入閩魁傑西州今有
典司南庫豈無人牙籌何足煩名勝釐席方將問
神公幹仲宣從此别遠書莫惜寄漳濱
中&KR2675;省謁二絶
下挾兩拐凍皴身上披三絮非為辟支放登
自是龐公上冡去
二
黃絁製袍白布袴長鬚扶拜翁翁墓殘骸倘未隨朝
露魚菽一年来一度
送林子敬倅武昌
閫外於今有虎臣孰云立國靠江神後車雞塞勒銘
客前席龍山落帽人此去青油煩激筆向來赤壁要
綸巾遥知崔顥題詩處暇日登樓與拂塵
丁采傑挽詩
文字蜚聲早功名入手遲晚知書誤我時以酒澆之
曠野靈均些新墳真曜碑兩翁不在子其必在孫枝
贈謝子杰校勘
高比伏生轅固(皆九十)熱瞞賈誼朱忠我自號病居士
君無戲盲老翁
二
喚做獃子憨子管他火星孛星造物小兒則劇先生
大醉未醒
三
功名隨露電過文字與星斗垂吾評潞公五福何如
放翁萬詩
用居後弟強甫韻二首
老禪和築退居菴識路何須待指南野叟得年今九
九星翁布筭更三三有詩入夢撩靈運無藁藏山愧
史談愚智同歸一坏土管他後世傳非聃
二
先皇親為扁溪庵奎畫煌煌陽世南多病安知年望
九歸耕何幸歲登三新詩有弟聊相屬前事無人與
共談作飲中仙殊不惡何須苦淡學瞿聃
三
了無傑句似平庵謾有高年企渭南(放翁封渭南伯)鐵漢堂
堂纔望八銅人嘿嘿久緘三曾傳鴻寳枕中訣厭聽
狙邱稷下談畫史貎予殊不似清䂂安得耳如聃
辭大叢林卓小菴豈知捷徑在終南狂歌不暁花十
八餓死休貪茅四三漢有子雲尤苦思晉惟逸少不
清談君看尼父生知者問了萇弘又問聃
四和
五和
不腆先疇與破庵在汾水曲管岑南(文中子田廬在乎疏屬之南注云)
(疏屬山名山海經云枕汾水名管岑)幽栖晚節巢林一戅草當年及
三酒甕有期春共酌書&KR0809;無底曉猶談吾惽紫氣難
瞻矚未暇攀迎柱下聃
六和
歲晚歸休老學菴(放翁菴名)敢嗟白首滯周南在廷不欠
秃翁一開徑寕無益友三地豈長房之可縮天非鄒
衍所能談桓郎狹膠詩師說未必雄書遠過聃
七和
是處皆堪結草庵寕論塞北與江南上林遠賦諷纔
一先範門書獻至三麟獲魯西終聖筆馬浮江左坐
玄談古書疑信常相半何必深疑禦寇聃
八
臨池苫蓋釣魚庵(温公庵名)却笑温生起水南林下休官
誰見一歲寒取友不過三點黃豈有眉間喜堅白都
無舌本談柱下首陽孰工拙東方元未識夷聃
九和
無住先生獨住菴(簡齋菴名)得朋猶冀自西南丹心事國
忠無二白首尊師詛在三詩少古風惟近體學慚實
踐謾虚談退之未離乎儒者坐井觀天錯議聃
十和
把茅容膝強名庵宜夏宜冬戶向南雪厄黃精飢杜
二花欺白髮笑陳三(后山詞莫莫休休白髮簪花各自羞)爾儂柏下已
骨朽此老橘中猶手談惟有子長讃深遠諸家類以
淺求聃
十一和
春困齁齁卧蝶菴(蝶菴在徐潭東偏)欠伸跳出大槐南漂摇
丕借烏栖一(上林多少樹不借一枝栖)迂拙羞營狡窟三投轄孟
公方痛飲驚筵焦遂勿高談谷神若果能無死秦失
何由却弔聃(莊子云老聃死秦失弔之)
十二和
懶訪半山雲頂菴(荆公詩菴雲作頂峭無鄰)且撑一葉泛溪南(退之)
花間漸覺同游少(今年看花伴已少去年人)桑下何曾作宿三古
有劉伶呼不醒今無衛玠共誰談五千言是家人語
長笑諸家誤注聃
十三和
素昧清真與順菴(吳成伯可)偶然愛唱望江南世因玉佩
輕秦七(少游有玉佩丁東之詞為伊川所誚)夭蓑衣貴謝三(蓑衣未必清貴)
郢可憂虞成永歎漢方隆盛勿多談古今大瞻惟蒙
叟不但誣丘又謗聃
贈崇安吳醫德安
家住武夷精舍邊若非悟道必逢仙不為宰相渾閑
事只作名醫也自賢羞與市争伯休價儘教人負宋
清錢慢亭泉石應如故安得相從刺釣船
和張文學投贈(招年)
身如老桐樹拱把至于今閱世已焦尾無人知苦心
免隨薪㸑盡誤被斧斤尋曾待薰風殿先皇獨賞音
新勲姪宰松溪
麥壠青黃接花封紫皂催汝能馴雉否吾亦割雞來
琴調誰知者租瘢豈忍哉試詢縣齋客莫也有澹臺
送趙司理若鈺之官潮州
辨幕資籌筆圜扉待雪冤未論公喜怒先為母平反
君壯行其志吾貧贈以言自憐劉跛子不及送前村
再和張文學
安知後來者所作不如今孰可執牛耳君能貫虱心
孤根纔一寸(半山詩一寸菴前手自移)老幹忽千尋未必子期死
無人聽古音
送德陳德剛舍試(子龍)
不消負笈趁槐黃解褐惟於孔廟堂士子堵墻觀矍
圃公卿搢笏誦阿房里中巨擘推吾子闕下諸生有
此郎鶴髮慈親倚門待錦標奪得早還鄉
送吳時父侍郎二首
慧燈溥照人幽隱心秤能權物重輕士子比之常相
國吏民道是蔡端明来時稲蟹非常熟去日琴龜作
伴行安得四方皆結輩蒼黔開眼看昇平
二
十行禮促歸荷槖五朵雲飛堕草廬西北戰塵鋒銳
甚東南民力磬懸如帝閽宣室初前席公憶康山舊
讀書問訊少君無恙否衰殘久不奉雙魚
題金華王山甫吟藁(佳翁前齋子)
載䞇來相覓挑燈讀失驚尊公王逸少外祖鄭康成
子壯堪傳嫡吾衰浪得名江湖有公論不必問鍾嶸
贈日者袁天勲
多識名公與鉅卿也携䞇卷到柴荆神巫未易覘壼
子太安能筮屈平且喜天綱家有種不憂日者傳
無名村翁耄矣詩全退同社諸人各善鳴
送莊知錄歸覲
彼美佳公子甘為郡督郵鯉庭素鍾愛鳴幕不能留
剡上止一鶚挽回無萬牛李官難久曠来莫待新秋
用洪君疇韻送徐仲晦赴鄉郡二首
君於外物一毫輕七聚争看錦晝行昔苦缿筩無路
逹今欣蠟燭照天明潢池赤子思天活青社飢民待
再生前哲貴分人以德獨清不若衆皆清
二
傳聞君相奬清修印節移來某水邱范孟博非私奏
劾祁大夫不避親讐青黃未接宜開廪紅腐無多謾
唱籌事尚可為君努力明時未好說歸体
端午五言三首
綺紈貴家子旗鼓少年場屢舞衆人醉鮮粧一國狂
二
士女匆匆散溪山寂寂然龍舟閑似我閣起向沙邊
三
雜遝今觀渡依稀昔浴沂居人空巷出幾箇詠而歸
又七言三首
蛾眉已被生前妬魚腹猶遭死後誣把似與龍争角
黍何如隨俗飲菖蒲
二
田翁有酒邀村飲地主存羊餉節儀不喜人題木居
士何曾鬼怕艾天師
三
枝上綘英吹欲盡鏡中素髮摘來稀今年過了菖蒲
節猶袂香篝着裌衣
次朔齋獻齋兩中書韻題鐵筆堂
椽筆雅宜揮制草鐵心未害賦梅花紫薇閣老昔同
省喬木世臣今幾家犢鼻吾甘住南阮狨鞍君合扈
東華明時簡擢皆夔卨不待還黃與壊麻
送謝眸之温陵
縦未肩康樂猶堪跨惠連生涯懸罄盡詩句弹九圓
古有王官采今無海價傳不知誰著價携去訪心泉
和東間丁卯上元日見寄三絶句
昔待重瞳讀考工(壬戍勸誦詔讀周禮)老無隻字干子公故人
化作纍纍冡留得村翁與澗翁
二
身已偏枯無一邊還丹悔不問師傳便教老夀如彭
祖僅活人間八百年
三
臂短生來不善緣那堪年已廹申轅(申公八十轅固九十)聃書
字字家人語不似蒙莊好寓言
又三首
圖二疏歸無畫工留君嚴去欠文公卸了尚書呼長
者納還學士做漁翁(香山有盧長者白尚書之句)
二
雪平腰各立師邊半夜輸君得密傳伴後村翁成二
老比綘縣人多一年
三
年高難結草鞋緣道遠貧無犢負轅惟有加飡兩箇
字忉忉衍作百千言
居厚弟生日
赤帝雖然張火&KR0987;素娥亦自湧冰輪門無賓客臨羅
爵庭有兒孫賀紱麟晚節抽身還故里他時留面見
先人星翁未觧吾儕意猶說君王獵渭濱
贈雪山李道人
巧歴推修短前知定吉凶吾爲立標榜唤做小淳風
二
離亂雪山隔艱難蜀信通道人能縮地移取向江東
讀史
絶漢犁庭功可喜與天争鼎志堪悲吠江帝刮為羓
去避地民勞若蟻移河决固非束薪塞厦傾欲以一
繩維英雄到了多遺恨孺子林宗百世師
寓言
衣薰三日不歇蕕臭十年未已寕為蔚宗香傳不作
魏收穢史
三贈月蓬道人
病翁巳卸鞍䭾矣道人彊欲羈&KR0919;之賺汝一雙窮相
眼饒吾九十老頭皮
二
此蓬此月屬誰哉送汝挑包謁恕齋說與同名同號
者龍圖親爲判憑來
後村先生大全集卷第四十(終)
