後村先生大全集卷之一百八十七
長短句
哨遍(昔坡翁以盤谷序配歸去來詞然陶詞既&KR1357;括入律韓序則未也暇日游方氏龍山)
(别墅試效顰為之俾主人刻之崖石云)
勝處可宫平處可田泉土尤甘美複深路絶住人
稀有人兮盤旋于此送子歸是他隐居求志是要明
主媒當世嗟此意誰論其言甚壮孔顔猶有遺旨大
丈夫之被遇扵時入則坐廟朝出旗麾列屋名姬夾
道武夫滿前才子噫有命存焉吾非惡此而逃之
富貴人所欲如之何幸而致向茂樹堪休清泉可濯
谷中别有閑天地况膾細于絲蕨甜似蜜采扵山釣
扵水大丈夫不遇之所為唐處士依稀是吾師覺山
林尊如朝市立侯門下賓客優優趨形勢嗟盤之樂
誰争子所占斷千秋萬歲呼僮秣馬更膏車便與君
從此逝矣
六州歌頭(客贈牡丹)
維摩病𧺫兀坐等枯株清晨裏誰來問是文殊遣名
姝奪盡羣花色浴纔出醒初觧千萬態嬌無力困相
扶絶代佳人不入金張室却訪吾廬對茶鐺禅榻笑
殺此翁&KR0751;珠髻金壷始消渠憶承平日繁華事修
成譜寫成圖竒絶甚歐公記蔡公書古來無一自京
華隔問姚魏竟何如多應是彩雲散劫灰餘野鹿銜
將花去休廽首河洛坵墟謾傷春吊古夢繞漢唐都
歌罷欷歔
水調歌頭(遊蒲澗追和崔菊坡韻)
(余傾爲儀真郡督郵白事惟楊崔公銳欲羅致属先受制置使李公之辟崔公始䀻洪公)
(舜俞入幕後二十五年奉使嶺外拜公祠像俯仰今昔輙和公所作水調歌頭以寓悲慨云)
敕使竟空返公不出梅關當年玉座記憶仄席問平
安羽扇尉佗城上野服仙遊閣下遼鶴幾時還賴有
蜀耆舊健筆與書丹青油士珠履客各凋殘四方
蹙蹙靡騁獨此尚寬閑丞相祠堂何處太傳石碑墮
淚木老瀑泉寒往者不可作置酒且登山
再(喜歸)
遣作嶺頭使似戍玉門關來時送者舉酒珍重祝身
安街畔小兒拍笑馬上是翁矍鑠頭與璧俱還何處
得仙訣髮白頰猶丹屋茅破籬菊瘦架籖殘老夫
自計甚審忙定不如閑客難揚雄拓落友笑王良耒
往面汗背芒寒再拜謝不敏早晚乞還山
三(觧印有期戲作)
老子頗更事打透利名關百年優優于役何異入槐
安夢裏偶然得意醒後纔堪發笑蟻穴駕車還恰佩
南柯印髣髴轂曾丹客未散日初昳酒猶殘向耒
幻境安在回首總成閑莫問浮雲𧺫滅且跨剛風遊
戲露冷玉簫寒寄語抱朴子候我石樓山
又(八月上澣觧印别同官席上賦)
半世慣岐路不怕唱陽關朝来印綬觧去今夕枕初
安莫是散埸優孟又似一棚傀儡脫了戲杉還老去
事多忘公莫笑師丹筆端花胷中錦雨消殘江湖
水草空曠何必養天閑久苦諸君共事更盡一杯别
酒風露夜深寒回首行樂地明日隔雲山
又(客散循堤步月而作)
落日幾呼渡佳席每留關有時来照清淺鬢雪似潘
安一曲親蒙君賜西岸更無人迹惟見鷺飛還隙地
欠栽接蕉荔雜黃丹柳全疎松尚幼怕摧殘傍人
笑我痴計管鑰費防閉翁意在乎林壑客亦知夫水
月滿腹貯清寒賦詠差有愧赤壁與滁山
又(次夕觴客湖上賦葛仙事)
羯虜問周鼎柱史出秦關苦求勾漏何意身世遠差
安不見跕鳶墮水時有飛鴻遵渚樂此久忘還采藥
寓言耳胷次有靈丹釣游處榕葉暗荻花殘自翁
仙後千載輸與水鷗閑我讀内篇未竟忽被急符驅
去洞閉白雲寒回首愧幽子隐約海中山
又(十三夜同官載酒相别不見月作)
怪事廣寒殿此夕不開關林間烏鵲相賀暫得一枝
安只安浮雲深處誰駕長風挾取明鏡忽飛還玉兔
呼不應難覓臼中丹夜深歌聽輙笛吹殘嫦娥
老去孤冷離别匹如閑待得銀盤擎出只怕玉風醉
倒衰病不禁寒卿去我𣣔睡辜員此湖山
又(癸夘中秋作)
老去有竒事天放兩中秋使君飛榭千尺縹緲見麟
洲景物東徐城上歲月北征詩裏圓缺幾時休俯仰
慨今昔惟酒可澆愁風露高河漢淡素光流賈胡
野老相慶四海十分收兢看嫦娥金鏡争信仙人玉
斧費了一番修衰晚筆無力誰伴賦黃樓
又和(倉部弟夀詞)
歲晚太玄草深悔賦長楊向来戶外之屨已飽各飛
揚閤上靑藜安在院裏金蓮去矣且爱短檠光衰懶
倦賓客誰訪老任棠嘆時人憐黠小笑鮐黃汝曹
變滅臭腐儂㡳愈芬香苦羡阿龍則甚(王導小字)學取幼
安亦可坐穴幾藜床零落鴈行小敢不舉君觴
沁園春(夢孚若)
何處相逢登寳釵樓訪銅雀臺喚厨人斫就東溟鯨
膾圉人呈罷西極龍媒天下英雄使君與操餘子誰
堪共酒杯車千兩載燕南趙北劍客竒材飲酣盡
鼓如雷誰信被晨鷄輕喚廻歎年光過盡功名未立
書生老去幾會方来使李將軍遇高皇帝萬戶侯何
足道哉披衣起但悽凉感舊忼慨生哀
又(送孫季蕃弔方漕四歸)
歲暮天寒一劍飄然幅巾布裘儘緣雲鳥道躋攀絶
頂拍天鯨浸笑傲中流疇昔竒君紫髯鐵面生子當
如孫仲謀争知道向中年猶未建節封侯南来萬
里何求因感慨橋公成遠遊嘆名姬駿馬都成昨夢
隻鷄斗酒誰弔新邱天地無情功名有數千古英雄
只麽休平生客獨羊曇一箇灑淚西州
又送包尉
我羡君歸一路秋風芙蓉木樨想慈顔望久靈烏乍
噪新眉畫就郎馬頻嘶忙脫征衫快呼斗酒細爲家
人說建谿争知道這中年懷抱最怕分携丈夫南
北東西應笑殺離筵粉唳啼悵佳人来未碧雲冉冉
王孫去後芳草萋萋明日相思山重水複古道人稀
茅店鷄元龍老有高樓百尺誰共登梯
又(答九華葉賢良)
一卷隂符二石硬弓百斤寳刀更玉花&KR0865;噴鳴鞭電
扶烏絲欄展醉墨龍跳牛角書生虬鬚豪客談笑皆
堪折簡招依稀記曾請纓繫粤草檄征遼當年目
視雲霄誰信道凄凉今折腰悵燕然未勒南歸草草
長安不見北望迢迢老去胷中有些磊磈歌罷猶湏
着酒澆休休也但帽邊改鏡裏顔凋
又(同前)
我夢見君帶飛霞冠着宫錦袍與牧之高會齊山詩
酒謫仙同載采石風濤萬卷星羅千篇電掃肯學窮
兒事椘騷掀然嘨有魚龍鼓舞孤兔悲嘷英雄埋
没蓬蒿誰模索當年劉與曺歎事機易失功名難偶
誅茅西崦種秫東臯柵有鷄豚庭無羔鴈道是先生
索價高人間窄待相期海上共摘蟠桃
又(癸夘佛生翌日將曉夢中有作既醒但易數字)
有箇頭陀形等枯株心猶死灰幸春山筍賤無人争
喫夜爐芋美與客同煨何處旛花忽相導引莫是天
宫迎赴齊又疑道向毗耶城裏講席初開這邊尚
自徘徊笑那裏紛紛早見猜有尊神奮杵拳麄似鉢
名緇竪拂喝猛如雷老子無能山僧不會誰誤檀那
舉請哉山中去便百千憶劫休下山來
又(和吴尚書叔永)
我所思兮延陵李子别來九春笑是非浮論白衣蒼
狗文章定價秋月華星獨步岷岷後身坡穎何必荀
家有二仁中朝裏看叔兮衮斧伯也絲綸洛中曾
識機雲記玉立堂堂九尺身歎苕溪漁艇幽人孤往
鴈山馬鬛吊客誰經宣室釐殘玄都花謝回首舊遊
存幾人新腔美堪洗空恩怨唤𧺫交情
又(吴叔永尚書和予舊作再荅)
莫羡渠儂白玉成樓黃金築臺也不消顛怪騎驎被
髮誰能委曲令鳩為媒鬢有二毛䄂閑雙手只了持
螯與把杯公過矣賞陳登豪氣杜牧麄才便煩問
訊張雷甚斗宿無光劍不廻想閤中鳴珮時携客去
壁間懸榻近有誰來撤我虎皮讓君牛耳誰道两賢
相戹哉中年後向歌闌易感樂極生哀
又(維揚作)
遼鶴重來不見繁華只見凋殘甚都無人誦何郎詩
句也無人報書寄平安閭里俱非江山略是縱有高
樓莫倚闌沉吟處但螢飛草際鴈𧺫蘆間不辭露
宿風餐怕萬里歸來雙鬢班算這邊贏得黑貂裘
敝那邊輸了翡翠衾寒檄草流傳吟牋倚閤開坐瓊
花亦懶看君記取向中洲差樂塞地無歡
又(荅陳上舍應祥)
華髮蕭䔥歸碧鷄坊出金馬門把一枝色筆擲還郭
璞些兒殘錦回乞天孫永免朝参更無宣鎖送老三
家水竹村休休也任巫陽來下未易招䰟茅簷安
得胞閽倩便了沽來酒滿尊嘆角巾東路吾尋初服
上書北闕子漫危言漏院霜靴火城雪轡得似先生
敗絮温安危事付布衣融泰鼎足膺蕃
又(平章生日丁卯)
(某兹者恭審某官篤生名世光輔新朝昴儲精嶽降神方啓中興之運何如帶山若礪)
(未詶再造之功某隃望三台敬熏一瓣短衣飯牛而至旦業巳歸耕搢笏籠以放生未)
(由旅賀)
載籍以來扵宇宙間有功者誰自唐堯咨禹水行由
地宗周微管夏變為夷謝傳棋邊莱公骰畔淝水
澶淵送捷旗天不偶生堂堂國老真太平基雅懷
厭倦台司新天子殷勤留帝師向朝堂衮繡萬羊非
泰湖山絛褐兩鶴相隨壽過磻溪德如淇奥進了丹
書作抑詩蒯緱客願年年歲歲来獻新詞
又(二鹿)
馴扵蹇驢清扵賜駒我行爾從幸柴車堪駕何慙韓
衆藥苗可採長伴龐公野澗泉甘陽坡草暖柏葉
松枝充短供休夢想去游靈囿沼入望夷宫與夸
奪子爭雄生與死未知誰手中况嗾獒者衆放麑人
少大將觸網少亦傷弓風日和柔山林深密折角何
如且飬茸二蟲喜各啣花拜跪来壽摴翁
又
剥啄誰歟戸外一賓布衣麻鞋有舌端雄辨機鋒破
的䄂中行卷錦繡成堆閽啓上賓儂觀諸老箇主人
公喜晚推怎奈向今十分衰颯非昔形骸閽言賓
怒如雷因㡳事朱門晏未開假使汝主公做他將相
懶迎揖客緊閉翹材病叟慙惶尊官寕耐待鐵拐先
生旋出來賓性急懷生毛名紙興盡而廻
又(寄竹溪)
老子衰頽晚與親朋約法三章有談除目者勒回車
馬談時事者麾出門墻已挂衣冠怕言軒冕犯令先
當舉罸觴書尺裏但平安二字多少深長溪翁苦
未相忘我今有雙魚煩寄將道荒蕪羞對宫中蓮燭
昏花難映閤上藜光聞庙瑟音識關雎亂詩學專門
儘不妨百年後尚庶幾申白不斁韋康
又(夢中作梅詞)
天造梅花有許孤高有許芬芳似湘娥凝望歛君山
黛明妃遠嫁作漢宫粧冷豔誰知素標難䙝又似夷
齊餓首陽幽雅意縱寫之縑楮未得毫芒曾經諸
老平章只一箇孤山說影香詔書存問漫招處士節
旄落盡草屈中郎日暮天寒山空月墮茅舍清扵白
玉堂寕淡殺不敢憑羌笛告訴悽凉
又(和林卿韻)
疇昔遭逢薰殿之琴清廟之璋謝錦袍打扮徉狂太
白黃冠結褁老大知章種杏仙人看桃君子得似籬
邊嗅晚香從人笑笑安車迎晚隻履歸忙後身定
作班楊彼撼樹蚍蜉不自量偶有時戲筆宫奴藏去
有時醉墜宗武扶將永别鵷鵉已盟猨鶴肯學周顒
出草堂從人笑我韓公齒豁張鎬眉蒼
又(再和)
慙愧清朝罷貢包茅住發牙璋便羊裘歸去留難嚴
子牛衣病卧肯泣王章疇昔憂天如今懷土田舍鷄
肥社酒香甘雨足且免扶鉏苦免踏車忙先生少
擬荀揚晚自覺才衰可斗量甚都無白鳳飛来玄草
亦無紫氣下燭干將待得新亭倒持手板何似抽還
政事堂榮與辱筭到頭由我不属蒼蒼
又(三和)
吉夢維何男子之祥載弄之璋嗟我辰安在斯文後
死力侔元氣手抉天章學稼田荒鍊月竈壊稽首南
豐一瓣香休休也免王良友笑屑往來忙浮名斗
挹箕揚世豈有明珠百斛量嘆種来瑶草年深未熟
挑成錦字道遠難將遷轉不行形容盡變盍改稱呼
號瞎堂遺弓遠愴帝鄊雲白禹會山蒼(瞎堂遠僧中尊宿也)
又(四和)
余少之時賦如仲宣檄如孔璋也曾觀萬舞鋪陳商
頌曾聞九奏制作堯章抖擞空嚢存留諫笏猶帶虚
皇案畔香令歸矣省聽鷄騎馬趁早朝忙榻前密
啓明揚宰物者方持玉尺量元未嘗棄汝自云耄及
無寕夀我或者天將(李泰白云天將壽我歟)富有圖書貧無釵
澤不似安昌列後堂新腔好任伊川看見非䙝穹蒼
又(五和韻狭不可復和偶讀孔明傳戲成)
昔卧龍公北走曹暪西尅劉璋看沙頭八陣百神訶
護渭濱一表三代文章絶笑渠儂平生姦偽死未忘
情履與香籌筆處遣子丹引去仲逹奔忙紛紛跋
扈飛揚這老子高深未易量但綸巾指授關河震
動靈旗征討夷漢賓將(漢郊祀志招搖靈旗九夷賓將)到得市朝變
為陵谷千載烝嘗丞相堂錦城外有轉鸝音好古柏
皮蒼又(六和)
少工藝文朱絲練絃黃流在璋(古注云璋瓉也)值虞廷戞擊
簫韶之樂周王壽考追琢其章汾水鴈飛鼎湖龍遠
䰟返今無異域香浮生短更兩輪屋角未去荒忙
人言八十鷹揚笑千歲如何尺捶量但負圖龜馬藏
之為寳䑛丹鷄犬去不能將友魯申公師浮邱伯尚
可教書村學堂投老淚瞻越山紫翠陵樹青蒼
又(七和)
安得竒材頸繫單于首提子璋便做些功業勝窮措
大聚螢武子吞鳳君章(羅含字君章)笑殺豎儒錯翻故紙
屈馬何曾有豔香榆塞外恰棗紅時候想羽書忙
腰錢騎鶴維揚分表事誰能預測量嘆防身一劍壮
圖濩落建侯萬里老境相將讀枕函書寳家藏笏免
使他人笑弗堂吾衰矣雖尚存右臂不觧擎蒼(坡詞云早)
(率黃石擎蒼)
又(八和景定壬戍經筵讀唐鑑徹章余忝勸諭蒙恩賜賚内墨二笏後四年發篋見之有感)
帝賜玄圭臣妾潘衡奴隷侯璋因封還除目見嗔鬼
質竄塗贄卷取怨竒章肯比寒儒自誇袐寳十襲庭
邽寸許香下巖石要朝朝磨試不論閑忙何須狗
監揄揚這衡尺曾經聖手量縱埋之地下居然光怪
栖之梁上亦恐偷將蓬戸無人花村有犬添幾重茅
覆野堂交遊少約文房四友泛浩摩蒼(杜牧云李杜泛浩浩韓柳摩蒼蒼)
又(九和)
歴事三朝覲而執圭祭而祼璋更宫蓮引入視淮南
草御屏錄了露會稽章貪膜外榮遺身後臭曅也平
生謾傳香顔髮改獨丹基無羔事在休忙曹邱生
莫游揚這瞎漢還曾自配量已化為蝴蝶穿花栩栩
懶陪鵷鷺佩玉將將機蹉面前鐘聞飯後我上堂時
衆下堂從前錯𣣔區區手援天下黔蒼
又(十和林卿得女)
莫信人言虺不如熊瓦不如璋為孟堅𥙷史班昭才
學中郎傳業蔡琰詞章盡洗鉛華亦無瓔珞猶帶旃
檀國裏香笑貧女尚寒機軋軋催嫁衣忙好逑不
數潘楊占夢者曾言大秤量待銀河浪静金針穿了
藍橋路近玉杵携將倩似凝之嫓如道韞簾卷燕飛
王謝堂恁時節看孫皆朱紫翁未皤蒼
漢宫春(秘書弟賞紅梅)
青女初晴向醜梢枯幹幻出妍姿休煩苑吏剪綵别
有神司東皇太一敕瑶姬淡傅胭脂還似得華清
湯煖薄綃半卸冰肌應笑楚宫癡絶略施朱則箇
便妬娥眉唐人更無藉在浪比紅兒祥雲難聚且丁
寕鐵笛輕吹拚醉倒花間一霎莫教絳雪離枝
又(再和前韻)
多謝勾芒露十分春信一種仙姿主人領客卜夜也
唤分司天葩國豔幾曾煩薄粉濃脂微似有酒潮玉
頰更無粟𧺫香肌猶記老婆年少愛科篸寳髻淺
印紅眉廻頭笑他桃杏太赤些兒而今零落更禁當
多少風吹君看取梢頭點滴絶勝樹下紛披
又(三和)
酷愛名花夲不貪妖豔惟賞幽姿烏臺舊案累汝牽
惹隨司冰層雪積獨伊家點絳凝脂應冷笑海棠醉
睡牡丹未免豊肌舞殿歌臺此際各新塗粧額别
畫宫眉那知有人淡泊不識蟲兒春鶯去也玉参差
分付誰吹空傳得暗香疎影瑣窗卷了還披
又(四和)
牆角殘紅恍徐娘雖老尚有丰姿紛綸絳節導從不
要街司隨波萬點似阿房漂出殘脂休懊惱丹鉛褪
盡本來冰雪為肌老子平生心鐵被色香牽動愁
上雙眉旦祝東風少緩瀝酒芒兒道伊觧凍甚潘郎
鬢雪難吹猶憶侍釣天廣讌萬紅舞䄂被披
又呈張别駕
京輦相逢憶茂陵臨御俱詣天官綘紗玉斧咫尺先
引頭班桃滿觀與貞元朝士同看歸騎晚春城笳
吹冶遊侵暁方還回首龍髯何在漫共談前事淚
洒橋山誰憐白頭柱史獨出洆關君如春柳到而今
也帶蒼顔憑寄語江州司馬琵琶且止休弹
又(癸亥生日)
老子今年忽七旬加七飽閱炎凉夜窗猶坐書案點
勘偏旁浮榮膜外這些兒感謝蒼蒼試看取名園甲
第主人幾箇還鄉淇澳磻溪二叟向王卿抑抑牧
野洋洋申公蒲輪被召来議明堂平章前哲駕青牛
去底差強自櫽括山歌送酒不消假手君房
又(吴侍郎生日)
此老先生尚不留東閣肯博西凉我儂争敢来近思
曠乏旁朱顔未改絶勝如蔡義張蒼元自有安丹竈
地何湏求白雲鄊𣣔綴小詞稱壽譬如河伯觀海
盳洋(見莊子註)遥知垂弧甲第置酒華堂且吟梁甫誰管
他冶子田強試問取壷翁仙訣幾時傳與長房
又(丞相生日乙丑)
吉語西来已衮歸行闕冊拜頭聽唐家豈可一日輕
去元齡洛英蜀客老成人幾半朝廷但管取三邊無
警活他百萬生靈槐第安排勅設有藕如船大有
棗如鉼瑶環瑜珥繞席箇箇寕馨一般竒特中台星
拜老人星誰知得眉攢萬國華筵少醉多醒
又(陳尚書生日)
公似寒梅向層冰積雪越樣清竒仙溪前輩相望可
比方誰百篇剴切似君謨又似當年更正簡相君顓
面崇清老子龐眉未可卷懷抽手續平泉莊記綠
野堂詩苦言匹如食㰖回味方思嗣皇訪洛怪鶴書
直恁来遲煩借問二童一馬幾時入尉瞻儀
又(題鍾肇長短句)
謝病歸来便文殊相問懶下禅床爵罷晨有剥啄顛
倒衣裳䄂中贄卷原夫軰安敢争強若不是子期苗
裔也應通譜元常村叟機嗚籟動更休煩簫管自
協宫商酒邊唤廻柳七壓倒秦郎一觴一詠老尚書
閑殺何妨煩問訊雪洲健否别来莫有新腔
後村先生大全集卷之百八十七
