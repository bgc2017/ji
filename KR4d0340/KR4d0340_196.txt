後村先生諡議卷之一百九十六
諡議
顯文閣直學士朝議大夫提舉江州太平典
國宫洪(天錫)為先師龍圖閣學士工部尚書
贈銀青光禄大夫(臣)劉(克莊)請諡奏状
(臣)竊惟登斯文之籙者代不數人結明主之知者世
不多見故武帝讀相如之賦恨不同時明皇聞太白
之名召對甚寵然而生不過文園之散秩殁僅存供
奉之虚稱以能文之臣值好文之主豈不歎甚况乎
九牧知名九重知己生前殊常之眷既幸邀於先
皇身後節惠之榮不無望於嗣聖盖援易名之曠
典非專墻屏之私恩敢瀝愚衷冐塵淵聽伏惟(臣)先
師龍圖閣學士工部尚書贈銀青光禄大夫劉(克莊)
學問淵源之邃詞章體裁之工大册高文直推作手
片言隻字皆足名家先皇錫之殊科寘之近職非
但潤色討論之善益推論思獻納之忠寝郎一疏白
故王之心詞垣幾奏數姦相之罪益孚時望允協衆
心奎畫之所稱揚玉音之所宣索品之以沉邃崇豅
醇雅詞華之目加之以典麗清新腴贍蕳古之評迨
丐歸而不可留也又寵以金幣華以詩草
尤香晚節皇帝陛下特
於暮年遽永違於昭代(臣)
遺一之嗟敢替在三之誼寕退老西河而遂掩其學
豈從游汾曲而不穪其師况(某)歷事三朝眎
若稽著令盖應易名輙昧萬死繳前史(臣)林(希)逸所
撰行狀一帙用黃羅複匣投進欲望聖慈下
臺訂以美諡于以重聖世旌儒之典于以彰先帝
知人之明發既往之幽潜垂將來之勸奬須至
聞者三省同奉
聖旨送禮寺議諡
奉議郎太常博士夏(錫)初諡議
揚子雲曰言心聲也不得於心有言焉者否也盖心
者言之本根言者心之枝葉玉佩瓊琚必有瓏璁之
聲金鐘大鏞必有鏗鍧之韻吉者寡躁者多疑者誕
誣者游文詞得失率此心為之故龍圖閣學士工部
尚書贈銀青光禄大夫劉公某生有穎質蚤負盛名
以二劉諸孫之淵源承西山水心二先生之啓發孰
不以為邃學問工詞章也然公雅好吟咏
日一念纔萌帝已臨豈容纖芥自
矣高丈大册成一家
後村先生大全集卷之一百九十六
