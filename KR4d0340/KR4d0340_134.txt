後村先生大全集卷一百三十四
書
與平江包尚書
某粤自弱冠獲接敏道先生交遊講貫德誼久矣不
意歲晚收召沗陪耆英後塵同扈属車法駕同侍細
旃廣厦雖駮雜有慙於醇粹淺膚莫測於高深然葵
藿之心芻蕘之言惟明主知之同列知之及其乞骸
得請則又領袖群公張飲木天以祖其行旣𢋫聖製
復貽雅什朌厚贐示繾綣惜别之意某平昔遭後生
描盡晚暮乃為元老知奬如之何而不喜也两載追
随一旦睽異鑚堅仰高至形夢想歸田絫月方欲奏
記賀文昌台斗之拜俄而大漕右扶風除書狎至雖
為一州三路喜然汲黯守淮陽望之試馮翊白首魁
礨骨鞭之臣不居中而𥙷外識者莫不為漢廷惜也
吳人德公遺愛如甘棠之思召公不勞施為坐以無
事五月報政即慶衮歸矣某耄昏非治筆硯之時旣
歸一書不寫一字不做然後知有知之樂但終當挂
此冠方是快活自在人也宏齋先生此行度為君相
所強吾儕各曾做它麾節今七老八大豈能更押花
字判状催科乎在奴故態聊發玉齒一粲
荅信庵丞相書
某舊冬因潭府使還草草奏記時歸未息肩硯塵寸
許不能備竿讀之礼一愧也所擬信庵先生書詩序
貪扵附名杜集冐然謂之無卜商衛宏之學豈能知
風雅之意二愧也居常自訟恐為我公帳下兒所笑
佛生前三日茅簷鵲噪開戶視之則丞相仲春中澣
所賜書凾畫卷匱玉篚實一旦塞滿措大屋子某旣
進使者問東山墅獨樂園起居又會姻族子孫觀書
展畫與篚盼諸寳物以至鄰曲亦来求觀皆云某窮
谷一叟何以得此於元老大臣巾襲扄鐍世世寳藏
不敢失墜初援肅翁例求小小横軸耳至扵一掃匹
楮老幹槎牙修枝勁身峭疎英的礫功参造化非腕
中有千斛力毫端無一點塵安能臻此妙哉某耄矣
遂與此二軸同卧起飢以當餐所恨齒衰才盡無簡
齋傑思僅能冥搜一律時少寓激烈摧謝之意某犬
馬之齒七十七矣尚能親燈對卷作細字每念諸老
惟丞相巋然如靈光殿後勛業福夀未艾某雖遲暮
猶冀及見衞武公入相郭中令書考也
回劉汀州書
某昨承台命以先寳謨公宰上之題見托閣下方以
才業用世所與皆交天下豪俊顧以此重任嘱之齒
髮殘秃之叟豈其人哉僕不侫扵世之志士仁人雖
生不同時沒不識面嘗欲訪求其遺事以𥙷史之闕
文况半生奔走兵間扵先寳謨勲勞志業皆耳聞目
擊一旦因賢嗣顯揚之請遂得附名驥尾以詔不朽
豈非幸歟所恨齒衰才盡事偉辭卑未必上愜雅意
兹承親翰奬借溢美謙謝過情非所以敢當某昨條
列所擬以求商確乃蒙錄示定本比某元槀損益尺
二十六字而高曾世次三代名諱封爵皆粲然詳俻
某元藁雖已刊行今再以增字别刊一板却易前板
毁之矣恐閣下望消息不敢久稽承使亟此以復將
命俟再刊棗本就印納也
荅鄕守潘官講
某承下問两刹見闕住持不知此間有好僧可充選
否某竊見莆福郡計全仰僧刹率以獻納多寡定去
留福謂之實封莆謂之助軍故好僧皆不肯住院惟
有衣鉢無廉恥者方投名求售某居嘗不喜接納緇
流間有一二好僧相識皆不樂住院者試為閣下言
之其一名宗表其一名元朌向来鄕俟見問屢以二
僧為薦旣而招以甲刹皆不能致某為選此等高僧
居大刹譬如朝廷召趙昌父劉平國雖未必来畢竟
是一叚美談亦可以愧實封助軍之髠敬以此復命
荅林中書書
某方念稍疎記室之問專駛馳送中冠多荔雖弊鄉
所謂游丁香温陵所謂法石白號為名品耳滋不過
如此尋常此品歲歲親朋輟惠皆所不逮豈天生尤
物關係氣數亦如山川炳靈鍾為偉人名士不可以
常理論耶某日與子姪親朋各啖一二十顆惟恐其
尽也敝里圡産稍著名者不足進矣更不敢獻一顆
玉堂紅皺玉開花結子之際為大風雨損傷著枝者
少聞郎官紅更無一顆豈莆荔亦如莆士之不遇時
耶某亦有二三種中品且看成熟如何深恐無以荅
木瓜之贈爾時事聞庙論每事放寬宗社之慶瀆山
幸自閑退華封之祝不謂觸動禍機幾扵無病而自
災矣忠齋辤閫奉祠甚穏當省身師湘亦是上面挨
排未行碧梧進為必能引類昨竹溪初去國碧梧書
来云東澗去竹溪又去出與誰語浩然念歸此意不
應便忘却也聞朝家欲就進陽巖思數更留此公一
年豈獨吾徒所願閩人孰無借寇之心伯紀亦非急
禄者縱是見次亦未必来某託景行招告州名醫未
得回訊萬一肯来書眼猶有萬一覬太淵以何時發
孔庭經過又有逢迎扣擊之便顒俟顒俟
與馬中書書
某前拜尺箋為一出佛世之賀未幾恭領荅翰情續
密語蟬聮可謂久而不忘尊而能謙者矣自頃一二
君子勇退朝野所恃以扶世道而繫人望者惟閣下
近見邸報丐外者再疎逖不知事体反覆思其說而
不可得向来否運賢多在野或國空無人今上方招
延相亦茹納當世所謂鴻碩英雋参錯津要間有出
畫者歸魯邸者然甲去而一召丙出而丁入中外暁
然知公朝仄席之求愈急緇衣之好未衰夫難平者
事也難得者時也閣下遇如此之時宜領䄂諸賢推
廣君相之德度陪輔朝廷之遺忘以弭外患而開太
平柰何亦欲為冥鴻之㪯以拽動陣脚哉鄙人之所
未諭也伯紀在列已不得書還江鄕亦無一字出處
如何閩人甚望其来也修齋旣断来章可出否
與丞相書
某伏自陳澈計議行奏記為從弟希仁長息強甫致
陶鎔之謝後以衰病闕然申詞矯首如䀲之天飲啄
不忘某事師相如天地父母一語不實天日照臨某
眷首平地失足一跌傍有扶者不至敗面然腰脚閃
肭痛不可忍至四月轉甚自草一奏乞休致申郡借
邱借兵欲發間醫療稍瘥始者卧起須人旣而稍能
步履然暮年拜起本艱及跌後遂不能拜今歲禁烟
與夏秋两季家廟先瑩一族四世共修時祀獨扶立
傍觀形骸如此十日難掩初謂筯骨傷百二十日可
復今半年未復是終身不能拜矣素無目疾入秋忽
左目赤痛牽起右目痛如剜割呻吟之聲聒及隣墻
病中靖思灾厄如此别無消殃弭禍如昔人願湏臾
無死以觀德化顧四月間奏牘并申省状嚴然在几
案間謹走長鬚詣闕庭朝堂投下欲望釣慈念某譬
之牛馬力疲思解穿鼻絡首之劳少遂飲食齕芻之
適時為敕奏直䧏指揮從其所請使朝野皆知聖世
有活致仕之人翹館有全晚節之士賢扵舉扶易簀
而後倩人代書名者遠矣追記庚申春有此請時師
相初歸衮謂某巳叨收召退回奏凾今猶襲藏後来
忝竊許多官軄千足萬足夫復何求回視庚申昔七
十三今七十八矣垂老衰鳴惟師相終始成持之
又
某七月初因衰病交攻輙具奏凾申牘及手書遣村
僕詣朝堂記室投下若非眇跛不能視履筯力不可
勉強豈肯舍吾君吾相而入山入林乎僕至修門適
值聖上側身修行大臣焦心勞思之際意謂戴盆未
必能望天矣廼蒙釣慈記憶䄂奏開陳憐牛馬負重
之力疲察雀鼠貪生之情切動凝旒之穹呏遂还笏
之初心歴觀先朝惟王文正能聽楊大年之歸惟温
公申公能不犯景仁之出某雖不足以企楊范之萬
一然師相位置人物保全士子之衝尺度量視两文
正及正獻公廩廪乎出具上矣某旣凖省劄即日望
闕被受繫銜徧告族戚子孫曰昔丐也由權尚書忝
真斈士告老也由茂陵宝庋陟光尭奎閣自顧有何
才斈有何劳續而師相每起資越格奬擢之如此始
猶欲效昔人鷄鳴犬吠之報今已飾巾待盡永無捐
軀碎首之路矣而師相扵其末後一着尚結褁之如
此某所以拜命而傴僂捧詔而嗚咽也某所患目疾
初謂偶然今百餘日轉甚八月間猶彷彿見物今則
掩了右目則左黑暗無所睹遂恐成偏育矣灾厄如
此不納禄可乎某初欲俟告下發謝吾君吾相表啓
又恐辠緩旣有省劄不敢更候綸言暮年專用右目
昏眵不能詳謹尚容錄續奏記仰乞裁幸
又慰國哀
某十月中濟遣二僕賫謝致仕表牋及光範啓劄詣
朝堂投獻約十一月初二定到維聞所遣人在建寕
病足痛未知果如元約否至十一月十三日忽奉先
皇遺誥驚駭顛仆絶而復蘇仰惟先皇在宥四十一
年深仁厚澤浹民骨髄一旦上賓凢為臣庶衰同喪
考况大丞相君臣過合雖商周扵阿衡尚父無以加
遂能洗胡塵再造江表方當千秋萬歲同享太平
不吊昊天有此巨變鈞抱追痛其何以堪然先皇之
顧命付託至重新天子之虚懷眷倚至隆两國大夫
人之鍾情屬望至切天命人心之關繫者至大更望
節抑以慰先皇在天之靈陛下總已以听之噫两
國愛子之念下以慰朝野巖巖之瞻緫護之請大丞
相之忠也以報政代行新天子之明也如召人望起
遺逸皆甚盛之舉聞者興起某自端平甲午始登畿
事先皇三十一年中間為蔣峴中傷後為高斯得軰
描盡自分永棄聖度知天曲相保全及大丞相衮歸
薦進即日召用起散地忝從槖片文隻字每蒙天語
奎畫嘉奬及其乞骸則叨錫賫挂冠則加軄名曾謂
謝表未通仙凢已隔煩冤雨位淚盡継之以血又走
長鬚往投功德䟽表牋且拜手奏記甲詞起居某
一介之士必有密友以開心胷以濟緩急大丞相負
荷何等重擔某雖老朽每誦味詩人之言曰仲山甫
舉之愛莫助之兹聞古心樞密之召作而曰庶可以
助吾相矣餙巾待盡之人不應有所開說然父子宗
族愛吾相思意非它人比故每每獻其狂愚不敢以
疎逖而廢忠愛之意惟釣慈財幸
與丞相書
某前不自揆輙勒惡札奏記丞史先蒙鈞慈賜以親
染眷憐稱奬未替疇昔不以其乞骸還笏而麾之扵
門墻之外固已不勝其榮耀矣既而又領鈞翰一通
若荅某别幅者某潜深伏奥與坎蛙奚異雖親天子
求言大丞祠集思獨無食芹之獻灰心息念惟舐犢
未忘雖屢經恩霈未過名洊有磨玷之請師相諒
其耄荒察其怵迫或納之萬頃之量或賜之千金之
諾人非圡木寕不感動至扵朌餉准白鹿脩輟鸞刀
犀箸之味飫龜飢鶴瘦之腸昔人謂推食食我又曰
一飯必償某扵師相亦云某兹讀邸状共諗麻宣文
德册拜公台先皇大攘夷復古之勛爰立作相今
重定策受遺之老能自得師竹帛流芳旂常紀績
每謂社稷之臣可以託孤寄命臣子之誼見扵送往
事自渡後元台遇因山之役類不親行惟公周益扵
阜陵往返竣事雖趙中定已不能継至師相始破拘
攣之說復之舊同列留之待從給練留之舉朝通國
留之上而玉音奎畫累累留之而嚢封䄂䟽傾竭肺
肝曰非此無以報穆陵忠臣義士孰不心悅誠服自
靈駕發引至虞主升袝穴藏廟祭動合礼經山君
川后各来扈衞紓两宫之哀暮格列聖之顧歆師相
扵國家可謂忠且劳矣揚之拜前此屢辤兹有不
可得而辤者某項踵皆出化鈞向也雖老未衰尚
可效昌黎徂徕作爲歌詩以鋪張閎休形容盛德今
衰也久矣屏迹三家村朋友凋零蒙仲巳葬艮翁自
湘中歸老病罕見面别無假手處不免自課駢儷一
篇百拜稽首小見門下士蟲鳴螽躍之意師相視其
筆方退如此可以見其才盡矣
又
某兹者伏審明主獨觀師臣再相上以鞏固一祖十
二宗艱難之業下以慰安四海億兆人瞻儀之心恭
惟驩慶某嘗妄論師相再造之功可能也至扵孤忠
大誼純意國事惟天惟祖宗知之既卻大敵夷大难常
情皆曰小康矣已治矣我公方且渺然深思長慮
華中外膠鞨未易革之弊任士大夫脂韋不敢任之
怨無論叔季大臣雖三代之佐及先正杜范韓富
不可得而能者一旦先帝上賓今皇御極逢主少國
疑之際則勤劳王家感功成身退之言欲超搖物表
留侯范蠡之後纔見一人而已奎畫由庚置者數十
封廷紳馳軺傳者七八返六丁力盡不能挽回至煩
東朝札諭朱邸調娛而衮歸古有所謂不召之臣有
所謂招之不来麾之不去者今扵師相見之某謝事
為農百念灰冷然一生託質翹材恩等所天始聞扁
舟歸越思其說不可得為之卧起顛倒欲效杜
陽城上䟽明房太尉陸宣公之忠而無路可達及讀
四月二十七日麻制乃知赤舄遄歸金甌重啓然後
之手舞足蹈𣣔傚石徂俫唐子西作聖德頌内前行
為忿庸熙載之賀又自傷其齒衰才盡自鳴而自
也亦旣牽課駢&KR1275;一篇申献記室復勤悪礼自述
皈依喜躍之倩如此
荅歐陽祕書書
某自束髮走四方所至友其賢雋每與交游别雖其
人有名譽致通顯乍别惓惓不忍舍稍久斍此心
愈久則忘之矣惟與選齋别已四年心之惓惓常
湖寺祖餞時巽齋清貧不能照濡我退閑不能軒
我所謂心之惓惓愈久愈不能忘者非心悦而誠
之歟晉人云清風朗月必思度僕扵巽齋亦云今登
朝則根着不去一失位則如諸侯之失國家前此
二十年閑無留滯之歎一旦白日登瀛州進為
之喜其来也士欣魯野之見獲其去也相惜山之
失端始謂公論未泯時望所歸必且遣巫陽招
莫留孟子之去如聞有萬卷充揀無一字問豈不
誠然大丈夫哉某辛亥為柱史嘗两乞休致初相
三温前請䟽格不行庚申強起留不两平納䘵
乃報可追念平生無一可采獨荷先皇育越拘
攣賜科第牧卑冗登津要中間妄論駁㩲姦最
後排慝攻嵩爲蔣峴章琰鄭發抨描畫而峴
發尤加醜詆或乞嚴誅或乞永棄聖度曲相保全
斥未幾起馬監牧矣去寝久召爲侍矣片文集家
每形天奬尭言奎畫寳藏于家壬戌之秋得請而去
賜寳扇御時以筆其行以待李竹湖僕及甲子
夏因病左目偏盲自牋危篤宸衷惻職三等許挂其
冠自頂至踵皆先皇之賜曾未旋踵而遺詔至矣南
内之帳殿虚矣橋山之弓劍藏矣士懷一飯感激思
報傼如雀鼠貪生上不能為秦繆之三良下不能如田
横之二客隠憂泣血終此身而已某歸老故山禄賜
之餘生事粗足宰物者嘗客問所欲僕云千足萬
足實無所求諸公貴後罕通書古心道誼交其召也
某以巽齋托之亦及一二背時朋友不知其力能推
轂天下士否因一徤者之故使翹館不敢揖客館閣
不敢儲材此何理哉方山長言巽齋辭荣非有萬鍾
五鼎之入賣文非有九千縑千斛米之謝新居綿蕝
垣墻蘺落未完而數房功德待公而舉㸑范公義莊
遺意也恨某方為諸孫涓日納婦日前未能致毫茫
愛助意須来歲圖之徐憲故交屢為言皇華咨諏之
義當訪諸忠信之人部内有巽齋屏騎訪黃憲可也
下榻礼徐孺可也又言交宋瑞禮部行部小疵不足
以揜立朝大節聞其僑寓新淦當勸其鄕人迎
歸以厚風俗果以鄙言為然否山長哭兄其
堂上悲泣思鄕奉安輿還里極是適徐經從遣騎
致書幣欲羅之入幕某勸其俯就此兄欲先還吉而
後之贛亦是匆匆訪别欲言浩蕩挂一漏萬尚須續布
又
某伏承委教雄文一編衰情久矣巽齋尚欲私淑之
耶旬月翫味飢腸頓飽昏眸重朗盖記十三序贊題
跋六四六一古律詩二十三僕讀他人文或枸狹不
調鬯或支離欠警策或膠舊聞或少新意至巽齋所
作委蛇曲折如絃廟瑟而繰壅繭菁華穠豔如謝朝
華而啓夕秀精義多先儒所未講陳言無一字之相
襲雖絫數千言而義理一脉首尾貫属讀之使人心
滿意足其間為有位者記輪奐尚可企而及若吟爐
若靈泉院皆無可說而巽齋亦剪裁殘錦以衣被之
可見筆力寬餘矣頃之宋瑞示碧落翠微二記碑本
私謂碧落篇似有美堂記今見荅承心制問似為人
後議抛梁之作推俗語皆可傳誦每置此編几案間
以警退惰詩比舊作精進内長篇似韓短章似柳相
距二千餘里安得與公把臂論文如辛酉壬戌時乎
某内去第三藁巽齋暇時試一過日用考試法合作
者與朱點不合者加紅勒帛付下雖老尚欲切磋此
事也譚訓之歿許多年心常懷之乃不知其諸郎人
人冇集生子不當如仲謀耶得其書以山長行速未
能荅見聞或因書先乞致意其父子文編各欲着數
語于後併恐台悉
荅趙檢察書
諸作清新俊逸一一皆自肺肝流出得於天者信可
及也但詩家事闊語長未易悉數足下若欲
今世所謂詩人角勝負固足以勝之矣若欲做向
大則書其材料也意其工宰也必多讀然後能
必精思然後能妙巧區區謂足下今日見詩之
出之多它日知詩之難未免縮之少惟少則有
妙巧者出矣
荅陳主簿開先書
章句讀古人文字有一篇善者片言隻字
口誦而心說之讀今人文字亦然讀愈多
久之不斍心通意悟下筆若道家所謂䪿門
所謂桶底脫者頗爲諸老所推然亦以此賈
患難五十以前筆力方徤尽洩於詩及散
始攝書命六十五始入禁林視草七十四始
詩及散語束閣而四六遂孤行矣七十六
而十八而掛魁四六絶筆而詩與散語稍
稍温八十齒衰才尽凢足下所稱奬乃故
吾非今不敢當足下它文恨未之見儷語
志氣如書濤骨幹如禹柏紀律如條侯之
营寳貨如石季倫王君夫之家此僕之所願贏粮重
研而未擔簦角笈而從者也僕未即君而君顧即僕
豈過听歟抑謙志歟語冇之無言不酬某抖擞枵腹
未有以詶君者抑聞之材冇定分斈無正法惟文亦
然半山初寮平三故公人典册信鉅麗矣歲晚諸
表愈精妙少作有所不逮無它勇猛則進退惰則衰
竭爾足下旣冇心兹事敢進其一得以荅嘉貺朋儕
往復當相未知盛表何華宗譜謀及通德里各
因風示及
荅英帥卿
某淳熙遺民瀕海孤士雖抽还手板难責以搢紳
人夫之儀然栖託履封猶在扵畎畆老農夫之列
客修門識李邕之面而行四方聞季札之名粤自元
侯未臨長樂民願耕滕文公之野士喜登燕昭王之
臺獨呻吟卧養病之坊莫奮起載出疆之贄不圖
騎遠田廬俗慕時名染鬚而輕前革公行古
身以先匹夫殷勤疊幅之采雲羅列陳庭之篚寔親
朋傳誦樵牧豔榮衰翁何德堪之君侵之賜大矣恭
惟某官其父献投乎諸士故仆用請其斈問夲乎
書故流源正出其緒餘足以臂勁一世追企前修
郡以循良稱刺部以風力着所謂冇个者如是歟自
漢以来京兆尹多用徤吏張敞治春秋扵文法中時
有縱舍然以一語之謬殺絮舜與廣漢奚異如走馬
畫眉非儒者氣象冇体輕之譏明公之弹壓輦轂也
草圜扉無滅耳荷校之囚者凝香燕寢無列屋閑居
之人前尹或興筦槯或媚奥竈以市恩寵固權位使
恕齋能祖其故智必根着不去雖去而責備者猶誦
言其清節誠之不可掩也如此高牙大纛自建
福七聚之人皆謂其崇儒礼士如唐常衮愛民戢吏
如木朝蔡公未嘗鈞距而情爲得無所黥籍而泉貨
通聞体候小愆則拳拳善祝及芝木奏喜則欣欣相
告方且尚齒而貴德安老而懷少宴高年之詩傳播
四方它日為八荒開夀域由此推之耳某恨不得撰
杖履以從游某少不如人今平頭八十誰復比數恕
齋所至友其士之仁者以未藩會府為未足凢占籍
廵管之内如某軰亦不憚屈已忘勢如敬重容紬
繹奬餙之辭期待之意皆非衰殘所克負荷甲子一
病日徧盲專用右日二年矣作字極艱然平生
書尺俱自札此两口稍晴暄扶就風簷力疾奏記少
詶諫施欲言浩蕩紙窮而止
内簡
某伏承别幅不以衰年退惰獨學孤陋而賜以二忠
言行一帙及恕齋扁两大字二記三䟦所以私淑而
善誘之者皆為人子為人臣之大經大法某講聞高
誼之日雖久然此二書前事未見晚兼掖垣少公除
郎當草贊書訪朝列以二難德業吳彦凱始歴言昆
季斈問人也居今而行古道者也遂以其語載之綸
言由是始有執鞭為馭之意俄而明公仗鈇鉞建大
督府某以耄耋之叟沗版籍之民凢明公發号施令
移風易俗合扵中庸所謂中和盖公所謂清淨某昔
耳聞而今目見之然後自愧前此淺之乎知公而深
服彦凱擇交之不妄也至扵講義讀易絶白獄空詩
卷建安堂記平心錄存藁諸書一旦陳之几按歡喜
踊躍如窶人之暴富昏眸之重朗也某㳂目青讀未
終卷尚容各䟽筦見扵卷末以求斤削使還匆匆先
借䴡韻和歲除獄空五言宴高年七言各二首儻辱
電覽有以切磋之將継此而進也
後村先生大全文集卷之一百三十四
