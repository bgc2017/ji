後村先生大全集卷第四十一
詩
驥孫晬日
驥子手神水似清晬盤拏了太憨生語遲未識罷并
囝性慧過如姊與兄顧我高明慙父祖願兒愚魯至
公卿何時長大勝冠帶處處將車捉轡行
次鐵筆堂韻謝朔齋貢餘
皇朝盡却九州貢閩荈猶先百草花正焙頭綱馳御
府斜封三印到山家祕藏蔡錄珍無價(蔡公自書茶錄數本)快
覩侁星遠有華縱使搜腸五千卷安能視草更操麻
目眚
日啖荔枝三百顆不知天罰一雙眼異哉野老白露
團烈於貴人寒食散
次韻别方時父
我於中壘譜相通君唤玄英作祖翁每恨春雲一樽
隔暫欣夜雨對床同為晨門黍談清宿留剡溪舟避
逆風衆作紛紛鳴瓦釡黃鐘聊復鼓于宮
病中九首
湯慰兼旬尚未瘳灾生盈滿欲誰尤禁中蓮炬頻宣
鎖閤上藜燈幾校讎廻嚮真人并大士變教師冕作
離婁何時眸子重清朗短策隨身處處遊
二
捲五紅雲一朵邊抽身偶在衆賢先鶴歸鄉倏三千
歲馬老人酬八百錢雅嘆蒙蒙徒仰視騷稱皦皦者
難全殷勤寄謝丈房友願未来生再結緣
三
禇公真蹟勝頑碑曾向三茅快覩之一自偏盲常面
壁甚貪小楷廢臨池麤如太尉書薑字俚若蒿師唱
月詩老去無詞并惡禮感今懷昔不勝悲
鵶叫方知日出東起瞻宇宙尚朦朧空花久已参諸
老巗電何須似阿戎乍可一燈虚室白絶勝千炬火
城紅癡人苦愛清凉散道是肝家熱上攻
五
炎官扇虐甚炰烹忽聽&KR0585;聲病思清白露降餘天氣
肅碧雲合處暮愁生一秋藥裹相料理百歲書窗幾
暗明他日汗青無事業惟詩猶可竊虚名
六
隆乾先緒微如綫負荷常憂力量輕已矣學農并學
圃非惟慙長亦慙卿沂源昔漸師友尚齒今誰問
蒼生將如安石何君實可為宜努力了翁自不
須多直今去作循良吏孰若來賡喜起歌
二
間或擊強非果弱未嘗束濕自然嚴起惟吏畏三風
訓先為民蠲再推塩時與青油賓唯諾尤於白屋士
勞謙懸知鈴閣清如水瓜李雖微亦遠嫌
挽叚夫人二首(馬翔甫樞密之母)
斷機手自訓三珠彤史遺芳未必如子貴面槐陪國
論母賢畫荻課兒書百官未講回班禮千乘空多送
葬車曾忝樞庭文字友束芻無路酹邱墟
二
母因子貴滔滔是惟叚夫人夐不同丹桂義方如五
竇碧梧典冊繼三洪魚軒甫拜咸寕郡象服未朝長
樂宮何必他人勒阡表家庭自有大宗工
秋思一首
不覺朱明變素商螢穿戶牖燕辭梁牢愁五鼓尢難
睡薄冷單衣未易當誰伴子綦同隐几亦無法喜共
禪房殘骸到了猶貪愛仙聖前頭自炷香
遣興二首
酒腸詩膽兩輪囷已病方知愛重身慈母憐絶憐嘔心
味一旦鳴陽警衆聾絶塞擇棲託羇旅行臺設網
英雄朝家記憶超宗父便可吹嘘入禁中一
二
翁折高枝空月窟子提色筆宇煙樓有司豈不具隻
眼諸老皆當放一頭鵬背方乘御風勢馬蹄肯作看
花游懸知董子天人對一洗平津曲學羞
記醫語
身如桐半死天尚罸枯株昔作紅顔子今為碧眼胡
(醫言余目有青暈侵眸子)迷蒙銀海眩欹側玉山扶惜尚名書畫
緘縢可謂愚
送強甫赴漳倅二首
闰罷各華顛臨分倍黯然吾惛如隔霧汝孝可通天
郡古多文獻廳寒少事權東岡今召父猶在乃翁前
二
平生受用語祖道試重拈御下慈親恕持身處女嚴
民歌齊相靜守說許丞廉寬作朞年别吾衰勿久淹
贈無菴于道人
無盡空諸有孤立何須同參道人不置産業
孟家廢菴(昔孟保相目號無菴穆陵宸翰為書其扁)
小雪後二日
吾評世間病至惨莫如盲親友不覿面子孫惟認聲
根存神不死食既魄難生賴有鬳齋老書來弔失明
二
一蒼頭贊謁兩赤脚扶行醫柰毋吟咏賓嗔不送迎
都忘虚室白時夢小窗明迴首然藜地誰憐老更生
題陳主學逹觀堂二首(薦魚)
大觀鵬與鷃小智管并蠡椿&KR0818;年脩短夔蚿足少多
交鋒蝸左角森戟蟻南柯惟酒能齊物醺醺合太和
二
華堂需被記老筆豈能工尺鷃飛籬下醯雞舞甕中
形骸均土木利欲等苓通獨學知聞少煩君爲擊蒙
和興化趙令君良侍二首
落筆昔傳九天上誅茅今老萬山中殷勤封内種花
今物色畦間拾穗翁道是單傳曾雪立元來一語恥
雷同語君此事須商確唐律尤難似古風
二
自古名高衆責全幾人齎恨到重泉世間戇叟難
節士謂周侯惜末年扶電駿翻成跛鱉鳴陽鳳化作
寒蟬嗟予景薄崦嵫矣臨履淵冰尚凛然
挽惠倅黃德樞
盛德尤懷言可砭愚雖蒙分半席終未
承學争歌薤傾城出奠芻故交二大老猶可扞
三
不但親朋弔鄉人總涕濡那堪公冡婦遠是我諸姑
龐嫂留封坎嵇孤哭反虞惟應不朽者昭揭在龜趺
次鄉守趙計院鹿鳴韻
幸際龍飛策士年靈巖仙水執鞭先奪標文妙三場
稱勸駕詩高萬口傳昔忝詞臣曾草詔(辛酉科詔某所擬先帝所)
(改)今為鄉老預興賢春風到耳鼇頭選尚可扶衰候
馬前
送人西上
方巖尹父子各一首
華胄惟莆冠七閩陳巖所産必聞人穆陵鳳閣曾分
席朝道麟臺有後身上覽四書方唱嘆子行三策好
條陳明時獨將雛曲未數燕山桂與椿(晉字巖尹)
賀白詞先飛騰海鶻并天
馬隔結點首劍神紫氣夜
衝天一劵傳(夢華)
公徒太行眼切於身存不得可憐半世謾脩方(丁晉公表)
(云補仲山之衮曲盡巧心和傅說之羹難調衆口)
臺歴
臺歴傳聞兩建寅放燈時候始鞭春不愁窮臘梅開
晚豫喜年來麥食新
得藥謝竹溪一首
不覺昏眵過十旬謁之先聖禱之神室生虚白稀來
客驛致空青累故人病尚研尋書外意耄猶貪愛夢
中身從前計孛俱辭去獻歲明朝巳發春
再題信菴墨梅
信菴墨戲古無之元氣淋漓爾許竒特與此翁揮匹
楮不為彼相作横枝(山相)祕藏掃雪輞川畫曾序調羹
汧國詩(余嘗序公詩以此濡亳)尢十老農尤寳惜時時開卷拂
蛛絲
丞相信菴趙公哀詩五首
粤從宣靖至炎興粉餙湖山苑圃增列聖久無師入
洛三京初有使朝陵椎鋒指日酋傳首返旆終身
氣拂膺逸少興公虚論勝百年機會更誰乘
二
憶昔東淮羽檄馳非公受鉞國幾危春潮全籍孤舟
渡厦屋曾將一木支着白接䍦麾猛將坑紅衲襖等
嬰兒揚州遺老聞新訃猶說平山奏凱時
三
出為董統今韓范入告忠嘉古卨夔白刃在前裹瘡
戰黃麻拜右掉頭辭去猶耿耿心存闕老尚堂堂表
出師盖世英豪嗟已矣八哀吟罷有餘悲
四
自是乾坤間氣生吾猶識此萬人英博求駿骨千金
致忽割牛心四塵驚古有詩人悼房琯今無壯士哭
田横遥知嶽市新華表過者徘徊下馬行
五
丙午遭逢瑟改調先皇記憶忝弓招明揚雖曰由師
錫密啟端因侍燕朝早識武侯比龍鳳晚為公旦序
鴟鴞吾貧豈是無雞酒恨不携將柏下澆
書畫一首
大帝昭回奬叢藁太師行草跋蘭亭篋藏有物為呵
護巾襲令兒掌鑰扃目青端由書作崇心癡常怕畫
通靈不如鶉結村夫子惟寳蒙求與孝經
題陶榖朝林山樓帖
鸞膠曲子久喧傳烈祖英明素薄焉語草探懷周
