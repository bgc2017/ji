後村先生大全集卷之七十六
奏申狀
江西倉辭免狀(已亥)
某九月十九日申時伏准尚書省遞到省劄一道除
某江西提舉聞命震恐凛不自安伏念某罷郡奉祠
省循未久起家予節進櫂過優荷造命之記憐捧除
書而感泣惟江右部封之廣必監司風力之強如某
者親老家貧豈不貪於榮逹望輕資淺恐未久於觀
瞻用敢控陳仰祈敷奏特收新命俾奉舊祠得旨改
除廣東提舉令疾速之任不得再有陳請仍免朝辭
廣東被召辭免
照會今月十四日准樞密院輔字皮筒遞到六月二
十四日省劄奉聖旨令某赴行在奏事誤渥俶頒
危衷載惕伏念某素持疎拙積有謗傷獨君相察其
無他繇民伍起而復用迭更庾漕稍閱歲時魏闕之
心雖存鈞天之梦已斷方謀引去遽辱喚歸凡情莫
不艷榮餘生至於感泣詎敢餙循墻之請以自干俟
駕之誅實緣庭闈久戀鄉井子職闕清温之禮親年
當喜懼之時惟有退休庶幾娱侍輙以丹赤之悃列
諸清明之朝欲望敷陳俯憐惕廹收還新命改俾叢
祠
除侍右郎官辭免状(癸卯)
照會某今月十六日已時省劄奉聖旨劉某除侍右
右郎官成命驟臨危衷載惕伏念頃叨收召俄速抨
弹荷君相摧錫類之恩俾母子食祝釐之禄日有再
三之循省朝無尺寸之板援敢謂除書忽頒元會武
銓尤劇郎選素高儻不量負累之深乃輙簉譽髦之
列將見孤蹤之顛踣上煩造命之保全欲望鈞慈
特為敷奏亟收新渥姑奉舊祠
江東提刑辭免状(甲辰)
擢自叢祠處之名部光華所被危懼靡任伏念某洊
忝召除輙煩論列皆緣躁進自速疾顛逃空谷者四
年無修門之一字庶磨舊玷絶覬新榮乃若起廢恩
深祥刑責重一則公議而求全之毁二則深年非從
政之時再三思之方寸亂矣属當清朝開忱布公之
始敢陳小夫揣分量已之言欲望鈞旨特為敷奏
姑寝成命以安微蹤得旨不允疾速前去之任
江東丐祠状(甲辰)
某迂疎一介擯黜累年遭逢改弦拔拭予節甫踰半
載未效寸勞甚戀明時亦貪榮禄然大義有當引去
雖一朝不媮安重念某堂有偏慈身為長子昨離親
膝起居甚安繼得鄉書痼疾時作秋末問安人歸竊
知臂痛未愈某晨夕兢懼眠食俱廢昔李密有云盡
節日長養親日短時密年四十爾某明年六十養親
之日尤短於每登高望遠&KR0978;顧雲之念撫時驚節思
愛日之言未嘗不慷慨流涕也兼某向来立朝𥙷外
率以罪去入則無詞以白大人出則無顔以對親友
皆緣嗜進且昧見幾幸今未獲罪戾之前若不早
决歸休之計是於未路復蹈前車欲望朝廷特賜敷
奏陶鑄宫觀或待次便家小壘不惟白頭母子得以
檀欒亦使四方之人皆知某今者之歸出於自請
而非為人之所驅逐可以洗滌平生之謗議保全晚
節之廉耻仰祈洪造俯察危衷得旨不久
除匠監直華文閣辭免状(甲辰)
出命便蕃附心震灼念某近者陳情甚苦被旨弗
俞將復求於叢詞忽晉長於繕監牢辭未徹誤渥洊
加除官靡待於兼旬寓職驟超於四等實遠臣之榮
盖近比之闊疎然某本以鄉路阻修親年喜懼若在
外臺遂急於求去及擢延閣乃居之不疑則是心口相
違言行不顧慈常刑之無赦尤清議之必誅欲望朝
廷特賜敷奏諒由衷之前請寝不次之新榮俾充員
祝釐之官或需次便鄉之壘庶全晚節實出洪私
江東被召辭免状(丙午)
某今年初五日准省劄四月二十四日三省同奉聖
旨劉某今赴行在奏事驟盼明命深惕危衷伏念某
頃丐歸而弗俞復進律而因任臬事遂書於下考素
餐莫報於上恩兹蒙記憶而予環安敢徘徊而俟駕
惟是命義謂之大戒忠孝難於两全而某親廹耄期
身靡遠宦每憂想極則寝警梦靈安評少則心折目
穿深欲覲北闕之光實恐廢南陔之養瞻雲天而矯
首覺冰炭之交懷敢望朝廷特賜敷奏收還誤渥姑
卑叢祠或侍闕便家小壘庶幾母子相保暮齡所提
刑下次聞以差官未審某合不合將職事交與都
大司却於前凃恭俟回降或侯正官到日交割離任
再辭免
某昨控忱辭乞免追詔改卑祝釐之禄或分需次之
符已三閱月未蒙報可續准省劄令某將職事交與
都大司疾速前来奏事某非不知明時難值榮進任
前廹於親年之高浩歸志之决伏念某頃受學於故
參知政事真公德秀嘗言人子去親而仕所立必如
温嶠然後可未至於嶠不可去親因以其言推之如王
尊叱馭仁傑顧雲皆未至於嶠也况下於此者哉某
端嘉以来雖沗麾未嘗一任使家今犬馬之齒六十
而偏親八十六矣尚且遠宦不歸追懷德秀緒論歴
歴在耳非但子職有闕師死而遂背之亦名所不容已
除恭禀省劄指揮於七月初九日交割起離外欲望
釣慈撿會某前申併賜敷奏改授祠廟或待闕州郡
如未蒙俞允亦乞公朝給假省親某見於信州以来
聽侯回降湏至申聞者得旨不允令疾速前来奏事
辭免府少状(丙午)
某七月初九日觧江東提刑司職事十八日離饒州
准省劄備免某召命奉
聖旨不允疾速前来奏辭事某已於當日望闕祇受
二十五日行至信州准劄劉某除太府少卿出命過
優拊心增悸惟列寺亞卿之選待立朝久次之人某
雖頻年忝郎監之除無一日綴班行之末况引去莫
能感動而喚歸尚未對揚甫行次於中途已擢貳於
外府自覺越序迂之格人將有速化之譏欲望朝廷
特賜敷奏俾以舊銜而入覲寝兹新渥於已盼儻管
見之有裨則甄收之未晚所有新除恩命未敢祗受
得旨不允
辭免賜同進士出身除秘少狀丙(午)
照會某伏准省劄備奉御筆劉某文名久著史學尤
精可特賜同進士出身除秘書少監令與尤焴等同
任史事者播告初傳驚疑靡措惟國家之曠典待賜
屋之遺才遠則陸游受知於孝皇近則心傳被遇於
明主然二人之述作通四海以流傳顧如鯫生莫望
前軰早緣薄技遭具錦之中傷晚面清光蒙玉音之
嘉奬甫奏芻言而退已聞奎畫之頒繇任子而錫儒
科起俗吏而二册府仍以信史屬之䛕聞方明廷某
儀鳳之才使没學秉獲麟之筆事旣創見衆皆駭聞
某上感君父如翼之恩下畏朝野指目之議倘昧循
墻而力避將包撻市之深慚已則有處非其據之憂
人亦起適從何來之誚是用刳肝&KR0377;&KR0548;頓首牢辭欲望
朝廷特賜敷奏亟寢新命俾仍舊官餘願以衰暮之
餘生别效繁難之粗使所有恩使未敢祗受得
旨不允
再
照會某昨准省劄備奉御筆劉某可特賜同進士出
身除秘書少監令與尤焴等同任史事遂具辭免伏
准省劄備奉聖旨不允續准省劄備奉聖旨劉
某兼國史院編修官實錄院檢討官者懇避不俞寵
光狎至父陳怵廹仰冀矜從某竊惟更化以來擢才
尤遴今以稀闊之典加諸庸常之人雖奬拔出君父
之異恩然辭受乃臣子之大節昔吕著王安石召試
館職不就夫二公以由高科而名試劵内之物也然
且辭之某以門而錫第入舘劵外之物也偃然當之
則是貪切高華之選無辭遜羞惡之心使中外之人
皆曰紊流品辱科目賤名器實自某始厥罪大矣哉
欲望朝廷特賜敷奏收回前後恩命令供舊職庶幾
小臣量已之義免累聖主知人之明得旨不允
三
庶僚除授止於再辭異數超踰忘其三凟伏念某前
略援陸李之事今細考史諜所書皆錫第於初年而
纂史於晚歲事旣有漸衆遂無譁今此三命之頒萃
於一朝之頃若披襟而當前一輩稀闊之盛舉學執
簡以從諸學士之筆削之後塵已心自覺不安物情
詎以為允欲望朝廷諒其忱切賜以敷陳寢盡優恩
免才清議或與痛裁於新渥庶幾少穆於師言得
旨不允
四
三辭異數復閟俞音自顧么微不應凟告但某竊見
向来局吏盖有士人被選者如曾鞏辟陳思道之類
近歲杜游曾三異之流皆起韋布領校勘惟某所被
恩數大優實不敢當望乞朝廷特賜敷奏令某以
太府少卿兼校勘俾得厠迹館中諸學士下陳服勞
鉛慚少助涘涓其賜第少逢恩命欲乞亟行追寝庶
幾事體叶宜觀聽不駭得旨不允
辭免兼殿講第一状
萃此殊恩卑之庸品一聞宸翰交戰危衷瞻言前修
之士皆可能開卷金華非有能陳善閉邪之學不宜
預兹兼能事必也名儒某講貫未深見聞尤寡尚不
敢當史筆之纂述將何以禆帝學之緝熙必至貽笑
笑旁觀上孤親擢欲望朝廷特賜敷察由衷之忱懇
寝不次之誤恩旣免為昭代之羞小臣所守亦不奪
小臣之所守得旨不允
三
昨辭免錫第小逢之命者四兼崇政殿說書再者伏
准省劄並依屢降旨揮不允不得再有陳請某仰惟
威命不敢久稽除已於十一日請秘書省供職訖伏
念某本緣文史誤被親擢其于經學實非所長所有
兼說書恩命欲望朝廷特賜寝免仍乞今後免兼他
職俾得專心史事少效使令
辭免兼權中舍状
照會某伏准省劄備奉御筆劉某暫兼權中書舍人
者奎畫洊攽危衷交戰竊惟書命之職宜屬才敏之
人曾鞏占紙律書而可傳劉敞立馬一揮而已就雖
云攝乏亦必當仁如某者舊聞久荒拙思尢鈍凡片
文隻字狂簡之作皆積日累月鍜煉而成盖山林枯
稿者之流於朝廷潤色而奚取若使不量淺膚冐處
高華非惟包越爼之羞又將起斵牎之誚欲望朝廷
特賜敷奏收還誤渥改卑英髦以重詞垣以穆朝廷
得旨不允
第二状
被命不俞拊躬靡措伏躬念某昨奉御筆令與尤焴
同任史事焴在職日久所撰天文志已有次序某在
職日淺當撰地理志關會書籍未齊每以閣筆為愧
今焴自吏侍改工侍捨據就聞以便修纂某乃越爼
代庖攝贊書命非但文思素鈍亦於史職有妨揣分
景才委難冐處欲望朝廷特賜敷奏亟收前命俾某
且於史局服勞以奉初詔得旨不允
乞免行上四房申省状
照會某省劄以劉某辭暫權中舍職事奉聖旨不久
已再具辭免外又准省劄令某行上四房文書某契
勘上四方例屬長廳吏侍趙汝騰新擢法從久居詞
掖實為長廳前代所謂閣老也合行上四房某係庶
係庶官時暫承乏合下四房若不申述幾於倒置此
事非但關某辭受之小節實係朝廷職守之大體欲
望鈞判令某且行下四房文書庶叶事體亦安愚分
除寳文漳州辭免状丁未
某三月初五日准劄奉聖旨某除直寳文閣知漳州
填見闕者驟聞新渥駭愕失措某昨者名對誤蒙聖
知旬月之間奬擢不次某自以受明主不世之遇感
泣圖報奏䟽之所條例講義之所發明贊書之潤色
故事之所援引錄黃之所論駁皆為君父辨姦皆為
朝廷去凶藁卓具存冕旒洞照然而上不見孚於朝
行下復不見察于輿議良由某動而得謗命則使然
仰荷寬恩放還故山母子相保不啻足矣乃若昭陵
奎閣清漳便郡皆非逐客所敢當者某曩使江表力
泣乞此州其時仲弟无恙叔出季處謂可更娱侍不
幸仲弟天逝老親悼念眠食大减一家憂懼不知所
為某方且躬率子弟左右寬釋漳莆相距雖止數程
旣不可偕行又不容獨往重念某去秋榻前力求反
哺玉音勉留朝野共知猶不能免人之議今幸已歸
膝下而躬子職庶幾昔之虧者可全若更貪戀榮禄
去親而仕則今之全者復虧真為名教中罪人矣事
親如此何以事君况清明之朝尤重牧守焉可以承
流宣化之寄屬之遺親後君之人哉謹&KR0377;肝胆皈投
化治欲乞敷奏收回前&KR2018;恩命或卑祠廪以助甘旨
之奉實出大造生成之賜得者不允
再辭免
某昨以偏親見年八十七歲力辭除職與郡之命四
月二十六伏准省劄奉聖旨不久仰惟君父使令雖
湯鑊在前亦不當避况便郡見次人情歆艷而不可
得某但恐莫稱惟良之選豈敢謬為不情之辭實緣
親年如此迎絜挈絶難若单騎之官是以孝養有闕
之人任千里風化之寄何以宣詔條而見吏民哉惟
有哀命大造乞賜敷奏念某有可矜之情察某无可
赴之理亟收新渥或卑祠廪稍全士子之晚節免為
名教之罪人某下情無任戰懼俟命之至得
旨除直龍圖閣依所乞與宫觀
回申免辭朝
某昨蒙誤恩除某直寳文閣知漳州填見闕尋且辭
免未准回降間續准省劄三月三日奉
聖旨免朝辭疾速前去之任緣親年八十有七私計
不便除已再具辭免外湏至申聞者
除宗少辭免状(戊申)
照會某正月十六日承興化軍轉遞到漳州遞到樞
密院字皮匣省劄一道奉聖旨劉某除宗正少卿
者惟麟寺之亞卿實鵷行之高選省愆未久得寵若
驚以何才能當此褒擢伏念臣粤自端平之初禩屢
慈母之暮齡左右就養十載有餘中外任使五考
而已及予環於江表復就䄂䟽於榻前君父知某有
徐庶之言或者怪其无令伯之表仰荷上恩之極貸
俾供子職之凊温雖菽水之懽無違然桑榆之年可
懼甚戀明時而誼母容出甚愛便郡而勢不可行盖
臣子之大端惟忠孝之二字昔犯顔還詔嘗以名教
而責人今舉足忘親寕免惡聲之反爾輙上丹悃胃
扣洪鈞欲乞敷陳亟行寝免戲老菜之彩願畢餘生
結仲由之纓豈无他日得旨不允
再
子職攸拘力辭進擢君恩未替曲示徕睿聽藐才
九重之高微躬廪然再命而傴重念某親年當可以
懼之際禮經有不從政之文曩𥙷郡尚哀鳴而輟行
今造朝乃奔走而就列則是隂有弹冠之意易為扇
枕之言謗咎叢興行檢君盡喪通國皆稱為不孝終
身莫滌於此名欲望敷陳亟頒俞允俯憐垂暮俾養
志於餘齡苟未溘先願移忠於他日
除舊職知漳州回申状
照會某昨再辭宗正少卿恩命伏准五月六日省劄
奉聖旨某依舊直龍圖閣知漳州替李昂英闕仰見
公朝未忍投閒置散之意某去歲蒙恩部符郡方闕
守被旨趣行有妨親養所以力辭今兹尚待遠次遂
可一意奉親已於當月二十五日望闕祇受訖俟待
將来闕到别伸香火之請湏至申聞者
除秘撰福建憲辭免狀(戊申)
論撰秩高平反寄重一朝並命七聚皆驚戒故老之
記聞以鄉部為稀闊矧如直指之任宜得剛腸之人
某特身小廉賦性多可屢乘使傳乏舉刺之能名晚
攝詞垣無封還之顯迹私計願安於水菽牢勞辭獲
寢於弓旌特卑左符尚須遠成屏居窮巷非有季子
買臣之心就建臬臺忽在范滂王尊之選倘但貪衣
繡持斧之寵不知遠維桑梓之嫌將速嘖言重墮晩
節欲望諒其悃忱賜以開陳迎親而往福唐敢擬蔡
襄之事奉母而歸陽翟妄希楊億之風
除秘監辭免申省狀(庚戊)
照會某准樞密院遞到存字號黑牌皮筒十年十二
月十一日省劄一道三省同奉聖旨除秘監書日
下前来供職某叱承詔札超長仙蓬頋暮景之摧頽
被新榮而戰駭伏念某向受知君父接武英髦預東
觀之討論挕西垣之封駁誅巨姦而奮笔蜋螳之臂
獨當賣明主以来求明犬馬之心不忍蒙存補益事
已挽回尚責詞臣而求全似為權相而報忿然南面
終南回首觚棱常繞於梦魂楚澤行吟玉座未忘其
姓氏升朝班於金掌將使指而綉行及纍然哀黪之
中復訪以汗清之事孤恩至此抆淚何言枕塊之禮
甫終予環之命隨至遂繇草野重領石渠而某幽憂
三年況痼九死召不俟駕固威命之莫違弹未成聲
覺餘哀之猶在况位置高則必允天下之公議辭受
審乃不為名教之罪人輙控巽亟冐干化治欲望敷
陳危悃寢免除書倘未容掛神武之衣冠亦姑俾奉
祠官之香火
辭免兼直院奏狀(辛亥)
臣今月二十四日恭准尚書省劄子備奉聖旨劉
某兼太常少卿兼直學士院者寵光洊至謭薄冐任
伏念臣隨名節而起家携束書而請闕驟叨奬拔不
俟對揚深惟九重特達之知豈非千齡稀闊之遇退
而自揣凛乎未安與其忘分量貽笑於市朝孰若以
情實自歸於君父盖頌臺之弄印俾文館而代庖故
府舊典禮經之存同列有議郎博士之助尚堪黽勉
仰奉使令至如禁林以待宗匠億負時望石介乃攷
其文軾冠制制科韓琦尚難共進於皇聖上尤重詞
臣比年以來久虚此選又况燕閒肆筆煌煌雲漢之
章英俊如林燦燦奎星之聚寕無大手可望未光
臣曩贊書了無新意旁觀莫掩已試可知加以三年
不治筆硯之餘一病僅延喘息之後遺編久廢未暇
温尋殘錦無他多安能潤色倘貪榮錦而冐受將為
明時而起羞欲望春慈俯矜愚悃映藜閣上姑令讀
未見之書視草禁中宜改属能言之士所兼太常少
卿臣已前去供職外有直學院思命乞賜寢免
再辭免申省狀
某近具奏辭免兼直學士院今月二十七日伏准尚
書省劄子備奉聖旨不允者俞音尚閣忱悃未乎
遂忘三凟之誅冀動四聰之聽以摛文地邃視草
才難恩澁則起春江上水之譏詞蕪則貽拙匠血指
之笑如某者兼有二患了無一長倘以山林小家數之
文施諸朝廷大典冊之用設有非除常除拜不測傳
宣勅使倏臨院吏傍趣一辭莫指百醜具呈非徒災
身抑且辱國此先朝張方平所以有當自量度之戒
而後近世葉適所以必力辭兼直之除矧如後學之么
微莫企前修之萬一刳肝&KR0377;請頓首固辭欲望敷陳
亟行寢免繩樞草含愧非修鳳之才金馬玉堂引選
提鰲之手
辭免兼殿講奏狀
臣今月初四日恭准尚書省劄子備奉
御筆劉某王撝兼崇政殿說書者渙渥洊頒震驚靡
措竊惟㫋厦乃陳善閉邪之地朝廷多通今博古之
儒曾謂諛聞乃切親擢伏念臣少雖專苦晩益怠荒
頃逢負扆之如嘗尾執經之列自愧賦生之淺陋莫
逃聖主之高明方王求多聞旣旁延於鴻碩意愚有
一得俾常侍於燕閒然而念舊者君父之仁量力者
臣子之義倘濫陪於誦說將奚補於緝熙欲望眷慈
收還誤寵姑容未學安芸館之校讎别選譽髦備金
華之顧問
二
某今月初七日准尚書省劄子以某辭免兼崇政殿
說書恭奉聖旨不允者某昨陳引避之忱未奉日俞
之詔雖外貪於光寵然内省於空疎當明師在廣厦
之時奚庸未至誦君德由經筵之語安敢冐居欲望
朝廷特為敷奏别選通經之士仰禆典學之功
辭免修史奏狀
臣五月十二日伏准劄子五月初八日奉
聖旨四朝國史已進帝紀志傳等尚未修纂可令趙
以夫劉某同共供任責以全國家大典日下條具聞
奏日者奎畫驟頒危衷滋懼兹事體大非臣謭薄所
能負荷在昔神宗皇帝嘗命曾鞏合五朝國史而鞏
辭不敢當孝宗皇帝亦患九朝國史諸志重復命洪
邁合之而邁終不能就以鞏之學職邁之記問然猶
不能奉詔成書仰副二祖之意况如臣者見識寡淺
記問荒疎曩被宸翰令與尤焴共事閣筆之羞見於
巳試矧今史院上有元老大臣提綱次有法從鴻儒
秉筆下有臺閣英俊庀職其間臣才劣位卑僅可充
編修檢討之一員之數何足以鋪張中興之偉績稱
塞明主之隆委哉兼臣見苦旋暈其證頗重服藥未
愈謹力箋天期於得請冀垂聖鍳俯察愚忱改卑當
材協成鉅典
二
某近具奏辭免任責修史四朝志傳等續凖尚書省
劄子備奉聖旨不允者未奉帝俞洊陳愚悃伏念
某奮身凡品受上異知拔諸塩簿書之麓官寘之言
語文字之華使赴湯蹈火亦報禮之當然况弄濡毫
乃平生之至樂豈不貪承威命趣赴涓涘顧業廣而
功崇信史事而體重宜属當世鋪張閎休之大手仰
副明緝熙鴻烈之盛心而某舊旣荒宿恙復作雖欲
起趨執簡之列其如方困採薪之憂伏枕矢詞扣昏
&KR0377;請欲望矜其廹切賜以敷陳别柬三長之通儒共
成一代之鉅典
辭免兼史館同修撰奏狀
臣今月初三日伏准尚書省劄子備奉
聖旨趙以夫兼史舘修撰劉某兼史舘同修撰者臣
猥以儒生誤蒙親擢俾參史筆力辭至再竟閟俞音
已同吏部尚趙以夫聯名條奏史事安敢復為辭巽
竊見昨來秘書監尤焴奉詔纂史止是兼編修檢討
官今臣官序與尤焴同設居修撰之列寕無超獵
之譏欲望聖慈將臣新除同修撰指揮特賜寢免只
令以編修檢討官繋銜庶安愚分
後村先生大全集卷之七十六
