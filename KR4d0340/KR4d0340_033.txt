後村先生大全集卷之三十三
詩
信庵丞相爲余作墨梅二軸謝以小詩
天卑村翁一段奇發函虹氣貫茅茨肯移金鼎調元
手爲作玉龍檠雪枝絶豔從教百花妬秘藏莫遣六
丁知信庵丞相親分付麽去花光與𥙷之
挽長楽王明府(澡之子濩之姪)
奉常齟齬坐剛腸月旦評君小奉常父子相傳似孤
竹越鄞兩處有甘棠人間夢事一炊熟宰上埋辭萬
丈光(西澗葉尚書銘其墓)曾識尊公與賢叔薤歌吟罷意淒凉
題梁撫幹見一堂(應庚)
勇歸陶子元非矯素懶嵇公每不堪僧賀新堂初見
一友忻舊徑再開三渠儂去矣涯之北此士哉斗
以南遮莫肯招房客老夫或可作同参
送古爲徐聘君
少君早有箕山志昔者聞之西澗公傾盖無增贈程
子式閭猶記吊林宗老夫久矣植其杖此士孰能招
以弓耄矣心知難再面亂山千叠暮雲濃
梅月爲蚤虱所苦各賦二絶
劣知針栗大出没似通靈不但能膏吻元來善隠形
二
稍出床敷上忽逃衣縫中說丈真有理字汝曰跳蟲
右蚤
汝圖膏血飽吾惜體膚傷景略捫差快宜師撲不妨
右虱
觜利鋒鋩毒形微膽智麤近緣司諫領遊戲相君鬚
(道卿戲了翁有衣領從教虱子緣之句屡游相鬚用荆公事)
天台楊景清以所進春秋發微示余輙題小
詩其後
奏篇久矣徹凝旒誰信栖栖負笈游新義書之於簡
策微辭知我者春秋即今未勸邇英講他日應煩掌
故求歷數先儒多晚逹前孫明復後康侯
教授方君孺人劉氏哀詩二首
古昔尊年德今誰問孝廉空煩推轂薦不合相輪尖
郕叟行歌楽臺卿自誌謙嗟予老而秃何以發幽潛
一
伯姊真賢婦閨門行可師雖從合祔禮似欠悼亡詩
壁已空遺挂碑誰𥙷色絲嗟乎何及矣托此識余悲
西齊
西齊殘月上窗扉猶記挑燈共撚髭欲見阿連帷有
夢老人無夢亦無詩
題臨江郭君季韓文卷(端平初作追錄于此)
二劉三孔蕭條久直至君家擅俊聲揮塵舊曾參宿
老吹箎蚤合和諸兄怪來度度觀詩好聞說人人有
集行欲薦子虚無氣力津亭折柳若無情
送陳訃議澈赴邊幕二首
出久孟隣争吊賀去遲防墓畢封塋枕戈肯把棋消
夜落筆皆誇檄愈風烏幕樂哉賓與主哀行矣孝
移忠江東將相俱人傑早向明時策駿功
二
邊郵京遞近如何警報全稀吉語多上說君王自神
武下云宰相已安和子方盛壮宜乘塞吾龍鍾懶
出窩若謁翹材問村叟為言顔髮轉蒼皤
瀾湍送葬一首
幽室朝方閉禪房夕已虚反虞兒草草受吊女&KR0561;&KR0561;
石小難鐫誌庵荒少送車老夫詩與誄泉下亦知無
送徐守寺正二首
楳埜先生子象賢向來心印得單傳諺云蠟燭真
矣罰止蒲鞭亦肅然執贄客多樽有酒詬租吏少
無錢璽書底事催歸急不許邦人借一年
二
聞道君侯欲觧麾士農攀臥共依依野人恨作滕民
晚州牧能如結輩稀雖有荔枝懶包貢亦無薏苡可
&KR0809;歸諸公萬一詢衰朽為說羊裘坐釣磯
送雷宜叔右司追錄
老戀明時未拂衣留行無勇惜君歸和於朝喜羣芝
聚减却春因一片飛壩岸柳禁頻折否元都桃恐再
来非東皇太乙方行令寄語風姨且霽威
送卓漳洲二首
鞾袴偏禆謁旙花父老迎跖徒方攫市結輩忽專城
勤拊無損瘠寬征有願耕遥知南詔路来往漸通行
二
調發煩三郡跳梁滿四郊欲平錄林亂先革白茅包
清晝狐歸穴和風燕返巢姑行龔遂策不必待鋒交
題王推官應麟詩卷
憶與南宫共說詩傷心歲晚故人稀昔如幽谷鸎相
友今作遼天鶴獨飛絶喜王家生福畤固應米老有
元暉不湏更傍人籬落名父親傳夜半衣
問訊竹溪二首
舉子窮通占得失詞臣進退繋汚隆拾青伊輩俱
上飲墨夫誰不熱中有太學生笑韓子為西崑者謗
歐公他時陸氏庄相望始騐先生造士功
二
幾度書來說乞身果然跳出軟紅塵推黃梁枕了無
夢對紫薇花他有人杜老詩猶懷主相瞿曇法貴等
冤親竹君樗臾俱強健天遣相從寂寞濱
方蒙仲秘書衰詩三首
萬駑駘裏一龍媒朝發瑶池暮玉臺介甫尤稱原妙
質資深亦歎軾竒才席前宣室思渠久帆近蓬萊作
麽回此去不應重謫墮海山笙鶴待君來
二
喜黎向石渠豈知僅擁兩輪朱非為郡失好太
守便恐世無行祕書酒債雙雞慚薄薄表論一鶚謾
區區即今交道尤難恃試問原頭幾素車
三
平生最愛魯公知手簡村翁語極悲海内竒才都有
幾世間瑞物不多時君歸上界騎驎去客過新陵下
馬誰筆秃無花衰久矣可堪拂拭作銘詩
聞竹溪得玉局祠二首
溪上人來暮叩關殷勤一紙報平安甘泉宿老求閑
局若縣仙人有廢壇拜敕定據新紫氅捞齋應許舊
黃冠(僕嘗主此祠)冰銜怪得緘題異自起呼童剪燭看
二
諸將時時送捷書未知西事近何如劍關昔有豺狼
守焦穫今無玁狁居全盛海常多剪伐久枯廟柏再
扶疎漢家似欠相如檄豈特殊廷要掃除(閫報成都藝祖殿)
(下枯木數枝再活蒼翠可愛父老以為國家中興之兆作亭覆之)
即事
病索人扶乃寝興高樓咫尺少曾登思慳惟有吟差
長睡少方知老可憎榾拙成灰猶凛冽茅柴似水亦
瞢騰暮年臨履常兢戰未敢荒唐說葛藤
挽林新思君用
汗血早曾空北野蒼顔晚始對南廊風雲志懶功名
左月旦評佳意味長玉鏡相從歸吉兆錦衣不待拜
高堂吾銘未必堪傳遠留與賢郎自表岡
方氏姪女良詩
少也矜華整俄而掃豔穠吾常才道韞汝竟妻南容
薄味寕蔬素流芳欠管彤伯兄與邱嫂净土必相連
再贈月蓬道人
謝公早有遠志陶子晚知昨飛帝允我乞骸疏汝見
吾衡氣機
二
還笏去矣休矣加璧其然豈然人間有癡頑老天上
上無愚懵仙
七十八咏十首
大綘縣人五歲小魯申公二年楞嚴已難筆受尚書
尚可口傳
二
年八十官三品酒一斗詩百篇羽化尸觧等耳宫錦
漁蓑偶然
三
新貴九遷三接故交百不一存老子進爵曰子小孫
娶婦生孫
四
傍人賀我過省此老矍然失驚不曾西山納卷如何
南宫奏名(俗比七十八為過省)
五
早退似見幾者晚繆可追悔哉已戴華陽巾去肯扶
靈夀杖來
六
竹杖下沈酣者洛社中起舞人與籍糟漢通譜是灌
花翁後身
七
紅綠各萌春意朱紫争叙年勞鍾馗七老八大無人
與换藍袍
八
心炎寵辱交戰骨朽是非乃公物議糞土伯始史筆
芳馨两龔(見王貢龔袍贊)
九
慕赤松子辟榖學黃冠師飡霞更無半空鸞鶴何異
深山龜蛇
十
泛愛親疎平等任吟古律不拘武公耄猶戲謔白公
老尚囁嚅
挽意一徐樞二首
苦言玉座常追憶堅臥蒲輪未易招昔喜鳳來韶石
奏今愁鼇去海山搖覆甌望絶民無福亾鑑悲深帝
輟朝欲向蟇陵&KR0377;巵酒荒烟衰艸路迢迢
二
長公宿草幾番春猶幸天留一穎濱士欲捧盤定盟
主上看折檻記忠臣翟門昔有張羅歎徐墓今無挂
劍人夫子雅言武公謔尋思一一可書紳
答王與立上舍
漢唐科目各招延中者端如拾芥然明水賦曾拘八
韵大廷策亦限三篇竊窺古調諧軒律留取高吟和
舜絃聖代作人添舍法祝君走馬止三年
答林祖武
向來思鈍費宣搜不覺呻吟到白頭曾與廼翁分雪
案今看吾子&KR0691;烟樓晚多借月留雲作却悔升天入
海求大有英才被詩賺豈如黃册取公侯
春寒一首
撥盡寒灰轉凛然抛書數息煖丹田蛩吟近作勝前
作鯨吸今年減去年薄粥聊糊鲁公口重裘猶聳孟
生肩幾時風日研和了亂插山花藉草眠(余齒脱落盡可食粥耳)
挽陳檢一首
坊表猶元老郊恩自復齋美材淹選郜拙宦忤銘臺
尚意冰䘖改安知玉樹埋吾衰阻臨穴挽友想餘哀
首春九日壽溪三絶
隻手經營費拮据十年栽接稍扶疎猶嫌檜柏純蒼
翠白白紅紅問數株
二
陶子經邱又尋壑龐公上塜亦携家可憐春事今年
早落盡桃花落杏花
三
渴飲茅柴不計杯有時跌倒在蒼苔松風浩蕩俄吹
醒安用籠巾拭吐哉
題林文之詩卷二首
叔季詞人雜雅哇喜君詩卷美無瑕朋儕郤走避三
舍句律新漸成一家肯學小兒烹虱脛要看大手拔
鯨牙村翁豈敢持衡尺直為癡年兩倍加
二
君豪自合相推遜吾老猶堪共切磋有許竒竒并怪
怪直將少少勝多多風人所作葩而正治世之音楽
以和他日薰絃要賡載勿為處士五噫歌
送歐陽上舍夢桂(唐四門助教之後)
許奉太夫人以往歐迎大君子而行無慙當日四門
祖起敬同時六舘生反哺兒憐親老大將雛翁喜世
昇平劉詩未必如韓筆聊見臨歧折柳情(許字稼翁名禾之奉)
(母僦居學前)
失猫一首
周遭闇室工訶夜偃息朝簷喜曝晴𨁝跳似猴難攝
伏縦擒無鼠敢從横儂貪夢蝶防閑弛汝薄魚餐去
住輕赤脚蒼頭俱失察主君姑息不湏驚
和外弟方遇立春
脱髮紛紛雪滿簪逢春非復少年心旋分菜把來窮
巷遥憶花枝满上林(唐文宗詩)寒擁絮衣看謁懶老耽綺
語業緣深竹居東道風光主乞與甘棠蔽芾隂
送海豊薛縣尉
境與潮陽接傳聞盗已平丁男無轉徙弧卒有來迎
東作千村急南官幾箇清廉材遺訓在弩力繼家聲
送方善夫赴鷺洲山長二首
奎畫煌煌天上来遥知繫馬向堂階官銜怪得淸如
許文館雖然泠亦佳尚論鄉先宜合祠舊潮學各分
齋未應久作諸侯客帝有薰琴待汝諧
二
柴門病後少曾開今日人扶出郭來君奉潘輿貧亦
楽我貪漢藁老猶獃明師不惠無高弟大匠何嘗有
棄材若見蓬仙煩問訊掉頭一去幾時廻
老病六言十首呈竹溪
賤臣通金閨歲先帝憑玉几年韋曲桑麻如舊茂陵
松柏参天
二
恰則垂髫兩髧俄然攬鏡千絲昧老𣆀守黑義動墨
子染白悲(髮)
三
昔似子期善聽今如祈父不聪怕有學人問話向道
老僧害聾(耳)
四
射風心法未親讀蠅頭字不真顧我八十餘老見公
兩三分人(目)
五
存三四齒皆碎落第二牙尤衰渠能更斫鯨膾何不
姑食肉糜(口)
六
蕭察數步聞臭荀令三日猶香老子年來鼻塞不分
鮑肆麝房(臯)
七
客來怕折枝揖詔下尚扶杖觀佩吕翁一瓢易懸季
子六印難(腰)
八
七竅豈堪頻鑿百骸漸覺不仁若非右臂作字迺公
已是廢人(手)
九
識鄭尚書曳履嫌高將軍涴靴難伴小兒上樹且饒
跛子看花(足)
十
假合幻軀難靠夭夀定數熟逃屈子大招奚益淵明
自挽最高
竹溪再和余亦再作
帝率耆英入社攀留窮鬼忘年華胥國在吾宇桃花
源有别天
二
老醜難瞞青鏡純白不生黑絲露頂秃鶖堪笑垂頭
病鶴可憐(髮)
三
海潮音入佛耳薰風句逹帝聪我已陽喑不語君無
借聽於聾(耳)
四
薄霧乍舒乍卷空花是假是真昔曾有刮膜者世豈
無明眼人(目)
五
謹守三緘晚嘿僅含兩齒早衰先賢食粥乞米獃漢
炊沙作糜(口)
六
紙帳参梅花觀銅&KR0595;炷柏子香適夢游旃檀國覺來
元在禅房(鼻)
七
竹馬恍曾聚戲金魚從美外觀隨柱史青牛易騎
仙黃鶴難(腰)
八
掇英可以忘憂採薇可以求仁忙殺遮西日客愧死
攫白晝人(手)
九
舍車出郊步屧繋鞋入院不未妨扶九節杖似曾
踏八花磗(足)
十
誰能遯而無悶吾非惡此欲逃下寂寂人少花間
纍纍塚高
寒食清明十首
時節澆松近人家擘紙歸但知題墓好不笑乞墦非
二
原沉向九死巳千年有水皆爭渡無材不
三
老人七十八佳節一百五丁寕海棠花更可數日不
四
唐朝知制誥多付與詩人豈有飛花句虚為起早臣
五
當年傳畫燭帝遣快行山齋臥自結
六
只靠詩娛老安知病著身不能繋白日且可買青春
七
楊柳堤邊立荼&KR1048;架下行不知一遺老更看幾清明
八
向來稱閤老歸去作園翁鬚髮已華皓紫薇藥應紅
九
村酒家家熟溪船處處通香山妄分别學士與翁
十
輕薄墜鞭子清狂謁水生如何老杜也作麗人行
春早忽雨五絶
秧愁晴暴死花怕兩催殘野老非常天公不
二
何嘗飽春隂忽又晴一之其可再四者每難并
三
雨似黃流决雲如黑汁翻未言豊九扈已覺飽千村
四
周匝荒原徧延緣斷港通馬鬃渠有力龍骨爾何功
五
鮭菜饁耕者雞豚賽社公不聞車軋軋但見鼓鼕鼕
迎居厚第二首
少日魚同隊中年雁失群寕師椘勝舍不羡洛機雲
春夢謝池草冰銜漢閤向来麾節處盡說小馮君
一
昨傳修覲明朝說祝釐予歸寕悻悻子去亦遲遲
已草引年疎重吟聽雨詩如何無一字端的報来期
真珠花
匝地無人管逢春作意開得非廻合浦又似下瑶臺
點點垂鮫淚纍纍奪蚌胎主君休愛惜曾累伏波来
挽鄭判官(一桂)
族譜康成裔先儒榖叔孫漢廷無表薦魯壁有書存
蓮幕翻留滯萱堂廢凊温吾衰慙宋玉不觧賦招魂
後村先生大全集卷之三十三
