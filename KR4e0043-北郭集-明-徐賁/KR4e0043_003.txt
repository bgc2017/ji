北郭集卷之三
五言古體吳郡徐賁幼文著
蜀山(南十里在吳興弁山)
喧囂厭已久閑居喜兹遂茆茨起高明澗道入深邃鑿
牖通震方開扉面離位藩編槿雜篁壁補蘿牽荔井櫚
旋觧苞田稙齊吐穗溪山固可娛風雨亦足庇到日始
八九良友得三二客情卒難惬人性頗煩記時具茶果
招或携酒肴餽感激壯歲心慰藉平生意茲欲尋幽期
弗暇理塵事諸方未遍遊近處聊一至指引頼苾芻隨
行有童稚陟怯危磴欹瞰訝頽岡陂褰蔓悟險途披叢
見傾隧緩流似矝清舊藏欲呈瑞變綠亂蓛蔫發頳老
葉醉深村羈旅絶荒山古祠閟厓攅紫閣隂松映綺䟽
緻聖像委蒙塵靈幡颯驚吹靑史失記名朱榜但題謚
庭空衆草羅地僻百蟲蚑鳴禽語供弦飄雲影翻幟螢
停暗帷燈蝸篆仆碑字栢廮蟠輪囷瓠子懸重膇喬林
神鴉號卑薄鬼蝶戲甃虚泉脉通級夷石髮被怒蛙恒
瞋睛痴螳忽掉臂鼠行黠無聲螘旋馴有次壞柱腐耳
垂敗几蒸眼漬絲颺罥蠨蛸燐飛見魑魅螟蝕供後花
猨窺祭餘噐浮烟不熏爐溜雨常停觶崩垣竄驚麕崇
簷巢悪鵋野蒿食復生園棗啄將墜牧笛秋霜淸樵歌晚
風遲嵐光疑積愁谷氣如發喟對景獨感懷覽物各求
類癯祝勞遠陪慵僕倦久侍歸時群動息日脚在平地
步至西余山有詠
翫遊寡閑侣獨步思彌淸迤邐適兹山于時莅新晴雲
容啟朝麗林采煥春榮煖崖芳卉集陽坂纖芽萌鳥逝
何杳眇泉注每縱横意會乃成坐興盡還復行此身在
貧賤庶少俗務縈緬懷嬴臺子仰羡安期生非徒遯猥
跡永締烟霞盟
張靜居寓菁山以淸晏名堂要余題先以詩見
美因賦此酬之并似周伯陽
山阿久寂寞堂虚歲亦陳自君此安處煥焉復崇新令
德賁泉石流風播松筠列岩易常態諸澗澣來塵猿鳥
若釋愧雲霞如返淳乃知景與物所據實在人棲隱雅
足稱况彼有良隣念余本同趣琴酌恒許親盻兹信淸
晏題名諒為眞謬書忽見取來章誠可珍何以報淑貺
篤好行載申
山居荅北郭諸公見寄
葺茅古林隩闢蹊崇石根篠間伏驚犬桂裏過鳴猿穠
春花蔭席凉秋月灔尊多君同遠好華扎枉丘園
烏程危明府挽詞
製錦才堪仰埋玉恨難任銀章存寵澤朱琴失惠音賢
知交士重愛說治民深未申為子飬終辜迎母心
次韻荅吳宗禹
佳景属朱明凉隂被池園坐看寸晷側歸禽清響繁飲
兹樽中酒無煩問柈飡辱君枉華翰展覿散紆煩所欣
洽朋舊徜徉自晨昏形閒久息役心澄始寧魂微飈軒
中來悠然對琴言
别吕山人獨還山中有懷
晨艫既同載夕舘今獨歸林飈敞蘿幔池月净苔衣幽
痾傷久抱良娱悵重違欲弭兹宵恨惟頼此音徽
己酉歲冬苦寒
仲冬朔吹嚴雪零應寒候枯條兢鳴宵頑隂互昏晝淤
深途絶車冰閉城失漏窮谷噤孤猿叢澤匿群獸梁園
秪自誇袁門有誰扣寧忘嚙氊塞每思射鴻囿鶴語固
可徵鷗盟豈宜復更須挾重裘且當飲温酎
遊西余山寺分韻得綠字
寶林被溪隂眞境開山曲僧居慧日深佛處慈雲馥座
蓮呈古靑闌桂敷新綠水定育靈魚花奇致馴鹿勝因
托同遊淸景行相續一從離喧囂終懷老岩谷
春日遊淨慈寺
看山候初晴連騎西湖道遥遥烟際墟苒苒風中篠谷
寒聽鶯遲路遠逢花少林蹊幾登頓僧房更窅窈重來
感昔時翻令失幽抱
遊南山燕集(俱在西湖)
居隘局遐心騁望得崇險岩巒麗參差烟雲紛掩冉薰
林識蘭氣縟岸炫桃燄鳥歌欲求和春波不加染延賞
合良儔摛辭愧余忝
和張文學懷吳興舊遊
雙溪滙中郭群山帶高闉洲芳白蘋曉堂净碧瀾春王
孫各建第貴族自為憐醉邀射鴨尉閑訪換鵝人回頭
眷遊女連手狎嘉賓畫舫垂楊雨組騎落花塵樂境倏
以變賞事竟難循君懷兹念昔予愁方感新
蜀山舘中
秋風吹練衣獨驚遊子心空山應金氣十日五日隂始
欣草木蕃復見霜露侵客舘固蕭條豈無酒可斟臨觴
反不樂所感親故深飛雲引長望鳴螿續孤吟家鄉遠
莫見斜陽罷登臨
入谷不聞鶯
幽谷物候遲黃鳥未弄音坐久聽逾寂衆木澄淸隂辜
此芳菲日何能慰吾心
夏至日北澗自留坐懷一二知已
日午步屧去行循北澗潯觧衣因坐久對此嘉樹林雖
無薰風至微凉滿芳隂况兹澗中水汪然澄我心白鷗
自蕩漾黃鳥有好音我有一樽酒欲酌還停斟安得携
朋儔於焉共清吟
與張山人别後懷
碧山既偕賞靑谿倏傷别遊絲行處墜雲光望中滅流
思記幽蹤軫情眷芳節無由展良覿從兹委娛悅
登戴山(外二十里在湖州臨湖門)
平田渺空曠孤崗忽高峙新松蔭其巔白石繚其趾初
登若嶄絶稍上乃如砥嚴風蕩高寒微月中霄起亭亭
日晷側肅肅征鴻駛南招天目雲北覽具區水比來局
羈絆遊遨喜兹始同心良可重懽言得佳士非惟外累
遺沉憂亦成委薄暮聊旋歸餘興會留此
題崔生南軒
軒居曠宜夏嘉樹覆前榮南風藹繁綠幽禽時一鳴理
櫛陽光啟奏琴凉月生逍遥自旦暮于以暢閑情
石帆山圖
石壁如飛帆天風吹不去千古障層空隱隱拂天柱遠
映江上舟高出林中樹相望値春暮懷歸謾延佇
種菊
蕭條齋舍前隙地頗高爽兹焉倦耘鋤而乃成廢壤邇
來學種菊始為驅草莽掩苒籬落間枝葉紛以長雖煩
灌漑勤亦藉雨露飬秋香固所說晚節益可仰匪曰表
隱名聊以俻幽賞
采蘭
采蘭江之濆蘭葉何縻縻采之欲遺誰將以贈君子幽
蘭氣惟馨君子德惟美願言結同心終古詠無已
荅張來儀嘉予見過之作
會合自昔有兹遇諒非常孰知謫餘者而復登君堂承
顔惬素仰聆論慰離傷矧乃二月中物景届春陽歴歴
嘉禽哢靡靡衆樹芳淸芬已云好重有酒盈觴詢俟舉
舊札攄情藉新章榮貴豈衷慕所蘄樂時康
復寓蜀山
肅舲自東來兹復寓衡宇雖非吾所居暫寓亦云主豐
麰覆前田嘉蔬盈後圃力勤不自出食焉愧無補幸免
異患干詎敢謝貧窶俛仰穹壤間微躬獲多祜
閑居
謝事返丘壑退畊理田園兹心獲遂初稍得洒中悁振
策升崇巘揚&KR2476;遡長川驚湍信汨汨淸溜自涓涓新蘭
豔遲日密竹曳叢烟東舘朝燕坐西林暮獨還朋舊固
云曠山水聊夤緣居諠暫云遣習靜久乃便已幸駐靈
藥復能諷瑶編旣無羡魚志外物非所遷
病中示游生兄弟
炎暑負微恙開軒來遠風空山何所有草木菀以豐終
朝起復卧俯仰將焉從固乏賓友集諸生賴相同時令
誦古詩聽之意無窮縱無飯𬞞食樂亦在其中
贈陸七處士
花源入逶迤蘿房隱蒙羃鳴禽護藥闌流雲拂琴席扣
門僧共訪賭墅客同奕欲作山中期從君借遊屐
望雲
浮雲無定蹤游子有所思所思在何方迢迢東海涯雲
來倏浩渺雲去還逶迤道路固無阻可望不可之托雲
以思親朝夕如有依安得附冥鴻東歸奉庭闈孝感終
當至彼蒼諒無違
傷往
憶昔始結髮相期終暮年寧知當壯時中路忽棄捐春
芳每增恨秋月復娟娟嗟我客異鄉爾魂落夜泉兒生
缺撫育頼有兄嫂憐今夕已及期一念一涕漣展轉不
能寐起坐餘燈前
殘燈
閑房澹餘秋低燈耿寒夕孤明慘漸微斜照愁愈寂誰
念殘光裏相看有羈客
賦得雪山送陳庭學
蜀嶺鎮金位岩壑皆古雪春風吹不消積厚凍愈結寒
色照錦城皎若冰壺徹勢與太白抗崇險自天設君今
此宦遊一覽盡奇絶人繫山重輕相望並高潔
賦得獅子山送何本道(在南京)
衆山何蔚盤到海勢逾壯一峯獨昂然踞若狻猊狀廉
石駭鑿齒參差列其上乃知天設險氣欲壓群嶂百獸
遁隣藪畏懾不敢向我皇發奇觀層樓此將剏淮海迥
相属覽盡心目曠子今告我還於馬騁長望别離固足
惜藉兹釋惆悵
賦得桃葉渡送宋仲珩
單艫餞行客曉濟桃葉渡𥻘𥻘起横波苒苒明芳樹汀
霞待日散風鴛向沙聚豔質悲已往穠景空延佇昔人
既愴情兹離愈傷緒蘭觴飲為停桂檝理還住臨流悵
莫追清歌眇何處
題王彥舉聽雨軒
高竹覆南榮寒蕉滿前渚蕭閒此中意適對清秋雨疎
當簾外飄密向忩前聚聲聞俱兩忘悠然坐無語
贈朱道士默齋
遥遥紫霞境皓皓白玉京仰瞻上帝居飛觀森太清鳳
采煥丹扆豹尾羅霓旌琅璫風中璈要眇雲間笙繽紛
寶花墮窈窕仙姝迎璚凾降金籙宿契符端誠眞人跽
已受一悟超長生默然守玄靜貞如保黃寧元氣融太
和神光藹陽精九靈體至妙八景澄虚明以兹性命理
遂藉丹臺名回念属下土垂憫諸苦情能以刀圭藥濟
度埃下氓稽首大道尊永踐崑崙庭
宿濟瀆齋房
暫息郡中事因就齋房宿靈風池上來花露洒餘馥遥
峯對閑坐微凉愜新沭隣有道言人往來踐幽躅
龍河寺夜聽份上人誦經
禪帷偶暫輟經筵時復登香風韻幽磬寶幢絢華燈音
宣心所契聞洽慮俱澄愧余淪中品知師超上乘
賦得劉伶臺送丁掾之淮安
劉伶沛國人獨以好飲名每乘蒼鹿車出入携瓶罌結
交嵇阮徒陶然過平生妻言不足聽自謂能忘情常使
荷鍤隨已覺累爾形如何飲酒臺却在淮隂城千年土
花白尚疑壘麴成至今臺下草春風吹不醒君行戒晨
裝淮泗千里程登臺勿酹酒當誦周觴銘
送程校書昱分得柳字
離愁亂春鴻客心醉江柳送君官亭路忍把官亭酒遠
别自足悲況是平生友行期似可緩何即遽分手鷗鷺
鳴上下雲帆逓先後望望不盡頭落日三江口
賦得釋迦鉢贈慧古明上人
聖凢同有身飲食必藉噐如來制石鉢匪特傳法嗣偶
因受餘光相承成舊事遂令後代爭紛紛起嗔戾我願
過量人要識拈花意
賦得露濕寒塘草送張來儀文學
寒䕷泫幽露清漪湛虛塘月時潤芳氣風處偃微光初
溥叢綴白將晞葉翻黃欲采贈遠别沾衣徒感傷
晉冀紀行(十四首)
荆山揭高厓塗山聳横堮長淮出兩間中斷見斧鑿洪
流受束縳浪起石闘角誰能為此功在昔大禹作至今
遺廟存香火乃寂寞我來問邑人往事竟緬邈于時春
正深草木尚荒落登臨欲開豁覩茲反不樂更傷卞和
泣三獻空抱璞右荆山
舟行夜達曙路入硤石口平山帶孤城一塔起高阜問
知古壽春地經百戰後群孽當倡亂受禍此為首彼時
土産民十無一二有田野滿蒿萊無復識畎畆去程不
可稽欲望敢遲久右壽州
秋日何淒其嚴風變陽卉嘉節叶重乾時菊芬且蘼臨
高一眺望俯見城郭裏三關為襟帶雙溪流瀰瀰浮雲
起天末鳴鴻在中沚雖非吾故土但悦山川美獨遊意
尚適况兹値多士珍肴出豐厨吳萸泛芳醴人生雖長
壽良時亦有幾對此不為歡憂思何由弭鑒此登山悲
飄颻然已矣右河口山登高
昔聞陽臺名今上陽臺路我因興古懷驅車暫停駐餘
基尚突兀雲雨自朝暮哀猿失故聲野色賸孤樹當時
襄王夢曾與神女遇幽冥事莫測萬載誰能悟平原亘
千里巫山渺何處淒凉宋公子深情見遺賦右陽臺
客程不論遠所愁在隂晦惡風滿川來雨勢晚逾倍船
爭急流上寸進還尺退枯葭夾崩沙路轉百數匯颯颯
孤篷外琅琅萬珠碎篙師左右呼坐客默與對去心雖
云廹前途苦茫昧德星無復覩洗耳亦何在有懷仰高
風令人發深慨右穎川
前登&KR0777;子城山隘勢欲逼路廻土峭絶傍夾千仞壁石
狀如矩斵巨細總方直無泉土脉死草木盡改色高巔
有堡障重門閉重棘隂慘行人險惡意叵易測信知狐
鼠輩得在此中匿我生好壯觀努力更攀陟立久日將
晡浮雲渺鄉國右盌子城
峯廻抱深壑下視天鑿井昔人建重關扼險俻邊警鍵
鑰久已絶垣石尚森整峩峩尼父祠門掩衆山靜曾聞
此回轍無復過斯境詢知鄉老言此事古未省餘氓數
家在破屋暮烟冷我行力稍疲景物不暇領且為投宿
來驚風夜愁永右天井關
盤盤羊腸坂路如羊腸曲盤曲不足論峻陡苦躑躅上
無樹可援下有石亂蹙一步一嗟吁何以措手足途人
互相頋屢見車折軸少時徒耳聞今日親在目不經大
行險那識安居福右羊腸坂
陸行渴懷抱今渡沁河水奔騰走百灘聲遠聞數里我
來坐其涯肩擔欣暫弛不意山塢間偶得見清泚連朝
塵沙目豁爾净如洗雖云倦行力對此亦足喜南風吹
青蒲白鷗忽飛起右沁度
一水随山根宛轉流出迥灘聲繞縣門孤城數家静風
土殊可怪十人五生癭土屋響牛鐸壁滿殘日影行遲
欲問宿連戶皆莫肯亭長獨見留半榻亦多幸呼童此
晚炊糲飯糓帶穎野蓛不可得敢望肉與餅途行乃至
此儉素當自省右沁水縣
巍巍太隂山厓壁拔嶄峭積水嵌層墟凛若太古造凍
深草木堅僵立勢難撓高寒横障空陽景未嘗到隣有
羲和墓欲問莫可吊如何於此地獨不被臨照至今山
中烏無性識晴昊聊為志其事因之發長嘯太隂山
土谷既深入高山復㠝岏微逕纔百尺下轉十八盤俯
臨澗壑險勢陡不可看亂石閗磊砢置足恐不安長鑱
那可托藤蔓無由攀寸步每千慮舉動如蹣跚心膽掉
欲碎毛髮亦為寒戰兢尚未足何暇發慨歎平生行路
心此日方知難右十八盤
空山兩高冢媧皇此中葬焦土積層巘勢助殿閣壯大
哉補天手功出千古上至今煉餘石火氣夜猶放轟雷
常祓護烈風日掀蕩隂林慘可畏怪木高數丈百鳥飛
繞枝欲止不敢向地靈氣所鍾祭禱土人仰經過謁祠
下幸獲拜神像右女媧墓
霍山古北鎮勢尊出群麓山深異風景春盡樹未綠居
人苦多寒鑿土為住屋屋頂土元厚亦種麻與菽乃知
此方民猶有上古俗我欲拜其廟日斜去程促窑烟斂
暝色牛羊半歸牧征徒多嶮巇村舘早尋宿右霍山
右紀行十四首賁於洪武九年往山西與顧厪同受
上命問俗于晉民自京師下長江歴淮蔡入大梁渡黃
河登大行覽唐虞故都周旋於吉絳汾沁間過鴈門
代郡回觀上黨長平之舊跡䟦陟五千餘里其間山
河形勢佳景殊俗未暇盡述姑賦其萬一聊以擴吾
之見聞云爾二月廿三日識卷三終
