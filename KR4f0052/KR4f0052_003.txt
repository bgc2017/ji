惜抱軒文集三
序
老子章義序
天下道一而已賢者識大不賢者識小賢者之性又有
高明沈潛之分行而各善其所樂於是先王之道有異
統遂至相非而不容竝立於天下夫惡知其始之一也
子曰述而不作信而好古竊比於我老彭老彭者老子
也孔子告曾子子夏述所聞老聃論禮之說及老子書
言以喪禮處戰之義其於禮精審非信而好古能之乎
南行者久而不見冥山求之過也夫老聃之言禮蓋所
謂求之過者矣方其好學深思以求先王制禮之本意
得先王制禮之本意而觀末世爲禮者循其迹而謬其
意苛其說而益其煩假其名而悖其實則不勝悁忿而
惡之禮云禮云玉帛云乎哉夫禮貴有誠也老子之初
志亦如孔子而用意之過貶末世非禮之禮其辭偏激
而不平則所謂君子駟不及舌者與且孔子固重禮之
本然使人寧儉寧戚下學上達而已庸言之必謹逮七
十子之徒推孔子之義極言之固多高遠失中此亦聖
門好古達於禮者之言失也夫老子特又甚焉耳孔子
遇老聃問禮於其中年而老子書成於晚歲孔子蓋不
及知也老子書所云絕聖棄智蓋謂聖智仁義之僞名
若滅武仲之爲聖耳非毁聖人也而莊子乃日聖人不
死大盜不止老子云貴以身爲天下者言不以天下之
奉加於吾身爲快雖有榮觀燕處超然以是爲自貴愛
也而楊朱乃日不拔一毛以利天下皆因其說而益甚
爲謬夫老子言誠有過焉雖舉其末學益謬推原及老
子以爲害天下之始老子亦有所不得辭然是又豈老
子所及料哉世乃謂老子之言固已及是而儒者遂不
肯以述而不作信而好古爲老子之行夫孔子於老子
不可謂非授業解惑者以有師友之誼甚親故日我老
彭解論語者顧說爲商之大夫不亦遠乎其說出於大
戴禮記吾意其辭託於孔子而實非殆不足據耶抑所
舉別有是人耶若論語之老彭非商大夫可決也老子
書六朝以前解者甚衆今竝不見獨有所謂河上公章
句者蓋本流俗人所爲託於神仙之說其分章尤不當
理而唐宋以來莫敢易獨劉知幾識其非耳余更求其
實少者&KR0856;數字多則連字數百爲章而其義乃明又頗
爲訓其旨於下夫著書者欲人達其義故言之首尾曲
折未嘗不明貫必不故爲深晦也然而使之深晦迂而
難通者人好以已意亂之也莊子天下篇引老子語有
今文所無則知傳本今有脫謬其前後錯失甚明者余
少正之竝以待世好學君子論焉
太史公書不甚知姓氏之別又自唐以前讀者差不若
漢書之詳故文多舛誤夫老子老其氏也聃其字也太
史公文蓋曰老子者楚苦縣厲鄕曲仁里人也姓李氏
名耳字聃周守藏室之史也漢末妄以老子爲仙人不
死故唐固注國語以爲卽伯陽父流俗妄書乃謂老子
字伯陽此君子所不宐道當唐之興自謂老子之裔於
是移史記列傳以老子爲首而媚者遂因俗說以改司
馬之舊文乃有字伯陽謚日聃之語吾決知其妄也老
今文所無則知傳本今有脫謬其前後錯失甚明者余
少正之竝以待世好學君子論焉
太史公書不甚知姓氏之別又自唐以前讀者差不若
漢書之詳故文多舛誤夫老子老其氏也聃其字也太
史公文蓋曰老子者楚苦縣厲鄕曲仁里人也姓李氏
名耳字聃周守藏室之史也漢末妄以老子爲仙人不
死故唐固注國語以爲卽伯陽父流俗妄書乃謂老子
字伯陽此君子所不宐道當唐之興自謂老子之裔於
是移史記列傳以老子爲首而媚者遂因俗說以改司
馬之舊文乃有字伯陽謚日聃之語吾決知其妄也老
子匹夫耳固無謚苟弟子欲以謚尊之則必舉其令德
烏得曰聃孔子舉所嚴事之賢士大夫皆舉氏字晏平
仲蘧伯玉老聃子産其稱一也陸德明音義註老子兩
處皆引史記曰字聃河上公曰字伯陽不謂爲史記之
語陸氏書最在唐初所言史記眞本蓋如此則後傳本
之非明矣老子所生太史公曰楚苦縣或日陳國相人
莊子載孔子陽子朱皆南之沛見老子夫宋國有老氏
而沛者宋地言老子所生三者說異而莊子尤古宐得
其眞然則老子其宋人子姓耶子之爲李語轉而然猶
姒姓之或以爲弋也彭城近沛意聃嘗居之故日老彭
猶展禽稱柳下也皆時人尊有道而氏之晉穆帝名聃
字彭子漢晉舊儒必有知老彭爲聃之氏之說者矣後
世失之乃不能明也乾隆四十八年夏六月桐城姚鼐
序(後漢書桓帝紀章懷注史記曰老子者楚苦縣厲鄉曲仁里人也名耳字聃姓李氏吾作此序未及檢引)
(然則改此文疑元宗以後事)
莊子章義序
漢藝文志莊子五十二篇陸德明音義載晉宋注莊子
者七家惟司馬彪孟氏載其全書其餘惟內七篇皆同
外篇雜篇各以意爲去取自唐宋以後諸家之本盡亡
今惟有郭象注本凡三十三篇其十九篇經象刪去不
可見矣昔孔子以詩書六藝教弟子而性與天道不可
得聞其得聞者必弟子之尤賢也然而道術之分蓋自
是始夫子游之徒述夫子語子游謂人爲天地之心五
行之端聖人制禮以達天道順人情其意善矣然而遂
以三代之治爲大道旣隱之事也子夏之徒述夫子語
子夏者以君子必達於禮樂之原禮樂原於中之不容
已而志氣塞乎天地其言禮樂之本亦至矣然林放問
禮之本夫子告以寧儉寧戚而已聖人非不欲以禮之
出於自然者示人而懼其知和而不以禮節也由是言
之子游子夏之徒所述者未嘗無聖人之道存焉而附
益之不勝其弊也夫言之弊其始固存乎七十子而其
末遂極乎莊周之倫也莊子之書言明於本數及知禮
意者固卽所謂達禮樂之原而配神明醇天地與造化
爲人亦志氣塞乎天地之旨韓退之謂莊周之學出於
子夏殆其然與周承孔氏之末流乃有所窺見於道而
不聞中庸之義不知所以裁之遂恣其猖狂而無所極
豈非知者過之之爲害乎其末天下一篇爲其後序所
云其在詩書禮樂者鄒魯之士縉紳先生多能明之意
謂是道之末焉爾若道之本則有不離於宗謂之天人
者周蓋以天人自處故日上與造物者遊而序之居至
人聖人之上其辭若是之不遜也而蘇子瞻王介甫乃
謂其推尊聖人自居於不該不徧一曲之士其於莊生
抑何遠哉若郭象之注昔人推爲特會莊生之旨余觀
之特正始以來所謂淸言耳於周之意十失其四五夫
莊子五十二篇固有後人雜入之語今本經象所刪猶
有雜八其辭義可決其必非莊生所爲者然則其十九
篇恐亦有眞莊生之書而爲象去之矣余惜莊生之旨
爲說者所晦乃稍論之爲章義凡若于卷
左傳補注序
左氏之書非出一人所成自左氏邱明作傳以授曾申
申傳吳起起傳其子期期傳楚人鐸椒椒傳趙人虞卿
虞卿傳荀卿蓋後人屢有附益其爲邱明說經之舊及
爲後所益者今不知孰爲多寡矣余考其書於魏氏事
造飾尤甚竊以爲吳起爲之者蓋尢多夫魏絳在晉悼
公時甫佐新軍在七人下耳安得平鄭之後賜樂獨以
與絳魏獻子合諸侯于位之人而述其爲政之美詞不
恤其夸此豈信史所爲論本事而爲之傳者耶國風之
魏至季札時亡久矣與邶鄘鄫等而札胡獨美之日以
德輔此則明主也此與魏大名公侯子孫必復其始之
談皆造飾以媚魏君者耳又忘明主之稱乃三晉簒位
後之稱非季札時所宐有適以見其誣焉耳自東漢以
來其書獨重世皆溺其文詞宋儒頗知其言之不盡信
然遂以譏及左氏則過矣彼儒者親承孔子學以授其
徒言亦約耳烏知後人增飾若是之多也哉若乃其文
旣富則以存賢人君子之法言三代之典章雖不必邱
明所記而固已足貴君子擇焉可也自服杜以後解其
文者各有異同近時有顧亭林惠定宇皆爲之補注余
以爲有未盡乃別記所見者若總古今之說擇善用之
萃爲一書則以俟後之君子
西魏書序
當拓跋氏之衰朝廷失政而邊鎮橫武夫㬥興而國柄
移天子寄居亟立亟廢蓋高歡一人而援立之帝三焉
安定廢而孝武興孝武奔而孝靜立計其得失之故雖
不甚相遠而以時論之則孝靜固始爲孝武之臣也魏
收書外孝武而以天平爲正豈理也哉南康謝蘊山觀
察舊居史職出剖郡符閒以退處數年之暇慨魏收之
失當撰西魏書二十卷以正其失可謂勤學稽古雅懷
論世者矣吾觀李延壽北史本紀錄孝武于東魏孝靜
之前而不日西魏意蓋以收爲非者然拓跋自崔浩被
誅史筆回罔故紀道武以往事多侈詞又自道武以前
二十餘世率加以皇帝之號延壽因之不能正也今觀
察所紀僅抂其末二十五年事固有延壽之得而無其
失者然延壽自序言見別史千餘卷今時代遠隔冺亡
無一存不獲使觀察据之以考稽同異而裁定焉惜哉
惜哉讀者知其綱羅放失述作之志存焉可也
族譜序
昔三代帝王及卿士大夫巫醫祝卜之職莫不出於世
族當時姓氏之分端緒著僃而朝廷又專設之官而掌
之故黃農虞夏支裔流別數千歲之紀可得而知也自
漢以降王者興於草澤將相出於屠牧皆不能紀其先
世而譜諜寖以不詳及晉宋因魏制以九品官人重門
戸辨族地而後譜學復興以至於唐然考唐以前諸家
世譜所能詳皆始於魏晉魏晉而上或依託謬妄蓋郞
邪王氏自云出於王子晉蘭陵蕭氏自謂本蕭何望之
皆爲昔人所誚由是言之譜諜之詳略非時俗風尙之
有盛衰由世族之崇替存亡異也當世族之存非特子
孫能詳其先人之傳凡天下學士博於聞見者歴舉各
族系世如循庭木之支如舉其室之庪物迄世族亡則
子孫有不能推明其祖而始誣託名人求以自重是亦
可謂愚也與自五代至宋故家殘滅及元明屢遭兵火
今日天下無復有千年相傳之家譜矣吾族先世本於
田農又自餘姚遷桐城正當南宋末元興之日江淮之
閒居民麤定而譜敘皆失故居餘姚以前祖不可得而
知不可知則闕以爲愈於誣託者之愚也譜自先雲南
參政及先職方府君及叔祖灨州太守嘗三修之逮今
孫子益衆爲文益繁故少變其體依古世表之法率橫
列而注歴職生卒妻子於其下欲其文簡而易檢也初
自餘姚來居桐城大有鄕之麻谿人謂麻谿姚氏逮明
中葉而始有譜又垂及今二百餘年自是以往子孫之
崇替不可知而譜之存亡不可必也然而差冀其經歴
久遠者惟文冊輕簡易挾而藏則傳久之道與
代州道後馮氏世譜序
吾嘗謂三代重姓族而繫世詳其後晉宋六朝尙門地
而譜諜之學亦貴獨中閒秦漢之世公卿大夫崛興草
野而譜繫蔑可徵焉世變使然學者不能強說也漢書
載公卿名人傳皆不詳其先世而所詳者獨司馬遷揚
雄馮奉世三傳而已子長子雲皆以其所自序故載之
然則宐鄕之族亦必有能自序者故史得因其文異於
他傳以此推之馮氏之有譜舊矣自漢以後&KR0856;續不可
盡明而今代州之馮興於明之中葉至國朝乃益盛
非苐仕宦貴顯也蓋賢哲君子多矣以余所及交則湖
北按察使馮君弼其人介然自立士也君弼旣沒於武
昌數年其從父弟右書來爲安徽布政司經歴因得識
之又識其弟汝咨皆敦誼好學異於流俗右書示佘所
藏海內名人爲其先世作傳誌數十篇信乎其世濟爲
君子也余與右書汝咨論近世人作譜繁而非法夫譜
欲簡要而卷冊少俾子孫百世流轉海內易攜以行其
體當略如古世表之法因略與分別所宐載與不者右
書汝咨以爲善後余別去次年再見之皖中則右書汝
咨已如余論作道後馮氏譜成書矣而余爲族譜反未
及成右書汝咨之勇於取善如此余能無愧乎哉馮氏
古多偉人矣而今譜首於明時者缺所不聞以爲信也
余聞右書之考秀山令君應鄕試時夜揭榜有走報其
已得舉者令君方臥聞應之而已顧熟寐至曉其氣量
之閎遠如此乃仕終於令雖有惠政而澤未及遠今右
書弟兄方嗣其德賢者子孫宐更有大興者他日史氏
爲名人列傳而紀及其先意或有資於是譜而余又欲
用是書之體爲世作譜者式也故序之
包氏譜序
周時天子重神明之姓使小史奠繫世載以世本之紀
諷以瞽矇之詩延及春秋黃農虞夏商周之裔散在列
國者可考而別也而人臣功德尤異思褒錄其子孫則
又因所生地謚字賜姓氏族用別紀之而政教衰賞罰
亂所命族氏不加於賢者則得氏不足以爲重上無掌
繫之職而私譜亦興蓋去先王之義益遠矣宋興五代
之末天下俗敗壞而道不明洎仁宗之時大賢乃出包
孝肅公亦于其閒以忠言諒節聞于朝後世聞而慨慕
之蓋孝肅合肥人其後有移居桐城北鄕者于是吾邑
有包氏焉自古賢者少士囿於俗或一姓數百年未有
聞人然則幸遇賢者之裔而庶見其先遺風餘烈君子
未嘗不樂得而親友之也包氏世故有譜卷首載孝肅
像及宋誥勅詳其世自孝肅而下今某方重修之以語
余余謂譜別紀孝肅爲宗誼近於古又嘗慕賢者之懿
而樂道其家事也于是爲之序云
醫方捷訣序
余少有羸疾竊好醫藥養身之術泛覽方書然以不遇
碩師古人言或互殊博稽而尠功深思而不明十餘年
無所得乃復厭去夫醫雖小道然其本出於聖帝所爲
三代以來設官而氏其族其極至於使人無疵癘夭札
之傷而羣生樂育導天和安民命至治之隆有賴焉又
推原其故必自君子躬能循天理之節應六氣之和固
筋骨之束調氣血之平於是安樂壽考永享天祿然後
推其意以爲醫藥以及庶民此其意至精且厚是以後
世醫者雖多然苟非慈明篤厚之君子終不能究其義
而雖有篤厚慈明之心苟不世業而少習者猶不能盡
其曲折變移之理審其幾微而察其離合也吾鄕有嚴
氏世爲醫前世有號則菴者其術神驗余恨不及見之
今其孫以恬能繼其學出其傳書曰捷訣者以示余其
言簡直使人易入能盡疾病之變狀又操論得中無偏
駁之弊蓋嚴氏旣世其業又欲以此明諸人人信哉君
子之用心矣惜乎余方以事牽不能從以恬盡學其術
以獲養身濟人之益也乃爲之序而歸之
惜抱軒詩集三
古體四十首
新城道中書所見
大霧被野天爲遮海東遏不翔金雅寒威逼人歛默息
倏忽眼眩生奇花是時夾道萬凍木半生半死交杈枒
含靈孕氣作怪異纈如桃李冬揚葩蒼龍立海負冰雪
天女隳地紛珠珈黃帝此夜戰涿鹿蚩尢肩髀埋谽谺
三軍凱旋盡解甲亂挂林木光明霞千形萬態未易究
琮琤忽墜當吾車發書占策苦不得野老能說殊亦佳
或云休徵僃飯甕梱載千億收禾麻或云此咎達官怕
有鬼欲瞰高明家從來休咎兩難定況何與此枯樹耶
紅罏圍坐別妻子敦㝛起看聊矜夸虛榮幻象豈久據
午位已正陽輪加飢腸得食出戲語荒店凍壁題欹斜
阜城作
積雪河閒道初日弓高城單車十二月自此將何征僕
昔弱冠歲始竊鄉曲名充賦自南來意氣頗縱橫謂當
展微抱庶見康民甿行能苦陋薄疾疢復相嬰十年省
閣内回首竟何成側聞太山谷往往仙人行雲霄晝下
鹿東海遠騎鯨願言見求道倘許傳其精披我故時裘
浩歌出皇京㫄觀擁千百拍手笑狂生
於朱子潁郡齋值仁和申改翁見示所作詩題贈
一首
我昔少年百不求車舟載走殊方州短褐之衣飯不足
胷探江漢千珠旒偶向人閒結豪士擊筑和歌燕市秋
自從通籍十年後意興直與庸人侔徑辭五雲雙闕下
欲攬靑天滄海流故人剖符守東嶽長髥忽對當風虬
坐中賓友況英俊聞名往往從交游嘉陵驛路劒關口
君昔黃綬憂民憂一朝解印歸不得西南漂泊猿獶愁
是時朱君亦羇客攜子登閣觀江涪萬里解散復會合
幷有百錦囊壓輈荷君爲我盡順出紅燭低看三白頭
精金美玉價在市鯨波蜃氣升成樓信知江山助雄麗
使我媿向平生&KR0679;擬將雪霽上日觀當爲故人十日畱
高巖磨壁不敢寫盍借巨筆鑱天球文章道路識老馬
世事滄洲漂白鷗相看興極一迴首日月住矣空悠悠
歲除日與子潁登日觀觀日出作歌
泰山到海五百里日觀東看直一指萬峯海上碧沈沈
象伏龍蹲呼不起夜半雲海浮巖空雪山滅沒空雲中
參旗正拂天門西雲漢卻跨滄海東海隅雲光一線動
山如舞袖招長風使君長髥真虬龍我亦鶴骨撐靑穹
天風飄飄拂東向拄杖探出扶桑紅地㡳金輪幾及丈
海右天雞纔一唱不知萬頃馮夷宫倂作紅光上天上
使君昔者大峨眉堅冰磴滑乘如脂攀空極險才到頂
夜看日出嘗如斯其下濛濛萬靑嶺中道江水而東之
弧臣羈迹自歎息中原有路歸無時此生忽忽俄在此
故人偕君良共喜天以昌君畫與詩又使分符泰山址
男兒自負喬嶽身胸有大海光明暾卽今同立岱宗頂
豈復猶如世上人大地川原紛四下中天日月環雙循
山海微茫一卷石雲烟變滅千朝昏馭氣終超萬物表
東岱西峨何復論
孔撝約集石鼓&KR0714;文成詩
在昔成周造西土日出海隅皆奄撫同文遂光天子政
異學敢施私智舞大蒐有禮朝金舄小雅餘萹鐫石鼓
東遷孔子悼詩亾史有闕文吾尙睹(用劉子駿說)倔興㬥國
尙首功撥去古文焚一炬小篆從玆法丞相爰歴競言
受車府援筆且便徒隸才立政安求周召侶雖然六體
試古文尙有典刑存一縷魏晉以後述者稀科斗僅傳
逮韓愈厥後推求鐘鼎文形響猜疑似聾瞽銘勒誰可
迹&KR1122;梁眞僞奚能知岣嶁獨畱此鼓見周人猶似裔孫
瞻鼻祖文士甲癸紛臆決強定成宣道文武&KR0856;文闕義
那得知偉畫奇橅差可數一朝聯綴使完善墜玉零珠
同貫組文王淸廟固難睎急就凡將眞下頫乃知翰林
有奇智鍊石星躔如可補嘗疑秦篆一家學叔重雖精
猶異古言之成理或近鑿有似郢人書燭舉保氏本體
益茫昧後賢傅說時舛午日在茻中會意草背私公乃
韓非語豈如石鼓堅可信廼諺胡爲譏厥父(說文草日且冥也從)
(日在茻中石鼓文从早不从日按說文載自芥至菿五十三字大篆皆以从草固草名見詩安知非本草名)
(而假借以爲蚤草之草亦猶蚤之借蚤蝨也以假借言之亦不必取日在中矣又說文公平分也八猶背也)
(韓非日背私爲公石鼓公字下从口不从厶亦不合背厶之說而說文載古文訟字下正从口故知石鼓可信)
(必以許氏所解六書義難之則反失之矣)說禮無徵傷杞宋崇舊有由敬收
嗟君好古如食跖快讀奇字嘗如吐益友多聞求寡
昧家法虛懷銘傴僂何當再發壁中書小學源流勝張
杜
題唐人關山行旅圖
亂山奔如濤急水高如山千山萬水不可度況有倚天
絕地之雄關終南東走洛與宛劒閣岷嶓天最遠山頭
日落關前晩靑烟滿地黃雲返棧中馬足躡重雲巖㡳
車聲行絕坂後有輿從前建旄孤騎席帽絲鞭操負擔
汗頳賤且勞耳邊不&KR0856;風騷騷猿鳥悲嘯兕虎嗥靑楓
密竹苦霧塞仰首始露靑天高林開地闊春陂綠商舶
漁舠牽纜續嘉陵江水下渝州愁聽巴人竹枝曲不道
曲聲悲且說含辭苦山頭十日九風雨君王腸&KR0856;爲零
鈴行路誰能不酸楚路艸巖花秋復春關山猶有未歸
人丹靑寫盡關山怨千古行人行不&KR0856;將身涉險豈非
愚不及田閒藜藿飯或言男兒桑弧蓬矢射四方那得
日在妻孥㫄樵夫隱士同一谷英雄賈客偕征行士生
各有志未易相評量亦有進退無不可出亦非見居非
藏蒼生自待命世者豈必棲棲求異鄉
正月晦日期應㝛同游浮山余往徧歴諸峯而應
㝛不至遂㝛會勝巖次日至華嚴寺作詩歸示應
㝛兼寄朱竹君學士
天池見纖鱗人言乃龍種卻立不敢浴引手聊一捧浥
水洗石蓮戲荅羣慫慂繞雲梯頗峻僧導使余踵右詣
張公巖欲乞餘鉛澒夙聞九帶禪晰義啟愚懂異哉不
二門兼紹洞山統(遠公本臨濟下嗣而受洞宗太陽和尙記以授青公使遙嗣太陽今洞宗)
(皆其後也)我登遠公石但見青艸菶安得聞說法顚頂灌酪
湩日暝返龕閣中心獨悵懵靑鐙熒石壁照佛兩臂拱
終夜風雨急環巖吐泉孔坐待朝暘洞果見先曈曨置
案未盡餐僧雛來趣董西北舍舊歴東南發新竦紫霞
關其隘穹蜷偃脩蝀僧登余未上仙牀危可悚最鉅金
谷巖斑駮矗上湧赤玉挂彎環靑天受蟠擁巖竇立金
容縱橫結梁栱其右闢石室弇上竅若籠冬凝曜冰柱
春&KR0764;墮乳挏有童試擲爆訇殷坁隤隴其外沸石泉當
戸三曲踴長谿決兩隘霜鍔拔鞞琫轉入華嚴寺高林
墮鳥氄鯨鏗震幽陰奚啻破蛚蛬遂穿巨竹徑上詣可
師塚婆娑芳桂陰趺坐遺厦借問張文端寧辭柱石
重蕭爾此淹畱何如驚辱寵(張文端有浮山十可坐處桂下其一也)有志
嚮浮山自余始角總長序仲孚詩銳思撥倥偬(余有左仲孚浮)
(渡詩序)悲哉吾仲孚奄巳乘翣輁而吾二十年京洛仕㩉
茸翰林持節來思余隔塵塕嗟彼千里驥倏以短轍覂
至今壁上刻光晶照珠珙惜我先後迹與君不可總此
生逋世役幾如說梏拲孰慰獨游寂靈怪交獻奉所恨
未聞道仍將棄凡冗糞掃石壇隅終身縛竹䈵遠道或
見思作詩遺笑唪
雜詩
誰植高原樹花葉相離披幽陰上蔽日野鳥中巢之朝
飛呼其友莫㝛呼其兒豈不樂平生久託終不移微霜
變靑綠涼風又先吹餘葉猶滿林颯颯聲何悲四海諒
云廣欲逝願裵&KR0966;獨食雖得飽不如羣食飢一夕不相
親百年安得知但冀藏弱羽奚必棲高枝
挾瑟昔侍君中宵錯明燭芳尊前旣陳眾女皆列幄不
謂微且鄙過蒙君顧辱爲君起新聲竭才自結束盼睞
人心移曾無待終曲堂上有萬里薄帷能蔽目親者巧
有餘疏者拙不足欲逝不敢遠沈吟就别屋秋風拂階
墀皎月如寒玉恐欲傳淸光爲人照幽獨
陽澤將被物秭鵜乃先嗥天運苟不通密雲在西郊哲
人亦何爲託與萬物遨語默非有心進退一所遭嗟彼
盛名譁雖値禹與堯不容蓬艾閒乃有膾胥敖
握有荆山璧不以易銀鏐韶虞發高音陽阿何足謳高
門擊鐘磬尊爵缺獻酬酒肉雖飫人豪傑當懷羞不聞
弋鸞皇披羽持爲裘一朝毀周鼎鑄作棘與耰白首不
能言小子方咿嚘願舍中閨態君當聽道周
步陟高巖巔浮雲鬱如海扶桑升圜日眩矅生五采宛
虹首幽恆江漢拕其尾氛霧倏淸澂㠀嶽乃錯峙俯聽
深崢嶸空曲巨聲起勃上充元天下達幽泉㡳倡始羲
黃前萬世卒未止傾耳魂九逝返乃得宮徵獨抱虛音
歸中心竊自喜寫曲欲遺誰冀有伶倫耳
湖上作
江潮日夜上廣澤何瀰瀰靑山隱其側白日漾其裏竟
日無檣帆鳧鴈或孤起傾耳鳴瀨閒植立澹何俟昔者
水中央蓋有天下士豈忘濟物情審見人與已名姓不
可聞何況覿容止默默千載下悵望辨玆理
平皋日將暮艸舍面陂湖良禾被當門喬木列萬株含
綠泛幽光長風忽披敷水鳥雜岸禽異響如相呼近玩
旣蕭泬遠趣來虛無不知靑冥外沈霞杳何徂人生各
有適豈論榮與枯倚立待瞑月孰云高興孤屬言寫自
賞非欲遺吾徒
暮行靑山下㝛田家作
江皋夕霧中初月寒津上雜樹轉蕭疏長風拂淸曠夙
愛靑山隅旣瞑猶一望勢别列殊峯光沈藹同嶂夜鳥
寂還嗁春㵎幽逾壯人從艸徑逢屋與雲巖竝感玆洵
有情欣我久無恙場圃共披襟風露頻開釀耽樂未渠
央疏慵任遺謗
康熙閒無爲州僧曰修學死而其身不壞其徒塗
以金奉於所居三官廟舟過瞻之作詩
是身一塵垢與物孰爲親有迹與無象二者孰爲眞借
問此比邱方其閱世辰杳乘六氣辨萬彙同一鈞縱復
隨化往存者猶日輪何爲累一蛻長託玆川津萬劫一
刹那久暫固已均不以去爲快不以存爲珍見者自分
別何足議至神連朝臥小艇了不見異人躡屣謁導師
默與扣淨因推測可與否定知師不嗔出門縱鳴㯭烟
霧江泯泯
泊采石值沈南雷來爲姑孰山長夜話因贈
江山俯仰皆吾舊送我淸風满襟袖雙橈徑度大江東
南徼雲霞皆出岫高閣平臨日月輝傾巖下湧金鐘奏
空江遠影弔蒼茫幽谷寒聲生左右止疑萬古謫仙人
念我平生尋邂逅那知玉趾向姑溪正挂蒲帆出杭秀
開尊丈室寘盤餐燒燭深宵繼竆晝小邑經師道自尊
荒邨菜食容常&KR1728;風搏秋澤見鴻翔雷響春陂聞雉雊
安有才如萬斛泉不汲王明藏井甃明朝我欲攬鍾陵
未獲爲君停㝛畱祝君早起濟當時儻有音書寄巖竇
舟中望板子磯以南山勢甚奇因題長句
黃山天半卅六峯包含雲海蟠奇松忽乘風霧走江岸
横入江心如臥龍風淸霧霽水搖碧遠見初日穿玲瓏
烟鬟俯仰久未定玉圭角立誰爲宗十年前再入春糓
每下籃輿搘短笻楓丹照眼秋錦亂茶香薰鼻春焙濃
山中猶未識山好正坐一障藏千重輕舠兀坐忽昂首
有似故人天際逢凋零綠鬢塵埃後借問青山好憶儂
田居
自我游人閒嘗恐失情性負擔偶歸体揵戶良多幸外
物解羈牽中田託觴詠旣免五漿驚又謝四簋敬乞醯
常友直飲酒安用聖寡偶亦可懽多稼況爲慶白雲與
戶齊青山入檐映南榮就冬暄北斗懸夜柄逝者諒弗
居優哉復何競將老澹忘年達生庶無病
題四㪅山吐月圖
環海世界中須彌光明隱蔽行兩規元夜穹蓋覆四維
淸氣鼓動東南陲寒魄欲吐風先吹倒影滄海升厜㕒
壹氣孔神中夜持仰首雲隙先見之或來稽首問導師
指端湧現圓若斯憶泝沅澧踰沙羡洞庭下浸高樓危
四㪅起坐星杓垂月生尙在湘東涯半映湖面山蔽虧
須臾天地成璢璃夢游所到不可追惟有明月窺余帷
於子潁揚州使院見禹卿遂同游累日復連舟上
金山信㝛焦山僧院作五言詩紀之
結友二紀前別離萬里外每恐終此生交會安
知三故人一夕今相對綠鬢旣先凋行恐成聾瞶妻孥
幸無恙幼稚盡成大兩君蓋神祐滇蜀出萬隘僕也疾
未平中朝謝儔輩舉目孰不改身存心可碎那擇儒與
佛有得差爲快旣攬淮南春雕闌雜錦繪使者官事餘
翩然動旌旆連舫指空江但見天垂蓋駮嶂立陽赮受
日騰光怪陰壑靄如雲蒙龍奏悲籟陰陽有開闔一氣
無遷代誰云逝者多澄川故如帶舉觴酹馮夷布席臥
驚汏聊與平生心從容託江瀨
同王禹卿馮拙齋游八公洞循招隱寺歸
潤州山雄如戰馬駢飲江中尻未下長波漂盡百興亾
古淚登高誰不灑不知㪅有南山南疉嶂雲關塞平野
初穿幽谷琅玕八卻聽細竇珠璣瀉陰陰鳥語萬朱櫻
寂寂僧居十蘭若兩君梵行正淸修伴我蕭閒如結夏
未須不二問維摩風磬一聲言自寡空階久坐袂生寒
小嶂試登笻可捨㪅斟虎跑甘如乳重過竹林靑沒踝
豈徒公輩愛家山我亦淹畱爲白社江風吹面迓歸途
還八喧聲攢萬瓦
偕蔣春䢉舍人王元亭給事金蒔亭御史登江鶴
亭康山艸堂
憶昔武功身不用南走江津作游弄江風海月四天垂
中有琵琶聲一縱淸濁都忘身後名軒裳那計當年重
世閒從此有康山二百餘年存屋棟江君新葺作階墀
千歲虬龍今始種每來放鶴羽如輪縹緲雲霄思獨控
揚州三面邗溝上中阜獨臨天宇空風前帆影入城來
天際斜陽低首送臺省兩賢皆鷙鶚舍人文筆眞苞鳳
淮南芍藥落花時記入層軒畱玉鞚獨余不飲復無詩
應媿主人開馥甕
惠照寺分韻得自字
我昨山中居嘗愛林下寺每俟風雨休杖藤輒孤至矧
玆淸郊外良朋逾三四道人晨啓關凉蔭散幽地墜萼
點階稀高藤仰空遂壁埽唐相題宇拱金人臂山鳥罷
嗁時風篁識聲自疇謂聞見閒奄忽忘深智身世苟無
牽頻來坐寒翠
暑懷
乘化日行逝童稚固巳然朝徂暮復改矧此將穨年一
室曠淸暑桐蔭落疏懸涼飇倏西起和鳥鳴階前飛雨
遂飄颯墜葉亦聯翩適賞在須臾顧思彌悵焉混成故
無尾象帝詎有先悟彼空外旨汎此世閒緣夕陽忽西
露倚檻聽悽蟬
潘惟勤弟兄有小園在城北當龍眠山口林麓谿
嶂蟠擁最爲可愛惟勤於松下作亭余爲名之日
谷口亭
龍眠崖壑誠幽峭一往深如處窔奧卻來谷口快平夷
靑嶂芙蕖開四照筋彊骨健易江山登涉平生恃年少
而今老矣欲閉門苦畏拕舟及輿轎城闉徒步半里餘
及此林巒巳姸妙朋游獨往皆不惡但欲雨晴途不淖
朝暾尙及露濡瀼晚日㪅看山照曜況於松下落陰翳
萬樹寂無山鵲噪夾谿紅葉颯蕭蕭天際秋聲時一到
䢉樵遇我不相顧倚柱獨吟頭自掉世閒多少東海生
吾作井蛙君勿笑
張印沙七丈得先職方亦園故址作逸園
吾邑靑山圍四境小嶂城西庳亦勝昔吾先世籠有之
遂作兩園地相竝其後閱姓凡幾家敗牖穨垣蓬滿徑
新堂忽起闢荆榛舊木猶存覆陰暎百年父老觀廢興
舉觴競來爲地慶丈人健吏勇爲國嘗抑豪彊沮姦倖
餘才歸逸作玆園舉廢治荒譬爲政賤子歸休一畞宮
橫榻僅容搘麈柄每于田野縱嬉游復荷鄉閭同愛敬
霜風吹澹夕陽時往聽僧庵打鍾磬開軒松竹復淸疏
解帶親交共觴詠坐久時逢歸鳥斜飲罷仰看圓月正
百歲如輪那得知一日縱狂何足病老梅巖隙巳含苞
㪅待雪香攀石磴
夏晝齋居
中庭榮夏木靄此南榮幽微風汎其陰好鳥鳴相求乍
聆巳可怡移時復悠悠未知古與今此意有遷不願言
觀吾生託與萬物游
望道苦弗見安敢輕爲言大哉天地化示人初不煩物
表時一遇忽又汨其源孤生千載後屬念祇弗諠客從
茅山來教我默自存服氣至萬息顧見天地根多謝丈
人意求生固有門謷乎游恣睢何爲畜於樊
終日居揵戸披卷慰寂寥久坐生微涼不待輕紈招上
覽虞夏興下及衰亂朝耳目雖不接感歎自蕭條舉首
望中庭忽歛西陽驕喬木陰暮氣朱霞灼穹霄檐昏巳
飛蝠林杪猶鳴蜩俯仰萬化中安知盈與消
感冬
四運革成歲日月播陰陽萬化靡弗徂天地固有常元
陰蔽朝日堅冰嗣微霜俯仰偶一世思彼乘雲翔旣無
終與始焉用思羲皇願言從問道或爲言其將
王叔明山水卷
大山如雲高蔽日小山如眉靑入室千林過雨長靑葱
大山小山瀑爭出低首見峯仰見水軒窗宛此空巖裏
此中有士無四鄰艸木猶涵太古春巖花落盡春㵎長
遂有漁舟來問津居者旣無求來者亦無意但見白雲
倚蒼翠屋上寒雲流满地山風卒起漁舠歸㵎石交鳴
幽嶂閉借問何處有此山豈非廬與霍盤互雲霄閒哀
猿思鳥不知路惆悵王孫游不還眼底溪山止平遠嵐
光深處飛禽返開塗伐木吾無徒老夫那得淩絕巘昔
聞趙承旨作畫居吳興筆法晩授王氏甥授受有緒諒
可貴意匠不到天機生妙趣磅礡出域外承旨雖工容
未能我憐叔明擅此技丞相之宅才一至明祖殺士夫
何忮嗚呼翰墨祇作他人娛露才往往傷其軀曷不避
世深山居竟友麋鹿從樵漁衣冠名姓世莫識結屋無
能與畫圖
仇英明妃圖
明妃一出蕭關道玉顔不似當時好卻畱靑塜地長春
復有畫圖容不老漢官佩劒卒舉旗分布四馬連尻脽
毛端颯有風沙吹侍女頗具宮中儀中有襜褕擁獨騎
落日黃沙萬馬迹臨風翠袖雙蛾眉欲到穹廬前幾許
賢王迎跪廬兒語琵琶曲終淚如雨佳人那必逢佳侶
表餌生分漢帝憂容華死作單于土遺事竟寧傳到今
王昭有曲聲中琴仇生豈亦能知音寫出別怨關山深
正使䕫州衰杜老春風省識忽傷心
贈錢魯思
少日懷賢甘執御旣老猶思身一遇朅來三載皖中居
惟對龍山如可語城外拍空江水流雲中引首時登樓
東風忽有天涯客青艸生時吹泊舟裁詩作字皆非俗
意中正繼開元躅信古方能見性情遺今誰得加榮辱
世閒口說何紛紛未知天意於斯文鳳凰五色偶鳴和
麒麟一角方超羣有才如此誠難得田舍秃翁長語塞
邀君風露月明中坐歎玉英人莫識卻憶平生知子時
侍郞舉族住京師安昌弟子聞張樂謝傅家庭多詠詩
樽前冠蓋俄逾貴室內孤嫠今莫支門戶難畱百年盛
文章要使千秋垂修名莫待榮華落白日終令奴隸知
頻來莎砌同淸暑耽聽狂言亦未癡
唐伯虎赤壁圖
東坡居士賦有畫風月無竆瀉淸快畫中有賦情亦奇
唐寅使筆能爾爲登高臨水秋氣悲山空夜明木見枝
憑虛欲望天涯處可似湘中瞻九疑九疑山高湘水深
重華不作哀至今靑楓搖落幽竹林湘君窈立風滿㯲
江妃海若夜起會或有雲中竽瑟音雲開月出天寥闊
俛首悲風興大壑不見帝子乘飛龍但有橫江之一鶴
橫江鶴何裵&KR0966;蘇子乘之去不回賢者挺生當世才重
之九鼎輕塵埃脫屣竟從赤松子賦懸日月何爲哉情
往一樂復一哀後六百歲余玆來曳杖江頭看山碧思
得公語從追陪請與圖中二客偕今夕何夕月當戶霜
落收潦面深渚涼風吹林蕩空宇作詩要公公豈許
感衰
朱顔相娛嬉倏復爲老醜每見長童稚屢失故交友生
平免夭折得天諒巳厚所志尙千百爲者才八九終非
力所及曷不歌鼓缶苐恐日失足盡隳平生守松檜晩
彌榮所以異蒲桺脩短未足論請勿喪吾有心與逝者
寧道與存者夀
送余伯扶重游武昌
好士如好山不容置几席好詩如好士每見輒增益皖
中山遠人士稀愛咏淸辭長面壁余生才名二十年江
關處處吟飄泊蕭條秋氣遠歸來落楓未盡還爲客挾
冊棲遲不療貧青山重過句仍新往憑黃鵠山頭望江
漢風流今幾人
夕懷
西嶺斂斜規餘暉猶辨色暗牖此終日俛起釋書策巡
檐風蕭蕭墜葉動階石羣鴉得枝棲復起噪林側萬物
皆寓形何者爲主客追前信巳愚探後詎爲適舉首默
無論寒月偶淸夕
見禹卿題拙書後因寄
侍讀淨業眞頭陀靜中萬象觀菴羅起攬風雲入紙墨
筆勢所向揚天戈金翅擘海作平地巨靈分山流大河
世人不悟三昧力將謂妙蹟回永和嗟子弱腕綰春蚓
索處陋巷藏泥蝸何緣手迹荷題字皮薦價視蒼璧多
憶昔風帆共投㝛金山夜鼓驚鳴鼉君呼起說微妙義
履行巨浪穿姻蘿倚立雲閒天澹外長江蕩與空相摩
三客恍知㝛世在千生了辦須臾過人閒別離細事耳
乘輪退轉憂蹉跎子潁困臥已近死與子那得長委蛇
一臂可爲初祖&KR0856;三折豈屑張芝波快雨堂中想投筆
仰見圓月升牆阿江上一書通問訊翻湫倒海將如何
荅王生
古人矌不見生世惻愴多幸逢賢哲知交臂倏已過鄉
耋盛文行孟韓紹同科四海士仰流踵門肩相摩嗟余
生晩矣始冠贄庭阿繼見曾幾時奄復從虞歌所承得
綫&KR0764;洪流逝江河況復久遺忘髟領垂衰皤猶欲抱&KR0714;
缺爲昔揚其波豈不愧謏聞稍足異傳訛顧恨學非優
身名一么麽時髦策遠騖高閎冠峩峩孰干藪澤下而
爲焦朋羅坐是臥蓬衡緘閉如蠯蠃邈隔後來賢朱墨
方硏磨寫述恐弗遂畢世埋薠莎獨君不見鄙每顧問
無他投卷逾束帛陳藉璋珪瑳見譽配懿古媿汗生顔
酡豈君擇取舍有願正衺頗睠玆牛下鐸尙俾雅樂和
廣地孰無材利欲爲之劘塵霿苟不興萬里曜羲娥士
爲千章林毋爲附施蘿寒風發江潯危葉隕庭柯一觴
向風月願得相婆娑念子百里外弁影篝鐙俄閭井歲
苦饑倂日塵生&KR3085;(古&KR3085;卽俗鍋字)飢喉出金石植道爲嘉禾報
詩恧言耄嘉貺將奈何
題張篁邨萬木奇峯圖
一峯掘起天當中撐拄元氣開鴻濛左右闔闢兩巨壑
逕路各絶風雲通松風遠自雲中起搖蕩雲光山色裏
水交山&KR0856;置人家松響谿聲動窗几巖高谷迥居無鄰
松林有路無行人豈非高士嘗避秦自此千載無問津
又疑靈境與世隔乃是天地神物之所珍我家龍眠東
西望兩谷口每至夕陽時嵐光紛照牖日月逝矣身今
衰&KR0621;屨竟隔靑崔嵬卻尋圖中幽谷到竆處忽有數峯
天際來張君畫山最得古人妙俯視百年畫史皆塵埃
人家收得尺絹素屈指不數王麓臺何況林卉與翎羽
擾擾俗工何足取韓幹戴嵩堪障壁徐熙周昉遺兒女
落落平生山水情移將看畫亦眼明於今安得張君死
復生與余結茅共對靑山靑
