惜抱軒文集二
考
郡縣考
周之制王所居曰國中分命大夫所居曰都鄙自國而
外有曰家稍者矣曰邦縣者矣曰邦都者矣而統名之
皆都鄙也鄭君云都之所居曰鄙殆非是宐曰鄙之所
居日都詩曰作都於向月令日毋休於都然則都者鄙
所居城之謂也見於詩書傳記几齊魯衞鄭之國率同
王朝都鄙之稱蓋周法中原侯服疆以周索國近蠻夷
者乃疆以戎索故齊魯衞鄭名同於周而晉秦楚乃不
同於周不日都鄙而日縣然始者有縣而已尙無郡名
吾意郡之稱蓋始於秦晉以所得戎翟地遠使人守之
爲戎翟民君長故名曰郡如所云陰地之命大夫蓋卽
郡守之謂也趙簡子之誓日上大夫受縣下大夫受郡
郡遠而縣近縣成聚富庶而郡荒陋故以美惡異等而
非郡與縣相統屬也晉語夷吾謂公子縶日君實有郡
縣言晉地屬秦異於秦之近縣則謂之曰郡縣亦非云
郡與縣相統屬也及三卿分范中行知氏之縣其縣與
已故縣隔絕分人以守略同昔者使人守遠地之體故
率以郡名然而郡乃大矣所統有屬縣矣其後秦楚亦
皆以得諸侯地名郡惟齊無郡齊用周制故也都鄙者
王朝本名故晉秦楚雖爲縣而未嘗不可因周之稱而
周必無郡之稱以郡者遠地之稱也秦之內史漢之三
輔終不可名之郡況周畿內乎周書作雒篇乃有縣有
四郡之語此非眞西周之書周末誣僭之士爲之也
漢廬江九江二郡沿革考
自秦幷六國分天下以爲三十六郡其後頗復增置然
世欲考秦置分土之實不可得而詳矣其大要自巴蜀
而下在江南地爲郡日長沙鄣會稽江北地爲郡曰南
郡九江東陽皆緣江以達海漢興以秦郡居地太廣稍
分置焉昔禹貢九江之水居秦九江郡南今安徽淮南
地及湖廣之黃州府皆秦九江郡也項羽分王諸將分
九江爲二國其北封九江王黥布都六其南封衡山王
吳芮都邾秦時呼禹貢衡山曰湘山而名潛霍山曰衡
山始皇帝二十八年渡淮水之衡山南郡浮江是也故
芮爲衡山王約有今安慶廬州黃州地矣而九江之水
乃在衡山之國漢滅項羽徒芮封於長沙以黥布爲淮
南王王九江衡山及江南豫章廬江豫章廬江之在秦
不知地何屬也及漢爲郡以隷淮南黥布滅以布四郡
封淮南王長長死文帝復封其三子安爲淮南王蓋得
黥布九江王時故地勃爲衡山王蓋得吳芮故地賜爲
廬江王得豫章廬江夫廬江者其水出陵陽東南而西
北流經彭蠡以入於江至今猶命彭蠡之山爲廬山云
故漢之郡國以是名之也廬江王賜旣都江南地鄰越
吳楚反時賜使使與越交通吳楚滅景帝以衡山王勃
堅守不下吳楚內徙之爲濟北王以褒勃而疑賜徙賜
王衡山收豫章廬江以&KR0856;通越焉其後伍被與淮南王
謀收衡山以擊廬江絶豫章之口思得江南以通越云
武帝元狩初淮南衡山旣皆以謀反國除淮南爲九江
郡分其西爲六安國衡山國爲衡山郡漢二郡之立自
是始始者劉賈王鄣吳東陽三郡爲荆王吳故會稽也
賈死以封吳王濞濞時吳郡復名會稽又易東陽日廣
陵景帝罪楚王戊削東海郡又削吳會稽鄣郡(今史記作豫章)
(蓋傳寫誤)吳楚以是反國除以吳廣陵爲江都國頗予以江
南鄣數縣故江都號爲得鄣郡而不得吳武帝元朔元
年江都國以推恩封易王子江南爲丹陽侯湖孰侯秣
陵侯及元狩元鼎閒國皆除然後武帝於江南建丹楊
郡其東合吳傅海爲會稽郡其西南包彭蠡届嶺爲豫
章郡而鄣吳廬江悉罷自秦於江南設鄣會稽二郡至
漢嘗分爲四五而卒爲三郡焉於是江南遂無廬江名
矣其後改衡山郡曰廬江然後廬江之名遂移於江北
也太史公猶稱九江衡山爲南楚褚先生始稱廬江郡
嘗歲時生龜長尺二寸者二十枚桓寬爲廬江太守丞
然則衡山之爲廬江其昭宣閒乎及平帝元始閒錄地
志者於廬江郡書曰廬江出陸陽云云此蓋沿武帝以
前廬江郡之舊說昭宣以後廬江之水不在廬江而在
豫章也九江廬江二郡始爲九江衡山國時北界淮南
界大江東抵滁水西循安豐以南其形截然以方及漢
以邾屬江夏郡則西南缺焉史言衡山王賜當朝道過
淮南壽春苟賜因吳芮故都都邾則往長安不經壽春
賜都蓋處其東疑賜來王時漢削其邾自是郡無邾也
漢郡二國一共縣三十二今州縣二十七
舒(蓋得今舒城南桐城北及廬江縣地左傳杜注廬江舒縣西南有桐鄕又云廬)舒城(屬廬州府蓋得漢舒縣北合肥南界之地)
(江南有舒城按廬江郡治舒而云南有舒城者三國兵爭舊治己壞晉徙治於)
(漢縣北故也漢晉置舒皆當孔道六朝畏北兵又遷僻地宋之舒治徙益東南)廬江(屬廬州府蓋得漢舒縣東南併臨湖地)
(疑今廬江縣矣隋因之改縣與郡同名唐又因之故章懷後漢書注云舒故城)
(在今廬江縣西以杜注章懷之言度之漢舒治今桐城之北晉舒治今舒城六)
(朝舒治今廬江隋無舒唐開元後置舒略當晉故城地宋元明因之)
居巢(蓋得今巢縣漅湖南地及合肥東南廬江東北無爲州西北地當春秋時)無爲州(屬廬州府蓋得漢居巢併襄安地)
(此巢國屬楚槖臯屬吳吳楚以漅湖爲界定二年桐畔楚楚師於豫章吳潛師)
爲苟簡考其沿革淆亂莫分逮於後世而欲求之不亦
難乎自隋混一南北㪅建郡縣自是雖有遷變以至今
日而與隋不甚差絕隋建置於久亂之後戶口尠少城
邑疏闊是以漢縣三十二今止爲州縣二十七也曩者
鼐在京師與休寧戴東原言世之方志言古城邑苦不
考求四面地形遠近堪容置否是以所舉多不實欲以
漢縣與今地相較爲表而貫他沿革於其中縱不能無
失猶差翔實愈於俗之所爲地理書也東原曰善今夏
無事遂取鄕里所近漢二郡一國爲沿革考一卷多病
廢學不能求博東原旣喪無以聞之設有如鼐此例盡
考漢之郡國勒爲一書以禆學者則將以俟夫世之君
子也乾隆四十五年桐城姚鼐記
項羽王九郡考
史言項羽分割天下自王梁楚地九郡而不載九郡之
名余考之蓋爲碭陳東郡泗川薛東海東陽鄣會稽是
云九郡碭與東郡故梁地也自陳以東故楚地也故日
王梁楚大抵西界故韓東至海北界上則距河下則距
泰山南界上則距淮下則包踰江東固天下之膏腴平
壤矣昔秦以水灌大梁大梁毁意滅梁後郡不治大梁
而南治碭故曰碭郡楚襄王始都陳後爲秦得故陳爲
郡陳涉世家云陳守令皆不在則秦有陳郡明矣張子
房擬分楚地與信越正自陳碭畫之北予越南予信其
後羽滅如前約越得其二信得其七復如戰國時之梁
楚高祖六年漢禽韓信分信國封劉賈以鄣吳東陽三
郡爲荆王封劉交以沛薛郯三郡爲楚王吳卽會稽也
郯卽東海也沛卽泗川也沛者高帝㪅名餘或羽所改
或漢所改不可知然皆羽自封時舊郡耳今本漢書高
帝紀誤文以沛爲碭碭與東郡是時方屬彭越爲梁國
且度地勢交必不能踰沛而有碭故其誤可意決也是
時雖分韓信地爲交賈國而漢西收陳郡不予諸侯淮
水東流過陳則少北流故太史公云賈王淮東交王淮
西夫收陳者以南制黥布北制彭越也於是分陳西爲
汝南郡故地志曰汝南郡高帝置其後漢廢彭越立子
恢爲梁王友爲淮陽王淮陽得汝南陳二郡是時相國
何等請罷東郡頗益梁罷穎川郡頗益淮陽蓋彭越國
本有東碭郡二郡今以王恢爲國太大故罷東郡半屬
漢半屬梁也汝南陳本楚故一郡耳以王友爲國小故
罷穎川半益淮陽半歸漢也計二國各得楚故一郡又
半矣及景帝徙淮陽王爲魯王復空爲郡太史公云淮
北沛陳汝南南郡此西楚也陳在楚夏之交故知武帝
時尙有陳郡矣宣帝時乃復以陳郡爲淮陽國漢自武
昭宣以後王國減小於是梁淮陽國不滿一郡始者灌
嬰夏侯嬰傅寬等傳皆云從追項籍軍至陳破之故垓
下陳地也而在洨縣至漢地志乃載洨縣於沛郡賈誼
欲割淮陽北縣益梁之東郡度誼所欲割者後或入沛
或入陳畱則淮陽與東郡無鄰地焉
惜抱軒詩集二
古體六十二首
送侍潞川主德州書院用前歲在揚州畱别韻
一枝鷦鷯巢高蹈許由狷士生各有志齊心孰同願美
君騏驥才掉鞅淮南甸策名白牒中早與南宮薦家託
管絃城靑樓列玉面百里雉未馴行用陽春變而君獨
何苦遠走妻孥訕任公釣會稽豈作井鼃見巳信黔婁
富寧有陳平賤嗟我游孤蹤南北舟車徧索米饑八尺
摛賦羞百勸賴君每見阿欲忘鄕閭戀如何燕市酒㪅
作郵亭餞經譚東魯麟曲唱西飛燕諸侯重上賓六籍
傳下縣淸廟奏升歌待君調駕辯小別近郊門踟蹰應
回眷
柬張橿亭庶子
我愛嵇中散讀書想介狷濁酒彈素琴了畢平生願孤
生託江淮垂纓入王甸匹若菁茅微偶與芹菹薦生世
湘中帆曲折衡九面可憐牛馬走坐閱魚龍變渾沌中
央死巒壑北山訕空館復何有皓月相邀見九衢金鑰
開萬樹銀花賤不及輕薄兒珠樓聽歌徧知君亦寥寂
座乏尊罍勸惟應好兄弟短檠猶堪戀金匱紀神功大
蒙入寅餞柱石佐休明厦成紛賀燕丰采天下思奚論
同鄉縣豈如一曲士聊游六氣辨未稱八金門靑山結
遙眷
次橿亭韻寄張安&KR1755;(曾份)
天運自密移至道無遷改小夫每自私乘物以智宰往
來撓世紛茫如㲹瀛海焉知鶉居德眾萬納淵滙寧憂
聾五聲而目盲五采君如懸棟材起負高甍㟴我如小
莛柔叩鐘婾欲怠二者同物役黽勉赴褒采昨日東風
休夏綠謝春蕾豈不感嗁鵑鄉思寄江茝兹意恐亦非
韋布驕錦綵不若兩俱忘養空復何待
送鄭羲民(忬)郞中守永州
至德交萬物賢否各有宐譬彼蕙與艾同被春風滋鄙
人出孤陋小若鷽燕知託君通家愛謂我相逢遲大賢
何不容而我竊自私造請百不厭童僕或㫄嗤雨窗黯
靑鐙聽君絕妙辭淸韻倏邈遠南行指湘灕遠近何足
言跬步有離思儀郞古淸要位望今巳衰出守千里疆
豈復嫌一麾歸家酌玉尊綠窗櫻桃枝起挂衡嶽帆天
碧劖九疑曙日淸崖猿渚風搖江蘺一聞漁父唱再繼
桺侯詩臥理丹橘閒民言不忍欺公行良自得何以慰
余羇
紫藤花下醉歌用竹垞原韻
紫藤書屋古椽橑紫藤春花復秋槁紫藤架底著書人
吟魂冡閉縈靑艸過從飲酒雕龍客百歲風鐙迹都埽
由來歴世猶駒隙安得長生服龜腦況余本性𣏌桺直
戕賊彎回成栲栳朝走黃塵暮歸坐便覺明鐙賢晝杲
今日攜行差快意佳士花陰共懷抱虬龍兩榦拏空立
瓔珞萬條垂地倒晩春蜂蝶惜來遲夕照尊罍歸厭早
賞花京洛稀常遇吹鬢東風易先老承恩自昔如竹垞
抵巇一旦辭瓊㠀男兒恨不早歸去脫粟可餐衣布襖
鄙人欲作雞棲桀多士自欣魚在藻乘舸春水向江湖
迴首花前幾人好
趙北口舟中作
鳴蛩濼岸秋&KR0714;月趙水白捨轡理輕橈蒼茫盡湖澤葭
菼遠蕭蕭鳧鴈時拍拍地有瓦橋城路失金隄石民昨
歌子威皇今謂河伯不見秋歸壑那免春無麥坐愧田
居懷未辦經世策想見滄洲人煙波偭咫尺
景州開福寺塔(俗云景州塔爲天下塔王)
百里見卓錐震旦仰雄最叩門謁香臺據地乃非大削
立外無階穿空中不礙矯立長風巔萬里散秋籟天地
莽相圍白日轉檐外太行靑嶂&KR0856;煙霧積幽藹漳汶與
滹沱流空忽交會帆檣趨溟渤鴻鴈下吳會回首送秋
雲蕭蕭出燕塞緬思開皇年建造盛幢蓋移國女寵階
貽家適宗廢福田安得長遺迹巋猶在嗟余塵鞅倦聊
駐絕景對落景下層梯茫茫廣川晦
德州浮橋
運河繞齊魯勢若張大弓隈中抱泰嶽兩簫垂向東德
州倚河壖南北適要衝帆檣遶其外車馬出其中浮橋
與流水午貫相橫縱嗟我游中原來往如飛鴻弱冠一
川水屢照將成翁大澤涌飄雲滄海起飛龍鼓蕩漳汶
氣日觀交鴻濛落葉下河隄飛雨來淙淙觀河吾眼在
憑檻望秋風
九月八日登千佛山頂
泰山出靑雲天半蒼然獨梁宋曁東溟萬里環其足陰
嶂走濟南雲濤尙奔蹙勢盡凥益高塹&KR0856;無陂麓振衣
斗直上陟磴逾援木落葉下濼泉秋風散海曲一卷華
不注拖雲點靑綠猶見山花開顧絕棲鳥躅高寒不可
畱歸來泛秋菊
大明湖夜
南山已暝色回見明湖光秋盡濟南郭渺然江水長中
流上新月輕舸復徜徉煙昏鷗鷺㝛波沈蘆荻蒼孤往
仍中夜回飇城曲涼亭楸高拂霧寺棘下零霜佛幢猶
立魏名士正思唐安知後游者聲迹永相望
從千佛寺回過汋突泉暮飲張氏園
濟南城南山正橫人言山前舜所耕崩榛衰艸蔽秋色
古井深崖餘昔淸曉入南山僧住院爲訪北宋人題名
初陽穿入洞窈曲佛龕鑿破山崢嶸大明湖動水雲白
華不注抽煙霧靑惘燃憑欄忽歎惜古人不與余同生
南尋日觀諒未可回念濼源重一經流穿山骨軸中出
人遶瀵魁輪外行誰言渴馬半崖水解作黃牛三峽聲
顯晦動靜一致耳惜哉枉使羣兒驚敗荷衰桺下零亂
夕陽逝鴈高靑冥卻入荒圍洗盞坐㫄有小泉時復鳴
白河
京師如倚屏其北萬山立往往塞外水南穿塞垣入旋
衰才沒踝驟盛懷原隰未出軍都障斂若衣在拾汗漫
順義西每當驟雨及橋梁旣突壞猝又無舟楫
聖人歲北廵虎旅萬羣集灌漲夏秋交吏以供張急治
道艸露閒隱慮事不給六飛竟安驅神靈信懷輯我來
辰角見征衣不挾笠明當迎翠華夜渡漲沙溼彌知
近塞寒霜風凌袴褶
送張橿亭少詹爲晉陽書院山長兼寄朱石君方
伯東坡在密州除夕詩云龍鐘三十九勞生已強
半鼐與少詹方伯皆辛亥歲生今三十九矣故用
其韻
吾生如尺捶焉勝日取半少壯曾幾時撫節能無歎昔
年十八九里舍共嬉玩見君升明堂瑤璧薦角散鄙才
何所中強逐冠蓋伴賢愚別驥駑征邁同昏旦凋年感
新歴短檠熒舊案坐閱燕郊晩行想淮流亂懿君淸素
懷室闕奉匜盥聯居幸時近呻吟聞鄭緩倏遭浮雲翳
孰辯淸濟貫余才從俗客署尾豈非懦孤懷復送君冷
若冰中炭郊環如可待休踰燕昭館運會有屈伸賓餞
易寒暖別離不可數垂領髟行粲
代幷控朔漠連峯矗天半形勝擁晉陽英傑昔稱歎碧
玉唐叔祠春陂足流玩俯仰一古今摛筆朱霞散誰爲
賢主人十載承明伴方伯氣俊爽淸風發平旦孰言揚
馬才治乃任牘案淮陽一臥臨渤海何憂亂垂澤巳如
膏虛手眞若盥君往風景地流連帶其緩頓使庸俗目
驚見兩崈貫誕生同一歲少長惟余懦竆冬方兀坐雪
窗聊撥炭想君越井陘稅車行授館旉文列士興吹律
竆谷暖離立不可參曷由發笑粲
安肅道中
簷聲三夜滴牀頭海日三朝照衣領風淸每快行人意
泥滑仍爲車轍梗南行常遶西山麓靑銅新沐煙鬟影
出岫溼雲行自媚蔽野綠陰寒且靜高禾連壠出&KR0621;槊
行潦逾道跳蛙黽㪅有水田白鷺飛便如長夏江南境
少年燕趙苦行役十七年閒一俄頃故人黃土寧復見
古道荒煙聊自省竹輿夢&KR0856;一蕭疏高木嘶蟬挂&KR0714;影
(甲戌往王端木楷太守署所經此今十七年矣)
獲嘉渡河
河北山形壓天半左挾軍都東海岸雲騰風掣到河陽
二千里餘靑一&KR0856;我來經過衞州西雲巘迴頭百回看
竹林亭立明玕淸原泉飛下珍珠散想見幽人尙考盤
安得同歸脫鞿絆北風忽出白陘口吹渡秋河百川灌
山川聊供中流喜舟車顧有知津歎西南廣武數峯來
屈指英雄幾㪅換
許州
初秋過潁上艸木尙蒼然午日澹平野極望空無煙亂
蟬相繼響獨樹垂陰圓舊渠八九廢許下猶良田如何
文潞公種竹纔㛹娟行受使相寄不見車蓋旋荒園今
亦盡潩水長涓涓
西平
明月郾城頭汝水下㶑灔五㪅楊桺底渡艇聞魚噞水
南人未起行行一鐙閃鐙盡天轉黑數星澹可覘冥行
不知處高下似原塹此閒入蔡師吾心爲一念館人邀
我入酒幟曉挂店適已具晨炊行早食定欠㫄見婦孺
喜今年秋禾贍軍罷驛傳稀民吏安眠暫吾寧作典農
差愈棠谿劒
吳戍橋
巳盡韓鄭郊始入靑山路積雨曉未開前嶂隱忽露風
林上蕭疏谿水下奔注傳聞元和初於玆畔藩戍地險
九州分天子一朝怒上相歌采薇嚴軍入懸瓠千營盡
凱歌三州始內附豈罄作輔材差免輿尸誤當事始知
難斯人豈常遇沉沒不可論寒陂下飛鶩
渡淮
朝日出復陰廣野風浩浩淮源山萬重飛流下穹昊渺
然走滄溟梁楚在襟抱汝潁交東環穰鄧控西道秋水
欲歸壑憑渡馬腹燥撟首桐栢陰展坐淮南艸隧岸鳴
蛩蛚邨簷挂棃棗風土近鄉里問語向耉老西成未爲
惡苦被飛蝗惱連材撲未盡何以實萬寶長嘯招西風
害氣一吹埽
應山至孝感道中
山光異遠近閒若重樓花行人度高下起落波中槎足
迹未辨鄖隨國半生左史窺浮夸義陽關南出鳥道縱
觀蒼壁澂朝霞野田茅屋秋未冷高藤翠木樛相加千
峯南盡出江面一鳥東可投吾家上游勢已據荆郢左
肱屈㪅招蘄巴胸吞雲夢不芥蔕囊括漢國無離&KR0992;宐
有奇才表荆楚不然深谷逃麏䴥惜哉我行不得遇翩
翩且逐投林雅
寄仲孚應㝛
曰余性質吶諧物無言詞游宦二十載殊乏新相知依
依鄉閭愛握手自丱羈臭味若椒茝非是孰爲思今年
覽雲夢飄颻來沙羨江漢一以會秋水浮天垂廣川起
孤望日落吹參差憶昔各年少共戲澂江湄靑天澹秋
色帆舉風颸颸海月萬里上屬酒酬淸詩歡樂去不復
青鬢將成絲萬事無不改風景長如斯拂衣便可去潛
霍吾前期
登黃鶴樓次補山韻
夷陵西望巴山連大江出空如墮懸奔流一抺蹙滄海
大別黃鵠橫障天導江至此一夾束瀠洄衣帶高樓前
憶昔赤烏始築邑憑軒雷鼓空江填此閒開勢自明遠
釣臺樊口誰能賢一朝金鴈瘞吳郡何殊繐帳臨漳川
高樓千載幾興復傳芭士女徒哀憐因山命名義自當
俗說詎可丹青傳虞翻地下應大笑孰逢黃鶴騎飛仙
我聞譙郡戴仲若往往野服從䰻畋仙人母乃卽此是
惜哉林壑空蒼煙農部腹中有武庫瘴鄕幕府嘗周旋
罙入深穴縛虎子欲效左手如羊牽正當千里縱黃鵠
豈將一渚從棲鳶嗟余年往道亦廢顧思暇豫偸安便
陪君欲鼓瀟湘柁湖南未到秋雲邊漢口暮見樓雉影
江風曉踏蛟龍涎晴空孑孑上反宇天幕澹澹垂重淵
無心坐見白雲滅屹立惟有蒼山堅人閒萬事不須說
跂足當樓聊醉眠
雨登岳陽樓
衡疑阻南服江漢朝東溟巴陵山澤會煙雨長晦冥風
交廣漠野雲起盪天經荒忽洞一氣焉揚帝子靈坐銷
積霧白稍見君山靑波下辰陽渚秋來襄郢坰澹余千
里客城觀此孤停奄落西陵日餘陰橫洞庭咸池行復
奏倚待與誰聆
由橋頭驛至長沙
雜樹接行雲䢅朝吐淸氣遙望西峯頂已上丹霞蔚遠
山狀一同近嶺形千彙㵎霧忽成陰巖蘿密如衣泠風
發空響幽愴多髣髴漸出深谷口始縱秋泉沸湘帆轉
昭曠途夷畫經緯遄往凑舟車趨來孰涇渭物象倏以
遷亭午待猶未緬憶獨居情將母徇俗畏
嶽麓寺(兩巨松數月前風拔其一)
萬林圍一嶺古寺仰白日客來亭午後峯陰落崷崒山
巔長風起鼓盪四蕭瑟寒聲沈谿涯激轉久未畢老僧
寂來對坐石邈悽慄延登佛閣望淸湘隔林出雉堞帶
洲斜帆檣轉雲疾此身偶南寄天光正東溢新霜倏巳
零斑駁靑林密殿角兩鬛松風雨失儔匹惟有石閒泉
澂泓總如一前賢杳無見來者悵難必試將萬古懷移
問金仙術
九日渡湘水
夜雨長沙郭餘陰被湘洲攬衣趨朝津朋好方維舟微
飇颯以生澹蕩向中流初日忽東上連山正西浮葉落
洞庭渚邈然江漢秋昭曠有餘景沉沒靡前修涼風送
陽鴈空景弔陰蚪孤思安敢極良會聊相求
詣嶽麓書院有述
夙秉宋賢說太息懷斯文矧近講席前遺趾播餘芬湘
東望湘西連山如陳雲亟渡入谷口空翠四邊分築室
倚岝㟧開宇面巖垠當門古澗響環墉高樹曛荒榛延
暮色泠風交遠聞去之六百年垂教志何勤藹彼援鶉
手傷玆獲角麏吾生志不就斯世邈無羣回艫天地晩
空悵逝沄沄
鐵瓦祠
寒雲飄烈風盤石壓其上後踵倚絕壁前趾踏驚浪老
松奮壑底長鬛仡相向結構託翠微丹靑昔何壯元武
盛嚴衞髣髴動幽愴好從神霄淫迹自宗藩創神理有
誕欺人事閱興喪衡岳百里外隱然出南望吾聞董鍊
師玉顔故無恙解帶逝從玆將入靑霞訪
爲香茝兄題秋梅圖
梅花如幽士盛满每不居澹泊向春風養氣故有餘雨
晴百日暖天葩還自舒八月風露冷金波滿階除傾城
矯獨立疑來霽雪初主人昨何往密箐蠻獠廬伐畔安
反側功豈崇誅鋤排斥蓐收氣獨任春扶輿寒&KR0550;慰歸
眼香影橫空疏借問花無心何爲能待余君看同晩節
芳情長宴如
隆興寺閣
烈風吹沙昏天低雪將至晡度滹沱水騎入隆興寺結
阿層欄轉嵬閣當空企平當金像面下臨欲無地伏聽
驚飇響緩送飛鳥墜迴首諸天外蒼然向幽冀自從隋
唐來恆州幾鎮帥轂綰太行口旌麾委兒戲頗懷宋藝
祖親攬六龍轡方釋晉陽圍迴出土門騎山海近英盼
渤碣在指臂圖黯隆準顔階存刻石記黃士蔽賢愚萬
古一幽翳冥冥止觀理漠漠浮生事何爲李匡威獨下
登高淚
定州遇雪
夜出眞定府巳行一百里日晡人馬倦西風大無比大
聲長遶空沙石四面起竹輿轉人肩翻翻欲見㡳偸眼
望太行亂雲出其裏落日映其上昏黃到山趾投憩道
邊廟相對袖縮指面色纔一回計程不可已入輿坐龜
息下帷任所詣漸聞棲鴉聲始知風稍止張鐙到定州
空庭月如水欲看雪浪石城閉二㪅矣夜臥聲㪅寂寒
光忽透紙不知何時雪茫茫沒人&KR1755;踏冰渡唐河隔岸
朝暾啟
長椿寺觀明劉孝純太后畫像
辛卯年春同數客宣武門西登佛閣壞牗長椿寺裏來
畫圖崇禎年閒作仰瞻后像非副禕卻號菩薩佩瓔絡
莊烈自初封信邸顧影摧心長巳矣夢魂不識劉孝純
外家顧見徐夫人法駕淒涼迎畫像髣髴平生眞未眞
內宮巳拓奉先殿外寺還修香火因當時圖像别有一
供懸卻在瀛國室宗社竟至甲申年戚里都爲灰燼日
太后門眞忠孝存一朝畫與山河失不知寝殿託誰人
惟有此圖長傍佛君不見前有九蓮菩薩容奉之乃在
東嶽宮松楸石屋深陰雨神鬼虛檐交泠風興亾死後
誰能必富貴生前迹巳空罷歸三歎徑歸去澹澹靑天
翔暮鴻
會試出闈作
季春八鎖闈土靑芽未寸漸復槐枝暗鸇毆納鳩遯滿
堂皆彦英末座寄頑鈍朱紫目爲眩反覆心亦困仰屋
偶欠伸放筆才一飯單緒少黨親愚者昧恩怨自任平
生懷豈爲他人勸丈室忽託想風隄吹馬噴徒有遙山
青隔城不自獻靜極遠囂來髣髴雜裨販今朝始縱步
妻孥迎問健坐看轉夏陰掩戸散無悶
沈椒園按察晩芝亭圖
昔侍先伯居鄉邑四海賢人嘗語及淸如冰雪沈御史
復有瓊瑤好篇什出持使節海岱閒吹满春風開束溼
生爲後軰見之難公至暮年名轉立郎君與鼐再世交
尙書禮曹先後入每看鶴骨出人羣輙想龍門趨父執
京師昨竟到軒車謝客未嘗容拜揖鼐也問疾就郎君
語重行艱年七十傳將畫照索題詩展冊欲書眶已泣
卻思先伯年正同曳杖歌先駒影急幅巾終冀一升堂
白旐忽看翩指隰從玆前軰彫零盡況復孤生塗路澁
城邊執手別郞君歸看畫圖仍在笈紫芝深谷自長生
茆屋秋風爲誰葺惟有名德寄人閒兩家後裔收文集
王少林(嵩高)讀書圖
我初訪子在揚州天寒攜手王夢樓破窗鐙暗風䬒䬒
擁褐無伴聲伊優推闔徑入驚仰頭王君戲子令子求
指我君識是子不多君曾未一面謀道我姓字能探喉
王君撫掌笑合眸一朝省試同見收無錫尙書賓館稠
朝退論經幾客畱召我與子時從游王君先達居上頭
我才於世眞一鯫俯仰郎署斑生髟尙書零落今山邱
王君放浪江湖舟邈然罷郡歸幾秋笑我滯迹猶貪婾
君如百鍊不改鏐名在吏部將鳴騶偉建功業爲民休
正當容我狂不羞少日讀書老壯猷回思故迹眞雲浮
(夢樓少林及鼐皆出秦文恭公之門而夢樓爲前軰)
送沈觀察(淸任)赴四川同知任
古槐連理陰初綠(禮部後堂庭有槐連理明朝植也)我始逢君偕署牘
春長風暖笑談餘身若停鸞面如玉旄麾忽去暮堂空
葉落霜初森似束使君行部向竆山吏議藂輕俄折軸
全家安否託江湖罷俸如何飽饘粥君還京國足如蓬
我老塵車耳生木浮生託迹皆偶爾往事回頭嗟夢速
喜君容貌愈充然有道何嘗驚寵辱亦知傑士不長閒
所惜歡情猶未足竟作西南半刺官終起休明九州牧
小蠢沈黎兵欲銷大餔成都酒應熟不須別緒道酸悽
好與疲甿作膏沐
送張侍御(敦均)歸里
昔交湯緩叔信覩儒者傑好學老不衰養懷貞素節自
還江上廬奄忽喪明哲當時承學徒幾家誦師說侍御
獨尊聞前賢道未歇澹無才知競眞抱與眾別與君居
連巷頗覺造請缺世外託知賞豈必相見熱羣才方進
用君子胡退列旣往發遺經繼學良可悅日月正遷流
所憂變齒髮俛仰尙後君豈不媿頑劣
甘泉宮瓦歌
漢家離宮渭南北前俯終南插天色椽欒山北古明庭
盛夏凌兢寒不釋萬乘長安未足居迎風旣立增儲胥
年年避暑雲陽去儲偫千官趨道途紅光翠氣相陵亂
甲帳珠簾設霄漢美人鼓瑟待神仙羽林拱衞行人歎
弄兵戾子起觸瑟何羅來甘泉見聞乃若此士木壯矣
人危哉宮車卒別寒門道甍宇雖存瞻可哀嗚呼況復
狐兔穴零瓦當年一膏血捨置耒耜作陶旊鞭笞畚挶
升墆霓辛苦前人匠作誰摩挲今日形橅別君不見林
光旣秦餘九成亦隨舊宗廟旣已夷慆心猶未究先王
宮室蔽風雨侈君土木衣文繡千窑巳作向南山三輔
幾何不苑囿茅茨太樸固未能露臺不起寧非厚陳屋
三瓦戒居盈作室幾家貽肯搆對此悲傷千載心漢事
巳過良勿又
羅兩峯鬼趣圖
形役此勞生束縛日來往謂當返其眞六氣同一廣如
何釋委形轉受拘物象匹若脫繭蛾翻飛挂蛛網君看
隙外光穿落窗中壤或方或橢圜橫斜直曲枉游光倏
忽暝玆形究安放萬象不可竆顛倒由一想幻作三途
業何異景㒺兩畫師如說法染筆興幽愴變狀悉呈露
目覩非髴髣觀象轉得空智者一反掌天人阿修羅一
一超無上稽首証導師玆義實非誷
萬壽寺松樹歌呈張祭酒(裕犖)
萬壽寺有元朝松七株偃仰無一同五百餘年到今植
幾時變化風雨中我來頻見尙動色挐攫未敢趨當中
甲戌京華夏初及禮闈始散羣賢集翰林邀客會城西
寺門正帶朝暉八冥冥氣蓄雷霆寒颯颯風搖露枝溼
是時同軰八九人鼐也年纔逾二十同披單衫趿輕&KR1755;
一時散向松閒立風流諸客皆好文當筵意氣陵靑雲
有松嘗經幾輩客高論松前曾幾聞自從車馬寺外分
十年一半爲邱墳(甲戊祭酒爲編修分校出邀同游者張鏡壑閣學涵暉助教馬牧儕舍人)
(方午莊明府眉山孝廉今皆殁矣)嗚呼此地松猶在薄游曳杖僧窗外
萬里秋吹遼海空重陰晝塞西山隘獨聽䬒䬟恐欲生
況經搖落情先廢借問種松樹松樹何處無吾邑最南
境何止百萬株上枝搖蕩潛霍雲下根磅礴松山湖往
往中有宋元植榮枯蘿蔦騰年少去之歸老夫何
況不歸使松孤君不念男兒莫待齒髮脫無情松樹始
長活
嚴侍讀(長明)散木菴集時嚴將南旋
風日一何佳初冬殊未冷高齋客來暮檐陽露俄頃小
庭木盡脫蕭蕭散空影所貴人心閒適與物候靜平生
值數賢驟見良巳幸招邀況一室行不待造請主人無
俗懷稍爲設蔬茗旣脫形骸累觀醉不妨醒試思士多
才奚啻木有癭苟得謝斧斤何嫌寄幽屏所惜送將離
屈指江路永曷以盡餘情宵深燭猶秉
延祐元年江西鄉試石鼓賦卷題後
小赋八首蘇君書我初見之詹事(錢坤一載)篋短檠風動目
揩頻長卷夜寒手鈔怯延祐正當元運中詔書初行貢
舉法主司聘用行省書布衣名上州縣牒十八路竝集
隆興第二場中題試帖至令異日蹟還畱想見同年心
最愜當時鄧公主浙試深褭吳生奏鄉捷聲名傳少惜
終淪拔取雖多頗非躐低佪千載岐陽鼓笑談一代慈
恩塔文字貧兒矜敝帚宇宙飄風吹落葉賦好誰人手
可义時過幾日鬚當鑷童幼嘗爲揚子雲長大㪅思袁
伯業世閒筆墨未能抛太息古人譏目睫
章華國課子圖
君居西郊我城裏同飲桐谿一谿水我行京國百不歡
惟見鄉閭來輙喜值君新著隴西績收縛竆姦才折箠
侍中贊引入金門天子書名畱玉几出同鐙火倍欣
然行異關河良久矣室家勞問到髫羈歲月崢嶸看髮
齒一經君巳勝籝金四十余才射蓬矢根柯羡說長豫
章圖畫㪅教看騄駬失笑天吳紫鳳閒那免任童蔣翁
恥君行努力快淸時身活千人家必起卻賦徐鄉有二
雛所愧衰遲如子美
寄蘇園仲
蘇君信慕古閱世如有道蕩蕩胸臆閒不知何者好小
心眾人內高視萬物表徒欲春馴雉而羞夜撮蚤作吏
見不能收身豈嫌早平城山後郡八月衰塞艸蠥狐祥
一邱固由佳士少君往聊託居巳使陋俗矯日昨向汾
陰南行就稉稻目病細書難交疏吳語悄兒&KR0888;苦憶翁
女嫁巳泣媼授館賴主賢妻孥稍相保嗟我别君來仰
見昏中昴千里懸一心頻搖不可爪位置賢者生豈不
在蒼昊正以松栢姿不厭藜藿飽諸生朱游客數紙山
公嬲寄聲問起居曷以終素抱
十一月十五日雪翁正三學士偕錢籜石詹事辛
楣學士登陶肰亭回至鼐寓舍與程魚門吏部曹
來殷贊善吳白華侍讀陸耳山刑部同飲至夜翁
用東坡淸虛堂韻作詩垂示輙依奉和竝呈諸公
西山指海如龍蛇揚雲弄霧行衙衙九門陰靄塞朝景
雙闕明光開玉花羣公欲眺山半脊高閣上出城千家
皓空正對北風客斜陽忽送西林雅八逢日至在京洛
又見郊仗陳莖葩好景宐從客游戲碎事厭聽人梳&KR1057;
惜未聯鑣踏冷絮顧承枉轡呼煎茶月階凍面行蟻盞
雪地立奴垂馬撾漸至中宵柝三兩猶取前軰文稱嗟
後來知㪅道今不自記過眼看雲霞
爲翁正三學士題東坡天際烏雲帖
東坡自謂字無法天巧繩墨何從施青霄碧海縱游戲
自中律度精毫釐嘗託西湖佳麗地仍記閒情書小詩
前人不見蔡君謨後人不識柯九思人生翰墨細事耳
古今相接良賴之學士新作蘇米齋欲飽看字&KR1276;輖饑
此冊神妙尢所祕雲煙閱世憐公癡今朝我㪅作公病
歛冊向篋重手持日午來看到昏黑兀兀不樂歸車馳
學士平生妙臨本試作嘗眩眞鑒知請煩冰雪襟懷手
再寫佳人絕妙辭
三長物齋詩爲魚門吏部作
椒花吟舫學士朱十年種樹玆舊廬主人擁節江山去
遂使程侯來借居長身美髯眉鬢疏吟誦齋中朝與晡
竆病聲名五十載劣將文字調妻孥埽除萬物無一須
猶藏玄壁值連都咸亨舊碑北宋搨同時一硯遺大蘇
風流頗與前賢俱文力猶健斑生鬚天地大矣偶相寄
三物一身游有餘學士江南昨寄書齋前修竹復何如
春風欲展小庭綠晴日涵空軒檻虛我亦長安一腐儒
戲弄筆墨來停車人閒長物伴閒客正爾齋中不可無
送吳編修敬輿
吳侯自學道往往造淵靜不以宇宙廣而爲一塗競桃
李常不言儕類輙愛敬乃知君子器宐從大夫政在朝
量已優告歸韻尢勝名班三殿㫄身逐一帆正花落春
水生天合松陵鏡或逢鄉曲人爭席昧名姓刈艸先人
廬種松邱壠徑倏忽秋風生相望北枝勁所恐竟脫屣
杳與海鷗泳
董賢銀印歌(爲嚴東有作)
渭南城郭都非故南對南山止陵墓書生嗜古寶&KR0714;餘
忘卻興悲啟幽戶小篆鏤銀印紙紅土花新洗到關東
回頭秦嶺傷心碧袖裏金貂漢侍中
花朝雪集覃谿學士家歸作此詩
京師信人海時時遇賢哲事會一聚之倏復𡵨車轍出
動千百里入乃限禁闥遠近雖則殊容儀皆邈絕獨玆
五六人有職幸非熱從游頗最久盤斝遂屢設亦知天
運旋終當有離別在目且欣然流連詎能歇正如春未
深坐賞花朝雪平生覬聞道隨處知可悅淸宵接嘉論
有蒙固當發遂歸吟塵窗耿未寒鐙滅
述懷二首
門有吳越士撟首自言賢束帶迎入座抗論崇古先摽
舉文句閒所守何戔戔誹鄙程與朱制行或異旃漢唐
勤箋疏用志誠精專星月豈不輝差異白日懸世有宋
大儒江海容百川道學一旦廢乾坤其毀焉寄語幼誦
子僞論烏足傳
昔者先端恪實作虞廷士質對與神明非邀矜恕美一
端或自咎中夜輙懲跽當時網信疏姦猾亦衰止
先朝忠厚統所垂良遠矣自是百年來法家常繼軌刑
官豈易爲乃及末小子顧念同形生安可欲之死苟足
禁暴虐用威非得已所慮稍刻深輕重有失理文條豈
無說人情或不爾不肖常淺識倉卒署紙尾恐非平生
心終坐再三起長揖向上官秋風向田里
魏三藏菩提流支在胡相國第譯金剛經刻石拓
本
佛在祗樹園當時說此經須菩提跽前涕零復有千二
百五十人㫄聽艸堂寺盛秦姚興鳩摩羅什天竺僧譯
諸經品中此經爲大乘後有菩提流支來世言可埓羅
什才侍中崔光爲執筆相國之第爲之開別出譯本&KR2421;
崔嵬自從西晉亂震旦人最苦是時佛法興經律徧中
土大慈無力拯橫流象義猶能歆暴主其閒暫廢太平
眞君年厥孫事佛俄加虔廢者奉道希神仙復者諂媚
求福田糜爛戰鬥峻刑網竆飾寺廟開法筵太和以來
旣南渡洛陽伽藍起無數胡后宮闈不可言永寧佛圖
功最鉅後胡國珍前馮熙敬事釋門皆后父富貴已極
憂死生外戚無功謂神助譯經㪅薦國珍死作福寧非
太后故我聞佛法不可文字求廓然無聖道最優天宮
龍藏積萬卷紛紜律論誰竆&KR0679;其中佛語魔語雜埽除
皮毛見正法章句文義若爭巧不二無言何處荅君不
見胡后起自姑為尼死入雙靈寺內棲其始以此終亦
此妙義那知葱嶺西河陰朝士埋碧血洛下宮閨生蒺
藜祗有靑山宗片石畱傳絕域舍婆提(崔光執筆事見三藏法師傳此)
(譯本云佛在舍婆提國)
錢詹事座上觀沈石田畫檜歌
三百年中畫第一天趣橫流腕閒出弟子尙作文徵明
先生自入董源室長卷大樹爲者難屈伸神鬼開雲關
忽移拔地風霆閒紙上已作千年斑常熟蕭梁七星檜
七株今尙三株在一株橫空偃圓蓋二株曾遭雷火焚
直幹依然挺靈怪海氣沉霾古觀中行人太息虞山外
徵君攜客游觀之自從圖成復寫詩豈徒艸木生顔色
談笑風流皆可思吾家乃在舒州住未過鎮江東一步
曾聞此檜不曾逢卻憶江帆建康路壬申之歲給事園
往看六朝之松樹長鬛上激虬龍嗚蜷身下作狻犀怒
江寒浪湧排風煙日落天空走雲霧此松此檜遙相望
神物而今松獨亾樵薪荆棘誰當念寂寞巖阿亦可傷
人閒貴賤誠難測且展煙霞吐胷臆作畫看山終此身
富貴不以離其親已逢洪治昇平日㪅作東吳偃臥人
古樹江南春復春可憐輪轍盡勞薪世閒詩畫猶餘事
令我長思眞逸民
王舍人友亮坐看雲起圖
潛皖萬嶺江之西朝雲暮靄長升躋吾家乃在雲中住
出戶二里三里迷江上看山卓雲立略與吾居平地齊
吾嘗策杖㪅西上猿捷鳥逝非常蹊嶽雲盛氣遠蓊合
何所埋庪元封珪竆丹踰翠亂雲墮其上點點才如鷖
乃知大山宮小霍一邱軟艸平流谿不謂坐處巳嶃絕
但覺四面峯頭低雲生石罅走一髮下作霹靂淙鳴畦
繚繞連峯態萬出咫尺晴日交陰霓暮㝛僧菴光正白
月橫露壑風淒淒晦明朝暮看盡好惟有遠別無由攜
君家看雲昔黃海新居乃卜長干堤崇山到此勢已盡
吐氣猶是龍虎棲欲竆餘霞散綺色請登天闕攀雲梯
嗟余送子隔雲外獨憶秋山猿夜嗁
七夕集覃谿學士家觀祈巧圖或以爲唐張萱筆
也
驪山秋樹圍宮殿列屋同居異歡宴人人七夕望牽牛
歲歲秋風落團扇渭南渭北明河光張生腕底風露涼
定知紈袖停針後金井殞梧聽漏長玉貌綺羅天寶末
霜霰未深炎已奪宮中兒女爲情死牆外書生籌國活
燒燭披圖又一時夜深題作女郎詩靑天纖月長如此
巧拙人閒那得知
今歲重九翁賈谿學士登法源寺閣作斲字韻七
言詩亦以屬鼐而未暇爲也學士屢用其韻為詩
益奇臘月飲學士家出示所得宋雕本施注蘇詩
舊藏宋中丞家者欣賞無已乃次重九詩韻
學士金石&KR0679;南朔攬異爲詩工刻斲閉門高興逸如雲
舒紙揮毫疾逾颮今秋九月金垂砌西嶺無雲玉出璞
霜寒勇上寺樓看風舞懸旛翩不卓成詩淵海得驪珠
欲和空倉饑雀啄玆䢅招客爲看書來似鴻儔飛撲撲
雕鐫遠有嘉泰字收藏近與商邱較蘇詩傳世幾千首
高語去天眞一握當年獄案可悲傷他日注家還踳駁
此編晩出施顧手黨禁正解東南角後來補闕㪅何如
虎賁雖在中郞邈耽詩愛古皆結習計短衡長非大覺
曾薄富貴書何厚甘典衣裘襟可捉子瞻自是千載人
學士豈比無心學佳本與公吾亦欣叩門會辦來觀數
用前韻贈朱竹君學士
嘗聞至德還其朔緣餙雕幾皆鏟斲忘情世患了不驚
絕勝爰居避災颮先生㝛有超世量刮摩無功完太璞
出受使命寧熱內善誘諸生忘苦卓先幾獨奏啟鴻文
後學多聞承鷇啄世人那悟鴛雛德纖兒枉作蚊䖟撲
卻思此地羣冠蓋昨歲春風送重較僕時貢院從有司
不見乘軺節在握默懷鄉郡江淮上道樹未嘗忘六駮
懸知按部方千里曲若回文周四角傳聞山水頗流連
復有篇章發幽邈歸挍中文亦復佳人道左遷原不覺
最欣朋好復尊前風月不須勞捕捉子長好奇餘一病
枝葉曷芟歸本學與君差近古人交苦語未嫌朋友數
賞番圖爲李西華侍郞題
禹昔導川疏溝渠四載不及東南墟漫天漲海游龍魚
西畍閩越東尾閭百島散處黑子如自漢不屬王無諸
聖朝持載配地輿鄭氏世竊蠻㠀居曷不稽首朝
殿除仁皇在阼二紀餘天戈南指皆薅鋤設立
郡縣軌同車御史監郡法秦初歲在困敦月在余臨川
黃門受詔書南征軺傳前建旟舉帆度海風帷袪宣恩
諭德遍里廬是時萬彙蒙煦嘘啟之闢之其檉椐遶屋
種竹及芭苴枸榔餘甘椰栟櫚四時靑靑百穀蔬流脂
稻米有餘糈轉市海內連籧篨吏治淸靜絕詐狙因俗
示禮兩相於海風不復遷鶢鶋番人秉性豈異余與民
雜處鼵幷鵌春秋射獵山作阹篾帶束腰聸耳鐻身衣
鹿皮弓箖箊沙魚登岸脫填淤距躍三百如蟾蜍迹纏
迹速升山岨舍矢麗龜及豪豬相聚牽臂飲以醵好人
怒獸或齟齬撫之有道難自紓艸薙禽獮豈義與使者
治定靡紛拏乃命頒賞布燕譽天淸海宴風颺裾使者
之幄面廣虛諸番部眾從長胥相排壓背蟨駏驉佩刀
守將跪舉袪受命分賜金帛綀牽羊肩酒持巾帤旣賜
拜舞歡情攄蠻歌振股疑蚣蝑使者閱歲菑未畬歸逾
江淮超靑徐淸廟重器升璠璵司空度地九澤瀦藐彼
外郡隣沮洳有番海上思欷歔道山延閣冊廣儲公與
羣儒聯珮琚春風思遠夢蘧蘧陳圖示客言旣且遼哉
古放龍蛇沮天子代來恩澤湑上褚中褚賜衣袽黃屋
之國少躊躇於今絕域覆腋胠魯鷄伏鵠如蜀雓此圖
稽典宐寶𡨢乃知柔遠術不疏
篆秋艸堂歌贈錢獻之
古文遭秦燒不存當時丞相篆獨尊登山刻石作螎匾
頗取茂美異本根嗚呼秦人尙刻盭自玆書亦含秋氣
魯壁再傳蝌斗書相傳竟&KR0856;衞伯儒世競艸隷篆益疏
卓哉陽冰導二徐破碎都無保氏義瑰奇獨繼秦人橅
錢君晚出江海陬學篆欲溯軒黃初艸堂多秋懷用意
亦何孤豈但用意孤筆力不世出金壇王侍郞先朝篆
第一濡毫未免先著漆布置雖均生氣失錢君寫篆不
擇筆冥合豪釐未嘗溢乃知天巧工中微不似麤工常
縛律君家詹事今古人君與學古情益親詹事登朝三
十年大儒師保居虎門嘗見所作篆亦如儒者端拱齊
韠紳況君年紀未三十老生相逢低首立家學益承安
可及明廷待君雖未入經術終當佐天子挾筴那能歸
下邑長安二月春風來艸靑欲出花未開江湖夢遠春
水白篆秋艸堂安在哉門多問字揚雄客聲振羣公賈
誼才盛名雖好戒多取千古當推殊俗懷我今廢學苦
多忘願就諮君日百回他日張紘隔吳下苦將名篆憶
裵&KR0966;
城南修禊詩
暮春正三日來會城南隅長川明若練其上源西湖下
輸南海子艸橋貫中途晝陰天多風楊桺密復疏艸芽
沙岸綠葦席縱橫舒面流坐中林默數同會徒長者二
十五幼稚十人餘自從導此川種樹歲增株我來再修
禊風景日可娛何況冠蓋眾前春尙不如是時朝
廷淸在列多鉅儒淸修好名節室不聞笙竽四海艸野
賢招徠盡于于相從抗論古薄游散其劬山陰雖可慕
豈若帝王都羣賢及古哲文藻復交敷鼐也最寡
聞寬世容其愚頗減吏事責與使談詩書累從諸公後
觀覽物華初當有異世賢慨慕今玆無中筵旣自幸迴
念顧鬱紆昔者孔氏門材孰非時須後先及疏附所欲
返唐虞如何浩歌人舍之風舞雩乃知士有志聖人不
與渝旣乏經世略披褐宐田廬遼哉千古會日月終不
居夕陽散車馬長途晀廣虚屬斯告後來慨焉或念諸
