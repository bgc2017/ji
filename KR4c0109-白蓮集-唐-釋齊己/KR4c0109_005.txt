白蓮集卷第五
廬岳僧齊己撰
寄仰山光味長者
大仰禅棲處杉松到頂陰下来雖有路歸去每無心鳥
道峰形直龍湫石影深經行誰得見半亱老猿吟
貽廬岳陳沆秀才
爲儒老雙鬢勤苦竟何如四海方磨劔空山自讀書石
圍泉眼碧秋落洞门虚莫慮搜賢僻徵君舊此居
邊上
漢地從休馬胡家自牧羊都来銷帝道渾不用兵防草
上孤城白沙翻大漠黃秋風𧺫邊雁一一向瀟湘
蟋蟀
聲異蟪蛄聲聽湏是正聽無風来竹院有月在莎庭雖
不妨調瑟夛堪伴誦經誰人向秋夕爲爾𣣔忘形
寄西山鄭谷神
西望鄭先生焚修在杳冥幾番松骨朽未换鬢根青石
闕凉調瑟秋壇亱拜星俗人應撫掌闲處誦黃庭
讀參同契
堪笑修仙侶燒金覓大還不知消息火只在寂寥關鬢
白爐中術䰟飛海上山悲哉五千字無用在人间
闻落葉
椘樹雪晴後蕭蕭落晚風囙思故園亱臨水幾株空煑
茗焼乾脆行苔踏爛紅来年未離此還見碧叢叢
謝王先軰昆弟遊湘中回各見示新詩
瀟湘夛勝異宗社久徘徊兄弟同遊去幽奇盡采来只
應求妙唱何以示寒灰上國携歸後唯呈不世才
寄酬高輦推官
道自闲機長詩從静境生不知春豔盡但覚雅風清竹
膩題幽碧蕉乾裂翠聲何當九霄客重叠記無名
逢詩僧
禅玄無可並詩妙有何評五七字中苦百千年後清難
求方至理不朽始為名珍重重相見忘機話此情
話道
大道多大咲寂寥何以論霜楓翻落葉水鳥啄闲门服
薬還傷性求珠亦損䰟無端鑿混沌一死不還源
謝歐陽侍郎寄示新集
宫錦三十段金梭新織来殷勤謝君子迢逓寄寒灰鸑
鷟對鼔舞神僊雙徘徊誰當巧裁製披去升瑤臺
西墅新居
漸漸見苔青疎疎遍地生闲穿藤屐𧺫亂踏石階行野
鳥啼幽樹名僧笑此情殘陽竹陰裏老圃打门聲
酬孫魴
幽人還&KR0738;雲才子已從軍可信鴛鴻侣㪅思麋鹿羣新
題雖有寄舊論竟難闻知己今如此編聯悉𣣔焚
掃地
日日掃復灑不容纖物侵敢望来客口道似主人心蟻
過光中少苔依润處深门前亦如此一徑入疎林
書匡山隐者壁
紅霞青壁底石室薜蘿垂應有迷仙者曾逢採薬時桃
花饒兩頰松葉淺長髭直是来城市何人識得伊
送乾康禅師入山過夏
由来喧滑境難駐寂寥蹤逼夏搖孤錫離城入亂峯雲
门應近寺在路㦯穿松知在栖禅外題詩寄北宗
野鴨
野鴨殊家鴨離羣忽遠飛長生緣甚瘦近死為傷肥江
海遊空闊池塘啄細微紅蘭白蘋渚春暖刷毛衣
傷秋
旦暮餘生在肌膚十分無眠寒半榻朽立月一株枯夢
已随雙樹詩猶却萬夫名山未歸得可惜死江湖
懷東湖寺
鉄柱東湖岸寺高人亦閒往年曾每日来此看西山竹
徑青苔合茶軒白鶴還而今在天末𣣔去已衰顔
寄峴山願公三首
形影更誰親應懷&KR0238;道人片言酬鑿歯半偈伏姚秦榛
莾池經焼蒿莱寺過春心期重西去一共吊遺塵
相思恨相遠至理那時何道咲忘言甚詩嫌背俗夛青
苔闲阁闭白日斷人過獨上西樓望荆门千萬坡
彼此無悄息所思江漢遙轉闻夛患難甚說遠相招老
至何悲歎生知便寂寥终朝踏松影携手虎溪槁
清袒作
不惜白日短乍容清袒長㘴闻清露滴吟覚骨毛&KR0765;興
寝無諸病空闲有一床天眀振衣𧺫苔砌落花香
贈白處士
莘野居何定浮生知是誰衣衫同野叟指趣似禅師白
髮應無也丹砂久服之仍闻創行計春暖向峨&KR1453;
雀秀才宿話
事轉闻夛事心休話苦心相留眀月寺共憶白雲岑蘚
壁殘蛩韵霜軒倒竹陰開门又言別誰竟懷塵襟
懷天台華頂僧
華頂危臨海丹霞裡石槁曾從國清寺上看月眀潮好
鳥親香火狂泉噴泬寥𣣔歸師智者頭白路迢迢
送人赴官
年少作初官還如行路難兵荒經邑里風俗久凋殘照
硯花光淡漂書柳絮乾聊應充侍膳薄俸繼朝飡
水鶴
鴛鴦與鸂鶒相狎豈慚君比雪還勝雪同羣亦出羣静
巢孤島月寒夢九臯雲歸路分眀過飛鳴即可闻
湘中感興
漁翁即會我傲兀葦邊行亂世難逸跡乘流擬濯纓江
花紅細碎沙鳥白分眀向夕題詩處春風斑竹聲
九日逢虛中虛受
椘后萍臺下相逢九日時干戈人事地荒廢菊花籬我
已夛衰病君猶盡黑髭皇天安罪得解語便吟詩
贈李眀府
名家宰名邑將謂屈鋒鋩直是難蘇俗能消不下堂冰
痕生硯水柳影透琹床何必稱瀟灑猶為詩酒狂
暮春久雨作
積雨向春陰冥冥獨院深已無花落地空有竹藏禽簷
溜聲何暴隣僧影亦沉誰知力耕者桑麦最關心
渚宫莫问詩一十五首(并序)
予以辛已歲蒙主人命居龍安寺察其疎鄙免以趍奉
爰降手翰曰盖知心在常禮也予不覺欣然而作顧
謂形影曰爾夲青山一衲白石孤禅全王侯搆室安之
給俸食之使之楽然萬事都外遊息自得則雲泉猿鳥
不必為狎其放縦若是夫何繫乎自是龍門墙仞歴稔
不復瞻覬况他家哉囙創莫问之題凡一十五篇皆以
莫问為首焉
莫问疎人事王侯巳任伊不妨随野性還似在山時静
入無聲楽狂抛正律詩自為仍自&KR0738;敢望至公知
莫问休持鉢從貧乞已疎侯门叨月俸齋食剰年儲簮
履三千外形骸六十餘舊峯何鍊若松徑接匡廬
莫问依劉跡金臺又度秋威儀非上客談笑愧諸侯禮
許無拘检詩推異軰流東林未歸得摇落椘江頭
莫问無機性甘名百鈍人一床鋪冷落長日卧精神分
巳疎知舊詩還得意新多才碧雲客時㦯此相親
莫问關门意從来寡往還道應歸淡泊身合在空闲四
面苔圍綠孤窗雨灑斑夢尋何處去秋色水邊山
莫问逐性情人间高此道禅外剰他名夏
松邊㘴秋灮水畔行㪅無時忌諱容易得題成
莫问多山興晴樓獨凭時六年滄海寺一别白蓮池句
早逢名匠禅曾見祖師冥搜與真性清净裡尋思
莫问伊嵇懶流年巳付他話通時事少詩著野題多夢
外春桃李心中舊薛蘿浮生此不悟剃髮竟如何
莫问休行脚南方已徧尋了應湏自了心不是他心赤
水珠何覓寒山偈莫吟誰同論此理杜口少知音
莫问孱愚格天應只與闲合居長樹下那稱衆人间跡
絶為真隐機忘是大還終當學支遁買取箇青山
莫问無求意浮雲喻可知滿盈如不戒倚仗更何疑楽
矣賢顔子窮乎聖仲尼已過知命歲休把運行推
莫问闲行趣春風野水涯千门無&KR1180;女兩岸有楊花好
鶴曾為客真龍或作蛇踟蹰自廽首日脚背樓斜
莫问真消息中心只自知清風含笑詠眀月混希夷壊
衲涼天擁玄文静亱披善哉温伯子言外認揚眉
莫问衰殘質流光速可悲寸心修未了長夀𣣔何為坐
卧身多倦經行骨漸疲分明說此苦珍重竺乾師
莫问野騰騰勞形已不能慇懃無上士珍重有名僧生
覺心心默行思步步冰終歸石房裡一點亱深燈
荆州新秋病𧺫襍題一十五首
病𧺫見王化融融古帝鄉暁煙凝氣紫晚色作雲黃四
野歌豐稔千门唱樂康老身仍未死猶詠好風光
病𧺫見圖畫
病𧺫見圖畫雲門興似燒衲衣㯶笠重嵩岳華山遙命
在齋猶赴刀闲髮盡凋秋光漸輕徤𣣔去倚江橋
病𧺫見苔錢
病𧺫見苔錢規模遍地圓兒童掃不破子母自相連润
屋何曾有緣墻謾可憐虚教作銅臭空使外人傳
病𧺫見庭竹
病𧺫見庭竹君應悲我情何妨甚消瘦却稱苦修行每
謝侵牀影時廽傍枕聲秋來漸平復吟遶骨毛輕
病𧺫見生涯
病𧺫見生涯資緣覺甚奢方袍嫌垢弊律服變光華頗
愧同諸俗何嘗異出家三衣如兩翼珍重你寒鴉
病𧺫見秋扇
病𧺫見秋扇風前悟感傷念予當咽絶得爾致秋涼沙
鷺如搖影汀蓮似綻香不同婕妤詠託意怨君王
病𧺫見衰葉
病𧺫見衰葉飄然似我身偶乘風有韻初落地無塵縱
得紅霑露争如綠帶春因傷此懷抱聊寄一篇新
病𧺫見庭栢
病𧺫見庭栢青青我不任力扶乾瘦骨勉對歲寒心韻
謝疎篁合根容片石侵衰殘想長夀時倚就閑吟
病𧺫見庭蓮
病起見庭蓮風荷已颯然開時闻馥郁枕上正纏綿本
在滄江闊移来碧沼圓却思香社裏葉葉漏聲連
病𧺫見庭菊
病𧺫見庭菊幾勞栽種工可能經卧疾相倚自成叢翠
萼低含露金英盡亞風那知子愛爾不在酒杯中
病𧺫見庭石
病𧺫見庭石豈知經夏眠不能資藥價空自作苔錢翠
憶藍光底青思瀑影邊嵒僧應笑我細碎種階前
病𧺫見庭莎
病𧺫見庭莎綠階傍竹多遶行猶未得静聽復如何蟋
蟀幽中響蟪蛄深處歌不緣田地窄剩種任婆娑
病𧺫見苔色
病𧺫見苔色凝然陣未枯淺深圍柱礎詰曲遶廊廡碧
翠文相间青黃勢自鋪為錢虛玷染畢竟不如無
病𧺫見秋月
病𧺫見秋月正當三五時清光應鑒我幽思更同誰惜
坐身猶倦牽吟氣尚羸明年七十六約此健相期
病𧺫見闲雲
病𧺫見闲雲空中聚又分滯留堪笑我舒卷不如君觸
石終無跡徔風或有闻仙山足鸞鳳歸去自同群
夜坐闻雪寄所知
初霄飛霰急竹樹洒乾輕不是知音者難教愛此聲漸
凌孤燭白偏激苦心清堪想同文友忘眠坐到明
懷洞庭
憶過巴陵歲無人问去留中霄滿湖月獨自在僧樓漁
父真闲唱靈均是謾愁今来欲長往誰借木蘭舟
欲游龍山鹿苑有作
龍山門不遠鹿苑路非遥合逐闲身去何湏待客招年
華殘兩髩筋骨倦長宵闻說峯前寺新修白石橋
再逢晝公
竟陵西别後徧地𧺫刀兵彼此無緣著雲山有處行久
吟難敵句終忍不求名年鬢俱如雪相看眼且明
送人遊武陵湘中
為子歌行樂西南入武陵風烟無戰士賓榻有吟僧山
遶軍城叠江臨寺阁層遍尋幽勝了湘水泛清澄
酬九經者
九經三史學窮妙又窮微長白山初出青雲路欲飛江
僧酬雪沙鶴識麻衣家在黃河北南來偶未歸
寄贈集灘二公
闻有難名境因君住更名軒窗中夜色風月遶灘聲客
好過無厭禽幽畫不成終期一尋去聊且寄吟僧
夏日作
燕省語相和風池滿芰荷可驚成事晚殊甚得闲多竹
衆涼欺水苔繁綠勝莎無慙孤聖代賦詠有诗歌
行路難
下浸與高盤不為行路難是非真險惡翻覆作峯巒漆
媿同時黑朱慙巧處丹令人畏相識欲畫白雲看
送玉泉道者回山寺
却憶西峰頂經行絶愛憎别來心念念歸去雪層層石
塢尋春笋苔龕續夜燈應悲塵土裡追逐利名僧
謝王拾遺見訪兼寄篇什
竹裏安禅處生涯一印灰經年乞食過昨日谏臣来愧
把黃梅偈曾酬白雪才因令識鳥跡重叠在蒼苔
題張氏池亭
樹石叢叢别诗家趣向幽有時闲客散始覺细泉流蝶
到琴棋畔花過島嶼頭月明红藕上應見白龜遊
送人南遊
且聽吟贈遠君此去蒙州瘴國頻闻说邊鴻亦不遊蠻
花藏孔雀野石亂犀牛到彼誰相慰知音有郡侯
題明公房
寺北聞湘浪窗南見嶽雲自然高日用何要出人群瓦
滴殘松雨爐香匝印文近年精易道疑者曉紛紛
寄顧處士
半年離别夢来往即湖邊兩幅關山雪尋常在眼前項
容藏古翠張藻卷寒煙藍淀圖花鳥時人不惜錢
貽徐生
可能東海子清苦在貧居掃地無闲客堆窗有古書少
年猶若此向老合何如去歲頻相訪今来亦見疎
謝虚中上人晚秋見寄
楚外同文在荊門得信時幾重相别意一首晚秋詩日
暮山沈雨蓮殘水滿池登樓試南望為子動歸思
白蓮集卷第五
