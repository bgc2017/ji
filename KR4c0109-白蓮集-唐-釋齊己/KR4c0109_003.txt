白蓮集卷第三
廬岳僧齊己撰
過陳陶處士舊居
一室貯琴樽詩皆大雅言亱過秋竹寺醉打老僧门遠
燒来籬下寒𬞞簇石根闲庭除鶴跡半是杖頭痕
寄敬亭清越
敬亭山色古廟與寺松連住北修行過春風四十年鼎
嘗天柱茗詩硾剡溪牋冥目應思著終南北闕前
湘江漁父
湘潭春水滿岸遠草青青有客釣煙月無人論醉醒门
前蛟蜃氣蓑上蕙蘭馨曾受蒙莊子逍遥一卷經
書古寺僧房
綠樹深深處長眀㷔㷔燈春時遊寺客花落闭门僧萬
法心中寂孤泉石上澄勞生莫相问喧默不相應
湖西逸人
老隐洞庭西漁樵共一溪琹前孤鶴影石上遠僧題橘
柚園林熟兼葭徑路迷君能許隣並分藥斸春畦
瀟湘二十韵
二水遠難論從離向坎奔冷穿千嶂脉清過幾州门阔
去多凝白傍来盡帶渾經遊闻舜禹表裹見乾坤浦静
魚闲釣湾凉鴈自屯月来分野底雲度見秋痕暮氣藏
鄰寺寒濤聒近村離騷傳永恨鼓瑟奏遺魂霧擁魚龍
窟槎欹島嶼根秋風帆上下落日樹沉昏柳少砂洲缺
苔多古岸存禽巢依橘柚獺徑入蘭蓀色自江南絶名
闻海内尊吴頭雄莫遏漢口壮堪吞寥泬晴方映馮夷
信忽飜渡遥峰翠叠汀小荻花繁势接湖煙漲聲和瘴
雨歕急摇吟客舫狂濺野人樽䟽鑿誰窮夲澄鲜自有
源對兹傷九曲含濁出崑崙
江行早彂
舟子相呼𧺫長江未五㪅幾程星月在猶載夢魂行鳥
亂村林過人喧水栅横蒼茫&KR0685;野外漸認遠峰名
宜陽道中作
宜陽南面路下嶽又經過楓葉紅遮店芒花白滿坡猿
無山漸薄鴈衆水還夛日落猶前去諸村牧監歌
落日
晚照背高臺殘鐘殘角催能銷幾度月已是半生来吹
葉隂風彂漫空暝色回囙思古人事㪅變畫成埃
春興
桺暖鶯多語花眀艸盡長風流在詩句牽率在池塘呌
切禽名宇飛忙蝶性莊時来真可惜自勉掇蘭芳
遠山
天際雲根破寒山列翠廻幽人當立久白鳥背飛来瀑
濺何州地僧尋幾嵪苔終湏拂巾履獨去謝塵埃
和鄭谷郎中幽棲之什
誰知闲退跡门&KR0985;入寒汀静倚雲僧杖孤看野燒星墨
霑吟石黑苔染釣舡青相對惟溪寺初宵闻念經
勉道林謙光鴻藴二首
舊林諸侄在還住&KR0685;師房共焚修地同闻水石香莫
將闲世界擬敵好時光湏看南山下無名塜滿岡
渚宫自勉二首
晨午殊豊足伊何撓肺腸形容侵老病山水憶韜藏必
謝金臺去還携鉄錫將東林露壇畔舊對白蓮房
畢竟擬何求随緣去住休天涯遊勝境海上宿仙洲夢
好尋無跡詩成旋不㽜從人笑輕事獨自憶莊周
謝㴩湖茶
㴩湖唯上貢何以惠尋常還是詩心苦堪消蠟面香碾
聲通一室烹色帶殘陽若有新春者西来信勿忘
寄歸州馬判官
郡帶女䫋名民康境亦寕宴梳秋鬢白闲㘴暮山青贈
客椒初熟尋僧酒半醒應懷舊居處歌管隔墙聽
倦客
闭眼即關门人间事倦闻如何迎好客不似看闲雲少
𣣔資三要多言讓十分疎慵本吾性任笑早離羣
送靈𧦬上人遊五臺
此去清凉頂期瞻大聖容便應過洛水即未上嵩峰殘
照催行影幽林惜駐蹤想登金阁望東北極兵峰
静㘴
㘴卧與行住入禅還出吟也應長日月消淂箇身心嘿
論相少黃梅付嘱深门前古松&KR0985;時𧺫步淸陰
謝虛中上人寄示題天策阁詩
天策二首作境幽搜亦玄阁横三椘上題挂九霄邊寺
額囙摽勝詩人合遇賢他時誰倚檻吟此豈忘筌
荆门寄懷章供奉兼呈幕中知己
紫衣居貴上青衲老關中事佛门相似朝天路不同神
凝無悪夢詩澹老真風闻道知音在官高信莫通
江令石
思量江令意&KR0738;石甚悠悠貪向深宫去死同忘國休兩
株荒草裏千古暮江頭若似黃金貴隋軍也不留
月下作
良夜如清晝幽人在小庭滿空垂列宿那箇是文星世
界歸誰是心䰟向自寕何當見堯舜重為造生靈
遊道林寺四絶亭覌宋杜詩版
宋杜詩題在風騷到此真獨来終日看一為拂秋塵古
石生寒仞春松脱老鳞高僧眼根净應見客吟神
勉詩僧
莫把毛生刺低回謁李膺湏防知佛者觧笑&KR0738;名僧道
性宜如水詩情合似冰還同蓮社客聯唱遶香燈
謝人墨
珍重歲寒煙携来路幾千只應真典誥消得苦磨研正
色浮端硯精光動蜀牋囙君強濡染捨此即忘筌
送人遊玉泉寺
西風大雪開萬向空堆客䝿猶尋去僧高肯不来潭
澄猿覷月竇冷鹿眠苔公子將才子聯題與未迴
寄鄭谷郎中
詩心何以傳所證自同禅覓句如探虎逢知似得僊神
清太古在字好雅風全曾沐星郎許終慙是斐然
春雨
𣣔布如膏势先闻動地雷雲龍相得𧺫風電一時来霡
霂農桑野冥濛楊柳臺何人待晴暖庭有牡丹開
眀月峰
眀月峰頭石曾闻学月眀别舒長亱彩高照一村耕頗
亂無私理徒驚鄙俗情傳云遭鑿後頑白在峥嵘
謝人惠紫栗拄杖
仙掌峰前得何當此見遺百年衰朽骨六尺歲寒姿雪
外兼松凭泉邊待月欹他時出山去猶謝見相随
送人遊湘湖
君遊南國去旅夢若為寕一路随鴻雁千峯遶洞庭林
眀楓盡落野黑燒初經有興尋僧否湘西寺最灵
小松
彂地纔過脉蟠根已有灵巖霜百草白深院一株青後
亱蕭騷動空階蟋蟀聽誰扵千歲外吟遶老龍形
金江庽居
老盤應未永聊此養闲䟱野趣今何似詩題舊不如春
篁離籜盡陂藕折花初終亱秋雲是從風恣卷舒
晚夏金江庽居答友生
日日衝殘熱相尋入亂蒿闲中滋味遠詩裹是非高碧
聳新生竹紅垂半熟桃時難未可出且𣣔㳃豪曺
寄李洞秀才
到處聽時論知君屈最深秋風幾西笑抱玉但傷心野
水飜紅藕滄江老白禽相思未相識闻在蜀中吟
過商山
叠叠叠嵐寒紅塵翠裏盤前程有名利此路莫艱難雲
木侵天老輪蹄到月殘何能尋四皓過盡見長安
蝉八韵
咽咽復啾啾夛来自蚤秋園林&KR0765;正好風雨思相收在
處声無别何人淚𣣔流冷憐天露滴傷共野禽遊静息
深依竹驚移瞥過樓分眀晴渡口凄切暮關頭時節推
應定飛鳴即未休年年闻爾苦遠憶所居幽
鷺鷥二首
日日滄江去時時得意歸自能終潔白何慮悮飜飛晚
立銀塘闊秋栖玉露微殘陽葦花畔雙下釣&KR1813;磯
雪裏曾迷我籠中舊養君忽從紅蓼岸飛出白鷗群影
照翹灘浪翎濡宿島雲鴛鴻觧相憶天上列紛紛
送僧歸南岳
濁世住終難孤峯念永安逆風眉磔磔衝雪錫珊珊石
室關霞嫩松枝拂藓乾岩猿應認得連臂下勾欄
夏日林下作
煩暑莫相煎森森在眼前暫来還盡日獨㘴只闻蝉草
媚終難死花飛卆未蔫秋風捨此去滿篋貯新篇
村居寄懷
風雨如尭代何心𣣔退藏諸侯行教化下國自耕桑道
挫時機盡禅留話路長前溪久不過忽覚早禾香
酬王秀才
相扵分倍親静論到吟真王澤曾無外風騷甚少人鴻
随秋過盡雪向臘飛頻何處夛幽勝期君作近隣
贈無本上人
往年吟月社固亂散揚州未免無端事何妨出世流洞
庭禅過臘衡岳㘴經秋終說將衣鉢天台老去休
寄華山司空圖
天下艱難際全家入華山幾勞丹詔问空見使臣還瀑
布寒吹夢蓮峯翠&KR0668;關兵戈阻相訪身老瘴雲间
題真州精舍
波心精舍好那岸是繁華碍目無高樹當门即遠沙晨
齋来海客亱磬到漁家石鼎秋濤静禅回有岳茶
懷道林寺囙寄仁用二上人
名山知不遠長憶寺门松昨晚登樓見前年過夏峰雨
餘雲脚樹風外日西鐘莫㪅来東岸紅塵没馬蹤
尋陽道中作
秋聲連岳樹草色遍汀洲夛事時為客無人處上樓雲
䟱片雨歇野闊九江流𣣔向南朝去詩僧有惠休
東林雨後望香爐峰
翠&KR0668;僧窗裡寒堆鳥道邊静思尋去路危遶落来泉暮
雨開青壁朝陽照紫煙二林夛長老誰憶上頭禅
寄雙泉大師師兄
清泉流眼底白道倚岩&KR0994;後亱禅初入前溪樹折冰南
&KR0765;来的的北魏去騰騰敢告吾師意密傳门外僧
送人润州尋兄弟
君話南徐去迢迢過建康弟兄新得信鴻雁久離行木
落空林浪秋殘漸雪霜闲遊登北固東海望滄滄
貽張生
日日見入寺未曾含酒容闲聽老僧語㘴到夕陽鐘竹
裏行夛影花邊偶過蹤猶言謝生計随我去孤峰
送人遊雍亰
君来乞詩别聊與愴前程九野未無事少年何遠行商
雲盤翠險秦甸下煙&KR0685;應見周南化如今在雍亰
春草
處處碧萋萋&KR0685;原帶日西堪随遊子路遠入鷓鴣啼金
谷園應沒夫差國已迷𣣔尋蘭蕙徑荒穢滿汀畦
懷華頂道人
華頂星邊出真宜上士家無人觸牀榻滿屋貯煙霞㘴
卧&KR0916;天井晴眀見海涯禅餘槁上去屐齒印松花
寄自牧上人
五老回無計三峰去不成何言謝雲鳥此地識公卿夢
媿將僧說心嫌觸類生南朝古山寺曾憶共尋行
静㘴
日日只騰騰心機何以興詩魔苦不利禅寂頗相應硯
滿塵埃點衣夛㘴卧&KR0994;如斯自消息合是箇闲生
送人遊衡岳
荆椘臘將殘江湖蒼莾间孤舟載高興千里向名山雪
浪来無定風帆去是闲石槁僧問我應寄岳茶還
答知己自闕下寄書
故人劳札翰千里寄荆臺知戀文眀在未尋江漢来羣
機喧白晝陸海漲黃埃得路應相咲無成守死灰
新筍
亂迸苔銭破参差小出欄層層離錦箨節節露琅玕直
上心終勁四垂煙漸寬𣣔知含古律試剪鳳簫看
寄唐洙處士
行僧去湘水歸鴈度荆门彼此亾家國東西役夢䰟夛
慵如長傲久住不生根曾问興亾事丁寕寄勿言
謝人惠竹蝇拂
妙刮筠篁製纖柔玉柄同拂蝇聲滿室指月影遙空敢
捨經行外常將宴㘴中揮談一無取千萬愧生公
新燕
燕燕知何事年年應候来却緣華屋在長得好時催花
外啣泥去空中接食回不同黃雀意迷逐網羅媒
謝王先軰寄壇
深謝高科客名氊寄惠重静思生朔漠和雪長蒙茸摺
㘴資禅悦鋪眠减病容他年從破砕憺去卧孤峰
寄懷闕下高輦先軰卷
去歲逢亰使囙還所寄詩難留天上作曾换月中枝趣
極僧迷旨功深鬼不知仍闻得名後特地㪅忘疲
和孫支使惠示院中庭竹之什
憶就江僧乞和煙得一茎剪黃憎舊夲科綠惜新生護
噪蝉身稳資吟客眼眀星郎有佳詠雅合此君聲
苦熱中江上懷爐峰舊居
舊寄爐峰下杉松遶石房年年五六月江上憶清&KR0765;久
別應荒廢終歸隔渺茫何當便摇落披衲玩秋光
送僧遊龍门香山寺
君到香山寺探幽莫損神且尋風雅主細看楽天真
江上值春雨
江臯正月雨&KR0685;陸亦波澜半是峨眉雪重為泽國寒
田淹寝盡客棹往来難愁殺騷人路滄浪正渺漫
七十作
七十去百歲都来三十春縱饒生得到終免死無囙密
理方通理栖真始見真沃洲匡阜客幾刧不迷人
謝虚中寄新詩
舊友一千里新詩五十篇此文經大匠不見已多年趣
極同無迹精深合自然相思把行㘴南望隔塵烟
送彬座主赴龍安請講
兩論久研精龍安受請行春城雨雪霽古寺殿堂眀白
髮老僧聽金毛師子聲同流有誰共别著國風清
夏日荆渚書懷
嵩岳去值亂匡廬回阻兵中途息瓶錫十載依公卿不
那猿鳥性但懷林泉聲何時遂情興吟遶杉松行
春日西湖作
一水遶孤島闭门掩春草曾無長者轍枉此问衰老
謝中上人寄茶
春山穀雨前併手摘芳煙綠嫩難盈籠清和易晩天且
招鄰院客試煮落花泉地遠劳相寄無来又隔年
送節大德歸闕
西亰曾入内東洛又朝天聖上方虚席僧中正乏賢晨
光金殿裏紫氣玉簾前知祝唐尭化新恩異往年
覧清尚卷
李洞僻相似得詩先示師鬼神迷去處風月背吟時格
己搜清竭名還看紫卑從容味高作飜為古人疑
荆门送晝公歸彭澤舊居
彭澤舊居在匡廬翠叠前囙思從椘寺便附入吴船岸
遶春殘樹江浮晚霽天應過虎溪社佇立想諸賢
白蓮集卷第三
