白蓮集卷一
廬岳僧齊巳撰
夏日草堂作
沙泉帶草堂紙帳卷空牀静是真消息吟非俗肺腸園
林坐青影梅杏嚼紅香誰住原西寺鐘聲送夕陽
寄鏡湖方干處士
賀監舊山川空耒近百年聞君與琹鶴終日在漁船島
露深秋石湖澄半夜天雲門幾回去題徧好林泉
送人歸吴
此說歸耕釣迢迢向海涯春寒遊子路村晚主人家
山綠過茶重尋舊隣里菱藕正開花
仰
避地依真境安閑似舊溪干戈百里外泉石亂峯西草
瑞香難歇松靈盖盡低尋應報休馬瓶錫向南携
夜坐
百蟲聲裏坐夜色共冥冥遠憶諸峰頂曾棲此性靈月
華澄有象詩思在無形徹曙都忘寝虛窗日照經
新栽松
野僧教種法苒苒出蓬蒿百歲催人老千年待爾高静
宜兼竹石幽合近猿猱他日成陰後秋風吹海濤
期友人
早晚逐兹耒閑門日為開亂蛩鳴白草殘菊藉蒼苔困
卧誰驚𧺫閑行自𣣔廽何時此携手吾子本夛才
和鄭谷郎中看棋
箇是仙家事何人合用心幾時終一局萬木老千岑有
路如飛出無機似陸沉樵夫可能解也此廢光陰
寄銭塘羅給事
憤憤嘔䜛書無人誦子虛傷心天祐末搔首懿宗初海
樹青叢短湖山翠點疎秋濤看足否羅刹石邊居
戊辰歲湘中寄鄭谷郎中
白髮久慵簪常聞病亦吟瘦應成鶴骨閑想似禅心上
國楊花亂滄洲荻笋深不堪思翠盖西望獨沾襟
寓言
造化安能保山川鑿𣣔飜精華銷地底珠玉聚侯門始
作驕奢本終為禍亂根亡家與亡國去此更何言
寄王振拾遺(戊辰歲)
折檻意何如&KR0685;安信不虛近来焚諫草深去覓山居
餘分眀知在處難寄亂離書
經賈島舊居
先生居處所野燒幾為灰若有吟䰟在應随夜魄廽地
寕銷志氣天忍罪清才古木霜風暁江禽共宿来
送人遊塞
槐柳野橋邊行塵暗馬前秋風来漢地客路入胡天鴈
聚河流濁羊群磧艸膻那堪隴頭宿鄊夢逐潺湲
桃花
千株含露態何處照人紅風暖仙源裏春和水國中流
鶯應見落舞蝶未知空擬𣣔求圖画枝枝帶竹叢
聞雁
何處人驚𧺫飛耒過草堂丹心劳避弋萬里念随楊影
斷風天月聲孤荻岸霜眀年趁春去江上别鴛鴦
送人遊南
南國夛山水君遊興可知船中江上景晚泊早行時子
美遺䰟地藏真舊墨池經過幾銷日荒草裏尋碑
送益公歸舊居
舊隐終牽夢春殘結束歸溪山無伴過風雨有花飛片
石留題字孤潭照浣衣鄰僧喜相接掃&KR0985;與開扉
不睡
永夜不𣣔睡虛堂閉復開却離燈影去待得月光耒落
葉逢巢住飛萤值我廻天眀拂經案一炷白檀灰
新秋雨後
夜雨洗河漢詩懷覺有靈籬聲新蟋蟀草影老蜻蜓静
引閑機彂凉吹遠思醒逍遙向誰說時泥漆園經
送劉蜕秀才赴舉
百彂百中年丹枝如計分一箭的無偏文
物兵銷國關河雪霽天都人看春榜韓字在誰前
留題仰山大師塔院
嵐光叠杳冥曉翠&KR0668;窗眀𣣔𧺫遊方去重来繞塔行亂
雲開鳥道群木彂秋聲曾約諸徒弟香燈盡此生
亂中聞谷吳延保下世
小諫纔埋玉星郎亦逝川國由夛聚道天似不客賢兵
火焚詩草江流漲墓田長安巳塗炭追想更凄然
送東林寺睦公往吳國
八月江行好風帆日亱飄煙霞經北固禾黍過南朝社
客無宗炳詩家有鲍昭莫囙賢相請不返舊山椒
除亱
亱久誰同坐爐寒鼎亦澄亂松飄雨雪一室掩香燈白
髮添新歲清吟减舊朋眀朝待晴旭池上看春冰
送秘上人
誰喜老閑身春山𧺫送君𣣔憑蓮社信轉入洞庭雲道
路長無阻干戈漸未聞秋来向何處相憶雁成群
庽居岳麓謝進士沈彬再訪
去歲来尋我留題在蘚痕又囙風雪亱重宿古松門玉
有疑休泣詩無主且言眀朝此相送披褐入桃源
對雪
松門堆復積埋石亦埋莎為瑞還難得居貧莫厭夛聽
憐终亱落吟惜一年過誰在江樓望漫漫堕綠波
和岷公送李評事往宜春
兵火銷鄰境龍沙有去人江潭牽興遠風物入題新雪
湛將殘臘霞眀向早春郡侯開宴處桃李照歌塵
老憶遊方日天涯錫獨摇凌晨從北固衝雪向南朝鬢
髮泉邊剃香燈樹下燒雙峰諸道友夏滿有書招
過荆門
路出荆門遠行行日𣣔西草枯蠻塜亂山斷漢江低野
店叢蒿短煙村簇樹齊飜思故林去在處有猿啼
山中荅人
謾道詩名出何曾著苦吟忽耒還有意巳過即無心夏
日山長往霜天寺獨尋故人憐拙朴時復寄空林
贈盧眀府閑居
鬢霜垂七十江國久辭官滿篋新風雅何人舊歲寒閑
居當野水幽鳥宿漁竿終𣣔相尋去兵戈時轉難
幽庭
不放生纖草從教遍綠苔還妨長者至未著牡丹開蛺
蝶空飛過鶺鴒時下耒南鄰折芳子到此寂寥回
送休歸歸長沙寕覲
吾子此歸寕風煙是舊經無窮芳草色何處故山青偶
泊鳴蝉島難眠好月汀殷勤問安外湘岸採詩灵
將遊嵩華行次荆渚
蓮峰映敷水嵩嶽&KR1062;伊河兩處思歸久前賢隐去夛閒
身應絶跡在世幸無他會向紅霞嵪僧龕對薜蘿
遠思
遠思極何處南樓煙水長秋風過鴻鴈遊子在瀟湘海
面雲生白天涯堕晚光徘徊古堤上曾此贈垂楊
寄勉二三子
不見二三子悠然吴椘間盡應生白髮幾箇在青山
莫放間君聞國風否千載詠關關
渚宫江亭寓目
津亭雖極望未稱本心閑白有三江水青無一點山新
鴻喧夕浦遠棹聚空灣終遂歸匡社孤帆即此還
蝴蝶
何處背繁紅迷芳到檻重分飛還獨出成隊偶相逢遠
害終防雀争先不避蜂桃蹊牽往復蘭徑引相從翠裛
丹心冷香凝粉翅濃可尋穿樹影難覓宿花蹤日晚来
仍急春殘舞未慵西風舊池館猶得採芙蓉
送劉秀才往東洛
羡子去東周行行非旅遊煙霄有兄弟事業盡曹劉洛
水清奔夏松雲白入秋来年遂鵬化一舉上瀛洲
移竹
舊溪千寓竿風雨亱珊珊白首来江國黃金買歲寒乍
移傷粉節終遶著朱阑會得乘春力新抽錦籜看
雉
角角䫫關關春晴錦羽乾文呈五色異瑞入九苞難暮
宿江蘭暖朝飛綠野寒山梁從行者錯觧仲尼嘆
懷轩辕先生
不得先生信空懷汗漫秋月華離寉背日影上鰲頭𣣔
学孤雲去其如重骨留槎程在何處人世屡荒丘
永亱感懷鄭谷郎中
展轉復展轉所思安可論亱凉難就枕月好重開门霜
殺百草盡蛩歸四壁根生耒苦章句早遇至公言
賣松者
未得凌雲價何慙所買真自知桃李世有爱歲寒人瑟
瑟初離涧青青未識塵寕同買花者貴逐片時春
丙寅歲寄潘歸仁
九圡盡荒墟干戈殺害餘㪅湏憂去國未可守貧居康
泰終来在編聯莫破除他年遇知己無恥報襜褕
嘗茶
石屋曉煙生松窗鐡碾声囙留来客試共說寄僧名味
擊詩魔亂香搜睡思輕春風霅川上憶傍綠叢行
楊花
暖景照悠悠遮空勢漸稠乍如飛雪遠未似落花休萬
帶都门外千株渭水頭紛紜知近夏銷歇恐成秋軟著
朝簮去狂随别騎遊旆衝離舘驛鶯撲繞宫流江國晴
愁對池塘晚見浮虛窗萦茟雅深院藉苔幽静堕王孫
酒繁沾客子裘詠吟何潔白根本属風流向日還輕舉
囙風㪅自由不堪思汴岸千里到揚州
詠影
萬物患有象不能逃大眀始随殘魄滅又逐曉光生曲
直寕相隐洪纖必自呈還如至公世洞鍳是非情
南歸舟中(二首)
南歸乘客棹道蹃免﨑嘔江上經時節船中聽鷓鴣春
容含衆岫雨氣泛平蕪落日停舟望王維未有圖
長江春氣寒客况棹声间亱泊諸村雨程廽數郡山枽
根垂斷岸浪沫聚空灣已去鄰園近随緣是暂還
送遷客
天涯即&KR0738;州謫去莫多愁若似承恩好何如佞主休瘴
昏銅柱黑草赤火山秋應想尭陰下當時獬豸頭
題中上人院
高房占境幽講退即冥搜欠鶴同支遁多時似惠休瓶
澄孤井浪案白小窗秋莫道歸山字朝賢日献酬
逢鄊友
無况来江島逢居話滯留生緣同一國相識共他州竹
影斜青蘚茶香在白鷗猶憐心道合多事亦冥搜
自勉
試算&KR0685;生事中年欠五年知非未落後讀易尚加前分
受詩魔役寕容俗態牽閒吟見秋水數隻釣魚舡
寄詩友
天地有萬物盡應輸苦心他人雖𣣔觧此道柰何深返
朴遺時態關河度歲陰相思去秋夕共對冷燈吟
居道林寺書懷
花落水喧喧端居信晝誰来看山寺自要掃松门是
事皆能諱唯詩未懶言傳闻好時世亦𣣔背啼猿
經吴&KR0685;觀
中元齋醮後銭燼滿空壇老鶴心何待尊師鬢已乾&KR1814;
燈古殿亱霜霰大椿寒誰見長生蹃人间事萬端
劔客
拔劔遶殘樽歌终便出门西風滿天雪何處報人恩勇
死尋常事輕讐不足論翻言易水上細碎動離䰟
白髮
莫染亦莫鑷任從伊滿頭白雖無柰薬黑也不禁秋静
枕聽蝉卧閒垂看水流浮生未逹此多為爾為愁
秋興寄㣧公
風聲吹竹徤凉氣着身輕誰有閑雲去江邊看水行村
遥紅樹遠野闊白煙平試裂芭蕉片題詩問竺卿
野步
城裏無閒處却尋城外行田園經雨水鄊國憶桑耕傍
涧蕨薇老隔村岡壠横何窮此心興時復鷓鴣聲
殘春
三月看無也芳時此可嗟園林𣣔向夕風雨更吹花影
亂衝人蝶聲繁遶塹蛙那堪傍楊柳飛絮滿鄰家
酬尚顔
取盡風騷妙名高身倍闲久離王者闕𣣔向祖師山幕
府秋招去溪鄰日望還伊余豈詶敵耒往踏苔斑
苦熱
雲势險扵峰金流斷竹風萬方應望雨片景𣣔焚空毒
害芙蓉死煩蒸瀑布紅恩多是團扇出入画屏中
送歐陽秀才赴舉
莫疑空手去無拔取高科直是文章好争如德行多煙
霄心一寸霜雪路千坡稱意東歸後交親那喜何
放鷺䉆
潔白雖堪&KR0738;腥膻不那何到頭從所𣣔還汝舊滄波
謝王秀才見示詩卷
誰見少年心低摧向苦吟後湏離影响得必洞精深道
院春苔徑僧樓夏竹林天如&KR0738;才子何慮未知音
送徐秀才之吴
吳都覇道昌才子去觀光望闕雲天近朝宗水路長海
门收片雨建業泊殘陽𣣔问淮王信仙都即帝鄊
獨院偶作
風篁清一院坐卧润肌膚此境終抛去鄰房肯信無身
非王者役门是祖師徒畢境伊雲鳥從耒我友于
酬元員外見寄
僻苍誰相訪風籬翠蔓牽易中通性命貧裏過流年且
有吟情撓都無俗亊煎時闻得新意多是此忘緣
寄文秀大師
皎然靈一時還有屈扵詩世豈無英主天何惜大師道
终歸正始心莫问多岐覧卷堪驚立貞風喜未衰
夏雨
霮䨴蔽穹蒼冥濛自一方當時消酷毒随處有清凉著
物聲雖暴兹润即長乍紅萦急電微白露殘陽應禱
尤難得經旬甚不妨吟聽喧竹樹立見漲池塘衆類聲
休出羣峯色盡藏䫋沲耒洞壑汗漫入瀟湘下叶黎甿
望高祛旱暵光幽齋飄卧簟極浦洒歸檣藓在階從&KR0668;
花衰苑任傷闲思濟時力謌詠彂哀腸
謝興公上人寄山水簇子
半幅古潺顔看来心意闲何湏尋鳥道即此出人间巘
暮疑啼狖松深認掩關知君遠相惠免我憶歸山
酬微上人
古律皆深妙新吟𣸪造微搜難窮月窟琢苦盡天機晚
檜清蝉咽寒江白鳥飛他年舊山去為子遠携歸
同光歲送人及第東歸
西笑道何光新朝舊桂堂春官如白傅内試似文皇變
化龍三十升騰鳳一行還家筬多興滿袖月中香
寄江居耿處士
野癖雖相似生涯即不同紅霞禅石上明月釣舡中醉
倒蘆花白吟緣蓼岸红相思何以寄吾道本空空
病𧺫二首
一卧四十日𧺫来秋氣深巳甘長逝魄還見舊交心撑
柱笻猶重枝梧力未任終將此形陋歸死故丘林
秋風巳傷骨更帶竹聲吹抱疢關门久扶羸傍砌時無
生即不可有死必相随除却歸真覺何由擬免之
送中觀進公歸巴陵
一論破雙空持行大國中不知從此去何處挫邪宗晝
雨懸帆黑殘陽泊島紅應游到㴩岸相憶遶茶叢
白蓮集卷第一
