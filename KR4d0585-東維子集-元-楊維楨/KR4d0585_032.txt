跋東維子集後
余嘗結廬城南日與柳風梧月竹韻松濤
挈爲良友陶然長嘯若不知有人閒者雅
好吟咏尤嗜袁景文詩業已刻而新之矣
而楊廉夫又羨景文白燕諸作自以爲不
及今讀其集博極羣書自成一家言想不
在袁下第篇章零脫未鏡其金誠竊恨之
辱承太冲袁老素號藏書工于製作一言
相慨然見投慰我夢寐如獲珍寶維汗雨
滛滛不妨校勘蓋清時暇日與先輩表揚
風雅自是樂事遂忘其勞也雖然摛辭吐
句精會神流白雪陽春商彛周鼎作者苦
心識者具眼倘遇知音千古一快哉兹因
完刻以廣其傳漫識于此後學王俞書
萬厤十七年已丑孟秋既望
