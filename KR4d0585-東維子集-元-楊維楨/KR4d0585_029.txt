東維子文集岺之二十九
會稽銕厓楊维楨廉夫著
詩
送薛推官詩(四言三章有序)
吾友姑胥富子明來言杭州推官鄆城薛公之人曰
薛公起身國子伴讀負特名公卿間連歷縣尹掖城
寕晉得民譽甚三命為今職惟杭實江以南太府也
其俗啙薄喜訐爭獄市滋起大家氏關節迂變事情
奸偽百方出竒獄訟有他比所不傳雖老財察者病
弗遑理推官號難職而於杭號尤難者薛家之來也
斷某獄平亭疑法咸一一當蓋廉為治本又明射之
恕以出之惟廉不淫明不惑而恕無文深之過故臬
不頗民用不冤自時府中事無間大小咸咨薛公府
長吏接之如賓師事有隔其省閱必舛差顛僨一時
僚友有坐畔法事者而薛公獨歌休聲於民此其賢
否攸劣之較然者也今將代去丞相府與御史章交
上其陟清署以耳目天朝者必矣杭士歌詩鄙腐
不足以侈而餞也願邀于詩予密子明言不誣爲賦
詩三章一章𫐠其善于職也二章惜其去三章期敡
清要以副杭人士之望也詩曰(第四句五言)
有淵有清又静且平有照斯應孰有撓有澄我有疑臬伊
誰質之我有往罰伊誰出之孰奪我美心如失之雖奪我
美其用則邇何以用之驄馬御史維驄馬史犀吏之師四
方之紀
壽豈詩(四言二章有序)
人情莫不欲壽而富貴人得之者少賤且窶者多得
焉何也天之授人以五福固不兩完也肰賤窶者之
壽而樂豈又少矣古之賤窶壽而樂者吾聞榮啟期
而樂之以三固未知所樂也此壽而豈之不易易也
中吳瞿惠夫氏家崑之韓涇至惠夫益斥大其門閭
而名其事親之堂曰壽豈寥斯之斯人敬祝頌之詞
曰令德壽豈蓋代之壽者不難而壽而豈者之爲難
也壽而豈者非令德之人曷及爾哉謂夫世德之家
也有華宅可以居有負郭之田可以食二親皆具享
遐耄惠夫朝夕率其仲上食堂上既有以樂之壽而
又有以自樂焉豈之樂固非榮期之賤而窶得之賤
者比矣夫惠夫之所得惠者豈非詩人所謂令德者
歟惠夫求子詩故予序之而係之詩二章曰有橋有諼云
有撟洋洋在堂之陽豈弟君子令德不爽文文如璊璁衡
其鏘酌以旨酒以燕樂我父兄瞿叔孝友壽豈孔臧
有諼奕奕在堂之北豈弟君子令德有赫飲御我族以及
我賓客瞿叔豈弟班裳赤舄壽且樂康田爾令德
送康司業詩(四言有序)
至正七年秋天子以成均司業之乏山東康公若
泰以憲僉亊轉是職未幾台評奪職副庸田司使不
三月轉湖南憲使未行而中書以國學公論又立挽
於司業其行也吴之士大夫咸贈以言有諗于維楨
者曰廉訪使天子執法之臣也司業文墨官下盖
殿最者也天下執法臣得一人焉勝百件守令文墨
官得百什焉亡愈執法臣一人今康公累遷廉訪使
者執法之得其人者也而成均徒以文墨使官使其
人無乃非天下利乎維禎曰不然惟我世祖皇帝屬
統垂業于後之人不在吏待文法而在傳臣之扶植
倫理也故設官分職司業爲國子師民氏天子内長
之非天下不居故其人得侍間于天子時賜清宴
以問道即有所建白澤流四海非尺寸之細也國有
不是師弟子得逕上聞捷于執法移文符以關說差
次者其育才養能一適而賢賢臯陶伊尹之徒往往
發迹于是其爲國利也厚矣簿其功豈在執法左哉
嗚呼司業之人也文豈徒取其官亾盖殿最哉今
天子承明經成尊師氏之位不卑于執法臣故康公
之屢煞風紀以移是職也良有以也哉故余裒次吴
士大夫之詩帙以送之而又序之如此復自繋詩凡
五章詩曰
赫赫冑監禮樂攸司祭酒長之師氏貳之明天子作我
民極何以播教師氏有職惟明天子惟烈祖是因
烈祖始受命肇立成切天子戾止作爾多士多士濟濟
惟天子使曰若康公穆穆雍雍多士濟濟惟言來從
夫子問道其言如鍾天子廣化其德如風維禎作頌配
於樂王
題逸樂子卷(五言律)
煙水風塵外先生一草堂干時無戰策却老有丹方蒲葉
鈔書短松花釀酒香有時歌欸乃小艇在滄浪
夜坐一首(五言律)
日落群動息張燈坐草堂浮生百年事清坐一爐香謀拙
憐人嘆幽栖世慮忘吟詩不知寐華月自流光
舟過黃店(五言律)
水會魚鹽市霜清蟹稻天高橋十字港新刹四邊田樹老
鳥銀英花開白玉顔老翁誇樂歲斗米直三錢
綠隂亭詩(五言十二句)
公子邁流俗淡然薄世榮華亭入幽邃水日有餘清高梧
羅前庭修竹被兩楹重隂祕清晝好鳥時一鳴佳辰展芳
燕艮會欣合并清歌發綺席鼓瑟更吹笙群公盡詞客列
座敬塵纓言笑遂真性觴咏暢幽情清隂與日轉不知月
東生
送趙季文都水書吏考滿詩(五言二十句有序)
江浙粮賦居天下中九而蘇一都又居浙十五然蘇
國也田皆枕湖藉江因水進退為凶慶使歲恒陽
則窪下皆以鍾畝之利告一有淫澇之虞颺風猝作
挾波浪破隄防連阡接町淪為臣浸此朝廷都水營
田之所由立也其職專以水利為務遴選重臣有才
幹者居之而所調官吏遂與臺省相參盖朝廷視水
利為重故待其官守重宜也吴時官守或非其人其
貽民害覆有暴于水而民益困者然則居是職者其
不可不慎選其人也必矣書史者其官之贊也吏不
得人而欲其官之得職也亦難矣真定趙君季文蓋
才而有風操者也往嘗為浙中司臬史有能稱故今
都水使府點函以書史辟于沙河尉次宜其克相其
官有成也君自奉職來隄塍盖脩溝渠益浚水還
故道而民受庸田之惠者君之功為多書滿例增秩
七品佐二郡縣為近民之官矣以君興除水利害之
心推之吾民撫字之日民其有不受賜者乎其行也
吴人士咸歌詩以餞之推予為序首而復係以詩云
勾吴水為國桑田水相爭水大連陂湖水小吞泖涇高廬
或凡墊下土孰容畊吳萌罹患久都水置司平治水亦多
術害利始興侃侃趙公子為吏有能聲棄流截高岸蕪
塞開通塍都府資治畫課最上農鄉遷官到州縣穡事語
田更推此澤物志聖化相流行
送謝太守(五言排律四十句)
湖季今曰郡循良第一人武林非復舊文化要圖新海嶽
東南會湖江左石隣曾開天水國直問尾箕津府大同京
尹居崇吴國賓提封家萬戶易俗力千鈞惜也承乎夕於
焉值亂頻煙華餘故市風物感殘民今日懷匡濟乘時好
拊循念君多意氣滿腹貯精神别地梅凝曙寒江柳孕春
過船沙没屐駐旆雪埋輪黽勉猶無及窮憨不敢嗔贈言
知而赧取醉寄情真勿袖烹鮮手須間牧犢身推誠歸簡
孙植善息頑嚚亂後無家世漁中有隐淪千年黃寉返萬
里白漚親莫學張京兆應如召信臣貂蟬從岳牧圖畫可
麒麟
賦春夢㜑(七言絶句楚香雖老尚能歌听夢道人樂府予因呼為眷夢㜑)
黃柳城邊風雨多白頭宫女有遺歌東坡哨遍無知已賴
有人間春夢㜑
小香
一場春夢不湏忙䞉買春風又幾場一文花開紅玉蝶小
香何日比花長
寄沈秋淵四絶句
大將軍誥入酒市貴公主鏡落田家不知有客琅玕所獨
自吹笙醉碧霞
句曲己無張外史道士今有沈東陽裁雪剪月三千首獨
虎仙官不取將
鹿皮之冠崔&KR0769;裙軍前不肯帶銅魚花猫望鹿拜履下知
有祝中黃石書
鸚鵡水深蓮葉航書來約過百花庄醉披錦袍上船去倩
得小姬連笛庄
送貢尚書入閩
繡衣經略南來後漕運尚書又入閩萬里銅塩開越嶠千
艘升斗資蕃人香薰茉莉春醒重葉捲檳榔曉饌頻海道
東歸閑未得法冠重載髮如銀
八月初四日雪坡太守周門柘入雲居山中復度嶺
飲于水月尼寺賦詩書似太守及蘇州刺史周義卿
文章太守早休牙五馬傳呼處士家好客新分朱露酒題
詩近在白雲窩山中子落千年桂海上人歸八月槎水月
樓頭横玉笛誤猜萼綠是韶華
用顧松江韻復理貳守并柬雪坡刺史
仙客歸來隘九州身騎黃寉記南遊烏衣故國江山在銅
柱荒臺草木秋起舞劉琨空有志登高玉粲不勝愁問君
蔗境今何在袛憶當年顧虎頭
送謝太守
朝廷遣使航東海萬里南來送璽書著屐登山良不悪分
符典郡復何如白蘇亊業千年後吳楚封疆百戰餘今日
飬民方急務肯將徵算及舟車
答倪生德中來韵
綺山才子才庸峭素色成文似邵綾待詔歸來金馬客題
詩寄云碧桃僧畫眉誰問張京兆多病深憐馬茂陵昨夜
西堂安夢好惠連春思又新增
八月五日偕錢唐王觀海昌李勛大梁滑人過湖赴
瑪瑙山主之招題詩雙松亭
十年不踏瑀瑙石今日重登口子峰外湖水繞玉螮蝀裏
湖水浸金芙蓉雀老題詩欲招鶮生公說法善降龍浮雲
富貴眼前見從此道人輕萬鍾
感時一首
壮志凌雲氣食牛少年何事若淹留狂歌鳴鳳聊自慰舊
學屠尨良已休臺閣故人俱屏迹閭閻小子盡封侯愁來
按劍南樓坐寥落江山萬里愁
至正庚子重陽後五日再飲謝履齋光漾亭履齋出
老姬楚香者侍酒之餘與紫霄生賦詩
滿城風雨送重陽雨後花開重舉觴仙客新來殷七七佳
人老出楚香香于時懶上平蠻策度世惟求辟榖方光漾
亭中詩易老不須春夢到西堂
與姜羽儀詩
六韜人去無家學獨說吾鄉有羽儀太尉府中招處士湖
州幕裏看賓師座分雨露黃封濟門護風雲赤羽旗湖上
老夫詢出處扁舟一葉似鴟夷
主之約詩用宇文韻
我尋三十高僧閣還有支郎第一流湖上風煙留晚照山
中草木帶邊秋水晶宫開碧菡蓞金粟堆呼黃栗留馬題
詩寺行人有比峴山遊
寄秋淵沈鍊師
琅玕種得三千箇箇箇琼台玉樹齊秋靜雙鳬責泖曲夜
寒一虎大苑西長葺不著花猫獵深竹時聞翠羽啼老我
所須惟鐵杖不須太乙乞青藜
十月六日席上與同座客陸宅之夏士文及主人吕
希尚希遠聯句
新潑葡萄琥珀濃酒逢知已量千鍾犀柈筯落眠金鹿鴈
柱弦鳴應玉龍紫蟹研膏紅似橘青蝦剥尾綠如葱彩雲
吹散陽臺兩知有巫山第幾重
八月五日喜雨初陽臺上作
敲門空過太史宅曳权却上初陽臺雷從葛仙井底起雨
自黃妃塔上來官軍捷報銅鉈陌山人酒瀉白螺林憑誰
得知詩句好山東李勛今有才
十七日過無住菴因留題鑑上人半雲軒
我訪東山丞相譜因過南墅半雲尞雉栖薜荔都蒼墓鰲
補天容大士橋萬歲藤枝神蜕杖三花樹子癭為瓢老僧
好亊兼好客時作遠公蓮社招
用蘇昌齡韻賦李紫篔白雲&KR1624;
紫篔之篔篔滿林白雲之雲雲復深忽見南山有真意時
聞好鳥流清音盆翻玉女當囱雪棋款仙樵石几隂為子
朗歌成古調寫以老鉄斛盧琴
題夏氏槐夢軒
何人覓得大槐國國在人間人不識五馬既赴南柯侯千
金史選東床客金鷄一聲叫東方蝴蝶飛來春一場君不
見綠林周虎郎匍匐尚拜蚍蜉王
寄雨道原詩二首
信公令住竹林寺曾寄吳鹽道起居戴家泊上收秣米淩
湖門外好鱸魚緇衣宰相日給告清客道人新著書若問
西湖湖上伴竹枝零落柳枝疎
老人畸町延何如聞移車霅上居甕口新包竹葉酒船頭
學釣桃花魚雄文曾罵六國印綺語更著三家書兩家
道郎我所爱何啻林間見二疎
聯句書桂隐主人齋璧
至正已亥冬十月四曰子偕吳興桃庭美義興高玉
囱夏長祐吳郡張學湖西張吉富春吴毅東海徐子
貞陽羡高瑛雲間謝思盛同遊淞之顧庄酧橘隐老
仙墓因過郁聚學聚齊見桂隐主人供茶設醴席上
與諸客聧七字句成一十韻十有八句書于齋之壁
予為會稽抱遺叟楊
九鳳山湯漂瀆隂十年曾記此登臨仙人一去&KR3073;破斗小
山重招花作金勺水研池圓洗㫜老蕉書葉倒抽心瞿曇
像現雪生壁木客詩成風滿林白馬胡僧經寫具貴烏方
士石旋針大花雪舞昆吾劍一索珠縣斛律琴出柙怒號
斑額獸鎮龍解語雪衣禽掀髯自作蘇門嘨抱膝誰歌梁
甫吟聯得彌明詩句就内中韶濩有遺音
題朱運峯夢遊仙宫殿明日偕見西辨章進凝香閣詩
青蓮老人青珮環自言昨夜夢遊海上天梯山天梯之山
三萬八千丈琼臺雙闕開天關赤藤飛上最絶頂千樹琪
花散晴影通明前殿上覲玉虚翁左面長眉瞳炯炯玉翁
无是太極仙手弄兩丸日月族天扃地戶司啓閉玄牝一
鑰開天光青蓮老人南極裔泰華開花一千歲大人賦奏
馬文園玉藕如船澆渴肺殿前作詩明月光光彩下徹下
土中書堂明朝寫得凝香章蝴蜾飛來七寶床
凝香閣詩
凝香閣者光禄大夫平章政事張公闢之以待四方
賢士即漢平津侯之東閣也客卿鐵崖楊子名之曰
凝香本韋蘇州語子讃楊子記云休兵息民又云厭
兵圖治引周公仲山甫為辭天兵不為攻城乃森戟
於左右者詎非休兵乎燕寝凝香與賢者共之豈非
圖治乎周公東征成王迎歸天廼反風起未此休兵
效也仲山甫祖齊宣王賴其補衮出納王命此圖治
效也楊子之進規者至矣杭庠典教朱庭規敷揚子
之記復為歌以頌云
有兵不若森于庭發矢不若莊于棚汗馬不若係于營休
兵要待民力生平章政事光禄卿閣下萬卷清香凝書生
香德生馨况復爇鼎相熏蒸綠烟一縷風度&KR0905;光椂燕寝
寝不驚蝴蝶飛来窺枕屏周公入夢話東征山甫依稀亦
言并天既及風示稼登告以補衮垂鴻名楊子進規為座
鉊有客如比真賢鄕廪人飽粟庖人饋鯖燕昭臺上千金
輕錢博士起相慶有如十八學士登蓬瀛
東維子文集卷之二十九
