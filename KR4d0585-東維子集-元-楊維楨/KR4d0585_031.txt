東維子文集卷之三十一
附錄
琅玕子來詩(六絶句)
李杜文章萬大光並驅今見會稽楊幾時過我華陽洞鉄
笛一聲吹鳳凰
句曲山中張外史與君湖海結詩盟可憐遺劍隨長夜今
日誰同竝世名
義熙處士歸來蚤千古高風今尚存夫子風期正相似東
山花下醉清尊
問竒未到楊雄宅羽馭飊車總不靈會向山隂具舟楫載
將肴酒過華亭
嵇公蕭散七不堪彭澤歸來雪滿簮見說枋頭無直筆董
狐太史在江南
草罷玄經不美新萬言書已上楓宸新詩題遍琅玕所亦
念丹丘有羽人
學生徐固次韻
新詩隨手寫銀光遠寄江南鉄史楊自說簫郎善吹笛不
知孰與驂鸞凰
徐固又次四絶
一溪流水碧桃花云是茅山道士家我欲相從問丹訣赤
城五色茹朝霞
道人曉起天鼓罷石盆換水種菖楊詩成寫滿白籙紙春
江人來能寄將
不向正門曳我裾秋風江上釣鱸魚仙官乞與青黎炆夜
照龜文綠字書
鸎湖湖上琅玕所渾似浣花溪上庄風前起舞鐵如意雙
鶴飛來秋滿床
學生吴教次韻四絶
三茅兄弟舊遊處萬箇琅玕隐者家雲氣團空圓蓋似丹
光井出赤于霞
與君别來十日強日日憶爾鳳山陽霜林橘子大如斗書
尾須君遠寄將
雪色吳綾栽道裾鵝黃美酒換金魚詩成連過沉東老不
惜榴皮醉後書
南泖津頭買野航鸎湖便是瀼西庄琅玕主者雅好客應
遣麻姑掃石床
羽儀和韻
蠟色濤箋寫寄詩玉壺冰鑑識容儀法言願卒諸生業家
學深慚帝者師江月夜涼聞銕笛海雲秋靜捲朱旗文章
絶似相如茟好為題詩諭遠夷
玄霜子作
衜人苦寒不可出焚香白晝高齋眠繁華過看不足惜造
物戲人真可憐何如適興飲美酒未信服藥能長年人生
天地一逆旅流光瞬息難留連
魯隂饒介
錢王城亂山青惟有江聲繞驛亭萬姓瘡痍勞撫字諸侯
風化在儀刑圍别墅花連屋覓句芳池草滿亭汀座是
東南待君久翩翩五馬不須停
淮海秦約(宛丘陳肅賦)
東南帝者之所都山川龍鳳相縈紆離宫别館三百區紫
金鬱鬱今有無府中逶迤謝太守少年玉節黃金符民食
在簞漿在壺飢餔渴飲歌咿嗚華車細馬左右趨使君歸
來香滿途
鉄鷂子一解
鉄厓先生作黃將軍歌殆絶唱也絶唱不可和門生
徐固賦鉄鷂子一解先生讀之曰可續吾貂僣書于卷
鉄鷂飛犵猿披鉄鷂鳴牧犢平鷂栖在長城長城鎮南國
渴飲長城水飢食長城粟獬豸不敢觸貔貅不敢蹴毒蟒
何來吹黑風南國長城一朝覆鉄鷂怒裂眥毒蠎拆骨死
朝食毒蟒心暮食毒莽髓嗚呼食蟒之髓心始已東海大
鰌銜宿恥
華陽巾歌
鉄厓老仙冠華陽申制作竒古喜而為之歌
鉄厓頭骨如鉄堅高冠不肯著進賢華陽新巾制作古倒
垂一幅披兩肩醉來箕踞松下眠白眼不受天子宣自
稱臣是詩中仙掉頭來風頂忽露墊角得兩人爭傳有時
錦袍淋墨涴寉&KR0769;冷看兜鍪帶血汚貂蟬賦歸來占叢竹
下索笑長岸梅花邊狂歌擊節自有鉄如意何須白羽指
使三軍前老夫緇撮上戴天與不老仙相周旋
學生徐章次華陽巾歌
鉄史文章金石堅鉄史法書草聖賢談遷父子未可稱筆
削枋頭直筆當齊肩草玄亭上枕書眠不貴世間玉堂供
奉之皇宣世人識不識盡呼鉄笛仙烏紗新製華陽傳七
客聫翩冠似蝉或擕妓東山下或駕大舫西湖邊百年三
萬太千日日日玉山醉倒春風前不知寉書在青天黃麻
一道昨夜天東旋
學生謝思順賦
黑鈇龍氣如虎光如虹黃金意氣結國士句踐台上長城
公黑鉄龍心推誓爲國掃煙塵空長城何巍巍砥柱東南
維龍兮龍号長城歸飢推食兮解寒衣日月龍遶長城飛
光抱日月聫清輝維南有猫虓最怒夜冗長城翻赤土龍
兮食猫如食巤維東有犢獷以犇日觸長城嘘大雲龍兮
食犢如食豚育老鳥啄人屋賣我長城殱我屬烏乎長城
覆不可復黑鉄龍誓三爲長城滅仇族玉笥山爲我樹長
城碑鑑湖水爲我洗長城恥直欲聞之聖天子會稽先生
楊鈇史
跋忠勇西夏侯邁公墓銘
跋曰春秋引天下之譽褒之賢者不敢私引天下之義貶
之奸人不敢亂余讀鉄史邁古里思傳信民之以為賢賢
之民以為奸奸之此鉄史之春秋也臺憲者天子之法臣
也法臣不立法而鉄史立之嗚呼悕矣至正乙亥秋程文
謹識
東維子文集卷之三十一
