松雪齋文集卷苐四
律詩
春寒
夜雨鳴高枕春寒入敝袍時光自花柳吾意豈蓬蒿失色
黃金盡知音白雪高山林隱未得空覺此生勞
雪後同子俊遊何山次韻四首
同是清閒客俱為放浪遊晴山依雪壮野水帶冰流風急
松杉亂年豋薺麦收生涯雖未老吾欲覓菟裘
步履行危磴憑闌得妙峰鳥飛迷故道人去想遺蹤掩冉
風前竹支離澗底松山僧飯不足不是忘鳴鍾
兵革時猶動山林日就荒子真思隱遁詹尹問行蔵有意
随三飯無人饋五漿遠山湖外白立馬見微茫
湍駛波翻雪風生地出雷薄醪随意盡寒氣逼人来更欲
明朝去何妨迫暮回自憐非李廣醉尉莫相猜
早春
谿上春無賴清晨㘴水亭草芽随意綠柳眼向人青初日
收濃霧微波亂小星誰歌采蘋曲愁絶不堪聽
重遊弁山
出郭聞鸎語穿林散馬蹄澗松何欝欎春草又萋萋白石
那堪煮丹厓倘可梯平生愛高興只合此幽棲
竹色迷行逕松聲洶座隅水清花自照風暖鳥相呼飲罷
思棋局歌長缺唾壷重来瀟洒地聊足慰須臾
魚樂樓
樓下南来水清泠百尺深菰蒲終夜響楊柳半谿隂日月
驅人世江湖動客心向耒歌舞宴達暁看横參
秋夜
草蔓行多露虫聲報早秋眀河斜未轉大火巳西流欲作
傳杯飲誰能秉燭遊清晨拂鞍馬適野擬消憂
次韻陳無逸中秋月食風雨不見
谿月當圓夜看雲起莫愁曾隂連積水伏雨暗清秋白璧
難容玷眀珠不可求每囙觀節物轉覺此生浮
獨夜
生事忴吾拙懷人阻道脩角聲悲静夜燈影伴幽憂水落
紅衣老天寒翠袖愁雲中有過鴈哀呌亦何求
次韻子山豋樓有感
西北高樓好豋臨望眼空弁山横雨外笠澤浸天東計乏
千金藥羞看百鍊銅只應將世事都付酒杯中
懷古情何極豋危氣尚雄江山一時勝宇宙百年中翠袖
愁空谷綈袍受朔風超然高舉意決眥送孤鴻
聞角
吹角秋風裏邊聲入莫雲抑揚如自訴哀怨不堪聞老馬
行知道孤鴻飛念羣秪今覇陵尉那識舊將軍
次韻馮伯田秋興
搖落故園秋谿山處處幽無錢頻貰酒多病倦豋樓文采
陶彭澤丹青頋虎頭誰能混流俗浩蕩一浮漚
風緊草木變露寒沙水清蕭蘭嗟共悴鶗鴂忍先鳴黃閣
非吾事青山不世情浩歌聊感激裘馬任肥輕
興逐秋風彂愁随秋夜長繫書陽鳥遠促織候虫忙世巳
無劉表家徒有孟光故衣寒未𥙷發篋動幽香
夲齋先生挽詩
昔我先君子交遊半老儒詞林宗匠在制閫輔臣須晚節
風塵際閑居歲月徂&KR0861;称詩賦善深痛典刑無
德邵龜齡邁神全鶴髮春管寕安皂帽龔勝謝蒲輪小楷
名空在遺言意更親平生知已恨淚落霅溪濱
公為孟頫作研銘嘗刻之研底又臨終呼孟頫
多所嘱故云
贈權季玉兼簡李順甫
幕府文書静湖山春事多風烟歸逸興花鳥助高歌自愧
諸生後其如二妙何卜鄰應有日退食數相過
奉和帥初兄將歸見簡
戴子文章伯不為時所知朱絃非衆聽白璧易群疑海樹
生秋早江舡度越遟莫愁千里别要作百年期
我坐幽憂疾非君誰與娱清談忘日夜高論到唐虞天地
無青眼江湖有白須客居寕欝欝歸興託蓴鱸
送楊幼澄教授歸江西兼寄吴幼清
客裏相從久愁中欲别難此行登仕版未覺負儒冠北度
憐江揔東歸憶幼安著書應滿屋妙處共誰看
送李清甫由御史出按四川
蜀道青天上繡衣&KR0865;馬行霜威御史府春色錦官城萬里
平反報三年菽水情相逢一杯酒似為别離傾
送劉伯常淮東都事
久客倦遊甚思歸勞寸心之子復南邁欲别惜光隂蕭條
楚山遠渺㳽淮水深夢中不可到何用觧愁襟
晉公子奔狄圖邀端父御史同賦
杌&KR2419;居蒲日艱難奔狄時天方興伯者數子實從之歲久
丹青暗人賢簡冊悲至今綿上路猶憶介之推
題米元暉山水
卧遊渺萬里楚天清暁秋初日江上出白雲山際浮莽蒼
迷烟樹隱約見孤舟丹青不可作思子徒離憂
送張仲實還杭州
張子早英發哦詩遺垢氛瘦骨暎秋水青眼視晴雲黃公
酒壚側王令為書裙相望苦不遠何用惜離分
食粥
杲杲西流日㴞㴞東逝波春光薊丘晚柳色上林多不道
含香賤其如食粥何眀時無小𥙷郎署謾蹉跎
酬衛處士見贈
之子有道氣山居詩興多琴清鶴自舞林静鳥能歌未遂
携家隱深慙輟棹過他年從杖屨養夀向岩阿
送吴禮部奉
旨詣彭湖
為國建長茦此行非偶然止戈方見武入海不求仙朱&KR0807;
為郎日金苻出使年早歸承
聖渥圖像上凌烟
大司農侯公挽詩
理學推高苐清朝位列卿政聲先日著經術莫年精乍識
俄離逖方閑遽隕傾重為天下惜涕淚落縦横
和周景遠見寄二首
四海多兄弟交情子獨親方將尋舴艋何意畫麒麟簿領
淹豪士江湖著散人相看俱老大喜見二毛新
止酒陶彭澤能書王右軍逃禪寧辟俗感舊惜離群澤國
茫茫水霜空黯黯雲爲農投老去北望隱思君
奉
隆福召命赴都過德清别業
驟喧氣候變幽園卉物凄山雲石上起春鳥雨中啼牽衣
憐稚子舉案愧山妻苦被虛名累未得遂高棲
謝石林贈湖石次其韻
怪石曾聽法来從不二門玲瓏浮磬韻斑駁古苔痕池月
岩邊上春雲水面屯微𡭗能輟贈此意向誰論
笻竹杖贈天聖長老仁公仁有詩次其韻
瘦節蒼骨聳膩膚黃玉温苔間時卓地月下屢敲門持贈
松廬老携尋水竹村歸来倚空壁夜氣與俱存
胡穆仲先生挽詩
我有三益友對之如古人布衣甘陋巷書冊老遺民淚落
黔婁被神傷郭泰巾請爲千字誄書刻上堅珉
贈永清曹顯祖縣尹
赤縣郎官宰清朝學士班雲端雙履去花底一琴間鴻鵠
宜天路騏驎近
帝閑會當從此召豈待及瓜還
贈鄭之僑
我有故人子少年能綴文偏工吟九日已觧賦齊雲落落
駒千里昂昂鶴出群却憐吾老矣須髩白紛紛
来鶴亭(在杭州開元宫吾往年遊宫中而適有鶴)
(来囙為書二字以名亭)
客遊真舘日鶴来玄圃時援茟二大字欣然千載期長鳴
松月照屢舞竹風吹天路何寥廓吾與𡭗同之
大都遇平江龍興寺僧閒上座話唐綦毋潜宿龍
興寺詩因次其韻
聞說龍興寺多年未欵扉風林發松籟雨砌長苔衣殿古
燈光定房深磬韻微秋風動歸興一錫向空飛
李太白酒樓(在任城今新濟州是)
城迥當平野樓高屬莫隂謫僊何俊逸此地昔豋臨慷慨
空懷古徘徊獨賞心嶧山眀望眼百里見遥岑
送翟伯玉雲南省都事
萬里雲南路青山落照邊省郎新𬗋綬幕府舊紅蓮見面
嗟吾晚觀文覺子賢只應清淑氣不受瘴溪烟
題趙敬父侍御祖德詩
弃子抱兄子古来聞鄧攸賢哉趙氏母盛德邁前脩隂隲
理湏復高門慶自流詵詵庭下玉簪笏盡公侯
獲周豐鼎見博古圖苐三卷銘六字
豐鼎制特小周人風故淳摩挲玉質潤拂拭翠光勻鑄法
觀来妙銘文考更真平生䔍好古對此興弥新
贈劉節軒侍御
&KR0865;馬人皆避沙鷗意獨閒
天恩霑贈典泉壤慰慈顔樂在簞瓢外春生杖屨間聞閒
且行樂但恐趣朝班
雨
摵摵衆葉響滋滋生意新知誰實揮洒觧使盡圓勻蛛䋄
懸珠絡荷盤瀉汞銀喜涼生枕簟愁潤逼衣巾
寄題陸振之與閒堂
一閒天所與萬事世從疎名教有樂地安心為廣居林間
聽啼鳥濠上看遊魚意適無餘想時還讀我書
次韻觀復表兄見蕳
寒雨何時已停雲不肯開難陪山簡醉空憶謫僊才梅蕊
枝枝彂幽禽日日来可能無過我真復要詩催
載酒無人到山園畫掩門泥深妨步&KR1231;雨暗只空村每憶
文園渴難忘北海尊何當来就飲聽我撫桐孫
故兩淛運使李公挽詩
昔我閒居日公来作守時敝廬曾寓止暇日每娱嬉篆籀
傳書法絃歌送酒巵情親自兹始歲晚辱深知
白髮儀刑老清朝侍從班理財羞聚斂治郡已恫瘝卧疾
留南久招䰟竟北還向来漳水道淚落郭西山
送張夢苻郎中還朝
侍從班行近咨謀出使頻乘軺山水國把酒淛江春&KR0865;馬
歌仍在祥麟德自馴大書誠有法妙句不無神愛士容疎
放忘年接隠淪回轅瞻斗極聽履上星辰此别真堪惜兹
情未易陳數公如見問為說混風塵
送董參政赴召
丹極飛眀詔鋒車召老臣仲舒經術䆳賈誼讜言陳偃革
懷殊俗安田慰遠人公心如皦日江國自熙春散亂堆牀
帙蕭颼滿案塵詭随吾不忍高卧理還伸入奏能回主當
言莫愛身衮衣瞻望重丈席侍趍頻鉛槧工無益樵漁意
巳親白鷗波萬里浩蕩未能馴
投贈刑部尚書不忽木公
胄子何多士眀公特妙年詩書師法在簮&KR0807;相門傳曳履
星辰上分光日月邊
帝心知俊彦群望属英賢大木眀堂器朱絲清廟絃吉人
詞自寡君子德爲先斷獄隂功&KR0779;優儒禮數偏我非天下
士人謂地行僊山好雙游屐溪清一釣舡賦詩時遣興好
客恨無錢政𡭗韋編絶俄聞束帛戔風塵驅馹騎霜雪洒
鞍韉别婦經春夏離鄕整四千家書愁展讀旅食困憂煎
郎位蒙超擢官曹幸接聮屢聞哦鄙句信或有前緣知已
誠難遇捫心益自忴樊中淹澤雉春晚怨啼鵑驥病思豐
草鴻冥羡遠天仁言如借便白首向林泉
送夾谷公分省陜西
憶從長楊獵于時始識公堂堂九尺榦落落萬夫雄𥙷衮
弥縫密能書點畫工勞謙延士類豈弟到兒童黃閣歸人
望青雲有父風驅馳常扈從奏對每留中暫輟尚書履榮
分陕右弓秦山依晝錦燕雪感秋蓬粉署趍承舊瀛洲沗
竊同因公動鄕思飛夢過江東
秋日即事
今日秋色好天高景不暄清飈動林薄涼意滿丘樊俗客
無因至幽禽時自言露濃金盞側香遠玉簮緐誰辦東山
妓空餘北海尊莫吟招隱賦桂樹可攀援
元日朝賀(兵曹時作)
閶闔曙光生觚&KR0994;瑞靄横治朝春有象嚴蹕物無聲簮笏
千官列簫韶九奏成彤墀簇仙伏翠樹拂霓旌絶域梯航
至来庭玉帛盈
皇圖天遠大
聖德日高眀兵息知仁布民熙見化行耄倪齊鼔舞率土
共升平
奉贈平章李相公十韻
魚水千年慶龍雲億載春乾元開泰運
聖主淂賢臣畫像丹青炳書題刻畫真春宫承寵舊秋谷
賜名新扶日登
皇極經邦贊化鈞甘盤基相業傅說應星辰報國非私已
逢時豈愛身誰能動
天子今𣸪見山人始白詩書效行看俗化淳碩陳歸美意
作誦比丞民
題楊司農宅劉伯熙畫山水圖
移淂山川勝坐来烟霧空窗中列遠岫堂上見青楓岩樹
參差綠林花掩冉紅鳥飛天路廻人去野橋通村晚留遟
日樓高納快風琴尊會仙侶几杖從兒僮疑聽孫豋嘯將
無顧愷同微茫看不足瀟洒興難竆碧瓦開蓮宇丹樓聳
竹宮亂泉鳴石上孤屿出江中藉甚丹青譽益知書畫功
煩渠添釣艇着我一漁翁
七言
和姚子敬秋懷五首
銅爵春深漢苑空邯鄲月冷照秦宫烟花樓閣西風裏錦
綉湖山落照中河水南来非禹迹冀方北去有唐風溪城
秋色催遟莫愁對黃雲沒斷鴻
落日孤城動鼓鼙愁中畫角不勝吹山川蕭瑟秋雲淨草
木凋傷莫雨悲多病馬卿聊假日數竒李廣不逢時卷簾
白水青山裏隱几無言有所思
搔首風塵雙短髩側身天地一儒冠中原人物思王猛江
左功名愧謝安苜蓿秋高戎馬健江湖日短白鷗寒金尊
渌酒無錢共安淂愁中却暫歡
吴宮烟冷水空流慘澹風雲暗丸秋禾黍故基曾駐輦夫
容高閣廻添愁繍楹錦柱蛟龍泣金沓瑶階鹿豕遊宋玉
平生最蕭索欲將九辨賦離憂
野曠天高木葉疎水清沙白鳥相呼胡笳處處軍麾滿鬼
哭村村漢月孤新亭舉目山河異故國傷神夢寐俱黃菊
欲開人卧病可憐三逕巳荒蕪
聞擣衣
露下碧梧秋滿天砧聲不斷思綿綿北来風俗猶存古南
度衣冠不及前苜蓿揔肥宛腰&KR1153;枇杷曾泣漢嬋娟人間
俯仰成今古何待他年始惘然
登飛英塔
梯飈直上幾百尺俯視層空鳥背過千里湖山秋色淨萬
家煙火夕陽多魚龍衮衮危舟檝鴻鴈冥冥避冈羅誰種
山中千樹橘側身東望洞庭波
岳鄂王墓
鄂王墳上草離離秋日荒涼石獸危南渡君臣輕社稷中
原父老望旌旗英雄巳死嗟何及天下中分遂不支莫向
西湖歌此曲水光山色不勝悲
溪上
溪上東風吹柳花溪頭春水淨無沙白鷗自信無機事玄
鳥猶知有歲華錦䌫牙檣非昨夢鳳笙龍管是誰家令人
苦憶東陵子擬問田園學種瓜
次韻剛父無逸遊南山作
絶頂清秋凌翠烟登臨應費酒如川平生能着幾兩屐負
郭何須二湏田初日出雲光射地雙溪入湖波接天升高
望遠我所愛青壁有路何當緣
次韻子俊
歲云莫矣&KR2005;車休蟋蟀在堂增客愁少年風月悲清夜故
國山川入素秋佳菊巳開催節物扁舟欲買訪林丘從今
放浪形骸外何處人間有悔尤
次韻夲齋先生即事
重攬衣裘敝更寬徂年欲莫氣先寒雨中百草難為綠霜
後黃花尚耐看千古清真耆舊傳半生&KR0605;苦腐儒冠便應
築室山阿去嘉與斯人賦&KR0690;槃
次韻信仲晚興
蕭蕭殘照晚當樓寒葉疎雲亂客愁歲月蹉跎星北指乾
坤浩蕩水東流古来人物俱黃土少日心情在一丘獨立
無言風滿袖青山相對共悠悠
紀舊遊
二月江南鸎亂飛百花滿樹柳依依落紅無數迷歌扇嫰
綠多情妬舞衣金鴨焚香川上暝畫船撾鼓月中歸如今
寂寞東風裏把酒無言對夕暉
次韻章得一同原父姪遊蘭澤
綠樹闇闇草接天已愁春盡更聞鵑落花飛絮都成恨痛
飲狂歌渾欲顛起舞有人如謝尚著書無意似伶玄繡筵
寶瑟何時會割錦纏頭不計錢
見章得一詩因次其韻二首
水色清漣日色黃棃花淡白柳花香即看時節催人事更
覺春愁惱客腸無酒難供陶令飲從人皆咲酈生狂城南
風暖遊人少自在晴絲百尺長
片片飛花欲送春萋萋碧草正愁人黃蜂釀蜜經營急𬗋
燕銜泥来去頻才似茂陵非晚遇美如曲&KR0647;不長貧久知
求富都無益但喜論詩若有神
奉和帥初雨中見贈
隂雨凄凄生夏寒故人望望惜清歡停雲底事能相阻后
土何時可得乾無事甘為犀首飲切雲聊着屈平冠閉門
客散且高卧戶外泥深沒馬鞍
正㘴清談與世違交情如子定應稀圖書跌宕心猶在裘
馬清狂意巳非黃鶴未知何日返飢烏故作傍人飛谿南
流水清如玉終擬歸休理釣磯
次韻帥初
吴越相望三十年相逢意氣共翩翩長歌白石徒為𡭗遠
訪丹砂亦偶然海氣昏昏雲拂地江風颯颯雨連天他時
别後相思處欲問山隂雪後舡
多景樓
層顛官閣幾時脩遶檻長江萬古流白露巳零秋草綠斜
陽雖好莫雲稠平南籌茦張華得治内人才葛亮優景物
未竆登覧興角聲孤起甕城秋
東陽八詠樓
山城秋色淨朝暉極目登臨未擬歸羽士曾聞遼鶴語(樓在)
(寶婺觀觀中老道士能言諸父出處)征人又見塞鴻飛西流二水玻瓈合南
去千峰𬗋翠圍如此山川良不悪休文何事不勝衣
金陵雨花臺遂至故人劉叔亮墓
雨花臺上看晴空萬里風煙入望中人物車書南北混山
帝王州一日不見如三秋風高氣肅鴈聲急天青日暖蛛
絲遊籬下黃花爲誰好水邊紅樹令人愁世間萬事可撥
遣日日痛飲醉即休
送李元譲赴行臺治書侍御史
郎署聮班僅一秋旦同趍省莫同休豈惟官事奔忙共自
覺吾儕氣味投&KR0865;馬只今登憲府白鷗何日傍滄洲别離
不似今朝悪南望令人生白頭
送劉天錫鎮守鄂州
將軍好武更敦書執戟多年衛
帝居扈蹕慣騎天育馬分苻真食武昌魚弓刀行色寒逾
壮尊酒風流澹有餘江路梅花政堪折未應便向故人疎
送&KR1230;秀才教授真州
髥生别我將安適言向真州作教官但使清風生絳帳何
妨朝日照空槃東園草木因人勝北固江山隔岸看才近
中年巳傷别可堪南望送歸鞍
送閻子静廉訪淛西
翰林禁近逼青冥憲節乘&KR0865;出
帝城海内文章歸渾厚淛西民物望澄清姑蘇落日荷花
淨震澤秋風橘柚眀憶向玉階承
聖語早歸黃閣慰蒼生
次韻左轄相公
昔年閭里自浮沉郎省那知遂有今老去馮唐堪底用愁
来莊舄向誰吟上林柳色春猶淺西塞桃花水正深知已
如公居鼎鼐不應長此泣南音
次韻左轄相公奉寄行臺中丞徐公
盡日沉迷簿領書何時重得賦閒居已無夢想縣金印豈
有文章到石渠白髮故人霜柏在黃塵遊子斷蓬如舊遊
憶在吴興日自採谿毛膾白魚
送孟君復信州捴管
君侯弱冠已專城未許甘終浪得名五馬人生真足貴一
毫寵辱不須驚暮雲去作江東夢秋雨無忘薊北情歌罷
風前折楊柳離觴那忍為君傾
追挽宋漢臣副使
生世憐余後此公聞人說佀涕無從一時文獻交遊裏十
載煙霞杖屨中有子能為先友記臨終方見古人風秋漪
亭上殘陽色猶照先生醉後容
欽頌
世祖皇帝聖德詩
東海西山壮
帝居南舡北馬聚皇都一時人物從天降萬里車書自古
無秦漢縦強多覇略晉唐雖美乏雄圖經天緯地規模遠
代代神孫仰
聖謨
送吴思可捴管汀州
七閩南去路﨑嶇五馬承恩出
帝都地氣喜聞今有雪民生寧似昔無襦山城酒美傾鸚
鵡雨舘春深聽鷓鴣他日相思應悵恨離筵不忍賦驪駒
李仲淵求其弟叔行萬竹亭詩為賦一首
聞君有弟多栽竹&KR0829;我題詩寄遠情翠碧飛来人政静鳳
凰鳴集實初成江波倒影春雲合山月籠隂夜氣清我亦
有亭深竹裏也思歸去聽秋聲
王氏節婦
夫婦人倫之大者夫死寧容有二天矧是簮纓閑姆訓故
應詩禮得家傳何須斷耳徒驚俗只是持身巳自賢年少
寡居今白髮為君重賦柏舟萹
和姚子敬韻
同學故人今已稀重嗟出處寸心違自知世事都無𥙷其
奈
君恩未許歸滄洲白鳥時時夢玉帶金魚念念非準擬眀
年乞身去一竿同理舊苔磯
趙子敬御史志養堂
志養堂前&KR0865;馬歸融融喜氣動庭闈能令將種為書種可
是斑衣勝繡衣手樹藂萱侵雪色心同寸草報春暉不湏
更上陳情表夀母康強世所稀
至元庚辰繇集賢出知濟南暫還吳興賦詩書懷
五年京國誤蒙恩乍到江南佀夢魂雲影時移半山黑水
痕新漲一溪渾䆠途久有曼容志㛰娶終尋尚子言政為
疎慵無𥙷報非干高尚慕丘園
多病相如巳倦遊思歸張翰況逢秋鱸魚蓴菜俱無恙鴻
鴈稲粱非所求空有丹心依魏闕又携十口過齊州閑身
却羡沙頭鷺飛去飛来百自由
初到濟南
自咲平生少䆠情龍鍾四十二專城青山㦄㦄空懷古流
水泠泠盡著名官府簿書何日了田園歸計有時成道逢
黃髮驚相問只恐斯人是伏生
劉端父御史見和前詩次韻荅之
少日居多隱遁情微官猶喜淂山城腹中洞視渾無物身
外何因更有名忽憶放船苕水去終期背郭草堂成故鄕
一别三千里看見池塘草又生
次韻端父和鮮于伯幾所寄詩
畫舸西湖到處游别来飛夢到杭州百年底用憂千歲一
日相思似幾秋苦憶東南多勝事空吟西北有高樓只今
賴有劉公幹時寫新詩觧客愁
春日送廉訪監司赴都
春回北斗轉招搖使節迎春上九霄官道柔楊有生意私
田細麦長新苗東風河水冰初泮遟日沙堤雪易銷入覲
彤廷元會畢
衮衣留相
聖眀朝
送劉安道指揮副使還都兼寄李士弘學士
昔来雨雪正霏霏今去春鴻向北飛王事便應歌枤杜家
人未用歎蛜蝛據鞍横槊軍威壮把酒論文雅志違為問
瀛洲李學士相思何故信音稀
趵突泉
濼水發源天下無平地湧出白玉壷谷虛久恐元氣泄歲
旱不愁東海枯雲霧潤蒸華不柱波濤聲震大眀湖時来
泉上濯塵土冰雪滿懷清興孤
繼鄭鵬南書懷
豈不懷歸苦未閑䆠情羇思不成歡可能治郡如龔遂只
合臨流佀幼安棋局懶從先處着醫方留耴用時看夜来
夢到苕溪上一枕清風五月寒
驚秋
澤國西風一夜生故園喬木動秋聲山川滿目悲搖落物
色無心淂老成下坂牛羊知故道親人魚鳥近幽情向来
豪氣消磨盡空對年光浪自驚
德清閑居
巳無新夢到清都空有高情學隱居貧尚典衣貪購畫病
思棄研厭求書圉人焚積夜防虎谿女叩扉朝賣魚困即
枕書飢即飯謀生自咲一何疎
題山堂
手種青松一萬栽山堂留得翠屏隈推窗綠樹排&KR0585;入臨
水紅桃對鏡開山雉雊迎朝日去野禽啼傍夕陽来老妻
亦有幽棲意數日遟留不肯回
醉後同張剛父清風樓聮句
碧樹未黃風露秋晚雲蕭瑟亂山愁(趙)千家疎雨催砧杵
兩岸殘陽入釣舟(張)畫角吹殘人罷市清尊飲散客登樓
(趙)古今回首俱陳迹唯有谿聲日夜流(張)
和鄧善之九月雪
季秋驚見燕山雪遠客淹留愁病身顦顇自傷黃菊晚横
斜空憶野梅春蒼松翠柏争擎重紺殿紅樓&KR1199;絶塵想淂
江南猶未冷嫰橙清酒政嘗新
次韻子敬懷王子慶往吳中(王力購晉帖)
闔閭城郭填姑蘇吊古登臺百感俱秋水遠随鴻影沒江
雲長傍客帆孤吴時花草于今在晉代風流絶世無别後
故人須有淂已應懷寶問歸途
松雪齋文集卷苐四
