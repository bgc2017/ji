諡文
初
世祖皇帝以䧺才大略混一區宇武功既成思得通本學
古之士以弻成文治乃遣使四出搜訪遺才故翰林
學士承旨趙公用臺臣言首膺是選公宋宗室子
也風采凝峻入見
世皇上竒之謂神仙中人自是大加任用敭歷館閣荐登
華顯公扵諸經無所不通而尤邃扵書嘗作傳註以
發其微律呂之學得不傳之妙辨
郊祀配位之禮定
光天門扁之名條分縷析皆有根據兹非公學問之可
師者歟素有志節遇事敢言議法刑曺一去深文之
弊條事政府屡犯權臣之威佐郡治則平反役卒之
冤興學校則奬勵勤苦之士兹非公政事之可法者
歟彂為詞章䧺深高古柄文衡掌
帝制有古作者之風兹非公文章之可宗者歟官登一品
名高四海而處之恬然若寒素未嘗有矜已驕人之
&KR0694;兹非公德行之可尊者歟而又善書絶倫篆隷行
楷各臻其極縫掖之士皆祖而習之海外之國知公
名得其書褆&KR0670;珍蔵如獲重寶鍳品古器玩物法書
名畫一經目輒能識其年代之久近製作之工拙此
又公學問文章之緒餘也宜乎弻亮
五朝寵數優渥而非他詞臣之可比嗚呼非
世皇有公平廣大之度則無以網羅勝國之賢非公有博
雅淵深之學則不能藻飾太平之美
君聖臣良可謂無愧扵前古者矣謹按謚法德美才秀曰
文好古不怠曰敏謚曰文敏克稱其情
封贈
宣命
上天眷命
皇帝聖旨翰林學士承旨榮禄大夫知制誥兼脩國史趙
孟頫可贈榮禄大夫江浙䓁處行中書省平章政事
追封魏國公謚文敏宜令准此
至順三年三月曰
右内翰文敏趙公文集若干卷乃其子
雍所編類者也㒒年十四五時已知世
有松雪翁而未遂一拜床下至治初元
會試京師則公己歸湖眀年而公捐
館又十五年㒒来官是州而墓木巳拱
矣平生願見卒不可淂僅及識公二子
因從假是集觀之若制誥若碑誌記
序銘贊若詩若樂府與它雜著皆
讀之一再過益信公為世所稱慕者
名非虛也然猶惜今人徒稱公書法
妙絕當世而未知公學問之博識趣
之深詞章之盛乃以其游藝之末蓋
其所長是固不得爲知公也抑㒒又嘗
見公所著書古今文集注皆其盛年手
所自寫此又集外之文人尤未之知耳公
聲名動當時故雖海外遐邦得公一
言一字靡不貴重況得全集而觀之
乎又況得親炙之者乎㒒旣以是集
歸之而仲穆復俾序其首㒒謝不敢
而穆婁言之因念㒒自幼蚤聞公名及
長而每以不識公爲恨今雖竊禄公之
鄕而九原不可作欲執鞭而何從使得
託名集中豈非至幸顧戴帥初與公
同時而相知者旣已序扵前矣㒒何
敢復僭而亦何敢評公之文旣亟譲
不獲則書其集後以致平生嚮慕之
私而己仲穆其子雍字也至元後己
卯春三月朔長沙何貞立謹書
吴興趙子昂與余交十五年凡五見每
見必以詩文相振激子昂才極高氣極
爽余跂之不能及然而未嘗不為余盡也
最後又見于杭始大出其平生之作曰松
雪齋詩文集者若干卷屬余評之余惟
人之各以其材自致扵世必能相及也而後
相知必相知也而後能相為言余扵子
昂不相及而何以知何以言乎子昂曰雖
然必言之余日必言之則就吾二人之今
所㦄者請以杭喻淛東西之山水莫美
扵杭雖兒童婦女未嘗至杭者知其美
也使之言杭亦不敢不以為美也而不如吾
二人之能言何者吾二人嘗身歷而知之
而彼未嘗至也他日試以其說問居杭之
人則言之不能以皆一彼所取扵杭者異
也今人之扵詩之扵文未嘗身歷而知之
而欲言者皆是也幸嘗歷而知之而言之
同者亦未之有也子昂未弱冠時出語已
驚其里中儒先稍長大而四方萬里重購
以求其文車馬所至填門傾郭淂片紙隻
字人人心惬意滿而去此非可以聲色致也
而子昂豈謂其皆知我哉故古之相知者
必若韓孟歐梅同聲壹跡綢繆傾吐而後
為遇而後世廼欲望此扵道途觧后之間則
又過矣余評子昂古賦凌歷頓迅在椘漢
之閒古詩沈涵鮑謝自餘諸作猶傲睨高
適李翶云子昂自知之以為如何大德戊戌
仲春既望剡源戴表元叙
松雪齋文集目錄
苐一卷
賦
吴興賦
求友賦荅袁養直
紈扇賦
脩竹賦
赤兔鶻賦
苐二卷
古詩
古風十首有所思
和子俊感秋五首
詠懷六首
詠逸民十一首
歲莫效剛父雜詩四首
贈道隆上人
遊南山憩山下人家
東郊
春後多隂偶成三首用復無逸来貺
暁起川上
遊弁山
登尊經閣望郊外山水
四慕詩和錢舜舉
春思
雜詩一首
寄題右之此静軒
廉山暁行
奉和夲齋先生首夏即事
贈趙虞卿
題董元溪岸圖
贈别夾谷公二首
題舜舉小隱圖
趙村道中二首
奉詶戴帥初架閣見贈二首
桐廬道中
張詹事遂初亭
送周正平學士致仕還里
寄鮮于伯幾
送程子充運副之杭州
贈茅山梁道士
罪出
次韻齊彦學士中秋雨後翫月
秋日錦櫻為継卿作
聽姜伯惠父彈琴擘阮
題洞陽徐真人萬壑松風圖
自釋
禱雨龍洞山
送石仲璋
題桃源圖
題歸去来圖
題李伯時五馬圖
酬滕野雲
述太傅丞相伯顔公功德
送文子方調選雲南
吴真人盧溝雨别圖
高氏謹節堂題耕織圖
苐三卷
古詩
次韻周公謹見贈
清勝池上偶成
幽獨二首
允懷齋
送文章甫陜西都事
美人隔秋水
贈季眀道尊師
雲林山中二首
題括蒼山成德隱玄洞天
題先天觀
周南翁悠然閣
夏日即事呈六兄
送謝伯英
偶記舊詩一首
遊幻住菴贈月公長老
清河道中
夏至
庭前松
承貞居先生遠寄周鐘閑居
病中春寒
松澗詩贈丁師善
興中府某氏見山樓
贈恢上人
露坐
題黃華為其父寫真
題先賢張公十詠圖
屖浦遐觀
吴俊卿義塾
寄題杜尊師白雲菴瓊秀亭二首
楊堅州治水歌
題舜舉着色梨花
兵部聽事前枯柏
題西溪圖贈送鮮于伯幾
題二喬圖
題黃素黃庭後
戲題出洗馬
送孟仲則遊荆湖兼往㐮漢
烈婦行
送高仁卿還湖州
贈相士
謝鮮于伯幾惠震餘琴
贈相者
漁父詞二首
送朱仲陽太平教授
題高彦敬夜山圖
贈吴真人
題也先帖木兒開府宅壁畫山水歌
孤燕曲
題商德苻學士桃源春暁圖
秋夜曲二首
孔道輔擊蛇笏
李氏種德齋
贈張彦古
送田師孟知河中府
趙克敬耘菴
燕脂&KR0865;圖歌
贈捏古伯
送高郎仲德往汝州迎母
次韻葉公右丞紀夢
楊天瑞府判平冤詩
賦張秋泉真人所蔵研山
題舜舉摹伯時二馬圖
兔
贈相師王蒙泉
苐四卷
律詩五言
春寒
雪後同子俊遊何山次韻四首
早春
重遊弁山二首
魚樂樓
秋夜
次韻陳無逸中秋月食風雨不見
獨夜
次韻子山登樓有感
聞角
次韻馮伯田秋興三首
夲齋先生挽詩
贈權季玉兼簡李順甫
奉和帥初兄將歸見簡
送楊幼澄歸江西兼寄吴幼清
送李清甫由御史出按四川
送劉伯常淮東都事
晉公子奔狄圖
題米元暉山水
送張仲實還杭州
食粥
詶衛處士見贈
送吴禮部
大司農侯公挽詩
和周景遠見寄
奉
隆福召命過德清别業
謝日林贈湖石
笻竹杖贈天聖長老
胡穆仲先生挽詩
贈永清曹顯祖縣尹
贈鄭之僑
耒鶴亭
大都遇平江龍興寺僧閒上座話唐綦毋潜宿
龍興寺詩因次其韻
李太白酒樓
送濯伯玉雲南省都事
題趙敬甫侍御祖德詩
獲周豐鼎
贈節軒侍御
雨
寄題陸振之與閒堂
次韻觀復表兄見簡
故兩淛運使李公挽詩
送張夢符郎中還朝
送董參政赴召
投贈刑部尚書不忽木公
送夾谷公分省陕西
秋日即事
元日朝賀
奉贈平章李相公十韻
題楊司農宅劉伯熙畫山水圖
律詩七言
和姚子敬秋懷五首
聞擣衣
登飛英塔
岳鄂王墓
谿上
次韻剛父無逸遊南山作
次韻子俊
次韻本齋先生即事
次韻信仲晚興
次韻王時觀
錢唐懷古
次韻舜舉春日感興
紀舊遊
次韻章得一同原父姪遊蘭澤
見章得一詩因次其韻二首
奉和帥初雨中見贈
次韻帥初
多景樓
東陽八詠樓
金陵雨花臺遂至故人劉叔亮墓
䖸眉亭
海上即事
贈周景遠田師孟
送李元譲赴行臺治書侍御史
送劉天錫鎮守鄂州
送&KR1230;秀才教授真州
送閻子静廉訪浙西
次韻左轄相公
次韻左轄相公奉寄行臺中丞徐公
送孟君復信州捴管
追挽宋漢臣副使
欽誦
世祖皇帝聖德詩
送吴師可捴管汀州
李仲淵求其弟叔行萬竹亭詩為賦一首
王氏節婦
和姚子敬韻
趙子敬御史志飬堂
至元庚辰繇集賢出知濟南暫還吴興二首
初到濟南
劉端甫御史見和前詩次韻荅之
次韻端甫和鮮于伯幾所寄詩
春日送廉訪監司赴都
送劉安道指揮副使還都兼寄李士安學士
趵突泉
繼鄭鵬南書懷
驚秋
德清閒居
題山堂
醉後同張剛父清風樓聮句
和鄧善之九月雪
次韻子敬懷王子慶往吴中
苐五卷
律詩七言
海子上即事與李子&KR0799;同賦
重用韻
次韻西雲長老贈周仲和
送杜伯玉四川行省都事
次韻李秀才見贈
人日立春
送岳德敬提舉甘肅儒學
送蕭萬戶鎮閬州
留别瀋王
德昌捴管雪後見過而余適往德清别業歸耒
承惠詩走茟奉和
三日後再雪德昌復枉騎見過旣而復和前萹
見贈輒亦次韻
己酉元日朝拜喜晴捴管次前韻見教復和一
首
遊烏鎮次韻千瀨長老
贈張進中筆生
贈放烟火者
挽洞霄章耕隠
題温雪峰詩蹟
次韻龐夷簡禮部
盧彦威用韻見贈亦復次韻
論書
寄題保定杜處士晚翠樓
贈張德玉
歲晚偶成
勝槩樓
次韻杜浩卿詠所蔵研
送史捴管廉訪江東
贈脫帖木兒捴管
夀平章李韓公
鶴歸亭
挽道士危功遠
送柳湯佐懷孟捴管
送吴真人謁告歸為二親八十之夀兼降香名
山
老態
絶句五言
題秋山行旅圖
題高彦敬樹石圖
題萱草蛱蝶圖
題米元暉山水
黃葵詞
題孫安之松楸圖
題太白酒舡圖
題彦敬越山圖
寄題真定眀遠亭
獨夜
因禪師挽詩
題李仲賓野竹圖
天冠山題詠二十八首
玄洲十詠寄張貞居
題仲賓竹
題周秀才此山堂二首
暁起聞鸎
絕句六言
黃清夫秋江釣月圖
題孤山放鶴圖
題王子慶所蔵大年墨鴈
絶句七言
初至都下即事
送王月友歸杭州
清勝軒
浮玉山
鄣南山中
奉和夲齋先生午日絶句二首
采桑曲
題東野平陵圖
次韻剛父即事
戲題僧維尭墨梅
題范蠡五湖杜陵浣花圖
梅花
酬羅伯壽
題蒼松疊岫圖
送王子慶沿檄淛東收郡縣圖籍
九月八日雨中悶坐和仇仁父
以畫寄高仁卿
題龔聖予山水圖
杭州雨中
題秋胡戲妻圖
題舜舉折枝花
懷德清别業
過嚴陵釣臺
部中莫歸寄周公謹
送山東廉訪照磨于思容
絶句
喜晴
簡至摶霄乞夫容杏
都南張氏園寓居
和韓君美二絶句金山蘇州
題所畫梅竹贈石民瞻
題所畫梅竹幽蘭水仙贈鶴皋
和景杜雪中即事
送黃景杜
偶成絶句二首奉懷宋齊彦學士田師孟省郎
東城
湖上莫歸二首
春日漫興
題朱銳雪景
即事三絶
又
牧牛圖
題孫登長嘯圖
題山水卷
詠史
題群仙壁
宫中口號
自警
劉時濟歸来堂
宿五華山懷德清别業
留題惠山
徐敏父龍乕山仙岩聞雞鳴寄玄卿二首
題苕谿絶句
題四畫
偶得靈壁石茟格
題彦敬晝二首
偶成
即事二首
贈彭師立二首
第六卷
雜著
樂原
琴原
五柳先生傳論
夷齋說
趙郡李氏世譜
序
書古今文集注序
印史序
贈趙虞卿序
送吴幼清南還序
送凌德庸赴淮東憲幕序
苐一山人文集叙
陳子振詩序
薛昂夫詩集序
左丞郝公注唐詩鼓吹序
皇朝字語觀瀾綱目序
送田師孟知河中府序
劉孟質文集叙
南山樵吟序
古今歷代啔蒙序玄武啓聖記序
清榷齋内藁序
葉氏經疑序
闕里譜系序
高惟正吴山紀實詩序
苐七卷
記
吴興山水清遠圖記
縮軒記
默齋記
明粛樓記
完州前進士題名記
賢樂堂記
大雄寺佛閣記
瑞州路北乾眀寺記
九宫山重建欽天瑞聖宫記
南涇道院記
管公樓孝思道院記
碑銘
大元敕賜故榮禄大夫中書平章政事守司徒
集賢院使領太史院事贈推忠佐理翊亮
功臣太師開府儀同三司上柱國追封趙
國公諡文定全公神道碑銘
故昭文舘大學士榮禄大夫平章軍國事行御
史中丞領侍儀司事贈純誠佐理功臣太
傳開府儀同三司上柱國追封魯國公諡
文貞康里公碑
程氏先塋之碑
郝氏先塋碑銘
苐八卷蔚州楊氏先塋碑銘
趙君謙甫墓碣
杜氏新塋之碑
故成都路防城軍民捴管李公墓志銘
故嘉議大夫燕南河北道提刑按察使姜公墓
志銘
田氏賢母之碑
先侍郎阡表
故嘉興縣主簿謝府君墓志銘
故忠翊校尉海道運粮千戶謝君墓志銘
有元故徵士王公墓志銘
任叔實墓志銘
義士吴公墓銘
苐九卷
碑銘
大元封贈吴興郡公趙公碑
田師孟墓志銘
故嘉議大夫浙東海右道肅政廉訪使陳公碑
故昭文舘大學士資德大夫遥授中書右丞商
議通正院事領太史院事靳公墓志銘
元故將仕郎淮安路屯田打捕同提舉濮君墓
志銘
敕賜玄真妙應淵德慈濟元君之碑
隆道冲真崇正真人杜公碑
敕建大興龍寺碑銘
大元大崇國寺佛性圓眀大師演公塔銘
臨濟正宗之碑
苐十卷
制
資善大夫隆禧院使爻著封贈三代制
曾祖父
曾祖母
祖父
祖母
父
母
章佩丞黑黑封贈三代制
曾祖父
祖父
祖母
祖母
父
母
中奉大夫殊祥院使執禮和台封贈三代制
曾祖父
曾祖母
祖父
祖母
父
母
母
光禄大夫平章政事大司徒徽政院副使領將
作院事張九思贈推誠翊亮功臣開府儀
同三司太傅上柱國魯國公諡忠獻制
故行軍千戶權順天河南䓁路軍民萬戶賈輔
贈金吾衛上將軍中書左丞武威郡公諡
武毅制
故湖廣行中書省參知政事賈文備贈榮禄大
夫平章政事祁國公謚通敏制
開府儀同三司太師錄軍國重事遥授中書右
丞相宣徽使知樞密院事領中正院事歪
頭封淇陽王制
交趾批荅
御試策題
贊
李士弘真贊
參政郝公畫像贊
雪樓先生畫像贊
魯國文貞公康里不忽木畫像贊
長春宫孫真人真贊
申伯祥畫像贊
張宗師畫像贊
夏真人真贊
趙子敬真贊
中峰和尚真贊
銘
周待制致樂堂銘
題䟦
書吴&KR0970;清送李文卿歸養序後
七觀䟦
題如上人詩集
閣帖䟦
洛神賦跋
樂府
浪淘沙
太常引
南鄕子
水龍吟
虞美人
江城子
蝶戀花
點絳脣
水調歌頭(二)
虞美人
後庭花
浣谿沙
月中仙
萬年歡(二)
長夀仙
太常引
人月圓
木蘭花慢(二)
松雪齋文集目錄終
至元後己夘花谿沈氏伯玉刊于家塾
