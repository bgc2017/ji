御製詩五集卷五十八
古今體七十一首(庚戌八)
庚戌夏至
方澤禮成述事
厚德資生候一誠執
祀辰
安安蒙貺佑歲歲勖躬親五月符
祥數八旬受
惠身仍祈霈甘&KR0584;與物共含仁
湖南巡撫浦霖奏二麥收成八分有餘詩以誌慰
湖南不以麥為重大吏課耕勤為(去聲)民(湖南省土性多不宜麥向来種)
(植二麥之處止有二十四州縣邇年大吏督課如茶陵武陵華容等縣亦知種麥計通省宜麥州縣共三十一)
(屬)餘八分應號中稔屬三十幸穫皆均(據浦霖奏報麥收分數湘隂瀏)
(陽等八州縣收成九分茶陵道州等九州縣八分有餘耒陽酃縣等十州縣收成八分華容武陵二縣七分有)
(餘龍陽安鄉二縣收成七分統計各屬三十一州縣共收成八分有餘)屢綏處更資接濟
(去年湖南秋成九分有餘實属上稔兹當青黃不接之時又得麥收接濟民食益臻充裕)渥被澤仍
利隰畇批摺不勝稱額慶惟虞志滿益增寅
啟蹕幸避暑山莊即事
避暑撰良往例循乘輿符望發清晨(每歲幸山莊啟鑾日必乘馬常云待)
(八旬然後乘輿亦遵養之道應爾是以丁未詩有擬屆八旬罷鞍馬待之亦祇剰三年之句今已符望是以清)
(晨即乘肩輿而出)生身祝慶来諸部(蒙古未出痘者謂之生身今歲西北新舊各蒙古以)
(至哈薩克因朕八旬大慶胥請偕来祝嘏情殊難卻但念其中生身者頗多若令其進京不習水土必致出痘)
(予心有所弗忍是以令其由口外行走扵七月内至山莊行慶宴賚以示體恤遠人至意)恭已蒙
庥逮八旬無易由逢無曰苟有懷畏滿有增寅山莊侍
祖承恩地赤子心仍不失諄
過清河橋
去歲秋霖雖太過弊中利在濟春禾(去歲直隸秋霖過多低窪處所收成)
(未免歉薄然田土賴其霑潤是以今年春末夏初雨水雖欠而麥收尚獲下稔禾黍早得播種則弊在而利亦)
(因之耳)即看橋下沙灘者依舊溶溶漾碧波(橋下春夏之交向每水小)
(兹乃東流如舊此即地土霑潤之騐)
麥熟七分果七分(日前據直隸總督及順天府俱報麥收約有七分適蹕途詢之農民亦云)
(實有七分觀其場圃所積當為可信)圃場堆砌尚紛紜自惟過矣怨失望
(春夏之交雨未霑足頗恐麥收失望大田艱扵播種今幸覩此情形覺前所慮未免過尤)復曰幸哉
不負懃
夜雨纔霑四寸餘(廿六日)過旬盼繼又殷如卻看禾黍新
秧茁(今早既見麥收果有七分又見大田禾黍長發青葱據農民稱係廿六日雨後所種繼此甘霖續沛)
(即可預卜豐穫即目下尚不至待澤甚殷心懷似覺少慰)因覺心源得少舒
直言
人情物理熟喜少合愁多都曰宜收麥獨仍冀潤禾(自四)
(月廿六得雨後又經半月蹕途所見禾黍長發亟待甘霖侍從諸臣及地方吏皆曰麥收宜晴此盖藉為寬解)
(之詞究以早晚得雨為慰耳)斯非圖衆異彼或有予阿五字直言託
瞻雲歎若何
雨(五月十四日)
徹日為綿霔今年第一甘排空間(去聲)徐疾落澗恣泓涵
麰麥收已畢(收麥時恐經雨霉今年祗七成况率入倉矣)黍禾潤正酣京畿
可霑被馳問命郵驂
陕西巡撫秦承恩奏報夏禾收成九分有餘詩以
誌慰並書賜之
常慶麥收餘八分(今歲麥收各省報者直隸山東浙江江西河南安徽湖北湖南已有八處)
(其多者亦祗八分有餘至九分以上實為罕見)九分收實鮮曾聞忽来秦省佳
音報幸穫夏禾上稔殷(兹㩀秦承恩奏陕西夏禾約收十分者咸寧等十五縣九分有)
(餘者孝義等二十九廳州縣九分者五郎等二十五廳州縣除延安榆林綏德三府州節候稍晚尚未報齊以)
(上六十九廳州縣收成九分有餘洵為上稔覽奏益深慶幸)昨歲前年災未逮(秦省屢綏)
(無歉去歲冬雪優霑今春甘雨時被實為萬姓慶幸無已)春霖冬雪澤猶勤西民為
(去聲)感何修遇戒滿應同爾我云
至避暑山莊即事
露重山田霽曉雲廣仁嶺過意增欣
城隍永籲金甌固(熱河自井里皇祖締搆山莊以来民物恬熙殷富儼成一大都會壬)
(辰歲命升為承德府依祀典創建祈城隍廟每歲臨幸山莊必先親致瓣香以保障)
孔廟新排石鼓文(熱河既升廳為府增定學額並度地建立文廟至此亦必躬親展謁去)
(冬就太學石鼔現存二百十字重排十章新製石鼔立扵戟門之前因念此處為惠遠詰戎之地亦命扵文)
(廟鐫製排列用以昭武功而光文治)行慶今年萃中外(今歲八旬大慶自應扵京城舉行慶)
(典以遂中外祝嘏之誠因念西北新舊各蒙古及哈薩充其中生身者頗多令其由口外行走扵七月内至山)
(莊慶賀俾抒忱悃)持盈一已勖憂勤髫齡敢忘承
恩地
祖訓聰聽尊所聞
永佑寺瞻禮
敬維
神御奉山莊義起亦為禮所當詎料準(噶爾)回(葉爾羌喀什噶爾和)
(闐阿克蘇四大城)歸版籍新兼安(南)緬(甸)叙瀛疆
祖功
宗德資憑藉保泰持盈益勖蘉宴賚生身遵
舊惠(俱在皇祖時凡蒙古生身瞻覲者即不令其入京駐蹕山莊之際宴賚以示惠卹遠人之意)
在天應喜國威揚
寫心精舍
奉
御樓傍屋其名曰寫心寫心之義廣括扵一字欽蒙
佑八旬歲五十五阼臨宇内獲小康邊外来盍簮(今歲八旬)
(大慶凡西北蒙古哈薩克及海邦朝鮮安南琉球暹羅南掌緬甸各藩服或親身或遣使俱將扵秋間分至山)
(莊京師抒誠效祝世獲小康象呈大順静念祖宗眷佑能不益勵惕寅)慶祝出其誠匪
因招致尋此胥賴
貽庥逢豫惕不禁為政何所成為學何所諶用是益歉
然五字慎自箴
清舒山館
夏山經雨後古屋憩幾餘氣爽景增潤心清目亦舒由
他自今昔即此閱居諸耽詠依然我摛詞隨意書
頥志堂口號
志較
昔年自不同(承閱澤歡難再頥志無從今昔所以異也兹涯黍田秋稼可期則惟自頥已志)
(耳)一欣一悵兩由衷試言即景兹来句都在前朝渥雨
中
題文津閣
一年一詠例應循況值今秋慶八旬塞北瀛南虔彼祝
益謙損滿惕吾寅雖然萬理書該古可識兩言行以身
豈不典謨熟背讀勉乎弗易曰知津
含青齋得句
春末秋初同望澤山原草色遜常年(初到山莊究以春間雨少山原草色)
(殊遜常年豐縟兹值透雨之後彌望蔚然頓與齋名相副)憑齋乍盼含青意一雨通
靈迅使然
留京王大臣報雨詩以誌事
望前得雨問京師(十四日自兩間房起程蹕途雷雨交作竟日疎密相間極為深透因厪念)
(京師馳諭留京王大臣令其速奏以慰企懷)今報通為四寸滋(先據王大臣奏十四日京)
(師自丑至辰得雨約有二寸其時勢猶未止因亟思仰慰予懷即先發報兹據續奏巳午之交雨勢復加綿密)
(統計是日得雨共有四寸餘等語農田得此自必倍見長發然究不及關外之透足耳欣慰之餘仍深盼望)
雖覺田間膏澤被究輸關外渥優施一欣一盼難為意
曰彼曰兹總切思卻見山雲常聚散幾(去聲)霑甘&KR0584;普無
遺
古玉椀托子配以定瓷椀適然成詠
謂椀古所無托子何從来謂托後世器古玉非今材又
謂椀即盂大小異等儕(盂大而椀小也)說文及方言初無一定
哉(盌為小盂語出許慎說文似有分别然揚子方言云盂宋楚魏之間或謂之盌是盌盂即一器兩書皆漢)
(詁初無一定之見也)然而内府中四五見其佳玉胥三代上承椀
實所諧椀托兩未離祇一留吟裁(内府玉椀托子頗夥率以舊瓷椀配其椀)
(托本相附麗者僅一見乙巳年曾題句)其餘甆配之亦足供清陪兹托子
古玉玉椀别久乖不可無椀置定窰選一枚椀足托子
孔圜枘合以皆有如離而聚是理難窮推五字紀顛末
豐城别寄懷
煙雨樓對雨(五月十九日)
煙雨為名煙雨實高樓名實兩收乎乍疎或密胥宜句
豎灑横排總入圖避濕看饒斯鹿野驅炎覺勝彼鴛湖
片時馳念關以内曾否均霑頓譴吾
對山齋自警
向西所對真山遠南面假山對近間近假遠真非正道
用人不可大宜閑
西峪
山莊駐五日西峪攬今朝雨後青山濯風前暑氣消老
松布濃蔭嫩草競新苗為想關以内渥膏可逮遥
碧峯寺漫題
有寺卻無僧此意人知否艱得賜紫流(僧之通禪理者以賜紫為榮)
得亦名利藪不如付碧峯面目本来有設問那開門曰
付鹿為守
味甘書屋
筠爐到處護花龕詎祇前三與後三荷露松泉無不可
算来今日始知甘
有真意軒識意作歌
有真意與無盡意一在塞苑(即此)一昆湖(清漪園)曰有曰無
視若異其實一意本不殊真之為有近山耳盡之謂無
鄰水乎山水之趣會以意意弗在他原在吾復思真為
幻之對盡則大乖其恒模如是炙轂辨難悉高軒笑成
糟粕徒
題秀起堂
巖蹊平坦弗嶔岑遂至山堂坐以臨昨過景光延似昨
今来眀秀起從今静為用故塵無染心寄虚斯物不侵
夫既然應忘言耳何當把筆又成吟
振藻樓口號
初来草木色如淡數日之間濃蔚青此藻問誰能會得
振之胥賴雨稱靈
經畬書屋
書屋額經畬乘閒一憩諸雖然稱枕葄何有帶耰鋤心
沃原由此躬行每愧予
含飴憶背讀六十八年初
静含太古山房
秀起堂之下山房號太古太古自静含豈更待人語然
而山與房一静契水乳安名與立字多說由人鼓失笑
把筆者斯復為何取
食蔗居
自東上西谷斯為食蔗尾至末益覺甘名居實因此設
西下東嶺路首必由是上下首尾間無定乃定理一切
有為法如幻其言旨
小許菴
十笏山房亦可居寧須大小較量渠試思君道合斯敬
訓著春秋繁露書
四川總督孫士毅奏報夏收分數詩以誌慰即書
賜之
西秦近報九分餘川蜀夏收又似諸(據孫士毅奏川省稲田甚多雖頼塘)
(堰灌溉究須雨澤滋培而山坡高地樹藝雜糧尤賴甘霖溥被今歲自春徂夏屢獲優霑兼復晴雨應時邇来)
(二麥俱已收穫完竣成都重慶順慶叙州夔州潼州嘉定眉州卭州瀘州資州忠州逹州七府六直隸州收成)
(均九分有餘龍安寧遠保寧綿州酉陽叙永三府二直隸州一廳均有九分雅州石砫一府一廳八分有餘理)
(番一廳及茂州所属八分統計通省麥收共九分有餘等語川省與陕西境壤毗連昨秦承恩奏陕西麥收九)
(分有餘兹川省春禾一律豐穰覽奏益為欣慰)兩省比鄰胥上稔萬民連歲慶
安居雖云富矣難言教(既富而教夫子之訓固當遵也然有父母之責者苟不存父母)
(之心則不以為獲利之區即以為立名之地如柳宗元種樹之喻所言長人者好煩其令民輟饔飱以勞吏且)
(不得暇又何以蕃吾生而安吾性盖其弊有必至扵是者向批柳文曾詳著其義居今之時生齒日繁物價日)
(長兼之長吏鮮有能實心愛養斯民者幸而地方連獲豐稔小民庶得平康若遽高言教化則其令更煩不誠)
(有若宗元所言非以愛之實以害之者乎孫士毅為督撫中之賢能者自能善體予意也)祇曰幸哉
稍救虚方伯載咨體予意鞏謙戒滿漫驕如
題王原祁畫扇
扈蹕詞臣六法工箑頭作繪
舜庭同歴多年尚精神蔚值長夏猶想像中野水倒眀
山嶻嶭幽齋深隱樹蘢葱翹思
當日薰風意解愠增予勖惕衷
漢玉小璧
小璧量惟三寸圓中規肉好尚完全設如執以朝端獻
一例酎金議那蠲
千尺雪二首
名山自合有名泉百里遥源導眼前(千尺雪扵山莊行宮東北引武列水)
(為之武列水出察汗陀羅海距山莊二百里而贏流經固都爾呼達巴漢麓遂名固都爾呼河西南至中關東)
(合茅溝河又南流合賽音郭勒水又西南與山莊東北之湯泉合三源既滙又西南流沿山莊東北歴錘峯下)
(行宮内亦有温泉流出滙之扵是始有熱河之名復東南流入灤河盖灤河即濡水也酈道元水經注濡水又)
(東南流武列水入焉者是也其所云三蔵川合流之序叙述不無訛謬然以今考之三蔵水即今固都爾呼茅)
(溝賽音郭勒三源則熱河之為武列水無疑至或誤謂熱河為濡水之源其實熱河乃會濡水而非即濡水之)
(源也詳見向所作熱河考及灤河濡水源考證)能取諸人與為善良言即景子
輿詮
驟雨纔過必絳雪如踰兩日雪仍瑶(每雨後山莊内西北諸溪水及武列)
(水驟漲挟沙而流水色微黃有如綘雪閱一二日水清色白原與兹景命名之義相合)今朝玉色
六花落知是千山暴漲消
題永恬居
玩水因之玩山入暇餘尋勝可言廉莎無塵土都含潤
松有涼颸解却炎閱世昔今仍故我勑幾得失自詳覘
小康五十五年度何莫非
恩錫永恬
素尚齋
素尚仰
奎文垂訓在敦樸樸者儉之鄰與(上聲)奢寧此篤仲尼云
克已老聃美知足詎祇修身尚政要不待卜然而今之
秋内外慶典縟等度奢儉間未免增自恧
創得齋
谷抱山環互吐吞入深佳境越堪論細琴(瀑泉)聽以度雲
棧濃盖(松隂)張而進石門多有陳言泐閒壁那無新興引
高軒古希過又八旬至創得孰非
天地恩
夕佳樓口號
淵眀五字衆知皆瞻額伊予别有懷乾九三爻曾示訓
當思惕若乃能佳
旃檀林
一嶺東西熟路通香林徐逓慧枝風恰因幽迥稱静室
無事莊嚴詡梵宮小憩渾忘今與昔隨觀懶辨色和空
咄哉語近談禪矣可識為君道不同
再題汪承霈畫二幅
别裁巧不涉纖新題句七旬忽八旬(戊申題承霈此畫時年七旬有八兹)
(来重題則已躋八旬在承霈盖寓祝嘏之意而予康強如昔洵非易得)漫向箇中較六法
可知柏本夀為身
右古柏
書中畫復畫中書邱壑翻為夀字如(是幅山水布置章法與古柏一幅並)
(成夀字嘉其自出新意即書即畫巧不涉纖亦藝林中創見也)試問千秋藝林者獨開
生面孰同諸
右山水
留京王大臣報雨詩以誌慰
關外優霑關内欠其零厪盼喜音馳兩番兹報蒙霶霈
五寸計深利耖耔(前據留京王大臣奏京城十七日得雨一寸餘因即傳諭如現在未經續)
(被甘膏著皇子等分赴兹黑龍潭覺生寺兩處虔誠祈禱如已得雨即速馳奏據王大臣等奏京城自十七)
(日得雨後倏隂倏晴時有微雨因俱不成分寸是以未經具奏今扵二十六日戌刻雷雨交作移時方止計有)
(二寸復扵二十七日亥刻大雨傾注勢甚霶霈得雨又有三寸刨騐入土分寸直接地下濕氣現在大田長發)
(之時已共得雨五寸極為深透並無望澤之處等語)蔬菜夏田都茂起黍禾秋穫
幸堪期西南每晚雲容重普沃甘霖冀繼施(此間雖每日作雨但)
(不過一二寸霉夏之時亦冀再渥優膏也)
遊獅子園
獅子峯隂龍躍津邸園一豫趁清晨卻思始至甫六歲
怱過何期逮八旬内聖外王學胥恧
祖功
宗德訓曾親而今適百半九十歸政近哉勉惕寅
妙高堂
園中最高巒為堂則已古豈必遠言他七十四年處(予六)
(歲時隨七十皇考居此閱今四年矣)多半未知妙耳順不踰矩(謂六十七十也)
乘閒每一臨亦常無欲覩忘物之未能(無欲觀妙在忘物為政者不可)
(忘物也)終媿老氏語
草房口號
當年喜樸草房居黃屋無心堯帝如水趣山情仍若彼
堅鑚高仰祇勤予
宜照齋作歌
宜照之義已屢吟宜照之意常存心照人照物猶外耳
照失照得關内諶與其務外應求内已之得失當細尋
博學守約孰為要克己復禮四字任入門書齋每一憩
循名責實聊自箴
玉岑精舍
精舍西北隅巖谷幽窈窕恐勞肩輿人所以来常少今
朝氣爽涼試一窮其妙(叶)行行歴深竒遇遇皆静好坐
我虚眀窗祺然蕼懷抱尋思耽此佳或乖無逸道五年
歸政後斯乃娱吾老
山近軒
山莊無處不山近偏愛書軒名善循撫榻猶如坐屹&KR0008;
開窗恒喜入嶙峋風来颯與衣襟爽日永静依翰墨親
扵得弗辭多尚我自嗤何怪世間人
古松書屋
書屋亦已多古松乃稱獨宇宙来所有對以一間屋屋
不啻仍雲松自如伯叔是誠忘年交蒼然滿心目安得
疏仡書擕来相向讀
雨六韻(六月初二日)
午熱雲蒸蔚申交雷漸鳴殷心佇庭盼片刻遂盆傾難
狀激揚勢惟聞&KR1565;瀑聲山林乍如沐溝澮自然盈入土
不計寸祈年切感誠西南&KR0034;&KR0034;重澤願溥都京
大學士嵇璜八十夀辰詩以賜之
誕日原當六月初後移稱慶實謙虚(大學士嵇璜年亦八十實六月六日)
(生聞予為伊賜慶生辰不敢先予祈請移扵萬夀節後嘉其悃誠俯允所請)還鄉未可便從
爾戀闕依然尚憫予賜馬賜輿堪贊閣(嵇璜數年前曾祈予告念其精)
(神尚健且朝中大臣亦無年長逾予者未經允准今年又念嵇璜雖經賞馬仍恐難扵乘騎嗣後著已經賞馬)
(而艱扵步履之大臣加恩准令乘坐小椅旁縛短杆用兩人舁行入直以示體恤)曰来曰史未
懸車(從前大學士来保史貽直俱年過八十扵其生辰各賜以詩因其神眀未衰仍令如常供職是以賜)
(来保詩云皤皤元老多黃髮自是明廷大吉徵賜史貽直詩云聲望老臣需贊治名高漫擬即縣車嵇璜當即)
(依此例)同庚待我歸政後南北應同林下居(予立願扵八十五歲歸政)
(乙未林下戲題有擬號箇中者還當二十年之句以今歲計之又祗餘五年嵇璜與予同庚可以待予歸政後)
(同遂林泉之樂也)
雲貴總督富綱奏報兩省二麥收成分數及雨水
情形詩以誌慰
夏收兩省九分餘渥雨頻霑高下畬(富綱前奏滇黔二省榖雨前後每旬)
(均得膏澤一二次麥苗俱極暢茂兹復據奏滇省扵小滿前後天氣晴朗二麥登場深資曬晾及節屆芒種大)
(田正資翻犁播種之時旬日内或陣雨頻霑或密雨連綿入土極為深透不特溝渠充滿即高阜處所亦俱積)
(水盈疇現在近河田畝栽插完竣高田並可一律耕種齊全至黔省各州縣稟報得雨情形亦大概相仿其兩)
(省麥收分數通省牽算約計均有九分餘市集糧價本不為昂又得麥收接濟價值益臻平減民情各極安恬)
市價自然平閭里田間無不起耰耡敢云教化應加衆
(地方當稔收之後既富而教亦事之宜然居今之時教化亦豈易言苟司牧者或煩其令必致轉增苛擾如柳)
(宗元所云非以愛之適以害之者此意向屢言之)略幸倉箱足慰予罅漏補苴
慎休養皥熙風豈易言諸
荷
遲放季逢夏上旬何妨不速見天真淨香雅色無邊際
原是弗孤六月春
南北何須較所居隨安遇節亦昌如一年一度會君子
擲筆笑予賢或疎
題澄觀齋
齋近東北門出門必此經面帶水瀎潏背峙山崚嶒因
以額澄觀澄觀義可徵觀或屬之目澄具心之靈況此
每視事(每出惠迪吉門即扵是傳餐視事)恒虞乖政衡有為協中和無
逸存業兢
翠雲巖
戢孴為容敫靃光吟難嚮像繪艱方静觀似有勝斯者
試看山田禾黍香
色曰翠和形曰雲寓名巖樹兩平分幼齡閱到八旬歲
巖樹由来付不聞(道樹禪師云老僧不見不聞無盡見傳燈錄)
安遠廟即事
伊犁平定後建廟奉金仙(伊犁河北舊有固爾札廟彼地尊禮特盛我師平定伊犁)
(後因扵山莊東北規度高阜之所肖固爾扎之制修建是廟名之曰安遠)鎮壓諸番部(衛拉特衆)
(蒙古皆重黃教故建是廟亦神道設教之義耳)奠安三十年信非初計料(西陲之役)
(初意非能逆覩事機必克奏績維時厄魯特諸台吉率衆来歸力請大兵而喀爾喀之地勢又不可以錯處貽)
(患不若用其鋒而以偏師試之是以過禡旗命將之典概未舉行乃籌事不過一年兵行不五月大功既蕆)
(而回中諸部亦以次戡定迄今三十餘年休養敉寧與内地臣僕無異實賴昊蒼篤佑宗社鴻庥未)
(敢自詡為人力也)翻益外徕駢(乾隆三十六年土爾扈特率衆三萬餘戸来歸扵是四衛拉特)
(盡入版圖其餘如左右哈薩克東西布魯特霍罕安集延瑪爾噶朗那木干塔什罕諸部亦悉向化抒忱至二)
(萬餘里之外聲教攸同益非始念所及)聲教誠亟盛持盈祇悚然
野田
野田異初到廿日增佳象兩番霖霈靈(至山莊後扵五月十九日及六)
(月初二日兩次得雨優霑禾苗日見長發)多稼苗助長徐騎一歴觀心目為
之爽拂風送漚鬱飲露潤瀣沆再雨不為過消炎洩秋
枉(六月正當大雨時行之際既利禾苗且消炎暑況秋令雨多農家謂之潦稲轉以為忌若六月雨足並可)
(以洩秋金之氣也)昨閱京畿報雨接濕欠廣況兼酷曦蒸誠恐
暵耕壤慰弗勝愁切近遠頓殊想
招涼榭
避暑應無暑招涼自有涼可知緣不定各得試其常叢
樾含颸颯高峯佈蔭長適来觀穡事欲變夏雲黃
觀瀑
邇日覺炎意向涼偶来觀瀑得竒方試看拊拂飛銀&KR2892;
掃却熏熇十里強
觀斯屬目聽屬耳耳目誰能廢以偏設向六根評次第
(經云六根眼耳鼻舌身意也)静觀合在静聽前
雨(六月初八日)
六月原當大雨行時零分寸不臻成(邇日每有微雨不成分寸)此番
五占(去聲)風之候(前扵初二日雨兹甫隔五日)卻是三先日以庚(後三日庚)
(申為中伏)繼潤敺炎真足快高溝低澮信皆盈優膏定已霑
關外益繾佳音報帝京
留京王大臣奏報得雨詩以誌慰
春末夏初近京旱幸而禾黍已生苗霑濡雖屢欠盈尺
霶霈何期報徹朝(留京王大臣奏京城自廿六七日得雨之後時或微雨不成分寸天氣炎)
(熱已覺望澤本月初七日酉刻雷雨大作直至亥刻稍止初八日夘刻又復大雨傾注入土共計七寸有餘現)
(在尚未止點雲氣濃厚勢甚寬廣將来秋成可望有收不致減少分數等語京城前次得雨未透正為盼澤兹)
(得連朝渥霈可謂優霑覽奏乃深欣慰益切惕乾)蘇槁榮萎農事起出藏減價
市風調不禁額手慰南望既慰益兢慎旰宵
江蘇巡撫福崧奏到二麥收成分數詩以誌事
收麥江蘇報應早易其宣撫到因遲(江蘇巡撫閔鶚元因徇庇高郵州吴)
(煥袒護蠧吏假印冐徵一案革職拿問因將福崧調任蘇撫福崧扵五月初旬方經到任是以奏報較遲)重
徵侵蝕屢為弊吏治役奸可不知(高郵之案正在審辦間復據福崧奏江寧)
(句容縣有書辦侵蝕銀糧至數千金一案該省書役舞弊骩法自督撫以及府縣等竟置之不問吏治至此尚)
(可問乎是以不得不嚴加懲治以示儆戒)補奏兹聞九分賸(福崧奏江蘇省二麥實收分數)
(内收成十分者溧水長洲等三十七廳州縣九分者上元句容等十五廳州縣八分有餘者山陽阜寧等八州)
(縣八分者江浦安東等四縣七分有餘者豐沛等四縣七分者海州併所属贛榆縣統計江蘇通省二麥收成)
(實九分有餘等語)遐思如見萬民怡南巡六度輿情悉親切相
關更倍之
牣魚亭捕魚口號自哂
閘西謂裏東謂外捕外之魚置裏河(園中西為内湖東為外湖每捕外湖)
(之魚置之内湖内外之見猶未能忘殊愧大公御物之道也)裏外分眀人我别大公
御物愧為何
學古堂
學古額由
祖居今慙切孫幾曾窺津要惟是緬
堂恩十二躬何識(予年十二恭侍學豈皇祖至山莊維時祇習記誦之知躬行之實)
八旬行(去聲)勉敦永言何以報勤政愛黎元
綠雲樓題句
暑天雲易興更易在山谷林天春雲艱雨霑乃稱綠綠
雲為寓名暑雲實所足而樓占斯寓較實應或恧實主
名為客兹誠盍不速作雨信不妨溽節方中伏藉洩秋
霖氣(邇年秋稼每因雨多失豐)宜暘萬寳熟
春好軒
每坐書軒必夏巡幾曾九十賞佳晨插瓶卻看芳蓮道
豈不相同六月春
含粹齋敬題
含粹由来無不包發揮試看六之爻敬窺
皇祖深乎易義見高齋妙合庖山峙川流詮地理雲行
雨施惠天苞五年佇俟歸政後體驗扵斯化塞茅
霞標
峻宇霞標路迥修恐勞僕役弗頻遊卌年所得便宜者
書畫扵中兩卷留(往歲至山莊待月霞標策馬遊山至辛丑以年踰古稀不復乘馬扵是有)
(今年弗試夜行鞭之句然當塞湖秋望仍復命棹至癸卯復念水風夜寒亦未如往例遂成塞湖弗泛月之詩)
(繼取歷年遊山泛月諸什各彙書長卷並扵卷尾仿高房山筆意各繪為圖每一展玩四十年中舊遊景象如)
(在目前)
御製詩五集卷五十八
