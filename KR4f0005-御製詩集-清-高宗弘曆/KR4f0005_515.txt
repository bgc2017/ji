御製詩餘集卷二十
古今體三十九首(戌午四)(已未)
文園獅子林得句
武水文園裏(曩作熱河考詳言熱河乃會濡水而非濡水之源盖濡源出察汗陀羅海滙固都爾)
(河茅溝河賽音郭勒河三源流至山莊東北錘峰下行宫内有温泉流出會之始有熱河之名酈道元水經注)
(云濡水又東南流武列水入焉其水三川合派又東南歷石梃下孤石雲舉高可百餘仞案石梃即今錘峰武)
(列水即山莊内温泉無疑)相資德以胥底須論南北(文園獅子林本吳中名勝南巡)
(時屢至其地摹蹟題詩曾於長春園東北隙地規倣其製得景凡十有六皆系以句甲午歲復於山莊清舒山)
(館之前度地倣為之一如御園之景名之曰文園仍隨景各紀以詩是獅子林數典吳中及御園山莊而三然)
(山水天成奚論南北不可云同更何必言異詳見甲午題文園獅子林十六景詩序)率可印明虚
墻外僧冠暎(僧冠峰俗名僧官帽其形如毘盧覆頂土人以峯上雲氣聚散為晴雨之驗乾隆甲)
(午年始易今名在行宫門外南數里許)湖中君子居(湖中荷花正茂)設如詢姓氏
盖不出倪徐(吳中獅子林本以倪瓉獅子林圖得名因傳為雲林别業屢經馹致蘇州所弆倪卷)
(題詩以紀甲辰南巡復得徐賁畫獅林景十二幀後有姚廣孝䟦稱徐賁為僧如海作又陸深跋稱元僧維則)
(好聚竒石類狻猊故取佛語名菴如海即維則三輩弟子是獅林之名實昉於此初非倪瓉所居或瓉嘗遊詠)
(兹寺後人遂傳為倪氏别業未可知也屢見向年疊韻詩注)
廣東巡撫陳大文奏報早稻收成八分有餘詩以
誌慰
粤東真福地每歲早成勤(粤東地處嶺南氣候暄暖每歲兩稻收成視他處較早)
又喜秋七月報来陳大文(據陳大文奏廣東省早稻現已陸續收穫登場各府州所)
(屬地方收成九分者五縣收成八分有餘者二十三州縣收成八分者一廳五十二州縣收成七分者十縣合)
(計通省早稻收成共八分有餘糧價甚平地方寧謐等語)八分餘有穫踊價略無聞
豈不欣方寸仍惟惕勝欣
牣魚亭得句
牣魚名與彼歧同上下察存指顧中自謂饒他一著者
經營不藉庶民攻
按大雅靈臺之詩以詠歌文王德及於民有臺沼之
樂而民樂其樂然細繹詩辭曰經之營之庶民攻之
不日成之則猶不能不資於民力盖古者力役之征
聖王不廢周禮所云公旬三日及二日一日即當時
役民之法詩人以文王用民之力而民忘其勞為頌
揚歸美之辭顧予思之用民之力以供遊覽何如不
資民力之尤愈乎我國家偶有工作皆弗用正帑惟
以關税盈餘及内帑節省者物給價工給值絲毫不
以累民而貧者轉受其利即歷年駐蹕山莊亭臺點
綴間事添葺從未嘗少資民力向年所著知過論已
詳言之是予所引為已過者視大雅所云或猶可無
愧乎偶題牣魚亭附識數語以示意
過嶺戲題
西升東降右循左(創得齋與旃檀林相隔一嶺創得齋在嶺西居右旃檀林在嶺東居左由)
(創得齋至旃檀林則升自嶺西向東而降為右循左也)左陟右臨東向西(若由旃檀林至)
(創得齋則升自嶺東至頂向西而降左右升降之間殊費脣舌足見日理事幾之難也)一嶺漠然
付不識蒙莊繹出物之齊
旃檀林得句
或稱南海或西蔵(天竺自稱旃檀國其有無不可考扶南交阯皆有旃檀見唐書西域傳按)
(交廣地濱南海距山莊甚遠山莊所植惟有楓槲等樹與旃檀無涉向年曾有旃檀名本因假借真樹千林信)
(孰充之句)塞外山莊何有焉丈六拈花祇微笑不然然處不
妨然
澄霽樓
如洗碧空霽景澄綺樓偶陟上之層無端天漢騁秋目
飛遞捷章到未曾
出麗正門觀稼作
五月駐兹七月半觀農一出御青驄試看翼翼與與者
都在勤勤念念中雨不愁多根柢潤暘誠宜暴粒漿充
那能弗慰慰猶悚影響惠從夙勵衷
石城
石城十七里餘為駕壑騎峰壯且竒詎是司農費公帑
貪官罰彼出家貲
山莊石城乃康熙年間噶禮罰貲修築者噶禮歷任
山西巡撫屢被劾控婪贓等事俱經辯釋嗣任兩江
總督經巡撫張伯行劾奏噶禮通同攬賣舉人向主
考官索銀五十萬兩噶禮亦列欵劾張伯行並奉
旨解任交張鵬翮赫夀查審僅將主考官等抵罪張伯
行誣參議革職贖徒噶禮免議蒙
皇祖嚴飭諭諸部臣及九卿詹事科道等公核以噶禮
張伯行互相訐奏玷大臣職均議革任
皇祖念張伯行居官清正仍留原任噶禮操守難信依
議革職事在康熙五十一年此石城之修當即其時
罰彼所為我國家無力役之征一切工程皆發帑給
值從不累及閭閻至園亭偶有興作則並不用正帑
率以内府餘項為之或貪官汚吏罰令出貲使貪谿
壑者知所儆兹偶詠罰築石城一事特檢查噶禮原
傳為之仰見
皇祖保全清官懲創墨吏實為仁至義盡不特慎重工
作愛惜勞費而已誠可奉為萬年
家法也謹識
澄觀齋
試問澄觀處於秋最合宜
天高氣有肅雲淨意無為惠迪
奎章迥(殿額惠迪吉三字乃皇祖御書)征邪我武施所慙方寸者懸
捷尚孜孜
出山莊北門瞻禮梵廟之作
許多梵宇因平遠(山莊城外北山一帶崇建寺廟如普寧寺係乾隆二十年平定西陲四衛)
(拉特来覲倣西蔵三摩耶廟式建此以紀武成安遠廟則二十四年因降人達什達瓦部落遷居於此倣伊犂)
(固爾扎廟式為之普樂寺則三十一年所建以備諸藩瞻覲至布達拉廟成於三十五年倣西蔵大昭式敬建)
(以祝熱河慈釐扎什倫布廟乃四十五年班禪額爾德呢来為予祝七旬萬夀時倣後蔵班禪所居剏建)
(者其他如殊像寺廣安寺羅漢堂諸所營建實以舊藩新附接踵輸忱其俗皆崇信黃教用搆兹梵宇以遂瞻)
(禮而寓綏懷非徒侈鉅麗之觀也)何事區中邪教張(川楚匪徒妄立白蓮邪教聚衆倡亂)
(乃内地奸民非若窮荒遠徼可姑置諸化外者稂莠必鋤用兵實非得已也)撻伐六軍寧可
罷遷延三載尚如常(邪教滋事起於前歲之春計𠞰捕至今已二載有餘雖疊經帶兵大)
(員等四路兜擒殱斃多賊其闌入楚陜邊界者俱已次第廓清悉竄至川北川東界内惟首逆多名尚未全獲)
(川北則有李全高均德羅其清冉文儔阮正通川東則有王三槐徐添德林亮公劉成棟張漢潮賊匪等敗竄)
(之餘不過苟延殘喘現經勒保惠齡恒瑞德楞泰明亮額勒登保等帶領雄兵分路截𠞰諸首逆自可不日就)
(擒亟望捷音飛至)化民無德誠忸切督將惟嚴令武揚六十年
餘外夷服却慙授政戢斯狂(自丙辰授政子皇帝用嘉慶紀年而一切軍國大事)
(予仍躬親指示不敢遽圖暇逸即𠞰捕教匪一事籌筆勤勞凝盼捷章殆無虚晷亦惟以德化未孚時引為已)
(愧耳)
登四面雲山亭子作
最喜巖亭同我歲(亭建於康熙五十年辛夘迄今八十八年與予春秋正同)一年一
度暢吟觀木梁木柱勒全滿碑版碑隂鐫又完(每歲登臨必有)
(題詠梁柱間懸掛已徧丙辰年遂刻詩於亭南之碑面昨歲登亭周覽見碑隂尚餘空處又將詩句勒於碑隂)
(更無可鐫刻處矣)擬欲罷詩復難默重教立碣試增看(今歲來此不能)
(罷吟復有此作擬另立一碑鐫刻新什)促成七字飽餐返(每歲登亭即於此傳餐遂成例)
(事)山迥秋高了不寒
福建巡撫汪志伊奏報早稻收成八分有餘詩以
誌慰
福省居南近廣東報收早稻夙期衷昨看粤奏兹閩奏
實喜收中符望中(昨據廣東巡撫陳大文奏報通省早稻收成八分有餘可稱中稔福建係)
(廣東隣省今又據巡撫汪志伊奏稱閩省春夏暘雨應時早禾暢茂現屆成熟之期除臺灣一府尚未報到所)
(有内地九府二州各屬收成九分有餘者侯官等三縣九分者閩縣等二十一縣八分有餘者福清等二十一)
(縣八分者羅源等十州縣七分有餘者長樂等五縣合計通省各府州早稻收成八分有餘等語閩粤均係南)
(省氣候暄温早稻登場率先他省兹節據兩省奏報收成俱屬中稔洵堪志慰)既過八分亦稱稔
那能十熟屢資豐南瞻海嶠同民慰乾惕殊民自勑躬
直隸總督胡季堂河南巡撫倭什布同奏報秋收
九分有餘詩以誌慰
心殷惟是雨暘若今歲堪稱澤普甘古塞親瞻内與外
(今夏巡幸山莊以來雨暘應候古北口内外皆係蹕路所經目擊田禾暢茂兹據直隸總督胡季堂奏報各屬)
(秋禾已屆成熟之期河間正定兩府屬約收十分永平保定天津順德大名承德易州冀州定州等府州屬約)
(收九分有餘廣平府並深州所屬約收九分順天宣化府暨趙州所屬約收八分有餘遵化州屬約收七分有)
(餘口北道屬約收七分合計通省收成九分有餘等語洵為上稔)大河遍及北還南(同日)
(义據河南巡撫倭什布奏豫省九府四直隸州春夏以來甘雨優渥秋禾一律飽綻現據各屬開報約收十分)
(有餘者禹州寧陵安陽太康汝州等五州縣十分者尉氏儀封裕州等十八廳州縣九分有餘者祥符睢州等)
(二十七州縣九分者新鄭商邱等二十七縣八分有餘者杞縣鄭州等二十三州縣八分者密縣武安等八縣)
(合計通省收成九分有餘等語與直隸省秋收分數相同均屬上稔一日連披兩省奏牘各報豐年實堪志慶)
即欣有雨高下潤不致過霖沮洳耽兩省慰稱九分稔
愁仍勝慰盼功覃
熱
孟秋值小建月季臨於九熱似不可當婪尾氣如灸酷
烈較夏盛此義人知否稼穡多報稔穗結時合久粒堅
氣充滿農諺聽熟有何必嫌炎蒸一瞬光隂偶八徵繹
箕疇曰豫亦誡守
獲鹿
仁祖仙莊育塞禽繁滋麀鹿富林林(我皇祖肇建山莊至今將屆百)
(年凡苑囿規模及林泉布置皆經滋生聖裁親定草木鳥獸㒺不咸若即苑中所育之鹿蕃息什伯成羣)
(亦皆留貽仁澤之也)每因有暇即其麌豈礙無虞試已尋一御
火鎗(鎗字韻府收入八庚韻作鼎鎗之鎗與鐺同至古人刀槍之槍俱從木旁係七陽韻與鎗異義自明)
(唐順之左編載金人有飛火鎗乃鎗字從金旁之始詳見舊作花准神鎗詩識語)馥焉仆(馥讀作愎)
(潘岳射雉賦馥焉中鏑注馥中鏃聲也)即頒藩部簇而歆(歆字兼歆饗歆喜二義大雅無)
(然歆羡即作歆與忻義同)何期八十八齡者目力依然
天佑欽
四川總督勒保奏官軍攻克安樂坪賊巢生擒邪
教起事首逆王三槐報至詩以誌慰
湖北多年邪教羣(白蓮邪教萌蘖於楚北寖及於川陜邊界煽誘傳習為日已久此等莠民)
(倡立邪說妄謂入其教者可免災劫以之哄騙愚蒙不獨顯違正教並不得附托於釋氏羽流真乃邪教中之)
(邪教向來地方大吏失於查察遂致黨與日增然予初未嘗遽欲翦除其類即内外大臣等亦未有奏請誅鋤)
(者其敢作不靖實自取滅亡也)瞷征苗際叛隨聞(教匪蠢動之始因近年湖南逆苗滋事調)
(集川楚等省官兵𠞰辦内地防守兵單邪匪遂乘機倡亂到處逼脅平民肆行搶掠抗拒官軍楚省逆首聶傑)
(人張正謨姚之富齊王氏等俶擾於先已就誅滅川省王三槐係在達州起事首犯稔惡稽誅尤為禍首罪魁)
(覆載所不容也)雖云疥癬潢中鬨可弗湔除國伐勤亦以遷延
閱兩歲(𠞰辦教匪始於丙辰之春雖屢經奏報克捷而逆匪四處奔逃希圖牽掣官兵為苟延旦夕之)
(計各路帶兵大員等惟事尾追致逆匪輾轉逃竄久未蕆事因命勒保為四川總督總統軍務節次調派吉林)
(黑龍江勁旅並雲貴等省精兵分路截𠞰計籌辦軍務至今已閱兩載有餘矣)每教督飭勵三
軍兹擒首逆繼𠞰黨(據勒保奏王三槐等賊夥屯踞開縣安樂坪地方該處山勢層疊其)
(險要路口均經賊匪分派頭目安設木城石卡畫夜併力拒守勒保督率將弁先將頭卡岩洞門攻克賊匪等)
(守禦愈力勢難徑上惟跴探岩洞門之右有小路一道雖樹木叢茂石角崚嶒尚可扳援登陟勒保因挑選奮)
(勇兵丁鄉勇潛往埋伏一面督同舒亮百祥富爾賽等由岩洞門進攻撲近賊卡鎗箭並發賊匪仍抵死抗拒)
(其時埋伏之兵勇等已由小路盤旋競上用火箭順風飛射焚燒賊寨賊匪立形慌亂官兵乘勢扳開木城痛)
(加𠞰洗殱斃賊七八百名賊匪不能抵拒遂棄巢奔潰竄至安樂坪後山復經官兵四面圍裹殱賊愈多王三)
(槐等無路逃生抛擲器械齊聲乞命當經勒保指揮將弁將首犯王三槐生擒解京其助逆匪犯三百六十餘)
(名悉數擒獲斬梟示衆王三槐為川省起事首逆今渠魁已得其夥黨如冷添禄一股現雖踞守祖師觀趁此)
(兵威尅期即可掃蕩此外如徐添德林亮公羅其清冉文儔及由楚陜竄川之阮正通李全高均德劉成棟張)
(漢潮等犯祗係分竄餘黨聞首犯王三槐已被擒獲自必紛紛潰散無難速就殄平大功已將告蕆勒保董率)
(將士調度有方前在雲貴總督任内因平定狆苗錫封侯爵兹特加恩晉封公爵以旌勞績并命查明在事出)
(力將領等奏明一體加恩所有襄贊軍務之大學士伯和珅晉封公爵尚書福長安錫封侯爵其餘在事慶成)
(之軍機大臣等俱勅部優叙至辦理此事數載以來予宵旰焦勞實無一時稍釋兹幸元惡就擒膚功迅奏惟)
(有感謝益加昊慈欣慰之餘敬凜)德化慙虧那曰欣
八月初九日作
仰望如
霄上(本日恭值百七太宗文皇帝忌辰敬念元孫太宗紹統至今十餘年予為太宗仰企)
(在)(音容真如天上也)俯臨欣目前一身親
七代(予仰蒙堂憶昊慈親侍祖佑備膺諸福十全刻璽四得名髫年聖祖荷蒙恩眷)
(逾常今年躋八十有八精神康健猶日勤訓政本支繁衍早已慶得元孫一身親見七代實自古帝王未)
(有之盛事)百歲待旬年顧謂元兮勉(元孫載錫於今春已成婚禮即可冀得來孫之)
(喜若能仰邀有佳鴻佑得遂此願更為亘古希話欣跂實深)喜瞻來者連自知不
知足又願庶應然
賦得八月剥棗(得時字八韻順天鄉試題)
五月開花際多愁望雨時(棗花開以五月正值農田望雨之際至結實時則秋收已)
(近豳風詠剥棗後即繼以穫稻亦正為農功紀也)豳風結實後亦幸稔農期開
結人掄節幸愁棗豈知有情輸此著無識泯凡為可騐
一心鏡因題七月詩剥中看落落擎得喜離離須悟莫
争速應懷相讓宜咨諸撫箋者方寸合甄思
山東巡撫伊江阿奏報收成九分有餘湖南巡撫
姜晟江西巡撫張誠基同奏報收成八分有餘
詩以誌慰
山東欲詠待山西待久未來先自題(山東省奏報豐收之摺於七月二十)
(七日業經遞到念山西係屬鄰省欲俟山西奏到時並紀以詩今待至旬日尚未據該省奏報或因山西口外)
(各屬禀報稍遲之故因先將山東及湖南江西奏報收成分數彙為一詩)暘雨調勻秋稼暢
黍禾豐茂九分躋(山東巡撫伊江阿奏束省夏秋雨水調勻秋禾暢茂泰安沂州青州登州)
(四府並臨清直隸州所屬約收九分有餘武定曹州萊州三府屬約收九分濟南兖州東昌三府屬約收八分)
(有餘濟寧直隸州所屬除被水外約收八分有餘合計通省約收九分有餘可稱上稔)湖南惟遜
一之欠(湖南巡撫姜晟奏湖南各府州屬本年早稻收成九分以上者瀏陽等六縣九分者長沙武岡)
(等十六州縣八分有餘者衡陽乾州鳳凰郴州等二十八廳州縣八分者湘潭茶陵等二十二州縣合計通省)
(收成八分有餘等語雖較山東稍遜亦可稱中稔矣)江右亦稱數(去聲)與齊(江西巡撫張誠)
(基奏江西各府廳州屬早稻收成十分者奉新新昌二縣九分者蓮花廳寧州南昌新建等七十廳州縣八分)
(者分宜新喻等七縣合計通省收成八分有餘等語與湖南俱屬中稔)盼捷依然心未惬
遲遲摛句益慙兮
中秋日作
夏杪秋初兩月餘雨暘時叶實非虚不惟齊左江右界
多報中豐上稔書(今歲暘雨應時各省收成皆屬豐稔近據山東奏報九分有餘江西湖南)
(奏報八分有餘其先經奏報者直隸河南俱九分有餘廣東福建俱八分有餘或稱上稔或係中豐而熱河駐)
(蹕之處快睹豐穰亦在九分以上此時刈穫已將完畢比戶盈寧洵堪志慶)此際登場慶已
定誠然祈歲望為舒以何偏滯凱音奏目騁西南總惄
如
署廣西巡撫台布浙江巡撫玉德山西巡撫伯麟
先後奏報收成均八分有餘詩以誌慰
批朱每早企深衷各省農田一念同不謂參差三境報
均稱餘有八分中(十六日署廣西巡撫台布奏各屬早稻收成分數漢屬内收成九分者臨)
(桂等十三州縣八分者靈川等四十四州縣七分者興安一縣土屬内收成九分者上龍等三土司八分者忠)
(州忻城二十七土州縣司統計通省漢土各屬收成八分有餘十七日浙江巡撫玉德奏早禾成熟杭州紹興)
(二府屬收成九分有餘金華府屬收成九分寧波台州衢州嚴州温州處州六府屬收成八分有餘統計各屬)
(收成共八分有餘其杭州嘉興湖州三府所屬之仁和等州縣向係種植晚禾現在長發青葱可卜豐稔十九)
(日山西巡撫伯麟奏秋禾已屆成熟據各屬禀報約收十分者陽曲等五廳縣九分有餘者長治等五州縣九)
(分者太原等十四州縣八分有餘者交城等十五廳州縣八分者榆次等十九州縣七分有餘者臨汾等二十)
(九州縣七分者曲沃等二十廳州縣合計通省收成八分有餘各等語今歲各省收成多屬豐稔兹廣西浙江)
(山西三省復先後奏報同係八分有餘均可稱中稔也)因思曰庶加曰富無外民
功在穡功此合慰哉慰仍憮凱音何事盼猶忡
紅葉
疎星幾點曉林中信宿千巖一半紅造物神工迅如此
笑他著筆費關仝
避暑山莊迴蹕至喀喇河屯行宫作
去歲七兇惟賸二(昨秋迴蹕駐此盼望捷音曾有七兇佇待生擒首之句其時楚北襄鄖一)
(帶首犯係姚之富齊王氏李全長陽黃柏山首犯係林之華覃加耀川省達州首犯係徐添德王三槐共有七)
(犯上年十月内林之華先被官兵鎗斃本年正月經額勒登保等在歸州終報寨地方將覃加耀生擒解京伏)
(法三月間復據德楞泰等奏於鄖西縣三岔河地方將姚之富齊王氏□困山梁賊匪無路可遁姚之富及齊)
(王氏先後自行投墮懸崖經官兵擒斬梟示本月初間據勒保奏報官軍攻克安樂坪賊巢生擒首逆王三槐)
(現在檻致京師計日可到是昨歲詩中所指七兇已得其五惟餘李全徐添德二犯尚在稽誅未獲)今秋
八犯總成旬(李全為楚北首逆之一徐添德為川省首逆之一此外楚賊尚有高均德阮正通張)
(漢潮劉成棟等四犯川賊尚有冉文儔羅其清冷添禄林亮公等四犯合之李全徐添德共十犯尚未就擒)
東逃西竄由彼賊追有截無恨我臣(楚賊自姚之富齊王氏殱斃後阮正)
(通先由陜省竄入川境儀隴一帶李全高均德繼之張漢潮劉成棟由楚竄至川境復由通江南江竄至石泉)
(縣界現在李全與川賊林亮公等合夥竄至墊江梁山之間高均德與川賊冉文儔徐添德等合夥奔竄廣元)
(一帶其川賊竄聚營山縣之箕山者則有羅其清一股竄聚開縣之祖師觀者則有冷添禄一股現經勒保督)
(同惠齡恒瑞德楞泰明亮興肇等於川東川北分路攻𠞰賊匪竄敗之餘原不難尅期殄滅總由帶兵大員等)
(不能設法向賊前截𠞰惟知在賊後尾追以致各路賊首四處奔逃時分時合雖疊次殱賊不下數萬而首逆)
(多名日久尚未全獲節經降旨嚴催或間日或連日望捷之懷殆無虚晷迴憶昨秋旋蹕至此迄今又閱一年)
(尚未竣事思之實增煩懣惟冀大功昊慈垂佑於今歲秋冬之交將各首逆悉數殱擒速蕆日深跂望)
催督誠然不遺力返躬責已亦惟諄叩
天赦過惠蒼赤耆定功成速報臻
入古北口作
歷夏臨秋三月餘却無一日釋心予欣逢
眷賜雨暘若飽攬黍禾内外如關表關中歲胥稔川東
川北捷猶虚(川東賊匪前據勒保奏報生擒首逆王三槐祗有冷添禄一犯屯踞開縣祖師觀地)
(方計可尅期掃蕩乃勒保自八月初九日馳報捷音後已逾二旬尚未續奏擒獲冷添禄之信而川北如冉文)
(儔羅其清張漢潮等各股賊匪雖節經惠齡恒瑞德楞泰明亮等疊次殱斃多賊但首逆至今尚未就擒仍日)
(殷望捷耳)七言紀事惟增愧不可無言復此書
迴蹕至御園再疊丙辰韻
御園旋蹕再疊韻三閱春秋運已該剛獲一兇何濟事
(川省起事逆首王三槐雖今秋勒保奏報生擒解京尅日可到此外尚有冷添禄林亮公徐添德冉文儔羅其)
(清李全高均德阮正通張漢潮等尚未殱擒計啟蹕至山莊時正殷望捷兹迴蹕至御園大功尚未全竣彌增)
(縈跂)未擒衆醜此空迴飛章豈不目頻注執訊曷曾氛淨
灰例事弗能罷點筆欲鋪箋詠愧先来
含清暉室詠
清暉含得一軒中四季雖同致不同幸是逢年心略慰
依然盼捷意猶忡滿窗暖愛趙衰日三面雄辭宋玉風
舊詠新題一瞬目三年慙愧迅無窮
初冬
十月小陽節隨時撫景光目殷仍捷望心慰幸年昌(今歲)
(各省豐收先據直隸河南山東奏報九分有餘廣東福建江西湖南廣西浙江山西奏報八分有餘俱紀以詩)
(其續行奏到各省或九分有餘或八分有餘合計實可稱大有之年)座静短亦永窗明暖
不涼菊花紛五色所愛在其黃
四川布政使林儁奏通省收成九分有餘糧價平
減並籌備倉穀情形詩以誌慰
秋稔午繼已連登實異常弗敢頻紀筆恐涉好(去聲)言祥
奏函林儁達事因關蜀疆川東及川北(川省自擒獲首逆王三槐後川)
(東僅餘冷添禄一犯尚在開縣祖師觀竄踞其川北各首犯如冉文儔羅其清徐添德李全高均德張漢潮等)
(叠經官軍截𠞰賊勢已極窮蹙惟各首逆尚未全擒現在分竄蒼溪閬中南江及渠縣營山等處指日即當蕆)
(事刻下各路官兵搜捕軍糧最關緊要全賴年穀豐收足資儲備較之他省望歲尤殷)弭賊需兵
良軍糈之所關惟賴年豐穰通省幸有秋收成九分強
(據四川布政使林儁奏成都重慶叙州龍安寧遠雅州嘉定七府眉州邛州瀘州綿州酉陽達州六直隸州敘)
(永一廳收成九分有餘順慶䕫州潼川三府茂州忠州二直隸州松潘一廳收成九分保寧府石砫理番懋功)
(三廳收成八分有餘資州收成八分合計通省收成九分有餘洵為上稔又據奏各路軍糧起運陸續在途現)
(屆秋收糧價平減採買倉穀一百萬石閭閻争先出糶實屬有備無虞等語覽奏為之慰幸)稽首叩
天恩庶民獲安康更切捷音来西南騁目望
孟冬還宫敬因重建乾清宫工成有作
昨歲乾清值祝融紀年嘉慶匪乾隆(昨年孟冬二十一日乾清宫弗戒於)
(火此事紀載應入於嘉慶二年惟子自丙辰授璽後並未退居寧夀宫仍在養心殿日勤訓政事無鉅細皆予)
(自任之敬思夀躋上天垂戒誠以予仰邀膺較洪貺踐阼六十二年望九康強逢吉諸福備之)
(皇祖受祜之眷尤為優厚未免欣喜過望是以不以昊慈於篤中示以戒滿之意予惟撫躬自責諉)
(之子皇帝此實敬凜寅畏之誠詳見昨年悔過詩及頒發勅旨内)從来有應必有故不
以責儲惟責躬萬戶千門肯效侈(用漢未央宫事)復初如舊亦
稱崇重成枚實纔旬月(自昨年孟冬至今年仲秋甫十閱月大工重建告成鴻規鉅制)
(一切復還舊觀辦理甚為妥速兹值進宫吉日特降旨將管理工程大臣官員等交部分别議敘其工匠及總)
(管内監等賞給縀疋有差是日天氣晴和敬謹申謝庥宫殿及司工各神靈以答福佑從此敬迓天)
(延釐集慶吉祥鞏固至於萬年永益欽承無斁云)仍慙(去聲)卑之大禹宫
微雪(十月十七日)
問夜夜如何欣稱雲氣羅霏微始飄灑紛落漸婆娑倚
柱雙眸豁積樓一寸過(是日子正雪花飄灑至卯初三刻方止積地一寸有餘計小雪)
(節甫越二日即蒙地方昊眖早賜祥霙而近京昌平懷柔及古北口一帶旋據提督愛星阿奏報於本日)
(得雪二三寸不等馬蘭鎮所轄地方亦據總兵特清額奏報於十六日得雪三寸有餘較之往歲得雪尤早從)
(此冬月臘月正可冀陸續優霑惟益增欽感爾)
昊恩早冬沐那敢惜非多
夜雪六韻(十一月初九日)
小雪剛符節纔逢一寸和(前月十五日係小雪節十七日京師即得雪寸許附近畿)
(輔地方亦有奏報得雪之處恰與節氣相符)兹當冬至月大雪未旬過(本月朔節)
(交大雪距今日未及一旬復得此番快雪真應時甘澤也)夜半同雲簇
天膏吉玉羅三時暢霑足(是日夜半層雲密布子刻即飄雪點漸加濃厚直至卯正)
(方止祥霙霑被積三時有餘之久仰沐昊恩實為優渥)五寸疊婆娑(此次密雪優霑據順)
(天府尹奏報京城内外積地實有五寸且雲氣寬廣近京各屬自必同時得雪於宿麥滋培大有禆益遠近農)
(民同深歡抃)十二重樓積(十洲記崑崙山一角有積金為天墉城面方千里城上安金臺五所)
(玉樓十二所漢書郊祀志黃帝時為五城十二樓以候神人於執期名曰迎年是十二樓之數雖出仙家而黃)
(帝時已有其制考京師都城宫殿成於永樂年間其時機事皆決於姚廣孝按明史載廣孝通隂陽術數之學)
(營建規制自多與議今京師宫殿城閨仿古重檐臺門之制者中一路曰正陽門天安門端門午門太和門太)
(和殿保和殿乾清宫坤寧宫神武門鼓樓鐘樓凡十有二當時創建不特借義十洲記所稱崑崙樓數押即仿)
(黃帝時十二樓以取迎年之義是以明李時勉北京賦有云損益乎黃帝合宫之宜也兹值時玉應期臨軒舒)
(眺層檐飛桷真如謝惠連雪賊所云重璧連璐益彰皇居之壯)渥優三輔多(隨據直隸總督胡季)
(堂奏報保定省城一帶於初八日亥刻雪花飄揚入夜繽紛大作至初九日辰刻積地八寸雪猶未止俟各屬)
(禀報到日再行開單彙奏又據長蘆鹽政董椿奏天津地方亦於初八日亥刻起至次日午刻止大雪紛霏積)
(厚八寸等語是此次雪澤覃敷畿輔各屬自當普被益仰鴻恩布濩欣慰之餘惟倍增虔惕也)濩
恩增愓息自問合如何
雪(臘月初四日)
剛企時霙沃麥田何期清曉貺敷
天(今歲冬雪優霑十月十七日甫過小雪京師即得雪寸許迨十一月初九日距大雪未及一旬京城内外)
(時霙廣被積地五寸其近京保定天津一帶俱同時得雪八寸畿輔各屬一律普霑實為應時甘澤計上月初)
(九日至今將及一月雖前此積雪融化土脉極為滋潤但現當培護宿麥之時正賴醲霙續被未免略為縈盼)
(兹於初四日夘時起醲雲層佈密雪紛敷一晝夜勢尚未已據順天府尹奏報積地已八寸有餘再閱少時即)
(可至盈尺以上從來田家以一冬三白為豐年之兆此次快雪合之前兩次已叶農祥況現距立春尚有二旬)
(五日更可冀疊霑時玉此實仰邀喻昊蒼鴻貺有加無已虔感曷可言)自朝至暮霈霑
爾既渥而優益暢然濩落勢欣野廣被配藜澤實惠駢
填非徐非疾態幽雅曰方曰圓色潔鮮踰月復叨心惕
息望膏誠切意懃拳謝莊衣點稱竒瑞賈島詩成自詡
妍方寸一憂去其半捷音速至乃能全(𠞰捕教匪之役辦理已及三年)
(各路帶兵大員等雖屢有捷奏其起事首逆王三槐已經勒保等生擒解京所餘黨夥不難以次蕩平惟自王)
(三槐擒獲後迄今已閱數月勒保等圍𠞰川東祖師觀冷添禄一股賊匪尚未能悉數殱擒其川北賊匪如羅)
(其清一股經惠齡等將箕山太鵬山青觀山賊巢叠次攻克而首犯羅其清尚逃竄巴州地界明亮等𠞰辦張)
(漢潮一股於楚陜邊界跟蹤追截雖賊勢已萬分窮蹙而首犯張漢潮亦未就擒此外如冉文儔徐添德阮正)
(通樊人傑等尚在川陜邊界奔竄稽誅前此各路帶兵大員等自定限期以年内當可𠞰辦完竣今已屆臘初)
(距歲除不過二十餘日節經降旨嚴催不啻百數十次五夜焦勞幾至不能成寐現當瑞雪應期似可略紓懷)
(抱而盼捷之衷仍刻難自釋惟冀早晚喜音飛至俘渠蕆績庶稍慰旰宵懸企爾)
即事
雨仍有度(春秋左傳曰雨三日以上為霖王充論衡曰太平之世十日一雨是甘雨應期實為休徵)
(之大者惟當望雨之時固以作霖為喜若霖雨太多又不免有霪潦之虞予向於春夏之交每多望雨之什及)
(甘霖叠沛又亟盼時暘誠以有度之雨乃為時若多寡分寸之間每刻縈懷抱也)雪無度(各省種麥)
(地方俱以冬雪卜来歲豐收盖因秋麥出土得雪澤培護乃資長發而春麥翻犂播種土膏沾透尤省農力且)
(被雪之區蝻子不生最為三冬所亟盼者左傳以平地尺為大雪謝惠連雪賦云盈尺則表瑞於豐年而未嘗)
(以日計博考古書從未有以雪多為過度者此次臘雪自初四日夘刻起疎密相間閱三晝夜之久直至初七)
(日子刻方止積地實不止盈尺且濃雲廣佈近京各屬自必同時普被近遠歡騰允為豐年上瑞余感沐)
(昊慈賜佑既深欣喜彌加虔敬初不以得雪過多為慮也)憂(謂雨)喜(謂雪)之中方寸殊過
甚則難願平等因之日夜念廑吾(現在甘雪應時固屬多多益善惟濃隂已)
(及三日祥霙遍野極為透足又未免以晴霽為喜今早曦陽晃朗氣候暄和快雪時晴尤為惬意是予之願期)
(平等寸衷實無時或釋爾)
惠齡等奏生擒川北首逆羅其清報至詩以誌慰
強兵雄將四三千𠞰逆鋤兇逮二年(川省教匪不過内地奸民並無長技)
(上年秋間曾簡發吉林黑龍江精兵三千名益以所帶餘丁不下四千名此項官兵最為驍健一以當百加之)
(該省原調之兵又不下數萬名以之𠞰捕内地匪徒理應即時殱淨乃自簡發精兵以後迄今幾及二年尚未)
(蕆事此則帶兵大員等辦理不善所致咎無可謝也)惟事尾追致留滯(賊匪屢經官兵𠞰敗)
(後分股逃竄原不過苟延殘喘各路帶兵大員等果能繞出賊前設法堵截四面兜擒何難尅期𠞰淨乃惟知)
(在賊後跟蹤追𠞰以致疲我兵力而賊匪因前路無兵攔截遂爾奔竄稽誅遷延時日節經降旨督催不啻百)
(數十次現已將屆歲除盼望捷音尤為殷切)屢行飭督戒俄延其清今日報
擒逆(據惠齡額勒登保德楞泰奏川北逆首羅其清經官兵痛𠞰由青觀山竄至官山惠齡與額勒登保)
(德楞泰分兵兩路夾擊斃賊五百餘人賊匪復竄至老鴉城屯踞官兵奮力攻擊殺賊一千餘名賊匪復逃至)
(邱家堡搶掠經官兵趕上前後合擊又殺賊八百餘名餘匪竄入山寨官兵鎗箭並施復用大礟轟擊斃賊無)
(算賊匪捨命滚厓四竄惠齡等督兵於十二月初一日趕至白埡子地方詢知羅其清兄弟帶有二千餘人在)
(蔡家梁下溝歲匿惠齡等先派兵勇於溝之南北堵截隨親督弁兵於蔡家梁兩面下壓其溝内蔵匿之賊殱)
(洗無遺遂將首逆羅其清及伊弟羅其書羅其秀伊子羅泳福一併生擒於嘉平十六日喜音馳到望捷之懷)
(為之稍慰)川北斯平靖燹烟(羅其清為川北著名首逆且各股賊匪倚恃聲援實屬可惡此)
(次惠齡等分路兜𠞰七晝夜殺賊五千餘人將羅其清父子兄弟悉數生擒並擒獲賊夥一千餘人軍聲大振)
(各路賊匪自已聞風胆落惠齡等現帶兵前赴通江𠞰辦冉文儔一股賊匪俟此股𠞰淨川北即可肅清此外)
(竄匪如徐添德林亮公李全高均德阮正通等不難次第殱除至勒保𠞰辦之冷添禄一股及明亮等𠞰辦之)
(張漢潮一股賊勢俱已窮蹙惟冀旦晚捷音踵至將各首逆按名擒獲剗淨根株蕆功自當不遠矣)譬以
蠧株要全淨旁枝剔去繼根牽
即事
玉樓十二積霙華澤麥春膏遍近遐齊左豫南應即報
晉西陜右願無差有收接稔民欣遇𠞰逆除奸衆奮加
賊首生擒尚餘幾捷章迅至佇三巴(川楚教匪著名首逆如聶傑人張正)
(謨覃加耀姚之富齊王氏早經次第擒誅其川省起事首犯王三槐及川北首犯羅其清現俱生擒解京此外)
(尚有冷添禄張漢潮冉文儔徐添德林亮公李全高均德阮正通等分竄稽誅若早晚捷音馳至將此數犯按)
(名擒獲即可尅期蕆事佇盼尤殷)
除夕立春
戊除(去聲)因循舊未新坦蕩迎萬環輪甲子今夕太分明
(是日立春)
穀豐雪盛合年昌感荷屢綏佑
上蒼方寸誠宜渥深慰依然渴捷勑幾忙
已未元旦
乾隆六十又企四初祉占豐滋味參(史記律書云未者言萬物皆成有滋)
(味也)八十九齡兹望九乾爻三惕敢忘三雖云謝政仍訓
政是不知慙實可慙試筆多言今可罷(自乾隆乙亥年既成元旦詩一)
(首復有元旦試筆二首此後率以為例洎丙辰授璽以來於一切年例之作漸從簡省而元旦試筆仍依例成)
(吟今子春秋八十有九仰賴應有昊蒼眷佑精神康健訓政如常欣值履端吉旦自詩以紀然望九之年)
(允宜静攝其試筆二章兹擬減吟矣)高年静養荷
旻覃
望捷
三年師旅開實數不應猜邪教輕由誤官軍𠞰復該領
兵數觀望(𠞰捕教匪之事已閱三年其始不過一二亂民倡立邪說煽誘愚蒙而地方大吏意存輕)
(怱覺察不周遂至黨與日增蔓延滋擾此而不加𠞰滅何以靖地方而安良善用兵實非得已今川省起事首)
(犯王三槐及川北首犯羅其清已先後就擒其餘奔竄匪徒如冷添禄冉文儔張漢潮等犯現雖鋌走稽誅諒)
(不難以次俘擒駢首就戮惟軍興日久賊蹤一日未淨則良善赤子受一日之害此實領兵大員等遷延貽誤)
(不得徒諉諸氣數也)殘赤不勝烖執訊迅獲醜都同逆首来(現在已屆)
(新正惟冀喜音迅遞將各路著名匪犯悉數生擒接踵而至即可計日蕆功盼望尤為殷切)
御製詩餘集卷二十
