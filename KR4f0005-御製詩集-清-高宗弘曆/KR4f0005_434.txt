御製詩五集卷四十三
古今體二十七首(己酉一)
己酉元旦
喜爆聲中昕曙暉太和元會聚冠衣東瀛北漠聯西旅
三百八旬始萬幾(今年閏五月得三百八十四日舉成數也)所幸一身七葉
見(子上事一身皇祖下得元孫是已見七世)詎惟今鮮古來稀何修遇弗
忍言矣益慎益欽
昊貺巍
元旦試筆
農諺申過酉入礽乞漿得酒祝休徵論旬負扆七將八
數(上聲)世弄孫元繼曾慢惜歲增為歲減且欣年減是年
增處尊莅久滋深畏消息理昭切業兢
四始開晨法太微勑幾方寸凛惟幾亮功凝績理紀協
九㝢萬邦留熟祈戒老已忘戒彼壯用寬自勝用其威
歷干以六逮乎丙歸政吾將冺是非
詠玉石子竹如意
玉為芝朵竹為柄石子尤稱品最良恰似端溪宋時硯
(内府有端溪天然石子硯是以石子為器不自今始也)指揮雅可佐文房
陸治歲朝圖
寓意吉言圖歲朝(百合柿子如意盖寓百事如意也)&KR1431;梅點綴報春韶
三元雅稱為清供勝綵金珠遜覺遥
命加賑湖北昨年被水州縣詩以誌事
去歲江陵等州縣夏秋被水胥成災荆州決堤毁城郭
軍民昏墊誠堪哀重臣特遣亟賑救弗拘例莫惜帑財
其餘被潦有等次十分以至五分纔例賑自當别輕重
新正應佈恩膏培亦視其差命加賑或平糶或借種(上聲)
陪(上年湖北江陵等州縣夏秋被水成災節經降旨撫賑分别蠲緩帶徵小民自可不致失所苐念今春正)
(賑已畢青黃不接之時民食不無拮据因再加恩將江陵縣成災八九十分軍民不分極次及監利縣成災八)
(分極貧軍民於正賑之外再加賑兩個月其公安漢川黃梅三縣成災八分極貧軍民並各加賑一個月至各)
(縣成災七分極次貧八分次貧塈成災六七分之石首漢陽沔陽黃岡廣濟長陽六州縣成災五六分之潛江)
(縣極次貧各軍民並成災五分及勘不成災各屬仍令該督撫察看情形或酌借籽種口糧或減價平糶分别)
(酌辦以副軫念窮簷普惠春祺至意)地潤宿麥幸廣種(去聲年督臣畢沅於上十一月内)
(奏稱查工之便見荆州一帶所種宿麥極廣可冀春田稔收庶幾元氣漸復)青黃接冀元氣
迴申命司民大小吏體予殷意其勤哉
題漢玉帶版六韻
相(平聲)帶峚山質琢而更藉鐫何時出土上誰氏佩身邊
比德剛柔協論材環珮連几陳資睇玩匣衍引吟詮昔
有餘堪憶今無用弆捐莫教成有用惕以萬斯年(漢衣冠乃)
(用玉帶向著本朝禮器圖式序謂衣冠為一代昭度諄諄於我朝之舊制不可改易且舉北魏遼金及有元之)
(改漢衣冠者為後人鑒戒我子孫能不惑於流言則此玉帶祗堪弆為玩賞之具而必不為有用之物扵以綿)
(國家億萬斯年之緒可不惕乎)
降旨加賑江西上年被水州縣詩以誌事
昨年甲子值元旦農諺稔秋果符矣九州之廣艱遍及
被災者鮮斯幸耳湖南安徽及淮徐各撫胥奏大田美
偏災已賑無湏加(上年湖南安徽及江蘇之淮安徐州二府夏秋之間亦有因瀕臨江湖被)
(水淹浸處所嗣據各該撫奏報通省秋收分數湖南則有九分安徽則七分有餘江蘇則九分有餘截長補短)
(俱屬豐收至其偶被偏災州縣傳旨詢問亦據覆奏業經賑恤不至失所新正均可母庸加賑)湖北已
降加賑旨江西則有十四縣仍當加賑蘇委靡九分十
分有等差一月兩月殊彼此(江西上年南昌饒州九江等府属秋禾被淹成災節)
(經降旨令該撫實力賑撫惟是鄱陽餘干德興星子都昌德化德安瑞昌湖口彭澤十縣中被災九分十分之)
(極次貧民及南昌新建進賢建昌四縣中被災八分之極貧今春正賑己畢際兹青黃不接生計尚艱深堪軫)
(念因再加恩諭令分别等差加賑兩月或一月以資接濟其被災五六七分及勘不成災地方並飭令察勘情)
(形酌借口糧籽種俾災黎均沾愷澤不致向隅)僻壤莫遺俾向隅庶幾普濟予
赤子
新正樂夀堂得句
偶同將謂惟南宋上海潘家却有之文敏歌堂重悉故
(向祇知宋高宗有樂夀老人之稱屢引其事近披石渠寶笈舊蔵董其昌自書詩詞冊内有樂壽堂歌命翰臣)
(考訂則明嘉靖間上海潘恩以南工部尚書歸老其子四川右布政使允端作豫園以奉其親顔堂曰樂壽故)
(其昌詩有尚書綦履右轄風流之句是樂壽堂已有其二矣)相如慕藺此何辭數(上聲)
欣屈指六年近(自今歲計至子丙辰歸政之年尚餘六載惟有朝夕乾惕日以孜孜顒俟)
(昊蒼眷佑果符宿望為自古未有盛事不特潘氏僅属私庭家慶亦豈宋高宗偏安偷惰早圖逸豫者可比乎)
暇值來觀首祚熙符望否乎何敢必
天恩静俟勉孜孜
倦勤齋
猶日孜孜勖惕乾名齋聊以待他年耄斯未逮稱勤倦
敢與重華擬比肩
符望閣
落成層閣十年斯(閣在寧壽宫内於丙申年落成為歸政後游息之所冀沐天恩獲符)
(所望因以名之)閣額頻看有所思侈望若符真是幸未臻那敢
滿言之
養和精舍有會
發而中節謂之和和必由中藉養多達道自資大本耳
反身豈外正心麽試看芽紐蕾含始却勝嫣紅姹紫羅
方寸有為及無欲斯之未信敢言他
閱是樓口號
閱是之樓凡幾吟是為非對理應斟六年後乃是非外
(謂歸政後)求是祛非今尚欽
金廷標瑤圃採芝圖
雪壓萬林巒松根揀劚看欲尋三秀草去煉九還丹資
内抑資外(所謂成仙應在内之心神豈在外之丹藥乎)有成必有完不湏遠
取譬身已不勝寒
詠和闐玉丹臺春曉圖
層城豈必崑崙是迥閣延臺總琢珉却愛扶笻玩山水
無湏閉戶守庚申空教紫氣騰爐火不礙初陽伴曉春
可惜地行塵外客被他牟利者傳神(玉工争為新樣益新益俗因一概斥)
(置今乃改為圖古仍其牟利之計耳)
新正重華宫疊去歲二律韻
去歲東廂遲句成却緣遽馬誤馳旌(上年正月九日於紫光閣賜宴外藩)
(將陞座時忽傳紅旗報至及覽福康安奏乃稱拏獲林爽文父母家属而紅旗實非自軍營來者於是重華宫)
(聯句遂未即舉行有宴回卓午重華坐七字聊攄不快情之句)幸逢月晦喜音至乃得
朔朝聯韻明(福康安却已於正月初四日在内山老衢﨑地方將林爽文拏獲祗以遠隔重洋直)
(至晦日始接喜音維時正聯句社祭還宫因即於二月朔日錫宴如例)首祚青宫御(音迓)
福禄致齋惟肅屏(上聲)絲笙(是日逢齋雖遣官恭代亦例不奏樂)少過壯邁
皤然老弗改仍兹耽詠情
借問如何乃謂詩重華早訓志言之先憂後樂於斯寓
弄月吟風那更為臺嶠已安起耕作(臺灣因逆匪滋事民間耕種失時及)
(平定後撫臣徐嗣曾駐彼安輯據奏農民已各歸田里耕作如常)海邦重定免危疑(安南)
(之役既以該國世守藩封最為恭順而阮岳兄弟據城自立聲討尤不容已孫士毅率提督許世亨帶兵萬人)
(兩旬之内克復黎城黎維祁亦即拜受冊印襲封國王失而復得危而復安中朝字小之義亦云至矣)一
催其進一止進(上年福康安於攻克大里杙之後未即直入内山擒拏逆首慮其與賊以暇致)
(令逃竄或遺孽未淨則臺郡終不能安枕是以催令遄進以冀速獲二逆昨歲新正重華宫亦有生擒賊首題)
(方稱漫頌功成我不為之句至安南一事孫士毅克復黎城後隨即籌造船隻辦運軍糧為直搗巢穴之計予)
(始亦以為果然如此為該國永除後患亦属盡善之事既據孫永清奏黎城至廣南地方有二十餘程用兵萬)
(人即湏運糧夫十餘萬勞費内地而為小邦計萬全於事體既属非宜且小邦興廢亦有天命黎維祁庸)
(懦無能安知非能違天厭其德而有此内訌之事乎臺天命所在孰之因即降旨令其班師此固與)
(灣之為内地情形迥不相同然其應機則一也)視若不同同應時(應時即應機也)
新正香扆殿
香扆勝朝殿趯臺一併留北由本平地南俯却層樓翰
墨因心静景光隨意投迴思讀書此六十閱春秋(雍正甲辰)
(不覺皇考命予讀書於此已閱六十餘年矣)
藻韻樓有會
樓顔藻韻已多年去取之間常審旃李杜不傷為雅正
温韓終覺近纖妍
魚樂亭
通閏今年春立遲負當三候尚非時不湏莊惠閒争論
冰底遊魚樂自知
題澄懷堂
書堂亦稱古
聖藻額澄懷復以初春至漸看韶意佳麥抽遮凍壠草
紐向陽階門外弄田近(堂前一水横帶蔬圃列其左墻外倣漢弄田之制皇祖每)
(親臨勸課農桑亦踵皇考歲耕耤田先期演耕於此予即位後行之以示勤民務本至意)勤農
三世皆
千尺雪二首
對瀑吟詩多屬春愛他冬雪尚鋪銀寓名雖幻原非幻
即景披真喜是真
謂幻非真豈至語曰真即幻亦虚言忩前落落皚皚者
笑我依然者箇存
紫光閣賜宴外藩作
紫光曉日射觚稜嘉宴屏藩例事仍縱目宜農積冬雪
殷心保泰凛春冰漢陲新部胥儀熟(土爾扈持都爾伯特各部雖皆新附)
(然已屢值年班拜跪俱能如儀)臺嶠生番許惠承(臺灣屋鰲阿里山大武壠傀儡山四社生)
(番頭目三十餘人上年隨福康安協力𠞰賊甚為出力兹願赴京瞻覲是日併予入宴以嘉其向化之誠)德
薄慚蒙
天貺屢兩番戰勝又圖增(上年一歲之中臺灣安南兩蕆大功俱令扵閣中補繪戰)
(圖用昭昊貺)
重華宫茶宴用戡定安南封黎維祁為國王功成
聯句是日復得二律一韻
東廂茶宴首春開翰墨因緣至理該竹品絲彈答韶令
甌香硏淨引清陪賢臣畫策憶勞耳(初聞安南阮岳阮惠佔據黎城之信)
(即命孫士毅察看情形妥為經理節據陳奏檄諭該國未經被擾地方共圖恢復及該督親統大兵長驅罙入)
(一切籌畫俱合機宜兩旬之内果即克復黎城復封嗣孫黎維祁為國王膚功迅奏大義炳昭肇歲聯吟宣揚)
(盛事實亦敬誌幸天庥用深感)功績賡歌荷幸哉仍六度斯合歸政祈
天眷佑待栽培
閉關何似此關開除逆扶危道所該(光武閉關不納祗知自守而不計小)
(國之仰大國何以昭字小之道安南臣服本朝已歷數世偶有禍變理應覆芘而誅叛討逆伐罪除殘王法所)
(不宥且其母妻匍匐叩關請命不容不救盖大義攸關事非得已也)典數南交叶平秩事
徵眀史入吟陪命朝玉闕竟未至(安南之不肯入朝自元時已然及明宣德)
(年命黎利權署安南國事嘉靖年莫登庸黎維潭二人雖受朝命封爵竟不親赴闕廷遂有代身金人之事)
代以金人更小哉(眀自黎利貢代身金人莫登庸嗣亦貢代身金人作囚首面縛俯㐲於地)
(之形黎維潭自以國王世孫貢代身金人作肅容拱立形其不恭朝命情状已覺可笑而明且委靡調停兼貪)
(其利宜遠人輕視朝廷無復畏忌若兹安南嗣孫黎維祁感恩懷德自請於八旬萬夀入覲其恭順之忱為何)
(如也)申諭嗣王強自立(黎維祁被逼出奔展轉逃避母妻不能自芘侍從不過數人其平昔)
(毫無振作已可槩見迨大兵入境黎維祁又不能整頓師旅自圖恢復至孫士毅克復黎城後黎維祁於夜間)
(方敢回國似此柔懦無能何以自立而内地大臣豈有久駐其地代為鎮守之理因命孫士毅申諭該嗣王當)
(湏自強政治以無負興繼之德矧兵戈之後尤當撫綏其民以自培元氣耳)亂餘元氣要深
培
戡定安南復封黎維祁為國王功成聯句(有序)
君臣之誼無所逃人倫立極仁義之師有不戰
天祐成功海隅既奠厥家邦冊府宜形為雅頌原夫帝
典明都之宅王制交趾之民縣置朱䳒(漢交趾郡所属縣)
炎徼通丸泥之域波分白鶴(白鶴江在三帶州)南溟盪帶
水之流自漢晉隋唐咸屬於羈縻嗣丁(部領)黎(桓)李
(公藴)陳(日煚)遞沿於攘𣣔宋每因而奬亂元屢召而不
朝輔(張)晟(沐)之露布三傳貪幅員而終棄黎(維潭)莫
(登庸)之金身兩納殖貨利而不揚懿我朝定鼎之初
底下國受球之貢
訓以守邦之忠孝(正扁皇祖賜黎維曰忠孝守邦)嘉為龔上之屏藩
百□年來享來王十三道我人我土何際祖孫之
傳襲迺生陪隸之内訌始聞遺篆之遷俄報敂關
之籲黎方去國路失泥中阮已無家(黎維祁之母阮氏妻阮氏)
塗窮河上唘畺吏晉章之告悉瀛邦否運之由蠻
鬥觸而蝸傷釁因奪政(鄭楝)蟨負蛩而駾走(阮岳阮惠)變
輙稱兵留肘腋以代防(阮整)繼腹心之中潰兩割邊
郡再圮國都截路稅人望門漁女赤地千里比歲
洊以不登蒼天九重彼民控其無所寧忍聽其塗
炭妄敢干爾倫常是用軫此憚人索予置之樂土
重齎糧而歸報嚴騰檄以指迷所守非親人化為
豺狼革邪心於兩郡(諒山高平)無禮於君者逐如鳥雀
鼓暮氣於七州(文淵脫朗七泉温州文蘭禄平安博)斥僭貢於關門
訪孱王於硐戸毋稱監國致它時兄弟之相尤況
未覆宗尚來者幼孤之可立發勁兵於粤土出偏
旅於滇中賦廩以集礦丁錫綬而招幕客(林際清)關
連坡壘(出鎮南關十里為安南坡壘關)戈戟星馳路越廣源(諒山郡故)
(廣源州)簞壺雲迓人知助信鑄銀印以先頒地或相
持效木罌之間渡&KR0008;(黎)愚惠(阮)詐緩師爥偽奏之
謀(阮惠詐為該國臣民之奏請立黎維&KR0008;以冀緩師)礟巨船多懈氣知虚
聲之譎(安南送回遭風把總許昌義稱阮惠誇示舟礟之雄詭謀懈我士氣)每先幾
而豫或不約而同殱南柵之沙蟲(市球江一名南柵江)頭駢
黠虜(陳名炳)驚富良(江名)之風鶴指掬舟師浮直可以
銜刀渡不湏於用檝竻徒破竹(交趾外城為竻竹城見范成大桂海)
(虞衡志云是唐都護王式所植孫士毅奏克黎城摺稱城僅高四尺上猶種竹也)江果來
蘇(來蘇江在黎城東北本名蘇歷江明時改今名)埋根達百里之郛入壘
聽五更之漏羈人乍返隨宗族以迎軍故國重開
具禮儀而受冊感中銜而莫報請句臚親主客之
司俟内顧以無憂許班位在郡王之上特酬勲以
五等寵冠桓圭徧行賞於六甄賚周袀服披圖眼
底迅成楊僕樓船掃穴掌中直過馬援銅柱南阮
别巢扵北阮僑如連勢於榮如即看梟獍之倫旋
築鯨鯢之觀飛捷書之送喜先於三十日陽春佇
全境之就平作我萬千年典屬越稽簡紀其待藩
侯周威烈初命已非唐方鎮唯彊是予呼韓邪尚
思報漢僅保塞以相依高句驪空自求明乃和倭
而却返威原不足托絶意於閉關力或有餘則侈
心於廣土予受
天全付馭世久成垂萬古之正經申三綱之大義矧繄
恭順恒厪惠綏屬偶值扵阽危豈獨遺於覆冒日
之所照何分比景(漢日南郡所属縣即比景也)以南化本大同
不閡居風(漢九真郡所属縣其地今在清華府)之外亂臣賊子之知
懼魯史義存興滅繼絶所以懷中庸道立不利尺
地仍我外臣因兹決策於初幸臻蕆功之善顧春
奏臺灣之大凱秋朝緬甸之來歸一歲凡三七旬
有九被
眷
貽之特厚統中外以胥蒙矢謙撝乾惕之增虔敢豫大
豐亨之萌志咨爾賡歌就列莫遠徵越裳氏獻雉
之區體予寅亮代功惟邇繹召康公旅獒之旨
(御製)承
天庥命御紘埏西北開疆晏□年(自庚辰西師凱旋之後新疆西北兩路拓)
(地二萬餘里命大臣分駐其地設立屯田歲獲豐稔以縑易馬值減數多厄魯特及回部無不安居樂業同我)
(太平每歲年班更番入覲與蒙古諸藩一體宴賚迄今已三十餘年)何事内訌聞海國(安南)
(國陪臣鄭氏世執國柄漸成跋扈阮姓以伐鄭為名侵擾國都是為安南内訌之始尋至阮姓佔據黎城故王)
(嗣孫黎維祁出走其亂遂熾)
特申大義薄雲天(安南雖要荒小國而君臣名分攸關且黎氏服属中朝襲封傳世百數)
(十年最為恭順今土酋作亂嗣孫播越建家皇上特申大義聲罪致討為之恢復疆土重邦)
(有仁育義正自古所未真與覆燾同功矣)南訛攸宅神堯典(堯典宅南交蔡)
(沈書傳南交南方交阯之地黃度曰漢初置交阯郡後置交州杜佑通典曰復禹舊號是則本名交)
(後世增益之也交今安聖祖地理今釋云南南國)交趾曰蠻小戴篇(禮記)
(王制南方曰蠻雕題交趾鄭康成注云足相鄉然孔穎達䟽言蠻臥時頭嚮外足在内而相交故云)
(交趾杜佑通典則曰交趾之名以南方蠻夷之人其足大趾開廣若並足而立其趾則交故名)術
幻文郎繩結約(越史略周莊王時嘉寧部有異人能以幻術服諸部落自稱雄王都)
(於文郎號文郎國結繩為政傳十八世皆稱雄王周末為蜀王子泮所逐而代之自號曰安陽王按)
(今安南尚有文郎州臣阿桂)謀深質子弩隳弦(秦始皇初并百粤其地為象郡)
(後趙佗據南海時安陽王有神人曰皋魯能造柳弩一張十發教軍萬人佗乃遣其子始為質通好)
(後王遇臯魯稍薄臯魯去王女媚珠又與始私始誘媚珠求看神弩因毁其機馳使報佗佗復興兵)
(攻之軍至王又如初弩折衆皆潰散遂破之王銜生犀入水水為之開國遂属趙亦見越史略)九
區領郡田耕駱(漢武帝既平南粤置儋耳珠崖南海蒼梧九真鬱林日南合浦交阯)
(等九郡今安南國地即其時交阯日南九真三郡也又南越志交阯之地最為膏腴舊有君長曰駱)
(王其佐曰駱侯其田曰駱田民墾食之曰駱民又交州志駱王駱侯主諸郡縣又有駱將盖沿古駱)
(越之稱也)二女興戎浪跕鳶(漢光武建武十六年交阯女子徵側徵貳反徵側者)
(麊泠縣駱將之女嫁為朱鳶人詩索妻甚䧺勇交阯太守蘇定以法䋲之遂與妹反時拜援為伏波)
(將軍征之十八年軍至浪泊上與賊戰破之賊遂散走眀年正月斬徵側徵貳封援為新息侯援自)
(言當吾在浪泊西里間虜未滅時下潦上霧毒氣重蒸仰視飛鳶跕跕墮水中云云按浪泊在今安)
(南東關縣西北一名西湖)唐至德煩都護鎮(自馬援討平交阯後置交州領七郡)
(二國吳分立廣州徙交州治龍編縣即今黎城也宋齊仍舊梁陳於交州置都督府隋初郡廢改為)
(總管府唐初仍曰交州調露初改安南都護府至德初改鎮南都護府臣嵇璜)梁開平
肇土豪專(後梁開平元年以曲顥為静海軍節度使後顥弟全美代之繼以阮進楊廷藝)
(楊紹洪矯公羡吴權楊主將吴昌岌吳昌文諸人盖五代時隔絶中國自曲顥以下皆土人竊據其地)
使君瓜剖豆分夥(越史略矯公捍據峯州阮寬據阮家陳日慶據唐林杜景碩據)
(杜洞阮昌識據王槁阮珪據超類阮守捷據仙遊吕獷據細江阮超據扶列矯順據泗湖范白虎據)
(藤州陳覽據江布口是為十二使君始終三年卒併於丁氏其時在周顯德中)部領括囊
卷席全(宋史外國傳管内十二州大亂部民嘯聚共起為寇盗攻交州光是楊廷藝以牙將)
(丁公著攝驩州刺史兼禦蕃都督公著死其子部領繼之後部領與其子璉率兵擊敗賊黨境内安)
(堵交民德之乃推部領為交州帥號曰大勝王署其子璉為節度使)閱宋三封徒骫
骳(宋開寶三年封丁部領為交阯郡王此封王之始傳其子璉及璿大將黎桓擅權漸不可制自)
(稱權交州三使留後屢假璿名上表詔令桓遣送璿母子及其親属盡室入朝時桓已專據其土不)
(聽命至端拱元年加桓檢校太尉食邑十戶四年進封為交阯郡王真宗即位進封桓為南平王其)
(子至忠苛虐國人不附大校李公藴逐至忠自稱留後大中祥符三年遣使入貢因封公藴為交阯)
(郡王加同平章事天禧元年進封南平王淳熙元年進封李天祚為安南國王此立國之始丁氏黎)
(氏李氏三姓皆因請予封崇奬亂臣固由國勢不振實本大義不明也臣和珅)雖元再伐
竟迥邅(安南後為李氏壻陳日煚所有傳其子光昺元世祖時封為安南大國王并諭令親)
(身入朝光昺不從其子日烜立復諭以來朝若果不能自覲則積金以代其身兩珠以代其目副以)
(賢士方技子弟工匠各二以代其土民不然修爾城池以待我軍卒不從飾詞懇免二十二年因命)
(鎮南王托歡統軍擊之日烜遁走二十四年復詔托歡率兵三道水陸並進深入其境日烜棄城走)
(於海師旋復出)忽收忽棄如棋置(明洪武初安南王陳日煃來貢因即封之日煃)
(卒國内亂其大臣黎季犛篡立傳其子&KR1039;永樂元年奉表朝貢言陳氏已絶&KR1039;以甥紹祚遂封為王)
(已而老撾國送日煃之弟天平至言黎氏簒奪本末詔責之&KR1039;遣使入謝且請迎天平歸奉為王乃)
(勑天平歸國命副將黃中等將兵送之而改封&KR1039;為順化郡公天平入雞林關&KR1039;伏兵邀殺之中等)
(敗還因命新城侯張輔西平侯沐晟等率師分道並進討平之改安南國為交阯布政司設十五府)
(轄三十六州一百八十一縣又設五州直隸布政司轄二十九縣然蠻人自以非類互相驚恐數年)
(之後簡定陳季擴冄叛至宣德二年黎利作亂明不能守盡撤軍民北還全棄其地利遂進貢求封)
(正統元年封為安南國王)旋莫旋潭以賄遷(明正德間安南國社堂燒香官陳暠)
(作亂簒立都力士莫登庸起兵討之立黎灝之子譓以登庸有功封為伯爵既握兵柄逼納譓母潛)
(謀弑譓譓遁居清華事聞明興兵討之踰年師不出登庸進代身金人遂封為都統譓後人維潭舉)
(兵敗登庸孫茂洽奪其都統印亦進代身金人明封為王令莫氏居高平為都統兩存之)身簒
國誅人竊國(永樂征安南其事近正然身假周公輔成王其何以服李犛之心哉臣)
(王杰)
(御製)懼西邊覬嚇南邊(嘉靖時任仇鸞為大將軍與西套蒙古角不能一戟及莫登庸之事)
(復以鸞統師但於關内虚張聲勢未嘗有一卒一旅之出坐待登庸來進代身金人遂爾罷師盖本無撻伐之)
(志徒為恫喝之謀故以鸞之非材亦得登壇授鉞耳)貂璫激變政誠紊(明永樂中既設交阯)
(布政司李彬代張輔鎮之中官馬騏為監軍騏墨而殘交人苦之三年間叛者四五起而黎利為最劇)文
武選愞威不宣(明於安南二役前以柳升陳智馬瑛方政不能力戰敗事交阯全省遂致淪棄)
(迨後嘉靖時毛伯温張瓉潘珍張經余光汪文盛皆以本兵及督撫巡按彼此議論不同時將兩載迄無定計)
(盖由明之君太阿倒持故其臣亦選愞成習不能振作也)
統定中華撫黎氏(安南於明季入貢使人留閩未還大兵平閩執送京師順治四年給)
(勑遣還本國招諭令繳故明誥印齎送來京照舊封錫)
心歸外服拒吳滇(吳三桂於雲南謀逆時數年阻安南入貢之路多方脅誘黎維)
(正不敢從逆具以表聞安南恭順有常此為恪守臣節之騐)聞風早送軍門欵
(順治十六年經略大學士洪承疇奏安南國遣目吏玉川伯鄧福綏朝陽伯阮光華齎唘赴信郡王)
(軍前攄誠納欵)向日恭呈故綬捐(康熙五年黎維禧繳送桂王由榔勑命一道金)
(印一顆維禧為上嘉之王封安南國)厚往增金復加幣(順治十八)
(年加賞安南銀五百兩大蟒段二粧段二綵段表裏各十二康熙二十五年增賜表裏二十為五十)
(乾隆四十三年奉一閃諭於正賞外加賞蟒段倭段粧段錦段各段二表段二臣劉墉)薄
來物減并期連(康熙二年黎維禧入貢禮部以貢物不符會典請後飭遵得)
(旨外國慕化入貢所進之物著即收納不必定遵會典乾隆四十三年復有加貢間或短少與例不)
(符者毋庸計較之六年兩貢並進)(諭又康熙七年安南疏請旨以道里悠遠三年六年)
(先後雖異敬恭則一如所請行)叛亡弗納
天真大(康熙十年安南國人阮福禄獲罪來投置旨以理不應受還該國王自行處)忠孝
如敦祚久延(康熙二十二年邦扁雍賜安南國王黎維正忠孝守正二年)
(日賜黎維裪南世祚扁)
理斷守封園有蝶(康熙三十六年黎維正奏牛羊蝴蝶普園地為隣界土司侵占請清還)
(南故旨詢雲南巡撫知其地属開化並非安地不准給與仍行文申飭臣董誥)
仁施悔過厰分鉛(雍正三年雲南總督高其倬奏志載開化府文山縣南二百四十里至賭)
(呪河為安南界今自文山至馬白汛祇百二十里即至鉛厰山下小江亦百二十里此外尚八十里)
(雖失在前明但封疆所係應清勘立界得季久失旨安南累世恭順寧與争尺寸之地況明)
(之區其地果有利耶則天朝豈宜與小邦争利如無利又何必與争安彼民正以安我民耳嗣黎維)
(祹兩䟽陳辨維祹隨諭以失從前恭順之義無從施懷遠之仁惶恐感悔謝罪乃遣)
(使勑諭王自悔執迷詞意虔恭既知盡禮即可加恩況此四十里在雲南為朕内地在安南仍為朕)
(外藩無所區别著將此地仍賜該國王世守之)宥加誤殺陳詞切(乾隆九年安南)
(番目黃福衛等戕邊界守兵奉情實旨番目戕殺内地兵丁律應斬决朕詳察案為誤殺且該)
(國王即獻兇犯毫無袒護足見恭順之誠黃福衛等從寬免死交該國王處治十六年安南兵目阮)
(世魁誤殺土練亦以土目黃文棋禽獻恪守功令赦之兩次俱具表謝極陳感悚之悰)律
治偷踰禀
命虔(乾隆二十一年安南械送在番滋事之廣東民李文尤等十六人督臣奏安南僻處蠻陬同沾)
(聖化不敢擅誅送歸請示足徵懷服之忱請將文光等照交結外國論如律)還械給資
周難舶(安南番船失風飄至永寧汛地方官撥兵守護給資送歸並收在船軍械於回時給)
(還體)(旨以收械貯庫為非命即還之臣德保)通津近境惠商廛(廣西)
(由隘距安南驅驢地方六十里向設閉禁乾隆九年開之又平而水口兩關通安南太原牧馬等處)
(舊立鉄練横江亦扵逢五逄十日開鎻放行以惠商賈)賓來上塞臣真雁(乾隆)
(四十六年往熱諭本年安南貢使到京著禮部堂官一人帶河瞻覲後遣令回國七月使臣阮)
(維宏等覲於賞避暑山莊差賜國王幣使臣等有)喜聽
南巡孫見元(乾隆四十九年仲璫上南巡安南陪臣黃仲政黎有容阮等於江寧迎駕)
(孫生駐蹕龍潭日賀京師喜報達列行在御皇元諸臣額喜稱仲政等亦在製詩)
(有飛章報喜達行軒歡動中朝及外藩之句)
說賜古稀俾共仰(屏翰賜安南國王黎維褍扁曰南交鈐以御寶并諭安南)
(國扁額所用古稀天子之寶非朕自誇恐該國王不知朕意故以古稀說令其閱看即知朕意也)
(臣紀昀)
(御製)詩承朝澤望長綿(甲辰年八月安南貢使范阮達等在熱河祝夀預宴座間親為製詩)
(灑翰今該陪臣瞻仰捧歸賜王黎維褍詩末句云撫衆和隣綿奕葉長承朝澤萬千春盖嘉彼篤心守禮望其)
(帶礪永存孰意未及四年遂有維褍孫維祁失國眷属來投之事)出奔眷屬流離亟求
救隘河匍匐跧(水口關之東北隘外溪河一道距龍州百二十里上年五月十二日地方文武)
(巡哨至彼聞河外號呼甚亟見有夷官等帶領男婦老幼數十人向河北叩頭求敕詢係安南國高平府督阮)
(輝宿長派侯黎侗迪郡公黃益曉因該國阮惠稱兵攻破國都嗣孫出奔避於山南下路因奉嗣孫之母妻眷)
(属逃避為彼追殺越壤投生情詞甚為迫切)守土吏因收以入(龍州通判陳松都司陳洪)
(順會同巡哨見安南嗣孫眷属等被寇兵追殺無計可脱求救入隘正在盤詰間遥望隔河有百餘人追趕及)
(見河北有内地兵勇不敢過河隨即退去當將該國眷属夷官老幼六十二名收入隘内撥房棲止加以撫卹)
(據太平府知府陸有仁等轉禀畺吏以聞)
迷邦人始悉堪憐(孫士毅孫永清聞報先後馳至龍州斗奥隘面向該國鎮目阮)
(輝宿等手寫問條逐加詳詢據稱乾隆五十一年六月内西山土酋阮岳兄弟兩次兵犯黎京嗣孫)
(出奔阮惠欲刦王眷為質以阻義兵因移避高平又遭刦殺保護眷口二百餘人登舟遠遁至博淰)
(地方追兵日急逃至河邊阮兵約三四百人正在叩求救護而阮兵已至捨命奉王母妃世子各眷)
(口涉水登岸其不及渡河者盡為所殺今奉王母之命情碩待罪天朝不肯被彼辱沒等語據)
(奏始悉該國眷属被難原委安頓上披覽深加憫惻傳諭該督撫等妥為優加撫卹)興初
依鄭長專柄(莫登庸篡黎後黎譓遁居清華至其孫維潭破莫復興全藉其臣鄭檍之)
(力嗣是鄭氏世執國柄黎主僅亦守府然以數百天朝冊封之重不敢簒奪君臣相保者迄今)
(年)志欲戡黎借奪權(廣南土酋阮岳於丙午歲六月搆難託以攻輔臣鄭氏為)
(名盖志圖佔奪黎氏而先去其羽翼也)蛇矗兩頭家小姓(阮岳該國又稱為阮)
(文岳阮惠又稱為阮文伻乃西山小姓非輔政阮氏一族臣福長安)兔營三窟國
南偏(阮惠所據之順化城即明所設之順化府以轄順州化州者也其兄阮岳舊據廣南乃占)
(城國舊地後為安南蠶食者皆在該國西南瀕海)棟亡章失狼驅虎(安南世封)
(國印向為輔政鄭棟攘竊丙午夏阮岳兄弟攻破黎城鄭棟戰敗奔逃於路自盡國印遂至遺失棟)
(雖並君行事尚能勉守臣節阮之勝鄭何異逐虎而進狼也)整衛戈稱䳺搏鸇
(據阮輝宿供稱阮岳外示扶黎内懷反側有供靖即貢整先隨阮岳攻駐黎城迨阮岳退去恐其泄)
(計棄而不用嗣孫察其無貳委令帶兵討寇後阮岳偽將阮任領兵數萬復至整戰死等語而黎維)
(&KR0008;率族人等又禀稱嗣孫維祁襲位隂誘阮惠之叛臣阮整以兵入衛整擅作威福維祁為所誘掖)
(多行不義中外咸怨又與整謀議集兵搆難阮惠使其家將率兵入都討整之罪維祁為整所挟出)
(奔整敗死維祁不知下落云云兩說互異然維&KR0008;愚癡所禀出於阮岳等偽為則整之捍衛黎氏以)
(身殉節自属可信其時阮岳等勢燄方熾整思以弱禦強又何異䳺之搏鸇也)衍困臺城
索蜜水(丙午年阮岳等擁衆攻圍黎城國王黎維褍老疾不能堵禦府城失守維褍旋即世)
(元臣彭瑞)景婚主壻耀花鈿(阮惠既破走鄭梀故王黎維褍割又安之地許)
(為犒勞並以親女歸之)未成君越草莽舍(黎維褍薨逝長子早夭維祁以嗣孫)
(例應繼位以失去國印正在遣官齎表懇請補印賜封未及邀恩而黎城失守出奔山南由安)
(廣道前進探知所在有兵涉越溪嶺至海陽道良才縣春蘭社又移至下洪府四歧縣潛匿村民之)
(家十日五日另遷一處以防阮惠蹤跡又潜赴京北道諒江府以避害)再燬都驚烽
燧烟(阮岳於丙午六月攻破黎城以官民赴援退去至次年十二月阮岳偽將阮任領兵再入)
(黎城又有土民卷簮即倦&KR0008;與諒山藩目阮克陳搆隙戰敗克陳而歸附阮任倚作聲勢肆行殘燬)
(於是宫室器用蕩然無存孫士毅奏報克黎城時目擊情形如是)僭號紀元一蠮
螉(黎維祁書稱上年四月中阮惠佔據黎城憯稱天皇帝紀元泰德而潘唘德所呈吳初致伊之)
(書稱阮惠為王上後署泰德十一年是阮惠潜布腹心窺伺黎城已非一日而維祁尚不自覺也)
(臣喀寧阿)偽官留守百蚳蝝(據潘唘德稟稱阮惠見發去檄文即逃回故巢有夷)
(官吳初阮惠封以大司馬帶兵佔守黎城凡一切事務均歸吳初調度)下漁富括空
倉榖(阮惠佔據黎城兵食不給派取民間銀錢米粟以供餉餽甚至索取婦女軍政不戢民多)
(苦之)人稅苛徵過市錢(夷民稱阮岳令民間入城者人各出錢二三十文謂之人)
(稅其窮蹙可以想見)徯我
后羣嗟獨後(臣胡李堂)
(御製)介于石但決幾先(從古用兵之道貴于先幾決策易於豫之利建侯行師其爻辭曰介)
(于石不終日貞吉孔子繫辭闡其理予每於用兵常持此道具見向所作四知書屋記中)
累朝奕世君臣分(安南自順治十七年黎維祺歸順至今百□年維祺傳維禔維禧維䘺維)
(正維祹維祜維禕維褍至今維祁凡七世十王君臣之分久定)絶繼滅興經史傳尺土
寸疆非所利(孫士毅初奏安南内訌情形即有乘此機會𠞰平後收其土地之意予以黎氏久事)
(我朝最為恭順且中國幅員廣遠前古所無安肯乘人之危利其疆土諭惟熟籌妥辦俾黎氏國祚弗失斯為)
(大公至正)
固推予奪亦何孱(黎維祁致書孫士毅云固推予奪惟上所命士毅先得)
(一旨正言書答東尾所云未喻内地大皇帝四海家休戚相關之意天朝十七省新疆)
(二萬里安南叢爾一隅得之不啻如太倉一粟安肯如前明見小收為郡縣維祁得書感激無地由)
(其初不能仰窺語也覆載之心故有此)移將内郡樂郊土(鎮南關属龍州)
(為安南切近孔道且時至五月蒸濕嵐瘴府城上軫念羈遠撫卹安存令移該眷属於南寧居)
(住)給汝帑金免粥饘(奉日優旨黎維祁眷属人等每加廩給俾得供用有)
(餘又於秋未疋該賞給皮衣二十件及粗細綢布百三十餘王母祗受恭謝感泣不止)濤
泛烏雷催去櫂(臣金簡)陸循馬白贈歸鞭(來投眷属既安居南)
(寧隨從夷官情碩留三人侍奉三人分作兩路回國傳信令嗣孫悉眷属平善安心知感得奏)
(允行安南向有三道由廣西鎮南關出口者為正路即現在進兵之道一由廣東欽州泛海過烏雷)
(山至安南海東府乃唐以前經行之道一由雲南臨安府蒙自縣蓮花灘陸行至安南之洮江乃明)
(沐晟出師之道今改從馬白一路更為直捷嗣孫之母派令黎侗阮國棟取道廣東阮廷枚取道雲)
(南以海旨各賞銀百兩黎侗等渡舶阮廷枚給以鞍馬)圖標藍粉非全陷
(阮輝宿等稱安南向有五十二府内十二府乃土目蠻酋所居實止四十府現在清華處四府十五)
(縣宣光處三州一縣興化處十州二縣俱不肯降附又上路未降下路已降者安處四府十二縣山)
(西處五府二十四縣京北處四府二十縣太原處八縣三州其上路已降下路未降者山南處九府)
(三十六縣海陽處四府十九縣惟高平一府四州諒山一府七縣俱已降附至廣南順化二處本為)
(阮岳所管早被佔據孫士毅因取全境舊圖令輝宿分别標識其已降者塗藍未降者塗粉附摺進)
(呈)迎取契繻罔致諐(路出上諭孫士毅黎侗等分關尋見嗣孫後若能恢)
(復扵迎春時即遣此次通信陪臣給以符騐庶不為土酋誑害固由聖心柔遐卹難益欽)
(睿慮之周密也)檄愈頭風持義正(安南高平諒山等郡與内地接壤阮岳恐)
(天朝進討先誘令二處服從因奪凡諭孫士毅檄知各該鎮目以阮岳等恃強侵黎氏舊臣理)
(應協心助𠞰何得甘心從彼現在已派大兵興師問罪該鎮目等倘能改邪歸正拏獲阮岳阮惠不)
(但轉禍為福必邀首就大皇帝厚賞若不知悛悔則自貽伊戚自必誅夷如此剴切諭知庶可)
(以斷阮衆咽喉而壯黎氏聲勢嗣經潘唘德禀稱阮惠等心懷畏懼遣人探信因見檄文十分戰慄)
(即招呼親信黨羽逃往富春地方將黎城讓出臣阿揚阿)讀應涕雪復讐湔
(孫士毅於關外沿途地方懸掛檄文各處紛紛呈請願效前驅並據黎維祁書稱檄文到日開示大)
(義祁及文武臣等捧讀再三不勝感泣仰見之亦天德下顧卹孤繼絶之誠溢於言表國人聞)
(悲憤激昂日徯王師之至)祗傷䄂殞臂偏弱(黎城既已殘破維祁次弟&KR0008;郡)
(公維䄂三弟&KR0008;郡公維祇同逃避難維䄂至宣光興化地方輿夷目黃文桐拒守後宣光為彼攻破)
(將維䄂獲送黎城被害維祇由太原京北一路至波蓬厰阮惠暗遣刺客來戕得厰民敕護身受多)
(傷幸而未死)猷弟理奴面縛駢(牧馬土司閉阮侓閉阮儫見天朝大義聲)
(討剴切檄諭又因感念黎王舊德招集土勇將偽督同阮遠猷偽該騎朱廷理並阮遠猷之弟阮文)
(爵朱廷理之僕朱文奏等四人縛送進關詢據阮遠猷供稱曾中鄕舉補為知縣丙午年阮惠攻取)
(富春降順用為掌管文墨之事授牧馬鎮督同之職其弟文爵並未授官又朱廷理供稱平時學習)
(刀筆考取中書曾為將吏小職丁未年隨阮整攻討山南為彼所獲因授牧馬該騎之職並詢悉嗣)
(孫蹤跡孫士毅即令陪臣阮輝宿寫信交阮文爵朱文奏二人前赴處東一路探訪嗣孫實在存亡)
(確信先將阮遠猷朱廷理牢固監禁暫緩刑誅俟阮文爵等二人回報再行酌辦)客去波
蓬羈且徙(黎維祇久居波蓬厰為厰民李宏旺從平孟隘送入内地孫士毅以維祇係嗣)
(孫之弟可以號召義兵以分其勢若留在内地於事無益現在土田州岑宜棟領兵從歸順州出口)
(會同安南保樂州赴𠞰維祇既到歸順即令就近隨同岑宜棟前赴牧馬等處糾約義勇以壯聲勢)
(李臣綬)書投蘭社感而漣(先經遣從雲南出口探信之阮廷枚回至内地據稱)
(訪知嗣孫在春蘭社潛匿前往見面將節次優卹伊母恩旨令其閱看並詳悉告以大兵不日)
(進𠞰為其復國緣由取有維祁回禀督臣懇代膜奏謝恩并帶回與其母家信其母亦喜泣)
(拜知感格外恩施)承筐偽貢嚴詞斥(孫士毅於龍州接禀阮岳遣文淵州)
(夷目黃文球阮廷璉叩關進貢即親抵鎮南關登門面斥以阮岳侵佔黎城正在奏請大皇帝)
(調兵進𠞰不思悔罪自新迎還故主保全性命尚敢凟懇納貢我大皇帝行事萬世瞻仰豈肯)
(聽其恃強干分爾等曾為黎氏職官一旦反面事仇為之叩籲本應立拏正法念微末不足治可歸)
(諭阮岳禍福轉瞬惟其自取文球等伏地戰慄踉蹌而去上嘉士毅曉事得體特加賞賚)
褫帶遺臣僻徑沿(安南文淵州夷目阮廷沛擕帶該州印信挈眷属等八人越嶺)
(至隘口求見國母詢知為黎維褍所授文淵州目今阮惠遣黃文球來居此任廷沛失職無歸故越)
(境而來按其情詞自非全出於懷舊之誠然歸路已絶亦可保其毫無詐偽若麾之使去祗為廷沛)
(一人分别誠偽而交人聞之以為既已檄降復拒而不納適以阻其面内之心於全局未為盡善且)
(廷沛既不能拒文球足知毫無能為即留之内地不過多一夷人曾何足為輊重因准令進見隨嗣)
(孫之母)大賭呪河整伍會(孫士毅與許世亨籌辦進兵事宜必須大集兵力則)
(阮惠聞之心膽愈虚易於成功先經節次分駐各關隘廣西兵已有四千名再添調一千名令總兵)
(尚維昇帶領並檄調廣東兵五千名令總兵張朝龍李化龍帶領共一萬名足資驅策出關後以八)
(千名直搗黎城分路按捕首惡二千駐劄諒山以為聲援其鎮南平而等關隘另於廣西附近各營)
(抽調分布以壯軍威並有土田州岑宜棟安南保樂州土官農福縉各帶土兵二三千名情願隨營)
(投用其雲南烏大經帶兵五千名取道馬白協𠞰所有官兵口糧及賞給厰民諒山等處銀兩米石)
(多為豫備源源接濟並令孫永清駐劄邊境詳妥料理迅蕆大功按大賭呪河為内地與安南分境)
(處椿臣達)
(御製)小陽春月出師便(孫士毅奏十月來天氣晴霽道路漸乾一切夫糧督辨無誤惟續調)
(之粤東官兵五千名須至十一月間始能到齊若至彼時進𠞰未免太遲因會同許世亨督率將備帶領粤西)
(兵丁於十月二十八日卯時祭旗開關按隊啟行其張朝龍李化龍所帶粤東兵亦陸續到營前進)臺灣
勝將圖功速(南渙鎮總兵張朝龍左翼鎮總兵李化龍二人均係上年隨同福康安平定臺灣成)
(功後㩴用並賞巴圖魯名號圖形紫光閣者自能倍加奮勇更為得力因派令二人前往帶兵)滇省督
臣卻請堅(先是諭雲南提督烏大經帶兵出口協𠞰而總督富綱屢行自請前往因思軍營事權必)
(湏專一庶衆人知所禀受共加奮勉不致有觀望之慮富綱係滿洲職分又與孫士毅相等斷無隨同孫士毅)
(辦理之道亦無一營兩帥之理因再四申諭此事專責成孫士毅一人調度因富綱先已出關遂即令在都竜)
(地方駐劄接應糧餉)土著不妨資熟徑(上年七月内安南諒山處世襲藩臣守隘阮廷璉文)
(淵州阮廷旺阮廷裁脫朗州阮龔鼎阮廷容七泉州阮廷鼎阮廷佃溫州阮廷造阮廷琰文蘭州何國憑農公)
(好祿平州韋福權黃廷璨安博州韋福瑶韋福本及七州人民等連名具呈情願統率七州義勇效力前驅並)
(繪地圖呈獻盖安南夷衆多有先經脅附後見天朝檄文聲威壯盛知阮惠等勢孤斷難成事故去逆效順碩)
(為前驅以為將來免罪之地伊等均係土著熟悉道路驅策尤為得力因准其從軍進𠞰所謂因其衆而用之)
(也)
厰丁藉此啟前旃(夷目阮輝宿等告稱安南送星福山等厰距關祗數十百里不)
(等厰民強悍人數衆多若招徠協𠞰最為得力孫士毅因密令道員陸有仁知府林虎榜暗遣土人)
(前往知會旋據送星厰頭人張天厚等遣厰民江朝英陳忠越嶺進隘面見孫士毅禀請碩隨)
(天兵征𠞰孫士毅諭以現在湏俟水陸大兵數十萬到齊方許一同進發尚需時日爾等若能趁此)
(知會各厰齊心先行攻殺迎復嗣孫則不但為安南仗義並為天朝出力將來必倍有恩賚)
(因書檄數紙令其帶往傳示)萬鍾散粟軍宿飽(江朝英等稟稱傳檄諭知衆頭)
(人等自必踴躍但安南連年荒旱米糧昂貴今厰民數萬人前去攻𠞰需糧甚多若搶奪地方米糧)
(又恐轉堅夷民脅附之心相助抗拒等語因諭以即行奏請發米三四萬石存貯關内陸續應付以)
(資口食)十載淘沙税預蠲(又諭朝英等若果能出力成功即當奏請大皇)
(帝勑令黎王寬免爾等十年厰税並懇職更賞給頭人頂帶俾爾等生計益饒且得有官為體)
(面朝英等聞言倍加欣喜叩頭而去)啟德誠降司鄉導(潘唘德者向任安南諒山)
(鎮目其初亦為阮惠心腹後接奉發去檄文即去邪歸正具禀覆稱願糾督本鎮兵甲力圖克復並)
(請發給憑信以便集兵迎請嗣孫歸國察其情詞真摯似非虚飾因即允行後又不從吳初誘)
(嚇終始從軍鄉導出力尤為夷目之能革心者臣鄒奕孝)際清團衆
予流銓(厰民等聞信無不争先效用但恐其散漫必得一統領之人居中調度方有所秉受略知紀律)
(不致為彼所乘孫士毅因面諭阮輝宿等前赴厰上統領客民進發乃阮輝宿黃益曉畏蕙太甚涕)
(泣籲求不敢出關因訪有二十年前在龍州署内於辨理刑名之幕友林際清其叔向在厰上因年老)
(乾隆三十六年招林際清到厰照料其人在厰有年為人正道頗能壓服羣情即令龍州通判作札)
(招致嗣接林際清回信力任攻𠞰之事所言井井有條即給發印札令其督率厰衆尅期前進奏到)
(奉果能旨即賞給知縣職銜如將來成功並即以實缺銓補)許昌義返虚聲
破(孫士毅奏有廣東巡洋把總許昌義帶兵四十名遭風至安南乂安地方經夷目撥給口糧分)
(作兩次送至軍營詢據許昌義稱黎城内有兵衆數千每日操演並稱富良江造有大船每船兩旁)
(設有多漿船内各架大礟操演時令該把總在旁觀看並誇示二三十斤生鐵礟子此不過阮惠緩)
(兵之計其後官兵渡江並未見用此大礟阮惠虚張聲勢殊為可笑上披奏燭其情形諭)
(孫士毅母令許昌義傳說煽惑軍心)烏大經馳勁隊聯(先是奉大經旨令烏)
(帶兵五千名由馬白一路出口與孫士毅遥為聲援以分其勢不必為深入之舉嗣據孫士毅奏黎)
(維&KR0008;禀内有阮惠留家之語恐阮惠聲言歸巢己從富春潜來黎城抗拒應與滇省官兵兩路夹攻)
(因即傳合使諭烏大經由宣尤一帶進攻與粤兵會阮惠首尾不能相顧迅速蕆事)德色
易形
詔風動(容辭上以此次進兵致討興滅繼絶原属義不若因為其國多集兵馬廣費錢糧稍形德)
(色轉非束兵天朝字小之道申務湏約丁不可絲毫擾累)(臣諭孫士毅伊齡阿)嚴
科必肅令霜懸(孫士毅奏統兵出關之先申明紀律不許兵丁擅入該國民居妄取)
(一草一木恐該國無知不以為德而反以為怨深契聖心傳旨嘉奬)待兵暫駐
歡情迓(孫士毅原請廣西兵五千名出關之時帶領現到者三千八百名維時廣東兵五千)
(名已到者亦止五百名因在諒山停留二日繼慮再為少待未免示之以怯遂即日遄行前進沿途)
(夷民無不歡迎道左若獲更生)下馬偕行喜氣闐(孫士毅與許世亨等於十一月)
(初一日由諒山分兵兩路而進沿途探聽蹤跡阮衆於遠處瞭望見官兵彌滿山谷不知多少無不)
(喪膽潛逃不敢攖鋒凡遇險阻處孫世毅即與許世亨下馬與官兵一例步行弁兵見之人人踴躍)
(思奮)母子嶺高雲直度(大兵一由枚坡一由江漢枚坡一路徑甚叢雜又分支由)
(苔高菊椿在嘉觀會齊有土官潘欽允黃玉伯率土民迎降其江漢一路由仁里唐甲枚梢枕榔等)
(處前行中有母子嶺及畏天關乃險要處所彼已先逃官軍按隊前度由畏天關至訶&KR3342;柱右一路)
(直達先麗芹驛臣阿必達)崑崙關險夜曾穿(諒山乃宋廣源州狄青夜度崑)
(崙關破儂智高之地)叔癡賊暫為囮耳(黎維&KR0008;及安南文武夷官民人等投禀三)
(件禀内歸惡黎維祁贊美阮惠而以維&KR0008;為已故國王維褍之子以次當立並以維祁不知下落請)
(接伊母眷回國惟求&KR0008;為天朝罷兵云云詢之隨來之陪臣黎侗云維人癡呆已經投順阮惠)
(阮惠以其易於愚弄假之出名等語孫士毅以原禀原供入告上以該國臣民之禀自係阮惠)
(一人偽造即黎維&KR0008;無論為愚為黠既己身在黎城隠忍苟存即不得不為阮惠所指使即使阮惠)
(為此小譎豈遂以為可施愚弄不過習於明人駐兵聽勘之為冀緩我大兵以苟延旦夕而已)
(宣示軍機大臣并傳諭孫士毅咸仰聖心洞瞩情偽睿智無遺)兄在弟母代
匱焉(上年九月内孫士毅奏黎維祁雖無消息而伊弟黎維祇現在厰上若令黎維祇暫主國)
(事迎回眷属以待維祁之出即已蕆事等語祇暫上以維祁係該國長孫例應承襲今若令維)
(主國事將來弟兄之間又多一番周折即使維祁終無下落尚有維祁之子維詮係黎維褍嫡曾孫)
(現在南寧安居自應俟事定後立維詮為國王俾延世祚不允士毅所請既昭君臣之分兼全兄弟)
(之好大舜之明物察倫聖人合契矣)雙使行經捧
綸屢(本朝敕封安南國王凡六次康熙五年遣内國史館翰林學士程芳朝禮部郎中張易賁封)
(黎維禧二十二年遣翰林院侍讀明圖翰林院編修孫卓封黎維正五十八年遣内閣中書)
(鄧廷喆翰林院編修成文山兵科封黎維祹雍正十二年遣翰林院侍讀春給事中李學裕)
(修撰陳封黎維祜乾隆二年遣翰林院侍讀嵩夀倓封黎維褘二十六年遣翰林院侍)
(讀德保大理寺少卿顧汝修維䘺封黎維褍盖黎氏十王維祺維禔以國初以早卒未及封)
(也舊例官引冊封外國正副使由各衙門保舉四品以下見命往假一品服以重其選此)
(次以總督親齎勑印冊封寧恩禮更為隆渥臣海)
(御製)一戎定即剖符遄(本朝定例朝鮮琉球安南諸國請封先由王嗣自行奏請下禮部議)
(遣正副使齎勑前往至該國行冊封禮禮成嗣王復遣陪臣奉表備物至京師謝恩上年十月内既得孫士毅)
(出關之奏予念仗順申討事在必成定能重立黎氏照舊冊封雖事關體制而禮貴因時莫若於克復黎城之)
(時即將黎維祁冊封為安南國王俾得早服滎寵以繋属夷地人心用杜覬覦之漸且以省其表謝輸貢之勞)
(用示體恤亂餘勞瘠可培属藩國脉)春卿駝紐新鑄印(大清會典載外藩印信例用金塗銀)
(印駝紐前因阮惠搆亂該國舊傳印信遺失將來事定後補給恐與舊印無别令禮部預行鑄造於篆文印字)
(内筆畫稍為易換以免將來遺印復出新舊淆混永昭信守若舊印尚可尋求則在黎氏已非吉祥之物令其)
(送京銷燬)紫閣鴻文重賜箋(冊封外國勑書例由内閣撰擬昨内閣撰進勑書予親加改正)
(於此役柔懷奠定之意及已後恭順藩維撫綏國人深培元氣念艱難而保康乂諄復再三中有溯百三十年)
(之職貢寧不念其祖宗披一十三道之與圖初非利其土地之句更為正大得體)窮寇與開生
路别(孫士毅胸有成竹力肩鉅任自請出關進𠞰原當為搗穴擒渠之計但念廣東大兵勢盛克復後黎)
(氏受封國有攸属一時郡縣盡皆返正阮惠窮蹙若不與一生路該處南達暹羅西界老撾南掌山深海遠勢)
(必逃竄到處又湏追捕勞我兵力且令他國因此有事殊非正理因諭富綱如或阮惠見官兵威勢不敢投廣)
(東軍前或前至雲南邊界求降富綱可以聽納面諭以慈周仁覆不棄鯤鮞尚可代為奏請寬恩網開一面照)
(從前黃公瓉之例貸其一死量予安置此亦别計要以為該國杜後患之意)
伏兵得訊詭謀顛(我師分道並進後一路見新築木寨掘壕插竹似欲為堅拒計)
(而兵到輙逃棄柵不守無從蹤跡根由夜間扵深箐中緝獲阮文廷等八人訊知彼聞大兵分路是)
(以將衆撤回總在夀昌市球富良三江堅禦)夀昌初到雞鳴蚤(總兵尚維昇副)
(將慶成等帶兵千二百於十一月十三日五鼓抵夀昌江)屯匪多人蟻聚羶(彼於)
(夀昌江結浮橋衆屯北岸兵到退回渡者尚數百人南岸復蟻聚無數)岳使飛來疑
傅翼(我兵開放鎗礟趁勢追𠞰刻將浮橋擠斷千總廖飛鴻不知前進落水同兵丁二十餘人)
(超筏直上一無損失臣阿肅)蚩尤霧釋總剸肩(是夜重霧瀰漫大師鞣膊被傷)
(死者不勝計算遂過夀昌江)黑旗柱右俱投幟(總兵張朝龍領别隊於十三日)
(行至三異柱右地方遇對坡阮衆樹黑旗擂鼓蜂擁前來朝龍率參將楊興龍遊擊明柱等痛𠞰生)
(擒奪獲糧械鉛葯旗幟甚多弁員張兆璠領厰民義勇等蔵於夀昌江下游樹林亦有斬獲)紅
帽嘉觀已脱觀(遊擊張純從嘉觀一路進𠞰彼於山梁寨拒有紅帽夷目領衆來撲)
(我兵奮殺彼遂敗竄其紅帽夷目中鎗落馬身死張純遂追至訶&KR3342;與張朝龍柱右之師合力𠞰殺)
鶖善泅沈終自沒(遊擊劉越以兵二百伏穎繼地方十四日黎明見有數百人奔)
(過其地猝遇大兵倉皇無措俱跳入溪河其地水勢甚深兩岸樹箐隂翳投下者淹斃幾盡臣胡)
(高望)鴞思反覆豈容翩(副將慶成守備黎致明以兵三百截路見騎馬者三人竄)
(入夷村發伏圍擒一為偽指揮黎廷一為偽内衛栗全均帶兵衆其一為陳名炳乃舊偽高平府督)
(既降復叛者初孫士毅抵鎮南關來降之諒山督潘啟德禀報有阮黨協鎮陳名炳帶兵來攻諒山)
(士毅即出關劄營距諒山七十里正發兵間潘啟德差同名炳所遣夷目到關稱名炳一路見張挂)
(協力天朝檄文甚為&KR0719;懼情願一心歸順同唘德進𠞰隨入關叩見伏地認罪士毅加賞給劄)
(令回糾義勇隨兵名炳叩謝忻忭而去嗣為阮惠留守黎城之偽大司馬吳初寄信哄嚇唘德不為)
(所誘繳信出首而名炳反覆仍回黎城士毅奏聞諭令務擒正法名炳在彼黨中尚能用兵叛歸)
(後阮惠拘質其妻子仍加任用柱右之敗即名炳領兵未及俘獲至是為慶成所縛名炳望見士毅)
(惟自稱負心祗求速死更無别語當即於軍門斬首名炳乍降乍叛首鼠兩端方自詡為得計孰知)
(得天網恢恢終難倖免最為快意之舉事圖魯聞旨慶成黎致明俱賞戴花翎加巴號)
市球再進柵雖密(十五日由三層山前抵市球江對面兩崖坡嶺阮衆為數頗多)
(一見官兵施放鎗礟甚為烈密然水面廣闊火器之力僅及半江而止我師毫無傷損)岸壁
少休江可填(我兵進至北岸因地形低下仰攻稍難士毅世亨令速拏墻遮駐立即壘)
(成少憩彼見我不得地利大有自高壓下之勢屢從浮橋及駕小船衝突前來我兵若將浮橋斫斷)
(似示之以怯而江面無舟可渡欲結筏則火器甚緊筏無障蔽形勢險阻不得不以計勝)架木
右為陽覓渡(市球江勢繚曲非耳目所能及因令義民陽於右畔搬運竹木搭架浮橋)
(作欲渡之狀使彼專意相持不暇他顧臣謝墉)銜枚左實暗浮川(探得江左)
(畔二十里外水勢稍緩徑途距遠密令張朝龍率兵二千因義勇導路暗帶乾糧夜半於其地以農)
(家小船陸續暗渡朝龍留兵五百占據江口以千五百前進士毅又令李化龍以兵五百亦從此路)
(接應)夹攻掃地塵俱淨(十七日丑刻我兵乘筏直進勇氣倍增阮衆竭力堵禦適)
(張朝龍之兵已渡抄出後路身先士卒直上山梁喊聲震天拏墻而進彼不知大兵從何而至驚魂)
(喪膽棄寨奔逃頃刻蕩淨)差等施刑罪各緣(天明後江岸創夷江波漂沒積屍約)
(及數千而生擒解到者五百餘人交隨營文員訊明情節其附近村民為彼逼脅在營樵汲者上體)
(二好生寬宥俱照軍律割去右耳放回此外四百十三人均係持械拒格王章嚴肅駢行正)
(法)得間於書用囊罌(兵貴謀勝古人沙囊木罌是也上每用兵宵旰籌畫)
(因安南有三江之阻尋求諭令於地利相持不能迅速處可於上下游間道潛渡仰見聖)
(謨廣遠典學崇深兵法史書無不貫串臣吉夢熊)
(御製)不期而合勝筵篿(予既思得間渡之法命軍機大臣寄信馳諭孫士毅知之不數日間)
(而市球江之捷已至所行不約而合足徵任事必有同心)近江收去船數十(夀昌市球既捷)
(三江已越其二十九日兵臨富良江忽見江内舟艦盡數拘收南岸并沿江之竹斫伐俱盡使我無可編筏)
守壘增來賊六千(據迎投人等稱阮惠原守黎城不過兵六七千人聞進𠞰之信又從巢調)
(到七八千人昨因夀昌之敗抽調六千人赴市球抗禦十七日薄暮有衆一二千帶創敗回入富良江屯内守)
(拒孫士毅到時見彼或在江心或在彼岸施放大礟不絶雖人數甚多然形勢忙亂知其已無固志矣)結
筏渡兵纔二百(我兵於遠岸尋獲小船竹筏各數隻載兵百餘驟進江腹奪獲一舟遂配載兵)
(二百餘人乘昏黑中不能辨别多少鼓枻直進遂得渡江前西師之役阿里衮援舒赫德乘夜進兵已效之方)
(再用再捷孫士毅曾為軍機章京想心記其事故能仿而為之)
殱凶算級積竒純(二十日五鼓兵達富良江兩岸屯聚之衆乘勢痛戮奪得小舟)
(三十餘更番駕駛來回數渡載過兵二千分路𠞰殺無算)火飛魚爛身偕腐(有十)
(餘艘載約三四百人於江心順流欲去張純率小舟迅追已及回舟拒敵我鎗礟猛烈多擲火毬但)
(見紅光飛舞江面各舟頃刻焚沉舟中無一得脫)篆認梟渠頂半燃(舟未沈者)
(有二鈎至岸傍舟内人俱為鎗火斃命獲木箱庋印辨認篆文一為興化鎮一為龍普侯一為指揮)
(高宷皆彼中用事遣守黎城者詢來投人此十餘舟俱受偽職之弁目)泥首相迎民
及族(黎氏族人及百姓等俱出城跪迎既懾軍威復感聖澤咸稽首歡喜請孫士毅入城)
(懿臣王修)秋毫無犯撫俄旋(孫士毅與許世亨帶將弁數人輕騎入城查看)
(周圍土壘上種叢竹内有磚城二座其舊宫室俱為蹂躪蕩然無存安撫畢即刻出城回營兵丁無)
(一人入者)生歸那更歌鸜鵒(黎維祁蔵匿處距城不過一二程因阮惠黨與尚多)
(恐為其所害不敢出頭是夜二鼓方來見孫士毅九叩恭謝天恩感激不可名狀)禮送
寧聞呌杜鵑(孫士毅奏黎維祁母妻眷属人等尚在南寧維祁現令親信陪臣迎回士)
(毅知會孫永清禮送出關一路檄臺站官兵防護)三日
冊成
恩莫大(毅恭冊封安南國王一月勑印先已郵致孫士齎黎維祁於十二十二日遵照舊定)
(儀注受立乃冊成禮具摺恭謝維祁以王孫嫡長倫序當懦弱委靡毫無能為適丁阮惠之禍)
(一身在外轉徙民間老母弱子投依上國於所皇上特申大義俯諭夷民革心歸正忠事)
(并為存卹羈孤訪求播越不利其尺地一民不惜多費錢糧士馬特命封疆大臣建功將佐扶)
(義而南鼔行按堵迅渡三江一正海國倫常重立黎氏社稷維祁初聞德音但有感泣匿身畏)
(首曾無尺寸自效洎城復身歸三日之間盭綬膺身章紱被體無國而有國無家而有家此誡生死)
(肉骨之矣高厚者)(恩莫名銘臣茅元)
萬年觴晉境都平(黎維祁聞發兵討罪重毅代封立國之旨即具禀孫士奏請於)
(受隆五封後親身入朝謝八旬恩經孫士毅諭以乾十五年聖主萬夀可親赴京)
(師隨班祝維祁釐並具奏聞其來皇上命俟該國全境就平能以自立准朝盖以惠)
(綏荒服加體卹而期奠安來朝出自誠心暫緩示之德意與前代德不能懷力不能致乃索其)
(代身金人者相去奚啻霄壤)城當逆水占消矣(唐長慶中安南都護阮元喜以)
(城當逆水州人多出叛逆改建今城)涇布
天威䜟果然(安南天威涇唐咸通時都護高駢所鑿今其地尚存駢以新走蠻寇鑿此誌功命名)
(天威用自夸大其時以五管遐裔孤懸海外南詔土蠻相糾入寇陷城殺吏民二十萬人徵兵半天)
(下甫能驅退瘡痍末起侈然自雄若江今日之仗義申討興師萬餘人閔期二十日三飛渡而前)
(孤城不攻自破真天威也)聚米圖披方練進(孫士毅得黎氏舊存自城至廣)
(南路程圖進呈并奏現在振旅前進臣錢棨)鑄銅柱遠佇纓牽(阮岳屢勸阮惠)
(不可違逆羅前天朝以此兄弟不協其巢荒遠海道可通暹已旨令粤省督撫檄曉暹羅)
(倘阮惠奔投不得容受一隅追蹙飛走路窮佇俟迅掃巢穴以長纓繋之)勲
褒統帥桓兼穀(奉及一旨孫士毅力肩重任調度有方不月即已迅奏膚功克副委任著)
(加恩晉封為一等謀勇公並賞戴紅寶石帽頂以示優眷許世亨隨同征𠞰奮勇可嘉著封為一等)
(子用昭懋賞)
賚逮戎行伯與仟(前後純賞恩諭尚維昇賞戴花翎遊擊張巴圖魯號即以副將陞用)
(副將邢敦行參將海慶楊興龍都司劉光國黑子虎彪守備張雲道員宋文型知府顧葵陳玉麟俱)
(賞戴花翎都司陳元&KR1858;珠敦守備郭升榮劉永泰七十九千總陳洪順路世遜甘雨民廖飛鴻馬正)
(強俱賞戴藍翎厰民李宏旺林槐瑞徐紹富俱賞千總頂帶陳秉鈞何景昌魏榮標馮陶曾君元俱)
(賞把總頂帶其在事出力鎮將文武員弁俱查明等第從優議叙各路官兵俱属勇往賞一月錢糧)
(較衆出力者賞兩月錢糧中有曾在臺灣凱旋者再加賞一月錢糧)方略有書遵
智勇(安南一役斷自戎行聖心凡調度儲偫應務酬幾申嚴賞罰鼓舞賙恤難人激勵夷衆洞瞩情)
(形扶立懦志一切皆由里如睿畫自指京師至黎城一萬一千一百六十在目前之掌上)
(細批答不移晷刻馳施行諭日或再三光明正大密周詳諸臣遵奉迅臻耆定臣嚴福)
(御製)春秋之法徹霄淵(予以君臣定分大經大法且久服滋恭懷柔逮遠故為此不得已之)
(舉幸蕆成功申之歌咏用昭名義所存並誌行間勞勩)武功六七兹蕆八(予自臨御以來)
(兩定凖部一平回疆再取大小金川以及靖臺灣降緬甸而滅王倫蘇四十三田五三事不與焉三十餘年之)
(中武功告成者凡七兹仰荷此後上蒼眷佑復有戡定安南之師既蔵功美善惟願更無用兵之事日深)
(兢惕與中外億北共享昇率耳)
昊貺古今獨異前方寸旰宵惟自問作何保泰作何乾
御製詩五集卷四十三
