御製詩三集卷三十二
古今體一百十八首(癸未六)
出麗正門恭迎
皇太后駕至山莊
策驄山市迓
金輿七日翹心一日紓仙地清涼宜
攝養雲齋松鶴奉
興居(山莊内殿名皇太后所御内松鶴齋)愛看晝影偏遲砌便有炎風
解避䟽
食履高年增健旺樂同天下始從予
肩輿入西峪即景成什
西峪屬創得峯巒實案衍而復工曲折溪壑萬千轉是
間搆書堂縹帙芸香展其他姑且置首當命步輦輿者
逸固佳肩者勞猶繾十步一憩息率就綠隂善以遲到
乃速居高下盡辨目所不暇給誰云足一臠人情喜鮮
新斯之未能免
秀起堂
中峯忽秀起朗榭似懸居爰處宜四季周流觀六虚鹿
蹤來近砌鳥語隔斜䟽巖下風含爽時堪一檢書
題振藻樓
澗卉巖葩織錦紋箇中饒是挹清芬寄言振藻求工者
争似天然大塊文
經畬書屋
到處有書屋深山中最宜芸香霏四座經訓絶多岐稽
古常企彼居今每愧斯何當不出戶滌慮讀農羲
静含太古山房
秀起真秀起讀文如大家巖徑更屧步仄磴盤雲斜別
體築山房派擬郊島誇是時正小年太古静且嘉子西
曾未到先得同然耶
不遮山樓
山樓山複不遮山翠邏青縈遠近間拾級不言經歲隔
凭忩聊喜片時閒
題趣亭
夏山宜畫復宜詩喬翠低紅萬状披真與小亭增趣矣
尋思知趣者為誰
雨
午熱蒸山雨飛空頃刻來因風寒淰淰拂樹白皚皚鹿
向喬林避魚衝疊浪猜在東虹莫指斜照亂雲開
曉
昨晚澍雨過夜涼逹眀旦南北氣候殊對時宛可按衾
枕縱颯爽眠起應戒宴庭雀亦已鳴曉星一二見滃然
露氣香眀珠綴䓗蒨問政勵憂勤詎以山莊間
綠雲樓
小樓臨樹杪萬葉正縝紛高處原無暑俯來總是雲松
風涼颯沓花露氣氤氲棄日觀書史恧哉尊所聞
水月精舍
月在天中水在湖不離不即那同殊謝他恒印千而一
到此堪知有若無且喜小年風自爽漫言清夜景常孤
亦思駐久應偷暇試證分眀或可乎
食蔗居
山居猶在瀑源上谷夐巖深颯似秋若謂無端秋令到
如何滿座翠隂流
永恬居
翠隂覆曲折有路草纖纖出樹即為墅入山了不炎軒
窗惟静寄書史供(去聲)清拈底識斯居好能令情性恬
素尚齋
軒楹無藻飾圖史有芸香
示後惟欽
禹起予寧待商野花似蘭馥幽籟過松涼行飯辭輕輦
攀登百級強
觀瀑
瀑於聲為聽瀑於色為觀不曰聽曰觀其義何所安
聖意引未發從得窺一端觀音有大士聽色無耳官是
觀可括聽聲中覓色難垂巖活活者滿目鳴冰寒
題澄觀齋
山莊到五日今日始來齋本是無多暇難言每暢懷種
松高出屋留草綠侵階觀物思澄理欣惟與静皆
翠雲巖
葉姿枝態鎖層峯織翠流青色正濃習習天風拂巖落
人間煩暑覓何從
宿雲簷口號
翠雲巖畔宿雲簷雲假雲真兩不嫌我却何曾來一宿
空尋名象屢吟拈
陣雨
南峯落雨北峯晴上谷漲溪下谷鳴不是武夷凡幾曲
虹橋何事倚空横
意入
意入山邊復水邊最無塵處總真詮風來萬樹吹涼籟
雨過千峯生霽煙鹿養茸羣選嘉蔭鶴將子各下蒼川
分眀不是松喬侣到此還應自謂仙
黃鸝
候較清和一月遲山中今日囀黃鸝此聲太古自如此
寧待戴顒來聽之
泛舟見荷花始開
御園早見滿湖花今日山莊始放葩因悟常年榮久駐
率由過節謝饒賒求信尺蠖何妨屈避雨雙鴛喜入霞
寄語卉中君子者一時晚遇底須嗟
題宋人清江漁隠
太虚為室月為燭罾伴罛師日與同釣叟酒酣能擊鼔
拏舟者定號漁童
登四面雲山亭子作歌
山莊中山最高處千峯萬嶺莫與齊金山黑山山城外
雖高於此望覺低避暑本自無暑到夏不厭涼語可稽
乘閒策馬試登陟濃青深翠盤雲蹊每值嘉蔭輙止憩
為恐僕從勞攀躋到來一笠冠絶頂天風拂拂吹天䨑
有時晴光摇草樹有時晦影沈巖豀吾知之矣起予思
便與作歌亭柱題
敞晴齋
倚巖得迥榭對戶有蒼松澗水白猶細峯林翠越濃雨
圖爽人意晴喜利田農亟雨亟晴好較量實幸逢
繪韻樓
兩架山樓接敞晴開窗萬景畢來呈畫中詩與詩中畫
欲倩東坡著定評
清綺書屋
野花襍樹&KR0670;香風静以為佳塞以通人謂詩評入清綺
好山祗覺不言工
意行
谷迥越山清乘涼愛意行有風皆作籟無雨不旋晴楓
處遲尋鹿(秋令駐山莊每晚率步行持鎗尋鹿夏節非其時故且不為)柳中且聽鶯
南訛秩長養及節有權衡
習射
習射真習射年餘臂病捐馬仍如意昔(借馬之力磬控如常)步愧
以身先(步射欲體平持滿方可命中臂病不能如志弗為者近二年矣)徐挽柔弓試恧
看大鵠懸(向每連中小鵠今雖大鵠亦不能如昔命中)雖無拊髀恨頗覺惜
隂牽
熱
赤夏寧辭熱山田亦藉暄覺炎惟午刻延爽有風軒習
静古堪汲勅幾今並論楚荆去酷吏冤獄與平反(楚撫周琬)
(扶同臬司沈作朋懷私挾詐縱盗誣良及盗再犯案仍復通同欺飾牢不可破近經察知情弊命將被冤事主)
(即予超豁狡脫盗犯立正典刑歷經辦案各官逮繋嚴鞫分別抵罪楚民鬱憤始申)
題趙雍十八拍圖
能讀圉人釋誨書曲傳十八拍穹廬眀妃尚自漢宫出
衡量生還殆弗如
招涼榭
山莊無處不招涼此處招涼最異常已謝葛衣坐來換
便拚紈扇箧中蔵階臨渌水祛塵遠簷拂蒼松引籟長
何必對時稱畏日可知多稼正宜暘
千尺雪
引流曲注落巖端素色清聲欲状難名借吴中千尺雪
便教九夏意生寒
隔歲居然又到斯綠窗白水坐移時四圖各卷非同異
春仲田盤早見之(千尺雪凡有四各為圖四卷分置四處)
題含粹齋
近西得隂早信步為乘涼遂造三間屋坐來九夏長堪
因玩周孔那擬傲羲皇乳燕新雛引風前自頡頏
觸景
本自御園中深山大壑叢石邊多細瀑巖下有涼風晴
晦峯峯别芬芳樹樹同山靈能唘沃觸景會無窮
六月朔日作
代謝運灰琯一日不相假仲月倏已過蓂復初生也曦
炎欲伏庚地爽疑忘夏(叶)有風必泠然無泉弗静者太
古真太古所遇欣逢寡對時後樂稀齊政先憂且
溥仁寺
朔日禮蘭若渡言武列濱松門瞻
玉篆蓮座現金身忍草衆香國禪枝大法輪敬窺
當日意溥願物歸仁
普寧寺
厄魯胥平定因之建普寧敢云識耆武惟是藉
蒼靈新戶遷來衛(逹什逹瓦部下餘衆遷居寺旁授室給食休養日久遂成一大聚落)名
經轉處聽八年事已過(是寺建於乙亥年)贔屓永亭亭
露
塞外露疑雨瀼瀼侵曉多山霏沆瀣氣水接布沈波叢
樾香生樹野田飽潤禾更饒清興在煮茗滿傾荷
題創得齋
知有幽齋倚碧峋山蹊熟路可遵循由來創得成先得
一切名言底是真
石門進更步松巖静色寒聲迥不凡誰道山中能駐景
午峯日影訝西銜
枕碧樓
三間齋閣兩間樓曲榭相通景各投拾級不嫌高可到
開窗恰喜綠方稠雲來氣韻增生動風過音聲解盪流
淡抹濃粧渾欲滴遇欣所以異清秋
放鶴亭對鶴作歌
去年放鶴因名亭今年鶴在如有情棲松友鹿頗適性
餐風飲露已養翎四柱何曾與為檻鶴自不去生吾感
豈伊猶憶稻粱恩此而放之翻覺慊嗟哉物類有若斯
掉頭去者誠何為
水月庵
一區竺宇萬山中無路其間有路通是水何妨皆是月
如如大士坐觀空
清舒山館
山氣含清又展舒評量真是夏宜居琴書静好晝方永
衣帶涼生風入虚滿地綠雲滋秀草一湖香錦放新蕖
年年題句多粘壁景會惟殊各起予
頤志堂述事
聞之心欲安天君方泰然又曰身欲勞公旦無逸編幼
齡扈
蹕來勤政緬
高年勞矣亦安止動直静則專書堂額頤志而吾請進
旃惟
聖乃從心並行養實便吾方覺瞠乎祗有勵惕乾
澄霽樓
昨宵枕上聞雷雨曉起登樓納翠寒霽景澄鮮故宜望
錘峯猶在片雲端
含德齋
水貴有曲折山貴有環抱苟其無含蓄一往奚稱好書
堂山水間簷額緬
聖藻德何獨不然涵養期深造不敏請事斯竹素資探
討
麥收
山田報麥收候遲將半月場圃見高囷&KR1367;穗仍貽厥詎
惟平斗斛已有鬻餅餑昨秋稼尚可關内被灾闊灌注
救目前兩敗力具竭青黃茲略濟
蒼靈幸轉斡拳拳待西成民艱其敢忽
蘭
誰從九畹移見此三珠淑亞盆弄窈窕對牖詎幽獨晴
光溢箭紫露潤漙葉綠揚猗藉輕風散芬當上伏庭鹿
可為友塞禽那敢啄何處不國香分别寧非俗奚必湘
沅間方云稱清馥
雨(六月初四日)
邇日頗騰炎思量一雨好山雲傍晚生瞥眼彌天表謖
謖先有聲片刻三峡倒配藜勢莫禦澎湃響越浩驅暑
斯實佳所慮時行潦宜暘願眀朝祈年意無了
曉晴
曉晴真恰當宿雨收(去聲)遥山禾益滋隴畆麥全登闠闤
殷心關稼穡餘事暢躋攀昨日憎炎意相殊霄壤間
新月
御園月遊湖山莊並遊山甲戌曾一試䟦馬勝泛船崇
情蓄已久因緣值今年蓂生屈指數倏將逮上弦舉頭
見新月半鈎銀漢灣情知釣詩來且遲三日間
陸治虎邱塔影即用其韻
&KR2535;迤閶門外山塘一徑斜吴王餘劍氣佛宇現蓮霞塔
影落潭水墟煙淨岸沙分眀昨春况何以駐年華
謝時臣山水
叢樾中居不卜鄰板橋謾置鎖溪津祗圖却掃茲習静
策杖何來問字人
静寄山房
山房却在水中央緬想
當年趣寄長詎獨塵祛清淨界真教道惬知仁鄉成隂
喬樹天然爽過雨閒花自在香謾說田盤此數典(盤山十六)
(景總名之曰静寄山莊)會心何處不
羹墻
瑩心堂
塞水滙成湖軒堂湖上圖印心澄到底謀目趣偏殊鏡
裏真如是旃摩那藉夫敬窺
題額意出治寓深謨
滄浪嶼
洲嶼中間復有池搆軒其上臨階基坐而玩之淡神氣
憑以鑒者數鬚眉曰清曰濁惟自取不盈不竭夫何為
塞上風月伊千古檻前俯仰欣一時
蓮華室
香楠木榥刻蓮花大士無言轉法華(妙法蓮華經一曰法華經)勝地
雲山自千古(是室即雲山勝地樓上暖閣雲山勝地皇祖題額也)問心何處剥
蕉芽
綺望樓
樓傍山城騁目宜遐阡近隴綠雲滋今朝綺望神心暢
絶勝披華唘秀時
春好軒題句
秋則常來夏偶居冬曾駐為(去聲)宴員渠惟餘春未六騶
到默識元為(平聲)四德初樹張(去聲)葉皆由荚始花彈苞總
覺韶如羲經註出真消息不用韋編更展書
巢翠亭口號
喬木千尋疎落落翠如圓布綠油幕凡禽其杪安敢棲
只宜放出籠中鶴
嘉樹軒
搆軒傍樹得嘉隂意在延凉徑每尋名教中何非樂地
逢源頗亦藉資深
題樂成閣
傑閣翬飛枕繚垣山田穡事攬層軒芃芃佳矣西成遠
先節由來戒滿言
水心榭
隄界内外湖外低内水高虚榭隄中間夹鏡光相交練
影漾楣梠筑聲喧砌㘭如在玉壺冰奚用垂麟毫江城
問謝公何以獨稱遨
閱本
山莊隔兩日一閱置郵章惟恐多因略益教細並詳深
心在治忽切已厪農桑
皇祖猷丕顯敬誠敢不蘉(山莊前殿澹泊敬誠額皇祖御書也)
雨(六月初八日)
山中間日常逢雨雨後旋晴晴亦佳節撫時行微欠渥
心關穡事為縈懷今朝澤潤地盈尺傍晚雲徂天一涯
明曉霽光正宜句懋勤硯匣索安排
喜晴口號
徹夜密雲不雨侵晨快霽而風近臣豈足知喜良農却
可與同
孫知微江山行旅
水舟將陸馬客路共遵循試問家居者誰非逆旅人
閱隄
山水有時亦暴漲金隄屹峙卌年餘却思凡事豫則立
因勢脩防敢廢諸
移松
松在襍林下屈抑弗得長雨潤及日晅莫被天恩蕩沮
然色半黃恧矣顔如強上伏地溽濕草木咸資養乘暇
課移植出蔽遷佳壤本疎培欲平擇向取高敞會看放
喬枝童童綠隂廣所懼不在茲樹人因可想
聞蟬
氣候北來遲一月塞林今日始聞蟬舉頭密葉尋不見
但見流隂旋(去聲)旋遷
泛月
崦嵫日未落白榆月已懸由來惜景心比我猶殷然乘
涼泛青雀(舫名)水氣颯爽延西舂輪漸微半魄影始娟因
悟陽德昭凡光莫争先在湖斯言湖良夜詎可捐清輝
方就盈冰匡過上弦塞中不易值萬山翠逼天須臾翠
不見白水湧金漣倚吟曾得句猶憶甲戌年彈指九春
秋契闊誰為憐
賦得清溪遠流
兩山成夹輔一水恰中分源遠盈科進流長不息勤雲
中練影辨石處布聲聞飲鹿遵巖裔浴禽下渚濆有波
皆澹沱無氣弗氤氲藉此澄心鏡居然得所欣
荷露烹茶
塞中地氣厚蒸為零露重隂沈晴則浮槖籥含静動物
皆承沆瀣於荷受獨湧盆盎收有餘缾罍罄無恐輕勝
第一泉(水以輕為貴嘗製銀斗較之玉泉水斗重一兩惟塞上伊遜水尚可相埒濟南珍珠揚子中泠)
(皆較重二三釐惠山虎跑平山則更重輕於玉泉者惟雪水及荷露云)宜用沃心孔欲淡
不欲濃天漿流活汞三霄與為遊五藴與為洞却笑李
家符何異求登壟
聞京師得雨誌慰
唘駕五月半麥秋方始成恐蹈去年轍一心惟望晴因
循逾半月未遇潦盛行復慮或缺澤南顧念屢縈茲接
置郵章優霖霑近京麥已登囷鹿禾黍資怒生額手慶
民蘇能不為慰情慰即近於泰怵然益凛盈
月夜遊湖四詠
山月
山峯一帶有低高低處輪團高半韜稍待飛升雲漢表
誰能特地掩分毫
湖月
溶溶塞水滙成湖也有金波一片鋪已自清涼欣少見
何湏謾說御園孤
林月
塞中何處不叢林最喜偨池傍碧潯每自度疎見寥朗
更因入密悟深沈
舟月
凌波青雀起平臺座裏銀蟾覿面來岸轉峯廻無不共
直疑飛駕上蓬萊
聞蛩
漾舟廣寒宇取適非取疾沿傍葦岸間數聲颺唧唧吁
嗟胡為來觸景增蕭瑟韶芳每遲候商調斯縮律塞外
之恒情山莊詎能尼獨喜暑意遥何妨秋信出
除草
盛草蔀弱樹雨露胥竊攘楓桕與松柏被屈一例枉除
惡欲其盡豈計夏資養及此秀未實事半功倍爽督課
與剪艾毋使滋蔓長斧柯則不遠周書故宜想
雨景四首
雨山
豎峯横嶺總糢糊凸疊凹稜幻有無玉塞遠非荆楚地
如何認作米家圖
雨湖
奔騰萬馬過銀塘接上空濛復渺茫戢翼文鴛真解事
綠荷盖底作雙蔵
雨林
澗葉巖枝披一色低翻高掠逞千姿愛看亂點飛空罷
尚有露珠林下垂
雨舟
柳隄沙岸權教繋煙棹風帆且莫開分付嫦娥如有意
晚晴定復解維來
雨歸齋閣晴復登舟玩月
期言載月今夕遊簇雲西北生如樓須臾天中黯如黑
倒注吕梁之洪流岸邊青雀權教待索旋齋閣遊期改
風雨歸舟不是舟輕輿併力僕人乃坐不逾時蝀在東
霽光朗照天宇空仍復登舟閱湖景生衣欲怯波面風
先訝朦朧玉林際繼見徘徊銀漢裔將望祗欠一毫圓
未秋已報三分意棹移岸轉無不随清眄閒憑真覺宜
雲開底藉管弦吹適纔摘句偶中(去聲)之(適詠雨舟有分付嫦娥如有意)
(晚晴定復解維來之句如不爽約云)
西安廵撫鄂弼奏報得雨
北省今春雨適齊西秦夏五澤惟稽靈祈太白霑優渥
喜在興鋤與助犂(陜撫鄂弼奏言五月中旬望雨孔亟二十一日自太白山取水至壇供奉)
(祈禱二十二日西安各府均獲霑足)
山中即景四首
山中無事弗清真妙合而凝静入神鶴似有緣迎客立
鹿知不害向人親
依巖結屋翰筵香不是仙鄉即帝鄉北谷風來萬林響
西風日落一川涼
横雲峯影半空翠度雨溪聲百道喧蝶飽花香過別圃
鳥随葉落到前軒
爽延冰簟辭摇扇晝永壺天得賦詩設問山莊何所事
荅言惟此覺便宜
朱芾蘆洲聚雁
雨宿風鳴致各超叢蘆苦竹恣逍遥冥鴻無意工商調
那問冰絃第幾條
夜遊山月歌
夜遊休秉燭那窮巖阿與溪曲夜遊休乘輦雙輪轣轆
艱動轉聽我夜遊山月歌金鞭珠勒便利多崇峯峻嶺
任遨衍而却不出山莊石城之遮羅此情蓄以九閱載
因緣此夕興百倍寥天疊嶂如有期明月清風不用買
山鳥啾啾山鹿呦呦聽如仙樂勝撥箜篌既弗為太白
手捉之狂逸亦弗取知微借酒之幻術取之無盡用不
竭得得随人茂林出載月以舟者寧可僂指數自謂策
騎廣寒曾未聞於古中庭即或有其人鮮見上馬而觀
下馬歌而譜記憶細故其焉窮東坡踞虎豹登虬龍祗
宜傲二客耳安能蝶躞驅青驄
策馬
策馬山莊外山田歷覽欣隔來纔半月望去卜多雲麥
後蕎秧出黍將禾穗紛益祈時若賜庶以荅農勤
登高臺而待眀月
登高臺而待眀月剏見不可無言紀滿川斜陽倏上山
須臾山亦蒼然矣山之凹處漸生光光中一點金星委
是時依凹有片雲雲忽數層點綴美星為鈎復鈎為璜
鎏彩萬状莫能擬過雲擎出爛銀盤盈袖天香露華綺
紫磨身月華子千秋萬歲山莊裏
登四面雲山亭子待月即景四首
過望東峯月遲上欲圖早見陟西峯谷中摸索光眀者
豈識先他四刻逢
慣厭中涓早備釭千巒夕景正無雙天橋驀看冰輪湧
訝是嵩高玉女窗
東界今宵淨歛雲呈全體不掩毫分底須轉句衡前夕
自是高山迥出羣
滿目為眀滿意虚林光巒影總如如松扉繋馬歸齋閣
載得金波到碧疏
罨畫窗
濃青濕翠羅孱顔生動氣韻虚窗間四時展畫各殊致
今朝直揭高房山到處題名歷可數(圓明園玉泉山及塔灣行宫皆有此)
(名)納竒觀此為鼻祖漢唐真蹟已莫覩况是丹青遺太
古
再題創得齋
野橋纔過石門遭仍步丹梯百級高塵世煩囂那許到
祗聞謖謖泛松濤
鶴依階側鹿窗前借問斯為幾洞天却笑劉郎非解事
勞勞海上去求仙
夕佳樓
窗對西峯樹萬章高低葉態晃斜陽須臾眀影含蒼意
又喜摇風送翠涼
題瀑源亭子
山中此瀑源乳竇注潺湲自遠梯巖引從空劈峡奔亭
無心可洗今與古休論高謝康王谷千秋嘖有言
濬溪
塞溪過雨無不淤浮泥應淨與剗䟽園丁職司詎可諉
力難給更乏遠圖年復一年河底突水無二寸泥面鋪
[夙-歹+ㄙ][夙-歹+ㄙ]或存蹤印鹿洋洋那見躍有魚鳩工授值大剷濬
乃得迴溪復舊模不惟園丁省劼挶將看舟子呼喁于
山莊小試誠覺可行之雲梯關下其可乎(雲梯關在黃河入海上游)
(水挾泥沙東注中間雖不無淤墊談河者率議䟽濬然潮汐衝突旋䟽旋淤屢經試騐迄無成效)
荔支
綴枝顆顆露華鮮閩嶠飛來路六千一例薦新
神御近廻思
分賜欲澘然
陳家品謾詡丁香沈李浮瓜總讓芳暑節延年還却暑
摘來先進
寝門嘗
度溪越嶺來非易小核薄皮芳有餘草荔支雖同品味
(草荔支似塞外普盤而無子芳亦皇祖時命移植山莊錫以此名以其朱實甘有解渴生津之益)
自珍未入蔡家書
寧静齋
石上水流動皆静雲間山出幻而寧孔眀借會遠堪致
禹錫休稱德以馨
學古堂
太古此山寧獨似書堂曰學有攸聞
聖人直示惟從政大塊由來亦假文插架牙籖照今古
開編芸氣吐芳芬問予切已應何在不出周書無逸勤
賦得冰匳
清舒山館裏精舍曰冰匳清夜誰懸鏡冰輪常在檐
當時邀月姊此日緬
軒髯睫眼卌年過寒光依舊恬
聞鶴鳴三首
放出籠中纔閱年塞山夐不譲青田因風吹送雲間響
祗覺其音特自然
高飛雲表落巖城疑似山莊即玉京擬問昌黎戛然者
是因何不得其平
原是山莊原有鶴翦翎何必檻中留遂生性復芻糧省
一舉端知兩得收
熱
無暑奚稱避云避則知有四時運燠寒熱寧可闕否邇
來頗炎蒸然惟盛午後夜涼尚披衾朝爽仍延牖人或
苦煩熇予惟厪隴畝助長藉鬱暄禾黍芃岡阜一雨當
更佳片雲已羃嶁
御製詩三集卷三十二
