御製詩五集卷三十九
古今體九十八首(戉申五)
陜西巡撫巴延三報雨詩以誌慰
望雨春而夏由畿豫與齊(自二月中旬已殷望澤連次得雨俱不過一二寸昨三月)
(二十日京師幸得六寸有餘而畿南及山東泰安以北河南太河以北雖得微雨尚未溥霑現各虔誠祈禱)
豈知霈膏澤獨覺幸秦西(據巴延三奏陜西省漢中興安二府屬於二月初一二及)
(二十四五六七等日前後得雨自三四寸至深透不等其西安同州鳳翔三府屬暨商邠乾三州属亦於二月)
(二十四五六七八等日得雨自二三寸至四五寸不等節踰清明麥苗長發得此應時甘澤麥秋可望豐收等)
(語覽奏固深欣慰然不能因陕省一隅而弛此溥望也)麥秋清明節禾耕原隰畦
撫兹渴佇際浩歎奈何兮
進宫因
常雩齋戒德勝門外作
雖是
常雩即
禱雩霈膏旬半麥將枯(三月二十日得雨固有六寸然已將及半月麥田又切望澤矣)
前兹謝雨衝泥處已是揚塵蒿目吾(廿一日至覺生寺謝雨道中積水泥)
(濘墢間深入實六寸有餘今日因起殊常雩齊戒進宫即前所經之途已覺塵坌揚深蒿目)
旦雲旋復露晨曦歷攬郊原增&KR0832;而自咎新正幸雪渥
豈知隴得竟虚期(新正十二日得雪逾尺意謂繼此雨暘或可應期此予望雨不知足恒情)
(然就目下盼澤情形轉覺前此過於欣幸首春得霑優渥而麥收難副所望不能不轉自咎矣)
隴得虚期五日延(蘇軾喜雨亭記云五日不雨則無麥今麥秋已近而猶切虔望又與軾所)
(言情形倍亟齋居顒禱惟盼甘霖普被澤渥大田耳)更因望蜀益憂煎
南郊顒幾(去聲)微忱達普
賜甘霖蘇大田
河南巡撫畢沅奏報得雨詩以誌事
正繾豫郊望雨時
雩齋清曉奏書披龍湫取水精誠假
太白垂恩渥澤施(畢沅前為陜撫時曾因旱禱於省太白山龍湫著有靈應兹奏以豫雨)
(澤未霑差官虔往陕省取水嗣於三月廿八日適龍湫取水之員回豫果即於是日戌時起至廿九日辰時霑)
(暢酣濡入土極為深透感荷神庥實難言喻)省以南稱潤以透河之北待膏
之滋(又奏稱開封歸德南陽汝寕河南陳州六府暨許汝陕光四州屬於二十二三五六等日得雨三四)
(五六寸並多深透之處麥田及時滋長可望豐收其衞輝懷慶彰德三府屬於二十五六日得雨止一二三寸)
(不等尚待甘霖續霈等語)却憐歉後方蘇地(河北三府當積歉之後去歲報收成九分有餘)
(元氣甫蘇兹仍殷盼澤因批諭一切綢繆之計應慎為之)一切綢繆勖勉為
雩祭齋居
寅起見雲佈辰餐露日晶瞻
天又虚望撫已那紓情理政惟幾勅觀民祗愧生消閒
艱得句得句亦怦怦
題雲龍犀角杯
犀角興眀代精傳無錫尤已教剏輪輅未免費雕鎪命
匠敦淳樸作杯斥巧浮雲龍述經義雜說與韓侔
沈周松巖聽泉圖即用其韻
獨坐厜㕒上知他何處家蔭松謖秋籟聽瀑落泉花䜿
勢分雄磵平紋漾淺沙興闌歸草舍應步曲橋斜
河道總督李奉翰奏報淮安得雨詩以誌事
開封膏雨被淮浦喜音通為寸四而五知時南以東(據李)
(奉翰奏淮揚徐海各屬於前月十九二十日已得雨三四寸兹廿五六日復得雨四五寸不等甚為霑足等語)
(昨畢沅奏開封以南一律得雨深透兹淮安與豫省東南接壤雨勢盖自開封向南而東故淮安得雨而河迤)
(北則尚在望澤也)衞彰澤未逮齊趙旱仍同披奏雖稱慰益深
慙愧衷
詣齋宫作
恭視
祝璧帛禮當升太和詣
壇發玉輦舉
祭協南訛瞻拜申誠悃齋居慎琢磨從頭壁詩讀望雨
作為多
署山西巡撫眀興報雨詩以誌事
齋居雖簡政驛牘則恒披辰(時也)接晉省奏雨稱各屬滋
(晉省自二三月間曾得雨數次兹據明興奏太原省城於三月廿八日中時起至廿九日寅時密雨連綿入土)
(三寸四野均霑其各屬同時得雨二三寸至四五寸者共六十四廳州縣覽奏深為欣慰)繼膏真益
渥與豫恰同時(卑沅昨奏豫省得雨日期正與晉省相同被澤可謂寬廣)晴晦斯無
定尚蘄甘澤施(邇日此間每晨隂雲濃佈隨作風開霽齋居祈澤倍深處切)
常雩禮成述事
春雪優霑謂卜豐侵尋望雨昨年同曰
常雩即殷勤禱希
顧鑒斯敬畏衷謝
佑貞師靖海寇祈
施甘澤切田功七旬有八能蕆禮何莫非蒙
帝眷崇
安徽巡撫陳用敷奏報得雨詩以誌慰
麥秀時宜曬二月數旬晴養秧却宜雨嘉霔霑省城季
春之下旬甘霖溝澮盈(陳用敷奏安省上年冬間瑞雪霑足入春雨膏亦廣又得數旬)
(晴曬於二麥甚屬相宜至三月下旬農民播種事畢早禾將陸續栽插正喜雨澤長養秧苖兹省城於三月二)
(十二三等日連得大雨極為透足現在隂雲密布春霖自必普遍等語)似此時若況稔秋
庶可徵批尾信稱慰既而仍怦怦遠近胥吾民豈有殊
視情慰遠而愁近近切斯亦誠何當霈渥澤北省普惠
寧
詠結緣
因緣凡十二(出大集經)梵經示所有解乃成超脱結則惹塵
垢設卑以論之善惡更分剖結善斯為臧結惡斯為醜
今朝四月八浴佛傳已久爰有結緣言未識剏誰口浴
本取其淨結實存乎紐此義似相左調御應弗受偶然
生别會愁結我非苟雨艱春夏交十歲或八九望雨愁
弗解結念如紛糾何當出大雲甘霖渥涸阜解垢結善
緣興農蘇黔首
降旨緩徵山東缺雨五十四州縣舊欠帶徵並本
年應徵錢糧詩以誌事
山東去歲幸豐稔冬雪亦欣霑以普因此種麥頗稱廣
滿望夏收慶蕃廡而何自入春以来侵尋靳澤乃望雨
迤南屢霑幸無妨迤北被旱延數府(前據長麟奏山東省入春後自奏安)
(迤南屢霑甘澤迤北濟南泰安等數府或僅得雨一二寸或尚未得雨此時幸霈甘霖大田或可趕種而麥收)
(已無可冀)大田未種或可待所惜絶望麥秋覩殷勤窮黎既
播種(上聲種謂麥)並種失之斯益苦方伯奏来請緩徵速命
降旨不留處(據奏歷城等五十四州縣雨澤愆期麥收失望請將新舊錢糧緩至本年秋後徵收)
(以紓民力等語該省去歲豐收冬雪亦普是以今歲播種麥田較廣兹以雨澤稀少農民並麥種亦不可得工)
(本徒縻情形自属拮据因即降旨將濟南泰安武定東昌曹州兖州青州各府属臨清州暨所属雨澤稀少之)
(五十四州縣及坐落衛所新舊錢糧一併緩至本年秋成後徵收以副厪念民依至意)南望齊民
何弗幸一豐那抵一飢補長言誌事不成章顒祈膏&KR0584;
甦災所
詠玉石子竹如意
石子産玉河其質勝産陸天然土氣潤璘玢絳文縟以
為如意朵初日蓮出浴其柄宜用何自宜渭川竹
詠玉鵝
形肖還看色無二山隂道士乍空籠此鵝方稱此為玉
涼帶紅羅那許同(見元史輿服志)
題汪承霈畫二幅
湖石邊旁古柏身峙成夀字傍(去聲)長春(花名)嘉其用意新
非巧小雅如歌天保人
右古柏
横為嶺也豎為峯點畫其間借老松不似似中五福首
忩眀几淨伴清供
右山水
降旨緩徵直隸南三府並豫省河北三府本年錢
糧詩以誌事
直隸順德廣平大名三府及河南彰德懷慶衞輝
三府壤地既接近年屢遇偏災雖幸去歲皆有收
今春又皆缺雨昨已降旨將直隸節年帶徵地丁
各項予以緩徵但現在麥收失望舊者雖緩而新
糧正在開徵民力仍屬拮据因即降旨將直隸之
南三府本年錢糧豫省之河北三府本年應徵新
舊錢糧槩行緩至秋成後分别徵收庶閭閻生計
稍臻寬裕爾
直隸南三府昨旨緩舊欠兹思今歲供正在開徵勘(定例)
(各省地丁錢糧四月初正屆開徵之期)緩舊而急新民勞那解暫索與緩
其新庶稍救民墊河之北三府接壤連垓坫其旱或甚
之夙夜厪愁念推行並緩徵無須新舊騐虔籲
天悔禍優霖錫普汎大田冀可耕静以待秋歛調變竟
無術摛詞慙愧兼(叶)
青龍橋西三疊乙已韻
一雨因循廿又過(自前月二十得雨後距今又過兩旬矣)愁成所好竟成
阿香山試往蘄消悶沿路憑觀恐失禾不雨那能延十
日望雲徒自浩長哦曉隂幾片隨風散巽二為屯可奈
何
小駐玉泉山
小駐玉泉山傳餐片刻間奏章細批諾庶政勅幾閒甘
雨應優霈祈
神益赧顔無殊去歲况(去歲首夏来此亦正值望雨之時)慙愧對靈灣
玉泉山西
輕輿歷山西麥田綠翻浪訝殊昨進宫枯苗待膏狀緣
季春下旬雨勢此間暢然惟數里耳其他原一樣禾較
麥更要東坡語尤當以此十日期菀結迫吾望雲作風
隨之索然此惆悵
棲雲樓再疊丙午韻
静宜又此陟山輿山半閒臨雲水居望雨每来首夏望
初心那改卌年初(乾隆十一年予初遊香山時始建此樓)棲斯何必戀(謂雲)
高閣佈去應教澤遠畬舊句新看如一律幕調無術實
慚予
天池二首
天半崇山天尚遠砌池貯水即天池世間一切假名象
原出於人位置之
砌石成池坦朗如設其一洩乃無餘藴中發外為文者
可以臨波一會諸
題山水清音
水有音而山無音此理易知人盡曉盖緣山静而水動
動則有音静則杳然而水音豈自能亦必藉山高下表
因高就下斯成音相資殷而相得好更思其清本無心
有心聽之斯為擾
歡喜園
巖樓别棲雲梵園入歡喜步輦陟崆&KR0008;嶢榭造尺咫宇
雲時厚薄瞪目發勞矣(出楞嚴經)何當大霈甘副名農功起
来青軒敬題
山軒憑虚牖近遠展翠屏仰首眺
奎文普照乾坤眀(軒中寫普照乾坤四字乃皇祖御筆也)
王言何大哉詎惟賞色形下視麥每每其青亦来呈五
日大霈甘尚冀餅餌馨
香巖室三疊乙已韻
巖室斯乎抑室巖大都知一即知凡因思曰佛要於捨
可識為君不在嚴七字又成今日偶幾間獨占古峯巉
嘵嘵却異吉人寡擬合從頭概與芟
玉華岫
古寺枕崇椒梯忩可盼遥居然有精舍却匪憩僧寮出
洞樹烘本滋泉枝放條(寺後有明時所築石洞冬時將樹入洞避寒春時出洞置向陽)
(處受暖且有衆滋溉故京師喜桂者多就此養之亦不禁也)山雲時聚散聚盼散斯
焦
題正凝堂
正乃安斯止凝當祛彼紛詎惟山水德實合智仁勤周
訓傳無逸羲經象有文(朱子本義云鼎重器也故有正位凝命之意亦祗就象而言要)
(之卦德外離明而内巽入人君所以正位凝命之本豈復外是)離眀與巽入總以切為
君
就松舍
舍築松傍號就松誰能誰所覓難從無端来就安名者
合讓舍松守自封
暢風樓口號
遣懷拾級一登樓樓額簷端睇舉頭暢我王風姑且置
謂風望雨爾權收
養源書屋
碧雲寺之水引流至香山香山非無泉其勢遜此焉既
已據上流斯可謂之源書屋搆其側養源因名旃絜矩
思萬理率自源而沿心即理之源養心萬理端莫善於
寡欲聊以示要詮
来芬閣漫題
来芬詎有芬来也躗語寧惟我始之(閣俯荷池兹當首夏與来芬之名未)
(副是以上年有荷時方得謂来芬夏首斯言誠躗云之句然自古為文之人其不為躗語者盖亦鮮矣)昨
歲不同宛轉體(昨歲来芬閣二首用宛轉體觧悶亦因望雨而作)却因望雨又
斯時
夜雨(四月十一日)
山雲過申密入酉灑銀絲戌與亥時霈子將丑間(去聲)垂
通宵徒屢問二寸祇稱滋寅曙霏烟斂望山興歎咨
運河
去歲治運河疏濬期完善微山湖水增迤南患可免(微山)
(湖為濟運水櫃上年四月因湖水微弱命侍郎明興前往督率地方官動帑疏濬節次據奏將支榦各河以及)
(溝塍畎澮之水一律挑挖深通於是衆流源源下注當盛夏大雨時行之際水盡歸湖至七月間已於收符定)
(誌一丈一尺之外多收水一尺有餘並令每年隨時經理是八閘迤南灌輸濟運可永無淺阻之患矣)汶
水本分流南北資輸轉(汶水勢居地脊眀河臣宋禮因其自然形勢導分南北流以濟)
(漕運至今因之)迤北轉藉衛而更多古淺(運河自臨清以北衛河入以濟運今春因)
(河北之衛輝懷慶一帶缺雨以致九道堰百門泉等處衛水来源微弱是以豫省漕船致有阻滯而下游更多)
(古淺是以頗費調劑)今春衞水弱豫漕竟遲展由豫經直隸直隸
亦失緩輕重分吏議次第過應辨(前據倉場侍郎蘇凌阿等奏本年束省漕)
(船於三月十七日尚未報過津關較上年抵津日期已為遲滯當即傳旨詢問嗣據劉峩畢沅先後覆奏揆其)
(情節此項漕船裝載豫省糧石其行走遲滯由於衛河水淺即經由直隸不過大名元城二縣畢沅以木省巡)
(撫不能預行籌辨轉以直隸河流淺澁為辭未免意存推諉因降旨將畢沅劉峩交部分别察議又據巡漕御)
(史和琳奏德正幫船入直隸吴橋地方亦行淺阻因並將劉峩及天津鎮道等傳旨嚴行申飭仍令劉峩親往)
(督率撈拕以冀遄行)漕臣所慮佳截汶資北滿(昨據漕運總督□竒奏將南旺馬踏)
(諸湖暢放北注以汶水之有餘濟衛河之不足所思甚中目前之急務即傳諭蘭第錫長麟等作速照辦並沠)
(内閣學士管幹珍馳往協同催儧俾糧艘得以及早抵通)然可救目前長此應慮蹇
望雨已焦勞籌運轉懇欵然不以為疲為疲失怠懶
晩雨(四月十一日)
晚雨剛成寸昨朝合計三(前夜及昨朝共得三寸雨)非優未能慰以
欠益增慚細點隨風止輕雲歸岫含徘徊仍失望欲寐
那能甘
題學古堂
書堂即寢室来往歲年深學古惟學道養身在養心無
眠常問夜有惜曰非隂說命語親切時殷用作霖
山陽一曲精廬
瀟灑精廬潔山陽委宛中無塵所到處有水若浮空巖
樹迴環翠野花妥貼紅武夷問深境其九更應窮
懷風樓
偶登懷風樓因繹懷風義風豈蘄人懷人有懷風意嫌
暑懷其爽厭霪懷其霽然每弗易得似因懷而避若乃
望雨時未懷乃亟至吹雲所易為釀雨則艱致懷風信
何為額樓應自愧
淨涼亭
山泉易洩去無遺砌石為池乃貯之披處淨而涼滿意
正予焦灼望霖時
對瀑四首
香山橋下来步下到此峯頭望舉頭雖曰高低無定所
熾然分處望飛流
飛流眀示有高低却以不齊示大齊悟得南華章第二
由来振鷺即醯雞
引自香山斯是假對如匡阜(謂匡廬峯)彼為真彼真乃幻(匡廬)
(不在目前)斯假實(此瀑乃目前)炙轂誰能辨主賓
耳目曰根聲色塵漎漎落處底為因山泉獨得全提句
一與洗之忘假真
琢情之閣題句
情宜於樸不宜華閣額何因琢以加(情宜於樸琢則失真盖緣此額乃從)
(前内翰所擬偶未檢點用之於理實未當也)却憶乾坤題鑿度比之儵忽似
非差(向題乾坤鑿度詩云乾坤即儵忽混沌實太始乾坤既鑿開太始斯淪矣以此名閣不幾如儵忽之)
(鑿耶)
致遠齋疊去歲韻
斯齋曰致遠致遠寧一處詎惟暢卷阿益慎厪政務昨
歲駐此時臺灣報變故以為兩提臣同往豈致悮誰知
互觀望𠞰兇乏猷慮(上年臺灣逆匪林爽文等滋事黃仕簡任承恩兩提督帶兵往𠞰以)
(為即可殱滅乃伊二人懦怯無能南北互相觀望不能蕆事因將伊二人革職治罪而令常青過臺灣督辦)
易將謂奮略固守如一律雖未滋後患始終懼前顧(常青)
(既為將軍初到臺灣時尚能調慶整頓繼復株守郡城不能埋根首進以致賊匪滋蔓雖郡城藉以保守無失)
(而始終瞻前顧後坐守稽延之咎實不可逭)以此遣重臣擒賊成功遽(幸干燭於)
(幾先命福康安海蘭察等率巴圖魯侍衛章京等百餘人馳往並調集四川屯練黔楚兩廣兵丁進𠞰福康安)
(飛渡臺灣後數日之内觧圍破賊歷險窮追設法生擒二兇漸次掃蕩餘黨全臺平定於是撫輯良民得以復)
(安耕作迴思昨歲駐此籌辦軍書瞬已經年矣)遂乃撫黔黎閭閻安寢寤迴思
昨歲况迅哉朝與暮
閱武
輕輿清曉過南山閱武旌勞未可刪所愧躬倡(平聲)未乘
騎(昔年閱武必乘馬至教場或親御弧矢示之身先之道固應如是近以年近八旬雖精力尚健亦宜節勞)
(以從衆願遂乘輕輿以往究用自愧云)敢忘衆力近平蠻(自立香山健銳營以来屢派出)
(征屢有成效上年臺灣逆匪滋事先派翼長等八人前往領兵打仗後復簡派巴圖魯百人隨福康安等進𠞰)
(果能迅奏膚功實為奮勇出力然予心益深兢惕詰戎之念未敢一日忘也)益當克詰訓惟
懋並視等差賞以頒莫謂例行託遊豫無非事也政胥
關
實勝寺疊去歲韻
實勝寺每兆實勝蒙
天恩不可無記匪予始乃自
太宗松杏山攻率子弟敬述此事用此名(崇德六年八月太宗)
(以偏師破明總督洪承疇兵十三萬扵松山杏山歸而建實勝寺於盛京以紀功績予於乙巳歲以金川凱旋)
(亦就西山舊寺葺新之名曰實勝自是平定伊犁回部兩金川無不名副其實遠紹前光即以敬修武偹)
(也)西域金川早如志以為是後應偃武與民休息可無
事不意丙午歲之冬臺灣邪教萌逆計兩提臣乃互觀
望不敢首進更退避(上年逆匪林爽文初滋事時黃仕簡任承思以兩提督率兵渡海若)
(能奮勇𠞰殺不難立時撲滅不意黃仕簡安坐郡城任承恩株守鹿仔港以致賊勢蔓延攻城擄社日肆猖獗)
(迨予繼命常青為將軍過臺灣籌𠞰而賊衆日增已難措手非二人養癰之咎何以致此)以此養癰
賊蔓延攻城擄社猖獗至更命重臣徵勁兵百巴圖魯
&KR0570;師律(叶迅去歲夏間予燭照事幾非遣重臣前往不能速蕆功於是命福康安海蘭察等於八月)
(初率巴圖魯百餘人帶領續調川黔楚粤勁旅近萬人赴閩此百餘人皆素&KR0570;師旅無不一以當百賊衆聞之)
(已皆膽落)屢戰屢勝擒二豎三月功成亂反治(福康安等於十月底自崇)
(武澳放洋一晝夜間揚帆直達鹿港軍威所至勢如振槁未及二月而二豎就擒妖氛悉靖闔郡之民咸安袵)
(席成功之速無以踰此兹予駐蹕香山顧瞻寺額幸而無辱前名此皆仰頼上蒼春佑用是益深敬畏耳)
幸哉未致辱前名不然何以掩斯愧
香林室
書堂梵宫側題額曰香林結宇幽而野眄柯蕭以森雨
滋希淨味風妒厭繁音愛惡(去聲)紛吾念應於觀過尋(有愛)
(惡斯過也然旱時愛雨惡風孰能無之)
妙達軒
達於物在妙於心内外分明理可尋解脫擬將忘一切
愁仍望雨那能禁
總督書麟奏兩江雨澤情形詩以誌慰
今春雨澤靳於北實豐於南恒奏至仲春以前固頻霑
季春正值結麥穗下旬雨遍上下江(今年上下兩江春雨頻霑極為優渥)
(兹據書麟奏三月下旬正當二麥吐穗之時所有下江之江寧蘇州常州鎮江太倉通州上江之安慶太平塵)
(州鳳陽潁州六安泗州滁州和州等各府州屬自三月二十至二十三四等日先後得雨三四五寸不等又上)
(元江寧江浦沬水句容六合金壇江都甘泉泰州儀徵寶應山陽清河桃源銅山宿遷合肥鳳陽靈璧宿州滁)
(州各州縣復於二十六七兩日得雨四五六寸至八寸不等二十九日鎮江句容一帶復得雷雨一陣旬日之)
(内甘霖叠霈處處深透等語江南去歲稔收今又雨澤普霑屢豐可冀覧奏深為欣慰)優渥恩膏
蒙普被不惟益麥兼益禾額慶南民沐
天賜秋成尚遠戒滿言去歲已豐屢綏冀一二寸近滋
此間一慰一愁意難置
詠和闐玉桐隂觀泉圖
不待爨材琴自具七絃坐聽籟隂勻何須洗濯學元鎮
相答聲銷萬斛塵
聞宣化府得雨詩以誌慰
宣化昨年旱災民厪心所張家口都統今朝報得雨(據烏)
(爾圖那遜佛住奏張家口一帶地方於本月十一日午時得雨晝夜連綿至次日午時勢猶未止關内外均可)
(一律普霑宣化地氣寒涼方值耕種之期得此透兩於農田大有禆益等語)不寧四五寸優
霑深入土關之内與外一律遍以普外固利畜牧内更
益禾黍怪底數朝涼延及氣如許盖自北而南其日亦
可數(此問亦於十一日夜十二日晚共得兩三寸計其時日盖自北而尚惟京南兩勢更小耳)此猶
二三寸復南惟寸覩一慰一為慙擲筆意增憮
綠雲舫
山中縱有水靳固弗肯放(園中水皆由碧雲寺引来以山泉易洩故嘗置閘以畜之)
屈曲以為溪引流始得暢寬祗二三尺那能容輕舫是
舫號綠雲乃築巖澗上夏霖落巖澗飛瀑波濤漾豈非
浮宅臨虚名即實相然而望雨際徘徊無此狀綠雲非
真雲延佇徒惆悵
玉乳泉三首
細溜徐淙石罅邊雨稀泉弱故應然然而不竭緣有本
立已存心理可詮
山泉正值路之中小屋三楹可憩躬我自吟詩衆歇息
逸勞合念與人同
此是平泉非落泉漫猜瀑布掛聲懸若斯合以無言去
言念於泉向有緣
雨香館
雨香號館卌年餘(館創於乾隆十一年)每至成吟泐壁書望雨心
田無不切曰香鼻觀率多虚花姿葉韻憑孤彼黍隴麥
畦俯惄予過午山雲頻蔚起作霖曷惠舉耕鋤
攬秀亭疊丁未韻
歷磴陟山亭披窗俯書館(亭在雨香館上)高下豈有亟幽曠各
備選都無百步遥曲折成展轉攬者騁由近秀者供自
遠攬秀兩胥忘於何覓惡善而亭付不知騁供任其宛
亶得第一義那復舉倪筦
遲雲館得句
遲(平聲緩也)遲(去聲待也)為聲殊去平昨年繹義已分明(上年遲雲館繹)
(義詩以遲字平音者訓徐去音者訓待而因徐方待其義原通惟時亦值望雨因有雲遲乏速方我遲多愁意)
(之句)奈何此館復此日一例望雲愁頓生
超然堂
林表棲虚室遊睎近遠延夏雲時聚散晴晦幻山川安
得為霖雨普教遍大田凭忩俯仰意愧是未超然
勝亭口號
攬勝因之號勝亭撡符信有契山靈成功勇將聯翩至
(連日海蘭察普爾普分領巴圖魯侍衞章京等自臺灣回京嘉其迅掃妖氛復閔其遠涉重洋自應亟加慰勞)
(以示寵眷)前席閔勞覲蹕停
静室
園裏最高處(歷玉華岫而上西南行陟山之巔即此室園中室宇惟此最高)命遊不以
常緣希訝竒遇契妙合言忘不礙樹增綠惟憐麥欲黃
来恒逄望雨静室笑人忙
竹罏精舍
因愛惠泉編竹罏倣為佳處置之俱(辛未南巡過惠山聽松菴愛竹罏之)
(雅命吴工倣製因於此搆精舍置之)香山精舍偶臨此即曰無泉泉豈無
(此為香山最高處而實山頂無泉也)
御用大都第一泉(近京雖多有泉皆不及玉泉之天下第一泉凡御用飲膳之水皆從是處)
(取之)擕来中使熟烹煎慣經伺候早呈到謂曰啜清笑不
然
嫌用玻璃用紙疏開来廓落試憑虚隔峯松種龍鱗老
摩詰愧他老讀書
題碧雲寺
精藍號碧雲山樹果縝紛幻豈如真好(謂樹也)朝當為暮
勤(用高唐賦語)無聊徒摘句有悶那成文&KR0034;&KR0034;晩成羃夜忩
冀雨聞
洗心亭
萬事由来心作主兩言亭子額簷簮驀然欲問兩言者
心洗亭乎亭洗心
小池亭子中心占不到一塵洗以清石架檜枝屈成戸
(老檜枝下垂有石承之儼然如門盖數百年以上之佈置也入門為試泉悦性山房)山房悦性試
泉迎
試泉悦性山房
性似泉相近泉如性與盟偶来即惜去弗試詎知清那
待文武候(謂文武火候也)已看杯椀呈但期差不悮小謹俗人
情
題張宗蒼畫疊去歲韻
又對宗蒼畫相看意與遲配藜惟以韻慘澹不稱竒設
曰生雲活應教作雨滋如何目勞瞪復似去年時(去歲此時)
(對畫題什亦正值望雨心殷)
晚雨(四月望日)
向晚山雲佈雷聲隠隠聞旋看數片散祗落幾絲棼潤
地無一寸憂心增十分徊徨又孤望把筆愧云云
香山迴蹕至静眀園之作
蹕駐五朝四逢雨積来其寸祗成三(十一日至香山是夜及次朝十二日)
(得雨二寸其晚又得一寸昨十五日晚復有雷雨尚未及寸駐蹕五日内凡得雨四次共計祗有三寸)益
思無逸政敢懈設曰消愁詩尚諳朝夕幾曾兩眉放林
園亦戒一心躭麥苖秀矣實斯待六不詹乎憫不堪(昨過)
(玉泉山西見道傍麥苖俱漸吐穗亟望透雨幾若五日為期者然何意得雨數次仍未霑足蹕路臨望深為憫)
(惜益增慙愧)
第一泉
龍神祠請雨再疊丙午韻
山西昨經見綠穎尚菁蔥(十一日往静宜園道經玉泉山西見沿路麥苖尚菁蔥盈)
(目若即得透雨或不至於失望)却聽農家語增憂旰食衷春寒失麥定
畦井費工忡(今春雨澤固未霑足又加以春寒發生未暢即道傍畦麥有井水澆灌者收成恐亦)
(不免歉薄徒費人工深堪憫惻)虔籲
渥恩霈大田休致空(北省多有春雨未優至夏間雨澤深透秋禾仍獲豐稔之歲惟籲)
(俾天思及時鑒此虔衷日内甘霖優霈大田播種民食庶可無虞耳)
華滋館
新正雪優霈景物謂華滋(新正得雪逾尺意謂春雨繼霑麥秋可冀有收即園中景)
(物亦無不華滋矣孰知竟成虚望)豈意侵尋早忽經春夏時綢繆糴麥
計(今春京師雨澤未渥又以天氣寒涼麥秋失望雖命分厰平糶市價不致昂貴然宵旰焦思不得不為未)
(雨綢繆之計因念豫齊兩省上年俱獲豐收豫省大河以南各府麥價每石值錢七八百文近據長麟奏稱臺)
(莊地方商販積麥充盈挹彼注兹是亦調劑之術隨馳諭畢沅長麟酌辦除籌偹本省近北缺雨地方民食外)
(即令動帑採買數萬石運京以備平糶之用)焦切藝禾期呼籲真乏術慙惶
祗自知
含暉堂視事
堂搆東門近臨之視事頻肯窮遊覽興因懈敬恭身差
以毫而里慎哉絲與綸功成迴勇將勞苦細咨詢(海蘭察自)
(臺灣回京視事之後召見細詢𠞰平逆匪戰績及遠涉洋面情形咨勞頻繁不覺逾晷)
古北口提督閻正祥報雨詩以誌事
前此熱河四寸被(據閻正祥奏古北口地方春開雨澤稀少四月十二日得雨一次惟熱河)
(地方報有四寸)近關一帶澤猶廉(其所屬之八溝營唐三營喀喇河屯黃姑屯及口内之石)
(匣密雲懷柔薊州等營汛禀報是日僅各得雨一二寸不等)兹稱古北半尺潤正是
園中一夜纖(兹古北口於四月十六日自酉時起至亥時止甘霖優霈得雨五寸有餘等語此間)
(於是夜祗微雨廉纖不能及寸慰不抵愁益增繾念)欣彼愁斯却何益月長日引
祗憂添籲
天宥過虔祈待北界胥霶渥&KR0584;霑
遣悶
不啻鬢霜鬚半絲古稀猶此日孜孜求全責備人難得
救弊補偏我勉為以曰脩身愧失學設求遣悶祗餘詩
年来如與愁相約每在春殘夏首時(北方春雨率不能霑足每當春夏之)
(際多係望澤之時形之吟詠者十之八九)
詠和闐大玉椀六韻(有序)
判山水之元蒼材非擇地麗重連之璧璐質並成
規製器宜露沃蔗漿涉遠共河流桃核二萬里溯
勤拓地德昭宵旰之籌三十年久效撈波心底春
秋之貢懲營私而庸臣抵罪牟重利而市賈争趨
維誰何必謹於巖關而甲乙究歸於天府近蠲税
半新獲瓌雙徑可得周尺而贏制不藉漢京以上
雲䨓錯采何如太璞能完水月同圓恰以重規相
印美知必合比肩盤托之兩吟句不須聯具體甕
盂之七字那數青浮槐餅煎茶禁玉局之三漫同
白映車渠作賦侈建安之七
誰云山玉遜水玉(向稱和闐玉有山産水産之分山玉易致大者而色質每不如水玉之美)
(以受水性潤故也然此亦言其大概此椀實山玉乃知未始無美材也)看此雙盂本一盂
(二椀形質如一雖係山玉而質侔羊脂自係巨材故可剖製二椀實亦不遜水玉云)質擬羊脂崑
嶠韞珍因鼠竊峪關趨(新彊田部效順輸誠每歲春秋採玉入貢藉以受賞至内地商)
(賈雖禁其私販然人情貪利乃竟有私購自回人竊以入嘉峪關冀獲厚利是以每多佳品轉出官採之上)
市譏薄示叔懷罪(商賈趨利如鶩雖久有例禁恒多不顧逮既經拏獲不得不薄示法懲以)
(嚴私越違禁之罪)廷獻那憂卞泣誅吴匠不教施俗樣考工聊
命述淳模水天圓月光相暎樽爼賓筵禮或殊(漢以上無椀也)
讀史設如浮大白定當持贈蜀人蘇
題巨然寒林晚岫
名蹟由来稱巨然却因装潢失其全(巨然盡近今罕覯此幀實堪珍賞惟)
(邊幅疑識圖書無存自因歷久装潢為俗工所損)四家題各出手眼頓置斯圖
不少焉(幀中有黃莹楊維楨陶宗儀僧超然四家題詠標明巨然所作名蹟雖賴以不冺而其辭率拙)
(劣故戲及之)
江蘇巡撫閔鶚元安徽巡撫陳用敷各報春雨優
霑麥收有望詩以誌慰
正是焦心望澤時吴臺歙省奏書馳蘇淮無不優膏渥
(江蘇省冬雪春膏最為霑被惟二月下旬及三月半前稍覺望雨兹據閔鶚元奏三月下旬大江以南連得透)
(雨入土霑足其江北之揚州淮安徐州通州海州所屬亦自三月十九至二十七等日先後各得雨五六寸至)
(八九寸不等而淮徐一帶尤為充霈)徽潁都欣甘&KR0584;滋(陳用敷奏安慶徽州寧國池州太平)
(廬州鳳陽潁州八府滁和廣六泗五州所属均扵三月二十至三十等日得有甘&KR0584;或連日滂沱或間一二日)
(接續不斷極為透足等語)麥隴方當結穗際稻田更利插秧期慰哉
南望同民慶北雨偏艱罪在誰
四月廿一日謁
黑龍潭祈雨疊去歲即事四首韻
三歲未来昨歲謁(丙黑龍潭祈雨每著靈應甲辰乙巳午三年雖亦望雨然四月中旬後)
(即得雨麥收亦不至失望是以三年中並未来祈雨昨歲此日因望雨焦切乃詣潭親禱不意今歲仍此日)
(来虔籲也)連年兹至竭誠參雖云屢雨欠深透(前月二十日此間得雨六)
(寸餘亦稱優渥嗣以天氣寒涼麥苗未能長發至本月十一以後雖得雨數次而每次僅一二寸究以未能接)
(濟為慮)穡務歷觀緩度驂
芃芃麥壠秀將實三白因霑臘與春(上冬臘雪頻霑今歲上元前後得雪)
(踰尺頻叶豐兆)仲暮侵尋都靳澤詣
潭陳(過)請(恩)合惟親
曰敬曰誠要在嚴步登敢謝長(上聲)年添(往年遇詣亭潭祈澤自碑至)
(精龍神殿三十餘級必降輿拾級而上今雖年近八旬力尚強况畿南與齊豫兩省接壤之區千里而遥俱)
(殷望澤顒俟普霑曷敢以年歲之長有憚登陟之勞)默陳一念馳千里兩字惟云
籲普霑
近泉地潤易為功黍町(去聲)稻塍胥綠芃(今早將至禾龍潭見附近黍)
(芃茂此盖以地近泉含潤之益然究望甘膏渥被仰邀神貺更為普遍耳)究欠甘膏渥遠
近䕫夔翹首望高空
降旨緩徵順天等府新舊錢糧詩以誌事
緩徵南郡降絲綸更以推行問督臣(昨以直隸順德廣平大名三府春間)
(缺雨先後降旨將節年帶徵地丁各項并本年應徵錢糧概令緩至秋成後徵收更恐此外有麥收歉薄之區)
(未便令其向隄因即馳諭劉峩詳查具奏)六府四州悉艱澤新徵舊欠普施
仁(兹據劉峩奏順天等府州屬四十九州縣以春夏缺雨麥收歉薄大田亦多未佈種等語農民當此歉收)
(之際若將新舊錢糧同時並微民力未免拮据因降旨將順天府屬之大城文安保定武清寶坻薊州保定府)
(屬之清苑唐縣博野望都完縣祁州未鹿河間府屬之河間任邱獻縣交河韋城景州東光吴橋寧津肅寧故)
(城天津府屬之静海青縣南皮滄州鹽山慶雲正定府屬之正定井陘新樂行唐晉州無極藁城冀州併所屬)
(之南宫新河棗強趙州併所屬之隆平寧晉涑州併所屬之武強饒陽定州併所屬之曲陽等四十九州縣並)
(宣化府屬之延慶赤城龍門三州縣應徵節年新舊錢糧倉榖旗租及萬全等州縣上年因災出借之口糧加)
(恩一體緩至秋成後徵收如並無節欠糧租者准其將本年新糧一體緩徵俾閭閻生計益資寬裕以副軫念)
(民依至意)大都不宿加恩事猶恐或遺背泣人(謂向隅者)急欲甘
霖霈盈尺秋田庶弗誤耕畇
雨六韻疊去歲詩韻(四月廿三日)
傍宵雲漸密五鼓雨霏纖卯及辰氣作已連午勢添悠
揚志誠滿頓挫態何嫌那計寸之數已盈尺過尖(雨勢綿密)
(過午劚地已盈尺有餘而勢尚未止)昨年符且勝(上年亦於廿一日詣得黑龍潭祈雨次日即)
(雨然僅有三寸今歲祈雨得雨期既相符而深透則遠過之)六日悔稱詹(近因盼雨迫切是以)
(望後自香山迴蹕御園詩有麥苖秀矣實斯待六不詹乎憫不堪之句兹仰邀神惠甘&KR0584;優霑不惟大田可)
(以佈種即麥苖正在結實者尚可望其有收轉咎前言之過耳)叩謝仍誠禱豫齊願普
霑
悉故
臺灣逆匪靖海嶠期永固因留福康安諸政資展布(臺灣)
(自朱一貴肆逆之後嗣如吴福生及近年黃教林耀楊光勲軰不時紏衆滋事雖即伏法蕩平而一切善後事)
(宜未能熟籌妥辦是以奸民㒺知畏懼猶復乘間竊發此番既經大加懲創不可不熟籌良策永固苞桑因命)
(福康安暫留彼處商辦建城移縣增設駐防分募戍兵及撫輯熟番經畫疆土諸大政)善後俾久
奠勘前覈宿誤兹乃具奏聞一一悉其故諸吏懈文治
各弁弛武務加以事苞苴胥弗勤民慮(近據福康安奏臺灣奸民滋事)
(之由向日文員懈於化導武職疎於操防已不能整頓地方加以利其地土肥饒肆意侵漁若知府孫景燧同)
(知劉亨基董啟埏知縣唐鎰程竣等居官聲名狼藉總兵柴大紀縱兵牟利於是奸徒得以藉口益無忌憚矣)
即如緝邪教無偹行又遽善惡未分眀燒屋如劫擄(叶)
天地飾添弟化大猶巧訴(前年閩省辦理楊光勲械闘奪犯一案該郡文武各員如)
(果將倡會起釁緣由徹底究理並將逆犯嚴緝則根株自必早能禁絶且此等邪教匪徒祗應上緊緝拏即有)
(拒捕情形亦不妨當時格殺究非若勦捕逆賊所當焚其巢穴者可比乃署彰化令劉亨基於案犯善惡尚未)
(分明輒任胥役等燒其房屋是地方官緝捕奸民之事竟至形同劫擄以致林泮等逼令林爽文謀逆滋事又)
(於天地會名目改為添弟二字有意化大為小巧訓掩飾乃道員永福臬司李永祺復存將就之見率轉完案)
(迨林爽文等聚衆抗官恣為猖獗該署令亦束手無策被其戕害此其貽悮釀變之由歷歷如繪不可不嚴加)
(懲治以為貪利殃民激變者戒)以此奸賊煽抗官乃弗懼遂致恣披猖
賊首久失捕重臣率精兵三月成功速(叶)鑒前並飭後
官方大籌度(叶楚福康安等率巴圖魯等百人及川粤黔勁兵雖未及三月而二兇就擒餘黨)
(悉皆捕誅然良民無慮數萬遭賊荼毒殊堪&KR0832;惻兹既鑒於釀事之由不得不為弭變之計是以令福康安籌)
(定善後事宜惟冀此後官方整飭文武各員皆以綏定地方為念則奸頑自化而海疆庶可永靖耳)庶幾
靖瀛疆萬民安寐寤
池上居對雨(四月廿四日)
達卯至申竟作霖(左傳凡雨三日已往為霖詩人佳霖甘霖之類盖借用為雨字耳兹自廿)
(二至廿四實合久雨字義然於四月得此為罕遇之優渥十年不可得一者)從容揮霍復深
沈多時愁旱兹救旱側席捫心益愓心今日始知池上
好七言聊寄壁間吟(每歲夏月無不有池上居之作)優霑
天澤何為報自問無過一字欽
春雨軒題句
季春雨滋雖六寸被况不出百里遥其後繼霑更遜彼
(三月二十日得雨六寸惜僅在百里之内至四月二十以後連次得雨統計又止三寸更不逮矣)日甚
一日盼澤焦何幸
天恩霈首夏既優既渥連三朝麥資吐穗結實飽半收
或可酬民勞大田種者固勃長未種者亦興鋤交數十
年中希一遇何修而遇厚貺叨自問增感復增愓一念
慰恐隣乎驕謂軒負名軒不覺亦弗如我徒嘵嘵
萃景齋
閒齋額萃景自因攬景佳佳景必在春而春望雨皆桃
李那在目麰麥常存懷即今雨霑足滿志舒眉纔復恐
一念間敬怠循環来五字以銘心佳景原付齋
隨安室
室曰隨安豈易安為君惟有識其難愁因得雨方略釋
又恐隣驕敢自寬
懷新館得句
試問懷新館寧惟春始乎葉萎都與潤花麗總含濡晴
暖非炎熾清和協氣愉吾心同萬物一雨普迴蘇
晴
一雨信三日伊誰之力乎甲寅似丁夘(蘇軾喜雨亭記三月乙夘雨甲)
(子又雨民以為未足丁夘大雨三日乃止云云今春自三月二十至四月十一以後連次得雨尚未優霑廿二)
(日甲寅至廿五日得雨二尺餘宛與蘇軾所記相似矣)亭記擬髯蘇既渥欣晴好
新懷舊盼殊人心不知足乃有若斯夫
直隸總督劉峩奏省城得雨詩以誌慰
盼雨北南同霈恩亦相等(直隸順德廣平大名等府春末夏初望雨情形與此間相)
(似日昨優&KR0584;連朝畿南自當相等兹據劉峩馳奏保定省城亦於廿三日自丑至午得雨八寸餘勢猶未止其)
(未及各府先行陳奏者盖仰體予望澤心切不及待其報齊也)知我渴望亟馳奏先自
省各屬待報齊情形續陳禀迤東早被澤(熱河山海關等處據副都)
(統恒山保麟寧奏三月初旬已各得雨三寸餘古北口一帶據提督閻正祥奏四月中旬已得雨五寸餘)迤
西恰至頃(此次雨澤據駐守方於西陵貝子弘閏等奏風水内外地二十三四兩日亦皆)
(透足)天津及正定佳音齊至併均得自具摺是以驛章騁
(又據天津鹽政穆騰額正定鎮總兵朱泰德奏二十三四兩日各得雨深透等語三人俱得具摺奏事是以先)
(即馳奏而劉峩尚未接屬員禀報然畿南各府之俱邀膏澤固已確有可據矣)南府想均霈額
手虔稱幸稱幸敢徒云謙鞏勵修省
御製詩五集卷三十九
