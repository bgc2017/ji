御製詩四集卷十三
古今體一百二十六首(癸巳五)
西直門外作
歲舉
常雩總為民由來無事合躬親致齋應返彤宫宿必告
詢
安謁暢春
前朝甘雨又頻霑夾路農田取次覘柳陌憑輿曉涼切
麥宜寒爾王何嫌
麥穗森森秀欲齊黍禾苖出土萋萋去年比似尤佳矣
此際踟蹰益敬兮
養心殿對雨
明始御齋宫兹仍居内殿(凡大齋前二日宿宫内齊宫前一日詣壇内齋宫駐)
(宿)勑政亦云畢憩躬值清晏未末申之初西北升雲片
轟砉乍鼓雷煜霅欻飛電倏忽黯天中急霔落銀箭鴛
瓦易為溜簷齒喧鳴徧須臾過雨陣朗霄夕陽絢於澤
豈辭多農況適親見虔虔祝時和粥粥承
天眷
和闐玉石子刻雲林草亭疎筠意并題以句(有序)
珍輸懸圃精純宜法物之供子出撈河渾樸愛天
成之質以無暇為至美晉齋嗤顛米羅竒於不瑑
見真文秘閣取迂倪賦景規就孤亭倚磵此間合
帶泉聲擢來叢篠凌虚其外都烘雲氣每嫌鼠璞
徒誇混沌之尚全寧詡虬胎復待雕幾之多費將
隨時而比德匪躭翫志之娛且即事以垂箴兼著
芘民之義
玉隴(和闐六城中一城名即出玉所也)佳珍如浸土雲林大義略傳形
兩株枯木間(去聲)留白幾个疎筠不改青裴氏風神詎爾
比倪家氣韻得卿寧獨予别契浣花者手握乾坤一草
亭
賜伊犁將軍舒赫德
伊犁萬里撫軍民不比堂廉取旨頻此豈僅為保障寄
因之特用老成人固思舊侣歡常聚其柰嚴疆倚獨諄
食少事煩正何礙如斯我亦倍精神
題錢維城畫黔花八種
刺梨花
枝葉大類黃刺䕷花淡紫單瓣初春開
放葉分叢類刺䕷花開紫瓣却堪竒棘生不許輕拗折
衛足偏能不讓葵
蝴蝶花
繡毬之别種一莖數十花四瓣大小相差而扁
與名逼肖
名同花譜色非同四出翩躚繞綠叢黃紫笑他那宜夢
素姿恰合栩莊蒙
真珠繡毬
亦名細米花叢生崖畔花多不香
江南名目海中珍碎朵枝頭一例春别號更云稱細米
可能四鬴足黔民
紫石蒲
叢生砌間葉如蘭而軟抽莖作花紫色細如翦
絨五六月間開
抽莖灼灼紫茸蕤佈葉如蘭高下披設使昌陽功可並
引年莫謾議醫師
犬牙花
樹高二三尺葉尖長花如梔子而小長蒂佩之
已小兒驚
綠瓊葉白玉為花何事卑之號犬牙疑是漢文賜書後
至今定地介長沙
夜合花
樹高二三尺葉如栗花六瓣絶類百合别有三
綠瓣包之花藏葉中香清而遠聞
花如百合夜常合風拂清香自遠聞若復嵇康驀然遇
定教繞樹致疑黂
冬海棠
花榦純似垂絲惟花深赤望之如珊瑚與梅同
開
垂絲娜娜傍冬開花寫殊方有別裁恰似開元將欲末
唐宫梅在海棠來
紅青花
樹類海棠花似桃而小冬月開其實搗之為果
單
軺車有暇寫紅青(維城以會讞奉使黔中歸軺紀所見各種合繪是冊非特為羣芳補注亦)
(取偹陳風之一節也)樹態花姿畢肖能借問何如吳道子徒傳給
驛繪嘉陵
陜甘總督勒爾謹奏報甘肅得雨及農田情形詩
以誌慰
地瘠甘涼最綣懷三州九府報霑皆(勒爾謹奏蘭州鞏昌平涼慶陽甘州)
(涼州西寧寧夏安西九府泰階肅三州均於三月下旬及閏三月初句連日得雨深透為十餘年所未有春麥)
(青葱秋禾並已出土其餘雜糧亦皆倍種以待秋收)麥麰已助抽新穗禾黍兼滋
吐嫩荄去歲偏灾頻賑濟(昨歲甘省亦属有秋惟臯蘭等五州縣夏被偏灾因念邊)
(陲貧瘠非若内地特於新正降旨加賑並借籽粮以資耕作)今秋庶獲冀安排要知
納稼時猶遠成滿仍存敬則佳
題梅花玉版牋六韻
硾漿法失傳何處覓由拳幸富新宣紙(倣宣德紙為之者)因成
玉版牋冰紋常自綴花朵鎮如鮮林叟仍資好(去聲)蘇翁
且戲禪冷金真少見側理或相沿五合偶斯藉求精奚
有焉
詠永樂朱漆菊花盤
初眀製器果園時四百年兹雅玩貽絶後徒勞宣德倣
空前真比至元竒輕於紙葉朱紅艷堅似金胎菊瓣蕤
虞舜椎輪應遜此十人猶諫義當思
題乾坤鑿度
乾坤兩鑿度撰不知誰氏矯稱黃帝言倉頡為修飾(叶)
以余觀作者盖後於莊子南華第七篇率已揭其旨儵
忽鑿七竅竅通渾沌死乾坤即儵忽渾沌實太始乾坤
既鑿開太始斯淪矣言易祖繫辭頗覺近乎理靈圖測
□□(字彙補作□□云古文隂陽字見乾坤鑿度與此字體稍異)乃或述䜟緯(叶)有
純亦有疵稽古堪資耳黃震著日抄所論正非鄙欽若
斯足徵撫卷勵顧諟
詣齋宫宿即事成句
自春入夏雨頻霑輦度清和曉不炎雖是
常雩遵興制仍祈
後佑致精嚴
昨春已是雨知時今歲猶贏去歲滋似此
恩施實稠疊惟虞志滿益虔寅
齋室清居消篆紋朗聲習禮隔牆聞(祭前一日太常例於神樂署習禮其)
(地在齋宫牆外相距甚近宣贊聲高時或得聞)此時衹合息諸慮却繾金川正
進軍
常雩禮成述事
幸逄甘澤夏春連
遠祭時行益企然雖曰協和值於是更希綏屢繼乎前
幣氶玉奠寸衷肅鎛始金聲中吕宣陟降省緣過六十
(朕年逾六句敬祀之心實切而步履大不如音因命大學士等定議稍減登降繁文自奠玉帛升壇至受福胙)
(後始還至二成拜位仍冀歲歲躬行以抒誠悃)必躬期永奉
皇乾
承光殿更衣即景有作
南郊雩祭蕆儀廻途便更衣朵殿來樹撫金源層盖古
波臨太液一奩開衣衫雨後涼猶峭几席風前静不埃
欲返御園問
慈豫無須佳處久徘徊
首夏御園
愛景隨時致弗同花蹊綠意漸贏紅餞春落盡謝家雪
既雨無妨庾氏風(西北風每致晴故云)撥剌魚遊翻碧沼間關鳥
語出金籠萬幾有暇資何遣考訂書林正不窮(時集詞臣校勘)
(永樂大興其中篇藉甚多有經見者常勑取數帙以資披覧)
涵遠齋
開窗足納虚因以名涌遠雖云景無窮然弗出一苑寰
區里難計總廑方寸宛吏治與民生奚莫非應管其遠
為若何其艱惟自忖
戲題湛虚書屋
水天暎座澹如如偶到循名自愧予較量應輸書屋者
湛然恒此守其虚
披襟樓
書樓臨晴空四鄰騁望通披襟向所顔寥廓豁心胷我
懷入秋月我袖延春風然而不在斯後樂先憂中慮惟
周萬民尊敢恃九重宋祖門洞開意實與彼同
翼翠亭
笠亭十笏據嶔嵜翠羃菁葱上下枝若論翼然如翥勢
飛來青鳥自西池
題淳化軒
兩廊石版壁安全精覈過於王氏編嗜古因之頻閱古
引年冀以待他年分隂堪遣萬幾暇尺宅恒惺方寸田雖
曰宋宗無可企以言淳化亦應然(向作淳化軒記以軒因帖命名非慕宋太)
(宗之年號意木如此夫宋太宗始終家國之問多慙德其人固不足取然化理欲淳實為君者所當勉也)
隨安室
題額何湏屢易新(昔在青宫時嘗以隨安顔室御極後凡宫内及御園避暑山莊書室率循)
(其名)兩言咀嚼意誠親舊名寓以隨所遇今志廑斯安在
民惟帝其難敢弗慎知依乃逸體應仁室如刮目云相
待却自慙為猶昔人
静蓮齋
綴景蕭齋額静蓮不關玩物不参禪即如周氏稱君子
豈弗宜珍座席邊
豁如室有會
史遷稱漢高豁如有大度用能成帝業寧在勤細故此
在開剏可守成多政務細大莫不謹乃弗致舛誤先後
却異施豁如合先具先本而後末庶免流苛妬即境偶會
心自箴因句賦
静香館
閒館悠然號静香博山那藉爇都梁黃庭背撫意與永
亦不高稱鼻觀忘
耕雲堂
假山巔築室牆外見溪田時雨既常遇耕雲實有緣颺
風隮薈蔚暎日靄芉眠略慰勤農意未秋敢曰然
若帆之閣
長溪漾綠水近岸飛層樓自遠視之如艤舟坐來忽亦
疑乘浮樹學掛布出簷頭分明五兩飽以遒若帆之名
此有由仿彿蓬萊三島遊安期羡門非所求十思疏中
舉古語觸目喻言惕心所
水村圖
舟號卧遊室(卧遊書室御園内舟名也)水村便展圖自然饒氣韻不
復問寬(范)迂(倪)雨足稲秧長(往年春夏間多望雨禾黍尚有未種者今則稲秧已)
(長矣)風翻麥穗鋪豈徒煙景攬農計總廑吾
題李舜臣江東十鑑六韻
十勝原無一勝終誰云鑑此合江東徒因南渡君臣怯
勖以北征議論公(李舜臣因宋高宗狃於偏安君臣皆委靡不振乃取赤壁以下十戰之勝)
(繪圍系說為江東十鑑上之始言江東之人知有江東而不知有天下然言六朝君臣不能恢復中原之弊意)
(在陳古諷時冀高宗聞而蹙動非其書果有當於天下之大勢也)藉是便希成正統謂
他未可奏膚功扼吭拊背曾何有椘尾吳頭祇自窮都
會上遊應冀北(燕京為禹貢冀州蘇秦所謂天府百二之國據上游象北極得居中馭外之勢)
(故朱子稠古今建都之地莫過於冀至其次則關中張良謂其阻三面而守獨以一面東制諸候尚有形勢可)
(取若江東僻在一隅土狹而氣弱曾何足與北方抗衡哉)提封次者亦關中少師故
是金閶侣桑梓情牽識未通(姚廣孝佐永樂遷都燕京宜陳此地形勝而所編永)
(樂大典首舉江東殊為不逹時事豈其身係吳人艷稱故土乎識亦陋矣)
詠和闐玉桐隂仕女圖
相材取椀料就質琢圖形(和闐貢玉因琢椀取鑚心所剩吳工就其料作為是圖)
剩水殘山境桐簷蕉軸庭女郎相頋問匠氏運心靈義
重無棄物嬴他泣椘廷
題鄒一桂花卉小冊
木香
灌生高架復前墀亦有清香亦白蕤皮相(去聲)頗堪與梅
並静看品格總嫌卑
十姊妹
一例薔薇名不同無金買亦笑春風祇應韓偓香奩體
脂粉裙裾鑿句工
繅枝蓮
名藉芙蕖態牡丹爛然吐萼映雕欄繅枝不放池中去
似與水華怯並觀
金銀藤
銀花變作金花連自是人心總惬然寄語世間利名客
惟斯二字最牽纏
金雀
天然頭翅黃金色小雀高飛力不勝欲謝西都孟堅賦
幾曾有意上觚稜
山躑躅(紫色)
杜鵑鳴際杜鵑開問爾得名誰始哉原是一般山躑躅
奪朱惡紫有人猜
翦春羅
叢染綠瓊瓣染黃色斯可矣惜無香春羅細翦知何意
欲擬清和試夏裳
夾竹桃
葉似竹而花似桃猗猗灼灼適相遭周南衛國看合撰
不數揚雄作廣騷
苿莉
設非開夏並梅肩香既清高色弗妍南越不隨水土變
(南越行紀載南越之境五穀無味百花不香惟苿莉那悉茗二花特芳香不隨水上而變與夫橘北為枳者異)
(矣)勝乎橘枳過淮遷
翠雀
藍雀茱萸原一類金眸翠翼態聯翩右丞九日恩鄕處
恨不飛來插鬢邊
蓬蒿花
沒徑蓬蒿也作花秋來風捲任飄斜何湏太白致大笑
仲蔚平陵亦自嘉
金盞
誰把黃金鑄盞成無非立字與安名便教旨酒真堪注
大禹惡之何用擎
垂絲海棠
細絲嬝嬝罥風流滿志芳華通體柔便是無香何礙麗
昌州香却到杭州(見花木考稱二州海棠有香)
紫蘭
春風九畹後時開(紫蘭開於春木夏初)佩解三閭漫致猜王子登
新加别號紫蘭玉女註蕭臺
夜來香
綴叢百朵似縫紉傍晩吹風香氣勻莫訝人工無此巧
花神夲自是鍼神
繅枝菊(繅枝菊與鐵線蓮相類羣芳譜鐵線蓮似西番花)
西番色相異東籬菊也緣何稱繅枝應是折腰五斗後
歸來却掃閉門時
望江南
造物惟因付物成閒花野草亦生生望江南豈無深意
何必卑之曰俗名(見花鏡錄)
虎耳草(又名金絲荷葉)
詎是不成效季良團垂雙耳正何妨金絲設復名荷葉
亦豈云宜在水鄉
翠梅
草本花常六月開祗因五出冒名梅恰如李泌逢盧杞
應訝客從何處來
蝴蝶花(亦名射干)
為花為蝶兩翩翩夢比蒙莊更契禪莫鄙開常逢夏月
識陽生尚在梅前
魚兒牡丹
赤鯉雙雙誰繫諸又如比目戲芙蕖子充雖贈花嬪號
津逮由來在貫魚
水木樨
花與清香都似桂離離開夏弗開秋其間奥旨湏深識
木本剛而草本柔
石竹
花茸茸復葉芊芊竹也那堪匹渭川祇稱(去聲)矮籬斜砌
下晩來風護麝香眠
僧鞋菊
葦渡横江此所遺為鞋雲水付來兹還曾實地踏著否
行脚僧人爾自知
蒲公英
蒲公英色黃如菊一柄惟擎一朵花三杈(去聲)九英太著
相(養菊者以此為高品)野葩持此傲陶家
蠺豆花
白瓣如蛾翠葉斜蠺時豆熟莢排丫早登解救農家急
應號人間第一花
荷花郎
葉豈田田花不芳誰教名冒芰荷香再思諂語雖無頼
此實蓮花似六郎
美人蕉
維摩示疾問文殊剥盡蕉心内外無便以美人贈别號
亦為天女散花徒
藍菊(俗名江西藍)
謬差千里始毫釐菊也如何藍面之又曰江西來此種
滑州以後合分宜
秋海棠
秋庭相暎露華新何礙春花一效顰硯北偶然詠遺蹟
朅思前席論文人
題木鏤山水圖
臨溪開别墅傍樹築高樓峯遠無遮目雲閒稱(去聲)舉頭
蒲車何用至荷笠或相投莫謂長空杳心還與共悠
右登樓望遠
策笻過石棧僮子抱琴隨流水高山處此倡(平聲)彼和時
虚堂消永晝高樹落輕颸六法開生面寧稱刻楮竒
右嚢琴訪逸
東園觀麥
三春雨優渥郊麥秀穗齊園麥非享帚圖藉驗農兮乘
閒適一觀釐麰蔚離離揚花出如争結實重欲垂報秋
日暄烘灧露煙靄迷去歲信已佳今年或勝之河南早
燕北九分穫預知(昨何煟奏豫省氣候早於畿輔二麥將届收成通省計在九分以上)鄉
民饜䭡䭓村突香騰炊風聲連先到街頭麵價低(每當青黃)
(不按時舊麥價必加長兹聞豫麥豐收之信京城市麫價頓落二三文計此問麥普登場必且日減一日實為)
(數年來所未有)益以此倍收定卜歡黔黎縱曰歡黔黎我猶繾
慮思禾黍雖吐秧方當勃長(上聲)時在麥兹喜曬在禾兹
喜滋雨而不致霖斯為交相宜得隴復望蜀甌窶祝豚
蹄此意人盡然我亦安能辭邇日乍炎蒸令合首夏期
族雲盼即興沛澤願無稽而仍希快睛庶幾兩全徯
題德生軒
天地之大德曰生其義嘗見乎羲經觀麥今朝偶來憩
即事玩辭真怡情萬物孰不具生意就中五榖天地精
苗而已秀秀將實都頼以時雨與晴粒我蒸民德甚普
老安少懷非巧營一則望穫四猶遠䕫䕫敢懈祈西成
鏡煙齋有會
齋臨綠水鏡光呈冉冉波煙風拂輕可不鑑乎鑑有術
其間亦忌太分明
對雲樓
樓是倚山非面山綠隂林際𤨏孱顔峭舊菁葱望合相
楓楸松栢一律攅對之忽然生别契與物無競方稱賢
落落者亦若有語即欲觀乎待歲寒
戲題花韻軒
綠濃紅謝逮清和瀟灑文軒始此過一晌囅然思致問
羣芳韻事竟如何
藻德居
宗元曰藻德意實在振文鄭箋藻者澡澡德傅休云振
文袛蜚辭澡德切修身傅義長於柳慎修當以勤偶臨
池上居切已思名循
抱樸草堂
矮屋竹籬處茨茅階土堂雅宜閱農務不啻賞煙光水
帶門前曲風來窗下涼惟應静者住去矣萬幾忙
觀疇樓口號
麥已將登黍禾長綠疇觀處實怡情旬餘時霽宜時雨
未免因之望又生
題敦素堂
東園適觀麥複道過樓門往返非清蹕棲遲有樸軒一
池常暎目五字未忘言詎祇於摛藻諸凡企素敦
静虚齋
静則物弗染虚則物弗著弗著復弗染乃得適性樂物
固匪外性染著斯因惡得性以應物物豈非性託主静
動不乖致虚眀乃作無為而有為殊異尚寂寞
挹泉榭有會
本是平流牆外湖一分高下勢全殊吾因絜矩用人道
器使量材視此夫
寫鏡亭
圓池如鏡不旃磨亭豈山隂一例過展步非關坐臨帖
何來啑藻一䨇鵝
題明漪樓
樓臨池水漾眀漪一晌憑欄契静思晃日曡金散猶好
灔風披練細方宜盈科進海歸無競照物呈形付不知
題句設非關鏡已屢拈月露亦奚為
深寧堂
潔治書堂深且寧沈酣義府得儀型設供詞藻圖研練
玩物何能益性靈
綠淨榭
入夏木葉齊一綠千林淨虚榭弗設窗四面油幢亘對
之有别契離垢示戒定何必疑是非如鏡光相暎
鑑園
如園轉北鑑園通遂向溪堂坐憩躬且喜夏來齊葉綠
那憐春去減花紅圖書趣寄崇情表景物竒參跬步中
鑑已鑑人胥有事顧名思義儆無窮
開益軒
圖將四庫廣搜羅(近因校勘永樂大典并訪求遺書勅詞臣分編四庫全書時取其中未經)
(見者數種以偹披覽間亦品訐題句)一卷開還著意摩善者吾師惡吾戒
取之無盡益斯多
觀雲榭
林葉擬綠雲疎軒搆於是因之額觀雲觀雲弗啻此愁
霖觀雲懼望雨觀雲喜今春足甘膏麥實禾薿薿宜暘
將半月繼&KR0584;其時矣竚立望英英在彼不在爾
題道命錄(有序)
宋李心傳集當時論伊川程子之事二十餘條其
言毁譽各半名之曰道命錄意在推尊伊川以道
屬之而以命惜之過矣夫天命謂性率性謂道道
即由於天命非命之外别有所謂道也故董仲
舒云道之大原出於天天不變道亦不變實為篤
論若心傳所謂命乃窮通禍福之命即孔子所罕
言頋以附屬於道亦小之乎論道矣或者曰孔子
不云乎道之將行也與命也道之將廢也與命也
何嘗不相提並論不知孔子之言正申明道之行
與廢由於率性復命之能與不能而不繋於公伯寮
之沮與不沮公伯寮其如夫子之率性復命何故
朱子亦謂命有兩種其意則引而未發且二程氏
之品誼亦正不同明道純粹不露圭角伊川則不
免於客氣致有洛蜀之黨夫黨豈君子所宜有如
東漢之黃憲徐穉不入黨錮之中其矯然拔俗誠
有足取彼顧厨俊及互相標榜適以自害然猶出於
小人之中傷也若伊川之與蘇軾皆係正人乃至
門戶分岐而憑附之徒遂至彼此攻訐不已顯然
操同室之戈亦獨何哉夫以道學而流為黨援其
弊至無所底止非清流之福更非國家之福所繫
於世俗人心者甚鉅而心傳道命之說尤不衷於
道因題是編並為之序而正之
天命於人之謂性道惟率性乃无過應知道也世常守
曰屬命焉理則那董子故稱不變爾尼山曾是罕言他
雖云藉此傳名永亦頗因兹致禍多兩敗俱傷正何益
出行處順或非訛黃徐不入鈎中黨洛蜀還操室裏戈
明道淵乎量無涘伊川清矣挹斯波心傳(李)作錄意誠
美取義失斟費廣羅
題錢維城花卉册
杏
是誰簇瓣翦紅綾祇合女夷為爾能結實朱明甘可口
庶幾不致愧家丞
郁李
暖日和風發衆芳維何彼爾見維常設如宵雅興兄弟
率欲而今廢此章
貼梗海棠
葉標濃綠朵深朱磬口非香韻自殊寫入圖中常住相
宿粧殘粉得曾無(羣芳譜謂海棠有四種貼梗海棠磬口深紅無香花初極紅如胭脂及開)
(則漸成纈暈至落則若宿粧殘粉云)
辛夷
表披紫色裏含白如詠淨香如寫姿一晌玉蘭疑木筆
(世人皆知白者為玉蘭紫者為辛夷而外紫内白者殊未見維城為此必有所本花譜謂玉蘭寄枝用木筆體)
(向即以木筆為玉蘭後知其誤乃改之)看來終合屬辛夷
金絲桃
綠盤擎出五花開誰巧安排若是哉色具中央數應合
自然造物與栽培
牽牛
曰牛曾不寝兮訛色縱少妍態亦多袛恨花開孟秋月
引絲還復限銀河
水仙
不是天仙與地仙證仙班以水為緣鬱羅金闕非希慕
寫影綠波愛灑然
長春
開花四季占春長那更行間奪取香(長春花無香)命筆者真
具卓見寫教册裏殿羣芳
題木鏤漁樵耕讀圖
太古山川塵外陬武陵一例有人留弄竿初不計魚樂
(漁)荷擔惟應與鹿遊(樵)力穡略同無越畔(耕)窮經何異
服先疇(讀)四民執業各勤務刻鏤傷農語信不
詠痕都斯坦玉鐙檠
遠域逮西瀛崇崑産翠瓊省工有水磨巧匠作鐙檠那
更稱銀燭雅宜燦玉瑛趺承盤一具柄置盞䨇撐緻芴
層翻葉昂藏獨挺莖寧誇高七足真足重連城善市由
他致(曰人皆善賈痕都斯坦雖地當印度絶遠而𢡟遷磨每至葉爾羌故今恒得其玉器聞其攻玉純用水)
(工省而製精尤内地所不及也)頻來亦自驚似兹供繼照藉可贊離明
題倪思重明節館伴語錄
重明館伴紀倪思序語無非飾強(上聲)詞稱姪却思稱彼
虜(宋高宗致書金朝自稱為姪而倪思此書稱金為虜外附於人以求免禍而私逞其詆嫚自欺欺人不頋後)
(世之非笑亦何益哉)畏人反詡畏吾儀豈誠強屈弱伸也(時宋人甚畏金)
(人而此錄所載轉自誇金使之畏宋且如射之一事金俗所尚彼東南文弱之人豈能相勝頋盛稱與使較射)
(屢中多見其不知量而其自序乃云強者屈而弱者伸不亦深可笑乎)祇以言游利啗之
(是錄紀使者接見並無一語切要惟每日與之欵洽周旋及飲饌餽遺之類實亦無關輕重)南渡偷
安顔特腆千秋殷鑒慎哉斯
孟夏討源書屋
清和御苑迓
慈遊咨
起居因此憩留牆外濃隂連綠柳檻前赩色綻紅榴幾
康惟是天工勑晴雨常緣農務籌去歲景光如昨日迅
同階下碧溪流
隄上四首
視事批章尚有閒因之途便賞湖山天空水闊蓬萊境
不數會稽鏡裏間
西界明湖東稲田新秧率已茁芊芊斯時復雨真復好
又覺翹雲心企然
昆明池匪漢時功習戰艨艟列水中一以馴勞一綴景
豈因無故事兵窮
輕輿澶漫試沿隄萬夀山光靄若低欲識園成年近遠
種來榆柳綠隂齊
題玉瀾堂
窗虚大食玻瓈瀾光翻漾檐低富有四時風月淨無一
點塵泥來往畫情舴艋翺翔詩趣鳬鷖每到興懷各别
不妨觸緒留題
宜芸館
内府富圖書芸編隨處有獨曰宜於是此意人知否背
山復面水淨明塵不受坐而静與稽資益良復厚深造
乃自得荒唐非所取席不暇暖行對之增怩忸
夕佳樓
近西層閣俯池塘窗納煙光與水光空自述陶寄佳興
幾曾坐久玩斜陽
藕香榭
敞榭臨湖岸一方坐來浩淼挹波光撫時固識非蓮候
觀額無殊對水芳因悟有開還有謝不如真淨乃真常
湯泉早卉瓷缾供(湯泉荷花較他處早一月每歲四月杪即有簪缾以進者)豈不居
然是藕香
養雲軒
水雲養以湖山雲養以室據山復近水雲相(去聲)兹合一
弗雨已半月為霖應此日徒養而無施詎曰豐隆秩絜
矩於惠民勿問乃元吉
戲題留佳亭
春去依然夏復來湖山佳景過無廻却如亭子還人笑
留者寧當謂是哉
無盡意軒有會
雨多或望晴晴久復望雨是皆意所為此意有盡否(叶)不
寧惟是哉率難僂指數保泰與持盈成裁及相輔安民
廑求賢居今期則古無盡意在斯詎曰供目覩
瞰碧臺
一碧平拖萬頃瀾巖臺瞰意與俱寬岳陽樓憶仲淹語
臣鑑當同君鑑觀
戲題聽鸝館
春正偶一臨夏孟兹重至鸝時乃季春而我率抛置那
聞緡蠻聲徒緬風人義嗒然欲失笑搆築誠多事
餐秀亭口號
澗葉巖林綠已齊虚亭殊不費攀躋四圍秀色餐無盡
寄妙翻嫌玉食低
小西泠
山西復近水因號小西泠綠樹隂籠岸白蘋風點汀明
湖訝移置秀氣頗相丁因憶林橋畔吾民可晏寧
自石舫登舟泛湖之作
玉河來率斯登岸明湖泛則此開舟石舫無意與接待
艤而弗動如乘浮名山問景仍餘暇隄西聊復為清遊
爰自石舫漾畫舫畫者前進石者留翦紈忽度鏡橋鏡
捩舵底用樓船樓邐迤耕織圖前過織情耕况頻諮諏
蠺宜晴而稲宜雨大凡兩美難兼收寧祇是哉皆若是
吾亦安能忘先憂
題暢觀堂
山堂昆湖西南隅一水惟舟可通諸到岸艤檝登筍輿
據牀游目為清娛西山遠帶翠屛繞浸以碧波光浩
渺波外鱗塍種稻齊渥滋甘雨真復好邇日雲作風每
随又因切切牽懷抱
睇佳榭
左近俯昆明右遠挹西山敞榭睇佳處以在山水
間今歲乃初至小坐仍即還不言孤負佳榭閒我
未閒
懷新書屋口號
綠秧溪罫正菁葱却厭平疇交遠風半月晴需膏雨潤
恐吹雲去望成空
山東廵撫徐績奏報麥收分數詩以誌慰
早廑春閏雨霑無問說斯時實不需(前以東省自閏三月初句得雨後未)
(據續報恐不免稍覺望澤兼未悉其麥禾情形若何曾傳旨詢問今據奏覆東省春雨透足二麥一律豐滿無)
(稍偏枯通計均有十分禾苖亦長發尺餘農民因收麥在即俱喜晴朗並無盼雨之處)更報十分
收二麥真稱幸甚益寅吾勤民惟曰足衣食察吏猶當
戒飾誣農况近畿亦相倣斯之未信冀膏濡(近畿農事麥候與山)
(左約略相同田家雖不急於望雨苐邇日天氣稍炎若得快雨即晴似於麥無礙而大田更為有益)
題南宋都城紀勝錄(有序)
宋自南渡之後半壁僅支而君若臣溺於宴安不
以恢復為念西湖歌舞日夕流連豈知剩水殘山
已無足恃頋有若將終焉之志其去燕巢危幕幾
何矣而耐得翁為此編惟盛稱臨安之明秀謂民
物康阜過京師十倍又謂中興百年餘太平日久
視前又過十數倍其昧於安危盛衰之機亦甚矣
哉然彼或窺見廟堂之上不能振作為此以逢其
所欲抑亦知其書流傳必貽笑於後世故隠其姓
名而託於子虚烏有之倫乎不然則既操子墨寧
未讀孟堅兩都賦託諷諫以立言而為是違道鋪
張也覽是編其時事可知因題句並序如右
一綫南遷已甚危徽欽北去竟忘之正當嘗膽卧薪日
却作觀山玩水時後市前朝誇富庶歌樓酒館鬭笙絲
咄哉耐得翁傳錄可似蘭臺兩賦竒
再題吳鎮夏山欲雨卷曡舊作韻
筆墨未作神韻凝故致雲氣生崿嶒因之雨勢亦欲至
不辨崇巒凡幾層此是全提詎提半王倪對壘仰霄漢
畫固簡潔人則如人實高超畫非但界畫者流金碧爛
見此寧弗慙而歎
詠和闐玉獸環尊
式擬宣和譜攻如宵雅詩不知秦與漢尚友象兮犧豈
必銅需範何妨石藉治䨇環常附耳可以貫繩絲
熱
清和方上旬祫衣尚嫌涼過望數日間酷熱頓葛裳涼
謂夏臨緩熱云夏來忙芒種五月節其實十六當炎熾
固為宜不常中之常人情多所憾率鮮安分(去聲)償我雖
知是理籌農仍蜀望三春膏澤霑滿冀二麥穰弗雨過
半月慮旱心徬徨即曰曬麥宜禾黍纔吐秧弱植根未
固歊蒸能無傷煩緒觸懷吟不覺言之長
詠定窑睡孩兒枕
北定出精陶曲肱代枕高錦綳圍處妥繡榻卧還牢彼
此同一夢蝶莊且自豪警眠常送響(吳越備史載武肅王錢鏐在軍未嘗)
(睡每用圓木作枕熟睡則欹名曰警枕而陳武帝嘗勑雞人投銅籖階石之上令鎗然有聲以警宵眠此枕動)
(摇則内有聲或亦警枕之類歟)底用擲籖勞
御製詩四集卷十三
