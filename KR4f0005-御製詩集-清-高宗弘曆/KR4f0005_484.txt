御製詩五集卷九十三
古今體二十九首(乙夘一)
乙夘元旦
心願符初六旬歲(于自丙辰踐阼以來乾愓日增旰宵相繼光隂荏苒今歲乙夘竟週六甲)
(迴憶即位之初焚香告耋身天惟願在位得至六十年即當歸政何幸年臻耄體康強每日勤政勑幾無)
(殊往昔當寧夀宫初葺時即有符望閻逆初堂之額今幸心願符初矣)
天恩賜百二十(平聲)春(依古以來祖孫兩代享國百二十餘年者史牒具在来之有聞而今歲二)
(月遇閏九十春光衍成百廿太和朔洽元氣舒長運數適相符合益昭恩貺獨優)敢如
皇祖多餘數(上聲真朕在位日久海内臣民愛戴之情出於悃又見予精神強健莫不願予弗)
(即歸政蒙古諸藩皆予兒孫輩行親愛不啻家人父子即外藩朝貢諸國承事日久接踵来賓諒亦無一願予)
(歸政者然朕當即位之初己默陳不敢上同願耶皇祖在位六十一年豈因藐躬康健遽違初)誠幸
朝家茀祿頻(孔子論治以必世百年為難過形之歎慕皇祖與予御字皆閱兩必世合計之)
(則百年而過其數矣非敢侈運會之隆所幸我大清熙洽駢增如卷阿所云爾受命長茀祿爾康詩人以為頌)
(詞者今何修而重曡遇之)三代問誰幾週甲藐躬惕已益增寅增寅以
實無虚語惟有惠鮮(平聲)勖愛民(書無逸惠鮮鰥寡孔安國傳云加惠鮮乏鰥寡)
(之人陸德明釋文鮮音息淺反如其說是鮮乏鰥寡為三項人若專以鮮連惠既不能成文且與上懷保語句)
(不協案蔡沈謂鰥寡之人賚子賙給之使有生意盖本吕祖謙之說其後董鼎陳櫟王天與朱祖義諸家並從)
(其解至明劉三吾書傳會選鮮音僊則鮮之宜作平聲更為明確又考漢石經作惠于鰥寡漢書谷永傳引經)
(曰惠于鰥寡則漢儒本無困乏一解是蔡沈集傳與經旨最合予臨莅愈久益切䕫虔惟愛民為實政今年復)
(普免漕糧全蠲積欠國慶與兆民同之至隨時隨事莫不愛養而惠鮮之彌以此自勖耳)
乙夘元旦試筆用丙午韻
迴憶登基乙夘歲戌之月值亥之辰(是年九月初三日御殿即位其日己)
(亥)熙雍歷歷胥過載耄耋怱怱竟逮身企聖效王雖勵
志日孜月矻祇慙神欽承
天眷誠獨厚幸得乾隆紀六旬
覆載無私照莫停奉三屋漏即明廷風霆雨露何非教
朔始望初凛示形(日月之食雖千載以前可坐而致然今歲正月朔望上天垂象為君)
(者自當心存警凛惟是應天下天以買不以文子上冬心深思過自貴見諸實政臣民昭然共知不事求)
(言招諫之虚文也)
帝命不違欽顧諟心傳將近慎聰聽更(平聲)乎羣仰中天
麗喜爆聲喧歲旦寧
詠檀玉如意
古玉非環珮琢成饕餮形飾為如意首借寓戒貪型朵
口則人賤從心惟聖寧指揮存至理漫作話禪聽
題錢穀歲朝圖
伯仲圍罏文質彬兒童爆竹慶新春豐年樂事茅簷下
可識斯民三代民
降旨加賑直隸山東河南上年被水各州縣詩以
誌事
新正應佈十行恩各省勤詢奏記翻(每歲冬底先行馳詢歛收省分之該)
(督撫等令其查明該省地方情形有無應湏加賑之處由馹覆奏朕親加披閱分别於新正上旬降旨加賑以)
(溥春祺而裕民食亦成例也)直隸齊郊及豫省三旬兩月俾加敦(上年)
(直隸春間被早夏秋之間近畿通州涿州一帶及保定正定河間天津廣平大名遵化等府州属因雨水較多)
(河流漲發地畝多被淹浸山東之東昌臨清等属河南之衛輝彰德懷慶等属俱因衛河水發秋禾多有被淹)
(當即節降諭旨各加兩倍賞卹並令豁免秋糧實力賑卹俾無失所第念該州縣正賑已畢此時甫屆春和麥)
(秋尚遠青黃不接之時民力不無拮据所有直隸被災最重之天津景州河間獻縣任邱武清實坻薊州正定)
(藁城清苑清河十二州縣八分災極貧展賑兩個月八分災次貧及七分災極貧展賑一個月被災次重之通)
(州涿州良鄉寧河豐潤玉田大名元城八州縣八分災極貧並霸州文安武邑衡水之八分災極貧亦俱展賑)
(一個月又山東之臨清德州館陶冠縣恩縣邱縣夏津武城等八州縣及臨清德州二衛被災九分十分之極)
(次貧民俱展賑兩個月被災七八分之極次貧民俱展賑一個月又河南之汲縣新鄕獲嘉輝縣淇縣濬縣河)
(内武陟修武等九縣内成災十分九分者無論極次貧民展賑一個月以資接濟並諭該督撫嚴飭所属實心)
(經理母任官吏侵蝕滋弊俾閭閭均沾實惠)視災輕重為甲乙(就三省中被災之區而論)
(直隸重於山東山東重於河南是以展賑亦有差等要皆據各畺臣體察實在情形用加恩澤朕固不少有遴)
(惜也)其别閭閻亦體存(至河南省之加賑九縣外其有成災八分七分之延津安陽湯隂臨)
(漳内黃等五縣雖被災不重亦令該無酌量寬為借糶以資補助)歉少稔多賑諭簡(人君)
(惠養億兆賑恤所加本不以多少計然稔受十七天恩歉需君澤視年歲為權衡上年應加賑之區省中)
(祇此三省三省中各祇十餘州縣以幅愪數萬里計之尚不及十之一餘俱綏豐夙飽皆由昊綷篤眷藐)
(躬下連溥天黎庶歉慶䕫虔額手感謝)厚承
天貺敬無諼
新正符望閣
一歲增一惕惕難符所望幸今近符望仍祇候
恩蘉勤政寧有間(去聲一所謂一日立乎其位日業乎其官)愛民勉不遑
貞元僂指數(上聲)顒祝授終慶
題景福宫
華之受即勲之授乙夘丙辰兩歲連今日過當成昨日
明年至喜號元年惟精惟一欽心法曰就曰將勉治筌
聯詠箕疇幸如願(自昨辛亥歲新正聯句以洪範九五福排歲為題至今歲六十年乙夘而)
(五福適全仰蒙而予昊貺聯咏箕疇俱如所願來歲丙辰傳位嗣皇帝踐祚之初告天之詞幸獲符)
(望不特三代以後未有倫比即唐虞授受非属父子亦不能若予承受天恩為獨厚予之感戴兢惕更當)
(何如耶)深蒙
昊貺益䕫然
養性殿口號
養心養性分動静(丙申歲新葺寧夀宫是殿告成題句云養心期有為養性保無欲有為法)
(動直無欲守静淑盖予居養心殿惟以勤政勅幾為重至六十一年歸政後始居養性殿可以優游無為故是)
(殿一如養心殿之制而動静攸殊丙申初詠已著明此意)春月春風殊昔今覺丙申
遙丙辰近陡思策語尚沉吟(自丙申題句以來至今歲乙夘已二十年計丙辰歸)
(政祗一年之近然孜孜乾惕之意益未敢稍寬因思國策行百里者半九十里語彌覺親切有味)
新正
雍和宫瞻禮示諸皇子
躍龍宫自我生初七歲從師始讀書廿五登基
考承命六旬歸政
祖欽予(予自幼齡卹蒙之初即炷香告)(皇祖眷育至乙夘歲踐阼天若蒙昊蒼鴻貺得)
(在位六十年即當歸政不敢上同計及皇祖紀元週甲之後更思多歷年所然其時實未予已二十有五)
(歲若至六十年則湏夀登八十有五也逮至五旬後始思及之曾以此意奏知聖母彼時聖母諄諭)
(以予躬膺傳位付託之重天下臣民所係望即至六十年亦不當自逸次晨予即以聖母所諭默奏)
(執前上帝若能長奉以來慈寧夀躋頤慶予亦何敢復願乃自丁酉年所願既虚於是仍冀得符初)
(志至丙辰即當歸政今歲授大天恩申錫竟獲週甲紀元明歲丙辰正月元旦親實於嗣皇帝吉祥孰大)
(於是史冊所紀帝王受少懈貺無此優厚今雖傳位已近而予益凛孜孜不敢國策所云行百里半九十)
(者更當日慎一日敬承天祖之眷佑也)月長日引勖無逸物阜民安
愧有餘深幸
天恩錫符望永言題壁示聽諸
崇椒室
路便陟山入北門崇椒室近憩温存目中真假寧頻辨
(丙戌舊詠是室云假山雖積簀盖西苑之山無非壘土殷成者)足底高卑自定論漫惜
春遲茅待紐却欣雪厚樹培根掃收堆積因行賜(每歲雪後)
(命步軍及園丁等掃培樹根俱有賞賜沿為定例若輩自入冬望雪更切也)歡動旗人共沐
恩
澄性堂
猶湍告略混就下孟猶詳設至結冰際更見澄之當漫
謂近乎實(謂冰)實乃殊動忙是誠合静理澄哉性本良五
言申孟義詎云盼韶光
畫峰室作歌
稱峰竒者曰活畫謂畫美者云真峰至竟峰畫佳孰是
無過幻境相形容世間萬事紛如此求其定論將誰從
斯室居然獲兩得盖以不識不知為其宗
題漪瀾堂
今年韶令緩元夕始新春(立春在上元日)朔氣猶凝沼輕澌未
泛津練紈息亦好澄澈雅宜神却識漪瀾意堂中四季
誾
齋居即事
臘雪昨年渥戒居齋殿深慰和慮兼顧(上年秋雨過多入冬後各直省)
(多報雪澤惟京畿微勞盼望至臘月下旬得雪盈尺固以為慰而雪大過寒又恐或致傷麥暨三日後快晴始)
(釋所慮)虧與昃殷心(日月薄食固可前知然予仰蒙垂象昊佑方以盛滿自戒今正朔望)
(示警何莫非敬凛上天慈愛之心惟當益增不敢事虚文)以此惟增惕無他祇益
欽消災成語在(欽天監奏日月食後三日得雪其災即解新年積雪未消正宜晴霽若上元後)
(再得甘霙是所顒望)節後祝霙諶
乙夘上辛
祈穀前一日詣齋宫住宿有作
肅詣齋宫此宿齋鑾儀弗作樂晨排百年富庶皇都景
物阜民熙溢九街
昨歲春當望澤時殷懷麥隴正䕫䕫兹看臘雪樹根積
行賞一心同衆怡(今日詣内培壇齊宿正陽橋南以及壇樹之雪甚厚較之上年)
(正月望雪之時情懷迥勝即堆雪步兵及壇戶人等一例獲賞無不共蹙昊恩同深歡喜也)
詣
壇九拜展誠寅感惕難鳴心與神歸政明年斯弗遠翹
瞻撫念曷勝諄
祈穀禮成述事
穀日逢辛舉
祈穀民
天國本實殷心
崇壇歲捧六旬璧(歲六析穀大祀予自丙辰踐阼至今十年中惟乾隆五年及四十九)
(年均偶因微恙敬遣恭代此外無不躬親將事以展恪悦)和頀恭聆九奏音正統中
華百五十(我朝自順治元年甲申統御中華以來至今歲乙夘一百五十二年言五十者舉成數也)
(而一年皇祖及予兩代已一百二十感蒙昊眷從古未有)
昊恩帝紀授終臨明年
大祀敬應子不盡淵懷感切忱
淑清院
初正俶祉宴待備淑清臨淑本乾元善清恒萬載深聯
情惬中外祈歲叶晴隂永繹
奎章意(院額華也皇祖御)詎因遊賞心
千尺雪
喜晴三月略愁晴(去秋京畿雨水過多入冬後固不望雪惟各省俱報得雪而此間亦略為)
(盼望幸於臘月廿三四等日密雪飛洒積厚數寸亦不致過多也)臘底連朝霈六霙多
幸溪齋對石瀑又欣千尺詠新正
盤山卷後題仍滿今復移書逮熱河可識一三三即一
(西苑及盤山熱河俱仿吳中千尺雪景御華繒盤山圖卷而命董邦違錢維城張宗蒼分繪西苑熱河吳中三)
(圖彙弆之至一處則三處之景如在目前此間千尺雪詩壬申以後書董邦達所繪卷中甲辰以後移書御華)
(盤山卷中今又已書滿此詩當移書錢維城所繪熱河卷中矣)箇中游戲豈妨多
香扆殿有感
舊蹟溯前明殿仍香扆名丹青縱葺染堂構弗增營(是殿係前)
(明舊蹟殿額即仍原名盖歷四五百年之久矣丹雘黯駁之處不得不量加脩飾然米嘗别有增搆也)志
學讀書處(予年十四五時於此讀書始能詩)吟詩壓韻生即今耄耋矣
所就竟何成
澄懷堂
書堂
仁祖額
兩字萬年垂蔬圃緣觀稼(堂在豐澤園内惇敘殿之後額為皇祖御書其左為)
(蔬圃墻外倣漢弄田之制考行皇祖每親臨勸課農桑或親御耒耜皇耕耤禮先期演耕於此)
(予即位後亦曾踵行之)芸窗惬搆思樓臺望南迥(趯臺寶月樓諸景俱在是堂之)
(南中隔池面迥然在望)鏡鑑俯前披識得曉春意澄懷應在茲
聽鴻樓
今歲上元春最遲新花迴雁略非時却看樓額顔雙字
四季一元總貫之
紫光閣賜宴外藩並荷蘭國使臣作
紫光閣紀武成功幸得十全
天眷蒙新舊屏藩典屬敘六旬慶賀荷蘭同(上年十月間廣東督)
(臣長麟撫臣朱珪奏據夷商禀稱荷蘭國王以向在廣東貿易感沐天朝恩德久欲抒誠效悃今專主國事呢)
(&KR0008;啵等在叭咑味就近探聽聞明年大皇帝六十年大慶專差貢使嘚勝恭賫表貢赴闕即如本國王親來叩)
(賀等語朕鑒其嚮化之誠允其所請該使臣情殷瞻覲趯程行走已於歲内到京新正例於此閭賜宴外藩因)
(令該使臣一體與宴以示懷柔)農田有兆雪積厚節候因遲春未融中
外熙和誠盛事居諸示象惕叢衷
新正重華宫茶宴廷臣及内廷翰林用洪範九五
福之五曰考終命聯句復成二律
皇祖八齡即踐阼藐予廿五始乘乾竟周乙夘叨
天佑喜視丙辰開子年日引月長覃久矣民安物阜豈
其然重華題壁恰俱蕆(每年新正重華宫得句即書懸壁間今歲乙夘六十年題壁之)
(句恰全此後擬獲麟聽子皇帝及諸臣聯句為樂亦佳話也)慚愧老人獲十全
雖云慚愧出心誠較歷代歸政者贏弗禪厥昆兹禪子
(昆弟也昆為後爾雅釋言昆後也書大禹謨昆命于元龜仲虺之詰垂裕後昆傳俱訓為後誠是而朱子訓詩)
(以昆為兄者泥矣商家多兄弟相及然非歷代所恒有惟襌子實天地之常經也)非同彼逼慶同
禎(歷稽自古歸政之事多非全美如唐高祖禪位太宗論者譏其隣於逼奪睿宗在位一年因定亂傳位明)
(皇及明皇幸蜀肅宗即位靈武皆迫於努之無可如何無足稱道至如宋高宗孝宗年未及耄即行禪讓更所)
(不取子&KR1908;膺年至昊春即位之初矢志不敢上同已享皇祖六十一六十年即當歸政而祖孫兩代)
(國一百二十年實歷古帝王未有之禎祥也)箕疇九五福聯畢(辛亥歲始命以洪範九五)
(福分年聯句五年之内而五福適全)羲卦六十(平聲)四詠成(自戊申歲上元鐙詞以大易卦)
(名排年分詠每歲八章計至今歲乙夘而六十四卦之詠亦俱全備)期八年(上元鐙詞)和五年
什(洪範九五福)均蒙
昊眷共符貞(恰於今春兩什俱蕆實昊天垂眷也)
洪範九五福之五曰考終命聯句(有序)
寅荷
天
祖眷詒之獨厚歲紀週乎六旬申揭武箕訪述之至精
疇圖備乎五福溯自長年書亥夀為初祜之文粤
若任養占壬富繼載賡之詠撫垓埏而揆度遹篤
求寧基夙夜以寅虔攸存好德逮今茲正位以凝
命迺歛時建極以得全闡自講師稽諸故訓昉漢
宗之安國臮宋代之蔡沈或分隸乎五常或互根
於五事以為福則恐成躛語合之夀則更屬複文
似此談經未為達詁予昔書頌屏於景福有味其
言後更引經論於文華重宣斯義非儒先之說故
為異盖帝王之學夲自殊仍據尚書定為吉語維
承之
天者在元年即位之初矧命以位焉有正月上日之典
受于祖即協于帝授者勲乃受者華獨有取於苞
咸釋魯論在躬之句(曩作允執厥中論識語獨取漢苞氏之說正與洪範所言)
(考終命者互相發明)旁則通於董鼎指虞廷告攝之詮(董鼎書傳)
(云受終謂告攝)比例於有位之官(見允執厥中識語)罕譬於庶人
之畝(禮有庶人終畝之文書亦云予蜀敢不終朕畝也)古也有訓匪善頌
善禱以為夸情見乎詞本將恐將懼以致福予心
慕
含飴之愛肩仔
授璽之遺每默而存言示之事福當過我溯
康熙秋獮之射熊(予年十二隨場永安葬喀圍)(皇祖幸木蘭初入皇祖鎗仆一熊)
(良久命侍衛引予射之意欲予初圍得獲熊之名予甫欲上馬而熊突起皇祖御虎鎗殪之阮)
(入武帳顧之温惠皇貴太妃日伊命貴重福將過予由今思皇祖知人之明慈愛之恩何能)
(一日忘耶)胙實歸予記
雍正初郊之
賜犢(雍正元年正月和親皇考召予至養心殿以肉一嚮賜食而王未與也子嘗之味純美而)
(不辨何肉是日皇考亦未明諭敬識之弗敢忘踐阼後迴憶正祈穀禮成後聖意必)
(以初元異穹郊祀將予後日克承大實上告付託之重已定於此時矣)服膺惟
肯堂肯構衣德在
丕顯
丕承憶於踐阼之辰敬用炷香以告視乃
烈祖紀年敢擬議以增年格于
皇天爾日直貫通於今日時初度已再旬有五至百歲
餘四分之三惟自發於心誠却未計其筭數春秋
鼎鼎爾正盛皆衣宵食旰之時日月昭昭乎寖馳
閱踰壯逮耆之會頓繾當年之嗣服兩揭紀
恩因營異日之塗裘重新寧夀幸而廓未竟之
餘緒恢已成之
前規測土宇者三萬里而遙量國用者七百億猶羨鏐
四免糈三免方隅之逭貸尤多南六巡東四巡畿
甸之豫遊皆事詩文成八集出批朱點墨之餘俘
款底十全越炎海隂山以外雖未臻於大當實久
告於小康凡守成創業之有加皆
仁庇
憲章之盡善左氏最要之語不匱在勤周公申戒之言
無逸克夀漸製古稀之寶俄鐫徵念之章五又踰
庚六真環甲即三代之上世惟殷中宗若兩字之
建元自漢孝武問誰寶號獲此永年又况範叶吉
曰康彊雅多益曰厚固見十一世之盛牒刻宗圖
越十五倍之繁民登戶版咨百爾多延耆俊夀宇
八紘近五年或見來孫夲支百世
禋親奉幣屢九&KR0596;無旁掖之人晨即披函絫百牘却借
明之鏡幸秉頥神之健總蒙
乾縡之恩溥將者天之康頌稱秩祜條理者聖之事孔
學集成方一日職思其居佇來正請事斯語堯授
舜(丙戌)舜授禹(丙子)皆在丙年高禪孝孝禪光不當耋
歲六十一年元旦(今冬頒朔丙辰用嗣皇帝紀元而宫中時憲書則仍以六十一)
(年順敘)是為歸政之期四千四百八旬(黃帝甲子以來四千四百)
(八十二年)無此普天之慶值開韶於冒茒咸聯詠於分
茶毋徒侈福基德致之詞貴能臚勤政勑幾之實
漫矜别解期合正經彙五什有若聯珠創一體幸
諧完璧排鐙詞於元夕亦賅全文上下二經僂燕
典於重華恰儷成數後先卌次
(御製)五福由來好德基德基慎始考終隨亥辛肇幸夘乙
至(每歲新春令日於重華宫召集大學士九卿及内廷翰林等舉行茶宴因成聯句取政治典章之大者為)
(題辛亥年因予夀逾八旬仰荷肇舉天眷福履駢臻且歛錫之義與兆民同乃以是年洪範九五福按年)
(聯詠至今年乙夘而五福適全)
魯論義通禹範詞(歲丙申以揭於)(寧御製五福頌書屏夀宫後之景福)
(宫於考終命一首即表政之踐阼初炷香告卓已天待六十年便當歸語聖見超)
(舉自古說經家規避遷就之說一空之辛亥申以經筵講大禹謨允執厥中句既著御論)
(識語因禹謨而及論語因魯論而及洪範根柢於舜典正月上日受終文祖之句謂始終其事)
(斯為吉語天禄永終與考終命互相發明臣等稽諸經史古說適與聖論相合自有此聞)
(發而天祿永終五曰考終命均歸吉德於是唐虞授受之旨益明九疇嚮用之義方足云福矣)安
國游譚被(平聲)禄籍(孔安國書傳於大禹謨注言為天子勤此三者則天之禄籍長)
(終汝身孔穎達疏言天子當慎天位修選德養窮民則䘵籍長終汝身禄謂福禄藉謂名籍言享大)
(福保大名也安國於謨之永終理解明確於範之考終復變其說一書兩解亦游移鮮據矣)苞
咸達詁冠(去聲)經師(何宴論語集解引漢苞成曰永長也信執其中則能窮極四海)
(天禄所以長終皇侃邢昺疏皆師其說御識所取以貫通範義者也)鄭疏佼好說
根舊(鄭康成注此語獨異謂皆生佼好以至老益本劉向說苑三建夲篇云尚書五福以富為)
(始國家以昌熾士女以佼好禮義以行人心以安其本旨以配五事之貌對六極之惡是為先漢舊)
(詮與後儒逕庭者臣阿桂)林闢年齡語杜歧(林之竒尚書全觧於大禹謨曰)
(天禄句先儒以属於上文謂四海之内有困窮之民君當撫而育之人君苟能勤此慎乃有位敬修)
(其可願與夫撫育四海困窮之三者則天之禄秩常終汝身爾於洪範曰武以終其天年為考終命)
(誤矣與夀何異此正福之御識中所謂且既終矣何有於五竒能見及此)董鼎有云
重舜責(董鼎書傳云堯老舜攝堯之為帝自若也而遽以受終告祖者昔由祖以有其始今)
(告祖以受其終此為告攝而謂之受終盖以重舜之責也與御識堯授舜而堯之事終有合)
祖謙所見述堯咨(吕祖謙書說云舜時安有困窮之民聖人心常不足天禄永終)
(言以天下付禹則造始在禹與合御識舜授禹而舜之事終有)中和德執策西
漢(漢書武五子傳載錫封齊王□策文云悉爾心允執其中天禄永終顔師古注能盡爾心信執)
(中和之德則能終天禄也師古在唐初尚知漢話臣和珅)福祚流長論叔皮
(班彪王命論末云福祚流於子孫天禄其永終矣亦以永終之言為吉詞)保位如臣聞
雋說(去聲永漢書列傳雋不疑說暴勝之有樹功揚名終天禄之語乃借言為臣者御)
(識云且以人臣而論受一職能盡其職復膺遷擢是即能終其所受現在之職也聖製廣大足)
(以苞孕萬有)應天以道解匡疑(漢書韋賢傳載匡衡曰其道應天故天禄永終)
(亦作吉語且能探致福之本)詔傳冊后古曾引(復漢書冊皇后詔云無替朕命)
(永終天禄臣王杰)文撰告天吉迺宜(三國志吳大帝即位告天文左右有吳永)
(終天禄足徵古終字不作後儒解冊后告天豈非吉事吉詞乎)論語稽求派可别
(毛竒齡作論語稽求篇詳臚漢以前人講經著史終字皆作吉語自宋齊梁陳始作别解於古近流)
(别頗詳)尚書疏證治微窺(閭若璩作古文尚書疏證有云四海困窮是儆辭天)
(禄永終是勉辭四海當念其困窮天禄當期其永終於經旨治道較為得理)
君能造者福轃備(猷之說欽定書經傳說彙纂取陳大考成也諸福備矣又引李泌)
(云君所以造命者五福雖天所畀實自造命者嚮而與之今天下億兆蒙福皆我皇上建極)
(備福用能造命以歛錫也臣劉墉)
(即製)
命不易哉監在茲(先儒謂五福通上下而言在下者各有命所謂天命之謂性也若為君者)
(之命則經有之曰大寶命曰天之明命所謂正位以凝懋建以大者有日監在兹之嚴終之實難可不儆懼乎)
祖幸春園歡宴際
考承清暇奏名時(圓明園寢殿之左舊謂之牡丹臺即四十景中所謂鏤月開雲者康熙壬)
(寅於燕皇考敬奉子名皇祖臨幸觀花備至慈顔有懌因喜之次以奏聞愛撫是為承)
(即恩之始仰惟付託之重默契命不聖心投艱遺大似肇基於此予敬承大實敢不勉不徒如唐)
(代所稱一殿三天子詡為崇高盛事也)遂蒙
眷顧宫中養(自予上謁日得扈隨)(聖祖蒙復之恩養育禁廷含飴顧下教誨)
(弊掖周摰有加今予年雖八十有五而孺慕初心每一念及尚深盛銘亹勉之恍異見嚮所作紀恩堂二)
(記中)
還侍
游歌塞上怡(康熙六十年壬寅獮木皇上聖齡十二隨侍聖祖秋蘭至熱河)
(賜居避署山莊之偏曰萬壑松風即今之鑑始齋也)垂矢和弓
親誨彀(聖祖上幼齡習射彀輙命中在山莊時上持滿常命步射以示衆臣)
(連中二十矢聖祖為之色喜即位後在大西門較射發而中十九御製四律勒壁間後)
(以馬射發十矢中九而三破的羣臣觀者莫不歡忭欽服聖祖又常賜御用)
(舊准神鎗一羊於令莊親王教斃之皇上學習發機視凖縛百步外試發經莊親王奏)
(聞於木蘭聖祖嘉悦後鹿凡上秋巡繩虎种花武每及山莊即内府所藏准)
(舊准諸神鎗率皆實用於以肄武習勞無不應聲立踣今聖夀八旬有五昨歲猶能命中獲鮮)
(分齡時賜諸臣並神冲而)(御製獲鹿兩首盖從聖授受已有自矣)松濤
風籟
愛含飴(聖上既居山莊之萬壑松風夙夜祇隨章引祖綈凡展書則親授章句批)
(見則敬立飴依滕座側至於傳養御製侍膳曲承含之歡詳見避署山莊)
(紀堂記中恩)
鸞章疊和莊排屭(御定三聖祖既建避署山莊於石碣十六景各系以詩鐫)
(乾隆六年秋駐蹕皇上命駕出口北巡歲事言旋道經山莊重歷昔年賜居舊地)
(聖撫覽林壑暑山盛念十六景音容恭和誌思慕祖御製避莊三詩原韻以)
(於心芝徑雲隄詩有栽詩聊當銘座右願言治理虚求繼䋲祖武懼不逮惟應此志萬千秋)
(之句於恭勒焉聖祖御製各景詩碑隂臣福長安)
龍邸重修嶺號獅(園避署山莊之北有獅子嶺嶺下建一區以獅子名之世宗藩)
(邸時扈六齡時駕熱河所居之來居此賜園也至皇上隨世宗園讀書)
(乾隆辛酉分紀事後以)(聖駕初至王山莊詣園游覽有詩賜果親居之閱二十餘年日)
(就頽廢丙戌秋以有皇上念此地係荒落因世宗濯龍舊邸不可山莊而任其)
(命奉宸重加修葺以復舊觀嗣是仰駕駐山莊待彌歲必瞻)
主鬯代乾出乎震(皇上青宫毓德每遇皇帝常壇廟大祀憲令)
(属出皇上恭代行禮盖由天人協世宗聖襄注震承乾卑徵應之兆矣)
頒綸立姒受諸祁(尚書紀堯之授舜曰受終于文祖說者謂文祖堯廟至舜之授禹曰受命)
(于神宗神宗即堯也可知舜既陟位堯早知受舜者惟禹故禹受命于舜即受命于堯也世)
(宗命我見為言詳)(皇上紹基詔中以記不啻聖祖思眷紀恩堂伊邙姚姒)
(相授受矣)昊顓俈繼家皆聖(禪瀼之事始於唐虞如少昊顓頊帝俈皆黃帝之後)
(以神明之德一姓迭興世及為帝傳子即以傳賢後人五帝官天下三王家天下之說殊非篤論)
(臣董誥)亶季昌傳位尚卑(臣等恭讀記敬御製紀恩堂序)
(仁祖眷顧之深位王季憲皇付託之重且於篇末著明太王欲傳以及文王不足比擬)
(謂太王紊知泰伯有廉讓而無締搆樂得聖子而立之至文王而聖聖相繼得傳位之正聖見)
(實為超卓况周家大統未集尚守侯封較實卑皇上之五葉纉緒克迪前光則周家卑)
(不足道耳)密契封函
垂統重(託神器世宗憲皇帝昭鍳我之重於雍正元年即)(皇上克承付親書)
(皇上御名封貯於十乾清宫正大光明扁上至雍正十三年八月二三日内侍取下封函皇)
(上命待爾時大學士鄂爾泰張廷玉等諸臣齊集始啟封恭閱仰見祇承敬慎之意光昭天下)
(依)(皇上深鍳歷代建儲之失不豫立青宮亦敬家法密書緘貯所以重神器而慎垂紇)
(並平王命纂輯儲貳金鑑一書起自周迄明之泰昌以為萬世炯戒)顯彰
錫號得人貽(號盖皇上於雍正平間膺謀為寶親王封世宗燕翼詒天下得人)
(繼䋲大寶於已默寓錫爵誤吉時聖意一字中矣)
創
成五世歸
堂構(我祖)(國家自祖聖)(太祖宗五世太宗守成以世世創葉)
(緒聖繼承)(先聖十年皇上仔肩重仕纉豐功六如一日至於)
(偉績垂裕無疆昔之創業為耿光大烈皆今之備丕顯丕承以守成一身兼)
(之論御製創業守成難易說聞萬古不刊實以身教奕葉也臣紀昀)禮樂百
年昭
洽熙(至本朝自順治元年甲申年迨今世祖定鼎燕京乾隆元年丙辰已將百歲乙夘則百五)
(十二年矣禮樂昌明典章大備盖皆由我程如皇上酌古準今因時損益一時制作萬世法釐)
(定定考)(大駕天)(法駕地)(儀駕社稷行駕鹵簿太)
(廟大祀祭器仿製鎛鐘特罄以備宫懸聲振始終之節更定壇廟朝會宴)
(饗樂章考圖著範規於闡示精詳熙洽宏斯極盛)明炳
踐宸合潙汭執徐
肇阼嫓伊耆(按通鑑帝舜元載丙戌帝堯元載甲辰我皇上御極元年歲在丙辰恰與唐虞)
(建元干支嫓合洵非偶然也)昉乎
六御資元始(丙辰之始六飛御宇是為與咸寧聖德體乾)(皇上首出天無)
(極而六十年繹有獨天恩慶國慶曼羨延洪又足徵昊鍾之我皇上時以始)
(勤終怠為戒見臣慶訓諭及詩文桂)
(御製)從此萬幾惟日孜(予自莅基以來日理萬幾不敢不勉無日不以國計民生為要無時)
(不以予從天恩之日祖德為心雖閱六十年猶復孜孜罔懈即位寸心自矢至今而益凜慎終如始)
(也)廿五那曾籌八六(朕即位時年方二十五歲彼時心期但願至六十年即歸政不敢上)
(同十五皇祖六十一年至五旬以後始思以百歲計之二已逾四分之一設至開元滿六十年當夀登八)
(十六歲覺來日方長未免自存奢念然亦惟有旰宵自勵以冀上荷昊恩耳)
天恩何幸賚心期炷香踐阼陳欽祝(在位六十年予之私願至能否上邀)
(恩篤天眷何敢自期必得今幸果符所望洵非告豈昊眷焉能及此迴憶踐阼之初炷香敬以)
(享國長久為樂惟是嚴恭寅畏盟諸心腑六十年來不敢暇逸盖無日不凜對越之誠也)
調幕週旬儼
默司(人君代國筭疇天子民無不期於化成久道無逸之言享之言歛福俱以克夀為先然自三)
(代從未有如我符節皇上於登極之始即敬陳所願今不啻若合固本於健行不息而)
(天之所助者順亦若默司其契焉)
五位十成
天轉斡(天地之數惟五與十相演而成我則為皇上踐阼時年二十有五每至紀年逢五旬慶若)
(紀年逢十則製元聖夀又恰值五庚子七旬用旋萬夀御正太和殿賜宴紀事二津)
(轉體詩云五位輪年十必遇十成紀歲五常并盖五與十天地之數會合而旋轉相生逓衍無極正)
(有不期其然而然者洵非思議所及)
古稀
耄念歲舒遲(七旬孜八萬夀鐫古稀天子之實副以猶日孜旬萬夀鐫八徵耄念之實)
(副以自彊不息歲月聖夀益高而寅恭倍篤彌覺之舒長矣)旃蒙紓賦再三
又(乾隆乙丑我正供錢糧因)(國皇上以御極十年普免天下慶以普特恩有紀事詩)
(嗣於庚寅丁酉庚戌復普免三次稽之史牒蠲租賜復或僅一隅或僅免半已誇為盛事若我)
(皇上六十年中恩施稠叠至再至三實曠古所未有也臣胡季堂)奄茂蠲糈千萬
斯(丙戌又以三十年萬國慶降旨普免七省漕糧總計其數不啻千已亥又復輪免一次比戶)
(倉箱益臻豐阜)叟宴偕開
恩嶂澨(乙巳歲外乂皇上以御極五十年仰荷堂五代天貺中安又甲辰春慶得元孫一)
(特頒)(聖恩詔敷錫寰區並於新正初六日恭依祖成典於乾清宫再舉千叟宴禮入)
(宴者凡三千人中外大臣官員及外藩台吉扎薩克朝鮮國正副使臣均得入座其有年屆九十以)
(上及一品大臣皆天恩召至慶醻御筵前手賜之觴以昭國酢一堂之盛)士
科聯啟
惠京坻(今歲六十年寅國慶當普鄉會恩施豫於上年降旨甲乙夘特開恩科嘉惠)
(士子又於八月天下萬夀節次詔普免今年漕糧一)
謙毋舉典仍
頒綍(慶典皇上七旬萬夀時内外臣工籲請舉行德謙以中天下臣民祝嘏之忱皇上聖)
(抑仰冀諄諭不允所請而特沛念及有慶論年不無恩滭仍恩綸斂敷錫福俾)
(億兆同沾優渥焉臣彭元瑞)
慶賴同民共獻巵(庚戌年慶典皇上八旬萬夀允舉行先於七月内在)(避俯暑)
(山莊御園錫宴城巷恩賚歌在聖駕廻蹕還宫後自至京舞衢京王大臣官員及)
(各省大吏並士商等臚申稱觥祝嘏之悃恩加錫賚便蕃不可紀極)
園建長春春不老(長春園在經圓明園之東内有淳化軒含堂等處為歸)
(政後之所那居)
宫新寧夀夀維祺(間寧夀宫在奉養)(大内東乃康熙年孝惠章皇后之所)
(乾隆丙申因豫構皇極歸政後塗裘計仍舊址葺新之額前殿曰殿而寧夀宫之榜則移)
(於之後殿其中如敬養性殿制倦勤齊則仿景大内養心殿勝齊規分為三路即)
(寧命名於願適芋之義深有叶焉)
紀
恩牓揭覲揚大(居)(皇上承之牡丹聖祖命育於宫中圓明圍臺避暑山莊之)
(萬壑松風至丙戌癸巳並堂額揭楣聞以誌覲)(光御書紀揚)(烈之恩義)
(舒臣常)
繼德堂成
承顯丕(即)(上自乾隆六年後駐蹕波山莊詰戎懷遠聖祖昔年所居烟致爽居之壬子)
(歲以歸政期近繼德特命於葺新居名堂曰為將來)(松鶴齊後隙地豫嗣皇帝起居之所)
(堂構詒謀即寫丕顯丕承之義)排日事行
心記注(易恒卦大象言聖人久于其道而天下化成盖以貞觀貞明皆本於恒久不已臣等仰見)
(皇上數十年以來每歲事皆巡幸期乃展謁日夙詣園進宫年例之有常至每)
(興進膳自有批章引道之見亦有一定時刻聖心記注久成即天道之恒也)編
年
集就道書詩(自古著述家成集者有編年分類二體我皇上御製詩集自展至夘每以十二)
(年為一編六十年五紀而五集全凡五萬餘首其中自元旦至除夕敷政惠民之事罔不具載)
(從此垓積詩與年增京算矣)
誠先徵久算操劵(臣實光鼐)
(御製)法
祖敬
天器戒欹(予每遇聯句時輙以頌不如規為諭羣臣所陳國慶夀典鋪揚景鑠雖歸美報上辭尚典)
(要然於予敬明則灭法臚陳祖戒滿守謙之本心未為著何如實事之為得乎)每歲
南郊虔執禮(禮始南郊大祀自乾隆元年冬至躬詣行迄今六十年歲必親行迹命諸皇子)
(升辛上)(壇恭侍俾知予承祭時拜立薦獻誠敬將事至祈榖孟夏常雩亦無不親奉明禋)
(惟遇巡幸及有他故問或遣代行禮)間年東國敬瞻規(盛京為我國家肇基發祥之地予於)
(癸亥歲始舉東巡之典敬瞻衣冠堂構式慕凡城垣宮室設官分職以及制度仰見)(羹牆太祖)
(土風太宗開國規模萬世子孫所當法守曾著盛京賦物産諸詩上稱祖德下述地宜嗣後甲戌戌)
(戌癸卯凡四莅陪都猶初志也)
兩陵頻展霜露慕(世祖孝陵在京城之東昌瑞山聖祖景陵附焉皇考泰陵)
(在京西永寧山予西陵問歲)(元年後間二三歲一詣六旬以前詣庚子以予七旬敬謁東西)
(兩陵春露秋霜之感盖無時或釋也)
四月
常雩禾稼祈(古常上御極之八年癸亥為定特稽雩之禮為民祈福遂制)
大寶恪承篆久詠(天勤民聖祖仁皇帝嘗鐫敬御書之寶以鈴印)
(嘗鈐世宗憲皇帝遵用之中有皇上祇承鴻業亦用御製四言詩四字心傳傳千萬)
(葉之語而於聽之義尤)(三致天民視意焉)
舊章率履
錄晨披(錄於上每隔一日黎明必輪觀文德武五朝實列祖列宗功用人)
(行政諸大經大法以及宫延内外垂間之餘訓萬世者無不恭繹率循近年來披常頒)
(示知)(皇子及諸大臣俾詒謀之善)
為君難特為(去聲)
申引(殿復楹世宗御書為君難三字懸義圖明園勤政皇上敬跋以引申其備述尚書禹)
(謨伊訓無逸諸書責難之語而要歸於為君者必勑命審幾明德修身以立其本懲忿窒欲親賢遠)
(佞以正其施於以謹對越而培永圖大哉士松王言真足為萬世為君者金鑑矣臣金)以
父事遑言報施(歲戊申逆賊林爽文就俘臺灣蕩平御製告成熱河文廟碑文中有)
(報中天地天子之父母也子於父母之恩不可言心感激弗知所云之語御製詩中亦有)
(子於父母敢言報之旬屢尊事天父以致欽承昭)
鐫璽耆功理徵信(西師之役達瓦齊既擒伊韋底定阿睦爾撒納潜蓄異志旋復叛去)
(上斷以必討廷臣恇怯或有異議定因上乃設為信天主人著論以開其感西陲大命鐫)
(玉為信天主人之實皆由天心故捷於影響)(皇上默契也昊蒼助順)刻珉
聰聽
訓詳彝(諭上恭閱勒大臣太宗實錄崇德元年勤治諸王貝等曰金世宗能法祖)
(衣冠言語志遵舊制練習騎射垂訓至切其後世漸懈廢以至傾危因復諭諸王等以改滿)
(洲衣冠效漢人服飾七年皇上敬述)(舊制廢騎射為戒乾隆十聖訓立卧碑於箭亭)
(俾子孫臣庶聰聽無忘以綿億載丕緒)
戰圖
兵績追
王業(丑乾清宫尊藏式重摹太祖實錄戰圖八冊於辛春命依二夲一恭送盛京敬藏)
(一貯上書房並念十九年上)(御製補詠詩什先是乾隆三祖宗開國規模雖事具)
(輯開國實錄而史&KR0882;嚴秘莫由仰覩祈方略御製序中諄諄於)(命館臣天)
(永命慎守神器以傳戒後世較周詩之稱后稷溯公劉櫛沐艱難千古同符臣玉保)蒼璧
匏尊肅祭儀(乾隆十三年位薦上監定禮器於爵天壇正用蒼璧獻用匏)
(一切尊罍籩豆登鉶簠簋皆新制器悉本禮圖定式敬遵古制)致潔正陽渠
作記(京師正陽門外之石衢抵正陽橋橋之左為外垣圍丘壇之外垣古為先農太歲壇之)
(地勢東高西下故石衢之西恒積水而東之沙土常因風吹壅國丘外垣之半乾隆辛亥)
(樹命司工於天橋南石衢左右各疏渠三簀山植於是渠成而風沙弗致堙垣潔清昭敬)
(且愜觀瞻詳見御製記中)
思艱薩爾滸書碑(皇上敬覲破明師實錄至己未歲太祖大於薩爾滸山之)
(戰難大仰思萬年丕祖寶肇於宗親冒矢石創業艱清億基此因實錄)
(尊燄莫窺成烈無忘特著書事一篇以示億萬年子孫臣庶共勉為永保祈天之夲並)
(勒碑御書其地)嬉冰哨鹿慶隆舞(技國朝舊俗有冰嬉之每歲冬太液冰堅八)
(旗分棚擲毬演射中以上親臨校閱按等行賞德御製冰嬉賦篇旌勇均賜而歸本於觀)
(之義又己巳歲朕冲御製哨鹿賦序中有來亦親皇祖昔喜哨鹿齡隨待習聞其事年)
(試為之嘉其有合於聖經之語至癸酉又習衆御製後哨鹿賦申言後法先垂誥戎不)
(可忘舞則狀先代遺規之意至武宴饗大禮所用慶隆列祖開剏功聲容具偹為)
(大樂最盛之奏遺風御製新樂府首咏是事三者皆國家舊俗可以垂示萬世臣吳省欽)
月姊
日兄
皇地示(每歲夏至夕月壇北郊每遇上必親詣行禮即朝日中祀親祭亦必精禋蠲)
(潔至己酉歲以次年申虔夀登八旬凡御中祀又皆親祭一週用恪皆有製紀事)
禋贅搢圭核非禮(壬子歲傳耳御製圭瑁說聞自古注疏家口食之誣又以禮經有王)
(搢大圭長三尺及執鎮圭太常命翰臣博隋唐宋以來之制並查内府及寺庫止有明代之)
(舊璧琮並無大圭鎮圭二器復一篇斥其非禮並申明祀)(天御製搢圭說在敬德而不)
(在大圭鎮圭之有無實為不刊聖論)
廟陳貢玉表維寅(從前係隨時太廟尊藏色質長列朝實冊鐫造玉之短未)
(能一律實冊特命大臣精選和闐良玉敬製五朝全分以奉太廟而舊奉)
(諭寶冊恭送天)(盛京祖眷佑太窒尊蔵並申欽承貽庥萬世所當)
(無斁以綿丕緒焉)饗
親饗
帝精心志(列皇上凜之裕祖詒謀)(昊蒼貺佑之隆念謹昭事由)(舊)
(章所謂惟子為能饗)(聖人為能饗敬陳數帝惟而於孝親臣等僅大端)
(能聖心之精誠劼毖猶未及萬一云臣瑚圖禮)
(御製)有政有民謹指麾(政有常經民為邦夲人君所當念兹在兹以出治而撫衆予六十年)
(來日慎一日豈敢以歸政已近而稍有懈弛庶幾初終一轍不致有毫釐千里之謬耳)宵旰勑幾
慎無逸倉箱祈歲籲多綏却憐屢願艱克副(國家承平日久生齒)
(日繁惟祝歲獲屢豐共享盈寧之福故較晴量雨時以民生為念乃各省暘兩年或不齊艱於普登綏屢亦惟)
(自慙調幕無能慎於賑恤並戒諱災耳)
尚
慮務間恒繹思(工面皇上勑幾勤政每日章奏召見臣降諭旨或是日機務少)
(簡輙以閒逸為念且多有豫期下之籌及宣示辦理者易所謂惟幾也故能成天務然與衡石)
(程書衛士傳餐但勤細務者迥不同耳)昧爽
御門心㒺間(每日内閣進呈各部院及通政司所進督撫等題奏本章不下數十件於晚膳後)
(臣閱發其有折留之件則於餘日御門理事日閣面取進止間半月或二十一次大内則)
(於黎御乾清門侍御園則年來御勤政殿胥明辦色時班六十無閒寒暑也)偏隅
人戶口無遺(不齊皇上愛養元元偶遇一隅水旱或致偏灾即優加賑恤豁免銀)
(糧動逾百萬即有勘不成災者亦緩征平糶以裕民食京師則於冬月五城設飯厰散給至春中始)
(罷如上年直隸等省有被水之區俱奉造化忍旨加兩倍賞給是以民獲乂安恩補實惠)
(坸沾自古罕有)登民糓數農曹掌(每歲各督撫將該省現在民數及存倉榖數各)
(造清冊具報戶部由部臣彙繕黃冊於歲底進呈御覽屢有御製詩什以承平日久戶口)
(日繁而所産之榖止有此數兩相權衡兢兢以保泰之難為念臣那彦成)
定海河工禹績治(賦所上以東南海塘河工為民生財繫海塘潮勢不常勑令督)
(撫月報情形頒凡三旨大興工作於老鹽倉迤西塘工改柴為石千四百九十丈復命於)
(章家菴迤西至鳥龍廟接建石塘河工則增築高堰五壩建淮安城西北石隄易徐州北護城土隄)
(為石定清口出水誌疏濬六塘下游加高徐州城外石工改築韓家山至奎山石隄翠華莅止)
(時周詳訓示)
巡過師行播黃紙(河南皇上巡蹕所莅江南浙江山東山西等省水陸所經州縣蠲免)
(本年額賦十分之五其木蘭淀津經過直隸州縣免十分之三至於師行所過特賜帑金累萬)
(以供轉運夫糧至奏銷軍需部臣照例核減賠者皇上念其飛輓不易將軍需局各員應行著)
(每加至鉅恩豁免數萬)大臣小吏對
彤墀(在京上每日臣及召見軍機大臣或至再三而於部旗大卿貳諸臣輪日召見疇咨)
(延刻至各省保薦銓調簡選文武職官均引即下對鍊用察其才具盛記名候陞或更調繁簡)
(至丞尉千把亦每得瞻覲天顔)
批硃情偽窮毫髮(秉燭上於内外奏摺情偽親濡丹毫批答無不周知物無遁形)
(其或覆奏逾時即賑恤諸務尤㕓)(宸命廷寄詢問而寧報河防慮到即指示封發瞭)
(如指掌三臣童鳳)
閱讞精詳憫杖笞(每歲秋審讞詞無枉上必親核再三酌其情罪輕重無縦勾到後所)
(司榜示案由使衆共悉其尋常案牘即一笞一杖稍有疑竇亦必裁以大公不使畸輕畸重又)
(屢經失當恩赦減等法外施仁而於問刑諸臣捷議者分别失出失入處分彌昭慎重)發
帑役猶知過亹(周官公旬力役征自司農自古未有不用民力以興工作者我)
(皇上修廢舉湮凡有建造胥用正帑給價給值不但不以累民其貧民無業者且得受僱藉供二鬴)
(而政之御製知過論猶引以超越自訟矣聖美聖德之謙真前古)
求衣夜輙待章馳(省大上每過巡幸時問夲馳奏及各吏驛函雖在帷宫帳殿恒問夜)
(再三未明諭毋求衣隨事批俾稽滯)越吳豫晉虞方覲(聖祖六)
(巡江浙我請肇皇上臨御之十六年辛未俯指示允臣民之舉南巡河工海塘親臨)
(嗣後丁丑壬午乙酉庚子甲辰明敬六巡紹美明前徽御製南巡記闡天)
(理而歸本於克已至豫晉二省接壤畿輔近光尤切庚午二月上以次年辛未為皇太)
(后六旬萬夀先詣五臺瞻禮祝辛巳辛釐即於是秋駕幸豫省盖自庚午後丑丙午壬)
(子凡五莅臺懷焉施惠鑾輅所經凡斥供頓戒粉飾察吏省方行慶方之虞巡四岳肆覲羣后)
(盛典更隆矣臣茅元銘)鮐齔縫袀周
賚差(五世皇上惠孚勿問及同堂九世同居)(恩例優渥如百歲夀民旌表節孝一産三男)
(鄉會試中式俱操演賚建坊銀兩其餘如辦差之船戶水脚口糧兵丁之分别旌勇及捕役獲)
(犯均至周特旨恩賞至普)事酌速遲均軌則(甲辰江浙聖駕六巡)
(御製南巡記詳論宜遲宜速之機大抵於兵事宜速於河務宜遲而要於敬天明理是年有)
(甘省逆回田五之事師不日𠞰捕盡淨)(御皇上審機度勢命將調製遲速論歸本於敬明)
(集事)
躬行節儉致蕃滋(節儉皇上以修已治人之道無過於而天子之節儉輿庶人不同總)
(在躬行而不可以此自鳴取譽嘗讀熙五十聖祖實錄云明季宫中歲用七十萬至康年祇)
(用七萬查内務府近年度支則乾隆二十年以七萬計三十年以三萬計四十年以二萬計而深有)
(鍳於卑平日久戶口滋舊物價騰踊勢所必然實無一勞永逸之法詳見御製節儉論中)外
王内聖敬兼愛(聖之皇上勤政愛民胥本外王内學是以推實心為實政)
(海宇又寧治臻上理天下白叟黃童共登春臺而被醲化感激愛戴咸出至誠中庸所謂凡有血氣)
(者莫不尊親洵非虚頌也已臣達椿)
(御製)堂儆廉箴恬與嬉(子夙夜單心圖治幸際小康深恐文武恬嬉致有業脞之慮我君臣)
(所當時時交相咨儆耳)四庫崇文閣分庋(乾隆癸巳年詔天下各督撫搜採遺書發内府)
(秘蔵典籍又命詞臣校閱永樂大典編纂散篇成帙以復古籍舊觀定為四庫全書每部三萬六千冊於大内)
(盛京御圍避暑山莊分建文淵文溯文源文津四閣蔵赤各一部又於全書内擇其菁華為蒼要二部各一萬)
(二千冊分貯大内之摛藻堂御園之味腴書室館臣校勘以次進呈備覧間有題什冠於簡首者又發帑繕寫)
(全書三部分貯揚州之文滙閣金山之文宗閣西湖之文瀾閻用以加惠士林聿光文治)十全紀武
筆親摛(壬子歲准廓爾喀歸降凱旋班師後綜計仰承昊眷武功告成凡有十次平準噶爾為二)
(定回部為一掃大小全川為二靖臺灣為一降緬旬安南各一受廓爾喀歸降前後為二合之成十全武功外)
(此如誅王倫翦蘇四十三滅田五皆内地亂民不列其事因親製十全記申明不得已而用兵於戒黷武凜)
(之天貺信賞必罰道三政意馬)却慙言逮行未逮
咸仰巍其煥有其(魯論大哉堯之為君至於則天而民無能名復繼之曰巍巍乎)
(其有成功煥乎其有文章益聖人之德垂裳恭已原非摹繪乾坤者所能窺測而勲華所發猶之日)
(星垂象雖田父野老均能瞻仰我可嫓皇上聖德淵深功業之崇隆制作之巍煥洵美放勲矣)
天縱多能皆
聖事(靡不皇上御製詩文凡政治學問天時人事物理包括即靡不貫徹識見高卓筆力超達)
(舉前人未嘗見及者以餘事舉之即文如韓愈詩如杜甫亦豈多讓自有文字所未有幾餘染)
(翰上掩鍾王旁及顧陸載入石渠寶笈中亦不下千餘幅至於審音知律精道蒙古回部唐古特諸)
(番方言無不旁推交通具有聖又神解不煩重譯其端木氏所謂天縦之多能也)戰無
不克在
幾知(義時皇上聖武遠揚十全底績而於敬慎用兵之見於紀事諸詩文中恭讀御製四)
(知書屋記引孔子繫豫六二知微知彰知柔知剛之說而推本於爻辭之利建侯行師象辭之介于)
(石不終日貞吉以見明慎用兵見幾而作不俟終日之義宜乎戰無不克正易所謂知幾其神也)
廣增實額士桓赳(向例各省提鎮以下俱各分扣兵丁名糧謂之随糧以資公用)
(雖相沿舊規而實非政體俱挑上特命廷臣議視文職酌給養廉所扣名糧補實缺自是武職)
(公用既裕而兵數愈充臣陳崇本)
釐定羣書光陸離(與日皇上貫功德以立言文章也夀星並朗詔開館局纂輯羣)
(書難以僂數大而經訓史法細而博物考名皆與世道人心典章制度有所關繫莫不上秉睿)
(載指定仰見見道聖學崇宏因文)關論
經筵絃且誦(要道皇上懋勤典學以四子六經為萬世除省方之年外每歲諏吉具儀)
(明聖親詣文華殿十七御製經筵論二篇宣講發賢義藴已四次禮成後賜宴本仁)
(殿戊申抑戒特命工歌新譜之詩)紀勲
方略正而竒(已而皇上聖武遠揚義征不譓悉皆不得用兵正正竒竒戰無不克凱旋後)
(功命編纂成書以述回部睿謨而昭勲績十全武内如平定準噶爾兩金川臺灣安南廓爾)
(喀以及𠞰滅臨清石峯堡逆匪大小成功均有方略紀略焉)梯雲凱奏香山寺
(乾隆戊辰初次金川用兵以逆首碉堅難克爰於香山之麓設石卡簡八旗佽飛之士練習雲梯之)
(技用之成功因擇地建寺遵實盛京名之並太宗於松山杏山數明兵後所建勝寺於寺)
(側建屋居成功之旅立為健銳營嗣後屢經調遣所至克捷御製寺碑及詩詳其顛末)
(臣王坦修)立雪經横璧水池(太學自金元建都以來辟雍之制末備乾隆癸卯)
(仁特命肇建辟雍於乙巳年告成之義臨講大學敬孝慈信易乾象傳自強不息四氏諸生)
(侍藩賀价環橋門觀聽者數百人得聞為瑞御論歡幸悦服是日適逢瑞雪無不懽忭誇應)
工尺宫商譜唇齒(明朱載堉樂律全書於樂譜内填注五六工尺上等字並未兼)
(注宫商角徵羽且以時俗牌名小令分譜未免援古入俗因降旨交皇子及樂部大臣詳悉)
(攷正古律欽定詩經樂講全書三百十一篇皆可經歌今昔雙行填注而總歸於一字一聲以)
(追古始一訂樂工知器而不知者儒者知音而不習器之陋)弓刀壁壘貎須眉
(平定伊犁回部金川烏什臺灣安南廓爾喀諸役胥由皇上廟筭精詳先幾制勝蕆功之後於)
(諸虞戰功摹其山川險易壘陣精堅埋根首進之雄案角隴踵之狀分幅繪圖成冊御題誌事)
(其西師金川臺灣廓爾喀並各繪功臣像清宫題贊以表在事諸臣效勤宣力彙蔵乾)官
階九品鷹揚野(文武官階文職自一品至九品俱分正從武職二品至六品分正從)
(而一品七品皆末區分復增上特命部臣酌定武職一品七品亦分正從八品九品正從官階)
(文武品目均平秩敘益昭畫一臣程昌期)
恩牓八開鴻漸逵(丙辰年文上以登極元年後逢特開丙辰武恩科自國)
(大慶壬申庚辰庚寅己亥己酉甲寅乙夘皆舉特科以溥閵澤)右汜左灤盛魚
雅(西陲底定以從聲教覃敷於嘉峪關外特置鎮西一府迪化安西二州及宜禾等七縣皆設學)
(官弟子鄉試中式者許馳驛會試熱河既設郡縣命於承德府建立廟學設教授一員定生)
(員取入府學六名其属灤平等六州縣各四名鄉試亦予取中一名)京營河伍萃熊
羆(舊制巡捕營止有左中右三營復乃添設南北共為五營增置兵房分布巡警緝捕之事又於)
(長河建火器營兵房俾得羣居講習以精訓練)
化成治定升恒運(敬上御極六十年來治定功成天法祖)
(世勤政師法愛民謹撮文德武功諸實事足為萬帝王臣等舉其要如右而日升月恒)
(之運於不已者更昌騰贊頌臣錢棨)
(御製)夕惕朝乾賓餞移略悔幼齡未計耳誰知耄齒竟臻
之(尚書載帝堯在位七十載殷中宗在位七十有五年按帝堯夀一百十八歲合之禪位復又二十有八載)
(則即位時年方二十歲至中宗韓愈即云史不記其年夀然亦不減百歲三代後不惟鮮有及此即在位六十)
(年者亦未之有聞乃予少年時所未計及者不覺今已耄齡竟得臻此光隂迅駛六十年竟如隙影一瞬耳)
六旬一日馳何迅
萬歲三呼祝匪私雲以名孫多衍實(按爾雅元孫之子為來孫來孫之子)
(為晜孫晜孫之子為仍孫仍孫之子為雲孫今歲皇元孫載錫年已十二再越五六年皇上)
(即可有慶得來孫之喜將見瓜綿瓞行逓至雲孫逢吉叶占真史牒罕覯也)月當幾望
積
期頥(聖夀聖夀今年八旬有五再十五年正當無極百齡期頥鴻慶從此億秭京垓紀算)
睿吟兩什從禽獲(上年秋園中駐蹕山莊以雨多罷獮時於即鹿發輙命中有)
(即製獲鹿詩及再詠獲鹿之什洵審視鎗端星斗不異數十年前)(上於發機時神武天授)
(也墉臣謝)
天廐千羣選駿騎(西域既歸版圖愛鳥罕哈薩克拔達克山等部均獻其地所産良馬歸我)
(四駿天閑十駿皇上掄其神駿昔年錫以嘉名有八駿之號皇上於木蘭行獵)
(罄控飛馳臣下莫及近年來以及在聖夀日增理宜尊養然每歲時巡啟蹕熱河觀)
(稼拈香每多保佑自)(天親御玉驄陟山振策洵由康強純固所以能此)鳩首
却扶行矍鑠(履如皇上夀逾古制杖朝之歲而步常雖製鳩杖但備陳設而不御)
(屢詩什題方竹杖及之)蠅頭妙寫墨淋漓(精審皇上目力每有)
(御製詩章鐙下硃筆細書成稿或鏡如題識古人卷冊亦多蠅頭小字從不進用眼前歲題王)
(翬雪江圖上冬書石渠所蔵語皆御筆命館臣入吳三桂擒桂王由榔諭卷識字體不越十分)
(寸之二分行布白寬綽有餘宣示内直翰臣無不欣喜悦服)階添蓂莢春偏永
(今歲閏二月春命凡百二十日韶景延長亦徵錫羡延洪之慶臣錢樾)舶泛荷
蘭海有涯(昨冬兩廣總督長麟奏荷蘭國辦理國事呢&KR0008;啵啡呢&KR0008;&KR0008;吐&KR0008;喇叮&KR0008;啤喱)
(四人代伊國王喊啉嘩囒咥哪嗖奏本國王同公班衙世代沾恩盛激抒誠命呢&KR0008;啵等四人專差)
(貢使嘚&KR0008;賚表到京叩賀與元正朝會宴賚)
寶號綿長稽自漢(自漢武帝始建兩字以紀年列代因之惟漢光武之建武宋文帝之元嘉)
(一元卅載餘即享國長久若漢武帝五十四年而改建元元先元朔元狩元鼎元封太初天漢太始)
(征和後元凡十一號宋仁宗四十一年而改天聖明道景祐寶元康定慶歷皇祐至和嘉祐凡九號)
(於大一統謹始之義何所取焉若明代雖無改元之事而世宗止四十五年神宗止四十八年亦無)
(足論我建朝以來所聖祖御宇康熙六十一年已為自漢元未有我皇上念)
(祖讓善紀元自乾隆元年至六十年實協告無疆天祥符而自六十一年以至萬萬歲悠久)
(我之大清法制之善王矣聖祚綿克越前代百)
鐙辭圓滿演由羲(自丙寅上元章八御製初唱鐙辭每年或四章六章不等辛未以後)
(則例成八章迨戊申上元計至乙夘當有六十四章與大易卦數恰合於是御製每年八章依)
(次嵌一卦名六十四卦名中平聲二十一皆押為韻仄聲四十三則於詩中見本字悉皆渾然天成)
(巧不涉□如歸妹等卦尤不可思議)
夀循大撓環無極(今年聯句詩五福全備符願慶成德基福致從此撓甲萬輪聖夀延)
(洪與天無極國帑充盈年豐人裕四海長享康寧萬民咸知好德盡性至命聖人參贊之功位)
(育之效於斯備著矣臣裴謙)富益摩醯數莫推宇宙清寧蜚仡
並地天
合德栗驪垂嚮疇用矣全畀
帝(臣秦承業)
(御製)敷衆同焉但祇台詠蕆箕疇稱歛錫授臨舜典闡微
危丙辰職考成歸政(洪範九五福之考終命自來講家之說未備予以為終者謂終其事)
(即能盡其職也舜典言正月上日受終于文祖即始終其事之意堯授舜而堯之事終舜授禹而舜之事終人)
(君受命于論語天能終其事即所謂考終命之福也惟漢苞咸注天禄永終以天禄永長為吉語與洪範)
(互相發明向於經筵御論中詳申其義明年元旦禪位嗣皇帝歸政予六十年抱蜀之職竟克考成幸符初願)
(不特勲華授受非出一家即竹書紀年所載夏后不降之禪於弟后扃而非禪子亦不能如今日之吉祥至唐)
(以從不得已而禪代者更不足論矣)上日鴻寰普福釐
御製詩五集卷九十三
