御製詩三集卷二十四
古今體八十七首(壬午八)
命莊親王率衆護衛
皇太后由水路還都是日分程減從取道徐州閱河詩
以紀事(有序)
江鄉掖
輦三春
燕喜方申淮甸逥鑣四月清和乍届惟念舍舟遵陸將
循置頓於齊燕以言
晏起早眠莫若溯洄於津潞冀奉
萱幃而增豫宜從
蘭舫以安旋親藩夙事前驅禁衛分番按部幾程德水
浹旬視
膳恰逢半月仙園仲夏承
顔伊邇敬侍
登艫之候爰摛弭楫之篇
慈壽今登七袠餘奉遊江浙
意怡舒禮成展義還京國志切觀河邁沛徐春序無妨
今逮夏舟行自較
逸於車親藩扈衛遵川路半月言違謁
起居(至德州日水陸程適相值當於行宫問安)
安瀾
龍王廟疊舊作韻
保障觀徐郡
崇祠臨大河載瞻循路便
篤祜固隄渦去歲楊橋驛初冬瓠子歌合龍真是速
錫祉此無過銅沛今稍幸(自丁丑命增築徐城石隄戊寅又築徐州北岸新隄河身)
(刷溜既深凡徐屬銅沛迤北至東省嘉祥魚臺汙田以次就涸閭閻生計漸復)耕桑閱幾何安
瀾欽
聖勑繼
志祝恬波
渡黃河至徐州作
丁丑省方至流行灾實寬千般謀救濟(是年銅沛被水為劇既命衛城)
(土隄改建石工復留侍郎夢麟等會同督臣尹繼善修治荆山橋一帶各工俾資釃澹且值灾餘疫作並增給)
(賑糧藥餌窮甿藉以少甦)午夜切辛酸旋轉蒙
天佑閭閻兹改觀石隄衛城固
河瀆渡舟安民謝重生幸吾懷痛定嘆然寧不為喜今
日應(去聲)加餐
惠佑龍王廟瞻禮(有序)
徐州地扼吕梁當大河之衝屢遭水患丙子秋孫
家集澷口郡屬田廬益多被淹浸丁丑巡蹕臨勘
既分遣大臣等繕治上下各渠顧城北護隄仍土
工之舊難資鞏固命悉改甃以石事集而利永抑
神貺實嘉賴焉勅所司建
祠雲龍之岡用昭祈報壬午再莅
升香展敬而糸以詩
設教資
神道明禋著六宗城闉祈鞏固
廟貌奐舂容
帝惠惟旉佑吾心敢懈恭洪波籲恬壑萬古鎮雲龍
題放鶴亭
昨甫浙中吟處士今來徐下緬山人一般放鶴留高躅
舍是更當誰與親
遊雲龍山作
大彭作鎮迥超羣蜿蜒如龍靉靆雲自是氣求詮易理
不妨幻住悦聲聞土饅頭下老亞父石綽楔前狂使君
千頃麥田民氣復絶勝前度此為欣
試衣亭再用蘇軾韻二首前章詠古後章即事反
前詩意
放蕩雲龍試點衣故人赴選趁行暉臨岐那恝忘京國
一片心随去馬飛
稍喜徐民足食衣馬頭莫澷頌宸暉前巡惸狀猶滿眼
祇覺流隂迅似飛
黃茅岡戲成口號
黃茅當日使君狂突兀猶存百尺岡縱酒放歌且攜妓
即今寧不挂彈章
題文徵明溪亭對語即用其韻
草堂點筆趣偏長(徵明自記云寫於石湖草堂)我甫行春别石塘緬
想高人清晤處雄談豈涉世炎凉
蘇隄
通守彭城聞昔年長隄亦得號髯仙漲波未到麥芒綠
絶勝西湖花柳妍
閱徐州城西石隄
城北由來有石隄加長五百丈延西依依萬井眠宵穩
嶪嶪崇墉出水齊凶歲經營還代賑(丁丑夏即興工代賑救濟頗多)洪
波緩急賴相批即看綠野耕桑起保障千秋永福禔
河北孤山新土隄成詩以誌事
河至徐州窄此實限於地所以夏秋汛容川每艱致北
岸未築隄是或有深思蓋欲聽澷流聊為燃眉計然聞
河貴合刷深達海遂縱藉餘波厮忘慮沉沙積即今微
山湖南仰已明試浸淫金(鄉)魚(臺)沛(縣)無歲不行沴南
岸石隄成緩急庶可恃(叶)三縣(金魚沛)均吾民可弗為籌
逮重臣自都遣經營排衆議(戊寅夏命尚書劉統勲來徐相度築隄河員尚墨守)
(留洩澷水之議以束急易漲為疑統勲持之甚力遂定議築此隄)起自大孤山迤西接
舊塈大孤至蘇山亂石壩權置亦足洩易漲沙存任水
去(叶)渡河閱告成衛田誠愜意數年頗獲收民氣較前
異懃懇事下策益復增吾愧
題黃樓再疊蘇軾韻
每遊黃樓必有說風流玉局前茅發到斯欲罷乃不能
把筆先愁韻險滑野亭且置試衣衫九日緬懷洗鞾韈
(二語櫽括東坡詩意)望谼幸過守孤城痛定歡容綠酒呷賢守勤
民應若此河復為雲欣舉鍤丁丑事蹟略或同休我生
之戚我殺較於刺史有甚焉其奈行灾煽羅刹千方救
濟不遺力旋轉終賴鴻鈞軋今來閭閻頗改觀菆井賣
蒸酒槽壓載登城閣得怡情黃水逥環碧山齾千村喜
覩起耕桑百里相聞有鵝鴨一杯遥酹老東坡何必高
情寄清霅
渡黃河作
兩日雲龍駐四番來往經(過河駐蹕雲龍次日閱城西石工畢復渡北岸閱孤山新)
(隄仍溯流而逥今始渡河就陸北旋)鴻川常戢浪
巨瀆信昭靈楗石希安奠瓣香詎德馨(凡渡河所司備綵棚瓣香致敬)
舍舟遵路驛封牘奏
慈寧
荆山橋
三里長橋開孔多(橋凡一百五十九孔湖河之水由孤山茶城等處經橋下東入運河)綠
芒千頃浪婆娑漲波未至春膏足且喜農民獲麥歌
詣
闕里瞻拜疊丁丑舊作韻
過魯嘗聞祀漢王
師尊萬古帝兮皇斯文未喪真成慶違道以治(平聲)必致
殃六籍俱存猶望港五年又值此巡方
天庥獻馘曾於泮載和籌邊昔歲章(丁丑過凱闕里時尚未奏班師故)
(有在泮行歌載戢章之句)
駐蹕古泮池
此地非常地新城即故城(按一統志載曲阜故城在今縣東十里故丙子駐蹕詩有)
(十里東郊舊魯城新城安得泮池名之句今細考縣志所稱新築縣城乃明正德七年移宋祥符間自此徙去)
(之城耳其宋以前縣治原在此蓋新築隘而故址寬土人傳聞率多岐誤且考水經注所紀孔廟泮宫方位近)
(遠其地亦當在今行館之地丙子所詠失之未精覈也)館仍今日駐池是古時清
栢矗參天翠花攜入夏榮獻功久保定虔鞏凛持盈
謁
岱廟
時巡指江國致
祀遣春官兹取逥程近親瞻
祭席單大生功配
帝如在
貌臨壇肅拜無私禱抒誠心始安
戲題環詠亭
廟旁精舍小逡巡瞬息流隂十四春(自戊辰題句至今閱十四年矣)環
壁苕華泐羣詠幾成五色目迷人(粗閱數首無一佳者)
題漢柏
遥望嵩山結昆仲(嵩陽書院漢柏昔曾為圖)近臨西院是雲仍(廟西院有)
(唐槐)大椿歲月猶虚擬萬古埢垣永瑞凝
登泰山作
欲笑相如逢漢武更非張說諛唐明却因瞻彼巖巖象
便以暢兹坦坦情或馬或輿遵棧路宜詩宜畫入仙京
齊州九點煙中辨益切憂懷保泰平
登泰山五依
皇祖詩韻
春巡南國孤紆蹕按轡高山仰馬頭可匹何曾吳嶺見
既成乃復大江浮便教一問峯兮谷未許多勞里與州
清曉載登午言降那因勝處恣耽留
五嶽之中宗首出誰能昆脚與皆頭神傳杜句真稱獨
象擬韓文信不浮結攬
聖情昭泰麓照臨民隱遍方州繼繩今日伊余責敢不
聰聽一意留
登玉符山極頂作歌
初春晝短景易闌復慮高處不勝寒即今清和駐蹕早
有山罷登孤素抱内豎肩輿攀巘蘿更弗松下鳴梢訶
絶頂放眼一千里犂雲鋤雨何其多東山小魯泰山小
天下我則何敢凛乎御六馬惟有祈年意非假與民休
息孜孜者雄辯那須誇炙輠返吾勤政延儒雅
即事二首
禾黍芃原麥秀町期符十日雨常靈觀民露冕真有喜
千里齊郊滿目青
燕趙農功行按觀豫郊霑澤為憂寬更披晉撫佳音遞
(四月十日山東河南直隷山西同日霑澤)慰即不無敢即安
至德州詣
皇太后行宫問安
川陸郵程會德水
起居今日覲
慈雲御舟敬悉
適眠食半月縈懷一旦欣
新城道中作
麥穗秀將實黍苗吐欲齊農功日逢好土吏語堪稽(地方)
(大吏雖屢報得雨目覩方慰)餅賤昨年冀(去歲賴麥大熟秋霖雖澇米麥至今不致大踊)沙
乾復雨徯(北地易乾三五日不雨即起塵問農人云其下仍溼然為之望雨矣)西成尚遥
在祈望正長兮
復雨(五月初二日)
昨日晴暘無雨望青郊歴覽心已暢思量復雨當更佳
夜報輕雲翳天上平明趁爽催歸驂雲濃旋灑煙絲&KR1268;
涿鹿之野五十里時疎時密均優霑都中迎鑾人畢至
王公大僚及羣吏哈薩陪臣列末班雖溼衣裳同喜意
行宫駐蹕延諏詢咸稱膏澤今春頻此雨既渥麥方秀
定期&KR1367;穗盈倉囷入夕滂沱勢未止垂簷琴筑鳴銀水
甫纔生冀得快霖祇覺傍偟益怵已
南巡逥鑾駐蹕圓明園作
快雨兼欣值快晴逥鑾益覺惬羣情元亨四閱月時序
信屈六千里路程幾政宜勤取騎速
慈闈圖逸御舟行三朝僂指還
仙苑正喜金萱映砌榮
端陽節觀龍舟
天中序正返南巡霽日薰風節事陳湘浦澷稱弔騷客
貴山况至有陪臣(時哈薩克阿布賚使陪臣請安因令預觀)已欣麥穗連塍
秀恰看榴花映座新按隊龍舟原不競雖嬉意欲化民
淳
題姚綬江南春雨圖
江南春雨今春好未致溟濛屢日連也自濯枝還潤葉
大勝辛歲與丁年(前兩度南巡隂雨日多今歲晴雨應時不誤農功復宜遊覽)多人
豪飲非殊地(見姚綬自識語)逸史清圖亦在船笑我歸來方一
展翻飛興復到江邊
題飛雲軒
何曾寫霧出楹楣每喜非煙蔚砌墀設問高軒存所樂
飛來飛去要宜時
延藻樓
假山含峭蒨層室納烟雲泉石非今調詩書有古芬随
緣堪静會所遇得幽欣不擬摛毫詠當前大塊文
竹密山齋
愛竹緣他君子節搆房疑此渭川濱來如讀畫領神韻
坐則翻書晤古人
恭迎
皇太后駕至暢春園駐蹕即事誌喜
南國
臨山常却輦北京
旋蹕日乘舟
輕輿趁爽來仙籞快馬詢
安謁道周
慈豫都因看好麥薰風恰正綻芳榴
高年食履增康徤願奉
徽遊億萬秋
題夏珪長江萬里圖
出峽巴船險(是卷柯九思題為長江萬里圖後流傳至高士竒家自識云卷末三䟦為人剪去因)
(讀吳萊題袁子仁所藏巴船出峽圖似與此合遂名之曰巴船出峽且書吳原詩於後)行開萬里
航細流因不擇首瀆遂成長(四瀆以江為首)商賈風波地士人
名利場閙中看冷筆心洗定何妨
雨(五月初十日)
麥可登秋黍種齊曰暘曰雨總宜兮芳䬯已喜綠瓊薦
嘉澍又看銀竹低愜意農占越乾惕潤眸煙景特淒迷
美中未免猶生望宣化山田待一犂(畿輔屢報甘霖霑霈惟宣化近奏得)
(雨尚未透足)
戲題春雨軒
南方春雨欣逢少北省幸歌春雨時謾道今年景頓置
倚楹猶是眄煙絲
含韻齋
書齋額含韻
聖藻燭文甍肯構益蘉已
歌雲敬緬卿參軍惟俊逸工部獨峥嶸綺語渾餘事
高標風月清
題太虚室
就樹為齋倚碧峯滃然滿院翠隂濃坐時頗覺胸中合
遊處當於道外逢(莊子道不遊太虚)琴薦墨壺都帖妥天光水
態儘沖容飛來德壽青蓮朵(青蓮朵即藍瑛梅碑畔石杭城德壽宫故址辛未南)
(巡後地方吏不請命而致京以成事難却置之此室前)辭却梅英伴老松
片雲樓
溪上小樓號片雲龍泓一例靄氤氲(一片雲為龍井八景之一)升樓
疊石為階級朵朵英英蔚莫分
活畫舫
堂高廉遠屋之常近水廉卑偶學航深廣恰依歐永叔
沿洄何異米襄陽春風秋月有真趣波態煙容無定方
朅展石渠棄幾暇清河仿彿品題張
雨泛(五月十六日)
麥收將届黍田滋此際晴宜雨亦宜密織棼絲徐盪槳
恰如煙泛聖湖時
午熱蒸為雨亦神傾江倒峽不逡巡西風捲陣須臾霽
爽落晴峯更可人
漢玉榖璧
姬周分爵秩炎漢遞流傳貴道十端備中規五寸圓琢
磨具精詣庇蔭有神權嘉兆占多粟寧當槩與捐
題趙伯駒弘文雅集圖
弘文開館例文學(太宗立文學館以房杜等為學士當是為秦王時向曾有詩譏之唐書選)
(舉志稱太宗置弘文館增學舍至千二百區則已即帝位之後故此詩有美無刺)尚有登瀛當
日仙魚雅依然稱十八風流真足傲三千請看兩相調
鈞軸詎止諸人耽石泉退食委蛇傳美度王孫繪事寓
思賢
夏日討源書屋
春永壽萱開(夀萱春永名也聖母所居殿)問
安承喜逥苑牆非隔遠書屋便因來祇勵勅幾志寧誇
詠物材分明閱歲景彈指訝疑纔
昆明湖上作
山景都來水面鋪幾餘耐可泛輕艫柳金桃綺春風夢
蠶陌鱗塍耕織圖三島忽疑移北地六橋原不異西湖
騁懷遊目真佳處較禹翻慙無間吾
清可軒
北山早識幽居有南國遍遊勝地無夏屋含凉羃巖壁
芳馨仙草翠紋鋪
題寄瀾堂
飽看南邦水態逥書堂仍俯縠紋開恰如明聖教傳語
一派西泠寄得來(堂之南為小西泠過溪長隄則六橋直亘昆明湖)
西直門外
致齋因復返彤闈曉日輕輿歴近畿麥欲登秋禾黍長
目存所樂在民依
邇來晴雨真時若麥稔還贏去歲佳去歲秋霖偏致潦
為兹怵惕敢紓懷
養心殿齋居對雨之作
齋戒企
神接静正希心養雲湊飛&KR1204;來氣滌朱明爽鴛瓦俯垂
溜雞樹仰承響綣彼田野間多稼如助長未敢即怡慰
對時玩物象施命體含章繫柅慎攸往
題趙孟頫萬柳堂圖
久聞城外有廉園今日宛看圖畫存求媚羞為右丞相
傳真却賴昔王孫舉杯有妓方當席(希憲於堂中張筵有妓劉名解語花)
(舉杯歌曲故孟頫詩有游女仍歌白雪詞之句見樂全堂廣客譚中)策馬何人復到門名
勝江南尋欲遍笑予失遂似平原
賦得正誼明道
天人三策對帝命相江都爰致卒然問惟陳卓爾謨道
明功豈計誼正利休圖試譬魯諮柳堪知粤伐吳羞稱
五伯詐較識一仁無終得驕王革何妨䛕相誣政經真
法訓漢室最醇儒詮義書屏扆將為出治模
夏至
北郊禮成述事是日雨
澤祀寅承歲不違連宵達曙雨絲霏仍兹對
幕欽端冕敢曰霑裳換製衣樂奏林鍾宣以鎛(大樂始備鎛鍾)
(黃鍾律元以辛巳歌林鍾應律則)(方南郊入奏今工澤初肄新宫也)祉繁
富媪卜如幾贊儀百辟胥頒賜(是日以雨陪祀王公及執事官溼衣者皆命賜)
(紗其壇外著製衣陪祀者不與)小惠權衡亦慎微
喜晴(閏五月初二日)
三日連隂雨既渥虞過多麥届登場時踊慮逥青科卜
豐勝去歲實穎塍間羅將得失更惜展轉愁懷加(叶)巡
簷眄天際翹首遠山螺今朝乃快霽膩雲徂無何九夏
喜朱曦宜暘暴南訛愁深慰亦深物色胥含和益勵祈
農心寧云勞者歌
宣化奏報得雨口號
宣化山田報渥霑雨絲傍晩復廉纖一為望霽一為慰
愜意安能獲兩兼
夜雨言志
兩日方喜晴四更復報雨麥收尚未畢切切縈愁緒餅
餌近可期夏秋望登稰客歲秋被澇賴此庶少補將得
設致失吾民其益苦反側不能寐簷聲厭如注(叶)言念
春徂夏時若近遠普或吾志因滿而民則何咎(叶)慰多
兹小愁敢謂難寧處惟籲速放晴青黃接二鬴
喜晴
雲勢徐開午放晴變愁為慰意猶怦思量點筆酬佳霽
復慮寧無近滿盈
批摺
齊東西及河南北麥已登倉報雨佳批摺原稱欣悦覽
仰觀雲作劇愁懷
即事
雲作生憂雲去喜怱怱繁慮過旬朝壁間憫旱詩閒讀
好惡心殊壤與霄
霽華樓
傍晩快晴定山樓登霽華魚鱗消薄靄鴉背爓輕霞稍
釋愁霖嘆敢言即景嘉浹旬希例此庶慰上農家
扇薰榭六韻
敞榭式文扇扇(平聲)薰因與名如常張月半不動致風清
寧渠珍六角端知勝五明竹聲搖處爽花影畫中榮曰
禹慙無間緬虞企載賡階泉奏琴韻解愠切予情
賦得會心不遠
琳池圍綺榭鏡影澹涵空曲以雲廊達翳然巖木籠遥
情歸静寄造物是良工結念休三島傳神有六通華林
澷相擬鉅野訝堪同曰我會心處羲經无妄中
荷香亭
去歲淤泥纔種藕今年憑檻藕花開濂溪卉裏稱君子
雅叶菁莪樂育材
石鐘乳
新出西山嵌穴間人或不識知其為石鐘乳因題
句
千年石鐘乳幽穴葆其光涌脈資銀氣成形本玉漿一
朝現山腹幾簇别崖床鳬氏難為鑄卝(音梗)人未解相桂
林寧獨占蟬翼久稱良詎擬珍瓊玖堪因悟顯藏
題陳祼洗硯圖
陶泓三沐更三薰袖手臨流看墨雲(此幀乃祼為其友陸子垂所作陸故)
(有硯癖屬為寫圖然後買山而隱語具祼䟦尾中)便欲買山此長往由來巢許
未曾聞
題藏經紙扇
矩不以方圓弗規圓方合撰橢形為色如栗子尚瓊擬
質則藤胎受墨宜曾是法華書義道莫猜道德換羲之
深堂無暑何須此意寓披薰念在兹
雨後昆明湖上雜興四首
江南五月喜黃梅冀北惟愁雲不開遠喜安能近愁易
快晴忽訝過旬來
暴漲雖消水尚肥水風凉拂葛紗衣一天寥朗漪紋澹
入影西山疊翠微
稻秧益蔚千方秀麥熟還期一半收從此晴如過廿日
黍禾額手卜登秋
御苑池荷大作花明湖出水始含葩湖深池淺異遲速
理趣當前不在遐
治鏡閣
治鏡湖中閣今年初度來有舟方得到據座不思逥山
影新青倒波光㴸白開三層樓適可莫訝九成臺
愁與膩雲散詩將快霽來畫圖生以動鳬雁往而逥育
物心無斁時暘眉始開長唫鏡中坐温嶠若為臺
夏日玉泉山
溯洄靈沼静明通艤棹山泉騁目窮花月夢過麗春節
軒窗凉受好薰風一時攬結忘言表昨歲光隂想像中
半月愁期半朝遣尋思無逸惕淵衷
翠雲堂
喬枝結圓蓋過雨翠猶濃色不随花易聲宜與籟逢撫
餘真却暑望處那藏峯柱下如相遇人間澷擬龍
竹鑪山房試茶二絶句
臨水山房松竹娟竹鑪茗椀護清便偷閒來試新龍井
就近偏欣第一泉
品遍江南幾品泉祇堪繼武鮮齊肩愁霖廿日剛逢霽
藉此無悰一與湔
登心遠閣極目
玉泉最古閣岧嶤倚翠巘喬木佳隂森滄池澄照宛俯
仰得清會徘徊繹道筦雨歇徂雲淨暑滌凉風滿收麥
治圃場鋤禾紛鍤畚千里興農功吾心與之遠
望玉峯塔未到
心遠閣已玉峯半塔猶峯頂欲登憚適百里者半九十
方知此語真無間一時騁目託遥思扶欄拾級何然疑
肩輿坐看揮汗者彼人子也勞奚為
棲霞室
倚巖三架屋顥氣接鴻濛浙左賦曾讀江南名偶同虚
來自生白起處亦標紅今昨攝山况無殊一瞬中
潄瓊齋
復降尋崖際水齋坐潄瓊何來金石響絶勝管絃聲不
舍科盈進有源渠自成底須三百丈一例滌塵情
影湖樓
登樓每有喜晴詩閱歲初來又一時幾片流雲共愁散
滿空快霽與心宜玉峯塔影玲瓏矗裂帛湖光挹注資
既到居然得源處異同今昔念奚為
苦雨(閏五月廿三日)
三日幸晴一夜雨晴之喜不敵雨苦欹枕反側那能眠
摐摐響鎮騰簷梠物價踴貴甫略平定知依舊居竒賈
安能概禁近利人行潦車艱彼有據(叶)帝京食指萬萬
家怨咨寧兔多悽楚出米平糶救燃眉他難遍及惟小
補北方愁旱鮮愁霖風土固然我恒語邇年愁霖弗愁
旱(去歲秋亦澇)未經慣益增繁緒洪範咎徵一曰狂自省或
懈無逸所
御製詩三集卷二十四
