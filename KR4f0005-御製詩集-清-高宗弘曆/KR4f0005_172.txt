御製詩三集卷九
古今體七十四首(辛巳一)
辛巳元旦
春祺一氣遍禆瀛喜值重光萬物亨回部分班謹依朔
大宛恰至許朝正
萱闈七袠敷天慶蘂榜三場特地行耆定寧當生滿志
久要遑敢惜勞精
元旦試筆
元正辛日叶辛年萬象維新嘉祉綿莅政久思逾久敬
任官難識所難賢敢稱合壁聯珠慶虞唘遊麟儀鳳駢
(欽天監以元日午時有日月合壁五星聯珠吉占奏請宣付史館朕惟崇尚實政以為方今武定功成人民樂)
(業時雪兆豐斯皆可徵上瑞若象緯禨祥素非所習有無本不足較且恐唘地方大吏侈陳符應之漸因降旨)
(却之至云今歲適當識而慈寧七旬大慶可祝萬億延釐則惟默敬感天貺耳)曰卜
慈釐則深幸
崇禧默叩致心虔
綵屏仙木瑞扶檐喜兆民同兆歲添鄒衍風吹入春淑
趙衰日改退冬嚴泰階氣應蒼龍律漢史雲呈白鶴占
人事
天時覃已盛德言虔鞏勵居謙
新正瀛臺即景
鳳閣咨安
茀禄躬西華路便趯臺通落成錫宴衣冠侣待備閒遨
松竹叢樓現祇疑瀛海表人行都在玉花中(是日微雪)陽和
即漸舒條鬯春祉還思與物同
寶月樓題句
東北風吹律應條密雲微雪灑崇朝冰床碾玉雙輪朗
月閣梯霞百級超勝啓瑶筐逮人日燈懸松棟迓元宵
御園煙火常年例分付高樓自慶宵
紫光閣寫功臣像及諸戰圖畢集讌落成爰賦六
韻仍叠四章(有序)
勲標偃伯煙銷濛氾之氛蹟炳圖形雲擁趯陂之
勝時則掄偉績而系贊先教褒鄂傳神逮一善亦
臚名乃屬鄒枚紀實匪詡天經地緯恰符五數之
重真逾漢史唐書能覯百賢之萃且聚米状山川
阨塞壁間八陣常存而列星占旌纛飛揚磧裏参
斿盡掃試按昇平王會詎惟萬里而遥為思宵旰
軍書何幸五年式集昨者歸而飲至行觴趁上巳
良辰兹焉落以慶成展席繼先庚嘉宴凡在股肱
心膂藉國家翊運多才應知竹帛旂常承
天
祖垂庥永靖維億載綏遐有象已被丹青予一人持滿
彌殷長鐫金石
閣就勝朝址(見日下舊聞)圖標昭代勲格慚虞帝羽數過漢
時雲(閣中圖功臣像勲績顯著者五十人朕親製題贊餘命儒臣擬為者又五十人視雲臺二十八將不)
(啻倍蓰)
大造無私佑諸臣實盡勤五年勞突將此日幸休軍有
覺上林表斯干液水濆落成緣戢武錫宴重(去聲)摛文
建置惟旌績運籌匪詡勲永期紀勞勩寧為(去聲)賞煙雲
保大
天垂貺開遐予敢勤帑原出内庫督未命將軍掄武駐
冬日(每科武殿試例扵閣下校閱騎射及諸技勇)慶成臨沼濆詰戎求
世德
寶訓揭鴻文(恭讀武備太宗安為聖祖大法世宗實錄中飭懲晏萬世者敬勒石)
(閣中以昭彛訓)
伊犁征不戰五月已成勲將謂業安石誰知事幻雲驅
馳常厪遠擘畫不辭勤最恨庫車轍深虞黑水軍(事均見歷)
(年詩章)轉旋叨
昊縡仍執竟淮濆始末親籌筆其觀勒壁文(經畫西師前後所製)
(詩文於成功端委運籌次第綜彙刻石壁間示誌實也)
衛拉勞
前烈(厄魯特舊謂之四衛拉特)
重華與
放勲敢云成不日惟凛望
如雲載先(去聲)傳柑宴允嘉荷戟勤歸春舞干旅洗雨伏
波軍風嫩中和樂冰酥太液濆賡歌鴛鷺侣可以共論
文
紫光閣落成錫宴即席得句
落成勲閣液池濱廣宴都陪宣力人(宴間以功臣圖畫為次其西陲建績)
(者並令預坐)幸際時休頌照燭宜聯句亦引垂紳嬉文恬武
由来戒保泰持盈一再申旭日春雲欣協象(是日曉陰微雪宴時)
(略晴既而復陰)祥花滋麥冀霑頻
紫光閣落成錫宴聯句(有序)
雲連高閣凌煙采壮三霄景麗仙瀛環海波澄萬
里既戢戈而櫜矢有僕同徵如松茂以竹苞斯干
式詠英姿颯爽共看畫就麒麟瑞色繽紛正喜晴
餘鳷鵲時則歲功肇慶金穰初啓重光春序開韶
木德全符已盛蓂舒二葉移例宴扵乾清茵集千
花繼凱筵扵豐澤檻外輕隂微護凝瓊島以氤氲
檐間暖旭旋呈繞金鼇而蜿蜒壁縑按地覽新繪
之分圖廡石編年撫舊題之遍勒廣殿九歌時叙
績紀武成眀廷一德咸賡盛聯文會開疆鑿空底
誇漢將無雙佐策彂蹤應位鄼侯第一風雲翊運
昇平快覯百賢蕭露申情喜起遠隆千載北漠衣
冠並集適届朝正西濛裘帕紛来真稱受吏酬庸
展席都陪英衛勲臣給札分曺并列馬枚詞客聯
鼎恰掄廿四依花信之番番揚風豈讓三千抽藻
思之乙乙奉琛獻賮羣欽典屬威儀合璧聯珠詎
詡靈臺占候持盈保泰予一人虔奉
鴻庥抒翰摛華爾諸臣謾鋪景鑠
(御製)例舉雲臺繪紫光忠勤集事表臣良落成開宴迓新
祉
列坐酬庸逮遠疆舊臘田家登上瑞元辰太史奏
竒祥羣依
黼座瞻
堯舜(臣傅恒)仰識
神功邁漢唐每奉
廟謨欽蕩蕩近承
天語聽琅琅追随劍履慙調爕(臣来保)領袖衣冠忝贊襄
詎以遭逢矜早達所欣運會協時康
三朝全盛咸親覯(臣史貽直)奕世
殊恩尚未償乘鄣昔曾&KR0829;
帝鑒備藩今復叩
仙閶朝正快覩車書集(臣成衮札布)
(御製)系贊長留姓氏香獻歲迎禧纔翼日稱觴納慶答初
陽休嘉砰隠聆韶樂
㬅衍聯翩耀彩装此際
宸歡昭豫順五年
聖算荷精詳終資虎旅能騰躍(臣兆惠)猶記狐羣妄跳踉
為效三驅擒狡兔敢言一矢走天狼乾坤廣大超
前牒(臣富德)日月光華紀太常肺腑蒙
恩深雨露股肱宣力厲風霜遠人向化環干羽(臣色布騰巴爾)
(珠爾)壮士還家脫裲襠舊隸職方皆屬國新徕疏勒
是名王翬飛秩秩尊
三殿(臣扎拉豐阿)
(御製)虓闞桓桓表四廂衛霍較功心彼恧鄂褒傳照氣斯
揚獨掄同志蕭居首
遍寫英姿閻擅場貌得弓刀增颯爽擁將旌旆儼
飄颺格登掃孽雷轟陣(臣阿里衮)拔達搜逋電掣芒收
盡龍沙歸五服摛成
鳳藻彙千章市通普爾泉流廣(臣梁詩正)珍獻和闐玉佩鏘
汗馬籋浮俱大赤羽林擢萃盡中黃星弧遥讋雕
題國(臣秦蕙田)月&KR1208;全平爰劍羌蒲海瞻雲呈碧琯瑶
圖益地啓珠囊渠胥置驛隻雙堠(臣永貴)
(御製)都尉宜禾千萬箱征戰昔原師武力詠歌今屬翰文
長重華聯句欣堪繼
豐澤来遊樂未央燕帖楣編銀鑿落蚖膏燈綴玉
琤璫插桃分竹詞先就(臣裘曰脩)撒荔傳柑席待張醲
浹前宵藍尾酒甘餘隔昔膠牙餹廡珉授簡叨榮
遇(臣于敏中)殿墄連茵慰企望照眼琉璃迎旭耀舉頭
翡翠切雲翔雪随繡繖花縈砌(臣介福)煙裊金爐篆
拂牆瓊島晴容浮菡萏趯臺霞彩疊鴛鴦九華舄
奕凝松棟(臣觀保)
(御製)三素輪囷繞杏梁經始匪同麟閣建飾陳祇就液池
旁膾川潛臛雲飛饌
㪺玉腴斟金瀣漿橦竦都盧争撇捩隊撐角觝互
低昂雕珂盤馬驤騏驥(臣王際華)錦字銜書舞鳳凰僸
佅兜離諧律吕摩訶勅勒叶絲簧捧觥效祝烏羅
護(臣錢汝誠)鞠&KR0957;輸忱沒謹忙鞮鞻婆娑陳右部蒲萄
磊砢進西涼辛盤乍簇春初吉(臣錢維城)甲觀宏開日
用剛逓擘芸牋陪給扎跽擎文綺喜承筐唐花爛
漫枝交亞(臣蒋炳)
(御製)虞舞繽紛袖頡頏粘壁陣圖紀勞勩堆盤貢果浥芬
芳止戈永誌
皇乾佑
載筆難名
聖德滂笑說平戎誇頡利陋聞奉使艷陳湯八紘旋拱
星從斗(臣莊有恭)六幕提携網在綱畫室具儀裳濟濟
歌鐘徹響簴趪趪黃神鼓奏喧鐃吹(臣胡寶瑔)白阜屏
排燦縹緗雁磧從今休鐡騎龍庭幾度晉銀麞萬
年仁夀重申
命(臣周琬)一曲昇平載篤慶保大定功威震叠蠲租賜復
惠汪洋鑾坡入覲逢晨賀(臣吴達善)
(御製)象譯馳圅幸歲穰禀朔大宛參鷺序值班回部接鴛
行西瀛北界一家合求治圖安敬不遑
尊蔵得勝
靈纛扵紫光閣詩以紀事(有序)
亭鄣靖金牙威宣載旆燧烽消洱海德表結旌爰
開高閣以圖形並弆
靈斿為守器原夫一麾臨閫外彌文不侈
禡禨七宿炳
壇中壮志初傳鐃鼓方過祁連而壓陣千山風鶴騰聲
更驅疏属以揮軍百部沙蟲掃跡昔也緬李程刁
斗遜是森羅今焉輝褒鄂弓刀逾其英特彼龍堆
邈矣詎惟銅柱齊標而虎紐纍然合與金符同譜
從此電霜生色匪徒充武庫之儲還將日月承華
庶永隸奉常之掌
麟閣圖形例紫光大師
靈纛並尊蔵招摇伊古資
神佑功績從今紀太常信是元戎篤忠悃肯忘羣力效
疆場持盈知足懷
乾貺敢復佳兵恃盛彊
武成殿作
紫光閣後殿因額武成名千載丹青貌五年宵旰情被
天恩獨厚資衆力斯誠那更生餘望廻思幸以驚
弆蔵西師俘獲軍器扵紫光閣詩以誌事(有序)
幕庭收絶域運翊風雲臺閣應中台圖兼將相軍
儲森列旂常已炳尚方陣獲便蕃仗械胥登武庫
甲圅青璅得自前驅脫胄之時鎗委綠沈出諸後
隊伏&KR0802;之會貫矢詎来肅慎應知貳負先僵佩刀
疑壓赫連早識温禺久釁掃蚩尤之長彗還帶氂
纓轟尸逐之鋒車曾資鉛彈凡此勲銘百戰無湏
漂杵矜竒方當蹟著九功用藉包戈紀實云爾
高閣巍巍表藎忠弆蔵俘獲類從同戢干櫜矢肆時夏
奪鎧搴旗藉衆功信可傳神留百世寧稱屈指數三雄
器書名例太常紀(甲胄旗纛之類孰所獲者各書名其上以誌永久)一善吾惟
憶莫窮
回玉圭謠
崑崙西極玉所都穆滿靈器傳西胡楚曰珵珩魯璠璵
其偶然耳古論諸乃今通道䓗嶺途歲為恒供寧十區
是圭實彼之寶符驛来什襲呈天衢阿渾(通回經字者)譯出
其文攄駢蕃吉語歌九如福祚昌熾享齡遐(叶)豫順兆
姓鞏皇圖宜子孫佩意不殊韞櫝爰識咸賓模保奭用
訓猶忸吾
承光殿得句
高閣綺筵慶落成蓼蕭燕譽會公卿瑟絲琯竹欣儀具
玉蝀金鼇取暇行廣殿春眀最古蹟團城太液即仙瀛
撫茲粥粥懷殷監敢曰今方際治平
夜雪(正月初二日)
微雪落清晨和陽闓綺宴入暮復濃隂英英先集霰夢
回己丙夜欣報飛霙片展轉少停眠聞鋪玉砌遍侵尋
二寸餘團攅勢方絢重衾審何礙隔窗似親見繼澤洵
農祥戒滿凛
天眷
題王炳雪崖高士
峭壁層嵐玉作皴俯臨千丈聳嶙峋漁人尚集寒潭網
高士方收野艇綸獨上崇崖聊縦目何妨薄冷足怡神
孤舟蓑笠由来慣生面羊裘此富春
降旨再加賑湖南被旱諸州縣詩以誌事
頻年寬大詔甘省首所被去年幸豐收况預免今歲恩
澤無可加初春宜施惠椘南昨偏灾加賑以次第牧吏
報民安厪念仍弗置已加寧再加永奉大光義
英華殿菩提樹歌
我聞法華調御丈夫成道處乃扵伽耶城中菩提樹又
聞華嚴海會諸如来一佛一樹乃至恒沙數一亦非合
恒沙數非離是佛是樹皆菩提娑羅貝多閻扶誰則見
惟有菩提之樹鬱䓗蔚郁常依佛日生光輝英華之殿
聳層甍勝國莫考國初曾以居
慈寧
思齋太任篤奉佛爰供法像延禧篤祜貽雲仍時来瞻
禮意肅穆装嚴寶軸相好合梵經或云即是北斗之七
星貝帙一一名可徵菩提七樹森列庭是誠不可思議
標祥禎枝枝葉葉數無萬如斯無萬數繩繩繼繼永世
綿皇清
漢玉千秋亭侯印
鄗南五成陌除設紀蕭王受命祥由肇封侯姓莫詳(按後)
(漢書光武命有司設壇場扵鄗南千秋亭五成陌即皇帝位至亭侯姓名志傳並無其人)摩挲欣穆
穆抑埴謝章章翰席資稽古千秋永葆光
趙伯駒六馬圖歌
平川苜蓿豐且滋清泉映帶沙岡披戎人習馬知馬性
此處調馬實所宜牽者樴者二皆駵白駒黑鬛緤柳枝
昂蔵翹足驪其色一戎跨背鞍不施紫騮廻首嘶厥匹
有駓齕草意自怡驥不稱力稱其德况復一一皆英竒
作者寓意應有在夏官遺法誰深知即今大宛致汗血
骨格皆合圖中姿亦不渥洼詡作瑞亦不交河資興師
迥立閶闔詄蕩蕩欲起王孫走筆為
新正重華宫恭侍
皇太后宴
太昊昌昌唘節東承
歡綺宴合青宫
七旬開袠慶方始四海為家養備隆馥馥芳蕤噴温卉
磑磑新祉繪春工侑盤時果来西域宋史唐書可或同
題吴鎮松竹梅蘭四友圖
歲寒三益一增前生面將云開別傳誰識道人為墨戲
我心先已獲同然(向與三友增入幽蘭並寫圖成什茲得吴鎮卷乃知已有此作因並誌之)
降旨加賑高寶被灾諸州縣詩以誌事
高寶去歲潦優恤籌民安鄰郡頗有收穀價未致艱方
春宜佈惠南望此所先賑期盡青黃毋寧再加寬意苟
存惜帑吾民何賴焉有孚勿問吉好生勵體乾
題董邦達山水
山自不言水漠如無端何事起吟予為他山水幽佳處
往往尋題趣有餘
峯似北高嶔且崟便知古寺號雲林冷泉那畔松隂下
一例寒濤空(去聲)我心
書屋蕭蕭倚綠筠風聲月影静無塵溪橋不許支笻過
看竹妨他問主人
題宋玉鏤戲嬰圖
珉石瓊葩景物芳春遅暢好鬭雞場佳禽按隊聽(平聲)使
令見說神童喚賈昌(陳鴻祖東城老父傳賈昌扵元和時年九十餘開元初被召方七歲)
(華冠繡襦指揮羣雞如神故天下號神雞童)
精鏤曾成脩内司花間綵服共遨嬉戒標漢詔寧湏貴
懷取魯論亦所思
淑清院
積素在喬松融落如細雨得逕詰曲叢攬景神仙所飛
泉不計寒帶冰濺石嶼春物雖未昌春意實已鼓散步
淑清間日月緬上古
豐澤園得句
曲宴諸藩候已牌晨間問景液池涯最欣素積喬松頂
已有青廻嫩草荄菜町竹籬堪學圃窗眀几淨擬蕭齋
迎眸潤意開韶月豐澤今年兆實佳
紫光閣曲宴外藩紀事
柷聲三作翕如随琴上春温動檿絲中外一家宜愷樂
耕枽九服正熙怡紫光佳話從今紀豐澤恩筵合此移
(每歲宴朝正外藩例扵豐澤園設大幄次兹以紫光閣落成遂移筵宴扵此)戢武毋忘詰戎
戒皇清奕葉奉
天禧
承光殿
地臨北渚崇臺據名取西京勝國貽玉蝀亨衢接閨闥
瓊華翠色映罘罳金源景概指琪樹明代波瀾在液池
鑒夏撫兹常致凛覲文繄我更勤思
題漪瀾堂
山北讀書堂液池俯檻旁因風常得態無月定何妨早
識人情似惟慙筆陣方子輿觀有術切已勉成章
鏡清齋
階倚琳塘若住空含虚鏡影入窗中無扵水監扵民監
義喻載舟原可通
韻琴齋
曲廊側畔千竿竹聽去琤琮望轉深何必定扵俯流水
方將謂是韻文琴不關指上宫商調常惬心源微妙音
隔牖猗猗如有語勝他桐向爨餘尋
罨畫軒
畫水謂之水畫石謂之石惟其有定名未能免浮跡茲
軒號罨畫初無成見擇波態復嵐光風清與月白偶来
一俯仰觸目皆莫逆點筆詠真圖身在圖中適
王蒙閬苑仙山圖
瓊宇松巖鬱且雄巨然嫡派說王蒙何當絶頂遊遥目
縈帶真堪俯八鴻
文壁當時友叔眀為知音寫自多情(見蒙自識語文壁當是馬琬)襟
期雖是寄方外國禁原遵字左行(是卷題句字左行盖從元蒙古文制也)
天然樹根如意
沙堙石抱已多年倒植亭亭一朵蓮生意如無如孰意
指揮真具大乘禪
人日
開子稱来復生寅節可沿賦詩雖晉俗觀象緬犧年煎
餅厨盤供鏤華筐勝懸晴眀占固美一德豈其然(東方朔占)
(書曰七日為人日晴明主君臣和)
程嘉燧芭蕉書屋圖
結屋苫黃草倚楹眄綠天有時堪聽雨乏爨亦籠煙畫
軸無妨卷書針雅稱懸旁求繄我責懷此樂飢賢
祈穀齋居即事
祈穀此致齋偏欣值穀日晴和叶嘉占遷坐孚顒謐(殿名)
(大齋乃居之)鴛瓦積雪鋪雞樹韶光櫛寶勝扶綺疏不問知
元吉新正簡幾務省躬益精密聖狂一念間應違千里
疾重熙固此時保泰如虞失
昊貺信有徵心存祇無逸
題韓幹猿馬圖
馬放霜蹄馳峻坂猿伸月臂掛喬枝既云意寓參同契
淩厲超騰又底為
偶讀
偶讀蒙莊第二篇知通適得固精義其不達者勞神明
因取狙公以為譬此語其然豈其然吾謂漆園未深思
格物可以騐諸人固有同歸而一致常平剏之耿夀昌
出陳易新永不匱秋借春償即朝三春借秋償即朝四
衆狙喜怒謂為愚何不人情一揣試
古玉小屏歌
土華隠韞幽光耿貌似道人徹骨冷劫火三日燒猶猛
(是玉盖已經火者)一片不熱餘貞静度之以掌方而整軒轅鏡
象如来影鄙哉漢璽出古井綈几芸窗伴毛穎佩文比
德思惟永
題張先十詠卷
東都纔少一西洛便虚三橋梓高年並(吳興太守馬尋會六老扵南園)
(人各有詠而胡瑗為之序時衛尉丞張維年九十一後其子先取維所自愛十詠詩繪傳是卷時年亦八十二)
(矣)丹青子舍參故知成獨步詎止助佳談丁甲何煩守
六星瑞曜含
夜雪(正月初九日)
過午佈雲同入宵雪舞空喜真出望外感亦切由衷無
月鋪階白有花卷燭紅眀當詣
壇所先沐
帝恩隆
詣齋宫作
祥光瑞葉尚駢羅羣玉光中鳳輦過祈穀詣
壇今歲幸優占三白兆敷和
青龍左轉入甎城
寶殿祈年聳綵甍瞻
位視籩惟式禮知
恩勵已益屏營
祈穀禮成述事
辛歲祠
辛駢祉崇大裘將事惕彌躬
照臨有赫裒時對呼吸惟誠信可
通政謹星辰拱北極農祈稼穡逮西濛松壝積玉欣占
麥敢曰
綏豐實籲豐
張渥雪夜訪戴圖
雪夜覺来乘興行剡溪沿溯一舟輕傳神恰是斯時好
較勝門前著語情
延暉閣春望
禁林崇閣枕紅墻暇日登臨喜載陽北戶景山秀堪揖
南墀古柏儼成行宫庭基業期恒固帝里樞機協大當
累洽百年誠富庶持盈惟是敬為防
絳雪軒
名軒因對花取義緣體物酣春雖尚遥符甲機已鬱即
看六霙積何異嵰山蔚金麥玉壺供銀燕綵屏拂休徵
協雨暘宴息宥密勿
題摛藻堂
浮碧亭隂瀟灑居春風綈几正怡如映窗黛鬱千年樹
插架芸芳四庫書鑒在勝朝基命密遊惟義府勑幾餘
展編寧貴資摛藻二典三謨永企予
題金廷標嗜酸圖
鏗嚼青梅下嚥難流涎唇哆復眉攅區區那管旁人笑
白苧儒生本嗜酸
繢事傳神阿堵難評量滋味綠隂攅三翁不著伊誰氏
都帶梅家一點酸(蘇東坡詩往往亦帶梅翁酸注謂梅聖俞)
底較蘗梅不易難所耽轉覺百憂攅畫師善寫曺公術
刺齒生津解渴酸
新正恭奉
皇太后幸圓明園
西山積雪出城迎節物欣堪
豫懿情
七袠初開綿祚永上元多樂奉時行盆梅白玉條攄遍
陌柳黃金色染輕宜博
慈娱駢慶典微嫌羣致頌豐亨
楊无咎水仙
標格檀心冰骨弄影白石碧瀾不名一家則爾依然伯
仲之間
猧食盆
實宋脩内司窰器也俗或謂之太真猧食盆戲題
官窰莫辨宋還唐火氣都無有葆光便是訛傳猧食器
蹵枰却識豢恩償
龍腦香薰蜀錦裾華清無事飼康居亂碁解釋三郎急
誰識黃虬正不如
新正御園即景
日麗風條景物和紐芽生意彂卷阿御園喜氣迎人處
萬樹瓊英綴尚多
松軒筠牖有那居勤政親賢勵歲初(理事處額也皇考御書)略
得予心閒適者華鐙下免治軍書
愛延嫩日一窗明又是隔年摛藻情高閣蓮花漏聲報
遷無遷裏鎮丁丁
九州去歲多逢熟三白今春又兆佳外靖内安誠慶慰
戒盈刻刻警扵懷
黃公望晴巒疊翠
谷曲復山崇松蒼楓亦紅考槃人得所大嶺法猶同書
屋看疑隠寺樓住若空支笻獨往者應去訪韓終
新春含經堂
人世有仙蓬御園東復東望春真合此會景每無窮坡
雪迎窗白盆梅映座紅畫詩常在壁(向繪此梅並紀以詩勒壁間)底
辨異和同
繪雨精舍作
精舍尋常以雨稱今朝生面又堪憑增池潤埒皆同調
綴樹糊篁此絶勝青帝化機原後素天公繪事實多能
畫禪如展王摩詰(畫禪室所貯名畫大觀有王維雪景)首肯吾言信有徵
澤蘭堂六韻
澤畔有幽居蘭芳襲素裾滋寧湏九畹趣合在三餘楚
客佩懷彼風人觽警予聞香還耐久竟體且紆徐味道
遅朱鳥含經避白魚摛毫常得句惟是慙(去聲)虚車
題宋人田畯醉歸圖二絶
田畯歸来自甫田醉騎牛背著僮牽和之七月休重展
(馬和之有豳風圖蔵石渠寶笈)三代淳風見宛然
旨否寧湏嘗後知相親古道蓋如斯鮮其意但師其迹
田畯嗟資口食為
掃雪
一雪萬物怡園林足佳致皴巘屏畫開鋪冰鏡光膩晴
將就消融惜此精英氣培樹待徐化春雨夫何異掃收
集輿儓督課命園吏山擬銀重装林似玉倒綴匪緣延
賓除亦豈烹茶試根荄積潤澤發生益純粹集事藉於
衆行賞論以次惠而實不費費亦非傷惠
御製詩三集卷九
