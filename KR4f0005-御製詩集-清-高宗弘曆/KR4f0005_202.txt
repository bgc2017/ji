御製詩三集卷三十九
古今體九十八首(甲申五)
萬方安和九詠(有序)
圓明園西首於湖上築室作卍字形萬方安和其
總名也為四十景之一廽廊面面各標勝概曲折
向背輙復不同就四言標榜者得景凡九皆我
皇考御筆也其二三言者尚不在此數夫室一區耳而
為景不可勝計豈誠點綴之擅天巧哉扵以見
聖人之會心無窮又以見
聖人之制度有節是予小子所當敬法也各成近體以
誌遐思
萬方安和
肯構見於
墻安和願萬方十三年宵旰千百載金湯
卓爾吾由末瞠乎敢不蘉眀堂設稽古左个在青陽(是額)
(懸扵卍字東南方為向陽正室即以此統名之)
佳氣迎人
向西旋轉北步近室之中東接函關氣南来虞舜風迎
人仰
霽色愛物體
淵衷夫子得於五温良象獨崇
四方寧静
四面盡通廊中間正且方周旋皆中(去聲)矩鎮静似持綱
憶
昔求安志於今豈敢㤀要惟祈歲稔民庶共平康
碧溪一帶
東向俯長溪溪煙入牖低氣蒸銀沆瀣界是碧玻瓈秋
月蘆花渚春風柳線隄於何識常住翹首睇
璇題
山水清音
山峙水常流清音
樂志投籟從風處峭響自石邊遒摶戛寧須藉宫商得
概不
崇情契仁知然豈忘先憂
神洲三島
室中亦有樓
仙榜揭神洲雲自棟梁寫風從窗戶流簫曾聞子晉䄂
可挹浮邱那似劉家帝空勞海上舟
高山流水
䟽泉還疊石位置儼天然境與塵凡隔景供軒榭全崇
高標嶺岫流動帶淪漣那數期牙奏
心存觧愠絃
枕流漱石
枕漱高人操因差轉得竒洗流耳雅合礪石齒偏宜易
象占肥遯詩風詠樂飢
渴賢别有託駒谷繾
殷思
洞天深處
武夷窮九曲方識洞天佳仿彿虹橋架依稀毛竹排益
深斯致遠惟静與為諧欲會
凝神抱緣澄出治懷
題鄒一桂花卉十六種
桃
無分南北報春来二月東風霞暈顋斜倚曲池冐輕雪
知他吴望傲江梅
梨
通體玲瓏白玉為邱家左掖有佳詞似嫌桃朵特紅豔
故出冰姿以間之
玉蘭
琳塔岧嶤那計層前身應是水雲僧年来含韻堂中坐
沃盡芳心獨爾能
杏
淡紅五出豈輸梅所少幽香撲鼻来莫漫臨風太酣放
一年春祗一廽開
薔薇
上品從来稱淡黃開花易盛久難當休言有刺不堪把
衞足應同譏鮑莊
紫藤
葉䔿䔿護花嫋嫋無力春風例倩扶近日却看成獨樹
庸中佼佼謂斯乎
牡丹
夏前春後每云仍衣白山人衣紫僧富貴問宜作麽看
相將圖裏悟南能
蘭
但著疎花纈折枝不教長葉間芳蕤畫家别裁(去聲)應須
識為寫騷人紉佩時
蜀葵
春芳謝矣夏芳妍振藻偏宜午砌前鮫客訝如木槿似
吴人喜並海榴燃
石榴
誰識紅華絳采敷能囊白色水晶珠蜀葵幾朵芳姿暎
合喚天中輯瑞圖
芙蓉
絶勝丰姿照素暉誰擕種自錦城歸翩来翡翠窺花朵
比並穠纖不忍飛
桂
云是花原不是花綠瓊葉裏綴丹砂輕綃怪底神傳獨
寫照伊人夲一家
菊
周書惟載有黃華後世侵尋五色誇自是椎輪生大輅
濫觴寧獨傲霜花
翦秋羅
女夷應欲試新衣打疊輕羅剪薄緋此日班姬賦扇罷
坐看秋色漢宫歸
梅
冬朵如為衆芳殿春英又占百花先貞元一氣含元化
那論今年與去年
山茶
何曾林下㤀京華春帖呈来色色嘉(是圖皆一桂迎年来獻者)應似
姑蘇范成大仍從掌故問山茶(即用成大句)
樹根榻歌
蒼垠霄堮昔屈盤建木大椿曾齊年蔽虧魄淵凌旻煙
吴質試斧忽兀然翻教閱世全其天公輸不敢繩墨牽
其堅如石孴曲拳玲瓏萬竅非轂鑽坐之望古卧之安
宣尼因見公旦顔小哉蕃為孺子懸膝誰敢容腹敢坦
(叶)琉璃翡翠七寶欄自拜下風羞華妍肅穆如見羲皇
前宵衣旰食吾勉旃匡牀妥帖非所便擬付莊生夢蝶
眠
安瀾園十詠(園别有記)
葄經館
入園門樸室三間背倚峯屏右臨池鏡顔曰葄經
不減陳氏蔵書樓也
縆年默記復潛神那擬班家戲荅賓枕藉亦非耽博古
欲推實政善安民
四宜書屋
為圓明園四十景之一因歲久脩葺略為更置宛
然鹽官安瀾園
皇考御額在焉
春夏秋冬無不宜所宜樂總讀書時何須千里鹽官憶
即景吾方勉近思
無邊風月之閣
界域有邊風月則無邊輕拂朗照中吾不知為在
御園在海寧矣
月藉清風摇籟影風邀眀月奏琅音三千界外三千界
蹤跡無邊那可尋
涵秋堂
西臨長河波光翻影動摇楣梠間坐此可悟南華
堂襟西向額涵秋金水相生厥有由不論何時此偶坐
總如爽氣面前浮
遠秀山房
房築假山上而遠納西山秀色所謂全賓全主
近低微遠見遥高峯側嶺横翠莫韜此即泰山一指喻
重華眀目為(去聲)斯勞
染霞樓
名曰染霞而實近水每来常愛坐此
池上層樓敞紫甍水中樓影亦含清自知不是餐霞侣
孤負横楣浪與名
綠帷舫
曲廊宛轉搆水上偶一憑檻煙水在襟袖間何必
真舫
臨水何妨即舫之成隂樹是綠油帷了無逐浪為行止
那有随風作轉移
飛睇亭
一峯秀拔亭據其上每當縱望園外稻塍千頃皆
在目中直與農夫田父共較雨量晴矣
低俯鱗塍迥據山犁雲鋤雨繪民艱問應飛睇扵何處
只在隅園咫尺間
煙月清真樓
四宜書屋之後延樓高敞不施厨障為納煙月契
神處又似在陳氏竹堂月閣間
一輪古月真無匹幾縷空煙清莫加朗照輕籠寥廓表
便成句亦謝雕華
采芳洲
是芳皆可采不必學椘騷注意蘭荃
澄波之上敞軒臨䔩䔩芊芊滿碧潯是藥文殊胥命采
此芳寧向椘騷尋
阿克蘇桑椹熟因成八韻詠事
嫩條阿克蘇(讀如素音)初移結實仍當夏五時食黮殊方還
獻黮曰梔爾雅詎為梔祗傳烏白原恒有訝見丹紅實
出竒詭異寧同尺以計(神異經東方有桑椹長三尺五寸)碩魁真比寸
猶欺迎眸磊落誠軒意可口甘芳孰朵頥鮮進
鳳闈欣遠奠熟頒鷺序沐恩滋銜殘漫擬櫻桃誚觧熱
奚勞甘蔗随分賜莫將容易看洸洸曾用濟王師(我師平回)
(部時所過桑椹豐穟甘美遠踰腹地營中恒佐軍食士卒采摘風戾兼足資糗糒之儲至今傳為盛事)
直隸總督方觀承奏報保陽得雨(四月廿九日)
自春徂首夏今歲雨誠時邇来將半月未雨騰炎曦情
知可延待不無企澤私前朝生油雲西南勢更彌入夕
纔微灑曾未二指滋翼日接奏章霑膏三寸垂一慰一
轉望怦然心弗怡
夜雨(五月初三日)
傍晚雲容倏聚散中宵雨響間(去聲)喧停雖非渴望心常
企那得酣眠耳切聽入夏禾苗正鋪隴將秋麥穗已抽
町朝来土潤仍無寸乍覺殷懷為不寧
端陽日奉
皇太后觀龍舟
麥臨芒種蔚禾田應節亶宜侍
糉筵沅浦寧須問芳芷湯泉恰已貢新蓮欣陪
鳳扇如恒月訝指龍舟忽隔年蓬島瑶臺(在福海中為圓明園四十)
(景之一歲歲扵此奉皇太后觀龍舟)仙樂奏董雙成至按冰絃
漫題三首
午日承
歡寧可闕西宫新戚祗宜忘(時有忻貴妃仙逝事甫過輟朝五日之期)無悰
未免猶些子懶看椒塗進艾囊
作隊龍舟銀浦邊欣来攬景轉忶然八人妒節臨期罷
(去歲五月初四日園中有回祿事未得奉皇太后賞節)廻憶堂堂閱一年
成敗憂欣底是真藉無緣者有誰因了當諸慮都捐棄
一意祈年福萬民
題王蒙少白雲松圖
太華巃嵸少白連蒼松盤自赫胥年後生笑視金城柳
契友恒依玉井蓮&KR1372;㙷有根皆倒壁搪撐無樹不參天
山樵那擬試剛斧鎮坐茅菴聽謖然
循環曲
鼓以雷霆潤風雨日月運行迭寒暑高岸為谷深谷陵
無往不復陂不平邱陵為牡川谷牝積德積形經緯引
往者屈也来者信乾坤闔闢成鬼神物損於彼盈於此
一消一息無停理峻高者隤茂葉摧(叶)新糓既熟舊糓
虧帝降而王王降覇昊歲不及羲年化傾者覆之栽者
培苞桑保泰其難哉十目所視十手指千里應違亶速
矣
湯泉荷花
翻盡花䟽曾未見湯泉仲夏芰荷榮每當五日臨風綻
早有中人應節呈葉亦擎圓那識暑朵雖嫌小却饒清
孔門設擬多君子欲速還同闕黨成
陣雨(五月初八日)
午熱忽增劇飛空陣雨来落湖原噴沫隔嶺已聞雷將
謂優霑矣其如旋止哉晚舂雲復聚佇望獨徘徊
夜雨
午雨旋止已孤望晚雲重聚望復縈自春徂夏真時矣
惟時益深冀蜀情破旬邇未霑優澤每纔小霔風随行
麥當芒種粒欲實其餘秋種皆始萌繼前利後正此際
人曰無妨我早怦傍夕霏微乍絲纚入夜霶霈因㿽傾
簷泉亂落砌水積衾寒陡切忩鐙眀情知大田歌既渥
高枕方得一夢成夢醒&KR1268;雭猶未巳宵衣颯景披軒楹
小愁意外輙大慰(今歲春雨甚渥首夏麥苖長發方需滋溉四月十二日即得甘澍優霑小)
(滿以来又當含漿結實之候而秋種亦正在抽萌比日雖間得陣雨猶未深透今月八日入夜時霖暢沛叨)
(曷貺逾涯勝感荷)惟深敬畏戒滿盈
覺生寺
侵晨奠静安(莊名)返蹕禮栴檀結習鎮如此覺生良已難
聊因甘雨足稍為(去聲)悵懷寬調御無憂喜金剛四句觀
復雨
夜雨朝晴晴復隂西南雲旋(去聲)送嘉霖綢繆愷澤有如
此怵惕慰懷轉不禁新種樹皆濯綠色斜抽蕉自響繁
音那因喜近遺遥想山左其霑更企心
曉晴泛舟
曉晴真惬意既雨弗攖情蘭舫聊堪放紗衣乃怯輕爽
宜熟麥候茂愛看禾行柳岸權教泊新蟬乍試聲
昆眀湖上
今年湖水未曾消雨後偏宜盪畫橈翻覺漲㾗增鴈齒
却教緩緩過虹橋
西山屏展玉芙蓉倒影波心翠越濃的是聖湖真面目
欠惟南北兩高峯
種齊夏稻閒眠牸繅得新絲罷績蠶桑苧橋邊鳴桂棹
溪村何異過江南
一片湖光接霽光風来水面送微涼怡情都為雨暘若
陡慮登秋日正長
戱題聽鸝館
石岸艤煙舲山齋偶憩停雨餘風送爽夏仲樹連青何
必尋音調端宜冺色形黃鸝都囀罷笑我始来聽
嘉蔭軒
山北復溪南倚巖屋架三蔚前兩古樹嘉蔭一庭含秀
潤叢承露空濛影落潭問誰知至樂元亮雅稱諳
雲松巢
新松欣與舊松齊卧棟巢雲靄靄低箇裏問誰宜偃仰
曰非齧缺合王倪
題無盡意軒
意静屈而寂意動信(平聲)以引屈信互相感是謂意無盡
扵軒則何有落落名象泯面水鏡光遥背山屏翠近寧
渠不可概底識其中藴曰予所取方盖在廑民隠
瑩心堂口號
位置軒堂儘可觀那曾據座久盤桓便宜特是供詩料
每過輙吟數首安
題金廷標羣嬰鬭草圖
垂楊竒石草芊萋紅綠傾籃鬭賈低赤子之心愛生意
名言那識有濂溪
泛月
泛月雅宜湖御園湖實廣泛月又宜夏夏夕兼乘爽晴
雨邇来時適可蘭舟盪弦後輪就盈望前魄早上載此
光徘徊泛彼波漭瀁虚眀澄澈間廓然涵萬象此景隔
去年去年不堪想
反韋應物采玉行即用其韻二首(有序)
應物言徵丁采谿玉以致獨婦餉糧而哭盖刺時
也然藍谿夲不出玉何由而采詩人徒欲其言之
行而不論事之虚實率如此故反其作得二章前
章反古後章詠今
今古此藍谿不聞出良玉采者向絶嶺求之草莽宿(玉生)
(扵河亦非絶嶺所宜有也)蒼頡制字後故應鬼夜哭
和闐供歲貢玉河每撈玉計役賦之糧飽餐而晏宿瑾
瑜自特逹那待秦庭哭(玉出扵河五色皆偹夲不待剖璞而後知則卞和三刖之說想)
(亦出於附會不實不然今之貢玉多矣何無一在璞待剖此近而可徵者)
周之冕松隂雙鸛
求魚緣木在松隂報德無端說負金風雨中如蓑笠立
却疑皮與陸相尋
夏日遊玉泉山
仲春一過太怱怱夏五重来景不同夹路麥禾足甘雨
繞階花木暢薰風虚軒紗牖山遥對别浦蘭舟水曲通
塔影定光無去住仰瞻猶矗翠雲叢
内朗室
置鐙扵籠間外朗由内朗虚室中生白廓然涵萬象偶
来憑几席便與搴帷幌有照都歸静無容不以廣借問
扵何知是想非非想
剏得齋
得剏今非剏山間復水間浸来澄影静映去曉嵐閒名
象合胥泯筦倪定不慳源頭即景句視此瀉潺湲
登麗矚軒放歌
雨後曉凉宜陟山輕輿緣磴聊躋攀十步一憩何不可
念勞每扵自逸間麗矚高軒亦已到題詩四壁從吾好
就中祈年之意多遊目暢情寧敢傲石間種柏已成科
拱把綠意殊婆娑會似嵩陽益宜撫(嵩陽書院有漢柏廵豫時見之)失
笑非癡之謂何
弄珠室
石洞臨碧溪盤膝坐調御溪泉亂噴沫弄珠不計數詎
是鮫人呈盖自龍女賦印心皆摩尼濟物胥甘露夜深
聽說法似欲求濟度度自在汝邊於何置思慮
静益書屋口號
幽清書屋憩遊宜欲詠常欣硯匣随設擬循名還致問
既云静矣益奚為
題練影堂
玉泉趵突自湖中飛瀑山西落碧空雖是人為半因事
藉他地利倍成功(碧雲寺香山諸泉出山便伏流不見其地夲高命築隄引至玉泉山西湱)
(然出峡自成飛瀑)訛傳似證春眀誤(舊傳玉泉垂虹為燕山八景之一夫趵突焉得有垂)
(虹態向曾有詩證之)豪詠那同太白䧺不識溪堂將練影由来心
與境相融
泛舟至影湖樓襍詠四絶句
石築園墻即水關進船放牐片時間影湖樓又經年别
攬勝端因雨後閒
墻内水高墻外低建瓴舟勢迅飛蹄玉峯塔一廻頭望
綠錦雲端星漢齊
鳴榔片刻到湖心拾級登樓具四臨一例搜吟異今昨
山還圍繞水還深
来往無舟路不通蓬莱樓閣海當中求仙即此非難事
吹去那愁舶趠風
界湖樓
西水源為東水委影湖帆至界湖樓乍登曲岸疑入畫
欲返長河更換舟几席雖清曾幾坐湖山信美詎淹留
澷言孤彼春光度猶覺慙斯半日遊
詠蜩
蜩與蟬同類憑人浪與名或因節所限(詩五月鳴蜩)一任地
相争(爾雅注方語不同)雙翼不勝薄渾身都是清寧無知汝者
聒耳鎮旁鳴
討源書屋對雨(五月十六日)
渥雨剛欣數日晴朝来觧作應時行詢
安退憩資搜詠視事疇咨慰利耕乍見庭凹起泡影更
聞牐口落泉聲片時西北旋開朗宜麥宜禾總惬情(是時)
(麥將收宜晴禾初苖宜雨雨而即晴實惬農望)
喬仲常煮茶圖
儒服黃冠緇者流蕉隂石側共清遊何須蹊徑分同異
濾滌惟消茗一甌
黃鴨
黃鴨夲水鳥或曰鴛鴦族白頂身披金黑足翅染綠從
不分匹配寧須訾背腹於何獲其一獻以雕籠獨垂頭
啄稻粱故知非所欲觧籠命放之御湖任飛宿無何其
匹来雙雙合比目飛亦不遠去宿亦仍相逐戢翼戒前
離盟心期後篤願告畢羅人還應懷並育
西直門外
澤祀將臨又進宫輕輿蘭埓拂微風麥登秋際黍苖美
憑覽於斯一慰衷
翠穎珠流曉露瀼菜畦瓜架靄烟光為欣時下民情豫
却慮秋成日正長
齋居
仲夏晝正長日出東北天披衣起問政敢耽曉凉眠視
事既早矣先午亦畢旃得暇以為愧朵殿披書篇書篇
豈易披穆然對聖賢設為華藻資匪益乃害焉
碧玉盤謠疊舊作韻(有序)
癸未歲伊犁守臣驛致墾田所獲碧玉盤一惜其
缺損因就材琢以葵形賦詩誌事今就和闐貢玉
中復成此盤尺度色澤與前盤宛然無别然彼幾
阸於兵燹之餘此久隠於山澤之畔夷險殊塗同
登清燕仍用前韻成篇以誌有美必合云爾
玉不自言艱致尺衛拉所有守世澤磕損改作中(去聲)規
則形肖葵花非椘石惜其獨置於筍席和闐六城久休
息産玉歲貢春秋易更番驛逓盛以革相材琢磨工豈
惜閱時成盤等垂棘舊器既免播越阸新器更慶良朋
獲物必有偶如鳥翼連珍萃美昭良式承惟檀几不欹
側疊韻載詠誌合德匪誇我武揚䟽勒
夏至
方澤禮成述事
權輿四序運灰筩北至南訛日永中應候脩
禋期敢後
父天
母地敬宜同六升進退禮惟秩(是祭凡六次升壇)八奏悠揚
樂正融無事必躬欽
奠玉詎因歲久懈吾衷
適性居
假山翠邏復青環曲徑深通綠柳關剛擬散懷得佳處
却看適性額其間孔門相近誠堪味程氏受中不我慳
安逸設將徇已欲毫釐千里大應閑
觧愠書屋
書屋樾涼多偏宜夏節過問名惟觧愠撫序正南訛匪
悦一躬適所期萬姓和儀型在心法詎曰五絃歌
咀華室
十笏居然容膝寬古香日夕共盤桓咀華設問循名義
吾亦因之欲識韓
曠然閣
室裏那知更有樓拾梯登喜俯滄洲春秋風月因心會
上下水天與目謀籟爽每從窗處度波光常向座間浮
曠然設問相宜句順應惟茲任物酬
静香館
廻廊多曲折閒館致幽深藥蕊飄清馥桐柯布翠隂魚
飛常入鏡蟬韻自調琴嗅復翳根静云香何處尋
賦得翠影紅隂
繁紅深翠候放影佈隂時香每因風散色惟沐雨滋燕
將穿處喜蝶欲夢還疑淡蕩渾無定沖融别有宜開如
承葉態覆似護花姿要叔難為畫飛卿始合詩入神誰
可捉契妙那容思真幻幻真際羣芳說偈奇
觀皮日休集因作
襄陽間氣自標擬隠居鹿門期不仕天随子與相倡和
二十八卷詞誠美居然進士登咸通幕府朝衙已委靡
何至學士署黃巢為(去聲)作䜟詞翻害已進退無據羞斯
文然似斯者不少矣吁嗟末路其誠難適百里半九十
里
再題高克恭夜山圖
昧茫那辨峯千疊空曠惟懸月一輪正是尚書傳别法
不分眀處有精神
白海青歌(有序)
霍罕汗額爾得尼嚮風欵塞獻白海青一重數譯
而逹京師所謂積雪全暎飛花碎點信鷙鳥之竒
特者也金元以来賦海青者率目為海東之産故
有扶餘東溟之詠今林丞所掌金眸玉爪迥異凡
材者盖習見習聞茲霍罕地在玉門萬里外扵古
為大荒以西順秋氣而應瑤光其精眀俊竦為金
方之英固宜既命郎世寧繪圖状其神貌更賦七
言長句以紀其實匪若天馬興歌極鋪張誇詡之
為亦如旅&KR0729;底貢深持盈慎德之思耳
海東翻飛下海西(海青夲名海東青)變青為白斯更竒東木西
金五行配各從其色非人為霍罕部在天山右其汗名
額爾得尼攄誠通貢致方物韝来鷙鳥随譯鞮黃睛玉
爪氣雋逸素翹皓羽光陸離籠育林監昭遠服為之造
屋誠無稽(見元史)豪騰䧺擊都弗藉純精朗潔覃宜題瑞
圖越裳漫比擬寫形傳實寧可遺寫形傳實寧可遺久
安永奠殷吾思
荷浦謠
薰風入池池水暖新荷一夜開宛宛錦颸漾漾噴紅妆
珠露離離擎綠繖迴首湯泉芳欲闌小遲消得長鮮妍
十分春始三分矣勸君漫放採蓮船採蓮聞說江南好
吴孃越娃鬭窈窕誰知霞影翠隂中人花都向秋光老
晚来寶月琳塘披清葩嫩朵羣收姿(荷見月而收見日而放故梵經目荷)
(為向日)藕腸纖縷何分别物性可知不可知蓮葉東西魚
最樂此景隔年却如昨
漢玉糓璧
好中規於内肉倍好於外故是子所執何人更何代庇
蔭贊農功威儀輯王會渾無剛刻迹粟粒自擁薈睪想
千年上鼓鐘斯紹介致顯或因幽以樸得不壊糓寶那
厭多物玩亦宜戒
麥熟再疊杜甫送高三十五書記詩韻
二麥復連熟(去歲二麥大熟今歲較去歲尤佳)
天恩惠嘉師屢豐接青黃此豈人力為山右及河南亦
頻封奏飛均稱八九分大悦農家兒所厪惟齊東頗有
望雨辭收麥固無礙禾苖槁炎威宣命問近况霑澤願
早知霑澤尚未知徒聞祈雨儀(東省霑澤未周降旨詢問撫臣尚未據報普徧)
(所奏摺内惟稱率屬設壇虔誠祈禱)幕府有司官步禱馳節麾似此勤民
瘼亦足慰我思君臣詎殊道同希暘雨時然予所希廣
寰海無邊涯一飽胥為慶一飢胥為悲即今伊犁疆墾
畬畚鍤随携眷如居家書記應忘歸觸緒識文視信筆
賡杜詩
御製詩三集卷三十九
