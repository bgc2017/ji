御製詩五集卷八十八
古今體八十首(甲寅四)
閱文安堤工四疊舊韻
文安本窪區所慮潦波豗前歲乃大異春旱夏雲開以
此甘雨希水鄉受旱灾(文安太窪自癸未修築堤工蘇橋馬村諸處加高培厚之後水)
(涸農興連年報稔惟前歲春間畿南艱澤水鄉窪地轉受旱灾當即先事截漕發帑加意賑恤而昨秋收穫旋)
(報十分收成兹来蹕途經覽比戶盈寧民氣和樂兼之麥田芃綠豐稔可期實賴堤工鞏固利益非淺)賑
濟不遺力冀週元氣培昨秋幸有收倉箱比戶皆老幼
鮮飢色笑語迎鑾排即看冬麥茁新綠芃春垓閱堤頗
慰志庶弗孤此来咄悔吾言失滿損謙益哉
過蘇橋
略彴每過必有吟不鮮(平聲)屢見語猶諶橋燕堤越蘇家
述(河北岸有蘇洵祠相傳橋為洵建但洵止食文安主簿祿并未任事向曾辨其傳訛惟是此處蘇橋與浙)
(之蘇堤均因重其人而羶薌其地故是橋雖屬博會亦足以風示後人耳)漢詔唐書
睿藻臨(蘇祠旁碑亭恭泐熙四皇祖御臨唐大宗書漢文帝勸農詔乃康十一年閱河時賜)
(前撫臣李光地因恭摹刻石是間前歲偶值歉收幸去年即獲上稔然民氣是否全復猶為繾念恭瞻御)
(臨巡甸省耕益切劭農之意)政以巡方合稱古暇因即景便籌今民
間元氣復乎否前歲食艱尚切心
天津巡漕御史祝雲棟報雨詩以誌慰
舟行日向東麥實較西豐二寸報佳兆津瀛錫
昊穹(據祝雲棟奏十七日天津地方自子至寅獲有甘&KR0584;屋簷滴溜計入土二寸有餘不惟大田立見滋)
(培而河水增長扵輓運糧艘亦甚有禆益)敢辭不知足惟是賴
天功拈筆艱成句惕虔並切衷
五依
皇祖閱子牙河詩韻
何必傳訛辨齒牙(子牙河即滹沱下流經大城縣之子牙村得名紀載家以地有子牙廟遂)
(傅會為釣璜遺蹟向曾扵和無容詩序中辨正其訛苐燕周雖属殊疆而天下一家過為區別是以庚寅)
(詩已作轉語觧之惟淤淀皇祖當年籌防疏瀹予又命接築淀隄不使渾流至今資其樂利是為治民要)
(術區區訛誤地名正不必深為致辨耳)燕周詎不本同家西流科進原東
注上澗渾應挟下沙
敷奠萬年資樂利食衣比戸賴魚蝦治民悟得無多術
淆濁澄清理豈賖
題湛觀軒(在左各莊行宫内)
淀實富於水引流便成池溪軒名已久来臨重繹思觀
民與觀物胥吾責所宜湛乃近乎理淆却隣於私近理
以静觀斯則為得之
澄景樓得句
所歷漁村與蝸舍莫非景也興相僚然而豈為(去聲)耳目
賞可弗念其貧窘焦必使食衣溥豐足或當風俗化漓
澆訓人要識率由已澄以無私慎旰宵
環照齋
昔詠環照齋絜矩自照義(壁間懸戊申詠斯齋詩有照他詎為難照自誠弗易之句)
人苟不自知照即知之意自照因何難率因私欲蔽是
故顔問仁克己訓眀示書齋綠水環却以無言契
涵鑑堂
涵鑑名溪堂其義宜深繹鑑則溪之用涵實溪之德含
(涵即含盖之含也)德以為用其施乃無射不然徒貴照其窮寧
待夕
賜直隸總督梁肯堂
祠傍琴高蹕小停(昨早御舟自左各莊開行甫二三里以風色甚遒挽縴人夫殊堪憐憫至)
(琴高祠尖營停蹕)前行旋復返舟舲(琴高祠向非駐蹕之所梁肯堂已前至臺頭行宫伺)
(應見此風色旋即轉回隨派大員安設周圍卡橋甚為妥速可嘉該督今年七十八歲較予僅小六齡而精力)
(尚復清健平日於地方事務亦能實心經理因御製詩章以賜)從心已自加八歲較我猶
然小六齡僕僕可稱清且健肫肫恒藉理而經望霖意
苦同斯際歌管仍陳却懶聽(近日望雨甚為急切小民沿路陳偹歌舞聽之轉增)
(慙愧)
麥色
麥色東来日益佳祗因近水潤增皆高扵低地多無數
(去聲)一念其乾憂倍懷
梁笱
水鄉民植葦設罟以取魚者俗稱魚籃籃者筐籠
之器置㒺得之魚則可謂取魚之器則不可盖魚
闌之誤筆耳闌有遮之意正合梁之字義因成句
邶風逝我梁箋云石障水後人不觧用吉林恒用此(邶風)
(毋逝我梁毋發我笱鄭箋謂堰石障水而空其中承之以笱以捕魚今惟吉林地方捕魚者圍以瓦石中留一)
(口謂之法庫與鄭箋所云梁之制有合此間近淀居民不用石而用葦亦各因其便而其意則一也)空中
魚往来入笱取易耳朱註但泛稱毛萇指褒姒(朱子於谷風之)
(詩毋逝我梁毋發我笱祇以比溺於新婚而棄其舊室猶係泛稱之辭無所指名至小弁之詩亦有此辭而毛)
(萇取舊說以為指褒姒而言似更親切)今雖鮮用石村民多用葦述古置
繁文偶試繹其理設魚弗入中誰能烹鰋鯉
清源堂
東注西承原委別(堂在臺頭行宫内引淀水置牐為池綠波澄潔故名清源淀池滙承西来)
(之水演㵝東注則西為之源而東為之委也)溪堂置牐綠波存載咨入見諸
畺吏可識清為出治源
題揚芬港
舟過曲港曰揚芬揚孰芬乎徵莫聞德政留碑或例此
去之務實訓官羣(揚芬港徵之志乘並無實事此亦如外省之德政碑專以欺世盜名而並)
(無惠政在民實為陋習近年嚴行禁止庶幾各勵官箴以崇實政)
充和堂口號
揚芬港復此經過白芷青蒲甫刺波幼挈老扶来覲者
喜其氣色總充和
協性齋
萬物無非由性生齋云協性重(去聲)申評觀文本(性本也)末
(物末也)似倒置何末不因本以呈
言性者自商書恒性始易曰成性成此性也曰盡性
盡此性也禮曰率性率此性也孟子曰知性知此性
也盖性本也由一本而萬殊則為物程伊川謂天下
無性外之物即孔子有物必有則之義性可以格物
物不可以協性此齋名協性盖因地近水以水喻性
借以立名審文義則似倒置矣然言水之性莫切於
孟子予謂性者發源之水也物者東西上下之水也
水流而為東西上下總不離乎水也程眀道謂纔說
性便不是性則更深切著眀物即性也協性乃返本
耳詩成並申論之
清怡書屋得句
一切笙歌預禁之尚慚書屋號清怡(向来巡幸畿甸預飭地方大吏所過)
(之處毋得張設燈船陳備笙歌徒滋縻費此次去冬早經降諭禁止然猶未免有點綴之處兹書屋額日清怡)
(頋名思義終覺抱慙也)地方官吏稱民願淀景排當究己私(蹕途扶老)
(擕幼歡欣迎覲閭閻愛戴之忱實堪嘉尚至於各處行宫點綴華餙率稱民情歡躍弗克禁止究属畺吏倖邀)
(悦豫私心是以弗頋而過與其飾景求怡何如勤宣德意實惠逮民斯為深可嘉悦乎)弗頋而過
何所繫非嘉曰飾此應知與其點綴求予悦留意勤宣
悦在兹
滄波樓四疊金山遠帆樓韻
遠帆樓自在金山何事遄飛興往還逮此六番五留詠
(自丁亥年至今登斯樓者凡六度惟丁亥庶寅癸巳戌中暨今歲五次留詠)笑予結習未忘
間
吴南燕北本殊風却是層樓曲肖(去聲)工適可滄波洗塵
念不教燈飭鬧宵同
南渾流及北清流隔淀一隄相(去聲)勢投(子牙河係渾流往往北趨入淀)
(淀池清水亦時或南溢為患丁亥臨視以莊兒頭至三灘里舊堤有闕特命發帑興工接築西属於千里長隄)
(自是濁河清淀始無侵軼之虞惟是隄防疏濬豈能一勞永逸總在司土者隨時加意補苴耳)咨爾督
臣慎毋怠濬疏難處在兹州
江鄉景與畿淀池千里民情方寸披五十餘年視傷者
兹来親切更籌之
批摺
仲春下澣江右摺(二月二十七日據江西巡撫陳淮奏到南昌省城及瑞州袁州南安贛州)
(等府俱扵正月十七十九二十五六等日得有雨澤極為優渥等語該省南昌等九府於去冬十一月十二月)
(先後頻霑雪澤兹又得春雨優霑麥田豐稔可期攬奏深為欣慰)批攬並同前者題(朕於)
(各省雪雨情形民食攸關無時不為繾念偶或奏報少遲當即馳旨詢問令該督撫據實覆奏凡有奏到之摺)
(多有即為題什以識慰幸者盖朕勤念民依先憂恒切而居常展閱詩本并可藉此少釋厪懷近因畿輔春膏)
(未為霑足每日盼澤殷切及召見地方官員詳悉諮訪又静念己身過愆心緒煩悶深恐有類於前歲壬子西)
(巡五臺往還待澤情形懶於拈詠是以湖北湖南廣東廣西浙江福建雲南貴州江西各省先後奏到雪雨情)
(形諸摺雖即披閱而皆未有詩在北地春膏本不若南省之易向来春間望雨之歲十居七八幸而今歲陕西)
(甘肅山西河南俱報雪雨優霑即山東之登莱青及迤南兖沂各府亦得渥澤惟濟南以北與直隸之景州河)
(間接壤尚未霑霈邇日巡幸津門途中連日隂雲時作間有微雨惜皆未至深透憂懷日甚因撿前者九省奏)
(報雪雨摺共題長句一律非以簡括組織為工亦聊以排遣悶懷耳)優渥早知湖南北(二月)
(初一日據湖廣總督畢沅奏湖北武昌省城及宜昌荆州安陸等府各属扵正月初二初四等日雨雪霏灑随)
(落隨消除融化入土外積地二三四寸不等又二月十一日據湖南巡撫姜晟奏到長沙府省城並遠近各屬陸續)
(報稱正月初十十一十六等日雨雪兼施沾被優足現在二麥長發青葱等語)霑霏繼奏粤東西
(二月初六日廣東總督長麟奏到廣州省城及韶州惠州肇慶等各府所屬於正月初一日得雨四五六寸不等遠)
(近一律均沾春麥菜花俱獲滋培又廣西巡撫陳用敷於二月十七日奏到臨桂省城及各屬於上年十二月十一)
(十三等日先後得雪入土深透二麥得此滋潤大有裨益)浙閩深透穫可卜(二月初五日浙江巡)
(撫吉慶奏到杭州省城及紹興寧波台州各府屬於正月初四初五等日春雨優霑又福建巡撫浦霖於二月二十)
(日奏到福州省城及各府所屬於正月初四初五及十一二十五六等日澍雨滂沱入土一律沾足二麥收穫豐稔)
(可期)雲貴悠遥種亦齊(二月初一日雲貴總督富綱奏到雲南省城及各府屬於上年十二月十)
(二三四等日雨雪相間極為優渥一切蕎麥雜糧得此甘膏長發菁葱又調任雲南巡撫貴州巡撫馮光熊於二月)
(十三日奏到貴陽省城於正月初五初九等日得有密雪十一十六等日復得雪三四五寸不等十八二十五六等)
(日復得透雨入土極為霑足其餘各府廳州縣先後報到雨雪日期與省城約略相同現在二麥固巳暢茂即各色)
(襍糧亦俱播種齊全等語)獨是目前望霖急羞看喜色仰羣黎(統計南北各直)
(省已得春澤優霑之處甚多麥收有望固可慰懷獨是此間盼雨焦急日甚一日幾於不知所云而蹕路水陸所經)
(夾道村民老扶幼挈瞻仰愛戴之情實為真摯且有點綴景亭演劇以申衢祝之悃者似民間亦尚不至有刻不可)
(待之勢及詢之地方大吏據稱去歲不特直隸幸獲上豐即隣近之晉豫各省亦皆稔收商販流通糧價並末甚長)
(是以民情俱覺寧帖然予究以春雨未得早霑為虞道旁跪迎黎庶雖尚欣喜恬舒絶無飢寒廹切情狀而子對此)
(益增調幕無能之愧惟冀愆速上蒼鑒予為民祈澤區區之誠赦過宥霈甘膏耳)
崇禧觀瞻禮作
崇禧真是荷
崇禧恰憶戊申瞻禮時一逆已聞解京信次兇尚籲就
俘馳(戊申巡甸過此恭詣瞻禮於時臺灣逆首林爽文已據福康安奏生擒檻繫送京惟南路次兇莊大)
(田尚未報俘獲因有愜意蒙大庥錫海晏肅躬瞻禮籲時和之句未幾奏報生獲莊田之信亦即到津)
(天庥駢曡感荷莫可名言)
天庥頻曡何修遇心感旰宵勵悚寅莫不
照臨莫不佑敢同横(去聲)議謂多祠
望海寺
津府近臨海寺因望海稱衆誠一念合永晏萬年徵攄
敬春秋閱(自戊申至今甲寅又已七年)祈安瞻禮仍蒙
恩真疊疊撫已益兢兢
海光寺
海河四十里而長(此寺在府城南五里城之東南十里曰大直沽志即謂之海河又至大沽)
(口方出海是寺距海河雖近而距大海則甚遠)瀛渤遙光隔渺茫悟得如來按
指處庶幾了見海之光
至天津駐柳墅行宫之作
長堤步輦府城觀虔謁
崇禧露冕冠兩次成三(前據梁肯堂奏天津一帶扵十七日得雨二寸續扵二十一日)
(復得雨一寸合計共有三寸雖未能霑足而麥苗藉得長發且地係水鄉土脈本潤較之沿途所經麥色倍覺)
(芃茂是皆仰賴昊蒼鴻佑耳)賴
天錫八旬有四惬民歡笙歌聽厭衢和巷安阜情非飢
與寒詎鮮遠村向隅者宣咨畺吏佈恩寬
柳墅行宫八詠再疊丙申韻
柳墅真看柳樹多綠絲夹徑罥娑娑弗辭屢疊東坡法
品不如他奈若何
右柳徑
既已為屏應疊石樸淳竒巧匠心存其間取舍當留意
那可蔽賢弗入門
右石屏
庚(戌)年別去甲寅年来瞥眼三春作往廻却是曲池不
設意澹然鏡影一般開
右曲池
有池亦必有横橋橋畔苑牆隔不遥試與憑欄一傾耳
厭他絲管鬭春潮
右横橋
弗取雕欄取樸楹觀民以實豈徒名與偕前歲曾逢暵
其奈今年復嘆晴(前歲畿南春雨多闕天津亦值歉收幸昨歲晴雨應時通省收穫竟有十)
(分兹来巡省雖見民氣頓復而此際又復望雨安所為樂)
右偕樂堂
可知商力即民力歷閱觀縈轉悶縈圖静書齋閒以憩
乍瞻題閣愧循名
右播醇齋
南苑憶為雙柳賦(南苑舊有雙柳樹每損其一後人即補植之盖數十年之間新舊迭為賓)
(主是以向為雙柳賦有云舊閱新而成故故何新之恒齊此間海棠廳得名已久而今樹未必即為昔樹亦如)
(南苑雙柳名以實傳實以名夀新舊之間正不必強生分别)舊新莫辨影含苔海棠
庭際有如是一例春風迎客來
右海棠廳
巡宫何處不書堂暇即甄心玩縹緗却笑幼齡逮耄耋
幾曾體得一言康
右校籖室
陕西巡撫秦承恩報復得透雨詩以誌事
孟仲普霑澤季初復霈恩(前據秦承恩奏陕省各屬於本年正二兩月普霑春澤兹)
(又奏到西安省城復於三月初五日自己至亥大霈甘餘膏入土深透查看大麥長發一尺一二寸小麥長發尺)
(菜子已揚花結角豌豆亦長發五六寸得此澍兩滋培益加欣榮暢遂並據西安延安鳳翔漢中同州興安商)
(邠乾鄜等府州屬具報本月初三四初五六等日得兩三四五寸及深透不等現在糧價中平民情極為歡忭)
高低總深透菜豆逮芽根閱摺真成慰拈毫别有存同
民兹望雨責已更何言
即事
丁之亥及庚之戌七度於兹五望霖(溯自丁亥春始巡天津繼之庚寅辛)
(夘癸巳丙申戊申至前次庚戌凡七莅兹土檢閱此七年詩本計望雨者竟有五度如丁亥微兩詩則有勢闌)
(曦影放又為惜生懷之句庚寅偶題則有不能欣賞祇齎咨之句丙申海神廟拈香則有密雲願即霈嘉澍)
(虔叩惟抒一念真之句戊申迴鑾之作則有祇殷一兩獨縈心之句庚戌棠禧觀展謁則有責躬虔九叩尺)
(澤救農民之句惟辛夘癸巳兩年以春雨已霑不致厪懷渴澤可見春月望雨亦北地之常特以境過情遷久)
(而不覺今觸景迴思仍不禁為之怦怦弗釋也)竟似合符應雨缺難禁若契又
風今(上年冬至月京師得雪僅二寸有餘本未優渥臘月後日盼繼霑寖尋至正月以来復殷望雨日引)
(月長不勝煩悶初謂自趙北口登舟後至此水鄉或可遄致甘膏不孤所望雖途間亦曾得微雨數次惜俱不)
(成分寸日前天津兩次得雨合計有三寸餘亦仍欠霑足而連日多風雲氣時興旋復吹散瞻仰之餘無能自)
(觧惟有虔叩過垂昊穹俯鑒區區為民籲請之誠省恩速敷時澤耳)自惟調幕無佳
術祗覺垂衣多愧心稽首
崇禧(觀名)寧曷惠沛然尺澤起耕深
賦得首夏猶清和(得潜字八韻諸士題天津試獻詩)
靈運清和詠元暉氣候占(題本謝靈運詩又謝朓有麥候始清和之句皆以四月為)
(清和也)本應四月属曾未别書覘稱節始唐詔(唐德宗貞元五年詔)
(以二月一日為中和節)訛中自德潜(二月為春之中時之和以之名節實可乃沈德潜訛中為)
(清以二月為清和節不知以何書為據)仲春首夏隔伯适季隨兼甲丙豈
相及咸恒乃繼詹謂猶仍恰當訓尚實誣添(四月與三月晦朔相)
(連氣候可云近似若云二月則相隔匝月之遠安能越三月而似二月乎况歲時記四月朔為清和節楊萬里)
(三月廿七日送春詩亦有只餘三日便清和之句是古人無不以四月為清和而德潜獨以己意謂四月似二)
(月實為傅會牽強其訛顯然向曾有詩關其謬)姚冶餘韶賞(和)炎蒸盛熱恬(清)
撫時調六幕望雨奈
恩淹
天津迴蹕之作
五日為期詹六日(廿四至天津柳墅行宫駐蹕五日每清晨必齋心虔叩庶幾遄得甘膏乃)
(迨今迴蹕已閱六日仍孤所望瞻仰之忱益深急切矣)惕乾望雨竟成孤民商率
與緩征遍(此次巡閱淀津沿途小民迎蹕歡欣踴躍趨事深可嘉尚節次降旨分别蠲免歷年積欠)
(緩征錢糧並本年應征賦税不下數十萬兩俾閭閻益臻饒裕至天津地方商人等咸以安享昇平貿遷獲利)
(亦各點綴排當效申衢祝因一併加恩將該商等應交帑項量予緩征用昭體恤)官吏惟慚賜
食無(向来巡幸駐蹕之日必召扈從之王公大臣及畺史等於宫門賜食所以示慈恤衆此舊例也今年)
(因甘霖未霈不宜飲食宴樂是以但分别優賚而不舉賜食之典)遊豫今番誠是愧流
連古訓戒非誣
崇禧觀駐蹕輿叩曷
惠羣黎霈澤乎
四月朔日作
一日復一日夏歸春又過觀民率尊愛望雨竟蹉跎已
惜歉麰麥兼殷種黍禾羣稱時可待(距立夏節僅止六日盼雨益殷而召)
(見京尹總督等均稱現在糧價未昂上年畿輔豐收民間各有盖蔵甚為安裕若即得透雨低處麥收尚好即)
(高田亦可播種秋糧不致有碍然望歲殷切不能以時尚可待而少釋於懷也)我慮歲如何
桐柏村行宫八景
孚惠堂
孚惠由来勿問人益之九五義詮新(朱子注益九五有孚惠心勿問元吉)
(云上有信以惠於下則下亦有信以惠於上不問而元吉可知予以為勿問當云不計天下人之感戴與否若)
(有計較之心便是不孚於心而涉扵違道干譽之為予此論為向来注疏家所無非誇別觧於易義當為親切)
(耳)註經非欲詡别觧意切為君體貼親
古芳書屋
生性從来書史親芸齋適可坐怡神古芳千載不易味
得味問他真幾人
融春堂
衢歌巷舞非關賞飢食寒衣實切衷往返途中何所得
民情一例與春融
心矩亭
豈計左旋與右旋義方亦弗離(去聲)仁圓咨伊官以臨民
者出治猶應識後先
寒碧徑
數竿亦自夏中碧一陣能傳風外寒寫竹東坡兼會此
不惟入聽且宜觀
環勝齊
登陸自當遠於水書齋尚有勝之環謂他點綴供吟眺
何不留心百姓間
来青閣
平野畿南弗見山来青却見閣楣間(香山有来青軒此間四面皆平野却)
(未有山經始者或係借是綴景然每歲夏初率至香山駐蹕數日此時相距亦不過旬日間耳)不餘數
日將憑榻欲速心情槩合刪
泛虚舫
巡淀觀民柳墅居微嫌歌舞太紛如舟行半月艤舟駐
泛水本虛心與虛
入南紅門疊庚戌年韻
庚戌甲寅五載遥巡津例復望霖焦(庚戌春日天津迴蹕時正值望雨今已閱五年)
(盻澤情形又復相似但庚戌四月十二日駐南紅門行宮即於是夜得雨四寸若今日晚間亦得如彼時仰邀昊貺)
(優賜甘膏則欣慰感激之忱益深慶幸矣)匆匆此日如昔日忽忽今朝與昨朝那
有一心問景也慮無七字紀時聊晾鷹臺近觀殪虎(昔年祖皇)
(每於南苑殪虎行圍予年十二時即隨侍教學大鎗示發機視准越今七十三年事如在目恒不敢忘)(恩指眷)
(今日自桐柏村至此駐蹕尚早因於膳後乘騎至晾鷹臺駐馬觀虎鎗侍衞等殪二虎一熊其一虎逸出有三等侍衞温)
(純追及用鎗斃之即擢為頭等侍衞并賜黃褂旌其奮勇其别殪一虎首先施鎗之驍騎校西郎阿亦加賞縀疋銀兩以)
(示勸焉)詰武敢忘述
祖堯
南紅門行宫晚坐疊庚戌韻
孰謂行宫坐竟如昔歲哦(庚戌行宫晚坐詩有看雲晚霽净對月欲如何之句孰謂此来望雨)
(情景竟爾相似惟願今日夜間亦如昔歲得有&KR0584;雨實為至幸轉輾縈思益深廹切)望霖依例是撫節
覺憂多二麥知失定一心愁那磨戌年幸夜雨不寐想維何
元靈宫瞻禮作
將謂錫
恩符夜雨(庚戌駐南紅門行宫日晚已開霽方謂雨又無望乃至五更時雨来甚急簷溜有聲次日侵農勢猶)
(未止竟得四寸昨晚雲陰頗濃喜微有東北風冀幸昊恩錫澤亦如往歲不謂竟孤所望)誰知籲
澤謁朝晴
蕭臺欽建自
曾祖(是宫建自則眀世祖章皇帝時仿京城光眀殿之制光眀殿嘉靖年間所建殿中懸欝羅蕭臺)
(四字扁額)
玉相虔祈此赤情来往巡津竟虚度旰宵思&KR0584;愧無誠
雲容過午&KR0034;霆盛大霈庶幾萬物亨
舊衙門行宫作
眀季舊璫衙行宫今覺奢(眀時設海子提督四員以太監為之此即其衙署規制宏)
(敞過於奢靡今因為行宫猶沿舊稱想見當日貂璫擅竊真不可問)政衡久經論幾暇憩
聊嘉望雨思倬漢流隂迅轉車壁題一冄閱似此率咨
嗟(行宫壁間歷年題什閱之率多望雨之句可見北方春雨維艱亦常事耳)
蔭榆書屋
讀書習射時芸屋宛猶茲春景往奚若髫年来者誰望
惟雲已聚渴似雨之垂樹孔寄松柏(榆樹孔中寄松柏各一本不知生於)
(何時今皆拱把矣)忘年友見斯
雨(四月初三日)
馳睛隠曦影仰面冐烟絲&KR1268;雭漸微落霈霶遂驟施微
衷訝出望
大造錫優慈所惜半時止(今日午刻雲氣濃合初止雨絲飄灑迨未刻後雨勢驟集)
(甚為霶霈仰荷寸餘昊恩得此甘膏實出望外惜申初旋止僅得三顒冀繼霈渥澤尤殷虔切耳)剛
餘三寸滋慰希仍兩篤近遠更兼思入夕雲猶厚繼霑
祈禀寅
曉行
紆蹕團河祗廿里五年以閱一宜停昨朝野甸揚塵處
潤沃黃根即發青
雨後迴蘇何速哉輕輿迤邐不生埃心和萬物原一體
妥帖都資大造培
遥看雙柳作朋榮賓主曾經長賦評(南苑適中之地舊有古柳二株俗即)
(名為雙柳樹昔曾枯其一苑之官役為補植之以還其舊觀後又屢經随時補種癸酉歲曾為長賦有經予見)
(者三十年間新舊迭為賓主者凡三矣之句)不學研京練都句略同齊物說
難情
甫臨首夏猶清和(昨駐天津召試獻詩諸生以首夏猶清和為題)獸有新生育
野莎獵騎教停弗試射亦因年耋抱慙多
團河行宫即事
南苑行宫稱四處其三為舊一新為齋中每愧知過論
(南苑行宫凡四處曰舊衙門曰新衙門皆眀時内監官署本朝因之為行館其南宫則康熙五十二年所建此)
(處行宫乃因團河為鳳河之源向命疏濬水泉積有土山因扵其旁搆築數宇以供臨憩庚子秋路次始落成)
(之知過論中所云南苑工作即指此齋中即書論識之雖物給價工給值不以絲毫累民而撫景不能不引以)
(為愧)壁上頻增即景詩略慰仍希心不定(昨雖得三寸餘雨然邇日濃雲)
(時作每散於風尚冀風止優霈尺澤也)時隂忽霽澤難期月官引見營門
敞(今日駐蹕於此吏部即於野營門前將月選官員帶領引見因分别人地甄調以慎釐工)慚是如
何惬衆思
直隸總督梁肯堂報雨詩以誌悶
繾念南畿澤逮無越朝方伯奏章臚雖霑各屬一二寸
(京師已得優膏而繾念畿南尚殷盼切今日據梁肯堂奏稱初三日行抵新城途次遇有密雨沾濡入土一寸)
(並稱同日涿州得雨一寸房山得雨二寸景州於初二日得雨一寸承德府属之豐寧縣於三月廿九日得雨)
(二寸等語覽奏未能慰念古北口提督慶成則奏稱初三日古北口得雨三寸餘其密雲懷柔昌平順義各州)
(縣亦得雨三四五寸不等是畿南一帶不如迤北仍須繼澤矣)不慰翻增嗟以吁
團河行宫八景
璇源堂
河源何事更稱璇玉潤由来遡本然潔治書堂俯嘉德
標其生亦在方圓
涵道齋
齋額奚因涵道稱繹思水德在清澄内存心及外臨事
捨二又將何所能
歸雲岫
假山既可稱雲岫何必真雲不可歸設果為霖自膚寸
繼霑誠足澤農禨
珠源寺
團河本是鳳河源疏釃南流清助渾(團河之源舊稱團泊在黃村門内六)
(里許乾隆四十二年重加疏濬開拓出南苑牆釃為鳳河又東南流與永定河合藉以刷滌濁沙由大清河歸)
(海)必有司之惠萬物瓣香嘉&KR0584;籲垂恩
鏡虹亭
以照言波則曰鏡喻形映日又稱虹似兹假借誠繁矣
水本無知付以空
狎鷗舫
室如舫耳原非舫取適名之曰狎鷗我豈詩人盧杜類
(盧照鄰詩騰沙起狎鷗杜甫詩狎鷗輕白浪此皆詩人處境閒適自寫其放逸之懷若予之名舫不過即景寓)
(名初不類彼耳)箕疇惟是慎先憂
漪鑑軒
水裔之軒漪鑑名偶臨遂與繹思精漪常喻動鑑取鏡
要在不波乃得平
清懷堂
堂臨碧沼額清懷白芷綠蒲景已佳懷在胸中清在境
其間賓主認毋乖
閱本
駐南苑例如駐圓眀園每日閱本示勤政也今日
閱刑部本有雲南省民婦李氏戮斃李文有一案
核其情節因李文有與大功服弟李文玉口角用
鋤砍傷李文玉昏暈倒地李文玉之妻李氏見而
情急悲忿用剪戳傷李文有斃命是李氏實由於
救夫情切致斃人命法司向来辦理此等案件祗
依律擬以斬候殊失情法之平夫眀刑所以弼教
而教莫大於綱常妻之於夫何異子之於父母身
為人妻目擊其夫被毆危急安坐不救所謂綱常
何在乃律例所載止有子救父母情切聲眀請旨
減等之條而婦救夫情切者雖不多見但以律無
明文從無量邀末减之條似属疎漏因降旨此案
李氏即照子救父母情切之例予以減等并令刑
部詳議載入例冊以示慎庶獄而植綱常至意因
成是什
子因救父有寬科婦以夫綱理不磨胡乃罪同無减律
(律載夫故殺妻者罪止絞候若妻之殺夫無論因姦謀命應行凌遲即與夫鬭毆傷斃夫命者亦無不擬斬可)
(見夫為妻綱名分至重與子之於父母無異乃向来子救父母得邀寬典而婦之救夫并無輕減之條律意豈)
(為周備試起鄼侯問之當亦爽然自失也)欲將此義問蕭何
復雨(四月初五日)
午過雲容重酉臨雨勢優
天恩真繼澤臣意略消愁
雩度已責切(初三日得雨後顒盼繼霑今午雲隂頗重酉刻末雨勢悠揚歷時甚久至夜半始止)
(又得三寸餘初六日正值昨駐雩祭之期以去秋畺臣請巡津淀早經降旨允行蹕天津時尚欲於齋戒)
(前迴城躬親展恪而計日計程已不能及因命皇子恭代行禮然不克與祭悚歉方深乃仰沐昊慈於三)
(日内連霈優膏欣慰感激之忱實不能以言喻益增敬惕耳)巡迴物惠稠幸無孤来
往益慎勉勤修
新衙門行宫即事
夜雨朝晴廣甸披清和景恰謝家詩不施獵騎妨生意
亦以耋場殊壮姿適可目遊野連净得教心與物同滋
壁間題句新還舊自顧無非自愧時
迴蹕御園沿途觀耕之作
巡淀疏治靡所更駐津望澤日怦怦(此次巡幸津門本為閱淀省耕而淀)
(河自康熙年間創築千里長堤及乾隆十年又築格淀堤於是附近田廬用資捍禦居民以佃以漁各皆樂業)
(蹕途閱視無可疏治惟是望雨之心日加急切在天津駐蹕四日每早籲求昊恩冀邀沛澤所有預偹燈)
(船綵舞祇增煩恩因即悉令徹去)舟燈巷舞槩無顧雲作風随每繫情
南苑兩番幸慰暫(幸駐蹕南苑數日内初三初五兩次各得雨三寸餘盼懷為之暫慰)新
城一寸又愁生(梁肯堂奏新城一帶得雨一寸慶成則奏密雲懷柔昌平順義古北口等處各)
(得雨三四五寸不等是此次京城迤南之雨不及北来之優今日迴至御園蹕途果見麥色青葱大田亦俱播)
(種此後惟冀畿南並得渥澤為慰耳)幸誠向北雨勢大麥色迴蘇黍起耕
雨(四月初九日)
寅晨至酉夕疎密雨時施總以一朝計約將三寸滋北
方誠鮮此(北方三四月每多望雨之年然如近日自初三初五至今朝一旬之内雖每次不過三寸)
(而為期相距甚近地土已經滋潤又得屢沛甘膏據農人云如此之雨方能絲絲入土大於麥禾有益亦此間)
(所鮮覯者)南望未知其馳問恩霑否(自京師以北大率俱獲優霑惟迤南一帶昨據)
(梁肯堂彙奏各属得雨一二三寸不等尚係初三之雨其初五以後能獲渥澤猶未奏至已即馳旨詢問日内)
(盼望報章轉加殷切)孜孜綣遠思
駐蹕静宜園即事有作
巡津一路愁望雨至苑翼朝始沐恩(今春以去歲冬雪未優入春後即盼)
(霈澤乃二三月間雖屢次得雨總未霑足此次巡幸天津途中無日不虔誠默禱及月之初二駐南苑次日方)
(沐恩膏得雨三寸然猶未為渥也)繼此兩番頻霈澤共將六寸可耕原
(初五初九兩日幸又連霈甘澍各得雨三寸於是二麥大得霑潤而大田亦耕種將遍)香山略駐
圖舒志即景仍虞詡泰言都大毫釐分敬怠惕乾惟是
寸心存
青龍橋右過旗營(今早過青龍橋取道鑲紅旗護軍營而西盖自雍正年間始於圍圓眀園)
(閒厰處建立八旗營房揀選旗兵居之以便肄武守園此處即鑲紅旗護軍營房也)朝爽輕輿演
迤行冬麥迴蘇看漸長(上聲)夏禾争種(去聲)已抽萌不生塵
土蹊途歷恰似畫圖山意迎剛欲拈毫遲得句畿南齊
北頓遥縈(京師雖連獲甘霖而畿南各州縣尚殷望澤昨馳問梁肯堂節次據奏初二三四五六等)
(日各属得雨自一二寸至四五寸不等然除宣化遵化等處外其河間天津所属不過一二縣中得雨一二寸)
(餘皆未曾得雨至山東福寧奏報扵上月二十二日泰安兖州等府属三十一州縣得雨三四五六寸及深透)
(不等而省城以北之武定東昌德州臨清一帶亦尚在盼澤予固不能以目前之慰而釋望遠之慮也)
棲雲樓題句
棲雲今歲又棲雲夘見吐英辰減氲生滅滅生徒幻相
(去聲)色空空色祇繁文五間(平聲謂樓)寧有去来想一片(謂雲)原
無離合分見到斯而行未到依然南望寸心紛(京畿以南初五)
(之雨既微初九日又未知均霑與否復有旨詢問該督尚未奏到不能不為繫念)
天池二首
此間山半有山池躗語因高天擬之試上峰頭向下看
笑他名是者為癡
高低上下本無定却鮮不為境所移七字促成命輿去
斯言當否任憑其
来青軒
桐柏村中已寓思(桐柏村行宫八景有来青閣彼處四面皆平野無山不過借名綴景而此)
(間之来青軒每歲夏初駐此騁懷乃為實境是以日前題彼處来青閣詩有不餘數日將憑榻之句)彼名
斯實確無疑笑當數日旋輿後名實彼斯胥付誰
歡喜園疊癸丑韻
去歲駐於斯曾識蕆功喜廓(爾)喀蔵之外萬有數千里
嘉予二良臣忠勇鼓衆美滅賊期旦夕赦彼遵予旨(廓爾)
(喀在西蔵外更萬餘里恃其險遠又欺陵唐古特軟弱連次侵侮前歲命將往征福康安海蘭察鼓勵戎行不)
(辭險峻七戰皆捷距其巢穴陽布不遠旦夕可克而彼震讋兵威屢遣頭目詣軍營乞降情詞哀切福康安等)
(察其實出至誠據情奏聞因即降旨允其歸順此事固非得已要皆仰蒙昊蒼佑助蕆此大功然予亦實)
(不願更有用兵之事矣去歲題此園識喜即以自警也)既立好生德亦符禁暴理
事成驚迴思操券豈允始設非
天助順未知如何耳十全賴
穹宥願罷言武矣
香巖室
偶坐香巖室香巖義繹思香如鼻所入巖似目能宜外
二(謂香與巖)内雙(謂鼻與目)合塵賓(香巖六塵属)根主(鼻目六根属)斯都来
呈一幻問室受為誰
超然堂
崔錯循山徑山堂迥出端雙眸忽無礙一意亦為寬是
曰超然脫寧容蔽者干如思袪蔽者四勿在心官
御製詩五集卷八十八
