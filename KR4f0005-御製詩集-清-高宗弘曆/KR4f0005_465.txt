御製詩五集卷七十四
古今體七十八首
夏至日
方澤禮成述事
北隂黎屬正五月夏行時
精祀崇朝舉
恩膏近昨貽匪今邀
惠佑自昔凛虔寅歸政待三歲親承永受
釐
方澤禮畢駕迴御園途中即目得三絶句
一雨真教萬物蘇恩深
天
地敬殷吾那期滿目焦心者生意油然閱載途
趁潤郊田徧起耕拖犂人竟代牛行(連朝甘霖透足蹕途見耕者挽犂趕)
(種惟恐後時既為之幸復深憐憫)可憐赤子勤農意信不孤吾憫旱誠
舊秧助長(上聲)露華滋(今春亦間有種者以未得透雨嫩秧欲萎兹渥被甘膏立見芃茂宛)
(如助長其雨後所種者則出土尚遲也)新種苗猶出土遲十五年前斯日
景
暢春歡謁忍重思(向年霑後澤壇前後亦多望雨之年既渥返蹕恭詣暢春園問)
(依安歡陳農况情景然不堪迴憶矣)
四川總督孫士毅報麥收九分詩以誌慰
川省誠福地兩收(謂夏秋)每報佳即今二麥熟又穫九分
諧(據孫士毅奏川省入春以来暘雨應時所種大小二麥均各暢茂現屆登場之際所有收成分數約計九)
(分有餘者成都重慶順慶敘州䕫州潼州六府九分者保寧嘉定二府眉州卭州瀘州忠州資州五直隸州八)
(分有餘者寧遠雅州龍安三府達州酉陽二直隸州敘永一廳八分者綿州一直隸州理番石砫二廳及茂州)
(屬之汶保二縣通計二麥約收分數實有九分夏熟豐稔農民極為懽豫)田戶安居樂市糧
減價皆軍儲供自易(此番征𠞰廓爾喀屢據孫士毅奏後蔵儲備糧石已足供萬餘人一)
(年之食然道路窵遠不嫌寬為預備節經降旨飭諭兹又據奏麥收豐稔市價平減將来即須購運亦自易易)
(就此年景可徵事勢順遂約計此時調往之兵俱已到齊福康安等即可統率罙入掃穴擒渠惟急盼捷音以)
(紓縈念耳)望捷急縈懷
端陽日作
自春徂夏日彷徨一雨
恩申萬彙慶心益淵深慎午夜
天教人度好端陽矯情何必予為甚施惠應憐衆志忙
(向年每因望雨競渡佳節多不舉行兹於夏至前已獲甘&KR0584;連朝所司依例預備予固不必過於矯情而衆役)
(藉此邀賞亦不可吝於施惠也)却是龍舟艾筵對又虞涉肆敬無遑
雲南巡撫譚尚忠貴州巡撫陳淮各報麥收分數
詩以誌慰
雲貴連疆南極遠不通舟楫萬山中惟資稼穡生民計
同穫麥麰值歲豐(譚尚忠奏雲南二麥蠶豆收成分數所有麥豆並種之新興等九州縣高)
(下俱收成十分永北等二十八廳州縣低下十分高阜九分威遠等二十二廳州縣州判縣丞高下俱九分蒙)
(化等十廳州縣低下九分高阜八分祇種二麥之中甸等一十一廳州縣州判低下九分高阜八分祗種蠶豆)
(之思茅一廳低下十分高阜九分合計通省實共九分有餘至沿邊各土司境内所種麥豆合計收成共八分)
(有餘陳淮奏貴州二麥收成分數十分者二十四處九分者四十八處八分者二處合計通省亦實共九分有)
(餘該兩省各府州屬收成八九十分不等雖有上豐中豐之别而牽算俱在九分以上當此青黃不接之時邊)
(農生計自覺充饒)八九殊雖等次列青黃都接上中充幸過愁
雨欣農稔(今歲夏收惟直隸及豫省之河北各府以缺雨歉收其餘南北各省多在八九分以上目)
(下畿輔各處甘膏疊沛甚為霑透大田及時翻種秋收亦可占豐頻接奏章欣瞻綏屢感蒙昊貺益凛惕)
(乾)戒滿持盈益惕躬
仲夏萬夀山遣懷
西巡迴蹕御園居望雨怱怱過月餘遍野優霑農事起
問山聊藉穡愁舒花紅柳綠虚孤彼志滿意豪仍惕予
一帶静宜(香山園名)遥在望今年權罷詠何如(往歲四月中旬率於香山)
(駐蹕數日藉得詩數十首今歲以愁雨未往園中諸景權罷咏吟遥企山靈不幾謂我爽約耶)
題圓朗齋
圓朗以名齋固為因境起而我每斯來亦别會於理圓
乃仁之端朗實智之始智仁山水間樂寓圓朗矣朗舍
圓鄰鑿圓非朗近委二不可偏廢斯誠相濟美
延賞室
五十餘年所日涉其間成趣自不少一齋一室率與名
觸緒摛吟切已考却非役目於林泉更弗玩物乎花鳥
然究有此不如無延賞之際愧不小
降旨山東德州等處缺雨州縣緩徵今歲錢糧並
賞給一月口糧詩以誌事
渥雨真教萬事宜向隅或有切疇咨(前因吉慶奏報東省麥收分數因念)
(德州雨澤未獲優霑麥收定屬歉薄而該撫未曾分晰具奏恐其向隅隨即傳旨馳詢並令查明無力貧民借)
(給籽種口糧俾資耕作)已霑復暵兹重報慰近忘遥我不為(兹據覆奏)
(德州一帶自四月二十五六等日得雨以後迄今未獲續沛復覺旱暵晚禾雜糧播種無多小民口食不無拮)
(据等語盖此間閏月廿九以後之雨連朝疊沛東北各處俱已深透而德州猶未渥被也覽奏深為軫念)手
賦(地方官經徵錢糧皆令小民親手自封投櫃則實手賦也)諸州應著緩口糧一月
俾先施(該州麥收失望若應徵新舊錢糧同時輸納民力益形竭蹷所有德州平原恩縣武城夏津邱)
(縣臨清高唐館陶並德州衛等十州縣衛本年應徵新舊錢糧倉榖皆加恩一併緩至秋後啟徵用紓民力其)
(現在無力貧戶先賞給一月口糧以資接濟)畺臣申命勤宣勗實惠閭閻莫
慭遺
題和闐白玉榖璧
和闐歲有貢私鬻亦多來(和闐貢玉雖多而私鬻於民間者亦復不少盖商賈趨利)
(如騖勢所難禁而亦可以弗禁也)俗樣知不售(向来玉工每以玉之重輕為價之高下是以多)
(就其形質製為新樣而實入於俗近日亦知其難售而不為如此璧即依古式為之頗覺可玩)古風今
漸開試看斯榖璧實未負良材移易可云速為君應慎
哉
啟蹕幸避暑山莊即事
方壇承祀紓誠敬撰吉山莊避暑居趁潤及晴勤稼乃
(夏至前連朝&KR0584;雨幸即晴霽農民乃得及時耕作蹕途所見俱已佈種齊全今且有出土者經覽深為欣慰)
依旬
錫&KR0584;付期如(昨夜及今早復得繼澤勢甚優渥秋禾得此益資長養計自月初雨後正符十日之)
(期感蒙言喻昊錫實難)憐民廑我勗無逸企後緬前惕有餘(旬日)
(之内連沛甘膏今歲秋稔庶有可望迴思前此之憂旱雖云慰懷又恐此心或有所放也)帶雨登程
弗御騎(往年幸避暑山莊啟蹕必先乘晴今早因值雨弗御然以八旬有二之年即遵養乘輿亦所應)
(爾也)以言耄耋亦應輿
過清河橋即事雜詠
前此御園將欠水今朝橋下頓增波(清河橋受御園所洩之水三四月間)
(旱時御園湖中水亦覺稍減此橋下之水乾涸可知今日過此俯視波流增長非連次得雨優渥不能如此農)
(田長發固不待言)迴蘇萬彙一雨力設復遲旬定若何
舊耕勃起如助長(上聲得道旁見低窪之處春間所種大田前此之雨固已芃茂竟已高)
(至三四寸即雨後所種者亦出土寸許又得此番優澤西成當有可望)新種發秧寸許長
復此甘膏滋潤澤西成有望敬無遑
二麥失收籌商運(前因畿輔二麥歉收正幸山東省夏收豐稔商賈懋遷可資接濟適該撫)
(奏截留民船以為轉運截漕之用當即飭諭妥為籌酌毋許再禁致阻滯商販至京流通民食也)大田
待穫日猶多京畿固已霑優渥景德南瞻詢若何(直隸之景)
(州與山左之德州毗連至今總未霑足已節次降旨加恩今日召見直督梁肯堂詢問情形尚未知今日之雨)
(曾否同霑其德州情形亦即速郵問該撫)
曉行一律
曉行農况攬沿途新舊田苗長(舊種者)短(新耕者)殊一例一
朝生意爾五衷五月望情吾(今歲自正月即盼雪總未優霑三月甘二日至臺懷)
(始得雪尺餘繼又日望雨澤雖得有數次皆不過一二寸至閏月廿九日連朝霶沛始惬殷望)幸希禾
黍秋成有敢惜麥麰夏穫無(據順天府報畿輔左近二麥收成僅有五分)露
潤芃芃萬頃者寸心與爾共回蘇
出古北口作
古北雄關為近廷行圍避暑歲常經漢唐宋明寧是有
南朔東西莫不庭目送流雲歸嶺白心蘇新穎共塍青
迎來嘉客先詢稼(蒙古稱賓客國家舊制今皆知重稼穡矣)優雨羣欣渥似
丁(丁未四月廿七日得有透雨在夏至以前秋田仍獲豐收其年蒙古地方皆覺旱然亦同日得雨今歲)
(透北郊於閏四月廿九日還宫齋戒即於是日得雨霑且獲連朝疊沛而蒙古地之覺旱得雨適與丁未歲)
(同總在夏至以前尚可望大田有收今日王公等來接駕道及前事皆以為竒且共喜也)
至避暑山莊即事
沿途寳稼閱迴蘇嶺過廣仁氣象殊歷謁金城
文武廟(熱河自升廳為府之後始創建並文廟關城隍廟每歲至山莊順道必先恭謁謁帝廟)
果然玉塞帝王都萬民便仰創垂
祖(萬家皇祖肇建山莊有烟火隨民便之句)庶政勤仍朝夕吾復值師貞
廓爾喀籌幾望捷慎先圖(去歲於此始聞廓爾喀侵擾後藏邊界之信彼時意料不)
(過賊匪與藏地因錢債細事起釁不值興師大舉祇令鄂輝成德等如前歲帶兵示威即可完事初未有利其)
(土地人民之意既而稔悉巴忠前次有許銀賄和之事而賊匪亦竟敢至扎什倫布廟肆行搶掠則不得不大)
(加懲創以杜後患矣因命福康安等率領巴圖魯侍衛章京並索倫勁兵千人及降番屯練近萬以為掃穴擒)
(渠之計昨據福康安等奏官兵業將到齊目下當已統兵冞入不日可望捷音馳至而向日駐蹕山莊屢慶武)
(成兹來復值籌畫軍書曲直昭然定邀上蒼鑒佑亟望迅奏膚功耳)
永佑寺瞻禮
夀皇(殿名建紫禁)
安佑(宫名建御園)例依前(此永佑寺後樓為恭奉神御處)每至山莊瞻禮
虔
功祖
德宗顯承矣日將月就矻孜然自春徂夏長愁雨既渥
時暘幸旋(去聲)乾十二蒙
恩今八二(予以康熙壬寅蒙二今皇祖恩眷僂指命隨侍山莊時年甫十八十二歲已閱)
(七十年矣)七旬逝水閱流年
題繼德堂
弗敢六旬加一紀希將八六禪(去聲)元開(予登極之始焚香告天若得在)
(位六十年即當歸政不敢上比當八皇祖之六十一年然其時亦未計及六十年已夀十五歲也迨五十)
(歲以後始覺歲月方長曷敢易言今仰蒙或可上天眷佑已越八旬有二計歸政之期近餘三年竟如所)
(願而天下臣民見朕躬康健如昔咸有不欲予歸政之意然予早已對天陳告豈敢自違夙志若果得符)
(望於丙辰元旦御殿親禪改用嗣皇帝紀无予得高居頥養豈非天下第一全人為自古所希有之事乎)籲
天設使能符願是地猶然擬重(去聲)來(計自乾隆六年以來每歲夏秋駐蹕)
(山莊數月迄今已閱五十餘年游目賞心頗難恝置將来歸政後不但秋圍訓武所當勉勵後人常遵家)
(法即以山水而論亦與高年相宜仍擬每歲来此似亦結習之難忘也)肯構新居思豫耳
(此間烟波致爽昔年此寬皇祖所常居予數十年燕適於此山莊内無更似敞之處歸政已近自當豫為)
(搆造嗣皇帝之居前年已命所司於松鶴齋後隙地一如烟波致爽之制今歲來此工已落成因名其堂曰繼)
(德盖以京師大内而論正殿宫闈自應為嗣皇帝臨御之所而予則早葺寧夀宫以為娱老之地矣若山莊祇)
(為避暑而來並非正朝又當别論即以平昔習處之地比於大内之寧夀宫此亦所謂禮以義起者也)名
堂繼德意深哉烟波致爽如寧夀避暑無妨有别裁
西峪
三四月之間屢聞山莊雨兹實五月莅坡草甫新吐知
春末夏初亦同望澤苦(往歲三四月間口外一帶若得雨優霑山莊内已豐草芊緜坡)
(陀綠滿今歲已過閏四月兹五月中旬至此新草始生乃知亦因夏至前後甫得甘&KR0584;方能長發而春夏之間)
(是處亦同殷望澤其連次所報得雨三四寸者其言未必實矣)雖是慰吾為詎非謟吾
所以此憬然懼為君難自古西峪兹信佳翠毯鋪岡覩
敢以今目適而忘昨意楚
味甘書屋口號
近泉因欲味其甘内使茶鐺伺候諳對此能無囅然笑
本清事奈俗人參
有真意軒
選勝搆巖軒久矣額真意曰真已屬多那更有無計(戊申)
(歲題是軒詩有云無心詎有軒一二難分剖盖意在心中而軒在心外曰真已覺辭費更復計較有無益將徒)
(逞辨口)是誠算海沙應致達人議而仍弗自省即景吟五
字
題秀起堂
春愁雪入夏愁雨展轉之中五月過設使非兹大旋(去聲)
轉(今年值閏四月廿九夏至齋日始得透雨關内外普霑)便教來此竟如何心同
草木蘇生意目敞軒窗延遠哦墻外山田看秀起慰哉
較是勝尤多
静含太古山房口號
秀起略嫌暴露静含喜屬收蔵兩言寄彼為學試看太
古山房
熱
山莊稱避暑亦復有熱時赫曦惟覺熇幸有嘉蔭披散
步於林下颯爾含凉颸因思扈從人豈能同若斯又思
農夫耕曝背更苦其為是意弗舒而非厭汗揮既觀新
秧長(上聲)助喜暘烜宜静念難兼全苦喜胥忘之
夜雨(五月十九日)
五六月之雨弗依旬亦常(昨十五日復得透雨)蒸雲為浩瀚入夜
更&KR0034;霶殿閣全敺暑枕衾已覺凉繼膏真是暢新種快
滋秧
荷
常年例以六月見今歲乃逢五月中閏四兼過夏至後
節原弗紊暢薰風
開早非因欲速為禁(平聲)長能否待觀之(向遇山莊荷花開遲之年於木)
(蘭迴蹕後猶然開放盖以開遅則禁久也今歲五月中来此已見有花雖節氣已屆小暑而計日則先廿餘未)
(知九秋出哨至此尚有餘花可覩否若仍有與黃菊同舒則信乎仙葩之歲月延長矣)設如仍共
九秋菊則信仙葩日月遲
題澄觀齋
視事每於此(每出山莊東北門先於是齋傳餐視事)兩言義可推澄斯心
有定觀乃目無私禹句
堯文煥(齋中懸惠廸吉扁額乃皇祖御書也)周情孔思規知之行未逮
莫匪自慙時
翠雲巖
又此匡牀仰翠雲(巖上泐翠雲二字為皇祖御筆)屹&KR0706;過雨尚氤氲
設無十日前霖者獨善於斯何足云
翠真言色雲幻態真幻相依也覺宜却彼叢林及迥壁
千年如是付無知
扎什倫布廟誌事
扎什倫布者須彌福夀稱(唐古特語扎什者華言福夀也倫布者華言須彌山也扎)
(什倫布言其福夀如須彌山之高大也庚子歲班禪額爾德尼以予七旬萬夀来京祝釐念其自後蔵䟦涉二)
(萬餘里而來因仿後蔵班禪所居扎什倫布廟式於山莊特建此寺以資安禪)班禪來駐此示
寂送歸曾(班禪額爾德尼祝釐之後因令進京駐居西黃寺本擬於次年春間送歸乃即於是年十)
(一月示寂西黃寺本順治年間因五輩達賴喇嘛来京勑建是寺居之此中来去因緣未可思議)廓
喀昨寇彼(後蔵扎什倫布係歷輩班禪額爾德尼住錫之地庚子年班禪額爾德尼来覲朕錫予已)
(為優厚其由草地行走沿途各蒙古及在京之王公大臣等布施財幣更屬不貲總計當值數十萬金乃班禪)
(額爾德尼既在京圓寂若其徒仲巴呼圖克圖戴唪堪布等於還蔵後酌量施捨各大寺廟及看守後蔵之番)
(兵則人心悦服即沙瑪爾巴係班禪胞弟亦當酌量分贍自不致垂涎窺伺其前蔵之戴唪第巴等及唐古特)
(番兵亦必共相護衛又何至有沙瑪爾巴唆使賊匪来滋擾搶掠之事盖仲巴戴唪二人不免利慾薰心且推)
(原其意總以衛蔵皆係達賴喇嘛地方惟扎什倫布為班禪額爾德尼駐錫之地廟宇以外非其所管所有戴)
(唪第巴皆達賴喇嘛所授未免心存岐視不復資給以結其心即以佛法而論亦當以布施濟衆為念錢財幣)
(帛為身外之物俗家尚不可慳吝株守况出家人本以空寂為教者乎而乃見不及此徒為賊匪所攘慢蔵誨)
(盗理有固然又風聞沙瑪爾巴教唆廓爾喀謂伊與仲巴呼圖克圖俱係前軰班禪額爾德尼同母弟兄所有)
(扎什倫布貲財伊原屬有分可以到彼搶掠等語沙瑪爾巴挾嫌貪利暗中唆使實為此案罪魁而仲巴呼圖)
(克圖一聞賊至不率衆喇嘛竭力守禦乃擕帶細軟先期逃避遂致濟仲扎蒼等復托占詞惑衆以致衆心離)
(散守禦無人賊匪竟至佔據廟宇肆行搶掠並將歷軰金塔殘壊是以將為首之濟仲即令在彼剥黃正法其)
(餘扎蒼解京究治至仲巴呼圖克圖姑念其為班禪額爾德尼之兄人本無能挐解至京免其死罪已安插寺)
(廟閒住而巴都爾薩野及沙瑪爾巴不可不擒獲正法以示懲創前次賊匪滋擾已誤於巴忠丹津班珠爾等)
(許銀賄和以致肆無忌憚故智復萌此番若不痛加誅戮浸尋蠶食不至搶佔前後蔵地不止是地經康熙雍)
(正年間兩次用兵俾僧俗人等得以安輯寧處朕臨御後復加振興黃教豈可將就了事不為杜其後患是此)
(次用兵實必不得已之舉即將来蕩平廓爾喀之後將其土地仍分給其所佔各部落而朕並不利其尺土一)
(人此心實可以仰對大功昊蒼惟冀捷書飛遞速蕆耳)官軍今討應事端職由
是捷報盼飛騰
詠宋均窰硯
越器曾希見宋窰今始題(宋磁所詠雖多硯則今始見此)石堪匹老洞
(硯石以採自端溪水洞者最佳次即以澄泥為貴是硯雖出於埏埴而質本澄泥發墨與洞石同)磁本
是澄泥磨已興雲蔚呵如帶露淒文房珍别品蘇語漫
須提
宜照齋作歌
石城圍山園兩門詣北山遊路分走東則澄觀(齋名)西宜
照(即此)各近園門堪憩偶於焉早膳即視事數十年來為
例久昨經澄觀已題句今應宜照摛吟手因思初額本
無意斯悟均關勤政紐心目固已含萬幾(見昨澄觀齋咏)物理
人情宜照否是實勤政所當先敢忘克已隨私誘
廣安寺誌事
伊犂平定三十載(西師之役始於乾隆乙亥春是年秋凖噶爾汗達瓦齊即已就擒其後收)
(復回城逆酋兩和卓木授首蕆功於己卯迄今三十餘載新疆二萬餘里咸入版圖年班来覲倍加恭順中外)
(一家之盛誠為自昔罕覯)次第蓮宫惬衆歡(平定凖噶爾後即仿西蔵三摩耶式建普寧寺)
(復仿伊犂固爾扎都綱建安遠廟及普樂寺盖蒙古素重黃教每歲山莊祝釐及年班進京往来必經此地令)
(其瞻拜皈依各生歡喜)奚啻北荒來卉服(此廣安寺更因土爾扈特歸順於三十七年創)
(建者也西域既定之後極知止足若安集延拔達克山等處且㮣置之豈必欲盡天所覆悉為臣僕而土)
(爾扈特全部十萬餘人䟦涉萬里投誠向化實天與人歸有不期然而然者)且看南澥萃
金冠(至於安南阮光平始而侵擾黎城黎維祁出走其母妻敂關求救以黎氏之臣服本朝百數十年不)
(得不為之興師復國既而知其不能自立先詠此事即有天厭黎氏之論其後果復棄國投奔内地迨命)
(福康安興師聲討而阮光平屢次進表悔罪投誠歲己酉先令其姪阮光顯来此熱河謝罪並稱伊於次年親)
(赴闕廷祝釐乞封予既念黎氏為出於天之所厭惟當奉若無違又憐阮光平畏懾恭謹至誠中朝既不)
(利其土宇黎維祁又不堪復令歸國究竟復立何人因即允其所請賜以封爵迨阮光平来朝此地厚加恩禮)
(事機相值自臻大順即此可知予非輕於興兵者矣)惟期休養豫寰宙不意猖狂
犯梵壇(近數年來惟願與海㝢黎庶共樂恬熙益凜佳兵之戒乃廓爾喀往歲以與唐古特交易受虧)
(滋擾蔵地邊界且聞大兵一至即復逃遁且遣陪臣奉表進貢因而曲加寬宥封以王爵此次復侵蔵予意以)
(為亦不過如前歲之計圖小利不值興師大舉至於竟敢侵犯扎什倫布搶掠財貨猖狂已甚則非意料所及)
(也)弗得已征廓爾喀非緣廣土畫番安
往歲廓爾喀滋擾蔵界予即意駐蔵大臣必有經理
不善之處既而果悉噶布倫索諾木旺扎勒及第巴
桑噶等種種營私而駐蔵大臣慶林等付之不問且
抑勒廓爾喀表文不為轉奏以致無所控告盖中朝
之於外夷貴待以至誠赦其小過使之心服若彼實
有奸謀則又當震以雷霆不可令其肆志滋蔓也去
秋於木蘭圍場復聞廓爾喀滋擾蔵地初不意巴忠
有許銀贖地之事也即巴忠聞此事自戕始疑此事
必有弊然亦不過仍令鄂輝成德等統兵前往示之
以威當可蕆事又何嘗有利其土地人民之念遽欲
令重臣統勁旅為𠞰穴擒渠之計繼聞其竟至扎什
倫布肆行搶掠仲巴呼圖克圖率先逃避以致衆喇
嘛不復守禦又聞紅帽喇嘛沙瑪爾巴與酋長之叔
巴都爾薩野狼狽為奸意在飽其慾壑此而不折其
奸謀勢將吞噬前後蔵地倘彼即果如往歲之望風
逃遁而我兵歸而彼復來我兵往而彼復遁是彼且
以逸待勞而我兵轉有鞭長莫及之勢矣國家振興
黃教百數十年豈可不為之掃逆氛而奠疆圉是此
次之興師問罪實出不得已况屢次諭令福康安等
將來罪人既得之後所有賊匪平日并吞各部落之
地仍各給還既令各部落踴躍助順速於蕆功且以
示天朝舉動自關大義並非欲廣土疆逞威武耳此
事曲直之理昭然可以自信近日盼捷殷切顧念此
寺廣安之義復識及之
含青齋得句
山寺遊&KR2535;迤石城復進門門内仍崇山循磴陟降原往
來胥輕輿殊昔攬轡鞍巖齋憩含青其青如昔存把筆
欲題句自審難為言
玉岑精舍
山齋更向西精舍蔵委宛是為翠深處跋涉亦極遠含
青(齋名)乃較近事半功倍滿况兹值餘暇寧當中道返窈
窕廓有容茗邈都無遯小坐叩其趣一静莫不善因悟
為學方宜進戒仰偃
碧静堂
静為碧之能碧則静之所二者本相資奚分賓與主山
堂付不知如是閱千古
題旃檀林
旃檀傳梵經震旦惟粤有(旃檀出天竺國或至扶南交趾貿易見唐書西域傳交廣)
(相近故惟粤地有之)塞山富楓槲旃檀絶見阜而此乃曰林假借
寧非醜蓮宇坐金仙殊不置可否
天籟書屋口號
林既旃檀屋天籟絶塵色與不凡聲畫中詩即詩中畫
笑彼珍蔵項子京
雨(五月廿四日)
過午特炎焅蒸雲西南起(熱河之雨多自西南来歷年有騐)霆霓催雴
霫頃刻盆傾水豎灑復横飛奔騰勢難擬上伏暑已興
無介遺與洗山田實優渥寧不為農喜既思京畿間繼
澤可同此直景及齊德二州旱迤邐急命馳諭詢(起鑾後途)
(中及山莊連次得雨山田極為深透惟京師自初十得兩以後未聞繼澤頗為繾念又直隸景州與山東德州)
(一帶得雨總未霑足屢有旨馳詢目下已過小暑田禾亟望甘&KR0584;因再傳諭梁肯堂吉慶令其留心察看如有)
(應行接濟之處即為據實奏聞可以先事綢繆仍令設法虔誠祈禱並將近日曾否已得渥澤先行馳奏以慰)
(廑注)萬幾寸衷裏詎忘遠閭閻惟欣近尺咫
曉凉
昨晚陣雨濃四山生曉凉凉熱奚不定不定原其常設
非熱以烜苗那助長(上聲)長使恒燠無爽茅屋誰能當省
時即省歲豈易豫山莊迴思髫齡際朝夕瞻
龍光但知
皇祖樂教射訓篇章今心度
昔心其憂同未央
觀瀑
於瀑曰聽斯曰觀
聖人深意敬思看達聰必在明目後心法同虞
示大端
玉色金聲落澗隈飛流就下孰能迴静觀勢比尋常壮
知是瀑源經雨來(此瀑之西北原有瀑源自山腰引至此為飛流而下舊有瀑源之作早經)
(建亭勒石)
遊獅子園
園對獅峯名至今山莊之北更山隂不能忘舊每一至
遂以餘閒得偶臨林正披薰色愈翠溪因過雨勢增深
六齡稔冉兹八二(予年六齡隨十六皇考来居此今已七年矣)方寸猶然
赤子心
妙高堂
數典妙高同玉局遂因繾綣至金山豈緣江景致人戀
親切民情方寸間
松栢室口號
種松本與我同年賜第無端值變遷(松柏室也予皇考所題額幼時)
(即見室前所種之松後因居避暑山莊遂以是園賜果親王弘曕王即世後園乃頽廢而室前之松栢亦無存)
(丙戌来此念是園為以復皇考向曾居處重葺之仍為御園並令補植松栢舊觀按唐馬燧之子暢進所)
(居宅為奉誠園世家巨室其後人弗克保守家園瞬息變遷每多相類可為慨惜)兹以奉誠仍
補植惜他高祇可齊肩
題静賞室
石城進北門暇涉山一帶含青(齋名)及玉岑(精舍名)清要領
其最斯室據中間翠微嘉蔭薈適可歇衆役巖居安以
泰静賞向所額無取景如繪息念默觀心以受萬物會
淨練溪樓
山壑非溪却有流恰披淨練俯窗樓設無前日盈尺雨
孤負虚名得此不
迴溪亭
山澗每成溪成以雨之後晴遇兩三日土乾步可走鹿
飲隨處逢蛙吹亦或有快哉大造恩一澤無不受
雨(五月廿七日)
伏天三日雨(昨廿四透雨)無礙十朝期(五風十雨為調幕至伏中時行之雨則不)
(論矣)雲自西南起&KR0584;隨雷電馳瀑聲赴簷落潦水漲階彌
陡繾口以内達京可若斯(京師自初十日得雨後半月以來未據報有雨澤昨已馳)
(旨詢問留京王大臣等並諭令如尚未得雨仍即照舊設壇虔誠祈禱今日此間又得渥膏而西南雲氣濃厚)
(因念自口内至京或可同時霑霈亟望覆奏逓至也)
留京王大臣奏京師復望雨詩以誌事
久以未報雨新耕念所關敢因此時若而忘(去聲)彼膏艱
命問昨馳諭果稱霖復慳(兹據留京王大臣覆奏京師二十七日子時得有陣雨入)
(土約有寸許雖土地尚覺滋潤而大田亟望甘霖現於覺生寺黑龍潭兩處設壇虔禱等語此間既得透雨)
(又復快晴覽奏仍增繾念)乘凉披摺際南望切愁顔
降旨加增直隸截留漕米二十萬石以備缺雨州
縣賑濟之用詩以誌事
久未報京雨迤南並致詢(前因京師於初十日雨後未獲續沛甘膏并慮畿南一帶)
(情形相似因即降旨詢問梁肯堂仍令該督酌籌綢繆俾資接濟)督臣今驛奏待澤果
其真因請米十萬以備賑濟貧(兹據梁肯堂覆奏現在河間景州一帶至今未)
(獲透雨所有現報被旱州縣俟勘明如果成災即須豫為籌備賑項請將恩賞豫省漕米三十萬石内多餘之)
(米十萬石賞給備用等語朕念直隸本年順德廣平大名三府缺雨麥收歉薄已令截漕三十萬石其餘缺雨)
(地方尚廣現在時逾小暑大田趕種不及必須寬為籌備因再加恩令於所請十萬石之外再增給十萬石以)
(裕民食)於恩向不宿即刻降絲綸更增十萬石寧多遍及
民人力遜
天力默禱
施惠均
留京王大臣報得透雨詩以誌慰
翼日飛章至甘霖大霈稱(兹據留京王大臣等覆奏已於二十八日在覺生寺黑)
(龍潭兩處設壇虔誠祈禱即於是日未初濃雲布合密雨沾灑至未正雷電交作大雨滂沛酉刻方止入土約)
(有六寸且雲氣濃厚雨勢極為寬廣大田得此渥&KR0584;益資長發一切雜糧蔬果亦俱暢茂農民甚為歡慶等語)
結壇方致悃
施澤遂符徵歷久三時逮量深六寸應迤南普被否(京師)
(既得渥澤畿南相去不遠早晚或亦奏報均沾欣慰之餘益增翹望)既慰復翹兢
六月朔日作
季夏月之朔農占最宜晴(農占以六月朔日晴則此一月雨水調勻試之屢騐)慮
由昨日預念至過申縈塞宇無邊朗巖林有喜明下㫪
送夕照乃敢五言成
雨六韻(六月初二日)
昨晚頗酷熱今朝蒸作雲鋪空旋密密落雨遂紛紛優
渥既霑矣隂晴胥可云爽風乘樹下積潦看階垠正自
餘暇適復來京報聞甘霖盈尺續(今日接留京王大臣奏京師復於前月二)
(十九日亥刻雷電交作大雨傾注至三十日丑刻方止約計實有尺餘較前廿八日之雨更加滂沛兩日之内)
(連獲濃膏極為優渥感荷昊恩惟有倍增虔惕耳)寧不惕為欣
戒得堂自箴
既雨霑猶欣既晴逢時若亦慰時(讀作是)情咄哉此語又
隣失惕耳寸心當戒盈莫謂閒堂適偶憩正懷番界事
遐征(前歲廓爾喀滋擾蔵界因即畏避籲降允令来京進表並且嘉其恭順賜以封號不意去秋復来侵)
(擾竟敢搶掠扎什倫布財物命將往征實非事所得已也)固非土地又期得(國家大功屢蕆)
(拓土開疆里逾數萬要皆屬事不得已並非窮兵黷武思以逞已之欲已詳見斯堂之記今廓爾喀滋事予始)
(尚未有用兵之意及命福康安等帶領勁兵前往聲討亦曾諭令擒獲首惡之後將賊所并吞地方仍即給還)
(各部落以示問罪之師非有期得土地之念此事勢難中止心可共見而盼望捷音究非戒得之為顧斯堂名)
(自深慚恧耳)盼獲捷音恧顧名
清舒山館
駐山莊已過旬日山館今朝始詠評無遍及佳實吾過
有舒得趣待斯清不雕古景風和月盡洗塵情色與聲
題句每年循往例復三敬俟願符貞(再逾三年即當歸政之期歸政以後)
(可弗吟此或可得符初願惟有敬俟天恩耳)
含德齋有會作歌
前額清舒後含德胥是
奎章麗屋楣各曾題句難僂數(上聲)兹於其義有所思清
舒怡志寓内修含德敷政兼外施然而外莫不由内是
應在此言此為德即道内含實合(言不自稱其德)德又惠外靳
豈宜(言應及物者弗施)斯誠
明訓包内外創會成詠示
法垂
招涼榭
邇日若雨暘暘炎雨則涼涼炎似無定不常乃其常炎
則必至榭涼亦如例償横楣豎為柱勒句短復長賦詩
何必多杜老笑我忙
千尺雪
一川疊石為高下遂有飛流落向南試問坡翁斯絳雪
(山莊千尺雪每雨後西北諸谿及武列水驟漲皆挟沙而来色微黃有如絳雪因憶蘇軾聚星堂詩與客皆效)
(歐陽體禁體物語不以鹽玉鶴鷺之類為比仍不使皓白潔素等字若使軾詠絳雪不知又禁何物類創為新)
(談也)又何禁體作新談
己酉以來書幅後逮今點筆又成三(癸酉春命董邦達錢維城張宗蒼分)
(寫西苑熱河吳中三處千尺雪景而盤山之千尺雪則自圖之歷年駐山莊每題此景之作書錢維城所畫卷)
(中因戊申歲紙幅已滿故自己酉以來詠此處詩即書貯此自寫盤山千尺雪卷後迨今又閱三年矣)俟
成六數斯歸政將作閒人此重(去聲)探
永恬居
雪形千尺詠畫趣五言拈谷口入咫尺山居近視瞻今
年却初到勝地惬停淹陡憶捷書至(征𠞰廓爾喀一事原因巴都爾薩野)
(沙瑪爾巴等利欲薰心自起衅端不得不興師問罪擒獲首惡以安衛葴實非利其土地好為窮兵黷武之舉)
(兹來仰瞻為鑒奎額偶念及此當可仰邀蔵地皇祖在天之靈默佑速蔵大功早得捷音俾僧衆永)
(享安恬之福副此佳名耳)佳名副永恬
素尚齋
山廊拾級上屧步却猶能高則望延遠静斯清最勝詩
多已自厭興至復頻仍素尚原如此或非大不應
創得齋得句
永恬更入深西北谷幾轉松棧護石門巖屋幽且善庚
辰所肯構歲月不為淺創得久額名每來似初欵巒㘭
鹿隠呦林顛鳥暢囀(叶)話舊敘新乎彼胥弗加辯
降旨緩徵山東缺雨州縣詩以誌事
德州一帶缺春膏降旨曾經宣戶曹(前因山東德州一帶自四月以後雨)
(澤未霑小民不能及時播種即經降旨將德州平原等十州縣衛加恩緩徵並賞給貧民口糧以資接濟)傍
及仍詢疆吏奏緩徵兹籲國恩叨(嗣以該處總未得透雨節次馳旨詢問並)
(令察看或尚有缺雨之處即行據實奏聞兹據吉慶奏歷城等二十州縣至今亦未得霑足晚禾未能趕種農)
(民不無拮据等語因復令將濟南府屬之歷城齊河禹城陵縣臨邑德平濟陽東昌府屬之聊城茌平博平清)
(平冠縣莘縣泰安府屬之東阿兖州府屬之陽穀夀張曹州府屬之濮州范縣觀城朝城州縣及坐落衛所本)
(年應徵新舊錢糧倉穀緩至秋後察看收成如何再行啟徵並該州縣衛所乏食貧民賞借一月口糧以示撫)
(卹其德州德州衛平原恩縣館陶高唐臨清武城邱縣夏津等十州縣衛將来一得雨澤亦須接濟資其耕作)
(並令臨時借給籽種俟来年麥收後徵收俾民力益得寬舒)課紓州縣二十遍急恤
黔黎衆口嗸默祝
昊穹甘&KR0584;惠秋成庶可救民勞
差往辦理截漕之倉場侍郎劉秉恬奏報得雨及
一切事宜詩以誌慰
本因直豫截漕(作平聲)差(四月中旬因直隸之順德廣平大名三府豫省之彰德衛輝懷)
(慶三府雨澤缺少應即豫為設法接濟隨今梁肯堂馳赴天津會同該侍郎商辦截留漕糧六十萬石分予兩)
(省臨時酌量撥用該侍郎即前往臨清地方督同道府辦理截留兊運事宜)孰謂齊西雨亦
乖兹乃臨清澤霑報(自後又聞山左德州臨清一帶亦未得有透雨節經降旨詢問並疊)
(次加恩緩徵酌借矣兹據劉秉恬奏臨清地方自四月廿五得雨後天氣久晴正在殷望之際兹於五月二十)
(七日得雨一寸又於二十九日自戌至子雷電交作得雨入土四寸已種早穀高粱棉花藉以滋長未種大田)
(並可上緊翻耕趕種蕎麥雜糧幸冀有收覽奏似可不致成災堪為欣慰)並稱運道水增皆
(並奏稱運河水勢於次日長水四寸所有江西南昌等七幫糧艘暨赴滄州交卸兵米之廣信十二船正在料)
(理起撥得此水勢更屬易辦一二日内即可全數開行)抵通雖計一月緩(至劉秉恬奏稱)
(現在東境糧船只餘江西七幫核計行走情形六月内可過天津七月内通壩全漕可冀告竣與前兩年完漕)
(日期仍屬相仿等語查前歲全漕抵通係七月初八日去歲係六月三十日更早八日今歲有閏四月若以前)
(兩歲計之則實遲一月矣謂水勢未能充足輓運較遲則可若不計閏而竟稱相仿所奏殊未核實也)較
日仍同昨歲排(年來全漕早抵通壩亦為回空船隻可以早抵水次受兊不悞冬兊冬開舊例)
(此次抵通日期連閏計之雖遲一月然以七月全抵將来回空南下仍與昨歲不殊亦可幸耳)事在人
為誠不爽勑幾宵旰敢忘懷
烟雨樓對雨(六月初四日)
進舫中湖略&KR1268;雭至樓片刻遂霶𩃱烟容雨態名副矣
塞北浙南實異麽墻外農夫喜有慶階隂君子對無訛
(是處本名青蓮島樓隂蓮花最勝)既霑六月却宜霽目屬雲開意更多
敞晴齋書懷
邇來晴雨實無易(入聲)然值時行恐其爽(特過也)巖齋吉語
取攀登最喜貞符三日朗碧天寥泬無片雲綠林殷靃
有萬狀(叶)即此景光豈易(去聲)逢幾多卜度自憐曩
霞標
横嶺可延緣霞標忽即到既已據岡巔而後委巖隩幽
顯兩合竒静深總含妙豈非夙常登兹始偶一造鏡中
白髮多乃悟吾年耄
陜西巡撫秦承恩奏得透雨詩以誌慰
二麥登場後大田望雨時(秦承恩奏陜省於四月二十八九等日普得透雨之後嗣)
(值二麥登場正宜晴霽至閏月二十後秋禾漸次需雨據延安鳳翔漢中榆林同州興安商州鄜州綏德等九)
(府州於五月初六及十二三等日得雨四五六寸至深透不等其餘各州縣亦有得雨者不過二三寸時當盛)
(夏土膏易燥秋禾望澤頗殷)
靈神祈
太白甘&KR0584;霈優施(又稱於五月十四日設壇祈禱十六十八兩日雖得微雨仍未霑足隨於)
(二十一日馳赴連太白山虔誠齋禱二十四日取水下山濃雲四合即得陣雨二十五日亥刻大霈甘霖滂)
(沱綿密至二十六日未刻方止所過郿縣盩厔鄠縣長安咸寧等處入土七八寸至一尺不等已種秋禾俱資)
(長發間有未種者亦可趕種晚穀秋蕎並據近省之咸陽醴泉等九州縣具報二十五六等日亦均得雨深透)
(察看雨勢寬廣遠近自必普霑俟報到後再行彙奏等語)禾黍胥益茂豆蔬無不滋
秦民沐
天佑額首謝增寅
出麗正門觀稼閱堤之作
策馬出觀稼歷來率成例憶七旬以前衆視為常事何
乃近年間都欣稱罕瑞侵尋臻耄耋而自覺猶未暘雨
幸若時黍禾已吐穗祝如是兩月又可稔秋遂前此暴
漲發低處致浸被(前數日此間連朝驟雨武列河山水陡發沙堤一帶官兵居民房屋在低)
(窪處者多被冲塌並隨從員役亦間有被水冲失什物者聞之均為軫念)山澗落甚速田無
恙有利室廬或頽墊亦關民生計隨行者輜重間(去聲)有
致沉失(叶)即命大臣勘輕重賚次第(即命御前大臣和珅福長安前往查)
(勘分晰具奏隨降旨將被水較重之東四旗蒙古協領佐領等八員各賞三月俸銀兩月俸米兵一百六十七)
(名各賞三月錢糧兩月甲米被水稍輕之滿洲佐領一員賞給兩月俸銀兵三十三名各賞兩月錢糧被水居)
(民大口各賞兩月口糧小口減半俾資口食所有冲塌房屋官兵者交工程處動項修盖苫補居民舖戸者奏)
(請瓦房賞銀二兩草房賞銀一兩雖屬照例辦理但朕現駐蹕熱河自宜格外施恩各令加倍給賞令其自行)
(修盖俾得各安棲止其隨從員役人等冲失什物除係官物免其賠補外官員各賞兩月俸銀拜唐阿兵丁官)
(役等各賞兩月錢糧免致拮据以示惠卹)舊堤或卑薄示令增補暨(沿河舊有石堤)
(一道此次異漲暴發以致漫越兹履看覺堤身卑薄因命相度地勢高下酌量增高其原未有石堤處並令補)
(修以資衛護共約需帑金十餘萬兩)山莊經百年已自成都會(叶)一勞籌
永逸肯惜帑項費伏秋南河汛安瀾更厪意
題文津閣
題句今年略覺遲季過旬又幾朝移幸兹忘彼寧為是
(往歲莅山莊數日此處即有詩今歲熱河固幸霑渥雨因繾念景州德州一帶缺雨心緒不佳未曾於此題句)
較雨量晴遂閱時每欲拈毫常乏興不能置景強(上聲)成
詞長沮雖致游言誚我即瞠乎愧未知
趣亭
亭原新構塞原古老樹竒峯那較時題額仰觀還自笑
因提前趣問誰知
月臺
假山雖有月臺名草置寧同十産成既不常來來便去
幾曾銀魄對其明
江西巡撫姚棻奏廣昌南豐二縣被水命加恩賑
恤詩以誌事
暴漲浸城舍夏時那保無惟教莫諱彼即可施(去聲)恩吾
二縣遭昏墊(姚棻奏江西廣昌南豐二縣地居上游因閏四月下旬雨水過多溪河泛漲五月初)
(三四兩日復大雨如注山水驟發以致城鄉房舍間有浸坍並有淹斃人口及田禾被淹之處隨令藩司託倫)
(備帶公項銀兩馳往確勘分别撫卹不致失所並聲明水勢已退尚可補種晚禾不致成災等語該二縣驟被)
(水淹雖係一縣中之一隅然朕心厪念災黎聞之殊為惻然)一心厪向隅例增視武
列(又據稱該省被水撫卹成例無力貧民冲倒瓦房一間給銀八錢草房一間給銀五錢淹斃人口每大口)
(給銀一兩五錢小口給銀八錢冲刷禾田每畝給籽種銀一錢沙淤田每畝給籽種并挑復工本銀二錢核計)
(廣昌縣應共撫卹銀二千二百四十兩零南豐縣應共撫卹銀四千六百七十兩零業已照數給散並無遺濫)
(該撫所辦固係遵照定例但日前熱河因連朝驟雨武列河山水陡發沙堤一帶冲塌無力之居民舖戶房屋)
(經朕降旨於和珅等奏請例賞之外加倍賞給俾資修補所有南豐廣昌二縣應行賞給建盖民房暨掩埋銀)
(兩豈以遠近致有殊施因即馳諭該撫亦照所奏該省成例加倍賞給以示朕一視同仁格外加恩至意)遠
近豈相殊
御製詩五集卷七十四
