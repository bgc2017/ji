御製詩四集卷九十三
古今體四十七首(癸夘一)
癸夘元旦
歲朝歲德重陳揆天紀欣逢茒茂覃踐阼而今四十八
得年忽爾七旬三未登耄耋慎如始虔祝雨暘利作甘
詰曉瓣香顒籲佑大河舊路復江南
元旦試筆
去歲元辰因值齋朝儀移後五朝排敬
天較向賀正異(乾隆己未丙寅戊寅丁酉皆元旦遇上辛應齋以慈寕賀正故於次辛)
(元祈榖詳去歲旦試筆詩注)恭已從兹擬例皆(自去歲依雍正七年四日上辛元旦即齋)
(之為例旨永以矣)禮備太和萬邦會樂含泰蔟八音諧垂衣
黼扆遑云久謙受滿招益惕懷
瑞葉仙蓂初茁辰根棋萬物樂生寅周書法古惟無逸
堯典放勲在睦親派衍千年四品秩支繁十世一家倫
(本朝宗室繁衍向来閒散者例無頂戴昨冬降旨將王貝勒貝子公之子嗣俱照蒙古王公台吉之例分别給)
(與頂戴其餘閒散一㮣給四品頂戴兹于新正初十日錫宴頒賜凡二千人皆太祖以下本支雲礽蕃衍)
(正及十世)笙簧酒醴承筐繼大宴乾清待以旬
題玉雲龍如意
似堪琬琰等閒厠豈肯珊瑚孟浪敲設玩雲龍相(入聲)從
象訓垂九五著乾爻
題元人歲朝圖
欲識豐年象歲朝圖可知親朋相慶賀幼穉共歡嬉家
有盖藏富人無凍餒咨觀兹真惬意然豈易逢之
降旨加賑山東江南等處州縣詩以誌事
河決艱河復已歷兩歲餘山東及江南多有被災區哀
哉民非魚奚啻視傷如去歲即降旨弗以月計諸恒賑
待河復庶免庚癸呼(上年因山東之兖州曹州二府及濟寧州所屬各縣又江蘇淮安徐)
(州之沛豐等屬漫水未消田禾淹浸業經先後降旨不論月分常予賑恤俟河復故道水退再行停止)又
思一縣中或有高下殊其弗被災村例仍納賦租并令
緩其征閭閻通有無(山東江南災重州縣既予常川賑恤不論月分但一州一邑之中其)
(未經被水鄉庄與災地相近該處鄉鄰有無相通亦應加意休養因降旨將山東江南各屬成災五分以)
(上者其成熟各鄉庄概予緩徵以紓民力並令嗣後各直省俱照此例遇有灾賑事務一體緩征俾得通融接)
(濟分有餘以補不足)凡此蒙恩處無待加賑乎其或被灾輕及風
潮所於兩省胥更有加賑應均需山東則二府一州八
縣俱江南九州縣望恩民殷須視其灾輕重月限加分
疏(兩省除灾重常賑各州縣外其成灾七八分之各州縣衛正賑已畢民食不無拮据因冄加恩將山東之)
(兖曺二府濟寕一州属極次貧民概予加賑一個月其成灾五六分並上年新淹之鉅野嘉祥與猝被風潮之)
(利津夀光樂安昌邑濰縣霑化等八縣埸並著一體酌借籽種口糧又江南之邳州銅山豊縣不入常賑之上)
(年猝淹地畆及宿遷海州九十分灾之極次貧民概行加賑兩個月次重之桃源睢寕沭陽九十分灾極次貧)
(民概行加賑一個月其徐州大同衛屯田一體分别加賑以資接濟其餘無需加賑之處有應借給籽種口糧)
(者一體酌辦俾灾黎均沾渥澤用漙春祺)屯膏我不為問惠我意祛(易益卦有孚惠)
(心勿問元吉予常解以加惠於民而不問其感德與弗感德非謂加惠於民不問而可知元吉較為切於為君)
(之道)惟懷溝壑者南望以嗟吁
民數榖數
民數榖數國之本每歲各省令具奏因命司農計損益
觀之持盈懼益懋榖數較於初踐阼增纔十分一倍就
(乾隆初年各省存倉榖數共三千五百餘萬石歷年督飭各省以積榖為要建乾隆四十六年各省存倉榖數)
(纔至四千二十一萬石零較之初年計多四百六十餘萬石然其所嬴不過增十分之一)民數增乃
二十倍(國朝順治初年民數僅一千六十三萬至乾隆初年民數已至一萬六千餘萬是已增至十倍)
(至乾隆四十六年民數乃至二萬七千七百餘萬是增至二十倍矣)固幸太平滋生冨以
二十倍食一倍榖價踊貴理非謬穀貴因之諸物貴何
怪近利居竒售(現在各省存倉官榖較之乾隆初年不過增四百餘萬而民數增至萬萬)
(是以二十倍食一倍無怪榖貴而諸物因之無不較前昂貴小人近市居竒固緣牟利實勢所必至耳)
返淳擬欲禁奢費遊手謀食恐難副(昨歲大理寺少卿劉天成奏請風俗)
(崇儉還淳一摺余心是其言而行之實有所難盖太平日久由儉入奢不期而然驟加禁令罹法者多且遊手)
(謀食之人轉失生計非善策也)設曰驅之盡務農那得許田供耕耨水
旱賑濟數逾萬(自乾隆初年至今每歲各省水旱偏灾其賑濟銀未動輙數百萬計多者至千萬)
(偏灾蠲免銀榖數亦約略視此合計四十七年中所費不啻萬萬矣)無過補苴其罅漏三
免正供兩免漕(丙寅庚寅丁酉曾三次降旨蠲免天下地丁正供丙戌庚子兩次降旨蠲免各)
(省漕糧)未見閭閻生計茂長此安窮不敢言蒿目怵心籲
天祐綏豐或尚可支持惕息中豐又難遘
癸夘春帖子
俶律入初歲(正月初三日)嘉占協重寅(寅正初刻五分立春)萬方一氣
遍慶莫不知春
臘雪符三白條風鬯八埏物和時共泰民以食為天
癸臨邜茂又過辛與物皆春共賀春紀歲憲書列重格
忽為七十有三人
題宋人九陽消寒圖
展軸先聞芸氣香是誰繪事出尋常容齋五筆九作久
(洪邁容齋五筆九作久陽數九為老久之義也)宋代此圖羊寓陽一始數(上聲)完
八十一長徵寒盡曉春長羲經明訓居觀象惟是體乾
勵自強
降旨加賑安徽被灾貧民詩以誌事
鳳穎灾因淮水漲較於河決患為輕民之困則原無異
賑與加斯頼有生(上年安徽之鳳陽穎州二府並泗州屬州縣因淮水泛漲田畆被淹業經)
(照例給賑苐正賑已畢青黃不接民食仍艱因再加恩將夀州鳳臺鳳陽懷遠靈璧泗州盱眙五河穎上等九)
(州縣被灾八九分極次貧民概行加賑一個月以資接濟其鳳陽長淮泗州三衛被灾饑口一體加賑至被灾)
(較輕有需酌借口糧籽種者並著該撫察看情形率属妥辦俾灾黎毋致失所)調幕已深慙午
夜借資母俾悮春耕十行布惠務實政寧渠(去聲)遵其故
事行
降旨豫省加賑詩以誌事
河雖決豫省一過未傍侵縱異東(山東)南(江南)重亦廑歲月
深賑期加以普借項俾其斟(上年豫省因黃河北岸漫口未堵其過水地方雖不)
(至如山東江南之不計月分常予賑恤但今春正賑已畢麥收尚遠民食未免拮据因降旨將儀封考城陳留)
(三縣無論極次貧民再行加賑兩個月其餘有應酌借倉榖之處並著該撫酌量情形率屬妥辦俾窮簷均沾)
(渥澤)申命地方吏體予勤恤心
題仇英迓福報喜圖
見說鍾葵善辟邪名堯家亦字于家(世傳鍾馗辟邪謂起於唐明皇之夢)
(按考工記杼上終葵首注云為推於其上明無所屈此辟邪之義所昉也又考北史太原公于勤字鍾葵又堯)
(暄本名鍾葵字辟邪此皆史冊可證者楊慎丹鉛錄世書鍾葵於門謂之辟邪由堯暄而傳會但葵馗二字異)
(耳向題文徵明寒林鍾馗圖曾辨其訛)何因幻起明皇夢烏帽紛傳載鬼
車
詠宣德雕漆登樓奕碁圖
事繪黃岡禹偁文丁丁入子若堪聞仲連干木聯翩至
想欲登樓為解紛
題宋版周髀算經
皇祖精明勾股絃惜吾未習值髫年(余遠侍十二皇祖時年甫歲設)
(至十六七歲時想亦蒙親王指示算法矣踐阼投即以是為要命皇子軰隨莊學之故有通其術者而朕)
(以因循未學此每以為愧)授時以是為要矣考古亦常有舛焉設匪
敬誠存曰旦可能容易事占天而今老固難為學自畫
追思每愧旃
詠痕都斯坦椀八韻(有序)
材稱峚嶺精璆萬里来遐製出天方珍椀幾番形
詠煥雲腴而比潤經水磨以呈竒葉抱全規花縈
雙珥輕如蟬趐技傳刻楮鏤冰凝似羊脂巧現心
葩意蕊祥徵益夀詎惟貴比連城慶洽宜春復爾
韻成五字
又詠痕都椀珍斯愧在斯雙寕祗稱珏圓實中(去聲)於規
泰冐泰濛出磨砂磨水治精難措其手妙已過乎思薄
訝蟬無翼腴真羱有脂上葩下葉擁左珥右璫垂大白
殊史句盂方異子辭題成襲而置笑此屬何為
新正樂夀堂
一歲依然一歲新百年得幾(上聲)百年人古稀天子有(去聲)
三益勅命時幾以萬真住此尚當遲週紀臨斯恰復值
初春庭軒規制肖淳化(長春園之淳化軒先已落成原為歸政後園庭憩息之所兹寧)
(夀官之樂夀堂乃仿其規制為之)風俗惟慙未返淳
頤和軒
頤和擬他年成軒頗亦久丙申即落成曾欽奉
聖母(丙申新葺寕夀宮落成於春正恭奉然聖母侍宴今已不可復得為之愴)承
歡景依然此景重獲否摛詞增黯然遑論待其後
如亭口號
小亭四柱頗延虚擬待他年樂遂初徙倚片時疑信半
未知此意可能如
矩亭
亭以折旋中(去聲)得乎惕焉於是動思吾居然年亦七十
矣敢曰斯之乃不踰
得閒室
新正幾務簡得閒乃偶至坐席不暇暖促成亦五字耽
逸豈其佳公旦言謹記惟待一紀後(自今歲計之歸政尚待十二年)循
名或可遂
閱是樓口號
川世區區祗世川士衡賦語未拈全不如閱是閱如是
弗計故新聽自然
題宋版周易程傳
卜筮書違秦火殃大程平正傳言常(言易者率入於竒朱子矯之以為特)
(言卜筮故每爻必言占者得之亦未免過正盖易理無不包實不竒予以程傳為得之)周張朱介
三賢卓凶悔各中一吉當開物無為自成務抑隂有道
在扶陽幽明通以性命順(櫽括程傳序語)内聖由來貫外王
詠周天球端石開泰硯
一眼似昇寶旭初三羊刻處意誾如設於綈几墨卿命
開泰說應選紙書(向曾著開泰說以泰之九三即乾之九三乾乾惕若然後常保其泰云)
新正
雍和宫瞻禮
梵天輝象界昔日
躍龍淵例有叩新歲那無憶少年一齋大和盎(宫雍和之東)
(為書院正室大和皇考御題額曰齎)四海
量包全遲曰人求舊懷居理亦然
坐冰床至鏡清齋
新正禮初地蹕轉尚辰牌可以趁餘暇因之遊水齋拖
床轣冰沼凝鏡護池階别有會心處四章各寓懷
鏡清齋四詠
唐宗三鏡已昭然别撰溪齋增一焉漫道當前冰即水
照来終較水為堅
右冰鏡
冰隣實乃水隣虚淡淡如還朗朗如妍與媸惟全付彼
清兮濁亦豈關予
右水鏡
月鏡團圞入鏡池印中合相燭毫釐光光相照誰賓主
空色原来兩不知
右月鏡
銅鑄旃磨總弗須榖紈披處趣猶殊雖然不示形形示
應付清風一掃無
右風鏡
題浴蘭軒
面臨真海沆(是軒在液池上俗謂之北海)背峙假山峩忩鏡畫圖展
几芸書史羅循名花葉辨(浴蘭之名維義取九歌然離騷所言蘭即都梁香草莖葉)
(皆似澤蘭朱子楚辭辨證謂古所謂香草必花葉皆香而燥濕不變故可刈而為佩若今所謂蘭其花雖香而)
(葉乃無氣非可佩者所辨最為詳核宋以後畫家不察祗知重花不知辨葉往往即指建蘭為離騷之蘭殊屬)
(沿譌昨命補繪蕭雲從離騷香草圖曾加訂正)探節日風和井渫求明惻因之
憶九歌
快雪堂即事
年前每逢雪(昨冬得雪較早且年前屢獲祥霙至今猶積素也)積素尚鋪墀豈
得學書暇能無即景詩思人緬以古玩物戒其私聲應
符嘉兆忖量或有之
題宋人雪忩課讀
三家村裏老先生課讀聊憑雪牖明耐得清寒原是學
世間菅蒯可相輕
每觀舊日詞臣賡和卷冊惟餘大學士嵇璜一人
朅爾成什並書賜之
遣暇石渠舊蹟披西清賡和綣然思率登鬼錄嗟前後
(内廷翰林在嵇璜前者張照汪由敦梁詩正錢陳羣劉統勲張若靄勵宗萬陳邦彦諸人嵇璜後者蔣溥莊有)
(恭劉綸于敏中嵩夀裘曰修董邦達介福觀保王際華錢維城錢汝誠張若澄蒋檙諸人皆相繼淪謝)祗
剰嵇山不動移四句六如真弗舛電光石火訝於斯得
輿碩果喻君子較彼韋平似勝之
題淑清院
每來淑清院無不詠淑清兹来會心别不覺敬畏生淑
有善之理清實國之稱以善治國政萬民蒙太平然斯
豈易哉在敬
天愛氓兩字訓奕世羹牆仰
聖情(淑淸院扁也皇祖御筆)
素尚齋
下有岞崿擎上有菁葱覆松栢(謂菁蔥也)冬不凋谿壑(謂岞崿也)
古尤秀是處置書齋素尚名誠副而我於其間五字亦
促就
千尺雪
何須紛較絮和鹽雪在峽邊光在檐一陣檐風翻峽底
不知誰軸水晶簾
石襯泉流聲越峭泉垂石表色增清資相殷處彰相得
默對惟應靜六情
同豫軒
待備春筵每坐斯(是日宴外藩於紫光閣先憩此傳膳)循名不覺怵然思
一民不得所則怨同豫之云未易期
涵元殿
趯臺宫殿建前明即境還因間(去聲)易名每至涵元思乙
乙仰欽大造德生生四時消息由他運萬物色形祇自
呈一部羲經注於此勖哉惟是體乾行
蘭室口號
年年蘭室必留詩未免國香嫌費辭侵曉同雲晨作霰
希濃雪亦鮮吟思
登寶月樓
翡翠瓦雙層一年纔一登皇州春色好百歲太平應益
凛持盈意敢誇錫羡膺問予切兢處視此液池冰
惇叙殿得句
丙寅斯設宴卅八逮今年(憶丙寅八月於惇叙殿錫宴宗親維時與宴者朕諸叔昆)
(弟子姓几百人有事未至者尚五十餘人有柏梁體聯句詩逮今癸夘凡三十八年矣)彼聚尊及
近兹聯卑以全窄嫌庭院席寬就殿墀筵(昨歲加恩宗室分别議給)
(頂戴兹以春正十日嘉宴行慶賀禮本支蕃衍至二千人瀛臺惇叙殿墀限於地隘難以肆筵因於乾清宫丹)
(陛上錫寡實盛典佳話也)數典實因此重成五字篇
正月五日紫光閣賜宴得句
太液冰凝積雪皚紫光光暎鎬筵開同欣宿麥三白兆
共慶新春兩日迴(昨初三日立春正月節)淑氣一堂融玉琯傾心
列席酌金罍今年霍罕輪來覲(每歲新正於紫光閣筵宴蒙古王公年班回部)
(今歲霍罕伯克那爾巴圖不遠二萬餘里遣使輪班入覲因令一體與宴以昭柔遠之誼)柔遠應教
宴賜陪
重華宫茶宴廷臣反内廷翰林等職官表聯句復
成二什
宓犧龍記肇龍師遼矣名官乃必資或簡或繁異今古
汝為汝弼藉諏諮曾無通表誠闕典應有全書勅所司
(前因四庫全書告成載籍大備因思歴代職官志雖散見於諸史通志諸書第古今因革損益名實異同之處)
(末有專編可考降旨命館臣纂輯職官表一書刊布頒行)茶宴選題合聯句對兹微
雪又希思
歷代原曾表職官兹如通志例而刊由今視昔臣不易
以己率人君實難北銑南金寧限地龍言䕫拊戒空餐
瀛西朔漠胥登籍(職官表備列内外文武各官至於遐荒遠徼咸置官守如喀爾喀軍營烏)
(里雅蘇臺庫倫西寧反西藏等處分設將軍參贊駐劄大臣以資綏馭新疆準噶爾回部亦各設官置吏自將)
(軍都統以下特𣲖大臣官員莅治其蒙右官屬回部伯克及各邊境土官土司並一體附入以昭中外一統之)
(盛)益慎持盈國步寬
職官表聯句(有序)
惟王建國綜六典以正萬民咨汝亮功撫五辰而
凝庶績越二十二朝之損益遐哉鳥火雲龍溯三
百六十之源流備矣工虞禮樂昨者書成秘閣因
四庫以考職官今當慶洽初韶宴重華而賡喜𧺫
自漢沿秦制更張三統規模宋仿唐階參錯六朝
建置元興草創略踵遼金明季淪胥漸渝洪永惟
治人斯有治法而守道不如守官我國家祗叙天
工肇脩人紀
龍興締造首詳三院之名虎旅奮揚爰建八旗之號定
鼎而折衷百代因時有增設之員勅幾而澄叙九
流接覲無貸權之事以至祗膺列爵札薩克世奉
屏藩底定新疆衛拉特勢聯候尉武成文守大法
小廉品秩所以釐然班聯於斯肅矣乃欲循名而
責實必先援古以證今申命儒臣博徵往蹟立表
而體兼乎志𣙜商遷固之遺文緯史而義凖諸經
斟酌虞周之舊典旁行直上勤乙覽以披凾列署
分曹勵寅清而示鑑四千載目張綱舉徧攬前聞
廿八人環轉珠聯合形新詠庶幾歌風解阜我君
臣相悦以同聲更期思日贊襄爾寮采協恭以將
事
(御製)股肱元首勖明良表撰職官勅慎詳(乾隆庚子九月諭四庫館臣以)
(國家設官分職制度詳備不殊周官其間因革損益名異實同今之某官即前代某官又或古有今無古無今)
(有允宜勒定成書因命將本朝文武内外官職階級與歷代沿襲異同之處詳稽博考纂成職官表錄入四庫)
(全書刊布頒行以昭中外一統古今美備之盛)親族猶先重堯典(宗人府即歷代之宗正寺)
(掌皇族屬籍以時脩輯令左玉牒辨序昭穆爵禄均其惠養教令焉設官有宗右宗正左右宗人府丞左)
(右理事等官分掌其事乾隆戊戌年諭復睿親王多爾衮等封號追謚襲封配享太廟壬寅九月諭將宗)
(室王公子弟均照蒙古王公台吉塔布囊等子嗣之例思給官頂其餘閒散一概給予四品頂戴並於今歲新)
(正賜宴乾清宫錫賚有差展親睦族以昭渥典)
肆筵具邇邁姬章
綸言直下中書省阿柄寧移政事堂(内閣職司票本大學士以下有學士)
(侍讀學士侍讀典籍中書等官自明太祖罷丞相以大學士專司票擬不過如知制誥之翰林其後)
(職任漸崇閣權遂重伏讀乎官聖諭事權輕重原視乎人主之委任而不繫職之崇卑我朝)
(乾綱獨攬官府肅清閣臣惟知恪奉官常威柄不移洵從古所未有也)六典總持歸
簡要(臣阿桂)三銓成法協平康(六部尚書侍郎以下有郎中員外郎主事)
(筆帖式司務等官吏部主銓叙陞降凡職官有缺依例銓選候引見欽定其大缺開列請)
(旨盡除明代廷推之弊至内外各官議處降革均按例題奏請旨遵行)度支計裕
用恒節蠲賑
恩頻富倍藏(戶部平準出納以均邦賦出入有經我部朝宫府歲支撙節帑藏充盈乾隆初年)
(庫存銀三千萬兩今且幾八千萬兩並無加增賦税且蒙恩普免天下地丁錢糧三次蠲免漕)
(糧二次其餘賑貸不下萬萬而團用饒裕實史冊所未覯云)府庫籍收山積廣
(臣三寶)泉源義取水流長(三庫主財用出入掌國朝皆專派親信大臣之寶)
(泉寶源二錢局主鼓鑄戸工二部右侍郎掌之其三庫司官及錢局監督由各衙門保送引見)
(恭候用簡)時哉損益
皇為極懋爾寅清
國有慶(禮部掌五禮凡祭祀燕饗朝會諸大典皆掌之本朝制度修明視漢唐為詳備其職尤)
(重裁國家慶典頻蕃隆儀備舉無一不仰禀之治睿準今酌古繁簡得中洵足昭郅隆)
依律䕫韶諧搏拊(樂部即周官大司樂之職我更皇上審音合律訂正樂章)
(製鎛鐘特磬釐定樂舞之製悉歸雅正臣嵇璜)占風象譯會梯航(會同四譯)
(館乾隆年間改隸禮部以司員攝鴻臚少卿領其事盖如周官象胥掌客之職)中樞莫贊
星鈐密右選欣增歲禄穰(明代以兵部為中樞機宜進退悉以委之事多掣肘我)
(朝命將征行皆仰禀功赫濯睿略兵部惟掌兵數及武選之事武良由措置得宜也邇)
(年復奉各省恩旨添給武職養廉將原扣名糧改補實缺共添兵六萬六千餘名棋布星羅營)
(制益昭整肅)止辟祥刑䘏圜土(刑部綜司邦禁内外問刑衙門一切讞斷皆核)
(覆集題奏務期平允秋讞大典集九卿會議届期復大學士廷臣會同刑部面承旨訓詳審)
(再三寬嚴協中其緩決人犯間三四年復蒙德實恩命減等發落矜慎之心好生之)
(為超軼前古臣福隆安)
(御製)好生大德體
穹蒼共工熙績一人足掌土居民九牧倡(今之工部掌營造修防兼)
(有前代都水監將作大匠之二職至内外緊要工程如壇廟城垣等工百務具舉均派親信大臣督)
(辦物給價工給直並無絲毫派累且窮民得以工代賑無不踴躍子來)典屬今繁蘇武職
理藩全統衛拉(平聲)疆(我薩朝威德遠被蒙古王公扎克等及新疆衛拉特回)
(部均隸理藩院歲時朝覲内入宿衛扈從行圍與内地臣僕無異是理藩院職任雖亦如周禮之大)
(小行人漢之典屬國而内外聯屬統馭之制遠勝前代所設堂司各員亦與六部相等)剔除
秕政清烏府
採聽芻言簡皂囊(都察院本前代御史臺以察覈官常整飭綱紀為職我朝庶政肅清凡)
(言官不奏事紏彈片言可採者無不立予准行科道等敢挾私樹黨互相攻訐前代積習為之一)
(清)給事舊仍常侍署(六科給事中本古門下省官明代自為一署本朝雍正)
(初改隸都察院體統益昭嚴肅臣和珅)警巡分隸太平坊(五城御史如唐之左)
(右街巡使司坊官如漢之長安雒陽部尉也)封投閣祕懲關白緘進郵
遄核貼黃(通政使司掌進各省省題本如漢之公車令宋之銀臺司各題䟽由驛齎)
(到封送内閣皆有定期按期查核無敢如前代之稽延抑滯高下其手者)讞集三司平
庶獄(臣永貴)品儕九寺肅羣綱(大理寺本出前代廷尉職在平反與刑部)
(都察院稱三法司)祠官董領歸宗伯殷禮精虔
飭奉常(太常寺掌典守祭祀所壇壝少卿寺廟讀祝贊社以歲時序其設卿丞)
(禮諸官例以禮部滿尚書領之如周官宗伯典禮之制我皇上精禋專恪恭遇郊)
(執廟大典躬親將事備極誠敬凡駮奔事無不仰瞻睟穆益凜度恭)禋恪豆籩
供
廟壝(臣梁國治)地嚴
弓劒備丞郎(各祀丞諸壇各祀員)(廟設尉及祠祭署奉陵寢自總理事務)
(大臣以下有掌關防官及禮部内務府工部諸員以虔奉明禋恪供灑掃)詞曹華選颺
鸞藻吉士英培翽鳳岡(翰林院典為國史圖籍制誥文章自古稱清華選我皇)
(上親幸翰林院養樂御製詩章臣榮恩加宴賚並增葺庶常館教育尤極儒遇至經)
(筵講官及每科教習庶吉士均由翰林院奏請簡充)儤直螭㘭垂筆槖
(古左日講官如唐侍講宋說書日侍起居注官即右史凡恭遇大典分直以翰林官)
(兼充保臣德)
(御製)新銜芸館檢緹緗(文淵閣於乾隆丙申肇建藏弆四庫全書設領閣事提舉閣事直閣)
(事校理檢閱等官以大學士以下館閣諸臣充之規制周詳名實益為相副)居今亦備參(入)
掌(出)列鑒古惟懷鄭重方(詹事在歷代俱為宫官元史鄂勒哲署詹事長入參謀議)
(出掌環衛云云至我朝惟存為翰林陞轉之階盖自古書生拘迂之見動以建儲為國本其實皆自為日後身)
(家之計無禆國是試觀漢唐建儲如漢武帝唐太宗之英明猶有戾太子及承乾之變其他難以遍舉誠以立)
(儲之後宵小乘間伺隙釀為亂階其弊有不可勝言者我國家三朝嗣服均未明言册立而宫府肅清中)
(外晏如儲之皇祖時理密親王之事仰煩籌知聖慮亦可知建斷不可行也朕於此往復熟之甚審)
(我子孫當敬凛此訓奉為萬年法守也)光禄減明十之九
太官視漢半而強(明代各省額解光禄寺銀米甚多令中官提督寺事片紙傳取)
(如數供億莫知真偽嘉靖以後歲用逾四十萬厨役至四千餘名糜費無節諸弊叢生我朝自康)
(熙年間定制錢糧皆歸戸部光禄以時支取歷加撙節今每歲祇支銀二萬兩月要其數以奏較之)
(明代經費尚不及十分之一所設有卿少卿丞簿等官别以大臣領之非若漢時之光禄勲兼為宿)
(衛之長以故官不冗而事易集品式有定出入有經信足永昭儉德云)牧坰秋獮驪
黃比蹕路
天行幄幔張(太僕寺掌張家口外左右翼牧埸均齊賞罰之政乃諸收埸之一也凡扈從卿及少)
(卿網奏請一人隨等一蹕豫備幔城城駝蛓櫜駝切事宜)
帝澤巽申崇赤縣(臣曺秀先)農祥吉亥捧青箱(順天府即歷代京尹近年)
(凡)(特命大臣兼管以重其職耕耤率僚屬從耕襄事)臚音傳陛鳴鞭應
儐贊催班佩玉鏘(鴻臚寺木出漢大鴻臚其所掌引相朝儀與漢謁者臺唐宋閤)
(門宣贊相近)宵雅肄官優廪餼(臣周煌)大昕鼓衆
幸膠庠(圖子監為成均重地屢蒙興所聖駕臨雍釋奠圜橋觀聽者無不感激奮屬滿漢蒙古學)
(算學各助教等官分掌教士優給膏火廩餼肄業期滿分别錄用規制最為周備)算精勾
股弧三角術驗歐羅斗六匡(欽天監兼有周太史馮相保章三職漢以)
(來為太史令專主算術天文藴本朝時憲兼用西洋算法御製數理精欽定儀象考)
(成萬年書恊紀辨方等書天體地平諸儀推算精密考㩀詳審法實可垂永久)懸肘底須
求大藥(臣劉墉)折肱應許遇長桑(周有醫師秦漢有太醫令太醫監分)
(屬於少府太常今則自為一署置院使院判率其屬以供醫事焉)重臣參筦釐供
簿尚御鉤嵇撤侍璫(周官玉府内府等職統之冡宰漢以來有少府寺殿中監)
(皆掌乘輿服御諸物自宋以後其職漸移於奄宧至明而流弊益甚國初罷十三監特置内務府)
(分設七司以經理大内府諸政其總管無定員以王公及滿洲文武臣為之盖即周官統於冡宰)
(之意而規制尤為詳備云)皂服雄姿逢伯樂(臣王杰)
(御製)僕緣精義析蒙莊(上駟院掌馬匹駝隻以供卿用當即國語所謂王馬如漢之太廏未)
(央家馬諸令丞唐之左右仗廄飛龍使及尚乘等官凡遇時巡於御馬内簡其尤良者以從又每歲秋獮行圍)
(預於春月驅馬至喀喇河屯牧養備用向曾有詩於卿郎職司調習御馬諸法臚舉詳賅昨歲山莊有上駟詩)
(辨及莊子僕緣詞義詳見按語)上林兼飭農蠶務内府分司苑囿場(奉宸)
(苑掌苑囿政職任亦如周官之掌舍掌次漢之水衡都尉上林令丞之類其所屬有稻田場溉水四千畦供上)
(方玉粒凡京城内外河道橋牐均由苑經理董率蓄洩又織染局供織絹匹所司農蠶水利衣食之原非僅古)
(之林丞比也)劼毖戎裝卿武備
簡儲
御械衛龍驤(武備院掌供矢櫜御用武備凡修整御幄帳殿甲胄弓鞬槍力成造皆其)
(職掌如漢尚方考工諸令之職)舳艫漕轉來通潞秷秸陳因實大
倉(倉場駐劄通州專管天下漕運輸納神倉實漢以來大司農之職國家慎重天庾設蒲)
(漢侍郎總督其事承以坐糧廳監督等官歲派御史巡查間復差大臣稽核諸務釐剔漕政肅清)
五部分曺員略具(臣劉墉)二京建尹秩相當(為盛京陪都)
(重地綜以五部侍郎董以京尹頗凖掌神京之視制而吏部則專統於京師學政則兼於府丞)
(明代留京官制尤為斟酌盡善)義符集賽排辰直轄總勾陳列曜
芒(以國初以八旗將士平定海内選備隨侍宿衛統領侍衛内大臣以先後宸御左右翊衛)
(輪直領宮禁職最親近若周官之宮正宫伯漢光禄勲三署唐之十六衛元之四集賽諸職)
立仗
瑶閶開詄蕩(臣阿肅)鳴
鑾葩瑵導飛翔(鑾儀衛若圍巾車大馭漢奉車都尉之職我朝設滿漢鑾儀使冠軍使雲麾)
(使治儀正整儀尉等官統以掌衛事内大臣一人職任尤重)專旗統率連參佐
偏甲驍騰别正鑲(善國家神武開基建旗辨色法良制居則衛環周防出則折衝禦侮)
(每旗設都統一員副都統二員所属有参領佐領驍騎校等官我皇上教養八旗恩意周)
(渥所由磐石黃安臂指相使誠超越百代垂治萬年者矣)兩翼啟行先甲畢(臣董)
(誥)前茅選勁耀戈鋩(前鋒統領掌督率前鋒警蹕宿衛几行幸則於)
(御營外安設卡倫左右翼統領各一人或以王大臣兼領盖如前代衞尉御營使之職所属有參領)
(侍衛校長等官以時訓練定其黜陟營制最為詳善)
紫垣鈴柝周廬禁黃褶櫜鞬宿禦防(護軍統領掌衛督率謢軍宿)
(諸門掌其禁令亦前代衛尉之職每旗統領一人督率訓諫以時考驗所屬有參領護軍校等官凡)
(專司行在宿衛扈營守蹕以參領營總掌之網城堆舖頓衛諸政尤為整肅)重鑰
九門樞特綰(步軍統領提督京營掌管門禁巡捕郊畿盖兼有前代司隸校尉城門校)
(尉執金吾之職蒙國家整飭網維委任尤重惟親信重臣得簡授臣福長安)
(御製)五營萬旅備毋忘(步軍向設巡捕三營上年增為五營添設兵四千餘名所属文職有)
(員外郎主事司務筆帖式等官武職有八旂翼尉協尉城門領副尉步軍尉等官五營各分設副將)
(參將游擊守備外委干把總各官並募民充當番捕人役以伺察旗民法制益為周備)習勤
火噐河稱玉(火器營掌教演火器之政令以時訓練乾隆三十八年移建西頂後之玉河岸邊别)
(為一營以去城市遠俾得專心講習其演放進步連環鎗法有童而習之者技藝精熟為前代所無)登練
雲梯山號香(健銳營習雲梯馬步射鳥鎗水戰駕船駛風之技乾隆十四年扵香山實勝寺傍列)
(營聚處隨時教演從前平定西陲及兩金川屡經調沠出征最為勇敢均著勞績)御苑八旗惟
守衛(雍正元年設圓明園八旗護軍營掌圓明園翊衛之政令周圍駐劄守衞以時訓練然不沠兵隨圍)
獵圍三面詎披猖(三旗虎槍管總統一人總領六人每旗虎槍二百人恭遇)
(聖駕時巡佩虎槍於侍衛前導若人名行圍遇大獸則列槍從之凡殺虎以首先刺虎奏聞)
疇咨慎簡封圻寄控制雄膺節鉞光(總督統轄文武其職如魏)
(晉之大都督隨唐之大行臺廵國家慎重封圻例加兵部尚書及右都御史銜撫提督皆受其節)
(制所轄兩省惟直隸四川以總督兼廵撫事牘皇上整飭吏治督撫大吏簡用尤慎各省奏)
(每至即蒙製久批答並諭廷寄諭旨隨事訓示伏讀御任詩誡諄詳盖重其職任而尤)
(嚴其考核云)七省調供資發運(臣曹文埴)五年輪免緩輸將
(漕運總督專司七省漕務所轄各省糧道及漕標將備衛所各官體制優隆不僅如前代水陸發運)
(使之職我方歉皇上惠愷覃敷普免天下漕糧二次問遇一收每截漕以濟他省並每歲分)
(漕命廵漕御史稽查催督務肅清經理實為盡善)牐排濟兖䟽宣暢壩屹
淮徐啓閉臧(河道總督二員分司南河東河運道隄防諸政盖即前代河隄使者之職)
(而委任過之親加皇上軫念河防凡五次所屬南廵閱視指授修防宣洩各事宜道)
(員諳習河務者每邀選恩破格簡署總督盖重其也)開府望聯卿士月
(臣逹椿)中丞銜帶内臺霜(巡撫綜理通省文武刑名錢榖諸政其名起於唐高)
(宗特遣大臣分道廵撫盖即古監長連帥之任我朝委任特隆例加兵部侍郎及右副都御史銜)
(職任與總督相垨)承宣
德意風行草屏翰方隅蔭在棠(布政使掌各直省財賦出納其職與宋諸道轉)
(運使提舉司為近凡屬員陞調督題補皆掌之有事例得專摺奏聞雖統於撫實為方面大)
(員領䄂)律準平反親蔀屋(臣錢載)臬陳欽慎達巖廊(按察)
(使為刑名總匯宋之諸道提刑是也凡属員紏劾革審皆掌之其職級次于布政使而體制則同)
會垣駐為監司重列郡廵看直指㐮(糧儲鹽法兵備河庫茶馬)
(屯田及守廵道各司其職以佐藩臬而布其教令盖即前代所謂監司也我皇上慎簡人材凡)
(道員奏署兩司者得具摺奏事藉以觀其才識亦重其倚任也)守出一麾稱自宋
(知府督率所属課農桑礪風俗平獄訟各有同知通判等官以佐之皇上澄叙官方尤重牧守)
(膺)(特命書知府以上名於簡任即蒙召對)(御屏凡知府初訓誨周詳盖知)
(府親臨属縣賢否易知故重其選臣莊存與)
(御製)制沿獨奏溯諸唐(直隸州之職略如知府每於州縣中記名特簡考唐渤海國郢銅□)
(三州為獨奏州不隸于府猶今直隸州也)州云牧以幅員廣縣曰令同師率
蘉(知州知縣各治其土田戶口賦税詞訟佐以丞簿等官國家首重親民牧令凡知州知縣由部選者均帶)
(領引見職任繁簡量缺酌調其由大計卓異及稍有勞績奉旨引見者每予記名擢用)佐貳孰無
長民責(各省司府首領等官各司職業分任差委其才具出衆著有勤勞者每蒙恩破格超擢亦任官)
(惟材之意)
雜流亦取衆才量(州縣雜職有吏目典史驛丞巡檢等官外又有牐官倉庫税課)
(大使或司一事或任差委他若各府州縣僧錄道錄等司及隂陽官醫官等亦掄選劄充俾各率其)
(徒以備一職)白山黑水
留都壯豳邑豐原
寶運昌(官盛京自順治初即以内大臣為總管統轄兩翼兵後吉林黑龍江各置將軍與副都統等)
(分地鎮守大陪京重寄屏翰攸隆非親信臣莫克膺斯任也)江左專轅及閩粤
(臣紀昀)荆南巨閫逮秦涼(江寧福州廣州荆州西安寕夏各設駐防將軍一員)
(副都統一二員所属有協領參領佐領城守尉防守尉防禦等官統率滿兵各資保障)軍臺
控馭柔藩部佛藏綏懷護法王(遐國家盛德遠被荒絶徼咸置官)
(鎮守如喀爾喀軍營烏里雅蘇臺庫倫西寧等處事設定邊左副將軍參贊大臣駐劄大臣等員董其)
(西藏亦綏示命大臣駐守用以控馭撫無外之盛執)二萬里胥環戶闥
(臣汪廷璵)十千耦遍闢亭障(我西域皇上聖武遠揚平定拓地二萬餘里其)
(準回二部各設官置吏自伊犁將軍烏魯木齊都統以下或以大臣㦯侍衛官員輪番莅治視漢之)
(都護校尉規模益宏遠矣)腹邊掄將聲聯絡水陸蒐兵陣頡頏
(提督總統綠旗明號令閱軍實以整飭營伍其山東山西河南江西等省以巡撫兼之)總鎮
指麾趨列弁(臣金士松)協戎訓練勵同裳(總兵統轄鎮標有專閫之)
(寄副將分統協標咸率其属而訓練之陸路水師各資表率遇有缺出請旨簡放以重職守)
遞分勇爵援枹振並奮偏禆拔戟趪(參將遊擊都司守備千總)
(把總各按營汛分防水陸互應形勢相資視前代規制更為周密都司守備以上由督撫預保註冊)
(兵部照例擬陞其參遊等官多蒙也記名簡用慎重營伍立法詳善)藻泮莪阿
文治盛(臣陸費墀)
(御製)松州榆塞教思彰(學政掌各省學校之政率教授學正教諭訓導等訓迪諸生即元提)
(舉學校之職國初設立各省學道雍正年間改為京差邇年於鎮西府承德府各建考棚設學額鄉試另編字)
(號取中以彰文教之盛)固稱煮海佐國計應念朘膏致政傷(鹽政即廵)
(鹽御史浙江山西廣東福建等省皆督撫兼攝長蘆兩淮多以内務府司員選充所属有塩運使運同運判大)
(使之属)惕鑒前明司内監(江寧蘇州杭州織造各一人以内務府司員選用所属有司庫)
(庫使筆帖式等官各司本職不得預干地方事前明内監滋擾之弊為之肅清)
織文異昔貢維揚(三處織造供尚衣回部御用及賞賚綺帛並新疆交易綢)
(緞皆發辨帑造)貨通山澤兼防宄税薄關津總惠商(我)
(朝各省關税輕减多交將軍督撫委大員監收其張家口等處用各部保送司員龍江許墅南壮新)
(關交織造兼管淮關粤海關之弊簡用京員盡洗前明閹寺司權)十四等封繁
玉牒(臣陸錫熊)二旬歲襲普銀潢(凡宗室封爵和碩親王世子多羅郡王長子多羅)
(貝勒固山貝子鎮國公輔國公不入八分鎮國公不入八分輔國公鎮國將軍輔國將軍奉國將軍奉)
(恩將軍共十四等其子俱以次降襲惟功封親王郡王之子仍其父爵又親王至將軍除承襲父爵)
(外其餘應授封者俟年及二十試馬步射分别給予封爵恩意備極周詳)前勲世賞
延殊渥後嗣家傳保令望(公侯伯子男輕車都尉俱分三等又騎都尉雲)
(騎尉承襲次數均有差其授爵在順治九年詔前恩詔前及承恩公均世襲罔替又)
(得封襲罔替詔後復以軍功加封至一等男以上亦世其因陣亡授爵襲次已完復蒙)
(皇上特恩仍令世襲恩騎尉洵極酬庸渥典)八命上公承禮器(臣倪承寬)
五經博士奉蕭薌(國家重道隆儒超軼往代我皇上釋奠臨雍展謁)
(闕里禮意有加定制二先師孔子後裔衍聖公外有博士學正學錄共人孔顔曾孟四氏有教授)
(學錄各一人周公以下後裔受博士者二十五人又孔廟執事官三品至九品四十一人優禮聖賢)
(後裔備至)
寵加保傅寧輕授力效涓埃愧久敭(保傅加銜前代為公孤之職本朝)
(慎重名器不以輕授至宫銜之設以昭殊榮優眷惟一二品大臣欽奉特恩者得邀其敭)
(歷中外宣力勤勞者身後亦多蒙加賞)
鴻誥叨榮階秩秩(臣童鳳三)
龍章錫類語煌煌(文職自光禄大夫至登仕佐郎凡十八階武職自榮禄大夫至奮武郎凡)
(十三階皆明備誥勅所授即唐宋之文武散官而立制更為恭遇國家慶典錫類推恩其曾)
(祖父母以下皆視本任階銜封贈有差凡誥勅制詞皆掌於内閣)鐵牌
訓勒嚴閽禁金鏡明操戒竈煬(周官以閣人寺人内豎属之冢宰聖人立制用)
(意深遠自漢置中常侍唐置内侍省厚加爵禄馴致亂階明代設立司禮太監假以秉筆之權太阿)
(倒授凌轢政府若王振汪直曹吉祥劉瑾魏忠賢軰流弊接踵遂以亡明我世祖章皇帝定)
(鼎以來力憊前鑒於順治十二年犯法干命立鐵牌嚴切勒諭裁定内監員數但有政竊權)
(納賄嘱記内外衙門交結滿漢官員越分奏事及言官員賢否者立寘重典伏讀聖訓凜然)
(永昭炯戒所置宫殿總管首領諸職賞給頂戴不過至四品而止但執門禁灑掃之役而皆統於内)
(務府與周官之法實相脗合綦嚴我皇上祗奉)(前累朝奉守禁制謨防微杜漸曩)
(於洵足御製全韻詩内諄諄垂訓昭萬年家法也)長史徵名循護從
(臣王懿修)
(御製)具寮執事效趨蹌(親郡王以下置長史散騎郎護衛典儀等官有差盖即前代所稱國)
(官也)舊新札薩官魚貫内外回番職雁行(蒙古部落内屬者設官每旗札)
(薩克一人以汗王貝勒貝子公台吉等為之所屬都統副都統參領佐領驍騎校等官回部久經内屬者一如)
(蒙古設札薩克其餘各回城皆設伯克其秩以三品至七品為差皆即以其部人為之至直省土官文則有土)
(通判知州知縣州判巡檢知事等官武則有指揮使宣慰使安撫使宣撫使土守備千戶百戶千總把總等官)
(並許其承襲罔不震讋奉化恪守約束近年平定兩金川命將軍擕帶各土司分年入覲與朝正外藩及年班)
(回部等同與朝賀宴賚俾見我國家中外一家云)撫此羣臣贊予治一心惟勵敬
無遑(職官表古無成緬兹因辦理四庫全書俾館臣等綜核考鏡自經史及說部博採旁稽上下四千餘)
(年因沿改革一覽瞭然内外大小臣工思日贊襄予治其共凜然於天祿天職之艱庶幾靖共爾位無負敬事)
(後食之誼)
御製詩四集卷九十三
