御製詩餘集卷八
古今體三十九首(丙辰八)
迴蹕至御園即事
兩楚首兇一處獲(湖南逆苗係石柳鄧首先滋事湖北邪教係張正謨首先糾衆今張正謨)
(已生擒解來而石柳鄧擒獲之報尚未馳到為之切盼)一餘柳鄧盼擒該雖然歲
稔畿途覽(今歲口外口内一律豐稔勝於往年雖沿途歷覽足為欣懷而兩楚大功尚未全蕆迴蹕)
(至御園依然盼捷殊深慚悶)實愧功全御苑迴碧樹青山秋未老居
今諸昨望成灰偶思陶事聊解悶益覺深慚歸去來
雨(九月初四日)
三寸秋霖秧麥滋快晴無濘衆欣時似兹奚不舒眉皺
望捷仍徯郵信馳
觀射
夜雨時霑(九月初六日)傍曉晴(昨夜五鼓雷雨一陣逮曉即霽所種秋麥及菜蔬等得此)
(滋渥更為有益)秋麰渥潤菜蔬榮門前引見材量授
家法看呈義寓精(今早御出入賢良門引見武職人員因命子皇帝率皇子皇孫等習射我)
(萬世朝家法貽訓騎射最當留意子孫所宜聰聽遵守毋忽)馳報三軍盼来捷輪
班六部正當兵(雍正年間院内皇考駐御園等衙命六部及都察務府鑾儀衛門輪)
(班值日至園奏事每九日週而復始至今沿為定例今日正當兵部輪班值日)坐觀一矢未曾
發耆歲無能慙愧情(今歲駐蹕山莊三月餘以籌辦兩楚軍務少暇未曾習射而自壬子)
(以来每歲木蘭圍中或以雨多積潦或以節早氣寒停止進哨已閱五年殊深慙愧)
青龍橋西
待捷園中復六朝香山思遣悶非遼週遮進已三軍近
險阻恃猶二豎驕(和琳統率大軍進逼平隴所有附近賊卡俱已攻克相距賊巢不過十餘)
(里因秋雨連綿山路險滑不能迅速直入尚餘逆首石柳鄧吳廷義二人脅衆死守想目下久已晴霽定將二)
(逆生獲馳捷在途矣)南逆苗擒兇首要北邪教翦黨羣消(昨據永保等奏)
(𠞰捕鍾祥邪教賊匪殱戮殆盡現在乘勝四面搜拏無難悉數殄滅惟望將首惡劉之協姚之富等盡行擒獲)
(而福寧惠齡將宣恩涼山之賊𠞰盡迅赴瑯坪生俘逆首林之華則湖北境内全臻平靖耳)静宜壁
泐詩重閱隔歲依然未解嘲(上年重九駐香山静宜園時正值奏到攻克茶它柳)
(夯等處逆苗巢穴生擒賊首吳半生可望大功即成有詩誌事泐壁今已閱一年雖已將逆首石三保擒来正)
(法苗疆指日全定而蕆績喜音尚未馳到盼望倍增殷切)
香山重九日
丙辰立願竟符初
天錫崇恩古莫如幸得高閒政歸子然猶宵旰訓殷予
不堪九老
昔年憶(乾隆辛巳恭遇十以慈寧七旬萬夀集文武及致仕大臣年七上者每班各九凡二十七)
(人為香山九老會即賜游香山並繪圖賦詩以紀其盛至辛夘八旬大慶依例行之本願十年一舉乃自)
(丁酉後永慕徒懷不堪追憶)却喜香山此日居設以會昌較白傅耆
齡饒彼更旬餘(按唐書及白香山詩集年譜中載居易自稱香山居士於會昌五年與前懷州)
(司馬胡杲等九人為九老會時人慕之繪圖傳世然考居易年僅七十有五予今年八十有六較之居易已長)
(十一歲而精神尚健歸政以來仍復不敢自逸訓政如常豈非仰蒙昊眷感幸之餘益深欽惕)
聞總督伯和琳在軍營病故用哭福康安詩韻以
誌悼惜(有序)
數日前和琳奏報大軍逼近平隴石柳鄧指日可
以擒獲功屆垂成惟聞軍營地有瘴癘病者甚多
頗以為憂然未聞和琳患病之信今日馳到額勒
登保等奏函深為駭愕閱之和琳竟以染患瘴疫
洩瀉溘逝可深軫惜詩以哭之
獨任軍勞者疫捐同不謀(上年二月内黔楚遂苗石柳鄧石三保等詐瘋誘衆滋事)
(福康安在雲南一聞此信即帶兵馳赴貴州松桃正大一帶𠞰辦並有闌入四川秀山境内者其時和琳自蔵)
(回川正擬來京陛見行至邛州得報不待諭旨亦即帶兵馳抵秀山痛加𠞰戮遂與福康安會合由黔入楚節)
(次攻克險要賊寨殱斃逆苗不可勝計惟因該處雨多路險賊人負嵎死守寖尋半歲有餘不意五月間福康)
(安積勞成疾兼患時疫不數日竟致不起幸賴和琳一人獨任其勞總統督辦將卒等咸遵約束用命意謂即)
(可成功乃和琳亦因感受山嵐瘴氣傳染時疫自起病至溘逝亦僅十一二日與福康安相似實堪軫悼)誠
憐心一力(和琳乃大學士和珅胞弟才識明敏辦事勤能前壬子歲福康安征廓爾喀之役命赴後)
(蔵督催糧運軍火實心任事忠篤可嘉凱旋後即留駐前蔵辦事諸凡經理妥協此次與福康安同心協力籌)
(辦軍務屢著勲勞自福康安病故後一人獨當重任連克險峻山梁直抵乾州擒獲首逆石三保及賊目石代)
(噶真能不負委任至意節次加恩晉階伯爵宫銜特賜黃帶三眼翎紫韁以彰功績今不料與福康安病故情)
(形不謀而合誠堪憐憫允宜渥沛殊恩用昭飾終令典因即降旨加贈公爵並命伊子承龍賞銀五千兩治喪)
(派御前侍衛公豐紳濟倫迎往奠醊以示優恤)那禁淚雙流是我命之蹇(連失董軍)
(賢臣自問又實非興兵自我誠不解其故)況其功近收(自兵抵乾州後進攻三岔坪捧風坳強虎)
(哨連克諸卡相距平隴僅十餘里賊已萬分窮蹙止有石柳鄧吳廷義二人尚在脅衆苟延抗拒已成釜底游)
(魂不為降苗縛獻即為官兵生擒大功指顧可以告蕆乃忽有此事而福康安和琳二人殫心忠藎俱不克親)
(見成功生膺懋賞豈數定使之然耶)五言聊識恨仍冀捷音酬(此時軍營無董率辦)
(理之人深為繾念因思湖北鍾祥邪教賊匪業經殱戮大半其四竄餘匪諒永保恒瑞慶成諸人無難追𠞰盡)
(淨因馳諭明亮鄂輝速赴湖南軍營並命勒保將雲南猓黑之事交江蘭珠隆阿等妥辦即日馳回軍營與明)
(亮鄂輝熟商籌辦現聞姜晟在大營彈壓尚可少釋懸系因諭令同額勒登保德楞泰等督率嚴密防守卡隘)
(不許賊人潛出滋擾若明亮等未到之前伊等竟能將逆首石柳鄧設法擒獲速報捷音則尤為美善惟虔冀)
(順成昊蒼助功耳)
江蘇巡撫費淳安徽巡撫張誠基各報秋禾收成
分數詩以誌事
甘肅秋禾遭旱外(甘肅蘭州寧夏等府屬今夏被旱成災收成歉薄雖不過一隅中之一隅)
(節經降旨令總督宜綿督率所屬實力撫綏賑糶蠲免)其他北省率稱佳(其餘北省地方)
(秋禾收成直隸山東山西俱九分有餘河南亦八分有餘俱各豐稔洵堪欣慰)兩江上下同朝
奏各属歉豐具摺排蘇則有餘八分幸(據費淳奏江蘇省秋收分數十)
(分者常熟等十六廳州縣九分暨九分以上者高淳等二十二州縣八分暨八分以上者丹徒等十一州縣七)
(分暨七分以上者江浦等三縣六分以上者上元等七縣五分以上者睢寧等三州縣四分者宿遷等二縣四)
(分以下者邳州等四州縣不成分數者豐沛二縣通省均勻牽算計得八分有餘等語)歙雖一欠
七成皆(據張誠基奏安徽省秋收分數九分者黟縣等五縣八分有餘者桐城等七州縣八分者懷寧)
(等二十二州縣七分有餘者潛山等三縣七分者太湖等九州縣六分有餘者夀州等四州縣六分者懷遠等)
(三州縣五分者鳳陽等四州縣四分有餘者宿州等二州縣通省均勻牽算統計七分有餘等語)胥因
遇沴稔收減(今歲上下兩江暘雨調勻禾稻襍糧本屬一律暢茂可期上稔乃江蘇省因豐汛黃)
(水漫溢淮徐海三府州屬低田間有被淹收成稍歉而安徽省之鳳潁泗等三府州屬臨河窪地亦間有積水)
(薄收以致牽算分數稍減然尚幸各得七八分有餘猶為下稔至被水成災之處節次馳諭各該撫等速行實)
(力賑卹並分别蠲緩俾小民口食有資不致一夫失所惟祝於霜降以前漫工早得合龍河復故道涸出地畝)
(尚可趕種二麥實所縈繫於懷耳)誠祝合龍惕繫懷
逢稔
今年九㝢多逢稔甘肅歙蘇恩屢施(今年各省秋收豐稔九分以上至十)
(分者直隸等九省其餘省分亦俱在七八分以上惟甘肅蘭州以夏旱歉收上下江因豐汛漫水隣近有被淹)
(之處皆不過一隅中之一隅已屢降恩諭該督撫優加賑卹毋俾災黎失所)敢曰太平無事
日正慙露布未来時藻章欲詠每乏興玉漏安眠幸過
期(近三雨年每有不能安眠之虞盖一宵中若得三時安眠則甚美矣三時為二十四刻昨自熱河迴鑾乃)
(有安眠至二十八九刻者是亦幸也)自解惟欽
天眷厚黃綾本合少書詩(歸政後理應簡咏今黃綾下本百篇已書至十之八矣且)
(近盼軍營成功喜報及河工合龍之信時切於懷實鮮佳興不妨少留詩思以待吟酬也)
陸治種菊圖即用其韻
弗滋蘭畝種菊埭畫格詩裁别出竒笑我支硎駐春蹕
(治詩有我亦支硎新卜築之語)空孤花節未巡籬
詠和闐玉倣周獸環壺
製異方圓壺號同和闐之玉肖周銅昌齡用以送辛漸
一片冰心在此中
安眠口號
安眠半夜弗知久(邇歲以年耄率不能安眠若歷廿四刻得三時整睡則為幸邇日或安眠)
(至廿九刻亦一快耳)望捷片時仍覺遲不怨不尤胥不忍如臨如
履祇如斯
按不怨不尤之語出論語予以為不怨不尤未免仍
存二字之意在惟應自思已過知過而改乃益善然
言之易而行之難無意書此成語以為口號亦紀近
日學詣之境耳
陜西巡撫秦承恩貴州布政使賀長庚各報秋禾
收成分數詩以誌慰
湖南苗逆北邪教近逮功成捷未臻(湖南逆苗石柳鄧等勢已瓦解僅據)
(平隴彈丸之地脅衆死守不為官兵生獲即為降苗縛獻大功即可告蕆現在勒保明亮鄂輝即日可抵軍營)
(接辦至湖北邪教滋事地方除鄖陽當陽灌灣腦旗鼓寨孝感諸處早經蕩平不留遺孽外惟鍾祥尚餘𠞰散)
(竄逸之賊及瑯坪屯聚匪徒現在官兵𠞰捕然亦不難淨盡二省軍營俱已近逮功成惟殷盼喜音即至耳)
劫數肯推非由已豐年深賴幸蒙
旻(今歲湖南秋成除地近苗疆間有未經復業者其餘通省牽算收成八分有餘湖北除被賊被水之區外)
(通省總計秋收亦實有八分幸賴安集天貺兩省均獲中豐民食充裕閭閻)秦疆貴省兹
胥報九計餘分匪飾陳(據秦承恩奏陜省今年雨澤優霑秋禾暢茂約收十分者孝義)
(等十廳州縣九分有餘者耀州等十九廳州縣九分者臨潼等十七州縣八分有餘者醴泉等十八廳州縣八)
(分者寶雞等五州縣統計通省秋收九分有餘秋貴州巡撫馮光熊現駐銅仁府防守苗疆後路是以收分)
(數由藩司彙報據賀長庚奏收成十分者仁懷一同知清江一通判永豐等四州冊亨一州同羅斛一州判脩)
(文等九縣九分者貴陽等十府郎岱等五同知歸化等五通判定番等十州貴筑等十九縣八分者思州等二)
(府普安等六縣合計通省秋收共有九分現在米價平減比戶盈寧民苗樂業等語)欣慰此那(平聲)
愁忘彼息消泰否寸衷頻
雨(九月廿六日)
又逢夜雨至朝晴(今歲夏秋暘雨時若從無連隂之慮且多夜雨朝晴農田豐穫自月之十)
(一日夜雨至今已閱半月兹廿五夜始則微雨飄灑繼而勢甚綿密次早漸次開霽京兆尹報得雨二寸餘於)
(秋麥菜蔬實為有益)潦盡寒潭無慮盈稻下黍高收已定麥芽菜
葉潤資榮似斯歲景心宜暢念彼捷音望正怦欲減吟
兹對時若(黃綾下本百篇近已將書滿且歸政後原可減詠但對兹雨好晴佳又不能不一抒吟興)
(耳)撫牋聊紀紙窗明
頒朔日作
頒朔從兒同衆請並行百部弗教多(上年九月以孟冬月吉即須頒朔先)
(於九月初三日建立皇太子詔以今年丙辰為嗣皇帝嘉慶元年其時皇太子率王公大臣等具摺籲請時憲)
(書仍用乾隆年號情詞懇摰不能徑却因允所請照康熙六十一年時憲書式遞年增載並存乾隆年號但祗)
(須一百帙以備宫廷及賜御前親近王大臣等而頒行天下者通用嘉慶紀年時憲書以昭建元授時之正)
乾隆六十二年閱嘉慶地
天人泰和初志微嫌未能副(予踐阼時焚香告即當天若得在位六十年歸)
(政不敢上同為始皇祖紀年以次遞增是以上年朕意自今歲丙辰憲書祗用嘉慶年號昨因俯順子臣)
(諄請並以乾隆紀年憲書備賜宫府用徵盛時嘉祥然非以頒行中外雖於予初志微有未符而天貺厚)
(承今歲元正授璽以來訓政勅幾康強如昔為自古希有惟益深敬凜冀得常迓鴻禧訓嗣皇帝以為政)
(耳)輿誠俯順匪全訛獨承
昊貺誰曾侣惟感惟慚誌不磨
陜甘總督宜綿奏報秋禾收成分數詩以誌事
夏秋廿一被災者撫恤頻教恩莫虚(今歲南北各省普獲豐收九分以上)
(至十分者甚夥惟甘肅臯蘭等二十一廳州縣因夏秋遇旱及被雹成災前經該督等奏聞即屢次降旨優加)
(賑恤並諭宜綿率屬妥辦務使小民得霑實惠毋致失所)斯報西成闔屬笇幸仍歲
穫七分餘(兹據宜綿奏報除被災臯蘭等二十一廳州縣不計外其收成九分有餘者徽縣一縣九)
(分者安西等四州縣八分有餘者撫彝等十廳州縣八分者貴德等十五廳州縣七分有餘者永昌等三縣七)
(分者寧州等五州縣六分有餘者華亭等五州縣六分者渭源等二縣統計四十五廳州縣牽算實在收成七)
(分有餘現在各屬糧價平減地方寧謐等語)截兹補彼雖微濟食缺衣單究
切予久悉民貧地瘠處飭申實惠慎思初(甘省本屬地瘠民貧從前)
(王亶望任藩司時每歲報灾名欲藉捐監糧石為賑卹之用乃捏飾侵冒上下分肥自辛丑年查出積弊徹底)
(嚴辦後於凡接任甘肅地方大小官員各申誡以潔已愛民慎思國法毋蹈王亶望前轍自罹重咎近十餘年)
(來咸知守法是以感召和甘民氣舒裕今歲臯蘭等處偶被偏災雖不過一隅中之一隅而民食攸關朕心深)
(所縈念此次宜綿另摺稱被災之臯蘭等處毋庸展賑朕以該處雖已蠲賑兼施但轉瞬春令青黃不接民食)
(不無拮据復馳諭察看情形如有應接濟者即行奏聞候旨加恩辦理朕於小民生計總期各享盈寧從不肯)
(少有靳惜此亦天下臣民所共知者耳)
雪(十月廿三日)
剛過小雪六花颺(昨廿二日戍時甫交小雪節迨寅刻即得應候祥霙始疎繼密至午刻方)
(止計融化積地共有三寸餘)此是今冬第一祥地潤秋霖晴越月朝
霏時玉協宵陽(俗稱十月小陽春)已欣率土稱穀熟(今年京畿口外及南)
(北各直省夏秋暘雨時若是以西成普慶豐穰九分以上至十分者甚多現在地脉融潤麥苗出土青蔥兹又)
(早得瑞雪滋培明歲麥收可卜有望予仰承馳擒昊貺覩此嘉祥寧不欣幸惟冀楚省南北軍營速渠蕆)
(績喜音則益慰中懷繾系耳)更卜明春滋麥芒坐對皚皚寧不慰繾
思捷信憮增惶
再詠舊玉斧珮
玉惟温潤柔堪喻斧以裁成剛則然協用中和恒作佩
(在器為珮在用為佩)却慚未忍五湖捐
河東河道總督李奉翰奏報得雪詩以誌慰
隔日河臣報由齊豫界臨五朝先雪獲(京師昨日喜得祥霙今早據李)
(奉翰奏前自山東至開封經過地方麥苗長發今於十八日戌時起祥符一帶瑞雪繽紛至十九日寅時止四)
(野均霑積厚四寸遥望同雲密佈雪勢廣遠等語此次河南之雪較早京城五日想自南而北接壤時玉普霑)
(喜音次第即至矣)四寸被田深麥助明春茂葵增壹意欽畿南
山左右將續至佳音
即事
三輔祥霙各報周(京師於廿三日喜得應節祥霙續據總督梁肯堂署提督愛星阿鹽政董)
(椿等先後奏報直隸順天各府屬及古北口内外一帶均於二十二三等日得雪二三四寸不等)南来
次第復傳郵齊郊被澤似應廣(據山東巡撫伊江阿奏濟南省城於十八日酉)
(時起至十九日子時瑞雪繽紛積地二寸其附近之齊河等十八縣同時亦得雪一二三寸不等二麥得以盤)
(根来歲豐收可為預卜等語)豫省獲膏更覺優(據河南巡撫景安奏豫省今歲種麥甚廣)
(俱已發生兹邊界一帶於二十日至二十二日時雨時雪融化入土五寸有餘並據南陽府屬各縣禀報於十)
(九至二十一日得雪三四五寸不等俟飛查各府得雪日期另行彙奏等語)農吉頻占誠合
慰軍情乍繾却增愁滋邱小賊渡河遁(日前節次據福寧觀成及成德)
(文圖各奏稱攻𠞰滋邱賊匪林之華覃家耀等賊勢已甚窮蹙可以即日成擒乃今日福寧觀成奏到官兵進)
(抵滋邱而賊匪先於十三日五鼓搭造木橋盡數渡河逃竄俱至黃柏山等處屯聚署總兵黃瑞在張家口沿)
(河一帶防守乃不知設法堵截使賊人得以搭橋偷渡又不速行稟報實屬玩誤因降旨將黃瑞革職拏解來)
(京治罪至成德文圖前次所奏殺賊摺内藉詞欺飾欲以掩其縱賊之罪而文圖竟於賊遁數日之後起身不)
(顧前赴滇省新任尤為畏葸可惡成德文圖本應與黃瑞一體治罪因念用人之際暫從寬典將二人花翎及)
(巴圖魯名號革去嚴飭圖功贖罪所有進𠞰黃柏山軍務專令福寧觀成總統辦理而令成德文圖分往賊營)
(西南之鶴峯州東南之長樂縣交界嚴密防堵務將賊首生擒速報成功尚可少贖前咎朕於用兵凡諸臣功)
(過賞罰嚴明從來不少假借惟視其人之自取是以武功十全所向得以克捷耳)失律難逃自
取尤
署將軍明亮等奏官兵攻克平隴賊巢詩以誌慰
藎臣繼逝心如失(上年二月間黔楚逆苗滋事福康安和琳二人聞信不待諭旨即各帶兵)
(馳往𠞰捕自會兵後由黔入楚屢次克獲險要殺賊無算不意今年五月内福康安積勞受瘴病故聞之已深)
(悼惜幸尚有和琳在營接辦將士等咸遵約束用命以為即可成功乃八月内和琳忽又染患時疫不起二臣)
(殫心忠藎相繼溘逝不但深堪軫悼實於軍營大局關繋非淺朕心為之懸産日夜不置)兩將調停
意少蘇(自福康安和琳相繼病逝後深慮軍中總統乏人官兵等或致心存觀望而額勒登保德楞泰)
(竟能接手辦理督率鎮静調度有方其時姜晟適在大營即命同二人共相彈壓衆兵不特卡隘防守嚴密並)
(設法攻𠞰屢獲勝仗奏到後始為少釋繾念)遄命大員商進𠞰(軍營一切事務亟須大員)
(督同辦理其時明亮適將湖北孝感邪教賊匪𠞰淨因思所有鍾祥屯聚匪徒永保恒瑞慶成舒亮諸人足資)
(帶兵進𠞰不難掃除盡淨因降旨令明亮鄂輝二人星即馳赴軍營與額勒登保德楞泰姜晟會商進𠞰事宜)
(速圖蕆績)可嘉同志竭佳謨(明亮鄂輝馳抵軍營後並不以總統軍務自居指揮獨擅而額)
(勒登保德楞泰亦不因有明亮等二人前來少存袖手傍觀之念深知以國事為重和衷共濟協力同心熟籌)
(進𠞰之策前次奏摺列名次序已可概見即此深堪嘉賞知其必能相與以有成也)乾州已獲仍
前烈(前此和琳獨當重任督兵連克險峻山梁直抵乾州擒獲首逆石三保後即進兵攻得三岔坪捧風)
(坳強虎哨諸卡隘相距平隴僅止十餘里賊勢窮蹙萬分不過抵死支撐苟延殘喘而已)平隴兹收
續後誅(明亮等日前攻克大壩角後距平隴益近一路拏卡而進兹據奏平隴週圍山坡層叠苗寨互)
(相連絡抗拒甚堅必須設法進攻以分賊勢因於後路抽撥兵二千明亮額勒登保鄂輝帶由後路繞進德楞)
(泰帶兵由打狗坡前進為環攻合𠞰之計自初十日至十三日悉力相持十四日額勒登保由茨岩先到官兵)
(鎗砲轟擊痛殺賊苗始暫退回其平隴大寨之前及後山屯聚蔵匿之賊不可勝計十五日明亮鄂輝帶兵到)
(齊連夜佔據山梁分撥調度十七日分兵四路額勒登保等由獅子坡而進明亮等由觀音坡而進德楞泰等)
(由岩人坡下溝而進鄂輝等由甲式溝而進興肇等排列大砲由老石岩一帶山梁轟擊姜晟隨後接應所有)
(平隴寨前正路處處创斷周圍築立石墻密樹木柵賊人蔵匿捨死抵拒我兵奮勇百倍填壕越進將石墻木)
(柵全行攻得賊人驚竄官兵乘勝直入寨内焚燒其前來救賊之莽車孟水沖貴魚坡等處逆苗俱為我兵殺)
(散扳援石壁而上奔走趫捷官兵正在追擊因山險箐密大雨如注濃霧四起未便深入因徹兵至楓形地方)
(劄駐連日殺賊不可勝計賊巢全已掃蕩無餘矣平隴賊衆負固日久此番全行燬滅明亮等諸人深堪嘉奬)
(除分别賞賚外念額勒登保德楞泰二人尤為可嘉將額勒登保實授為領侍衛内大臣德楞泰亦令署理領)
(侍衛内大臣其在事出力將弁等亦分别加恩以示奬勵)速待生擒致二豎(平隴賊巢既破)
(苗匪失所憑依倍加震懾惟存逆首石柳鄧及吳八月之子吳廷義二人雖逃竄未獲據明亮等詢之降苗僉)
(稱該逆匪𠞰散之後在東北一帶險山苗寨蔵匿不過暫時偷活斷不能他竄因諭明亮等益當鼓勵將士乘)
(勝追捕設法生致或曉諭降苗縛獻將附近𠞰散各苗相機招撫妥為佈置完善蕆功自當加恩懋賞此時大)
(功已成十分之九速望擒渠捷奏則予十全武功之外又贏一績惟敬待昊蒼鴻佑喜音遄至耳)十
全功外一功符
署工部尚書惠齡奏官兵掃蕩涼山賊匪盡淨詩
以誌慰六韻
據險賊分守一將(平聲)當萬夫(惠齡於八月十八日攻克灌灣腦賊巢生擒首逆張)
(正謨等後即帶兵往𠞰瑯坪賊匪林之華等因順路之涼山有林之華分遣救應張正謨之賊黨在彼屯聚即)
(督兵先行𠞰辦雖賊匪不多而該處山路陡峻一線羊腸盤折而上其二天門一處尤為險隘賊人又將山路)
(刨斷安設木石抵死抗拒實有一人當關萬夫莫敵之勢雖屢經官兵擊殺多賊斷其水道而賊衆恃險支撐)
(官兵因艱於仰攻是以相持日久未即掃蕩)垂繩拊降者攀壁上(上聲)雄徒(兹據)
(惠齡奏自奪獲馬王廟賊卡後連日霧雨迷漫因分官兵鄉勇為二班日夜輪替兩面進攻使賊左右支持疲)
(於奔命至十月廿五日於山内搜獲張添富等五人訊明被賊迫脅從逆今見官兵勇銳可畏悔罪投降並供)
(出二天門卡上陡岩之下有松林一處可以伏兵但陡壁懸崖不能攀援而上惠齡察其投降屬實因與大繩)
(數十條令其上山潛於樹上結繩垂下山腰並乘機放火以為内應至夜半果見繩索拖下預派千總鍾慶官)
(把總程上德率領健捷兵勇攀繩而上伏於林内俟官兵攻撲二天門時從上殺来俾賊猝不及防可期得手)
攻左仍襲右身先勵志謨二兇獲生有羣黨𠞰全無(惠齡)
(又派令副將關騰臬司先福各帶弁兵一由九鼎埡進攻一由馬王廟進攻又派都司林朝輔等由山後覓路)
(進攻截其逃竄惠齡自督將弁兵勇接應至丑刻銜枚而上賊匪疲憊已極官兵直至卡前賊始知覺官兵鎗)
(箭並施賊人拚死抵抗相持之際鍾慶官程上德已率林内伏兵從上殺來又經内應之降匪張添富等從中)
(放火賊衆大亂官兵乘勢跳濠毁卡而進殺賊百餘人餘賊奔潰上山當將二天門賊卡奪獲而賊衆死守廟)
(内不出惠齡督率弁兵蟻附而上至山頂廟前堆積柴草四面焚燒又射放火鎗入廟内外同時燄起賊衆冒)
(火開門向後逃竄經官兵追殺及滚巖落澗者不計其數其直沖下山者俱為官兵截住生擒逆首覃士潮張)
(曰先二名及男婦七十餘名口餘皆殺死不致一名漏網覃士潮張曰先二人已受重傷不能言語立即寸磔)
(處死餘匪亦一併梟示所有涼山賊巢全行掃蕩無遺矣此次惠齡及將士等實屬出力可嘉既優加賞賚並)
(分别擢用其投出内應之張添富等五人亦加恩給與頂戴以示奬勵焉)進合邱(滋邱)山(黃柏山)
旅(先是林之華覃加耀二賊倡逆佔據瑯坪地方其後移至滋邱屯聚二賊各守一處遥相接應前經福寧)
(觀成帶兵已將覃加耀賊衆痛加𠞰殺竄奔滋邱與林之華合為一處乃成德文圖及署鎮黃瑞不能先事防)
(堵周密以致賊匪又從滋邱偷渡河逃至黃柏山死守前已將成德等分别懲治而令福寧觀成總統𠞰辨並)
(嚴飭成德文圖分截賊人竄逸後路以贖前過)旋申華(林之華)耀(覃加耀)誅(此時惠齡已將)
(涼山之賊𠞰盡即日移師至黃柏山與福寧觀成等會合乘得勝之勢兩面夾攻量林之華覃加耀二賊首力)
(蹙勢窮斷難逃命自必一同俘獲掃除餘孽以靖地方馳奏喜音即在指顧間矣)佳哉誠跨竈
(惠齡乃原任尚書那延泰之子那延泰自雍正時至乾隆年間久直軍機然不過小心謹慎循分供職而已今)
(惠齡帶兵𠞰賊頗知調度機宜具有謀勇前已將灌灣腦賊巢𠞰平生擒首逆張正謨等正法今又將涼山之)
(賊洗蕩無遺實可嘉賞以視伊父誠不愧跨竈之譽耳)五字譽應吾
署兩江總督蘇凌阿等奏報豐汛六堡黃河漫口
合龍詩以誌慰六韻
儀封昔蕆事丑至夘之年(乾隆四十六年辛丑七月儀封十堡曲家樓黃河漫口水)
(分二支南支由金鄉等處出楊莊歸海北支由趙王河等處入大清河歸海屢經堵築未就因命大學士阿桂)
(前往籌辦相度地勢於青龍岡迤上另築大隄開挑引河至四十八年癸夘三月引河工竣導放大溜始得蕆)
(事)豐汛今夏決合龍五月全(南北河工近十餘年來平安無事今夏黃水陡長前)
(據蘭第錫奏江南豐汛六堡於六月十九日水由舊圈隄捻漫過坐蟄口門寬五十餘丈掣動大溜當即裹護)
(盤頭築做挑水壩挑溜使歸正河并疏通藺家山荆山橋水線河等處俾下游暢注入海即諭令督臣蘇凌阿)
(及山東布政康基田馳赴會同蘭第錫妥商辦理並節次於圖内指示開挖引河加寬使漫口不致喫重以期)
(迅速蕆工今據奏於十一月初九日堵築口門合龍計自漫口至合龍之期歷五月工已全竣)督籌不
餘力疏堵實稱賢(豐汛漫口地隣豫境口門又在北岸土性鬆浮易致刷深蘇凌阿等督率)
(道將工員相機設法堵辦並遵旨將原築挑水壩向東接直俾順勢導入引河甚為得力趕緊進埽晝夜不遺)
(餘力因口門愈窄水勢愈深施工非易又於舊河對岸近壩處添築挑水壩一座使溜勢分入舊河金門水勢)
(略緩至十一月初九日正壩口門收至二丈餘乘此機會即於是日丑刻兜纜合龍層柴層土併力鑲填旋即)
(堵合斷流全河水勢均由引河及舊河下注循軌安瀾暢逹歸海覽奏為之欣慰此皆仰賴河神默佑得以)
(合龍竣事因致香敬謝並令工所建廟以答神貺)功過彼自定重輕我慎權(蘭第)
(錫專司河務當夏間盛漲之際不能搶險防護本有應得之咎念其督率竣事尚能實力功過相抵免其治罪)
(已屬加恩毋庸甄敘蘇凌阿兼管河務亦難辭疎防之過但究係署事尚可照例議敘至康基田則係隣省藩)
(司命前往幫辦頗能奮勉竟當優敘其餘在工出力道將員弁並一體加恩以示鼓勵朕於用人一秉大公凡)
(功過皆由其人之自取此中具有權衡即此見為君之難也)幸哉民免沴繼可稼謀
田(此次漫水雖於豐沛一帶沿河禾稼有傷亦不過一隅之地前早已降旨令江蘇巡撫費淳山東巡撫伊)
(江阿馳往督率屬員實力妥為撫卹不令一夫失所並分别蠲免賑貸矣今幸迅速合龍地畝即可涸出尚可)
(不誤耕種春麥以裕小民生計)更有堪欣者同来閱捷篇(今日蘇凌阿等奏到合龍)
(已堪欣慰適明亮等亦同時馳到攻克養牛塘一帶險要賊卡設法搜捕首逆石柳鄧大功即日可以告蕆披)
(閱之餘倍為欣慰)
捷来
平隴驅巢守養牛養牛復克捷音稠(明亮等前次奏大兵攻克平隴賊巢)
(後苗衆潰竄於貴魚坡一帶糾衆抗拒設法𠞰辦兹奏稱石柳鄧等在平隴東面勞神寨之上養牛塘山梁修)
(築石卡以圖抗禦並迫脅降苗入夥該處自十月廿八九日大雪連日積五六寸不辨路逕至初二日晚始晴)
(霽明亮等督率巴圖魯侍衛鎮將等分兵兩翼搶佔養牛塘山梁鎗砲並發殱斃賊苗不可勝計)雖然
屢勝亦足喜未得首兇那解憂(今日明亮等奏攻克養牛塘一帶險要佔據山)
(梁較之前次所奏思欲遷就徹兵了事尚覺差強人意亦屬可喜然首逆石柳鄧尚未生擒現於麻狗坡等處)
(屯守抗拒明亮等一面設法𠞰捕一面駕馭降苗探查如石柳鄧離巢他竄即行邀截擒捕不使遠颺佇盼擒)
(渠喜音續至以慰馳念)督率由来在志定重輕豈可視佯投(𠞰辦苗疆)
(軍務雖明亮與額勒登保等公同酌辦依次列名具奏但明亮鄂輝未到軍營以前額勒登保德楞泰並無將)
(就了事之議可見徹兵一說顯係明亮鄂輝二人附和畢沅之意朕之本心原不欲窮兵黯武此中外所共知)
(者實因審度目前事勢斷難將就完局必得將首逆石柳鄧及吳廷義擒獲其附近負固不服或佯為投順而)
(心存觀望者痛加𠞰辦一二處俾苗衆實知十分畏懼兵威不敢復生反側之念方可徹兵再令畢沅姜晟等)
(籌辦善後事宜始得地方寧静一勞永逸此中輕重機宜全在定志不移督率辦理至從前節次降旨俟𠞰盡)
(湖北邪教賊匪擒獲首逆劉之協姚之富之後倘明亮等尚未辦竣苗疆之事即令恒瑞等帶領京營滿兵前)
(往相助先使播告軍營人衆以壯聲威而懾苗逆此時明亮等遽請停止毋庸前往又為不解事體已詳悉諭)
(知不可因現有投出苗人二千餘戶即存將就之見急於收局務當堅持定志擒渠蕆績斯為完善朕仰蒙)
(以天貺十全武功何莫非臨事而懼慎思審處得動協事機所向如志明亮等何竟見不及此耶)用兵
久矣懼兵甚詎祇蕭王嘆白頭
冬至日述事
歸政考終
天貺承
南郊大祀子欽膺三朝例弗齋東壁(每歲雩常)(祈穀郊南)
(三大祀齋期例以前二日居齋宫第三日詣殿虔壇中齋宿今年雖係子皇帝承祭而予仍於養心致心)
(齋以申儼恪)一志虔仍仰
九層(成各穹壇三九級)六十春秋親璧執(甫屆皇祖踐阼時八齡在位六)
(十一年中帝王親承冬至子即南郊大祀者四十四次已為自古所罕有若位則年已二十有五初)
(未計及紀元六十年當八十五歲乃竟御宇周甲初願克符仰蒙昊貺之隆尤為難得六十年中每歲)
(得郊壇大祀無不祇肅躬親此皆初元天祀而祖眷貽以膺受多福今歲冬至子皇帝肇予精力)
(康強訓政如昔此次雖非躬親灌獻之儀而一志秉虔何敢少渝方寸耶)古今帝主幾
壇登
大高元殿申瞻叩(今晨敬詣前升大高元殿所奉肅上帝位香虔叩用展誠)夔
若因嚴勵敬勝
夜雪(冬至月二十五日)
睡醒聞知飛六霙
南郊恩錫渥優并(昨廿三日冬至為子皇帝初元祥霙南郊肇祀今蒙昊貺渥佈)
(子之福即予之福亦即天下臣民之福寅荷欽承莫可言喻)子之福即予之福感以
誠尤懼以誠宵問何妨眠半減素稱已積寸猶贏(曉猶瀰漫)
(密霏細片順天府尹已奏二寸勢猶未止)逆苗邪教𠞰臨近切切惟期捷信
呈
大學士贈郡王福康安總督贈一等公和琳靈櫬
至京親臨賜奠即事成什
雙忠烈柩返京都違衆議臨賜奠殊(福康安和琳以𠞰辦苗疆在軍營病)
(逝其宣勞忠藎盡瘁瘴鄉功屆垂成賫志以沒實堪悼惜既優加贈卹各建專祠祀之並命配享太廟以)
(示眷異兹二臣靈櫬至京復親臨奠醊雖和珅福長安再四懇辭而朕心有所弗忍寧違其請而必申余志焉)
左右手如失我已帡幪恩尚賴
天乎(福康安和琳深堪倚任如左右手使二人無恙苗疆之事定當久已成功即一人尚在亦必早可蕆)
(事乃均不及親見功成豈真氣數有定殊不可解當和琳既逝之後軍營總統乏人甚為廑念幸額勒登保德)
(楞泰二人不敢有將就了事之見督率鎮定彈壓衆兵並設法進攻屢獲勝仗是以加恩從優奬賞今平隴賊)
(巢全已攻克石柳鄧吳廷義二逆雖暫時在附近苗寨潛匿苟延殘喘而各苗寨歸降者已不下數千百戶賊)
(黨已成瓦解之勢諒此時石柳鄧吳廷義二逆定可就擒大功全竣喜音已在途次二臣有知亦必同深快慰)
(也)深憐未得成功見細笇惟思善後謨永靖苗疆非易
事顧今皇帝聽聰圖
微雪(冬至月廿九日)
二卿騎箕尾三奠寫心淵灑灑霏微雪明明示
上天(福康安和琳二人藎誠宣力實為股肱心膂之臣若二人此時俱在或一人尚存自當早已生擒首)
(逆石柳鄧苗疆之事全定乃不料均以積勞染瘴相繼溘逝殊堪軫惜昨二人靈櫬回京令日親臨賜酹適隂)
(寒微雪有知天意亦若鑒察為國家惜此賢臣明明示象二人當亦深感朕恩自以不克躬親蕆績凱旋)
(為恨既賜奠之後漸即雪止放晴而予軫悼二人之心已申亦當抑情釋念惟以宜麥利農為慶幸耳)自
今不復憶即景亦悠然積素樓隂叠惟欣利麥田
山西巡撫蔣兆奎江蘇巡撫費淳浙江巡撫玉德
各報得雪詩以誌慰
北省奏霑次第齊(十月廿二日甫交小雪節次早京師即得協候祥霙三寸餘嗣又得雪二)
(次並據直隸總督梁肯堂提督愛星阿山東巡撫伊江阿河南巡撫景安河道總督李奉翰等奏報京畿古北)
(口内外及山東河南各所屬地方均已先後普得雪澤)至前亦概報山西(據蔣兆奎奏山)
(西省城於十月廿二三日得雪六寸廿六七日復得雪八寸餘至太原等九府遼州等十州暨歸綏道所屬均)
(於十月十八九至廿六七日各得雪自二三寸至盈尺不等)江蘇佳澤兹已兩(費淳奏江)
(蘇省於十月中下兩旬業已普霑瑞雪兹蘇州府城暨所屬各縣復於十一月初二三及十一等日得雪一二)
(三四寸不等並據江寧等七府三州禀報同日續經得雪一律均霑)杭浙節霙正凑禔(玉德)
(奏浙省入冬後晴雨合宜兹省城於十月廿八九日得雪除融化外積地二三寸有餘現在正屆小雪得此應)
(節祥霙二麥春花益資暢發至各屬俟報齊再奏等語今歲南北各省雪澤普霑農功兆慶並各稱糧價平減)
(民間景象恬熙覽奏誠堪欣幸惟亟盼軍營喜報遄来以慰馳念耳)以論農功真是順獨
思捷信尚然稽二兇何日生擒定南望目迷心瘁兮
嘉平月朔開筆叠辛亥詩韻
開筆嘉平肇吉朔敬遵
家法萬年垂(每歲嘉平月朔開筆書福賜王公内外大臣等此皇考時成例予六十餘年來)
(每歲敬遵我子孫所當萬年法守也)以云歸政當付子(以歸政而論書福錫賚臣工今年當)
(為子皇帝之事然予仰蒙後佛天眷精神康健如常即如今早謁闡福寺拈香寺樓三層仍依舊登陟並)
(不覺勞何敢不自強以承得練昊貺是以訓政勅幾孜孜猶昔俾子皇帝諸事益習豈非予與子皇帝下)
(及天下臣民大同之福耶)尚覺身強可應(去聲)時五福斂時欽叩
昊庶民錫厥普承禧光隂五歲如一瞬不敢言期幸副
期(辛亥嘉平月朔開筆之作有似此四年歸政近其能否曷敢言期之句盖其時尚未敢自信今歲元正大)
(廷授璽竟得初心愜遂盛典觀成是不特幸副四年之期而已瞬閱五年矣予之叨沐帡幪貽燕之)
(恩斯真為千古所未有耳)
復雪(臘月初二日)
復見陵辰雪雖微澤亦欣無風徐淡蕩有勢忽繽紛叩
謝
天恩叠平加臘景殷慰中仍盼者捷報即當聞
詠古玉穀璧
子應穀璧男蒲璧周禮春官典制傳歷數千年致剥缺
吁嗟爾玉號貞堅
雜詠
曦昇夘末逮辰初西苑言遊命暖輿行令嘉平頒賞賚
(每歲冬至後太液冰堅八旗分棚擲毬演射朕必親臨校閱按等行賞每赴西苑率於夘末辰初之際雖御暖)
(輿而曉寒甚冽然意在惠賜八旗俾資生計寬裕如近年於歲底加恩普賜地租錢糧等事有加無已且此係)
(國朝舊俗固不肯安居温室圖一已之適也)避寒温室肯安居
南臺待備小徘徊視事傳餐例向来
家法相承深意在詎誇冒冷示勤哉(昔年月間皇祖嘗以臘幸)
(冷口及米峪口外行圍詰武肄勞寓意深遠朕敬紹詒謀祗承家法詎敢以冒冷習勤自詡耶)
假山石徑亦﨑嶇或偶扶行或不扶八十六翁世多有
能如斯者幾人乎
冰牀捲幄覽嬉冰意寓習勞詰武應身體康強
天賜福迴觀扈從鮮猶能(予年近九旬身體康健每凌寒曉出不異常時豈非)
(天眷加隆獲此厚福迴觀御前扈侍諸臣中如從前来保阿岱博爾奔察扎拉豐阿等俱無在者今舊臣惟阿)
(桂一人其年齒較予尚少六歲而近以畏寒請假不能扈侍則予之仰承昊貺實為難得益不敢不倍加)
(亹勉自強不息以敬迓鴻禧也)
明亮等奏報攻克石隆苗寨陣斬石柳鄧大功告
成詩以誌喜
歷歲捷音盼(自上年二月聞黔楚逆苗石柳鄧石三保吳半生吳八月等先後勾結滋事福康安)
(和琳等各即總統大兵進𠞰節次收復永綏鳳凰乾州三廳地方攻克險要寨落不可勝計擒獲石三保吳半)
(生吳八月等首逆正法惟石柳鄧一犯屢次竄逸負嵎抵拒大功未得即蕆盼望捷音至今已閱兩歲)詰
朝露布觀七旬寧祇格一首正誅完毋已行殱戮(苗衆久安)
(耕鑿與内地百姓無異朕御宇以来從未經辦及改土歸流亦從未與内外大小臣工等議及苗疆之事不意)
(逆苗等自作不靖脅衆焚掠地方甚至抗拒官兵負固鴟張不得不調兵聲討以申國法而安善良並非予有)
(窮兵黷武之心亦非福康安和琳二人有生事貪功之念曲直之理天鑒昭然予之不得已而用兵諒亦)
(可以共白於天下也)有慙舞羽干兩臣規畫定(福康安和琳自上年會兵後由黔入)
(楚屢次克捷苗寨大功已屆垂成乃今歲夏秋二人俱以積勞受瘴先後不治實出意外幸賴軍營𠞰辦機宜)
(及撫馭降苗並成功後一切善後章程井井有條規畫已定是以雖兩經事故而軍營屹然安整額勒登保德)
(楞泰接辦有所遵循得以蕆事)二將鎮持安(和琳既逝軍營統辦無人恐將弁兵士中或有心存)
(觀望者關係甚要深切馳懷而額勒登保德楞泰二人竟能同心鎮定接手辨理不特卡隘防守謹嚴且相機)
(設法進攻連次得勝逮明亮鄂輝奉命馳赴軍營而額勒登保德楞泰並不因特派總統有人遂爾少存推諉)
(之見可謂有勇知方能以國事為重深堪嘉尚)更復圖環擊仍增贊大端(從前平定)
(雨金川時明亮為副將軍頗知用兵之道鄂輝曾出師兩金川臺灣亦著有勞績此次聞和琳事即命彼二人)
(前往統率辦理一切大端固賴其主持調度襄贊至於奮勇無前鼓勵將士摧堅破敵則額勒登保德楞泰二)
(人尤為福康安和琳二人所用隊長熟手出力是以攻克大壩角茨岩等寨及平隴賊巢又連破養牛塘馬頭)
(山貴魚坡諸處皆伊二人率先罙入所至成功)用長各努力無貳合陳丹鼓勇
率羣旅同心協衆官險峰如翼上深穴那容盤平隴據
前窟貴魚襲後㠝(官兵既克貴魚坡苗匪已殱戮過半惟首逆石柳鄧尚在蔵匿平隴後山)
(相近之石隆寨内額勒登保等連日帶兵由貴魚坡大頂坡等處𠞰捕殺賊甚多)分投進四路
冞入獨先殫(明亮等籌酌必須四面攻圍使無逃竄之路方可一鼓蕆事定期十二月初五日額)
(勒登保帶兵從貴魚坡下溝獨先罙入賊巢斷其要路)左右循頭壓(明亮等帶兵由兩义灣繞)
(出石隆左首山梁德楞泰等帶兵由大頂坡繞出石隆右首山梁)繞圍從尾刊(鄂輝等帶兵繞)
(出石隆山後四路大兵均於初更時進發所有抗拒官兵之賊盡已擊退復有大夥賊匪從貴魚坡山溝衝出)
(經額勒登保等痛加截殺無遺)渠思冒險出(石隆寨破後石柳鄧猶思冒險逃出因官兵四面兜)
(擒愈逼愈近無路可走老幼婦子僵仆於山溝田坎之下者不可勝計其時帶兵之巴圖魯侍衞將弁等鼓勇)
(競入立將石柳鄧斫斃梟割首級)子乃被生攔(據隨同打仗降苗吳老貴吳老亥生擒石柳鄧)
(之子石老喬供出石柳鄧先已鎗傷竄至寨後為官兵梟斬指認明確復派兵搜獲石柳鄧屍身寸磔示衆現)
(將石柳鄧首級傳示黔楚苗疆俾咸知畏懾再行函送京師並將石老喬及從前所獲石柳鄧之子石老觀一)
(併解京正法)次第視功賚(明亮鄂輝馳抵軍營後與額勒登保德楞泰遵照指示機宜悉心𠞰)
(辦所向克捷自用兵以來額勒登保德楞泰馳冒前敵身先將士二人尤為可嘉而首先勇進額勒登保出力)
(為多現在大功告竣苗境肅清允宜各加懋賞以酬勲績因封明亮為襄勇伯額勒登保為威勇侯德楞泰為)
(一等子鄂輝為男爵並加賞額勒登保銀一萬兩德楞泰銀五千兩其打仗滿漢屯土官兵俱賞兩月錢糧凡)
(在事出力員弁仍交部優敘以示奬勵)慰欣敢志寬亦由衷素定(前此畢沅見辦)
(理苗疆將閱兩年因有徹兵之奏彼盖書生不知軍務思欲將就了事實為失當因剴切飭諭彼亦自知其非)
(即明亮鄂輝初抵軍營亦未嘗無附和畢沅之意在朕之本心原出於不得已而用兵惟審度事勢斷難於未)
(獲石柳鄧之前即行徹兵完局因再四明白宣示令其堅持定志迅速進𠞰今乃得完善蕆功此皆天恩)
(啟牖俾朕志有定得以籌策萬全耳)誠喜衆争搏本類度之愬(額勒登保德楞泰二)
(人屢經出兵曉暢軍務自上年隨福康安和琳𠞰辦苗匪以來於一切進止機宜尤為&KR0570;習且能奮勉先登謀)
(勇兼備較之裴度之有李愬實過之無不及也)真成項遇韓雙忠悲已渺未得
此功看
雪(臘月十七日)
臘雪豈辭多半旬剛始過(今冬雪澤優霑十月廿二日甫交小雪節即應候得雪三)
(寸餘嗣廿五日及十一月初九廿六廿九臘月初二日連次得雪至今剛過半月又獲祥霙)徹辰遞
疎密作勢每婆娑數寸澤誠厚(十七日已初微雪飄灑疎密相間逮夜至子正)
(三刻方止次早京兆尹奏稱實有七寸餘)一封捷報和(是日適遞到明亮等喜報攻克石隆賊巢)
(已將逆首石柳鄧臨陣斬馘生擒其子石老喬解京治罪大功告成苗疆平定仰蒙上天鴻佑瑞雪兆豐)
(恰值武成送喜欣慰之餘益深寅愓)
昊恩叨疊佑自審惕如何
祀竈日坤寧宫作
深意昨年示(坤寧宫祀歲元旦詣)(神乃我朝行禮家法與每堂子神前之義相同)
(至祀竈雖為七祀之一而非天子應行之典是以日於皇祖時從未舉行皇考始定臘月廿三祀竈)
(坤寧宫祀迓新神並面南敬設亦致天拜予地神位行九叩禮以禧而竈神前三歲歲謹遵)
(毋敢忽上年乙夘是日成詩命内廷翰林和韻而諸人率重於祀竈未能解予詩義因復識明示之)
明禋是日呈政歸應子事體健此躬行(以歸政而論則今歲坤寧宫祀)
(旬身神應為子皇帝之事但予仰荷自當天眷年將九體康健且勅幾訓政無異常年親詣行禮以)
(申虔謝)九㝢率稱稔十全更一贏(從前兩平準噶爾一定回部再掃金川靖臺灣)
(及降緬甸安南各一合二次受廓爾喀降為十全武功曾作十全記以識之今明亮等奏斬馘石柳鄧苗疆全)
(定大功告成則於十全之外又贏一績矣)
天禧超自古兢業凜持盈(自古帝王康強逢吉五福俱備未有能如予者昊天)
(鴻貺予心且感且惕惟有益深兢業耳)
除夕
除夕那曾除胥然實共胥承平慶有子尊養幸惟予素
積瓊樓迥沉噴寶鼎舒捷音駢疊至慰矣更欽歟
御製詩餘集卷八
