御製詩四集卷四十五
古今體五十四首(戊戌一)
戊戌元旦
新歲新禧淑景融慶惟敷錫庶民同賀
門御殿今番簡謁
廟拜
天往例通布憲校官先已校著雍豐楙冀年豐持盈戒
滿恒廑念勤政愛民永勖躬
元旦試筆
憶昔中元甲子臨(乾隆九年為中元甲子)歲朝試筆肈詞吟自兹
和墨遂成例却此鋪牋迺不禁欲罷未能聊摘句由今
視昨每關心擬摛吉語無多興祗有祈年意倍欽
依然仙木正衙懸(自坤寧宫以前至前三殿及太和門為正中一路所有春聯門神該部照)
(常懸掛國朝舊例如此仍遵行)慶為蒼生迓福駢春雨秋晹望悠矣耕
田鑿井願安然丙辰賀節樂惟徹戊戌朝正儀並蠲(丙辰)
(為御極初元應詣僅係慈寧宮行禮並陞殿受賀樂懸則設而不作今歲朕躬受賀常典更非御殿視朝)
(勤政可比因免朝正之禮)禮貴以時起以義用宣予意什兹篇
白玉如意
玉雖具五色惟白最稱珍恰合為如意于焉祝首春雕
幾渾弗藉純素雅堪親歲美人和願希哉庶並臻
題張宏歲朝圖
缾笙館裏度除夕(見張宏識語)博古因之圖歲朝詎止人言
欲徵吉試看物意總含韶
重華宫即事
歲歲新正
家宴開門迎百子
大安來豈期此日承
歡絶遂令終天抱恨埋遏密早教收玉管祝
釐恒是罷金杯韶辰嘉語誠難賦七字依然只寫哀
新正加恩去歲山東河南甘肅三省偏災州縣詩
以紀事
寰區幅員廣焉能普報豐歉少而豐多即屬幸感衷昨
年祇三省偏災嗟偶蒙雖曰十之一亦憐百姓窮齊則
十九處豫惟三縣逢秋收均已薄雪復未霑冬出借及
蠲緩輕重視所應(叶秋山東歴城等十九州縣秋收歉少雨復遲已令預借倉穀俾資接)
(濟兹復諭將各處上年尾欠綏至麥熟後開徵以舒緩民力河南汲淇臨漳三縣去歲秋間缺雨收成歉薄業)
(予借種緩徵今復降旨將上年應綏正賦蠲免十分之四俾閭閪不致拮据)甘肅更瘠貧賑
恤歲率同是宜予加展俾民餬口充(甘肅積歉之區每資賑贍昨歲皋蘭)
(等三十二廳州縣又復被灾已照例蠲賑兹命展賑一月俾資接濟)諱災我戒切祈豐我
望顒補偏救弊耳安得綏屢重
戊戌春帖子
戊歲春逄戊土爰稼穡甘律迴四時首福錫萬方覃
今日恰為人今朝適立春水晶宫道者得句又重新(趙孟)
(頫有人日立春詩)
春旛春勝都無藉春帖春詞未可刪干日支時土牛合
(是日戊辰亥時立春)卜豐喜動老農顔
題宋宣和八卦十二辰硯
端溪紫石出舊坑宣和製作檏且精歷遭兵燹致殘缺
猶存面背呵甲丁面匡可辨者八字(硯面左右邊匡鎸篆字銘左上缺一)
(角餘亦有漫漶處可辨惟中之華温澗清無涯八字)背刻八卦十二辰(叶)圍鎸八
蠻脩職貢爾時君臣詡豐亨㳃妃有靈醜其事現身此
示敗與成現身此示敗與成不遠殷鑒言堪驚
祈榖齋居
首祭重
祈辛遷居左个寅農占晴叶榖春復昨成人(初七日立春)常
服易其素(齋居不應服素因從向例易常服)新禧為此民皇州真富庶
爆竹逹楓宸
題易傳燈
是書舊署徐總幹撰而不著名其子序謂其父嘗
師事吕祖謙唐仲友所學似尚有禀承顧取釋氏
傳燈語為經解標題謬盭甚矣其言君子小人吉
凶隂陽之義頗有闡發而所論河圖象數牽附九
宫則又乖于正道盖其書純駁参半乃指斥後學
差誤得無責人則明而責已則昏歟以其裒輯于
散帙之中亦云希覯錄備四庫庶幾瑕瑜不掩系
詩簡端譏之正所以惜之也
徐氏隱名故以何標題想亦自知過本來畫卦由古聖
胡乃傳燈擬梵陀學述東萊道未見習沿永叔語傷訛
明云後學多差誤(書中有後學差誤條目)可識其人差已多
詣齋宫作
郤輦還乘大禮輿(事詣惟)(天宜從吉禮服飾悉循常例壇向乘玉輩今則易用禮)
(與在已酌從其簡亦行乎心之所安耳)事
天惟吉敬殷予六街華阜新年景不下庶人禮則如
種槐種栢漸森森積雪培根存樹隂却憶豫齊方望澤
為之益切籲
恩心(河南山東冬雪未能普遍優霑實切顒望)
南牖温暾旭影妍妙香一縷領爐煙撫牋題句仍停筆
底事心全殊去年
戊戌上辛
祈榖禮成述事
為民
祈榖迓鴻禧國本由來
祭重斯
穹殿三成顒
帝佑簫韶九奏叶春熙悉新斂錫參元化滋味和調肇
執規(是日辛未)山左河南胥待澤殷希時玉渥霑施
追復睿親王封號并復其宗嗣襲封予諡配享詩
以誌事(有序)
稽宗盟之軼事展親兼以褒功覈方策之遺聞申
枉因而繼絶睿親王者屬本懿藩分居執政勤勞
王室棐忱洵同姓之良綏定燕京偉績更諸王之
冠顧以任隆見嫉亦或氣盛招尤履霜之釁潛積
於多年戴盆之冤頓興于既逝指歛衣為左證理
知所必不然肆羅織以深文獄甚于莫須有徒以
衆怨之搆成貝錦而執作爰書尚非
親政之年矯綸綍而竟從重典繄予恭披
實錄鑒王實有大勲當危疑推戴之時拒羣議而匡扶
沖主迨戡亂肅清之際迎
聖駕而肇建丕基且誡比列之諂䛕勖以尊
君親上復斥同懷之愆戾加以義正詞嚴歷歷具存班班
可考緬其誠藎皎如白日青天嘉乃壯猷允矣信
今傳後使果有不軌之志未嘗無可乘之機乃貞
心既矢于寝興豈送迹轉萌于泉壤無端而暴其
罪状每惻于中如是而坐以叛名宜昭其屈念疇
昔非由
親決弗嫌成案之翻為國家特叙成勞惟協公評之當
用是復其王爵仍教世襲茅封並為錄彼宗支咸
使列于
玉牒葺園寢而春秋祀享配
太室而殿廡筵班補列傳以連篇凖易名之一字推
祖宗之恩意辨誣足勝金縢勉子姓以欽承守緒奚煩
鐵劵爰成四韻并引長言
流言恐懼似周公公則生前王已終(睿親王之冤獄與周公之被流言相)
(似然周公之受謗在生前故恐懼可以有待王則遭誣于身後故是非無以自明然予恭閱實錄為之昭)
(雪較諸感風雷而發金縢者似尤光明正大耳)無倖位心真是睿有開基業孰
齊忠謚增一字非私惠論定千秋付衆同配食襲封推
祖澤睦親惇叙勖宗功
命仍稱禮鄭豫肅諸親王及克勤郡王原封爵號
並予配享詩以誌事(有序)
溯維城于王室同扶有永之
鴻圖考列爵于宗盟各著非常之偉閥事在本朝為極
盛蹟皆前古所罕聞每以繹尋
實錄之文因有追叙成勞之典粤稽禮邸實惟讓王四
路分殱薩爾滸助掦
神武連營並克山海關奮厲師貞翊
聖明而特表藎誠誅逆惡而不徇私義至鄭王屬居近
派蒙
太祖育自宫中初定平壤之盟旋鼓寧遠之勇遵化歸
化頻建豐庸松山杏山疊施勝算翦強藩而成一
統識裕先幾膺攝政而疏千言監陳
前憲若夫論功之最惟豫尤超幼統偏師荷嘉名之
肇錫獨抒長策舉大勢以全規洎入燕京遂專閫節破
潼關而追流寇狂魄尋僵平江介以定中原遊魂
自滅又如肅武親王之百戰稱雄而秦地恢城蜀
疆殪賊勲尤崇也他若克勤郡王之屢征奏捷而
降納朝鮮計圖明塞略更優焉是為同姓之股肱
名皆炳著並照當年之耳目人所艷稱乃日久而
舊號俱更雖世及而遺風幾冺爰命復原封之字
俾同竹帛以常新並教列配享之廂咸侑馨香而
弗替餘凡類似悉予詳求念&KR0808;風沐雨之勞使徵
獻者知宗功之不朽比礪山帶河之永期襲次者
懷祖烈以母忘用紀長歌並疏小引
貝勒讓帝如汝陽(最長太祖大事禮親王于諸子中為而功德隆茂衆望皆属太)
(宗禮親王因作議書言紹承大統必得聖君始能戡亂致治以成一統自顧德薄願共推戴四貝勒嗣位)
(入朝遍示諸貝勒大臣衆皆喜宗辭譲再三王意益懇切乃)(從太之)薩爾滸戰我武
掦(薩爾滸之戰禮親王同薩爾太宗隨事太祖立功詳見向所作滸山書)推戴
沖主出丹誠(叶)不私子孫德尤彰(親王世祖嗣位時禮之子碩託孫阿)
(達禮曾謀立睿親王禮親王發其謀並誅之)
宫中育養子姪行其名曰濟爾哈朗(什太鄭親王為育祖親姪幼)
(于宫中號和碩貝勒)戰功多矣難數詳同攝政亦抒謀臧遠取雲
貴見早強(鄭親王病劇未能世祖臨問泣對曰臣受取三朝深思仰荅不勝感痛惟願以)
(雲貴滅桂王統一四海為念王之世祖為之大慟逆藩日後之謀果不出先見也)幼領偏師
建績昂褒蒙
聖嘉賜美名(叶宗豫親王幼統偏師輙有功呼爾太嘉之賜號額爾克楚)直入
潼關賊奔商旋師平定江南疆功莫大焉策允良(王之戰功)
(甚多難以縷舉至其破潼關逐闖賊及平定江南尤其功之最著者也)整兵入蜀肅親王
陣斬巨寇張獻忠(叶)悉平内地讋諸羌(肅親王射殪張獻忠並削除羣)
(賊平定陜西)禮親王子智獨長(克勤郡王為禮親王長子有謀勇)濟以悃愫
復勇往(叶)盟定朝鮮勣克襄(克勤郡王常同大貝勒阿敏及鄭親王征朝鮮克四)
(城諭朝鮮王李倧降時阿敏懷異志欲直趨朝鮮王京倧挈拏奔遣其臣進昌君求和衆議許之阿敏不允克)
(勤郡王密與鄭親王定議駐師平山城遣使往諭倧報命願歲貢方物遂許其降既盟告阿敏阿敏以未與盟)
(仍縱兵大掠勸之不聽復令倧弟李覺與阿敏盟乃班師)恨未得與定北京(叶郡克勤王)
(于崇德三年以疾薨于軍與入太宗聞而慟哭加以恩禮故未及關定燕京也)是皆巨擘
輝天潢與復舊號並配享(叶)其未及者付考章並教一
一稽宗盟(叶封其餘宗室諸王貝勒等有功績顯著其爵後經降奪者並命宗人府查奏)雪
冤彰善示後蘉
祖
宗恩澤予衍慶本支百世奕禩昌
夜雪(正月初十日)
濃淡雲終日入宵集霰霏五更頻借問一枕忘眠依時
密時疎告或鹽或絮飛夙興觀致惜(曉起觀殿瓦積雪僅有二寸而順天)
(府奏報則以三寸計或郊外較城中尤厚或並融化者而言然尚不免有奢望耳)三寸報京畿
午雪
夘雪歴辰逹午長玉龍雄勢舞廻翔樓藏十二瓊華渺
界滿三千銀蕊芳喜在麥麰不計寸念縈齊豫願均霶
微忱敢曰通
旭卉(時山東河南盼雪甚切近遠皆吾赤子同為厪念昨祈榖大祀時曾默禱冀令均霑今南望雲)
(氣頗濃齊豫或可希遍及然未敢遽期必得也)感謝之餘敬益蘉
新正詣
雍和宫禮佛即景誌感
邸宫禮佛命春輿雪後天街物象舒梵網法筵輝四界
凝華積素護三車書齋温室徘徊處
昔日今時想像餘雖曰無生喻
宗旨(昔時常聞皇考提唱宗風無生之旨)到斯每憶我生初
陜西廵撫畢沅奏報得雪詩以誌事
冬雪霑餘臘雪連欣知膏潤益農田(畢沅奏陜省入冬以後屢渥祥霙兹)
(西安等府州同報十一月下旬以及臘月十一二日普得雪二三寸至四五寸不等于培護麥根甚為有益)
偏灾並悉鮮隅向(畢沅又奏西同等屬秋收稍歉之處已蒙緩征並酌借倉糧小民口食有)
(資並飭所屬于城鄉市鎮酌添粥厰俾無業貧民藉以餬口)西望更教慰念懸尺澤
幸兹滋大地上辛正值禮
皇乾(初十日行次得祈榖禮禱籲雪澤是夜及翊日自辰至申兩雪約盈尺頃周元理奏保定省城)
(亦于初十夜至十一日午得雪七寸餘勢猶未止且同雲濃積所被必廣云云深感上蒼眷佑惟盼山東)
(河南亦均霑渥雪耳)沐
恩深處難言喻齊豫佳音企速傳
題袁燮絜齋家塾書鈔
議論持醇正興亡鑑古今致危惟戒逸勝怠莫如欽惜
未聯全璧幸仍揀碎金流斯失法度先已獲予心(袁燮解書)
(大禹謨儆戒無虞罔失法度節言人君豈能無安逸歡樂之時苟不至于過則亦不害其為法度流而忘返便)
(是失法度云云余昔遊廵所至一覽即過不肯因此稍稽庶政是以尹繼善有馳驛遊山之語余詩中每見此)
(意今觀燮觧與前指適相脗合予昔未見是書其言實先得我心耳)
詠漢玉榖璧
土銹半糢糊羊脂未始無豈期今作玩直與古為徒庇
榖還稱榖非觚莫嘆觚旅&KR0729;曾熟讀一詠一慙吾
題金廷標莊惠論魚樂圖
何必班荆坐論舊相評魚樂立移時我非子故不知子
子固非魚魚豈知
莊子曰子非我安知我不知魚之樂惠子無言設曰
以我非子而不知子故知子非魚而不知魚則莊子
想亦難措詞矣因題此圖戲及之
新正養性殿
豫葺莬裘養性便輸他臣例早車懸(予擬于八十五歲歸政較之人臣七)
(十致仕之例已遲十五年矣)勑幾忽閱卌三載歸政猶遲十七年人
世由來特荏苒春光又喜漸廻旋昌辰慶落陪
慈賞(寧夀宫落成時曾于丙申新正二日恭奉聖母宴賞撫今思昔實難為懷云)俯首思
量祇黯然
頥和軒
淑氣誾誾到玉墀紅情綠意尚應遲他年無事憑忩坐
曰此頥和始是頥
倦勤齋
一二日萬幾倦勤何其可所以皋陶歌元首戒叢脞名
齋待他時娛老斯閒坐僂指十七年此願庶酬我
河南廵撫徐績奏報得雪誌慰
上辛
祈榖對
皇穹霈雪豫齊顒禱中(初十日盼雪祈榖壇行禮以山東河南正殷有山左河南)
(胥待澤殷希時玉渥霑施之句)即日京城霑
澤厚其時南省被
恩同(京城于初十夜至十一日晡兩次得雪盈尺兹徐績奏開封省城亦于初十日自辰至午雨雪交作)
(除融化入土外積地尚一二寸午後雪勢更大現猶未止計遠近霑被必廣云云適于祈榖後優霑渥雪)
(深感恩佑昊蒼)佳音由驛先逹北慰志因民更望東(保定距京甚近)
(已據周元理節次奏報省城得雪尺許其餘附省各屬亦在五六寸以上惟山東尚未奏到則因國泰已先啟)
(程入覲故馳奏稍遲以理度之亦當普被然陪增顒盼佳音)敢曰微誠通
帝載戒盈感
惠並殷衷
正月十四日作
去春
祈榖御園旋同樂
行時幸以先(去歲于正月八日奉齋戒聖母幸御園家宴賞燈越三日進宫迨十四日早)
(節析殼禮成後即回御園問是日安時慈躬聖母因佳行慶已先幸同樂園稍覺違和)
(及敬詢倦客盖)(起居如常實深言笑且仍愛憐予意恐予知)(違歡賞無和也)微
覺
安和殊近昨却仍
歡賞似常年
憐予之意誠深矣
豫節猶疑其次焉誰識晨昏閱幾日遂教
顧復抱終天
夀康如昔夢成境瞻拜徒兹淚湧泉式禮敢遵
神御屢(禮緣義起予惟恪奉奉及如夀皇殿向)(前規不敢稍有過不皇祖皇考御)
(容而祖列)(皇祖妣列后)(皇妣御容惟于除夕元旦同神御敬奉瞻拜至圓明園之)
(列安佑宫則祇奉圓明皇祖東佛皇考御容未及曾恭后惟養心殿及園之堂皇考時)
(奉)(夀孝恭仁皇后神位因亦遵奉年久聖母神位至康宮雖遵奉慈闈頥慶但其地宜留)
(為萬萬年奉養東朝所居奕禩所當敬守若于此安奉聖母御容神位何以示垂貽久遠之圖是以)
(不敢輕率議加以協詣辰及兹上元前日敬)(舊典昨冬恭遇佛前聖誕令夀康宫惟于並瞻仰)
(在乎寳座行禮以展悲慕之忱盖禮煩則瀆敬奉本不多並體古訓母豐于昵之義斟酌以期于當又長)
(春宫遇年節向有懸奉孝賢皇后及皇貴妃等影之事今聖母既不另聖容因令罷長春宫懸像)
(之禮曾面諭皇子等存記兹并詳識之)惟吟長句付哀絃
山東廵撫國泰奏報得雪詩以誌慰
正厪東省雪霑無閱奏書誠慶慰吾赴闕依然在齊境
春霙恰值以時濡(國泰奏初九日已起程赴京陛見初十日由平原至德州大雪竟夜次早)
(積厚六寸勢尚未止且雲濃風定片片入土所及必廣陽和初布麥苖得此滋培易于長發即未種之地亦可)
(乘潤翻耕待補春麥云云連日來因東省未報得雪深切厪念覧奏為之欣慰且于京畿豫省均于祈榖)
(日霑膏尤感云上蒼恩漙)雲濃風静益佳矣已種補畊普利乎新
歲
天恩真浩蕩與民感更與寅俱
上元節感成長句
忽逢佳節益增傷去歲
燈筵那可忘携子挈孫侍
歡處撫今追昔助悲埸甫因
示疾問朝夕
猶命行時
願吉祥言及此誠痛欲絶祗餘
陵謁奠椒觴
河東河道總督姚立德奏報得雨詩以誌慰
兖濟尤稱冬雪少春恩被否望縈中誰知同日六霙異
却更為霖五寸通(昨冬兖州濟寕一帶缺雪深為繫念兹姚立德奏濟寕于正月初十日戌)
(時起至十一日午時得雨五寸四野均霑而濃雲密布雨尚未止麥苖均得青葱長茂并可及時翻犁趕種春)
(麥農民喜悦云云披覧欣慰盖濟寕地近東南氣候較暖故已作雨至與京畿及齊豫得雪之日相同尤感)
(佑天)麰麥暢因澤之潤東南候以暖而融此番
天貺誠優渥益慎益虔益勖躬
雪(正月十七日)
春來駢疊被
天恩昨日同雲今雪繁萬玉霏空孰翦水滿墀流液為
融温果然三白符佳兆(朝野僉載云正月見三白田公笑嚇嚇今歲新正初十夜十一)
(自辰至晡並此次祥霙三渥適協農占)深慶二麰潤沃原感慰不知何以
報敬勤夫豈在多言
山西廵撫巴延三奏報得雪誌慰
同日由來四省霑書翻氾勝慶祥占暄而作雨凉則雪
早固為佳遲勿嫌(巴延三奏山西省城于初十子時至十一未時得雪除融化外積地八寸)
(太原平陽潞安汾州等府平定沁忻代霍等州所屬亦于是日得雪六七寸至尺許不等云云晉省與京畿齊)
(豫同日均霑實感作雨天恩周普至于北地作雪而近南之濟南濟寕皆則地氣凉暖使然雖河南山東)
(冬雪未能遍渥兹早春即優被祥霙于宿麥新畬並為有益尚不嫌遲也)更卜西秦近應及
只虞甘肅遠難兼(今日王廷贊奏甘肅各屬十二月内得雪一二三寸不等云云未為霑足)
(雖甘肅不種秋麥而東作亦頼春霙且雪已廣及山西甘肅自當普被因馳諭詢問勒爾謹全其速奏以慰厪)
(懷余惟以民田為重不因遠近岐視也)幅員廣矣胥厪念那得斯須意為
(去聲)恬
恭謁
泰陵起程有作
週歲忽將逮春郊此啟程居諸真是迅輾轉若為情夙
願成空擬(向曾命皇六子推測算法云乾隆丙午乙夘皆正旦日食予私計丙午年聖母春秋)
(已九十有五是歲或遇有之大故雖未滿其乙百歲而已屇期頥且係人生必事庶稍無憾夘則係)
(朕當歸政之年均可以應懸象孰意距丙午尚十年遽遭奄棄竟不能遂予夙願兹倏逢初週忌辰)
(而追憶十四皇考弁遐至今已四載倍增沈痛)沈哀實合并永懷近尺咫
雲巘尚層横
過盧溝橋
昨夜復霏雪今晨乃作風啟程寧慮冷卜歲可希豐凍
渚仍積素元冰尚未融永籌安晏策不外得人中
黃新莊行宫晩坐
風定散魚鱗郊原澄遠塵都因雪以潤猶是孟之春舊
詠增煩緒新懷傷暗神宵寒侵布帳厪念扈隨人
過吉陽
輕雲又復淡曦光轣轆氍輿過吉陽雪積農田東作近
董家策直注賢良
題永慕齊
永慕名因慕
怙稱兹兼慕
恃痛重增
敬同承顕夫何有
愛事思量益莫勝階下哀音鳴水曲門前静志峙山層
昔年内典聞
開示到此安能悟慧能
恭謁
泰陵
向已隔年謁今番連歲來所遭真亟矣追遠敢忘哉永
念
劬勞重其如節序催三杯奠悃愫五字寫沉哀
恭謁
泰東陵
週祭明當舉拜瞻此際悲昨年兹預日
温諭似平時半夜傳凶信
終天絶會期含哀三百六過亦迅如馳
聖母週年忌辰躬詣祭奠詩述哀悃
痛定廻思痛轉深怱怱週忌倏兹臨終身喪識終身恨
一日遠牽一日心
大慶九旬望虚擲承
歡卌載夢空侵
寳城設奠徒呼搶(按會典于玫之例)(初週大祭應視與四上寳城前陳奠大)
(節在行禮隆恩殿祭奠者不同)
僾愾音容何處尋
秋瀾村誌感
迴望失瞻處空齋税輦初溪冰冺瀾意春日亦秋如無
計駐羲御慙言讀禮書欲尋腸斷緒把筆祇欷歔
陜西廵撫畢沅奏報得雪詩以誌慰
晉報雪霑念及秦(前此山西廵撫奏報得雪曾紀以詩有更卜西秦近應及之句兹果符所)
(望)祥霙果得霈初春所欣五省同一日(畢沅奏西安等府州属均于正)
(月初十十一等日得雪入土三四寸積地四五六寸不等民間廣種宿麥得此優滋於農田大為有益云云欣)
(覧慰懷且與京畿齊豫晉同日霑膏實頼上蒼恩澤尤深欽感)可卜二麰慰萬民
天澤愈優心愈惕農功因切望因頻祇希處處綏豐屢
安敢必乎祈則真
夜雪(正月廿八日)
午過生雲申集霰遂教入夕落濃霙滿庭暗想悠掦勢
隔牖時聽淅颯聲頻問那能安一枕惜傳徐亦止三更
春來
天澤誠優渥遇此何脩益屏營
題宋澄泥蕉葉研(有序)
懋勤殿庫貯新舊研不下千餘内侍典司識件數
而已不復别其優劣因命内廷翰林揀擇以進得
宋澄泥研六枚此其一焉閱之果皆舊物也系之
詩者凡四(即以下四首)系之銘者凡二(入御製文本)盖内侍
供奉筆研惟務筆美飾觀其材質佳否初不之計
此固非若輩所能知亦非若輩所宜知也然此諸
硯庫藏不知幾何年矣溷跡塵土之中與衆研伍
一旦甄錄及之則拂拭而登諸凡席顯晦頓殊若
有定數亦如瓌竒之才或有淪棄者非待識拔無
由表見可因以悟用人之道矣
庫貯懋勤閱歲時幾曾綈几一陳之豈無遺者聊令撿
遂有賁如屢得竒囊異李郎紫雲割菴疑懷士綠天披
珊瑚筆架琉璃匣彼所知哉斯豈知
題宋澄泥倣建安瓦鐘硯
泥也而金若鑄成宋䪫齊鎛莫傳名摛文設擬洪鐘響
欲問伊誰為(去聲)發鯨
題宋澄泥石渠硯
石渠本效漢名為滴露研朱此合宜不必劉掦徵往事
可知庾許有新詞畫金早是冺陳迹刻獸亦非出近時
曾傍宣和工字畫如何獨昧作君師
題南軒寫經澄泥硯
南軒曾是友龍賓師事胡宏授受真治郡立朝多實踐
空言道學豈其人
御門日作
廿七月中簡吉禮(二十七月之内凡遇筵畊大祀躬行中祀則遣官其經耤諸典例)
(皆停止惟御門聽政及御殿視朝為勤政要務例當如常舉行并服色是日亦易素服不御)御門御
殿例無刊勅幾以此實政繫脩典寧其虚數(去聲)觀却有
侍儀節相預(大學士高晉入覲在京已命回兩江總智任渠以備位綸扉從未得瞻御門大典&KR1908;)
(請于是日隨班與觀儀節再行啟程從之)每看背本省郎難(内閣學士奏折本率係背誦几)
(記憶未熟及清語生疎者往往遺忘訛舛視為難事)臨軒降旨惟清語(每奏一折本畢降旨)
(悉以清語漢大學士中曾習清書者亦能領會誠國朝善制也)法
祖由來見一端
題王元杰春秋讞義
聽訟吾猶人無訟以為本春秋經世書道德齊禮謹尊
王而賤霸頼是以示準人心與天理藉斯以不冺讞有
評獄義獄實刑之引春秋豈其然求精失之遠夢得(葉)
已一誤(宋葉夢得嘗作春秋讞不揆經世之意而專以評獄解經已失春秋本旨至元王元杰復撰讞)
(義蓋未見夢得原本而名與相稪其書編輯程朱緒言復刪綴胡安國傳分綴經文之下而於三家末别標已)
(意曰讞其與朱子一無異詞盖墨守前說一字不敢芟削實難免重儓之誚云)元杰(王)重儓允
後賢議前賢辯駁恣口吻類此各標長充棟奚能盡
再題展子虔遊春圖用卷後題者韻
水隨筆底生波瀾意著花叢芳未闌伊人妙解寓法外
艷裔韶光正好看韶光祗以物情媚更值景明與風細
遊人各盡憑賞豪小步亦驕錦韉被錦韉繡逕盤差参
開唐畫祖誠無慙(出湯垕畫鍳)聖湖厓略頗相似起予興在
巡方驂
此韻為馮子振奉長公主命題畫者又有識洪武十
年觀於奉天門和子振韻而不書其為誰者二詩並
不足稱畫故用其韻題之
御制詩四集卷四十五
