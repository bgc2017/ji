御製詩五集卷三十八
古今體八十首(戊申四)
滄波樓三疊金山遠帆樓韻
登憶甲辰浮玉山南巡六度記成還(浙予皇祖六巡江自辛未至甲)
(辰六巡之典已成因於旋蹕時作南巡記申明宜遲莫速之意並示地方大吏不復南巡而親切民情仍如在)
(目前也)賡吟忽疊遠帆韻無那民情方寸間
滄波不動淀池風早禁燈船點綴工昔奉
慈娛今奉已(庚寅恭奉隊以博)(歡慈輿臨此畺吏備燈船舞心今予以省方視河而来)
(豈可復事繁華是以上冬已預有旨禁其預備而地方仍拘例伺候降旨訓飭並弗觀也)悵然景固
弗相同
隄成格淀隔渾流(向有格淀隄至臺頭西南而止丁亥巡幸臨視以莊兒頭至三灘里舊隄)
(有闕特命接築長隄障隔渾流不令入淀以防淤墊曾有詩紀事)俯視清漪鏡影投事
在人為語不爽廿年無故幸斯州
底論長江與淀池無過一例畫圖披戊申重疊癸已韻
瞬息光陰駒隙之
水縴
水路資風帆陸路藉䉡縴此理固不易行船人共便每
亦渡江湖水縴曾未見淀池乃用之亦久成習慣名之
曰龍鬚小舟引以先大舟坐省力小舟勞弗憚是謂圖
已逸那顧他苦怨尚有流俗人觀之為欣羨殊異君子
道以已度人願五字申諷喻絜矩萬幾勸
觀永定河下口入大清河處
乙亥閱永定熟議移下口(永定河自康熙三十七年剏築兩岸隄工由安瀾城入淀)
(嗣後下口改由柳岔口及王慶坨冰窖草壩賀老營屢經遷徙總以堤形緊束未能暢洩乾隆二十年親臨閱)
(視將下口移今條河頭之南入沙家淀下注)南北仍存堤不過遥為守中餘
五十里蕩漾任其走水散足容沙鳳河清流有以渾會
清南入大清河受(河下口南北兩堤仍令加高培厚遥為保障中寬五十里任其蕩漾足以)
(散水容沙自此會鳳河而南遂成清流入大清河達津歸海)幸此卅年来無大潦為
咎然五十里間長此安窮久(近年夏秋雨水調勻未致大潦故水不為害堤外田)
(地歲獲有收但自乙亥改移下口以来此五十里之地不免俱致停沙目下固無事數十年後殊乏良策未免)
(永念惕然也)五字誌惕懷忸怩增自醜
李侍堯奏報臺灣情形詩以誌慰
北路賊已靖南路師方進軍郵隔十日復盼佳音信兹
接督臣章吏臣胥致聞(李侍堯奏據同知楊紹裘正月廿七日稟稱現在府城附近各)
(鄉已無賊匪惟南路水底藔金京潭等處尚有潛匿官兵分投搜捕所有附郡義民俱令歸莊耕種等語)勦
賊連得勝寇已遠城郡民迴耕其田夏收望以瞬(李侍堯又)
(奏二月初六七等日據船戸自鹿港回至蚶江者稱自林爽文拿獲之後鹿港各廟社演戲謝神殆無虚日附)
(近田畝已種一半其被難歸莊之民現亦及時播種等語轉瞬夏收臺灣民氣可以少甦矣)復接署
撫奏春膏獲稱順麥苗已暢發可卜收成牣(又據護巡撫伍拉納)
(奏各属禀報自上年十二月初三四以後各得雨三四次又建安甌寧浦城建陽等縣十二月廿二三日得雪)
(積厚二三寸不等其福州興化二府属於正月中旬亦得雨甚為霑足當此二麥長發之際有此渥澤滋培是)
(閩省内地收成亦可預卜大兵之後豐登有望感沐天庥彌深兢惕)兵後歲獲登蒙
天庥益慎翹思擒次兇捷布至惟迅
崇禧觀瞻禮
崇禧古觀枕津河一紀春秋此重(去聲)過惬意蒙
庥錫海晏(月初據福康安奏已將逆首林爽文生擒檻繫来京固已仰荷天庥尚冀南路並將)
(莊大田亦即拏獲以靖海疆而安黎庶耳)肅躬瞻禮籲時和藐予深感
恩駢疊
上帝高居示鬱羅萬物有心
天普鑒(固難天在人人心中隨方示象議祠宇之各處多有也)難拘禮議畤祠
多
崇禧觀傍書室作
清河順水東溯游南而西轉閭閻稠郡城已近見埤堄
例於北岸泊行舟行舟既泊遂登岸岸頭老幼迎鑾見
尊親意比前更篤咫尺崇禧謁古觀古觀之傍書室存
熟路原識徑與門歲歷一紀斯再至却如瞬息過高奔
高奔過隙迅如此樓臺點綴增多矣商力豈非民力哉
因之不懌弗因喜弗喜觀聽紛笙歌熱鬧可厭填津河
觀民本義詎在此按轡自問斯為何
望海寺瞻禮
十載重言至心空禮法王光隂誠速速相(去聲)好(上聲)自堂
堂清晏南和北(津門海口南至閩粤北逮盛京際兹灜海恬波民船賈舶雲集流通京城米豆)
(百貨多資接濟)紛趨民與商迴思祝
釐况望海祗茫茫
策馬由天津府城至柳墅行宫作
一紀重来觀赤子五齡新喜抱元孫(丙申過此時尚未得元孫今元孫已)
(五齡而予亦古稀有八精神尚健是日仍策馬由城中至柳墅行宫)依然策馬過城市不
許前驅禁笑喧近海古来無海患(郡城東至海百里舊志稱海套廟島為重)
(溟門戶中復有沙横亘如闑洋舶必乘潮乃進故從無海氛為患即明季倭寇亦從未至天津云)津天
宿應沐
天恩肆鄽富庶笙歌盛(城中市鄽張設燈綵笙歌夹道歡迎具見誠悃雖足徵富庶之)
(象然牧民者究當導之以返樸為要耳)返樸因之意默存
降旨免天津民欠銀穀詩以誌事
巡鑾依例有恩施所過十分三免之(此次巡幸天津閱視河工業於啟鑾)
(日降旨將經過地方及天津闔府屬本年應徵錢糧依例蠲免十分之二)兹攬民風益親切
應寬歲欠莫呼追(蹕路經臨見小民扶老擕幼夹道歡迎益見愛戴之忱因再加恩將天津)
(府屬節年尾欠並緩徵帶徵銀穀普行蠲免以示省方施惠之意)數(去聲)雖弗夥究霑惠
(計緩徵帶徵銀五萬七百餘兩屯榖六千一百餘石豆四百餘石雖蠲免之數弗多而於閭閻生計究為寬裕)
蠲則無征俾普熙共戴
天庥昨秋稔前旬雨又麥田滋
福康安奏報生擒莊大田信至詩以誌喜
正殷捷信盼連朝忽接佳音至自遥鹿耳鯤身防海逸
(莊大田在鳳山一帶距海甚近初慮該匪情急遁入海内追捕甚難得手轉不如林爽文竄至内山者尚覺人)
(力可施也)柴城瑯嶠獲山跳(此次福康安多方籌辦令已圖魯等各帶官兵分隊自山梁挨)
(次排下而烏什哈達所帶水師兵丁適值順風連檣齊至沿海密佈水陸並進四面合圍遂將莊大田及有名)
(頭目四十餘名全數擒獲又殺賊二千餘名其餘逃入生番者被柴城瑯嶠各番社縛獻三百餘人未及兩月)
(南北二兇悉行俘獲全郡俱已平定實深嘉悦)一之為甚竟致再鴟既成擒豈
赦鴞永靖瀛壖揚國武益深兢業
昊恩昭
賦得周而不比(得同字八韻天津召試題)
事有名相類究其實不同譬之若周比却了異私公周
乃廓然大比斯暗以通應(去聲)来君子順營去小人攻潝
訿親那久包荒量自洪歐家論誠達(謂朋黨論)韓氏說猶工
(謂說難)召試登寒畯捷塗斥宦叢(此次巡幸天津依例舉行召試先期言官有以)
(仕宦子弟及期親服屬應不准與試請者其言頗公因命學臣查核扣除俾寒畯之士專與此試所為循名責)
(實也)寄言佔畢者子曰理無窮
清明日賜扈駕衆官食即席得句
津門冷節值清明昨恰捷音到御營賜以饌應同衆豫
默無賞覺矯其情花雖含蕾曦烘暖柳已舒條風拂輕
樽俎内臣佈遲慢笑他寒食太循名
閱武
巡方之所重詰武及修文昨已試諸士今應閱衆軍熊
羆分列隊鵝雁聚成羣原可百年偃休疎一日勤酬勞
略行賞合度亦堪欣敢曰瀛氛靖戒安意正殷
微雨(二月二十九日)
雖則春雪渥亟希春雨施雲濃夘霔點風盛已披曦海
嶠縱傳捷農田正待滋喜隨日度矣愁固我當之
柳墅行宫八詠疊丙申韻
行宫一紀隔来多窣地依然綠意娑却憶當年扶
輦况耿懷撫景愴如何
右柳徑
疊石為屏亦峭蒨清防之意目中存而予更有會心處
會在重華闢四門
右石屏
重此津門問俗来渚宫小步曲池迴喜他三鑑中之一
為我渟澄素影開
右曲池
綴景有溪必有橋橋安讜論會非遥却看嚙柱增波漾
牆外知他到海潮
右横橋
顔堂偕樂在楣楹觸目因循實及名所願萬民飽與暖
顒諧一歲雨和晴
右偕樂堂
商資豈不緣民力一晌徘徊繾慮縈預備笙歌翻覺鬧
書齋愧爾播醇名
右播醇齋
東風尚勒芳華候索莫喬枝俯砌苔誰與較量今昔樹
(海棠廳之名久有之但今樹未必仍昔樹耳)聊因點筆記斯来
右海棠廳
近經四庫校堂堂魚魯研窮白與緗(文淵文源文津文溯四閣全書前已)
(辦竣貯架其分貯江浙之文滙文宗文瀾三閣全書昨春亦經繕校全完因念珍儲秘籍嘉惠藝林必須精審)
(無訛斯為美備去秋駐蹕避暑山莊因命皇子及扈從諸臣詳加校閱並令在京之皇子大臣等派科甲出身)
(大小臣工二百餘員分司詳閱乃其中魯魚亥豕之誤累牘連篇皆由初開館時于敏中派陸費墀為提調及)
(諸總校分校等辦理不善所致已即飭部議處並罰令賠寫示懲矣雖校書如掃落葉然經此番改正之後庶)
(亦可稱善本耳)大典詎徒笑永樂(永樂大典編韻分字割裂諸書其體裁最為踳駁而成書)
(後又未詳校是以訛錯不可枚舉現在所辦全書詳加校正非欲與之較勝惟是金匱石室之儲流傳千古必)
(得完善方可惬意也)亦惟求是一心康
右校籖室
賜兩江總督書麟之任之作
入覲剛逢六轡琴遂隨安福(御舟名)析津臨歙徽災務紓
予念(乙巳上江安慶徽州等府被旱書麟時任安徽巡撫督率所屬辦理賑恤事務頗為盡心俾災黎不)
(致失所實紓厪念)廉謹家風望爾任(書麟之父高晉前為兩江總督廉謹有為今書麟擢)
(授此職亦當勉繼家風庶不辜予簡任之意)漁舍蝸廬非異景龍陵虎阜憶
前吟謂卿此去推行好寄我懷民一片心
李侍堯奏截停各省運閩米石詩以誌事
軍務昨年恐弗完籌糧百計每從寬(上年因臺灣軍務未即蕆事節次諭)
(令江南浙江江西四川湖廣等省撥米一百餘萬石又有台州等九幫以守凍不及受兊之米並令陸續運往)
(閩省俾軍儲民食悉臻寬裕)蕆功却至用不竭截運誠教慰以歡(兹據)
(李侍堯奏現在軍務告竣將各省撥運之未除籌備應用外尚多米四十餘萬石所有台州等九幫及未抵閩)
(境之湖南四川二省米石飛咨各省俱可無庸續運一體截留等語)進𠞰(福康安)坐謀(李侍堯)
力各盡宵衣旰食意差安雖然敢即云無事惕息為君
敬識難
聞京師得雨
津門昨雨不成寸此日京師二寸滋却似甘膏偏避我
(二月十四日京師得有微雨據長蘆鹽政穆騰額奏天津府於是日得雨四寸兹留京王大臣奏京師得雨二)
(寸而予駐蹕天津昨又僅得微雨盼望益殷)對斯芃麥切憂其雖云苗長(上聲)
尚容待將逮秀臨可再遲遠靖邇安宜豫悦愁農務那
免焦思
海光寺
清蹕禮蓮宫東瀛吐旭紅萬民恣瞻仰一意祝和豐我
自勤宵旰那能悟色空如来按指處歷劫海光同(楞嚴經我)
(若按指海印生光汝纔動念塵勞先起寺名盖出於此)
賜山東巡撫長麟
連疆因接来駐蹕許追陪去宄消塵案(長麟任山東巡撫頗能整頓地)
(方嚴切緝捕上年十二月連次拏獲積年賊匪巨窩捐職運判田玉堂及包五李德朋等三案并賊犯二十餘)
(名戢匪安良具見實心任事已即交部議敘以示奬勵)有猷真幹材逢年幸同慶
(上年各直省俱獲有收山東據報收成九分有餘)元氣要深培五字非虚譽爾
惟益勖哉
山東布政使繆其吉報雨口號誌悶
山左雨滋二寸田(山東藩司繆其吉奏省城於二十九日自夘至辰得雨二寸並附近之章)
(邱濟陽長清齊河等縣稟報同日得雨一二寸不等)非優究潤麥芊芊北南被闕
中間此(京師在北濟南在南天津則在中間也)把筆欲吟轉恧然
上巳日賜御前大臣侍衛等食
海嶠首俘至行宫一日停(巡幸津門原定於上巳日迴鑾因逆首林爽文等於初二)
(日晚間解到次日廷訊復停蹕一日)重三逢令節上巳溯前型左右嘉勤
扈笙歌合與聽如云較馬射豈彼足相形
柳墅行館中有辛夘憶故大學士傅恒之作見之
悵然既而快然因用舊韻
題句光隂十八迴(自辛夘逮今已十八年)無端一見引餘哀戊申
辛卯彈指耳旰食宵衣仍我哉肩佛塵寰將逮卸(計至乙夘)
(歸政不過七載退居寧夀宫之後亦可少息仔肩矣)威揚海嶠竟成材(福康安素練戎行此)
(番渡海禀受方略統率勁兵生擒二兇威揚海嶠國家又得一將帥之材是傅恒雖亡而有子克繼其勲轉為)
(快然也)存亡造就循
天理傾者覆之栽者培(福隆安侍朕左右謹慎小心尚無大過但其自奉未免躭於安)
(逸究不能肖其父之忠貞殫心國事迨後中歲而亡不能永年承恩其家又兩遭回祿未始非感應之理確乎)
(不爽若其弟福康安屢著勲猷為國宣力是應優加寵錫以旌其勞盖栽培傾覆予惟視其自取即予欲宥過)
(而冥冥之中吁可天理亦有所不容者畏也)
天津迴鑾之作
到来日報大田擒又值訊俘協衆忱(天津駐蹕六日初至即得生擒莊大)
(田之報將迴鑾復值林爽文觧到親加鞫訊衆情胥快數日之内諸事頗得順意)似此諸般皆
順意祗殷一雨獨縈心迴思春雪虞孤負深究盈虚凛
酌斟(新年雪澤甚優嗣後得雨總未霑足豈因諸事順意敢懈此祈年望雨之意哉)安福艫窗
靜拈句却欣漸遠管絃音
北倉
截漕南糧建北倉軍民胥被
聖恩長(天津北倉四十八座建於雍正二年盖遇水淺之年軍丁可省撥運若遇截留賑恤則貧民又)
(得早沾實惠遠也皇考用意至深)撥船更許新排造(昨乙巳歲據長蘆鹽政徵瑞先)
(後奏商人兩次呈請捐銀三十九萬兩共造撥船一千五百隻以為每歲撥運漕糧之用民船既免官封而商)
(運亦無虞壅滯當即允准並令湖廣江西二省先行動欵趕造令該商等分限歸欵似此商民兩利之舉正不)
(厭其詳偹耳)有利於人不厭詳
陜西巡撫巴延三奏報得雨詩以誌慰
春前臘後雪稱優下澣雨堪寸計籌二至三或五至六
七為府及四為州(巴延三奏西安同州鳳翔漢中延安榆林興安七府屬及商邠乾鄜四州)
(屬禀報正月二十六七及二十八九等日先後得雨二三寸至五六寸不等節逮春分得此膏雨二麥乘時透)
(發且春耕佈種更為有益民情歡悦等語)東興利種禾和黍夏熟堪期麥與
麰披奏能無批慰覽却斯望澤更生愁
雨(三月初五日)
半夜作狂風悵然無雨望風乃挟雨至無望中生暢&KR0008;
&KR2621;與䬀&KR0146;聲色難形狀開舟尚淋漓風細雨猶壯縴者
誠苦辛量勞行賞當(雨道泥濘拽縴兵丁用力較勞因令酌量行賞以示體恤)逮午
始開霽徂雲遠宇向駐營畺吏報四寸叨
天貺弗止利麥苗大田耕可諒悵然易惬然春巡荷
宥相既而增惕然誠恐此心放
登陸
今朝登陸駐行宫潤野迎眸麥色芃已是春巡稱事順
更教時雨解心忡柳圍桐柏(村名行宫舊建於此)牆頭綠杏發靜
寧齋角紅(是日始見杏開)向北霑膏較南遜(武清縣以南雨實有四寸向北漸覺)
(不及路旁馬行有塵起)又因望澤切乎衷
桐柏村行宫八景
孚惠堂
水程歷盡陸登途舊有行宫近帝都駐馬前堂覲畺吏
惠心勿問亦知乎(益之九五言有孚惠心勿問元吉本義云上有信以惠於下則下亦有信)
(以惠於上不問而元吉可知予以為勿問當云不計天下人之感戴與否若有計較之心便是不孚於心而涉)
(於違道干譽之為向每持此論凡為地方大吏者亦當常存此心方可以宣導德意耳)
古芳書屋
書屋怡情萃縹緗於斯枕葄趣偏長盆中尚有梅花朵
彼此都堪號古芳
融春堂
紀過倏閱重(去聲)時巡益切民情赤子親佈惠詎云循例
事試觀堂額曰融春
心矩亭
方亭一别十餘載觸目循名益切吾敢曰從心得所欲
亦云矩步黽無踰
寒碧徑
植竹假山不計竿箇中尋徑曲非寬畫情頗似九思法
(石渠寳笈君子林卷中有柯九思苔石煙樹圖)風過饒他一段寒
環勝齋
書齋曲折不誇多面面都供佳致哦亦曰會心酬景耳
李仙杜聖那論科
来青閣
畿南行館開平野騁望四鄰都遠山閣裏靜思仁者樂
来青意正萃斯間
泛虚舫
来往觀河安福(艫名)居行齋式却舫相如笑他結習工點
景豈識予心似泛虚
入南紅門
廿里路非遠(是日自普周營尖營至南紅門不過二十里)行行南苑看畢差
遣畺吏迎駕萃京官數日期斯駐向年迹歷觀土牆磚
以易海戶沐恩寬
海子周圍原皆土牆夏雨每致淋頽則海戶出力脩
十分之四官發帑脩十分之六此向例也因思海戶
雖皆受田力役亦其當然但憐其貧窮或不支即官
發帑亦每歲多費無止期爰命次第易以甎既免每
歲之費而海戶免此力役受惠實多矣通發帑三十
八萬餘兩成之受僱貧民亦資其利然出之内府無
涉司農此知過論所謂不可已者仍行之者乎
南紅門行宫晩坐
行宫即禁苑憩息久安愔歲月堂堂過詩題歷歷吟昔
時閱景幻
皇祖沐恩深敬念承
殷顧敢忘赤子心
輕輿六韻
輕輿向舊衙(舊衙門行宫原明季内侍之衙門也屢有詩論之)十八里匪遐獵
騎春蒐獵(是日沿途小獵國語謂之阿達密略寓春蒐之義非如木蘭秋獮大獵合圍國語所謂阿)
(巴喇密也)
家風法纂家子孫勘射藝(我朝最重騎射無不自幼學習兹自天津迴鑾駐蹕南苑)
(數日皇子皇孫皇曾孫輩来迎即命隨行射獵以觀其藝之能否憑輿無事口占是律亦以誌愧云)平仄
就詩义雖曰心猶喜其如力不加逸行稍自恧教寓此
惟賖六十六年我(予自十二歲侍六十皇祖在此今七十有八是六年矣)隙陰
了未差
德夀寺再疊庚子詩韻
庚子戊申閱八載班禪追憶此来朝(班禪額爾德呢以庚子歲為予七旬)
(萬夀自後蔵不遠二萬里至避暑山莊祝釐嗣予恭謁東陵畢取道南苑恭謁西陵班禪又於此寺)
(謁見僂指已閱八載矣)闡宗似彼真無二祝嘏嘉其不憚遥談偈
梵宫元理契拜膜藩部衆誠翹化身七歲通經始(據留保住)
(奏班禪示寂週歲呼必勒罕生後蔵扎什倫布所屬地方年已七歲能通梵典)春至禪枝更發
條
舊衙門行宫即事
舊衙門作今行館勝國紀綱堪&KR1574;論何致貂璫恣煬竈
竟於苑囿建軍門(南海子始於元時曰下馬飛放泊晾鷹臺即元之仁虞院明季於適中處)
(有廡殿為行宫今俗呼為吳殿者是且置提督太監一員關防一員又分置東西南北提督四員今僅存新舊)
(兩衙門)百年樹木松榆在一瞬光陰忩几存書屋如將刮
目待人猶故也恧無言
戲題張照南苑大閱詩
大閱惟因舊典沿初行例合進詩篇(乾隆四年冬予初於南苑大閱亦惟)
(遵守之辭家法率由舊章時羣臣皆恭進詩篇為鋪張揚厲如張照詩冊學有根柢書格亦峻整有法因)
(愛而蔵之於此嗣每駐蹕輒加展玩)忘規祗頌固無可衆口同辭少有鮮
鑄史鎔經出獨撰愛書蔵架此多年笑他位置張學士
一展看常一囅然(詩冊後幅有惟以習勞無伐可張之句下文即接學士臣照云云乍視之)
(若自著其姓為張學士者然張照曾任刑部尚書繼以獲咎革職是時復加恩用為内閣學士詩詞高自位置)
(巧於寓意而又近乎東方朔之談諧予固早燭其隠特愛其文高書古每一展冊為之囅然)
永慕寺瞻禮
竺宇近鄰西(在舊衙門行宫右)虔瞻兩載睽金仙不動念梵侣
有来徯(是寺向住喇嘛僧)旛影淨空色唄聲契筦倪
暢春建
恩慕
前事述重提(寺)(皇祖為為皇考)(太皇太后於南苑建此皇祖於暢春園建)
(恩佑寺丁酉予為兼用聖母建恩慕寺於恩佑寺側盖二寺之義)
瞻謁
元靈宫
順治建蕭宫(是宫剏建於順治丁酉年)虔心禮
昊穹鬱羅百年久顧諟
四朝同詎為(去聲)祈已福惟殷希歲豐百年都沐
貺惕仰
厚微躬
夜雨(三月初九日)
夜雨落三更隔忩聽淅瀝時密時復疎未至簷響滴因
之不成眠曉起霽光白移頓向團河憑輿晴野歷昨日
堁揚塵今朝露含澤然深剛及寸於農嗟何益行館亦
即至郵章批覽悉熱河山海關報雨四寸得(熱河副都統恒山保)
(奏熱河等處三月初五日得雨四寸餘又據山海關副都統麟寧奏是日山海關等處亦得雨四寸餘)遠
慰近仍愁拈吟顔為赤
團河行宫作
宿雨曾惟一寸滋麥無益袛濯花枝溪齋山館於焉候
梨白杏紅正及時豈不臨芳堪悦目却因待澤少閒思
隔年到那無言去促就猶嫌鮮妥辭
題璇源堂
溪堂昔以額璇源疏濬益清資刷渾(乾隆四十二年疏濬團河開拓下游)
(東南流出南苑是為鳳河之源又東南流入淀池藉以滌永定河之濁於是就挑挖團河之土略加點綴搆築)
(行宫以備憩息)點綴遂因置軒榭週遭且復築牆垣昔成今憩
過曾論(去聲給是處行宫弗用正帑惟以内帑所節省者物價工給值不惟不以累民而貧者且受)
(其利究之興工作即為予過詳見向所作知過論)宜也否乎恧那言題什壁間
明即去不留寓意戒斯存
鑒止書屋有會
書屋臨碧沼向名曰鑒止不必言其他可以返諸已臨
五十三年闢二萬餘里雖未大當致亦可小康擬此而
弗知足其欲將何底知足徒云乎惴惴增敬耳
山西巡撫明興報雨
晉省報春雨府州各以三(明興奏太原汾州兩府及忻州代州遼州三直隸州所属)
(於二月廿八日得雨二三寸不等又大同一府所属之天鎮縣及豐鎮廳同時得雪三四寸該府地居關外節)
(候稍遲得雪亦可翻犁佈種等語據所報雖未為霑足然較之未得雨者究為被澤也)寸深二至
四雪冷北殊南雖小較為澤厪農向所諳近畿頗亦似
(近畿雖連次得雨亦祗二三四寸尚未優霑正殷盼望)亟冀霈優甘
新衙門行宫作
小獵旋收有底忙行宫憩息趣猶長馳驅筋力嫌他懶
宵旰精神幸自強庭樹又看今日景砌花不是少年場
讀書習射胥陳迹剰得拈成字幾行
裕性軒憶舊
少年於此地習射復攻書望道猶未見詰戎兹更疎向
惟霜鬢耳今乃雪鬚諸惟是性無好(去聲)邇来並裕如
古秀亭
四柱限地勢十笏猶未至曲轉接兩廊聊爾為點綴居
然以小勝几上芸編置隨分(去聲)看一卷其中無限味
陶春室
春自昌室外此室稱陶春春豈室所陶題額涉躗云而
吾更思之春室了難分譬之方寸間物我寧殊倫推此
胞與懷春臺共誾誾是則陶之意室共物我均
澹思書屋
步来曲折得深沈暇以居安靜以吟五十年前讀書處
澹然思視昔猶今
白雲觀(因修葺落成瞻禮)
古觀西郊外逮今五百年(白雲觀元之太極宫也元太祖以居長春真人邱處機改)
(名為長春宫後又改為白雲觀至今凡五百餘年京師以正月十九日為燕九節至期羽流並集觀中)葺
新不知幾有象那恒堅前歲臨真域(前歲西巡啟蹕路經此觀見其棟宇)
(頽圮因命内府發帑修葺兹已落成便道瞻禮)當春禮法筵希敷萬民福寧渠
為求仙
題養源齋
釣魚臺側養源齋(釣魚臺金時舊跡臺下多有湧泉每夏秋雨潦西山麓之支流亦悉灌注)
(於此輒沮洳不便行旅壬辰夏命芟治葦塘疏剔諸泉濬治成湖以受香山新開引河之水復於下口建設閘)
(座俾資蓄洩成湖分引為河一支達阜成門護城河經正陽門而東一支由外羅城經永定門護城河而東並)
(入通惠河濟運三十九年命修建臺屋顔其額曰養源)題額本因傍沼涯路便(去聲)
何妨一憩體地便(平聲)亦復足澄懷水如是矣人應識(水之)
(源為泉人之源為心以臨養源齋即思養心殿之舊名實治天下之本也)名既循之實合皆
觸目無非會心處成吟原不費安排
巡幸天津迴蹕至御園作
陸則輕輿水則船津門發蹕御園旋觀民頗豫豐年值
(去歲畿輔統計八九分收成)靖孽兼從遠海傳(初駐津門日即得生擒莊大田佳音將迴)
(鑾並值械繫林爽文俘至因即加廷訊然後押赴西市正法以彰國憲而快人心)三月佳春正
明媚一心望雨獨勤虔那更暢意看花籞惟是殷憂慮
麥田
五福堂對玉蘭花疊去歲詩韻
玉蘭花號五福樹昨歲拈毫與吟顧安名立字豈偶然
時節因緣欣所遇揚善非誣善辭游别開生面千載留
一一有徵寧假藉可用申之以句酬花樹鮮八旬年待
(上年五福堂對玉蘭花詩以五福之義狀花有一曰夀實花之身種時與我同庚真之句盖謂圓明園經營於)
(康熙辛卯玉蘭即彼時所種實與予同庚也今予已屆古希望八之年而斯樹老幹繁英精神百倍洵非羣芳)
(所可比擬耳)是却與我同庚乃斯非夀乎勝别卉老幹精神
標百倍老當益壯語非欺夀為福先語可思富者福也
花無萬繁英恰與先春期康寧之基曰仁義地靈物傑
賴
天賜堅不如松夀勝松(凡花木之堅惟松為最然清暉閣前九松乃與玉蘭同時所植)
(者癸未松燬於火而玉蘭以隔遠無恙至今花葉獨茂是夀轉逾於松矣)俯視羣芳福獨備
童童不染塵之身其德為淨香為真肯低凡葩爭姚冶
白雲覆屋舒盤囷紅梨海棠豈無朵春来亦自紛婀娜
九十瞥眼付過之閱世考終問誰可五福備矣然乎然
春秋徒曰八千年試看堂前一株者以靜而久非以妍
詠物語不離典則亦弗枯禪論空色老讀書返如少時
約舉為仁在已克省歲協時廑範疇對時望雨方惕憂
那復怡然賞艷裔所希霈澤貽農庥
廣東總督孫士毅奏報春雨霑足麥收豐稔情形
詩以誌慰
東粤近鄰閩賊平民氣誾(當林爽文等滋事時粤東就近多徵調兼緝捕逆匪不無)
(驛騷兹兇逆胥已捕誅海疆平靖彼處民情亦可安恬矣)澤需歲惟首霖霈月終旬
(據孫士毅奏粤東入春以来地土微乾旋於正月廿二日潮州府一帶密雨淋漓自宵達旦頗為霑透至二月)
(初九日方始開霽二麥得此結實飽綻現已有刈穫者可卜一例豐收至早田俱已翻犁二月下旬即可栽插)
(又廣州省城及肇慶惠州嘉應各府直隸州得雨情形遠近相同糧價日就平減覽奏深為欣慰惟北省望雨)
(仍不免懸切耳)繼此時優霔起耕遍隰畇披章寧不慰望雨此
憂頻
廣潤祠請雨疊丙午韻(三月十九日)
孟春優雪後(正月十二日京師得雪盈尺實為優渥)倏忽仲春過近日頻
風作謁祠祈雨沱抒誠一意請抱愧五言哦雲未西山
吐延睎嘆若何
鑑遠堂口號
祠傍書屋俯淪漣揣稱(去聲)為名豈偶然鑑遠應知必由
近毋容一指蔽當前
月波樓戲題
月印波乎波印月其間定語孰能成偶来不暇煖席去
亦慮難為賓主評
雨(三月二十日)
達曙時晴時復陰何期卓午霈甘霖仲春遞望季春到
四寸不寧六寸深趙北燕南應被澤齊郊豫省更縈心
(是日雲氣濃厚想近畿被澤必廣惟山東河南較遠未知同時可能一律普霑現在傳旨詢問)麥仍卜
熟禾堪種沐此
天庥意倍欽
李侍堯奏報閩省雨雪二麥情形詩以誌慰
去歲兵興際多方籌繼糧(臺灣以上年逆匪滋事未免有悞耕種軍糈民食必得預)
(為籌備因節次命江南江西浙江四川湖廣等省撥米一百餘萬石並台州九幫以守凍不及受兑之米陸續)
(運往接濟昨據李侍堯奏軍務已竣民間俱已歸莊耕種所有運到之米散用有餘其未經運往之四十餘萬)
(可以停止)兹猶用不盡更值若雨暘二麥可卜收早稻播種
忙(李侍堯奏閩省上冬雨水調勻正月内各屬頻得澍雨兹省城於二月初五六日又復雨雪交加極為霑)
(足二麥得此倍加暢茂該省氣候和暖農事較早各處播種早稻田水盈滿園蔬雜糧亦俱茂盛大兵之後可)
(冀豐收覽奏為之欣慰)海外賊既靖各屬民胥康兵後無凶年額
手慰南望然而復元氣匪易爾尚蘉
直隸總督劉峩巡漕御史和琳各報得雨詩以誌
事
將謂優膏溥被田(昨二十日京師得雨實有六寸餘是日雲氣甚厚意謂近畿當可漙被)
依然愁閱奏聞箋近畿寸計一二耳(據劉峩奏保定省城及所属之安肅)
(定興新城滿城容城五縣順天府属之涿州直隸易州及所属之淶水縣是日各得一二寸不等)山左
澤增三四焉(和琳奏山東魚臺濟寧沿河一帶同日得雨三四寸不等雖較直隸為優而䆒未溥)
(霑猶深虔望)總匪渥霑利耕耨那舒渴望慰胝腁肯因幸近
忘其遠惟是翹南祈歲虔
賦得棲鳳難為條(得年字八韻考試差題)
擇主擇賓等友求較已賢五言著僧達一晌寄延年翽
翽譬諸鳳雝雝時傅天于飛爰止矣攸託在甄旃他樹
條嫌冗惟梧枝不偏喈音適與合菶體集斯便風虎雲
龍應(去聲)猶魚有水詮所期多吉士媚庶惠心宣
編訂詩經樂譜全書竟因題八韻
三百蔽一句關雎樂不淫由来在言志可以永諸音清
廟聲鐘磬嘉賓鼔瑟琴風王衰世歎頌魯本邦欽譜古
却沿俗(四庫全書内有明世子朱載堉樂律全書其意亦在崇尚古樂乃所著樂譜但填工尺等字而)
(漏宫商角徵羽且將康衢擊壤兩歌合而為一標題為立我烝民章於周頌思文篇後附尚書大禹謨水火金)
(木土榖惟修一節標題為思文后稷章無論書詞不應入歌其牽強附會已属師心自用况又以豆葉黃金字)
(經時曲小令譜之則是名為復古轉援古而入於俗矣曾命皇子及典樂大臣詳加按正以駁其非是並題什)
(書其卷首近又命樂工按載堉所譜歌之其思文后稷章竟彷彿時曲然於詩句尚無割截至立我烝民章直)
(割截上下字句強附曲牌全無義理尤可鄙笑復命一字一聲按五音歌之令廷臣共聽雅俗昭然人人共喻)
(益見其無知妄作矣)律商錯用金(樂中商調乃五音之商與商周何與而載堉詩譜固執周詩不)
(用商聲之說以角調譜國風徵調譜小雅宫調譜大雅羽調譜周頌而專以商調譜商頌夫歌詩一章之中豈)
(能不使五音俱備此其穿鑿拘墟之見與高叟言詩何異奚足與言五音三百之義耶)全書聞未
昔典樂剏於今美刺都關政興觀可悦心從頭學詩竟
老更惜分陰
山東巡撫長麟河南巡撫畢沅各奏報得雨情形
詩以誌事
月之廿日此間雨其深五六寸有餘惜其弗廣所潤近
不過百里仍涸如越日劉峩及和琳寸不及五各奏書
(昨京師於二十日得雨深透旋據劉峩奏保定省城及定興涿州等八州縣是日僅得雨一二寸和琳奏山東)
(魚臺濟寧沿河一帶是日僅得雨三四寸其山東河南接壤之處已深厪念)今朝次第報齊
豫齊則泰安三寸濡迤南各屬或相仿北則寸許乾如
初(前據長麟節次奏山東省登州莱州沂州兖州濟寧等府州屬得雨已優惟濟南泰安東昌武定青州一)
(帶得雨分寸較小今日續奏泰安新泰蒙隂等縣於廿五日夜間復得雨二三寸不等至泰安迤北之長清歷)
(城二縣僅得雨寸許等語是泰安迤南已獲均霑而迤北仍在望澤節屆夏初麥收恐遲惟冀日内得有透雨)
(可以播種大田耳)豫則河以南無礙河以北乃旱甚諸(畢沅奏豫省大)
(河以南歸德南陽汝寧陳州四府暨許州光州得雨已為周渥其開封府及陜州汝州雖未透足尚資接濟惟)
(河北得雨之處據報不過寸餘情形竟與山東北府相等南望甚為焦切)披覽南顧增焦切
去歲逢稔民方蘇(甲辰乙巳山東河南二省因旱歉收至丙午稍稔上年則俱收成九分有)
(餘糧價甚賤當此民間生計方蘇冀得屢豐庶幾元氣可復以此顒盼甘膏倍加虔籲)元氣未復
慮洊臻調變乏術深慙予
陳淳溪亭對瀑即用其韻
一箇野亭坐閒客兩層飛瀑擘連山即兹聲色摐摐地
悟得於中了不關
三月晦日作
九十韶光纔減一(今年正月三月皆大建)居諸倏過亦逡巡甫經
滿志幸海靖即便攢眉望雨頻豈此於愁有約彼伊予
合是箇中人何當霈澤連齊豫大慰腁胝力穡民
御製詩五集卷三十八
