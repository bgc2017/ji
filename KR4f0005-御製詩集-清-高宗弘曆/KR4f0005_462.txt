御製詩五集卷七十一
古今體六十三首(壬子三)
春仲經筵六韻
半宵問報同雲佈破曉未瞻六出飛適值經筵舉仲月
及臨翰席朗春暉德修宿闢程家劄(程頥論經筵劄子貼黃有云天下治)
(亂繫宰相君德成就責經筵一語未為通論盖君德正天下治亂所關君德成就而天下焉有不治者乎若頥)
(所言則人君但深居高處自修其德而天下治亂漠不相關其德安在且宰相獨非人君所用乎倘宰相以天)
(下之治亂為已任而目無其君尤大不可詳見向書程頥論經筵劄子後)瑞點空懷謝客衣
守位以思要稱(去聲)位唯幾成務合研幾(是日講論語君子思不出其位)
(易繫辭唯幾也故能成天下之務)可知一貫在忠恕無外九經求是非
引俗欲圖徐入古命歌抑戒聽音希(古樂之宫商角徵羽俗工不知即今)
(之五六工尺上等字也乙巳秋命駢注樂章内令樂工肄習之丙午年因向御經筵畢賜講官宴並無侑樂即)
(扵是年命依古樂歌抑戒之章既合申儆之義亦欲引俗入雅耳)
副都統成德奏報追𠞰廓爾喀賊匪情形詩以誌
慰六韻
初教慎重勿輕視(前次廓爾喀滋事辦理錯謬鄂輝成德均係同事之人朕特加寬宥令其)
(將功贖罪成德聞信後即扵八月廿二日奏明帶領漢土弁兵三百餘名前往𠞰辦鄂輝亦扵九月初六日自)
(四川省城起程予方慮成德冒昧貪功曾屢降諭旨令其加意慎重不可有輕視賊匪之意)繼以羈
延勑奮揚(不意鄂輝成德行走濡滯就其中途節次發摺之期按計程途每日不過行走一站節經)
(馳諭嚴行申飭并諭知現在福康安帶領巴圖魯侍衛章京及索倫達呼爾兵赴蔵將来平定後功歸主將伊)
(二人亦不過與衆將弁勞績相等仍冀激發天良使之奮勇立功以贖前愆)遲速亦惟機應
動勸懲漫謂定無常(嗣據鄂輝奏賊匪扵搶掠札什倫布之後尚在邊境逗遛觀望彼時)
(鄂輝成德若能早抵蔵内即可跟蹤𠞰殺使其片甲不留庶幾震懾兵威知所儆懼且亦正伊二人立功贖罪)
(之時乃竟坐失機會此其錯謬甚大豈可復膺封疆專閫之任因將鄂輝革去總督賞給副都統銜駐蔵辦事)
(成德亦革去將軍賞給副都統銜在領隊大臣上行走行軍之道遲速在扵應機而動而賞罰嚴明尤在鼓勵)
(將士知所懲勸功罪惟其自取在朕豈有成心耶)示和悔用巴忠錯(往歲令巴忠馳往蔵)
(内會同剿辦賊匪不過因其通曉唐古特語言或可易扵集事詎伊恃在御前行走諸事擅專乃有私同噶布)
(倫丹津班珠爾許銀贖地之事在巴忠或亦料賊無能止圖遷就了事不意甫踰一年復来侵擾巴忠亦即畏)
(罪自盡用人之錯予固引以為愧而唐古特人等又復怯懦不能抵禦及賊至扎什倫布仲巴呼圖克圖携貲)
(先去羅卜蔵丹巴爾以卜惑衆遂至賊匪入廟搶掠益肆披猖聞之深為憤恨)欺弱致招廓(爾)
喀猖據地不迴餘賊戀(初意賊匪聞大兵將到或慮大雪封山必即遠遁官兵到彼不)
(能痛加擒𠞰今據奏賊匪尚有在聶拉木濟嚨等處者盖妄意仍似前此講和或議給銀兩以贖所侵之地此)
(正戀不天奪其魄使之坐待誅戮是以係回當亦罪惡貫盈不能倖逃耳)催軍急進我兵
強小碉連破多誅戮官寨周圍密伺防(兹據成德奏去冬十二月二十)
(八日與穆克登阿率領滿漢屯土弁兵乘夜急進至相距聶拉木里許伊由西北穆克登阿由西南進攻天明)
(齊抵寨脚賊匪猝不及防遊擊張占魁率領弁兵鼓勇直入並用火彈抛入賊寨燒斃賊匪甚多其逃出者被)
(官兵殱戮二百餘名生擒七名奪獲器械並来糧牛羊等項餘賊尚據守官寨抵拒随令四面拏卡圍困用砲)
(攻擊釜底游魂斷難漏網等語此次成德等𠞰殺賊匪及圍困官寨頗覺奮勵可嘉因各賞給大小荷包并將)
(成德前此行走遲滯部議革去副都統職銜之處加恩寬免以示奬勵其屯備木塔爾等三人均扵現職上加)
(陞頂帶一等並賞縀匹俾其益加感奮至上年帶兵侵擾後蔵之大頭人瑪木薩野想此時未必不在官寨之)
(内現在鄂輝亦領兵到彼助𠞰聲勢益壮諒不難生擒此人解京正法即此首報喜音胥徵事機至順此時福)
(康安到前蔵已及兩旬酌量緩急自能辦理妥協次第𠞰平惟冀迅奏膚功捷章踵至以慰懸望)捷信
慰看首喜報𠞰平次苐待馳章
閩浙總督伍拉納奏報得雨詩以誌慰
巡疆棨戟駐泉州值雨連朝渥且優二麥地瓜定登夏
(據伍拉納奏閩省雨水應時二麥地瓜均已長發茂盛兹因巡疆駐劄泉州府城該處扵正月初六七八等日)
(復連得&KR0584;雨春膏優渥夏收可望豐穰)大田多稼更資秋近三属亦胥稱
透(又奏據漳州興化福州三府属禀報亦同時均得透雨其餘各府州雖未報齊而雨勢甚濃通省自必普)
(遍現在糧價平減農民極為歡忭)遠各郡應遍以周洋盗漸清慶時若
(閩省自臺匪滋事後洋面盗賊頗覺充斥近年勑令地方文武員弁實力緝拏亦覺漸次寧靖人戶乂安感召)
(若南天和雨暘時望曷勝慶幸)與民休息又何求
兩江總督書麟奏報江寧漕船有遭風沉沒者詩
以誌事
邇歲漕船辦實佳冬回冬發各無乖(近年經理漕務不遺餘力一切疏濬)
(催䟎事宜頗覺井井有條是以糧艘揚帆北上得以遄行無滯不特無往年截留守凍之苦而逐年比較抵通)
(之期日見其早其全數回空之船亦皆早扺水次竟復冬兑冬開舊制事有成效方深慶慰)方緣時
叙心為慶何意風狂事不諧沉沒米糧補寧責(兹據書麟奏興)
(武九幫内領兊江寧江浦等縣漕糧扵上年十二月二十五日午刻行至上元縣黃天蕩陡遇狂風巨浪將第)
(八號第十二號原裝米共一千一百四十餘石漂沒無存淹斃大小人口五名又有十六號一船被風打破除)
(撈獲乾濕米石外虧折米二百八十餘石請著落各船丁賠補等語聞之深為憐憫此數船渡江陡遭暴風人)
(力難施無從搶救所有漂沒米石即降旨俱著加恩免其賠補其應行修造船隻並令官為修理以副恤災惠)
(丁至意)淹亡戶口恤教皆(所有淹斃人口並著照例賞恤)因思順合逢微
吝誨我持盈益慎懷
再題和闐玉羲之書竹扇圖
石子千年玉渚中(和闐玉以産扵水者為貴稱曰石子猶李之彦硯譜所云端石以子石為)
(上也年代久遠土華水氣交相融結遂有成赤黃色者)土華水氣久相融右軍坦
坐笑無應老嫗再来求轉空内藴羊猶具脂白外標雞
不異冠紅世傳諸浸雖誠有(世傳玉入土歲久則有土浸血浸水銀浸其說不一)
(不知玉本有五色若此和閬玉子實属天然白質赤章又非出古穴者可比)遜此天然造化
工
春仲齋居
孟之下浣仲之初雖每飛霙渥總虚設使聚三一為霈
縱非成六五仍餘(正月廿七日自亥刻至次日未刻得雪三寸昨初三日曉又有微雪不及)
(寸初六日夜自丑至寅復得雪二寸餘一旬之内雖得雪三次惜皆小若合為一次則成五寸餘斯為渥澤耳)
齋居正值
春祈祭捷望兼殷午夜胥(是時官兵進𠞰廓爾喀)朵殿政稀晝方
永却無閒緒試觀書
壬子春祈
社稷壇恭紀
社稷尊稱
太禮崇
天地祇
句龍周棄配酌古合今宜(按杜佑通典曰顓頊祀共工氏子句龍為社烈山氏子柱)
(為稷高辛氏唐虞夏皆因之殷湯為早遷柱而以周棄代之孔穎達禮記疏云鄭康成以社為五土總神稷為)
(原隰之神句龍以有平水土之功配社祀之稷有播種之功配稷祀之賈逵馬融王肅之徒以社祭句龍稷祭)
(后稷皆人鬼非地神是賈逵諸人直以后土句龍為太社后稷為太稷矣馬貴與文獻通考引朱子楊復之說)
(並以鄭說為長我朝定禮最為至當是以會典所載龍太社位右太稷位左俱北向配以后土句)
(氏東位西向為后稷氏西位東向酌古合今洵萬世不易之典)
大祀躬仍執(己酉歲予以夀屆八旬扵即中祀皆親祭一週以盡為君之職嗣後可遣官致祭)
(至)(上大祀仍必每歲躬親行禮今年八旬有二幸賴蒼鴻佑精神強健倍昔奠獻之際益切寅恭)
長(上聲)年心倍寅四番壝外獻五舉籲
垂禧(乙亥年六月征準噶爾先俘青海逋酋羅卜蔵丹津及投順復叛策凌孟克之子巴朗孟克忒木爾)
(十月平定準夷俘達瓦齊庚辰正月平定回部馘霍集占丙申四月平定金川俘索諾木凡四次皆依古禮獻)
(扵顒籲廟利)(神社此次聲討廓爾喀師出有名兵非為佑庶幾能五舉獻社之禮迅蕆大)
(功曷勝虔祝)
御園仲春之作
還宫旬日閱御苑仲春臨雪縱三番遇澤無五寸深(自正)
(月廿八二月初三初六得雪三次共計雖有五寸餘然究非一次所得尚冀優沛春膏耳)捷音聽傾
耳軍務策由心以此旰宵度嫌他山水尋
鑿冰
今年春令冷二月尚冰堅司苑獻勏劶鑿冰備舫船(御園)
(河冰泮時内史同圜役每鑿開以供泛舟彼固意在獻勤而予實厭之雖曾禁之弗能止向屢見吟咏笑其徒)
(自勞苦耳)厭之卻弗御亦以示無躔設若嘉而賞應思大不
然(若輩每扵此等處用心設使遂加稱奬則其獻諂將有過扵此者不可不防其漸)
再咏漢玉穀圭疊戊子韻
近著圭瑁說注家語率浮粗觀如有據細覈乃難讎(應騐)
(也見史記封禪書)此器羊脂卓通身土浸周雖微尺寸異(孔義云凡)
(圭廣三寸厚半寸剡上左右各半是圭長不及尺廣厚亦不及孔義所云盖周尺原與今尺不同惟其質白而)
(浸土又合扵典瑞及考工記穀圭之名信為古物也)古物句應酬
近作圭瑁說辨古無覆圭首之瑁又作搢圭說辨古
無長三尺之大圭盖制必從先器亦求舊考制度者
非實有所指據終属躗說昨徧查太常寺内務府所
蔵並無瑁及大圭此穀圭久蔵大内雖與周禮典瑞
考工記玉人所載穀圭以聘女者相合而尺寸迥不
相同可見古有其器後人亦可倣而製之而其為真
為幻原無定耳因疊舊韻引伸附識如右
河南巡撫穆和藺奏報得雨詩以誌慰
山左曾經報甘被(昨據江蘭奏東省正月中旬連次得雪廿八日復得雨三寸豫省連疆自)
(當一律均霑春澤未據奏到頗深懸望)豫疆隣近盼心懸幸哉澤亦三寸
潤(兹據穆和藺奏豫省開封歸德彰德衛輝懷慶陳州各府暨許州光州各州所属四十七廳州縣禀報自)
(正月初九以後或得雪二三四五六寸不等或得雨一二三四寸不等而省城得雨三寸竟與東省相同)較
以東猶一日先(該省以正月廿七得雨較東省則早一日矣)地遠故應遲信
到(齊豫均與畿南接壤而開封省城較濟南省城到京程途幾遠一倍是以豫省得雨雖早一日而奏到少)
(遲數日也)春新總属受恩偏近畿望雪今望雨(自正月望渥雪侵尋至今)
(則望雨矣)蒿目發勞益恧然
詣玉泉山
龍神祠祈雨之作
命輦臨仲月升香
第一泉望孤雪培麥洊切雨滋田祈也非遊也殷然更
忸然顒希甘&KR0584;霈渥似昨辛年(去歲正月十四得雪七寸餘廿八日復得雪三)
(寸麥田大藉滋培繼以三月初六日渥雨深透麥收豐稔今歲正月下旬二月初旬雖亦三次得雪究未優渥)
(以去歲得雨之日較之雖尚有半月之期而此心已切殷望惟冀神貺即沛甘膏得如去歲為幸耳)
華滋館
閏歲立春遲華滋華未滋例斯萬幾理適值遠音馳(福康)
(安到蔵後必即有奏報以慰懸廑日内正切盼望今日詣静明園理事之際適據奏到扵正月二十日已抵前)
(蔵即扵二十二日發摺所有經過瘴癘之處上下人等俱各平安此皆仰荷昊恩默為佑助即此事機悉)
(徵順利小醜跳梁不難剋期俘獲也)瘴癘境已過猖狂賊勢知(福康安至前蔵與達)
(賴喇嘛班禪額爾德尼相見宣布此次用兵護衛黃教至意蔵中僧俗人等無不忻感至前次私許每年蔵中)
(給廓爾喀元寶三百個退回侵地惟時達賴喇嘛即不願如此辦理因巴忠與噶布倫丹津班珠爾立意講和)
(而鄂輝成德亦遂扶同完事當年已即如數付與去年五月廓爾喀復来索取遂誘裹丹津班珠爾至其巢穴)
(並搶奪帶去元寶一百八十個敢肆猖狂實属可惡又詢據在蔵貿易之巴勒布人等僉稱因廓爾喀并吞各)
(部落後伊等家室俱遭擾害今聞天兵征討無不歡忭誼切同仇現擇其中可倚信者帶同前往以為嚮導是)
(前此令福康安驅逐此等貿易之人不特可以不必亦且可為我之驅使矣又據奏接到鄂輝成德圍攻聶拉)
(木賊匪情形其濟嚨絨轄兩處尚有屯聚賊人福康安慮其潛逃檄飭鄂輝成德等嚴截後路痛加殱戮庶不)
(致一人漏網福康安料理數日亦即馳往督𠞰所辦俱合機宜至屯練番兵及索倫達呼爾兵據云二三月内)
(俱可陸續到齊揆以彼之形勢加以我之勁兵諒不難一舉蕩平惟盼捷音之迅至耳)勁兵俟全
集一舉洗羌兒
兵行
據勒保奏副都統烏什哈達岱森保帶領索倫達
呼爾兵頭起扵正月二十四日前抵西寧所有駝
隻馬匹及應行裹帶之鹽菜口糧等項預備敷餘
已自正月廿七日至二月初十日先後按起全行
出口赴蔵覽奏欣悦因成是什
内地兵行久定章侵陵勿許禁原詳塗經飽暖諭之宿
(本朝定制凡兵行征調無論八旗索倫綠營俱分别恩給賞賚及行糧鹽菜銀等項備極體䘏從無騷擾地方)
(之事近聞地方官有一二好為周旋體面者扵帶兵之巴圖魯侍衛章京等或餽送致情帶兵之員亦有收受)
(者此原非慮及兵丁侵陵及有挾詐情事但軍律吏治均属攸關是以此次𣲖調索倫兵赴蔵之前即嚴切降)
(旨沿途督撫毋許仍蹈交際陋習並諭以官兵等遠道衝寒朕方深為軫念地方官辦理兵差亦宜扵此加意)
(仰體所有兵丁過境時飯食湯水妥為預備俾得飽暖遄行盖與其用情扵不當之處致滋胥吏長随開銷中)
(飽何如令兵丁等得沾實惠且利征行亦斷不致過扵縻費也)畺吏周資理亦當(去冬大兵)
(唘行時巴圖魯等大員各賞銀二百兩侍衛章京等各一百兩護軍驍騎校至兵丁各五十兩索倫官員兵丁)
(過京之日分别賞給大縀荷包銀錁有差又傳諭勒保扵兵丁抵西寧時再各賞銀二兩兹據勒保奏兵丁得)
(受賞賜極為歡欣感激而該督又自捐銀一千兩按名分給先據帶兵之副都統岱森保奏稱過西安時巡撫)
(秦承恩給與兵丁每人各錢一貫在兵丁等受朝廷恩賞已優此項得之望外自必益加踴躍該督撫等養廉)
(豐厚際此軍行捐貲犒賞急公報效理亦當然朕聞之頗為嘉悦在經過直隸時甫扵京師受賞原不必過扵)
(禂疊梁肯堂未行給與朕不怪也)助馬堪嘉衆青海衛程倡始兩藩王
(前因青海扎薩克郡王索諾木多爾濟扵官兵過境時備馬數千匹以利軍行並就近赴各臺站稽查照料已)
(賞給親王職銜其貝子公各晉職一等並在事出力之扎薩克以及官員兵丁等俱分别奬賞又郡王納漢多)
(爾濟亦親自帶領蒙古人等護送官兵出境沿途稽查臺站甚属可嘉前已加恩將伊舊罰十年王俸全予豁)
(免兹復令與索諾木多爾濟同在御前侍衛上行走以示鼓勵盖漢唐宋明之用兵在上者不知體恤在下者)
(不免怨咨如杜甫兵車行新婚别諸什至今讀之猶堪鄙嘆况以青海外域彼時中國畏其強梗之不暇以視)
(今日兵行彼境奮勉趨公供給周備豈可同年而語此皆仰賴上天恩佑祖宗威靈㢠越前古且去)
(冬天氣和暖兵行無滯人事敬惕天時胥徵大順師貞之吉扵此可占而朕之感激益不可言語形容矣)
天時人事胥徵順益慎師貞盼捷忙
夜雨(二月廿七日)
已作雪孤渥寖尋雨望甘下舂霔方始入夕落兼含問
歷更之五積輸寸未三(潤土低應至二寸高處甫至寸)那堪曰欣慰惟
是切憂慙
永璸等奏
西陵一帶得雨詩以誌事
昨當廿七雨終宵低二寸霑高寸饒誰識
西陵逮三幸(永璸等奏亥得西陵一帶扵二月二十七日自未至雨三寸有餘與京師得雨)
(之日同而較此為優)及兹春隴潤雙苗(謂冬春二麥)奏章披處惟增恧
里數算来非甚遥(亰師隔二百西陵不過里)却是京南仍遜此(昨據)
(順天府尹奏京師南城廿七日之雨尚遜御園左近)翹瞻晴宇抱熏焦
鄂輝成德奏報攻破聶拉木賊寨詩以誌事
東寨雖摧西寨在月餘攻𠞰幸功成(成德扵去冬十二月廿八日攻𠞰聶)
(拉木賊匪及正月初二日已將賊人東寨抛擲火彈先後燒燬並殱戮生擒賊匪多人外其西寨困守之賊今)
(始奏到將賊寨西南墻角刨挖三丈餘随扵正月廿四日運入火藥四十包至午刻火燃藥發所有西寨墻垣)
(房屋立時轟擊無存其竄逸及轟傷者盡被誅殺又生擒二十一名並訊據生獲賊人供稱寨中共有大小頭)
(人五名一被轟斃一被殺死現在拏獲大頭人咱嗎達爾阿爾曾薩野一名即從前侵擾扎什倫布大頭人嗎)
(木薩野之姪又小頭人二名連前生獲大小頭人共四名賊匪共四十三名等語)同勞軍士誠
宣力涉詡將臣不近情(前據奏聶拉木官寨所存賊匪不過一百餘名所有賊人糧食)
(俱已燒燬又經斷絶水道是賊匪勢窮力蹙不啻東手待斃無難計日攻克乃自上年十二月廿八日圍攻遲)
(至一月之久始將此處賊匪殱盡遽欲居功邀奬並將帶兵人員臚列至二十三人之多懇請加等陞用賞給)
(巴圖魯名號及花翎等語聶拉木祇係一隅即欲優賞𠞰除之功將来蕩平陽布又當何以加恩至扵此次奮)
(勉堵截之侍衛珠爾杭阿永德阿尼雅布等令福康安傳旨各賞大縀一疋其刨挖墻角之都司什格蒲益章)
(同巴塘副土司成勒春丕勒等及巴塘土兵協力宣勞自應奬賞以示鼓勵若鄂輝成德二人不自引咎張大)
(其詞可謂靦不知恥者矣)曰飭曰褒自取付(此次拏獲大頭人咱嗎達爾阿爾曾薩野既係)
(瑪木薩野之姪鄂輝成德自應即時訊供具奏乃止將該頭人送至前蔵交福康安審訊解京是其意存推諉)
(已属謬誤尚復誇張勞績殊不可解因即降旨嚴加申飭所有在事弁丁除陣亡受傷者照例賞䘏外其餘出)
(力之人并令福康安確查量加奬賞具奏盖行兵之際全賴賞罰嚴眀庶幾人知愧勵即如成德初次𠞰殺賊)
(匪當即優加恩賚是或飭或褒亦視其人之自取在朕惟平心應付未嘗有畸重畸輕之見也)或嘉或
否我惟平尚留絨轄濟嚨蘖可謂淨除敺進兵(鄂輝成德前奏)
(絨轄濟嚨二處尚有屯聚賊匪俟𠞰平聶拉木賊寨後即當赴彼乘勝圍攻等語乃此次奏摺内遂謂賊匪盡)
(數𠞰除地方全行收復而扵絨轄濟嚨二處之賊並未一言及之更属鶻突然朕亦早料其無能是以特令福)
(康安等前往𠞰辦若僅倚任伊二人不幾又同前次慲忓了事乎此時福康安諒早已馳往奬率員弁乘機誅)
(戮惟盼速獻戎捷耳)
護山東巡撫江蘭河南巡撫穆和藺各報得雨詩
以誌事
孟之雨雪胥曾告(齊豫兩省正月内俱已奏得春膏頗為優渥)仲復春甘兹
各呈(兹復據江蘭奏山東濟南泰安武定兖州曹州東昌沂州青州莱州濟寧各府州所属俱扵二月十)
(八二十等日得雨二三四寸不等穆和藺奏河南開封歸德衛輝懷慶河南南陽汝寧陳州許州汝州陕州光)
(州各府州所属俱扵二月十四至十八等日得雨二三寸至深透不等節屆春分又得此應時甘澤二麥既資)
(長發大田亦得及時播種深為慶慰)皆我民資皆為(去聲)慰此偏澤靳此增
怦較扵昨歲雖堪待得莫是心即近盈(去歲京師扵三月初六日得透)
(雨今歲遇閏節氣較遲時固可待豈此可待之心即隣自滿乎)搦筆欲吟不成句自知
老合鮮怡情
倉場侍郎諾穆親劉秉恬奏報新漕到通詩以誌
事
迴空早必到通早漕務邇年實合宜日計不足月計速
(據諾穆親劉秉恬奏東省先進德州衛并豫省通州所及東省續進濟寧前等共二十五幫自二月十五至二)
(十日俱䟎過津關今扵三月初四日已陸續挽抵通壩即扵初五日開斛起卸轉運义稱上年雖扵三月初一)
(日開斛起卸係在春分後十三日本年遇閏開斛雖遲四日却在春分後六日以節氣計之比上年較早七日)
(等語近年漕務經理得宜回空糧艘既得早抵水次受兑開行抵通之期自應日見其早連歲比較已著成效)
(惟冀日久益當遵守無懈耳)信哉凡事在人為
陕西巡撫秦承恩奏報得雨詩以誌事
山左河南雖報雨(昨江蘭穆和藺奏報山東河南二月中旬得雨情形可稱及時)那如
秦省此番優(兹據秦承恩奏西安鳳翔漢中同州商邠乾等各府州属亦扵二月十六十七等日)
(得雨竟自四五寸至深透不等則較齊豫二省更為優渥覽奏倍深欣慰)直霑五寸堪耕黍
并及各州都沃麰幸矣吾民連卜稔切乎斯地未消憂
何當早晚時甘霈膚寸崇朝勞望眸
題古玉尺
長扵珮弗短扵尺度正合殷器合殷(蔡邕獨斷云殷九寸為尺周八寸為)
(尺是尺正合殷度而玉質沕穆亦當係周以前物)遷毫已来今古閱逮周之際
璧球羣穆如一色温而栗神具天真樸不文持以仙人
傳太白上清寶鼎詎堪云
夜雨(三月初四日)
春雨如膏(平聲)膏(去聲)清晨惜風(去聲)風祗餘二寸潤(順天府報得二寸餘)
(雨)那解一心忡盼捷期猶遠謂霑望又空都稱時可待
耳厭慰言充
春雨如膏常言也然弗多見兹繙左傳始知其由来
(左傳襄公十九年季武子答范宣子曰小國之仰大國也如百榖之仰膏雨馬後人謂春雨如膏本此)
若夫隂雨膏(去聲)之則見詩經膏膏恰宜對管子之風
風因並識之
詠淳化軒庭梅二首一韻
庭梅自與盆梅異謝却火攻何礙遲猶憶昔年言理趣
顯仁蔵用會扵斯(顯諸仁即蔵諸用一闔一闢生生之所以不息也庭前植梅二株冬間圍)
(以氊棚向陽開門春暖則徹棚花發即一梅而顯蔵之理可會丁未淳化軒對庭梅作識語中曾闡其義)
今年春冷因通閏最早山桃亦放遲却是庭梅具深意
送行幾朵發英斯(向年庭梅至春仲已盛開今歲以通閏花信俱遲日内將唘蹕西巡枝頭)
(數朵舒英如有意然)
再題壬申所寫青蓮朵卷
移自杭城一朵蓮(是石乃杭城宋德夀宫故址中物辛未南巡至杭見之其後地方大吏以)
(便舟貢致因念其事已成遂置之御園而錫以是名並繋以詩)碑傳梅石峙亭邊(德夀宫有)
(梅石碑相傳為藍瑛所作乙酉南巡就視始知梅乃孫杕作而石為藍瑛筆也且碑刻漫漶幾不可辨因重橅)
(勒石舊碑之側以正其誤此卷乃壬申所寫屈指已四十年矣展閱重題以誌歲月易得云)壬申寫
卷今壬子迅閱流隂四十年
浙江巡撫福崧湖北巡撫福寧各報得雨詩以誌
慰
農資好雨總扵春各報霑甘仲半旬(福崧奏浙江各属扵正月二十四及)
(二十六七八九等日得雨深透之後又扵二月十一十三十六等日得有時雨福寧奏湖北各属扵正月十五)
(六等日得雨之後又扵二月十六七八等日得雨霑足該二省得此繼澤麥苗益加暢發農民歡慶可知)省
異近遥發殊日章同湖浙到清晨(福崧摺扵二月十七日拜發福寧摺扵二)
(月二十日拜發同扵今早接到以浙江杭州省城較之湖北武昌省城遠數日程耳)胥吾民也為
之慰祇此地兮望以頻期較昨年日已近(去歲亰師以三月初六日)
(得有透雨今已近期矣)肯因遇閏意逡巡(農人謂今年遇閏以節氣而論似較去年尚早)
(然予已望之殷切不敢自恃為可待也)
啟蹕西巡往五臺瞻拜之作
五臺隔五歲趁老一瞻臨馬御試已力鴛班喜衆心(今日)
(起程扵泉宗廟傳膳後御馬以試已力頗覺控馭如常送駕及扈從諸臣無不欣喜)沿途柳發線
平野麥抽鍼益切思甘雨西山作薄隂
良鄉縣行宫再疊辛丑前韻
午年曾駐館(丙午西巡五臺曾駐此至今又隔五年矣)子歲又經輿賡韻忽
成兩紀行未可虚三春憩庭院一瞬閱諸居先此
兩陵謁例遵前度如(丙午春亦先恭謁仍依泰陵後詣五臺此次程途前度)
福康安摺奏進兵一切情形詩以誌事
經理郵書待日深(自前月廿七日接福康安奏摺後又已經旬日内正深盼切)行宫
兹閱策籌忱(是日駐蹕半壁店行宫)兵糧軍器饒俱備(前據孫士&KR1063;鄂輝奏)
(明前後蔵共辦糧七萬餘石牛羊二萬餘隻兹福康安奏稱現令新設各臺烏拉將糧石趕緊運送牛羊俱在)
(有草地方牧放通盤核計儘敷兵食現咨會孫士&KR1063;毋庸内地轉輸以節穈費又奏就近扵前蔵南界貢布地)
(方採辦硝磺並宣諭濟嚨呼圖克圖扎薩克喇嘛堪布噶布倫等令將該處商上存貯火藥二千四百餘觔鉛)
(丸二萬八千觔交出運用以省内地運送之費至稱各寺喇嘛及噶布倫等俱有自養好馬現在酌加賞賚選)
(得健壮好馬一百匹將来仍可添買數百匹一切籌辦周妥充裕深為嘉悦)殿後直前佈以
諶更勵外疆先進𠞰(昨據鄂輝等奏扵正月廿四日已將聶拉木存寨賊人全行轟斃福)
(康安未曾奏及想尚未接到軍報所有絨轄濟嚨二處均與賊境毗連為大兵進𠞰要路尚有屯聚賊匪自須)
(上緊𠞰除以利冞入至奏稱附近廓爾喀之布魯克巴作木朗披楞三處業經檄令發兵攻賊又西蔵帕克里)
(邊外哲孟雄宗木等部落久為廓爾喀侵佔帕克哩營官率領番衆將該二處打仗奪回並即諭令該二部落)
(乘勝直搗賊巢等語細思所辦未免失之太早前此福康安奏布魯克巴等部落與廓爾喀不睦令其攻𠞰賊)
(匪朕以為臨時俾令牽綴賊勢未為不可原非藉其兵力以為搗穴擒渠之計今大兵尚未到齊遽令外部投)
(順之人與賊接仗計非不善木免過扵求速矣)却虞猾寇預聞音(此次收復哲孟雄宗木二)
(處固属可嘉惟是該二處及布魯克巴等部落素被廓爾喀欺陵則其巽懦無能已可概見若扵大兵聲討之)
(時令其同時進攻俾賊匪策應不暇原可得力此時先令深入幸而得勝則該部落轉居其功若不能取勝轉)
(令廓爾喀知大兵將至得以早為設備其扵進𠞰機宜殊覺失扵計算雖萬里之外兵難遥度而遲速緩急情)
(勢顯然不能不為指示俾知慎扵將来耳)不為遥制廑遥念萬里原来一寸
心
題永慕齋
預宿依然值此齋隔年不易一中懷水流那識人心慽
破夢泠泠響繞階
恭謁
泰陵
春秋又經歲
天地此埋哀緬想
殷勤治惟慚繼述材
龍光攀久矣駒影迅誠哉歸政三年近(計至丙辰歸政近餘三年此皆)
(仰荷屆時在天之靈默加佑相得為今古全人仍當重詣橋山用伸虔謝)謝
恩當重来
恭謁
泰東陵
萱戺成虚語龍鱗更長(上聲)科徒思辛巳况(迴憶辛巳春恭奉慈)
(輿祇謁今昔泰陵僂指已三十餘年之感曷其有極)空此季春過設使
高年在纔經
百歲歌(辛夘歲猶得恭祝百歲慈寧八旬萬夀計至昨歲辛亥纔當大慶竟成虚願益切愴)
(懷)叩頭默屈指搶地痛如何
黃金臺四用沈德潛韻
丙寅逮壬子卌六度燕臺已似駒影過豈誠駿骨来(反舊)
(詩意)千秋話徒述五頂(五臺山有東西南北中五頂)路重開沈句頻賡
韻惜他空恃才(沈德潛生前被恩最渥乃為逆犯徐述䕫曾作序文身後致罹過譴文人恃才)
(而不自檢飭可為嘆惜)
御射碑
易州西南沿徐水有北魏太武御射三碑各異其
地飛矢踰崖亦尋常事不至紀石至三或亦誌乘
訛傳耳太武政績多有可稱故復詠之
三銘曾說峙三碑紀烈寧須一再為掃統(用北魏書帝紀論)設
非多實蹟踰崖飛矢底堪竒
五公城有詠
漢北平侯王譚子興生五子隠居此山中世以其
舊居為五大夫城光武時封為五侯即中山五王
也俗又號五公城見酈道元水經注今其遺址已
無存者
酈注空傳五大夫試尋雉堞杳然無秦松幸矣有補種
(丙年過此詩有云勝五大夫冒秦號千秋也據岱之陽然泰山之松雍正年間内務府總管丁皂保監修工程)
(時所補種者而此處遺蹟無存兹詩因又反其意)岱領至今仍五株
漸離城
漸離知已報荆軻無救亡燕豈足多太史好竒饒躗語
不如鞠武守中和
史遷好竒扵荆軻傳尤甚燕丹以太子日造軻門下
求匕首招舞揚白衣祖道路人皆知之秦豈一無聞
見安望成事且軻事雖成焉能救燕亡國之禍不如
鞠武之言行危求安造禍為福為中正之論也
清明(三月十三日)
一寸纔生麥千畦未種麰(月令孟夏麥秋至盖麥種扵冬經歲乃熟故曰宿麥詩周)
(頌貽我来牟麰通作牟玉篇云春麥也謂種扵春者蹕途經覽麥待長發麰待播種望沛優膏頗為懸切)卯
隂徒佇望辰霽更增愁(是日景如是)所幸風無作(農家忌清明日有風)
(則雨少今日幸而無風)亦甘(甘心之甘非謂雨也)雨且休摛吟不成句惟是
識先憂
批摺
日常批摺發行營(向来巡幸之日亰師各衙門章奏俱隔二日一遞行營即扵當日批閱發)
(回至每日逓到各省奏摺駐蹕後亦無不立時批發習以為常從無留牘也)肯以巡疎機務
情濟兖重稱霑雨透(前據江蘭奏山東各府州属扵二月中旬均得雨澤兹又奏稱省城)
(扵三月初四五等日得雨深透随飭查濟南泰安武定兖州沂州登州青州莱州濟寧等府州属同日得雨三)
(四五寸不等即春雨較少之東昌曹州臨清一帶亦俱一律均霑而省城又扵初八日酉刻至初九日午刻密)
(雨連綿極為霑足等語)淮揚兼報暢雷鳴(今日漕臣管幹珍奏糧艘過淮日期附奏淮揚)
(自二月以来天時和潤麥田長發三月初三日晚至初四日雷雨應時甘膏遍野扵大田更有裨益)南糧
二進繼頭進(管幹珍前奏本年頭進幫船扵二月初九日俱已過淮兹自二月初十日至三月初)
(四日所有二進漕船三十三幫共船一千五百六十三隻亦俱簽盤過淮又稱南糧頭進幫船已扵二月十五)
(日全數渡黃二十七日頭進尾船約入東境沿途行走甚為迅利查上年二進糧船亦扵三月初三日過淮而)
(今歲遇閏則將来扺通之期較上年固已早至一月矣)齊地麰萌續麥萌(東省連得透雨)
(江蘭奏稱不特冬麥日見滋大而春種之麰亦皆出土青蔥農民歡忭實覺倍常)却見憑輿出
土者寸餘待澤為怦怦
木蘭祠
三時務農一習武從古訓兵之長計一日暴之十日寒
其無益也夫何異甚至以女代男行此實敺羊俾虎飼
木蘭之祠重過兹作歌復為申其義
王陵城
平勃安劉呼吸際設非左袒事難諶廷争後不復視事
少戇終為不負心
平勃安劉定扵左袒一言其事機危在呼吸之際設
非吕后亡其事不可知也史遷躗言方若高帝有先
見之明而終賴平勃者然予向謂漢高必不出此屢
見之吟詠迨其後平勃聽張辟疆之言馴致諸吕擅
權幾不可救脫吕氏尚存安劉之言其必可騐乎高
帝謂王陵少戇然陵固不負初心者先儒云人臣之
義當以王陵為正是也
望柏巖山詠賈島
少年曾說入沙門儒行(去聲)墨名那解論設使不逢退之
者誰知島瘦至今存
長城
長城非啻嬴秦時戰國各據各有之易水東流坡坨處
頽垣敗壘偶逢斯土人尚可徵杞宋傳說燕趙分疆兹
爾時王政弗行久強食弱肉争雄雌嗟乎黎庶奚安土
無已版築聊保基寄語欲云復古者是即封建之所貽
命寬免經過州縣所欠米穀麥價詩以示志
經途例免十之三(每次巡幸經過沿途州縣俱免應徵本年地丁錢糧十分之三遂為定例)
猶恐或為隅向談歷覽連塍雖麥茁正殷遍野望霖甘
載咨民借價多欠因命旨頒恩普覃(此次巡幸五臺經遇直隸之大興安)
(肅新樂正定定州望都清苑新城等八州縣雖已依例蠲免惟念該州縣尚有節年因灾出借米麥穀三萬四)
(千五百五十餘石小民輸將未免拮据因再加恩概行豁免用示惠愛無已至意)昨夕雨霏不
成寸(日来望雨正殷昨日雲氣頗濃至晚得雨一陣尚未及寸實為可惜)曉看乾壠惜何
堪
題趙簡子祠
識人從諫智謀竒宜得千秋留故祠獨笑重儓秦繆事
史遷立傳費虚詞
按秦繆公之帝所已屬荒唐謬悠至趙簡子亦有之
帝所聞鈞天廣樂及射熊羆諸事不過欲神竒其滅
二卿立毋䘏之意史遷好為竒誕諸皆類此
過堯城村
四千一百歲凡幾更滄桑獨此荒郊村尚爾稱陶唐每
過仰高山瞠乎徒望洋所幸讀東坡命舜事紀詳(昨歲讀蘇)
(東坡書傳註堯咨岳事時年八十六計予歸政時年正與堯相同實為厚幸自揣精力尚健僂指四年惟有益)
(加兢惕以冀仰邀上蒼佑貺耳)慎此四年間籲
天庶賜祥兹仍業乎位惕乾勖自強(向鐫八徵耄念之寶副以自強不息)
(仍即鐫古稀天子之寶副以猶日孜孜之意)
曲逆故城
竒計出圍世莫窺酬勲曲逆亦其宜設非天奪吕雉魄
劉氏安危未可知
漢高知人善任扵平勃諸人無不知之悉而論之當
至吕后之幾危漢祚高帝未必預燭之也史遷好竒
竟若先知而終令平勃安劉者然假使平勃先吕后
而亡左袒之策亦何所施而劉氏之安危豈可定乎
向書漢高帝論蕭曹等事已詳辨之兹因過曲逆故
城復申其說
水竇巖詠古
誌稱水竇巖乃在曲陽縣我行非玩景可望不可見望
寄興遠託見資目前現所以略邱壑試詠其否善(叶)斯
乃章宗(金)貽家法世宗變右文弛其武習俗耽安晏金
源扵是衰修禮何足羡為國忘祖風自應失
天眷
廣利渠
乙丑直隸督臣高斌奏請疏濬是渠引唐河之水
注之灌田因錫是名
重經此地憶賢臣引水興鋤為利民工作有則不無廢
濬疏勉爾後来人
水固有自然之利然興舉不易而堙閼亦其常必藉
時加疏濬之功方能垂之久遠巡方過此繾賢臣廑
農事尤有望扵後来司兹土者
靈濟祠四疊舊作韻
遥源来晉省靈濟俯今渠(唐河發源山西之靈邱縣向開廣利渠即引其水注淀溉)
(田至今民享其利是祠以渠成後而建用答神庥)藉此天然利庶因民力舒邊
傍樸之室適可憩而居視昔聊俯仰倏焉卌載餘(渠開扵乾)
(隆乙丑迄今已四十八年矣)
惬適齋
蕭齋三架古祠旁小座亦欣翰墨香畺吏雖然勤供奉
以為多矣恧無遑
秀木軒
當年植樹已蘢蔥依舊春前丙午風却憶右丞有佳句
興雖同矣境非同
麥苗
向南麥苗長(上聲)二寸餘芃綠問知兩經雨雖微潤根溽
(詢之梁肯堂知此間二月下旬三月初旬已經得雨兩次雖欠透足而麥根尚覺滋潤旬日内得有霑澤猶不)
(為遲也)然而地旋乾揚塵日以暴因之企繼霑雙眉仍為
蹙
普佑寺
蹕途漸近西時復過招提随便金仙謁久看普佑題因
思濟物衆豈異愛民齊少憩旋登路覲光匝路徯
阜平縣五依
皇祖詩韻
耕田當溯堯徵夏亦在杞為政戒紛更愛民實基址毋
謂民可欺莫嫌風多俚聽其不知識任彼勤耘耔漫云
興禮樂惟切恤旱水臨莅雖多年勉此數言止
皇祖昔經兹施惠瘠縣起鷄鳴犬吠音安堵接隣里西
巡凡六過匪尋景光美古縣俗尚樸允吾心所喜免賦
循常例詎計以恩市五字出平易求治無竒理
軍機大臣會同河南巡撫穆和藺議奏豫省河工
官賠民欠幫價銀兩加恩分别減免詩以誌事
豫撫宣来議河賦弊斯久矣始知詳(河工每年歲修搶修所需物料俱有)
(例價自乾隆三十年河南撫臣阿思哈以工多道遠創為幫價之議扵沿河三十二州縣按糧攤徵并扵前一)
(年在司庫預支購辦續行攤徵歸款又經畢沅奏扵通省均攤扵是踵行日久因循漸積民欠至有一百八十)
(餘萬其中弊竇叢生殊難究詰又有五十五六七等年尚未攤𣲖銀九十六萬餘兩昨經穆和藺奏請分年帶)
(徵因令軍機大臣俟其迎駕時會商妥議具奏朕始悉其原委不可不亟思籌辦清釐以杜弊源)在民
過半寬其欠(現在已攤未完銀一百八十餘萬兩前已加恩令分作十年帶徵為期已属寬裕但)
(念銀數過多逐年催徵民力未免拮据甚堪憫惻前降諭旨欲俟朕歸政之期再行酌量加恩惟是朕扵加惠)
(黎元之事從不肯靳澤逾時因令祇交四年而四年之數仍分八年帶徵其一百一十餘萬概行豁免俾小民)
(早沾實惠)扵吏平分責以償(至預攤未𣲖銀九十六萬餘兩在創為幫價之員及踵行給發)
(者均難辭咎自應照議著歷任總河巡撫以下地方河工各官分别賠繳第念歷時既久經手多員因并施恩)
(免其四十六萬餘兩其應交五十萬兩原議三年交納者並展作四年此實扵無可加恩之中曲示寬仁諸臣)
(應當各發天良自知感勵也)市惠利私懲合示(河工歲需料物由各州縣採購至工程開)
(銷則係河員經手撫臣河臣等幫價一事創議踵行不免有心市惠而属員中藉以侵漁肥已亦難保其必無)
(此次分令賠繳實彼等咎由自取在朕固已恩施格外矣)近鄰遠隔異誠當(沿河三十二州)
(縣民生自衛田廬原扵遠河各属無涉今因遵行已久沠令均攤亦属衆擎易舉只可如此議行若當日經理)
(妥善不致逓壓積欠即有幫價亦祇湏沿河之民各出已力何至累及通省且扵事理亦為平允也)吟餘
獨愧平成我(誠能河永安瀾則冒功累民諸弊皆無矣)南望惟殷視若傷
題近清齋用丙午韻
辛歲經營初發帑丙年来往早成齋(向来西巡大教場一站率御行營辛)
(丑迴蹕發帑命畺吏搆築行館數楹至丙午年来此則已落成計至今歲又閱五年矣)光隂隔五
誠迅速點綴嫌多費設排雪嶺預防作行館(往歲過長城嶺多遇)
(雨雪馱載行營每虞遲滯是以添建此館以利衆人行旅)春陽却喜發新荄顧兹寧
匪圖安逸拈筆之間恧滿懷
賜直隸扈蹕官食並詩示訓
賜食宫門御同欣風日和向常無酒醴(本朝定制凡年節大小宴僅賜)
(酒一巡至扵巡幸所至賜扈蹕地方官食則僅有樂而并無酒盖扵示惠之中仍寓飭戒之意云)却自
有笙歌即看晉郊莅眀當燕境過驅馳頒勞(去聲)賚民務
莫疏訛
春祺室用丙午韻
前齋勑政慎後室憩躬宜莫匪惕乾處敢懷遊賞思旰
宵一身勵斂錫萬民祺畺吏頻宣問恩綸次第施
青来閣口號
西望長城嶺近哉憩居一宿暫徘徊高山策馬眀當度
所願青来白(謂雪)莫来
澹漪書屋
坡陀引水易成池書屋開窗俯澹漪鏡面偶然顧影處
自知是乃属多為
策馬度長城嶺
詣臺長嶺必經過向每逢斯雨雪沱因建行宫備憩宿
欣看今歲值晴和千乘萬騎願同惬黍隴麥町惜獨多
(此次策騎度嶺幸賴天氣晴明即扈從人員下及夫役無不慶幸惟春田待澤欣喜之餘仍深繾念)瞻仰
遂他衆情切依然策馬度巖峩
笑題招提寺
招提梵語漢言寺譬水那更洗水哉欲勝不知誇獨識
知之者乃笑重儓
益夀菴有會
益夀經幾度每經情異生情實託乎境兹境原未更然
而内外異外為境内情内由外之引境忘情豈萌一言
更進之情冺境那呈歷来喜與慽(辛巳經此有最喜菴名稱益夀之句辛丑)
(以後惟增感慼可知境因情呈而非情緣境異也)境付不知平
御製詩五集卷七十一
