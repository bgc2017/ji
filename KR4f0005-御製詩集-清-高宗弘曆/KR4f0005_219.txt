御製詩三集卷五十六
古今體一百十五首(丙戌四)
敬賦中正仁和
此四字
皇考御書養心殿扁額也日夕仰瞻以為莅政臨民法
則敬賦心存並示來許
奎畫殿楹懸因文
道以詮養心奚外此
示後永無愆律已旰宵慎臨民政化宣守中惟不倚居
正要非偏仁則物皆育和斯情畢聯分雖各具義合是
一承乾清宴寧堪恃崇高益鞏虔晨昏兹惕息四字奉
堯傳
命書各省總督以下知府以上將軍以下總兵以
上名於殿壁詩以誌事
六卿近分職日覲切疇咨方伯各司牧地遥或㤀(去聲)遺
念兹文武衆胥任典常資殿壁名陳列宵衣予細披元
康傳要論貞觀著前規時亮虞廷慎卓哉不可追
上巳日御園作
祓禊由來此日靈秉蕳贈藥詠葩經古惟上巳遺風邈
今用初三俗例聽勝節景光披澹蕩御園花木正薰馨
還宫屈指晨昏四塘柳絲添爾許青
貯清書屋
引流繞砌宛成池小小書窗恰受宜設曰一塵不到處
已居二諦落詮時
曠然堂
林木翳然處視聽却曠然盖無繫於物率可得乎天不
愛花錦繡寧須禽管絃芸編足討繹久矣共周旋
含韻齋玉蘭花
春園花事日為加看到辛夷忘(去聲)衆葩香欲擬蘭蘭有
郁色如方玉玉無瑕
簇簇芳蕤濯濯枝品題真覺韻為宜齋前不語以神會
去歲江南正此時
幽閒態度淨真味江令年年夢裏春那藉詩箋將畫筆
贏他百卉自傳神
綠帷舫
藉林為碧幔結宇臨清瑶似舫則舫之面面開芸寮那
計風順逆無慮水漲消然予有深意寧云寄蘭橈十思
標名言所以慎旰宵
灌竹
春月竹之秋性與羣卉殊不於殊處觀安知君子夫蒼
玕猗颯影似羞紅綠俱况抽籜龍時可漠聽菀枯灌溉
課園人桔槔引水輸事半而功倍何靳弗為乎町埭俾
均霑生意廽須臾聞之先哲語善培危與扶寧惟竹然
哉絜矩紛殷吾
微雨(三月初六日)
昨近稍作風妬桃約如宿亦知土膏潤寧惜落花䔩恐
踐清眀占(農家占騐清明日風則是月風多雨少昨清明日風傍晩即止雖不足為慮未免切切於)
(懷)為是心戚促何期風送雲侵曉霏銀竹歴辰乃至已
疎密間陸續掘土濕二寸下接地氣沃雖非霑渥優頗
足資渗漉望外訝何脩遇共三農福慰敬並切衷麥秋
庶可卜
曉
雨後曉益清春暮景方綺淰淰待暾枝濛濛含露蕊旦
氣不惟人於花亦佳矣而我問政心早起非緣此
題趙昌花鳥(海棠白頭翁)
如白復疑紅絲絲颺惠風一枝棲正稳滿意入芳叢
嫩葉芳葩襯春光幀裏留不知枝上鳥頭白為誰愁
詠漢玉糓璧
肉好合度五等頒周時物也漢豈關莒乎邾乎佳城寒
何代復出人世間土華繡潤文駮班宛若多榖堆玉盤
惜得形容不得餐擊之可作鳴球觀中律那藉羊頭山
恭奉
皇太后遊萬夀山清漪園即景得句
潤濯園林小雨餘煙光暢好暮春初無邊景奉
慈顔豫有願山同
萬夀如溪畔室聞鳴織杼岸傍田見起耕鋤
天家行樂寧殊異樂與民間每相(入聲)於
樂夀堂
山翠水波鮮
高堂燕喜便誠堪
樂永日益祝
夀如川花纈欲開錦鳥調不操絃
安輿扶小步勝賞更迎前
昆明湖泛舟作
一片明湖千頃波布帆不動惠風和雖然欠入雙峯影
却見西山濯翠螺
汀蘭岸柳鬭青時暎帶煙光潤且滋最愛湖心教緩棹
春雲又作雨絲絲
蜿蜒長隄接六橋虚明鏡裏盪蘭橈羣芳傲得東坡句
西子奚稱獨冶姚
插秧尚早育蠶未北地由來節候遅耕織圖邊花柳意
待人著語是便宜
睇佳榭
舟艤水之涯山椒亦有齋三春宜騁望萬景正臻佳畫
㡧得神展鏡奩入影揩拈毫便成句夫豈待安排
題暢觀堂
岑頂書堂俯邐迆遐竒近趣望中披西山翠影右襟挹
東沼明漪左頋撝攬景真宜暢遠眺循名更復廑深思
從來熟讀韋編語觀我觀民慎在兹
懷新書屋口號
試問憑窗底絶勝金河兩戒疊鱗塍插秧時節雖遲待
書屋懷新意有恒
水周堂
前俯明湖後曲池澄泓暎帶近階墀一年幾日此閒坐
秋月春風付碧漪
搆虚軒
軒榭號搆虚其理可言諸梵稱四天下依空住無餘試
看實相紛那非虚名居谾然外既爾廓然内亦如苟以
方為文小哉其飾車
翠籟亭
古榦那知春與秋邇來也覺翠隂稠雲和疑是雙成按
聲在綠瓊深處流
花承閣
梵閣隆崇俯衆芳其中端坐大醫王恰如玉局十四字
極樂於斯現道場
微雨(三月十一日)
五風固不辭(月之六日亦風後微雨)風定雨仍随所惜欠霑耳亦
欣希遇之為花濯塵土於麥益芃離終願霈優渥吾懷
寧有期
春雨軒
文軒豈不佳一年有數到率因雨知時乃來觀其妙是
盖弗易得艱致從吾好今朝霏細霔煙中窮窈窱真樹
濯祥花假山藏迥嶠軒傍開菜圃疑是芝田墺所欣在
茲乎因近遠可校
澹然書屋
半畝銀塘漾碧漣書齋十笏石欄邊憑窗鑑影休嫌小
亦足因心印澹然
芥舟
杯水無殊覆坳堂堂如舟亦芥堪方蒙莊原謂膠舟者
安識須彌箇裏藏
命張若澄圖雪浪石至詩以誌事
若靄昔圖石謂已傳其神今復雪浪出難喚泉下人其
故見長記兹弗更贅言然不可無圖若澄其繼昆况匪
嘉陵遥來往數朝昏宛然片石峯水活蜀兩孫元方與
季方孰假又孰真坡翁笑軒渠總非意所存
賦得三復白圭(五言八韻得寒字會試題)
慎言頤象著後語繫辭觀昔有南容者永懷衛武歎玉
瑕猶可理詞玷那能刊圭璧雖方德樞機在謹端缺鑢
平實易失逝救斯難宜凜莫捫戒毋令多敗干惕思綸
綍出鞏守瓿瓶安三反緬宫适讜論敢使寒
詠瓷掛瓶
依然膽搥式(膽瓶紙搥瓶皆瓶式之最佳者)却異汝官珍動挈路搴秀
静懸屋盎春製惟日趨巧道不易還淳紅紫随時閱何
曾著點塵
題宋人胡笳十八拍圖
河東已適衛仲道擄去奚難矢死持既為(去聲)賢王生子
矣于歸董祀又何為
拍成十八寫心悲端操宣城豈直辭(范曄列女傳贊端操有蹤云云文姬)
(豈足當之)進退徒成無據耳特因才辯幸文姬
豐澤園演耕作
藉禮行將舉弄田先習耕仰窺
垂制意(豐澤園為預行皇考每歲躬耕藉田演耕之地)
特寓重農情金耜翻土潤青箱播糓精林鳩偏入聽喚
雨一聲聲
春耦齋小憩得句
往返無過三四推便稱春耦憩來宜愧他農父勤南畝
勞苦誰憐腁與胝
虚白室
岞崿疊石為葳紆得逕入情知本人工訝似天然立樸
宇搆壺中月窗眄雲岌扵斯白乃生亦曰虚所集應付
無事人獨坐而静習
植秀軒
一軒與一室率各有殊名觸景每拈毫亦足以暢情植
秀云何稱菉竹圍菁菁春實竹秋時蒼玕颯欲零灌溉
命園人扶危而定傾將見新筍拔綠與巖雲横棫樸興
育賢企之吾懷縈
韻古堂
溪堂液沼前周代鎛鐘懸依次十二月閱時千百年遐
思雅頌際仍在瑟琴邊韻古寧惟是成康治杳然
題懷遠齋
懷遠齋中懷遠心萬方政治萬民臨顧名思義輙成句
不為怡情為自箴
淑清院
南池迤北岸步輦便中移松竹最佳古石泉更雅竒崇
墻界内外曲逕度嶔嵜應即入宫禁得毋遊久時
進宫遣懷(時有皇五子殂逝之慽)
進宫猶憶近臨問一慟拚休再過諸差矣齋將躬舉藉
豈宜卜慽更懷予
静怡軒梅花
暮春已過望墀梅開始盛試披羣芳譜奚詮花月令設
曰南北戒暄寒候殊應審然此更北當無紅紫競况兹
桃杏謝節氣非不正我為思其故冬月盆樁靚留此鬭
韶妍欲擅江鄉勝
絳雪軒海棠
當軒列古樹春來彂瓊蕤絳雪乃舊名名實相稱宜綠
葉扶紅葩原覺饒丰姿適纔詠梅開静怡之前墀擷彼
復搴斯膽缾共貯枝可以交忘年漫誚不同時更若擬
唐宫如何相妬為
竹柄玉如意
柄是竹之介朵呈玉則温搘頤豈騰口代語不須言總
謝雕鐫迹雅符淳樸原指揮侍臣聽(去聲)那識意中存
耕耤齋居
中祀雖云兩旦齋一心敬豈有殊差暮春祇盼雲生宇
北景已看日下階濕土龍孫生埭筍細隂兔日吐宫槐
披芸寧為資該博欲溯文言究道荄
陳祼石橋觀瀑圖
松傍對坐兩閒翁翹望飛泉落半空别有源頭俯臨者
看從足底瀉清潨
題和闐玉蓮葉仙人圖
叉角仙人面如玉一葉紅蓮丈餘馥緣誰傳是太乙精
待詔東方識竒躅
夕
暮春晝漸長窗輝西北影須臾亦蒼然暝色侵綺井蓮
檠銀燭光圖書伴閒静盤摘風前梅椀瀹雨前茗城鐘
漫嫌促汲古意為永
恭祭
先農壇禮成有述
佐
天興稼穡藉必祀
先農吉亥陳馨苾躬親致敬恭春風漸蓬勃臘雪幸優
濃終籲時霖霈
明神聽庶容
耕耤禾詞
司農京兆進犂鞭黃道迎南直似弦恭已倡民宜用慎
却思將事隔經年(去歲南廵未耕耤)
取諸益象自神農耒耨由來萬古宗自在勤民寶稼穡
豈關剡木飾金龍
春耕仲月早成詩吉亥云當此際宜雖是司天撰良日
究為覛土太遲時(耕耤例涓三月初亥今歲欽天監以初六日乙亥不宜栽種遂移用次亥)
(播榖之期未免略晚)
三推加一陟臺崇農具農夫列候同非不豳風圖日覽
關心觸日廑田功
雨(三月二十日)
昨日傍晚風吹霾吁嗟此象良非佳臘雪雖霑詎足恃
春膏屢沐欠優該郊麥豈不芃芃綠再雨庶可占登䅘
夜半問乃問風止忽報落雨信還猜披衣曉起正&KR1268;雭
雨誠信矣誠竒哉歴辰逹已間疎密地無乾土滋莓苔
園人已報霑四寸縱飾三寸亶無差於絶望中獲所望
天恩稠渥奚為懷愛民重穡惟益勵豫南齊左其亦皆
繪雨精舍
精舍樸淳溪町間尋常繪事總宜刪今朝雨裏披真趣
水罷翻車蛇骨閒
引凉小樓
過午春晴朗小樓信步登誰知片時暖却作密雲蒸灑
雨忽成颯引凉真絶勝花光將樹態總在潤中憑
即景
時放晴光時雨絲江南春景到京畿吾寧喜為(去聲)園花
好禾&KR0927;種齊綠麥肥
夜雨(三月廿一日)
三更復作雨較向勢增優院冷窗間遞簷聲枕上流芭
蕉惜未植(北方寒夏月始移植芭蕉於庭院間)麰麥卜堪收自幸還自問
奚承
恩疊稠
莽子行
莽子緬甸之屬夷炎徼以外非羈縻邇來朱波多内亂
紛為雄長相争持無暇頋莽莽猖獗蹂躙漸及諸土司
土司列居州縣外實我滇省之藩籬而何貂&KR0008;無遠慮
金帛餌莽莽益滋更兼召𣪚覬孟艮(孟艮酋長猛孟容與其姪召散有隙)
(召散因勾引莽子往踞其地并擒猛孟容其子召丙逃入猛遮召散復欲追殺遂至猛遮索取是莽匪滋釁之)
(由召散實為罪魁)遂引莽匪為憑資竟據孟艮作窟穴肆其焚
掠靡介遺是時劉藻實方伯意在姑息遷延期豈知養
癰乃成患爰始發兵封奏馳藻本書生曉民事軍旅之
事非所知亟易重臣命往代(前以劉藻本係書生調度軍務非其所能故一聞發)
(兵之信即命大學士楊應琚往代之調劉藻為湖廣總督)内地民務原相宜應琚
至彼需時日藻所發兵少且遲忽稱全軍盡覆沒忽稱
六百五百歸所報三弁戰歿者又皆無事還營麾藻乃
白簡劾三弁猶謂貪功喪軍威是皆無備遇賊竄亦藻
之奏那云斯(劉藻尋奏將領何瓊詔明浩楊坤奉派整控江堵禦莽匪將軍器捆載徒手渡江軍)
(行漫無紀律至猛往突遇莽匪衝出星𣪚奔逃是其庸怯失律罪無可逭乃劉藻輕信綠營誑禀不察虚實始)
(則報稱何瓊詔等率兵渡江皆沒於賊繼則奏兵卒陸續歸營惟何瓊詔已死彼時即疑其必非實情傳諭詰)
(詢未幾奏至則何瓊詔等先後逃回劉藻仍復不加深鞫輙擬以貪功輕進之罪是非顛倒其謬更甚)先
是莽犯整控際藻以普洱藉託詞倉皇遂棄思茅返吁
嗟詎可猶寬其褫職以為衆臣戒用人之失自忸怩驛
行萬里旨未到忽報藻刎誠大竒守土之臣生死共並
未失土奚為而節鉞觀瞻責綦重自死三軍其賴誰應
琚馳至報其故始事藻已驚魂飛股戰不知措手足數
日絶食強(上聲)乃飴(楊應琚奏至滇後聞劉藻當賊勢猖獗時一籌莫展竟至藪日不食早欲)
(求死經人勸觧始食則其無故自戕實由恇懼所致尤為可鄙)終致飲劔斃已命非捐
軀比懼所為鴻詞博學信何用(藻向中博學鴻詞科)文章點筆詠
牧之輕裘葛巾不跨馬儒將古有今何稀乃至跼踳失
素守匹夫之諒擬猶非滇南文武傳笑語詎滇南也千
古貽蠻觸豈足汙我斧得人自速安邊陲得人自速安
邊陲緝兇靖遠佇待兹
雨前茶
新芽麥顆吐柔枝水驛無勞貢騎馳記得湖西龍井谷
筠筐老幼採忙時
第一泉花活火烹越甌湘鼎伴高清聶夷中句驀然憶
新榖新絲合共情
詠柴窑椀
色如海玳瑁青異八牋遺(遵生八牋論柴窰青如天)土性承足在(亦出)
(八牋云曹仲明則日柴窰足多黃土)銅非箝口為(舊瓷多有以銅箝口者此獨無)千年火
氣隐一片水光披未若永宣巧龍艘落葉斯
題金廷標倢伃當熊圖用蟬聯韻體
熊佚直前當以身用加敬重倍羣嬪漢家天子猶隆準
頓使英風讓婦人
格熊原有羽林人未免矜長耀衆嬪豈識封侯幾(讀如冀)
史立翻因此以害其身
立夏(三月廿七日)
青帝將旋駕祝融又紀時四興相遞代一氣與推移花
處紅徐減林中綠更滋南風雖應律過恐雨稽期(是日南風)
(過盛恐致稽雨為慮)
西直門外
輕風麥浪細飛芒十日看抽爾許長更喜榖田經雨後
青青已見出新秧
觀光今歲聚人多(昨因舉人選途壅滯降旨䟽通士子聞風踴躍雲集京師較每科倍多而)
(市肆米價仍然平減盖因連歲豐收所致)米價依然平不過設使西成又綏
屢同民額手慶如何
有事因之復進宫郊圻便以閱農功况吾望蜀本來慣
祇願興雲特畏風
欽天監奏立夏占風因成是什
昨日誠南風過盛慮阻雲今日司天臺奏報佳占欣立
夏巽風應歲美書所云其然豈然乎書更始何人人豈
能窺天預定美惡分况風本無定百里不同倫此南
彼或北左劵操詎真吾惟恊雨暘課騐非所勤
養心殿齋居
已過立夏節孟夏倏將臨曦影下階去紗紋上牖深(宫殿)
(於立夏後紙窗内上紗櫺俗名替窗)晝長餘有暇古史繹堪尋好樂真無
射惟斯足養心
題漢玉糓璧
王孫國寶曾稱六不數(上聲)白珩義誠淑庇蔭猶待明德
馨土物緣何缺真糓(嘗謂白珩非寶是也若夫糓寶則遠勝於金珠之類矣王孫圉置而)
(弗數何哉)
三月晦日漫題
落花飛絮邇來頻未幾看春又餞春祗有靈臺誇巧測
那知一日不饒人
牡丹
御園初報牡丹開中使頻擎缾送來不用金鈴周致護
那關羯鼓疊為催静看入畫真丰韻饒有出塵别體裁
風絮相殃背人過謂非神解是何哉
柳絮
似妬牡丹榮顛飛可厭生随風猶婉軟擬雪鎮縈盈不
定常緣隙如狂特喜晴曾無些用處也自擅浮名
夜雨(三月三十日)
過午風霾作因之意不寧誰知雲轉盛遂落雨惟靈砌
潤搴帷問簷聲隔戶聽依旬漫須頌(是月廿一日雨)衾影敬無
形
孟夏有事
太廟述事
鼕鼔肅寅牌午門雨濕街(是日復雨)有顒霑澤思(去聲)無那奉
先懷
燕翼貽庥永瓞支執事皆
祭歸不作樂(凡祭祀禮成有導迎樂齋則不作)
雩祀又臨齋
重華宫對雨
太室脩禴候恰欣雨少間明廷敡士餘(是日引見各省入選舉人)復
見煙絲渙為澤已慶幸知時更繾綣重華予青宫憩息
值清宴簷處玉聲琤簾際珠光燦有喜共三農昔惟賞
書案
延春閣牡丹
雨中牡丹對春過恰延春得意有多態通身無點塵高
松宜作伴羣卉那堪倫自愛清香遞何須睡鴨陳
静室
假山延閣前喦齬致清迥種松已合圍翠蔭謖籟冷精
舍窈窕間兹焉試習静静不緣習得而况藉之境小坐
旋言去意則於斯永
齋宫對雨
東壁潔齋廬大齋遷以居將
雩顒有若遂雨慶何如潤意滿金戺寒光切碧䟽昔題
一再讀觸目敬深予
題楊大章牡丹
姚黃魏紫譜中貴却未經看露朵榮(所見牡丹不過夀春紅淺嬌紅之類)
(姚黃魏紫從未見也豈古有而今無盖半出於羶薌虚譽耳)因悟從來青史裏幾人
不是浪傳名
晴
甘雨優而渥快晴清且和花枝紅潤澤樹意綠婆娑砌
土蚯繩出墻甎蝸篆多晝長餘有暇茂對秩南訛
題王原祁倣古六幀
幾株古樹幾重山北苑精神想像間憶得香光圖婉孌
(董其昌婉孌草堂圖亦用北苑法)草堂曾是對高閒
右倣董源疎林浮黛
輕雲欲作雨絲絲綠柳紅桃映水湄恰是去年春二月
行春橋畔問春時
右倣惠崇江南春色
宿雨初收曉煙泮石渠真蹟此無殊(石渠寶笈中有米友仁瀟湘圖真蹟)
欲知兩米微分處可指山非鶻突圖
右倣米友仁雲山新霽
臨溪野彴背山堂洞裏乾坤世外鄉常看桃花紅滿樹
不教飛去引漁郎
右倣趙孟頫桃源春晝
精舍高低翠岑據老松虬張石虎踞雖稱倣古各體俱
却是自家得力處(王原祁畫盖自大痴法得悟入)
右倣黃公望翠岑精舍
祇在精神不在工寒泉曲折䜿峯崇伊人墨妙曾無盡
意與溪山正復同
右倣吴鎮溪山無盡
詣齋宫作
孟溯甘膏渥大田天橋南畔草芊芊詣壇今歲真逢慶
倍覺欣然倍悚然
英英侵曉又雲興玉輦憑看顒不勝晴固無妨雨益好
從來知足定誰曾
虔瞻禮畢就西墉斗室清居益致恭己夘來齋詩在壁
較量幸矣意從容
雩祭禮成述事
甘雨優霑
雩祭前
瑶壇瑞露羃祥煙沐
恩何幸逢今歲展恪猶懷闊昨年(去歲以南廵遣官恭代)辰值夏
瞻時舉祀土緣戍盛籲登田自維奚以酬
明佑益勵勤民益鞏虔
郊外
時享
常雩禮畢成御園返駕出都城近畿想遍優霑澤颯有
微凉廹曉情
今番(去聲)宫中住日多
暢春切問
起居和鳳城纔出西山見雨後峯峰濯翠螺
御園牡丹
御園正值牡丹芳春雨頻霑盛異常芍藥輸情惟受伇
柳英作勢那能殃(近在宫中詠牡丹有風絮相殃背人過之句其日略作風霾入夜即雨)
嗅聞擬罷金鑪爇護惜何須錦帳張君子急周不富繼
吾因絜矩到文場(今歲會試命四書首題即君子周急不繼富句周子云牡丹花之富貴者)
(也故並及之)
恒春圃作歌
布置花臺與竹籞一室之中宛瓊圃號曰恒春豈謾稱
其故略可觸類語春之為春發羣芳衆名不可更僕數
池荷乃值夏方春菊之春以秋為序山&KR1431;蠟梅春於冬
夫豈不然豈浪許是則恒春義若斯而我更有會心所
乾之四德元為首氣貫始終總包舉體仁奉若養盎然
育物對時勤相輔
澹然書屋
書屋低臨碧沼邊近看天水相(入聲)澄鮮寧惟恬淨挹襟
袖吾意因之亦澹然
再題安瀾園十詠疊舊作韻
葄經館
綈几繩牀足淨神常陪石友與龍賓安瀾原寫隅園概
遐想因之憶浙民
四宜書屋
四宜即景問何宜雨後園林首夏時樹有清隂鋪静觀
(去聲)花多和氣入聞思
無邊風月之閣
月上松梢惟淨色風來竹裏是清音刹塵徧滿無邊趣
祇在尋常咫尺尋
涵秋堂
南華對水便成秋詎必金&KR1195;問所由最愛空澄入影處
西山常在檻脣浮
遠秀山房
園山因迥屋為高照自遠含秀内韜坐捲珠簾閒攬結
幾曾步履覺微勞
染霞樓
書樓近水聳飛甍映帶煙霞上下清設擬畫圖還覺勝
寫來不定一家名
綠帷舫
紅葉休稱杜牧之綠隂借與舫為帷一般碧水還青藻
那論舟行與岸移
飛睇亭
四柱小亭冠假山樸成不費斲雕艱偶然陟步憑虚楯
雨笠風蓑指頋間
煙月清真樓
月色煙容太古友無雙品格更誰加寄言搦管為文者
領取清真謝藻華
采芳洲
三架䟽軒碧水臨青蒲白芷滿沙潯其中亦有芳堪采
豈必定從九畹尋
詠龍泉窰椀
越冶無夏雪龍泉存曉星中規體月魄尚質色天青珍
自等瑶璧德猶宗土硎澆書取適可(蘇東坡以晨飲酒為澆書予謂酒非)
(解渴物正宜用之茶耳)詎必鬭茶經
山西廵撫彰寶奏報得雨
孟朔欣叨雨澤逢密雲西望勢尤濃誰知同日渥甘&KR0584;
慶慰之餘益悚恭
題和闐玉桃源圖
桃花夾岸小舟維洞口遲疑未入時此際欲詢陶處士
一篇記語作何為
題元人風雨歸舟圖
迎風冐雨進舟遲水閣人閒坐候之勞者自勞逸者逸
世間萬事有如斯
御製詩三集卷五十六
