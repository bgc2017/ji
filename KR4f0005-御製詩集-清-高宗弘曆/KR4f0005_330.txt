御製詩四集卷五十二
古今體六十二首(戊戌八)
七月朔日躬祭
奉先殿禮成述事
年節雖恒叩
後殿(海於元旦及必躬皇祖誕忌辰詣)(後皇考香瞻聖殿拈禮)未曾
前殿祭斯陳况經
升祔四時閱應似
秋嘗昨典循(昨歲孟秋以以親聖母升祔後初值時享太廟是詣行禮而奉先殿)
(則自祀事聖母升祔以來未經特祭因於孟秋之朔敬備至太廟時享仍如例遣親藩恭代)恭
代親藩詣
太室必躬家廟舉
精禋(天子奉先殿蓋如之家廟也)禮因義起施殊處祇覺悲傷勝
敬寅
雨(七月初二日)
弗雨恰逾旬暮天升族雲農占協暑處(是日處署田家以處署得雨最)
(宜秋稼江南有常日千澆不及處署一澆之諺)簷霔聽宵分晩種宜蕎菜早田
畢耩耘時晴傍午霽慰矣敬猶勤
江蘇巡撫楊魁奏報得雨詩以誌事
久繾江南旱幸逄閏月霖(楊魁奏江寧蘇州松江常州鎮江淮安揚州太倉等府州)
(屬於閏六月二十及廿一日得雨三四五六寸至八寸不等遠近均霑徐州海州等屬之豐沛沭贑四縣於閏)
(六月十三四五六等日得雨三四五寸至七寸不等蘇州省城復于廿五日自申至亥雷雨滂沱入土九寸勢)
(甚廣遠低田已插秋禾無不長發暢茂高阜亦均補種雜糧足資培養云云前聞江蘇缺雨月餘厪念不置覽)
(奏始得稍慰并據稱各厲間有被旱未種者不過一隅偏灾仍勅督撫等董率各属實力查勘妥辦毋少粉飾)
因知惟物愛可識即
天心補種沐恩渥偏灾籌賑欽慰哉仍慮者重漕待嘉
音(昨據薩載鄂寶等奏閏月廿四日以前粮船以次挽渡者共五百餘舸尚有一百八十餘船未渡未知閏)
(月内能否渡竣尚為縈念)
詠舊子石科斗硯
不雕不琢適其初天作硯池科斗如為告拈毫習字者
須從此法悟權輿
喜晴(七月初九日)
洗車例有雨两夜連一日雖間有斷續而勢乃過密禾
黍已勃長結穗逮成實時則允宜暘久霪虞潦溢為之
心弗寧望晴增怵慄今晨西北風吹雲曦輪出多稼暴
秋陽蕎菜芃一律早晩田胥利轉愁為慰吉更恐慰鄰
驕勅躬讀無逸
陳淳虚亭對話即用其韻
幾重峻嶺秋雲外一个虚亭古樹隂對坐幽人特瀟灑
不聞其語識其心
嘆儀考
伏汛纔過秋汛臨河防南北時厪心忽報時和驛平漫
(先是姚立德等奏六月望後黃河水勢有長無消廿八日風雨驟至祥符之時和驛隄工平漫三十丈亟為搶)
(築旬日繕完嗣復於外越隄漫開十丈仍即施工補築瀕河之地被灾尚不甚重)不日堵築患
未深無何儀考復報漫大河掣溜巨浪侵覧奏似非漫
而已飭戒諱飾勖力任(姚立德等復奏閏六月十八以後黃河接續長水八尺餘下流)
(之沁丹伊洛諸河雨後同時漲發滙黃而下廿七八两日大雨連宵風復狂烈水更加長處處盈堤拍岸儀封)
(考城兩縣共漫水九處而儀封之十六堡居諸口之上逼近大河掣溜湍急已刷寬七十餘丈尚未堨定随即)
(馳赴漫口趕辦檾楷堵築漫下之水由賈魯河經考城睢州寧陵永城入安徽之亳州達淮云云盛漲漫堤原)
(非人力所能防護伊等請交部議本欲從寬及閱其所叙十六堡隄工實係開口奪溜而摺前事由尚稱為平)
(漫意在含糊粉飾因勅部嚴加議處以示懲儆並飭加意堵築尅期合龍)撫臣續奏被水况
南望赤子愁不禁儀封城堅尚無恙考城入水嘆胥沉
幸民移居大隄上村廬半付波臣湛(鄭大進奏儀封漫口水過村莊田廬)
(間有傷損無礙城垣惟考城地勢本低又逼近漫口城復殘缺不能堵築水入城内丈餘幸距大隄不過數十)
(丈居民俱遷移隄上現𣲖員速為撫恤並偹船筏載炒米麫分路贍濟并搭棚厰以資棲止覧奏深為之矜憫)
哀哉豫民夫何辜甫逭旱繼被沴霪秋禾徒看苗而秀
秀而未實逄漲淋空言妥辦亦何益為之截米發帑金
(此次漫水被灾較重灾黎亟需賑濟雖已截留漕米十萬石與豫省尚恐不敷因勅再截江西漕米十萬石備)
(賑並撥兩淮塩課銀一百萬兩迅速觧豫以供急需復遣尚書袁守侗馳驛前往董辦並屢諭大學士高晉自)
(行酌量如南河現無險要之工即率諳習樁掃之將備等馳赴豫省董助堵築漫口以冀尅期合龍)外吏
難稱無米炊此而弗妥罪自尋南望赤子愁不禁燮調
無術慚成吟
漕運總督鄂寶奏留尾帮北上詩以誌事
黃淤重運渡船遲早有疇咨驛遞馳(六月初清黃交滙處河水淤淺湖廣)
(江西糧艘七百餘舸阻滯不能挽渡恐稽延太久致誤回空及開運之期而淮安等屬亦有缺雨致成偏灾者)
(因驛諭高晉鄂寶等籌酌或將各船之米留於淮掦水次各倉以備糶借之用即令各船回空無誤新漕尋據)
(奏六月廿八以後至閏月初旬糧船已陸續渡黃然為時稍晩恐抵通或至愆期且豫省昨秋收成歉薄今歲)
(二麥缺收近日儀封考城復有黃河漫口之事亟湏賑䘏因節次諭截江西後帮米二十萬石令豫省於臨清)
(接兊備用並因山東直隸今夏收成亦歉并截米十萬石分給兩省接濟俾粮艘得免守候濡滯)更值
儀封有口决自然淮浦致川羈(豫省黃河漫口後七月初三四日江南河水陡)
(消七尺餘寸致高家馬頭一帶又復淤阻江西尾帮糧艘尚有五十餘隻未渡)難令遼時故留
尾庶便前催不誤期江省偏灾亦資賑爰因兩得遂從
之(鄂寶奏時遇處暑未渡黃之五十餘船未便再令株守擬遵前旨令各船將所載米五萬一千餘石存貯)
(淮掦各屬俾偏灾處所賑借有資即可令各船回空受兑云云其事属兩便因如所請行)
西直門外作
將謁
橋山逮啟程取途因近故還京(詣盛京當取道於東若自御園就途計遠十餘)
(里因先期還宫啟蹕日出朝陽門而行至首煩烟郊較為近捷以便傔從)天高氣爽宜巡蹕
昨邇思量大慰情(本月十四日宵雨密零十五夜亦時有點滴既恐成澇又慮道路不免泥)
(濘幸昨午雲開雨止今晨已露霽光且風高氣爽可望暢晴晩稼行程均得利便始為慰懷)
長年畏事每先憂前夜連隂慮雨稠昨日開雲今曉霽
夾衢禾黍暢登秋
春末夏初愁旱劇既霑時恐致霖多大田高下將收定
懼未孤應慶若何
東巡盛京叩謁
祖陵是日啟蹕得詩八韻(有序)
山成鼎峙億萬年
天作基祥命憶巽申廿四載地暌致慤曩以
慈駕之途艱遠涉遂爾藐躬之儀闕續修兹猶禫祭之
未臨惟此
精禋之可舉廼涓吉日復謁
祖陵三至斯循敢曰事能繩
武長言不足遹惟志切覲
光於時夏閏已過秋初甫半月明萬里儼宵中對以揚
輝露白前朝若春至履之增怵指巖關而先度道
維舊而路則新睠陪都以再經昔為入而今則出
撫閭閻之繁庶恩與頻施緬
開創之艱難詠宜三復由程肇始即事成章
憶曾甲戍别陪京廻望依依不盡情祇慮
高年勤䟦涉(泣思後因)(聖母慈愛凡巡幸處必欲同行慈壽漸高不宜遠涉凡陸程稍)
(久者即不敢扶侍今越安與故盛京之行自甲戌後至廿四年未舉)故教遠路罷巡行
而今愴無復瞻顧爰此攄其久眷誠吉禮槩因居服罷
(尚在二十七月之内惟因追遠展慕恭謁罷之祖陵於凡行獵閱兵及盛京筵宴等事一切)
明禋惟是展虔呈縈懷二紀瞻
神壤撰日三秋啟翠旌自是兩都孰東道幸兹萬寶閱
西成仍宣緹騎戒蹂躪更與烟村免賦征歷歷敬看
開創蹟守成責重凛虧盈
煙郊行宫晚坐
首宿兹恒駐行旌指舊都慕懷攄廿載(未謁今廿祖陵者逮四載)
(矣舉成數也)歴景待前途霧斂雲消矣(是日早霧卓午而散)天高日朗
乎晚間觀昔句秪覺意悲吾(凡行宫多有昔年奉不禁慈馭承歡之句觀之)
(澘然)
曉行
凡事豫則立途長要曉行晨蟾背西指曙鳥面東迎坂
黍露光重衢楊風意輕觀民心有慰歴閱好秋成
御行營
拂帳行營向遠披詰戎
祖制萬年垂後先移頓居一旦扈衛周廬列八旗(行營之制)
(内外各四門每門植大纛二鑲黃鑲白兩旗在東正黃鑲紅兩旗在西正白旗在南正紅旗在北因北面止有)
(外圍一門故以兩藍旗併於南門分日植之内外圍列帳皆八旗護軍宿衛)仍此宵衣而旰
食饒他閱畫與吟詩箇中風月原來慣何用天棚侈費
為(周元理於行營正中搭盖天棚既非炎熱之時殊覺無謂但詢知按頓俱已辦齊難於撤去且夷齊廟文)
(殊菴兩處又有預備憩息之所不免多費因撥長蘆鹽庫銀三萬兩賜之)
過玉田縣
霽景人人悦縣城御路邊分明名五代假藉號藍田秋
好民情豫蹕經國税蠲(蹕路所經州縣詔免今年正賦十分之三)史家多傅
會雍伯話猶傳(搜神記載陽雍伯雒陽人後家於無終性至孝又作義漿以飲行者有一人就)
(飲與石子一斗云種之當生玉後得白璧五雙娶北平云徐氏女縣北三十里有種玉田相傳即雍伯種玉處云)
(其說荒唐不足信盖出於干寶之傅會也)
灤州詠事
灤河經處號灤州攻得棄還舊蹟留(班師太宗自燕京遣將攻克灤)
(州灤州命納穆泰等統兵駐守勒阿太宗既還明人復攻納穆泰等悉力抵禦貝敏等駐永平聞之)
(怯而弗援明人以紅衣礟擊壊灤州城納穆泰等遂棄城而歸太宗核諸臣功罪賞攻城將士之奮勇著)
(績者而分别治棄城諸人罪)賞得罰還事均往至今惟有水南流
題融理堂
歴歴長短亭吉行五十里息衆以近程駐蹕適於此高
尚夙所緬清風(臺名)忽瞻止何來構行館一宿費多矣書
堂樸且敞遂與名融理因思夷齊望道不同甚已各行
心所安無害理之是然在兹言兹謂當勝乎彼
安怡齋晚景
前堂敞三楹駐輦便理政後齋乃五架成事聊亦聽暇
憩既安身宵眠足怡性息飬與瞬存要惟主乎敬
登秋澄樓口號
小樓拾級一為登近遠西成景入憑眼底灤江如帶水
碧波也覺到秋澄
夷齊廟即事
廿餘年復翠華臨往事依然一摘吟祗愜西文養老志
未俞周武弔民心水如孫楚肱曲枕石耐米顛罄折尋
叩不足當當下拜清風千載故應欽
夜雨(七月二十五日)
北戒灤河最大川過當風雨理應然(几名山大川國語蒙古語皆謂之海)
(刺汗過必有風雨試之屢驗)晩雲西北源頭發入夜為霖信有權
玉田豐潤多沮洳設雨致艱輜重行兹已過之幸無礙
然心中究望時晴
曉行細雨尚濛濛旋見雲開日影烘途路豈辭泥濘涉
喜晴亦與衆情同
過永平府詠事
燕京垂得班師旋遵養時晦
聖慮全永平近我瀋陽邊克斯山海取不難(自燕太宗京班)
(師直趨永平彼時山海關守禦甚嚴又有錦州為外護克永平則我兵已在關内蓋欲内外夾攻之意也)攻
之彼頗守禦堅城上火發自焚焉乘勢遂登其旗搴倒
戈自陷默佑
天逆者與劉順弗虔留三貝勒統衆權(太宗欲乘夜攻永平命副將阿山葉臣選)
(猛士廿四人往瀕行次十授以機宜令四人先登左右輔以二人次四人踵而登又六人絡繹登阿山葉臣亦相繼親登)
(又薄城令十旗將領各率兵一千助之並而城示以應攻處夜半䜿雲梯城内發火礟蘂箭拒戰俄上火藥暴發敵)
(兵在北面者皆焚傷我兵乘勢登城黎明拒戰下令軍中曰敵兵不降者殺之歸順者毋妄殺於是戮其者其未出戰者)
(皆收䘏之兵備道鄭國昌知府張鳳竒推官羅成功仰藥死其餘文武各官皆降命巴克什達海等撫諭兵民俱令薙髮)
(戒勿妄殺留貝勒阿巴泰濟爾哈朗薩哈廉統兵一萬守之)游兵四出奏功連
上欲息兵使民安每致和議明拒㫋(安民太宗欲息兵與明修好屢)
(遺書明國皆弗答出邊太宗知明之必亡非善言所能勸導乃暫欲整師再進邊攻取)
暫歸諄諭留守臣(叶)其民我民戒害殘夫何代鎮諸臣
員不和而更怯多端灤州弗救致棄還復斬永平諸降官
捨城出口奔無顔(等曰太宗將班師之土諭留守貝勒天以明地又民與我)
(其民即我民爾諸臣宜巖飭我國軍士毋侵害歸順之民違者扺罪至盛京尋命貝勒阿敏碩托率兵五)
(千鎮守永平代貝勒阿巴泰等還阿敏既至永平與碩託及圖爾格等意見不恊既而明兵攻灤州我守臣納)
(穆泰等悉力抵禦阿敏等聞之怯弗往援且盡收遷安縣守兵及居民入永平府明兵以紅衣礟擊壊灤州城)
(垜城樓焚納穆泰等力不能支遂棄城奔永平阿敏等大驚欲棄永平去並令遵化守將察哈喇等亦棄遵化)
(出邊阿敏欲殺城中歸降漢官碩託等勸之不從乃盡戮降順之巡撫白養元等並屠城中百姓棄永平而歸)
太宗憤怒嚴諭宣
天之所與何自捐明正罪狀示懲勸(叶等棄太宗聞阿敏城還)
(諭衆曰阿敏等自入敵境未見敵形未發一矢以永平遷安歸順之民盡殺之以天所與之四城盡棄之)
(皆貝勒不盡忠為國諸臣各顧其私所致嗟嘆良久舉國官軍無不痛憤諸貝勒大臣等列阿敏罪状十六條)
(合詞請誅以彰國法諸臣太宗不忍加誅克死幽禁之削貝勒碩託爵其餘皆貸死禠職按其情罪輕重)
(籍産責懲有差)每讀
實錄欲澘然我
祖開創備嘗艱守成惟益勵惕乾
過撫寧縣
雲白復山青崇城帶野坰民生厪夙念吏治驗重經養
欲求思給庶孳富未形寰區皆赤子普願撫而寧
望山海關詠事
自成悉衆向東發彼意欲擒三桂來本以恨其要人失
乃因迎我大關開(吳三桂統兵守山海關其寵姬陳沅小字圖圓者不能携以同行留其父)
(吳驤所及李自成陷燕京驤家被劫並執驤陳沅亦為所掠三桂在關聞燕京失守莊烈殉社稷及其父為賊)
(所縶尚遅回不赴及聞陳沅陷賊中乃勃然而起决計至睿親王軍前請大兵入關勦賊吳偉業曾有詩云不)
(為君親來故國只因女子下雄關相傳三桂聞此詩厚遺偉業求其改易偉業因改作只為不因餘俱仍舊而)
(其落句云天教紅粉定燕山及所作圓圓曲有衝冠一怒為紅顔之句固不能揜其實也)連山連海
勢頗盛九地九天策更恢(三桂既迎睿親王入關時李自成所率馬步賊衆計二十)
(餘萬自北山横亘至海列陣以符睿親王戒我軍毋越伍躁進令向海對賊陣尾鱗次布列並令三桂兵以白)
(布繋肩為號列於右翼之末時大風揚沙咫尺莫辨王促進兵令軍士呼噪者再風遂止奮擊賊衆追殺四十)
(里賊首尾不相顧向燕京遁走)一戰遂教天下定賢王功績緬殊哉(自成)
(敗竄睿親王統兵直趨燕京驅殱流賊所過州縣並開城迎降大兵至燕京自成已西遁王即令三桂随豫親)
(王等率兵追勦逸賊因與大學士范文程等議定開國規制傳檄安撫畿輔随具疏恭迎世祖至燕京定)
(鼎遂以開萬年為之鴻業是睿親王之功績實為最偉余故雪冤復爵優予褒崇也)
題清宜堂六韻
一路行營駐氊廬按頓移匪圖已躬豫底用殿堂為再
可然多矣(此次詣盛京按頓俱御行營至為簡便而地方大吏於夷齊廟及此近山海關處葺治行)
(館二所以供憩息因其製尚撲素姑聽之)偶居實愧之所欣猶樸尚頗覺與
清宜吏治以時驗民情隨處咨明將出山海東望早心
馳
體素書屋
東來歷歷驗民風樸素無華太古同書屋憩居一體察
斯緣頗覺愜乎哀
山海關三依
皇祖原韻
陪京來往路底藉此為邊大將四城築(接築四城皆徐逹所建)經
臣列戍連(熊廷弼守此時列戍猶存)操戈室未已(廷弼駐山海關經略畢務而王化貞)
(為巡撫廷弼主守化貞主戰朝議右化貞者詆廷弼廷弼憤上言經撫不和恃有言官言官交攻恃有樞部樞)
(部佐鬭恃有閣臣臣今無望矣時事艱危而操戈同室廣寕之棄我兵追逐化貞二百里如入無人之境所為)
(設險者安在益以信功而天心助順師克在和我國家以同心協力開創成明季門戶攻訐足鍳萬世可)
(曉然於在德之義矣)設險地空傳
天佑開今業
祖功仰昔年庶哉孳戶口久矣靖烽烟湏識養而教漫
論經與權三番臨古塞一瞬逝波川惟是亹繩
武景思益惕然
出山海關作
竝山臨海守原固遼矣長城那守齊重鎮徒防永平左
大軍早過順天西(明設重鎮守扼山海關以防我兵而我大軍每從古北喜峯諸口入邊明)
(兵曾莫能禦即如天聰三年我袁崇大宗親統六師征明駐營土城關進圍燕京焕祖大夀始自關)
(外倉猝赴援也)彼非設險况失德(明自神宗以後朝臣惟門戶紛争百姓以科歛愁怨紀綱)
(陵替自遠滅亡德之不務雖設險何益而我為䘏衆愛民上下同心共成鴻業實)(太宗天)
(之所佑固非彼失德者之所能支今則中外一家陪京且在關外山海之險不過僅存關名耳)我以同
心自受
禔今日兩京為坦路小哉何用說丸泥
姜女祠
叢祠舊築海山邊善哭偏因姜女傳金鑄應嫌范蠡譎
墨胎可比伯夷賢(五金皆可鑄像今自西藏所貢𣑽銅佛像雖周時所鑄然漢明帝時佛法)
(始入中國則中國之鑄像以越為最古矣此祠中泥塑姜女俗謂之增胎又謂之墨胎若木像則謂之減胎又)
(謂之香胎不獨伯夷之謂墨胎氏也向年題玉泉山吕祖洞詩有墨胎古泂閱時年之句未註明因並識之)
蕭風枯樹哀絃寫明月清波古鏡懸路便一臨緣節義
訂譌意已具前篇(紀梁事見左傳其謂為秦始皇時者未免傳疑傅會前癸亥作已訂其譌)
(惟因節義可尚故經臨一再題句云)
夜雨(七月廿九日)
秋熱晝猶劇蒸雲夜作霖繾懷因旅况傾聽入更深曉
起落未止衆勞惜不禁駐營卓午霽對景略攄心
寧遠道中作歌
在明為關外爾時其意欲寧遠奈其寧之不得道詎祇
失遠且失近(叶)在今亦關外坦坦蕩蕩行往返即云内
外已贅辭那更遠近較末本近實為本遠實末寧已為
先寧彼晩其明先自未寧已上下否隔車轅僨(叶)我
祖戎衣定天下百年教養武早偃兩都時邁此亨衢村
村富庶耕鑿穩新疆乃更籌久安倍萬斯哉慮懃懇
寧遠祖氏石坊叠舊作韻二首
翠華迤邐度秋朝祖氏石坊復見遥雖是貳臣背明國
却成世族事清朝(昨命國史館以明臣降附本朝者列為貳臣傳并視其歷著勲績忠於我)
(朝如洪承疇等為甲編其進退無據不齒於人如錢謙益為乙編以示褒貶若祖大壽雖由明總兵來降有負)
(勝國然在本朝則功績茂著其子孫並為世臣正宜列之甲編者也)
崇煥遭縲入獄朝率兵獨跳去而遥弗追弗罪仍為守
足識陵夷笑勝朝(祖大夀聞我軍進薄燕京同袁崇焕入援及我太宗用計明帝不察)
(竟磔崇煥於市大夀驚懼率兵徑歸其叛跡已著而明帝聞之既不追回又不加罪大夀亦仍為明守錦州且)
(既已納欵我朝及縱歸復懷觀望反覆無常直待勢窮援絶始次計來降其故誠不可觧而明人委邊事於叛)
(臣明政之陵夷即此可見矣)
仍駐沙河所
仍駐沙河所氊廬頗耐居不期逄蹢白亦欲順情輿(連日)
(陰雨道路泥濘八月初一日午間駐沙河所雨尚未止雖傍晚西北風起天已暢晴而扈從人衆行李車䭾多)
(有未能至者因於初二仍駐一日以順衆情)暢對秋雲捲知將濘道除幾閒
消底事四庫校全書(四庫全書應行呈覽者命隨閣章間二日逓進十本璮廬幾暇頗得)
(披校遣興)
曉發
一夜西北風曉發新涼陗萬里淨片雲朱鳥東方照衆
意各舍然登程不待詔設匪昨之悶安有今之笑莫謂
無恒心無恒即恒調
杏山晚晀恭依
皇祖原韻
夕陽欲與遠山平曠野風吹牧馬聲駐早人閒多靜趣
當年殊異此征明
經吕翁山作
我
太宗皇帝擒洪承疇處也見
皇祖詩中而通志訛為吕洪山茲經過其處命更正之
爾時
武烈已見於全韻詩中松山杏山之作特以洪承疇被
擒於此復以其事詠之
衮衣經略屢更人足識君無定見真莫怪生降背厥義
要知能養在乎
仁(既降太宗每得降人皆厚撫之使各得其所洪承疇送至盛京即授顯秩推誠待之故感而思報)
明亡緣自生多議國史應為列貳臣(洪承疇在明代身膺□寄一旦力屈)
(俘降歴躋顕要律以有死無二之義固不能為之諱然其後宣力東南頗樹勞伐雖不克終於勝國實能效忠)
(於本朝豈可與錢謙益軰之進退無據不齒於人者漫無區别因命國史館總裁於貳臣傳分為甲乙二編俾)
(優者嘏瑜不揜劣者斧銊凛然以示傳信而彰公道)然亦其間具優劣更教甲乙
等差陳
錦州道上恭依
皇祖詩韻
久困城方下當年蹟窈冥(天聰五年八月濠築太宗統兵圍大凌河掘壘為久)
(困計九月明兵四萬自錦州來援風縱太宗與諸貝勒率騎兵進擊敵却走會大風敵乘火勢甚熾將逼)
(我營天忽雨反風遂大破之生擒監軍道張春等十月大凌壘中糧絶明總兵祖大夀因舉城降夜至御)
(營輸欵尋我兵相拒)(縱大壽還錦州大壽既歸復萌叛志與太宗復遣鄭親王濟爾哈朗等統軍更)
(番圍困錦州至崇德七年三月明援兵盡絶城内粮盡饑民相食祖大夀戰守計窮又聞松山已失乃率衆官)
(詣軍門降遂克錦州兹百餘年昇平戶口滋息欲問其事則遺老盡矣)驛鋪坦蕩道山展
晝圖屏
五字瑶編什
一時翠蹕停無非廑守器樂利驗村坰
過錦州詠祖大壽事
伐大木應先去枝(征之太祖親征烏喇時嘗豈能諭從諸貝勒曰譬伐大木遷摧)
(必以斧斤斵而小之然後可折今以勢均力敵之大國欲一舉而取之能盡滅乎乃率師毁其所属六城逾三)
(月而滅烏喇伐樹太宗敬守而参太祖聖訓於征明一事亦有剪枝之諭政祖可法等以為去)
(其手足不如攻心就滅太宗不從盖深知明國雖已積弱而大勢尚未遽亡意若留以有待大聖人)
(卓識誠非衆人所能仰窺也)燕京垂得更班師(天聰三年征明太宗親統大軍薄燕)
(京令入率諸貝勒及護軍環城閱視招男女之逃竄者縱城乃自土城關進兵距關廂二里而營我軍既)
(圍困燕京諸貝勒大臣俱請攻城將勁太宗曰攻城固可必得倘堅城之下失我一二良卒即得百城亦)
(不足喜遂止弗攻尋經海子而南且獵且行随克良鄉固安至房山祭金太祖世宗陵還次燕京營於城西南)
(隅擊破明四總兵守拒之柵斬滿桂孫祖夀及副將以下三十餘人生擒黑雲龍麻登雲巧遣巴克什逹海與)
(明議和遂班師)勤王巡撫旋遭絏同事總戎自返旗(我軍既至燕京明寧)
(遠巡撫袁崇煥錦州總兵祖大夀赴援營於京城東南隅立柵堅守太宗往視即還因授計副將高)
(鴻中等於所獲明兩太監前故作耳語云今日撤兵乃上計頃見敵有二人來見上語良久而去意)
(袁巡撫有密約事可立就矣楊太監佯卧竊聞其言旋縱之歸以所聞告明帝遂磔袁崇焕於市我太宗)
(行軍用計所謂兵不厭詐乃明帝一聞逃歸内䜿之言不加省察遽誅勤王之人愚亦甚矣)我縱用
兵不厭詐彼誠中(去聲)計太云癡守城援絶方降順意欲
何為難忖知(祖大夀因袁崇煥被誅驚懼率師而返是有叛志也乃明帝竟置之不問而大夀亦)
(仍為明守錦州其故殆不可解然大夀自降順縱歸而後猶屢懷觀望反覆無定直至食盡援絶始誠心出降)
(更不知其初意欲何為也)
錦州道中書事
更戍圖攻地當時尅取難(昔大軍攻錦州時更番圍困經一載餘錦州援盡糧絶且)
(我兵已克松山擒洪承疇等祖大夀戰守計窮乃率衆官詣軍門降遂克錦州)終焉降師範何
有賴呼韓(喀爾沁為明時朵顔三衛有桑噶爾齊者同祖大壽曾守此城)事已登青史
名猶籍錦官兩金久耆定一例蜀民安(錦州之名與蜀中錦官城相倣)
(昨者兩金川狼狽為奸蠶食隣境而金川逆酋索諾木尤狡惡久必吞併諸土司侵及内地則全蜀之民皆不)
(能安枕所繋甚鉅且兩酋負恩抗命罪在不赦乃命將簡八旗勁旅并調陜甘滇黔綠營士卒厚集兵力五年)
(而討平之俘渠誅磔並以其地設鎮安營一洗逆番惡俗為蜀民永除後患)
蒙古王公等來接詩以誌事
扎薩屏翰列護邊蹕途來覲踵相連久蒙培養都知禮
漸重耕桑亦曰賢(自出山海關以後各扎薩克蒙古部落不遠數百里來迎蹕路如喀喇沁)
(科爾沁奈曼巴林阿嚕科爾沁翁牛特喀爾喀土默特扎嚕特諸王公台吉等分日迎鑾嘉其誠而有禮且各)
(部落近已漸習内地耕作不復專事畜牧亦可見國家教養之澤至為廣遠也)弗宴弗圍胥命
返獻駝獻馬各抒虔(此次幸盛京因在二十七月之内不筵宴亦不行圍蒙古王公等至)
(行在即賜茶并各賜縀匹有差㮣行遣回有以駝馬獻者並卻之其中或難以盡卻者則酌量留之視其數賚)
(以大縀用示厚往薄來之意)笑談指顧多孫行(去聲)白髮那辭是長(上聲)
年
觀大凌河養息牧
唐時養馬稱最盛四十萬匹杜詩詠馬多地狹苦難容
募民供秣勞難應我朝養馬無須多上都(即元之上都)鹽澤
(蒙古語逹布遜諾爾漢語譯之為鹽澤非新定回域之右鹽澤也)大凌河(即此養息牧處)二十
餘萬孳野牧幾曾芻菽煩催科此處牧政實稍異夏逐
水草冬則餧供以内府之莊頭何有追呼累民事今來
閱馬河之濱按隊分色萬錦陳華陽歸後無征戰易給
扈蹕利衆人哈薩克馬來服皂新疆用以資騰飽一家
萬里合東西白傅那歌陰山道
大凌河詠事
明守大凌河盡悉其精銳堅城與深壕步步進攻備(明兵)
(佔據大凌河為得尺進尺之計將以逼瀋陽)
文皇謂得此餘易取次第顧彼防禦嚴因為困圍計離
城度五里築牆掘塹邃周立我軍營庚癸呼難逓時攻
其外堡降者踵相繼來援截錦州戰勝常奪幟援絶城
中窘糧盡人相食(叶)大夀乃出降誑出錦州避(大軍圍大凌河)
(掘壕築壘為久困計明兵自錦州來援逼我太宗率騎兵進擊敵却走會大風敵乘風縱火將陣天忽雨)
(反風遂大破之既而大凌河城中糧盡饑民相食大壽遂舉城降夜至御營輸欵大壽偽獻奪錦州計遂)
(縱大壽還大壽既歸錦州復萌叛志)方當攻堡時
聖諭實錄記明示諸大臣勇者勿重勩彼其捐軀效可
一莫再試以此衆愈奮争前敵
王愾大德曰好生仁以行勇智向者嘗用兵賞罰期明
晰出衆巴圖魯佳名亦時賜(將士太宗在軍中者每憫之先登效命)
(勇賜以巴圖魯之號且令首諭諸大臣以此等忘軀勵之人宜加護惜勿再先登城致或傷損仁)
(心仁言體恤備至衆益感奮争效實萬世所宜法守近年平定西域及攻勦金川士卒中多有超衆得功者亦)
(每賜巴圖魯號以旌之而被旌之人愈思圖報凡遇攻戰仍復先往以此屢著竒勲者固多而傷殞者亦頗不)
(免雖加以優䘏而念之常切矜憐兹恭閱此雖實錄倍覺祖訓之當守而孫臣實未見及於此後不)
(願復有用兵之事然兵不可一日不備則此意亦不宜忘因命軍機大臣恭述聖謨擬書諭旨以誌永久)
(且以貽示子孫)其人以被旌勇往無不至頗有死綏者矜憐念
弗置設如我
祖諭安得有其事憬然悔失籌未習兵所致先見邀
天佑孫臣服且媿敬成長言誌且以告後嗣
過大凌河恭依
皇祖原韻
屈指三經此處過上
陵本異大風歌
創成在守非不易(嘗作創業守成難易說云唐岑文本以為創撥亂之業其功既難守已成)
(之基其道不易余以為不然盖創業固難矣然以守成較之但可謂之不易而守成則實難耳創業之主其難)
(可謂至矣然紀綱制度未嘗不可留俟後人守成者苟無以光前烈啟後圖斯憬然有不終畆之憂是創葉者)
(未竟之難亦守成者分内之事也是非安不忘危存不忘亡鮮有不盛滿中之者以此思難則所以持難者可)
(知矣故余獨以難責夫守成者非敢忘創業者之難正以慰創業者之初心耳兹瞻言舊蹟緬懷締造艱)
(難因櫽括前說意及之)繼
顯曰承愧已多牧馬自來稱坰野(大凌河有牧場每歲字育馬羣極為蕃盛)
觀魚何必備凌河百年遺老消磨盡(豐京皇祖詩有云老將還能說)
(曾記前徒自倒戈今距即舊日兒童曾就瞻)(雲皇祖臨幸時幾及百年日者亦鮮有其人存矣)故
事無能問鍜戈
廣寧道中
長亭復短亭古縣此重經憑海負山處衛中扼外形一
家非所論(廣寧縣志稱其形勢負閭山憑渤海據勝青營扼衝中外盖猶沿勝國舊聞今則中外一)
(家廣寧已為陪都属邑又何防扼之可言乎)九伐亦云停寰宇今滋廣胥為
籌永寧
望醫巫閭山再依
皇祖元韻
迎輿罨秀氣不異把芙蓉得得行行近葱葱鬱鬱重猶
嫌數里路原識幾層峯豈是虚摹境即當真撫松幽州
千劫鎮古廟萬年封肅拜申淵悃
明禋遵六宗未瞻闕闢鳳已覺氣為龍一望紛吾慕繼
繩敢懈胸
祭
北鎮醫巫閭山
向因旋蹕
祀今以進途
禋(癸亥甲戌皆由邊外至盛京歸途始經柴北鎮致祭今年出山海關而行先經是山因即申望之禮)
鎮地奠千劫佐
天福萬民本無為已禱饒有致心寅前度
祈辭在(甲戌祭山有歲歲顒祈風雨調之句即勒碑其處)依然如昔申
詠醫巫閭四景
翠雲屏
廟西峙立翠雲屏凝盼誰能擬色形一石丈餘大方廣
(見錦州府志)補天兩字出何經(上泐明張學顔書補天石三字)
道隠谷
聞道深山足隠淪與居木石桂松隣誰知潛志樂飢者
原是&KR1143;身逐鹿人(石渠寶笈藏有東丹逐鹿圖)
聖水盆
列崖垂落水如簾隔斷塵氛静且恬多有朝鮮人泐句
箕疇文化至今漸(崖間多泐朝鮮人詩盖朝鮮為箕子所封至今猶重文教)
曠觀亭
山堂此日已為亭眼底平陵碧海渟應是遼王貯書處
(志稱遼王托雲愛山之竒秀於極頂築堂曰望海購書數萬卷貯之今亭想即其處按遼王托雲即東丹王也)
至今秀色蓄眸青
觀音閣即景
鎮廟更西北禮成一問蹊縱觀連海闊直上與天齊不
盡奇和詭誰知端與倪無煩重徵古七景閱前題(甲戌經此)
(曾作遊醫巫閭山遍歴諸勝五言排律三十韻注中有聖水盆蝌蚪碑桃花洞吕公岩道隠谷雲巢松曠觀亭)
(等七景今泐石崖間)
詰曲歴雲關精藍迥巘間漫兹悟空色較昔異容顔胎
石松多瘦依岩鶴自閒天成同入路(崖口入處大似天成寺松石間意)
三載别盤山(盤山未到者今已三年矣)
命查覈盛京所屬應修城垣發帑繕治詩以誌事
斷垣敗壘動經過州縣城闉毁亦多征伐
昔年故有是觀瞻今日可聽他葺頽興廢原關政發帑
雇工非起科(出山海關以來所經州縣城郭多有頽陁者盖我朝以盛京為陪都關外皆成内地)
(故向来未議修葺然畿輔及各省城垣並官為修理况盛京根本之地而郵程往來觀瞻所係豈宜置之不問)
(因命軍機大臣會同將軍弘晌查議擇其最要者發帑以次興修並簡大臣同將軍府尹董其成每處各派專)
(員偕地方官經理工作以期鞏固垂久且國家凡有興作無不發帑雇工從無加征科歛之事是修城非但為)
(崇墉觀美而所在丁壮皆受值以贍身家尤得均霑實惠誠一舉兩善也)創守由來殊主客
思量及此懼如何
駐早
吉行五十里駐早衆情娛書笥隨時有驛函繁政無身
惟勞以逸心與静而俱氊室支窗詠芸齋定豈殊
疊道
盛京以西向多沮洳其近瀋陽者自
太祖命修叠道百二十里
太宗復建永安橋以便行旅至今頼之而廣寧之柳河
溝當夏月隂雨尚患泥濘丙申歲承德錦縣寧遠
廣寧四屬商民損貲築治疊道中間多架木彴以
通汙潦今過其地居然坦途雖時已八月且晴霽
旬餘固可安行無阻而修道成梁王政所尚矧近
市之人能知大義分所有以利人淳風亦足嘉也
因記以詩
瀋陽疊道接廣寧沮洳年深或重(去聲)渟畚挶成梁衆情
切車駝遵路仲秋經攻之足識民風古除也猶慙王政
型大勝南陽諸父老不求逭賦急公聽(昔漢光武幸南陽賜復南頓田)
(租一歲父老前叩顯言願賜復十年光武曰天下重器常恐不任安敢遠期十歲乎吏民又言曰陛下實惜之)
(何言謙也光武大笑復增一歲兹余三莅盛京前兩次俱已蠲租一年今歲奉天田賦既輪值普蠲復將降旨)
(免明年正供是賜復兩歲並不待父老之請其捐貲治道之商人並令覈實優奬之)
渡句驪河
雙流合一稱句驪(句驪河亦名遼河源出邊外有二其一自西北来者遠不可考其一自東)
(來者出長白山西北諸□集中西北流繞鄧子村西南折合而為一經鉄嶺縣北入雙峽口西南分而二曰内)
(遼河外遼河繞縣之西南合而為一此河左右即遼東遼西所由分)以河左右分遼之
東西夏霖每致成淖泥歴經修築成坦逵(唐太宗征高麗軍行阻淖)
(布土作橋乃濟盖近河百餘里内遇雨即泥淖難行自康熙五十八年雍正六年相繼修築以来漸成坦途矣)
當年戰伐此渡師而今上
陵仍渡兹艱難昇平各異時設無彼者安有斯造舟為
梁翠蹕移安用布土勞衆為公孫淵司馬懿(叶)往事何
必道古提
老邊
迤邐老邊近風情入故鄉戰征縱圖進根本亦湏防
帝業非容易王民願阜康貢鮮来野鹿悲咽祇先嘗(前兩)
(次詣盛京有以麅鹿獻者必先奉筯不聖毋甘旨今次有進鮮者惟為余充膳舉勝哽然)
御製詩四集卷五十二
