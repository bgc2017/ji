御製詩三集卷五十三
古今體八十首(丙戌一)
丙戌元旦
一年初祉肇初正百物始和欣始萌曙色纔輝鳷鵲閣
春光已入鳳凰城玉階穆以朝元會金牓行將拔彙征
臨御久哉心益慎勗惟克踐此言誠
元旦試筆
紀元眀炳四週開
慈夀鴻禧正大来爰稼穡欣逢土盛(說文五行土盛扵戍)運璿璣
又慶春廻吹筩底藉崑西竹移琯渾符河内灰吉語歲
朝倡衆作華牋綵筆試新裁
棣通律應秭鳺嘷春色先輝雉尾高穆穆一心慎宵旰
昌昌百物繪鈞陶昄章並合東西尉豐庾均蠲南北漕
勤政愛民該治理
萬年家法寸衷操
乾清宫小宴親藩
家宴開元旦崇規
祖
考留依然迓春祉具爾沐
天庥屏展芳椒麗爵斟旨酒柔棃園陳法曲歛福錫箕
疇
詠和闐玉椀
和闐包貢歲頻来希致如脂中椀材成器眀庭襄大典
(本朝禮儀凡御殿慶賀有賜茶之典命尚茶即以此椀供御)掞毫麗句泐竒瓌無纖
瑕亦瑜無揜有足受斯量有恢奕葉子孫永保用赤刀
弘璧等珍推
題李唐寒谷先春圖仍疊前韻
我聞巨靈雄矍踢能爪華又聞王子仙吹笙控鶴駕是
皆遊物外那復縈代謝藝林胡不然亦在好以暇寒谷
先春圖石渠中英伯而何卅餘年缺題束高架徒令頻
仿為規模祗成亞唐(岱)孫(祜)真貌似糖成不復蔗老董
(邦達)頗得神天衣無縫罅彼且兩致詠扵本尋支婭消閒
觀李蹟元氣淋漓瀉數典寧可忘拈毫輙屢罷譬對上
農夫難與言耕稼更如携倕般而論搆累榭險韻竟疊
賡有識笑應嗄繼鍳鐫瑶章破例却休訝(石渠寶笈所貯書畫舊經)
(題詠者已載書中續有題詠礙難補錄因刻石渠繼鍳印識之)作者創此格心盖通造
化設扵邱壑求猶謂減聲價仲舒曾有云陽常居大夏
試看隆雪中春信從天下
陕西涇陽縣貢生張璘七世同居詩以賜之
二南風化久漸(平聲)人彼寗斯張皆陕民(乹州民寗爾強八世同居賦詩)
(旌淑事在己夘夏日)匕箸七傳曾不析爨炊百口共相親兒無常
父奚慙氾(晉書汜毓七世同居)犬為同牢或似陳表宅寧關一家
勸所希比戶洽和淳
漢玉穀壁
乳文土繡堆如立撫弗留手腴而澤肉好輪圜盈周尺
云漢夀實過百什列爵五等二有壁三後五前垂典則
執者何人莫能識奉恩宣德斯其職曰斯非寶寸陰惜
企哉神禹不可及
重華宫小宴廷臣及内廷翰林等玉盂聯句並成
二律時新正二日
元會簮裾應翼旦重華翰墨亦頻年不妨並舉省儀節
頗勝三廵徒管絃聯詠玉盂看列几賡吟綵筆共題箋
時和歲美誠堪慶祗覺惕然饒暢然
黃屋雪餘三白色青宫日上萬年枝是予舊學商量處
又此初春愷樂時北漠西瀛新雁序(年例来覲之葉爾羌沙雅爾各回部)
(伯克令與内廷行走之蒙古王公等並入與曲宴)南榮東壁昔鸞陂掞毫深意
胥知否乃在箴辭非頌辭
玉盂聯句(有序)
輝山夙韞寶儲席上之珍琢器初成銘比座端之
鑑繄此和闐常貢材逾拱壁而尤瓌詎惟嘉仲偶
傳范視吉金而永夀既規圜而利用仍樸素而渾
堅量以徑圍絫黍則豐兼周尺衡其輕重計銖則
參倍軒鈞采瑩如藍勝水蒼之温潤文縈非篆擬
土碧之雷回合教滿貯流霞留犁寧尚會見時承
寶露曼倩徒夸延喜眀廷奚止甘分茗椀振英天
府還同鉅冠球懸撫古澤於金源儷瓊島甕浮魚
海證佛因於乹竺儼琳宫鉢羾帝青賡盤記㲄碾
雙輪體徵前度聯鼎許筆扛千斛例舉今番維時
眀炳兆祥必世又仁周元運青陽唘序翌辰恰令
布始和際肇泰之訢誾二葉纔占鳳紀慶綏豐之
蕃殖百昌正迓
鴻釐正朝甫九&KR0596;儀&KR0570;漠瀛班合曲宴逓重華坐列中
外情聯顧斯器重南榮光近獻琛之侣遂爾箋分
東序吟宣操翰之臣名貫如珠應宿躔而合度韻
諧入律協福地以登春摩挲足喻盂安在余方切
持盈之戒刻畫漫工玉戞咨爾毋忘作礪之箴
(御製)玉山玉水胥産玉逾尺還扵山取焉(和闐産王小者自山随水而下)
(固當採之於河至尋尺以上則附麗於山非椎鑿不能致)歲貢爰教成巨器
春朝特與列長筵摩挲蒼翠渾如拭斒駁雷回細
作緣土簋依稀貽大璞(臣傳恒)衢尊㶑灧貯榮泉魚
鱗細蹙葩攢擷鼇足環撐石鍊煎奉向軒墀矜舉
重(臣尹繼善)付將典守謹持堅輸時早遡流沙外採得
今踰峚岫前赭汗馱齎重譯表(臣劉統勲)綠章暈肖五
銖錢輪囷瓌質千秋貴玓瓅祥英萬里宣大巧何
須煩刻畫(臣楊應琚)
(御製)洪鈞那藉費陶甄勒銘敬憶周武語用訓兼思召奭
篇例擬眀庭陳白獸
獻由異域邁朱鳶褭蹏麟趾齊鎔鋌絧布鮫綃並
羾纏氊罽郵偕回部果(臣阿里衮)兜羅捧示佛池蓮精
神抱藴昭模範縝栗完真謝埴埏礦毓元苞存渾
渾(臣陳宏謀)液留醲化見淵淵曙星爥戶煇熒煜皎月
澄霄影靚娟拂以膏華輪爚爚(臣莊有恭)置之帖妥底
平平有容雅佩撝謙德大受儀圖敦艮賢甲觀式
型祛侈弇(臣舒赫德)
(御製)庚横著美略鑱鐫楚珩趙壁曾何是伯索單從亦浪
傳特達常看光射斗
琢磨尤覺氣沖天孕孚璇折珍纔闡規應圜靈體
最全有邸上尊承太乙(臣于敏中)厥包遐徼轣先零衷
虚要别球當序形仰寧随鎛在懸肯屑觚哉淪俗
肆(臣董邦達)好援溉者伴嘉籩名標冊府非終隠蕊茁
昌城倘欲仙漢苑金莖徒以掌(臣彭唘豐)周家石鼓僅
于畋夕暉浥潤裒清酌鼂采蟠晶帶綺煙舟載會
心平即福(臣觀保)
(御製)磐居得地鞏彌虔親賢詎識和兮樂返已惟思方與
圓色共椒屏扶麗旭
設殊鳳琯叶薰絃
鴻禧錫醴層茵接淑景暄階百榼駢璐甕飽斟咸樂凱
(臣張泰開)方諸取鑑徹中邊一雙豈遜盤臚珏十二疇
多簨冠編琬琰襍陳符肉好(臣裘曰修)鐻鍝率舞達蠕
蠉龍文計斛扛誰属虎寶韜巖妙莫詮儘道鑑觀
得元解(臣王際華)從知夀考軼彭籛潄芳摛藻迎韶節
積素凝輝蔭甫田㿽盎静深資濯手(臣蒋檙)
(御製)敦匜龐厚許差肩瀼瀼湛露承常滿奕奕流霞暎更
鮮漫喻水晶識貢父
竟批山骨劚于闐詼諧布卦輕方朔窈窕探源現
委然書陋覆瓿揚執戟(臣劉星煒)樣翻揭鉢李龍眠已
卑荆谷争推卞况說梧臺誤認燕不汲自盈藏不
竭(臣錢維城)無瑕可摘鎮無愆旨分鼎食餘温澤肅比
鉶羹勵潔蠲秩秩排當懽讌洽(臣奉寬)鏘鏘陪祀禮
容專㪺憑甔㪷皆能效羃總缾罍孰較先理勝有
經覘近遠(臣竇光□)
(御製)處安以道審衡權象胥祗冀頒瑶篚魚雅仍同擘綵
箋定是羶薌過父癸
還侔繅藉薦
皇乹人言猶水誠師也義取持盈倍凛旃黝外獨抒芒
作作(臣鍾蘭枝)閎中夙葆腹便便品評潛確藍為上睇
眄浮筠秀畢搴腴割崑岡團靉靅(臣陳兆崙)碧涵蔥嶺
鬱盤旋琳瑯待戛儲元韻饕餮都融裕左饘澡沐
舊稱身去垢(臣汪廷璵)沾濡盡釋口流涎注兹恍挹深
深斝瑟彼宜揩薄薄鉛瑞鵲占穰忻鬯富(臣倪承寬)
(御製)鴻龍肇運荷洪延日新盤仰成湯德假儉鐺嗤建武
偏可異微辭陳穎胄
勿勞鑿空詫張騫新疆者定供琛賮絶漠徕同靖
鎧鋋匠氏程材原自致(臣盧文弨)花門職賦詎云遷豐
滋渗漉歌時億醇溢醍醐沃大千傾市聚觀良小
小(臣謝墉)論都索價乃戔戔胚胎痕冺三壺粟函盖
圍欺六寸瑄典數雞彛欽
制作(臣李中簡)句抽蚓竅愧賡聯汙罇樸遫尋䟽仡丹甑氛
氲駐偓佺照面迥移炎海裔(臣汪永錫)
(御製)洗頭高憶華峯巔清揚應叩聲依律古穆呈觀色不
妍篆識子孫永寶用熙春篤祜萬斯年
正月二日降旨普免各省漕糧詩以紀事(有序)
撫萬邦而養欲厪扵深衷用八政以厚生圖其先
務繄民依之是念率
家法以攸行溯自初元以来給復已積贏千億亦越丙
寅之歲正供更蠲逮垓埏凡兹除半而賜全總期
家給而人足惟漕粟計關常糈故捐租例格成規
緬
祖訓之欽承曾
沛十行寬大荷
天心之篤佑式
貽萬載昇平拓疆逾北漠西瀛新屯穫而無勞遠餽省
歲慶麥登榖稔庶物殖而適協屢豐必世後仁幸
符
累洽重熙之運以通制用宜體耕三餘一之經仰
昊蒼之錫福孔多顧黎赤而推
恩益切
前謨用繼新命聿申銜尾連艘七省則輪停輸輓長腰
充廪三年而戶遍恩膏與其陳因之紅積太倉何
如歲取之飽增四鬴盖孚惠及下益乃无方矧藏
富扵民君孰不足既敷猷而渙號因抒志以命篇
非博鳧藻扵兆人冀示燕詒扵奕世
制用曾聞卅載通免漕敬繼
祖鴻功軍糈官餼給弗匱
天施(去聲)地生義可充比屋帖催無慮白太倉粟積免成
紅惠心勿問思義象
家法期貽奕葉同
題沈周寫生各種
玉蘭
簇簇玉光蔚菲菲蘭氣勻似中無刻畫淡處有精神磊
落偏饒韻芳華不藉春分眀稱木筆寫照倩他人
蝴蝶花
天公賦物本無名誰其名者應非本於非本裏争是非
多見其為失之遠翩翾者蝶翩翾花即一即二胥名加
謂花非蝶寧非也曰蝶是花詎是耶娟娟者蘤舒舒草
露態風姿聊自好漆園吏與宋大夫兩不知兮堪絶倒
萱花
葉綠與花黃無情自在芳持將贈屈子定是不能忘
白蓮
卉中君子號雖同淡白應知勝艷紅水鏡當前難辨色
祗饒香氣噴翁濛
蒲萄
蜿蜒雲中龍綴珠如活汞自是九天漿謬曰大宛種囫
圇内外融不可覓其空何須詡絶域徒致聽覩悚宜作
念珠觀五藴淨心孔此是日觀法(石渠寶笈貯有宋僧温日觀畫蒲萄卷)
石田肖生動
老少年
點綴山根與水涯雁来時節發芳華非英灼灼寧非卉
是葉飄飄都是花十樣錦鋪勝西地一竿竹倚出東家
傍人莫訝輕窺宋還笑悲秋愴自嗟
雞冠
萼不(平聲)全異花品命却同譜層疊芳穗纈昂藏絳冠吐
喈喈雖未鳴六義懷風雨
菊
不礙芳華瀟灑無雙節概清高千秋知己誰是歴數惟
屈與陶
蟹
賦形造物信多竒介類属乹又象離敵虎從来誇郭索
夹蛇終得濟波斯無腸應識扵中直有骨惟看向表披
逮詡金膏玉脂日可懷江淨月眀時畫圖以外能說偈
樽俎之間别繋思不戒十門分進饌徒稱置筯亦何為
(邵氏見聞後錄載宋仁宗内宴十門分進饌有蟹二十八枚問一枚價值一千置不食曰一下箸為錢二十八)
(千吾不忍也夫不戒於十門之進饌而不忍扵一枚之千錢此正孟子所謂放飯流歠而問無齒决亦何可取)
(之有)
鰕
鰕遊海躍沙稱玉德號季遐腸腦直属脚鉗八义紅殼
如琥珀青甲變蘆葭獻庭見說援耳為杯或出南巴試
看唘南數筆寫何異慈眀一棒拏
牡蠣
蠣房堅似石附積或如山閉口深藏汁自固計圖安以
其有可欲錐刀終致鑚佐飯解朵頥醒酒迴頳顔詩實
堯臣好寓意别有道
蝤蛑
蟹種十二蝤蛑居首或曰撥棹水中善走既入畫譜亦
列食單嘉賓讌集一具專盤鶻為突眼蜩為俯腹䖱似
其腦&KR2268;如其足萬類憑生不齊之齊加恩處士是曰滑
稽
鴿
鶴之馴者常近人或其煮之羣譏誚鴿之馴者亦近人
孰不烹之供勸釂一例羽族清俗異况入淹寒佐鉶芼
何不飛去保爾生小弗忍焉為(去聲)梁稻
雞
五德韓詩載三號史記稱銜珠占瑞兆逢玉叶休徵立
若矜雄峙聞當念夙興花冠原自好芥羽詎相應士雅
中宵舞安東三雀登昂然圖畫裏似伴徑山僧
鴨
浮波不殊野鶩登陸復伴家雞水暖春江知也城堕吴
地淒兮巨山已誇淹博甫里誠善滑稽獨立那須畏隼
九思漫擬集鵜
貓
左傳稱六畜訖未其名厠君子有事迎却實見禮記禮
記義何宗食鼠佐農功張湯雖老吏薰穴終難空難空
冀北羣飛兔與騏驎不如跛之技寸長尺短分短分蘇
氏罵捕雞則堪訝二徐記細故亦何關治化
驢
吁嗟乎驢不見六經之中間出漢晉之書題面學鳴頹
蕩已甚豈知名教之樂非虚旅食京華㶚橋風雪斯則
詩人所以愛諸異哉石田淡墨閒掃而長耳四蹄之形
神畢肖無餘是忘筌也是契筦也豈類乎刻楮者之分
䟽
新正養心殿
一心出治源四序春為首春者生物心養之在仁厚和
誾發天倪醖釀育地紐奉若善長德滋培寸田受
降旨加賑甘省去歲被灾州縣並全免積欠詩以
紀事
甘省界西北舟楫素弗通地瘠民多貧所幸敦淳風是
更心以憐忍視遭困窮軍需罷已久新疆屢報豐嗟此
甘凉民稔年偏鮮逢缺雨廿州縣昨夏歎窘空例賑期
有限豈無遺轉蓬酌加視輕重接濟興春堫積欠逮百
萬概免追呼怱非希布寬大實切恤瘝恫繾彼茅檐間
慶春慙綺宫
題五代阮郜女仙圖
控鶴乘龍落碧空海山佳處勝遊同追随總是行雲侣
那計三壺與八鴻
霧袖風裾稱體娟休言玉杵結塵緣上清亦有遭淪謫
寄語人間漫學仙
周家昉與王家朏津逮猶餘五代人不是宣和珍什襲
相随安得至崇真(卷後商挺題云阮郜五代人習周昉王朏筆法此圖曾入宣和内府傳至)
(於今誠為珍寶觀扵崇真萬夀宫疑徽欽北遷携来流落民間者)
新月
一綹闊扵絲三分細似眉西方乍生矣今歲始逢之醖
釀上元節徘佪碧漢涯孅阿不分别萬古祇如斯
新正重華宫侍
皇太后宴
新正家宴迓新禧歲歲承
歡始此時旭日正輝三秀草光風不動萬年枝綵衣
喜顧孫曾長夀酒翹歌
福禄宜先節華鐙陳入席忻随
鳳輦步遲遲
再集張照春聯字為春朝吉語得詩十三首(有序)
甲申春曾集張照所書宫殿春聯為春朝吉語装
成巨卷亦既序而藏之矣兹復緝其舊書御園楣
牖聯句得三百字有竒仍依前體集為五七言詩
十三首聯属装池與前卷並弆扵是取義編珠者
且成合璧益足喜也夫金錢成帖昔人偶一為之
墨林已侈談珍美詎若兹之一再綴緝取携扵舊
版零縑無宣索之勞亦無棄材之惜其為寶愛更
當何如哉若夫清辭麗句層見迭出與前所集諸
詩無一句相襲而迎韶紀序語叶祥占則又後先
暎發亦奚啻化工獻歲景象常新餘翠陳青復成
錦綺天機杼軸不相師而適相合固有藴釀扵不
期然而然者乎至扵辭多頌語則以本係臣工所
書春聯且限扵字不能更易因並識之
軒鏡祥呈萬堯封慶叶三寰瀛溥治化風雨洽和甘
曙日和而煦凝煙霽以融保民昭大德瑞氣合祥風
雉尾煙輝擁螭頭旭日開九重雲物煥瑞氣燦蓬莱
心以精而一虞廷聖教宣五辰涵萬象文德誕敷天
鵷鷺雲衢廣菁莪壁沼連鴻文扵以煥郅治職敷宣
日華凝象麗雲衢川嶽祥輝燦籙圖擊壤偕聽禾獻瑞
康嘉慶澤洽丹符
羲圖文籙三才貫孔思周情一畫参午夜紹勤昭懋學
丹書綠字繞瑶函
秀麥巢阿湛露凝共瞻緯象瑞光騰輝開鸞閣珍金檢
彩覩璇星慶玉繩
咸看彤闕麗龍光珠露生林篆玉香紫府琪花濃暎彩
璿庭瑞日願延祥
煥文脩武亮天功經緯咸周道德同乹運太和調廣御
章膺璇玉表時崇
黛耜朱紘光禹耤金甌玉燭鞏軒圖三登嘉穀飄香甸
四極元功播瑞符
日暎星輝瑞色臻彩騰雙闕卿雲新太和廣運昭安阜
懋治祥應殿陛春
聯珠合璧齊璣玉翽鳳遊麟快覩瞻八政調而風雨順
喜来歌舞遍茅簷
題謝時臣醉翁亭小景
環滁深秀有佳山瀉出雙峯水一灣酒冽泉香招客醉
訟稀刑簡共民閒時臣妙旨形容表永叔風流想像間
設使終無同樂意宴酣放浪早宜刪
新正悦心殿
新正暢好多清暇咫尺瓊華試攬登恰喜輕雲生靉靆
兼看宿雪積崚嶒玉甍迥接三霄慶綺勝祥占百福膺
萬戶皇都春富貴持盈念益切吟憑
蟠青室
就石搆書室蟠青在室中三壺夫豈遠兩華得無同拜
欲下其芾畫寧藉彼蒙開忩設遊目原是碧瑶叢
閱古樓
苕華四壁按年排每到因之閱古釵設以春眀尋近蹟
幾多殷鍳惕予懷
鏡清齋
結為冰與融為水一例當前鏡影清却憶宣尼荅師也
無魚有戒驗人情
抱素書屋
面水雖非廣背山不在高頗饒知仁趣亦足性情陶敦
樸祛繁務歸真得静遨听然忽自哂何事尚摛毫
罨畫軒
活趣逓看四季妙處不名一家似勝襄陽畫舫徒稱博
古生涯
崇椒室
假山雖積簣亦自有高卑因迥築書室憑忩堪目馳名
之曰崇椒亦胡不可為譬如泰岱巖其上空居之拘墟
無一是契神那弗宜
題宋宣和四禽圖
山雀蝶梅
蝶梅那藉蝶来尋玉染微紅檀滿林崖穴不須嫌冷淡
集枝山雀結同心
蠟觜海棠
蠟觜雙雙棲海棠目随去蝶意如忙傳神阿堵原臻妙
馬政應同望遠航
嘉雀玉梅
竒卉珍禽艮嶽羅祗圖嘉雀意如何難工常見易稀見
神解應知别具多
竹葉鳥竹
竹枝上立竹葉鳥名象難分誰主賓多藝宣和深理趣
如何五國致風塵
新正瀛臺即景
外藩恩宴例新正小仗黃麾度禁城便輾冰床液池鏡
先臨綺閣趯臺瀛陽階綠意蕪將吐温室芳姿梅正榮
排次外廷待告備偷閒聊作探春行
同豫軒
周王爻象鄒人語每至軒齋緬義深寬大十行均免漕
(去聲)循名庶未負初心
題鑑古堂
與居豈非今與稽豈非古書齋羅縹緗開卷益有補儒
生脩一身君人治六宇小大繋迥殊撫此遑寧處
淑清院
松幾百年物泉猶太古音其間春淑在耐可暢清尋曲
折竹陂護玲瓏石逕深華鐙雖點綴何礙淡然心
千尺雪
噴薄休言減浪花細淙石罅亦些些塘陰積素寧非雪
况與池冰本一家
涵春室
仁為四德長方寸與培滋以此例涵春名室胡不宜春
物未駘蕩春意方熙怡會見鬯薰馨何妨且遲遲
新正紫光閣小宴外藩及朝正回部詩以紀事
分班回部畢朝正扎薩蒙恩數世更九&KR0596;那須典属授
七槃共樂掌儀呈椒觴蘭核歡胥洽綺翠毳豐賚並行
圖畫詩詞煥崇閣幾番廻憶惕予情
戰圖補詠六首(有序)
西師定功扵己夘越七年丙戌戰圖始成因詳詢
軍營征戰形勢以及結搆丹青有需時日也夫我
將士出百死一生為國宣力頼以有成而使其泯
滅無聞朕豈忍為哉是以紫光閣既勒有功臣之
像而此則各就血戰之地繪其攻堅斫銳斬將搴
旗實蹟以旌厥勞而表厥勇爾時披露布已有成
詠者即書之幀間其未經點筆者兹特補詠凡六
事禮不云乎聽鼓鼙之聲則思將帥之臣撫是圖
也有不啻若彼之感先是宵旰勤勞雖日神馳扵
連營列陣之間此則目擊心存竟如指揮諸將士
扵折衝禦侮之際而痛定之懼予惟益欽
天眷扵無窮凛月盈扵有永遑敢自詡坐謀伐赫濯而
忘兢業哉
鄂壘扎拉圖之戰
丙子冬將軍兆惠聞準噶爾宰桑等煽亂自濟爾
哈朗移兵甫至鄂壘扎拉圖突遇達什策凌等賊
衆無算因乘其不備夜出衝殺殱千餘人爾時噶
爾藏多爾濟扎那噶爾布等渠酋會兵邀歸路連
戰不退兆惠等且守且進適朕所遣圖倫楚等援
兵至并力夹擊賊始解圍遁去我軍全隊廻至巴
里坤
以誠馭詐致相輕(阿遂竄跡哈薩克勢將就縛乃以譎訃緩師將軍達爾黨阿不審虚實按)
(兵待獻遂失事會而厄魯特宰桑之從征者既心輕將師所為因復同謀變亂)哈薩纔廻譎變
生戊巳駐營携少卒(時兆惠為副將軍駐兵濟爾哈朗所携不過偏師鎮守伊犁等處而)
(已猝值叛賊坌集因以少擊衆全軍而出)螳螂怒臂阻前程直何畏曲中宵
出一可當千衆賊驚竟得全師逢接騎整軍復入大功
成
庫隴癸之戰
庫隴癸附近伊犁我師三入勦賊時叛黨昂克圖
塔爾巴等四宰桑據險藏匿兆惠所率將士纔八
十餘人夜進山口鏖戰時曉霧迷漫布圖庫特克
爾得克二宰桑脱身跳去其餘悉被斬獲時戊寅
三月十六日也
威弧有事射天狼三穴窮追那許藏鋌險賊人雖鼠竄
𢷬虚士氣正鷹揚五更直襲屯營寨兩騎先收牧馬羊
(兆惠扵奪險攻賊時分遣侍衛扎延保投誠厄魯特達什車楞二人收其牧羣以故賊不能脱)以少勝
多張撻伐將軍誠勇著旂常
通古思魯克之戰
霍集占兄弟負恩各據城反將軍兆惠既定庫車
烏什等城遂直抵葉爾羌薄城南賊衆馬步二萬
餘兆惠所領兵不過三千率以渡黑水河者纔五
百騎迎敵血戰適喀什噶爾賊黨復至我軍遂結
營固守經冬涉春己夘正月援兵繼進克敵奏功
故繪通古思魯克之戰以紀攻伐葉爾羌回城初
交遇險之始事云
兩回酋昔困莎車得地忘恩應(去聲)翦除赤翟蜂屯助白
翟僑如狼顧庇榮如渡河騎率五百耳背郭賊將二萬
餘守壘竟同援兵返(時副將軍富德奉命領兵在道因命速進赴援而参贊大臣阿里衮)
(所解巴里坤馬亦刻期至軍營遂大敗賊人兆惠等全軍以出然計我師掘壕守險已及百日矣)忠誠
廻憶益欷歔
霍斯庫魯克之戰
逆酋因葉爾羌喀什噶爾既破失其巢窟悉衆逃
竄參贊大臣公眀瑞於閏六月十五日選兵邀截
偵知兩酋暫息塞爾古勒是地為去拔達克山安
集延兩處之要路時二酋欲赴拔達克山而賊之
衆伯克等欲赴安集延商議未定我兵悉力窮追
至霍斯庫魯克賊避其輜重婦子以六千人登山
成列我軍先至者九百騎即奮勇仰攻轉戰三時
斬馘數百俘其男婦駝馬賊遂轉向拔達克山一
路而逃眀瑞仍督兵追躡後會副將軍富德等軍
有阿爾楚爾伊西洱庫爾淖爾等處之戰
回城既定進追兇雙耳山前竄跡逢(回語霍斯庫魯克者華言雙耳也)
賊已六千横據嶺兵纔九百仰攻峯遮廻安集延逃路
直躡拔達(平聲)山去蹤將卒同心奮敵愾千秋國史勒勲
庸
阿爾楚爾之戰
二酋扵霍斯庫魯克為眀瑞所創懼我師勇銳難
當設伏扵阿爾楚爾兩山峯頂以待我師時富德
眀瑞等軍皆合諸大臣集議衆寡相殊彼又先據
險要非整旅結陣難出萬全因以健銳營火器當
其中堅更張兩翼設竒兵統計以三千之衆克敵
致果所傷者一卒殺賊至千餘人陣斬其大伯克
數十賊始披靡逃竄急追躡之遂及之於伊西洱
庫爾淖爾
霍斯庫魯遁餘䰟合旅窮追玉水源蕃部勤王随契苾
(時布魯特皆随軍為嚮導)旗軍勵志定堅昆蚩尤所恃依重險風后
宛同握八門健銳營兵精火器雪山倏作陸渾原
伊西洱庫爾淖爾之戰
我師乘勝追賊七月十一日抵伊西洱庫爾賊復
據山阻水此地山高石危淖爾緣邊僅容單騎大
和卓木波羅泥都先據山嶺為往拔達克山之計
小和卓木霍集占以衆賊阻絶淖爾隘口與我對
敵我兵分布攻擊豎纛招降衆賊跳崖丐命阻水
者蹂躪淤泥中霍集占止之不能遂奪馬繞山會
其兄遁往拔達克山我軍直壓其境索取賊魁自
是之後兵不血刃矣
三交三勝武貔雄(霍斯庫魯克阿爾楚爾及此凡三戰皆以少勝衆)黠鼠徒嗟
五技窮一綫沿溪進魚貫千尋列嶂突蠺叢遊魂釜底
雖潛脱馳檄天邊竟定功蕆事追思臨事慎持盈永以
勵深衷
詠射鹿玉韘
快馬飛生耳後風浮麋數肋中(去聲)無空漫言刻玉占佳
兆發羽抨弦屢此同
孫杕藍瑛合作竹菊文石
石秀菊筠鮮流傳百廿年(此幀欵作丙戌秋月距今歲適百二十年)幀中結
益友世外有真仙異趣原同撰珠輝更壁聯宗陽梅石
夲印證兩超然(杭州宗陽宫即南宋德夀宫地有梅石碑省志稱藍瑛盡乙酉春南廵再莅諦)
(視之則梅乃孫杕所畫瑛惟補石因為橅刻題詩以正其譌此亦杕瑛合作益可證二人之同時筆墨相契云)
人日
月吉復辰靈成人應(去聲)始青祥鸞金屈戍綵燕繡圍屏
韭葉堆盤細梅花傍座馨日干重檢校恰喜兆添丁(是日)
(丁丑)
微雪(正月初九日)
積雪猶存復雪霏鋪階纔白勢随微口云止可心虞止
惟是祈年無别祈晃日遂成雲葉破因風還作玉花飛
新正即此
天恩沐未免仍生望外希
題木椀
西藏丹書進(西藏歲貢例以新正進丹舒克盖彼語祝釐詞也華言切音遂謂之丹書亦通)先
之木椀呈所嘉誠彼重那論物斯輕樸質非無當(去聲)大
文横有庚九經眀著義厚往例銀罌
郭熙雪景
千山高下玉鋪晶赴澗飛泉尚有聲著箇漁蓑猶釣艇
笑他詩句落艱成
御製詩三集卷五十三
