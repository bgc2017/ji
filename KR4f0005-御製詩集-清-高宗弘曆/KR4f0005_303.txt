御製詩四集卷二十四
古今體七十首(甲午八)
閱射六韻
閱射門前却自思髫齡曾此沐
恩慈(憶十二歲時若連皇祖御門引見每悦命射於此中慈容則大)我朝
家法惟弓矢即位躬勤繼
創垂(即位後未嘗廢弓矢自壬午年臂病始罷步射馬射猶如故也)臂病因之疎步發
身間原未廢驄馳(大凡習于馬者藉馬力原可挽強命中若怯馬者步射或可勉馬射則不)
(能故綠旗誇馬步一張弓為能而實可笑也)習勞每以寓觀德右屈還教挺
左支憑覽不能無技癢欲為又覺有顔怩(中不如昔故愧而弗為非)
(好逸也)廿連十九當年事(戊辰秋扵大西門樓前較射發二十矢中十九曾紀詩四首己)
(巳夏事丁聖母御楼觀射復十中其九破的者三仍用韻紀丑秋復于樓下命射屢中後懸的最小者亦)
(再破的適哈薩克使臣列觀班末因三疊前韻也紀之忽忽二十餘年迴憶曩事不禁為之悵快)迴想猶
疑衆定疑(今日之御前侍衛及乾清門侍衛經見昔年連中者亦不多人夫自思猶疑若烏有况未)
(親見者能不疑乎)
食蔗居
徑幽弗屢至居迥稱閒憑月牖延眸望雲梯拾步登俯
臨極寥廓背峙尚崚增林際飄絲雨言歸亦恰應
小許菴
四面好山一室青不嫌十笏為延停因思何大非由小
即境瞿然欹器銘
題宋人關山行旅圖
青綠關山迥﨑嶇道路長客人各結束行李自周詳總
為(去聲)名和利那辭勞與忙年陳失姓氏北宋近乎唐
策馬
策馬出石城閱隄兼閱稼雖日勑幾政山莊究多暇外
庭弗相見非美慙且怕所以間(去聲)數朝沿攬必命駕誰
知三五宿田功殊又乍此地不種稻黍高而蕎下(叶)一
律芃綠雲極目鮮隙罅濃露潤苗穗爽風翻䆉稏邇來
幸時若晴晝雨或夜亦無異漲落諸事胥妥迓祇渴望
捷音耆定武功罷
爽
九夏炎惟普山莊爽所偏風來衫角颯暑向扇傍捐橅
帖思還古吟詩度小年晴餘將十日略望雨滋田
軍郵
軍郵今日來報克色淜普羅博瓦捷後兩月餘阻雨雖
定六路攻曾未寸步舉(先是阿桂擬分兵六路由羅博瓦下溝攻取對面突起碉卡搶)
(佔日則了口並攻喇穆喇穆峯上大碉以番地雨雪久不止我軍未能即進)邇來略放晴我
軍勇倍賈門戶既已近賊人防益固(叶)山脊築三碉左
右更夾輔進退两維谷决策在破釜期得而後往將軍
計非鹵分投各銜枚一呼發萬弩(羅博瓦岡下地名色淜普賊於山梁中連)
(列三碉復扵两旁坡墈各築火碉右一左二與中互為晴援應時因久不進攻官軍蓄銳勵勇思一展試會連日)
(霽先派海蘭察等統兵攻中路額森特烏什哈達等各統兵攻其左右福康安等為後應十二日丑刻月黑後)
(阿桂豐昇額色布騰巴爾珠爾董率各兵分隊銜枚漝往設伏先令普爾普等攻樸喇穆喇穆各碉以分賊人)
(之力其右麓並令成德等作勢牽綴普爾普等直上連槍兩大石卡賊方合力抗拒海蘭察等已直抵第一碉)
(根賊因碉半為礟所摧于下截堆木為禦官兵即就木堆騰躍而上毁其碉穡抛入火弹賊見官兵四西圍攻)
(固守不出乃派索倫兵預伏其旁開圍一西誘之賊果竄入伏中官兵控弦以待射殪過半餘亦負箭而遁其)
(第二三碉賊雖悉力死拒官兵亦皆躍上碉頂毁門克之殱賊殆盡其左右两坡之碉並先後攻克殺賊與中)
(路略同復克其向西山麓之碉翌日义克其向南山麓鉛之碉是役也統計攻獲戰碉十一平碉四十礟五火藥)
(丸鳥鎗刀矛口糧無筭殺賊二百餘割首級三十九耳記五殪其大頭人達什側妄即索諾木令在此路領兵)
(者又斃其次頭人巴克多綽窝思達爾結二名捉得生口六皆訊供以聞)人人自為戰上
下力各努踔碉如履平礟石中鼓舞觀之心惻然喜極
淚欲堕(叶)得戰碉十一平碉四十許殺賊二百餘器械獲
無數殱其大頭人率醜守碉者(叶)盖自用兵來斬獲斯
為巨臨遜克爾宗勒圍近堪覩賞䘏所弗惜(用兵以來克碉斬獲)
(之多無有及此次者因勑部錄叙觧親佩燧囊賜將軍黍贊以示寵異其領隊大臣之出色者如海蘭察等六)
(人賞官用燧囊各一)嘉許難形語佇待馳紅旗崇捷耆定武
杜甫詩有已收滴博雲間戍更奪蓬婆雪外城句為
和嚴武軍城早秋作注之者謂滴博蓬婆西山地名
或云滴博西山城名蓬婆吐蕃城名或又扵滴博下
注云嶺在維州至何以謂之滴博蓬婆則未詳其義
按武為劍南節度使以廣德二年連破吐蕃詩正作
扵此時今維州橋在汶川其外即番境諸番即吐蕃
種類向聞促浸逆酋有欲佔維州橋之語并聞其地
以此語造為歌曲流傳已久則唐時或曾占維州境
亦未可知故云已收滴博也又今以維州已外為西
路與嚴武所稱西山亦合惟滴博蓬婆以内地字義
解之輒不得其說考番語即唐古持語唐古特謂楼
曰丢(丁羞切)烏今地名亦有訛稱兜烏者丢烏急讀即
為碉故今以番人所居之楼為碉其實碉於字書為
石室兼楼稱之義始全但言碉者猶從番語耳又唐
古特閉頭巴字亦讀作斡視其語所應用者而分之或
當時有粗識番字不解字義之人讀斡為巴丢巴再
轉遂為滴博亦猶元姓却特誤為竒渥温由粗識蒙
古字形之人妄為離合因至傳訛耳又蓬婆亦唐古
特語朋博之轉朋博者堆异之謂今之色淜普為賊
番就堆异築碉之所則淜普當即朋博之訛色蓋色
爾番語所謂金也兹因紀色淜普之捷考訂如右
陣雨(六月廿九日)
油雲一片至天中不雷不電棼絲作時行之候固如斯
却因望久心殷若須臾庭前亦積水瞬息天邊收雨脚
不成分寸地旋乾拈筆憮然徒落莫
七月朔立秋是日雨
一歲已分平九秋節應始五鼓復雨落疎密直達已雖
未至優渥三寸霑亦美所惜雲漸薄過午放晴矣農占
固稱佳(田家以立秋日雨為秋弔恐秋後雨少若不雨即為秋後又恐秋雨過多惟既雨復晴為吉今)
(適叶農占)再霈心焉企
題元人蓼塘白鵝
秋塘蓼花紫曲項卧沙濆玉翅霜毛潔綠晴黃喙分神
情都曲盡姓字失前聞疑是若水作(元王淵字若水工花卉翎毛)憶
他家右軍
夜雨(七月初二日)
五更忽聽簷泉流葛衾涼峭清夢遒不雷不電甚醖藉
或徐或疾真優游繼膏益潤利稼穡纔希渥霈望外酬
軍營况復報捷近自審增懼吾何修
晴
膏澤已優霑即願晴益好夏雨既云稀恐積秋霖浩求
全實太甚所以歡斯少尋思總因民或合為君道朝來
雨綿滯踊懼將行潦無何雲勢散却露曦光皦爽風吹
泠泠緒暑覺渺渺幸哉籌稼穡怡然慰懷抱時若祝此
後庶可成萬寶
題敞晴齋
恰喜秋雲晴已淨遂臨巗館敞而清不因以暇來責實
那識扵斯善副名萬里天光惟一碧九霄曦御莫雙晶
宜暘火迫山田熟片晌依遲亦暢情
清綺書屋
徒清斯太簡過綺亦傷淳試悟相資用堪窺以蔽津偶
來秋始霽小坐淨無塵五字吟安處賢寧四十人
聞京師得雨
廑懷命問說無需(前因熱河旬日未雨草尖似覺徵乾恐農田不無待澤因諭詢留京辦事)
(王大臣昨據覆奏此時得雨固佳但秋畦頗潤並非亟盼)既得優霖報衆娱(今日閣□至王)
(大臣及京兆俱奏初一夜密雨違旦約五寸許四郊霑渥)雖曰慰遥寧所喜亦知非
亟幸兹濡(熱河連日頻得甘&KR0584;且俱夜雨朝晴屆兹秋禾滋長之時得此極為有益)燕南塞
北欣同被早種晚耕庶不孤納稼九秋期尚遠此時那
敢懼忘吾
直隸總督周元理奏報得雨詩以誌慰
批詢近况纔發去已得優膏迅報來(昨周元理奏函至手批問其近日有)
(無望澤及得雨晴形甫經發去而周元理于未經奉到之前已據奏現在固安防汛處初一自申至酉甘霖大)
(沛又自亥至夘密雨淋漓約共得雨五寸而濃雲遠布霑被必普尋據報良鄉至保定省城均得雨四五寸不)
(等早稼正當成實之候得此必更飽滿晚禾亦一律暢發)同我勤民惟稼穡告卿籌
歲莫徘徊早禾結穗增實矣晚黍抽苗滋暢哉永定更
稱流順妥(又稱永定河水並未長發各工平稳)鎖眉繾處一時開
七夕
此地宛今夕塞雲仍七襄針樓雖未設瓜席却依常巧
乞拙誰乞離長會亦長林標聽鳴鹿天樂下仙琅
觀稼
無逸素所廑深居心每怩傳宣出觀稼聊因散馬蹄豈
知數日間良苗秀已齊簇簇梁穗高翼翼禾&KR0008;低颺以
風散之潤以露湑兮秋陽復皜曝實栗率可期然而西
成遥益為(去聲)懼斯時
澄觀齋
巗齋北門裏出入憩猶應有會莫非静無觀不與澄瑶
圖披下界
奎畫泐高層往往逢
前蹟孜孜勉後承
翠雲巗
葉縟枝撐不計層翹瞻渾似綠雲興忽逢蒼鹿其間臥
借問可殊面壁僧
八伯何曾見此雲不為糺縵祇氤氲太沖今日難成句
峭蒨菁蔥兩莫分
將軍阿桂奏報大兵攻克喇穆喇穆山梁及日則
了口詩以誌事
色淜普克固可進喇穆喇穆轉在後山梁上有賊戰碉
直進仍虞彼掣肘我兵相勢分營圍而匪聚徒亦嚴守
惟彼峰尖兩大碉肋崕如削猿難走以故賊不甚隄防
得此斯為踞其首搤吭拊背則無難搗虛抵隙或堪取
分兵路路各進攻(阿桂奏自克色淜普以來賊知我兵注意在彼守禦益密因細加體察喇)
(穆喇穆一帶山梁各碉其東附近登古了口者醜徒聚守最嚴其南近薩斯甲尺溝者亦為堅固惟迤西峯巒)
(突起两大碉居山絶頂两旁坡崕如削北面山勢更陡賊度官兵不能往據若能佔此山巔已斷其後路勢必)
(俱成瓦觧可收搗虛抵隙之功即于廿二日晚令額森特烏什哈逹等分两路攻色淜普南面山岡賊碉福康)
(安帶兵接應又令普爾普海禄等進攻喇穆喇穆山梁東邊之碉保寧彰靄等攻其以次賊碉並令成德特成)
(額六十六等亦扵左邊進攻海蘭察官達色泰斐英阿格勒爾德等直取絶頂两火碉扵滿州吉林索倫及綠)
(營屯土各兵内選至勇至健兵六百餘分隊潛上)别選精銳登峰嶁峭壁直上
千仞高以頂繼踵翼為手湏臾遂克兩戰碉賊衆盡殱
無一漏(叶)其餘各碉雖力拒我圍益堅魚在罶賊知難
拒盡棄遁我兵追戮多僵仆(叶見廿三日寅刻額森時等海蘭察兵已抵賊碉)
(下督兵趋赴越過三道深濠箭殪多賊其普爾普等所攻第一賊碉官兵直冐鎗石抛擲火彈刨挖碉根賊窘)
(迫出碉官兵鎗箭齊發斃賊甚衆並射中紅衣賊目胷背帶箭而竄成德等將護碉木卡儘力攻開連克石卡)
(四座惟時海蘭察所帶各兵先于半夜月出之前掩蔵火䋲屏息魚貫由石壁陡滑處緣上前人之踵幾及後)
(人之頂以手引手蟻附前進預伏碉旁黎明一湧而登直上東峯碉頂毁門躍入盡殱賊衆即撲進西峯尾碉)
(圍攻奮力勦殺無遺並焚其下两木城賊随燼滅成德普爾普保寕等冐雨攻圍山梁之碉徹夜無倦賊棄碉)
(遁廿五日早大霧迷漫之際海蘭察等復從山梁尾碉乘勢搶殺西南兩山岡碉卡官兵勝後勇氣倍增並攻)
(克日則了口各碉卡殱戮多賊是役也攻得賊碉三十六木城五石卡五十餘平碉百殺賊數百餘生擒二獲)
(馬羸十一礟一鎗伏口食無筭喇穆喇穆山梁為此路賊人苐一要隘而日則了口亦勒烏圍要路將士攀援)
(超越奮不顧身雖雨夜霧晨彌加勇往而海蘭察不避艱險每攻必克尤為勇將亦由將軍等調度有方因勑)
(部優叙幷賞兵丁等一月糧並傳諭奬勖以待底績策勲)乘勝勇氣百倍增並即克
日則了口是役諸將皆用力而海蘭察功最右相機取
遜克爾宗佇待捷音奏囊剖
招凉榭
曉凉午熱恒山莊不常之常乃真常今朝卓午頗覺熱
肩輿因即來招凉虛榭果然有獨擅隂濃風颯信白蔵
炎熇不知避何處生衣欲換紗衣裳有喜點筆不在此
在彼山田實栗晅秋陽
觀瀑
曰觀曰聽義相生
聖藻題檐别寄情記得髫齡承
眷處至今不斷爾時聲
觀以其形聽以音兩般雖異總由心設將心向瀑中覓
遠矣失之何處尋
澄光室有會
空庭峙喬柯虛忩臨碧水額室曰澄光取義蓋有以昧
光斯為闇耀光亦屬否光而欲其澄乃協含明理玩景
豈徒然會心良扵此
題錢陳羣所書詩冊二首一韻
山莊往歲句郵諸八十八翁必手書惟爾因文研妙義
其他賡韻率虛譽徒觀遺蹟猶斐爾暗引遐心一愴予
知已箇中誰復在從今吟興欲為疎(第一首書陳羣所書御製詩並其䟦)
(語冊)
弆置案頭偶閱諸人何往矣祗存書悉予字裏義祛藻
嘉彼行間規勝譽两冊誰知成絶筆(此錢陳羣所書癸巳春廵幸天津御)
(製詩並其和韻之作反秋以山莊詩寄和而陳羣已臥病此實其絶筆也)一時偏識有開予
可憐老輩凋零盡不啻晨星祇漸疎(第二首書陳羣和韻詩冊)
朱光普秋山行旅
秋實登程候山真閱客區棧廻巗瀑白雲表寺楼朱颯
景斯佳矣旅愁何有乎草亭憩坐者料是倦遊徒
高秋六韻
高秋最何處避暑此山莊有日皆騰朗無風不帶凉鹿
將肥毳澤蛩益勇聲揚嶺欇欲增色野花争鬭芳露香
鋪廣甸曦影上深堂别有慰心者田雲漸作黃
副將軍明亮奏攻克宜喜達爾圖山梁已據要隘
籌進取賊巢詩以誌事
宜喜達爾圖賊之北門戶攻已一歲餘曾未進數武
所以豐昇額改圖易西路(叶賊違爾圖山梁為宜喜要隘人守禦極嚴昨歲豐昇)
(額統兵在彼同舒常攻打經年未能寸進因移兵凱立葉亦無可進之路遂就阿桂軍營两將軍併為一路)
明亮進正地復以遇險阻亦欲往西路已謂議可許(明亮)
(自絨布寨分兵七千移攻正地反遣人偵探黃草坪一路直進二十餘里不見賊蹤斯噶爾一路堅碉林立箐)
(密山深難扵急進且恐墮賊詭計亦請移赴凱立葉協勦或聽阿桂就近調取以所奏頗為近理遂嘉許之)
阿桂令其迴牽綴由宜喜(叶信阿桂間明亮欲往西路之謂西路已無藉添兵應)
(籌牽綴之法使賊勢分而力弱乃飛札明亮令赴宜喜酌勦明亮軍次木池得阿桂札即馳往宜喜而綽斯甲)
(布土司等亦誠懇明亮在彼統兵明亮因駕馭鼓勵土司共知奮勇自效然其地有鑒于上年之難進未能倍)
(其為策之善也)昨接阿桂奏攻碉進了口(叶了即日則口也)晴明望宜
喜賊碉毁弗覩但見我軍營列據山梁處疑信尚未定
今朝奏囊剖(叶)分攻彼七碉奮勇齊並舉一時皆即克
兼得格勒古(昨阿桂於日則了口軍營奏初六日清晨雲開日出之後遥望達爾圖山梁賊碉俱已)
(不見伹見官兵營盤七座知明亮已得手云云雖喜且盼未敢遽信也十八日早明亮奏達爾圖山梁横亘數)
(里其中節尤要賊扵此連築七硼非分攻不能得利因派奎林等攻第一第二两碉和隆武等攻第三碉三保)
(等攻第四碉珠爾格德等攻第五碉科瑪等攻第六碉噶塔布等攻第七碉每起帶兵六七百名不等復派馬)
(彪舒景安都爾嘉等各帶兵策應其俄坡格勒古則令都司崔文傑等帶領綽斯甲布土兵三千往攻初四日)
(黎明前各將領分路並進維時大雨如注官兵冐雨直進勇氣百倍和隆武先攻得第三碉餘皆以次而克殪)
(賊二百餘獻首級者廿一耳記三十七其俄坡格勒古亦俱攻得随將所有碉卡拆毁安設營疊與阿桂所奏)
(望見情形適相合矣)惟餘第四碉勵衆期必取(明亮等通計得戰碉十五座平房廿)
(六間大礟六鎗矛食物無算生擒大頭人一散番八惟餘東北山口第四碉未克然其勢已孤現今設法攻取)
(一經攻克即可乘席捲之勢與阿桂合兵搗擊以伸衆忿)成功神且速嘉勞(去聲)難盡
語而實賴
天佑助順默相輔賊巢已逼近螳臂應難禦諸臣既同
心和則力共努(明亮奏至降旨交部優叙在事出力兵丁各賞一月糧將軍等如此同心協力)
(深所嘉許和能成事計日盼捷音之至)定功膺茷褒捷音日夜佇
題錢維城山水
豎峰極戍削長空復寥廓粉本出文賦萬物筆端託胸
中具操縱詎惟有邱壑高人樓上望飛雁起樓脚目之
至天邊遠帆入冥漠
夜雨(七月廿三日)
弗雨將旬日邇來熱異常夜衾聞淅瀝心地頓清凉度
嶺態思白膏(去聲)田色濯黃别因生慰者蕎菜亦豐償
玉岑精舍對晴
夜雨達晨雲未開時零時止時浩浩便教繼日知無妨
而心究覺晴為好逮已頗見其勢殺(去聲)卓午遂放曦光
皦快雨快晴真足慰肩輿石徑無泥潦昨朝炎熇忽已
忘乘凉遂與窮窈窕玉岑精舍極西北祗曾一至兹再
造(叶)峭蒨菁蔥總如沐更有山風吹籟巧最娱視聽衣
袂寒蔚藍天色懸秋昊對面巗室小滄浪今日副名誠
不小俯欣有水思濯纓自取之也義可曉
清舒山館
歲歲有題留寧當頓置不舒懷略此際清景最扵秋日
遠樹隂張(去聲)氣凉花露稠門前一灣水駒隙共斯流
將軍阿桂奏報攻克該布達什諾大木城及色淜
普下各碉幷焚燒格魯瓦角寨落詩以誌事
制勝出竒資帥略克碉殱賊不崇朝(阿桂奏該布達什諾賊人木城最為)
(扼要若從彼綾出即斷其後路不得不為冐險出竒之計随派海蘭察等分路繞截攻打十七日寅刻各帶兵)
(潛進比黎明海蘭察已繞過箐林搶佔木城後山腿之上𣲖兵焚其附近寨落殱其番衆賊見事勢危急悉衆)
(来援捨死格闘我滿洲索倫兵鎗箭齊發殪賊無數並射其两頭人官兵箭枝將盡遂暫撤回額森特見賊人)
(寨落烟起知海萠察已經繞出則色淜普右山溝下偹禦必疎遂超越巉道濘塗且戰且行直踞色淜普山梁)
(亦焚其下附近寨落十八日夜復𣲖各路帶兵分攻訂扵十九日子刻同時並起官兵乘勢分進拆柵上碉勇)
(皆百倍富興福康安成德等各將木城碉卡攻克海蘭察扵山後射斃多賊額森特亦循山梁直下均各攻奪)
(賊寨立時焚燬此皆色淜普下格魯瓦角地也計克戰碉二十三木城九石卡六十餘焚燬寨落七十餘碉房)
(數百殱賊男婦老幼三四百所獲軍械糧畜無筭官兵勢已聯絡現在進攻遜克爾宗)三軍敵愾
誠均篤二將宣猷績獨超(此次攻碉殺賊在事將領弁兵無不奮勇出力而海蘭察)
(額森特尤為勇略超羣除諭部優叙外仍加賞海蘭察超勇巴圖魯額森特&KR0570;勇巴圖魯號以旌異之)事
逮半功將逮倍勇宜鼓志不宜驕(現今大功將成諸事尤宜全善三軍来勝)
(罙入自皆鼓勇直前然不可因此稍涉矜驕以致志得意滿略有疎懈並傳諭切誡之)勖哉佇企
紅旗報紫閣重開姓氏標(年定西陲凱旋時曾繪功臣像扵紫光閣其立勲最著之)
(五十人親為之贊餘五十人亦命儒臣擬撰贊辭書之並紀殊績今平定金川原係内地土司雖非若西師之)
(拓地開疆可比而將士攻堅力戰之績則較西師更多典將來功成凱宴亦欲倣西師之例圖形紫光閣以昭茂)
題鄒一桂楓林停車圖
停車楓阪坐移時霜葉飛來引綺思詩寫牧之不重詠
(圖中寫牧之全詩而無題句)為他七字括無遺
蕭蕭落葉打頭巾坐喜秋光清絶倫小杜纖穠老杜老
畫家意究屬何人
避暑山莊仲秋尚有荷因倣文嘉蓮藕淨因圖寫
之並再曡舊韻
荷朵仲秋見惟應此熱泉(山莊内有温泉熱河以此得名)味堪爭桂馥
色似傲霜鮮再倣仍率爾相看祗淡然一空具四有(圖内)
(花葉藕蓮蓬各一)默會是何緣
綠雲樓
莫謂雲閒矣斯雲綠重不綠圍羣嶺腹雲接遠峰頭級
始今朝拾句應五字留到來過(平聲)两月虛擲笑何由
水月精舍
西日欲下山弦月正在水虚忩所恒見而我偶值此浮
光接清華妙趣含至理誰知流盪間屈指中秋矣
恭奉
聖母遊獅子園
歲歲今朝奉
豫廵(近年來率以八月初十日奉聖母遊此並賜食)欣陪
賜食笑言申南山獻
夀方當面
西母延禧自有神耳順年庚慕同孺秋中風日藹疑春
膝前歡喜承
恩諭恒例如斯訂約頻
賦得九方歅相馬(得黃字八韻鄉試題)
伯樂舉所與其人曰九方天機貴精得物質乃粗忘盡
信如無審求真詎異常性情内或隠形色外奚藏寧一沙
邱馬類三龍耳臧相皮韓傳誚畫骨杜詩彰豈以力稱
駿端因德號良長城嶺安度却憶錦雲黃(御厩昔有黃馬名錦雲騅)
(者善涉淖辛巳春廵幸五臺雪後度長城嶺山徑泥滑扈從諸騎多蹶躓者獨余所乘錦雲騅䟦濘如踐坦途)
(實為良馬今每追憶之)
按列子此語盖出寓言如公孫龍臧三耳詭辨之流
耳凡馬之稱良者必以牡斷無以牝之理且沙邱寧
止一馬穆公所使之人非即九方歅使如其言而求
牝而黃者來將如之何而其人得牡而驪者是其相
馬又出於九方歅之上而伯樂乃得以遁其辭雖然
此皆戲論余以理度之信其必無
中秋即事
興州桂節常欣度比似皇都致不同尺五泬㵳喜天近
平分淵魄正秋中吴仙修處葉全綠周子愛時花尚紅
(山莊仲秋月荷花尚開雖以苑内有温泉之故然荷桂同時亦風景之特勝者)物意人情多浹
洽祇餘翹盼蕆鴻功
山莊唘蹕木蘭行圍之作
齋趋松鶴敬
安諏(山莊内曰松聖母恒憩息處鶴齊)遂以虞旌發蹕騶小闊
寝門廿餘日丕承
家法萬斯秋西成歷覽欣綏屢北部羣随聚仰流攬轡
據鞍同往歲肯因耽逸懈
貽謀
入崖口
柳條邊界植援搘九曲伊遜(讀作平聲)又溯之排闥两峰錦
與繡張屏四面畫兮詩懸流水響平流寂遠望山高近
望卑豈不長年熟經歷一迴到别一興思
永安芥喀(國語沙謂之永安岡謂之莽喀是地為入崖口第一圍場)
第一圍場猶近邊麌麌革獸已樊然諸藩扈是兒孫輩
列爵稱非左右賢馳愛平岡策紫駿中連四鹿控朱弦
部旗常例笑何謂六十纔過曰老年(兵部八旗遇考騐武職年六十以上)
(者即免試馬射余春秋六十有四馳射如常甚矣部旗成例之可笑也)
雪(八月廿八日)
密佈秋雲低詰朝興安八月六花飄千山玉戲幻隠現
四野銀鋪迷近遥木彴泥乾歸帳殿竹罏烟起認茶寮
從來扵此多逸興飛處紛同卒未消
罷圍
屢曾雪獵喜為詩卷密放彌各有時適以萬林攢霰落
遂教千騎免圍披未能親罷魏文慙(去聲)也覺吾衰宣聖
思策馬還營慰心處迤南應雨麥田滋
高晉吴嗣爵奏黃水陡漲外河隄工漫溢情形詩
以誌事
清口稍治洪澤湖(先是洪澤湖水漲下河每受其患壬午南廵閱視湖河情形于五壩酌定)
(水誌如壩誌多過一尺即將清口拆開十丈視誌尺多寡以定口門寬窄俾資宣洩水小則收築如常十餘年)
(來下河得免水患職此之故獨治黃則實無一勞永逸之策也)黃河永逸計誠無陡聞
老壩為患矣已過秋分有是乎(高晉等奏八月十五六等日因上游發水黃河)
(陡漲三尺餘又值連日雨驟風狂十九日子時將外河南岸老壩口堤工澷溢過水大溜全注缺口約寬七十)
(餘文其漫水由山子湖流入馬家蕩下連射陽湖歸海附近之板閘淮安一帶俱被水淹房屋間有坍塌人口)
(亦有損傷現飭確查撫卹並調集官弁設法堵開云云十八日已過秋分水勢何以尚至于此然則白露後水)
(冷沙澄之說南河殊不爾也)蕩析早知壊廬舍浸淫更慮薄城郛(昨淮)
(關監督伊齡阿奏關署水深八九尺其附近之地大概可知而淮安更在其下未稔被水情形奚似其水曾否)
(進城倉廪市廛有無淹浸已傳諭詢問深為厪念並飭何煟馳往協辦如需用秫□等科物則自豫省採辦頻)
(河而下以資速濟急工並遣大學士舒赫德乘傳迅往董視遄期合龍以慰殷注)賑賙堵築胥
應急分勑諸臣莫緩圖
木蘭迴蹕至避暑山莊恭問
皇太后安喜而成什
乘時修獮返山莊歷攬秋收喜報穰境是真仙
恣遊豫歡承
王母倍康強霜輕紫槲爭松翠氣暖紅荷共菊黃(廻□山莊)
(正當菊花之時而湖中荷花尚有開者節過寒露即内地亦不能若此實為罕覯飬由苑中本有温泉是以地)
(脈融煦而今年氣候倍暖故爾)日上明忩供點筆那忘即景惜流光
山莊深秋即景
昨日門前送
鳳幨後程因致小留淹林稀鹿向平原出水泠魚尋深
沼潜金氣肅消幽塢外碧霄朗接遠峰尖最佳處合忘
諸慮盼切捷音志未忺
進古北口作
巗關此日度歸驂四月流隂一瞬參閭左秋成聊用慰
山東變故頓因慙(夀飛奸民王倫倡為白蓮邪教糾衆作亂侵掠夀張陽榖堂邑三縣戕害)
(縣官縱囚劫庫佔据臨清舊城擾害旁近村落而山東綠營兵怯懦無用不能攻克因派京兵一千令固倫額)
(駙拉旺多爾濟等帶領特命大學士舒赫德往彼董理軍務並勑周元理何煟各統兵扵境上邀截逆首自可)
(尅日成擒削平賊黨以靖地方么䯢敢作不靖雖其自取殱誅但四十年來愛養羣黎豈宜尚有此叛逆之衆)
(思之實為憤懣耳)迴頭塞景還瞻北撲面暄風以向南絶壁懸
崕連埤堄爾時民力若為堪
恭奉
皇太后迴蹕至御園作
知年不忍舉
宣尼喜奉
慈遊是所知唘駕日同至共日往營時先(去聲)返踰時(遇年)
(率以同日奉駕迴鑾則)(聖母啟蹕即先行至避暑山莊迎蹕聖母先行朕扵山莊多駐數日啟)
(仍同日至御園)霜楓吟杜丹青錯秋菊疑陶黃紫披百二居諸
消一瞬依然望捷繾遥思
御園季秋即景
御園小駐未還宫景物深秋致弗同問政求衣宵漏報
消間披簡午忩融綠雲不蔽松梢日黃雨紛飛柳葉風
昨見沿途麥苗茁便因望雪護芃芃
孟冬時享
太廟禮成有述
吉朔乘時禮舉
烝履霜羲象凛堅冰
萬年似續期無忝
一脈精神若有憑
僾愾固嘗親
祖考繼䋲豈敢忘
高曾即如宣祝欲流涕代
祭知他恐未能
誌事一首(有序)
黃水秋騰一綫忽驚蟻潰白蓮宵聚么䯢敢肆鴟
張河臣之奏牘星馳壃吏之報章羽遞鴻嗷宜輯
軫兹淮北災黎烏合未除薄彼山東懦卒四邑極
濁流積丈蠲賑兼施八旗掄勁旅盈千飽騰遄發
爰咨方伯惟汝莅㐮厥工迺遣閣臣為予往董其
事度地而撫綏安堵民各淪肌燬橋而殱擊臨河
賊先破膽功因趋赴茭楗早萃夫隄頭勦用環攻
節鉞並徼諸境上老壩則两旬鞏合舊城則五日
蕩平正溜重歸缺岸既潛虯移窟羣兇咸縛渠魁
亦窮鳥焚巢顧两端勞以寸心郵增旁午而匝
月紓扵一旦函集凌晨人皆為之欣然我則因而
恧若紀成長律引式片言
淮浦洪波決蟻堰夀張邪教逞梟徒河臣堵築諭由驛
旗騎掃除發自都幸報合龍得安晏更聞殱獍絶根株
两般要務成彌月弗以為欣增愧吾
臨清歎
臨清傍運河富庶甲齊郡一旦遭賊燹遂至不可問白
蓮教始徐鴻儒百餘年未盡根株王倫倡亂夀張縣逆
黨蟻聚起一呼萼延三縣受其害戕吏劫庫敺無辜遂
據臨清作巢穴三犯新城未遂謀(叶巢賊據臨清舊城為穴幾半月餘三)
(次犯臨清新城城中文武守禦極嚴殱賊甚衆賊不得逞)爰發京兵速勦滅重臣經
事資嘉謨(山東綠營兵懦怯無用知其未能勦賊特簡健銳火噐營兵一千令額駙拉旺多爾濟等)
(帶往又掄東三省善射五十人馳赴之並遣大學士舒赫德先期往董軍務京兵甫至臨清賊已有聞風奔竄)
(者經春寧音濟圖邀擊盡殱之八旗勁旅固勇銳無前亦深藉舒赫德調度之力)四面會合同
日進遊魂釜底奚逃誅而何逆賊竟抗拒無已火攻下
策圖(舒赫德由德州進兵攻其東北徐績自東昌一路進兵攻其東南慮徐績不習兵别遣阿思哈率京)
(兵二百往會之周元理遣直隸總兵副將領兵攻其西北何煟遣河南總兵攻其西南逆賊四面受圍伏匿舊)
(城不敢出而其地街巷狹隘屋字稠密官策兵難以施展舒赫德不得已因用火攻之)既翦羽翼彼
力盡翻自舉火燔其軀蕆事迅惟經六日(自圍攻舊城以後每日俱)
(有斬獲賊黨以次殱殪要犯悉就擒惟首犯王倫自揣罪重在楼縱火自焚死按騐得實蓋進兵凡六日而事)
(蕆使非京兵之力安能神速若此)趙彦七月何延紆(明季徐鴻儒□白蓮教擾山東前後)
(凡二十年迦撫趙彥以七月討平之)賊蹂躪官軍攻富庶之地焦土空賑
蠲招集勑大吏午夜猶痛愚民窮玉石俱焚固爾自取
(舊城居民亦有被脅從賊者先期諭令投歸即免罪乃招之不出兵至豈能復分殺戮過多固所不忍然由若)
(輩自取亦無可如何耳)雖然吾惟引過責吾躬
微雪(十月二十日)
不寐夜如何報稱雲勢羅逮辰方淅瀝入已遂鬖髿重
閣蔵金鳳彌霄舞玉鵝忽兮弭滕六倏以現羲和慰弗
抵其惜吟徒付此哦明知時尚早扵澤那辭多
將軍阿桂等奏報攻占默格爾山梁並奪碉殺賊
情形詩以誌慰
遜克爾宗賊門戶攻餘兩月未能開因教繞道乘其隙
(前因阿桂在遜克爾宗攻勦日久未能即得因思日爾八當噶為必湏攻取之地商之阿桂或令豐昇額帶兵)
(數千馳赴凱立葉與五岱合刀攻壓可收夹擊之利現在覓間進攻之路適與前旨相合焉)遂得登
峰殱厥魁(阿桂奏探得日爾八當噶以下榮噶爾博以上其間有默格爾山梁若能龍取則進取勒)
(烏圍既為得勢而凱立葉日爾八當噶之賊皆在我後計可不攻自潰因令海蘭察等繞道前往搶佔默格爾)
(山梁額森特等亦奪獲碉卡瑚尼爾圖帶兵佔據日爾八當噶西面高峯海蘭察額森特復攻壓密拉噶拉木)
(大寨及其旁碉卡盡行攻克並克獲凱立葉各寨通計殺賊一百五六十生擒者五搶得大碉寨房二百餘間)
(鎗矛牛羊糌粑等物無筭聞之稍慰佇盼捷音繼至)榮噶八當應棄守(阿桂稱現據之密拉)
(噶拉木距噶爾丹喇嘛寺不過十餘里即前扺勦烏圍賊巢亦止二十里今經官兵佔據則榮噶爾博之賊已)
(失其險日爾八當噶雖尚有賊而前後俱有官兵賊自不能復為死守云云想可迅掃勒烏圍以期大功速蕆)
(至此次官兵因阻滯日久積憤愈勵扵並無路徑之處不避險滑攀越力攻竞日徹夜不少休息可嘉之中復)
(為撛惜因勑部議叙其海蘭察額森特尤為勇敢超羣特授参贊大臣以示獎勸)勒圍噶喇速
成摧(勒烏圍急呼則為勒圍噶喇即噶喇依之減字也)諸臣努力憐為慰朝夕
紅旗望報來
題牟益茅舍間吟圖
𢷬衣曾弆白描圖(石渠寶笈舊蕆牟益白描𢷬衣卷曾用謝惠連𢷬衣詩韻題之)設色
今看結撰殊幽客罷茶味編簡僕人沽酒負壺盧一椽
足慰棲遲耳五斗寧躭仕禄乎試問閒吟趣何託日新惟
德肯名孤(益字德新)
副將軍眀亮攻克日旁一帶碉寨詩以誌慰
三軍同力努諸將一心佳達爾圖雖險日旁梯可階(明亮)
(奏以達爾圖賊人有偹未可急扵輕進因查日旁道路上臨絶壁貼有斜坡一道寬不反丈下至山半復陡起)
(石包賊人在上聯排碉卡難展兵威惟周臾對面之山即係日旁分支其前有路可以繞出石包之後林深路)
(險止可進而不能退随派和隆武等帶兵從此路晝伏夜行密為繞越仍扵正面派兵揚威其斜下山溝並派兵)
(規取明亮等復統兵在後策應均約扵十月二十日寅刻同時進攻)分兵還選隊入箐更
緣崖正正旗先展堂堂陣自䦱聲東擊西應前至後登
皆流滴飛&KR1721;㩧抱頭互擠排石包難復守沙壩亦淪埋
望已賊巢近𢷬從虛處挨(十九日四更和隆武兵已繞至日旁山後即分搶碉寨賊)
(衆措手不及鎗石俱不能施我兵盡力勦殺將所有戰碉十餘座平碉二百餘間全行攻奪即山溝内水碉水卡)
(亦經佔據沙壩山賊幾次欲來沖奪俱為我兵截住而石包上拒守之賊因官兵勦擊追射無路可逃俱紛紛)
(瀼崖落澗無得脫者統計纖賊甚多割獻首級三十餘生擒者七所獲兵械馬騾牛羊口糧等物無筭過此石)
(包直望勒烏圍不過二十里皆係澷坡且與阿桂所攻日爾八當噶止隔一河两軍會合即已不遠本為聲東)
(擊西之計今成攻瑕𢷬虛之舉為之欣慰因將副將軍参贊以下至官兵等諭部錄叙)夹攻知日
指大捷候星差和起真有子(此次攻得日旁全係和隆武之功和隆武為將軍和)
(起之子和起前在闢展軍營因追巴雅爾為逆回所害曾加優䘏並給以世職今和隆武復能如此宣勞建績和起)
(可謂有子為之欣喜兼盛扵懷)欣餘切感懷
齋宫夜雪六韻(十一月十七日)
午雲蔽金鳥夜雪灑銅龍渥澤迎長至殷希慰半冬(入冬)
(已月半雖曾微雪不似此優渥)隔忩想浩浩積閣願重重不寐消清漏
忘言聽遠鐘寢衣身敢適側席意彌顒難說麥根固艱
哉憶在農(雪培冬麥此恒理也聞畿南河間一帶秘旱鮮種冬麥惟望雪澤優渥地潤或可早種春)
(麥耳)
冬至
南郊禮成述事
雪霑三寸先三日
祀舉一朝凛一忱省歲有豐還有歉沭
恩惟厚益惟欽青齊黃瀆胥歸靖(山東夀張逆匪王倫等糾衆作亂侵擾三)
(縣劫庫戕官搶據臨清舊城肆掠村鎮特發八旗勁旅滅千餘命大學士舒赫德等往彼統率經理數日即盡勦)
(距其起事甫及一月而淮安外河老壩口隄工澷溢處自堵築至合龍僅二十日两事皆成功迅速實賴)
(天佑也)索諾丹巴願早擒(金川土司索諾木急呼之則為索諾丹巴沃雜爾則其用事頭)
(人最奸狡者今阿桂已統兵攻克格魯古一帶碉寨即日可扺勒烏圍聞逆酋索諾木及莎羅奔兄弟皆聚扵)
(彼惟冀更得上蒼嘉佑一鼓成擒迅速蕆功耳)子月恰當陽復子(是日子正二刻冬至)
倍顒羲象見
天心
題趙善長聽松圖
對坐高人意各超喬松風入響蕭蕭聽來祗作雲濤想
不擬徵招與角招
題和闐玉羅漢
應真十六此其一詢以章嘉次第殊(十六羅漢之名見扵梵經納□□傳)
(及法住記而佫所稱十八者不見梵典曩為貫休畫十六應真製贊咨之章嘉國即考訂其名定其次第乃自)
(第一阿□達尊者至第十六阿必達尊者悉以同文韻統三合切音字寫之一正震旦流傳之謬其後凡遇應)
(真像率為卬證標之)識者已為巴納嘎(此像證之畫本所傳當是第十一租查巴□嘎尊者)
(□合音急呼之仍納字也)不然訝似鬼臾區心慈貌狠何妨也盡態
窮神有是乎何處問從粉本得聖因寺裏貫休圖(貫休羅漢)
(畫軸舊為聖因寺藏寶題贊後仍命還弆寺中)
雪(十二月十七日)
臘雪優連冬雪飄(入嘉平雖屢微雪惟此番積地三寸較前為優)稷霙
終日密瀌瀌霑膏屈指剛彌月(前月十七夜得雪三寸曾有齋)
(宫夜雪詩紀事距今甫當匝月)數(上聲)節如期先(去聲)兩朝(十九日大寒節)
温樹暎忩燦梅朵心田依壠潤麰苖迎年鼓聽
都曇響欣與吾民慶序調
歲暮祫祭
太廟禮成六韻
四時鈞運轉
九世祫禋臨(歲暮祫祭祖宗太廟九世同堂)公旦達孝創
宣尼論語斟敢云指諸掌惟是切於心節少步趋數(入聲)
期恒躬
祭欽(祫祭禮文繁重自前歲以來予春秋已逾六十命閣部諸臣將縟儀少節以要諸久因議於正)
(位躬致瓣香廟之列祖各位則派近支諸王及皇子恭代而入路亦改由廟埂北門循牆而東)
(至戟門前降輿冀稍省步趋之勞益得專誠對越且可期歲必親莅用展追遠之思)又兹三
閱歲無那隙流隂帛酒近支
獻冀因親脈
歆
題文徵眀寒林鍾馗
假借終葵遂有稱訛傳進士辟邪能衡翁自負博古者
北史緣何未讀曾(終葵字見扵考工記杼上終葵首注云為椎扵其上明無所屈辟邪之義)
(蓋昉諸此後世遂以為名字考比史張白澤本字終葵太原公子勁亦字鍾葵又堯暄本名鍾葵字辟邪此皆)
(史冊可据者楊慎丹鉛錄云世畫鍾葵千門謂之辟邪由堯暄而傅會但葵馗二字異耳俗傳鍾馗謂起于唐)
(明皇之夢盖為唐人戲作鍾馗傳所誤徵明故自負博洽者何未加詳識耶)
疑是地仙抑鬼仙寒林漠漠立輕烟長髯袖手如微笑
幻閱人間二百年(徵明自題甲午除夕逮今甲午閱世二百四十年舉成數也)
除夕
牆角曦全隠樓隂雪尚餘萬家爆漸夥四海歲云除暖
帶寒鈎巧貞潛元復徐紅旗立將至西望益殷予
御製詩四集卷二十四
