御製詩二集卷七十六
古今體一百七首(戊寅二)
閱春秋觧口號漫題
猾夏從來稱攘椘今常漕米濟江南寄言白首窮經者
漫泥(去聲)區區紙上談(觧春秋者無不以猾夏為椘罪操戈聚訟論之不已此經生因襲舊)
(聞拘墟方域之見耳秦晉汛舟之役傳說以為美談而今椘粟歲輸濟鄰封者甚富賙賑尤資其利使如春秋)
(時各分疆域則江浙所出之米不足本地半歲之食設加之遇灾即有賑恤將難為巧婦之炊矣且江浙江西)
(即昔之吴越漢武帝議伐閩越而劉安稱先道古謂必不可伐唐順之韙之以為反覆論說以中國勞蠻夷之)
(意以今觀之閩浙江西之人豈盡不可以冠帶之國法度理之乎是知今古異宜不逹時而欲行封建井田者)
(率是類也故并識之)
新春萬夀山即景
檐收華綴罷春燈咫尺春山一晀登花柳六橋方藴釀
較於紅綠雅相應
甕山當日是童山清蹕年来屢往還恰為招提開祝嘏
(於山南建大報恩延夀寺以祝皇太后六旬萬夀也)翠峯疊樹總增顔
水田開治畝縱横和雇催教臘底成詎為溪村增點綴
恐妨舉趾誤春耕
高下移栽五鬛松欝蔥佳氣助山容巖楓澗柳遲顔色
祗覺森森翠益濃
五里玉河逹玉泉溶溶新水可乘船静明沿攬遲他日
午漏聲過漫久延
牡蠣窗虚向遠開芸編綈几稱清陪唐花底用工㸐藴
春物昌昌即漸來
賅春園
山隂别一區樸室聊結構倚巖得基固面野延賞富量
地雖十笏萬景於中受(叶)賅春我所名消息今朝透機
思静在先事悟繪居後
構虚軒
飛閣冠峯具四臨豁然而敞静而深天風忽送塔鈴響
却訝何人理玉琴
惠山園
位置都教學惠山溪亭小憩片時閒九龍昨歲停春蹕
却在尋常想像間
王蒙仙居圖
萬嶂羃青烟千林扶玉蓮石欄雲母井茅屋碧瑶天鐵
鎖何須挽金編耐可傳蘇張名利輩置此合成仙
填倉日漫題
歲華紀節名雖俗摛藻尋思義却長豈必雕盤行粔籹
詎能蓬戶具牛羊衆愁獨豫寧真樂率歉偏豐未是穣
民數頻滋糓恒少(向諭各省督撫於歲終彙奏民數榖數但以豐歉難齊通計榖數不能日)
(增而承平日久戶口滋繁時厪於懷也)對時艱致是千倉
新春玉泉山
烟宫仙木麗銅扉積素猶看皴翠微山又從新非故步
春雖未鬯是生機靈源不凍常浮舫香扆辤寒欲減衣
靄靄午隂將集霰便希重詠六花飛
清貯齊
池鏡披沄溶山畫含&KR0034;㠑言憩不過暫引興則已每静
寄㤀俗緣幽賞契真宰設如擬玉壺一片冰心在
含峭居
築砌喜臨水開窗雅納山春秋恒翠邏嵐靄變孱顔意
入宜吟眺目謀省陟攀太沖有佳句此是青蔥間
自玉河泛舟至石舫
畫舫乘流達石舫清漪適可暢清遊(萬夀山别墅名清漪園)片帆
設擬廽頭問曾未冰天無恙浮
䄂嵐書屋
倚巖屋三間其外圍諸岫㠎嶫座中呈薈蔚檐端逗于
焉機引静可以時對茂於何勞位置萬景天然就點筆
無俗情風華在懷䄂
曇華閣
調御堂堂大丈夫獨尊三界匹曾無碧蓮朵上擎珠閣
極樂西方未覺殊
王紱湖山書屋
澹澹春嵐鬱鬱松岧嶤梵閣倚層峯山川宛似曾經到
審視分明是九龍
水與舟挐陸杖扶優游那戀紫青紆具區可見非無意
想欲因之泛五湖
雪(正月二十七日)
達曙濃隂集霰来湏臾剪水落毰毸階頭氣暖溶溶化
墻角風寒旋旋堆装絮却先柳眼放驅蝗都喜麥心培
御園燈景纔方過萬樹銀花此重開
題鄒一桂畫
碧桃倉庚
公子飛来衣著金緗桃灼間粉筠森不須隔葉全身現
恰恰端知有好音
紫薇蠟嘴
竊脂翩集金華樹紫綬翠翎艷好春慢訝色形都活脱
傳神原是省中人
新春瀛臺
祭臨吉戊返宫垣路便南臺小駐軒綺戶歲屏猶未徹
仙壺春事已堪論柳稊欲展風還弱梅萼如嫌旭乍温
逐處題詩寧慮複盤盂几杖意斯存(西苑周不過十里然以勝朝遺蹟加)
(之國家百餘年延美承平時復葺綴一亭一榭各標勝槩邇年以来逐景得句無慮數十百首然勅幾祈年之)
(意恒多故末句及之)
茂對齋
因迥得高齋俯臨見闤闠羲經可觀象顔之曰茂對玩
辭既呈外保泰亦殷内先王貴因性夫何勞智慧
涵春室
東皇弗偏黨物物付以春此室名曰涵其意何所云譬
如天地間人乃一粒存心則粒之粒量與天地均以此
例吾室涵春寧有垠享帚不為私與物常同仁
賦得水一方
趯臺三面水書室敞南榮亭接迎薰近池臨太液清畫
如展李(思訓)趙(伯駒瀛臺猶勝朝故蹟多金碧楼臺也)境即是蓬瀛三復蒹
葭什懷賢獨泥情
千尺雪作
懸流無定態千尺假名諸趁便来春曉偏宜是雪餘隔
松看凍鶴躍藻出飛魚亦識綺言戒其如景起予
再題李成茂林遠岫圖疊舊作韻
元氣淋漓萬木枝荆關而外自成師奩屏合付閨中秀
硯匣琉璃冥寫時(見後南宋向上䟦語)
河南廵撫胡寶瑔奏報得雪詩以誌慰
豫省麥為秋三白望尤切客冬雖屢霑優遍實尚缺況
復新涸地沮洳龜紋裂是慮孳蝗蝻縈縈愁弗絶臘後
及初春乃均被甘雪不惟滋来牟兼幸驅遺孽披章沃
天漿滌我五衷熱加賑已一再可度青黃節大田倘及
時更冀西成閱言慰豈無心未敢旋愉悦
詠浮水石
磊磊澗中物浮浮水上行能因小制大遂幻重為輕豈
是支機遺(去聲)猶非變木成通靈緣得氣至理不須驚
題沈周倣王蒙山水即用其韻
心耽北隴峯惟翠身避東華塵是紅妙契山樵采薇意
底論格法異同中
翠荔丹楓沓嶂頭誅茅書屋窅而幽遂初賦就筆纔輟
時復欹橋策杖遊
二月朔日作
制祭考戴禮載芟緬毛詩遷坐此致齋吾將舉春祈仲
月氣漸鬯霽雪融温曦燈節過喧賞動歸静覺宜籌遠
將就緒劭農無射思處順慎臨淵謹幾戒漏巵夕惕復
朝乾心寧有逸時
題沈周虎邱圖
徘徊松下獨題詩客去人來落後期大似桐廬已發棹
彦升方至富陽時(沈周自題云約陪石居吴水部為虎邱之遊獨予弗果明日携壺追往而)
(石居已發舟與任昉詩所紀郭桐廬出溪口見候事略相類故云)
仲春
社稷壇親祀
展幣由来例仲春百年
右社聿維新(丙子春勑所司敬謹繕修重加壇工閱歲告竣瘞坎舊在壇内相度命更)
(置望瘞壇外西北隅並增樂章永垂令典)
鴻功今古垂釐永
佐配馨香盻蠁均處陸什三司后土食艱稼穡立烝民
戊朝祭喜戊年值豐楙殷希錫祉申
仲春西苑即景
鸞輅西華祭後移趯臺更服便疇咨還餘清暇千官退
朅對韶光一賞宜積數已消簷際雪輕黃欲上柳梢絲
聽鴻樓上看廽雁春色人間許共知
鑑古堂
壁號圖書聚筵惟翰墨攤常懷三鑑對寕棘一身安無
逸凛明訓與稽惬古歡顧名思義處所愧是貞觀
延賞亭
役情書史亦糟粕契理鳶魚總道機試問亭中延賞者
究於何處獲心依
賦得虚舟
芸齋臨太液芝榜署虚舟趣味南華永蹟惟勝國留灑
然閱今古曠若㤀(去聲)沉浮秋月當窗印春波拍岸柔幾
曾慮風浪無礙侣鳬鷗我有濟川意還殷作楫求
鏡清齋
臨池搆屋如臨鏡那藉㫋摩亦謝模不示物形妍醜露
每因憑切奉三無
焙茶塢
石上泉依松下風竹罏製與惠山同蔡襄不止工其法
因事還思善納忠
董邦逹秋林曳杖圖
蒼剰烟蘿丹染楓滄波又起鯉魚風高人蜀杖携卭竹
小立端知意不窮
仲春經筵
書文經訓義揄揚魚雅儒簮晉兩行篤志近思研學問
思艱圖易劭農桑(是日進講論語博學而篤志一節尚書思其艱以圖其易兩句)春臺
共喜時方鬯廣厦寧惟例舉常周孔吾師游意切推行
獨慙(去聲)未云遑
二月初四日喜雨
積雪纔消甘雨繼霏空作勢灑&KR1268;&KR1854;流膏延美有如是
歴歲新春未此逄烟意乍疎還復密雲容欲淡旋添濃
豈無慶慰饒兢業敢恃時和懈敬恭
褚君道松隂書屋
攤書烏几獨搘頤松籟泉音契筦倪作者雲鴻不留跡
為傳名氏是荆溪(君道未標名見陳惟寅識語)
御湖雨泛
溶溶新水始通舟出塢飛雲(舟名)試櫓柔恰喜掠空銀竹
雭春溪殊勝是今遊
堤柳帶烟看作綠蹊桃含潤意疑紅不無清賞非存樂
樂在犂雲鋤雨中
雲低碧落易為雨霧重西山懶放晴恰是江南二月景
昨春興致憶分明
春雨軒對雨六韻
開年詠甘雪慶卜四升糧(近作有若論春雪如春雨便慶食升有四升之句)繼
是頻叨渥惟兹更霈祥欣看積窪液不礙倚楹凉作響
低淋瀝飛空遠渺茫烟凝柳欲暗潤逼土生香春雨異
常早慰欽亦異常
存素齋
溪堂架樸斵丹雘不須塗抱樸潄芳潤體純味道腴每
參山水趣那逐色聲娱詎是耽清淨操存出治樞
自得軒
蜃窗綈几静無塵鳥語花香樂有真萬物當春皆自得
給求飬欲厪吾民
徐賁倣巨然惠崇二家筆意
樹槎枒復石嶔崎竒境由来無更竒想見一時般礴彼
搆成千里出藍斯
仲春昆明湖上
晴暉送暖渙冰紋歸岫西山有宿雲放眼柳條絲漸軟
含胎花樹色將分女牛左右徒聞古鳬鴈光輝各命羣
陸町溪塍都潤澤行將来往課耕耘
題雲繪軒
常年艱致是春雲今歲春雲易郁氛都道南廵轉氣候
(往歲北省每苦春旱自辛未南廵後春膏稍易致今歲則更雨雪頻霑英英屢布或謂南廵江國氣候旋轉随)
(至云)恰宜東作蔚氤氲每看出岫容生動便冀為霖意懇
懃俯仰高軒寧玩繪劭農心為萬民欣
停靄樓
面水背山聊搆築朝嵐夕靄坐間收設參陶氏詩中句
不異謝家江上樓
賦得金粟山
嶕嶤俯碧川湧出擬青蓮金粟如来影春山太古禪分
明契倪筦可以謝蹄筌繭紙閒臨帖朅思趙宋年
飬雲軒叠舊作韻
自我常望霖飬雲因名軒義取遍崇朝瑞匪誇非烟邇
来何厚幸每與雲周旋靄靄時欲留英英若可攓樂寧
為山水興鋤澤甫田
味閒齋漫題
味閒兩字署簷唇山裕如還水静真坐未逾時便歸去
笑予不是箇中人
趙孟頫疎林秀石
林饒古貎石竒姿了了偏含無盡思何必王孫惜芳草
請看苕上晩秋時
再題惠山園八景
載時堂
座有箴銘架有書延清最可適幾餘載時若問對時義
漢詔中間每起予
墨妙軒
三希法帖萃名書墨妙苕華復繼諸自是睪然緣望古
將毋玩物志渝初
就雲樓
雲横山直自今古築個山樓號就雲動静主賓都妙諦
倩誰點筆為區分
澹碧齊
琳沼冰淪尚未開心依澹碧境無埃幾廽磨墨一章就
自問箇從何處来
水樂亭
或戛鳴球或摶絃林泉趣也中宫縣烟霞嶺畔依稀似
坐石臨流憶去年
知魚橋
平鋪半畝凍琉璃未是輕鯈出水時謾道躍潛殊理趣
魚知魚樂我因知
尋詩逕
古錦嚢教奴子携惟應愈湜觧金鎞如今擬問李長吉
題湊詩乎詩湊題
涵光洞
廽巖繆逕蔽曦光空洞中宏宛委藏妙義恰如虚室白
吉祥止止受無央
丁雲鵬天台劉阮圖
絡石緣林潄玉涼遠山紫邏更蒼蒼溪邊列樹雲和静
洞口落英水亦香作記未應擬彭澤成詩早見有曹唐
浙東仙境依然在可復雙鬟待二郎
細雨(二月初八日)
雲繪飬雲纔句就(皆萬夀山軒名近並有詩)雨過春雨又絲霏未經
望澤欣先到總是殊恩敢道微響入竹林輕滴瀝潤含
柳陌暗浽㵟寧無慶慰饒兢業不作空言勅萬幾
向陽草
年前立春春氣早更兼霡霂春雨好栽者培之古所云
向陽暖處有新草嫩青遥見近不無如茵如毯皆虚摹
文章大塊始屬稿生意昌昌自此都得暄霑潤增顔色
枯莽空懷對隅泣物猶如此人何堪春雨春陽難遍及
吁嗟乎春雨春陽難遍及對之怦然為蹰立
李廸翎毛花卉(董其昌評定)
花香鳥語註韶熙總是東皇一氣施不藉畫禪真法眼
河陽妙蹟亦誰知
西直門外三首
雨過村圻宿潤濃柳絲黃嫩草方茸微塵不作春烟淡
彷彿江南昨歲逄
樹外紙鳶颺野垧枳籬詰曲隐旗亭春臺樂處隨民便
指日芳郊有踏青
春麥方耕秋麥茁力田孰不趁時和課農來往於斯慣
憑攬欣多懼亦多
仲春瀛臺
王宫將執鎮路便此來臨雨後出耕牸冰開下水禽金
摇絲柳重綠吐綺莎深萬物熙春意從知造物心
千尺雪
飛流不計尺計尺漫名千聲是無聲界色非有色天淙
篁五音和(去聲)潄石六花濺客歲寒山畔牽情屬偶然
響雪廊
曲廊曼接千尺雪淅淅常聞響碎霙體物既堪方淨色
忘懷雅合晤清聲
葆光室(康熙年間額也皇祖御題扁)
假山閱世如太古穿幽乃造十笏所上有詭石聳雲根
下有渫泉淙神乳注焉不竭酌不窮兩字葆光威鳳舞
羹墻宛憶
神堯年艾蓬誰究蒙莊語
即事
春雨雖未寸潤澤已慶慰却看雲勢重羃䍥藏山翠因
之憶遠近一例被膏未無何一二日佳音來次第保陽
及古北三寸均霑暨喜已疑信半奚曾遇往歲秋麥既
勃生春牟即可藝大田為候早興鋤亦資利時和切畏
念事順戒滿志猶虞或遺忘勤言銘座扆
王蒙松林書屋
隐几先生若有遲(去聲)隔溪佳客迥無塵相逄定話羲皇
上肯作空廻題鳳人
仲春
朝日壇禮成紀事六韻
朝日東門外春分陽德雍躬親應戊歲祭禮遡
天宗在爼陳騂角承筐奠赤琮元端服惟盛大采意彌
恭三獻酌清齊旋宫奏夾鐘翹瞻
壇壝煥(歲乙亥勅修告壇工至丁丑春月竣)瑞擁
旭光濃
春分
搢圭祭罷返園亭三日韶光能爾靈花欲彈苞梢乍紫
柳將作葉線廻青蒼官入仲分宵晝萬物當春自色形
玩景摛詞詎宜亟可忘無逸昔書屏
思永齋
樸斵含經畔(是處在含經堂西)往來亦憩留澄觀非藻繢託志
在清幽上下鳶魚若居稽今古求言經如展讀切已慎
身修
賦得山色湖光共一樓
渭竹環臨水巖樓出竹梢漪瀾常映帶罨黛亦兼包了
識智仁樂宛成仲叔交契神疑畫舫悦志即書巢已足
供吟眺奚煩事豁庨羲經設觀象育德聖功爻
聞山東得雨口號
畿南澤慶滋三寸越日齊郊亦報霑便憶豫圻曾逮未
了知蜀望孰能廉
山桃花二首
雨潤日晅皆及節山桃開覺早常年滿園春色傳頭踏
明曉花朝景倍妍
向陽山塢暖烘偏擘蕊彈苞劇可憐最是蓬蓬又將作
思量何必約無愆(山桃開時每多風故云)
題唐寅倣王蒙松隂高士圖
滿幅山樵荷葉皴卜居松桂雅宜隣晉昌巨擘唐伯虎
谷口息肩鄭子真攬勝可知渾濟勝入神妙是獨傳神
王家粉本定何似我亦因之憶古人
花朝
花朝率未御園度度亦寒林鮮作花臘雪春膏皆恰當
輕風暖日復交加遂教火廹綏山蕊不異幻開殷七葩
若論對時親切句養存事更重萌芽
仲春玉泉山
荏苒風光能爾催孟春倏過仲春來改觀旬月之間耳
寓意湖山適可哉玉笋入雲隐壺嶠銀奩倒影畫樓臺
丁丁漏箭無停響寄語林花漫亟開
華滋館
蹊繢芳霞砌錦茵華滋今度信傳神夢醒烟月三千界
興寄林泉九十春詎可色聲耽玩物雅宜翰墨足娛人
展書不擬羲皇上自顧風猶未返淳
仁育宫頌言叠舊作岱廟詩韻(有序)
玉泉山西擇爽塏地建
東嶽天齊廟而名之曰仁育宫天齊之稱見於史記
東嶽岱宗則虞帝之所柴望也今祠宇遍天下明
靈揚詡理大物博豈非以仁育萬彙不崇朝而雨
天下語曰泰山不讓土壤固無往而弗格也既為
碑記以落廟成兹經過展禮輒依舊作岱廟韻以
成頌言
出震尊為五嶽宗配藜布濩豈拘封一拳即是扶桑石
五鬛寧殊漢代松瑞氣氤氲籠玉殿蒼靈肅穆仰
金容雲行雨施崇朝遍常願休徵佑九農
廵狩寧當歲屢行
崇祠擇近致齋精天門東望一誠格陽德中齊萬物亨
秩長羣神孰可匹功先六子獨稱兄
錫禧雖每叨鴻貺惟勵欽承凛旦明
涵漪齋
文軒俯碧湖新水一泓俱堤窣鵝黃暎奩開鴨綠鋪未
看(平聲)出嫩芷已可泛輕艫理趣參親切神超動静乎
岑華閣
玉山朗朗削芙蓉上有凌空綺閣重一切世間無此地
惟應極樂國中逄
荇橋三首
初生春水漾蘭橈片刻溯遊逹荇橋萬頃昆明堤那畔
岳陽記語印今朝
六橋一帶學西湖蜿蜿長虹俯接余左右參差浮碧水
二南雅化亦興予
便可橋旁暫艤舟蒲鍼欲刺柳絲柔行將春服吾與點
興在風行及水流
藻鑑堂得句
昆明春水㶑烟光沿泛因之藻鑑堂表裏湖山歸静照
高低桃柳總清揚羲經趣寄對時茂楚頌詞多稱物芳
若傍竹林尋晉逸山公啟事緬懷長
賦得春風啜茗臺
因迥得高臺春風小憩來竹罏倣惠上鳳餅出閩隈第
一泉猶近彼雙符慢催試看文武火絶勝聖賢醅詠繼
三清句(以雪水沃梅花松實佛手名曰三清茶有詩紀事)香生大邑杯君謨因
事納遐想信忠哉
山隂
山陽明湖山隂溪一舟宛轉通廻堤柳綠桃紅豔争媚
淡靄輕烟黯欲迷雖無日涉原成趣片時攬結催歸去
知然構築復何為是我自心知赧處
嘉蔭軒
天籟時聞颯沓鳴蘢蔥秀木鬱南榮兩山臺榭平分翠
一水舳艫相對清椰葉定無何足擬(見吳都賦)棗花未落底
須争(李頎詩棗花未落桐隂長)細莎異草紛緣被彷彿華連舍衛城
澹寧堂
開窗常面山山體恒寧静俯檻亦臨水水態澹泊永明
志既可託致遠還因省武侯材德兼其言實堪領未能
踐諸躬且以質之境
文徵明倚樹觀泉
石橋好是隔紅塵古樹槎枒澗水濱肯向世間留姓氏
白衣祗合號山人
玉蘭花開
春澤春陽著意加玉蘭今歲早開花隃糜江硯胥供奉
風韻原來本一家
賜休致大學士陳世倌歸里詩以餞之
夙夜勤勞言行醇多年黃閣贊絲綸陳情無那俞孔緯
食祿應教例鄭均自是江湖憂未忘原非桑梓隐而淪
老成歸告能無惜
皇祖朝臣有幾人
御製詩二集卷七十六
