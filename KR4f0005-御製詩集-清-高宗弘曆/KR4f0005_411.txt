御製詩五集卷二十
古今體一百二十六首丙(午二)
命行鄉飲酒禮詩以紀事
千叟昨年宴禁中情孰養老擴而充勅行京兆鄉飲酒
義鬯熙朝首善風佳政寧容廿年闕(乾隆卄六年曾舉鄉飲酒禮閱今己)
(廿餘年昨歲乙己舉行千叟宴扵乾清宫與宴凡三千人各賞賚有差兹復勅順天府扵上元節舉行鄉飲酒)
(禮其所奏樂章並命憤選佾生肄習嫻熟用昭羞耉引年之盛)賓筵適舉上元融補笙
詩并註宫徵(向嘗補製南陔白華等笙詩六篇頒之樂部用扵鄉飲酒禮昨歲復命典樂諸臣將)
(所有各樂章譜内填註五六工尺上䓁字者&KR0662;添註宫商角徵羽等字俾樂工肄習引俗入雅以復元音並令)
(即扵鄉飲酒禮歌所製笙詩六篇)入雅心期引俚同
題張雨天然如意硯
歙石宋坑舊直方作几形銹猶留墨雨點略露金星全
體雖傷半精神不礙靈琢池肖如意應為寫蓮經
詠宣德雕漆撫琴盒
鬚鬢看皤然相於兩地仙調琴松入操烹茗鶴噓烟道
筦非俗韻塵寰即洞天問渠瀟適者可識五朱絃
新正幸御園即事成什
撰良蓂葉正依旬詄蕩都城出鳳闉爆竹烟村新喜報
鰲山籞苑舊燈輪已思峰頂重鋪玉且幸樹根尚積銀
(去歲冬臘三白僾霑為數年所罕見但自新正以来屢隂未雪不無復望霈恩之念也)行慶似
兹復九度倦勤冀可住長春(扵圓明園束葺治長春園如寕壽宫為蒐裘娱老之)
(備復度九歲則為丙辰歸政之年似此行慶宴賚胥付嗣子余當住長春園娱老耳)
清暉閣
清暉之閣尚如前人對清暉竟異焉何必今時不稱老
(丁酉歲之前每不肯自稱老兹年逾長而事已遇矣)付他春令自為妍淡懷扵鬧
偏生厭結習惟吟未盡蠲撫景愴然有弗樂九年於是
罷燈筵(向每扵此閣張燈侍年矣慈宴不舉斯事凡九)
含芳書屋
乘陽氣合御園居穉春芳意猶需如行時慶節豈無暇
書屋閒還讀我書讀書要在味乎道饜飫詎為工辭藻
韶光分付且湏含一發無餘亦何好
披襟樓
書樓足騁目遂以號披襟良辰一拾級因之别會心騁
目亦何要會心在自斟心必有所懷懷具襟之深披襟
對萬物廊然大公臨藝祖洞開門先得此意諶
題文源閣
前年四庫庋全蕆幾暇来斯每閱翻史鑄經鎔信關行
(去聲)子含集咀亦資言要扵切己臨民會豈繫通今博古
繁浩博文源誠鮮逮我先勤我治之源
趣亭
春水泠泠韻泌泉春雲藹藹蔚輕烟試詢底是元之趣
閣上羲經提以全
月臺
閣側假山號月臺玲瓏石上據葳嵬團團真是明如鏡
照徹古今祗此哉
皆春閣
東皇布煦嫗一氣物皆春且慢臻昌冶己欣漸藹誾元
元為善之長君合止於仁宣沛十行詔惟期蘇萬民
恒春圃
屋中籬落如花圃名曰恒春亦成語戴暠(月重輪行)以及陸
龜蒙(幽居賦)同然先得前旌樹申鑒(中鑒五卷漢苟悦著)又言存以
吾不能不與萬物旅(中鑒俗嫌篇云夫物不能為春故候天春而生人則不然存吾春而)
(己矣)恒春之義實在兹何必嫣紅姹紫覩
理心樓
心以理萬事此則曰理心夲末似倒置其義亦可斟頋
此方寸中七情日相侵大師克相遇同人義堪尋欲理
先去私宣尼示顔深
題吳彬山隂道上圖
逸少昔行山隂道曰如遊向鏡中矣竒談乃引而未發
能者從之文中是善工人物狀奇怪而其所長實山水
自立門戶不多見見斯信可嘆觀止皴弗用墨用夲色
一節即非人能己千巒萬壑互磅礴曡樹飛泉幻隠起
垂峰欲落空與扶行雲疑變石為體屋宇點綴各得當
盡態極妍難議擬而皆超情以入神駭目洞心契元理
山隂我向亦一遊幾曾光怪有如此長歌用誌始遇欣
萬鍾可悟未該旨
按吴彬字文中莆田人工人物善山水圖繪寳鑒稱
其形狀奇怪自立門戶兹山隂道上圖卷為米萬鍾
作所繪千巖萬壑刻露清峭皴法皆以本色不用墨
染實宋元明諸畫家所無論其畫品可謂超情入神
洞心駭目較之山隂真面有過之無不及也因為長
歌並識諸右
題胡桂倣吳彬山隂道上圖即用題吳彬畫卷韻
古云天下無難事事在人為而己矣斯言萬理鮮不該
豈獨繪事弗如是吴彬山隂道上圖變幻峰巒極雲水
處女脱免莫形容敵人開戶敵莫止晉唐宋元法彙合
冺彙合跡益竒已竒己却復出平易按之可辨止與起
由来不以技為用是謂能以神為體見者盡當退三舍
却命桂也試倣擬初猶難之戒自畫誨以勉強學問理
數月間斯卷亦成步兵中郎或類此凡物無不可造就
題辭因悟棫樸旨
詠宣德蓬島仙壺硯
樓閣仙山湧海波製從宣德倣宣和同工書畫殊為政
(是硯刻琢工巧倣宣和遺製傍有宣德年欵宣德亦工書畫而即位後政平吏稱綱紀修明較之宣和之君臣)
(逸豫怠棄國政者不可同年語矣)明帝過扵宋帝多
題文彭刻光風霽月章
光風以為端霽月以為倪聞之山谷黃曾稱周濂溪夀
承筆扵印襟懷古典稽欲以喻德章寧因玩物題
新正萬夀山
御園今歲撰良出先節未舒五葉蓂以此却欣多暇日
遂教尋勝攬韶青臘過餘雪依隂積夜半作風傍曉停
事豫時和應意惬每因戒滿不遑寧
瑩心堂
小坐瑩心堂瑩心義可詳静觀元氣始動勑萬幾忙光
映雲三素閒臨水一方稱名非創得鼻祖自山莊(避暑山莊)
(之瑩心堂堂數皇祖御書題額實為僉典亦嘗有詠)
睇佳榭
冰牀渡鏡浦山榭倚雲欄春色雖遲鬯韶光己耐看梅
情依屋暖柳體怯隄寒物物含佳意佳扵律未殫
暢觀堂有會
書堂迥冠(去聲)山久矣額暢觀千林葉未吐近遙一例看
近湖兩鏡夾遥峰萬玉攅意實為之暢節前况務閒既
而憬然懼暢隣泰與安孟云收放心敢忘騁目間
石舫二首
石舫每年必一臨一臨亦每必留吟春方逮孟天之運
冰不生波道者心
水舫動而石舫静漫訾艤岸弗通航冰時此舫原如泛
木舫看他嗚裏蔵
澄鮮堂
冰無澄鮮能水實澄鮮所冰水夲一體虚寔用因迕(叶)
用豈能離體實亦虚之伍能所胥幻緣更聞諸佛語如
是炙轂辯究無其定處莫若俯而觀無可無不可(叶)
味閒齋
沿西遂至北山隂斯窈深依巖有書齋途便偶一臨其
名曰味閒觸目仍惕心萬幾待予理猶惜分寸隂豈得
有閒時無逸以為箴孜孜慎終始不懈勖誠欽十稔待
歸政(予將以丙辰年歸政以今歲丙午至乙夘歲言之則仍十年也)閒趣或可尋
戲題清可軒
倚峭巖軒架幾楹竹罏偶倣惠山烹中人早捧茶盤候
豈肯片時許可清
搆虚軒
山頂書軒號搆虚一時小憩意興予試看動以静為始
可悟無原有者初風度由来貴醖藉冶姚恰似逓舒徐
雖然此詠虚之搆究此虚為誰搆諸
澹寕堂有會
水即冰而冰即水底須凍解别兮明武侯兩語一言會
(謂澹泊以明志寕静以致遠)水澹冰寧當面呈曰水曰冰仍有喻不
如視以無形聽無聲
雲繪軒口號
三白晴過一月餘設如繼潤豈辭諸巖軒題額曰雲繪
作雪仍殷心望予
題郎世寕繪準噶爾獻馬圖
罷兵絶域反来賓(準噶爾之用兵自康熙年間祖三征朔漢屢申撻伐及我)(皇皇)
(考兩路出師額駙策楞擊□之扵額爾德尼招幾令匹馬不返我武阮揚遂有罷兵之議乾隆初年余遵守)
(恃成訓用加安戢示之以逸待勞扵是噶爾丹策凌所既詘扵乾隆八年遣使入貢獻馬厥後其子阿占及)
(逹瓦齊纂逆相尋因乘時大舉掃穴犁庭以承兩朝未竟之志詳見西師誌事詩)牽獻權竒
良且馴遂使海西作圖畫並教内翰誌緣因(噶爾丹策楞所貢馬)
(其一純白有青文高八尺長丈有二尺賜名如意驄命西洋人郎世寕繪圖並命内廷翰林梁詩正汪由敦蒋)
(溥莊有恭嵇璜張若澄為之序讚後復命沈德潛題什)偶然試展失六者(兹偶加披閱所)
(有題識之梁詩止汪由敦蔣溥莊有恭張若澄沈德潜等六人皆己凋謝又爾時侍御之臣圖其貌者来保傅)
(恒羅卜藏汪札爾海蘭特庫博爾奔察雲寳五十七等九人今乃無一人矣為之悵然)介爾猶看
有兩人(余以四十年後重題是圖而序讃侍御諸臣惟嵇墴一人在因命再與賡和是什)識用
古稀天子寳(成圖時亦未期用此寳今得用之亦佳話也)重令賡什一迴新
鬪牛歌題劉松年畫
畜之善者莫如牛秉坤之德其性柔柔則近馴應無鬪而
胡鬪牛繪者稠韓(滉)戴(嵩嶧)惠崇不一足而獨畫譜未傳劉
是圖却標松年繪初無名欵及印留不知題署為誰氏
傳訛徒以筆墨遒戴嵩鬪牛其自鬪牧童指謬笑以訧
韓滉寔有集社鬪暗門盖此粉本求兮疆劃界各部伍
長官坐視如運籌轟轟擊鼓作進勢閃閃揚鞭督退休
僧道老幼羣助力各不相讓如相讐五溪蠻俗雖有此
(毛竒於蠻司合誌稱蠻俗歲時召親串撾銅鼓鬪牛刲其負者截角蕆之以為雄是卷寫兩牛低頭相牴未分)
(勝負傍覩者擊鼓揚鞭雜僧道老幼各區曹耦喧尫助勢備極情態且兩下各有一官坐督雖與竒齡所誌略)
(似而衣冠非蠻製亦無銅鼓按唐韓滉有集社鬪牛圖應為此卷權輿盖畫家自具神解非規規五溪遺俗也)
殊此集社衣冠儔繪者自别具神解未兮勝負方低
頭(謂牛也畫景如是)礪角欲進且伺隙待賈其勇先定謀大
都争牝弗讓牡遂致變柔成剛流是為畫鬪畫將鬪萬
理扵是可悟不設其勝負兩各定索然乏趣誰回眸
題敦素堂
溪俯素為冰稱名實相(入聲)應不波通體静到底暎心澄
既攬泐楣額微嫌懸棟燈(上元前周亭例綴華燈既華則非素矣)敦之化
民俗久道愧何曾
澄虚榭口號
臨湖水榭偶来憑水沍春初尚作冰可識是冰都是水
當前原不礙其澄
抱樸草堂
草堂數典草房為(抱樸草堂之構以效為皇考熱河獅子園有草房因仿之用昭)
(示儉深意)彼實依山此傍池詎曰知仁企合德亦云茅土不
忘思&KR1431;梅芳淺春當孟書史趣深幾暇時節近上元懸
綵炬謂斯弗稱(去聲)略慙之
題獅子林十六景
初謂獅林始自倪誰知維則早拈題憐他不忘本師處
者箇猶存方寸兮(吴中獅子林世俱傳為倪瓉别葉甲辰南巡得徐賁畫獅林景十二幀姚)
(廣孝跋云責為元僧維則三輩弟子如海作乃知以獅林為倪迂别業者訛也又冊中陸深跋維則得法扵本)
(中峰本時住犬目之獅子巖盖以識授受之原不忘本師之意也)
右獅子林
幼文畫有小飛虹(幼文徐賁字所畫獅林景中有小飛虹圖意與虹橋正合)一例横
陳玉鏡中春月江南夏塞北(昨歲遊吴中及熱河扵獅子林皆有詠)今朝
齊閱畫圖同
右虹槗
燕石幾曾讓湖石(西山玲瓏石不讓太湖石此假山即就近取彼為之乃日下舊聞載明宣)
(宗廣寒殿記稱金破開封輦艮嶽石至燕京即今之白塔山為花石綱之遺語涉傅會不足信也)壘成
巖壁亦孱顔迂翁應是契真者何事居然曡假山
右假山
春芳最好未昌時舒曡生機己覺熙三歲光隂撚指頃
(自癸夘題園中獅林十六景後甲辰乙已均未題詠弹指乙屆三年矣)納来景物也如斯
右納景堂
本来高士蔵古處古蹟今多高士蔵(石渠寳笈中倪瓉畫頗多然真偽各)
(半因蔵數㮔扵此以存其舊)書畫姓名笑何定吳中今閣早歸黃(吴中)
(獅子林今為黃氏别業)
右清閟閣
文園每值謝花時(臨幸熱河率以夏至後文園藤花己謝)一例初春花未
蕤三月扵斯看真箇輸斯幻者每成詩(題此處藤架率以初春三月花)
(開時雖常見而却未留詠)
右藤架
假山屹&KR1885;似天成磴道險過乃就平平則可欣險可畏
每扵此處驗人情
右磴道
一峯之上孤亭據近景遐觀占以全有願亦惟天下共
扵斯所樂不存焉
右占峯亭
向陽每喜憑忩坐陽氣發生静驗之一缶古梅花幾朵
曰清曰淑會扵斯
右清淑齋
香幢維則用供佛所惜其徒代以兵微服夜深訪師處
可憐摩頂愧猶生(陸深跋徐責獅林盡冊後稱道衍輔永樂成功後還吳夜深徵服訪其師)
(扵獅子林師捫其頂未舊髮曰和尚留得此在又云和尚撇下自己事却管人家事可謂木教中捧喝手)
右小香幢
從師六歲習芸編(六歲讀書今七十有六矣)稔苒光隂七十年真趣
依然採未得偶憑綈几祗慙然
右探其書屋
書樓久矣額延景試問延来景幾多來去今胥不可得
一心究竟住扵何
右延景樓
魚負由来未放船底須皸瘃破冰堅禁之猶事偷開鑿
愚計獻勤亦可憐(春冰末泮時内監每私鑿通船以效獻勤雖禁不止可鄙亦可憐也)
右畫舫
湖石叢中築精室偶来憩坐可觀書雲林仍是伊人字
數典依然欲溯初
右雲林石室
碧為林亦復為水林未發枝水尚冰横者於軒兩未得
幾先却每得扵憑
右横碧軒
甃壁跨溪當(去聲)圃藩舟行達尾復通源一籌欲勝吳中
彼陸地何曾有水門(吳中獅林無水門御園較勝彼也)
右水門
再詠官窰兩耳壺
薄今厚古見問孰免乎斯觀此髺墾者羣其珍重之凖
繩底所論圭璧漫稱竒擬似隠君子不衫不履時
山東巡撫明興奏報得雪詩以誌慰
青齊麥為主昨歲澤猶深(東省最重麥收上年冬至前後三次得雪各属均霑扵麥)
(苗大有裨益)孰謂纔春入雪霑報好音(據明興奏報省城扵正月初六日自丑至)
(邜得雪積地二寸餘旋據濟南府屬之長清齊河韋邱鄒平濟陽禹城長山淄川各禀報均扵是日得雪一二)
(三寸不䓁秋麥愈藉滋培民情歡慶等語)兆嘉寕弗慰時遠敢忘欽惟是東
西逮此仍
惠未臨(昨據山西奏報新正初二日得雪兹復據東省奏到惟近畿冬雪雖優而新正未續獲祥□仍)
(殷顒望)
上元前日宴近支宗室及子孫輩有感而作
熙朝慶節未宜孤始自親親和以愉可識平章建皇極
要惟敦叙握神樞一元雖有待長(上聲)彼(元孫載錫方三歲未可入宴行)
(禮待其六歲讀書即可入宴矣去歲此宴即有編展書房待預元之句)同行(去聲)不無都少
(去聲)吾(今余同行弟兄即一二長扵予者率不能行走同宴者皆少扵予矣)叔輩斯今不可
見欣然那勝戚然乎
上元燈詞
上元自古推三五十六七常逢望辰(每歲上元節或扵十六七日始望者)
(有之今歲正扵十五日望名寔尤為相副)今夕都欣名實副舉頭銀魄正團
輪
昨日扶摇暴作凉節前烟火暫教蔵東皇恩喜度元夕
試看燈光暎月光
爆響新正宣淑氣燈明萬國樂春臺(奉宸每歲例備烟火名)似他
蓮漏能解事特地今宵慢慢催
漢祠太乙祝農桑鐙火争輝不夜光恰喜干支胥兆瑞
乞漿得酒值金穰(是日庚申)
靈臺置望不前後舉首琁霄輪正圓京兆重行鄉飲酒
(順天府鄉飲酒禮二十餘年未經舉行兹特勑府尹等扵上元節舉行是禮並命慎選佾生肄習向所製南陔)
(白華等笙詩六篇以昭引年盛典)上元佳話倍增妍
北漠西崑久来賀東瀛南海剏随班(向年蒙古王公及回部䓁均以上元)
(節慶扵御園正大光明殿賜宴觀燈近歲乃勅朝鮮及琉球使臣一體随班典宴俾觀王會朝正之盛)春
雷啟蟄同傾聽熙景揚龢許暢觀
雖是觀燈與衆樂誰何原禁髻環儔宣和襍遝誠無謂
乃有竊杯炫女流(宋宣和中上元張燈有夫婦同遊而相失者婦至端門飲賜酒竊懷金杯)
(衛士察送御前婦口占鷓鴣天詞有竊取全杯作證明之語宫廷禁地輙容婦女閩入殊為䙝玩本朝例不許)
(婦女入内觀燈規制實較前代肅清也)
金蓮萬朵煥瓊英韓術贏他頃刻榮戞戞陳言己難去
况兼八首例湏成
上元後一日小宴廷臣即事得句
佈惠聯情迓俶春例扵翼節宴廷臣七言授几七始候
五代同堂五福申天保鹿鳴一宵雅李仙杜聖兩詩人
問他此事幾經古獨我
崇庥
恩沐
旻
恩沐
旻施我獨深益慙脩遇益增欽子扵
父母報罔極君合黔黎念在心咨爾外中治贊者(是日興宴)
(大學士阿桂等時廣東廵撫孫士毅入覲来京亦令入宴内外大臣均有贊襄治理之責所當仰體朕心病瘝)
(念切各殷飢溺之思也)莫忘飢溺責同任歙荆南望憐溝壑(去歲安徽)
(湖北等處被災几截漕蠲緩撥餉加賑諸務屢經降旨該督撫率属寔心辦理而南望災區寔復時厪宵旰惟)
(望麥秋有穫而時尚遠雖當慶節歡宴不能釋然扵懷也)節讌雖臨愧不禁
題含經堂
誰弗六經讀一言孰踐含潛心會以默窮理味其甘且
置學優仕當厪行顧談外王本内聖到此每懷慙
淳化軒
初賜畢家本精摹信可憑去真無一間(去聲)砌壁有多層
漫議褚馮鮮猶堪祀宋徵顧名曰淳化化俗竟何曾
藴真齋
真乃假之對藴則發之本弗藴發斯窮襍假真非凖必
所藴胥真則發無假允其要在克己四勿言之盡藴真
而發假背道遠堪哂
湛虚書屋
書屋臨池曰湛虚渌波不動澈如如冰時似覺其言爽
觀象中孚義啟予
懷新館有會
懷新出陶言盖以謂良苗初春非其時而其義己包試
看天地間物物都含韶含即懷之義韶則新為昭漢詔
絜矩民允為治法標
適性居
性近習相遠宣尼明訓我習盖發為情一往則相左情
有善不善性善無偏頗扵性情言適或可(性)或不可(情)
即景深會心聊當銘起坐
融綠堂
坂意林光未潤時始青欲發故遲遲紐芽却以無言喻
融綠何妨自有期
如園
如園本以肖江南(金陵瞻園夲明徐逹故宅此園即肖其制為之因以名如)淑景金
陵近可探甲第依然說徐逹梵宗云是號瞿曇(如来者瞿曇號)
(也)可知空色非二諦慢憶豫遊駐六驂静室無言坐調
御前三三即後三三
深寧堂
堂據深寕處深寧用以名竹籠径因遠(深也)苔護砌為平
(寧也)更有會扵已欲胥得在氓然而艱致矣怵惕敢怡情
題白玉如意
水産和闐玉量材尺突長如心成曲項代語示衷腸幻
異釵為鷰珍誠脂是羊震亨長物志不測謬云防(桉文震亨)
(長物志稱如意用以指揮向往或防不測故鍊鐡為之其言不經盖如意自是禅家所用之物禅家何防不測)
(之有)
柯九思墨竹
竹身似屈竹節直自識原稱法極難(九思自識此法極難非積學不能)
垂葉却如錦鱗上天然無餌釣魚竿
題宋端石暎月硯
一月懸高空有形惟暎水著物則不然可悟虚實旨是
硯出舊坑色白而側理鵒眼闊扵眉相暎方池裏其下
柱近百柱柱眼堪指是為一印千禪機示些子
題春熙院
萬物到春来無不具熙意此院獨擅名享帚因名字然
吾此偶臨弗喜以愁對向隅古有言况向隅奚啻湖北
及安徽淮揚遭旱匱清口倒灌黃以致&KR0782;去歲雖亟力
賑蠲詎普蒙實惠吾民豈盡熙顧名厪弗置
納翠軒口號
春初林木未芳榮偶坐寧無默引情方寸之中翠原納
思量軒未負其名
暢襟樓
襟懷在人不在樓樓曰暢之誠暢不王勃序中仍藉俯
彼其勝會誇豪遊至扵王粲又殊致美非故土惟增愁
二者扵我都無涉暢懷惟在綏豐收綏豐豈其容易得
較晴量雨春復秋春初詎敢期甌窶是以每先天下憂
戲題鶴来軒
養鶴雖高致恐去翦雙羽是乃拂其性未惬鶴心所弗
翦任自然非圖省粱黍翼長旋能飛碧空聽盤翥初去
仍還来名軒以嘉許久之去弗来我初未負汝
題方從義山水小幅
本是方壺羽客狂金門聊作洞天蔵(畫中方壺自識作扵金門之小洞天)
孤亭小坐延睋處何異三山憶故鄉
九峰歌二十韻題文彭刻凍石硯山章
武夷名實著漢書九曲之稱自朱子一曲必有一峰環
九峰之名由是起蔡沈遂以號先生註書不出晦翁軌
用是名者亦已夥輿志不可數僂指獨兹九峰乃硯山
復刻為章剏文氏想其燈光遇四筐(見印人傳)老坑珍物獲
纍纍未必一一中章材(刻章必取方直或圓橢峯形則不可也)異想天開
忽為此一曲勒馬聳臨溪二曲玉女凌雲峙三曲攬石
何砐硪四曲李仙高岌㠖五曲窈窕稱大蔵六曲城高
赤城擬七曲蒼屏更殊致八曲魚磕其石碕九曲最深
號靈峰俯括厥八子孫視上為硯山下即章兼施並用
成雙美或紀歲月或識言夀承扵是意深矣玉筯金翦
無弗具巧勿傷纖含至理或云吳閩難縮地盍想山石
名所始一卷原可概萬峯須彌微塵為其柢春風䢴上
詠九峰(甲辰南廵過揚州九峰園有三径原宜句九峯列作圖之句)日月爝火誠小
耳置我硯南静對之活畫不言契妙旨吴公子札品周
樂吾扵斯亦云觀止
詠和闐玉周亞罍
和闐羾玉夥純白略含青最鄙俗工樣特摹古器形遠
非七以執(謂商父癸罍)近取亞為銘(謂周亞罍)伯仲豆豋側遐思
姬氏庭
題宋澄泥倣唐石渠硯
石渠漢傳閣唐季琢為硯趙宋又倣之一名凡三見總
以儒林稱慕藺無妨羡内府舊存唐相證神彩煥煥而
饒穆沕友墨資文翰
署陕甘總督慶桂奏報甘省得雪詩以誌事
蘭州除夕及元正瑞雪繽紛過午晴(慶桂奏報甘肅鞏昌肅州及洮岷高)
(臺等處各扵十二月十五十九二十等日得雪自一二寸至三四寸不等又奏省城自十二月三十日酉時至)
(正月初一日午時止霰雪繽紛積厚三寸同雲密匝勢甚廣遠等語)雖是形家書解厄(占騐)
(家稱日食遇兩雪則解兹甘省雖初一日得雪而京師晴霽不得援以為解惟元旦得雪寔利麥田而近畿惜)
(未獲普被耳)可知是日霽都城一方弗見他方見彼處之氓
此處氓利麥實佳遥為慶而猶因近望怦怦
題知過堂
向陽處必得春早莩甲旋看綠到荄自是一元資以始
可欣萬㝢與之皆梅心柳眼侵尋問江硯宣毫次第排
知過由来貴改過空言改亦有何佳
自得軒口號
文章千古寸心知(用杜句)自得名軒盖若斯試問一心自
何在知其未得定無疑
觀雲榭
春日觀雲願雲興夏日觀雲厭雲滯雲豈扵人殊恩怨
春澤夏霪各殊致安得高閒似淵明無心出岫逸興寄
復思與彼不同道合為(去聲)憂民鮮樂意
得趣書屋
術業誰非六藝攻會来深淺自難同問吾得趣扵何是
祗在三謨二典中
自達軒襍興
偶臨自逹軒自逹引興多理趣貴自逹資他終致訛民
隠弗自逹不知可得麽又如巖穴隠佳士弗自逹者亦
有矣安車空名未可行及至充隠益堪鄙
宋人松軒訪友
有来佳客抱琴随静坐松軒似未知謾道主人疎禮貌
神交却不在威儀
題和闐玉觀瀑圖筆筒
水玉出和闐專諸巧匠鐫(蘇州玉匠多出專諸卷)喜他棄俗式堪
此佐文筵觀瀑幽人獨背囊僮子聯拈毫如有詠興必
助言泉
詠宋定窰乳槌瓶
定州久矣無陶竈紀載千年那易詳爾日頗嫌饒火氣
(老學菴筆記故都時定器不入禁中惟用汝器以定器有芒也盖爾時花甆紅玉尚覺火氣未除今則定州久)
(無陶器其什一僅存者古澤睟穆堪為珍品云)此時早覺冺光芒
節後萬夀山扵静佳齋有作
慶節燈筵次第排節踰得暇至山齋因思有作動成擾
可識無過静實佳况是千林未謀目莫如一卷足怡懷
片時綈几命輿去饜飫那知味道荄
袖嵐書屋
芸忩正向西西山色呈秀遊目宜筆墨騁懷悦襟袖䜿
峰與横嶺一例如来就吾更有遐思萬方胥在宥一民
弗得所是則誰之咎(叶)災區雖加賑(上年安徽湖北反淮徐䓁属被災雖)
(屢經降旨加展賑期而麥秋尚遠青黃不接之際實深繾念)溝壑那盡救伈伈恒自
羞將近青黃候
養雲軒口號
昨冬三白欣稠遇開歲微嫌彌月晴寄語空空養雲者
放教膚寸作祥霙
對鷗舫有會
舟有時而名居屋有時而名舫可知名者實之賓實猶
無定名那有定状敞軒臨昆明漪瀾碧波漾對鷗取其
閒鷗閒我無閒也諒朝乾夕惕猶恐或懈弛偶寓意耳
扵此敢心放
留佳亭
西湖山居額留餘(西湖陶莊舊名勾留處前南廵時經臨賜名留餘山居)此亭却
以留佳號名雖殊而異實同謙益滿損具義奥斯時春
尚未形形扵醖釀中可觀徼設如紅紫酣昌昌轉覺可
憐亦何妙
題繪芳堂
一日復一日立春半月贏條風漸向暖和旭欲旉榮隄
柳黃金裊盆梅白玉争萬芳原自繪堂適擅其名
含新亭
柳漸舒黃蕪漸青含新且漫放薰馨惜隂意即近道語
孰謂逢之扵是亭
題圓朗齋
山水智仁樂仁圓而智朗斯齋山水間名齋出想像然
而圓朗義所包實甚廣必也體仁智安斯利斯兩(本年春仲)
(經筵當講仁者安仁智者利仁句適臨斯齊因而有會即發明其義為論)渠寕此豫遊觸景
學勉強
懷新書屋口號
屋額泉明句裏辭良苖却未逮其時緊予絜矩懷深戒
風尚恐流新與竒
香嵒室
静室依嵒窟窈深取自然莊嚴渾不藉清净有餘便宜
以居開士扵焉習遁禪暫来還疾去五字促成篇
翠籟亭
林翠猶然未張(去聲)時後凋松柏色無移小亭偶坐聞清
籟適副其名故若斯
題王希孟千里江山卷
江山千里望無垠元氣淋漓運以神北宋院誠鮮二本
三唐法總弗多皴可驚當世王和趙(王希孟是卷盡千里江山後有溥光)
(一跋題云設色鮮明布置宏逮使王晉卿趙千里見之亦當短氣按李溥光本為頭陀號雪菴和尚大德中詔)
(蓄髮授昭文館大學士)己訝一堂君若臣(此卷蔡京題云政和三年王希孟年十八歲召)
(入集中數獻盡上親授其法不踰半歲進此圖上以賜臣京謂天下士在作之而已)曷不自思作
人者爾時調鼎是何人
詠白玉素如意
白色已標素曰素非重儓世降人心巧争竒炫新裁曾
謂玉之厄(邇来俗工製器每為時樣翻新牟利以致斵損良材寔為可惜曾扵詠和闐玉斧珮有斯)
(亦玉之厄之句)孤負球琳材侵尋至如意種種增華乖開士指
揮物豈宜如是哉概令斵其雕返樸還厥肧乃合代語
器起予商也該
官窰盤子
官窰盤子六釘存火色消沈古色温底識是誰曾磨去
(底中心圓而無釉者大扵錢又不見泥質盖經人題識而復磨去者不礙其為全器也)恰如有待
泐斯言
浙江巡撫福崧奏報得雪詩以誌事
年前南方率霑雪新正北省亦有報(上年江浙安徽等省均扵冬臘得雪)
(自數寸至盈尺不䓁新正山東山西陜甘各督撫復據陸續奏報得雪寔為欣慰)惟是近畿尚
冀
恩所幸冬臘澤深浩(叶雪京師及近畿自入新正来未霑澤所幸上年臘雪深透麥田)
(滋澗此後春膏接續尚可稍待也)今朝喜接方伯奏杭城優被春霙妙
繽紛融化不計寸積地尚餘四寸告(據福崧奏報浙江通省均扵十二月)
(廿六七八䓁日普遍得雪自五六寸至七八寸不䓁兹省城地方後扵正月初六日自子至已六雪繽紛除融)
(化外高下田疇積厚三四寸不䓁洵扵二麥有禆)先是蘇城亦馳章六出瑞同
浙如約(蘇州署布政使事長麟纖造四德奏報扵正月初六日得雪三四寸興浙省所奏得雪日期兮)
(寸相等時廵撫閔鶚元往勘淮徐賑務該二府曾否得雪尚未據報到因降旨馳詢令其迅速查奏)蘇杭
昨歲胥偏灾獲此庶可麥秋兆(叶)淮徐尚盻遞佳音灾
重扵南農更要(昨接薩載奏據蘇常所属元和長洲等十四縣均禀報扵正月初六日得雪二)
(三四寸不等而淮徐一帶是否均霑尚未據奏及該處䡋之蘇杭望澤尤殷披覧之餘彌增繾念)披疏
慰不抵憂多遠近同一同雲眺
正月廿八日自永寧寺由大西門外取道至泉宗
廟傳饍因而進宫觸目即事得詩八首
宴賚燈宵半月餘事竣還蹕逮齋居(仲春祭二月社稷壇率在上澣)
(兹應入宫齋戒)如斯幾十年一例幾十年渾一瞥如
慈輿恭送返前園(丙年新正慶節已過恭送為常慈寕駕返暢春園每歲遵行遂例)
五十歲前例視原(爾時年方壮初不介意也)近六旬常意不捨(余年近六)
(十時每心聖母夀望八慶節之後將奉向年慈與返暢春園懷戀戀是以壬辰詩有原是行慣例邇)
(来祗覺意拳然之句今迴思即此不捨之意亦無所之施矣)而今不捨向誰言
梵寺御園斯鼻祖(此寺在大西門外建扵康熙年)瓣香新歲每常經
聖人深意興黃教
恩示外藩期永寧(永寕寺額為又安皇祖御筆萬禩當日振興黃教中外期扵永)
(寕仰敬)(聖意至為深遠是以癸夘詩有因之題名意安奠寰區在戶庭之句)
大西門迥亘長樓閱射宏規
聖祖留屢中亦曾詩紀事(戊辰九月扵大西門較射發二十矢中十有九因用齊召)
(南韻成詩四首勒扵碑屏己巳孟夏紀事聖母御樓觀射是日十中其九破的者三仍曡韻丁丑九月秋)
(獮迴蹕問冄破安之次引見樓下復命射屢中後懸的最小者亦之時適哈薩克使臣預觀班末復三曡)
(前韻紀之)罷因臂病久含羞
齋名無逸
奎文煥問
寢餘常傳曉餐旬歲不重臨一憩隔墻遥見輒心寒
書屋西園隔一溪向年視事每留題亦成十載夢中事
林樹煙蒼望欲迷
左右稻塍新水柔盈科輸灌自南流初春農事未舉趾
馺娑徐行過八溝(已溝俗又稱八溝)
水源建廟曰泉宗歲久龍鱗作砌松漫擬亭軒多點綴
疏治(平聲)意本重因農
題樂清館
書館臨溪稱樂清顧名思義義誠精治官廉以弊六計
(廉亦清也)脩已澹應静七情(澹亦清也)亦戒深耽忘(去聲)無逸(清而有為)
(尚矣一切耽清亦非無逸之道也)底須苛察以為明(水至清則無魚亦不可不思)萬
年國號扵斯在永祝雍熙豫庶氓
挹源書屋有懷
泉宗(廟名)即是泉源處祠側便為書屋名内聖常思學源
究外王恒切政宗平由来放卷(放之則彌六合卷之則退蔵扵密出程子中庸)
(序語)吾胥愧安望紀綱其有成點綴漫疑因悦目鈎深每
用惕衷情
向綠軒
徙倚軒前有所思畫情疑對李成枝(石渠寶笈有小寒林圖)莫嫌
發葉遲庭樹已是當春向綠時
扇淳室有懷
室肖江南樣題額楣間置雖因綴景為然每思其義百
里風不同千里俗已異斯民三代民日下誰所致君難
觸處難扇(平聲)淳言豈易
依綠軒
人孰能無念念必有所依依則合扵正不應依乎私此
軒曰依綠正私兩俱非徒因嘉蔭下取名偶題之是時
林未綠軒似依失其軒失依何害會有林綠時民失依
豈可我罪其奚辭是以抱恫瘝惻然日孜孜
輝淵榭口號
輝淵意取媚川珠莫訝圓流産蚌無試看濺波飛錯落
明明百琲豈殊乎
題抑齋
重華東壁圖書架(重華宫之兩廂東為古香齋貯古今圖書集成西為抑齋皆向時所題名)
(也)戶對西齋翰墨茵憶昔窮經資饜飫即今勤政敢逡
巡
右壇祈歲逮齋日(將祀進宫社稷壇因齋戒)左殿崇文集講臣(太和)
(殿之左為文華殿右乃進講所御扵二月初六日行經筵禮)賜宴命教歌抑戒(經筵後例)
(賜講官宴而無樂侑席兹特命樂工歌大雅抑戒之章遂以為例予於清暇亦時命歌以聽之且自戒也)老
来勖欲武公循
題木刻耕織圖屏
工商新樣日求工雅俗其間自不同誰曰雕文傷農事
試看刻木繪豳風
右耕
本因程棨摹樓璹傅會又傳劉氏(松年)圖(石渠寶笈所弆程棨摹樓璹耕)
(作蠶織二圖押縫間皆有儀甫随齋二印按程棨字儀甫號随齋其圖為程棨摹本無疑乃圖内有松年筆三)
(字筆力既弱又無印記盖後人因劉松年曾進耕織圖從而傅會遂致以訛傳訛己丑年題是圖并有序為之)
(訂証覈寔前此之誤)匠氏扵斯繪刀筆重農兼及重桑夫
右織
洛神賦題句
愷之洛神賦前後兩成駢(石渠實笈舊蔵顧愷之盡洛神後有趙孟頫補書賦兹復)
(得洛神一卷題為愷之畫而扵圖中分段書賦語或稱王獻之書或稱愷之自書亦無定說)非喻積
薪後重徵數典前舊(謂前弆者)原訝縹緲(舊卷辛酉年題句本以為長康真蹟)
(及己巳年復加審定且以内府蔵愷之女史箴比較其神味渾穆茟趣殊異然此雖非顧畫要為宋以前名手)
(無疑卷末吳興書洛神賦亦属後人摹本因重加題䜟並臨大令十三行扵後以誌欣賞)新(謂後得者)更
致疑然(兹新得之卷梁清標題為愷之畫其卷首一段與舊本不合且有補綴痕其後段雖相似而遺)
(脱明珠翠羽二句盖亦宋元間臨本而脱落補緝不若舊卷完好也)别卷李家蹟何標陳
代年(石渠又有白描洛神賦一卷與新舊兩卷大略仿彿王澍汪士鋐跋為李公麟摹本其所据僅伯時)
(龍眠朱墨二印並無公麟名欵且卷中徐僧權等六人及天嘉二年月日乃陳文帝年號僧權等亦皆梁陳時)
(人安得扵公麟畫卷中署名乎)白描允非也粉本亶誠焉(此卷與公麟他畫筆法不)
(類或顧愷之原有是圖後人相傳粉本新舊卷均從此脱胎亦未可定雖非長康真面然筆墨橚袁深秀古雅)
(迥越近代亦堪珍賞因併存分弆各書此詩以為訂正)總出隋唐上堪珍元宋傳
雖非常侍體可擬步兵肩綈凡幾餘鑒石渠佳話詮底
須求刻劍堪以玩浮川(用賦中語)一合函三相神傳會道筌
題和闐玉東籬種菊圖
陶令歸来步三徑倚松溉菊課童奴寫圖設以玉相較
有過之無不及乎
御製詩五集卷二十
