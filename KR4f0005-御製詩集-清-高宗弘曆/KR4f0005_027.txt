御製詩初集卷二十七
古今體一百五首(乙丑四)
雨三首(時六月二十三日)
濃雲起半宵甘澤灑三霄戚戚愁心沃隆隆暑氣消不
寧蘇穉黍兼可種新蕎夏杪霑時雨慚惶六幕調
非藥已炎疴成書號得禾經花開淺靨入水漲新波綠
砌泥盤蚓紅墻篆走蝌明朝應問
寢膝下樂如何
水色接天光湖亭眄渺茫詩情詎花柳樂意在農桑慰
處當初伏觀餘憶遠方望賖得隴後笑我審無妨
聽唐侃彈琴
虚堂赤夏清風生炎官遠徙秋爽凝松濤竹籟禁不語
惟有唐侃琴韻鏘鏘鳴愧我曾無撫琴指不解琴音會
琴理宫商之外太古心成連伯牙乃所以
六月二十九日作
金烏返北躔花影上階磚便是欣辭暑能無惜逝川蔓
壺迷晚蝶高柳咽風蝉静憩閒尋撿愁中過半年
乘凉俯碧漪秋到已先知清露花間墜微風竹外吹湖
光新裂帛山色自䟽眉一歲平分去流隂惜者誰
七月朔日聞蛩
松根纔飲露苔坂乍吟秋作響争蝉翼呼朋勝鳥喉耳
謀饒寂静心所驗遷留怪底金聲切今朝大火流
往歲立秋蚤聞蛩常六月孰知彼跂脈乃不讓時節幽
韻砌下添逸興枕邊發披襟步簷廵明河向西沒
唧唧散凉聲因風度響輕由来喧本寂不有滅皆生宵
景聊復玩秋懷底事縈黃姑盼牛渚屈指若為情
窗影
旋旋流光窗外移碧梧桐影寫孫枝何人屋漏誠無愧
觸處成差愧自知
新秋月
雨過翔雲露晚蟾無邊秋思玉痕纖何人為憶經年别
水色天光取次拈
沿堤聽去蛩聲亂傍浦看来夜色清怪底一時添絶景
半鈎初弄漢邊明
無愁猶自不禁秋奈可新秋惹舊愁今日吟髭對秋月
漫將生滅悟浮漚
一輪占得三秋色半偈提完大蔵禅却是本来無一月
幾曾實有印千川
遊香山
宿雨滋鱗町新晴罨黛鬟厪懷觀穡事乘興到香山蔓
莽破烟步孤松帶露攀半年憂裏度此際稍心閒
林静原無暑谷深覺有神瀑聲經雨壮梧影到秋新託
好有常樂㤀筌是宿因峰西多異石更與步蒼榛
無那林泉興匪躭山水居来青(軒名)自宛宛約白(亭名)故如
如鳥語入窗牖嵐烟起砌除庭前柏樹子別我忽年餘
青龍橋西
坂露浥薄塵川風凑輕爽醒林曉雀喧吐嶺朝暉晃綠
疇播種齊憑輿眄莽蒼廻憶九夏時將謂赤如掌棲畆
有嘉苗蔚然增景象念此稍慰藉詎敢誇豐穰
七夕漫占
今夕夫何夕當年即此年雖云久離别却是永團圓樓
上曝衣會庭前乞巧筵阿誰思往事露立獨酸然
御園新秋
碧梧枝浥露華鮮寥泬迎秋餞夏天過雨山&KR0877;螺黛影
度湖舟破蓼花烟節酬牛渚雙星會詩詠豳風七月篇
稍覺愁眉舒望歲幾餘義府得周旋
佛手
真常全體是華嚴偶示兜羅琥珀纖不斷根塵耽淨業
了無一物可中拈
西直門外
良苗近隴復遐町一雨能廻五榖青今日輕輿憑覽處
稍紓半夏刻靡寧
晚田稻可冀豐還瞻望每每一解顔不為沽名勤望歲
樂憂此外更無關
七月初十日立秋
節令誰云稍遲留來臨少皥速扵郵别新牛渚重重憶
波始洞庭渺渺愁知己梧桐飄一葉有人西北倚高樓
晚来月宇拈吟處色色聲聲分與投
秋湖泛月
秋雲散碧天秋月来滄海樂此秋興佳蘭舟泛溶浼蛩
吟草底聲螢流荻間彩晚荷逓馨馨石髮梳䰂䰂萬緣
參静悟即境契真宰
熱
白帝司初令祝融戀餘景三庚有婪尾赤目騰煜炯梅
潤生柱礎炎颸蕩露井翻覺九夏寒誰信履霜冷躊躇
驗消息妙契忘言境全水乃不濕是山豈見嶺逭暑在
暑中安用逃禪静
砌下雜英秋色爛然造物者之無盡蔵也點筆成
什亦興之所託云耳
暈紫霏紅露蕊新蕭秋慣解作芳春黯然一種含情處
似憶常年倚檻人
緐英有豓却無名晩韻寒芳分各榮葉底語蟲相應荅
滿前秋色復秋聲
亞階雜蘤麗朝暾椘畹休誇滋蕙蓀今日小墻過蛱蝶
却如兩度入春園
詎必蒸雲復爛霞洒然幾種對蕭華色空參透空原色
不信曾拈有釋迦
撿近稿偶誌
少小學為文韓蘇有卓型别裁及詩格李杜真前旌立
言人所志見道羌孰能自讀宋儒書始知朱與程詔我
為學方主敬與存誠空言信何補要道在躬行矧兹繼
百王君師任匪輕衡門有遺賢安能致諸廷溝壑有餓
殍安能飽以羹返已率多慙佳文何足稱有時雨未降
披衣宵立庭既霑或苦潦踟蹰復望晴黍高稲宜低夏
耘春勤耕望杏杏未紅瞻蒲蒲已青織婦慮寒心農夫
望歲情茅簷艱苦状彷彿常共賡結習難盡除聊如勞
者鳴工拙非所論歲月差可徵詩史讓少陵我作方農
經
中元夜看荷燈
燭幽燈擅夜寫潔月臨秋即景悟薪火乘波任去留閒
情誰與繋好句分相酬興罷鳴歸櫂螢光夹岸流
七月二十二日恭奉
皇太后廵幸塞北曉過清河有作
近日高空净廩秋蓼灘蘿嶼露華浮為明武備行時令
瑞色蘢葱擁六斿
不必詩陳車既攻每思夢叶獵非熊年年扈
蹕承
慈豫日日清宫問
寝同
瞻雲老幼許来前傳語金吾漫策鞭汝亦有兒經久别
相逢關切得毋憐
晚蕎待雨全難茁早榖當秋薄望收半載憂勤成底事
少增慰藉劇增愁
觀書每戒漢文馳王業艱難觸處思若為已躬尋逸樂
御園佳勝有踰兹
石槽行宫叠舊作對月韻
别苑秋清風露妍閒花繞砌弄幽娟青&KR0877;迤邐京西嶺
藍蔚高空薊北天佳景乍如蕉夢幻詩題曾記夜珠圓
徘徊欲待銀鉤上星宇寥蕭未忍眠
懷柔縣東
金風拂曉鞍颯爽清秋美御路净輕塵銅鉦掛林裏村
墟看錯落町疃經迤邐原隰棲嘉苗恒秬秠糜芑如雲
綠與與飲露白靡靡大熟縦未能不歉斯可擬廻思半
載愁望霖心如是即復駕田車關情殊未已幸荷造物
仁景光異百里侍臣有進詞二鬴堪期指截長補其短
無慮呼庚癸吁嗟此何言解免聊復爾一夫二畆田終
歲計在此雨耕而日耘手足誠勞只所賴薄有收庶免
溝壑死從来祈歲心詎恃河東徙憂者共彼憂喜者同
兹喜憂喜相繆縈是即我所以
九松山歌
九松山上松盤觺九松山下路禕隋幾度攬轡過山下
興至輙為留吟題千巖隱伏東南去此地秀結神堂竒
礀流淙淙子隔紅塵之襍沓孤峯倚天兮縈青繚白而
厜㕒羣山皆童無氣色獨如偓佺蒼顔綠髮垂絲絲精
藍數椽閒閒見未至不知築者誰是中疑有遠公駐法
雨霏作蓮花池復如香山社中會九老無言恒寫白傅
詩吁嗟乎山川藴鬱有如此何殊岱宗之麓華嶽嵋意
行所得契静悟谷神語我停移時
學字
把筆當秋夕消閒向晚軒無須求側理差可辨釵痕意
静妙堪會神清境不喧墨林多月旦獨愛米公言(米南宫詩)
(帖云童蒙好書今不止自模得真幾二紀嗚呼學道苟或然堯舜何人不欺爾)
攬勝軒作
蕭寺據崇嶺烟嵐時出沒地迥無俗塵樹古有嘉樾便
道禮法相金風拂明發坐我攬勝軒薄爽侵眉髮翠旌
轉盤磴驕馬嘶芳埒野花散晚馨山果垂朱核低眼睨
鳥背拂袖招雲窟所見總絶勝拈吟興無歇稍事學伊
蒲憩息嘗筍&KR0034;頓忘八珍味藉以參禪悅一晌適幽静
六轡侵尋别山僧跪道旁公案不湏說半院分汝住飽
宿清秋月
出古北口
棲山駕海帶秦遼拓抱中原迥近霄此日無煩誇地險
當年見說控天驕金甌詎恃一丸固玉燭恒慚六幕調
来往廵農兼閱武萬年家法仰
神堯
隂
有渰看萋萋千峯黯若迷問誰增旅况乍不辨前蹊景
寫米顛筆詩歌豕白蹄晚田猶待澤莫漫慮霑泥
常山峪行宫懷舊
青雲叢處敞離宫
昔日今時駐蹕同捲幔山嵐千面合開軒巗樹四隣通
垂紳瀑水無心白對客閒花著意紅廿載
恩勤成一瞬幾番青睐仰高空
閒
行宫批荅奏章還贏得山齋片晌閒心所忽教愁緒觸
晚田缺雨見途間
常山峪行宫八景
綠樾徑
灌木重重翠欎森秋来猶自有清隂㩦笻不為尋佳勝
觸目無窮山水心
虚白軒
架得蕭軒三五楹偶来輙喜向虚明前秋詩約分明在
指點烟嵐是舊盟
青雲梯
幾叠林巒碧靄凝盤紆界道一條冰幽偏不是青雲路
只許詩人偶一登
楓香阪
欲紅未紅楓樹枝寥蕭凉籟襲人吹恍疑身在耆闍窟
參得香林拖地眉
蔚藻堂
清秋巒壑澹煙光翰墨香生蔚藻堂西抹東塗渾不藉
由来大塊假文章
如是室
室名如是如何是如是室名如是何而我朅来吟七字
今原非此昔非他
翠風埭
叢林籟作風含翠曲埭秋来葉有丹一嘯蘇門天地闊
飄飄直欲駕仙鸞
陵霞亭
亭子峰巔四望賖衣裾輕拂惹烟霞問誰倚石雲根動
散作天邊一縷斜
雨
塞山能作雲日暮馳蒼狗乍失天泬寥不辨峯前後祁
祁灑空宇霏霏沃林藪六蹕駐離宫啟我文紗牖匡床
遲寝息蘭席延俄久畿輔多望霖默禱常自咎况從京
國来所見率焦畆今年幸秋遲十日猶堪守是雨利荳
蕎聞諸田間叟賑恤澤豈溥祗恃天恩厚遑慮䟦涉艱
跋涉時所有引領望關南此際曾霑否
喀喇河屯行宫叠舊韻
重来宛憶舊卷阿列嶂攢青急雨過山鳥似迎人箇箇
野花偏對客娑娑夢猶未醒枝蔵蝶篆不成文壁走螺
咫尺林泉濠濮想賦詩還道不湏多
題灤陽别墅
精舍枕溪流更復背林麓尋徑披煙蘿支窗折幽竹當
秋几席清過雨花藥馥本無塵著懷自覺静謀目興倦
欲澆書石泉亦堪掬
阪芷芳未歇崖楓色待丹颯然微風至侵我衣袂寒略
彴欹斷岸野艇繋河干一叚新秋景可以暫游盤
掃榻坐虚榭對山開綺䟽觸目與静會悠然清顥俱爽
氣拂襟袖澄潭鑑眉鬚本非山中客而躭山水居把卷
對古人安羨以為徒
小金山
山色乾坤翠溪聲日夜流人間苦餘暑此地不勝秋
叢篠既森密危峯更嶻嶭拾級青雲梯衣履若為潔
高與顥氣俱颯共清秋爽小軒纔三楹豁然納萬象
美箭吟籟謖幽花過雨新懸厓如雉堞天與隔紅塵
此間致趣佳少許勝多許欲停九夏驂試避三庚暑
分茶臨石㵎把筆就松隂山鳥一聲囀啾啾前歲音
體以艮為德名擅兊之美縦未渡江南知已勝揚子
出峽走銀龍砉然赴其澗欲聽太古琴更步凌空棧
鏡潭擬天池有網不能舉個中無凡鱗盡是蛟龍侣
巖藻饒古意松濤有好音拈吟誰和者山水是知心
避暑山莊作
遠樹輕嵐互吐吞迢迢清蹕駐山園當秋水態澄心會
過雨巒光静體存如是野花呈色色于時幽室樂言言
昔恩詎待重来憶即境重来倍憶
恩
閒齋偶啟舊書帷昔日今時有所思試想山容天外老
即看花影座中移食苹野鹿穿林過華黍香風隔嶺吹
物土耕桑今倍萬(事聚皇祖避暑山莊詩云生理農桑民至萬家覩兹戶口日增益歎)
(汪濊深仁貽謀良厚也)&KR0877;哺都道
聖恩貽
聞京師得雨喜而有作
九夏望甘霖愁多常罪已入秋始霑潤黍禾半蘇起農
人盼兩收趁種蕎靡靡胡乃復亢陽穉苗黃欲萎我從
都城来所見率如此縦修時廵典豈似覩豐喜吾民坐
待賑不肯輕去里(去歲直隸頗有收又以有司撫恤得宜故今夏雖旱而無流離凍餒之形)
(以此少慰云)此情堪憫惻部例豈其是(舊例夏灾不出九月今朕時廵見有歉形)
(無暇待九月施賑之例矣)徵租免正供平糶逮遐鄙小補庸有濟恩
膏實所恃出關逢澤降京師卜何似喜接奏章来知渥
良田矣倚楹覺心舒傳餐識膳旨嗟嗟爾農夫錢鎛庶
堪庤
雨中對瀑
塞山作雲雲滿空蒸為靈雨飛濛濛雨師谷神豈有柄
誰實司之造化功早稼益實晚苗秀高原下隰均芃茂
最是呼鷹牧馬場至今猶識耕耘候喜雨歌餘知雨竒
耳&KR0008;目眎無不宜就中對瀑擅佳趣妙色真聲兼占之
飛泉得雨聲愈壯驟雨飛泉色相向渾似水晶宫裏遊
即之轉離惟想像
聽瀑再作
虚亭對懸厓珠簾垂我戶到此輙坐忘泉石誠太古天
公助佳景霏以清秋雨摩詰畫不得成連未及譜誰能
悟真聲共汝以耳覩
觀蓮所
擷芳倚檻暫徘徊葉是仙盤花是杯不為靈根能駐歲
稱觥曾獻
聖人来
濯清偏稱過秋霖廿二年前未解吟一叚横塘烟雨意
好教他日驗斯今
不染由来是染塵誰能拈出此花真秋風過處香盈袖
暫許詩人對碧淪
亭亭寫照鏡池寬徼露承暉意未闌應是仙葩具神解
每留顔色待人看
題四面雲山亭子
四柱搆峯巔松蘿作扉闥詰曲頻攀躋造極心乃豁一
覽衆山小左挹雲容活鶴唳與鹿呦饒伊相問荅
山中無朝暮行漏丁丁報東峰尚夕陽西嶺已落照秋
雲淡遠天萬里縦清眺有時噫氣作于喁號萬竅而我
亦會心憑虚一長嘯
我有山水癖耽詩殊未厭此地况迴絶衆壑歸包函峯
翠經雨洗楓丹著露添掃苔坐石頭凌霧振衣衫自覺
勝前秋饒有吟髭拈
山莊雜興
地僻軒逾静山深草亦馨風前霏亂錦忩裏罨濃青潤
挹雲霞氣真參泉石靈抽毫難得句倚柏小延停
經雨溪流漲臨秋天宇高徂雲戀峯岫爽氣偪衫袍饒
有心堪會原無暑可逃林泉惬清興舒嘯寄東臯
朝暮山容變高低眼界移能添詩者句應是畫家師馴
鹿眠烟磴殘蝉掛露枝行吟情稍倦一棹泛滄池
斷岸一徘徊寥天縦目恢雅宜伸愫抱底用舉樽罍澗
口飛虹落雲標畫障開遊觀豈可極佇待奏章来
把釣
秋湖魚鮮餌把釣意如何愛此空眀景如聞欸乃歌
秋曉
塞垣朝暮寒况值中秋月山空增料峭晨凉薄肌髮白
露在蘭苕輕烟霏荔埒匪盼洞庭波木葉亦微脫素心
淡空宇夜氣清眀發金颸復颯沓峰嵐互出沒蕭然惬
襟抱極目碧天闊
清舒山館題壁
逕步烟蕪綠染鞋芸窗小憩愛清佳數聲仙樂泉淙磵
大塊文章花綴厓琴在壁間渾太古鹿来窗外識無懷
秋蟲唧唧如相訴多少風光付蘚階
秋花
秋花濯山雨裳裳院砌邊繽紛呈冷豔蒙茸霏絳烟灔
杯曉露滴寫影午暄妍遊蜂不知採晚蝶時或穿舒華
争其時誰云畏塞寒臨芳不忍擷憶昔當歌筵寂寞離
宫秋于今過廿年是花豈無意應博詩人憐膽缾縦清
佳争似枝頭鮮
秋窗夜雨
秋忩一夜雨凄其竹柏風聞淅瀝吹憶得去年今夕景
香生新桂伴吟詩
帶濕螢光暗裏流無眠支枕興悠悠征人漫賦漸漸石
多少良農慰有秋
車駕至博羅河屯肆覲四十八旗並喀爾喀青海
諸蒙古得詩八韻
爽籟揚華斿前驅駐外郵廼田依古重肆覲以時修
文母慈暉奉
仁皇家法留日中張羽盖道左迓氊裘久矣皆歸化于
焉盡仰流詎予恩有逮嘉爾職誠酬扈從馳千旅逶迤
擁六虯来同思
祖澤長此勖懷柔
曉行即景
樹色山容面面移鳴鞭畫意鎮相随風沿谷口来偏速
日隔峯頭出較遲馬識塗尋剛淺渡鳥驚人向最高枝
前秋曉景分明會結習還参不即離
沈家邨
午過沈家村茅簷隱叢枳耕農六七戶長年作隣里生
子不知書有媍惟修簋菽粟可果腹不羡肉食鄙布棉
可禦寒豈用求錦綺覽此太古風如入桃源裏山田有
餘地歲歲修耒耜一耕而一休種斂随時舉(叶)却如東
坡言富人稼多美我来秋雨過禾黍香風起高低列繡
塍有秋庶可擬風景異所經藉以稍慰喜尚聞村老言
近遠率如是金鞭不肯揚黃雲渡演迆殷憂半去懷孰
非余赤子
風
著物欣含爽驅雲合放晴豈懷分別見因境愛憎生翼
翼催苗實蕭蕭助馬鳴高峰停轡處萬里向虚明
偶橅洛神賦因題
月斧曾聞八斗雄選言翩亦若驚鴻陳王不負真才子
只在尋常倫理中
爽
北地風添勁鳴條呌野原送来迎袂爽散去鬱人暄峯
翠凝雲薄林丹綴露繁驂驔森七萃翊衛列千屯切景
吟龍塞懸清愛鳥暾烟嵐開朗處濃叠故山存
御行營作
行宫行盡御行營蒼莽秋原駐蹕清獨據地中巍廣殿
忽從天上落曾城馬尋坡草羣連絆人覓氊廬各認旌
依舊廵邊前歲景吟髭饒得幾多莖
新秋月
連日翳秋雲朦朧度哉魄今朝碧宇淨恰值上弦夕西
嶺掛銀鉤東岡映虚白隔林𣪚疎影入水澄空跡嫦娥
作中秋益復饒光澤圓規底湏盼塞景聊堪適
獵
吉日詠車攻秋原豐草中古来稱玉塞南國勝雲瞢左
右賢王會騂騏我馬同傍林張雉罟跨谷列麋罞觪角
風霜勁銛鋒霹靂雄兩行成雁迤一貫總鴻絧更命開
三面羣看發五豵眼前旋起嶂耳後欲生風詎敢從心
欲多因習武功煌煌
仁祖制景仰似崆峒
塞上山
層峰高矗覺天低蔚綠縈丹霽景䨑樹列周崖成鹿柴
花披亂錦點霜蹊經時幾欲忘龍塞佳處還教遲馬蹄
自古詩人多未到獨留生面待誰題
關山月四首
林中策杖雅宜騷客之招座上停杯聿稱詩人之
問况乎金秋云仲玉魄就圓值此日之龍堆益增
佳麗非昔年之雁塞惟助凄凉聊即景以拈題用
寓懷而展興體成七絶詩各一章
嶺頭月
侵人夕靄怯衣单是處川原近廣寒却似今朝東嶺上
嫦娥雙手奉金盤
平湖月
平湖淼淼望無窮鏡樣圓規印碧空何異洞庭微葉脫
鷗波瀲灔鯉魚風
磧中月
笛裏關山牧馬嘶秋聲秋色總詩題誰知此夜中庭月
曾照當年戍卒啼
氊廬月
鈴索欄邊憶桂花垂垂金粟幾枝斜結璘獨不孤詩約
依舊光明映綠紗
御製詩初集卷二十七
