御製詩五集卷五十三
古今體六十五首(庚戌三)
賦得心鏡(得虚字五言八韻己酉鄉試覆試題)
心鏡著文賦曰惟楊慎虚乾坤探厥始精氣溯由初標
象亶佳矣譬名却闕如(賦中未言心鏡之用故此什反之)徒求體立耳
乃失用宜歟懿爾靈臺設昭然朗鑑舒物來彼有照影
現自無居弗作妍媸想真含動静輿行難言較易摘句
亦慙予
前題再賦(得靈字五言八韻)
心實分人道虞書訓著靈屬人則有已合道乃無形如
譬鏡於物端惟照者聽鑑原不設定覽自任其丁媸本
濁之渭妍原清者涇(詩邶風涇以渭濁自來解經家俱謂涇濁渭清予詳繹詩義盖言涇)
(水本清入渭後不得不合流而為濁是涇水因渭而濁非涇能濁渭也向來承訛襲謬與經文不合因思二水)
(皆在陜西即令秦承恩就近履看以今證古自必有定論)即須臨水喻亦弗異銅青
虚朗祛誇耀平公勖作型明揚佇多士熙績弼朝廷
朕所命覆試己酉鄉科舉人詩題乃得虚字以其韻
尚寬俾士子易於成篇耳詩已早就未以發示乃大
學士和珅誤謄得靈字非朕所命本字也和珅見發
出詩藁始知誤認罪已交部察議朕從不肯以艱韻
難(去聲)試者今閱各卷佳者頗少盖緣九青韻稍艱澁
然能詩者當自無難也因復用是韻成什並識其由
如此亦詩場一段佳話耳
戲題小榖璧
古璧大於錢子執定難任繩以漢之法合應罰酎金
詠官窰雙耳小缾
修内精陶因號官淡青細圾滿身盤却無髺墾誠全璧
為想重宣伴上闌且以耳雙提則便奚妨口一守之難
隨時隨物堪窮理寓意長吟作静觀
題王翬圖孟浩然詩(水迴青嶂合雲度綠溪隂之句)
兩山狹水水瀠迴疊樹生雲雲合開坐客憑窗正疑孟
(謂浩然句假司馬光語用之)佳賓策蹇證而来
詠和闐玉丹臺春曉圖
俗雕知不售改作畫圖新(玉工冀年厚利往往不去瑕玷取其質重製為俗樣近亦)
(知其難售復多有改作畫圖如此類者近利三倍之風豈易還淳哉)閣雉疊仙界鼎虹升
曉春相陪韓與偓弗較主和賓底藉還丹煉伊人總玉
人
青龍橋西
節後有餘暇静明一臨覽隄柳黃漸添陌蕪青遥染春
意已如斯春遊不妨暫(叶)過橋多稲塍大半波光掩因
秋霖過甚幸收後非歉(去歲秋雨雖多幸大田穫後而雨不致傷稼尚有八分之收云)
塍傍途尚濘多晴潦乃減(春融凍解道旁猶覺泥濘幸晴久積潦漸減)是予
彌月來望雪愁空慊昨聞慰望言疑信究&KR2223;&KR2223;(因上冬雪澤未)
(優時以為念廷臣每言田中滋潤頗不望雪疑為解慰之言今親見之轉覺宜晴耳)土潤今見之
頗作宜晴念(叶)總之為民勤稍懈吾何敢
華滋館
華滋名允副不與去年同(去年有閏節氣較遲二月望後來此因有華未幸含滋之)
(句兹来覽景乃覺名實相副)階土香生潤巖林芳向融傳餐因憩體
勅政益勤衷(今早於此傳餐視事)今歲春光早山桃已放紅
翠雲堂
館居乎前堂居後隔數武宜行飯走館曰華滋堂翠雲
卉華栝翠相為友前後位置似不倫有别意焉人識否
卉華無過幾日暫栝雲歷數百年久李歌堪恨去年花
蘇云何物如汝夀暫前久後理合然笑多事哉費言剖
竹罏山房
山裔水之涯玉泉近不遐竹罏安妥貼芸籍伴清嘉那
可無言去初非有意加雨前適貢至(浙江例貢雨前茶是日適至)便
以試新芽
積書巖口號
房構層巖號積書積書之意欲何如三謨二典用不盡
曾踐實哉滋愧予
挂瀑簷
玉泉趵&KR0691;名曾正(玉泉之水自山根仰出噴薄如珠實與濟南趵&KR0691;無殊前人燕山八景誤)
(云玉泉垂虹則為下流之飛瀑矣曾有詩訂正其非)挂瀑為名又謂何流自碧雲
(寺名)實以引(昔年命自香山碧雲寺引流築墻甃小渠其脊逓注於此挂為飛瀑是則與垂虹之意恰)
(合)落來蒼巘豈云訛標之簷上原雙界及至湖中本一
波(園中練影堂挂瀑簷諸水皆自卧佛寺滙香山碧雲寺諸流導入静明園内歸玉泉湖水出園墻則為玉)
(河東流入昆明湖)駒影隔年誠迅矣綠蒲白芷試看那
涵漪齋
平水冬必凍弗凍惟泉湖斯齋在山西隔山凝玉俱所
欣立春早暖律喻以嘔薄凌消已盡齋前漪瀾鋪憑欄
俯練光上下樂鳶魚對時育物心民艱益厪吾
倚晴樓
望雪將彌月盼隂每懼晴適見潦積田登樓喜斯名(積潦)
(尚未退盡顧名轉覺相宜)若以論目前雪可却慮贏乃識方寸間誰
曾有恒情不可作巫醫何况君道貞
天津鹽政穆騰額報雨詩以誌事
天津昨歲潦涸處麥發英兹得三寸雨新苗滋葱菁(穆騰)
(額奏天津地方於本月二十七日丑刻起至已刻止得雨三寸現在二麥長發得此膏雨霑濡益增繁茂所有)
(早禾雜糧俱可及時播種農民無不歡忭)不惟卜餅餌大田胥可耕新年第
一喜聞之感惕并近畿連朝隂弗久遂放晴昨雖見積
水稍解渴望情(昨往玉泉山過青龍橋西見溪田與湖水竟成一片因知去歲秋潦實甚轉不)
(憂旱乾然究以晴久未雪為之切切此際實雨難為情也)詎如此霑膏春澤利農氓
所隔三百里何乃殊枯榮一慰(謂天津)一愧(謂京畿)間慰鮮
多愧生
西直門外三首
慶節惠遐禮畢蕆致禋績學典宜行還宫臨苑無非事
便以輕輿發質明
纔喜春雲傍曙生行行朝旭又開晴麥苗已見鋪町綠
土潤故滋宿紐萌
望雪固因晴已久虞多復以潦猶存(晴久故殷望雪然田中既尚滋潤而)
(道旁積潦猶存轉不能不慮其多為君之難有如是也)曰虞曰望難為意自愧自
憐那盡言
雪(正月晦日)
五鼓報雲湊凌晨欣雪加月餘望雖副(自入臘至開正無一日不盼雪)
(也)昨近念更差(近見溪田有積水又轉念恐雪過多則潦水濘途寒氣傷麥無非為民耳)落
地都成雨飛空尚作花瑞宜多不可五字憶羅家
春仲經筵
慶節都過返禁垣講筵詄蕩此臨軒崇文要在敦實力
發義仍教著御論傾覆栽培順天道自彊不息法乾元
(是日四書題講栽者培之傾者覆之經題講天行健君子以自彊不息)非沽八十猶勤學
抑以躬行示子孫(命皇子等及皇次孫於是日亦從至文華殿聽講)
觀張照草書韓愈石鼓歌長卷作歌
昨近攷訂石鼓文石鼓文紛不脛走(近閱石鼓文惜其所存不及半更慮)
(歲久漫漶并此不可復識因就所有三百十字集成十章予親定首章末章其自第二至第九命彭元瑞按餘)
(字各補成章以述古而傳今於是有以王澍汪由敦所臨石鼓文一再進呈者)帝王所好可弗
慎詎增惬哉祗增醜兹閱昌黎之本歌益竒兩出張生
手豈我獨是韓之說(兹大學士和珅進張照草書韓愈石鼓歌長卷愈歌首句張生手持)
(石鼓文此卷復係照所書亦一竒也照學識素稱淵懿非徒工操翰者觀其手書此詩神采飛舞自必服膺昌)
(黎予序中以愈主周宣時之說為正似照亦有同心也)韓而有靈藉張剖行以顔
争坐位帖筆不求佳勃勃酒(石渠寶笈中蕆照所臨顔真卿争坐帖卷高矮二本)
(又有節臨直幅乃其醉後所倣無意求工而妙得天趣其自䟦中亦有酒氣勃勃十指間語)物必有
雙語信乎長卷直幅賁四友十鼓十什永周宣數典韓
張碑並夀(舊有十鼓原立於太學戟門之内左右列為之置柵以蔽風雨今所集石鼓文十章亦命)
(製石鼓十鐫其文置於戟門外之左右並以予所作序及新訂音訓别刊一碑樹於東楹今擬於西楹刊予此)
(歌而以照所書韓詩刻於四周以冀並夀貞珉云)
齋居有作
三日齋居一日增所為
中祀欲親承(夙願一二年内扵扵歷代帝王廟)(中祀躬祭一週去歲先農壇皆已親祭兹)
(唘鑾前正值春仲祀期是以盡朝日壇文廟亦將躬親薦享以予誠)
左壇(在朝日壇都城東)
北廟(皇文廟在城北)值相接(今歲春分適值二月初五日丙辰次日丁祭釋奠又次日仲春)
(上戊祭四日社稷壇故連齋戒)春仲戊
祈詣實應
天錫八旬曼以羡心欽一已繼而繩緬夷又遞請封信
(富網奏據署騰越州總兵定住禀探得緬甸國長孟隕將遣使来京祝釐並欲求請封號此皆希覯之事感蒙)
(益切昊眷皮寅)美善盡哉滋業兢
賦得抽淪掇沉(得微字五言八韻補覆己酉鄕試題)
直士貴敦行賢君要表微似珠蓄川媚擬玉隠山輝淺
近誰能識幽潛肯自希淪抽瑜不掩沉掇蚌堪幾漫慮
披泥倦當思致國肥是應具元鑒自可挹清徽更以真
惟亟如其假必揮寄言蹌濟者守正戒依違
仲春
朝日壇禮成述事
天恩八旬夀
中祀蕆躬親(予幸夀登八秩身體康健可符躬中祀親祭一週之願兹仲春朝日壇祀禮成)
(仰荷為獨天恩洵厚)捧璧疎一紀(以朝日壇向用赤璋考周禮赤璋禮南方非以祀日鄭)
(注云半圭為璋制亦不符又周禮玉人圭璧五寸以祀日為禮器圖時詳加考定朝日壇用赤璧既符古制)
(冀浃神歆)升薌當仲春無私能久照有赫總宣仁觀燎禮成
退惓然心倍寅
江南河道總督蘭第錫奏報漕船首幫出江南境
日期詩以誌慰
漕幫首進出淮徐冬兊冬開果復初(前據蘭第錫奏本年漕船於年前十)
(二月二十一日次第渡黃入楊莊運口兹又奏到首進淮安二幫漕船於正月二十二日催出江南黃林莊入)
(山東境北上在後各幫亦俱跟接前進等語近年多方調劑運河水勢充裕漕艘竟復冬兊冬開舊制事在人)
(為信非虚語)區畫勞心不虚耳慰於兹亦愧兹歟
山東巡撫長麟山西巡撫海寧各報得雨詩以誌
慰
晉齊山各異西東先後同霑信至同(海寧奏山西省城於正月二十六日)
(得雨一寸二十八日得雪五寸其各州縣報到先後得雨雪二三四寸不等者共六十一處長麟奏查閱堤工)
(於正月二十九日至兖州府屬之汶上縣是日自申刻起至三十日卯時得雨三寸並附近之夀張陽榖泗水)
(等縣具報同日得雨二三寸不等又布政使繆其吉亦奏山東省城及附近之章邱濟陽長清齊河等縣俱得)
(雨三寸是二省所報得雨情形相仿又復同日奏到批覽之下深為欣慰)一日頓增兩處慰
天恩實被藐躬崇久知畎畝均含潤又可麥禾胥卜豐
(該撫等於年前各報冬雪優霑土膏本屬滋潤兹當驚蟄之後復得應時春澤麥禾益見勃發民情倍徵懽忭)
咄此言隣失之滿惟當謙鞏惕淵衷
仲春丁祭
至聖先師禮成述事
挈壺宣夜告時良載奠椒芹禮
素王
中祀八旬躬致敬(昨年以夀將八旬擬歸政前凡中祀郊廟大祀歲仍躬親至)
(之例應遣官者亦欲親祭一週以盡予職是以去春於先農壇歴代帝王廟皆已躬祭成禮兹值文廟)
(丁祭之期自當親詣釋奠用符夙願)幼攻老勖志彌長辟雍重建曾憑席
(辟雍為天子之學元明以来未備其制癸卯春命於太學彝倫堂前詳稽古制剏建圜水甲辰冬告竣遂於乙)
(已上丁躬詣薦歆並親臨講席以致寅恭而光典禮)
闕里將臨祇面牆(今歲東巡當仍詣承闕里致虔以深景仰而數十年欽至教返之躬行)
(莅政猶覺未敢自信耳)踐阼承
天五十五君師兼責愧難當
釋奠禮成有作
禮成
釋奠暇餘幾周視宫牆慢駕歸(禮成後於彝倫堂用膳視事因周覽廟學以誌徘)
(徊依戀之忱)久甃圜橋泓一沼(古辟雍在郊外或引水為之今建於廟右彝倫堂前其)
(地乏水因開四井以供汲用所為復古而不泥古也今過之見甃石鱗次清流盈尺澄涵渟澈具有風水成文)
(之致)新栞十鼓列前扉(近以周宣王石鼓所存三百十字排次成什即命亦刻十鼓置戟門南左)
(右今已觀成詳見前所製序)胥關重道崇文舉更識務虚鮮(上聲)實非望
不入經七十載(予自六歲讀書至今七十四載舉成數也)劉瞻欲去尚依依
總漕管幹珍總河李奉翰等報雨詩以誌事
正(平聲)之廿九晉齊雨自北而南勢頗悠淮上濟寧胥被
澤(總漕管幹珍奏首進各幫漕船於正月二十八日俱經盤騐過淮因附奏淮安地方於二十九日自寅至)
(已霡霂沾濡現在雨勢綿密尚未收霽又總河李奉翰奏濟寧州亦於是日申時起至次日丑時得雨三寸所)
(奏正與齊晉二省得雨日期相同是雨勢自北而南頗為寬廣)却厪佳信報中州(河南居南)
(北之中亦應均被春膏尚未據奏到殊為懸厪)
庚戌仲春
社稷壇禮成述事
三
祭四朝齋(社朝日壇祀文廟皆為中祀致齋二日祭相稷壇大致齋三日今春分丁戊三)
(連故齋期自初三日為始凡四日云)躬親蕆禮皆蒙
庥仍健旺致敬敢違乖土榖民之命安和心以懷秋膏
雖積潤春澤更
祈佳
仲春瀛臺即景
右壇禮蕆祭衣更例向瀛臺取便行青瑣彤闈齋未久
紅桃綠柳冶相争風光麗矣仍含潤詩句宜哉祇愛清
眀日東巡應唘蹕所欣歷歷閱春耕
河南巡撫梁肯堂報雨詩以誌慰
正厪豫省報春雨遂接佳音至翼朝(昨長麟海寧蘭第錫管幹珍各報正)
(月廿九日俱得雨澤似此次之雨自北而南中州亦應均被未見奏報正深繾念今日即據該撫奏到甚為欣)
(慰)各屬雖云異深淺(梁肯堂奏河南省城亦於是日得雨四寸四鄉霑足麥苖長發之際)
(得此滋培更為暢茂其各府州屬所得分寸淺深俟報齊再行彙奏等語)知時同足利秧苗
此番膏澤溥而廣真慰淵衷旰與宵額慶還殷虔以惕
深明益損受和招
以夀登八旬恭拜
二陵遂巡山東祭
岱宗
闕里是日起程得長句六韻(有序)
年八十耄徵篤念於箕疇歲二月東禮舉巡於舜
典允臣民之請秋弧慶佇於稱觴承
祖
考之庥春露惕深於瞻
鼎敢曰報
眷貽之厚尚久持孜亹之衷矢抱蜀之宜勤邇歲期週
中祀矧升香之可即順塗便詣靈區維
嶽宗司萬物之發生而
聖揆實百王之師表于焉修禮陋遷書封䃭之夸足
以體仁驗魯論樂山之夀登福艫於濟水程印前
言駐日馭於瀛津巡經隔歲撫齊甸豐盈之豫臚
羣黎瞻就之歡昨接畺吏之封章年穰榖賤甫下
元辰之恩詔民足賦蠲夀宇萬氓憑輿若拊循赤
子朝家五代迓蹕亦提抱童孫溯冒茒東國廿年
愉情藹若憶執徐南巡六度愛景依然里記車安
臺登春樂月維初吉三朝過元鳥之分(初五日春分)穀
迺用成先日卜社公之雨(初七日春社)初程發軔長句
排籖
八十干支
天春錫
二陵風雨
聖恩延何修而遇誠徼幸不息以強勉惕乾
中祀一心期備舉(定例在中祀惟即位一親行餘皆遣官載會典予五十餘年親詣致祭)
(者屢矣去歲曾諭以歸政前當舉行一週以昭重祭之義今時巡而升秩岱宗展儀闕里猶此義也)
岱宗
闕里例應然書稱二月東巡日禮慶中秋庚戌年展敬
自當叩
先鼎撰良遂以發行旃甲辰風景夫何異瞥眼流隂五
載遷(自甲辰南巡曾過五泰山祀闕里閱今又載矣)
慈雲寺
古寺建
康熙祝釐緣奉
慈(寺在朝陽門外宏敞康熙年間為秋弗孝惠皇太后祝釐所建規制至乾隆壬戌戒於火其僅)
(存者日益圮廢戊子春命重加修葺俾還舊觀)亦曾扈
翟豫(昔年每奉此以皇太后謁輿少東陵路便經供安憩)徒此益烏悲葺
舊凡經幾行春復過兹老松鱗蔭廣不覺憮移時
過通州
北受長源流向南(大通河一名通惠發源玉泉山泉自山根仰出趵突噴薄又引香山碧雲)
(寺之水滙而為湖出水城關入昆明湖經高梁橋分為三一由德勝門入流為太液池及紫禁護城諸水東南)
(出滙大通橋一由西直門外繞而南又東北至大通橋一由德勝門外繞而束南亦會大通橋至通州設五閘)
(蓄水以濟漕運)漕糧儲蓄惠恩覃(康熙三十五年疏濬護城河於朝陽東直兩門增設水關)
(乾隆二十三二十五兩年屢命疏濬益加深廣於是漕艘分運京倉萬姓日用實利賴焉)幸如舊制
迴空早費許督催豈易談(近十餘年全漕以水淺滯運多有截留守凍情事昨歲則)
(本年漕糧及帶運往年緩減之糧共三百五十三萬六千餘石俱於中秋前全數抵通於是各幫糧船得以及)
(早回空因據漕臣管幹珍奏於十月初十日全漕幫船俱已渡黃自此每年可復冬兊冬開之制然亦幾經籌)
(畫督催始復舊制耳)
豫齊古淺普疏通(前歲以微山湖水勢微弱不能收符定誌以致漕運多有遲滯因命侍郎)
(明興桃濬山東支幹各河而微山湖之水較定誌一丈一尺之外多收一尺有餘又命劉峩將直隸吳橋一帶)
(古淺處設法挑挖去歲又因豫省漳衛二河有淺阻之處命管幹珍和琳分投查探挑濬去歲糧艘已即遄行)
(無滯至今歲重運益見功效矣)重運輕浮始見功抵壩輸京為近地(自通)
(州至大通橋雖僅四十里而近然地勢高下約有數丈中間設慶豐等五閘以通京運所關頗鉅)亦教
通惠濬施工(去歲秋據倉場侍郎蘇凌阿劉秉恬奏請挑挖通惠河因派金簡韓鑅會同該侍郎)
(等悉心查勘辦理自此南北漕運俱可無虞遲阻蹕途經覽深為欣慰)
昨歲秋霖略覺過南東低處潦逢多此州却未成災報
體貼民情信若何
浮橋東渡接沙灘廿里烟郊車路寬不似向年常策馬
略慚翹首萬民觀
煙郊行宫作
東路行宫斯最古自京駐蹕此開程庭松已入畫圖格
(松古方入畫格)階草慣經枯菀評六十七春秋瞥眼(雍正元年皇考)
(曾雨詣王大景陵冬至月屆謁命皇祖週年大祭不無俯允諸臣之請因停往予恭往代祭實)
(即住深意也時予年十三首程此處今已閱六十七年矣)寡鰥獨黎庶關情(孟子所謂)
(鰥寡獨予以為即左傳之所稱三老王政必先應厪念者詳見向所作三老記)孜孜不敢初心
負
皇祖恩深終始盟
湖北巡撫惠齡江西巡撫何裕城各報得雨奏至
詩以誌慰
發摺非齊到以齊(江西湖北本日同遞到報雨奏摺一係正月十六日所發一係正月二十)
(六日所發盖因得雨前後相隔一旬也)雨霑湖北與江西均稱富米資民
處幸得甘膏利夏畦十日雖殊先後節一犁都透下高
泥(何裕城奏江西省城正月初九十一十二等日連得䨟雨入土深透並據瑞州等府州屬稟報大概相同)
(惠齡奏湖北省城正月二十一二兩日連朝大雨甚為透足並據武昌漢陽德安黃州等府屬所報亦大概相)
(同等語今春報雨者已有五六省兹該二省雖前後相距十日而高下田畝俱獲霑足仰荷昊恩實為厚)
(幸)今春佳信頻繁遞自問何當敬日躋
陜甘總督勒保奏固原州監生陳蕣十世同居一
門一百三十餘人詩以賜之
去歲肯堂七世報新春勒保更三加(上年河南巡撫梁肯堂奏魯山縣生)
(員傳麟瑞七世同居曾御書扁額並製詩章賜之兹勒保奏陳蕣十世同居男婦大小一百三十餘人更為過)
(之)古楊今許已稱盛(魏書載楊播一家百口同爨庭無間言至向年福建巡撫奏侯官縣)
(職員許王臣家七世同居科第蟬聯詩書孝友後先輝映已屬史冊所罕覯)昨豫兹甘較匪
遐(兹相隔一年河南有傅麟瑞甘省又有陳蕣一門雍睦洵為昇平盛事因勑部照例旌表亦即書額製詩)
(以賜)弗以多辭欣俗厚肯稱祥即信時嘉載咨大小長民
吏崇實相將漫瑞誇
白澗行宫晚坐
平野郵程夙所諳行宫卓午遂停驂暇仍大吏咨民隠
從弗東廂問佛龕(行宫東首舊有尼菴一所從未入也)庭樹紅芳為(去聲)春
勒階蕪綠意向陽含坐來料峭披襟袖知是盤山送晚
嵐(嵐者山氣昔人如謝靈運王維詩文皆以嵐氣為夕自李商隠始用朝嵐字世遂相沿誤用向曾以朝當)
(為靄夕當為嵐辨正其譌詳見辛丑嵐靄詩)
總河蘭第錫總漕管幹珍各報河道疏通及得雨
事詩以誌慰
兩督任雖異一漕事本同發先到應早(蘭第錫前奏本年漕船首進淮)
(安二幫於正月二十二日催出江南黃林庄入山東境在後各幫以次前進近又據管幹珍等奏首進漕船二)
(十六幫共船一千二百餘隻俱於正月二十八日盤驗過淮盖緣去歲漕船於中秋節前全數抵通因得及早)
(回空不致有守凍情事是以能復冬兑冬開舊制今歲到通日期自較去歲當更早矣)源治委斯
通(往歲督河諸臣挑濬運中河不趁上游未放水以前先建牐座以致水無攔蓄因命阿桂馳往會籌妥辦)
(並令蘭第錫畢沅長麟悉心會勘東省運河應行疏濬事宜特命明興專司其事於是微山湖水收符定誌更)
(有贏餘年來運道疏通糧艘得以遄行而今歲過淮倍早源治委通此其明驗也)幾費飭催力
竟成濟運功並稱膏&KR0584;渥(兹又據蘭第錫管幹珍各奏桃源淮安等處同於正月二)
(十九日雷雨交作入土極為優渥不特麥苗長發春田播種之候得此甘&KR0584;預兆年豐而山泉暢注運道水勢)
(益加充裕覽奏更為慰慶)額首感無窮
曉行雜言
世間行路人期先至其所試以偶絜矩萬事胥堪覩應
思先至人有何勝後者(叶)乃必欲争先實則自尋苦老
年率鮮寐車聲發五鼓雖不厭其煩久識勞因旅然我
亦夙興命駕纔破曙(叶)責人責已間忠恕難措語笑登
仕途客有如此者否(叶)
獨樂寺即事
昔日廿歲時過獨樂祇尋常耳兹忽逮八旬過獨樂仍
尋常已李白設如刮目待(寺額相傳為李白書)業雖不無學愧矣
(學業為修已治人之本臨莅五十五年之間安攘中外業則不無論學實無寸進祇增慙愧耳)况乎昔
尚樂可尋今則惟餘憂而已莫謂鞏謙聊此云讀洪範
早闡其理
題隆福寺行宫六景
翠雲山房
瞻謁明當敬夙興山房齋宿翠雲仍漫言春仲樹遲葉
古柏依然鬱峻崚
翠微室
一區行館雖從儉暗室明堂各具宜研净甌香片時坐
他年風雨託深思
碧巘丹楓
曰丹曰碧聳重重楓帶秋姿松傲冬舊作思量友佺羨
今思佺羨可無庸
天半舫
搆樓天半假名舫舫固幻稱樓詎真彼此試思立名始
呼之顛倒亦由人(謂呼樓為舫舫為樓也)
挹霞呌月
霞原供挹月堪呌應付高閒隠者流我尚孜孜念徵八
(予以八旬夀辰鐫八徵耄念之寶並為記盖未歸政以前猶日孜孜庶徵不敢不在念也)五年後可
事兹不
翼然亭
亭似飛來棲碧嶒因之六一接名稱昔時騁望心原在
一也高年怯不登
恭謁
孝陵
勝朝運終甲撥反奉
天申
正建成王位賢資公旦臣(我朝定鼎之初親王世祖尚在冲齡維時睿攝政一)
(切開國規模俱資輔理)繼繩兹四代撫御願千春祈
佑重三奠銘衷永一寅
恭謁
景陵
奉侍纔十二春秋逮八旬迴思瞬息幻感
顧刻心真自審多慚抱那能副
誨諄痛深
開七慶
成鼎在壬寅
孝賢皇后陵酹酒
三秋别忽爾一晌奠酸然追憶居中閫深宜稱孝賢平
生難盡述百歲妄希延夏日冬之夜遠期祇廿年
桃花寺即事
瞻謁禮成每駐兹不堪迴首引餘悲翠微蕭淡畝平館
却解消人今昔思
有泉有石頗清嘉寺側書堂樸不奢山氣當春舒艷裔
副名真箇看桃花
蜃窗憑坐小俄延薊野風光攬以全最是恰人心盼處
紅旗飛遞丙申年(丙申二月駐蹕此間憑窗適見阿桂奏攻克金川噶喇依賊巢紅旗報至)
舊題新詠粘將徧句取清真無取豪咫尺田盤姑且置
此行原不為遊遨
四川總督孫士毅奏報雨水農務詩以誌慰
蜀中有熟無災報邇歲更欣逢屢綏冬雪既稱遍各屬
春霖又復應時期(孫士毅於去臘奏報川省雪澤普霑兹义據奏省城自十二月十三十七)
(二十九三十及正月初二初三初十等日頻得密雨入土深透現在麥苗長至尺許蠶豆次第結實其餘蔬菜)
(雜糧得此甘膏益俱芃茂民情極為忭慶等語)麥苗盈尺菁葱長(上聲)豆顆登場
豉䜺資雖曰時巡日勤政封章批慰益增寅
舊衙門行宫作
來東當向西而進却異昔年返御園(丙申展謁暢春東陵旋蹕詣園)
(問奉)(安翼日起程祇謁則徑西陵俟還蹕至南苑恭慈與巡幸山東今詣西陵昔年之行)
(不堪追憶)南苑塗經駐行館前朝璫勢號衙門(前朝紀綱廢弛貂璫弄權)
(乃於南苑置提督太監一員關防一員又分置東西南北提督四員是以有新舊衙門之稱)隨緣率
可生乾惕即景那能默語言年少肄文習武處耄哉睫
眼閱高奔
謁
元靈宫
宫成順治年(宫建於順治十四年中構帝元極殿奉玉皇上)
世祖奉
穹元萬載垂明訓為君當敬
天少齡識此道耄歲守無遷適奠
孝陵返䕫思益悚然
題德夀寺
庚子臨斯地班禪來祝釐(庚子予七十夀辰班禪額爾德尼遠来祝嘏因命於是寺)
(駐錫)相看如舊識會意亦通辭(夙習唐古特語故與喇嘛言不須譯人也)示寂
何遽爾(班禪額爾德尼以庚子七月至避暑山莊十一月初二日示寂今其呼必勒罕已出世八載以)
(其為衍黃教之宗去來真幻亦不置問)不遷原在兹西方化身出宣法任
其為
蔭榆書屋
書屋多年號蔭榆蔭榆每至每慙吾婆娑八十成翁矣
脩進平生奚造乎自覺無能怯攬轡徒稱有興尚操觚
徜羊一夕消行漏勿事春蒐早就途
永慕寺
寺據行宫右向西所必經(每謁道南東陵還詣衙門西陵取苑駐蹕舊次)
(日唘鑾路必經此)並提剏
恩慕(皇考皇祖為皇祖太皇太后建此寺於南苑予為為建恩佑寺於暢春園丁酉)
(佑寺聖母建恩慕寺於恩側則兼二寺之義也)深鞠仰
慈寧此去叩八秩如流逾十星梵嚴即世教
皇祖緬遺型
過盧溝橋
來自東應此向西丙申行景不堪題(追憶丙申瞻謁返東陵迴蹕先)
(御園問於此安再謁然在西陵取道情景依目)盧溝適爾重過渡秋漲依
然尚積泥(去歲秋雨略多盧溝增漲雖即消退而兩岸泥痕尚積)沙堰安瀾真是
幸
山陵望遠早含淒河稱永定終無定長策艱哉首重低
御製詩五集卷五十三
