御製詩五集卷八十五
古今體十三首(甲寅一)
甲寅元旦
寅年寅月喜重同引達崇禧賴化工日就月將學有緝
朝乾夕惕念無窮惟慙治理未歸順虔祝田功屢賜豐
臨莅於兹五十九慎終如始益勤躬
甲寅元旦試筆
一氣貞元運
顥穹恩光區宙普包蒙羣雍啿啿欣條秀舒疊徐徐逮
棣通曰九曰三著羲象惟乾惟惕慎淵衷財成輔相胥
應勖自謂於中責在躬
開元歷五十有九本不敢期恩賚
天誰識怱怱過爾許祇成矻矻尚依然民安吏治夫何
有手拱衣垂肯自便轉瞬丙辰餘二載庶幾符望老人
全
沈遇歲朝圖即用其韻
不惟畫幅竟詩篇古木溪村七始天老幼屠蘇相慶處
協予一意共祈年
詠竹如意
勁節發貞根繞身枝是孫難尋出没跡(細枝繞身出沒孔隙而無跡竹)
(根如意中此為最雅)可代指揮言愛此篔簹質無他刀斧痕天花
李頎詠未足望斯藩
降旨加賑昨歲安徽被水三州縣詩以誌事
新年合有加恩旨每至冬時豫問之(每歲新正例有恩旨用普春祺率於)
(先冬降旨偶被偏災省分令各督撫或有應須加賑地方豫行詳查奏聞)昨歲
天庥多賜熟封疆吏報鮮求施(昨歲各直省雨暘時若溥獲豐收即間有一二)
(州縣收成略歉而通省牽算俱在八九分以上是以上冬據各督撫具奏俱可無庸邀恩賑恤)歙徽水
被稱三處(惟安徽省之無為州及銅陵繁昌二縣因昨歲夏秋雨水稍多低窪處間被漫溢業經降)
(旨分别賞給一月兩月口糧第念該州縣被水村莊有涸出較遲未經播種二麥者今春青黃不接之時民力)
(不無拮据因再加恩傳諭該撫將此三州縣中被水稍重者賞給兩月口糧并酌借籽種以資接濟仍令該撫)
(嚴飭所属悉心經理無任吏胥侵蝕務俾閭閑均霑渥澤用副開春施惠至意)春夏民艱厪一
時兩月傳宣速加賑欣豐忘歉豈宜為
降旨蠲免直隸山東河南原限甲寅乙夘丙辰三
年帶徵民欠十分之三詩以誌事
加賑三州縣施恩未是優地官查積欠北省數多稠羣
吏戒其弊庶民憐厥愁(上年各省年榖順成新正應行加恩者僅止安徽省三州縣賞)
(給口糧因先期諭戶部通查各省積欠實數令各該督撫查奏節年因灾帶緩未完之項嗣據各省奏到除本)
(無民欠及數少可以依限徵收省分外惟直隸積欠一百四十六萬餘兩山東積欠一百五十八萬餘兩河南)
(積欠四十五萬餘兩俱係從前因灾停緩帶徵實欠在民之項朕念此等積欠固属分年應行帶徵之欵在小)
(民得遇豐稔之年自必輸將踴躍但為數較多究恐民力不無拮据固即降旨將此三省民欠原限扣至甲寅)
(乙夘丙辰三年應微之銀均著加恩寬免十分之三統計一百餘萬兩並申諭各督撫等遍行曉諭咸使周知)
(無任官吏滋弊侵漁庶俾小民共沾實惠用迓春祺)十中三分(去聲)免餘更緩期收
香扆殿憶舊作
香扆名原題勝國甲辰曾此作書寮(香扆殿乃明時舊名雍正二年甲辰)
(指倏皇考命讀書於此時予年方十四僂巳七十餘年荏苒流光宛如昨日)年方十四似
昨日歲閱七旬得幾朝猶故依然增我愧成何惕若祇
心焦顒希
天佑歸政近(計至後年丙辰歸政近餘兩年彼時得息仔肩可以一編自娱惟冀仰蒙天佑)
(如願耳)閒讀芸編免旰宵
酣古堂
詰屈出巖洞幽閒得谷堂其額曰酣古酣古義可詳如
云資博雅虚名有何臧如云鑑治亂實政慙未遑却讓
空空室寂然酣古香
新正紫光閣賜宴外藩作
新正初祉惠應宣柔遠迎禧依例然翼日值齋當徹樂
(每歲開韶於紫光閣筵宴外藩今年新正蠲吉初六日時享太廟翼日初三即值齋戒之期例不用樂是)
(以今日即行賜宴以示燕愷)良辰即景此開筵冰嬉雖戲意詰武燈
節猶遲月待圓踵事增華漸從盛每因同豫凛心淵
新正重華宫茶宴廷臣及内廷翰林用洪範九五
福之四曰攸好德聯句復成二律
茶宴由来東壁便輪當攸好德成篇(自辛亥年始以洪範九五福之一曰)
(夀為題聯句輪年逓詠至今歲為四曰攸好德)促浸䟎拉久歸域凖部回城弗
號(去聲)邊鹿耳鯤身瀛嶠定桂疆撣國廓喀(平聲)連統蒙
昊眷全十爾肯矯情云無一焉
聯句逮今四十成(歷年聯句不一其地自癸亥年新正召大學士及内廷翰林等於此重華)
(宫茶宴聯句至今歲甲寅巳經四十二度矣)圖書亶是有靈精六旬饒一應
歸政廿五思前不盡情他日仍斯娱節景(重華宫昔為西二所予自)
(雍正五年蒙六十皇考賜居於此即位初升為宫名以重華至今已八載舊日所居之地情不能忘將来)
(歸政後仍當来此度節看嗣子皇帝召羣臣聯句亦吉祥盛事其時可以優游娱樂隨意吟咏不必如今之例)
(舉賡聯矣)老年却合罷吟賡優游餘歲承
天佑喜看吾兒致治平
洪範九五福之四曰攸好德聯句(有序)
天之象曰自彊乾維運此四德皇之極曰攸好帝
用錫以九疇亹戒抑之初心六旬而一猶未逮排
訪箕之吉詠五福而四已幾全之致之基以南以
雅原夫德宜先慎好是秉彝天瑞見星地靈效水
古者建之名國天子御以為車傳命則速於郵行
為政則居而辰共益贊廣運堯峻克明臯陶之謨
宣三伊尹之訓咸一懷永圖而念祖作元命以欽
天是為人性之大同尤厪君心之先務肆予自省
曷敢弗蘉溯少毓於重華逮壮臨於萬㝢保邦制
治蔽召誥之一言夕惕朝乾法乾元之六位庶勉
有容之大遑云不已之純今幸甲越六週歲增二
紀朝無苛政野少莠民俊乂撫百僚之師飲食樂
羣黎之徧申自
天而顯顯思猶曰以孜孜序撫春韶宴敷歲慶蓂方長
於二葉茗共泛以七巡題取禹疇賡聯虞載然而
德為虚位(韓愈原道語)詩以永言予一人方讓善以宅
心爾諸臣必歸美而報上維多福俾多益義雖本
於山阜升恒苟以頌不以規詞總近於風雲月露
必質言之而可徵實始敷陳焉而鮮貢諛盖作詩
必詩定知非詩而上德不德是以有德偶憶左邱
明之傳俱載楚莊王之言文詁止戈義承櫜矢指
陳夫武有七德口誦夫頌之六章仲虺誥之四征
禁暴原非為暴司馬法之九伐用兵正以戢兵闢
萬里之疆方云保大炯四知之算于以定功道在
安民元黃以綏厥士女功存和衆奔走而同我太
平其末焉遂及豐財斯七者方全武德雖語出於
霸王之降然心源於仁義之師予曰篤信
天維殷惇德不得已申之撻伐請事斯奉以周旋自已
歲受莎羅奔之羊牽更申春掃噶喇依之蟻穴四
衛拉特則歸我輿版兩和卓木則懸彼藁街快二
豎之並禽鯤身浪帖嘉一王之入覲䳒國人徕花
象䭾經祝八旬而歸順鳳騪充廏讋七戰以知威
凡兹七地之禡牙竟獲十全之篆寶降五受(金川初次)
(一南安緬甸各一廓爾喀二)俘五受(伊犂二回部臺灣各一金川再次一)各立事
以因時海萬重(臺灣安南)山萬重(金川伊犂回部緬甸廓爾喀)維務
德以撫遠幸克成於
先志咸仰賴於
昊禧方其纛樹郊臺組牽右社衎液壖之勞凱粲閣壁
之繪容羣樂於所事有成孰知夫予心所慎禁宫
丙夜求衣起問軍書行帳寅宵秉燭細批郵牘披
圖朱點填胷瞭聚米之形盼捷紅旗属耳聽吹鐃
之奏未登壇而命將預决幾先方振旅以安民亟
籌善後舉一事原非易易惟七德為此兢兢志略
見於詩文事詳臚諸方略詠出車之風什上之人
貴有此心闡寫壁之序言今以後願無斯事凡兹
燕與親見鴻成或承旨樞廷備禁中之頗牧或秉
麾閫寄躬塞上之鄂褒即列簮豪曾同磨盾各從
其類試比事以属辭毋涉於夸匪觀兵而耀德反
六極之六曰弱惟在詰戎用八政之八曰師亦通
演範庶以揜采薇依柳之雅咨三事羣載筆焉莫
徒述戰甘征扈之書告萬世慎言兵者
(御製)亥年聯句用疇箕(每歲新正重華宫茶宴廷臣即事聯吟自辛亥年始用洪範之九五)
(福輪年分詠以昭敷錫)歛福錫民意寓兹輪四為寅攸好德(今年應以)
(攸好德為題聯句五福已備其四)
環初在甲志言詩(新正月建丙寅二日干屬庚寅而歲德恰次甲寅轉甲環生以)
(衍無彊之慶)極維根也鼎詮允(董鼎書傳引陳大猷說此五福即皇極疇之五)
(福五福以攸好德為根本則已於第五疇曰予攸好德汝則錫之福基之唐李泌云五福雖天所畀)
(實自造命者嚮而致之我享五皇上聖德日新而又道之以德故能使民共福而為治道之極)
(功者也)貌以配焉向傳支(班固漢書五行志用劉向之說推五事之配以貌屬)
(木言屬金視屬火聽屬水思屬土分配五行已為疎謬而又分福極亦歸之五行以好德為木之應)
(尤為支離穿鑿宋王柏書疑曾斥之黃度尚書說亦言其非是)三達智因夀不爽
(黃度尚書說以五常分配五福攸好德為智物堅貞也所謂其德不爽夀考不忘昭明者也臣阿)
(桂)五行土又事兼思(五福之好德亦猶五行之土五事之思所以總夀富康寧)
(而保其考終者說見金履祥尚書表注)中庸天命命率性(薛季宣尚書古訓庶)
(徵可以人事騐而福極為天道之至可以畏嚮而不可測其在人則安仁者夀知足者富守道者寧)
(率性好德明哲保身而考終命君子言天道必本諸人事也)大雅烝民民秉彛
(詩大雅烝民之什鄭康寧箋謂天生衆民其性有物象其情有法則然而持執各有常道莫不好有)
(美德之人以為君盖天見民意好此美德亦愛此天子之事云云言天之所善惡與民同引之以証)
(天從民意必歸於有德也)理氣雖分竿立影(微菴程氏曰夀富康寧考終命全五)
(行之氣攸好德全五行之理雖分屬理氣然諸福在常人惟安於氣數在聖人則理全而氣亦備竟)
(若立竿而影自然見者臣嵇璜)康寧而上樹生棋(陳大猷尚書東齋集傳云)
(好德則必得其夀為世耉老好德則得禄而富好德則心廣體胖無入而不自得其說又與中庸所)
(言大德受命及德潤身之旨脗合是諸福皆以攸好德為根本如木之有棋而好德又自本於皇極)
(也)劙經就簡一中定(胡一中正定洪範以予攸好德汝則錫之福于其無好德)
(汝雖錫之福其作汝用咎為此句之傳盖其說以古文竹簡每行十三字以初一以下為禹本文一)
(五行以至九五福為禹所授之章水曰潤下以下則箕子所釋之傳二五事至福極皆然析經分傳)
(正其錯簡)殿末分行王柏疑(王柏書疑則謂自歛時五福以下至其作汝用咎宜)
(為福極之末章盖以人君固秉敷歛之權其曰斂時五福盖指第九疇而言斂者皇也時者是也此)
(也非指皇極也指五福也且其諄諄告誡又歸宿於攸好德之一語故列為九五福之傳)固有
祖謙學近正(東菜書說民有言我所好在德汝即當錫之以福非謂爵禄土田也凡使)
(之歸極復其固有即錫福之謂其說頗近正臣和珅)致民曾鞏義無岐(曾鞏)
(說九疇皆人君之道福言攸好德則致民於善可知其意謂攸好德則錫之福於皇極疇言之所以)
(勉人於此言之見致民於善則福之在民皆由人君所嚮雖分属上下而義無兩岐)猷為守
勉淺深效(人之有猷有為有守王柏書疑云人者指有位者而言猷為守雖淺深不同均)
(為好德臣等日承而仰聖訓雖不敢不就其才力之淺深勉思自效惟錫福遑云協極惟)
(幸為受敷言訓行以福之地耳)庶富教承次第宜(林之竒謂此論五福統天)
(下之人而言是以歸有光云養之而可以使之夀厚之而可以使之富節其力而可以使之康寧教)
(之而可以使之攸好德不傷之而可以使之考終命是民之五福君實使之我皇上御極五十)
(九年以来薄海内外既庶而富既富而教盖舉天下之人無不在五福之中矣)
聖合地天臚舉典(張載西銘聖其合德易文言傳云與天地合其德我皇上德合天地)
(悠久至誠廣運欽承攸好斂錫是以年彌高德彌劭庚戌恭遇八旬萬夀臣等恭編盛典)
(攦陳曰敬聖德一門推原致福之由約舉類繫凡八目德曰孝德曰勤德曰健德曰仁德曰文)
(德曰儉德曰謙德雖於我賡聯皇上内聖外王之盛未能摹繪萬一兹幸列擬即臚舉聖)
(德諸大端用備徵實焉臣福康安)
(御製)金分大小首圖規(朕仰承求治昊春紹登大寶夙夜孜孜勤理自乾隆元年以後)
(數年之内惟以愛養黎元整飭綱紀為務並不肯輕言用兵或勤遠略而時會所乘事非得已則自金川用兵)
(始盖君天下之道雖不以武功為先朕𠡠幾時政亦惟以堯舜為法然堯有丹浦之戰舜有三苗之征自古帝)
(王御宇德懷威畏亦不必諱言用兵也)神堯明俊曰惟迥(堯之德至於被四表格上下放)
(勲所極民無能名而其原惟在克明俊德堯典推本及之此所以則天為大也)巍舜升聞本自
寅(舜之升聞在位德協於堯而咨牧之言首以惇德允元為人君本務夫堯舜之德如此予惟景企前修日)
(新自勉以期不負為君之職耳)敢黷武欽武七德(朕雖不敢有意佳兵而不得已而應曲直)
(之理昭然共見計自平定金川凖部回部臺灣安南緬甸廓爾喀仰賴上蒼鑒佑揚武十全舉凡决幾命)
(討善後觀成每念左傳所載邲之戰楚子所言武有七德之目勉思符合雖人君之德不止於斯而予一人蒙)
(可為庥樹德之心實可自信即以此臚叙聯吟萬世用兵之凖非徒云耀德不觀兵而已)
廣承
運際
運重熙(我巳朝定鼎中原自順治元年甲申至今歲甲寅百五十一年聖聖相承休養)
(生息薄海内外共享昇平之福小醜跳累洽重熙自古所未有其間自外生成者梁敢作不)
(靖不旋踵而自取滅亡皆由我蒙之心是以師貞叶吉動必助順)(皇上無黷武庥綜計)
(十蕆鴻勲均與武之七德相合謹條系撮舉如左)造攻己巳番碉圯(金川本氐)
(羌種類與董卜韓胡宣慰司同族康熙年間土舍色勒奔初投誠委授副長官司職銜管理駐牧雍)
(正年閒部給印信號紙為安撫司乾隆七年其子莎羅奔承襲地距四川保縣五百四十里恃其險)
(遠妄思蠶食鄰封侵擾小金川土司及我邊徼邊臣失律績用弗集戊辰冬上特命大學士傅)
(恒前往經略懸軍罙入奪寨摧堅誅漢奸良爾吉金川喪膽乞降皇上好生為德准予肆赦而)
(金川以定是為十全武功之始)再定丙申官寨隳(金川既定甫十年而小金川土)
(司僧格桑與鄂克什土司稱兵搆怨經總督阿爾泰提督董天弼誡諭息爭未數月復擾鄂克什阿)
(爾泰遣兵往護僧格桑竟敢抗拒官兵於是繼有兩金川之役壬辰十一月克其美諾賊巢逆酋竄)
(入金川擒其父澤旺觧京而金川逆酋索諾木復敢黨惡拒命因移兵並𠞰之癸巳重收小金川之)
(美諾官寨乙未攻得金川勒烏圍官寨丙申破噶喇依官寨索諾木就縛觧京伏誅而兩金川再定)
蛇豕莎羅奔洊食(莎羅奔既襲安撫司即與革布什咱土司争地誘縛小金川土)
(司澤旺奪其印信復劫殺明正土司所属各寨洊食鄰封其姪郎卡翼以為奸漸擾内地繼復輝回)
(澤旺歸其印信且以女妻其子以逞其結聯吞噬之計幸皇上燭照其隠因即發兵進𠞰以靖)
(邊隅杰臣王)駏卭索諾木肩隨(戊辰之役原囚金川莎羅奔擾害小金川為之)
(出師底定乃小金川逆酋僧格桑始與索諾木為仇繼復狼狽為奸藉其聲勢於是金川索諾木計)
(殺革布什咱土司色楞敦布取其印勑以歸而僧格桑亦乘機侵佔鄂克什地界且發兵圍其土司)
(色達拉之官寨期於必取後已自恃地廣人衆修築碉卡謀抗天朝各土司如綽斯甲布及三)
(襍谷以勢分力散不勝其暴畏之如虎不得已所以有禁暴之師)赦辜納欵六遵
約(當初定金川取其上以縶莎羅奔郎卡之頸無足輕重與其地以與他番何如即撫二酋)
(使效順旋經傅恒奏報二酋呼號請命且誓遵所約六條不許再犯鄰封退還各土司侵地獻出馬)
(邦兇首呈繳鎗砲送還内地民人與衆土司一體當差因即允其納欵班師盖用兵正以戢兵)
(而非欲窮兵於遠也)愛士緩攻五閱朞(金川以蕞爾小邦地不逾五百里人不滿)
(三萬衆而自小金川美諾兩次𠞰定至乙未春官兵乃攻克康薩爾山梁進攻木思工噶克丫口嗣)
(是入勒烏圍𢷬噶喇依至五年而始蕆事盖以其地險易守非漸次進取謀出萬全必致損我勁旅)
(不若芟其枝葉待其自殭終得獻功奏凱一勞永逸)
文闡螭趺比定蔡(兩金川既平鎮乃御製告成太學碑文以唐之藩家奴之類慫惥因)
(循以致宛成敵國削而平之宜引以為愧而不可炫以為功今之金川受號紙列土司事亦相類仰)
(見言武聖德謙冲有大不居不特韓愈平淮西碑侈功者為有愧即江漢諸詩當亦遠遜矣)
(臣金簡)謠騰蠆口敢侵維(維州本漠時冉駹地蜀將姜維征羌駐此築壘後因)
(名為姜維城唐武德初因其地置維州屢叛屢復五代蜀州内徙始改縣曰保寧宋景德時改曰威)
(州自元及明於州析置保縣橋本朝省威州入保縣属茂州今其地尚有維州之稱金川番衆曾)
(以殺至維州橋播為謠曲以相煽誘盖習聞吐蕃舊事妄冀效尤所謂敢拒大邦自耆定後維州外)
(闢地數千里)重收美諾囚走駾(壬辰歲官軍乘勝直𢷬美諾僧格桑雖已遁去)
(擒其父澤旺解京治罪及癸巳賊酋復佔據美諾官兵重經收復僧格桑竄入金川旋伏冥誅而小)
(金川全部悉已平定矣)直搗噶(喇)依衆就纍(丙申春搗噶喇依賊巢四面圍)
(攻水陸俱斷索諾木之母阿倉姑阿青投至軍營其大頭人亦皆相率乞降於是索諾木以下男婦)
(二千餘人旋就擒獲)立協蓬婆夷什伍(兩金川既定若將其境土分給土司仍恐)
(日久復滋事端因是番命設立懋功協鎮安營統轄各屯練降番於衆等咸得隸營伍生計益)
(充墉臣劉)開田滴博戶畬菑(又於金川境内令屯練降番等開墾屯田不特)
(有裕軍糈並於川省綠營兵内撥駐六千名籍殷命成都將軍等歲往巡查自此耕戍相維戶)
(阜益臻寧謐矣)從軍可樂千屯練(四川屯練土兵降番最為趫捷大兵征𠞰石峯)
(堡逆回臺灣逆匪及上年廓爾喀之役皆調集從征凡出力將弁賜之翎頂加以職銜並有錫以巴)
(圖魯名號者番兵亦無不優加賞賚是以從軍者不以為苦而轉覺可樂投醪挾纊具織人和)按
堵無驚九土司(四川打箭爐以外舊有董卜韓胡宣慰司明正長河西魚過寧遠軍)
(民宣慰司沈邊長官司冷邊長官司瞻對安撫司喇滚安撫司把底安撫司單東革什咱安撫司綽)
(斯甲安撫司謂之九姓土司自康熙年間率授職内附自莎羅奔僧格桑索諾大先後滋事肆行侵)
(佔平定之後咸得寧輯斯亦和衆之大者)經過稅糧蠲有例(兵行貯過州縣錢礙)
(節次蠲緩嗣後西師緬甸臺灣安南廓爾喀諸役均以為例臣福長安)
(御製)所需芻餉澤無遺(軍行所需軍火錢糧夫役奏銷各有例案蜀道險遠運送維艱時有)
(溢於例費之外不准開銷者朕以大功既成並加恩准豁以示體恤)納降原以籌其奠(開彊)
(拓土本非予之初志乃自凖夷内亂篡奪相仍都爾伯特輝特和碩特諸台吉於甲戌年先後来歸不得不為)
(降人籌久長之計是以納其降欵出諸水火以籌安奠此初定凖噶爾之緣起也)討逆重因整
我師(西師既定伊犂而阿睦爾撒納以奸謀不遂潛逃煽亂於是丙子春重整大軍申討所以有再定伊)
(犂之事)絶域幸能永禁暴(自兩次平定凖部以来巳將四十年耕屯安集同我太平予初)
(願不收望此皆鴻佑所致耳)
濟兇久已世瀕危(凖噶爾自康熙年間噶爾丹博碩克圖不靖雍正年間策妄阿)
(扯布坦據汗位傳子噶爾丹策凌再傳子策妄多爾濟那木札爾肆虐好殺戕其父所用人部人塗)
(炭其庶兄喇嘛違爾札執而簒之逹瓦齊復因阿睦爾撒納之計簒奪其位後又與阿睦爾撒納隙)
(以兵三萬&KR1370;之額爾齊斯盖數十年来簒弑攘奪習為故常不得不拯之水火也)初年罷
役
天函盖(及)(聖祖三征朔漠噶爾丹竄斃餘衆奔潰世宗時大敗之於額爾德尼昭事機)
(弗凑未竟厥緒乾隆初年曰窺上命□兵益以賊所恃二術一曰激我怒一我邊破其所恃彼)
(亦束手故噶爾丹策凌使来加恩遣還初無用兵之意)卄騎鏖營士虎羆
(大軍初至伊犂欵降載道達瓦齊於格登山麓以萬兵結營阻我師兩將軍議以兵取則傷彼必衆)
(非所以體潰蹂上慈乃遣阿玉錫以卄五騎夜斫賊營賊大死無算達瓦齊遁遂入伊犂益無)
(亡矢遺鏃之費矣)
昔日會宗毋擾彼(當噶爾丹吞噬鄰蕃喀爾喀潰散入塞聖祖幸多倫諾爾撫卹其)
(衆分封四部於其地建會宗寺百年來恭為臣僕方諸部相率来降衆各數萬已入邊塞使不為之)
(經理則將来滋患難與喀爾喀相安故用兵以定伊犂正以保我喀爾喀也臣董誥)後來
歸順盡臣之(土爾扈特自其汗與策妄不睦竄歸俄羅斯居額濟勒地因俄羅斯屬别)
(教而非黃教又征調不息且聞伊犂安樂遂於辛夘年統衆来歸行萬餘里凡八閱月始違皇)
(上炳自獨斷深仁大智加以撫恤經理覲燕定封詳見御製記二首盖土爾扈特之歸順與平)
(定率噶爾之事相因而至自是蒙古之族尺土一民皆歸怙冐以成我中國之大)謀窮
降將食桑詐(阿睦爾撒納既與達瓦齊隙窮蹙来降即用為副將軍統兵進𠞰加封雙)
(親王禡木特曾密奏其人不可信部總上推誠用之不為疑阻洎伊犂既平覬為四台吉未饜)
(所望居常不衣勑將賜衣輙用私印行軍檄因循睿照奸萌軍參贊相機擒賊遵奉)
(阿逆得以中逃乘隙鼓煽致煩再定功易神武善於將將用其力而照其心所以成易)
論曉碩儒憂杞癡(西師初起熟經於庚戌之艱者不能無惑御製開惑論設為春秋碩)
(儒臻成大夫問答而斷以定功信夲具在天主人之旨綜要闡幾廣大明著之文)
(中)四衛拉餘恭帶礪(伊犂定後撫凖噶爾遺衆為四衛拉特曰綽羅斯輝特和)
(碩特都爾伯特各自為汗無所統属而綽羅斯為之長後噶爾蔵多爾濟被殺綽羅斯族已殄既而)
(輝特汗巴雅爾亦以叛逆誅和碩特汗沙克都爾滿津亦以心懷疑貳為我參贊雅爾哈善所殱惟)
(餘都爾伯特終守臣節以世相龍永承帶礪其所部亦得安畜牧而長子孫臣紀昀)一將
軍鎮坐鞭笞(伊犂在西域形勢最為扼要故凖部向以為庭我師既平凖夷即其地設)
(將軍一參贊大臣一分駐惠遠城惠寧城其駐防之滿洲蒙古錫伯索倫遠呼爾厄魯特官兵及游)
(牧設領隊大臣六分理之總管六塔爾巴哈台參贊大臣一領隊大臣一管厄魯特兵總管一而皆)
(總其成於將軍形勢聯絡屹然有磐石之固)俄羅斯讋市場請(土爾扈特之来)
(或有謂不宜收俄羅斯叛臣慮唘邊釁我撫卹皇上念彼涉遠力疲誠心歸順不忍不優加為)
(之瞻其生計今已卄餘年安居樂業而俄羅斯讋我天威從不敢問土爾扈恃之事前因停止)
(交易屢次卑詞懇請近始蒙恭順允准仍前開市感荷欣喜實為)哈薩克遵貢
道馳(哈薩克從古不通中國前因追叛賊阿睦爾撒納直入其境哈薩克遁去數千里我師既)
(徹彼悔其為阿逆所賣謀擒之以獻而未果其汗阿布賴遣使稱臣入覲嗣是哈薩克左右二部屢)
(次馳貢)樂反馬徕白傅小(哈薩克素産馬我師既定伊犂每年市馬酬帛核計)
(每匹不過三四金價廉而濟用孳馬日充分往屯田各處應用外並撥給緣邊營伍以資軍實覺唐)
(白居易樂府所稱以有用之縑市無用之馬者所見亦甚小矣御製反隂山道樂府詠其事)
(臣胡季堂)句賡麥熟杜陵卑(杜甫送高三十五書記詩有崆峒小麥熟語以為欣)
(慰伊犂等處次第築城興屯官兵回人暨腹地遷居戶口聚落殷盛歲穫迭增有至二十分已上者)
(除給廪糈外陳陳相因欣幸御製再賡杜甫詩韻使甫覩此其為又當何如)千言蝝
種支兮派(元史所載脫歡太師即衛拉特之始祖其後有孛汗者與他婦野合而生子曰)
(烏林台巴靼太師其母棄之澤中孛汗收養之遂統部落十一傳至賽音諾顔哈喇忽刺子曰巴圖)
(魯渾台吉有子十一人再世曰僧格曰噶爾丹博碩克圖即康熙年間為汗者僧格子曰策妄阿拉)
(布坦即雍正年間為汗者子曰噶爾丹策凌即乾隆初年為汗者傳子策妄多爾濟那木扎爾及喇)
(嘛達爾扎達瓦齊者為策妄疏属再經簒奪凖夷既平始悉其世次詳見御製凖噶爾全部紀)
(略)二豎梟音塤與箎(伊犂蔵事征回之事繼起其罪魁則大和卓木波哈拉泥)
(敦小和卓木霍集占兄弟二人)出入庫車技黠鼠(阿睦爾撒納之復叛小和卓木)
(助逆攻勤王之台吉宰桑等其時我將軍兆惠在伊犂遣副都統阿敏道往回部議事小和卓木乃)
(以計誘阿敏道而拘之以来援至中途戕害之及從行者百人彼猶逞其狂悻抗我師顔戰敗冒死)
(入城而雅爾哈善略無紀律不急追擒致彼出入自由竟同黠鼠臣彭元瑞)
(御製)周迴黑水勢張鴟(既治雅爾哈善僨轅之罪旋命定邊將軍兆惠馳往辦理於是克庫)
(車存沙雅爾定阿克蘇略烏什收和闐師之所至降者望風直至葉爾羌城下而我師人馬行萬餘里不啻強)
(弩之末二酋以逸待勞統數萬人與我軍三千餘人過我軍之渡河者僅止四百餘人築堡黑水固守待援)
(丸天恩助順營中掘得窖米以濟軍食賊自高施銃鉛紛集營中樹上並無中人者軍士研木為薪因得鉛)
(丸數萬藉以擊賊又幸預已降旨派兵撥馬濟師乘夜直搗賊營内外夹攻聲勢大振重圍立觧)釋囚
還土恩加厚備德懷兇叛實竒(大小和卓木本回部之望族久為凖噶爾所拘)
(繫於阿巴噶斯鄂拓者也大軍既定伊犂乃釋其囚并以兵送大和卓木歸葉爾羌俾統其舊属而令小和卓)
(木居於伊犂撫其在伊犂回衆朕之加恩不可為不厚乃二酋備德竟敢肆其鴟張逞逆倡亂實出意計之外)
(當伊犂既定之後豈復欲兼并回部不意二酋自干誅討是兵固有不得已而用之者耳)綏靖天方
厪保大(稽回部之始肇自天方亦曰天堂又曰默克或以為即唐之回鶻元之大食其部落處天山之)
(南自闢展訖葉爾羌東西延袤三千餘里周圍萬餘里自乾隆己夘大功書定以後民綏物阜至今已三十餘)
(年惟予康保之懷無時不與内地黎元同厪也)
被漸海角遠通夷(回部既定迤西各部落喁喁向化争先歸順如東西布魯特安)
(集延瑪爾噶朗霍罕那木塔什塔什罕博洛爾愛烏罕痕都斯坦諸國或於師行之頃遮道籲請内)
(附或於凱旋之後遣使齊表入貢我定市皇上兼容并覆准其投誠歸化酌貢獻之期易之制)
(海西通道不啻周家之九夷八蠻矣)遥騰拔達克山檄(兩和卓木敗竄明瑞一邀)
(之於霍斯魯庫克富德再䧟之於阿爾楚爾於是部衆瓦解各散二酋窮蹙惟挈其奴僕等三百餘)
(人跳去遁入拔達克山富德等追逐中途檄諭其汗素爾坦沙遂遣人縛波哈拉泥敦馘霍集占以)
(其屍先後馳獻於是回部之事大定)遂勒伊西淖爾碑(伊西洱庫爾淖爾在喀什)
(噶爾邊境為拔達克山之界富德等窮追二酋至此敗殱賊衆獲其降者萬人二酋僅以身免於是)
(遣使索俘旋即遵檄納欵擒獻振旅以旋以其為回部戰功全蔵之所有御製文紀耆定歲月)
(勒碑其地)圖誌五城氓版籍(回部為城郭之國各依形勝築城以居其最著者為)
(五大城曰葉爾羌葉爾者漢語為土宇羌者寬也屬境二十九曰喀什噶爾喀什者漢語為初噶爾)
(者剏也属境二十一曰和闐回人謂漢人為黑台猶國語之尼堪和闐即黑台之訛音也属境三十)
(二曰鳥什鳥什者猶漢語云峰巒飛騰弊峻也属境三十二曰何克蘇回語謂白為阿克水為蘇属)
(境二十一皆設辦事大臣參贊大臣統兵駐轄其地又有小城十三曰庫車曰喀喇沙爾曰英吉沙)
(爾曰沙雅爾曰布古爾曰庫爾勒曰賽里木曰拜城曰哈喇哈什曰玉隴哈什曰車哷曰塔克曰克)
(爾雅分隸五大城駐守大臣管轄星羅繡錯控制相維西域既平上命纂皇輿西域圖志)
(以天山南路天山北路凖部回部分畫彊界繪圖系說犂然秩然並戶籍風土賦則營制瞭如指堂)
(舒臣常)
歌成□韻路庸魁(辛亥)(昊御漿回疆三十韻詩首詠蒼眷佑内安外晴三十年)
(来回民均被綏豐减賦之樂次列各城形勢規制而衷以公明兩言敬惕一心為制治之大經盖巳)
(著明民安之效而昭揭安民之源也)凖夷舊僕今相友(回民久為凖噶爾羈属二)
(酋被拘於阿巴噶斯鄂拓之時因以役其男婦傚其賦税虐使之甚於奴隸酷於水火自歸王)
(化同作復強天朝臣僕誼属鄰藩僚友無凌弱衆暴寡之釁矣)伯克官分職各
仔(平定回彊之後誤官分理皆因回部伯克之舊名而冠以天朝品秩自三品至七品不等)
(其秩之最優者日阿竒木伯克協理市務若内地副都統又有噶咱納齊伯克商伯克哈資伯克訥)
(克布伯克庫提色布伯克密圖巴理伯克密泣布伯克都管伯克巴濟伯爾伯克巴克瑪塔爾伯克)
(什瑚爾伯克阿爾巴布伯克帕提沙布伯克明伯克克址克淮拉克伯克默克塔布伯克塞依得爾)
(伯克哲百伯克大小凡二十級分司錢糧刑名匠役貿易牲畜園地村莊巡街念經教經軍器各事)
(由駐劄大臣核庚選補因其教不易其宜回衆所以大和)玉採和閱邀厚賞(和闐)
(多良玉産於山者材大逾丈産於水者質小而精回人採玉入貢當採時各賚以錢米規其所獲多)
(寡六小為差回入喜得厚賞争先洪役臣竇光鼐)錢流騰格擁多貲(回疆底定)
(錢幣流通初回入淵錢為雅爾瑪克以一錢為一普爾五十普爾為一滿格後以百普爾為一滿格)
(平定後以舊錢形捕中無方孔設局鼓鑄照内地錢樣面瑪乾隆通寶漢字背鐫地名用國書及)
(回字凡輸額賦皆折收騰格回民稱便無不給足)水連濛汜咸歸治(我家國)
(幅員之廣迥出禹貢九州外自平定新疆回部開闢二萬餘里其慕化来歸效職有漢甘英所不能)
(窮者古稱日入濛汜俯同籞沼矣)瀛介臺員竟弄池(臺灣為東南大海中番島)
(距福建省城千餘里明閻嬰東番記訛稱臺員盖南音也自古不隸中國明嘉靖間流寇林道乾顔)
(思齊先後據其地鄭芝龍父子復竊據之康熙癸巳平定後設一府三縣雍正時增設彰化縣百餘)
(年来久安耕鑿然地土饒沃稂莠襍處内地偷渡者多地方官又漫無覺察是以丙午歲有匪徒弄)
(兵之事)郡判漳泉鄰敵鬨(臺灣本無土著之人多閩之漳泉粤之潮州相擕寄)
(居故游民最多向来習於械鬭不特閩粤之人彼此仇讐即漳泉二府人亦不相睦風氣暴戾竟若)
(性成松臣金士)邪萌盟會弟添欺(邪教結盟設會最為地方之害乾隆丙午)
(冬奸民林爽文莊大田等倡立天地會名目鳩煽聚衆凡入其教者用三指按心以大指為天小指)
(為地互相為號其時地方官有意欺飾化大為小規避處分改為添弟二字以致養癰貽患後經)
(則聖明指斥始不能匿若當日地方官早能嚴禁奸民自知斂跡何至有林逆等如此倡亂之事)
百人飛渡兵非衆(林爽文等滋事時督臣提鎮等觀望遷延未能剿滅特命)
(福康安海蘭察帶巴圖魯侍衛章京百人馳往𠞰辦福康安不待兵齊到即率巴圖魯等先行放洋)
(風平浪静一日千里飛渡至臺解圍殱賊其所調之兵并有聞大功已成停止徹回者)兩路
生俘役弗遲(福康安等於丁未歲十一月渡海分兵進剿至次年正月初四日擒獲林)
(爽文二月初五日擒獲莊大田未及三月南北兩路悉皆平定二兇生俘無得漏網計自林爽文於)
(丙午十一月起事至全郡平定凡一年三月較之康熙年間剿辦朱一貴凡二年始行蕆功者更為)
(迅速伏讀明紀事語申)(御製剿滅臺灣逆賊生擒林爽文天地神明護佑若遲而成速)
(析理精詳仰見兵之皇上不得已而用故)明戒膏腴加横賦(臺灣土性肥沃)
(生殖滋豐民間種植稻穀一歲三熟其番薯甘蔗等物不事耘耡坐享大有我皇上恩深蔵富)
(不以其地土膏腴加增賦税每申誡地方官潔已愛民務使閭閻無少擾累具仰我皇上孚患)
(保邦至意臣松筠)
(御製)默消反側立生祠(臺灣風俗刁悍若不示之威武必致事過即忘無所懲儆因於林爽)
(文就俘之後明降諭旨將福康安海蘭察及帶兵勇略最著之舒亮等令於臺灣郡城建立生祠俾衆人怵目)
(警心潜消反側未始非保民靖衆之良規也)内山外海窮追𠞰(當林爽文竄入内山之時)
(福康安等四路窮追並派熟諳路徑之義民熟番等入山躧緝於是釡底游魂遂不能復圖兔脱至莊大田出)
(沒之地距海甚近若情急入海遠颺更難追捕而福康安多方籌辦一面令巴圖魯等帶兵分隊自山梁排下)
(其時水師兵船適因順風連穡齊至沿海密佈四面合圍罪人斯得大功告蕆)蠧吏疲兵亦詰
治(臺地遠隔重洋土饒民裕向来官吏惟知牟利營私貪婪無藝多不以公事為念以致奸民得以藉口滋)
(事其武弁營兵亦惟以作奸漁利為心並不操防有名無實遂至匪衆得以肆行無忌不可不嚴加懲治以為)
(貪墨殃民激變玩寇者戒故於大功告成復令福康安籌定善後事宜整飭文武員弁以靖海彊而澄吏治庶)
(可望永無事端耳)嘉義安民縣名賜(先是諸羅被賊攻圍日久饑困不支在城百姓等深)
(知忠義同心固守迨福康安等渡臺復不俟兵齊即先鼓勇罙入立解重圍城中數萬生靈得以存活聞之深)
(為憐惻降旨改諸羅縣名為嘉義以奬合縣士民守城之苦彰其忠義自是民始獲衽席之安矣)
褒忠表額里門剞(廣東泉州義民隨同官兵殺賊接濟軍糧上嘉其深知大義各)
(頒額表其里門廣東義民曰褒忠泉州義民曰旌義)鳩巢聚族分移樹(漳衆兩郡)
(之民僑居臺地里居田土錯處素有嫌隙往往紛争釀成械鬪等案因諭福康安於辦理善後)
(事宜時除各處義民母庸遷徙其賊匪入官莊田新募居民及舊與賊匪同莊居民雖無從逆實蹪)
(而心持兩端者酌為遷移令籍隸漳泉之人各為一莊俾免争競)鯨舶來朝共向
葵(生擒逆首林爽文莊大田時内山各社生番遵檄協擒頗為踴躍旋經福康安奏各番目情願)
(来京叩仰大武天顔儡山上允所請於戊申冬屋鰲阿里山壠傀四總社頭目各率所轄)
(番目並通事社丁共四十二人渡海來京入覲以後諸番輪次朝正)賦免連年跨
溟渤(全郡上念臺灣遭賊匪滋擾先後徵兵命將五十二三年應徵錢糧並應穀十)
(九萬九百餘石耗羡租稅銀六萬九千餘兩粟一千八百餘石全行寬免其内地漳泉等府兵興所)
(過州縣亦量予蠲緩以示休養臣吴省蘭)社甘賞項迓旌麾(逆首竄入内山)
(官兵四路窮追並派熟諳路徑之義民入山躧緝一面曉諭獅子頭社以北三貂蛤仔欄以南各生)
(番懸賞協捕各社歡喜效命逆首逃竄無地遂以就獲成功)鯤身鹿耳波真帖
(二逆匪以么䯢小醜敢肆跳梁未久即先後生擒正法臺郡自此永獲敉寧)鳶泊龍編
國忽移(安南自明時莫登庸簒奪後黎維潭藉其臣鄭檍之力驅莫復國嗣是鄭氏世執國)
(政黎氏僅以守府至黎維褍而其國已有下移之勢)阮鄭蝸争原徧赭(阮氏以伐)
(鄭為名侵擾國都與鄭氏日尋兵革者數年卒戕鄭棟又連年荒旱赤地千里勢益衰臣瑚圖禮)
岳任蟻陣野填骴(阮岳兄弟既破鄭棟據駐黎城以官民赴援退去而阮岳將阮)
(任領兵再入肆行殘燬宫室蕩然人民塗炭我皇上字小仁懷不能不用兵以禁其暴)五
圖寫戰成六順(安南之事始以戰而終以不戰成功益信昊蒼助順轉旋完)
(善因訶&KR3342;命畫院分繪戰圖曰三異柱右之戰曰嘉觀之戰曰夀昌江之戰曰市球江之戰曰)
(富良江之戰其第六圖則阮光平遣姪光顯歸順錫宴之事並補詠六律與前此平定伊犂烏)
(什回部金川臺灣等戰圖共垂不朽)
一記班師豫四知(孫士毅既為黎維祁復國旨令天朝興繼之義已全即有孫士)
(毅班師煌昭御製班師記申明無佳兵之心理足辭宏煌示先是戊申歲上以臺灣成功)
(取繋辭所云知微知彰知柔知剛四者之意於精山莊顔堂作記成什仰見大聖人誠)
(神應惟至公所以至明也)土宇莫收吾舊也(孫士毅初奏安南内訌時即有乘此)
(機會俟平定後收其土地民人之意即黎維祁亦有與奪惟上所命之言皇上大公至正)
(四海一家蕞爾一隅不啻太倉一粟安肯如前明小見乘人之危利其疆土收為郡縣覆載為)
(心昭於萬古矣臣童鳳三)金人安用代身為(阮光平復至黎城自知罪重屢)
(具表文欵關悔罪乞降表内詳叙黎阮搆衅委曲并不敢有抗拒天朝之心經福康安再四駁)
(斥哀懇益殷先命伊姪阮光顯進京代躬朝貢至次年八旬大慶當親身入朝皇上鑒其)
(誠悃赦罪准降視前明之黎利莫登庸黎維潭三次用代身金人入貢者尚幾幾不可必得矧其親)
(身詣闕馬用代為)親朝親祝孚維意(恭順皇上以阮光平肫誠畏威)
(懷光平德即加八月恩封為安南國王撫有境土阮於庚戌至避暑山莊陛見恭祝)
(於大慶真所謂不戰而屈人徕遠之功孰大是御製詩所謂孚意君臣事不難也)為
父為
君感以慈(阮光平感沐君為鴻慈淪肌浃髓其奏謝表内有為師為父之語)
(山皇上念其具有天良肫誠所發不忍外之於莊錫宴之日因其懇遵天朝衣冠制度)
(賜特命依詎皇子所用章服幷句之詩有曰一家覃父子之)息事粤人罷
徵調(方孫士毅之復黎城也籌造船隻辦運軍糧為搗巢覆穴之計既而孫永清奏稱自黎城)
(至廣南地方計二十餘程用兵萬人即湏運糧夫十萬上以勞費内地民力為小邦計萬全於)
(事體非宜且小邦興廢亦有粤人免天命安能違之即有班師之旨於是於徵調息事)
(安民益徵樂利臣那彦成)
(御製)陳情駱戶冺參差(阮光平歸國後具摺陳謝稱當進關以後該國衆人妄生臆度議論)
(不一及出關時曉諭以深受皇恩備極隆渥有光平所不敢望該國人所未及期者始知蟲豸之見不足以知)
(天地之大日月之光於是人心大和國論協一其情詞最為悃欵)黎干
天厭憐猶護(黎維祁庸懦無能復國之後又復棄走前所製平定安南功成班師記及書事文内)
(有言孰天厭黎氏之語初亦不過因其孱弱不克守國而意竟成左券然究憫彼無罪流離不忍令其失)
(所仍恩授三品武職優給禄食房屋編為佐領俾率其族属安住京城以示恩卹)阮順國威恩
遂施(阮光平深知順逆之理恭順忠誠是以朕之施恩有加無已俾新造小邦得以定君和衆)先服
騰章一撣國(緬甸為古朱波地即後漢書之撣國戊申六月雲貴總督富綱奏孟隕悔罪歸誠詞)
(恭禮順朕以昔年征緬之役原非得已因其籲降檄諭徹兵今經二十年於安南未事之先孟隕即已敂關請)
(命可見事機遲速非有成心也)
曾
頒内帑萬朱提(阮光平初至本俗衣冠幷)(山莊入見時萬兩賜以賚内帑銀續又)
(珍玩賜御筆詩章聯扁綺等御製詩文集及如意玉器洋表錦件偹極優異)象蠻
告捷寧丹檄(阮光平回國後以黎維祁之弟黎維祉勾結萬象國合兵為復仇之計阮)
(光平親往廣南戰敗之獲其軍械糧糈無算遣使來告戎捷並獻所獲鉦鐲諸物國境又寧財用益)
(為充裕)驃樂陳風奏
赤墀(唐有驃國樂見白居易樂府乃韋臯鎮蜀時購進兹孟隕遣頭月齎金葉表文進馴象金塔等)
(物並驃樂一部今隸樂部之末與朝鮮回部安南諸樂並陳)懵駁前非肆菌蠢
(先是緬酋懵駁自恃險遠侵擾各土司邊境乃滇兵進𠞰司事者每以怯懦失機以是逆酋怙惡弗)
(悛致勞撻伐臣茅元銘)贅(角)牙覆惡斂恣睢(懵駁之子贅角牙繼立雖頗知)
(悔懼而未敢朝貢其後孟隕表文内亦述其同時為惡獲罪甚大惟以畏慴天威不敢逞其恣)
(睢)相求貝葉俘纛會(經略傳恒討緬時造舟於翁古山水陸並進礟擊賊船連)
(破大寨殪渠魁並奪得賊纛懵駁震懾遣頭目奉蒲葉書詣軍門籲請貸其申討)休試瘴
茅振旅時(緬甸僻處南裔瘴癘之鄉水土惡劣大兵罙入不難掃穴擒渠我皇上睿)
(算早定先於兵威賜宴經略詩即有莫拒牽羊肉袒降之句暨大振賊勢漸蹙因即降旨)
(班師㿽不值以勁旅輕試瘴鄉是以戢兵初非兵力不足也)遣使趙佗詞過貶
(總督富綱奏緬甸稱臣奏至佗并御製詩有遜辭並未馳文帝奉表翻看來趙識中論文)
(帝遣書詞意貶損大失中國駕馭外夷之道臣達椿)娶妻蘇武節加持(孟隕)
(徠臣復將從前羈留之楊重英及兵丁四名客民七名一併送回内地皇上以重英在緬二十)
(一年誓死不屈與漢蘇武同而無武娶妻生子之事較武為勝御製蘇楊論以著其實不特論)
(古關中卓識益俱有國大體)秤官猛釋先心折(征緬兵罷後二十年不復)
(加誅嗣以平定兩金川獻俘誅逆令前所羈緬目秤官猛等與觀皆惴慄觳觫不敢仰視因縦之使)
(歸秤官猛等遂於緬地傳述許中朝威武贅角牙益知悚懼旋送還弁兵並求開關通市是該酋)
(彼時先已心折矣)攝國長降詎意期(緬甸之舉討其叛赦其降我國家寰宇)
(周廣詎庸是戔戔者為乃孟隕攝長國事竟能不由招致傾心向化示威於數十年之前㡳功於萬)
(餘里之外過化存神洵非意計所及)出俗寺僧能懴悔(孟隕表稱伊係懵駁之弟)
(與懵駁父子棄不和睦蔵身緬寺為僧迨贅角牙自取滅亡衆頭目舉伊掌國始得伸其素志恭順)
(投誠可謂知自悔者臣陳崇本)
加封王爵撫華離(孟隕奉表時自稱權攝國事虔乞封號盖懵駁父子多行不道國人離散)
(孟隕雖立不成為國欲仰藉寵錫以安定其民人皇上鑒其誠燭其情錫以勅印加封王爵非)
(厚於孟隕盖以使之安民耳)善隣板納
天朝隸(滇南有土司十三謂之十三板納俗稱十三猛列居銅璧關外緬滋事時為所殘躪緬既臣服)
(貢道往来不敢俶擾天朝隸籍之地矣)息鬪暹羅興國匜(緬甸與暹羅舊)
(有仇怨緬初滅暹鄭昭鄭華父子草創立國来修職貢庚戌萬夀兩國貢使俱至山莊祝)
(為釐俾偕燕席因傳諭兩國使臣向雖不睦今俱大清藩服當彼此釋嫌息鬪長承恩)
(眷令各回國告知該國王敬遵數年以來不聞兵争之事)厚往薄來留貢抵(孟隕)
(受封後遣使恭謝並進方物而賞皇上加恩體恤令將貢品即留作下次正貢賚特加優厚盖)
(厚往薄來中庸懷侯之經王坦恩於遠藩諸國每行之臣修)
(御製)市通禁弛養生資(内地以緬甸滋事之後絶其貿易孟隕悔罪歸誠籲求通市因允所)
(請弛其前禁嗣此懋遷有無該國頗資利益)未申威反聽行賄(廓爾喀部落在後蔵邊界)
(之外舊有巴勒布三部為其所并遂與後蔵之聶拉木濟嚨宗喀等處接界戊申歲廓爾喀侵此三處朕因護)
(衛黃教命鄂輝成德率兵征𠞰又以巴忠素曉唐古特語令往會同籌辦乃大兵到彼並未接戰巴忠意諭噶)
(布倫丹津班珠爾私向廓爾喀許賄贖地廓爾喀即已項經設誓遣使赴闕稱臣貢貝葉經寶刀諸物與朝正)
(諸國來使一體宴賚降旨封拉特納巴都爾為額爾德尼王其叔父巴都爾薩野為公是為初定)已受
號仍更擾陲(廓爾喀受封後仍以丹津班珠爾掯不給銀又前輩班禪額爾德尼之兄沙瑪爾巴)
(覬覦廟中貲財讒搆廓爾喀聽信其計誘丹津班珠爾至聶拉木託言議減所許之銀遂擄以去復侵後蔵邊)
(界并敢擾至扎什倫布維時仲巴呼圖克圖妄以吉祥天母前占卜不可抵禦簧惑蔵衆散去廓爾喀遂損壊)
(莊嚴剽掠什物披猖已甚此番不得不大中國威出師再定以杜後患)示必克始堅歸順
(因命福康安等統領巴圖魯侍衛章京及屯土降番並調索倫勁兵共近萬人深入致討福康安仰體朕懷不)
(辭勞瘁以西寧一路較由四川出打箭爐程途近至二十餘日由此前往以冀早抵蔵中籌畫進兵事宜即可)
(慰予宵旰此事予於初次徹兵時即有我往彼逃事雖順我還彼至咎誰歸之句盖中國之待外夷必使畏威)
(方知懷德若不大加懲創則彼即一時降順而我兵既徹安保數年後不復潛出滋擾及内地復調兵至蔵而)
(彼又逃遁則轉以逸待勞何以禁暴為一勞永逸之計廓爾喀之煩再𠞰不啻先幾之見此予所以於再用兵)
(時斷有取於唐太宗示之必克其和乃固之論也)
取其殘敢再潛滋(廓爾喀敢作不靖不過恃其險遠而又欺凌唐古特之人懦弱)
(不能抵禦安知不欲佔據後蔵侵尋蠺食前蔵我國家帑蔵充盈兵威強盛豈容此狡譎之徒肆)
(其隂謀搗巢上既命福康安為大將軍統兵分路進𠞰務穴使其震摺國威乃可綏墻邊圍)
雪封正喜機方凑(自後蔵抵陽布賊巢嶺峻山深而彼處氣候早寒當福康安領)
(兵冞入之時雖連次克捷賊人喪膽然時巳秋中方慮雪封致阻不得不及早徹兵而彼即屢次輸)
(誠籲降我欵即皇上既憐其窮蹙復鑒其誠悃准其納此蔵功事機輻輳實臻全美)山險
堪憐步未疲(大兵自濟嚨一路冞入地勢險仄福康安鼓勵將士奮勇登陟甚至踵决)
(履穿而攀援跳越皸瘃弗頋於萬難攻𠞰之時毫無畏却竞獲全勝揚武奏績以蔵大勲我皇)
(上恩施稠叠深憐將卒艱辛盖雖用兵而未嘗不以戢兵為念也)
王會即今添入繪(壬子冬廓爾喀貢使噶箕第鳥達特塔巴等於西苑門外瞻覲棒)
(賫貢物院補上温諭慰問並令畫繪入職貢國)(臣恩加賞賚程昌期)輿圖從
古未曾披(蔵地為唐之吐蕃其時即以為絶遠况廓爾喀部又在後蔵邊外數千里初用)
(兵時欲知其山川險易徧考諸史地里志諸家輿地書俱所不載即本朝通典一統志亦載而未)
(詳今已入版籍幅&KR0695;之大伊古未有)濟嚨直入連摩壘(濟龍官寨本属後蔵所轄)
(賊據險築碉負嵎臨河抵禦我師福康安等斷其汲道即用火焚其碉座立即攻克遂渡熱索橋由)
(協布魯噶多至雍鴉越帕朗古大橋連燬賊壘進逼陽布賊遂膽落矣)陽布將臨迫
守陴(官兵一入賊境賊酋即畏懼屢遣頭人乞降經將軍等嚴斥駁回至是大軍進逼陽布賊)
(酋益深恐懼復遣大頭人沙曼薩野至軍營自稱小的乞憐請命既將誘襄之人全數送出又將搶)
(掠扎什倫布物件並私立合同繳出又遣大頭人賫表進呈方物象馬是非革面而又革心何能畏)
(威懷德如此之誠懇至所遣大頭人復至軍營呈送牛酒猪羊米石備犒官兵其恭順畏懼較唐太)
(宗便橋之役實為過之)輓粟蜀中都不事(蔵地在蜀徼外道遠且險轉輸不易)
(自福康安領兵進𠞰不半年即蔵大功除運到兵餉糧米之外又沿途發價採買番子糌粑儘足敷)
(軍營之用絶無飛芻輓粟之勞也臣錢&KR1658;)峙粻商上亦無虧(布達拉扎什倫)
(布商上蓄積向為商卓特巴噶布倫等任意侵蝕上命駐蔵大臣總理稽查嗣後不許達賴喇)
(嘛親族等管事又允福康安等奏查明被擾地方除濟嚨聶拉木絨轄三處酌免兩年租賦外其餘)
(若宗喀定日等處俱酌免租賦一年俟商上再有羨餘時酌量或緩或蠲以惠番衆)奔巴選
佛祛親族(近年來達賴喇嘛班禪額爾德尼及各大喇嘛之呼必勒罕率出一家親族牟)
(利營私蒙古等漸不信服以致沙瑪爾巴覬覦扎什倫布財産搆釁滋事皇上聖明燭照特製)
(金奔巴瓶送至蔵内佛前安奉嗣後如有呼必勒罕出世書名彙貯瓶中公同掣選頓除向来積弊)
(於是衆蒙古及蔵中僧俗人等無不仰頌深欣皇上大公至正保護黃教安撫番衆至意同服)
衛蔵連疆好洽比(衛蔵詎内地甚遠日用所需如布疋米糧向係番子等向陽布)
(販運廓爾喀所用食鹽油酥則取給蔵地彼此相資自不便停其貿易經駐蔵大臣等酌定章程給)
(與印照官為稽察仍前彼此通市以便番衆)銀鑄新錢監市令(内地銅錢向止)
(行至打箭爐地方自打箭爐直至拉里全用銀錢及碎銀至是令商上鑄造銀錢每圓重一錢五分)
(者紋銀每兩易錢六圓重一錢者紋銀每兩易錢九圓重五分者紋銀每兩易錢十八圓駐蔵大臣)
(派員督同噶布倫等監造騐明成色正面用漢字模鑄乾隆寶蔵字樣背面用唐古特字模鑄乾隆)
(寶蔵字樣並於邊廓鑄造年分與廓爾喀所鑄同係紋銀使彼此均無藉口可期永遠通行臣謝)
(墉)禄分戴琫養番兒(蔵内管兵番目原設戴琫六名以下有如琫甲琫定琫等)
(名逓加管攝祗有空名無禆實用經福康安等定議戴琫等缺出統歸駐蔵大臣會同達賴喇嘛照)
(依等級秉公揀選不得仍前徇私誤公其番兵及管兵番目向亦不給口糧以致臨時退縮並酌令)
(商上每年每名給予貴稞二石五斗遇有征調每日支給糌粑一觔其番目除戴琫例給莊田外如)
(琫以下各每年給銀三十六兩至十四兩有差按季散給以資養贍番目番兵等均知感激自效不)
(似從前矣)
鴻猷指示承鞭策(凡出師底績我賞罰皇上睿謨廣運决策幾先加以嚴明人思奮勉)
(故能迅奏膚功俘馘降順凡中外大小臣工或親見宵旰之勤或仰繹綸言之大即雁臣)
(藩服亦無不慴貞助天聲之遠播喜異域之歸誠益信師順之理從來不爽)實事
詩文共筦窺(以上賡吟所述皆敬徵皇上實事或恭本御製詩文或史館方略據事直)
(書毫無緣飾特筦蠡之識未能窺測高深以掛漏為愧)豹略而來輸
黼幄(微黷皇上十全武功皆由於不得已而用兵無幾武之心故能所向克捷動必觀成與武)
(之禁暴戢兵保大定功安民和衆豐財七德事事相合自黃帝用武以來所傳韜略未嘗有也臣)
(錢樾)
(御製)麟經所載熟書帷楚莊稱頌慙無示左傳雖誇此有
詞全以十而合以七(計自用兵以來如王倫蘇四十三田五均内地奸民跳梁小么不足)
(比數凡平定金川二次凖部二次廓爾喀二次及回部臺灣安南緬甸各一次以事則十全以地則七處無不)
(以七德為兢兢幸願與上蒼洪佑予惟日慎一日不敢少存勤遠之念天下臣民長事昇平之福)長
承
昊佑萬年垂
御製詩五集卷八十五
