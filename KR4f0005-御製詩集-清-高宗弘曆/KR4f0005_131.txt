御製詩二集卷七十三
古今體一百三十二首(丁丑八)
南廵廽鑾駐蹕圓明園之作
麥登秋穰黍全耕喜氣迎鑾達帝京又此南廵成北返
恰看夜雨值朝晴(是夜微雨)康功災壤憐羣赤勤政明廷接
九卿
懿旨身遵心
膝下所欣旬日近歸程(日啟皇太后駐蹕靈巖以十九鑾回京午熱緩行計)
(當遲十餘日)
雨
夜雨微聽枕上聲廽鑾羣趁曉來晴黃看麥熟雖云可
綠為黍苖又惜生却喜雲重(平聲)鋪碧宇更希澤為(去聲)倚
前楹農功較比常年美因美翻縈望善情
題郭畀雨梧烟柳用倪瓉韻
疎梧及嫩楊沉著如中酒不宜作畫看草書傳顔柳
御門日作
南廵三閱月勑幾心敢懈(叶)問民晉岳牧諮政接寮宷
驛章按程逓批荅或至亥庭對雖故事愛禮正兹在廽
鑾所先務百爾共亮采念彼勞始逸勖此敬勝怠周易
有名言乾惕時自宰
西直門外
麥率登場黍蔚塍懷新佳趣入吟憑奄觀今日誠堪慶
歴比常年得未曾更冀為霖霈膏澤益殷祈歲勵冰兢
先憂用是憂恒切後樂繄吾樂豈能
齋居
鶉首星臨次羲車日最長辨方慎水火恊紀騐柔剛雞
漏報遲箭龍舟罷遠塘遄臻緣毖
祀詎為度端陽(是日正值端陽節也)
題范寬行旅圖
山容雄勝秀水勢急非寬大是北方景誰歌行路難風
疑生萬葉雲欲出遥巒簡淡四家法於斯鼻祖看
偶寫寒山口號
腹藁寫寒山聊乘片晌閒所懷寧止此九㝢寸心間
夏至
北郊禮成述事
年年躬
祭典速速命歸騶八變咸池奏六宗
殷祀脩山罍矞雲飾涚齊瑞蘭浮茂對欽調助寧惟端
冕旒
恭迎
皇太后車駕至
暢春園得近體一律
方山佳景似西池養
志因成小憩遲順
旨遄歸勤大政問
安頻遣繫遐思歡迎
鳳輦臨長日恰駐
仙園協凊時廿日寸心縈頓釋階萱庭栢總含怡
雨(五月十二日)
春月屢霑澤北畿得罕聞自我過德水晴久路飛塵二麥
景實佳禾黍遍耕耘人稱不雨好此則就麥論究之大田
多甘膏豈辭頻遵途返皇州殷祀已躬親驟雨雖每零尚
欠優渥云為是亟希&KR0584;如常此望雲展轉祈歲憂共我那
可分連朝膚寸濃霂霡流天津覘土已接潤簷溜猶滴茵
適可仍惜止稍慰詎敢欣喜少愁恒多仔肩萃吾身
題王炳倣王蒙松路仙巖圖
松路仙巖王蹟真倣臨一再得精神藝惟師古過時輩
因悟菁莪作育人(炳學畫未十年臻此以為難矣)
木根如意
生意青山昔枯禪白足家天然愛幽素俗製謝雕華器
擬辭林竹形如出水花時晴復時雨所願更何加
麈尾雖同品何曾王謝家竹如贈僧紹木可悟南華月
掛千秋鏡天霏四座花山中設九錫談柄定須加
渌水曲
渌水冬夏渌澗中菁藻梳誰云無所藉雨過漲滿湖
携手曲
白者知為馬牝牡猶待選黑者知為烏雌雄更難辨置
酒三層臺新聲颺宛轉密席近携手低語通情欵情則
各藴衷對面千里遠
夜夜曲
夏夜苦短冬夜苦長河横斗直東參西商豈無美酒戒
之在旨豈無清歌聽不為喜中宵起坐曰有軍書機綮
未中遥望踟躇蘭室之温沙塞則寒自我懷斯於今三
年
昭君怨
昭君出玉關廽首遠家山雙眉底頻蹙勝怨不勝顔
龍沙去去臨鶴禁行行遠何如荆門村脩竹倚秋晩
賂匪黃金輕命是紅顔薄不然毛延夀何能淆美惡
趙伯駒春山
古寺雲霞嶠人家桃柳村精神北宋本結構仲長論大
塊文章繢春山櫽括言不須問名氏望可識王孫
驟雨度池塘
驟雨度池塘烟光接水光既優亦既渥覺熱頓覺凉柳
絲及葦葉妙趣含蒼茫憑欄有餘興命舸泛瀟湘瀟湘
豈在邇神會無彼此忽憶麥報秋久霖戀青矣(麥熟後宜晴遇)
(連雨刈遲則顆粒不堅農家謂之戀青有減分數)因之復望晴曾無半日喜
太液池泛舟
朝晴夜雨果然宜淡沲紫霞(舟名)泛液池底識甘膏南畝
渥堤楊猶帶露珠垂
冬宜紫禁夏宜園還蹕因掄新状元籲俊勑幾慰雨後
趯臺薰景便中論
文徵明竹樹即用其韻
蕭落槎枒各有神新蕪詭石静無塵物猶擇友兩相得
應笑燒琴對畫人
同豫軒得句
太和詰旦御臚傳西苑更衣取静便雨後峯姿都渥若
風前竹韻特悠然忩臨闤闠民藏富治協柔剛志體乾
同豫端知在時若敢因怡肆益因虔
聽鴻樓
不必拘春不必秋長天目送響悠悠若於沈約詩中會
擬合更(平聲)名八詠樓
進舟長河至昆明湖萬夀山
爽進輕航細雨餘長河今歲是權輿麥登場好黍雲蔚
桃謝隄芳柳線梳萬景已欣吟不盡三吳那更較何如
昆明亟待親沿賞過眼其他姑舍諸
鳳凰墩
泛舟不是梁溪路舉目緣何皇甫臨(是處倣無錫皇甫墩為之)結習
也知未宜著勿能忘者憶民心
昆明湖泛舟至萬夀山即景雜詠
界湖玉蝀飲漪波上下天光一色多我適餘杭返廵蹕
那更蘇氏較如何
湖闊微風亦作濤錦帆不藉進長篙今春雨足畦餘水
贏得昆明漲影高(昆明湖蓄水以灌稻田每當春月雨缺放水溉畦湖内或艱行舟今歲雨)
(足故湖水甚富)
宛轉長隄夹鏡臨六橋一帶雅宜尋景明樓畔青青柳
未見含烟早鎻隂
香錦盈盈徼露鮮雖無麴院有風蓮此中神觧都知否
十景應教圖補全(春月西湖尚未開荷花故云)
夕佳樓
山氣横忩水氣浮揣稱名署夕佳樓漫云津逮陶彭澤
還覺當前勝一籌
萬夀山即景
松風宛是昨年聞偃盖新添翠幾分隔歲山容忽入夏
閱時塔影漸横雲(時搆塔已至第八層尚未畢工)峯明湖秀誠雙絶越
角吳根擬慢云即景非關動生戀可忘向日衆情殷
静佳齋
簷隐樹蘢蔥階棲巖崱屴借與周濓溪於中圖太極
搆虚軒
蓮宇冠層峯别嶂此最迥何必盡居佛搆軒習吾静遊
與顥氣俱坐覺小年永澄觀理氣機妙契神明境泊然
室生白曠矣忩含景獨惜無多暇恒此天倪省
袖嵐書屋
嵐懷屋復屋懷嵐虚受還教惬静含安得總忘憂樂事
喬佺携手箇中談
再題李公麟醉僧圖
身似枯籐心似灰醉中把筆笑顔咍公麟津逮僧繇法
貎出公孫看舞廻
賦得夏雲多竒峯(得峯字八韻)
本是依峯出因之肖碧峯請看原觸石何必定從龍為
一抑為二若離還若逄嵯峨形盡幻晻靄勢方濃丁斧
何能展虞歌或可庸城疑現乾闥忩擬列芙蓉矗矗方
迎目英英早盪胸縱艱興寶藏為雨利三農
陸師道雲壑松濤
亭子臨蒼巖嵐靄朝暮接下帶石泉寒上落松風颯作
者頗有意不以人蹤雜請君忘耳觀聽彼相問答
急雨(五月廿二日)
午熱特劇欎溽蒸廣厦弗爽炎風仍祝融夏德雖云信
(是日小暑節)三農曝背誠可矜重基礎潤有明騐須臾西嶺
油雲興陽侯列缺各施技密織空羅知幾層觧煩滌暑
只頃刻絺綌覺薄紗衣增麥已納囷黍怒長但有喜對
無愁憑其然豈其然乎我正憶軍書愁弗勝
宴坐齋中成詠
江浙望晴晴閩粤望雨雨其餘各稱時額手慶農務誰
云此一室每因周九㝢報豐不為喜恐屬飾言附告災
輙為愁賙濟敢蘄固人情閱知艱
天眷承益懼永言持此志庶不至大悞
賦得動復歸有静(得為字八韻)
俯仰探元化卷舒理可推乾坤雖示象天地本無為静
固動之始動還静有期貞元由逓嬗根柢必歸兹春鳥
能言後風花罷舞時雲成峯定幻川至海何辭詎是攀
舟壑奚妨試管蠡五千標奥旨謝客要能窺
惠山園即景
偶稱寄暢景因涉惠山園臺榭皆曲肖主賓且慢論饒
他千里近消我萬幾煩正爾參金地陡然憶玉門
墨妙軒
苕華繼閱古(樓名以貯三希堂法帖石刻其續摹入石者則貯墨妙軒)公好(去聲)豈藏
珍慢自方食蔗寧當云積薪烟霞相潤浥賢哲會精神
揭要過庭論誰歟步後塵
題嘉隂軒
高槐閱歲有嘉隂傍樹開軒具四臨不礙觀山觧蔽日
箇青雲士稱人心
仇英梅逕尋詩圖
玉想丰姿鐵想腸横斜疎影蘸銀塘高人倚樹抒吟思
落筆應知字亦香
詠玉韘
何年玉畫軸佽手中規輪可用資三獲寧稱挽六鈞取
材率因舊得句亦從新比似蘇公硯(東坡謝人送硯云吾兩手其一觧寫)
(字而有三硯何以多為)猶然愧古人
恭奉
皇太后御園觀荷之作
曰暘曰雨以時應五沃欣邀
懿賞憑香泛沼池西地錦爽延忩戶玉壺冰
景禧綏履如川至藻句題屏與歲增
慈顧尚詢三捷報憂勤敢忘益兢兢
夏日悦心殿
綠樹重隂曉露濃崇基朵殿暑安容視朝每厪勑幾要
(因視朝預日進宫)駐輦偏懷修已恭瓊島罨圖峯崒嵂金鼇夹
鏡水沄溶適来策騎城西路聊合於斯悦為農
泛舟至瀛臺即景三首
玉蝀新脩飲練横(御河橋以年久重脩時方告成)輕舟直擬逹仙京由
来太液一池水三海何人浪與名(橋北為北海南為中海過勤政殿紅牆為)
(南海盖明季相㳂即有此名)
黃頭緩着盪蘭橈為愛芳荷浥露饒襲襲清香無近遠
蓬瀛猶在錦雲標
補植高桐出老枝團隂障暑綠参差墨壺書策三庚静
正是當年敬業時
春耦齋
春耦鄰豐澤田犁歲演公代耕因展義(今春因南廵例以苑丞代耕)
即目每祈豐暘雨今年若黍禾夏日芃五牛致十五(齋中)
(貯韓滉五牛圖并項聖謨蒋廷錫所倣二卷共為十五云)考牧可因通
虚白室
石縫五丁開假山具真理夤緣步仄逕虚室壺天裏誰
謂既狭間曠望莫可揣讀我西銘篇顔彼南華子底湏
辨異同吉祥受止止
愛翠樓
種竹猗猗已作林高樓出竹翠雲侵虚窗不礙疎還密
詰逕何妨静以深豈止坐来滿清聽每宜望去惬幽襟
河陽寄傲非吾事耐可薰風一撫琴
王紱山水
峭壁干雲聳羊腸幾曲盤勒驢臨陡峡破石出危灘漁
父&KR0034;罾罷闔家笑語安當前勞逸趣不著語憑看
喜雨(六月初七日)
弗雨過旬日希霖又一時油雲纔布絮膏&KR0584;遂棼絲洗
滌炎威赫滂流愷澤滋黍華利結實稻秀起將萎簷響
寧教久漏聲那礙遲朝簮羣候謁此喜不為私
夏日討源書屋
問
安宜夏凊退食正辰牌於此常勤政諸凡敢懈懷荷清
香到席松古爽延齋理趣
堯年示瞠乎不可階
詠白蓮
銀為世界玉為臺藕是西池阿母栽不染汙泥空豈染
那裁錦繡練斯裁雅宜綠葉高低襯每與紅葩隔别開
看到色香清淨處直稱六月水中梅
題文徵明紅葉漁梁圖即用其韻
繡繪嶤峯瀑帶岡秋光人意兩茫茫停雲若貰惠山酒
問渡應知溪號梁
落葉松
松有落葉者乃在興安北其山夏積雪風勁善蕩滌是
木性宜寒翠雲盤崱屴而頗羞獨樹與衆同凋寂崖口
向已無關内何能得我命帶根移培平土固密既因順
木天遂如轉地力竒峯詭石側森森助景色材豈限於
域由来繫培植
寓言
四足胎而生兩足卵而育間亦有相反大同而小獨(一觧)
羽者孚以長(上聲)外白其中黃造物有神權自然含隂陽
(二觧)鵝鴨與塒雞六畜本一例而何巧拙殊伊誰令愚智
(三觧)雞巧善翼卵鵝鴨每不能人審知其然果臝格物情
(四觧)持將鵝鴨卵雜置雞卵内牝雞乃不猜一一為撫字
(五觧)啄殼忽成形顧復多慈情唼藻入水去雞悵非已生
(六觧)鵝鴨豈真拙藏拙他代勞鴻雁與鵁鶄抱鷇秃翰毛
(七觧)覧物得竒會咄哉彼癡雞翼其白公勝寧非汝子西
(八觧)
徐賁閬州山水卷
江邊握手别情多圖出巴岷遠岌峩一棹溯洄問何處
萬重山昔謫仙過
含經堂對雨六韻
作勢徐還急灑空密復疎甘膏真渥矣炎暑總湔諸錯
落成珠宇清凉滿玉除排簷疑瀑布躍沼得飛魚所喜
宜良穡亦還讀我書有如時雨化經訓此菑畬
泛月
池塘暑雨過鴉背斜陽翻蘭舟宜泛月水風爽且寒是
時恰望夜圓魄出東山素輝流入懷可寤不可言絲管
厭繁會山水尋清歡清歡未云已馳情忽萬里三軍枕
雪戈一輪應共此怦然命返舟露布佇報喜
范寬仙山樓閣
雲樹自重重蒼巖壮且濃由来傳北派未覺讓南宗禪
不参黃蘖仙應居赤松可能容意入擬上最南峯
昆明湖泛舟至藻鑑堂
視事餘清暇昆明一泛舟棹穿錦繡浦堂據鳳麟洲到
此暑何有于焉興每留衡材將析理惟是愧前脩
賦得涉江采芙蓉(於昆明湖上作得江字)
闢澤緣儲水平湖可號江富開花似錦疑是藕如艭入
畫臺成疊呈祥蒂纈雙三閭曾葺蓋洛浦乍移幢愛惜
輕沿棹徘徊朗啟窗香因波籟淨韻使陸華降佛土光
眀藏漁歌欸乃腔採真詠古作擲地尚金摐
玉河泛舟至玉泉
平湖雨後似生潮山色源頭翠不遥耐可進舟乘潤爽
石橋恰過第三條
蝸廬蠏舍學江村桑葉隂隂曲抱原詩意畫情神會處
疑披合幅閱王孫
舟向界湖樓畔維峯姿巒態雅宜追芙蓉舊跡尋不得
塔影横雲又一時
偷閒攬景亦尋題江硯宣毫侍者齎絶勝常年憑賞處
稻塍禾壠綠雲齊
題倚晴樓
快雨連宵欣快霽玉河沿溯玉泉迎巖棲搆築初斷手
吾亦因之號倚晴黍高稻下蔚生意山容水態都怡情
西山復見雲縷吐北漠惟期露布呈一喜一慮一憑覧
喜那勝慮方寸縈
雲鶴岑
深山大澤之中閒雲野鶴從容玉泉咫尺何有吾意依
稀略同
詠半舫
厜㕒臨漪瀾有室築其頂雖乏月帆槩雅近烟波景舫
用實則無舫要略可領書生滕閣上漁父桃源頃其半
正相同倚篷發清省
棲霞室作
倚巖久矣三間小憩每因寄閒自愛嵐靄朝暮非關慕
藺攝山
卷舒幾縷綺散暎帶羣峯翠含一晌風来窗北亦如身
在江南
涵漪齋
臨水背山處夏深雨霽時幾閒聊選勝景謐恰延思荷
氣窗間逓漪光座上披澹懷憑有照妙理契無為
飛淙閣
引水飛流落碧川韻天琴鎮在窗前瀑簾何必康王谷
愛此淙淙近且便
練影堂
一泉分數派面勢得兩間落崖猶曲折入沼乃潺湲無
礙聽時静雅宜對者閒把卷消清暇初唐格莫攀
竹繪屏
蘭
巧匠裁文竹圖成蘭蕙叢削如出輸子畫不藉文同色
帶渭川質香飄楚畹風天然諧氣韻砌篠翠相籠
竹
竹屏還繪竹離合箇中看辭澳知幾日猗茵又數竿参
差月留影仿彿籟生寒昕夕對清節還如銘座端
王蒙山中訪友
杖策溪橋度石磯春烟潤逼薜蘿衣主人早倚筠窗待
莫遣門題鳳字歸
立秋日作
代謝弗停運金行速置郵緒風尚婪暑協紀又迎秋玉
宇雲容淡銅仙露氣浮西成雖可望未定豈無愁
即事
我臨江浙慮雨多及别月餘復慮少近聞膏澤始渥霑
溪田率已芃秔稻徐沛始終愁殢霖旋涸旋種旋行潦
豫南四郡大都同(開歸陳許四府州皆苦積潦而歸德尤甚地方大吏率諱匿不報今春南)
(巡途次察知立命查勘賑䘏)諱災獨未被恩早向隅尤予所厪懷賑
救疏瀹策勤討燕齊今歲慶時若晩田再雨纔稱好一
念九㝢不遑寧八珍方丈安能飽
題管道昇紫竹庵圖
緣結非色空語参無義味却嗤咏絮材未脱嫏嬛氣
急雨(六月二十八日)
婪暑邇日騰炎威晚田望澤枯欲萎前此時若恐虚擲
我心憂惄如調飢密雲佈宇只頃刻艮風坎雨相招携
金官白帝施號令素輿玉馬珠旛旗玉女投壺天帝笑
鞭馳列缺豐隆隨前日火流疑未盡一時湔濯驅無遺
泉弱湖消池待竭須臾漲影將平堤水亭空濛眄烟景
生寒忽欲添紗衣利農蠲疾人心悦吾亦因悦非虚詞
軍書適報有佳信(適得軍營来報偵知叛賊阿睦爾撒納蹤跡甚近参贊大臣富德率衆奮)
(勇追捕計日就擒)佇待獲醜班貞師
題錢選紅白牡丹
白如飛燕瘦紅是太真肥相並春風裏㤀年國色頎
已是絶倫類還因恨自家被人稱富貴緣未洗鉊華
七月朔日作
羲御臨西陸靈臺報白藏夜分辭夙暑晨起覺微凉露
滿盤千尺雲披錦七襄雨過餘潤氣霽斂澹烟光荷沼
紅成紫禾塍綠欲黃拂簷高樹朗繞砌雜花芳綺閣聊
留憩芸編可就將碧霄纖翳淨嘉兆慶宜暘
題明宣宗畫魚缸
魚樂非關濠上尋玻瓈缸影露浮沉看他呴藻乘波趣
頗見民胞物與心
池上居
引流藉高水曲折成石渠注池得半畆爰鑿龍首疏池
上何所有文軒碧紗㡡池畔何所有九松翠鬱扶步廊
三面圍其外乃後湖湖亦豈大哉池亦豈小乎誰復辨
異同惟以資灌輸是時新秋霽煩暑逃如無澄景又一
時觸目皆清殊廽思數年来憂樂每與俱樂覺未滿眼
憂若常盈軀展轉被境遷寧云見道徒咄哉吾言失先
憂原屬吾
翠微堂
倚巖樹古綠隂森樸室悠然稱道心開著近西窗遠望
西山也見翠微深
陳仲仁山水
萬葉紛秋色千巖落瀑聲丹青誰不觧難是箇中情
新秋玉泉山登眺
半夜西風雲縷空碧天曉景清如洗借問望秋何處宜
玉泉朗翠近尺咫輕輿郊路不生塵露霏黍阪香迎人
三時雨暘厪較量對此能無意為欣林泉明秀松軒爽
坐来心結青霞想傳餐視事率已罷乘凉山徑攀蘿上
冠峯書室憑嶕嶢因悟得逸恒於勞皇都保泰思圖永
西海銷兵慮企遥堵波重構伽藍護似是金源建亭處
廢興千古為慨然俯仰一時屬偶過
創得齋
山之複更水之涯領要軒窗納衆竒為不頻来如創得
欣於始遇每如斯
近青閣
高樓清曉霽秋烟罨牖嶤峯一朵蓮若曰其人當姓李
擬因津逮却瞠然
麗矚軒
玉泉最高處趁爽一登來幾暇崇情託清秋麗矚開黍
華彌繡甸桂粟吐瑶臺古北憑窗近行將獵騎催
静怡書屋
書屋玉峯西憑高望若低於斯臨更下又覺鮮相齊理
趣恒供會静怡微識倪廽頭看麗矚句在白雲題
題沈周桂花書屋圖
幽人結屋桂花隂葉葉綠瓊穗穗金彼自悠然無世念
小山動我白駒心
初月
伏火西流盡生蟾秋始看影纔一彎細意早十分寒幾
處驚鳴杵何人倦枕鞍渠魁猶待馘絶域可云安
即事
宜雨又宜暘籌農念略康豫齊愁雨潦(今年六月中河南之開歸陳衛)
(山東之兖曹所屬縣多以霪雨壊田廬)徐沛厪河防(徐州為河流樞要淤沙淺阻積年為害今)
(春親臨閱視亟命大臣經理為久遠計)仍是憂饒樂那論暫與常勑幾忙
失學慙偶對縑緗
王蒙松窗高士圖
澗邊濯足還聽瀑閒著松窗一事無借問伊人何姓氏
非愚公定是潜夫
西直門外
曉日鳴鞭露氣濃如雲多稼蔚丰茸雖然未是腰鐮候
此景常年得鮮逄
春雨頻霑夏若時築場早黍看如坻聶夷中句尋常憶
救急欣先一月期
秋日承光殿
朵殿居中七寶欄層城規擁一輪團秋風太液漪瀾暎
祗訝人遊是廣寒
嵌巖室
假山似真山嶻嶭亦岨峿結宇依峭蒨時時落花雨會
之乃不窮即之復無所人境誰使然於斯難著語
植秀軒
伏中移竹罷雨後到軒初清聽入窗牖疏觀暎砌除寧
惟將俗遠兼可學心虚設以菁莪擬育才亦起予
環碧樓
一樓一室各稱名得概隨方自會情著語再三率因便
搜題左右不妨生重隂疊翠地無隙玉露金風天與清
最喜近郊堪縱目村村寶穡望西成
進舟長河過樂善園戲題一韻二首
今年兩度泛長河曾未停舟徑直過樹石有情能不語
主人何事太忙多
舊園重葺近臨河憶始經營每重過早識往来率無暇
向來位置底須多
由昆明湖泛舟至鑑遠堂作
石橋廽望綵虹横勝處維舟一倚楹鑑遠試吟親切句
適來真是鏡中行
題無盡意軒
背山臨水最佳處玉露金風恰好時屏展吴山十六景
意無盡偶亦如斯(軒屏圖吴山十六景張宗蒼所畫也)
石丈亭
得石號丈峯顔軒取米老蜃窗眄烟波蒼茫復浩渺襄
陽墨戲半真贗真者如斯歴刦好
繪芳堂
境是先天境堂名後素堂羣芳自設色大塊假文章榮
謝亦何有虚明本若常饒他粉壁畫四季景隨償
惠山園
園學秦家寄暢心(秦園名寄暢)閱時筠木亦隂森由來日涉
纔成趣却我幾忙率偶臨雲斂琳霄目因迥水澄蘭沼
意俱深静觀别有相應處理趣當前不藉尋
題盛懋山水
蒼山白雲外茅屋竹籬西牖下閒談古船頭獨泛谿神
傳殊朗朗意潤轉凄凄拈得其中妙依稀是仲圭
詠木盂子
囫圇木盂子巖穴出何年雖謝根荄地仍全貞素天繢
雕曾弗藉樸雅尚如然大隐射其覆為君喻以圓亦非
事斟酌可與共周旋真率長生示吾懷工部篇
題王蒙松谿草堂圖
對坐茅簷下誰能賓主分高談為底事不可得而聞
自驚
彭城夏孟閱河工小設施救弊而已河高隄卑乏善策
伏秋大汛惟時矣南望無刻敢釋心生靈億萬所攸恃
詰旦問有南来章河臣限馳四百里唶哉此恐非佳音
啟嚢怵惕忙披視乃議曰脩治河疏郵傳原屬遵吾旨
(河臣奏至限行四百里乃急報也閱之則侍郎裘曰脩治河疏命河臣督臣定議驛聞者傳遽實遵前旨耳)
楗茭惟固沙更刷額慶吾民蒙佑祉自驚自致自復慰
近臣那易知有喜
沈度山意衝寒欲放梅圖
老榦横斜倚碧峯雪餘春意已舂容斷橋西畔孤山後
大得其神惜未逄
遣悶
遣悶成言莫喚詩底須得失倩人知禹湯文武政如彼
孔孟程朱道繫誰四海非遥方寸藴萬民之衆一人治
思量那有閒心緒更逐風雲月露為
趙孟頫高逸圖
詭石長松境不凡華陽巾好謝朝衫伯倫似與仲容晤
促向林中撥阮咸
松花石屏
質似峚山玉磨為敞座屏清防名雅稱畫飾俗堪停明
厭瑠璃脆暗通風月靈勤思班伯對亦可藉為銘
題卓廸修稧圖
茂林脩竹此間多展卷居然晉永和千載由人摹稧帖
孰傳骨髓孰傳訛
賜江蘇廵撫陳弘謀之任
東南繁劇地撫治寄賢良為我蘇徐海宜民簡召(信臣)王
(成)允惟力溝洫方可課耕桑實政斯應樹虚名尚謹防
一心要於敬五字示其綱勖爾推行善芳同桂嶺長
題陳書荷花
濯漣色不妖徼露香都淨能底神韻傳伊人本蓮性
哈薩克稱臣内屬遣使進貢詩以紀事(有序)
哈薩克即大宛也從古不通中國雖漢武勞師動
衆僅得其馬猶且動色頌功斯何稱焉去歲我師
因追叛寇阿睦爾撒納直入其境哈薩克撤帳驅
畜遁去數千里朕以絶域駐師非計也命撤師哈
薩克悔其為阿睦爾撒納所賣謀擒之以獻而奸
賊復自哈薩克逃廽凖噶爾乘噶爾藏多爾濟巴
雅爾等之亂鴟張嘯聚今春我師重入伊犁問罪
則噶爾藏多爾濟已被其姪札努噶爾卜所害而
札努噶爾卜又為阿睦爾撒納所襲僅以身免我
参贊大臣富德率師窮追阿睦爾撒納巴雅爾適
與哈薩克師遇哈薩克不敢犯我師顔其汗阿布
賚隨遣使稱臣入覲今巴雅爾已獲阿睦爾撒納
亦不日成擒即或竄入哈薩克而哈薩克亦約縛
之以獻喜銷兵之有日爰點翰以成辭
罙入伊犁靖陸梁鯨鮞懲逆武維揚已看頡利成生虜
又報洛那歸職方致馬本非如武帝閉關未得學蕭王
更欣願縛渠魁獻載戢干戈日月光
趙孟堅水仙即用其韻
評量卉譜合稱仙脱俗離塵意洒然不與荷花争夏日
為他微有淨中妍
御製詩二集卷七十三
