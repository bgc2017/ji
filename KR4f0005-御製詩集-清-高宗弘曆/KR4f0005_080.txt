御製詩二集卷二十二
古今體一百一十六首(辛未一)
辛未元旦
瑞烟喜爆引晨光首祚新春啓百祥一歲勤民今日始
大清承運萬年昌玉階王會衣冠盛金殿朝儀禮樂章
正值
慈寧開六袠敷天夀域慶方長
元旦試筆
寰瀛啟祚慶元正試筆先吟萬事亨新歲符桃占稔歲
祥聲爆竹發春聲幸逄累洽重熙世益勵敬
天勤政情乘氣行時應倍勝江南韶令早相迎
王淵桃竹春禽圖用圖間題者韻
滿幅和嬌色春光忽冶眀更聽枝頭鳥東皇鼓吹聲
春水綠且淨春筠静不譁雙鴛交頸卧一夢穏烟花
古銅章歌
鳥遺神跡皇頡循書傳六體篆最真&KR1174;嶁石鼓傳鴻文
依稀星斗懸高雯求其近是當於秦漢承其法徵據陳
撥蠟鑄金鐫泐勻封邑爵號犁然分詎惟鑒古怡心神
藉考數千年革因誰搜奥衍金薤珍蔵弆已久典内人
屏擋惟謹錯置紛重排次命翰苑臣乃得列眉指掌紋
斗檢壇紐各斒&KR0008;翠光褐色古且新龜文斜列櫛龍鱗
鼎彛之側席上賓静為瑞星動矞雲
題唐棣烟波漁樂圖
施罛潑潑笑聲譁換酒烹魚樂莫加無慮催科敲夜戶
東瀼西塞好浮家
乾清宫小宴宗室臣工即席得句
初筵和會景含韶瑞色瓊樓雪未消已覺心期欣夏麥
好酬節物頌春椒紫觴底用行麟脯青律徐聞引鳳簫
行葦載歌厪保泰百年一統正熙朝
新春重華宫
即漸青韶到玉鑾新年書史伴清歡錦呈天鹿裁幡勝
篆引仙凰噴麝蘭風定蓮壺添永漏雪融鴛瓦避輕寒
奏章尚簡心餘暇鏡古勤思體治安
寓言
置方丈之屏於十步之前而不能蔽九仞之山一指當
目可使不見泰華巔畫灰促膝謂弗聞焉書其後者不
啻耳屬於垣勿恃已之眀勿謂人弗聡(叶)吾誰欺乎與
時偕行
齋居讀書效白居易體
志在魯論語行在虞典謨觀理上下易游情三百詩(叶)
苟能體諸躬四種藴無餘但侈資博覽五車亦云徒新
年景和韶法宫此齋居政務值多暇吾還讀吾書讀書
如是讀豈同章句儒
十八學士登瀛洲歌題李公麟所畫
府開天策敦儒林章縫魚雅欣盍簮優游永日夫何事
未必徒耽經史資歌吟當時學士數十八世間争羨登
瀛洲而入琳闕試問閻家右相傳神筆是中誰果真仙
骨我聞潜龍勿用子之綱通易豈必惟京房雍容羣彦
倘陳及庶其禍弭䦧于墻春秋要欲責賢備我偶為歌
申其義伯時摹古搆長圖有合閻乎姑且置
王蒙倣李公麟藍田莊圖
同意不須同格調藍田生面宛重開題詞詎似蘇學士
折簡惟招裴秀才輞水淪漣琴筑響屏山嶻嶭黛螺堆
龍眠長卷相参證冰水青藍謾浪猜
題宋宣和澄泥硯
澄泥貢硯識宣和小篆分眀泐未磨撫不手留質古玉
暎教心澹色春波出陶底異銅臺瓦受墨偏宜棐几娥
温室餘閒常命什勅幾惟覺慚(去聲)賡歌
雪(正月四日)
舒葉雲呈瑞含花雪先(去聲)春霏微風點玉爛漫日融銀
節景佳尤倍農祥喜是真麥占符去歲甘雨更期旬(去歲)
(正月四日亦雪春夏之交惜復望雨故云)
孟春時享
太廟
魯論欽與祭周雅詠於昭
太室修精禴王春報始韶瓞瓜緜益衍本木接非遥濟
濟趨三獻(宗廟之祀皆宗室奉爵)依依眄
九霄僾聞希
黻扆顯相肅鵷僚
啟佑鴻規遠丕承仰
五朝
免江南積欠二百七十萬及浙江夲年正供三十
萬兩省在亰臣工具摺謝恩詩以示之
御宇十六年敬勤盟宥密日久虞或懈觸事勵無逸祗
此保赤懷自信始終一際和賴
天庥宜與民休息正供三百萬概免施恩恤念兹江浙
地財賦之所出豈能無水旱曾未靳賑賉閭閻象如何
觀民將啟蹕正逢大慶歲
慈寧開六袠兩江積逋多蠲除惟一律浙省歲額完足
占民俗質示嘉量寬徵庶免追呼疾百工佐予者寰海
籌寧謐爾雖懷桑梓予惟責名實但期一德同言謝均
奚必在易有至訓惠勿問元吉
新春瀛臺即景
鏡中結搆學蓬莱行樂新春到趯臺春入湖山韶且秀
雪凝樓觀淨無埃
詰曲蘭蹊竹柏清春煙融冶泮初晴書齋間檢前題句
又覺新年景物迎
翰墨林中静六情收来雪水煮三清(茶名)天街爆竹喧鳴
處都是皇州報喜聲
補桐書屋作
初歲喜載陽仙壺得春早玉梯步嶙峋石門尋窈窱芸
齋小留憩琴音和春鳥風竹動琅玕雪梅綴珠藻契理
獨㤀言佩文因味道
豐澤園賜外藩小宴
高張黃幕矞雲垂珀色流霞泛紫巵我謂嘉賓漫矜式
羣稱属國奉威儀零陵琯玉調雙鳳少海驪珠燦九枝
行慶發祥同宴衎一家中外保雍熙
蘇軾墨竹
絶壁離披數葉筠髯翁作此宿無塵(軾自識云元祐三年五月八日武昌)
(朱君善招飲於雲麓寺宿無塵閣作此)莫嫌石瘦根何托大似稜稜強項
人
題唐人會昌九老圖
簪盍車懸樂且康引年頤志洛之陽宛教撫蹟尋崖口
不異同時覩會昌九老八百十六歲一時翰墨几筵香
披圖猶憶東都路惜未曾逢履道坊
新月
碧漢一彎新寒光且未勻今年初見月去歲已思人雪
積成清友梅疎得幻身無須眄三五䨲影看移頻
承光殿
似月琉璃界中規詄蕩闉蝀鰲横飲練鳷鵲密鋪銀乘
暇境尋勝含韶景凑新時行饒樂意嘉與物皆春
今年三月為
孝賢皇后三週之辰以恭奉
皇太后南廵届期弗獲躬奠爰於孟春七日預行致祭
流光瞬息觸緒增悲感成長律
展義觀民已練辰
慈輿行慶奉南廵奠朝不與悲先奠人日那堪憶故人
預恐觸懷靈輴舊更當接禮翟衣新青齊此去經由路
未擬思量早愴神
題宋人秋山圖
秋山合沓草堂閒秋宇霜高秋樹殷元四大家此津逮
晉七賢者其往還劇憐慘淡經營處更逢峭蒨青葱間
擬携新稿憑書案字句從頭自檢刪
雪
人日宜晴和降雪亦云美詰晨霏瑞葉人意都含喜曉
烟凝郭外村路遵迤邐鱗塍滋麥根虬柯綴花蕊静安
酹寫懷驚心歲月駛既往復洒然世情率如此孰能久
弗㤀與之研精理
重華宫侍
皇太后宴
首歲熙春宴重華介
夀辰綵屏開令節瓊爵獻
慈親樂奏千年曲燈迎五夜新樓頭紛瑞玉淑氣協鴻
鈞
雪(正月八日)
紛糅瓊蕊玉樓飄第一農祥應扈謠輕拂東風花叠勝
旋烘午日筯垂橑欣看臘雪迎春雪(明日立春)正值人朝接
穀朝令日稱觴
王母降嵰山及節景添韶
辛未春帖子詞
玉律含韶令金鋪靄淑光
慈寧開六袠夀慶肇三陽
青輅復青旂行春三日遲(是歲正月九日立春於十三日卜吉南廵啟駕)江南
花共柳喜色待
萱帷
施惠早蠲三省賦勤民惟祝屢年豐靈臺太史先陳瑞
報到朝来風自東
祈穀齋居
伊古重民天祈穀實
大祀仲辛届首春東郊逮于耜遷坐御齋宫猶懼吾心
弛銅人如師保屋漏十手指微誠冀少通貺我豐年美
豐年豈易綏寰宇博九陲大有信希遘粉飾我不為水
旱亦常有濟之在及時所虞人力薄究頼
天恩垂
天恩匪可倖(叶)孜孜勉勤政省方典固昭與祭義應敬
蕆事乃啟蹕孚顒仰
神聽錫福和且平願共斯民慶
詣齋宫
春城晴雪勒輕寒帝里韶光輦上看耀采樓頭仍積玉
昭聲旗角細揚鑾齋宫一室精誠聚
穹殿三陔瑞靄攅
肹蠁登豐在馨德明衣自問未能安
祈穀禮成述事
兩行爟火引晨明辛歲祈辛敬倍生粒食惟時欽
帝則豐年為瑞合人情升馨陶爵行三獻應律簫韶奏
九成錫我
繁禧共民樂江南化雨閱春耕
恭奉
皇太后南巡啟蹕亰師近體言志(有序)
兹乾隆辛未建紀之歲實
慈寧六旬大慶之年奉
遊豫以祝釐
皇祖聿垂燕翼省閭閻而行慶蒼生普被鴻恩將見農
人紅女呼嵩者繞
大安之輿越水吴山罨畫者邀
王母之顧
精禋蕆事王路載登成律七言克諧八韻
崇壇祈穀届初辛(是歲雖祭於次辛而立春在正月則尚為初辛云)盥薦柴升
秩有倫仰冀瑶編書歲稔親扶
鳳輦舉時廵南人望幸心云慰
西母承歡願以申四海一家何德我
三朝厚澤久孚民省方設教羲經重覲后同衡虞典陳
駘宕和風清始蹕依韋暖律鬯青春歴看麥隴勾萌達
擬詠江鄉景色新法
祖悦
親厪休助六龍于邁豈辭頻
盧溝橋
石橋卧凍波来往行人渡乘時每斷流狂瀾歸何處去
歲決畿南至今困沮洳固愧人力為詎容諉諸數䟽濬
付河臣古今重防護
良鄉行宫作
冬前迴蹕因廵豫春孟登程為渡江兩月風光那争異
閒齋日影漸移窗
来往云何不惜勞勤民匪止為遊遨人文江左遥相望
却慮經臨句未豪
十六年来厪保赤近光引領自輿情縦饒解澤輸蠭涌
有慙(去聲)蒼生愛戴誠
浙東西及大江南分付韶光莫太酣指日六飛應駐蹕
觀民餘暇試清探
良鄉行宫侍
皇太后宴兼陳火戲
梅信催人未可遲(江南梅花春半即盛故早起程)
祈辛禮罷翠華移那無酬節同民樂且喜稱觴是處宜
風定紫瀾迎五夜春輝銀蕊燦千枝一家中外嘉賓集
(蒙古王公送駕者命隨一頓觀燈)依約觀燈上苑時
春寒
春郊雪後釀春寒料峭東風入馬鞍應是東皇傳鄧尉
勾留春色待人看
弘恩寺雜咏
遥瞻古樹蒼小憩禪房窈来往頗慣經新年景倍好
寺縦臨通衢有僧住便静此趣僧未諳翻詡莊嚴整
闍黎重清規云是蓮池派指日經武林雲棲應好在
丈室紙忩眀依然昨景情却憐枝上鳥解報曉春生
積素釀餘寒盆梅香正放(叶)琴薦墨壺清合是此中賞
每得新題句不同前詠時問伊老庭樹是爾啟予思
聞山東得雪
春前甘雪遍青齊大吏封章火速題昔歲灾傷真亟矣
三年休息未遑兮閭閻到處親循覧富庶何加此佇徯
若為乘時攬烟景濟東芳草尚含悽
上元前夕行營觀烟火即事
火戲行營却異常燈前随分賞韶芳烟村中有豐年景
碧落邊仍古月光漫集梨園陳法曲試憑棐几詠新章
田蠺照處農祥應也勝樓頭甲煎香
上元行幄賜宴觀燈即事聯句
(御製)青郊行慶共民娱上苑觀燈景略殊玉䨲團圞臨廣
幕
銀花璀璨散平蕪遥山横雪光添炯上日占年瑞
表符大地陽和廽北極(臣梁詩正)中宵景慶映南弧琉
璃河畔冰猶合涿鹿城邊草未蘇載道人歡瞻䍐
罼(臣汪由敦)
(御製)初筵賓序列氍毹御營酬節鰲山設春酒稱觴
鳳輦扶繼照曦光成不夜
先春林采競交柎玻瓈挂定欹還整緋佩飄来綴
復紆響入長天廻雁陣(臣錢陳羣)烟留遺穗滴蓮壺千
枝豔欲欺張令幾曲詞應失石湖寶界光眀皆佛
國(臣梁詩正)
(御製)蕊宫離蔚自仙都為添佳話傳燕趙便閱亨衢達越
吳真是携来三學士
驚看捧出
百驪珠七襄錦爛天孫織萬道金流列缺驅飛卷紫瀾
騰墨海(臣汪由敦)點成銀汞出丹爐盤旋羣鶴自来去
曼衍鯈魚乍有無状噴璣璇題趵突(臣錢陳羣)
(御製)助歡羆虎召都盧偨池火樹還翔燕靃靡冰荷欲隠
鳬尚憶貧家一盞對
合教天上六么輸雲和鳳琯吹陽律法部鸞音叶
野歈冰宇雷轟喧櫪馬(臣梁詩正)㡢城風静立竿烏行
聯萬歲宜春字巧繪羣真獻夀圖眩目紛披憑鬪
捷(臣汪由敦)
(御製)摩肩攅聳任招呼旌門不禁来蒼叟蠺事相迎祀紫
姑詎必廣陵誇獨盛
須知于蒍賞寧孤空中論斗傾紅豆瓶裏駢枝綻
綠芙色瑩寒芒連五緯(臣錢陳羣)粒翻新樣雜三銖金
䋲斜曳催弦矢綵駕高懸轉轆轤
香案氤氲垂朵朵(臣梁詩正)
(御製)絳衣舞蹈唱喁喁風雲龍變真神也頃刻花開有是
乎到處長安太平節
勝邀蓬島列仙儒閭閻喜氣覃三輔巷陌歡聲接
九衢道協賡颺時正泰(臣汪由敦)爻占宴衎義為需要
祈南畆書豐穀不數東都賜大酺屑飣琅霜凝粔
籹(臣錢陳羣)
(御製)香浮瓊液得醍醐華裀坐侍衣冠會嘉夜歌傳昭曠
途漫擬鴻文揚豫大相期魚直進訏謨
上元即景燈詞八首
佳節從来說上元上元是處景滋繁銀花火樹連村列
便覺風和景物暄
初月團圞夜冣嘉郊原濃疊赤城霞省方即景同民樂
中外熙和共一家
旌門譙報且徘徊玉漏銅壺底慮催此夜烟花異田火
扶携老幼許觀来
點綴休稱野意陳茒檐忱悃緫能申燈前咨爾旬宣列
蒙正嘉言莫㤀貧
鸞翔鶴舞勢毰毸星月光中雪色皚歸帳成詩諸内翰
何如張說看燈回
火蛾玉蕊偷春豔青女紫姑儘俗傳說與親民二千石
由来事事重農田
少海風微定綺瀾恒春花發萬枝攅眀朝趙北陳冰戲
更步星橋達廣寒
百道垂虹夜未央雙葩結燄慶年芳侍臣底識予心喜
只有憂勤與日長
趙北口行宫作
初歲臨行館開韶景已妍會心即在此得句偶思前瓷
缽唐花茁紗檠銀蒜懸淀池冰未泮不必命虞船
簾捲和風細忩含嫩日眀兩間供静玩萬彙快新晴凍
浦鳬仍聚春林鳥不驚文状淨棐几書史最怡情
上元後夕觀燈火
絞縛烟花凍浦間冰天火戲勝塵寰春雷驚起魚龍蟄
雲物團成虎豹關真是水仙朝貝闕誰教海客駕鼇山
踏燈詞儘饒佳麗此夜風光未許攀
題扁鵲墓
越人邂逅遇長桑十載精勤授禁方今多恥學於師者
韓氏稱醫意甚長
渤海名醫術有神功同岐伯世無倫庸醫疾妬加殘害
活得人多轉殺身
桓侯有疾云無疾退走已成不治時所貴知微蚤從事
可通治理詎惟醫
命直隸總督方觀承加賑去歲被水諸郡縣詩以
示志
方春氣始和萬物欣榮滋翠蹕經黃圖施惠期惟時途
次所歴覧閭閻固恬熙嗟予未見者豈無嘆向隅(叶)去
歲况多水懸釜饑難支沮洳未全涸播麥復失期致灾
莫諱咎救灾要善為亦無别竒方加賑頻疇咨截漕及
散金屯膏戒有司國以民為本舍是其愛誰民以食為
天祈年夙夜孜
鄚州道中
虹偃長堤十一橋垂鞭那覺驛程遥兩行烟柳春猶淺
萬頃冰湖雪未消
開韶風景含眀媚輕塵不惹玲瓏轡行春指日到江南
先期寫出江南意
我愛燕南趙北間溪村是處碧波環若教圖入横披畫
更合移来幾叠山
道左荒頽見土城昔年鄚郡尚存名底須舊蹟尋殘碣
一晌東風千古情
河間道中示直隸官
河間古瀛州文物頗可觀前廵適灾餘室家纔苟完版
築命代賑雉堞儼崇垣閭閻亦較盛菆井騰炊烟邇来
幸屢熟繭枲粗免寒覧此心為慰申命親民官彼獻乃
列藩詩書教尚敦熙朝際富庶教之勿畏難束濕術宜
戒粉飾習並蠲豈弟行以誠感民亦匪艱佇待比戶封
吾將鼓薰絃
再和沈佺期望瀛州南樓韻
舊跡傳崇譙如蜃樓逼霄但期佳名垂安問勝賞寥當
時謫居人傲睨凌雲颷不見百步臺仍經幾曲橋首春
蹕重過前歲景非遥幾多感衷曲誰能蠲塵囂望古懷
彼才言志為兹謠
微雪
微雪霏春宇輕寒峭&KR1707;車點林全發蕊著體旋融花未
苦成泥濘方欣潤麥芽曉炊村墅裏縷縷裊烟斜
江南意
毛嬙白台及西子不必謀面人知美吴越山川罨畫中
傳聞争羨亦如此吟詩好景說江南前此何曾一稅驂
觀風問俗式舊典湖光嵐色資新探朝来小雪千林綴
梅信依稀速郵置鄧尉孤山似此無迎人蹕路江南意
紅杏園
渤海經古邑芳園駐翠輦徘徊尋故蹟云昔日華館三
雍曾著稱五經亦賴顯崇構早傾頽土階新拓展池臺
取略具琴書供静遣物力毋亟勞容膝斯已善
燕九日觀燈
上元餘興覺猶濃燈事重陳景物融日紀邱仙沿俗例
地傳毛氏想遺風繼離騰照千村朗應節紛懸萬樹紅
真勝御園聽法曲謳歌樂處與民同
春雲釀雪曉来濃六出難分半就融更助景光媚佳節
便陳燈火閱民風垂虹百道連天耀結燄千葩徹夜紅
宴罷肩輿返行殿青郊盛事昨宵同
曉行
夜雪微飄畛疊銀憑輿曉景助清新漫辭旅况侵肌冷
且喜田功覛土勻郊郭烟容低遠望閭閻氣象騐前廵
獨憐萬騎随清蹕應有衣单怯凍人
示山東廵撫凖泰
山左前廵憶洊饑吾民疾苦日思之三年休息今何若
莫飾虚觀進頌詞
董子祠
漢世真儒數仲舒精言三策豈虚車可憐好士秋風客
雜進長陵竈鬼書
不問蒼生問鬼神賈生宣室席前陳始終只有江都相
善治春秋學行醇
帷下三年不入園資深左右乃逢原如何後世為儒者
摘句尋章枝葉繁
賜魏廷珍
高年引飬客向日弼諧卿鶴髮猶然健葵心不改傾遂
初孫著作樂志仲高平别後今三載刪裁可就成
路旁秋麥頗少切切有懷因示直隸官
去歲愁霖未涸泥延緣秋麥誤耕犁連阡那見青蔥滿
入夏安期鬚穗低縦復截漕難遍及敢蘄觧澤慰群徯
青郊餘潤春畬利好勸乘時舉趾齊
細雨
時作雪霏時細雨濃隂三日物含滋旁人曾至江南者
道是依稀景若斯
題晁補之老子騎牛圖
黃髮番番背已台禹餘(上清宫名)暫下九琳臺五千不是閒
抛置為付關門令尹廻
衍聖公孔昭煥来迎詩以賜之
挈族郊迎蹕路邊成人見汝忽三年(戊辰至尚闕里時昭煥幼)文
宣世澤垂千古克繼家聲慎勖旃
麥未萌
昨過畿南未見麥苗被隴以為秋潦未盡涸而播
種者稀切切不能去諸懷進總督方觀承而問之
始知去秋乘潤種麥者較諸往歲乃倍蓰至冬例
驅馬牛踐食之當春萌芽益壮其尚未青蔥者則
以今歲遇閏尚非發生時也問之耕氓亦然既慰
扵懷兼成是什
記我戊辰經畿南秋牟被壠迎人綠今来曾未見蔥芉
預恐餅餌或不足進彼大吏共疇咨謂因遇閏春令遲
正月柳稊今未稊何獨麥萌虞後時一言中窽吾觧頤
詢之老農同一辭聞言欣然笑相慰先事過憂毋乃遽
我久課農意盡知扵今仍有未知處
賜河東總河顧琮
堤遥工簡息洪濤無事常經智不勞泉閘湖垸善瀦洩
永期轉漕濟千艘
過景州
城上遥看塔影孤輕塵不動雪微鋪三年兩度仍經此
今日昔時頻感吾秃樹華如發温卉青郊寒未茁春蕪
盖蔵略具雞豚息擊壤随民得自娱
開福寺
紺宇現青蓮瞻遊取路便法雲垂四界花雨散諸天韶
秀春光閟崇窿塔影懸禪房聊静憩駒隙指三年
入山東境
不争十里度平川民俗全分齊與燕稍幸秋糧積囷簏
更逢春雪被原田初晴日上籠輕靄薄冷天低羃曉烟
運水北流津口近那堪回首憶前年
過德州
運水浮橋螮蝀懸重邱城郭富人烟觀民喜見千家聚
問歲知逢五熟連(戊辰春東廵時山左諸郡縣洊飢之後戶鮮盖藏流離之状憫惻予懷於)
(是竭力賑恤更賴以是天恩雨暘時若其秋遂有收己巳庚午春秋皆稔閭閻景象大覺改觀為之額慶)
(益凛持盈之懼云)調幕多慙休頌我書禾有慶益祈
天十分心始三分慰次第評量驛路前
老黃河
導河積石至龍門華隂底柱逮孟津播為九河入于海
神禹舊跡堪指論後世因循漸南徙誰能障使歸其原
又聞刷黃利深導義取其合毋取分一河猶時虞淤壅
析而為九流難奔居今志古不盡同卓哉史遷垂名言
復雪
風雪夜交加嚴寒切曉車紛霏迷玉海散漫捲銀沙縱
值年餘閏虞傷物茁芽謾云花信遲(去聲)農務重看花
平原行
驅車度平原因作平原行平原公子喜賓客一時豪士
列坐盈美人笑躄者請頭太不情造門自謝客復至至
今難論偽與誠所幸毛遂一脱穎頃刻辨論從約成當
時齊楚魏公子皆云好士略可評脱秦得濟於狗盜亂
楚不斷於朱英如姬竊符奪晉鄙危計密定亥與嬴客
不過如此主亦奚足稱嗚呼戰國尚譎詐其真賢者惟
應隐迹衡門耕
王鑑秋山蕭寺圖
梵宫門對萬峯羅精舍三間也足多誰道金秋氣蕭颯
白雲紅葉錯青螺
閱本
印篆新年卜日開封章郵置速傳来宵衣旰食其常耳
勤政親賢又勉哉毋作聪眀循舊典不私耳目示親裁
深慙端拱無為治問俗廵方歲幾廻
雪霽
雪霽平原暮色清温暾纔落野寒生恍疑凍樹花争發
且喜春田麥未萌布帳燈竿奪星燦旌門鼓角入宵鳴
依稀前歲東廵况觸緒難忘愴惻情
聞河南得雪六韻
去歲秋廵豫恒陽佈種稀常教千里繫安得寸心違甘
澤新年沛佳音驛騎飛先春節未過入夏麥應肥霡霂
因時降豐亨為衆祈齊封更親見積玉遍塍圻
齊河道中作
歴歴齊郊已三日物力民情亦粗悉雞鳴犬吠逹四境
饑食寒衣足千室民風迥不與昔同信知敦俗由年豐
年豐余福灾余罪此責豈諉諸羣工羣工邇来喻我意
豐不偽陳灾不諱但須終始行以誠天必降康民受賜
前歲流離即此民今来皆作飽煖人道路感謝爾莫頻
尚冀風俗歸温淳
陸治梨花白燕
入叢難辨色飛逐落英狂一陣微風度應憐毛羽香
恭依
皇祖南廵過濟南韻
春月南廵過濟城敬䋲
家法念民生承
歡更冀增遐筭後樂遑誇閱太平嗷雁昔憐凋羽翼夢
魚今喜兆豐盈不堪歴下馳遥望倩取村烟一片横
過濟南襍詩
曲阜春廵憶戊辰同扶鳳輦侍
慈親行宫抱疾催旋轡猶恐懷歸勞衆人
大眀湖已是銀河鵲駕橋成不再過(戊辰詠鵲華橋有若把鵲橋比靈鵲)
(之句遂成詩䜟云)付爾東風兩行淚為添北渚幾分波(大眀湖在行宫)
(之北)
徧繙彤史若齊
賢五日登舟詠斷絃(戊辰自濟南廻鑾五日登舟即遭先皇后大故朕作輓詩有朱琴)
(已斷絃之句)南幸奉
親重設閫那能遽忘濟城邊
清明節故斷魂天華注何堪重憶前(戊辰春臨是地正值清明節)却
是山靈猶解事連朝為我隐雲烟
見山
平原行久見山欣况復初韶霽兖雲漫說魯齊青未了
請看天地白中分送来寒氣迎朝轡付與吟情寄夕曛
我向登峯志舒嘯不同七十二朝君
填倉日作
俗節重填倉此日宜晴和朝来風日佳所喜占得禾青
齊經數程氣象異昔過轉旋賴
天佑賑救知吏宜(叶)遂使三年間元氣復萬家(叶)烟村
惜年芳燈事今夕羅便與占民風姑弛金吾訶慽慽憶
昔人鵲華况嵯峨(憶慧賢皇貴妃以乙丑是日薨逝而孝賢皇后又以戊辰春月東廵至)
(濟南抱病仙逝三年之間兩失故侣觸緒傷懷曷能已已)尋思事固然舊緒徒延俄
達者戒一往毋為感慨多
詠史
范叔因王稽奔秦號張禄使舍食草具歲餘未見錄言
外觀俯仰稍以中其欲既信乃言深言行穰侯逐拜相
受土封顯榮快衷曲微服紿須賈莝豆眀示辱一飯德
既報睚眦怨亦復鄭安平云叛河東守乃戮臨朝歎昭
王辯計兩窘束蔡澤聞之来志匪同庸碌持粱刺齒肥
四十三年足雄談悟應侯知止全身福罷相遂代之數
月退何速二子蹟略同因時互傾覆鄙哉勢利徒眀鑒
昭往牘
長清道中作
雪後餘寒戀翠微春初薄暖愛晴暉山村曲折覘民俗
不必匆匆策六騑
一水縈廻出崖口數橋迤邐度川頭幸他舉火千家足
慰我思人幾日愁
童山處處是牛山孟氏名言想像間只有崮峯蒼翠好
清晞酬我片時閒
無風和霽曉烟輕閒冶嵐光驀地迎今歲春寒遲春事
略傳消息到長清
御製詩二集卷二十二
