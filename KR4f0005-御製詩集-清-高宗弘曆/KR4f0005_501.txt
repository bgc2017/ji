御製詩餘集卷六
古今體三十七首(丙辰六)
至避暑山莊作
祖功避暑建山莊夏五來臨歲以常佳&KR1204;屢霑昨真渥
(五月初旬以後屢次得霑甘澤地脉幸已接潤尚未能深透昨卄一日駐兩間房得雨霶霈連宵達旦十分優)
(渥且雲氣濃厚霑被甚普梁肯堂奏懷柔密雲一帶同時霑沛實於田功大有裨益)濃雲復作曉
微涼騁觀農景時晴好兼意旅情減濘良(雨後旋即快晴今日過廣)
(仁嶺扈從人等車馬俱可早到不致泥濘尤為可喜)嶺過廣仁看色喜今居太上
耀輝光(太上皇之稱始見於漢書高帝尊太公為太上皇而未嘗為帝若唐之高祖因太宗閱墻肇釁)
(睿宗鑒於武德已事皆勢為子逼而非得已明皇幸蜀肅宗靈武自立皆無足稱迨宋之高孝外惕強鄰内躭)
(逸豫更不足齒且考諸史地理志及太平寰宇記此處承德府六朝以前不具論其在唐時則屬營州然柳城)
(之外即為奚與契丹地宋則并柳州郡亦為契丹所有是唐宋時斷不能巡幸及此也至遼時則為中京道金)
(則為北京路元則為大都路然雖有其地而並無稱太上皇者予以今年傳位子皇帝荷蒙昊眷精神康)
(健依例仍來此避暑待獮而子皇帝策騎掖輿誠千古未有之盛事傳之後世洵足以光史乘而為山川增色)
(矣)
永佑寺瞻禮
萬壑松風披拂仍
含飴曾此
聖恩承七旬加四年瞬息盼雨愁晴已業兢全數(去聲)武
功幸云就(予六十年中耆定武功十次平準噶爾者二定回部者一掃金川者二靖臺灣者一降緬)
(甸者一降安南者一降廓爾喀者二其外如誅王倫翦蘇四十三滅田五乃内地奸民弗薌其事予即位以來)
(夙以佳兵為戒凡此皆不得已而用兵仰蒙天貺克臻十全豈非厚幸歟)一隅苗地捷期
憑(自廓爾喀歸降以後予惟願内外安恬不復有用兵之事詎意楚南逆苗石三保石柳鄧等焚搶附近居)
(民不得不興師征𠞰經福康安和琳痛加殱戮燒燬賊寨不計其數無如苗地山高路險兼之彼地向多隂雨)
(𠞰捕非易雖逆首吳半生吳隴登二人震懾兵威俱已投營乞命而福康安和琳復調集滇粤官兵二萬餘四)
(面圍攻逼近平隴賊巢乾州已可望見無難計日蕆功然自去春至今已一年過半在諸將士固勞勩堪憐而)
(予宵旰盼望捷音亦甚為焦切惟冀慰耳祖考鑒佑速得成功捷音立至為)自慙十二
居孫位八六今為太上稱
夜雨(五月廿四日)
口外雨暘口内同甫能稱透濟農功(昨廿一日駐兩間房徹夜之雨可謂)
(優渥深透但口内外農田望澤已久詢之土人再得甘&KR1204;益佳)夜深霈暢十分足簷際
溜垂千瀑充歡惬民言帶来澤(廿四日至山莊是日傍晚即復得大雨一陣夜)
(間又霔簷溜喧豗尤覺霶霈居民咸謂隨鑾之雨十分透足無不歡聲載路)茂增山色洗新
叢似贏昨歲於斯况(去歲以五月中旬駐此覺口外之雨不若口内雖途中亦頻獲陣雨)
(而以今歲較之景象似勝去歲)慙是依然望捷翁(以近日雨澤而論固較勝去歲可以紓懷)
(惟楚南逆苗抵死抗拒冀延殘喘福康安和琳等厚集兵力逼近賊巢不過十餘里逆首尚未擒獲其楚北鄖)
(陽一帶邪教賊匪經恒瑞永保等已殱除淨盡而襄陽孝感當陽宜都等處現在分投𠞰辦夙夜望捷之心與)
(去歲同依然焦切為愧耳)
山東巡撫玉德奏報透雨及禾黍情形詩以誌慰
齊左畿南疆本接雖霑甘澤潤纔連(畿南與山左壤地相接其得雨情形)
(亦覺相仿如京畿於五月初旬及五月十三得雨數次濟南亦於五月十三日得雨四寸雖俱稱優&KR0584;然夏初)
(晴久得此不過僅堪接潤而十分深透則猶未也)詎知同透還同日(兹據玉德奏本月二)
(十一日濟南省城自辰至子得雨深透並據附近之章邱肥城長清齊河禹城泰安等縣報到同日悉被渥膏)
(其各屬是否一律均霑俟查覆到日另行具奏等語昨蹕途經過懷柔密雲及口外地方亦殷望雨廿一日駐)
(兩間房口内外自酉至辰大雨滂沛竟與山左得雨之日及深透情形相同及廿四日駐蹕熱河後連日復頻)
(次得有陣雨山左或繼霑優澤亦未可知)信匪賴人惟賴
天(地方雨暘胥賴啟諱上蒼貺佑若謂大吏政治足以感召和甘則必飾之端民隠無由洞悉是以予)
(臨御以来從不以雨暘豐歉為地方官賢否殿最此亦務實政而不尚虚名之意也此次燕齊相距千里同時)
(均被優霖自非克臻上蒼溥錫恩膏曷此)禾黍茂生欣塞土豆蕎争長(上聲)
利秋田(玉德奏刻下初交夏至正農田長發之時得此&KR1204;雨不獨早禾芃茂即甫種之晩禾及雜糧豆)
(蕎等項亦無不倍加發榮秋收可卜益增虔惕)慰遥撫近一方寸自戒持盈益
悚然
鑑始齋自述
書齋額鑑始七十五年
恩(予年十二時年以皇祖賜居是齋讀書至今已閱七十五鑑始名齋示不敢忘也)
祖澤非私淑
親承是本源幸無大隕越適可小溫存此後餘齡養静
聽
昊貺敦
戒得堂
戒得早成堂荏苒廿歲徙(堂成於庚子歲)每来必有詩憶
祖兼勅已今當歸政後吟詠可罷爾然有不可罷孜孜
在訓子(隨時訓政予何敢自逸亦有所不忍耳)楚南北之軍宵小犯
天理更切得捷音慙不可言矣
詠碧玉射鹿韘
多年射鵠不曾為馬上猶能佽用之(自庚辰臂病後久弗步射至木蘭馬)
(上行圍射鹿藉馬力尚能命中盖自幼學習資深亦不自知其何以中也)喻色設如誇韭葉
獲生炙股正相宜
題文津閣
津閣年年率有詩今来歸政合停詞(閣始於乾隆甲午秋越次年乙未夏)
(蕆功駐此因賦詩落成至乙巳年是閣全書三萬六千冊亦告成庋架至今十二年矣每年来此率有題句今)
(既歸政似可不必依例成吟然初命編輯全書之時予已年過六旬乃踰十年而四閣之書俱成迄今插架又)
(踰一紀即此舉凡如願事幸觀成何莫非也上蒼鴻佑偶来憩覽又不能不一抒毫)不妨麟意
聊為殿試看烏光迅若馳曾鞏黃香闢側艷程俱陳騤
(廣韻集韻古穴切音玦)示儀規萬千卷固是中庋貽笑書城行者
誰
乾隆辛酉舉秋獮之典因来此駐蹕壬辰以後每過
夏至大祀即来避暑率成恒例如含德齋(在清舒山館内額為)
(齋額皇祖御書予辛巳題什有書含德每憩緬堯箴之句)鑑始齋(予年十二時蒙)
(賜居於此處讀書因以名之不忘始也)文津閣(是閣與紫禁御園盛京之三閣均仿范氏天一)
(閣之制以貯四庫全書者詳見閣記)戒得堂(命鐫皇祖聖夀望七時曾戒之在得四字小璽)
(予庚子七旬萬夀前作是堂於清舒山館之左因以戒得名堂詳見前後記中)永恬居(額亦)
(皇祖御筆予甲戌年續增山莊二字名之三十六景此其末一景也)招涼榭(在遠近泉聲之旁子)
(題曰招涼榭每年避暑来此必有題什懸&KR0925;間上年已遍即有題滿罷詠聽其常之句盖以上年已滿六)
(旬今歲即可不必例詠矣)諸處積年之詩張壁已滿今幸紀元符
願授璽觀成似此例作之詩原可停吟惟今年子皇
帝掖奉安輿駐斯待獮亦千古未有之盛軌即景抒
懷又有不能已於言者但八旬望九歸政養閒之老
人誠宜一切從簡且五集已盈四萬餘首亦自厭其多
矣意將大減拈毫因書題閣之什並識如右
西峪叠去歲乙夘韻
西峪近咫尺有暇定先到輕輿步石路坦坦非遙道(叶)
偶覽乙夘什仍同望捷報(往年駐蹕後有暇即先来西峪去歲以五月十二日莅山)
(莊越五日方来此以屢次得雨未能深透兼之大兵自解永綏圍後連破賊巢而未獲首逆是以有望雨心弗)
(寧籌苗捷未報之句今日来此偶覽壁間去歲之什荏苒光隂望捷之心益殷於去歲矣)滯哉閱歲
半空每勝章告(上年自福康安和琳合兵進𠞰由黔入楚軍威頗盛節次奏報攻克蘭草坪黃)
(瓜寨蘇麻寨上下西梁茶陀柳夯高多寨擒頭坡吉吉寨連雲山壁多山結石岡長吉山火蔴營等處所有石)
(城木卡全行攻得焚燬殱斃苗匪不可數計雖捷章屢報而未能直搗賊巢實深馳盼)實緣苗境
險加以雪雨浩(楚南苗匪食毛踐土久荷帡幪乃敢跳梁肆逆罪無可逭祇以苗疆山路險巇)
(徑途陡峭兼之地處卑濕萬山之中向多雪雨兵弁扳陟匪易是以屢次克捷之後率以道路滑濘未能乘勝)
(直前一鼓俘獲兇渠蕆事致稽時日此亦限於地勢弗忍頻加催促耳)官軍非不勇倏難
據其要近乃逐漸進賊巢逼深造(數日前據福康安和琳奏官兵攻克賊卡)
(八九座連佔山梁七處直至廖家沖連峰坳痛殱賊匪目擊乾州平壠等處賊人窟穴遠近在望現因大雨傾)
(注一俟天氣稍晴即當直抵乾州迅擒渠逆此時大兵已抵賊巢四面攻圍諒首惡石三保石柳鄧等逆罪貫)
(盈斷無倖逃顯戮之理惟盼捷音速至以慰懸切)掃犂在垂成露布盼心躁南
薰正其時吹北願前導
有真意軒作
曰無已居有曰有定歸無無與有胥幻孰究為真與復
置意其間豈不逾遠乎内外額軒異(萬夀山有無盡意軒兹曰有真意要)
(惟無盡而後有真義仍相貫耳)同耶軒笑吾
秀起堂
秀起堂成久山林蕭且疎宜居高閒人兹當倦勤初名
實覺相稱(去聲)旰宵却未居(堂建於壬午歲然從未夜宿於此)然仍訓子
政(既歸政而猶訓政仍未得為閒人也)堂豈弗嗤予
雨(五月廿八日)
解轡之朝雨透深繼斯間(去聲)日作甘霖較於昨歲允為
幸(廿四日駐蹕山莊是日辰刻得雨至酉刻止雨勢霶霈入土深透廿五日丑刻得雨一寸申刻又得雨二)
(寸廿六日自酉至戌得雨二寸餘今日得雨疎密相間亦約有二寸詢之熱河道府現在雨水情形已十分透)
(足莊稼長發極為芃茂此後如再得雨山田易洩亦不為多即晴霽數日亦無妨礙等語迴憶去歲五月中旬)
(駐此亦屢次得雨而總不及今歲之深透信堪欣慰然距登秋為日尚遠仍不敢不倍加兢惕耳)未至
登秋祇倍欽乍熱生雲即渥霔既霑隨霽了非霪似兹
如願誠希遇謙益滿招惕勵心
聞貝子大學士福康安在軍營病故詩志悼惜
楚南軍營報到聞係和琳一人馳奏甚為駭愕閱
摺乃知福康安以偶患洩瀉元氣虧損兼受時疫
弗數日竟爾溘逝可勝悼惜詩以哭之
到處稱名將功成勇有謀近期黃閣返驚報大星流(福康)
(安為大學士傅恒之子秉性忠純才猷敏練弱冠即出師金川著有勞績後又平定石峰堡臺灣廓爾喀等處)
(膚功屢奏宣力中外有年節次晉封一等公爵簡任綸扉贊襄機務自歷任封疆以來籌辦地方事務無不悉)
(心整飭得宜此次一聞楚南逆苗滋事不待旨諭即兼程馳赴𠞰辦躬冒矢石督率弁兵涉歷險阻不辭勞瘁)
(上年特恩封貝子爵銜並賜三眼花翎以彰勲績昨奏到攻克廖家沖連峰坳一帶即可直扺乾州指日大功)
(告成因又將伊父傅恒亦加恩晉贈貝子屢諭俟平定苗疆一切善後事宜辦定後即來京陛覲再赴閩浙督)
(任一二年後當命來京辦理閣務不料積勞之後遽以時疾溘逝實非意計所及國家失此賢臣深可傷悼福)
(康安屢膺非常懋賞初非因戚畹加恩實以世篤忠藎凡有恩施俱出大公至正此中外所共知共聞者也且)
(聞日前進攻移營之時倏有大星向營盤西北隕落光芒有聲軍營弁兵人人同見殊堪駭異想事非偶然固)
(有數定亦莫可如何也)自嘆賢臣失難禁悲淚收深恩縱加贈(福康)
(安年力富強正資倚毗況當大功垂成之際不謂積勞成疾遽爾溘逝不禁震悼且聞既已患病猶復力疾督)
(師親臨前敵實屬宣勞超衆體國忘身允宜渥沛殊恩用昭飾終令典因即晉贈郡王爵銜賞銀一萬兩經理)
(喪務仍著於伊家宗祠之旁官為建立專祠以時致祭並推恩伊父傅恒亦追贈郡王爵銜其子德齡加恩晉)
(襲貝勒並派固倫額駙豐紳殷德迎往奠醊凡此異數雖以嘉奬殊勲而追思忠藎惜其未能親見俘渠蕆績)
(生膺酬庸寵命深為愴悼耳)忠篤那能酬
夜雨(六月朔日)
六七月之間朔日總畏雨(農家以月朔最宜晴霽又有不怕初一霖只怕初二隂之)
(諺然亦未定為六月七月也大概以大雨時行之際慮其霪雨過多致傷禾黍今歲五月廿四日至山莊是日)
(即得甘&KR0584;以後間日連次優霑詢之熱河道府奏稱秋田極為透足更望晴曬則禾黍日見芃長兹當六月朔)
(幸其晴明竟日夜間雖得陣雨而次早仍即放晴有符農諺可為欣慶)慮其或為霪過多
傷禾黍昨年此間旱屢雨屢晴覩然總未深透慢詠朔
庚補(上年五月十二日至山莊是日得微雨不及一寸是以登煙雨樓詩有羣言可待時我意微覺旱之)
(句至十三得雨後十八二十廿七等日復屢次繼霑又恐過多各有詩誌之並兩成喜晴之什然總欠深透至)
(六月朔日恰值初庚入伏喜逢晴霽慶叶農占因有月朔復初庚天恩賜以晴之句乃嗣後寖尋望澤雖)
(陣雨屢霑而未得優霈至七月中旬得雨猶有問徹五更夜恩開半月秋之句今歲則目前雨已極為霑)
(足較勝去年惟望此後暘雨均調口内外一律普霑尤深欣冀耳)今歲深透佳弗雨合
農語曉晴至入夕夜&KR0584;霏林楚優渥勝昨年山田潤資
普然而聞口内接潤作霖佇(京師自五月初二以後未及一旬得雨三次合計雖)
(已盈尺究覺未為透足昨途中廿一日駐蹕兩間房得雨優霑旋據留京王大臣奏京師亦於是日得雨四寸)
(想又僅堪接潤因復馳旨詢問邇日近則廑念京師雨暘遠則盼望楚省捷音方寸殷殷幾無寧晷)悠哉
近遠心望捷同殷苦
六月初二日作
無慮朔雨畏翼隂雨既優霑晴逾好夏之季與秋之孟
何年弗廑方寸繞謂既授終斯卸職放勲閒乎不可考
塞天寥朗忽片雲數點旋開夕陽皎更祝口内尺盈霑
霑而遂霽利稼寶
貴州布政使賀長庚山西巡撫蔣兆奎各報麥收
分數詩以誌慰
一日奏章兩處到異同雖别總堪欣九餘黔及八餘晉
上稔固優次稔羣(賀長庚奏貴州麥收分數十分者安順一府清江一通判羅斛一州判開)
(州等六州修文等七縣共十六處九分者南籠等九府長寨等五同知冊亨一州歸化等三通判定番等四州)
(貴定等二十三縣共四十五處八分者貴陽銅仁二府台栱一同知都江丹江二通判鎮寧等四州貴筑等四)
(縣共十三處合計通省麥收共九分有餘同日又據蔣兆奎奏山西二麥約收分數九分有餘者曲沃等四州)
(縣九分者襄陵等七州縣八分有餘者陽曲等二十八廳州縣八分者太原等五十二州縣七分有餘者吉州)
(等十廳州縣七分者鄉寧等九廳州縣合計通省麥收共八分有餘等語)不接青黃幸民賴
豈殊南北為農勤邇來頗覺吟無興功逮垂成望益殷
雨(六月初六日)
非因盼澤五為期(去歲駐熱河正值望雨五月十三日得雨後十八日復雨至次日猶未止)
(是以喜晴詩反用采綠詩意有五日為期六不詹纔欣既渥又虞淹之句其後廿一日雨後至廿七日復雨期)
(亦相仿是日喜雨詩因仍用前句云五日為期六不詹不為略缺不為淹若今歲自前月廿四至山莊後渥澤)
(頻霑此時雨固非多不雨亦不致望澤而昨日午後蒸熱知當釀雨得此嘉&KR1204;暑氣頓蠲亦足快意)夏令
易風誠合宜(王充論衡謂太平之世五日一風十日一雨此固為時若之徵然當長夏溽暑之際)
(俗諺云三日一小旱五日一大早若竟閱十日甫得一雨不已覺暵乎是以甲寅午熱詩有五風十雨實常度)
(赤夏午雨驅溽占之句是暑天即五日一雨亦可稱時若也)昨日炎蒸知釀雨今朝
嘉&KR1204;正當時徐非疾否悠揚落辰起已終陸續滋透潤
地斯二寸接遥希盈尺被京師(此地山田易洩得此雨益加透潤惟京師自廿)
(一得雨四寸後連日據留京王大臣奏稱昨初一及初四每次僅得雨三寸餘雖堪接潤尚未能深透惟冀日)
(内再得盈尺渥澤為幸耳)
永恬居叠去歲韻
山莊到半月山館坐如新(駐此已半月以望捷心殷未來游憩今日乘暇偶臨儼如)
(初至山莊時也)省歲幸時若(去歲此時正值望雨是以到山莊幾及兩月未曾來此直至六月廿)
(九日得透雨後方始至此題句因有彌月鮮遊興霑膏偶試巡之句今歲自前月廿四日駐蹕是日即獲優霑)
(旬餘以來或間一二日或連日率得陣雨即晴不特山田十分霑足而早晚亦覺涼爽勝於去歲遠甚)征
苗尚命綸(上年駐山莊因征𠞰楚南苗匪盼望擒獲逆首捷音今又閱一年雖首寇石三保現已俘)
(獲解京吳廷禮亦伏冥誅止餘石柳鄧一人即可就獲而相距乾州不過十餘里已可望見惟因雨多山滑不)
(得不俟晴霽後始能進兵前據和琳奏已即指示機宜日盼大功迅奏益加殷切)萬幾那得暇
一晌偶來巡罷詠今誠合狂哉此喻麟(昔夫子絶筆於獲麟予幸得紀)
(元六十年於凡依例題詠之什當不復重吟因每用麟筆故事以誌服膺師訓雖上擬至聖未免或隣於狂然)
(夫子不得中行思及狂狷且狂之進取較勝於狷之自守有餘予心希中道不敢不以之亹勉或即此自視為)
(狂之一念當為我夫子之所與耶)
素尚齋叠去歲韻
迥廊仍拾級戀景豈非貪未肯字停五依然韻叠三(去歲)
(叠癸丑韻意謂今歲來此可不須摛句而兹來復饒吟興再叠前韻則并癸丑為三矣)山深涼滿
谷茅密徑鋪菴剰此書一幅明年絶筆堪(齋中尚餘一處可以懸詩)
(若至明年即可不復拈吟矣)
創得齋有會
有興更西行山蹊尚坦平節勞憩嘉蔭畏暑體輿情(自永)
(恬居至是齋約有數里岩蹊宛轉境極幽邃而路尚平坦惟暑天登陟僕從汗浹衆勞堪念是以每來此必於)
(樹木叢蔭之下幾番停憩以示體恤之意且幾暇遊覽沿途峰態林姿俱堪怡目正宜從容延眺又奚必如杜)
(甫詩所云都緣覓句忙耶)遊爾有何亟得之那忘賡以云稱太上亦
頗協初名
林下一首四叠乙未韻
乙未曾斯憩遥期授位便(朝臣致仕者向有林下之稱予踐阼之初立願至乾隆六)
(十年歸政可以比之致仕者優游林下是以乙未憩此戲題有擬號箇中者還當二十年之句彼時距歸政之)
(期尚遠而今竞仰荷可言天恩幸符初願感何)
天恩符獲己子政訓猶肩(予既上邀傳位懋眷以今歲月正元日子皇帝雖去)
(冬子皇帝率内外王公大臣奏請予於期頤後再行歸政情詞甚為懇摰予以昔奏上帝之語豈可自違)
(是以弗允所請然自揣精神強固又曷敢自躭逸豫遂即自謂閒人是以至今每日披覽奏章於察吏勤民之)
(事隨時訓示子皇帝俾得勤加練習予庶不致有負吴蒼鴻佑之恩耳)察吏賢及否勤
民喫與穿設惟自圖逸志敢負初年
留京王大臣報得透雨詩以誌慰
五月雖霑澤不過潤接田(今歲京師春膏頗渥入夏後寖尋望澤四月下旬至五月)
(初間雖屢次得雨然不過僅堪接潤總未能十分深透)幸從駐避暑
恩佑乃蒙
天(五月十八日啟蹕幸避暑山莊廿一日駐兩間房得雨甚屬酣暢廿四日至此地後連次沛霑極為透足)
(此實情形天恩佑貺今歲口外雨暘禾黍較去歲倍勝深堪慰念)口外實深透京中
尚憶懸咨詢曾一再(此問雨澤頻霑可稱時若惟京城是否一律霑被彌殷繾系因馳詢)
(留京王大臣據覆奏京城於廿一日得雨四寸後未經續霈聞藺溝以南至京一帶土脉乾燥農田自必望澤)
(甚殷復又馳諭詢問並命於黑龍潭覺生寺二處分壇祈禱嗣據奏京城於初一及初三四等日得雨約有三)
(寸仍未為霑足又復馳詢近日是否尚能接潤曾否續得甘膏田禾長發如何據實覆奏以慰懸切)奏報
此披傳霶霈己午未渥優高下全(兹據留京王大臣等覆奏接奉諭旨後虔)
(誠祈禱旋於初六日巳刻隂雲濃布午初即霏雨點漸次綿密自未至申勢更優渥連前接潤實已深透當此)
(大苗長發之際得此濃膏高下田畆自當日見芃遂所有雜糧菜蔬等項亦俱鮮茂農民甚為歡慶)潤滋
禾黍茂餘及豆蔬鮮心沃憂稍解農蘇感倍虔希將勝
去歲(去歲五月中旬至山莊後雖屢得陣雨總未霑足至六月廿九日得雨不為不優惟因前此晴霽日)
(多是以七月初仍望續霈至七月望日又得甘霖自丑寅逮酉刻未止點滴入土始為深透因有問徹五更夜)
(歲惟恩開半月秋之句以目下情形而論或可勝於去距秋成尚遠此後猶希暘雨時若未敢即為滿意)
(也)秋遠敢云然
題文園獅子林
三年一瞬迅如何太上新稱可罷哦實合高閒閒未肯
依然無逸逸宜麽来今去昔胥原幻武水(即武列水酈道元水經注)
(濡水東南流武列水入焉其水三川派合西源曰西藏水西南流東蔵水注之東蔵水出東谿西南流與中蔵)
(水合又南右入西蔵因目其川曰三蔵川又東南流逕列谿謂之武列水東南歷石梃下按石梃即今之錘峰)
(也詳見向所作熱河考)文山雅共和維則倪徐蹟且置贏他惟是
鹿遊多
清舒山館
獅林近搆肖南方山館清舒閱歲長一水宛然隔南北
幾章歷久詠烟光(每年至此率多有詩張之壁間自辛酉至今不下數十首矣閱年既久摛)
(詞不覺日富雖授政宜簡詠而興之所至仍不能自已也)清誠清矣擅塞苑舒未舒
哉籌楚疆(征剿楚南苗匪一事已幾年半祇以山高徑險兼之地多隂雨未得迅蕆大功雖屢次攻)
(克苗寨殱斃不計其數除吳隴登悔罪乞降外其首惡吳半生石三保俱已俘獲解來尚有石柳鄧一孽潛匿)
(未獲昨據和琳奏近又攻克得鋒山全璧嶺等處險要距乾州不過數里指顧即可擒獲惟盼捷音迅至即可)
(舒懷顧兹簷額豈能以清景當前遂即自娛耶)舞勺年前沐
恩眷何期太上號斯皇
含德齋口號
羲象分明著進修如其自詡有何休含之一字
聖思廣(齋額為至廣皇祖御題每至是齋敬繹含字之義所包以人已而言已不須誇人不須忌)
(又在我者貴乎藴蔵施物者貴乎廣被有孚惠心勿問元吉向皆有詩每闡其旨至於今日則又有合文言乾)
(上之義矣)知六文言義合不
命蠲湖南湖北二省来歲應徵正供錢糧詩以誌
事
乙夘黔楚苗之叛藉口其田民占彼(黔楚二省苗民踐土食毛久安耕鑿)
(近年以來内地民人入苗寨貿易者不免有一二侵種苗民田土之事地方官失於覺察突於上年乙卯春初)
(有貴州苗人石柳鄧與湖南苗人石三保等勾結藉口漢民占奪苗民田地倡亂謀為不軌苗衆為其迫脅焚)
(掠鎮筸等三廳地方民人房屋財物二月初湖廣總督福寧貴州巡撫馮光熊等馳奏不得不調兵進𠞰)湖
北邪教覘軍征趁内地虚騷動起二督率兵征南苗屢
建功難數(上聲)僂指特以境險雨雪多近甫臨深襲穴蟻
賊窮竄匿各逃生罪首已獲解來矣(雲貴總督福康安四川總督和琳一)
(聞逆苗滋事各率兵迅速馳赴福康安先將貴州銅仁之賊𠞰開和琳先將四川秀山之賊洗淨兩軍會合直)
(抵湖南連次克捷殱賊不可勝計如蘭草坪黃瓜寨蘇麻寨茶坨柳夯上下西梁大烏草河高多寨吉吉寨連)
(雲山壁多山長吉山火麻營等處險峻卡寨全行攻破立功難以僂數逆苗自知罪在不赦抵死抗拒兼以該)
(處萬山之中林箐茂密峰坡陡滑不能不設法攻圍致羈時日近日賊勢益蹙已成瓦解首逆石三保逃至烘)
(烘寨為降苗等擒縛其時防守後路之總兵張廷彦聞信即馳赴該處將石三保械繋送至軍營騐明派總兵)
(朱射斗道員清安泰押解來熱河訊辦約出月即可以到矣)惟剰次渠石柳鄧想成
擒捷途中抵(石三保既已就擒吳廷禮亦伏冥誅此時止有石柳鄧一人勢更孤立且係貴州苗)
(人與湖南苗衆種類非一自必益相攜貳大兵罙入攻圍不難生致想此時早已就擒解送在途從此直抵乾)
(州平隴苗境悉平惟待喜音馳至楚南之事即全蕆矣)湖北督撫各攻一(湖北白蓮邪教)
(煽誘愚民本非一日前歲嚴緝懲治之後餘衆潛蹤近因湖北各營兵弁俱調赴湖南征苗地方未免空虚遂)
(致邪教等乘虚紛紛滋事而湖廣總督畢沅在當陽攻城未克巡撫惠齡在灌灣腦地方圍𠞰賊首張正謨亦)
(尚未生擒𠞰滅然當陽賊衆困守孤城彈丸之地破在旦夕而張正謨勢亦窮蹙糧食將盡斷不能苟延殘喘)
(自亦不難即行殄滅)彈丸恃阻延喘詭襄陽邪教羣應之乃伺兵
單擾田里(維時鄖陽府之竹山竹谿保康等縣亦有邪教滋擾因命西安將軍恒瑞帶駐防滿兵二)
(千名及署興漢鎮文圖帶鎮標兵一千名馳往而永保亦適自新疆回京至西安聞信即一面奏聞一面馳會)
(恒瑞等將鄖陽各屬之賊𠞰除殆淨其漏誅餘孽復東與襄陽教匪糾聚焚搶接到豫撫景安之奏隨命鄂輝)
(慶成明亮前往並派直隸山東山西之兵共五千名而永保恒瑞亦帶兵追𠞰至彼惟各處兵弁未到之先兵)
(力稍單以致賊匪搶劫樊城吕堰驛一帶田里之間不能不遭其擾害)爰命將臣董正師
明張撻伐靖邪鄙襄陽襍種駾喙奔獲魁指日盼音喜
(襄陽樊城為南北衝要之區軍報馳遞所經關係匪細遂命恒瑞永保一俟官兵到齊趁此聲威壯盛明張撻)
(伐以靖地方節據馳奏分投攻𠞰誅獲無數並將吕堰驛大路之賊殱戮已淨餘匪復逃至棗陽一帶窺伺縣)
(城並省北之孝感縣城外亦有匪黨屯聚幸恒瑞永保等先派兵五百名守禦棗陽縣城大兵隨後分隊直前)
(雖當大雨之後將士不以泥濘為難及離棗陽三十餘里賊衆迎隊抗拒官兵鎗箭所及立斃賊匪三四百人)
(餘衆方始潰散近又將蔣家壋賊衆大加殱戮棗陽縣城之圍已解而孝感地方亦有將弁率兵堅守因有旨)
(令永保赴彼𠞰辦旋據恒瑞等奏共推永保為統領事權乃可畫一正與朕意相合足徵和衷以公事為重覽)
(奏甚為嘉悅隨即允其所請並令永保暫署湖廣總督悉心籌𠞰想師克在和指日擒獲首惡並即掃蕩餘氛)
(喜音可以馳至矣)所欣鄉勇及良民助官誅逆堪嘉美(逆苗等倡亂滋)
(事進𠞰官兵不下數萬而地方紳士民人團練鄉勇隨同官兵打仗殺賊者亦復甚夥至湖北邪教匪徒勾結)
(滋擾當所調各省弁兵未經到齊之前亦多有良民等自相團練或擒殱賊匪或保守地方或聞匪衆約期舉)
(事先已出首捕獲此等鄉勇良民深明大義為公出力實堪嘉予是以節次降旨加恩賞賚官職翎頂及鹽菜)
(口糧有差以示鼓勵)但被燒搶亦已多實深憐恤廑無已蕆功近
矣合奬良明歲正供蠲降旨(湖南湖北二省被逆苗邪教等擾累地方業經降旨)
(分别蠲免復念賊衆焚掠蹂躪之處民人不免失業固堪憐卹即該二省别府州縣未被賊氛者亦有運送糧)
(餉軍裝及官兵經過等事雖辦理一切均係動支帑金然究不能不資藉民力朕心深為軫念當溥施渥澤兹)
(復降旨將該二省來歲應徵正供錢糧普予豁免並令該督撫速即謄黃俾鄉村僻壤及早聞知用示加惠無)
(已至意)庶幾元氣復閭閻教化未臻慚愧已
雨(六月十八日)
自駐山莊優被霖時暘時雨屢從心(前月廿四日駐蹕山莊是夜即得雨)
(深透至廿八日復得陣雨隨即晴霽自六月初一以後頻霑渥澤或二三寸及寸許不等今歲口外時雨時腸)
(大勝昨歲可謂從心所欲予感荷昊貺益深兢惕)近三兩日炎微熾兹午申
時霔透深(十六日入初伏近三兩日以來天氣微覺炎溽此亦時令使然正望得有時雨可以滌暑)
(今日午正後雲隂坌佈雷雨驟至勢甚霶霈直至申正後方止極為透足不特大田益資芃茂即園圃蔬豆一)
(切無不發榮滋長實於農家大利)高下黍禾增尺潤圃畦蔬豆簇盤森
覺勝昨歲斯際况戒滿夔夔益勵欽
遊獅子園
獅峰東對以名園(園外東南二里許有峰似獅子因以名園皇祖書額賜懸門稆)
賜額當門
聖藻存依舊躍
龍池館在每因觀象旰宵敦遲来允以心煩緒(往年駐山莊後)
(十餘日即來斯園今歲駐蹕後雖暘雨應時較之去歲為勝然以楚省南北軍務縈心日深切盼逆苗石三保)
(現已擒獲解来而生俘石柳鄧喜信尚未馳到至湖北𠞰捕邪教逆匪等屢次奏報殱賊無算而蕩平之信尚)
(在殷盼是以心緒煩悶今日始来此一遊計至山莊已將一月矣)偶憶宛看景實原六
歲居斯今八六(康熙五十五年丙申子時年六歲始隨)(皇皇祖幸山莊考來居是園)
無遷一瞬閱高奔
妙高堂繹義
園中選勝置堂館多有
奎章賜題額(園門所揭獅子園三字額及妙高堂樂山書院環翠諸額名皆昔年皇祖御筆)
(題賜者)此堂居山之最高故取蘇言標迥格(金山有妙高臺乃蘇軾所)
(題是堂居園中山巔故有取蘇軾名臺之意以顔堂)仰思
聖意喻景表高雖有象妙無迹妙以示高象出塵高而
藴妙迹難覓内聖外王蔽兩言服膺願守斯一脉
遊返入石城憩宜照齋作
山齋石城裏宜照久名呼為(去聲)是延西日兼因近便途
却多清曉出(齋在山莊石城西北門内每詣獅子園必於斯齋傳餐視事後出西北門取路最為)
(近便然出以清曉遊返至齋中小憩率亦不過辰巳時中從未有值夕照時者齋名宜照之義固寓照鑒萬幾)
(偶寄喻陶詩所謂在彼不在此也)率背夕陽圖小坐思照義斯遊宜否
乎
含青齋
去年本擬罷言詩(去年題是齋詩有壁留闕處已題遍亦欲從兹擬獲麟之句今歲来此原)
(擬不必依例題什然予仰蒙千古上天貺佑符願授終而訓政勅幾康強猶昨幸為全人況籌辦楚省南)
(北軍務宵旰縈心是以結習難忘仍不能不拈毫一抒懷愫初非因林壑清佳徒為問景探竒之什耳)小
憩究難弗置詞可識人情多結習顧當軍務正縈思拘
兇扼要功成近(湖南逆苗首石三保前經擒獲解來不日可到昨據和琳奏官兵攻克全壁嶺)
(後乘勝罙入逼近乾州苗匪等各思守護田苗寨落抵死抗拒經和琳督率額勒登保德楞泰等統領勁兵將)
(廖貢坡水牛坡等處要隘全行奪獲賊衆紛紛潰敗竄至馬鞍山後各路官兵圍𠞰殱賊無數直追至河邊相)
(距乾州甚近等語想此際大軍直抵乾州將石柳鄧生擒喜音已在途次又據湖北巡撫惠齡奏督率文圖等)
(分兵五路攻𠞰灌灣腦賊衆痛加殱戮緊逼賊巢檢閱所進地圖賊匪佔據卡隘彈丸窮蹙已屬無幾自可一)
(鼓撲滅首逆張正謨諒必易於俘獲看來事機大順其餘各處亦可即日以次蕆功矣)若雨時暘
農卜宜比較昨篇誠厚幸(今年自駐蹕以來暘雨時若塞田禾黍暢茂可卜有秋繙)
(閱上年乙夘詩帙此時正當望雨甚殷之際至六月廿九日甫得渥澤然因前此久晴山田仍須繼霈是以七)
(月初間詩中尚有望雨之句直至七月望日乃得甘膏深透以現在暘雨晴形而論比較上年實為大勝予既)
(深慰幸感荷慎遑昊恩但念秋序方長寸衷虔敢遽爾自肆耶)慎哉遑敢慰心怡
雨(六月廿三日)
向吟伏暑宜五雨(五風十雨固為時若休徵然伏暑之際五日一雨乃於田功有利是以甲)
(寅有赤夏五雨驅溽占及今歲有夏令易風誠合宜之句)兹對䨜霖正及時間(去聲)日
偶霏二三寸(今年塞外雨澤調勻自六月十六日入伏後間日得有陣雨二三寸不等既可滌炎)
(又滋禾稼實勝去歲)終朝優霈下高陂麥麰塞外非甚藉(口外天氣早寒)
(所種秋麥甚少而禾黍則播種極多藉資口内虔冀此後暘雨如斯秋收或卜豐慶也)禾黍秋来
或可期虔祝如斯入仲八惕哉顒爾益孜孜
千尺雪漫題
將謂斯來可簡詩峡情雪色眼前披故人似與忽當面
那得默然無一詞
雨時暘若今年幸望捷依然昨歲同(去歲此時正當望雨又盼擒獲逆苗)
(首惡捷音今歲幸塞外雨暘時若迥勝昨年現在首逆石三保業已生擒解来而次逆石柳鄧就擒之報未至)
(馳望喜音竟與去年無異)得勝官軍臨賊近中心更切速成功(昨據和琳)
(奏官兵得勝直前四面攻圍距乾州賊巢不過數里賊勢萬分窮蹙逆魁石柳鄧無處可逃成功蕆事即在旦)
(夕今又閱三日喜報尚未遞到益加切盼為之瞪勞而湖北惠齡等前經奏攻克賊卡逼近巢穴尚未見續報)
(擒逆之信亦切殷盼)
觀瀑用前千尺雪二首韻
上皇原可不言詩其奈摐摐聲色披笑未臻無聲色處
摐摐者任各為詞
耳聽目視居然異内識外塵本自同
聖意題之曰觀爾(觀瀑二字額乃曰觀皇祖御書夫瀑之聲宜聽而斯者盖達聰必先)
(之以明目此虞書所云心法治法之序也敬繹奎文寓意如此)付他物物自為功
直隸總督梁肯堂河南巡撫景安山東巡撫玉德
山西巡撫蔣兆奎陜西巡撫秦承恩各報得透
雨及大田長發情形詩以誌慰
北省今年暘雨若天中收麥八分竒(廣韻集韻韻會並居宜切音羈又文)
(獻通考載東都戶口之數有竒云云盖竒零之竒言數有餘也今年北省暘雨時若農慶有收前據河南巡)
(撫景安奏通省一百八廳州縣二麥收成合計八分有餘兹又據奏開封等九府暨許汝陜光四直隸州各通)
(屬先後禀報五月内叠次得雨自一二三寸至四五寸及深透不等現在景安自軍營回駐楚豫交界察看境)
(内高粱早穀均已吐穗結實晚禾襍糧亦極長發可卜有秋各屬市集糧價有減無增民情歡洽等語)春
三夏四澤雖異始北繼南膏普滋(直隸保定等府州屬於三四月間均已得)
(雨優足大田暢茂惟正定順德廣平三府并定州屬未得普遍兹據梁肯堂奏六月十三四五等日正定順德)
(廣平三府及定州俱報得雨深透秋禾一律勃發并據順天保定河間天津大名易州冀州趙州深州所屬同)
(報普霑在在深透尤喜十六日天氣即晴禾苗更得暄潤之益)既閱左齊全屬透(據玉德奏)
(山東省城於六月十四日戌時起至十五日夘時止徹夜滂北入土極為深透正當禾黍豆縠含苞吐穗之際)
(得此應候甘霖無不倍見長發並據濟南府屬之長清等四州縣東昌府屬之高唐等三州縣秦安府屬之新)
(泰等三縣兖州府屬之滋陽等七縣沂州府屬之蘭山等四縣曹州府屬之菏澤等七州縣登州府屬之黃縣)
(等二縣萊州府屬之濰縣等二州縣青州府屬之益都等四縣濟寧州並所屬之金鄉等三縣臨清州並所屬)
(之夏津縣各禀報均於初七初九及十一十二等日各得雨三四寸及深透不等現在通省普被甘膏兆豐有)
(象士庶歡騰等語)即欣右晉合疆時(據蔣兆奎奏太原等九府屬遼州等十直隸州并所)
(屬暨歸綏道所屬各廳陸續報到於五月初八九十四五六七并二十二十一二三四五及二十八等日得雨)
(自二三四五寸至深透不等本年二麥約收八分有餘現在省南之平陽蒲州解州綘州等處二麥業已登場)
(其餘南北各屬二麥正當結實甘雨頻霑顆粒更可飽滿而通省早種之秋禾襍糧均屬暢茂續種之晚秋亦)
(經齊全民情欣忭)陜佳甘遜慰兼惜(據秦承恩奏前因駐劄興安北方寧謐於五月二十)
(六日起程由安康至平利洵陽白河暨商州屬之鎮安等縣察看所設卡隘甚為嚴密所過市鎮村莊俱極安)
(堵現在夏令已深各色秋禾一律長發暢遂五月十六七二十五六及六月初八九等日連得透兩土膏沃洽)
(渠水充盈實為西成豐稔之徵秦承恩於六月十二日回至省城據西安鳳翔漢中同州商乾邠鄜等八府州)
(屬禀稱雨水禾苗情形均與興安府屬相同覽奏為之欣慰惟廿肅省春夏以來雨澤稀少前經總督宜綿奏)
(臯蘭等州縣平原地畝及高阜之處田禾被旱夏收無望深為軫念即降旨將該省缺雨地方或酌給口糧或)
(開倉平糶並將本年應徵錢糧概予緩徵以紓民力並申諭督率屬員實力撫綏俾小民咸霑實惠在北數省)
(中甘肅不過一隅之地被旱其雨暢調順者十居其九此亦萬不能齊之數惟有盡心賑貸使不致有失所而)
(已)隅向特廑命賑施
御製詩餘集卷六
