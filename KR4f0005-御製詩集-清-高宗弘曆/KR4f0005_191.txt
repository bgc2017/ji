御製詩三集卷二十八
古今體一百二十四首(癸未二)
御園新春即景
於無停處識常停試看生蓂與落蓂背日冰光難戀白
向陽草色已含青寧誇池館消閒暇雅喜詩書悅性靈
春意昌昌知幾許最宜玩是未全形
含經堂
義府樂堪循與稽對古人多聞惟擇善切已在勤民鼎
篆蘭煙直窗含旭影新盆梅舒幾萼又是一年春
戲題皆春閣
青陽有意到根荄造物無心栽者培綵勝華鐙都在架
笑予過節始言來
盎春書屋
書屋實清怡盎春額畫楣隔年如昨日即景信斯時鳥
有能言調梅開逓信枝箇中親切句惟願萬民熙
題祁序江山放牧圖
春水綠生陂春牛出牧時寝訛都順適蓑笠各齎持趁
雨羣興鍤偷閒或奕棋傳神見祁岳宵雅引遐思
沈德潛進呈後遊攝山詩十二首走筆和韻並書
長卷賜之
遊山興何如似拈花於鏡要寓意不留是謂能濟勝朅
讀十二章景概當前映鬱彼翠微間我曾尋窅夐廻鑾
理萬幾境與雲俱淨廓然付大公魚鳥任飛泳
右綵虹眀鏡
攝嶠秀而竒應為金陵最同人舉勝盤其月方為兊或
屧謝安步或挺劉焯背取適在觴詠寧云望門拜幽居
于焉憩真若忘憂界吾知憂未忘金闕江雲外
右幽居
疊樹扶蒼巖迸泉垂碧澗委宛蔵佳處結搆得禪院無
一物不度如來之本願譬諸彼定水有投斯必濺窗羅
鷲嶺峯階俯猴江沜強名般若臺般若是真幻
右般若臺
三年飰桃花夫豈礙夭冶忽然漆桶破随喜都瀟灑何
物為波旬何物為般若露柱設授筆燈籠為之寫我非
好談禪聊爾遊戲也
右桃花澗
傑豎生紫煙羣嶺繆相障苔樹為眉髮雲霞為色相對
之或屬詠天機發意匠其下有石泉一泓白雲上屈曲
成細注出寺乃奔放故予散步處指點猶能狀更憶小
閣中憑欄曾騁望
右紫峯閣
一峯高下疊其象曰如帽時物豈古稱易名從吾好僧
紹此徜徉有似披裘釣苟知兹所題延賓合迎掃沈約
實起予崔琰或可肖夫惟君子德足賁千秋燿
右玉冠峯
巧匠斵層巖現兹化身佛飛來並有之是二還是一設
如執象求青蓮亦俗物大地一坐具而况此嵌六老沈
抑揚間澷擬迷津筏我為引伸之拘墟可盡豁
右千佛巖
崥崹走平陸四山蔚松色陸松祇九株卓立皆殊特如
少圍侍老如星同拱極一例植物中栽培天所錫貌古
蒼亦潤性剛曲皆直憶彼童童側展席曾宴息不徒長
言之命筆寫勁格
右九株松
見山樓下崖忽如翻波皺浟湙動皆定疑有蛟龍伏湁
潗險而夷又若騄駬驟是間恣逍遥真勝雲戀岫奚必
擬乘桴一往浮海走歸路擘煙霞相送有林狖
右疊浪崖
言入萬松路不覺衣冠肅松間有高臺盆植梅和竹終
古結三友那涉凉與燠昨春之所逢題字壁餘綠却憶
諸人遊秋風正滿谷
右萬松臺
泉源時䟽剔何有於淤滓回回出不窮就下流益駛為
澤欲旁及詎宜靳墻裏導之溉稻稉實云利閭里斯人
有斯言故予意所喜
右白鹿泉
泉掛澗下飲松出巖旁努千盤造最高豁然堪望楚詩
人遊九秋徒步謝輿馬大江濯胷懷清湧蘭波滸鎔得
五言城其氣盛扵虎柳韋乃見今陶謝不獨古驛致喜
清逸和韻乘興鼓寄詢雲霞間可曾遘西姥
右最高峯
題元人青山白雲圖
千層疊樹兩層山一片白雲亘谷間大似木蘭秋八月
尋聲哨鹿每忘還
春正萬夀山
元宵雖過尚春正勝日初韶問景行草紐綠生依旭嫩
柳稊黃放摇(去聲)風輕横雲夀嶠萬年夀新水眀湖千頃
眀騁望六橋阿那畔載陽耕織重關情
題宜芸館
古芸插架逓清馡暢好敦稽攬德輝屏嶺當前還鏡水
極深得要在研幾渙兮已若看冰釋點爾何如鼓瑟希
艱致常閒此枕葄羲經妙處晰精微
含新亭
天地無言有化工貞元疊運不終窮虚亭何似似方寸
妙理生機藴箇中
石舫
書畫煙雲足静娱牙檣桂棹底寧須昆眀冰洋新波闊
便似神遊泛具區
邵窩
山陽就小凹精舍得一區有如百泉上康節之所居因
以邵窩名境似志則殊安樂一身彼安樂萬方予大小
分既異艱易寧同途佳名實未副思艱惟曰吁
冰泮
冰泮新水眀漪瀾鋪萬頃鳬雁有光輝羣浴蘭波冷矰
&KR0819;底須施生養當春景自幼讀聖經絜矩發深省財散
則民聚不敏事斯請
再題惠山園八景
載時堂
禹錫休方陋室馨稚圭見說草堂靈而今擬問豁庨者
曾幾春風秋月經
墨妙軒
千古風流五合傳無過(平聲)過(去聲)眼幻雲煙苕華若識歸
真處同異誰真白與堅
就雲樓
就山樓額就雲名常見雲從樓裏生樓自静而雲自動
就還雲耳豈樓誠
澹碧齋
春水初生㶑碧漪澹然滌慮偶憑之設方眀鏡原宜照
萬物形形色色時
水樂亭
宫商角徵曾誰號水石山林亦強名眀此方能知樂本
與君同聽太初聲
知魚橋
幾箇文鱗水面遊偶因浮豫識莊周繄予樂欲公天下
那向區區在藻求
尋詩逕
一卷當谷下臨陂步入幽深總合詩便是三唐多作者
箇中滋味幾人知
涵光洞
巖圍牝洞豁中央不盡虚涵不盡光試看珠含將玉藴
大都能顯在能蔵
馬麟静聽松風圖
傳神非阿堵耳屬在喬松生面別開處清機忽滿胷濤
聲翻未已盖影佈猶濃公物千秋付休言弘景重
草色
草色日以深可識由漸始今年春信速條暢已佳矣鴻
雁向北廻蠛蠓因風起堯咨在允釐禹惜即於此
梅英
梅英落已半江國方始開詎北暖南寒菀枯倒置哉火
廹與天然孰為栽者培植學戒欲速萬理無不該
唐寅空山觀瀑圖
飛流落十尋立聽老松隂笑彼逃虚者跫然喜足音
正月廿九日瀛臺即景
御園鐙節度侵尋有事還宫清蹕臨路便瀛臺片刻攬
冰融液沼一篙深盼來二月柳開眼信逓羣芳梅唘心
敢曰對時春可樂維王不易惕難忱
愛翠樓
竹樓枕碧岑(樓在竹林中非如王禹偁所云以竹為之也)四季翠隂森假藉
黃岡記徘徊君子林由來非覆瓦亦可聽鳴琴世慮無
能遣民艱每厪心
虚白室
得蹊緣峭蒨坐室愛虚眀悟動恒歸静惟虧善保盈何
須誇騁目適可足怡情綺句兹無藉虞汙筆研清
補桐書屋口號
老桐枯已久補桐枝復糾流隂窗隙馳試問可補否
液池泛舟三首
飛龍蓬島御風輕(蓬島飛龍液池舟名尚前眀物時加修餙供御用)暢好液池
新水生却是西濛人不識直云天上坐而行(時愛烏罕䓁部陪臣)
(請瞻仰御舟允之並喜詫以為得所未覩)
盆梅隄柳争春色岸芷汀蘭勒水芳何必其來盼衮衮
會看一到去堂堂
玉蝀金鼇亘卧虹承光樓閣倒涵空勝朝遺跡春眀夢
殷監兼存水監中
漪瀾堂即景
畫舫教維液沼濱書堂仍復俯漣淪繄吾意每觀於水
懿此時方鬯以春樹鳥對鳴如喚葉池魚學躍尚矜鱗
輕隂瓊島稱景可土已滋膏慮雨頻
道寧齋
插架芸馡富縹緗每來綈几足相羊百王誰弗求寧者
以道應思朝夕蘉
古柯庭
槎枒枝覆屈盤根爾許生機箇裏存朅對古柯集遥思
(去聲)古人可得共談論
畫舫齋
此畫真稱畫不舟却是舟那随帆處轉常在鏡中游拂
以和風漾拍哉春水浮雖非巨川濟作楫豈忘求
題張宗蒼盤山别墅
菁䓗翠罨層林幾年頓置題吟宛復伊人對面居然佳
境謀心忽憶盤山別墅曾教健筆背臨了識一切為法
六如何昔何今
正月晦日作
青園鐙節度蹉跎紫禁幾餘静賞多今歲正(平聲)由舊歲
視三分春又一分過乍聽回雁思花發為習籠鵝選墨
磨逐景那愁眀月盡對時且喜協風和
直隸寧津縣民李友益夀一百三歲子孫曾元五
代一堂賜額旌之並成是什
期頤旌瑞見常年(每歲題百歲本皆有廿餘一例賜旌)罕覯如斯五代全
百歲春秋侍孫子一身矍鑠撫曾元倕邠懿範猶當遜
(崔氏一門四代同居)羅竇高齡祗獨傳閭里淳風世仁夀養恬引
欲溥垓埏
題米芾設色雲山
希見螺青畫誰云鶻突圖野橋孤嶼接傑閣疊林扶露
氣濛濛潤山容了了殊貌為水墨者安識此翁乎
二月三日幸南海子(有序)
紫籞敷筵乍過頒春以後紅門候仗方當作社而
前念西濛陪使將歸俾南苑首途載遣時乃日長
熊館草痕細簇馬蹄風暖鷹臺林影徐翻鳩羽得
氣騐神臯温宴古苔已綻雙槐循名知陸海膏腴
新溜常飛一泊爰徵近衛還參典屬材官偶試初
圍不校司衡簿正值嘉彙昭蘇伊始詎效三畋臻
遐陬綏靖以還寧弛九伐眷爾朝元奉表未預随
獵騎秋行咨予紀歲留題頻廻憶軍書夜治因抒
即事以誌緣情
慶節難辭宴賞頻詰戎欲示遠徕人櫜鞬御馬非從鹿
帕幘趨塗仰集鱗信宿言旋寧玩日羣生資養惜當春
武成猶此不忘武王國聲靈被海垠
謁元靈宫
規制仿光眀(是宫建於順治年間盖仿京都光眀殿之制光眀殿則眀朝所建也)年深喬
樹成盖緣福萬物詎是媚三清驅過可無顧入瞻祗屏
營前題一再讀今昔定誰名
入北紅門小獵即事四首
出城十里到紅門近也虞丞典制存却歷五年方一至
迅哉何以駐高奔
朝家武備萬方欽略示西戎寓意深何必三驅詡他藉
此來本不為從禽
苑中小獵心猶喜習氣了知未易降臂痛雖然艱射鵠
馬馳中(去聲)兔尚連雙
廣甸土蘇多作濘揮鞭視馬力徐馳為思積潦䟽消處
春種可能不誤時
永慕寺
聖藻煥痕釵(寺額書也皇祖御)依依永慕懷見之於
大舜盖以奉
思齊翠蔭禪林葉綠回忍草荄獵餘遊淨界詩句自安
排
舊衙門行宫即事
别館駐旌斿森然古樹稠庭軒去卑濕翰墨足優游潦
盛將成圮年深事重(去聲)修(舊衙門行宫盖仍眀季所有經百餘年未大脩葺去歲霖)
(潦漏圮益多奉宸請内帑重修煥然一新)絜思杜甫什不樂祗生愁
蔭榆書屋
當庭一樹古葉意欲舒然老屋仍三架不來向五年有
書讀無暇舊句續新篇綺縟兹應屏(上聲)觸懷總静緣
德夀寺
花宫火劫後重新(是寺於乙亥年遭回禄因重新之落成後至今又七年矣)敗是成
因成敗因調御丈夫都不較如然法爾示於人
夕
眉月又西懸行宫景倍妍且過鐙火閙饒領研甌緣摘
句娱清夕攤書憶往年便宜前度者望捷正無眠
南紅門行宫作
稍加脩葺落成歌走馬来停閱若何既弗聽其就頽圮
亦無能此久延俄因思閒者率應少大抵愁生所欲多
試射門前悅
仁祖春風四十一年過
暢遠襟軒
詭石弗羅墀縱觀雅得宜盆花仍焙蕊樹葉未抽枝適
纔(去聲)臨春仲無過坐片時遠襟付誰暢虚室不言知
海戶謠
海戶給以田俾守南海子常年足餬口去歲胥被水以
其有恒産不與齊民比賑貸所弗及是實向隅已我偶
試春蒐掃塗仍役使藍褸洵可憐内帑寧惜此一千六
百人二千白金與(叶)稍以救燃眉庶免溝中徙並得貰
麥種青黃藉有恃道旁紛謝恩菜色頗生喜爾喜我所
慙過不他人諉
春郊
春郊沮洳率成泥馳射還教陷馬蹄此亦何妨慮東作
大田趁候那興犁
襍言
弗善馬射者弓力欲其弱善於馬射者弓勁乃氣作臂
痛步射艱馬射猶自若可與知者言不知如蠟嚼木蘭
九月回數月久閒却春風小試蒐豪情殊踊躍狡兔連
中雙是盖夙所學以今屈支觀一亦艱射著隔宿手已
䏺臂疚增於昨習逸所致然言之面先怍昭烈髀肉生
其歎有雄略枚叔譏肥膿命曰腐腸藥襍言鮮錯綜藉
用自斟酌
新衙門行宫疊舊作韻
三處行宫兩宿移春風小試漫淹遲無過武備示規意
(是來本欲以行圍之度示諸回部故啓程之日咸令送駕而去信宿還宫即御經筵)况逮文華進
講時昔往今来真迅矣民情物理慎思之皥熙未致伊
誰責縱曰知難亦底為
古秀亭
度來十笏猶為少納以三千亦覺餘試凭綠窗静觀物
應知此語信非虚
陶春室
春草綠侵階春禽入聽諧陶春自老屋坐對始知佳
補槐
宫槐行(陽韻)數闕周視有需補侍臣或進言一笑聊聽取
舊樹幾(上聲)合抱新幹何時伍咄哉舊拱把輪囷今乃覩
十年百年計更非所語汝
澹思書屋
寧誇芝篆餘釵脚喜對芸編在案頭馳馬射麞近豪放
澹思有藉此優遊
裕性軒
几席有餘清春風暫駐旌馬嘶墻外草翬煥屋間甍稽
古遥懷託居今静趣生玉蘭猶未放(庭中玉蘭甚古昔曾有詩)小憶
昔年情
春雲
春雲吐西山彌空忽幡纚青郊方瀐洳已覺艱舉趾弗
雨斯乃佳旋聽風聲起盡吹雲捲去意乃為之喜回憶
往年春雲生盼雨矣聞風便已愁那有喜之理人情好
惡殊翻覆有如此
廻鑾口號
紅門以外大街臨過去前朝來者今三日往還詩廿四
番風一例發無心
王紱溪亭夜讀圖
四山夜色已蒼然高士觀書未肯眠詎是天人勤董策
或疑花木補嵇編
春仲經筵
春風東壁唘文軒書藴經微細討源自是鴻儒曾有詁
孔懷赤子未能言(是日講大學如保赤子三句易經咸速也二句)咸恒實具乾
坤體速久惟應天地尊(訓詁家向泥六子長少相配以世俗夫婦窺聖人序卦曲為損)
(益不首下經之論自生支節不知下經首咸恒咸即天行之速恒即地道之常其為乾坤具體本直截了當因)
(儒臣講畢詳論示之)闡繹詎云循典故欽哉絜矩箇中存
題和闐玉觀梅圖
都道梅英似玉開今朝真見玉為梅並肩高士凝眸望
縮地和闐鄧尉來
仲春齋居
遷坐此致齋
封土將舉祭當春虔祈春因地凛事地端居勅政務縈
念籌民計吁茲畿輔間連歲遭災沴麥收斯更要藉以
青黃繼仍籲大田登庶稍復元氣三時尚遥遥時若安
可必(叶)微誠詎能通
厚貺實深覬
文徵眀絶壑鳴琴即用其韻
班荆陡澗飛泉處不必劇談琴寫心欲笑移情伯牙未
過時猶復憶知音
安集延匕首
持短入長不踰尺應速用近兩刃窄水晶為靶月芽直
筠沖插腰豫戒廹感我厚澤貢弗惜徒觀美理霜雪色
纏綿經冗金錯飾漆龍文鞘偃蹇奕自來非擬鄧遵得
錦衭襓更檀匣襲用昭絶域兵戈釋
張宗蒼松溪煙艇
萬松繡嶂青排戶一水鎖溪碧暎門誰道江南泛舟去
呼之欲出此人存
仲春祭
社稷壇
春有事廵狩代儀已隔年(去歲壬午南廵遣官恭代未得親祭)兹當躬
毖祀無任意䕫虔五戊遵今古三牲卜吉蠲祝釐懷歲
際廻憶歉秋連益用增慙德惟祈利大田載芟誦周雅
示本見真詮
淑清院即景
西壇蕆事轉西華西苑更衣路不賒松竹四時常秀野
峯巒百歲鎖谽谺已看春意淑而鬯更聽泉音清且嘉
欲識箇中真妙趣鳥能言候却無譁
韻古堂
古堂貯古器筍席得從容帶水方生芷屏山惟植松允
宜協六律誰與論三雍設向在懸叩端應是夹鍾
千尺雪口號
聲為響雪色寂雪茗椀竹鑪稱雅陪訝似寒山昨春况
臨溪祗欠幾枝梅
春耦齋
片刻傳餐去
暢春將問
安五牛聊閱古(是齋貯韓滉五牛圖向有記)一墢尚餘寒農務惟心
厪春光舉眼看行當試耕候咨爾上林官
菊香書屋
屋無長物有詩書暫爾盤桓意淡如四季淵眀趣具足
東籬欲笑尚拘墟
題澄觀堂
水裔敞書軒清波綠暎門風紈細紋灔月鏡静機存茹
古涵今永學詩說禮敦澄觀圖底事出治審其源
詣
暢春園問
安即事書懷
還宫有事忽踰旬返蹕詢
安詣
暢春雖是言傳恒悉
豫究之
色養不如親景將眀媚園疑繪晷向舒長漏似逡題額
堯年貽寶篆
海涵從識物懷仁
前湖
御園之前本無湖而今䟽濬胡稱乎石衢之右地下隰
邇年遭潦水占諸衢左亦不大高衍往来車馬愁泥塗
因卑為澤事惟半取右益左功倍俱歉歲受催兼代賑
三冬畚鍤集衆徒伇成春水有所受路東濘去誠坦途
一舉三得惠不費對敭來者咸歡娱盖聞王者無私事
有事皆應史筆書此非綴景漫修剔什用播告賢與愚
仲春御園三首
十日還宫詎覺賖春光爾許暗中加綠深階草全舒葉
紅潤山桃欲放花
風軟雲輕少霽時花光柳態鏡中披邇年大有江南意
調燮其間一忖之
山禽啅樹不知名春入能言盡作聲萬物乘時欣自得
吾民飢溺那怡情
横雲堂即事
今春每不盼雲生却是山堂每副名恰正片時憑牖坐
又看幾縷拂簷横有姿自爾卷舒態無定從來好惡情
顧我於斯何繫意恐妨沮洳誤新耕
學圃襍興五首疊舊作韻
清溪穿園圃樹果臨畦蔬其西疊林巒轇轕相轠轤既
以悅智仁兼用閱菀枯大似趙伯駒著色桃源圖
纍石逾倍尋為高因迥好竹入深益虛草經冬不槁是
謂恒春地况值光春曉賦詩何必多得趣每於少牡蠣
對西山峯嶺遥環抱
樵採濯牛山種樹十年資亦以潤嵐光化工真我師每
每原田間騁望農桑知嗟哉務本民逐利輕毫釐何當
胥還淳是用深慙之
猶憶郭槖傳曰有何為哉誠可移官理使我心為(去聲)開
分眀注魯論老安少者懷
無暇此日涉成趣亦自美延攬數里外結念寸心裏接
屋非不佳狭廬綣乎彼先憂後樂懷范氏詮名理五字
韻重賡觸目常警已
戲題罨畫窗
煙雲供養信怡情席未曾温覽便行笑似梁家誇博古
觀其大略不留評(本朝梁清標稱收蔵最富然卷尾多用觀其大略印而不加評故戲及之)
賦得輕鯈出水
春水碧於油輕鯈出水游寄形如示幻得氣善乘浮在
藻周王豈呈珠漢帝收未貪竿綫利寧慮釡鬵憂潛
躍胥無適濠梁詎有求忘言亦莊語底更較知不
董其昌巫山雨意
米家墨戲惟神肖十二峯前意渺茫朝去定歸上清界
暮來仍遇楚襄王
山桃花
往歲山桃開常有流風妬今歲山桃開風輕花滿樹恒
有仙露滋而無軟塵汙芳潤疑江南訝似梅英布於桃
實厚幸十春艱一遇於農貴乘時佈種慮遲誤
閒口號
常情閒則欣我閒意如失非欲故為異作所在無逸
張宗蒼草堂趺坐圖
去情端貴以神傳茅屋高人坐習禪搜索煙圖每題句
笑予昔日失當前
仲春玉泉山
濱水山桃訝作梅華滋春館小徘徊新正忽爾因循過
開歲猶然初度來塔影從知冺今古泉聲全不惹塵埃
顧觀大略無多暇綴景真嗤底事我
竹鑪山房
山房臨水山為屏水光瀲灧翻簷楹松風泠泠恰入聽
引我惠麓之遥情竹鑪茶銚案頭在烹茶早就伺無怠
獻勤亦莫怪區區文武火候誠難待
清凉禪窟
一朵青蕖空際栽不根不蔓四時開清凉禪窟極樂處
大士普門天竺來(室中奉觀音大士肖天竺像為之)笑我異同猶著相
輸他雲水自無埃片時得句幡然去何必塵身此久陪
練影堂
波光漾碧間體物曰練比帛紋縟麗者形容曰如水帛
以水為佳波以練為美定論將誰從總屬名而已詎惟
水練然萬化皆斯理
静緣書屋有會
至静自當緣不起善緣何礙静為宜誠然應復無文字
邈爾含毫又底為
題倚晴樓
和風淡蕩霽霄眀最喜高樓正倚晴轉憶常年春二月
踟蹰多属望雲情
涵漪齋
山西最佳處水閣號涵漪是日披襟坐春風拂檻時湧
瀾文有似翻壁畫稱竒今古興觀夥空眀付不知
犁雲亭即景書懷
虚亭開向遠墻外每(平聲)原田每當憑欄望載芟呈目前
今春鮮狂風潤溽隰畛間却虞多沮洳吾民興鋤艱因
悟人間世美善鮮兼全天地猶有憾奚辭為君難
自玉河泛舟至石舫得詩三首
輕輿趁曉玉泉遊薄午歸開順水舟幾疊帆筠拂煙出
兩行岸柳受風留
岸轉横陳耕織圖耕臨候矣織猶須艱哉衣食勤民本
此志何時可暫無
溯游還復因風利一瞬舟臨石舫維仿彿舫如向舟語
(去聲)雖艱動轉不他資
無盡意軒
䟽軒無盡意為名結攬山清復水清因悟不寧惟是矣
有誰能盡世間情
圓朗齋
水山仁智樂斯兼智朗仁圓體物拈試看波心峯影印
至流動處至澄恬
近西軒
陶詩稱夕佳盖有取山耳李詩云弄月又復資於水繄
我近西軒山水胥裏許(卟)西峯倒影來眀湖浸光起滉
漾峭蒨間想像難為擬不如憑蜃窗忘言皆備矣
味閒齋
閒中趣味箇中宜應付閒人一味知偶爾來無暇暖席
味閒笑我此何為
清可軒題句
海雲山包屋浮玉屋包山清可信清可用中執兩間翠
壁屋内張碧峯屋外環三間雖不多表裏邏孱顔題句
以歲增歷歷緬遊攀造物無盡蔵取用伊誰慳
水周堂
春水溶溶滿春堂號水周静含心不息動認性随流白
芷漾紋細綠楊蘸影柔湏彌齊棗葉何礙芥為舟
岑華室
引水落石巖懸流不一足飛為光上下散作波漩澓幽
室據峭蒨廻環俯溪谷嶔崟擁階砌清華暎林木塵襟
既云滌春事日以淑却似青芙蕖調御鉢中郁
御製詩三集卷二十八
