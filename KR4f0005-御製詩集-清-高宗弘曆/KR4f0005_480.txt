御製詩五集卷八十九
古今體五十七首(甲寅五)
超然堂詠程蘇事
兩字超然見實過程蘇操得室中戈大都一已忘未盡
遂致清流禍越多世道民生那有益出奴入主豈無訛
向為君子小人論尚慎旃哉識此歌
古今朋黨之害由於君子小人冰炭不相入者無論
已若同為君子而操入室之戈如宋之程頥蘇軾分
別門戸其所關於世道民生為尤大此不可以不慎
要推其原則皆未忘乎已之見也孔子曰躬自厚而
薄責於人又曰攻其惡無攻人之惡此聖人無我之
見也未忘乎已者必求勝乎人而始快然其始亦不
過意見齟齬或冀有孚在道以明而憑附之徒遂至
黨同伐異互相攻訐以致釀為大害而不可救藥故
曰此尤不可以不慎也向作反蘇軾超然臺記有見
於天地萬物本為一體不可謂外因反其遊於物之
外一語兹來此堂又惜其未忘乎已之見有觸於舊
作君子小人論益戒慎於朋黨之為害因成是什而
並申其說如此
曠覽臺歌
超然堂畔即曠覽一二二一本乃同出乎癹骩升寥廓
騁望無極惟澄空曠斯在目超在意其間界殊外與中
上下古今縱横世曠之超之方寸衷莫若忘言泯二字
炙轂辨亦安能窮
静室
最高處結宇其名乃曰静茗邈陟穹隆數息方造迥乘
輿逸固然肩輿勞堪省一勞與一逸静豈能平等圖已
而忘人此過誰當領
竹罏精舍漫題
中人溉鼎備精良火候何曾文武詳陸羽罏旁兀然坐
(惠山聽松菴竹罏不過愛其雅潔因命倣製於此間及盤山等處搆精舍置之每來駐蹕輒命烹茗藉怡清暇)
(而中人伺備怱忙殊失雅人深致)笑他執事太怱忙
玉華岫小憩襍詠
登高意致艱降卑行覺易弗惟遊若此可以例萬事因
思治亂間視兹豈有異吾可不慎哉會心成五字是處
名玉華依岫舊有寺其井宜育桂桂樹盆裏植洞中葉
弗落(南方桂樹弗落葉北方惟植盆内至冬間因此處有泉灌注又地值向陽且有山洞是以育桂者皆)
(於此收養不至落葉若植之庭院則落葉矣)盆際花則未物各因其時火攻
非了義然惟桂與蓮花師技難試(京中花師有火烘之法各花皆可催令早)
(放惟桂與蓮其技則弗能施桂惟育此經冬不凋此可以識其貞性矣)兹乃性之貞標嘉
吟以識
夕
近山易為夕横嶺含曦影蒼然樹色蔵寂若禽音静因
之諸慮息清况會以永咄哉斯語失無逸七端省
學古堂得句
學古由來著說篇額之寢室體興眠瞬存息養(宋儒張載語載)
(號横渠)横渠訓克己兩言包以全
題致遠齋
曉興咨政處致遠以齋名五十餘年此(京城西山名勝古刹可供遊觀)
(者最夥惟香山距圓明園十餘里往来至便乾隆癸亥始来遊此樂其山川之秀乙丑乃命就舊行宫之基葺)
(垣築室遂成名園顔曰静宜是齋在勤政殿後即經畫幾務引見庶官之所每歲夏初或秋九輙命駕駐蹕數)
(日僂指已五十餘年矣)數千百首成(園中樓館軒亭峯巖溪澗以及佛殿琳宫隨處結搆皆成)
(勝境每来問景探奇率多吟詠積數十年得詩已約有一千三百餘首而日涉成趣覺佳興正未有艾也)勑
幾惟慎已問景敢緣情即事於遥者畿南齊北耕(月之初旬)
(幸自京畿以北連得甘膏駐此騁望麥隴木田俱含滋潤意興尚覺舒愉惟畿南齊北猶未獲優澤遥盻時為)
(縈念)
詠和闐玉香山九老圖
盛事樂天舉會昌琢追似勝畫圖詳鬚眉生動人真玉
峯嶺高低山果香
陕甘總督勒保報雨詩以誌慰
仲春雪既遍三月雨尤佳及節深耕起透霑各属皆(甘省)
(正二月間連得雪澤已據勒保節次奏聞兹又奏稱蘭州鞏昌平凉慶陽甘州凉州寧夏西寧等府暨秦州階)
(州涇州等直隸州所属於三月初三四五等日各得雨自四五寸至深透不等又稱往返河州狄道沙況臯蘭)
(等處於初十十一十二等日途次復連得透雨一路察看所種豆麥俱已長發三四寸滋榮暢茂彌望青葱回)
(省旋據各属具報同時均亦得雨霑足現在各處市集糧價中平民情甚為寧謐等語該處節候本遲春雪既)
(優而三月初旬中旬之内通省復連得透雨洵属及時甘膏覽奏深為慰悦)新苗欣長(上聲)發
舊價普平諧豈不幸遥慰越牽盼近懷(今春南北各直省雨水俱足兹)
(甘省亦普獲優霑惟畿南及山東省北與直隸河間府毗連之處尚未蒙沛澤遠者固慰而近者向隅不覺盼)
(懷益切)
閱武
健銳久開營(自己巳金川成功後於此地誤健銳營添置碉樓掄八旗勇壮之士居之勤加訓練)
(習雲梯佽飛之技數年無不趫捷勁果自後凡遇出師用之輙皆奏功每歲来此率親閱操演亦即藉是行賞)
(用示鼓勵)佽飛練致精百年可弗用一日莫忘勍以是勤而
詰因之賞亦行十全
天賜佑足矣敢言兵
玉乳泉三首
筍輿有暇問山行細籟輕隂和以清剛欲片時休息衆
三間樸屋面前迎
砌臨詭石以為基瀄汩聽從石罅披到此祇應泯聲色
何來玉乳韻金絲
晻&KR0008;時生峯頂雲突横綠樹與平分設如作雨泉益壯
不獨宜詩且利耘
雨香館得句
復陟蔥朧羾雨香蕭閒適可憩山堂循名雖藉言為喻
責實尤殷意所望尺澤當滋餅餌味時膏詎祇蕙蘭芳
英英過午四鄰合嘉&KR0584;庶幾霈以霶
麗矚樓
昔時麗矚額今覺失斟為未免少年氣猶存悦目思松
泉胥至静視聽實相宜於此忘筌對安容側艷辭
題碧雲寺口號
政簡晝長無所事招提隔嶺偶尋沿昨宵隂弗雨而霽
太覺循名實未全(入夏一旬内得雨三次合計雖云九寸究非一次所得未能深透仍希渥)
(霈為佳昨日隂雲竟日大有可望乃至夜半後旋又開霽顧此寺額其名雖副而實則未全殊為可惜)
洗心亭
緇衣竊得羲經語(易繫辭傳曰聖人以此洗心退蔵於密釋家竊此語意遂有洗心之說)
亭子雲棲額雅名我亦於斯每留什(此亭即倣雲棲為之)為儒為
釋漫分明
既已洗之那重洗彼仍有說譬之水(水不洗水亦禪家語)然當儒
者勉四勿譬掃塵寧一掃止(明王守仁謂私欲如地上塵一日不掃又有一層)
一日克己復禮天下歸仁即聖人洗心之謂也蓋克
己者必私欲淨盡而後天理流行然其實在用功處
若無端緒可憑從何處得下手工夫及夫子訓之以
四勿此即宋儒脚踏實地之宗至於視聽言動沓至
紛来必日新又新而其功始無間斷伊川所謂造次
克念戰兢自持者是也顔子不遠之復夫子以不貳
過許之蓋惟顔子明以察幾健以致决非徒日月之
至然後能幾於欲淨理行之境曾憶甲辰南巡疊韻
掃葉樓詩有吾因絜矩於克己一點弗留方寸頭之
句意蓋有見於此王守仁掃塵之喻實見為學工夫
故用其意釋氏洗心之說似與儒家掃塵之喻有相
貫通處然釋氏之言洗心却祇言得現成不如儒家
之隨處隨時省察克治為親切有味也
試泉悦性山房作歌
柏垂枝下倚立石宛轉天然門洞開(山房前景如是)入門山房
樸且閟試泉悦性久額齋泉固自古突性乃隨時懷略
霑繼望方寸中(初旬三次之雨田中藉以霑潤蹕途閱視少覺慰懷然猶須繼澤方能深透日)
(前雲勢頗厚而未獲霈膏来此試茗安能怡悦)安能怡豫試茗杯壁間題句亦
屢矣羞看昔往仍今来(每歲来此率有題咏書懸壁間閱之亦多望雨之句此来猶殷)
(望澤拈毫祇增慚恧)
山陽一曲精廬
明當言返蹕一曲憩山陽以近翻希至罷吟有似忘興
(去聲)緣望雨懶題亦紀時常設踐昨年約甘膏冀霈霶(去歲)
(四月十五日夜自初宵至子半得雨三寸今夜如果能符去歲渥霈甘膏何幸如之)
對瀑三首
玉乳(泉名)原從石罅出(在東谷)愛斯振鷺落雲端雖然此(謂瀑)
彼(謂泉)分甲乙却昨山橋足底看(是瀑非自碧雲寺北之泉引至者乃香山寺前)
(橋下別有泉引至此為飛瀑也)
香山橋下流来水乍作山陽垂瀑飛高下地殊勢懸絶
立身可弗審其依
園人常慎節宣流(此瀑雖出香山橋下然其源本微園伇居常節慎不使輕瀉每来駐此始)
(放之出盖亦藉人力所為而今年較旺者自緣三次得雨水足收蓄充裕之故也)水足今年耤
蓄收可識三番膏澤好(昨来香山途中曾見新耕者)新耕昨見略消
愁
香山迴蹕之作
巡津迴縱雨三朝(昨自天津旋蹕得雨三次雖共計有九寸然中間相隔數日實際不過六)
(寸餘麥禾固資霑潤而究不得謂之優渥)積此三纔六寸饒昨往看麰潤宿
穎今来幸黍吐新苗究非優渥時霖霈更慮居諸秋穫
遥詩本竟成孤舊歲(檢閱詩本上年駐香山時四月十五日夜得雨三寸今歲竟孤所望)
拈毫又漸惹心焦
題樂景閣
静宜(香山園名)五日望霑霖樂景一時取便臨(今日自静宜園迴蹕路經)
(此閣因便臨之)昨歲今朝信殊視(前歲冬雪甚優昨春又頻霑雨澤自四月十五日得雨三)
(寸後至廿三日復得透雨是以夏收豐稔若今歲此時尚盼渥澤情懷㢠不相同)嫌風盼雨祇
勞心暫安仍苦誰憐我(昨初至香山見道旁田禾滋潤頗覺慰懷甚惬吟興次日以後)
(即盼澤又未免漸增焦切矣)責已觀民愧以深未敢
靈祠再三凟(仲春曾来玉泉山恭詣雨龍神祠請雨近日望雨雖切但初九得後至今甫閱七)
(日是以今早至此小駐未敢再詣神靈祠凟請惟遥為額首秉誠虔籲冀邀惠耳)秉誠遥叩
鑒斯忱
静緣書屋有會
性近情為遠情必由緣起緣静情則正斯實復性理屏
以翠之山帶以澂之水豈不懷仁智毫釐失堪揣静則
鮮其失緣乃得其美
虚受堂
溪堂四面窗佳景供斯受而鮮受之弊以其無受咎受
之咎若何有意分妍醜分則生愛憎紛投失自守所以
克己學四勿以為首
賦得如水如鏡(得分字五言八韻考試差題)
如水與如鏡讜言藴古文粗觀若相似細繹乃攸分水
本天生一鏡資人力羣磨旃及染錫(鏡)出竇復沿濆(水)
甲自由其性(水)乙猶藉衆勤(鏡)雖均形照矣應識品殊
云妍醜同弗示等差異戒紛物来皆順應(去聲)詳以告為
君
詣
黑龍潭祈雨
巡津迴蹕三番霔(月之初旬自天津旋蹕後所得三次之雨皆不過三寸以中間相隔數日)
(未能深透然積實亦約有六寸餘是以京城左近較之迤南少覺潤澤惟至今又已踰旬亟求繼霈本擬於廿)
(五日視朝後迴至御園廿六日詣後潭恭禱奈望雨之心日甚一日早起即傳旨於辦事前往虔誠籲請冀)
(即仰避蘇神惠大沛優霖以農望耳)雖小積將六寸餘兹復踰旬望蒙
澤特因
祈雨敬趨予麥蘇欲穗仍需潤黍種吐苗憐未舒
靈德贊
天籲施惠優霖即沛起新鋤
廣東總督長麟奏報麥收八分有餘詩以誌事
去年報實北方早(去歲此時直隸山束等省業巳奏報二麥約收分數檢閱詩本早於廣東)
(數日)今歲奏斯東粤先(兹巳四月下旬直隸山東尚皆未奏而廣東省首先奏到)雪短
雨遲穫應後(畿南及束省之北府去冬雪澤未優春間雨水又欠深透收成自較去歲少遲若粤)
(東氣候暄和地土滋潤向来麥收最早據長麟奏三月中旬已刈穫完竣矣)南暄地潤熟居
前欣中稔固副所望(長麟奏粤東收成分數九分者東莞三水德慶三州縣八分有餘者)
(保昌樂昌翁源英德海陽潮陽揭陽饒平澄海普寧等十縣及南澳同知所轄八分者順德增城清遠花縣始)
(興曲江乳源歸善連平陸豐河源龍川和平長寧惠来大埔豐順高要陽江陽春四會封川恩平信宜吴川瓊)
(山澄邁羅定東安西寧嘉應長樂平遠鎮平三十四州縣七分有餘者博羅海豐茂名徐聞連州五州縣七分)
(者南海番禺龍門新安興寧五縣通省牽筭收成在八分有餘總計實為中稔為之欣慰)得半收愁
未必然(直隸之宣化承德永平遵化各府州属今春雨澤優霑麥收固卜慰望即天津一府及順天之)
(大興宛平二縣亦連次得雨二麥尚可有收其山東之登萊青兖沂曹等府春膏透足麥收當可豐稔然直隸)
(之缺雨者已有一百七州縣而山東武定德州一帶亦與畿南相似將来二省合總計筭即得半或尚未必能)
(惟有深自咎責仰冀真一上天憐宥遠霈甘膏瞻仰昌惠刻不能少置也)調幕鮮能深
自責別無術祇叩
天憐
夜雨口號(四月廿三日)
晚隂入夕復開晴夜雨忽聞落四更聽至晨興不成寸
撫心愧惜益怦忤
覺生寺瞻禮
還宫將欲視晨朝(直遥切朝廷之朝當讀作溼潮之潮韻會馳遥切視朝雖例典亦勤政)
(之一端不可闕兹於月之廿五日清晨視朝因先期一日還宫)路便因之禮佛寮誦大
雲經祈&KR0584;雨(日前已命諸皇子在覺生寺設經壇令僧人誦大雲輪經祈雨今日蹕途此即恭)
(詣誠壇拈香虔默禱)率諸皇子禮寅朝(陟遥切朝夕之朝當讀作昭韻會之遥切)庶
幾庚歲如前約(己酉歲前五月中旬亦以盼雨在覺生寺設壇祈請閱七日而未得雨至二)
(十日以視朝還宫躬詣叩禱而途中即獲甘霖迨次年庚戌復因望澤亦適於四月廿四日以傳臚還宮詣)
(壇虔請故有去歲祇園竟依例冀如灑道霈盆傾之句乃今歲亦適於是日還宫路由覺生寺雨壇叩禱與)
(己酉庚戌情景竟如一轍今日雲氣濃厚晚間若霈甘霖適如庚戌之視己酉相符前約曷勝顆冀)那得
癸年似昨邀(壬子歲春夏之交雨澤愆期較今歲更甚今歲四月初旬連得雨三次雖未深透而)
(土脈已潤比之壬子為勝然以視舊歲癸丑之應期優渥則遠不逮此時果能亦如己酉歲還宫日即得甘膏)
(渥霈則麥收猶冀得半而大田可望豐穫是即仰邀神貺耳)鋪宇雲容乍晴晦時飄
數點越心焦
陕甘總督勒保報雨詩以誌事
三日連逢雨(昨廿一日親詣路黑龍潭祈澤廿四日以次早視朝還宫由覺生寺恭詣雨壇)
(拈香默禱冀得速霈甘霖乃廿四廿五夜間微雨皆不及寸廿六日將曉得雨一陣亦僅寸餘總計尚無三寸)
(雖似仰邀益神貺而未獲霑渥省躬無可自釋)曾無三寸瞻晨披甘督報夏
首喜霖霑(據勒保奏蘭州鞏昌平凉甘州西寧等府暨秦州肅州安西等直隸州所属陸續禀報復)
(於三月二十二三并二十六七及二十九四月初一等日得雨三四五寸至深透不等而蘭州省城又於四月)
(初四日自丑至午得雨四寸該省冬春雪雨頻霑地土本属滋潤今自三月中旬翻犁播種以後又獲疊沛甘)
(膏一切麥豆長發暢茂攬奏甚為欣慰)原隰滋潤宿麥麰茂發兼繼觀肯
堂奏(昨因直隸闕雨之處甚廣日深焦急頻次降旨詢問梁肯堂又慮其妄聽道流輙用符籙強求轉致)
(䙝凟特為傳諭并詢近日情形兹據覆奏惟有恪遵諭旨齋心虔禱至景州一帶自四月十三日得雨以後尚)
(未續沛等語批閱之後不覺愁念復縈矣)愁復鎻眉尖
命緩征直隸山東各州縣新舊各項銀糧詩以誌
事
燕南及齊北春雨均稱艱與其救臨時莫如預籌先况
當春起征小民納賦難昨命直督臣應思接濟端奏謂
當緩征即速絲綸頒一百七州縣新舊征胥寬(直隸去冬今春)
(雨雪稀少節經降旨令該督查明如有應行接濟之處預為籌辦兹據梁肯堂覆奏保定等府各属雖得雨數)
(次究未沾足除濱臨河淀等處麥收尚属可望其高阜處所難望有收等語因即勑部傳諭將保定府属之清)
(苑等十七州縣順天府属之涿州等十七州縣河間府属之河間等十一州縣正定府属之正定等十四州縣)
(順德府属之邢臺等九縣廣平府属之永年等十州縣大名府属之元城等七州縣易州并所属之涞水廣昌)
(定州并所属之曲陽深澤深州并所属之武強饒陽安平趙州并所属之柏鄉等五縣冀州并所属之南宫等)
(五縣共一百七州縣應征本年及節年新舊倉穀錢糧加恩緩至本年秋成後再行征收俾民力寬舒以副朕)
(軫念閭閻至意)因憶齊北郡馳詢何未言五十一州縣緩征恩
乞單其例視畿南(今歲山東與直隸南府接壤之處雨澤稀少情形相同兹直隸已降旨緩)
(征山東北府事同一例亦應及時接濟所有濟南府属之歷城等十六州縣武定府属之惠民等十州縣東昌)
(府属之聊城等十州縣臨清州并所属之夏津武城邱縣兖州府属之夀張陽穀曹州府属之范縣觀城朝城)
(青州府属之博興等四縣泰安府属之東阿平隂共五十一州縣并坐落衛所應征新舊各項銀糧俱加恩緩)
(至本年秋收後啟征仍著動支倉穀減價平糶以資接濟并諭實力妥辦務俾小民均沾實惠)庶免閭
閻嘆甘膏及時霈或弗悞大田(日内心殷盼澤益加焦急如直隸山東闕雨之)
(處屢經降旨垂詢將來二麥收成即不免歉薄惟冀速霈甘膏大田可望稔收是即昊天鴻貺瞻仰靡寧)
(竟至無可言喻矣)輾轉心弗寧虔悚籲
昊天
江蘇巡撫奇豐額奏二麥收成八分詩以誌慰
二麥熟清和青黃接稲禾兩藩殊等次各府敢差訛(今春)
(江蘇地方節據該撫奏報雨水優霑二麥暢茂兹屆刈穫之期據奇豐額奏稱江蘇兩藩司禀報約收分數詳)
(加查核蘇州鎮江二府属并海門廳約收九分江寧常州太倉通州四府州属約收八分松江淮安掦州徐州)
(海州五府州属約收七分有餘通省合計收成約有八分等語洵稱中稔覽奏固為欣慰惟畿南齊北日内尚)
(未霑足殊覺慰不勝愁耳)合以八分計堪稱中稔歌畿南齊北憶慰
不勝愁多
河南巡撫穆和藺奏報通省麥收分數並乞緩征
河北被旱諸縣新舊銀糧詩以誌事
河北三府接畿南畿南缺雨想亦同將及月餘未經奏
馳驛命問厪農功(今春豫省河北三府月餘以來未據報有優澤乃該撫並未將如何籌辦)
(之處早行奏聞是以日前已即馳旨詢問令其據實覆奏)兹陳三府果望澤乞緩征
以舒民窮二十二縣麥收歉(穆和藺未經接奉前旨先於本月二十二日具奏彰)
(德衛輝懷慶三府所属之安陽湯隂臨漳林縣武安涉縣内黃汲縣新鄉輝縣獲嘉淇縣延津滑縣濬縣封邱)
(考城河内修武武陟原武陽武等二十二縣高阜地方麥苖收成不過三四五分乞恩將此二十二縣各項銀)
(穀緩征以紓民力等語)新舊有別緩征通(該省河北本係積歉之區本年雨澤缺少麥收)
(既歉大田播種尚未齊全若將新舊銀糧同時並征民力不無拮据因即降旨加恩令將此二十二縣新舊錢)
(糧緩至本年秋收後征收其應於本年麥熟開征之節年積欠籽種口糧等項銀穀均緩至六十年麥收後啟)
(征並諭該撫飭属實力奉行俾小民生計益資寬裕)大河南幸蒙
天賚穫中稔間(去聲)有上豐(幸該省大河以南去冬雪澤優霑交春後頻沐濃膏二麥)
(一律暢茂兹據彙報約收分數九分有餘者洛陽等五縣九分者柘城等八州縣八分有餘者鹿邑等十八州)
(縣八分者通許等二十四廳州縣七分有餘者祥符等十六州縣七分者陳留等十二州縣六分有餘者濟源)
(一縣六分者孟縣温縣二縣以上八十六廳州縣合計共有八分并河北三府属之安陽等二十二縣牽筭收)
(成七分有餘等語查河以南大率中稔然九分以上者尚有十餘州縣可謂上豐覽奏固堪忻慰惟河北歉收)
(終不能少釋繾念耳)一為慰更一繾念慰且置繾念憂衷
山東布政使江蘭山西巡撫蔣兆奎各報雨詩以
誌事
濟南五寸幸霑恩各属詳查續報遵(江蘭奏山東省城西北一帶望雨甚)
(殷因撫臣查閱運河催漕公出伊等連日宿壇虔禱幸於四月二十六日自丑至已濟南省城得雨五寸現在)
(雲氣濃厚沾被必廣俟各属查報齊全飛禀撫臣核奏)四月太原雖被澤兼同別
郡望膏敦(蔣兆奎奏山西省北之大同朔平寧武忻州代州保德各府州属及口外各廳并省南之)
(汾州潞安澤州遼州沁州霍州隰州等属去年冬雪優霑春間雨雪連綿二麥暢茂秋禾亦已播種惟太原平)
(陽蒲州三府及絳州解州并所属暨平定州雖於四月十二三日間得雨一二三寸不等究未透足隨即設壇)
(祈禱兹太原省城於二十五日戌時至二十六日子時得雨三寸已可乘時翻種并飛查各属是否均霑再行)
(馳報等語)總之略比畿郊勝益切殷憂方寸存坐起不寧紛
志慮自持以敬静袪繁
雲貴總督富綱福建巡撫浦霖各報麥收九分詩
以誌慰
六詔原陳約(富綱奏雲貴兩省自冬及春雪雨既優而穀雨前後甘膏時沛秧鍼正當出土得此)
(霑濡彌見青葱長發現在蠶豆業已收割登場其大小二麥俱已次第成熟據各州縣禀報約收分數多在八)
(九分以上雖遥遠處所尚未報齊覈其禀報麥田暢茂情形與近省大略相同約計二麥收成俱在九分上下)
(至貴州麥收尚較滇省略遲然各属每旬具報得雨一二次土膏濕潤將來亦可期一律豐登等語)八閩
却報詳(同日浦霖奏到閩省入春以來雨水霑足二麥俱已成熟所有各属收成分數除臺灣鳳山二)
(縣土性向不宜種麥外其餘六十二州縣内收成九分有餘者閩縣等十八州縣九分者侯官等二十八州縣)
(八分有餘者連江等十四縣八分者長泰等二縣合計通省二麥收成共有九分當此青黃不接之時得此麥)
(收豐稔於民食藉資接濟閭閻生計更覺寬餘氣象倍形恬豫等語向来奏報收成分數係巡撫專責是以富)
(綱祇陳其大概而浦霖則詳悉具奏也)均稱九分穫未敢一心康即此藴
隆象虞為禾黍殃籲
天惟自責膏澤庶幾霶
祈雨六韻
祈雨舉
三壇寅清例遣官(定例孟夏旨令常雩以後如尚未得渥霔即降於天神地)
(祇命太歲三壇祈禱先期由禮部奏請遣官致祭此次特皇八子皇十一子皇十五子分詣三壇祈請)
(以表寅虔)特教諸子詣虔即一心殫已歷丙丁久仍期雷&KR1204;
難申雲未方重向震被風殘(昨蠲吉四月三十日丙戌致祭已歷三日今朝申刻)
(西南雲勢頗厚冀得雷雨交作可期立時霑霈未幾風自西來旋被吹散方自咎誠敬未能昭格曷敢稍有怨)
(尤惟籲俾播天心仁愛閔此農民即惠渥澤種大田及時有濟耳)弗格伊誰過欠誠
敢自寬翹瞻籲
蒼昊曷惠萬民安
陕西巡撫秦承恩奏通省麥收八分有餘詩以誌
事
八分餘可謂中豐六十四廳州縣通(據秦承恩奏陕省入春後雨水本属)
(優霑繼以三月下旬四月初旬連得透雨二麥結實益加飽滿兹將屆收穫之際所有各属約收分數其中十)
(分者孝義等六廳縣九分有餘者鳳翔等五縣九分者藍田等十一廳州縣八分有餘者咸寧等十五廳州縣)
(八分者咸陽等九州縣七分有餘者興平等十廳州縣七分者高陵等四縣六分有餘者耀州等四州縣統計)
(西安等属六十四廳州縣牽筭二麥約收八分有餘等語)何幸遠方蒙澤厚獨憐近
省受災窮被蟲五處憫隅向(又據奏同州府属之蒲城大荔朝邑西安府属之臨)
(潼渭南等五縣因四月初旬隂雨稍多二麥間生蟘蟲收成不無歉薄等語該省各属通計俱獲中豐蒙澤不)
(為不厚而此近省五縣麥田獨被蟲傷殊覺向隅可憫)頒詔十行與惠崇(該撫雖已酌借)
(籽種俾得趕種秋禾仍即降旨將此五縣應徵本年新舊錢糧加恩緩至秋穫後徵收以紓民力)芒種
將臨膏未霈(節次據雲南貴州福建江蘇河南及陜西等省奏到麥收俱在八九分以上乃畿南)
(齊北至今猶未霈渥膏本月初八日芒種節前如得透雨儘可趕種大田然為日已近每為僂指不覺益切憂)
(懷耳)憂心數(上聲)日益忡忡
端午日罷龍舟作
昨晚英英入夕稠殷期雴霫霈當優密雲不雨徹宵散
到曉忽晴祇益愁微潤早乾憶蚓砌(春末夏初雖得雨數次階砌間見有)
(蚯蚓出土亦足徵土膏微潤乃盼望繼澤又已匝月昨日午後雲英頓作間霏雨點入夕勢稍濃厚不意至曉)
(又即開霽祇增慙愧)深慙節景罷龍舟黃綾詩本原曾有(午日例陳龍舟)
(以應節事若值望雨之歲率弗舉行檢閱詩本從前屢有以望雨而罷承歡宴賞但詣前園問安者)
(是以甲午端陽日詩有却憶斯寧兩三度尋思此可子孫傳之句今並此景亦不可得矣兹又值望雨弗舉慶)
(節之典乃過去者已忘之而現在望霖焦切又甚於昔歲者年老心忙亦人情之常耳)過去忘之
現在憂
曉凉(五月初六日)
微雨纔數點(初四日)不至成分寸而何致曉凉或者幸霑
近因命侍衛臣分馳四方問(昨因初四日未刻微雨飄灑雖不成分寸而夜間及)
(次早天氣頗凉似附近地方得有雨澤亦未可定深為懸注是以於初五日命乾清門侍衛綿亘興常慶長豐)
(紳依綿分馳四路查看兹初六日據該侍衛等陸續回奏近京周圍二百里内皆落數點亦未得有渥&KR0584;現屆)
(芒種若能於數日内即得透雨大田可望有秋而靳澤若此惟有自返誠感未孚夫復何言)隔日率
返奏浽㵟同此吝長吁以無言吾誠未感信
安徽巡撫朱珪奏麥收八分詩以誌慰
雖非上稔得豐中(據朱珪奏安徽省本年春間雨水優渥間以晴暘現在大麥刈穫已多小)
(麥漸次結實所有各属約收分數九分者巢縣等五州縣八分有餘者黟縣等十一州縣八分者桐城等二十)
(州縣七分有餘者懷寧等十九州縣七分者宿州等四州縣統計通省收成約有八分等語該省雖非上稔而)
(已属中豐民氣自當歡豫顧南北皆吾赤子目覩此間闕雨情形豐彼歉兹能不益增惶愧)批摺曰
欣愧切衷此亦民哉何失麥誠惶誠惜責惟躬
午熱疊癸丑韻
左近希霑徒曉凉(連日早間甚凉頗似新雨之後乃昨初四日此間僅灑數點固不成分寸)
(及命侍衛等分查四路至二百里内亦未優霑殊孤所望至午間仍覺炎熱在夏日節氣應爾更望釀雲作雨)
(用利農功)午中原熱乃時常釀雲正盼當黍種(去聲)作雨那虞
礙麥穰(上年春夏雨水霑足麥田芃茂端陽後午熱甚盛雖農家以曬麥為宜又慮蒸欎或致雲起多)
(雨是以午熱詩有農諺縱稱催麥熟夏時又恐逗雲穰之句若今歲愆雨日久二麥減收已定此時急盼優霖)
(以便翻犁播種庶於大田有濟正不以多雨為慮耳)昨日今朝忽延過眼穿心急
不期忙解愁詩本頻翻舊一例如斯誌以詳(北方春夏之間不望)
(雨者五十九年以來曾無十歲詳閱舊日詩本宛如一例詢之大小臣工及農人咸謂地氣使然兹逮芒種望)
(澤益甚亦惟祈志焦天赦罪施恩速賜優霈甘霖心切語無倫次矣)
江西巡撫陳淮廣西巡撫陳用敷各報麥收八分
有餘詩以誌事
於江於廣地均西曰麥曰麰秋穫齊七十五州縣合計
(據陳淮奏江西省上冬瑞雪應時入春以來雨暘時若二麥長發暢茂兹屆秋成所有各属麥收分數核計九)
(分者寧州等四十二廳州縣八分者南昌等三十三縣統計通省七十五州縣牽筭收成分數實共八分有餘)
(現在雨水調勻大田俱已播種民情甚為歡悦)八旬二漢土通躋(據陳用敷奏廣西漢土各)
(属土性不齊二麥隨宜播種多寡不一該省冬雪既獲優霑春雨又復調順所種二麥俱属茂盛兹屆成熟之)
(期除不種麥各属外所有各府州属收成分數漢属内十分者左州一州九分者臨桂等十二州縣八分者陽)
(朔等三十一廳州縣七分者思恩等三州縣合計收成八分有餘土属内十分者太平等三土州縣九分者果)
(化等十一土州縣八分者歸德等二十土州縣七分者古零一土司合計收成亦八分有餘統計通省漢土各)
(属八十二廳州縣二麥收成實共八分有餘等語該二省同時奏到麥收均獲中豐洵堪欣慰而北省至今未)
(霑渥澤愁懷不覺日甚一日矣)中豐雙報一時到北省一思雙目低芒
種過來牟失定祈
天霈澤首惟稽(現在芒種已過二麥固属無及但日内得有透雨大田尚可及時耕種每日叩)
(籲速霈上蒼鑒此誠悃惟冀甘霖慰我農民耳)
雨(五月初十日)
宵隂閣雨未教舒(按閣取庋閣之義宋臣韓琦詩輕雲閣雨迎天仗范成大詩囊風閣雨半)
(隂晴皆形容停而不下之象也初九日夜間隂雲密布而凌晨風勢頗大以為吹雲欲散難望甘霖乃自已午)
(以後雨勢疎密相間至申刻方止渴望之餘喜出意外)破曉風聲更颯如何料吹
雲聚以密翻欣嘉&KR1204;落非徐多時暵氣一朝濯劚地潤
泥三寸餘(據順天府尹報此次得雨四寸園中劚地實有三寸餘雖尚未優渥顒望繼霈而積久暵)
(氣賴以滌濯並可翻犁佈種於農田略為有益)旋轉普霑
天貺厚懷
恩戒滿益欽予
詣玉泉山
龍神廟謝雨疊仲春祈雨韻
津瀛迴蹕駐南苑兩次霑
恩甫起鋤(今春巡幸津門正值望雨每日虔誠籲禱四月初駐蹕南苑於初三初五兩次霑恩得雨)
(農人始得致力田功)辛歲壬年胥不及(辛亥正月連次得雪合計盈尺有餘三月中復得甘)
(霖霑透壬子春雖望雨甚殷而閏四月廿九日之雨竟有五寸餘至五月初一二又連得&KR0584;雨數次勢極滂沛)
(故有一雨三日伊誰力之句是二年均獲豐稔今歲得雨情形較辛亥壬子誠胥不及然節氣較遲幸昨已蒙)
(繼神佑芒種甫過即霈甘霖當不減於辛壬兩歲惟望此續惠渥霑不特麥收尚可得半有嬴而大田翻犁)
(播種正多禆益也)自春入夏復相如前朝幸得三寸霈
靈宇謝來一悃舒仰贊
天庥惠民利優霖繼渥敬顒予
竹罏山房
春間來值雪殷望夏令過(平聲)猶雨冀霑(仲春來此祈澤以冬雪既未優)
(霑而春初又不及辛亥之正月兩次得雪尺餘因有望雪寖尋為望雨之旬迨四月望後自香山迴蹕路經此)
(園小駐惟時因四月初九日得雨後甫閱七日未敢再詣龍神祠凟請而心希續霈優霖無時少解是以題)
(樂景閣之作有未敢三靈祠再三凟秉誠遥叩鑒斯忱之句昨初十日得雨寸餘大田耕種不無禆益然猶)
(未能十分霑透兹來敬謝釋神佑而望繼渥之心猶未即自也)三寸餘兹稱謝暇心
希繼渥未全恬
第一泉傍房兩間試茶就近汲甘潺竹罏側坐陸羽笑
事固清閒人可閒
甫微愁釋復厪思望繼霑優刻弗怡過去未來彈指頃
竟於何刻得伸眉
題華滋館
每至華滋必有詩豈云今歲獨忘之春中夏首因望雨
興少愁多懶措詞三寸微霑潤應紀七言得莫志隣怡
孔文合識君難處片刻曾無可樂時
創得齋
臨溪新搆處創得遂稱齋數典義因此題簷例率皆(甲戌)
(以此間臨溪搆齋如獲意外遂以創得名之至庚辰駐蹕避暑山莊於山後搆一書齋亦遂依例額簷歷年有)
(詠要實數典於此)庭蕪綠有意峯樾潤無涯責實循名際前朝
雨作佳
飛雲㟪口號
崇椒誰與移㟪石訝動雲根雲作飛飛則有來亦有去
其間可悟静為幾
寫琴廊紀事
今歲山隂猶未至暇言迤邐小盤桓由東以北循曲廊
其名寫琴俯潺湲宫商雅韻聽滿耳而却弗見七五弦
復北為湖波瀲灧無萬大小珠光攅山陽第一泉獨突
斯則山隂衆乳繁滙為玉河實一耳是為京國之靈源
七言分合紀詳悉(玉泉山隂別有泉源大小不一滙為平湖由迤北三孔閘東瀉者為高水)
(湖其山南天下之第一泉乃趵突湧出為平湖由五孔閘東瀉者為低水二水合流為玉河歸昆明湖以資灌)
(溉御園周圍高低稲田不下千頃實總資靈源利益也)昆明千頃利稲田
詠素堂
嶺脚向北伸東西分逶迤西之秀在山東之韻在水而
山懷抱間林壑伏復起窮深得書堂稱樸弗稱綺山隂
最佳處却艱佳可指是誠繪之先詠素盖以此擲筆不
禁笑一篇言畫理
題和闐贏尺璧
按今尺八寸為周一尺是璧猶贏八寸也
周尺竟踰尺斯今亦匪今羊脂略無玼玉葉果生琳(見洞)
(冥記)子爵執誠合(是璧為穀璧)王孫語漫侵琢章每師古可以
識予心
御製詩五集卷八十九
