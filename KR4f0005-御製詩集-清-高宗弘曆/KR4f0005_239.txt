御製詩三集卷七十六
古今體一百十二首(戊子八)
出麗正門恭迎
皇太后駕至避暑山莊作
一日後違八日遲(唘程之日後一皇太后至湯山駐蹕故逐日程至今凡八日矣)不
眠數問夜何其欣知此際
臨安輦恭迎(去聲)先期候野逵曰喜真成莫大喜如斯實
願
萬年斯
康強福夀誠誰並祇以
德崇用受禧
中元夕放河燈
此日值中元河燈舊例存是花皆並蒂出水却無根紅
朵東西泛金光上下翻寧須學唐代百萬飾蘭盆
按舊唐書王縉傳代宗七月望日於内道場造盂蘭
盆飾以金翠所費百萬事雖奢靡亦不無過甚之詞
今山莊所設盂蘭盆及河燈所費不過數百金以今
較昔知其言為誣矣
水月庵
樹色千峰翠浪流花宫懸是廣寒秋於中大士如如坐
問爾起心分别不
山心精舍
林嵐窅暎處精舍搆其間到此意為寂偶然幾值閒空
青淨秋氣潑黛沐峰鬟安得長居是佺喬與往還
栴檀林
壘㠑更盤上雲棧殊嶔崟夹徑霏衆香是為栴檀林結
宇雖不多廓落凌千尋聞復翳根除那覓去来今調御
及應真(室中奉如来及十六應真畫像)坐證以無心
澄霽樓即目
一天霽景朗新秋千里金風滿谷流趙嘏不同携長笛
也飛逸興倚高樓
超然宇
構宇雲霞表天風颯四筵暢觀無障礙結習總除蠲玉
局見稱獨我心獲實先遊於物之外所遇自超然
雲潤樓
雲以潤而生既雲復生潤相需相得彰氣求聲應迅層
樓枕翠微寫楹時亦縉自下而觀者蜃閣猶疑信
山中
山中午熱早晚凉是謂不常乃其常午熱樹隂坐納爽
早晚凉著裌衣裳弗凉鹿那致肥澤弗熱稼豈成雲黃
相資並濟欣兩得吾亦随時賞景光
率題
詩以巧進以拙成(語出鶴林玉露)是語真抉造化精試看萬物
各形色天地其間何慮營
題古玉射兔韘
古玉材堪韘良工命琢磨兔爰出茂草騎駿趁平陂鹿
較的為小(兔小而難射十中其五已為擅場鹿之大什倍於兔善中者亦不過得半盖的之大小繫)
(乎射者之心列子言視蝨如車輪誠至理耳戊寅春於南苑射兔曾有詩闡其義)蝨穿理不訛
著来還自笑指一底須多
金廷標秋英圖
草本艷秋不謝春(秋海棠)玉搔頭最宜佳人(玉簪)翦羅楚楚
為腰裠(翦秋羅)飛来翠雀翩玢豳(翠雀)欲採藍菊惜無芬(藍菊)
杯擎萬夀觴一巡(萬夀菊)顔如渥丹少年倫(老少年)葵心向
陽仰為君(秋葵)我獨宵衣勤司晨(雞冠)
遊獅子園
維新成去歲重至又今秋
聖日如常照隙駒真是遒山園時景颯書屋古香留佔
畢髫年處居然已白頭
樂山書院
額是
堯年賜堂猶
舜日臨樂山仁者静自
昔訓於今凉籟下喬樹晴光蕩遠岑片時鳴蹕返無那
欲留心
松柏室
兩樹嘉隂滿院披吟風垂露景凄其誰知松柏逾拱把
却憶同予共長時
澄懷堂
書堂搆東崦曲徑窈而深
昔日澄懷處今朝想
像臨幾曾窺理窟藉此見
天心小立渾忘去松風颯滿襟
獅子園六詠
山色
山色借林色林生賴山生一二二而一無情與有情
溪聲
溪聲雨後壮萬籟鳴都收轟湱音恒在不共水東流
鳥語
樹密致鳥喜鳴非不得平誰能解其義惟愛聽其聲
蛩吟
鼓脇草叢中可聞不可見兒童甕為城乃復督之戰
砌花
秋花饒野意紅紫紛丁星不謂無人賞風前也吐馨
庭草
誰曾工織罽翠毯庭前披示儉觀生意皆堪唘廸思
荷二首
每来山館看荷花冷艷平鋪水面霞我亦因之生静悟
開遲謝後理無差
露濃風颯滿清芬相顧秋英迥出羣過雨塞川挟泥下
黃金田地擁紅雲
鶴
鶴不翦雙翅亦不遠飛颺深林大壑中瀟灑恣翺翔溪
毛與澗實飽啄勝稻粱今来孚卵罷率子繞野塘其馴
弗待教其喜殊異常乃悟順物性知良能自良
夜遊山月作歌
我昨御園泛秋月塞館山遊興已寄(昨在御園有行將駐塞館策騎更山)
(遊之句)望前到此原宜舟即景短章吟以四(近於山莊泛月得四絶句)
侵尋過望月出遲登山延待循前例(邇年策騎山遊率先登山待月之上)
山高更上一層臺果早冰輪見東壁(叶)東壁初拖一線
金瞥眼圓光湧天際據鞍載月下崇椒乍見峰凹乍林
翳離竒變幻莫可狀豈識銀蟾本無意亦可乘舟亦策
騎雙佳並美山莊萃
仇英楓林釣艇
楓落吳江候煙篷破冷浮聊存竿綫意詎為(去聲)釜鬵求
山色早辭夏波光宜是秋思蓴風味在静與目相謀
食蔗居
幽居在深谷曲棧歷千盤雲林夹兩崖翠流青復攢肩
輿凡數息乃始造其端行亦覺微勞到則得所安為學
及莅政率可絜矩觀天風謖然落夕陽隠西巒襟袂爽
凉披如食蔗漿寒
小許庵
芥子須彌幻變更高談且置聽常評世間大者應無數
何一不從小許生
倚翠亭
笠亭倚翠微綠葉正幡纚開忩納長風虚眀洞表裏旋
旋日影移惜隂乃所以
永恬居
食蔗與永恬相隔祇一嶺越嶺不數武復覺殊山景乃
知仙莊竒步步進佳境幽居據畝平既深斯致静視聽
寂諸緣澹懷默以領
素尚齋
飛廊陟巗磴上復有書齋既是無俗尚因之惬素懷山
禽寂窺戶梨實落鳴階雖則片時坐永言意託佳
入谷遂至創得齋
今朝值偶暇遂擬窮幽賞西崦有山齋經年結予想沿
緣蘿薜逕熟路攀而上喬松遠即見樸屋近猶仰到来
一撫榻衣袂為之爽三幡忽欲息十笏尚疑廣底事云
創得率以忘已往
夕佳樓
山色無不佳亦有夕佳時夕佳其故何凹處緣向西小
樓築此間常受斜陽披金碧翻林葉爓朗而陸離我来
孟秋杪恰如仲秋期坐對不覺暄塞中能爾為
濬溪
塞山雨景竒萬瀑争騰奮然每挟沙石注溪致淤填(叶)
必有事濬疏方得清流進畚喿集衆力給值工成迅長
溪復舊觀風漪還月印我因悟為學克已貴不悋心源
苟茅塞亦賴以時濬
題錢維城秋巖蕭寺圖
白紙本来冺色相憑空忽落千重巗畫理詩趣原同致
課無責有大不凡歷歷棧道上嶻嶭蕭蕭古寺圍松杉
其中定是神僧住貝多羅葉翻華嚴
即景
昨晚細雨潤蕎菜今晨快晴暄禾黍曰晴曰雨兩宜時
幸共良農值綏屢(叶)碧空寥廓淨纖雲曉凉披處青山
覩青山綠水真稱(去聲)遊却恐斯非無逸所
登四面雲山亭子
崿嶂傾崖幾曲盤到来俯視萬峰攢唅呀更復天風鼓
座上添衣七月寒
青楓翠柏眼前羅棧齴猶看蒼鹿過風籟渾疑華山頂
眀星玉女按雲和
亭子雲端不屢登登欣曠志共秋澄短長詩句題簷柱
也喜同人年歲增
下高峯至玉岑精舍作
肩輿下高峯下自比登易及至巉嶮處原不如策騎可
與知者言弗知嚼蠟味而惟能騎然不能不可試能則
與馬習左右皆如意坐輿肩者勞顛簸反成累不能則
畏馬乃翻為苦事不如坐輿穏那慮人勞勩精舍旋亦
到玉岑聳青翠岑既罷重登憑忩吟五字
湧玉亭
夏間渥雨潤山巔處處石渠貯有泉今日小亭真湧玉
一泓如鏡碧澄鮮
小滄浪室
滄浪不在隰而在岝崿間窪樽淺水渟何不可云然惜
非清宵至看印月一彎
積嘉亭
横嶺豎峰周且遮山亭十笏鎖谽谺庭前松樹百年外
積健為雄蔭復嘉
題屬霄樓
因迥事惟半巖樓具四臨既緣騁遥目無復著塵心碧
可俯空宇翠非遮遠岑考功句宜此霄漢坐開襟
清舒山館
書館山間更水間輕輿迤邐入林關清秋舒志莫過此
片刻憩躬原復還鳥識人来語益絮蛩因節至闘頻㘖
笑予旬日方斯賞一為(去聲)喜新一少閒
頤志堂
溪堂碧水潯乘暇偶遊尋練影披前沼晶光蕩遠林雨
過鹿留蹟風送鳥騰吟頤志固緣静仍當收放心
含德齋
滿屋馥芸香書㡡有縹緗與稽資汲古撫序正宜凉孔
思(去聲)知仁樂
軒文日月光萬年含
祖德銘志那能忘
千尺雪
幾日遊山已暢情今朝觀水目尤清因之悟得宣尼旨
曰知曰仁實並行
聽如響磬看彎環坐石憑消片刻閒濾滌固應無結習
那更數典憶寒山
落澗飛流凡幾層赴溪無事祇空澄摐摐聲色非聲色
拈出如来最上乘
玉琴軒
曲注繞書軒有聲静不喧是惟七絃似自具八音存何
必四山響未忘五字言昨年憑坐興已共逝波翻
寧静齋
寧為静之效静乃寧之本水縈山邏間得此書齋宛境
清神自謐那更期致遠是宜居畸人樂飢恣肥遯而我
憂勞者豈能鎮息偃偶然寄意可諒不為大損
即事
齊豫初旱後獲雨江浙初雨後覺旱初旱後雨審無妨
初雨後旱恐致損昨近大吏始馳章研朱批飭奏已晚
(昨高晉奏上下兩江伏雨未能普徧立秋後望澤猶殷而永德亦於昨日奏到浙省六月缺雨七月初尚事禱)
(祈所奏均已太遲因隨摺批飭即宣諭確勘賑撫並予緩徵以紓民力)善撫詳賑在汝為
為不力罪不汝緩南望切切廑民瘼詎因慰近而忘遠
阿里袞明德奏報滇省雨水秋成情形詩以述懷
用去年鄂寧奏二麥有收誌慰詩韻
西陲蕆鴻績豈復萌佳兵朱波忽跳梁軍務萬里縈蠻
煙瘴雨區地勢昧其形以此進𠞰旋阿瓦卒未平師行
糧即隨儲胥賴稌秔大吏飛章奏欣可望秋成(阿里袞等奏雲)
(南二十三府屬自入夏以来雨水調勻田禾豐盛農民僉云今歲秋收情形約較上兩年尤勝尤廣)國威
在必揚禁旅較前增(今春續發京城健銳火器兩營勁旅四千赴滇並調荆州成都滿洲)
(兵四千前往分駐厚集待期追𠞰兵數既增儲偫宜裕茲幸年榖順成足供軍食)苟無庚癸呼
吾心略因寧
有真意軒
最喜山深處兼来夕靄時翠峰非假色紅葉是新枝土
劚久成石松喬下長(上聲)芝既云真意有拈詠復何為
對畫亭
畫幀懸来有是乎氣為神韻静為腴所贏趙(伯駒)李(成)倪
(瓚)黃(公望)者春夏秋冬景各殊
静含太古山房
何處不太古山房獨擅稱階前俯閜砢忩外即崚嶒望
復目眸豁坐教心意澄梵鈴空際落便以悟南能
不遮山樓
小閣開忩山不遮遠峰近巘各呈嘉夕陽欲落依西嶺
幻起東林一片霞
題澄觀齋
一水門前帶書齋倚碧崚因遥弗恒到偶至了宜憑錦
繡開雲慣鼪鼯織樹能止觀雖未得觀則不期澄
翠雲巖
峭壁峥嶸早得隂前庭樹影復蕭森坐来已是秋光滿
更落天風萬籟吟
敞晴齋
今秋時雨復時晴朅至山齋信敞情萬樹吟風籟添爽
千峰照日黛含晶鶴如忽下還飛上鹿不見形祇聽聲
小坐促成章便去那更格調致閒評
繪韻樓
峯姿樹態總風流氣韻居然近仲秋此景問誰能繪得
素先應讓此山樓
題錢維城九秋圖
秋海棠
態與小名定不差馬嵬坡下斷腸花臨風仍似恨瓶史
侍婢如何判鄭家
紫茉莉
艷葩繁葉護苔墻茉莉應輸時世粧獨有一般懷慊處
誰知衣紫反無香
秋葵
蕊擎火齊瓣裁金那說西風凉不禁自有丹心稱向日
陽光照處却無心
翦秋羅
綠葉已看當夏發紅葩惟是到秋開此花解識時寒暖
應節輕羅早翦裁
洋菊
一例秋芳種益襍出竒競勝態姍兮雖然得與東籬並
陶令何曾識海西
玉簪
聲價非高品自潔幽香淨色護墻隂東村儘有效顰者
也解摘来頭上簪
金桂
粟想芳蕤金想黃西風常與逐蜂狂誰知一種江南卉
也做中秋塞北香(秋花九種維城圖以進避暑山莊者山莊今亦有桂云)
紫木槿
五月開花至九月番番綻朵不妨秋無心學取長生術
却是卉中夀者流
翠桃(紫雲花江南俗名翠桃)
度索寧無草本花彩霞幻作翠為霞漫言枝上缺秋實
意寓傾陽亦可嘉(維城自識有小草傾陽之語)
即景
晨寒前日欲装綿午熱今朝頓熾然無礙延凉有溪榭
却欣催熟利山田蒸雲出岫還歸岫漲水上川落下川
擬減豪吟圖静賞興因即景又成篇
題含青齋
浮藍繚翠罨簷櫺畫意無形復有形半座生来虚室白
一簾含得萬山青樂兮偶學仲長論陋則非同禹錫銘
猶是林光蓊蔚候鹿聲難隠却頻聽
挹秀書屋
一牖當空聳碧岑性靈適惬秀而深注兹挹彼誠無竭
愷弟因思君子心
碧静堂
一徑入深林三間棲碧嶂既静慮因澄惟虚觀亦暢遠
山夫何似高下翻翠浪可以滌塵襟而盡非時尚壁間
新什闕此債應須償
淨練溪樓
樓固弗樓練豈練山堂跨澗待泉披傍人却笑名不副
此意曾非爾所知
水月精舍
丹崖俯綠水精舍築崕巔秋仲方言到西南新月懸清
華連上下迥意泯蹄筌元奘勤詮釋安知指上禪
綠雲樓
綠樹偨池近遠岡翻風葉葉送微凉山田遥見罫方者
却喜雲容欲作黃
放鹿
或有獻鹿者檻中籠觳觫開檻命放之山谷恣遊逐無
何持銃出林中尋跧伏牛羊何擇焉况是同為鹿仁術
在擴充䕫然憎忸恧
觀瀑
瀎潏擘澗垂飛虹響鍧渒&KR0008;金石同是聲是色非聲色
觀瀑即以為觀空直注旁濺勢未已咫尺亦須論萬里
却悟適從瀑源来一線細流潺足底
即事
正廑南方雨若何驛章次第報非訛霑来霈澤三省遍
救得秋成大半多(彰寶奏江蘇各屬七月間均霑&KR0584;雨水鄉仍可豐收惟高阜補種不及者)
(間有一隅被旱馮鈐奏安徽七月以来雨均優渥高田尚可種蕎較窪地收成僅減十之一二永德奏浙西自)
(入七月雨澤勻透晚禾長發可冀有秋浙東早稻已穫通計八分前因江浙夏雨愆期隨諭各督撫察勘妥辦)
(今節次覽奏稍為慰懷)亦有高田終莫及仍教長吏察無詑旰宵
惟是勤民瘼敢恣遊歌卷者阿
恭奉
皇太后遊獅子園
金風皜日仲秋天欣奉
慈遊坻苑便
鳳輦鎮看祥擁護獅峰如獻
夀因緣手調甘旨叨
加進目覩山川覺倍妍
膝下依依承色笑不殊四十六年前
護雲莊
靈山解出雲雲出山還蔵韓愈有佳文其意頗可方巗
居雖不多高下如仙莊寫楹挹靉靅帶几霑衣裳觀雲
似圖畫對雲成詩章西成茲已定晴雨胥無妨斂忽一
空碧變却萬頃黃
草房
豈乏樓臺高下披草房乃覺與山宜翻書恰得嘉樹傳
昔日今朝有所思
忘言館
入齋極幽僻開牖對崚嶒葉有紅相綠雲時散復凝隐
非學顔闔嘯似聽孫登合此蠲諸慮忘言得未能
秋水澗
小堂跨澗臨崔嵬名之秋水意悠哉莫訝涸壑無曲注
欲看潺湲雨後来
題弘旿畫翠巘高秋
千尋翠巘嵌丹楓秋色臨平想像中(石渠寶笈有王蒙臨平秋早畫軸上)
(等)真蹟楊昇曾未見(欵識仿昇筆法)精神直欲逼思翁
中秋即景
石梃邊昇端正輪山莊秋節又從新樂聲喜有鹿聲和
(去聲)樹影都成桂影勻光曜遍含大千界
慈寧永奉萬年廵宫庭樂豈分中外扈從那無望思人
仲秋唘蹕木蘭行圍之作
仙莊彌月駐行旌時屆秋蒐此唘程車馬蕭蕭指北塞
黍禾栗栗報西成雞鳴犬吠山村接鷙臂盧牽獵士迎
習武朝家有常度遵循詎為(去聲)恣遊情
於波羅河屯詠東山筆架峯
天開地闢此遺蹤未許南人弄藻鋒笑彼珊瑚誇寶重
鎮茲鉢捺永提封祇今来往常凝望自古詩文必有宗
不是杜韓大手筆誰當佳作倚高峰
文昌雜錄云契丹謂住坐處曰捺鉢按遼之後即今
索倫其語與滿洲有相同者國語謂住處曰巴納若
作鉢捺尚可云音譯之訛乃并顛倒其文則失之益
遠矣總由彼時中國人言語不相通習信手妄書不
自知其舛謬即如金遼元三史中類此者難以枚舉
將悉為改譯而稗野流傳則經用始能辨訂耳
入崖口
壁立幾千仞縈廽九曲流笙竽吹謖籟錦繡繪清秋過
峡得寬甸小圍例試蒐驚麅一發中(進崖口日例佈小圍適一麅逸至親)
(發矢殪之因郵進旨皇太后以佐甘)馳進命官郵
雨(八月廿二日)
名山果有神過必雨隨輪喜是圍剛畢對宜幕展頻洗
山(哨内巴龍桑蘇台山能作風雨謂之海喇堪每圍場過輙雨名曰洗山)露蒼樹灑道净
黃塵傍晩收雲片嶤峰倚碧旻
八月二十三日作
三十三番誦
遺詔五旬八歲似
親年如何便
棄臣民去痛處無言仰望
天
暖
興安暖異常磬控稱(去聲)棉裳拂樹惟輕籟點岡纔薄霜
草青騰馬健楓紫厲鷹揚氊室開忩坐千峰繪綠蒼
雨獵
大幹以北氣愈寒仲秋之杪例落雪今歲暄暖所罕逢
山雲作雨殊清絶圍衆已佈難中止縱送何妨衝雨獵
馬馳草坂偃濕莖鹿出林岡帶飛葉千二百騎益鳬藻
漸石霑裳非所說和門鵠立候儒冠布帳烹茶樂應别
雪(九月初三日)
中宵聞雪落一刻變暄寒不測有如是竒逢殊可觀傳
宣教罷獵迤邐且憑鞍萬樹珠為綴千峰玉作攅谷虚
堪問路林密莫分巒駝漫嫌馱重鳥藏得託安彌空方
即即遠望正漫漫帳殿驀前到開忩素景看
題錢維城雪景
生面塞山雪景披侍臣扈蹕寫神姿朱樓白屋渾無藉
玉嶺銀峰别有竒布帳邀途鬻酒暖(哨内許市民隨行每有於路旁設小)
(布帳搘其前幅温酒以鬻僕從過者或沽飲禦寒)氊廬到宿帶冰支四宜居(氊廬)
(三楹中室顔曰四宜居為視事延見臣工之所)獨饒清致收瀹三清(茶名)又一時
木蘭廻蹕至避暑山莊恭問
皇太后安
郵章雖悉
起居便邇歲圍期每䟎前
定省顧違廿餘日
豫遊願奉萬斯年亭臺總是長生境鶴鹿皆成不老仙
退憩巖齋誠慶慰罨忩紅綠繢峯妍
李成寒林圖
樹為(去聲)經霜淡泉因潄石寒望而饒冷意足以契澄觀
那藉丹青絢猶看柯榦攅大家真别調(去聲)秋氣滿林端
護樹
沿山種稚樹拱把未長(上聲)大恐防鹿蹂踐園人為(去聲)遮
盖護之以枯枝繞樹束其外嫩條不得伸雨露艱霑溉
頽兀鮮生意匪愛其實害知然去太甚格物亦一快
入古北口作(九月十九日)
秋暖今年實異哉入關路更潤無埃黃華把憶重陽過
綠樹看從塞外来(每歲關外樹葉黃落入關始見綠樹今秋關外樹色尚綠故云)菘薤
尚留畦町(上聲)蔚黍禾已納圃場堆村民頗有逢年慶却
廑畿南慮幾廻(今歲畿輔高阜處仍屬豐收自哨門至關内沿途景象頗佳惟京南瀕水州縣)
(秋雨稍多有積潦成灾者深為廑念)
恭奉
皇太后廻鑾至御園即景成什
兩月秋巡一旦旋御園颯景倍堪憐霜楓葉烘(去聲)千林
熻洋菊花張百錦妍山露遥峰遊目暢忩含明日著吟
便
大安奉豫增
康健如是承
歡願萬年
御門日作
太室昨脩禋正門今勅政敢曰遵典故惟是勵勤敬秋
巡閱兩月驛章固時定眀廷覲百工親切益交儆官人
難知人義勝戒欲勝慎茲綸綍施千里應違證
詣
暢春園問
皇太后安遂駐御園
養志娱
慈志小春
駐暢春擬將例以萬又覺闊逾旬
眉夀欣增健顔龢敬倍寅御園兹信宿圖重(去聲)省
清晨
冬至
南郊禮成述事
南郊長至舉崇儀圜畤三成
昊幕垂綿萬禩從
五世籲抱多慚祗寸心知扶陽喜值復来際省歲益欽
對越時邇日密雲猶未雪敢希
甘澤麥田滋
雪(十一月三十日)
入冬已兩月落雪忽通宵幸值三寸積慚稱六幕調麥
麰含臘潤疾病以時消清曉出聽政(是日御門)慰心同百寮
題李昇袁安卧雪圖
卧雪原非遁世情孝廉徵召令隂平立朝侃侃多忠告
皆自傲寒素養成
己丑春帖子
冬至前月度立春今日輪四十五晝夜五百卌時辰
愛日
萱闈永條風蘭戺宣宫庭多喜事屢報見曾元
日幹五行時節方(是日辛巳五行屬金酉正一刻十四分立春)都欣重疊兆
金穰兆斯佳矣春纔始較雨量晴事正長
戊子除夕
新迎舊復過淵魄迅如梭省歲歲除至問心心慊多柏
煙薰臘避梅朵入春和臨莅卅三久所成竟若何
御製詩三集卷七十六
