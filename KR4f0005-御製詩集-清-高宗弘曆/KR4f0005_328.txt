御製詩四集卷五十
古今體九十首(戊戌六)
西直門外
龍見引
常雩義惟寓重農況當望雨時意更殷虔恭大祭三日
齋預期兹還宫郊外攬麥田出土未芄芄所懼或致歉
遑敢因希豐恐孤初春雪(今春自新正初十日夜雪次日復雪至十七廿八等日又)
(連獲祥霙正符正月三白之占而近日每多風少雨是以盼望益切)仍愁邇日風恧怩顔
有愧惻怛心無悰
齋居即事
去歲遭大故三月三逄雨稍釋憫民愁實切思
親苦今年正二月雪澤頗優覩暮春之四日三寸猶霑
土其後清明風果應四十五(今歲清明日有風而農諺云清明風括土連綿四十)
(五故望雨日益般切)即今望雨切日甚一日數信我憂勞人意合
恒悽楚
京畿固望霖二麥實種齊心更憂河南秋冬澤已稽山
左雖被膏未徧恐飾辭(河南自上年秋冬雨雪稀少山東雖據報得雨而所奏分寸恐)
(不無粉飾已馳諭往詢之)平糶及借貸緩刑命以時(河南開封衛輝彰德懷慶等五)
(府昨已屢降恩旨平糶倉穀並酌給極貧下戶口粮又命將五府軍流以下人犯減等發落以冀感召天)
(和甘膏速霈耳)叮嚀再三諭惟是愍黔黎秦西報雨霈晉省亦
沐之(陜西巡撫畢沅奏三月十六七等日省城甘霖大霈徹夜滂沱入土尺餘並據西安同州各屬陸續)
(報到同日均霑高下十分深沃通省定獲優施等語又山西巡撫巴延三奏太原等府于三月十一二日各得)
(雨二三寸至四五寸省城又于十七日得雨三寸並據太原等九府十州報得雨三四寸及六七寸不等秦普)
(雖被甘膏而近畿及齊豫未霑渥澤殊切切于懷云)豈不為遠欣而難解近思
孟夏上澣
雩祭禮成述事
兩年
大祀未躬承齊攝升
壇意倍兢况是東郊待雨亟顒因
夏祭籲雲興更思齊豫望膏甚敢曰晉秦沐澤曾調幕
無能滋愧怍靦顔祈&KR0584;願
垂矜
微雨(四月初八日夜)
昨午風而霾惄對難為狀今晨乃薄雲然亦無雨望入
夕隂漸濃露立貯
天貺立久竚仍孤宵眠徒就帳半夜問如何報道棼絲
放五更聽有聲隔窗勢微暢惜哉時弗久顛風復迕抗
曉起地略濕不成分寸量感愧敢稱
雩咄咄增惆悵
山東巡撫國泰奏報得雨詩以誌慰
常雩已是望霖朝並為豫齊切禱徼(山東河南春雪不及京畿之渥邇日)
(盼雨尤切是以至稍雩祭禮成詩有更思齊豫望膏甚之句茲國泰奏慰軫念惟因初八得雨云正值)
(地雩祭之期至誠感召云云予祭時雖竭誠祈禱然近未霑豈能轉應于遠如是而謂之感格並增忸怩故)
(于第六句並末聫及之)茲接濟南騰奏至幸蒙佳&KR0584;霈恩饒知深
渥足興耒耜(國泰奏省城于初八日亥刻雷雨交作漸至&KR1480;霈至初九早雨尚未息四鄉業已深)
(透霑足不惟二麥仍有可收即構種待雨之大田亦可乘時生發)疑相(入聲)譏云致感招
豈有格遥弗格近慰為愧滋益心焦
再題牟益茅舍閒吟圖用舊作韻
復得烹茶劉氏(松年)圖重看此卷格非殊(牟益此卷題已三年矣近復得)
(劉松年烹茶圖閱其邱壑位置憶與此卷相似因以兩圖比較則畫法正同盖牟得劉稿本仿為之而劉卷賴)
(有唐寅跋語目為烹茶圖證以昌黎玉川子詩悉相印合而牟卷則由收藏家妄標以茅舍閒吟之名遂致沿)
(誤今既為辨訂因復題此什以識並于劉卷題句仍當合弆之以記同異)閒吟乃識匪徒白
(白居易詩每逄月下一閒吟)豪酌方知特寫盧(仝)赤脚長鬚無悶矣
敗罏破屋足娛乎因思事屬可傳者必有偶焉定不孤
題李夢陽圭式端石硯
二銘獻吉語鐫竒有眼緣何無眼之(夢陽銘詞頗佶屈且硯首正中高眼)
(圖活銘辭乃云世以眼貴而汝無此殊不可觧)跅弛既稱能負氣對山救我氣
胡卑
陣雨(四月十三日)
午風傍晩止西山雲漸作雲中遠雷殷倏忽垂雨脚雴
陣似徐壯瓦簷溜聲落而奈時弗久霏絲旋勢弱慰懼
難措懷狂風頓為惡曾無歴片時雨止望孤約就眠聞
復雨細點仍落莫問徹五更天天明遂晴却京兆來報
云二寸潤約略二寸誠何濟仍疑飾辭託五字徒云云
百憂增灼灼
讀耶律楚材扈從羽獵因有詠
耶律本遼種所事又元君不可忘其初未宜徒修文况
實君倚重卓為開國臣居然廢弓矢何以示同羣味其
詩所稱儼欲似漢人寬衣而博帶恥與武夫倫設在趙
子昂固當如是云匪徒薄耶律戒後意良勤
題濮仲謙雕竹筆筒
疎花幾朵瘦梅蒼撲鼻依稀逓暗香自是野情倣元咎
(此刻老梅一株疎花古幹盖倣楊補之意然畫譜載補之居蕭洲有梅樹大如數間屋繁花如簇補之日臨畫)
(之大得其趣以進徽宗徽宗戲曰村梅因更作疎枝冷葉清意逼人云云是補之初亦繁密後因徽宗村野之)
(譏始改為疎淡也)似猶繁態鄙元章(王冕畫梅工于繁花密蕊非小景所宜故雕鏤者多)
(不倣之)完非裂現甲丁護雕不痕留鋒刅藏名下無虚依
古語故應說項羡漁洋
詣
黑龍潭祈雨作
前朝陣雨昨還風潤弗抵其燥勢攻
靈瀆自來曾被祐虔祈望
鑒憫農衷
雩祭而歸將浹旬徒聞山左被恩均未霑優&KR0584;心難已
靡不宗仍叩
澤神
夾途春麥甫抽苖度止二三寸嫩翹謾說依然顔色好
越因亟待澤心焦
拾級石階數十層竭誠步陟我猶能燮和六幕慚無術
罪已于斯亦曰應
舊端石驪珠硯歌
㰐圓佳品宜墨受深池平面斜居右環刻渤海起波濤
鸜鵒為珠驪龍守緯蕭之義不言圖意喻縋阬取石否
天吳海童相遘迕或突而遊或闖走木華賦句鎔鑄中
復有竒觀鏤覆手衆星羅列柱之端巨者為月麗上首
是皆活眼非假借如印溟澥上下偶我獨箕疇審省從
所願綏豐福九有
題木刻屏
鶴立蒼松鹿食苹廻溪樓閣儼仙京問伊底識仙京者
物各怡然自適情
右松苹鶴鹿
不藉施丹與染青已教饒韻亦傳形山樓何事半隠現
常有朝嵐夕靄停
右山樓納靄
水亭八牖納清暉謝氏詩情是也非四大家如相等度
勝他渲染費毫揮
右溪閣含暉
詣西頂廣仁宫瞻禮有作
碧霞自昔號
天仙
聖母當時每致虔(四月十八日俗傳為親天仙誕辰致聖母昔年每詣西頂虔)
(瓣香)闕典忽教兩歲閱攄誠未可此時捐娑羅樹古玉階
護(階下娑羅樹一株盖幾百年物也)閬苑鶴歸金簡傳靡不宗神祈厚
澤顒希夢雨渥乾田
惜麥
暮春之初往謁
陵此處麥苗纔茁綠因循彌月乃不雨恐致旱成心局
縮雖沐陣雨未二寸况每炎風騰燥熇旱竟成哉嗟我
農調燮無能慙藴慉今朝閱武仍此過可憐麥秧將欲
熟不盈三寸逮結穗色弗芄青黃漸秃五日不雨則無
麥喜雨亭記那堪讀
閱武
城内移來火器營聚居訓練藝圖精(火器營兵向居城内隨八旗操演技)
(藝不能精熟癸巳年始于西頂北之藍靛厰度地建盖營房移城内火器營兵之半聚處于此並𣲖大臣董率)
(之俾就近以時肄習衆兵既得訓練且省價居之費較前已覺改觀)紛華習令遠諸市賃
僦費仍省衆兵子弟八旗廑教養本根百世示權衡五
年一閱原非數(入聲)技熟因之命賞行
陜西巡撫畢沅報雨誌事
早知秦省雨霑常又報甘膏大霈霶(畢沅奏陜西省城于四月初二日密)
(&KR0584;輕霏至初三日雨勢漸大徹夜滂沱入土深透西安同州鳳翔漢中乾州商州各屬亦同日均霑自三四寸)
(至六七寸不等于禾苗大有禆益其邠州鄜州及延安榆林綏德五屬近邊地氣寒冷節令較遲三月十八及二)
(十五等日亦得雨三四寸并多深透之處春麥得以及時滋長更可力作翻犁播種早穀)正逮麥麰
方結穗更欣禾黍始抽秧叩
恩乃值希
恩候誌慰翻成誌愧章(京師正在望澤而畢沅摺有仰蒙慈福雨澤調勻之語覽之益)
(滋恧耳)昨復風吹微點去真無策矣祇徬徨
還宫作
常雩昨還宫已是望雨際逮今復廿日膏澤仍弗被其
間雖陣雨曾不三寸致明當傳臚典應預定榜第還宫
因省農麥漸將吐穗黃穎矮而萎垂頭如喪氣餅餌料
絶望禾黍長未遂憂與老農同而更兼抱愧默默瞻
昊天嗟嗟寧曷惠
題漢瓦硯
硯之珍者宋時端漢瓦更古千載焉長盈尺横五寸寬
(洪适容齋續筆云先世得瓦硯長尺有半闊八寸中為瓢形背有隠起隸字曰建安十五年云云此瓦欵製與)
(洪适所載相合惟長僅盈尺闊止五寸或洪适當日依古尺核計古尺較今為短故尺寸不符耳)背隸
建安十五年容齋故物或疑然内府舊器向題篇未央
銅雀各一全(内府舊器漢未央宫瓦硯銅雀瓦硯各一向俱曾題句)得茲三友佳
話傳于面滴水不易乾拭水乃潤蒸露溥承溜含滋理
可詮何物不可致有言恧哉蒿目吾于賢
陸治林亭晩眺用圖中題者韻
一朵連峯矗夕暉蒼然暮色隠希微西山始得柳子厚
無所見猶不欲歸
幾株喬樹意為深掩映飛泉掛别岑此景由來塵世外
祇宜高士與幽尋
無悰
無悰惟有悶安能盡言之略欠雨已愁真欠愁應知既
而彌月欠日甚一日為
上下胥奠瘞其如澤弗施緩刑及平糶實政相疇咨更
問或闕失而僉云無兮以此益增憂具曰予聖辭春夏
北方旱常年雖逄其北至前後雨尚不為過期而今亦
已近雲作風迕持坐卧每弗寧一刻鮮舒眉自審失涵
養那能静待時去年幸而過前年思益悲
諄諭慰愁旱(向過盼雨憂旱之時倍切聖母必再三慰諭今歲望澤較往年無復能為勸慰)
(者思之益增悲感)而今則頼誰
賦得玉壺冰(得消字八韻散館題)
凌室瓊曾納回城璞已雕貯時原碎瓣結處復同條堪
作恒冬想何愁見睍消映心清以潔觸目朗而&KR1007;内外
光明合隂陽寒暑調綬殊楊賜拜酒薄李頎招得喻定
中定謾言昭不昭每懷寄辛漸佳句有龍標
詠舊製端石鵝硯
老阬子石誰磨礱不辨製自南北宋或是右軍撫玩罷
化作鶃鶃傲池鳳其温如玉疑舜環其潤如露餘堯甕
近雖外景寫黃庭(近得宋牋且以目力尚佳復臨黃庭外景經一冊)慮硯嗤哉
屛勿用
題鄒一桂撫宋苑畫榴下雄雞圖
絳冠獨立色争榴自覺昂藏莫與儔法擬昌黎學作俗
示人頗亦欲慙不
文人命筆多輕畫苑工緻習故戲及之
詠哥窑周素尊
素尊久弗泛流霞(尊本酒器今人率呼為瓶為文房古玩或插花茲則簮筆以代筆筒)古
質天然朴不華餘有冰紋成襍組更無火色混真嘉鑄
兮式取姬周代陶也器貽趙宋家罷插時花插湘管可
知湘管也生花
遣緒
原是居憂時那堪復憂旱所憐茁黍秧絶望失麥䬳遊
觀事本無書史披亦懶把筆圖遣緒此緒安能遣剛幸
片雲興每被風吹散(叶)百計何所施中心滋鬱懣不惟
畿輔然齊同豫更暵(京師自三月至今盼雨甚切日夜焦勞窘于無策畿輔以及山左大概)
(相同豫省則去歲秋雨冬雪俱缺開封等五府麥收無望而此内彰德衛輝懷慶等屬被旱尤甚倍深厪念)
實政次第行(四月初因京城市價騰湧勅五城設厰發太倉米麥平糶以裕民食分派大臣董其)
(事又因倉貯麥石無多命减内府歲需之半分厰多為糶售又諭盛京購麥五萬石由海道轉運至京并令陜)
(西亦撥常平麥五萬石由河南水程運京俾出糶之麥源源接濟有盈無絀市儈聞之不致擡價居竒其直隸)
(山東河南歉收之區俱酌借口粮耔種期于餬口有資兼量予緩徵俾無拮据近復降旨將豫東二省明歲輪)
(免錢糧均移于今歲普蠲使災黎獲免追呼即有收州救縣亦可分其有餘以供歉地市糶之用雖亦不過補偏)
(弊然舍此更無他法惟亟籲困耳上蒼仁祐速霈優霖以蘇民)補偏救終鮮尤人吾
不為怨
大吾何敢(叶)惟深自刻責默待氣機轉
端午日二首
望雨至端午殷憂日以甚或舉農諺云雨乃螟螣諗(農諺)
(謂端午日雨生膩蟲故有以是日不宜雨為解者)或曰夏甲子(是日為甲子)雨恐致
&KR1369;浸(叶)其然豈其然無過慰解朕祇願救燃眉且雨餘
後審終日既以晴咎無休尚寢吁嗟曷惠寧瞻仰徒懃恁
北方春夏旱十年七八遇午日不舉節問
安勞慈顧(北方春夏缺雨乃常有之事向年端午例陳節事恭奉聖母至御園宴賞若適遇祈)
(雨之時即不舉行惟詣慰暢春園問已不安復得慈懷恐余過憂每多方諭今此景可既以)
(憫旱縈愁念此倍增戚矣)
慰諭解我愁我愁亦如故茲乃弗可得此悲向誰訴更
不言罷節我衣原著素終風爾何暴雲生即來妬百慮
紛寸田五字祈尺&KR0584;
題樊圻雨景
漠漠溟溟雨脚浮林嵐濕潤颯如秋展觀欲擬僧繇霈
却為無靈轉益愁
題舊坑端石括囊硯
舊坑端石今希有搜尋内庫獲以苟凡物顯晦亦有時
彰之彌因閟之久質為烏玉連城珍形作括囊三緘口
慎不害己演坤爻更申金人銘義守想當熙寧紹聖間
權奸用事正人醜然而時豈無忠臣讜論直言頻納牖
憬然鑒古更愓然恐論人明論己否
賦得黃金臺(得真字八韻朝考題)
昭王昔愛客臺表置金鈞不惜沙中寳願延席上珍豈
緣貯歌舞惟以物風塵市骨終來駿待賓遂委臣謀深
結憐國雪恥報前人莒墨氣先奪臨淄旅已陳于寧設
齊器曰鹿鄙殷囷千載燕山景紛傳孰是真
詠嘉靖雕漆椀
刻鏤盡精竒皇壇乃用之(嘉靖好道今之欽安大高光明諸殿皆其建皇壇修醮處)
(也)斷紋雖舊冺完器至今貽翔翥二靈衛(麟鳳龜龍謂之四靈茲但)
(刻龍鳳故云)琳琅七寶披青詞誰所撰多半出分宜
題鄭所南硯
坐惟南向此龍賓介石千秋尚有神博學宏詞世恒有
睪思叩闕上書人(見萬姓統譜)
西直門外作
朝考掄翰材有事還宫宿企哉中秘書夫人咸願讀亦
當拔其尤更廑向隅獨(新進士朝考後各按省分甲第簽注文字入選分班引見以待)
(甄錄大省人多則選其秀遠省亦各選其一用示公勸之意)為君難不一何事而可
忽(叶)清曉命輕輿農况歴省目麥祇半分收黍秧待澤
渥即以夏至論(石衢旁所見麥雖不及往歲然亦結穗待收第莖短粒稀分數減少耳大田已)
(種者黍秫皆已出土待澤尤殷或有云每歲夏至得雨尚不為遲即如所言今距夏至僅十餘日期既促而雨)
(難必倍切焦勞)十日期已促雲生風輙隨我祈誠未篤(今春自清明後)
(每日多風以致缺雨既立夏風雖稍息而每遇雲聚釀雨輙有風以散之曾親禱黑龍潭並于三壇)
(風神廟照例祈請未邀&KR0584;應豈予誠意未至耶茲顒盼益迫而苦無他策惟自責滋愧耳)自咎無多
辭悚惶兼愧恧
寧夀宫遣懷
葺治寧夀宫戒奢固非儉以俟歸政時老景消荏苒屈
指十七年萬幾仍勤攬(余素志俟八十五歲即擬歸政兹距其期尚十七年仍勵精勤)
(政不敢預存懈忽之心也)即今望雨切深愧誠無感寧遯詠周雅真遯
吾何敢常笑宋孝宗圖逸非佳範(宋孝宗在位廿八中未滿高宗大祥之期)
(即托因疾不能行孝禪位于光宗是盖祇圖自逸而不以國事為念耳無論人君之孝與常人異即人君所行胥)
(當乘法子孫以為萬世恒守若如孝宗之孝則凡繼世之君皆當甫即位即禪位以盡其于職有是理守孝宗)
(之事余每非薄之余則必待臨御六十年始為倦勤之退實異于彼所為也)
題蒼雪菴鳳凰池硯
非端弗玉玉其質責實循名名則疑既是中峯緇侶用
那更心繋鳳凰池(硯左側有蒼雪菴寳用五篆字考明僧讀徹字蒼雪居吳之中峯能詩此)
(硯或即其所用耳)
定名米老堪徵矣(硯上方鐫兹硯何名米元章所謂晉研如鳳字兩足者名為鳳凰池也)
被奪荀君乃悵然蒼雪菴中粥飯罷且供文字小乘禪
詠漢玉輞頭
藴土華仍斐玉英為秦為漢那分明自非魏晉以後製
疑在木金(謂輅)之際呈溟漠君應遇掘塹中山穎乃得封
城(此輞頭傅之以㡳可當筆筒雖後代所作而非近時俗工所能陳之九間天然文房清供)拈毫硯
北摛新句望古猶餘言外情
黃公望層巖曲澗
是誰肥遯處澗曲復巖層持以逸君贈(公望自識云檢贈元璘逸君)
端惟癡士應清機致塵遠潤意欲雲興未可畫圖目真稱
氣韻勝
微雨(五月十四日)
昨晚藴隆不可當炎風驅雲無雨望黃瓦紅牆猶炙熱
念彼蓬戶增徊徨入宵風定雲仍作問徹五更徒茫茫
曉起叩
天惟自責旋見霏落棼絲涼乍徐乍疾發勞瞪(出楞嚴經)祗
&KR1268;雭耳非霈霶歴一時久潤一寸傍午雲散騰陽光吁
嗟此澤又虚擲其寧曷惠愁如狂
遣悶三首
高原一寸隰二寸保定奏同此雨濡(周元理奏保定省城内于十三日亥)
(時十四日卯時得雨二寸與京城相同惟時刻較此略早耳其稱二寸未必實即實霑二寸久旱之後亦不能)
(即濕潤可耕也)猶獨躗言便真者無能為慰祇增吁
石匣龍潭云最神遣官請雨致誠諄雖然三寸霑其處
(聞石匣龍潭請雨輙應因遣御前侍衛都統德保管順天府事侍郎胡季堂往彼竭誠祈禱兹據奏報十三日)
(亥時雷雨交作尋密雨至次日夘時止通計三寸盖彼處雨止時此始徐零而雷雨亦勝于此也)此處
寧非待澤民
五更報道生雲好曉霧濛濛辰刻開時霽時隂艱致雨
不知所措悶徘徊
雨(五月望日)
過午濃雲陣逮申藏日影仍有風来薄薄而雲覺勝(叶)如兩
情相乖欲合意弗肯定當大振作徐乃投欬謦久旱艱致雨
其象于此等列缺鞭已施豐隆鼓亦逞風乃無能為反催雨
勢猛驅炎倏清凉積水擬溟涬病愈憂者喜旋轉祗俄頃
皇天愛物心悔禍弗終竟(叶)稽首謝
穹恩戒滿勵自省愧曰誠以感兩月期己永愧曰禱以
獲究屬誰所請(自三月中旬即盼雨四月初行詣雩禮時誠祈實切越十日復親)(常黑)
(龍潭潔齋致禱至下旬並諭禮部按祈雨成例於而再天神地祇太歲三壇致祭虔祈逾七日)
(舉請命屢申亦未獲邀事胡鑒許近復命御前侍衛都統德保及侍郎管府尹季堂往石匣龍潭致禱昨)
(進宫又親詣之時應宫虔求盖所謂靡神不宗者幸獲㴻雨然禱久矣寧敢靦顔曰誠感而應乎)
陣雨(五月十六日)
久旱旱幸過既雨雨亦易晚雲復霮䨴陣&KR0584;倏霶霈(叶)
垂垂瀑鳴簷溶溶波委砌一晌披爽涼百憂消侘傺忽
憶無
人慰(向遇盼雨日久既得渥&KR0584;今不聖母欣悦之餘必遣人傳諭令余喜慰可復得追思曩事)
(倍切愴懷)澘然仍出涕
北方春艱雨十常八九經北至前後間獲澤仍利耕往
年亦如斯已過率忘情惟覺今歲甚鬱邑刻靡寧自咎
過于躁自解原為(去聲)氓
期先十日早(五月二十七日為夏至節今相距尚十日已得透雨較常年尚為早也)潤霑
五寸䞉二麥雖失收大田真有慶平糶弗遽罷近利風猶
競(自暮春入夏缺雨二麥難望有收市儈居竒遂致糧價騰涌因渥可發太倉米麥分給五城十厰出糶以平市值裕民食今得雨優)
(以趕種晚禾然正當青黃不接近市逐利之徒尚不肯即减糧價且有私售屯積者察出即嚴治之)保陽奏未
至驛問逮齊鄭(十五傍晚㴻雨若保陽亦得同沾越日即應奏至而周元理逾期未奏自未能均渥優膏因念)
(及山左河南曾否同日普被並由驛傳諭詢之)莫謂吾心安餘愁方未定
詠舊端溪石函魚藻硯
分元為二合成一無縫天衣有樂魚宵雅設徵桑扈什
禹之所惡敢忘諸
陳家瑪瑙趙家石春渚稱竒載紀聞(何&KR3136;春渚紀聞載徐州護戎陳臯行)
(田間得瑪瑙盂圓淨無雕鏤紋容二合許疑古酒巵也陳用以貯水注硯因見硯之中有一鯽長寸許游泳可)
(愛意為偶汲水得之不以為異後或疑之取置缶中盡出餘水騐之魚不復見復酌水滿中須臾一魚泛然而)
(起以手取之終無形體可拘不知為何寳也又水曹趙于立于相國寺市得一異石將為紙鎮遇一玉工求以)
(錢二萬易之趙不與玉工歎息數四曰此寶非余不能精辨餘人一錢不直也持歸幾年了無他異其季子康)
(不直工言以斧破視之中有泓水一鯽躍出撥剌于地急取之亡矣是亦斯盂之類也云云此硯池中刻為魚)
(形或即取其意否)未肯缶中還置水恐防躍去沼之濆
題唐宋元畫集錦冊
曲江曾詠此連昌(李昭道有曲江圖巨幀昨曾題詠此連昌宮圖雖小幅足資興亡治亂之)
(鍳勝於曲江之僅寫烟景也)界畫端傳時事詳可鑒興亡資政理勝他
徒詡賞煙光
長恨連昌兩巨作元關治亂白傳情詩中甲乙定于是
設論其人又合更(東坡評詩有元輕白俗之說就長恨歌連昌宫詞兩篇詞意而論則元應)
(甲而白為乙若論二人品行則樂天較為高微之庸俗卑鄙又當以白為甲而元為乙也)
右李昭道連昌宫圖
鍾陵遺迹少片羽得其真細絹非如布(見冊中璩之璞識語)圖形
乃入神名禽何遜趙(昌)佳果或為陳(閩中荔枝興化最為奇特尢重陳紫)
(出秘書郎陳琦家見蔡襄荔枝譜)設遇襄陽米應充畫舫珍
右徐熙離支伯趙
芙蓉兼有水陸開花略異早遲(水者早而陸者遲)底識湘江秋
晚看他以陸代之
稱名每以花鳥誰知兼備衆能獨闢道元拇指畫禪真
得上乘
右黃筌秋江芙蓉
綠葉紅花繁不稠翩翔蠟嘴占枝頭若飛若植各為趣
曰色曰聲兩擅柔體物每于朝露下傳神應在晩風收
聞如勃勃生香氣訝是寫生嘉定州
右趙昌海棠蠟嘴
杞實垂紅珠秋色亦已酣杞下何所有口噤立黃䳺草
蟲俯思啄虎視其眈眈何不食杞實腴液芳且甘物性
率殘忍寧慮他命殱鷹鷂復爾伺畫意具理談
右崔慤杞實鵪鶉
蘆垂江江水寒花半落枝已乾飛來山雀立枝端迴頭
附翼聊穏眠瀟湘瑟瑟秋欲殘别開生面寫紇干
右艾宣霜蘆山雀
駙馬工文筆法傳王晉卿荷亭寫消夏雲水滌三庚不
失富豪相而饒瀟灑情(畫中樓閣工緻而遠映草舍水榭頗饒幽雅)納凉如
詠杜滿意更餘清
右張敦禮荷亭消夏
面水溪亭倚綠筠二難相對話良辰其言未可得聞也
而可知非涉世塵
右李唐竹閣延賓
汴人疑供奉宣和法學左建頗佳致南渡畫院仍補入
益覺業進精其藝傳此柳風水榭圖拂拂凉颸生細吹
朗開八牖覆翠幔頓爾隂森延爽氣紹興朝退此避暑
秦相優游報無事君臣一德稱格天那復迢迢憶二帝
畫圖省識當年况處堂燕雀曾何異趙家家法愛丹青
有其始之必有繼
右朱光普柳風水榭
花誠嫩紫蝶誠黃佳句偏宜賦省郎最惜農人勤本務
祗知戴勝降于桑
右李迪紫薇戴勝
戲始軍中黃帝為講因兵勢寓于嬉後來圖樂乃滋甚
詎比猶賢博奕碁
衆目叢場注一毬曲躬蹵足態輕遒傳神自是稱待詔
奚讓三毛顧虎頭
名流畫院工藝諫寧止丹青獨擅場襍紀紫薇傳軼事
也稱新法賭徐王
右蘇漢臣鞠場叢戲
猿據石巖巔鹿遊苹野裏摘果猿飼鹿親熱宛相視同
遊極樂界無害熙怡耳詩如工别裁畫實具妙旨寧惟
寫仙境抑且契禪理
右馬世榮仙巖猿鹿
較師勝一籌豔數暗門劉寫出神仙界相於期羡儔石
牀風拂暑棐几夏如秋道古知何代羲皇以上遊
右劉松年松陰道古
映水秋花豔棲枝翠羽鮮一例經割裂誰知為子然(杭州)
(志載馬麟遠子能世家學而不逮父遠欲麟得譽多以已畫題作麟畫云云此册各幀題歎俱經割裂更不能)
(辨其果為麟筆否也)
水禽毛羽好入畫宛如生須識其中藴羡魚逐逐情
右馬麟芙蓉翠羽
秋原極目風蕭蕭草枯樹葉落盡凋惟餘岡栢挺翠梢
是時獵騎出逍遥蒼鷹在臂牽歇驕僕役侍從相隨招
快馬遮獸於遐椒天然其勢誠富豪抑為金元抑為遼
不變舊俗事足高後易漢服虚名邀曾不數世改玉遭
徒觀圖畫鑒戒昭七言示意為此謠
右陳居秋原獵騎
坐撫老榦梅株南枝消息來乎底辨買春佳趣僮抱司
空玉壺
待詔名擅錢唐妙稱雞雛鴨黃(見畫史會要)誰識神傳阿堵
不孤庾嶺春光
右魯宗貴買春梅苑
畫眉誰與名率以其眉故互鬭翠篠間椒目各逞怒豈
其知京兆而預相為妬霅川蓋寓意五字因以賦
右錢選畫眉清篠
泛宅依然婦子圍□中常得鱖魚肥底須世上留名姓
名姓多因惹是非
右唐棣清溪漁樂
夜雨(五月十九日)
西山傍晩生族雲雷聲催雨匉訇聞倏忽急&KR0584;霏絲棼
驅炎送爽快且神繼霑續渥宜農民我方普被以為欣
保定之報待逾辰竟仍枯壤候澤屯因思齊鄭况似均
馳驛問俾奏據真勿為粉飾訓諄諄(五月十五日此間已得透雨越二日)
(保定尚未奏至似未普霑並念山東河南二省諒亦相同因馳諭詢問並令各奏實在情形毋為粉餙尋據周)
(元理奏保定是日竟未得雨豫東雖未覆而鄭大進十六拜進之摺尚未言十五得雨且詢其賫摺之人云自豫至)
(京沿途並未遇雨是十九之夜雨仍似未普霑尤為塵念因後傳諭並詢之)豈因慰近忘遠
人
西直門外
北至將臨齋進宫憑輿農務攬量中前旬觸目縈懷處
景况翻然了不同
麥看耔粒差增飽禾喜秧苗助長芄昨晚濃雲霏陣雨
路塵清度曉凉風
一雨吾心與物蘇青郊彌望改觀乎廻思愁似失于躁
却是其愁不可無
夏至齋居雜興三首
齋居幾政簡北至晷刻長雖非深山静小年亦可方何
以消永晝書史餘古香正值四庫輯乙覽趣未央取鏡
良有益掃葉那辭忙
掃葉多魯魚含垢未可聽將以傳萬世必曰誰所定况
偶摘覽中闕誤己不勝(叶)長此將安窮恐致讀者病莫
謂我吹毛徒資爾捷徑(余博蒐載籍因輯為四庫全書分别應刊應鈔存目三種用廣)
(流傳以嘉惠天下萬世其應鈔者則命繕寫成冊建三閣庋藏又擇其尤精者為薈要儲大内之摛藻堂及御)
(園之含經堂統計為書凡十六萬有竒視昔藏書之富殆無有過于此者因卷帙浩繁選謄錄多人予以程限)
(并設分校總校各員俾司校勘後簡𣲖大臣為總裁以董其成命校得若干冊隨時呈覧惟冀書皆盡善有益)
(于海内操觚之士也且以既成大事不妨略其小節故自開館以來無不曲予加恩多方鼓舞近因五年期滿)
(校錄之人咸予優叙宜各感奮盡心矣乃呈覽之書信手披翻其間已舛訛不可枚舉豈諸臣皆略不加意必)
(待予之徧閱乎抑徒以書館為倖進之階慢忽從事聽其魯魚貽誤而惟為終南捷徑之計乎屢訓不改長此)
(安窮恐負余稽古右文之意因復宣諭訓飭之)
捷徑兩逄雨大田有起色所惜勢弗寬保陽尚未得齊
西及豫北一律仍望澤(十五十九兩日京師得雨深透禾苗即時勃發其未種者亦可)
(翻犁布種而此兩日保定竟未得雨且山東之濟南及省西各府河南之開封及河北各府屬均未得霑被既)
(已蠲借兼施並屢馳諭詢問又令疏導泉源俾山澤氣通以期速沛甘澤)廑懷籌實政咨詢
屢馳驛切切憶民艱念念慚君職
題明人瑞硯
期頤把筆命龍賓傍識鐫存春澤真夀祝百年猶弗足
(硯傍欵署人瑞二字下鐫林春澤印考林春澤侯官人明正德甲戌進士官至知府壽躋百歲以上有人瑞翁)
(集于應亮以戶部侍郎侍養亦七十矣又考江盈科雪濤小說載閩中林太守春澤夀一百四歲當九十九歲)
(里人拜節祝曰願公百齡公怫然怒且笑曰不曾要君之家養我君奈何恨我夀耶云云可謂不知足矣因戲及)
此翁未識硯磨人
詠和闐玉格刀尊
師古量材琢碧瑛圖翻式肖格刀成不為周舉還周史
底論父辛及父庚取血啓毛備陽氣祭清灌鬯逹隂精
南山義與楚茨契祈穀奉先總在誠
熱
弗雨三朝曰炙檐(卄三日夜微雨)畿南暵久定歊兼齊西豫北
遥廑澤(京城不雨甫三日而炎歊異常想畿南久元之處熱當更甚而山左之濟南及省西各府河南)
(之開封及河北諸郡盼澤尤亟未識燥烈後如何耳)黃瓦紅牆近熾炎祇有民憂
繋心所更無詩興釋眉尖擬翻四庫消煩悶亥豕頻拈
反自嫌
御製詩四集卷五十
