御製詩五集卷五十四
古今體七十五首(庚戌四)
黃新莊行宫即事
行館縣城北謁
陵所必經春秋閱三載
冠劒護千靈叩夀西瞻近(因八旬夀辰恭謁陵不東西陵是處距西過兩)
(程)按程一宿停憑輿適過處慰看麥苗青
半壁店反丙申詩意
抑半壁乎半璧乎前番曾論兩名呼(丙申過此以壁似稱山璧若喻水因)
(有依山面水處兩義皆可爾之句)壁璧音同其義異定論考諸志乘無
志乘既無俗稱任何必拘墟分别吾復思遼宋分疆際
限以半壁俾弗逾其稱或乃實由此爾時國計誠艱夫
兩江總督書麟奏報得雨詩以誌慰
上江以九下江八各府州均春雨霑(書麟奏據上江之安慶寧國池州太)
(平廬州鳳陽潁州泗州滁州等九府州屬下江江寧蘇州松江常州鎮江揚州太倉通州等八府州屬陸續禀)
(報正月十二三及十九二十二十二三二十八九等日先後均得雨澤現在麥苗出土五六寸得此春膏彌望)
(青葱堪為農慶)前後不同渥時澤麥禾資潤惬農占蘇松自幸
屢豐慶(下江連歲豐收而去歲蘇松各府州屬更在九分十分以上兹又得及時甘澤實慶屢豐之占)
鳳潁應舒洊歉阽(近年安徽省之鳳陽額州泗州各府州屬附近淮安洪澤湖之處因黃湖)
(漫溢一時滙注低窪地畝間被水淹因即漸次消涸補種雜糧並飭酌量撫卹而收成未免歉薄兹得同霑渥)
(澤麥稔可望民氣自當漸復)閱奏豈能不生慰慰虞志滿惕猶兼
安河襍詠
山泉疏引□餘年灌溉恒資利大田(辛巳允前督臣方觀承之請疏引此)
(河溉田無算因賜名曰安河旁葺數椽略綴亭臺以供小憩每經此留詠所繾在重農田興冰利輙因憶舊臣)
(也)側畔幾椽備小憩弗因此憶舊臣賢
假山渠水相環抱位置軒亭頗得宜脩葺謂他畺吏者
盡心民瘼可如斯
昨秋膏雨真優渥不藉引流種麥寬一晌顧名思義處
課耕惟冀萬民安
農事
農事第一要食乃民之天昨秋霪潦行轉豐為歉憐(去歲)
(直隸秋禾芃茂可望豐收祇因霖雨過甚以致低窪處所多被淹浸殊為可惜)自我啟程東途
潤無塵填却看麥苗少問稱待土乾(蹕途初經三河薊州一帶頗怪種麥)
(者甚少詢之農民則猶以泥淖之故須俟地土稍乾方可翻犁播種春麥耳)謂當不雨好興
犁宜大田邇來向西行麥苗頗芊芊而乃常作風堀堁
苗欲蔫却望雨為佳潤苗資實堅甫兹十日間心期互
變遷自咎失無恒尋思因農然
梁各莊行宫作
山陵將近隔雲岑三載春秋閱巳深為叩八旬誠實切
猶遲一夕恨難禁巖齋數漏嫌晨慢瀑水當階擬淚淋
永福寺依隆福建(丙午重脩於此景陵西南之隆福寺去歲依例建永福寺為祇謁)
(橋山先期齋心之所其俱以福名者仰承錫昭皇祖皇考篤祜年躋八旬儲祥備祉恩以斂繼䋲)
(之志也)
兩朝斂錫繼繩欽
恭謁
泰陵
乙卯至今歲五旬有五年倏開八十袠痛拜
鼎湖天揚覲深增愧旰宵勖體乾孜孜待歸政屈指
佑希虔
恭謁
泰東陵
承
歡&KR1852;二載不盡寸方心忽爾八旬到未邀
百歲臨更無言可道祇有痛增深孰弗長年願可知恨
亦尋
秋瀾村
上
陵迴必此停鑾慽慽於衷戀未安老矣復來定何日時
哉一去豈重看壁題過眼多累句庭景會心胥幻觀曲
繞門前流綠水春瀾入目亦秋瀾
降旨免直隸緩徵積欠並賜大小官員等食
東西瞻謁
兩陵週畿輔觀民事豫遊雖值慶年陳衆樂却思潦地
切先憂緩徵百萬全教逭(新正以朕八旬大慶已降旨將各省錢糧普行蠲免兹恭)
(謁戴允兩陵禮蕆將幸山左蹕路經臨童叟歡迎情殷愛宜廣敷愷澤加惠畿民所有直隸各屬節年因)
(災緩徵帶徵未完地糧銀一百四十二萬餘兩改折銀二萬一千餘兩屯糧四萬二千九百餘石屯穀七百九)
(十餘石屯米三百餘石降旨全行豁免俾窮簷得免追呼共安耕鑿用副省方觀民行慶施惠至意)欠賦
山東待更諏(山左節年因災未完銀糧或亦有之俟長麟迎鑾到日詢得實數自應一例豁免俾)
(令同被渥恩)賜食門前勞(去聲)執役眼饑餒者飽餐不
紫泉行宫十詠
敞軒
東幸南巡路必經行宫樸斲耐居停敞軒雅稱覲畺吏
民隠咨諏子細聽
屏山
疊石為屏隔别區玲瓏詰屈趣清殊取材原自西山近
莫漫稱來自太湖
鏡湖
盆湖一畝堪稱鏡朗照形容清絶塵可識世無大小界
各能有鑑漫欺人
舫室
幾間書室沼之濱春水初生漾碧淪却與濟寧遞消息
迴途真箇泛輕䑳(此時春水已盈計東巡迴蹕由濟寧登舟抵津門水程自當輕利)
㯶亭
笠子原供人戴之縛㯶何致肖真為笑他似解李白句
飯顆山逢杜甫時
虹橋
呼橋從實呼虹幻幻實由來底是真歲歲山莊步虹慣
(避暑山莊長虹飲練為三十六景之一文園獅子林十六景亦有虹橋皆每歲慣經之處)饒他麋鹿
近親人
魚罾
漁罾點綴置湖邊不動微風影漾鮮却是澄清直見底
無魚因悟理應然
石徑
石徑能教近遠移居然咫尺異高卑由來平易亦自好
却是人情好(去聲)作竒
竹埭
閱時竹埭偶斯過月色風情静付他幾个亦饒淇澳意
自修可忘琢和磨
箭廳
庚寅題句憶斯曾步射艱能馬射能八袠即今稱耄矣
罷其矍鑠愧重增(幼嫻弓矢未嘗少廢壬午臂病後雖每遇行圍馬射猶命中如常步射則)
(久不復為是以庚申駐此題詩有陸游同病每慙然之句今年躋八秩愈當節勞自重而迴憶昔年惟增愧恧)
清明
行館傍新城按程駐蹕旌景如凑吟詠花不讓清明雨
固非渴望風偏解妒生恐將符噩諺(農諺云清明風刮土牽連四十五)
切切致心怦
經雄縣城南因命加賑有作
雄縣城南廿里餘大隄護淀滙波瀦途今一線左右水
堰外平湖高下淤(淀之北堤所以禦水衞民也兹出雄縣城南經二十餘里因去秋霖雨過)
(多旱路左右潦水尚未全消皆漫淀堤所積不可播種目覩情形實堪心惻)昨潦甚哉傷切
已吾民病矣嘆非魚曰蠲曰賑勤優恤一再加寧帑惜
予(新正以上年順天及保定河間天津等府屬被淹州縣雖已實力撫卹銀米兼賑猶恐今春正賑已畢青)
(黃不接民食不無拮据已加恩將成災七八分之極貧並九分災之極次貧民俱展賑一個月今蹕途經覽念)
(距麥收為期尚遠災歉之餘元氣不能驟復仍即降旨將現在及回鑾經過之雄縣任邱河間獻縣阜城景州)
(滄州天津青縣静海武清等十一州縣照二月展賑之例再加賑一月庶稍救飢民耳)
至趙北口作
幅員昔日那堪論(去聲)趙北燕南此設關直隸今司一總
督姬周古割幾區寰淀惟就下分左右(淀河居霸州文安大城武清東)
(安静海境者為東淀自雄縣安州安肅高陽諸水來者為西淀而趙北口堤居其中有橋八座西水由此滙入)
(東淀流歸大清河)路所必經熟往還去歲秋霖是間甚循堤歷
歷閱民艱
懷清樓口號
岸樓西向淀之池俯目清波萬頃披却語地方大小吏
予惟對景爾應思
湛持軒
湛固水之德持則人所為二義不相涉何以軒名之憑
軒悦水湛入目會心持是豈非一乎誰能分别斯濂溪
語取注主静無不宜
鄚州道中作
行堤就陸較前遲陸路兩旁水占之(過趙北口仍由堤上行走盖緣陸路)
(兩旁積潦猶未盡退時當舉趾深為繾念)昨歲秋霖實過甚恐妨舉趾悞其
時
或稱去歲此行舟賑恤申令(平聲)惠被周(上年直隸因秋間雨水過多河)
(淀並漲被澇成災者四十一州縣當飭酌給口糧並按例賑恤今春加賑昨復命加賑一月)雖見吾
民鮮菜色遠鄉僻壤可同不
輕輿遵路原非濘畺吏修治可謂勤未識勤民似兹否
乃誠盡力解憂分
微雨(二月廿二日)
清明卓午風誠恐符噩諺(以農諺清明風刮土牽連四十五之占頗為厪念)解
者曰非時(是日亥正一刻始交清明節氣卓午起風尚在清明之前或云無礙)疑信吾猶
半設以斯地論潦水尚連淀久弗雨適可風多涸立現
於耕轉為宜無事多愁患行行過鄚州地漸高改觀涸
出者種麥菁葱綠成片復為(去聲)思雨佳情莫定屢變濃
雲墮細雨忽被風敺散一惜澤不久一恐霪成漫更以
解噩論(微雨在清明三日内或可解農諺所云)則斯固已善雜言不成章
慮紛鮮定見然莫非因農為君難自歎
思賢村行館四疊舊韻
繼前代學後人祠豈易得之應審宜太傅立身真是合
作君治世詎殊資受賁闊論還輕董授易精詮兼善詩
行館偶賡甲辰韻辭多欲笑此何為
河間道中詠古
獻王祠
相依祠墓梓和桑秦火那災經義長(謂天經地義也)詩易至今
傳正學寧須竒秘詡三倉
簡子城
屬燕何得簡城築尹鐸傳應訛晉陽(晉陽為簡子屬邑此城在燕南趙北)
(之間自不應附會簡子當與聞鈞天廣樂沿訛秦穆公事同一躗語耳)帝所重儓穆公事
史遷躗語太荒唐
扁鵲宅
自當生與自當死能死生人詎越人二語居然示君道
故當扁鵲號醫神
亞夫城
嚴令軍門細柳營訛傳渤海亞夫城可知地下埋反獄
卓卓早招怏怏情
董學村
三載下帷獨著書却言災異禍招諸擇交自是學人重
弟子何容吕步舒
閭邱臺
禁弓弩對實佳文寶鼎辯能周漢分口給力行殊碔玉
似忘明哲保身云
瀛州南樓八疊沈佺期韻
樓即可稱譙吟興緬干霄然而曾讓宋末句殊澀寥(用昭)
(容品詩事)獨此瀛州章逸韻同清飈壯構今何在烟村及野
橋疊詩見其人初唐原匪遥其人實熱中逐炎不厭囂
論世亦政方重賡五字謠
命截留漕糧三十萬石於北倉以備直隸賑恤之
用詩以誌事
畿南沴勢見經行日日憑輿切切情幸得山東資接濟
(直隸去秋被水淹浸處所正賑已畢疊加展賑尤幸山東去歲上稔畿南接壤商販貿遷閭閻毫無菜色然予)
(軫念民生時切於懷矧連年全漕抵通天庾充盈現在糧艘已入直隸境内因復降旨令倉場侍郎蘇凌阿藩)
(司馮光熊會同前往截漕三十萬石留貯北倉以示多方籌備至意)更宜天庾撥餘贏應
知此後時猶遠可謂目前價尚平(東作方始距麥收之期猶遠雖目前糧價)
(尚平而早為儲蓄以待賑糶之用庶有備可以無患耳)備以不虞早為計畺臣善
體惻民生
題毛公祠
傳詩自是屬毛萇宋代方知有紫陽(漢唐以來於毛傳詩序俱無異詞至)
(宋朱子作集傳於是後儒方宗紫陽之說)幸得趙燕立博士便云遷就亦中
郎(朱子謂毛萇始引詩序入經自齊魯韓三家之傳絶而毛說獨行讀者有所不通則為之委曲遷就云云)
(然朱子雖别自立說而亦有拘而過當之處如鄭風自緇衣以下惟六篇與舊說相仿餘十五篇泥於鄭聲滛)
(一語悉以滛奔斥之而置實事於不問殊失誦詩尚論之義且所謂鄭聲滛者以其聲近於滛靡非謂詩之以)
(人言者無不屬之滛奔也如風雨之思君子子衿之刺學校廢揚之水之閔無臣將仲子之刺莊公山有扶蘇)
(諸篇之刺忽此皆有實事可稽詎得概以滛奔目之乎向題七十二候虹始見詩觸類及此辯之頗詳然自宋)
(以後雖皆宗朱子而毛說行之已久尚有典型虎賁中郎之思誰則無之)二南原合不稱國
十什衹當獨號王(古有二南而無國風之名其不應稱國已見向所著國風正譌至平王東)
(遷以後王號猶存孰從而降之為國以是知朱子集傳為十五國之風者非是)行館祠旁供一
宿餘閒攷古遂成章
古有二南無國風之名宋程大昌詩議首論之天下
豈有周南之國召南之國亦豈有王統天下而謂之
國之理(如詩云王國克生正謂文王尚未王天下為周一國之義耳)至豳乃追王
之義或稱其先王之國尚可牽強然禮表記見國風
之文乃漢儒所作其所引我躬不閱乃邶風非周召
王豳也向曾為國風正譌闢其妄并詳稽古說加以
論斷矣兹以東巡道經毛萇故里採風之餘三復詩
教輙有所見不能已於言夫詩先春秋而刪者也春
秋尊王故於每年之春首揭以王公羊傳云何言乎
王正月大一統也詩之王即春秋之王也孔子作春
秋尊王如此而於刪詩顧以王列於國且入於衛之
後鄭之前有是理乎孔子生於魯父母之邦故為頌
魯非王之諸侯乎孰謂孔子尊魯而反卑王乎詩十
餘國編比後先解經家多曲說孔穎達謂王爵仍存
不可過於後諸侯故次於衛夫衛王臣也不可後他
國獨可後衛乎名分所在可少抑不可過抑是五十
步之笑百步耳歐陽修謂衛王以世爵比也王之爵
受之天衛之爵受之王曷可比也張載謂若非以衛
分之則王無異於正風也風之正變讀其詩者自知
之何待分且雅正變之間復以何者分之乎曹稡中
謂天下無王而寄元於魯故曰王者之迹熄而詩亡
孔子魯人春秋魯史魯人修魯史書魯元理也王詎
可寄若如所言則是春秋繼詩乃曹魏九錫之文趙
宋袖中之詔也侮聖言滋甚惟王應麟謂襄二十九
年季札觀樂為之歌王孔子至哀十一年始自衛反
魯降王於國風非孔子也差為有據盖孔子之刪詩
因其舊次耳我
皇祖欽定詩經傳說彙纂備引諸家之說而以朱子所
言十五國風次序恐未必有意置於篇末
聖見超卓已微示折衷可以鑚仰闚測矣其時李光地
親承
聖教亦有王號猶在誰則降之之說韙矣予以為王宜
列於二南之後十一國之前周之興而南也格被徧
於武夫女子其遷而東也憂思結於行役之大夫盛
衰之介如此與夏書之由甘誓而五子之歌商書由
高宗肜日而西伯戡黎周書由君牙冏命而吕刑文
侯之命同一意俾讀者憬然而悟惕然而思在上者
念政教之施當端本善源在下者凛風俗之化當則
古稱先一序次間俯仰興廢致此之由兢兢慎守始
以見詩教之大也中庸曰非天子不考文予見及此
為毛鄭以來說經家所未有亦考文之一不難移置
篇第頒諭學官改而行之顧經文傳習已久不可更
易唐明皇躋月令為禮記篇首予素所深鄙即曩時
定麈角解改時憲而不改戴記之義也然誦聖言正
大分所關係非淺尠因於詩發其端而覼識於後以
諗天下後世之說詩者
河南布政使景安報雨詩以誌慰
接境撫臣迎覲時承宣報雨驛應馳下旬澤已各屬遍
仲月膏欣四寸滋(前據撫臣梁肯堂奏河南省城於正月二十九日得雨四寸兹梁肯堂前)
(來迎覲布政使景安奏稱該省復於二月十八日子時起至午時密雨廉纖入土四寸現在濃隂遠布雲勢未)
(止霑被必廣二麥既資透發早穀秋糧亦可次第翻犂糧價平減農民歡悦)麥欲浪翻苗潤
普禾當犁起種(上聲)生資郊畿是日亦雲作(是日隂而未雨)旋霽
却非渴望期
紅杏園七疊前韻
吉行本不遙午前便駐輦門開舊熟路室匪新築館然
而已覺奢卑宫訓垂顯相傳梁王居舊蹟非拓展木架
弆芸編翻書餘暇遣汲古以為藩是亦足嘉善
日日六韻
日日覲光庶歡呼夾路行視今較昔篤落後繞前迎(每日)
(鑾輿經過之處黃童白叟夾道跽迎甚至有落後者復繞至前途歡呼載道覺愛戴之情更倍往年盖予夀躋)
(八旬康強如昔猶舉時巡令典稽之史冊實所罕聞宜乎羣黎瞻覲益深慶幸而予既仰邀昊眷又何敢)
(遴惜恩膏是以直隸省疊次展賑之外復免災歉銀糧一百四五十萬庶盡代天子民之職耳)都為
(去聲)康寧計不教呵叱驚身衣鮮須捷口食可充盈所見
誠堪幸向隅猶切怦殷殷憑顧處即我寸田情
景州行館八詠
展義齋
税駕行宫有餘暇虚齋召見每宣名席前用展勤民義
咨爾直陳漫隱情
頥志堂
堂名頥志述山莊(避署山莊有頥志堂以奉亦述慈寧是處於乙酉年新築行館斯名)
(恭奉今祇安輿駐此用博回憶歡心空瞻擔額不堪)本擬承
歡適
體康此日空瞻舊額在一悲傷惹兩悲傷
通渌橋
絳河牆外瀉流泉引則成渠漾碧漣宛轉木橋通渌水
其通不費鑿和穿
澹懷室
敞則為軒温則室晝存宵養各供宜蜃窗臨水澹然暎
正復愜懷點筆時
延月臺
下(馬韻後同)為空洞上(漾韻)為臺延月題名憶昔來下浣適逢
輪慢上(養韻)豈能深夜待清陪
涵虚舫
室雖云舫原非舫祇以長廊近水邊號曰涵虚誠恰當
世間萬事率同然
葆光洞
牡為峯必牝為穴石洞空空額葆光虚實中孚標至理
詎惟高論述蒙莊
四照亭
冕旒蔽目戒窮見視以無形在闢明照有公私言豈易
無魚應識水之清
福建巡撫徐嗣曾奏報得雨詩以誌慰
迤南率霑雨惟欠浙和閩閩此稱兼雪浙何報闕春澤
均游上下(今春南北各省奏報雨澤普霑惟浙閩尚未據奏到時切盼望兹始據徐嗣曾奏福建省)
(城自歲底二十八九日起至正月初八九等日&KR0584;雨連綿並於初三四日得雪五寸其上游之延平建寧邵武)
(汀州下游之興化省北之福寧等府屬均於初三四等日得雪四五六寸不等餘日亦俱得有雨澤又近南之)
(泉州漳州二府及永春龍巖二州所屬亦俱普得膏雨遠近均霑不惟麥收可期豐稔而東作方興即可乘時)
(播種早稲糧價有減無增地方極為寧謐)市減價新陳宣諭琅玕問(閩省既已得雨)
(浙省或亦均霑因即馳諭詢問冀慰厪懷)期詳農况真
策馬
策馬曉春晴輕寒輕暖程畿南接山左駕送更鑾迎不
覺八旬耄相關一念情所欣入佳境稔後麥抽莖
過德州浮橋作
不到齊疆漫五年浮橋過那不思前白駒瞥眼誠倏爾
赤子傾心益切然喜看林林温飽象祝祈歲歲屢綏連
(山東連歲豐收去歲麥收十分秋收九分有餘更稱上稔)迴空早畢新漕接治運勞
神略慰旃(近年經理運河疏濬不遺餘力上年糧艘於中秋前全數扺通旋即迴空南下據漕臣報)
(於九月初八日俱過德州自此可符冬兌冬開舊制)
降旨命倉場侍郎速收漕糧詩以誌事
適渡浮橋見漕(去聲)船淮揚已過艤平川(本日駐蹕德州經過運河浮橋)
(因策騎閱視南糧幫船詢知頭進揚州二三等幫已過德州北上以後各幫亦俱銜尾前進本年漕運遄行較)
(之去年更早幾兩月矣)後來銜尾源源至預計到頭櫛櫛填催令
入倉勿留滯(昨河南糧道劉文徽押送重運到通州後前赴白澗行在迎鑾迄今又半月餘知東)
(豫二省幫船當已全行抵壩且前據倉場侍郎蘇凌阿等奏稱於二月十八日開斛而現在收兊若干未據續)
(行奏到自係起卸延緩致令漕船守候需時因即傳旨申飭並諭令督率嚴催趕緊收兑俾得及早回空以符)
(定制)庶幾迴舶弗遲延笑他元素稱分任(行笈隨擕宋孝宗賜曾覿書冊)
(内書唐太宗與張元素論隋主好專之事意在分任羣臣而人君即可高拱無為夫人君固不當親理細事而)
(亦必明察以專賞罰然後足以董正百官致治四海隋主之失正在不能明察因慮其欺蔽而遂不免於自專)
(惜太宗與元素皆見不及此近因懲處直隸滯獄一事曾為詳申其說若連歲漕運迅速亦因年來經理運河)
(不遺餘力始能水勢充盈遄行無阻竞復冬兊冬開舊制倘亦如元素分任之說又安能力救漕運遲滯之弊)
(耶)試看通漕(平聲)速往年
駐蹕德州行宫
行行疆界分齊趙歷歷民情殊彼兹彼嘆昨秋潦為沴
兹欣終歲稔逢時(直隸上年秋雨略過大田多被淹浸若東省德州以南晴雨應時夏秋俱)
(獲豐收)相通隣境聽其運弗致傷農慰自知(直隸雖有被水成災之處)
(所幸東省連疆歲報屢豐商販可以通運而東省亦不致有穀賤傷農之慮)駐輦庭軒宛似
舊又因餘暇引清思(計前次駐蹕此間相距五載遂已夀躋八旬吏治民生農功暘雨日)
(厪於懷不覺光隂迅如是也)
十依
皇祖德州即事詩韻
民艱恒在目豈論入疆初然而籌有慶亦按子輿書
八徵耄以念方寸敢忘肅(予因今歲夀躋八旬鐫八徵耄念之寶盖距歸政之期尚)
(有六年未形智衰範之庶徵敢不在念惟是時雨之徵曰肅而五事以肅主貌予以為肅不在貌而在於心予)
(之髦而敬念庶徵惟此寅畏之心不敢少懈耳)
奎章賡十全(向於疊韻詩如中秋帖子涿鹿行諸作例以十全為度兹敬賡皇祖元韻已值)
(十全自後有作當更拈别韻)應時二月燠(蔡傳於庶徵曰燠句引小明詩首章二月初吉及三)
(章日月方燠二語以見燠之為春為木兹以二月東巡天氣漸和正協詩語)
題箑頭墨梅七疊前韻
撫梅歲隔五對時春未三重巡山之左罷幸江以南
降旨豁免山東緩徵積欠詩以誌事
山左幸逢稔屢年因災之欠在其前(山東自丁未戊申己酉連年以来春)
(夏雨暘時若冬雪優霑各屬二麥秋禾收成豐稔均獲九分有餘其前此數年間偶有水旱不齊因災緩徵之)
(處現在所有民欠均非近年之項也)入疆悉故惠應施(去聲)三載緩徵豁以
全(此次巡幸山左鑾輿所莅童叟歡迎倍形愛戴兹入疆伊始允宜普沛恩膏因思各屬從前積欠尚多若)
(一律徵輸恐民力不無拮据即降旨將四十九五十五十一年未完銀一百七十餘萬兩全行豁免俾閭閻益)
(臻樂利以副行慶展義之意)足食更加免追呼(去聲)安居可以恣興眠
即看麥壠芃苗綠設雨應收餅餌駢(連日經過地方麥苗芃蔚盈望菁葱)
(地方官雖稱土脉含潤不至望雨然春澤惟期優渥又為之生望雨之念矣)
曲陸店行館作
野店名曲陸命名義莫稽無從攷舊乘却以念羣黎或
有難申屈應教與雪齊載咨大小吏觸目敬堪躋
再題曲陸店
不解感思道不求殊淵明命取縣志覽八景堪笑生(曲陸)
(店在平原縣境按志載舊傳八景有曲陸耕雲名目一曰鳩埜春耕注云以地遠城市而近河民之力作者衆)
(故云盖郡邑志乘多附會以標名勝類皆可笑所有八景諸詠亦無可觀者)漁洋號博雅亦
未詳其名(王士禎新城人康熙年間曾任刑部尚書為山左詩家有漁洋詩稿其戲題曲陸店詩云)
(曲陸店接黃河厓亦未言命名之故)因思河九曲其尾在齊坰是地馬頬
北徒駭於南横中間得平陸合以曲陸稱既古允相副
循責不費争五字為紀實沃壤觀新耕
徒駭河
禹時徒駭今無用無用辛丑仍資疏(辛丑歲青龍岡河口漫溢其始分為)
(二支南一支由南陽昭陽微山三湖南下仍歸運河北一支自趙王河張秋穿運由大清河歸海其分洩不及)
(者由徒駭馬頬等河疏洩入海亦一時權宜之計耳)偶一資之出無奈欲返其舊
那能乎辛丑雖然幸復故其後衝決還頻書古難今更
難於古(古人言治河無善策今之治河非古地廣人稀之比欲其順軌安流不為民田廬舍之患較古)
(人為更難矣)駕言閱古深慙予
醇和堂四疊舊作韻(平原縣行館堂名)
有實方當可曰名貴名鮮實率常情欲祛此習審難矣
返已亦惟先致誠
晏眠
晏眠人謂樂晏眠我謂苦豈其性異人聽我陳覼縷寐
賴神之全年老神短阻是以寐弗長每每醒四鼓設如
即求衣東方刺應覩侍御實亦勞(侍御之人每日先一時早起祇候若四鼓)
(求衣彼當三鼓而起是終夜不能休息矣)彼非人子否(叶)無奈攬衾眠其晏
翻為楚消煩或句成欹枕仍延佇質明乃夙興斯苦向
誰語問不早朝人(用白居易語)其樂誠何取
雨(二月廿八日)
入晚興雲密中宵落雨甘唘行猶霔細沿路或時酣濯
麥隴烟接拂花村靄含有欣共民慶無暇問程覃駐輦
&KR0584;逾午潤庭寸過三尺盈應更美於澤豈辭貪
齊河縣行宫六疊前韻
五年閱復此來居萬姓如前歡擁輿論政幾曾化及彼
修身祇愧貌仍予思將何事消餘暇亦曰新吟疊舊書
却是隔牆
雲館在愴然有泚敢瞻諸
賜山東巡撫長麟
山左羣黎一何幸屢綏更值撫臣賢所嘉執敬以無事
不敢放心於有年須識安民在察吏漫勤扈蹕務增妍
持盈勖爾休稱泰謙鞏惟予亦勵虔
賦得野含時雨潤
宜雨宜暘候輕寒輕暖天平途塵氣净東宇曉曦鮮因
憶宋家句稱居沈氏先(用昭容評詩意)微嫌殊夏令(時雨當用之於春方)
(為切當若夏日稱時雨當知其春必經旱矣)正值利春田綠野麥如濯紅村
花欲然露珠滃錯落風綺颺芊眠渴意解方寸沃心同
億千咄哉言過慰惟切戒盈虔
九依
皇祖過濟南韻
即今九過濟南城
奎韻十全太熟生(向作疊韻詩至九疊則為十全不復賡韻繼更有作即拈他韻用之)歷
下
逝仙恨豈忘(去聲)八旬偕老意難平(得孝賢皇后於濟南病遂不起故每及)
(之)更憐未得元孫見那免迴思諸慮盈自笑塵緣排未
盡倩他遮莫遠雲横
宿長清縣示地方吏
長清標縣名難考義所取築館備
慈頥由來亦已久巡方每憩躬憶昔惟俛首不能捨之
過恐衆勞奔走長途藉徙倚清齋遠塵垢然意豈在兹
觸緒摛吟口試問大小吏兩字守諸否
小憩崮山疊甲辰韻四首
齊郊行不見燕山曠野輕與目為閒今曉一峯忽入望
巖巖遥示岱宗顔(兹山在長清縣東南三十里山脉由岱岳迤邐而來上有古柏數株蒼翠)
(崖谷間)
數歲兹山復一過雖云嶺小亦嵯峨翠微處有傳餐室
(山下有屋數楹辛卯年地方官所備以為傳餐之所)不說由來愧已多
巖頂精藍有佛樓隆崇入望曉雲收頻經曾未一拾級
付與闍黎自淨修
小駐輕輿復就途迎鑾老幼總歡娛屢豐見爾足衣食
此景熙熙信悦吾
御製詩五集卷五十四
