御製詩五集卷八十六
古今體一百六首(甲寅二)
立春日得句
新春四始洽新年(正月初四日)
蒼縡欽承景福駢禄位名夀德慚薄元亨利貞時致先
昨豐今籲綏屢繼(去歲幸獲普豐秋間播種麥田雨水亦優惟年前之雪雖有三寸未為霑)
(渥刻下益盼繼澤耳)外廓内殷保泰全風日晴和諸事順祇因望
雪意殷然
甲寅春帖子
青鳥重司啟蒼龍恰值辰(是日壬辰)
昊天維於穆一氣萬方春
四始輪當四(正月初四日立春)初年正是初熙和幸逢世虔惕
並殷予
年年内翰寫春詞漫頌恒教多進規那得萬幾無一失
慎終以久更虔寅
直隸總督梁肯堂報雪詩以誌事
望雪入春忽過冬報來保定六霙逢(據直隷總督梁肯堂奏直隷保定一)
(帶自上年十一月二十九日得雪後農民望澤正殷兹於正月初一日戌時至初二日寅時得雪四寸甚與麥)
(苗有益且值歲首喜得祥霙民情尤為歡頌等語)早知盼澤同中外(去歲冬至月廿九日)
(京師得稷雪三寸各處培擁樹根尚覺厚實而保陽一帶其日之雪較小彼時正深厪念)豈料霑
恩殊瘠濃兹值晴和稱應節(自元旦至今每逢嘉慶行禮之日皆喜晴和今日立)
(春韶光應節更稱順意適保定又報春前得霑優澤益足為農田稱慶)彼叨鬖灑慶宜農
宜農應節權輕重欣彼(幸霑恩雪)慙兹(仍殷望澤)愁更重
題樂夀堂
廿載堂成久居安亦近斯能乎待
天錫企爾慎躬為屈指兩寒暑高年延魄曦歇肩兹尚
未敢弛敬勤思
符望閣
符望閣成將廿年每來顒籲信其然循名已近得乎實
適百仍欽半九全
倦勤齋
朝乾夕惕人倦勤奚其可莅政滿六十而復耄齡果娱
老以養性或弗為懈堕能否踐斯望静俟
天恩荷
閱是樓口號
豫築莬裘立待觀成之次第廿年安即真居此餘二載
閱亦從頭如是看
養和精舍作
和固應春養四時無不宜藹然近斯矣顒若跂予之詎
謂柳梅卉那煩琴瑟絲空空心合室默契發生資
新正
雍和宫瞻禮
新正瞻
舊邸老大溯初生内聖學未至外王治那成萬幾惟益
慎一念敢忘誠稽首籲
天貺優霑霈六霙
題雲岫軒
禮蕆旋
龍宫暇餘豫靈岫率緣路之便試覽春之秀韶光始醖
釀佳景含蒨茂假山雖人為歷古如天就佇待同雲敷
玉花盈尺祐
畝鑑室有會
假山引流泉畝平亦稱池有池即有水曰鑑何不宜可
以正衣冠可以照鬚眉勿謂池面小試聽申後辭方寸
小於斯九㝢鑑在兹
枕巒亭
假山亦自百年多幾樹楓楸矗古柯著箇孤亭石巒表
李成畫意看如何(石渠寶笈有李成古木寒林)
盤嵐精舍
嵐(本山氣也)與巒(乃山岡也)互用盤嵐意在山委曲幽谷中精舍
搆其間升降步石級屋中歷㠝岏莫謂山意多烝靄(朝嵐)
(夕靄向曾明辨之)時往還
題鏡清齋
書齋臨碧沼久額鏡清名冰水胥堪喻妍媸自任呈無
心境誠可有意鑑當平每憶輇材器憬然懼以生
鏡清齋四詠
昔年於此齋中曾為月露風雲四詠自後復為冰
水月風四詠者再苐思一般清意四時各具而鋪
陳藻麗為文人誇多鬥靡之習今不復為之因更
為春夏秋冬四詠撫時乘令以寓奉若之義云
春時為水或為冰節候寒暄各有徵(氣候寒暄以立春遲早為判每歲来)
(此或為冰或為水而其為照則一也)試想池中魚陟負其間誰與教之能
右春鏡
是溪豈是濓溪也夏季居安君子宜却值山莊常避暑
每教鏡影付然疑
右夏鏡
岸圍綠柳砌黃花澄映高低秋趣嘉未免致疑三徑側
一池嫌闕碧波涯
右秋鏡
冬來芳事都凋謝一鏡平披果是清月露風雲胥不藉
笑他李諤若為評(隋李諤論文體書云連篇累牘不出月露之形積案盈箱惟是風雲之狀)
(其意欲革兢騁浮華之習乃其書仍為駢體不免猶踵餘風爾)
右冬鏡
新正幸圓明園
排日正當調六幕青旂翠輦御園臨每逢卜吉晴和值
(元正朝會及紫光閣錫宴外藩坤寧宫祀和諸神吉祥雍和宫瞻禮並今日幸御園連朝風日晴事)
(俱荷鴻佑上蒼)統切叨
蒼庇佑諶愧以為榮同衆慶祥仍望澤獨予深節前後
或玉花賜冀認梅英發始林
題富春樓
富春額署五旬年(是樓在鏤月開雲之前乾隆甲子始題此額至今已五十年矣)每欲
題詞輙忸然物阜民安方謂可衣豐食足倍懷牽慚今
盈六故吾耳撫此初韶仍爾焉詩匣懋勤排歲奉(近年九月)
(杪自御園進宫後因三冬多暇命懋勤殿翰林等將次年新春所遊詠之處自大内及寧夀宫西苑並圓明園)
(萬夀山玉泉山各等處酌檢若干題每日乘暇豫作數首至開韶慶節宴賞頻蕃頗不得暇即偶有所作可以)
(從容涉筆亦凡事豫則立之意也計甲寅乙卯兩年尚須依例作之逮丙辰歸政後吟興偶至即可隨意所便)
(不必仍沿此例矣)踟蹰未免懶攄箋
養和堂
書室樸而雅逕佳委曲通古梅峙一缶南枝意已融是
誠養和乎吾意與之同萬民登春臺寧無一困窮
含碧堂
岸裔溪堂在溪冰猶凍中流澌仍待碧薄凌(去聲)漸呈融
晰理始於象看標可識衷額簷曰含者其義藴無窮
静通齋有會
静通豈謂廊相接理具濓溪太極圖中正及仁義以定
立人極合主斯夫
涵遠齋
溪齋臨平湖向已名涵遠其意托於水漪瀾未呈眼然
而每來兹所會非一撰撫邦之寧否綏農之水旱勅幾
之敬肆出治之長短含以方寸間夙夜惕款款敢云斯
小康惟恐致大舛那能似清波澹然無多辨
兩江總督書麟浙江巡撫吉慶河東河道總督李
奉翰陜甘總督勒保各報雨雪詩以誌事
北方寒為雪南方暖為雨雨雪本一耳寒暖異其序書
麟報三省雨雪胥得所(江蘇安徽江西三省上年入冬後瑞雪叠霑兹又據書麟奏江)
(寧省城於十二月十八日雨中帶雪勢甚綿密至二十三四後得透雨并據江蘇省之松江淮安太倉通州安)
(徽省之安慶徽州寧國池州太平廬州鳳陽潁州廣德六安泗州滁州等府州屬均報於去冬十二月初九十)
(一二等日得雪積厚一二寸至七寸不等其安徽省城亦於十二月十八日自夜竟晝密雨入土約五六寸又)
(江西省之南昌瑞州袁州廣信撫州建昌饒州南康九江等府屬亦於去冬十一月下旬先後得雪一二三寸)
(不等南昌九江二府屬續於十二月初十十一等日得雪二寸至五寸不等其距江寧較遠之各屬尚未報齊)
(等語)吉慶奏浙江優渥被九府(吉慶前奏浙江省城於去冬十二月十一二日得雪)
(三寸兹又奏稱十五日戌刻至十六日寅刻復得雨二寸餘並據杭州嘉興湖州寧波紹興金華衢州嚴州處)
(州九府屬四十二州縣均報於十一二日同時得雪二三寸至五六寸不等)奉翰稱山左四
寸膏入土(山東各府屬去歲十一月普得雪澤兹又據李奉翰奏沿河嘉祥濟寧一帶自上年十二)
(月二十九日寅時起至元旦午時雨澤連綿入土四寸甚為優渥而雲氣廣遠甘膏自必普遍等語)遠界
之勒保稱通省霑普(甘省各屬於上年十一月中旬下旬普霑雪澤兹又據勒保奏蘭州)
(鞏昌平凉慶陽甘州凉州六府屬暨秦州階州涇州肅州四州暨所屬陸續禀報於十一月廿八九三十等日)
(復得雪三四五寸不等該省山高土燥全藉冬雪滋培自冬至以後通省雪澤頻霑實於今歲春耕大有禆益)
即近梁肯堂保陽告霙覩(昨初四日梁肯堂奏保定一帶於新正初一二日得雪四)
(寸已有詩誌事)何乃於京畿望澤久延佇翹恩目益勞思過心
獨苦批慰以為慙(上年南北各省均已得雪現又據書麟等奏續得雨雪情形遠近俱蒙)
(九昊貺批閱郵章固深欣慰何京畿自上年冬至月廿日得雪三寸後至今尚未續霑渥澤翹望焦心撫躬)
(自責不能不引以為慙耳)壹鬱弗寧處
宜春殿題句
春來無處不宜春享帚偏稱朵殿循詎謂雕楹與畫棟
每思慎已以臨民可能衣食胥豐足率曰法廉判假真
撫序知憂弗知喜東皇詔我體乾仁
延藻樓口號
層樓拾級恰初春柳眼梅心各盼新拈筆欲吟先自問
人延藻抑藻延人
題文源閣
文源喻以水其源一二二而一理原有本盈科是之取
居今稽古豈為煩書臻乙卯恰胥遍(每歲春日來此俱有題句皆以次書)
(懸閣中計至明年乙卯壁間題咏恰遍)吟待丙辰合罷言(丙辰歸政之後即偶&KR0681;斯閣擬)
(亦不再題句矣)言易行難成語在自知愧耳寸心存
翠微堂
翠微本以言山耳誰謂陸堂亦有之突兀庭枝未吐葉
循名正合是斯時
齋戒還宫西直門外作
撰良臨苑遡常規每值晴和衆實怡却以無雲四朝度
幾曾有喜近臣知致齋仍復彤宫返祈
澤益顒青殿寅歷覽連塍冬麥茁思其膏渴過因誰(去秋)
(因雨足所種麥田土膏滋潤上年冬至月又得雪三寸是以蹕途經覽麥苗新茁頗覺勃發刻下更得續霑渥)
(澤夏稔可期目擊渴雪情形省躬思過莫能自釋耳)
詠定&KR0034;盌
粉定傳宋製爾時猶厭芒(宋陸游老學菴筆記云故都時定器不入禁中惟用汝器)
(以定器有芒也盖其時新陶初出火氣未除是以不貴今則已閱七八百年古澤幽光且以罕覯稱珍自不同)
(當日矣)至今珍玉潤入夜擬珠光訾近譽其古尚圓豈必
方東坡琢紅句想未酌之詳
按今時所見定&KR0034;皆白色上者謂之粉定次者謂之
土定未見有紅色者也乃蘇軾試院煎茶詩有定州
花甆琢紅玉之句考宋邵伯温聞見前錄載仁宗一
日幸張貴妃閣見定州紅甆器帝問曰安得此物妃
以王拱宸所獻為對帝怒以所持拄斧碎之妃愧謝
久之乃已云云似當時實有此一種然何以今時白
者不乏流傳而紅者即髺墾薜暴之脚貨亦絶不一
見耶豈當時不過偶一陶製後遂禁止不作而軾因
逞詞詡重耶因成此什並識如右
祈穀前一日詣齋宫謁
壇禮拜作
黃道天街循路中都闉衢市歷綏豐(今日詣覽街天壇齋宫歷市景)
(物繁盛去歲綏豐之象於斯可見)人情物景誠殷富却想郊村可得同
昨冬收雪樹培根餘月逮今消鮮存(上年冬至月廿九日得稷雪三寸當)
(時培擁樹根尚覺堅厚月餘以來俱已消融盖以雪本未優而晴霽日久勢有必然也)晴久澤微
以至此迴思丁未愧心源(丁未有培祈穀前一日詣齋宫作根時玉高如阜之)
(句迴憶能無滋愧)
詣
壇瞻拜此躬行深沐
穹恩感切誠祇以耋年微減步過中權厥重和輕(往年)
(祈穀前一日詣齋宫於過六皇乾殿拈香例由磚城南門外降輿自壬辰以年旬改由西門步入今年又)
(改由步履殿之西垣外降輿較西門更近四分之三盖稍節之勞正藉得以虔誠對越况年臻耄耋尚能)
(躬親祼獻或幸仰&KR0829;所云天與祭祖鑒佑倘因畏勞遣人恭代洵有如孔子不如不祭者權其輕重)
(減步之過庶較微耳)
祈穀禮成述事
子(前歲)寅(今年)兩度次辛連例以致齋弗隔年(定例正月初三以前逢辛)
(則壬子祈穀大祀用次辛盖以齋戒不當在隔歲也前歲元日值辛今歲甲寅初三值辛是以皆用次辛)
日值紐芽符舊紀(是日辛丑)辰當
祈穀著新編綏豐雖幸金穰昨(去歲各省收成俱在八九分以上而直隸更報)
(十分可謂溥豐)禱澤兹希玉被田節近上元切
恩錫曰欽曰惕寸心虔
耕雲堂
山堂臨園牆牆外田近閱弄田園中多莫如此親切園
中屬官物牆外私墾别當官與治私盡力殊勤拙何事
不窮理亦弗苛察屑耕雲見始春因之生慰悦
牆内公田不如牆外私田耕墾之善此亦人情非可
以法制禁令治之也孟子所云公事畢然後敢治私
事乃言其理而殊不近情至如穀梁傳所云私田稼
不善則非吏公田稼不善則非民可見公私田原有
善不善之分予以為斷無非吏之事若以此非民無
乃苛乎井田之法八家同治公田心力安能齊壹故
自周時已廢不行况後世必壊溝洫堙疆理奪民世
業以為公田此斷難行者而瞀儒動言復古深可哂
鄙因詩成引申識之
題素心堂
堂乃時偶為心固素所藴五十餘年間萬幾發無盡操
之應識要逐物私斯引所謂要為何敬之一字允乾惕
保始終日躋以為凖
雙鶴齋八景
廓然大公
五架書齋虚且朗不教花樹植前墀廓然明示大公意
我亦物來順應之
綺吟堂
瀟落溪堂額綺吟憑思未足稱(去聲)吾心詩仙曰李詩聖
杜兩字何曾一句侵
峭蒨居
西山怪石如湖石堆作假山峭蒨深曲徑偶然循屧步
田盤一例坐雲林(盤山有雲林石室叠石為假山與此頗相肖)
披雲逕
石逕趣惟窈窕宜入之深自得雲披虚無和潤探春處
恰喜其根有暗移
韻石淙
初生春水力猶微溶㵝輕輕出石磯悟得為文原有法
不於激越在藏輝
啟秀亭
四柱空空一小亭幽尋至處暫清停兩端底用勞勞叩
啟秀分明撫始青
影山樓
山上兩層更有樓欲將千里目中收并州竒想分眀是
却笑未離影像求
規月橋
入水橋牆接碧川(循雙鶴齋而西跨湖為橋以通往來)上空規學月之圓
(橋形半規映水宛如滿月若竞成圓規則轉不能通舟是究得月之半而未得月之全也)中宵暎處
端輪謂得半終猶輸得全
上元前日小宴王公及曾元成句
元正十五上元覃置望靈臺依律談(欽天監依靈臺時憲推筭每月置望)
(亦有於十六七者如前歲及今歲正月望日皆在十六盖以月之哉生至光圓滿而論其實自元正朔日數)
(至十五日為千古不易之上元也)例以節前詠行葦遂於晝卜俾傳柑
晴和風日雖云幸優渥雲膏却久含曰盼(久未得雪)曰欣(每值)
(大典逢晴和)難措意虔
祈恩雪早霏甘
詠古玉文房匣
文房四事貯之妥世代千秋艱以尋如琢如磨自誰手
曰今曰古一惟心無言奚必能行較冺動應知入静深
却惜大家唐宋有未藏筆墨寫胸襟
上元鐙詞
排卦得章六八全(上元鐙詞八首自戊申年始每章各嵌一卦名計至乙卯年適全上年排)
(至井卦已成四十八章)四時成在革而遷設因名象釋厥義說以
文明理合然
祀虔太一祝蠶桑粥鼎應知百倍常我意愚多聖賢少
大亨養不計其方
飛煙一遞萬雷鳴未發聲兹先震聲保合太和勤輔相
神功原亦藉人成
長(上聲)男次即艮來呈彖傳恰符宵景精動静以時不失
者果然其道大光明
萬國朝正那計遐傳柑嘉宴本同家却因熱鬧漸生愧
返樸還淳豈易耶
鍾馗僂指凡有幾元夕曾聞圖出遊傅會同名始宗氏
遂傳歸妹以恩酬(北史張白澤本字鍾葵又太原公于勁字鍾葵又堯暄本名鍾葵宋宗慤)
(妹名鍾葵後世畫工作鍾馗嫁妹圖由宗慤妹而傅會也但葵馗二字異耳又楊慎外集鍾馗即終葵畫工又)
(有作元夕出遊圖者)
八首羲詞歲不同奉時行慶酌乎中舞鐙排列書成字
教作吉言漫詡豐
歸降振旅子年旋象馬昨冬貢到全(廓爾喀於前歲壬子秋震慴兵威輸)
(誠降順隨即遣使奉表並進方物其使臣以臘底到京上年新正俾與朝會宴享尋復加賚遣歸其貢象馬使)
(臣因濟嚨一帶山險難行遂由巴爾底薩雜哩布魯克已等部落繞道而來路途遥遠是以於上年冬至月始)
(全到京)前席細詢諸土弁情通番語倍生憐(四川屯土降番每遇調集)
(出征最能出力福康安征討廓爾喀所調番兵登陟險峻極為趫捷其在軍營出力之土弁贊巴巴圖魯木塔)
(爾等十四員特令入京宴賚用示渥恩今夕俾與鐙宴召至御前親加詢勞該弁等感激奏謝朕亦略習番語)
(不待傳譯上下之情藹然相通倍增憐憫)
節後一日罷宴及觀鐙火作(是日值月食)
去年今歲適相值(去年上元節後一日亦值月食罷宴)連遇由來益審躬
雖是春秋曾不記可知兄姊本皆同修刑修德寧云異
(管子曰日食修德月食修刑其言頗有可訾德與刑即人君仁育義正之大要豈可分為二事且必待日月之)
(食而後修之平時遂可不修乎向曾著論闢之至春秋祇書日食而不書月食雖意有專重而究之人君遇變)
(修省隨在皆當警惕也)觀已觀民念莫窮况自冬春望雪久曰慚
曰惕萃乎衷
各省有收昨報連屢綏仍復望依然是誠不知足致過
以故乖和氣示愆近遠雖均一土被(保定畿南均得雪惟近京望澤)旰
宵實為萬民拳文筵罷舉非耽逸翰苑應同艱著編
節後含經堂
四庫藏東壁(堂之東廂曰味腴書室即貯四庫全書薈要之所)含經則久銘(全書)
(薈要庋架在庚子歲此堂則丁卯年所建錫名成詠已久)取擕宜左右枕葄切儀形
節又無端過春初有暇停展芸如自問設答恐難寧
淳化軒口號
淳化因藏舊版真兩廊石壁拱軒脣雖云集古存樸雅
自議過奢那待人
淵暎齋
書齋臨碧溪故以名淵暎取義雖於彼而吾别有證暎
淵目在娛淵暎心欲敬目娛一時賞心敬萬幾應似淵
深無私為照公以正體用故不同惕成五字詠
蹈和堂口號
書堂顔額取中庸達道應知中(去聲)節從今日韶光雖未
鬯十分春意滿於胷(用明陳憲章意中長滿十分春句意)
綏德齋
常年布澤應(去聲)春時加賑災區豫問之(每歲新正例當施惠用溥春祺)
(凡偶被偏災省分有須加賑者豫於冬月降旨詢問該督撫令其據實奏聞以俟加恩展賑)昨歲幸
豐恩旨少(去歲各直省暘雨時若收成俱在八九分以上即間有一二窪處被水各督撫不過奏請)
(緩徵借給籽種口糧閭閻已饒生計是以今歲新正無降旨加賑之處覩兹齋額轉覺歉然)齋臨綏
德略慚斯
題錢維城花卉冊
譽矣高家稱士矣卑之林氏乃妻之九英二者都不受
管領羣芳曰合誰
右梅
曼陀羅傲不周風百種無妨品命同雪壓一枝獨立處
胎仙露出頂頭紅
右鶴頂茶
深沉庭院暮春時粲粲柔葩嬝嬝枝買笑莫迷一味笑
其間有刺亦應思
右薔薇
是粟因誰喚作花為金揀不藉披沙人間安得傳其種
應識廣寒自有家
右桂花
芳譜何須名姓徵春姿那許到秋能長生殿角逢七夕
密意深情覺不勝
右秋海棠
四時都有翦羅名(見羣芳譜)謂是宜秋非謬情試看火流暑
退候披來稱體受風輕
右翦秋羅
枝頭四季放其春權奪女夷舊繼新冷語謂宜瘦客聽
那能不太弊精神
右長春
亞波摇動鯉魚風荷浦香消落莫紅似以碎珊綴長帚
掃他芳意付秋空
右蓼花
五出花擎幾縷絲弗霞之乃見金之要知顔色及形像
都是無端幻所為
右金絲桃
朵似優婆尼帽團折開接翼露雙鸞摩登伽悟阿難者
别體拈花示衆看
右雙鸞菊
一莖十二實攅之逢閏還看增一為(見陳淏子花鏡)莫訝神竒
具水草春榮秋謝物咸知
右茨菰
根同百合異花姿誰與名萱冒虎皮履尾者如樹之背
其憂想未易忘之
右虎皮萱
碧霞稱體輕裁翦不作殷紅與淡緋應妒月眀難辨李
一般也學素糚衣
右千葉碧桃
青色為鸞紅色鳳芳蕤惟是到秋開漢宫七夕翩然者
應是信傳王母來
右青鸞花
名則相同色乃殊尋常也得玉簮呼晩來風下如含恧
輸却幽香與白乎
右紫玉簮
楸花原不入花譜白瓣紅鬚也自竒最是夏初春末放
多逢望雨皺眉時
右楸樹花
如梅雖曰欠其香結子應驕味倍償(梅子酸自不如杏之甘腴也)一
種自知堪勝者枝頭葉嫩襯花裳(梅謝時方吐葉杏則葉隨花放似覺有致)
右杏花
丰姿未肯倩他憐照影獨臨清水邊試讀陳思洛神賦
其餘比擬概應捐
右水仙
花譜曾聞品語詳初臙脂久似殘粧菀枯自是循環理
萬卉誰能逭此場
右貼梗海棠
榮在羣芳逮謝時謂云好禮亦相宜濓溪道學開關洛
對豈能無富貴之
右牡丹
安石榴開不怨遲朱眀相暎正南枝問他底事如含笑
應是淮肥報捷時
右石榴
秋花取象號雞冠果見昂昂綘幘攅一例齊風殊美刺
為君可識信其難(齊風雞既鳴矣為戒旦之作而東方未明則以為興居無節美刺各殊亦)
(為君難之一端耳)
右雞冠
傍嶼臨溪照影痕似憐君子謝無存芙蓉搴以木之末
豈必楚騷盡寓言
右木芙蓉
侔色雖殊名却同棱棱臘雪潤香風司花巧有權衡在
以此始還以此終
右蠟梅
燕九日作
節事應於燕九收安窮長此理談酬觀燈擕以為婪尾
(自十三日放燈至燕九節凡七日例應收燈今日仍令蒙古王公等及回部番部並高麗琉球陪臣於山高水)
(長觀燈火旋擕至同樂園觀慶豐圖節事既竣衆人無不同深歡悦兩句以來凡遇節宴風日晴和豈不感荷)
(優究天思而去冬雪澤未不能不時為厪念)被澤胥殷虔叩頭日麗風和
衆皆悦雲消雪靳我仍愁歷年詩句頻翻閱率遇如斯
惕且羞(北地冬春之交盼雪之年甚多即前歲臘月得雪已盈尺甚為優渥而去歲此時亦尚有望澤)
(之作具見歷年詩帙中)
題湛景樓
層樓俯坦池一晌引清思試撫湛如此可知景最宜佳
哉韶有信(景)徹也照無私(湛)應識徘徊處莫非體察時
愛山書屋得句
入眼山光冶試新泐簷兩字切懷頻豈其自託乎仁者
設曰忘斯何謂人
微雪(正月廿一日)
五更滿布雲傍曙霰花委侵尋自旦明雲散日出矣徬
徨惕且恧不能安坐起時隂時復霽瞪發勞仰企逮晩
再聚同入宵霙落駛小片與大片紛灑鋪庭戺意謂雪
或成無兩刻而止未積寸祇分(冰上祇七八分平地三四分而已)孤望
依然里
兩江總督書麟奏報雨雪情形詩以誌事
元旦至翼日保陽雪信聞(直隸總督梁肯堂奏保定一帶於正月初一二日得雪四)
(寸)京畿賀正(平聲)晴獨予望實殷河東李奉翰其報先書
麟(河東河道總督李奉翰奏嘉祥濟寧一帶亦自上年十二月廿九日至元旦得雪四寸)江南兹
馳牘奏同得澤均(兹據書麟奏江寧省城於正月初二日起雨中帶雪初三日大雪繽紛至)
(初四日止除隨時融化外積厚尚有三寸)融入地弗計仍積三寸銀各屬臘
雪霑亦詳悉奏陳(書麟又奏并據江寧蘇州常州鎮江揚州淮安徐州通州各府州所屬三)
(十一州縣禀報於十二月廿二至廿九等日先後得雨并雨中帶雪入土二三四五寸不等二麥得此膏澤益)
(加長發民情甚為歡忭等語)披章慰為愧何地非吾民自責心過急静待
旻垂恩執筆摛芸牋竟不知所云
節後萬夀山樂夀堂作
寧夀宫斯萬夀山作朋同以額檐間(是處之樂夀堂義取智仁山水實緣)
(萬夀山得名嗣葺寧夀宫以是名堂亦緣寧夀之義而起宫名山名堂名正叶三夀作朋之義)久哉惟
是顒宿願近矣即期娛老顔符望依然待
昊貺撫時那弗切心關設如果遂初年志一敬毋忘敢
樂閒
道存齋口號
一氣貞元萬物怡道存目擊固如斯若山若水若温伯
豈必容聲更肖之
宿雲簷得句
搆齋必有簷生雲那無宿是簷額宿雲默會其義淑生
者動之機宿者静之伏生宿孰為根是理體應熟濓溪
太極圖旨哉方寸讀
瞰碧臺
背平林更面澄湖好是崇臺俯瞰娛一碧雖然恒入觀
(去聲)其間動(林)静(湖)自相殊
望蟾閣有會
高閣臨昆湖眺遠不計頃峰態及林姿四時供日騁而
吾額望蟾會意别有領峰林具實質蟾魄標虚景籌其
虚實間斯應託懷永
邵窩口號
遊洛猶思庚午年巖窩題額肖前賢不言學學無不達
獨舉先知未必然
按邵子之學出於李之才衍宓犧先天之旨窮究性
命之理著書十餘萬言凡天地之運化隂陽之消長
遠而古今之治道微而飛走草木之性情深造曲暢
無所不通正如易說卦傳所謂和順於道德而理於
義窮理盡性以至於命者是也乃當時學者謂雍於
凡物聲氣之所感觸輙以其動而推其變於是摭世
事之已然者皆以雍言先之實非雍之學也程頥謂
雍其心虚明自能前知斯言得之若徒震其先知之
明是直與京房之治易分卦直日動言休咎者同類
而並觀焉又烏足以窺測邵子之學之大哉邵子經
世之書其造詣與程朱殊途同歸是以庚午豫巡詠
安樂窩詩有前者周程後者朱同歸何碍却殊途之
句兹題是什復引伸其說於此
繪芳堂
山隂得佳處窈窕近溪堂斯實堪甄性其名曰繪芳春
情方醖釀花事且韜藏設叩精微理啟予昔有商
題景明樓
桃柳長堤亘界湖柳稊桃朵且含糊東西試向清波俯
始識景明若是夫
對鷗舫
喜新率厭故室以舫為名迴雁高飛際對鷗即景呈有
無心底論瀟灑趣堪評翔翥任其性夫何涉繫情
水村居口號
點綴鄉居學水村農桑時遠静無繁目經却憶豳風旨
播穀于茅箇裏存
會波樓得句
試觀波所會水無不就下孟子論性善是以取譬也過
顙與在山失在搏激者即此清净流坦然安排捨雖曰
平易言體而行者寡
德勝門外作
經臘入春望雪久一朝更比一朝勤賀正慶節倏胥度
麗日和風無所欣諸典仲旬應歷舉(每歲二月朔日於坤寧宫祀神)
(後令皇子皇孫皇曾孫皇元孫并簡近支王公及大臣等食胙受釐此旬日内以次舉行經筵躬祭)
(社稷壇諸大典先期進宫敬謹將事)乾田待澤盼加殷
大高瞻禮虔陳過(京畿自上年冬至月得雪後及今又將兩月盼得繼霑甚殷今早進宫即)
(先躬詣籲求大高殿拈香自省已有過愆以致靳澤虔誠默禱恕宥惟冀憐佑農民早霈甘霙俾得及時)
(耕種耳)祈
霈甘霙起早耘
湖廣總督畢沅巡撫惠齡奏報雪澤霑被詩以誌
事
優澤頻霑被(據畢沅等奏湖北省甫於新正初三四等日得有雨雪省城復於初九日酉刻大雪)
(繽紛濃霏密灑達旦連宵至十二日天始晴霽平疇積厚五六寸山坡高阜更有積至盈尺者)卜豐向
有言(農諺云湖廣熟天下足率土皆吾赤子覽奏豈不欣慰惟京畿兩月以來未蒙繼澤籲冀昊恩)
(甚為殷切)是民皆視子此地切析
恩愁見雲消宇難云脈起原(日内隂雲時布地氣頗覺通潤無如旋即消散膽仰)
(之餘責躬省過冀盼矣恩施真不知所云)雪求逮求雨(適江西正一真大張起隆來京朝覲)
(上元節後即命淤虔求大高殿設壇求雪至今未應今日據云改設壇場雨澤或可仰邀昊貺甘膏)
(速霈以利農田而紓顒黑耳)於邑益心煩
御製詩五集巷八十六
