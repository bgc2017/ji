御製詩五集卷五十
古今體六十三首(己酉八)
處暑(七月初三日)
前朝朔旦暴秋陽昨日密&KR0584;晩隨霽質之農諺胥合宜
(農家占七月有云不慶初一雨只怕初二隂謂初一如有雨初二猶隂即恐連隂為霖昨初一晴朗竟日初二)
(午後雖有雨傍晚亦即開霖証之農諺悉属合宜實堪欣慰)雨時雖愁晴惬意今晨
處暑暑全蠲天淡雲閒朗空際農功行旅兩無妨不禁
額手生欣慰咄哉此語違鞏謙惟應遇順增寅惴
刈蔆
蓮蔆均水卉却分臧與否花固蔆遠遜實亦蓮為美御
湖無不有馮生滋塞水浮蔓易繁延蔆勝蓮倍蓰無蔆
處蓮佳有蔆處蓮毁是謂利小人而足害君子爰命淨
刈蔆毋礙蓮濯綺扶正以祛邪或可通政理
霖雨(七月初六日)
處暑日快晴意謂弗霖矣其夜即作隂晝幸霽為喜(初四)
(日)而夜又密隂晨微霔即止(初五日)過申復生雲達曉霪
未已昨論喜懼源(前書安南始末事記有云喜者懼之對也懼則若有所失喜則無所更慮)
(若有所失心不敢放無所更慮心或放乎昨初四之畫霽初五之微霔未免生喜而昨晚徹夜霪雨又不能不)
(自返心之或放矣)仍蹈喜之否更符農所諺略霽弗足恃(初二日午)
(後雖兩傍晚即晴意謂不致連隂乃纔隔一日復即有此竟夜之雨是只怕初二隂之歲諺竟若有徵惟距秋)
(穫為期尚早敬企晴霖猶可無碍西成耳)禾黍結穗時秋陽暴方美凡三晝
夜間不能安坐起西南雲勢輕晴乎心敬企
敞晴齋即景
星節昨朝喜快晴洗車已過不須并(洗車雨農政全書謂七月七日兩歲)
(時雜記則云六日又云八日大率三日之内一雨即可應節昨初六日下午徵雨初七竟日晴朗今早尚有薄)
(雲已牌後旋即放晴是節氣已過自此晒曝句餘秋禾益資堅好耳)曦烘黍坂利成實雲
淨松齋善副名晶爽秋光猶覺嫩蕭疎物色率含清拈
毫欲紀今来意審意惟虞句涉盈
題戒得堂
金風皜日曉秋清徙倚書堂静六情下卷魯論堪意會
上篇孔子重躬行戒之原在耄而耋得也還分實與名
近誌安南終始事更申知過義尤精(安南用兵之始意在興滅繼絶原無)
(欲得其土地之心然得其名與得其實同當孫士毅初復黎城予不能無得名之意迨後阮惠復来予不咎孫)
(士毅之久駐失防而自咎其喜而忘懼為未能體得之皇祖戒得之訓因書安南始末事記以誌過而戒)
(義為尤精矣)
降旨封阮光平為安南國王詩以誌事即書賜之
三番耆武匪佳兵(予自即位以来平伊犂定回部收金川俱荷天牖予衷三蕆大功實)
(以順機蒙利土佑而成非逞兵威地也)昨歲安南重(去聲)有征無奈復黎
黎厭德爰教封阮阮輸誠(光平本求於明歲入覲恭祝八旬萬夀因以乞封兹接閱)
(謝表有憑假封號鳩集小邦之語情詞真摯深為嘉予因即降勅封為安南國王俾得世守土疆永為藩服)
守封疆勿滋他族傳子孫恒奉大清幸沐
天恩欽久道不遑日監凛持盈
廣西巡撫孫永清奏雨水糧價情形詩以誌慰
西省穀為東省資(粤東商賈雲集食指較繁每歲産米僅敷半歲之用全資粤西之米接濟)
(民食)為廑兵後廢耘耔銷鋒正值起犂候雨十兼逢風五
時各府都稱足灌溉(該省因安南用兵之後居民轉運糧餉不無有妨農務兹據孫永清)
(奏太平南寧二府自交五月頻得透雨又自南寧回省經過思恩柳州桂林等府属連遇大雨察看高下田疇)
(積水充盈禾苗秀發□蔬雜糧均皆暢茂並據平樂等府州属禀報雨水情形約略相似所有各属糧價桂林)
(平樂梧州潯州太平柳州慶遠思恩鎮安鬱林十府州與上月相同南寧泗城二府属較上月稍增通省民徭)
(安帖地方寧諡覽奏深為慶慰)吾民庶可慶熙怡雖然築納期尚早戒
滿南瞻益惕寅
題王原祁秋山晴霽圖
晴霽秋山倣道人墨猪拈出露精神(是幀原祁仿吴鎮筆意其自識云世)
(人論畫以筆墨必湏辨其次第審其純駁一任意便疥癩滿紙每於梅道人有墨猪之詣余於此指出得其三)
(昧云云)不離不即諸峯朗曰色曰空一意真溪落寬中坦
呈鏡泉從仄處迥垂紳既然悟得超三昧筆墨何須言
以諄
霞標
新秋涼爽却非寒趁爽輕輿陟翠巒平揖錘峯辨煙際
横拖列水俯霞端原稱望八將臨八未異心官與目官
策馬登舟都不藉祇餘陳迹兩圖看(自辛丑以前每於霞標待月升時策)
(馬以寓習勞之意迨壬寅雖弗待月尚復因泛月命棹至癸夘又因夜間水氣多寒究非所宜以後亦未如往)
(例於是彙書歷年諸什各成卷並繪為圖兹復披展已作陳𫐠觀矣)
綺望樓得句
聚民至萬
堯章詠倍蓰而今不啻過置府更因設學校興文遂致
聽絃歌(萬因皇祖時山莊居民已有萬家今又不啻十於丙申歲升廳為府設立學校於今絃誦)
(之聲溢於里閭)俯瞻撲地填闤闠遠眺連雲蔚黍禾富矣教之
誠在此柳文却慮喻其駝
出麗正門觀稼
五日秋旻喜快晴山莊氣爽更風清式瞻農瑞鳴雀報
略愧人欣策馬行(向年每日御馬射獵習以為常兹偶乘騎則人欣罕見是可愧老而無能)
(矣)潦水盡潭崖岸闊烈陽暴坂黍禾平所希多
賜宜暘貺高下田胥萬寶成
山東巡撫長麟奏報收成九分有餘詩以誌慰
北省雖然賴麥秋大田究以重秋收曰暘曰雨慶時若
我黍我禾胥穫稠(長麟奏本年東省地方澍雨優霑晴晅應候各處秋田無不乘時普種雖)
(間有低窪地畆因雨水連綿不無稍減分數而高阜平衍之區均属一律暢茂倍極豐蔚現在高粱早穀業已)
(次第刈穫豆子晚穀棉花黍稷等項亦皆纍纍秀實俱為稔足據各属禀報約收分數濟南武定青州菜州四)
(府属均有十分兖州東昌曹州登州四府属均九分有餘泰安沂州濟寧臨清四府州属約八分有餘合計通)
(省收成約九分有餘等語東省今春麥收已穫上稔兹秋收又復九分有餘披覽之下深為欣慰)各属
笇稱九分賸一心慰解萬民愁守謙戒滿盟恒念廣為
(去聲)寰中願更悠
雨六韻(七月十四日)
方欣五日快晴天即此一欣復致愆(自初七至十一日快晴五日正為農)
(田欣慰詎意是晚復隂惟深循省)其晚遂隂作雨細(十一徹夜點滴細雨)兩朝幸
霽半宵綿(十二十三連晴晚隂至半夜作霖)達辰為勢苦悠矣逮已將
休望渴然禾矮黍高待晅急安徽湖廣盼霖傳(昨據陳用敷奏)
(安徽省自交六月後北路雨澤無闕惟迤南之安慶寧國池州太平廬州滁州和州廣德各府州属於六月初)
(句内外間有得雨一二三寸不等大率俱殷望澤又據畢沅惠齡奏湖北各属自六月初句得雨復晴燥已及)
(一月除武昌黃州德安荆州各府属間有三四處於六月廿五六等日得陣雨四五六寸不等其餘均未一律)
(普霑現在該兩省俱各敬謹設壇祈禱等語目下已未霑足當即批令速行覆奏)以兹移彼均
稱濟旱解潦除胥得全調燮無方祇增愧惟應七字託
吟篇
湖廣督撫畢沅惠齡安徽巡撫陳用敷各報得雨
詩以誌慰
兩省同廑望雨愁奏来同日沐霖稠(前據畢沅惠齡奏湖北省陳用敷奏)
(安徽省迤南均自六月中旬後雨澤缺少俱各虔誠祈禱兹據同日奏到武昌省城於七月初五日未刻起至)
(初六日下午得雨一尺餘並武昌漢陽等府同時一律透足安徽省城於七月初六日得雨五寸現在雨勢未)
(已附近自必均霑等語覽奏深為欣慰)以兹移彼真稱濟(山莊七月望前雨覺稍多為念)
(安徽湖廣兩省盼霖正切是以昨作有以兹移彼均稱濟之句兹兩省均報優霑甚喜不辜所望)起槁
回蘇均釋憂或復潦多仍細勘(陳用敷并奏泗州東北附近安河洪澤湖之處)
(低窪地畆間被水淹又鳳潁各属因前時雨水過多間有積水並飭司道分投履勘随據各属禀報低田積水)
(近已漸次涸出紇俟查明彙奏)並其災後與深求(惠齡又奏湖北上年被水各属蒙恩一體)
(借給籽種口糧俾各及時栽插今二麥稔收早稱又復接續登場閭閻益臻充裕目下伏汛漸次消落堤塍俱)
(各稳固仍飭加意巡防秋汛捍衛農田秋成並可一律報豐)湖南更報歌綏屢(兹又據湖)
(南巡撫浦霖奏該省豐稔更勝常年糧價較之上月有減無增轉瞬新穀登場市值自必益就平減此皆仰沐)
(當益昊恩惟加勤敬)所遇何修益慎修
登四面雲山亭子
一歲虚檐必一巡輕輿復此陟嶙峋侵晨幾點收殘雨
傍午高空淨碧旻且喜山田暴多稼那無逸興答清辰
拈毫笑謂孤亭道共汝行將度八旬(是亭構於康熙辛夘正與予齊年也)
玉岑精舍有會
亭子諸峯頂雲山四面憑暢觀適可止就下易於登精
舍憩淳樸玉岑對絶勝因之悟萬理有降必由升(自四面雲)
(山西北落斜至幽谷必憩此處歲以為常)
河南巡撫梁肯堂江西巡撫何裕城各奏報秋收
八分有餘詩以誌慰
發奏不同到日同是因近遠速遲通(江西河南各報秋收分數江西以六)
(月二十日發摺河南以七月十二日發摺道有遠近是以同日奏到)西江自以稻為重北
豫斯稱禾實充各属雖然非一致八分總可號中豐(何裕)
(城奏江西早稻收成分數八分者四十七廳州縣九分者三十二廳州縣合計通省八分有餘梁肯堂奏河南)
(秋禾約收分數九分者十四廳州縣八分以上及八分者五十九州縣七分以上及七分者三十五州縣合計)
(通省約亦八分有餘兩省俱穫中豐可為農氏慶慰)南瞻豈不共民慶戒滿心殷
益惕衷
補詠安南戰圖六律(有序)
詢孫士毅安南戰事縷晰以陳因命畫院各為之
圖補詠近體而序之曰
安南戰圖非如伊犁回部金川臺灣之始以戰而
終以成功也非以戰成功則可弗圖而圖之者實
緣我將帥之臣軍旅之士涉遠冒險攻堅破銳更
有抱忠捐軀者不為之圖以紀其績則予何忍且
阮惠之悔罪乞降原因有征斯亦未嘗非始終一
事耳夫有征無戰尚矣戰而有成功次之(予自定伊犂平回部)
(𠞰金川以至近日戡定臺灣之役皆經指授機要戰無不克攻無不取以成此數大功盖戡亂伐暴)
(難言偃武則雖不能有征無戰而俱獲成功要皆天心佑順乃克臻此)成而復變
又終於不戰而成功其事當較於戰而成功者為
勝焉(阮惠復至黎城黎維祁仍棄其國可謂變出不意然予調福康安為兩廣總督仍將集兵)
(聲討迨阮惠再四籲懇又遣親姪阮光顯詣福康安處賫表求降福康安察其情形實出至誠然後)
(據情入告予因思黎維祁不能立國既徵聲討天心厭棄而中朝又不利其土地即使集兵亦)
(不過歸於降服而究未必即服其心則何如此之不戰而屈者發於中誠蕆功寧衆轉為大順之機)
(是更足以見為至天心之佑予躬實厚耳)是豈人力所謀乎
天也藐躬臨莅五十四載受
天之祐不一而足而於安南之事復不戰而成功則予
之所感激
鴻貺益深敬畏者當何如間嘗論之使孫士毅收黎城
之後即能銳師至廣南獲阮惠乎又如孫士毅遵
旨早班師雖無許世亨等三將之捐軀將未至我
境而黎城復失其能不旋師以救之乎又如孫士
毅亦同三武臣之捐軀沙場則士毅乃督戎重臣
傷國體為大不得不興師問罪是誠佳兵無巳時
矣且許世亨委曲護令孫士毅振旅而還使巳亦
同歸則更有說乃仍捐軀疆場其知方有勇為常
人所不能每一道及為之落淚嘉尚至孫士毅非
不知朕之奬勵功臣賞延後世設亦捐軀則其公
爵必世襲罔替人誰不死且本欲衝鋒致命迨聽
許世亨之言以國事為重寧歸而受朕之罸而朕
豈肯不諒其心加以罸哉是二臣者其事不同而
心則同兹事機之會總戎振旅以歸三將令藩國
立祠酬忠且阮惠因有此過而畏罪求降不勞一
旅以定海邦是皆
昊運旋轉默為呵護豈予一人思慮所能及哉自兹以
後益深敬勤静待
天恩六年歸政夫何敢更生别念乎此補詠安南戰圖
之什所由作也
嘉觀訶&KR3342;之戰
孫士毅出鎮南關在諒山分兵兩路一由枚坡令
參將張純等至嘉觀路會齊一由江漢令總兵張
朝龍等徑趨三異柱右等處嘉觀屯聚多人一聞
大兵勢盛望風驚逸而不從亂之土官率領土民
數百人俯伏投順自此徑過嘉觀奮力𠞰殺或跽
而降或抗而殱或擒而戮追至訶&KR3342;地方山谷峻
隘適張朝龍截其去路會合夹攻𠞰殺不可勝計
河邊求救恤諸煢(安南數代以来被陪臣鄭氏世擅國柄阮惠藉詞伐鄭旋即佔據黎城以)
(至嗣孫黎維祁出走至上年五月内嗣孫之母妻眷属奔至廣西水口關外沿河地方號呼求救畺臣以聞予)
(憐其恭順本朝百數十年即降旨從優撫卹並令督臣興師致討大義所關事非得已)無外王師
事有征禁旅不須七萃發總戎惟帥兩疆兵(初孫士毅奏請素有)
(威望重臣督率旗兵勁旅至彼征𠞰予以道路寫遠揀發稽時且該督素稱賢能深堪倚任提督許世亨亦才)
(猷夙著因即命統原駐各關隘廣西兵四千名又添調一千名及檄調廣東兵五千名共足一萬之數令總兵)
(張朝龍尚維昇等分領前進而第一戰参將張純等即有嘉觀之捷𠞰殺無數先聲固已奪人)持危治
亂原出正簞食壺漿多順迎螳臂那當大車轍嘉觀一
戰赫先聲
三異柱右之戰
總兵張朝龍統兵三千名内分一千五百名令參
將張純帶領從嘉觀前進張朝龍帶一千五百名
從三異繞至柱右等處夹攻殱戮奪獲米糧軍械
無算生擒兵弁一百餘名而副將慶成另帶兵三
百名伏於附近柱右之穎繼地方生擒已降復叛
之陳名炳解赴軍營正法尤強人意
師行二黨叩營門巢近一酋逃負恩(初孫士毅抵鎮南關偽將諒山督潘)
(啟德来降其協鎮陳名炳因見檄文甚為&KR0719;懼亦即情願歸順孫士毅加賞給劄令其回糾義勇隨兵嗣阮黨)
(吴初寄信哄嚇潘啟德不為彼誘而名炳旋即逃回黎城被阮惠拘其妻子仍加任用柱右之戰即名炳領兵)
(前来抗拒既降復叛情實難宥)正旅偏軍窮列寨右抽左旋(去聲)𠞰蠻村
(張朝龍至三異柱右交界地方正在紥營瞥見封面山坡兵衆蜂擁前来該鎮率領將弁及張純所帶兵兩路)
(夹攻沿途村寨放火焚燒𠞰殺甚衆)獲番多米胥資飽(是役雖不資安南一草一木至於獲)
(彼餈糧正足供軍食也)繫寇長纓那許奔(孫士毅更令慶成預領兵三百餘名潛赴要路)
(攔截生獲騎馬者三人而陳名炳即在其内似此反覆之人不致有逃顯戮洵稱快事)誠喜國威
延世將名勲思克有元孫(慶成之高祖孫思克國初屢著勲績有此元孫可謂無沗)
(家聲)
夀昌江之戰
總兵尚維昇副將慶成等帶兵兼程前進五鼔至
夀昌江時值重霧瀰漫阮兵猝不及防傷死不計
其數餘衆拚命逃竄擠斷浮橋我兵斫竹編筏刻
即奪江而前無不餘勇可賈
三江横亘此為脣固守羣攖最要津乘霧定方掩牙帳
渡瀘卜漏失重垠(阮衆滿擬大兵由一路前進是以設寨屯劄希截官軍糧運不料大兵各)
(路俱進無從掩襲因退保夀昌市球富良三江以為堅拒之計及尚維昇與慶成等連夜帶兵一千二百名兼)
(程前進五鼓抵夀昌江岸乘霧殱戮浮橋既斷立即斫竹編筏迅刻渡江奮勇進𠞰阮衆所恃之險已奪其一)
(自此遂成破竹之勢擬之唐蘇定方乘霧襲頡利牙帳宋趙遹計破瀘戎卜漏恃險事頗覺相類)攻堅
悉銳已奪魄砍竹編槎可當(去聲)䑳將領前驅衆軍奮嘉
其同是漢軍人(尚維昇乃國初所封平南王尚可喜之後裔與慶成同係漢軍此番奮力均堪)
(嘉予)
市球江之戰
官兵抵市球江阮衆蟻聚南岸頗有自高壓下之
勢以是連日衝奪不能得利孫士毅佯令義民搭
盖浮橋令總兵張朝龍夜半於左邊暗渡抄出彼
營之後喊聲震地大兵亦由浮橋渡江夹攻𠞰殺
數千生擒五百餘人
遇險應知襲後攻諭馳未至不期同(先是予念三江之阻馳諭孫士毅當)
(地利相持不能速進之處可於上下游密探間道潛渡如田豐之乘間襲河南李愬之夜半攻蔡城出其不意)
(當能制勝此旨未到之前孫士毅奏市球江之捷竟與諭旨不期而合可稱能事)統軍素悉田
豐策勇將偏饒李愬雄臨下據高彼頗熾出竒制勝我
成功(官兵駐劄市球江北岸地形低下勢難仰攻阮衆見我兵不得地利自高壓下屢從浮橋及所駕小)
(船衝突前来我兵緊筏緩不濟急孫士毅與提督許世亨相商令官兵一面排列多礟隔江攻打並令義民搬)
(運竹木作搭□浮橋欲渡之象一而跴探左邊二十里之外江勢繚曲為阮衆耳目所不及之處密令張朝龍)
(帶兵二千名於夜半用竹筏及農家小船裹帶乾糧陸續暗渡復令李化龍以兵五百接應於是官兵度已潛)
(渡有恃無恐勇氣倍增而張朝龍暗從彼營後呐喊排墦而進阮衆不知兵從何来魂膽俱失棄寨奔逃大兵)
(遂即渡江分路進𠞰此兵家出竒制勝之道也)黎城將近兵威鼔衆志維揚企
績崇
富良江之戰
富良江乃黎城門戶阮衆見官兵將至將大小船
隻收至南岸江心施放鎗礟我兵不能迅渡孫士
毅察看阮兵勢漸潰亂令將弁用農家小船及竹
筏於日間𠞰殺江心兵衆而於次日五鼓許世亨
率二百餘人直至彼岸彼於昏夜之間不辨兵數
窘迫無措繼而我兵搶奪數船更番濟渡痛加𠞰
戮并燒沈江心船艘十餘隻全軍渡江黎氏宗族
及百姓人等遂開城出降不攻而克
門戸黎城曰富良彼雖固壘衆倉皇數舟獨入真稱壯
既勇知方深惜臧(官兵至富良江許世亨覓小農船及竹筏率兵二百餘人徑渡彼岸繼又)
(搶奪船隻更番配載官軍其勇壮之概真為超衆及阮惠復来孫士毅尚復領兵身先衝敵幸而許世亨力為)
(勸阻並令武弁控騎遄行於是孫士毅振旅入關不致有損國威而許世亨仍即致命疆場似此勇且知方之)
(賢臣能不倍加惋惜)復國一王仍棄守立祠三將永流芳(提督許世亨總)
(兵張朝龍尚維昇等臨陣捐軀國家因已從優議恤賞延於世並令阮惠於安南立祠以祭而阮惠奏請官爵)
(封謚即於彼處建立祠堂垂芳奕代此更足以酬奬忠魂矣至阮惠再四籲求伏罪歸降實出真誠撥度事機)
(悉属合理正當從其所請赦過加恩事以順成不越佳兵之戒矣)酬忠撫順遵王道無
事佳兵兆吉祥
阮惠遣姪阮光顯入覲賜宴之圖
黎維祁復國後不能自立一聞阮惠復来又即逃
奔内地
天厭其德誠非虚語予惟奉
天曷敢違越不值復興兵衛彼復國也嗣據福康安奏
阮惠再四籲懇悔罪歸順出於至誠予亦不欲為
已甚因即允其所請撤兵阮惠先遣其親姪阮光
顯入覲輸悃並稱明歲當親詣闕廷祝釐因以乞
封昨接表文嘉其情詞真摯急欲得天朝封號為
榮遂即勑封為安南國王兹阮光顯来至山莊正
屆萬夀節令其一體與宴用示恩榮
誰能不戰屈人兵戰後畏威懷乃誠黎氏可憐受
天厭阮家應與錫朝禎今秋已自親姪遣明歲還稱躬
已行似此輸誠外邦鮮嘉哉那忍靳恩榮
直穎總督劉峩奏報秋禾收成八分詩以誌慰
今年多稼本期豐秋雨失晅粒未充(春夏間直隸雨澤優霑禾黍均資暢)
(茂原可期普獲豐收至交秋後雨水乃多顆粒未能飽綻致減分數兹據劉峩奏永平籌五府州約收八分有)
(餘順天等九府州廳約收八分河間等五府州約收七分有餘通計合属約收共有八分等語是猶可稱中稔)
(也)深惜十將二分減致看禾與黍胥同雖然尚可稱中
稔未敢因之滿一衷低處究憐遭漫溢(劉峩並奏地形低窪之處間有)
(被淹浸者因命詳查飭属妥為撫恤毋致一夫失所)頻煩申諭恤民窮
賦得四時殊氣(得陽字五言八韻鄉試題)
四時循粤宛妙義著蒙莊祗以天不賜故成歲有常春
生隨夏長秋斂繼冬藏一氣惟行健羣隂總順陽寧須
扶與抑虚論短和長嬗代任其運菀枯因以彰豈勞施
設力自具象形章雖曰弗言易體乾勉未遑
倉場侍郎蘇凌阿劉秉恬奏全漕告竣詩以誌慰
戊戌以来漕運滯至今一十二年過(自四十二年八月内全漕屆期抵通)
(後連年以水淺滯運多有截留守凍情事若非邇年加意籌辨幾成積重之勢)其間廑幾宵而
旰無奈示惟勸與訶乃得中秋到已畢較之昔歲早猶
多(前歲疇咨疏濬南北運河以洪澤湖来水微弱漸致清口停沙因命阿桂會同江南督臣河臣熟籌妥辦)
(又命明興挑濬山東支幹各河於是微山湖水櫃較每年定誌一丈一尺外多收水一尺及直隸吴橋一帶間)
(有淺阻之處亦諭令直督設法挑挖並官造撥船預備起運其有實力效繢者立予優叙懈弛者嚴加懲創總)
(期迅達全漕以還舊制兹據蘇凌阿等奏本年漕糧及帶運往年緩減之糧共三百五十三萬六千餘石均於)
(中秋節前全數抵通今歲雖有閏月然全漕之外並有加襃帶運之糧多米二十餘萬石以米數核計起卸日)
(期即除去閏月亦較四十二年為早等語漕船既已早到回空無阻自此每年可復冬兑冬開之制盖幾經籌)
(盡始得奏效洵乎事在人為也)慰哉更與慙俱切事在人為語不訛
湖南巡撫浦霖奏報早稻收成九分有餘詩以誌
慰
昨歲即稱豐今春麥登稔兹值早稻收復九分餘審(浦霖)
(奏湖南通省早稻收成分數計七十四廳州縣内除永綏桂東二廳縣不種早稲外其餘收成九分有餘者二)
(十六廳州縣九分者三十一廳州縣八分有餘者十縣八分者五州縣合計通省實共九分有餘現在糧價平)
(減民情悦豫等語該省去歲秋收九分有餘令夏麥收亦有八分兹又報稱上稔實属屢豐優於他省)何
修湖之南綏屢霑
恩甚亦不惟此方各省奏章品雨暘率以時熟多鮮灾
祲(叶之令歲各省秋收分數俱約在九分上下問有被水處山東惟蒙隂一縣江蘇惟睢寧等七州縣安)
(徽惟泗州盱眙二州縣河南惟永城等四縣直隸則清苑等四十餘州縣多因瀕河低窪致被淹浸遂成偏灾)
(然統計各省州縣不及二十分之一已即令各督撫加意賑恤當不至有失所)遇斯實厚幸持
盈益增懔
中秋日即事
興州承德古今置避暑山莊即御園每歲於斯行慶典
明秋當乃度宫垣(每年在山莊舉行慶典率成常例明年為予八旬萬夀仰沐昊蒼篤)
(祜載籍罕聞自當回蹕京城御殿受賀俾臣庶各伸祝嘏之忱)前乎歸政五年此(自明年至)
(乙夘歸政之期僅餘五載自當於此度節敬邀鴻貺)得否如期一意存翰侣冊
呈歷来什展嫌頻疊砌陳言(廷臣有彙書御製中秋詩冊進呈者展閱雖意興各)
(殊而陳言未免頻見疊出矣)
山莊唘蹕木蘭行圍疊去歲作韻戲用倒勾體
二載期猶試獵鞭昨秋遇潦罷于田(向以年屆八旬後理宜節勞頤養可)
(弗乘馬是以昨秋啟蹕幸木蘭詩有逮八句將罷乘騎欣兹一再尚鳴鞭之句乃去秋以雨多溪漲扈從行李)
(率未能到而各獵場亦多沮洳不可佈圍因命罷獵)明年慶典應宫禁此日行圍
勉惕乾(明年予八句萬壽屆期自應回京御殿受賀以昭盛典令歲秋獮仍當祗遵家法未敢躭)
(於安逸然亦自揣精力尚健並非有所強勉也)豈為(去聲)禽從娱樂已亦惟
家法繼繩前中關(行宮名)五十里而吉駐早拈詞拂翰筵
陕甘總督勒保奏報夏禾收成九分詩以誌慰
去歲八分今九分偏灾更幸略無聞(去歲甘省秋成八分有餘其偏被雹)
(旱之平涼等州及被水之平羅縣属即經降旨將應徵正倍錢糧及舊欠銀糧草束概予緩征以紓民力兹據)
(該督勒保奏甘省今年雨暘應時田禾暢茂夏禾現已登場計䡗昌等五府州收九分有餘蘭州等三府州收)
(九分慶陽等五府州收八分有餘合計通省共收九分現在雨水調勻秋禾可期豐稔等語是分數既優於去)
(年而更無偏灾待恤之處實為該省閭閻額慶)閭閻誠慶衣食足老幼兼辭賑
恤勤地瘠民貧處梢救賦徵租納政休紛西瞻額手仍
申祝綏屢惟希意篤殷
入崖口
崖口平從舊路入昨年遇潦偶然思情當曲體惟兹衆
知不可違者是時(去年入崖口偶緣潦水盛漲雖扈從人等俱至大營而行李多未能到不)
(可不曲體衆情罷圍旋蹕然農隙講武時不可違而家法昭垂意最深遠今年自當依例舉行)及老
仍應厪武詰柔遐兼以沛恩施(予雖年屆八旬而精力尚健不肯以詰武為勞)
(矧蒙古王公台吉等每年於萬夀前至山莊晏賚駢蕃即佈圍之千二百人俱有賞賜是柔遐之中無寓恩施)
(法制誠為美善)秋雲朗霽山原廓獮典前年正若斯
廣東督撫福康安圖薩布報早稻收成八分有餘
詩以誌慰
七閩春雨微愁短東粤隣疆並(去聲)繫情九十属州兹合
計八分餘稻報收成(福康安圖薩布奏廣東早稻收成分數内九分者四州縣八分有餘)
(者一十六廳州縣八分者五十四州縣七分有餘者十一州縣七分者六州縣合計通省收成八分有餘現在)
(中晚稻亦俱發生暢茂此後雨澤應時秋收可並期豐稔)夏秋為澤設時若中晚之
登更冀贏擘奏囊能弗稱慰慰哉益畏慎持盈
蒙古王公等進宴即席得句
塞嶺秋暄紅間(去聲)綠諸藩偹宴效尊親穹廬進酒重孫
壻(席間進酒者喀爾沁王曼珠巴匝爾乃皇次孫錦恩之壻則予之重孫壻也)詐馬臨場&KR1852;
次人(每年塞宴蒙古王公等設詐馬什榜相撲教駣四事以表敬候覽自乾隆六年至今歲已四十次矣)
左右顧憐鮮等輩(憶自乾隆辛酉行圍木蘭爾時扈從者科爾沁親王羅卜蔵滚布喀爾喀)
(親王成滚札卜喀爾沁郡王伊達穆札卜巴林郡王琳親敖漢貝勒羅卜蔵等皆皇祖之孫行與朕等輩)
(年亦相齒自二十年以後次第凋謝兹行圉侍宴者皆子孫或曾孫輩矣長年何慶之有)支持幸尚
有精神天花示喜霏微落那學維摩不著身
巴顔和樂行圍即事(巴顔蒙古謂富和樂謂溝俗即謂巴顔溝)
秋獮誠欣物賚紅(蒙古謂紅色為物賚所獲獸多則稱阿巴物賚巴)巴顔果不
負名崇佽飛虎一鎗真壮命中鹿三矢未空(是日射中三鹿)將
至八旬猶策馬迴思昔歲送飛鴻及能欲畢為君職
中祀躬親此意同(風願致政以前恭遇中祀郊應遣廟大祀歲必躬親凡例官)
(者欲於一二年内皆親祭一周以盡負扆抱蜀之職今春躬祀歷代帝王廟詩曾識此意若木蘭行圍乃恪)
(遵不覺家法已四十巡於兹矣即數日以来圍場命中頗勞然八旬後理宜節勞頤養擬弗策馬而今歲)
(仍必舉行者及兹身體尚健亦猶中祀親祭一周之意耳)
看城賜食有作用前巴顔和樂行圍即事韻(收圍之處)
(謂之看城亦曰等城等待圍之至也)
停蹕看城曉日紅賜餐初弗論卑崇隨均藩部願都惬
果普羽林腹不空(每在看城傳膳之日親視調和湯飯並煑羊炙鹿以賜御前大臣侍衛及)
(扈圍之蒙古王公台吉侍衛等無不懽稱果腹)家野淹寒羊與鹿(羊淹雞寒用鹽鐵論)酸
醎調劑雁和鴻好行小惠漫生議養聖大烹意或同
山西巡撫海寧奏通省秋收九分有餘詩以誌慰
疊去歲韻
各省秋收忖度中欣瞻三晉報登豐較於去歲分增一
(晉省去歲秋收止八分有餘兹據海寧奏今歲秋禾約收分數内十分者榆次等二十七州縣九分有餘者陽)
(曲等三十四廳州縣九分者浮山等二十二州縣八分有餘者吉州等四州縣七分有餘者岢嵐等十三廳州)
(縣七分者右玉等十廳縣合計通省約收九分有餘以去歲較之庶稱上稔)實幸吾民氣自
充知節儉方弗慮别計三九處定能同憐他好樂無荒
戒蟋蟀三章紀國風
出崖口作
君職詰戎率蕆為(擬八旬後可弗乘騎今歲仍必舉行秋稱亦猶一二年内欲於中祀皆)
(親祭一周以盡君職之意詳見前巴顔和樂行圍即事詩注)出崖口合御車宜明秋
禁苑開八慶後歲山莊望九期(明秋八旬慶典固當於京城御殿受賀後歲至)
(山莊避暑則年已望九理應節勞罷乘騎矣)未致政寧當自逸擬臨觀敬效
前規(予年十二侍皇祖皇祖行圍維時詢之年矣御前諸臣知圍中弗乘騎者已數今秋)
(連舉十三圉馬上命中不減昔時仰邀優厚後歲即不欲乘騎然秋獮令典我)(朝天眷更加家法所貽)
(予未致政以前不敢自逸屆時仍擬率皇子及孫曾元輩進哨令皇子等行圍而予於看城臨觀或坐而引弓)
(射獸倣傚待之盛事惟)(前規是亦伊占所無天恩之默佑耳)能如是否心誠願
虔待
天恩佑賚垂
廻蹕至避暑山莊即事
罷圍三日至山莊細雨清塵送小涼大異昨秋䟦深濘
却欣早麥潤新秧後凋顯出連林綠帶濕飛来落葉黃
詎必怱忙催返轡登高合此度重陽
四川總督李世傑奏報早晚收成九分以外詩以
誌慰
從来鮮遇偏灾處今報收成贏九分早稻已登晚禾實
夜霖常渥晝晴欣(李世傑奏川省早稻於六月間收穫大半至七月初旬已一律收齊其晚)
(稻雜糧八月望前普可登場約計收成在九分以外且喜常得&KR0584;雨多在夜間而日間大半晴霽是以刈割更)
(得及時民情極為悦豫)淘塘高下為蓄計瀦水冬春備灌勤(又據奏該)
(省雨水調勻不特田禾結實飽滿農民並深淘塘堰廣為瀦蓄以備冬春灌溉之用似此殚力田疇逢豐慮歉)
(宜獲盈寧之報矣)似此逢豐預慮歉良農辛苦惬披聞
避暑山莊迴蹕即事
都謂今秋冷今秋轉覺暄既因試獵騎遂與唘歸轅勤
敢萬幾忽惕惟一意存南灜連歲宴(去歲緬甸孟隕遣使入貢今歲安南)
(阮惠遣姪輸誠俱於山莊賜宴以示恩賚)非事示華繁
湖南巡撫浦霖奏報中晚二稲收成九分詩以誌
慰
早稲已曾九分穫今稱中晚亦如斯(前據浦霖奏湖南省早稲收成九分)
(有餘已有詩誌慰兹復奏中晚二稲接續登場計收成九分有餘者三十三廳州縣九分者二十五廳州縣八)
(分有餘者二十州縣八分者六縣合計通省實有九分該省連歲稔收積貯本属充盈今歲又逢三稲豐穰民)
(苗樂業覽奏益深忻慶)手加額慶何脩遇目與心馳幸不期富矣
教之言且置滿招謙受理應思秋霖更報渥蕎菜(又據奏該)
(省秋日晴&KR1065;收斂甫畢於八月十七八九等日省城密雨優渥並據各府州報晴雨均調得以及時趕種冬蕎)
(油菜農民無不歡悦)南望誠欣誠畏寅
迴蹕御園有作
避暑獮秋蕆旋蹕古稀九老幸康強馳驅有節知珍重
(年屆八旬策騎自當有節是以近歲木蘭圍中不復甚馳驟今秋偶遇前禽近馬猶能中獲則素所練習固非)
(竒異也)射獵無妨偶效常往返倏經四月速旰宵敢懈萬
幾忙十分稔望二分失(春夏直省田苗長發本可冀上豐惟因秋雨過多低窪處所不)
(無淹浸據報止有八分經途體察誠如所云殊堪軫惜)體察沿途惜不遑
陕西巡撫秦承恩奏報秋禾收成八分有餘詩以
誌慰
西秦邇歲多逢熟二麥穫收早奏聞(夏間據前任巡撫巴延三奏報二麥)
(收成八分有餘)兹報八分登禾黍(兹據秦承恩奏該省入秋以後雨澤均霑田禾豐稔現在)
(杏核約收分數十分者五郎等一十廳縣九分有餘者臨潼等十州縣九分者孝義等二十七廳州縣八分有)
(餘者興平等二十州縣八分者咸寧等十四廳州縣七分有餘者靖遠等三州縣七分者保安等二縣統計八)
(十七廳州縣約收八分有餘等語是該省夏秋俱稱中稔堪為農慶)可稱中稔副耕耘三
農幸已酬辛苦一己能無生慰欣旋慮慰欣近驕泰益
增儆戒勖憂勤
湖北巡撫惠齡奏報中晚二稲收成八分餘詩以
誌慰
南報九分北八分(惠齡奏湖北通省六十八州縣内除江陵監利潛江荆門四州縣彼水田)
(地不計外其餘各属中晚二稲收成九分有餘者一縣九分者七州縣八分有餘者四州縣八分者四十九州)
(縣七分者七州縣合計共得八分有餘等語是該省雖較之湖南九分有餘者少減而亦可稱中稔矣)既
為惜矣亦為欣豈能各省副綏屢亦號中豐答穡勤一
二偏災仍賑恤(前據畢沅等奏六月内因漢江上游暴漲致逼近漢水之潛江荆門等四州縣)
(倒灌受淹分别撫恤緩借現飭該管道府詳細確勘已即批令撫恤之處妥速為之俾受實惠)叮嚀諸
吏共慇懃更稱和暖平糧價庶復閭閻元氣誾
頒朔即事
七旬望八八將至歸政賸餘六載存適百里人半九十
侍
親祖者見元孫民安吏治心增愧世泰時和
天籲恩書裏行間紀
雍正(明年時憲書紀年始於雍正九年辛亥是雍正紀年僅餘五行而已)中心惜處不能
言
江蘇巡撫閔鶚元奏報秋禾收成八分餘詩以誌
慰
蘇撫今朝達奏書展觀慰惜並殷予(閔鶚元奏江蘇省夏秋雨澤霑足江)
(南俱臻上稔惟江北之淮安徐州海州三府州雨水稍多河流盛漲田禾間有淹浸覽奏為之慰惜交至)江
隂稔自常連鎮河潦災侵淮與徐(據奏各属秋禾收成分數松江太倉二府)
(州總各十分蘇州常州二府總各九分有餘鎮江府總計九分江寧揚州通州三府州總各八分有餘海州總)
(計七分有餘淮安府總計六分有餘徐州府總計五分有餘合計通省收成八分有餘等語該省總計猶稱中)
(稔雖豐歉不齊而有無相濟歉收各属或不致有失所之虞)歉北豐南通省計截長
補短八分餘有無鄰郡相資藉溝壑吾民庶免諸
貴州布政使汪新奏報秋成九分有餘詩以誌慰
黔撫掄才調廣東旬宣護理奏牋通(貴州巡撫郭世勲於六月間調任廣)
(東其新任巡撫陳步瀛未到任之先藩司汪新護理撫篆是以奏報秋成分數)已欣二麥逢收
好比較去年更覺豐(黔省本年二麥已獲稔收兹屆早晚二禾陸續登場據彙奏各府廳)
(州縣内十分收成者二十六處九分收成者四十五處八分收成者三處合計通省實有九分有餘較之上年)
(尤為豐稔現在糧價日見平減民苗無不歡悦)餘九分堪稱上稔平諸價實濟
孤窮邇来報歲多佳信切切持盈益惕衷
書麟蘭第錫奏報睢寧堤工合龍詩以誌慰
季夏驚聞决口侵(今夏黃河水勢甚大據書麟等奏自六月初十後徐州府城門外誌樁連)
(底水長至一丈五尺餘為數十年来来有之盛漲於是睢寧南岸之周家樓無工處所大溜直趨兼值狂風驟)
(雨擁溜漫堤將堤身刷開一百餘丈隨飭就近撥銀一百萬兩一面撫䘏漫水經過村莊並節次指示堵築事)
(宜兹據奏已於十月初三日夘時掛纜合龍覽奏頓紓繾念)初冬幸報合龍音頓消
日日寸心繾敢懈乾乾一念欽挑壩得資功莫頌(前據書麟)
(等奏漫溢之初形勢兜灣大溜側向南岸趨注口門勢甚猛湧請於西壩上首修築挑水埽壩以資挑溜予細)
(閱繪圖覺距口門較遠又用硃筆指示於西裏頭再添建壩工一座挑溜兹據奏稱兩壩進埽得以平穏全資)
(添建桃壩之力在工文武人員莫不感頌指授機宜然在予固為盡心實亦仰頼神明嘉佑因令該督撫於)
(壩西左近舊有額河神廟宇重加修䔱並即御書扁發往以荅神佑)引河未藉慮猶深
(書麟等奏擬於上游對岸酌挑引渠計長六百五十餘丈引溜北趨俾口門易於堵合所辨甚當兹又據奏自)
(添建桃水壩五十丈後溜勢即多歸正河正壩得以平穏堵合現在霜降已過水勢漸已歸槽若此時即將所)
(挑引可開放殊為可惜應請留待明年汛水長發之時察看情形再行開放掣其溜勢則新築壩工更易防守)
(是此次合龍雖未藉引河之力而該督等籌慮更為深遠)不勞遣助勉身任(去聲周初接)
(家樓漫口之奏即旨諭書麟等酌量如須派大臣督辦即一面札知阿桂前往嗣又諭令韓鑅就近幫辦若可)
(不用亦即令其回京節據覆奏工程尚易堵築願督率文武敬慎儧辦可無庸另派大臣来工該督等力肩重)
(任迅連蕆事更為可嘉因即降旨書麟蘭第錫康基田均著交部議叙其在工文武員弁除疎防之員功過相)
(抵外餘俱令該督等查明分別等第咨部議叙以示奬勵)益足佳哉應叙忱
雲南巡撫譚尚忠奏秋禾收成九分餘詩以誌慰
滇黔雖極遠有社稷民人黔既奏豐遇(昨貴州護撫布政使汪新奏貴)
(州通省秋收九分有餘)滇隨欣稔陳(兹譚尚忠奏雲南省自八月初旬以来晴多雨少暄潤得)
(宜秋禾顆粒益臻飽滿現屆成熟之際據各属所報收成分數八九十分不等約計通省總在九分以上等語)
風淳政簡處災少穫多辰深幸邊氓福慰餘增惕寅
山東巡撫長麟河南巡撫梁肯堂各報得雪詩以
誌慰
今秋霖雨太優滋冬孟尚非望雪時兩省報霑二三寸
同朝弗爽後先期(木年秋間雨澤充足土膏滋潤目下初冬尚非望雪之時兹據長麟奏濟)
(南省城於本月初八日未時起至初九日寅時止得雪三寸梁肯堂奏河南省城亦於本月初八日自己至申)
(得雪三寸當此秋禾豐收之後兩省同日早得應候祥霙麥根愈固農民當益歡忭)晚禾都幸中
豐穫宿麥復增明歲資閱奏慰哉兼盼爾祈年不知足
恒兹
雪(十月二十日)
昨欣齊豫報弗望却思同(昨據山東巡撫長麟河南巡撫梁肯堂先後奏報同於初)
(八日得雪三寸此問秋雨優霑土膏滋潤故昨詩有閱奏慰哉兼盼爾祈年不知足恒兹之句)今曉逢
雪落氣暄著地融徹宵樓積白昇曙旭標紅應節真稱
好(是日正值大雪節得雪可稱應候)慰餘敬切衷
復雪(十月三十日)
依旬真似雨著地作膏融積白纔成寸潤青堪卜豐(昨二)
(十日大雪節已見祥霙應候兹方及旬日復又得微雪據順天府報稱入地者不計積雪一寸有餘)畿南
斯過二(昨據長蘆鹽政穆騰額奏天津於二十五日得雪三寸兹又據劉峩奏保定省城及順大府属)
(之㴍州等六十一州縣於二十二十一二二十五六等日各得雪自一二寸至五六寸不等)山右繼
稱同(海寧奏山西省城及太原等五十九廳州縣於二十二日得雪自二三寸至四五寸不等)次第
聞佳信(又據書麟奏十月初八日江南碭山銅山宿遷睢寧蕭縣沛縣清河桃源靈璧等處得雪一二)
(寸不等)惕寅並切衷
新封安南國王阮光平遣陪臣進貢並稱明年三
月起程入覲詩以誌事適唐張謂戲贈杜侍御
送貢物詩在側即用其韻
阮光平新膺封號恭進謝恩貢物並本年例貢一
分念該國王出於至誠若不賞收未免阻其誠悃
因降旨將本年例貢一分留抵下次正貢以示體
恤並傳諭沿途督撫於該國王經過時待以賓禮
用昭優眷
孚意君臣事不難誠肫那藉設盟壇(阮光平聞福康安調任粤東因再四)
(籲懇輸誠宥罪並資送内地弁兵入關又為提督許世亨總兵張朝龍尚維昇等建立祠宇以贖前愆今歲萬)
(夀節前先遣親姪阮光顯来至山莊祝嘏乞恩並稱伊於明歲親来瞻覲慶祝八旬萬夀嘉其恭順肫誠因即)
(降勅盡頒給新印封為安南國王兹據福康安等奏阮光平擇吉拜受封爵懽忭難名既具表陳謝復遣陪臣)
(賫進謝恩貢物並本年應進例貢是其恭事之心實属真摯異於藉設盟壇勉受朝命者矣)来朝北
闕親而近弗異南邦衣與冠(今歲阮光顯至山莊即令服其本國衣冠入覲明歲)
(阮光平来京亦不令改易衣冠國家撫馭外藩定制如此)班接諸王鄰雁列筵開八
月享雞寒(羊淹雞寒出鹽鐵論)賢藩貢悃殊侍御紀實聊憑信史
看
曉雲(十一月初四日)
曉雲開旭影晴霽兩宜兮實已壠含潤或云路尚泥(今秋)
(雨水霑足地土滋潤並有云官道潦水尚有未盡退者非亟於望雪之時可知)甘西澤稱遍(甘肅)
(藩司福寧奏省城及蘭州鞏昌慶陽平涼甘州涼州西寧等府属秦州階州涇州等直隸州属於九月初五六)
(七八九及十四五六等日得雪自一二寸至四寸不等又據湖北巡撫惠齡奏省城於十月廿三四等日密雨)
(霑濡至廿八日自酉至亥雪勢繽紛旋落旋融入土深透随據武昌漢陽黃州等府属先後報得雨雪情形均)
(属相同等語)湖北報還齊重疊聞佳信惟深敬日躋
冬至
南郊禮成述事
歷年承祀敬誠申敢曰事
天如事
親開八袠惟餘兩月銘中心以感終身瑞凝青幕垂神
縡節肇黃鐘奏□鈞九&KR0596;幸成式禮退趨蹌遲度惕增
寅(七旬已後跪興之節實遜昔年便利益增惕惴云)
安徽巡撫陳用敷奏請緩徵諸州縣錢糧即降旨
允行並命全免其被灾者詩以誌事
連年安歙偏災被間(去聲)得豐仍失不償殃及池魚原一
窘(安徽省江北各属連年屢被偏災本年黃水漫注以致宿州靈璧等一帶又有被水之處)憐其澤
雁拯無遑有收者展追期緩全歉處均蠲惠霶(據陳用敷奏宿)
(州靈璧等州縣本年雖尚属有收惟所欠各欵錢糧及随漕銀米等項連年積壓為數較多同時並徵民力不)
(無拮据因降旨將本年秋收成熟之懷寧無為廬江巢縣定遠夀州鳳臺等七州縣積欠地丁随漕及借給籽)
(種口糧等項應徵銀米著加恩自五十四年起分限四年帶徵其被災歉收之宿州靈璧泗州盱眙五河鳳陽)
(懷遠霍邱亳州蒙城太和等十一州縣及鳳陽長淮泗州三衛積欠各銀米竞予寬免)調燮乏能
惟救弊撫箋祗益恧徬徨
夜雪(十一月廿三日)
微雪廿餘過(上月三十日微雪)同雲晚布初霰華先已集寒夜
密還疎本弗望之切(今歲立秋後雨水透足至今田中霑潤不至望雪然自入冬後雖屢)
(獲微雪此番不計潤尚積二寸為足慰耳)亦稱懷以舒曉霑報二寸紀節五
言書
即事襍言
望雪今年殊往年惟因掃疊賞行便(今歲秋雨霑足不似往年盼雪之殷)
(惟每年得雪後藉掃疊培樹加賞步軍園丁人等是以刻下轉冀雪澤也)南西戎事兩耆定
(去歲此時正望安南廓爾喀兩處報捷之信兹阮光平廓爾喀俱已歸順舉年班蒙古回部及朝鮮琉球暹羅)
(諸國俱已入貢賀正)東朔諸藩宿致虔庶政心欽銘敢懈八徵耄
念寶新鐫春朝吉日幸成用坐位帖言久稱旃(予因来歲八旬)
(正夀鐫八徵耄念之寶冬仲即已鐫成於立春吉日遂行鈐用因念顔真卿坐位帖有行百里半九十里之言)
(向猶恐難副其名兹得鈐用御書新年即至何莫非天恩春佑乎)
庚戌春帖子
庚歲春辛日(立春日辛未)金穰吉兆頻寰區飫滋味額手幸
吾民
八徵念休咎一氣轉貞元雖值耄之夀幸猶智未惛
木輅青旗將發東虔瞻
闕里
岱宗崇對時育物惟勤已戒滿鞏謙敢懈衷
嘉平廿一日幸西苑覲外藩之作
諸方来賀到將齊露冕瀛臺覲面提肯以尊嚴驕衆仰
愛將和靄接羣徯朝鮮虔慶夀增夀(每歲年班外藩貢使均於嘉平廿一)
(日在西苑門外道旁瞻覲今歲朝鮮琉球暹羅等國恰值齊来而安南貢使亦於上元前可到朝鮮隸属最久)
(每年例貢四次原有萬夀貢物今年復增八旬萬夀一貢)廓(爾字作一讀)喀歸誠西旅西
伸彼屈兼勑我吏(廓爾喀部在後蔵之西因為蔵中噶布倫索諾木旺札勒第巴桑噶苦累)
(前年向駐蔵大臣慶林等告稱納表進貢藉申屈抑而慶林等不能悉其原委壅於上聞致有侵擾邊疆之事)
(予意慶林等必有辦理不善之處即遣巴忠馳往查辦果不出予所料因即將慶林等分別治罪廓爾喀聞大)
(兵將到先已遁去旋即遣人歸順入貢兹来使瞻謁之下震讋不敢仰視倍形恭恪因以温諭撫慰並遣御前)
(大臣傳詢據奏感激大皇帝恩德實深心服彼之屈抑既伸益堅向化之心矣)自當心服首頻
稽
己酉除夕
今歲值夏閏便宜一月多忽仍大除到雅合五言哦卷
燭紅猶昔㷒煙白颺和古稀已艱致歷數倏旬過
御製詩五集卷五十
