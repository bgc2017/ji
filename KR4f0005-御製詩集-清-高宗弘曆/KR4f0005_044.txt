御製詩初集卷四十四
古今體九十六首(丁夘八)
讀杜詩
我讀杜詩亦已屢每一開編興會殊與造物遊不知窮
柳州所言謂是乎衙官屈宋徒自詡律驚神鬼誠無如
尋章摘句祗陋耳抹月批風猶故吾
常山峪行宫晚秋
山容似畫淡彌趣秋色如詩老益工拾級丹梯搴霧荔
背屏翠壁眄霜楓
谷口風來聲覺壮溪頭潦盡影含清朝隮一縷因移石
去作白雲天外横
嶢峰無數入忩紗寫照忩前了不差正慮遥天無點綴
林邊恰噪晚歸鴉
急雨驅雲增暮寒秋英繞砌濕闌干遣懷不苦吟情澁
底用拈鬚一字安
山田
山田率有收其說頗嘗試陂陀易疏洩霖雨無憂積氣
潤蒸霧露便旱猶霑洎所以其生糓短莖而碩穟屈指
數年間五過乃豐四去歲山左歉賑恤亦云備所濟䆒
難遍災黎群走避携妻負其孩来者以萬計亦有筐盛
種或乃犁拖㹀懇闢厥荒确謀食聊託寄長吏漫遮廻
輕去豈其志幸得免溝壑何分内外地幾見榆關外耕
作恣民意以此略為慰更復念不置聚者日以衆地利
己無棄榖賤則傷農天時况難必(叶)嗟嗟守牧臣豈不
深長思
曉行
寒峭霜蹄重長村復短村意行供攬結到處足雞豚度
寺聞清磬停鞭愛曉暾石田租稅少無慮吏敲門
進古北口
鳴梢旋度玉關雄秋老林巖颯颯風回首龍庭程已杳
前瞻畿甸氣方葱屏藩北界金湯壮來往南朝玉帛通
樓櫓堞垣湏整飭由來設險重王公
侵晨策馬尚行霜關内暄妍迥異常似寄丹楓塞以外
便逢綠柳嶺之陽題糕數日纔過節納稼千村已滌場
何幸今年如舊歲長官湏計有餘蔵
密雲縣行宫對月
朔塞返行旌離官駐清蹕天籟發庭柯蟾輝入我室過
望輪尚圓戀秋情更逸盈匡經兩度来往渾一律鳥語
話疇曩蛩音助蕭瑟漸覺翠峰遥對此銀雲櫛随時愛
景光夜窗聊點筆
關内菊花更佳率成一首
香色真無二風標只合閒依然臨曲砌宛與見南山露
重英猶馥霜輕葉未殷如何耐冷物也覺厭邊關
行漏
行漏丁丁朝復暮塞山磧坂於中度問渠消得幾光隂
密轉潛移只如故
秋麥
初秋發軔時金風蕩禾黍西成喜匪遥黃雲經目覩朔
塞大蒐歸多稼滌場貯翻犁播麦種芃芃復如許相距
纔兩月農務易已屢(叶)勤劬莫過兹天時况難怙周覽
農家具同此識疾苦
茁隴蓬葱綠循觀聊展眉欣彼生意佳致我馬足遲未
覺緐霜侵仍餘瑞露滋劭農雖惬懷祈歲更廑思既願
冬雪足還蘄春雨時年來此際慰虚望或有之以此喜
與憂迭起無窮期人知玉食尊其艱誰得知
駐湯山行宫即事
扵此得佳趣于焉駐旅鞍靈區自仙境暖液辟秋寒綠
柳色如故黃華芳未闌研精書室静天定信随安(向在書忩)
(顔額曰随安今離宫别院亦以是名之)
天空皎日眀别院九秋清坐久懷前歲蒐還喜近京劭
農咨父老詢政覲公卿(是日京中王公九卿来接)得悉田多稼因之
一暢情
晴影入庭深池流引暗琴雪花噴龍口香穗發蘭心脉
脉符仁義溶溶鎮酌斟徘徊思浴德詎止滌塵襟
題董邦達倣李成茂林遠岫卷
古人絶材不可量吟咏之餘精繪事在唐王(維)杜(牧之)宋
米(芾)蘇(軾)爾家思白曾標幟當其神來奪化工豈可形
肖求繊備其次閻(立本)吴(道子)及李(成)荆(浩)元氏大家厥有
四各工其事遂造精要以氣韻為之帥此圖粉本出營
邱真蹟曾編能品類慘淡經營或過之乃知畫法首貴
意崇山峻嶺何穹窿崖枝澗葉相薈蔚水閣開窗到底
清浮圖倚寺凌空際别有飛流走白龍下經石瀨珠璣
碎荒村略彴更絶勝源中尚有秦人避溟溟濛濛堆濕
潤装潢觸手虞霑漬我從山水窟中來愛此猶然看不
置求之古者原有契還慮後者難為繼繡繅金鐍得所
宜秋月春風永相寄
季秋養心殿
閱武揚鑾返北庭軒宫疇政驗辰星有秋歷覽登三鬴
旰食惟期恊九經温樹延年餘翠影寒花正色發幽馨
灾黎陡憶吴淞郡廣殿高居敢自寧
詠壺盧器
壺盧器者出于康熙年間
皇祖命奉宸取架瓠而規模之及熟遂成器焉盌盂盆
盒惟所命盖其朴可尚而巧亦非人力之所能為
也爰令園人倣為之既成題以句而識其源如是
纍在栗薪烝陶人豈藉憑玉成原有自瓠落又何曾納
約傳遺製随圓冺銳稜愛兹淳朴器更切木從繩
御門
禁門咨庶事常朝接羣彦銀蟾尚餘光蓮漏初停箭慄
慄切獨懼魚魚偕衆選豈其旅進退實以資匡贊坦平
文石陛净潔龍書案勖哉亮采儔佇爾嘉言薦
學字
硬黃閒搨適幾餘㬢影温暾上綺疏覆腕搶毫徒有法
純緜裹鐡始稱書釵㾗妙格曾聞古筆諫名言足起予
研潔甌香書室静忘懷彷彿十年初
戲題盆菊
徒霑杯水潤不改傲霜姿恰似柴桑老折腰五斗時
題董邦達倣荆浩匡廬圖
陶鎔靈運山居賦櫽括仲長樂志論我欲拈題渾不得
晴窗静對合忘言
因迥為高築搆宜溶溶夾鏡白蓮池魚梁漲退沙紋活
虎落風来葉影随
飛流得地作溪平溪上偏宜略彴横嘉爾說詩渾似鼎
笑他能畫不輸荆
雨餘峰色翠糢糊溪壑天成意匠殊樂土桑麻真得所
照園梵貝只虚無
著壁常疑生紫烟幾層輞水漾淪漣篩簾日暖参生動
興在罏峰阿那邊
豐澤園嘉榖既穫命大學士九卿觀之兼成近體
八韻
我
皇祖以農桑為重於瀛臺之西别建一園黍高稲下左
右區分蠺屋桑疇後先相望騐田功而重本計貽
訓良深
皇考年舉耤田之禮每先期演耕于此予小子仰
聖蹤之同揆其敢弗蘉兹當萬寳告成之際王畿遍覽
而旋越我弄田亦登嘉榖對時有喜點筆成章
較晴量雨一年中家法廑農
聖聖同倬彼公田經
舜步欽兹本務對豳風三春于是青箱播九夏曾看玉
穟芃實好實堅欣始遇維穈維芑類皆充莖莖尺穗真
希見顆顆圓璣允化工快目稍酬祈國志因心敢懈凛
淵衷勤耕時溉兼逢歲山左江南可遍豐鷺序傳觀休
進頌先憂後樂事何窮
晚秋瀛臺即景
仗馬排芳岸游龍達玉津趯臺宛蓬閬香扆重逡廵樹
態疎添紫波光皎叠銀誰云秋色老蘭戺鎮涵春
綺砌黃花秀蝦簾朱鳥晶篆烟徐逓馥芸帙静含清巖
峡猶飛瀑池亭可泛觥蓼蕭遊豫處著壁畫圖成(去歲賜宴)
(賦詩已命畫院繪圖壁間)
補桐書屋率題
温暾曉日一窗紅窗下工夫想像中昔日今時猶歷歷
補桐書屋自雙桐
枯枝早是中琴材(截舊桐為四琴亦扵是室蔵之)新榦扶疎翠影堆净
几眀窗重得句肯教虛度此頻來
石門松影鬱蕭森書室三楹倚碧岑階下淙淙鳴曲注
朱絃不奏亦琴心
瀛臺大理石屏歌
直方大幅出巖巒製為屏風陳座端不㤀本來具神解
林嶺猶肖點蒼山琉璃罘罳嫌巧脆錦繡纂組徒繁麗
豈如山骨堅且朴更不鏤斵致刓敝白質青文潤以腴
高低溪壑天然圖倪黃董臣稱妙手疎皴澹染終不無
廉而弗劌柔豈屈巍然猶是前朝物幾經海水復桑田
依舊春風更秋月
賦得太液秋風
蘭舟浮太液葭岸起秋風蹙得波紋細分來日影融偃
蘆惟益白經蓼已辭紅幾度濯清處吟懷迥不同
隂
秋麥種已遍秋雨早應時千里覽芃芃停鞭欣可知惟
頼冬雪足伏氣日益滋可使遺蝻深更耐春霖遅此際
纔秋杪少待猶及期清晨報雲布疎密頻頻窺倘邀六
霙霏亦稱三白宜譬彼望蜀人得隴慰已差又如未獲
蜀兼慮隴失之年來祈歲心展轉凝雙眉望雲思雪意
聊復呤前詩
盆橘
碧葉圓籠雙叠緗實紛垂百枚又見盤山山色天成閣
裡移來
過淮為枳空傳洞庭霜色依然畫取曾&KR1088;率筆(甲子年曾戲為)
(天成寺盆橘圖)懷將却憶前賢
李世倬自
孔廟視禮器廻路便圖泰山一峰以獻因題其上
景行積悃望
宫墻視禮先期命太常詎為嘉陵馳去傳却携泰嶽入
歸装天關虎豹常嚴肅松磴虬龍鎮鬱蒼便是眀年登
眺處好教
雲日仰
仁皇
重華宫書室題壁
餞秋時節破冬初旭影温暾在綺疏依舊年光經一紀
每從幾暇樂三餘猊烟靄靄縈銀蒜蓮漏泠泠滴玉蜍
静憩非關参半偈暫教六欲少因祛
杜詩
杜詩於我有何緣每一見之不忍捨寒為衰日可宜冬
暑作雄風足消夏扵唐拔爾軼盧駱在漢綽然嫓班馬
清詞麗句空古今一一皆從性中寫嗚呼今而有其人
磬折吾當拜風下
漢玉璧
一泓秋水赬霞染疎列明星四五點何代連城出幽坎
設置秦臺能照膽東序大訓非厠忝相輝古色不可掩
尺壁非寳式前範
齋居
朵殿輕霜拂帝蘿齋居權喜政無多楓殷菊淡争秋老
几静窗眀愛日和拈韻底湏工祭獺學書不為換籠鵝
哀鴻陡觸蘇松澤轉瞬冬來計若何
董邦達倣王詵漁村小雪卷
蛤粉輕勻貎雪姿不教留白襲前為别傳寳繪堂中法
(王詵有寶繪堂)宛見富春灘上時雁陣驚寒猶箇箇漁簔耐凍
故披披蒼松強項撑雲表是客星耶繫我思
弘德殿
軒宫象紫垣璇簃接路寝居中撫八埏奉三育羣品儉
詒階尚土侈戒帷裁錦萬幾常自惕庶政扵焉審但希
六幕調宵衣亦安枕
孟冬時享
太廟禮成有述
午門鼓響散晨光(凡祭日出午門皆鳴鐘惟祭太廟則伐鼓)
太室修烝繼履霜僾愾心源承
一脉躬親祭典重三王宗潢執事籩鉶肅韶樂陳庭磬
管將詎止祈年兼卜世繩繩奕禩奉萁薌
頒朔
冬初頒歲朔
天道體貞元為識農功要非誇天子尊三正同六服玉
律自金門即看陽和近披来朱鳥暾
倪瓉畊雲軒圖即用其韻
瑶機錦綍豈岱石底事開看薈蔚滿乃知妙筆奪化工
清閟倪迂突范緩嘉彼雲軒宛可居便藉天池試供盥
眠雲更憶缶鳴句(卷内有高季廸題五言絶三首又徐賁眠雲圖亦有高題五言古歌)彼
固非修此非短由来氣味有相合如響應聲條依榦
又和圖後題者韻三首
高人難屈指清辭會一處而我乃何緣亦此題雲樹
巖雲乍撥開杖策隐者歸歸軒設隐几作鶴傍雲飛
畊雲子為誰(圖後王穉登䟦云畊雲子未詳誰氏)盖似眠雲客重此晤青
邱俱来喜鳩鵲
護國寺
護國祗園已有年勝蹟靈蹤傳日下(日下舊聞云大隆善護國寺都人呼)
(崇國寺趙孟頫書有碑寺為托克托丞相故宅今千佛殿傍立一老髯幞頭朱衣一老嫗鳳冠朱裳者托克托夫婦)
(也)誰知今日梵王宇乃是前元丞相舍我屢經過未臨
頋問古尋詩其可罷初冬清蹕移御園道便琳官一停
駕重扄獰有開眀守曲砌眀争越綾砑森然喬木蔭玉
墀紛若豐碑傍雲榭天人帝釋各殊相或喜而齗怒而
咤夜摩兜率六欲天其次脩羅鬼王伯能仁端居乃無
為信有三摩司造化試思舍宅福何在墨胎翁嫗相看
乍幞頭鳳帔易舊装祗博腐儒相奬借道同豈必繋衣
冠雀弁黃收異周夏北魏金遼率殷鑒謬云復古罪無
赦(北魏金遼及有元皆易漢衣冠者也不一二世而陵夷衰微盖㤀夲棄舊徒尚虚文雖復古何益耶)當
年爕理責難辭翁而有知首肯謝甲第潭潭富且宏周
覽規模增感訝隔街燕國有賜居其門如水纔三架(隔街)
(即大學士張廷玉之居故戲及之)
西直門外
滌圃千村納稼齊更欣早麥綠盈畦小陽景與初秋異
即事拈吟遲(去聲)馬蹄
冬舂雲子香排戶露韭霜菘翠上盤一幅田家樂圖就
西山黛色白雲端
初望過而繼望疑(用喜雨句意謂今春滿望二麦與大田俱豐收繼而望雨未得恐大田之)
(並失後幸得雨大田仍屬有收云)城闉來往寄新詩待看高廪心方慰
一歲都成祈歲時
題錢榖南城看雪圖
銀林紅寺遠参差驢背風侵客路遲却憶寒更吟白戰
范陽古道去冬時
初冬圓明園
文軒複閣小俄延啟轡新秋倏已旋兩月風光異爾許
初冬景色又依然迎霜錦樹疎兼密向晚黃花淡復鮮
每自静觀知道妙無停停處不遷遷
赴渚泉和萬籟吟側聽俯瞰散幽襟風依山送三兮冷
葉向波沉半岸隂畫奪天工神貴淡詩探月脅思逾深
兩言扵我誠何有即景因之試體尋
即事
座近眀窗日色柔幾餘書史足延留背秋無復頻尋菊
趁暖還教一放舟松古看偏宜伴鶴蘆殘笑已不蔵鷗
可人詩憶浪仙句汲引心源得潔流(賈島詩云一日不作詩心源如廢井)
(筆硯為轆轤吟咏作縻綆朝来重汲引依舊得清冷語雖率而意則佳)
縦目園林一暢情小陽景物乍堪評含風葉影蕭蕭下
怯凍波光㶑㶑眀設使含生無往復那知造物有元貞
羲經随處参消息萬象當前至理呈
沈周乳鵝圖即用其韻
䙰褷弱羽學飛時為白為蒼未可期聽講每教随慧遠
換書安得遇羲之
含經堂
築牆所戒雕搆宇何湏峻階迎花木幽室貯琴書潤珪
璋煥文府禮樂遵先進躬修企高堅氣質消鄙吝學後
知不足道豈蘄聲聞推行慙(去聲)前規憂盛撫鴻運惟此
恭默思菑畬守經訓
北遠山村
山村農事罷歷覽一怡顔&KR1367;穗篝車滿桔槔溪町閒牆
根菘尚綠隖外樹全殷樂土真堪繪因思㝢縣間
項元汴竹石
疎篠依文石天然稱主賓夀星傳古貎玉局是前身(元汴)
(自記寫蘇長公夀星竹云云)豈向秋而瘦端為静者倫即看張屋壁
个个掃烟新
初冬香山
名區信是出凡塵幾度清遊興會新景向淡中宜藻繪
山從老處見精神籟聲出樹鏗鴻樂旭影依窗釀小春
槐落楓稀添颯沓頓教留綠愛霜筠
芸窗日午向陽開野色嵐光待品裁不是有心餘結習
可能無句記兹來背秋三径猶存菊衝雪千巖獨少梅
清蹕漫云纔信宿眀年花事重相催
臯塗精舍作
精舍小依遲名山冬稚時一雙耐冷鶴幾个掃霜枝澗
底泉淙細雲端峯叠竒閒評更幽討信是四時宜
題董其昌山水卷
已傳北苑超羣法更得南宫三昧竒(其昌自䟦云北苑好作烟景余於米)
(芾瀟湘白雲圖晤畫家三昧云云)底事迎眸堆濕潤楚江烟雨動經時
錢舜舉山居圖長卷
未聞巢由買山隐巢由隐處定名山五畆之園千古計
數椽草堂終日閒高賢羣結㤀年友舊句應同半偈刪
䤨槻豈必傳靈運吾亦遊神於此間
玉華寺晚桂
塞垣早度中秋節將謂虚抛桂子香鷲嶺小留冬日嫩
依然晚對鬱金黃盆梅乍可同欺雪圃菊方看獨傲霜
擬改尋常花月令招摇合有四時芳
香山宿月
山中宜宿月冬月亦可人巖齋此掃榻嶺啣半弓新(時孟)
(冬上弦)寒影疎薜蘿幽籟摇松筠閒庭白如霜窪水眀似
銀尋勝不慮冷得句迥絶塵丹崖栖娥駕宛逢脩桂倫
聽法階下松指月傳来真淙淙瓔珞巖輞水動漣淪(栖月)
(崖聽法松瓔珞巖香山二十八景之三)光與月上下難分疎復親遠火時
明滅如豹犬吠頻少讀摩詰書惟知愛其文何期今夕
景一一如所云
曉景
晨登香山寺(香山寺亦二十八景之一)山殿朝陽曉石磴穿雲上(上聲)
銅鉦見雲表噴薄聞山泉候暖冰霜少聊因賞烟霞遂
與窮窈窱花龕禮能仁無言自了了
初冬香山襍詩
稀微紅葉餘霜色幽咽銀泉作凍聲澷擬山深寒更峭
小陽剛稱試春行
松下鶴安寒月夢磯邊魚怯蕩凌波風林乍看驚摇落
古致槎枒賸老柯
且携謝氏高低屐試賞倪家淺淡山裁覽漏移過日午
無妨一趁片時閒
為愛林泉小憩遲烹泉古鼎爇枯枝拈題適得清之趣
觸目全忺静者思
晞陽阿
此處亦常來未比别峰殊問景值嚴節始識其妙夫隂
嶺闢圓戶石林得仄途匼匝玉屏圍避風静霜株温暾
金鳥臨送暖烘冰鬚晞陽坐雲窩曠覽恣清娱即景思
趙衰况予司化樞
摘玉華寺晚桂恭進
皇太后并為圖而繋以詩
和仲行冬風意饕皋塗枝上駐春豪獻来
萬夀嫦娥桂欣傍三千
王母桃香逐祥颸噴玉屑潤霑寳露裛天膏平舖金粟
(牋名)圖金粟生意昌昌颺綵毫
項聖謨東籬佳色
白露為霜以後松隂梧影之間(聖謨自記寫於松隂梧影之間)又見幽
人古貎飄然綠鬢蒼顔
關仝寒山行旅圖
來往何紛沓關山自邐迆步餘霜跡白望裡峰容紫沽
酒向茅棚問渡愁野水妙矣畫中趣悠哉畫外旨誰非
行旅人朅然獨傳此
秉燭
秉燭天將曉問
安長樂廻
起居欣適豫静待萬幾來
倪雲林秋林山色圖
元稱四大家逸品推倪迂師承自北苑筆與造化俱小
景夙所見秋林位置殊一掃了了習不失太古初嶤峰
既隐軫雄霓時卷舒疑有風吹林已見波縐湖不寧供
遊歷此中乃可居畫禪大法眼豈伊邪許徒(圖有董其昌䟦甚詳)
因憶喬林喬未識漁莊漁(見董䟦)得隴而望蜀知足其誰
乎呵凍誌長言聊以適三餘
曉起
冬夜難為曉及曉轉益駛夘牌猶秉燭無何報辰矣晏
朝古所戒宵衣乃正理獨是造朝人每至五鼓起夙興
固其宜忠恕或不爾設使稍假藉怠荒風更靡始知美
善兼自古為難已有利必有弊萬事皆如此
昭仁殿
乾清宫之東簃為昭仁殿
皇祖在御時日夕寝興之温室也朕弗敢居焉乃貯天
禄琳瑯宋元鐫本於内時一徘徊曷勝今昔之思
芸帷木榻想貽淳
聖日常懸麗柍桭六十一年兹惕息百千萬世永昭仁
好書敢謂承
先志新德惟期澡我身簷嚮周廬列書室(昭仁殿正對上書房諸皇)
(子讀書處也)每聞佔畢達楓宸
冬前勾决重囚惻然有感
生物天地心循環運貞元肅殺與生長迭用徵化權奉
三百王道善長在體仁不得已明刑弼教意有存元冥
已司令西曺封事傳囹圄諸重囚勾决例冬前三覆敇
給事衆議集閣臣嗟嗟爾羣工敬聽予一言其諸邪滛
流實因風俗刓盗亦豈其願為廹飢與寒我爾應試思
致此誰之愆慚愧之未遑更何容心焉死者固已矣曲
求生者全非理得倖生誰伸死者冤永惟歐公文三復
增惕乾
題王謙梅花
水部風如何水部(此王謙圖以贈吴工部者同時方冕題云水部當年省墓回王郎圖贈一)
(枝梅云云)王郎筆勝宋王郎(謂王淵也)若教風裊簾旌動定有蜂
窺壁上香
管道昇枯木竹石
霜葉烟梢氣味同頹然文石竅玲瓏愛他寫意閨中秀
宛爾傳神林下風
題王淵竹鳥圖
野竹可醫俗幽禽不識名風來渾欲動春入定能鳴
冬夜焚香
古人秉燭遊晝短苦夜長焚膏繼晷者乃愛分隂強今
夕復何夕急景冬未央瓊苑芳已歇芸閣編且蔵静深
就温室坐倚便匡牀喜對博山古聊焚鷓鴣香離合参
枯禪代謝惜年光憶我十年前得句學錦囊(舊作有仿李賀體燒)
(香曲)狡獪久不為結習原如常
隂
薈蔚寒雲傍晚濃凝睋久立自鳴鐘若教瑞雪初冬溥
却勝甘霖三月逢滿意潤霑郊外麥饒他景益禁中松
新來大邑瓷如玉待沃三清作静供(舊作三清茶詩令製瓷盞用雪水烹)
(茶最為清供)
闡福寺大佛詩用去歲真定隆興寺禮大佛詩韻
我聞如來超過一切圓覺與聲聞天上天下稱獨尊弟
子萬二千人俱孰登其堂孰入門三身四智定何有如
水印月空寫雲四十九年未曾說一字文殊大士何乃
請再轉法輪乃今巍巍堂堂現實相横遍沙界其高傑
竪窮蒼旻圍繞提婆那伽與其眷屬各肅肅蹴踏閃多
伽耶及諸異類兟紜紜儵忽纔鑿七竅混沌死異哉千
手千眼誰與為疎分憶我去年廵冀野時則十月星乃
辰隆興古寺問象教佛香高閣瞻金神屏息不能一詞
贊倚欄聊息塵中身歸來落成值此寺是一是二徒云
云久欲成詩頌相好其如萬慮常縈塵穿池曾未聚衛
士督工奚用命將軍翼然五亭臨水裔勝國遺跡今猶
存薄伽演梵五乘具
慈寧祝釐一念真其旁蕭灑築書室研席清事還堪論
徘徊得句賡舊韻所欣俯仰迹成陳黏壁聊復記時日
歲惟丁夘月小春
倣東坡夀星竹法恭祝
聖母慈夀
底論山陽與渭川琅玕个个掃晴烟夀星傳得東坡法
瑞應西池介
夀筵
冬至
南郊禮成述事
子月一陽旋
天心即見焉肅恭修大祀陟䧏儼
皇乾至日三丁會(是歲丁夘年十一月丁亥朔越二十一日丁未冬至云)明禋百
辟虔告功逢歉屢彌益凛(去聲)祈年
雪(時臘月望日)
經冬翹望寤興中瑞葉欣看乍舞空及臘霏霏慰心所
祈年切切憶田功鴛樓簷齒稍融日雞樹枝頭緩度風
齊豫麥疇曾否遍倚吟卜度意何窮
除夕
金猊柏霧靄璇霄碧樹紅輪下綺寮三百六旬中一日
迎新送故會今宵珠盤鈿盒頻頒荔玉管鸞牋待頌椒
歲事經年重細檢惟慚玉燭大鈞調
御製詩初集卷四十四
