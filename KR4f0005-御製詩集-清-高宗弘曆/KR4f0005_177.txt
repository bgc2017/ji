御製詩三集卷十四
古今體一百三十三首(辛巳六)
仲夏萬夀寺
北至言將致戒時還宫取便又臨茲詎云適興遊方外
総為祝
釐相所宜雨後松風含颯&KR1065;午前花露灔葳蕤僧人衣
紫門旁跽可識袁州鄭谷詩
樂善園
精藍略領伊蒲味順水進船真快意芳園岸側可徑孤
綠天深處聊成憩小憩清華水木軒當年康邸餘頽垣
稍加脩葺復舊觀(去聲)東平樂善名猶存善之量誠殊大
小樂所被應有多少何人可無樂善心詎止燾黃苴白
道顧名思義我尤殷安得天下皆善人優遊無事風俗
醇四時不忒歌恒春
藴真堂
一歲名園来幾度庭前花木鎮如新生機無在無不在
是謂書堂善藴真
仲夏瀛臺
雨霽朱明曉亦凉順塗總駕賞煙光誰云城市無三島
即聽松篁有八琅荷未放花先吐葉燕来窺戶舊巢梁
弄田自是芃新穎悅在農郊景勝常
淑清院
金碧樓臺瀛島望淑清山水瀑簾聞一般都是勝朝蹟
奢儉之間異所欣
韻磬居
風水相吞吐磬聲出碧粼自成宫與角底辨主和賓似
矣彭蠡口居然泗水濱東坡笑李渤盖是特欺人
題古扇十柄
松翠桃紅太古春四圍山色邏嶙峋高人獨泛澄潭月
不向武陵重問津
右張宏松灣桃浦
花中自是風流品底事杜陵詠未閑莫訝兩禽分背立
其間樂意正相關
右凌必正棠枝語禽
山塘虎踞勢崔嵬塔影當天空(去聲)講臺樹樹峰峰似相
識箇中曾是品題来
右陸治虎墅清遊
與雪曾無半點差酣紅香裡翦風斜未離飛鳥於何見
不愛梅花愛杏花
右吴令杏花白燕
千盤棧道與雲連旅客貪程各向前千古題詞誰造極
依稀憶得李青蓮
右袁尚統蜀山行旅
介芳氣味雅相投猗朵猗竿顧影幽應是庭中詠絮罷
自於林下寫風流
右趙文俶新篠幽蘭
萬玉叢中伴七絃動操且置坐聽泉不為羽調定商調
琴外傳琴是畫禪
右董其昌竹泉琴韻
秋樹含風疎動枝坐觀飛瀑落厜㕒色聲淨處忘空有
忽憶山莊曾爾為
右邵彌秋亭觀瀑
梅石曾尋德夀宫箑頭猶見舊家風寒香不是人間卉
只有幽篁訝許同
右藍濤嫩籜寒香
漾月涵空萬頃鋪遠山一抺有還無扁舟溶演歸何處
可是從兹入五湖
右周時臣越谿秋泛
弘德殿齋居
致齋返彤宫勑幾臨紫殿對時凜金柅惜隂聆玉箭弘
德構斯肯循名實期踐(叶)敬
天在愛民居貴可忘賤籌治誠契要勵人已敢倦時豫
允厚幸厚幸益兢戰庶幾奉
前猷億載皇清奠
靜怡軒作歌
城市人煙庶倍常宮庭繚繞圍紅牆比較園居實覺熱
祗有靜怡猶&KR1065;涼靜怡&KR1065;涼寧繋境白傅詩禪趣堪省
然予憂樂以天下自怡詎可常耽靜
英華殿菩提子數珠
七樹恒沙結子多(善提樹七株森列殿墀事見前歌)數珠拈百八云何
欲因悠久卜皇祚詎是尋常佞佛陀顆顆圓融開意蕊
纍纍聯綴振禪柯蓮池淨業吾無暇(蓮池盖守中峯清規念佛者)靜
置如聞鳴法螺
題陸治層巖飛瀑
幽人坐水閣背聽飛瀑聲隔岸聊縱觀桃花幾樹榮聞
性實而近見性虚而明虚却慮指蔽實不礙垣横五官
各有長殊用在致精量材善器使耳目功乃成
北郊禮成有述
北至今時届
澤壇古典稽晉琮欽
母事載物德
天齊雅樂惟依律太羹不和醯雨暘叨
厚貺雲氣又生西
郊外
郊外今朝見麥收崇墉比&KR0808;積如秋念兹希有叨
天貺虔鞏猶深保泰謀
尚餘春麥未登場更說傭人價倍翔數十年来幸一遇
敢云糓賤厪農傷
雨(五月十九日)
邇日炎方熾思量一雨宜祭廻纔吐靄午過遂霏絲頓
欲衣添袷已欣餅上匙溟濛煙水意耐可泛滄池
題張宗蒼雨景
猶有宗蒼畫未題補吟正值雨雲低斯人已往曾何往
此句全提非半提
雨中泛舟
上下縱横清不禁真教澄濾盡神心却無點土遥疑岸
乍欲添衣涼滿襟雨裏山如潑墨色風中橈似戛球音
水晶宫殿麟毫捲從此防邱定可尋
題長春仙館
舊室何来仙館號長春緣識
聖人名敬思仁也今天下偶憶閒哉昔玉京對景那能
仍獨樂翻書惟是慙(去聲)躬行宜晴宜雨農功協花木今
纔一遣情
澄素樓作
層屋鏡中央石橋接逕長春秋風月趣上下水天光澄
到塵無處素先繪有常不忘参理性攬景定何妨
池上居
何處暇居宜文軒臨碧池舊年如昨日長夏又今時偶
橅幾家帖或吟數首詩幸逢暘雨若與物共熙怡
古箑頭三首
試問陌頭牽別恨何如洞口引仙緣勤中合寫非無意
欲借清風示畫禪
右王武桃花楊柳
野水斷橋蘆荻蒼高槐花色半開黃短亭策騎伊誰氏
似赴長安舉子忙
右孫枝秋原策騎
蠟觜翻翔萋菶枝口銜金子嚥猶遲一般名字兩般物
(蠟觜亦名梧桐)誰主誰賓各不知
右陸治梧桐蠟觜
仲夏遊玉泉山觀麥誌喜
遊山却步輦信馬試絲韁藉欲知勞逸因之趁&KR1065;涼煙
宫憩席玉綈几掞毫霜騁望真餘喜崇墉圃麥黃
近青閣
樹深嘉蔭草敷馨屧步因成小憩停延閣今朝信名副
四山雨後濯濃青
題擷翠樓
一翠林巒萬態竒高樓座每向窗移西山&KR1065;氣在襟袖
南渚澄波映目眉蟬始曳聲風助響荷將吐色露生姿
可知攬景擷芳處總是對時育物時
弄珠室
水軒臨平湖湖中泉噴珠其數乃無萬忽有忽復無顆
顆皆圓融朗朗絶覬覦信摩尼真寶不藉鮫人輸照乘
彼小哉如意如是夫
賦得風篁清聽
耳食取無盡心參用有餘偶披風送&KR1065;恰傍竹延虚傾
聽神俱靜含清志以舒龍文依節變鳳籟自竿徐落落
八琅作蕭蕭五藴除辨聲師曠擅到此合茫如
靜怡書屋
一室惟饒靜六根總覺怡纖塵不到處長夏恰来時泉
韻清盈耳松隂翠匝墀祗宜終日坐亟去笑何為
内朗室
明暗相循豈有窮六根六識藴其中驀逢摩詰還應問
鼓顙花開幾度紅
題錢貢瀟湘八景
昏黃夕色入&KR0008;&KR0008;秋水無端漲夜池恰似樊南歸未得
沉吟憶著北人時
右瀟湘夜雨
七條披處六根灰定有天花落講臺認是開元寺西閣
暮聲浮過洞庭来
右煙寺晩鐘
晩帆何事未云收不是名舟定利舟帝女出遊澧沅浦
飄風作矣且宜休
右遠浦歸帆
莫厭水多山勢少試看晴靄蔚巴陵清新最愛青蓮句
秋色蒼然際海澄
右山市晴嵐
月不流波亦不流笑他木葉下生愁湘君那倩詩人弔
萬古洞庭萬古秋
右洞庭秋月
春北秋南信不違沙明水碧任翔飛上林矰繳無湏慮
未管蘇卿閒是非
右平沙落雁
澄潭落網得江魚鼓枻斜曛樂水居莫笑漁家無古話
大夫曾昔見三閭
右漁村夕照
江天争雪不争多幾疊銀稜間翠螺直與屈平寫神照
那更馬遠較如何(石渠寶笈藏有馬遠瀟湘八景畫卷)
右江天暮雪
雨後萬夀山
今年暘雨特和時為此尤殷戒滿思雖是乘閒事遊歴
敢云對景恣熙怡籠庭水樹宜凉影匝砌煙花帶露姿
所喜予心別有在十分麥穫稻秧滋
延清樓四題
春風
習習出深谷蓬蓬拂遠坰雖資搖葉彂莫便致花零披
去十分快御来五日泠獨宜石泉側益覺入清聽
秋月
窗俯渌溪濱團團上下輪與秋為契友得我亦佳賓太
白非希彼伯淳略可人霓裳知有曲不向廣寒詢
夕靄
西山正當戶夕靄遠迎齋常接氤氲氣堪澄澹蕩懷鋪
来空水合捲得利名皆處士寧欺我尋思真覺佳
朝嵐
非煙迷遠嶠映日認晨霞縷縷依林表濛濛暗水涯粥
香出旅店鐘韻落僧家且愛一樓領休同八伯誇
水周堂
戶對西山&KR1065;階含北渚流一庭畫無盡四面鏡常浮清
興不期引澄觀随分投如云比德澤亦欲萬民周
搆虚軒口號
小憩雲軒近顥空促成七字八义中興將景究来何處
試問搆虚是異同
雨(六月初二日)
數日以来實盼晴所為收礱麥未畢街頭新餅已上盤
麥後種菽苖又出昨近炎蒸特異常雨其時矣奚可必
卓午雲生倏滿空初風風息雨随密或徐或疾或㿽傾
簷溜已鳴溪水泌如人所願惠
天恩普利農功真大吉怵惕自問承惠方惟益愛民凛
無逸
題董邦達葛洪山八景
紫雲峰
際天峯疊樹槎枒日照晶晶蔚紫霞底事千秋色不變
多因津逮潤丹砂
清虚宫
夷嵕仙館號清虛壁有人間不識書李氏(名昇五代人有葛洪移居)
(圖)若成手卷畫想當移向此中居
留雲院
舊宅蕭蕭萬木稠誰云雞犬盡仙遊却看黃鶴千年返
識得白雲一片留
幽栖寺
有泉落落有山嶙結箇茅菴足飬真莫怪無端居竺氏
一般都是出塵人
嘉植園
種田治産那關心樹亦成仙鬱到今不向丹臺稽姓氏
定須認作董家林
垂露巖
嵌巖鍾乳滴泠泠一飲能教骨換青有此天然會真處
令求勾漏底須寧
惠利祠
一水縈紆幾溯洄(此水流為唐河西廵時凡數經之地方官動帑架橋以濟)溝渠疏
治稻田開(乾隆十年命直督高斌引唐河之水疏渠開田民資其利)濟人遺世同源
處始識葛洪山下来
璇源谷
飲水遥知方折源佳哉山色罨廵轅侍臣信有傳真筆
却合吾心向所存
籠鳥一首
籠鳥来嶺南毛羽甚楚楚問胡別故鄉祗為工言語其
言自弗知耳食非心杼原有一藝能得廪半合黍所樂
未斯存騰踏不安處致抛散餘糧紛紛鋪砌礎野雀呼
其羣飽食翩高舉籠鳥磔磔鳴已飱恨他取
題含碧堂(長春仙館中舊時書室也)
書屋倚滄池盈窗漾綠漪水温冬不凍(是處水温冬常不凍)夏&KR1065;
月来時靜可澄觀物動常引搆思卅年前所作都大取
於斯
碧雲樓
高樹横樓出碧雲金字題含風翻颯颯過雨轉淒淒緗
帙氤氲映晶簾淡蕩低晩来更别致山色夕佳西
鳴玉溪
高水盈科自就下泠泠韻出玉鳴溪問珩已致王孫誚
祗有林泉無礙題
思永齋
佳處堪永日因題思永名絜矩在虞書詎惟怡六情政
靡不有初道益謙虧盈肯構期於萬亦云觀所行即景
識心官慎脩勵以誠
眉月軒
臨水䟽軒曲若眉人猶未當(去聲)月猶之那更法善資神
術即看當前七寶池
鏡水齋口號
銅鑑衣冠正人鑑善惡知閒齋名鏡水清濁别於兹
稻涼樓
綠塍渾是水雲鄊觸目知耕復課桑此處不須稱避暑
北忩常引稻風涼
賦得天水相與永
生一還為一上空合下空因遥翻似近不隔夲来通詎
必星辰列猶嫌荷芰叢道存昭曠裏機息躍飛中有有
無無始澄澄蕩蕩融臨池王内史八法會其同
新月(六月六日)
新月寬於眉有光半因載月半乘凉秋蟬試響初聞處
(是夕秋蝉始有聲)彈指流隂幻是常
瓷猫
動物何来埏埴成官窰不辨宋和明笑中正自疑義府
指處真堪諷蔡京陶犬瓦雞恰宜伴㿽魚壁鼠澷須驚
置於燥色牡丹側方識如絲正午睛
荷露一首
瓊葉承珠露收来沆瀣新延清兼却暑癡念笑銅人
季夏討源書屋
卌年景猶故
夏清退常欣每此咨敷政蘉其仰
放勲天機物長飬道趣水溶沄便爾摛毫詠寧如大塊
文
昆明湖泛舟示尹繼善
泛舟昆明携近臣繼善南来亦同舸忽然博古謂盛世
襲彼漢名似弗可笑而謂之意固佳黑土原非沿劫火
未聞神池自堯乎(皆見三輔黃圖)詎始茂陵劉郎那道古且置
言今時即云襲漢我不辭闢疆二萬里以外用兵纔閱
五載遲西海一帶皆吾属歲歲入貢朝丹墀伊犂耕牧
日孳息烽火不作寧邊陲一狼千羊非所喻試問元封
能爾為
浮青榭
不雕樸榭水雲隈戶牖空明向遠開北渚碧波那流去
西山翠色自浮来愛看入鏡高低影底論為舟大小材
似此最佳終歲裏無過一至笑忙哉
雲松巢
松巢山半夏如秋更有白雲在上頭&KR1372;㙷雲寧嫌拄破
氤氲松若喜同流似兹合處陶山相否則相於沈隠侯
我自先憂後樂者是間奚可久淹留
賦得揚仁風
為軒如扇樣對景與題名擬欲仁風遍非圖暑氣清怨
咨方在念懷保要惟誠持贈綸巾者休誇用智精
香碞室
依巖得古洞倚壁搆飛廊入匪重門限坐生虚室光塵
祛滋意蕊聞復(讀如来復之復)發心香大士非空色端居如是
常
戲題留雲閣
香碞室右接複道雖非㬅延殊窈窕高閣一間據極西
鑿壁安甍萬林表夲来意欲寫江南江山清致頗能兼
坐未暖席輙復去亦予自問不解處
翠籟亭口號
籟匪翠所期翠匪籟所知流青飛碧間落落含金絲詎
云不得平亦欣所遇時翠籟真翠籟仙樂夫何疑
熱(六月初十日)
不雨將及旬昨晚纔微灑僅看濕地茵未至溜簷瓦炎
熇邇来劇赫日赤如赭二麥已收定禾黍遍綠野長飬
兹其時亟待甘膏瀉人咸云可需我獨覺難假今歲實
厚幸優霑春逮夏恃
恩或志矜致是遲遲者協時大雨行佇霈
天錫嘏
池亭對雨(六月十三日)
晴空過午雲容委廉纖初作繼靡迆池亭披&KR1065;眄煙霄
滴滴濛濛卒未止勢將入夜審何妨時行大雨惟時矣
自春徂夏屢霑膏麥收禾長稀逢此近旬不雨我已愁
乃知患失吾猶爾&KR1268;&KR1268;滋地將寸餘夕陽忽露天衣綺
何當大霈達明晨普惬三農望全美
題陸治四時蔬果卷(各種頗多但取文徵明王寵王穀祥彭年諸人所曾詠者)
(題句亦旁及未經詠者)
笋
子瞻玉版名雖好佛法賺人又底為記得韜光雲徑側
山僧帶雨劚来時
佛手柑
曰香曰嚊作麽會非色非空那可拈便與朱櫻紫菱伍
(二物卷中所有)如行異類正何嫌
荸薺
刺齒鏗然沁冷香紫瓊丸貯碧琳筐江鄊風味真清絶
何事偏方豬與羊(見夲草衍義)
杏
色似黃金初過火味如白蜜略加醯木奴謾詡千頭富
藥料還看萬樹齊
桃子
收核劉郎意太貪千年一實待誰堪不如長嘯歌梁甫
又恨曾䜛壮士三
楊梅
飛雨濛濛渾節令金丸綴綴滿江干楊家雖與梅家合
猶帶心中一點酸
茄子
衣紫僧人味偏好畫禪五詠有同心終須粉夲輸南宋
錢氏三蔬憶背臨
枇杷
底事名同火不思風前聲勝四條絲從来蹤跡絶江北
應恨明君出塞時
荔枝
夏末秋前閩貢到
寝園薦罷亦分頒依然時節依然果幾度廻思幾度澘
蒲萄
有苞無核亦竒哉綠玉瓊漿到口開堪證漢書非大誤
移根新自葉羌来(蒲萄始張騫移自西域漢以下無異詞獨蒙泉雜言引夲草已具神農九)
(種及魏文詔稱中國名果云云為不自西来之證然攷腹地蒲萄別種雖多而色綠無核者絶無其産今回部)
(胥定葉爾羌諸城歲以充貢並命移條植之則漢書所傳自為有據)
藕
天然白質吐花紅太華峰頭想像中却訝緣何絲不斷
多因七竅特玲瓏
石榴
一顆中含子百房問誰解與醖天漿六根八識胥何物
不及于思可口嘗
沿籬豆
引蔓牽條詎善緣垂垂花實颯姍然秋風籬落金剛句
絡緯聲中又一年
香櫞
具珠之體具檀味總是祗園席上珍設使不妨以色見
囫圇金粟即前身
柿子
霜落秋林熟爪鴻下過中社酒村翁似兹那藉封侯號
却見稗官擬剪桐(見張定在田錄紀明太祖事)
蘿蔔
淡白深紅帶露新熟餐生啖勝行麟包山設色諸賢詠
同是箇中識味人
夜雨(六月十五日)
詰旦細雨卓午晴傍晚西山雲復生風吹雨去露皎月
載月不樂心怦怦初更就寝二更問雲雖屡作星猶明
三更假寐略睡去忽聞簷溜激越鳴疑是夢耳宛醒在
妙哉酬我延佇情時疾時徐聽欹枕鋗人報已歴四更
摐聲乃在五更失曉起餘戀懷中縈不雨固可冀再雨
多多益善資農耕
復雨(六月十六日)
昨夜雨已好侵晨趋問
安視事取近便依例憩討源進止次第畢駕言萬夀山
山氣較前佳吾猶冀澤連便命肩輿歸御園纔登船雨
脚森然落三峡忽倒懸豐隆奮厥鼓列缺揚其鞭咫尺
幾曲川渺若無涯邊但見上與下一水無餘焉炎熇頓
如失切體生微寒此番實暢足額手慰且虔明當返清
禁吾將騐諸田
郊外
園居欲彌月心在郊外田不如目見之今朝始欣然早
苖固已秀新秧亦芊緜都因一雨佳寧不謝
泰元謝惟期實耳欣即慮矜焉實勵以敬勤矜祛益惕
乾
季夏鏡清齋
皇子成㛰返禁林水齋取便一来臨石泉過雨聲偏壮
夏木鋪隂翠益深成趣靜因工斷手引機動以景怡心
如駒迅影即常住何礙星星鬢角侵
沁泉廊納涼
雲廊對鏡齋沁泉斯其名引水流屋下落溪颯有聲步
屧過石橋乘涼坐南榮松風送&KR1065;来正值宿雨晴澄照
與清聽均足怡神情因悟就濕性所貴由天成搏激夫
何為子輿論實精
畫峯室
踱石度溪流書室秀而野初不知有峯峯列北窗也高
下入畫情是誰逸筆寫謝客句斯拈李仙燭斯把丹青
色或渝松杉韻非假竒在聽有聲瀑水泠泠瀉
太液池觀荷詞四首
宿雨初收太液池紅花總是出塵姿巧逢鳴蹕旋清禁
似向人言正好時
蹟久泥深花最稠西池原在帝王州人間若復方君子
應是八元八凱流
香霞難想檀兮麝文錦何妨綠與紅却恨春明真夢語
獨教佳景讓秋風
等閒未放擷芳船葉葉花花契靜緣讀遍三唐採蓮曲
阿誰不是愛妖妍
待月(六月十七日)
夏夕載月宜盈手冰光滿今歲雨暘時幸可閒遨散近
旬澤稍稀踊懼將成旱未至徹減甚泛舟心獨懣一夜
大霑膏雅得事遊衍誰知時易遷月上較前晚待之迤
西岸東岡屢舉眼金輪湧出林大地清輝轉譙樓已初
更却命蘭橈返徘徊詎不佳流連實非善
書箑頭賜駐守伊犂内大臣阿桂
典屬今時班定遠冠軍昔日霍票姚(阿桂於平回部時以歴戰奏竒捷今)
(統留駐伊犂兵循行諸部屯政撫輯合宜其勇决沉斷殆兼霍班之美)雪塗無藉持清暑
欲扇仁風萬里遥
讀書
聰明不可作逸豫亦戒盤長夏幾務鮮為之弗遑安何
事足陶情諒無過簡篇開卷斯有益淳化垂名言三百
蔽以一無邪得心官切已更請進惟曰為君難
恭奉
皇太后御園觀荷作
霽雲初過雨拖雨又生雲暑月無炎氣清花有淨芬允
宜邀
懿賞至樂謝繁文鏡面披仁夀香霞於上氲
藻園五詠
石
莫謂一拳小請看九仞高飛来舞鸞鳳捲去擁波濤得
受衣冠拜誰能繩墨操置之滄海上端合駕神鼇
泉
牆外引高水流為石下泉雖云因假藉亦自有淪漣可
愛一泓貯寧湏百道懸回回縈碧澗琴語聽成連
松
放幹遲楊柳大材不速成卅年纔入畫九夏正當楹蔽
日衣衫&KR1065;疏風几席清如逄橘中叟借與置棋枰
蓮
榖雨分秧藕三庚吐蕊蓮育才應育德稱潔不稱妍露
葉含香細風葩入影鮮何湏涉江采俯檻便芳搴
鶴
胎仙抱卵成埭畔引教行雖覺同厮飬猶看是傲生身
無入俗韻喉有唳霜聲設使冲霄去可能識玉京
連隂(六月二十日)
山易生雲雲易雨時行應節已連隂剛欣綠野歌優渥
又覺周書陡厪心
繪雨精舍漫作
春雨惟知喜言北非言南夏雨愁喜半取時非取淹喜
愁自在人何與(去聲)彼&KR1268;&KR1268;惟人所欲多捨喜趨愁甘望
之未久忘對之轉微嫌似此無厭求母副子難堪繪事
在傳情聊誌吾所慙
題霽華樓
初收宿雨霽華披近遠峰巒濯翠姿却似高樓觧著語
壁間宜有喜晴詩
喜晴誌言
望雨雨喜雨冀晴晴喜晴究之冀望多可以覘人情知
足弗冀望繄我猶未能我恒籲諸
天時蒙
恩佑承萬民徯我澤可忘保赤誠堯舜雖猶病願言存
哀矜
夜雨(六月廿三日)
剛喜兩日晴復聞半夜雨間作知不妨終覺憂心怇二
麥收已定大田美兆許何以保美兆惟頼時若叙經事
慮轉多患失愁益憮明朝晴斯佳欹枕以延佇
西直門外
夜雨廉纖破曉稀視朝清禁駕言歸東華日朗浮雲散
郊外晴光颺翠旂
剛盼時晴果放晴苗而秀實待西成霽煙猶戀衢旁柳
萬縷珠光綴灔晶
豐澤園小憩
樸斵
先朝制劭農今日同若時真是澤未穫敢言豐惟此勤
民計無他厪我衷曉涼復餘暇暫憩瑞雲叢
虚白室
石縫若無路松巢別有天虚原白之母夏以日為年風
度座抛扇雨過樹噪蟬吟安便移步藉悟不流連
植秀軒
不栽楊柳不栽槐但植篔簹繞閣齋萬玉晴煙敲秀色
肩吾句裏識真佳
古籟堂率述
太古此天地太古此風月斯堂籟稱古名因古栝發栝
雖老他樹生自金源勃以視嵩陽植籟古千載越偓佺
遺堯物古更嵩陽突展轉溯厥初古固不可竭惟其不
可竭謂斯古亦達喬枝落落鳴那管閒批抹
沁香亭
臺亭百步接廻廊液沼平陵號沁香甲煎罷燒雲錦纈
果然六月有春光
養心殿晚坐
園林夏氣清宫庭市煙近視朝不可闕暑節彤闈返雨
霑弗覺炎涼颸雞樹晚此時雖幾閒農務籌邇遠大抵
麥收佳禾黍苖芃菀但祈時暘若可冀西成允誰為無
望人望歲吾尤緊
御製詩三集卷十四
