御製詩二集卷十一
古今體八十五首(己巳四)
塞上行圍奉
皇太后啟駕載覽西成有象即景秋曉成吟
七襄雲物九秋清(是日七夕節)正值朝来湊快晴頻歲廵遊
奉
慈輦乘時蒐狩發行旌千畦香撲黃雲徧列嶂屏拖碧
靄横邀得
夀康賜言笑勝常年看好西成
過清河
潦盡烟凝秋意多垂鞭輕騎過清河仲秋射獵誠云快
未若沿途看好禾
塞外常年糓屢豐今秋應慶此間同却聞傳說仍勝此
未見猶然疑信中
示七弟及諸皇子
汝曹讀書久兹命随時廵詎云事嬉遊吾意良有因
祖制不可忘勉繼在後人汝觀此稼穯勤哉勞萬民汝
觀彼部落何以来相親乘馬汝安逸僕役殊苦辛深宫
汝豐裕蔀屋多窶貧見獵可悟學射鹿應懷仁絜矩汝
其蘉大旨斯略陳
七夕
今夕夫何夕無端意惘然恨曾經去歲痛復憶前年夜
静風露下天空雲漢邊行宫非禁苑底事又情牽
黃花路
薊野屢經行所愛黃花路每到似披畫向過已留句金
風玉露中又復歷此處此處土最肥嘉生無不怒黍稻
均有秋瓜壺飽扵茹熙熙老若幼衎衎婦與孺往往聽
衢謠初不離本務㝢縣盡如斯資生復何慮
微雨
快晴十日值微雨霑潤欣知益晚田歌舞農夫怨行路
世間兩美率難全
密雲行宫即景
皆樹已成林行宫秋未深景光還似昔歲月忽為今新
魄飛河畔幽芳笑砌隂城鐘初定夜悠爾空(去聲)塵心
九松山
遠峰近嶺率成童是處丸丸特鬱蔥獨樹也知依佛地
別傳何乃盛花宫翠微背指横朝靄清籟徐飄下碧空
漸近邊關秋果好黃雲漠漠颺西風
月
快意散閒雲舉首見新月經秋喜倍眀&KR0616;歲過何忽望
輪縦未圓弦規已高揭行宫夕景寂適可供清悅蛩飲
露愈壯蟬入暮將咽而我愛眠遲倚吟興無歇
攬勝軒
盤雲棧道出山巔静室三間佛宇連縦目直窮千里趣
置身真在大羅天(是處俗所云南天門者也)當秋野卉馡紅錦過雨
遥峰濯紫蓮南北山川此間合古今形勝望中全
常山峪行宫八景
綠樾徑
隔歲未尋綠樾徑當秋恰到白雲間行圍塞上看山好
路便先教看好山
虚白軒
行宫結宇底須多據景標名便可歌虚室三間無别物
到来惟見萬籖羅
青雲梯
嫩翠濃青杳莫分天風吹織紫綃紋自知不是安期侣
足底胡然步入雲
楓香阪
仙人石室青霞封偓佺招我相陪從琥珀遺堯不曾食
念兹長謝遊仙蹤
蔚藻堂
吟句無煩求俊逸淺言亦可暢清懷翠崖有問如何荅
記我今朝意甚佳
如是室
自是新秋坐清晝不殊前歲對閒窗碧空似我澄無滓
何所得来心可降
翠風埭
巖樹風過翠浪翻重重罨秀入山軒未教楓色霜前紫
且聽溪聲雨後喧
陵霞亭
峰頂有亭真翼然下臨無地上空天莫云一宿堂堂過
暮靄朝嵐結覧全
山田
今歲山田果倍收黃雲到處暢吟眸可欣火種刀耕地
也報崇墉比櫛秋摇曳似聞風味美湛瀼好看露光浮
賦租本薄饔飱足茅屋纔言了不愁
灤陽别墅
又来别墅早秋天未啟閒齋向二年草木依然成薈蔚
光隂底識有推遷濤增古柏急鳴籟潦退潨流緩滙川
忽憶雲窗同眺處愁懷欲遣倍凄然
小金山作
逕入綠榆遠軒憑碧浪高秋初尚濃蔭雨過亂鳴濤舊
句題四壁重来有二毛景光不殊昔底事足牢騷
雲標披颯&KR1065;天外眺蒼茫最愛登臨美渾忘衣袂涼喬
松風度籟野草露生香為問曺唐句遊仙第幾章
引水成湖面為亭據石頭略教加點綴便可學滄洲山
鳥能延客莎蛩特韻秋昔年吟嘯處歷歷記清遊
畫梅
塞山絶勝大庾嶺其間何獨無梅花興来點筆開生面
宛見冰姿窗外斜
駐蹕避暑山莊因成近體六韻
較獵臨藩塞行秋駐御莊軒庭懸
聖日岩壑蔚
龍光思示諸兒法(臨御以来是歲始携諸皇子扈從)欣承
文母慶沿途看寶穡勝地息雲驤五字吟新句千言詠
舊章(舊作山莊百韻詩書扵壁間)觸緣皆可樂何事轉神傷
即景
洞房雲館皆依舊前歲今朝頓不同我是逭愁来此地
(近作早桂詩有塞遊兼擬逭神傷之句)翻教即景惹憂忡
清舒山館
山館重来啟碧疏清秋景色果清舒巖風送&KR1065;辭紈扇
林鳥銜花下玉除泉出石甘堪酌茗松依庭茂稱翻書
今年頗覺吟情懶扵此婆娑一起予
荷
每至山莊玩晚荷依然雲錦落澄波水仙已自工圖畫
園客無勞豔綺羅鹿愛香風常飲澗蛩悲瀉露亂鳴莎
相看不忍輕搴折有恨無情韻最多
中元夕放燈
烟光露色早秋天望夕冰輪滿意圓例事盂蘭傳梵唄
便看朔塞放燈船照巖霞錦驚眠鹿貼浦雲葩綴敗蓮
千古詩人吟不盡湖山風月総無邊
澄霽樓
戸牖平臨霽景䨑偶来登眺衆峰低山中草木霑
堯澤樓上雲霞葆
御題
泛月
漸上東岡素彩鮮晚涼試泛木蘭船那忘前歲曾遊景
却喜今秋初度圓赤壁移来紫塞外銀河朗到白榆邊
印波若悟同中異一指何妨半與全
錘峰落照
西日隐東峰天光入水底披襟松籟寒千林紛翠紫
山中雨景
山莊駐蹕逢秋雨淨滌餘炎益晚禾行旅何曾愁且怨
農夫祗覺舞而歌
朵雲剛見吐遥峰雨不崇朝膏澤濃好待晴明詠新景
萬山濯出紫芙蓉
點經塞樹聲偏壮籟度山樓氣忽寒却為空濛宜縦目
添衣還倚石闌干
鹿避濕依深樹立魚喁漚傍碧荷浮金官權被山靈擅
幻得新秋似杪秋
聽瀑
雨後来聽瀑淙淙響益繁大都得之耳惟此不為喧赴
澗来鳴鹿攀林飲渴猿山中足佳趣難與俗人言
泉源石壁
奔流迅澓縈竒石上有松崖倚白雲山鳥飲泉林際下
帶將松子落紛紛
雨中泛舟
引水為湖足放舟烟篷越可作清遊誰知塞景新宜雨
不異園池舊泛秋飽挹涼風侵翰席倏看潦水漲溪流
空明獨對蕭條境底有機心猜野鷗
題蔣溥寫生即用其韻
露玉風金塞景清秋花待客發幽榮拈来迦蔕不禁笑
問去嵇含無定名細朵含颸銀麝豔斜枝暎水錦粧眀
師承家法閒圖出(溥父廷錫向曾扈仍舊駕塞外圖山花以進是圖稿也)右相
丹青有後生
延薰山館召大學士傅恒史貽直及内翰侍御諸
臣賜膳賦詩輒成首倡
雨後晨清霽景開山莊相共賞靈臺智仁樂在山兮水
賡詠才看鄒與枚巖下仙泉鳴
舜樂庭間温樹識
堯培
舊時侍從今元老鳩杖中朝未扈来(如大學士張廷玉来保今皆以年高)
(在朝辦理政務不扈駕来此矣)
登四面雲山亭子
雨過千峰濯黛青乘涼縦目坐山亭尋常樹色猶遮望
到此山容無遁形
絶頂平臨北斗齊座中惟覺萬山低林禽饋客爭銜果
磵鹿迎人淺印泥
霽空寥闊早秋清邈爾拈豪暢快生底事成吟多警句
會心遠處鮮凡情
張若澄塞山欲雨小幅
西嶺吐雲東嶂合薈兮纔間復滃然從知墨戲傳王洽
意在空濛作雨前
雨後
雨後泉聲壯風前樹態狂洗空萬里碧變候一番涼谷
靄凝朝潤秋花散晚香向来無此景始快宿心償
康熙六十一年予扈
皇祖駕時居於萬壑松風軒之側今歲携諸皇子至此
仍以是處居之朅爾經臨憮然感舊
佔畢書齋還似舊兒時居處處(上聲)諸兒越教俯仰懷
恩澤用勵勤修示範儀
偶成
低樹以為帷高樹以為幕山鳥不驚人選枝山果落
即事
雲裏峰姿開錦繡風間松籟韻笙簧乍當日午微嫌熱
便忘清晨尚怯涼
野水無心東復西閒雲不繫高忽低蹊花露滿知蛩樂
岩柏月明遲鶴栖
窗間坐愛峰迎面樹下閒来鹿乳兒羽客若求不老法
應扵此處劚靈芝
波光不讓琉璃淨嵐翠常如帷幄浮數日幽探清興足
眀朝去賞塞垣秋
曉行二首
背指雲莊碧巘標輕寒微逓素秋朝兩山抱谷行十里
一水縈流渡廿槗常喜村墟聞犬吠不教父老訝雞翹
精藍猶在翠微裏只許鐘聲林外飄
漩澓廻環白石磷蒼蒼露芷更烟蘋源頭自是新過雨
渡口旋看暴漲津通野望中全入畫問程行處那生塵
所欣高下豐收定纔得茅簷鮮歎貧
釣魚
跂石弄竿綫蓼波漾烟翠豈乏釡&KR1092;烹為愛滄浪意
波羅河屯作
塞館清涼車駕停仰流鱗集衆藩屏亦咨力穡秋稱好
(蒙古今亦知稼穡為重矣)更喜攻駒境永寧長計何須誇絶幕恩柔
遂以撫来庭尋常視此殊艱致
謨烈躬承勉德馨
凉
昨日西風力一夜更氣候衾枕已覺寒晨起山颸驟策
馬歴蘭衢露光白如玖(叶)華黍被山田西成實云富乍
思日可愛胡尚隔東岫出谷朱鳥騰仍此婪暑晝塞垣
無定節妙理得時狩咨彼羲和氏何以副敬授
策馬
策馬山椒復水隈玉鞭斜軃不須催灌園村叟籬邊接
獻鹿虞人林外来黍秀奄觀高翼翼蕎花重喜白皚皚
常年此處秋成好一倍秋成見此廻
山中村
數家茅屋亦稱村六畜兼宜乳字蕃樺木高排成虎落
荳花斜蔓隔羝樊
揀田随意墾山上避賦成羣到塞中縦是漏巵聽亦得
丈量底更命司空
塞上秋
羣山糾紛水抱環水如玉白山霞殷豈是東王公幻戲
由来商令司金官椒風蘿露將鳴鹿重著棉衣意不足
吴江楓冷已太遲巫峡秋高較應恧颯景偏覺稱人心
特是林泉效静深三十日佳看易過(塞上行圍以三十日為率)廿首
詩成未入吟(舊作生秋詩廿首未曾及塞上云)
行營
曠甸御行營蘭臯秋氣清細旃中建殿連網外為城部
署眀分張(去聲各部皆有行帳大書以别之)私廬各認旌讙譁禁逸度
歡樂驗輿情野水人人汲青山面面迎年来兹室裏爾
許好詩成
入幕今猶昨搴簾樹與山牛車来晚市(例許蒙古互市率驅牛車以来)
鈴索謹宵關(前鋒營掌卡路之事以鈴繫索為界人不得私越)水號羊腸曲峰
凝螺黛彎雪鷹金捍臂蒼犬玉重環雲澹秋情迥天空
塞景閒古来稱大漠此日是仙寰
秋晚
巖嵐谷籟清秋晚西舂半隠雲標巘旌門射罷適餘閒
帷宫何必遜林苑窗虚几淨堪逍遥燈眀千幕無喧囂
年年武帳渾如舊憮然忽念前春朝我是逭愁遊塞上
(近作有塞遊兼擬逭神傷之句)翻教即景生恨悵嶤峰偏解惹人愁火
廹丹楓纈遠嶂
楓
江楓畫曾看山楓親所覩洞庭猶未波玉塞已如許殷
峰雜早霞赬巘眀秋宇幻傳或作人眈視每来虎今歲
與前秋白駒迅似流林景曾何異帷宫事不侔開窗聊
縦目點點照人愁
缾花
單椒紫姹更紅裳偏是秋来生意昌擷入掛缾饒靜趣
又教行殿挹清芳拈鬚朅爾吟新句插鬢能無憶舊粧
相對奚容成一往更參離合露中香
止頓
止頓宣傳休獵騎紙窗贏得曉秋閒封章昨日剛批閱
無事今朝飽看山
夜雨連眀霏細絲因教停憩衆情宜乍分忽合雲容幻
低阜高峰畢獻竒
氊廬布帳繞營開須傍山隈避水隈泥濘莫愁供億缺
牛車伊軋趁墟来
霧氣離披欲放晴山容紫翠又新更侍臣試問枚臯侣
今日清詩幾首成
絡緯
塞上秋蟲夥紛鳴抱露榛那曾催嬾婦却解動征人風
物渾如昔烟花且自新剡藤親貌取(前歲塞上曾圖之以歸並成詩四首)
俯仰便成陳
閒
塞雨因成旃室閒豈惟容膝亦怡顔面山臨水如&KR0616;者
落葉秋風復此間愁入舊懷遮莫遣詩成結習未全刪
誰云艮止真能止試看雲中幻黛鬟
晴
塞雨滋秋野金風助快晴翠巒新沐濯紅日越晶眀草
色猶含馥溪流乍咽聲底須慮泥滑牧法馬蹄輕(牧法者牧)
(得其法也凡馬春忌水秋忌草馳驅之後必繋至深夜汗落而後飼焉則馬益壯而無蹉跌之虞此之謂得法)
山中
山中秋日勝春日木葉微脫精神出更餘淺綠與深紅
拂以涼颷衆響逸滃然吐雲萬態幻詩不能工畫停筆
待圍澤地時憩留撫松藉草坐石頭子陵垂釣景宗獵
各適其適心悠悠我遜重華希有志木石與居鹿豕遊
文嘉疎花冷蕊小幅用畫間題者韻四首
野草閒花遍谷香誰教冷蘂綻旃堂當秋乍看冰心白
破臘全欺磬口黃(右文嘉)
塞山那有藐姑姿携得行幐軟玉肌消暇不教開牖看
恐防朔吹十分吹(右周光)
小金山閣俯灤江曾貌疎花入月窗(近扵喀喇河屯行宫小金山閣中曾)
(畫寒梅一枝並成詩云興来點筆開生面宛見冰姿窗外斜)今日真梅端在目翻嗤
布鼔不成腔(右王穉登)
花常不落蘂常開笑我無能引綠杯有子停雲真未往
無妻和靖儼重来(右居節)
獵
山青雲白塞垣清快試秋圍趁曉晴淺水穿林衝暗渡
横岡冒霧落斜行雁行左右排千騎魚貫聯翩認五旌
日暮頒禽喧弗禁為田猶足見虞情
竒花瑞草総含芬少坐岡巒亦可欣幾樹濃青幾樹赤
半峰晴靄半峰雲獸驚避箭敺叢夥人語呼圍隔嶂聞
倩浰鴻絧原有度即兹深寓教三軍
八月朔日作
金&KR1195;臨仲月玉衡指星虚曠谷武帳閒單椒商籟嘘怡
神向神邱勑幾凛幾餘西成近遠嘉平秩懷差舒而胡
黯然傷往往悲来予前歲景目中排遣仍紛如
霜
向北日以寒逐漸添衣裳朝来履中庭地白霏輕霜巖
楓益纈丹甸草將變黃呦鹿已争鳴虞人喜欲狂塞外
姑聽之遲早異時光春秋記殺菽内地為災傷
聞亰師西成豐稔喜而有作
今年春夏秋三時時雨時暘無不宜近自畿輔遠滇粤
麦收普稔秋堪期新秋發駕臨塞外奄觀銍乂猶待而
意謂晴雨協一月千倉萬箱穫無疑果如所望出望外
而况塞外尢倍之江淮之間微苦潦百分一二纔毫釐
惟恐向隅深望澤先事撫恤命所司亰兆露章奏豐稔
欣觀詎止飫已飢歉為
天責豐
天佑此實我職奚容辭作詩匪云誇亨豫任重道遠紓
遐思
閱本
綸閣封圅驛騎馳豈因遊獵怠疇咨心殷籲俊其難矣
政在養民每念之所幸題章鮮速議(各省奏報災傷皆批該部速議此雖)
(舊例實寓勤民之義)為逢秋稔適惟時深虞豐豫渝乾惕思日孜
孜勉敬寅
御製詩二集卷十一
