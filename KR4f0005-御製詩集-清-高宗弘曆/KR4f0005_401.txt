御製詩五集卷十
古今體六十八首(甲辰十)
夜雨(六月十七日)
過雨未逾旬膏(去聲)田又中夜二更報佈雲三更細點下
四更遂綿密五更越傾瀉本是弗安眠聽斯聊慰藉詰
旦起披衣階墀積水乍寧惟郤炎蒸實喜利耕稼逮夘
漸開霽入辰旋歇罷時若幸逢旃額手虔恭謝
晴
山田優渥賴時晴以潤以暄允惬情漲水旣消叢樾朗
露珠淋處緩輿行
陕甘總督福康安奏𠞰洗隆德底店山梁賊匪詩
以誌事
狂回倡新教潢池煽孽氛綠旗兵多懦是用遣重臣巴
圖魯侍衛速領掃邊塵(甘省逆回田五等倡興新教糾衆滋擾自四月十五日起事至)
(今兩月該督提等雖屢經殺賊并殱斃賊目田五等而總督李侍堯不早赴軍營督勦提督剛塔不嚴籌邀截)
(又綠營兵丁懦怯無能致賊匪於馬家堡馬營街兩次翻山逃竄復得糾黨肆出於隆德静寧伏羌之底店鹿)
(鹿山石峯堡等處勾結搶掠因命尚書福康安與領侍衛内大臣海蘭察率領巴圖魯侍衛等帶領西安旗兵)
(及檄調寧夏阿拉善等處官兵進𠞰並即命福康安為陕甘總督督兵𠞰賊)次第發京兵健
銳火器軍統之以宿將威名天下聞(福康安旣唘行復先後命大學士阿)
(桂尚書復興帶領健銳火器營勁旅二千名分隊前進以期迅掃賊氛)雖彼小么麽何足
稱敵人肆掠其罪重迅靖期安民福康安先至旗鼓乃
一新(兹福康安已於六月初七日先抵隆德軍營即命傳旨將李侍堯革職戴罪軍前效力剛塔革職拿)
(問整頓兵力定期進𠞰軍威壯盛壁壘一新)逆賊懾喪膽巢穴保死頻石峯
厥巢穴底店為戶門恃此為守禦蟻聚更蜂屯四路直
進攻(逆賊分竄至伏羌城外即據五岱等殱戮三百餘名又據傅玉奏扵鹿鹿山殺賊六七十名而底店)
(及潘隴等山梁均劄有賊營為賊人門戶其巢穴則在石峯堡先是屢經傳諭福康安先洗隆德底店等處之)
(賊再以次搗石峯堡賊巢兹據福康安奏於十一日丑刻挑選奮勇弁兵三四千名分為四路令凉州鎮總兵)
(蘇靈参領阿滿泰帶固原凉州兵由正路進攻搃兵策卜坦三品職銜法靈阿巴圖魯章京等帶延綏肅州寧)
(夏兵為一路攻其左巴圖魯参領巴達瑪副將和倫帶撒拉爾舊教回兵為一路攻其右阿拉善公多爾濟色)
(布騰帶兵為一路攻其傍海蘭察帶領巴圖魯侍衛等在各路誘賊𠞰殺復令侍衛台斐英阿福寧領兵往來)
(邀截併分兵扵後聯絡放卡又旺沁班巴爾帶寧夏滿兵阿拉善兵在大兵後策應莽古賚催儹進𠞰官兵乾)
(粮并火藥鉛彈並知會五岱同日進攻福康安仍帶領巴圖魯侍衛督催各路指示攻𠞰機宜)一可當
百羣大鞣與大膊辰戰至酉申賊衆乃大敗逃竄迸紛
紛營卡奪十餘山梁據以陳(官兵分作四路前進合力截殺至辰刻會齊士氣振)
(奮鎗箭齊發拜唐阿薩克丹布鎗斃騎馬賊目一人官兵等奮勇追擊殺死賊人二百餘名生擒賊三十餘名)
(奪得賊人所佔山梁賊營四座卡營十餘處器械帳房牛羊糧食無筭海蘭察等追趕敗竄餘賊又殺死一百)
(餘名是日官兵即扵所得賊營屯劄并於左右山梁放卡駐守搜捕餘賊以清糧道即統兵進攻石峯堡直搗)
(賊巢此次福康安海蘭察等帶領官兵初次進𠞰即能迅速掃清底店賊匪可嘉之至因各賞給大小荷包並)
(命查明出力員弁分晰具奏交部議叙)將進攻石峯指日捷音臻
日日一首自哂
日日封章綈几羅硃批不厭細斟摩答完進止頗自哂
殊類躁人辭過多
夜雨朝晴
夜雨潤蕎菜(伏中正種蕎菜時)朝晴暄黍禾(黍禾將秀穗時)遭逢幸時
若乾惕合如何谷口迎風爽樹頭墜露多輕凉凑霽景
那免問山過
題栴檀林
非關輕置此檀林踰月軍書忙切心昨始快聞殱賊信
(自到山莊月餘因甘省逆回滋事軍書旁午致簡吟詠昨十八日始據福康安奏到殱𠞰底店山梁賊匪之信)
更兼堪卜稔秋臨如如大士都無繫朗朗禪關合有吟
曰喜曰愁定何物松忩月上指中尋
天籟書屋
泠泠天籟逓窗間筆硯精良片刻閒檇李今春過項宅
謂他輸此足名山
超然宇有會
偶臨超然宇朅思東坡記謂當遊物外乃弗為所蔽但
予有後言髯翁印公契相與談枯禪應識如如義如者
如其中豈示扵外意是未冺色空依然塵網累
雲潤樓口號
雲潤樓乎樓潤雲底須賓主辯紛紜適纔谷口翹眸望
一例蔚兮渺不分
河南廵撫何裕城奏報被旱五縣得雨普種情形
詩以誌慰
豫省五縣旱南望日切憂後三縣被澤(今歲豫省各府州属春夏間均)
(得有雨澤惟汲縣新鄉封邱獲嘉陳留等五縣被早屢經降旨令何裕城早籌撫䘏并酌借籽種口糧以資接)
(濟)兩縣赤地猶(嗣據何裕城奏六月初一初四兩次得雨汲縣封邱新鄉三縣均連被甘霖惟)
(獲嘉陳留二縣尚未霑足)兹乃接佳信胥蒙渥&KR0584;優(兹據何裕城奏報六月初十日)
(河北河南甘膏大沛前雨未透之獲嘉得雨四寸陳留得雨深透已種晚禾浡然長發未種地畝皆得趕種蕎)
(麥菉豆通省農民同霑渥澤欣喜倍常)已種之大田助長浡如油即未種
之地蕎豆可卜收額手為民慰稍因解惄愁然西成期
遠時若祝登秋先是河臣奏堤夫闕陳留種柳既欠數
(去聲)官地侵種偷欲勑地方官督責愚民流彼在河言河
固屬職分修予謂此可寬憐斯灾地儔(昨河東總河蘭第錫奏河工情)
(形摺内稱沿河州縣向派民夫守望惟陳留民夫未能齊全其舊堤兩旁柳行空隙處所陳留民人亦間有侵)
(種耕犂損礙柳株移會撫臣飭縣嚴禁以重河防等語朕以今年陳留遭早此法可略緩之以蘇民困因明降)
(諭旨稍寬今歲查禁聽其收穫嗣後不得援以為例)恕前禁其後副予民瘼求
題仿倪瓉獅子林圖七疊前韻
地隨高下水翻渠榭可憑荷樓貯書勝以江南圖倣厥
時因幾暇景遊予却仍軍務遥廑彼那得忘懷此樂胥
遠謝老迂當日况安居清閟(閣名此圖之一景也)究如如
熱
明當立秋節暑氣廹蒸衝婪尾應斯甚需頭答弗慵暇
惟尋茂樹風亦落高峯念我軍和將冐炎正𠞰兇
立秋日作(六月廿二日)
是日晴為掉雨弗止為傻(此字俗書為傻)農諺頗協占我亦從
俗且今朝終日霽是掉非傻也天高宜陽暴雨患多(傻為)
(雨多)寧寡(掉為雨寡)於秋令為宜紀節筆偶把邇反炎難當祝
融心未捨(今年山莊甚凉爽邇日頗歊蒸)
按秋掉秋傻之言皆從農家俗諺唐韻訓掉為摇無
關弗雨也意謂取巢父掉頭之義乎况字典無傻字
而傻字音灑盖傻即傻之訛集韻訓傻為輕慧輕慧
非愚癡而今俗謂愚癡人為傻更與輕慧相反然總
於雨多無涉也農諺不妨從俗因用此字故並識之
陕西廵撫畢沅奏報得雨詩以誌慰
北省今年雨獲勻披看繼澤報西秦(今歲直隸山東河南山西陕西夏月)
(間皆陸續奏報得雨霑足西成可望兹畢沅奏西安省城扵五月廿九六月初三等日甘霖大沛入土深透其)
(附近各属亦禀報同日得雨處處優渥秋禾暢茂民情欣悅)延(安)綏(德)最是廑懷處
災後甘膏蘇窘民(陕西延安綏德一帶皆上年災歉之區兹據奏扵五月初十十一及廿一)
(二等日得雨四五寸并深透不等邊地節候較遲得此伏雨普霑糜榖雜粮勃發滋榮農民尤深慶幸)
伏汛
伏汛三庚過河臣報吉音(六月伏汛已過南北河臣李奉翰蘭第錫及河南廵撫何)
(裕城節次奏報黃河水勢安瀾工程平穏)舊新總安溜(李奉翰奏自六月初邳宿桃源一帶運中)
(河内長水一丈一尺督令道將等將楊家莊草壩及雙金閘酌量唘拆分洩以後河水漸次報消運中河尚可)
(容納柴土各工保護完整洪澤湖水亦長一尺八寸清口東西壩工酌籌唘拆十二丈俾湖水暢出會黃歸海)
(黃河水勢雖節次消長上下一律深通兩岸工程平穏又蘭第錫何裕城奏黃沁兩河水勢扵六月初旬各報)
(長水二三尺至五尺餘不等各督道廳營員搶鑲平整去歲新開引河順軌安流今歲伏汛南北河工各保安)
(瀾實蒙河神佑為額手稱謝惟勖勵臣更加敬慎耳)南北普關心額手謝
神佑廑懷勖職欽慰餘增敬慎秋汛正當臨
雨(七月朔日)
秋掉真秋掉(見前立秋日詩)晴乾將十朝至申雲漸密入酉雨
隨飄沃豆兼滋菜(禾黍率已吐穗不甚藉雨惟晚豆及秋菜邇日頗望澤)驅炎復
滌囂慰心為農慶那幸在災消
按是日日食一分餘欽天監凡遇日月食必奏占騐
稱三日内值雨則消予意千百年前可數計而知剥
蝕時刻分秒之事其灾固在然疑而消灾之說益為
慌惚矣
喜晴(七月初二日)
山田望雨得渥雨秋令宜晴即快晴(七月農諺有云不慮朔日雨但怕初)
(二隂盖謂朔日雨入夜二日即連隂雨弗止也昨朔日晚雨入夜二日即晴實協農占為之欣慰)時若
逢來心實慰
天恩受處意知驚冀倉箱滿登百穀同衽席安度衆兵
(日内福康安與海蘭察率巴圖魯侍衛等領兵圍石峯堡四面堵截斷賊水道前所調阿拉善及川省屯練各)
(路官兵均已到齊而大學士阿桂所帶健銳火器二營勁旅亦抵軍營聲勢聯絡賊情已成釡底所有一切進)
(𠞰及善後機宜每中宵籌度馳諭在事諸臣嚴密遵辦惟期一舉殱除捷音迅奏耳)釡底賊圍臨
福將待惟指日報功成
賜陕西總督福康安
庸臣姑息養癰瞑(辛丑年甘省逆回蘇四十三滋事時李侍尭正獲罪在獄念其平素尚能)
(辦事因棄瑕錄用復授為陕甘總督一切善後事宜責成經理詎李侍堯姑息養癰扵四十六年即有邪教回)
(民修理石峯堡之事又扵上年五月葺治堅固且敢公然糾衆聚集禮拜寺謀逆一切旗幟帳房器械種種齊)
(偹夫逆民蓄謀至三四年之久而李侍堯安坐省城竟同聾瞶其始終貽悮實為百喙難辭)邪教倡
回民弗寧是用興師發健銳(本年四月邪教回民田五等扵小山起事謀逆時李)
(侍堯在靖遠逗遛以審辦賊黨為名並不親帶官兵設法𠞰捕迨賊人兩次翻山逃竄復肆行煽誘擾害良民)
(屢經嚴旨訓飭李侍堯始往軍營彼時即料其必不能辦理妥協因命福康安為陕甘總督同海蘭察帶領巴)
(圖魯侍衛等馳驛先往督辦又命大學士阿桂尚書復興挑選健銳火器營精兵二千名帶往𠞰賊以期迅速)
(蕆事)遂因易督奠生靈前旌早已奪要地(福康安甫到甘省軍營商令海)
(蘭察籌勘進兵路徑即將偵探賊匪擒殺并奪取牲畜器械随由隆德進𠞰底店帶領巴圖魯侍衛督率官兵)
(奮勇殺賊數百名生擒三十餘名直搗石峯堡所調各路官兵亦俱到齊聲勢壯盛四面圍堵賊巢設法進攻)
(斷其水道賊勢窮蹙已似釡魚檻獸計日可殱除净盡該省民情安貼惟慎壽善後事宜永期綏靖耳)一
路真稱臨福星善後猶應慎籌畫聽無聲勉視無形
煙雨樓對荷有作
不欲速還時不孤(今年山莊荷開略遲兹孟秋始盛放)金風玉露錦平鋪
闖香無礙魚樂國(嘉興烟雨樓有董其昌書魚樂國三字刻石)入畫有如武
列湖弗語閒情超筆墨襲人静馥滿袍襦試詢錢(陳羣)董
(其昌)諸君子煙雨能同塞景無
留京王大臣奏報雨暘情形詩以誌慰
北省今年晴雨宜欣兹時若報京師(今歲北省雨暘時若兹復據留京王)
(大臣等奏報自六月下旬天氣晴朗七月初一日夜雨勢霶霈初二日早霽午後細雨夜益綿密入土約有五)
(寸次日遂晴值秋禾結穗逢此時若實利農田)庶幾免議佳兵致(今歲夏間甘省有逆回之)
(變不得已發兵𠞰洗古稱軍興必多旱少雨兹幸蒙兆天貺各省晴兩應時而甘省更屢霑渥澤綏豐有)
(庶免佳兵之議也)幸與同蒙
昊貺施夏稼秋蔬歌有穫高原下隰沐無私石峯堡已
重圍築(今日阿桂福康安奏到已將石峯堡周圍十餘里地方四面層圍營卡森布復繞賊堡外挑掘)
(壕溝斷絶水道賊匪無從竄逸指日可期撲滅佇待捷音之至)佇待擒兇捷報馳
清舒山館
山莊駐逾月題句此方初豈不再三至何曾容與居幸
今待捷報略歇治軍書(今歲自到山莊即籌辦甘省逆回軍書旁午吟懷較簡昨據阿)
(桂福康安奏賊人所據石峯堡現經官兵四面環圍斷其水道萬無生路日内轉宜更加慎重以便相機一舉)
(掃除巢穴是以軍報簡於前時帷望捷音速至)承慶(山館中堂名)斯吟藻仍叨
祖慶餘
澄霽樓口號
方幸今年若雨暘秋霖邇覺略綿長樓登澄霽非攬景
副實循名願不遑
較晴量雨
較晴量雨&KR1852;九歲較量每先(去聲)穡夫早微缺雨即慮成
旱略連霖豫恐致潦初時猶弗覺太甚年復一年首忽
皓即今間日似成霪愁對山雲惄如𢷬昨乃雲散將放
晴兹西北風雲盡掃京兆奏稱無礙田(胡季堂奏京城扵七月初七八)
(日時雨時晴據大興宛平二縣報稱入土深透此次雨雖綿密但勢非傾注又喜時有晴日曬暘田禾高大成)
(熟將届收割之時並無妨礙等語)方伯亦報農功好(劉峩亦奏報月初雨澤詢之農民僉)
(稱早禾已秀者益增穎栗晚禾暢茂者亦漸含苞且可佈種秋麥農田深有裨益經過各州縣高地雨水霑足)
(窪地並無積潦等語昨七月初旬兩三日間時或&KR0584;雨兹十一日甲子乃快晴實堪欣慰)以手加額
謝
天佑秋收或可登萬寶鞠憂自哂鮮涵養性急率因氣
衰老旣而静思或毋妨為民憂亦不可少
大學士阿桂陕甘總督福康安奏殱擒石峯堡賊
回淨盡誌事三十韻
邪回倡新教略經數年矣厥有馬明心回民倡禍始僧
之一炷香道之五斗米本因歛貨財遂至兵戈起眀心
被人訐拘繫囹圄裏而蘇四十三竟敢欲救彼彼實薩
拉爾番回而已耳(辛丑三月蘭州撒拉爾番回蘇四十三等因救馬明心殺官拒捕佔據河)
(州城旋竄省城外之華林山命大學士阿桂等往𠞰首逆蘇四十三扵六月十五日授首至七月初六日餘黨)
(殱除悉盡詳見辛丑年誌事詩)興兵旋𠞰除謂其類盡已赦過李侍堯
實資能經理明練夙著名孰謂僨轅是偷安一切怠養
癰近尺咫(辛丑年蘇四十三滋事時李侍堯獲罪繫獄因其平素尚眀練曉事加恩赦宥復用為陕)
(甘總督責以經理善後事宜詎李侍堯姑息養癰致邪教回民田五等復糾衆謀逆田五等係内地回民近在)
(咫尺尤非撒拉爾番回可比乃扵四十六年逆回等脩理石峯堡且聚衆禮拜寺謀逆李侍堯均毫無覺察及)
(田五等起事肆逆李侍堯復逗遛靖遠並不親督官兵速行𠞰捕以致賊人兩次翻山逃竄糾黨肆逆實為始)
(終貽悮)田五眀心徒復讐謀亂詭(據阿桂福康安奏獲賊李泰恭訊即李鬍子之)
(父據供田五係馬明心之徒因欲與馬明心報仇扵本年三月内令李泰恭父子糾人入夥約扵五月初五日)
(起事謀逆嗣緣被人告發所以四月十五日即從小山起事等語)被創雖自戕應者如
蜂蟻遂不可爬梳流言滅回邇以故應者衆攻城劫閭
里(賊首田五雖扵五月内被創自戕餘黨李鬍子馬鬍子復以流言恐嚇聲稱官兵欲殱滅回衆勾結黨與)
(扵通渭隆德静寧伏羌及鹿鹿山底店石峯堡等處肆出滋擾)嗟我遭燹民蠲租早頒
旨(逆回滋擾地方先經降旨今該督查明被難良民酌量撫卹並將該省本年應徵錢糧全行豁免自此民)
(情大定並有鄉村百姓縛送逸出賊匪紛紛擒獻者)民情遂大定縛送賊比比更
因遣重臣勇將進兵駛底店折賊鋒石峯圍賊壘(甘省逆回)
(之事李侍堯剛塔不能辦理因命福康安為陕甘總督同海蘭察帶領巴圖魯侍衛等馳往福康安甫到隆德)
(即進𠞰底店奮勇殺賊數百名生擒三十餘名賊勢先已挫折後路肅清隨直搗石峯堡而阿桂所率之八旗)
(勁旅亦至因四面設卡層密環圍濬掘壕溝斷絶水道賊已如釜底游魂尅期殱滅)防竄周濬壕
蹙命亟斷水猶慮如華林成羣鬭以死兹乃得生口盡
善仍盡美(阿桂福康安奏石峯堡賊人自斷水以後晴霽數日情甚惶急七月初三四日陸續投出)
(男婦一千五百餘名初四日晚福康安同海蘭察等及巴圖魯侍衛率領各營奮勇官兵阿拉善兵屯練降番)
(扵石峯堡卡隘之外層層分布埋伏至子刻賊首張阿渾同楊填四等率賊向外直撲大通阿渾帶賊在後接)
(應思欲奪路逃竄我兵鎗箭如雨盡力截殺維時海蘭察即率同台斐英阿福寧阿滿泰春寧帶兵馳往自外)
(層層圍裹痛加殱戮福康安扵各路督催明亮保寧成德圖桑阿額爾恒額法靈阿蘇靈等各見賊即截殺賊)
(匪自相踐踏黑夜力戰直至寅刻殺賊千餘屍積滿壕縱横遍地張阿渾被我兵射傷復與大通馬阿渾等竄)
(回堡内至黎明福康安同海蘭寮明亮等帶領各路官兵一擁直上復與旺沁班巴爾傅玉等督率官兵進堡)
(搜捕擒殺將賊首張阿渾即張文慶大通阿渾即馬四娃及賊目楊填四黃阿渾即黃眀馬建成馬良茂馬金)
(玉楊存義馬建幾馬建業馬保等全數擒獲又生擒賊七百餘割取首級八百餘計兩日内共殱擒賊回二千)
(餘拿獲首從逆犯及婦女孩稚三千餘所獲牲畜粮食器械帳房無算此次𠞰滅賊巢成功迅速大學士公阿)
(桂加一輕車都尉世職福康安晉封嘉勇侯海蘭察加一騎都尉世職伍岱授為都統並予騎都尉世職旺沁)
(班巴爾加一公職銜與其弟其餘在事出力之大臣官員及巴圖魯侍衛等均令阿桂福康安查明分晰具奏)
(另降諭旨甄叙其軍機大臣和珅加一輕車都尉世職餘俱著交部以軍功議叙)返躬審為政
勉愛民如子弊吏首以廉亦鮮饕簠簋水旱莫不賑肯
令溝壑委數(去聲)節可自信實未應有此彼回本吾民奚
曾少異視而忽逢此變斯誠劫數爾究緣化未淳慙愧
惟責已更憶聖經云哀矜而勿喜
霞標
霞標迥絶真霞標叢樾茷骫青瓊瑶是霞非赤亦非絳
元始所憩豪林豪(見雲笈七籖)開襟袪塵稱(去聲)徙倚少坐亦
復言旋耳白壁周題待月詩(向年至山莊每扵此待月題詠甚多至辛丑即有今)
(年弗試夜行鞭之句壬寅有霞標弗待月長歌)今弗為哉今老矣
罨畫窗
北轉迴廊屋兩間忩臨活畫是秋山底緣識得其中趣
天與淡而雲與閒
山近軒
風日旣清爽游山有餘興况未日卓午率可窮佳勝欵
欵攀巖磴歷歷尋梯徑一障一谷縈或降或陟更山軒
忽亦到灑然謐且净有牀之可據有忩之可凭有書之
可讀有景之可詠而吾嫌應接静坐觀吾性是近倍扵
山註之曰在敬
延山樓口號
軒南更復有書樓額曰延山經幾秋雖曰取之本不盡
笑予於此太無休
養粹堂自箴
細繹粹之文大易為始見六爻胥乾德發揮一剛健書
堂曰養之體乾凛眀旦不雜造其精奚妨幾以萬
古松書屋作歌
今人歌古松古松弗知今謖謖蒼龍枝猶作太古音循
蜚禪通誰復曉好竒者旁搜而遠紹古松以不知為知
似笑徒勞費探討
簇竒廊口號
石壁誰為刻削斯額檐兩字括無遺古希年久多經事
用正惟懷不用竒
出麗正門乘馬觀稼之作
今歲雨暘幸時若更欣北省率同斯(今歲近畿雨暘時若大田芃茂而直)
(隸山東河南山西陕甘等省雨水亦俱調勻秋成在望實為欣幸)占鳴銅雀逮成矣遂
策玉驄一閱之結穗纍纍瀼露潤芃苖翼翼爽風披無
容易視兹農况兩月憂勤率在兹(六月下半月略覺望雨七月初間又稍值)
(雨勤皆為之怵惕不寧兹快晴逮旬秋陽時暴西成可望策馬觀之始覺釋憂懷而增敬承也)
即事
曉涼午熱山莊地露玉風金秋孟天暴以時陽催稼熟
(邇日頗覺炎熱然時暄催稼之熟正不可少而山莊叢樾嘉蔭憩以得句更惬清機)憩惟嘉蔭得
詩便幸過宵旰籌軍務可卜倉箱登大田咄我此言失
之矣懼應盛滿勵勤乾
登四面雲山亭子
亭子千峯表秋清一日過林姿披癹骫峯勢度嵯峨閱
歲景如舊開襟趣入哦欲因學老杜又愧賦詩多
玉岑精舍
高降卑臨理自然盤中精舍面呈前視今歲豈殊昨歲
有壯年那辭老年階下泉聲不妨細窗間日影任其遷
席無暇煖命輿返綈几空孤置古編
湧玉亭
湧出琳溪泠且清橋亭跨上用為名因思稱謂誠堪畏
玉幻無聲作有聲
碧静堂
一壑一峯頓殊有堂有閣分區總以青雲為幄直從綠
玉尋途已喜山色無雜惟餘鳥韻相呼片刻言旋顧謂
碧静名果不孤
松壑間樓得句
壑則為卑樓則高高卑酌劑俯㟹嶆却非玩物耳目役
惟是對時情性陶
陕甘總督福康安奏報甘省雨水田禾情形詩以
誌慰
本來地瘠民貧處甫值盗平兵徹時深慮農功不無廢
幸聞雨澤異常滋(甘省本地瘠民貧今歲又值逆回滋擾甫經𠞰洗之後深以農功怠廢為)
(慮兹據福康安奏自入甘境沿途田禾暢茂二麥早經成熟登場嗣抵軍營一月内得雨十餘次極其霑足節)
(據各属具報相同立秋後晴霽田禾得資曬晾甘省河東各属節候較早青稞豌豆收穫者十之七八䕷穀黍)
(蕎吐穗揚花河西各属節候較遲亦有收割登場者各種雜粮滋榮長發得此甘&KR0584;頻沾情雨應時可期豐稔)
(本年額賦前經降旨槩予蠲除閭閻倍獲盈寧其被賊避匿之民出示招徠漸次歸業亦可共樂豐登雖值百)
(姓避賊閭舍不無焚燬而田禾本属無恙覽奏為之欣慰)民雖避賊田無恙麥已豐
登黍可期額慶庶幾元氣復略紓西望恫瘝馳
題文伯仁萬壑松風
家法傳来有伯仁(伯仁字德承徵明從子善畫山水擅名不在衡山之下)謖濤如
響落嶙峋山莊偶閱因題句卅六景中一最真(萬壑松風為山)
(莊三十六景之一此圖適與脗合)
雨(八月初五日)
孟秋晴雨實相宜仲月真符十日期急陣似聽擊銀竹
細霏又喜織煙絲黍禾已慶登場稔菘韭益欣亞圃滋
詩本欲盈圖簡詠撫時不免一題詞
河東總河蘭第錫等奏報睢州隄工黃河漫溢詩
以誌事
引河昨歲甫成新幸得恬波故道循白露已過謂安堰
(豫省昨歲引河甫成黃流順軌今秋七月廿四日據蘭第錫等奏本年立秋後南北兩岸各工均經搶護稳實)
(現在白露已過水勢日平縱有長發漸次沙輕水冷各工可保無虞等語因降旨將該督及在工出力之員弁)
(等交部議叙)睢州忽報致頽淪(兹八月初六日忽據蘭第錫何裕城奏報七月廿六七八)
(等日上游陕洛一帶大雨山水暴漲萬錦灘陡長水五尺沁河及伊洛瀍澗等河同時長水加以廿八九三十)
(等日東北大風溜勢洶湧各處新舊隄工均各蟄埽報險至初一日亥刻睢州下汛二堡新隄因大河長水出)
(槽溜注隄根水頭湧激人力難施平漫過水至初三日寅時已塌寬七八十丈漫口水深四文餘尺其正河溜)
(勢尚未全掣現在親督員弁趕緊襄護不令塌寬以冀易扵堵築等語)都無一月心欣慰
(甘省石峯堡逆回甫扵七月初旬𠞰洗淨盡而直隸山東河南山西陕甘等省均各雨暘應時秋成可望正深)
(欣慰乃未及一月復有睢州漫口之事言念灾黎又增繾念此次漫工雖由人力難施但不應復予優叙因勅)
(部停止並一面諭令阿桂薩載李奉翰會同蘭第錫何裕城五人往工詳勘並令李奉翰帶領南河熟習河務)
(之員弁幫同堵築以期迅速合龍)又切萬民遭苦辛把筆遣愁愁莫遣
自惟原是箇中人
白蓮
摇曳金風塞水濱白衣瀟灑稱(去聲)山人即看亞浦後凋
度李泌不孤君子倫
紅葉
文賦底須重讀歐碧瓊翻處火珠流乍看紅葉贏綠葉
已識仲秋催孟秋
夜雨(八月十一日)
夜雨隔窗響紗㡡侵冷微漏蓮疎間(去聲)滴落葉急同飛
秋麥欣堪種霜菘自益肥曉来雲散盡高暴喜晶輝
河南廵撫何裕城奏報河南府任天篤九世同居
詩以賜之
三詠同居率西陕(乾隆己夘年陕西乾州民寗爾強家八世同居乙酉年陕西涇陽縣貢生)
(張璘家七世同居丁亥年陕西三水縣民趙資家八世同居均經該撫奏聞建坊旌表並製詩書匾以賜用示)
(優奬兹河南廵撫何裕城奏河南府偃師縣民任天篤九世同居尤為罕覯除勅部照例予旌外復親製此什)
(並御書義門敦族匾額睗之以彰太平盛事)兹吟九世乃天中清時自是稱
盛事豫土由来敦厚風八寗七張今過一陳牢楊㸑古
齊公任隣孝友適為姓彰表應教篤慶崇
賜安南國王
交南三百餘年國拱北一星歷世臣知解文章守禮義
用頒篇什副絲綸銀瀛馳价心誠篤玉塞開筵惠俾均
撫衆和隣綿奕葉長承朝澤萬千春
中秋日作
萬古中秋萬古天一番塞景一番鮮祀儀原自如昨歲
慶節乍思闕兩年(壬寅癸夘中秋皆遇掩魄雖祀儀如例而慶節禮樂率未舉)潦水
已澄銀鏡印錘峯初上玉輪圓老當益壯勵無逸遂以
詰朝唘獵旃
避暑山莊唘蹕木蘭行圍首程駐中關行宫之作
去歲東廵此未臨(昨歲癸夘恭謁盛京蘭秋祖陵自八溝一帶取道邊外木蒐未𫉬舉)
(行)秋蒐依例路由今寧關汲汲從禽意可識乾乾不息
心歷野觀農欣有穫到門知徑底須尋松間眀月瞻
宸翰繼述吾惟勵倍欽(行宫内恭懸月題皇祖御書松間眀額)
入崖口
九轉伊遜(作平聲讀)一徑通清時習武溯
家風浮雲盡歛依山白落葉猶存出樹紅六十二年此
行獵(余自十二歲隨六十皇祖於木蘭行圍迨今凡二年矣)七旬四夀尚彎弓
挽強發疾渾非昔摛句惟深自愧衷
於永安莽喀即事六韻
第一圍場地永安自昔稱(木蘭東伊遜崖口首圍為永安莽喀西伊瑪圖崖口首圍)
(為永安湃圍場多仍蒙古名惟此二處則國語永安謂沙莽喀謂岡湃謂處均皇祖所賜名而漢字書永)
(安尤協圍場吉語云)閱年景似舊見獵興仍增
皇祖恩曾沐(壬寅歲余年十二隨祖御皇祖行圍至永安莽喀圍場皇火鎗中一熊已)
(伏不動因而熊命侍衛引余往射欲予於初圍𫉬熊也余甫上馬復突起奔前皇祖御虎鎗殪之還)
(以語臣温惠皇貴太妃有伊命貴重之實孫受恩之始詳見山莊紀)(恩諭此堂記)元孫
吉已徵緩馳試平坂險陟罷高陵不待相如諫或猶馬
援能䨇麅牡隻&KR0951;(是日圍中所中)連中(去聲)技如恒
止獵(八月廿二日)
雨蒐向常詠緣已撒成圍(木蘭圍場蒙古供獵者千二百人向扵寅刻即往撒圍雖)
(遇晨雨亦不令罷因人衆先往且皆有雨具見向年雨獵諸作)復此靈山過(向年每經海喇汗山)
(必有雨屢試輒騐今經此復雨盖山神最號靈異云)恰逢夜&KR0584;飛中宵傳止獵(是日)
(丑未微雨寅初漸密時人衆未往因命止獵)七萃慮霑衣度嶺午旋霽摘吟
對朗暉
於巴顔岳樂放鹿之作
興安過嶺北第一圍場迎曰巴顔岳樂向巳傳其名巴
顔盖謂富無萬鹿食苹岳樂盖謂鵰鷙鳥多飛騰國語
蒙古語無異同一稱譯之以漢文亦惟借音聲巴顔鮮
義解岳樂義頗精岳實山之尊樂具神怡寧此地叶此
義所以萃嘉禎是日獲鹿多他他藉藉呈圍中尚羣聚
弗忍盡戕生開圍任馳去深林恣長征武士訾姑息文
人頌哀矜訾頌兩弗居惻心斯偶行
出鹿柴門作
半月圍期出柴門康強清吉沐
天恩外藩親近扈左右
家法殷勤示子孫磬控而今多謹慎俟儦如昔獲頻繁
賜筵頒賞依前例景色南来日向温
迴蹕至避暑山莊即景得句
塞獮言旋四日程山莊莅止九秋清濃雲護冷依峯歛
(塞山有雲之日必暖而無霜)小雨灑塵傍午晴回望鹿岡方罷鬭(木蘭)
(之鹿每扵八月争牝而鬭故哨鹿必扵八月也)來聽麋坂正揚聲(山莊之麋其争牝則遲扵)
(木蘭之鹿將及一月今正其時然麋實不可哨效其聲哨之亦弗進也)火鎗更弗即林入
(火鎗之鎗謂宜从木作槍音鏘而近時承用多从金作鎗然鎗本音鐺讀若撐乃酒器也但習慣難以改移姑)
(仍其舊)祇當(去聲)山中鼓吹迎
創得齋題句
今年創得未題詩如此佳寧恝置宜圍罷山莊駐數日
幾餘秋暖涉斯時沿溪度嶺遲輿步逝水流隂引筆思
颯沓林風翻葉盡創看峯骨得來竒
迴蹕至御園作
江國旋輿駐越旬山莊唘蹕不辭頻(今春六巡江浙扵四月二十三日迴)
(蹕後即舉行殿試散館及館選庶常引見文武官員諸政務夏至北郊禮成扵五月初八日唘蹕幸避暑)
(山莊)去方籌筆勤旁午歸早成功逮小春(五月唘蹕時正甘省逆回田五)
(等糾衆滋擾軍書旁午籌筆殷繁因遣阿桂福康安海蘭察等馳驛速往殱賊扵七月初間攻破石峯堡賊匪)
(掃除净盡並生獲賊首張文慶馬四娃等械送熱河廷鞫分别斬磔示衆其逃匿賊匪餘黨並扵九月前殱捕)
(無遺)靖逆安良賴
天佑持盈保泰勵躬寅秋收更幸踰常稔(北省今歲雨暘應時均𫉬)
(有收而甘省當大兵之後雨水極為霑足立秋後晴霽田禾得資曬晾秋成獲稔更逾常年古稱軍興每多旱)
(少雨今幸蒙深乾天佑慶協綏豐惟益惕耳)休養惟欣共萬民
孟冬時享
太廟禮成述事
邇常躬祭值冬烝(朕臨御以來凡以後南郊火祀必躬親將事自甲子每祀俱有禮成)
(述事詩至時享而述太廟自御極後每多親自行禮至今不啻百餘次事詩則或有或無近年熱河迴)
(蹕率值孟冬時享每必親行至歲暮祫祭則無不親祭也)
祫祀恒親奉豆豋去歲自慙兩番闕(昨歲因詣盛京恭謁祖陵至十)
(月望後迴蹕孟冬時享未獲躬詣至恭代祫祭時值氣滯舊疾偶作因遣皇子)
五朝倍慕一心增六英和協禮兮樂百世本支雲與仍
(我朝自暨朕太祖輩者太宗皇考以躬一為)(太世祖世來皇祖永字祖六孫至)
(輩為晜孫綿字輩為仍孫奕字輩為雲孫凡九世至今歲朕所得元孫載錫為十世又命宗人府查出太)
(祖長子禇英支派下得載字輩下又一輩因用奉字賜名曰奉福奉夀是自太祖至今為十一世矣瓜瓞)
(繁衍本支極盛仰惟以期天眷佑啟萬年我奕禩子孫可不欽念詒謀仰承燕天昌後之隆乎)
十一代綿瓜瓞永統惟
天眷萬年承
少寐
少寐老人常况當冬夜永寅初已懶睡寅正無不醒披
衣坐徘徊眀旦氣堪省且弗問政務恐勞衆馳騁我寅
彼當丑齊風早致警(謂東方未眀章)未眀而求衣虚頌一以屏
因復降温綸歲邁七旬等質眀來亦可宜避夙興冷(朕以)
(年老少寐每日夙興即扵養心殿視事諸臣自家入直起必更早大學士嵇璜蔡新伍彌泰俱年逾七旬冬令)
(衝寒頥養非宜因降旨加恩令扵日出後入朝如遇風雪沍寒即不入直亦可其三品以上七旬之大臣凖此)
(用示優眷)君逸戒予心臣勞憐爾景勉以勤贊襄陳善繩愆
黽
西安廵撫畢沅奏報得雪詩以誌慰
宿麥培根渥雪資農功北省率同之驛章欣報六霙被
甫野遍看四寸滋(畢沅奏九月二十四日西安省城得雪四寸旋據西安同州鳳翔延安及)
(商乾鄜各府州属陸續稟報同日得雪二三四寸不等立冬節後早降祥霙二麥甚為有益等語)西望
允為心慶慰冬來已久意殷思故知時日猶堪待我合
先憂敢後時
冬至
南郊禮成述事
迓一陽生舉
大祀奉
天眷命性存存
正壇九奏胥躬執
配位諸儀分駿奔(近歲俱躬郊壇大祀獻爵晉申虔至)(正壇上香列祖)
(列宗配位前親詣上香後帛爵諸禮令諸皇子恭代俾得專誠祼薦用致精禋)已幸五旬作元
后更叨五代獲元孫子於
父母敢言報誠不知何以報
恩
阿桂等奏睢州隄工合龍信至詩以誌慰
新河去歲始安瀾秋報睢州隄又漫(昨歲豫省引河甫成黃流順軌今秋)
(八月初六日據蘭第錫奏到七月廿八九等日上游等河同時長發風大溜湧人力難施至八月初三日睢州)
(漫口正河掣溜因令大學士阿桂及薩載李奉翰會同蘭第錫何裕城等五人往工詳勘并令帶同南河熟練)
(河工之員弁趕緊堵築)無事未能兩載隔有愁那得一心寬
天然忽報合龍信(十一月二十一日據阿桂等奏睢州壩工扵本月初五日唘放引河掣溜)
(通暢督率員弁扵東西兩壩晝夜進埽鑲壓原擬十七日掛纜合龍今鑲至十四日亥刻東壩陡向西蟄直抵)
(西壩底埽遂乘勢鑲填層層追壓金門旋即斷流並加鑲邊埽搶護扵十七日已一律稳固大溜盡歸引河在)
(工人員均稱默估天然合龍實天神所致也)
神佑應憐衆力殫叙吏恤民施次第(此次合龍阿桂李奉翰督飭員弁蔵)
(工迅速降旨交部議叙蘭第錫何裕城雖漫口疎防應有處分但趕辦堵合事宜尚均出力亦一併議叙其在)
(工大小文武員弁並著查明分别議叙議處俾功過各下相掩至此次夫料各價前經何裕城奏請照上屆青)
(龍崗之例增價給發分年攤扣歸欵但究恐民力拮据所有加價銀兩一㮣加恩免徵並令出示曉諭咸使聞)
(知以副朕惠養黎元有加無已之至意)肯因已慰忘他難
微雪(十二月十七日)
曉隂微雪略飄空東北徒看雲勢濃閱日紛稱霑數寸
(十七日辰刻微雪飄洒不及一寸越日李國梁李奉堯奏得雪四五寸又劉峩奏宣化永平等属得雪自二三)
(寸至五六寸不等)無能增慰祗增忡
雪(十二月廿一日)
冬後望霙亟春前值雪祥(是月廿四日立春)積將三寸厚落以
四時長(自午至戌而止)頓止殊堪惜再霑斯益臧祈農不知足
此亦我之常
乙巳春帖子
一歲春逢兩四時運會重建元開五十負扆久滋恭
月尚居丑紐律先中(去聲)寅螾探支悉新朔七日肇元辰
(立春在嘉平廿四日明歲元旦辛亥)
乙巳年春乙巳日重重奮軋發生機身為之度心為律
旰以食而宵以衣
除夕
甲辰餘此夕乙巳逮新正廿九雖饒日(今年閏三月廿九日)居諸
亦倏征長恩祀芸架(致虛雜爼載司書神曰長恩除夕呼其名祭之鼠不能齧蠧魚不生)
(今冬四庫全書四分全竣分弆四閣正符長恩吉語)鬱壘换蘭楹應笑人間世空
多是送迎
御製詩五集卷十
