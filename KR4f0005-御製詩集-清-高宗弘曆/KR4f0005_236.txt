御製詩三集卷七十三
古今體一百三十四首(戊子五)
雩祭齋居
今春兩霑膏綠野足一犂昨自郊外来二麥秀欲齊幸
此承
天貺惟敬益日躋龍見舉
眀禋祈澤遑敢稽遷坐兹虔齋又見興朝隮無何風𣪚
之失望徒怦兮及時希優霖䔍䔍聞鳩啼
題張宗蒼湖山霽色卷
山雲歸岫石泉浤得得青驄問景行路不生塵峰滴翠
吴天正是雨初晴
雩祭禮成述事
曙光初暏露光濃肅穆
雩壇護古松幸是三春
賚膏澤敬惟首夏萃農功九韶次第鳴儀鳳大禮欽崇
舉見龍奏假無言還有籲繼霑
申佑願重重
賦得紫禁朱櫻出上闌(得圓字七言八韻考試翰詹題)
白華早落三春月朱實紛垂首夏天名擬麥英齊麥候
甘稱崖蜜異崖巔託根禁籞迎風熟結顆芳叢暎日鮮
樹訝珊瑚争熻赩珠疑火齊各勻圓充堪鳳食誠如是
殘以鳥銜夫豈然帶籠(上聲)底應和酪飲傾盤乍許當(去聲)
茶煎漫訾内熱猶湏蔗見詠席珍可類賢翰苑分頒還
欲問誰同摩詰什吟篇
雨(四月初五日)
侵曉雲容積漸多遂霏嘉霔勢駢羅灑空已歷三時久
劚地知霑四寸過結穗正欣宜隴麥茁秧真復利塍禾
甫纔望澤沐優澤自問欽承應若何
題方琮山水八幀
春原驅牧
西墅東村農事興野橋驅犢向春塍牧童自有偷閒樂
那管烏犍喘月曾
澄潭泛艇
層疊流泉瀉作溪溪頭略彴隔東西拏舟不復留名姓
却笑五湖有范蠡
水榭納涼
出峡奔泉赴壑忙上搘水榭宛如航晝長那更頻揮扇
箇是人間第一涼
竹樓過雨
宿雨初收潤意濛膩雲歸岫竹吟風書樓今日披新霽
景與圖中正復同
曲港秋深
綠葉全稀紅葉攅秋深潦水淨沙灘擘崖飛瀑雖依舊
却聽聲中帶峭寒
松濤清聽
簷角松風峡口泉倡予和汝謖音傳水軒&KR0008;嗼高人坐
清聽因之意與然
澗閣風泉
怒泉吼澗已稱竒更落巖風滌盪之小閣厜㕒無一客
問娱視聽付伊誰
溪橋吟雪
滿目寒光滿意凉千峯晴雪樹蒼蒼欲詢策蹇溪槗客
吟得新詩凡幾章
夜雨
好雨午略止密雲申復濃且喜無風作遂更霏&KR1854;&KR1854;始
酉逹寅末徹夜暢舂容入地不計寸優渥利我農屢綏
叨四載額手欽
鴻濛惟是盈虚理誠恐歉或逢此雨麥收定黍禾長(上聲)
亦芃遇此問何脩惟益勵寅恭
晴
潤逼園亭首夏天假山曲沼罨晴煙薔薇壓架風翻馥
芍藥依欄露帶鮮何必日長命畫舫聊因心慰展書篇
隔林摶黍聲初喚静聽端知勝管絃
詠湖中鴈詩用沈約韻效其體而反其意
孚卵出蘆塘長(上聲)翼任翺翔金嘴斜學月素羽皓欺霜
鷗猜下渚侣魚避乘波光梁藻欣堪唼人字飛成行徘
佪不遠去即此是故鄉
夜隂
夜隂即望復雨午風遂致朗晴雖然優澤已沐未免惜
念猶生自我不曾知足怪人豈得謂眀恰曉軍前備悉
(是日乾清門侍衛烏三泰自雲南馳驛至得悉軍前情形額爾登額之誤事罪不勝誅矣)越教憤恨
增怦
乾清門侍衛烏三泰自雲南馳驛至京得悉軍前
情状詩以誌事
蠻結既大勝鼔勇遂前進緬賊斷後路以致絶驛信(大軍)
(自蠻結拔砦殱醜乘勝罙入而木邦所派沿途帶兵駐站之索住等逡廵棄險不守賊人復肆闌截郵報不通)
宋賽賊清野邦海軍威振(將軍公眀瑞統兵抵宋賽進次象孔賊人皆潛蹤遠匿且)
(道路阻隘因扵邦海暫駐整旅自是沿途搜勦所至斬馘軍聲大振)右軍取猛密(原議額爾登額)
(率右路大軍取猛密時將軍由邦海勵衆遄行因不得額爾登額軍中消息遂取道猛密一路計通聲援陵轢)
(賊境且數千里)時不通音問乃從猛弄還因糧不勝運(大軍行經猛弄)
(賊人頻年積穀甚夥因令士卒悉力裹帶至不可勝用乃裒餘積一舉而焚之)周行數千里士
氣愈騰奮其間賊屢遮從無一挫刃而何僨轅輩曾未
進尺寸(額爾登額等不力攻老官屯進取猛密轉退頓旱塔觀望淹時任賊出城立柵恇却不前)旋
師救木邦捷徑翻捨近(時木邦有賊滋擾旱塔旁近有間道可通策應甚便乃屢勑額)
(爾登額等赴援復經駐永昌之鄂寧疊檄皆不應翻取紆道回至銅壁關内地而扵積餉之宛頂數程可逹者)
(且遲廻行至半月有逾喪良貽悮深堪痛恨)賊更由捷徑並力邀師困我師
強弩末賊益增數萬然猶全軍出短兵争接陣將軍及
参贊殿後以身殉(時轉戰皆勝而旱塔一路之賊以綴兵既退並厚集扵大營將軍分遣前隊按)
(部而行自以疲病之兵不忍輕棄身率参贊殿後護師接仗致殞)嗟哉實我過致失我
忠藎設使簡賢往接援進必迅(額爾登額等既早知其不能獨當一面因)
(有額爾景額尚可為之救正無何復以病歾扵軍彼時如即命阿里衮往代策應自可迅速無誤乃始則輕視)
(小醜繼復不意額爾登額僨事一至此極易將稽時不得不自為引過也)小人縱誤事决裂
詎斯甚(叶)致斯或由
天戒我滿盈願誌事書備悉何時解此恨
首夏香山静宜園作
過雨山姿應益佳偷閒特地駐巖齋晚紅留得翻階藥
嫩綠鋪齊羃院槐饒有舊題重撿點那無新句待安排
適從沃野觀農况頗覺斯来略暢懷
棲雲樓得句
搆築山園樓最古每来先必到棲雲愁霖時即對雲厭
望澤之際觀雲欣雲豈扵人有檢擇思慮輙至好惡紛
是時甘膏潤麥黍雲来雲去随氤氲不及横樓默無語
似笑多欲徒云云
天池
山泉難為貯貯即稱天池雲中浮藻荇巖頂遊鯤鮞不
盈復不涸有渟亦有漪秋月喜高印春風愛静披一年
纔一對坐更無片時
妙高堂
妙高此舊名津逮從玉局山過氐父崇水無揚子綠然
則何由稱得一或兩足拘墟甚無謂齊物可三復飛興
斯不無遊目至浮玉
海棠院
十笏三間古兩株一院深紅苞餘想像綠葉已隂森不
見繞叢蝶空聞啅樹禽瓊姿付春夢笑我始来尋
来青軒
巖葩埭卉銷紅盡低葉高枝罨綠纔仿彿山軒若有語
主人今日共青来
香巖室
山寺邊傍一屋幽慧林拂牖衆香流恰如花散維摩室
扵色扵空兩不留
肩輿
肩輿登犖嶨數息綠隂森我逸念他倦人情即已心片
時都憩力五字亦成吟便復遵前徑窈深更可尋
超然堂
盤旋出林逕廓落造山堂託意無不迥騁觀真異常神
情契太古畫趣俯千方玉局遊物外扵言得未忘
曠覽臺作歌
曠覽千古兮千古有不易辨之史評曠覽九㝢兮九㝢
有不易悉之人情曠覽目前兮目前則羅峯側而嶺横
是固供静觀與朗吟兮吾又懼肆志與徑行然則如之
何而可兮莫若付高臺之無營
碧峯館
一朵芙蓉作陣屏四時無改疊濃青天風颯沓翻峰落
馥郁吹来滿室馨
静室
肩輿出邃谷静室據高岑到此必宜憩悠然足會心夏
初纔張(去聲)葉春去尚鳴禽仰眺嶤峰表喬期或可尋
碧雲寺
精藍隔翠嶺不二里而遥龍象常為守袈裟底藉招閒
心惬幽賞俗慮淨全消何必天台路方當過石槗
洗心亭口號
心非心自爾洗弗洗由吾何必雲棲寺還資木串珠(雲棲)
(寺洗心亭掛大木串珠令人念佛故戲及之)
試泉悅性山房
携得新芽此試泉清供真與性相便竈邊亦坐陸鴻漸
笑我今朝屬偶然
夕
近山易為夕嶺高日落早靄靄挹空翠暮色千林表吾
遊亦已罷寢齋静憩好岩寺鳴晩鐘庭樹歸宿鳥几案
有古書挑燈試精討
曉
山館宜高眠萬籟都臻静何必警銅籖神清易為醒已
聞啼曉禽漸覺朗窗影披衣問奏章寧可懈屢省
學古堂
寢堂敬數典我
祖示成模(避暑山莊有額乃皇祖御題學古堂兹數典也)欲識
聖人道應為君子儒自強斯不息好樂豈良圖學古當
知要要惟遵典謨
題致遠齋
庶官斯引見幾務此疇咨便是遊山處無非勤政時人
惟得屢試章不厭詳披致遠宜從近省心要在思
綠雲舫
連林新綠蔚雲齊帆學飄然帷幕兮設使舍舟更前進
水源應即武陵溪
玉乳泉
竹磴盤紆上數層漸看池水幾窪澄因之窮到靈源處
石罅噴泉小閣憑
無過曲注細流通為有根源出不窮奚必筠鑪重(去聲)烹
瀹神參海闊與天空
雨香館
過雨已數日林臯香未闌有聞皆入静無卉不為蘭得
地既因迥騁觀乃惬寬天風落巖半暖日喜清寒
臯塗精舍
越谷登脩嶺中隆復宛然數間依古寺一牖俯平川謖
聽翻松籟澄披育桂泉(精舍在玉華寺傍有泉灌桂經冬不凋)壁題如昨
日忽悟隔逾年
綺望亭
京研都鍊難詮妙山色泉聲總契神騁望不因生綺思
超超祗覺迥凌塵
栖月崖
甫經過上弦下舂月當午遊山未至晏半輪已堪覩精
廬據幽崖層林羅楚楚素蟾影蕩摇徘佪不忍徂(叶)偶
遇愛此景此景自太古
遲雲館
崇椒築館傍巖隈夕靄朝嵐日與陪坐久試云緣底事
頋名多為遲(去聲)雲来
韻琴齋
石是琴之桐泉是琴之絲泉石相遇間琴鳴自所宜非
關七條縆不藉五指揮大絃與小絃間(去聲)作相熙怡移
情在無始高謝成連師
對瀑四首
架壑梯巒引流水到斯數仞落巖隈適從知樂濠邊立
知自淙淙脚底来
水樂中(去聲下司)宫還中商滿心清泚滿眸凉淪漣上下光
無定激楚音中送夕陽
洗盡十方三界塵真聲真色一空真飛魚直上雲霞表
羞煞便嬛善釣人
藉甚天漿玉女斟渤砯淨滌世間音去年秋杪山莊對
滿耳清聽直到今
鶯
好山當首夏鶯語出林遲斗酒非予事雙柑亦過時鍼
砭惟俗耳鼔吹合清詩擬向孔珪問蛙寧足匹斯
芍藥
山中土脈厚卉木總昌昌紫藥翻風馥白珠擎露光叢
高蜂倦採瓣大蝶深藏謝朓如曾遇清詞當異常
題金廷標採藥圖
是誰採藥地行仙一足攀藤一踏肩擎立者呼謂珍重
恐防失跌落重淵
手捫肩聳向危巒似此求仙亦大難畫者解留畫外意
秦皇漢武未曾看
再題超然堂
澗花崖葉噴清芬盤盤磴道入白雲出雲下視平野綠
此有書堂迥絶羣閒憑朗詠無不可記憶細故翻成𤨏
元輕白俗自由他物與民胞惟廑我
勝亭
勝亭攬勝攬無遺近嶺遥峰畢獻竒設使驀逢張季有
毋煩高論且卑之
朝陽洞
尚有最高處寧當孤此来千林入䓗蒨一室坐徘佪騁
望既以遠託情無不該夏凉冬則燠牝洞具神裁
再至静室作
静室吾所喜奚妨一再臨松風無俗韻山鳥有佳音既
以延遥瞩因之暢遠襟似聞降鶴駕猶隔白雲深
槩雲亭口號
亭子臨虚稱槩雲果然滿谷蔚氛氲何當再作青郊雨
大慰吾民望歲勤
山陽一曲精廬
精廬一曲構山陽窈窕而深委宛蔵臨下又堪供望遠
箇中誰得易相方閒雲寫出三間棟落瀑流成半畝塘
曰水曰山真萃景片時消受小年長
淨凉亭
山中多流泉惜是難為貯方塘斯已成况有亭四柱淨
披明鏡光凉納輕紈縷纓足兩無濯滄浪忘棄取
懷風樓
有風斯稱清有樓斯戒綺既樸亦既虚泠泠豈捨此可
以納輕凉可以盪塵滓披襟𣪚今情拂桉閱古史頋名
頗自思能無愧君子
得一書屋戲題
世間萬物及萬理皆有對待無單行曰天曰地曰空色
是非善惡實與名謂得謂一已成兩是謂未識清和寧
然則書屋亦妄謂去道遠矣何由貞
琢情之閣
吾聞宣尼言性近習相遠習而彂為情是宜返其本倏
忽鑿混沌匪愛乃成損斯閣題琢情寸長尺喻短終當
去安排扵焉契倪筦
晚隂
薈蔚隮夕峯旋隠碧芙蓉靄靄樹頭低英英谷口封為
霖斯益佳扵獲寧辭重情知甫霑澤望蜀念太濃然不
能無望亦曰因祈農
夜雨(四月十一日)
山齋夜方半夢醒雨聲聞隔牖響如逓披衾寒亦欣垂
空間(去聲)疎密利物太殷勤曉霽清無比餘珠滴綠篔
輕輿過南嶺詣寳相寺瞻禮
寳相肖殊相(是寺仿五臺殊相寺為之)去年始落成来瞻趁清暇好
雨恰初晴勝地花宫湧慈航陸海撐如云三十二一一
是無生
香林室
寺側有行館便中一憩臨俯前極空廓峙背聳林岑法
界何空色好山自古今梵聲聞隔障足以空(去聲)塵心
妙逹軒
兩株銀杏峙堂襟櫛櫛青雲佈爽隂幾百年前此誰賞
蘢䓗惟是照無心
構葺今軒依古樹穆然古意得今来便教充詘人居此
應亦神心妙逹開
含清堂
詭石森玉笏古松羃珂傘是中詰逕通數間亦行館長
(去聲)物底須設空洞含清宛可以會素心可以眄層巘更
宜落天風颯沓清聽滿
山行
平眀登岝㟧衆香霏林莽是誰甲煎薰旋悟昨宵雨
山花
山花不計名婍娜酌醲纖宿潤芃綠野餘波許汝霑
晴
徂雲猶戀空淡煙已藏岫既雨晴實佳羲光萬峰逗濃
青與濕翠高下如錯繡石泉響益寒夏林隂始茂林隂
間小憩五字亦因就
竹鑪精舍戲題
到處山房有竹鑪無過烹瀹效清娱質諸性海還應笑
大輅椎輪至此乎
虚朗齋
銅鏡與池水皆以虚致朗其中弗著物故能含萬象一
心豈殊斯是在知所養豁然去壅蔽廓然絶偏黨至人
乃無已君子坦蕩蕩順應照不遺包荒量則廣題額詎
偶然思義常存想
麗瞩樓
暗竇眀亭成麗瞩側峯横嶺總怡情真佳試問今朝趣
好雨還欣值好晴
聽雪軒
池上落飛流池心復趵突有色惟澹泊是聲皆清越虚
軒名聽雪數典寒山窟寒山即目前引我逸興發
河南廵撫阿思哈奏報得雨
仲春得雨早聞之踰月音疎每廑思却幸報霑嘉&KR0584;日
正同優被夜霖時(阿思哈奏豫省自三月上旬所属節次得雨及四月初五日田間望澤又)
(殷連夕遂得透雨入土深至六寸是日京師自晨逹夜甘霖霑霈正渥)麥田顆粒增實栗
黍隴秧苗益沃滋小駐香山披喜牘昨宵猶是霔絲絲
香山廻蹕由玉泉山至
暢春園問
安即事襍詠
一輪紅日曉山東柳陌蘭衢露氣濛廽首昨来覓句處
蔚藍天接綠雲叢
香山廻蹕路恒經披閱封章此少停批答以完即命駕
心殷仙苑謁
慈寧
溯遊何必泛蘭船况是微凉羃曉煙分付昆眀湏少待
荷時當與試吟萹
舟行不及陸行速迤邐輕輿度圃田都為前朝繼霑澤
黍苗菜甲總生鮮
香山送金蓮花至
亞埭前朝猶萼葆装瓶今日已花開分眀演出蓮華蔵
電火流隂視此哉
雲容
雲容時聚時𣪚節候宜雨宜晴究望再霑膏澤果然貪
得人情氣炎廣厦静謐幾暇文房潔清對景拈毫摘句
撫序鞏謙戒盈
題漢玉榖璧
榖璧一具車口完全想邊幅磕損被俗手刮去一
面改作荷葉形命玉人還其舊貫而係以詩
璧製舊稱榖葉形誰改荷惜哉眩時尚命與返初磨密
理全皴土縟文如溢波民天名久寓題句豈嫌多
東園觀麥
東園有隙地種来驗田功一月未經臨麥穗簇芃芃都
緣屢霑澤額手謝
鴻濛實穎既已佳實栗更冀充庶幾繼霈雨穫秋當益
豐邇日頗作雲雲作随以風誠恐遂靳膏失望嗟三農
祈歲無止念慰不抵憂忡
題鄒一桂花卉冊
杏
同梅五出異梅香結實甘勝一著嘗小雀不知閒揀擇
棲枝聊復愛紅粧
蘭
不在㿽中不畹邊折来帶露幾枝鮮無端那慮風吹謝
人是長生杜氏仙
長春
綠葉紅葩點染勻竹欄石砌鎮鮮新分眀註出羲經旨
一氣乾元四季春
荼䕷
色如重釀味加芬屢舞風前若帶曛可惜蜜蜂忙兩翅
不能嘗得祗饒聞
紫藤
風中婀娜月邊斜逸態閒姿總不差縦使季倫錦為障
紫絲終是屬王家
梨花
月眀何獨李難分為(去聲)是梢頭噴静芬設使扵斯參色
相等閒亦得證聲聞
虞美人
垓下楚歌聞四面失時可奈美人虞芳魂千古帳中舞
韓信陳平儼丈夫
秋海棠
花鈿委地尚餘姿小字何妨人盡知不恨三郎恨元禮
乘危安得託忠辭(通鑑紀楊妃馬嵬自縊事以陳元禮計弭兵變不失為效忠之舉杜甫且)
(揄揚之殊不知元禮扵楊氏方張時何不犯顔請誅乃當随君播遷時身統衛士不聞引義鎮撫徒欲甘心國)
(忠乘釁激軍脅主律以魯論雖曰不要之誅其無辭矣)
藍菊
名冒黃花色却藍東籬開先(去聲)月餘探虢州設讀柴桑
傳體物能無默自慙
牽牛
瓣瓣花房嬝嬝絲牽牛那解助耘耔河邊凉露新秋夕
似候黃姑過渡時
芙蓉
照影江邊上下紅丰姿雅合颺輕風飛来翠雀棲横葦
欲啄芳葩向水中
菊
各種東籬晚節香幅中何故獨遺黃(是圖菊花四種而無正黃色故戲及)
(之)小山深意人知否同氣防他盡歛芳
水仙
休論涿河與洛濱玉為肌骨雪精神世間更有誰堪比
合是水晶宫裏人
天竺
珠串珊瑚不藉絲寧湏百八數為期名稱天竺實相稱
(去聲)曾是婆羅門呪持
蠟梅
臘月江鄉興不孤偶將蠟瓣寫成圖花前試問高閒客
也憶金門獻歲無
熱
去年臘既望已立今歲春所以節候早消息推疇人清
和月之杪如仲夏首旬邇来適未雨赤日輾朱輪炎熇
不可當縱風熱鬱湮御園清凉境廣厦揮汗頻惓彼畎
畝間炙背方耕耘黍禾苗已茁牟麥穗正振何當山出
雲一雨萬事誾
聞蟬(四月廿三日)
初鳴聲尚澀再鳴聲已暢旋聞柳塘間一和而一唱萬
物各趨時片刻不相譲玩日愒時者胡不思所向
湯泉荷花
水温候復早四月綻荷花中使携瓶貢新葩暎座嘉翻
階友紅藥望浦想朱霞設以方君子甘羅豈足誇
夜雨(四月廿五日)
晚雲意頗濃其雨猶未降披衾稍假寐薄冷侵紗帳徐
聞&KR1268;雭聲隔牖颯舂撞惜哉風随作雨勢遂相讓展轉
不成眠春膏恐孤望所希大霈澤庶幾利耕䎫
將軍公眀瑞及領隊大臣都統扎拉豐阿護軍統
領觀音保靈櫬至京親臨奠酹即事成什
全師原是出蠻陬何事三臣命獨休(將軍公明瑞師次小猛育額爾登額)
(逗遛不接應以致旱塔木邦之賊併力邀遮時以營中病疲之卒誼難徑棄三臣矢志不肯輕還殿後接戰臨)
(陣捐軀)被阻稜稜恥生返捐軀赫赫永名留殿軍無愧孟
之反隕節同如趙慶州故里櫬歸臨奠酹酒杯釃盡淚
還流
題金廷標畫八幀
漁舟
泊舟危壁下伸臂探滮涆獲珠畀丈人定將取石鍜
樵徑
擔柴緣曲徑石磴聳迤邐買臣熱中人是固非所擬
水車
春隴待灌溉水車踏聯絡本是無機心那慮漢隂薄
夜讀
梧月櫛銀雲展書汲古芬樂此清宵景非學陸佃勤
撫琴
獨坐崇巖巔膝上横琴撫飛鴈落平沙妙合曲中譜
欵鶴
胎仙伴朝夕豈曰無佳賓憶在雲龍際神會張山人
書課
衡石較芸編工夫課多少雖曰效祖龍清濁殊了了
横箋
横箋復把筆童子持梅進欲畫抑欲書總可為春信
五月朔日恭奉
皇太后觀龍舟
今歲端陽適值齋(夏至月之七日端陽日應致齋)龍舟先(去聲)節浦中排
詎因一已供(平聲)遊目為是
萬年博豫懷延夀縷長拂仙艾迎凉庭爽羃高槐麥秋
已報八分穫幸可
慈歡撫燮諧
以菩提葉書心經并成是什
心經二百六十八足該三蔵之全文書惟貝多羅始稱
(去聲)金粟亦惟祖蔡倫貝多羅既不可得粤東菩提猶其
鄰竺僧智藥持種至植之虞苑傳虞翻授偈百十七年
後菩薩扵此示肉身六祖祝髮果其下風旛不動堂猶
存樹歷千載葉萬億謂非佛力誰緣因般若波羅書既
竟得母見布而疑黂
錢選石榴
火齊囊盛冷玉珠枝頭綠葉蔚相扶熟来佳實天然剖
詭辯夷維更藉無
宋旭禹王村夜話圖
禪關訪静侣不覺夜深時既曰談空諦留圖復底為
題瑩德堂
書堂枕碧溪漪影近平隄澄照契軒豁怡神協筦倪澡
身眀德業取象俯玻瓈責實循名切吾寧漫與題
對雲樓即興
重隂綠樹羃簷披出樹層樓眺遠宜此日對雲無別念
念惟大霈雨應(平聲)時
松簧館
不竹而為簧非虚而為竅吹萬風入之落落吟古調素
琴或可寫和笙奚能肖扵古有師曠解會聲前妙
寫鏡亭
銅猶待旃摩玻瓈待錫貼(西洋玻瓈鏡必以水銀和錫貼背面然後能照物)惟
水則不然有照非他藉(叶)波澄那更興物来随所接詎
設妍媸見真覺性情惬以弗寫寫之虚亭了無涉
樂性齋口號
量雨較晴勤望歲性予所廑在元元即今正復希膏澤
樂豈不佳不易言
新賞室
彌月未經到夏光又異春花紅何處去樹綠滿庭勻不
解琴樽趣惟耽書史因聖經從幼讀奚有在新民
題抱樸草堂
詎云無畫棟偶爾愛茒茨借羃綠隂下還臨碧水涯稀
来原似剏暫憩頗相宜黃屋非堯志吾猶景仰斯
挹泉榭
階臨流水澹然披容是文章聲是詩久坐何妨挹芳潤
句成輒復步前移
静虚齋
虚室峭蒨間既深斯致静階前草逓芳窗外竹摇影棐
几置博山馥馥淨香領清思扵以生塵念扵以屏子西
得同然時哉日方永
雨中西直門外
徹夜霏微勢未成曉来密霔始傳聲憑輿那復知塵土
凉潤光中問景行
邇来甫切望霖懷此雨時哉信大佳僕役濕衣非不慮
還宫有事為(去聲)臨齋
黍禾及尺綠苗蕤收麥堆場&KR1367;穗遺此際吾心廑(平聲)又
別優霑快霽乃為宜(大田得此膏㴻可謂及時而二麥正在登場又宜即霽既慰之餘復)
(生冀幸)
養心殿對雨作
適来郊雨已稱佳心猶不免嫌未暢還宫廣殿坐清晝
洞唘紗䟽眄雲状密鋪四宇濃且低歴午達申勢酣放
京兆曉報二寸霑其實言過恐無當斯乃既優復既渥
助我穉苗長誠諒轉思麥收尚棲畝快雨快晴希兩償
題金廷標人物畫
松柏之間誰則宜捨梅卉裏更宜誰山凹選得含英品
自課奚僮為(去聲)接枝
右選梅接枝
竹籬茒屋幽居致山霧溪烟過雨晨移得桃花栽繞舍
箇人疑是䤬鑼人
右移桃課植
御製詩三集卷七十三
