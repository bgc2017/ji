御製詩三集卷七十五
古今體一百三十九首(戊子七)
河南廵撫阿思哈奏報得雨誌喜
邇日西南雲氣重庶幾豫省被優霖披章果報均霑澤
(阿思哈奏五月下旬及六月初一二等日各屬節次得雨尚未普遍霑渥迨初七日自午迄亥甘霖暢霈入土)
(至五寸餘早禾晚稼並冀有秋越初八日繕摺時彌望濃隂勢猶未已)批諾方稱略慰心
早種(去聲)生機廻黍稷新耕綠野出蒼黔設無此雨將成
歉慶後還因惕不禁
題方琮山水
溪堂賢主復佳賓相對無言會以神野彴尺餘支谷口
不教容易過蒲輪
雨中泛舟(六月十四日)
午熱尋凉聊泛舟東南天末起雲頭須臾䃱磹催飛雨
澒洞鴻濛卒未休
豎灑横排快且雄千軍斫陣勢相同撐篙撥棹舟人窘
却喜詩成片刻中
咫尺樓臺忽若蔵水天上下合蒼茫向來炎暑敺何處
披得生衣幾許涼
碕岸環隄總瀑流荷花荷葉濕垂頭平湖不覺增新水
祇覺歸舟迅且浮
暎清齋
驟雨打池荷荷珠紛落水荷清水亦清暎心澄且泚入
畫宛欲活得句渾忘綺澹懷合洞明静觀徹表裏何須
遠求仙蓬壺祇尺咫
晴望樓
快雨還欣遇快晴登樓騁望惬遥情黍高稻下都芃綠
蕎麥初看趁伏耕
抱樸草堂
溪環山復圍於中搆草屋矮墻砌塊石曲徑植脩竹為
屋亦弗多其名曰抱樸既覺悦素心更以暢遥目常携
淵明詩小坐便把讀
虚眀室
虚則有容眀不蔽於凡為切切為君書忩小坐試返已
未信斯之古所云
澹然書屋口號
小齋臨小池偶来輙暫住亦有天水光豈無滄洲趣畫
家咫尺論萬里告彼應憑此間悟
松簧館
夾徑有喬松年深翠色濃辨音孰師曠應律自林鍾詎
惟清耳目實足冷心胷飛雲挟雨過墜露尚重重
池上居
夏日愛居池上居水風含爽度紗疏展圖恰對景清候
得句多於神謐餘隔院閒常聞唳鶴憑欄坐可數(上聲)遊
魚芸編翻不因博古無逸數(去聲)言足起予
題觀疇樓
小樓非齊雲亦自高出樹開忩眄平疇良苗蔚布濩春
末夏初際迭逢膏雨雨夏仲略覺暵旋即霑優澍邇来
晴雨時勃長綠雲互如是祝逮秋庶可屢綏賦憑觀生
敬惕此景豈易遇
竹淨室
新筍已齊林依依布綠隂捎簷如却俗護徑致延深月
入成三友風来奏八琳虚中與清影真足淨塵心
觀雲榭
一片雲来霔快雨一片雲去成快晴快雨沃霑禾黍潤
快晴朗暴禾黍榮憑榭觀雲幸若此不似望雨望晴之
際觀雲都覺愁無比何脩而遇益恭已
夜雨(六月十六日)
中宵清夢醒夜雨落簷鳴作勢方酣暢為聲若合幷定
知湖水長且幸數朝晴無寐心馳處惟殷望歲情
讀前漢書汲黯傳
踞厠視侍中如孟說各殊劉云當從孟吾亦云然乎(漢書)
(注如淳以厠為溷孟康以厠為牀邊側孟說似屬近理可從不則常人登溷尚知避人况人主乎即令宴見何)
(難少須乃有聽其就溷入視之事曲解相沿蓋特泥沛公如厠之文亦由馬遷誣記為作俑耳)丞相弘
宴覲時或不冠夫均應為輕之亦失禮貌無不冠不見
黯遥望避帷趨其敬有如此何不重用渠然吾有疑焉
治身禮樂須弗冠以臨下豈為恭已模蘭臺語過夸馬
遷之同途讀史貴眀理乃鮮失於誣
即事
時暘時雨占農協曰旰曰宵惬意寬便恐一心稍或肆
益勤庶政有多端龍堆早是削平易雞肋翻成進退難
月過望旁生魄矣盈虚消息默憑看
月夜聞蛩
過望月上遅團輪已微欠清光則依然輕舟耐可泛沿
緣沙岸邊唧唧聞再三聞聲不覩形岸草凄迷暗而我
非歐陽五字亦吟掞
題方琮山水冊
松簧水樂
擘峡飛泉撐盖枝山中交作衆音奇喬松仿彿語流水
勝處子倡予和之
春江帆影
天外輕帆一片飛紅桃綠柳雨霏霏依稀記得春江景
甓社菱絲是也非
雲關飛棧
劒閣横雲天半看棧支絶壁曲盤盤分明天闢神竒境
太白何云蜀道難
溪閣歸航
韜伏眀姿甘堙曖卜居仿彿子雲亭歸航一任樵青棹
更不&KR0008;叢取晚汀
峡泉疊雪
陡峡淙泉落澗鳴噴流濺石似飛霙寒山千尺吾曾對
聽去猶聞淅颯聲(寒山千尺雪有聽雪閣南巡時賜名也)
水亭来雨
天邊一片黑雲垂其雨原堪立待之颯沓水亭風欲滿
精神恰入許渾詩
渡口秋深
野水寒灘颯景殊渡舟空待渡人無弼風苦葉傳神韻
卬否應知有所須
潮平風正
潮退江平細波斂順帆高挂樂徜徉陸龜蒙語還堪憶
風浪莫誇好不妨
錦林繡壁
剰綠柔紅簇錦枝雲巗相暎迥稱竒誰知繡壁成圖日
恰是杜陵得句時
梧庭步月
長吟月下石欄依影入高梧翠蔭肥獨步伊人應有憶
定知遥憶謝元暉
林鴉晩照
夕照離離爓晚林歸鴉争自故巢尋無端意改翻飛起
帶得煇煇數點金
雪溪訪友
千林積素白皚皚訪友何人響屐来不著扁舟凍溪口
恐防人認子猷迴
移竹
伏雨既優渥心因農務怡餘事涉園林趁潤綠筠移密
者去其繁疎者補種為矮者植諸岡高者蒔於坻須臾
稍指示位置皆得宜矍然有所念於竹誠得之量材而
授官可能或方斯
季夏討源書屋
書屋碧溪邊煌煌
聖藻懸詢
安常憩此撫景每思
前鹿卧閒庭草魚遊曲沼蓮
心傳將治法仰望總瞠然
出
暢春園觀稻遂至泉宗廟
清曉問
安詣暢春溪堂退食净無塵疇咨勑政還餘暇觀稻因
之步輦廵
鱗塍處處綠苗芃踰月農功迥不同所願雨暘時此後
西成未到敢言豐
長隄五里夹溪町欲穗秧苗過雨青大似攝山山下路
柳圍花繞向江寧
廟潔
神靈信有之邇来泉盛雨還時都緣稼穡關民命吾禱
寧因或有私
題主善堂
書堂祠側畔據勝敞櫺扉峙背嶤峯疊瀉前活水圍風
来紅蘤舞雨足綠隂肥試看昌昌者孰非善者機
向綠軒
高者樹葉綠低者稻苗綠為綠雖云同所向意有屬稻
結實供食樹佈隂玩目有用與無用其殊無待卜雨後
對芃芃蓄眼慰以穆
湛虚樓
築樓於墻内開忩見墻外墻外景如何近湖遠溝澮一
碧湛虚明慰志生清會蓄水緣灌田亦藉甘膏霈捨此
無他喜所喜民天賴
輝淵榭
活水鋪石如雲流落下深激成淵湫其清見底梳荇藻
中有幾箇魚兒遊輝暎林巒入蔥翠憑忩聊寄觀瀾意
觀瀾之意正無窮何必懷珠詡川媚
秀舉樓口號
遠山近水朗快晴登樓遊目真怡情掞藻摛毫意軒舉
那論秀色難為名
樂清館
雨足真稱樂泉多故致清惬心契理趣觸目絶塵情蝸
篆緣墻寫蟬琴選樹鳴輕雲已歸岫一縷白仍横
依綠軒
軒外有嘉樹綠意若依人凉風樹杪来墜露尚繽紛合
翠扶峭蒨蘸碧含漣淪色暎几席清芸編良具陳不忘
角弓詩杜老言如新
循隄遂至聖化寺南溪堂有作
快霽一天無暑氣良田百頃有新苗泉宗小駐應廻蹕
且喜溪堂近不遥
風拂鱗塍爽且凉肩輿迤邐賞煙光綠苗簇簇將成穗
已覺流匙玉粒香
古寺南頭别業開遂因路便一徘徊光隂迅矣更無暇
兩月餘曾未到来
題含淳堂
堂戺碧溪臨渫然清暎心爽風来水面霽景落庭隂有
攬皆歸静無私不入深含淳該治理
聖訓緬貽今
敷嘉室
宜詩宜畫景無盡時雨時暘慰莫加不啻適来觀好稻
林光草色總敷嘉
湛凝齋
波態澄而湛山容翠欲凝閒齋看合撰搦管得相應影
倒一泓底光含最上層憑觀意自足不必更言登
襟嵐書屋
假山雨足長莓苔翠色迎眸絶點埃影入澄波何所似
青蓮向佛手中開
峯姿波態鬭清怡一雨物情無不宜擬笑柴桑猶著相
寄情獨在夕佳時
翠邏青遮罨檻楹蟬聲羣喜噪新晴難為名處意為永
襟袖之間秀色盈
夜雨(六月十九日)
終朝昨日隂間(去聲)灑未成霖忽落四更雨如聽萬瀑斟
暑炎避紗幌凉爽襲羅衾信可清諸慮仍成五字吟
喜晴
夜雨連綿遂達晨雲徂卓午霽光新籌農久略知農候
經事多成畏事人祇此先憂憂不了欲圖後樂樂無因
眼前雖幸逢時若未至秋收信未真
竹風
沃雨滋脩埭&KR2911;猭枝放齊勁葉與介節隨意為(平聲)高低
清風為(去聲)徐来伯塤而仲箎颯纚影如翻茗邈望欲迷
對之暑全消秋意露端倪
荷露
膏&KR1204;既優霑曉晴露華重荷葉能承之有似金盤捧旭
彩光蕩摇風珠活流動那惜碎離披旋看聚合攏何必
求丹砂即此是真汞
左都御史張泰開在内廷授諸皇子書醇謹老成
茲以八旬年老且病告歸特晉禮卿並加宫傅
詩以賜餞
年過懸車又一旬南旋嘉與錫恩綸飄蕭白髮三千丈
唘廸青官二十春安得蘇仙授枚橘真成疏傳理歸輪
梁溪水是還鄉水愈疾應知速倍神
題文嘉蓮藕淨因圖即用其韻
不是人間種疑生功德泉藕長還葉直實結復花鮮(圖中)
(花葉藕蓮蓬各畫一)四大或如是一空屬偶然性當何處覓聊示
淨因緣
雨(六月廿四日)
半夜作霖遂達晨終朝斷續逮於申既霑便恐致乎過
稍慰依然愁是真盡美因之期盡善宜人總不外宜民
快晴三日知無礙究願時暘利隰畇
沈周溪午納凉圖即用其韻
松聲似與泉音答爽籟相於静意偕散步溪邊日隂午
崇情直欲傲無懷
立秋(六月廿五日)
火帝勢將退金官令始行風庭覺氣爽天宇看雲輕蛩
急莎間語蟬高樹杪聲農占真是好又值雨而晴(去歲立秋)
(日雨即晴占為有年昨夜雨今恰逢霽實為農慶云)
題文伯仁仿王蒙山水
棐几閒憑古卷陳過溪喜復至嘉賓相商不過桑麻話
自詡堪稱黃綺身橋下流泉激磐石屋傍爽籟拂高筠
叔明略已得神韻豈在能工荷葉皴
泛昆明湖觀荷四首
快霽輕風暑欲消昆明湖水漲浮橈隄西那畔荷尤盛
遂與沿緣過鏡橋
雨艱夏仲致開遲季月優霖酣放姿可識水華猶待澤
競呈淨植照朝曦
高下霞衣襯綠裳微風香氣滿銀塘不同凡卉於何見
態自飄姚性自莊
太華峰頭十分(去聲)一(荷有高近一丈者則太華十丈想或有之)非從想像實
觀斯西南岸近睇佳榭便涉山軒俯覽竒
睇佳榭
山榭俯昆明溪風拂袖輕平消九夏暑低看萬霞赬香
氣来几席波光蕩梠楹長隄界湖水歷歷六槗横
暢觀堂
今日暢觀真暢觀時暘時雨致心寬平鋪北沼銀光漾
一帶西山翠色攢自有微風襲細葛無須小扇動輕紈
玉泉塔影波中落認作兩高峰樣看
懷新書屋
西忩糊玻璃稻塍在眼底憑看樂無盡勝於看山水芃
芃高出塍翠剡將穗矣過雨香欲生望秋近堪指陶句
趣實佳吾懷正如彼
藻鑑堂
柳岸繫輕舫步登山徑邃山堂前有池鏡匳呈可譬惜
哉信美處一歲率一至設如恣遊奕罔念為狂類藻鑑
乏知人其談豈容易
春風啜茗臺口號
今歲今朝始偶来茶鑪綴景設山臺春風過久秋風至
究亦何曾試茗廻
水村居
陟降拏舟過水村水村佳趣略堪論秋翻桐葉青蔵屋
波漲玉河綠到門籬外漸看老桑苧塒邊還許育雞豚
分明一段江鄉景比戶如斯未易言
借秋樓
霽景恰相宜金風復助之砌花形欲動忩樹影深移高
望心隨遠偶来目覺竒秋光不須借滿眼已如斯
宿雲簷
英英淰淰寫簷深山下應知望作隂分付秋雲權此宿
莫教飛去便為霖
澹寧堂有會
澹泊斯志明寧静斯遠致相資亦相成由来非二事然
吾請進焉殊覺有深義凡欲求寧者舍澹無所自烈士
勞徇名貪夫勞徇利所以不獲寧皆因無澹意
霽清軒
殢雨既云霽新秋氣更清曦臨碧宇朗雲向遠山横桐
葉初成落蕎秧已遍榮披襟最欣處爽籟面前迎
夕佳樓口號
西山當戶畫屏排想像斜陽悅可懷都大廻輿不過午
幾曾夕景玩真佳
李士達坐聽松風圖
謖籟枝頭清耐聽科頭箕踞欲忘形長松定已千年閱
自課青童斸茯苓
晚晴遣興(六月廿七日)
立秋(六月廿五日)夜復雨所幸不致大廿六隂弗雨細霔宵
間(去聲)作今朝乃廿七密雲散以破獨是炎歊劇恐致蒸
霖播屈指三日間愁慰兩無那傍晚覩快晴嘹亮蟬聲
和碧天淨纖翳高樹夕陽磨(叶)今夜晴始定一枕得宴
卧
題和闐玉達摩葦渡圖
江渡都稱一葦航抑神通也抑荒唐應真袖手囅然笑
譽實不虞毁不妨
即目
水面浮天鵝水中遊錦魚投饝置諸水魚鵝皆来趨噞
喁與鵮唼相忘於一湖鵝無殘啑意魚絶深蔵圖海上
狎鷗人視此定何如
方琮松巖飛瀑
擘峡峥嶸勢赴溪汨㶁流有聲皆作冷無色不含秋喬
樹雲為脚遠山空出頭到斯寂萬慮宋玉也忘愁
清溪書屋
暢春園中是處為
皇祖宴寝之所我
皇考改建恩佑寺以奉
御容乾隆癸亥奉移於
安佑宫逮今四十餘年有司以修葺告成敬詣瞻仰並
紀是什
書齋樸斵碧溪邊玉几
親憑宛目前
旰食何由希烈駿
含飴惟是憶恩駢猶仍堂構秋風日迅速光隂卌六年
况此
軒皇成鼎處雲天仰望益愀然
承露軒
古柯背籠屋碧水面圍門撫蹟常思
祖肯堂敢忘(去聲)孫繼繩雖有志
巍蕩那能論樂利至今者猶承
雨露恩
就松室
老松不可移新屋實易築因欲近老松就築兩間屋忩
裏攬盖盤耳邊聽濤謖如對古大夫令人愉以穆子輿
答景丑其言足三復
漫興
十朝弗雨率愁旱三日連隂已慮霪似此先憂恒往復
那辭霜鬢不駸駸
題趙孟頫浴馬圖
浴罷青溪繫綠楊輕爬細刷圉人忙昂頭嘶處秋風颯
寫出名駒意氣揚
早桂
玉華轝致亞忩斜(香山玉華寺為育桂之所今歲候早雨時故有放葩者園吏以獻)垂
粟纍纍色已嘉今歲特殊往歲景新秋早見仲秋花豈
其欲速同凡卉盖以標竒異衆葩似傲窖梅與盆蕙火
攻下策孰能加(常謂梅蘭可薰而桂菊則不可盖因秋氣肅也此桂亦偶因候早而放非花師)
(之能事云)
新秋玉泉山
最喜金&KR1195;爽氣流曉雲無力向山收玉泉勝處宜必到
秋令方新恰相(入聲)投松下度輿含籟峭荷邊進舫襲香
浮旬餘晴晦縈心所幸是今朝一解愁
創得齋
松有清音泉有冷天無點翳地無埃始看秋景新如許
也是今朝創得来
近青閣
高閣近青霄登臨意豁超兼之值晴霽真是叶秋朝風
爽堪蠲扇山清宜入寮黍禾彌綠野憑望與同遥
飛雲㟪
樸斵崇㟪幾架宜朝嵐夕靄棟間披天中片片雲飛去
即景欣看正是時
題麗曯軒
陟攬肩輿趁曉凉崇椒數息莅書堂一天雲霧消何所
每歲新秋到以常穉柏放枝隂張王(二字皆去聲)疎花承露
氣芬芳暢予麗矚非山水農景看欣時若暘
練影堂
登高必降下背山即臨水山秀而水清玉泉佳以此是
時西北風水面漪瀾起氣霽暴秋陽西成將逝矣練虚
詎供服倉實庶可指
倚晴樓
今日晴真好登樓意惬然雲閒去以盡心惄脫如蠲林
影摇高岫黍華遍大田葩經能背讀七月合豳篇
泛舟出水門遂至影湖樓
沼園四面有圍墻提閘水門可放航順水航如建瓴勢
阪馳駿馬足相方
目難容瞬意難思倏過水門半里移記得前番翔鳳艇
(南廵所御舟名)臨清閘更迅於斯
延樓庨豁水中央至止石欄且繫航拾級據牀成小憩
風来八牖曉秋凉
果然天淡雲閒候幸值神清氣爽時把筆句從何處得
宜人景在鏡中披
題唐寅溪閣閒憑卷
水繞山圍依絶區石墻茅屋足清娱高人溪閣閒憑坐
羡彼心中一事無
西北風
連朝西北風天高晴已定碧宇無片雲皜皜晶陽映不
惟利郵程實喜資農政銅雀逮鳴時華黍阡陌亘綏屢
近可期益慰益增敬
泛月
新月闊於鈎雅宜載以舟可孤七月景又是一年秋淡
影林端照寒光空際流行將駐塞館策騎更山遊
孟秋恭奉
皇太后幸避暑山莊唘蹕之作
歲歲行秋奉
大安
康強欣侍
萬年歡一天霽景人心爽七日吉程馬足盤(自京至熱河吉行七)
(日程)圖逸不教(平聲)進輕輦習勞常是控雕鞍村民趨覲無
呵止十分(去聲)三供例與寬(凡所經過州縣正供例免十分之三)
過清河橋
御苑曾無十里程高撐兩岸石梁横東流水細全歸壑
都為(去聲)快逢七日晴
清河橋南與橋北一例芃芃寳稼攢七日行程今日始
前途更願勝斯看
午熱
午熱今逾昨行宫早駐旌不妨唘北戶却喜廹西成黍
野敺禽噪柳隂牧馬鳴傳宣地方吏前席訊民情
早凉
早行趁早凉曙色昒東方馬上添衣合柳邊按轡長曉
風猶覺峭昨熱忽全忘稌阪露華重纍纍穗漸黃
過白河
浮橋緩渡白遂河潦水已盡流微波出邊入邊凡幾折
赤城遥源觴濫多漲来成槗實難事漲退成槗亦甚易
有鎡基不如待時世間萬理皆一致
過九松山放歌
九松之松數百十祇今惟識九松名拏巖老榦不可見
其可見者率乃百年以後之所生蘢蔥過雨如滴翠颯
沓臨風自在鳴寺僧箇箇粥飯罐既難述古亦復不知
菀枯存亡均一夢幻乾闥城因思攝山九老今猶在(攝山)
(有九株松相傳為六朝時物山僧珍為古蹟)信哉名實俱收是惟南國之風
情
要亭行宫晚坐
白檀尋古路綠樹入行館沿途寳稼看慶慰誠不淺近
山風益爽片雲亦驅遣納凉復清暇適可芸編展覲揚
緬周書休助遵夏典
南天門攬勝軒作
昧爽乘凉陟嶺逵行行曙日萬山披青芙蓉表尋詩趣
銀世界中閱畫姿到寺傳餐如昨日(每歲秋廵率於此停蹕傳餐)憑
軒攬勝又斯時九關虎豹騷人賦寓意吾猶懼在兹
出古北口
塞關歲歲此途遵闤闠歡欣接駕民祇有殷勤籌富教
那更(平聲)往事說嬴秦
將謂秋風出塞凉日中婪熱拂征裳金官酌劑人知否
火迫良田穗染黃
水抱山環盤曲蹊兩行綠柳布隂齊今来幸似去年景
禾黍鄉中度䡶輗
熱
塞外宜爽凉翻覺熱如許其中有權衡明朝當處暑炎
官設孤注婪尾力一努固知屆秋後長此安容覩獨是
蒸山雲夜来慮作雨
雨中過青石梁
夜雨連纖曉未收製衣(六書正譌雨衣謂製)亦復發行騶途中霶
霈乃愈甚馬上逍遥那可留荔阪都成千瀑落蘭蹊忽
作一川流石梁過不逾十里别館常山稱(去聲)憩休(下青石梁)
(復過一黃土坎即常山峪行宫計里甚近)
晴
過午天中淨斂雲晶陽高暴散濃雰白含沙岸魚鱗影
翠現石峯螺黛紋晴值孟秋真叶序風来西北果超羣
宜農仍復利行旅即景拈吟慰以欣
駐喀喇河屯
建置伊誰此黑城(蒙古語喀喇謂黑河屯謂城喀喇河屯黑城也又訓為舊城云)興桓
舊蹟究難眀即今埤堄無從覓便是岡巒已遍耕綠蔚
良苗滋沃雨黃蒸實栗喜新晴山莊近矣眀朝到行館
依然且駐旌
灤陽别墅有會
山南謂之陽山北謂之隂水隂則南岸水陽則北潯山
水似相迕其故在日臨不同之大同理趣宜玩斟拘墟
苟循名刻舟惟褊心
翠雲堂
别墅築灤陽依巖復搆堂有雲都是翠無樹不含蒼遊
目屬空廓研精寓縹緗雨過風益峭納得八忩凉
虬盖亭
四面横拖嵐翠半空平捲秋聲眺聽今朝大惬都為宜
時快晴
小金山
有樹則槎枒有峰則岨峿一拳肖浮玉勝之以小許放
眼鴻濛外彼金亦粒黍
至避暑山莊作
灤陽計里不由旬(自喀喇河屯至山莊祇三十餘里梵經一由旬謂四十里)按轡清
晨度廣仁(嶺名在山莊西)闤闠至今踰萬戶(萬家煙火隨民便皇祖詩句也)
蒼黔自昔仰
時廵撫兹敢懈繼繩志睠彼依然樂利民更有予衷深
幸者山田欣閱屢綏頻
詣永佑寺瞻禮
神御
神御欽如在山莊况
所欣萬年
家法示永衣(去聲)
德言聞過雨山容淨拂風花氣芬樓前呈色相依舊似
歌薰
碧峯寺
山寺寥寥不著僧青松蒼鹿自相應何須更藉金繩度
已是諸天最上層
味甘書屋
寺後有隙地可構房三間竹鑪置其中乃復學惠山石
泉甘且潔就近聊烹煎中人熟伺候到即呈茶盤我本
無閒人亦不容我閒
叢碧樓口號
底事遊眸不覺寬四圍山樹碧雲攢拈吟聊復酬風景
欲去陳言戛戛難
秀起堂
秀起衆山頭到茲必憩留舊年如昨日今歲又新秋萬
樹鳴相答千峰翠互流適来清蹕路一髮見西溝(坐堂中廣)
(仁嶺及西溝皆可望見)
振藻樓
山樓萬景固常披皓日清風又一時占却仙莊七十二
(避暑山莊前三十六景後三十六景凡七十二皆有詩)行將振藻始於斯
經畬書屋
峰巒岞崿一忩虚到即言旋那久於書屋似應頋予笑
幾曾經訓此菑畬
題宜照齋
擇向尤宜随地勢築齋忩戶正開西千峰夕照呈當面
一室虚眀雅入題翻葉林間閃金碧過雲階下幻高低
此情此境本太古静者於斯自取携
就松室
百歲之松不可移三間之室實易築邇来解會箇中趣
每就喬松葺樸屋嘉隂却暑張童童静籟翻凉吹謖謖
致我片時坐掞箋猶覺長言之不足
却炎榭
秋田都喜暴時暘婪熱雖騰正不妨敞榭雅宜古松下
却炎千里祇饒凉
泛月四首
山莊初到月幾望更值晚炎稱(去聲)泛舟似是纖阿有神
解不教此獨擅山遊(山莊過望月遲丄每策騎遊山故昨於御園泛月有行將駐塞館策)
(騎更山遊之句)
清到塞天無更清眀當秋夕是真眀碧琉璃界虚無表
著箇扁舟汗漫行
四圍山色入蒼茫一片湖光生峭凉貪看空澄接寥朗
不妨添著夹衣裳
清風徐不水興波赤壁之遊想若何所惜髯仙斯未到
到斯竒句定應多
御製詩三集卷七十五
