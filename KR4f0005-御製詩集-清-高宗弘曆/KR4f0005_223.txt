御製詩三集卷六十
古今體一百十首(丙戌八)
聞京師得雨誌懷
前晩雨寸餘頗望再優洎京畿亦斯日四寸乃渥被關
内逮秋成雨不雨一致關外近始霑繼潤為翹企何地
非吾民目前更廑意如此遠必遺失哉益深惴
栴檀林八詠
風
卉翕何來奏夏鈞聲聞總以静為因了知室是維摩室
吹去天花不著人
雲
薈蔚朝隮每潤樓傍楹閒寫傍林浮霑衣何礙循蹊步
即是黃山暢遠遊
月
山腰半畆貯澄渟印入金輪泯色形丈室端然調御坐
月天子聽法王經
松
就松築室松為幄資益常聽謖籟吹設使移來新子種
童童若此定需時
楓
塞未飛霜葉未丹濃青猶復鎖林端問斯可是栴檀否
八辨看來祇一般
花
潑黛秋山若沐鬟野芳紅紫淺深間釋迦大地胥拈起
迦葉作麽笑破顔
鹿
命侣出林了弗藏印泥有篆不成章月眀如水諸天静
鹿苑羣來謁鹿王
蛩
夕瑟晨簫伴玉塞草間石底韻金風五香薰體都清淨
慈力何曾遺小蟲
即事
每愛從東陟西嶺嶺隂送爽熱全消降西斜日原東照
創得齋涼却不遥
再題創得齋
階下亭亭松作盖故應涼蔭滿庭中銜光更見西峯日
送爽偏來北牖風一陣花香引烟蝶幾叢草細唱秋蟲
誰云創得得已久佳興番番致不窮
枕碧樓
樓枕碧楓林日斜秋未深翻光閃金翠動影護嶔崟坐
為(去聲)乘涼久登因賞遇臨山蹊歸適可珠勒響如琴
永恬居
由東斯為登由西斯為下適從創得降言憩可因暇接
待有佳趣天真非假借烟壁峙前虚石泉淙底罅心神
不期恬永言觀妙化
素尚齋
倚巖幾架搆書齋尚不期華素是佳豈曰獨稱山水趣
化民
當日寓深懷
網魚
網魚塞湖中銀鯽向稱美施罛獲藉藉從(去聲)人意甚喜
擇碩留四五餘仍放諸水於取戒其多况原斯湖裏長
大供烹鬵其期亦可指從人或後言竊漁誰禁彼肩輿
過隔岸吾亦取諸此逆詐雖不為其實有此理
待鹿
日之夕矣鹿下來命侣羣飲溪水隈山中行久識其性
静待如可招而徠斜陽漸下隂鋪地莎草如茵坐蔥翠
一以延涼圖熱消一以暢觀取適意徐見麌麌&KR1811;蹊走
小者在前大者後牝牡作隊各分朋異路居然彼亦有
待之之意意如何物適其適皆太和重華尚矣詎能企
愛觀或類羲之鵝
水月精舍
尋常豈不往來見為在巖端到却稀亦以致佳故多處
因之返已頓知非澗邊水暎座無滓松下月臨窗有輝
詎獨清華滿襟袖神心直欲契精微
綠雲樓
樹葉猶然密似雲秋暄濃蔚綠氤氲何當頃刻為霖雨
菜圃蕎田望正勤
澄觀齋
階坦弗勞登窗虚恰可憑長空白㵳泬背壁翠崚嶒樹
静籟無作溪恬波不興諦觀景與物畢竟是心澄
翠雲巖
秀巖聳千仞一色翠菁葱可望那可陟作雲還作風不
期身自爽最與意相融更有誰堪匹惟應付碧空
欵鶴四首
放去胎禽雪翼毸廽翔何不可招來王倪齧缺寧須道
者箇佳賓乃稱(去聲)陪
來往瑶臺意自仙一聲清唳徹雲天漫言縻爵心猶在
霞表相延屬偶然
有雪霜儀宜伴侣無煙火氣得清臞何當喚起唐伯虎
為我揮毫寫入圖(唐寅有欵鶴圖向入石渠寶笈上等)
去亦不追來不拒空聽為翥宇為翔了知欲入新詩句
豈是翻因戀稻粱
秋澄齋
枕上西風曉屋涼澄來碧宇滿秋光祫衣喜著單衣換
吟務那侵幾務忙邇日炎暄避何有晚田雨潤望難忘
京畿却報宜暘好銅雀聲中待築場
八月朔日作
嬗代無停運初蓂朔又更中秋判西陸午日入南榮蝶
急花前影蛩争草底聲山雲雖屢作其奈每開晴
出山莊詣溥仁寺瞻禮
梵宇建多年每來展謁虔過河無盛潦滿谷有良田即
看西成近稍紓午夜懸
仁皇貽樂利溥被浹垓埏
清舒山館
石逕致縈紆雲窗却曠芋遊睎得舒賞樂志足清娛鹿
柴蹤常印蜂房蜜已輸年年有題句觸景緬
軒虞
學古堂口號
顧名書屋義還思師古非難難擇師封建井田稱善政
效行後世豈其宜
静寄山房
軒楹臨水裔水在萬山中不盡智仁趣由來氣味同
至人歸静寄百世仰
鴻功試看靈臺闢寧因遊賞攻
瑩心堂
堂圍綠水瑩心清樹態山容漾影眀欲效冲虚為鑑照
妍媸祗任物來呈
滄浪嶼
幾曲怪石森一泓止水淨有風亦漣淪無月不照暎墻
圍鹿弗顧天空鷗下盟(叶)錦鱗長寸餘作隊相游泳坐
玩几席上物物各適性纓足兩弗濯清濁無心競
静餘軒
四面青山書屋幽既深而静又清秋那能長此耽佳趣
惟是餘閒片刻留
意行
意行那約馬兮輿峻嶺崇山適所如雲一片飛隂作爽
風無形嘯谷含虚且前林下宛逢鹿便到溪邊不釣魚
箇裏塵心消欲盡但餘吟興未全除
山卉
山卉當秋亦自芳幾叢淺紫復深黃本來入畫仍宜詠
却是無名祗有香君道(嵇含字君道著南方草木状)不妨成掛漏龍
門還笑藉羶薌天漿沆瀣真公溥萬朵奚分一例瀼
命湖南廵撫常鈞撫恤常德被水州縣詩以誌事
五月常德屬被水時撫楚南因培是(時已調李因培撫閩而新調之常釣)
(在滇尚未至楚撫篆尚係因培代理)亦經情形報驛章速即撫䘏已降旨
常鈞接任自滇來災區一一皆親視乃知恩給有或遺
拘泥夏災秋勘俟(常鈞奏沿途查勘被水情形面詢災民及地方官有已散給口糧者亦有)
(拘泥夏災常例俟秋成分別勘賑者覽奏深為駭異今歲常德猝被異漲非比尋常灾民露處嗷嗷焉能坐待)
(秋深補賑此皆李因培因將赴閩受代在邇不復悉心經理豈封疆大吏體國愛民之道因勅部議處並諭常)
(鈞亟加撫䘏其民堤衝潰者兼令一體官修俾寓賑於工窮黎得資接濟)是何言哉為駭然
嗷嗷待哺堪嗟矣夏災秋勘謂可待暴潦猝侵室廬毁
方伯撫民之謂何京兆五日可同彼合付吏議警其餘
府守縣令即職褫(辰州守諸重光沅陵令王元位於所屬災區均不親莅確查惟事扶同支)
(飾亦經常鈞劾奏並降旨罷斥留楚差遣贖罪)仍飭優賙亟妥為庶免黔黎溝
壑委堤垸民力有不能一體官修代賑耳悠悠南望中
心藏忘之詎因塞景美
佳樹
佳樹有隂亦有風憩於其下觀長空片刻千秋如可擬
與鹿豕遊將毋同
叢樾
叢樾坐延颯爽新雲容峯態悅心神懸車頗有居城市
却自高稱林下人
松壑間樓
枝峯蔓壑不可數峙有長松千歲古擇向為樓適其間
天風颯沓為鼓舞照人碧静成蒼顔白鶴下立階墀前
廣成子乎洪厓仙舉手與我相周旋忽盻秋雨滋山田
自笑畢竟無仙緣
静賞室
偶來静賞室圖閱静賞幽山川自太古風月仍清秋似
此最佳處宜付隠者流怱怱肩輿去五字徒吟留
敞晴齋
巒谷斯為敞秋曦正爾晴露枝垂瀲灧風葉舞晶眀能
使餘炎忘(去聲)每欣峭爽迎菜蕎方待潤無取副兹名
清綺書屋
山中書屋稱清綺澗葉巖葩窗戶裏案頭詩集列三唐
幾人此道誠臻美文章大塊自天然小哉奚足數温李
每來芸榻輙延停藉欲箇中悟妙旨
繪韻樓
秋山六法是誰傳生動超超氣韻全開著樓窗看活畫
倪黃軸那更須懸
含粹齋
山純粹復水純粹如是峙兮如是流恰稱(去聲)書齋觀玩
象當前妙趣契羲周
松雲樓
松倚雲為侣雲依松作巢濃青相暎帶淡白有含包層
構潤無盡虚䟽望若交便當致秋雨優渥利山郊
西峯
西峯隂就東峯上高樹風從低樹翻叢壑乘涼得真趣
不親到者不能言
新月
一年十二度新月月是中秋新益佳最喜因緣逢上塞
且看隠現暎高槐無心圓缺自古若通體晶涼與意皆
日日旋移就東壁人間瓜餅正安排
獅子園三首(有序)
辛酉秋初至避暑山莊曾詣園一遊不勝
雲日之感後以分賜果親王弗復往者廿餘年矣兹聞
園頽廢特甚而王又已背世念此地為
皇考舊日所興息且吾少小問
安讀書處也不可以有山莊而聽其荒落無存仍命奉
宸重事修葺復舊觀而止策馬相視因成三律誌
懷
獅園弗重到瞥眼廿餘年藩邸曾分賜佳城又棄捐荒
頽兹已甚修葺可仍延少小聞
詩處廻翹倍黯然
牆裏收燕麥階前長兔葵無端偶遊涉不忍重(去聲)追思
列水遠縈帶獅峯近嵂嵜倪家林適合
宗旨彼奚窺
樓擬名華萼園非例奉誠罥楹鳥衝葛食野鹿銜苹迅
矣歲時閱幻兮興廢更精藍重(平聲)搆築藉欲悟無生
雨(八月初十日)
山雲易作雨今歲乃多晴我慮秋收歉人言米價平空
絲兹始織簷瀑遂如傾蕎菜欣霑潤還殷益霈情
晴疊前雨韻
徹夜秋雲密侵晨却放晴颯涼身縱適惜望意難平祗
覺筆拈懶何當盆繼傾曾誰知足是然此實常情
紅葉
誰云秋暖今年甚幾點丹楓那讓時㵳泬鏡中觀電火
世問何事不如斯
桂
塞暖雖遲放(桂得寒氣始榮所以異於桃李也)中秋不爽期品高出塵
質芬寂入聞思綠玉裁為葉黃金纈作蕤我心孰先獲
侍御早成詩
王建曾為侍御史後從軍塞上其十五夜望月之作
所謂中庭者意非門内之中庭盖王庭本自有左右
中也若云門内則地白為不稱矣但塞上無桂其稱
露濕者似指月中故即繼之以月明人望秋思誰家
之句始覺興趣不盡此即太白疑是地上霜舉頭望
眀月之意若建自在門内望月又何涉於人盡望而
興思乎山莊本塞上今雖有桂然亦祗御園内盆植
者耳因用建詩意故並詳其說於後
中秋即事
廵狩歲為常中秋避暑莊
介禧祝
文母慶節集藩王高朗塞垣景團圞寶月光桂花隂屬
詠得句亦天香
熱河啟蹕木蘭行圍之作
尊養(去聲)去年例萬年(昨歲啟蹕幸木蘭時恭奉高年皇太后仍駐山莊以適頥)
(養並留皇妃皇子代承成例温凊奉有慈諭永為)
興居晨謁啟行旃
慈雲南望一心戀爽氣北迎衆意便落漲本微涉塞水
(今秋迤北雨短塞水本微)獲收逾半閱山田(熱河一帶秋收較往年為遜然尚有過半之收)
(圃場亦自櫛比也)遠臣西北翩聯至(時都爾伯特貝子額爾德尼等烏梁海内大臣察達)
(克等並以朝賀至行在即扈從行圍)示度懷遐詎偶然
在京王大臣奏報西成已定晴雨應時喜而誌懷
京畿綏屢實三年又報秋霖潤麥田此慶豈其人力致
益因心慰益兢虔
塞田
塞田隔山即殊觀得雨便豐雨短歉西來歴歴閱農功
築場已逮多稼斂未畢穫者蔚黃雲喜色溪村與巖广
問知夏雨較東優所以豐歉不相掩頗有輦糧待賈糶
及至糧集賈亦減安得萬方普屢豐望則不無必何敢
阿穆呼朗圖行宫疊壬午舊作韻
今歲從西進(自東入木蘭由崖口進自西入則自伊瑪圖口進今歲由西此處為必經之路)行
宫一宿停秋中涼滿谷樹久隂(去聲)盈庭景與神心洽山
資翰墨靈射生獲新鹿(命人於近圍場處獲鹿即遣騎進山莊)使䮉獻
慈寧
進伊瑪圖口平原小獵
輪歲東西進由西例不淆初教試原野亦自列旗旓鷹
撮雲飛雉馬驚莽伏麅百年前窣堵突兀見林梢(是日駐布)
(都爾昂阿行營其東北平阜有舊塔二層巋然尚存蒙古呼為阿拜諾顔蘇巴爾汗蘇巴爾汗者塔阿拜諾顔)
(者圍場首領也盖舊時嘗為村落今塔亦祗存其半故俗又呼為半截塔)
廣韻有麅字而沈韻未收字彙謂即麃字麃字在肴
韻然麃見史記稱一角獸而牛尾乃似異獸世不常
見師古注謂似麞麅似麞則信然獨麞無角而麅之
角則小於鹿非一角也盖鹿角八义而大麅角不過
一二义而小意司馬遷本好異又未經親見遂以一
义為一角而竒其說即師古之註亦不無耳食傳訛
因用麅字故證其失於後
夜雨(八月廿一日)
塞雨今年短秋霖入夕濃蘭臯報潤溽氊室聽&KR1268;&KR1854;徹
夜方無射迤南可遍逢曉雲猶落點罷獵得從容
大學士尹繼善隨圍因請詩走筆成什調之
久置馳生耳後風(過五旬後雖每歲行圍然不似向年御飛騎下峻阪矣)偶然蘭
阪驟雲驄雖抛射鵠五年閱(向喜射鵠幾暇常集侍衛等試射中的恒十之八九)
(自壬午以後因臂病不能如志弗為者五年於兹而馬射則仍縦送如常也)原屢中(去聲)麚片
刻中(廿四日圍中發矢連斃五鹿廿五日行圍復殪其三尹繼善見之驚為神異因命其射一疲卧之鹿)
(則第三箭始著鹿身轉蹷起帶箭而去)祗以賤良衆屬目笑稱馬步一張
弓(綠營不嫻馳騁馬弓之力率減於步弓遂有以馬步一張弓誇於衆者若我滿洲則馬射更為得力故其)
(弓較步弓尤強尹繼善久莅外任習聞綠營語因戲及之)隨圍老翰催成什譎諫相
如同不同
行圍二首一韻前章即景後章即事
高秋塞景入精微按轡行吟契静機水似客彈山陽曲
山如僧著水田衣霜前紅葉纔方染暖後綠隂猶覺肥
應接何妨略無暇畫屏匼匝四隣圍
千騎周環一徑微嶤峯標處識僧機(峯名向賦夷齊松即在峯下)控
弦總是無前士提馬偏宜短後衣弋迥賓鴻常堕落炙
生祁鹿正鮮肥藩屏遠近同傾仰王制難循不合圍
雨(九月初三日)
雲佈崇朝雨意含罷圍飛霔遂沈酣望峯翠訝疊藏幾
劚土潤欣寸過三詩句似吟許氏閣畫情恰展米家嵐
由來草地無不可農圃因之憶迤南
出崖口
獵返循流下峯形九轉皴(伊遜水九轉而出崖口水九轉則峯亦隨之伊遜蒙古語)
(謂九也)圍期仍致減(圍場歲以二十日為期昨歲因皇太后駐蹕山莊急欲旋程問)
(安減圍兩日今年仍循例減四圍云)懸念欲因申邊限綠柳在(今歲秋暄異常柳條)
(邊尚餘綠色)途登黃土新(邊以内皆草地以外地方官始修路)沿觀深慰者原
復見高囷(熱河一帶夏雨稍缺深廑秋成或減兹圃場畢穫沿村露積充盈仍屬中豐景象足慰殷)
(懷也)
重九日賜蒙古王公等宴賚
罷圍應犒賚况復值良辰筵對黃華設恩頒翠綺均寧
須拘禮數實可見情親即命還游牧役人不欲頻
村行三首
西北雲生曦影藏無何風作露陽光據鞍廻望得神解
補送蘭中一叚涼(木蘭今歲秋暖異常出崖口後連日涼氣頗劇似補哨地所未及雖屬創)
(觧然消息之理或應爾也)
將謂秋田欠食充喜觀納稼得中豐東西關外數千里
能否如斯慮莫窮(前此深廑塞田或因夏雨未足致減秋成兹見連村囷鹿充積仍屬中豐)
(然關外壤地遼闊能否一律普登欣慰之餘益為覽所未及者遥切綣念)
山墅家家有盖藏京畿綏屢價翻昂(畿輔歲事屢豐而京兆所報都城糧)
(價轉增於前月因諭舒赫德方觀承等訪求其故昨據奏稱因山東被水州縣收成稍歉多有估舶運販以致)
(市值驟踊亦有奸商藉此居竒牟利者復勅擇其尤者懲治一二以儆之)問知販濟齊東歉
移粟慙如梁惠王
木蘭廻蹕至避暑山莊恭問
皇太后安
豈不郵章悉
起居北蒐將及月旋初屏翰(平聲)仰望難孤彼
甘旨親嘗更廑予
遊豫仙莊
身益健趨承
松牖志方舒(山莊内名松皇太后所居處鶴齋)萬年循例今年始(昨歲)
(自木蘭廻蹕詣山莊皇太后宫問奉慈寧駐舊典也曾蒙)(安遵諭以皇祖聖母自此)
(將歲循康熙年間成例欽承深切欣依今歲即敬循慈訓之始自今當永為例事云)信是
天倫樂莫如
西峪
西峪深秋了不涼肩輿行意賞烟光前朝峭冷又廻暖
今歲塞園始見霜鹿喜平坡草猶綠鴈過(平聲)空宇葉初
黃石城外即山村近且幸崇墉積圃場
有真意軒
秋軒逕入深秋宇落峯隂静趣惬幽賞餘閒又偶臨林
疎山露骨溪淨水澄心意欲尋真者須來此處尋
題敞晴齋
前月常殷望雨情齋憑霽景輙怦怦秋深無可無不可
乃喜晴嵐四面迎
含青齋
含青與敞晴相隔一谷耳秋晚尚餘閒可能孤尺咫千
林已失青萬嶂惟標紫將謂青意無少坐悟其旨芳菲
指明年機括藏於此
松霞室
閉戶何曾此著書老龍鱗自峙前除童童下更丹楓爓
始信松霞名不虚
挹秀書屋
秋山問題品一字秀惟當望處迎眸淨披來滿意涼丹
楓非渲染翠栢是真常書屋得佳挹何殊六藝芳
玉岑精舍
當前峭壁接雲空上有山堂路可通拾級不嫌勞步履
却從座底俯巃嵸
小滄浪室
倚壁梯巖千步廊三間室號小滄浪到來人與九秋淨
移得松看百箇強最喜窗中延翠罨不妨峯際間(去聲)紅
相天池豈必惜無水纓足翻嫌分别忙
侯懋功寒鴉夕照圖用文嘉題畫韻
深秋樹樹疎將盡返照枝枝朗在東却是寒鴉饒活趣
翻飛帶得幾分紅
栴檀林
水月菴傍入逕紆言尋精舍暢清娛一窗暖日遲予坐
四面秋山得爾殊法苑依然來鹿友梵居曾不著僧芻
天香恒自林問噴豈繋尋常菀與枯
澹軒
天半滄洲趣波瀾近砌物雲霞勢若吐荇藻影常捎乍
可鬚眉鑑何曾竿綫抛憑觀澹然際君子悟相交
晚桂
塞中有桂已屬竒况於秋晚竒斯甚然其理實易可知
特為(去聲)霜遲致暖審百卉率得暖氣開桂菊獨待涼氣
來桂先菊後禀金令乍看同菀誠希哉聯芳合德金英
簇奚必分䟽草與木秋蟾三度又團圓佳節何殊廣寒
馥誰云南産艱北生窖中培護應時榮莫謾小山更招
隠人品依稀蘇子卿
芟樹
深秋金令芟樹候發生氣畢歸根宿眀年條達益充盈
化而裁之實造就塞山層疊千萬林豈能一一柯斧尋
無亦求諸近且便中庭坦與虚堂隂伐繁梢細留良幹
翠栢蒼松方合選曲成中復有鑒别乍喜間(去聲)間(平聲)遠
峯見拈毫偶爾坐南榮寓意還欣眼界明錯節亦可入
模範何須利器誇升卿
入古北口
兩月秋廵此進關先殷農况閱民間果然口内勝口外
(塞田今年夏秋缺雨收穫祗得中豐關内則秋成大稔景象勝於口外云)無幾看過(平聲)又看
還風柳面迎陌頭綠霜楓背指嶺眉殷祝
釐敢不遵
慈命便以紆臨丫髻山(丫髻山修葺莅神廟落成山距皇太后欲親拈香申敬)
(密雲一程因紆道經臨便途由盤山廻蹕)
秋麥
關内秋霖渥種齊秋麥芃憑輿欣始見蔚壠慰深衷霜
化即為露涼宜不礙風便因眄三白祈歲念何窮
自西峪取路入田盤至雙峯寺小憩成詠
萬騎穿林入雙峯排闥開祗園得小憩古佛識無來楓
襯松愈翠泉當秋越皚雲端望雲罩即擬到香臺
雲罩寺
枝峯蔓壑萬千廻進不言停亦到來頂現昆盧圓相在
景澄霄雿大雲開春遊未至秋遊補(今春駐田盤未至雲罩兹因便道遂)
(造峯頂)有語何如無語該便䟦盤椒歸静寄泠泠行漏未
牌纔
駐蹕静寄山莊
就平白澗
安輿駐一宿先期西嶺攀今歲來臨例前歲(自丫髻山至盤山嶺)
(路不可行輿甲申秋恭奉信宿皇太后經臨曾命王公等扈輦由白澗行宫至山莊以適慈豫)
(今歲仍循前例)秋山看覺異春山自緣松石超羣類總引心神
入静閒却喜嫩暄稱(去聲)
遊豫明朝巖館迓
慈顔
貯清書屋
詰徑得竒遭書齋迥據高暢懷秋與淨騁目景無逃石
閱古今代松翻上下濤貯將清滿屋雅似待拈毫
池上居
疊石為池沼搆居樸不奢開奩如鏡上展翼有廊斜天
半常恬痕雲邊那計涯今朝對秋水藉底讀南華
婉孌草堂
草堂何有有琴書琴不能彈書起予月牖秋山相照映
婉孌趣亦訝相如
夀萱堂
到處有
椒殿
冬温夏清宜
來遊憶前歲奉
幸又秋時泉韻笙簧奏山容錦繡披懽欣何所願惟願
萬千斯
雨(九月廿六日)
曙景密雲暗巖光細霔飛千林浣組繡萬嶂羃珠璣自
有松為盖何愁雨濕衣昨來見秋麥正此待滋肥
雲林石室
底事愛山深山深悅道心小齋向虚谷秋雨淨霜林鳥
語若清梵泉鳴答静吟柿紅三兩葉落與澗浮沉
遊天成寺
春遊轉眼此秋遊一線天開棧道修石底泉琴聽不見
松梢雲帶挽疑留如來相好仍虚殿小坐高寒俯迥樓
指點適纔鳴轡處若為隠現霽煙浮
東甘澗
今日遊山取近便竺菴路左小留連詩成帙矣吟情償
(去聲)况是春來攬結全
千尺雪
東澗路非遠園門馬首臨到來應駐轡坐處便聽琴是
雪四時有斯泉太古斟一觀澄萬慮濯那覓塵襟
題唐寅品茶圖
泉上山房有竹鑪品茶恰對品茶圖誰知三百年前筆
却與今朝景不殊
半天樓
飛甍搆天半俯據衆嶙峋數息方云到縱觀迥出塵籟
韶非俗樂秋樹有恒春將欲無言去其如景逼人
戲題菊
凌霜節概厲風香相暎青松正色黃成趣若還擬三徑
田盤也覺似柴桑
含遠樓
小小書樓十笏纔蜃窗含遠不須開宣傳硯匣將拈詠
萬壑千巖送句來
恭奉
皇太后迴蹕至圓明園之作
兩月獮廵一旦歸承
懽處處奉
庭闈南山如
夀惬忱願四海為家仰
德輝去喜秋田看寶穡迴仍冬閣坐明暉選官即引來
朝見(每遇廵幸閣部本章間日馳奏行在督撫摺奏亦即隨時批閱惟吏兵二部選官五品以下者命留)
(京王大臣騐看赴任以免留滯其四品以上則命俟迴蹕引見人既不多並昭慎重)批閱原無間
(去聲)勅幾
紫光閣閱武舉
文會春場武會秋初冬親試技觀尤干城固繋心所藴
扛石原分力不侔捨此亦無他術取掄今或備異時酬
臨軒惟冀真材得詎止區區典故修
命駕恭問
皇太后安遂駐御園之作
承
歡養
志奉林園撫歲行時返禁垣(冬令應進宫辦理諸務頗多皇太后則以園居)
(為樂不敢違也故每於冬至前方奉以還宫而往來問安亦不過經旬數年以來率為例事矣)却已
周旬疎
定省遂教清曉命輿軒適看冬令景逾潔且喜
仙壺氣尚温退即苑宫成小駐明窗書史静堪論
微雪(十一月初八日)
明識三冬遠早希三白佳祈年雖切意望蜀實先懷夜
半生雲報晨侵落雪皆旋晴甫及寸惜念若為排
詣齋宫
玉帛太和視城衢大駕行到
壇先展
拜宿室益屏營安静微陽養熙怡諸慮清隂晴間(去聲)終
日望雪獨縈情
冬至
南郊禮成述事
羲爻慶值復來旋敬詣
南郊大祀
天寒暑推遷發初律
祖宗陟降侑
皇乾歲終隂餞丙戌昨日吉陽生丁亥年(是日丁亥與新歲干支適)
(相符合)綏屢謝誠叨
厚惠更祈膏雪被農田
金廷標長至添線圖
香閣權抛繡幀忙徘徊曲院不妨涼别開生面觀曦影
也覺量增一線長
除夕
歲月又周覃隙駒那駐驂燈花騰吉耀香穗引祥馣殿
詠寧辭百屢綏幸遇三遥知農舍畔復值照田蠶
御製詩三集卷六十
