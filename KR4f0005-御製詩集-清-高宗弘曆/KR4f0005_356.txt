御製詩四集卷七十八
古今體一百十三首(辛丑二)
辛丑春帖子
庚去復来辛金穰肇始春發生剖苻甲景福自
天申(是日甲申)
一氣轉羣雍春祺萬國同憲書到西域昂首向東風
春來春去自年年言吉還成帖子篇尺宅寸田多喜意
由来與物普皆然
新正幸御園即事成什
昨歲
祈年遂啟程為乘陽氣奉時行御園依例開正幸丁酉
憶前四載更(每歲新正奉事自慈寧幸圓明園乘時行慶必有詩紀丁酉大事後昨歲以逾)
(三年舉南巡之典今春正依例幸御園忽忽不覺四載追憶增感)石火電光真可訝星
槗月炬若為情紀吟節序難容罷把筆無端句怯成
皆春閣
東皇一氣布萬㝢普皆春高閣獨享帚璿杓識指寅片
時宜徙倚五字咏和誾觀象欽切已體仁足長人
澄虚榭
惟虚故能澄是乃言乎水春寒冰末消而榭亦對此然
無礙其澄冰水原一理照影静弗動更覺此(謂冰)勝彼(謂水)
中孚豚魚吉羲象闡其旨
得趣書屋口號
幾年頓置偶来兹却向拈題屢有詩一展編應一窮理
耽書得趣本如斯
題長春書屋
又值孟之春御園首祚誾四年久闕詠(自丁酉大事過二十七月後昨)
(歲南巡自京起程至今忽四年矣)一室永怡神依例行時舊不堪得句
新西南望
仙館(此書屋乃九州清晏别室之名母駐長春仙館乂西南别一區為昔日奉聖御園度新正)
(之處也)益覺悵懷頻
抑齋
昔讀武公詩書齋因額之威儀德隅凛敬慎遠猶思飭
已臻尚未治人艱可知如云警既耄將亦逮其時
清輝閣
鋪設如常自有司六鼇三島九華枝閣前偶到翻然返
燈節當年侍
宴時
冄題獅子林十六景
獅子林
獅子林今凡有三(御園及避暑山莊皆仿獅子林之景為之與吴中故蹟凡三)此中
塞北彼江南兮眀前後悟文喜那更重詢彌勒龕
虹橋
彎彎上下影成雙半似虹橋半月窗銅笛一聲隨處是
(陸游詩獨吹銅笛過垂虹)新亭何必憶吴江
假山
叠石為峯稱假山亦看峭蒨亦孱顔設論真者如何是
我也疑黂扵此間
納景堂
春臺色色典形形瀟灑書堂愜性靈宜是久居味景趣
而惟偶至片時停
清閟閣
弆蔵雖乏古書畫(倪瓚清閟閣多蓄古書畫)森列頗饒老柏松高閣
依然是清閟净名居士(倪瓚别號)可容逢
藤架
石橋宛轉俯冰池架上藤蘿枯蔓披吐葉開花雖有待
迅扵駒隙者惟時
磴道
丹梯隠現繞嶔嵜景借金閶此肖之漫訝高低都入畫
可知粉本出天隨
占峰亭
高峰上有虚亭占牆外烟村賽社燈幸得逢年一日樂
同民此亦覺相應
清淑齋
清溪為鏡石為屛淑景當前印育亭雖是舞風弱柳遲
(去聲)已欣映雪老梅馨
小香幢
小閣一間冠峯頂略如元鎮供香幢燕中乍與吴中合
日面何妨月面雙
探真書屋
芸編綈几足相親名語耽書是宿因學欲探真知者夥
應思誰果踐其人
延景樓
既深而曲復犁然小小壺中别有天把筆明窗閱櫺影
試思此景若為延
畫舫
凝冰畫舫塢中收莫問名因米及歐祗有烟波無盡意
四時恒與作乘浮
雲中石室
雲林號已同其古石室幽聊趁此閒真假即離都不著
一時飛興到盤山(盤山有雲林石室山石天成此則仿其名叠石為之)
横碧軒
溪水軒前凍尚凝一般碧色鏡光澄漫扵虚實閒評度
且喜雖風波不興
水門
跨水為牆甕門置誰何本自異重闉踏冰都可步而入
何必扁舟學問津
宋人歲朝圖
梅白&KR1431;紅一幅中良禽枝上喚東風貞元消息物皆識
知以不知造化工
題檀製古玉如意
今檀擎古玉古式製今工巧註求和應恍從雲與風文
言誠可玩說訓合兼窮我意祈如者雨暘時若中
詠永樂雕漆愛蓮茶盤
巧匠精雕圖愛蓮錯陳朱綠淺深鐫幸猶未致俗工改
細字宛存永樂年(永樂雕漆最精其欵皆針鐫細字宣德年所製雕漆不及永樂遠甚其時)
(工匠多有私去永樂欵改鐫宣德欵以偽充者)
銀鏡
眼鏡不見古来自洋船徑勝國一二見今則其風盛玻
瓈者過燥水晶温其性目或昏花者戴之藉眀暎長(上聲)
年人實資翻書棐几凭今四五十人何亦用斯競一用
不可捨捨則如瞀定我兹逮古稀從弗此物憑(叶)雖艱
悉蠅頭(余昔年喜作蠅頭細書今所蔵卷冊甚多近作憶昔詩仍書冊尾目力頗覺遜前矣)原可
讀論孟(如刻版四書字視之原如故也)觀袖珍遜昔然斯亦何病絜矩
悟眀四勿倒太阿柄(言一用眼鏡則不可捨將被彼操其權也)
題舊端石天然六星硯
天然猶見舊阬青鸜鵒高低現六星元命苞如喻成就
斯文萬物解形形
詠官窑筒器
品稱珍器亦稱稀生二陶成是也非植筆簪花無不可
一家聲應本相依
題文源閣
政簡燈宵尚首正巡檐芸閣一怡情幾年闕詠非無事
(閣成於乙未丙申亦曾題句白丁酉至去歲總未臨詠忽忽五年矣)四庫全書猶待成寬
以時日因體大嚴其魚魯欲求精討源内聖外王學兩
未臻焉慙愧生
自得軒口號
熟路依然軒逕披循名責實每於斯及其老也戒在得
昨近為文義可思(去歲于山莊為堂額曰戒得因製記以闡皇祖戒得之羲)
養和室
養和有二義一曰養在已胷中十分春是即其注矣一
曰養在人四海春臺裏風風雨雨間化澤被遠邇子曰
和不同斯之謂君子其養應如何克己與復禮
抱樸草堂
堯心曾是非黃屋綴景茅茨搆草堂愛此還淳真抱樸
勝他峻宇與雕牆
懷新館
陶詩本意在良苗我欲通之正此朝何必昌昌誇競節
雅宜默默始含韶盆中淡白舒梅萼牆外輕黃上柳條
物意皆然民豈不早循漢詔布恩饒(新正加恩各直省展賑緩徵借給牛)
(具耔種次第施行)
題煙月清真樓
春烟春月會長空清匪虚真與實同卦註中孚融體象
記先太白始鴻濛底須桃李當宵宴自有燈花應節烘
却是高樓付不識出楹入牖任其工
題古玉尺
漢玉已稱古無過土血侵兩般彼殊玼一色此純琛文
郤斑斕雜精含沕穆深量才如借喻吾亦慎于心
王紱松壑聽泉用圖中邵寶題句韻
故山常憶昔遊蹤(用王紱自識意)供奉身因羈九重何不掛冠
神武去(用蘇軾掛冠神武門古有今則無句意)聽泉空寫坐崖松
題駞基石五螭硯
駞基石刻五螭蟠受墨何須誇馬肝設以詩中例小品
謂同島瘦與郊寒
詠永樂雕漆盌托子
托子尚餘永樂製不知盌失自何年畫圖悉冺刀痕刻
欵識猶存鍼蹟懸補以後休誚居上(以嘉靖雕漆盌補置其上兮寸脗合)
(亦可資佳話也)闕其半乃幸成全幸全那免重闕半擲筆翻因
笑囅然
迎步廊
人沿廊進步廊似解迎人互以動為静那分主與賓曦
楹朝報暖風牖細吹春入屋無長(去聲)物芸編棐几陳
虚受軒
愛竹因題虚受軒却思虚受豈徒言盈庭詎止攬其秀
前席無遑傲我尊
含芳書屋
書屋額含芳四時芳在屋斯言已放芳而屋含以足兹
來芳未放生意物含蓄含芳之正義書屋同其淑蓋放
斯有窮含乃無窮福先王茂對時羲經眀著育
恒春圃
屋中縛竹籬點綴為學圃植花而非蔬較樊猶小許四
時足芳菲恒春稱(去聲)名與雖云藉薰難亦賴青韶鼓即
景得當前安能默無語
芥舟
坳堂杯水芥為舟曲沼孤亭似舫浮借喻因之還借問
須彌亦納幾迴不
有暇
有暇芸編綈几披果然樂此不為疲一端獨異淵眀者
求解殷勤欲去疑
按陶淵眀不求甚解為儒林佳話然在淵眀則可在
他人則不可而在為人君者尤不可也彼其隠居遯
世不繫人間是非閒情讀書而不求甚解此物此志
也周公仰而思之夜以繼之内聖外王之學備扵是
矣若今居古稽之士進德修業之儔一切付之不解
將何以探賾索隠鈎深致遠以窮理盡性乎格物致
知程朱所以汲汲也若夫為君者勑命幾康將以大
公示天下有疑而不決何以服天下之心而為出治
臨民之本乎予故曰在為人君者尤不可也
詠唐回紇鋄銀四喜壺
曾詠回銅㗶嚕篘天方古器羾京都即今鋄銀四喜壺
却是唐代来者乎爾時蒲萄宫餧肉中國兵威或弗足
借彼之力因成功郭相成王辱不辱入土年久青綠斑
摩挲猶認前朝艱長吟弔古非詡已保泰惟殷方寸間
題玉鏤硯屏圖
清防耐可置書几扵硯南宜北未宜設使換鵝徵往事
在前真者怵臨池(用米芾元日帖句意)
右玩鵝
撫松迴首看放鶴任去無心亦任還如玉其人泯姓氏
雲龍山也抑孤山(雲龍山有張天驥放鶴亭孤山有林逋放鶴亭)
右放鶴
詠和闐玉丹臺春曉圖
一幀當門豎若屛琢磨寫較筆還靈丹臺圖出曉春麗
石室名傳季道馨青質白章如設色鏤峰刻樹自成形
仙童採藥雲衢返太一罏前守六丁
題蘇軾珮首石渠硯
製擬石渠用玉堂坡翁手筆永羶薌王言自合同謨典
劊子鄙哉謂弗當
蘇軾知制誥時作責吕惠卿制詞語人曰三十年作
劊子今日方剮得一有肉漢其言深可鄙詞臣視草
豈可以九重之絲綸為一身之報復即吕惠卿小人
斥之本當亦不可為此語也蘇軾正人且然他可問
乎我國家一掃歴代鄙習文武遷除皆無制詞司事
者無從高下其手實萬世不易之良法己亥歲詠端
石鳳池硯已詳論及之兹題蘇軾石渠硯即其視草
所用因復識如右
王蒙南屏山居圖
北漠(見元史劉秉忠傳)南杭(見西湖志)兩見之未知圖者屬乎誰劉
家精舍静宜隠(謂上都之南屛)蘇氏道人贈有詩(謂西湖之南屛)徒看
溪山真合沓遠離城市稱(去聲)棲遲凝神獨坐茅簷者視
若無思又有思
詠漢玉穀璧
製猶古略土華滋細睨頗兼燒染為莫怪由来半真假
世間何事不如斯
上元前夕小宴宗親
新正慶訝景禧駢家宴例扵嘉夜前尚憶蓼莪如昨日
未歌行葦閱三年亦知長此安窮爾其奈對兹猶黯然
勉吾與民同樂節試聽樂奏角招絃
上元燈詞八首
都稱三五上元宵置望靈臺遲兩朝(是月十七日始望)漫議圓
輪錯佳節示冲本意正高標
一點飛烟瞥眼過諸天花雨雨(去聲)婆娑放光舍利應如
是縮地何殊摩竭陀
齎鈔曾聞賜母賢一時佳話帝都傳(明通記載永樂十年元宵賜宴聽臣)
(民扵午門觀鼇山三日時尚書夏元吉侍母往觀上曰賢母也命齎鈔二百錠賜之)午門豈是觀
燈所斯事吾云未合然
回部番官罷遠行興州曾是仰光明(昨歲仲秋于山莊行慶典各蒙古札)
(薩克喀爾喀杜爾伯特土爾扈特及回部各土司等均於萬樹園賜觀烟火今歲上元惟蒙古喀爾喀以年班)
(来者仍與宴賜觀烟火其杜爾伯特等部落皆遠均先期降旨免其今歲朝正以示優䘏)年班扎薩
仍聯席不藉調停典屬情(蒙古内扎薩克喀爾喀皆世為臣僕各按班聯威儀整肅)
(以視唐書所稱突厥使與蘇禄使争長典屬為東西設幕以調停之者不可同日語也)
去年冰戲吟行館今歲踏歌聆御園傍晚紫瀾風定處
西樓景物祇依然
粤宛高高淨碧虚庭前百戲遞陳諸須臾一片銀蟾上
燭朗星輝摠不如
火樹星毬紛熠煜鼇山貝闕聳璘珣八章詞置三年整
(向年上元例有燈詞八章自丁酉後戍戌己亥罷賞燈節庚子值南巡蹕途不為此詞者三年扵兹矣)却
覺當前意境新
意境新翻引舊悲承
歡如舊永無期聯情中外同民樂勉抑追思強對時
上元後一日小宴廷臣二律
例應節後宴廷臣三載不為為似新已過上元猶幾望
(是月十七日始望)宛如太古有恒春中和樂奏昇平曲内外臣
聯笑語申(是日與宴者自大學士領侍衛内大臣尚書侍郎蒙古郡王等十有六人)人世流
隂誠速耳領班率已易絲綸(丁酉上元後小宴廷臣以大學士舒赫德于敏中領)
(班今閱三年重舉是典滿漢大學士率已更易矣)
順時八舉兆青旂正大光眀敞玉扉(上元後一日小宴例設于正大光明)
(殿殿額題也皇考御)不倚不偏中道立(釋正大)四眀四達五絃揮
(釋光明)初心敢負曰予訪轉眼誰知逾古稀咨爾嘉言孰
益我持盈惟是慎幾微
詠官窑雙耳小壺
式仿炎劉成趙宋(與西清古鑑漢獸耳小壺同)用圜旅食士相宜設
淪瓦器昆吾作實近名誠塤與箎
趙元合溪草堂圖
堂築碧溪中幽栖樂莫窮無塵到心境有水合天空仗
策來佳友烹茶付野僮非舟不能到(見顧阿瑛自識語)原是許
舟通(末二句反其詩意)
題舊端石星羅硯
雖非鸜鵒下岩珍亦自上岩佳品真月鏡設如懸朗鑑
星羅何礙衆多陳
詠漢玉椀托子
托子猶存炎漢名所承東北喪朋成爲金為玉器難考
(謂其椀)有合有離理易眀(謂托子)難辨何時出邙阜徒教此
日補豐城(托子所盛之椀不知何時佚去因以新製和闐玉椀補配適與脗合)由來玩物
誠奚益望古惟增弔古情
含經堂
昔歲上元過後来(往年上元節後每至斯堂率有題咏故有閒餘節後到書堂例以新正有)
(詠章之句)即今依例此清陪事無不可過去者(昔有句云無不可過去之)
(事)心則安能頓忘(去聲)哉燈火雖教答令節杯棬仍復引
餘哀慎終追遠宣尼訓經義由来二語該
味腴書室八韻
含經堂左箱薈要箇中蔵(四庫全書薈要二部一貯大内者每冊末頁用摛藻堂印)
(一貯御園者用味腴書室印)四庫貫今古萬籖貯縹緗雖云稡精秘
尚自浩汪洋六部天人備(謂經)千秋治亂詳(謂史)百家純與
駁(謂子)諸集否和臧(謂集)元以鉤而獲腴其味則長寧輸二
酉富祇為(去聲)萬幾忙那得閒無事於斯枕葄償
淳化軒
次第答華年軒庭春曉天大都久闕詠遂與偶成篇苕
綵砌廊舊梅英綻缶鮮節燈猶在架淳化豈其然
適性居有會
魯論有至言性近習相遠習染乃成情情以性為本適
性適其正動定静定藴苟或涉非禮無益乃有損適實
近乎逸五字因識謹
題藴真齋
真乃假之對藴實發之初苟誠藴以真可期假必袪君
子務實學言行無欺夫色仁而行違斯為假者徒齋額
顔藴真盤盂銘寓吾然齋真恒藴以其恒抱虚抱虚近
藴真此義著中孚
理心樓口號
理心寧曰務神竒日用尋常要去私欲以清明在方寸
萬幾順應付無為
如園
借問如園何所如金陵徐邸肖為諸(如園肖江寧瞻園為之本明徐達邸)
(第)昨春遊賞景猶是勝國興亡事已虚岸柳梳風黃漸
染盆梅烘日白將疎流隂不住原常住去歲今年豈異
初
題敦素堂
溪堂近冰沼素意對堪多一例鏡相照而饒水不波心
神澄以静書史暇仍磨云暇或虚語經年纔一過
深寧堂口號
松篁徑曲因致遠窗几趣閒耐可停堂額味餘非謂此
民生國計願深寧
自遠軒
亭軒率與名不可屈指數然每循其名責實不遑處譬
之兹自遠寧謂地偏所其義亦有二臧否殊茹吐嗜欲
當遠之克己宣尼語賢良豈宜遠宜以為翼輔拈句非
玩景求益在近取几杖胥有銘吾當師周武
熙春園
樓門未過四年整(自丁酉至今辛丑不涉是園者凡四年矣)趁暇一遊屬偶
然石火居諸誠迅矣化城乾闥可同焉幾曾翰席多時
坐雖有華鐙祇晝懸(司苑者燈節例亦懸燈然從未一至此夜賞也)萬物熙春
含大造小民懷保繫予鮮
主善齋
書齋顔主善
仁祖昔年題元善四序首
天工兩語齊亞盆梅已綻拂牖柳將稊底是對時句惠
孚莫漫稽
燕丸日作
次第看燈火光隂石火同忽臨燕九日一例付東風道
觀(去聲)從頭述星橋婪尾烘閙餘覺静好香篆裊窗融
冰床
今歲立春遲春冰依舊厚轣轆坐冰床平湖任行走鶴
啄未易穿(曹松詩春冰鶴啄穿)魚陟空思負然而岸之陽漾水已
漸有君子貴見幾君牙義亦剖
題王問山水
幽谷喬林静絶埃科頭窗下古琴陪柴門不閉小年永
應待佳朋問字來
詠痕都斯坦白玉益夀壺
菊泉益夀傳佳話孰謂痕都識琢鎪中國久經聲教訖
殊方應許珤珍售擎如無物思難措撫實有華手不留
雙朵翻垂作嘉鋬略如述古伴周卣
題宋紫端石渠硯
舊硯多看製石渠想因漢閣取名與不知其北肆心者
可與劉歆手答書
正月廿三日
聖母忌辰扵長春仙館禮佛作
未敢居然奉
神御(長春仙館為御園燈筵恭奉堂瞻聖母起居之所自丁酉後敬扵舊址恭設佛禮伸慕未敢供)
(奉扵前神御致豐典也)無生藉演法王音那堪令節芳園裏大
異向年
翬扆臨瞥眼不殊斯泣血終身豈忘此椎心長春忽作
長秋處庭樹蕭蕭伴悵吟
詠嘉靖雕漆茶盤
果園秘製刻雕精破悶偏宜茗椀擎何必宣成尋舊器
越窑新樣煮三清(嘗以雪水烹茶沃梅花佛手松實啜之名曰三清茶記之以詩並命兩江)
(陶工作茶甌環系御製詩扵甌外即以貯茶致為精雅不讓宣德成化舊瓷也)
再題米芾天然端石硯
不惟弆米兼珍趙(背刻寶晉齋米芾傍刻子昂蔵字)自是宜詩更入圖
綈几是非存所樂偷閑撫帖少工夫
杜瓊天香圖
書屋天香寓樂飢擬登雲路又何為(二語反畫中杜瓊詩意)樞機
言行可不慎屈指似兹難數其
詠和闐玉倣周獸環大壺
撈玉河收大者艱(凡山玉易致大者而質不及河玉河玉質美然艱致大者)巨珍嘉
峪忽羾關量盈二尺曾無瑕製以三秋不計鍰尊異商
家乙銘腹壺摹周代獸為環廿年回晏来包貢慰愧兩
殷方寸間
雪(正月廿四日)
冬臘優沾雪春膏待實堪侵辰粒灑細逮已片飛酣舞
鳳翼如翥垂龍鬚或鬖落空尺希一潤地寸將三傍午
勢徐止宜時澤自甘慰中仍帶惜望蜀特予貪
新正萬夀山清漪園作
御園纔度上元節有暇清漪便一過晃日冰將酥凍意
向陽草已識春和放勲著典寅平秩子貢言詩悟琢磨
為學最應勵踐履邇来賦句每慙多
玉瀾堂
清漪園内殿堂多来每斯堂所必憩近隣勤政(殿名)咨對
便遠帶六橋暢覽遂暢覽敢懈咨對殷乃以餘閒興偶
寄稚春冰凍魚未陟何有於瀾觀且置然而室中凭蜃
窗自饒瀲灔瀾之意
題怡春堂(清漪園内昔日恭奉聖母憑御處也)
每過上元小試遊新正舊例又從頭(向年新正每燈節後恭奉慈寧)
(承五年歡於此自丙申至今倏已撫今追昔不勝悽感)五年轉瞬何其速七字
寫心那解愁堂額怡春春未鬯
座仍撫昔昔如流自今永罷承
歡句不擬文筵此久留
宜芸館口號
入室芸香馥馥披聞中真與縹緗宜席無暇暖編無展
館不孤斯我負斯
夕佳樓
樓窗因近西名以陶詩擬每遊不過午那識夕陽美繼
善喻馳驛不咈為之喜(昔年尹繼善有馳驛遊山之喻余轉為之喜每見扵賦咏)山
莊亦有之却每恒到彼歴歲率有詠謂彼勝乎此
寄瀾亭
春寒湖尚未融凌那有輕瀾入目憑借問此時何所寄
自應其意寄於冰
無盡意軒
背山復臨水仁智會心那心者意之本意為心式訛其
本不失正訛亦非殊科氣求及聲應相感資藉多悟軒
無盡者捨斯而更何
清遥亭觀昆明湖有會
昆明萬頃波過譽涉躗言然而近京水實無逾此寬迤
東尚凝冰迤西乃漾瀾春暉一例照融解何殊焉況東
生物方魚陟應在先徘徊有所會西為近玉泉泉温冬
弗凍滋暖此受暄瀲波自應早平易非竒端渤海潤百
里故應長(上聲)百川靈泉雖遜海數里胡不然斯亭名清
遥小坐對漪漣今歲樂水始契理因成篇
對鷗舫
水闊昆湖弗全凍過冬鷗鳥任徘徊似驕回雁相將語
何必勞勞費往来
題寄瀾堂
溪堂臨碧水飄颻有佳致雖殊喻室懷亦凛載舟意泛
濫帶階下錯莫漾簷際設曰寄扵瀾應悟瀾誰寄
石舫
冰化則行凍則止尋常舫實祇如斯輸兹石者艤兹岸
兩字不遷恒得之
味閒齋
閒固人所願而我味其味即使默然坐其心果息未苟
其未息心一念如奔駟則又何能閒其勞實一例身勞
心安為晦菴語精詣
清可軒
&KR2535;迤來山隂清可所必至轉瞬别五年曾未留一字其
故不忍言其悲猶未置然而歲云徂漸遠留無計泐壁
識新題擲筆懷舊意
袖嵐書屋
或訓嵐為氣或訓嵐為山然山之與氣一二二一間書
屋日所對滃濛而孱顔袖嵐實兩得何必兮疎艱
題静佳齋
春山真是静春意稚為佳適以值餘暇因之領小齋鳥
傳搴籟幔苔染向陽階不息觀乾運體元興我懷
繪芳堂
乘閒山後小徜徉言憩書堂號繪芳恰是春光猶未鬯
魯論堪注第三章
雲繪軒
峙者知為山流者知為水動(水)定静(山)亦定是皆易繪
矣至雲則難繪以其無定止聚散弗當形舒卷鮮恒委
惟應任其然自繪而已耳巖軒薈蔚中得名乃所以
瑩心堂
小堂架溪上其下石泉迸&KR2428;濈雖曲注亦有窪樽定定則
足為鑑峽底更眀瑩何須論闊狭率可欣照暎即境得
心澄去私叶義勝
填倉日作
一日復一日燈節遂已度填倉雖俗節喜其切農務五
政貴餘三千斯祝以素然而戶口滋致此殊難遇去歲
況逢潦黍禾率歉穫(叶)賑䘏縱亟施(上年直屬雨水稍多新正于例賑外)
(降旨再加賑一月先是截漕三十萬石并撥通倉米三十萬石部庫銀三十萬兩以資賑濟之用其河南江蘇)
(安徽甘肅上年歉收處所亦以新春兮别賑貸㑭遠近窮黎圴霑實惠)豈無向隅處大官
例進餅對之增慚怍
雪(正月廿八日)
濃雲終日為同色時或細零時密霏鶴毳漫空態飄素
蟄振啟戶潤融輝繼膏自是宜春隴(前廿四日雪)渥澤仍希
遍帝畿幸值太平無事日惟殷祈歲勑予幾
御製詩四集卷七十八
