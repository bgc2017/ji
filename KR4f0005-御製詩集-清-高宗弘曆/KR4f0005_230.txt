御製詩三集卷六十七
古今體一百四十五首(丁亥七)
季夏視朝
視朝雖是具常儀不欲無端闊久時暑節雨霑瀼夜露
清晨雲散晃朝曦千官百辟欽惟亮
祖德
宗功鑒在兹無易由言泰平日捴宜益切敬勤思
素尚齋更衣小憩
輿轉西華曉氣清池荷岸柳露光晶每因路便更朝服
素尚誠無負雅名
自高梁橋泛舟長河遊樂善園
夏日宜園居視朝便言返長河可進舟廿里亦弗遠溪
墅河之濱紆遊興聊遣晨凉樹隂步地静禽言囀(叶)真
松閱今人假山成古巘緬想命名時先得吾心欵詎云
希東平孰不應樂善
藴真堂口號
一歲之中一再來來惟消得片時纔書堂設問真何是
幽以藴餘静以陪
含清齋
軒榭水之濆綠窗碧練紋松篁宜静憩書史足尊聞有
趣皆脫俗無言亦覺欣盈池荷特盛坐可挹清芬
舟過萬夀寺
蘭若長河岸往來舟必經却因風帆(去聲)利姑置月窗停
旛影飄時見鐘聲過後聽如如調御相真視以無形
過繡漪橋昆明湖泛舟即景
石橋卧波湖口鎻絲纜急牽舟正舵舟過橋洞湖水寬
漪縐輕風光淡&KR0008;迤西一帶多荷花冰夷繡出香雲霞
咫尺滄池足清賞何必遥遥憶若耶
熱
四序各行令夏日詎可無邇日炎特劇廣厦猶煩吾念
彼窮檐民力作揮汗珠趁伏種蕎菜更慮穉苗枯因之
為(去聲)望雨雲興其雨乎
溪亭對雨(六月廿八日)
傍晩西山始吐雲須臾急&KR0034;萬絲棼悠揚激楚聲千状
洽是洞庭衆樂聞
薄纔望雨雨優霑中伏吉從上伏占(農家占候以上伏日有雨三伏被澤)
(必優雨過又須即晴向後方免霖潦兹日届中伏甘膏應時與初庚吉占信若左劵)漫詡休徵太
如願吾惟慰與敬勤兼
老樹
老樹交枝成一榦是惟同本異非然無知植類猶如此
可注葩經棠棣篇
驟雨(六月晦日)
族雲晻濭西山來雨聲未落先喧䝇偏幡急&KR0034;立&KR0034;&KR0034;
横排竪礴輷相催是時輕輿問
安廻蘭衢倏積蹄涔皆僕役䟦涉濕裳履瓦衣不漏謾
致詼塞山雨獵憶同此此其小試何妨哉比至御園霔
亦止溪堂坐則雲脚開驅炎乍送爽風颯宜晴為(去聲)慶
三農佳
七月朔日作
素節臨孟朔今朝晴最宜(農家以七月晴多於秋禾有益又以朔日卜月中晴雨)
榭虚全拂爽階影漸延曦風樹簧蟬響晨荷珠露披立
秋縱遲日(今歲遇閏立秋在月之十四日)秋意已如斯
池上居四詠
池
小小方塘澹澹溪曾無半畆綠玻瓈江湖印月此亦印
可注南華論物齊
魚
躍喜波浮潛喜淵錦鱗幾箇鏡中懸無憂竿線飽飥饊
朝市疑同大隐然
松
移種新松補舊松團團已作翠隂濃樹人可得能如此
體物無忺意自忪
石
依然詭石壘傾﨑醉倚青牛道士僛比似蒼松具生意
有知曾不若無知
晴望樓
邇常霑渥雨更喜雨随晴豈待高樓望真宜沃土耕繼
斯時若貺又可屢綏賡佇俟西成近越殷顒企情
抱樸草堂
草堂搆溪上瀟落真覺宜豈惟綴景然茅茨繄我思望
古治未逮興言空爾為架亦有詩書几亦有琴棋繾彼
窮簷民圭竇安同斯
暎清齋
弓樣遊廊月樣窗一時清趣果無雙即聲即色契真淨
猶覺多言者箇摐
養素書屋
書齋宜四時烟景一窗披有趣皆歸静無思不入竒元
機真可契繪事底須施棄暇芸編展素心養在兹
玉玲瓏館
綠水廽環中有居坐來悅可適幾餘松間颯颯風含爽
竹際泠泠月入虚縱目恰宜遇寥朗託懷又喜得清舒
優霑時雨逢秋霽為此欣予亦惕予
虚明室有會
生白其間具至靈太虚萬物各形形設如未解明之義
離卦猶須玩法經
方琮雲隖泉聲
谷深林静致生雲高下泉聲遠近分歲歲山莊秋月裏
同斯清韻每常聞(遠近泉聲避暑山莊内三十六景之一)
孟秋遊玉泉山
雖未立秋已孟秋山園咫尺試清遊樹隂中路風全爽
天際高峯雲已收菽町(去聲)稻塍曦影曝匏棚瓜架露光
浮輕輿五里旋言至批答先勤封事酬
題創得齋
創得得多年今年秋實創以此會景物原覺協名状秋
澄天益寥雲歛心因曠嫩茵玉露濃喬樹金風颺獨喜
砌臨池幾柄芳荷放
近青閣
傑閣近山依平陵倚翠微朝嵐還夕靄碧邏更青圍疊
巘常臨牖層林與作幃色空不到處何用問禪機
飛雲㟪
幾片流雲去若飛新秋景色惬清機便教趁爽輕輿進
千仞岡頭試振衣
乘凉登玉山
乘凉登玉山烟磴陟孱顔數息方言到今朝偶得閒最
高風益峭望遠目無慳指日秋廵路北峯一帶間
麗矚軒
高處山軒俯暢佳年來秋令快登皆别峯雲歛平臨牖
詭石栢生直到階萬頃欣看禾黍茂三時幸值雨暘諧
壁間題句新鄰舊歴歴堪憑祈歲懷
罨畫窗
近巘遥峯一覽中最欣鋪甸綠苖芃山莊指日臨數(上聲)
典(避暑山莊霞標書室窗名之曰罨畫自此凡遇勝處輙以名之)畫異勤農意總同
涵漪齋
東陟帶日光西降背山影更覺晨爽佳遂造極幽境溪
堂仍倚山面挹烟水景荷香拂座清柳隂随岸整雖曰
有波瀾映心惟至静
倚晴樓
萬里霽光澄高樓即景登雲随風薄散露借日濃凝綠
穗黃將染秋霄晴最應八窗延峭爽真不負吟憑
虚受堂
虚受何人不貴勤要惟其義切為君設云予聖無宏量
那得嘉言入耳聞
放舟至影湖樓得句
園牆命啟閘門扃順水放舟勢建瓴頃刻湖心樓便到
影來遠近列峯青
愛攬山光印水光片時消得坐匡床拈毫底識新秋景
風拂筕篖著意凉
年來秋月例登樓素景扵人雅相(入聲)投無那(去聲)炎蒸欣
脫體如何宋玉却生愁
澄澈平湖曠蕩空樓窗不斷芰荷風楞嚴最契青蓮法
萬景都參影現中
泛月作
新月未上弦已有素彩流晚景宜乘凉何不可泛舟斜
漢掛半魄頗覺闊扵鈎光含寒意多體漾波心浮奚必
命管絃取適為清遊葦岸數聲蛩故知弗負秋
即事
封章各省來麥收率中稔其後雨暘時大田蔚茂甚南
方乃澤國亦弗愁潦侵(叶)清口疏治後下河歲登廪虔
祝復似兹九㝢豐庶審然此豈易必盛滿况當懔慰弗
抵憂多祈年惟懃恁
題董邦逹石屋松風
雙松之下二老坐老即蒼松松即老喬乎佺乎不可知
擬以夷齊猶覺小為語為默那可猜盖以無言言至道
石逕詰屈入峯戶中有巖屋蔵窈窱了識其間多秘書
安得窮年獨研討
題錢維城藤溪魚樂
湖上藤花花落湖輕鯈嘬弄恣遊娛一時别撰南華趣
更不因他較樂無
晚晴落照
邇幸若休徵雨可不雨可密雲細絲零傍晩魚鱗妥西
北露曦光晃射雲成火蟬聲樹杪喧波影湖心沱泛月
恰云宜愛景随時我
泛月題平安月鏡居
竹報平安古所云居稱月鏡泛溶沄碧霄萬里秋雲净
上下蟾光分不分
秋意
立秋尚遲日秋意已示端無風不送爽有雲亦欲閒樹
蟬晩更亮草蛩曉弗闌雅宜親硏席却擬辭冰盤梧葉
落也未凝睇憑朱欄
題鄒一桂畫秋色即用其韻
莫怪八公髮盡斑須臾解會變朱顔牆頭秋色有如此
信報天邊雁欲還(是卉又名雁來紅)
動如鳳翥静如翔騎似雙成瀛海粧五色何妨傲霜候
東籬欲笑獨稱黃
雨中泛舟
曉爽午乍熱知將蒸作雲閒因秋舫泛倏至雨絲紛隄
岸忽如失水天杳不分渥霑即快霽利稼太殷勤
題錢維城江村秋霽
雲欲歛猶戀深谷天惟淡故淨長空江村底識新秋景
喬樹纔看幾點紅
泛月十二詠
初月
一縷如眉復似鈎疑無訝有見擡頭漫嫌河畔光猶小
已報三千世界秋
漢月
秋來斜漢影初明飛度清宵報一更却是黃姑增悵望
停梭猶隔水盈盈
弦月
漸覺寒輝淰淰披流天淥水影輕漪陳琳檄勝謝莊賦
正是抨弦未發時
烟月
輕與徘徊淡與籠乍看寥朗乍朦朧滿林誰識西湖好
清夢惟傳玉局翁
霽月
晚來陣雨過河源霽色平鋪素綵鶱品格問誰能比似
黃山谷却有名言
波月
練練波中漾綺紋夜湖鼓盪氣氤氲何妨棹拂金蛇閃
全體其間總不分
舫月
豈須綠鷁與葱鶖一例沙棠載以浮天水空澄光上下
如如認性且随流
爽月
風來水面淨凉生寒月欣看覿面迎殘暑不知何處去
碧天如洗寄高情
松月
舟行岸轉露松梢摩詰詩中有故交恰是廣寒開夜醼
琉璃盤子玉釵敲
賓月
光為素照體清真林景熙堂契夙因設以箕疇擬卿士
殷哉吾亦企嘉賓
吟月
就月鋪箋點筆時中涓底用玉檠持雖然即景抒清興
李諤名言亦可思
待月
彎環看到滿輪時漸覺東岡魄上遲船艤西隄試相待
分隂陶侃惜非癡
清曠樓詠竹四首
晴竹
晴闌聊撫渭川猗颯沓前墀過雨時弄影疎疎新沐葉
含颸灑灑欲揚枝檀欒態作鸞翹舞瀟朗音疑鳳管吹
最愛微風摇動處摐摐猶有露珠垂
雨竹
為(去聲)看(平聲)介節種篔簹喜雨宜烟性所常濯葉移根猶
在伏滴聲入律祗含商雅因潄趾生方茂便是垂頭意
自強底更倩他文與可屏風展出畫瀟湘
風竹
宜晴宜雨更宜風響作枝頭内外空自有師涓識角徵
那從宋玉辨雌雄開窗恰似來君子掃逕何須命侍童
設使無端謂之笑不為韓愈定盧仝
月竹
牆頭初碾玉輪過便覺寒光逸趣多碎影作聲尚騷屑
暗叢得照亦婆娑將疎復密無恒態似正還斜莫辨科
真是水中浮藻荇承天妙喻有東坡
熱
新凉將謂暑全蠲卓午蒸歊轉似煎始悟明當立秋節
炎官交代理應然
立秋(七月十四日)
半月孟秋逮金官令始詹曉凉真應律(俗有朝立秋冷颼颼之諺是日)
(夘初一刻立秋)午熱乍侵簾萬物對時育五言觸景拈雲雷送
小雨祥叶老農占(農政全書立秋日小雨吉大雨主傷禾是晚微落小雨即晴甚叶農祥)
悅霽亭
小亭梵宫側悅霽向名之復爾中元節恰當晴景披閱
年松押擖瀼露卉葳蕤目與心清朗欣於此一時
題董邦逹溪閣哦松圖
下俯流泉上覆松松聲泉韻答重重幽人溪閣憑欄坐
良友惟三此處逢
中元夕放河燈
逢閏今年秋立遲廵鑾略緩啟程期中元恰值御園度
萬炬因看琳沼施風定自然其影直月明底藉此光為
節宵連歲成孤負(乙酉丙戌中元並以秋廵駐蹕山莊)依舊流隂迅若斯
驟雨
驟雨東來一片雲飛絲急點倏紛紛駐輿小避思形狀
斫陣如看萬馬羣
題錢維城雲巖聽瀑
萬仞崇山百道泉竪摐横灑衆音潺山為静也泉為動
動自静生理固然
恭奉
皇太后幸避暑山莊御園啓蹕之作
昨朝霖雨夜來晴正值蒐廵唘翠旌為奉
康寧緩後頓仍循警蹕肅前行途旁萬姓聽趨覲路近
三分俾免征(降旨免經過地方額賦十分之三歲以為常俾蹕路羣黎頻沾惠澤)秋節雖
遲月臨廿(是月十四日始立秋故唘行於月之二十日)凉颸已覺馬頭迎
過清河
清河南北黍如林更說前途倍茂森立馬橋頭堪縱目
外斯何物悅吾心
迤邐煙村景色嘉芃生禾黍逮壺瓜今年農圃都僥倖
飽食安眠賦不加
邇来宜雨復宜暘沃野優霑潦未狂昨密霖尤資實栗
長途微濘審何妨
晚晴
昨夕雷雨作驅雲惜弗淨曉起就長途英英猶有剰大
田結穗時優霑信農慶雨不雨均可獨是致泥濘未免
僕夫勞稍因慮怲怲晩来西北風吹散雲已竟既幸利
行旅更喜宜暘定
天貺有如斯惕哉勵敬勝
要亭行宮晩坐
芹嶺東頭路熟經到来别館稱(去聲)延停一天霽景無邊
碧萬嶂秋山直北青襍卉露中香馥郁高槐風處爽瓏
玲黍華銅雀西成近略得吾心獲所寧
出古北口
嵬廵又此出長關便覺迎来爽滿顔秋塞已開峯伍伍
曉空猶掛月彎彎
遺蹟何須歎祖龍千秋炯鑒慎邊封野橋漲水潮河急
昨晩山雲西北濃
去年塞坂微嫌旱今歲山田幸兆豐未逮登場知未定
越因切切惕吾衷
兩間房行官即景
數典猶稱房兩間而今倍蓰聚鄽闤到来循逕欣憑座
所喜開窗便見山繞砌秋花饒野意當庭古栢越蒼顔
綠旗藝武陳觀罷(古北口提標兵每於此陳習勁弓藤牌角勝技輙扵行宫門校閱行賞)
著句聊消片刻閒
青石梁
石梁歲往還佳景稱遊攀馬足若無路雲頭復有山飛
流垂振鷺野卉鎻孱顔更喜逢秋霽都忘行旅艱
常山峪行宫即景
南北連山色東西接路程有軒真可憩無牖不含清近
聽禽鳴樹遥看鹿食苹偶因吟舊句仍復發新情
至喀喇河屯即事
葦峪北經寬甸平外藩依例道傍迎未遵近旨遲来惠
益見同心向上誠(蒙古王公每歲在喀喇河屯覲謁今年遇閏駐山莊日久預傳諭扵八月)
(間来集以示體恤茲諸藩仍如往例遠迎且云瞻戀情切故未遵前旨云)染色稼雲皆喜色
作聲蛩露是秋聲午曦駐馬蒸炎熱驟雨吹涼便朗晴
灤陽别墅
雨後渡灤河拍隄駛漲波秋風如故識别墅又新過砌
卉芳偏野庭松凉入多悠然得深趣山鳥答清哦
虬盖亭戲題
小亭隂借老松义松下風来特地嘉漫誚尋常煞風景
雖然張盖未排衙
小金山
平臨天泬㵳下俯江渺㵿既因迥為高亦因迥謂小
石罅擲鼪鼯可見不可尋一叢山丹花色是雙南金
景喜三秋孟暇值萬幾閒一時飛逸興直到頭陀山
至避暑山莊即事得句
千峯歛霧矗螺鬟嶺過廣仁接闠闤雖是旬餘遲出蹕
却饒一月暢居山(今歲七月逢閏立秋節遲唘鑾較往年緩十餘日而距進哨尚早可多駐)
(山莊一月)評量農務黃雲際唘廸詩情綠樹間更有予心深
喜處明當策馬迓
慈顔
永佑寺瞻禮
神御有述
羹牆猶想像
雲日近昭臨每至先瞻謁無遑善繼心秋風今古颯庭
樹歲年侵蒙
業安惟永持盈敬益深
碧峯寺
山寺猶然對碧峯曾無白足寺前逢箇中那是全提句
相照光光證月容
叢碧樓
寺後有書樓綠雲樓上頭覆隂猶密葉作籟恰新秋今
歲仍初到輕凉合少留小哉彼王粲咄咄祗言愁
味甘書屋
石髓巖邊潔且芳便教竹鼎試烹嘗苦言藥也甘言疾
我却因之緬趙良
有真意軒
窅暎山谷處蔥朧林樹間自然稍位置雅喜足蕭閒畫
格當秋疊琴音過雨潺問予真意託恒是憶民艱
對畫亭口號
曲轉雲廊得小亭額題對畫豈丹青便教摩詰披真蹟
未覺如斯悦性靈
秀起堂
西峪最佳處山堂迥若懸窗中數(上聲)麋鹿砌下吐雲烟
露坂鋪紅錦晴峯矗翠蓮句非秀以起亦可置吟篇
出麗正門恭迎
皇太后至山莊即事得句
日日伻人悉
起居豈同躬覲
大安輿
康強真是
夀無量愛敬從知樂莫如多稼沿途經
覽豫好山滿苑奉
懷舒秋陽曝處暄宜穡恰有松風入綺䟽
清舒山館
山向舒間此卜居水欣清處暎紗䟽智仁適會動還静
枕葄無非史與書露卉繞階香帶潤風松拂戶爽生虚
曉秋景概從新閱育物對時益亹予
學古堂
耕當問僕織問婢不學何殊立面牆在我寧惟資博洽
要應治理法虞唐
含青齋
門前峯展屏疊樹尚濃青連得碧無際落来翠滿庭既
饒深以静莫擬色兮形蒼鹿尋難見呦音却可聽
松霞室口號
古松翠參天新松綠盈把會見新松似古松然不可期
年月者如是應無種松人貞翁弗言笑而啞
挹秀書屋
書屋千峯裏嶔嵜秀以深青林無别色野鳥有佳音景
颯隔塵境山空生道心挹之恒不竭信可暢清襟
題碧静堂
一區隠峭蒨數息陟㟹嶆雖是輿而逸不㤀肩者勞窗
間延遠黛松下聽寒濤率意成新什苦吟那首搔
題盛懋山水即用其韻
飛泉千萬道一一落溪潭溪橋有客過秋風吹鬢毶草
堂訪蘭交相與暢雄談澄心對碧漪凝睇眺翠嵐何以
永今朝竟欲縶去驂信可傲偓佺暴扵南榮南
處暑日雨(七月廿九日)
庚伏昨朝盡婪暑今日處猶恐炎或留滌之以涼雨山
莊到三日輜重率至所益欣利晩田兼弗廑行旅溟濛
萬峯烟潺湲千澗滸畫意惟米芾詩情合杜甫更覺饒
兩翁鹿聲聞隔岵
題和闐玉應真觀泉圖
是玉為和闐珍品向命玉工成此圖而不戒扵癸
未之回祿英氣盡矣然琢磨結搆不可冺焉則以
匹之常玩置扵山莊夫一炬之不抵又何有三日
之燒焉誠如白居易之言斯天下終無真玉矣觸
目興懷因成是什
厜㕒卓錫偶觀泉祝水能生十丈蓮慢誚精英同假玉
(居易詩註云真玉燒三日不熱)可知寂滅是真禪一塵微裏何妨轉大
火聚中如是全求劍莫尋契舟處白居易語豈其然
題金廷標襍花四種
石榴
細葉繁枝護大紅開常弗謝畫屏中何須重舉元徽(崔)
語阿措真看不畏風
蜀葵
蜀葵亦有向陽名紫萼娉婷且自榮不置階前照曦影
誰知二物假和誠(蜀葵不向陽而韓琦計衡輩謂之向日故戲及之)
百合
素質應羞時世装陸游家蓺兩叢芳不曾睡鴨夕薰換
撲鼻居然百合香
金絲桃
塞外宛看塞外花階前形影映横斜去年命寫尋常事
今日誰知珍重加(時廷標已物故每遇其畫輙珍惜題句)
晴
昨朝雨竟日傍曉霽開雲詎為山遊適惟因農務欣秋
陽熾高曝碧雨淨纖氛風過叢林下還垂珠露紛
玉岑精舍
山莊駐五日精舍乃初到盖因尚炎蒸故遲造幽奥新
晴趁颯爽試一觀其妙肩輿數息至密樹忽開徼面對
怪峯聳下臨深澗窔塵無一點滓秋有八分料草蟲唧
唧聲如訴去年約
湧玉亭
曲注聲潺千澗隈滙淙亭下澈瀠洄尋常憶得初無此
始悟今從雨後来
小滄浪室
百步遊廊上千尋陡澗臨澄心托清淺駭目俯嶔崟朗
未期開鑑音堪聽滴琴新松窗外植放幹已森森
栴檀林
盤旋陟林巘清淨結花宮枝葉霏天香栴檀將毋同早
是鼻根寂何有眼界逢應真左右圍調御坐居中(室中供墨)
(刻如来及十六應真像)不以装嚴飾内空内外空彈指視昨年猶
為塵念蒙
澄霽樓
傑峙山樓樹杪懸千峯近遠矗晴烟坐來無際長空朗
恰與吾心共廓然
超然宇
因地既以高得趣自以超然則資境乎子輿言非誵翹
然企廣居寧祗圖遊遨
題春好軒
天高氣爽湊蕭晨繞砌繁英灔露新軒外又憑七月景
胸中常養十分春蝶薰翅紫花間栩鹿戴茸黃林際馴
(鹿角戴茸黃色尚未出尖則不甚肥必俟秋深氣凉然後牝牡合羣可即鹿矣)且自對時玩生
意无虞慢擬傍巖廵
千尺雪二首
就濕由来水性常成渠利導豈竒方雪其白色高千尺
今日那知亦有黃
雨餘野潦挾沙泥下注流成澱澱溪却以名同引興逸
遄飛直到范園西(千尺雪為吳中范氏山園自辛未遊後西苑盤山及此地皆引泉肖境為)
(之)
玉琴軒
前後繞石渠流泉相激迸此聲彼則振宛是宫商應乘
暇斯偶坐湱然入清聽諸慮於焉澄藉因知水性明道
言可方動定静亦定
寧静齋
青山遠暎水前墀水静山寧唘沃思自合忘言契神筦
掞箋摛藻又奚為
荷二首
綠盖紅冠塞水濱風前雨後越精神年年不負拈毫約
占得山莊七月春
清涼境界淨真花那數南方有若耶山雨昨朝野水漲
黃金一片襯紅霞
午熱
烟火庶山莊年来熱亦常曝懸秋日赤催得稼雲黃未
可蔵紈扇還教換葛裳河名真不負谷口愛乘涼
曉涼
山中有定候午熱暮朝凉已覺寒侵簟便當厚著裳望
欣澄碧宇坐欲近陽光塞景自如是人情却鮮常
移樹
山木易為生亦在人培植萌蘖既叢茁反覺相蓬塞乘
閒課移種分科䟽側匿密葉於以舒紏枝去其逼而復
空廓處楚楚新林飾事半功斯倍一舉欣兩得
捕魚戲言
内湖不捕魚外湖常捕魚捕魚獲外湖放魚於内湖内
湖鱗類孳外湖人烹諸於以示好生亦因觀水虞然魚
豈得知業已殭泥塗救五於彼什盖非彼所娛更有人
竊笑盗取誰禁吾
雨(閏七月初五日)
午熱蒸成凑雨雲秋期五日不為勤半宵粉絮纔方密
清曉烟絲遂以棼響滴蚌珠叢樹葉色蔵螺黛遠山紋
既霑終覺宜暘好當晝千峯歛霧氛
題僧石溪茂林秋樹卷
窅暎林嵐若無隙望之實際具真空上人固是多能者
可識不關能所中
永恬居
山居幽谷裏
聖藻泐楣檐為(去聲)念
恩勤永兼欣情性恬座間臨樹杪窗隙挹峯尖安得恒
斯坐義探書理潛
素尚齋
書齋更山上疊磴以廊通每仰
額垂手常欽
儉率躬野禽呼檻外蒼鹿過窗中尼父言詩旨玩辭義
不窮
肩輿至創得齋憩坐得句
路入深山更向西心儀創得一攀躋遵其徑曲觀其徼
知我松喬盡我徯拂座有風皆颯颯霑衣不雨亦凄凄
今秋又此初吟句原未楣間負却題
夕佳樓口號
尋常已愛看山氣今日猶欣暢晚晴萬葉輝光一川綠
七言妥貼片時成
下東嶺遂至水月菴
自西降東謂之下自東升西謂之上東西升降夲何常
由人謂之遂成象日之夕矣降東宜步步隂鋪就涼爽
竺菴水月碧山凹恰似冰輪呈漭沆適纔較量胥戲談
大士如如不動想
山心精舍
菴傍精舍衆山心翠展屏風具四臨觸目何曾勞應接
興懷惟是契深沉收雲萬樹生新色過雨千谿吐細音
著句便成成便去所欣芥&KR0034;了無侵
含粹齋
門外清溪溪外山溪聲山色共秋閒自然純粹而精趣
合把羲經讀此間
綠雲樓
秋前密葉尚敷紛試上書樓俯綠雲正喜千林翠如滴
誰教一縷白仍分近帷已潤芸青色遠嶠還封螺黛紋
祗有鹿聲蔵不得呦呦時共隠芝聞
水月精舍
巖上書齋俯澗溪水聲月色帶高低幾曾佳夕頻探景
祗趁餘閒偶覓題貞觀(去聲)兩言出想像南華六卷識端
倪清宵試問饒何物沙岸紛紛印鹿蹄
招涼榭
敞榭羃嘉蔭秋涼聊復招近西隂得速臨水爽来遥果
覺衣增颯竟堪扇罷摇心懷别有喜催熟晩田苖
觀瀑二首
激謞出峽落偏幡水樂八音會以繁却是耳根輸眼界
適從峽上見其源
源頭纔見細涓涓落脚旋看萬弩懸不以耳聽以心會
略從家語識真詮
種塞花
塞花不計名種種(上聲)秀而野移彼植此間易於木拱把
雨後地濕潤課種(去聲)足消暇(叶)繞砌分左右依石任高
下香引蝶随来色疑鹿不捨須臾前墀間紅紫紛蕭洒
誰謂秋寂寥看此向榮者
御製詩三集卷六十七
