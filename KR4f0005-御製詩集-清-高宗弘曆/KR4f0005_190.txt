御製詩三集卷二十七
古今體七十四首(癸未一)
癸未元旦
萬戶霏微颺慶煙曈曨初旭啓韶年共欣月届三陽泰
早見春歸十日前北戒墾耕夀樂利西瀛職貢正聯駢
内安外順誠佳會懼盛持盈益凛然
元旦試筆
粤宛廻春肇歲初春臺物象總誾如
帝車運斡臨陳揆天馬頻繁來執徐皇極會歸遵道路
太和詄蕩集簮裾親賢勤政斯今始敢曰休寧或怠予
鞠陵羲御焕重光鳳紀干支均叶祥願共民情同協洽
更逢歲德合昭陽幕調雨十兼風五牒騐蠶登與稻昌
(出淮南子)曉闢永康趨進賀
思齊福壽祝無疆
詠爆竹
一線走金蛇隨風舞勢斜騰空為瑞氣落地是祥花元
旦延千喜春雷響萬家聲中四十字手速八迴叉
新正養心殿
竹苞松茂廣深沈宵旰恒茲惕照臨中正仁和銘在目(四字)
(乃常懸皇考御書殿中)士農工賈厪於心鈞陶恰喜三陽泰職殖
還希六宇愔安逸不圖所為養書屏日日當(去聲)師箴
題歲朝圖
乾清宫西暖閣几上周虎錞一具供木根如意及
吉祥草
皇祖手植也逮今歷數十年弗敢移置適回部貢果至
槃貯其側天然歲朝吉語因為之圖並成是什
草穗吉祥號木根如意呈錞于歷周代温室貯乾清
手澤欽淳樸心傳符一精西瀛珍果至北闕歲朝迎吉
語天然叶新圖率爾成休徵緬
昔省藻思引今賡
歲朝圖聯句(有序)
粤若癸符揆叙紫濛䟽属咸賓未協味滋青陸康
功肇稔半子乍當陽復三宵瑞蕊連塍先庚旋迨
春頒十日條風入座爰臨温室載紀芳朝旁徵姬
代之笵銅早列
堯年之雕几傳均鳬氏腹皤而和鼓能調鑒擬斛斯項
直則芒筩可捋貯以靈根擢秀佐指揮者樂意相
關参之異卉鋪棻承披拂焉祥飈自集矧法物已
常供
蓂砌寧嘉生猶待補
蘿圖廼有實落湟中安若蒲捎競爽珍輸輦下黃甘粉
荔標竒馱應蹀躞名駒西來及熟結豈鬅鬙獨樹
東面知榮盛時憶銘在雙盤撫新苞乎倍郁貢處
覘表随特磬求舊器矣彌諧繄餞臘方擅餘妍暨
迎韶更欣得氣一幀既皴成吉語八义因趣召文
筵吟賡百句而贏簡授五廵以匝然而厥包厥篚
對時每懷綏遠之仁維梓維桑道古遑釋崇
先之敬亦庶幾長言臚實不矜艷吐椒花抑惟是首祚
導和毋負暉增蕡燭也哉
(御製)歲朝佳語詠乾清前席珍臣引共賡如意吉祥綿
祖慶
載歌喜起惬
皇情
堯階翠荚條初茁康國金桃實早呈屏綴馨椒凝淑氣
(臣傳恒)戶轟爆竹騐春聲鳸農占稔金穰叶象魏宣
仁木德行揆正三元舒出奥(臣來保)味滋萬彙逹勾
萌暖催花信梅馡雪脆試蔬香菜和餳綵勝為人
宜令甲(臣劉統勲)繡楣帖子進先庚
亮工座是中垣拱(禁乾清宫為垣中殿)
錫福班纔右个擎
鴻寶排籖環乙乙(臣梁詩正)
(御製)蓮壺依案聽丁丁靈根嘉兆同民豫瑞草貞符叶物
成三品錯陳回部果
雙枝駢護佛臺甖植時憶展
兜羅㲲羾處傳馳沫赭騂冶貴霽瓷堆火齊(臣陳悳華)懸嗤
節鼓注芒莖鈞涵妙有和而盎瑞紀蕃昌碩且盈
宛爾指揮文竹幻(臣劉綸)天然菌蠢秀芝榮(如意)揣稱
利夜(佛以吉祥為利夜)猶華土辨種菰沙本闥城(吉祥草梵稱菰)
(沙與内地同名異種)房擘扶南苞礧砢(臣董邦逹)根移博望顆晶
瑩(石榴)宣州産澷矜粘紙齊俗投寧論報瓊(木瓜)萍實
底庸如斗剖(臣彭啓豐)
(御製)來禽差擬用囊盛(蘋果)春盤峚斡(回語鮮果也)惟珍飣周器
錞于以虎名古澤色含芳潤味
遠芬清挹配藜英鏡中適兆千禧集席上真逢五
美并
帝貺韶華華始協(臣觀保)
聖貽嘉履履端迎
九霄節物多膺景一㡧年光
特寫生(識)(御筆即景繪圖並題排律幀端以祖澤天庥同符慶節)
緼瑟風旋諧鳳琯(臣于敏中)
宣毫輝早麗花桁膽瓶最勝礬茶豔露甕相於竺柏貞
肇泰從心旉卉木(臣錢汝誠)綏豐有象遍垓紘筌熙未
許形摹肖嵇陸應輸䟽譜精况是幅員恢蕩蕩(臣張)
(泰開)
(御製)祇惟
謨烈仰眀眀
三朝禁秘勅幾伴萬里遐方獻賮誠條鬯青陽宣太蔟
丰茸朱草啓華平
儀鍠晨賀鵷班旅㲥毦春朝鴈塞伻哈薩之西連鰈贄
(臣王際華)筠沖以外接鳬旌新歸冠帶爻閭屬舊輯共
球大府贏職貢編函殊紒辮(臣竇光鼐)同文喻志譯傖
儜舍婆鉢逓波旬域㗶嚕篘郵疏勒程玉並琢柈
孚黝碧(臣金甡)銅還似豆鏤逥衡崑源使不煩青鳥
火站胥頻載赤麖遂漬椹膏飴石蜜(臣王會汾)
(御製)詎操蒟醬瀹葵羹蒲萄別苑今恒熟苜蓿離宫昔已
輕圖擬董祥徵茀禄(石渠寶笈中有董祥歲朝圖軸)
鼎聯侯喜拜彭亨
大絃鏗麗咸韺翕凡籟喁于瓦缶鳴八伯際方同復旦
(臣倪承寬)廿臣數更邁登瀛瞻從
琅笈仙雲捧
賜出瑶筐異核傾(回部貢果至臣等並蒙分賜)奚羡薰來吟殿閣
(臣蒋檙)可知苹食燕簧笙綺錢采絢琉璃樹葩瑵瓔
垂韎&KR1944;檠授簡堂廉增抃躍(臣盧文弨)
拈題倪筦罕量評褾池常展熙春繪鞠&KR0957;齊斟介
夀觥皇矣繩繩欽我
后(臣邊繼祖)
(御製)襄哉贊贊勗諸卿敢誇薄海均和樂所願
寰區時雨晴肯構億年延
福履承
天萬國奉元正
仇英水仙蠟梅
冰鏤芳葩蠟纈枝託殊水陸契風姿月眀相對如相語
只恐人間金玉之
新正重華宫
元陽迓新祉端月勤庶績所希政咸熙益勵強不息來
賓瀛極西以德星拱北惟是蒙
天庥詎云由己力延洪在知足敬勝斯念克休養戒更
張寰海願職殖
題鏤玉百子屏
玉鏤孩古有祥徵宜子孫吉光聯片羽詩傳叶前言略
綴亭臺景宛看笑語温筍登李氏牓樹近謝家軒昔事
曾傳沼(漢有百子池)今時亦命門(重華宫前即百子門盖國初所命名)斯男詠
則百雅化箇中存
元人雪江漁艇
天寒魚不餌雪江集網師別有垂竿者或謂是翁癡翁
云取適耳寧為釡鬵資
博洛爾部沙瑚沙默特伯克所進武器製匣蔵之
並紀是什
文列星行光溢濤切崑璆似斷秋毫于闐西去千餘里
(博洛爾在和闐西幾二千里和闐即古于闐也)那數尋常玉欛刀(宋開寶二年于闐貢玉欛)
(刀)
右回劍
齊斧言旋早洗兵更無拓遠祇持盈集鱗流仰寧當拒
厚往惟嘉底貢誠
右回斧
降旨加賑直隸山東去歲被水州縣詩以誌事
聞人有恒談新年宜言吉降旨加賑飢救民他遑恤念
兹燕趙區連歲霪霖溢嗟哉艱食艱閭閻生計失調幕
慙無能空言不如實例䘏雖百方增賙與再一齊右乃
接界顧此彼可弗亦命展月限毋俾向隅屈旉澤體
天心
天心本隂隲顒祈錫康年勝子小補益是謂大吉祥言
情聊點筆
竹根如意(錢陳羣所進既成是什復郵致令其和之)
首曲非由燥火成天然寧是裁(去聲)金營匠人雕飾嫌工
巧高士指揮愛格清有節更看文以賁從心不踰矩斯
貞本宜賜與齊賢器摛藻翻因獻憲卿
題和闐玉採藥仙
龍變熊經解納新筐鋤採尚步嶙峋寄言百藥須精撿
多有蹲鴟溷茯神
題宫中行樂圖一韻四首
喬樹重巒石逕紆前行廻顧後行呼松年粉本東山趣
(石渠寶笈蔵劉松年此幅喜其結構古雅因命金廷標摹為宫中行樂圖)摹作宫中行樂圖
小坐溪亭清且紆侍臣莫謾襍傳呼閼氏來備九嬪列
較勝眀妃出塞圖
幾閒壺裏小遊紆憑檻何須清蹕呼詎是衣冠希漢代
丹青寓意寫為圖(圖中衫履即依松年式此不過丹青遊戲非慕漢人衣冠向為禮器圖序)
(已眀示此意)
瀑水當軒落澗紆巖邊馴鹿可招呼林泉寄傲非吾事
保泰思艱懷永圖
王冕畫梅即用其韻
浙東新品誇香片(香片梅近始出會稽)冰萼瓊枝纈翠苔誰識無
端風月下前身曾向箇中來
新月
碧漢拂鈎纖今年新玉蟾韜輪原不缺具體且生尖柏
酒方虚爵華鐙已綴檐行將上元至盼惜一心兼
題黃公望江山勝覽疊舊作題張宗蒼倣畫卷韻
昔命宗蒼倣公望固知得髄非得皮如何畫就率成什
竟致數典翻斯遺笑予忘本尋其枝閱十載乃重題茲
徒觀一氣滔滔者想見經營般礴寫聚精毫芒以内乎
放意楮墨之外也耳疑三峡砰雷音目延兩岸森雲林
宇宙以來便有此安容塵世論昔今此老南宗故高手
入室右丞誰曰否吴門契友惟懶瓉撫卷呌絶開吟口
當時卒業十歲餘盖湊神來非坐須大江我亦浮三度
以畫質之無不如湔氐遥源因憶諸造化靈秀潛翊扶
小哉南昌帶五湖
新正重華宫侍
皇太后宴
家宴開初歲稱觴獻
聖慈瑶屏百夀字銀燭九華枝物色行看鬯春聲總是
怡敢云
天瑞鼎恒願祝
鴻釐
山東章邱縣民王欣然夀一百三歲其弟瑞然夀
百歲昆季一堂期頤萃慶詩以賜之用表閭里
淯水由來廖氏泉雞山今有地行仙不希終嘏及純嘏
罕見欣然與瑞然棠棣枝同椿樹茂鶺翎羽共鶴翎翩
友于篤慶勤耕讀致夀斯宜表厥賢
題錢維城花卉四種
施朱太赤著粉白諷賦形容有獨工杏靨梨腮對虧玉
別開生面笑東風
右梨花杏朵
鄭人擬贈楚人佩香色都稱絶代材設使花王思籲俊
蒲輪空谷自先推
右牡丹幽蘭
裠綃紅暎鈿金黃風處如霏雲外香聞道廣寒宫殿裏
桂枝原是四時芳
右桂花月季
五銖一斛真同調設色當於寓意求二物如誠比戶足
吾將高枕又何憂
右罌粟金錢
新正瀛臺書懷二首
萱戺問安退瀛壺閱歲來日融冰色暗風拂柳稊開淑
景方徐釀漏聲且謾催盆樁馡五出思到石湖梅
宫墻近市鄽爆竹響聲連帝里真稱富荒村豈盡然廻
思遭潦地更切望民天慶賜雖乘令中心祗益煎
寶月樓
液池轣轆冰床過春閣峥嶸翠蹕停栢子祥煙鼎噴馥
椒花吉語勝霏馨行時窗俯九條陌數(上聲)日階舒五葉
蓂歲歲御園上元度高樓寶月付詩屏
同豫軒
碕岸周遭鏡影皚中央金碧煥瀛臺東南綴景兹堪憩
(軒在瀛臺東南)西北遵王方逓來(時回部極西愛烏罕部之愛哈莫特沙汗及哈薩克西部)
(烏爾根齊部之哈雅布汗啓齊玉蘇部之努喇麗汗巴圖爾汗以次奉表貢馬)窗俯六街騐蕃
庶民猶三代慎栽培曰同固可然艱矣言倡斯非益戒
哉
題涵春室
聞之昔賢言人心小天地曰元長四德曰春首四氣於
心斯為仁百慮而一致題室匪即景顧名願思義憑軒
韶律昌是為萬物備
題和闐玉烏窠禪師圖
巢居上古亦烏窠莫訝禪師庵是柯八十老人行不
得錢塘太守道如何(二語櫽括白居易問禪師事)山僧於此忘夷
險玉匠無端費琢磨隨意常言具真諦底須三蔵演
波羅
題蘇漢臣嬰戲圖
郁郁復亭亭傳神畢肖形易天數廿五(圖中嬰兒凡廿五)詩王
(去聲)政盈寧岐嶷露頭角峥嶸藴性靈少懷夫子志詎止
玩丹青
紫光閣錫宴外藩並各回部即席得句
紫閣高騫黃幕低舊藩新部賀正齊宜頒湛露聯䟽逖
恰看卿雲蔚配藜德愧衆星拱北極疆踰大夏譯東鞮
謾詢計里為多少拔達克山西更西
紫光閣錫宴聯句(有序)
園鄰豐澤三廵傳卜晝之觴殿莅武成九譯輯朝
正之瑞愛烏罕纏頭乍遣獨隃拔達層嵐努喇麗
交臂仍徕齊度火敦巨澥典早徵夫勝賞時均被
以榮施乃有技擅佽飛材雄超距五日春生靈沼
鋪匳則冰鏡猶凝半竿暹曜趯陂轉旆而礟車逓
發倏訝鮫人梭擲得標直探龍宫旋疑玉女箭投
呼雋平分鸛陣既占翊旦爰集通班礪山帶河長
頒
先世百年之朔左賢右蠡備繪
皇家一統之圖鴻臚序舊隸新蕃旉席敢争滕薛太史
書東任西佅充庭寧數漢唐憶曩者旅振由庚筵
開上已及獻歲賡慶成之什為比年定柔遠之經
從此瑞牒貯雲臺北望丹霄常垂濛汜庸階勒煙
閣西來紫氣鎮繞觚棱詎勞貫月以偕廻期叶占
星而從好兹也句聯七字頌宜人恰當人日之前
少焉名綴重行歌戩榖還佇榖辰之後
(御製)紫閣重輝勞凱師自兹春宴率扵斯舊藩列坐新伻
接
豹旅分曺鷺序随讌落早賡雲縵詠朝正常譜露
瀼詩覲光逮萬有千歲(臣傅恒)拱極合四十九旗况
有名王徕頡利更通荒徼越龜兹行依賓鴈春廻
塞(臣來保)贄疊琛鶼曉拜墀
殿壁麟圖功罕匹
苑瀛魚藻地相宜
武成一自翬飛奐(臣劉統勲)
豐澤無煩鳳帟垂(舊時筵宴例於後豐澤園張大幄次自紫光閣落成遂移宴於閣下)
峯跋崑崙循嶠道海尋蒲類騐潮期東風先報霄
干吕(臣梁詩正)
(御製)北斗剛逢月指寅哈薩克三汗内附(西哈薩克啓齊玉蘇部之努喇)
(麗汗巴圖爾汗烏爾根齊部之哈雅布汗同時奉表遣使入貢)愛烏罕一使初馳金花
箋嚕克靄表(帕爾西語謂表箋也)
赭汗驄額色披(謂馬也亦帕爾西語)騤拔達山仍輸韎&KR1944;霍
韓部亦效權竒爻閭四比傳趨蟻(臣陳悳華)散秩同途
代展葵(額爾格納阿濟比齊里克沙蔵比招馬拉特比巴斯竒斯穆拉特比四部並遣陪臣)
(入賀元正希布查克之散秩大臣阿竒木亦令其弟賫表代伸忱悃)
閶闔晨開天詄蕩
儀鍠晴耀日棽麗鴻臚九&KR0596;班随虎(臣劉綸)象譯千重陛
夹螭職貢繪嗤摹立本早朝句陋和王維階前干
羽瞻還□(臣董邦達)堂上笙鏞聽共怡
宣對不違
顔咫尺歸誠何敢味差池
慰詢通俗聯䟽逖(臣彭啓豐)
(御製)和樂同人示惠慈午夜且遲陳火戲液池猶可試冰
嬉旭光漸入舒長候
韶景初臨鬱藹時棼橑錢銜垂棘璧槫桑木爥鞠
陵曦三番花數(花信五日一候自立春至此適當旬有五日)經旬逓(臣觀)
(保)七種蔬看詰旦治圖啓元辰
庸作載(諸臣皆蒙聯句召與歲朝圖)書占甲子屢豐綏(是日甲子占書以正)
(月上旬逢之為豐年之兆)
彤闈左个青陽轉(臣于敏中)
紫闥西華翠䍐移鐃吹導
輿砰岌峇鈎陳環葆熲葳蕤徑分瓊島雲方靉(臣錢汝誠)橋
對金鼇凍迨凘蘭泛光縈鑪馥桂柳稊煙亞盖凝
芝輕貂候
仗排連襼(臣張泰開)
(御製)回鶻迎塵伏冐耏帕爾西文言呐呐得斯撻(回人纏頭帽也)
帽首嶷嶷仰流自集非招致
食野相將豈縶縻延蔓三階交綺屬璘㻞四座接
茵比炙行臇臛兼膰膾(臣王際華)餌薦餦餭與&KR2047;餈挏
乳膩浮青玉盌膠餳醲漬爛銀匙陪臣懷核昭恭
悃(臣竇光鼐)衛士傳餐洽
寵私綽爾多歌將進酒阿思滿(回語謂天為阿思滿)祝
大來釐鏗訇鈞樂招音繹(臣金甡)綷䌨銖衣舞隊襹漢伎
魚龍跳八丈唐花跗鄂匝千枝聲翻僸佅緣橦幻
(臣王會汾)
(御製)種别蒲萄餵肉遺笑臉于思共鳬藻虔心鞠&KR0957;式鴻
儀調停底藉東西幕(唐史突厥突騎二國使争座中書百僚議於東西幕坐兩處今各國)
(使惟聽指使列坐無敢争者)
燕衎均
頒伯仲卮囊挈鐐鏐爰賚以幄羅筐篚俾承之罽裳飫
澤榮逾衮(臣倪承寬)鬈貌銘懽感浃肌衆庶惟祺生啿啿太
牢既饗樂熙熙蘭臺史昔慙留志(臣蔣檙)子墨卿今
恧騁詞鑿空使騫行未到滑稽臣朔語難支一家
中外涵圜煦(臣盧文弨)泰始訢誾普阜滋受輯共球來
莫不報言瑶玖尚乎而
德咸若是其敷福(臣邊繼祖)
(御製)頌庶幾哉勿忘規棧谷梯山憐慕化薄來厚往沛恩
施八埏萃慶承
夫佑一意持盈慎已思
重華宫茶宴内廷翰林等即事書懷並令賡韻
例事文臣禮每加新韶曲宴賜重華杯休&KR0812;醁勞行酒
盤飣餦餭可侑茶七日為人明便至八甎數(上聲)影未云
斜聊酬節令非鳴豫饒有憂心盼麥芽
人日
七日為人日人為萬物靈天心見乎復春意釀於青吉
語騰仙木祥葩映綵屏情田欣茂對善長騐羲經
新正恭奉
皇太后幸圓眀園即事一律
人日初過日卜祥俶韶行慶發儀鍠遠来近悦蒙
熙洽萬歲千秋奉
夀康曲折園林餘雪色高低炬樹艷年光糓辰喜值晴
和候敢曰占豐實籲穰
大西門賜宴諸外藩回部並閱軍容因成長句
幕張廣甸大西門惠遠筵加三接恩旉澤早知消伏葬
詰戎亦示重苞根礟聲疑啓春雷蟄士氣真教寰海吞
仁祖德威懸聖日於
皇赫濯至今存
祈糓齋居即事
元旦賀
慈寧正朝拜夷使有事弗得齋次辛依往例然子益&KR0832;
衷端居滋惕惴樂固簴徹懸炬乃簷猶綴春朝恒卜昌
亦曰祈農瑞雨詎非為澤昨年殊亟備顒調八有休肅
凛三無義
和闐漢玉歌
今之古玉率稱(平聲)漢和闐玉古稱(去聲)漢名爾時博望初
鑿空月氐要領得無能去百餘人二人返傳聞纔識于
窴城崑崙泑澤多玉石即今包貢猶堪徵繩窮匣開爓
然現雞冠為色斧為形瓊璊自禀天地秀汗瀐血浸皆
虚評入土出土即信有猶當勝彼埋幽坰相如詭奪和
璧返荀息假道垂棘呈抑為得也抑為失於玉何有紛
人情不蔵不逾吾慊若用誌萬里來賓誠
題沈周畫菜即用其韻
老圃家風真盡占蒼生此色那人王無題詞重舉東坡語
看作監門鄭侠圖
祈穀禮成述事
玉輦傱傱度炬田
祈年寶殿敬祈年樵蒸焜引非煙起鐘磬和依太蔟宣
思昨潦行惟惕恧撫今春始益寅虔
祭朝元旦歲均未滋味穰金冀
賚全
御園新正書懷
郊壇蕆毖祀林苑荅韶春
慈慶千秋奉朝儀萬國遵放燈今夕始錫爵遠方均豐
歉評量處匪欣慊以頻
挹春室
萬物既形既色四序曰嬗曰乘總是乾元一氣不息化
工獨能詎止花花草草弗遺蝡蝡&KR1415;&KR1415;我意寧惟斯室
春臺普願同登
迎步廊
曲廊堪屧步佳景每迎人行飯真強體尋詩恰得神曼
廻臨露蕙斜轉護風筠取適非蕭范誰論故與新
綏德齋八韻
樸斵據佳勝選題率與名斯齋號綏德切已益屏營乂
用諧三事勤思惠萬氓風惟君子慎草亦庶人情緬禹
曰予懋欽堯在克眀乾元恒不息謙吉凛虧盈斧藻修
常行(去聲)干文格八瀛澡身擬銘席敬廸奉天行
沈周花下睡鵝即用圖間原韻
石有丰棱花有姿睡鵝宜畫又宜詩南華經倩石田註
才不才間酌取之
曲項偷眠夢草青那期帝女噀霜翎分眀道德經相換
太白詩中誤逕庭(按唐史云黃庭經是六朝人書晉史載寫道德經事因李白詩世人遂以)
(黃庭經為換鵝經云云)
上元前夕曲宴宗親
十分團魄九分探暢好韶年恰未酣周雅正宜詠行葦
宋詩那更數傳柑共聽階下儀鸞翕待看樓西火鳳毵
雖是歡言荅節令大都要義祝田蠶
集漢玉印復得十六製匣蔵之並題以句
古色煥斕斑炎劉俊可攀吉人看茹彙尚友伴幾閒紐
檢符分寸春秋閱往還如因問名氏應在顧厨間
偶為溪亭煙篠並題
無色色天形匪形遥峯數點送來青平分風月千秋調
朗照乾坤一草亭
碅磳詭石倚篬筤溪上虚亭眄渺茫欲擬世風還燧古
非關家數較倪黃
上元夕侍
皇太后觀燈火
大德應知百禄臻
康強福履却輿輪
天垂旗翼眀徵夀地縮方蓬火廹春朗對蚖膏輝熻熻
歡惟麟趾弄振振宫中嘉節宜行樂此樂還期萬國均
上元燈詞八首
天上蒼龍廻玉斗人間赤鳳集金支敢為豫大豐亨語
幸是
重熙累洽時
碧漢無邊一色朗銀輪初度十分圓燈詞昨歲從頭讀
行慶西樓又隔年
去年趙北稱觴度今夕上林列炬陳中外同欽天下養
慈寧福履祝千春
琉璃冰結梵王燈寶塔崔嵬十一層便是黎軒人善眩
陸離光怪謝難能
玉樹分眀蔚崑嶠星橋直欲接鹽池耀光雀躍愛烏罕
聯逖鴻賓努喇麗
翡翠火成蒼頡字琳琅花吐赤城霞越裳重譯還重譯
(葉爾羌回人譯愛烏罕語準噶爾人譯回語然回語準語皆習而能之若以周時語論之當為四譯矣)笑
語樓前總一家
歲什燈詞八首新寧當不稍弊精神因之絜矩千重燄
長此宜多後議人
鐘鼓誠懸歲未登淮南主術訓垂曾承
慈歡復同民樂欲罷翻因愧不能
題陳汝言山水卷
溪閣低臨碧水寺樓半隠青峯師承本得北苑(謂董源見董其)
(昌䟦語)津逮何妨九龍(謂王紱紱筆法大似之)靄靄瑶林雲起垂垂
鐘乳泉淙大似若冰洞畔惠山雨裏曾逢
上元後一日雪
昨歲霖多地氣滋未經望雪雪尤宜總為春澤寧辭渥
特讓元宵更覺竒火樹銀花增景色扶風馮翊寄懷思
潦行畿輔連遭沴二麥涵培厪此時
王齊翰江山隠居圖
翰林好寫邱壑隠佳麗江山稱考槃粗勾入木三分信
細理得環一氣完纑地磔裂神自蔚曇華示現香常漫
摛詞不可為恒語應作我聞如是觀
上元後一日小宴廷臣
節後欣逢稷雪披瓊英點綴九華枝席珍招引猶嘉夜
尊獸分眀在論思居歉享豐惟恧若聯情示惠偶為之
管絃金石云宣樂亦曰吁哉未信斯
愛烏罕刀
西蒙奉表馳使伻獻名駒二抒遠誠陪臣乘傳達帝京
敬同諸部朝元正豐饗曲宴皆預令承筐幣帛厚賜行
繄密爾漢(密爾漢陪臣名)感悅并貢刀可否諮公卿笑而許之
聯彼情長跪百鍊雙手擎彎如碧水弓在檠雖弗適用
器則精(刀取輕直乃宜刺斫此刀彎如半弓知不適用)上有白氣横庚庚不資
磨瑩漫理呈匣庋武庫誌偃兵玉關開後通崑瀛既非
招致來亦迎殷殷予意惟持盈
題金廷標醉八仙圖
或有唐臣或漢臣忘年友聚翠嶙峋仙同子美歌七字
名換知章輩八人世外煙花付荏苒壺中懷抱寄清醇
蓬瀛天地瞢騰閱絶勝沅湘獨醒倫
燕九日作
歷歷元宵漸度全西樓惠遠炬重燃今朝例舉東山客
大宛誰知北谷仙玉樹尚餘延喜玉錢家那藉買燈錢
却欣節事酬將罷眀日摛詞有静緣
題漢玉半截觚
片羽吉光煥旗孫與作徒心空禪客藴貌瘠地仙腴寧
可無當誚端資為錯模䕫龍蔚曼衍田海閱湏臾真是
古中古休言觚不觚足知全體秀半截美人圖(亞形父庚)
(之類世人不能名率云美人觚然博古諸書無以此稱者以其尚相稱故仍之又元人有題半截美人圖詩因)
(並引喻戲及之)
王蒙林泉清趣
倚巘長松繞屋筠溪邊策杖鶴為賓何湏世上留名氏
不是南朝充隠人
御製詩三集卷二十七
