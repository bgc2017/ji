御製詩四集卷五十四
古今體六十六首(戊戌十)
大政殿六韻
一殿正中據十亭左右分(大政殿前建亭左右各五居首者為宗室王貝勒議政所)
(其八則八旗大臣議政之處)同心籌
上下合志立功勲
辛苦緬相共規模迥不羣世臣胥效藎宗子更攄勤
(太祖行若太宗創業之始凡征剿皆分領命王貝勒統兵而親征則王貝勒扈隨軍隊宣力抒)
(忠是以不建開國諸王貝勒無軍功者)每用思
前烈誰當繼舊聞推
恩與旌雪(睿親王統衆入關掃蕩賊氛肅清京邑尋分遣諸王追殱流冠撫定聮隅凡創制規模皆)
(所經畫即奉迎攝政世祖車駕入都定鼎以立萬世丕基厥功甚鉅惟多年威福不無專擅為衆所畏忌)
(於其薨後搆誣傾䧟因指斂衣踰制坐以叛逆定罪除封削其属籍時世祖尚未親政故衆得逞私修怨)
(也予每恭閱王誓實錄載輔立太宗升遐時諸王推戴請王即尊位死不從世祖其後更以王)
(貝勒等多謟媚王而不知尊崇濟格主上嚴詞訓飭勖以盡忠而于同毋兄英親王阿之違法妄行責其)
(非而降其爵王之藎誠公正心跡炳然豈可令其抱不白之冤於地下特降旨昭雪補入宗支復其王封仍予)
(世襲並為修建園寝追諡曰忠詔太常春秋祠祀又豫親王西平流寇南定江浙實開國諸王戰功之冠乃因)
(係睿親王同母弟誣獄株累降封郡王致令勲績湮沒未免遺憾亦勅復其親王世襲如故又禮親王以讓王)
(而兼偉伐鄭親王肅親王克勤郡王皆茂著壯猷克昭駿烈載在宗盟顧其後之王號禮改為康豫改為信鄭)
(改為簡肅改為顯克勤改為平其子孫所襲皆非其始封之字因命復稱原號俾其後裔承家襲慶追念祖功)
(共知效法亦所以風示宗族也又以此六王配享太廟用昭展親酬庸之典且敬體我太祖)(太)
(宗締造之初心推恩弗替云)
奕世勵慇懃
閱射
大閱應同吉禮行停之閱射揀其精(大閱乃吉禮此次故未舉行而巡方)
(詰戎有不可廢况盛京為國家根本重地更當習射因擇其尤精者於宫門校閱並以行賞)詎宜故
國忘弧矢况是朝家舊法程命中挽強頻有奬耦升旅
進各無爭却因臂病疎斯事不覺於心略愧生(向閱射必親引)
(弓發矢俾衆觀瞻往往十中八九自臂痛以來久疎步射見射耦命中未免恧然於懷)
故宫即事
轉瞬忽經廿四年白駒隙與逝波川開疆拓土勉勿替
(甲戌詣盛京適準噶爾輝特台吉阿睦爾撒納内附遣使先至是時尚未籌及西師之役也繼因機有可乘乙)
(亥遂平定準噶爾已卯復平定回部拓境二萬餘里設官分駐兵民墾藝安居耕屯相望商旅亦絡繹往来儼)
(如内地至兩金川本服属土司乃敢負恩抗拒法不可宥因而命將申討一舉剿平於其地設鎮安營以杜後)
(患凡皆仰體仰邀祖宗創業之艱勉副守成之責亦實默佑所至集勲焉)保泰持盈慎
益虔蒙藉
前庥惟幸爾思量
重侍更潸然(癸亥甲戌兩至盛京皆於故宫侍承太后宴賦詩恭紀兹欲如前此之)(皇)
(歡奉讌那可復得追思不禁落淚)翻書擬欲遣煩緒其奈紛吾恨轉
填
燃霞綳觀書用舊韻
譯漢語即糠燈為盛京土物每来即燃之以觀書
不忘舊也
土障葛燈宜此物陳編枕葄夜堪稽軍書如緬
當年治亦似樵蒸
歆配藜
清寧宫再曡舊作韻
廿四春秋閱宫庭宛似前敢誇新拓地(甲戌至此為籌辦新疆之始乙)
(亥夏平定準噶爾已卯春平定回部拓地二萬餘里北踰伊犁西抵葉爾羌悉隸版圖耕屯相望并設官分駐)
(商旅通行儼如内地而左右哈薩克東西布魯特以及安集延拔達克山諸部亦皆臣服實賴天庥)
(祖德垂佑云)惟亹舊承
天
祖蹟懷肯構
神禧欽奉筵(祀及神為國家舊俗今坤寧宫每日祭之神春秋立罕大祭皆依昔年清寧宫)
(例兹駐盛京仍照癸亥甲戌兩次行祀軍神禮於此並召扈從之王公大臣及奉天吉林兩將入内賜食祭)
(肉以受福釐錫)酌匏風樸素執豕饎精蠲不盡一心慕言將
六御旋蒙
庥如尚健重至待他年
文廟
我
太宗皇帝始剏大業即崇文重道建
孔子廟於盛京行釋奠禮開國規模已肇萬年有道之
長也
猶未干戈戢已興禮樂融
聖圖真廣大文教合尊崇璧水恒論道泮宫每獻功至
今培正學比戶鬯儒風
遼城望月用唐文皇韻
呈象湧滄瀛見光先勃碣桂樹吳剛修不放枝外綴散
彩麗霄漢示沖表盈缺於時踰中秋廣寒徒念結夙興
偏宜觀漸向西林滅
題仿楊補之三曡圖箑即留置繼思齋
遼東曾鮮見寒梅攜得疎花幾朵開隨路秋風那吹去
先期冬雪幻飛来畫圖三曡何須較香色雙清喜共陪
留置芸齋還什襲無端防惹午蜂猜
於故宫用唐太宗幸武功慶善宫韻即效其體
真人興白水屢遷此開基(取遼太祖初建都興京其後陽因築城建宮室)
(遷居之名曰東京天命十年路皆太祖以瀋陽形勝地西征明北征蒙古南征朝鮮便易且採于山材木)
(不可勝用又水多魚原多獸以時漁獵不可勝食乃定議遷都是為盛京規模遂大備矣)近遠
多景從
建號始於兹(又得太宗功德隆盛混一蒙古征服朝鮮玉璽符瑞於是諸貝勒大臣外藩蒙)
(古台吉及漢人文武各官奉表請上尊號再三請始得俞允乃于天聰十年四月築壇德盛門外即)
(皇帝位建國號曰大清改元崇德遂肇億萬年鴻業焉)復讐興義兵鼓勇同趨
時蒙古稱北臣朝鮮質東夷入關據正統安民
勤文思勞每籌茅簷逸寧耽繡㮰百年久昇平繼述予
所司眷言懷故京來巡遼水湄兵民誠富庶農桑帶郊
畿幾餘攬芸編因賡文皇詩
登鳳凰樓曡甲戌韻
風清日朗九秋時嶽嶽層樓拾級披此日繼繩欽
陟降
當年開創溯津涯望氛久矣干戈戢俯庶欣哉鄽市滋
一瞬流年過廿四再来乎否有餘思
寄題千山
千山勝景久薌哉三度徒教寄詠迴(三臨盛京皆欲至而未果)本異
唐宗曾駐輦(相傳唐太宗曾駐蹕於此然彼以征高麗而過其處予三次皆因謁祖陵而来)
(事既不同且此地在唐僅為遼西以外邊郡今則為祖宗創業故都建置更不同也)空傳丁令
有遺臺(山有仙人臺或因丁令威得名)底須石洞花巖(皆千山名勝)到原匪
探奇問景来却笑前遭泐崖處侵尋應已漶莓苔
盛京土風雜詠十二首(有序)
我國家
發祥之初居鄂多理城地近吉林烏拉數世後棄而他
徙至
肇祖居赫圖阿拉爰創始基越我
太祖膺運造邦乃討平圖倫還定烏拉撫有葉赫諸部
遂遷居興京繼復克瀋陽遼陽因建都於瀋即今
盛京故盛京土風與吉林同譬之成周豐鎬風規
無殊沮漆也曩既成吉林土風十二章兹仍舉前
題為盛京詠亦數典所當遞及耳各題小引已詳
前作故不復綴
威呼
漢語小船也
造舟周室昔為梁開國規模百務詳奢匪黃龍及青雀
利資雨泛與烟航製堅質樸提攜便(威呼刳木為之水行可載三人登陸)
(則可挾之而趨或行窩集中遇小河港随時可渡最為輕便)圓底平舷坐起康何必
樓船稱伐越威呼久矣武維揚
呼蘭
漢語竈突也
豳岐家室屢為遷時處恒依舊俗然水火每資叩昏戶
爨炊常看引朝烟疏風避雨安而穏直外通中樸且堅
(截中空之木刳使直達樹之簷外引出炕烟覆荆筐其上以護雨雪而旁竅仍通滿洲舊製如此)玉食
寄言惟辟者莫忘陶復九章緜
法喇
漢語為扒犁即拕牀也
服牛乘馬取諸隨制器殊方未可移似榻似車行以便
曰冰曰雪用皆宜(似榻無足似車無輪以牛馬挽行冰雪中可以致遠)孤篷雖遜
風帆疾峻坂無愁銜橛危太液拕牀龍鳳飾(液池冬曰則御拕牀)
(其製有施氊幄及飾以龍鳳者)椎輪大輅此堪思
斐闌
漢語榆柳小弓也
桑弧蓬矢舉惟男示有事胥自幼諳榆柳為弓騂角未
荆蒿作箭雉翎堪(其名曰鈕勘)二三卿士節權略日夕兒童
戲以耽(我滿洲以射為重雖小兒嬉戲亦習慣成自然云)即此箕裘應共勖進
之觀德更名談
賽斐
漢語匙也
有捄早是詠周雅異地同風古製存不改木為非玉作
常資朝食與晡飱(匙以木為長四寸許每食用之取其質也)失時巧計傳昭
烈投處仙方訝葛元何似兩忘供日用大東四鬴足村
村
額林
漢語閣板也
横拖木板置楣桭家計精粗具畢陳(楣楝間庋横板以置缾盎□篋諸器)
(家具精粗咸備滿洲舊俗比室皆然舉之以示淳樸)菽粟為文莫忘古雕幾作器
漫求新寒衣飢食勞中婦耕九餘三廑主人咨爾後生
勤數典更希寰宇普還淳
施函
漢語木筩也
枯木荒山那計年虚中貯水借天然(筩斲枯木為之因其自然虚中以受)
(貯水釀酒皆宜既化無用為有用亦見尚質之意)弗愁缾罄為罍恥可佐樽盛
用缶旋厨下風無慮落葉林邊雨尚憶鳴泉不材材際
全其質善注南華二十篇
拉哈
漢語圬墻所綴麻也
層層坏土砌為墻綴以漚麻色帶黃(築土甃坏為墻壁綴庥下垂緣之以)
(施圬墁亦國初樸素故俗也)婦織男耕斯室處幼孳壯作舊風蘉底
稱鑿遁顔家闔漫喻操嘻圬者王故俗公劉傳芮鞫九
重此况慎毋忘
霞綳
漢語糠燈也
搏糠塗梗傅之膏繼日相資夜作勞(以蓬梗為幹搏穀糠和膏塗之燃以)
(代燭用資作勞開國勤儉之風即此可見)土障葛燈應憶樸駞頭鳳腦漫誇
豪未知勤讀鄰鑿壁且佐服田宵索綯此日舊宫試燃
者稱先何異土風操
豁山
漢語紙也
漚苧弗殊用敝麻以為紙乃樸無華(𢷬敗苧故絮漚以為紙製樸而性堅)
(猶存古初遺意)不知有漢蔡倫合漫數(上聲)惟萊左伯嘉紀事傳
言胥貴實銷金鋪玉那求奢卷筒金粟常臨帖(藏經紙無摺痕)
(者謂之卷筒較經背紙尤難得)敢忘斯哉惕自嗟
羅丹
漢語鹿蹄踠骨也
鹿踠骨非無用物以為戲亦有時需中原漫喻人人逐
一具還看面面殊(踠骨一具四面各異戲者持四枚擲之各得一面則為四色全即以此分)
(勝負)偶語何須較土木采名乍欲擬梟盧帕格(讀作哥漢語謂以薄)
(圓石擊之也)真足方投石可用從来如此乎
周斐
漢語樺皮房也
野處穴居傳(平聲)易傳(去聲)樺皮為室鮮前聞(樺皮厚盈寸取以為室覆)
(可代瓦旁作墻壁戶牖即以山中所産之木用之費不勞而工省乃我滿洲舊風無殊周室之陶復陶穴也)
風何而入雨何漏梅異其梁蘭異棼占吉簷頭鵲常報
防寒墻角鼠還熏稱名則古惟淳樸却匪斐然周尚文
(周斐本滿洲語對音書之非取文義若如方觀承之書鄂博作峩軷引軷祭行路神之義曲為解乃失之鑿矣)
(盖滿文漢文音義各不同滿文漢文互譯則可取漢字以強合滿文則不可)
盛京土産雜詠十二首(有序)
盛京山川渾厚土壤沃衍盖扶輿旁礴欝積之氣
所鍾洵乎天府之國而
佑啓我國家億萬年靈長之
王業也是以地不愛寶百産之精咸稡於斯農殖蕃滋
井里熙阜而且瓌珍可以耀采嘉珉可以興文豐
毳可以章身靈苗可以夀世矧採於山獵於原䱷
於江不可勝食不可勝用稽古圖經志乘罕得而
詳焉余昔再莅陪都頌揚
光烈惟物産闕而未詠兹展謁
珠邱三至此地念夫豳風之陳衣食生民之溯藝植撫
百昌而昭大美亦述
祖德者所不能忘也爰舉十二事各紀以詩且系之引
具梗概云
五穀
地脉厚則穀寶滋黍稷稻梁菽麥之類植無不
宜畝獲數石而斗直三錢故百室盈而四鬴充
歲以為常
神臯五穀種皆宜后稷穡同有相之略異豳風躬耒耜
兼精立政詰戎師高原下隰秋常穫萬廩千倉歲可期
内地流民成土著胥吾赤子率聽(平聲)其(盛京可耕之土甚多畿輔山左)
(無業窮氓挈侣至者咸墾藝安居久之悉成土著日積日多雖于本地淳樸古風有礙然太平日久戶口繁孳)
(藉此以養無萬窮黎故向有禁之之例而未嘗嚴飭也)
東珠
東珠出混同江及烏拉寧古塔諸河中勻圓瑩
白大可半寸小者亦如菽顆王公等冠頂飾之
以多少分等秩昭寶貴焉
出蚌隂精稱自古大東毓瑞未前聞混同鴨綠(二江名)圓
流夥合浦交州獨産分取自珠軒供賦役(採珠者乃打牲烏拉包衣)
(下食粮人戶合數人為一起謂之珠軒以四月乘舟往至八月回各以所得之珠納之於官如供賦然)殊
他蜑戶效殷勤緯蕭亦識留名喻沽譽難更舊制云
人葠
深山邃谷中葠株滋茁歲産既饒世人往往珍
為上藥盖神臯鍾毓厥草效靈亦王氣悠長之
一徵耳
奥壤靈區産草神三椏五葉邁常倫即今上黨成凡品
自昔天公葆異珍(昔陶弘景稱人參上黨者佳今惟遼陽吉林寧古塔諸山中所産者神效)
(上黨之參直同凡卉矣)氣補那分邪與正(人葠固能扶羸濟弱然余謂其助正氣即助邪)
(火而人多思藉以滋補每受其害而不悟亦足嗤矣)口含可别偽和真文殊曰能
活能殺冷笑迷而不悟人
松花玉
混同江産松花玉色淨綠細膩温潤可中硯材
發墨與端溪同品在歙阬之右
長白分源天漢江(混同江發源長白山國語曰松阿哩江松阿哩漢語天河也俗呼為松花)
(江而金史乃有宋瓦江之稱皆音轉之訛耳)方流瑞氣孕靈厖琢為硯佐文
之煥較以品知歙可降起墨益毫功有獨匪奢用樸德
無雙昨来偶製龍賓譜寶重三朝示萬邦(近集内府所藏舊硯繪圖)
(系說輯為西清硯譜而松花玉硯則擇其曾經皇祖皇考題識及余所銘詠者入之)
貂
烏拉諸山林中多有之索倫人以捕貂為恒業
歲有貢額第其等以行賞冬時供御用裘冠王
公大臣亦服之以昭章采
東瀛物産富難詳美毳尤稱貂鼠良食喜松皮和栗實
色惟重黑乃輕黃(貂以豐厚純黑者為上紫次之黃又次之毛潤澤而香則以喜食松栗之)
(實故也)蝨談敝困蘇季子狗盗獻嗤齊孟嘗狐白那堪相
比擬名裘黼黻佐朝章(貂裘可作常服三品以上大臣及京堂翰詹官皆得用之若為)
(端罩惟以供御餘則皇子諸王亦得用為朝祭之服)
鹿
地多崇山茂林鹿蕃息而肥腯麋鹿尤他所罕
覯扶餘之鹿所以稱美唐書也
長白神山夏育夥(鹿以四五月遇雨生麛交以八九月)攜麛就暖出林窠
(長白山崇地冷鹿以夏月山中避炎至秋冬乃成羣就暖向盛京圍場而来)取之無盡用不
竭賜以有常受者羅(將軍等冬日行圍所獲麅鹿山積擇其肥者以進歲率千餘年節頒)
(賜羣臣羅列充庭受者如拜割鮮之惠焉)抱樸稱来經目少趙高指處戒心
多分明角解非同麈月令傳文早定訛(月令謂仲夏鹿角解仲冬麋角)
(解今試之則木蘭之鹿與吉林之麋無不解角于五月已知月令之訛後見南苑所育之麈實于冬至始解角)
(盖古人不辨麋與塵耳經文不可易因改正靈臺時憲並為鹿角解說以訂其誤)
熊羆
盛京多窩集茂密蓊翳連林數十里熊羆每跧
伏其中熊趫捷而羆憨猛皆獸之絶有力者甲
戌行圍並曾殪之羆重千餘斤熊亦及半
小者為熊大者羆羆惟東土始逢之(熊各處皆有羆惟吉林盛京始有他)
(處所無也)蟄時居穴或居木(熊羆冬令皆入蟄不食熊小或居木孔羆大則居穴也)夢
裏得祥必得兒力士刺須十始勝(刺虎者不過五人一排向於盛京圍中使)
(力士刺熊羆非十人不能勝盖其力倍于虎也)封駝負覺一難支獸哉何自解
人語異苑徒傳子路竒
堪達漢
堪達漢出黑龍江似鹿而大其角可作射韘色
如象牙而堅白勝之韘間環以黑章一綫即角
中之通理以點細密而勻正者為最
音義率同爾雅&KR0034;(爾雅釋獸鹿絶有力&KR0034;音義均相近而&KR0034;字佩文韻未收今據廣韻用)
鹿中絶有力頎然垂胡因以樊纓比(堪達漢國語馬樊纓也是獸項下懸)
(肉相似因以得名)戴角猶勝象決鐫履洳迅行如蹴雨逢岡遲
進似騰煙(是獸生山中而喜水行水則速行山反遲亦異聞也)和闐玉韘夥新詠
(嘗命玉工仿角韘琢玉剏為之及和闐歲貢美王每擇其精好者製為韘屢有題詠)數典於斯未
可捐
海東青
羽族之最鷙者有黑龍江之海東青焉身小而
健其飛極高能擒天鵝搏兔亦俊於鷹鶻
鷙鳥從來有窟窠海東青窟鮮逢他(鷹雕皆有窠巢多緣峭壁為之人不)
(能上惟海東青從未見其窠也)徒傳飛至滄瀛左亦自投於叢樾羅鶻
骨雕周早輸健蠅營狗苟底須多禽中虎也却愁燕演
雅名言可會麽(輟耕錄蛓演雅言海青羽中虎也燕能制之羣集緣撲即墜云云以小制大物)
(性往往如此亦猶腰黃啖虎之類也)
鱏鰉魚
盛京之魚肥美甲天下而鱏鰉尤竒巨口細睛
鼻端有角大者丈計可三百斤冬日輦以充庖
備賜亦有售於市肆者都人分鱠之目為珍品
物巨其中目小者可知賦性必良馴即如雪象殊常獸
自合江鰉異别鱗蹲岸釣難投美餌鑿冰射要繫長緡
(魚出黑龍等江非釣所能得捕之者以綱圍至岸邊伺魚首向岸挽強射之魚負痛一躍而上既至陸地即易)
(于掩取冬日或鑿冰以捕則必繋長繩於箭以掣取之)頹然陳處欣兼惜倍勝椎
牛饗衆人
松子
松子諸山皆産而窩集中所産更勝盖林多千
年之松高率數百尺枝榦既茂故結實大而芳
美亦足徵地氣滋培之厚也
窩集林多各種松中生果者亦稀逢大雲遥望鋪一色
寶塔近瞻湧幾重(松子生松塔中其形下豐上銳層瓣鱗砌望之如窣堵每瓣各藏一粒既)
(熟則瓣開而子落)鱗砌蚌含形磊落三稜五粒味甘濃偓佺曾
遺(去聲)堯弗受小矣子房學步蹤
温普
温普國語譯漢語書之山中果也形似樝味甘
而酢或借榅桲字書之考花木記以榅桲為梨
别種則徒取音近固不相類耳
山果還將山蜜浸(去聲)大於北地小於南(關内山樝大如彈丸製之可供)
(殽核關外如熱河一帶之山樝小不及半亦不中食盛京所産温普大小介乎二者之間蜜濆之可以致遠)
實成露結而霜降味合梅酸與蔗甘可口已教述莊子
狀形却覺漏嵇含地靈氣厚誠
天府動植飛潛物普覃
題永安橋
向多沮洳盛京西百廿里修道似隄(盛京城西至廣寧向多沮洳行旅頗)
(艱修築太祖初定瀋陽即命豐道一百二十里)更建坦行永安約(崇德太宗六年)
(又於此建永安橋自是坦行無阻)遂教直接廣寧蹊
當年師旅資撻伐此日農商受福禔
有舉胥為奕世計經過惟亹繼繩兮
廣寧途中對雪
癸亥歸輿冬對雪今番雪對季秋時可知關外偏饒冷
且喜途中不負期近甸遥山遍皴染斜珠亂片正紛披
此間宿麥原無種(關外地氣較寒不似關内之佈種秋麥無藉雨雪滋培而此時關外之雪)
(在關内尚當作雨但未知畿輔各属曾一律均霑否耳)却為京畿繫遠思
登澄海樓望海曡癸亥舊作韻
包括乾坤轉復旋奫奫孰得測&KR0008;&KR0008;憑樓有興重斯日
浮渤無邊遠接天誰見滄桑經變幻虚傳壺嶠隠神仙
俯臨惟羨廓然量何以從容納百川
登澄海樓再曡前韻題壁
寰區實廣矣環以斯渤溟章亥已迷步河伯徒歎盈俯
近無雙白望遠惟一青三登廿五載所幸時均亨獨惜
失妙蹟仙班懷昔瀛(癸亥年初登澄海樓張照梁詩正扈從聯句因命照書之壁間字勢)
(雄秀雅與題稱今樓壁依然而妙蹟已失用深惋悵張照有瀛海仙班印撫今追昔不能不以之興懷耳)永
希弗揚波萬國朝皇清
澄海樓聯句
乾隆四十三年秋展謁
祖陵蹕途出入俱申山海關迴鑾因登澄海樓距甲戌
之臨雖越二紀而澄瀛勝槩憑覽依然因命于敏
中梁國治再曡前韻聯句詩中禁體亦循曩例也
(御製)歸墟日為納尾閭日為傾傾納兩無竭
墟閭互相盈遠禆或仿彿邃古疇經營前巡閱二
紀(臣于敏中)
(御製)曡至臨層甍憑軒望蓬島迴輿辭陪京壁惜張蹟佚
(乾隆八年聯句詩命張照書壁神采飛動足珍十九年重臨蹟尚存今被俗人圬毁毁之實覺可惜所存惟汪)
(由敦更書上石者耳)
碑撫汪體更界垠瓊閣竦
聯藻標霞擎聲臚紫極動(臣梁國治)
(御製)目迴青霄峥横陳接雲宇直入餘石城(秦時長城入海里餘俗稱)
(四十里者偽也)爾時如何築
今域皆來并連山險寧恃聚米覘逾明遼矣廣軸
振(臣于敏中)
(御製)蒼然圓䆸掁噴雪白非晦(釋名海晦也主引穢濁其水黑而晦)斂日黃
徒轟(郝經詩忽憶黃河轟斂日)朝夕信弗舛
宗都量以成珠胎孕靈蚌金背騰横鯨出素屑霜
采(臣梁國治)
(御製)升旭輝若英地脈綿永劫隂火然恒晴樓臺氣吹蜃
村含居羅蜻(用吕覽海上有好蜻者所居蜻至之事)望秩昭肸蠁卜
祠煥晶熒(北海聖駕出關後二日即於樓命望祀興之神並勅疆吏旁度地)
(建宇祠)景象倏紛集(臣于敏中)
(銜製)端倪自全呈東南坦崖塹西北拓安貞周環識體大
嘘吸通乾行搏風莊叟喻志怪齊諧評有經騐博
物(臣梁國治)
(御製)惟錯徵含生尋仙鄙徐福運杼孰祖瑩(北史祖瑩嘗語人曰文章)
(須自出機杼)三番詠一韻可以命歸程
題夷齊廟四景曡甲戌舊作韻
孤竹城
秋蹕恭因謁
祖陵途經孤竹舊聞名夢傳太守雖隣妄(寰宇記引隋圖經云漢靈)
(帝時遼西太守廉翻夢人曰余孤竹君之子伯夷之弟遼海漂吾棺願見藏覆明日果見浮棺於津際乃為改)
(葬云云其說荒唐不足信今志載府城西北有三塚其一即次君塚盖國人所立中子也)祠奉邦入
實近情
揖遜堂
堂額依然揖遜題伐商叩馬事堪稽殷周往蹟胥歸幻
伯叔令名孰與齊
屈蟠松
諫武其人性本松故應千載蓋隂濃言之不足圖形去
(古松偃折可愛甲戌經此曾圖其形以歸并系之詩)幸復今朝覿面逢
清風臺
高臺瞰遠據中洲灤水溶溶臺下流此地已欣清不了
松風更與唱而酬
寫夷齊廟偃松圖并題以句用倣蘇軾偃松圖韻
夷齊廟别廿餘載門前偃松蒼不改行以蘇法寫其形
是一是二呼之在松乎松乎兩弗知蘇與夷齊都合詩
含三乾端與坤倪歴萬刦此寒濤吹
偏凉汀即景
横山佳氣擅灤州勝弗以雄祗以幽廿四年心中企者
隨緣一日暢来遊
嶤峰峻挺水瀠洄步入林亭磵戶開却指灤江滑笏處
清風臺下先(去聲)予来
山容水態柏深秋前度詩情一瞬遒設謂横陳若屏障
畫家應是李營邱
偶然小駐惜前移偏喜凉風滿意披咨爾扈行牧民吏
戒貪作法合如斯
聞京師得雨雪誌慰
月餘霑澤未經聞驛遞傳宣致問勤(前因京師自八月初旬至今未據總)
(理王大臣等奏報雨澤情形曾郵諭詢問)初雨旋稱繼飄雪微霙此看祗同
雲(兹據王大臣奏京城自十七日已時微雨飄灑未時以後雨勢漸稠入土寸餘至十八丑時雪勢綿密融)
(積共三四寸不等目下即届立冬麥苗盈野得此倍獲滋培之益云云昨途次雖凝望同雲惟微霰時飄耳)
邊關本冷麰弗種(近關地氣稍寒向不種秋麥此時雨雪皆非所盼也)京縣應時
麥始芸兩地各宜慰一旦無欣際亦為農欣
往
盛京恭謁
祖陵禮畢迴鑾進宫之作
東臨故國仰
前徽益切守成凛萬幾出警行行為入蹕秋陽冉冉變
冬暉(時已立冬)六驄安吉適應税兩月光隂迅若飛返必面
今誰與面
夀康徒自叩
空闈
孟冬時享
太廟禮成有述
陪京返時馭
清廟舉冬蒸惟切奉
先思敢忘
開創曾無文六英樂(八奏南郊樂九奏六奏北郊禦宗廟樂禮也)不
和太羹鐙繩繼萬年願惕乾一意兢
微雪(十月廿七日)
入冬微雪兩三逢此番(去聲)頗欣雲勢濃稷粒落来看已
化墻隂纔得指餘封對時惟願滋郊麥助景那因羃禁
松傍晩寥空旋開霽依然失望祗無悰
恭祝
皇貴裕太妃九旬夀
令辰正值一陽旋遐算堪徵幾度緜百載
宫闈固多慶
九旬介夀此初傳(宫中太妃等曾慶七旬八旬者有之若九旬則此為剏見云)今而
視
昔寧無爾忻以為悽合有然強笑不妨作慰語莫須更
憶曩隨肩(和太妃為吾弟親王生母也)
題仇英水仙
傍依文石俯清泉香色晶晶總淨娟院體不存餘士氣
(英畫多類院體此頓獨有士大夫氣乃其傑作也)畫中悟得小乘禪
何妨玉瓣與金心風度應於意表尋子固高標細模擬
墨林為贈是知音(畫倣趙子固法欵作寫贈墨林盖因其案属賞鍳家故倍加精妙耳)
詠舊澄泥鐘硯
模削誰成几上賓洪鐘作式出陶均設如洞理文流響
七召疇為待扣人
冬至
南郊禮成述事
子月陽回正子時(是日子正初刻一分冬至)由庚
大祀益虔寅(是日為庚寅日)躬承
禋久心彌懼治未臻安愧自知仰籲金堤茭捆固(豫省祥符)
(儀封兩處堤工漫口較大特命高晉選𣲖南河諳習下埽將備等董率前往會同欽差袁守侗及河撫諸臣堵)
(築先據奏稱約計十月廿五廿八兩日次第合龍昨奏近日祥符壩腰復有蟄塌請展限十二日雖允所請而)
(盼望愈切惟仰祈安予天佑俾得如期竣事庶工固民心藉以稍慰)更希玉雪麥苖滋
陪都近悉開基始
天眷惟叨勉繼思
山東巡撫國泰奏報得雪
微霰雖經兩三遇未成分寸望方勤不期一牘當晨閱
却以全齊報雪聞東重西輕澤斯遍(國泰奏濟南省城于十一月初一日)
(亥時至初二日丑時得雪三寸並據濟南等八府属報於同日得雪者四十三州縣自二三寸至盈尺不等省)
(東各属較省西尤優)此無彼有慙(去聲)誠殷亦知時日猶堪待惟是
先憂吾夙廑
題摛藻堂
全書收四庫薈要稡其精事自已已兆(命詞臣校勘永樂大典並蒐輯)
(遺書分别應刊應鈔應存目三種彙為四庫全書復於應鈔之中擇其尤精者錄為薈要列架弆摛藻堂内以)
(備臨憩閱覧此堂原為御花園貯書之所已已秋即命以經史子集四部分置並有詩盖已為之兆矣)工
今戊戌成(薈要錄於癸巳夏至今戊戌始蔵工)於焉適枕葄亦欲勵尊行
設曰資摛藻猶非識重輕
河南巡撫鄭大進奏報得雪
入冬甘雪未優霑日甚顒祈意弗恬接報五時密霙落
積稱三寸大田瞻(鄭大進奏豫省望雪頗殷今開封省城於十二月十一日自辰至申雪勢)
(綿密因天氣和暖隨落隨消入土一寸仍積厚二三寸不等土人咸稱兩年未得此深厚臘雪今幸優霑来歲)
(麥收可期豐稔云云此次臘雪之果否利麥尚未能遽信然災地得渥時霙覽奏稍慰今京師盼雪甚切而市)
(中麵價頓昂現發官麥於各舖戶減價出糶以平市值若更得即霑厚雷則麥麵價當日減如明歲豫麥果豐)
(商運流通接濟庶於畿輔更有益耳)於灾區也慰尤切撫近畿斯望更兼
果利麥乎疑信半即今價已湧閭閻
已亥春帖子
一歲兩逢春去陳来者新最欣寅月節氣啓正於寅(是日)
(寅正三刻一分立春)
干應土之柔朝來出土牛耕犁興稼穡執豕祝登秋
鴻龍轉月將臨泰青鳥司時欲變寒蘆菔芹芽無所用
兩年曾未薦
春盤
山西巡撫巴延三奏報得雪詩以誌事
得雪日原同豫省較來分寸更為優遍霑欣逮傍州縣
深護真滋宿麥麰(巴延三奏十二月十一日省城自卯至申得雪三寸並據太原平陽汾州)
(潞安蒲州澤州大同朔平寧武各府暨平定解衍遼沁忻霍等州属俱報于初六七及初十十一等日各得雪)
(三四寸至六寸八寸不等各属均霑優溼麥田得此臘雪滋培甚為有益云云且省城與河南同日得雪千里)
(同雲分寸較為優渥)澤在春前為彼慰望經臘半切兹愁曉隂披
牘希波及(京師盼雪甚殷今早巴延三奏到時正值濃雲家布冀得亦被甘霙乃午間忽復晴霽益)
(切悵望耳)孰謂濃雲卓午收
戊戌除夕
守歲遍天下宫中殊所為張燈都罷彼徹樂兩經斯信
是流光迅那堪往事思泠泠漏聲裏漫問夜何其
御製詩四集卷五十四
