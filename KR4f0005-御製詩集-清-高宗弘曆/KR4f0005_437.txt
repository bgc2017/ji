御製詩五集卷四十六
古今體一百二十一首(己酉四)
幸盤山啟蹕之作
春日行時動養和宜老年盤山送佳氣御苑發華旃潤
野無塵坌連阡看麥芊東門仍跨馬(上年五月幸避暑山莊啟蹕日上駟)
(院將御馬遲悮因乘輿而行非意圖安逸也今日仍乘馬一時扈從及送駕諸臣無不同深慶忭)萬衆
意欣然
湯泉行宫八詠
温泉
地下硫磺釡底薪一般能熱用殊陳湯常熟物泉則否
假借由來不及真(温泉雖熱如湯然不能熟物假不及真事理可悟矣)
柳色
今歲春寒殊異常閏前遲暖故應當(今歲遇閏立春在正月初九日是以)
(三月初句方覺向暖)此間物候先他處(近温泉處物候發生皆早兹來柳初染黃足騐節氣)
(之遲)柳色猶然纔染黃
池塘
架木為堂下覆池引泉備浴避風吹十年前或來一試
耄耋非宜久不為
玉蘭
往年來此花常謝今歲斯花正待看問孰為之權巧術
女夷方便遇春寒
山亭
孤峯突出俯澄渟岰㠡頂平上有亭莫訝飛來無所據
太行分得一稜青
遊魚
泉為湯即釡為池箇裏遊魚不自知善譬張綱化頑梗
柔因剛得可思之(按後漢張網降張嬰事單車造嬰壘開譬大義嬰感悟自謂如魚遊釡中)
(今幸更生云云網似以柔道化頑梗然亦因剛直素著乃能令人輸諴聽命也)
書室
駐輦原欣清暇多書齋到處縹緗羅抽開一卷便有益
益自因心可會麽
官鶴
翦翎豈不九臯懷隔嶂聲聞亦自佳却笑羽衣瀟灑客
林間今日應(去聲)官差
順義道中作
義必由仁義乃正順惟遵義順無差修身察吏安民備
師保如臨實不遐
雪雨優霑勝往春竟逢泥濘礙行人雖云除道勞羣吏
(今春雨雪優渥㢠勝常年蹕途所經竟有泥濘之處地方官已修治平整因諭部議叙以奬其勞然農田得此)
(膏澤大有利益為之欣慰)却喜農田利萬民
農田亦有艱耕者(今日見道傍低窪之地間有積水恐不能種春麥止可少遲翻犁播種大)
(田展轉縈懷莫非為小民生計耳)待種大田正豈妨展轉莫非籌穡事
孜孜猶日敬無遑
駐蹕盤山静寄山莊即事二律
薊野風和曉日晴欣看舉趾利春耕堵波已自凌雲見
大嶺仍教策馬行杏蕾微紅随節候松鍼恒翠識堅貞
無須冀霈祗須霽今已前丁迥異情(前歲丁未春廵駐此正值盼雨有英)
(英卓午低峯嶺冀霈當春七字詩之句今春雨雪極為霑足目前惟盼晴霽庶已茁麥苗得以長發並可播種)
(春麥耳)
静者山莊復駐兹寄乎前歲去如馳峯姿泉韻自千古
暮攬朝吟又一時然豈敢因懈勤政却無妨亦每成詩
閱年事已紛多矣静寄由來付不知
題延春堂
堂以延春額延春亦此堂誰賓復誰主如幻實如常乘
暇親書史隨時樂景光咄哉言近失無逸合猶蘉
韻松軒
韻松松韻幾多年究未明其所以然祇有書軒泯魚兔
此中却孰是蹄筌
謂松非韻松無韻云韻是松韻有松置却是非有無論
偶然樂此偶然逢
接要樓有會
萬景紛目前應接無暇空然而得其要亦弗勞心孔得
要自挈全静寄莊名總(盤山佳勝應接不暇惟静能領其要故總名曰静寄山莊)謐
以待其紛寂以觀其動憧憧泯往來順應那知冗斯猶
對景言萬幾吾獨重得其要若何敬凛三無奉
引勝軒五疊前韻
老松如君子其德乃顯允落落峙軒前間(去聲)閒(平聲)露峰
筍彌綸含動静萬物天地準春色昭有為泉聲示無盡
於其有無際忘機孰能引
題暢遠齋
齋忩暢遠觀遠景在目前葉色綠尚韜花光紅漸妍偶
爾一憑榻詎欣騁目閒去歲江陵灾萬戸遭迍邅竭力
普賑救元氣未復全南望如見之尚切恫瘝艱閑忩坐
静室猶覺心惻然
静夜吟
九疊十全韻弗賡(自前歲静夜吟九疊前韻已成十全應如中秋帖子涿鹿行文圍獅子林)
(諸什之類俱以十全為度可勿賡韻然吟興自勿能已也)名山静夜豈無情設如致
問情何寄曰在風清與月明
倉場侍郎奏開斛起運詩以誌事
近數年來運道艱(自乙巳年起河南安徽江蘇等省久旱洪澤湖來水微弱清口致有停沙)
(又以運中河歲久淤墊漕船節節阻滯嗣丙午夏秋黃水盛漲清水不能刷沙而山東微山湖連年水櫃又不)
(能收符舊制以濟運道遂致南漕北上又復淺阻是以頻年漕船不能全數抵通屢有截留之事詳見前數年)
(誌事詩注)幾多神思費其間曰懲曰勸匪一致籌濬籌疏有
幾般(前數年漕船阻滯漕臣毓竒張皇無計為之籌畫再三又因督河諸臣挑濬運中河時不趁上游未)
(放水以前先建牐座以致水無攔蓄一洩無餘嚴行督飭設法辦理將薩載李奉翰各降頂帶示罰又以黃水)
(倒樣沙停清水不能暢出命大學士阿桂馳往河工為之主張會商熟籌妥辦以期利濟運道至前歲復諭令)
(蘭第錫與畢流長麟悉心會勘東省運河應行疏濬各處特命明興專司其事並諭以民修各工先行動帑興)
(修俟工竣後分年帶徵以紓民力如動帑過多即據實奏聞降旨豁免嗣據明興將支幹各河一律疏濬深通)
(徵山湖收水較每年定誌一丈一尺外多收一尺餘於橋是南北運河始得通暢至上年又以衛河水小直隸吴)
(一帶間有淺阻之處亦節次傳諭挑濬趕辦並官造撥船起運漕糧乃得迅速抵壩回空不致凍阻而所帶土)
(宜貨物源源而來京師市價亦日就平減)所幸秋霖鋪底足更欣春雨益波
潺較先兩月開斛早(上年秋雨深透河水充足加以今春南北雨雪優霑運道益為暢達)
(兹據倉場侍郎蘇凌阿劉秉恬奏稱山東德州衛並豫省通州所等共二十幫漕船於二月十九二十六等日)
(俱已陸續拽過津關其首幫已於三月十二日抵壩即擇吉於十二日敬祀河神開斛起運查上年東省首)
(幫於五月十二日始行到通本年較早兩月現在南糧頭二三進各船俱能挨次跟樓北上啣尾而至今歲全)
(漕自可仍復從前舊制等語可見事在人為果能實心經盡自有成效也)事在人為理不刪
寫音書屋對泉作歌
我來書屋稱寫音未來此音向誰寫可知音自太古俱
時有雌雄無停者夏音為雄冬音雌最喜春音和而雅
東坡擬琴實佳哉宋玉喻風含刺也曰法(謂蘇語)曰戒(謂宋)
(語)關為君聞音資益亦弗寡
泉香亭
引水飛来貯作池搆亭其上坐臨之撫箋一晌成吟際
雅似南巡龍井時(此亭乃肖西湖上龍井之式為之向每有詩紀其事兹来汲泉煮茗不異)
(南巡之風景也)
甲辰己酉豈殊時六載風光睫眼馳自覺人猶如是也
不期增鬢幾莖絲
根塵底用屢評量(乙巳泉香亭詩云香味色聲四官受泉惟三有獨無香丁未詩又云乙巳)
(曾吟泉欠香既轉語謂有花芳根塵即空而屢費評量未免失之辭多矣)味色聲原總一香
分相由来即合相是常箇裏具非常
婉孌草堂
四時景等度婉孌恰宜春無樹不生意有花皆静真董
圖不期合張畫雅稱賓(堂懸董其昌婉孌草堂圖因以名堂而壁間張宗蒼之盡不啻)
(為之賓矣)每至胥留詠契他今(宗蒼)昔(其昌)神
題張宗蒼畫三疊壬寅詩韻
山泉佳處築書堂泉瀉淙淙山蔚蒼張董兩圖壁間趣
古今相映鏡中光知他作友方稱合来此賡吟例以常
得句輕輿旋命去笑予静總不勝忙
對瀑四首
對瀑處難屈指數處無不對瀑留詩瀑如常乃詩境異
知瀑應嗤多費辭
昔歲瀑非今歲瀑今年人是昔年人是非今昔都權置
輣軋聲中己酉春
蜃忩相對坐而看色是真空聲是寒太白爐峯雖勝此
望三千丈費遐觀
不宫商却中(去聲)宫商漫議毛詩漏一章(詩三百篇最工寫景其中言水)
(者甚夥而從未有言瀑者)近譜全經㩦以對謂相當抑弗相當
養虚齋
齋無不虚者云何名養虚選字題檐額盖寓自箴予虚
則無不公廓然應物如修身與敷政胥弗出此歟試觀
萬景投而齋概受諸齋實付不知是謂養有餘
暖
昨日四山嵐今朝一天朗嵐恐蒸為雲朗欣曦光晃於
春虞雨過虞中慰弗爽微慮四五月澤艱致暵象(北地春月)
(望晴常年所罕覯固堪欣慰然又恐盈虚之理夏初或致少雨不無繾懷民事攸繫未敢放心也)疑多
愁致多無非為民想即景心固適而亦未敢放(叶)衣換
細毳輕輿徹氊帷敞杏欲綻千林松自撐十丈意舒觸
目佳兹遊庶未枉
遊天成寺
乘閒偶作問山行熟路寧須更計程却憶昔年策馬健
不期今日凭輿輕林開寺徑空中色泉掛樓忩静裏聲
一晌憑欄生默會由来物物總天成
萬松寺
峻挺輕輿欵欵升到来虚牖坐而憑人勞已逸緣年老
不必人言已自憎
山松昔苶今重壯訓諭曾教愛護之(二十年前見此處松樹有被人斮其)
(皮者以致松多枯萎曾經飭禁近年以来樹漸壯盛今已老幹之而葸鬱可愛矣)作老龍鱗憶
王句長(上聲)年景况略同其
遊青峰寺
&KR2535;迤山之陽大要亦已覩過嶺至山隂颯景復堪數林
芳尚韜春松蒼弗改古澗仄冰垂帶峰凹雪積土乃悟
隂陽異寒暄頓殊所仲舒天人策總為王道譜佛宇舉
儒言同歸豈謾語
法蔵寺
法蔵緣何名盖以三乘萃而兹山寺中僧無一識字問
律律不守問禪禪弗會似此名實乖披衲為何事尋思
色與空萬物本自備擺脫律和禪或即第一義
寄題雲罩寺
雲罩由来久不登嶮巇策馬率艱能於遊辭嬾或可耳
於政畏勞斯豈應
若塗若戸久心中昔日憑忩即此躬上下大都同一望
底須彼此辨無窮
西甘澗
遊山已歷南和北旋轡應從西及東老尹喜他曰馳驛
弗躭賞返日方中
泉甘可識澗之甘茅舍三間古佛龕不事莊嚴事幽寂
最宜本色悦瞿曇
東甘澗
山泉無不甘豈論東與西一岡為之隔左右分以齊然
而有何定常言至理提試立岡之上南北各殊睎向南
東為左西誠為右兮設使身向北左右手頓移左西而
右東炙轂難辯兹誰能去安排共爾談筦倪
遊山旋入千尺雪門
路近山莊略乘馬亦緣非上乃下也上為難而下為易
取易捨難何為者自慙老况有如斯人縱弗嗤我自嗤
尚或頌稱清健美退有後言舜戒之行行苑門近西北
復易清輿降屴崱棲屴崱更臨石澗有屋灑然堪憩息
俯憑雪以千尺名數典寒山已久成寒山景概那復憶
所憶吴民愛戴情
千尺雪三絶句
東北諸溪滙此歸南流數里入沙稀於斯孤注依然壯
雪色雪聲辨是非
溶溶平石作波流瀑沫湱然向下投蓄乃放之本可會
由来詩思(去聲)似兹不
唐蹟千年宛若斯憑軒啜茗一評之瀛藩奕世車書奉
保泰殷殷念在兹
翠帀亭
今年遇閏發生遲旉翠彈青尚靳枝莫謂虚亭副名未
葉凋周反看前斯
題擷翠樓
季春山裏尚微寒横嶺豎峰翠未攅拾級高樓無可擷
樓言遲月試来觀
綠縟亭戲題
林待翠交背隂冷草看綠縟向陽和因而憶得廬陵賦
謂爾青蔥漫自多
題唐寅品茶圖
品茶事自属高閒真蹟六如掛壁間茗椀竹罏陳妥貼
品非閒者略赬顔
朵山亭口號
青蓮一朵虚亭納俯視諸峯與衆林笑向翼然思致說
慢如典論享千金
登半天樓
山樓有来必一登一登亦必留吟去明知昔年非今年
而今坐處原昔處熾然今昔異同間欲因著語難得句
不如詭石蒼松表隨意延睎胥得趣
效深室
效與效同音而胥具二義曰法曰呈騐其用非殊致深
則淺之對藴以方寸地巖室偶来遊題額瞻二字弗作
景概觀別生材器會授職勤宣者濟濟楚楚輩率稱效
深心深心果效未知人能官人應惕並增愧
泠然閣
無論澗底與林巔都有清聲到座邊我自箕疇協蒙聖
御風何羡彼泠然
雲林石室
雲生林為動室倚石常静動静相資彰天然繪山景深
幽入北谷嶇嶔降西嶺隨緣而得佳有象虚無境丈室
月戸憑忘觀意與永
雨花室口號
文殊承佛問維摩室裏天花落幾多著弗著權休置論
默然處又付誰何
陕西布政使秦承恩奏報得雨詩以誌慰
旬宣司地方農務尤所重(時秦承恩護理巡撫印)孟春報被澤春
仲霑接踵(前據陕西巡撫巴延三及秦承恩奏西安各府属於正月内得雪甚優兹又據報西安漢)
(中鳳翔榆林同州興安商乾等八府州属於二月初八十二三十五六十八九二十二十四五等日得雨三四)
(寸不等時届仲春正二麥菜豆長發之候繼得甘膏益資暢茂覽奏深為欣慰)八属次第告三
四寸滋壟麰麥資拔苖禾黍堪佈種南北蒙
恩普(節次據江南浙江安徽江西福建湖廣河南山東山西陕西直隸等省先後奏到各得雨雪深透而)
(京師春膏渥被尤為罕逢今歲南北普霑耳天澤惟有益勵敬勤以仰承昊貺)慰哉滋敬
悚
即景雜言
今歲清明盼風兼畏風(今春二三月雨雪甚多清明時惟盼有風晴霽然又畏清明日)
(作風致符四十五日弗止之諺幸是日午後風起迨暮而息近數日竟無風實慶快人意)前朝盤山
恐雨竟弗雨斯皆即景所艱致而兼得之豈不慰心所
復思慰或隣於驕收其放心孟子語春寒邇来日暄之
萬花齊放盤之阻蒼松古柏固無改艷冶閒(平聲)亦覺媚
嫵微笑田疇鯁介者何亦繪芳博人覩
題心境齋
池波堪擬鏡鏡上復置齋彙名之曰心其義可詠哉鏡
實假名象齋乃真庭階知其真與假胥歸方寸懷所以
孟子云萬物我偹該心為鏡之本鏡為心所開同歸一
照中真假寧須猜
瀠文榭
山水易為流貯之頗艱致設法堰其委(正韻壅水為埭曰堰)成池
宛可積瀠以其小名文以其漣寄濎濙勢有舒廻旋態
無匱是皆象乎文憑榭淨几置把筆却懶吟陸賦言之
偹
錢維城松下看泉仍用乙巳韻
泉聲松韻誠難寫松韻泉聲實自圖掛壁列庭相暎者
誰賓孰主若斯乎
留雲室戲題
墻騎大石屋架上石半屋外半屋中其生雲者應在外
在内石生雲何從然而其石本一體雲根蔚氣原相通
况乎室忩可開閉是一是二將無同外之生者寫以去
内之入者留或充循名責實合在此目與之會心與融
題崔彦輔溪山烟靄圖八疊前韻
太古田盤非鑿空溪聲山色與之同祗餘一疊十全逮
(向作疊韻詩如涿鹿行中秋帖子諸什至九疊已成十全不復再疊此圖今已八疊前韻再餘一疊即當如往)
(例不必以多為能事也)知止休誇摛藻工
千相寺戲為禪語
一相即千相千乃本乎一佛語一亦無其千自何出然
而千手眼亦標波羅蜜其間是與非定語難窮述不如
隨其名或可通乎實
貯清書屋自警
書屋向以貯清名弗過林泉享其秀林泉之秀縱天然
田盤何屋無斯遘兹来乃復心有會豈在佳景之輻輳
一室譬如人一心景之呈者屋必受(叶)皇清國號萬斯
年貯之方寸吾應懋質以人心與天理微有弗當伊誰
咎朝乾夕惕敢遑寧那更侈言遊覽富
讀畫樓口號
畫非活畫那堪讀活畫惟應萃是樓樓以無言讀過了
試將此意問田疇
交翠榭
凭榭又看翠互時光隂兩歲瞥如馳偶来却憶晏平仲
善與人交有若斯
題陳書倣王蒙夏日山居
王氏名蹤陳倣之重隂如盖四鄰披山莊避暑弗居此
(每歲夏至後即唘蹕幸避暑山莊長夏山居之圖於此處似不相稱然斯圖斯境斯時三即一耳)詩本
看時同在兹
得概軒有會
事弗得其概安能定善否人弗得其概安能定妍醜然
得概亦難忘我以為首設有我於中紛投外来誘試觀
鏡之空其中物無有更觀衡之平量物隨所受得概或
庶幾匪曰賞林藪
遊古中盤慧因寺
曉出西北門山路循迤邐詭石及竒松筍輿看畫裏入
深徑逾仄蔵宛曲猶委遂造梵王居青蓮棲碧㠖題額
慧因寺非古我自始迴頭問山僧可悟慧因旨
槃阿精舍四首
佛宇東廂精舍精千巖萬壑俯中呈開忩活畫都眼底
何必玻璃更藉明(寺踞中盤登此千巖萬壑俱在眼底地方官於忩牖間飾以玻璃意在點)
(綴而反失天然之趣)
上松中石下為水(見四正山居志)得一兼三可捨兹俯仰觀惟
平等視忘觀乃更適天隨
窈而深復繚而曲梵者居如隠者宫却属南陽非属北
讀韓序究致疑中(向讀韓愈送李愿歸盤谷序疑即此田盤地與其詩所云燕川方口似亦)
(相合舊時詩文遂假借用之嗣命豫撫阿思哈訪查據舊祠碑記以李愿所居實在濟源因作濟源盤谷考證)
(按韓愈乃南陽人與濟源近在一方且其詩有昔尋李愿向盤谷之句則盤谷為愈親至之地而子向作考證)
(益可無疑矣)
方丈忩中萬景披隨宜吟不費艱思言旋佳處戒留戀
扈蹕人宜待久時
少林寺
中盤向北為少林展轉之間即殊觀鎻徑薜蘿闢巖扉
拂帽松柏謖濤棧梵宫數典嵩之陽憶我庚午曾伴奐
爾来三十有餘年瞥眼何殊今昨換壁詩丁未重一看
繾念民艱曾浩嘆(乙巳豫省被旱成災至丙午秋幸獲有收是以丁未春来此因有前年被)
(旱苦昨歲登秋償之句)未申之秋幸屢收兹来遥慶豫民宴曰憂
曰慰紛吾衷調御堂堂坐而案
望上方寺未至寄題二絶句
半天雲罩已弗登其下上方猶上層(於中盤望之則猶上層也)立字
安名那有定問誰為所問誰能
竺菴舊識隠嵳峩興到何殊梯几哦設向高峯徵到點
笑斯拈韻又為多
再題千尺雪
北門出入每經過(近山莊西北門)臨水樸齋憩便多擕至泉聲
聽未止(田盤東北諸溪之水皆滙於千尺雪流入山莊兹遊山回至此沿徑泉聲猶覺在耳而齋前雪)
(浪復與目謀矣)落来雪色看隨拖磤砏激溜原成瀑拊拂平流
亦作波斟酌剛柔歸静悟於斯寧渠(去聲)助清哦
題清音齋
試云何處稱(去聲)清音應在松濤泉韻尋勝彼竹絲徒悦
耳宜兹朝夕可娱心相依盤谷最為古詎曰田疇不至
今置却古今言理境摐聲寂後静中斟
澹懷堂
有身則有心有心懷必有性近習相遠心(性也)懷(習也)視兹
否禮義養為悦芻豢欲斯醜權其遠近間要在澹以守
諸葛云明志(謂澹泊以明志)誠為見道紐
擷翠樓口號
巖樓拾級八忩披林態峯姿莫遁竒設使非停六日蹕
四山佳翠擷教誰
石林精舍用丁未韻戲成倒勾體
石具耿介性林足生動趣一静(謂石)與一動(謂林)相得為常
住動復歸有静名言良可悟今朝風日佳適值簡機務
林石任天然詎勞人署部雲去磵戸開雲来岩舍護於
其開護間散步遵熟路
題鄒一桂杏花用乙巳韻
花在忩前畫室中為同為異理堪窮小山識得便宜處
一例芳葩不落風
池上居
難為渟乃易為瀉易得瀑成難得池疊石層層堰其尾
不惟一也且三之
俯欄真是暢清娱魚躍鳶飛上下俱宜是東峯孤月印
三潭不異對西湖
雖云夜月印潭佳却未清宵一對齋秉燭設如耽玩景
周書無逸涉忘懷
清諧堂題句
清近明兮諧近歡坐堂思義永心官事經閱久逢人畏
詩到題多著句難諧學八音悦耳正清當四目闢門寬
設云佳景庭前會却是斯之未敢安
琴峡亭
石上泉流偶會斯安名立字遂琴之巊㟰者及漻淚者
那較知音與不知
宴坐齋中成詠
初到暮春似仲春隂寒花事一無有小駐六朝如廿朝
回暖棉輕换皮厚柏蒼松翠固無改紅者杏桃綠者柳
予之喜者寧在兹麥發於阡禾種畝然而喜中恒帶愁
愁盼蔵西軍驛糾蔵固雪區西更大長夏弗消冬益富
(叶)昨年臺報至秋末原稱廓爾喀賊走(上年夏間駐蔵大臣慶麟等奏)
(報有廓爾喀部落侵擾後蔵西邊之事因為之撥兵籌餉命鄂輝成德巴忠等駐往辦理至九月中自山莊迥)
(蹕至御圍日即據慶麟等奏稱賊人聞大兵將至已釋圍紛紛竄遁因屢行傳諭不可以賊退即行撤兵若賊)
(人聞我兵已迴復潛出滋擾成何事體必當示以兵威使知畏懼或傳喚伊頭目前来嚴飭立定疆界不敢再)
(犯方為得體嗣鄂輝等先後到彼節次據奏賊匪本可立即殱除總因天氣甚寒雪山阻隔現在大兵由第哩)
(浪古迤北山下覓有小路冰雪稍薄之處先用牛隻跴過跟蹤步行攀援前進正月十三日已齊抵宗喀地方)
(開賊衆等現在聶拉木界所俟官兵到彼尚有乞求申訴情事自當相機恩威並用以期迅速蕆事等語計此)
(時早應辦竣何以尚未奏到半年以来朝夕盼望郵章為之弗置)自兹朝盼及暮詢展
轉遂至半年久安南之事則已定黷武有戒弗窮究(叶)
佳山水間富麗春慙愧居心祛物誘
雨花室庭梅四絶句
初到庭梅蓓蕾微五朝暖烘作花菲盧龍不賣田疇者
何解迎人送客歸(將以後日旋蹕)
清高乍見向南枝不藉人工巧護持(以盆梅植庭中兹已成樹花頗繁茂)
(不藉人力棚架遮護自能發生信造物生生之理本乎自然也)數典設如稱梵帙此誠
天女散来時
山中高士品真稱(去聲)林下美人語涉纖我自偶然相值
耳謾尋章句詡虀鹽
来時本欲無言去何意相看冰雪姿丁未庋斯長卷在
可能餘幅罷書之
題董誥梅杏寫生
杏花開日梅花落此是南方例則然北地一籌較勝者
梅英杏朵鬥齊妍
雨花室據深谷向陽庭植梅株竟與杏花同時開放
向駐田盤曾命董誥圖之兹復對花題句
東竺菴
天竺本西方胡乃東亦有斯菴具斯名由来亦已久處
據山之阿有泉繞左右盤以松占勝而此乃以柳柳徑
度幾曲蓮宇棲平畝向陽地氣潤花木無不茂(叶)山僧
善種植以博遊客走慈柏與古杏曾屢拈吟手相逢一
囅然晤此無言友
題東竺菴慈柏
松以千年稱柏以萬年號(柏久於松見羣芳譜)是柏久於松禹植
古曾耀(見類函山川紀異)兹則以慈名古也重兼少鬱葱羣枝
擢盤屈一本抱(叶)偶橅米芾帖甲松乙柏誚凌霄不自
立柏見吐子效柏豈有是哉顛語真堪笑
每愛芾字而薄其詩謂之顛語至末句更云青松本
無華安得保歲寒則更不知何謂張照頻臨此帖何
未致一語耶
雲淨寺
山寺白雲中寺淨雲亦淨舒卷任以天隠現隨其性恰
如懸兩鏡光光自相暎尋寺披雲關倩雲封寺徑雲寺
各不知而以成吾詠
含遠樓有會
巖樓出樹高含遠名實美拾級開八忩萬景延戸裏近
弗遁厥形遠莫藏其委騁目固怡情會心别有旨舊宇
概九州新疆闢萬里是胥方寸含其遠更孰比民之衣
食計地之安宴理籌之以旰宵憂之無終始五字詠樓
中在彼不在此
霞標亭
凡據山之高即可云霞標數典避暑莊(避暑山莊内有景曰霞標)
(皇祖所題額也每年駐蹕必有吟詠)非殊亦豈遥彼吟昔難數(上聲)此詠惟
今朝咄哉忽自笑拘墟意失超
農樂軒
水向南流漸就平開塍引水課耘耕幾間茅舍稱農樂
農樂情形那易呈
手腁背曝常懷苦率土屢綏方惬心以此憂多樂恒少
瞻題七字愧成吟
潄瓊軒
盤谷富於泉處處有流水激石必成聲聲色隨喻擬是
處曰潄瓊一字兼兩美瓊色潔鮮方瓊聲清莫比既宜
耳之聆復惬目之視子荆雖誤言其實善會此
受宜居
受宜詎為(去聲)已身宜政理物情恒念之一有弗宜是孰
咎兢兢敢懈日孜孜
度大嶺四絶句
前朝策馬花無信六日暄催花簇芳比似姑蘇香雪海
(姑蘇鄧尉山一名香雪海六度南巡無不題句已丑過此嶺時杏花正放有鄧尉香雪難相傲之句昨十三日)
(策馬過嶺時花尚含蕾駐蹕六日氣甚暄暖今日旋蹕度嶺則萬花齊放色已爛漫宛然如香雪海風景也)
憑輿那辨送来香
六日暄晴一夜隂盤中花事備搜吟甫過嶺即雭&KR1268;作
感謝山靈迎送心
初霏佳&KR0584;旋成雪曰慰曰虞難置情(早間初霏細雨旋即成雪方喜霡霂)
(優霑又恐氣寒致凍有礙新出麥苗一時慰虞為之交集)自識籌農無定慮當春豈
忽望時晴
高原塵净低隰濘為念長塗苦旅人復憶利農此何礙
脩除兵役賞教均(今春膏澤本渥兹又得雨雪低處未免泥濘雖塗間行李衆人或致霑濕)
(而究與農田有禆不嫌過多因降旨賞給嶺上修道兵夫銀二百兩其嶺下修道兵丁令劉峩查明每名賞銀)
(二兩以示恩䘏)
順義縣行宫遣愁六韻
往来十二朝瞥眼訝晨宵遍野麥青壠圍墻柳綠條不
嫌雨致濘况喜雪全消(途中泥濘此行程所恒有無足介意况天已開霽積雪全消其)
(不凍可知矣)慰懼意鮮定耕桑念切焦逢人頻致問後語恐
猶饒(今日城中王大臣等迎蹕召見時詢以麥田究竟是否有碍均稱春澤優霑雖雨中帶雪並不致凍)
(實無妨碍然恐欲慰予繾念故為此語仍不免退有後言此為君之所以難也)五字遣愁寫愁
多實自招
御園即事
遊盤雨雪遇迴途(月之十二日自田盤迴蹕適遇雨雪途中間有泥濘之處)旅役潦
艱厪念俱歷攬原田誠慰慶言旋家室衆歡娱(邇日天暖隨行)
(衆役早已至家亦忘其䟦涉苦矣)陡思塞外凍或有並閱奏来礙並無
(昨因雨雪漸寒風自北来恐張家口外風雪或大蒙古語所謂輸爾寒漢語譯即春雪風凍最碍牲畜因命馳)
(詢宣化都統烏爾圖那遜等兹據奏張家口内地氣寒凉本無秋麥大田尚未普種春令得此雨雪浸潤實属)
(有益無損且隨下隨消口外牲畜不致寒凍而青草易於發生於畜牧尚有禆益等語覽奏為之稍慰)中
外萬民方寸裏春園那得暢觀吾
山東巡撫長麟河南巡撫梁肯堂各報得雨詩以
誌慰
季春之廿蹕迴盤值雨微嫌行路難山左河南同日霈
省城各郡萬民歡(二月中旬京畿得雪先後據長麟梁肯堂奏報山東河南二省亦同日各)
(得雨一二三四寸不等兹又據長麟奏東省地方自二月得雨三次迄今兩旬有餘土脉尚潤正當播種榖子)
(棉花之際尤須雨澤今濟南省城於三月二十日自未至亥得兩四寸並據各府州属稟報是日得雨三四五)
(寸不等又據梁肯堂奏稱開封省城於三月二十日得雨五寸其歸德彰德衛輝懷慶河南南陽汝寧陳州許)
(州汝州陕州等属稟報亦均於是日得雨自二寸至六寸暨深透不等)所嫌者小(自盤山迴蹕行)
(程不過兩日途中雖遇雨雪略致泥濘今扈從人衆到家久忘䟦涉之累是所嫌者甚小也)所歡衆
(豫東二省距京千里而遙乃與京畿同日渥霑膏澤大雲普被農慶同占尤堪欣慰是所歡者實迥逾於所嫌)
(也)益慶何脩益不安昨並甘凉知被雪(昨署陕甘總督巴延三奏蘭州)
(鞏昌平凉慶陽甘州凉州各府属及秦階涇肅安西各州属稟報於二月十一二及十八九至二十八九三月)
(初五等日各得雪自一二寸至四五寸不等時屆春融雪消土潤於耕種甚為有益等語仰荷鴻施有加)
(無已惟倍深兢惕不敢稍自放心耳)惟欽保泰敢心寬
詠白玉如意
俗樣都教剷削之本来玉貌净真披鄙哉厚薄為貴賤
(賈誼新書載陶朱公語家有白璧二其色相如其徑相如其澤相如然其價不相如一者千金一者五百金何)
(則側而視之其一者厚倍之是以千金云云今之玉工泥於此語以厚者可得倍價往往不去瑕玷惟取其質)
(厚製為俗樣以牟重利真可鄙笑因命加剷削俾完良材真面斯亦寓返樸還淳之意耳)信矣樸淳
勝巧竒入目方堪號如意忘言得以引清思設還絜矩
論文體却喜昌黎有正辭
齋中
齋中閒坐忽慚吾政簡心清敢恃乎自審幸而八弊絶
(向作古稀說謂前代之弊政有八曰強藩曰外患曰權臣曰外戚曰女謁曰宦寺曰奸臣曰佞倖自審幸皆免)
(此)那辭仍此一憂俱(嘗謂洪範六極自省幸無其五而不能去其一者曰憂如雨暘水旱)
(及一切有間國計民生者無不先事為之盼望籌慮盖此憂不能去亦不敢去詳見上年讀洪範作)
天高地廣人民衆上敬下安衣食圖祈歲莫嫌歉歲有
(一嫌歉歲必致諱灾此不可不慎也)知難或可大難無
西直門外作
又值
常雩龍見辰還宫齋宿肅心神快晴十日氣和暖迅矣
風光夏代春
昨慮春寒凍麥苗每於報雨慰兼焦兹看綠野芃芃起
餅餌香風庶可要
山西巡撫海寧奏報得雨詩以誌慰
隔日奏来因路遥原為同日沐
恩饒(山東河南兩省均於三月二十日得雨昨初一日奏報到京山西省亦同日得雨因路遠是以奏到)
(較遲一日)如斯廣被誠希有况復通霑豈易邀(據山西巡撫海寧奏稱晉)
(省入春以来雨雪頻霑兹省城地方於三月二十日自子至午得兩三寸並據通省各府廳州縣具報十九二)
(十兩日各得兩二三四寸至五六寸及深透不等時交榖雨得此應候甘膏不但二麥暢發大田亦可乘時播)
(種民情甚為歡慶等語)麥固含含吐新穗黍欣續續發初苗農功
南北胥堪慰切盼蔵音祗益焦(今歲不特京畿省亦天澤優霑南北各普)
(被甘膏農功大有禆益誠堪欣慰惟將軍鄂輝等辦理廓爾喀軍務計日早應蕆功尚未奏到為之朝夕盼望)
(殊深焦悶耳)
雩祭齋居疊去歲詩韻
昨歲希雲起兹晨喜旭晶盖緣膏澤渥足惬耨耕情齋
處諸緣静依然遠慮生郵章盼
天佑助順釋心怦(將軍鄂輝等辦理廓爾喀擾西蔵之事以阻雪驛章遲至兹又經月餘未)
(見蕆功之奏雖非緊急軍務惟仰冀吴貺佑順速成釋此怦怦耳)
湖北布政使陳淮奏報荆州展賑及雨水情形詩
誌欣幸
去歲荆州水灾重始終其事實陳淮(上年六月二十日荆江泛漲冲决隄)
(塍將荆州西北兩門冲間城中水高一丈七八尺兵民被灾甚重時布政使陳淮適自長陽縣查賑迴至該郡)
(設法同將軍紥筏僱船分投救渡並將府倉米石按大小口散給而八旗綠營兵丁亦即運米各借一月口糧)
(以資接濟馳奏到日即降旨發帑二百萬兩觧往以備工賑之用兵民等幸而不至失所)用寬疎忽
前之罪更勵承宣後鮮乖兹以賑竣民氣復更加雨足
歲功佳(荆州灾後節經降旨撫綏蠲緩今歲新正復將被灾較重之江陵監利二縣展賑兩月公安黃)
(梅漢川三縣展賑一月兹據陳淮奏稱督同地方官照正賑章程核明銀數即時給發復親往各縣抽查並詰)
(問領賑民人俱各相符現届青黃不接之時小民均霑實惠並稱察看沿途麥苗暢茂菜荳長發詢之農民僉)
(稱臘雪深至盈尺二月以後雨水暢足及交三月連日晴霽早麥已經含胎吐穗豐稔可期且塘堰水足可以)
(及時栽種早禾各属稟報糧價亦俱平減民情極為寧貼等語灾餘元氣漸復覽奏可稍釋南顧之憂矣)略
舒南望憂憐意曰幸曰欣敬與皆
雩祭禮成述事
今歲
常雩幸澤霑籲惟此後若時占玉為國寶(用國語王孫圉聘於晉言)
三成奠樂以
神歆九奏嚴益用屏營希有假敢辭祈稔望無厭受
天永祜殊前古敬畏承餘勗鞏謙
池上居
年年池上有詩吟率以農功誌切心較去歲佳先一月
(上年春澤雖霑三月半至四月半頗覺乾旱於四月廿一日親詣黑龍潭虔禱隨獲連朝大雨因有詩誌慰)
(今春雨早沾透尚慮或多麥稔可期是較上年早霑一月矣)幸今春早被甘霖忩前
夏故森松盖郊外昨看芃麥鍼(昨以見郊雩祭禮成返御園外麥苗長發)
(實為欣慰)慰裏敢忘怵惕志益謙損滿静中斟
御製詩五集卷四十六
