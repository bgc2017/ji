御製詩五集卷三十二
古今體五十三首(丁未六)
香山迴蹕至静明園之作
兩次濃雲落雨纖(昨十一日十三日兩次得雨俱不過寸許)却憐總未被優
霑今年慚似昨之况(止年駐蹕香山三日亦值望澤今仍似去年景况為之慙悶)五
日期仍六不詹山色泉聲愁伴侣松竒石詭肯貪淹静
明路便靈祠在(天下第一泉即龍神祠在静明園内迴蹕路經詣祠虔申籲禱)叩請
甘膏瀆豈嫌
第一泉
龍神祠請雨疊去歲韻
昨幸麥苗蔚今看麰穗葱最憐報秋景益切籲
恩衷霈澤優其渥省躬慚且忡民天庶幾鑒翹首望雲
空
題樂景閣
閣據玉泉中泛惟舟可通山明水秀納李畫(唐李昭道工界畫樓)
(閣)杜詩同祇切望霖苦何曾樂景融鳴榔教竟過敷政
覲臣工
含暉堂視事
堂與東門近疇咨前席俱(堂在静明園東門内是日於此宣見廷臣視事)勅幾
隨處可厭見敢云乎精一道甄筦寬嚴政協樞含暉如
繹義私照奉其無
清音齋
誰是清音者無過松與泉謖中仙籟合淙處俗塵湔古
意一齋永
奎章兩字懸(齋額御書皇祖)設逢愁雨際今
昔想同然
賦得滄海遺珠(得淵字八韻散館題)
滄海水歸極物無弗育焉獨稱蚌含澤有似月輝川弗
禁量斯大如遺德乃全魚殫信癡耳龍守試防旃賣櫝
玫瑰飾照乘十二連語誠隣詭誕流豈擇方圓象㒺得
於幻重華捐在淵取材如擬喻却慮失其賢
降旨緩徵直隸春間缺雨三十一州縣歷年新舊
錢糧詩以誌事
昨年臘盡優霑雪今歲春三却望霖幸是京東澤猶渥
(上年直隷各屬臘雪優霑今春以來雨澤未能普遍所辛自薊州迤東遵化永平并寶坻寧河天津一帶得雨)
(深透二麥秀實大田亦已青葱可望有收)憐斯畿右暵將深(兹據劉峩奏自保定迤南等處)
(地方得雨多寡不等其僅止一二寸者望澤甚殷所有上年被災之安州等十七州縣内除清苑蠡縣安州高)
(陽趙州隆平寧晉曲周雞澤任邱等十州縣現在大田已種齊全麥苗聳秀且已於平糶案内每石請減銀一)
(錢足資接助其安肅望都肅寧宣化萬全懷安西寧等七州縣暨本年缺雨之良鄉涿州順義景州阜城交河)
(獻縣故城寧津等九州縣又冀州暨所屬之棗強并四十九五十等年被旱本年又復缺雨廣平府屬之永平)
(廣平磁州清河大名府屬之大名元城開州東明長垣清豐南樂等十三州縣又天津府屬之慶雲鹽山二縣)
(共計三十一州縣本年均因雨澤稀少麥收不無稍減等語畿右一帶因旱麥收失望深堪厪念因即降旨將)
(本年并節年應完新舊錢糧倉穀一併緩至本年秋收後再行徵收以紓民力並於京城設壇祈禱籲冀甘霖)
(即霈俾得及時赶種庶幾甦我農民耳)登場麥已全失望卜廪禾猶切繫
心州縣緩征逮新舊愁農七字愧成吟
河南巡撫畢沅奏籌買運京麥石事宜詩以誌事
春雨未優霑麥收將致歉凡事應豫籌宵旰怠何敢南
方慶時若嘉音每披覽北省乃不齊澤渥豫晉陜(今春北省)
(雨澤山東迤南尚可迤北望雨直隸迤東亦可迤西亦望雨惟河南山西陜西俱奏報雨水優霑二麥可期豐)
(稔)麥秋可卜稔市價胥大減晉陜遠豫近酌劑調豐儉
况可一舟通而無山路險降旨詢撫臣奏至黃封檢(昨因)
(近京一帶春夏以來缺雨麥價較昂不可不預籌民食豫省大河以南上年麥收既稔今春復雨水調勻麥價)
(平減因馳諭詢問畢沅令其酌量採買運京以備平糶兹據奏至民間積有餘糧雖時屆青黃不接糧價有減)
(無增反覺穀賤傷農可以和糴等語)豫正慮傷農價買民欣感五萬石易
得即可運以艦並籌應征穀亦可易麥斂益善不妨多
經理已示範(並據奏稱豫省春雨優霑來牟又復告稔民間除留備家食之外均思糶賣所餘以)
(供應用因而糧廣價賤今乘此二麥漸次登場倉箱寬裕之際小民正以得售為樂現在買麥四五萬石運京)
(不但民食無碍且於問閻生計有禆並請將前歲歸德一帶截留漕米三萬一千餘石尚未買補運京一項亦)
(可一體買麥抵米運至水次交倉存貯俟今冬糧船起運時附搭運通實屬一舉兩得畢沅所辦甚為經理得)
(宜覽奏為之欣慰即批令速行妥辦盖豫籌民食多多益善耳)豫增閭閻計燕資餅餌
噉披章為之慰經濟誠無忝獨思子與言(謂對梁惠王移粟之言)
未免意為欿
四月廿一日詣
黑龍潭祈雨即事四首
甲(辰)乙(已)丙(午)原常望雨寸滋三四未祈參(甲辰乙已丙午三年)
(春末夏初雖亦望雨然均於四月中旬或月杪間得雨三四寸不等麥秋仍可有收是以前此三年並未詣)
(潭祈雨)兹三四寸膏胥靳虔請平明特命驂
仲春中澣已微望荏苒望增過暮春敢以長(上聲)年怠民
事仍當步禱以躬親
常雩典重祀精嚴步遠失儀罪益添(昔年雨之常雩若遇缺時每自)
(齋宫步行詣二里有餘且)(壇以申虔禱但齋宫距重予壇不啻常雩行禮一切儀節嚴今年踰)
(七旬有七自揣精力雖強然勉力遠步轉恐於對越之下或蹈失儀之愆是以却輦乘輕輿詣壇至)
(垣外降輿步入至行黑龍潭則自碑亭至拾龍神殿不過三十餘級而禮又祇三叩故降輿級而上)
(非致敬於此而敢䙝越於常雩也)今日祠前祇三叩故仍拾級請
優霑
憑輿歷歷攬田功高麥將蔫低麥芃(自御園詣地潭所見道旁高麥苗)
(間有將蔫者而低窪處所猶覺青葱彌望若早晚即得雨深透尚可望半收也)自咎孟春心涉
豫憐他汜勝望成空
夜雨六韻(四月廿二日)
晚雲生靉靆夜雨落廉纖忽聽簷聲作漸增衾爽添達
晨望頻切逮午勢微嫌(夜半聞雨聲猶時大時小凌晨後得數陣勢頗綿密至午初又)
(復放晴劚地僅三寸許)潤澤纔三寸憂眉猶兩尖慙無一誠格絮
有小言詹顔腆仍默祝渥膏冀續霑
詠和闐玉倣周蟠螭壺
春秋玉貢至京師量質恒教匠氏為玩器最憎雕麗鳥
古壺雅合琢蟠螭方圓略異分卿士宗廟常因贊禮儀
必有關雎麟趾意乃堪法度效周姬
題宋人西園雅集圖
公麟然否實公麟古筆知誠出宋人跋語奚妨去其贋
長圖益足尚斯真衣衫如篆渾唐法(是卷畫法渾厚生動蒼秀開張非宋)
(名家不能幀中本無名欵後有跋識亦無名乃妄日為李公麟筆而不免蕪雜舛謬因命去其贋跋以存其真)
(圖中諸人衣褶用筆圓勁如屈鐵有古篆籀遺意憶及内府有唐人十六應真長卷用筆正與此圖相類向曾)
(題詠定為唐人真蹟畫品在僧繇道子之亞因取以印證益信此圖深得唐人用筆三昧)蕉石生神
異李皴(是卷佈景古茂雖用公麟之事而法畫則全異公麟蹊徑也)名欵設惟徵故
紙是為求劍刻舟倫
右卷續入石渠舊題為李公麟西園勝會圖幾暇重
加披覽見其佈景古茂雖用公麟之事而畫法則全
異公麟蹊徑因命内廷翰臣等以米芾西園雅集圖
記校之其人數位置皆合惟第二第三叚敘次前後
不同盖文章畫趣各適其適固自無妨也至用筆蒼
秀雄渾生動開張人物衣褶有古篆籀遺意與公麟
所畫用筆不類雖幀中無款自屬宋名家手筆正不
藉假託龍眠以增聲價耳幀後不知何人捨記而别
作識語且記中十六人僅止十一又訛李端叔為李
公擇僧曇秀為道潛甚至兩見東坡三見王銑又訛
詵作侁舛謬蕪雜之處不值一噱盖陋者偶得是卷
妄為綴識不自知其蛇足也爰命裁去偽跋改題宋
人西園雅集圖籖以存真面既於圖中諸人親書其
名並識如右
詠漢玉辟邪
威儀漢室可思哉獸號辟邪邪不來弗共滄桑為變幻
大胷依舊守魁堆
覺生寺請雨三首
傳臚有事入京都竺宇平明過便途遂詣拈香禱霈澤
那辭倦極仰虔呼
御園昨實滋三寸十里斯遥三寸無(廿二日夜半得雨至昨午開霽於御)
(園劚地騐之入土三寸此地相距不過十里雨勢較小并不及三寸也)却報龍潭四寸被
(因問皇子輩昨在龍潭祈雨者彼處雨勢如何據云約四寸許)其然能信豈然乎
緇羽分祈各盡誠(此寺係僧人誦大雲輪請雨經龍潭則命道流等上章叩請兩處並命皇)
(子等朝夕拈香以申虔禱)那關昭假在躬行(昨廿一日躬詣龍潭步禱次夜雖得雨仍未霑)
(足敢云誠感所致惟益深慙惕默叩上蒼鑒佑續霈甘膏耳)協時調幕瞠無術致
此旁求愧益生
河南巡撫畢沅奏甘雨普霑並麥收分數詩以誌
慰
前年豫齊歉齊輕而豫重豫盖已洊饑(前乙已歲山東河南均因缺雨)
(成災而河南則旱久連歲不登較之山東偶被偏災者尤重至上年兩省雨水充足二麥秋禾俱獲豐稔合計)
(收成約均在八九分以上去冬今春豫省雨雪優渥而山東則不能一律普霑是以現在麥收情形又覺豫勝)
(於齊也)齊則偏灾降(叶)昨歲胥登秋吾民受恩總冬春豫
霑膏齊乃不齊並(叶)屢接豫撫章優渥各屬統兹約報
麥收九分有餘綜覽之為歆羨此何向隅恐(節次據畢沅奏報豫)
(省各屬春夏以來雨水應時兹因會勘河工由省渡河而東於四月十六日起至十八日止甘雨淋漓優施兩)
(晝夜省城及開封衛輝歸德彰德各屬均報同日甘膏渥沛遠近普霑不但麥粒飽綻各項襍糧俱得滋培長)
(養其已經刈麥之區又可翻犁播種秋穀並據彙報通省一百八廳州縣二麥約收分數合計九分有餘目擊)
(城鄉市集到處歡闐糧食充盈價日平賤等語羨豫省之時若值此地之望霖慰不抵愁曷勝慙愧)麥價
日以賤秋田胥佈種更稱贖迴地十之八九返(叶畢上年沅)
(奏豫省灾區地畝有山西富民放債準折之事節經申諭曉示減利聽其迴贖畢沅辦理得宜上年節次奏稱)
(八月以前贖過地三十萬五百餘畝又自九月至十月復贖過地二十六萬三千一百餘畝兹又據奏自十一)
(月至正月底又贖過地四萬一千九百餘畝統計已贖迴地共六十萬五千餘畝約有十之八九覽奏為之欣)
(慰)額手慶民蘇元氣庶復鞏惟是廑山左繾念愁心孔
倚虹堂進舟至樂善園即事襍詠
臚唱明廷得狀元迴輿清曉出城門倚虹堂畔輕舟俟
便可溯源涉沼園
返駕詢
安罷十年(自丁酉年以前每有事進官及返駕必先詣暢春園請安兹因臚傳蕆事於此)
(登舟還御園迴溯流隂荏苒此景不可復得已逾十年矣)流隂逝水弗遷延滿期慶
典舉辛丑(辛未歲因祝大慶慈夀六旬始搆此堂至辛巳辛夘每遇輙加丹雘滿望至辛丑年)
(大舉九旬慶典而此志未逮撫今追昔能勿愴然)迴望軒亭益悵然
麥田近水綠如油結穗原堪過半收却憶昨經高阜處
(舟行所經觀近水處麥田葱茂秀實收成尚可過半然昨於覺生寺傳餐彼處廿二日夜得雨竟較小見高阜)
(麥苗多有黃蔫者即日内得雨優霑恐收穫亦不能得半也)收難望半越增愁
知新温故無止境顧行為言有進階觸目堂名思舊集
略無一句可中懷
題含清齋
撫序正清和溪齋偶此過(向年舟過此樂善園每值四月故題此齋多與清和相提)
(並論)已當四月杪又别一年多(去年未至此遊憩)青徑蕪深隠綠
隂樹久摩(所謂交枝佳蔭也)云清信清矣奈匪意和何(時正焦切望雨)
(故云)
藴真堂
樂善遠劉蒼奉誠近禮王(樂善園舊為康親王別墅乾隆戊戌復王封號為禮親王)
(是園盖取漢東平王蒼為善最樂語意名之歲久日就荒圮亭榭無存王以其地臨長河岸傍為御舟往來所)
(必經奏進求充御苑按唐書馬燧傳載納其安邑里舊宅為奉誠園之事故元微之奉誠園詩有云蕭相深誠)
(奉至尊舊居求作奉誠園興廢之慨今昔同之因允所請稍加葺治復其舊觀予既不忍湮其跡矧予早歲亦)
(以樂善顔堂顧名深愜素懷遂書原額揭之楣間屢有吟詠)因之稍葺治偶爾備相
羊真意藴含處詩情委宛蔵却無暇久坐得句便開航
萬夀寺瞻禮作
邇歲每斯歷祇園却未停今朝有餘暇初地况常經松
柏增古色岡巒無俗形(佛殿後假山嵯峨松柏葱鬱皆明代物也)不堪翹首
望祝
嘏頌書屏(後殿設屏書御製恭祝深感慈寧萬夀頌文瞻讀之餘彌慕)
賦得良玉不琢(得淳字八韻朝考題)
不琢難成器又稱不琢珍(二語皆出禮記)究當從孰是盖在返
其淳應戒雕幾細乃全德采神圭璋原特達蒲穀或渝
純(蒲穀乃周製或近於琢矣)為想唐堯大曾聞山擲真設云比君子
允貴養賢臣必佩思無斁酌中慎有倫俗工俾去巧(吳中)
(俗工所製玉器向惟志在牟利每多費雕幾務求新樣以致良玉琢損轉失古意故每見必屏置之邇來亦漸)
(知規仿古式是亦返樸還淳之意耳)庶弗忝貞珉
命謝墉往閱洪湖清口水勢伊具摺稱誤請罪寬
之并誌是什
謝墉視學迴因問洪湖勢乃稱湖如盤不能納水至(去冬)
(謝墉以江蘇學政任滿迴京詢以地方情形據奏現在洪澤湖形勢如盤不能納水等語)前歲淺則
誠去歲潦已潰(洪澤湖水前歲因上游河南安徽等省雨澤稀少淮水來源未能暢旺以致湖)
(中存水較少當經諭令畢沅前往桐柏山疏濬淮源虔誠祈禱且以盈虚消息之理度之恐淮水必有盛漲之)
(時令該督等加意預防昨年七月初江淮間大雨清水黃水及運中河果同時並漲以致李家庄等處隄工漫)
(缺並遣大學士阿桂前往同河臣等次第堵閉奏稱清口以下直至會黃河口深通暢達高堰誌椿現存水一)
(丈一尺五寸即更預籌收蓄俾湖水充裕以備今春敵黃濟運之用果如謝墉所言豈冬三月之内湖水旋有)
(消涸之理)豈其冬三月旋涸湖重匱每接河臣章從未言此
事或者為欺飾不可顢頇置因即命墉往共河臣親視
(叶)兹據墉奏言源委窮次第(予於諸臣言事兼聽並觀從不預設成見亦不肯顢)
(頇了事近接河臣章奏從未有言及洪澤復有淤墊之事今春以李奉翰所奏洪澤湖上游淮水兩次報長會)
(歸下注高堰誌椿長至五尺九寸已將東清壩口門拆寬至三十丈使湖水多出以暢東注之勢一摺令謝墉)
(閱看據云湖水淤淺之說前歲得自道員王兆棠今歲二月間王兆棠來京仍有此語因慮河臣所奏或有虚)
(飾不可不究其實遂命謝墉前往會同河臣親加履勘兹據謝墉覆奏會勘洪澤湖水勢深至八九丈及十丈)
(不等淺者亦在一二丈之間實無淤墊自知冒昧并請議處是前此謝墉並未身履其地徒以耳食之言率行)
(入告今此事既已明晰伊亦心服其議處原自可寬然非斷於事先據實辦理其能免無識者之有後議耶)
湖深誠如前清口流暢遂禦黃既有力運河亦無弊自
知耳食訛詳陳並請罪既已悉河工原可寬吏議聽觀
審政源明斷存心地
題含淳堂六韻
別墅梵宫近(堂為聖化寺別墅康熙年間所建堂額乃聖祖御書)林深佳蔭攅
經年來閱武(香山之健銳營與兹所閱西頂之火器營率經年一閱所以均賞賚校武藝遂為常)
(例云)便道憩傳餐兩字
奎章仰千秋治法觀持盈誠不易返樸更云難庶政胥
勤理軍書更細看(今早於此傳膳辦事適接常青報到奏稱三月廿二廿三及廿六廿七等)
(日逆匪竞敢率衆直逼郡城常青令游擊蔡攀龍等領兵並率同義民奮勇擊殺先後殱戮甚衆並有賊目莊)
(錫舍等悔罪投誠殺賊等語常青辦理甚合機宜此時消息已轉不難計日蕆事因加奬諭並授其子為三等)
(侍衛賫恩賜玉韘佩囊等物前赴軍營省視以示優眷并允所請將蔡攀龍超陞副將又特賞給花翎其義民)
(之陣亡者亦諭令照兵丁之例加倍賞恤盖行軍之道非信賞必罰不足以鼓勵戎行而每當接到軍書之際)
(更不可不詳細閱看以定其功過也)亦惟明賞罰敢不慎其端
閱火器營兵
火器營分建長河西岸濱(癸巳年於西頂北之長河岸建盖營房移城中火器營兵)
(之半於此居之其地去城中稍遠俾得專心習勞肄武技藝益臻純熟)俾之遠城市益可
致精純九進閱真練(每大閱火器營操演九進始發連環鎗其日行小操則三進即發)
六韜匪漫循雲梯一例賞施惠本應均(昨駐静宜園閱健銳營兵分別)
(頒賞兹來閱視非徒簡其技勇亦所以均恩賞也)
見幾
嘗讀繋辭傳見幾曰君子設其俟終日毫釐謬千里馳
驛易閩督往臺灣經理(上年冬至月臺灣逆匪林爽文等糾衆滋事黃仕簡任承恩帶)
(兵前往勦捕節次據奏分兵堵禦零星殺賊並不知埋根首進直搗賊巢予即慮伊二人必有互相觀望畏縮)
(貽誤之事於正月初十日適李侍堯陛見來京即將伊調任閩浙總督馳赴福建辦理一切軍儲事宜而令常)
(青飛渡臺灣專俾以督率勦辦賊匪之任)甫於到臺灣前一日事否鳳山得
復失三千軍敗北(叶稱常青於三月初九日到臺灣即奏總兵郝壯猷帶兵勦捕南路賊)
(匪遇賊攻圍衝截官兵竞至潰散鳳山縣城已經收復旋又失守郝壯猷退回郡城所帶兵丁三千名潰回者)
(僅止七百餘名郝壯猷及敗殘兵於初八日陸續至郡城此總由黃仕簡安坐郡城調遣失宜郝壯猷不能督)
(率奮勇以致敗衂其罪實無可逭並查參黃仕簡任承恩二人一南一北株守遷延漫無籌畫種種誤事之處)
(果不出朕先幾所料因降旨將郝壯猷於軍前即行正法以為玩誤退縮者戒其黃仕簡任承恩俱行挐問治)
(罪即授常青為將軍令恒瑞藍元枚二人為參贊俾事權歸一得以迅奏膚功)賊勢益猖狂欲
攻郡城邇設非常青至事不可知矣(自鳳山復失後賊勢益為猖獗乘勢)
(竟犯府城相距十里之外設非常青即時到彼則黃仕簡尚在彼以其老病昏懵一籌莫展必致為賊人所劫)
(否則以身殉之尚復成何事體雖么䯢小醜終不難辦理蕆事但曠日持久臺郡地方良民為賊蹂躪益不可)
(問矣)幸藉老成臣鼓勵士氣起今日接飛章戕賊新壁壘
賊黨悔罪投用以殺賊匪(常青年逾七旬而精力勇往到臺灣後節次所奏經理調)
(度頗有方略據稱南路賊匪攻擾郡城官兵義民等奮勇勦殺斬獲二千餘名經此番大加截殺賊勢披靡郡)
(城安固無事並有賊目莊錫舍帶領二千餘人悔罪投降常青恐其或有挾詐情事因令殺賊自效方准其降)
(所辦持重甚合機宜一俟續調粤兵到日先即統率將南路賊匪掃淨合兵直洗大里杙賊巢務將林爽文及)
(餘賊目一併生擒以正刑誅覽奏為之欣慰此時消息已轉機會甚佳自可計日告蕆迴思此事轉移之機實)
(賴惟信上蒼默佑俾予燭及事前早為調置得以無誤予賞必罰慎重嚴明仰承助順佇盼捷音以)
(靖海疆耳)郡城得以安羣賊散披靡惟待調兵至賈勇賊巢
洗迴思轉移間實賴見幾耳見幾豈易哉
昊貺蒙佑啟貞吉
天助順誠明傳(去聲)合旨
繫辭下傳曰知幾其神朱注以為釋豫六二爻義其
爻曰介于石不終日貞吉朱注又以為其德安静而
堅確盖訓石之義引而未發也予則以為石喻不動
乃訓誠也中庸曰誠則明明始能見幾不動而誠則
介石實為見幾之本若夫石之堅確不動似與不俟
終日之速有遌然而不遌也幾者動之微吉凶之先
見苟見幾矣無以應之是謂失時則又予遲速論所
謂兵事宜速之義然而不基以誠而出於明其失又
可勝言哉由是觀之子思可謂知易矣向釋上傳第
五章亦以為與中庸首章有相合者兹因賦見幾之
什故復闡其義而申論之
雨(四月廿七日)
晚晴無雨望夜半有雲生四鼓纔微墮五更遂暢傾悠
揚疎密勢浸潤渥優情麰麥雖失望(去臘雪澤優霑麥秋可冀有收夏初)
(正當結實之際總以未得透雨二麥遂至失望然大田得此渥澤可以及時播種此即上蒼鴻貺欣慰之)
(餘益增敬畏)黍禾正可耕足稱六七寸真看澮溝盈不敢云
欣慰惟增敬畏并
安徽巡撫書麟奏晴雨應時麥收豐稔情形詩以
誌慰
前年灾重昨偏灾(前歲安徽省各屬旱灾甚重為之預籌截留漕米賞給口糧籽種以裕民)
(食昨年通省内惟定遠等十七州縣中有被水之處其餘各屬統計收成均有八九分亦屢經飭諭大吏加意)
(撫䘏)徽歙南曕刻繫懷大麥收完小麥逮八分不啻九分
皆(兹據書麟奏安徽省今春各屬雨水霑足四月間晴霽句餘大麥收割將畢得資曝曬小麥漸次黃熟早)
(秧插蒔已齊彌望青葱其已割大麥之田塘堰均有蓄水又各乘時翻犁播種市集糧食充盈價值平減各屬)
(開報二麥約收七八九分不等實為豐稔等語覽奏為之欣慰)宜暘割穗羣資曬潤雨
插秧又正佳慶慰吾民獲蘇濟益深敬畏戒盈乖
仲夏池上居
一雨沃心源言泉可試言歷年憂樂在萬姓易艱存敢
懈旰宵已未臻道德藩倦勤八歲待高尚或堪論
詠官窑五絃缾
火氣全無釉氣滋製從脩内趙家司五絃妥貼榴花插
正是薰風解阜時
山東巡撫長麟奏報得雨深透詩以誌事
齊東稱旱處太甚曰東昌因勘河渠駐幸逢&KR1204;雨滂(據長)
(麟奏稱山東各府州屬本年雨澤雖未霑足但俱已屢獲膏澤藉資播種惟東昌府及曹州府屬之濮州范縣)
(等處亢旱尤甚昨因查勘河渠於四月二十七日駐東昌屬之聊城縣適遇大降甘霖自二十七日申時起至)
(二十八日寅時止得雨深透俟查明各屬得雨分寸續行入奏等語)麥麰雖失穫禾黍幸
無殃應沛緩徵諭部文何泥常(昨從軍機處傳諭長麟被旱歉收之濟陽陵縣)
(等十七州縣分別緩徵該撫即應曉示遵行俾閭閻早免追呼兹乃奏稱俟接到部文即行繕刻謄黃殊屬拘)
(泥因復申諭令其速行曉示辦理)
西直門外
北至將臨
祀九重入致齋夘前清氣爽雨後潤烟佳麰麥失望惜
黍禾生意皆(由御園進宫齋宿見此次得雨後道旁土膏積潤禾黍生意勃然惟二麥已過期僅)
(可得半收穫為可惜耳)因思消息理難稱(去聲)十分懷
北至日
方澤禮成述事
去歲
祈膏&KR1204;今年膏&KR1204;霑(去歲北至日尚殷望澤是以長候方澤禮成述事詩有黍禾待)
(膏&KR1204;籲普得垂甘之句今年四月亦望雨幸於廿七日甘霖深透執事之下益增感荷)益因增
感戴况值舉精嚴(祭尚精嚴尤貴乎誠也)歷沐
安貞惠希
寬禮數嫌(自己亥冬至以年屆七旬重定列祖郊壇正位躬詣晉獻香帛俎爵至列)
(宗配位前惟親詣上香其獻爵進俎則命諸皇子恭代庶減升降之節得以專心祼薦數年以來皆照此例行)
八番躬執事(計自明歲至八旬有五歸政之年執事方澤大典尚有八次自當歲歲躬親不)
(敢少懈)籲
佑仰重瞻
啟蹕幸避暑山莊之作
老來畏暑意饒前
方澤祭過(平聲)啟蹕旃麥已半收黃積圃禾仍有望綠芃
田獨馳曕拜先顒若(每歲至避暑山莊日即先至永佑寺曕禮神御)衆仰康
強總躍然(向率策騎啟行擬待八旬始罷乘馬兹猶循舊例亦自揣體氣尚康強如昔也)擬屆
八旬罷鞍馬待之亦祇剰三年
過清河望明陵各題句(有序)
六度南巡洪武必瞻廟貌近兹北眺永樂一奠椒
漿定鼎燕京排衆議而具卓識(永樂十九年將遷都北京諸臣僉云)
(不便主事蕭儀侍讀李時勉言尤峻切成祖怒殺儀下時勉獄雖不無過當然以燕地負山帶海形)
(勢雄偉臨中夏而控北荒誠所謂扼天下之吭而拊其背者金元俱建都於此比建康相去天淵成)
(祖就封北平屢經出塞天險地利籌之已熟故即位後決計遷都卓識獨斷誠非近慮者所可及向)
(批通鑑輯覽曾詳言之)秘衣天夀示百載更有深謀即異代
不能不為護持故乙年是臨是興感慨飾新葺舊
爰命水部之臣發價僱工不惜地官之帑逮去冬
乃蕆事視季春以落成曰廢曰興都關法戒為恩
為怨總拊虚無盖自上澣迴鑾遇閒每以成什逮
兹避暑啟蹕竣詠遂以登篇憶前載度此横杠哀
明陵曾有長句值今日縱觀遠麓思殷鑒可無各
題不拘一律而成近體或古風胥據真蹤即倣昔
巡書新帙
唐宗明祖弗相殊唐則失弦明有需事僨率多咎齊泰
(建文聽信齊泰黃子澄之言削藩鎮以致召禍燕兵已次高資港方為割地之說實屬迂闊論者多右方孝孺)
(而歸罪於齊泰黃子澄余以為僨事之咎三人皆不能辭而其禍本則在太祖聽信劉三吾之言耳)禍根
應識始三吾遷京違議辭江國卜鼎深謀近帝都(此聯意已)
(見前序)宏制倣成奉天殿終於無用若為乎(長陵享殿曰裬恩殿重檐)
(九楹制極巍煥與彼奉天殿相倣為自古帝王陵寢所無按明宣宗實錄載宣宗嘗駐陵下語侍臣云皇祖嘗)
(言帝王陵寢有崇奢麗及蔵寶玉者皆無遠慮云云今長陵規制如此尚得謂之袪奢崇儉乎况為之子孫者)
(又不能慎守神器旋至傾圮苟非我朝為之禁樵蘇熏葺治終不免於殘壞可見徒崇奢麗之無益也)
唐太宗明成祖皆英雄也其處家門事大同而小異
者盖因唐高祖無能為建成元吉之禍又逼故太宗
不得不倒行而逆施若明太祖乃有能為者故成祖
畏而弗敢即動以待後日然使太祖弗聽劉三吾之
言立成祖為太子亦可無靖難之禍矣此盖二帝之
所遇不同有幸有不幸耳
右長陵
獻陵近在長陵右十二陵中儉約首(昌平十三陵内思陵原為田貴妃園)
(寢本無明樓享殿此次修葺明陵始為建置其明時所建者實止十二陵也日下舊聞載洪熙遺詔朕臨御日)
(淺恩澤未浹於民不忍重勞山陵制度務從儉約云云故十二陵中獻陵規模最為狹小)朱氏之君
實巨擘惜乎一載位不久使其臨莅歷多年漢文宋仁
不足醜但盡子職不知他毓德者應為法守然而其時
亦殆哉楊黃下獄因讒口(楊溥黃淮等同時輔太子監國永樂北征還太子遣使迎)
(稍遲帝怒入高煦譖悉徵東宫官屬下詔獄溥淮皆坐繋事見明史二人本傳)是則立儲可行
哉計久長應酌臧否
右獻陵
長陵頌淳樸其言未必允(長陵在明諸陵中規制最為鉅麗則日下舊聞所載宣宗)
(駐陵下語侍臣追頌成祖崇儉之言未足憑信詳見前長陵詩注中)景陵實淳樸觀之羨
德藴(自獻陵外惟景陵規制最小日下舊聞載嘉靖十五年曾稍廓大之然在明諸陵中特為淳樸想見)
(始建時即有崇儉之意)英祖有肖孫儀刑服以近脩政平強藩繩
武業弗隕椓人俾通文涓涓誠未謹(宣德元年開内書堂令劉翀為脩撰)
(授小内使書内官始通文墨掌章奏與外廷往來其後奄人柄政流毒無窮皆於此肇其端也)陳(祚)郭
(循)怒下獄則逞一時憤殿壁繪豳風信知民務本不失
為賢君後世乖厥準
右景陵
親征開釁聽權閹幸得還朝南内潛不以播遷咎王振
翻因復辟恨于謙(于謙當英宗北狩之後排羣議而力戰守不可謂無功宗社者乃以立景)
(泰恨之且信徐有貞石亨輩所嫉於復辟後文致其罪以謀逆律定巘實為冤獄)便些小善何
足紀從婦寺凶豈待占景帝易儲信貪位䦧牆尺布竟
招嫌
按英宗信王振致有土木之難幸而還朝潛居南内
繼因徐有貞石亨等儌倖奪門之功得以復辟乃以
私憾誅于謙翻憫惜王振之忠為之立祠褒䘏其好
惡顛倒至此雖有釋建庶人之繋及罷宫妃殉葬諸
小善亦無足紀至若景泰自即位後即欲以己子見
濟代太子於是黃&KR0939;輩得窺其間遽然疏請遂以易
儲貪天位而恣私欲終於殺禮西山景泰實有以自
取然英宗亦豈得辭寡恩尺布之議哉向題景帝陵
作曾論及之
右裕陵
口宣經義具文徒(明史載帝於經筵畢必口宣賜酒饌劉定之請以例賜無煩玉音自是君)
(臣問無一言相接夫當日經筵進講不過講官等擬撰講章臨期宣讀一過并不若今之有親製御論闡發經)
(義然即此亦屬具文非如君臣日對疇咨國家實政者可比况并此循例數言亦請去之則一堂不啻千里之)
(隔其時政務之叢脞更何待言耶向於通鑑輯覽中曾批論及此)劉定之仍請弗須遂
使情如千里隔相看默乃一言無雪冤幹蠱則誠善蠲
賦省刑不可誣增厰乘時恣煬竈早成家法與亡俱(憲宗)
(增置西厰以太監汪直領之氣焰鴟張羅織内外横行無忌其後厰衛竊柄日漸恣肆逮末世而元氣孱削遂)
(以危亡盖由永樂設立東厰寄宦官以訪緝之任早已作法於涼家法相承中璫煬竈亦無足怪耳)
右茂陵
雖常有善政然亦任中涓(弘治在位十八年中頗多善政然常令東厰廉刺外事其)
(時上書言東厰當革者往往得罪未嘗不信任中涓也)積重原難返去奢果是賢
一倉萬石備鮮(上聲)實博名傳(弘治時令天下設豫備倉每十里積粟萬石及數者)
(為稱職過者旌擢不及者罰之原其意未始非備荒之一策然有萬不能行之勢以一縣地方縱横百里而論)
(綜計天下一千三百餘縣每十里萬石所積之粟不知凡幾安得有餘粟如此之多以供購糴且既視積數之)
(多寡以定黜陟自必官為經理有司志在取盈則苛累横徵勢必不免即令如社倉之聽民輸納出入自司而)
(其侵虧之弊又將不知若何昔朱子剏立社倉亦止能行之一鄉一邑安能例之天下况民生戶口日增而産)
(穀之土有定購積既多價必日貴是預籌異日之民食有濟而先致現在之民食不敷矣余近作填倉日詩有)
(譬如日三餐與二減其一曰留待汝饑誰肯信其議之句深見積貯一事言之易而行之實難弘治此舉亦可)
(謂徒博虚名而鮮實惠耳)享年祇□六多忘無逸篇
按明諸帝太祖成祖而外治績有可稱者仁宗宣宗
孝宗而已然孝宗所處與仁宣異仁宣之際國勢初
張綱紀修立二宗蒙業兢兢易稱令主至成化以後
天下襲太平數十年矣晏安久則不期怠而自怠豐
亨積則不期奢而自奢孝宗獨能恭儉有制勤政愛
民庶幾知保泰持盈之道者獨不免信倚中官假之
事柄東厰之恣肇端於此涓涓不塞咎亦難辭然其
施設未終年僅三十有六有足惜爾明自太祖成祖
以來踐阼久而享年永者概不多見其在弘治以前
如洪熙成化僅越四旬宣德正統甫逾三十其在弘
治以後正德隆慶亦僅逾三十神宗雖逾五旬而怠
荒失德所謂益之疾而厚其亡也至天啟弱冠而殂
享年更促可見躭樂是從㒺或克夀理誠不爽無逸
之書以嚴恭寅畏為祈天永命之本而以不知稼穡
艱難不聞小人之依為戒統觀有明諸帝年祚脩短
足為明徵因論弘治之事附識之並僂數以昭炯鑒
云
右泰陵
連疏請誅閹驚泣忘食矣尚可諉年少及壯益堪鄙惡
事無弗為實厭數(上聲)僂指莊宗李天下成帝張公子較
彼尤甚焉不亡更何俟而竟未即亡殊難究此理向著
讀召誥約略明其旨
前歲謁明陵而思及受命保命之要必當以敬為本
因著讀召誥一篇以為天之視君猶父之視子父於
子無不亟其愛子於父當無不亟其敬然及其一再
失敬猶必訓誨之至怙終弗悛則亦弗愛之而已矣
如明永樂之簒位大行誅戮應亡而弗亡正統之北
狩應亡而亦弗亡正德之荒淫失德應亡而尚弗亡
此非慈父之逭其罪而仍有所顧惜之意乎必至萬
歷怠政天啟童騃崇禎有猜忌之失無恢復之能而
後亡之天意昭昭可監予嘗以為有明二百七十餘
年傳世十六非昊蒼慈貺不及此可不慎乎可不懼
乎兹因望康陵題句有鑒於難諶靡常之戒復申論
之
右康陵
但知私孝忘公議璁萼因開僥倖門既以脩齋習黃老
那更(平聲)戀世侈陵園(日下舊聞載永陵成世宗登陽翠嶺顧謂工部臣曰朕陵如是止乎)
(部臣倉皇對曰外尚有周垣未作乃築垣諸陵之所無等語世宗既躭心清静方欲脫屣天位何乃斤斤較身)
(後以致比別陵侈麗過甚實不值一噱耳)去奸匪聽忠臣諫斥佞乃因方士
言(嚴嵩竊權㒺利以世宗果刑戮每激怒戕害人以逞其奸楊繼盛劾嵩十大罪五奸疏入帝大怒下繼盛)
(獄冤死其時論嵩者不一並置若㒺聞後因方士藍道行詐為乩仙語具言嵩父子奸狀帝心動乃罷嵩下世)
(蕃詔獄嵩之奸邪罪雖自此而明要難語於癉惡之正也)白兔仙桃誇上瑞較於漢
武倍為昏(嘉靖中方士陶仲文叚朝用等以神仙服食之說聳聽希榮實踵文成五利故智然漢武)
(既覺其詐即能誅少翁欒大而世宗始終不悟甚且以幄後獲桃白兔生子詡為上瑞告廟稱賀其崇信左道)
(更在漢武之下)
按嘉靖欲推崇興獻本屬人子至情假令集議之初
即定為本生尊以帝號使其報本之意既申或可隠
全大義乃一時廷臣紛紛聚訟必執濮議相持遂使
張璁桂萼等阿諛逢迎激成過舉予向作濮議辨以
局外而觀局中為之權衡斟酌期合夫天理人情之
正俾萬世旁支承統者有所折衷因題永陵復識如
右
右永陵
隆慶堪稱明帝良石星猶諫廢朝章語緣遏抑内官故
廷杖受譽非受殃
通鑑輯覽載隆慶二年給事中石星上疏言帝縱飲
娱情聲色内臣威福自恣肆無忌憚帝大怒詔廷杖
黜為民其時監杖中官滕祥尤怒星予重杖絶而復
甦云云明之秕政莫過廷杖一事穆宗尚稱令主乃
因一時之怒循行弊例遂至奸璫逞其私憤流毒搢
紳彼時轉有以曾經廷杖為榮者綱紀陵夷名實倒
置如此國是尚可問乎本朝一洗勝國諸弊政從無
廷杖言官之事足正吏習亦振朝綱宦寺煬竈更無
所之施矣
右昭陵
明帝鮮善政然或一二有兹今論定陵乃無一可取少
時擅居正任為弗可否長(上聲)懶見廷臣股肱隔元首以
私弗立儲争産益可醜(福王常洵鄭貴妃所生當儲位未定時妃恃寵要帝至大高元)
(殿謁神設誓立常洵為太子帝即緘書玉合賜為符契後以廷臣争之彊太后堅持立長而妃又失懽乃仍立)
(皇長子為太子封常洵為福王福王婚費至三十萬營洛陽邸第費亦至二十八萬廷臣請王之國者數十百)
(奏皆不報復命給王莊田非四萬頃不可後因葉向高封還手勅不得已聽王之國猶賜莊田二萬頃中州腴)
(土不足取山東湖廣田益之王又奏乞淮鹽數千引開市洛陽邊餉由是大絀本朝則不然凡皇子分封田産)
(皆撥自内務府多不過十萬從不取之戶部此誠良法美政萬世所應遵守勿失也)賢黨奸黨混
致此誰之咎(漢唐末造皆有黨禍至明季而更烈自顧憲成高攀龍等倡修東林講學號召生徒)
(樹標立幟而黨援門戶之禍遂成其時不惟真小人揚其毒焰而偽君子且益撼其頽波士習敝而國運傾四)
(十八年之間君臣否隔綱紀廢弛邪黨滋蔓不可振救誰執其咎耶論者謂明亡實由於神宗洵不誣也)盖
天厭明德縱之歷年久明亡定於斯戒萬世不朽
右定陵
記稱國將亡則必有妖孽三案萃泰昌運實遭決裂踐
阼未及月紀年半載缺史贊潛德彰盖勉為之說
按挺擊紅丸移宫三案皆由於泰昌其是非本無難
論斷而發言盈廷以致釀成疑獄口舌之痾即為妖
孽信亡徵之先見者也至其嗣服當神宗綱紀墮壊
之餘紀年雖幾半載即位未及一月無政可稱其於
挺擊聚訟時對羣臣委曲求全君臣父子間至以文
偽調停則亦未能潛修默感信孚中外者史稱潛德
久彰惜其措施未展亦止可曲為之說如此
右慶陵
明之天啟秦二世昏闇大都相同爾所以趙高及忠賢
其用奸亦相比擬然二世猶稍自肆天啟諸事不由已
俾之斧鑿恣兒戲乳母竞至戕妻子斯固可嗤亦可憐
明祚安得不亡矣剷斵金陵為厭勝亦盖由於奸宦耳
睿王報怨以直為聞其明樓被焚毁即今重修復舊觀
以德弗以直尤美
明至神宗末年綱紀廢壊極矣重以天啟昏懦婦寺
竊權濫賞淫刑忠良慘禍不可殫述最可鄙者當我
朝克取遼東彼乃惑於形家之說疑房山金代諸陵
與本朝王氣相關遂行拆毁劚斷地脈又建關廟於
其地以為厭勝實屬乖謬然其時天啟童騃國事久
置不問殆亦魏忠賢輩猖狂恣肆任意妄行轉不必
歸咎於天啟也迨我師入定燕京相傳睿親王以尼
堪外蘭之釁焚燬德陵明樓享殿夫修怨復仇臣子
之通義在睿親王自當以直報怨非為已甚但今閱
百數十年德怨久泯昨因修復明陵仍命將天啟德
陵所有明樓殿廡一律興造俾還舊觀此則以德報
怨尤為自古所無非以睿親王為為之已甚而反其
轍盖在我寧失之過厚耳
右德陵
大夏支寧一木材苛為明更濟多猜勤勞甚亦徒虚耳
社稷殉之誠壯哉就寢飾終經早備(崇禎既殉社稷李自成命以宫扉載)
(出遷殯昌平州州之士民開田貴妃墓藁葬其中一切簡率我世祖定鼎後命以禮改葬即田妃園寢建)
(陵並加諡御製祭文禮優駕詣昌平致祭議莊烈帝典厚度越千古)起樓設主更重
培(順治年間改建思陵而一切明樓享殿之制未大備今重為脩葺悉如別陵並普立神牌木主供奉以妥)
(享祀焉)得非其手報從厚萬古皇清德量恢
按崇禎承神熹之後大勢已傾淪胥莫挽即位之初
尚有志於明作有為而燭理不明徒事苛察加以多
疑偏執往往於𤨏屑處推尋小過而巨惡轉任其朦
混嘗謂其無恢復之能有猜忌之實非刻論也故在
位十有七年憂勤惕厲無禆阽危有足惜者卒之身
殉社稷愍烈可稱與自古亡國之君有間本朝得統
正大光明取非其手既為雪恥復仇而飾終典禮叠
從優厚復訪其後裔至今世襲侯封春秋命其祀陵
皆自古施仁勝國者所未之有也兹因睇望諸陵各
為系什并尚論當年興廢之由亦以示萬世殷鑒云
爾
右思陵
御製詩五集卷三十二
