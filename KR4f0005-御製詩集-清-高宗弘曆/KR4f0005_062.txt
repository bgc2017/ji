御製詩二集卷四
古今體九十三首(戊辰四)
朕讀
皇祖御製清文鑑知我國初舊俗有取鹿尾氄毛緣袖
以代金線者盖彼時居關外金線殊艱致也去
秋塞外較獵偶憶此事告之
先皇后
皇后即製此燧囊以獻今覽其物曷勝悼愴因成長
句以誌遺徽
練裙繒服曾聞古土壁葛燈莫忘前共我同心思示儉
即兹知要允稱賢鉤縚尚憶椒闈獻縝緻空餘綵線連
何事頓悲成舊物音塵滿眼淚澘然
四月八日疊舊作韻
先皇后自端慧皇太子薨後至丙寅始舉皇第七子
是日適遇佛誕再沛甘霖喜而有作丁夘週晬因
疊前韻不意除夕有悼殤之戚及屇今年佛誕則
后喪又將匝月矣感舊撫時廻腸欲絶悠悠天路知
同此痛耳
得失紛如塞馬傳藉無喜者豈憂焉都來兩歲光隂耳
恰似一番夢幻然詎意&KR1000;沉連及蔓實傷坤衍祗餘乾
從今更不題新句便看將來作麽緣
再題牟益擣衣圖用高士奇舊題韻
昔曾用謝惠連韻題此圖卷端每讀卷尾高士奇
所題三絶句及識語感其意而悲之重爲撿閱則
宛然予意中事矣夫人雖貴賤不同其爲倫常之
情則一也觸景傷神次韻再題時戊辰蠶月
溶溶凉露濕庭阿雙杆悲聲散綺羅暖殿忽思同展玩
頓教霑漬淚痕多
獨旦凄其賦錦衾横圖觸景痛難禁江邨題句真清絶
急節曾悲樹下砧
沼宫靄靄女桑低盆手曾三玉腕提盛典即今成往蹟
空憐蠶月冷椒閨
今昔
懶畔牢愁揮詠毫昔今今昔嘆逢遭歡娛總結憂愁種
繾綣何如淡泊高
山東得雨誌慰
齊魯連歲灾黔黎亦亟苦流離鳩鵠形匪聞乃目覩每
餐爲不飽其狀安忍語來京值慘故我心紛愁緒民傷
宛在懷以我忝人主賑貸雖屢加尚恐不得所軺車命
大臣稽察實惟汝(時命大學士高斌左都御史劉統勲先後至山東會同廵撫阿里衮查辧)
(賑務)人事縱拮据小救其奚補降康端賴天引領盼時雨
兹接方伯奏佳卜商羊舞一犁既普霑東郊見侯旅來
牟縱過時可以播稷黍更切展轉憂榖種其焉取
題倪瓚秋林亭子卷即用其韻
高朋簪盍若爲期(倪瓚䟦云益公以道不見七年適自苕溪過松陵之桐里雙井院解后一)
(見爲寫竹樹小山賦詩見意)過眼雲烟又一時桐里人閒年是日苕
溪秋老畫成詩佛言聞道如觀電世事從來似奕碁獅
子林中小參罷(倪瓚有獅子林圖)底緣重惜幻分離
余省仿宣和三思圖
粉本出宣和秋江渺淡沱離披蘆幾莖摇落蓮一朵毿
毿三公子潔羽脩而嚲騰聲五百年錦綍經收褁余省
寫生手倣摹亦稱頗稍命展擴之宛見薪傳火藻繢貴
取意會心理則那於魯有賢臣三思事求妥晰義苟未
精多慮反成𤨏賄齊計固乖出僕志終果未如文子人
三思亦云可
先皇后大故頓成彌月光隂迅速永别之日長同歡
之情斷矣感而成詩以誌沉痛
素心二十二年存屬纊何須握手言詩䜟自尤臨祖道
(予和唐人擬昔昔鹽詩結句有一去不復返誰能惜馬蹄二語適在東廵命駕前一日遂成詩䜟云)夢祥
翻恨始添盆錦衾角枕惟增怨落葉哀蟬非所論追憶
褘衣陳畫鷁悲生痛定尚銷魂
悼敏皇子將送往朱華山一臨酹酒七字吟悲
一紓憤懣酹金巵柳翣行將發引時此去想應兄待弟
(端慧皇太子葬朱華山)都來何致母隨兒(已后喪又踰月矣)試言邂逅誰
能受疊遇乖張命實奇不忍撫棺寄餘恨孩提莫道未
全知
首夏圓明園
芳園同駐行春蹕邃閣孤搴掩月帷睫眼此來非昔往
驚心今日憶前時
榭柳臺花依舊榮觸懷無處不傷情柔桑正值新蠶候
黃鳥惟傳子夜聲
誰云常住不遷流信是光隂逝水遒二十年來消底事
長春仙館頓長秋(憶自雍正七年蒙后宴皇考賜居是處即位後仍爲息之所至今)
(盖二十年矣年節伏臘即奉代者皇太后暫居於此昨詩所云温凊慈闈誰我感時觸境益切哀悰)
望雨
春霖屢報滋田綠(在山東時屢據奏報京師得雨)夏麥原看未秀黃已
是增悲並孫楚重教煩慮盼商羊憂勤何以酬羣赤報
應全難問彼蒼風妬雲徂符往例憫農豈爲悼亡忘
復聞山東得雨
東省疾苦形時縈寤與寐三春况無雨更切如傷思邇
者天心迴膏澤屢霑暨二麥固薄收禾黍尚可植此間
近望霖憂懷殊不置去歲幸有秋閭閻餘蓄積較之齊
魯間殿屎未云至在彼徒誠禱(朕在泰山濟南並躬自拈香致禱)詎假
天龍意來兹正苦旱佳音乃郵致無言獨增愁稍慰轉
生愧
消悶三首
常時每借詩消悶邇日詩成悶轉深忽忽清和又將盡
沼宫空復落桑椹
不解憂心旦夕忡芳型如在思何窮試看古聖先賢輩
只在人情天理中
夏夜非長不易頽凌晨
長樂問安廻更誰關切寒暄適一過椒房淚叙哀
攬鏡髮有白者偶成以誌歲月
鬢有二毛底事宣盼霖傷逝兩如煎愁緣似我仍頻遇
順意惟人鮮或全攬鏡見霜初訝許撫箋得句却怡然
五箴久矣能成誦此似昌黎恰並年
題曹䕫音溪山秋意
繡壁風過落葉紛支笻秋意與平分擁書别有探奇者
坐玩益都崔氏文
常雩之祭歲每親行適以
后喪未過百日遣親藩恭代行禮瞻望
南郊敬成六韻
失配心誠痛勤民志敢移徒因喪未釋遂致祭如虧静
騐相遭故明爲引慝時東郊况需澤首夏已過期麥隴
嗟無及禾田難再遲瓣香伸叩籲額手望
恩慈
雨二首
通晨疎且密竟夕渥而優望比常年暫(常年每至夏至前後始被甘霖)
(今春霖頻霑目下始覺旱而即得雨故云)欣紓近日愁珠光鴛瓦綴琴響御
溝流風勢天教讓雲容晚更稠已全滋早稻可半穫來
牟觀德空陳幔還能相慰不(憶十三年來朕無日不以雨暘繋念先皇后實同)
(此欣戚也今晨觀德殿奠酒若常年此時遇雨應解愁而相慰兹豈可復得耶興言及此淚欲霑襟)
比似常年景天恩頗覺優方符祈歲喜不解悼亡愁静
悟悲欣理頻看消息流鳥歸宮樹冷花重漏壺稠潤葉
全湔壒滋根可益牟不知齊魯地此雨復霑不
午日漫成二首
節物硃樽繡虎屏強歡聊以慰
慈寧豈知
聖母思賢婦何况同心祗異形似幻佳祥徒夢月示人
明象已占星(三月杪客星見離宫占屬中宫有眚越十餘日始滅)去年光景分明
記渌水含風漾畫舲
亶矣光隂逝水遒墨辛夷敗綠蒲稠天中忽復臨佳節
時雨猶難解宿愁新繭獻絲虚後望綵囊結佩憶前頭
曉來那更陳青粽舉案迴思淚啜流
題倪瓚隔江山色圖即用其韻
主無文貌賓無速書在行幐酒在瓢想像希言亦佳士
故教懶瓚爲停橈
第四橋頭縱遠目一條眉綠界江天蕭疎老筆猶常見
最愛清新七字篇
斜照翻江石壁明草堂高致與秋横吳橋一晌維舟者
大有當年李杜情
張若澄摹宣和谿山秋色圖
荔白楓丹繢疊崚出藍妙處恰相應爾參泉石雙清擅
我戒宣和百事能載酒扁舟雲外客掩關古寺定中僧
浮圖百尺堪吟眺擬凭朱欄最上層
王蒙鐵網珊瑚圖
有竹昂藏瀟灑侯有石秃兀醉道士間以槎枒古樹枝
或俯而垂或軒起妙參月窟與天根漫云生意長辭春
珊瑚鐵網名亦稱想見當年倡和人范緩倪迂應壓倒
釣竿欲拂思杜老古來契合别有神一時榮悴真其小
雨
徐零密灑滿溝渠屈指無過十日餘勑已豈緣
天貺弛愁心差爲歲功紓潤添宫樹敷金戺寒逼生衣
入綺疏遥想新苖應勃爾老農色喜待晴鋤
含冬佛手
又見兜羅質(閩省四季皆有佛手含冬而出者以夏月至京師)心驚今去年不
曾將一物真是竪空拳春夏秋冬實色聲香味全盤中
應笑我結習未能捐
大行皇后遐棄倏經兩月朕遵舊制以十三日釋服
而素服詣几筵摘纓聊以盡夫婦之情亦我國
朝常例也今既再易月不可同於臣庶百日之
制以禮抑哀綴纓除髮喪事日遠益切哀悰
寤寐求無得夢魂時尚牽亦知悲底益無那思如煎環
珮聲疑杳鸞凰信絶傳椒塗空想像兩度月輪圓
衷愫心常結音塵日已遐芳蹤付彤史時服換輕紗情
自長無絶禮惟當(去聲)豈加底知憂用老新鬢點霜華
無那
無那愁中頻入想祗餘夢裡數相逢空思專夜挑銀燭
不畏經寒度禁松月宇幾曾輕獨步星街常杳更誰從
珊珊幻術非吾慕未斷情田來往蹤
德勝門外
綠柳隂中界道寬西山新翠疊雲巒頻年警蹕經過處
一雨郊衢頓改觀
麥臨芒種堪收半黍沃甘膏更長齊憂慰總緣農務切
吟詩豈爲凑新題
青蒲演漾碧波風負郭人家畫意同古蹟憑教傳日下
薊門烟樹有無中(薊門烟樹爲燕山八景之一當在此處也)
龍馬歌題郎世寧所畫
雲行者龍陸行馬馬猶龍性理固然又聞大宛界海裔
時有神龍出其淵合於牧牝牝乃字渥洼龍種昂騰騫
孳息展轉盛北地一一如龍見在田徒觀鬐鬛已軒翥
更參變態猶聯翩我知其理不能寫爰命世寧神筆傳
坰野坦夷繁百草周以繡嶺帶鏡川齕飲既適馬性悅
作息乃得全其天目迷萬錦姑弗論粗陳厥狀真奇焉
翹足而陸泅而水飽而卓立倦而眠怒者奮踶嬉者嚙
癢者摩頸躍者旋突者騖者競相赴或改其意中俄延
或背而馳似相忌或依而就如相憐夫惟衡軛之不藉
故無竊轡與詭銜魯頌一言蔽詩義蒙莊數語包全篇
驊騮騏驥世常有誰言今也無曹韓
唐寅夢筠圖即用其韻
伏裏移來綠滿庭閒閒常見數峯青稗官仿彿傳生日
玉局風流貌壽星笙筑頻敲窗外韻龍蛇交走月中形
先生隱几非無意無色聲天寄視聽
仲夏御園閒詠
擬散閒愁駐御園無端翻致黯銷魂但逢景物試追想
率覺凄凉不忍言偕老羞看連理樹忘憂空對背堂萱
稍贏雨後千畦綠穡事常年繫念繁
錦蹊紅雨早成塵節撫南訛律又新今歲春光欺我過
當年心事共誰陳巢梁乳燕呼兒切護水文鴛命侣頻
攬結尋常怡性處云何長遣兩眉顰
新蟬
出樹迎薰早臨風送響清即聽喧寂韻堪悟有無生嘒
嘒誰教爾嘵嘵匪爲名已難堪觸景况復隔窗鳴
夜雨
剛覺炎微盛旋欣雨恰零隨風仍入夜離畢叶占星想
沃私田綠遥滋遠岫青能無愁少慰頗慚(去聲)德無馨角
枕清凉切宫壺魂夢醒淙然簷響奏朅憶曲淋鈴
雨後瀛臺
朝暾散曙光徂雲在空宇趯坡花木叢太液鳶魚聚潤
含草味馨漲益瀑聲怒山亭水榭間並輦同舟所孑然
成暫來愴爾獨延佇景光迅與否瞥眼半年許(自幸魯迴鑾值)
(事故今始至瀛臺云)
泛舟
木蘭輕盪白雲磯宿潤猶含朝爽微却對青蒲思故劍
已看綠芰換新衣萬幾無曠增乾惕庶吉翩來待指揮
(是日引見庶吉士散館)我是任兼天下者愁懷一往恐成非
題劉珏清白軒圖
面水背山地延清致爽居愛僧非佞佛酌酒且論書樹
態生風後峰容濯雨餘維摩逢覆釜得意兩如如
錢榖千山烟雨即用圖間原韻
後溪水已漲前溪路復幽蓑笠一身雨生涯半葉舟
率題薩都剌萱蝶圖
試看花間蝶翩翾自有儔金萱空樹背可許一忘憂
項聖謨松濤散仙圖即用自題原韻八首
天倪參有契逸興引無端壺裏年為日松間夏亦寒依
峰開路窄導水入湖寬如柱干雲筆孤登自覺安(聖謨自䟦)
(有嘗夢筆立如柱上有層級予登而據其毫端鼓掌談笑之語)
飛瀑銀披峽廻峯翠倚天無人鎮敲戶有客祗談元妙
趣方招隱佳名號散仙(䟦又云丙寅六月畫招隱圖此其第二圖也自詠詩有偃息松)
(濤一散仙之句因以命圖云)最憐石壁上宛識戊辰年(圖成年月題卷中石壁上)
曹子詩如畫淮王事已塵登仙徒有籙妙筆見斯人道
潤何須藥心閒自合真蓬瀛方寸内不必問滄津
佳蹟神常足清詩意亦閒坐堪消夏日聊以解愁顔筍
蕨爲供養漁樵自往還枕流碧溪畔常聽戛雲環
分茗童司銚敲棋僧到門但教適偃仰那復計饔飱山
盡雲成障溪廻樹作村忘憂應箇裏樹背不須萱
溪山列三品是地果堪居爽籟生前澗濤聲到别廬鶴
耽清夢迥梧鎻碧雲疎謝賦無雙美形容覺有餘
百二十年物(自崇禎戊辰至今戊辰百二十年矣)光隂轉轂中騁懷聊爾
爾入眼尚濛濛可愛横贉句一耽故紙風武陵原有路
靜者得相通
山色因心遠泉聲入目凉蕭齋背嘉樹素館倚崇岡結
搆無遺憾筌蹄想并忘延平合招隱共入石渠藏(招隱圖舊)
(識石渠寶笈今復得此卷可稱劍合延津矣)
賦得平秩南訛(得官字八韻)
申命傳和叔司時候火官扶陽防往復秩序驗暄寒日
永承軒紀風薰待舜彈恢炱咸自得旉暢有餘歡黍坂
雲霏綠榴蹊錦羃丹民因人意遂鳥革物情殫試仰時
雍盛方知福斂難撫辰今古責返己意靡安
賦得玉壺冰(得瑶字八韻)
無端陳雅質箇裏貯清標内外無纖翳虚明以類招坐
來人自淡望去暑全消凝看珠成顆融傾汞作條誰能
輕比似可許濫鎪雕石髓仙家遺琅霜天上邀周旋惟
義府式度喜文瑶一片堪呈處洛陽人豈遥
賦得五月鳴蜩(得寒字八韻)
炎律當中夏蜩聲出上闌恰纔傳柳外展轉度牆端可
識琴精蔡何湏彈避韓喝秋時應速飲露意先寒隔葉
鳴猶弱託枝翼尚單要知形亦幻漫遣力全殫别院鶯
花老江南櫻笋殘惟餘劭農意幽律靜中觀
文姬歸漢歌題宋人畫
刖足修史猶不許何用千金贖一女去留兩地不忍言
十八拍中字字苦明妃無還蔡女還紅顔命亦有夷艱
漢家鄉郡原如故二十年來轉眼間何人筆底傳神韻
八字雙眉蹙千恨前瞻故國心欲飛廻憶雙兒淚偷抆
颼颼獵背朔風生嚴寒那畏歸鞭鳴候門父老意何急
戎王馬上難為情
五月二十一日薦
孝賢皇后諡號御太和門閱册寶愴然有述
鴻文揚淑德琬葉式精鐫紀實辭無溢稱徽禮有傳喪
儀驚漸遠吉祭已如然(上諡禮用吉祭與喪儀異)定論符宫府芳名
協孝賢展禽聊比例(以后諡孝賢二字乃朕所自定盖夫婦相知為深辭足徵信故册)
(文中以黔婁柳下為比)北海那尋仙不忘平生志(先慧賢皇貴妃定諡時皇后)
(嘗云吾異日期以孝賢為諡可乎燕語竟成久要追憶尤增痛悼)非私恩愛偏
七才詠題韓滉畫卷
七才子過關事不見書傳而前代畫家每傳為藍
本其姓氏紛紛聚訟迄無確據近得韓滉所繪長
卷卷故膾炙人口特標有姓名者五而缺其二旁
稽博証即李東陽楊愼諸說而折衷之當以王維
岑參為近似爰補其闕而各系以詩
宋之問
綵樓選句日翩翩美少年那知驢背上䰅髯領七賢世
代攷莫窮姓名忽已傳足稱忘年交堪比登仙船
崔顥
司勲亦俊才佳句如隂鏗忽入畫裏看少年憶渭城如
何冒風雪聯轡將焉征
王維
透得詩畫禪逢場聊作戲藴玉山故輝含珠川以媚破
帽與氅衣裝束殊高致試看一鞭揮維摩果不二
岑參
馬上執青簡遥識為參軍清辭留人間&KR0616;&KR0616;如吳均詩
人多坎坷流寓劍水濱胡為别杜老而追作者羣
史白
諫議倜儻人丰姿秀堪睹正史獨遺名發潛可惜許騎
牛過函關關尹曾逢否(叶)介紹岑李間莫逆忘爾汝有
子世業傳飛白繼其武
李白
意不喜長安賜金得放返懵騰策蹇驢酒氣餘燥吻高
節超塵寰浮名何增損若將比竹林位置嵇與阮
高適
達夫尚節義其詩故可傳據鞍意自殊默搆成佳篇韓
相留墨妙致我思古人(叶)獨惜有遺舛杜老與浩然
漢玉缾
出幽辭子午成器想礛䃴瓌寶漢京重廉貞君子如硯
頭霑墨雨世外閱仙魚棐几陪清供興懷静賞餘
蓮
承暉揚素質冒沼弄幽馨朅對懷今昔坐令空色形展
新芳意足依舊晩橈停堪以方清淑非關比尹邢
獨不見
文窗窈窕夏室凉牙牀繡幔風前張夢無行雨來襄王
銀塘水浮青雀舸泛泛鴛鴦或右左一别仙源尋不可
西峯秀色景如前年年七夕雙星筵牛女應笑無會緣
蠟炬成灰落花片火傳春到依然轉夜臺之人獨不見
静
豈是大賢能克己漫稱古佛早安心悲欣過後惟餘静
檢校前緣没處尋
消愁二首
冰簟風微爽銀壺日最長覆階槐葉密撲戶棗花香南
郭新登麥西疇遍插秧消愁憑問穡野老試商量
學字成清寄吟詩作日程隨緣禁痛定任運息情營天
闊雲非繫波空月自明一般幽契處安得著將迎
夏至遣親藩恭代
北郊怵惕靡安徬徨有述
北郊臨大祀代禮制初宣(朕自即位以來行今北郊之祭每歲無不親以后)
(喪未踰百日故遣代祭誠虞不㓗匪慮身勞也)祗以新除沐(朕素服兩月而除沐兹尚在三月中)
(云)猶虞礙吉蠲瓣香精室裏悃愫
澤壇邊胥荷安貞德宏承資始天可能通旭卉敢不潔
鉶籩廻首思
恩命流光十五年(憶自雍正癸丑每歲蒙後又皇考恩命代祭北郊即位每歲親)
(行屈指至昨年盖十五次莅事矣)
偶為竹泉春雨圖兼題以句
戛玉垂珠幾萬竿猗猗石罅激鳴湍玉堂儘有琳琅輩
(是日考翰詹輙以命題)淇澳閒情試賦看
漢玉璜有制為懸磬以進者詩以詠之
憶昔崑山英氣發卞氏琢成雜佩物非琚非珩如半月
九原曾伴萇弘骨瓌寶至竟難埋沒牧童失火重瞳掘
剔除苔蘚色怫鬱土華剥蝕不可扢雷紋夔篆細毛髮
當年佩服聯黼黻制為懸磬想抱屈璜欲言之口終吃
題唐寅畫鍾馗
進士已成仙伯狀元祗類魌頭未免獨遺餘恨怒衝髩
髮颼颼
六月朔日作
蠣牖招凉啓紗㡡借月懸消愁資義府克己制情田梅
雨思霑野薰風静在絃階芳紛異卉缾韻擅新蓮溽暑
行臨矣徂春已邈焉每因時序易一為感傷牽
賦得洞庭張樂(得和字七言六韻)
憶昔軒皇臨楚澤因傳廣樂按雲和宫商之外有神解
律吕以來無是過湘渚竹如賡節奏君山樹欲舞婆娑
伶倫何幸裁清管正則非時問汨羅鸞鳳不教棲玉圃
魚龍宛爾出烟波太和終古咸池會還勝峰青想舜娥
嘲擘藍
擘藍蔬屬也有育類木本經廿餘春秋者故戲嘲
之
擘藍可以供盤餐味比霜菘及露薤阿誰培植類雞樹
歴歲經冬常不壞優孟衣冠竟異羣欲傲連畦蕈薑芥
春前弄影争庭竹秋後避寒辭苑檜汝看大椿將散木
護惜人工夫豈賴斥仙充隱古有之卉物區區亦奚怪
香山值雨
山峻生雲易林深過雨凉霏空纔淅瀝廻望劇蒼茫澗
葉皆增潤巖葩各鬪香方欣沃稌黍漫慮濕衣裳
邇日炎方盛遊山雨乍逢新愁消幾許舊恨覓無從飛
瀑鳴湘筑連岑濯玉蓉趁晴倚嘉樹殘滴韻重重
香山即事五首
山裏隂晴渾不定雨餘花草似多情忽然日照千峯翠
剰有崖泉㶁㶁鳴
到來九夏無煩暑望去一空多白雲我更何心問景物
静中即事自生欣
山鳥不緣人巧舌胎仙常飲澗澄心當前妙趣供遊憩
一晌忘言足古今
烟霏濃淡蔚林閭恍可高齋一校書便是前番清賞處
别來眨眼半年餘
翠巖有問如何答散悶非關覓句來熟處難忘偶點筆
更教觸念引餘哀
玉乳泉
夤緣穿薜徑迤邐入松門玩水因清暑尋流亦到源暗
琴淙乳竇明鏡漾雲根不息成功德酌之随缶盆
新月
新月尚韜光山中亦自好入夕寒生輕近峰魄墜早餘
影舞松杉清况悅禽鳥我聞埽愁帚可以開懷抱而胡
倚詠間懣爾增煩惱
偶仿王蒙䥫網珊瑚率題以句
黃鶴山樵自逸民玉崖范生亦高士一時酬倡留墨戲
致我興勃掀髯起摹將皴法石為根枯枝不約秋與春
更森筠籜蒼巖畔崛強飄蕭率可人圖成自視笑絶倒
筆法何須論嫩老寓意風流聊爾為刻楮求工見何小
御製詩二集卷四
