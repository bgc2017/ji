御製詩五集卷二十四
古今體八十二首(丙午六)
山東巡撫明興奏報得雨情形詩以誌事
御史報得雨濟寧寸逮三即盼撫臣奏同日或澤霑(昨十)
(五日巡漕御史阿那布奏初九初十日行至濟寧得雨三寸爾時即盼撫臣之奏)後三日果至
寸餘灑濟南是則九州縣依然澤未覃緩徵雖降旨米
貴民何堪海運濟艱食盛京馳諭函(兹十九日據明興奏報十三日省城)
(得有雷雨入土寸餘據各屬禀初十十二三等日得雨者四十四州縣自二三寸至四五六寸不等惟濟南臨)
(清等九州縣所霑不過一二寸等語該省因從前缺雨米價昂貴昨經阿桂與明興相商請令東省委員由盛)
(京海道運糧數萬石接濟民食因思委員往返尚恐緩不濟急因即馳諭盛京將軍府尹等一面辧理糧米起)
(運一面令明興等委員在海口接運俾早到一日貧民即受一日之益)子輿笑百步乏策
惟懷慙
曹知白山水用畫中錢惟善題句韻
老筆蕭疎不藉多空空茅屋隐烟蘿衛源憶昔曾經過
康節重逢安樂窩
詠古玉璧
製本榖也而有瑑其光乃葆却弗粲雖非良工歴歲久
穆然如晤古人面嗟彼廟堂之所執即今品類文房玩
詎惟器哉可論世手把五經祗增歎
雨(四月十九日)
西北油雲傍晚生旋聽&KR0008;&KR0008;殷雷鳴細霏甫見砌漚作
大霈遂欣簷瀑傾四刻無端徐止勢一心不盡繼霑情
曉來京兆報三寸益善多多感盼并
鳳陽
鳳陽設巡道兼以司𣙜務職可自覲見却以卓異赴此
乃被災地宣召問民苦(叶)據稱慎查賑實鮮溝壑劇春
雨霑二麥大田胥種佈麥苗需晴曬尚有求晴處(廬鳳道王)
(懿德來京引見詢以地方雨水情形據稱安徽一帶連得透雨麥苗抽穗急需晴曬現在設壇祈晴等語安撫)
(書麟亦有隂雨日久必得晴曬數日始能發榮滋長之奏)聞之為欣慶更感
天恩顧頗符畢沅言吾詩乃過慮(昨畢沅奏豫省月來隂多晴少據老農云)
(麥性畏寒轉恐根荄受冷日内必得晴曬詢之廷臣語亦相同然向聞麥性喜凉此語恐出於慰朕望雨之辭)
(疑信參半有邇日望雨予已愁之句)閱歴要貴多毋必與毋固災區民漸
安元氣難遽復(叶)撫循事尚繁爾任返應速(叶)明當即
引見特旨傳銓部(王懿德卓異來京因其兼司𣙜務可以進摺請見因廬鳳一帶現有撫循)
(善後事宜特傳旨令吏部即於次日帶領引見令速回本任辧事)
子高
子高步堂下侍者譽姣麗窺井見惡狀憬然嘆興喟阿
因聽齊君况於萬乘貴萬乘已應懼况於元首位偶因
一攬鏡絜矩列精譬率稱鮮老狀其然豈然謂
題方方壺山水
羃䍥叢林屹嚙山米顛生面别機關仙家結習未曾化
樓在虚無縹緲間
題木刻屏
巧匠争畫史能將刀筆傳津城偏近岸江曉正晴天茅
屋雞鳴月旅人待渡船臨風懷謝意寫出李青蓮
右江城曉渡
山村復水郭有店宿行人來往如歸舍驅馳總識津圖
中弗著語意外别傳神似問浮生輩誰非逆旅倫
右野店晴歸
詠漢玉缾
周代輞頭器漢時改作缾後經出入土難辨蜧虯形剥
蝕多殘闕存亡付杳冥堂谿漫致誚置膽插花馨(缾雖無底)
(作銅膽於中原可插花也)
直隸總督劉峩奏報得雨詩以誌慰
前日是間雨已欣三寸滋保陽今奏到甘&KR0584;渥逢施(近京)
(十九日晚間大雨傾注四刻方止次早順天府尹奏得雨三寸兹據劉峩奏保定省城於十九日自戌至亥得)
(雨入土四寸於麥田秋禾大有裨益且雨勢寬廣大名等府諒必同霑等語保陽得雨較京城更多一寸可勝)
(欣慰惟盼甘膏繼霈多多益善耳)加以十分一(十分為一寸也)正殷澤望時再
霑斯益好彼此念同之
河南巡撫畢沅續報得透雨詩以誌慰
被澤有先後發章殊早遲(據畢沅奏稱開封河南歸德陳州南陽汝寕懷慶暨許陜)
(汝光各府州俱稟報於初十日得雨三四寸至深透不等又省城於十三日晚間甘霖續沛竟夜滂沱至十四)
(日午刻方止實為淳腴酣暢現據大河以南各州縣稟報普獲甘霖處處深透而河北等属亦同日均沾約有)
(二三四五寸不等豫省續得透雨二麥暢旺大田播種長發盖直隸得雨日遲而近河南得雨日早而遠先後)
(雖不同而奏摺到京則同日也)豫燕非一地披閱却同時更幸霑遥近
益殷銘敬寅衛彰究欠渥(畢沅摺内有河北亦均霑二三四五寸之語因批諭得雨)
(四五寸者固佳其二三寸者是何州縣是否不致妨碍即速奏開)民隠莫忘兹
錢選錦葵百合
葵花黃映百合白漫議風吹弗遞香意寓丹心雖向日
先容有藉亦其常
題明趙宧光澄泥石函硯
泥也宛為石底兮未離(去聲)函符同合以兩極一具其三
質潤呵成汁形端静且湛寒山亦曾到未見几之南(硯北)
(則几之南也)
詠吳之璠竹刻海蟾筆筒
一帚掃清三界塵戲蟾猶自不離身還金篇與伊誰論
仿彿其人道姓甄
署總督閔鶚元及江蘇布政使李封各奏報得雨
情形詩以誌慰
撫臣署督駐清江(江蘇巡撫閔鶚元因兼署督篆暫駐清江浦)布政居吳發
奏艭(布政司李封駐蘇州省城所有各属雨水及二麥情形就近發摺奏報)淮沛幸聞被
優澤蘇松繼報起新䎫(據閔鶚元奏清江浦於初十十一等日連綿密雨十四日復大)
(雨滂沛入土深透至十五日未止並據淮徐海各属報同時得雨五六七八寸至尺餘不等高下田疇一律霑)
(足二麥結穗滋榮秋糧豆秫應時茁發農民於歉歲之後力田喜獲逢年同聲歡忭各属糧價平定運中河水)
(勢加長漕船挽運便利渡黃北上者已過一千二百餘艘安徽江西兩省膏雨處處優沾麥苗芃碩秋稼萌生)
(與江蘇省大概相同等語又據李封奏蘇城於三月中下二旬雨膏優渥四月初二日復得透雨并據各属及)
(松江常州鎮江太倉等府州禀報雨水情形相同二麥芃茂秧田足資蓄水農民咸為額慶所有粥厰就食貧)
(民陸續散歸耕作等語大江南北甘霖普被可望轉歉為豐實荷天賜惟益勵敬勤仰承嘉貺耳)
黍高稻下胥芃蔚鵠面鳩形盡觧𢥠虔謝
天恩真賜瑞表章底藉穗稱雙
詠和闐白玉雲虬璧
規圓九寸白如脂(是璧徑三寸徑一圍三為九寸)萬里和闐土浸披不
令蘇工逞新樣雲虬古璧倣為之
安徽巡撫書麟奏三月下旬晴雨應時麥收可期
豐稔詩以誌慰
去歲書麟曾報雨原稱深透麥堪收(上年書麟四月報雨摺有初四日大)
(沛甘霖十分深透高下水田充盈大田及時栽種麥粒益加飽綻之語嗣因夏秋缺雨遂致乾旱成災)無
何旱甚稼穡槁遂致民罹溝壑愁此奏觀猶欣懼半(據書)
(麟奏報今歲三月下旬雨後晴霽麥田益發榮滋長迤南各属大麥將次刈穫小麥揚花迤北鳳潁泗等属氣)
(候較遲大麥吐穗小麥含苞可期一律有收近省各属又於四月初二三等日得雨五六寸塘堰充盈高下稻)
(田乘時插蒔鳳潁等宜種雜糧之處亦俱佈種齊全糧價日見減落民情欣悦等語覽之稍慰盖去年安徽夏)
(初雖得雨春雨原缺今春夏雨皆好自勝去年然以前事觀之仍不免欣懼参半直待秋收方可言元氣稍復)
(耳)所期登以圃場優稻田耕遍市價減誠慰誠欽待穫
秋
復雨(四月廿三日)
復雨不成寸日深一日愁東南捲惜意西北望勞眸(楞嚴)
(經所謂瞪發勞也)砌土剛含潤簷泉竟未流那能期後樂惟益
切先憂
覺生寺
視朝關政典寧祇具儀文(將以明日御殿四還宫)便路謁蕭寺拈
香祈大雲(時正望雨命僧誦大雲經祈雨)麥麰期餅餌禾黍待耕耘敢
曰期已種(去聲)望恩滋益勤(北方春末夏初望雨為常甚至大田不能佈種今歲幸佈)
(種者多而嫩苗待潤益切徬徨)
按梁武帝造寺令蕭子雲飛白大書蕭字事出李肇
國史補而南史任孝恭傳云少從蕭寺雲法師讀經
論則當時實以此為寺名至唐而寺廢字存李約買
字以建亭於洛命曰蕭齋詳見張彦遠法書要錄至
宋程大昌續演繁露始謂寺因蕭字名應專屬其寺
以駁劉禹錫詩句之誤用蕭字考晉王僧孺中寺銘
云蕭宫改搆梵宇方壮事在晉太元五年是蕭梁之
前己有稱寺為蕭宫者况蕭寺乃蕭凉清肅之意即
何晏注論語蕭墻云蕭之言肅也盖蕭寺正與蕭墻
蕭宫蕭齋之意同若必泥蕭子雲事則蕭墻又何取
義乎辛夘年題燕文貴秋山蕭寺圖詩有畫家說偈
示塵世鮑氏偏徵蕭子雲之句(燕文貴盡卷後鮑怐詩引蕭子雲事失之)
(鑿矣)然引而未發兹故申而論之
德勝門外三絶句
静宜(香山園名)迴駐御園中十日農功又不同三寸雨霑仍
待澤(昨十九日得三寸雨)憑輿望望惹憂忡
麥將吐穗禾抽穎飽粒滋苗正此時蘇記心殷霈目下
敢將五日以為期
春仲季頻霑雨雪大田已種麥苗芃魯論語固不欺我
患失深於患得衷
積水潭禮滙通祠
辛已疏通潭積水逮今廿五閱流年不無淤壅應濬沼
有藉蓄瀦利運川(積水潭在城西北隅入皇城為太液池東南出經大通橋為運河辛巳年)
(以淤積特命疏濬並葺新祠宇名曰滙通閱今丙午又二十五年歲久不無淤墊因命重行桃濬)廣陌
紆臨視工畢(擬以四月二十五日御殿受朝先期一日進宫取道德勝門臨視積水潭挑濬工程)
(因即展禮滙通祠並祈膏雨)靈祠禮謁意祈虔行雲施雨胥
神惠願溥甘膏渥大田
雨(四月廿四日)
卓午雲方佈過申雨始施時分時聚片(謂雲)或密或疎絲
(謂雨)入夜遂酣放達晨未倦垂麥資顆粒飽禾助穎苗滋
四五寸誠有旰宵憂略夷雖然敢即慰惟益勵虔寅
承光殿
還宫御殿具常儀以雨傳宣命罷之去歲本同今歲日
(昨歲亦傳四月廿五日御殿至期寅卯問值雷雨停止有傳宣停御殿衣濕慮千官之句)今年却較
去年遲(去年四月廿八日芒種時麥已結穗今年四月廿四日甫屆小滿故麥纔吐穗是今年之得雨)
(早於去年半月也)承光路便清堪憩太液波增朗入披起麥蘇
禾及時節益欽益戒敢嬉怡
賦得麥浪(得難字八韻考主考試題)
冬時雪積厚春令雨霑寬以此根盤固幸其穎蔚攢因
風吹作浪不水泛成瀾體物歐蘇切傳名翰墨看最欣
期餅餌奚必較綃紈舟絶漁人釣䥥增農父歡既云晴
合暖復曰性宜寒(向聞麥性喜寒昨畢沅奏老農云麥性畏寒必得晴暖方於根荄有益疑)
(此語乃慰朕望雨之辭詢之廷臣亦均如此但二說究未知孰是疑信参半此亦為君難之一端也)執兩
究何是為君亶矣難
守財
昔偶閱通鑑守財闢藝祖著說詳剖之兹不煩複語然
而斯兩言實出漢翟酺(叶)其諫寵外家文帝往事舉(向嘗)
(讀通鑑以宋太祖云為天下守財之言為鄙盖財散則民聚但聞守位未聞守財且欲聚民必當散財今曰為)
(天下守之則民何以聚乎詳見書事之作兹偶閱通鑑輯覧載漢安帝時尚書翟酺上疏以外戚寵幸政栘私)
(門昔文帝躬行節儉有譏之者帝曰朕為天下守財耳豈得妄用文帝此語有無不見史漢本紀向謂此言出)
(於藝祖今始知出於翟酺也然翟酺引以為規諫則仍余前作所云措大者流咨嗟嘆賞以為名談而實不宜)
(出諸天子之口有如馬援守錢虜之誚耳)文帝事有無不見諸史敘然而此
事鄙豈可出人主財散則民聚靳守夫豈可(叶)馬援一
武夫尚誚守錢虜
寒
旱炎雨肅氣相干料峭晨生宿&KR0584;殘已著紗衣重換絮
便非黼座不妨冠(夏時間坐或不冠若臨正座覲衆未有不冠者)那虞抑勒禾
紐吐却幸吹梳麥浪攢問爾恐傷根發者此時宜煖抑
宜寒(麥性喜寒素所習聞昨因畢沅奏麥性畏寒必得晴暖方於根荄有益而廷臣亦率如是云為之疑)
(信参半昨因賦麥浪有既云晴合暖復曰性宜寒之句然膏雨既霑究以凉爽為宜麥也)
董其昌良常仙館
崇山叢樾蔚雲烟曲注清流帶碧川置館其間作薖軸
不湏修煉即神仙
題和闐玉周諸姬尊
雖未白如脂亦無瑕玷疵取形依古鑑作器肖諸姬(西清)
(古鑑中有此周諸姬尊圖)實厭俗新樣俾知周舊儀攸聞傳匪說永
世在求師
仲夏池上居
前朝甘&KR0584;觧心忡始覺拈毫興漸融得什短長以時異
誌懷憂喜歷年同乍欣麥穎如期綠那繫榴花照眼紅
有暇翻書在稽古不惟弄月與吟風
開鑑堂
靈源承玉泉加之萬泉釃(玉泉山之水滙為昆明湖分流向東北以至御園甲申歲)
(復命疏治萬泉莊即其地開水田其水亦北流歴暢春園至圓明園)故此御園中池沼富
於水綴景搆書堂開鑑名以此喻雖殊文皇(唐太宗嘗言以銅為)
(鑑可正衣冠以古為鑑可知興替以人為鑑可知得失兹開鑑名堂盖取鏡水空明可資借鑑與文皇意雖殊)
(而理則一也)然而總一理吾兹欲進之鑑人先鑑已
益思堂口號
思出於中豈由外然而交養亦相資憩堂試問得何益
插架芸編率可披
山西巡撫伊桑阿奏報得雨詩以誌慰
晉省今春雨雪優芃芃已逮麥之秋渥霑禾黍
恩叨曡(山西省今春雨雪頻霑兹復據伊桑阿奏太原等府遼州等州及口外各廳於四月十八九及)
(廿一廿四等日先後得雨三四五寸不等省城又於四月廿五日白丑至已得雨五寸餘極為深透二麥秋禾)
(大有禆益且雨勢寬廣自必遠近圴霑等語晉省甘膏屢被實荷天恩優渥也)恰值京師澤
被稠(京師亦於四月廿五日得雨五寸遠近千里同時被澤尤為欣慰惟益勵虔寅敬承昊貺耳)
近遠同時真足喜盈虚是惕敢忘憂邇來披摺多佳信
額手惟欽何遇修
陳書山忩讀易圖
欲倣叔明讀易圖不期筆法石田俱(見圖中自識語)幀中下半
忽齊截易理無窮寓此乎
按是幀下半樹屋坡石截然而止紙幅之窮尚餘十
分寸之三似有意止之以齊者或老人因易理無窮
作畫時故留有餘以寓書不盡言言不盡意之旨乎
題古玉英雄珮
世代商周杳莫窮鷹熊刻珮擬英雄爾時尚述三王法
喻意何開五霸風孔處月圍淡雲白浸來日射曉霞紅
物之聚也必於好(去聲)好古微慙訓召公
細起花文若有神撫無留手却平勻知其是玉疑非玉
謂此非珍孰是珍氣合古人餘沕穆華羞時語詡玢豳
千年遯蹟一朝現巢許寕稱善隠淪
湖廣總督特成額奏報二麥成熟大田勃發情形
詩以誌慰
昨年旱行江以南湖北安徽為極重百計賑救不遺力
恫瘝念念殷心孔
皇天悔禍蘇蒼赤今春渥澤霑邱壟安徽昨已佳信傳
(昨據書麟奏三月下句以來晴雨應時麥田益發榮滋長迤南各属大麥將次刈穫小麥揚花迤北各属大麥)
(吐穗小麥含苞可期一律有收近省各属四月初旬又得透雨塘水充盈稻田乘時插蒔雜糧亦播種齊全)
湖北幸兹奏接踵麥多黃熟可刈穫大田勃發苗幪幪
(兹據特成額奏湖北三月分春膏普沛暄潤咸宜目下大麥黃熟漸可刈穫小麥亦吐穗揚花可卜豐收各属)
(大田秧苗發生葱茂農民得乘時力作咸深歡慶)官糴商販蜀米通市間亦減
榖價踴(特成額又奏委員赴川買運米石即可抵楚商販亦益流通二麥將次入市從此民食日裕糧)
(價平減輿情安貼又湖南省城及衡州寶慶岳州等属雨水二麥情形亦與北省相同農民更慶逢年實為欣)
(慰)兩省之民數無萬力田那及逢年寵雖然元氣豈易
復休養思之益欽悚
題唐寅松溪小幅用文徵明題句韻
松翠蘿丹施之上(上聲)足知貞幹異凡流幽人翹望意有
託弗過溪橋共坐遊
詠雕漆幼齡廷試圖盒
三日試詩賦五篇立成下筆七齡年廟堂偶爾遇潁器
宰執何湏進賀牋却早琪乎論劉項恰同泌也詠方圓
嘉其果局能稱古(明雕漆器出果局者製最精)差勝雕花鏤葉妍
題宋辛文悦金星龍尾硯
猶是南唐開採初金星龍尾煜光舒房州特以知州事
帝業那忘授業餘李沆得來重有識(去聲)蒯鼇贈後不為
虚研朱因識(入聲)戒所好無翼翩來實怍予
仲夏萬壽山清漪園
雨後籌農略觧顔傳宣清曉小遊山仍教速遞封章奏
那可延遲引見班(凡遇遊幸傳膳處所即辦事覧章奏宣對大臣引見官吏如常弗令稽延)
(守候此向例也)近沼已增玉為縠遠峯羣濯翠如鬟問心兹合
稍閒矣即景搜吟卒未閒
聽鸝館
南暄北冷殊時節先後金衣各作鳴(南方黃鸝鳴於春北方則四月杪五)
(月初始鳴因寒暄而有遲早之異也)豈學雙柑戴仲若祗疑喚雨作鳩聲
宿雲簷
盼雨願雲來望霽喜雲去惟當霑澤時來去胥無慮兹
臨軒之簷正值雲之宿(叶)衣裳不妨潤几席慣相付多
多益善候佇重霈嘉&KR0584;
藕香榭
荷葉方田田荷花尚有待榭檐題藕香四時曾弗改然
而藕之香奚妨四時在試看君子名幾曾易千載
霽清軒
山頂虚軒堪騁望野無隙地大田耕雨霑麥穗正宜曬
今日方知喜霽清
觀麥
遊山午前歸咫尺近園門門外有麥田停輿便以觀吐
穗逮將齊芃芃作浪翻宜暘更宜風綠波釀黃雲(叶)迴
思十日前望澤誠焦煩一雨與物殊好生胥
天恩青齊九州縣尚未聞喜言(近畿自得雨後麥苗倍見長發惟山東之濟南)
(臨清所属九州縣從前雨未深透近日尚未據續報得雨深為縈注耳)孰非吾赤子南望
愁仍存
端陽日作
昨晡微雨曉雲開應節聊酬景物催思義端陽惕消長
(五月為一隂始生之月重五為十又地十之數此節名端陽實寓扶陽抑隂之義古人命名之義深矣)陳
嬉競渡禁喧豗紅榴綠艾供清賞江硯宣毫攄别裁却
憶承
歡十年閱悵然真似望蓬萊(端陽日於福海西岸望瀛洲亭子觀龍舟對面蓬島)
(瑶臺在湖中昔年奉聖母觀龍舟處也)
山東巡撫明興奏報濟南等屬得雨情形詩以誌
慰
青齊膏澤被東南(先據明興奏山東登萊兖沂等属四月望前得雨者四十四州縣惟濟南)
(束昌臨清等九州縣所霑不過一二寸)省會九州縣未覃(歴城等九州縣雨澤未曾霑足)
(大田不能一律播種因即降旨該九州縣本年應徵新舊錢糧緩至秋成後徵收以紓民力)廑問昨
經馳驛騎報霑今已達封函(昨因東省近日未報得雨降旨馳詢兹據明興於未)
(奉傳諭之先奏報五月初五日省城地方自辰至未得雨入土三寸四野均霑附近之齊河長清禹城均於是)
(日雨三四寸不等雖二麥不免歉收而已種之大田藉資長發未種者乘時播種甚為有濟等語)幸逢
嘉&KR0584;日之五普被沃郊寸以三(東省以端陽日得雨附省州縣被澤均在三寸)
(以上且據明興奏稱雲勢濃厚得雨處尚多俟續有報到彙奏等語覽奏稍慰惟尚欠優渥仍殷盼望耳)麥
固歉收大田潤未臻優渥尚憂擔
項聖謨林亭釣艇圖即用其韻
螺溪草閣今何在(用其自識語)此畫原從醉李(出公羊)收即境
因思作圖者呼之欲出在層樓
題永樂雕漆小盤
松鶴之間撫爨材是誰高士坐相陪小山欲聽淮南操
不為(去聲)高山流水來
河南巡撫畢沅奏通省麥禾情形詩以誌事
豫省連年饉洊臻麥秋接食望尤諄欣披驛遞呈祥牘
預報夏收卜滿囷(據畢沅奏前赴潤嵩嶽虔申報謝沿途察看土膏沃禾苗暢茂大麥已)
(經黃熟將刈小麥亦已秀實四月廿五日密縣途次復得甘雨三寸來牟精氣充盈顆粒更加飽滿早穀高梁)
(棉花俱及時長發徧野青葱農夫僉稱今歲大河以南膏澤優霑麥禾豐稔數年來所未有甚為歡慶等語)
河北歉惟四州縣(又據奏開封歸德河南陳州南陽懷慶汝寕暨許陜汝光各府州所属麥)
(禾雨水情形大略相同其彰德衛輝兩府属之安陽封邱等十二属亦於四月中旬得雨田禾足資接濟惟衛)
(輝之汲縣淇縣新鄉彰德之内黃等四属得雨尚欠暢足二麥約收亦有五分等語)向隅憐切萬
民人究之慰不勝憐憫加意撫綏勅撫臣(豫省據報各府麥秋有慶)
(其汲縣等四属雖止一隅但積歉之餘麥收歉薄民力仍不免拮据實堪憐切因即批諭亟當加意體恤母使)
(向隅)
廣潤祠請雨
前月霑甘澤又將廿日過(近京自四月廿五日得雨四五寸後迄今兩旬雖兩逢陣)
(雨俱未成分寸)
崇祠謁廣潤靈雨冀滂沱倏忽數年閱(昆明湖上舊有龍神祠庚午)
(年新葺之名曰廣潤未至祠瞻禮者已閱數年)徘徊五字哦溪堂成小憩庶政
問如何(祠旁鑑遠堂是日傳膳辧事)
鑑遠堂
寧云鑑遠在漣淪絜矩萬幾胥此寅適有中丞達民瘼
遴差荆楚往勤詢(是日都察院奏湖北江陵縣民控尅減賑糧一案因命署尚書李侍堯侍)
(郎勒保即日馳往查審勤求民瘼鑑遠之意正在此不在彼也)
月波樓口號
湖上層樓號月波月波之趣竟如何偷閒來亦片時去
佳景終難一揣摩
登望蟾閣極頂作歌
崇閣搆來已多年却祗四登兩登頂(乙亥年因里衮聖母大慶阿所)
(備倣武昌黃鶴樓三層木料給值築於此歴年以來雖四登惟庚辰甲申兩登其最上層作歌暢目)甲申
今復閱廿年駒隙光隂真似騁古稀有六步尚強拾百
十級消俄頃問斯老健以何得身每習勞心守静詎惟
養體此要詮夕惕朝乾胥是省昆明湖及萬壽山其餘
事耳偶眺領
降旨山東被旱各州縣借給口糧並緩徵新舊錢
糧詩以誌事
山東被旱九州縣緩徵秋糧早降旨(前據明興奏濟南東昌臨清属内歷)
(城等九州縣得雨未能霑足已降旨將本年應徵新舊錢糧緩至秋成後徵收以紓民力詳見誌事詩)因
循毗連復望澤其數盖不止九已(兹據明興奏濟南東昌臨清所属及毗連)
(地方春夏來雨水短少麥收不無歉薄其被旱稍重者歷城德州齊河禹城平原陵縣長清聊城莘縣堂邑東)
(平東阿平隂陽榖夀張觀城范縣朝城臨清等十九州縣被旱稍輕者章邱鄒平長山新城淄川齊東冠縣思)
(縣舘陶博平茌平清平樂安博興夀光萊蕪肥城蒲臺霑化汶上邱縣濮州等二十二州縣)雖間被
雨麥歉定(束省雖於四月望前得雨又於端陽日近省州縣得雨三四寸然二麥已属歉收民力不)
(無拮据)禾黍種待秋遠矣况均去歲被災後大異前年稔
可恃(去歲東省雖被災然賴前年秋收可以支持至今春被旱則是洊臻饑饉益鮮盖藏矣)民艱
大吏詳悉陳嗟哉恫瘝懷切已借糧有等緩徵均(歴城等十)
(九州縣及坐落衛地被旱稍重者降旨借給兩月口糧章邱等二十二州縣及衛地被旱稍輕者借給一月口)
(糧其應徵新舊錢糧除歷城等州縣業經緩徵外其餘德州齊河等二十六州縣及衛地俱緩至秋成後徵收)
(俾貧民既資口食並免催徵令該撫等率属實心經理母致一夫失所)丁寕體恤勤經理
滿期今歲民少蘇誰料依然仍有此調幕無能益自慚
忍弗盡心救赤子
西直門外即事
孟夏下浣雨滂沱竟罷視朝此路過(以四月二十五日視朝進宫適廿四)
(日雨勢滂沱遂命罷朝還御園)值齋還宫復由此將彌月乃晴日多其
間陣雨未普被(四月下旬得雨後晴又彌月雖五月初四等日兩逢陣雨惜未普被嗣後連日)
(密雲作勢而甘&KR0584;未霈殊切盼望)穗亦結麥苗亦禾灌漿(麥)潤根(禾)待膏
&KR0584;其如密雲不雨何雷聲率催東南往東南齊或邀
恩波竚俟亦未見信至而齊較此旱尤苛(昨明興奏東省被旱稍重)
(者共十九州縣其稍輕者二十二州縣雖已降旨分别借給口糧并新舊錢糧一律緩徵而廑念無刻釋懷較)
(之直省尤殷也)近觀遠望總蒿目即事七字徒吟哦
山東巡撫明興奏報得雨詩以誌慰
隔日山東奏牘來下旬甘&KR0584;渥霑荄(據明興奏省城於二十日自子至已)
(得雨五寸四野均霑并據近省之濟南東昌泰安武定等府及臨清州所属之齊河等二十一州縣均於是日)
(得雨三四五寸及深透不等未種之地一律翻犁播種已種者發榮滋長民情甚為歡慶是日雨勢連綿雲氣)
(濃厚各属霑被必廣等語)未經犁地堪播種已拔苗田資潤培歉麥
固憐無及矣幸禾仍冀有收哉不遺民賴
天恩溥曰感曰欽仰
昊垓
夏至日
方澤禮成述事
大衍重開紀躬行惟代三(余臨御五十一年每歲隆五方澤皆親詣行禮惟乾)
(年十三年及四十八年遣親王皇子恭代)多年承
佑厚方寸感
恩覃黃幕面臨北金圭影短南黍禾待長(上聲)候膏&KR0584;籲
垂甘
河南巡撫畢沅奏報得雨詩以誌慰
豫省昨年旱甚齊今春豫雨勝齊兮麥登場後逢大霈
(據畢沅奏豫省二麥成熟刈穫將竣兹於五月十九日晚甘霖大霈竟夜滂沱入土透足且雨意未止霑被甚)
(為廣遠現在大田長發之際早榖高梁棉花根苗旺盛滋液充盈下隰高原豐腴彌望其麥田收穫後更得及)
(旱翻犂播種晚禾蕎豆雜糧即河北稍歉之汲縣一帶亦可催令補種秋稼以待西成日來新麥上市糧價驟)
(見平減閭巷歡騰又稱據藩司江蘭赴工查勘經過歸德開封所属之睢州蘭陽及中牟等處均報同日得雨)
(四五寸不等覽奏為之稍慰)田甫穫欣重起犁額手窮民庶蘇息慰
心佳信未遲稽殷勤兩省(謂山東河南)稍紓望淮北依然封
劄徯(淮南一帶幸雨暘時若惟淮北邳宿各處稍覺望雨昨已降旨馳詢該督撫等佇望封章速至)
啟蹕幸避暑山莊之作
昨經
方澤致虔衷啟蹕應臨避暑宫惟是撫綏法
皇祖非因遊豫暢吾躬送鑾萃已盈百辟策馬勤猶望
八翁董子曾云在勉強外王内聖要胥同
密雲行宫晚坐
昨近京畿又澤徯密雲四寸報霑畦(昨據劉峩奏密雲縣於五月二十六)
(日得雨四寸是日京城一帶不過一二寸)兹來果見黍生勃更喜羣稱麥刈
齊行趁曉凉還到早坐披爽籟遂成題志書新舊孰誠
信何暇與徵厗傂奚(按一統志載密雲東北口外漢置厗奚縣後漢曰傂奚魏書密雲郡)
(治提携城即傂奚之訛又舊志據舊唐志燕樂縣舊治白檀城謂即古傂奚而新志又疑其無據按厗音題傂)
(音豸音本不同乃或云厗奚或云傂奚甚或訛提携新舊異說又不載何年改名徒覺詞費益見記載不足憑)
(也)
過九松山口號
干霄羃嶺鬱重重過雨遥看翠更濃數典由來祇稱九
為明乾象老鱗龍
要亭行宫對雨(六月朔日)
昨夜輕雷雨密雲曉晴烟潤驛程分駐輿過午英英蔚
憑檻中庭&KR0034;&KR0034;紛不疾不徐空宇繪如笙如筑溜簷聞
西南望喜隂容重庶渥甘膏利耦耘
留京王大臣等奏報得雨詩以誌慰
前夜密雲雨不過一寸餘今日甫出關(是日出古北口)佳音接
奏書澤比密雲優五寸深霑濡(留京王大臣奏京師於五月三十日未刻得有)
(陣雨入夜雷雨交作自戌至寅入土約有五寸現未晴霽於秋禾大有禆益等語其日駐密雲得雨不過寸餘)
(次日駐要亭亦得雨五寸實堪欣慰也)麥收固已定(今年近京麥收祇六七分不及去年)大
田渥芃如兹已入六月時行或弗渝惟祝晴雨均何敢
心釋予
至避暑山莊即事
陟降廣仁度峻岑山莊在望鬱雲林圖安烟火孳民戶
(昔殷庶皇祖詠山莊詩有萬家烟大隨民便之句兹閭闔戶口倍增欽念貽謀垂裕益深感仰之誠)
興學濟蹌接子衿(乾隆丙申歲於此承德府興建中文廟定府州縣學額并每科鄉試額)
(一名十年以來文教振興衿士迎鑾者濟濟向曾有句云菁莪雅化捷影響盖紀實云)鄽市雖欣
歌樂歲(連年口外都有收)山田頗覺待甘霖(日今略覺望雨)輕雷送雨
未成寸敢即慰滋惕以欽
永佑寺瞻禮
莅止山莊此税轅一年風月迅高奔屏營肅&KR0596;瞻
神御追憶髫齡侍
御園曰顯曰承欽
浩浩惟乾惟惕撫元元豫齊幸得稍蘇息何莫非蒙
呵護恩(去歲至山莊瞻禮時正厪山東河南雨澤愆期有旱臻深念豫之區之句今歲豫齊兩省均據)
(報甘&KR0584;渥霑窮黎幸稍蘇息實仰慈思垂估樂利蒙庥也)
松鶴齋瞻禮
不敢奉
神御(松鶴齋為向來恭奉詣瞻慈寕之所今設几筵如故每歲至山莊必敬拜亦如夀康宫)
(不恩慕寺之例禮緣義節敢供奉神御也)空悲設几筵每來必瞻拜欲
去重遷延庭院閟千古光隂閱十年(丁酉至今倏忽十年矣)松蒼
鶴聲寂迴望祗澘然
溥仁寺
精藍武列左到必肅瞻來本是藩屏建(此寺於康熙癸巳年衆蒙古王)
(公等為輩襲皇祖恭祝六旬萬夀所建迄今七十餘年其孫曾爵者每歲秋蒐迎鑾扈從益見仁恩)
(溥徧服教弗諼也)依然侍從陪
奎章煥鳳翥
寶訓仰鴻裁世出世間法溥仁兩字該
夜雨(六月初六日)
山田覺旱為祈霖到即山雲佈密隂作陣晚風徒過目
(初五日微雨)霏空翼日尚希心何期入夜霈佳&KR0584;便至達晨
非滯霪畺吏報稱霑四寸多多益善意斟愖
西峪
前至山莊山尚蒼(四五月此間缺雨)昨宵一雨山漸綠乃知周
詩不我欺靈哉實贊洪鈞軸餐逭荷葉樂遊魚(甲辰此處缺雨)
(草未長發鹿嚙荷葉充飢昨年雨早霈故有鹿舍荷食苹之句今歲四五月問此處又缺雨近方屢得甘&KR0584;原)
(草日見勃生鹿可食草不致嚙荷葉鹿入湖嚙荷葉魚必驚故云餐逭荷葉樂遊魚亦體物之意耳)嚙飽
蘭芽澤羣鹿山中佳景故如斯喜在農田歌潤沃今朝
西峪不孤來七字成吟紀遊目
題秀起堂
翠華三日甫臨停日日都逢&KR0584;雨零昨夜更欣霈優渥
塞原徧喜潤畦町出楹不靳白雲白俯檻全呈青巘青
萬景秀憑一時起鄘風真箇契稱靈
雨(六月初九日)
好雨奚妨益善多曉來雲復蔚巖阿不為雴霫原非驟
却喜悠揚真是和餅餌雖云憐失麥(此間四五月頗缺雨麥收歉薄自駐)
(蹕山莊以來連霈甘膏昨初八日晚間細雨至初九日夘刻悠揚綿密復得雨四寸餘午未間方止於大田甚)
(為得濟)倉箱幸可冀登禾何時何地忘農劭更復何時鬢
髮皤
澄觀齋
武列引川水御湖斯據源(山莊由東北門引武列水為御湖是齊近東北門實據水)
(源)翠雲聳後壁綠玉繞前門觸目澄心所勑幾觀化原
(每出山莊門必先臨是齋傳膳辦事)三言
惠廸吉(皇惠廸吉額為中祖御書懸齋)
聖訓萬年存
翠雲巖
不湏舉白賦容容過雨欣看翠越濃衆木叢中松百尺
昌黎曾是說從龍
一年來必一題詩似此仍餘九歲期歸政便當罷吟筆
謂岩斯願可能斯
搴芳書屋得句
澄觀齋右側餘地搆書堂雲壁四時翠(正對翠雲岩歷年皆有詠)芸
編萬古芳惜駒如隙過得免並蹄忘選字題檐額謝家
思義長
餐腴室口號
地近北門别一區傳餐每此憩斯湏歉他玉食稱方丈
饜飫詩書有別腴
虬翠樓
久得就松法(就松者就古松而築室若築室後種松則待長湏數十年故有詩云山齊每以就松)
(為又有古松不可移築室就臨之之句)高樓復就松暢觀齊落落佳蔭挹
濃濃不改冬和夏漫猜虬即龍若論鱗長(上聲)處九九倍
猶重
霞鮮樓
翠雲巖壁迥参天樓學黃岡非背旃(樓忩以竹式為之非真竹樓也又義)
(山雜纂謂背山起樓為煞風景)却是山靈具神解蒸霞朝暮與為鮮
御製詩五集卷二十四
