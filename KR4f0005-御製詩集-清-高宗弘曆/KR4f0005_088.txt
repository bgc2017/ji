御製詩二集卷三十
古今體九十五首(辛未九)
山莊起程之作
兩日山莊駐清蹕三秋塞獮發行旌灑塵細已霏凉雨
送爽輕剛值快晴背眄渝關千嶂叠徑穿澗水一橋横
詎惟習武勤邊計欲答賢王愛戴誠
蒙古王公例於波羅河屯晉接即事得句
塞上秋蒐又隔年碧空爽氣正澄鮮仰流左谷右賢後
就日車塵馬足前望去圍場欣咫尺携来獵卒例盈千
一家中外非容易馭遠鴻猷勉繼旃
野花
野花不入嵇含狀有艷無名人詎曉露霏或比素蘭馨
風娜還過寳相姣未逢說項空奇芳荒原蕪沒殊不少
爾雅方言逮㝢中寰海周禆誰則到(叶)匪直人也幸生
文物邦幸生乃至凡花草
凉
塞野度行旃新凉馬首前近山嵐氣峭拂草露華鮮催
榖登場候報人宜獵天欲詢民疾苦村墅且停鞭
入崖口
朝家重習武靈囿成自
天匪今而斯今
祖制垂奕年巉巗圍叠嶂崖口為之關壁立衆山斷伊
遜奔赴川秋獮常經過每為遅吟韉雙峰開霽烟一水
流潺湲翠葉復黃葩高低入影妍去年廵洛伊伊亦有
崖口三塗及七谷較此夫何有一得考功詩羶薌傳至
兹我為是崖歎表章將待誰
詠畫筍
望星犀角形寓驚雷象齒文生莫訝嶷嶷寸許琅玕拔
地雲横
驀憶韜光徑幽紺乳萬玉修修仿彿依根劚得猶看籜
嫩粉留
山雨
一片秋雲吐萬絲山雨縈塞垣經已慣立馬待天晴
氊廬
張拂常稱便止遷随所如天臨萬象闊山入一窗虚罷
獵支牀憩成詩就燭書泉眀先得句吾亦愛吾廬
曉月
曉月清可憐塞天益寥朗上下泉箔眀隠映林扉敞遥
峰似玉臺古鏡大扵掌勒馬據崇椒聊結廣寒想
讀書
張廬萬山裏展卷一窗下是中有深味玩輙不忍罷博
覽謝彼能體認肯自借匪誇乙夜勤值此清秋暇
繡壁
夏山薈蔚冬山槁惟有秋山稱恰好恰好秋山孰擅勝
塞上峰巒出類表案衍神局姑弗云壁立萬仞凌參昂
霜䧏不遅還不早茈虒枝葉渲葩藻紺黃纁綘間青翠
天工設色非人巧益之盤桓食苹鹿雜以絃管啅林鳥
朝嵐夕靄呈變幻千態萬状難窮討觧衣磅礴恧關生
過雲錦繡工杜老似是山靈有宿約每起予思於金顥
沈德潛進南廵詩章並所和詩至再叠舊韻賜之
塞山七月似三春朅詠賡章意倍親恰好清秋此氊室
又逢南國彼詩人功稱德頌曾何益吏習民艱要並陳
節相老来還喜事為卿特地答筒筠(德潛居鄉每命督撫代進奏摺詩章)
(是篇適高斌代為奏至木蘭行營故云)
忽憶勾吴清麗春底須南北較疎親重吟迎蹕篇中句
似有捉刀牀畔人(南廵諸作原難為工德潛老矣亦不必以是為工所進三十章似出代作)
(因深知德潛手筆故戲及之)百二十章心窟藴(所和詩百二十六章則皆德潛所作非他)
(人所能到)甲乙丙夜案頭陳靈巗阿那青楓坂問爾孤登可
藉筠
即事
積日以為月積月以為歲積歲以為紀積紀以為世来
者雖可期去者不可繫一日復一日歲月如斯逝所以
古賢者不敢安玩愒為學戒一簣為政期兩濟而我竟
何成思之每深媿
霜
白點霜華增曉寒翠峰幻出許多丹機緘妙趣當前悟
繪事原應素後看
山果
山果靺鞨紅經霜甘且脆設使結炎方離支譜應次
獵
豐草長林獸所都時平習武試三驅林霜始䧏鷹嫌葉
野露猶霑馬惜蕪豈必虞人竭陂澤未能君子遠庖厨
日斜頒獲帷城外惠逮惟均洽衆娱
析字
魚魯以形訛亥豕以義舛夏五及郭公春秋猶不免尋
章摘句流硜硜期致辨聚訟笑徒然胡不奮實踐
北天竺
塞山竒種異植茂密蒙茸神農岐伯有所未辨郭
璞陸佃夫豈能疏有倒生絶壁不與恒羣結子纍
纍玫瑰靺鞨其色而扶綠葉者問之蒙古不能舉
其名與南天竺子相類因名之曰北天竺而繫以
詩
佛說西天竺視如乾闥城而誰於卉物南東強借稱四
維缺匪宜朱穗百八盈儼從兜羅手飛来證無生北亦
有天竺吾今正其名是地秋嘗雪渥丹積素擎叢益滋
其緐葉不改其青隠笑南方暄耐寒孰不能
宴蒙古諸部落即席得句
四野天垂連大漠三秋日朗徹穹廬藉兹牲酒聊歡衆
詎是恩膏漫頌予立馬看餘詐馬繼左賢賜已右賢如
不拘禮數敦誠意嘉爾風猶似古初
即事
即事摛詞亦可歡發清機不礙秋寒無塵雅似江南美
有地惟應塞北寬紅纈翠扶壁萬仞沙縈石絡澗千盤
儻教借得西湖水處處吴山足大觀
讀史偶成
盡道吾君不敢欺不欺君者果伊誰禹臯稷契應無此
猶慮面從申戒之
於木蘭作
天文漏兮野地志闕開縣博覽山海經荒略一二見上
林牟内地木蘭闢塞甸中外久一家敬奉金甌奠
單于讓牧場朝家置靈囿深戒武偹弛於焉習獮狩崇
岡既壇曼叢樾亦美茂以故百物滋取豐留尚富
霜華霏漠宇窪稜紺綘斑蒙茸紫獺裳八月披曉寒呦
鹿随哨至樂此誠忘餐樂亦不可極於古戒遊盤
吴越近經廵山水信清美饒復藉人工未足云觀止隠
現固有時美善盡無比獨待表章人一為宣其理
宣理理乃昧紛然起毁譽不及無名稱故吾猶古初劉
嬴今何有守禦長城隅長城更以外時来習三驅
繡壁琳琅標樂洞笙簧幽眺聽欣不凡發思凌清秋青
山生白雲雲去山還留寄此片時興萬劫高峰頭
觸緒偶即景得句恒因心申命鄒枚侣染翰賡予吟清
詞出衆表妙理入細斟寧無不盡意秘藁貽知音
帳殿張雁塞毳服蒙龍光嘉賓式燕喜乳酒湘黃羊錫
爵洽衆歡湛露流霞觴戒旨非所知古俗猶敦厖
楓葉繢叠崚楊絲鎖曲隩動静無窮觀智仁有餘樂佳
景四時宜最宜乃金昊曷其可久耽言旋勤政要
新月
魄彩吐寒空中秋月未中塞光偏覺異恒質迥難同結
念香聞桂遊睎影颺楓玉臺高倚鏡奩帕半猶蒙
暖
出哨剛逢暖(木蘭哨鹿之區或即謂之哨地云)皮衣易絮裳榖場歌歲
稔菜圃慶秋長村景觀無盡予懷慰莫量浙東方告歉
南望為(去聲)民傷
木蘭廻蹕駐避暑山莊即景成什
山莊秋半饒清致六轡言旋自木蘭祗以行時脩武偹
肯教耽獵久遊盤雲如避去拖綃白楓似随来嵌壁丹
新月過弦澄碧落要留此對玉輪團(將於山莊度中秋節故云)
千尺雪歌
吴中寒山千尺雪自趙宧光疏剔之後膾炙人口
久矣然未免藉人工山莊之内有溪如建瓴置屋
其側泠然灑然噴薄之聲隠巖階泛瀲之光翻月
戶盖塞地無畆平因其勢而𨗳之吸川濺沫之勢
有不必以千尺計者獨喜其名因以名軒非云慕
藺聊誌因王
問雪有聲聲亦有矮屋疎籬簁風後無過騷屑送寒音
那似淋浪喧戶牖何来晴晝飛玉花玉花中有聲交加
人間絲竹比不得似鼓雲和之瑟湘靈家雪落千尺亦
其素乃中(去聲)宫商勝韶頀𨗳之則来詎巧營即之則虚
堪静悟跳波噴沫紛潺湲赴壑一瀉無復還借問盈科
放溟海奚如止坎淳蒼灣叠石開軒致瀟灑雪色簷端
雪聲下秋水之中有六鼇豈必學彼任公釣竿把陡憶
春月臨勾吴寒山疏剔傳凡夫(趙宧光號凡夫)聽雪信美未可
云久駐今来不假人力而得突過之仙區於焉棄虎跑
之石泉却惠山之竹罏謝南國之虚聲守北地之故吾
清風眀月蒼山碧湖雖曠古而無聞欣始遇之迥殊
瀑布
繡屏開紫翠珠箔滴琤琮不舍赴川勢難尋出竇蹤光
争晴雪落聲帶晚烟舂可飲(去聲)書牌鹿每於松下逢
張宗蒼山水畫(避暑山莊題句)
驛使傳来山水圖山莊著壁作清娱蒼蒼寫出遊神趣
往往逢於䟦馬途石罅泉聲動亦静雲涯峯色有還無
不難結撰成溪壑誰觧如斯味道腴
叠中秋帖子詞韻命翰苑諸臣和之
秋中令節從来歌咏之場塞外靈臺自昔豫遊之
地此時此處寧可漠然載倡載酬堪云暢爾遂令
廣寒法曲音連三十年前肯教翰苑鴻詞格遜四
朝詩後萬家烟火随民便而無改
堯模千畝山田報歲豐而有愉
任顧雕瓜繪餅塞垣節物增佳抹月吟風山莊慶宵莫
負底須五字輕嗤宋玉老兵仍叶七言可效韓偓
内翰莫嫌頻韻聊紀一時
風月湖山卅載間今朝歌舞不宜刪姮娥也似添豪興
早上璇霄映碧山
冣滿冰輪異樣光巖楓皆作桂枝香高低樓閣湖贏聖
上下淪漣瀑學匡
鄒枚扈從集師師便合賡吟帖子詩翰苑從来紀佳話
鳳毛還在鳳凰池
依巘軒齋近水樓此間不易值中秋他年試覓新題句
應在千峰最上頭
中秋即事
慶月真宜避暑莊樓臺高下朗寒光一輪久照輝蓬閬
億載如恒祝
夀康不遣絮雲翳空宇早扶蟾魄上東岡野潭瀲灔金
波湧何必平湖更憶杭
灤陽别墅作
校獵言旋駐葆旗蕭閒山館偶棲遅眀看綠葉添紅葉
默識来時作往時秋意已随月西轉溪聲那共水東馳
虚窗點筆消蘭篆不搆文瀾引静思
野店
野店居安忘寄寓(塞外居民多齊晉各省流寓者)貧民生計自為謀漫
詢公賦如何納且喜山田薄有收虎落編柴防夜逕魚
梁叠石截寒流稔秋村景方生慰轉念南邦又益愁
長城
埤堄棲巖障徒驚建築奇民膏真歎竭地險詎能持萬
里東西亘千秋鑒戒垂勝朝事修葺遐想動嗟咨可識
戒嚴日已成失守時金湯豈云是在德有前規
湯泉行宫即事
返蹕駐巖阿黃花砌齒羅秋寒波自煖今憩昔曾過泉
石饒天趣琴書飬性和數年纔一顧結搆底須多
八月二十三日作
禮稱不用志終身八月西風冣愴神
遺詔從頭十六復難言無忝
誨諄諄
御門日作
一二日萬幾勤政遵
家法疇咨内朝門封章待批答率由貴有恒龍案延黃
閤敷政權剛柔省身切兢業民風願還淳歲功期允協
每懷乃靡遂蒿目奈才乏
季秋瀛臺
素景仙壺異秋風太液多白輕烟斂浦黃重菊分科汲
古希韓綆惜隂懷魯戈池邊人字柳霜意又婆娑
季秋香山
秋蒐塞館詠卷阿廻蹕經時此偶過流景因思誠迅爾
好山奚必較如何泉聲聽比風聲冷綠葉看輸紅葉多
吟興縱饒佳句少蒼巖可惜費鎸磨
静室題壁
望中山館紫雲連據座低臨萬景全因識不勞安得逸
無多樂後賸憂先峰姿玉柱倚天外湖色昆眀落眼前
白壁居然題静室笑予無暇一安禪
碧雲寺
清暇停遊䍐蕭辰憩照園樹丹秋未老室白晝餘温幻
裊天衣縷靈淙石髄源羔羊侍臣詠静寄合忘言
登碧雲寺金剛床塔
百丈之山延緣徐步忘其高十丈之塔矗爾拔地直上
乃訝高岧嶤何况窣堵迥據西山半宜其下視無地上
已干青霄太行西来歷萬古杯水滄溟金彈吐康回能
使東南傾女媧誰見西北補我聞佛諦要令萬緣忘胡
為梵誌傳此金剛床高秋乘興一拾級目窮千里心萬
方今年登塔凡三度六和報恩皆有賦江山信美慮程
遥詎可頻頻勞六御因之念寄吴越間夏灾數郡遭迍
邅何能五風十雨斗米纔三錢恧哉吾治遜彼唐貞觀
讀唐太宗賜魏徵詩率題
翠濤&KR0812;醁成佳釀千日十年醉未醒(二語櫽括太宗詩句)怪底當
年十思疏未將惡旨動君聽
香山即景雜詠
好山豈慮秋光老洗盡緐華越雅宜興會悠然重九近
底殊五柳得詩時
坂霜一夜變新寒遊屐高低緬謝安藉第憑窗縱遥目
峰姿四面入竒觀
眀忩寒景冣宜人簽菊盆松净絶塵博古未湏誇獺祭
聽泉直欲息言津
九月九日作
佩萸把菊為清遊佳辰勝賞聊爾酬月日難逢九復九
嘯歌冣喜秋之秋頭科誰繼孟江夏腹藁忽憶王綘州
登高曠覽吾素志民艱在目翻增愁
題董邦逹居庸叠翠圖
近作燕山八景詩擬成長卷各圖之侍臣承旨開生面
又見巖關叠翠竒
具来粉本寫神能萬樹丹青繢繡稜近衛皇州鞏北戶
底須乘傳擬嘉陵
繚白縈青矗萬螺夤緣鳥道憶曾過彈琴峡口雙松側
勒壁詩應蔚碧蘿
過盧溝橋
颯景石橋頭愴人是凛秋
丹丘瞻玉劍黑水度沙溝波幸今年靖民蘇昨夏憂𨗳
川懷
聖蹟永定頼貽謀
秋麥
被隴新牟綠意深遠低村靄近迷林晝花早識方宜北
氣伏還傳候王金隔歲預思白餅熟經霜不礙碧雲㑴
鳴鞭見此芃芃者又引先時望雪心
良鄉行宫叠今春韻四首
廵壁分眀吟短句停鑾小憶涉春江離宫平楚曾何異
風在庭柯月在窗
數命行輿衆已勞上
陵心切豈遊遨肯堂繼
志吾何有敢騁馳驅六馭豪
頻年展謁
橋山下未盡攀龍㒺極情况奉
徽音申敬悃敢違一片奠椒誠(是役奉六旬皇太后懿旨以值行慶欲先)
(謁敬也陵申)
山影横西塔影南霜花遍野菊花酣詩情莫道因秋减
觸緒何妨即景探
即景
威紆屏障遠峰連納稼村村薄有年二百程途九秋景
兩行楊柳一衢烟林䟽日色来山外葉堕風聲到馬前
西望
鼎湖白雲表憑輿曷勝意酸然
駿馬
駿馬多意氣不與凡馬儕馺娑避塵壒行空越崔嵬夜
玉装羈勒秋金飾鞍臺伯樂不常有誰識絶倫材執鞭
非其人駒跳去不廻
曉行
遠戍依微辨長途迤邐過人心思日出馬跡踏霜多宿
鳥喧村樹歸鴻下野河招提鐘送響禪者逸如何
偶題
孔子惡佞者子魚以佞傳使之治宗廟衛祀賴以延祝
史貴正辭鮀也何有焉才取適其用德難期其全論人
可知世如矢愛昔賢
過拒馬河
潦水盡寒潭横橋度六驂渚烟宜畫染旅景與詩諳岸
葦白無力崖楓丹欲酣遥源何處是重叠繢雲嵐
秋瀾村
向野構離宫當秋駐行轡一水曲抱原千山遠横翠石
橋凡幾度興會随時異軒榭故好在琴書足佳致棲情
西昊景寄妙南華意
黃花
黃花鞠本色紅紫今紛羅亦如隠者流後世假藉多
易州道中作
曉日千村颺爨烟郵程廿里遅(去聲)鳴鞭逢迎田父多歡
色生計閭閻勝去年
易水流沙率不深潦收野渡那須尋荆軻山矗秋雲表
想像當年壮士心
納稼
納稼村村畢崇墉處處有秋成勝往歲二鬴足餬口而
何市頭價猶爾争升斗計口百年滋近利三倍取譬兩
人背面各自東西走左者益以左右者益以右中間必
空虛實乏計善後逢歉輒踴貴遇豐難復舊(叶)而况豐
恒鮮歉偏易遭偶惟覺勞補救遑云致安阜父母之謂
何對民真恧忸
永慕齋
又已經年别難禁一夕情
丹陵眀曉謁碧落九秋横都是傷心處何曾繼
志成每来增永慕豈繫見齋名
恭謁
泰陵感成長句
曉月華霜静玉墀
慈闈恭奉奠金巵申誠因值
六旬慶来謁俄經旬六朞繼紹未遑多仰愧熙和難致
切勤思
元宫一閟千秋隔痛憶當年攀戀時
夕
日落遠山横蒼然暝色清歸禽翻落葉行漏逓初更檀
縷縈金鴨蓮英燦玉檠眀當旋蹕路遲戀意難平
讀白居易詩率題
立意為平易虞人不知叟千載誦其詩而叟亦知否
書無逸篇因題其後
訪落殷憂慎始圖昌言一帙擬三謨為元后則時天若
知小人依所逸無享國眀標四廸哲發端深致七嗚呼
詎惟尚父丹書繼信是千秋帝範模
董邦逹&KR1793;川雪意
華子岡頭積素多蹊迷難訪故山過畫禅親許參神韻
(畫禅室貯董香光名畫大觀冊首即王摩詰雪溪)刻楮無煩較若何
張宗蒼蒼松紅樹
蒼松不共霜桕紅寒泉割壁垂雲空高人箕踞對清晝
静會悠然爾我同
孟冬時饗
太廟
午門詄蕩鼓嚴晨
太室趨承倍敬寅萬葉皇圖綿衣紹六宗祀典重躬親
黍稌以洽匪今慶籩豆惟嘉依古陳曙色温暾儀告備
恰欣節應小陽春
圓眀園畫禪室對雪有作
積素山逾遠寒侵夕益緐節真應大雪景恰媚名園鶴
訝翔松頂蝗知避麥根竹爐新仿得(仿惠山製竹爐收雪水烹之)活
火正温存
偶為山水小幅兼題以詩
文石枯枝間(去聲)草堂坐来兼可俯滄浪烟雲堪悦吾情
性山水何知彼范王不有今人那有古設無閒者亦無
忙儒臣謾自誇多藝聊爾憑消幾暇長
冬至
南郊
齋宫聽漏卯牌傳法從晨趨燭遍田
大祀肇修陽始復藐躬對越志彌虔未臻上理常慙若
昭受鴻庥更惕旃慶值
慈寧開六袠合天下飬福增綿
瑞麅詩六韻(有序)
辛未秋獮塞上蒙古台吉必力滚逹賴以此来獻
色純白如雪目睛如丹砂抱朴子稱鹿夀千歲滿
五百歲則色白此殆其類今年恭遇
聖母皇太后六旬萬夀適靈獸應時而至爰命曰瑞麅
而紀以詩
質禀庚辛色珠躔應夀星
天心慶花甲德産祝
慈寕豈意甡甡属偏成翯翯形乍辭鹿食野可比鳳儀
庭性自仙人馴(讀如訓見史記)圖呈動物靈無須稽獸譜永此
驗祥經
賜沈德潛
前席豈不佳别復繼其後江鄉已眷然幸此未為久在
汝申虔慶而我慮奔走松鶴老益健三千里何有祝釐
實攸宜詩人大椿夀
春帖子
壬日立新春重重吉並臻百昌欣律轉萬福自天申
喧鳴臘鼓發韶妍遅日罘罳颺瑞烟屏綵祥徵勝銀裏
盤辛芳獻頌椒前
除夜
嘉夜貞元會流年新舊分地爐添火坐爆竹逹晨聞銀
燭玉蟲綴唐花蜀錦芬詩篇又成帙題此殿前文
御製詩二集卷三十
