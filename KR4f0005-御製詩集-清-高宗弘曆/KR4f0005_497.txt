御製詩餘集卷二
古今體五十首(丙辰二)
紫光閣錫宴外藩作
紫光春宴肇嘉徵嗣子同臨示惠應各國南西來輻輳
(今歲朝鮮於朝正貢使外又特遣正副使臣來賀國慶其安南暹羅廓爾喀亦俱遣陪臣奉表貢於上年嘉平)
(到京稱賀並命一體宴賚以示柔遠惠綏之意)外藩東北擬孫曾(新舊蒙古外藩世為臣僕)
(每歲新正来京及八月萬夀節至熱河慶賀并隨獵木蘭悃忱篤摯直若一家多有其祖父及侍朕躬今皆為)
(年少之人朕視之不啻孫曾行革誠自古未有也)歷觀帝史今與古獨沐
天恩戰且兢一字敬哉
家法凛期之弈葉永欽承
夜雨(正月初五日)
叟宴剛完霏瑞雪須臾春宇麗曦光(初四日於寧夀宫皇極殿舉千叟宴)
(宴前天氣濃隂宴畢即有祥霙飛灑午刻旋即開霽是晚復隂逮曙乃晴)夜隂曉霽諸藩喜
(初五日於紫光閣賜宴外藩宴畢後復漸隂入夜乃雨)東鰈西鶼厚賚償(今歲年班蒙古)
(回部及廓爾喀朝鮮安南暹羅諸國使臣来賀者甚衆屢加優賚不僅薄来厚往國家柔遠之道固應如是)
及惜更欣心不定(上年冬雪優渥積潤未消此時固不望雪而得霑春澤於東作自當有裨)
(不厭其多但慮宴間執事人等及與宴者沾濕衣履晴霽為宜逮既晴後又不能不為之致惜轉輾寸衷兼縈)
(兩念亦殊自哂心無定也)雨暄雪冷澤無方甘膏潤地成二寸(夜間之雨)
(霢霂逹晨據順天府報有二寸寒則為雪暄則為雨春已逾旬氣漸融和得此沾濡利益非淺)此是新
年第一祥
夜雪(正月初八日)
剛經夜雨兩朝過夜雪醒詢報枕窩有畏
天恩錫駢疊無眠&KR0584;勢想婆娑紐芽麥隴增滋潤較色
梅盆待咏哦京兆奏膏積二寸惕虔自問合如何
新正
雍和宫瞻禮疊乙卯韻
六旬歸政告
天初適百常懷半九書誰識帡幪
恩錫昊竟符精一訓傳予戸封刑措曾何有正已安民
慙尚餘
邸地仰瞻憶髫歲流光望九電如諸
新正幸御園即事言志
授璽讌耆典具彰更欣雨雪及時暘幸叨深沐
蒼靈佑愧切羣稱太上皇那即御園耽有逸仍斯訓子
敬無遑新年所遇多和順益惕於衷莫可當
題文源閣疊去歲乙夘詩韻
廿五難期八六時何期
昊貺竟符之既然勤倦諸應簡(去歲乙夘新正題此閣有明年歸政應娛老言)
(簡心閒合罷詩之句)所幸康強尚若斯羲卦箕疇吟已備(自戊申歲始每)
(年上元鐙詞八章依次嵌一卦名六十四卦名中平聲二十一皆押為韻仄聲四十三則於詩中見本字至上)
(年乙夘而易卦適備又自辛亥歲始以洪範之九五福為題分年聯句亦至乙夘閱五年而五福俱全)愛
民訓子念無遺(上年各省秋收豐稔是以新正無可加賑之處惟去歲閩省漳泉一帶徽歉米)
(價稍昂雖早經降旨蠲免並優賞口糧以資接濟不致失所此時無需再行展賑而心殷民食仍不能不為之)
(繾念也)邇來心緒翻增悶望捷徒成七字詩(今歲元正以來諸鉅典以)
(次慶成仰沐昇平昊恩雨雪時暘農祥早兆而外藩各國來朝具見之盛且精神強固起居康適允宜悅)
(志怡情以酬慶節惟因盼望捷音為之縈念不置聊以觧悶拈毫想此時擒渠蕆績之奏已在途中惟望旦夕)
(遄至以慰懸切是以雖陳節事心實不怡耳)
上元前一日家讌親藩及曾元成句
歸政應教簡詠吟節前宗讌恰逢今綺茵已自君臣辨
(每歲上元前一日例於奉三無私殿内宴近支王公及皇子孫曾元等坐次咸依輩行排列今年嗣皇帝已受)
(璽登極與諸皇子等有君臣之分自應在予座傍隨侍隅坐不當與皇八子皇十一子兩兄序齒矣)
福酒欽惟父子斟(今日為嗣皇帝初元之儀祈穀吉辰予雖不與對越灌獻而三日齋)
(期仍不舉樂放鐙以致誠恪幸荷園宴昊蒼貺佑天宇晴和嗣皇帝肇禋將享禮成回御間即以大)
(祀福酒捧觴躬晉予既飲即以餘酒回賜嗣皇帝同霑神惠欽感之忱不可言喻)授璽以來
諸事順觀鐙益勵寸衷忱昨雖復閱擒兇信兇首佇聞
指日擒(昨日福康安和琳奏稱自前次攻克擒頭坡騍馬硐一帶後又將中間險要大山及後路百十)
(里内逆苗均加𠞰散於十二月二十三四等日出其不意分兵突進將溪巖蜡雞等寨一概焚毁痛加殱戮賊)
(匪於兩岔河百果窑川硐山梁修砌石卡分插旂幟排立放鎗希圖抵禦其對面金嶺沖山頂木城一道甚為)
(高峻有騎馬賊目紅布裏頭往來猖獗據降苗等咸稱賊中有隴莽牛一名與石三保一同起事係属有名兇)
(悍逆苗等呼為將軍此路即係其人福康安和琳察看形勢即於二十七日督率額勒登保德楞泰花連布及)
(巴圖魯等挑選滿漢屯番勁兵進發奮勇撲入我兵鎗箭齊發爭先競進所殺賊匪僵仆遍地奪路者紛紛奔)
(竄不可勝數立將金嶺冲山梁奪據復督率官兵鼔勇罙入於次日五更有降苗隴三棵隴老柔二人將騎馬)
(賊目隴莽牛生擒解送訊據該犯供稱原名隴老二因平日為人兇横多力是以有莽牛之稱自黃瓜寨破後)
(即赴平隴同石三保及吳八月之子燒搶抗拒今所管三十六寨或𠞰或降官兵攻圍更急實不能扺禦等語)
(因即將該犯押歷各寨寸磔示衆現在相距平隴不遠趕緊設法長驅務將渠魁按數生擒及早蕆事披閱為)
(之欣慰想賊首羽翼盡已翦除勢益窮臧無所逃命俘獲喜音即在指顧間矣)
按大雅行葦之詩所以讌父兄耆老示慈惠而敦親
睦也予每歲元旦及上元前一日家讌近支宗藩自
壬戌年始有詩紀事戊辰以來上元前日宴必有詠
已成例事今入座者皆予子孫曾元之輩若蒙
天
祖眷佑再閱四五年即可望得來孫之喜而今歲元日
授璽歸政為千古第一全人明年慶節曲宴為子皇
帝之事予但當隨意拈吟似此例成之什可以從簡
矣并識
上元夕作
昨歲遭逢不可詮(昨歲乙夘正月朔望俱值剥蝕雖躔度所經千載以前可坐而致然)
(上天示警相繼見於懸象予心深為怵惕惟是應以平天以實不以文幸蒙蒼昊鑒宥垂慈諸凡得)
(順)幸蒙
槖籥宥重(平聲)愆上正授政諸凡順(今歲自元日大廷授璽以來天澤頻)
(施農占有慶而每逢舉行盛典之日晴霽暄和深感天意人情胥徵大順今當元夕廻思上年所值既荷)
(而兢凜之忱猶不敢釋也)元夕迴思敢釋虔雖曰用兵災以解(自来占騐)
(家以正月朔望日月食為兵象若偶值地方不靖有征調師旅之事其災即可解釋不致有他故考諸史冊自)
(漢迄明其事屢騐即以近年而論丙午歲有平定臺灣之役而上年突有逆苗跳梁致煩征討雖曰事屬前定)
(藉可以解釋災愆然自昨春用兵至今已閱經年惟冀昊穹助順速蕆大功俾楚民早得安集此非予之)
(黷武實出於不得已之意諒亦可以共白於天下耳)亦云黷武慎其延捷章懸望
鐙詞罷况是吟完六(十)四篇(自乾隆丙寅上元始作鐙詞每年四章六章不等辛)
(未以後例作八章至戊申歲計至歸政之前恰省八年因用六十四卦名分年嵌用至上年乙夘適符大易之)
(數即此亦仰沐明六天恩所致功已十全事臻美備上年鐙詞後已識十年内綜得詞四百一十二首是)
(以今歲不復依例摛毫矣)
上元後一日小宴廷臣作
文筵翼節有恒由題什飛雲四壁週(向來翼節小宴廷臣之作俱書懸御)
(園飛雲軒壁間至上年乙夘四壁已滿)憶昨已成獲麟句(予於慶節錫宴必即事成吟以)
(紀歲時而誌盛典即杜甫詩史之意也上年以今歲元正授璽後可以隨意吟咏不必一切依例成什是以有)
(獲麟絶筆或云堪之句今幸符初願諸事順成宴畢復成二律誌事亦結習難忘聊抒佳興耳)祗今乃
作翦鴞謳風和日麗
天恩厚兇縛武耆已望悠滿擬十全增一詠不知足固
我之尤
去歲移筵不可思(舊例上元日於正大光明殿錫宴外藩及王公大臣等去歲因遇月食是)
(以移於十四日而將十四日宗藩之宴移於十六日其十六日廷臣之宴移於燕九日)胥予過也
肯虛辭幸無大故兩災逭饒有稔收各省知(上年正月朔望均值)
(薄蝕予心深滋悚惕幸荷牽算上蒼慈佑不特諸事平安而各省秋禾豐稔統計收成竟有百五十分之)
(多感謝之衷非可言罄惟有額手敬叩而已)佳節是宜豫以度逆苗猶未靖
其遺晚來飛爆鳴雷急虔祝捷音似此馳
邇日
邇日每作雲却乃未成雪亦知弗亟望遇隂望復切我
固不知足加以盼報捷佳節竟虚過無時放眉睫近省
佳信屢新年澤不缺初正得雨霑豫疆摺開列(今歲新正初間)
(京城兩次共得雨雪四寸實為北地所難得近據河南巡撫景安奏稱開封省城於正月初三日得雨二寸並)
(據附近之中牟陳留杞縣歸德府之永城虞城河南府之永寧南陽府之唐縣鄧州淅川汝寧府之確山正陽)
(新蔡西平遂平信陽羅山陳州府之商水項城陜州暨所属之靈寳光州暨所屬之息縣稟報俱於正月初一)
(二三四等日得雨二三寸不等陽和初動甘雨應時足徵農慶現在市糧價值平減民情甚為欣悅)山左
山陜西數寸被正月(山東巡撫玉德亦奏稱東省冬雪優渥麥根已固入春以来正需雨)
(雪滋培兹省城於正月初八日得雪二寸其濟南東昌秦安武定究州曹州登州萊州青州臨清濟寕各報所)
(屬德州聊城等六十二州縣均於初四初八九等日得雪一二三寸而高唐長清等十四縣則各得雨入土二)
(三寸不等又據山西巡撫蒋兆奎奏太原平陽潞安汾州大同朔平寧武澤州蒲州等府屬遼州沁州保德解)
(州絳州霍州等直隸州及歸綏道所屬各廳先後報稱除上年十二月内各得優雪外兹正月初一初三四等)
(日復得雪二三四寸至五六寸不等又據陕西巡撫秦承恩奏西安省城於正月初三日得雨四寸並據西安)
(漢中興安商州四府州属具報於正月初三四日得雨三四寸不等延安鳳翔榆林同州邠乾鄜綏德八府州)
(屬具報各得雪三四五寸不等)均與畿輔同(又昨據直隸總督梁肯堂奏保定省城於新正初五)
(日得雨二寸與京師相同其順天府屬之密雲等十二州縣保定府屬之清苑等六州縣永平府属之盧龍等)
(四州縣河間府屬之河間等十一州縣天津府屬之天津等七州縣正定府屬之正定等十三州縣順德府属)
(之邢臺等九縣廣平府屬之永年等十州縣大名府属之大名等六州縣冀州并所屬之南宮等五縣趙州并)
(所属之栢鄉等五縣深州并所属之饒陽等三縣定州屬之深澤一縣各於正月初三四五六並初八日得雪)
(自一寸至六寸不等當此春氣發生之際溥得甘澤寒則為雪暖則為雨霑潤麥田益形暢茂節次披閱各摺北)
(省溥被春膏更早往歲實堪欣慰惟盼馳報擒獲兇渠實信不能片時釋然耳)次第閱情節是
宜欣以慰籌農詎衆别惟縈急擒兇有興懶吟說
觀歷年詩集即事
五集詩成四萬多(自乾隆元年丙辰以後所作諸詩每十二年編次為一集兹六旬年滿共)
(得五集凡念農壇並幾廟祭祀用人行政省方問俗關心暘雨廑桑暇辨訂經史子集闡發儒先奥)
(義或遊覽所至或一名一物撫箋染翰不覺已成四萬二千餘首作皆有為□却匪誇多今雖授寶子皇帝應)
(娛老罷詠而訓政勅幾未敢自耽逸豫每關幾務之大及課量晴雨涉筆成吟猶不能自已也)每慙杜
老有前哦(賦詩何必多杜甫句也)既為太上吟應簡可奈隨時(隨時)
(愛景光蘇武句也)景若何詎以倦勤耽静寂仍因訓政勵研摩
消閒唐宋觀惇史授受其間似此麽
節後萬夀山樂夀堂作
佳節怱怱倏已過好山遣悶閱如何生擒二宼信猶待
却覺初春景欲蹉小盎梅香微訝減長隄柳色漸看多
向題樂夀居然踐(是堂命名原取知水仁山之義後乃知宋高宗禪位後本有樂夀老人之)
(稱屢見於詩鄙其義予仰蒙命名昊眷今年八十有六在位六十載得符初願向所今乃踐其實豈如宋)
(高之不能復河北迎二帝耽玩湖山祇圖自逸盖名雖同而實則殊也)實豈同他名弗訛
惠山園八景
尋詩逕
望捷心煩佳節過兼歸政合簡吟哦偶翻詩本減十五
(予向来吟咏不為風雲月露之辭每有關政典之大者必有詩紀事即游藝拈毫亦必於小中見大訂訛析義)
(方之杜陵詩史意有取焉自乾隆元年每十二年編為一集初集自丙辰至丁夘計得詩四千一百八十餘首)
(二集自戊辰至已夘得詩八千四百六十餘首三集自庚辰至辛夘得詩一萬一千六百三十餘首四集自壬)
(辰至癸夘得詩九千八百餘首五集自甲辰至乙夘得詩八千七百餘首綜計六十年中詩凡四萬二千餘首)
(初非有意與古詩人誇多較勝盖惟即事抒懷閱年既久遂贏卷帙今年歸政後一切承祭視朝經筵閱武耕)
(耤行師諸典均為子皇帝之事雖訓政勑幾劭農課量不能不見之篇什而例成之作可以大簡於昔矣今年)
(詩本自元旦過燕九日得四十七篇較之上年過燕九詩計已減十五篇可知)步逕一尋可罷
麽
涵光洞
假山砌石本以實真洞迎巖乃作空真假實空齊置却
其光得在孰涵中
墨妙軒
三希墨妙鐫次第昨復纍纍得續編(乾隆丙寅就養心殿温室易其名曰)
(三希堂以貯王羲之快雪時晴獻之中秋王珣伯遠三帖次年丁夘復諭内廷翰臣勘校石渠寳笈中鍾繇王)
(羲之諸人書下迨唐宋元明墨蹟尤佳者勒石名三希堂帖凡三十二冊石則嵌於閱古堂壁間至甲戌歲又)
(搜遺石渠得禇遂良以下諸人墨蹟勒為四冊顔曰墨妙軒帖石即嵌於軒壁繼又於已丑年出内府所蔵淳)
(化閣帖初搨本重摹上石以廣示藝林壬辰工蕆後砌石於含經堂後之廊而即藴真齊之舊拓為軒名以淳)
(化並為之記以誌寓名藴古之意迨已亥歲復有蘭亭八柱及快雪堂帖之刻各有詩文誌其原委昨癸丑歲)
(以從前所輯秘殿珠林石渠寳笈成書後又閱四十餘年續入書畫真蹟甚夥復命彭元瑞等詳加勘擇進呈)
(欽定薈輯為續編並御製文冠諸簡首夫鑒古勒珉亦藝林佳話惟年代久遠真贗紛歧如謂鑒賞不爽錙銖)
(則猶未敢深信然而屢舉斯類雖曰興文頗自厭且自愧)稽古雖云成韻事斯之未
信合慙然
載時堂
水裔虚堂三架開梁溪不異曉春回如詢此際何所載
滿眼思看捷信來
知魚橋
春水融冰澹蕩漪弗寒弗暖正宜時其間底用勞分辨
莫若娵隅付彼知
就雲樓
雲有去來樓有定是誠雲就就雲訛偶觀額字恒失笑
顛倒似兹訛者多
澹碧齋
方塘幾畝鋪新水曰凝曰融魚負歡立望一時思捷報
澹然却羡碧波安
水樂亭
漫笑八音水字無吹風激石視斯乎觀瀾會括聽瀾意
(避署山莊有觀瀑亭亭額為丑始皇祖御書向年駐蹕山莊自癸亥始有觀瀑詩乙有聽瀑詩嗣後屢成)
(題詠盖觀者其色聽者其聲瀑泉兼具其勝而觀可括聽意義原是融合是以癸未觀瀑詩有是觀可括聽聲)
(中覓色難之句丙申觀瀑詩云高懸辨析聖藻曰觀瀑可識觀中即具聽於觀聽異同之義至詳兹水樂)
(之稱於熱河瀑泉實可互相印證正不必數典於蘇軾東陽水樂亭詩也)數典何須憶老蘇
二月朔日作
節事御園度廿日還宫依舊例成吟(新正初九日幸御圜閱今二十日慶)
(節宴賚備舉每歲例於二月朔日坤寧官大祭月後承神並以次祭社稷壇御經筵諸典今年傳位)
(祀講學皆子皇帝之事惟宮中大祀月展虔神仍須親行因於廿八日進宮依例致祭用寅)祈農
講義付胄子惕夕乾朝仍一心謂有倦閒閒豈得那無
餘念念猶深夙興南望勞雙眼春仲週年企捷音
上年二月初四日據湖廣總督福寧提督劉君輔湖
南巡撫姜晟貴州巡撫馮光熊馳報貴州銅仁府大
塘苖人石柳鄧勾結湖南苗匪石三保等滋事不法
迫脅各苗寨聚衆搶掠焚燬民居經督提各臣帶兵
進𠞰因即降旨令福康安往辦而福康安於未接諭
旨之前即自雲南馳赴銅仁不待所調之兵到齊先
將正大營之圍解散節次又將嗅腦松桃一帶賊匪
𠞰殺開通道路其時苗匪有竄入四川秀山縣境者
勾結滋擾亦被官兵截𠞰適和琳新授四川總督自
蔵來京入覲行至邛州地方聞有此事即一面馳奏
一面帶兵兼程馳赴秀山將賊匪痛𠞰其晏農炮木
山川河盖一帶所屯苖匪亦節次殱戮殆盡於閏二
月内福康安和琳會兵一處自黔入楚軍威大振將
黃瓜寨蘇麻寨大烏草河等處攻克節次擒獲賊首
吳半生吳八月漢奸諸人賊勢已極窮蹙又續據奏
攻克金嶺沖攻破吉吉等寨而相率歸降之苗寨亦
有數千百戶現在將石柳鄧石三保等擒獲後即可
直抵平隴收復乾州大功告蕆此事本由逆苗自作
不靖曲直之理
天鑒昭然惟因地勢險峻雨雪濘滑賊苗得以負嵎抗
拒致稽時日今已閱一年事迨垂成盼望益加殷切
亦惟仰籲
昊佑指日成功捷信即至經理善後事宜俾萬民永久
安居樂業耳
命皇帝春仲經筵即事
春仲經筵崇德輝事雖儀典義深微
傳心(殿名)祭俾思精一(會典載御經筵日例命大學士一員祭傳心殿予乾隆六年御經)
(筵特行躬親致祭禮昨六十年以踐基符願仍親祭以致虔恪殿中所崇祀自伏羲以至孔子皆皇師帝)
(師乃王師臨先聖本先師内聖外王道統相承精一心傳治世民之兹授位子皇帝俾勤習庶務訓學)
(即所以訓政因命依例以仲春御經筵是日亦令先親祭傳心殿令知治法不外心法道法也)御論
看猶足發揮(皇帝將所製御論呈覽此次首題大學詩云樂只君子民之父母次題易經元者善)
(之長也亨者嘉之會也首題御論言人君於民必當保赤求寧則下民傾心感戴若依父母次題御論言元者)
(生物之始亨者生物之通春生夏長自順其序發揮題藴尚不至紊)訓政詎應忘訓學知
文實不外知幾元正昨甫相授受陶景虞薰慎莫違
御園泛舟
卯入辰春春合早(今年丙辰立春在上年臘月廿六日似融和宜早而園中開凍較遲自因)
(春寒之故)却因春冷凍開遲鑿冰勞勠誇劬者不以為嘉翻
飭之(東風觧凍氣候自然乃向来内監拏舟者每強鑿冰開以通舟路其意祗在獻勤深厭其習屢行飭)
(禁彼仍竊為之)
還宫幾日仲春臨凍已全開水已深試泛木蘭何不可
違時厭彼獻勤心
已歸政復值望捷柳眼梅心好是初把筆欲吟吟輒懶
風光得不笑人疎
二月七日即事
初正五與七雨雪寸胥雙(去歲大雪節瑞雪優霑二麥蟠根深固新正初五夜得雨)
(二寸初七夜復得雪二寸可以接潤迨今已逾一月若得春膏及時麥田更資長發)忽忽霽彌月
殷殷澤望厖土嫌黃起井(洞冥記漢武帝於青綺窗問東方朔火德瑞應事朔對以)
(抉桑東七萬里有及雲山山頂有井雲起井中若土德王黃雲出云云盖不過五行相配之詭說耳邇日天每)
(作風黃塵時起有若黃雲出井之状地土末免緣此乾燥)雲冀黑鋪窗(亦櫽括方朔意昨日夜)
(間詢知天氣隂沈今早又復開散惟望雲勢濃厚可冀甘霖渥沛)兼企捷音近(昨福康安和琳)
(奏報自攻克苗匪吉吉寨之後連日整兵前進復攻破連雲山寨及巖峒大寨三十餘戶苗匪全行攻克連雲)
(山為平隴西南兩面緊要之地既已攻破則賊匪益無可恃並稱廣為布置步步安營嚴杜首逆逃竄兼防後)
(路抄截想二逆更無可遁惟盼捷音之速至耳)片時心費降
自題太上皇寳
由古來云太上皇徽稱懿號謂非當(史策所載太上皇帝有加上尊號之)
(文在當時意取尊棠實皆繁文縟節深所不取昔年上皇祖平定三藩及恭遇慶節臣工等屢有以)
(尊號為請者法予皇祖皆却而弗許阼六聖訓煌煌實可為萬世之仰蒙昊貺踐旬今歲元正)
(授璽子皇帝惟命鐫太上皇帝之寳並預先降旨不令請加尊號盖人君敬天愛民惟在實心實政誠不)
(藉聖神文武之虚稱也)即斯六袠慶猶幸加以雙文愧莫遑自問
生平奚立德永言繩繼祝丕昌窗明几淨西銘讀(謂全篇之)
(末句)恰合隨時愛景光
青龍橋西作
今年鐙節率虚度初仲韶光亦懶題玉雁因看標塔頂
青龍遂以過橋西夾衢柳色金方窣出隴麥苗翠已萋
澤美新正霽逾月雨佳雪可兩微徯
題華滋館
華則待華滋已滋漸當風作每攅眉恐如望澤常年慣
況復籌軍報捷遲歸政詎能忘庶政一思或又引千思
予無樂乎為君者此苦知乎抑未知
第一泉
龍神祠祈雪
明知地發潤仍籲
澤資農暖雨寒雪可(北方二月之雪即甘雨也)祈
神佈惠恭来非暢遊目詠亦鮮(上聲)欣胷師近搜賊窟何
遲報捷蹤(平隴為逆首石三保石柳鄧等巢窟昨據福康安和琳奏已攻克其西南連雲山寨為平)
(隴緊要之地諒四面攻圍賊匪無可逃遁日来盼望捷音益加心切)
夜雪(二月初八日)
傍晚同雲佈入宵春雪霏繽紛看燭照疎密積墀微醒
睡頻咨問
神明幸佑依曉晴京兆報二寸渥郊畿
直隸總督梁肯堂長蘆鹽政方維甸各報雪詩以
誌慰
仲春同是初八日三輔雪霏先後殊(京師初八夜自酉至丑得雪二寸有)
(餘越兹初十日戌時復得雪寸餘)敢謂
神靈格實有益欽
天眷照遺無保陽報至尺盈矣(梁肯堂奏保定省城二月初八日自未至戌得)
(雪盈尺其各屬自當一律同霑俟查明另行具奏)津海逮霑寸六夫(方維甸奏天津地方)
(初八日夜間得雪自戌至丑積有六寸現在濃隂未散霑被必廣)澤盖南贏(比京師得雪較大)
遞南施(去聲)豫齊普被望殷吾
近日
近日常作隂雲濃風弗仵三朝三寸雪(自初八夜至初十夜三日之中)
(兩次共得雪三寸餘)雖微覆護補正當地發潤麥苗渥蘇土今曉
雲復佳風隨晴以午不知足之心依然慮楚楚問已過
何由盼捷意或憮(今春地氣滋潤正二月以来又屢得甘澤此時本非急望但早間雲氣頗)
(濃午刻又因風開霽以予不知足之心未免又為之慮得無日來盼望捷音過於焦切之所致耶然予惟時時)
(自省不敢不静以俟祇予天恩之錫即此為君難之苦心自知之耳)然詎敢作威心惟
自知苦
喜雨(二月十四日)
好雨欣霑六寸餘
天恩優渥謝夔予清明前正春分後授位終方莅政初
父子何脩虔益凜麥麰有慶實非虛宵中命筆促成句
不寐奚妨半刻書
題春雨軒(是日花朝)
春雨名軒憶昔年(軒落成於乾隆乙亥是年春雨優霑因以題額並有句云春膏今歲慶别)
(殿落成歌盖誌喜也)十艱一遇幸今然最欣有膏(去聲)尺盈繼(北地春雨)
(最難優渥綜計六十年中不盼兩之春十祗兩三遇耳今歲正月初旬得雨雪四寸昨初八暨初十夜兩次又)
(得雪三寸餘十四日繼又得雨六寸餘合計已過盈尺誠屬罕覯)奚礙無花歲兩連(去歲)
(二月逢閏春氣較遲故花朝無花之作有云今年立春剛及月寒勒花枝自常例今歲節候雖早而春仲連得)
(雪雨氣候尚寒花亦未放然叠沛春澤大利農田無花何礙乎)正旦甫過授與受
昊恩虔值襌(去聲)原傳(唐虞禪讓皆非一姓夏商傳子後世因之然躬親授受如唐宋之事)
(俱無足稱向屢吟詠及之予躬膺未有昊貺元旦授璽禮成禪與傳合為一義洵千古之吉祥盛事)良
時掞藻誠應喜望即蕆功意尚懸
鏡水齋襍言
循廊至側齋齋牖臨清泚徐觀舊額名兩字曰鏡水水
鏡鑑人面白髮較增矣繄予近懶吟歸政理應爾兼之
望捷切興乏句摛綺因悟一之憂乃贏十之喜喜春雨
片時憂楚兵千里雜言多識愁杜老先標旨
無倦齋叠去歲口號詩韻
六旬週甲丙辰春
天佑幸為符願身敢曰倦勤無事者勞勞望捷正愁人
(去歲齋中口號有深慕位而天恩或符願明年即作倦勤人之句今歲雖已傳子皇帝踐阼之始用人行)
(政尚須訓示予幸精神強固每日披覽庶政不至倦勤且楚南逆首石三保石柳鄧勢已窮蹙擒獲在即而捷)
(報尚未奏到盼望殷殷亦正勞念)
山東巡撫玉德河南巡撫景安各報得雨詩以誌
慰
春之仲與澣之上好雪自北寖向南(梁肯堂昨奏二月初八日保定省城)
(得雪盈尺方維甸奏天津地方亦於是日得雪六寸並稱雲隂濃厚霑被必廣是以前誌慰詩有澤盖南贏遞)
(南施豫齊普被望殷吾之句)殷吾望在齊及豫次第報到得雨甘(兹據)
(山東巡撫玉德奏濟南省城於二月初八日先雨後雪入土三寸近省之齊河德州等二十五州縣於初四初)
(八等日各得雨雪二三四五寸不等並續報濟南泰安武定東昌登州莱州青州臨清各府州屬均於初八九)
(等日得雪澤三四五六寸兖州沂州曹州濟寧州各屬地近南省各得雨三四五寸不等河南巡撫景安奏豫)
(省南陽裕州等八州縣於二月初三四日各得雨一二寸開封省城初八九日得雨三寸並據尉氏鄭州等二)
(十五州縣暨衛輝懷慶二府屬先後稟報均於初八九日得有雨雪一二三寸不等齊豫兩省壤地毗連應候)
(春膏俱稱渥被仰蒙昊貺欽感難名)乃有是乎
昊恩溥惕盛慰意感難堪或予付託合
帝鑒幸時若
錫恩普覃陡思二虜俘實信擲筆南望仍懷慙
題宋端石二十八宿硯
趙宋玉堂是也非呵之墨銹潤霏微二十(平聲)八宿循環
閱佐我批硃勑萬幾
詠古玉夔紋珮
浸非土與血成在夏和商質本羊脂白色微栗子黃延
禧閱桑海令聞(去聲)比珪璋君子曾誰伴睪然引思(去聲)長
喜雨(二月十七日)
花朝前雪已稱酣(今歲正月初旬及昨初八初十及十四連次得雪盈尺有餘已極酣足)
何幸春霖甫逮三(兹甫逾三日又獲甘膏深透不可以寸計在北地實為僅見)潤物
無聲綿以細被田有澤實惟甘終朝不計寸多少鑿土
真看尺渥湛稽首年來稀遇者誠欣誠惕敢虚談
喜晴
入夜猶隂傍曉晴允稱時若慶農享麥麰出隴胥助長
(上聲)禾黍乘春普可耕十歲一艱斯乃遇寸衷深戒或鄰
盈微寒轉喜晴誠好無定人情半晌爭
再至玉泉山得句
玉泉再至非無事感謝
靈祠惠賜稠遙望素瓊峰積迥(昨於十四日雨中兼雪共計六寸餘以日来天)
(氣微寒峰間積素未消)繼欣甘澤野霑優(十七日復密雨竟日益覺深透逾常)松因
補種疎增密(因山左松稀命補種之趁此渥潤發榮滋長葱翠可觀)麥已抽秧潤
更柔愛景隨時何慽慽望緣捷報未轃郵
該妙齋戲題
玉泉南北兩高峰各占峰頭有窣堵今朝遊北欲探源
(静明園南北兩高峰其南為玉峰塔影乃園中十六景之一塔建峰巔仿金山妙高峰之制因以名之兹北峰)
(上為木邦塔乃乾隆三十四年征緬甸時我師曾駐彼圖其塔形以来因建塔於此取兆平緬甸之意塔下為)
(該妙齋山底湧泉潺潺石峽中琅然清圖名峡雪琴音亦為十六景之一别為一湖與趵突之玉泉異凡山脉)
(皆自北而南是即園中山水源也)塔下齋額該妙覩始名兩字本無意
斯乃悟妙由源取西山脚勢落向東(玉泉山勢自西山蜿蜒而南至此一)
(伏一起即山之麓平坦處為是園)一伏一起成平楚此山居西萬夀(亦山)
(名)東(迤東則為萬夀山清漪園更東並無山阜盖二山胥由西山而来為京師諸水之来源也)復向
東則乏岡阜(叶)試觀此齋該衆妙以其源故該妙普促
成七字别無言源與妙究該何所
詠素堂得句
肩輿屹&KR1885;降多層因降悟原必自登今歲春寒花未發
以名求實却相應
遠青軒
窮千里目上(上聲)層樓似遜敞軒峰頂頭(樓雖高豈如山頂之軒哉因反)
(唐王之涣詩意)歷歷遠青都入眺欣非草樹在來牟
掛瀑簷
玉泉山下非山上舊曰垂虹久闢之(玉泉垂虹前人所標燕山八景之一)
(而實誤也玉泉非在山上乃從山根仰出噴薄如珠與垂虹之義無涉癸酉歲題静明園十六景因為正其名)
(曰玉泉趵突向有日下舊聞之說平正其誣)然則斯簷曰掛瀑瀑自何來恐
致疑盖引碧雲山下水委曲至此成瀑垂(是處飛瀑乃香山碧雲寺)
(之水於墻脊甃渠迤邐引来至此者地勢西高東下飛流垂綀落而與玉泉之水滙以為湖是瀑實非玉泉之)
(水也)西源東流殊高下山水落脉可證斯禁苑外人所弗
到朱明一錯乃至兹(自前明来紀載家誤以趵突為垂虹相傳已久盖以地處禁苑人所)
(弗到故從無訂正之者子向来題詠每事必求徵實有取杜甫詩史之義故即一地名之微亦必悉為辨正)
向來詩故學杜史弗肯不辨留參差
倚晴樓口號二首
就西山脉降崥崹樓據漸平緬昔題兩字倚晴顔額定
倚時憂喜率殊齊(樓名倚晴原寓喜晴之意然雨多固以晴為喜無雨時則又以晴為憂情)
(隨境遷殊難齊視歷年於此題句不勝僂指率不出此二者)
春雨今年勝往年晴光時若撫油然於斯俯仰頓殊念
二豎成擒信遠牽
御製詩餘集卷二
