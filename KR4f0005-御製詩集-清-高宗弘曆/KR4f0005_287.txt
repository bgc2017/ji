御製詩四集巷八
古今體一百四首(壬辰八)
雨(七月初四日)
秋月逾三日均晴恊農占昨宵塞雨霏侵曉猶廉纖織
空幻煙羅度林疑朝嵐早植及晩種一例優澤霑既霑
晴斯佳望歲心難恬西北眺遠宇雲斂青山尖
宛轉詞
宛宛轉轉石澗流三三兩兩野塘鷗颯颯灑灑惟新秋
遥遥切切軍務籌
題趙孟籲芙蓉睡鴨圖
秋浦芙蓉照水晴細莎孤鴨睡初成傳神無意飛鳴處
精到真堪繼阿兄
偶倣陳琳溪鳬圖因叠舊題陳畫韻
不喜萍茵喜沙阪翠衿丹臆素纓昂秋風獨立慮誰妬
那學鷦鷯假羽翔
鑷白
鬢髮星星不勝鑷髭鬚點點尚堪鑷兩歧之物應暗笑
何厚於鬚薄於髮好少惡老人情然亦有不同為變遷
昨近慶典賜舉業頗有履歷增其年(庚寅辛夘兩鄉闈凡七十以上者均)
(特賜舉人辛夘會試舉子之耄耋觀光者視其年齒給學正檢討司業職銜有差因有臨場增改年歲者)好
惡惡好非顛倒世間古道今應少對隆王昌非所知(齊書載高帝令)
(左右拔白髮隆王昌時五歲帝曰兒言我是誰答曰太翁也帝曰豈有為人曾祖拔白髮即擲去鑷云云余雖早見曾孫)
(幸當歡奉則鑷慈闈凖以恒言不稱老之義白又理所宜然也)但知坊記不言老
雨(七月初五日)
昨夜復細雨平明弗放晴今歲未作霖候况值時行然
總非滂沱疎聽霏微聲既無礙行旅更益利農耕即以
此應(去聲)候幸何如之情過午秋雲徂喜看秋陽晶
敞晴齋
石棧過雨弗作泥筍輿欵欵為攀躋四鄰雲斂樹姿現
一徑煙開花氣迷山莊駐久兹始到一到適然得吾好
誰云不得平則鳴試聽蟬吟與鵲噪
清綺書屋
几有琴樽架有書獨無多暇此幽居辴然笑謂林間鹿
替我尋常守碧䟽
繪韻楼
一天霽景朗新秋山若清掦林若流繪事由来稱氣韻
韻生繪特在斯楼
肩輿過谷復至含青齋
兩齋(敞晴含青)隔一谷東西近相望謂近行乃遥陟降歷巖
嶂今朝趁爽凉徐步肩輿向過谷入窈窕造堂得朗曠面
北峙嶢峯屏風開綠障含青信含青萬林猶張王(二皆去聲)
亟来豈無意秋光漸已傍
七夕詠事
巧固不須乞筵斯随處呈有無扵此事今古致多評天
上猶餘恨人間那免情絳河瞻益近疑聽步橋聲
兩頭纖纖
兩頭纖纖新秋月半疎半密山頭樾竒竒幼幻人情忽
劼劼矻矻肩未歇
山行
山行最是曉行宜谷口朝嵐逐步披露草香無煙火氣
風花秀有&KR0008;瑶姿東岡日隔騰騰上西嶺隂消漸漸垂
詎祇人心具平旦由来造物本如斯
野田
野田高下總芃青樂國今朝昔塞庭灘外即看墾秫隴
舍傍還復藝蔬町幸兹晴雨逄時若庶冀倉箱賚我寧
何處不因民繫念民天惟食寸心銘
馬遠秋江漁隠
月落江天罷釣魚倚榔坐睡夢華胥蘆叢何必扁舟繫
波漾風吹任所如
立秋日作(七月初九日)
已識山中早晩凉今朝况復立秋當如何午熱為孤
注疑是金官讓末光桐葉庭邊想影落(山莊諸樹皆有惟無桐竹)草
蟲砌下覺聲掦農占晴雨紛如訟歷騐原来亦鮮償(或稱)
(立秋日雨則秋月雨少謂之秋弔立秋日不雨則秋雨反多謂之秋□㦯稱立秋前三日雨謂之騎秋主歲豐)
(又謂立秋日雨不止必致秋霖又有謂立秋日雨而晴為上歲然歷試之率皆不騐)
秋湖泛月
常年望後遲叔魄今歲望前將滿匡載月蘭舟詎躭玩
未宜孤負好秋光
影摇金塔漾漣淪可望誰能拾級頻千百年前塞湖裏
朗吟清賞屬何人
盪橈芝逕過雲隄(芝逕雲隄乃山莊三十六景中之一)輪印東湖復印西
一月千江堪例此半提原即是全提
不見荷花見荷葉箇中别解有誰徵洛神驀遇月天子
廻避霞車自合應
山行遇雨
昨午忽炎蒸識為釀雨意朝来灑細霔半時旋開霽凉
風拂樹梢趁爽聊遊出西南雲復吐片刻挟雨至情知
弗致久喬林下堪避巖風吹雨過雲散青天翠秋田待
熟候宜暘實稱(去聲)意稱意則易驕即慰以為惴
趙孟頫畫馬
一白一驪礧肉騣弗鞍雙立屹秋風&KR0758;弓珥箭人閒語
(圖中景若此)無所之施斫陣雄
秋光
春光麗豔冶夏光炎赫煌冬光實寂寞最好惟秋光青
天淨寥沉白日縣清掦弗寒却弗熱非短亦非長照池
波已澄拂林葉未蒼孟子稱皜皜不可尚誰方而功特
著者萬寶晅登穰秋光無比佳况此逢山莊
烏沙爾噐
前日全綠葉今朝紅果垂木難羞錯落火齊頓然疑夏
後庭松側塞中天竺竒秋光劇滿眼不肯讓惟時
閱稼
清曉策輕騎山田出閱稼深居豈弗佳宴安夙所吒都
来無半月吐穗堪欣訝蔚雲間(去聲)綠黃吹風齊䆉稏千
頃連山川一律茂高下不惟塞外然京畿米減價時暘
定暄晝時雨每零夜由近以及遠各省報非詐率稱可
望豐常平不須借何修遇是哉額手
天恩謝築場期尚遥戒滿心猶怕
雨(七月十四日)
今年總未逢霖雨是日淊淊勢覺長始遇情知不為害
求全又致意徬徨
聖母登舍利塔恭紀
永佑寺中舍利塔
聖慈每到必躬登
八旬有一如常健
億萬斯年信可徵
天與夀因
德與夀歡無勝更愛無勝九層窣堵夫何幸視
履恒瞻
福履增
中元夕放河鐙即事有作
終日盼天晴亦無疎雨行詎寧廑節事惟切較農情既
美更求善少欣多致怦秋雲韜月魄蓮炬益光明
喜晴
昨夜雖無雨今晨似作霖彌空雲浩浩蔵嶺霧沈沈澤
渥斯憂過農登實未諶午晴豁碧宇慰矣倍生欽
題有真意軒
經年曾未到今日偶偷閒却對山林處原如昨近間衣
凉天籟落屋潤嶺雲還那是饒真意視民每憶艱
對畫亭
暮靄朝嵐無定態秋来夏去有恒期欲贏般礴儃儃者
那便丹青能爾為
空翠書樓
書樓向空翠空翠額書樓最契静虚趣乃兼名實收曦
閒常欲閃風處又如流底事微紅點尋思節報秋
濬溪
塞溪流無定過雨即泥淤小淤惟致淺大淤遂成塗淺
或可姑息塗必資濬䟽成塗則有因率以歲久需兹不
宜復緩浚深一律如力役本無征出值僱人夫合衆事
鍬鍤剷削沙石鋪亦藉濟貧者得錢都歡娱工作十餘
日原為半月湖(半月湖舊有詩)静影受風月樂意同鳶魚雖然
永逸艱數年當一圖
静寄山房
向浦碧波臨循隄防逕尋静專玩周易寄勝仰
堯襟釋躁藴醇粹含虚悦湛深田盤此數典肯構永銘心
瑩心堂
水心搆書堂即以名瑩心堂瑩斯誠易心瑩義實深
苟非體危微率為(去聲)私欲侵一指蔽當前泰山不見岑
動静貴交養内外胥用欽
奎章每敬繹
昔訓恒垂今
冷香亭
亭枕蓮塘玩水芳十分花帶五分凉因之悟得遲禁(平聲)
久兩字名真副冷香
夜雨(七月廿一日)
晴光不定隠斜曛入夜雨聲枕上聞原是無眠問軍報
那堪增厭聽紛紛
喜晴
邇日雨来略覺稠幸皆夜落曉晴投固知弗礙何妨爾
祇為求全輙切愁西北風吹碧空淨東南雲斂翠凉浮
苟其患失無不至自審斯言能免不
八月朔日作
朔旦入中秋曉晴爽氣浮三農盼築圃七萃秣行騶出
獵將發軔来朝聚脱甌昨宵霏細雨餘熱洗全收
新月
但是中秋月一鈎已足佳纖纖掛星漢欵欵隔松釵欲
朗光猶嫩未團輪自偕晩凉倚樓角耐可入人懷
命再緩徵直隸去歲被災州縣詩以紀事
麥稔秋成更卜佳(今歲畿輔自春夏以来雨暘時若麥即豐收秋成復可冀大有實為數年)
(来所僅見)緩徵正賦例輸皆獨憐稍覺復元氣那肯頻催厪惻
懷往歲本輕聽並納(去年秋雨過多宛平等二十四州縣被災較重節次加恩蠲賑並將)
(毗連災地應徵之賦亦緩至秋後輸將念此各州縣元氣初復若新舊同時並納未免拮据其帶徵之戊子己)
(丑庚寅三年尾數有限無妨按例兼收至三十六年緩徵銀糧為數稍多特降旨緩至来年麥熟後再徵俾民)
(力益臻寬裕)昨年特重予推排毗連處所概延及期益閭閻
裕象諧
即目
天寶由来稱物華山莊即目總清嘉異逢八月同六月
紅看荷花黃桂花荻岸漲消全露石楓林嵐吐半拖霞
曉凉午熱權衡妙火迫西成祝滿車
恭奉
皇太后遊獅子園即景成什
玉露金風爽仲秋獅園龍沼奉
慈遊倪家圖畫誠小矣唐邸亭臺可匹不到處
懿歡承繞膝此間孺慕憶從頭六旬餘子
八旬母往事奚稱穎蜀侯
驟雨(八月初十日)
快晴逾十日驟雨落千山睫眼迷銀竹迎人豎玉灣勢
雄林木偃聲壮澗波潺片刻雲收脚滌然静且閒
晩晴
雲斂東南去風從西北生盡湔午時熱都喜仲秋晴蕎莱
蔚增潤林泉颯益清玉蟾欣巧讓燭宇倍晶明
李延之蓮塘秋色圖
落盡荷花破荷葉紅消蓼穗尚垂垂秋塘郭索相遊戲
却忘西郊熟稲時
中秋節即景
桃節纔過瓜節連
璇闈福夀慶長綿共欣穹宇中秋月常近塞垣尺五天
蟾影巧看雲影避桂華初放露華鮮穎川七字吟即景
強恕笑予或未然
熱河唘蹕幸木蘭行圍之作
節過唘程依例常平明清蹕發仙莊或輿或馬遵
慈訓多黍多稌閱歲穰野郭山村經迤邐舊藩新部扈
相將詰戎義以行圍寓
家法聰聽百世長
波羅河屯即景
舊城今不見(蒙古語舊謂波羅城謂河屯)新戶日加增難考金元蹟
欣看稼穡登黃雲一谷滿素節仲秋憑筆架矗東壁(行宫)
(東有筆架峯)問誰倚筆能
入崖口
崖口今朝入平原試小圍天高鷹欲疾秋仲鹿初肥彤
矢猶能發金鞭弗屢揮(馳射之事雖以示衆蒙古然近承慈訓不似向年策快馬)
(耳後生風矣)擇佳盛柳筥飛騎進
慈闈
雨(八月廿一日)
經過(去聲)必逢雨真神海喇堪(蒙古語謂山有靈應者曰海喇堪)稱名誰
則敢示蹟此恒諳彌谷煙低重迴峯日上含須臾斂雲
脚瀑水落層堪
即事
崇山真博大四日歷周過夜雨朝晴每(是數日或晩或夜必有陣雨而)
(晝日晴朗弗礙行圍)竒靈顯應多無妨驅騎獵有暇把豪哦獨盼
郵章劇軍情近若何
射生手
國語及蒙古語皆謂之默爾根選善馳能命中者
為之圍中射中獸則命若輩随蹤獲取
射生手射生手諸部人中無不有掄其精者侍兩傍御
弧中(去聲)獸随獲取射生手數近百挟弓抨矢舒雙翼百
人中必有一中(去聲後同)中則都稱射生得千二百騎圍如
輪驅来悉率宴一人百射那能必百中弗中羣憮中羣
頌詰戎示度以已先奚啻十目之所觀一節亦識為君
難
九月朔日作(是日雨)
圍數過多半(今歲定圍場數為十五已獵十圍矣)山容入九秋減期圖返
速(近歲每減圍期圖速返山莊問安)臨樂戒淹留萬嶂低雲重千林
落雨稠氊廬聽颯沓敲句興偏悠
出崖口
溯洄九曲(即伊遜河也譯蒙古語)溯游返迴顧層峯雲外尖散遣
一千二百騎由来從獸戒無厭
今歲蘭中暖異常林遲葉落綠兼黃兩峯排闥天垂碧
似破竒慳待句償
獵場出即有煙村比櫛崇墉積圃垣額慶今秋誠倍穫
當何承此自思存
木蘭迴蹕至避暑山莊恭請
皇太后安喜而成什
復不過時路不賖歸来
食履悉康嘉
萬年祝願冀如願四海為家兹更家秋暖葉林紅間綠
雨輕宇塞霧成霞(是日重陽徵雨)黃州詩稱(去聲)重陽節耐可庭
前潤菊花
題元人老圃秋容軸子
葉凋立枯竹倚竹開寒菊黃高紫者低其葉均蔚綠文
石瘦相傍莎草衛石足瓦雀共啐啄草子當(去聲)粒粟老
圃景若斯秋容颯滿目作者弗留名盖謂留名俗
日影
去際纔階礎歸来上牖櫺了知遷有漸誰曰視無形閒
倚明而暖微吟憩以寕光隂迅如此陶侃論堪聽
柯九思晩香高節
綠筠挺出蘇卿節黃菊噴来陶令香何必其間論世代
忘年交合石渠蔵
出麗正門恭送
皇太后唘鑾之作
今巡步輦奉
慈歡程近先行取日寬(今年御肩皇太后幸熱河因奉輿緩行慈顔甚)
(喜並承行宫均)(懿旨扵九月十二日先行按途間所有小駐憩計行十一日朕仍十六日唘行扵廿)
(二日同至御園以中頓小行宫不能容多人駐宿也)仍擬御園共朝到欽承
懿訓永年刊前旌嶺路瞻徐發後軔仙莊駐暫盤去送
来迎意何極南山為祝鎮斯看
遣興
遣興閒翻史謝安曾有言向年渾不覺近歲每斯存絲
竹那陶寫山川自吐吞却看風過樹葉落亦歸根
熱河迴蹕至喀喇河屯作
出以先驅蹕路清歸當後扈奉
前行明知十日趨承近(途中皇太后扵十二日唘鑾按小行宫駐憩計廿一)
(日可至石槽兹朕扵十六日自山莊迴蹕按常程而行亦同日駐石槽即可詣行殿詢安詰晨恭奉)
(迴鑾違侍不過句日而依戀之誠彌切扵衷)不盡
萬齡祈祝誠迴視山莊雲嶺外早臨灤墅錦林横錯紅
綜綠緣秋暖露重猶滋麥始萌
入古北口
仲夏出關秋入關倏如信宿往和還乍逢夹路草猶綠
故合依峯樹未殷敗壘徒教留埤堄(皆仄聲)崇墉欣看接
鄽闤迤南見麥思早雪因識人情知足艱
恭奉
皇太后迴鑾至圓明園作
麥秋登稔繼秋收不啻王畿遍九州(今年直隸雨收皆至十分各省所穫)
(自八九分以至十分無在七分以下者惟甘肅臯蘭等十八州縣夏禾微旱成偏災然以寰㝢較之盖千分之)
(一耳)大有幸蒙誠後樂同人斯豫勵先憂民間飽暖供
慈覽園裏凊温奉
懿遊未免一籌猶繫念每當中夜問軍郵
齋居夜雨(九月廿九日)
頤園奉
夀寧享
廟返宫庭所喜深秋暖恰聞夜雨零田功築圃畢簷溜
隔忩聽此際偏宜者沃滋宿麥青
孟冬時享
太廟
祭衣晉朏明夜雨喜朝晴
五代有餘烈一心無盡情和平宣雅樂博碩薦嘉牲奏
假差欣者今年幸稔成
生冬二十首仍用元微之生春詩韻(有序)
韶音常盎迭吟已遍三時羽琯方調嗣響宜周四序翻
元和之舊體還如舉一例餘效玉局之疊賡時復因難
見巧盖冬者成也終循始以有功惟生不息焉貞
起元而相嬗扵是德乃應信良為就盈騐廣莫扵
乾維辨招搖扵亥次蹕旋行獮杪秋溯徂暑而贏
令紀司權肇孟計泱辰以逮(十月十三日始立冬)納稼既慰
兹豐歲給糜猶矜彼窮民冠正宜温稽
典而受
釐吉旦噐能代漏授時則頒朔来年
愛日欣長曾闡小春之旨堅冰凛始每殷先霰之懷聽
掃葉於階前丹林餘綴記餐英於籬下玉版徐參
葛嶺晞陽煦分入蟄
軒丘薦節膏過嘗新温室批三捷之書綈几遣萬幾之
暇庶乎寒暄和潔佳興同人譬諸生長收蔵化工
成歲元冥應喜匪獨後予白傅儻知奚殊和汝體
斯備矣仁實統之
何處生冬早冬生頒朔中萬方大一統
三代久同風(自壬展世祖章皇帝順治甲申至今年乾隆計百二十九年其奉正朔者則)
(自朝鮮諸屬國及藩部四十九旗外並及準部回城遠至愛烏罕諸部悉為考定節氣詳列書中)東鰈
西鶼合考文制度融人人閱花甲(時憲紀年向惟花甲一周自辛夘以来命)
(司天加編至一百二十歲每遇孟冬月吉頒朔凡躋耄耋期頥者皆得披閱新書知年庚)歡動老年叢
何處生冬早冬生衰日中温暾烜朔氣煦嫗郤凉風
赤道行前遠黃棉披後融
萬年承愛景恒願照
萱叢
何處生冬早冬生春小中六陽雖避卦一氣不潛風消
息豈常息嫩融真箇融程朱引未發著說語芟叢(十月小春)
(人知其說而未觧其義嘗因朱子詩經歲亦陽止注與貫程子嫌于無陽故謂陽月之意相同而旨未暢遂舉春)
(四時之義知小春即陽月為說以闡之)
何處生冬早冬生暖帽中獺烏輕試燠貂紫重禁風(暖帽)
(初以海龍為之即薰獺皮國語謂獺為海龍近冬至則以紫貂為冠取其豐茸禦寒)抹額顔增潤
稱心氣已融殷冔與周冕底藉禮圖叢
何處生冬早冬生紅葉中離離偏暎日閃閃未飄風那
礙施朱赤忽疑照炬融祗應笑松柏能幾鎮留叢
何處生冬早冬生蟲俯中下蔵知閉凍曲伏解防風多
蓄蟄糧富牢封坯戶融微嫌彼穴氏攻逼太叢叢(獸蟲入蟄)
(有仍食物者有全不食物者周禮秋官穴氏掌攻蟄獸各以其物火之注將攻之必先燒其所食之物扵穴外)
(以誘出乃可得之云云夫獸順時入蟄燒其食以誘殺之是乘殆不仁與王政相戾周禮為姬公致太平之書)
(不宜及此毋怪滋昔人之疑也)
何處生冬早冬生
節薦中(遣國朝舊制每遇十月朔日官祭各陵申追憶)感同霜與露悲憶
木和風億葉丕基護
二陵神會融盛京溯一脈遥隔萬山叢
何處生冬早冬生粥厰中(五城自十月朔日始每城設厰二官給薪米日炊粥以瞻)
(貧民遠近咸集饑寒者賴以飽暖至来歲春融始撤雖豐年亦然㦯遇歉歲穀貴則酌展其期)五城施
繼日百里向如風詎止充腸果還因温體融文王緬發
政先此四民叢
何處生冬早冬生臺望中(杭州西湖葛嶺旁有初陽臺在寶雲山頂錢塘志謂每歲)
(十月朔旦見日月並升其下有丹井山房傳是葛洪遺跡)吸精寶雲頂觀出葛仙風
日月並升際朔晨應候融山房及丹井今尚豔詞叢
何處生冬早冬生雉蜃中時来因入水化去不緣風嘘
氣雲樓幻吹煙海市融山川如用器職在鬯人叢
何處生冬早冬生納稼中農人盼十月儒士詠豳風萬
寶倉箱積千村歡喜融于茅索綯繼乘屋正攢叢
何處生冬早冬生始凍中狐聽當孟月魚陟待初風曉
冷明明結午暄略略融冰嬉將試藝盼切護軍叢
何處生冬早冬生盆菊中小籖(盆菊俗謂菊花籖)常傲冷别體
不愁風色共梅樁麗(花窖早梅有與盆中晚菊並榮者庚辰冬曾與寫生并題以句)香
和蘭篆融却嗤彭澤老籬下已枯叢
何處生冬早冬生隕蘀中依依雖耐日落落已随風辭
榦心猶戀歸根意自融六章近纖巧(壬戌秋曾詠落葉六章命内廷諸臣)
(和韻刻石成冊)不復鬭吟叢
何處生冬早冬生
神祀中(每歲孟冬朔扵坤寕宫立竿祀至内神禮成宣皇子皇孫曾並簡王公大臣等列茵侍坐)
(分食祭肉以錫釐廣惠循祖宗以来成例也)立竿祈福祉執豕述
先風分胙武文會聯情内外融曾孫看繞膝玉樹漫言
叢
何處生冬早冬生望雪中纔看雲出谷偏畏宇吹風寧
為(去聲)催梅發惟圖護麥融綢繆每豫計愁不離(去聲)眉叢
何處生冬早冬生洋表中(時辰表来自西洋每日上弦一次晝夜周行随大小針所)
(指以定時刻分數寒暑無異)来知經大海運不畏寒風爨火猶嫌拙
(周禮夏官挈壺氏及冬則以火爨鼎水而沸之而沃之注冬水凍漏不下故以火炊水沸以沃之謂沃漏也今)
(洋表雖冬寒不凍無藉爨沃之勞其法為更精耳)沸湯空自融人工奪天巧沃
漏愧神叢
何處生冬早冬生冬筍中鞭行偏應節舟運每藏風一
寸迎眸嫩三餐熨齒融獨憐鋤钁際不放長(上聲)喬叢
何處生冬早冬生暖閣中漏長宜静夜簾下避嚴風桂
檠蘭鐙燦猊鑪鴿炭融遅眠批奏牘軍務遞蠶叢
何處生冬早冬生綈几中滴書寧藉酒(出漢書)摘句亦吟
風廿首三番曡四時一氣融殊勝元刺史株守小梅叢
夜雪(十月十八日)
夜醒問軍報却稱密雲鋪三更遂飄落五鼓罷紛敷晨
接二寸奏(府尹吉夢熊奏自十八亥時至十九丑時得雪二寸旋積旋融土脈滋潤)節光十
日符(本月二十八日交小雪節應候恰先一旬)晴雖弗致惜致惜那能無
詣暢春園恭問
皇太后安遂駐御園即事成什
暢春養
志冀娛
親来往問
安年例循(每歲冬朕自圓明園進宫清勝尚留園居至節近)(萬聖母以風景夀進京朕間)
(數日趁暢春園問三四安率駐御園信宿以便再修定省凡来往次遂恭奉慈駕還宫)遂
駐御園期信宿適當子月景清真林無餘葉山有骨冰
出平湖水入神傍晩西南雲氣重翹思其雪麥根皴
雪(十一月望日)
昨晩即飛霙通宵密灑并無眠緣問夜夙起未看晴素
砌深填委銀空益織縈有收冬雪渥叨
惠凛持盈
御園雪景
祥花優渥麥根萌餘事園林一賞情畫幀畫神不數(上聲)
范(石渠寶笈蔵有范寬羣峯雪霽冊幅)剪刀剪水那須并生来草木為銀
界望裏樓臺是玉京别有書齋勝常處收將仙液煮三清
題董邦達晴湖香雪圖
湖鏡拖一片山屏展四圍淺清蘸疎影匼匝散幽馡谷
口石橋接林心茅屋稀横陳香雪處聽較范家非(寒山范氏)
(園有聽雪閻盖謂瀑也昔曾留詠)
恭奉
皇太后還宫攬郊外積素欣然成什
慶辰將屆舉鴻儀恭奉還宫
鳳輦移喜色一天降前日祥花三寸積平陂寒村凍浦絶
勝彼鋪玉堆銀真箇斯郊外原常来往慣奇逢此合博
慈怡
皇太后聖夀節慈寕宫行禮是日雪即事成什
值齋慶典例移前(今年冬至在月之廿七日扵廿聖夀節前一日即應致齋因預二日)
(行祝禮慶)節步新叨
恩諭宣(向遇朝賀行禮例於精永康左門降輿步入今恭奉命嗣懿旨以朕年逾六旬雖力強健亦宜随時撙節後)
(元旦於下降慈寧門東階下降輿座以萬夀節於西階輿並就門旁預設便資小憩)敬率羣公趨
鳳闕恰逢六出降瑶田瓦溝積素連祥色樹杪懸英引
瑞烟駢曡
天庥何以荷愛民勤政益乾乾
瀛臺雪景
密飄細灑夜連曉咨
起居餘到趯臺望遠瓊樓彌漠漠積深冰浦浩皚皚座
宣卿貳籌幾務陣閱鴐鵝掄軼材(每冬太液冰堅令八旗與内府三旗簡習)
(冰嬉之技分朋擲采毬互程趫捷並設旌門懸的演射用&KR0570;步伐止齊之節皆輪番閱視按等行賞以為常例)
行賞勵勤資卒歲豈徒玩景此頻来
齋居對雪(冬至月廿五日)
昨日同雲徹夜濃侵晨密雪灑銅龍乍疑春絮飛宫柳
曡見冬花冒禁松霏喜
萬年介釐祝(廿五日為值祥慈夀正節雖以齋居不獲進祝而恰霙送喜慶洽璇闈尤)
(深額忭)致齋一意篤孚顒稠繁
天惠何修沐戒滿撝謙滋勵恭
詣齋宫作
冬雪從無今歲優雲容遠宇尚同稠石街玉輦行微滑
禮轎原將舊例由(舊例詣齋宫皆御禮轎乾隆七年始定乘輦之制今年石街積雪校尉步)
(行稍艱因從鑾儀衛請暫因舊例乘用禮轎)
閱
壇視豆稍殊常
乾宇抒誠致炷香(近經大學士等議定儀注前一日詣皇穹宇上香行禮畢還齋宫閱)
(恭代壇視豆即令原遣視牲大臣步陟稍從撙節以專致精誠)齋室清心體元化寧
須葭琯識初陽
西成九㝢同稱稔六出連朝渥被繁深感
天恩惟默叩恐迎已意弗宣言
壬辰冬至
南郊禮成述事
齋宫夜漏頻頻問五鼓明衣即夙興應節修
禋率卿辟致誠祈
佑福黎蒸陽迴萬物欽資始阼歷千年祝誕膺田步成升
儀略省(時用新定儀注降輿處較舊略近而自升三成奠玉帛後即就讀祝位以次進爼三獻飲福受阼畢方還)
(二成位行禮中閭有數次登降之節以便專心致誠永冀躬親將事)志專昭事永親承
定邊將軍大學士温福奏報攻克布朗郭宗賊酋
僧格桑竄入金川整兵追𠞰小金川全平詩以
誌事(有序)
小金川逆酋僧格桑恃與金川逆酋索諾木狼狽
為奸陸梁抗命索諾木潛為黨惡助兵代其拒守
因命大學士温福為將軍尚書公豐昇額副之統
兵攻其西路而南路則以内大臣阿桂為副將軍
督兵並進所在山徑險仄賊得逞其負嵎之計西
自資哩美美卡路頂宗至明郭宗南自達烏甲爾
木翁古爾壟至僧格宗皆峭壁懸崖碉卡林立將
軍等董飭官軍勵勇奮擊我領隊大臣侍衛並率
衆先登始以大礟摧其堅繼乃覓間入其阻每克
一寨皆久經攻戰而後得其難如此及阿桂既克
僧格宗乘勝直入徑𢷬美諾賊巢逆酋先期遁去
會温福亦攻克明郭宗至美諾兩軍相合温福等
仍督兵窮追徑取布朗郭宗逆酋復由僻徑竄入
金川遂收底木達擒其父澤旺因而招徕汗牛撫
降别思滿諸寨其大板昭亦傳檄而定小金川悉
平時軍營奏至謂番境界在雪山之中兹植隆冬
乃晴暖無冰雪衆以為異此實賴
上蒼眷佑將士等得以利便集事苐其經涉艱險破碉
奪隘諸勞績則不可以無紀今大軍進𠞰金川所
當掃蕩鼠穴縶縛二酋以告蕆事而
天之助順人之用命尤予所切望而深勖者俟大勲成
當倣平定西陲例凡戰地悉為繪圖張之武成殿
壁圖系以詩此誌事之什特為先聲之倡耳
美諾賊巢失(先是阿挂扵月之初六日由南路督兵乘勝直𢷬美諾寨賊巢立破逆酋僧格桑先)
(扵初五日見勢危急挟妾潛竄伊妻所居之布朗郭宗為死守計)布朗(讀如郎)挈眷遷窮
追期即獲(温福與豐昇額既由西路統兵與阿桂會扵美諾初九日即由八角碉分兵追勦直抵布朗)
(郭宋四面截攻賊寨驚潰而僧格桑知勢不支先將妻妾潜送金川自赴底木達欲見伊父土司澤旺澤旺閉)
(門力拒僧格桑竟殺伊父所遣傳語三人自由美卧溝小路翻山竄入金川温福等因撫定各寨人戶擒凙旺)
(解京一面尾追僧格桑勿令兔脱)復遁本相連任爾狼狽頋那容駾喙
延小金之事蕆黨惡問金川
歲暮祫祭
太廟禮成述事
祫祭由来重四時躬親歲暮企追思升香
昭穆節頻度(祫祭迭引九廟合饗自恭詣列宗中位上香畢至列祖位前上)
(香每思往返經過凡八度略涉凟䙝近交大學士等議派親王皇子八人分列随詣上香庶昭敬簡且梢節步)
(蹈之繁)執事濟蹌遴近支(今特太廟執事並用宗室人員簡派近支宗室皆皇)
(祖孫曾元輩敬謹將事)一脈相承覺益切萬年有永祝如斯既愉
以戚惜廢徹義與宣尼可合之
除夕
仙木煥金門龍樓積雪存梅英護銀燭栢葉鬱&KR0008;盆一
歲中宵餞新年明日論裴回觀代謝不息慎調元
御製詩四集卷八
