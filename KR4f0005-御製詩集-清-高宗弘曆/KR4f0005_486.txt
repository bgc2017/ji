御製詩五集卷九十五
古今體五十一首(乙夘三)
仲春丁祭
至聖先師禮成述事
踐阼年當
天數慶八旬五豈易為望(予初登大寶默奏即當上帝願得在位六十年傳位)
(彼時予二十五歲亦未計及届期當壽躋八十五歲斯豈人生易得之事至五十餘歲方始念及孜孜自勉敬)
(初願天愛民求盡予職以俟自古帝王莫不仰承)(天昊貺幸至今歲得符眷如我朝祖孫)
(兩代享國一百二十餘年稽之史牒從未有聞感邀祇鴻祐亦豈語言所能殫述兹距明年丙辰傳位近)
(一年自揣精力康強若不益加惕勵不惟不敢亦有所不忍也)幸蒙
昊貺符心願感謝
師承叩已蘉莅政臨民惕宵旰志于心欲仰
宫牆石經覈凖全刊壁(内府舊蔵蔣衡手書十三經冊壬子命翰臣詳加校覈選工刊)
(石列於辟雍兩廊以為萬世崇文重道之規今歲乙夘告成因於釋奠後親臨閱視貞珉林立允堪壽世較)
(漢唐以来三字一字之刻庶幾過之)三一參差勝漢唐
釋奠禮成御辟雍敬憶
皇祖詩句因示皇子及諸大臣有作
六旬在位孫同
祖恭憶
神堯兩句詩而我其時猶侍
母(禮云子事父母恒言不稱老予奉侍老敬聖母以天下養其時予年六十有餘從不敢言憶皇)
(祖御製避暑山莊三十六景詩有素學臣隣老耆年自不知之句皇祖八齡踐阼至六十年正當六十餘)
(歲已可言老予以仰邀昊貺而)(慈寧在御篤守禮經即此足徵皇祖福過於余之恩諭所)
(為念及先見之明今禮慈愛之篤自壬寅至今七十四年輙為淚下成御辟雍召見皇子皇孫及諸)
(大臣諭及於此實我國家禎祥為自古未有之盛事予今年八十有五紀元六十年回憶七歲從師廿五御極)
(讀為孔子書思以驗諸躬行見諸實政非徒以絺章繪句事一切勑幾圖治庶幾仰遵先聖大訓不負門)
(牆夲日加釋奠禮成天氣晴和初日澄朗愈欽契召降鑒允宜恩庠序以光盛典因降旨於下次歲試普增)
(各省府州縣學學額並免國子監肄業生徒坐監一月稽自四門立學以来幾見有耄耋之年躬祀上丁退臨)
(圜水念予乾祖崇承師嘉惠下學如今日者惕仰實榮愧交集耳)蒙
天錫壽敢忘
師欲詢百帝誰曾此深惕一身幸獲兹
釋奠禮成辟雍坐愧為榮用敬摛詞
仲春躬祭
社稷壇禮成述事六韻
右壇祈以春民務重躬親物土陳五色紀年叩六旬氣
和欣禮洽地潤逮耕新(去年秋雨既足加以臘月祥霙盈尺地土至今潮潤大利春耕)
(感荷深虔神庥益惕)弗
幕遵常典(設享右壇祀事遵古禮不設帷幕殿以備偶值風雨行禮夫)(壇壇北既無)
(帷幕偶遇風雨於享殿行禮宜也無風雨則不可古人定制原有深意昨太常寺具儀注稱享殿行禮其意欲)
(省予登拜之勞予豈敢如此因命從舊制)升
階秉篤寅獻
罍忱不已舉
玉事將竣(每歲仲春祭週甲社稷壇非值巡方必躬親行禮今予踐阼祇承將事展恪慶成明年元)
(日歸政後春祀即為子皇帝之事顧瞻壇壝依戀彌增)七奏樂音閱迴瞻意戀頻
古籟堂(是堂在承光殿左側)
團殿據埤堄(承光殿建團城上俗呼為團殿)搆築由金源樹胥爾時種
六百春秋論當忩一株檜盤蓋枝鬱繁来往所必憩題
多自覺煩習習古籟吹借以掃絮言
朵雲亭
承光殿後假山青一朵雲擎四柱亭閱却金元事多少
依然色色與形形
澹吟室
半解池冰尚稚春澹然景雅稱(去聲)吟神室中一晌生别
會島瘦郊寒亦可人
看畫廊
於中視外看如畫在外窺中畫樣看彼此紛然定誰是
南華齊物示心安
降旨緩征貴州湖南猝被苗匪搶掠地方本年春
季錢糧詩以誌事
黔北頑苗結楚南昨冬謀畫秘窺參(貴州逆苗石柳鄧勾結湖南逆苗石)
(三保等於正月内聚衆滋事予意其必非一時即能迫脅多人旋據姜晟奏審訊擒獲探信之苗匪果稱上冬)
(已即歃血糾衆蓋其秘謀詭計已非一日實由地方官不能先事覺察所致)一時突起官疏
備(逆苗等滋擾地方雖事起倉猝一時兵力未能厚集以致蔓延若地方文武各官果能平日留心防備亦)
(不至小民受其荼毒然黔省苖民有石老三堅守已寨與苗匪對敵可見苗人中守法急公者竟亦不少而逆)
(苗自作不靖致于誅戮福康安等指日搗其巢穴諒首惡無難擒獲惟當此農務方興之時小民猝被搶掠甚)
(為可憫若地方官按例經徵朕心何忍因命將黔楚兩省被苗匪滋擾地方應徵眷季錢糧概行緩徵俟事定)
(後如查有被賊蹂躪有妨東作者再行降旨豁免用示撫綏良善至意)七德未臻我抱慙
巢穴定當整旅掃閭閻先與沛恩覃所欣名將勤除逆
(福康安久歷戎行曉暢軍務平定兩金川時已著有功勣嗣經督師渡海𠞰定臺灣生擒林爽文等前年復命)
(為大將軍往征廓爾喀罙入險阻七戰七捷賊人悔罪歸降功成奏凱其威名所讋聞者喪膽將来一抵黔省)
(先聲所指衆苗匪奚足當其殱𠞰不日迅掃賊氛惟盼捷音頻至耳)次第捷音待報驂
題漢玉熊
古有此製今弗敢然不即不離玉工解禪
御園仲春
半月宫中典禮隆(正月廿八日還宫以二月朔日坤寧宫大祭月神以次御經筵釋奠)
(祭今日社稷壇皆大典禮必當躬親旋蹕御園瞬息已幾半月)御園旋蹕片時同諸
篇大約言心藴(今年子在位六十年仰蒙此次天宫凡祖眷貽服膺先師聖訓進)
(春祭諸典禮俱已躬親舉行明歲元旦歸政後即為子皇帝之事是以宫中共成詩七首經筵御論二篇皆抒)
(寫心藴非徒以摛章儷句為事也)兩處未詳厪意忡(月初接湖廣提臣劉君輔督臣福寧)
(及湖南撫臣姜晟貴州撫臣馮光熊等奏貴州銅仁府大塘苗人石柳鄧滋事不法經貴州兵弁奮勇擒獲九)
(名格殺三名各苗竄入湖南勾結永綏苗人石三保逼脅各苗聚衆搶掠拒捕現在督提各臣俱已帶兵進𠞰)
(并即傳諭福康安簡派黔省勁兵星赴籌辦諒此小醜既梁無難尅期擒獲惟是數日以来劉君輔竟無續到)
(之報福寧亦尚未馳抵永綏僅於途中據所属武職禀報具奏其實在起釁原委及現在情形亦未明晰而總)
(兵明安圖珠隆阿二人進𠞰苗匪之摺亦未奏到昨已節次馳諭嚴飭催令速即具實覆奏以便指示機宜速)
(期蕆事盼望郵章殊切厪念)了識人多憂裏過豈能我獨樂常融幸
惟地潤弗愁雪却惜春遲麥待芃
君子軒
曲徑琅玕步以徐書軒片刻適閒居植中底合稱君子
有節依然心復虚
明漪樓
層樓臨坦溪額有明漪字寧渠(去聲)在觀瀾其中具深意
漪實動之形明兼静之義明弗出乎静紛然隨物蔽慎
在臨漪人動當慮其肆
綠稠齋口號
綠葉當春尚未齊循名似覺候應徯却看階際向陽草
片刻何曾相讓兮
花朝無花之作
花朝無花亦每逢却是每逢趣每異今年立春剛及月
寒勒花枝自常例因思江南爛漫觀(昔年六度南巡花朝已入江南境俱)
(必有詩是以丁丑有南國花朝花已放漾舟觸目饒新賞之句)盤山屢寄寂寞意(向遊田盤)
(亦屢遇花朝以北地氣寒花多未放猶憶乙亥詩有云北寒花朝每無花無花何碍花朝佳盖其松蒼石秀佳)
(處正自不乏耳)曉来對節有别會爛漫寂寞兩都置東皇斡運
有神權百二十增韶景麗(今歲二月逢閏則三春有百二十日韶光舒演芳景正長)
屈以為信花正長笑斯咄咄誠多事
雨(二月十六日)
過午春隂佈霏然遂入宵夜深寒氣肅雨作雪花飄問
至五更徹稱將二寸饒未希欣被澤(上年秋雨冬雪霑透此時地氣潮潤)
(固不盼雨然春膏總利農田得此益加慰惕)虔惕戒心驕
仲春玉泉山題華滋館作
到京已較向常遲未見韶光華且滋陽草纔薰依綠砌
春楊待窣揀金枝乍看曉宇鋪雲氣正是昨年望雨時
(上年春仲以望雨来此祈禱今歲幸地土霑潤昨十六日又得春膏麥苗已見長發今早雖雲氣布濩然迥勝)
(昨春望澤之心矣)似此庶當心稍慰楚南却繾捷音馳(黔楚逆苗滋事)
(前據劉君輔奏苗匪至鎮筸城下攻擾雖當即殺退然尚俟官兵到齊分路進𠞰昨又據馮光熊奏苗匪滋擾)
(銅仁郡城經鎮遠總兵珠隆阿悉力堵禦鎗砲並發打斃賊匪甚多並有苗人石老三等堅守夲寨與逆苗對)
(敵當即傳旨賞給六品頂帶以示鼔勵亦可見苗匪大半出於迫脅不難尅期離散黨與擒獲首逆此時福康)
(安當早已帶領黔省勁兵至彼會𠞰日内惟盼捷音之馳至耳)
竹罏山房
飲啄長時總玉泉(内廷茶膳房自来俱用玉泉山之水向品其水為天下第一泉)山房
於此近天然(玉泉山本靈境就築山房頗有天然之趣)竹罏學古年已久(山房)
(數典惠山聽松庵明僧性海就惠泉製竹罏以供煎茶之用辛未南巡過其地愛其高雅旋蹕後倣搆精舍兩)
(楹於是泉之側並依式製竹罏貯之几間詳見癸酉所作玉泉山竹罏山房記)事半猶欣功倍
全
新到雨前貯建城(建城貯茶器也以篛為籠封茶以貯高閣見明高濓遵生八牋)因之
活火試煎烹座中陸氏應含笑似笑殷勤效古情(唐書載陸)
(羽嗜茶著經三篇言茶之原之法之具尤備時鬻茶者至陶其形置煬突間祀為茶神今山房内亦復效之未)
(能免俗應為羽所竊笑也)
涵漪齋
山西别一湖泉遠練猶鋪(湖之近泉者雖冬弗凍其遠者則仍凍也今年元宵始立)
(春以致仲春下澣氣候尚寒山隂冰凍猶未消盡)拂籟亦徒有問漪則實無縠
紈虚擬議冰水漫同殊因悟動歸静斯涵較勝乎
挂瀑簷言理
山左湖弗凍以其近泉耳山右湖仍凍乃以遠泉矣然
則瀑何来試為(去聲)言其理是瀑非是泉香山引流水(玉泉)
(山之左滙玉泉之水而為湖者經冬不凍正晉傳咸神泉賦所謂在夏則冷涉冬則温者也山之右滙挂瀑簷)
(之水而為湖者至冬仍凍盖是瀑非玉泉之水乃自香山碧雲寺一路於墻脊甃渠曲折引注堂前飛流為瀑)
(者也當其流時亦不凍滙為湖則凍此固物理之常無足異者)流水故弗凝流入湖凝
已斯誠理之常而非出竒詭玉泉稱垂虹向已訛闢彼
(玉泉趵突為此園十六景之一舊日燕山八景稱為玉泉垂虹者誤也盖泉從山根仰出噴薄如珠實與趵突)
(之義允合向屢有詩闢其訛)望簷辨分明五言申厥旨
倚晴樓
倚晴凡幾登登趣不一例喜懼心各殊胥以農功致(每登)
(斯樓顧簷額值時雨則喜或雨過又懼總以繫念農功弗能一例屢見向詠今春以昨歲秋冬雨雪優足土脈)
(方潤晴雨皆宜来此洵為暢意)向每見之詩襟懷用因寄今春實多幸
地潤臘雪積晴弗晴均宜拾級誠暢意繼而轉惕然忘
憂匪佳事
由玉河泛舟至萬壽山清漪園
玉泉舟下玉河通日麗風和波不雄芷白蒲青景有望
(今歲春寒芷蒲尚未發生)鳶飛魚躍興無窮清漪水色從新秀萬夀
山光即漸融行不須臾吟數首裴家搆思或相同(五代裴廷)
(裕文思敏捷時人號為下水船兹放舟攬景俄頃之間得詩數首非欲與文士争長正以理精辭熟自覺有水)
(到渠成樂趣或不讓廷裕之速耳)
過玉帶橋
橋學蘇家湖界堤(杭之西湖玉帶橋在金沙港堤上其名雖不在六橋之内而東接蘇堤不)
(過數武之遥亦即蘇堤之支分是橋即倣其式為之)右圖耕織左平溪(是橋右為耕織圖乃)
(苑戸耕作蠶織之所)設云一棹堪流睇吾意非東重在西(耕織為小民衣)
(食之源予六十年来無日不以民事為念設立是處正以示敦重農桑之意非徒遊目騁懷間一来此意固在)
(西而不在東也)
鳳凰墩口號
江南黃埠肖其形(無錫城西水中央有黃埠墩每次南巡往還經過愛其結搆因於兹肖其)
(形為之)湖舫流觀弗艤停飛憶民情親切見不關溪墅管
絃聽
望霽清軒有作
書軒標山椒霽清簷額字兹騁春仲望恰稱題名義潤
塍鋪麥芽連壠含曦霽萬畝繪清景三農共喜意然豈
易得哉東皇恩所賜
今春地土潮潤麥田漸見長發方為慰念詎意楚黔
有逆苗滋擾之事目下福康安當已早抵銅仁正加
𠞰捕而路遠尚未奏到實在情形兹以盼望捷音無
暇遊觀耳
題清可軒
山右艤木蘭山隂登石洞率以路之便亦緣情所鍾(叶)
然而缺題詠又閱四年空(軒倚石壁每来此有詩即鐫壁上自辛亥以後未到倏閱)
(四年兹偶至因題句)是因鮮餘暇兼恐徒勞衆為君豈易哉適意
戒心縱吟成命返輿尹句憶常誦
昔年南巡尹繼善曾有馳驛遊山之語今日情景正
復相同
夜雪(二月二十九日)
寒則雨為雪春纔仲月中(三十日春分為二月中)北方此誠慣日
出盡皆融所幸麥增綠未虞花碍紅(山桃花開最早今尚未放朵)却
思適可止恐過甚微忡
興師二十韻
貴州松桃廳逆苖石柳鄧勾結湖南永綏廳逆苗
石三保聚衆焚掠客民延及四川秀山縣界命福
康安等統兵進𠞰詩以誌事
黔楚苗叛連事起倉猝&KR1370;(二月初四五等日據湖南總督福寧提督劉君輔巡撫姜)
(晟貴州巡撫馮光熊等奏貴州松桃廳逆苗石柳鄧湖南永綏廳逆苖石三保迫脅各寨苗人搶劫燒燬民居)
(事起倉猝督提鎮各臣調集官兵一時未能速至逆苖在松桃永綏乾州各廳地方遂肆猖獗)黔兵小
勝屢(貴州逆苗經鎮遠總兵珠隆阿率領弁兵於正月廿八日奮勇𠞰殺三百餘人賊匪即時竄逸馮光)
(熊於二月初三日馳抵銅仁據奏郡城安堵惟苗匪每日於城外窺伺官兵鎗斃賊匪甚多提督彭廷棟亦旋)
(派各鎮協兵先帶兵二千名與珠隆阿會合𠞰捕盖貴州武備防範較嚴雖未能大加𠞰洗尚能屢獲小勝)
楚鎮遭殃獨(楚省鎮筸總兵明安圖一聞逆苗滋事即帶兵五百名與苗匪打仗却以冐昧深入)
(重地致被傷害賊勢以之稍張而乾州廳及辰州府之瀘溪辰谿永順府之保靖一帶俱遭屠毒雖據劉君輔)
(等奏於二月初五十六等日遇賊苗攻擾鎮筸當即帶兵𠞰殺逆苗百十餘名並燒斃苗匪甚衆及福寧至鎮)
(筸城亦同劉君輔連次攻𠞰究未能痛加殱戮盖福寧未嫻軍旅不免心存畏葸此時惟待福康安迅掃黔苗)
(来楚救援方可速奏蕆功)以此賊猖獗民苗被屠毒憶自定古州民
苗享安福鎮筸更設前防禦非不宿(自雍正乙夘及乾隆丙辰以来平定)
(古州苗人地方寧謐民苗久安耕鑿共享昇平至湖廣各苗寨則康熙三十九年至五十年先後改設鎮筸總)
(兵文武各官駐守鳳凰乾州二廳雍正八年因招撫生苗添設永綏廳各設文武員弁以資鎮撫)歸流
數十年襍處任耕牧久已不知兵突遇亂生速兹審知
詳悉昨冬逆謀伏(近聞逆苗石柳鄧石三保等於昨冬即歃血糾約而該地方官毫無覺察)
(實難辭咎已諭福康安扵𠞰平之後詳細查奏嚴處用示懲創)幸遣福康安治錢移滇
督(近年因各省私錢充斥錢法弊壞屢飭各督撫實力查辦而雲南尤為弊藪必須大加整頓因將福康安)
(調任雲貴總督俾資釐剔其時祗為經理錢法起見乃幸得福康安在彼伊聞此信即馳至貴州督辦方可倚)
(恃若仍富綱在滇才非肆應斷不能當此軍旅之任再令福康安由京馳往路遠更須時日此即天唘予)
(衷可卜事機之順也)聞故馳至黔正大解圍復(福康安一聞苗匪滋事即自滇馳抵)
(銅仁府查看正大營松桃一帶為進兵要路必須先將此路洗清方可進𠞰楚省苗匪因不待兵齊即於二月)
(十九日統率現到官兵痛殱賊衆立解正大營之圍將盤塘坳地方苗寨全行燒燬斃賊多人搜獲賊糧二千)
(餘石散給難民正大營中提督彭廷棟總兵珠隆阿亦帶兵出城迎合擊殺多賊即於盤塘坳形勢之地安營)
(設卡現在道路已通自正大至松桃廳不過六十里至湖南鎮筸亦不過百廿里而遥即可乘勝進𠞰將松桃)
(嗅腦一帶賊匪𠞰淨後路肅清直抵鎮筸合兵𠞰捕始為萬全)乘勝靖松桃後路期清
肅入楚洗羣匪善後細籌熟延及川之孽新督率兵戮
會合勢更壯京觀築待卜(又據報苗匪竄入四川秀山縣境亦經官兵堵截𠞰殺多)
(苗幸和琳新授四川總督自蕆来京入覲行至川省邛州地方聞信一面具奏一面即帶兵馳赴彼處𠞰捕甚)
(為可嘉計此時當已早至痛加殱𠞰秀山距貴州之松桃廳不過八十里和琳將秀山苗匪𠞰除淨盡後即可)
(與福康安會合兵威益覺壯盛自當勢成破竹福寧劉君輔等再自鎮筸前進三面夹攻無難一鼔蕆事惟盼)
(捷音續至以慰懸切)三思苗之變非我利其族(予自踐阼以来本不敢有黷武之心)
(而事會所值每以不得已而用兵幸賴太平上天眷佑克蕆十全武功惟願與率土羣黎共享之福豈復)
(有好大喜功之念况黔楚苗民由康熙雍正年間改土歸流休養生息歷年已久予六十年中從未言及苗疆)
(此中外之所共知即大小臣工亦未有奏議及此者乃逆苗等自作不靖荼毒生靈不得不興師𠞰辦曲直之)
(理俟福天鑒昭然可以自信今福寧劉君輔止知自守静康安来援不復望伊等能奮勇進𠞰惟冀黔蜀)
(大兵會齊指日掃清賊境靖凶頑而拯黎庶以叶師貞之吉耳)作亂害生靈荼衆投坑
谷興師不得已曲直
天昭矚楚軍無可望祇守鎮筸篤渴待黔與蜀雄軍助
鄰域(叶)靖逆奠窮黎一日三捷續
西安巡撫秦承恩報雨誌事
春仲雨二寸(去歲秋冬畿輔雨雪霑足入春可不望雨昨二月十六日得雨二寸餘詢之農人據)
(稱扵麥苗更属有益)月除雪亦如(二十九日夜間復得雪二寸餘次早旋即晴霽融化入土)近
疆均望彼(前據直隸總督梁肯堂奏保定省城扵二月十六七兩日得雪三寸又慮春寒是否扵麥)
(苗無碍馳旨詢問嗣據覆奏雪霽之後旋即晴和並無妨碍并順天保定正定河間順德廣平大名易州定州)
(冀州趙州等府州属同時各得雪一二三四五寸不等亦俱隨時融化昨又據山東巡撫玉德奏濟南省城及)
(東昌武定泰安兖州沂州曹州莱州青州濟寧各府州属六十三州縣亦均扵二月十六七等日得雪二三四)
(寸不等旋即消融等語)遠省此欣予(兹據秦承恩奏陕西省之西安鳳翔漢中同州興安商邠)
(乾鄜等九府州属扵二月十七八等日得雨三四五寸不等省城復扵二十四日戌時起至二十五日申時止)
(得雨四寸時屇春仲二麥豆苗正在長發得此膏澤滋培甚有禆益現在糧價中平民情歡忭地方寧謐覽奏)
(深為欣慰)四五西安被參差各属胥慰哉愁未解捷報憤其
徐(昨據福康安奏馳抵銅仁郡城之後即帶兵𠞰殺正大營左近逆苗而提督彭廷棟鎮臣珠隆阿亦自城)
(中迎會𠞰捕已解正大營之圍道路既通自必乘勢將松桃一帶逆匪殱除淨盡即可會合和琳四川之兵齊)
(赴湖南約同福寧劉君輔夹攻鎮筸賊苗𠞰洗蕆事乃已隔四日未接福康安續奏在福康安久經行陣定當)
(籌辦得宜不至有稽時日而日夜盼望究以不能速得捷音為之憤悶耳)
以紀元六十年恭謁
二陵起程有作(并序)
歲二月以初巡長春遇閏
天萬年而賜祜環甲適周溯受璽之始元廿五未計及
八五矢炷香之本志六一願紹以六旬在當時豈
有左券之操洎中歲始覺前盟之遠春秋鼎鼎閣
符望以漸来宵旰乾乾堂遂初而竟得計從軒紀
直逮清時即三代運属乎久長亦一家罕臻兹
作述誠何脩遇遑云夸際遇之隆懼不克承庶藉亹凝
承之本敬憶射熊之
先覺(予年十二時隨鎗仆皇祖幸木蘭初入永安莽喀圍場皇祖一熊良久命侍衛引予射之)
(意欲予初圍即有獲熊之名及予將上馬而熊復突起皇祖仍御虎神鎗殪之既入武帳顧)
(温惠皇貴太妃述其事曰伊福過扵予迴憶聖慈先覺直逮今日矣)虔思
賜犢之默成(雍正元年養心郊祀日之晡一臠皇考召予一人至殿賜肉味純美)
(不辨何肉亦未奉予即位後始憶所)(皇考明諭敬識弗敢忘至賜必郊祀福胙盖其)
(時已將予克承大寶默告上蒼矣)聰聽
祖
考之彝佑唘後人以正未敢言老實長篤於
羹牆曷用仰酬惟翹瞻於
弓劍特吉涓夫六御肅謁展於
二陵禮亦宜之惕時思於春露古未有也申孺慕於耄
齡維時月冒茒以符年日奮軋以合歲(是日乙未)稔告
隔年之玉覛興昨日之膏億兆樂以春臺五百經
乎廣甸扶鳩驂篠情親依膝之迎緩轡輕輿笑慰
介眉之祝翦鯢以安黔赤定騰三捷之軍聲詒燕
以示曾元長繼億年之國典排籖伊始依律爰成
廿五登基八旬五紀元六十沐
天恩歷觀惇史今及古誰似皇朝
祖與孫脩遇切衷惕宵旰保和惟勵惠黎元
鼎湖瞻叩攄深悃聰聽長言示後昆
至烟郊行宫晚坐
昨月雨而雪今朝霽以暄雪時虞氣冷暄景協春温稊
柳甫臨節(往歲仲春柳已放青今歲以閏二月節氣較遲十六日方交清明節故近日始覺有柳色)
芽麰無礙原(昨日雨繼以雪恐麥苖受凍幸今早即已晴霽天氣暄和消融入土扵二麥更為有)
(益)憑輿誠略慰迴念不孤煩(北地春膏原不厭多惟此時已近清明雪則非宜昨)
(日未免為之煩慮今日途中所見麥色又易煩為慰矣)
白澗行宫即景疊庚寅詩韻
兩陵
東先(去聲)後瞻
西叩以紀年六十齊慮恐昨霙乍變冷幸因連霽却無
泥不惟澤壤麥卜餅轉勝常時榖可犂(北方春雨多艱六十年来清明)
(前後值種大田之時不望雨者檢閱詩本不過數年昨十二日之雪惟慮凍麥幸連日晴暖當即消融入土詢)
(之地方大吏僉云今春地土本潤有此渥澤不惟二麥可卜豐收大田即可佈種蹕途經覽實為常年所罕有)
(深為農慶)路既不遥到猶早疇咨疆吏慶農題
獨樂寺小憩
獨樂屢吟無樂詩(向来上依遑陵過此必有吟詠然予廑念民云獨樂丙申詩有我實)
(有憂無逸者扵兹未肯學循名之句壁間所題大率如是兹来方幸春膏既渥又以黔楚逆苗滋事日望捷音)
(實未有樂時也)偶来小憩又如斯丈夫調御默不語曰已多哉
題壁詞
晴定口號
連日隂晴莫定期知無害麥却孜孜風吹西北碧天淨
淨似堂堂獨樂時
題隆福寺行宫六景
翠雲山房
乙夘較增庚戌寒(庚戌年駐此四山樹色俱已含翠今年以二月遇閏天氣猶寒山房題額)
(尚未副名)翠雲一例勒山端五年瞬息房中坐(庚戌至今倏已五年歲月)
(如流宛同瞬息)九十仍期願未完(再閱五年予夀躋九十若爾時精神不殊今日尚當重来)
(恭謁用展敬虔迴憶庚戌以八&KR1030;謁蒼之陵有如昨日似此願尚覺易償然總賴上眷佑耳)
翠微室
適不云乎翠尚微五年别似一朝歸山松庭柏菁葱映
應笑七言句涉非
碧巘丹楓
開著齋窗騁目遥曰丹曰碧繪巖椒疑疎丹共濃碧語
弗讓傲寒稱後凋
天半舫
巖樓天半向稱舫幻與名真意具微高近危哉卑近妥
祛高就下合乎非
挹霞呌月
出入丹霞挹則近半圓白月呌如應似兹萬劫山中景
挹也呌乎問孰曾
翼然亭
孤亭峰頂翼然額並用歐陽與智仙六首殿詩書卷滿
便稱絶筆亦應然(是處六景丁夘初題書扵卷首自癸未再題歷丙戌甲午丙申庚戌及今)
(歲乙夘凡七題俱書卷末今已紙滿再来即當隨意拈吟不必每景題句矣)
恭謁
孝陵
瞻
鼎經四載(庚戌春予以年臻八十敬謁矣兩陵至今乙夘已隔四載)踐基轃六旬
幸當告終命預此叩卑身(予踐位初焚香告歸政天得在位六十年即當今幸)
(符初願實惟而予列祖眷佑始克臻此明年丙辰元日傳位子皇帝踐阼以来為君之職可以告終其事)
(洪範九五福云考終命與舜典受終之義正相發明盖人君始終其事之謂也如堯授舜而堯之事終舜授禹)
(而舜之事終能終其事而五福始全今予歸政尚有一年惟有孜孜自勉以冀克盡抱蜀之職耳)松柏
百年古雲仍萬禩因奕繩祝
垂佑寰㝢永尊親
恭謁
景陵
天錫符如願乾隆六十年
祖孫百廿得超越漢唐前(我朝統一中外一百五十餘年皇祖及予兩代共在)
(位一百二十一年自漢唐以来史冊具在從未有此享年襲慶者而予幼齡仰蒙皇祖教育自省六十年)
(来勑幾勵政無敢稍懈有負垂鑒眷顧深恩想在天之靈亦欣悦也)
下顧心應悦仰思意益虔
含飴迴念際却似昨朝然
孝賢皇后陵酧酒
本欲驅車過矯情亦未安三杯不妨酧四歲又云寒松
種(去聲)老鱗長(上聲)雲開碧宇寬齊年率歸室喬夀有何歡
桃花寺行宫作
謁
陵旋蹕有餘悲一宿山軒小憩遲百歲那能忘
祖德九旬重至切予思(予自幼仰蒙年来皇祖恩眷每念難忘數十勤政愛民不)
(敢不自勉以報十時祖德今以在位六十年敬謁申思山陵若年躋九精力如常尚當重来展叩以)
(慕)信乎否耳
天垂貺雨霽雪融時若宜(唘蹕前一日雨繼以雪惟慮春寒碍麥幸旋即晴霽消融)
(連日途中暄暖麥田滋潤即此益欽天恩垂佑也)秀色田盤遥在望此番姑
舍漫言詩(是處距盤山弗遠蹕路順經然此行敬為瞻謁東西二陵非如往年春巡問俗)
(覽景吟題是以舍之弗過)
清明
諸陵脩祭例清明(每歲清明日例遣皇子或諸王恭詣各陵寝致祭其日率諸皇子皇)
(孫曾元等或扵京城之躬謁夀皇殿或扵圓明園之日安佑宫行禮今年予東陵亦正值清明)
(惟扵凌晨叩奠其祀典仍依例云)
東莅
西瞻不盡情終日無風夜微雨(農占清明日不宜有風是日晴和無風而昨夜)
(復得有微雨信足兆豐益深欽感)農功有兆信欽誠
順天府尹報雨雪農况詩以誌慰
唘蹕前朝慮雪多(十二日之雪惟慮其多扵麥有碍幸申後旋即漸止而連日晴暖不惟無)
(碍且更足資麥之長發)登程
昊佑賜晴和自兹隂霽雖無定率值朗烜未有訛京兆
報稱優澤麥(邇日霽多隂少據蒋賜&KR1658;等奏順天府属之各州縣均扵十二日得雨二三四寸不)
(等時届清明獲此膏澤沾濡麥苗甚有禆益)田農問並可耕禾(途間詢之農人僉稱去秋)
(雨澤霑透今乂得此渥膏且連日晴霽麥田無恙並可乘時佈種大田較之往年更早)先憂不負
後樂卜樂尚遥哉敢慰麽
曉行
夜雨弗多霽曉行歷觀麥野度輿輕清明昨日無風允
農兆幸符益戒盈
入南海子聸謁
元靈宫有作
向西歸自東路便謁
穹宫六十滿年帝八旬有五躬矻孜雖已切安阜念民
窮
祖愛
天恩厚欽承愧一衷(予十二歲即隨侍計已皇祖扵此行圍今八十五歲七十三年)
(矣是誠史冊之所少見者)
小獵即事
擕元(孫也)厪武閱侍
祖憶恩榮(予以十二歲受亦十皇祖眷顧之恩此来擕帶元孫載錫年二皇祖曾謂予之)
(福大由今思之以永字一輩乃)(皇祖祗及曾孫未得親見元孫是皇祖所命名綿字奕字載字者皆)
(予所命載錫年已長大不數年予又可以得見来孫盖皇祖之篤愛直已見及今日予之感慕曷其有極)
試射一枝箭能開兩力弓(予自幼齡肄習武事即位後以騎射為我朝家法不)
(敢少疎憶乾隆初年用五六力弓鈎闓裕如至癸亥年初詣吉林時竟用至九力而舍矢命中幸不虚發嗣以)
(年逾六旬臂痛不復步射而近年圍中馬射即鹿猶能如前雖弓力漸減尚不下三四力今日苑中小獵用兩)
(力半發一矢竟未中誠可忸也雖衆譽康健而予已八十五歲原不以筋力為強望九之年猶能如此實惟)
(曷天恩日益祖德之所垂佑亦敢不孜孜以自勉勵耶)康強猶此我八五弗稱
翁深沐
蒼穹澤惕乾益亹衷
蔭榆書屋口號
衙門稱舊斯誠久書屋題新亦已陳(寝殿左側舊有書屋一古榆輪囷盤)
(拏樹孔各生松柏二株盖數百年物自予題額亦越六十餘年矣)少小徘徊今耄耋閱
同七十又三春
題團河行館
行宫舊三處此處實新增(苑中新舊衙門二皆明時中官提督之衙至南紅門行宫)
(則建自康熙五十二年此處行宫因乾隆四十二年疏拓團河之水搆築數宇扵旁乃予所新增也)為引
團河順遂因别館興亭臺多點綴山水儘清澂過也非
予美五言自責仍
新衙門行宫晚坐
昨緣途便東宫駐今合西宫一宿宜不必平原重試馬
亦因麥黍起耕時(昨日進南苑駐舊衙門沿途試獵雖弓力稍減而發矢尚覺如常今日移)
(駐新衙門路便亦可小獵但以八十有五之年原不必復以騎射見強且新耕並興未可蹂踐遂命止之)舊
題詩句眸慚閱新值景光緒觸披却以𠞰苗翹望捷拈
毫佳興致艱遲
御製詩五集卷九十五
