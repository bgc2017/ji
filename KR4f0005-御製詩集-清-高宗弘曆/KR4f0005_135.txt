御製詩二集卷七十七
古今體八十一首(戊寅三)
題倪瓚龍門獨步圖即用所書張雨詩韻
松石間無塵世意上人獨步曳方袍聲名何必龍門託
三士由来費二桃
題玉蘭堂
依花老屋署題新便覺花開早别春何必齋堂獨文壁
(文徵明所居有玉蘭堂)定知圖畫有唐寅香如簷蔔惟餘静質是
琳瑯了不塵設使選仙編姓氏佩阿證果即前身
誌過
延夀倣六和(萬夀山延夀寺後曾擬建六和塔)將成自頽墮梵寺肖報
恩(大西天明時所有梵刹也其北欲效江寧為報恩塔)復不戒於火初意緣
祝釐佛力資善果雖弗事徭役(本朝几百工役皆發帑和雇從不加派閭閻)
䆒屬勤工作(叶)
慈夀天地同寧藉象教夥此非九仞虧
天意明示我一念敬怠間聖狂分右左無逸否轉泰自
滿福召禍南北况異宜窣堵建未妥惟是回禄延遺蹟
春明頗聊將剔灰燼率與除壒堁苟完仍舊觀地因鄰
馺娑罷塔永弗為遂非益增過(叶)誌兹能改心詎云君
子可
趙孟頫雙駿圖
雙駿昂蔵卧草陂骨雖硉兀氣難羈驪黃伯樂猶艱辨
知復王孫寓意誰
豐澤園演耕作
豐澤春犂習良規
聖考留那忘隨種日忽作教耕秋(雍正年間隨佈皇考演耕常敬種是)
(日命皇子等隨行禮因而有感)無逸聰聽
訓知艱慎率猷隴頭偶廻顧殊似服先疇
蕉雨軒
十笏幽居益洒然軸蕉簮石小庭前臨忩恰稱聽春雨
萬琲驪珠摐綠天
交蘆館
蜃忩恰對玲瓏壁遊目通明俯碧湖鷗鷺菰蒲都自在
便因相見悟交蘆
王蒙太白林巒
太白何蒼然羣峰蔚翠烟去天三百里鎮地億千年境
豈俗能寫神惟契故傳黃眉如驀遇應觧說其緣
清明日拜謁
夀皇殿
紫殿彤闈
神御憑清明肅拜典相仍(雍正年間逄清明節常隨皇考行禮於此)羹墻
有慕何嗟及堂構非遥此敬承舊禮漫傳粳粥薦新烟
還看柳絲凝那堪子厚書重展指日吾將謁
二陵
鏡清齋即目
依依冷節過藏烟咫尺
夀皇展謁旋景物雖憑有餘慕色空都幻若為緣底湏
遂過修穹塔擬向知非種福田(是處近大西天佛宇向建報恩塔近燬於火因)
(罷勿為而有誌過之作)流水行雲何住著犂然澄動會當前
蟠青室
落落庭前千歲松之而蟠屈儼青龍荆凡閱盡元明世
依舊參天翠色濃
交翠庭
擇向開庭更向山縈青攅黛鎻孱顔春隂瓊島疑迷路
只在碧琳天地間
看畫廊
長廊時屧步活畫每迎人那論黃和范雅宜秋復春五
言拈氣韻六法失精神寄語丹青客於斯可問津
賦得一房山
架楹玲峯上步磴嵌巖底夤緣陟其巔仍在一房裏開
忩眄羣嶺攅簇參席几秀色互暎帶妙趣無彼此炙轂
辨難窮轉物理若是
蓮華室
玉芙蓉上置精舍櫺樣都摹君子花偶至不妨結清習
炷香閱妙法蓮華
題趙雍山水
漪漪漾新水蓬蓬汎遠春綠蒲將白芷舉目清無塵挐
音發前浦餘韻来江濱傲睨天地寬何期理釣綸
三月朔日躬祭
先農壇
于耤將修禮曰祈預致禋崇功播百糓厚德立烝民松
栢籠恒古壇壝構鼎新(内先農壇及各壇宇俱于數年次第修整完竣内外垣間向)
(日圃畦令易植嘉樹與垣内蒼松蔚為茂蔭)粢盛供
上帝淳濯倍增寅
耕耤禮成述事
兩歲躬耕稽省春劭農寧敢重逡廵青箱黛耜陳依舊
綵綴華棚罷以新(向時耤畝之上設棚懸綵以蔽風雨今歲二月始勅所司除之)已慰
潤泉啓蚓戶更希繼澤見魚鱗禾詞卅六分明聽八政
心欽倡萬民
謝時臣山水
茅齋商𣙜共追陪更有高人杖策来三友設教尋姓氏
孰為松竹孰為梅
雨(三月初二日)
雲容邇日濃起予希澤意春膏實潤渥望蜀誰能置昨
從千畮廻午晴惜且惴夜半聞復陰將曉遂大霈濯枝
更潤葉三寸餘霑暨或云利麥田或云滋耤地我惟感
鴻恩爾漫頌上瑞並慰不敢言慰即虞心肆
雨中西直門外
耕耤初過近上
陵御園返蹕候
居興杏花村外紛紛雨絶勝尋常翠輦憑
耤田昨日罷張棚雨笠今朝見耦耕辛苦未能勞者共
愧聽襏襫叱牛聲
御園雨泛
禁烟纔過惠風柔酥雨偏先禊事修展
謁明將啟春蹕
起居便偶事清遊騁懷每凛所無逸寓意由來貴不留
大似昨年聖湖上沿堤紅潤度芳舟
賦得佳處領其要
已愛韶光鬯還欣靈雨霏山凝黛如濯水漲影添肥望
麥綠千頃坐花芳四圍玉驄稱小步綵燕必雙飛寧待
高樓凭偏宜弱翰揮設詢親切句物物樂生機
上巳日悦心殿
橋山欽奠爵皇都將發軔駕言御園返東道取路順青
郊宿雨晴瓊島含芳潤良辰逢禊節駐輦聊因近古貴
祈介祉用三自魏晉是日適元已巧值乃偶僅馬射既
罷陳羽觴底湏進時和切深懼保泰凛明訓信樂知彼
曾先憂審吾分
道寧齋(三月三日)
祓禊流觴兩不湏湖山趁便小遊紆對時真愜農桑慶
寧道非關視聽娱風軟柳條皆綰玉雨餘花樹尚貫(平聲)
珠窗前擬謝芳菲節一卷言經静味腴
三月四日謁
陵起程是日復雨途中得句
拜
寢平明始發鑣祁祁嘉霔繼前朝疑將信半有如是愓
與慰深轉不聊隴首紅鮮杏濯蕊町邊綠潤麥抽苖烟
中塔影渾難辨潞水當前忽見橋
烟郊行宫雨中即景
雨啟行旌雨駐蹕一犂近遠喜均霑尋常那識烟郊趣
佳處今纔親切拈
烟絲&KR1268;雭復空濛郊野春光迥不同更上小樓聊極目
笠雲蓑雨遍南東
歌舞農夫怨行路東坡此語未云然試看布帳漸淋者
誰不心欣利大田
薊州道中覽古
宿潤罨林嵐蘭衢好䟦驂風光過上已郊墅似江南戍
守今堪指(漁陽為勝國鎮守&KR1104;疆)郵程向所諳王公雖設險在德
有名談
憩獨樂寺
祗園路必經春蹕小延停僧野罷禪戒佛空泯色形少
年頻此宿古栢鎮前庭似向高齋話鬢霜添幾星
半巖廬對月(即翠雲山房别室名也)
得地翠雲問結宇花宫側時暘春氣暄散步聊攀陟舉
頭見新月蒼然亦入夕衣袂復微凉巖廬歸静侐種松
已長成玉盤掛寒色淰淰流入懷萬籟一時寂此景自
太古儻然斯偶值明當謁
珠丘予懷曷有極
恭謁
孝陵
追遠欽
神烈匪遥展默思每因羈庶政又覺隔多時松栢守宫
闕星辰侍禮儀
鼎湖
親卜吉(昌瑞山乃我初未世祖行圍至此親定者用堪輿家也)昌瑞萬年基
恭謁
景陵
繞
膝衆孫侍獨蒙
恩遇多分明及今日揚覲應(去聲)如何近地無乾土流隂
歎逝波
羹墻晨夕裏三十六年過
孝賢皇后陵寝酹酒
未可漠然去酹臨取便中十年擬莊蝶(戊辰至今蓋十年矣)百歲
詠唐風彤管芳猶在椒塗頌莫窮朱華山咫只(端慧皇太子及)
(悼惠皇子等園寝)埋恨我心同
桃花寺行宫即目
地近青蓮迥絶塵朅來興會又從新窗含遠景正無盡
筆點諸峯自有神綠野潤霑三月雨綉巖芳鬭一天春
花源不著通溪水那慮漁郎忽問津
望盤山未至
東陵祗謁自東還西望
西陵縹緲間按日郵程猶覺久盤山那敢暫遊山
雨後諸峯致益佳紅鮮綠潤繡屏排飛來逸興輕輿上
何異搜吟阿那齋
詭石危松總出竒真佳曾未住多時别來又早二年度
自問經營竟若為
白澗行宫晚坐
春月出林明春宵澹復清砌花經雨發簷鳥向人鳴何
必較今昔都堪悦性情翻書思汲古惟是慙(去聲)躬行
烟郊
杏村柳墅澹烟光别館虚明向遠岡悦目豈緣萃景處
怡情兼有讀書堂郊原通望都含潤花草當春自觧芳
五日往来何所異麥苗被隴較前長
碧桃花
露井碧桃開滿枝葉蓁華灼特丰姿若非停蹕無端值
一歲春光竟付誰
神木謠
都城東有巨木焉其長六十餘尺卧於地騎者隔
木立弗相見也相傳前明時所置以應甲乙生氣
云作神木謠
天三巽一含精腴深山大澤連林扶夀突靈椿忘榮枯
所樂不存屣棄渠遠辭南海来燕都甲乙青氣鎮權輿
是稱神木衆木殊春明舊蹟久聞子便中一覽城東隅
長六丈餘卧通衢圍乃不可規矩模巋然騎者能蔽諸
四百春秋一瞬夫雨淋日炙風吹敷枝幹剥落摧皮膚
隙孔瞋菌鬱繆紆為想懷材昔奥區凌雲槩日垂扶疎
翩集不脛曰人乎天也將以為貞符試看虚中巨查如
堯年貫月歴劫餘生育盛德釐皇圖
謁元靈宫
穹宇建
先朝延庥奕禩昭便途登玉級屏息禮雲寮桃李春荏
苒松槐古寂寥求仙非我事不必問韓簫
永佑廟
永佑于何創
仁皇祝
太任經翻花落晝寺古樹連隂雨足滋忍草春深多語
禽欲尋少年蹟無處覓三心
行圍三首
春郊取便命春蒐弓燥偏欣手更柔綠野平鋪天鹿錦
好教親試佶閑騮(所御馬名)
正諫相如信不誣習勞亦欲示烝徒若云今古非殊致
封建井田行得無
小豝大兕曾何必四兔一麞適可哉(是日親射中者)顧語侍臣
今較劣有人曾見少年来
舊衙門行宫小憩
别館向陽開收圍繫玉騋非關問花柳率欲憩輿儓春
雨全滋蘚北寒始放梅(是處書室前種梅竹蒼松北方寒向無植梅於地者近始有之)
(雖成活而開花必在二三月云)小停旋移蹕匪為豫遊来
闞虎騮歎
我之十駿皆權竒其九敝帷一已老老者其名闞虎騮
十裏巨擘匹者少齒長休飬又多年碩果不食猶英矯
每来南苑必牽視顧我長嗚意如惱承平致力無過獵
何由却出古北道馬乎馬乎尚若斯固宜人中有結草
射兔
兔之大也不踰尺十或五中已稱賢鹿之大也十倍兔
十亦不過五中焉以鹿例兔其的易應無虚發奚猶難
乃知難易在射者的大心大失固然蝨如車輪理若是
禦寇竒語傳精詮僚丸秋奕匠石斵皆其見鍼不見天
素位各有應盡事唐虞未臻吾愧㫋
佶閑騮歌
驥不稱力稱其德佶閑騮者德力全萬吉(驦)帷裹闞虎
(騮)老繼其後者惟斯焉去秋大蒐木蘭鹿箭不虚發倒
應弦今春小試南海子驚麞蹙斃無勞鞭(凡馬遇獸近身未有不駭)
(軼者時有麞奔從胯下竄過騮飛馳如故戲之而仆廽鞚輙命中)歕玉逐星乃餘事馴
良若此誰比肩儲英惠駿備天御吾更因之厪育賢
新衙門行宫即事
舊新行館東西甸相隔不過十里程一例春風堪駐蹕
更緣明曉便驅旌翻書即有徇今懼對景寧無憶昔情
裕性軒前玉蘭樹故留幾朵向人榮
過盧溝橋
拱極城西度石橋春風客路故相撩謁
陵指日知程近程近吾心越覺遥
汛過桃花漲影退上流猶自易隄防北南下口屢遷就
慙愧終無永逸方
桑乾節近歛洪波沙積川中兀已多大抵有源要求尾
小黃河劇大黃河
黃新莊行宫作
京南首頓臨王畿我
東曰歸心
西悲按程逐日未可驟難度兹三十六時良鄉塔影横
雲表去年由此南廵道庭樹花開花落自不知依舊弄
影綠窗紗窈窕
麥色
東路麥霑雨心懷京迤西却欣行歴歴更覺綠萋萋沐
露朝猶潤含烟遠若迷傳宣戒馳突本計厪黔黎
半壁店行宫即景
野水春來漲石橋度橋行館據单椒年深樹已翠隂滿
風過花猶紅雨飃得石易教詩泐壁(是處近石塘取石甚易故以石為壁)
(勒歴年詩其上)納山清作畫懸寮居停率為一宵耳茅土淳風
大愧堯
菜花
綠水彎環似水鄉連塍亦見菜花黃却依閭左勤溝洫
遲轡聊看審不妨
題永慕齋
恨以終身地慕惟隔嶺
天兩年倏已度此夜不成眠有志懷肯構無心工詠牋
繞階暗泉咽寫我淚應然
恭謁
泰陵
孺慕憶從頭西園設
黻收星霜易二紀
冠劍閟千秋肇允勤將就奚能揚
烈猷
東
西隔陵兆(京西景陵附賢親孝陵而倬等泰陵乃卜於蓋從怡王高其相度皇)
(考初未親視然在東在西孰非天意豈人力之所能為哉)
天也詎人謀
秋瀾村
傍水有人家村名清且嘉烟霞主東道物象悟南華馬
繫千條柳蜂迷幾樹花每来足餘恨廻眄
鼎湖賖
過拒馬河
源出房山幽谷細成川拒馬闊泠泠野橋度處悟精義
似讀金人背上銘
望石經山
三車妙諦佛口宣滿字萬劫留人間是誰扄鐍彼蒼巒
云待滄桑以後傳只今可望弗可攀後之來者想亦然
又誰得視梵帙全我聞了義不涉詮詎繫糟粕尋罤筌
更思此或佛說禪用示即言即非言
雨六首(三月十六日)
夢廽五鼓問晴隂常侍都稱欲作霖昨日大風安得此
信心未足抵疑心
攬衾反側那能眠漸聽&KR0008;&KR2621;窗外傳雨果真哉虞尚小
求衣起耳盼春烟
輕輿啟蹕破霏絲嘉&KR0584;依旬又及時僕役漫嫌囊槖濕
好看萬頃綠苖滋
花村紅是臙脂闊麥壠青多餅餌香春甸飽嘗愁裏過
今春徼倖遇殊常
如玉如珠疎密雨時遲時疾短長亭春霖過午六十里
總在米家畫裏經
良鄉塔影&KR3581;霏中雁序公卿製色紅(是日京中王公諸臣来接)都有
天工民食責料應喜雨我心同
謁
陵逥蹕詣
暢春園問
皇太后安是日復雨
曉霽登程復密雲輕輿涼度玉絲棼既優既渥既霑足
維秬維秠維芑穈半月違方慰心戀有秋卜可博
慈欣雖然詎敢志微滿
天眷承惟勵敬勤
雨後御園即景
半月春巡兩度雨御園景物恰堪題所欣在彼不在此
遂及曰東復曰西絲柳輕梳惠風暢綺花潤纈霽光䨑
西山新翠滿襟袖又見生雲傍晚低
題張宗蒼山水
畫成漫置未經意人去搜吟每繫思遠之有望近不厭
匪今伊昔忽同時
賦得野含時雨潤(試翰林題五言六韻得和字)
山谷興仁氣陰陽鼓太和一犂欣已足十日數(上聲)無過
膏益南東畝澤霑高下阿既優還既渥宜麥復宜禾舉
目農桑起因心敬畏多考功精體物五字揭金科
興鋤繼仲月應候先(去聲)清和綠樹鳴鳩裏青郊跋馬過
本因綣祈歲非是詠卷阿入畫維看米成書定號禾稱
懷淨塵繄散步得陰多更喜春園望新花發故科
山東巡撫奏報得雨詩以誌慰
微湖阻去路數郡付波臣吾民嗟非魚昏墊遭苦辛朅
力疏伊河(去年事)歸壑得所循洪流為殺(去聲)勢涸壤可耕
耘借糓課力田歲計惟在春嘉種既已佈所賴膏雨頻
朝来擘奏書徹犂幸被均高下芃良苗芊芊總懷新額
手藉慶慰灾餘稍濟屯更因憶豫郊一例庶霑仁
河南巡撫奏報得雨詩以誌慰
昨喜山東雨便因厪河南今朝即接奏五寸已均霑此
邦曩向隅屯膏恩未覃察知乃亟救寧聽巧言詹帑漕
曾不惜賑濟且懷慙治河縦去患終賴麥秋占此雨實
及時慶慰舒眉尖聖狂在㒺克益勵畏民碞
即事
剛慶豫齊霑澤足又愁三晉望恩深(時山西巡撫奏稱望雨)江南
雨度悉風景歷年二月多霪霖今春何幸逢晴霽飼蠶
頗喜宜織紝菜華麥秀颺暄日蔀屋茅簷㤀久陰為慶
即慮慶生肆為愁每致愁弗任豫齊江南則且置佇待
三晉聞佳音
三月二十九日漫題
仙蓂餘葉詎全落素魄細痕未盡淪了識三春又成客
偏憐一日不饒人
御製詩二集卷七十七
