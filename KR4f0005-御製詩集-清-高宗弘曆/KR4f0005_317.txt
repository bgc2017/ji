御製詩四集卷三十九
古今體一百四十二首(丙申七)
過河詣溥仁寺瞻禮
穹碑一拱讀(康熙癸巳恭遇刹祝皇祖六旬萬夀諸蒙古王公懇搆梵釐皇祖鑒其誠)
(悃遂溥仁)(允於山莊東建此寺額曰御製文紀其事立碑寺中)猶見衆藩誠懷畏
至今切河山奕世盟伊余守
家法遠域奉朝正(自平定準噶爾以後新附諸藩俱以每歲八月間至山莊隨内札薩克諸)
(蒙古王公慶祝及土爾扈特全部歸順其汗渥巴錫等復率衆朝覲宴賚於此)隕越庶免議惕
乾益凛情
安遠廟
東嶺琳宫接題門各有名匪尊不二法緣繫衆藩情(蒙古)
(素奉黃教而伊犂之固爾札廟莊嚴特盛尤其所尊禮者仿其制建安遠廟於此每歲駐蹕山莊舊藩新附絡)
(繹鱗集俾之瞻仰斯廟益增歡喜以示柔懷遠人之意非祇闌掦象教也)佛日迎薰朗慧雲
收雨征金川兹武定安遠永銷兵
詠宣窰椀
雨過脚雲婪尾垂夕陽孤鶩照飛時泥澄鐡鏇丹砂染
此椀陶成色肖之
右霽紅
落霞彩散不留形浴出長天霽色青成化鷄缸誇五色
椎輪於此溯儀型
右霽青
趙孟頫汀草文鴛
漚窟興來偶寫生(櫽括子昂自書識語)全從隸法表神情文鴛樂
意相關處隠寓其居是水晶
瞻禮普陀宗乘之廟因題
梵語布達拉震旦謂普陀南海本中華西域實倣摹(叶)
(普陀有三詳見碑記蓋西域布逹拉本以山似普陀而屋宇則仍依藏式兹廟規制悉倣西藏為之)斯乃
肖藏式搆築無差訛土爾扈特來慶落演梵那(辛卯秋廟工落)
(成適土爾扈特汗渥巴錫等朝覲於此因命詣廟瞻禮俾益深感悦)去歲雨致頹根基未
固羅重砌塊石堅僨事弗深訶(昨歲夏秋多雨廟之南面紅牆頽阤牽引地面)
(上層樓閣亦有傾者即遣大臣勘驗知係原工築土未堅雨水滲入致牆基鼓裂層御而下皆由前此承辦各)
(員不諳作法尚非侵冒誤工故不加深譴因命易大塊石為基層層甃築經樓佛閣重加葺治未踰年而蕆工)
(閔整如前而鞏固較勝於舊通計費用四十餘萬金例當工員賠補念各員力不能償止令其中數人廉俸最)
(厚者酌賠什之一餘悉豁免其工員初時僅禠頂帶今於工竣之日仍加恩給還)兹臨重瞻禮
舊貫仍巍峩不有敗者相焉覩成者嘉(叶)成敗總六如
如是觀如何
殊像寺
殊像亦非殊堂堂如是乎雙峰恒並峙(與普陀宗乘之廟各據一峰相)
(去半里)半里弗多紆法爾現童子巍然具丈夫丹書過情
頌(西藏每於新歲獻丹書稱曼殊師利大皇帝云云蓋以曼殊音近滿珠也)笑豈是真吾
香林室
塞上富者林兹以近佛地異衆獨名香而室幸斯置俯
仰栴檀叢饜飫薝蔔味滿志惟清淨謀目足葱翠何當
屏萬慮從修入聞思
倚雲樓
倚雲雲亦倚其樓正可羲經悟氣求若論山田霑渥雨
豐隆祗合此間收
廣安寺
蓮宫及鹿苑迤邐接北山一以祝
慈夀一以示外藩相去弗其遙遊乘片時閒未能空五
藴那足悟三幡獨因歌耆定差云副廣安
遊獅子園
咫尺獅園路不遙言遊聊趁爽凉朝初來憶過六旬歲
(憶予六齡時初隨六十皇考居此園忽忽不覺度年矣)重到那堪七字消舞象
忽殊彼綵服聞詩未異此松寮思量欲弗負
期望惟有孜孜慎旰宵
樂山書院
書院
皇考成額名
皇祖賜孫臣今日來敢懈繼䋲志爾時多伯叔問誰能
此類以此益勉旃恐負
心傳意為君止於仁樂山仁之事
草房
應匪茨茅
當日心(我綴景皇考於潛邸時建此草房無過尚樸原無茅茨土階之想也)誰知階土
訓垂今草堂抱樸御園搆(丁亥年於園明園搆草堂名之曰抱樸實數典自此)鼻
祖却從此處尋
護雲莊
雲護及護雲一二二而一從龍雲龍從昌黎言豈失負
山搆雲莊三楹架書室容容與為入英英與為出安得
無事坐其理探精密
妙高堂
堂名肖浮玉所異山與水俯視林海翻鯨波豈殊此詎
必舳艫泛時有烟雲起乃知
奎章垂(額名筆書皇祖御賜)初非出虚擬欲喚彼東坡斟酌其
間理
松栢室
松栢雖異種性同節並堅彊晳邑中黔不害皆為賢鬱
鬱植庭際童童蔭簷前可識
聖人意如讀高士篇山楓及谷柳於汝何有焉
題宜照齋
宜照宜西照我來率午前循名如負矣責實此恒焉(雖未)
(值夕照之時而齋之宜夕照則恒故云)跋馬巖城入對螺松牖便從頭看
舊什率意得新篇
却炎榭口號
炎如誠有應言却是處炎無却亦無似此額題乃虚設
尋思萬事類斯乎
就松室
築室本就松人亦恒就室究因松愛古匪為室圖逸是
則松室間賓主分(去聲)當悉坐來謖濤聽九夏炎如失報
我良不爽而松無意必
玉鏤八駿歌
權輿十駿圖驈皇癸亥歲命世寧郎至今歷卅餘年長
繼厥後者頗多良十中亦或備數常原非匹匹供御韁
和闐貢珍羾天閶肖形事俾玉人襄合先躋後惟掄臧爰
成八數古語償引領仍屬萬吉驦以德弗以力致祥騮
稱闞虎星降房雄姿威服於菟藏俊逸獨是霹靂驤木
蘭圍裏殱天狼赤花鷹似朵雲翔鴥彼飛隼相低昂(以上)
(四駿仍舊十駿圖中者餘則其後所得後十駿内選其四)有騮佶閑鳥中凰海子蹙
斃胯下麞(戊寅春於南苑乘此騮行圍突有奔麞從胯下竄過騮飛馳如故蹙之而仆迴鞚輙命中)
厄魯所進如意驄(叶爾準噶爾台吉噶丹策凌所進)麟身汗血氣開張
錦雲騅穏坐玉床雪山潦途健步康(辛巳春巡幸五臺經長城嶺時雨雪)
(連朝山徑泥滑乘此馬陟棧行淖穏步如踐平地)寶吉騮來最後行洪豁爾遠
天一方(此騮為土爾扈特親王策伯克多爾濟所進及洪豁爾屬部色爾克斯産也其地更在哈薩克)
(西北界鄰俄羅斯從古未通中國辛卯秋土爾扈特歸順此馬因得貢天閑調息之果良馬也遂錫之名每歲)
(木蘭御以行圍)凡兹八者真駿英(叶)無慙琢彼瓊瑶相紫檀為
屏美牧場飲齕適性樂無央龍為友固可年忘遐想造
父事穆王以車御行窮八荒何足數哉肆遊狂朝家詰
戎馬射蘉夙所資力應表彰夀之貞珉允所當峻坂馳
下為弗徨(朕自六旬以後雖每歲仍行圍木蘭但擇地略馳不似向年之磬控險峻矣)作歌
識興微慨慷
題金令昭水亭高士
倚几高人弗礙凉溪風吹送野梅香箕裘雖有家聲繼
(令昭乃廷標之父此畫即其子向所進者)一例石渠古畫藏
詠永樂雕漆盒
果園佳製剔朱紅蔗段尤珍人物工無客開窗盼秋宇
擕僮侍杖聽松風(所雕人物景如此)細書題識猶堪辨後代仿
為究莫同三百年來此完璧文房撫古念何窮
文徵明清溪茅屋即用其韻
百尺飛流落石灘綠隂深處草堂閒幽人獨聽仍獨返
那更林扉藉叩關
熱
今朝午覺熱乃符夏德暑暑亦豈能無長遂化工補然
此山莊中饒有避炎所谷口風送涼林間隂更普廣軒
復庨豁蒸溽弗到戸牆外市鄽輳難免煩敲鼓因憶僕
從人可忘怨咨苦
夜雨(五月廿二日)
昨熱知蒸雨殷雷聽夜齋遂聞響銀竹旋報濕瓊槐颯
爽帷間透膩炎戸外排
大安明曉至快霽以為佳
出麗正門恭迎
皇太后至避暑山莊喜而成什
朝晴夜雨符汛灑路左迎
鑾此夙興十日牽縈欣大慰
萬年康健福駢膺惟兹避暑期恒豫不覺
喬齡逐漸增欲擬求仙為駐景秦皇漢武有明徵
遊文園獅子林
園裏文園纔一隅却成十六景分鋪取諸左右源堪挹
別以高低趣更殊朝暮靄嵐標活句清真山水列竒圖
問從何處得粉本格法依稀自嬾迂
文園六詠
房
蹟自倪傳今屬黃世間執業底為常雲林圖展試一證
慙愧草房易瓦房
山
四面真山中假山頗因詰曲露孱顔暇餘偶向其間步
真假何須辨等閒
水
鴈齒橋欄照影紅金閶想像畫圖中雖然入海殊遥近
及至其間合相同
松
峰側嶺端合點綴槖駞教種稚松新設如拱把例桐梓
孟氏良言思養身
魚
網罟絲竿例不動鏡中撥刺錦成雲文園當日原靈沼
於牣何殊樂利羣
蟬
流響欣聞綽爾齊(塞外之蟬蒙古名曰綽爾齊盖謂歌曲者)蛙聲自合異高
低聽來却欲笑王晏鼓吹寧須慙孔圭
再題所倣倪瓉獅子林圖仍疊前韻
倪圖一再倣渠渠(蘇州獅子林御園及此而三皆倣雲林為圖各弆之)并有題詞
卷内書翰墨因緣雖慕昔亭臺建置覺過(平聲)予遊觀富
固輸吳會山水清原自赫胥重此拈毫賡舊韻東坡往
事每因如(一韻數疊惟東坡愈出愈竒)
題清舒山館
綠隂喜清遠夏日正舒長遂與尋新徑依然得古堂泥
融留鹿篆樹爽奏蟬簧原是常來處會心每異常
頤志堂
頤志頤
慈志額顔
皇祖留教生即
家法
夀祝擬仙籌夏凊日方永山停水自流
懿懷增豫者耆定奏功收
含德齋
已德不須誇要在含而蓄人德不須忌要在含而育含
德之義大淑身治世屬書齋適在兹水抱山之曲即景
多藴藉循名應佩服
堯章豈徒云武銘可同讀
靜寄山房
山館别清舒山房臨靜寄無過一溪隔過橋數武至歲
久庭樹喬雨後樹隂翠葉蟬無躁音藻魚有潛意率足
靜以觀而寓寄之致
瑩心堂
四面水圍鏡一庭山敞襟書堂幽致靜暇日步延尋會
意道堪味循名實可吟瑩心思治理
睿藻示人深
詠和闐玉夔紋環壺
和闐采出春秋貢琢器頻翻博古圖時樣頗嫌巧乃俗
周壺猶近古之模乾龍為玉魖似矣帝樂鳴球夔戛乎
設更因文思敬義丹書語敢忘(去聲)斯須
恭侍
聖母登舍利塔喜而成什
山莊朝爽了無炎
慈輦梵宫奉
拜瞻
曼夀已登八十五堵波猶陟九層尖似兹
健步佛仙佑益切衷心愛慶兼
大德自應具四得千秋彤史孰曾覘
雨泛八首(五月廿六日)
雨雲
雨雲弗藉殷(上聲)其雷了識為時必久哉(凡有雷之雨為陣雨為時弗長)
(若無雷為時必久屢試弗爽)剛見遥天敷霮䨴片時亂點落空來
雨山
螺黛分眀見遠山藏林蔽壑瞬眸間横排豎洒恣流宕
不動高峰祗是閒
雨舟
湖舟那似御舟大(謂安福艫昨御以東巡者)中使撑篙遇雨忙却喜
無端入畫景(石渠寶笈有李唐風雨歸舟圖)更思盼澤過瀛滄(山左迴鑾時久)
(缺雨登舟後盼澤甚殷雖篷窗夜聽曾暫慰懷究以渥&KR0584;未霑不能愜意)
雨荷
新荷纔見兩三榮驟雨杯如沆瀣傾細聽聲為小石調
遺山佳曲面前呈
雨鹿
左右今看濯濯真踉蹌學步領麑新(凡鹿于四五月間生子必遇雨而後)
(産)因之無害狎鷗悟林下同然不避人
雨鶴
喬松翻下近根邊避濕胎仙性自便白片設還疑作雪
王恭鶴氅是天然
雨岸
米家畫裏不分眀到岸方知覿面迎莎草那妨泥滑刺
肩輿也教漫徐行
雨齋
數武居然也到齋雨衣原是瓦為佳漎漎簷溜聲鳴裏
寫就新詩八首排
喜晴即事
昨曉
大安禮梵宇山衢快爽值晴明午炎
寢殿宴息適申刻遥峰薈蔚生遂霈甘霖宜稼穡更輝
朝旭放光晶似兹時若利農務總沐
天恩豫
懿情
荷二首
去年花遇以季夏今歲看花纔夏中遲速總因節早晚
不同間自有其同
風度九齡特相(入聲)如六郎豈足汙塗諸漫言塞外何有
此君子寕須擇地居
玉琴軒
引水藉地勢成軒不日中每來昔有詠愛此興無窮但
聽咽危石寧誇識㸑桐如云五絃撫慙愧是薰風
寧静齋口號
邇歲有征事吐蕃旰宵籌筆不辭煩受俘宴凱行而至
寧静真知是此番
千尺雪二首
雨過溪流漲野灘噴珠峡口落飛湍坐來未可默然置
欲去陳言戛戛難
憑流耐可小徜徉幸罷軍書頻問忙戰將歸來談玉壘
此時落雪正尋常
六月朔曰初伏
三庚至後數(上聲)初庚(世率以三伏謂三庚然亦有四十日之伏者究以夏至後第三庚數)
(伏起之三庚為是)朔旦巧逢月首并恰值片時飛陣雨更欣少
刻凑佳晴東南雲歛溽蒸卷西北風吹颯爽迎畏慮翻
因為慶慰(月朔及首伏最忌連隂兹雨而即晴實叶農占)願同農父祝秋成
永恬居
蘭逕向西循松齋倚巘脣偶來值初伏言到却逾旬(到山莊已)
(逾旬日矣)山色總依舊世情率喜新一端因永念誰是得恬人
素尚齋
拾級陟迴廊據牀坐素堂嵐光飛翠迥松籟落空凉會
景忘今昔潛心究縹緗尚哉知禮後得矣起予商
至創得齋小憩因題句
肩輿更向西聊乘片時暇峰廻路屢轉峡陟泉常瀉入
深益窈窕步仄頻上下巖齋亦已到綠隂茂松架謖濤
送微凉於焉憩敞榭泠泠聽漏聲隙影弗少借去歲所
吟句壁間陳迹訝
枕碧樓
出樹居然有迥樓扶欄朅爾暢吟眸層層風送碧波泛
不異子荆欲枕流
過東嶺至栴檀林
横嶺分東西東則栴檀林水月庵亦近向每留清吟巖
齋(謂剏得)躋嶺半言返類畫今事半而功倍進也語良諶
水月兹姑舍檀林適可尋數武斯已到坐我虚堂深一
以息衆力一以暢遠襟巖枝及澗葉浮碧萬頃臨䔍耨
底須燒是香非世音反嗅得聞思調御證愔愔
天籟書屋櫽括南華語
子游問籟答南綦語固荒唐義可思莫適為天誰主役
咸其自取怒其誰(嘗謂韓昌黎物不得其平則鳴語出南華此論)
澹軒
山巔艱致水一泓呈鑑池寧須波瀾寬所愛縠紈漪小
軒搆其上每喜澄光披漫議石泉細半藉人力資夏雨
滿陂塘亦有微漲時盈科縦無進濯清還有期
雲潤樓
夏日易生雲山更生雲處層樓倚山架出楹恒寫霧天
衣潤人衣任來亦任去作雨惟片時旋復曦光露名實
信兩收農桑庶不誤
超然宇口號
與天為蓋與雲齊南望千山眼底低設論遊乎物之外
子瞻未得詡膠西
松雲樓
雲來每依松雲去松還在固知雲無定而松恒不改雖
然有轉語松雲詎他待試看綠容容豈非碧霞綵斯則
貫四時是其所以乃
水月庵
盤旋仄棧落斜深路便歸途竺宇尋大士蓮花鬚上坐
如如常聽海潮音
山心精舍
竺宇邊傍精舍搆坐欣九夏似深秋不因儒墨尋陳迹
已忘(去聲)筌蹄此偶遊忽遇來親林下鹿可呼相狎海中
鷗山門正與東峰對(謂錘峰)鑪錘(去聲)之間看舉頭
題和闐鏤玉䂖子
玉材不中(去聲)鼎尊卣刻畫為圖效沈周覓句歸來度野
彴便摛新藻上書樓
右溪橋策杖
青巘白雲疊出竒科頭松下坐厜㕒一籌勝得丹青處
深淺峰巒自有姿
右松巘看雲
詠木癭筆筒
瘣木千年物文房誰氏留居然伴毛穎詭矣喻莊周何
礙斯尫傴能全以腫疣硯南看樸雅(人在硯北則筆筒應在硯南也)摛
句似兹不
王諤溪橋訪友
草樓松下碧溪隈不設窗櫺面面開恰似陳蕃方下榻
遥看徐孺過橋來
題刻玉蘭亭圖
流觴曲水修竹述古永和暮春此畫全贏筆畫諸人真
是玉人題詞聊紀兹日撫景朅憶南巡(辛未南巡渡江至蘭亭時當三)
(月八日曾即景題什並成雜詠)玉枕命刻舊蹟(命刻丁夘年所臨玉枕蘭亭于背)愧遜
昔歲精神
詠哥窰盤子
六出微分花瓣一圓仍具月形器固遜于難弟果亦貯
其寧馨碎紋紛纈鱔血全體却隠螺青嗟彼古時次品
今為珍玩晨星
題錢維城竹院清吟
山聳秀而水漾清高人獨坐搆吟情後庭修竹輕含籟
相和敲金戛玉聲
出山莊觀農務即事得句
我至山莊將半月邇逮旬朝未命輿雖然咨政日宣召
籌筆既罷多暇餘高居豈曰所無逸厪心農務應閱諸
夏雨既渥非霪潦赫曦晅之助長如纍纍已有結穗者
十日以前觀頓殊更殷此後祝時若西成庶足慰田夫
澄觀齋
因至澄觀齋深繹澄觀義澄實近無為觀乃鄰有事修
已以治人安民與察吏何弗藉乎觀那盡澄而置然羲
傳有言百慮原一致有事處無為聊因存此意
翠雲巖
澄觀齋後翠雲巖每到山莊題句咸多以少增檐勒滿
雄因健積境超凡
色不可圖權曰翠形難為狀假名雲天風翻下千尋壁
中有八音六律聞
熱
炎官行時令合遍四天下豈于山莊中朱眀乃獨捨耕
墾日以廣長遂資乎夏(叶)邇日頗劇熱伏中所宜者樾
蔭風有爽廣厦歊無惹避暑處固多紈扇偶亦把層峰
出大雲情知蒸雨灑
雨(六月初六日)
昨夜陣雨落而止今日油雲生未巳過午遂看大雨行
&KR0034;䨥忽傾三峽水嘗謂夏月五雨佳屈指正合其時矣
山田二麥收已畢禾黍怒生結穗始(初一初二日皆有陣雨即晴)潤
根沃穎利農功羃嶺漲溪餘事耳此後惟益祝時若西
成尚遥念敢弛
題董邦達山水
山既幽深水曲折林間野屋洒然清箇中高士獨不見
史筆恐防落姓名
詠漢玉辟邪
何來臝屬名辟邪大胷燿後如騰拏周身璘玢繡土華
滍水疑出吉侯家邪何曾辟翻滋奢達觀為爾興咨嗟
濬溪
急雨千山過飛瀑萬峽落奔流挾沙石填溝更滿壑本
來有細流漲退翻致涸園吏宿所習荷插爭剷削仍舊
貫而止清溪復繹絡奬勞例有賜較庶民攻樂小務亦
厪其要政敢漠若
御門引見月官因成什
近年因避暑五月即啓蹕山莊駐過秋為日頗久致閣
報按期發無虞廢庶事惟是吏兵部月有引見吏雜職
司細務代閱原可俾(駐蹕山莊數月所有銓選人員文職之佐雜武職之護軍校驍騎校)
(等官即命留京王大臣驗看)印官董要郡賢否應親視(文員知縣以上武員守備)
(以上職任較重因令吏兵兩部堂官每月各輪一人帶至山莊引見以昭詳慎)雖然戒皮相十
可八九識(叶更月選各員就其缺之繁簡人之能否量為調雖甄核于奏對之時類乎皮相而人)
(材大概差無遁形自臨御至今四十一年簡閱已多亦頗十中八九)因令來引見量材使
以器獨是跋山川未免勞路費先事有恒言後禄思精
義
署陜甘總督畢沅奏甘省各屬被旱情形詩以誌
事
從來地瘠民貧處忽報霜濃雨缺聞(先是畢沅奏甘省自三月以後雨澤)
(稀少狂風時作雲起輒為吹散兼有被霜之處麥苖受傷秋禾大半未能出土即已出者亦不能長發現經虔)
(誠祈禱若早得甘霖尚可補種晩禾蕎麥深為厪念諭令速奏得雨情形兹復據奏五月十二十四等日得雨)
(二寸三寸未能深透是甘省旱象已成且節届小署邊地氣候早寒即續得渥膏亦難翻墾補藝急勅該督等)
(率屬悉心履勘善為撫恤母致貧民稍有失所)麥固失收絶夏望禾仍待澤冀
秋殷覽卿已切尸祝代而我曾無遠近分乏善策惟力
補救預教發帑備賙勤(甘省藩庫雖存貯四百餘萬兩但恐需用較多不足供災賑之)
(費因勅部核計所存之數除備支俸餉外或不敷賑恤所需即於留貯西安藩庫軍需項下就近酌撥銀一二)
(百萬寬為備用)
成都將軍明亮等奏新疆事宜詩以誌慰
險疆費力始平之不合仍將俾土司(兩金川恃其地險抗拒大費兵力五)
(年始得蕩平自不宜復以分給附近土司致日久復滋後患因于其境設鎮安營率降番屯墾以裕軍需並設)
(成都將軍駐省鎮守歲再巡查彈壓俾番徼永臻綏靖)戍卒輪班撥近地(于川省綠營内)
(撥兵六千名前往分駐所居平房碉座隨處伐木運石如法砌築兹據眀亮等奏督促工作五月内即可蕆役)
降番散處懇荒陂(兵屯之外並給降番地土酌予種具俾資力作兹據奏降番等各將殘毁)
(碉房自行葺治樂業安居所種秋蕎瓜菜菁葱遍野氣象甚覺安舒如此屯耕編管相制相維新疆自可永期)
(寧謐)已看樹藝欣作息即寓屯耕相制維永敉蠻方靖兵
火由來萬事在人為
泛月有詠誌懷
泛月本宜夏山莊宜之最傍晚坐溪亭冰輪且遲(去聲)待
(叶)西嶺隂下落東峰曦迥在須臾曦亦隠舉頭素蟾對
暮色旋已蒼寒光頓可愛爰開綵畫舟以遊琉璃界四
山圍眀鏡皓魄印其内更思夜眀照原包四山外外内
通體淨上下合相(去聲)快恰似遨金田誰云居玉塞昨年
亦斯境而厪籌筆會耆定今餘閒適興聊弗害瞿然謂
失言無逸應恒戒
雨(六月十二日)
昨日溽炎實異常情期蒸雨變新涼雲衣傍午鋪霕&KR0008;
雷鼓驅霖灑霈霶洗盡熇㷥如有意落來颯爽快無央
既霑便冀時晴好庶得農功萬寶償
方竹杖
無竹不有節所希乃見方益彰此君概豈逐世人常可
並羲經直如聞漢詔良惟贏蜀笻者贈客却傳王
題和闐玉寒山千尺雪圖
千尺雪今凡有四(千尺雪在蘇州寒山辛未南巡曾題詩紀勝並于西苑熱河盤山各倣其)
(制為之寫圖几四每處弆四卷)精璆兹獨寫寒山宧光數典真無忝裴
楷稱名似可刪
晚晴落照
絮雲歸東南斜日戀西北右嶺漸鋪隂左峰益朗色朗
色翻湖光上下連金碧點綴紅荷花此景畫難得
難得者快晴廓落碧宇明樹葉爓金片含風峭涼生披
來欲添衣身爽神亦清昨朝熱忽忘誰曾有恒情
恒情惟在農較量甚農夫艱雨即慮他恐潦每愁吾渥
&KR0584;而快霽似此誠希乎心恬境逾佳可以泛澄湖
澄湖漾蘭船夕靄散餘署廣寒與徘徊玉塞與延佇麋鹿
近碕岸箴疵遨烟渚即景思重華聞善莫能禦
題含青齋
望日祗園瞻禮迴筍輿徐進石城隈巖齋路右聊成憩
今歲夏中初度來窗裏含青宿雨過(昨夜陣雨即晴)天邊拖白
曉雲開林間鹿本出無意却似有心作客陪
松霞室
白雲徂遠天赤氣待騰晚而何松下室青霞忽滿眼挾
雨非所知照日聊且緩鬱葱與蓊濛團支綠油繖此景
太古來相值情何限南樓老人筆(室中懸女史陳書長松圖)意謂得
佳伴
挹秀書屋
秀色四鄰都可餐挹之無盡憩之安壁間舊句接新句
盟戒綺言却屢寒
題碧靜堂
今歲今朝到昨年昨日同光隂誠迅速吟詠那終窮即
景番番異興懷旋旋融千林一色碧靜意接長空
淨練溪樓
跨壑溪房可號樓夏山過雨落垂流實欣名稱(去聲)得逢
鮮七字憑吟為少留
靜賞室口號
既云靜矣奚云賞有賞應知靜已紛不廢賞而無礙靜
曰惟斯室獨超羣
松壑間樓
山樓處處有此獨稱松壑不惟窈而深真是清堪樂澹
澹谷神存謖謖天風落近者峰嶙峋遠者嶺迴薄太古
之秘室軒楹費構作混沌本自佳儵忽饒穿鑿促成五
字去聊識興所託
詠宣德紅錦壺
宋窰惟一色作繪始朱眀白地縟紅錦陶甆擬琢瓊耳
穿便繫組口哆稱簪英長吉如逢此奚囊較定贏
題董誥花卉冊
白梅
冰雪肌膚綽約顔然疑處子掠雲鬟月眀林下驀逢際
知是來從姑射山
紅梅
氣味本來自相(入聲)親粧成不語亦傳神試看淚汙紅綃
處合唤唐宫江采蘋
西府海棠
態度宜教號太真嬌盈鬢角與眉脣小名已上嫏嬛簿
本地當知永樂人
貼梗海棠
身傍應有侍兒從約弗傷貧麗弗濃一曲霓裳剛舞罷
新詩合著贈雲容
黃紫杜鵑
女夷賦色原無定黃紫何妨躑躅開寫入小圖成别體
大都啼血厭重儓
紫白錦葵
錦葵略異蜀葵黃不必傾心說向陽衣白山人原自好
底須厠箇紫衣郎
紅白剪秋羅
天淡雲閒秋信來秋衣羅製合先裁黃裳却異邶風刺
素絢應知衞國該
紅白鳳仙
頭尾翹然欲翥兮霞紅雲白任昂低雖然巧對稱金鳳
畢竟高標遜木犀
菊
各色之中獨寫黃信知愛趣契柴桑白羅紫粉稱譜者
博矣失真欠酌詳
藍菊
相伴黃花三兩枝金風玉露自葳蕤澧州别駕非合傳
(去聲)五柳先生豈一時
金盞
堯臣底事誇玉白(金盞以色黃得名梅堯臣詩云白玉椀無瑕然白者從未見也)鍾令
曾聞藉酒醒便是撫圖供興遣也應惡旨切心銘
長春
花開四季號長春卉也而知天地仁一氣流行無不貫
羣芳為殿識超倫
詠玉韘
和闐産美玉製韘琢磨為佽手仍今日從心愧昔時(自壬)
(午年病臂後雖木蘭馬射如常而射鵠則大不如昔屢命中矣)中窺望月滿外暈矞雲
披寓意摛新藻御之無射思
清閟閣對雨(六月十七日)
五日期非舛(嘗謂夏月五日一雨實佳昨十二日雨)三庚景最清詩成倪
子處畫玩米家情遠喜山禾潤近觀水卉榮(前池今歲種荷正開)
高峰對僧帽(僧帽峰雲羃則雨久否則速晴今見峰知雨弗久也)可卜即開晴
雨景四首
雨峰
棼絲垂幕裹嶙峋石態林姿辨不真玉筍片時森作竹
徐看其色却為銀
雨湖
岸脣增漲祗須臾接上鋪平大小珠試看波瀾呈塞水
曾何分寸讓眀湖
雨荷
敖漢(讀作平聲出荷花移藕植此見詩皇祖避暑山莊三十六景)移植此芙蕖綠葉
紅葩雨裏舒論異潛夫誇格物錦江濯錦樂生魚
雨蛩
不見聞聲草岸隈蠕蠕脇濕鼓猶催摛毫非擬歐陽賦
秋信傳來有是哉
喜晴
今晨&KR0584;雨而無雷意謂連隂其然哉時行三庚庸可避
究希快霽為徘徊幸看僧帽峰眀露果符厥兆真愜懷
(僧帽峰雲開則雨速霽兹果符其占)乍霏細點復乍止過午遂見徂雲開
慰因禾黍得長(上聲)遂山林餘事資吟裁
出麗正門策馬閱隄閱稼
萬里無片雲山風拂朝爽數日祇高居翻以閒為怏策
馬一出遊詎暢遊觀賞閱隄兼閱稼有事寧虚往禾黍
胥吐穗時暘資勃長&KR1204;雨既非霪漲弗致沆漭隄實高
出河徹橋惜費枉(河上架橋以備過河禮廟遇大雨漲集易于衝圮物料每致漂失有司不)
(免賠墊因于溥仁寺拈香後即命徹去以省繁費俟秋時潦退啓蹕行圍時再行稽搆以度車馬永著為令)
細事亦厪心要務敢忽想
留京王大臣等奏雨暘應時詩以誌慰
麥收以後雨暘時高下田苗莫不滋隔數日常逢渥&KR1204;
霑優膏便放晴曦巖關内外曾無異京國東西亦若斯
屈指秋成月餘近敢因慶慰懈虔寅
疊和闐玉琢奏凱圖三絶句韻
去歲曾題琢玉圖何期為兆即符乎勒勲紫閣名重煥
(命圖將軍阿桂等五十功臣于紫光閣親為製贊並繪例後五十功臣像命儒臣等製贊并倣平定準部回部之)
懸逆藁街髗已枯
永靖筰疆期善後番耕屯戍悉心為迴思昨夏拈吟際
祗盼捷音未及斯
早報石田卜有獲(前據眀亮等奏番衆墾種之地菁葱遍野氣象安舒)誰云兵後
或凶年武功成矣無一事祗切祈豐念永懸
題綠雲樓
巖樓出樹枕層椒横嶺豎峰拱近遥却是仙莊到彌月
纔教迥級拾今朝昨年新句成陳迹一晌幾餘樂景撩
忽訝丹邱如可遇遨遊原在碧琅霄
水月精舍
精舍溪邊搆翠微俯臨遠眺興遄飛三間雲閣清含潤
四季冰輪朗映輝看鹿遊寧關遠害同鷗狎那藉㤀機
兹來更有便宜處籌筆無勞月下揮
招涼榭
盤磴降于原有榭仍近水谷風從北來拂水爽無比峭
壁峙在西得隂斯早已山莊少炎熱偶熱即憩此招涼
底用招聽其自至耳
觀瀑
屧步溪廊遂至亭垂流擘峽落溪渟高懸
聖藻曰觀瀑可識觀中即具聽
石泉遠引石崖沿到此宛成尋丈懸都大世間驚耳目
半因人力半天然
雨(六月廿一日)
夏雨無雷勢定長棼絲今曉亟悠揚三朝已閱資晅曬
半日猶欣非霈霶未末申初漸開霽天中雲際露晶陽
因思患得必患失在我斯言却不妨
題趙宧光聽雨硯
猶是宋坑石千年色古含撫看聽雨篆想共老禪參(硯額)
(篆聽雨二字背鐫寒山趙宧光為悟石老禪作)憶昔寒山畔每因遺蹟探臨池
偶一試飛興到江南
詠官窰瓶
鐵足腰圍冰裂紋宣成踵此失華紛而今景德翻新樣
復古誠知不易云
晚霞
徂雲散未淨夕日烘為霞晚晴知已定農諺喜兆嘉(諺云)
(晚晴十八日最利農功)閃葉動高樹翻背看歸鴉碧天光照迥翠
巘隂落斜煩緒一以澄所欣在田家京畿如斯否復因
繾念遐
即事
心厪各省在農田水旱形先俾速傳(各省晴雨水旱情形令各督撫隨時)
(奏報)已幸邊方兹定武益思休養為祈年率稱晹雨值時
若可卜稻禾逢歲焉(今歲京畿及關外雨水極為調勻其餘南北各省以及雲貴閩粤並)
(奏報晴雨應時秋成可期豐稔)獨繾甘涼將被暵(先據署甘督畢沅等奏甘肅臯蘭等二十)
(九州縣春夏缺雨五月下旬雖有雨而未能霑足高原禾漸萎黃其被霜被雹之處亦以得雨較遲邊地早寒)
(艱于補種因勅勒爾謹回任後善籌賑恤就各省通計甘肅雖一隅偏灾然地瘠民貧深為厪念並詢該督如)
(賑欵不敷即于甘省截存川餉内酌撥備用務期灾黎均霑實惠不肯令地方官為無米之炊也)一隅
失所亦徨然
題古玉璜
半璧何年璧曰璜果是璜衝牙鎮前後懸組祗中央斐
若瑶草蔚穆然古色蒼依稀公望釣其報在齊姜
徐賁山水
科頭碕岸眄江潯樹祇幾株山一岑了了筆含無盡意
知他津逮自雲林
詠蟬
塞外蟬聲殊塞内元音太古綽爾(平聲)齊(塞外蟬聲與内地稍異蒙古呼)
(為綽爾齊謂其似歌曲也)報秋律合商兮羽飲露韻諧高與低松下
花間常入聽排衙喝道漫嘲題山中鼓吹流清響意謂
斯猶勝孔圭
題和闐玉夔紋壺
和闐來玉夥量質肖周壺(倣西清古鑑周䕫紋壺為之)糾繆夔紋蔚
提攜雙耳扶他山本資石姬室久貽圖事或不師古攸
聞匪說乎
御製詩四集卷三十九
