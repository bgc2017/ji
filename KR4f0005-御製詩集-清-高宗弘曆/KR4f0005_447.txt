御製詩五集卷五十六
古今體五十一首(庚戌六)
登安福艫作
奢望古稀望竟酬
岱宗
闕里禮躬修(予庚子七旬時即顒冀若蒙闕里天貺夀躋八&KR1030;必當躬詣岱宗以申謝)
(悃兼觀民風雖自矢敬誠然不免為奢望兹来竟遂夙衷禮成迴蹕誠非常厚幸也)康彊八十叨
天澤安福今朝發御舟戒滿鞏謙勉恒志吴江浙海憶
從頭幸哉到處民親愛博施(去聲)非難肯靳留
題舊作寳應雨景圖(圖粘安福艫中)
壬午南廵遇時雨畫為寫照什為題故人忽爾如逢矣
齊地殷然却望之安得甘膏零夜舫即當沃野起春犁
迴瞻泰岱纔伸悃膚寸崇朝此重(去聲)徯
謁分水
龍王廟
原山溯遥本達兖濟鴻功(漢書地理志泰山郡莱蕪縣原山汶水出西南入濟水經)
(所載亦同今汶上縣屬兖州府即禹貢所謂浮于汶逹于濟是也)分水南而北
崇祠西向東
天然因地利
神貺藉人工(汶水分流濟運人但知明宋禮用白老人之策其實因地脊自然形勢導為分流自)
(昔人皆不識惟老人能識之耳自明迄今漕運實資利濟近年東省疏濬支幹各河水櫃收蓄充裕汶河水勢)
(平稳毋容另籌宣洩仰荷神庥益深額手感謝)昔弱今流壯蒙
庥感莫窮
麥穗
前觀麥秀兹麥穗擺浪迎風兩岸坡濃綠秒芃飽眼界
微黃根染惜心窩(舟行見兩岸麥已結穗惜高厓距水遠者根微有黃色盼雨之心為之益)
(切昨命侍衛慶成詣濟南龍洞祈禱顒望日内即沛甘膏庶麥收仍可不致有減耳)為期日十日
五廹盼澤曰今曰昨過苟患失無所不至聖人語實括
包多
地黃反蘇軾詩意
舟中餘暇觀書消悶因詠其事
東坡詠地黃盖述白居易二人胥佳材攄其牢騷意然
於理未明不免辭害義藥非芻秣物地黃藥之類白在
傷饑民(白居易採地黃者詩云與君噉肥馬可使照地光願易馬殘粟救此苦饑腸以刺時也)蘇
譬熱中輩(蘇軾地黃詩首亦引居易語意云地黃飼老馬可使光鑑人末云願餉内熱子一洗胸中)
(塵以喻熱中者也)喻刺莫弗可按事則乖戾馬之賢在德奚用
光照地即今天閑中少言萬千積一一飼地黃可知無
其事又如外馬厰幾萬難數計内外各蒙古盈谷匝川
騎此事從未聞此術實艱致夏蟲而語冰白蘇中(去聲)斯
議
人參反蘇軾詩意即用其韻
蘇軾小園五詠一為人參二即地黃地黃適已有
詠反其意至此詩謂上黨之參高於遼東則實高
下顛倒夫人所知不可無詩以正之其三則更不
屑言矣
卑遼尊上黨此見落井底蘇之詩與文别如酒與醴(蘇文)
(實高而詩則有出入且泥於禪至此首則顛倒是非矣故不可以不辨)唐宋限時代(吾宿不喜)
(宋詩若歐蘇之文何嘗不可匹韓柳至詩則去之遠矣)故當卑格體長白迥靈區
三江湧巨泚(人參産遼陽吉林寧古塔諸山世珍為上藥盖諸山皆發脈長白水則鴨綠混同愛)
(滹三江神臯鍾毓是産靈苖乃王氣悠長吉驗如上黨所産不啻凡卉今率不甪其不能得遼參者或以黨參)
(代之而不成功用也)藴秀産神苖為諸藥祖禰上黨何足云持稗
謂貴米軾實通理者謬見何以唘物生各禀地難移種
根柢(如南方橘柚北方梨棗已不可移况人參乎上黨秦地也移秦參種之越地更形不通)秦越
移種之類以火為洗怪哉達生人(謂軾)貪生為(去聲)首稽(末句)
(即用其意觀其詩可知)
驟雨(三月廿日)
傍晚熾炎蒸東北油雲起昨遣禱
龍洞鑒誠或錫祉(昨長麟言濟南有侍龍洞向来地方官禱雨輙應即遣衛慶成前往虔)
(致瓣香心希仰邀鑒佑遄沛甘澤)風催陣雨来来速去亦駛篷船落簷
溜勢如不可止旋止望索然隄窪積寸水奚救麰麥哉
徒壓塵埃耳徹夜隂弗霔入辰大晴矣小慰益增愁摛
毫愧撫紙
題宋高孝法書合冊
宋帝率能書石渠藏屢有兹冊合高孝三希刻曾久幾
暇偶展觀謂昔鑒失苟全書蘇軾詩題識無其後(末祇有御)
(書之印一並無欵識)地黃昨闢蘇不復摛吟口但如馬喻身蘇宜
帝何取(軾自喻馬可也高宗身為帝無恢復之志書此詩自卑以擬老馬是益可鄙也)書亦遜
賜岳(三希堂法帖中並有宋高宗賜岳飛手書清健流䴡此頗不及)頗疑出偽手既成
弗可更遂過吾自醜
右高宗書蘇軾地黃詩
貞觀論為政隆興示恤民好專斥隋主戒怠勵諸臣(用冊)
(中語)那解忘讐失徒稱行孝頻(世之論孝宗者謂孝宗事高宗極其孝而光宗事孝)
(宗極其不孝天道好還不宜有此予謂人君之孝與庶人不同必當思及祖宗不失其業孝宗不思復中原報)
(國恥而區區於飬志承歡之小節豈得為天子之孝詳見向著宋孝宗論)左方記曾覿(是書乃孝)
(宗書賜曾覿者左方有覿識語)美刺孰知真
右孝宗書唐太宗與張元素論政道語
册中更有論賑事謂民安知吾心數語失之甚矣遇
災施賑其有向隅之嘆引為已過察吏役之侵冐可
耳民何罪焉書此以示救荒無善政
登光嶽樓即事
甲辰四疊十全成已有質言弗再賡(向登光嶽樓詩一韻二首至甲辰四)
(疊韻已成十全是以有四疊欣成十全什合因閣筆復賡無之句兹来因更拈别韻亦成例也)城北城
中早實攷為光為望總虚名巖巖嶽氣鎮千古欵欵心
瞻申一誠副此為難兹竟副(予數年前每言至八旬正夀時當躬謁岱宗祭)
(闕里以申虔謝夫古稀已為帝王難得之夀今予幸躋八&KR1030;精力尚強兹来俱各成禮竟副夙懷實為上)
(蒼鴻佑惟當益勵虔寅愛民勤政以待歸政之期庶不負初心耳)益欽
天眷凛持盈
直隸總督梁肯堂奏報得雨詩以誌事
迎鑾舟次過津南遇雨因之馳䮉驂卻與水途同日廿
幸其霔壠寸逾三(據梁肯堂奏由天津一帶查閱水營縴道於二十日行抵滄州地方自未)
(時起至戌時止得雨四寸晴霽日久得此膏澤滋培麥田大有禆益且是日雲氣濃厚雨勢必廣現在飛查各)
(属另行彙奏)即兹遣請
神祠處亦沐霈膏沃野覃(前命慶成馳往濟南到龍洞虔禱二十日未時馳即於)
(是日申時起至亥時得雨三寸並據長麟奏濟南東昌泰安曹州各府属歷城等十八州縣均於二十日得雨)
(一二三四寸不等而是日駐蹕水營僅得驟雨一陣不過寸許盼望之心益切兹閱所奏慰與愧并應識為君)
(之難矣)奏牘展觀艱措語一為慰矣一增慙
無為觀四疊舊作韻
復得叩
神宫深蒙
帝澤崇漕川資利物旗運總勤公清汶以濁衛無為乃
有功歷觀前作什例視送飛鴻
近作涇清渭濁紀實一正向来注疏家之誤夫以者
因也經文眀言涇水夲清因渭水而濁原無難解即
如此地牐内汶水色清牐外衛水色濁自二水合流
而汶以衛濁矣事理顯然亦一證也並誌之為攷古
之助云
夜雨(三月廿四日)
夜半忽聞雷須臾催雨来催来復催去能過那能迴久
未片時閱深無一寸纔披衣凌曉望雲散益吁哉
即事
岱嶽
孔林禮畢修滿期無事發歸舟微霖繼祇微霖霔(半月以来)
(望雨殷切乃昨二十日及廿四夜兩次陣雨俱不及寸旋即為風吹散亟盼甘霖日深一日矣)一日深
於一日愁民若父親實堪念(每日舟行夹岸小民歡迎瞻就不啻億萬計且有隨)
(舟奔走十數里不止者尊親愛戴之情如此忍不益加渥澤俾得共享盈寧之福耶)君承
天職益增羞何當優渥霑齊野可種禾希麥半收(若目前即)
(得透雨可以及時播種大田麥收分數高處僅可得半即近水低處亦不能不稍減惟有籲懇昊蒼速施)
(自愧恩貺深歉而已)
雲貴總督富綱奏緬甸國長孟隕遣使祝釐並乞
封號詩以賜奬
奉表前年施惠往請封今歲竭誠歸赤心那限萬里隔
黃詔從教舉國輝經事自惟老勝壯化民因識德贏威
内安外順胥
天佑益切屏營凛勅幾
詠洮石蘭亭硯
洮石雖然遜舊端質佳亦得伴文翰坐来賢主對嘉客
疑是羲之與謝安訝撫畫圖原述晉可知亭子得稱蘭
題斯景不一而足(内府所蔵蘭亭硯入西清硯譜者五方俱經題詠)摹帖永和
每慙(去聲)難
遣悶疊丙申詩韻
自我過趙北麥苖甫青葱(二月二十一二過趙北口鄚州一帶見麥苖甫茁青葱一)
(片以昨歲秋雨地潤不至為望雨也)及至入齊境蔚眼綠益芃侵尋諸禮
畢歸舟趁順風既秀秀將實設雨仍期豐(自登舟始覺望雨日甚一)
(日矣)奈愆五日期不禁增惕忡遣悶翻舊槀明言鮮恒通
(丙申東廵四月初旋蹕至德州其時亦因盼雨殷切遣悶成吟有因思消息問理固鮮恒通之句)景况
如昔年祈澤計亦藭(束省麥秀頗早因雨澤愆期遼得而虞失與丙中景况正相似昨兩)
(次命慶成豐紳濟倫馳赴濟南情龍洞虔禱雖屢應而尚未得渥澤煩悶之盖難言罄)憐民苦奚
當責巳恕不容忌順事誠順(造物之埋以太順為忌現志内外諧事無不順適兹)
(緬甸既祝釐請封藩通市而南掌國亦遣使骨賁祝釐實惑荷上蒼貺佑惟近以切朌甘甘悶懷莫繹此)
(予所以有不能去三日憂之論也)返躬益慚躬五字不成章何以副觀
農
題夏珪江山無盡拳
焦墨誰臻禺玉班别裁無盡見江山禪和即色即空界
高士不衫不履間千里孰尋原與委一揮頓就往和還
漫嫌幅裏失題識神在真超形迹關
旋蹕至德州行宫疊丙申舊作韻
前宵微雨又非霑較以東昌尚覺纖(昨廿四夜微雨深不及寸較之前在)
(東昌水營所遇驟雨無風而勢密頗有廉纖入土之望乃少頃即止仍不副願深為悵惜)例是丙申
一心所遺来庚戌兩眉尖愁農今昔惟增愧望澤興居
那得恬舊作題楣試賡韻佩阿笑我此重拈
總督書麟奏報得雨詩以誌事
迎駕南来遂扈隨甫希時澤故應知(書麟於二月末至曲陸店途次迎蹕)
(即令扈從至泉林於三月中旬諭令回任其時甫希雨澤書麟已知)豈期日甚愁於此却
閱雨霑報自其(據書麟奏於三月十八日回抵徐州一路查勘工程二十日行至宿遷地方自)
(申時得雨起入夜綿密滂沱逹旦入土七八寸池塘積水優足不但二麥得此滋培更加芃碩并可翻犂播種)
(藉水養秧民情歡慶且雲氣濃厚霑被必廣俟查明另奏等語是日正駐東昌水營傍晚風挟陣雨自東北驟)
(至旋即催向西南彼優斯絀思之實覺慰不抵愧云)即是東昌飛驟陣却當宿預
霔優施慙斯慰彼心無定慰少慙多苦訴誰
登舟
信宿德州駐登舟昔例同(自濟寧登舟由水程至德州駐行館再宿俾扈從衆人應乘官)
(馬者易直隸馬後仍登舟北行亦循昔年舊例也)望霖事有似(辛夘丙申兩次東廵經水路中)
(均以盼雨殷懷邇来情景慙正相似)觀麥惜無窮五日期仍廹連朝心益
忡催漕雖利用願且息微風(江南山東一路水程多東南西南風旗丁謂之催漕)
(風盖謂利於糧艘北上也今歲漕運遄速現在抵通各幫較每年早至四十餘日而蹕路所經望雨綦切每有)
(雨勢輙為風催散權其緩急有風不若無風之善耳)
題舊寫玉蘭桃枝
三朵玉蘭十朵桃蘭陵舟次昔揮毫流隂廿八歲過隙
饒汝舟中香色牢
總督福康安奏報兩粤地方雨水情形詩以誌慰
近觀旱象疑將信(自曲阜旋蹕後盼澤漸殷至濟寧登舟以来日甚一日始恐成旱設再數)
(日不雨則信旱矣)遥報豐形信轉疑兩粤春膏胥普被海禺麥
熟且先期(據福康安奏廣東省城南海番禺二縣自正月初二三四日起至二十五七等日先後得)
(雨八次二月望前復得微雨四次至十九日霈澤普霑入土深透二麥菜子俱已成熟漸次收割均極飽綻南)
(雄韶州惠州三郡所属等縣各於歲朝獲雪此外各府州属禀報雨水次數與省邑大略相似其廣西桂林平)
(樂柳州慶遠泗城鎮安等府属節次具報各得雨雪均極調勻春花暢茂可望豐收等語)踵連西販
穀船至價賤東疆烟戶怡(又稱東省會垣烟戶繁多全賴西販接濟現在榖船銜尾)
(而至市糧充溢價值甚平)慰矣略虞言或飾(復疑其果如是否)君難身歷久
方知
江蘇廵撫閔鶚元奏報雨水情形詩以誌事
安歙季春報獲雨否曾因即問江蘇(前因署安徽廵撫布政使康基田奏)
(安省二月内先後均已得雨復於三月初旬連得澍澤念及江蘇自書麟奏報二月内得雨後又將一月其時)
(書麟由山東迎覲歸尚未抵任因馳詢閔鶚元江蘇地方曾否續得雨澤令其迅速覆奏以慰厪念)據稱
廿日&KR0584;霑有(兹據閔鶚元奏稱江蘇所属江寧蘇州松江常州鎮江太倉揚州通州等府州属地)
(方於三月初六七及十一四五等日各得雨二三寸而二十二十一兩日大雨霶霈尤為霑足)即是東
昌驟過無(二十日駐東昌水營傍晚驟雨自北而至旋即為風催過正江蘇得雨之時也)大麥
實成小麥穗水田澤積陸田濡(摺内又稱現在大麥結實小麥吐穗池塘充滿)
(亦得蓄水飬秧於農田更為有益)淮徐憶及待續奏(又據稱淮安徐州海州等属待陸續)
(禀報)佳信督臣早報吾(日前書麟奏回抵徐州一路至宿遷地方於二十日得雨七八寸盖)
(宿遷距行在不遠是以先行奏到而閔鶚元在蘇州較遠故未知此次淮徐之雨也)
化城寺再疊辛夘詩韻
化城古寺運河濆建置求詳未可聞逮此甫吟三疊韻
率因即陸鮮留文(是寺面臨運河六度南廵旋蹕至直隸境即遵陸路回亰惟辛邜丙申及)
(此次東廵由水程取道天津回鑾方過此是以前韻甫經三叠)
丙申斯一艤舟隄祝
夀曾因敬首稽(丙申三月恭奉畺吏慈寧謁嘏岱祝因釐路經斯寺敬設祝經壇)
(路便虔致瓣香)畺吏依然設法事(今歲地方官以予八旬正夀亦於寺中集緇流誦經籲慶)
(邇日盼雨殷切即以此為誠請甘霖耳)望霖祇當喚鳩啼
片時禮拜登舟去多事齋陳翰墨筵綠麥秀齊正將實
倍因資雨意徨然
樸齋三架傍僧菴往事猶傳駐
御驂(康熙三十八年屋三皇祖南廵曾經此寺所書額賜懸傍有椽即供憩息之)兹
覺軒亭增佈景不為生喜為生慙
臺灣提督奎林布政使萬鍾傑奏報生番虔請赴
亰祝夀詩以誌事
生番巢内山化外教無頒靖逆嘉力助朝正厚賜還(前福)
(康安等帶兵勦捕臺灣逆匪林爽文莊大田時内山生番均知向化協同搜截俾兇渠不致漏網臺灣平定後)
(屋鼇等社生番於五十三年臘月入覲朝正因優加宴賚遣還)路三胥羨社呼萬願随
班(兹奎林等奏北路之獅仔等四社中路之八洞關等四社南路之望仔立等四社共生番頭目十二名懇)
(請赴亰叩祝萬夀於三月内風浪恬靜時内渡等語)雖曰弗關政國威鬯海寰
閱捷地減水壩
置閘緣蓄流設壩因減水其用雖曰殊同為漕運起弱
則蓄使壯盛亦減其駛操縦固由人而要在明理易其
閘為壩實自辛邜始(辛邜春直隸總督楊廷璋請於芥園地方建壩以&KR0640;宣洩盛漲因東)
(廵路便親臨閱視其地逼近天津城不可建壩命於上游另擇善地廻鑾復經閱定將捷地閘改為減水壩並)
(落低數尺俾河水不待平槽即可預為減洩亦不致運河水弱無碍浮送漕船復命裘曰修會同楊廷璋周元)
(理詳議妥辦今二十年来深資其利)憶從河決北幾致運廢矣(辛丑七月儀封北岸)
(曲家樓漫溢黃水分為二股一南流入南陽昭陽微山等湖連為一片仍入江南運河其一北流自趙王河至)
(張秋入運是時黃水灌入三湖不免淤墊湖水既弱不能濟運以致漕運艱阻回空遲滯)因之河流
微廻空逮冬底漕川常不滿那更言及此竭力督飭之
昨秋復舊美(前以運河淺阻糧艘不能全數抵通屢有截留之事而迴空既遲又誤依期開兌北)
(行節次嚴飭河臣及廵漕御史熟籌䟽濬並將東省支幹各河一律疏通微山湖水櫃遂較每年定誌一丈一)
(尺外多收一尺浮送漕船遄行無滯上年已復冬兊冬開之制是以今年抵通各幫較往歲早至四十餘日可)
(見事在人為果能實心經理自有成效也)駐舟兹一觀壩上微波釃是亦見
一徵事在人為耳
湖北廵撫惠齡奏雨水農務情形詩以誌事
三月澤連二月澤田疇高下總優施(惠齡奏湖壮各府属二月分及三月)
(上旬均各得雨數次高下田疇一律霑足農民及時耕耨稲秧已漸出土二麥既得甘雨滋培復經春日晴暖)
(倍見長茂並有含苞吐穗者據各属文報情形大概相同等語)稲秧己出麥結穗晴實
資晅(謂麥)雨助滋(謂稲)誰識荆湖幸綏際正當齊趙望恩時
人情急近緩於遠我豈能殊益忸怩
詠和闐玉棲霞圖
白玉如脂絶點瑕玉人追琢寫棲霞(按正韻玉玉二字不同點在下者寳)
(玉字也點在中者須玉許敕息六三切玉工也)予原俗器付不顧斯却行宫肖
弗差(玉人每製新樣而其俗益甚素所弗取兹乃雕琢棲霞行宫之景頗覺雅肖仍欲售其三倍之計耳)
暮詠朝遊昔覺暢山情水態此非遐避其惡(去聲)迺投其
好足見君難惕以嗟(知俗樣為所惡而改圖名勝以希鑒賞賈人之計良巧人君左右窺)
(伺好惡者正復相類為君之難即此可見)
劉元起松亭鶴步
喬松蜜竹草堂隂獨立空庭夜未深莫謂箇翁饒寂寞
伴消明月有仙禽
舟中
舟中半月有餘過陣雨雖逢未霈沱(自三月十八日由濟寧登舟北来僅)
(於二十二十四日兩次得有陣雨不過寸許)都道北猶南地勝(邇因盼雨煩悶刻難釋懷)
(詢之畺吏及扈從大臣等僉云自直隸吴橋以北已間段得雨數寸且上年秋霖深透土尚含潤較之迤南一)
(帶地方為勝早晚若得透雨麥收尚不甚減)可堪今似昔年何(北地春雨艱得此亦氣候)
(使然南廵東廵數次自此迴舟盖無一次不望雨者)敢因經久視為慣祇覺當前
愁轉多舊集閒翻圖解悶怕觀霑在蹕旋哦(舟中翻閱舊槀以遣)
(悶懷丙申東廵甲辰南廵途中望雨情景與今歲相似而丙申以四月二十七日還宫即於是日甘霖大沛甲)
(辰則於四月二十三日廻御園廿六日始得雨七寸兹敬願昊蒼施惠日内早降甘膏不待旋蹕尤深額)
(手感祝耳)
雲南督撫貴州廵撫各報得雨詩以誌慰
黔為遠矣滇尤遠春澤報来故合遲麥已待收禾茂長
暘胥協序雨稱時(據雲貴總督富綱雲南廵撫譚尚忠各奏稱滇省地方於春分前後宜晴)
(宜雨暄潤調勻膏澤所施雷聲時發地氣尤為通泰出郊察看高下田畝各項春種靡不暢茂葱鬱二麥正在)
(含苞抽穗蠺豆早熟已有入市售賣者各府州属具報得雨次數亦與省城相似又據貴州廵撫額勒春奏貴)
(州山田居多水易消洩正二月間必得雨澤頻霑蓄水充足方與東作有益兹省城二月内節次得雨二十六)
(七兩日尤為深透各府属禀報得雨四五次不等情形與省城大略相同田水各處充盈農民乘時播榖二麥)
(均已吐穗市糧價平苖民樂業等語)高原所幸渥優被下隰猶資䟽洩宜
額手南觀共民慶但祈綏屢永如斯
題唐人倦繡圖
衣裳古雅容幽静倦繡連娟態逼真名識便教失文矩
(按嚴氏書畫記有周文矩倦繡圖是卷所寫人物豐麗都雅迥異恒蹊雖名欵無存而卷末錢選䟦云唐人製)
(此夲信不誣也)精嚴法合出唐人
婦無公事休蠺織刺繡猶勝歌舞人拈出易詩精義邃
霅溪繪事故超倫(選䟦云唐盛之時不事歌舞此開元所以成至治詩云婦無公事休其蠶)
(織又易云无攸遂在中饋此夲深得易詩之旨云云是䟦義藴精深誠所謂藝也而進乎道矣畫譜載舜舉山)
(水師趙令穰人物師李伯時皆稱具體趙子昂亦嘗從之問畫法此豈得以尋常畫史目之耶)
雲貴總督富綱奏報南掌國王遣陪臣進貢祝八
旬大慶詩以誌事
南掌由来古越裳十年一貢例遵常(按大清一統志南掌古越裳氏地雍)
(正八年奉表入貢後五年一貢乾隆七年念其道遠定為十年一貢嗣是恪遵朝典依期遣使兹據富綱奏南)
(掌國王召温猛遣陪臣八整烘等賫表貢象並稱貢期夲在来年因今歲欣聞大皇帝八旬聖夀敬於職貢之)
(外另具蒲葉表文一道子象二隻以申祝悃等語因先將表文譯出馳奏)乃知八月八旬慶
虔祝九如九頌章(南掌表文有云欣聞庚戌八月大皇帝八旬萬夀慶洽普天歡騰中外小)
(臣遠居南徼未獲親赴闕廷泥首千叩謹具表文象隻遣使叩祝伏願常調玉燭萬載清寧使小臣得永荷渥)
(澤曷勝頌禱云云情辭極為恭懇)所遇何修
貺有獨勑幾撫萬敬無遑昌黎歌操思深義益凛孰治
(平聲)與孰荒
按昌黎越裳操曰我何意於彼為言無意求遠也又
曰孰荒於門孰治於田言當勤内治也所以頌先周
訓後世其意深遠矣昔曾選之唐宋詩醇嘉其措辭
簡而當兹南掌即古越裳於雍正八年始入貢盖即
韓愈所云
厥臨孔威者耶至於不享其䞇不臣其人雖閉關豫
防之意乎然以今時勢論之殊方畢来誠以祝釐
卻之不受豈不寒遠人之心嗇中國之氣既非招
致厚往薄来可也予昔評韓操意有所未盡故並
識於此
崇禧觀展謁六韻
旋蹕至天津
崇禧展謁申東廵蒙
昊貺時雨望心寅無德慙調爕有愁厪隰畇弗聽寬解
語(召見畺吏諸臣率言京南一帶土脉猶潤若五七日得有透雨二麥尚不致碍意在寬觧予懷然不能因)
(之少釋也)祗覺忸怩身日五期誠廹寸膚靳實頻責躬虔九
叩尺澤救農民
策馬由天津府城至
海神廟拈香叠丙申詩韻
八旬策馬過城闉露冕因教悅萬民幼挈老扶依舊衆
叩瞻躍喜較先親所慙仍是昔年况(丙申東廵廻蹕至天津及戊申春廵)
(幸天津時俱以望雨殷懷與今歲情形相似為之慚悶)致請殷希
神佑諄虔謁自慙誠不至靦稱曷
惠鑒誠真
至柳墅行宫即事一律
浮橋策馬過河濱河上行宫綠柳循臺館嫌看重(去聲)修
葺商民豫祝夥排陳(今歲長蘆鹽商等以予八旬大慶豫設排當并有樓臺點綴以申祝)
(悃雖曰商衆設辦然商力豈非民力弗以為喜轉增弗懌特以成事不說惟引為已愧而已)既成不
說愧一己適可修儀示遠人(適安南阮光平遣謝恩貢使黎伯璫等至天津即令)
(於道旁馬前瞻覲降旨慰問並於次日宴賚以示優眷)題壁舊辭何太似望霖如
例皺眉頻
海光寺瞻禮(四月八日)
浴佛日應禮祗園海光梵寺城南有出城騁望白茫茫
一線長隄水中走亦因去歲秋潦積不異今春趙北口
(海光寺在天津城南門外其地窪下去歲秋雨過多積潦尚未消盡地方官於水中築堤一道始能逹寺與春)
(間所經䧺縣至趙北口一線長隄二十餘里左右皆水頗相似)嗟哉吾民被昏墊賑加
一再苦仍受為籌減壩豫洩漲復恐潮灌傷田畝(兹以目擊)
(被淹情狀深念小民昏墊之苦雖前已降旨於展賑之外復又加展一月而現在尚未全行涸出急籌消䟽之)
(法因命梁肯堂詳議是否可建減水壩以資洩漲據奏此處地勢低窪形如釡底向建五閘宣洩入海二月以)
(前海河之水高於内河慮其倒漾不便唘閘二月後海水漸落始提閘板放水若改建減水壩座恐遇海河水)
(高不能随時唘閉轉有倒灌之慮上年直省雨多衆水滙聚又有滄州青縣諸處減河下注深至數尺現届海)
(河落低之時已將五閘全行開放又於新開涵洞設法䟽消約四月底可以全行消涸等語因諭&KR1308;督於現有)
(五閘之外再添建閘座俾得多為消洩即有費帑金亦所弗惜總期於民間有益耳)是則扞格進
退艱治河善策誠棘手佛固無心我有心和南為籲甘
膏宥(叶)低地弗雨庶速涸高地即雨旱方救(叶)左之右
之措意難方寸頃刻思紛糾萬民瞻叩萬乘尊萬乘尊
難亦知否
臨門賜食得句
岱高阜曲望符全(今歲八袠夀辰敬謁今岱宗此予十數年来夙願仰蒙)(闕里昊)
(貺竟克符望成禮旋蹕實深額慶)信宿津門駐蹕便愁自登舟緣渴雨
(予念切劭農每於課雨占晴心殷朝暮雖遊豫未嘗稍間昨自濟寧登安福艫即盼甘霖以滋宿麥而兩旬来)
(尚未邀渥澤正顒渴望)厭他祝袠鬧喧天(自東巡迴蹕至津門衆商等情深祝嘏點綴陳設衢)
(歌巷舞以效豳雅稱觥之誼畿甸繁庶億兆喧闐鑒衆情之悦豫固所不禁然予方延佇沛霖為民心切即此)
(臨門食頃翹瞻雲彩卜度徬徨侍食臣僚弃走執役之人皆所親見即阡陌農民亦久聞而熟信者耳)扈
来百辟應頒賜遣謝陪臣命厠筵(安南陪臣黎伯璫等昨已瞻覲將自此遣)
(歸因令綴班與宴俾得仰見上國威儀且以知羣情愛戴今日雖當燕樂心實不懌恐遠人見而生畏命其能)
(詩者和之足知予憫農憂勤歸國流傳雖遠在陬澨亦當知予愛民之意也)雖聽聲歌心不
懌漫疑臨樂底怦然
再題柳墅行宫八景
柳徑
柳墅徑非捷仍當以柳名澹臺不由可張緒若為情異
麥能春奈同楊入夏清稱三如具數惟是愧淵明
石屏
尖者峭如筍圓兮矗若拳縱横胥得勢磊落自成堅畫
弗丹青藉防疑隠躍然設通蔽之義切莫阻其賢
曲池
是地富於水引来可作池雖云綴景鑿却厭費財為何
必鳶魚趣正愁禾麥時城南尚存潦䟽洩又厪思(昨見城南)
(積潦一片尚未涸盡復深為軫繾因籌添建閘座以資䟽洩實以盼霖焦切日難釋懷都忘池館清幽之趣耳)
横橋
池以方圓度(池廣溪長池上不可架橋也)溪增曲折情橋誠&KR0640;溪用
溪必藉橋横悟得相資理置他勝險評胎仙粟養熟其
上亦行行
偕樂堂
今府昔原州閭閻信富稠(天津在明時為衛國初因之雍正三年始改為州九年設)
(天津府閭閻日益繁庶為畿輔一大都會)行宫建已久駐蹕詠恒酬却是每
望雨又當虞失麰(丙申戊申駐此俱以望雨焦切兹来又值盼澤恐致麥收失望殊增愧恧)
顧名曰偕樂返已獨含羞
播醇齋
一庭無百步各號有殊名古柳帶春色今人望雨情雖
循士民祝厭聽管弦聲仰視播醇額惟增抱愧怦
海棠廳
廳最斯園古由来稱海棠底須究厥始况亦過其芳綠
意不妨茂紅情祇合忘笑他癡滯者卻乃恨無香
校籖室
小憩片時閒書齋綠柳間甫他四庫就仍此兩言顔懲
奬事難罷(四庫全書初開館時于敏中𣲖陸費墀為提調辦理不善致滋弊竇而校對等又不盡心)
(校閱魯魚亥豕之誤觸手紛如不得不分别懲創並罰令原總纂總校等重加詳閱以期四閣珍儲胥為善夲)
支離率與刪若論親切句惟在念民艱
御製詩五集卷五十六
