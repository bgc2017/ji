御製詩二集卷五十四
古今體一百十首(乙亥一)
乙亥元旦
青旗東陸肇三陽發歲開春迓萬祥寰海耕桑祈有慶
慈寧福夀祝無疆
天禧暘雨協洪範月竁衣冠會建章(時内属之烏梁海部禡木特等咸與)
(朝正之會)敬畏一心恒不息更籌戎索奠遐方
歲朝試筆
威鳳鴻龍運斗樞履端首祚肇昌符共球會極自南北
府事歌功奉典謨銀燕祥凝春日帖銅仙慶叶歲朝圖
曉来三素雲東見聞說三元謁玉都
乙亥年逄乙亥正夀徵
慈夀祝傳生惟祈介祉增
王母底藉新詩紀顧清氣轉青陽思布澤化行勃律志
銷兵好春七日先新歲百福昌昌遍九瀛
乾清宫宴親藩即席賦句
俶春始運啟元辰曲宴乾清會懿親同有殷心祈上歲
從来樂事首天倫欣徵人夀樽浮柏漫詡仙厨脯擘麟
和氣一家時歛福便因敷錫萬方民
正月二日曲宴廷臣
泰階圜煦麗路寝向陽開共迓青韶祚堪陳白獸杯在
懸編磬舉入綴七槃廽簮黻頒新附(薩拉爾禡木特皆命為内大臣是日)
(亦在座)提封奠極垓五言羣可賦三爵漫須催莫我稱揚
亟佇兹弼亮才
正月二日降旨加賑去歲被灾下河州縣
普天樂新歲數縣鳴哀鴻念此嗷嗷民孰非懷保中乘
春宜布澤况彼四者惸(叶)南望沮洳鄉連歲鮮遇豐賑
恤雖頻施豈盡蘇疲癃一夫不獲所飢溺吾應同面咨
授方伯(江蘇巡撫莊有恭朝正至京禮畢即命回任查賑)接賑勑司農邇聞水
漸涸麥種虞全空速給耕及時或得飢腸充剔鬟乏良
方勤民惟省躬
題李成大禹泣辜圖
露收臨康衢下車泣罪人匪事疑惟輕豈博矜曰仁弼
教苟無術抱慙良有因痛兹桎梏者猶然堯舜民自以
心為心久由治未臻數世異醇漓三千年可知
詠玉鵲
公輸逞竒巧方朔識晴陰恰似来員嶠非同集泮林羽
輝真擬玉音吉式如金繹詠他山石風人寓義深
題倪瓉江雲館圖
泖中風雨過清明(倪瓉自記云清明後一日風雨阻泖中檢米友仁江村讀書詩補圖云云)
命筆聊抒旅客情書屋江村補虎子閉簾開卦合君平
沙汀近喜横橋接春水浮知野艇輕别裁(去聲)雅傳詩十
二刻舟惟是笑唐生(卷中唐順之題云倪元鎮補米友仁江村十二景余得扵京師但恨)
(失去米書不意中復得之合為一卷寶蔵之今卷中無米書然既得倪畫即不得米書亦無足恨故云)
祈糓齋居
微霰雖飄望密零經冬顒佇不遑寧首勤農政祈初歲
仰冀
天禧佈始青人日欲迎輝勝綵元正甫過頌椒馨致齋
宴賞都無事朝夕疇咨引在廷
詣齋宫
太和
祝帛例虔瞻(別祭皆扵中和殿視祝版惟之園丘祈榖例扵太和殿視)詣次齋居
致敬嚴翠輦平臨黃道直皇州春色富閭閻
葩瑵金根迤邐排叩
壇閱豆典儀皆西墉一室明窗静(齋宫在壇之西)今昔年光入
緬懷
祈榖禮成述事
祈年寶殿集諸祥祭重初辛典制詳恰慶元正符歲德
喜臨人日祝金穰時和農稔陳恒願
天與人歸沐寵光更冀
鴻禧奠西極王臣率土樂安康(時凖夷内亂来歸者接踵因命出師戡定之)
紫玉韘
瑞玼(紫玉曰玼)輪圓恰中(去聲)規虚中聊命齅人為闓弦資力
那愁勁抨矢當機未可遲紀異空傳張匡鄴取端寧藉
庾公斯紫雲在手懸銀月雅似南山暈彩時
姚廷美有餘閒圖
山複松隂白晝凉蔭茅小築讀書堂恰如蔣氏開三徑
不擬荆人鬻五羊坐弄偏欣流水活起行遠謝世塵忙
展觀聊寄片時興思日孜孜暇未遑
人日
舒疉東皇槖籥權上辛昌節試辛盤錦裁天鹿春書吉
竹舞仙鸞日報安熨齒香風韭絲綠盎心生意蓼芽丹
勅幾殷念勤宵旰省歲休徵叶燠寒
新正重華宫恭侍
皇太后宴
慈祥門對啓祥開西望鸞儀
王母来寶勝瑞凝人日帖綺筵
夀介紫霞杯和風未覺舒宫柳晴旭渾看綻殿梅入夕
九華迎令節更聞萬戶閙春雷
新春瀛臺即事
步輦平明出趯臺湖山氣象已韶佳延樓綺畫連三島
喜爆春聲逹六街報午蓮筩明遞漏向陽蕪毯隠留荄
雲容西北看来重擬綴天花點玉階
補桐書屋
倚巖書屋洒然清簾上韶光泛額旌幾暇悅心古圖史
新春行樂小蓬瀛墨壺琴薦相前後舊詠新裁自品評
静聽市聲真富庶幾多返樸厪予情
題千尺雪
假山皴石黛迸水噴冰花小擬吴中雪兼陳惠上茶畫
情饒是秀春物盎惟嘉研净甌香處心田沃道芽
閱古樓
精華四壁萃球琳通會参餘怯背臨獨喜惜隂澄静照
更因稽古契遐心
倪瓉水竹居即用其韻
水繞坡陀竹抱居蕭閒景趣寫無餘綠含細籟經風後
潤帶朝煙過雨初問字惟應知稼穡著書何必注蟲魚
笑他阿那幽深處往歲無端目擊予
新正恭奉
皇太后幸圓明園
乘春行慶
大安扶歲歲仙園奉
燕娱迎節林光纔澹蕩向陽物意已昭蘇山亭水榭舊
題品銀燕金鳬新畫圖閣雪輕隂頻釀勢望滋麥壠幾
躊躇
春日含經堂
曦影窗櫺篩紙紅禮園書囿樂冲融六經也自無多字
古往今来用不窮
顧翰寒齋話舊圖
竹樹蕭疎半欲凋雪溪又報折梅腰客来並坐茅簷話
漫擬高軒過訪焦
新正小宴外藩
樂懸爵坫設昌辰笑語無須藉舌人曼衍魚龍戲百技
髠帣撲跌力千鈞近筵賜飲酬嘉客列座傾心稱世臣
百歲懷柔安牧圉即看月竁普来賓
上元前日小宴廷臣
風物新春漸裊怡蟾光迎望印晴池重茵列座聊酬節
江研宣毫正及時爵不言三一巡足宴恒居後預開宜
(比歲皆扵十六日錫宴今乃在節前)詞臣底識偏榮幸綺席頻叨為解詩
花雲藕樹綵飄蕭節景仙園日報韶酺讌昔曾聞慶歷
賡歌兹盖法
神堯(我詩係皇祖昇平嘉宴同羣臣賦柏梁體康熙二十一年正月十四日)摛詞早見
七言就獻頌休稱六幕調同有殷心希雪澤可能快意
賞星橋
梁師閔蘆汀密雪
院本横贉識瘦金雪溪宛轉荻蘆深鴛鴦兩兩相随逐
不為嚴寒異故心
鼇山聯句(有序)
龍樹雞蓮豔名人之妍唱星橋鐵鎖徵綺節於良
宵時際昇平歲逢吉亥御
金輿於上苑介瑶島之
長春繡陌歡聲萬戶春雷競響璇霄瑞彩一輪明月將
圓黃幄張筵既名王之畢集華牋染翰復仙侶之
偕来爰命聯吟重循前例體標禁火澷疑寒食居
先題擬登瀛原在鼇峯最上添作西清之典故并
成元夜之佳談
(御製)不夜城中祗樹園天龍激水浪花噴駕来海上休稱
六
擎出壷中獨據尊樂事眼前呈萬象捷聲風外報
千門浮嵐妙具環瀛秀(臣傅恒)虚谷能回大造温無
盡自堪参動静恒春那復計朝昏芙蓉削出三峯
華(臣史貽直)
(御製)竹箭分從九派湓羣友銜花濯馴鹿跳騰拾栗捷飛
猿機心澷擬漢隂誚
鑿竅還看混沌存霧閣雲樓蒸蜃氣顛崖秃樹嵌
漁村鐘聞遠寺僧歸錫(臣陳世倌)笛弄前坡牧縱犍聯
尾舳艫浮綵鷁遨頭幰蓋擁朱轓融怡方丈凝晴
翠(臣蔣溥)
(御製)晃曜觚稜射曉暾藕樹不根千錦綻鵝笙自譜六么
翻新安無骨徒傳古
西域重輪詎絶垠晻靄林光丹作纈参差石勢黛
皴礬月明緱嶺初翔鶴(臣汪由敦)風便天池欲運鯤曲
曲畫屏横可展羅羅星緯近堪捫昆鯨立處看疑
動(臣嵇璜)
(御製)靈鷲移来峙更鶱鵲豈公輸飛碧落人如曲逆舞埤
垣傀儡空說梁鍠咏
曼衍寧同漢室論趙壁一軍驚赤幟封姨八面護
花旛明霞界道相轇轕(臣劉綸)朗旭凌濤恍簸掀定
有綱維空際運誰教線索指端掄低昂水磑遲還
速(臣裘曰脩)
(御製)往復繅車寂亦喧巧幻想曾探月窟竒蹤直欲遡河
源牽絲刻木神全出
倒擲尋橦手競援萬點遥臨華渚動九苞先暎慶
雲屯潛宫犀徹俄驚嶠(臣介福)古戍雞聞每起琨舍
利眩形齊躍躍偃師導舞屢蹲蹲鏡邊鸞翮時離
合(臣嵩夀)
(御製)頷下驪珠互吐吞馬似欲行還乍止客疑對語却無
言王珪傑撰誰能和
張說新詞試再繙槖籥吹嘘彰品物端倪豁露闢
乾坤拂桑綺散東西崦(臣觀保)籋電塵銷大小宛砂
步通林窺鼠鼬虹梁飲練駕鼉黿露盤曉滴銅人
掌(臣彭啟豐)
(御製)乳竇春融玉女盆威鳳祥麟相靃靡金鳬銀燕鬭紛
緼游絲影裏光無定
刻漏聲餘聽有痕貝闕三千開馺娑層城十二儼
崑崙化人菡蓞&KR0785;瓏塔(臣于敏中)仙子篔簹詰曲樊列
缺施鞭頻閃閃偓佺舉袂或軒軒光音天捧優曇
現(臣董邦逹)
(御製)妙鬘雲籠佛日暄明處琉璃渾作界静来道德即為
藩底須園史能談夢
好與坡仙共紀恩影颭流蘇紛絡索氣兼芳苡發
温黁媧皇奠後長扶極(臣錢維城)龍伯持將不藉䑳輿
頌康衢諧徵角賡歌
秘殿叶箎塤於今勃律通重譯(臣金德瑛)
(御製)喜見呼韓侍九閽奢戒乾淳誇百種竒傳列子戴三
番昇平嘉夜同人樂保泰殷心勵體元
上元燈詞
燈事樓西萬景融晚来更定紫瀾風人和歲美叨
天賜合展新圖共慶豐
受吏康居復呼偈来庭烏弋與黃支去年萬樹園中景
(去年都爾伯特親王策凌輝特親王阿睦爾撒納等先後歸附宴於避暑山莊萬樹園皆設火戲賦燈詞紀之)
例此重開莫澷遲
鼇背銀山雪海濤宜人節物玉粱糕乍見青煙飛碧落
旋看翠火綴蒲萄
捷報春雷是喜聲功參槖籥蟄蟲驚明朝試向東園看
綴樹花開萬朵榮
炬樹千行輝鶴燄星橋百道爓蚖膏宋家兄弟塤箎叶
一自清貞一自豪
吉祥雲擁慶霄樓
王母来臨樓上頭祝夀外藩將内吏承
歡萬載復千秋
玉蛾銀燕一番新今歲元宵倍可人只有西山剛對座
年年如是翠嶙峋
已看火樹呈嘉夜益冀瓊花被大田百歲昇平匪易致
持盈惟日勵乾乾
新正萬夀山
幾務新正暇有餘名山咫尺一尋諸連林翠色知猶勒
疉嶂韶光覺漸舒湖闊還存過冬鴈春来已陟負冰魚
心殷望雪日滋切南畆應臨舉趾初
樂夀堂
山水智仁德春秋樂夀堂題名標有志游息勵無荒窗
罨煙雲態座圍翰墨香少停旋命駕自哂為誰忙
惠山園
玉蘂山茶古榦梅唐花不較地爭開何當圖畫天然裏
借得梁溪烟雨来
自玉河泛舟至玉泉山即景雜詠
春入年前氣已暄玉河解凍水沄湲輕浮畫舫纔經刻
早喜沿流遂得源
柳眼將舒弱自扶水村山墅接川途箇中頗有豐年景
疉鼓聲喧賽紫姑
耕織圖邊一艤舟来觀織作豈来遊萬方衣庇吾恒願
張氏還嗤為已謀
靈源不凍碧波涵松籟嵐光惬静參指點壁間題綠字
云何瞥作隔年談
春日玉泉山
山水清暉效静真棣通土脉潤無塵依然庭宇原如昔
底事情懷了向新暗竇明亭生色畫唐花温樹可人春
上元本意田蠶重雲出何妨魚疉鱗
竹罏山房試茶
春爐煮春水春茗滿春甌却笑相如渴寧同陸羽流湖
光簷上下山色鏡沉浮一晌思靈隠冷泉亭上頭
燕肅春山圖
可望春山萬景賅高人策杖共徘徊恰如摩詰尺魚寄
招得關中裴廸来
唐花謠
聞道恒春乃洞天四時花發誰使然女夷已假花師柄
花師得竊女夷權女夷過非花師過柔紅嫰紫紛無那
廿四風番信全&KR1065;十二月令名虚播冬葩夏蘤無不直
速成還恐遭先朽黃山松樹笑蒼顔共渠且作忘年友
春陰
過午方熹微入夕漸霮䨴顒澤經三冬希恩切五内山
峯隠欲全地氣酥方載燈事亦已罷閙後静可愛而我
安能靜露立瞻雲在
遣興
㷔灺春釭荔撒筵每因靜致騐華年遠村底事猶鳴爆
净几聊堪一展編楊震四知何謂弗帝堯三宥想當然
園林懶涉韶光穉却是韶光穉可憐
易元吉聚猿卷
刻意入山居(錢舜舉跋云元吉初師趙昌恥居其下乃隠深山陰窺猿狙變態曲盡其妙)傳
神寫戲狙詭稱君子變沐比楚人如掛樹騰而迸飲泉
軒且渠不因耽置酒羈絡詎加諸
詣
暢春園問
皇太后安
上林行慶奉
徽慈日日承
歡祝介眉安樂歌中度華節矞卿雲裏
駐瑶池柳稊福地爭先發冰泮靈源不後期春永
夀萱(園中居殿皇太后所名)香穗細民依政要奏移時
昆明湖泛舟
暢春詰旦問
安廻閣部封章畢攬裁便路還因幾有暇泛舟正喜凍
全開
鳳池春水碧溶溶雁已廻翔魚未喁却見湖心望蟾閣
晶盤擎出玉芙蓉
會波樓畔進蘭舟似酒新波綠正柔一帶西山恍三竺
隄煙拖際影沉浮
花胎寒勒柳條輕詩品虞鄉最有情一字由来不曾著
風流盡得是昆明
藻鑑堂
湖心構築中有池表裏暎徹涵琉璃水態雲容冰泮候
日麗風條春淺時漾舟恰到澄鮮處不涉来即欣始遇
蜃窗鈿几一憑臨題額當前觸體悟朗朗何能似德操
汪汪且喜挹叔度
景明樓
隄上高樓一徑通六橋暎帶柳絲風迥連上下天光碧
分入東西水影紅謝朓詩情摹霽景仲淹記語寫澄空
汀蘭岸芷芳猶未鼓動生機寂静中
石舫
畫舫輕移石舫邊維之小憩紫茵筵異同不必生分別
一例空明萬頃天
水周堂
一帶夀山右數間明水湄圖書千古秀煙月八窗宜蒲
芷微馨動松篁遠籟吹西峯雲吐重甘澤願乘時
雪(正月二十七日)
澤華紛撲復攅團密勢濃陰釀峭寒望過三冬猶訝夢
校来五寸得差安方圓圭壁皆成象次第園林頓改觀
况是紐芽遲麥壠及時心為扈農寬
雪中萬夀山
位置林亭為暢懷憂来祗益鮮推排試看咫尺依然在
何事今朝始覺佳幻似芳韶發荑萼潤從莩甲逹根荄
濛濛遠共溪煙合喜與俱之詎有涯
即事四首
望雪心憂得雪喜吾心憂喜摠因民今朝饒得看山色
始覺仙壺别有春
昆明萬頃鏡光開煙意空濛泛艇来比似瀟湘米家畫
可能兼有玉山裴
松猶蒼翠柳垂珠散澷迷離幻有無識得女夷工點綴
瓊葩紛綻錦春圖
六橋那辨水西東鳬雁聲聞緬邈中恰意前春聖湖上
雨絲風斤不同同
雪中泛舟至玉泉
為愛迷茫態聊尋汗澷遊著波原是水綴浦不分鷗玉
障一川外梅花萬樹頭本来覓詩者莫認訪人舟
前日謁靈宇(以不雪禱於玉泉龍祠)抒誠冀沛恩由来霑尺澤始
覺沃心源山色銀鱗纈泉聲趵突翻勾芒幸未逹慰聽
老農言(麥方長而遇雪則易傷老農云今麥始紐芽於雪為宜)
峯痕青半滅松色翠仍凝辦得操金石何妨冒雪冰收
来清莫比烹出品全勝第一泉應道毋寧要以恒(泉品以輕)
(為貴莫輕於玉泉唯雪水較輕然雪水不恒得故當以玉泉為天下第一予於記中嘗詳言之)
弄珠室
嵌巖得精舍虚窗俯清泚光明照幾乘錯落呈萬琲(叶)
濟南將衛源同異何彼此池魚那慮殚辯窮淮南子
近青閣
瑶嶼青雲表今来迥不侔花霏銀錯落枝綴玉雕鎪遠
俗諸緣静迎人萬景投未關吟緒逗片刻也應留
玉泉泛舟之作
玉河逹玉泉涖止舟便繫入園更進舟靈源波浴翠峯
影落畫綃鯨音引禪思静契一泓深澄觀萬物偹
題宋人鶺鴒圖
獨立乾荷上而無飛鳴音設非錦里意定有陟岡心
鳳凰墩
漭沆俯神池岧嶤聳畫楣將融樓雪重欲泮渚煙遲繪
事窗中納芸編座裏披予心生慕處韶樂九成時
長河進舟川塗即景三首
時復凝雲時復晴漾舟春水一篙輕王郎體物真竒絶
大似山隂鏡裏行
兩行隄柳嫰纔稊誰貫明珠萬縷齊却憶衝煙開畫舫
垂虹橋在廣陵西
寺枕長河古樹森了難著語去来今闍黎望幸非孤負
且聽鳴榔軋軋音
樂善園
別業枕長河天然具邱壑積雪淡無痕韶春欣有腳巖
谷耐幽尋池館足清託蕪向陽鋪茵梅不烘舒萼發生
咸善機吾心契真樂
曉春瀛臺即景雜詠
春祈將屆還清禁西苑因之路便臨都為前朝甘雪足
仙臺物物悅予心
液池新水嫩鵝兒浮拍蘭舟畫裏移却憶冰嬉曾幾日
迅於駒隙莫如時
簷間雪是嵰山雪試問支硎更藉無恰喜收来仙露潔
竹爐茗椀試斯須
明亭曲砌淨無塵和淖昌昌報好春却上慶霄樓上望
畫屏直北玉嶙峋
道寧齋
液池冰已泮著處可橈停窗納峯遥白階含苔嫩青韶
光纔醖釀春物未薰馨静觀(去聲)孰無志艱哉以道寧
畆鑑堂
千年古井事新淘山半渟流學濮濠何必本来較高下
罏峯還比瀑簾高
看畫廊
廻廊詰曲稱看畫看者原為畫裏人步步景移朗朗照
故知倪范鮮精神
春日齋居
致齋居朵殿明禋屆春祈積玉鴛瓦重稷雪復霏微穉
韶已盎鬯體乾凛奉時望澤三冬過翹心午夜馳旋轉
賴化工忭慰寧有涯
二月朔日復雪
先集纔看霰頻施恰及春山如重戴玉池似屢鎔銀優
渥三農慶欽承大造仁獨思郊野外寧乏凍僵人
落迥纔飄堕鋪墀漸委繁過時休頌瑞及凍得稱恩乍
覺皴雞樹何須宴兔園遐心到齊豫曾否遍斯番
入畫堪稱活乘春普被膏梅心真是潔松頂得能高融
溜垂鴛瓦餘寒切毳袍王臣奠西海跋涉厪勤勞(將軍班第)
(永常䓁帥西北兩路官兵進討凖噶爾時已在塗故念及之)
玉雞
誰琢峚山璞宛看陳寶雄詩傳丹禁裏經注洛川東猜
睨如思鬭軒心那就籠宵衣陳座右可擬詠齊風
題張宗蒼秋景
黃葉村中釀熟時旅人紅頬影鞭絲高樓亦有遄飛者
宋玉繁欽更若為
山東巡撫郭一裕奏報得雪
青齊昨歲秋成好冬麥乘時佈種寬望雪心寧異遠近
今朝為爾喜加餐
雪後
雪後宜晴暖青陽萬物滋溜垂高下瓦澤滿墄平墀齋
處幾多暇時和敬益持鴻鈞普汜被與物共春熙
文伯仁秋巖飛瀑圖
瀑奏琴瑟聲巖張錦繡色錦繡較猶俗琴瑟擬豈得高
人世表致聲色詎能域造物無盡蔵耳目之所食
春祈
社稷壇
物土敷壇五色方
祈禋親詣練時良夏松殷柏對誠妄
后稷勾龍配克當八政農先誠國本四時春首祝年穰
前朝甘雪霑優渥舉趾東郊正叶祥
承光殿
祈春迴法駕路便一登臨雪積西山遠波涵太液深盆
梅新歲色庭檜古時陰韶景融芳潤因之暢素心
詣
暢春園問
安後遂至萬夀山即景雜詠
駕轉詢
安詣
暢春
高年佳祉並春臻邇来雪後心多慰便訪名山趁好辰
陽崖土潤生芳草陰巘雪餘皴古松嶺頭南北聊憑望
董策分明春勝冬
昆明冰泮下鳬雁色色形形豈強(上聲)為仁者見仁知者
知羲爻不待繫之辭
鎮波金牸飲溪流鏡影新開一放舟耕織圖邊恰艤岸
從人澷擬女和牛
清可軒
山陽放舟山隂泊捨舟拾級窮巖壑曲廓窈窕達幽軒
翠壁一房清可樂詩鐫滿壁歴年心向来憂喜何處尋
嗒然了知昔非昔底須更道今斯今
翠籟亭
仲月始載陽萬木未向榮連林雖突兀愛此翠籟亭太
古有真韻四時不改青窗畫無盡藏簷吹(去聲)有餘清謖
謖寥天一非人間色聲
鏡橋
冰鏡寒光水鏡清清寒分判一隄橫落虹夾水江南路
人在青蓮句裏行
墨妙軒
佳處敞軒名墨妙𨗳之泉注頓山安苕華兩壁千秋粹
即境神詮欲契難
微雪
望雪纖雲生亦艱既雪易雲雪亦易西山薈蔚復藏曦
粒霰傍晩霏微墜不雪固可雪亦佳又虞凝寒勒生意
告六出花寧且停為三月雨占農瑞大哉天地猶有憾
吾安得俾斯人心各遂
題陸治桐隂高士
童子烹茶石鼎煙桐隂日午且高眠不雕朽木雖鳴鼓
無礙仍稱言語賢
晴
粒雪微零傍午晴隄煙潤溽柳條輕已看芳埒都含澤
不礙新荄各向榮歴歴景光繪江國明明春色麗皇京
邇来時若堪欣慰益惕吾心戒滿盈
河南巡撫蔣炳奏報得雪
優霑春雪報中州慶為三農卜麥秋亦慮征人勞跋涉
權其輕重喜勝憂(時西征軍士分隊進發方歴豫境)
題張宗蒼山水
湖山表裏湛華滋惜景高人蹀步遲譜入聲詩真恰當
鬅頭童子抱琴隨
御製詩二集卷五十四
