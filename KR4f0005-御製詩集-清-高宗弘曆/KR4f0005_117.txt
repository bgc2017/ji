御製詩二集卷五十九
古今體一百三十四首(乙亥六)
題張宗蒼畫
宗蒼謝病南歸去著壁雲烟昔偶忘搜索應教吟句遍
笑予當面失馮唐
七月朔日立秋
恰是雙秋始還看半歲分祝融猶戀暑列缺已驅雲花
氣承濃露林光翻薄曛蟬聲辭夏往蛩意報人聞籌歲
西成近惜隂乙夜勤伊犁萬里外凱唱早還軍
賦得秋日懸清光
夜雨真優渥朝晴恰朗鮮含輝九霄燭耀采一輪懸雲
縷開如避蓂階照似延縱炎消潤溽不愛亦清便摒擋
阮家笥依遲李氏磚宜暘華黍候農父盼逢年
觀稼誌喜
燕趙不宜麥難與齊鄭同春月例愁旱十歲九不豐今
春甘澤頻餅餌家家充黍高及稻下蔚綠齊芃芃收麥
復種蕎連阡色亦濃邇來晴雨時潤暄協農功既秀亦
既實可卜京坻逢視朝具鴻儀有事返法宫恰值夜雨
霽策馬觀南東被畆瀼瀼露拂隴油油風祈年我夙心
宵旰厪憂忡額手祝屢綏此念終何窮
新秋瀛臺雜詠
雨霽輕輿登趯臺假山窈窕復崔嵬補桐書屋芸編展
金井葉飄書案來
紅樓翠樹俯澄瀛砌下蟲音似有情半月風光剛瞥眼
幾多秋意逼人清
綠船&KR1081;&KR1081;泛蘭漪爽拂秋風太液池一帶輕煙纔傍岸
露珠猶在柳絲垂
雲閒天淡真佳候夜雨朝晴最稱心底事此中翻切切
曰予無處可忘欽
視朝
曉日觚棱露氣鮮太和朝(音招)御奏宮懸有來衮衮皆羣
后惟曰繩繩欲萬年予意詎如常例視侍臣誰進早朝
篇無為垂拱猶增愧臨保心殷勵體乾
長河進舟至昆眀湖
高梁橋外放烟舟兩岸蟬聲響報秋今歲真饒十分幸
往來常看黍如油
點綴茶亭復酒家川途廿里一帆斜最憐阿那沙汀畔
蘆荻蕭蕭已作花
䟽剔泉源治水田鱗塍蔚綠牐河邊今年雨足資輸灌
戽者勤休獻眼前
岸蟲入聽不為喧曉露荷香數里繁伊軋舟行忘近遠
鏡中早見鳳凰墩
鳳凰墩
傑閣水中央佳名號鳳凰樂非虞帝致詩覺謫仙長拂
席一時憩開忩四面凉如觀子昂畫(石渠寶笈有趙子昂荷亭消夏圖)
饒是益清香
新月(七月六日)
襄雲開處一痕纖淰淰寒光細細尖遮莫清宵宜獨坐
中人慢下水晶簾
七夕
西峰秀色靄宵煙(西峯秀色為圓明園四十景之一七夕巧筵常設於此)又試新
秋乞巧筵今古女牛幾曾别往來烏鵲為誰填山圍河
洛思榆塞盒鈿絲蛛異昨年(去歲自山莊唘蹕行圍七夕已至塞上矣)兒女
子情我何有一因耕織祝心虔
泛月
蘭舟發枉渚沿緣臨平湖平湖夕籟凉冰輪印方諸愛
此宜秋色朗朗復如如點綴無纖雲高標惟碧虚湧金
難為狀浮玉誠何須棹緩防盪荷帆輕可友鳬岸蟲已
如斯爝火何為乎既不濫飛觴亦慢勤披書颯然清净
光吾意與之俱
新秋討源書屋
問
安萱戺退視事翰齋臨霽後池塘净秋來山水深丁星
花弄紫颯沓竹鳴金易簡乾坤藴誰能究旨音
徐賁廬山讀書圖
峰翠罨林蒼依巖搆草堂試問研精者先生可姓匡
喜晴(七月十一日)
暑雨民怨咨今年暑雨無亦不慮炎暵甘澤時霑濡高
黍及下稻苖碩知農夫昨朝膩雲合細霖逹日晡入夜
霏雖歇霮䨴仍密鋪情知未妨稼其奈念躊躇已佳益
患失同然而况余金風西北來片片天衣徂颯凉生殿
閣蟬聲在高梧心為較農喜情因即景攄敬勤無始終
寧可欺民愚
昆眀湖泛舟
雨後眀湖生嫩凉夀峰翠濯水中央已欣蓼穗深添色
却惜荷花暗減香
煙光離合柳千株掩暎溪堂别一區屈指昨來曾幾日
綠舟言泛是秋湖
露下波澄又一時蟬聲流出最高枝無將惬意清秋景
遮莫仍懷宋玉悲
題望蟾閣
高閣湖心號望蟾每來小坐未曾淹何嘗座裡披金鏡
為憶階前響玉籖(率在圓眀園駐蹕尚未登此望月也)虛闊情知景無二
因緣時見曉餘尖却欣八面珠簾捲水色山光取次拈
即事三首
高燭秋空曦彩晶宜陽多稼近西成軒齋颯爽疇咨罷
苑外欣聽逐雀聲
底定遐荒詠止戈書年幸復遇嘉禾寧知此際心增畏
圖易思艱事正多
結習由來韻語親欲排綺練返清真三唐每亦閒抽繹
磬折吾心得幾人
詠早桂
性與臯塗合沿林覓早芳誰知一枝觧便放滿天香松
自高標翠菊寧獨占黃去年詩約負(去秋幸吉林花開時正在途間)枝
癢故應當
中元夕放河燈
漭沆滄池濯錦鮮湏臾萬頃綻金蓮波如不夜無邊朗
月是今秋初度圓人喜雲消更風定舟行後浦復前川
良宵真是安心所那藉瑜伽六度禪
雨(七月十七日)
婪尾炎熇稍覺煩恰欣凉雨滴秋園大蘇赤壁遊方罷
小謝輕埃落正繁斷續筠梢玉簫按高低荷盖汞珠翻
晚蕎霜菜皆增潤樂為民生觸目存
待月(七月十八日)
宜人秋月不可孤過望未减寒光鋪玉輪雖遲聊待諸
泛我平安月鏡居(竹船之名)言尋西岸瞻東隅有如南樓康
樂夫望所遲客方踟蹰金綫一縷拖扶疎如鈎如璧只
須臾依然全體呈夜珠素彩斐氣流滿湖盪諠惬藴有
是乎樹姿波態皆清都棹歸寧可長夜娱流隂一瞬不
我須
西北風二首
細雨剛教秋菜滋驅雲頼有好風吹樹間颯沓金聲動
恰是歐陽點筆時
階際苔痕綠尚滋一天爽塏不禁吹每因望雨愁西北
此日欣然要在時
秋英
奚分嫩紫與深紅一例金風玉露中庶子春華何足喜
家丞秋實竟堪同蝶迷烟處霏朝埒蛩語凉時豔晩叢
只剰黃花還有待恰如蓮社隔陶翁
初秋静眀園
一夜西風變峭凉静眀咫尺攬秋光筠含籟戞金石韻
花湛露霏錦繡香玉塔高凌天北極翠峰孤落水中央
犁雲亭上心偏喜極目祥雲色漸黃
開錦齋
高齋倚石壁著我覓題來一晌秋雲過千章錦繡開襄
陽思入妙烏目韻真該(王翬有絶壁過雲畫意翬一號烏目山人)静悟當前
理兩翁猶費材
湛華室
乳竇出琴峡其聲哀玉然幽室踞虎豹綠牖青蔥間布
席容十笏座臨鏡中天石罅梳碧藻簷影翻清漣何當
深夜坐手掬秋蟾娟
竹鑪精舍
蠏眼魚眼聲潺潺荈芽小試蕭晨間筌蹄已忘悟秋水
伯仲之間見惠山氣霽波披古銅鏡雲開峰矗青玉鬟
忽憶明春聽松處(惠山有聽松菴明春南廵將至彼故云)遐心早至梁溪
灣
讀史丹傳
史美頃侯輔道周皇孫燕啄竟貽憂恰如杜牧評黃綺
不是安劉是滅劉
老少年
是葉皆花錦十樣階前石畔擅風流叢間接取瀼瀼露
飲硯摛毫字字秋
竹扶秋色過墻來(花譜以長竹扶之可以過墻)朔氣嚴霜且謾摧指
示老人渾似此逢場何處不顔開
秋思迎人韻颯風煇煇不待雁來紅(是花一名雁來紅)淮南門
者如嫌老色似桃花是八公
澹存齋
書室俯澄瀛澹存因得名天光含上下月影印虧盈坐
處心同澈披來志以眀南華何用展秋水面前呈
玉玲瓏館
湖石三四峯湘筠五六箇月下詭狀獰風前清影簸詩
渾白濁吟畫是倪迂作發興在宣毫澄懷當筍座而我
每少閒隔月纔一過(叶)
張宗蒼松雲溪館
水自清澄山自高臨溪亭子覆㯶毛大行何似龍蛇逸
擕客聊因話廣騷
題雙鶴齋
翯翯松隂復竹邊雙來疑是下青田参軍賦句無須讀
弄影奔機意總仙
秋日玉泉山西
策馬玉泉西言至香山遊香山亦豈遥闊别忽歲周屬
我事奠遠軍書待勤籌遐壤既歸順止戈惟懷柔值此
萬幾暇時佳正清秋翠峰迎面展未至氣先投大野華
黍風穣穣復油油睠彼場圃間早熟已畢收豐年我莫
知雞犬覺繁稠三時厪心曲一晌舒眉頭所樂良在茲
或匪嘉兵侔
香山静宜園六韻
山以仁為德秋惟静與宜樹猶張翠色風自富凉時久
别如初遇澄懷更起思嵐光窗裡納松影座間移参畫
真無盡過駒有若斯輕輿問前景欲去且遲遲
棲雲樓
攀陟因之躡玉梯棲雲今日少雲棲悟是雲閒天淡候
棟間也自意淒淒
歡喜園二首
精舍隣竺宇名以歡喜園德水正臨砌禪枝亦繞門旛
影動皆静磬聲寂不喧偶來寄清暢把筆還忘言
佛誠忘物者何以云慈悲物物皆得所乃其歡喜時我
有臨民責其義應若斯惟其後樂切是以先憂滋憑忩
攬西成歡喜暫在茲
來青軒
軒榭與雲平青山畫坐横泉分嶺腰色籟聽樹頭聲俯
暢延遥矚秋花綴露英壁間題句在識我昨年情
林天石海
木蘭林之天田盤石之海巖壑此雖窄兩美意俱在排
闥罨蔥蒨扶階疊硌礧秋氣一以澄盤薄露真宰問竒
我惟偶發興茲則每
静室
肩輿凡幾憩遂造最高處静室無不静於秋静益助山
風作聲峭澗水為色素寥朗極遐觀俯仰欣始遇寧非
我向來不留習去故
臯塗精舍
當秋探奥境信步得禪關聊憩書齋静因憑松牖閒野
花還自馥澗實未全殷數(上聲)樹尋金粟何殊賦小山
細雨
日午忽作熱乘凉向林閭千峰争吐雲布空只斯須颯
颯飄寒絲時密還時疎瞥眼旋放晴嵐光幻有無迴頭
語棲雲名下果無虚(適題棲雲樓有棲雲今日少雲棲之句故云)
碧雲寺
山寺清幽號碧雲朅來正值淡秋旻時霏四點五點雨
都現滿字半字文野鳥下來談梵諦俗僧去盡悦聲聞
鑪中何用沉檀火意葉心香大地薰
試泉悦性山房
招提北首搆山房松竹隂森四座凉每試名泉知性悦
况當净域領秋光魚如不翼飛雲表荷自無根茁嶠傍
為澗為溪功德遍誰知天半此源長
洗心亭
亭子山房側題簷號洗心水周八面澈竹護四隣深空
翠波間落秋陽峰罅臨雲棲同異處(浙江雲棲寺前亦有洗心亭)眀
歲試重尋
題張宗蒼山水
山水處張山水畫憑觀忽訝未題詩精神入後無差别
正是静宜秋曉時
玉乳泉五首
遊山有餘興散步問名泉半嶺夕陽照千林翠影鮮
是處有修竹戞籟聲重重何異雲棲徑叩禪關所逢
秋氣澄石泉净呈太古鏡不為整衣冠堪因悦心性
蟬聲亮高樹蛩語咽寒草日用而不知一泓印了了
有照皆澄澈無波亦漪漾不教安竹爐為嫌太著相
夕
暝色羣峰真静宜雲莊松牖且棲遲去年眠月今宵榻
一日遊山廿首詩(是日作詩凡廿二首)暫寄清閒怡物表仍馳念
慮逮西陲懷徠縦是膚功就長治久安正厪思
香山廻蹕憩静明園之作
策馬别巖扉憩蹕留雲館秋曉氣益清露濃香越滿初
日上東嶺流光被西巘萬狀不可名妙理神機衍何須
較彼此興正復不淺
藻鑑堂
順水輕船放玉河沼宫忽到覺無何聊因乘暇清懷適
最是宜秋詩意多表裡湖山含動静虚明今古印羲娥
憑臨澄照真無滓豈必銅旃喻待摩
寫秋軒
氣清天復朗觸目仲秋時庭下種楸樹中人能爾為
恭奉
皇太后幸塞外啟程之作
西戎底定素節方臨將宴凱旋之師亦賜新歸以
爵載塗者有需時日乘暇而先舉獮蒐覲謁便以
木蘭燕衎仍扵山館匪效上林之為周阹繁重爰
示我朝之度振古如斯用誌言懷無非事者
皜日金風發蹕旌武成愷樂惬輿情分茅有待均頒惠
櫜矢方將大會盟萬里伊犁朝北極三秋多稼閱西成
安輿可識增忻豫
福夀駢臻算介瀛
過清河
石橋十里御園東又策行秋安吉驄滿目雲山澄素節
一川華黍颺金風
收麥原田復種蕎白華被隴露天夭有秋略慰吾民望
吾慮淮揚望轉遥(今秋下河州縣又有被水者故云)
短衣驕馬正秋清鈴䭾輜車各䟎程詎止秋蒐尋豫樂
諸凡要欲騐輿情
雨中過懷柔縣
古縣青山表長亭秋雨前冥濛連遠色晻藹暗輕烟陌
柳絲添重畦𬞞葉正芊宜人憑颯景不覺緩鳴鞭
新月
萬里秋空净如洗一彎新月淡無㾗輪遲滿魄光猶淺
色照羣山暝不昏颯沓已增寒淰淰虚無那辨兔爰爰
行宫古樹常經慣即景今宵略可論
出古北口
霽景嶙峋朗曉山古來控北數(上聲)䧺關常修塞獮三秋
過早見巖楓一樹殷埤堄幾重就頽廢工商萬室輳鄽
闤於今惟厪懷柔偹外戶伊犂詎此閒
烏沙爾器
樹名生塞外秋結紅果一枝纍纍千百顆見廣羣
芳譜
紅子垂垂綠葉飄巖關一綫限春翹女夷賦物饒神觧
塞外竒蕤映綺寮
是果皆花自作林珠囊錯落翠隂森笑他移植郭駝拙
只許行宫伴倚吟(常命移植御園雖成活而不茂地氣之限有如此者)
珊瑚為實玉為葉豔發秋風也自豪不向廣羣芳譜檢
只疑天竺與櫻桃
常山峪行宮叠舊作韻
行宫向題句勒壁跡成前此日方綏遠流沙已擴邊凱
歸應勞酒新附合賓筵翠䍐臨遥塞黃雲閱有年忩閒
一晌静霽後萬峰妍詎曰今無事吾方未息肩
駐蹕避暑山莊作
中外而今果一家止戈奉朔邁流沙兩臨先是曾施惠
(去歲都爾伯特台吉策凌等來歸以五月宴於山莊比輝特台吉阿睦爾撒納等繼至十一月再至山莊錫宴)
大賚茲番永定遐雲館桂芳秋正半山田黍熟歲云嘉
勤民繼
武願俱惬惟日孜孜敬益加
永恬居
峯翠屏張後溪清帶繞前重臨舊書室静對好秋天不
約神襟朗那求俗慮捐偶成四十字但未必皆賢
張宗蒼白雲紅樹
北來重見南宗筆畫裡全收戶外山過眼驀懷去秋景
補吟聊趁此時閒
清舒山館
迤邐林扉敞碧關清舒聊趁片時閒最宜天朗日晶候
况復山環水抱間野卉向陽還艷冶石泉帶冷自潺湲
坐中檢校前題句不隔如斯孰往還
金蓮花
水玉裁為葉黃金鏤作英的知極樂國方見此花呈
寫心精舍
欲因山水覓知音精舍居然向碧林大塊何曾鎮韜藴
高秋常自效深沉翠烟低處巖鳴鹿白浪衝開渚下禽
觸緒由來成静觀(去聲)不知寫者更何心
翠雲巗
英英今日吐來稀借問雲閒是也非莫謂羃巗滃蔚少
丹青片片剪天衣
題張宗蒼畫
畫蹟怱怱未題句含毫南望騁遥懷恰如搜剔尋巖穴
境越幽深趣越佳
熱河啟蹕幸木蘭之作
數日山莊慶典循木蘭時届鹿甡甡(白露後鹿始出聲而鳴人肖其聲可)
(呼而至國語曰木蘭今即為圍場之通稱矣)櫜鞬早候一千騎(蒙古備圍例以一千二百)
(舉成數云)村落都看三百囷向北添衣涼益峭自西馳牘喜
猶頻(新降衆台吉將至哈薩克近亦有遣使歸化之信)今年秋獮增佳話曰有
條枝執靮人(諸窣桑有命為侍衛供役者)
曉月
猶是中秋月偏宜北塞晨銜峯矗高樹入水漾清淪寒
益侵川路光惟照旅人行装都打叠縟毳覺堪親
入崖口
寒村野郭取次殫山盩水厔入木蘭兩峰排闥相闢闔
萬林開畫紛黃丹伊遜之流來西北橋上青驄催得得
駝装車載各遵塗快獵非關歌勑勒去秋未此鳴吟鞭
(去秋由中關取道幸吉林未入木蘭故不經此)今歲秋光如昔年鏡瀾俯看忽
自笑如何添許星星然
曉行
銀河欲落月正午疎星三五猶堪數一派嵐煙谷口横
曉色昒昕東方眀須臾朱鳥槍竿昇霜華離離羃野苹
隔嶂恰聞呦鹿鳴千幕捲撤向前頓我亦因之為曉行
繢峯茈虒紛紅紫佳處不妨行且止豐城客子曾有言
本意由来是山水
箬漠&KR3163;
魚名出口外諸溪澗中状似鱸而味鮮美過之國
語謂之箬漠&KR3163;蒙古語謂之集伯格然尚不如吉
林之赭鱸也偶爾成咏以備方言
九曲伊遜(平聲)水有依莘尾魚細鱗秋撥刺巨口浪吹嘘
隂益食單美輕嗤䱷譜疎還應問張翰所憶定何如
氊廬叠舊作韻
磧坂連韁&KR1387;者那輕䭾拂室過眀駝芋寧且喜三間足
結搆剛消半刻多向野階惟事剪艾倚巖忩得號延蘿
年来飽識其中味雁塞龍沙風月窩
行檠疊舊作韻
豈無山月映松枝愛此熒熒氊室宜汲古時懷照若彼
勑幾宵每慎於茲惜隂常自評今昔喻法還因悟即離
江硯宣毫當偶静玉蟲綴處發新思
於興安作
大幹崇盤盤靈區結木蘭山惟向北迥節應當秋寒獵
場深益佳興安真興安林有落葉松獸多大角羱鹿鳴
哨可至雁飛俯以看漠南昔王庭海西今材官相於奉
時獮樂志餘清歡念茲匪易致永言思其艱
九月朔日作
野闊天益寥節肅秋惟季疊樹半餘紅喬柯全挺翠霜
叢燦曉華風葉含凉吹彬茲圍獵場裒時易簡地扈從
有儒冠可以攄吟思
駐蹕興安綽羅斯台吉噶爾藏多爾濟等來謁詩
以紀事
定遠非勞一矢加仰流鱗集不辭遐烏孫歸去新蒙號
觻得頻来共拜嘉開宴旋當賚黼黻(俟至熱河合新舊諸蒙古王台吉普)
(加宴賚賜新至者冠服是日先賜鞍馬)扈圍先此賜駰騢朝家獮狩應教
預慢擬長楊事大誇
射虎行
虞人来報虎負嵎羽林親率往斃諸度岡絶壑不數里
榛叢早見藏於莵銛鎗如雪周遭布眈眈有猛無逃處
忽然挺走衆辟易欲往前山據深樹安吉驄如闞虎騮
(二馬名闞虎騮今老矣是日所御者乃安吉驄云)籋雲一策飛鳥愁追奔肯使
牛哀逸夏服在右烏號柔馥然中要只一矢炳文高架
駝峰紫厄魯齚舌頌威稜(是日新附諸厄魯特台吉適至)笑謂今朝偶
然耳
命噶爾藏多爾濟諸台吉随圍即事得句
懷惠無勞詠匪茹櫜鞬左右聽相於底須嶻嶭㭬為弋
自有興安周作阹子弟三韓善枉矢後先四部讋穿鐻
(厄魯特四姓又謂之衞拉特四部)山莊指日旋清蹕凱宴還賡零露湑
出崖口作
崖口臨秋季景光又一新輜装載三獲村落見高囷潦
盡鳴寒瀨林稀露衆皴冣憐石田熟茅屋尚多貧
九日波羅河屯行宮作
秋獮言從塞上還行宫佳節值清閒花餻惠逮鐻鍝長
綵筆吟聯侍從班數朵金鈴還栗里三峯玉架儼龍山
(行宫東山三峯矗立名筆架山)詔人萬古如斯景河畔盈盈月一彎
木蘭迴蹕駐避暑山莊三首
背指木蘭山迢遥清蹕還祈農誠有慶勤政本無閒叠
樹留紅錦孤峯削翠鬟雲容浮動處得句率其間
偶寄林泉賞休言松菊存
含飴切深憶繼
武識前言山静心逾淡秋長氣尚温明朝開麗正(山莊前宫)
(門名)新附遍加恩
雲色避空宇秋聲冷澗泉飛鴻下沙渚鳴鹿隔林烟何
必借花柳端宜親簡編
慈闈常侍奉松鶴祝延年(山莊内名曰皇太后所御宫松鶴齋)
宴噶爾藏多爾濟等即席得句
風清日朗好秋時嘉會新藩式燕儀衆建一如札薩克
悉臣今逮綽羅斯(四衛拉特綽羅斯氏為彼中正𣲖向未内附茲始封噶爾藏多爾濟為綽)
(羅斯汗其餘王公及札薩克以次分封一如喀爾喀及内四十九旗之制)露瀼畢令霑三爵
(蒙古善飲酒而厄魯特為尤甚是日汗王及諸台吉皆手賜三爵)月上仍教閱九枝(是夕)
(陳烟火賜觀)詎我懷柔能致遠
神堯威惠萬年垂
萬樹園燈詞
舉首錘峯月正圓蓮花萬樹爓輝鮮乍教秋夕成春夕
共道今年勝去年
觻得鈞耆昔受盟賜觀燈事沐光榮綽羅斯氏彼中貴
共拜新恩奉大清
底須節物玉粱餻菊酒纔過興尚豪四面雲山絶頂處
勝他元胄共登高
黃幕穹廬向遠開燈光月色共徘徊紫霞滿酌親分賜
毳服儒冠襍遝來(内外蒙古汗王台吉以次召至御前賜酒内廷詞臣亦得與賜)
煙火三番萬樹園(去歲夏宴都爾伯特冬宴輝特和碩特今始合四部衛拉特而封以汗王)
(各爵)銀花高下玉蛾繁今宵未弛金吾禁(自九月十三至十五凡三夕)
都道居然度上元
蚖膏鶴燄千重艷雞踏龍銜萬種竒最愛鹿鳴青嶂外
分明鼓瑟譜周詩
照夜華燈陳雁塞借春碧海戴鼇山綵牋書得新詞就
賡韻還催侍從班
九月龍堆了不寒金鳬銀燕萬枝攅恩膏永欲遐方被
宴賞寧尋一已歡
停蹕
停蹕仙莊亦有因仰流遲待後来頻秋潭菊落波心艷
冷砌筠翻忩影新叢樾稀餘那隠鹿名山住久覺親人
驛章進止饒清暇觸處閒参總静真
瑩心堂
煙波淡以如
奎藻光猶宛繹思惟服膺將為出治本
題張宗蒼春山圖
山村水郭静韶暉萬物生機入畫機幾叠青柔如濯沐
一蹊紅嫩已芳菲漁郎忘釣随舟去高士行春策杖歸
著壁未題聊補詠斯人繪事自今稀(時宗蒼謝病南歸)
觀瀑
耳聞所弗及目視皆能窮所以般若諦眼冠(去聲)六識中
虚亭懸
睿藻
聖意契禪宗偶来閱清暇坐對飛銀龍淪漣並激湱錯
落皆真空詎惟聽何有乃至觀亦忘(叶)勒句鄰昔題會
心復不同
素尚齋
風勁樹葉稀秋深澗流細盡掃丹翠紛全露峰巒致巖
居宛委藏磵道﨑嶇試騁懷煙霞標遊目塵囂外素尚
亦頻来茲焉契真義
千尺雪三首
引流疊石落飛泉千尺忩前雪色懸漫擬春明稱轉㪺
所欣結搆借天然
淙淙曲注結輕冰瓷椀筠罏此恰應怪底茶烟寒不起
遠山微削玉崚增
弆藏四卷各傳神(山莊及西苑田盤寒山均有千尺雪各寫為圖合貯笥中每至一處四卷)
(皆備)同異頻参總静因分付寒山聽雪閣臨流搜句待明
春(將以眀春南廵)
即事
霜重湖益澄葉落林逾静呦鹿呌烟懶(鹿惟鳴秋入冬則歛聲矣)閒
鷗護波冷稚冬藹清暉随時愛寒景幾餘展芸編明忩
虚且迥故知此其常相值意為永
松
千林蒼翠皆空幾株謖韻嚴風低視巖枝澗葉芳時許
爾相同
熱河啟蹕還京之作
巖館雲莊旬月稽順時行慶每折折新徠舊附霑恩遍
後舞前歌振旅齊列巘詩情寄餘興小春鞭影促歸蹄
僕人單冷還堪厪野渡驅車有凍澌
入古北口
曦影小春眀䧺關返蹕旌蒼山漸縹緲綠樹尚逢迎閭
左誠云庶巖巔已遍耕嚲鞭非問景民務動縈情
雪(十月十三日)
問夜頻聞佈凍雲侵晨瑞葉尚紛紛亂飛野驛花随路
密點寒流玉合濆策渡衣單緣彼厪占農麥好致予欣
祥霙霑較常年早六幕欽調勵敬勤
定北將軍班第遣人觧逹瓦齊至御午門受俘
鴛瓦繽紛積瑞銀受俘軍禮舉重新(今夏獲叛臣巴朗曾御門受俘)丹
墀羣辟齊肩侍白組名王繫頸陳天德好生還貸死(逹瓦)
(齊雖虐亂凖噶爾部實未敢犯我戎索故特寬其死祇令幽繫都中)海濱多蹇又逢屯(凖噶)
(爾部邇年屢遭兵燹今俘致逹瓦齊意謂自今略定不意阿睦爾撒納負恩潜逃雖不日成擒而目下窮夷不)
(免沙蟲之歎)刑曺憲典聊遲待(例應兵部奏獻俘囚後付刑部行刑以赦逹瓦齊死故祗)
(令付理藩院安置)指日歐刀剚叛臣
冬月懷軍前十四韻(有序)
今年夏五月大兵定伊犁獲逹瓦齊盡撫凖噶爾
之衆振旅策勲燕諸台吉於避暑山莊阿睦爾撒
納遷延途次潜遣人紿取其孥約日颺去朕預有
旨命駐烏里雅蘇台大臣防備阿睦爾撒納計不
行乃獨身竄煽其黨斷軍臺思乘間擾諸部爰命
西北兩路兵進剿諸部嚮應雖叛人可計日就縛
而届此嚴冬勞我師旅中宵厪念惄焉不能安寝
撫事抒懷以遣永夕
千軍踰老上五月定伊犁盡撫凖噶(平聲)爾生擒逹瓦齊
成功真太速居盛戒無倪天道滿招損人情利致迷樊
崇降頓悔哱拜志全擕狼子心終野鷹雛飽不棲傷心
緣失楚(伊犁既定阿睦爾撒納覬得為總台吉朕以此人必不可使獨據凖噶爾因兮封四衛拉特為)
(四汗彼遂萌叛志)嫌畏已連氐(阿睦爾撒納初叛包沁等二三小部望風疑畏為所煽動旋為)
(官兵所殱)烏合知難固蠻封况各提(阿睦爾撒納叛無所歸有謂欲奔哈薩克布魯)
(特者諸部稔知叛人反覆多詐當必不為所容)王師因示討義問豈應稽念彼
荷戈者仍吟擊鼓兮雪山經岨峿鐵甲卧寒凄為此心
常惻寧能樂獨禔馳書憐驛馬問夜逹晨雞露布重殷
佇永清綏狄鞮
書無逸口占
自塞外迴鑾尚未至御園政務稍暇欲一駐蹕便
遊萬夀玉泉諸勝命閣部本章及軍營奏報到即
呈進其庶事引見俟回宫再理乃偶感寒兩日齋
中避風書無逸遣暇率成是詩
合是勤勞人偷閒擬三日閉戶養微疴懴悔書無逸
冬至
南郊
南飛金翼影長時
元畤趨承
帝幕垂拱北星辰環紫極被西聲教藉
皇禧捧盈怵惕厪無斁嫌畏披猖致不期(阿睦爾撒納因軍營大臣)
(發其逆跡懼誅思遁而將軍等不能遵朕指示即時擒戮遂致逃竄正在發兵搜捕)撻伐新俘冀
重佑永寧邊海戢貞師
雪後悦心殿臘日
嘉平瓊島景清妍積瑞凝華靄霽烟剛覺
天膏希邇日果然臘雪慶迎年粥香惟祝農祥應冰戲
還思士氣騫正值伊犁傳悔罪(伊犁宰桑喇嘛回人等初為阿睦爾撒納煽誘)
(生變近乃深知背恩從逆之罪共思擒賊自贖)佇看露布共春旋
歲終
歲終九州牧民榖數胥陳(自乾隆五年命各督撫歲終陳民數榖數因以為例)戶
口欣頻益倉箱艱相(入聲)因遑云幸逢泰益厪衆多貧南
望江鄉遠灾黎正苦辛(今歲江浙復被水灾雖亟加賑恤而窮黎豈免飢寒南望縈情)
(時增惕惻)
除夕
熚&KR0008;雷鳴夜峥嶸歲報除星辰分節始樓閣上燈初欝
壘新懸戶長恩又祭書綺宫多樂事静觀祗如如
御製詩二集卷五十九
