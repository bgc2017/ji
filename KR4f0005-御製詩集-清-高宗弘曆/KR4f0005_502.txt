御製詩餘集卷七
古今體三十六首(丙辰七)
咏荷一律
先荷後瀑乙之夘(每歲駐蹕山莊必有詠荷觀瀑之什上年乙夘則先咏荷後成觀瀑口號)
(二首)前瀑次荷丙此辰(今歲丙辰日前已叠千尺雪二首韻作觀瀑詩兹始詠荷)在彼
開殊值涼燠(上年此間自五月杪至六月中旬總未得雨荷花雖係水芳亦因渴澤遜扵往歲是)
(以詠荷詩内惜其被旱有水中之物亦愁旱何況山田黍與禾之句直至六月廿九日得有透雨後瀑源增盛)
(乃始作觀瀑詩故較詠荷尤遲爾)惟予念總切人民(今歲口外雨暘應候園中瀑水飛流)
(溶演可以騐田間渥潤大利農功遠勝去歲是以心為慶幸本擬簡詠詩篇而覩此膏澤充盈不能不拈毫誌)
(慰予惟念切民依詎徒為聲色摐摐怡耳悅目耶)幾曾興寄聲和色(謂瀑)亦匪娱
圖心與神所詠觀蓮書壁遍(歷年詠荷七言絶句二首書懸齋中檐壁至上年已)
(滿再無隙地可書兹復成七律一章命鎸配硯冊匣之面以誌歲月云)檀裝冊匣命鐫陳
每歲駐蹕山莊塞湖菡萏舒英例有題句書懸觀蓮
所檐壁至上年乙夘四圍已滿因命董誥將歷年之
詩彙書一冊陳之硯左並識明丙辰歸政後可不必
依例題句但予仰蒙
昊眷紀元周甲心願符初今歲元正大廷授璽稱太上
皇帝幸為千古全人而子皇帝掖奉安輿莅斯待獮
情景與每年無異又不可不摛詞以誌千載一時之
盛復成七律一章即鐫冊匣之面明歲来此竟當如
前約簡詠武列君子亦必知予意也御識
孟秋朔日作
昨朝密雨似連隂斷續飄蕭恐作霖都謂山田深始透
獨虞商令膩成沉孟秋報子雲消縷碧宇騰曦氣朗金
豫日繁愁頓生慰慰中惟切惕而欽
喜晴(七月初二日)
農祝有常謠繼晴喜翼朝(北地農家有不怕初一霖只怕初二隂之諺前月廿九日得雨)
(竟日連宵十分深透昨孟秋朔子時豁然開霽今日又復繼晴適協農占大田得資暴曬暑氣全消人欣爽塏然予今早)
(自寅刻即怵惕縈懷直至酉刻夕陽下舂竟日晴定乃敢拈吟誌喜即此亦足徵為君之難耳)寅連酉怵惕
天與日光昭田茂秋暘暴人欣暑氣消夕暉千樹朗乃
敢五言調
出麗正門觀稼作
山莊駐蹕月餘過策馬孟秋出閱禾大勝昨年祈澤况
虔蒙
蒼昊錫恩多與與穗結圖雅什叠叠捷傳近凱歌(今年塞外)
(雨暘時若大田長發滋榮今日乘馬出麗正門沿隄閱視禾黍均已吐穗含苞又幸秋陽暴曬更得顆粒飽綻)
(將來秋收可以豫卜豐稔較之上年祈澤殷心實為大勝倍蓰且連日據和琳永保恒瑞惠齡福寧等各處奏)
(報官兵大獲全勝殱賊無算並擒獲謀逆首惡即日可以成功蕆事楚省南北全境蕩平尤堪欣慰仰沐)
(昊貺優隆感惕莫可言喻)戢武慶農惟戒滿冰淵敬凜敢言佗
立秋(七月初五日)
朔翼均晴朗欣連五日長歷来所希遇方寸敬無遑或
可西成卜仍殷南捷忙(湖南湖北各處軍營前奏屢獲勝仗逼近賊巢而日内和琳收)
(復平隴地方生擒石柳鄧之摺尚未馳到其惠齡擒獲張正謨福寧攻克旗鼓寨及永保恒瑞等追捕棗陽以)
(南逸賊明亮𠞰洗孝感匪黨亦應陸續奏報均尚未至是以月初以米雖天氣霽朗大田可望有收而欣幸之)
(中仍不能不殷殷馳盼也)尾婪申酉熱落日送風涼
澄觀齋
欲出北門必此經(齋在山莊東北隅每出石城東北門必扵此傳餐理政殿内有皇祖)
(御書惠迪吉三字額檐前齋名乃予所題也)傳餐理政合延停去年如是今
如是望捷依然心未寧
翠雲巖
後軒咫尺倚雲巖書勒檐楹周遍咸昨歲已稱應絶筆
(上年廊檐止留餘地一處可以懸詩乙夘題句恰補其空因有年週乙夘乙夘至竟得明年罷咏乎之句今歲)
(仍此拈吟亦自知結習難忘耳)難忘結習重喃喃
瞻禮安遠廟用庚戌年詩韻
塞外諸蒙古佛尊不敬仙(蒙古諸部落俱崇信黃教喇嘛敬佛而不敬仙是以塞外)
(但有佛寺而少道觀)制宜在因地平準(噶爾)建多年(伊犂河北舊有廟曰固爾扎其)
(俗虔奉尊禮制度莊嚴甲扵西域自阿睦爾撒納之叛賊黨肆掠廟遂燬廢迨我師再定伊犂後扵甲申歲規)
(度山莊東北岡阜倣其式建是廟名之曰安遠以梵僧居之習宣唄讃至今已三十三年每歲駐蹕山莊舊藩)
(新部絡繹鱗集咸来瞻仰共增歡喜盖因地制宜闡揚黃教即以寓懷柔遠人之意耳)初尚懷柔
豫(伊犂用兵之始惟大學士傅恒見與朕同然朕亦未敢遽信必能掃穴擒渠刻期耆定其時因新附之厄)
(魯特諸台吉力請興師願為先導而喀爾喀之地又不可以久居錯處莫若用其鋒而以偏師試之故凡禡)
(旗命將之典㮣未舉行乃定議不過二人籌策不過一年兵行不過五月大勲以集既而回部以次戡定五年)
(之間西域盡歸版圖是大臣天佑我大清究非人力也於是圖久安策善後命率兵駐守屯田開墾以佐)
(軍實然屯種扵萬里之外戍守扵殊俗之區是以彼時平定凖噶爾後勒銘伊犂碑文中朕猶未敢自謂計之)
(得乃竟蒙内地上天慈貺迄今四十餘年潛移默運休養敉寧與臣僕無異信非可以倖得予惟日益兢)
(兢持之以敬遑敢自詡為保大定功才略所致耶)今滋徕叠駢(西陲既定聲教益恢若哈薩克)
(布魯特安集延拔達克山霍罕瑪爾噶朗那木干塔什罕諸部亦相率向化輸忱遣使朝貢至辛夘歲又有土)
(爾扈特全部跋涉萬里而来投誠歸順壬子歲西藏邊外之廓爾喀謝罪獻地雖歸降而實同歸順凡此徕遠)
(之盛真自古罕有倫比然皆非朕始念之所及也)安全幸歸政肫訓永欽然(朕臨)
(御六十年以来寅荷歲元昊蒼篤祜幸付宗祏貽庥中外一家安全熙洽今正傳寶自託得人而身)
(體精神康強如昨若即耽扵逸豫自謂高閒將天下政務民莫一切置之不問悉由子皇帝辦理豈非有負)
(訓天恩予非惟不敢抑且不忍是以猶日孜孜隨時肫俾子皇帝朝夕禀承練習制治咸宜如楚省南北軍)
(營功成已近籌訓機宜南河豐汛漫口指示堵築之法每披摺閱圖動輒移晷不以為勞俾得事協萬全此實)
(朕與子皇帝下逮天下臣民之福子皇帝惟當以予之心為心兢惕欽承綏徕懷遠則我國家億禩丕基益慶)
(延扵有永矣)
江南河道總督蘭第錫奏報豐汛六堡黃河隄工
漫溢詩以誌事
十年幸慶晏平瀾(自五十二年六月睢州十三堡漫口合龍後今已閱十年河工平善無事)
豐汛驚聞有漫灘(據蘭第錫奏江南豐汛黃河扵六月十八日陡長水五尺餘普面漫灘十)
(九日夜風狂雨驟河溜擁高數尺由六堡舊圈埝漫過大隄坐蟄口門塌寬五十丈掣動大溜正河尚有四五)
(分即趕緊將漫口盤頭裹護築做挑水壩挑溜使歸正河并飭銅沛廳將藺家山壩下引河疏通俾水由荆山)
(橋水線河串入駱馬湖由六塘河歸海現在時屆立秋高梁遍地成熟趕備稭料晝夜進占堵閉等語聞之深)
(為廑念)六堡舊圈湧急溜大隄坐蟄奪洪湍河臣惶懼教
勤治(蘭第錫以疎扵防範自請治罪念因暴漲所致不加責備俟堵築事竣後核其功過再降諭旨並諭)
(蘇凌阿由潁州速回工次會同蘭第錫督率辦理又傳諭康基田自山東馳赴一同酌商妥辦以期迅速合龍)
已德失疎肯自寬堤籲合龍在宣築(河工堵辦漫口不外宣洩堵築二事)
(蘭第錫初次所進河圖未免草率形勢不符因扵續進圖内將硃筆畫記指示在大堤坐灣之處向東開挖引)
(河一道引水東注歸入正河并諭將引河之尾加寬使之暢注俾漫口不致喫重易扵下埽鑲築並發去藏香)
(交該督等虔誠叩禱閉河神默佑若能於霜降以前早得堵合龍曷勝欽願)災區命急恤民
安(漫水下注豐沛二縣城鄉居民被浸實堪憫惻因命該督撫速行察看賑卹不惜帑金毋令一夫失所其)
(下游山東曹單地方亦馳諭玉德詳勘撫綏務期實惠同霑以示軫恤)
雨(七月初九日)
正值末庚暑欣符十日期(昨初七日入末伏溯自前月廿九日得雨十分深透至今)
(恰符十日之期適獲甘膏允占時若)八時霈疎密(今日丑正起至夘初止雨勢疎密相間已刻後)
(雨復時作時止迨酉方晴凡閱八時之久入土約三寸餘現在禾黍正當結穗升漿之際一切菜蔬蕎豆亦望)
(繼霑滋潤得此甘霖實属有禆且日来秋暑頗盛雨後頓覺清涼尤堪慰喜)三寸渥淋漓禾
黍結穗飽菜蕎發穎滋夕陽欣快霽(日来雖切望雨又恐太過成霖兩念)
(兼縈為之弗釋直至夕陽朗照心始快然感荷昊慈益深寅惕)
天眷惕增寅
敞晴齋漫題
望雨来斯題每悶喜晴至此句多佳(辛巳七月是齋搆得恰值快雨新霽)
(因題詩以落其成有適来欣霽景便與勒新名之句至今已三十六年嗣是每歲来斯必有題句大率晴久望)
(霖否則連隂盼霽若雨暘應候亦多有誌喜之句雖憂喜無定莫非為民繾念也)一心莫定吾
哂我四壁不知彼自齋今歲七言誠復異(今歲自五月廿四日至山)
(莊以来已幾兩月屢獲甘霖旋欣快霽較之上年遠勝目前秋禾芃遂豐稔可期本擬簡咏詩篇今日天宇晴)
(佳扵禾黍暴曬尤宜偶憩斯齋循名適協又不能不拈毫一抒懷抱耳)夏秋兩月幸無乖
謂宜當境適意矣待捷經年更切懷(以現在雨暘而論可謂時若理宜快)
(意欣懷惟𠞰辦湖南逆苗自上年二月至今已經歲半有餘之久雖昨據和琳奏日内即可收復平隴地方擒)
(獲石柳鄧正法大功全蕆乃又閱數日未見馳奏即湖北𠞰捕邪教逆匪各處軍營雖屢報得勝殺賊甚多不)
(難蕆事但又隔數日而擒逆俘首之信亦尚未至切盼尤甚)
廣東總督朱珪報早稻收成八分有餘詩以誌慰
收報西成南北異誠緣早晚本殊方(南北寒煖不同收成因有遲早是以)
(奏報亦分先後廣東地氣極炎六月中早稻已收故先奏至)即看稻熟登下稔(據朱珪奏)
(收成九分有餘者崖州九分者新興等四縣八分有餘者龍門等十九州縣八分者南海等五十七州縣及南)
(澳一廳七分有餘者仁化等五縣七分者歸善等二縣六分有餘者大埔等二縣總計通省早稻收成實共八)
(分有餘可稱下稔亦堪慰念)已是今秋第一祥九㝢關惟衣與食寸
衷禱在雨和暘遇佳豈不因民慰慰少憂多亦固當(今歲)
(各直省及口以外地方無不雨澤調勻秋收可望豐稔誠足為民慶慰帷因𠞰捕湖南逆苖湖北邪教雖各處)
(大功均屆垂成即可蕆事而喜音尚未逓到且又有堵築豐汛漫口之事不能不深縈盼殊覺憂多慰少然在)
(予仰荷冀當得惟)(上蒼厚眷自古稀逢即此不能去憂亦所鴻慈垂佑軍務河工俱速告竣該處民)
(生咸得休息是所虔籲耳)
夜雨朝晴
夜雨朝晴惬塞垣佳哉農務合謠言(農家向有夜雨朝晴滿斗滿升之語)
(目前禾黍均已結穗得此好雨霑濡秋暘暴曬子粒當更加飽綻矣)言之雖易却難遇利
以得滋更藉暄適可坻京卜秋熟例看鐙火慶中元(七月)
(十五日道經謂之中元節釋家扵此日為盂蘭盆會每歲是日例扵山莊湖内放水鐙昨日未刻以前微雨時)
(作時止至申酉間閣隂未落竟得舉鐙火慶節亥刻後復密雨幾三寸餘今早天宇澄霽晴旭曈曨實為順適)
如斯順遂宜怡豫盼捷心殷刻更煩
直隷總督梁肯堂報秋禾江西巡撫陳淮報早稻
皆約收成九分有餘詩以誌慰
昨日剛欣粤東疏一朝報到兩疆書畿南江右均中熟
早稻秋禾率九餘(據梁肯堂奏直隸秋禾約收十分者宛平等三十三州縣九分有餘者霸)
(州等三十五廳州縣九分者保定等三十三州縣八分有餘者大城等二十州縣八分者永清等十七州縣七)
(分有餘者晉州等三州縣七分者寧河等八縣總計通省秋禾約收九分有餘又陳淮奏江西早稻約收十分)
(者寧州等二十八廳州縣九分者南昌等五十一廳州縣總計通省早稻約收亦九分有餘)自幸何
修能遇矣更思那謹以承諸
天恩今歲頻繁慶歸禪庶幾未失歟
即事
乾州淨𠞰當陽復(上年二月逆苗石三保滋事搶劫乾州嗣經官兵𠞰克柳夯後餘賊竄入)
(平隴而平隴與乾州相近但西南兩面無路必得先抵乾州方可進𢷬六月十四五等日和琳督率大兵連克)
(失雲山黃連坡晒榖坡賊卡六七十處殱賊六七百人直抵乾州𠞰洗收復俟布置大局即前進平隴擒獲石)
(柳鄧苗疆可以全定矣至湖北當陽賊首楊起元斬馘後餘衆又推陳德本為首據城抗拒六月底官兵攻破)
(東門入城殺賊五六百人賊退守城心高墻大屋内並據龜背山為負嵎計七月十二日舒亮等帶兵奮勇焚)
(燬房屋四百餘間鎗箭斃賊二千餘斬馘生擒三千餘當陽全城收復自石三保被擒解来正法乾州當陽俱)
(已平定椘省南北逆匪益形窮蹙)南逆(謂逆苖)北邪(謂邪教)勢已孤平隴灌
灣當繼靖(續據和琳奏平隴賊巢夥黨尚多必須先將河溪一路官兵會合然後迅𢷬平隴現在督)
(同額勒登保等分兵疏通道路搜捕前進可以指日蕆事又惠齡𠞰辦灌灣腦邪教節次攻得鄭家坪野猪池)
(諸賊卡殺賊無算六月二十日成德文圖各帶兵埋㐲惠齡督兵直撲賊巢賊匪五六百人衝出盡為官兵所)
(戮又破楊樹埫青草窩二卡賊寨所餘無幾張正謨已萬分窮迫不難一鼓殱擒矣)梓山旗鼓逮
全俘(先是湖北鄖陽保康等縣邪教竊發經恒瑞永保等帶兵𠞰洗其零星東竄之賊闌入襄陽呂堰驛)
(一帶該處匪黨應之扵是勅永保為總統命慶成富成德齡帶直隸山東山西勁兵前往將吕堰驛丫兒山棗)
(陽之賊全行𠞰滅而隨州之梓山又有賊屯聚永保等分兵三路截殺甚多並將梓山西南青潭賊衆𠞰盡即)
(乘勝追至龍門山賊匪已竄往紅土山藏匿永保等繞道截其竄路再行合兵𠞰擊即可全行廓清並聞邪教)
(首劉之協姚之富已逃往鍾祥賊營明亮𠞰盡孝感逆賊後已帶兵就近前往鍾祥諒必大勝即日永保等追)
(𠞰到彼想劉之協等斷不能漏網矣至来鳳之旗鼓寨屯聚賊匪不下萬人前經孫士毅福寧兩面夾攻痛殺)
(賊匪焚燒屯穀營柵甚多嗣福寧偵知首逆胡正中逸出擒獲磔死餘賊遂分列三營以為犄角七月初五日)
(福寧觀成帶兵夾攻將大木城全行燒燬殺賊萬計尚餘賊酋田谷敦另紥小寨苟延殘喘更不難計日全俘)
(矣)去年今歲時久矣燬屋奪糧民困乎三免正供期渥
卹(湖南湖北被逆苗邪教蹂躪之處深可憐憫卑經降旨將本年錢糧分别蠲免並念未被賊氛地方亦有)
(運糧過兵之事復將明歲應徵正供一體全蠲但今年正當恩詔輪免之期又諭部臣以次逓推至後年蠲免)
(總期民食有資不致一夫失所以示優卹)楚方遙望尚慙吾
登四面雲山亭子作歌
一歲一登不為頻四壁泐題亦已滿太上就閒合罷吟
既已来臨那默返今較昨秋幸時若(今歲五月廿四日至此是日即得甘)
(澤以後間數日即得雨並不嫌多即晴霽數日亦非乾旱且多夜雨朝晴農占協吉大田得資暴曬豐穫可期)
(以視昨夏盼雨殷懷直至七月望日始得渥&KR0584;實遠勝倍蓰矣)雨不嫌多晴非旱山田
騁望可卜豐北省率然西成亶咄哉言失愁正多切盼
捷音難刻緩
山東巡撫玉德奏報秋禾收成九分有餘詩以誌
慰
京畿江右九分餘(日前直隸總督梁肯堂報秋禾江西巡撫陳淮報早稻皆收成九分有餘)
山左兹稱復似諸(兹玉德奏自省起程前往單縣查勘漫水情形沿途目擊秋稼如雲農民)
(築場治圃漸次刈割據藩司彙報濟南泰安武定兖州沂州青州萊州等七府属各約收十分東昌登州臨清)
(濟寧等四府州属各約收九分有餘至曹州府属除單縣附近江南各村莊低地間有被淹之處不過一隅其)
(餘成熟地畝同菏澤等十州縣亦約收九分有餘合計通省收成九分有餘現在糧價平減民情悦豫覽奏為)
(之欣慰)如此頻繁恩沐
昊自詢兢業曷承予昨方優澤大田溉今利快晴晚種
鋤(昨廿四夜丑刻雨作疎密相間至廿五日午後開霽極為優渥大田更資灌溉今日秋暘晶朗不特禾黍)
(將屆收穫得此暄暴益資飽綻其晚種之蕎豆菜蔬亦俱得利益實徵農慶惟日来盼望椘省南北擒獲逆首)
(捷音甚切慰念之中仍不能不怲怲繾系耳)惟是慰中仍怲怲即應捷至尚
何徐
八月朔日作
昨宵渥雨朔朝晴吉兆宜暘曉旭晶禾黍山田穗增飽
蕎蔬村圃秀滋榮虔祈如願碧天朗幸值佳符夕照明
歸政敢忘康食念惕乾惟是祝西成
署四川總督福寧四川將軍觀成奏攻克旗鼓寨
全行蕩平詩以誌慰
老臣旗鼓攻邪教功逮垂成沒可憐署督將軍勤繼勣
川兵屯土力同宣(上年貴州苗匪滋事之始闌入四川邊境秀山地方署四川總督大學士)
(孫士毅聞信即帶兵前往𠞰辦自和琳與福康安會兵由黔入楚後孫士毅即駐劄平塊防守後路今夏聞湖)
(北來鳳縣一帶有邪教滋擾孫士毅就近督兵將小坳茶園溪之賊𠞰破餘賊竄據旗鼓寨死守續經增調四)
(川屯練土兵協𠞰功屆垂成不意孫士毅年老積勞成疾竟至不起深可憐憫其時福寧在紅岩堡駐劄並未)
(將孫士毅所帶川兵自行統領辦理因馳諭訓飭即命署理四川督篆並勑將軍觀成在平塊速行馳赴軍前)
(與福寧為夾攻旗鼓寨之計嗣據福寧觀成奏帶領屯土川兵分路會𠞰將旗鼓寨賊人大木城全行燒燬痛)
(殱賊匪萬計擒獲首逆胡正中等止餘賊首田谷敦等逃竄另紥小木城扵高磡之上以圖苟延殘喘)萬
餘賊匪猶抗禦十者雄強竟破堅(兹據福寧觀成馳奏七月十一等日率同)
(諸神保慶漙等帶屯土官兵鄉勇四面攻打賊匪尚有萬餘自知必死捨命抵禦十六日催兵進擊自寅至未)
(奮勇𠞰殺當有把總孫應奉兵丁宋吉如等十人鼓勇先登抛擲火彈乘勢砍開木城躍入福寧觀成督催兵)
(勇一擁而進殺賊無算維時火燄四騰房屋茅棚同時並燬立將小木城内子城二道砍開頃刻間將三重賊)
(巢全行焚燬淨盡)獲首𠞰羣西路淨(官兵既將賊匪小木城攻破紛紛竄出諸神保帶領)
(弁兵將首逆田谷敦及胡正中之師唐貴並賊目謝伯榮等八人最為兇惡之犯全行擒獲又生擒餘賊二千)
(餘人其斃扵鎗箭刀矛及焚燒者積尸遍地互相枕藉所有旗鼓寨全行蕩洗扵是湖北西境来鳳一帶賊氛)
(淨掃無餘矣因降旨嘉賚福寧觀成並加錫宫保銜其奮勇出力弁兵分别優擢賚賜以示鼓勵)竚鍾
祥掃大功全(湖北各處邪教賊匪節次已將鄖陽襄陽孝感當陽来鳳之賊𠞰洗廓清現在永保)
(恒瑞等統率大兵前赴鍾祥與明亮舒亮等四面會𠞰自可全數殄滅將首逆劉之協姚之富等擒獲正法其)
(灌灣腦之張正謨止餘數處卡隘亦萬分窮迫不難指日蕩平而福寧觀成等之兵現已移𠞰瑯坪賊匪林之)
(華諒亦即可擒𠞰盡淨此時大功已成十之八九佇接和琳攻克平隴生擒石柳鄧喜責則楚省南北全行平)
(定仰蒙外又昊貺予十全武功之贏一勣矣)
獲鹿
園中獲鹿亦其常望九精神喜尚強手熟發機酌遲疾
(山莊内畜鹿甚多任其孳生遊息與木蘭無異每歲駐蹕山莊至秋月鹿肥之時輒御火鎗殪取分頒侍從大)
(臣及蒙古王公歲以為常今予年已望九仰蒙自幼昊穹眷佑精神強固仍扵幾暇即鹿偶發即中盖年)
(夙習諳熟是以得心應手扵發機遲疾卙酌得宜)眼明星斗辨毫芒(發鎗標指全以星斗)
(為準予幸目力精審不異昔年每視斗發機遠近無異多能命中)萬幾絜矩豈異此一
意在專却忌忙蒙古王公普分賜不殊炙野木蘭嘗(向年)
(木蘭行圍時每親射麅鹿野炙頒賜今於御園得鹿分賜普令飫嘗仍與向年木蘭相似咸以予夀近期頤康)
(強行健無不共深歡慶)
大學士阿桂八十夀辰詩以賜之
黃髮未曾更鮐背廿年於是掌絲綸試看信史今兮古
幸我斯時君與臣耳重目明(阿桂自丙申入閣至今已二十年雖兩耳重聽而目)
(力尚能閱小字奏章部牘無礙佐理機政)政何礙前功後業福猶申(西師之役阿桂)
(即以侍郎参贊軍營後為將軍平定兩金川晉公爵至臺灣廓爾喀用兵並以軍機大臣居中隨侍辦理四次)
(功成繪像紫光閣功崇福厚遠超史冊所紀)相期矻矻慢言老七字促成賚
夀辰
張宏秋山觀瀑
紅桕蒼松秋未寒溪橋卓杖眄層巒斯人深識畫圖趣
飛瀑無聲祇合觀
詠獵騎玉韘
巧匠呈新樣韘鐫獵騎圖嘉其寓習武殊彼祇追娱原
兔將聯中臂鷹如可呼殷勤玉人意老矣略慙吾
河南巡撫景安奏報秋禾約收八分有餘詩以誌
慰
京畿齊郡胥中稔(前據直隷總督梁肯堂山東巡撫玉德各報秋禾收成俱九分有餘可稱)
(中稔)正待豫疆收疏呈兹喜報来秋熟約亦稱通属八分
贏(景安奏豫省春夏以来甘霖叠沛大河南北普被優霑卑晚秋未一律暢茂成熟通省一百八廳州縣内)
(約收十分者南陽等十三州縣九分者通許等七縣八分有餘者祥符等二十六州縣八分者尉氏等四十二)
(廳州縣七分有餘者商邱等十九縣又永城縣因洪溝河漫溢除被水村莊數處外亦尚約收七分有餘通省)
(合計約收八分有餘覽奏為之欣慰)河南河北雨暘若民食民衣老幼亨
極力驅除邪賊淨(五月内湖北邪教滋擾椘豫交界焚掠吕堰驛地方景安聞信即帶兵馳)
(往𠞰捕並扵南陽新野一帶嚴密設卡防範堵截賊匪雖屯聚抗拒而未能蔓延後命慶成富成德齡等帶領)
(直隸山東山西三省官兵分路進𠞰賊匪逃竄嗣永保恒瑞等帶兵會合夾擊遂將河南境内雙溝水台倉台)
(丫兒山諸處之賊全行洗除盡淨其零星邪教匪徒謀欲起應者亦為景安搜捕正法無遺民情安堵地方寧)
(謐今年河南麥收八分有餘民食本属充裕兹秋禾又得中豐閭閻自必益形樂利矣)幸同黎赤
慶安平
中秋日作
端正年年接夀日山莊行慶不嫌頻慙躬待捷似乙夘
(上年乙夘福康安和琳𠞰辦苗匪擬扵萬夀節前將逆首吳半生等擒獲報捷因賊衆恃其險峻負嵎抗拒且)
(值雨水甚大不能不稍延時日是以中秋日作有底遲捷報悶人情之句今荏苒又閱一年已將吳半生石三)
(保先後擒獲解京正法而數日前據和琳奏官兵已攻克平隴門戶大功指日告成想此際已直抵平隴賊巢)
(生俘石柳鄧喜報諒在途次盼捷心殷竟與上年情景相似)喜子承庥拜丙辰(予仰蒙)
(嗣昊春在位周甲今歲丙辰元旦大廷授璽心願符初子皇帝掖奉安輿莅駐山莊避暑與常年無異子不)
(忍自暇自逸訓政籌幾亦仍如疇昔十三日萬夀慶節御澹泊敬誠殿寶座子皇帝躬率扈從之皇子皇孫王)
(公及蒙古王公台吉大臣官員等虔申九拜臚歡祝嘏中外一家真自古以来史策所罕有念此嘉祥允宜欣)
(喜然予寸衷慚感惟覺倍切兢兢耳)若喜若慚自憐獨曰今曰古鮮同臻
晚昇玉魄團圞照瓜節宜晴謝惠申
即事
齊左報来(七月下旬山東巡撫王德奏到山東通省秋收合計九分有餘)晉右繼(兹八月十)
(六日據山西巡撫蔣兆奎奏到晉省太原等九府遼州等十直隸州并所属各廳州縣及歸綏道所属各廳本)
(年渥澤頻霑秋禾現在漸次成熟約收十分者祁縣等十七廳州縣九分有餘者陽曲等二十六州縣九分者)
(榆次等三十一州縣八分有餘者鄉寧等二十四廳州縣八分者應州等十二廳州縣合計通省秋禾約收九)
(分有餘農民歡悅共慶豐亨等語)秋收皆約九分餘湖南為近(十二日湖南奏)
(到)廣西遠(十七日廣西奏到湖湖南視廣西道里較近八月十二日先據南巡撫姜晟奏到該省)
(各属早稻均已收成十分者湘隂等五州縣九分有餘者長沙等十七州縣九分者醴陵等十五州縣八分有)
(餘者零陵等十四州縣八分者東安等二十廳州縣内如附近苗疆辰州府属之瀘溪縣鳳皇廳沅州府属之)
(麻陽縣永順府属之永順保靖二縣上年曾被苗匪蹂躪之處現已廓清復業民戶俱得乘時耕作一律有收)
(除間有苖疆尚未復業不及百分之一外其餘牽算實在收成八分有餘新糧入市米穀價值平減民情歡忭)
(又月之十七日續據廣西巡撫成林奏到該省漢土各属氣候不同早晚禾稻隨宜播種兹屆成熟之時核查)
(漢属内收成九分者臨桂等十八州縣八分者陽朔等四十州縣土属内收成九分者萬承等十二土州縣司)
(八分者忠州等十八土州縣司合計通省漢土各属早稻收成實共八分有餘二省同登中稔民食充盈覽奏)
(深堪慰幸)中稔同登一日書何處非民非赤子所關曰食曰
衣予西成都大今年好望捷獨慙刻切諸
夜雨(廿一日)
山田夜雨繼前日(十九日亦微雨)體察農功頗合期禾黍已登
無慮過蕎蔬在野實含滋垂檐淅瀝如聞瀑收宇晴明
願若時七字不眠率命筆却欣秋麥種偏宜
喜晴
夜雨既優喜曉晴今年晴雨太如情雖然歸政仍勤政
特繾苗兵及楚兵均已近臨逮𠞰穴奈何大捷未傳旌
山莊返蹕盤旋待念似昨秋愧益生
襍記
湖北近而湖南遠報收南先(去聲)北却遲都稱八分亦民
幸(湖南遠於湖北而氣候較暖收成亦早是以先扵月之十二日據姜晟奏到通省早稻約收八分有餘)
幸中輕重牽吾思南惟苗亂兹逮定北乃邪教為民疵
其幸未被邪害者迺遭潦害民披離(前據畢沅奏今年湖北五六月内大)
(雨時行上游巴江水發兼之漢江同時並漲宣洩不及以致潛江沔陽天門漢江等四州縣沿江一帶隄堰被)
(刷民田廬舍多有淹浸此四州縣地方幸而未經邪教擾害乃又被水成災情殊可憫節次降旨並撥運部帑)
(二百萬兩申諭畢沅等實力撫綏優加賑卹豫免三年正供毋令一夫失所以示軫念)是均吾過
失調燮愧不可言愁何辭早稻八分濟民食(兹據湖北巡撫汪新)
(奏湖北十府一直隸州所属各州縣境除被邪教賊匪滋擾被水淹浸及不産卑稻之應山等六縣外農民俱)
(各服曰力穡仍慶有秋自交七月以来早禾先已刈穫晚禾亦可次第登場約計早稻收成九分者江夏等三)
(縣八分有餘者黃岡等三縣八分者咸寧等五十州縣七分有餘者潛江等四縣七分者棗陽等二縣合計通)
(省收成約有八分楚北地本上腴性宜早稻是以大田蒔插為多農民望歲之心較之中晚二禾尤為殷切目)
(下幸獲有收糧價平減共慶盈寧即被賊被水之區亦藉得販運流通民食頗資接濟等語)那能言
慰聊記詞
浙江巡撫吉慶報早稻收成分數江蘇巡撫費淳
奏夏秋田禾情形詩以誌事
兩浙有收率無歉(吉慶奏浙江省今年四五月間晴雨調勻各屬所種早禾均各暢茂現已)
(陸續成熟先後稟報八分有餘者寧波一府属八分者杭州紹興台州金華衢州嚴州温州七府属七分有餘)
(者處州一府属統計各府早稻收成實有八分其杭州府属之錢塘等三縣暨嘉興湖州二府属地勢較低向)
(係種植晚禾現亦青葱長發農民共深歡忭等語)下江南稔北多霖(據費淳奏因馳赴豐)
(沛查賑察看經過沿途地方詢及居民俱稱七月中旬以後至八月初旬江以南之蘇州松江常州鎮江太倉)
(五府州屬及江以北之江寧揚州通州三府州屬三旬之中晴雨得宜秋收可期豐稔惟近北之淮安徐州海)
(州三府州地方本因積雨過多兼之黃水下注窪地不免被浸現在惟徐州糧價稍增餘俱平減民情安帖等)
(語)曰愁(謂蘇)曰慰(謂淅)紛吾慮慰易忘之愁轉深(披閱吉慶報豐之摺)
(固堪欣慰而費淳奏江北三府州属雨水過多又不能不深愁繾節經諭令費淳實力賑撫地方不可諱飾務)
(使小民共霑實惠並申諭蘇凌阿蘭第錫等上緊堵築豐汛六堡漫口惟望此後天氣晴霽積水日消俾開挑)
(引河速成扵霜降以前早得合龍工竣河復故道地土涸出庶可趕種秋麥予心始得慰藉耳)
和琳奏攻克後坡新寨等處擒獲逆苗目石代噶
福寧奏攻克指甲坡山梁擒獲邪教賊目楊子
敖弟兄詩以誌事
正慮仍當望捷迴略欣二處捷音来雖然未獲逆之首
却已生擒助者魁(自五月下旬駐蹕山莊以来已逾三月每日籌辦楚省南北軍務雖湖南)
(已將逆苗首石三保生擒解来正法而大兵尚未直抵平隴擒獲逆首石柳鄧其湖北鄖陽當陽襄陽孝感来)
(鳳諸處雖已平定而鍾祥及榔坪灌灣腦尚未收復明早即當旋蹕正在殷盼喜音適和琳福寧捷信同時報)
(到據和琳奏自攻克捧風坳強虎哨兩處後已得平隴緊要門戶據降苗等僉稱石柳鄧被官兵圍攻日緊令)
(賊目石代噶糾聚匪黨扵後路滋擾為牽掣大兵之計石代噶者與石柳鄧首先起事肆擾川黔交界地方自)
(官兵𠞰洗大塘汛後該犯即同石柳鄧逃至黃瓜寨到處抗拒實為第一罪犯兹扵八月十二三等日總兵袁)
(國璜報稱密派熟悉苖地之鄉勇及降苗等設法圍截該鎮帶兵扵老旺寨將石代噶擒獲和琳訊供後即將)
(該犯貯扵木籠派員押歷各寨臠割梟示石代噶既擒不特川黔後路去一巨魁即石柳鄧手下又除一助惡)
(逆黨此時相距平隴益近石柳鄧抵死守禦現在設法擒捕想日内不為官兵生俘即為降苗縛獻苖疆之事)
(即可指顧全定)旗鼓渠搜弟兄兩甲坡勇賴弁兵材(同日據福寧觀成奏)
(来鳳旗鼓寨賊首胡正中田谷敦等均經擒獲正法尚有楊子敖楊子林弟兄亦係邪教緊要賊目屯聚指甲)
(坡山梁隨派總兵諸神保帶兵圍住福寧觀成扵八月十一日督率將弁及屯土兵勇分為四路奮勇𠞰殺賊)
(目楊子敖楊子林正欲覓路竄逸把總虎正林兵丁謝福榮彭光鰲奮力追趕將楊子敖二犯砍傷擒獲及餘)
(匪五百餘名奪獲鎗刀數百件該處賊匪洗盡即由宣恩𠞰散屯聚餘匪督兵前赴榔坪𠞰辦林之華等披覽)
(兩次所奏亦堪欣慰而現在湖南平隴咫尺苗匪斷不能他竄大約旋蹕途中馳報喜音即可迎到矣)佇
聞平隴縛兇憝蹕路當披喜疏開
避暑山莊迴蹕至喀喇河屯行宫作
望捷去来三月期(五月十八日啓鑾幸避暑山莊至今日迴蹕往来此地無日不殷盼湖南)
(湖北捷報瞬息流光不覺已閱三月餘矣)流隂睫眼迅如斯雨時暘若誠幸
矣穗滯秉遺親見之(今年口内外晴雨調勻可稱時若前據梁肯堂奏報通省秋收九分)
(有餘今早過廣仁嶺憑覽沿途農家高廩如墉餘糧棲畝而圃菜町蕎亦俱含滋鮮茂實堪欣慰)碧樹
青山賞何有昨年今歲愧增滋迎鑾佇俟擒兇信瞪發
勞(目瞪發勞出楞嚴經)看飛騎馳
惠齡等奏攻克灌灣腦賊巢生擒逆首張正謨等
詩以誌事
蹕路方殷飛騎至行宫駐即捷音来(今早自山莊旋蹕途中引領喜報迎)
(馳方殷盼望乃甫駐行宫即遞到惠齡等攻克灌灣腦生擒逆首張正謨捷奏殊堪愜念)正謨實是
倡亂者閱歲竟能執訊哉(今春二月間有湖北邪教聶傑人等因該省弁兵大半調)
(赴湖南進𠞰苗匪營汛空虚乘機在枝江宜都一帶倡亂焚掠惠齡聞信即帶兵往𠞰擒獲一百五十餘人餘)
(賊竄入灌灣腦山内負嵎抗拒屢經惠齡督兵殺賊無算聶傑人情急自投納命訊出伊子曾拜張宗文為師)
(學習白蓮邪教張宗文之師張正謨實先倡首謀逆脅人入夥聶傑人已解京正法而張正謨恃其地險抵死)
(抗守半年以来官兵設法攻圍計誘痛加𠞰殺將賊卡全行攻破萬分窮蹙八月十七日惠齡選派趫健兵勇)
(五百人各持草束抛擲火彈引透賊人所埋地雷聲振山谷延燒賊卡鹿角惠齡與成德文圖富志那各率將)
(弁兵勇分四路齊進攻克外層賊墻賊匪不能抵禦退入二道墻内官兵即將賊屍填平溝濠前進賊匪紛紛)
(潰散内有賊百餘跪地哀號乞命惠齡令素識張正謨之孟宇寧指認張正謨並助逆之劉洪鐸一併擒獲解)
(京被殺及投水者不下萬計生擒二千餘人奪獲鎗炮刀矛甚多自十七日丑刻至十八日酉刻奮勇攻𠞰全)
(行蕩平不致一名漏網先令成德文圖帶兵二千名前赴榔坪𠞰捕林之華而惠齡將順路涼山屯聚之賊𠞰)
(盡亦即督辦此時官兵聲威大盛各處陸續洗蕩止存鍾祥榔坪之賊兹酋先倡亂之賊已俘其脅從匪徒定)
(即渙散餘一二賊目不難指日全行𠞰滅矣)四面合圍冒險阻一心齊奮迅
霆雷所餘孽指日掃盡湖北民生喜氣恢
入古北口作
初蹕即聞獲首魁(昨廿七日自山莊旋蹕甫至喀喇河屯行宮即得惠齡攻克灌灣腦生擒)
(逆首張正謨之奏)擬擒柳鄧繼音来(前月廿五日和琳奏攻克後坡新寨等處擒獲逆苗)
(目石代噶相距平隴不過十餘里石柳鄧勢已萬分窮迫非為降苗縛獻即為官兵擒獲滿擬一二日内即可)
(續聞和琳喜報今又越三日盼望益為殷切)三朝兹隔古北入方寸仍希驛
信催外塞内畿一律稔崇墉比櫛幾村堆惟殷飛騎途
中接(今歲塞外畿内一律豐收沿途所見農家景象實堪欣悅惟望迴京之前途中即得馳報喜音迎覽)
(楚省南北大功全定仰荷昊恩益深寅盼)望捷去而捷定迴
福建四川雲南各巡撫奏報收成分數詩以誌慰
不緣行路廢批諾北省今秋都大佳(今年北省秋收直隸山東山西俱九)
(分有餘河南八分有餘惟甘肅蘭州寧夏等府属地方以夏秋雨少被旱收成歉薄已命優加賑撫然不過一)
(隅之地北省中除陜西尚未奏到外其餘各省俱属豐稔)閩蜀九分次第報(據姚業奏閩省)
(入夏以来暘雨應時早稻成熟核計通省六十四州縣内除臺灣一縣土性不宜早稻向不種植外其餘各属)
(内收成十分者閩縣等二縣九分有餘者長樂等三十州縣九分者永福等九縣八分有餘者羅源等十縣八)
(分者古田等十二州縣合計通省收成實有九分本年自春麥豐收之後糧價已平兹早稻又得九分新糧上)
(市民食益裕閭閻歡忭倍常等語沛又據英善奏川省五六月間正當禾苗長發之際叠甘霖高下田禾無)
(不一律秀實現在早稻登場晚稻亦次第刈穫詳核各属九分有餘者成都等九府眉州等六直隸州九分者)
(保寧等二府八分有餘者綿州等二直隸州敘永一廳八分者酉陽州石砫等二廳七分有餘者理番等二廳)
(統計通省收成實有九分農民含哺鼓腹共慶豐登景象恬熙地方極為寧謐等語)滇南一賸土
民皆(又據江蘭奏滇南跬步皆山不通舟楫全藉本境産糧充裕庶幾民食有資本年雨勤水足目下節)
(近白露稻榖俱已揚花結實核計蒙化等二十四廳州縣高下田畝收成約有十分武寧等二十一廳州縣低)
(處收成十分高阜收成九分有餘永北等三十一廳州縣高下田畝收成九分有餘思茅等九廳州縣高下收)
(成九分至沿邊三十三土司地方高下稻榖雜糧亦收成九分有餘合計通省秋成約及十分等語披覽三省)
(秋收均屬豐稔實堪欣慰)各疆同慶邀
天眷歷歲希逢惕已懷歸政庶幾符治理子元年幸萬
幾諧
秋麥用題梁肯堂奏報各屬麥收詩韻
去報八分已是幸(今歲三春雨雪優霑滿擬麥收可得上稔乃入夏後雨澤略闕以致顆粒)
(不能飽綻分數減少五月初據梁肯堂奏通省麥收牽算柢有八分幸而尚得下稔自五月以後京畿内外暘)
(雨協候可稱時若直隸奏報秋禾收成十分者竟有三十餘州縣各屬通計之尚得九分有餘兹逥蹕途中欣)
(覽農家禾黍均已登場並見播種秋麥多有出土者農功有慶益仰天貺頻仍倍切欽荷)歸看秋
麥茁秧優農功三月時若閱誠荷
天恩惕路由
御製詩餘集卷七
