御製詩五集卷一
古今體六十四首(甲辰一)
甲辰元旦
自新由昔欽先甲踐阼而今逮五辰臨莅久斯益滋懼
熙和值乃倍生寅穰穰茀禄崇三統濟濟衣冠受萬人
累葉蒙庥誠富庶所思風俗未還醇
元旦試筆
達曙聲聲爆竹喧皇都景物慶滋繁持盈保泰從頭起
課雨量晴切已論昔日謾教思老伴(齊孝賢皇后與予年若在亦當古)
(稀有四視元孫矣)開年且喜得元孫(曾孫奕純完㛰已數年云新歲可得元孫)如蒙
昊眷辰重值快覩吾兒初改元(乾隆元年為丙辰計六十年歸政支幹正周今)
(距歸政尚十一年余亦惟日孜孜以期燕翼䋲承敬迓昊天佑命耳)
古稀天子承
天佑卌九年臨萬國朝肅肅予心惟主敬熙熙物意總
含韶孟春朔旦肇顓頊元載四千仰帝堯(帝堯元載亦甲辰故云)
歲甲朔辰後三日丁寧民事始今朝
詠古銅如意
製古而色潤暈為青綠紅疑傳三代上欲得七情中可
識意期易並思銅者同新年祝如願惟是在綏豐
題周道行歲朝圖
圍爐獻歲聚春齋椒盞辛盤一室皆更有佳朋過略彴
任教稚子鬧庭階柳黃梅白侵尋冶畫意詩情次第排
所喜能傳夫子志老安友信少斯懷
按道行詩有今朝元日試題詩之句後又識癸巳清
和之初坐張氏齋頭寫語殊不倫唐德宗詔謂二月
為中和節盖以二月為春之中時之和尚可乃沈德
潛訛中為清遂以二月為清和傅會割裂於詞義俱
無所取向嘗有詩闢其謬且即以二月為清和亦與
元日題詩義舛惟意取熙恬頗得老安少懷氣象為
可喜耳
降旨加賑湖北陕西二省去歲被災州縣詩以誌
事
初歲恩綸例有施十行應否預疇咨(每年新正加恩展賑諭旨俱於冬月)
(先行降旨詢問被災省分督撫俾查眀覆奏酌量加賑於新正頒發用普春祺)昨年暘雨幸時
若各處溢(水)乾(旱)鮮遇危(昨歲癸夘各省雨暘時若降旨詢問應加恩賑者祇湖北)
(陕西兩省數州縣餘均獲有收無災)縣四濱江湖北潦(上年湖北之黃梅廣濟黃岡江夏四)
(縣因六月間江水盛漲濱江地畆被淹今春正賑已畢青黃不接之時民食拮据因加恩將黃梅䓁四縣被災)
(八九分之極次貧軍民展賑一月俾資餬口其被災較輕地方酌借口糧籽種接濟)府雙近塞陕
西飢(上年陕西榆林綏德二府屬秋禾歉收節經降旨加意撫恤並照乾隆二十四年之例優給賑銀兹)
(正賑已畢民食尚艱因再加恩將榆林□州懷遠府谷神木並綏德州所屬之米脂吳堡䓁處被災極貧戸口)
(展賑四個月次貧展賑兩個月以資接濟其災輕地方酌借口糧籽種分别辦理)雖云厥省百
分一(湖北陕西加賑州縣雖不過該省百分中之一然朕心軫念不忍使之向隅是以再三申諭該督撫)
(率属實力妥辦俾災黎均沾實惠毋致一夫失所)忍向之隅忽若遺軍與民同
加以賑極和次各定其差載申諭令勤董率實惠窮簷
俾受斯
題金廷標雪中三友
梅根與石互糢糊入雪松梢有若無紅是珊而珠隠現
碧為瓐也珮縈紆神来規矩準繩外意寓多聞直諒乎
可惜斯人成古畫徒珍過後自嗤吾
詠嘉靖雕漆福字盒
猶是果園舊製貽增華匠氏騁新竒細雕全冺斧刀蹟
巧寫如贏圖畫披鳳舞龍飛勢夭矯花旉藻蒨挺葳蕤
簇成福字醮壇用却忘乎嵩竊福為
命加賑江寧去歲被水三縣詩以誌事
去歲各省率有秋故少新春加賑旨湖北陕西昨施恩
然惟數縣而已耳(上年各省多獲豐收是以降旨詢問各督撫惟湖北之黃梅廣濟黃岡江)
(夏四縣陕西榆林綏德兩属於新正各加恩展賑)江寧歲前亦問及奏稱三縣
略被水災輕民不致乏食水退地涸種麥矣無庸加賑
酌借種大田即可觀苗薿(江寧亦曾於昨冬降旨詢問據薩載䓁奏惟上元句容丹)
(徒三縣濱江地畆被淹業經分别給賑蠲緩現在地已涸出佈種二麥收成在望母庸展賑䓁語但該處地畝)
(甫涸民食尚艱况新歲蹕路經臨恩施宜渥因降旨將上元䓁三縣無論極次貧民俱加恩展賑兩個月用昭)
(省方行慶加惠黎元至意)否否吾更有後綸於惠寧過勿吝美况值
蹕路所經過宜霑渥澤令民喜三縣無論極次貧率加
兩月賑期俾其令實惠遍閭閻吾將歷觀民色起
上辛
祈榖遣皇子恭代詩以誌事
上辛有事舉
祈年舊恙愈微未復全恐失威儀遣恭代仍虔齋戒益
誠懸(本年正月初五日上辛節或祈榖因上年所患氣滯舊恙微發恐登降儀愆因遣皇六子永瑢)
(恭代行禮仍於齋宫敬謹齋宿屆期親詣大高殿展禮以申誠敬)受
釐惟問蒼生計徹樂弗聞太史絃卌九載疎兩親詣
(臨御四十九年以来寒咳祈年大典無不躬親將事惟乾隆五年以天氣嚴𠻳初愈遣和親王弘畫恭代)
(及今兩次耳)肅居切切省躬愆
題幽蘭玉屏刻甲戌所倣趙孟頫書蘇東坡詩並
刻張照書黃庭外景經詩以誌事
和闐良玉製為屏並寫幽蘭滿意馨倣趙書存當(去聲)泐
句(是卷為甲戌所臨)讀蘇詩過緬礱硎(即用東坡句意)古稀不作蠅頭
字(向每喜作蠅頭細書近以年逾古稀不復作昨秋題夷齊廟四景卷曾試為之目力仍前不資眼鏡並有)
(詩紀事)昔憶與鐫外景經(内府舊存張照細書臨黃庭經扇面並命鈎摹刻於玉屏)三
十年惟消一瞬(甲戌至今甲辰三十年矣)翰緣那復計相形(照書以楷體堪)
(稱端莊雜流麗予書雖不及照而此則倣趙行書體於董其昌䟦趙卷所云全類李北海者亦頗寓神會云)
錢選觀梅圖用舊作此題韻
一稿何妨寫兩姿(是畫與舊有之卷盖出一稿而此更覺筆力遒勁)依然梅鶴
子妻随漫嗤薪積後居上筆趣亦論神會時
近得此卷憶石渠中有相似者命檢之則已入書貯
御書房布景寫情無不脗合而後得者覺筆力紙色
皆勝於前且選詩前卷云月香水影亦不如後卷所
云暗香疎影之穏貼而舉林句因疑前卷未必非贗
鼎然既已成書姑識於此以見予之不固執而賞鑒
之為難也
伊犁馬牛羊
伊犁馬牛羊市之哈薩克初不費金錢估值以布帛布
出回部供(自平定伊犁後每歲馬匹牛羊皆以綢緞布疋市之哈薩克布則新疆回部伯克䓁年例)
(所供布疋解赴伊犁為易換馬牛羊之用)帛則織造織(易馬綢縀令江寧江蘇杭州織造等平價)
(買絲官為織就其丈尺闊狭均照頒定程式官為稽覈俾適實用以示柔惠遠人之意)去非藕絲
脆来匪骨立瘠(向以織造製辦新疆所用綢縀恐希圖省費不能如式㦯如白居易所云藕絲)
(蛛網之弊因命該管官嚴行稽覈俾一例整齊運送伊犁所換哈薩克馬牛羊亦皆臕壮博碩加以伊犁水草)
(豐茂字養蕃息所發布帛與換得牲畜均資實用也)自古馬市患更僕數(上聲)難悉
明則楊繼盛唐則白居易或以直言陳㦯以諷歌責今
胥無其弊而更得其益加以官牧場(謂伊犁之察哈爾錫伯及厄魯特各)
(有官牧場)衆畜日充斥將軍籌久計内地驅絡繹内地復無
藉佳事成扞格(自古邊疆市馬如唐白居易有隂山道之諷明楊繼盛有罷馬市之諫今則不)
(特無其弊而更得其利且伊犁官牧場牲畜蕃滋昨伊犁將軍伊勒圖請酌撥馬三千五百匹牛五千隻解送)
(烏嚕木齊撥用而烏嚕木齊都統眀亮又轉送甘肅以致總督李侍堯復以内地無需請酌留該處口外官屯)
(分派撥補如有餘剰馬匹再行趕送肅州等語奏請是今之易换馬匹轉以内地之有餘而成扞格因諭令該)
(督等酌量分撥妥為安頓毋相推諉並飭軍機大臣詳議將馬匹照李侍堯所奏運赴甘肅撥補營額其牛隻)
(酌令烏嚕木齊一帶及安西玉門燉煌各州縣給與種地民人減價承買嗣後馬匹牛隻於貿易時除酌量彼)
(處應用數目酌留外其餘並令該處兵民以布疋䓁物派官監視公平貿易並傳詢李侍堯從前撥補綠營馬)
(匹統計節省馬價銀若干此後應否照此辦理之處令其詳悉覆奏)然予静思之一利一
弊匿與其如古失何似收今得
題趙黻江山萬里圖
萬里長圖一氣扶濫觴西蜀委東吳晦眀天地難形狀
出沒江山乍有無錢(維善)䟦張(寧)書率疑案趙(黻)名陸(樹聲)
詠混真符眼前紙絹猶不辨紀載由来半是誣
按是圖欵署京口趙黻作紙本長三丈餘所畫烟雲
風雨倏忽變態真得萬里江天之景洵名蹟也卷後
有錢維善張寧陸樹聲諸人題䟦其中疑竇頗多如
錢維善張寧䟦皆明言宋京口趙黻畫而張䟦後又
云不遇達人致毁去其姓氏其所毁者將指錢維善
䟦内之展武某家耶抑指趙黻題款耶如云鑒蔵之
展武某家其有無何足輕重古来名蹟割去題䟦者
甚多奚獨此一人耶若指趙黻則其款固存未毁豈
後人補為者耶又陸樹聲詩云誰將東絹寫成圖此
卷直係紙本萬目共睹又眀言是趙黻畫而云誰或
知款為後人偽作耶此卷舊入石渠寳笈編輯時未
經檢點及此兹幾餘復加展閱見其筆墨精妙因為
題句并辨其訛附識如右以石渠繼鑑寳證之石渠
寳笈書已錄入四庫全書則姑仍其舊云
齋宫即事
昨年夏至
北郊祭今歲上辛
祈榖禋都以微疴闕躬詣(昨歲夏至未克北郊以氣滯舊疾偶作躬親將事今)
(歲上辛齋宫祈榖復因前恙微發均遣皇子恭代仍扵齋戒至期詣大高殿行禮)是因深
疚切心寅雖非耄耋逮望八敢不起居慎養身粘壁吟
題閒歷讀猶希歸政重(去聲)逢辰(乾隆元年為丙辰今歲在甲辰距丙辰歸政之)
(期尚十一年)
詠如意
無所違蘄意所如手持如意更思予魯論自幼曾熟讀
不善莫違應惕諸
擊壤歌題李公麟畫
石渠所蔵擊壤圖云是成自公麟甫雖無名字識歲月
要非他人所能者(叶)白描弗藉施丹青一一神情吐阿
堵或坐或立或旅行嗑然其歌僛然舞侻陋不復事威
儀雖有衣冠亦椎魯寫盡不識不知情作息重看唐代
古卷後䟦者十一家(卷後題䟦有范謐趙昌端居龍石山人楊瑛張以節盧仝菊坡劉烈)
(方欽董鏞凡十一家率皆諛詞也)鄙哉都作頌聲語大禹泣辜時已然
此景後世安能覩
詠宋端石海天旭日硯
海天旭日乍升初爝火珠光耀則虚寄語緯蕭休攫取
驪龍雙眼正晶如
題木刻屏
方壺圓嶠迥滄瀛駕海仍須泛舸行来往仙儔適其適
七籖底用更尋名
右壺嶠仙儔
略彴横溪俯碧漪過溪童子抱琴随水亭不遠喬松下
欲譜泠泠風入時
右松彴攜琴
林間三益稡嘉賓濠濮想中絶點塵應笑世間刀筆吏
不如作者繪精神
右柳坪策杖
詠宣德雕漆五君子盤
滿七除其二在十去以五謂鬼韓文嘲詠君顔詩補圖
中宛其人多難屈指數(顔延之五君詠乃指阮籍嵇康劉伶阮咸向秀又按小學紺珠)
(載五君頋邵諸葛瑾步隲嚴晙張承又徐鉉李昉石熙載王祐李穆亦號五君)要之均為賢姓
字寧煩舉喬松庭院間揖讓翩仙侣遥緬舜之臣安得
為弼輔
題文伯仁姑蘇十景
齋居政事簡新正名蹟摘觀陶冶情却愛五峯圖姑孰
恰如蹕路喜来迎
右洞庭春色
山塘北首峙精藍雲徑仙關夙所諳去弗逾時留弗意
(寓意於物而弗留意於物)慙他月景未曾探
右虎山夜月
城南池館曰滄浪来往官僚駐客装不識彼時似兹否
但看溪樹渺蒼茫
右滄浪清夏
胥門外即胥江帶傍晩歸舟競入城試問忙忙爭渡者
是誰使汝苦勞情
右胥江競渡
崇岡南赴太湖濱平壤梅鋪香雪勻分付韶光略相待
莫教孤負畫中人
右鄧尉觀梅
倚巖俯澗梵王宫阿那石橋有路通誰不曰斯春色好
發硎可識有支公
右支硎春曉
治平寺側石湖垠泌泌清波拍舫脣作者雖圖莊水意
題橋我自愛行春
右石湖秋泛
五色光輝紀宋時至今寳塔尚名遺假如調御許諮議
法屬無為抑有為
右寳塔現瑞
夹河鄽市幾層樓富庶荒涼景不侔設使斯時泊張繼
未能得句也應愁
按張繼楓橋夜泊之作荒凉景也今楓橋寒山寺一
帶兩岸樓居直接閶門富庶莫比大異繼詩景故云
右江村漁火
巡蹕多逢春仲時幾曾積雪見嶔嵜德承真解箇中事
鏤玉裁冰為補之
右靈巖雪霽
新正養性殿
預搆菟裘歸政前新正每以憩臨便迎人佳矣陽和節
屈指待之十一年(寧夀宫為歸政時所居余夙願以八十五歲歸政自今歲甲辰計之尚十)
(一年)去日可知来日近盻時轉覺到時延如云百里半九
十惟是孜孜益勖旃
景祺閣
層閣成扵丙申歲承
歡曾是有詩題(景祺閣在養性殿後丙申新正曾恭奉慈寧侍宴於此是年夏以金川告)
(功復蒙軍阿聖母幸臨宴賚賜膳並於階下紀賜將桂等功臣有差曾有詩恭)新正也
識當言喜舊况思之未免悽
遂初堂書志
堂名早額諸擬備倦勤居又值春當首可能期副予窗
眀曦影曣鼎㶿篆烟舒乾惕仍兹勉
天恩待遂初
題古華軒
庭楸傑峙已生孫蔥鬱其年幾百論以素為華今即古
唘予吟藻得於軒
詠舊綠端石蓬莱道山硯
綠端出舊坑刻作瓊樓嶷額蓬莱道山意寓求仙矣其
上懸雙丸其下湧海水渡者應真輩神通莫可擬用此
非儒乎仙釋何紛委滴露試研朱不能無疑爾
題趙孟頫二羊圖
子昂常畫馬仲信却求羊(用孟頫自識語)三百羣辭富一雙性
具良通靈無不妙拔萃有誰方跪乳畜中獨伊人寓意
長
新正淑清院
曲院久傳名柏松種自眀仙凡一牆隔峭蒨幾峯峥所
喜猶存雪(淑清院為勝朝舊蹟樹石蒼古院名則皇祖御題)偶臨又始正
奎文妙體物果是淑而清
素尚齋
樸斵據峥嶸書筵潔以清覆簷多古樹亞缶亦春英撫
節懷生物言詩契淡情華鐙看在架微愧此循名
千尺雪
望雪經冬迨冬盡溪亭詠擬此番空幸哉臘底霑優澤
責實欣於真假中
歷歲詠書侍臣卷都因西苑寫圖親世年卷尾題已滿
移寫盤山紀甲辰
癸酉秋曾於盤山寫千尺雪卷而命董邦達錢維城
及張宗蒼分寫西苑熱河寒山千尺雪為四卷合匣
蔵其所壬申以後凡西苑千尺雪之作皆書扵董邦
達所畫瀛臺千尺雪卷中兹三十年来拖尾紙已書
滿此後凡有此處即景之句當於御筆盤山千尺雪
卷中書之然總在此匣中也並識緣起如右
雲繪樓口號
施青著粉世間多出岫為峯得似麽融則為霖凝則雪
功深澤物佈天和
題韻古堂
堂因獲古鐘遂以額韻古詎在宫商間典謨
垂訓詁三代尚&KR0832;然唐虞瞠目憮斯民猶斯民順則安
能覩昌黎曾有言罅漏惟苴補
同豫軒口號
同豫由来久額軒初年景物又堪論陡思僻壤窮鄉者
兩字循名未易言
鑑古堂口號
鑑古人人應自勉而其最要在為君雖然言易行不易
差以毫釐千里分
寶月樓
南岸兩層樓城街俯下頭一年登一度新景又新酬曉
月那常遇(寳月樓在瀛臺南每歲春初偶一臨之率值月方上弦是以庚子詩有朝弗逢蟾暮弗至)
(興如寄月望如圓之句)條風已漸柔憑觀燈市鬧百歲帝王州
題勤政殿
勤政為君要此言孰弗知存中外達者以久敬從之察
吏安民際深居獨處時名言憶光武樂此不為疲
蘭室
三閭紉佩原為草後世繪圖乃作花(朱子楚辭辨證謂本草所言蘭似澤)
(蘭今處處有之蕙則自為零陵香大扺古所謂香草必花葉皆香而燥濕不變故可刈而為佩若今所謂蘭蕙)
(其花雖香而葉乃無氣其香雖美而質弱易萎非可刈而佩者也後世祇知重花不知辨葉往往即指建蘭為)
(離騷之蘭宋代以来畫家沿訛不察朱子乃閩人豈不識其土産而反為之辨析如此可以釋從来之惑盖離)
(騷所謂蘭即都梁香陸璣草木疏云蘭為王者香草莖葉皆似澤蘭廣而長節節中赤高四五尺此因詳考方)
(得悉其故即予向年亦未免貴耳食而以訛傳訛也)不是晦翁湛於古至今誰得
識其差
澄懷堂有會
懷者心之藴心惟方寸田弗澄則㦯擾出治那無愆克
己禮斯復從朋道豈全
聖言宜咀嚼(堂額茟也皇祖御)一會一新焉
綺思樓
李仙杜聖無綺語島瘦郊寒自一家鄉膩温柔實當戒
毫釐千里慎其差
虚白室有會
謂白生於虛虛又生自何謂虚能生白白之能由他炙
轂辨難窮無非資淆訛不如坐室中五字聊成哦
植秀軒口號
窗外猗猗竹數竿栽培頗易綠業攅菁莪設以譬樂育
為國之楨獨見難
紫光閣曲宴外藩紀事
外藩曲宴錫初正
皇考垂庥例奉行(曲宴外藩向無此典始自雍正年間皇考以是加賚諸藩聯属中外)
(用示慈惠)西苑御園黃幕張(去聲四自以前皇考時至乾隆二十年每歲宴朝正外)
(藩或於豐澤國或於圓明園皆設大幄次曲宴頒賞)平回定準紫光成(按日下舊聞及春明)
(夢餘錄均載紫光閣之名而蹟難詳考約在豐澤園之北時應宫之南至乾隆二十五年平定伊犁回部因鼎)
(新紫光閣落成圖功臣像於閣上並弆蔵得勝靈纛軍器以誌武成嗣是每歲遂移外藩筵宴於此)百朋
有秩逮遐壤三接無非洽下情百歲熙和逢歲稔(去歲直隸)
(及各省幸獲有秋十二月廿一廿五等日連得臘雪渥澤優霑土膏滋潤於春田最為有益)執規惟
益慎持盈
重華宫茶宴廷臣及内廷翰林等五經萃室聫句
復成二什
春宴紫光閣以旋重華依例賜茶筵彼因偃武外藩惠
此則崇文内翰宣室萃五經剏新詠星聫列宿繼前緣
(每歲茶宴聫句所用二十八人適如列宿之數云)善人報施終無爽夷跖評量
笑馬遷
自壊長城早定論幸傳家學有賢孫格天一德兹何在
辨祖二編今尚存遂與影鐫期永世聚其神會弆文軒
九經治藴五經内共勖尊行豈易言
五經萃室聫句(有序)
彌綸六合羣言所以祖五經模範百王萃美於斯
歸一室粤昔乾開坤闔文眀肇啟夫詩書洎乎月
紀年編禮教隠維於筆削頋金絲孔壁難溯漆書
蝌蚪之遺即石刻鴻都誰傳漢隸龍鸞之舊自鏤
版始長興之世印競麻沙迨校刊盛端拱之年功
精雕造良稱宋槧欵題最擅荆溪名重相臺蔵弆
久歸天禄昔者珍先片羽吉光初現於麟經今兹
數應駢珠象緯相聯扵虎觀九十卷袤延分寸古
香流簡牘之間七八家離合異同精鑒爛雲烟之
蹟爰因秘殿分此後楹薈厥全編都陳一几移貯
依然慎儉位置自爾得宜於是舊帙鱗排新楣額煥
賦詩言志類聚亦以羣分記事成文即小因之見
大影宋鈔而雕梨重付好將萬本流傳較岳刻而
掃葉無譌更予百寮宣賜况復文孫善繼穆然想
肯構之艱大造無私邈矣感長城之寄道原不變
於焉證外王内聖之同文即在兹可以見天理人
心之正乃者年逢開甲春叶先庚踵舊什以拈題
宴重華而賡韻六百載運鍾辰會撫五辰而歲紀
龍光廿八人序協星躔應經星而祥符緯聚咨爾
在公敬事無忘乎日星歲月之省成庶其相悅同
聲交儆扵喜起眀良之盛際
(御製)夀諸梨棗宋雕精鮮覩五經茹彙征祗有相臺曾遍
刻
快於
秘閣遹觀成長興依石工兹肇(王明清揮塵錄後唐明宗命太學博士李)
(鍔書五經刊板於國子監監中印書之始明清家有鍔書五經印本存焉後題長興二年也郎瑛七)
(修類稿印板在唐時少有至五代刻五經後始盛胡應麟引葉少藴云世言雕本始自馮道此不然)
(但監本五經始馮道耳)廣順遴儒勘用程(冊府元龜敕近以編注石經雕刻印)
(板委國學每經差專知業博士儒徒五六人勘讀并註今更於朝官内别差五人充詳勘官太子賓)
(客馬縞太常丞陳觀祠部員外郎兼太常博士叚顒太常博士路航屯田員外郎田敏等朕以五經)
(事大不同諸書雖以委國學差官勘注盖緣文字極多尚恐偶有差悞馬縞以下皆是碩儒各專經)
(業更令詳勘貴必精研廣順三年六月田敏等獻印板九經五經文字九經字樣各二部)穎達
圅存鏤端拱(玉海端拱元年三月司業孔維等奉𠡠校勘孔穎達五經正義百八十卷詔國子監)
(鏤板行之按是為宋板五經之始臣阿桂)孔維職董集膠黌(玉海易則維等四人校勘)
(李說等六人詳勘又再校書亦如之春秋則維等二人校王炳等三人詳校卲世隆再校詩則李覺等五人再)
(校畢道昇等五人詳勘孔維等五人校勘禮記則胡迪等五人校勘紀自成等七人再校李至等詳定咸平二)
(年五經正義始畢)燒泥布鐵昇剏製(經義考江少虞曰布衣畢昇為活板其法用漆泥刻)
(字薄如錢每字為一印火燒令堅先設一鐵板其上以松脂蠟和紙灰之類冐之欲印則以銀範置鐵板上乃)
(密布字滿鐵為一板持就火煬之藥稍鎔則以一平板按其面字平如砥印數十百千本極為神速)崇化
麻沙閩盛行(祝穆方輿勝覽建寧麻沙崇化兩坊産書號為圖書之府)北監匪無譌
脱患(岳珂沿革例經本行於世多矣率以見行監本為宗而不能無訛謬脱略之患盖京師胄監經史多)
(仍五季之舊今故家往往有之實與俗本無大相遠臣三寳)南州又各異同爭(沿革例云)
(紹興初僅取刻板於江南諸州視京師承平監本又相遠甚與潭撫閩蜀諸本互為異同)芸芸疇匹
余于廖草草紛嗤杭蜀京(沿革例世所傳經自監蜀京杭而下有建余氏興國于氏)
(二本稱善廖氏又合諸本參訂為最精于氏音義不列於本文下率隔數葉始一聚見不便尋索且經之與注)
(遺脱滋多余本間不免誤舛要皆不足以言善也)流寓坊顔猶指秀(宋嘉定中珂守嘉興)
(後寓居郡城金陀坊著有金陀稡編臣嵇璜)鑒鐫塾蹟遂留荆(在常州府宜興縣今分設)
(荆溪漢書地理志虞喜曰漢初置荆國以有荆溪在陽羡界為名考一統志珂父霖墓在宜興縣西盖岳氏自)
(南渡後徙常州故家塾以荆溪名)麇凡元本爰橅仿(沿革例今以家塾所蔵唐石刻本晉)
(天福銅板本京師大字舊本紹興初監本見行本蜀大字舊本蜀學重刊大字本中字本又中字有句讀附音)
(本潭州舊本撫州舊本建大字本俞紹卿家本又中字凡四本婺州舊本并興國于氏建余仁仲凡二十本又)
(以越中舊本注疏建本有音釋注疏合二十三本反覆參訂始命良工入梓自信以為盡善)鳩厥老
生偕品評(沿革例與明經老儒分卷校勘視廖氏世綵堂本加詳焉)字注句音例沿
革(沿革例如字畫如注文如音釋如句讀悉循其舊沿革例者珂自述其刻經之總例也凡一卷臣蔡新)
(御製)江河日月道恢宏乾知坤作羣生見方卦圓蓍衆理
呈(易經)堯舜法之為政本
費秦殿也與時更(書經)新周命只秉文德睢在洲兮
鹿食苹(詩經)據事直書魯史舊(臣和珅)備言廣記左邱
盲(春秋)養蒙詳少儀曲禮原始溯元酒太羹(禮記)後學
程朱周邵待(晉王弼注易在宋儒前臣梁國治)終篇彖象卦爻明
(卷末附刻王弼略例有明彖明卦明爻明象四篇周易王注)隸更定出恭王宅
(魯恭王壊孔子宅以廣其居得所蔵古文書以還孔氏蝌蚪書久廢世人無能知者孔安國考注文)
(義定其可知者為隸古定更以竹簡寫之)序發端尊先聖祊(安國書序首稱先君)
(孔子討論墳典斷自唐虞以下訖於周舉其宏綱撮其機要足以垂世立教典謨訓誥誓命之文凡)
(百篇三千之徒並受其義及秦焚書我先人用蕆其書於屋壁尚書孔傳)毛較魯齊
韓獨著(隋經籍志云漢初有魯人申公受詩於浮邱伯作詁訓是為魯詩齊人轅固生亦傳)
(詩是為齊詩燕人韓嬰亦傳詩是為韓詩皆為之傳又有趙人毛萇自云子夏所傳作詁訓傳是為)
(毛詩宋吕祖謙曰四家詩讀異義亦不同以魯齊韓之義尚可見者較之獨毛詩率與經傳合是毛)
(詩之義最得其真臣劉墉)箋申詁訓傳緣鳴(陳振孫謂鄭於諸經皆注獨詩)
(言箋者鄭遵毛學故稱為箋㦯云毛公曾為北海相鄭康成是其郡人因以為敬毛詩鄭箋)步
天行水排如罫朝魄曉星朗若晶(鄭樵謂杜預注如朝月曉星其)
(於星躔地理如羲和之步天如禹之行水春秋杜氏集解)王肅雖翻先輩議
(朱子云王肅議禮必反鄭臣德保)
(御製)考亭曾許好人名(鄭康成是個好人考禮名數大有功此朱子之說禮記鄭注)外
王内聖胥為榘伊古貫今此示衡佔畢小乎繼學大(張子)
(云為天地立心為生民立道為往聖繼絶學為萬世開太平胥於五經是繋讀經者非徒以佔畢為也向於文)
(淵閣記曾及之)
遷流闕矣應
期盈(考書中收蔵印記易書詩禮記曾入晉府易詩書又入陳定徐乾學家至李國夀家有易詩書禮記)
(而無春秋季振宜家有易詩書春秋而無禮記項篤夀家則僅有春秋而無四經是此書當明時已)
(各為部分罕得其全今逢文治始慶合并)橢圜押尾形歧笵(各卷末俱有木)
(印鐫相臺岳氏刻梓荆溪家塾其形或方或圜㦯橢)篆楷分毫畫勒瓊(印字㦯篆)
(或楷或隸)對待宛絺背兩已(木印間有亞字形乃古黻文爾雅注所謂黻文如兩)
(已字相背也臣曹秀先)茹涵想曝腹三庚篇篇左側都標額
(每頁左傍上方刻有篇識如易之乾坤卦書之堯舜典詩之關雎葛覃春秋之隠元年禮記之曲禮)
(檀弓之類最便翻閱)句句中間為點睛(句讀四聲俱各發圈間有與通行本分句)
(不同具見古本之遺)美善再加壓籖軸(臣周煌)寳蔵一已敵球
珩經心鼠蠧四三久(藏禮記者四家春秋者三家)過眼風燈七
八贏(易書詩同經七八家收藏)晉邸舊藩随帶礪(易書詩禮記俱有晉府書)
(畫之印敬德堂圖書印及子子孫孫永寳用圖章案天祿琳瑯宋本書中多有此三印連用者)
(臣福長安)崐山故第伴簮纓(易書詩又有崐山徐氏家藏及乾學之印健菴三印)
李陳欲侈牀連屋(易書詩禮記俱有李國夀印而書又有覃懷李氏圖書疑即圖)
(夀其陳定書印及陳氏世寳印易書詩三經亦皆有之)季項幾誇金滿籯(春秋)
(禮記有季振宜及項篤夀萬卷堂印)經緯星咸煥
東壁(臣董誥)
(御製)雌雄劍必合豐城易書同稡珠和璧詩禮還聫弟與
兄因取春秋通校正(春秋先入内府兹復得岳珂所刻易書詩禮四種比校板式延袤分)
(寸無不脗合)
殆呵丁甲競傳驚人間安得儲瑶玖
什裏真能叶頀韺(題五御製分經詩)韋漆
作師窮窔奥(臣曹文埴)羲文
出治浃埏紘(恭讀神及御製題易經詩中有羲文萬載萃精韋編堅矣今何在之句仰見)
(在作君作師盛德大業具於此御題易經)曰稽謨典皆一貫逓嬗
今明總
至誠(惟謨御製題書經詩云五經無不帝王師切已端典詞我皇上心法治法同符尭舜至於)
(今日明日念兹在兹尤見題書至誠無息與天同運御經)言性言情斯授
達(臣達椿)以南以雅詎徒聲(詩本性情道政事故論語每屢言之皇上)
(御製詩中推原布政之本由於性情之正獨探用人行政之要若南雅不僣則作詩之旨學詩之法)
(闡發獨賅六義之全矣御題詩經)稍窺筆削王綱立或謬毫釐
異說瑩(麟經據事直書而大公至正義旨精深後儒私見臆度紛紛議論如明商輅等撰通)
(鑑續編周禮為之發明張時秦復為廣義矯誣紕繆幾於慢罵無禮特命皇子及軍機大臣等)
(詳閱刪改復示千古兹)(御親加核定並尊王題辭簡端昭題春秋句云誰識宣尼旨)
(廣義毫釐謬實紛振聾昭瞶經通於史矣御題春秋)不可斯須去君子(臣金)
(士松)如行法度逮編氓(樂記云禮樂不可斯須去身程子又謂必有關雎麟趾之)
(意然後可以行周官之法度恭讀身之御題禮記禮樂貫乎天地人斯須不可去諸句而申之)
(以周官法度如行者意在關雎與趾麟盖本身加民禮法即治法也御題禮記)
紫泥抑埴芝封檢(每冊前後鈐寳各二曰寳又古稀天子曰乾隆御覽之冊首鈐)
(寳曰末曰)(天祿繼鑑天祿琳琅)
翠管孚尹露灑莖(翰冠御題五經詩並恭親灑宸於各經之首摹鏤板)迺撤
編
天祿一部(春秋已編入入天祿琳琅兹撤出彙成五經全部將續四經仿照天祿琳琅之)
(書一律装潢以還岳氏之舊臣莊存與)
(御製)仍區慎儉德三楹(昭仁殿後慎儉德三楹分右一楹為五經萃室)重題扁以
揭其要更製記而表此情祖有賢孫岳家幸
國微良將汴基傾(禍為御製記褒岳飛之忠而被宋高宗自壞長城且喜珂)
(之能繼家聲)是君是相一德格稱姪稱臣半壁撐(高宗信秦)
(檜和議檜第中建閣賜額曰一德格天以示君臣同德旋至國勢曰削稱姪稱臣東南半壁漸不能)
(支忘讐御製記中責其信奸洵為誅心之論)割地議堅謀檜卨(臣紀昀)
籲天錄就雪韓彭(珂作籲天辨誣錄白其祖冤昭雪後又作天定錄以紀之)報
施豈爽疎非漏尤怨均蠲陂亦平珂爾紹聞衷款
款(臣彭元瑞)遷偏抱憤語硜硜(司馬遷伯夷列傳舉顔淵盜跖之事謂天之報)
(施善惡㦯有所爽夷齊之死㦯有怨尤見天御製文嘗闢其謬珂為飛孫能紹聞經訓可之報)
(施善人原自不爽而流俗怨尤之見可以胥冺兹御製記末及之樹義有聞天道人心至為廣)
(大)新毋間舊居左个(昭仁殿在書乾清宮左貯天祿琳琅新得四經不)
(入舊目)即未全離邇北甍(春秋雖撤出彙入五經而仍貯昭仁殿後不即不)
(離位置得宜)便
勑照栞剞氏造(臣胡高望)先勤讐對館人令(五經上以岳珂較今殿監)
(本為古士林䍐覯因對仿勑令武英殿書局諸臣詳加讐照刊刻)列眉寫務蠅
頭肖問影鈔憑蟬翼輕(字體影鈔命選善書館員毋使失真)邊論
雙單式俱合(五經式樣俱周圍雙線每頁左上方邊外有標題篇目一仍原刻之舊)
(臣朱珪)
(御製)中殊片隻考宜清(每卷各繫考證凡經傳注中片詞隻字與别本互異皆細加校訂以)
(歸一是)宋元適可證無所(易序卦今本决必有所遇岳本無所字考經解中宋曾穜大易)
(粹言王申子大易輯說王宗傳易傳元吳澄易纂言余琰易集說宋元諸人說皆與岳本合)音義何
須泥(去聲)作亨(大有三爻公用亨于天子音義許庚反通也注疏俱同惟春秋傳作享陸氏既音許)
(庚反訓亨通復云衆家並香兩反作亨獻似亦以享字之義為長今折中定本亦作享亨通之訓不足泥也)
(易經考證)湯誓從其義實妥(湯誓傳戒誓其士衆今本俱作湯字按文義其字為妥)
盤庚判汝韻相縈(盤庚汝爾二字最多而易淆岳本則惟汝衆自作弗靖與蔡傳)
(作爾者不同書經考證)昊旻舛互斷聚訟(昊天疾威陸德眀音義作旻天孔疏)
(以上文有浩浩昊天句眀此亦作昊而以俗作旻為非岳本從孔說蓋據疏以正陸氏之訛耳)雲
漢牽連笑倒綳(雲漢天河也自此至常武六篇宣王之變大雅十八字乃陸德眀音)
(義中語故岳本以圈别之今本皆誤入鄭箋内詩經考證)下訂孟堅詮坐戸
(邲之戰左傳屈蕩戸之戸字與諸本異案漢書王嘉傳坐戸殿門失闌杜注訓止意正合臣童鳳)
(三)旁搜管子闢闌兵(脱扃注扃車上兵蘭諸本並作闌然管子小匡篇入蘭盾)
(鞈革二戟注蘭即所謂蘭錡兵架也蘭字似為有據春秋考證)别臚興國師釃
派(樂記爱者宜歌商至五帝之遺聲也錯簡當在肆直而慈下愛商之遺聲也六字衍文注疏云)
(然興國本依注疏更正節錄附刻於後)遠引物觀教洽瀛(檀弓使子貢問之諸)
(本俱作子路通志堂經解中衛湜集說陳澔集說本亦同考證中引七經考文補遺載宋板本作子)
(貢則岳本確有可據按七經考文乃日本山井鼎所作而物觀補其遺禮記考證)
殿梓比嚴葉掃落(皆武英殿舊刻經史有考證臣阿肅)庫全最博筍
抽萌(四庫全書浩如淵海每書皆考證精博)功深削楮勸農使(珂官淮東)
(統領管内勸農使其詩集曰玉楮詩藁自序引宋人三年刻楮故事)業廣傳薪子墨
卿書手鋪雲光了了(臣彭冠)劂工啄木響丁丁聚珍
板並
敷文德(四庫全書不下萬餘種欲擇其人所䍐覯而足資考鏡者剞劂流傳嘉惠来學而付雕不易因)
(倣宋人活板式鎸木單字計二十五萬餘雖數十百種悉可取給錫名聚珍板御題詩以)
(紀其事用工省而校讐精使海内士子得讀未見之書敷文之盛千古未有)羣玉府
原開
武英
彝訓仰尊三極建(劉勰云三極彝訓其名為經臣嵇承謙)
(御製)菑畬嘉予萬方耕(韓愈詩經訓乃菑畬)細摹紙墨選良印(用仿宣紙)
(刷印三覆而後成紙墨最為精好以備宫庭各處陳設)分置宫庭以暇横頒賜臣
工公汲古(書成頒賜内外諸臣)
守貽子弟世資生既瞻鷺序拜焉受兼聽鴻都觀
者擎(下士恩許刷印通行俾普天子得研經食古之益)口沫手胝曲直
几(臣吳夀昌)夏絃春誦短長檠館編多輯
文淵富(入本朝所纂諸經不下數十部皆四庫全書彙插文淵閣架)徐解重增
修内營(近復通志命增補徐氏堂經解)制協
虞巡岳輯瑞(甲辰新正廿一日典唘蹕伊邇)(書上六舉南廵盛經臣黃軒)世
躋豳頌
夀稱觥(是歲無疆聖夀古稀有四經萬夀允符豳祝詩)服膺輪轉雲天
卦(超程御製雲上于天解理足見傳朱義所不逮易經)企踵橋圜璧水
閎(國學自元明以来辟雍之典未備儀大臣董率創建本年落成用昭盛)(特命禮記)斥
妄属詞遵孔例(申天御製續綱目發眀廣義題辭理人心之正大破謬妄以符)
(孔子春秋之義為前人所未發)(臣論春秋季學錦)開宗行夏
闡王正(正大御製書春秋元年春王正月事議論足使說經家糾紛者息其喙春秋)吐詞
舉足
聖心契
唘讌開韶春氣迎旦會席陳慚戴奪(臣汪如洋)
(御製)時幾歌作佇臯賡昭仁(殿名)仍弗出前目(昭仁殿天祿琳琅各書初)
(定於乾隆甲子年至乙未年復命内廷翰臣等重輯書目此宋版春秋已列目中今弆於昭仁殿後之五經萃)
(室其書目所列尚仍厥舊)養性(齊名在御花園為蔵丙申以後所獲之書以待續入天祿琳琅書目)從
教續後旌(自乙未年纂輯天祿琳琅書目後宋元以来舊板各書續歸内府復得宋板周易程傳朱)
(子周易本義周易傳義大全郭雍大易粹言胡士行尚書詳解毛詩大戴禮禮記二部周禮王與之周禮訂義)
(聶從義三禮圖二部春秋經傳張洽春秋集注蔡模孟子集疏賈昌朝羣經音辨巾箱本九經裴駰史記集解)
(二部兩漢詳節婁機班馬字類張津乾道四眀志列子揚雄法言内經素問通典詳節周髀算經廣韻吳棫韻)
(補吳淑事類賦郭忠恕佩觽錦繡萬花谷徐堅初學記徐陵玉臺新詠昌黎先生集柳先生集權德輿文公詩)
(集盧綸戸部詩集秦觀淮海集臨川集徐積節孝集陸宣公奏議影宋鈔婁機班馬字類朱子楚辭集注六臣)
(注文選二部遼板僧行均龍龕手鑑元板葉時禮經會元陳桎通鑑續編吳兢貞觀政要金史明板六經圖二)
(部熊宇篆文楚騷吕本中童蒙訓頋從義法帖釋文考異二賢詩傳共五十三種縹緗所萃益昭美富)雖
曰崇文非玩物希珍欣撫愧微并
題周璕畫馬
有轡無鞍竟何故畫家寓意試探求應緣熟讀東方傳
權作金門隠者流
詠永樂雕漆賞梅盒
松下曲欄遮孤亭静且嘉風情敲竹葉春信逓梅花鶴
豈烹茶避琴非掛壁斜有僮三兩侍不認是林家
再題李公麟五馬圖
龍眠手寫五馬圖一一驥院之英駿来自于闐或董氊
事擬天馬登歌韻即今哈薩及布魯歲市為常無論萬
(哈薩克每歲驅馬至伊犁以内地綢縀布易之價廉而多得良馬數盈千萬每匹不過三四金伊犁易馬既多)
(該將軍請撥解新疆各城及甘省各營補額且省採買繁費因飭軍機大臣議覆施行布魯特馬亦至葉爾羌)
(喀什噶爾烏什等城交易每三十匹抽稅一匹)愛烏䍐更遠於彼馬高七尺有
八寸五馬之高不足稱(愛烏䍐在拔達山西所進四馬曰超洱驄曰徠遠駵曰月&KR1633;駷)
(曰凌崐白均高逾七尺公麟所畫元祐五馬圖皆當時騏驥院所收高者不過五尺六寸較愛烏䍐四駿不可)
(同年語矣)于思牽来敬以進育之天閑聊備數未如上駟調
習順(上駟院御馬皆蒙古地所産閑習調良向年行圍所乘必用此至哈薩克布魯特馬祗可供行路之)
(用不可御以行圍也)然今老矣逾古稀那似昔年磬控迅展圖自
愧且自憐石火光隂速誠信
題畫舫齋
齋斯畫舫稱曲檻偶臨憑春稚依然凍池虚無礙澄止
行非所計艤泛謝其能總以寓名耳奚論水與冰
古柯庭
庭對古柯每有詩無過枯菀寄之辭豈如落落墀前者
一切都教付不知
奥曠室
書室名奥曠其義實可思譬之人一心方寸萬事為奥
則寸之藴曠則萬之施曠為廓然公奥乃順應基奥而
弗具曠城府深非宜曠設非出奥放蕩安窮其在易有
名言彌蔵互相資斯誠為學方渠寧綴景竒
題快雪堂
湖石為屏曲徑縈過来瀟灑憩軒楹瓊枝瑶巘紛猶積
嫩日條風弗礙晴饒有香芸書未展更無餘暇帖徒呈
喜他兩字題堂後歲歲祥霙不負名
御製詩五集卷一
