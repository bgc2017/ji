御製詩三集卷七十四
古今體一百四十三首(戊子六)
即事
昨夜雨如霔既霑既足佳曉来雲𣪚宇午卓日臨階霽
景暢宜目農功悅滿懷天中豈虚度(是日端陽以齋居不陳節事)志
慰得虔齋
題静怡軒
惟静致心怡怡非静所知詎因耳目適要在雨暘時松
籟輕含爽花珠馥綴滋休言萬幾暇益勵九歌思
敬勝齋
中禁此精廬寧惟容膝餘省心惕白日切已奉丹書暎
砌榴花放插門蒲葉舒齋居屏宴賞摘句興堪攄
碧琳館
假山何礙植真篁新筍成林粉籜香恰值河源初過雨
汞珠銀綴綠琳琅
三友軒
喬松恒落落新筍已亭亭雖是梅子候無妨通體馨允
宜詩著句况有畫傳形(軒中弆曺知白十八公圖元人君子林圖宋元梅花合卷因以)
(命名而窗外亦植松竹梅三種)即景思三益堪為砥錫型
静室
齋居底是宜静室惬心期日永疇咨罷幾閒書史披庭
深却暑氣樹密有凉颸神謐存誠敬非耽空寂為
題丁觀鵬白描十六羅漢卷
大海湯湯浴烏兔不風千丈波堪怖有應真者凡十六
遊戲於斯亂而渡借問上人何自来又復渡將何處去
徒使天龍鞠&KR0957;迎渤馬澥牛紛作馭神通即是不了義
莫若常向箇中住
觀鵬此日之雲鵬又復氏族同為丁疑是三生薰白業
解與淨土傳真形五百羅漢我作記未免綺語談三乘
此則二八不言說有形無色神亭亭記亦非多畫非少
如是如是忘所能
夏至日
方澤壇禮成述事
大禮歲躬行
殷禋舉質眀撫時逮相遇利物沐
安貞圓爵虔三獻
方壇奏六莖告成應有退不盡是衷誠
細雨(五月初八日)
細雨時晴時灑絲雨晴此際實皆宜遐情却繾齊連豫
麥後晚禾待澤遲(近畿所屬於本月初三初四兩晝夜大田渥被甘霖惟山東河南撫臣以)
(次奏到前此節經得雨麥收約計八分早苗亦已漸長而月初晚稼正待播種望澤頗殷不知日来曾否霑霈)
(批諭迅即馳奏以慰廑懷)
題和闐玉溪橋策杖圖
捨舟徒步過巖隈肩棹漁童歸去来絶頂相期深夜後
四更吐月始言廻
石橋欲度且逡廵為(去聲)愛泉聲清聽(去聲)頻何必世間傳
姓氏斯人合喚玉為(平聲)人
題高克恭山水
雲容疑吐巘雨意欲垂空喬樹潤如滴孤峯勢獨雄許
渾句已契米芾法真同詎是珍希見(房山真蹟石渠寶笈中不多見)偏
欣氣韻充
仲夏玉泉山
香山廻蹕昨經過進輦怱怱句未哦(四月望前静宜園廻蹕道經玉泉山)
(因詣暢春園恭請六十皇太后安未暇久憩又駐香山時得詩已餘篇過此遂不復留詠)此日清
遊值幾暇薰風暢好詠卷阿佈凉樹蔭依簷密過(去聲)雨
花香傍砌多西望静宜(香山園名)倏改觀(去聲)綠雲叢擁遠尖
螺
甄心齋
人生受天地之中受中生更心為宗有如綠水月印空
不著一物無不通澄徹光眀萬理融溪齋俯仰得所同
誰能甄者惟鴻濛
湛華堂
樸室近臨溪水清横拖練影湛虚明河源恰似天孫錦
不是人間機杼成
寫琴廊
處處有流泉曲廊綴景便聽知五音具寫似七條然激
越勢雖爾和平性自宣徵招常在念奚藉問成連
弄珠室
玉泉實巨源山前湧靈液其餘數無萬繞山淙石隙是
處淙最多搆室倚巖壁曲廊似雲匡中圍月輪白無湏
方諸暎珠光噴乳脉蔵淵媚圓流妙義思古昔
心遠閣得句
縦目偏欣騁望通敞軒迥據翠椒崇予心遠固不在此
四海民艱一念中
清眺亭
虚亭倚碧山登眺趁清閒夏仲雲濃葉雨餘水漲灣稲
秧溪町裏麥&KR1367;圃場間稍覺青黃接因之一解顔
題静益書屋
一静諸緣空惟空萬有宅試看大地與山河皆住空中
弗逼仄是屋方不逾十尺納景無窮那嫌窄峰圍林邏
實静哉集虚義玩謙受益
積書巖
室倚崇巖號積書芸編插架古香舒五車富有非誇彼
兩字躬行實愧予
倚晴樓
背巘復臨池書樓樸斲為常時不頻上此日愛晴披葉
態翻輕籟花光受暖曦麥收方在即霽景正相宜
題涵漪齋
水榭近池塘窗含㶑灔光月来相鏡鑑風過自文章荇
葉全舒藻荷花欲吐香掞牋時對處得句亦非常
岑華閣
豎峯嶻嶭復玲瓏冠頂軒齋四望通體物試尋相稱(去聲)
句芙蓉一朵擁琳宫
練影堂
遠自香山引迥從玉巘垂林離掛簷角宛轉赴溪湄那
藉人工織居然練影披如將擬漢史明德有芳儀
自玉河泛舟至石舫
勝處遊消半日閒足酧清興可云還畫船六棹如舒翮
柳岸縈紆歴幾灣
數頃溪田碧水盈稲秧過雨正宜晴鷺飛阿那輕烟外
又聽山村打麥聲
竹籬風送棗花香漁舍蝸寮肖水鄊陌上從新桑葉長
新絲繅得過蠶忙
明湖漭沆廓無邊陸縴艱行水縴牽石舫渾成繫舫處
輕輿早候柳塘前
題李唐煙嵐蕭寺圖
已開南法秀尚具北宗雄斟酌誠兼善精神是獨工泉
聲疑㶁㶁烟氣鎮濛濛付與苾芻侣招提坐悟空
定窯磁枕
磁中定州猶椎輪丹青弗藉傅色紛懿兹方枕質樸淳
蛤粉為釉鋪以勻鉛氣火氣淨且淪粹然古貎如道人
通靈一穴堪眠雲信能忘憂能怡神至人無夢方宜陳
小哉邯鄲漫云云
短歌行
鳬脛良短不為續求鶴脛縱長斷之則憂俄呦俄逃鳥
獸適其俄茁俄蕭草木豈知芒芴之間變而有氣一往
一来屈信生利與狐謀裘與羊謀羞狐遁羊蔵是謂愚
不
泛月二首
今歲節候早夏五如六月傍晚因乘涼耐可蘭舟發湖
心風更爽山西日已沒皓魄在天中清光鑑毛髮無心
成夜遊徘徊廣寒闕
樹蟬弄聲細草螢作光小冰輪與寒謀暑薰一以埽入
水㶑金波溶㵝復皛皎水風轉覺凉紗衣添亦好載月
故夙緣便宜一月早
題錢維城山水十二幀
蘆汀廻鴈
春水初生鴈已廻新蘆戟戟刺波纔沙汀柳岸夫何處
趙北橋頭憶見来
溪榭春晴
小榭臨溪清且嘉春烟淡蕩隔川斜遠村桃朵初將放
掩暎烘成一片霞
曲徑開雲
詰曲山蹊絶客来巖齋斧木據崔嵬白雲縦是閒歸岫
蕭蔚林關卒未開
山亭清曠
孤亭迥據一峯巔雲去惟餘清曠天佳句問誰於此得
祗應斗酒李青蓮
煙嵐欲霽
近林欲霽辨村容遠岫歸雲勢尚濃那論房山與海岳
高峯南北憶曾逢
喬柯秀竹
突兀喬柯瘦倚天飄蕭秀竹細娟娟白家少傅皤然老
樊素何妨正少年
柳磯幽致
背峙層峯聳隠嶙虚亭谷口俯滄津主人設問為誰氏
合是當年鄭子真
峭壁疎林
疎林不綴寒村景峭壁疑干碧落霄雅似道人胷次裏
曾無一物祗清寥
雲湫垂練
曲&KR1293;層巒拔地竒側峯垂瀑練光披恰如高士出塵想
有帶弗圍㫄置之
松棧穿流
對面嶤峯有萬尋長谿渹湱落斜斟茅菴誰結松雲棧
泉石之間聽八音
秋原旅興
驢背伊誰客路遵打頭楓葉落来頻何時旅况易消遣
祗有秋光越動人
寒林平遠
古樹孤亭秋氣深蕭疎老筆效雲林分眀別具有神解
好向意無盡處尋
讀杜牧集
茂學本工文清辭每出羣雖稱有竒節未覺副高聞錦
字常懸壁朱樓喜夢雲(二語點竄牧之句)所輸老杜者一飯不
忘君
庭前藤蘿花復開因題句
紫雲爛過春白雨盛逢夏澤優根復壮重開花滿架離
披清露晨輕盈眀月夜稱休則何必言咎亦可罷僥倖
值頻榮畢竟還易謝
蓬島瑶臺八詠
石岸
鏡中懸樓臺四圍壘石岸如取石以歸支機擬天漢奚
必資徐福駕舟溟渤亂
紗疏
紗疏一坐虚水風五月爽納来心境涼憑處内外朗疑
彼佺喬翁留此雲霞氅
庭松
當庭兩株松卅年前所種蒼鱗已作龍翠盖欲舞鳳千
載詎可量付與仙人弄
晶窗
玻璃即水晶(水晶有生於石者亦有西洋燒煉而成者)廓長有所過糊窗堪
縱目萬景當前羅金山高閣上陡憶俯江波
玉屏
玉片惜餘材百衲成一屏瑶臺瓊室間清防圖滄溟永
懷漆噐喻吾心斯未寧
瓷雞
誰將陶氏瓦易以越州瓷雖無司晨用亦有承露姿棲
同皂莢樹劉放猶堪嗤
月臺
月臺臨滄波如月纔湧海八鴻豈伊遥三壺斯宛在公
遠實小哉擲杖銀橋待
相風
金烏棲屋頂旋轉騐風色弗竿用則同具翼飛豈得方
士每廻舟此物安能識
解愠書屋
書屋取樸不取華墨壺琴薦本一家數日弗雨炎正熾
薰風習習入窗紗入窗雖薰亦覺爽既静而深虚且朗
書史外無別可娱循名便以興遐想遐想虞帝歌南風
茅茨詎比精室同猶然勑幾欽夙夜撫此豈不慙深衷
深衷景仰明有在欲從末由所以乃操縵安絃之未能
固知民愠其奚解
静香館
庭植幾竿竹蕭蕭引籟涼既深斯致静不艷乃生香嫩
葉剛如幕新枝已出墻偏宜月初上斜入影寒光
蹈和堂
履貞濟徽懿率禮守安詳永念兒寬對非循支父方殷
勤樹禽語自在砌花芳協序惟暘雨消閒有縹緗
綠稠齋口號
綠葉看来日日稠滿庭嘉蔭翠光浮祗欣炎熱無從到
那識白駒影若流
題耕雲堂
自春徂夏暘雨時陸田溪町胥興犁山堂今日真副望
綠雲近遠芃萋萋麥收後當佈晚種目前渥澤盻及期
遠天䃱磹雷聲發艱致大霈霏細絲隴蜀之情人盡有
覺我獨甚還自嗤
引涼小樓
頗苦熇蒸欲引涼小樓眺遠意蒼茫官軍冒暑方于伇
(緬夷未靖官軍赴滇南者計程多在黔楚之間)楚水黔山道路長
豁如室
目謀欲豁如闢門緬重華胸次欲豁如包荒弗遺遐書
室義兩具内虚外不遮而况以無心妙理迥莫加小坐
玩深趣寧止納景嘉
題静虚齋
怪石羅曲徑新筍發翠枝散步欲小憩書齋此恰宜適
可素几憑於焉古帙披邇日熾炎熇箇中如不知心静
自然涼白傅豈我欺
合翠軒
柯迥與枝低一時綠盡齊是誰張廣幕正爾羃横題曉
露承来潤晚禽歸欲迷雝喈豈可望空此對萋萋
觀雲榭口號
數片空中甫佈隂幾廻仰望復低吟試詢敞榭觀雲意
今日惟殷大作霖
明漪樓
層樓近碧池階戺漾明漪自具文章旨相資淡蕩思雙
雙下鳬子箇箇躍魚兒俯仰皆天趣還從鏡裏披
深寧堂
赤日高懸暑不禁扇揮白汗尚如淋心神忽爾寧何故
乃悟書堂静且深
自遠軒
心遠地自偏地偏心自遠相需相得彰淵明語猶隠然
吾請進之出處不同軫為彼畸人言逸致自無損廟堂
勤治理高閒豈敬謹讜言與正人方當引而近寓意偶
不妨是以名御苑
唐寅清泉高蔭圖
坐就佳隂俯碧泉有琴置側若無絃由来此意足千古
奚論日長如小年
再題和闐玉煉藥仙人圖
不教巧琢費工夫略藉天然成畫圖大壑鴻濛圍玉帶
嵌巖蕭兀守丹鑪泥沙便可同龜曳蓬閬由来亦狗芻
紅粟通身道人醉騎鸞笑煞倩誰扶
沈周石壁流泉即用其韻
流泉鳴即是心鳴誰瀉銀缾向下傾如曰不聽可免聒
未知有耳那無聲(周自題云水聲到耳聒不了耳到不聽那有聲是猶有耳在故反其意)
橘瓜辯
晏嬰併食橘見誚進詭辯瓜桃不削析橘柚不剖剪人
主賜食禮其然出何典橘柚桃猶可瓜皮厚奚遣又如
晉陸績懷橘堕地宛跪答欲遺(去聲)母袁術誇噐遠小兒
喜食物其常固不免造次託諸孝雖智非誠欵二詐明
豈難何不先言顯欲盖乃彌彰尚有人稱善
雜詩三首
麥收未定時懼雨致回青麥收既已定望雨禾黍榮無
過半月間頓爾異情形倉箱登八分青黃接濟成亟冀
沛渥霖其奈廿日晴
赤曦暴中天一日似兩日返思收麥際畏霖心若失人
願信難從自我他可律三代殊所尚漸下文勝質今去
周更遥瞠乎政何出
春花多木榮夏花多草本木榮或結實草本徒丹粉丹
粉玩悅目結實餐供吻草木同植生用無用殊藴格物
漫求遐契理原呈近
題金廷標溪橋策蹇
小橋流水建瓴聲驢弗前行僕拽行不似王尊當叱馭
如斯冐險又何營
山東廵撫富尼漢奏報得雨
夏五初旬此霑澤山左澤稀為(去聲)縈望侵尋此間亦缺
雨麥後待種同彼状今朝幸接驛章馳四寸嘉&KR0584;均叨
貺(東撫摺奏武定曺州先後得雨濟南於五月廿二日得雨二寸廿三日未申二時甘霖大霈入土四寸遠)
(近均霑)豈不額手顧彼慰旋因顧此增惆悵咄哉復覺吾
言失彼此吾民那偏向安得寰海雨暘時願益奢哉愁
益諒
題文伯仁溪静山深圖
水抱山環隔世塵茅堂據勝足延賓溪橋前後来相訪
總是雞豚社裏人
題方琮溪邊策杖
密竹臨溪徑入深何人策杖獨行吟思量大似雲栖路
著箇孤亭即洗心(洗心亭雲栖寺入路夹徑脩篁致人愛賞)
捕魚
捕魚可致雨諺語為(去聲)試諸釣綱非素好鱗類滋御湖
(一解)其間善惡混善存惡當除善者鯉與鰱惡者鱧及鰅
(二解)罟師豈能别一網收無餘胥命置諸前分別去取殊
(三解)鯉鰱命放去鱧鰅賜衆漁行賞仍有頒邪許羣歡呼
(四解)別有鯸魚種囓草勝耘鋤東園藻荇多俾食此種需
(五解)生獲生縦之中廐外廐如憐其入網時重活寧所圖
(六解)鯸魚適所安藻荇去其蕪一舉而兩得解悶聊為(平聲)
娱(七解)舉頭赤日烈縷雲翻盡徂雨占豈其然廻舟以嗟
吁(八解)
六月朔日詣
黑龍潭祈雨四首
春夏頻霑渥雨霏
靈潭將謂可無祈廿餘日已缺甘澤籲禱仍兹策六騑
麥收稱稔惠叨
天亟望優霖潤大田夹路黍禾綠雖蔚越因可冀越殷
然
至止
潭祠步玉梯潔壇宣籙道流徯但希膏&KR0584;應時霈遑論
無稽與有稽
半夜雲濃曉勢輕辰牌山復吐英英鋪空終是艱致雨
漫著歸鞭意益怦
方琮風雨歸舟圖
蕭蕭風雨寫歸舟因事希將解我憂未識僧繇術靈否
徒教即景益增愁
溪亭對雨(六月初二日)
曉望英英佈漸覃略飛細點止難堪間(去聲)零歴午終艱
霈快灑當申似欲酣對處溪亭倏又歇憑来棐&KR1351;祗增
慙西南晚復雷聲作曷惠庶幾徹夜甘
夜雨
傍晩西南族雲起迅雷驅雨湏臾底列缺投壺玉女笑
豐隆輾車匉訇駛祝融炎威洗若無上下左右飛寒水
疾勢漸過徐勢繼饜飫優游徹夜委曉来京兆報優霑
此語誠然不虚矣
陸治採芝圖即用其韻
石梁飛度入煙霞採得金芝燦九華試問仙人駐年藥
何如佛手破顔花
恭奉
皇太后御園賞荷之作
甘雨既霑渥芳荷正向榮允宜承
懿豫總為
眷予情風麝花間吐露珠葉上擎收来沃仙茗進
御祝
長生
季夏討源書屋
昨日迎
遊今問
安千秋萬歲奉
慈歡書齋清曉仍咨政客夏流隂瞥眼看
撲鼻池荷送净芬金猊底藉水沈焚何妨弗雨雨亦可
恰復西山羃白雲
題鑑遠堂
窗含漭沆碧湖虚雲影山光總鑑諸萬頃煙波出擬議
一心四海遠何如
會波樓即事
高樓湖中央四面波光會湖曠入山多夏永延風最䟽
剔憶當年或慮瀦水大邇来灌溪田較前乃十倍(叶)樂
成艱謀始人情亦奚怪
昆明湖泛舟觀荷
踰月昆明未泛漪此来雨後正荷時(首夏自玉泉山廻蹕經萬夀山有分)
(付昆明湏少待荷時當與試吟篇之句)清芬逓似酬詩約净植亭真入畫
姿不許黃頭急撥棹恰宜青雀盡褰帷譬如左右皆君
子相對寧當無一辭
寄瀾堂
舟泛覺多時書堂湖北涯恰宜成繫纜仍復與開帷棐
几原供凭輕輿亦命移觀瀾向来意聊可寄於斯
石丈亭
傑竪亭亭擬丈人不知為主抑為賓恰如杜老凌絶頂
獨倚高峯小世塵(泰山有丈人峯)
雲松巢
松與雲為盖雲依松作巢形容渾是幻氣韻本相交淰
淰平鋪谷童童近潤坳朝陽光曜處垂露滿喬梢
借秋樓
樓前種楸樹疎葉翻風開瞻題曰借秋其名已久哉我
遊方盛夏涼意頗滿懷俯首憶代謝迅矣其遷推秋
光那用借試看衮衮来
留佳亭
溪亭八柱暎波虚兩字簷題足起予目見耳聞食無盡
每當佳處合留餘
佇芳室
階基近臨池池中水華美襲風净香聞徼露清光靡一
室如玉壺佇芳皆瓊蕊俯仰眄雲天徘徊友君子
題味閒齋
山北書齋倚翠巒味閒是我額簷端寄情寓物斯猶可
責實循名有未安
清可軒
登階原赤夏入軒如金秋山隂復崇岩故致涼氣浮開
窗亦北向滿谷禾黍稠斯實可子意詎獨清遠眸此後
雨暘時庶得農望酬
香嵒室
峭壁接牝洞宛轉廻廊通廊窮入嵒齬毛髮颯涼風適
来暑如失玉壺冰貯中大士坐香臺繽紛花雨濛洒然
難措辭内空内外空
静佳齋口號
瀟洒山齋號静佳日長無暑蔭高槐月餘偶到到即去
誰識小年此暢懷
袖嵐書屋
夷嵕得佳處書屋築數間林嵐相環抱雲霞與往還西
窗糊玻璃一坐納西山雨後翠螺濃騁望省躋攀鐘聲
落遠寺山僧何其閒
搆虚軒自警
層軒雅似搆於虚思義由来足起予忠論讜言受有益
九州四海藴無餘
唐寅寫王維詩意
既學摩詰畫還圖摩詰詩(寅自寫王維鳥鳴磵詩於圖中)徒懷慕藺彼
不失得羊斯
夜雨(六月初五日)
夕雨既綢繆夜雨復陸續三朝連放晴趁耕想已屬時
行正斯時欹枕聽優渥滴蕉疎鳴琴落簷急喧瀑新秧
茁乍滋舊苗長益速休徵籲此後庶可屢綏卜
詣
黑龍潭謝雨
仍步層階致敬寅夜霖曉霽颯風披誠申
佑感真云幸祈慎謝疎詎是宜萬頃廻蘇望甫野
兩朝蠲潔緬豐碑暘臺爽氣在襟袖(大覺寺山名暘臺)便可乘
涼遊輦移
遊大覺寺襍詩
山行宜步輦迤邐細路通路傍彌良田綠蔚黍禾風一
雨生意佳捴賴造化工遂過白家灘村民多力農爾我
誠何幸屢綏又冀逢
右白家灘
埤堄棲絶頂當年曾一攀欲陟虞衆勞望寄霄漢
間山下多果樹秋實市闠闤山上有古寺花宫龍象閒
底事護卿雲
羲畫題簷端(康熙年間有蹕於此寺)(皇祖每駐賜額)
右城子山
言至招提境遂過功德池石橋亘其中緩步虹梁躋一
水無分別蓮開兩色竒右白而左紅是誰與分移
右石橋
佛殿邊傍精舍存肅瞻
聖藻勒楣軒四宜春夏秋冬景了識色空生滅源(大覺寺)
(四皇考潛邸時曾與重修宜堂即賜題也)
右四宜堂
笠亭棲嶕嶢如鳥翥翼然層峯屏峙後流泉布瀑前山
水之趣此領要付與山僧閱小年
右領要亭
雲豈解勞逸而用憩息為我適来山軒見彼寫楹時我
憩雲亦憩此意誰能知廻首語苾芻莫擬說禪詩
右憩雲軒
山半湧天池淙泉吐龍口其源遠莫知欝葱疊岡藪不
溢復不涸自是靈明守像設坐巖樓致禮孚盈缶利物
神信能格誠吾何有
右龍潭
古柯不計數人圍葉茂孫枝綠蔭肥世外滄桑閱如幻
開山大定記依稀
右銀杏
温日觀蒲萄
幾枝風片幾枝玉一顆露囊一顆珠試問頭陀慣遊戲
箇中佛法有還無
溪亭對雨(六月初八日)
曉雲輕𣪚午雲濃乍失西山萬疊峰灑玉噴珠方落落
傾江倒峡遂重重
雨落平溪溪欲立溪吞驟雨雨如無岸傍著箇溪亭好
坐對瀟湘煙雨圖
六律宫商聲若合三千世界色如銀即斯聲色摐摐地
洗盡人間萬斛塵
摩醯數(上聲)數(去聲)笑無能恰似銀河瀉玉繩宣命林丞須
細問昆明湖水幾多增
晩晴落照
急雨清煩暑晚晴輝返照似此晴雨時誠非意所料意
惬在宜農餘暇聊吟眺林葉低翻明水風爽含峭便可
放輕舟弦月天中耀
泛月
雨過天如洗湖寬月有容平鋪上下鏡倒暎兩三峯拂
棹金波渙濕衣玉露濃不湏絃管奏筆硯足清供
題鄒一桂花卉冊
梅
冰作精神玉作花疎英點古榦槎枒枝頭麻雀雙棲處
香夢初醒月欲斜
桃柳
灼灼桃花霞蔚興三年誰觧飯山僧柳條並寫非無意
挽住韶光借爾能
梨
月下風前態嬝怡不香莫慢致相嗤飛来白燕如呼侣
欲認無端又自疑
紫藤
芳萼當春綴紫瓊臨風偏覺態盈盈由来柔物工依附
我亦因之識世情
蘭
清香淨色若堪捫伯仲之間蕙與蓀底事幀中纔數朵
恐防九畹嘆王孫
茉莉
枝間摘取玉丁星蓄眼芳姿歕鼻馨參得色香真淨處
那更小扇撲流螢
夜来香
鍼神屏(上聲)燭妙工勤饒有竒香拂檻芬都道魏宫夜来
好誰知本喚薛靈芸
翠雀
居然眼翅如生動曉露承来吐細芬便有遊蜂欲採蕊
何妨物類本同羣
萱
黃華綠草足風流翠雀翩然可作儔正值暑天暘雨若
便非樹背也忘憂
桂
荷讓夏兮梅讓春秋風獨占許誰隣團圞璧月懸為鏡
相暎伊人自寫真
蠟梅
珊瑚心簇琥珀瓣欺雪凌風郁烈香誰識黃家合氣韻
自兹名色始羶薌
驟雨(六月十一日)
午熱思涼雨西南泄突雲大珠纔噴灑急陣遂翩紛立
挂簷齒瀑忽藏峯面紋渥霑仍快霽宜稼特殷勤
即境
雨来風送之雨過風含爽邇来風亦稱(去聲)人意不似望
雨時對風戚戚愁欝怏人自有好惡風本無偏黨即境
展轉情每遷是安得謂能涵養
泛平安月鏡舟因題
霞照未云殘蟾光已耐看鏡煩新雨洗輪較昨宵寬遠
嵪入清影微風漾細瀾御湖即寰海胥此願平安
月鏡水中央光含淰淰涼自然宜玉宇那是鑄軒皇適
可良遊止漫窮清夜長西南雲又起便雨正何妨
夜雨(六月十一日)
酣放優傾有是乎隔窗聽覺衆聲殊五音六律此繁會
稲下黍高總渥濡欹枕忘言聊想像披衾動慮復踟蹰
皇畿齊晉胥霑矣祗繾河南霑也無
夜雨朝晴
夜雨復朝晴真稱時若亨籌農宜稼穯勤政對公卿(是日)
(御門理事)籲俊思賢乂勑幾戒滿盈陡懷河南北望澤為(去聲)
怦怦
御製詩三集卷七十四
