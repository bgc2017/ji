御製詩三集卷八十
古今體一百三十二首(己丑四)
無逸齋
有山弗貴高有水惟取澹問
安兹退憩寧緣恣遊攬書齋謝藻繢敦樸仰
前範傳餐既以罷章奏因披覽勑政勵無逸恭已遵
克儉
承露軒
羲畫依然楣㭒存松風落落静琴尊百年安樂黔黎輩
孰不深承
膏露恩
就松室
築室稱就松松亦如相就盈庭挺質古罨牖鋪隂秀最
宜風籟入遥想月華漏何當坐清夜静味禪關透
出
暢春園由隄上至泉宗廟
萬泉自建泉宗廟每以詢
安趁便臨設教由来貴
神道溪田灌注利資深
一道長隄幾曲灣紅桃綠柳鏡光間插秧未到興犂候
問景今朝好是閒
祠旁頗復有亭臺到處泉源淙石隈却喜春光似江國
花情樹態照無埃
集遠堂
假山雖無數尋高因高結宇堪縱望近則水田遠西山
遠猶如近近益暢集之豈必在扵衆聚少成衆得佳状
即景已然何况人曾聞蜀有名丞相
愛景庭
暢春曾不踰十里為便
慈遊結搆幽就
養無方稱愛景韶光有脚正迎眸煙從綠柳隂中淡泉
向紅花開處流比及再来應閱月鬯觀新剡刺波疇
曙觀樓
棟宇憑墻外四鄰望不遮樹隂猶未密花意正方嘉曉
露溪塍重輕煙野墅斜因思著作句海曙出雲霞
自隄上至聖化寺
一逕穿桃柳兩傍盡水田農功雖未起春色已如然栢
樹参今歲蓮宫近百年萬民霑
聖化詎祗奉金仙
含淳堂
尚有溪南勝書堂枕碧流桃緋烘旭重柳綫踠波柔即
景會心澹頋名思義悠含淳關治理
聖意照千秋
襟嵐書屋
書屋悠然嵐作襟一年饒是幾廻臨案頭恰有文皇集
泉石却殊娛我心
得真齋
平地為假山歲久假不歸引泉為清池春来池水肥有
鳶亦有魚上下含天機藉曰得真否欲言忘是非
矚巖樓
巖抱溪樓樓矚巖層層翠影疊松杉迥如澹若清暉暎
得句因之亦不凡
詠周雲雷匜
盥器似羹魁姬家禮樂陪連方共簠簋得侣厠樽罍世
閱今還古象含雲復雷天宗如用禱致雨定時哉
郭詡琴客欵扉即用其韻
流水高山自有媒琴囊端為客来開茒檐原是無門戶
誰惜鞵蹤踏破苔
沈德潛奏呈近稿並進紀恩詩仍用舊韻荅之
吳中儁老冠當今時喜南風送好音望百依然不廢詠
體三仍復有呈吟(所呈詩文詞稿)仙誠可致初非藥道以為腴
那藉葠北上便教如夙約合從温旨慰予心(德潛前年進摺云從)
(此心安體健將及百齡值六十萬夀不欲聖母八十萬夀定當入都恭祝近念其期頥將届以重尋夙約)
(北上為勤曾命軍機大臣傳諭錢陳羣前期就近慰留用示優眷兹因進稿奏至令即随賜詩繕封却寄)
庭莎
庭莎逐漸長(上聲)秀木嘉蔭盖如茵綠已縟言詩素後繪
依稀濂溪窗不然康成帶
池藻
池藻波底潛冰開梳鏡匳水陸託根殊一般生意恬雖
免鶴跡印而惹魚口噞
細雨(二月晦日)
連朝雲作勢傍晚雨霏聲其霈猶懸望如霑真利耕入
宵響漸細欲寐耿難成了識時方早從来盻澤情
雨中西直門外
一夜廉纖曉霔綿還宫恰值藉田前石衢廿里憑輿度
縦目濛濛暗濕煙
郊村野墅晨炊重(去聲)綠柳紅桃宿潤含迎面雨絲吹薄
冷恍疑露冕邁江南
秋麥菁蔥將二寸連阡春麥始生芽老農町畔披蓑立
共爾惟應手額加
雨中演耕作
耕藉演習成例禮舉之况寓重農理今朝適值雨&KR2622;&KR1854;
近臣告我漸泥滓耕亦豈須頻演習意謂躬行或可止
笑而謂之非汝知當耕遇雨正所喜譬彼腁手塗足人
蓑笠扶犁寧避此
憩春耦齋作
豐澤昔園名春耦今齋額學圃與學稼總廑民生戚春
耦復斯時綣彼勞阡陌豈其三四推華屋便憩息成詠
即自訟徒教粘素壁
虚白室
新正一至仲春旋過隙流隂迅已遷笑我吟哦信何謂
室中虚白祗如然
植秀軒
假山上搆軒高下植脩竹穿逕坐以憑蔚然秀滿目春
固竹之秋所欣逢雨足破煙挺蕭蕭貫珠垂&KR0609;&KR0609;君子
擬三閭彈冠正新沐
補桐書屋口號
舊桐補作老桐看新補桐纔高出欄閱世閱人恒若此
陸機賦語感無端
題張宗蒼山水
不見宗蒼&KR0691;十春忽看名繪聳嶙峋稀来古屋闕題句
恰似清風重晤人堆卷案頭皆勝友擕笻林下定天民
本緣素壁圖補空(去聲)誰識今朝什襲珍
耕耤日祭
先農禮成述事
吉亥脩
農祀豆籩典奉常佐
天貽稼穡恭已籲倉箱既退衣裳換(祭用朝服耕耤用吉服)遂耕
儀制詳前朝甘雨霈犂墢土生香
暮春御園泛舟之作
耕耤成儀返翠鑾
暢春先詣敬詢
安御園有暇蘭舟漾五日風光又改觀
嫣紅姹紫暮之春岸影摇波織錦淪恰喜韶光方駘宕
已看花片點芳津
前朝甘雨潤如酥林籞花田濯淨都面面欲看圍麗景
坦然六棹泛中湖
唘蹕幸盤山因成是什
三載田盤繾別情偷閒聊此命旃旌
萱闈必告期旋日蘭埒初登喜曉晴遍野麥針含露潤
夹衢柳綫罥煙輕可知按轡時停處遊豫端因為省耕
過清河
麥露閃朝暉石橋駕若飛幾回驅馬度無不廑民依鷗
鷺情都野菰蒲葉漸肥截流灌溪町歸壑水猶微(清河為御)
(園尾閭玉泉昆眀湖萬泉莊之水皆層逓節蓄以供引溉水田一入清河則流入潞河不能資其灌田矣)
至湯泉行宫作
計里一由旬(梵經四十里為一由旬御園至此四十里)行宫此駐輪未来六
閱歲相值暮之春觱沸温泉湧芳菲花木新坐宣地方
吏民務細咨詢
戲詠鶴
溪園綴景育雙鶴松下忽聞清唳長比儗似殊立仗馬
一鳴翻得飽官糧
麥色
麥色今年好近塍復遠阡迷離灧曉露芃蔚縟春煙已
是甘膏被仍希優澤連農苗莫知碩我亦與之然
順義縣行宫作
向遠郊墟廓當春景物融柳圍墻外綠花放砌前紅惟
樸堪娛意亦安足憩躬無過資一宿豈是法卑宫
偶題
或坐輕輿或策馬行宫到早祗閒居却思經略滇南去
日日疾馳二百餘(大學士傅恒命往雲南經略軍務自二月廿一日啓程畫夜兼馳不稍頓)
(宿廿五日即出直隸境計日行二百三四十里每傳諭令其略宜休息而傅恒不憚勤勞深切綣念)
曉隂
破曉登程又吐雲羃宇皆逢隂終是好設雨益當佳遥
望蔵山色平鋪遍麥荄既欣既盼處何以置吾懷
盤龍山行宫即景
柳色綠濃處行宫知不遥常来民意熟欲到馬嘶驕已
是生春水因之過石橋芸齋書滿架似與故人招
詠庭中松
龍鱗未作盖形成翠蔭當庭滿院清坐對一時生静觧
盤山山色逓前旌
細雨(三月初九日)
濃隂鋪竟日細雨落春宵響聽滴庭樹潤欣滋隴苗不
眠真是可有念亦因遥征緬官軍發能無豕蹢謠
雨中過大嶺
宵雨連纖曉漸止既止復見大雲起策馬峻挺度崇岡
煙絲霧片紛翻委作泥漸石頗何妨拂帽霑衣實所喜
過嶺田盤境斯到村民種杏鋪谷隩花時一望白茫茫
雨裏如啼復如笑董奉仙林正若斯鄧尉香雪難相傲
至盤山静寄山莊作
濃雲霔雨嶺巔披下嶺輕隂勒雨絲問悉昨宵三寸被
果然綠野大田滋無来白足何相迎(去聲)有喜黔頭許共
知松色泉聲依舊静山莊静寄祗如斯
當春花事正如然為託山莊特淨娟暫住此来期五日
廻思鄉別又三年所慙德業何曾進祇覺吟情未盡蠲
勝處却宜含蓄好不妨林壑且蔵煙
延春堂對雨(三月初十日)
駐輦雨聲緐油雲近遠屯望山蔵牖色聽溜落簷喧淨
濯羣芳態平添瀑水源延春真是喜與物沐
天恩
韻松軒口號
韻松恒是聽風籟獨喜今朝泛雨濤弘景清音鮮愷澤
士元應占一籌高(蘇東坡次韻王滁州詩斯人何似似春雨謂王士元也)
瀠文榭
石山艱致水致水此成池背峙峯罨畫面拖波漾漪中
和氣渾抱飛躍趣均宜文旨扵何會片花恰落枝
心鏡齋
書齋臨水稱心鏡悟得心眀鏡始眀而我瞿然因有懼
鑑之不易是人情
留雲室
盤中多巨石磊磊復種種等閒不肯移為恐雲根動架
屋貯一拳渾淪而鬱蓊留石即留雲竒趣發心孔今朝
聽飛去作雨霈春隴
雨景六首
雨山
近山微露遠山蔵咫尺林嵐若渺茫欲捲珠簾偏復惜
已看墨戲展襄陽
雨瀑
萬澗增流齊赴壑落崖淢汨響匉訇摩醯知數渾無術
難辨泉聲襍雨聲
雨松
豎灑斜飛状不同連岡落落復童童太沖句裏知消息
濯足振衣定此翁
雨花
脆白嫣紅争濯枝繢高縟下各為姿海棠獨與羣芳傲
占得玉環出沐時
雨鹿
山中有鹿與為遊未逮長鳴聽細呦(鹿扵八九月乃大鳴餘時呦呦作細)
(聲詩呦呦鹿鳴似欠精辨)設使相方摩詰柴空林積雨亦風流
雨雀
春雨農田優霈多田盤正值詠卷阿啾啾簷雀如鳴喜
豈是無端怨紇那
静夜吟再疊舊作韻
&KR1854;&KR1854;入夜深坐聽惜分隂閣報遲聞漏簷聲朗奏琴一
齋真是静萬籟總收音念到東郊渥良農同此心
曉晴
膏雨既霑足曉晴良復宜密雲歸絶頂暖日晃平陂何
幸今春遇無違十日期欣餘繼以懼惟有寸心知
養虚齋
巖齋雖不高亦須攀躋上怪石林立間足底流泉瀁朅
憩木榻樸隙地大扵掌下視百里遥煙泮春暉朗乃悟
方寸中自可含萬象生白若有言此虚寧藉養
婉孌草堂
寥窲通曲廊委宛蔵草堂草堂何所有佳畫懸香光名
實既相副今昔渾欲忘松色古無改泉聲清其常攬鏡
偶一顧微覺鬢點霜
題董其昌婉孌草堂圖
董家圖挂田家壁(是處即以婉孌草堂名之)間(去聲)歲一来晤古人何
必草堂嫌寂寞煙雲泉石日相親
對瀑
得扵目為視得扵耳為聽對之兩具足色聲胥至清摐
摐挂崖水安知此閒評萬古洗不盡惟是人之情
題崔彦輔溪山煙靄
山靄溪煙暗遠空田盤今日景真同設非挂壁交相證
安識筆端有化工
雲林石室
春煙收宇淨流水出山争詩境同山老心源似水清雲
林堪屧步石室最怡情忽睹前廵句泐崖苔欲生
戱題雨花室
維摩偶爾示無談再舉雲光已不堪(金陵雨花臺相傳梁僧雲光講經處)
何事居然名此室前三三豈後三三
對山亭
四柱萬峯青縦横合杳冥化工無盡蔵享帚讓斯亭
中峯
中峯如警句秀拔獨超羣却笑磨崖者難為副此文
貯清書屋
為貯此拳石因成滿屋清萬年留古色一片吐雲英綠
字尋疑見黃鍾擊應聲灑然值幾暇摘句寄閒情
讀畫樓
嶤峯嶽嶽氣濛濛繪以松蒼與杏紅粉本問誰能肖得
春山曾見有王蒙
交翠榭
松栢不改色楓杉有待時時維暮之春新葉争發枝嫩
綠與濃青交翠相離披嶤榭祇空空剏景納無遺榭固
弗能言寫出復藉誰
遊天成寺作
春郊雨後喜晨晴偷暇名山䟦馬行怪石常迎面前豎
浮雲忽向脚根横到来月相原如是静處塵心那更生
松色泉聲誰所置了知物物總天成
萬松寺三首
摇刖初從極狭入半山頓覺豁壺天蒼松軮軋無涯際
合與金仙作福田
鳥鳴蓊蔚覩無形馬陟&KR2287;&KR0008;步每停三載重来消片刻
風旛何用更丁寧
横撐直挺碧峯重細籟雄濤翠鬛濃應是依空住寶界
故教無萬護天龍
西甘澗
萬松仰霄漢四刻始言陟既循原逕降速不消兩刻進
難退斯易萬理率可識歸路復度嶺嶺西笠菴仄甘澗
乃其名枕潄付禪德過門更不入點到由他測
東甘澗
一嶺中分西與東流泉瀉澗味甘同喫茶雖不趙州學
樓上權披松下風
千尺雪
唐皇晾甲石兹名千尺雪結搆肖吳中池館殊清絶以
近苑墻門遊山歸每歇開窗俯澄泠坐席弄砏汃竹鑪
来必試一甌甘且潔舊題如昨日不信三年別
題唐寅品茶圖
草堂事茗是何人瀟灑衣巾古淡神祇有解元知此意
謂宜泉上結良賓
半天樓
肩輿登崇岡數步一停憩豈以已逸安而忘人勞勩岝
㟧歷幾盤山樓亦云至颯與顥氣俱曠無林木蔽下視
薊野綠雨足恰新霽騁望今日佳所喜宜農計
效深室
因迥既成高據祕復效深石磈堆為屏松籟聽作琴林
葉亦漸張(去聲)窗影含隂森扵焉託静愒悠然獲我心
降嶺
有陟必有降萬事理固然竒徑盤石林高樓辭半天磊
砢不可窮岰㠡時或穿十步五步憩既憩仍復前就平
原大快得易恒扵艱
泠然閣
崥崹小平處翼然有虚榭玲瓏菁蔥蔚古松出石罅八
音聽繁會捲嶺天風下禦寇仙若斯宋玉諷豈藉
王蒙東山草堂圖
雲外飛泉松下風草堂瀟落寫王蒙東山良友知誰是
(見王蒙識語)安石蒼生望可同
對月
春月對宜山夏月對宜水扵山何處宜宜莫過扵此萬
嶺歛夕煙一輪朗漢涘幾(平聲)望光為吉過雨淨如洗巖
齋欣邂逅澄觀契無始
曉
曉窗靄靄漸生眀便起披衣旦氣清庭雀似矜無二地
村雞纔唱第三聲花如沐處露偏重樹欲舞時風與輕
境若田盤佳若此却因勤政少閒情
閱本
使䮉賫来章奏多貼黃進止酌如何最殷俊籲彙征吉
敢忘(去聲)民艱道畜和(管子畜之以道則民和)無逸念兹欽勅命耽
閒遑此樂卷阿畿南屢報霑優澤誠畏誠欣志不磨
芟樹
芟樹宜秋冬春生固當止邂逅来斯時執一難論矣喬
柳枝鬱蔥稚松在其底雨潤與日晅柳占松徒企喬柳
勢自揚稚松氣常靡移松慮傷根匪愛實害己因而命
斧斤芟柳俾松起去邪興賢材或有類乎此
題清音齋
庭前雙翠栢作籟泛清音颯爾偏宜聽悠然恰稱(去聲)心
與松為應荅較瀑更隂森想共田盤峙安知古復今
澹懷堂
羣峯青展障細草綠侵階土軟蚯繩出春深鳥瑟諧花
疑是仙種石弗藉衙排(杭州鳳凰山有排衙石)試看蒼山色那能
不澹懷
雨中貯清書屋
幾片浮雲又布隂霏霏旋見雨絲斟彈来琴瑟那須手
散作珠璣頓滿林石側蒔花偏凑潤松間芟柳遂霑霖
斯皆餘事為娛樂念到農田慰倍深
再題交翠榭
老松古栢翠其常澗葉巖枝色亦揚都識赴時荅春令
更欣沐雨蔚煙光濃青祗待朝還暮淡墨奚稱倪與黃
虚榭今朝趣殊勝珠簾雖下景無蔵
雨中山行二首
千峯雨霔復雲淒却喜沙坡不作泥濯綠湔紅全勝畫
拂林增瀑總堪題
前日優霑今日繼春膏似此得曾無農夫圃老真樂彼
旰食宵衣益勵吾
携和親王遊山作
雨後春山恰好登牽来御馬與同乘卅年前興爾應憶
七字立成我尚能莫負韶光繪如許試看霜鬢點俱增
偶然屧步休誇健(近寺或步陟王稱健步能濟勝)許掾風流底足稱
古中盤
下盤勝以水中盤勝以石上盤勝以松松可一望得水
則日枕潄石暢今遊奕天臨一綫寬地容一騎策磅磄
聳萬仞寥窲皺羣白憑空訝若墜無根忽相撠如斯磈
礧間精藍託幽窄疑在衆蓮上更有青蓮覿龍象護雲
霞苾芻守寥寂坐我槃阿舍片刻扵焉息吟成復自笑
濟勝非語默
少林寺
昨日半天樓上見今日古中盤裏廻過而弗入似疎懶
別室况復清絶埃闍黎公案落熟句白石青松御駕来
来則不無荅則有頗貽松石笑汝哉
望雲罩寺未至
春雲歛盡紫煙凝竺宇遥瞻最上層結念屬霄勝全攬
不須策馬更重登
定光塔影迥凌虚便是金剛演六如何必登峯當造極
大都興欲有留餘
盤谷寺詠韓愈李愿盤谷事
李愿隠盤谷乃在洛之陽泉甘而土肥此地實擅長假
借舉其事向每見詩章然吾有所疑田疇古扵唐其時
即名盤寧藉韓羶薌太行天下脊此豈非太行燕川則
燕矣方口田盤方(李愿所居之盤谷志乘屬之河南濟源縣盖因韓文太行之陽語向命蒋)
(溥等輯盤山志已詳辨之或又以昌黎送盤谷子詩更可為在洛陽之據考其詩有燕川方口注家謂皆盤谷)
(附近地名按古封域盤山實在燕境而濟源乃晉地不當蒙燕川之稱且田盤舊曰四正以其形方若田故名)
(盤則方口又何不可相屬然兹山著名在漢以上固不必數典自唐而載籍淆訛既不能起昌黎而問之則亦)
(無庸深較矣)何乃屬濟源難問昌黎詳
東竺菴
竺菴棲窪凹地濕有綠柳幽既弗致狭廓如而能受游
山所必至雙峯排戶牖千巖朗霽煙萬里無塵垢大士
坐如如不語獅子吼
雲淨寺
石逕縈紆不作泥夷嵕處處有招提春山恰喜春雲淨
忍草禪枝總入題
再題千尺雪
漻淚奔波滙作池進門每與坐憑之遊山紛惹即景興
静滌居然有待斯
再題半天樓
西嶂夤緣上肩輿取路便堪窮千里目復就五言篇小
坐消半刻再来當隔年適纔䟦馬處峻嶺羃春煙
得概軒口號
巖榭凌虚坐以憑嶺雲高捲谷煙澄今朝得概得何概
滿目春郊農務興
受宜居
架屋幽居祗兩楹開窗綠野見新耕今朝試問宜何事
宜是春山快雨晴
題鄒一桂杏花
春卿昔貌竺菴枝挂壁来當花放時不識江南春雨裏
可曾憶著屬車随
再題心鏡齋
過雨坡池澄汀瀅(二皆去聲水澄也)印来雲白與山青因之悟
得鏡為用含照原扵物未形
池上居
亦頻得悉山中趣未可忘斯池上居頗似三潭印月朗
(高下為三池貯水盖山勢陡峻取平則一瀉無餘矣)依然一例受風舒縠紋漾處
文章在奩影開来圖畫如静對片時別有會眀因無障
照因虚
琴峡亭
那須斵木與縆絲開闢以来即若斯流水高山自成調
古扵人世有牙期
南村
就低疎落有南村村舍風光略可論高下随時種黍稻
塒牢終歲育雞豚青山不斷為屏障白水恒流繞戶門
豈是尋常供綴景廑民生計箇中存
農樂軒
茅舍竹籬樸不華引流種稻肖農家屏吟稼器數惟十
(嘗題農器圖十事張御園多稼軒壁間并書其詩扵屏置此)座騐田功念有加信可
怡情而悅目非關綠柳與紅花雖然春雨逢嘉兆未敢
先時望即奢
賦得河海不擇流(得虚字五言八韻會試題)
九曲經中國四瀛載厚輿望洋雖莫及納細亦云如不
擇量誠大就深德有餘寧惟滙伊洛恒是沐居諸滴水
入無涸含天照相(入聲)扵政應辨先後體乃疊盈虚却客
珍自棄取言人可除濟川思致喻唘沃實殷予
過大嶺望雲罩塔作歌
前日過大嶺雲罩雲裏看弗見今日過大嶺雲罩峯頭
塔如綫箇中盖復具深義定光(塔名)送我全體現既曰有
送何無迎是謂日面與月面萬山快霽生紫煙邇来頗
悉入吟萹策馬下嶺不廻頋淨域安得凡情牽
平谷道中作
背指岡巒谷就平煙郊靄靄暢新晴村民知我重農意
叱犢扶犁不輟耕
春日遲遲喜載陽脫輕毳欲換綿裳六朝来往扵何異
麥隴綠深苗且長
老幼扶携出縣城相親到處愛民情圖其安樂無多巧
政簡還教官吏清
隂
已幸優膏渥大田密雲又佈遠山巔春隂似此向稀遇
綠野庶幾澤更連風柳那知偏厭聽夜衾仍是不成眠
因之絜矩軍民輩望我恩心固合然
曉行
曉行期早到宿頓漫留連凡事豫則立中庸言實然新
苗鋪亘隴野水漲前川綠樹連村舍家家起爨煙
過順義縣城
行行過縣城陌柳颺煙輕白水橋為渡青郊塵不生藩
宣察吏治保障廑民情安樂真安樂(是縣古名安樂)春田雨遍
耕
扵行宫疊近作韻
午風申即止春暮氣惟融又見雲鋪白旋欣日隠紅雨
暘常廑念安逸豈圖躬所喜郵程近眀趨
長樂宫
詠紫白丁香
一樹丁香開紫白亦稱朝彦亦山人辛夷若謂玉蘭別
謂此分身抑合身
廻蹕詣
暢春園問
皇太后安
廻蹕
萬安詢
暢春真暢春砌莎茵帶潤埭蘤錦争新境可供
由豫名還溯
體仁青郊甘澤霈農樂敬披陳
御園暮春
旬日春園頓爾殊花花葉葉發株株韶光熲若敲石火
曦影迅扵過隙駒二麥觀来真慶慰三時望去尚遥紆
薄雲作雨飛輕點澤豈辭多企繼濡
山東廵撫富眀安奏報得雨
佳信朝披章奏馳春霖廑念衆胥知何當齊郡霑膏日
正是盤山對雨時(三月十七日披閱東撫奏章濟南等十府属二月以来連得雨澤至三月)
(十一日省城又得透雨計其時日正雨中駐蹕盤山也)分寸較斯還覺渥農桑幸
彼或堪期
天恩近遠沐駢疊宥器惟殷勵敬寅
詠漢玉盈尺璧
圻鄂為攏中粟紋土華隠現含浮筠肉好合度典瑞製
良玉不瑑非所聞崑岡毓材走不脛還思韞石山輝暎
一泓碧水點星芒懸之聲中(去聲)黃鍾磬尺璧非寶寸隂
競旨哉興嗣語實正
尺璧非寶云云周興嗣千文中語也淳化閣帖首列
漢章帝書八十三字皆千文語非寶作非尚按興嗣
梁人始集散字作千文後漢時安得書此眀顧從義
謂是錄書者集章草成千文以為章帝語誤矣今考
正閣帖以内府舊蔵初搨重為摹刻悉訂王著之訛
附識扵此
文徵眀竹裏春深圖即用其韻
擘峡飛泉落澗流春園與物樂油油略嫌密竹遮人眼
騁望還因上迥樓
哈薩克汗阿卜賚遣其子斡里蘇爾統来請安扵
御園賜宴因成是什
未徵侍子入朝参却以輸誠疊遣男(右部哈薩克阿卜勒比斯遣子卓爾)
(齊扵新正入覲令随朝正外藩宴賚今左部阿卜賚之子亦至特命一例錫宴用均柔遠恩禮)不督因
之深感慕無私應與徧包含笙鏞並奏春光暢金帛優
頒愷澤覃忽憶朱波方梗化一為惬意一為慙
清晨細雨灑霏微開宴穹廬朗旭暉(張大幕扵西園凡宴外域每用之以)
(順其俗尚也)已是澤霑惟霽好敢誇
天與及人歸戴恩永矢無他嚮式禮還嘉弗少違章服
榮頒剛稱體被教異部耀光輝
西直門外作
清曉春雲密佈隂甘霖霑復望生心世間固鮮知足者
况是時當
雩祭臨
二麥芃芃禾黍茁較量農景勝常年寧無慶慰寧無慮
謙鞏惟殷勵惕乾
御製詩三集卷八十
