御製詩五集卷六十二
古今體七十五首(辛亥二)
降旨加賑直隸山東昨歲被災州縣詩以誌事
新正恩旨訝頒稀(每歲新正於上年被灾之區加恩展賑今歲則幸上年各省普獲豐收惟)
(直隸山東江南數省中間有被水之處是以新正恩旨較稀)災少頒稀幸庶幾畿輔
山東為地近秋霖潦積念民依(上年直隸山東以夏秋雨水較多河流漲發低)
(窪處所田禾被淹致成偏災)兩疆州縣分輕重一例賑蠲詳指揮(兩省)
(灾區上年已節經降旨令該督撫加意撫卹分别蠲緩並撥帑截漕即行賑濟毋令一夫失所惟是今春正賑)
(已畢青黃不接之時小民生計維艱口食尚恐拮据因再加恩將直隸之文安寶坻等三十州縣所有八分灾)
(極貧九分灾極次貧民俱加賑一個月山東省之平原禹城等二十七州縣及坐落衞地被災九分極次貧民)
(加賑兩個月其七八分灾極次貧民俱展賑一個月至直隸被災較輕之六七分及八分灾之次貧山東省之)
(被災五六分及兩省勘不成灾之區仍令各該督撫查看情形或酌借口糧籽種或減價平糶酌量籌辦務飭)
(屬實心經理俾灾黎均沾渥澤以副普錫春祺至意)大吏叮嚀善承佈春祺敷錫
莫遺違
戲題吾自己一律
修已治人非兩事作君當識作師并未能民物復其性
肯以詩文炫自鳴慚愧之中朝與夕較量無外雨和晴
戲題七字胥實語吾老矣而竟底成
詣齋宫作
預日齋宫此敬趨尚能式禮敢疎吾松隂積雪餘
恩潤曦影含春鬯
化樞萬古帝王胥對越一生得失戒昏逾謁
壇循步里將半惟是跪興微藉扶(詣齋大祀前一日敬宫例先謁)
(皇乾殿拈香今日自壇門外降輿步以出入幾丰里未覺其勞惟跪興之際微藉人扶非力有不足亦正以將)
(祇肅之忱也)
新正上辛
祈榖禮成述事
昨歲蒙
恩度八旬即今開一
祀初辛敬承駢疊
貺於已益切殷勤念在民所戒佳兵期偃武恰當
祈榖肅元春幸惟世泰時和會方寸持盈倍惕寅
白玉如意
俗製都交磨洗清天然本色乃全呈偶題七字若無字
因識六情戒有情意與心應為所發心生意實在乎貞
寄言如者如何是四勿之中仔細明
題景祺閣
新正迓景祺層閣副名斯斂錫由
天貺欽承慎已為八旬增袠慶四歲近間期(開歲八袠增一年距)
(歸政之期僅餘四歲又近一年矣)能否符初望籲惟
昊惠施
三友軒
三友軒名屢用之却思無逸恐乖宜閱春秋四來居是
乃得高閒恒樂斯
尋沿書屋有會
耽書是宿緣此語向愛之(元蒲道源詩得句因新意耽書是宿緣向在尚書房時愛)
(此二語曾以之鐫寶)自幼攻芸編豈因老廢斯書屋待歸政遂以
尋沿題彼時當得閒更可枕葄怡沿流在溯源尊聞無
窮期匪曰效武公實覺念在兹
擷芳亭
山亭搆為(去聲)野芳開春意方舒殿裏梅四柱漫憐遲所
擷韶光得得逼人來
旭暉庭即景
巖庭聳向東巖室俯玲瓏初旭先得照祥暉却受融詩
書獨沃意温飽普厪衷五字非賞景行時漢詔同
題李公麟畫三馬蘇軾贊真蹟卷
軾贊序言頗難解今並為叙明且反其意
公麟神筆畫三馬贊書蘇軾意頗雅效以鬼章青宜結
是二羌人昔擒者其一奚官無姓名同牽駿入天圉厦
畫之得神不待言贊之深意誠非假閉關汗血却之竒
(軾贊序内有云蔣之奇為熙河帥西蕃有貢駿馬汗血者有司以為非入貢歲月留其使與馬於邊之竒為請)
(乞不以時入事下禮部軾時為宗伯判其状云朝廷方却走馬以糞正復汗血亦何所用事遂寢於時兵革不)
(用海内小康馬則不遇矣而人少安云云軾之意以為閉關却貢恭默思道可以息事寧人乃其時洛蜀之黨)
(已立門戶相軋内不修而外不靖却馬正復何益真所謂知其小不知其大者矣)意在安民兵
革捨然而元祐朝廷間邪正相参門戶把卒之正終不
勝邪内之不修外自惹軾也曾亦慮兹乎洛蜀何為自
分社今之服遠殊貳師良驥天閑牣汗赭竒形既命世
寧傳神韻更教廷標寫(癸未歲愛烏罕貢四駿命郎世寧為之圖形極相似但世寧擅)
(長西洋畫法與李伯時筆意不類且圖中有馬而無人因更命金廷標用公麟五馬圖法用郎之竒肖李之韻)
(為四駿寫生並各有執靮人即用回部衣飾更為萃美佳蹟)欲問蘇家玉局翁斯舉
爾謂何如也
新正
雍和宫瞻禮
龍飛參
舊邸象教叩新禧雍若春生矣和兮物識之貞元轉鴻
運
顧復溯烏私來每逢人日成人本在兹
題畫舫齋
分明是齋室畫舫強安名作古非由我居今多任情米
歐一已往冰水兩無營研淨甌香際權因五字成
奥曠室
奥以言其蘊曠實展厥司廊固曲而折(奥也)室乃虚且夷
(曠也)雖曰即境名所包理無遺内聖與外王廓然順應為
焙茶塢
生葉還須細火焙雲林詩詠識其艱(辛未南巡至龍井觀採茶作歌有慢)
(炒細焙有次第辛苦工夫殊不少之句盖未經目睹亦不知其艱也)安名綴景聊烹茗依
媚民情永念間
沁香亭
小亭臨埤堄其下液池横夏日荷當發香風沁以清山
莊常避暑紗牖似孤名吟罷復莞爾拘墟太著情
題道寧齋
雙文出召公寧志即修躬交養貴内外圖安慎始終會
心胥至理淑景自鴻蒙更繹題楣義咸賓惕不窮
快雪堂得句
補石砌廊更收板(己亥得馮銓快雪堂石刻中有木刻三板未為全璧因命補摹泐石築堂)
(為廊砌石其中仍將木板弆堂之西室以存其舊)明端類聚室之東(庚子復得明周王有)
(燉摹刻蘭亭叙及圖畫詩䟦端石十四段其中亦有缺逸不全者嗣取益王續刻全搨本補摹刻之原石背面)
(以石板長短不一難以砌廊因即置之堂之東室以從其類)似兹位置堪稱妥那識
應(去聲)求每致同(自名堂後數載以來每得雪益覺名實相副)松柏有花幻點
綴峯巒無玉不玲瓏然予慰處渠(去聲)祗此潤共心芽宿
麥芃
題宋徽宗手勅卷
細絹聯篇色異章起居宣荅逮嬪嬙(宋初皆天地合祭至徽宗始定方丘)
(之禮此勅乃政和二年五月方丘禮成所下卷末袁桷䟦云故事圓丘明堂孟享宿齋之夕六宫起居奉表學)
(士所撰翌日復命它學士作宣答詞云云勅中並有乃頋嬪嬙不忘協贊等語天地之際何與内職似此崇尚)
(虚文甚屬無謂)瘦金已費齊家術守玉可關治國方節用徒傳
始自蔡理財兼嘆法從王(徽宗不崇實政專事繁文以致浮費無度國事日非故桷)
(䟦又有自元祐以後罷合祭儀文悉倍舊規國用不足二蔡之徒悉遵王安石熙豐理財之法等語桷此䟦實)
(具論世之識)袁家跋語堪論世趙氏儀文實太詳
詠漢長生無極瓦頭硯
雀臺較後未央隣(漢時宫殿之瓦工料堅緻故未夾宫銅雀臺瓦後人多製為硯此長生無)
(極瓦頭亦漢初蕭何所監造者較之銅雀臺成於漢末建安時者更前四百年矣其云長生無極盖與長生未)
(央長樂無極同為吉語云)猶是簷頭圓體真欲問長生無極者經營
可識姓蕭人
題淑清院
紫光將賜宴待備淑清宜(扁額為紫光皇祖御題每歲新春於閣賜宴外藩率)
(先憩此以待衆人齊備)春稚恰如此昔隂迅若斯唐花識生意人
柳復初時(昔年人字柳仆於風命補種之荏苒光隂已三十餘年矣)善矣(謂淑)未妍(謂清)
際
堯情正可思
千尺雪
位置雖當遜自然却應久近論其年雪千尺松四百歲
(是處雖以寒山千尺雪名之然此西苑乃元時舊址其松石皆四百餘年物視寒山為尤古矣)寧愧彼
三與並肩(寒山不過明時趙宧光所搆熱河盤山之千尺雪則我所名也)
臘雪頻繁素積春玉花兼與落嶙峋誰名誰實渾難辨
且作忘言梯牖人
韻古堂
西江獻古鐘闕者為之補(己夘年江西獻古鎛鐘十一枚因為補成十二以為中和)
(韶樂之用古鐘弆此堂中而顔之曰韻古)律吕十二全金聲玉振舉(既即仿鑄鎛鐘)
(按月起調並製特磬用備聲振之節)因就斯舊堂數典稱韻古即境偶思
之樂云詎鐘鼓睪想三代風斯民那能覩
同豫軒口號
每臨此地待春筵思義頋名為恧然暑雨祁寒怨咨有
謂云同豫豈其然
寶月樓自警
液池南岸嫌其遠搆以層樓據路中世載畫圖朝夕似
新正吟咏昔今同俯臨萬井誠繁庶自顧八旬恐脞叢
歸政五年亦近矣或當如願
昊恩蒙
紫光閣宴外藩即事有詠
層構光春淑氣含南瀛北漠例恩覃(每歲蒙古西域回部朝鮮各外藩朝)
(正至者例於是處錫恩宴賚今歲西北則又有哈薩克南則有緬甸暹羅各使臣亦隨班入宴)壁圖歴
閱猶生惕閣績頻標豈易談外域大功成者六(準噶爾回部金)
(川臺灣四處俱經我師蕩平奏績其緬甸安南二役因有瘴癘未經罙入乃罷兵後緬甸孟隕先遣其頭目等)
(於戊申秋輸忱歸順安南阮光平先遣其姪阮光顯於己酉秋賫表乞降而阮光平亦即於昨歲萬夀節前至)
(避暑山莊躬親祝嘏凡此六大功或事非得已或功成不戰俱仰荷昊恩默為佑順事後追思洵非易致)
(也)内潢小醜棄其三(至王倫蘇四十三田五三小醜發兵討罪不過一兩月即已勦滅無)
(遺然在内地正所謂弄兵潢池不足數耳)持盈保泰惟今日虔祝風和及雨
甘
詠張照枯枝梅
寫梅原弗以梅名鐡骨香身(用其語)自貌貞不落楊王窠
臼裏法從遊戲米家行
新正幸御園即事
八旬開一叨
乾貺新歲撰辰行令宜帝里春和鳴爆竹西山雪積見
横眉敢因饗節忘無逸亦曰柔遐惠有施(每歲新舊外藩來朝正者)
(歲前於大内之撫辰殿新正於瀛臺之紫光閣御園於正大光明殿皆賜宴晚間例陳火戲並令同觀今歲外)
(國則哈薩克朝鮮暹羅緬甸也)人事
天時幸康泰持盈增懼日孜孜
題四得堂
昨歲
天恩八袠臨論成四得謹為箴舊堂遂與顔新額切已
因而慎誌心遇此何修恒作愧逢之以偶祇增欽頻繁
於位申明義靖覬覦人意獨深
昨歲以仰沐
天恩夀躋八袠曾著四得論以自警繼著續論申明位
字之義所云聖人之位天子之位非好為區别也實
有見於聖人不必皆居天子之位而為天子者未必
皆有聖人之德若以必得為必為天子是既無以解
有聖人之德而不得天子之位者反無以戒其欲得
天子之位之心而妄自謂有聖人之德耳是以引用
繫辭聖人之大寶曰位既而轉疑與此章德為聖人
尊為天子語意殊不相侔因復憶歐陽修十翼之疑
不為無據矣盖指當時天子為聖人乃三代後獻諛
之詞加之有聖人之德者雖可無愧而妄生覬覦者
實亦增彼竊附於聖人以自逞其不軌之謀是豈非
獻諛之稱有以啟之哉由位而推之禄與名夀莫不
各有正理然則續論之辨予之意正欲立天下之大
防靖後世之人心非自詡讀書之得間也既以四得
顔堂因成是什而並識其意於後
清暉閣
春暉問宜處宜乃在新正靄靄初含鬯依依猶帶清盆
梅已吐萼階草欲抽萌把筆且遲詠憑觀萬物情
題豐樂軒
兩言豐樂耀
奎文(軒名為書皇考御)
明示應於稼穡勤無逸所其周訓凛懋遷作乂稷謨聞
藉因較量暘和雨詎祗憑觀耕與耘九㝢一庭非近遠
祈年多惕敢云云
自得軒有會
新正頗有暇御園偶搜詠懿此自得軒
額文筆垂聖(軒名御書皇考)題句雖已多每題會殊境(叶)問
今會於何造道語思孟居安資之深左右逢源應幼齡
所熟讀八十行未證斯不宜慙乎自訟勉自鏡
多稼軒十景
多稼軒
鱗塍憑牖俯溪田雨笠風簔騐歷年敢擬唐虞窺道要
勤農二字却心傳
寸碧亭
詎必綱教湖石稱雲根移近亦崚嶒(亭下假山即用西山石為之勝概玲)
(瓏不異湖石)巔平四柱亭寸碧小許原堪大許勝
水精域
假山之罅流真瀑真假其間辨實難杜氏詩和趙家畫
不期雙美一時觀
靜香屋
書屋臨溪方十尺初春冰凍不波呈田田未吐水華遠
真是靜香善副名
觀稼軒
臺上疏軒不設櫺便於觀稼騐農經興鋤時節知猶未
一意四時那有停
釣魚磯
綴景無妨稱釣魚一時别解頓生子稼因辛苦中期得
緣木求斯固勝諸
招鶴磴
招來放去胥偶爾羽客那知慽與欣罷賦之糧非意吝
(御園側有鶴糧自壬午始令放鶴鶴亦弗遠去既遂其性並可省給日糧盖粒粒辛苦用以飼鶴實為可惜然)
(司養牲畜者不無竊嘆鮮得餘潤事艱兩全因小概可見大)惜他農者費辛勤
互妙樓
一樓本自無一事拾級之間理趣存注出濂溪太極說
妙觀動靜互為根
印月池
水為冰復冰為水虚即實知實即虚欲問團圞印之者
水冰願與孰相於
濯鱗沼
貞元大造本無私一氣棣通萬物知凍沼雖遲論魚樂
其鱗却近負冰時
題文源閣
御園高閣居中地時節因緣理有存(此地居御園之中舊稱四達亭今略)
(增葺為文源閣蔵弆四庫全書遂成福地信有時會也)可識一心萬事主要當内
敬外施敦經綸今乃溯由古亨利貞惟貫以元每歲春
臨必題句於文慚未會其源
王榖祥春雛得飼圖
老雀含蟲歸故枝羣雛待哺意堪悲觀圖不覺生憐憫
合共思哉良有司
向曾摹宋李迪雞雛待飼圖并題句以喻政在養民
誠當保赤因鐫石頒賜用勖司牧之吏兹覽王榖祥
此圖老雀歸飛含蟲欲飼雛者色喜迎承恐後一段
殷情神貌欲活與李迪待飼之意同而予絜矩之志
觸目即厪民艱雖新正下詔展賑加恩行之五十餘
年猶未能戶慶盈寧水旱常有彼向隅者豈盡免腹
枵之嘆哉仍命摹泐以示良有司俾各發天良勉與
我共治者
喜雪八韻(正月十四日)
冬臘雖經雪無過四寸盈繼霑仍有冀識足果誰誠幸
昨隂到晚入宵宇落霙達寅稷粒灑逮夘鶴毛傾渗漉
普下潤(謂初稷雪時)攅團接上迎(謂終朝大雪勢)鴻溶亟楊厲磅礴
恣縱横乃敢謝
天惠率堪知我情新年第一喜喜與畏增并
御園雪中即景
過未連申勢尚稠既渾酣矣更優游未曾渴望望外值
似此
渥恩恩那酬亦曰敬勤持後樂敢教宵旰忘先憂假山
真樹都增色萬玉光中暢詠眸
開鑑堂
溪堂臨碧溪冰雪光連素其間異虚(謂水)實(謂冰)適然曉其
故冰凍近南始雪融依北處南陽而北隂池乃顛倒具
(池南為隂北為陽也)大海則無斯拘墟者應悟
擷景室有詠
春景自當前擷則隨人意仁者見謂仁知者見謂知仁
知夫豈殊其取乃各致誰能會本源可與言文義
抱清樓
書樓懸額抱清牌詎為遊情山水佳悠以九州久萬世
皇哉國計藴哉懷
同樂園得句
月餘縈念一朝舒(昨年臘月初二日雪至今月餘矣)同樂顧名幸不虚
豈以笙歌為共衆亦惟稼穡是厪予樹生花訝春昌矣
麥吐芽欣澤沃如傍晚飄蕭勢未止罷鐙何礙節之初
(至晩雪勢尚未止因恐外藩外國人或濕衣履遂命衆不必伺候元宵節前以優遇雪澤而停烟火亦佳話也)
上元前日小宴王公以及曾元即席成詠
靈臺置望當十七滿欠冰輪半過鈎千古元宵原不易
今朝先節例應酬百齡澷擬林春澤一體早憂司馬牛
(朕同胞弟和親王果親王久不預此宴今晨星皇祖之孫如誠郡王皆遠幼於朕然亦寥寥如矣)寄
語長(上聲)年休自詡天倫同老率難求(與孝賢皇后以下予齊年者無一)
(存即十七皇子今祇存四人可識耄耋者之趣矣此雖常言實具至理)
喜晴
達曙濃隂傍午晴景光元夕特分明却因事事都和順
益切兢兢畏滿盈雲色風容胥弗妒烟花火樹總增榮
聯茵與衆同歡處時若佳談到漠瀛
上元鐙詞
貞下起元貫亨利雷行物與无妄時發聲聊待仲春令
萬爆今宵乃先(去聲)之
雪宇月輪交暎相配藜篤實燦輝光何天衢示大畜象
思義吾於新德蘉
山高仍此水長地(向例上元節恭奉烟火慈輿於山高水長樓上賞鐙觀今地則猶是)
(而情景迥殊矣)蟾朗兼乘雞踏時十四年前况難再承
歡樓上祝期頤
玉輪高照衆星低對景新詞觸緒題夏小正符易大過
枯楊應律柳生稊
先言雁乃後言鄉大戴明其坎北方(大戴禮夏小正云雁北鄉先言雁而)
(後言鄉者見雁而後數其鄉也又曰雁以北方為居生且長焉爾古人雁臣之喻以此兹諸新舊蒙古外藩皆)
(在此同賞鐙節則其歸向之忱迥踰古時矣)却是雁臣弗計此面南同賞月
燈光
繼明入夕九華枝義闡羲經兩作離鶴燄蚖膏何以致
文人體物率虚詞
一點飛烟始發緘千花萬卉遍開咸饒稱太乙女夷傲
看取神機大不凡
慶宵自昔艷張燈因寓農桑佳兆徵踵事雖云同衆樂
還淳却恧此心恒
霽華樓
春園桃李未芳菲隄柳盆梅露意微舒疊恰欣逢霽景
物華天寶運神機
眺遠亭
假山搆小亭選字稱眺遠園中山水趣都呈目前宛然
豈謂是哉吾意别有繾四海民之情萬年計之本是遥
信遥乎一目那窮欵而况指當前泰山猶蔽眼斯不宜
暢歟深思識展轉
鳴玉溪
溪流有高下&KR2428;濈奏悠聲往來清聆間擬之以玉鳴冰
湖本無知戛擊人謂呈偶因啟靜思名號太紛生無過
一水耳屈指不盡稱琴瑟言其響瀑布言其形鳴玉則
兩兼響與形合幷似此炙轂辨莫若忘言聽
暢襟樓口號
構築層樓圖暢襟名言雖易實難諶較量晹雨自春始
終歲愁中暢那尋
郭忠恕雪霽江行圖
大幅何年被割裂竿繩到岸沒人牽(此畫布置舟中人物器具備極工細)
(惟縴繩勢似引長而坐幅已盡因無牽挽之人自係歲久殘損為裝潢者割裂)江行底識當雪
霽剰有瘦金十字全(畫中無名欵惟上方有宣和書雪霽江行圖郭忠恕真跡十字)
上元後一日小宴廷臣
節逾翼日仍節宴
正大光明寶額垂正大居心以為養光明莅政乃相宜
却過(平聲)天子當陽候已近乾爻上九時進退存亡知不
失文言深義勖吾思
華筵卜晝不卜夜保泰之謀汁衆圖(集韻汁與協通和也張衡西京賦五)
(緯相汁以旅於東井)愛聽實規曰淵凜厭聞虚譽效嵩呼自知老
矣當益壮粤若時哉弗可孤澷對花鐙還失笑十年前
我那旋殊
節後含經堂
節後臨堂例合仍慶宵行惠暇難乘曦烘菱牖晝漸永
雪積玉林景倍增膏澤掃培真富有勤勞行賞亦均應
(每得雪後命步甲園戶等掃培樹根即藉以行賞歲為成例亦歛時敷錫之一端也)斂時福更敷
而錫義叶含經念庶徵
味腴書室
全書四庫弆四閣(初輯四庫全書時即仿范氏天一閣規制命於大内圓明園避暑山莊盛)
(京四處建文淵文源文津文溯四閣貯之冀得廣為流播嘉惠無窮頋每閣蔵書三萬六千冊卷帙浩如淵海)
(洵非易究因復命司事大臣等擇其尤精者亦分四庫得一萬二千卷别名薈要於大内之摛藻堂圓明園之)
(味腴書室各繕錄一部以&KR0640;幾餘披覽)充棟紛陳不易窮因命研精為薈
要分藏園内及宫中彼曾重勘仍多舛(謂文淵等四閣)此豈獨
遺漫惜工(謂摛藻堂及此味腴書室繕寫四庫全書之始原設分校覆校總校各員細加讐勘乃丁)
(未歲駐蹕山莊時偶閱文津閣書籍見其中訛謬者連篇累牘因命在京諸皇子及大臣率大小臣工二百餘)
(員將文淵文源二閣之書先加校對復罰令從前未能詳校此二閣書籍之員往校山莊文津閣之書其文津)
(閣原校之員罰往覆校盛京文溯閣之書既念四閣之書重加校對尚多錯悞豈薈要之書可信無訛上年據)
(原充纂脩及校閱之陸錫熊等往盛京覆校全書竣事開列從前未能詳校文溯閣全書之員本應予以議處)
(姑從寬罰令將薈要二分覆加校對以贖前愆此亦國家懲勸之道應爾不獨全書流傳後世可稱善本也)
一例校讐示懲勸施之政亦惕於衷
題引勝軒
冠假山而軒納真勝以引四時無不佳善長(上聲)春實允
芳菲象雖遲沖融信斯準然非陟徑尋誰識棣通敏勝
與軒默識多言以為哂
鶴安齋戲題
昔罷翦鶴翎翺翔任其性既而減鶴糧園伇以為病(自壬)
(午年剏放鶴之例鶴既得遂其性而罷支鶴糧雖云不蹈孟子禽食之譏然園丁自此無由侵尅餘糧未免失)
(其利緣矣)乃悟鶴安伇弗安昔詩得半非全稱(利於鶴乃弗利於園伇是)
(以戊中詩有一利有一弊兩得鮮兼全之句)大都一利有一弊吾將通此於
施政
十七日率御前蒙古王公等觀鐙用近作節後含
經堂韻
自昔元宵三五仍挈壺時刻别除乘兹當置望逢十七
却看滿輪無減增(上元本言十五而望或有遲一二日者今歲正月置望在十七今夜月輪)
(始滿)昨偶值風烟火罷(御園鐙節例以十三日起至燕九日收燈前十四日以傍晩雪勢未)
(止停放烟火十五正日恰即晴霽依例舉行昨十六日又以值風停止七日之内偶停一二日亦属恒事耳)
今猶婪節宴遊應買鐙那一錢王藉(容齋隨筆云西京正月十五前後各)
(一日看鐙本朝增為五夜俗言錢忠懿納土進錢買兩夜遂展至十七十八)中外百年樂可
徵(向例上元節於御園正大光明殿筵宴各蒙古回部外藩及各國使臣晚間命於山高水長樓前觀放烟)
(火并令隨至同樂園觀慶豐圖以示優惠今歲西北則增哈薩克南則增暹羅緬甸諸藩國來使我朝百數十)
(年版圖式廓中外一家歡若家庭實亦自昔罕聞)
題眉月軒
臨湖有文軒強(上聲)半圓而橢思何稱可方眉月名以我
過望更移東恰似見於左天光冰影間同異言胥瑣是
謂三即一無可無不可
稻香亭
春初農事遲稻香覺尚早然而小亭間佳名自恒好無
一日不食無一食非稻惟稼穡作甘甘即香之表要亦
惟斯艱虞書示其道
御製詩五集卷六十二
