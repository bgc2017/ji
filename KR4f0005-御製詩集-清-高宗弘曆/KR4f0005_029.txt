御製詩初集卷二十九
古今體八十九首(丙寅一)
丙寅元旦
攝提首紀月惟寅一歲甄陶物兩春應律璿樞臨太乙
膺圖珠斗奉元辰慶烟糺縵籠青瑣淑景和誾麗紫宸
王會千官鏘劍珮敷予膏澤萬方均
新春試筆
恊時届震亨運斗當寅指階蓂舒兩葉苑梅點千蕊宫
壺已賜銀(是日小宴廷臣)寶勝遲裁綺(是月十四日始立春)昭蘇賴化工
消息欽天紀行令勤布德南面勵恭已雲同慰予懷霰
集占農喜一年望歲心綿邈從今始
正月二日小宴廷臣
交泰匪今陛延清振古堂黻屛符出震韶管奏歸昌麗
景椒花頌遐年柏子觴螭坳看濟濟鷺序總陽陽燦爛
宫袍錦芬馨玉鬲湘九華雞樹燄百和獸罏香佇若嘉
言進欽哉庶事康瓦鴛棲瑞葉所喜肇農祥
李廸牧羝圖
磧雪風沙大窖涼毳衣非暖酪非香李卿知己休多語
試看垂垂漢節長
錢選秋江待渡圖
白葦丹楓兩岸鷗波烟艇中流不肯飄然徑渡憑消望
裏清秋
秋崖小立斯須一葉扁舟可呼朅詠霅溪詩意邈思天
水畫圖
偶摹樂毅論因成
換鵝内史突懸針褚相神鋒重背臨展卷古香浮動處
黃金却憶禮賢心
去國何曾為潔名夷吾事業伯夷清太初果識前賢意
豈必區區論二城
竈下香聞真蹟無獨傳登善善謄摹幾餘一室春和永
消得臨池作静娛
休誇内外景黃庭見說猶勝遺教經净几眀窗評響榻
十年前事鹿蕉醒(予十年前曾臨樂毅論今重摹一過覚筆法較前差勝)
偶為松隂高士圖幷題以詩
獨坐長松下仙籟謖盈耳不作不聞觀會取聞前理
高人無一事徙倚把芳菊孰當青眼看邱陵蒼滿目
烟雲作供養泉石資吟凭崔氏却無亭陶家原有逕
題王翬山水畫册
樂土無俗事秋山有古姿清暉已三竿高人出戶遲問
誰會此趣作者黃大癡
靈山能出雲靉靆滿封中林齋坐對客潤逼冠芙蓉長
笑進履人功成尋赤松
灌木蔭佳時山中小年夏却似維摩詩詩以無言寫點
頭聽經輩盡是科頭者
有笻倦不支有書慵且置跏趺白晝静翛然無一事鹿
苑夫豈遥不出十笏地
厓屋枕秋江琴音鎮日淙耳觀一以悟心旌底用降看
竹問主人居士應姓龐
近林鎻煙光遠峯濕雲氣重溪渺難即弄棹豈無謂匪
慕熊羆釣為愛蓴鱸味
陌頭楊柳色天涯芳草菲凝粧上翠樓王孫歸未歸妙
哉詩外意子夜安能妃
山窮若無路林豁忽有家磴道接雲關梯巖飛白斜疑
在天成閣萬景參窗紗
飛流紛萬派嶤峯矗千狀巘髮與壑鬚一寫天籟放耳
食恰宜聽目謀不可望
白石露齒齒清泉滴泠泠長烟一空白好山四季青略
彴無人過可以讀黃庭
題虞允文晉研
撫不留手呵流汁玉蘭堂中曾什襲(研旁篆玉蘭堂三字)尚傳雍
國舊文房(研下有允文銘識)介紹管城友子墨感深合浦見珠
還翊我馳驅三十年(用允文句)沙塵灰燼幸埋沒未入陳通
返棹船離兮何戚合何喜即今此研豈虞氏臨池徒憶
晉人言後今與昔同一視遐思當日非承平會稽棲處
胡為情淬妃有靈設相問道媿文家玉帶生
董邦達孤山縱鶴圖
漏洩春光香雪枝高朋坐待莫嫌遲奚童翹首胎仙下
應是逋翁返棹時
梅鶴天然稱隐淪危亭湖畔與誰鄰肩輿莫羡陶彭澤
此子翩翩亦可人
張若靄蓮塘浴鴨圖
擎杯徼露蓋承暄作對文鳬漾藻痕最是相關多樂意
休誇花底睡雙鴛
新正奉
皇太后乾清宮侍宴得句
瑞雪占時慶和風驅臘寒銅鍰仙木麗蘭戺玉華攅爵
躍迎仙仗
慈寧降葆鸞獻春陳桂醑履歲尚椒盤淑景欣昭盎祥
雲看簇團初韶娛愛日長奉
萬年歡
詠盆中温牡丹
纔破青韶未匝旬盆中爛漫火催春女夷應不禁蕭寞
故遣花王饋歲新
堂堂鏤瓣葉娑娑好處惟應喚奈何爾許春光廻照處
文筵重得晤東坡(東坡有和述古冬日牡丹詩)
月想丰姿霞想烘重簾不畏妬花風韓湘縱是饒仙術
枝上應無兩度紅
新月叠去歲詩韻
白日誰能繋以繩年來年去亦惟應撩人景物聊復爾
廻首思量已不勝温室藏鈎金麥穗綵屛題句鏡花綾
樊川一語消閒悶紫府仙人號寶燈
題沈周春草秋花卷
蘭
春陽入屈畹王香散陶戶底須愛霜英即此堪終古
芙蓉
木末騷人興丹青寓意深由來衡泌侣秋水寄遐心
董其昌關山雪霽圖
膝六分明友少男巖關霽色鬱朝嵐千林潤逼雪為雨
一卷寒生青出藍(文敏是卷蓋脫胎關仝也)磵道誰人尋活句茅齋
有客恣幽探玉壺冰是香光體結習從知此處諳
董其昌疎林遠山圖
平林到秋疎林疎山更遠起伏與高下(用董語)妙偈兼半
滿何須問迂倪家法傳北苑蕭齋俯滄浪伊誰此肥遯
人日
蘭殿韶光轉蓂階淑景移卿雲扶鶴鑰寶字鏤鸞楣西
望蟾添魄東鳴鵲立枝讀書欽四為所念在嘉師
辛盤先七日(是月十四日立春)寶勝引初春祈歲右之佑協時
仁者人青旗催律暖銀燕試花新詩思將韶景方來答
令辰
孟春時享
太廟恭述
卜祥惟穀日脩禴考禋宗
太室冠裳肅王春烟靄濃格思聞謦欬鏗若奏笙鐘受
福吾何敢穹冥仰
聖蹤
春正幸瀛臺曲宴外藩
朗鬯璇霄霽景䨑春回别院柳將稊奉時南面酬東陸
来賀西涼與北鞮瑞擁綺霞凝紫蓋輝騰珠樹映丹梯
一家中外康賓集湛露歌成更輯圭
是日因至補桐書屋
梅放香珠草茁芽果然春色最仙家恰聽松竹勝韶管
適可琴書悅歲華蜀紙再臨春日帖(宋蘇軾有春帖子詞帖)越甌
一試雨前茶駐年要識無常住次第花櫺旭影斜
董邦達秋山蕭寺歌
憶我前歲遊田盤巖關颯沓秋容淡嶤峯面面佛頭青
疎林葉葉漢子紺高入天風侵袂寒坐不可久立猶暫
孰謂山空無管絃沸聞萬籟鳴噫欠天成閣中小趺憩
徐無千里歸憑瞰摩挱勒壁活即師諦聽隔岫支那梵
燭照秋山蕭寺圖滿目金官看不厭招邀田疇友谷神
從知蒼老乃真豔邇來六法何寥寥貌工形似神彌黯
吾於達也無間然豐不覺緐儉不欠前稱北苑後香光
藝林都被卿家占
丙寅正月十日召諸王臣工集重華宫聯句
(御製)韶年和樂會周親麗藻同賡翰墨臣宴借傳柑先令
節
俗沿桃菜協良辰矞雲已報三階泰淑序初呈九
陌春爆竹聲多催臘盡(臣允祿)梅花香發競時新普
天共仰昇平慶率土咸霑
化育仁擊壤堯衢民氣豫(臣允祹)
(御製)紐芽禹甸物情誾匪今稔歲祥為大自古天倫樂是
真廻憶文筵歌撒荔(重華宫予舊居也嘗與吾弟和親王歲時讌會於此)
久銘
帝德粲雕珉
九重瑞靄舒佳景六出瓊葩應大鈞絲管清音天上至
(臣弘晝)琅玕古色座中陳曈曨旭日臨青瑣繚繞祥
烟護
紫宸一德景行先聖業(臣弘曕)
(御製)同堂嘉叙古風淳欣開錦席酬三叔(是日與宴者莊親王履親王慎)
(郡王皆朕叔輩)尚記仙詩和四賓(舊嘗與慎郡王倡和用賓字韻四首)鋪首宜春
書吉字
地衣送暖襲華裀屛開鸞影輝丹宇砌轉鰲峰映
碧峋列坐承
恩齊搦管(臣允禧)分行肅侍儼垂紳光生几研分題徧響
遏韶鈞
得句頻銀漢分支涵
雨露(臣福彭)
(御製)猊煙結篆引璘彬禮陶樂淑私須克孔思周情道在
純何必聯吟誇有過
也知羣擢願希荀九華枝外依仙島五色雲中仰
聖人駘盪風微騰紫蓋(臣永璜)
慈寧福厚錫
蒼旻喜瞻隴麥千疇潤恰數階蓂十葉勻魚藻載歌
恩似海(臣張廷玉)
龍文健舉筆如神拜颺頓覺詩懷暢衎樂過于酒味醇
乳液廣沾仙掌露(臣高斌)雕盤屢給大官珍寶幡巧
剪懸雙勝脆縷紛堆薦五辛漸轉晴暉遲藹藹(臣梁)
(詩正)
(御製)微生陽氣始礥礥已教彩燕翔珠箔未許青牛迓綺
闉歌繼柏梁宗異並
人来枵詣燕游申爻占雲陸鴻儀漸風咏周南麟
趾振湑露早叨陪上日(臣汪由敦)需雲又慶值初旬鏗
訇仙籟聞鏘珮優渥宫壺捧
賜銀祥啟
重華光糺縵(臣蔣溥)班隨羣列禮遵循瑞雲樂奏聲盈耳
堅齒香浮醴入脣十八數符瀛苑侣(臣張若靄)大千界
樂化臺民輯圭劍履通重譯獻賮梯航到八閩遍
覆寰區唯豈弟(臣雷鋐)
(御製)廸知宅俊在忱恂芬馨饌玉頒緗核皦繹摐金叶磬
均豓發唐花嗤羯鼓
風廻文沼蹙魚鱗丁冬蓮漏来西極錯落珠燈綴
大秦近傍
御牀邀異數(臣嵇璜)重揚
天藻續前因探源遠溯龍門浪覓韵囏披鳥道榛殿是
集賢傳雅事(臣裘曰脩)職司簮筆步芳塵
詔寬禮數無拘束喜溢
天顔展笑嚬嘉會恰逢
幾暇頃(臣介福)
寵光兼被歲寒身暖隨東陸符星指霽豁西山帶雪皴
敢擬歡娛同宴鎬(臣張泰開)
(御製)為酬勤動想吹豳庭羅寶樹霞千叠詩擘瑶牋韻幾
廵計日夜珠剛就滿笑看瑞葉尚餘津
春正與諸王及内廷大學士翰林等小宴重華宫
聯句是日復得詩三首
蘭殿辛盤迓早春展親更復洽臣鄰從来盛事成佳話
(數年以来新正幾暇輙與内廷諸臣聯句宴會於此率成故事)況是宗藩與吉人金荔
色酣朱乍點玉梅香度粉初皴說之燈夕詩如繪花萼
樓前雨露新
報道東来風是條鴻龍運斗已旋杓柍桭焕彩春方麗
鳷鵲堆銀雪未消五色書雲光燦爛雙葩結燄影招摇
慶霄半璧懸西宇景物迎人正復饒
初韶應律正光昌亶矣春和聚一堂殷鼎調梅惟傅相
漢臺賡句有梁王樂調太簇鳴虞磬節煮浮圓勝楚餭
同任股肱民社寄勖哉無或負明良
文徵明温蘭圖即用其韻
寫花生動葉倉琅叢下仙男抱夜光楚畹風清佩無斁
藍田日暖玉生香逐炎謾誚隨伊去引興應知為爾長
珍重停雲館裏客本無身境可相忘
題盛懋長江秋艇
秋水淨琉璃蕪葭颭古隄㤀筌樂魴鯉得意友鳬鷖明
月清風耳蘭槳桂棹兮兩翁相對處應是話夷齊
祈穀齋居
黍谷氣昭蘇鄒律春廻旋中辛為上日(是月十四日辛巳立春始為正)
(月節)祈榖陳衷淵國家有與立所頼民之天伊古重兹祭
承事敢弗虔矧予德滋薄調爕無神權十歲稔鮮書暵
澇或連緜遑云政無玼敢謂朝進賢刑罰固已省詎無
盆底冤比戶縱蠲租富庶何有焉凡此恭默思益覺增
惕乾齋宫清漏永琴書静且妍朝來布同雲玉戺頻俄
延何當六出花尺盈三輔田(自去冬至今春各省皆得雪澤惟畿輔尚欠霑足今)
(日密布同雲益切望蜀云)
正月十四日
祈穀壇禮成恭述
祭日逢金穰祈年自古詳
埢垣朝色辨薪槱瑞煙颺三滌牲猶潔成端幣已量濟
蹌羣就列綴兆儼分行
景福同春御微忱奉璧將禮成知有慶顒若仰
穹蒼
摹王羲之快雪時晴帖真蹟因題左方
丁甲呵持信有之墨池終古法書垂試思走筆明窗際
正是吟成柳絮時
數来二十八驪珠翥鳳翩鸞有是乎笑我凍蠅參未破
從今擬欲廢&KR0894;&KR1152;
阿大中郎未足多東山絲竹久消磨何如内史風流筆
占盡千秋聽講鵝
錦囊樂毅久成煙老子西昇只廓填獨有山隂雙逸士
(謂帖中張侯與義之)尚携海水歴桑田
賺得蘭亭蕭翼能無過玉匣伴昭陵賸留快雪公天下
一脉而今見古朋
丙寅春帖子
絪緼駘盪暗相催玉點山川雪點梅東陸乍看初律轉
南郊却帶好春来
今朝大地是春音資始乾元默體尋故事豈徒寬大詔
孚衷常奉發生心
七日為人七日春宜春綵勝緫宜人鱗塍積潤欣三白
脆甲浮香號五辛
上元日宴外藩
素娥青帝鬪韶妍三島風光五夜連詎有聲靈威雁塞
都遵禮法效鴛聯清時嘉宴還同鎬令節雄詞獨許燕
今歲皇州春色好(每歲上元節圓明園宴賞居多今歲乃在宫中云)瑞雲常傍
九霄鮮
偶閱張說集有詠方圓動静示李泌詩口占
方如大地圓如昊天動如坤闢静如乾專
題錢選觀鵝圖即用其韻
誓墓高風有足多獨推書聖却云何行雲流水参神韻
筆陣傳来祗白鵝
題唐寅山居卷子
幽人結茅處愛在山水間片雲出岫白亂葉當秋殷或
望太白瀑或泛顛翁船源中俎豆古池上雞犬閒三復
仲長論懷哉白駒篇
正月十六日奉
皇太后瀛臺看烟火即景燈詞八首
夜珠東望正圓規(是月望在十六日)南極祥光暎座垂
王母瑶樽斟北斗由来西苑是西池
鄒陽律裏氣初旋萬歲山前春欲燃簇簇魚龍紛陸海
離離瓊玖積銀田
誰遣微雲點太清(是夕微雲)銀蜍為讓火蛾明上元此日有
餘樂宣德當年奚比衡
賢王列坐賜酥茶中外熙和久一家百道如虹朝貝闕
萬條似箭走金蛇
雲霞錦繡燦瀛臺花發何須殷七来百子池邊麟卓犖
萬年枝上鳳毰毸
玉蝀金鼇亘夜光非烟馥郁裊風香殿前底事金蓮徹
歸第群看相是張(大學士張廷玉自雍正年間至今與上无燈火之觀凡二十餘年故以張)
(說故事比之)
火裏開花幻豈真輪中轉法佛兮人乍從上苑觀梅柳
葉葉枝枝有脚春
瑞葉瓊花鏤上林東風又復作輕陰詩人漫道妒佳景
農父多應比好霖
題倪雲林南峯圖即用其韻
藝苑倪黃孰抑揚南峯禪喜叙繩牀已同慧遠開蓮社
未許山濤作議郎雲去遠天留筍白風来矮屋度楓香
王維裴廸工酬唱豈負麻源華子岡(卷後同時和韻數人詩盡劣)
王蒙聽松圖
松下結軒清可愛眄松不已聽松籟彼禪和者四五人
或倚松根或趺對寓目煙嵐作静供謀耳寒濤如梵貝
我聞如来如物来無眼乃至無意界聽松者庸詎非松
豈伊原在松之外蒼官落落獨無言喬柯&KR1372;㙷拏虬蓋
燕九日遊瀛臺淑清院流杯亭諸勝
青陽過月望谷風習以暄林鳥有佳音勝地無俗緣初
正多清暇禁囿滋韶妍淑清巒谷幽一徑引壺天其潭
冬不冰飛泉墜潨然泉石相激越齒齒玉在懸入池原
即水誰信履霜堅覩兹變幻竒使我心神蠲脩禊事尚
遥漫學永和年虚亭但少憩坐望孤松巔短墻接曲堤
冰牀猶可前渡彼琉璃浦来此蓬莱山樓閣五雲中鸞
鶴三珠間獨愛書室清補桐我所顔几席無塵氛琴書
與静便花櫺蕩晴暉坐久覺旋遷閒聽九市中爆竹餘
聲喧歲華惜者誰皇州景物緐百年被熙和因思保泰
難此日燕九日白雲盛事傳邈彼鳳城外車馬紛溢填
松月忽入懷十笏儼大千物物皆通密與我相周旋
郭畀雪竹圖
北風吹寒石欲裂膝六剪玉紛飛屑渭川淇澳合層冰
獨看琅玕挺高節歲窮無改倉琅色粉粘綠錯兩竒絶
枯梢突兀密葉扶雪壓冰凝不摧折省郎妙筆擅畫禪
始信蘇卿是人傑
趙孟頫浴馬圖
碧波澄澈朗見底十四飛龍浴其裏權竒沛艾韻金風
俊骨昂藏鬉上指奚官無事出上蘭驪黃牝牡憑區觀
飲流齧草適其性誰傳神者趙集賢集賢畫馬身即馬
牖中窺之無真假何必晚年罷此枝應是自身不自寫
我聞轉物乃如来孰非馬者獨馬哉伯時畫馬繡老勸
彼野狐禪何足論
題静憩軒叠舊作韻
室是舊書齋一向此習静明道有至訓動定静亦定萬
幾值清暇詎無堪適興義府有餘樂琴軒致虚净玉版
頃閒榻吟几仍晚凭會心皆可參玩物斯為病眀牎駒
影過誰識流陰竸昔以忘天倪今以觀物性
填倉日作
光春風物和絪緼日逢晴鬯三農欣粔籹菜甲酬節令
禮從其俗古所云憂民之憂樂民樂繄予憂樂因民託
底事閒情一惘然自惟此念奚堪著
二月朔日作
瓦鴛羃䍥曉烟籠仲月春光漸嬝融柳散麴塵臨曲岸
梅携雪色試條風宫中漏永香含篆池北冰酥日借烘
嗟我良農真少暇逝將舉趾事南東
五君子歌題張若靄畫
昔日東坡論茶墨貌雖不同取同性苟其氣味本相合
黑白異質庸何病妙哉五君子之圖雅得詩人善比興
交柯鏤蕊縱殊致如嬰在齊僑在鄭停雲寓意詔後人
(此圖創自文徵明)藝林繼者多優孟儒臣文筆為寫生乃得一
脉曺溪正每讀魯論增慕思何當佐予以為政
題五代刁光胤寫生花卉用宋孝宗御題韻
桃花蛺蝶
元都又值早春開喜綴芳枝惜點苔賸有漆園談夢覺
前身誰辨菜蟲来
寒林乳羝
五國城邊雪似塵南冠應憶漢宫春可知廊廟調梅者
未及冰天乳牧人
獨石叢葵
一般賦色分叢耳幸得佳名曰向陽試擬本来参面目
誰教葉綠更花黃
雪坡蹲兔
二麥東阡早兆祥坡陀積玉軟莎長卧来毛穎渾難辨
蟾窟迷離認白章
清風晚節
春草秋花摠化工碎金偏喜鏤寒叢篔簹弄影清溪繞
却勝漂香萬點紅
雪猧戲蜂
文石芳叢步縟毛遊蜂引惹忽騰逃當年十八稱李靄
底似傳神正午高
瓊雪山&KR1431;
膩粉嫣紅摠化城一般春意可憐生非關西蜀無留詠
詩客偏饒未了情
紫薇蜻蜓
一片琉璃滿意涼絳雲低拂碧波香蜻蜓蘸影旋成兩
試問齊年誰短長
仙佩凌波
雍京筆底有生姿黃孔曾聞師事之獨寫凌波應有意
惜伊曾未入周詩
秋浦芙蓉
拒得霜華秋鮮雙東籬相望未心降柴桑不羡陪高節
錦里權教照碧江
御製詩初集卷二十九
