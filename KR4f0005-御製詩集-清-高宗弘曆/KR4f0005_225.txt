御製詩三集卷六十二
古今體一百二十七首(丁亥二)
新正恭奉
皇太后幸御園即景得句
慶節行春吉日諏
鳳輿虔奉御園遊欣看柳陌輕黃染惜少西山積素留
安得六花即優霈庶幾二麥卜佳收聲聲爆竹胥鳴喜
吾喜由来在雪酬
盎春書屋
欲知春盎處書屋遞先機柳眼蓄將放梅胎含漸肥貞
元運有代消息理無違不出韋編藴開函驗始微
煙月清真樓口號
春月春煙萃景新不誇佳麗尚清真輕籠淡照三千界
似笑華鐙賞節人
迎步廊
向陽階砌草將萌避冷簾櫳梅正榮幾曲迴廊閒散步
恰如春意傍人迎
抱樸草堂
軒楹近覺厭華庨潔治書堂覆草茅欲擬幽人猶未得
敢言古帝恐成淆閒披芸簡窗前朗静聽松風戶外敲
津逮漫言由李葛仙家與我却無交
陶嘉書屋
漫嫌桃李遲清詠自有詩書伴静遨會得乾元資始意
幾多淑景箇中陶
題時賞齋
庶徵有五要惟時省歲殷勤念在兹乂用咸休協心賞
艱哉夫豈易言之
恒春圃
白屋如花圃恒春果是春四時芳豈謝一室景常新不
凍池浮水致遥籬縛筠信誠工點綴對乃愧生頻
豁如室
既有近牆圍亦復遠山護何以云豁如請得言其故於
密有退蔵放則六合布静固非内寂動詎任外騖明道
定性書可作羲經注
清曠樓
拾級高樓曠且清非誇畫棟與雕甍石牆以外見墟里
為憶民艱及物情
益思堂
最欣旭影窗前朗豈必花光戶外羅隨分(去聲)抽書皆可
繹箇中偏覺益思多
題宋人蕭翼賺蘭亭圖二首
御史西臺變姓名蘭亭賺得促歸程溪橋跋馬伊誰氏
應是馳來徐善行
何須真本計求千過舉難辭責備賢豈料戎温仍出世
至今又復幻雲煙
新正萬夀山
政簡新正多暇朝清遊况喜近非遥依稀雪色幻梅朵
漏洩春光真柳條(常謂子美臘日此句嫌其略早宜於上元前後用之)靄氣西山
將接潤冰容南沼欲含韶煙村幸為(去聲)逢綏屢也有紅
鐙迓節宵
長春書屋
四時一貫氣長春書屋今来景益親到處撫時思切已
欲因元善體為仁
玉瀾堂
無水不成波有冰斯弗瀾冰水豈二物波瀾乃異焉動
靜固殊用有無原齊銓憑堂俯鏡鑑其趣存縠紈寧須
執象求聊此託澄觀
養雲軒
雲軒山之椒養雲因得名古書趣既永春鐙何礙清我
時方望雪小憩那怡情惟是增戚戚幾見吐英英何當
合膚寸沛然飛六霙
怡春堂
一元斡旋候萬物發生時無氣不含煦有情皆覺熙太
和方醖釀麗景豈稽遲設問怡春處書堂自不知
石舫
青雀黃龍貯舟塢依然石舫凍溪邊倚舲小坐生清會
失半由來是得全
味閒齋
山陽迤邐到山隂初歲巖齋試剏尋豈不箇中味閒好
所其無逸戒猶深
清可軒
窅洞所為異夏涼冬乃温炎囂戶外盛入則涼風翻其
或凜烈候内暖宜憩存以此山北遊無不斯探源今日
今春来拾級登崕軒石壁太古世雲窗初歲暾盅融氣
已佳樸素情益敦何當攜索丘靜坐考其原
賅春園
倚檻無妨細籟披蓲陽初上(上聲)上(去聲)林枝紅情綠意方
猶未却是賅春正此時
宋人柳隂高士
柳隂高士若為高放浪形骸意自豪設問伊人何姓氏
於唐為李晉為陶
題文徵眀千巖競委圖
二老喬柯下高談暢遠眸蔚巖秀相競落瀑響如浮作
輟經三歲(徵明自跋云此圖初僅得一樹自戊申至庚戌屢作屢輟歴三歲朔始成)精神入
九秋似兹費日力亦自足風流
上元前夕奉
皇太后觀鐙火
七番節夕始今夕(上元節自十三日為始張燈火過燕九始收凡七日)至養無文
亦備文元祐張鐙率成例開元聽政尚惟勤西樓又喜
觀金炬東壁先昇碾碧旻慶益繁滋
年益茂永承
任膝永欣欣
題鄒一桂雙清圖
黃是真黃白真白花中難老有神仙淮南招致誠何謂
那識自然驗不然
題寒江獨釣玉韘
追琢精球藉玉人柳州詩意獨傳神抨弦一發中(去聲)祁
鹿也似竿頭得巨鱗
上元前夕曲宴宗親
上元前夕典宜仍瓜瓞綿緜百世徵和氣一堂共聽樂
麗華千樹待燃鐙相於且慢頌清宴切已惟殷勉繼繩
璆玉和闐琢成器以供節醼或猶應
上元鐙詞八首
昇平時世載陽春
萬歲承歡鐙事陳成例雖然祗行舊排當頗覺逐增新
通閏今年長去年十三迴裏首迴圓豐隆借助纖阿景
不遣微雲點碧天
春迴十日蓲陽敷步渡平湖冰已酥冰徹鐙光鐙映月
廣寒界裏夜遊娱
習習風常傍晩收春臺煙火對西樓幻成幻滅幻無定
世界三千似此不
光眀杯照圓明鏡仁夀鏡呈獻
夀圖我亦心殷返淳樸順時遵
養豈宜無
望雪經冬又入春鐙前那覺展眉顰何當一夜同雲佈
明看西山積素皴
元宵聞說樂同民趙北燕南屢見真却以過時將示儉
不教煙火待瀛津(前此四舉南巡掖設鐙輦行慶適届上元所至聽有司火以酬令節)
(今歲仲春杪始往天津閱視河隄恐地方官仍陳火戲預有旨禁之)
歲歲鐙詞八首看寫懷詎曰逞文瀾韓昌黎憶傳芳軌
祗有陳言務去難
上元後一日小宴廷臣得詩二首
股肱任重要情聯賜典應開翼節筵詩句豈殊鹿鳴詠
樂音一例角招宣盆扶唐卉芳纔吐籠貯春蟲動以蜎
雖是元宵昨剛過方當皓魄正輪圓(是月十六日始望月輪正圓也)
慶節熙春設醴醪兩行接席總仙曹謾言三歲連逢稔
已是經冬亟望膏屏尚未收翦綵燕鐙須待看冠山鼇
晚来空宇魚鱗起雪霈庶幾慰盼勞
微雪(正月十七日)
問夜達晨隂間(去聲)晴辰牌報始灑飛霙剛看鶴毳紛來
密旋惜烏輪漸放晶點樹那欣花乍吐鋪街又覺寸難
成情知舉趾時堪待澤欲先霑意益怦
題和闐玉觀泉圖
崖巔袖手觀噴沫景異香鑪掛練濤却訝不曾投石激
倒流躍並古松高
文徵眀買魚沽酒
船脣漁父提魚賣橋首奚童沽酒迴鑪火正紅宜對雪
較量陶党底為哉
夜雪
傍晚雲復濃入夕微霰墜詎貪鐙景美深企
天膏遂霈乎猶未定切切更廑意甲夜乃密飄乙夜垂
優穊至丙夜少間幸丁夜仍繼披衾問戊夜對已二寸
積詰旦忙起觀如言誠則未詰以何偽報云並消融(言)
京兆曉奏陳所稱亦一致故知緣慰予然予豈易慰較
去冬澤渥實新年上瑞旦明又大落漫漫暢紛懿庶幾
此番(去聲)佳額手希
鴻賜
題周玉璧
圍好琢嘉穀芝紋外繞之製雖非子執器則實周遺古
氣如可挹土華常自披寸隂珍是競興嗣讜言垂
仇英雪夜放舟圖
雪溪破夜放輕船危坐寒篷聳兩肩應是前灣尋句去
小鬟磨墨待題箋
復雪(正月十八日)
自辰還至未既密亦時疎即即皚皚矣瀌瀌奕奕如雙
眸望無負三寸積仍餘始慰籌農願園林景起予
御園雪景
希澤元宵刻廑懷今朝始識御園佳山如失色煙蔵密
樹不論名花放皆落地春融潤霑砌鋪池氣暖涷酥涯
惬心消得聊攬景點筆因之應律諧
養素書屋
樸屋無華飾灑然稱(去聲)夙心琴樽亦弗藉書史每堪尋
閒到斯小憩興来或暢吟憑&KR1440;聊攬結積素正彌林
虚明室
聞之濂溪云靜惟虚則明無欲靜始虚學聖有要程通
書二十章此義標實精是室顔是額詎因攬景名觸目
當會心會心在返誠可知無極真可悉儀象情更為注
其旨曰深玩力行
再題抱樸草堂
潔治數間屋匪華以樸勝曲籬堂後圍横溪階下映插
架富芸編汲古頤神性清暇偶憩坐&KR1440;明几亦淨惜隂
意有永體物心無競綺鐙方在楹微覺弗相稱
洗心室
籞園偶爾學衡茅佳致還同安樂巢幾暇洗心退蔵密
便因潔靜玩羲爻
掃雪
掃雪必行賞僕儓早候之未成分寸際那可飾装為今
日素真積培林澤倍滋
天恩誠賜我分惠亦其宜
唐寅雪山行旅圖
肩擔驅車來往頻雪風冷逼客途身闍黎閉戶無多事
坐看勞勞名利人
燕九鐙詞
行春底事不欣然望雪元宵望眼穿婪尾却增無限喜
率緣滕六燕丘仙
借助月光有雪光善哉說法是燈王可知離即色空際
皓魄升遲正不妨
一點熒熒一縷煙千叢萬簇片時燃紛紛鶴毳翔鼇燄
䔩䔩金花灑玉田
相輝鐙雪句宜酬一例眀朝節事收勤政(殿名)日臨勤庶
政敢因後樂忘先憂
題五代人雪霽捕魚圖疊舊作韻
三冬曾未品三清(每遇佳雪必收取烹三清茶)上元鐙下希瓊霙何
期節過詠甘雪硯池春暖消花凌即景圖書得悅目是
誰粉本藍出青東灣西浦船雜集生計各有&KR0034;&KR0034;罾蓬
頭椎髻婦子聚力雖共作心無營大魚換錢供衣米小
鮮佐酒泥鑪烹浮家泛宅自無繫那愁白帖官租增作
者闕名具深意慮同皮陸垂虚聲子美有句意好(去聲)生
同然先得弗更評兩題拖尾恐防或割去遂教乘興圖
中與寫成(拖尾紙色潤質古曾書已已題趙幹江行初雪圖以當題識丙子又疊韻題本圖亦書於)
(後兹扵元宵後二日甘霙竟夕御園池沼含清不減漁村雪景是圖適在案頭復疊舊韻題之圖中紙故佳且)
(多隙地錄以補空興寄尤深)
偶興
惟人既有心有心則有意有意必有願以兹生萬事貧
者所願富賤者所願貴少願至難老老願恒在世矯情
胥舍斯又願其名遂世間法如是誰免因碩累即彼出
世間亦豈大有異庸者且勿論賢者苦更備緇流願成
佛黃願登仙位前途信難臻故步早失自仙佛非我分
富貴我極至願應鮮弗成而更有艱致冬雪與春雨夏
時及秋霽先期憂已豫後獲樂敢肆設曰可概蠲將見
悔吝繼大凡求諸人十或得三四而况求諸
天得否安可必(叶)率筆寫心會直語忘倫次
賦得西山入畫
積素西山好分明畫坐披送来寒料峭展出白參差幻
遠忽成近增高亦益卑東風吹不去曉日照猶滋曭朗
浮林表深沈護巘基瑶臺花作月崑圃玉為陂摠以因
心慰纔能觸目怡問誰傳粉本知定是王維
題和闐玉鷹摷雀韘
一雀鷹摷(平聲)一避蔵古松轇轕色蒼蒼可同射鹿發弦
疾更廑敺林寓意長
春來口號
有景呈前有興投八义底用費冥搜春來試看百昌富
豈是東皇逐物酬
文徵明泉石清音即用其韻
對坐誰分賓與主劇談却喜老松隂石泉激越音偏好
不藉調絃更撫琴
長春書屋四事四聲詩
讀書(平聲)
清閒何為消明窗芸編陳耽書誠前緣怡情諧常因千
秋扵焉觀分隂良堪珍湯盤銘曾言予惟期其新
橅帖(平上聲)
臨池懷前賢撫古允我喜雖常希顔筋那有省可髓孜
孜勤懸針草草哂累紙佳言思公權引以輔善理
焚香(平去聲)
匡牀雙金猊煥燦護獸炭氲氲檀芬燒靄靄蕙篆散褰
帷薰心源對座淨鼻觀無然安清供問政毖締案
烹茗(平入聲)
筠鑪江南来恰合設白屋烹煎松風鳴活潑雪色漉竒
吟輸唐盧佚樂學復陸擎杯方無言魄月䔩綠竹
養和室
嗇神非吾希種秫非吾怡發而皆中節聞之吾子思是
必有所養其和匪矜持不為内欲擾不為外物移如元
首萬善如春冠四時冲融去安排位育庶可幾
抱樸草堂口號
筆硯精良樂一時便教抒興與摛詞草堂抱樸名相稱
(去聲)所愧還淳身先(去聲)之
養素書屋
平生喜讀書處處有書屋取義各安名居稽與澡浴豈
必藉林泉亦非稱花木遊心竹素園涵養於斯淑神怡
興偶觸點筆詠亦属
虚眀室
糊窗置大食玻瓈内外虚明朗照披詎謂無端便攬景
存心吾亦願如斯
山東巡撫崔應階奏報得雪詩以誌慶
冬雪青齊獲披章早慰心同時欣並及(京師扵十七十八兩日晝夜聯)
(綿遠近普被適東撫奏到濟南亦於正月十七日得雪計及七寸廣潤數府)將尺澤尤深黃
壤塞蝗戶綠田滋麥針
天恩真廣被慶矣志彌欽
沈周抱琴圖即用其韻
溪壑幽人冰雪顔横琴膝上坐蕭閒底須撫作水仙操
調在清泉白石間
新春萬夀山
倏忽上元節已過餘閒一賞夀山螺漫憐火樹收金炬
且喜銀花積翠峩氣釀寒光猶料峭風吹雲色又婆娑
因之望蜀仍希雪長此安窮竟若何
知春亭
借問知春何處知人情物色總熙怡虚亭却以無言會
一部羲經註畢時
停靄樓
石磴嶔嵜上有樓昆明萬頃望中收寫楹薄靄方容裔
吾亦因之片晌留
題惠山園
一區山左學江南初歲清閒取便探不似似之渾似似
前三三即後三三豈其園景心猶戀祗彼輿情意所妉
却喜雪融春氣潤柳條已有露珠含
雲淙室
幽室石泉上泉流尚帶冰垂為雲葉佈激作雪花凝已
契一家味那論(平聲)三峡層澄觀與清聽片晌適吟憑
瑩心堂
書堂泉上架嵯峨欲看春流景若何平處滙池冰未解
瑩心别喜不生波
搆虚軒
一岑獨出自為高上有文軒據迥臯每到輒因飛逸興
欲吟率就掞宣毫西山雪積猶存素北澗冰凝未作濤
大地憑虚虚豈盡搆扵斯乃儻然遭
無盡意軒
山容水態攬都全豈在紅芳及紫妍却喜高軒付不語
意無盡合與之然
清琴峽
冰鋪雖是凍池平峽裏流泉自有聲若問七絃此何調
聽之知譜羽音清
霽清軒
雪後天色澄霽清真霽清北山幾千疊一律玉崚嶒浮
來寒氣嫩鋪出潤澤平憑軒聊縱目徙倚堪怡情煙村
于耜人指日將舉耕
戲題夕佳樓
興寄陶詩號夕佳每還未過午時牌高樓莫笑相孤負
本是忙人那暢懷
和闐採玉行
和闐昔于闐音訛傳致差今之和闐惟採玉昔之于闐
乃採花採花信無用太白寓意蜚詞華採玉供追琢琅
玕豈歎埋泥沙然玉亦有别碔砆貌似寧足誇和闐採
玉人抱玉出水涯何曾璞裏之不掩瑜與瑕刖足之語
本荒誕千秋紀載百無一實真堪嗟
題袁瑛山水六幅
厜㕒不用掃莓苔座底長江觸石迴指點片帆相與話
帶將千里夕陽來
右迴磯帆影
樹杪紅樓出簇攢嵐煙不濕有微寒米家家法相殊處
晦裏分明可指看
右山寺朝嵐
碧瓊天地小年長一陣荷風四座涼為問白家池上趣
可能舉首見山光
右池館延涼
貰酒烹魚樂事多施罛又趁雨初過便教&KR1268;灑原無礙
披有飄飄笠與蓑
右漁莊雨霽
竹籬屈曲護茒堂籬外喬柯盡染霜落葉不教頻掃去
藉看襄錦自成章
右紅葉村扉
糢糊不辨遠峯尖驢背寒英撲笠檐誰識其間覓詩意
已(居里切)先詩意被人拈
右溪橋詩思
勤政殿氆氌褥蟲齧命易之戲成是作誌意
吐番霞㲲貢成褥取冬温織毛易生蟲食齧成篆文中
人鋪設告畢事物壊那問柳宗元時偶見之因失笑常
朝地即同廊廟銀鐺偽約我鄙其命即易施勤政要此
乾此惕世餘年萬民念念切恫瘝有灾籌賑恤無灾優
逭蠲百億帑金曾不惜一褥之費何有焉暴殄天物德
實否惟辟玉食必有理大禹卑宫力溝洫然於黻冕亦
致美私服浣濯事之常持以示儉斯小矣
自訟
豈無臺沼小經營經始亦常日視行比及成之行已怠
喜新厭故率人情
賦得東風解凍(得春字八韻)
應律東風至五朝過立春入池通暖氣解凍透雲津始
拆原成片旋開漸有淪魚冰上陟負雁北候来賓習習
傳輕籟溶溶閃疊銀近堤方摇(去聲)柳傍浦未生蘋拂面
涼温協迎眸景象新如將弄舟楫誰是傅巖人
河南巡撫阿思哈奏報得雪
豫省麥為秋尤希雪澤稠誰知同日得(撫臣阿思哈奏豫省得雪情形)
(與京師日期相同而尺寸更覺優渥)更較幾分優遞驛速傳喜遺蝗那復
留
天恩真廣被額慶遇何修
盎春書屋口號
東皇一氣遍三千豈僅明窗與翰筵鑿井得泉水在是
盎春名室亦應然
題思永齋
思永非惟身慎修心思永處說從頭敬
天益勵旦明凜法
祖常懷艱大投勤政寧無間宵旰親賢何有盡登收至
於祈歲更殷若安得屢綏遍九州
長春仙館
長春昔日讀書齋迎
養鐙宵歲歲皆
福並海山增寳帙
夀同松栢映瑶階東風暖已落蓂葉陽氣升看茁草荄
半月餘過如一瞬年来惜景每殷懷
詣
暢春園問
皇太后安遂命駕由萬泉莊進宫之作
慶宵倏過返
前園(之暢春園在圓明園南故又名前園)隔宿虔應問
寢門祭
社經筵胥要務遂教清蹕入宫垣
泉宗祠建萬泉莊稻町新開百頃強去歲經營今逮落
乘閒特地一臨相
蹕路纔紆四里餘仍遵石陌度輕輿倚虹更不重停憩
(每進宫俱於倚虹堂傳膳兹由萬泉莊憩食過此遂不復留仍書詩命粘堂壁)祗付三章題壁
書
抱素書屋小憩成詠
明日當齋今日閒進宫之便一遊攀陽坡雪化隂坡積
池水冰凝瀑水潺風拂柳條弱無力春来梅萼喜開顔
如將繪事相衡較吾亦會心後素間
焙茶塢
雪華收瀹雨前芽按例勤擎候不差郊外行來廿餘里
越甌消渴正資茶
枕巒亭
假山亦岞崿小亭亦虚曠依然皴以雪形色難為狀乍
如玉仙人笠子戴其上馳想到棲霞其峯固無恙(棲霞玉冠)
(峯南巡時所命名也)
鏡清齋
階下冰光映座明坐来書史足怡情寺卿大寳箴尋繹
如鏡戒惟皎皎清
畫舫齋
船室艤琳池冰光座上披入窗都是畫憑几便吟詩何
必布帆掛依然烏影移忽疑笑真舫行止尚需時
古柯庭
一樹不知幾百年一庭恰得十笏廣庭固弗如古柯古
忘年之交結俯仰俯仰間已成陳迹向所詠詩題素壁
囅然笑此復何為吹落颯風掃吟席
小玲瓏室
月&KR1440;之外&KR0008;猭叢幾个虚敲萬籟通恰喜晴光摇琢雪
天然畫出小玲瓏
仲春齋居
慶節堂堂過齋居肅肅閒動歸靜知好民與物思艱新
句亦時得陳言恐未刪輕雲落微雪(是日復微雪)望復切其
間
題張宗蒼畫二首
春隖耕漁
耕者驅牛漁弄船四民生計自勤虔宗蒼畫具治安策
何事未題經許年
秋巖雲瀑
重疊秋山脚護雲瀑聲猶在耳中聞每逢空白即酬句
氣韻欣其迥出羣
登延春閣得句
層甍迥出宫城巔皇州俯視街巷填百年都會太平世
富而教之何有焉持盈保泰在虚受明目達聰洞開牖
春滿人心物色間豈容高閣自享帚
靜怡軒
靜怡豈耽寂藉驗道心微精一思垂訓惕乾慎勅幾居
今益謙鞏鑑古得因依坐久消清暇蘭煙引篆馡
碧琳館詠竹
幾个雲&KR1440;外仙家自有家風敲鳴鳳管雲燦鏤瓊華寫
色偏宜淡論情好在遐晦翁精理學餐吐也稱嘉(朱子步虚)
(詞有餐吐碧琳華之句)
晴
雪未成分寸晴原暖仲春亦知貪已甚無奈惜猶頻日
北低&KR1440;影幾閒生靜因豈徒誇麗句翰墨雅相親
絳雪軒
絳雪百年軒五株峙禁園(軒倚御花園東壁絳雪亦舊額)元霜寳為伴
玉字額猶存豈必芳華對常看逸韻鶱培根真是瑞(凡雪)
(後必收培各樹根率成例事)色澤那堪論
詠古玉蘇武牧羊
北海牧羝返他山攻玉任爾時寫壯貌此日識忠心朔
漠景如故冰霜介豈侵還應笑范蠡可不慙(去聲)良金
題夏圭山水卷
筆勢真看積健雄寧誇刻楮小精工水軒一帶虚搘木
祗在輕煙縹渺中
觀舟来往坐巉巖風順張帆逆落帆至理不竒人盡識
一經寫出迥非凡
春仲躬祭
社稷壇
四之日舉趾伊古重春
祈土盛欣辰應(是日戊戌說文土盛於戌)穡甘著義微訢誾發陽氣
和朗麗朝暉執玉抒誠敬
連綏願不違
仲春瀛臺
祭罷迴鑾路轉西趯臺仲月曉寒凄池餘冰雪春猶淺
架列詩書古與稽向以問
安過翠蹕兹因進講駐彤閨(向来祭更社稷壇禮成皆至瀛臺衣即詣暢春)
(園請筵因皇太后安兹以次日經於宫中多駐一日)偷閒偶此尋芳景却是韶
光尚有徯
蘭室
玻璃&KR1440;外樹婆娑湖石&KR0785;瓏積雪多望澤冬春頻此切
今来蔚眼慶如何
春及軒
最愛陶辭清且妍又將春及冶融天那忘有事農夫告
兼詠載陽桑女篇草欲迴青依砌茁瀑全不凍隔窗懸
流觴聮句圖存壁瞬息光隂廿二年
賓竹室
埭下深培雪色滋白瑶田映綠瓊枝此賓猶覺匹夫異
亦可依然與迭為
素尚齋
假山數百年樸齋建其上如在峻嶺間而又無遮望松
竹依舊森桃柳未新放芸窗適小坐淡然惬素尚
千尺雪
飛珠仍自襍冰潺聽雪寒山見一斑恰有積坡相映帶
底須同異辨其間
題宋人松巖仙館圖
山川非俗世樓閣迥凌雲水落琳琅調天歸鸞鶴羣煙
霞一徑遠花藥四時芬松下諸仙坐其言不可聞
珊瑚樹
說林珊樹竟開花河伯宴禹信荒誕南海更以婦人稱
述異之說騁詭辨石崇所擊或類真惟其類真益形舛
三四尺者六七株非是天來非地産郕王籍王振家時
二十餘株入官輦審然此應在世間不可謂同桑海變
(叶)百歲昇平天府蔵盈尺者弗一再見(叶)此非却珍知
世無石崇王振安從管咄哉千秋紀載家顔腆耳食逞
虚撰
御製詩三集卷六十二
