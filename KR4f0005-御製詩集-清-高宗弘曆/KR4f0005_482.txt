御製詩五集卷九十一
古今體六十三首(甲寅七)
初伏日作
北至三庚伏短長致不同(每歲三㐲惟中伏長短不同有一旬兩旬之殊總以夏至)
(後得庚遲早為定盖夏至後第三庚起初伏第四庚為中伏立秋後值庚為末伏更至距立秋約四十六七日)
(如更至後得庚早則立秋前當有五庚立秋後末伏即為第六庚是中伏應有二十日夏至後得庚遲則立秋)
(前祇有四庚立秋後末伏即為第五庚是中伏應祇有十日如今歲五月二十四日夏至是日即值庚距七月)
(十二日立秋中間有五庚則中伏應有二十日此皆定數可坐而致也)由来胥定數可以
識鴻功避暑原無暑南風亦有風朝晴逹暮霽農諺幸
符衷(農家以初伏日晴占三伏中暘雨應時今早至暮晴眀竟日喜符農諺矣)
直隸總督梁肯堂奏南三府得透雨及夏田普種
情形詩以誌慰
京畿膏雨夏田芃三府惟南繾念中忽報親臨順廣大
普霑甘澤渥優同(梁肯堂前奏畿南順德廣平大名三府雨未優霑親往查看籌辦賑務兹)
(據奏到此三府均扵初十十一兩日各得雨四五寸至七八寸不等入土極為深透已種田禾長發暢茂未種)
(之地亦俱播種齊全又正定府属之正定新樂行唐阜平冀州属之棗強定州兼所属之曲陽趙州属之寧晉)
(等縣具報同時各得雨四五寸至深透不等及詢問農民咸稱今歲麥收雖歉先已蒙恩緩徵糧賦减糶倉榖)
(近又加恩分別賞借口糧民食有資莫不感深肌髓今又得此透雨夏田可以普種實有轉歉為豐之象等語)
幸看高種兼耕下不啻逭荒可冀豐稽首半年愁未負
益深兢業戒驕衷
千尺雪
四卷書圖一具四(西苑盤山及此間千尺雪俱倣吳中寒山景為之盤山予自寫圖其吳中)
(西苑命張宗蒼董邦達此間命錢維城分繪之圖各四卷每處彙弆四圖以便展觀)今時風月昔
非今人譽較勝精神壯自悉難稱筋力任
過雨千山渒&KR0008;收落平汀瀅鑑光浮理標動歸静之趣
欲問惠連意可投
永恬居敬題
兩字
奎文日月光(永恬居三字乃皇祖御書)分眀
垂訓義皇皇詎惟山水怡性趣要在旰宵勵政常幸矣
内安及外靖戒之拓土與開疆永恬奕葉斯勤守後序
申言慎莫忘(愛物皇祖建此山莊所以詰戎綏遐崇樸之意至為深遠及予居此不敢眈山)
(水之樂而忘敬後序天法以自祖勤政惠民柔遠定邇諸大端所以作者既戒並告後世子孫無忘)
(見壬皇祖及予之深意詳寅避暑山莊後序)
素尚齋
屧步陟巖廊書齋芸縹緗是中趣無盡此外更何蘉帶
水動非急襟山静不忙如將繹隩要前殿兩言詳(前殿即永)
(恬居伏讀思永皇祖御製詩引養引恬慎修之旨見扵言外)
午熱
剛喜霖雨晴畿南齊北隨報霑(此間十二日雨勢甚大次日即喜放晴然猶厪)
(念畿南齊北旋據梁肯堂福寧各報同時得被優霑日來頗堪慰念乃晴霽五日午間又覺炎蒸巳甚山莊内)
(固足避暑市鄽民居戶口滋繁不能不為繾念因思暑天即五日一雨為之驅溽亦可稱時若也)寖尋
午日熱細旃廣厦亦覺炎五風十雨實常度赤夏五雨
驅溽占(夏日俗諺有三日一小早五日一大旱之語)深林大壑固避暑戸口
滋盛繁閭閻安得快&KR0584;滌蒸鬱坤方頻望雲峯尖(是處每雨)
(多自西南來目下幸冀快&KR0584;而西南雲氣滃然為之盼切)
煙雨樓
弗通陸步祗通舟為愛其名試一遊果見峰烟含羃䍥
便期湖雨落綢繆驅炎送爽如人願渥下優高與物庥
不在景佳在農慶知吾意者庶層樓
雨(六月十八日)
初伏懼作霖翼日猶願霽既而喜晴過炎囂酷如熾傍
午西南雲入申霶霈至雖無一犁透却符五日瑞(午間雲隂)
(晻濭入申後果得迅雨一陣頓覺凉爽恰符所望)農功行旅人兩欣同遂意閣
本適逓来(雨時正值閣本到来籌辦庶政益得從容詳慎)庶政慎籌義
晩晴
樓烟雨果致烟雨喜自西南雲脚鋪霂霡斜飛暗蓮島
(是地舊名青蓮島)䨜霖遥似繪鴛湖(嘉禾烟雨樓在府城東南鴛湖中)歸舟不
待風吹陣艤岸已看日晃隅坐閣夕陽鴉背閃時暘曰
慰益虔吾
和闐玉商山四皓圖
皓首商顔遠世塵蒼松白石自怡神若論杜牧曾吟句
不合山中稱玉人
夜雨(六月二十日)
昨日晴和晩復隂不期夜雨達晨深雖然驅暑欣来爽
却恐連朝懼作霖無刻弗因農繫念撫時惟覺歲關心
曰欣曰懼渾莫定七字聊為遣悶吟
喜晴(六月二十二日)
剛欣雨驅暑隨恐雨為霖宵旰纔信宿恐欣紛寸心逮
辰雲氣散卓午日光臨五字敢言慶惟增敬益深
知魚磯
知魚磯數(上聲)惠莊典知不知早付不知向每扵斯待泛
月亦十一載久罷之(壬寅年猶扵此登舟泛月嗣以夜間水面氣寒非老人調攝所宜遂)
(不行今已十一年矣歲月如流真同一瞬)偶撫匡床聊憩坐迅哉瞬眼過如
馳數(去聲)年豈無樹立事(予年八袠有四精神尚健而宵旰勤勞弗敢怠遑即以武功而)
(論前此平凖噶爾者二定回部者一掃金川者二已五蕆大勲即自癸夘後不泛月以来此十餘年間復一靖)
(臺灣一降緬甸一降安南兩次降廓爾喀竟成十全武功實属仰蒙昊貺方能得此而予自問化民修己)
(諸事茫乎未逮殊堪自愧然距歸政之期近祇年餘又曷敢不益加兢惕耶區區往日遊觀之興固無足繫懷)
(耳)行雲流水何殊其至扵化民與修己瞠乎茫若吾猶
兹是可愧也是宜惕慢憶曩景安用為
詠方竹杖
有節由来其本性為方却是別羣形(竹圓者多而方者少)欲詢特
立亭亭者可憶渭川千畝青
遊獅子園
龍邸獅園歲必遊
祖恩
宗訓憶從頭六齡識字實初至(予年六歲始隨此園皇考来熱河住居讀)
(書)十一背書蒙
厚庥(康熙六十年予年十一隨背誦皇考至山莊内觀蓮所廊下皇考命予所讀經書不遺一)
(字時考始皇祖近侍皆在傍環聽咸驚穎異皇有心奏皇祖令予隨侍學習)
幸駕隨来飴錫沐(予十二歲蒙即命皇祖扵圓明園之牡丹臺召見養育宫中是年隨)
(請)(侍来熱河居山莊内之萬壑松風皇祖幸本園進膳子時亦隨)(駕皇考来此)
慈闈宣覲
顧嘉投(是日其生皇祖指予謂皇祖皇妣孝敬憲皇后曰帶母来見連謂之有福之人)
(即今仰窺因欲皇祖恩意似已知予異日可以付託豫觀聖母福相也)卌年孝養
慈寧福
聖諭兩言萬世留(予即位後侍奉養稽聖母皇太后四十餘年以天下之史牒實所罕)
(覯盖慈寧皇祖當年眷顧深恩即早扵有福兩言預卜之慶予今八十有四實亦老矣是不可以不)
(記也)
妙高堂
妙高數典自蘇家縮地那論同與差騁目片時鳴轡去
無勞庚子和吟义(庚子春南巡登金山妙高臺再和蘇軾韻成什閱今又十五年矣兹堂數)
(典金山名實同異向已屢辨之可不必再賡前韻如蘇軾之吟和尖义因難見巧也)
宜照齋
邸園遊返入山莊下馬書齋小躟(同忀作上聲)徉聊試身行
亦偶爾愧聽人譽謂康強(向年遊獅子園回山莊必乘馬登山至西北門今歲仍依)
(例策騎以行一時侍從臣工等咸以予身體康強同深欣頌予雖年登八十有四自審精力尚可固不得不以)
(自勉)循名自是題宜照責實何須待夕陽萬理設云繫淵
鑑暢春園義勉無遑(物理人情均歸澄照此人君御世所宜先務者昔聖祖所居暢)
(春園有淵鑑齋亦寓此義予扵斯齋命名仍紹承心法以自勖耳)
觀瀑二首一韻
有源之水飛成瀑就下落高勢自雄過雨色聲覺益壯
曰觀曰聽不同同
借雨似殊齊相語因風不異楚王雄目觀耳聽齊置却
是謂山中賞大同
創得齋
新搆之齋名創得卌年以舊仍其稱每駐山莊此初至
何嘗非創得延停因悟一切形象者名實胥幻無定恒
向来盼雨及畏雨(每歲駐山莊晴久則盼雨雨多則盼晴農事關懷無時可以自釋近逢霖)
(雨連朝山田固不虞致潦然大田正在長發又冀日暄益資芃茂幸自昨日開霽不啻創得惟祝多晴數日扵)
(西成更大有益也)付浮雲去碧霄清欣兹創得祝久霽與民同
樂期西成
旃檀林喜晴(六月二十六日)
一嶺分東西升降景頓殊東嶺斜陽暎西巘凉隂鋪大
士坐金身一切分別無所謂栴檀林栴檀如是乎
天籟書屋作歌自誚
大笙小箹籟居中子京意弗用厥庸益之曰天寓吹萬
胥任自取將無同然而一再識古蹟(秀水之天籟閣項元汴鑒蔵名人書)
(畫之所也取莊子吹萬自取之言隠寓忌已之意然即其鑒蔵名蹟顯自已出其果能達莊翁之旨耶)謂
云忘已瞒莊翁一之為甚其可再而我何事尋彼蹤作
歌撫卷聊自誚(元汴所蔵書畫每鈐以天籟閣印記是處書屋既仿其名因即扵續石渠寳笈)
(書畫内有經元汴印識鑒蔵者數種貯其中意謂循名即當責實但元汴既徒薌其名而予復踵尋其蹤偶一)
(撫卷亦堪自誚若謂此書屋即秀水之閣不必存分別見則又非炙轂所能窮也)置之秀水辯
安窮
澄霽樓
廿二廿三方喜晴其四其五復繼雨六月連隂雖利農
(農諺有六月連隂喫飽飯之句)過甚亦恐勞行旅山漲不久縦速洩戶
庭蒸溽煩歊苦今朝消盡碧天雲乃得方寸敞釋楚中
旬曾一喜澄霽兩言題額垂
仁祖(清舒山館之澄霽樓額乃能窮皇祖御題昨望前一日遊至題句有云奚啻千里目三朝萬慮)
(一齊收亦以十一日之雨大田十分霑足喜得連晴數日登眺之下不覺目爽心怡至二十二十一兩日復值)
(霔雨二十二三剛幸快晴而昨廿四五之雨又覺過之在農諺固以六月連隂為喜而過多又苦溽蒸今早雲)
(氣漸散已午之間始獲晴定因来此旃檀林有喜晴之作並登是樓為之暢懷此澄霽樓則予所建造亦仍斯)
(名者盖仰紹敢自皇祖勤民省歲之意不逸豫耳)兹之澄霽旃檀林則予所
名泐檐梠後
先省歲總因民詎曰山莊徒避暑
出麗正門觀稼有作
當春塞外雨應時(京城春夏之間雨澤缺少惟塞外春間屢得渥澤據報黍禾已早經佈種)
(齊全)黍高禾矮早種之季夏初到殊昔觀(此間春雨應時夏至比去歲又)
(遲一旬是以六月初至此大田彌望菁葱較去歲初至時更為暢遂)青苗佈野菁葱齊寖
尋中澣及下澣優霖屢霈虞過其詢之畺吏稱無礙山
漲易消資渥滋馳問京畿似此否報霖過此然及時(昨因)
(此間廿二三甫晴兩日旋又雲隂密布時灑雨絲且雲氣又自西南来京城扵廿一二等日已得透雨若又得)
(雨澤亦慮其過多隨傳諭留京辦事王大臣將近日雨水是否不覺過多扵田禾有無妨礙情形由六百里馳)
(奏兹據奏到京城廿一二雖有大雨二次其餘皆係陣雨疎密相間而開霽之時較多並有大風吹散雲氣時)
(露日光且節屆夏季正當大雨時行兹令值土旺尚不慮其過多等語)兩朝晴定出閱稼
蓊芃滿目匪所思拔穎結穗争怒發誰為助長迅若斯
近遠懸念同少慰西成虔待猶孜孜
荷二首
从草卉中正属何芙蕖菡萏任其多葩經自是羣芳譜
陳鄭風餘可見麽
按荷之名見扵鄭風曰隰有荷華見扵陳風曰有蒲
與荷是荷之名為最古爾雅釋草云荷芙蕖又云其
華菡萏其實蓮吳陸璣云荷芙蕖其華未發為菡萏
已發為芙蕖扵是荷一物而其名遂多按許慎說文
荷芙蕖从草何聲宋陸佃埤雅又云荷總名也華葉
等名具衆義故以不知為問謂之荷也俱未嘗質言
荷之訓何予以為荷之从何是諧聲也以具衆義而
不知為問是會意也况三百篇經聖人手訂魯論云
多識扵鳥獸草木之名是已為後世博物之宗而荷
之名惟見扵陳鄭二風可知古人觸物命名自具意
義則荷之為何當属正解不嫌剏論也
湯泉看罷御園纔一月過餘此甫開南北暄寒有如此
遲榮君子意無猜
今日見荷率爾促成自謂山莊之作此為最佳
題和闐玉蟠夔壺
山産似水産(和闐玉有山産水産二種山産者材質大而多雜石性水産者大不過尺餘而光潤)
(少瑕此器乃山産而質地潔瑩不雜石性宛同水産)今壺法古壺意存殷傅訓製
命玉人圖周尺長猶突(是器盖仿周蟠夔壺原製高一尺四分而此猶過之愈為難得)
吴工巧去誣(吴中玉工愛惜玉材每就其形似製為新樣以質重可獲厚利意謂見巧而轉近扵)
(俗邇來亦頗知規仿古器俾良材不誣扵市賈也)神魖刻蜿蜒饕餮義同符(按說)
(文夔神魖也如龍一足為文明之象此與名取饕餮者同具深義耳)
山東巡撫福寧奏報前後得雨均已霑足秋禾普
種詩以誌慰
畿南普渥大田茂齊北馳詢晩種情(前據梁肯堂奏畿南廣平順德大名)
(三府扵初十十一等日並得透雨大田播種齊全其已種者亦俱長發暢茂因念福寧雖奏東省扵六月初三)
(以前各属俱得雨澤而僅止一二寸者究未霑足嗣後曾否續得透雨隨即馳諭詢問令其速行覆奏以慰厪)
(注)幸值五朝連霽好(此間扵二十六日開霽今已快晴五朝)預披千里卜
秋成(兹據福寧奏濟南東昌武定臨清等府州自五月廿五以後疊沛優霖所有六月初三以前得雨一)
(二寸地方合計前後得雨均已霑足一律補種晚禾並無向隅之處現由臨清經過東昌濟南所属下隰高原)
(新苗滋長彌望青葱高梁約高一二尺及八九寸晚穀約高八九寸及四五寸不等詢之農民此時轉須晴霽)
(適值連日晴眀大田得此雨潤日暄益加暢達秋成實可預卜等語)高原下隰無不遍舊
種新耕争發榮實感
天恩實切畏夙欽謙益損由盈
澄觀齋
以言物之澄斯澄在外爾以言已之觀則觀乃内矣無
物觀奚託非已澄何指觀澄與已物内外竟孰是明是
者究誰庶幾達天理北寺近不遥往遊率由此
翠雲巖
偨池巖者巖為隠滃渤雲乎雲實非五日快晴畏方釋
(山莊近日雨澤已極優霑惟慮過多轉扵田功有礙自昨廿六開霽後已有五日似覺晴定方略釋畏矣)連
朝繼朗願無違
聳翠年年不可孤匡床七字復吟吾檐間留空(去聲)乙夘
耳(年来題句巖間幾遍自今歲題後計至丙辰歸政之期近祗乙夘一年尚有餘地可偹鐫句)繼以
丙辰瞥眼乎
對山齋
翠雲巖轉曲廊通咫尺書齋趣不同似此務觀騁乎外
寧無肆志&KR0832;扵衷對山山對二而一如畫畫如色即空
漫舉禪言會儒理可知仁樂樂無窮
題扎什倫布廟疊庚子韻
庚子逮今旬五彌憶班禪至祝鴻釐不惟蒙古三乘闡
(蒙古素崇黃教是廟因庚子歲班禪額爾德尼来京祝七旬萬夀因命倣其後蔵所居佛宇建造以為駐錫之)
(所而是年蒙古王公台吉等来山莊祝釐者甚衆無不歡喜崇奉以為吉祥盛事也)兼值寰區庶
物熙慧草欣瀼五露葉禪松都長(上聲)萬年枝曾詢駐錫
如何示愴示無為勝有為(班禪至京德行儀表高出衆呼圖克圖王公士庶無不喜)
(瞻欽奉然即扵是年十一月因出痘示寂西黃寺此中来去因緣或契無為宗旨)
霞標得句
清晨趁爽梵宫遨陟降扵焉憩巘寮赤夏凉生赤城處
綠雲名換綠霞標裴回豈不已多逸羣伇猶憐汗未消
別有俯看欣慰者山田高下蔚青苗
留京王大臣奏宜暘應時積水全消詩以誌慰
差福長安往京鞫事回至山莊詢及一路雨水秋
禾情形繾念京師因諭留京王大臣等據實覆奏
兹奏至因成是什
赤霄幸值五朝霽(山莊兩旬之内屢獲優霑農人又慮過多幸自廿六日開霽逮今連晴五)
(朝)鞫使旋来細問情積水不無阻道路連隂却覺甚都
京(福長安進京往返幾旬據云此次雨水甚大沿途河水長發異常是以行走不能迅速京中亦連朝隂雨)
(似較此間為甚)虞傷稼穡馳諏發(又詢及沿途禾稼情形據奏沿河低窪處所補種秋田間)
(有被水浸淹之處京畿雨水既多其田禾有無傷損深為廑慮因即馳諭詢問)兹報晴暘縷摺
呈(兹據留京王大臣覆奏京城扵二十六日即已大晴三日以来竟無纖雲極為爽朗其低窪地方禾苗間)
(有過水偃伏者近日積水全消苗已復起現當禾稼長發之時得此曦陽蒸晒不特早種者結實升漿顆粒更)
(可飽綻即趕種者亦俱發榮滋長一切蔬果均極暢茂至福長安前赴熱河俱係山路一經山水長發田禾不)
(無冲損兹命傳詢順天府尹查明酌給籽種已即遵旨告知令其一面酌給一面奏聞等語)以手額
加叩
穹貺同民乾惕冀西成
望源亭
引来武列百餘里(熱河即武列水其源出中關北之固都爾呼山會茅溝河賽音郭勒河至)
(三道溝南折而東南與湯泉合距山莊東北數十餘里之列谿遂稱武列水又東南歷石挺下詳見向所作熱)
(河考扵此引其一流入山莊之東北門是處以近東北門即謂山莊之水源可也石壁上刻皇祖御筆泉)
(源石壁四字)初入山莊可號源坐撫偶因喻以道望之未見
愧同言
寫心精舍
精舍名寫心竟苦心之寫
神御殿右廂繼繩最難者夏秋率扵兹晴雨願時若雨
多懼霖成晴久愁旱假盖無一刻寧允有三憂也(用洪範語)
昔曾為之說始終守不捨
奉差問事侍郎松筠奏至衛輝辦彼處被水情形
詩以誌事
奉差(九佳韻)所問原他事遇沴勤民是足嘉(松筠奉差往湖北查辦事)
(件經過地方民事原不應干預然或倉猝遇有灾沴而該省大吏又相隔遥遠若奉差之人亦諉為事非己任)
(不即督辦是與膠柱何異兹據松筠奏行抵衛輝目擊該處被水即督飭地方官拯救情形甚得奉使之義)
可惜逢年多被旱忽聞浸水實堪嗟(豫省近年大河以南屢報豐收惟河)
(北衛輝懷慶彰德三府多有被旱之年今歲五月間方據該撫穆和藺奏河北三府之安陽等二十二縣春雨)
(未霑麥收歉薄乞請緩征新舊錢糧幸而六月間雨澤普霑秋禾均已佈種不意此時又以雨水過多轉被淹)
(浸深堪憫惻)覓船編筏勤救渡查戸賑民慎漏差(據松筠奏六月廿一)
(日行抵安陽夜間大雨傾注廿二三兩日連綿不止沿途察看所有安陽湯隂淇縣汲縣等處路旁低田已有)
(被淹處所廿六日至衛輝府城見各城門皆因水大堵閉維時該府朱紱先因查雨水公出適有經過之南陽)
(府同知李舟並因公在府之滑縣知縣郎正達稟稱連日以雨大衛河水長數丈致將西關店舍及附郭村莊)
(多被水浸居民有漂溺者隨即覓船編筏撈救五六千人設法安頓捐資周給次日汲縣知縣董肇彤設法出)
(城亦即令協同該同知等將被水三十餘村莊查明戸口一律照例散給口食其城内居民房屋坍塌者均令)
(照例撫綏毋致遺漏又據稱現在水勢雖已消落而民田廬舍尚未涸出貧民口食亟須籌辦撫臣遠在省城)
(未能即至聞藩司吳璥因查辦河北秋禾情形不日可到現擬暫住數日督率查辦俟吳璥到後再行唘程等)
(語松筠所辦俱属周妥可嘉)傳諭撫臣急賙恤(穆和藺聞信自必星夜前至衛輝因即馳)
(諭令其迅速詳細查勘並督飭所属加意賑恤勿令一夫失所以副軫念)惻然南望又愁加
夜雨(七月初三日)
孟秋朔翼連逢霽農諺幸符冀得禾(農家以七月朔日晴占是月暘雨時)
(若又有不畏初一雨只畏初二隂之諺兹初一初二兩日皆喜竟日晴明信符農占)子入哉眀雨
豈碍(自廿六日晴後至昨初二已連晴七日伏中又慮久晴扵農田有碍兹扵初三日子時得有陣雨既)
(可利農且扵初二畏隂之諺又無妨也)暑蒸淨滌爽猶多孜孜敬畏雖微
釋業業旰宵敢或訛題壁歷觀渾一律祈年之外更求
何
熱(七月初四日)
夜雨謂消暑炎淨雨而弗透溽翻蒸秋陽暴處歊猶烈
雲氣升時散不凝稼穡固欣長如助閭閻却慮暍其增
盼風望&KR0584;驅㬈酷調幕無能益業兢
王翬秋山聳翠圖
綠林仍護巘紅葉已標枝秋意傳新景伊人具別思試
看聳者翠不可奪惟時歲歲山莊繪斯情恒見之
曉涼
閣雨斜陽熾似薰(宋韓琦詩輕雲閣雨迎天仗范成大詩囊風閣雨半隂晴皆擔閣不下之)
(意宋林逋詩聊為夫君一擔閣則擔閣乃恒言也按禮記内則大夫七十而有閣注閣以板為之庋飲食之物)
(也後人作庋閣之義用本此又焦贛易林云典冊法書蔵閣蘭臺是漢時已有作虚字用者及蘇軾贈治易僧)
(智周詩有云閣束九師新得句亦用庾翼傳所云束之高閣語而意尚未明顯不若閣雨二字意新而語雋也)
(因用其義并識之)幸而假寐爽宵分獨眠颯爾燮時適曉坐依
然問政勤自是山莊有恒度(山莊近年以来閭閻烟火日繁是以每歲夏月較前)
(炎暑加盛今歲入伏後午熱倍扵常年然清曉氣候尚覺涼爽究係塞外地迥使然故不愆恒度耳)欣看
塞稼起秋耘究當陣&KR0584;湔殘暑極目西南望正殷(此間&KR0584;雨)
(每自西南来)
省刑疊去歲癸丑韻
大暑去酷吏請雨寬輕刑酷吏今實無虚名未可成輕
刑則恒有寬或解欎蒸(赦非善政予即位之初屢以訓示臣工近數十年既無其事因)
(亦未曾置論盖時無酷吏自乏冤民原不可徒務虚名使惡者倖免而善者滋懼至或偶因暘雨不時清理刑)
(獄庶幾感召天和此又非矜小惠者所可比也)方稱陣雨&KR0584;近復連逢晴昔幸
聚萬家兹數倍以盈(山莊近年以来伏中頗覺煩歊此實人烟稠密所致皇祖詩有)
(聚民至萬家之句今又百年生齒日繁奚啻十倍扵前盛夏久晴炎熱亦無足怪)清獄例昨歲
庶幾和衆情推行命司寇(自前月下旬晴霽旬日暑氣欎蒸京城自必更甚現值中)
(伏距處暑尚有半月餘民間恐不免藴蒸致疾因念去歲七月内亦以晴久炎熱特命省刑以冀和甘今歲之)
(熱正復相同因即傳旨着刑部堂官查明徒罪以下分別减等發落若緣事牽涉拘繋候質者亦速令訊眀省)
(釋至尋常案件並着即行完結以示矜恤)此地畺吏呈(至此間承德府所属監禁各犯並着該道)
(一體查明就近具報軍機大臣以期迅速核辦不必稟報該督致稽時日亦沿去歲之例也)賡韻益
自慙五字連歲營油雲望西南霈甘普
賜亨
題秋澂齋疊去歲癸丑韻(是日七夕)
去歲題秋澂節過五日遲(去年七月朔日立秋初五日来此已入秋五日適初四夜)
(得有渥雨天氣颯爽復慮過多是以題是齋詩有止乎祝適可踴慮洗車随之句)今歲題秋澂
節猶五日虧(今年立秋在七月十二日今日来此距立秋尚早五日正在中伏之内自前月廿六)
(日晴霽後今已旬餘煩歊殊甚更望陣雨為之驅暑)望雨及懼雨一例心波吹(心波)
(二字見駱賓王唘又釋惠洪詩云心波不興類古井此間前月雨覺過多日内以炎暑復望雨心波不能不動)
(也)急則治其標且希車洗隨(俗傳七月七日雨謂之洗車雨或前一日或後一日)
(皆然歷驗不爽兹以蒸熱盼雨應節是亦急則治標之義耳)
是日雨再疊前韻
雙星示靈佑佳兆果無遲(晴久炎蒸亟盼斯節當有隨車雨午後果爾應兆盆傾霶)
(霈送爽驅炎頓覺凉生實可幸耳)雲勢乍吞吐山形遠蔽虧落来急&KR0034;
驟洗去酷歊吹既渥願即霽夕林朗照隨(晚照晴定方敢成此什也)
題遲雲榭
遲之為言義有兩一為遲(去聲音稚)待一遲(平聲音墀)緩雲之扵
人兩義無曰待曰緩都弗管節雨應時雲之功兩日快
晴雲之善非愁緩亦毋藉待風氣清凉塞景滿英英者
祇付弗知我實扵心謝匪淺
滄浪嶼
水中嶼置水中央(平地小山在水為島在陸為嶼出六書故然說文訓嶼曰島也謝靈運登)
(江中孤嶼詩云孤嶼媚中川則島嶼二字原可通用是嶼石壁陡峭谽谺豁閒中有水池育徑尺金鱗無數精)
(舍五楹額曰滄浪嶼乃皇祖御書也)潛躍金鱗樂意洋俯覽全身裏許
在豈知清濯與滄浪
雙松書屋口號
山莊内樹無慮萬有自太初孰與名此似夷齊史遷述
居然雙峙弟和兄
夕佳樓
本擬陶家意兼如范氏詩(佳晴有新課范成大句也)三朝欣已定(自昨)
(初七日雨後已開霽三朝矣)五字實相宜鴉背翩翻影林梢閃爍枝
老農都不顧正是力耕時
立秋(七月十二日)
晴和三日幸宜暘(昨初七日洗車應節頓減炎蒸次日旋即開霽至初十日連晴三朝秋禾)
(得此烜暘倍覺芃茂)不料山雲吐夕陽入夜逹晨霏雨點過寅至
夘露曦光(初十夜間微雨次早仍又放晴)翼朝秋節心誠畏徹晝農謠
意卜祥(農諺以立秋日無雨為秋掉主秋月雨少雨不止為秋傻主秋月雨多惟以雨而即晴為最宜)
(今歲塞田十分霑透秋日盼晴多為佳前一日即為縈念幸昨日丑寅之間陣雨一過即住至辰刻纖雲不留)
(快晴竟日戌刻又雨交亥復晴恰符農諺實属祥徵)人事
天時符順吉益深虔惕勖無遑
即事
剛幸立秋後欣逢四日晴而其初之雨山田無礙耕是
宜心略舒何乃愁時縈嗟彼畿與齊窪處潦復成畺吏
次第報民屋多頽傾可惜新種田溝澮嘆皆盈其涸艱
立待潮旺拒以停(先據尚安奏固關地方六月廿二三大雨山水陡發即馳諭梁肯堂帶同)
(藩司鄭製錦分投查勘撫恤照例加兩倍賞給俾無失所旋據該督奏畿南被水共五十二州縣飭令大名道)
(王汝璧等分往詳勘一面動榖碾米撫恤倒塌房屋遵旨優賞現在水已消退俟查明奏請撥帑賑䘏等語又)
(念天津較遠該督未能兼顧復諭鹽政徵瑞或有被水之處一面妥辦一面奏聞兹亦據奏天津自七月初二)
(初七等日大雨該處當衆水滙流之地秋潮正旺逆拒内河不能直瀉以致窪地被淹督同運使嵇承志等分)
(路查明散給銀米等語仍傳諭徵瑞有應需接濟之處即奏明加賑不必俟該督等親往查辦並令其毋庸前)
(来山莊叩祝致稽賑務又據福寕奏衛河水勢驟長臨清夏津冠縣地方有被淹處所亦即馳諭實心賑撫或)
(需截留漕米據實奏聞旋據奏該處村莊積水有至五六尺者已委員用船濟渡給發銀兩搭盖蓆棚先行撫)
(䘏間有冲塌房舍亦即遵旨加兩倍給予民情現俱寧貼等語至扵借給庫項堵築漫口雖應攤征歸欵但該)
(處先已被旱甫種晚禾被水不能有收何忍復令攤征亦著作正開銷以示軫恤)先事屢降諭
自責勖衆卿君臣過已然惟盡賑濟誠南望夙夜焦調
燮愧無能急救窮黎灾肯言惜費贏庶幾微減過悔過
戒虚名京中實報佳(十一日自子至夘熱河雨勢甚大次日立秋宜晴而雲勢自西南来)
(未知京師何若因傳詢留京王大臣等據稱京城晴已及旬是日丑刻陣雨旋即開霽田禾得此霑潤顆粒更)
(可飽綻並不至有過多之處即此間自六月以来屢次雨勢滂沱幸即放晴山田既易消退禾稼益加暢茂惟)
(畿南齊北被水之區雖令竭誠賑卹究難釋扵懷耳)塞稼可望登慰此憂忘彼吾
罪當益增山莊時若景對之那怡情
江西巡撫陳淮福建巡撫浦霖湖廣總督署湖北
巡撫畢沅各奏早稲收成分數詩以誌慰
方嫌早稲報收遲(去歲江西福建湖廣等省皆扵七月初旬外奏報早稲收成分數日内尚)
(未有奏到者正嫌其遲今日則三省同時奏到而收成俱幾上稔洵堪慰念)三省兹欣到一
時陳(淮)畢(沅)皆稱九分過(陳淮奏江西省本年春夏以来雨水充足均資灌溉兹屆)
(早稲刈穫登場所有各属七十九廳州縣收成分數内十分者南昌等二十一州縣九分者寧州等五十八廳)
(州縣通省收成實共九分有餘現在雨暘得宜晚禾滋長糧價平减民情歡慶又畢沅奏湖北通省除應山等)
(六縣不産早稲外其餘六十二州縣早稲均已成熟次第收穫將竣内收成十分者江夏等十二州縣九分有)
(餘者黃岡等十三縣九分者咸寧等十一州縣八分有餘者漢川等二十州縣八分者崇陽等六州縣合計通)
(省收成實有九分有餘楚北地本上腴性宜早稲本年二麥已慶有秋兹復咸登新穀戶有盖蔵羣安樂利等)
(語)浦(霖)閩少遜昨年規(又據浦霖奏閩省入夏以来雨水調勻早禾成熟計通省六十)
(四州縣除臺灣一縣土性不宜早稲外其收成九分有餘者長樂等十四州縣九分者閩縣等三十五州縣八)
(分有餘者古田等十四縣合計通省收成實有九分市中糧價日就平减等語去歲閩省奏報早稲收成九分)
(有餘今年牽筭不無少遜然與江西湖北二省相去無幾雖俱非上稔亦属中稔之近上者覽奏均為欣悦)
雖非上稔中實勝誠幸食饒衣自隨遠縦慰哉近增憮
畿齊佳信昨秋思(去歲秋收直隸早報十分可謂上豐山東亦有九分今歲雖幸京師及口)
(外雨暘時若可冀有收而畿南齊北一帶始則未能霑渥播種維艱近復雨水過多間被淹浸縦不遴截漕撥)
(帑竭力賑施小民或不致失所要不能慰遠而忘近耳)
山西巡撫蔣兆奎奏勘省北代州属縣被水情形
詩以誌事
晉北奏陳水漲秋(蒋兆奎奏省北代州及所属之五臺繁峙等縣自六月二十三四至七月)
(初二三初七八等日大雨連綿該處山水陡發房屋地畝致被冲塌淹浸並有損傷人口現在馳赴該處督率)
(履勘等語随即傳旨該撫確實查明妥為賑卹所有損傷人口冲塌房屋俱按例加兩倍賞給務令均沾實惠)
(勿致一夫失所用副軫念)晨批三慰一批愁(今日據江西湖北福建三省奏報早稲收成俱)
(獲稔收批覽方為欣慰又接晉省奏被水情形閔切灾黎復增一愁所慰雖多轉覺不敵一愁耳)慰三
那抵一愁切洪範原符慎守憂(向著讀洪範謂以六極自省幸無其五而不能)
(去其一者曰憂如近日畿南及齊豫連界地方雨水過多致被淹浸今日聞晉省又有被水之區雖飭加意賑)
(恤保無或有失所此憂不能去實亦不忍去歸政近餘一年敢不慎守此志以冀仰邀昊貺耶)
登四面雲山亭子
立秋欣己符農謠(北方農家以立秋日雨而即晴主秋月暘雨時若是日子丑之間得雨一)
(陣遲明即止竟日晴朗適協吉占)此後多晴兩逢雨(十二立秋後逮今惟十六及十九得)
(雨兩次餘日俱属晴霽)或夜或晝幸弗綿八朝爽霽淨驅暑今日
登山恰逮旬(自立秋至今一旬之内晴有八朝而日内陡然峭凉當係晴定之象登山憑覽少覺)
(心怡)旬際民艱日調處(前據梁肯堂奏直隸固關等處被水撫䘏情形及穆和藺奏辦河北)
(衙輝府属賑務福寧奏山東臨清等處地方俱有被淹之處已節次降旨令其妥為籌辦兹旬日以来續據福)
(寧奏館陶冠縣邱縣及徵瑞奏天津河間景州亦有被水處所隨即馳諭福寧徵瑞加意撫䘏所有應賞修費)
(俱著按例加兩倍給子務俾小民不致一夫失所至豫省奏稱藩庫帑項充盈足敷賑給直隸奏請撥帑四十)
(萬兩亦即照數撥發更念被水各州縣積潦一時不能消涸不及趕種曉田民力究未免拮据并著該督撫等)
(再行詳細查明所有被水地方本年應徵秋糧及春間被早緩徵銀糧俱即加恩豁免用紓民力又以山東運)
(河道羅煐本係該處河工微員出身熟悉運河水道溝渠繼以按察使任内因公降調今職現在䟽消積水經)
(理得宜加恩賞給按察使銜以示奬勵本日又據慶成奏堵築永定河漫口十七八等日復大雨連朝督同該)
(道喬人傑竭力防禦新工保護無虞仰賴傑河神默佑幸得平稳既分别降旨優叙並賞給喬人按察使銜)
(俾益加奮勉以期速蕆隄工凡此軫念民艱盡心調處予實不能少置今賴天牖予衷用人得當益深寅)
(感至此間天氣已經晴定山田禾稼芃實足愜中懷然不敢以此自慰遂忘籌䘏民依也)敢謂山田
滿目佳遥懷潦所馳心苦同庚亭子坐依然繼繩民瘼
仰欽
祖用是祈年益業兢歸政近哉敬延佇
降山至玉岑精舍(戲用三絳韻題句)
雲山四面登最高由来有升必有降雖常談而至理存
不可俗言視塗闀保泰持盈慎息消雨若暘時廑耕䎫
曰予遊乎詎在遊效唐虞慙汲黯戅曲循罅徑入幽深
碧樾纔看一兩絳時哉時哉弗讓人精舍分眀表香幢
偶吟險韻亦求安匪學孔叢誇待撞
碧静堂題畫
刻峭沿幽棧寖尋造敞堂今年却初至僻處足相羊宛
轉林穿綠參差意近蒼静思其碧者不及畫中長
臨芳墅得句
出谷就平陸臨芳墅正臨試看君子德(是處匾額懸前皇祖御筆)
(為平臺近臨荷沼開花甚盛予復名之曰知魚磯昔年遊月每開舟扵此兹不為已久矣)敬仰
聖人心載月舟早罷當秋筆偶吟一朝復一夕耄歲至
寖尋
牣魚亭
捕外湖魚置内湖(東為外湖西為内湖每捕外湖之魚置之内湖)放生雖好有
分區(江浙人多以放生為行好事杭之西湖有放生池是也其意未嘗不善然因有買生放之者遂有捕)
(之者藉此為牟利之計而當其捕之時又豈能不傷一二命是愛之乃正害之聖人不忍人之政同一欲生之)
(心而恒存如傷之念與煦煦為仁者自有區分偶至此亭意有所會因並及之)亭臨碧沼牣魚
額每憶文王輙愧吾
雨(七月二十五日)
數日秋陽暴凌晨塞雨霏(自十九日雨後連晴五朝昨將曉得雨一陣日内雖不至)
(望雨而秋禾正在灌漿之際得此滋潤顆粒益當飽綻)山田多穗結潤土利漿肥
傍晩勢加驟驅炎淨以稀全收婪尾伏(酉刻復值雷雨勢更驟暴然不)
(移時即止昨廿四日末伏方畢不啻淨驅炎熱此後惟望晴霽迨至收成即更無雨亦可耳)時霽願
無違
喜晴用前韻
入夕雲看散中宵雨止霏蕎畦都益潤菜圃並增肥晴
曉欣稱若暑殘去覓稀何修慶斯遇乾惕敢遑違
處暑(七月二十八日)
五年閱詩本昨歲未吟斯(向年處暑節多有詩兹閱詩本五年之中惟昨歲未曾吟)
(句以昨歲交是節時晴巳旬餘炎熱猶未減也)農該勝壬子(農諺以七月初一初二兩日無雨占)
(是月暘雨時若前歲壬子初一晴霽竟日而初二過申雲作霏絲逹旦嗣即隂雨連朝若今歲月初兩日皆𫉬)
(快晴恰符農諺是以此後晴雨得宜至今日交處暑秋高晴定日漸風凉可徵節氣不爽)月中為最
遲(處暑節得七月中氣是以往年多在中旬辛亥在二十四日今歲又在二十八日較亥年為更遲矣)實
欣殘暑處(上聲)便有爽風吹四序不相讓分隂惜在兹
𫉬鹿
早降罷圍旨(前歲有廓爾喀之役慮進哨後或稽軍報去歲天氣早寒允衆請亦未行圍今歲似)
(不可闕乃入伏以後雨水較大道路泥濘衆蒙古来山莊慶祝萬夀者比往年到遲且稱恐難行圍予亦自念)
(八旬有四雖日理幾務精神未覺少遜而射獵究非所宜即明年仍在山莊過萬夀亦擬不進哨俟丙辰年歸)
(政後嗣皇帝行圍予彼時為太上皇仍可同往安坐看城觀嗣皇帝率同王公大臣及蒙古王公台吉等舉行)
(秋獮豈非吉祥盛事盖高年之人原不應以筋力較強弱而理宜頥養亦不可過扵強勉是以降旨今年仍不)
(進木蘭至扵佈圍之蒙古兵丁及東三省来習圍者仍命照上年之例減半賞給以示體䘏)乘舟聊
散行牣魚觀藻樂一鹿倒鎗鳴(今日乘舟散行至烟雨樓之東望見坡間有二)
(鹿試一𤼵鎗即應聲而倒在予初意不謂尚能如此盖自幼齡練習精勤是以視凖𤼵機有得心應手之樂然)
(予已降旨罷圍必不因此復有進哨之念也)不謂尚能此實緣舊習精普分
示予惠羣喜見人情(分賜内外王公及扈從之軍機大臣等無不歡喜稱頌在予静念此)
(皆事固上蒼護佑俾予高年精力康健猶能嫻習如此其誠可喜而予歸政以前惟有益勵敬勤之心畏)
(滿持盈虔俟丙辰歸政遑敢自耽怡豫乎)
題蕭雲從秋山紅𣗳卷
峯勢欲開𣗳為遮崔嵬畫態間(去聲)槎枒本来楓槲經霜
染錯認夕陽一片霞
御製詩五集卷九十一
