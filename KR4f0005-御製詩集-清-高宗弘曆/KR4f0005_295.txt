御製詩四集卷十六
古今體九十一首(癸巳八)
立秋(六月九日)
何處而無秋信迎山莊秋信最分明西南風至農經騐
(月令占候圖云立秋晡時申西南凉風至宜粟榖今日□申特立秋而風自西南至適叶農占)東北雲
歸塞宇晴戲蝶花間還戀影初蛩草際已聞聲惟餘度
䘦時晹若庶得岡田萬寶成
對瀑二首
偏幡練影随風颺上下鑑光與日明却是依然落崖水
今朝忽爾作秋聲
飛峽龍拏雪浪皚等閒應訝九天來瀑源適甫緣谷降
因識原淙脚底纔
千尺雪二首
擘峽飛流赴野塘寒山縮地置山莊坐來底識千尺雪披
處偏欣六月凉
颯颯為聲朗朗色噴花六出更何疑乘閒四曡長歌韻
心慕東坡偶效之
玉琴軒
樂山既彼數(入聲)樂水合斯兼近物取堪喻小絃亮且廉
暗音繞階砌明影漾楣檐正是薰風候重華企仰瞻
千尺雪歌四曡舊韻
千尺雪歌四章有辛未剏前辛巳後其間已歷整十年
各寫銀牋黏壁牖流陰瞥眼迅空花逮今又復一紀加
長篇畏難弗再和豈不貽笑眉山蘇氏家言志永言喜
所素寧論下里及大頀臨流坐石試摛毫冷色寒聲皆
可悟迸珠落澗瀉湲湲觸磯倒峽漩澓還誰知入畫江南
境都作宜詩塞上灣大如席六月灑豈徒言看上下却
嗤太白詠燕山虛擬何若實吟把即景遣暇非憶吳蒼
巖應付趙凡夫趙凡夫與李太白幾曾至此真仙區錘
峯萬古鼔洪鑪那復數彼山稱吾(吾家山在鄧尉西北距寒山不遠今塞苑)
(山川自成真境何必更數吳中)赴川溶溶為塞湖四曡興殊韻不殊
題綠雲樓
層甍據崇嶺乘暇試登樓始訝俯雲表旋思出樹頭界
來白微遠望去綠還稠底事頓生戀西風已報秋
水月精舍
精舍臨石壁塞湖渟壁根名之日水月崇情寓文言偶
來每即去夜景非所論付與玻瓈忩虛明恒此存别有
會心者輪匡未留痕
笠雲亭
虛亭因㢠略夷㚇千里塞山望不窮一片閒雲飄若笠
副名端自勝吳中(寒山千尺雪之傍有笠亭儼然草笠結緌太嫌著相兹則虛亭冠扵山椒)
(循其名而不襲其貎差覺勝扵吳下耳)
閱隄
武列石城東其流本無定所喜來源微遇霖方漲盛漲
時勢頗浩過雨亦旋罄山莊聚閭閻數已十萬賸築隄
為保障期以安兆姓隄根或致囓修整隨時應不過此
補苴計欲求永亘相(去聲)勢剷沙嘴導流俾弗競庶免激
石怒用順赴壑性然斯實小試事半功倍剩畿南(謂永定河)
及淮北(謂黃河)慙乏善治(平聲)政
雨(六月二十二日)
昨近秋炎又異常明知蒸溽有霖償中宵忽報油雲䨴
破曉已看陣雨霶或止或零達日晩時疎時密掩山光
逮旬快霽雖無礙䆒欲晴佳念不邊
復雨(六月二十四夜)
復雨輙復愁我愁紛有故間(去聲)作非膩霖大田未潦洳
所慮漲水發怒波衝驛路軍書盻孔亟遲或誤裁務困
獸竟反噬猖獗&KR0829;隙遽初為逋逃藪繼乃狼狽助縱回
騷糧臺遮郗更險據(小金川逆酋僧格桑與金川逆酋索諾木狼狽為奸侵吞鄰境抗拒)
(王師不得已命將申討去年冬攻克小金川僧格桑窘迫喙走由美卧溝竄入金川大軍進𠞰期扵掃蕩賊巢)
(併摛逆豎惟時命董天弼駐守底木達等寨以扼美卧溝要隘孰意僧格桑復萌逆惡扵六月初一日竞從去)
(路潜來冀佔舊巢並擾軍管後路乃董天弼庸懦無能先既退居美諾及温福嚴飭始回底木達仍另立一小)
(營不在官寨防守致為賊酋窺伺乘間攻破即佔據底木達布朗郭宗兩寨並煽惑降番復叛搶奪八卦碉科)
(多一路糧臺擾截木果木後路逆酋罪大惡極實為覆載所不容而董天弼之玩懦貽悞亦死有餘辜矣思之)
(深切憤懣)還軍有差跌懦卒散羣鶩致失我賢臣痛惜言難
諭(先是温福接劉秉恬札知賊番侵擾糧臺之信即派參贊海蘭察綩兵馳赴劉秉恬處援勦藉以無虞不)
(期初十日早賊竟侵至木果木山後而防駐之德爾森保毫無措置以致失守賊遂竄入温福軍營綠營兵衆)
(見賊先驚倉黃潰散僅存滿洲兵百餘温福率以擊賊竟致受創捐軀聞信深為震悼雖加恩贈襲伯爵祠祀)
(昭忠並賚貲助喪實不足以喻我痛惜之懷耳)旗兵之未遣綠營之徒付圖省
從公議可恃㤀深慮(去年春已簡派八旗兵三千備赴軍營因温福阿桂俱奏滿洲兵一)
(人費至綠營三倍欲多用綠營旗兵可不發京兵遂為其言所惑不復深計因而中止設使温福軍營賊至時)
(有滿洲兵千餘在彼則綠營得所依恃亦不致潰竄失事是仍由温福自誤予之輕信亦悞今悔已無及矣所)
(幸阿桂一路調度得宜收戮叛番斷其内應復分路掩擊殺賊四五百衆並安章谷後路臺站軍心鎮定糧儲)
(軍火充餘足資倚任因即命為定邊將軍並派健銳火噐營兵二千吉林黑龍江兵二千伊犁厄魯特兵一千)
(迅赴軍營重籌進勦以申國威而張撻伐)追悔何嗟及聚銅大錯鑄賊計誠
益詭賊罪越難恕禁旅發精勇雪仇無返顧
天自鑒曲直我豈為窮黷(叶加兩金川之役初意並不欲兵而逆酋等敢扵黨惡)
(逆命遂不得不加申討乃竟抗我顔行勢難中輟曲直所在上蒼自能昭鑒並非予之有意窮兵黷武吾)
(誰欺欺罪惡天乎今逆酋詭變若此實為貫盈自速滅亡耳)勤勞遑敢辭國威要
掦布
喜晴(六月二十五日)
歷辰猶細霏傍午遂大霽農功幸益佳軍營亦信逓(自聞)
(温福軍營失事之信阿桂軍報數日不至其後路科多新橋一帶亦有賊梗阻深為懸注今早始得其十三日)
(所奏軍營寧貼情形乃另從章谷一路馳逓者覽之始得慰懷)未然防已周先覺誅奸
細從逆盡𠞰滅可疑亦别置以此當噶拉安然若無事
總俟重進師應迥美諾至(阿桂一聞賊匪侵擾底木逹布朗郭宗之事料其必有小)
(金川番人内應預為防範復偵知降番被煽從逆者多即遣兵分路𠞰洗其有自金川潛至番寺者即并喇嘛)
(誅之並將近寨丁男移置他處收其兵噐而頭人之可疑者則羈之營中不令回寨是以當噶拉全營軍心)
(鎮定因諭阿桂即撤兵回至美諾殱除羣賊收復底木達等寨並擒逆豎僧格桑將小金川全境廓清駐軍以)
(待京兵至日另籌進勦是阿桂一軍之安所繫甚重固由其調度有方亦實賴上天嘉祐耳)未逮
難收拾
嘉護感
天賜
含粹齋
綠水青山動靜詮乾坤易簡總包全深扵易者不言易
題額從窺
聖學淵
敞晴齋即景
逾月方言至敞晴却欣齋閣善循名風來林下惟披爽
日上忩前特耀晶促織當秋欲吟凛野花帶露尚含滎
雖然悶與閒雲散仍繾軍書煩緒縈
清綺書屋
棧道尋幽境高齋倚碧峯入門欣白屋當戶峙青松圖
畫張神趣詩書伴靜供今朝有餘暇稽古略從容
繪韻樓
㬢照階前花有態籟翻林表樹無閒設云繪事貴氣韻
生動應難及此間
翠雲巖二首
滿壁綠瓊鋪斐萋祗能騁望不能躋邇來率嬾吟雲字
今日聊因一翠題
蒼巖日照閃光晶颯颯泠泠忽有聲拈筆不須著文賦
歐陽先我盡其情
題鄒一桂秋花九種
栀子
休言西域赭如金見說漢園玉作林識得本來薝蔔面
不關形色不關心
秋葵
砌角庭心簇簇柯漫言衛足智如何率因心赤向陽切
便合花黃承露多
秋海棠
多向牆陰冷處生向隅獨不鬭芳榮即看含媚還含戚
尚似懷人一片情
牽牛
何處青牛未服箱金風七月始含凉漫言引蔓能飛遠
一水盈盈不解航
夾竹桃
桃作花頭竹作枝扶欄婀娜自離披問誰識得連昌色
祗有詩人元拾遺
玉簪
色非姚冶香非艷㔩葉天然稱鬢絲蓬島露華晞海旭
綵鸞待欲曉粧時
萬夀菊
滿擎沆瀣曉曦鮮勝彼兕觥萬夀筵謾道姓名花譜漏
(羣芳譜中無此種)增華不獨此為然
藍菊
開秋獨不喜開春品格原應擬隠淪莫笑後來紛變色
唐家已有面藍人
剪秋羅
花開四季足風流特剪秋羅殿九秋老去詩人留畫筆
(此一桂向年所畫存山莊兹始題句)空閒搜索詠從頭
詠官窰盆
官窰原出宋猫食却稱唐(俗稱此噐為唐官猫食盆然大内今已有三識為宋官窰)
(製也)越噐雖傳詠晨星久盡藏鐡釘猶見質火氣早潛光
淨水宜盆手飼猧真不當
七夕陣雨
陣雨送斜陽旋晴露月光洗車還處(去聲)暑(預日處署)發軔利
行装(是日健銳營兵啓程征𠞰金川逆賊自朝至酉情和氣朗吉恊軍占)錦樹輕含籟冰
蟾濕不凉軍書勤夜問嬾泛塞湖航
自咎
自咎用人差用人真匪易昨歲平趲拉(番語為小金川)頗屢建
勲幟(木果木軍營之潰實由温福之失策憤轅而誤任温福予惟引咎自責然所以用温福者亦因其扵)
(軍務尚曾經練此外更無可任之人當阿爾泰因循玩誤時遂命其由滇入蜀代阿爾泰統兵伊甫至軍營即)
(攻克巴朗拉收復達圍等處軍聲大振因即授以將軍尋與阿桂分路平定小金川屢著勲績初不料其昧扵)
(馭下疎扵自防敗績喪師遽至扵此用人之難不誠然乎)而何𠞰促浸(番語謂金川)持久
遇險地遇險未能進我豈過責備倉卒賊遮郄周防合
深計乃竟閉營門不顧夫役輩(叶來温福自進攻金川以由攻噶爾拉移兵)
(昔嶺亦頗奮勉𠞰擊屢破賊碉而賊恃險抗拒不能即進然並未加以責備乃温福既聞賊匪自美卧溝竄入小)
(金川佔據底木逹布朗郭宗且擾及劉秉恬所駐之簇拉角克已令海蘭察苛率兵往援即應自為嚴防勿使)
(賊衆侵軼後路方是顧以山後要隘僅委之德爾森保以致荒唐貽誤賊因得直至温福大營先劫礟局後斷)
(水道温福倉皇無措堅閉四面營門致客民夫役數千無可依託紛紛散去使彼時收之營内為護持即備人)
(數又以助軍威亦無不可乃竟拒而不納既示賊人以弱且致摇惑衆心其失算實甚矣)若輩羣奔
散綠營遂逃棄因致賊大逞禍延多將吏(時温福營中兵數幾及二)
(萬不為不多乃以調度失宜致綠旗懦卒一聞賊至且見人夫驚散遂皆喪膽亡魂相率奔潰温福僅擕百餘)
(人衝出遇賊身殞初軍營報至方惜其為國捐軀予以一等伯爵世襲罔㬱繼知其潰敗之由並據富勒渾等)
(查奏文武大小各員多至數十人而將弁兵丁之未出者又三千餘人實皆温福一人所誤使其身尚存罪在)
(不赦豈可復膺五等之封因降旨削除伯爵然猶念其殁扵王事仍交部照例議䘏使旌罰各不相掩其陣亡)
(文武則特勅優䘏之褒忠之典雖施而其中若提督馬全牛天畀副都統巴朗阿爾索納等並出力有用之材)
(為之嗟悼不置且同時陷没如許之多尤為心惻耳)挫跌似此無憤赧刻難置(國家)
(百餘年用兵多矣從無似此失挫者總因營中無滿洲兵以致債事若此亦由温福阿桂倡議不用旗兵所誤)
(予亦誤信其言今悔已無及惟有調&KR1000;八旗勁旅及各省銳兵數萬並簡曾經立功之大臣等帶往與阿桂另)
(籌進𠞰以期所向克捷掃穴擒渠庶洩神人之憤且慰死事者之心而予不得已而用兵之衷與今日難以中)
(止之勢則宣示外俾衆共喻焉)旗兵悔未用事後羞稱智
散悶
散悶秋山靄霽光嘉陰深處逐風凉澗泉隠現曾無定
塞苑寒暄自有常鹿漸增肥毛匕澤蛩將互鬭脅先揚
邇來把筆艱佳句捨此更奚解懣腸
夜雨(七月十四日)
收雲晴七夕來復雨中宵侵枕微凉送隔忩清響招被
畦滋葉菜潤畆荗花蕎既渥無須滯時暘盻詰朝
中元日放河燈
破曉猶微雨歷辰遂快晴秋巖歛氛翳露樹閃光晶依
例河燈放稱心塞景清所欣寧在此時若慶農耕
觀稼
夏秋暘雨幸調勻觀稼欣觀銍艾新憂切不孤勤一已
稔連差足慰羣民(昨歲各省秋收自八九分以至十分可稱大有今歲閩省已報早稻收八)
(分有餘山東亦報約計收成九分有餘滇省則早者收足九分晚禾亦極豐蔚其北省之直隸豫晉陜甘南省)
(之江浙江西湖北及邊省之黔粤圴經各督撫奏報雨水調勻禾榖暢荗豐稔可期兹閱山田秋稼亦全熟待)
(穫屢綏之象實可為寰宇羣黎慶矣)
祈年益勵常年志經事多成畏事人策馬山田熟滿目
有收更喜報來頻
題清舒山館
山館四時清惟秋清且舒何以知其然山蒼林漸疎雨
後凉必增風前暑早袪騁目望則遠披襟爽有餘惟是
幾政繁未能靜讀書
學古堂口號
學古顔楣燦脚釵繹思别有會扵懷井田封建寧非古
師意弗師迹乃佳
瑩心堂
青山遥映戶碧水近縈門花錦麗非艷松濤靜不喧江
淹袠開詠樂廣傳中論方寸常求瑩斯為出治源
隨安室
寓名隨所遇而安此日隨安良獨難向祗談經資饜飫
兹惟籌治戒盤桓一民失所政應愧必世後仁語未觀
勝地雲山
昔遊豫瞠乎仰望意遑寬
西峪
數日未曾西峪來清秋山景又殊哉霽開曦御皜乎暴
雨過林蹊靜不埃汲古翻書白駒惜消閒橅帖墨蛾陪
忩閒却見石城外銍艾黃雲遍隴堆
題有真意軒
乘閒跋馬欵巖扉真意都詮靜者機澗水滌塵一帶繞
雲峯展畫四鄰圍鹿知熟徑尋常到鳥惜芳陰不忍飛
笑我無能注周易扵斯息慮究精微
空翠書樓口號
開處竒觀一忩納落來生翠四山披恰如樓閣空中住
未可尋常物色之
夜雨(七月二十七日)
閒(去聲)日不為滯霏宵真箇宜夢醒聽淅瀝夜景入希夷
林欲變黃葉蕎欣潤白蕤明晨定添冷打疊袷衣披
軍報
軍報七千里十餘日馳至雖悉心裁酌彼處形又異是
在領兵者相機為進退扵古有名言軍情弗遥制命
宜喜還師意因接阿桂(初木果木軍營失事海蘭察等尚駐兵美諾與阿桂聲息可通)
(方翼開其後路會𠞰逆賊及聞美諾亦失阿桂以孤軍留駐□噶賊益鴟張而外無策應深切憂懸雖屢勑大)
(臣等使續調之兵到川携以往接猶恐遠不及事計惟宜喜軍營距當噶稍近因迅諭豐昇額筝速統兵擇路)
(赴援)持重弗肯還詳陳彼地勢阿桂亦已出而無意外事
據險圖再進(先因收𠞰底木逹布朗郭宗之事命豐昇額督兵赴大板昭斷賊歸路既乃命其往)
(援阿桂及豐昇額接奉赴𠞰大板昭之旨已聞美諾失守因計議謂去亦無益且恐倉猝移營軍儲不暇保護)
(並致綽斯甲布上司窺伺生心設有疎虞後圖難繼奏請仍註宜喜以資控馭迨奉往援當噶之旨又以已得)
(阿桂信復申前說豐昇額後次奏摺未至而阿桂已奏自當噶全師而出退摞翁古爾壟為再進計且扵卡埡)
(至阜谷嚴密周防余懷始得稍慰)兩路均吉利視若違吾旨實乃合吾
意(當此軍書絡繹宵旰運籌每有所見輙為随宜指示然郵函馳往最速亦旬餘始達軍事移步換形况料)
(敵扵六七千里以外豈能必其始終不爽往往有傳諭甫數日續接奏又復迥不相侔深慮其以拘泥貽誤故)
(有似遵旨而不當事機似違旨而深合吾意者惟在將軍等之臨事斟酌不意豐昇額舒常初膺委任竟見及)
(此深為嘉慰)有臣而若此實為國之瑞温福吾舊臣僨轅翻
禍致一慶一以慙憤懣刻弗置勁旅簡重征(温福之失固因不得)
(人心而又漫無措置然實由時議不用滿洲兵致為綠營懦卒所悞今簡派健銳火噐兩營及吉林索倫勁旅)
(荆陜駐防精兵遄赴軍營以期整旅復進迅滅金川)𠞰逆洗深愧(阿桂奏現今馳赴日隆一帶整)
(頓舊兵籌度收復小金川仍分西南兩路進𠞰之事並酌定分𠞰金川進兵道路志在必掃賊巢務擒逆酋誅)
(磔以雪憤恨因舉軍營重務悉以委之並擇順治年間愛星阿所佩征緬得勝之定西將軍印授之佇望早馳)
(捷奏)衆正
天助順大舉期功遂
題馬麟溪山行旅圖
關山逮秋仲旅客問程時焦墨含蕭颯層峯益奥竒遵
途據蹇跛望瀑坐厜㕒世學無些欠豈誠遠所為(陳善杭州)
(志稱馬麟遠子能世家學然不逮父遠多以已畫上題作麟盡盖欲麟得譽此幀未稔真麟筆耶仰遠所為耶)
和闐玉鏤東坡前後赤壁賦圖
明月清風壬戌秋相携孜汲(二客姓任孜汲其名見東坡集)泛輕舟玉
經土浸成赤壁那計黃州與潤州
向曾辨和闐玉有經土浸成黃赤色者非必盡如漢
玉出佳城也此圖玉工就赤色處琢為壁形益見巧
思又東坡遊赤璧實在黃州今潤州金山寺石刻大
江東去詞蓋屬附會云
右前赤璧
攝衣千仞步崚嶒風月驚殊昔日曾莫謂曲高和者寡
山鳴谷應豈非朋
右後赤璧
再題創得齋
松下山齋倚翠嶠弗頻至以棧蹊遥小遊適喜仲秋睱
歷數因過十九橋(自瀑源口至此溪谷縈紆凡過十九橋)咫尺懸居開月
宇泬寥蕭景繪晴寮西成有望軍心定(今歲各省奏報約計秋收分數)
(均在八九分以上可慶屢豐而軍營自阿桂全師退駐翁古爾壟豐昇額仍註宜喜軍心大定只俟新兵續到)
(為收復小金川及進𠞰金川之舉)略得閒情韻句調
過東嶺復至栴檀林
自西而升嶺為東自東而登嶺為西乃知東西非定物
借問莊生何以齊山齋創得已嶺半再進殊不勞攀躋
遂由西升向東降栴檀林淨如我徯調御丈夫坐靜室
一切分别忘筌蹄斯而詹詹仍有詠其扵道也誠醯雞
天籟書屋
階前大壑深忩外萬峯森紫翠渾難定倪黃孰解臨秋
光真有脚天籟不凡音畫景收無盡奚稱項墨林
日影
日影上忩䟽秋中景颯如即兹閱倏忽何以惜居諸綠
樹紅將染凉軒熱早祛消閒增别譔橅帖考遺書
露光
玉露契金秋日增日以稠為霜猶遲(去聲)結見睍忽傾流
大小驪珠閃輝煌火齊浮銅仙隨處是漢武笑迂謀
詠白鷹(土爾扈特貝子錫喇扣肯所進)
歸順重來入覲班(錫喇扣肯前歲随渥巴錫等至山莊朝謁今歲復請偕年班台吉慱爾哈)
(什哈等入覲)白鷹為獻擎(去聲)絛環素翹圖瑞有禽表竦翮凌
虛萬里間班史休誇一雉賦周王或異四狼還懷柔西北
猷粗具戢靖金川計正艱(西陲北庭拓地二萬餘里異域歸誠耕屯相望為史冊所)
(罕觀而金川以蕞爾偏隅征討兩年未克兹復增兵易將另籌攻勦務期掃穴擒渠然制勝之策誠非易)
(圖耳)
題澄觀齋
心與物皆澄書堂觀恰應足令忘芥蒂那更較淄澠潦
盡潭呈底林稀峯露層三言
惠迪吉(堂顔惠迪吉三字皇祖御筆也)舉要示雲仍
恭奉
皇太后遊獅子園
石棧雲逵不藉尋
邸居
安輦奉來臨
萬年恒侍
慈顔豫此地益增孺慕心曲澗清音繞砌下雄峯翠影
落庭隂御園疊石勞摹擬(昨歲於長春園隙地仿倪瓚獅子林之意疊石為假山構)
(臺榭以肖之曾題詩以紀勝兹坐對獅峯不啻米芾臨書所謂真者在前矣)那及天然獅子
林
登屬霄樓有作
宜照齋傍聳疊甍更欣攬勝俯巖城入門得路不勞問
據坐開忩大惬情棧道歷教還七萃(是日奉子園皇太后遊獅策馬)
(迥入巖城門扈從諸臣皆由城外棧道歸寓所)平原遥見駐雙旌(二吉爾丹纛於最後所以)
(止僕役濫行向前立法盡善)馭輕居重
垂規制百世千秋慎奉行
罨畫窗
山田千畝又逢豐
聖藻當年聯語同(千畝山田待歲豐語也皇祖山莊中所題聯)俯似石渠
畫展馬(馬和之詩經圖入石渠寶笈辨為真蹟合弆學詩堂者凡十二卷豳風圖在焉)移來塞
外此豳風
題吳鎮漁艇霜楓
丹楓恍似洞庭秋蘆岸蕭蕭泊釣舟一有機心物皆避
圖魚耳却亦驚鷗
女史陳書出海大士像用其子陳羣題句韻
厜㕒宴坐貝多平天水空㴠石竹清示現漫云出海像
如來如是本圓成
雨(八月十四日)
通閏山田穫已均非資雨際望非頻自辰至未霑三寸
數往逮今過一旬(七月二十七雨至今剛旬餘其間雖屢小雨不成分寸)玩景最
欣連嶺霧啓程應是灑途塵(以是月十六日啓程幸木蘭)菘科&KR0034;葉
都增潤更覺歡深老圃人
題吳鎮晴江列岫卷
得勝解非積學成蕭山(名魏驥)跋語致精評長江欲共秋
空遠列岫如烘皜日晴鼎峙四家真不愧筌忘六法有
誰京溯源應近金川地邇日軍機正繾情
中秋即景
雨後中秋碧字晴同然萬里古曾評(蘇軾詩嘗聞此宵月萬里同陰晴云)
(其說得自海賈驗之亦往往相合也)今年又喜值今夕玉塞由來近玉京
市上人喧瓜餅會巖間鹿和管絃聲對時底事增歡慶
綏屢欣逢萬寶成
中秋後一日啓蹕木蘭行圍之作
秋仲例蒐啓蹕應有行必
告候
居興撫遐習武斯攸繫罷彼留兹特未能溪溯石磯還
木彴農登西隴復東塍午前稅駕行宫近摹帖因之暇
几憑
山田
山田收穫畢隴畆尚棲餘盡道去年勝誠觀遍野如婦
男温飽樂氣象里鄰舒綏屢逢望外慰哉更凛予
入柳條邊
盛京柳條邊延袤數百里木蘭柳條邊長無半里耳彼
施平地此依山每因谷口為植援事半功倍聊示禁遮
羅崇嶺原周千里如雄關(木蘭周千餘里本喀爾沁敖漢翁牛特諸部地康熙年間)
(其王公等以地進獻遂為圍場並非奪民之産而近省流民至者不可不防其墾佔每於邊界依谷口植柳為)
(援以示限制初非申以厲禁人自不最潛越耕牧立法誠盡善也)朝家習武有常例非
牟民産奪耕地流來鴈戶反侵占不可無斯為限制春
柳青青秋柳黃入邊咫尺即圍場平原策馬小試獵非
關心喜應自強
停蹕
停蹕齊爾伯庫嶺野甸霜華如玉艷須臾東壁吐陽烏
滄滄凉凉寒始瞰待圍武帳憩僕從聚衆晨餐觀健啗
椎牛大享固無藉厨人齊和聊親勘鹽梅指示頗得宜
舊藩新部胥教饜(自行營度嶺甫七里即停蹕傳饍因賜扈從近臣及随圍蒙古王公并入)
(覲之土爾扈特等朝餐以羹膾雜烹作飯饔人調味親為指授劑和俾皆饜飫)射生炙肥成往
事(向每於圍中射得肥鹿即燃松技炙食並親割以賜扈行近御諸臣及扎薩克王公等今不行此者四五年)
(矣)爾年弗為斯補欠聯情示惠有權宜欲普霑無向隅憾
饑寒戚而飽暖怡因之率可人情驗然兹小試實則易
艱哉安得寰宇萬民同此被優贍
悔過
屢宜軍中人並觀更兼聽(軍營大臣侍衛等如巴雅爾富興齊里克齊福康安前後)
(至行在詢以軍中之事所言雖不盡相同而温福之庸妄僨事則衆口如一似属公論)口碑出輿
論益悉庸臣行剛愎惟自是曾不集思定築碉將及千工
作勞衆病(温福口吃而性急每當前席奏事往往因言末能逹辭氣俱悖者其於朕前尚然何况臨)
(下意其失不過如此今詢之知温福剛愎躁妄自以為是參贊以下並不虛衷集議即言亦不見聽動輙盛氣)
(凌人以致衆皆解體即如温福扵營中築碉卡令軍士搬運木石工作無時人多疲乏亦取怨之一端也)兵
多分乃少攻勤翻鮮勝(温福軍營兵衆幾二萬乃以萬餘兵散列及十卡兵本多而分)
(之使少遂致勢涣力單盡歸無用實為失算又每隔數日即派兵撲碉不計地勢險易攻𠞰之能制勝與否驅)
(令輕冐鎗石惟藉以為奏事塞責之具每次士卒傷亡數十而所殺賊不及其半以此兵心愈失然事前實不)
(能知其乖張若此也)每晩虛施礟不惜火藥罄是皆軍所忌温福
蹈之併以致賊邀隙情渙羣逃迸然此將半載不知實
我懜自古信將帥謗篋有弗證既已付之權豈宜設伺
偵孰謂致僨事悔過徒慙怲觀過或知仁解嘲聊有詠
行圍偶詠
飛騎藍旗谷響宣(撇圍時兩翼俁以藍旗為首每翼數騎擁纛飛馳謂之跑鳥圖哩將至看)
(城喧呼瑪喇哈則圍合矣)彌縫兩翼拱中權待睻以出笑兹日視地
而馳慙昔年時亦擇肥能命中無非示衆弗忘前細思
頗合為君道不息自強曰體乾
寶吉騮
土爾扈特親王策伯克多爾濟所進色爾克斯
處馬也色爾克斯為洪豁爾所屬界隣俄羅斯
土爾扈特歸順時攜以來者貢至天閑調習經
歲兹御以行圍性果馴良因錫之名并成是什
歸順新藩貢異驄遠於哈薩路難通(向稱哈薩克産良馬難得今其部長)
(貢獻及以帛市易善者充牣天閑不為希覯若色爾克斯之地更在哈薩克西北從未通中國兹名馬遠徠尤)
(為難得云)本殊漢帝貳師取寧數周王八駿同教育天閑觀
驥德竟如土産備車攻題詞自是表誠恪曰示懷柔祗
愧衷
左傳韓之戰謂晉乘鄭小駟慶鄭曰古者大事必乘
其産生其水土而知其人心安其教誨而服習其道
惟所納之無不如志今乘異産以從戎事將必悔之
弗聽晉戎馬還濘而止其言既不衷道且不知馬無
足取也夫晉秦戰於韓原其曲在晉取敗固宜豈由
鄭駟之僨事况良馬每産於西北冀北多馬至今尚
然他省不能不取給於此而天馬之徠西極更以遠
道為佳不聞見疑於異産至於調良馴習惟視乎馭
馬之人而不繫乎産馬之地故周官教駣攻駒亦止
言其齒力性習而不言物土之宜也若必乘其所産
非持東南無馬不足以供驅策即齊豫諸境偶得一
二土馬亦豈及蒙古馬大宛馬之適用乎左氏止圖
暢厥辭而不揆其當於理此浮夸之所以見譏也因
用其語輙為訂正之
過卜克達坂再叠前韻
己夘庚辰均嶺度(達坂漢語謂嶺也)入圍出哨必途尋(已夘由此出哨)
(庚辰則入圍)向欣吉恊三軍戢兹盻貞符二豎擒(己夘過此有貞符如)
(卜克願即遞佳音之句迴鑾未逾月捷報即至西師之功遂蕆兹進勦兩金川惟冀擒索諾木僧格桑二逆豎)
(亦如前此之速符吉語耳)欲苟容翻致偝德不能已那惜勞心(兩逆酋均)
(以内地土司敢扵負恩反噬且扵木果木軍營戕害將軍將領實堪㘦齒除聲罪致討之外更無可言而賊番)
(等恃險抗拒攻之亦殊不易然又不能畏難中止雖籌畫煩勞所不惜也)減圍冀早山莊到
驛騎封函預遞音(本擬於重九日迴蹕山莊兹減省一圍即可早到一日問聖母安並以此)
(情令御前侍衛馳驛先奏)
濟爾哈朗圖行宫作
巖館枕烟郊獵還駐翠旓詎寧容膝愜那免暢懷嘲白
髮存公道蒼山是故交巒楓盡紅葉庭柳尚青梢歐氏
書畫舫邵家安樂巢(蒙古語濟爾哈朗圖即漢語安樂所也)芸編如有語
慙愧四年抛(禾由此處行者盖四年矣)
木蘭迴蹕至避暑山莊恭問
皇太后安喜而成什
向北圍程又一周歸來
安適敬咨諏日增
食履天同健景獻園林
時豫遊六十慕希五十慕八千秋祝萬千秋年年如是
申忱忭不覺其間隙影流
河南廵撫何煟奏報正陽等四縣被灾降旨加意
撫䘏並誌以詩
秋成早報十分論風水為灾再乞恩(先是何煟奏報約計豫省秋成分數)
(均在九分以上且有至十分者兹據奏正陽確山二縣七月下旬猝被大風稲田傷損而淅川内鄉二縣亦於)
(七月間山水陡發瀕河村庄田廬被淹計各成灾地畆雖不過一隅中之一隅而閭閻䆒未免拮据不敢因已)
(報豐收將實在情形壅於上聞謹就被水被風之輕重請分别蠲賑緩征以副德意云云何煟此奏可謂能體)
(朕心深知政體照所請降旨加恩期不致一夫失所)體我愛民有如是嘉伊知政
更何言略輕稍重各籌酌優賑緩徵均撫存申命有司
勤審察索教惠澤遍窮村
熱河迴蹕至喀喇河屯行宫即事
麗正門前送
鳳輿候程饒此數朝居(行宫皇太后安輿緩行並駐小於二十一日至石槽行宫)
(朕於十六日啓程亦於二十一日至石槽行宫問駐宿安於二十二日同至御圉以小行宫不能容多人)
(依去年例也)今晨適返六飛矣四月恰消一瞬如背指雲莊
虚擬外前覘秋野飽收餘黑城(喀喇河屯即漢語黑城也)計里由旬
近暖日欣明點筆䟽
入古北口
秋暖竟殊常(今歲閏月後節氣率早而秋暖較往歲尤長)入關更向陽連看
樹增綠(關外樹尚綠而關内則綠更濃)無礙草微黃官吏紛迎接村莊
富盖蔵翻犁種秋麥一歲總農忙
雨(九月二十日)
晚雲同色暗亭皋謂雪因暄却雨遭夜靜行宫聽浙瀝
䁱征驛路冐蕭騷霜菘秋麥都增潤漸石涉波誰歎勞
(暮秋之兩不至如六七月行潦况又值回程盻家心切並且忘其勞苦此乃人情之常)午霽憑輿
直北望幾稜玉積遠峯高
恭奉
皇太后廻蹕至御園作
去當夏仲返深秋
八袠慈顔奉豫遊扵古稀聞今幸遇養
親惟敬我何求籌農歷覽因稍慰𠞰逆全機正在謀無
處不廑勑幾政鮮曾後樂祗先憂
孟冬時饗
太廟禮成有述
齋宿舉
冬禋躬承追慕申瓣香均致炷(去歲袷祭例自位上香畢迭至)(中列)
(租因更列宗前上香往返八度慮涉瀆䙝且步履亦太多定儀注親詣中位餘命誠親王率皇子等)
(各分上香兹孟冬時饗祗因起且五位同堂仍依舊例均親詣上香所謂禮以義均致思慕之忱)清
酒惜三陳宗室濟蹌助明庭禮樂彬告成更頒朔律協
海西濱(今歲頒朔窗書中增歸順土爾扈特和碩特汗王等所居之地及烏里雅蘇台附近諸部凡二)
(十五處)
題李嵩貨郎圖
肩挑重擔那辭疲奪攘兒童勞護持莫笑貨郎癡已甚
世人誰不似其癡
微雪(十月二十九日)
四更醒問夜報說雪霏霏宵衣(以太公夜衣而行例之作去聲亦可)破明
視層樓積素微剛欣被冬澤旋見露朝晞以慰還以惜
繼霑心益希
雪(冬至月初二日)
入晩復飄雪達晨密間(去聲)疎看將盈二寸未足樂三餘
澤也目因潤惜哉心那舒不知足為過觀過或知予
長至前一日謁
壇禮畢宿齋宫即事成什
乾宇敬升香齋宫右路傍肅虔承
大祀安靜養微陽
神縡欽元化淵衷對
昊蒼明窗烘旭暖晷短影方長
冬至日
南郊大祀禮成述事
躬承大禮陟
壇圓拾級攝齊世八年虔
祀一陽迴黍谷顒祈三捷定金川險夷徒彼地利恃曲
直端兹
天鑒懸奠獻趨蹌幸蕆事益惟惕若更欣然
將軍阿桂副將軍明亮奏報攻獲賊碉戰勝各情
形詩以誌事
討罪復仇重整師羽林黑水簡熊羆到齊甫報發征纛
自蜀欣看至捷旗(征𠞰兩金川以來僅調派各省綠營兵而滿洲勁旅扵選定之後因温福)
(阿柱奏止遂未發性以致事不足恃兹整兵再進宜籌萬全因簡健銳火噐兩營兵二千並吉林黑龍江兵各)
(二千按隊遄進於十月中俱已入川昨阿桂奏派兵分路並進於十月二十七日啟程並與明亮相訂均於二)
(十九日同時進兵收復小金川而兩將也軍随馳報函報捷皆十一月朔日所奏)西路兩朝據鄂
什(阿桂在西路統兵又派海蘭察富興成德積福成果等同侍衛章京共為五路領兵進𠞰今奏二十九日)
(子時諸軍迅發阿桂色布騰巴爾珠爾福康安福珠里分路策應是日即攻克資哩木拉斯抵普爾瑪阿喀木)
(雅東溝及斯達拉阿喀爾布里碩蔵噶山梁色布色克美美卡東瑪色渠十一處碉卡三十日攻克阿喀木雅)
(山上大碉直取木蘭壩乘勢攻得鄂克什官寨賊人遁入路頂宗兵乘銳進攻以期即克攻碉時賊衆並悉力)
(拒守見官軍勇猛難禦所至奔竄我兵追擊殱賊甚多并俘獲生口二人)南軍連日克丹思
(南路官兵以明亮統之亦為兩路以富德奎林分領明亮督兵策應仍分三枝為前後聲援又令三保帶兵設)
(伏牽掣賊勢今奏於廿九日夜半進兵明亮即攻克得里富德攻克河北喇嘛寺日寨繞出得里之前會兵奮)
(勇直取赤爾丹思奎林亦攻克河南之得布甲所至賊皆始拒終潰𠞰戮二百餘獲鎗仗火藥無算)那忘
昨歲艱如彼孰謂今番迅若兹(西路之阿喀木雅美美卡木蘭壩皆地險碉堅)
(昨歲攻至半年之久始得南路之得里等寨亦然今乃於兩日間攻克之實為迅速)趲拉易為原
逆料促浸如故尚遲疑(小金川番語稱趲拉而促浸則金川番名也予向以趲拉降番)
(雖為僧格桑脅誘復叛今見逆酋為索諾木携去久且為促漫所併其衆必懷怨望而促浸羣賊代趲拉守拒)
(主客之勢不同斷難持久收復小金川之尚易為力早籌度及之曾屢諭將軍等今果如所料至金川則險隘)
(如前於制勝之道尚無把握聞其賊酋色逹爾賊目丹巴沃雜爾在美諾聚賊佔據二賊皆索諾木所恃為主)
(謀助悪若能將二人設法擒獲則賊黨剪除𠞰平金川之幾可得十之六七果爾予心方為稍慰惟仰頼)
(上蒼嘉佑並在將軍等之用力耳)衆兵鼓勇斯宜耳諸將戒盈仍訓之
(此次得勝之速甪由添派八旗精銳勇往直前綠營兵有所倚仗亦皆效法知勉是以所向克捷但究覺得之)
(太易恐賊人狡計讓我深入賊㦯在後抄截不可不防官兵方乘勝罙入自不宜使知此意惟當鼓其銳氣奮)
(勇成功若鎮兵之將軍參贊等則不可罔連勝稍存矜滿必深體滿招損謙受益之訓慎之又慎方能有濟隨)
(傳諭切戒之並命兩路將軍參贊并查在事出力之將領弁兵交部議叙其攻戰時傷亡兵卒雖屬無多亦令)
(查明咨部議䘏)賜䘏奬功施次苐莫遺無濫慎參差佇當二豎
成擒日始得吾心略慰怡
將軍阿桂奏報克復美諾詩以誌事
收復小金原意料似兹迅速不期中(收復小金川之易予早逆料及之兹)
(據阿桂奏官軍於十一月初一二等日連克路頂宗明郭宗諸險隘並攻得别思滿兜鳥八卦碉現已克復美)
(諾駐守其地計自二十九日進兵以來不過五晝夜即已集事實不意其如此之速)詎因事順或
滿志尚以賊逃未愜衷(官軍攻𠞰碉卡時有躍入碉牆斬殪賊衆者有賊正奔潰追擊)
(殱斃者其墜仆厓塹之賊更無算並收獲礟位十餘米百餘石噐仗乾糧亦多惟小金川賊目七圖妄都爾聞)
(官兵已上山梁即棄美諾而去自必仍竄入金川渠魁未及就擒實為可惜是以雖聞捷音不以為喜並諭將)
(軍等勿以事順自滿即宜乘勝速行分路進𠞰促浸以期制勝此次出力將士仍飭部議叙)奬績並
教予優叙乘機還勵奏膚功先聲討逆軍威振諒彼遊
魂計亦窮
將軍阿桂奏報收復小金川全境詩以誌事
事之將難上峻山事之將易下順水旬日全定小金川
幅員五百有餘里(自十一月十四日接阿桂美諾捷報後十九日復據奏海蘭察由別思滿)
(一路於初三日直壓帛噶爾角克取岱都喇嘛寺随攻克布朗郭宗底木達獲糧約四千餘斛其明亮寺所𠞰)
(之河北河南各寨落以次攻獲二十三日又據奏小金川授三等侍衛銜木塔爾報稱大板昭馬爾當曾頭溝)
(各寨番人俱懇請投降其汗牛各寨番民亦各投順並聲叙從前不敢附賊之語自初一二等日攻取明郭宗)
(各寨至此收復小金川全境僅及旬日寶為迅速其自美諾經底木達至大板昭計程二百四五十里而自美諾)
(由南路至汗牛一帶程□亦約略相同)迴思六月僨事時猖獗賊亦迅若
此一朝失亦一朝得
天道好還原定理整兵直進討促浸雪嶺險滑仍如彼
擬欲持以久困之復慮師老致委靡賈勇及鋒而用壯
(收復趲拉之易朕久意料及之至進勦促浸恐未能迅速集事因諭阿桂等訪覓妥捷之徑分兵夾攻或可易)
(於得手其攻噶拉當噶拉兩路只可用為牽掣賊勢若仍作為正路恐賊人抵禦如故即待以月日或持久困守又恐師)
(老志懈自當乘此新勝銳氣令其賈勇直前及鋒而用自為事半功倍)一月三捷心焉企
我非黷武願佳兵撻伐由來不得已
甲午春帖子
廿四氣之首九旬春以初元辰先七日消息復陽如
乘震執規候慎微敬始朝皇都寧媚祭風馬上丹霄(京都)
(以廿三日祭竈正值其辰云)
春盤春帖昌昌始
慈福
慈齡曼曼增撫此人和復歲美益勤幾勅與冰兢
除夕
數(上聲)日原成歲今年剩此宵星辰餞故節烏兔會元枵
栢子焚金鼎椒花鋪綺寮吟詩殿舊帙勤政始眀朝
御製詩四集卷十六
