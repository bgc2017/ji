御製詩五集卷六十四
古今體九十七首(辛亥四)
駐蹕静寄山莊因成二律一韻
駐由白澗莅山莊避潦修治大嶺長(向由大新莊一程即至盤山昨因初)
(六日之雨泥潦頗甚中途大嶺高峻兵夫修治勞苦堪□因命取道白澗今早方駐蹕山莊蓋予之春巡本為)
(者視農田幸得渥澤又即放晴兹覩道旁耕作方深快慰即多駐一宿亦所欣然)既免已勞圖
衆逸微嫌身老累心強千峯雨後濯秀嫩萬樹風前發
净芳便每吟詩總因静懋勤伺候笑他忙
早年静寄以名莊每此居之思義長静者心身存那息
寄如歲月挽誰強一時瀟灑非躭樂老景婆娑偶玩芳
松石無言還有意笑予依舊萬幾忙
引勝軒六曡前韻
勝如號所當引則為能允二者弗相離譬筠之與筍然
而二胥幻本乃無定凖試看石澗瀑後來繼前盡應任
其自然夫有誰為引
題暢遠齋
前為齋室後為樓樓弗遮齋景並收昔日因以名曰暢然而
吾暢那易求必也九㝢調玉燭加之四海鞏金甌兢兢業業寸
衷裏難期暢意惟增憂未歸政憂不可去歸政近矣得暢不
韻松軒
&KR1852;載種松已入觀(向作喬松嘆有廿年略入格&KR1852;年始成象之句静寄山莊成扵乾隆丁卯)
(距今四十餘年彼時所種之松固當葱欝可觀)龍鱗作矣翠雲盤百年後更佳
何若付與他人仔細看
韻因響亦非因響非響之標其韻長試向無風看老幹
静饒丰格動嫌忙
接要樓有會
層樓對碧山接要名久矣斯以賞景言萬事胥一理有
凡亦有要得要乃契旨舍要而逐凡紛馳無窮已絜矩
於為君敬勤兩字耳
雨花室庭梅四絶句
昨經淳化詠庭梅十日春風此遲(去聲)開前後雖殊同詠
句女夷巧待術竒哉
可知高士亦權衡待我今朝勃發英未免田疇囅然矣
趨時略異始終清
誰云隠不計顯晦試看花猶識疾遲每至山中疎影對
得教卷末續書之
卉中孰合住斯山芳耐春暄静室閒著弗著胥非所識
文殊摩詰兩無關
雲林石室
借石可為室倩雲常作林雲林互賓主石室恒幽深何
當忘萬慮於兹究梵音咄哉言失之倦勤時未臨一日
未歇肩無逸應勖心
對山亭口號
亭子山中號對山孰為賓主辨誠艱東坡設使昔曾到
豪句當能破此慳
題延春堂
延春延得八旬春隔歲風光故與新設使書堂如致問
依然山苑對斯人夙興夜寐廑無逸泉韻峰姿助有神
所學如何忽耄耋祇慙編簡面前陳
静夜吟
罷疊前吟以十全(向日詩至九曡韻以成十全不復再曡如中秋帖子涿鹿行之類皆是静)
(夜吟自丁未已九疊韻故己酉來此即别拈韻矣)却難若是&KR2202;而旋如斯静夜
如斯處暫息萬幾可宴眠
按說文引孟子作&KR2202;而丁公著讀孟子作恝朱子因
之注無愁之貎夫無愁則喜也與孝子之心何涉予
以為&KR2202;同介不若是&KR2202;謂不介於懷如俗所謂不存
於心也仍當以孟子本文為是
曉
長(上聲)年率善醒五鼓睡興窮不欲進尚衣勞伇虞怱怱
破曙亦即興曖然碧宇空疊峰蒼影分諸泉白色通深
林纔昒昕高嶺忽曈曨寥蕭沖漠間百慮於是融子輿
言旦氣清宜在山中
留京王大臣報雨詩以誌慰
有雨無不報未若此番優雨自東而西所經處更稠盈
尺實一犁輜重或滯留京師霑六寸再南三寸酬(昨初六日)
(之雨自東而西蹕途所經足有盈尺據留京王大臣等奏報京城同日得雨六寸懷柔昌平薊州通州三河香)
(河房山永清等州縣各四五寸不等其自良鄉涿州以南亦有三寸北方春雨多艱得此實為及時甘澤)總
為知時甘志滿農夫謳禾&KR0927;即堪種麰麥可卜收人言
胥若斯吾猶慮遠謀慰矣仍惕懷期長盼登秋
題心鏡齋
閒齋臨碧水故用號心鏡鏡以喻其明心實言其定定
乃明之基捨是斯紛暎此不設妍媸彼任來照証而齋
付默然是謂安心竟
瀠文榭
盤谷富於水而每流弗停疊石埭為壅頗得數畆渟三
間池上榭泌然俯澄瀠(叶)瀠以言其動澄則其静寧静
本動為用挈要文之靈捨是以為文逞藻去逕庭(叶)如
曰請進之昌黎有正型
題崔彦輔溪山烟靄圖九疊前韻
溪山色也靄烟空空色胥歸幻則同九疊十全當閣筆
再來别韻豈知窮
留雲室有會
石為雲根所共知室之留石或未曉樸屋架之頑石上
頑却為靈增窈窕留石即所以留雲額室之義略可表
春雲作雨利農興夏雲作霖恐成潦雲之留春恒願多
雲之留夏則欲少而我遊盤每在春坐室但知雲之好
雲乎石乎付不知我之較量笑增擾
遊天成寺漫題
昔遊天成寺始終都乘馬(在三十四十歲間)既遊天成寺輿出
入山捨(在五十六十歲間自行宫乘輿出入山路險峻乃易馬)今却始終輿忽忽
八旬者青山與古寺何曾略易也恰似迦葉笑釋迦花
在把
萬松寺二首
摇刖巖岡尋徑登到來心境廓然澂漫成七字還自問
半屬相應半不應
相應年老尚能遊身體康強衆望酬其不相應即在此
人勞已逸亦知不
寄題雲罩寺
萬峰絶嶺棲雲罩險可策驄弗可輿(昔年來盤山必詣此寺一遊至險峻)
(不可乘輿處即策騎上下亦不覺勞)昔勉今誠不必勉問心尚覺愧何如
於遊辭老或猶當勅政依然勵自強遲待五年倦勤後
罷一切可獨相羊
西甘澗
雲罩中峰頂弗登駕言旋龍脉據正降谷分東西沿今
朝遊西谷行宫乃東邊迴蹕途從西甘澗路實便梵宇
無事多茒屋纔三間佛豈較相好僧亦不習禪是謂饒
本色德水滌萬源過門弗入室内外典占全過嶺澗則
東試甘何如焉
東甘澗
西既甘知東亦甘古松待我隔年探於泉可耳他弗可
疾也之言憶尚諳
往返遊山御筍輿弗如昔矣略慙予拈吟終日不涉景
七字聊當注起居
遊山迴入千尺雪門有作
前年降下猶策馬今年就平方捨輿(前歲遊山旋過東甘澗遂乘馬降山)
(今日降山路近山莊乃略乘馬入千尺雪門相隔兩歲而筋力又覺少遜於前)由來兩歲光隂
耳忽覺較前已弗如八旬耄與古稀異那復筋力為強
予以養身論斯為可以養心論豈可歟心為勅政之本
源涉怠諸事叢脞諸下輿精舍聊憩坐身心内外體以
徐身勞心安晦菴語高年於此或當殊(朱子言力行工夫云身勞而心)
(安者為之予六旬以前實覺如是至今高年自當節勞遵養不必以勞身為務所謂蹶者趨者是氣也而反動)
(其心若仍勞其身焉能用心勅政而心轉不適安矣)有閒(謂身)無逸(謂心)以圖治倦勤
待此樂只且
千尺雪三絶句
中峰東澗諸流水滙此南流故勢雄設計其源過千尺
豈殊白雪落於空
自予數典肖南邦四卷詩圖四雪窗(此間千尺雪既仿吳中寒山景為之)
(西苑熱河亦俱仿為此間圖卷乃予親寫其西苑熱河寒山三處則命董邦逹錢維城張宗蒼分繪之每處彙)
(弆四圖至一處展閱餘三處之景如在目前)若論色聲惟一静何妨憑處任
摐摐
猶傳晾甲文皇石歸後魏徵起仆碑豈似瀛藩久嚮化
陪臣來祝八旬釐
題唐寅品茶圖
趙宧光事重提舊唐伯虎圖又看新即景何妨吟七字
却慙不是箇中人
朵山亭口號
雖然四柱欠十笏峰嶺面前無數羅設擬釋迦手中朵
較於芥子納猶多
登半天樓
適纔東澗降輿時岡樓數間原下望兹從西谷登北巖
(千尺雪在園中北山西谷)却瞻樓似半天上乃知高低本無定上下
睇之頓殊狀世間萬事何異斯遷變由人設名象(叶)誰
能忘念去安排與共斯樓試言暢
效深室
上下計之曰高低進退計之曰深淺室在半天樓左側
宜目為高曰深舛試思製字之始初高深名義有何辨
謂高為深深為高夫何不可須臾轉擲筆大笑命輿去
拘墟見吾猶未免
泠然閣
有壑必有嶺高低理固然山莊據一幹其分支百千自
樓(謂半天樓)降東嶺巖閣復面前得風向題額其名曰泠然
古柏及蒼松御以行總仙我適與之同襟袖無塵緣趣
典披清佳數舉豈不鮮
清曠齋言會
有登必有降降易登實難萬事胥如是即境尤顯然攀
陟半天樓十步一憩艱及至此就低頃刻臨平川學之
進退際政之理亂間害不視如斯為之心惕乾齋以清
曠額顧名思義觀兩字該無私克己為仁端斯乃契其
要難易緒語看
寫音書屋
書屋寫音處悠然佳趣陪雖云非日涉却每隔年來泉
石自為永宫商未足該衣裳饒淨韻那得惹塵埃
泉香亭三首一韻
泉香應在夏之時春水田田出尚遲却憶西湖龍井上
(此亭肖西湖龍井之式為之因思彼處氣暖此時樹木早已發榮荷亦田田出水北地則尚未能也)地暄
候早葉當披
葉未見何况花矣泉香然豈繫乎斯笑予未免拘墟耳
言去那能坐待之
色聲香味原俱幻三有一無乙巳詩(乙巳詩香味色聲四官受泉惟三有)
(獨無香謂荷尚未開也)兹逮八旬殊境詣一勝三不在多辭(昔謂色聲)
(味三為泉之有荷未開則香為泉之無然有終歸空無乃無盡是一無勝三有境界現前亦無待荷香之有無)
(矣)
戲題沈周支硎遇友卷
沈周寫寒山却弆盤山處盤中之溪亭更肖龍井趣(是處)
(溪亭肖西湖龍井式為之偶來汲泉煮茗展閱此卷儼然南巡景趣)佳卷於斯披將以清
諸慮問慮清也無紛然者何據
王榖祥梅竹羣雀卷
山中所少者曰惟竹與梅邇歲培植之庭際頗成材古
松卓相對三友名宜哉是謂忘年交展圖兩不乖羣雀
何為乎飛鳴驚客來
婉孌草堂
草堂數典始香光(因室中懸董其昌婉孌草堂圖即以名之)春暮高峰樹尚
蒼設以循名似孤負却思無實豈相妨竒松亦自舞鸞
鳳亂瀑依然奏筑簧如擬魏徵為媚嫵近哉晾甲證文
皇
題張宗蒼畫四疊壬寅詩韻
兩家佳畫擅佳堂一例春風昌與蒼友是㤀年那論代
山疑設鏡正争光合宜於此冺名實豈必如他較幻常
硯匣頻宣成句速懋勤笑彼不勝忙
對瀑四首
清聲静色最宜詩恰好今朝復對斯萬事要當知其本
知從千尺雪來之
溪閣憑來千尺雪彼平流此乃懸流若論目自懸為勝
而我心惟平處求
求平處亦豈虛語施政臨民總合當瀑者文从水之暴
偶宜觀耳詎宜常
響鉢聊成詩四首不惟言景亦言心並因歲月記辛亥
倏過白駒窗隙隂
養虚齋有會
虛自齋之體養則齋之用體用互相資應物無不中然
而齋之養無為故弗縱是以齋之虛有受乃因供試問
坐齋者可能如是共
暖
前日微涼今日暖杏花開徧萬巖枝因思王者為仁政
化被兆民有若斯
小松二首
小松即以石為胎乃是自生非植栽因悟物當順其性
培之亦覺枉勞哉
古樹參天不計年會當徐長(上聲)與齊肩笑看盈尺菁葱
者我老於伊豈不然
題得概軒
軒以得概名謂得山林概山林属無情佳景面前對是
誠得之易雖竒無巧昧所以每憑軒憬然生别會山情
斯易得人情得乃最翻手覆手間作雲作雨怪嗟乎弗
易哉五字以示戒
遊古中盤慧因寺
寺稱古中盤而實據東谷却在山莊西乘閒復遊目輿
過千尺雪石城門路熟笑看咫尺間東西究為孰癹骩
歷松盤屹&KR1885;陟石曲精藍亦羾㨖不事莊嚴俗調御坐
如如慧因兩無屬
槃阿精舍四首
寺左精廬每偶憩松門步入路清便僧人粥飯看三兩
本色饒他不解禪
何必豫州及薊野是非南北與分疏一般詭石竒松耳
彼却無言隠笑予(昔年以此地盤山或即昌黎送李愿序所云盤谷者是後經考訂彼自在)
(中州此自因田疇得名然疆域雖别意境無殊正不必作分别想也)
減從(去聲)來遊事属清千乘猶自尚尋名(雖令省減人役而各項偹差者)
(尚有盈千也)座中憑看後至者饒彼却從畫裏行
尋常樸築兩間屋多事蜃忩備俯觀(地方官向于此備玻璃忩)小坐
憮然為不悦恐他自此属之官
少林寺
少林本在嵩之陽此寺名同緣慕藺亦如彼盤訛是盤
(此間田盤在先豫省濟源盤谷在後多有疑此即濟源盤谷者乃因昌黎送李愿序遂薌其名少林名寺意亦)
(同此)同與殊亦弗勞問適纔中盤略騁暢暇有餘乘興無
盡(叶)涉磵度岡攀薜蘿徑匪遥欣路猶近梵宇更即少
林稱竟如縮地豫境信精室恰粘憶豫詩(豫省乙已被旱頗甚丁未)
(耒此詩中因有綣念民艱增浩嘆之句)昔歉今豐轉旋迅(自丙午以後豫省至今連年夏)
(秋收成俱在中稔以上閭閻元氣可復轉瞬之間憂慰頓殊然厪念民食之衷惟覺慰少憂多耳)憂慰
念無非為民然覺憂多慰每僅片刻借可清心神東谷
猶佳命輿進
東竺菴戲題
笑我昔謂此竺菴弗宜在東宜西有既復論其地與名
有無東西逞辯口(自少林寺轉東北入深谷有寺為東竺菴蓋天竺本西方梵宇之名不應)
(曰東故丁未有詩云示佛無定相亦不過聊作轉語耳)兹來乍得其真觧菴在東
谷之岡首竺既稱西可稱東菴何不可稱東偶盖竺非
定東西定方也(東西)名也(竺菴)各具守忽别是菴向東行應
指菴為在西否如是炙轂實難窮不若忘言之无咎
題東竺菴慈栢
慈竹為圖倣王(蒙)沈(周)慈栢為圖自我始然而竹曾未
之見栢之真面原在此圖每携来對栢觀鏡中影像無
此彼却憶慈竹粘
夀康(昔年曾倣沈周慈竹圖以獻懷閱聖母壬寅見此栢實似之并寫為圖即事愴今又將一紀矣)
悵然春秋閱一紀
再題千尺雪
遊歸入石城溪齋必斯憩擕来千磵聲千尺實不啻滙
一勢更雄激石翻花墜是非雪而何盈目增冷意過此
乃就下改觀所必致因悟竒正間原鮮其恒勢偶遇偶
成吟視幻興之寄
題清音齋
玉泉清音齋(玉泉山有清音齋)實惟勝以水盤中此清音泉佳
松兼美謖濤相問荅清聽契神旨彼問荅奚云謂匪音
可擬
澹懷堂
嶤峰峙後聳坦谷呈前虚春芳尚未酣覃足懷澹予澹
懷非耽空有為欲則無譬化工育物夫豈居功乎試看
昌昌者其来欵欵如
雲起閣
雲起必於山是閣崇山裏嵐靄暮朝恒(朝為靄暮為嵐昔人如謝靈運)
(王維詩皆引用無誤自李商隠有遠望朝嵐與夕曛之句于是嵐靄二字暮朝錯用向賦嵐靄詩已辨其訛)
雨雪薈蔚起(雨雪之雲則不以時論)然而雲起山對之殊愁喜春
時率喜生夏季則愁矣斯時正暮春南畆耕方始英英
寫楹出如膏霈仍企置筆粲然笑我故未知止
擷翠樓口號
喬松古栢非無色祗可言蒼翠弗宜岡柳巖槐葉遲
翠(謂擷翠應用於槐柳時葉尚未齊)樓忩誰耐待於斯
錢維城松下看泉仍用乙已韻
松泉本自富於此不借為圖胥自圖扈翰偶令(平聲)寫其
妙豈知古繢並觀乎
讀畫樓口號
便云活畫如何讀(反已酉詩意)讀畫大都似讀詩必是即成
非是矣東坡卓識早言之
貯清書屋有作
田盤之景無不清田盤之屋無不貯云何此屋獨享帚
坐以繹思試堪語清之同與屋之獨由人名耳非定處
(叶)知然而後貯得言屋乃無可無不可(叶)弗在花香鳥
語能豈繋山峙川流所如是之貯如是清與我皇清恒
萬古
題陳書倣王蒙夏日山居
春朝重看夏山圖綠樹濃隂足静娛但得精神契倪筦
底須景概較同殊
交翠榭戲題
榭交翠抑翠交榭一主定當有一賓却是空空生白者
笑兹分别屬何因
鑑波亭
泉流即為瀑泉貯乃成波陡峽曲澗間波少瀑恒羅是
地平成貯平故波紋拖有風練影披無風鏡光磨而我
名以鑑鑑之義若何詎為(去聲)整衣冠衣冠何繫麽允因
察踐履踐履關政多是則一照間寧渠資吟哦
受宜居
向來書室號隨安(昔重華宫書室以隨安名之謂隨所遇而安也自後各處亦率以顔額不)
(一而足)其義所包頗亦寬居曰受宜仍是義却增愓耳作
君難
題鄒一桂杏花
山杏暖開徧谷枝寫生畫對侍臣斯杏如故也畫成古
可著思哉漫著思
千相寺漫題
寺既號千相(去聲)自因調御名然而梵典中百千萬億稱
千其一芥耳於金仙奚增或者謂峰嶺四隣圍縱横其
相亦盈千竺菴今古呈菴中趺大士一即千相(平聲)并如
鏡光互照本自泯將迎命輿去弗顧五字聊爾成
琴峽亭
峽是其真琴是幻幻名遂以永其真試思無峽琴奚喻
笑彼迷頭認影人
池上居三首
每愛盤中蓄流水三成池上久稱居(自上而下疊石堰蓄流為三成各貯)
(水為池書室搆其上平坦處)水為澤也蓄為靳絜矩於民却戒予
蓄則存焉流則去如心貴養放非宜溪齋片刻憑觀處
亦每常於理致思
沙灘流水去無遺疊石壅之宛作池澄泚開奩鋪鏡影
由來萬事在人為
清諧堂有會
書堂臨石磵窗外俯流泉不藉堰壅之何必期池寬迴
首望池上傾耳饒管絃平地所鮮得清韻諧心田一著
更堪誇是謂足天然
潄瓊軒
瓊之色為白瓊之聲為清潄瓊即潄石而石當遜瓊是
以溪軒上喻言借子荆何必稱護過齒貞(礪齒欲其貞盖孫楚飾其)
(誤言耳)心自貞即景偶題句晰理亦欲精
題農樂軒
引水疏畦灌弄田自然農樂慶年年永平昨近曾經潦
(昨歲各直省夏秋收成俱在八九分以上惟直隸之永平府於六月下旬因雨多河水驟漲被潦即令地方官)
(加意賑恤不致失所)軫彼民艱豈盡然
清嘯亭得句
嘯本高人放達為泉濤林籟總同之子安體物為長賦
工固工哉費巧思
石林精舍
林自木之叢石乃山之骨茈虒與砐硪相資態互勃精
舍置其間樸斵逾十笏尋徑探其秘養静興無竭然匪
予所宜無逸守無悖
綠縟亭
田盤諸勝題以徧剰此搜竒得剏然綠縟雖云時尚待
新吟七字意為鮮
登含遠樓作歌
我登層樓雖已屢而每登則思弗同所思含遠意不盡
詎在翠邏蒼縈中新疆舊域期安晏九州四海厪桑農
是誠遠弗啻萬里含之祗在方寸衷騁目娛心誇濟勝
亦非所言八十翁履級而降聊静坐勤思治理原無窮
山東巡撫惠齡報雨詩以誌慰
山左災去歲農功要在春屢霑報向日(前據惠齡節次奏報東省正二)
(月内屢經得雨霑被且廣已深慶慰)經被奏同辰(兹復奏省城於三月初六日續得雨澤與此間)
(得雨日期又同)雖覺優遜北(謂三寸)究欣澤及畇慰中饒戚念元
氣豈還民
過大嶺還駐大興莊行宫作
昨晚微隂今曉晴山靈顯佑送和迎囓犁去協農夫願
漸石還殊僕伇情少海朝陽暄背指坦途大嶺度前横
沃田歷歷憑輿看綠潤香生遍起耕
盤山迴蹕駐御園即事
田盤佳實畫圖如可暫遊那可久居僥倖稀逢尺雨此
敬勤敢懈寸心予燕齊晉慶同朝被(正二月間京畿及各省奏報雪雨情)
(形甚夥昨於初六日蹕途復得盈尺透雨隨接山東山西撫臣報雨摺並稱同日此次之雨可謂普霑又陜西)
(河南湖南續奏各該省於二月内均獲繼澤亦頗寬廣當此二麥長發之際各省春膏優渥實為夏收可望)
(之兆)秦豫楚欣渥澤胥御苑春芳誠小事何修自問惕慙
餘
李廷珪古墨歌
黑玉一方長尺計玉堅自是墨為脆具玉之堅墨之良
希珍覩此廷珪製五代至今近千年法一所藏晁氏記
(李廷珪墨一笏長尺許博二寸厚十分寸之二匣面正中鐫有唐廷珪墨寶宋僧法一珍蔵十二字下鎸識語)
(云晁具茨贈法一詩論其形有曰上人廣交得竒物有墨尺度如圭長論其膚有曰百年相傳文斷碎彷彿尚)
(見蛟龍背論其欵有曰小書細字識名姓黃金照耀或圖龍論其價有曰老儒偶得實天幸千金更買無由逢)
(詩載晁集八十七字按宋晁冲之字叔用受知於後山吕居仁江西詩𣲖圖二十五人沖之與焉著有具茨集)
其形膚欵及其價次第摛詞紀詳細翰林風月辨依稀
遍體濃雲釀雨意(墨面有金書翰林風月四字依稀可辨通體碎文漫漶如濃雲釀雨状)
今春甘澤利農功(今春自京畿以及山東山西陜西河南江南等省俱節次奏報雨澤較之)
(往年倍覺優霑)回氐有靈佑佳瑞炎劉韋誕徒傳名魏丸晉螺
誰則識東坡茶墨曾品論德操胥同譬良士(叶)檀匣錦
囊重弆蔵龍賓那忍㳯妃試既而自惕且自笑旅獒玩
物稱德累寶賢不用寶何為絜矩過存增慎愧
雨(三月廿六日)
隂晴卯過午雨忽至西南期正倍於十(自初六日雨後今正兩旬雖地)
(土尚潤而例以十日之期則已倍之得此繼澤總於麥禾大有禆益)澤看寸逮三&KR0927;禾種
(去聲)資茁麰麥潤增含感謝頻承惠惕思何以堪
四藏書屋口號
朱明漆匣弆文房遂與名之曰四藏鼓萬物而功不與
羲經妙義昔言詳
程傳於繫辭顯仁藏用一節謂天地無心而成化惟
無心故不居其功向謂鼓萬物而不與當作一句非
剏論也若云聖人有心而無為豈竟一無事事哉孔
子言舜無為而治不過形容其得人之效至於巡狩
命職有為之蹟正如天地之春生夏長秋收冬藏有
缺一不可者是即聖人同憂之意也昔所著論曾詳
其義文房四事之藏用頗有類乎此並識其略如右
詠官窑方缾
官窑為甲哥窑乙脩内定評出宋甆生一何妨遜生二
(宋時章生一生二兄弟皆龍泉窑工生二所陶青器純為粹如美玉是為官窑生一所陶淺白斷紋號百圾碎是)
(哥窑評者以為遜於官窑)獻之曾是勝徽之方難圓易如人品(凡製陶器)
(範方難於規圓以方者難於均齊平正若火候微過易形其窳以是方器佳者流傳甚少)取美棄瑕
亦理宜(甆噐難於經久故舊窑率覺可貴雖有微瑕亦當節取其美)置几簮花芳滿
室却饒觸目引清思
五代胡瓌番騎圖
番馬曾經弆石渠續兹番騎積薪歟神情超脫真居上
結搆繁稠乃異初觳觫人寒猶乘馬負装駝弊強(上聲)勝
驢却看贉首題五字假藉瘦金&KR0915;鼎如(卷首胡瓌番騎圖五字效宋徽)
(宗廋金體而筆力薾弱明係市賈假借為重者)
御製詩五集卷六十四
