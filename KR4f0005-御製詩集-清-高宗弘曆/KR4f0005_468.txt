御製詩五集卷七十七
古今體三十三首(癸丑一)
癸丑元旦
甲是天干開物始寅為月首錫春昌五旬有八得年久
藐已臨民躋敬長蒿目何曾轃大當勑幾敢弗慎惟康
居諸歴以登耄耋一念仍勤學未遑
元旦試筆
倦勤猶待丙辰年敢懈而今未歇肩亹始慎終勵不息
若暘時雨祝無愆農祥慶幸逢三白武績何期賦十全
泰保盈持祈
昊貺永銘斯志寸衷虔
憶自幼齡知讀書怱怱今至八旬餘德修行踐曾何有
内聖外王總忸如與物春臺共條鬯撫時六幕願和舒
古云適百半九十惜分寸隂正慎予
詠檀木如意
舊玉新檀木居然成一科略資位與置弗費琢和磨左
右無不有指揮任若何勝他常侍者傳語或淆訛
劉原起歲朝圖
茅屋雖貧儉也知度歲時饒他一日樂切我萬民思爆
響寒聲送&KR0008;㷒暖意披橋頭扶杖客来督守除詩
降旨加賑昨歲西安被災各府州縣詩以誌事
昨歲夏秋旱被秦恩應翼日早頒綸(西安去京師較遠是以新正加賑恩)
(旨扵初二日即行頒發)加分輕重一兩月灾視饑寒極次貧(上年陕西)
(咸寧長安等州縣夏秋被旱成灾業經降旨令該撫實力撫卹分別賑濟苐念今春正賑已畢青黃不接之時)
(小民生計尚艱因再加恩將成災八分之醴泉縣極次貧民展賑兩個月其成災六分之咸寧長安乾州三州)
(縣極貧並成災七分之興平涇陽三原高陵韓城蒲城武功七縣極次貧民俱展賑一個月至被灾較輕勘不)
(成災地方仍令該撫察看情形酌借口糧籽種以資接濟並飭督属實心經理務俾閭閻均沾實惠用副朕軫)
(念灾區普錫春祺至意)經理更頻飭畺吏均沾要以逮窮民首春
三接宴中外西望安能念刻申
寧夀宮題句
寧夀溯原名(是處乃申豫皇祖奉政後孝惠皇太后所居也丙葺為歸燕憩之所逮今)
(十八年名仍其舊)倦勤希宿情為期三載近(屈指丙辰歸政祇餘三年矣)益
篤一衷誠符願待
天貺勑幾慎晚成仔肩猶在已忍不念民生
矩亭
方轉迴廊接書屋折旋中(去聲)處矩無差即今小德日猶
慎他日從心或可耶
萃賞樓
層屋假山巔翼然復灑然不教陳御座可以供金仙亦
卻莊嚴麗惟欣清淨便題名曰萃賞却弗涉因緣
玉粹軒
假山緣降處詰屈復玲瓏竹翠常摇籟墻高因避風均
成玉之趣却恐畫難工箇裏養純粹休言一室空
得閒室戲題
新正事簡兹遊步屈指得閒近幾春却恐猶資書室笑
笑今尚是特忙人
降旨加賑去年直隸被災諸州縣詩以誌事
昨歲畿南延六府既艱冬雪缺春霖麥收無望大田歉
漕運多留發帑尋(上年河間天津等六府夏秋被旱成灾已前後截留漕米五十萬石尋又)
(勑部撥帑八十萬兩令該督飭属優加賑恤灾黎庶無失所之虞)賑借頻施期救急青
黃資濟重詢音(惟是今春正賑已畢青黃不接之時小民生計仍恐不無拮据因復降旨詢問)
(令其據實陳奏)請加一月教兩月寧厚扵民吾夙心(據該督奏請將順天)
(府属之保定文安大城武清寳坻寧河河間府属之河間任邱景州獻縣交河阜城天津府属之青縣慶雲鹽)
(山保定府属之清苑束鹿滿城望都容城趙州属之寧晉共二十一州縣成災七八分之極貧加賑一月等語)
(朕念被災較重州縣僅加賑一月尚恐口食維艱因降旨加恩令加賑兩月以資接濟其被灾較輕各州縣仍)
(令察看情形分别借糶妥為籌辦朕扵加惠黎元之事每不惜過扵優厚數十年来朝夕在念大易所謂有孚)
(惠心乃夙心也)
命加賑山東河南去歲被災州縣詩以誌事
昨年直隸迤南旱齊豫隣疆並及魚齊重賑加州縣别
(上年齊豫兩省界接畿南地方均有被旱之處而東省德州濟南一帶成災較豫省稍重當即命將應徵銀米)
(及帶徵等項分别蠲緩停展并特降旨於十二月内給賑一月貧民自可不致失所苐念今春青黃不接之時)
(閭閻餬口無資因再加恩令將德州平原禹城高唐恩縣濮州臨清邱縣夏津武城十州縣無分極次貧民概)
(賞給兩月口糧其歴城齊河臨邑博平茌平館陶海豐樂陵霑化清平等十縣及各該處坐落衛地賞給一月)
(口糧俾資接濟)豫輕借展口糧徐(河南被早成災之彰德衛輝懷慶三府所属早經降旨截)
(漕分别賑濟苐念情形雖較東省少輕而今春正賑已畢小民生計尚艱亦再加恩令將成災八分之林縣武)
(安汲縣獲嘉修武等五縣無分極次貧民概予展賑一月其被灾七分之安陽湯隂涉縣新鄉輝縣淇縣延津)
(滑縣原武陽武濬縣十一縣借給一月口糧以資口食至兩省勘不成災之區仍令各該撫察看情形或減價)
(平糶或酌借口糧籽種分别籌辦並董率所属實心經理俾得均沾愷澤副朕軫念窮簷普惠春膏至意)期
扵閭晏堪憐彼較以幕調誠愧予更勑司民大小吏俾
當實惠受均諸
補詠戰勝廓爾喀之圖(有序)
補詠戰圖之什逮斯凡六(伊犁回部第一烏什第二金川第三臺灣第四)
(安南第五及今廓爾喀第六)歴數成功之全即今乃十(平定伊犁二次)
(回部一次金川二次臺灣一次緬甸一次安南一次及今廓爾喀二次共十次)予幸在兹
予惕更在兹盖予受
祖宗付托之重度德量力尚恐守成之或虧敢懷開擴
之奢望且予自少讀書即欽
天地愛物之心深知窮兵黷武之戒是以繼位之初即
謹遵
皇考之訓許凖噶爾之求和罷兵寧人將二十年矣乃
凖夷内亂歸降者踵接思我喀爾喀之地不能容
爾許人扵是乘機撫衆有甲戌之師自是而兩定
凖夷一平回部再靖金川緬甸安南各歸順臺灣
一舉輯海洋及此前後收廓爾喀遂有十全之武
功使予自問亦不知何以成此則實賴
上天默佑每以險而獲安常值危而得勝較古之英君
賢將赫濯樹勲者雖不敢云過之而自審實無不
及所云予之幸人或知而予之惕則人或未知也
所惕者何自古為天子者孰非
天之子既為
天之子
天孰弗愛之而予獨承之深受之屢設有失德違
愛則所以罰之者亦必重此予所以業業兢兢不遑刻
安者也且前此八功之成雖云絶域外洋皆人力
尚可施之地若斯廓爾喀則在萬里三蔵之外更
數千里陡壁線路下臨深川不能容馬人皆踵跡
而行我將卒腁手胝足雖惰窳疲弊而氣愈鼓心
愈壯突將無前賊人駭為天降鹿埵隴種傷生實
多而憐之乃致彼魂落膽喪匍匐求降此而弗圖
其勞予心又何忍適不云乎自少年即深知窮兵
黷武之戒乃四十年之間自甲戌始十成武功非
用兵而何幸而蒙
天眷佑得以劼劬蕆事扵民無一賦之加扵事有十全
之美則予之所以早作夜思弊精勞神者庶可少
逭窮黷之譏耳觀斯圖也不啻共將卒之辛苦實
並切心膂之恫瘝詩以言志其志亦不外乎此爾
攻克擦木圖
福康安等扵閏四月二十七日自第哩浪古進兵
五月初六日至擦木地方遇見賊匪即乘隂雨連
夜分兵五隊海蘭察等由正路直攻福康安為後
勁指示將士往来截殺立將賊碉攻克殺賊目三
名賊匪九十餘名獲活賊十八名首戰即捷已振
先聲
今為歸順(壬子)昔歸降(己酉)一廓爾喀(作平聲讀)事有雙未示兵
威且利啗(廓爾喀扵己酉年初次滋擾後蔵邊界實由素欺唐古特之人怯懦鄂輝等扵收復濟嚨)
(聶拉木宗喀之役賊匪望風逃遁待至次年春融合應大示兵威令彼憚懾方不復有再来侵掠之事乃巴忠)
(以由京差往之人諸事擅專計不出此且授意令蔵中每歲許給元寳三百枚□□了事損威長傲莫此為甚)
豈知乞命獻誠腔(此次命福康安海蘭察等率百巴圖魯調遣索倫勁兵及屯練降番近萬)
(人前往聲討福康安等進兵之後七戰皆捷賊人膽落乞命不暇察其此次進表納貢實出至誠諒此後不致)
(復肆披猖矣)可嘉名將及勇士(賊匪所恃者山徑險仄我兵未必登攀趫捷遂爾罙入不)
(知福康安海蘭察等威略素著又能激勵將士無不鼓勇争先甚至衝冒雨雪攀藤附葛履險如平地渡河如)
(蹄涔凡賊匪所據要隘之處殱戮生擒幾無留遺每閱奏章嘉賞幾難言喻)何礙存邛遂定
駹擦木首攻即前進戰圖補詠靖番邦
攻克瑪噶爾轄爾甲圖
擦木既克之後我兵乘勝直抵瑪噶爾轄爾甲地
方樹林中蔵有賊匪三百餘人福康安令官兵一
面分投下壓一面派兵埋伏半山石墈下故留一
路誘賊上至山半鎗箭齊發刀矛競進賊匪奔竄
追至邦杏地方殺獲甚多連日再戰再捷士氣百
倍
乘勝遂教鼓勇前瑪噶(作平聲讀)爾轄地相連密林伏賊將
守險峭壁降(去聲)兵倏破堅(該處山梁陡峻後倚峭壁山前深林密箐賊人潛匿其中)
(經巴圖魯侍衛章京等分投下壓痛加𠞰殺賊匪即時逃潰官兵奮勇直追計殺賊目七名其餘賊匪除擒獲)
(三十餘名外殱戮殆盡)其目七名衆六十生擒以半别殱全雖云
不戰功為上戰即成功合詠篇
攻克濟嚨圖
濟嚨為後蔵西界官寨高大寬廣賊人週圍疊石
為壘復扵西北及東南山梁另砌大碉我兵扵初
十日丑刻分路攻取搶上東南山梁其碉座上兩
層抛入火彈焚燬並焚其寨下房屋火光燭天乘
勢進攻至亥刻攻破官寨東北隅賊匪滚山逃竄
官兵盡力追𠞰扵是蔵地全復
番境濟嚨西極邊賄求彼尚占依然(前次廓爾喀即搶佔濟嚨等處鄂輝)
(巴忠等不能振之以威乃私令蔵中賄贖侵地是以此次賊人復佔據濟嚨冀仍飽欲而歸是賄求轉以招盗)
(矣)石墻木卡層層固據險阻堅處處連冐雨衝宵分路
進(是日福康安等令將士分路進攻使之處處受敵不能相顧午後遇密雨我兵人人奮勇無一少懈者向)
(晚雨甚碉内賊匪放鎗投石抵禦益堅官兵抛入火彈焚斃賊人甚多至亥刻攻破官寨東北隅賊匪方始紛)
(紛奔竄)破碉克寨一時全近千殱賊復蔵地(官兵分路進攻之時海蘭)
(察預領索倫騎兵分為雨翼以偹截殺及攻破官寨我兵窮追殱戮共殺賊目七名賊匪六百四十餘名拏獲)
(活賊一百二十三名又搜獲逃匿活賊七十五名其投河落崖傷斃者尚不計其數計此次𠞰殺約近千人雖)
(彼孽由自作朕心轉覺不忍耳)多害生靈亦覺憐
攻克熱索橋圖
距濟嚨八十里為熱索橋過河即係賊境橋上浮
搭木板賊人扵北岸索拉山上砌石卡一處南岸
砌石卡二處據險抵禦十五日官兵直前攻破北
山石卡其南岸賊匪望見盡撤橋板福康安密遣
官兵由峩綠山上游紥筏潛渡正路官兵亦乘勢
搭橋同時並濟追𠞰至色達木地方又過熱索橋
三十餘里矣
復全番境臨廓境一水横流熱索河其北其南賊胥禦
即深即險我須過索拉(作平聲讀)直進大𠞰彼(福康安等扵初十日克復)
(濟嚨後十三日起程前進山路本屬陡仄是日又遇大雨益滑溜難行官兵扵十四日至熱索橋北岸索拉山)
(直前摧撲石卡大加𠞰殺賊衆不能抵敵隨即棄卡奔逃)峩綠上游繞壓他(其時南岸賊人)
(望見即將橋板撤去福康安一面令官兵施放鎗砲一面密遣翁果爾海等由峩綠山一線僻徑越過兩重大)
(山至熱索橋上游紥筏渡河繞至南岸直撲賊卡殺賊數十名而正路官兵亦乘勝搭橋前渡痛殱賊衆並擒)
(獲活賊八名)乘勝正兵架橋渡莫非
天助感誠多
攻克協布嚕圖
官兵過熱索橋行一百六七十里至協布嚕地方
有横河一道水深溜急兼之河以南賊人所據地
勢極高仰攻為難福康安等帶兵繞至横河上游
夜間以大木借接枯樹渡過次日分兵三路併力
壓下焚燬賊寨正路官兵亦即成橋過河佔據賊
卡先後追𠞰截殺五百餘人
熱索橋過路可通未逢賊禦進追窮前臨協布(嚕)覘屯
聚(五月十五日福康安等攻克熱索橋後十八日至旺噶爾地方偵知西南地名協布嚕一處賊匪砌卡屯)
(聚因該處横河之北山坡地勢低下沿河道路幾難容足而賊人河南克瑪山坡地勢最高竟成負嵎之勢)
上繞横河得壓馮(詩小雅不敢馮河毛傳馮陵也孔穎達疏引李巡曰無舟而渡水曰徒涉)
(陵波而渡故訓馮為陵也排協布嚕原有橋座先被賊匪拆毁又扵木城内施放鎗一時不能搭橋渡河二)
(十二日惠齡帶兵扵正路牽綴賊勢福康安海蘭察率領將士越過大山三重扵二十三日繞至上游適河中)
(横倒枯樹一株即令官兵伐木接縛為橋惟時日暮又值大雨兼之賊匪窺伺甚密橋不能速成福康安佯令)
(撤兵實伏石墈下夜半乘賊勢少懈接縛成橋徑至其克堆寨下二十四日黎明分兵三路夹攻而惠齡亦率)
(兵由正路搭橋渡河奪卡窮追此次我軍從上壓下勢若建瓴殺死賊匪三百餘名焚燬賊寨五處其奔逸者)
(復被我兵截殺二百餘名)無不克攻戰必勝有餘力蓄𠞰争雄堪嘉
敵愾心同一每閱飛章憐切衷
攻克東覺山圖
過協布嚕百數十里至足木古拉巴載山下隔河
大山即名東覺兩山壁立賊人鎗砲甚近斷難徑
渡福康安海蘭察分領將士一由上游噶多普山
麓渡河一由雅爾賽拉博爾東拉各山繞至賊卡
復即會合一處盡力追𠞰此處為賊要地克敵制
勝更難扵熱索橋協布嚕福康安等和衷冒險竒
正相生深得兵家策敵之道
愈近賊巢守愈固兼之地更險而紆分兵争首穿幽阻
(東覺山一帶賊人營寨分佈聯絡官兵不能徑渡福康安等計議留台斐英阿在足木古拉巴載山下用砲轟)
(擊以綴賊勢福康安前往噶多一路海蘭察前往雅爾賽拉博爾東拉一路各領將士分投攻取先是福康安)
(探得上游噶多普山樹木茂密可以蔵身繞行兩日六月初六日至山麓鳬水渡河賊匪盡出抵禦官兵一面)
(奮勇𠞰殺一面將近河各碉卡木城營寨全行奪據殺賊目七名賊匪四百餘名擒獲大頭目一名賊匪七十)
(六名)合隊埋根克要區(海蘭察行至博爾東拉前山遥見木城三座石卡七處亦扵初六日)
(黎明徑登山巔繞至賊卡之上往返追壓殺死賊目三名賊匪二百餘名又殺死嗎木拉埋伏賊兵百餘名並)
(將木城石卡立皆拆毁旋與福康安會合一處追𠞰逃逸扵是賊人險要之區頓已全克)手足腁胝
胥惰窳(自入賊境以後峭壁懸崖率多險隘而此次官兵攀援登陟竟聞履襪多有擦損者乃扵手足)
(惰窳之時尚奮力撲碉攻卡鼓勇先登勞瘁之狀有不忍聞)精神鼓舞益勤劬有征
無戰雖傳古將惠兵忠實快吾(東覺既克福康安等扵初九日即至雍鴉地方)
(本擬仍即前進攻𠞰因將士等連日䟦涉腁胝可憫且晝夜攻戰力亦疲乏遂暫令休息數日再圖進取官兵)
(屢次戰捷均扵萬難用力之地摧堅陷銳有前無却而福康安海蘭察二人同心身先士卒惠恤周至實足鼓)
(勵衆心無不争先用命每閱奏章實深嘉悦)
攻克帕朗古圖
帕朗古在堆補木山南前臨横河渡橋為甲爾古
拉山最為險要福康安等自雍鴉分兵數隊奮力
夹攻令一路由帕朗古進攻奪橋一路由上游集
木集山下渡河𠞰殺兩日一夜連克大山兩重木
城四座石卡共十餘處奪據大橋一座殺死賊目
賊匪五百餘名賊人至此百分畏懼懇乞歸降益
加迫切
分路横河帕朗進(福康安駐兵雍鴉因賊人乞降發檄去後又經數日未見賊酋遵檄親来)
(仍即整兵進𠞰惟是雍鴉以南噶勒拉堆補木集木集大山重疊木城石卡林立仰攻匪易而帕朗古橋座更)
(為必争之處福康安因分兵三路令桑吉斯塔爾等為中路額爾登保等為左一路珠爾杭阿等為右一路七)
(月初二日佯令中路上攻及賊人下至半山左右兩路扵樹林内繞出夹攻扵是乘勝將其木城石卡盡行攻)
(克追𠞰數十里至堆補木山口初三日又派珠爾杭阿等扵河之上游攻克集木集山搭橋渡河派阿滿泰等)
(至帕朗古奪橋過兵會合𠞰殺無不人人争奮及賊匪又来奪橋復被官兵痛加𠞰殺前後共殺死賊目十名)
(賊匪五百餘名擒獲十七名台斐英阿亦射死紅衣賊目二名更快人意)乞恩越切越敺還
(賊人震懾軍威先已屢次乞降福康安俱即嚴加駁斥嗣賊人又遣大頭目悔罪籲恩並將裹去之噶布倫丹)
(津班珠爾玉拖噶布倫扎什敦珠布及同被裹之教習漢兵四人全數送至雍鴉軍營福康安仍又檄諭賊人)
(須將搶掠扎什倫布財物及沙瑪爾巴骨殖并前次蔵中許銀贖地私立之大小合同二紙俱行呈繳仍令拉)
(特納巴都爾同伊叔巴都爾薩野親来叩懇方許准為代奏)將軍所檄都遵命(拉特納巴)
(都爾奉到檄諭之後無不惟命是聽并稱此後永遵約束不敢再滋事端不但蔵中許銀之事不敢再提即濟)
(嚨向有給與鷹馬之例亦永遠不敢索取又聶拉木邊外扎木地方原係五輩達賴喇嘛時歸扵蔵内管轄前)
(次私立之合同許給彼處今亦情願仍属西蔵等語是其畏懼慴服出扵真誠似不致復有他慮)堪補
曾遮懼見顔(惟檄内令其親至軍營一事賊酋自知罪重恐為擒治且上年計誘堪布及噶布倫)
(等至邊裹去不敢来營叩謁是拉特納巴都爾等並非敢扵不来實不過以愚詐之心窺測懼死其情尚属可)
(原)何必犁庭不遺介遂教振旅一時班(大軍連次克捷深入七八百里)
(節次殱其大頭人及賊衆四五千人已過帕朗古大橋進逼陽布賊巢賊酋窘蹙乞降有乞全合部性命之語)
(情詞可憫朕體之始上天好生之德荒服生靈亦欲同歸長養况興師原不利其土地彼既籲請降順正)
(與朕不得已用兵之初意相合因降旨允降令福康安振旅班師)年前捧表陪臣至更
有崇恩厚賜頒
廓爾喀陪臣至京
七戰由来七獲捷歷觀惇史鮮誠逢自惟罪重徹原號
(己酉年廓爾喀遣使投誠嘉其恭順曾封拉特納巴都爾王爵及其叔巴都爾薩野公爵以示懷柔此番復来)
(侵擾蔵界不得不命將出師聲討其罪及官兵罙入彼即屢次遣使瀝誠伏罪乞降且其表文及投逓軍營禀)
(函倍加貶損不敢用王爵自稱微末其悔懼情形實出至誠亦可特為寬宥既允其降仍復舊封想邊徼諸藩)
(無不共喻朕恩也)可示恩寬復舊封繳冊還金歸次第(福康安等前奏)
(廓爾喀遵檄繳出上年搶掠扎什倫布金玉珊瑚松石等物内有金冊一函乃昔年頒賜班禪額爾德尼之物)
(數年米敬謹收蔵並無傷損其頭目首捧呈繳亦極小心并銀一萬五千兩亦俱繳出皆給還後蔵即此可見)
(該藩平日尚知感朕恩德非僅迫扵威武今其使臣来京瞻覲之下益形敬畏新正俾與朝會宴享更當優加)
(賞賜用昭慈惠)承筐載槖俾從容乃知德服勝威服
昊貺欽蒙滋勵恭
上辛日
祈穀禮成述事用昨年韻
復来七日得初辛
祈穀躬親舉首春撻伐安邊虔籲
貺歸降耆武
鑒攄寅(前歲秋廓爾喀復擾蔵界命福康安統率勁旅聲罪致討實非得已是以上年次辛祈穀)
(對越之下仰祈降遣昭鑒曲直夏間官兵七戰七捷彼即膽落悔罪籲使入貢現與元正朝會實感)
(上蒼垂鑒衷誠耳)授終僂指三年近慎始銘心歴歲申惕若捧
盈增敬謹敢稱惟已受
恩頻
題勤政殿
奎章兩字示千年敢弗欽承
家法傳遊豫處無不題額(是地勤政殿為政殿皇祖御題圓明園之勤為)
(皇考御題予扵清漪園静宜園及避暑山莊皆遵書是額盖家法相承雖遊豫之處弗敢忘也)旰宵
時永念仔肩幸看歸政三歲近仍慮倦勤半九延(用顔真卿)
(坐位帖意)猶日孜孜慎晚節聰聽奕葉勖斯綿
賓竹室口號
渭川君子副名真勁節虚心孰與倫此日帝王師信少
依稀可喚子陵賓
題鑑古堂
到處有書堂堂中富縹緗詎圖資海覽要在守天常治
亂千秋列旰宵一意蘉固云宜鑑古鑑已益徬徨
補桐書屋
髫齡至耄歲過八望九矣(予自雍正元年十三歲即在此讀書)書屋看補
桐不知凡有幾自視何所成慙愧通書史外以云治人
内以云修已對桐仍瞠乎無望儀凰理
千尺雪
扵斯得句率新正(每歲新正来此必有題句昨臘祥霙逮尺積培苑樹寓目惬心正不必扵)
(名實真幻間較量形色也)喜是年前積素盈既識幻真合一相(去聲)笑
予真幻屢為評
甲辰移此寫新詩(向曾自寫盤山千尺雪圖而命董邦達錢維城張宗蒼分寫西苑熱河寒)
(山三處之景每處各彙弆四卷自壬申以後每歲所詠此處之作即書董邦達所畫卷中至甲辰歲以卷尾紙)
(幅無餘因移書此御筆盤山千尺雪卷後)餘幅十年又滿之眀歲更將書別
卷(至今歲癸丑又已十年卷後餘幅復滿擬自眀年甲寅以後之詩移書錢維城所畫熱河卷中)寒山
畢否且聽其
交翠庭口號
藩宴駢恩例始青南瀛(西苑分南北中瀛臺在南賜宴日待備每先臨之)待備
小遊停漫嫌交翠猶遲節佳蔭行看綠滿庭
紫光閣賜宴外藩作
首祚迎禧宴紫光茵聯新舊列藩王并宣回部親詢政
(回部等入覲者每召至御前詢其地方年景及部衆安樂情形素習回語不藉舌人傳譯也)亦召陪
臣手賜觴(每年此間筵宴年班外藩蒙古王公台吉等掄召至御榻前手賜觴酒其各國陪臣與宴)
(者亦得邀賜以昭慈惠)霍罕謝愆脫逋宥(霍罕伯克納喇巴圖前因拏獲薩木薩克未即)
(解京私自釋放曾降旨不准其進貢上年四月間籲請遣使入覲念其悔過懇切因復允其所請)廓喀
(作平聲讀)歸順罷兵強(廓爾喀此番窘迫歸降悔罪出扵至誠予亦體上天好生之德宥罪)
(罷兵今其使臣大頭目噶箕第烏達特塔巴等来京令其一體入宴並優加賞賚中朝柔遠之道固當如是耳)
戰圖又得重增冊
天眷十全敬益蘉
新正重華宮茶宴廷臣及内廷翰林用洪範九五
福之三曰康寧聯句復成二律
窮兵黷武恒為戒却類窮兵黷武人幸是寰中民樂業
疊看方外使(去聲)来賓庶幾浮議無士横(去聲)又得聯吟應
節陳咨爾相將莫過頌悉予乾惕正增寅
康寧詎可徒言飾俯仰惟應晰理參阼踐五旬歲有八
篇臨九五福之三(自五十六年始以洪範九五福之一曰夀聯句以後每歲新正次第逓詠)
(計至六十年五福適全今年乃值九五福之三曰康寧)益深保泰持盈念敢作豐亨
豫大談每以不期荷
天眷心誠感謝更誠慙
洪範九五福之三曰康寧聯句(有序)
俾夀而富之篇一可再宫韶逓詠既康且寧之祝
三及五洛範方盈惕有命之基成之頌曰不敢仰
厥聲之駿文之雅曰遹求發春共樂以登臺啟帙
仍聯扵旉席七巡茗椀三索華觚原夫潙奏康哉
姬龡寧止端冕演疇扵書策其源神禹武箕垂衣
占繇扵易林願法黃帝堯舜(焦延夀易林黃帝堯舜履行至公冠帶垂)
(衣天下康寧)惟幾繼以惟康者心虞夏之相傳太清下
及太寧者體天地以為量藐予多祜念彼庶徵幸
履順扵
眷貽遂鼎来扵耄耋遑師
天健但亹日強虔跽拜之如儀
禋
宗九奏勑旰宵之㒺斁家國萬幾熊經鳥伸素斥神仙
之妄丹砂水玉嘗譏服餌之誣鳩頂枯藤却楖栗
之扶老蠅頭細簡屏靉靆之代眀頒禽騐近日之
詩發鎗中鹿校獵結少年之習盤馬彎弓顧矍鑠
獲豫扵一身而平安願均之羣下聽因風之珂馬
恩許耆臣謝□旦之朝雞優寬揆席高齡粟帛引
年加錫以頤神偏歲鏐糧孚惠咸周扵果腹昄章
十七省犢腯蠶肥婣隸卌九旗鴻賓駒牧盖熙洽
綿經
四世樂觀休養之成而耆定統暨十全益普康寧之大
則有凖疆重定拓輿連獨樹之區回部久平撈玉
底三河之貢兩金川碉熏狐兔番練荷戈七鯤身
海帖鯨鯢社童薙髮跕鳶水落北戸王親八袠之
朝花象山通南甸國悔廿年之辠七戰七勝陽布
城之廓喀誠降三世三乘烏斯蔵之奔巴永定扵
是濛池雪嶺銅柱朱波沙線駛夫淡洋繩橋度乎
熱索咸歸聲教共亨安和調鷹鏢鹿之倫入華胥
國而按堵獻樂頂經之族登眀堂位而陳庭近為
作記以臚詳衆可聯詩而分部迴憶夙宵方略寒
暑軍書或問報扵清宮启眀待白或覽章扵行帳
放仗批朱惟知已知彼之單心乃歸順歸降之底
績方能圖戰具在汗青每遇發兵輙為䰅白四知
繫下詎敢圖心事之康寧五福吟中更較難
天恩之夀富且夫福全斯美極反相乘昔抒筆以為文
曾陳書而闡義成讀範之一首示御世者三憂盖
以惕厲无咎者存乎乾抑且恐懼致福者出乎震
彼士燮千秋之名論恐内懼或弛外寧若仲淹一
代之良臣知先憂迺成後樂理同攻盾前三對配
乎後三道若循環建五斂時扵敷五孰窺斯旨自
譔殷自箴有味其言以規毋以頌凛幾先之終日
韻寓一先次
祈穀之元辰祥占八穀庶共體周書文侯之命求惠康
亦戒荒寧憶常論中庸虞舜之章無大德惟慙受
命
(御製)箕疇五福賸三年(新正重華宫茶宴自辛亥年定以洪範九五福分五年聯詠兹癸丑)
(輪值三曰康寧屈指三年至乙夘而五福適全)三曰康寧值詠聯
天貺益增心益惕
聖齡長茂祜長綿(伏讀帝至御製八徵耄念之寳記自漢武眀太祖六帝夀過八旬者)
(凡三攷六帝中惟漢武帝在位五十四年我有三皇上御極之久已遠越之今聖夀八旬)
(扵宋元二帝又逾其算萬姓樂康八方寧謐慶延百世洵史牒所未有)應言作乂向
分傳(劉向五行傳五福分屬五事以康寧配言為言曰從從作乂之騐)配禮為亨
度所詮(康寧扵五常配禮見黃度尚書說謂物相見也)兩屬形心見其大
(康寧分屬身心見林之竒尚書詳解孫覺亦曰形康而心寧臣阿桂)上賅夀富義
無偏(陳氏大猷曰四代皆尚齒故夀為先夀不可無以飬其生故富次之夀且富尤貴身心之)
(安故康寧又次之)人皆守道履冲泰(守道者寧薛季宣書古文訓言人人皆有)
(此福也)
聖迺希
天行健乾(易六十四卦大象皆釋卦名惟乾止言天行健而不言乾天即乾也惟聖希)
(天我正符皇上與息之義天合德自彊不)一日
萬幾勤秉燭(衣恭皇上宵旰勤勞無間寒暑每未眀求覽列祖實錄批答封章膳後)
(小員召見羣臣書河疇咨庶事引重大見文武大弁而扵軍務賑恤事關者問夜再)
(三到即夀逾指示數十年如一日未嘗以八旬稍疎扵昔臣嵇璜)
四
郊
再
享肅敶籩(每歲上辛方澤冬祈榖孟夏圜丘及常雩夏至至孟冬時)
(享歲暮祫祭凡六次我三而皇上必事從躬必禮親今雖八旬有肅將祀容成)
什餘疊詠
詩催鉢(頃刻皇上幾餘吟詠分章疊韻精義紛綸立成真如萬斛泉源隨地湧出昔人擊鉢催詩)
(誇為神速何嘗有日詠什餘韻至十疊者)
八袠翹瞻馬控鞭(我謹習皇上恪遵極後凡家法沖齡即勞登時巡)
(于萬扵都會蕃庶之地恒未肄武行圍尤嫻馬射雖丁)(策馬觀民至莊唘幸避暑山)
(蹕詩有擬屆八旬罷乘騎之句而數年来如常控御凡迎鑾士庶及每歲木蘭從獮之蒙古王)
(公台吉等無不懽頌)匪藉杖扶匪藉鏡(鳩頭御製屢詠漢玉及方竹杖苐寄)
(吟興未嘗進御乙巳朔日詠鳩杖詩有健行權弗藉之句而每歲嘉平幸闡福寺三層佛)
(閣登降裕如從無用杖之事至眼鏡尤以藉眀扵物為戒亦從未經用而讀書作字無間疇昔具仰)
(裕)(精神充臣和珅)詎求服餌詎求仙(云求御製四得論仙素所鄙即)
(醫理並不識亦惟慎起居節飲食以為養生之常道盖節慎即康寧所由致也)勞
詳諭尚厪虔聽(昨歲子圓眀園諸臣御門後諭良召見皇及閣部諄久彌)
(形整肅在列尚書常青年甫八十跪聆聖夀諭旨勉強支持竟至須人掖出而皇上八十)
(有二精神強固諸臣敬聽益深懽忭)免早朝猶
儆晏眠(直更皇上每日夙興治政學士念諸臣自家入必早起常諭大嵇璜等日出後)
(入朝三品以上年逾七十者凖此而之句御製晏眠詩則有晏眠人謂樂晏眠我謂苦盖我)
(健皇上心矢惕乾不假勉強以積盡先勞之實不鶩宵旰之名也)萬國咸由
首出聖(乾之彖傳云首出庶物萬國咸寧方今薄海内外普享安恬實由皇上建極斂時五福敷)
(錫臣民共申無疆之柷臣王杰)
(御製)兆民勤更董官賢(予雖夙夜祇勤惟日孜孜然無時不以庶明勵翼訓迪諸臣周官云)
(永康兆民萬邦惟無斁要先申戒三事大夫敬爾有官此其義也)中華鑿井耕田慶外
域舊安新附連(人君奉人不天子民其康寧以天下為量與衆同而我朝天下之廣又與)
(前代不同即今十七省富庶恬熙諸外藩愛戴樂利此予古稀說所云雖非大當可謂小康矣)不得已
還用兵十(予初不敢有意佳兵而事會所值如乙亥至庚辰之扵凖回二部戊辰辛夘之扵大小金)
(川己丑之扵緬甸丁未之扵臺灣戊申之扵安南己酉辛亥之扵廓爾喀或以酋衆来奔或以么䯢不靖或以)
(奸民滋事或以舊藩控訴皆非得已而用兵綜計之凡十次而内地之小醜跳梁随時𠞰滅者弗與焉)
誰能去每策勲駢(左傳劉子之言天生五材民並用之廢一不可誰能去兵伏讀)
(之扵御製開惑論師旅征伐之扵國猶雷霆霜雪天我皇上詰戎揚武扵伊犁則)
(降達瓦齊馘阿睦爾撤納扵回部則馘波哈拉泥敦霍集占扵兩金川則降娑羅奔馘僧格桑俘索)
(諾木扵臺灣則俘林爽文莊大田扵安南則降阮光平扵緬甸則降孟隕扵廓爾喀則再降拉特納)
(巴都爾十次大功全蕆孔子所謂好謀而成我戰則克者也)脫歡元孽分蒙古
(元亡其強臣分為三其渠有馬哈木者即明史脫歡太師之父蒙古謂釡為脱歡今凖語釜為海蘇)
(盖諱其祖)瓦剌眀衰懼乜先(凖噶爾分四部為四衛拉特明史謂瓦剌即衛拉轉)
(語土木之師正統至䧟其營即史所稱瓦剌太師乜先也)數世狼貙羆有種(噶爾)
(丹者巴圖魯渾台吉第六子策妄阿拉布坦者巴圖魯渾台吉第五子僧格之子僧格為其兄所殺)
(噶爾丹自蔵回舊部為汗康熙年間犯塞敗死策妄阿拉布坦收其父舊属及噶爾丹餘衆復成部)
(落遂據汗位子噶爾丹策凌孫策妄多爾濟那木札爾其庶兄喇嘛達爾札簒之達瓦齊者巴圖魯)
(渾台吉第七子布木之曾孫復簒其位所謂封狼生貙貙生羆也臣金簡)
兩朝征服叛相緣(康熙年間凖噶爾掠喀爾喀闌入内地聖祖三征朔漠龔行天討)
(噶爾丹竄伏冥誅策妄阿拉布坦縛獻其子情詞效順後滋擾西蔵大師逐走歸巢其子噶爾)
(丹策凌嗣勢復張即罷師世宗憲皇帝議以兩路進𠞰未及翦盪旋皇上御極之初亦)
(度外置之迨達瓦齊篡奪相尋諸部落接踵内屬遂命大臣統新附之衆並八旗勁旅分路致)
(討俘達瓦齊伊犁底定皆我竟之皇上繼志述事以成兩朝未緒也)拯諸水
火非貪地(凖噶爾内亂頻仍達瓦齊更暴虐部衆受其荼毒相率敂關若不為經理游牧)
(豈可與喀爾喀襍居是役也無非為厄嚕特衆出水火而登袵席即後平定全部尚欲仍封四汗撫)
(其故業初非利其尺土一民也)
斷若風霆總信
天(廷臣狃雍正年間和卜多之役羣懷恇怯斷自宸衷御製開惑論設為信)(天皇上主人)
(之詞以祛羣蔽洵乎順天者昌也)師以春三二月啟(向来塞上用兵必以)
(秋日遯遂)(皇上以春月乘彼馬未肥則不能命兩路以二月出師臣劉墉)戰憑
夜廿五人前(五月大兵至伊犁達瓦齊扵格登山聚兵近萬將軍等遴勁卒二十二人)
(率以阿玉錫巴圖濟爾噶爾察哈什三人夜斫其營賊衆驚相蹂躪死者甚多来降者六千五百人)
(我二十五人無一受傷者計出師後祗此一戰别無亡矢遺鏃之費)伊犂迎路簞壺
入(大師所至望風歸附沿途厄嚕特回子喇嘛等持羊酒迎犒絡繹載道迎入伊犂)霍集
聞風纓組牽(達瓦齊扵格登山敗後以百餘騎竄回疆回人阿竒木霍集斯伯克執獻)
(軍門告未侵犯廟受俘付理藩院以其罪祇簒奪本部並天朝後封為親王置之京邸)
(噶以上初次平定凖爾是為武功之一)未待飽飛昏破獍(阿睦爾撒納僉回僄)
(悍在本部時與達瓦齊狼狽為奸用其謀以簒喇嘛達爾札假推達瓦齊為汗争利相軋勢不敵急)
(而歸我欲假手去達瓦齊而自覬為總台吉我為皇上用人之際使貪使詐封以輝特親王用)
(副將軍而扵其隱衷洞若觀火阿睦爾撒納以其欲難遂因扵入覲時中途逃去煽亂伊犁復)
(勞撻伐安臣福長)何曾駾走足多蚿(阿睦爾撒納既逃誘伊犂諸宰桑巴磉克)
(什木阿巴噶斯哈丹包沁等斷臺肆掠丙子春整旅討逆並就𠞰撫阿逆遂逃哈薩克哈薩克稔阿)
(逆反覆且感&KR1370;中朝威德請擒賊自效逆勢益後轉入俄羅斯境)俄羅斯獻事重
定(爾時患痘命理藩院嚴檄俄羅斯索叛賊而阿逆以身伏冥誅俄羅斯恐不足取信)
(天朝脩詞遣使傳送其屍而凖噶爾餘孽頓消)固爾札焚碑又鐫(初噶爾丹策凌)
(託興黃教仿西蔵都綱建固爾札廟扵伊犂河北其後喇嘛達爾札及達瓦齊繼簒無不藉喇嘛之)
(力即阿睦爾撒納亦結為黨伊犁再定時固爾札廟旋燬扵火助逆喇嘛同歸焦爛從此西域悉入)
(版圖建伊御製後勒銘之碑並犂彰勲蔵績)四衛心純邀後福(衛拉特舊)
(時本為四部一為綽羅斯部一為都爾伯特部一為和碩特部一為輝特部後因反覆叛亂三部俱)
(自貽顛覆惟都爾伯特一部始終恭順至今膺封爵列年班其部落俱得安游牧而長子孫常享康)
(寧之福臣董誥)
(御製)一麾手握鎮中權(伊犁形勢甲西域山河表裏最為扼要凖部向以伊犂為庭我師既)
(平凖夷即其地設將軍一參贊大臣一分駐惠遠城惠寧城及統駐防滿洲蒙古錫伯索倫達呼爾厄魯特官)
(兵游牧之領隊大臣六分理之總管六塔爾巴哈台參贊大臣一領隊大臣一管厄魯特兵總管一凡西域新)
(疆事皆總成扵將軍形勢聯絡屹為重鎮以上二次平定凖噶爾是為武功之二)弟兄和卓凖
夷禁桎梏恩開回部旋(回部大和卓木波哈拉泥敦小和卓木霍集占久為凖噶爾拘)
(囚責其貢稅我師定伊犁並釋之以兵送大和卓木歸葉爾羌統舊属而令小和卓木撫其在伊犂之衆回)
偝德不圖用征逆(兩和卓木以纍縶之餘復得出為部長乃乘阿逆之亂相率飽颺又戕我)
(使臣不得已重整大兵致討)
揚威本計久綏邊(西師之役劵故聖意謂犂庭掃穴未可操禡旗)
(命將之典槩未舉行乃版圖至天心助順偏師直入勢如拉朽伊犂遂入回部未定則伊犂)
(終不得安因蘇烏命將軍等旋師定回部而庫車沙雅爾阿克什和闐等處無不降順迓我)
(師王)少能擊衆資師武(大兵討逆回圍庫車城時聞有賊人自托木羅克来)
(援派兵百八十名往迎賊不下數千輕我兵甚少我兵奮勇擊殱之)竄失窮追治帥
愆(官軍既敗霍集占援庫車之賊城中喪膽若緊攻無難立破乃雅爾哈善既誤用地道之策又)
(聽順德訥之言誘賊出走致霍集占既入復出又不急追擒因治雅爾哈善縱賊僨轅之罪而以定)
(邊將軍兆惠馳往辦理仰見師貞以律是以動輙有功)圍有援軍濟有馬(兆惠)
(兵薄葉爾羌城賊畫溝自固我師以少擊衆賊衆披靡因地皆沮洳馬力又不能繼為其困扵黑水)
(百計攻擾我兵固志堅守三月餘舒赫德扵阿克蘇簡銳馳往阿里衮亦解馬濟師同時并集此皆)
(我兵撥皇上先幾籌策扵上年六月即降早在旨派馬欲以更久在行間者故兵馬率途)
(得應期集事扵是内外相應轉戰五日四夜殱賊數千大和卓木脇中鎗舁遁臣常青)窖餘
蔵米樹餘鉛(當黑水被圍時營中掘得窖米以濟軍食賊據高施銃鉛丸坌集營樹并)
(無中人者我軍斫木為薪得鉛丸數萬即以擊賊此實昊蒼鴻佑助順成功)雁行輾
轉垤尋蟻(大小和卓木自知勢難抗扵我師未進廿日前擕部落載重器跳去葉爾羌喀)
(什噶爾二城之舊伯克等遂獻城降)虎士嘽焞湯沃蝝(二酋既竄眀瑞一邀之扵)
(霍斯庫魯克富德再陷之扵阿爾楚爾扵是部人瓦解来降二酋惟挈孥僕三百人竄拔達克山又)
(為富德等窮追至伊西洱庫爾淖爾二酋僅以身免)寸檄馘呈街揭藁(霍集占兄)
(弟潰逃拔達克山富德等檄曉順逆令其縛獻其汗素爾坦沙遵檄納欵遮賊扵阿爾渾楚哈嶺再)
(戰二酋一擒一馘来獻藁街懸示回部大定臣紀昀)五城臂使雪屯田(回部)
(置大城五曰葉爾羌属境三十九曰喀什噶爾属境二十一曰和闐属境三十二曰烏什属境三十)
(二曰阿克蘇属境二十一皆設辦事大臣參贊大臣管兵戍守小城十三曰庫車曰喀喇沙爾設辦)
(事大臣曰英吉沙爾隸喀什噶爾曰沙雅爾隸庫車曰布古爾曰庫爾勒隸喀喇沙爾曰賽里木曰)
(拜城隸阿克蘇曰哈喇哈什曰玉嚨哈什曰車哷曰塔克曰克爾雅并隸和闐周萬餘里土宜穀麥)
(蔬果開墾屯田每歲冰解資雪山水注溉旱潦無虞)同文譯達陀犂史(西域既平)
(部回命纂西域同文志以天山南路天山北路凖部並西蔵青海等地名人名諸門始國書)
(繼對音漢文復繼三合切音又以蒙古西番托忒回字相次綴書扵漢文下詳注或凖或回俾識漢)
(字者易通而陀犂克史可讀若我熟又皇上則蒙古回凖唐古特諸部之語莫不通無須舌人)
(之譯也)減賦民輸騰格錢(各城向属凖噶爾苦其賦重自凖夷既平則壤定賦)
(十減其六回人稱錢為雅爾瑪克以一錢為一普爾初以五十普爾為一騰格後定以百普爾為一)
(騰格至十萬騰格則稱温圖滿舊錢形橢首銳中無方孔平定後設局改鑄面鐫乾隆通寳漢字背)
(鐫地名用騰國書及回字額賦折收皆輸格回民以為通便)如郡縣官釐伯克
(伯克回部官之總名其曰阿竒木伯克者協理事務若内地副都統其品級自三品至七品有差管)
(理錢糧者噶咱納齊伯克協理者商伯克司刑名者哈資伯克司貿易匠役者訥克布伯克司念經)
(者摩提色布伯克司買賣田産者密圖巴理伯克司水利者密拉布伯克司来使供給文栘者都管)
(伯克司牲畜稅者巴濟伯爾伯克司菓園者巴克瑪塔爾伯克偹差遣者什瑚爾伯克承徵錢糧者)
(阿爾巴布伯克巡捕者帕提沙布伯克管本城村一切事及襍差者眀伯克司外来貿易税者克勒)
(克雅拉克伯克司教幼童經者默克塔布伯克司街巡園木者塞依得爾伯克司軍器者哲百伯克)
(相沿仍舊選補則由駐劄大臣核奏皆如内地臣胡季堂)得春秋賞採和闐
(于闐産玉採山撈水歲春秋二貢回人採玉者皆賚錢米視所採多寡大小差之供役子来恐後)
大宛伻介青絲鞚(大漠以北如古大宛等國漢唐来臣服未及之地胥隸版圖其)
(輸駿異貢權竒者相望如拔達克山八駿愛烏罕四駿皆邀睿製而内地馬多市扵哈薩克歲)
(命織造平價買絲官織短長厚薄如式發伊犂和市計馬一疋不過三四金操縱皆由官吏非如各)
(代馬市任彼居竒有五十疋帛易一羸者見御製反白居易隂山道樂府)布嚕耆年
白髮鬈(毋年八旬萬夀之年布嚕特畢班璧特之一百有六歲令其子赴將軍處投稟)
(恭祝洵為萬夀賞大皇上以遠徼夀婦上瑞縀貂皮等物)二萬里遥畫戎
索(西域底定後就山川形勢綜分四路出嘉峪關自東而西安西州玉門燉煌為安西南路北自)
(哈密抵鎮西府暨凖噶爾部烏魯木齊東境及迪化州為安西北路庫爾喀爾烏蘇塔爾巴哈台及)
(伊犂東西為天山北路闢展喀喇沙爾庫車沙雅爾賽里木拜阿克蘇烏什喀什噶爾葉爾羌和闐)
(為天山南路徑數千里圍二萬餘里自古疆域之廣未有如今日者臣彭元瑞)
(御製)三十(平聲)載緩染吟箋(予扵辛亥夏作回疆三十韻叙其梗槩俾疆域如繪且以知拓)
(地開疆總由十餘天貺之篤厚且盡人事之公眀盖自始事迄今三年晏然悠久乃敢言成事以示後世)
(耳是以上平定回部為武功之三)苗蠻嘯侶戊辰逞經略討降己巳傳
(歲戊辰大金川娑羅奔恃其險遠搆釁鄰番各土司申訴疆吏請兵籌餉司事者怯縮老師事用弗集大學士)
(忠勇公傅恒毅然請行乃命為經略抵軍營日即將漢奸良爾吉正法摧碉搗堅番酋震懼請降經略必欲殱)
(之勿許朕體降番天地好生且么䯢不足汚我斧鑕令經略宣旨受酋娑羅奔狼卡悉衆匍匐稽顙詣軍)
(門納欵為以上平定金川是武功之四)疇料一寬煩再𠞰(金川降後甫十年狼卡復與隣)
(土司閧逆子索諾木益兇悖各土司力不敵畏之如虎予以蠻觸之争不足勞師且業已受降不復加兵地方)
(大吏狃扵息事每示優容逆酋日益逞結小金川蠶食鄰境土司總督阿爾泰提督董天弼始復以用兵請雖)
(阿爾泰依韋誤事亦因前次未大加懲創耳)
倏聞初惡變終憐(小金川始與金川水火戊辰之役即因金川滋擾小金川煩我)
(戎行乃十數年後僧格桑索諾木兩酋不惟釋怨抑且結昏雖番性反覆無常實各圖所利外合情)
(離緩急異態觀後僧格桑為我所破逃入金川而木果木之後索諾木但令七圖安堵爾往美諾號)
(召而不使僧格桑則其蠶噬真情畢露交惡交歡皆非天良本性耳)隣蠶鄂什怒耽
視(僧格桑與鄂克什土司搆怨為小金川滋事之始阿爾泰董天弼往諭逆酋遵教退師遂釋不)
(問未數月復圍鄂克什阿爾泰遣兵護救僧格桑竟拒官兵期必取鄂克什官寨阿爾泰因有發兵)
(之請)謠猘維橋饞墮涎(維州本漢冉駹羌地姜維征羌築壘駐此遂名為姜維城)
(唐初因置維州後經吐蕃亂河隴盡沒惟此獨存吐蕃潛以婦人嫁此州門者三十年後兩男長成)
(竊開壘門引兵夜入遂為所陷號無憂城五代時内附始置縣曰保寧自宋至眀或改威州或析為)
(保縣稱本朝仍為保縣属茂州今其地尚有維州橋之金川番衆以殺至維州橋播謠相煽其貪)
(涎之計固非一日)搆釁牙交三雜谷(金川用兵之始山狼卡與革布什咱隙復)
(與綽斯甲布及三雜谷為難其子索諾木又復濟惡自恃地廣人衆與各土司搆兵不已故不得不)
(興師問罪臣舒常)喪家喘聚兩金川(阿爾泰遷就玩悮因加罷斥而命温)
(福自滇往代為大學士授將軍督兵進討温福既由西路進𠞰克巴朗拉達圍資哩直抵路頂宗阿)
(桂為副將軍由南路前進自達烏至僧格宗夹擊由明郭宗合攻克布朗郭宗扵是小金川逆酋僧)
(格桑竄金川冀延殘喘)板昭首盪功方半(將軍等至美諾破其碉寨即擒僧格)
(桑之父澤旺解京正法並檄定汗牛大板昭等寨落小金川悉平而金川索諾木竟敢黨惡助逆扵)
(是復進兵討之)腊嶺俄驚孽㒺湔(𠞰金川之兵温福由功噶爾拉阿桂由當噶爾)
(拉並進而功噶一路賊築碉斷徑别由腊嶺繞攻地險多雨雪半年未下温福乖扵調度遂為賊伺)
(致有木果木之變小金川之地復失其孽更不可逭矣)丫口馬尼互犄角(時阿)
(桂南路之兵亦難獨駐遂全師出即授定西將軍增調火器健銳兩營及吉林索倫黑龍江勁兵七)
(千人由西路復進其南路令眀亮為副將軍所向克捷旬日間收復小金川全部阿桂據谷噶丫口)
(山梁眀亮亦克馬尼一帶而豐昇額等扵宜喜駐兵三路互為犄角臣竇光鼐)木思康薩
並攻堅(阿桂派兵二隊分攻得康薩爾山梁其木思工噶克更險要我兵正商取宜喜路先)
(集兵力將木思工噶克並左右碉同時攻克從此徑下噶爾丹寺直壓賊巢)勒烏圍燬
雷為礟(勒烏圍為促浸最要賊寨碉高巢固南為轉經樓又過甲爾日磉橋而南為科布曲)
(山與勒烏圍寨互為聲援官兵壓勒烏圍之上分攻用大礟轟摧沿河拏柵斷其水路四面合攻追)
(𠞰殱盡計碉卡六十餘一旦無不破燬)噶喇依摧皮作船(官軍圍噶喇依賊巢)
(用礟轟擊其始鑿地避匿及鼠窟垂破益加膽落然後出寨就擒所阻大河我兵用皮船往来逕渡)
門戸險空崖刮耳(自戊辰用兵以来軍營傳稱刮耳崖為第一險要其地上倚巉)
(巖下臨湍澗劣容足指攻度為難賊以附近巢穴恃為門戸大兵不避險滑幾扵頂趾相接徑行攀)
(越可見險不足恃臣金士松)寨碉破始纆齊肩(勒烏圍破大頭人布籠普阿納)
(木達什阿庫魯降索諾木之母阿倉姑阿青及其姊妹投出至噶喇依將破逆酋先遣其兄岡達克)
(彭楚克詣營乞降迨水道俱斷萬無可支索諾木始率兄弟莎羅奔甲爾瓦沃襍爾斯丹巴并土婦)
(大頭人丹巴沃襍爾阿木魯綽窩斯甲尼瑪噶喇克巴喇嘛男婦二千餘人出寨降悉縶解京獻俘)
(正法盖其窮蹙乞命並非誠心降順是以矣國憲不宥仁育義正與達瓦齊殊科)凱從
輦路桃花
製(先是乙未八月至即皇上木蘭行圍阿桂等奏攻克勒烏圍紅旗報製七言十首以當凱歌丙)
(申二月寺行皇上以笮徼兵銷恭謁逓到又二陵次桃花宮適攻克噶喇依紅旗)
(製凱歌十首誌喜四月初阿桂率成功將士凱旋行郊勞禮又製凱歌十首前後凡三十)
(章是日自奏行宮至郊臺鹵簿中馬上之以彰鴻績)纛向郊臺柳色搴(西師)
(成功奏凱靈纛皇上親勞扵良鄉縣城南擇建高臺列得勝行禮百官綵服陪位凱旋將士戎)
(衣入見軍禮戎容照耀萬古至是平兩金川再行是典更為顯鑠)初創懋功耕且
戍(兩金川平後若以地分給附近土司慮滋不靖因設懋功鎮安兩營令屯練降番屯墾不特有)
(裕軍糈並扵川省綠營撥兵六千名駐防又長臻命成都將軍等歲再巡自此耕戍相維番徼)
(寧謐禮臣瑚圖)
(御製)屢隨屯練勇而儇(金川降番屯練立營後凡檄調從征如𠞰滅甘省逆回蘇四十三田)
(五臺灣逆匪林爽文及此次征討廓爾喀奮勉争先不特勇力出羣且習涉險趫捷頗為得力以上平定兩)
(金川是為武功之五)土肥穀熟臺灣最(臺灣孤懸海外候暖土肥生植滋茂稲歲兩熟沙地)
(栽番薯甘蔗不事耘耡坐享厚利本地足食閩省全資接濟蔗汁煎糖商船購售徧諸省外洋如日本呂宋諸)
(國亦不脛而走)嬉武恬文吏治沿(向例臺灣道府廳縣缺督撫慎揀通省才守兼優之人調)
(往弁員亦由提鎮揀調遠涉重洋人情多懼間有不肖貪其地土豐饒不虞涉險督撫亦率用其私人此輩利)
(慾薰心置公事扵不問徇私婪索小民無所告訴每私怨聚衆械鬪地方官復慲忓了結致釀事端)邪會
飾為添弟報(自鄭成功挈内地民外徙臺灣平後海禁漸弛閩之漳泉粤之潮州無藉游民往往)
(偷渡趋利寄居地方官不能稽察奸民糾結以凌寡弱倡天地會結盟聚衆凡入教者用三指按心為號大指)
(為天小指為地起扵乾隆三十二年彼時地方官改作添弟二字化大為小規避處分養癰為患職是之由)
衆訌愚奉莠民顛(林爽文嘯兇滋事莊大田為之羽翼又有彰化縣革役受偽職)
(同知王坑郎跛足專司運米連清水以測字從賊為偽軍師番婦金娘以畫符為偽女軍師又有偽)
(將軍廖東賴樹及廢弁彭喜等蜂屯蟻聚同肆鴟張)督均水陸棲雞翼(水師提督)
(黃仕簡帶兵渡海陸路提督任承恩亦請帥師進𠞰而仕簡以病瞀並不埋根首進承恩株守鹿仔)
(港互相觀望勢如連雞將弁無所禀承懈弛不速追捕)勢綴北南逞鶻拳(官軍)
(既收復鳳山總兵郝壯猷又以恇怯敗歸黃仕簡安坐南路任承恩又不能自北而南扵是賊首林)
(爽文等復團聚斗六門進犯諸羅莊大田等復擾鳳山謀窺府城南北道梗)二將股肱
新渡海(臺灣亂民以潢池盗弄數月未平康安皇上眀炳幾先念陕甘總督福久)
(歷戎行堪當此任因即將軍令其馳赴為行在大親授方略命為以海蘭察參贊)
(臣同往督辦臣吴省蘭)百人身手舊凌烟(巴圖魯侍衛章京等皆選鋒勁旅久)
(經行陣屢立戰功亦有圖形百紫光閣者令福康安海蘭察帶領餘人隨往)駛真飛
棹螺扶鷁(勞特皇上以福康安遠涉重洋為國宣將内府所蔵右旋螺賜帶)
(俾得安穏利涉福康安扵十月初配渡後在崇武澳守風十月底放洋一畫夜千里抵鹿仔港吉祥)
(迅速海上争傳之)到即開圍雀避鸇(福康安進援諸羅整兵五隊與海蘭察鄂)
(輝普爾普穆克登阿普吉保額爾登保及巴圖魯等分進黎眀衝入賊中賊匪退竹林復扵崙仔尾)
(等莊糾衆拒截官兵福康安豫為布置左右堵截力戰退賊立將道路開通長驅先進直抵縣城並)
(將附近賊淨𠞰諸羅城中義民踴躍歡迎共慶更生)大里杙陻無窟此(大軍既解)
(諸羅圍遂𠞰興化店至員林焚大排竹莊破中林大埔林大埔尾收斗六門盪東西螺街經水沙連)
(進攻大里杙地為林爽文巢穴築土城樹木柵倚山繞河大兵策馬直渡自申至卯擁入西北兩門)
(將全莊洗戮林爽文扵夜拒官兵時潛遁臣阮元)老衢﨑縶迺殱焉(林爽文竄)
(後官軍執賊目究去路招諭各社生番協禽令巴圖魯二十屯練兵丁數百改&KR1019;同義民社丁通事)
(等分捕扵老衢﨑將林爽文並賊目何有志同獲)社窮蚊率渠禽二(莊大田扵)
(林奥文就擒後仍在郡城一帶出沒據大武隴賊巢攻擾村莊福康安海蘭察等分路捕戮甚多莊)
(大田逃至極南之瑯嶠潛匿欲逃往蚊率社四面攻圍遂將莊大田及其母頭目莊大韭等千二百)
(餘名全獲)洋斷鯢潛衆倍千(柴城地方逼近海岸福康安恐莊大田或因攻急潛)
(由海遁先派巴圖魯等領官兵義民分六隊自山梁排至海岸令烏什哈達帶水師由海截擊適順)
(風連檣齊至沿海密布圍逼殺賊數千鎗斃及擠海中並自投者不可計數)
星碣告成灤水學(臺灣平定勒碑皇上以事起奸民弗稱扵太學然𠞰捕年餘命)
(重臣發勁旅二渠悉獲蔵事善全不可不紀熱河文廟每駐蹕必先展謁又籌辦斯事)
(成告命將决幾之所扵熱河碑文廟勒碑正合受成之義詳見御製記中臣童鳳三)
愛祠留鎮鳳山巔(雜處上念臺灣地隔重洋五方風俗素刁悍恐事過即忘)
(不足令怵目儆心因普舒命扵事竣後如福康安海蘭察及鄂輝普爾亮等之謀勇最著者扵)
(臺灣郡城及嘉義縣各建生祠塑像俾望而生畏日久不忘)懲奸懲墨抒詳牘
(福康安徐嗣曾等清察臺灣積弊酌籌善後事宜十六條扵百姓之作奸犯科搶奪械鬥私蔵軍器)
(賭博聚衆要結盟會種種惡習無不詳定查察章程文武員弁兵丁等或藉稽察私行私渡婪索或)
(案件化大為小私相賄縦俱嚴定科條以示懲創)輪歲輪巡莅統員(向例每年)
(一次後為三年一次奏派滿漢御史各一巡視臺郡御史職任較小且京員未能偹悉地方情形有)
(名無實前往特諭停止每年輪督撫及水陸兩提督一人稽察整頓臺灣道府缺均由吏部請)
(由督旨簡放不撫奏調)生熟野番交喜讋(臺灣自古不隸版圖眀末流寇)
(林道乾始遁居之後鄭芝龍倚為巢窟所部多閩廣内地民康熙二十三年後設府縣其内山山後)
(皆番近邊者為熟番與居民地接間通貿易内山為生番生番外為野番不事耕種游民越界偷墾)
(地方官諉之界外不加稽查致奸匪蔵匿誘生番為逋逃藪逆賊林爽文雖竄入内山經大軍四路)
(窮追生番奉檄協捕旋即擒獲番等既讋行薙天威喜得賞賚其頭目華篤由東告畺吏首髮)
(衆番社隨班入歸聲覲熟番與編氓無異而生野番亦教矣臣那彦成)
(御製)漳泉潮寓各安便(臺灣多漳泉流寓兩郡民素隙里居田土交互紛争搆訟因命福康)
(安扵辦善後事宜時除各處義民隨官兵殺賊者毋庸議徙外其賊匪莊田入官應行召佃至與賊同莊雖無)
(從逆實跡而心持兩端者宜及此兵威酌為遷移令籍隸漳泉人各為一莊其廣東潮州客民亦不得與漳泉)
(相錯俾免争競以期耕鑿康寧以上平定臺灣是為武功之六)孱王失政敂關請(安南)
(以陪臣鄭氏竊權阮姓藉詞伐鄭遂據黎城戊申六月故王嗣孫黎維祁播越在外其母妻並從人六十餘至)
(斗奥隘河外籲救守關者見有兵尾追收入内地畺吏奏聞命優給餼廩妥為安置)畺督進兵復
國延(朕念黎氏世守恭順凖以興繼之義豈忍坐視命督臣孫士毅率將士萬人出關聲討未及兩旬迅)
(奏大捷克復黎城黎維祁受封嗣國)銅柱紀功命班旅(黎維祁既復國阮氏歸廣南去黎城)
(二千餘里若更為掃穴擒渠既不值費中國之力亦恐乖知止之義且念黎氏近代不能自強或者天厭)
(其德朕亦惟有順成記天而行是以命孫士毅班師一篇以示)
丹符棄守合更絃(阮光平再来黎城黎維祁即棄國奔逃并新封之印而失之是)
(我王章皇上謂豈能復天厭其德如操左券維祁棄隳祖業撫其國而安南舊俗自六)
(朝以来曲氏皎氏吴氏丁氏皆土豪竊據更相吞噬若付之他人益難綏靖睿見高遠屢諭及)
(之盖前此則興滅繼絶後之則推亡固存因時制事具有至當權衡而維祁入朝後仍予世管)
(佐領隸其所擕属人尤為仁至義盡)畏
天關羾封嚢籲(阮光平既至黎城自知罪大震讋屢遣敂關請罪乞降福康安再四駁斥繼遣)
(親姪阮光顯賫表禀赴關哀籲福康安察其畏服求順情甚真切始為代奏考粤西與安南接壤東)
(隸粤西龍州者曰鎮南關西隸安南諒山郡者曰畏天關中為交界)昭
德臺承
錫土專(因)(皇上以安南黎氏既為之請允阮光平悔罪求封)(天人所厭命為安)
(南國王輯其民人叩接旨到日阮光平親赴鎮南關外昭德臺感幸萬分先令阮光顯等)
(奉表貢赴京恭謝)越雉肱車躬莫至(阮光平以恭遇朝隨聖夀八旬懇入)
(班叩祝商之竒肱飛車周之越裳馴雉僅遣使臣重譯各已王會侈陳孰若今絶域名王親身入侍)
(乎元臣茅銘)金身珠目詔徒捐(元曾諭安南國王陳日烜来朝如不能則積金)
(代身兩珠代目後日烜進金人代已明朝莫登庸黎維潭兩次亦俱進代身金人貪財隳典令外夷)
(輕中國此荒服所以不至也之誠皇上八旬萬夀阮光平親覲感服親愛不啻家人父子)
(視金身珠目之詔殊堪鄙笑)樂呈僸佅歡稱兕(阮光平未入關之先恭撰祝)
(是嘏詞十章令彼國樂工演習冀列太常效嵩呼年七月在避暑山莊及正朝獻夀奏樂)
(如儀)榮請衣冠
寵珥蟬(及瞻皇上先已加遵覲後籲)(恩賜阮光平黃鞓玉帶天朝衣冠上鑒)
(其誠悃因子所賜紅寳石頂三眼翎黃馬褂筵宴日依皇用金黃色蟒袍四團龍褂賜)
(示優寵並令朝賀時仍用該國衣冠且念談藩為一國臣民具瞻若竟薙髮遵中國服飾轉非)
(聖意所嘉許詳悉宣諭恩義偹至)郡邸親藩介宁右(阮光平既膺封爵)
(親皇上嘉其萬里瞻依王下郡王上又令)(御特命朝會時班次在前行走用昭殊)
(眷椿臣達)
宸章
御集照瀛壖(阮光平歸降兩己酉秋冬曾)(皇上以其誠心向化扵賜御筆詩章至庚戌)
(七月阮光平至嘉避暑山莊陛見又復七言律嗣其乞遵天朝衣冠)(賜御製成什)
(書扇以賜又幅並賜御書拱極歸誠扁十二言聯對長夀字大因請頒御製詩文集准與)
(咸仰頒給俾新造藩邦文思奉為世寳)
賜遊
禁苑
仙莊仰(阮光平陛見後行宮命御前大臣等率同瞻仰避暑山莊各景隨蹕回京復)
(各景賜遊其圓眀園内以遂瞻就之忱)觀禮
廱祠
夕顥虔(庚戌八月丁祭月文廟月壇上命阮光平承祭崇聖祠是夕皇上以)
(詣八旬萬夀扵凡本中把冠陪親行禮阮光平服國衣祀)始末
兩書姚姒冊(恭讀始未御製書安南始末事記及再書事記闡眀黎維祁失德)
(天厭及阮光平悔籲親覲允封以成息兵安衆之美孫士毅全師不致損國威重且述臨御以)
(来屢經兵事每以危而復安視若失而乃得胥邀天眷三致意焉聖訓煌煌實為萬古)
(不刊本臣陳崇)畫圖
六詠芑薇篇(安南既定冒險皇上以克復黎城時帥臣軍士涉遠攻堅破銳不可無圖紀績)
(有為三御製補詠戰圖六什一為嘉觀訶&KR3342;之戰二異柱石之戰三為夀昌江之戰四為市球)
(江之戰五為富良江之戰六為阮光平遣姪阮光顯入覲賜宴之圖命畫院諸臣繪冊)
(以上平定安南是為武功之七)同時悔辠人来撣(戊申年雲貴總督富綱奏緬甸)
(國掌國事孟隕遣使欵關懇貢允所皇上念伊悔罪投誠嘉其向化之心因請優加)
(賞賚至庚戌孟隕復遣使恭祝俾世八旬大慶並乞封號即封為緬甸國王守疆土按緬)
(甸即後漢書西南夷撣國唐為驃國又曰朱波至宋始為緬)昔歲誅擕師下滇
(緬甸荒陬向未内属昔年因酋長懵駁擾雲南永昌邊外土司不得已用兵巳丑歲經略大學士傅)
(恒進𠞰扵新街江裔連破賊壘計日蕆事賊勢窘迫遣頭目詣營乞降皇上念其地水土惡劣)
(大兵難久駐因降之弟旨解圍振旅懵駁之子贅角牙濟惡與懵駁孟隕不睦孟隕蔵身緬寺)
(為僧其國内訌屢搆至是國人舉孟隕掌國事自知伊兄父子得罪天朝遣使籲宥詳見)
(御製誌事諸詩)罷戰暹羅偕燕席(先是緬甸與暹羅搆兵奪暹羅長本地後有鄭)
(昭鄭華父子收暹羅餘衆立國来貢請封特頒恩封為暹羅國王是年兩國貢使到京諭)
(旨以該二國向不睦今俱隸帝恩天朝應彼此修好永戢兵端同受大皇眷令各回告該)
(國王敬遵臣王坦修)
(御製)自歸土扈接華韉(緬甸初以滋事邊疆興師問罪既因籲貸之二十年来久置度外豈)
(值以一紙書招諭臣服而孟隕能知順逆傾心向化奉表来朝是真歸順而非歸降與從前土爾扈特自行来)
(歸不因招致者同出至誠非是為上蒼鴻佑曷克臻此以上平定緬甸武功之八)廓(爾作兩字一)
(句)喀(平聲)無故蔵邊擾(廓爾喀部在後蔵邊界西向與唐古特往来貿易未聞有争戊申夏)
(駐蔵大臣慶林雅滿泰奏廓爾喀有搶掠蔵界濟嚨聶拉木宗喀之事)大吏因教我武宣
(衛蔵為歷輩達賴喇嘛班禪額爾德尼駐錫地康熙雍正年間兩次用兵寧輯朕振興黃教固不若元朝尊崇)
(喇嘛非理之甚然西北諸蒙古外藩素所敬信豈得不為保護但起事之由不可不察隨命巴忠赴查始知蔵)
(中管事之噶布倫索諾木旺札勒等有任意加梲食鹽攙土之弊迨廓爾喀進表申訴而慶林等恐釁端敗露)
(抑不奏激成事端因將慶林等治罪命四川將軍鄂輝提督成德等往討)未示兵威彼乞順
(時春雪連綿山徑難行鄂輝等派善能登陟將士開道翻山冞入將侵地收復賊扵我兵未到先遁既而遣大)
(頭人悔罪願附編氓朕憐其遠域小番且致彼滋事亦非無因是以曲加宥准然使鄂輝等扵彼時果深入賊)
(境大示兵威痛加𠞰殺使彼震懾則後斷不復有侵掠事也)
預朝元會使歡還(廓爾喀感目喀皇上雪其冤抑隨遣大頭哇斯哈哩薩野)
(獻貝葉經文方物庚戌元旦與各國使臣同預朝會新正並與節宴遵制薙髮籲賜衣冠降𠡠)
(封拉特納巴都爾為額爾德尼王其叔父巴都爾薩野為圖薩拉克齊公加賜帽頂補服蟒袍)
(朝珠佩帶諸物即交来使齎歸封賞九以上初次平定廓爾喀是為武功之)丹津瞋吝
言成食(初忠習命鄂輝成德等問罪時巴忠上以巴唐古特語令往會查乃圖將)
(就了事聽前蔵之噶布倫丹津班珠爾商和私立合同每歲蔵人給廓爾喀元寳三百次年又吝弗)
(予此廓爾喀復来侵擾之由也)沙瑪貪讒狡弗悛(紅教喇嘛沙瑪爾巴及扎什倫)
(布仲巴呼圖克圖與前輩班禪額爾德尼同属弟兄班禪扵庚子遠来入覲皇上嘉賚既優所)
(過蒙古王公等贈遺不下數十萬金乃仲巴呼圖克圖及歲唪堪布等不能分惠弟兄施捨各寺廟)
(致沙瑪爾巴垂涎扎什倫布財産與巴都爾薩野交好慫惥廓爾喀藉端肇釁佛教戒貪而沙瑪爾)
(巴利慾薰心搆讒逞忿尤宗門敗類)福夀梵壇魔逞力(扎什倫布華言福夀須彌)
(為班禪安禪之所歲辛亥駐蔵大臣俘習渾奏廓爾喀擾蔵邊據聶拉木濟嚨絨轄扵八月二十一)
(日闌入扎什倫布廟搶掠財物割剥莊嚴王疆佛土敢肆妄行不可不用師懲創臣程昌期)吉
祥天母卜興祆(扎什倫布廟喇嘛四五千人賊衆至廟者不過數百人使竭力守禦)
(何至被掠乃仲巴呼圖克圖前二日擕貲遁而供奉吉祥天母之濟仲扎蒼等假占卜妄稱不宜接)
(仗致衆惑散經鄂輝奏聞王法皇上以喇嘛雖異教而濟仲等興祆棄守在為妖言失䧟在佛)
(法不能護法禦魔均不可宥即命將為首之濟仲在彼剥黃正法其扎蒼及仲巴呼圖克圖解京治)
(罪自帕克巴創教從未有以法治喇嘛與内地齊民無異者皆由皇上德威撫馭且深明禪理)
(正彼法中所謂大威神力也)壓攻雨夜軍聲冠(上次廓爾喀事御製詩即)
(有我往彼逃我旋彼至之慮此次掠扎什倫布勢更猖獗若不大示兵威則鞭長莫及勢將貽患蔵)
(地安為聖算早已籌及一聞奏報决機發策以福康大將軍海蘭察惠齡為參贊領巴圖魯侍)
(衛章京調索倫屯練降番蒙古達木兵近萬人迅抵後蔵四月福康安自第里朗古趋宗喀五月七)
(日至擦木地有賊寨大兵乘雨夜分兵海蘭察由正路攻寨福康安往来指示登時攻克先聲已奪)
(人矣)誘伏深林勝氣纏(我兵乘勝直前初八日抵瑪噶爾轄爾甲賊三百餘匿箐)
(中官兵望見分投下壓扵半山墈下先伏多人故留一路誘賊上鎗箭齊發賊首尾不能相顧殱戮)
(無遺)汲斷濟嚨番境復(濟嚨官寨高廣原後蔵所轄賊據後砌石墻甚堅東南築)
(大碉負嵎臨河碉卡係取水要隘抵禦益堅福康安等斷汲分攻抛火彈焚碉並及寨屋立將官寨)
(攻克除焚斃外滚山逃竄者窮追擒𠞰扵是蔵境全復時五月十日也臣錢棨)橋通熱
索賊疆遄(克濟嚨後十三日進八十里為熱索橋過此屬賊境賊以木為橋北岸三四里)
(外索喇拉山石卡一南岸臨河大石卡二恃險抵禦自濟嚨西南夹岸緣河窄徑一線獨木偏橋又)
(值雨滑官兵步行一晝夜十四日晨至索喇拉山前撲北山石卡賊棄卡潰奮勇追𠞰伐木搭橋賊)
(阻河抗拒福緳安等謀扵河邊佯渡密令阿滿泰等東由峩綠大山繞至上游筏渡南岸出其不意)
(直撲賊卡殺數十人摧其頭層在北岸者飛渡將後層奪據賊駭竄自相排擠死者無算追至色達)
(木)枯槎虬卧虹梁借(官兵入賊境扵十七八兩日行百六七十里抵旺噶爾諜)
(協布嚕賊卡屯守有横河深溜河北旺堆山坡勢下河南克瑪山坡勢高賊據立木城又扵東三十)
(餘里築克堆寨毁旺堆橋阻我師福康安令官兵回旺噶爾逕渡瑪爾臧河越山至協布嚕對岸令)
(惠齡仍至旺堆山牽賊福康安海蘭察等過大山三重至横河上游有大枯樹横卧河中官兵結縛)
(為橋雨後水溜不能成暮大雨福康安佯撤兵退伏林下夜半賊懈橋成至克堆寨下三面夹攻賊)
(潰焚其寨五進逼克瑪木城賊棄城遁)急澗鳬浮犀甲蹇(自協布嚕百餘里至)
(噶多又二十餘里至足木古拉巴載山阿外即東覺賊自噶多東南至雅爾賽拉博爾拉山分佈福)
(康安先至足木古拉巴載山諜上游噶多普山樹密可度師潛行兩日下山麓鳬渡將近河碉卡奪)
(據木城拆毁遂至雍鴉地方)帕朗古臨彌蹴踏(既至雍鴉賊讋兵威將裹去兵)
(及噶布倫等送出並遣大頭人乞降檄令賊首親来否即進𠞰賊仍觀望即扵七月二日福康安自)
(將中路黎明分數隊佯覓路山巔二木城内賊即壓下而左右官兵潛扵林内繞出其上既奪石卡)
(中路来賊敗回官兵抛火彈焚其木城又克石卡二進至堆補木山口山下帕朗古有横河慮賊循)
(河東出我兵後因夜分兵一由上游攻集木集山一由帕朗古攻橋進撲甲爾古拉山北岸城碉數)
(十山根木柵長數里我兵奮擊奪橋克南岸卡從上游者亦渡河進攻時大雨崖滑撤兵山下稍憩)
(賦来奪橋復擊却之射斃紅衣賊目二直越帕朗古大橋逼陽布賊益膽落臣謝墉)已都
爾懾告迍邅(官兵初入賊境賊酋即畏懼連次乞降俱經駁回及集木集捷後又遣大)
(頭人沙曼薩野至營禀稱小的誤聽沙瑪爾巴唆使煩天兵遠討誅頭目以下四五千人克地)
(方七八百里悔之無及乞之札聖主逾格赦原全闔部番民之命請將所侵木地方仍歸西蔵)
(并私立合同扎什倫布金冊物件悉行恭繳遣大頭人噶箕第烏逹特塔巴等進京納貢後請五年)
(一貢等情我生赦皇上憐其出扵至誠且仰體帖上天好罪准降使非怖威乞命何以)
(服至此我必克皇上所以有取扵唐太宗示之其和乃固之言也)犒師醪米牛
羊果(福康安奉牛羊詔班師廓爾喀遣大頭人蘇必達等齎豕各百米二百石果品糖食)
(百筐酒百簍犒師福康安諭雖爾等恭順但豈收天朝兵餉發帑充裕唐古特等尚不需供應)
(爾等食物因其再四懇求酌收牛羊各十米十石)充篚工輿象馬蠙(既准拉特)
(納巴都爾等歸順頒勅恩令仍稱前封王公爵俟貢使到京再諭上年十二月二十一日)
(噶箕第烏達特塔巴等扵雀西安門外瞻覲齎貢品樂工十三象五馬五孔三雙甲噶爾所製亮)
(轎煖轎各一珠珮珊瑚金銀絲縀呢氊象牙犀角番鎗刀花露肉桂除夕暨今日紫光閣與朝正)
(各陪臣同蒙宴賚)
天一統圜爰
作記(我戢國家統一覆冒用兵皇上御極五十餘年柔遠邊伐叛舍服凡皆先幾籌策賞罰嚴眀)
(是以動必成功鴻勲十奏而語御製十全記樹義宏深豈江漢常武可同年以上二次平定)
(廓爾喀是為武功之十臣錢樾)
(御製)佛三身示永安禪(佛具三身清淨法身圓滿報身百千萬億化身見圓覺經今之呼圖)
(克圖盖祖化身之說也自宗喀巴創教其二弟子一為達賴喇嘛一為班禪額爾德尼領前後蔵黃教轉世之)
(呼圖克圖互傳蒙古番衆素所皈依日久其風益下遂私嘱親族子弟為大呼圖克圖致人心不服沙瑪爾巴)
(藉以搆釁此次發兵深入廓爾喀畏降因可趁此整飭積弊以期衛蔵敉寧且宗喀巴經原有達賴喇嘛六七)
(輩後不再来之說然使達賴喇嘛班禪額爾德尼皆無呼必勒罕則衛蔵數十萬僧俗必至雄争不已且蒙古)
(番衆無所信奉不得不聽其轉世之說統領黃教此與不沙汰僧道之意相似即如蘇杭大叢林龍虎山正一)
(真人統領僧道若如迂議槩令還俗地方無如許閒田養贍即散其香火亦安能徧給所以不能不維持黃教)
(即王制云修其教不易其俗之意也但任其私相授受將来關係甚大是以特發金奔巴瓶供奉布達拉佛前)
(令拉穆吹忠四人降神指出姓名交駐蔵大臣同達賴喇嘛對衆公掣或可得一真有智慧之傳至各蒙古扎)
(薩克均有供奉之呼圖克圖近亦有王公子弟為呼必勒罕者亦製金奔巴瓶供奉雍和宮佛前令各扎薩克)
(報眀理藩院交該堂官同掌印之扎薩克達喇嘛呼圖克圖公掣如此辦理雖未必全無弊然究為公中之私)
(矣猶之吏兵二部掣籖在眀創行時即有作竹籖傳又謂之籖部以譏之者但若付之二部堂官公正者已不)
(免恩怨行私者正得高下其手無可如何不得不行此以去弊朕令喇嘛籖掣實仿此凡定大事必有其時與)
(會番僧自元眀来主持宗教甚有任其凟亂國政者若今之有事則為除其外侮無事則為定其規制從俗從)
(宜帖然遵服此固朕振興黃教不憚為之經理要亦時會所值可以有為竟有不得不然之勢也)豈期
德薄餘八袠竟獲
恩優賜十全(予理軍務每遇一事其始兢兢夙夜不敢必有成迨幸而蕆功惟祝後不再有此事)
(是以武成誌事之作必一再申眀此意今邀未臻昊貺十全自惟受上天鴻佑為自古帝王所感激)
(難承言不能喻惟孜孜亹亹日慎一日不敢以己康已寧少弛乾惕庶承天眷為古今第一全人)誠
感不知所云矣益虔惟勵日瞿然
御製詩五集卷七十七
