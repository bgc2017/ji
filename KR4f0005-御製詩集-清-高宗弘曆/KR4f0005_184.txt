御製詩三集卷二十一
古今體九十七首(壬午五)
詣
文廟行禮
每問招提境藉舒山水情
泮宫惟致敬
聖道正昌明那見梅英發愛聽松籟清過墻即書院多
士勗躬行
過紫陽書院示諸生
士惟首四民名在副其真道重繼濓洛地寧拘歙閩研
精味經訓晰理守彛倫莫漫虛車飾吾方企化淳
題董邦達山水十二幅
古磴盤雲
林姿嵐態各爭竒界道中分萬磴披錦繡圖開雲過處
應為工部句成時
平湖帆影
石湖春水碧波清無恙風帆縱復横小冊擕來行笈便
展看一為(去聲)證神情
層巖飛瀑
魚知飛峽雪知潺境在支硎左右間不是人情喜近便
瀑泉原合属寒山
石壁過雲
古木長林赤壁隈清江濤擊楚雲開孤亭四柱厜㕒上
祗合名之曰快哉
古木迴谿
鹿裘烏匼坐船脣溪水迴風漾釣綸不必咨詢定誰氏
中傳名者已多人
水榭觀瀾
考槃喜俯泌之洋落落長松夏亦凉水閣翻書消夏者
子輿神契十三章
密樹烟巒
成句何曾宿搆與無端烟樹起吟予恰如萬壑千林狀
具在鋪箋渲筆初
雲山縱目
竒峯嶻㠔樹蘢蔥峰若吐雲樹嘯風縱目好山如畫者
不知身在畫圖中
曲岸蕭齋
平山背倚面清溪幾架茅菴稱隱棲底事烟塘多曲折
不教俗客易尋蹊
雲海松濤
南說歙黃北木蘭於南想像北常看何如尺幅收千里
兩戒觀雲術有瀾
亭臯秋色
江上茅亭納遠空寒烟颯颯老梧桐由來秋色遍天下
何獨臨風懷謝公
月淨閒庭
閒庭如水月華流竹樹影搖荇藻浮詎藉丹青傳姓氏
虛明此意足千秋
遊獅子林得句
一樹一峰入畫意幾灣幾曲遠塵心法王善吼應如是
居士高蹤宛可尋誰謂今時非昔日端知城市有山林
松風閣聽松風謖絶勝滿街絲管音
遊虎邱襍詠四首
策馬山塘不用船武邱小别動經年喬柯嘉蔭盤陀石
曲澗清音觱沸泉
本來巖壑擅天成虎踞偏稱金氣精五載光隂爾許異
越加親熱是民情
何點風流有足思梅花開矣向南枝一峰如與天平較
小許無妨此出竒
風聲滿徑竹鏗爾春氣入林花翳如最喜登樓聊騁目
千塍新綠麥芒舒
題虎邱雲巖寺
閶門西轉歴山塘尋勝雲巖春載陽嶊崣峰容眞虎踞
荒唐劍氣幻魚腸司徒文學應稱獨洗馬風流不可當
高處縱眸喜有在近遥綠麥一方方
靜觀齋
雲巖寺側幾間屋
羲畫昭回歲月深絲管叢中山水趣觀辭敬識
聖人心
含暉山舘
巖壑天成眞秀拔劍飛虎踞失之誣娛人山水清暉永
謝氏詩還沈氏圖(沈周虎邱圖石渠寳笈上等)
虎邱寺三疊蘇軾韻
地脈伏來龍突兀湧巒嶺石梯五十三未至勞捫井眞
覺泉石佳幻傳光怪耿吟誰虎與龍襍或鼃兮黽湛盧
及干將紛稱裂蒼礦(越絶書言虎邱池劍三千魚腸在焉吳越春秋風胡子曰吳王得越)
(所獻寳劍三枚一魚腸二槃郢三湛盧魚腸已用刺僚槃郢以送其女湛盧入楚又載干將鏌邪夫妻鑄劍二)
(匿其陽獻其隂故姑蘇志記干將墓有青蛇繞足事乃楊維楨沿蘇詩專引湛盧則與入楚之文不合高啓既)
(有干將墓詩而劍池詩又云干將欲飛出夫干將陽劍既不獻而自匿於墓其未入劍池三千之數可知啓何)
(轉舍魚腸而取此絶不相蒙者盖稗史語本無稽而文人一時傳竒不無譌舛率此類也)惟喜蘇子
瞻材雄氣猶猛細故弗記憶鑿空詞場騁左右取逢源
聰明非壅哽我來凡三度今昔祗俄頃亦三疊其韻小
立春風冷觀民有正務偃息詎宜永駕言返翠華江城
麗午景借問興所託雲外青蓮影有暇當再臨名山訂
予請
陸治寒江釣艇
水寒魚不餌垂釣意如何冰鯉雖艱致釣成名者多
即事
曾兩南巡風土知入春易致雨淋漓謂當今度如前度
却鮮隂時多霽時寒勒梅巖紅始吐潤含麥坂綠方蕤
以云攬結斯誠好恐誤農耕為惕思
唐寅桃花庵圖
吳中愛看吳人畫況是吳人畫最高世上祗期為散木
庵前疑復綻新桃松風寒處安茶銚石凍春深試酒槽
七字志懷頗見道(愛其善亦懶為何況惡富非所望不憂貧二語不墮詩畫家習氣)寧
云溪壑興堪陶
過寳帶橋有詠
金閶清曉放舟行寳帶春風波漾輕孔五十三易䟽洩
漲痕猶見與橋平
三高祠
避禍何曾忘貨殖(范蠡)思蓴眞是見幾圖(張翰)天隨不赴蒲
輪召(陸龜蒙)一例三高安勉殊
入浙江境
一水原無異兩疆頓爾分行春三月近迎駕萬民紛瞻
就寧須禁頌揚非所欣不謀共尊戴保赤益心勤
過嘉興府城
御舟别路溯漕河登陸春城按轡過吳帝經營非舊郭
周書假藉得嘉禾戶聞絃誦漸摩善野富蠶桑衣被多
博施愧予焉濟衆民情到處總逢和
遊煙雨樓與莊有恭聯句用石鼎體
(御製)滮湖換輕舟載咨擕大吏延樓鏡中央
疊坐圖次第元璙首締搆仲圭足標致名寧詫鴛
鴦(臣莊有恭)
(御製)利頗擅荷芰謂當煙雨濛乃值春光霽遊目益悦心
對時兼得地青巒識送迎白鳥忘呵避柔桑騐萌芽(臣莊)
(有恭)
(御製)繡壤嫌鼓吹耕織八政關鐘磬元音肄(樓中舊有錢陳羣書趙孟)
(頫耕織圖詩屏今來復書朕鎛鐘特磬二銘於壁)老錢筆老健
蒙莊眎蒙翳(臣目本近視蒙茫無詢樓中陳羣所書幾以對)前虛
豹尾隨今預
鷁頭伺隄桃佇靧紅(臣莊有恭)
(御製)渚柳漸凝翠近遠景畢呈吟詠興誠遂何殊侍西清
竊幸迓
南暨遲牽載書船急控催詩轡遇榮三接承(臣莊有恭)
(御製)音矢載賡繼頻隂所恒慣屢晴實罕事却慮誤東作
(江浙澤國夙稱多雨自渡江旬餘總逢晴和雖宜暢覽實厪農時不無望雨之意)
然誠得兩利(冬雪優霑正月下旬雪繼以雨今旬餘晴霽實利農田臣知之最悉)三
農足冬雪萬國來輯瑞瞻
天愜衆懷(臣莊有恭)
(御製)觀風厪予意陽舒固勝隂月計尢省歲勖爾惟清心
體兹共濟義
再題煙雨樓
未年丑歲兩經行煙雨都逄副盛名却訝今番出新樣
自過江後總開晴柳絲窣地折腰舞梅朵烘春笑口迎
更上高樓聊極目水村近遠望分明
三塔寺賜名茶禪寺因題句
積土築招提(三塔寺基舊為潭不利往來舟楫唐僧行雲積土起塔吳越名保安院宋改景德禪)
(寺又名三塔寺蘇軾三過煮茶)千秋鎮秀溪予思仍舊貫僧籲賜新題
偈憶趙州舉茶經玉局擕登舟語首座付爾好幽棲
過嘉興再和錢陳羣田園襍興十首
接踵迎鑾多頌聲觀民惟愧政無成境臨秀水聊心喜
為晤林居有老生
祝
釐昨歲驛程催九老圖形霽月開便令還鄉頤暮齒宣
傳不許遠迎來
稜稜孤鶴瘦如柴圓嶠方壺任往來鶴其性人壽其似
會看劫火有寒灰
遊山屐總不辭勞遇勝吟詩白髮搔花瀨濛濛春澹澹
微醺何礙暈如桃
春田未致手親畦俸養何妨刺齒肥常把一篇弘景傳
殊途要欲有同歸
三月違如三歲遲詩裁前席辨精微雖然賜杖何須杖
見說香山步似飛(昨命九老就香山遊讌以副嘉會先期並有賜杖)
薄試春寒冬更寒吾民寧乏有衣單定當剴切陳民隱
莫飾其辭蘄意寬
結屋江鄉不費錢雙槐門巷蔭多年樸淳生計耕還織
淡蕩心情水與天
樓臺煙雨望中低早見書屏健筆飛(煙雨樓有陳羣書趙孟頫耕織圖詩)
(屏)新署頭銜榮晩節定知家慶子孫圍
鄉味休耽韭與菘行時韶令正芳醲為吾數日隨清蹕
可負湖山佳景供
題張南本華封三祝圖(錢陳羣所進自作贊)
封人三祝帝堯辭鷇食鶉居請進之終始欽哉吾所企
陳羣每頌不忘規
賜閩浙總督楊廷璋
西粤昔開府南閩今建牙兼知亦舊制(閩浙總督駐衙於閩兼知浙省)
(舊制也)勝任得卿嘉政有羣黎感身無大耋嗟(廷璋年七十三精神)
(尚健)老成方倚賴調攝意須加
賜浙江巡撫莊有恭
己未親為策士文精掄蕊榜得超羣起行不負坐言學
率属偏能先已勤鶴市舊聲猶眷眷龍山新政更慇慇
海塘正是投艱處磐石維安勉奏勲
過石門縣
策馬石門縣觀民度石城閭閻際時泰埤堄倚春晴寸
土桑麻地萬家絃誦聲何加曰惟教然匪尚詞英
舟行
舟行慣是水雲鄊霽景今年迥異常候冷尚遲桑葉綠
南來初見菜花黃萬民誠切尊親意午夜勤思富教方
例此入疆應有慶向隅寧免為徬徨
三月朔日至杭州駐蹕
武林駐節暮春初物色人情繢綺舒前度煙容常翳若
今來霽景喜昌如捍塘久計籌行館迎駕歡聲接比閭
覩此尊親彌共切安能保赤刻忘予
恭依
皇祖巡幸杭州詩三疊韻
三度南巡侍
大安江山介祉奉
徽觀風輕日麗臨雄郡踵接肩摩迓御鑾蹕館暫居幾
有勑海塘言念志難寬(乾隆二十四年海潮自中亹漸移比大亹飭大吏繕治尖山等)
(處塘工今當親臨閱視)修防要欲籌全善那覺西湖景助歡
瑞石洞
駐輦有餘暇吳山近宜眺瑞石别一峯下馬喜先到初
猶步仄磴既乃入幽竅轉折若無路含蓄益致妙蘿薜
綠垂煙梅柳芳迎曜巖半有天池靈物不可釣密竹護
隂森怪石攢蒨峭孤鶱訝欲墜傲睨忽疑笑攀躋當造
頂全吳歸朗照坐石寫剏得大觀更攬要
飛來石
來自何方飛豈羽將翔復鶱勢容與徒觀翩集誠怪神
欲賦却思子不語
三依
皇祖吳山詩韻
南眺長江西盼湖城中陟巘歴香衢寧因玩景賡
前韻曰在觀民有本圖
登吳山作歌
一峯蜿蜒走郡城衆峭攢簇羅天屏若有若無尋棧升
造極廣厦原平陵何須勒馬誇豪情惟願兆庶恒安寧
西湖下視如亟待吾方未暇將觀海
觀海塘誌事示總督楊廷璋巡撫莊有恭
明發出慶春駕言指海寧海寧往何為要欲觀塘形浙
海沙無常南北屢變更北坍危海寧南坍危紹興惟趨
中小亹北南兩獲平然苦中亹窄其勢難必恒紹興故
有山為害猶差輕海寧陸且低所恃塘為屏先是常趨
南漲沙率可耕兩度曾未臨額手謝神靈庚辰忽轉北
海近石塘行接石為柴塘易石自久經費帑所弗惜無
非為民生或云下活沙石隄艱致擎或云量移内接築
庶可能切忌道旁論不如目擊憑活沙說信然尺寸不
可爭(塘邊試下木樁始苦沙澀用二百餘斤之硪一築率不及寸許待樁下既深又苦沙散不能齧木樁)
(搖搖無著也)移内似可為閭閻櫛比并(柴塘向内數十丈其土似宜樁可以即工)
(然所在皆田廬此處為塘必致毁棄田廬患未至而先殃民心復有所不忍)其無室廬處又
復多池阬固云舉大事弗顧小害應然以衛民心忍先
使民驚且如内石建寧聽外柴傾是將兩隄間生靈蠲
滄瀛如仍護外當(去聲)奚必勞内營以此吾意決致力柴
塘成坦水簍石置可固隄根撐柴艱酌加價毋俾司農
程(命行在戶部及該督撫詳議加柴價)補苴示大端推行宜殫誠
謁
海神廟瞻禮有作
鹽官駐馬先虔謁
廟貌枚枚
皇考脩捍患禦灾宜
祀典恬風靜浪賴
神庥即今南漲方坍北尚此春逢況值秋黍稷非馨在
明德是吾所愧敢忘愁
駐陳氏安瀾園即事襍詠六首
名園陳氏業題額曰安瀾至止緣觀海居停暫解鞍金
隄築籌固沙渚漲希寬總厪萬民戚非尋一己歡
兩世鳳池邊高樓
睿藻懸(樓中恭懸之父皇考林泉耆碩龍修陳邦直原大學士陳元)(御書是編予告時)
(也)(賜額)
渥恩賚耆碩適性惬林泉是日亭臺景春風角徵絃觀
瀾遂返駕供帳漫求妍
隅園舊有名(以是園為閱塘暫憩之所因賜今額隅園其舊名也)巖壑窈而清城
市山林趣春遊花鳥情溪堂擅東海古樹識前明世守
猶陳氏休因擬奉誠
别業百年古喬松徑路尋梅香聞不厭竹靜望偏深瑞
鶴舞清影時禽歌好音最佳泉石處橅帖玩懸針
元臣娛老地内翰肯堂年賭墅棋聲罷木天磚影捐竹
堂致瀟灑月閣揖清娟(竹堂月閣皆園内名勝)信宿當迴蹕池邊
坐少延
天朗惠風柔臨溪禊可脩(是日上巳)趣眞如谷口姓不讓岡
頭意以延清永步因覓韻留安瀾祝同郡寧為暢巡遊
睡醒
睡醒恰三更喧聞萬馬聲潮來勢如此海晏念徒縈微
禹乏良策傷文多愧情明當陟尖嶠廣益竭吾誠
題土備塘
土備塘云海望脩意存未雨早綢繆石柴誠賴斯重障
是謂忘脣守齒謀
塘上四首
西塘尚有沙塗護既至東塘沙總無石不能為柴欲朽
防秋要計可徐圖
鹽官從不曉迎鑾古朴民風致可觀却勝杭嘉多飾禮
綵棚鼔樂滿河干
葦廬竈戸日煎鹽辛苦蠅頭覓潤霑嘘&KR2440;腁胝耐燥濕
厚資原是富商兼
隄柳青青畦菜黃村梅遮隖遠聞香徐行咨度周防計
懶惰無心問景光
登尖山觀海
輿圖早已識尖山地設天開障海關東北岡巒捍猶易
西南柴石禦為艱虔心所祝資坍漲蒿目無方計剔鬟
大吏載咨補偏策盡吾誠耳敢云閑
尖山禮大士
秋水精神滿月相峯巔妙演海潮音普陀天竺何遙近
無礙隨緣應感心
視塔山誌事
尖山實捍海塔山舒右翼翟村當兜灣賴此雄潮逼條
石未可築塊石先救急其下布石簍射溜圖根立策馬
視簍痕云沙漲數尺(浙撫臣言竹簍貯石下護壩基數日來沙漲掩簍四尺許遂命立標)
(以騐增漲尺寸)是為轉旋機其然談何易(叶)詎當恃
天佑而弗盡予責叮嚀示方伯吾意知應悉斯時工難
施沙遠當易石魚鱗一例接方為經久策
閱海塘疊舊作韻
今日海塘殊昔塘(丁丑南巡時海潮大溜尚走中亹己夘以來潮勢復趍北亹現飭大吏相)
(度修繕以為民衛)補偏而已策無良北坍南漲嗟燒草水占田
區竟變桑父老常談寧可諉(土人以三亹海潮之行不南即北此因任之論與河)
(徙天數語同非治水者所宜出也)
明神顯佑詎孤慶(雍正七年海寧飾近復命錢塘崇)(勅建以海神廟祠宇昭靈貺)
尖山跋馬非探勝萬井安全慮不遑
上巳
尖塔(二山名)攬全形陳園蹕暫停佳時逢上巳隨地可稽
亭綠水澄而照春梅靜以馨託波杯不泛惡旨有芳型
觀海潮作歌
辛未觀潮潮已竒杭人猶稱其力微丁丑觀潮潮未至
作歌高樓聊紀事似神而非者曰三逮兹三度潮眞酣
却非江樓觀約略剏得乃在柴塘尖我閱柴塘籌禦海
詎圖快覽驚濤駭因緣大汛三月三洪瀾有若將子待
䟦馬指東向鹽官一條銀綫天際看捲江倒海須臾至
迎來底藉江山船(江山船迎潮見前詩)色猶未覩先聞聲礌硠磅
礚輷匉訇徐行按轡攬其狀大哉觀矣誰與京□毋弭
節倏奔瀉並驅素車而白馬淋淋汨汨浩湯湯踰跇配
藜白鷺下一空前此初遇竒既欣旋復生愁思長茭厚
石弗預固秋來轉瞬奚當之
唐人遊騎圖
珠勒珊鞭控駿駹如茵芳草印蹄雙十旬休暇擕良友
何處宜遊定曲江
芳郊無物不熙春鳥語生歡花影新挟彈背觀聊立馬
待他衮衮逐丸人
迴蹕杭州詣
皇太后行宫問
安即事有作
迴鑾百里日方中(自杭至海寧程百里然實止八十里而已清曉策馬隄上時亦乘輿日中)
(即至省城)迎送黔黎擁六驄燈市鹽橋臨古郡問
安視膳謁
慈宮西湖佳矣明將到東海艱哉慮不窮捍禦盡心粗
擘畫此行或可未云空
涼
昨近暖春光東風忽變涼非憐梅朵紫(梅不耐寒寒則朵凍蔫然變紫)
恐損菜花黃珍重農桑候徘徊調燮方狩巡兹正務詎
為賞芬芳
閱武
時巡江國駐行驂武備於今閱已三敢際定遐忘要政
實關計久詎常談扈隨況有新烏什(回部郡王霍集斯舊為烏什部長今)
(居之京師扈蹕來此命預觀)綂制由來舊耿弇(杭州將軍福祿曾為西路軍營參贊事畢)
(命駐杭綂旗兵)未御射侯緣臂病(自去秋偶患臂病艱致彎弧馬上猶可勉為步射不能如)
(式命中故遂弗為)詰戎身先(去聲)略懷慙
昭慶寺
寳叔遙瞻塔錢塘近度橋偷閒遊佛境問景憩僧寮辨
見還参柏徵心欲剝蕉香花羣視願
慈慶喜恒昭
遊黃龍洞
遵陸後湖邊湖山名勝連雖無暇應接儘有喜周旋嵌
洞教雲護披筠得逕穿慧開卓錫處今尚湧清泉
題紫雲洞
纔别黃龍到紫雲春山膚寸正氤氲連岡誰識東西洞
求氣全詮九五文似此宜居易博士如何都屬佛聲聞
今將復古誠難矣且自因民意所欣
過棲霞嶺
蔚若烘曦赬且浮峯高自合有霞留由來名象公天下
何必拘墟說潤州
岳武穆祠
黃龍直抵氣崢嶸燕以南金令不行正可乘機事恢復
誰知虚力費經營愛錢切中文官病怕死曾輕武士生
萬里長城空自壊至今冢樹恨難平
題竹素園
面水背山地涵今茹古園娛情惟翰墨撲鼻有蘭蓀會
景皆詮理沿波欲討源白蘇胥未識詩句向誰論
詣聖因寺瞻禮
皇祖神御殿
巡狩曾兹
聖蹟留至今黎獻憶
恩稠由來樂利天同久豈必衣冠月出遊鑽仰無能窺
卓立繼繩有志勵艱投髫年
愛育親承訓瞥眼驚心四十秋
恭奉
皇太后至聖因寺行宮駐蹕
一巡五載溯姚虞聖水高峯駕重(去聲)紆山色依然緬
祖蹟湖光耐可奉
慈娛鳥聲宛轉調絲管塔影玲瓏入畫圖無暇漫嫌勞
應接此間吟興足軒吾
雨(三月初五日)
開舟以後久逢晴澤國翻縈望雨情駐蹕孤山霏霢霂
漪瀾湖水越澄泓菜花含潤黃如濯柳葉拖煙綠尚輕
明日淨慈虔祝
嘏一天霽景益分明
賜江西巡撫常鈞
百戰得歸身九歌出牧臣(常鈞於西師屢著功績凱旋疊擢至豫撫)無端泛
河洛有術免沈淪熟路輕車易(去秋楊橋漫口以胡寳瑔素習豫省水利有旨)
(對調然方水注開封時常鈞督塞五門頗寓行師之律厥功甚鉅)賢勞體恤頻西江魚
米地休息且同民
題放鶴亭
君復當年眞逸哉江淮遊懶獨歸來何妨鶴子聊無母
且喜梅妻不藉媒張氏西山有津逮(徐州雲龍山亦有放鶴亭以山人張)
(天驥得名)盧家雲壁豈重儓至今亭畔胎仙縱想見先生返
棹迴
孤山看梅
看梅鄧尉猶艱致望絶孤山幾樹春却為天寒蔵蓓蕾
勾留仙卉待遊巡於今是矣渾疑幻或異斯焉那有眞
祇慮墓門處士笑對山不是看花人
戲題巢居閣
處士橋頭放鶴林巢居有閣倚山隂晦明風雨如來顧
應悔入山猶不深
題林逋蘇軾詩帖疊舊作韻
先生昔隠孤山曲結廬愛就深林綠廿年足不及城市
欬唾皆成珠與玉晦迹不欲名一時況後世乎識超俗
幸哉五首留世間片羽吉光霄漢燭東坡見詩如見翁
五字長言猶不足三百餘篇雖在世知音誰辨絲與肉
今去坡又七百載兩賢高躅誠宜錄西湖上讀西湖詩
横琴似奏水仙曲謾說吳人不好事(見東坡詩句)祠堂有梅
復有竹和詩還擬問髯仙誰競春蘭笑秋菊(末句亦反東坡詩意)
吟香别業作
孤山東側聖湖邊范撫勾留慕樂天(别業舊名勾留處盖前撫范承謨取)
(樂天詩意也地方大吏易今名丁丑春巡至此曾有詩)别業荒頹餘舊跡吟香葺
築記前編心田淨洗全如水鼻觀清芬詎必蓮設以卉
中擬君子吾方渴意在求賢
曉晴泛舟西湖作
信矣西湖聖且明宜煙宜雨又宜晴無邊霽景如如照
有喜春光面面迎旭影每依黃繖直漪瀾不動綵舟輕
欲停歌吹圖清會慮拂羣黎愛戴情
淨慈寺瞻禮
鹿苑延
釐萃搢紳(浙中紳士於此建壇祝聖母壽)和風祥旭藹光春共欣
天意同人意預祝
八旬繼七旬耆窟鳥吟都送喜香林花色總離塵慈無
不被敦
慈慶淨以為貞
壽淨因
小有天園
南屏峯下聖湖隈小有天園清蹕來了識曰門及曰徑
依然為榭復為臺山多古意鳥忘去水有清音魚喜陪
昔寫斜枝紅杏在恰同庭樹一時開
御製詩三集卷二十一
