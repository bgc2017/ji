御製詩三集卷六十三
古今體一百三十首(丁亥三)
仲春經筵
翰典彬彬舉仲春輪番進講列儒紳誠眀盡性斯先覺
盛德甄心在日新(進講四書不逆詐一節易經日新之謂盛德一句)嚴若要偕
經義守同然無取頌聲頻撰良喜勝常年者兆啓文昌
壁值辰(是日適值壁宿)
西直門外作
講罷文華即命鸞那更(平聲)西苑重(去聲)盤桓宫城五日侵
尋過言返御園切問
安
廿里石衢路不長春酥土氣潤生香兩行官柳輕風拂
却見梢頭漸染黃
迤邐煙村畫坐開鳴梢底用急忙催西山高處仍餘雪
送有輕寒迎面來
御園泛舟
解凍冰已酥不勝冰床矣五日紫禁中重來御舟俟河
固未全開鑿由人力耳非供凌陰納見因行船起循岸
亦可行詎必泛春水邪許信勞哉皸瘃難免已效勤彼
其常然非吾所喜
陶嘉書屋
聞說人心貴有養匪云欲速曰沖融亦如春氣嘉品物
原在甄陶醖釀中
澄景堂
試言澄景趣祗覺趣偏長聒耳無絲竹怡情有縹緗新
詩五七體古帖兩三行更散庭前步天空水一方
得趣書屋
到豈蘭椒陟坐惟芸簡披孔顔尋樂處陶禹惜隂時饜
飫寧知倦沈潛無射思書中有真趣能得信誠誰
題漢玉穀璧
穀璧數弗可屈指偶遇無題輙題耳稼穡作甘多益善
我意在彼不在此
唐寅蘆汀繋艇即用其韻
淺水蘆汀泊舴艋睡漁髼鬆鬢秃頂遠天月上自不知
付與清波照孤影
夏圭溪山清遠
焦墨疎皴有古風夏家家法撫吟中神情自是清而遠
骨格兼饒秀且雄僧寺幾區心與淨客帆千里目難窮
漫嫌割截失名字惨淡經營孰解同
仲春静眀園
慶節誠無暇仲春始此來山容隔歲閱水態歴冬開(泉暖)
(故園中水歴冬不凍)沿岸飛蠛蠓向陽生蘚苔靈源得氣早韶景
若為催
華滋館
玉泉来必憩華滋研淨窗閒又一時地氣已通香土氣
柳枝渾弱拂楊枝昌昌物色如含喜藹藹韶光不負期
苑樹株株培有雪沃心眀潤足熙怡
樂景閣
層樓鏡裏祗舟通四面窗櫺暎水紅負帶雲容與山態
徘徊秋月更春風先憂那敢忘無逸後樂惟應綏屢豐
觸景會心紀新詠泠泠行漏片時中
竹鑪山房
水裔山房安篾鑪東坡不藉遠馳符中涓巧伺渾經慣
那待尋常火候乎
亦有松風鳴戶外更延雲巘入窗間江南清致何差别
一晌馳情到惠山
虚受堂
一室廓如恰受虚四時景概納無餘頋名各有思義處
咸卦象言良起予
閬風齋題岱嶽圖放歌
我聞閬風層城巍崑崙金堂玉室居仙人素威司鉦以
為節青琱犍芝以為軒必遺世而寂慮捐五盖之紛紜
乃可曳離離之雲旗鳴譻譻之玉鸞銀漢亦可弄匏瓜
亦可捫是惟託想像又何有夫玉泉山右之雲軒然其
山則嶔崟嶻嶭泉則&KR2428;濈潺湲有樹蘢蔥有鳥管絃則
何不可遊瑶臺之列仙五嶽未遍圖岱宗圖獨存忽然
迴憶我亦登其巔太白高致非吾事孔子小天下我則
天下之大一已佛仔肩是中一民一物不得其所皆吾
愆嗚呼任鉅責重豈不艱哉那更寄興曠逹脩空言
翠雲堂詠古栝
兩株高栝植金源庾信休誇古度存不與羣芳共枯菀
經冬依舊綠陰繁
清眺亭
笠亭據崇椒尋常不屢到肩輿偶一臨興趣必臻妙兹
來方仲春春光待昌耀元氣與醖釀雲容與&KR0034;窱答陽
獨開豁林關未鎻竅倚欄暫徘徊信可暢清眺
湛華室
靈源弗凍一泓清鏡影當前暎綺楹誰識片時臨湛寂
不華華亦此中生
自玉河泛舟至石舫
景氣仲春漸向融玉河流水喜舟通小遊已足抒幽興
適可言旋日未中
片時去亦片時返好景真如馳驛看佳處曰何妨久賞
恐因此即怠之端
迤邐機房與稻塍耕桑事尚未云興雪消冰上生新水
却見隄痕幾寸增
畫舫行行石舫臨便因小坐搦毫吟孰為静者孰為動
無去来今可覓心
題文嘉為僧望洲作草堂圖
記得華山道從夷入險巇迎人立怪石藏鳥著叢枝開
士祗宴坐休承能爾為引予飛逸興片刻到天池(見卷後周)
(光詩)
和闐玉雲巘孤僧圖
一笠入山往千竿引逕来色空都淨矣刻畫底為哉自
有鶴隨錫何湏海渡杯如將持扺鵲去去與相陪
重摹梅石碑置青蓮朵側而系之詩(有序)
乙酉冬曾摹德夀宫梅石碑驛致杭州以存舊跡
因思梅既久枯石又北来則新碑與舊碑不過留
其名扵依稀髣髴間耳既又思梅之槁於南者雖
不可復生而石之存於北者固在也因命重摹一
通置之石側青蓮朵者盖壬申初到時所命名亦
並有詩紀事云
昔年德夀石名曰青蓮朵梅枯石北来惟餘碑尚妥德
夀豈復存久矣燬兵火不禁興廢感碑亦澷漶頗因之
為橅蹟驛致江之左新碑鄰舊碑那見梅石我重摹置
石側為結無緣果誰云假冰玉猶是真嶪峩如因憶中
郎武賁何不可
隨安室四詠(有序)
隨安室青宫時書屋名也盖所遇而安昔時藉以
淑已而已今則四海之廣兆民之衆無不欲其隨
時隨地而安抑亦難矣故凡宫禁園庭仍以是名
之觸目警心亦識其安之艱致云爾
安土
處處隨安室都因安土成築基期永固肯構乃恢宏愛
物易辭繋樂天禮義精重(去聲)居堪絜矩藉亦騐民情
安窗
安窗向朱鳥作牖亦青龍春意階前草夏陰簷際松月
光淡秋宇雪色積冬峯攬景固無盡闢明訓獨宗
安琴
攫醳雖弗解琴牀綴景安短長量(去聲)桐展妥帖倚蘭看
騶忌言堪繹泉明趣可觀禮經著操縵古道復應難(古之)
(人於六藝皆所學今則執一且不能相去何甚遠哉)
安仁
固是随所遇心安實在仁昔惟胞與切(張子曰民吾同胞物吾與也夫)
(誰不當存此量乎)今更恫瘝親履泰還防否綏豐亦有貧於斯
恒惕息順豫覺難臻
王黻松陰草堂
誅茅結屋老松陰靜聽松風謖籟音展讀非關策時事
欲尋邃古訂知心
春陰(二月初六日)
春雪已過(平聲)旬春隂薈蔚皴為霙為雨聽(去聲)問晦問晴
頻望蜀猶然我希恩那怪人中宵忽開霽懶見玉蟾新
再題青雲片石
詭石居然雲片青松風吹竅韻清泠英英生處如為雨
膚寸何殊岱嶽靈
暖
四序逓循環春融邇日間冰消原是水雪盡那藏山蠛
蠓蒸潤出雁鴻候北還東郊逮舉趾農務切心關
仲春香山静宜園駐蹕作
藹藹輕隂春仲天香山山色喜迎前此番來駐期三日
佳處未探經一年消受惟應詩在壁景光何異峡流泉
林嵐澷道相孤負偷暇尋猶屬偶然
棲雲樓二首
千巖真箇吐英英高羃峯頭低寫楹設使今朝誠雨雪
山樓方謂善循名
結撰山園此最初每来先必坐憑䟽庭前種樹分眀憶
拱把今成合抱餘
來青軒
向遠窗櫺隔歲披含芳毓秀仲春時千巖静待来青候
軒則先知覺後知
海棠院
香山寺側舊名勝来青妙高及海棠或以迥竒(妙高堂)或
曠豁(来青軒)此則幽佳其趣長當庭兩樹非花候静對較
贏爛漫芳
妙高堂
肩輿幾憩登猶是山之麓仍有最高處那可便止足灑
然數間屋已覺超凡俗妙高誰所名舊誌難尋讀軒軒
引興飛興飛在浮玉(金山有妙高峯東坡因以名臺乙酉春南廵臨駐曾為補書臺牓並)
(和坡詩勒石)
歡喜園
香園號歡喜歡喜那輕言最是先憂者難窺大覺門山
情信可樂鳥語亦非喧翻為(去聲)春隂好意重(平聲)望雪煩
香巖室
據巖静室敞雲廊游目徘徊不礙凉葉態花姿都寂静
此中大是有天香
太虚室
山體則為實山用斯含虚中孚著妙義其吉及豚魚書
室一顧名會心足起予點筆即成章聊付壁間書
超然堂
径自萬林穿書堂迥若懸到来方識趣欲說已忘詮樹
色連青靄峯光生紫煙蜃窗一縱目得句亦超然
碧峯館
山館岧嶤倚碧峯墨壺琴薦足清供笑予不是高閒者
應付丹邱與赤松
曠覽臺放歌
山已據地高更據山為臺曠覽信無極然此胡為哉一
指或蔽前泰山為之埋七字短章聞杜甫翻手作雲覆
手雨不可&KR0662;者惟人情高出青霄亦難覩
静室
静室不可怢每来必即到沿途數停憩究皆遜此妙廻
薄含萬象寥朗懸高照是宜付山林而豈云廊廟自問
是何為囅然亦失笑
竹鑪精舍
綴景偶教筠鼎施趁閒聊亦小棲遲擎来茗椀定遵例
何必如斯著相(去聲)為
茶舍窗中景致殊西山積雪有碑模(西山積雪為燕臺八景之一向立碑)
(於精舍對嶂忩中即見)前旬忽憶御園望一坐即斯展畫圖
碧雲寺
隔谷祗園古中天聳玉臺不安比邱住盡去椓人灰面
目還清淨松篁作侣陪應真参五百飛渡大江来(寺中五百)
(羅漢堂命浙中選匠装嚴運置於此)
洗心亭
溪亭虛俯碧玻瓈来往魚遊荇藻萋待欲洗心心那洗
已飛遐想到雲棲
試泉悦性山房
壁柏翠籠簷泉苔綠暎簾幽香得喉潤淨色與心恬景
繪報春及吟題逐歲添陳言將務去戛戛付鬚拈
晴
過午春雲𣪚惜哉難置懷應緣化工巧欲示夕山佳幾
縷碧空去千層丹嶂排新蟾逾半璧弄影麗揄街
夕
何日而弗夕夕是山中好暮色落羣峯林影藏窈窕月
色白於水空庭幻為沼其上有松篁落下成荇藻東坡
豈我欺興會正不少
學古堂
書堂題學古學古要通今詎在循粗迹尤應究本心泉
眀觀大意士行惜分隂信可消清暇因之精義尋
曉
虚牖生白色高峯騰紫光春宇濛露氣空庭發土香且
未命肩輿𣪚步於中唐曉曦漸漸昇不冷而微凉問政
乃稱簡十數閱奏章寧非餘我閒為之增徊徨
臯塗精舍詠桂
勤政接公卿(處處辦事殿率以勤政名之)餘暇登林嶺喬松羃翠隂
逕曲益致静清磬落半天聞聲發寂警乃知山寺近玉
華(寺名)忽前境精舍寺右側憩坐意為永盆桂育洞中深
藏候猶冷吳山誰護惜不凋葉自整南北異如是風氣
因堪省
題李世倬臯塗精舍圖
圖寫臯塗著壁懸偶来即景賞雲煙誰知常住舍中者
已閱人間二十年(是圖丁夘所作逮今二十年矣)
綺望亭
依山搆亭臺高下天然置東望則憑虚豁如總一致近
頗聚閭閻遠亦帶郊遂生計軍與民何莫非吾事詎曰
適綺觀無不廑淵思
遲雲舘漫題
昨日山雲散作晴今朝山色益分明何當所遲(去聲)油然
至大布春膏利早耕
朝陽洞
崿嶂傾崖間仄蹊凡幾轉數息亦既到穹洞巖之半宛
而復中隆隨宜置山殿取樸弗取華好山圍四面憩坐
吟我詩亦以歇人倦山鳥弄春聲可聽不可見
即事
輕輿尋勝有逢迎逐處拈吟成便行既以問山適我興
亦無勞步拂人情
天池
天池荇藻綠紳脩潛躍悠然魚數頭放眼昆明有鱗族
故應雲表仰朋遊
棲月崖
一年十二月遇閏增其一有月必棲崖對崖則斯室是
乃恒慣經無得亦無失而我来香山歲中曾幾日從未
斯室宿晝遊偶一即然則為此名乃由想像出因思邃
古来豈不富撰述恐如此者多吁嗟果誰實
雨香館
澗葉巖葩未吐芬寧誰見布致疑黂色空直到無空色
薰習由来非習薰摩詰澷稱不示示文殊亦詎有云云
適然小坐儻然去祗覺綺言鄰太勤
山陽一曲精廬
精廬一曲在山陽貯水為池開鑑光水是精神山是骨
故知畫趣此間長
琢情之閣
六情本宜静巧琢亦何為未免境臻幻因而興會竒泉
從冰底響窗在樹頭披自是天然句還憑人寫之
懷風樓
盤旋一柱陟梯階上面樓窗納遠佳君子德風小人草
到斯每亦惕吾懷
對瀑
到處多吟對瀑詩不同境亦各殊時抑予别有會心者
迅水光隂閱若斯
玉乳泉三首
詰逕蒼隂羃&KR0008;猭春山藹藹淡生煙行来正欲思清憩
虚榭横臨玉乳泉
靈源山脚滙為池春水溶溶漾碧漪怪底一塵不到處
近軒草木總含滋
渟泓乳竇湛巖阿寫影剛看印碧螺出谷不教流作潦
(北方山泉每出谷即滲入沙石不能散注潢潦流而為河如南方也)可知含蓄此中多
閱武
健銳練精旅香山聚隊居知方素嘉爾閱武便臨予所
尚赳桓實寧誇聲勢虚展伸佈行雁偏伍列麗魚撫壮
誠欣矣問勞尚憫如藉兹成偉績(前此平定回部時健銳營士卒所至奮勇)
(先登屢奏攻堅䧟陣之捷遂成大功)耆定可忘諸
復隂
靄靄復淒淒春雲傍嶺低横空方澹蕩望遠更茫迷八
伯寧湏頌崇朝正所徯何當霈膏雨属念在興犁
超然堂再題
居若懸居境若仙誰臨此不意超然春隂却以將為雨
望眼偏低在大田
集虚室
山高鄰太虚上有集虚室是虚徧大千集之用何術室
以弗言荅無過曰静謐不知有所受矧其覺所出蒙莊
尚饒舌乃謂寥天一
題董邦逹畫二首
桃溪春靄
灼灼桃花淡淡溪春煙盈谷遠淒迷此中告我有佳句
遂與書之當作題
松磴晴霞
松嵐楓坂鎖谽谺暎帶齋屏本一家高士厜㕒何所望
綠雲邊際染紅霞
移松
山中有松樹歲久或叢生密則礙其長疎又孤其朋乘
閒為移植位置期得情既不妨蔥鬱兼以繢崚嶒是惟
穉者然尋丈斯不能棫樸育賢才信哉詩可興
巖栢
巖栢幾百年翩&KR1473;舞翠鳳纍纍結子多風吹入石縫得
氣生枝葉鬱蔥如伯仲蒼雲嵌石壁幾致無罅空是乃
出天然曾弗勞功用設使人力為郭槖不能種
寳相寺落成瞻禮因用辛巳五臺殊像寺韻二首
聖母七旬慶五臺禮㬅殊(梵語㬅殊錫利華言文殊師利)法光欽意蕊
寳相印心珠(殊像寺瞻禮時心識相好於行營即摹為小圖既歸又廓成大圖建寳相寺於香山)
(之南命工依像装塑今始落成展謁云)出帑非民力鳩工依手圖落成兹
卜吉瞻禮過山衢
東西寧彼此(五臺在京都之西)相好那同殊總祝無疆
壽應符如意珠靈蹤紀竺牒勝刹起黃圖花雨從空落
繽紛上景衢
香林室
祗園瞻禮罷别室憩臨初總在香林界况於清暇餘唄
聲起般若峯影落芙蕖朅爾題五字何殊觀六如
含清堂
蒼松千百年白石四五逕詰曲皆得入隂森亦相暎深
處有樸宇既幽復潔淨可以讀詩書可以悅心性招提
在上方小坐鐘聲聽
題鑑空樓
半&KR1194;天池嶺表渟三間山樓池上横春風動籟契幽韻
秋月入影為佳朋無過綴景費爾許笑我十年餘未登
今朝餘暇試登偶一鑑開奩暎虚牖佳哉此鑑真無心
物来彼自呈妍醜鑑人於我夫何有
淨涼亭
山中有流水入地即渗漉築石貯為池乃可一泓掬其
上置小亭十笏猶未足凉意披滿身淨光謀兩目風漪
亦縠練溜響亦琴筑雖儉白家篇其意可三復
得一書屋偶會
隂陽動静互為根借問誰當是本源無極繼之曰太極
一乎得者總緐言
薰卉
立春遲復北方寒將近花朝花尚攔自喜山中芳意釀
笑他薰卉襍供看
山鳥
當春山鳥盡能言縦有緐聲静不喧擬以管絃猶頓置
那湏阿濫六么翻
泉上
泉上重来坐悠然一室寬有聲滿清聽無色不澄觀恰
與松篁古奚妨襟袂寒何當此習静又未覺心安
題張宗蒼畫
泉上山房幽且恬宗蒼神韻撲毫尖笑予據榻曾何謂
此畫方宜此室黏
玉泉山停蹕題涵漪齋
三日香山已暢遊言旋路便静明留(玉泉山名静眀園)别峰亦
自堪如畫(玉泉山萬夀山皆香山所分别脈也)新水居然可泛舟遂到溪
齋那勞步閒披漪牖信澄眸廻看西巘足相傲智樂還
能似此不
練影堂詠瀑
本是香山脚下水惜其渗土不成流引来已自卑百丈
尚覺高高掛屋頭
韜光接竹引流泉(西湖韜光寺山頂有泉寺僧刳竹引之隨山勢高下曲注雲林以供香積)
(之用是瀑即用此法而易以甎溝)易以甎溝圖久堅不識本来面目者
祗稱雲瀑果天然
含峭居
衆峭含此居此居復含峭一二二而一如鏡光相照有
欲與無欲觀&KR1522;及觀妙是皆為絮言逹者不禁笑
静緣書屋
静眀園裏書屋信哉以静為緣自有山環林抱且無鳥
語花妍騁目亦憑蜃牖會心每展芸編獨是高明光大
尊行時覺恧然
罨畫窗
窗前繪景四時新不較何家筆法皴一帶香山遥展畫
昨来也是畫中人
積書巖
倚巖屋如棲幽勝擅林藪插架富竹素取名擬二酉歲
或一再来枕葄吾何有不如虚室白恒以無言守
玉河泛舟三首
静眀一水逹昆眀桂棹乘流畫舫輕幾曲柳塘偏致遠
薰黃絲挽淡煙横
溶溶春水凍全消飲練忽過玉帶橋數日山居切問
寝那更(平聲)逐景恣逍遥
翦湖片刻到東隄衛士輕輿候已齊廻首玉泉煙樹渺
祗看塔影蘸玻瓈
花朝
春光剛九十一半判花朝那見輝芳信空傳綴綵招柂
桃纔吐蕾楊柳欲柔條却是遲遲好速榮還速消
香片梅
幾缶竒樁香片梅半纔吐萼半全開却憐不脛饒幽韻
帶得江南春信来
照乘珠
昔者齊魏田於郊魏問齊亦有寳否爾時威王實善對
正言告之曰無有梁王誇有径寸珠照車十二乘前後
威王乃曰與王異有臣四人境兮守諸侯皆来不為寇
道不拾遺盗避走是則可以照千里梁王不懌自覺醜
寳人寳物固不同賢愚倍蓰奚待剖径寸之珠世實無
况十枚焉騰妄口馬遷好竒每傳訛韓詩别紀齊宣久
唐寅山水
或課栽花或望泉高人各適適應然不知伯虎成圖日
可憶白駒空谷篇
女樂
女樂於古無周末始間(去聲)置不朝孔子行父母邦之義
洪涯託三皇荒誕傳何自漢武乃剏設以待無妻士(叶)
戰在鼔其勇斯實不經惠侵尋至唐宋公然有官伎(叶)
白蘇猶不免其他奚足議功令久所禁越前誠善制至
於宫禁中歌舞或應備霓裳廣衆觀此更成何事本朝
踵勝朝向亦有其隊康熙不盈千貞觀三千出雍正益
沙汰十祗存三四所司請踵行初未解吾意吾意非沽
名盖欲究實際且如梨園部自有幾出類拔諸九御列
不可復執藝即其庸衆流豈令終老肄為期既弗長為
業安能詣不如盡去之代之以宦寺内外可通用灑掃
仍不廢逮今卅餘年始終如一致亦弗頒明禁拂人
何必試但讀斯詩者或可動深思
關仝山谿待渡
磔裂已看纑地陳谿山千古自精神蒼然暮色横川上
尚有擔囊待渡人
曉隂(二月十八日)
曉起春雲滃作隂土膏發潤氣深沉亦知舉趾時猶未
望澤誰能有足心
題横雲堂
邇日每作雲雲作随風𣪚今曉勢尤濃無風旋亦泮情
知候猶早渴歲由来慣理政逮已牌山堂遊伴奐空澄
仰太虚遠宇餘幾片安用此横為惜心付柔翰
石帆室
堆石翩如風帆(去聲)浮三間室亦似虚舟會心此即蓬萊
島何必裹糧更往求
豐樂軒
北村綴景有田園學圃兼將學稼論望矣因之號豐樂
誠然實不易由言
題澄景堂
軒窗得暇便来憑觸目玉壺一片冰有趣圖書千古調
無邊風月四圍勝略耽静樂即時惕敢忘憂勤與日增
因識每孤佳景處祗緣心緒未能澄
松雲樓
假山之上峙真松時蔚英英雲態濃青白由来投氣味
便當為雨契從龍
泠然閣
山上則平屋面前亦遠洲御風惟禦寇畫水是營丘淡
處堪澄慮豁如真暢眸緣梯向南降降乃識為樓
竹密山齋
步来全是碧雲叢漠泊中間有路通齋閣坐聞八琅戛
看時枝上動微風
題暢襟樓
湖心軒榭寫蓬瀛(是處在福海中央即蓬島瑶臺為圓眀園四十景之一)旁有書
樓俯碧清豈是虚無候仙侣居然經史樂平生遠隄四
面柳桃繪春水一泓鳬雁鳴設問暢襟真暢處端惟時
雨與時晴
題倪瓉山水
落落疎林遠遠山無波有水帶前灣草亭漫訝虚茵席
留與千秋憩者閒
賦得怡情邱壑
無怠廟廊政敢耽邱壑情不妨聊寓意遂與偶題名戶
外山幾疊庭前水一泓静深概常效澹泊趣時呈地僻
塵應遠春和景亦眀神怡契倪筦心曠泯形聲因憶范
文正曾箴滕子亰懷哉肥遯者可矣拔茅征
昆眀湖泛舟
畫棹泛澄空春光即漸融柳絲低染綠桃蕾遠看紅平
水無多浪徐帆那藉風西南山榭好艤岸陟其嵏
睇佳榭
舟中遥指真佳處坐榭廻看湖景佳何去何来何彼此
鏡光影裏契無懷
題暢觀堂
軒榭據崇巒春風披峭寒琴書一時暢山水隔年觀庭
鳥彈和瑟階蕪鋪翠紈物皆樂生意即景願民安
懷新書屋
一俯蜃窗萬景披鏡光近遠漾輕漪稻田雖遲(去聲)插秧
候意託懷新恒在兹
複岫亭
假山環抱似真山亭在翠微深秀間坐便搜吟成便返
笑予那得味斯閒
沿湖岸過玉帶槗二首一韻
湖口長橋鎖玉河常時槗下漾舟過肩輿偶欲循西岸
綠意廻蘇閱菜坡
往来畫舫每從河今日初從橋上過寫影一圍真玉帶
幾曾印老賺東坡
題延賞齋
溪上幾間屋近臨耕織圖可知延賞處不為恣情娛濕
岸生春芷新波下野鳬田桑候雖遠此意每廑吾
裘曰修錄近作静宜園詩並呈遊碧雲寺長歌因
用其韻率題並令和近作韻
憶昨小駐静宜園春雲忽歛春日暄近臣知有遊山喜
那識惜望殷巖軒(是日詠晴詩有過午春雲𣪚惜哉難置懷之句)尚非廹切待
澤候散悶石磴聊登援曠覽之臺一騁目下視鳥背相
飛翻翼日清曉起問政輪班畢集諸卿垣惟虞伺意稱
事簡那肯適已嫌人喧勑幾已罷聽退食碧雲有寺别
有門挈朋携侣許遊歴嚴禁奚用誰何尊古松卧墻掛
飛瀑活水如畫蜀兩孫淨土春陽已作意並無荆棘惟
蘭蓀俗僧緇黃概弗藉(緇者漢僧黃者番僧非謂羽流)鐘魚静伴山朝
昏一株銀杏十合抱千年以上人曾捫其杈寄生鬱蒼
柏蘢蔥葉共扶晴暾世間竒事無不有炙轂那辨淳于
髠洗心亭下渟泓水到此心洗空潺湲山房試泉更悅
性摩挲筠鼎光且温北壁之下淙乳竇流隂可會如斯
奔荇藻梳似綠玉帶一一皆可尋其根勝迹吾無隠乎
爾詞臣於此能忘言錄我近作殿長韻點竄豈無意所
存雜詠五十皆短什書厨未足酬長恩乘興輙復賡巨
作樂天中的已示樊更當全冊爾遍和東坡例具懸水
村屈指三朝即唘蹕促成佳話不可諼
董邦逹灌木廻溪圖
碕岸彎環接渚汀石攅鑿鑿水泠泠流雲解與為疎密
越致叢林無定形
御製詩三集卷六十三
