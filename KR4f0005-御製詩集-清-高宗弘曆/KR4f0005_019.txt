御製詩初集卷十九
古今體八十四首(癸亥八)
回程漫賦二首
一千五百里十月初冬時呵凍人驚冷思歸馬覺遲行
程遥莫慮(程遥乃日近)宿頓近頻移(頓移則到速)詎是從羣願東
山舊有詩
初来嫌路遠謂是馬蹄忙歸去怨程近誰憐駝鼻瘍(駝牽)
(鼻以行)人情堪體驗物理動參商始識無為貴行將論達
莊
廣寧道中
囷鹿高堆富有秋村農稍為展眉頭小陽春旭烘華旱
長女風光獵綵斿素積鱗塍真勝玉青含麥壠正如油
何當豳里連京洛三白酬予望歲眸
惜菊
已過重九節始賞重九花幾多别離興獨對碧江霞倚
籬思陶潜落帽非孟嘉方謂傲霜質勝彼豓春華驅車
辭城闕揚袂揮風沙契闊惜寒芳簪之膽缾斜丰韻凌
輕輿引我逸趣賒同雲幕遠天一夜飛銀砂金英忽就
萎無復裳裳荂隕黃學桑柘垂白同蒹葭菀枯本如是
何必興咨嗟試看千年松亦復成枯楂
暮隂
西崦雲興隠暮舂漸看膚寸勢方濃沾泥縦自愁羣隸
釀雪應知慰老農乍似去年冬日興(去冬有望雲思雪意之作)却教
此地靜宵逢漫思宫漏穿松度報夜金吾畫鼓鼕
途次對雪漫興口號六首
方欣農父占年際復慮王臣于役時獨凭玉輿觀玉蕊
一憂一喜有誰知
天低四野同雲黑乍放羲輪澹無色却憶常年對雪吟
此時此景何曾得
輿窗尺五玻瓈瑩四面銀巒入好觀擬欲搴簾玩山色
猶虞皸瘃不勝寒
玉砌村墟暢眺憑輕裘稱體尚凌兢單寒無怪輿臺輩
鬚鬢支離盡結冰
馬背風穿絮似蘆旗亭有酒不堪沽河陽真蹟今重覽
一幅關山雪旅圖
常聞人苦不知足我亦權其輕重間但使有秋均兆麥
縦饒風冷也開顔
過廣寧望醫巫閭山恭依
皇祖聖祖仁皇帝元韻
海旭凝螺黛罡風削玉蓉靈竒經覽乍
聖蹟躡尋重過客羣停轡仙人迥矗峰(是山有仙人巖桃花洞聖水盆)
(北鎮廟諸竒勝)徒思山側逕未撫寺前松萬古為幽鎮千秋溯
舜封崇功標地紀秩祀偶天宗嶻嶭疑鶱鳳巉峘突逴
龍盈眸欣積素步馬遲婁胸
翫初月
晩晴天宇闊哉魄生西嵲寒光經雪後淰淰增皎潔氊
室紙窗明坐對殊清絶地爐獸炭紅玉檠燄花結良宵
即漸長疎影尤堪悦
閭陽驛望十三山
當前誰展十三屏古縣荒涼考奉陵(出金史)百載堠臺烽
火息山青雲白自層層
哈密進瓜至敬遣諴親王和親王賫供
二陵感而有賦
碧玉嘉實當冬熟珀色瓊瓤甘且馥花門𠢐面不敢私
厥包纍纍盛筠簏山中匹馬豈愁疲年年方物来京師
上供
寢廟頒百辟匪同飛騎求離支翠華今歲詣故里
橋山䓤鬱近尺咫馳来包貢正鮮腴
陵園敬薦惟時矣因思荳粥蕪蔞艱祇今聲教訖婁蘭
坐享玉食賴
祖澤持盈保泰恒乾乾
大凌河
金根迤邐過初度大凌河戰蹟
當年烈憂懷此日多守成知不易
開創事如何駉牧今銷燧名駒蒸寝訛(大凌河乃當年用武之地今為)
(牧場矣)
錦州道中得詩二首
山村行盡復河干佳景分明緩轡觀靉靅雲容頻釀雪
迷茫峰態正生寒已欣積素平鋪玉更望遥空碎剪紈
屈指為期三百六祈年心得幾時寬
風沙礙眼手頻摩憑軾還聽勞者歌只為關山須閱歷
頓教時序暗經過遼西界是遼東界(錦州廣寧等處皆遼西地統言之則)
(謂之遼東)急水河歸慢水河(急水河發源五指山南流與慢水河通建州諸水合流為一者)
(也)千古青山愁不染抺雲幾點列青螺
惜白馬
白馬我久乘馴良性已諳於今齒加長不能僃六驂四
蹄憶龍驤雙耳猶竹篸向我臨風嘶無邊感慨含
曉日
曉日出扶桑峛崺卑能障轉瞬麗中天高臨泰華上
驅馬度原田
驅馬度原田壠墓何纍纍北邙與東門異世皆相似蕭
蕭松栢風翁仲凄立雨(叶)古墳已犁田馬鬛新又起綏
綏遊狐狸蔓蔓滋葛藟長眠人不寤萬事東流水勞勞
千載人都為利名死榮華將不得安能還故里金鑄與
寳装亦弗能知矣使其能知時薰心更何底
小凌河
頽垣敗壘動經過防禦當年事若何上將生降中左所
監軍坐擁小凌河(明末各路用兵皆有内監監軍若輩擁強兵以自衛驅殘疾使當戰僨事)
(率由此)一時成敗滄桑易千古興亡感慨多幾許英雄淘
洗盡濤聲依舊送迴波
松山
烽銷堠戍間萬古此松山羽衛經過處頻思創業艱
食哈密瓜有感
雪山葱嶺路途遥邵圃王園未有苗不似名駒求絶域
却如包橘貢中朝
寢門賜食懷當日
玉几追思隔九霄忍把舊詩重自檢(舊集中有之作賜哈密瓜)鐘
聲月色正涼宵
雪後過杏山
岝㟧羣峰玉筍攅翠微佳色入憑觀疎林蔽芾迷歸鳥
猶帶當年戰氣寒
聯鶱銀鳳自飛来獨峙朝陽霽景開古戍黃蕪嘶馬去
題詩遥寄白雲隈
每逢咏雪興偏豪况對嶤峰積翠高此日蕭閒供白戰
曩時辛苦憶黃旄
聞京師於十月初四日得雪喜而有作
六出先時嘉(是月七日方交小雪節)占年喜未涯同時真是異(是日)
(駐蹕廣寧道中離京千有餘里而普霑三白之瑞誠天恩之浩蕩也)千里詎為遐積素
行行看新寒旋旋加遥思上林苑無樹不生花
吕翁山
所過連山塔山皆我
太宗文皇帝用武之地而吕翁山則生擒洪承疇處也
蓋有明末季驟加遼餉至八百餘萬竭天下之力
奉東北一隅未收片甲之用而兵食兩詘人民離
畔我
太祖高皇帝一舉薩爾滸而遼左之業成
太宗文皇帝再舉吕翁山而關西之勢定今因叩謁
祖陵親履其地思經營草昧之艱難爰恭紀其事以示
来許俾念
祖宗得天下之不易益勵守成之志亦以舉其殷鑒明
之鹿亡其必有所以失之之故也
連山相接塔山峰溝濠壁塹凡幾重以守則固以戰勝
將以勇氣吞遼東增募戍卒號百萬重臣經略操鐵劵
朝拜恩命暮縲紲舉棋不定曾無算監軍意氣壯且豪
凌駕朝士如兒曹綿山亘海排鐵騎謂當唾手成勲勞
太宗從容處以暇精兵已伏杏山下金支五色雲上蟠
明卒望見魂驚怕奔走禦侮多英賢投石超距衆閒閒
君臣一德功乃建人心既單必格
天彼志離兮我志合如枯易摧朽易拉不數唐帝美良
川祇今戰氣猶森颯陸血漂杵海屍浮乘潮鴈鶩隨波
鷗一時破竹十三萬傷我十人厮卒儔清流關側擒皇
甫煌煌大業開疆土河山帶礪酬勲庸於鑠雲龍與風
虎乃知
皇天惟德親
桓桓謨烈告後人從来守成事不易殷鑒應思鹿失秦
交則為泰塞則否九重宴安豈宜恃不見吕翁山畔上
將降猶設椒漿奠忠鬼
寧遠道中作
朝暾晃文軒峰色罨平楚行行破冷烟溪村復山墅湯
池尚温滑首山亦嶇峿城中梵刹夥豐碑何林樹摩挱
認蝌蚪往蹟猶堪覩勝國此雄鎮建牙開幕府借彼梵
王力保此遼西土民怨曾不知佞佛嗟何補
姜女祠
山海關外數里姜女祠在焉祠前土邱為姜女墳
望夫石在其側俗傳姜女為杞梁妻始皇時因哭
其夫而崩長城今山西潞安直隸古北口並此處
皆有姜女祠攷杞梁之事見於左傳孟子非始皇
時人可知即列女傳載有崩城之說亦無長城實
據也然其節義有可尚者故題以詩並識其梗概
焉
淒風禿樹吼斜陽尚作悲聲弔國殤千古無心誇節義
一身有死為綱常由来此日稱姜女盡道當年哭杞梁
長見秉彛公懿好訛傳是處也何妨
山海關恭依
皇祖聖祖仁皇帝元韻
取豫嚴扄鑰思蒙拓海邊耕桑三輔接形勝兩京連羽
衛初冬度期門曉漏傳
橋山瞻此日
龍步想當年列巘餘晴雪遥林散曙烟迎眸渾似畫撫
序正為權事異丸封谷心期舟濟川拳拳思在德
大訓更昭然(在德誠非易臨風更慨然皇祖詩句也)
登澄海樓望海之作
轣轆金軒展祀旋偶臨傑閣眺奫潫漫言此後難為水
試望當前不辨天秦帝關存終失鹿漢皇舟阻未成仙
擬徵坎部留吟句只恐雕龍讓廣川
古松謠
古松嶽嶽如高軒下臨陡澗盤其根大椿八千誰則見
散木故夀理或然蘢葱疑有丁甲護特立豈共羲娥奔
液實堪充不死藥老質故應短萬年偓佺遺堯堯不食
掉頭長笑無仙緣同時食者三百歲至今安在惟堯存
再題澄海樓壁
我有一勺水瀉為東滄溟無今亦無古不減亦不盈臘
雪難為白秋旻差共青百川歸茹納習坎惟心亨却咲
祖龍癡鞭石求蓬瀛誰能忘天倪與汝共濯清
澄海樓聯句
乾隆八年十月十六日自盛京蕆事還京道入榆
關登澄海樓望海雪霽千峰波明萬頃天容海色
洵屬竒觀時張照梁詩正侍從因與聯句凡字畫
涉水部者概不用仿歐陽脩咏雪禁體也
(御製)康回昔憑怒使地東南傾太始本無始
常盈是不盈雙丸出其裏元氣鼓為營島嶼藐拳
石(臣張照)
(御製)軒樓敞繡甍巃&KR0034;疑貝闕彷彿見瑶京鞭石橋終斷
嘘烟市乍更星槎何處轉鼇柱若為擎邈矣端倪
豁(臣梁詩正)
(御製)雄哉氣象崢禹功思四載秦業剰孤城萬壑朝宗此
纖珠茹納并由来無寸土亘古只空明直上到天
險(臣張照)
(御製)横陳據地掁目迷光皛浩耳駭聲砰轟精衛填難盡
長虹駕可成三壺遠縈帶重嶴銷飛鯨賦羨木華
博(臣梁詩正)
(御製)吟推玉局英平鋪歷劫雪喜遇初冬晴望歎曾聞若
来遊誰逐蜻内光含煜煜隂火凉熒熒絶域隨風
達(臣張照)
(御製)方諸應月呈坎重不失信天一乃居貞比樂韶觀止
如山聖景行空傳香象踏謬執窄蠡評有以謙能
受(臣梁詩正)
(御製)虛將白自生苞乾恢度量吐日焕晶瑩永奠寰區宴
仙鄉底問程
夷齊廟
盧龍孤竹城夷齊廟在焉史稱夷齊恥食周粟餓
死首陽詩云采苓采苓首陽之巔䟽謂在河南蒲
坂而莊子則曰首陽山在岐山西北曺大家云在
隴西元和郡國志謂首陽山在河南偃師說文又
謂在遼西則是首陽凡五各有証據而其為夷齊
餓死之處則一也將孰之從惟遼史所載營州隣
海軍下刺史本商孤竹國今之盧龍即遼營州地
也爾雅所舉孤竹北戶注謂孤竹在北周時幅員
不廣其以此處為極北固宜然則說文所謂首陽
山在遼西者此為近之殆以詩在唐風而叩馬而
諫當武王伐紂之時由是岐隴蒲偃皆附會其說
耳夫夷齊清風在天下何處非首陽豈爭疆域乎
冕旒而墨胎以祀者尤非其志因係以詩而考其
說如此
軒冕泥塗是本腸肯容儒雅汚冠裳薇苓依舊西山岵
頑懦羞登夫子堂只為心慙蹤異武敢將口實罪歸湯
豈爭隴右還蒲左天下清風盡首陽
題近稿
帳殿朝吟復暮研肯將玩愒度芳年行程百日五千里
消得衡陽紙數篇
渡灤河
清蹕轉辰斿霜華畫䍐浮初冬廻帝里千古此灤州攬
景目難給題詩興輒留偏涼汀畔水待我再憑流(偏涼汀為)
(灤州佳勝碑題甚夥適因回程少暇未得遊歷云)
曉過玉田縣
朱鳥蔵輪際凉蟾弄影時疎星尚寥亮曙色已晞熙野
水明寒渡村烟盪曉炊藍田非此地種玉復伊誰(搜神記載)
(有羊公篤孝葬父母無終山山高無水作義漿於山下有人就飲遺以石子一升使於有石處種之徐氏者有)
(女羊公往求之徐氏索白璧一雙為奠羊公至種玉處得白璧五雙徐氏大驚妻以女焉玉田名縣以此)
過賢渠莊望盤山
馬上看山色猶記登臨美他年視今朝何以異乎此
將至京作
曈曨晴旭麗華旗展謁迴鑾奉
聖慈樂奏上回多喜意禮將長至肅親祠田逢秋有酬
農苦人覺途遥嫌馬遲三月徂東異三載孔嘉新舊乃
如之
恭奉
皇太后祇謁盛京
祖陵禮成迴鑾途次紀事用平聲韻
予宅維
皇乃眷東
二陵佳氣日蘢蔥靈長世次更
昭穆
太室蒸嘗愾僾同
襟帶山河百二重始基王業此為宗厚如長白千秋奠
博似滄溟萬物容
珠軒環繞混同江(隸旗捕貂採珠者謂之珠軒此外乃使犬使鹿諸部)聲教朝鮮
文物邦見說漢皇誇力並齊民割盡只從厖
正是秋霖作勢時巧雲捲盡雨千絲(七月八日啟行已告廟矣乃自)
(初三日霖兩不止將改禡行而初七日忽爾開霽至今經月總遇晴和士卒免泥淖之苦孰非天恩浩蕩)
(耶)黍華稻秀郊原闊都喜金風次第吹
途經塞北草初肥好試今秋第一圍日暮旌門觀獻獲
龍坰雁磧澹烟霏
氊屋紗窗四面䟽山容罨畫正秋初題詩何必芭蕉綠
楓葉通紅亦可書
佽飛警蹕萬人趨御路驣驤汗血駒敬仰
列朝遺烈在于田猶識舊規模
曉景霜華點嫩荑青山落月欲沈西白廬醅熟傾渾脱
翠釡酥香糝杏泥
親扶
慈輦寸心諧視膳長承
色笑佳諸部名王將婦子呼嵩道左覲
思齋
木葉峰邊江水迴陪京人望六龍来降原陟巘
高皇始寳籙千秋自此開
昇平詎敢忘艱辛肇造維清受
命新指點松山咨史氏同驚
文祖果天人(松山乃疇三太宗文皇帝破明洪承十萬軍之處也)
高山天作古来聞度室遷居事亦紛欲問當時遺老盡
百年休養富耕耘
聖祖三臨鄗上村如弦馳道至今存金魚鑰啟雙龍闕
鐡嶺山看萬馬屯
翠華棽麗隠鳴鑾故國人爭夹道看歌想大風千載調
恩施時雨萬民歡(至盛京肆赦頒恩一遵皇祖之制弗敢違也)
質明祇肅謁
橋山不禁汍瀾涕淚潸草昧幾多勞
締造坐教清宴御瀛寰
侍臣珥筆屬車邊賡和詩郵詠有年不是汾隂求錫羡
無須含諷賦甘泉
緬想
戎衣烽燧銷金甌萬禩九瀛朝折衝赳赳嫖姚霍指示
堂堂主吏蕭
憑弔英賢仰
泰交椒漿親酌奠荒郊藎臣念祖心應切佐我推車彙
拔茅
父老歡言執豕牢肯教此日靳恩膏鳳凰樓畔巍巍閣
猶有當年車甲弢
賓客追陪諸部多行行霓彩照遼河雲門曲奏催銀管
寳勒鈴懸過紫駝
漢廷豐沛不須誇中外而今共一家瀋水乍看金寫月
燕臺旋歴玉為花
崇政清寧儼
御床曾孫累葉仰
重光葛燈土壁猶餘儉開創艱難刻敢忘
自昔周詩詠鎬京臯門重見拂龍旌誰云東主西賓别
歸故鄉来弗送迎
澄海樓高據地靈凭欄縦目俯滄溟大欽島與秋雲並
只剰如螺一點青
樂府曾聞奏上陵南陽鼎業此龍興日臨黃道晶陽麗
風動金鑾玉宇澄
禮成迴輦惬来遊山海逶迤玉露浮&KR1367;穗多遺秋麥綠
吟鞭輒為一停留
九重宫殿宴居深詎悉民間疾苦心百日周行五千里
蒼穹對越倍生欽
長途羽騎久驂驔牧圉疇量易再三(是役恐途長馬疲因命扈駕官兵皆)
(三易其騎)關外槲林全綠隕關中楓葉始紅酣
行宫閒揭却寒簾老菊經霜紫玉纖一路詩題天賜與
白雲蒼岫口重占
許多行色染征衫望輦都人喜氣咸周覽山川識天險
皇圖固豈恃崤函
冬至齋宫叠舊韻
金翼南飛綫晷長驂驔六御趁歸忙(詣盛京叩謁將近祖陵以冬至)
(夙駕而歸)將陳
寅祀虔心璧又領齋居戒意香小往大来堪體騐民情
物理入籌量八年政教曾何補負扆常懷媿答陽
冬至日有事於
南郊敬成近體六韻
埢垣瞻
昊宇暗藹接青壇陽德將生律
天心欲換寒繩前殷薦舉撫已寸誠單量幣絲維潔欽
柴焰未殘緹灰潛覺動雲物更詳看顧諟承
明命為君信是難
冬至次日
皇太后宫行禮
雙鳳啟金閶騰歡慶履長恰當七日復(是月初七日冬至)願奉
萬年觴合殿祥風轉敷天淑景翔陽和遍寰海
慈夀與無疆
尹會一孝其母而母亦賢年七十餘會一告請終
養詩以賜之
聆母多方訓于家無間言庥風誠所勵百行此為尊名
夀輝比里孝慈萃一門猶聞行縣日每問幾平反
明窗
冬日誠衰日三餘樂歲餘宴温浮碧網遲麗度朱疏把
卷忘言處含毫得句初太康古有戒俯仰惜居諸
冬日瀛臺
方蓬何必隔塵喧雲擁糺卿紫鳳垣傍圃珠懸新蕾笑
垂崖玉溜凍澌痕陽迴晷綫依然永人靜風簾自解掀
肯以羲娥資玩愒還將消息驗貞元
冬夕集詩牌
風簾漾鼎雲一榻瓊馨滿逸情耽臘茗笑任冬日短合
匝畫屏張遊屧侵尋嬾蕭館涉年除青燈照室煖
題重華宫舊書室
何曾寂寞仲舒帷依舊明窗受暖曦閒却七絃調雁柱
汲来六一煮銀絲三餘樂有陳編伴幾暇權無奏牘披
彷彿當年吟破臘掞牋搦管恰移時
臘月二十一日立春擬春帖子
臘鼓摐摐奏雅寅不須人日始成人(盧仝人日立春詩今朝方始覺成人)
金屏玉帖迎青令甲子中元第一春
銅渾欽驗八風調喜綻宫梅白玉條更進詞臣春帖子
筆花飛處揔含韶
圓盖推遷信有靈璇杓德晷已移星今年詩卷增顔色
兩度紅箋咏始青
除夕
送故與迎新東皇轉化鈞良宵堪惜惜淑氣始礥礥歲
裏餘三鼓春歸已一旬流年何以餞思居倍增寅
御製詩初集卷十九
