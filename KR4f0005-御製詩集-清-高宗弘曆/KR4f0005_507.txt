御製詩餘集卷十二
古今體二十五首(丁已四)
田盤迴蹕至御園疊唘蹕詩韻
本擬遊盤一散(上聲下同)悶悶猶未散日增深兩兇湖北仍
待捷(前此惠齡等奏賊匪分路竄逃派撥官兵於長岡店板櫈岡黑虎嶺等處截𠞰賊黨殱冼殆盡惟首)
(逆姚之富劉之協尚在竄匿然生擒喜音未至猶為縈念)大勝川東略悅襟(今日甫至御園)
(□綿明亮等奏攻奪大團包冉家埡口姚家壩緊要賊卡三處將守卡賊匪痛加殱戮並連日𠞰捕賊匪奪占)
(賊之門戸我軍聲威益振賊勢日就窮蹙盻捷之心為之梢慰)奪卡占船阻賊路(達州賊匪)
(分㩀金峩寺清溪場二處金峩寺背倚馬伏山而冉家埡口為其門戸有高峯名大團包適臨其旁賊屯聚二)
(千餘人於冉家埡口大團包二卡併力堅守清溪場恃河為固賊取所掠船排列河之東岸立柵施放鎗礟又)
(於金峩寺清溪場之間地名姚家壩安設大卡聯絡聲勢宜綿等令總兵索費英阿帶領官兵進攻大團包誘)
(賊出卡撲營飭參將瑪靈阿等潛由大團包山後繞上高峯奪占賊寨其撲營之賊被我兵鎗礟擊退瑪靈阿)
(等之兵又從大團包而下賊驚愕奔逃截𠞰殆盡賊首徐添德等見我兵已得大卡率賊四千餘前来欲圖奪)
(卡該鎮鼓勵將士奮勇迎擊殺賊七百餘人復經總兵朱射斗殳如文等督率官兵痛加𠞰戮而提督柯藩等)
(進攻清溪場之姚家壩卡密帶弁兵役上流用木栰渡河令善泗人沒水赴東岸解纜占賊船賊不及防我兵)
(已斫開木柵而入昏夜隂雨不知官兵虚實賊悉棄卡而逃我兵得船渡河者接踵即占據姚家壩卡紥營於)
(是金峩寺清溪場兩處賊營要害之地皆為官兵奪取諒擒渠捷奏當可即至)相機衝險督兵
尋(明亮等續行帶来之兵此時諒已到齊而宜綿自泥河口將軍山通天觀東鄉等處佈置得宜一路游刃)
(有餘諒此么麽指日就擒即令其連赴襄陽協𠞰)待晴免濘分途進一舉期聞
首逆擒(宜綿等盡奪要害賊卡賊困守金峩寺清溪場聲息不通原可即行翦滅因隂雨連綿賊巢據)
(高臨險路滑難以仰攻尚稽顯戮與前日惠齡奏𠞰捕襄陽竄匪因連日雨雪泥深人馬難以馳驟俟稍晴即)
(可探知賊蹤星往掩捕而額勒登保抵黃柏山亦因霧雨未得進兵相同竚待昊蒼眷佑三處速得快晴)
(及早蕆事諒姚之富劉之協林之華章加耀徐添德等竄匿餘生俱可一舉殱擒不能再延殘喘矣成功將近)
(企望更殷)
春雨軒
今年春雨渥霑頻或恰依旬或半旬沿路麥情都帶潤
滿園花色正爭新(今年逢閏節晚花遲季春望後正見羣芳爛漫)去圖悶散(上聲)
迴仍悶報得申威志略申(前日宜綿等奏攻克大團包冉家埡口姚家壩三處賊卡)
(扼其要害賊勢日就窮蹙擒渠奏績指日可侍盼捷之心為之益切)三處進兵五兇獲(見前)
(注)願聞一二報先陳
澄虚榭
東檻清波澈南窗皎日明會含兩虚意知在一澄生有
照初無固形端自表呈寄言相對者先合徹私情
山西巡撫蒋兆奎署陜西布政使倭什布先後各
報得雨詩以誌慰
北省春膏普(今年自正月至今京師暘雨應時直隸甘肅河南山東俱各報得雨雪有詩紀之)
正懷山陜西披章胥隔日報澤亦同題(蔣北奎摺於十六日披覽係初)
(七日自山西發倭什布摺於十八日披覧係初八日自陜西發先後奏報之期不同而其兩處得雨之日則相)
(同也)晉省各屬遍(蒋兆奎奏太原省城於二月二十九日得雨深透又據太原等九府屬廳州縣)
(遼州等十直隸州併所屬各縣歸綏道所屬各廰陸續報到於二月二十九三月初一二三等日得雨自二三)
(寸至四五寸不等土脉發潤麥隴滋榮民情極為歡忭)秦疆二麥齊(倭什布奏西安同州鳳翔)
(漢中商州乾州鄜州等府州屬報二月二十三八九及三月初二三五六等日甘雨疊沛俱已一律霑足又延)
(安榆林綏德興安邠州等府州屬報二月二十三二十九三月初二等日得雨二三四寸不等陜省上年冬雪)
(既優兹復春膏普渥宿麥彌望青葱極其暢茂而春麥亦已滋生預卜豐登有象)惕乾蒙
昊貺虔謝首頻稽
不寢
不寢聽金鑰(全用杜甫句)却於老杜殊非陳封事彼實望捷
章吾笑衆虚稱佛(自為太上皇後俗或以老佛稱之)存心誠愧儒消眠
常背讀七偈七嗚呼(予向偶值鮮寐嘗持七佛偈語以無相無住等義藉資静定而予日)
(親訓政每繹思周書無逸篇寤寐弗釋宵分背誦篇中凡七以鳴呼發端具見丁寧鄭重之意而其數則與七)
(偈適合)
浙江巡撫玉德報雨詩以誌慰
北省澤都遍(京師及直隸甘肅河南山東山西陜西諸省自正二月至今屢報各得雨雪)南
江膏亦均(湖北江蘇廣東福建安徽江西等省亦經奏報雨水應時各府州屬俱得霑足)今朝
兩浙報暘雨一時勻(今日玉德奏浙省入春以後雨水調勻兹省城於二月二十八九及)
(三月初四五等日連得透雨並據杭州等十一府稟稱各州縣報皆於二月二十七八及三月初三四等日甘)
(霖普被高下均霑現屆東作方興得此應時膏澤不惟豆麥春花並增芃茂於播種耕犂更大有裨益)麰
麥食資富蠶桑衣賴真兼嘉勝他省(他省得有雨澤使卜豐登惟浙江嘉)
(湖等府育蠶最廣衣被他郡閭閻之生計賴此更得優裕而蠶性喜暖畏寒必值天氣晴和蓄養方臻蕃盛據)
(奏該省於時雨之後即得時暘生民衣食之源實邀天貺披覽之餘感謝益深乾惕)益為(去聲)謝
蒼旻
巡撫汪新總兵馬瑀奏報𠞰捕夹河洲賊匪淨盡
並領侍衛内大臣額勒登保總督福寧奏報攻
克蜈蚣山進逼四方臺詩以誌事
湖北邪教首起事原襄陽屢征屢得勝多難數(上聲)厥祥
(自湖北教匪滋事湖北巡撫惠齡聞變即率兵往勦於灌灣腦等處征滅賊衆生擒首逆張正謨聶傑人向瑶)
(明及助逆之劉洪鐸等又攻克通賊之涼山擒首逆章士潮張日先復於石門𠞰賊擒賊目陳谷保等總督畢)
(沅攻克當陽擒賊首楊起元明亮等𠞰滅孝感縣之胡家砦擒賊目劉世珍等提督慶成在襄陽生擒賊目劉)
(起榮皆有詩紀之其餘捷奏不可勝計)賊分三路竄三路追𠞰蘉(賊匪經惠齡等)
(痛殱餘賊分作三路逃竄我軍亦分三路兜擒惠齡恒瑞等為一路慶成巴克坦布訥音為一路河南巡撫景)
(安及興肇王丈雄等為一路於襄陽南陽一帶地方率兵追逐勦捕)兹討逃迴者功則馬
(瑀)與汪(新)伏匿夾河洲兵器潛埋蔵志欲勾合賊鎮(馬瑀)
道(胡齊崙)密報忙發兵速搜捕乘其未備強(雙溝相近之夾河洲本係)
(姚之富等嘯聚起事之地巡撫汪新慮襄陽賊衆竄回伏匿勾煽生事因飭鎮道等留心偵察三月二十日襄)
(陽道胡齊崙知賊人有欲竊掠蠢動情形即密稟汪新一面會同總兵馬瑀率兵前赴雙溝訪知有賊目王集)
(義吳國萃黃世昌郝以謙鄭宗朝散李氏等勾結匪徒復思鼓煽為逆即密派鄉勇眼目前往掩執散李氏到)
(營訊知各犯住址即選派文武員弁分投密捕委員朱謨高璐等獲賊目王集義吳國萃鄭宗朝等并搜獲旗)
(鎗刀錨等器械出賊不備皆束手就擒)逆賊竟拒捕箭中賊目狂(委員等獲得賊)
(首行經李家橋突有賊匪二百餘人截路搶奪適馬瑀馳射賊目郝以謙落馬我兵即奮前迎擊賊皆西遁有)
(委員虞友度等督卉鄉勇迎截生擒賊首黃世昌於時各村賊匪豕突狼奔官兵追逐俱即殱斃)全洲
𠞰洗淨稱慶村民相(全洲村落甚多尚有教匪未入賊營者此次前来助惡翦刈殆盡其)
(生擒梟示者有一百三十餘人各村安分良民無不齊聲稱快)黃柏别一路二賊固守
疆(賊首林之華覃加耀向據滋邱作亂被福寧觀成成德等會兵合𠞰攻克天門坡小峯埡迎龍山等處賊)
(衆渡清江河竄入黃柏山重岡叠嶺路徑叢歧賊恃阻深負嵎以自固)福寧圍五月未能
生擒狼(福寧等自上年十一月圍攻黃柏山已閱五月之久自彭家坳以至夜游山雖屢經奏克賊卡)
(而尚未能直搗巢穴)平苖勇將歸命往用其長(子因苖疆全定額勒登保勇略可恃)
(即命其前往黃柏山與福寧共籌𠞰賊)躬親歷諸險周視悉端詳(額勒登保初抵)
(黃柏山適值霧雨漫山難辨徑路三月初十日雨勢稍止即親往察看情形至諸神保駐兵之地有山層折而)
(上山坳房屋甚多詢之土人名蜈蚣山山左一椀水均係賊卡一椀水之旁為鵝公嶺與小薄道嶺相對過嶺)
(則為四方臺乃黃柏山入山正道蜈蚣山山勢雖高而不甚陡險攻之可期必得遂定計進攻蜈蚣山)圖
克蜈蚣山進逼臺四方(額勒登保會同福寧令諸神保於十五日進攻蜈蚣山派巴圖)
(魯侍衛薩克坦布等偕率兵前進)蜈蚣為次險攻用偏師良椀水則最
要直進以已當手箭足如翼率衆登山梁(額勒登保帶同綸布春等)
(率兵出夜游山之間繞至大歇坪直上一椀水山梁約將軍成德等於一椀水之背覓路上山夹擊並為蜈蚣)
(山聲援時當五更濃霧之中額勒登保統兵抄至賊卡抛擲火彈板屋延燒火焰四起賊匪驚竄我兵鎗箭齊)
(發殪死無算)分路各爭進鼓憤氣愈揚繞出賊之後夹擊如
驅羊(成德等一路攻擊焚燒亦至一椀水山頂乘勢直壓鵝公嶺其時諸神保等已到蜈蚣山額勒登保)
(成德兩路兵随即會合搶上山巔賊設三卡始猶扺死固守滚下木石官兵衝入連克二卡其第三卡山勢較)
(高於午後尚復相持未下官兵無不人人奮勇怒氣益張不避鎗箭溝坎一鼓擁進將賊痛加殱戮不能逃出)
(一人於是前後山梁聲勢聯絡成德即於一椀水紥營諸神保在蜈蚣山紥營額勒登保於鵝公嶺帶兵駐劄)
(是日從五鼓進兵踰越岡嶺攀援峭壁擊殺賊衆横屍徧山搶獲刀矛鳥鎗甚多生擒賊匪中有賊首覃加耀)
(派令守卡之族弟覃家盛一名立即梟示)遂克薄道嶺近蹴賊卡墻(此次大兵果入)
(賊人失其險阻鵝公嶺之前即為小薄道嶺直接四方臺望見山中道路處處可通賊横築卡墻十餘里於四)
(方臺之外以為蔽護墻内外俱挖深濠墻用石砌裏以樹枝荆棘歷歷在目現在官兵力圖進攻而總兵張廷)
(彦等率苖疆所徹得勝之兵共三十五百名復冐雨到齊軍威益振此墻不日攻破則賊匪均在掌握之中矣)
獲兇將不日立俟飛捷章凡此二功成總緣賴
昊蒼佇待擒五兇(襄陽賊首為姚之富劉之協黃柏山賊首為林之華覃加耀及達州賊首)
(徐添德俱屬窮竄苟延今襄陽經惠齡慶成景安等三路圍𠞰黃柏山為額勒登保等攻破要隘各逆首俱即)
(就擒前日宜綿等亦奏𠞰殺賊匪將首逆困逼金峩寺又同檻猿穴蟻仰賴昊蒼鴻佑即日五兇械送京)
(師駢誅正法以快人心成功伊邇尤深企望)吾心庶寧康
江蘇巡撫費淳奏報各屬雨澤頻霑麥收有望詩
以誌事六韻
上本百篇滿終於小勝酬(每年詩帙二冊冊各百篇三春所作即滿上冊今年上冊)
(詩於三月二十八日作汪新馬瑀奏報𠞰捕夹河洲賊匪淨盡并額勒登保福寧奏報攻克蜈蚣山進逼四方)
(臺誌事一首適滿百篇之數)下函十日置大捷每朝求(首夏今已一旬因盻追𠞰)
(賊匪各路官兵大捷喜音心意不紓未嘗拈筆今得江蘇巡撫費淳此奏稍慰望澤劭農之念因作此詩以冠)
(下冊)以此懶摛筆乍斯喜報郵江蘇春雨遍八府四州優
(費淳具奏自三月以来節據江寧蘇州松江常州鎮江淮安揚州徐州太倉海州通州海門各屬具報或問日)
(解澤頻施或連朝雷雨成陣自一二寸至三四寸不等春膏疊沛遠近普霑在田二麥早者現已升漿結穗遲)
(者亦俱次第揚花因往来蘇太二属親見麥隴如雲菜豆甚為芃茂詢之農民僉稱本年春收約計可得十分)
(大田胥可耕種現在未穀價平閭閻歡豫)五穀秧將起十分麥可收那能心
不慰露布望仍愁
廣東巡撫張誠基奏報麥收八分有餘署陜西布
政使倭什布奏報晴雨得宜麥田兆稔詩以誌
事
早識春膏北省傳(今年目正月以後京師暘雨應時直隸甘肅河南山東山西陜西俱各報)
(得雨曾於三月中旬詩中有北省春膏普之句)獨惟望捷信猶延粤郊報麥八
分足(廣東巡撫張誠基具奏粤東地氣較暖二麥成熟甚早現已收割完竣歸善連平二州縣收成九分)
(有餘東莞等三縣及南澚地方收成九分保昌連州等二十五州縣收成八分有餘番禺羅定等二十一州縣)
(收成八分南海等五縣收成七分有餘興寧縣收成七分通省核計收成八分有餘比戶盈寧糧價平減)秦
界稱霖各府全(署陜西布政使倭什布奏陜省上年雨雪頻霑所種二麥業已根荄盤固本年)
(二月三月據十二府州属陸續具報先後得雨酣足入土極深親往察看麥田暢茂條達逐日加增吐穗揚花)
(芃芃莫遏麥秋豐稔已可預期景象安恬民情寧謐)三月渥霑誠足慰連宵未霈
略增煎(數日以来隂晴問作昨宵雲氣甚濃意可得雨曉忽開霽頗未愜望然以今年春澤連綿二月)
(廿九日三月十一日十三日已極深透不可以尺寸計十七日田盤迥蹕至御園是日又經得雨迄今已越兩)
(旬土脉雖潤較之上年春雨實為遠過而上年自三月上旬得雨後直至四月廿二日躬詣黑龍潭叩祈始)
(得甘霔仍獲豐登則今年為時尚早且逢閏節氣更遲天氣鬱蒸醖釀濃膏早晚可冀渥澤但念切農功先時)
(已殷宵旰亦每歲常然所不能自解者耳)肯堂雖奏農情忭方寸增憂恐未
然(今晨直隸總督梁肯堂奏稱三月分各項糧價單核與上月更多遞減民食益裕而通省春霖霑足麥田)
(日茂高粱黍稷亦俱長發農情極為歡忭等語余以此奏雖非飾語但不雨二旬有餘恐妨農事復令據實詳)
(查連奏以紓廑念)
夜雨(四月十二日)
夜半雲濃雷暢鳴驅炎催&KR0584;間(去聲)盆傾摐摐真繼三春
澤(今年春澤普霑於北地最為難覯土膏滋厚大裨發生屢有詩紀之至昨日計隔二旬有餘又得此番甘)
(&KR0584;晨起親驗入土深及四寸正與土脉積潤相連此時麥將吐穗禾黍俱已勃發農功美利豐裕或可期以此)
(好雨應時庶兆捷音連至同沐昊蒼垂佑也)渥渥徐教到曉晴沃穎揚花
麥將穗吐芽成榦黍滋耕兩愁消得一愁解捷報庶看
即日呈
清暉閣四景
松雲樓
閣前小院久位置(九洲清晏之西為清暉閣此閣盖康熙年皇考建圓明園時所造閣)
(前向有喬松九株斯樓則就清暉閣前小院於乾隆乙酉年新構築者)補種松雲樓亦齊
(乾隆二十八年閣前喬松偶遭燬爰命補植新松今補種之松已三十餘年高與樓齊矣)世歲間曾
幾拾級笑予此舉謂多兮
露香齋
望雨兼之望捷音幸饒三寸霈恩霖(今春雨澤頗饒前十二日夜復得甘)
(霖入上將及四寸尚未深透耳)唘窗林葉露香滿略慰又虞略放心
涵德書屋
涵德由來契涵養沈家疏語有名言(陳書沈炯傳載炯表有云王者之德)
(□及無方矧彼翔沈孰非涵養涵養莫大於德義包至廣)獨吾數(上聲)典山莊額(避暑山莊)
(有含德齋康熙年間所建予幼時侍奉額含皇祖起居時常瞻仰故昔年題含德齋詩有書齋德每憩緬)
(箴之堯句)七五歲思
仁祖恩(予蒙侍山皇祖恩眷康熙六十一年時子年十二隨莊日受誨育迄今已七十五載)
(追維曩昔感不能孜孜弗懈以仰副)(惟有勅幾訓政鴻慈云爾)
茹古堂
古帙中函千百秋於言於行愜心求心閒片刻得枕葄
至樂無過豈茹柔
青龍橋西作(四月二十日)
弗雨又將旬日逮(前於十二夜得雨至今日將屆一旬)
靈泉詣叩致誠虔敢辭一再瀆之罪(二月初六日曾親詣祠祈雨自後)
(春澤頻施土膏潤沃兹則復當盻雨之時不辭再瀆神聽)自責旰宵實有愆川鑑
俯臨波脉脉塍鱗近接稻芊芊(向年稻田每於穀雨前後播種若雨少水虧之年五)
(月中長發尚未能芃茂今歲此時未交小滿節而新秧出水菁葱一律鋪塍暢發斯乃春膏優被水足所致)
渥施霶霈資芃茂尚可秋收獲稔田(今年春澤甚多而現在晴將十)
(日若即得甘霖續沛與青疇宿潤相融則良苖得氣滋榮發穎尤徵奮達予虔叩靈泉正由念切田功冀得)
(敷渥澤天)
詣玉泉山祈雨疊去歲詩韻
今年雨更優去年節況遲逢六月閏(去歲三月初旬雖得雨逮四月中望)
(澤甚殷至廿二日躬詣雨黑龍潭祈禱始得甘霖優渥以致穡事有收今年春頻霑二月廿九日至三月十)
(三日連得三次透雨入土盈尺十七日田盤迴蹕至御園是日又經得雨至本月十二日計逾兩旬是夜雨作)
(簷溜盆傾晨起親驗入土四寸正與積潤相連迄今又隔七日較之去年雨澤實遠過之而今年六月遇閏本)
(月初九日始立夏此時尚未交小滿節則氣候較遲三農待澤情形未亟更與去年光景不同也)祈雨
兹亦孟夏杪衷心急穡事弗憗(予心殷民事每年春夏望切優霖去年玉泉山)
(祈雨詩有云去年祈雨孟夏杪今歲四月中澣慗盖麥苖既長而大田穡事方興盻澤正當其候雖今年為時)
(尚早而予先期急穡之念實有不能自釋者兹來祈雨仍與往歲相符)廑農深感三月&KR0584;
流隂瞥眼何其迅(今年二月中曾詣此祈雨有詩云亦知地潤時猶早我每先憂慣有由自)
(後屢次得雨迄今土潤未消而心廑農功仍切先時之慮故詣祠再叩弗敢辭瀆耳)田盤喜遇
盈尺佳迴至御園韶景儁其時吾意或暫豫然兼望捷
愁仍信豫即愁媒過諉誰理應招暵澤為靳
靈祠虔禱自陳過霈甘潤稼祈無損(叶深予於雨暘應候荷昊蒼)
(鴻貺從不敢有自滿之念然如今春膏澤頻施甚愜劭農志願或有片時暫豫究於心有未安今日躬叩靈)
(祠禱雨之時並申此意惟冀即邀神佑霔雨應時致獲多稼嘉兆)子皇命叩
黑龍潭(今日並命子皇帝躬詣得黑龍潭虔禱予父子同致恪誠以祈仰格庶叨上天默佑)
(神降甘霖予父子均沐福也洪施即為天下臣民之)父子同誠紓不吝庶幾
天鑒
神宥辜渥霖恩繼春膏順
湖廣督撫畢沅姜晟奏報雨水調和田功有望詩
以誌慰
平苖通省萬民安民地苖田農事歡春夏月胥甘雨足
(本日據畢沅姜茂奏湖南自大兵全撤以後民苖俱復業歸耕又經降旨子賑并給乾鳳永三廳牛具籽種皆)
(已及時耕作本年正二兩月春雨優霑土膏沃潤至春分節後正當東作方興農民望澤之際三月二十四二)
(十五及四月初五初七等日甘雨連朝霑被極廣各處塘堰充盈分秧蒔插大起田功而三廰内外各寨民苖)
(安土樂業各守區畛極為寧謐)高低種(去聲)總穡功完揚花結穗麥芃秀
蒔種(上聲)分秧稻鬱攅蹂躪或經耕晚者節長閏六幸時
寬(畢沅又奏湖北省各屬稟報入春以来每旬得雨一二次不等襄陽安陸等府屬地濱漢水兩岸未被賊)
(擾之區居民安堵耕作如常二麥已揚花結穗稻秧亦蒔種齊全惟東岸一帶賊匪往來奔竄屢被蹂躪之處)
(不免有誤春耕現在賊已𠞰逃農民陸續歸耕各復故業楚省向於穀雨節種藝早稻立夏以後始蒔晚木本)
(年閏逢六月此時甫交夏令氣候尚早俱得大興穡事播種及時披覽之餘為之欣慰)
題古柑黃玉韘(玉質有黃色者謂之柑黃俗作甘者訛)
器非不求舊古玉得柑黃量質堪為韘佩文漫刻章色
疑星表瑞規似月標匡射鵠今稀用佽之愧莫遑
予今八旬有七非好射之時矣加以望雨望捷心緒
不寧玉人以此韘獻對之自慙那更藉彼執藝之諫
哉
詣
黑龍潭祈雨用去歲詩韻
春季&KR0584;頻覃滿期弗詣
潭(今年二月廿九日雨膏已渥至三月中三次得雨更極深透本月十二日續得宵霖闓澤龐鴻含滋積潤)
(穗抽宿麥秧長新禾收成豐稔可期滿擬無須祈請乃邇来晴朗已及旬餘恐或再遲致暵自惟始念轉切難)
(安因此躬叩邀靈潭肅致懇勤庶得即神鑒)即斯心類放致暵意誠慙年
老步登半(從前詣階潭祈雨於成潭下平地即降輿步登石階凡三成每約數十級始至龍)
(神殿逮歲甲寅年逾八旬宜少節拾級之勞得以專心致敬因乘輕與陟磴至碑亭處仍降輿步升入廟至殿)
(叩禱所升一成石階祇餘十數級今年亦如之未敢以年近九襄遽欲圖安也)志虔叩倍三(向年)
(詣日龍神前行禮例止三叩上羊展中九拜以致恪誠今仍如其數非敢謂儀節有加庶幾責躬思過之悃)
(忱藉以昭格神明賜佑耳)麥收猶可望膏靳再難堪敷錫祈
天福霈霶潤地諳午霖將二寸籲澤更希甘(今日叨沐神貺午)
(後即降恩霖計及將二寸顧予望澤之心甚殷尚冀農蒼昊鴻慈龍神協應渥施甘&KR0584;普被原田俾三)
(均臻上熟黎庶同享盈寧之福願望彌切云)
山東巡撫伊江阿報雨詩以誌事
得雨報山東霏甘此際同(伊江阿奏四月初旬至二十日内僅得微雨入土未深當)
(此二麥穎栗秋禾生長之時高阜及沙田内稍覺微乾因敬謹設壇虔禱并檄各屬一體通行兹據濟南泰安)
(等府屬報於二十六日隂雲四布戌時細雨稠密至次日子時方止入土二寸有餘四野溥遍按是日即予親)
(詣蒙黑龍潭禱雨之辰旋蹕後甫屆午刻仰神惠賜霈甘霖入土亦將及二寸)霑膏纔二寸
霈澤欠深充(昨於希黑龍潭禱雨詩有午霖將二寸籲澤更甘之句盖是日雖經得雨猶未滿)
(望澤之願冀得再邀入神貺渥施霶霈大被農田今東省之雨二寸相同則土亦未深透可知正期膏澤有)
(加祈沐佑也上蒼福)麥穗微資飽禾苖那即豐硃批虔更望(伊江)
(阿奏是日得雨後二麥藉以滋培顆粒更加飽滿秋禾穀黍高粱花豆盡皆發生暢茂查本年節候稍遲麥收)
(於五月初旬始可陸續登場附省各屬收成約有七八分以上因思麥收分數現在雖可約計而大田禾苖初)
(發均需霖雨應時硃批摺内雖云欣覧實則望霈之思原未稍釋也)益凜切農功
江西巡撫台布奏報麥收九分陜西布政使倭什
布(陕西巡撫秦承恩因湖北邪教之事辨理軍需倭什布駐劄省城所有尋常事件代為陳)
(奏)奏報麥收八分有餘詩以誌慰
九江遠四千餘里内史近猶一半多(大清一統志江西省城在京師西南)
(四千八百五十里陜西省城在京師西南二千六百五十里是陕西到京之路較江西近二十二百里今台布)
(奏摺於四月初十日發本月初三日到倭什布奏摺於四月十六日發本月初四日到兩處發摺時前後相距)
(六日而到則先後接武江西於秦為九江郡陜西嘗為秦漢所都稱内史云)近後遠前奏章
到北遲南早麥收科(二麥收成視乎地土氣候寒暄向来北遲南早兹據陜西奏約計收)
(成分數其十分者十縣九分有餘者九縣九分者十六廰州縣八分有餘者十七廰州縣八分者十州縣七分)
(有餘者七州縣合計西安等九府州屬共八分有餘農慶豐收糧價平減江西核實收成分數十分者十州縣)
(九分者五十五廳州縣八分者十縣合計江西十四府州屬共九分泃係麥杕大稔民情極為歡忭)吾民
總幸衣合食一已仍嗟蹉與跎(京畿去冬雨雪優霑今春時雨深透滿擬麥收)
(可得十分以上乃入夏以後兩次得雨勢未滂沛雖今年逢閏節候較遲而現在麥皆穎秀大田木泰均已出)
(土若於芒種以前得有透雨猶可得八九分收成第恐膏澤式靳則麥收當減不過七八分較之江西陜西未)
(免稍遜是以盼澤版懷與日俱深耳)滿擬十分成夏熟減分數以缺霖何
端陽日罷競渡作
節賞仍依賜節嬉並罷觀(午日每於御園陳龍舟以應節事兹因望雨命弗舉行伺)
(候人役仍令照例頒賜以示施惠)兩年一日似(上年端午值雨澤愆期罷觀競渡因命查二十)
(年来詩冊己亥癸夘甲寅均以望雨罷而不舉故有翻看鳳冊歲之廿罷渡龍舟節有三之句今日又與昨歲)
(相同則二十年来已經五次矣)慙已對人難安遠遠未靖祈今今尚乾
春膏雖渥土(今年二三月屢得透雨土膏滋沃迄四月中繼澤稍微于躬詣黑龍潭虔禱是日)
(得雨入土二寸究未深透)芒種近非寬(本月十一日始交芒種因有閏月節氣俱遲然此時麥穗)
(升漿禾苖茁土正當冀澤之時已勑禮部舉循祈典今日復命子皇帝詣黑龍潭禱請願及時得蒙昊)
(貺普被甘霖不獨麥收分數可以加增亦可以為洗兵嘉兆也)
江蘇巡撫費淳河南巡撫景安各奏報麥收分數
詩以誌慰
江蘇報九河南八九則上而八亦中上足濟災耕種起
(江蘇因上年豐汛黃河漫溢淮徐海三府州屬低田間有被淹成災之處曾諭該督撫等實力賑卹並分别蠲)
(緩新正漫口合龍河復故道涸出地畆俱得趕種春麥兹據費淳奏江蘇二麥收成分數松江常州二府屬約)
(十分江寧蘇州鎮江揚州太倉通州六府州屬約九分育餘淮安時屬約八分徐州海州所屬約七分其補種)
(春麥之地俱已芃生成熟合計通省麥收共九分農民覩此豐稔無不同深歡慶收穫後即及時播種深耕可)
(觀多稼)中雖逢燹閭閻充(河南南陽府屬邊境接連湖北有經教匪竄入者雖即為官兵)
(𠞰遁尚慮或有曾被兵燹之處未免麥收稍歉兹據景安奏收成分數南陽等四州縣約九分有餘通許等七)
(縣約九分陳留等三十二州縣約八分有餘祥符等四十五廰州縣約八分汜水等二十州縣約七分有餘合)
(計通省麥收共八分有餘比戸盈寧閭閻安樂即先時賊匪所過之地亦得收穫充饒矣)無能調律
惟增咎有略補偏可詡豐即日批章罷節賞添愁竟與
昨年同(今日兩摺奏到恰值端陽令節因盻雨心殷罷觀競渡弗事遊賞惟批覽奏章衷懷得暫時欣)
(慰而愁緒仍添正與去年日節事勿舉光景相同也)
山東巡撫伊江阿奏報麥收八分餘詩以誌慰
月之下澣曾霑雨(伊江阿奏稱濟南泰安二府屬於四月二十六七等日得雨業經奏聞在)
(案旋據武定東昌及兖沂曹登菜青各府所屬之州縣並臨清濟寧二直隸州所屬均稱二十六七等日得雨)
(二三寸不等東省此次得獲甘霖正當二麥結實之時籍以滋培長養於收成大有裨益)同日京畿
亦略霏此祇寸餘嗟莫及(四月廿六日親詣即黑龍潭祈禱旋蹕後午刻降甘霔)
(入土將及二寸未若山東得雨之深透也)彼誠四逮實非稀八贏分數(去聲)能
無慰(伊江阿奏各府州屬收成分數曹州沂州二府屬約九分濟南泰安武定兖州東昌靑州莱州登州)
(八府屬約八分有餘臨清濟寧二州屬約七分有餘合計通省約收八分有餘現在秋禾長發糧價中平民氣)
(寬舒西成可卜)屬遍府州弗大違等是吾民愁且幸愁多幸少
切依依
夜雨(五月初七日)
三壇祈雨遣藩常(月前禮部奏請黑龍三壇祈雨因皇子軰俱分詣潭覺生寺祈禱)
(遂照常例命睿親王淳穎鄭親王烏爾恭阿定親王綿思分請致祭)來復將過重舉忙(向例)
(初次祈雨至七日後再一舉行今日初七正屆再舉精禋之期)虔禱
天神一子帝分承
祗
歲兩兒王(予思致虔昭格子皇帝為重因命入宫齋宿虔禱天神復命八阿哥十一阿哥分詣)
(兩壇地祇致太歲虔齋禱)已躬齋請寸衷肅逹旦
&KR0584;施尺澤霶(予在御園亦致齋虔申禱祝入夜即濃隂四合雨聲淅瀝不斷入土已將三寸次日)
(侵曉簷溜齊傾雨勢大作現屆午刻已及盈尺勢尚未止)麥隴迴蘇原可望先期四
日種之芒(今年春雨本極優渥麥收可望十分因入夏後雨澤微缺未免稍減分數詢據農民僉稱)
(今年節氣本遲此時正當升漿結穗若於芒種前得有透雨仍可豐收等語今日距芒稏尚早四日獲此甘&KR1204;)
(不但麥收可增分數而大田倍加長發更卜西成有穫沐此昊蒼鴻貺感謝之餘倍增寅惕)
御製詩餘集卷十二
