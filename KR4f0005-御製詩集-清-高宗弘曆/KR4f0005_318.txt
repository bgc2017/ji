御製詩四集卷四十
古今體一百二十八首(丙申八)
立秋(六月廿四日)
秋月先七日秋風入幾分琯中常運律臺上又觀雲素
扇迎涼置生衣嬾夕薰農占小雨吉(農政全書云立秋日小雨吉今曰早)
(間微雨晡後復廉纖霏灑定叶農占然究望隨即開晴當更佳耳)畢竟望晴殷
喜晴
昨夜廉纖雨拂枕淅瀝聲歷夏幸時若顒望萬寶成情
知非霪&KR0584;慮過甚怦怦因思武功定事簡山莊清有此
不滿意亦可戒驕盈世間欣戚輪誰能長享亨今朝秋
甲子所關綦要誠詰旦雨即止逮辰雲遂征須臾日色
露卓午乃朗晴額首為農慶潤晅允得平雖然時尚遥
吾懷猶屏營
山東巡撫楊景素奏進泰安縣雙穗榖詩以誌事
山左暮春為愁旱(今春巡幸山東見二麥芁茂惜久缺雨往返將一月為之盼望未得)夏
中好雨卜逢年(續經楊景素奏四月末雨各霑濡而自五月至六月各屬連得透雨田禾勃長)
(豐稔可期)幸於民食稍資耳以曰農祥何有焉雙穗連根乃
見宛遍塍異畆更稱駢(兹據奏言泰安縣城南及東西各鄕田榖連畝盈阡並生雙穗)
(鄉民以廵幸甫經得此徵應籲請陳奏知聖主不言祥瑞而民情難壅聽聞云云並取榖穗同進藉多穗以祝)
(肯宣慈釐實所深願但不付史館詡為祥瑞耳)祝
釐默慶增
多歲(多穗者多歲也)未敢誇庥史館宣
雨(六月廿八日)
秋後晴三日(立秋日微雨遂晴至今隔三日矣)朝來棼細絲時疎時復
密半慰半猶疑究以霽為好恐成霖弗宜農夫勤較量
我更覺過之
晚晴
傍午雨已細逮申雲遂徂斜陽在晩樹爽氣拂冰㡡稼
穡消愁慮縹緗伴静娛繼兹祝時若兹敢滿言乎
遊敞晴齋
邇日隂無雨今朝遂敞晴遊齋緣即景憩座喜循名秋
意徐徐入雲容片片征摛毫鮮滯句心與境俱清
繪韻樓
一牖所納無盡四時之景不同將以槩曰韻事誰能繪
惟化工
清綺書屋
綺或近乎麗濟之清乃佳誰云弗資境斯實足澄懷塵
念於何得仙期宛可諧蒼松森戶外每到未衙排
陜甘總督勒爾謹奏報得雨詩以誌事
六月下旬雨透滋邊方晩種已逾時雖稱禾&KR0927;資霑潤
(勒爾謹奏省城於六月二十日自夘至亥得雨深透於秋禾有益盞指未被災之禾稼而言其餘各屬是否相)
(同於成災地畝能否補救均未奏及復傳諭勒爾謹令據實覆奏無稍粉餙并令實力查辦災務俾各得所)
那望倉箱救餒饑各屬同乎仍待訊一心切矣祇憐遲
無須諱飾勤周恤其善推行付有司
即事
立秋秋孟朔皆逢雨即晴幸弗致霪霖暴以秋陽晶邇
日率陣雨旋霽浮雲征時若有如斯或可期西成今曉
更爽涼秋象益分明築場尚遙哉虔鞏戒滿盈
登四面雲山亭子作歌
登培塿起衡霍心游㳙澮發江湖思而况靈區高峙煙
霞表兼之茂林湧現滄溟意矗玉筍之崢嶸幻翠波以
溶㵝登斯亭者如泛海上之槎蓬萊方丈之仙不招而
自至
降北嶺至玉岑精舍作
亭子雲山别最高翠壑宛委蔵精舍千迴百轉始造兹
欲憩僕從坐巖榭面前石壁已崔嵔小滄浪室其巔&KR1587;
高下位置各擅竒却惜領略無多暇今歲今朝則始到
昨秋昨句乃徒訝山雨飛過却放晴不測神機能變化
湧玉亭口號
每惜蹄涔致膠杯瀉渠今日水瀠洄訝其何以能為此
旋悟昨宵過雨來(昨日有小雨)
七夕喜晴
陣雨過三日朝晴喜景暄真堪曝犢鼻豈必洗車轅幸
在祈年野歡生乞巧軒銀河一宇内玉塞渡天孫
題宋硯
物殊顯晦各有時晦蔵顯出誰使其穆然宋硯古色披
猶是老坑出端溪蘭亭圖畫前序詞精鐫四面筆法竒
宣和紹興璽識遺後有米芾小印施或即顛翁手所為
山莊散置今見之是誠寶也逾珣琪康熙舊冊還可稽
綈几曾用供
臨池弗愛彛鼎惟愛斯崇文並與示儉垂生敬生愧心
自知
董邦達山水
山勢鬱穹窿泉飛大壑灇境當稱世外水合號源中日
朗遙峯出雲歸太宇空怡然耕作者也自慶農功
詠定窰海獸洗
海馬瀛羊舞浪中扶桑想見湧曦紅不為玩器為盂洗
淳樸猶餘慕古風
有真意軒歌
白家少傅樂府章曾云人心不可防是盖歎其鮮真意
徒稱心赤言如簧此軒謂之真意有實因山深蔽林藪
山雖深而林雖蔽屧步以至山容林態無不畢露從人
取是即有真意而無所蔵試問人情可能似此否
對畫亭
迴廊延步入一牖納嶔岑四季畫情别誰能粉本臨峯
姿含霽景樹意作秋音看取雲閒處悠然惬我心
空翠書樓
四山飛翠落虚空捲幔書樓默對中蓮影不花真是淨
義公結宇可能同
静含太古山房
盤磴下威紆入壑窮委宛山房忽面前既近仍疑遠云
房含太古房實搆以晚太古實含房偶因房而顯涉名
則論紛忘象乃契筦(叶)而我曾何謂屢吟泐壁滿
不遮山樓口號
山不遮樓樓納山偶來消得片時閒設如較彼名實處
我亦疑其賓主間
食蔗居
西峪晩言旋山居路左便問溪仍詰曲據榻小流連颯
景宜今日隙隂憶去年每於末後至食蔗意存焉
小許菴
松軒兩架俯巃嵸拾級迴廊宛轉通莫謂巖菴祇小許
開窗攬景亦無窮
夜雨(七月初十日)
暑處更伏盡婪熱理合然蒸雲為夜雨欹枕聽簷泉紗
帷涼頓生白蔵有神權快晴閱四日欣此潤山田
朝晴
雖雨不為多究願晴為好朝來碧天淨雲散秋陽皓披
衣欲裝棉澄景對西顥額手慶農民庶可登萬寶
再題夏珪秋江風雨卷
岷峡出濫觴混混赴海走禹玉寫其神足與境相副(叶)
益之以風雨金&KR1195;宛在手山勢斷復連江聲無忽有非
行萬里路那辨此樞紐不知萬卷書亦可曾讀否
詠定窰娃娃
饑思食與困思眠赤子之心無别牽祇有大人能不失
子輿著語信昭然
題痕都斯坦瓜瓣瓢
脂白原非綠緣何形作瓜庭堅臉如削顔子巷曾拏蔓
自青連葉背還黃綴花考工當致愧攻錯若為加
即事
弗雨將十日邇來特爽涼金天空現碧寶稼色鋪黃克
已勤無逸勑幾敬不遑暇餘校四庫(由驛按日逓四庫全書至暇則校之)
詎止豫山莊
題王紱秋亭遠岫即用其韻
秋江近岸一亭孤四壁無窗紙不糊自弗還山誰未遂
笑他望岫寫成圖(末二句反王紱詩意)
賜協辦大學士吏部尚書一等誠謀英勇公阿桂
六十夀辰
功高殊衆賜冠衣夀日充閭耀吉輝謀勇奏平定玉壘
歸來俾協贊黃扉六旬慶自今伊始廿四考當逾古稀
不說保全勖黽勉(嘗謂史稱宋太祖能保全功臣以為善事夫欲保全之是心中已先有一)
(彼將有過或我將疑彼之念非待臣以誠之道也君之與臣惟願其長享令名以宣猷佐理何必預設保全之)
(意哉)名同郭令豈其非
再題栴檀林八詠
風
林號栴檀非梵宫每來書屋坐秋風清機發處聞天籟
仿彿東川寄瑩公
雲
山雲來去本無心我亦無心巖谷尋小坐却仍命輿返
祇饒嵐氣濕衣襟
月
一燈朗朗戶前懸萬古光明玉塞天圓亦非盈半非缺
法王面相印如然
松
秦家羞與大夫儔世外烟霞本色留欲問童童赤松子
應真隊裏可曾遊
楓
萬綠叢間幾點紅高枝低葉總難同若論楓可通人性
應在如來化度中
花
然否維摩居士居天花苒苒落空虚聲求色見都成舛
著不著間可聽渠
鹿
庭前濯濯復呦呦聽法無殊鵓鴿儔此匪搆山是真境
伊尼何不可來遊(搆山不遊麋鹿出金樓子)
蛩
鼓脇弗殊彈舌響金仙高座應真陪箇中了具無生義
聲賦歐陽却小哉
雨(七月廿一日)
禾&KR0927;資暘曝菜蕎藉雨滋細霏霑二寸快霽允稱時溪
水白增瀑山楓紅染枝籌農將玩景恰覺總相宜
紅葉
綠雲猶自蔚巃嵸何事宛看一點紅代謝四時弗假借
引人秋思不言中
錦林最是數山莊幾葉先容報信忙說與文人得知否
染秋原自不須霜
題和闐玉秋山紅樹圖
疊疊秋山凡幾層丹楓點綴恰相應懸崖笠宇待遊客
架澗紅橋欲過僧相(去聲)質傳神秀而野借皮設色巧猶
能漫疑紅玉無和有此是精璊杞宋徵
過河觀稼
潦水寒潭欲退時卧波武列已橋搘綠雲有幸黃雲染
夏令不期秋令移較雨量晴願差副築場納廪候猶遲
鳴鞭攬處生欣慰幾許憂勤易得斯
嘉樹軒
樹以千年計軒惟十笏餘金風吹籟古素月透雲虚荒
略傳曾孰森蕭賞偶予長(上聲)於季氏者宣子那容譽
樂成閣
樂成雖是額檐楣艱致西成樂屢綏歴夏至秋計以日
曰暘與雨幸惟時敢因覩近而忘遠(今歲各省雨晹時若可望有秋督撫)
(等預報收成分數俱在九分以上惟甘肅臯蘭等廿九州縣夏間被旱四川打箭罏七月中猝被山水冲損城)
(垣官廨湖南永興來陽二縣六月内山水陡發傷及民居雖皆一隅偏災並飭大吏率屬加意撫䘏母使失所)
自審何脩以遇斯更早武功奏耆定持盈祇益勵謙寅
詠吳之璠刻賭墅筆筒
賭墅已因勝謝元既臨大事祇夷然淮淝捷報傳飛騎
屐齒何妨折不全
魯珍(之璠字)絶技繼朱松(見陸廷燦南村隨筆)逸品流傳頗寡逢對
奕人間若無事傳神是謂善形容
題方琮山水
山境塵世遠樹姿秋仲臨無雲不彌谷有寺總依林怪
石當窗立飛泉擘峡斟高人坐水閣相對正論心
雨(八月初七日)
半月有餘晴宜暘萬寶成細霖時作止終日甚凄清落
葉飄含濕長溪漲絶聲不禁南望喜秋麥即堪耕
詠嘉窰娃娃杯
脫胎始永樂(世傳永樂脫胎器最輕薄然皆白色無績盡)歴代製增佳秘器
見嘉靖閒庭戲衆娃傳神有獨巧撫手稱(去聲)精揩五字
非玩物興予少者懷
題范寬秋山圖
秋山真骨露得骨范寬稱大壑自為夐崇峰不計層溪
崖觀水客雲寺習禪僧遠望不離坐誠看縮地能
涼
玉塞例不失其權仲秋甫入似九月兼之過雨落山風
曉庭涼氣生毛髮未曾白露變為霜已有紅星漸染樾
日復一日豈多時夏令炎歊忘以忽何處而弗廑民生
豳風授衣念貧乏虞人來報鹿有聲節過吾將蒐蹕發
題和闐玉東坡留帶圖
崔氏金家兩寫真(崔子忠有留帶圖向曾題句並命金廷標仿為之)重教佳話
一番新誰知幾片束腰物博作全身裏許人
文伯仁溪山行旅
棧道縈紆問路頻秋風颯沓拂衣巾谿山跋涉何須歎
率作千秋畫裏人
月
上弦行以過轉眼逮中秋圓體雖遲滿清光已漸流入
懷增雅興騁望引遥眸去歲此時景曾殊一瞬不
題蘇漢臣桂叢嬰戲圖
皋塗發華日庭院聚振振戲侣還相讓攀枝迥絶倫崢
嶸見頭角條暢有精神好學皆荀爽登科擬郤詵插瓶
香可嗅踔机貌如真欵識雖無考知為蘇漢臣
詠木根筆筒
瘣木千年久那知松與槐不因辭故土安得伴書齋癭
腫存骸骨苻婁重(去聲)拭揩詼談憶蒙叟有足契澄懷
恭奉
聖母遊獅子園是日
聖母賜食喜成長句誌事
賜食恒於嘉節前(每歲俱於八月初三日恭奉賜食聖母幸獅子園遊覧並蒙於)
(此因十二以後即當於卷阿勝境奉聖母陳慶節宴賞也)
邸園陪
豫渥恩宣幾曾昔日殊斯日却是今年非昨年愛景直
思駐羲馭承
歡永願奉
雲軿舊藩新部齊隨扈成教都欣到漠堧
獅子園襍詠
山色
横嶺樹峯圖書間今朝得句以幾閒當年
庭訓參崖略書院分明號樂山(園中有樂山書院皇祖所賜額也)
鐘聲
魚静梵吟鯨發響招提原不住僧家七言成在一聲裏
拙速寧須詡八义
砌花
春花以樹秋花草戍削丁星别有情漫借能言鳥不下
試聽根底露蛩聲
庭樹
作隊庭柯雙映堂秋中葉色已含霜魯卿猶自勤封植
而我於斯可恝忘
水月
千江一印悟禪徒楊葉機鋒亦識乎設以片雲遮碧宇
水中影亦費撈摸
松風
太古松應不計歲九秋風入實生寒此聲此色公天下
弘景高情量未寬
鳥語
婆娑塞樹對雲軒棲鳥何時不解言縱鮮紅花有紅葉
迷離也不讓春園
蛩音
少小於斯觀彼鬭中年曾是賦其詩(昔嘗作鬭蟋蟀長歌見樂善堂全集)
而今覺得都無味但一聞聲一惜時
再題宜照齋
獅園跋馬返山莊逕入山城便有堂於此徘徊何不可
觀其徼妙亦殊常窗間景納迎眸淨松下風來滿意涼
題額設詮宜照理祇應物我兩相忘
含青齋
石街西轉路非遠入室何妨小憩遲青欲變紅誰挽得
此齋却得永含之
玉岑精舍
更西峙玉岑精舍搆山心攬勝寧辭遠探竒畏不深綠
情雖長王(二字皆去聲)紅意已侵尋愛用澄泥硯遂教點筆
吟
小滄浪室
跨壑為巖室左右窪樽俯其實鮮遥源惟藉山雨貯貯
則成清溪滄浪斯可覩並無人至遊祇有鹿來處纓足
兩弗知此意自隆古
題和闐玉蟠龍守珠缾
和闐盈尺玉等度中(去聲)缾材花卉簮宜耳酒漿盛汙哉
緯蕭河上戒守口汝州陪兩義具一器深思藝諫該
陳嘉言秋英四種
花開秋獨不開春一節便超衆木倫金粟如來香世界
那更(平聲)煩問廣寒輪
右桂
五色翻為十樣錦不論富室與貧家女夷權外開生面
是葉教人認作花
右老少年
是花都上美人頭試問還須簮也不牛耳應操衆香國
一天風露報新秋
右玉簮
春花謝矣又開秋一例無香饒有柔設使唐宫徵小字
那堪還傍玉搔頭
右秋海棠
詠檀玉如意
朵是荷蔵鷺根為鹿守芝夔紋中接妥檀柄兩相(金玉其相)
(之相)宜位置誠無舛指揮斯有資齊賢設相賜慚恐弗嘉
之
中秋節即事
欣逢萬寶慶西成(今歲畿輔及各省俱属有秋督撫奏報收成均在九分以上)遠自
海隅近帝京真悅
懿顔對佳節合陳綺宴惬羣情光聯月宇䨲守影響徹
雲璈鹿叶聲更勝去年今夕者免於燈下盼紅旌
題王原祁山水卷
松綠楓丹候山縈水抱間溪堂相對搆野彴那須彎倪
意參黃法神超致趣閒伊人求不得作者姓當顔
熱河唘蹕木蘭行圍之作
甫過月節發天閑例寓詰(戎)懷(遠)未可刪千百年承垂
家法廿餘日契闊
慈顔(自八月十六日唘蹕至九月初八日迴蹕山莊問安違侍聖母計二十一日)勤思
無逸欣馬御(是日自山莊乘馬出至尖營始易車)歴攬有收慰穡艱里祇
由旬駐猶早(至中關行宫四十七里)掞辭紀事趁幾閒
於波羅河屯作二首一韻
青城仍此度(蒙古語波羅青色又訓舊河屯城也)民舍較前增内外寧界
限耕桑到處興柔遐要安近勉繼亦貽繩蜀郡㓊天在
仙蹤底藉徵
秋收逢倍好高廩圃場增筆架度峯峻(行宫東三峯峙立土人謂之筆)
(架山)詩裁即景興怡神行畫坐騁目緩鞭繩菜坂略資雨
隨時驗庶徵
入崖口
伊水崖口纔五渡伊遜崖口乃九迴(伊遜水自源頭至此凡九曲因得名)
(伊遜蒙古語謂九也)木蘭行圍率由入壁立萬仞一線開一夫當
關萬夫退年年秋獮慣往來成功將士羣扈蹕金川險
問倍此哉不翼而飛附而上堅碉林立無弗摧既喜既
懼既憐憫身異爾勞心實陪
永安莽喀行圍
耳順過猶此據鞍孫曾家法俾勤觀祇因臂病廑已愧
仍中(去聲)麅馳增衆歡(余春秋六十有六且臂痛較舊稍甚方恐不能如前之挽強命中深)
(以為歉今日圍場馳過一麅姑引弓試之應弦而殪扈獵諸藩同聲歡忭余實不意其仍能如此也)飛騎
山莊進鮮味穹碑沙嶺閱精刊(甲午秋於永安莽喀行圍一日親殪四鹿曾賦)
(詩紀事並命立石其地昨歲始訖工今歲上圍經過兹地閱之則已豐碑深刻屹峙崇岡矣)設云獵
事應徵吉第一圍場即永安
暖
今年節比去年早今歲暄猶去歲同(去歲木蘭中亦逢熱曾有詩)一
望連林尚餘綠纔看高樹間(去聲)標紅靈山必雨况蒸溽
(過海喇堪多遇雨試之屢騐)武帳當秋喜暖融設果霏霖宜播麥願
移此澤霈關中(關以内種秋麥關外則無以候寒也中秋以後至今未雨頗為京畿望澤云)
雨獵(八月廿一日)
曰雨誠逢雨山靈不爽靈(是日駐海喇堪山前)忽霏一天白却隠
萬峯青圍撒難中止(佈圍俗謂之撒圍)馬馳隨密零擇肥仍命
中(去聲)少習業猶寧
於巴雅爾鄂爾衮溝蒙古王公等進宴即席得句
巴雅爾者蒙古語謂喜鄂爾衮則寬也昨歲於此
地接將軍阿桂攻克勒烏圍紅旗捷至因以此名
之
歲歲寬溝備宴同(每歲蒙古王公等備宴率於此鄂爾衮溝以其地寬敞可詐馬也)嘉
名增錫識成功仍看列就九駝白(宴前例進九白駝為蒙古最尊重嘉貢雖)
(不收喜其徽瑞也)那忘飛來一騎紅將士凱旋多扈蹕(金川成功將士)
(阿桂留京辦事豐昇額係御前大臣海蘭察奎林和隆武福康安普爾普皆御前侍衛餘亦乾清門侍衛居多)
(因其久著勞績槩命在家休息數月直至八月初始赴山莊今皆扈從行圍)藩屏威仰問從
戎(蒙古王公見豐昇額等輙問番地險峻形勢及將士超越直上攻碉奪隘殱賊情形聞者莫不驚服)筵
前次第陳四事(塞宴四事為詐馬什榜相撲教駣向曾有詩詠之)太古王庭溯
舊風
木蘭襍詠
脩獮行秋令憑輿避曉涼(向至木蘭從無乘輿之事近因余春秋已逾六十數年來)
(自行營至看城始乘肩輿以避曉涼至上圍則仍乘馬)臂雖病猶勉心不息斯強
扈此舊新部(内札薩克蒙古王公台吉及輪流入覲之土爾扈特年班回部伯克等並扈從行圍)
非他左右王孫曾慎聰聽
家法莫教忘
習武將柔遠未當廢以偏往還期廿日(自八月十六日唘鑾至九月初)
(八日回蹕熱河計違侍山莊聖母僅二十一日然越數日即遣御前侍衛馳至請安並以親射之鹿)
(麅等恭進)温凊闊
高年逓驛恒知
豫射生時進鮮前兹原不覺近歲每情牽
草淺獸肥候非春合是秋當塗言豈當(魏文帝典論謂歲之暮春和風)
(扇物弓燥手柔草淺獸肥云云其言非知獵者盖春草雖淺而獸不能肥必待秋深草枯蕪原平淺方堪馳騁)
(而獸亦至此時乃肥碩至於弓力尤須風高始勁若春多隂雨弓安能燥乎)司馬諫難由射
祇勝弓弱馳非下阪脩(邇年固臂痛不能挽強而獸至猶常命中但不似向日之馳射)
(峻阪耳)天然景如繪亦每有詩酬
孔有其祁類鹿麋麅麝麖儦儦紛上塞颮颮鄙西京直
闖帳棚入生摶僕役争獻禽署閣部翎褶果循名(大學士于)
(敏中於行帳中獲活麅一以獻因今年新賜以雙眼翎黃褶故戲及之)
等城近咫尺(尖營及看圍城俗皆謂之等城盖因等候得名)曉往便傳餐調鼎
或親視厨盤協衆歡(每遇看城傳膳之日親視調和湯飯並盤列煮羊賜御前大臣侍衛)
(及扈從行圍之舊藩新部諸王公台吉等早餐衆皆歡欣果腹)因之悟飽煖寧即忘饑
寒設曰大烹養惟期戎索安
玉塞秋行旅徐家畫不如(石渠寶笈有徐賁關山行旅圖)林䟽風拂葉
嶺峻騎牽輿(肩輿上山繫䋲杆下令侍衛騎馬在前分左右拽引以减奉輿校尉之勞)布帳
開山市牛車趁晚墟入宵景更好星野朗安居
小雨(九月初二日)
小雨不成寸放圍難重(去聲)收益軒諸部落誰識魏文侯
磬控原無礙吟哦亦百由京南接佳信(留京辦事王大臣及順天府奏)
(報八月廿八日密兩竟日約三寸餘於種麥極為有益周元理亦奏廿八日良鄉涿州一帶及保定省城俱得)
(兩三寸各處已耕地畝約有十之六七今兩後更得及時翻犁佈種秋麥)更喜利秋麰
出哨駐張三營行宫作
出哨行宫駐翠旄木蘭北望興猶豪往來幾日無多子
窗牖明曦爾許高先節黃花標菊逸經霜綠樹識松操
諸藩散遣教歸去行賞因之奬衆勞
木蘭迴蹕至避暑山莊恭問
皇太后安喜而成什
仲秋唘蹕季秋還來往剛消廿日間却比向年增慕志
乃欣先節謁
慈顔
精神逾健
天恒錫山水供
怡日永閒頤養固知此地好微歉者略遠京關
山莊荷花尚存簮植膽瓶與盆菊相對天然清供
朅爾成什亦興之所寄也
菊放深秋荷孟秋忘年仙境做同遊傲霜裛露誠無忝
開晚謝遲斯有由(内地荷花至八月即凋盡今已届霜降而塞湖之荷尚有作花者盡由圜)
(中有温泉而開花較内地又晚之故)卉裏更誰堪伯仲畫中雅合擅風流
恰如隠士逢君子一望應知氣味投
題方琮秋山行旅圖
萬山稠疊紫芙蓉客路深秋欲栢冬兩字利名忘(去聲)誰
得一時伴侣喜初逢新篘笨麴村墟貰納稼長腰水碓
舂翹首巖關迥天半相於茅店且從容
題漢玉璧
質藴羊脂白膚含鱔血殷祇應伴泉壤誰識出塵寰可
欲兹當戒無瑕漫擬訕如將挂素璧寶月絳雲間
創得齋
麗正門前送
駕還(九月十二日命皇子等奉於廿皇太后唘鑾緩程而行留駐至十六日唘程二日同聖母)
(還御園是日在麗正門前恭送循近年例也)三朝留駐趁幾閒野橋幾曲巖
齋到紅日一窗木榻閑舊得偶來即創得夏山閱罷是
秋山壁題瞥眼廿年事石火流隂默對間
夕佳樓
夏晚猶炎冬晚冷夕佳景最合深秋西南開牖正當嶺
東北倚山舊有樓紅葉都從綠葉染松林特異槲林留
砌邊更喜黃花放一幅陶家畫總收
賦得霞標八韻
冠嶺棲書室
奎章兩字該錢詩稱玉壘孫賦詠天台顥氣相磅礴羲
光與廓恢參差縈且繆縹渺往而迴豈必乾元殿(王勃乾元)
(殿頌兼山配極照鸞闕於霞標云云)居然日觀臺金烏定堪揖仙鹿每為
陪的爍丹楓映徘徊綵筆裁於斯清萬慮將以叶三才
罨畫窗
點砌葉多林漸空箇間活景畫難工却饒無盡烟雲意
收入憑窗默會中
九月十六日避暑山莊迴蹕駐喀喇河屯行宫作
翠羽平明轉蹕輪河干别舘駐逡巡憶來林態纔仲夏
重到山光釀小春瞥眼便為經歲事問心底是惜隂人
甌香研淨多清暇點筆聊因紀此辰
雨(九月十六)
彌月闕甘澤殷殷望久懸雖云稔今歲(今歲畿輔秋收計九分有餘惟)
(關外八月以後秋雨略闕雖近京及畿輔約有三寸餘兩終欠十分優涯今霜降甫過得此甘澍應可及時播)
(種秋麥矣)預以計來年過午看雲聚入宵欣雨綿階甎已積
水簷瓦尚鳴泉侵帳涼何礙披衾喜不眠立冬遲十日
播麥想應全
曉行
行宫曉霽唘征鞭山路奚妨作濘連欲駐應遲一日矣
言旋寧順衆情焉輿儓盼站都無覺牲畜奔波亦可憐
嵔㠑高峯多積雪憑添新景入吟篇
恭奉
皇太后迴蹕至御園作
昨日詢
安今奉
還(於廿皇太后於十二日自熱河是日唘鑾緩頓安行一日駐石槽行宫余亦於至石槽駐蹕即)
(詣恭奉聖母行殿問駐暢安次日安輿迴春園)園居
尊養豫
慈顔敞軒暖閣怡神處萬載千秋祝願間庭峙恒欣雙
栢翠林標纔見幾楓殷更蒙
温諭申前約明歲依然看塞山
夜雨六韻(九月廿三日)
澤繼四寸被(十六日之雨京兆報霑四寸兹較前更覺優渥)期先十日占連朝
猶細灑徹夜更優霑簷聽瀑傳響衾披涼入潛所欣適
園駐那復慮車漸土沃誠深慰時和益鞏謙遥思新播
種潤吐綠尖尖
詠木椀
皇祖所用也偶一捧觀曷勝見羹之思
匣衍歲成古筆題時識今捧觀思
口澤緬
德切心欽越冶宣還永回河球與琳寧如此淳樸即器
道堪尋
宴坐養心殿即事自警
武功成矣久銷戈秋稔今年豐者多雖曰萬幾仍有暇
以云庶政尚無訛心惟逢順斯易懈志願自強永不磨
甘肅頓思遭旱處歉餘冬冷况如何
詣暢春園恭問
皇太后安遂駐御園有作
夏凊冬温處總備
晝安夕宴事胥宜為(去聲)兹久駐欽承
志遂致頻來敬問
怡政務原無間以息人情要亦體而隨(冬令晝短且寒朕若園居則奏)
(事來者必冒冷宵行數年來率以冬孟還宫而往來問安既不誤政亦體人情之一端也)因之颯
景御園攬林色丹黃入畫時
和闐玉鏤東坡後赤壁賦圖
和闐貢玉歲來多選質成圖付琢磨欲擬其人誰得似
不於叔則合東坡
披蒙茸復踞虬龍長嘯劃然肅改容(二句櫽括賦語)依舊江山
與風月二任却顧不能從(任孜字師聖其弟任伋字師中皆眉州名士按蘇詩先有)
(送伋通判黃州兼寄其兄孜作堯卿注云東坡謂之大任小任兄弟以時地計之則赤壁從遊二客其為孜伋)
(無疑也)
雪(十月廿二日)
問
安取便御園居恰值同雲密佈初傍晚霰珠遂灑若通
宵雪片益瀌如凌晨仍以還清禁破冷因之攬軟輿歴
歴郊原都畫趣曹知白蹟證非虚(曹知白曙雪圖續入石渠寶笈上等曾題)
(有雪止餘寒曉尚凝玉壺天地一條冰之句)
題王蒙松風泉石圖
有瀑垂垂有石磷喬松為盖淨無塵數(上聲)來屈指劇談
客作者恰成益者人(圖中三人坐談故云)
雪(十一月初三日)
半夜雲容重凌晨雪意濃依旬似甘雨(此次之雪距十月廿二初次得)
(雪甫及匝句不異十日一雨)旉澤遍畿封密壓垂枝竹斜翻挺幹松
天庥沐頻疊惟益勵虔恭
題吳鎮後赤壁賦圖
磔烈奚妨纑地陳可傳事舊亦如新僊乎祇合髯居士
識者定為梅道人返放中流聽所止飛鳴過我是何因
(二語櫽括後賦中語)無須姓氏辨一再(幀中無吳鎮欵有郁逢慶記云圖絹素斷爛都南濠)
(定為梅道人筆乃頗近馬夏籬援云云都穆精於賞鍳者所評或當不爽)求劍守株總未真
詠和闐玉竹林七賢圖
賓主何須分不分琳瑯叢裏總微醺别峯二客如相隔
隠寓顔家詠五君
冬至
南郊禮成述事
銷兵早聽凱歌音省歲秋成
錫有壬自古迄今元后夥沐
恩蒙佑藐躬深寧惟恭已斯勝任何忍勤民弗盡心更
慶膏霙叶占麥即看積素滿松隂
題宋端溪歸去來辭硯
蕉葉白猶出宋坑柴桑歸去一舟輕乃瞻衡宇僮僕喜
便到蓽門婦子迎圖事書詞皆足述篆鎸畫刻信稱精
銘辭却弗識姓氏(硯邊環列隸書銘辭有美瑯玕至我以攻玉四十八字而不著撰銘姓氏)
(文非甚佳亦無可考)既尚陶哉此漫評
雪(十二月初九日)
今冬孟仲都霑雪(十月廿二日十一月初三日已兩次得雪)却隔月餘略盼
膏豈料終朝旉臘澤遂教盈尺遍東臯密霏酣灑時相
繼圓璧方珪勢正豪鴛瓦龍甍渾不辨玉樓十二接天
高
幸西苑接見朝正外藩年班回部哈薩克來使及
四川土司土舍頭人等之初次覲謁者即事得
句
步輦西華西苑巡匪遊圖覲遠徕臣夾衢左右紛迎接
露冕笑言普拊循回部更番久依例(庫車三品阿竒木伯克阿克伯克等)
(十三人朝覲如年例)内旗札薩舊稱賓(内札薩克四十九旗之蒙古王公台吉等輪歲朝正)
(舊稱蒙古賓客以示優異)土爾(讀作平聲)扈入朝如鴈(土爾扈持及杜爾伯持新附之王公)
(台吉等亦每年輪番入覲)哈薩克流仰集鱗(哈薩克汗阿布賚遣使鄂托爾齊等朝貢適至)
來享來王來賀節土司土舍土頭人(兩金川平定以後其餘各土司羣籲)
(瞻仰因許其照回部例輪班朝賀今初次來京之土司明正宣慰司甲爾參德沁等八人及綽斯甲布土舍綽)
(爾甲爾參等三人土守備加頭等侍衡木塔爾等十一人德爾格特頭目索特納木拉布坦等七人即命成都)
(將軍明亮統率以行兹於西苑門外隨衆夾道叩謁隨傳旨詢慰並加賞品級頂帶及冠服有差)撫兹
武偃文脩世益切盈持泰保寅
丁酉春帖子
四時調呴嫗一氣嬗貞元琴上大絃動機生萬物原
京兆循鴻典春山進土牛矜民出輕繫勑政去稽留
璿璣運斗向青龍五日先正氣變冬(十二月廿六日酉時立春)酉歲
春當酉時入酒漿嘉兆叶重重
題戴進袁安卧雪圖
停鞭縣令候多時耐冷白衣喚破籬漫惜全圖經割裂
(圖中無袁安所卧之屋盖畫幅本大經人割去别為一幀亦未可知且幅中裂縫亦係既割而復行粘合之騐)
伊人原不屑人知
詠和闐玉㶚橋覓句圖
鄭家詩思語稱新紫閣黃扉豈出塵風雪騎驢㶚橋上
其人却似玉為人
除夕
代嬗無停運依然除夕兹當春耆定蕆經夏雨暘時秋
報九州熟冬欣三白滋今年誠厚幸保泰益孜孜
御製詩四集卷四十
