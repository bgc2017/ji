御製詩五集卷六十九
古今體三十首(壬子一)
壬子元旦
書亥宵過絳縣纔支欣子首又重来紀年五十加七始
得歲八旬有二開㷒鼎烟連餞除柏亞盆香馥洗春梅
太和内外元正會保泰持盈益慎哉
元旦試筆
辛歲纔過朔值辛悉新協洽慶生寅晴量雨較從頭起
旰食宵衣一意諄已力敢辭曰耄耋
天恩惟賴有精神四年歸政期為近希得高閒作上人
東皇生意發初青萬物羣雍表色形前括周詩三十鼓
(己酉就太學石鼓所存之字復集成詩十章扵太學及熟河文廟各為新鼓十樹之並舊有石鼓為三十鼓)
(矣)今摩歷代十三經(自漢魏以来歷代俱有石刻十三經去歲命以内府舊蔵蒋衡所書)
(十三經選石摹勒立扵辟雍同文盛舉更為大備)曰時曰會敬惟奉一息一消
體弗停不得已師靖廓(爾急讀為一字)喀速来捷報籲
蒼靈
元旦
夀皇殿瞻禮紀事(有序)
我
太祖
太宗
世祖三朝胥有
御容向惟收供體仁閣無展謁獻祭之禮予小子既重修
夀皇殿奉
皇祖
皇考
御容以時瞻拜獻祭因敬扵乾隆庚午年元旦恭奉
三朝御容扵
夀皇殿一如
奉先殿昭穆次序俱南向按室懸
像行獻祭禮翼日收奉扵殿之左别為一殿曰
衍慶者比
祧廟之制自此每年元旦瞻拜如例且體仁閣扵乾隆
癸夘年曾經回禄若
三朝御容非扵庚午預移則不可問矣豈非
天佑我
祖
宗
神御之眀騐而予小子之大幸乎誠感
昊貺非言可喻是舉雖為禮剏實因義起念兹事體大
故久而弗敢著言逮今四十有二年矣然不可不
以示子孫是用成什敬誌予懷
天命
天聰及
順治三朝胥有
御容真尊蔵祇是體仁久(祖御太祖祇尊太宗體仁世容向蔵扵閣)
(從無展獻之禮)移奉爰扵
衍慶新(乾隆庚午命重葺自體夀皇殿左曰衍慶右曰綿禧别為二殿因仁閣奉移三朝神)
(御扵衍慶殿敬蔵元旦肇行祭禮)
昭穆次惟依
太室(西相太廟之祭展向兹因懸)(太祖居中左右昭穆以次東御容東西相向不便因敬)
(俱南向設祭)
日星表合叩元辰長言敬此示奕葉瞻拜心應繩繼諄
詠檀玉如意
檀體通身淨玉相恰合宜指揮堪代語静默雅澄思厭
矣祛時巧穆然標古姿云云如意者十却五難期
楊晉慶歲圖
圍爐閒看子孫嬉茅屋松梅足自怡玉磬置旁寂弗擊
吉祥取兆那勞思(圖中景如是盖磬與慶同音耳)
降旨寬免各省積欠錢糧詩以誌事
冬月預詢春澤需奏章率報待加無(往歲直省中偶有災歉之區每先冬)
(詢據該督撫查奏例扵新正降旨加賑用普春祺上年南北各直省率皆報豐惟數省内間或一隅歉收兹據)
(該督撫查明覆奏均不成災無湏加賑此皆仰荷上蒼鴻貺自當益深感惕)去年幸值鮮
災歉各省因思有欠逋已免者應姑且置未霑則合逭
其輸(因念各直省節年民欠尚多未完特交該部查奏直隸山東江蘇等省前經特頒恩旨及巡幸所經)
(亦已節次分别蠲免此外未完民欠奉天省一千七百八十餘兩安徽省一萬五千餘兩湖南省一萬二千七)
(百六十餘兩廣東省二萬九千九百餘兩此等未完銀兩雖係應徵正項但小民無力翰將以致積年逓欠若)
(仍分别緩徵帶徵追呼之擾究堪憫惻所有奉天等省民欠俱即加恩全子豁免并飭該督撫督率所属嚴禁)
(胥伇侵歉影射務俾閭閻咸沾實惠以副惠愛黎元至意)作君要務安民爾歷久此
心益切吾
題乾清宫所蔵五硯
乾清兩(東西)暖閣書案披二酉案各陳名硯(乾清宫東暖閣書案陳晉)
(玉蘭堂硯一西暖閣書案陳晉王廞璧水硯一高案陳元澄泥龍珠硯一)染翰
三代久(是三硯皆圖初所有每一濡毫式欽手澤)兹五乃散置較向覺自
醜爰命薈扵一漆匣蔵珍玖多福(一福漢磚多硯)欽斂錫是
用為之首九芝(二九宋端石芝硯)并次之恰與蘭為友荷葉(三端宋)
(石荷葉硯)宜夏淨睿思(四東宋睿思閣硯)實宋有翠雲(五翠松花江玉雲硯)
松花玉(是硯乃松花江玉予即位以前所用雍正壬子曾為長歌)書屋陪予舊(叶)拭
目觀故人慙在斯誠厚長言紀顛末龍賓庶不負五合
擬過庭更恧揮毫手
降旨直隸山東河南江蘇安徽五省昨歲不成災
等處各該督撫請借給籽糧者即予賞給詩以
誌事
災歉昨年幸本無同稱加賑可毋須惟餘五省當春月
請借籽糧利瘠區(上年雨晹時若各直省年穀順成惟直隸之順德廣平等府属山東之莱)
(州臨清等府州属河南之彰德衛輝懷慶等府属江南之蘇州常州海州等府州属安徽之鳳陽潁州泗州等)
(府州属各州縣中或低霔被水或得雨少遲收成未免歉薄案經諭令將新徵舊欠分别緩徵帶徵以示體恤)
(歲前又飭令各該督撫確加查勘據奏俱尚不致成災抵請扵青黃不接之時酌借一月或兩月口糧或交春)
(後酌借籽種等語第念各該處秋收既歉此時所借籽糧將来若仍湏完納民力不無拮据因即降旨加恩竟)
(行賞給俾免追呼並飭各該督撫率属實心經理務令閭閻均沾愷澤用迓春禧)設曰予資仍
令贖豈如全畀免追呼惠民寧合從其厚即此&KR0832;然猶
切吾
題宋高宗書馬和之唐風圖
重經偶令纂寶笈一卷不期增學詩(内府舊蔵宋高孝書馬和之畫詩經)
(圖甚夥遴其真者十二卷貯扵景陽宮之後堂顔之曰學詩繼復得閔予小子一什續入之近命内廷翰林續)
(纂石渠寶笈適又得唐風一卷乃張丑曾載之清河書畫舫馮銓摹其書扵快雪堂帖予嘗一再臨寫且為補)
(采苓篇名者是卷二字具足後更有唐國十二篇五字洵為可珍亦仍弆之學詩堂以見延津之合)所好
(去聲)為君依古戒歷觀刺晉絜今思成圖其後誰雙者命
筆以前神赴之興至長言紀顛末却多愧意鮮佳詞
和闐玉達摩面壁圖
幾千年隠玉河濆一旦人間色相(去聲)分無意之逢相面
識不知者謂用功勤壁為前任月為後(圖中佈景如是)蒼寫山
留白寫雲一葦西還自了了那期五祖法傳紛
題頥和軒
自我莬裘預修是至今十七又經年(葺治寧夀宫扵丙申年落成至今歲)
(壬子已十七年距歸政之期僅餘三歲)歷三歸政原看近半九名言庶踐
前肯彼宋高早圖預尚兹羲象勵乘乾他時能此頥和
否不敢必惟賴
昊天
如亭口號
如為言乃表相似既已成亭那更如金不博金誠佛語
(見指月錄)笑予題額涉多餘
古華軒有會
湖石深護徑老楸聳齊檐楸根生子孫曰一成含三古
華向所名其義更堪探古而不華固華而不古纖寄語
為文者會此求心恬
題禊賞亭
有石巉巖有竹攅流觴亭裡石渠盤他年遼待臨王帖
視昔由今正好觀
抑齋
重華讀書時抑以養潛德負扆莅政後抑以受衆益他
年逮倦勤似乎無事抑然而乾之上文言眀垂則守正
戒不知何莫非抑式顧名思義間勉以終身力
新正重華宫
重華舊定名盖出閣臣議(是處乃雍正年間所後應賜西二所之居也即位升)
(為宫彼時大學士鄂爾泰張廷玉擬是名以進語雖涉頌而予即以規視之)即頌以為規久
勖傳心愧重華新考名因翻宋史識(叶六宋孝宗淳熙十年正月己未)
(更德夀宮為重華宫二月壬戌詔傳位皇太子駕之靈華宫居之見宋史本紀)孝宗非所羡著
論曾責備(孝宗以能奉養高宗得諡為孝然不能恢復中原徒事燕遊末節安得為天子之孝向曾)
(著論刻石盛京及西湖孝宗在南宋諸君不知以復讐為急卒狃扵偏安予所論固貴備之義而發明天子之)
(孝以不失祖案為重所闌更大也)然可稱嘉兆歸政三年近(叶之計歸政期近)
(餘三載在當日命名意中並無孝宗之事而六十年前已預為嘉兆矣)惕乎與愉乎難為
情冀遂
命查親見七代五世同堂者兹據内務府大臣及
山西山東安徽巡撫奏共有七人因降旨普賜
扁額用彰嘉瑞詩以誌事
天貺躬承綿世嘉有同各省命詳查(予仰荷膺上天眷多福誕遠事)
(以一皇祖見七皇考下見皇子皇孫皇曾孫皇元孫是身親世實為史牒罕聞因命八旗都統步軍)
(統領順天府府尹及各直省督撫詳查臣民中有實曾親身上見祖父下遠元孫者據實奏聞候朕優加恩賚)
(善錫繁禧)上瞻祖獲孫五代近報身逢元七家(兹當歲籥開韶發春行慶)
(節據内務府奏正白旗致仕上駟院卿李質穎山西廵撫馮光熊奏忻州監生張克用趙鈺解州民人陳徽舜)
(交城縣民人武魚河護山東巡撫江蘭奏濟寧州原任布政使李承鄴安徽巡撫朱珪奏歙縣捐職府知事潘)
(起煌均係上事祖父下遠元孫確有指証並飭取系圖冊結咨部等語)盛事繁滋誠罕遇
遠疆續奏定頻加(以上七人俱因附近是以先行奏聞其盛京等處及較遠省分並各省駐)
(防滿洲似此者必多自當次第奏至)普教賜額徵庥慶(李質穎等俱年躋耆耋或曾列卿寮)
(或安居蔀屋親見七代五世同堂實為昇平盛事因加恩賞給七葉衍祥扁額字樣令該部及各該督撫製造)
(頒給嗣有續行奏到者該部即照例彙題一體頒賞扁額用昭夀㝢同登斂時敷錫之盛)虔鞏持盈
敢自誇
閱東坡集戲題
東坡詩句喜談禪吾謂未忘者箇焉(者筃即俗所謂這个也見指月錄)
五藴六根胥草木(藴从草根从木梵典五藴為色受想行識六根為眼耳鼻舌身意言如草)
(木之本無知識則王安石之字說亦不為無據矣)竹鞭犬或笑應然(王安石字說成東坡)
(戲曰以竹鞭馬為篤不知以竹鞭犬有何可笑東坡之說意在滑稽然以竹鞭犬或亦致笑盖幻象之中原無)
(意必王之圖執是蘇之固執非同為一錯耳)
詠痕都斯坦玉花簇盂
一朵瓊花千瓣披圍承細葉却無枝考之芳譜名弗識
来自遐方製實竒撫不手留融内外問那意想發葳蕤
端詳無可施鐫處檀几平猶稱(去聲)泐詞
新正素尚齋
外藩賜宴慶新佳待備預臨素尚齋是有意焉華先(去聲)
樸不無泰矣敬為皆山莊數典欽
前訓(避署山莊素尚齋乃欽承皇祖御題是齋數典山莊不啻聖訓)西苑行春聯遠諧
(本日於紫光閣宴賚朝正之蒙古王公䓁及年班入覲之回部番部並朝鮮琉球安南緬甸各國使臣用以乘春行慶示)
(惠聯情入宴之前先莅此少憩以待供備)和會莫容易視此夔夔持保惕殷懷
千尺雪二首
名泉曰雪固為幻(謂泉)對雪觀泉别有真(謂雪)真幻一齊胥
且置謂真幻者又何人
溪齋三架閱澄泓雪色泉聲真淑清(是齊在淑清院裏)俯仰恰
成上古世(出淮南子)那論結構出前眀
純一齋
樸斵豐澤園勸農兼課圃歷今百餘年規模剏
皇祖齋名泐
奎章垂訓昭兩語脩身及治民純一以為主一乃無二
分純則弗間(去聲)阻晰理誠若斯躬行亹心所
題涵元殿
趯臺中正殿題額曰涵元即景春方孟會心道與存陽
舒氣以始仁實政之原一念周九㝢吾民可被恩
蘭室口號
笑他着相内臣忙一缶迎人又吐芳入室不聞香語切
性成習合敬無遑
紫光閣賜宴外藩即席得句
嘉宴紫光唘洗春眀廷卜畫列聯茵東西南北賀来萃
歲月日時福迓申詩與戰圖觀以舊捷由驛奏盼重新
綺筵即景餘三詠(每歲紫光閣賜宴外藩必有詩計至丙辰歸政亦近餘三次矣)逮丙
欣應属後人
新正重華宫茶宴廷臣及内廷翰林用洪範九五
福之二曰富聯句復成二律
宴罷外藩歸宴茶東廂又喜舉重華排年當值二曰富
數(上聲)歲尚餘三豈遐殊彼大盈真是吝笑他偽儉本来
奢(唐德宗以掊斂致禍當播越之際復扵行宫廡下貯諸道貢獻之物榜曰瓊林大盈庫其志扵貨利固堪)
(鄙薄若南齊明帝心慕儉約欲壊大官元日上夀銀酒鎗及曲宴時原有銀器滿席閒蕭穎冑因言欲壊元日)
(酒鎗宜移在此明帝甚有慙色是又矯飾儉約究莫掩其奢侈之跡者)故雖小德慎出入
恐致毫釐千里差
去年各省無災歉正慮滿其招損来廓(爾)喀不虞侵蔵
地索倫用是發軍臺(戊申歲廓爾喀侵擾後蔵邊界彼時巴忠等意在將就完事任蔵中)
(噶布倫等私自講和啖之以利未胃懾以兵威以致昨歲廓爾喀復萌故智竟至搶掠扎什倫布財物披猖已)
(極此番不得不大加懲創已據鄂輝等調集屯練降番及違木蒙古兵六七千名陸續到彼可以痛加誅戮復)
(命福康安率海蘭察等百巴圖魯侍衛及索倫兵一千名以期春月雪化進𠞰大張撻伐而揚圖武)方當
晝夜盼捷騎那有心情詠茗杯文子良言常在憶(去歲各直)
(省年穀順成並無灾歉方以滿損為戒不意復有廓爾喀滋擾一事每憶范文子外寧内憂之言盈虚之理恒)
(以自警)順時行慶愧為陪
洪範九五福之二曰富聯句(有序)
堯封鑒華祝之誠願聖人夀潙曲鬯薰琴之奏阜
吾民財禄先扵名曾著論中庸之四得夀繼以富
盍載賡洪範之九疇矧損上益下以為經豈豫大
豐亨之可恃年臨任養吉兆幸綏原夫演洛叙倫
訪箕闡道八政後司徒扵食貨三德匹玉食扵福
威對言貧者眀福極之相反不言貴也舉上下之
所同(王氏曰富貴人所欲貧賤人所惡福極不言貴賤自天子至庶人有常分矣王者之世欲)
(賤音之安其賤如此而已)是以列貢賦扵九州㡳慎脩諸禹甸
典貨賄扵六府分職庀自周官史遷勒平凖之書
國算匱而舟車是𣙜皇祐上會計之錄新法立而
苖役以興嘉陸贄之諫章代小民請命嗤宋祖之
駕說為天下守財指僂簡編心權贏縮雖患貧之
必斥貴慎德之是圖惟藐躬撫運以盈寧仰
昊縡垂慈之單厚荷
天施
地生之力履此順成賴
祖功
宗德之庥貽之疆索膺圖既久再籌三十年之通按籍
以稽遂贏七千萬之帑然而君心民體饑食寒衣
居九重恒切旰宵為億兆代謀朝夕幼聞阿保即
有米珠薪桂之謠老見曾元正是海會潮音之世
承平三五生聚京垓一年食而三年耕所資土沃
十人衣而一人織亦慮民游欲食寡而用舒孚難
盈缶勢人盈而財絀道若循環惟有大澤之流惠
心勿問四蠲夏稅再免秋糧巡途頒減賦之條樂
歲布已逋之令爾俸爾禄官裕食扵太倉我車我
牛旗錫租扵卒歲蘄用致大同之給足即期為建
極之斂敷且夫耗斁多端經常二道茭楗不属水
衡告以乏緡芻糗先行大農困扵握算幸今海亹
石鞏河誌波恬流沙犁兩部之庭蜀徼盪二金之
穴四征虎旅九奏鴻勲屢經大役大師費且倍乎
千萬為問寸絲寸粟民何累其纖毫間嘗誕告政
經闓敶治譜思屯膏與散財孰勝而節儉與聚斂
殊科庶有合易繫之聚人更何勞地官之保富凡
兹在列咸所與聞勿謂置有無扵不言亦鄙問錢
穀而躗對聯開韶之吉語有土斯有財佇前席之
讜詞以規不以頌俟来歲旁通扵周雅既康且寧
&KR1140;昨年剏詠扵商書俾夀而富
(御製)昨年聯句首五福今歲數(上聲)期開四春(昨歲重華宫茶宴聯句以)
(洪範九五福之一曰夀為題期以五福分属五年至乙夘年適全今歲因即繼以二曰富)二曰富當
斯繼詠
九為疇乃次敷陳思聰分取事相叶(先儒說經家每以五福分)
(配五事鄭康成尚書註謂王者思睿則致夀聽也聰則致富盖以聰聰則謀當所求而會故致富)方
穀移將傳有倫(吴澄作書纂言移經文斂時五福及凡厥正人二節扵五福六極之)
(下以既富方穀句為此句之傳其說似有倫理)萬物樂成爰配義(夀仁物之生富)
(義物之成也以夀配仁以富配義以康寧配禮以臣予攸好德配智以考終命配信見黃度尚番說)
(阿桂)一心知足先(去聲)安仁(五福雖繫乎天非人之所能為然脩其在人而嚮用)
(之天道其不遠矣薛季宣書古文訓謂安仁者夀知足者富正見五福惟盡人所嚮用耳)養生
為要吴澄闡(五福以人所尤好者為先人孰不好生夀其生之長也故先之以夀有生)
(必有養故繼之以富亦見吴澄書纂言)好德其基董鼎醇(董鼎書傳引陳大猷)
(說五福即皇極疇之五福五福以攸好德為本所謂子攸好德汝則錫之福是也好德則得禄而富)
(矣其說極醇)建本向稱國以熾(劉向說苑建本篇云尚書五福以富為始國家)
(以昌熾士女以佼好禮義以行人心以安是皇極錫福又以富為始也)旁通凱說氣
之純(陳師凱書傳旁通云夀得氣之長富得氣之厚康寧得氣之安攸好德得氣之純考終命)
(得氣之正氣非理無所主理順則氣順順則為福)有無勿問不言貴(王天與尚)
(書纂傳云五福通天下而言故不及貴天子雖不言有無而富有天下庶人樂業皆可言富是通上)
(下而言特錫福本自皇極云)廪禄在中莫患貧(金履祥尚書表注云古者上下)
(有分非禄無自富之理故五福不言貴言富則貴可知又滹南王氏謂富則有廪禄言富則貴在其)
(中矣亦與金說相合)齒並尚殷人是用(祭義云殷人貴富而尚齒盖齒居天下之)
(達尊虞夏商周所同尚惟夏人貴爵之弊在上者過扵亢而澤不下及故湯承之以務富其民為貴)
(也珅臣和)夀而富魯頌相因(俾爾夀而富魯人以頌僖公盖孝年既久則儲)
(積自饒富與夀本自有相因而致之理)布如正幅音諧律(攷幅字从巾畐為六書諧)
(聲左傳襄公二十有八年齊晏嬰曰富如布帛之有幅馬夫民生厚而用利於是乎正德以幅之孔䟽言)
(正德以為邊幅使有度也)畐更从宀字轉輪(畐古福字說文富从畐為聲以宀為義宀)
(音綿為室家宫宇盖藏之象所以為富富者備也畐雖為聲亦兼有義說文日畐滿也从高省象高厚之)
(形是也又輪輻之輻亦从畐考工記輪人為輻老子曰三十輻共一轂亦皆輳聚豐厚之象也)
大業
多文兼
御扆(易繫辭曰富有之謂大業我野班皇上臨御以来釐正禮器頒定樂諎體國經朝莅軍一切典)
(章制度罔不明備至平定伊犁回部兩金川臣服安南緬甸豐功駿烈尤為顯爍又巡幸所至)
(飭脩海墻河工大工畢舉此我典學皇上大業之富也皇上天亶之姿加以御製詩)
(文計五萬餘篇凡敬攷古博天法及昆蟲祖勤政愛民至扵說經訂譌文下草木無)
(不因小見大此我皇上多文之富也)(臣王杰)
(御製)豐衣足食每書紳(先儒以富為財業之備林之竒尚書解以足扵衣食為富且引張晦)
(之說曰民樂利則各得其富盖王者蔵富扵民務使閭閻衣食有資即足稍慰宵旰之廑耳)惟
天惟
地施生錫若
祖若
宗積累申萬貯七千餘六百(乾隆初年戸部庫貯銀祇三千餘萬兩迄今臨御五)
(十七年感七千天百餘祖眷佑歲報屢豐現在戸部庫貯六萬兩較昔年不啻倍之)
眀追唐漢溯周秦(自周禮有馭富保富之文繼此秦不足數即漢唐以来或尖扵)
(朘削或荒扵侈靡均乖理財之道未有如我如左朝之制節謹度悉有常經者謹矑舉其目)國儲
太史氏皆紀(周官冡宰均節財用嗣後史策所載如平凖書郡國錢穀簿開元戸部帳)
(元和國計簿太和圖計景德祥符等會計錄治平經賣節要熙寧三司會計司戸部職掌皆勒為一)
(書以著一代圖用之制)歲報大司農孰臻(我㡳朝定制每扵年戸部彙核歲)
(出歲入總冊具奏以出較入尚有盈餘即如上年各省實徵歲入銀四千二百五十九萬餘兩内俸)
(工兵餘驛站等經費出銀三千一百七十七萬餘兩餘銀一千八十一萬六千餘兩是每歲留協酌)
(撥本不及正賦四分之一我而歲皇上臨御既久運際昇平故賦不加增有餘積)帆湊
亥倉秋漕粟(天文家以亥為天倉糧國朝定制江浙等八省徵收漕白米四百六十)
(萬一千九百餘石轉運通倉以實京儲近年仰蒙皇上指示濬淺利行俾漕船遄抵通壩及早)
(回空並示鼓恩予司漕諸臣議叙以勵臣福長安)畝攤丁賦夏條銀(前代)
(地税丁銀各為一欵我每朝始定一條鞭法將丁銀攤入地畝名曰條銀歲額徵二千九百四十)
(一萬有奇永不加聖祖仁皇帝又特諭盛世孳生賦恩施尤為無極)鹺徵池井
南淮粤(煮海為鹽昉扵管子則國家設兩淮長蘆鹽政專司𣙜務廣東以總督浙江則以)
(巡撫兼攝他若雲南之井鹽河東之池鹽亦俱道員並提舉大使等官各司其事共徵正額鹽課銀)
(五百七十四萬五千有奇河東皇上軫念商力提引借帑悉如所請近復以鹽課攤入地丁扵)
(是殷戸免賠累之苦而小民得食賤之利)關首盧瀛海浙閩(都邑津梁設閻抽税)
(既裕國用兼抑逐末京師盧溝橋梲務以崇文門監督領之餘若左右兩翼外之天津山海淮安滸)
(墅揚州蕪湖西新鳳陽江海臨清九江贛州北新浙海閩海太平粤海龍江宿遷各關及張家口殺)
(虎口歸化城或專派監督或領扵畺吏統計税銀五百四十一萬五千有奇)洲納蘆商
餘力贍(江南安徵沿海沿湖一帶皆生蘆葦向例招商升課額徵銀十三萬二千五百餘兩)
(幷設茟蕩營弁以司彈壓凡修防物料閭閻㸑薪胥藉以給為利甚漙臣董誥)水抽魚
課舊規循(魚課惟江蘇安徽江西浙江福建湖北湖南廣東諸省有之歲額徵銀共二萬)
(四千五百兩有竒)茶收羡利非征𣙜(茶課惟江蘇安徽江西浙江湖北湖南甘)
(肅四川雲南諸省有之歲額徵銀七萬三千一百兩有竒商販流通並無前代設官征𣙜之擾)屯
算棲糧為貼津(各省衛屯田向係衛籍旗丁耕種後因轉售民間丁力愈形疲乏)
(疲皇上加恩發帑贖回官為徵收佃租津貼丁合計各省有漕運者歲不下數十百萬)竹木
税畸嶽輸寶(竹木等税及各處落地雜税共盛京各直省皆有之每歲額徵銀八十)
(五萬八千有竒臣常青)田房印劵册編鱗(民間置田地房屋計其值每兩輸銀)
(三分布政司給與鈐印契尾並行鋪各給牙帖歲徵銀共十九萬有竒)土宜式九周
官灋(仕土作貢昉自夏書周禮以九貢致邦國之用備臚其目今剛歙之硯墨松之箋紙浙閩)
(之茗荈饒之磁器粤之柑橘及布帛顔料之類歲貢俱有定制猶周官遺意)金品惟三
禹貢遵(雲南金礦歲課金六十六兩有竒貴州思南府無定額雲南銀礦歲課銀六萬七千)
(三百兩有竒永昌府及廣東州縣無定額雲南銅礦額課銀一萬八百二十兩有竒四川廣東廣西)
(無定額福建廣東廣西鐵礦額課銀二千一百五十兩有竒湖北四川無定額雲南鉛錫礦額課銀)
(三千一百八十兩餘山西湖南四川廣東廣西貴州無定額)外此厖安無吏牒
(常國家歲取扵下俱有常制有常額有期自臚舉外更無他則臣劉墉)
(御製)愛兹雀躍赴公旬(歲徵定賦小民俱踴躍輪將誼所應然然赤子奉父母子心實為嘉)
(悅)利開山澤中誠廣(承平既久庶物孳茂民間生齒日繁山澤之利漸加開闢地不愛寶)
(實由於民無貴力也)境廓幅員外入均(國家幅員日廣新疆回部二萬餘里以及朝鮮安南)
(緬甸暹羅琉球南掌諸國無不各效悃忱祗進方物)散聚良言寧弗凛
尊親美報共惟寅占分星野旋增蟻(周官保章氏以星土辨九州所封皆)
(有分星亦其時疆域無多未免拘於所見我騐朝版圖日闢分野之說不足以限之惟西洋法推各處)
(太陽出入節氣時刻載入時憲書者如伊犁之塔爾巴哈台鳥魯木齊等處回部之阿克蘇葉爾羌)
(噶什喀爾庫車等處兩金川之美諾噶拉依勒鳥圍等處外藩之哈薩克布魯特和罕等處及安南)
(請頒正朔並今一體測量增入分野之富不可紀極)圖益坤輿會集䴢(朝本與)
(地之盛見今則西聖祖仁皇帝時所繪皇與圖并皇興圖表踰蔥嶺北越瀚海東跨朝鮮南)
(極海東西請圖無不麋集京師載之職貢圖者尤徵聲教廣遠)雉堞羊墻連畚鍤
(各直省城垣歲久坍塌屢使無命地方大吏勘估興脩不特以壮觀瞻並可案貧民藉此傭作)
(為餬口之計臣慶桂)鳩糧雁食貯廛囷(各省自截留天庾正供及兵米)
(之外積貯如常平社倉義倉每省亦不下數百萬石有備無患民食益為充裕)軍資弓矢
殳矛孑(器本朝八旗勤旅首以弓矢為長投而火營之鎗礙健銳營之雲梯長鎗刀鞭虎)
(鎗營之虎鎗八旗及綠營兵丁所用刀矛軍械均属充足銳利至皇上大閱行圍隨侍諸器載)
(在禮器圖者尤属精良)牧政駓騋駵駱駰(部本朝馬政據兵冊報自巡捕五)
(營暨各省額設官兵馬共十一萬六千八百五十三匹熱河密雲及各省駐防馬共八萬六千二十)
(一匹至各處孳生馬厰太僕寺左右兩翼及巴里坤甘州凉州肅州三厰西寧伊犁察哈爾額魯特)
(塔爾巴哈台等處又不下二十餘萬匹古所稱南山汧渭孳畜蕃衍不及今之萬一)鑄局戸
工達騰格(戸部寶泉局工部寶源局每年按夘額鑄其各省及伊犁回疆俱設爐鼓鑄每)
(歲約三百餘萬串搭放官員公費兵丁月餉及節慎庫雜用工程匠夫僱價至回部舊用普爾騰格)
(自平定後照内地錢文加乾隆通寶字樣鼓鑄之冨遠越九府圜法臣胡季堂)屯田伊
闢越峨岷(西陲平定木齊特命大臣分駐經理巴里坤鳥魯古城哈密吐魯番喀喇)
(沙爾塔爾巴哈台鳥什伊犁闢收成有至二三十分者計共徵)(等處屯田每歲二十四萬有竒)
(又金川平定後立𢡟功協屯田亦屢慶豐收)三邊建學春教籥(熱河既設郡縣)
(文風日起州縣上命扵承德府建立學校與所属濼平等六分置入學名數並予鄉試取中舉)
(人一名又嘉峪關外鎮西一府迪化安西二州宜禾竒臺等七縣皆設立學官弟子員鄉試中式者)
(校之恩許馳驛會試學富自古未有也)七閣蔵書夜就筠(乾隆癸巳)
(命求海内遺書又扵永樂大典裒集散篇成帙定為四庫全書每部計三萬六千冊扵大内御)
(園各避暑山莊閣弆一部又)(盛京建文淵文源文津文溯四發内帑繕寫三分扵揚州金)
(山西湖建文滙文宗文瀾三閣各貯一部蔵書之富亦自古未有也)東産貂葠鍾氣
王(葠盛京為王氣所鍾生殖繁富不能悉數如人東珠貂皮尤為珍異每歲將軍副都統等分)
(票採辦入貢按等賞賚臣金簡)西徕駿玉效門賓(東西哈薩克即古大宛地)
(及拔達克山等處多貢名馬如哈薩克十駿拔違克山八駿愛鳥罕四駿皆錫以嘉名御)
(製詩章並繪圖紀盛其留易伊犁者每匹不過值三四金以充營伍之用又和闐多産良玉每歲春)
(秋二次回人採取入秋貢近又體恤特頒恩旨免其貢以示)琉磺麗紙倭銅泛(外藩)
(貢品如琉球之硫磺紅銅白錫朝鮮之紙張苧布綿綢織席鹿皮獺皮腰刀粘米日本之紅銅亦歲)
(由洋商採辦以供内地鼓鑄)交翠暹犀緬象踆(安南貢品有孔雀羽象牙沉速)
(香絹紈肉桂伽楠等物又暹羅之花犀角鳥犀角緬甸之花象吉祥寶樹尤不可殫述)奭訓
猶思厥貢旅(外藩歲貢惟服食器用並無瓌異之品而御製詩中猶屢以不貴物)
(物為誡盖待召聖朝慎德賓遠不役耳目百度惟貞無爽之拳拳已臣彭元瑞)
(御製)旦爻恒繹肯膏屯(屯之九五朱子本義以九五坎體有膏潤而不得施之象予以為五)
(者君位膏者惠也屯者靳固而不與也人君而屯其膏則下不得沐其惠國家富有四海固不可用之無節而)
(七膏之義亦不可不誡)宗人親族禄從厚(定制宗室封爵自親王至奉恩將軍十有四等)
(䘵自親王萬兩萬解以下以次為差至間散宗室新經加恩給子四品頂帶者每月支錢糧三兩在宗學讀書)
(者月給銀三兩米三斗凡宗室婚事給銀百兩白事百二十兩至王公管理事務遇有罰俸者皆止論職任俸)
(以廣惇叙之道)官秩養廉俸普勻(在京文武職官歲俸一品銀一百八十兩米一百八十斛)
(下至從九品未入流以次為差乾隆二年始令在京文員俸銀米各加一倍為恩俸惟火學士不兼部務者無)
(恩俸米近年並令支給又凡降革留任各員除俸銀不領外仍准其支領本職恩正俸宋外省總督以下俸銀)
(自百二十兩至三十三兩以次為差雍正十二年栽汰錢糧火耗酌給養廉以資日用武職提督以下俸銀自)
(八十一兩至十二兩零以次為差乾隆四十六年栽革親丁名糧一體給予養廉其外藩王貝勒以下至台吉)
(以上亦各增給歲俸以示公溥)餉給兵丁勝唐宋(唐宋兵制額設多而補伍少無事則濫支)
(乾没有事則召募充數以致國用絀而兵力弱本朝内而八旗滿洲蒙古漢軍外而駐防綠營皆實支餉米草)
(豆歲需銀一千七百三萬七千一百兩有竒且征行則安家有費鹽菜口糧有給軍儲足而士氣奮足以每次)
(用兵屢著戎捷)
耕差伇食逮童侲(周制庶人在官者以耕者之所食為差自漢以後掾吏卒史仰)
(食縣官以致雇充選點蠧政殃民皆由扵此徧國朝内外衙門吏役俱有工食下遠輿儓無不給)
恩資紅白咸頒鏹(定例八旗世職官員兵丁及閑散人等凡遇紅白事件分别恩賞約)
(歲需銀十五萬二千餘兩各駐防綠管亦俱一體得賞給)
育徧黔黃也服袀(八旗添設養育兵額缺滿洲一萬二千六百七十三缺蒙古三千二百七)
(十九缺大器營一千缺健銳營五百缺十圓明園一千一百七十六缺漢軍四千八百二一缺每)
(名月給銀一兩五錢共歲給銀四十二萬二千餘兩)世職河山久延
賞(雲國朝世職公侯伯子男之下有輕車都尉騎都尉騎尉非世襲罔替者以次逓降至雲騎尉皇)
(上加恩勲舊特設恩騎尉以襲雲騎尉之後一等公歲支俸銀七百兩二等公六百八十五兩以次)
(逓減至恩騎尉四十五兩臣舒常)太常牲帛潔
眀禋(太常應用祭品牲由内務府支取帛由三處織造每歲解送工部其餘應需等項歲由戸部支銀五)
(千兩核銷)
天厨燕饗排光禄(光禄寺專司使臣御廚筵宴及禮部等衙門各國供應每歲題請戸)
(部銀約一萬七千兩及本寺地租銀六百餘兩節浮費而歸之實用立法尤為盡善)
星苑游巡隸奉
宸(康熙二十三年設苑卿二員郎中員外筆帖式苑丞苑副等官管理一切事務所属園隸園戸長工匠侵)
(苑戸海戸蠶戸網戸等侵皆有月支工食銀兩或給地三十畝至六十畝不等)表裏興賢
褒貢籍(每科進士各給旗匾銀三十兩表裏一端一甲三名則加銀五十兩直省舉人每名給坊銀二)
(十兩又給會試盤費自三兩至三十兩下等雲貴及嘉峪闕外者并給驛馬臣紀昀)廩租
勸學足儒巾(各直省府州縣學廩生於籓庫領給廩糧銀又有學田租銀賑給貧士歲需)
(銀十四萬有竒其學田有徵收米麥雜糧者亦分給廩生貧士)逓籌塘卒驛籌騎
(兵部馬館監督專司歲需夫馬車輛及各項錢糧每季將應用數目造報戸部支領無定額各省州)
(縣驛站以臬司總理各道專率州縣每歲驛站錢糧歲約額銀二百萬兩郵政扵驛馬外設餔逓塘)
(卒又設站船塘卒水手等皆月給工食以供逓送)運造旗艘哨造䑳(乾隆十八)
(年定實運漕船共五千六百八十八號蓮弁運軍凡出運之年各給行糧二石四斗至三石有差運)
(軍月糧八石九斗至十二石有差又每船給脩費七兩五錢十年更造一次每船開銷料價銀二百)
(八兩其奉天浙江山東江西江蘇廣東湖南湖北及天津等處水師營俱有戰船哨船沙唬趕繒繒)
(䋧拖風雙蓬塢樓宣樓黃快諸名歲支銷油艌撢洗津貼脩造諸費)百歲幣鏐坊翼
翼(夀百歲者宗室覺羅由宗人府具奏八旗由都紇直省由督撫題請旌表禮部核奏給建)
(坊銀三十兩百歲以上者每遇十歲逓加有差恭逢)(賞綴一疋銀十兩夀㝢延洪男婦享)
(壽荆頥者歲以數十計至五代同堂之八十九十給與銀幣及衣帛食肉之七十以上者更難悉數)
(矣士臣金松)三男布米室溱溱(一産三男者八旗由都統直省由督撫咨報禮)
(部瑞應賞給米五石布十疋前史列扵今則戸口繁盛歲歲有之矣)南江北淀工
培土(南北河工海塘捍衛民生田廬南北歲脩直隸永定河多至二萬二千一百餘兩南北運)
(河多至三萬二千一百餘兩通惠河六千七百餘兩滹沱河一千五百餘兩又若鎮江之大挑瓜洲)
(之江防各湏銀數千兩不等)淮暢河遥料積薪(向年淮黃交滙處每虞倒漾我)
(陶莊皇上扵丙申年命河臣詳勘指示機宜開濬引河使大溜繞北下注扵是黃水離清口甚)
(遠淮水暢出刷沙十餘年無倒灌之患至每年南北歲脩及隨時培護薪料總計需銀二十八萬餘)
(兩均扵河庫動支)養俾掃除内宫監(前明内監干政亂紀多至十餘萬人我)
(降朝)(旨世祖訓諭並聖祖牌不許世宗屢經嚴切立鐵干預政事)
(祇供閽閻灑掃使令之役我殿苑皇上又復時加申訓現在額設各宫囿等處不過二)
(千四百餘人不及前明十分之一所食錢糧自五兩至一兩有差臣沈初)
(御製)權其来往外藩臣(每歲舊藩新部及朝鮮各國所貢方物俱臨期命酌擬回賞物件銀)
(兩務極優厚至宴賚加賞之物无多所以惠遠柔遐歲為常例)有常經費奚足惜(以上皆係)
(每年有定經費依例支銷古所謂成國事制國用歲會其籍使其出如數而已原無容少為恡惜也)無定
恩施更以諄(凡遇特旨加恩皆無定例苐使臣民共霑實惠損上益下合扵有孚勿問之意此下)
(備詳其事)寰宇正供四已逭(史冊所載蠲租賜復多止一隅式僅免其半已稱盛舉從未有)
(普免正供者乾隆丙寅庚寅丁酉庚戌四次普逭天下地丁正賦總計不下二萬萬兩盖由府庫充盈故欲蔵)
(富扵民俾共享樂利之福也)
蠲除庾粟再無垠(乾隆三十一年普免上以膺圖受祉閱三十年天下漕糧)
(一次四十四年以次年冀幸七旬萬夀不允舉行慶典而天下臣民不免恩澤因復加)
(照恩普免一次例五年輪遍)偏隅歉地隨時發(各省偶遇偏災地方大吏隨時)
(具奏勘明分數使均恩加賑䘏分别極次務沾實惠)展賑韶光獻歲新(每歲)
(新正或加皇上念切民依扵積歉之區賑一月兩月以普春祺)曰裕鬴需謀截
鷁(偶有一隅水旱不齊或扵青黃不接之時特頒恩旨截漕平糶以裕民食臣阮元)聿
平市價
惠懸鶉(京師地大物博間過糧價稍昂時發米豆麥麰減價設厰平糶各直省亦發常平社倉米石以)
(平市價)催科勿考留升斗(被災稍輊及勘不成災之區雖例無賑䘏苐小民輸)
(將究属拮据並民力命緩至熟歲分年帶徵務使得以稍舒)籽種由官力隰
畛(貧民既得賑䘏而或若扵播種無資官為借給籽種不致有誤耕作)
澤布
虞巡農服畮(等省皇上巡蹕所莅江南浙江山東河南凡水陸所經州縣蠲免本年額賦十)
(分之五至十分巡幸木蘭及淀津近地蠲免所過州縣之三著以為例臣童鳳三)
醲敷周賚卒清塵(每遇則脩巡幸各省官兵扈挽陸行除道路水程則牽)(蹕)
(御舟又僱備民船除例給口糧外咸加給口恩賞給兵丁錢糧或特賜銀兩船戸加糧至)
(每年秋獮凡脩路兵夫亦分别賞賚)積逋豐歲除租尾(辛未丁丑壬午三次)
(南巡屢蠲上下江逋賦乙酉以江南尚有因偏災緩貸各項積欠至一百四十餘萬浙江十二萬餘)
(兩降六年旨㮣子豁免又直隸省乾隆十九年至二十未完緩徵各項及該省三十一年積欠)
(銀穀山東省各属二十七年以前緩貸銀米江蘇各属熟田未完欠項甘肅省二十七年至三十七)
(年帶徵民欠銀米共計不下千百萬節次降展賑旨亦槩豁免又以上年各省普豐新正無須)
(十餘命將奉天等四省積欠萬全于豁免俾益寬裕)鹵課分年裕海脣(兩淮長蘆)
(等處商人銷售引鹽歲有常額其商力稍疲者借給帑銀營運分年帶徵歸欵至鹽場間被水災煎)
(晒不時或虧成本格外加以充恩將引税逓緩徵收商運舊裕)歲計八旗歡度
臘(旗人舊圈田畝久而私自典賣解分皇上大發帑金歸贖地方官徵租年終彙賞八旗兵)
(丁一月錢糧俾度歲有資約歲需銀三十八萬兩有竒臣瑚圖禮)秋圍兩翼奬連
甄(每歲秋大小上幸木蘭行圍八旗之旅期門佽飛之士從公其蒙古王公扎薩克台吉等)
(率所属千二百人佈圍執役圍畢出鹿柴門並分恩賞王公等筵宴下逮兵役之属無不遍及)
(之制賚縀匹銀兩有差盖依古三田而柔遠示惠之意寓焉)嬉冰培雪三
冬液(每歲冬至後三西苑太液池分棚上親閱八旗及内務府旗冰嬉之技擲毬演射)
(以試其便捷與否分别等次加雪後凡壇廟及)(苑賞銀兩又得囿等處)
(根命步軍苑戶人等掃培樹因以行賞歲為常例)厰飯堂饘九市闉(京師)
(五城自十月至仲春分設飯厰無業貧民得充口食又發米三百石交功德林普濟堂煮粥分賑亦)
(歲以為常)萬衆萬方家仰給(我民者皇上涵濡煦嫗取扵有制而在朝在野)
(無一不藉生成仰事俯育無虞匱乏總由帑金躬行節儉凡有裨民間生計者不惜數千萬為)
(裕衣食之源宜凡有血氣者莫不尊親也臣違椿)
(御製)大師大役用周詢(國家經費之事無過大兵大役自秦漢唐宋以迄扵前明每苦帑蔵)
(空虚難以集事甚或加賦預徵以致民生重困盖始由與守者恣為侵漁因而司計者窮扵悉索我朝凡有征)
(行興作之舉皆預籌糧餉現發工料既與尅扣短發之弊而亦無漏巵不繼之虞朕御極五十七年以来軍書)
(屢告一切禮樂典章功程制度隨時修舉諸臣或身董其事或習聞其語從未有累民間一絲一粟者固可臚)
(舉以相質也)凖疆既定費而省(平定西陲大功告蔵核計用過軍需銀二千三百十六萬七千)
(一百十三兩有竒三十餘年以米每歲口内口外駐防官兵設有俸餉經費較之雍正年間西北兩路用兵時)
(各省調用征兵及乾隆二十四年未經平定以前陕甘二省綠營所用兵餉每年約可節省銀三百八十八萬)
(六千有奇)回賦雖徵減匪頻(回部既平即環籲元戎輸租請吏念其向為厄魯特所属時悉)
(索苦累因酌量定予貢賦之則每年額徵糧石羊隻紅銅硫磺硝斤紅花棉花果品或折交騰格務從其輊嗣)
(後加恩酌減俾回民生計益裕)賠項金川胥與豁(兩金川㡳定川省奏銷軍需銀約七千萬)
(兩部臣照例後減六百餘萬兩朕以蜀道險遠運送本覺艱難况自美諾噶拉依勒鳥圍處處皆峻碉崇嶺飛)
(挽尤属非易難概以内地則例銷算因特令將軍需局各員應行着賠之項盡數子以豁免實止銷銀六千三)
(百零二萬四百兩有竒)
軍需緬甸已知馴(乾隆三十五年緬甸懵駁俶擾邊外土司闌入銅壁關官兵聲)
(討連致克捷緬酋悔罪籲懇撤兵計用軍需一千餘萬後懵駁既伏天誅其弟孟隕輸誠向化)
(皇上鑒其馴服予以封爵益深感畏貢使屢至)偫粻臺海平如掌(乾隆五十二年)
(臺灣逆民林爽文莊大田射衆倡亂畺吏未能𠞰獲皇上明炳幾先命將渡海掃除盡淨)
(生俘二賊全臺平定凡用軍需七百五十餘萬)轉糗安南服若神(乾隆五十三年)
(黎維祁之丹以國難来奔需五上念安南朝貢日久為之興師復國凡用軍十餘萬兩而維祁)
(昏懦不能保守自致奔亡阮光平讋服悃封天聲欵關敂籲至再至三皇上憫其恍為安)
(南國王光平感激身親入優隆覲恭祝有也八旬萬夀恩禮自古未)土(爾)扈(特)
客歸心噢咻(乾隆三十六年土爾扈特擕全部越萬里投誠凡戸口十六萬九千有竒)
(經戈壁之地既抵伊犁穀耕皇上仁恩遍覆為之圖生全計長久分地就牧有區運茶輸米市)
(牛羊裘布以給其衣食計用帑二十萬兩而賞貸路貲及宴次賚子不與焉臣陳崇本)浙亹
沙長岸嶙峋(浙江海亹南坍北漲疊為消長乃東南數郡生靈保障因近年潮勢趋北)
(柴塘不足以資捍衛庚子鹽倉聖駕南巡石塘親臨閱視特命自尖山至老改築魚鱗計)
(用帑八十餘萬復扵甲辰南巡用帑指示自范公塘至烏龍廟一體接築石塘續七十餘萬扵)
(是兩浙民生永享安恬之福)陶莊淮壩波由軌(丙申春上以東巡黃)
(淮交滙之區屢年倒漾赴海中諭河臣開挑陶莊引河俾淮水暢出㪣黃薩載遵諭開濬)
(丁酉功成黃河大溜改由陶莊離清口甚遠更無黃流倒灌之虞並收清水刷沙之益計用帑數十)
(萬)馬路龍岡浪帖漘(河防為自古耗財之地惜如皇上深軫民依從無靳)
(從前張家馬路魏家莊青龍岡等處浸工堵築用至數百十萬有奇又加價攤徵等項數百萬兩先)
(後奠居恩旨全行豁免俾小民蔵富共沐鴻施)隨理兵房並官署
(居皇上整飭戎政安韓兵行扵香山建健銳營以金川成功之士扵長河建火器營以居八旗漢)
(軍俾耳目相習操練有常又扵八旗各處兵房建新脩舊各有安居而在京部院大小官署皆一再)
(脩葺復盖造念外城閒地甚多百官僦居不易能特命房舍地爽租輊觀瞻壮飾費帑不)
(計數成臣那彦)賁新
廟祏與
壇旻(前以臺面仍圜立設幄規制未協乾元命將又因三成九五之數展寬以應法象)
(因一律壇之内外壝墻向覆綠琉璃瓦亦有未當改用青色戊戌秋皇上躬詣盛京)
(敬念子為我天國家開地兩壇堂基受)(命太廟之所)
(特頒竣復諭旨敬謹脩葺至癸夘年工親莅陪京展禮)天橋兩岸眀夹
鏡(正陽橋南至扵石路天壇石路兩旁夏多積潦上年命左右自北而南各疏渠凡)
(三渠中之土培以為山週植樹木用以潔御製皇壇垣而頥涂軌御製文紀事與)
(都篇帝都篇勒碑建亭於渠之左右計用帑六萬兩)廣路三條坦砌珉(京師石道朝陽)
(門外長五千五百餘大西直門外長三千餘丈廣寧門外長二千四百餘丈歲久北仄甲辰命)
(一律脩治並重脩正陽門外石道八百餘丈西便門外一千三百餘丈共用銀一百五十餘萬又先)
(後修葺盧溝橋石道並重葺盧溝橋涿州之永濟橋徐州之荆山橋用帑各數十萬)城郭
陪都崇屹屹(允盛京為我戌朝閒創重地所属城垣宜崇煥戊年上巡幸盛京)
(帑特𠡠勘視興修凡十八處計用銀一百三十餘萬臣王坦脩)溝渠
京國濬粼粼(京城之水自積水潭至玉河橋拱衛北辰取象天漢乾隆五十二年將)
(九衢溝道疏濬深通五十五年告成計用帑銀四十一萬二千有竒)石經石鼓橋門
煥(乾京城太學自金元建都以来未備辟雍之制隆癸夘特命肇建辟雍扵乙巳年告成)
(費帑親臨開講四氏諸生侍藩賀价橋門觀聽凡銀十二萬餘兩又以戟門石鼓乃古聖王遺)
(製)(製命週製欄楯復重排見存之字製為十鼓序闡明大書深刻並刊扵熱河文廟又)
(石經自漢熹平魏正始唐開成北宋祥符南宋紹興均有舊刻同文規制典要攸係爰𠡠以)
(内府舊蔵蒋衡所書十三經摹勒上石完善派大學士南書房翰林等細加讐校務臻計用)
(帑銀三萬有竒)攻玉攻金神器彬(我備朝禮樂脩明典章大自郊壇)
(器昭宗廟及宜羣祀祭器無不以次釐正又以樂德象功凖彝章以符典則而鹵簿為朝會)
(行幸大典所關威加韓笵是程用彰美備並)(欽定凡為金為玉皆是皇朝禮器圖式一書)
(垂示萬禩他如極寧夀宫之金鐘朝會筵宴所陳之玉盂盤椀備珍貴以視前古之獸尊瀆海尤)
(為典重)詎吝帑加間架陌(我恩澤皇上臨御以來以之渥制作之備)
(及軍需夫役和雇所費莫可殫計而從無絲毫加賦以致累民以視古昔國用匱乏税及間架𣙜算)
(舟車加大地畝以剥削小民而濟經費者不可同年語矣臣程昌期)
(御製)寧緣豐減度支緡(宋馬端臨作文獻通考首列田賦錢幣坑冶征𣙜土貢皆入數而殿)
(以國用一門為出數可知有天下者苟非用之無藝何致遽形支絀善乎端臨之言恭儉賢主以濟軍圖之用)
(故民裕而其祚昌予御極日久如前所陳皆軍國正用未嘗因此而度支之積少減也)謂仁何有
施誠切(孔子謂博施濟衆何有扵仁然立人達人原王者分内事子雖不敢自謂為仁而施濟之誠惟)
(恐有所弗及)從儉不無偽可嚬(向嘗論帝王從儉躬率天下固為美德然總在實心實政)
(惠澤及民若偽儉而實奢徒為有識者所笑見即席復成二律中)藝祖守財向致誚(宋太)
(祖云為天下守財予向作書事一篇關其謬盖守位曰仁聚人曰財若曰為天下守之則民何以聚乎此語實)
(不宜出諸天子之口也)
鄒賢斥利亦非真(恭讀必曰御製詩有云偶思孟子何那闢乾元亨及貞謂)
(孟子闢利以救列國尚利之弊然利在乾元四德之中古聖所言豈可去其一而不用且利己為私)
(利人為公王曰何以利吾國是利人之公也乃折之曰何必曰利亦非從容中道之理仰見聖)
(論折衷合扵子思之教孟子利物和義利用崇德之說初非言財利之利也)過知
論闡民歡樂(恭讀)(廟御製知過論以脩建溝渠海壇及宫殿城垣衙署塘)
(河工等工作引以為過其實皆不可已之舉或用戸部正項或支用内帑皆物給價工給直從未嘗)
(如古者興徭役以擾民且貧民多受雇獲利餬口司工及操作者往往以其年無工程為苦至外省)
(偶遇偏災率有以工代賑之事無不子來恐後相與歡欣鼓舞樂事勸功)得戒
堂顔說引伸(聖祖御製戒得堂前後記引仲有形無鐫壐之義而扵擴土兼遠)
(形之得三致意馬誠非佔畢儒生所能仰窺萬一)望歲求材欽
著頌(恭讀夫不御製五福頌申明有天下者其富與國君大同惟望兩暘時若綏萬屢豐使家有盖)
(蔵即為天子之富且求財備用常若不足必使士皆拔茹野無伐擅乃為實善之道理足諭宏實千)
(古不刊之訓臣錢棨)還淳返樸本
禔身(我百朝承平百數十年生齒日繁較之淳國初多至倍物刃自有日昂之勢若泥古還返樸之)
(說誠如繁而)(聖聖諭未見益而先受其弊然物用日德彌儉即如明季宫中歲用七十萬)
(至年本朝康熙年間祗用七萬乾隆二十年至四十僅用二萬五十年因物價日昂奏增歲亦不)
(過三萬餘洵為之道聖人褆躬御世)向隅圖廑監門鄭(恭讀筵經)
(百姓足君孰與不足御諭時厪夫海内百姓未必皆足水旱或不能齊念偶不周即有向隅之歎又)
(何須鄭侠圼圖始悉民隠耶)踴市策譏安石鄞(恭讀之所經筵因民利而)
(利之御論深探夫惠而不費之源如墾闢所以盡地力而為之不實則必強民受田納賦累民矣積)
(貯所以備荒歉而為之太過則必市價踴貴目前穀數反艱扵糴矣皇上扵民間利弊一切權)
(衡得中故小民樂業而國用充盈彼熙豐新法專務理財宜其國與民兼困耳)鎗毁裘焚
徒迹矯(齊建武帝欲毁銀酒鎗以示儉及曲宴時錄器滿席為蕭隸冑所譏又晉武帝程據)
(獻雉頭裘詔焚之殿前而扵王愷等豪靡又從而助之是其飾偽之迹適可鄙笑當如御製節)
(儉論所云不可不明不可不慎又不可顯其迹斯為得耳臣錢樾)馬柴螺炭祇奢
隣(明時宫中每歲金花銀九十餘萬脂粉錢四十萬供應銀數百萬我朝悉行除去又明時所)
(用馬口柴紅螺炭歲額販諸昌平等州縣以千萬斤計今皆不用)神宗烈帝殷監
夏(明神宗信閹人為礦税海内滋擾其時圖帑未見富足皇子成婚至取戸部銀二千四百萬兩)
(以致告匱皆由内璫冒取侵漁至崇禎時國勢已極孱弱而不知務本惟自著布袍以示儉約何裨)
(國事見及宫評鑑闡要史)達賴班禪貪戒瞋(後蔵扎什倫布為數輩班禪額)
(爾德尼住錫之地臮蒙古崇信黃教施捨極多庚子歲前輩班禪来京祝釐沿途所得及)
(恩賜者益加豐厚今班禪年少而仲巴呼圖克圖及歲唪等惟知坐擁自私以致廓爾喀賊衆生心)
(覲□及賊已至後蔵猶不知多出所儲資給前蔵所遣為伊幣兵守禦之戴唪第已及唐古特兵衆)
(扵佛法喜捨樂施之道全不知悟法中皇上時加指誨盖在儒家為專利慢蔵而彼以貪瞋痴)
(為三戒若仲巴等可謂以貪召瞋矣)
敷諭
摛文聞共仰(臣等日聞與言訓諭恭讀實不御製詩文固悉言節利近似而同言利者)
(欲自私以濟其奢言節者乃克己以廣其惠仰見皇上愛養民生蠲賑動以億萬若非平時節)
(儉何以充足不匱臣邱庭漋)泉流山積見来親(方今天下運際重熙農民)
(豐衣足食工賈化居饒裕仕宦俸禄豐盈軍糧充足練習從容此皆大聖人經畫周詳故能市)
(若泉流貨如山積而臣等身際郅隆親見極盛實為厚幸)請三致祝封人華
(我孚勿皇上以一人之富為四海之富捐上益下有問與華封人祝堯有富而使人分之之說)
(正合)備萬不同莊氏椿(莊子云愛人利物之謂仁有萬不同之謂富我皇上)
(以仁民愛富物為心有萬不同物無不備云聖人夀相因大椿之算正無紀極)佇看疆開
軍報捷(現在廓爾喀滋事其土皇上命將聲討實不得已初非有利地人民之心曲直)
(昭然擒渠捷昊蒼助順自必掃穴音踵至臣謝墉)
(御製)所欣餉裕國威振(據孫士殺鄂輝算奏籌辦糧石現已有七萬餘石外尚有牛羊一萬)
(餘隻足供一萬四五千兵一年之食兵餉如此充盈士飽馬騰軍威自當益壮小醜跳梁諒無難即日平定)
祈豐是用廑一已蔵富惟應在萬民不息餘三敢言必
(計至歸政尚餘三年明歲當以三曰康寧為題至乙夘春五福聯賡已備子惟自強不息日益孜孜以敬希)
(斯天思之錫若果如願為古今第一全人矣)敬希
天佑作全人
御製詩五集卷六十九
