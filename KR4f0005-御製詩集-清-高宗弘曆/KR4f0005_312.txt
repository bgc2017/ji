御製詩四集卷三十三
古今體八十五首(丙申一)
丙申元旦
宛宛青陽俶氣舒太和朝會列簮裾紀元四十方開一
勤政惕乾敢負初飽食暖衣恒願衆盈持泰保益殷予
三朝吉語占新歲綈几霞牋試筆書
元旦試筆
逢申共識應連酉得酒還欣於乞漿運斗旋杓環紫極
卿雲旭日麗青陽訓民符節觀新物傳道敶風誦四方
更值邇來頻報捷(前日阿桂奏攻克朗阿古斯拉瓦等碉卡進據則朗拉克了口駐噶占山)
(梁擬即整兵直𢷬賊巢昨明亮奏已得乃當賊碉乘勝前進攻克甲襍賊寨并將河西一帶後路肅清現擬渡)
(河攻𠞰雍中喇嘛寺并力合擊噶喇依此刻明亮等復奏攻克獨松卡拉爾舍斯滿一帶並稱阿桂已攻克舍)
(齊喇嘛寺現在圍𠞰噶喇依同時富德亦奏攻得馬爾邦等處即日可期掃穴擒渠紅旗連至)速希蕆
績籲
天慶
歲辨坤方得朋吉月占乾卦九三臨樓隂雪色鋪瑞色
市上人音聽喜音亹亹心存無暇逸昌昌福迓有壬林
廿年勤政方歸政(余踐阼之初曾告政以天陳願至乾隆六十年即當歸今歲計之尚)
(需二十載然敬勤之心始終如一不敢稍暇也)不負初心勉自今
題黃鼎歲朝圖
松惟傍修竹梅不並凡枝(櫽括黃鼎白織語)生面出塵筆(凡畫歲朝)
(圖者無不取吉語此惟寫三友可謂脱塵)初韶祝嘏詞允宜稱淨垢(鼎别號淨垢老)
(人)雅合卜延禧三友三元日屠蘇醉豈辭
詠和闐玉如意
玉原具五色首以白稱珍量質為如意比材定古人無
瑕誰得抉有願必能伸設曰天花落猶當屬幻塵
雪(正月初二日)
翼旦逢膏雪新年第一祥繼冬優且渥(昨歲冬雪屢霑且極普遍優渥)
(為邇年所未有)彌宇霈而霶
鳳輦銀花度(今晨恭奉適祥皇太后至寧夀宫侍宴霙飛集尤深欣忭)龍樓玉
蝶翔軍書頻報捷(漣日軍營屢報捷音今早阿桂等奏已攻克舍齊喇嘛寺雍中喇嘛寺殲)
(其助惡大頭目當噶拉阿納木等官兵直抵噶喇依四面圍定索諾木及莎羅奔弟兄並黨惡賊目俱在圜中)
(即日便當掃蕩擒俘紅旗旦晚可至)農諺幸徵穰遇順益知慎蒙
庥敢不蘉重華燈爓朗歡捧
萬年觴
新葺寧夀宫落成於新正二日恭侍
皇太后宴敬紀八韻
元旦率羣辟
東朝典禮循翼辰呈曲讌首祚
笑言親寧夀慶成落
禎祥邀錫申妃嬪陪肅肅孫子集振振
鳩杖全無藉(鳩枤皇太后步履康健雖製玉恭進仍不藉扶持也)兕觥奉有
倫
高年健太極行樂信天真此日旰宵志他時宴息身期
仍斯侍
膝永祝萬千春
題養性殿
養心期有為養性保無欲有為法動直無欲守靜淑放
彌與退藏一起應一伏伊余居養心勤政恒自勗久而
弗肯懈可以盟幽獨設誠六十年八旬有五足允宜歸
大政餘日享清福是用搆養性一倣養心屋引義為長
言如願未敢卜
明忩
養性明忩異養心(養心殿東暖閣臨忩坐處顔曰明忩固取忩紙通明亦寓明目逹聰之義)
(養性殿雖倣其制為之然係他日歸政後所居僅取明忩本義否亦借喻淡泊明志而已)惟應六一
是知音他年若得遂初願淨几還欣帖背臨(歐陽修引蘇舜欽之)
(言云明忩淨几筆硯紙墨皆極精良亦自是人生一樂然能得此樂者甚稀云云余倦勤後果能坐此臨帖豈)
(非人生大樂乎)
題董誥畫懿戒圖
既題養性殿詩親筆書軸懸之東壁其西壁思圖
所以稱之者無過武公之懿戒也乃命董誥述義
設色業成因題此什
養性預成朵殿崇經營不藉庶民攻(我朝凡有營建皆發帑和雇從不微)
(役民力)紹興宴樂鄙宋帝懿戒威儀慕武公此日憂勤仍
亟勖他時敬慎尚期同抑齋迴憶當年額(予之抑齋為皇子時所題)
(額也向作齋記亦三致意焉)斯志依然勵始終
題樂夀堂
寄興由來在山水(向以萬夀山背山臨水因名其堂曰樂夀屢有詩後得董其昌論古帖知)
(宋高宗内禪後有樂夀老人之稱喜其不約而同因以名寧夀宫書堂以待倦勤後居之)紹興先我
篆題銘因名寶額待他日冀叶貞符娛曼齡憂則付人
樂則夀存吾順事没吾寧(用張子西銘語)廿年屈指居斯俟
恩許之乎賴
昊靈
降旨加賑去歲畿南被水州縣詩以誌事
畿南昨歲殊前歲前歲旱侵昨澇侵(直隸河間天津前歲被旱成灾較重)
(昨歲夏秋雨水稍多濱臨河淀低窪之區雖皆被潦然通計不及一隅灾分較前歲為輕)高處有收
縱餬口連年逢歉越厪心因教加賑周蔀屋(被冰雖五十二州縣)
(廳其中較重者惟霸州永清等六州縣次重者止文安武清等八縣各扵常賑之外加賑一月以資接濟仍命)
(大吏率屬實力妥辦俾窮黎均沾竇惠)肯使持籌惜帑金更勅妥為大小
吏俾予愷澤普霑深
題趙昌歲朝圖
滿幅輕綃薈衆芳歲朝首祚報韶光硃紅石綠出畫院
寫態傳情惟趙昌祗以麗稱弗論格稡於多處若聞香
宣和好畫非真好跡涉竽吹熱閙場
江少虞謂趙昌畫若染成不為采色所隠是幀寫生
工妙信非昌不能辦苐玩其結搆下截布置分明水
仙已居其半而湖石僅五寸許花朵繁密略無餘地
枝榦俱未能展拓盡勢名人章法必不如此蓋畫幅
本大或有破損處為庸賈割去别署偽欵所存已非
全璧然昌畫不多覯吉光片羽亦自可珍既題以什
並識所見如右
命加賑各省昨歲被灾州縣詩以誌事
寰㝢既已廣胥繫民生計水旱或不齊自是恒有事歉
少豐者多即為蒙吉利豈因願普豐而任逢歉諱猶幸
此意誠羣工悉我意無不以實告告必籌賙濟昨歲豐
者多報歉亦或至南則上下江北則甘肅逯新正布德
音應與施實惠加賑視重輕展限分次第(昨歲各省豐收者多惟上)
(下江夏秋雨澤偶愆甘肅夏禾秋禾亦間有被旱被雹之處因降旨將安徽成灾較重之定遠泗州等七州縣)
(及廬州等五衛江蘇成灾較重之句容江浦等十縣次重之上元江寧等十八州縣及鎮江掦州二衛各加賑)
(一月其甘肅夏灾之皋蘭等七州縣秋災之隴西等十一州縣亦各展賑一月其餘較輕者並酌借籽種口糧)
(俾無缺乏並勅督撫等飭屬實力經理毋致一夫失所)屯膏夙所戒敷澤在諸吏
勉之各盡心向隅慎莫致
新正淑清院
昨晚侍
家讌今晨問
懿安退猶有餘暇便以適清盤春雪連臘雪民歡切已
歡松篁與泉石銀世界中看
素尚齊
嵒齬中得路菁葱處有齋初春欣始遇一雪與增佳泉
瑟玉為瑟松釵銀作釵檐題稱素尚果是副名懷
千尺雪二首
迴廊下轉接溪齋面對飛流落磵涯想像寒山聽雪閣
春音春物總相諧
千尺雪雖假藉名較真雪却有餘聲設非真者仍堆積
(歲内瑞雪屢霑兹新正二日又逢優霈五出實兆農祥)假亦倩誰作證明
交蘆館
和風習習拂氍簾忩俯冰池凉不嫌便是一莖無植物
交蘆原可悟楞嚴
蕉雨軒
北地雖有蕉夏月方植庭依然湖石傍徒懷綠天青書
軒液池邊一年曾幾停眄兹積雪佳便希甘雨靈未副
名何妨務名目將熒
題香扆殿
十五讀書處怱怱五十年縹緗若有待學業祇依然慚
愧誠多矣殷勤欲勉旃於中稍得力弗蹈自欺愆
豐澤園
此園
皇祖剏學圃寓勤農冬菜風障護(治圃者縳秫稭為籬護風謂之風障)秋
麰雪隴封觸觀總淳樸愜意可從容南望瀛臺麗奢哉
非所宗
題鏤玉丹臺春曉圖
元圃崑墟王母都一峯不脛走中區遂教玉府他山錯
寫作丹臺春曉圖鑪火未寒鶴為守橋波迴看鹿堪呼
列仙傳合旅獒訓彼弗須求此愧吾
邊文進平安戩榖圖
鵪鶉名可喻平安嘉榖將登瑞露漙最是隴西熟小雅
圖成合傳歲朝看
考邊文進字景昭明永樂時畫院今閱其署欵既作
内殿臣恭進則不當僅書其字細觀此㡧尺幅本寬
或真欵為人割去或畫成原未署欵俗手不察遂爾
妄增但幅中賦色肖形工而不滯細而不冗信非文
進不能辦欵之有無固不足計耳
顧正誼開春報喜圖
梅花塢裏春先到樂歲圍爐老友陪童子庭前鳴爆竹
喜音都共捷音來
題墨法集要圖記
墨法集要一卷明洪武間吳郡沈繼孫撰自言初
受法於三衢墨師後又從一僧得墨訣遂并錄成
書縷析製法繪圖二十有一各為之說頗切於用
其書向不傳昨檢永樂大典得此命儒臣錄入四
庫全書原本諸圖間有參錯者重加釐正復命徐
揚為設色長卷以佐幾餘清賞因成長律并識簡
端
隃糜最古漢書銓魏晉逯唐代有焉磨墨磨人胥實盡
供書供畫祗名傳繼孫斯得三衢法韋誕難求一帙編
為說為圖臚次第孰先孰後遞尋沿因教設色成長卷
便以遣閒佐翰筵設曰旅獒箴玩物較於他物此差賢
筆硯匣
二萬餘篇總出斯(自臨御以來所作詩已編刊者初集四千一百五十首二集八千四百六)
(十三首三集一萬一千七百十九首又自壬辰至乙未詩未刻者三千九百五十七首通計共二萬八千二百)
(八十九首此云二萬仍舉成數而言也)於斯闕詠太孤伊白牋朱字有如
是塞北江南無不隨久矣伴予閱朝夕奢哉笑彼號琉
璃先憂後樂憑消遣祈歲念兹還在兹
詠宣窰霽紅小花觚
火色而渾火氣無落霞訝失鶩飛孤名存實否者多矣
小品寧論觚不觚
再題倣永樂朱漆盤
碎瓣菊花攢倣成永樂盤匪黃處士訝渥赭碩人看在
手若無物因心識有官思量均易致惟是得賢難
新正悦心殿
新正藩宴循成例待備遊山陟碧崚五歲軍功一朝蕆
(兩金川負恩抗拒不得已而用兵自收復儹拉以來攻𠞰促浸再閱寒暑今阿桂已統兵圍攻噶喇依賊巢即)
(日便可掃穴擒渠大功全蕆通計前後約及五年)三冬雪澤翼辰仍(昨歲冬雪屢霑既優)
(且普新正二日復渥祥霙足徵農慶)於斯即景心誠悦詎敢生驕志忘(去聲)
兢珠綴屋簷玉鋪砌摛吟合有幾章增
題慶霄樓
聳翠層樓窣堵傍慶霄真覺薄汾陽一時偶憶謝宣遠
五字曾吟張子房翰墨娛情簡芸馥韶春有脚缶梅芳
皇州甲第紛憑望保泰持盈厪念長
巢雲室
欲尋虚室攬英英耐可東郊積六霙謾謂假山巢未得
春隂瓊島早傳名
盤嵐精舍
石洞四五轉窈窱鬱峭蒨竅罅露曦晶明晦互光幻東
出小開豁精舍得當面生機撫春樹古意眄雲巘(叶)文
榻足憩息棐几陳筆硯觸興便拈吟綺麗非所羡
寫妙石室口號
窈窕而深廓有容倚楹人面起危峯不曾倩得荆關筆
妙寫無餘淡與濃
古遺堂
金元明已逝如馳閱世堂猶稱古遺既曰古遺今對者
深長可不惕然思
蟠青室
横嶺與側峯青蒼各有時青於春夏際蒼與秋冬期惟
此雪中青四季無改移而亦弗失蒼開忩争效奇坐對
出藍者恒春實在兹
延佳精舍
假山精舍枕迴巒布席剛饒十笏寬北望居庸原咫尺
千巖萬壑室中盤
嵌巖室
樸室築崥崹兩間曾弗廣南仰巖色蒼北俯冰光朗偶
然拂席生驀爾生别想箇中設有物偪仄殊骯髒惟其
守一虚所以含萬象
紫光閣曲宴外藩即席得句
廊展前楹布席寬果然逯繪戰圖觀(昔西師凱旋曾錄張其功績繪為戰圖)
(壁今征勦金川集勲在即而自進攻促浸以來摧堅於奪隘戰績尤多擬添繪新圖紀盛預展前楹以待當)
(凱宴時張之)聯情雖合此中外效力那忘彼糾桓將是承筐
祇循例及陳凱宴此真歡鐻鍝近已習生痘綵服欣看
捧爵盤(蒙古以未出痘者為生身不敢至穴地是以策凌烏巴什雖歸誠二十餘年惟於熱河朝覲昨)
(歲渠已出痘因亦來京朝正即命其於筵前進酒)
寧夀宫落成聯句召大學士及内廷翰林等至重
華宫茶宴即席成什
八旬有五應歸政踐阼之初盟宿忱豫立中庸明訓著
宛看寧夀落成吟漢唐太上那須數(上聲於太上皇之稱始漢高祖之)
(奉其太公本不足比數唐太宗興兵逼父讓位更為逆倫睿宗在位末一年即因定亂傳位明皇及明皇幸蜀)
(傳位肅宗皆迫於勢之無可如何均無足稱道也)堯舜傳心是所欽一日業乎
宋儒語敬兹敢懈凛難諶
新正文宴例循成吉語迎禧此共賡宵雅昨因詠松茂
重華今用侑茶清同寅異日胥耆宿小翰他時亦上卿
(同與茶宴諸臣與余同庚及年相仿彿者至朕歸政時亦俱在八旬以外即翰林中之年少者彼時亦可至列)
(卿矣)設果
天恩符所望迴思此際可無情
新葺寧壽宫落成新正恭侍
皇太后宴因召廷臣即事聯句(有序)
觀成式本遹求安貽蔀屋大德自徵必得釐迓
萱庭繄斯寕夀之宫
昔奉
思齊之所址仍由舊發水衡而役不知勞規乃更新營
塗裘而居還有待溯方踐阼之歲蠲辰曾籲
昊穹誠期歸政之年逾甲敢同
皇祖竹紀尚俟諸廿載精勵圖恒棟隆詎集夫一時事
謀貴豫工作既基之始矣規模可得而詳焉稽彼
中垣實維正位前臨皇極搆祟擔而御以受朝後
倣坤寧循舊牓而莅因修
祀養性端宜彌性即契知仁頤和雅稱導和爰申祺祉
列敬勝之新刻效淳化之重摹廊縵迴而石墨流
香闥旁通而壺天闢境東則面文峯而臻景福翼
暢音者樓閣岧亭西則倚邃洞而唘遂初揖符望
者軒齋櫛比乃若或銘或頌各有取材以及一詠
一吟無非&KR0146;興兹當慶落適届開韶詹正月二日
之芳朝例事重華
家醼奉
八袠五齡之
聖母臚稱
長樂春觴妃嬪祇肅以承
顔進旨親調
玉饌曾元聯翩而繞
膝
含飴笑顧斑衣冀他年長侍
鸞儀愛景無嫌稱老欣此地肇歌
燕喜示慈用藉聯情履端值五日花風俾載賡而成什
倡始舉一先吉韻緣從朔以拈題欣馳鴻捷於金
川紅旗遄遞快繼豐占於玉圃蒼輅將臨(時係穀祈)
(致齋前一日)苐云君子攸寕猶稍覺周詩之私祝設曰
聖人多壽其勿侈華封之善禱也哉
(御製)本擬乾隆六十年設誠如願禪(去聲)應然敢期增益比
皇祖(是以皇祖臨御六十一年予不敢上同年即皇祖踐作之初籲天默祝至六十擬歸)
(政)
定卜京垓邁老籛有志竟成豫則立無疆惟慶萬
斯千日強洵識由莊敬(臣舒赫德)行健原知本静專露
布恰逢馳捷速(連日軍營捷報屢至已圍賊巢即日紅旗可至)雪鋪矧際
告豐駢(初二日祥霙濃集繼臘兆豐益符農慶)來朝述軄(蒙臣入恩允)
(與覲幸嘉會)
龍光接(臣高晉)
前席書思鳬藻宣
詔許蓬山瞻最上(奉誥至命臣于敏中同臣王際華臣董寧夀宫瞻仰俾得措詞)
(親切)情希芝圃值常川(計至乾隆乙夘臣年亦八十有二預懇隨侍東朝仍)
(供奉筆墨)見聞竊幸言親切(臣于敏中)典守殷蘄衛潔捐(臣福)
(隆安奉壽宫命管理寧宿衛事)經始況同文囿樂鳩工都給
水衡錢(所有切工寧壽宫工程臣亦忝司其事一役並官為和雇不煩民力)美輪
美奐大夫頌(臣福隆安)
(御製)如茂如苞小雅篇寕壽因教莬裘輯唐虞未逯禹家
傳落成
聖母邀洪貺(以新正二日恭奉侍宴皇太后於寕夀宫)
蕃衍雲孫盛往編
衮䄂
輦扶雙鳳翽綵蕤燈燦九枝鮮
饍調饌玉香迎箑(臣程景伊)樂奏鏘金漏永蓮
愛景恰開韶景俶
示慈為普
懿慈綿七言賡踵
左箱什(臣王際華)五日
恩分
内殿牋
豫順攸宜題舉朔鼎新合紀韻從先青陽正暎
東華旭(臣曹秀先)黃道恒臨南極躔歲兆文明占丙炳禧承
保佑值申堅
重熙豐阜閭閻洽(臣蔡新)
(御製)復旦光華堂陛聯
八十五齡數(上聲)未艾
位名禄壽德為全居兹將似
萱庭袠(今年時夀宫)(皇太后春秋八十有五計予憩居寧聖母應臻百旬以上予適同)
(慈寧今歲夀算矣)
視
昔宜恢松棟㕓
準酌適中規豈侈
憩遊在邇地非偏周星環列原依次(臣英廉)太紫圓方却
比連西望
瑶樞對長信(后宫皇太門名)前窺華構聳文淵長生取義門
隣震(之東宫在蒼震門臣嵇璜)
資始成功象法乾積算浹旬還僂指
勅幾一日政仔肩
誠惟不息徵能久(臣阿思哈)
敬以毋渝式莫愆
昭事總臨心翼翼遵王共效道平平
有那爰叶安而吉(臣張若溎)
(御製)無逸遑圖適且便夕惕朝乾斯勖爾怡神頤體待於
焉三分閱二一已近(以六十年為斯兹乾隆四十一年則已過三分之二矣)
四序函元貞又旋共仰
精神宵逯旰請言制度末詳顛舊儲靈境分平墄(臣梁國治)
新斲瑰材耀欂枅翕赩薇垣環
御氣蘢䓤鴛瓦颺祥烟彩楹傑拱梅梁架(臣周煌)寶網繽
垂藻井搴礎帖柱疏凌曲檻楶攢棼帶蔭華椽斯
飛斯革如斯翼(臣王杰)是斷是虔或是遷箕範
頌敷
雲黼麗(五福御製頌)湯盤
銘著
御屏鐫(寕壽御製宫銘)廣披三路(東宫制分中西三路)地兩戒(臣董誥)
(御製)中峙九重(中路自皇極門至景祺閣凡九重)天大圓(以下中路)皇極(前殿名)
福徵仍歛錫坤寕
神祀例誠虔(寧壽宫在皇極殿後其制悉仿坤寕宫將來歸政時當移坤寧宫所奉之神位)
(神竿至此仍依現在祀神之禮)無為養性(後宫前殿名)娛老可
未發頤和(名軒)中節緣
珍列廊墉宋閣仿(敬樂夀堂前後廊壁嵌軒閣御書慎齋法帖如淳化帖例)樂
(去聲)殊山水魯論詮(夀樂堂)考惟祺矣輳九㝢(臣汪廷璵)介
爾景兮&KR1140;八埏(祺景閣)德壽圖安卑漫論(宋高宗居德壽宫)
紹興署逸鄙須捐(高宗有樂夀老人之號見董其昌書論)充之皆滿
化為國(和頤和軒内額曰太充滿臣錢載)是謂大同情乃田
(御書樂壽堂聯有樂同樂而壽同壽之句)内建崇杓運斗極外標重闕
(下詳中路宫門)納薰絃凝而聚總如山阜(臣凝祺門汪永錫)澤
所覃均及漏泉(澤昌門)萬宇受禧唘孚甲(禧歛門)
一人篤慶徧蠉蜷(慶篤門)旁巡閣道錯成繡(臣阿肅)
(御製)左倚城隅直似弦(以下東路)絲竹東山學晉傅畫圖香社
勝唐賢樓名閱是閱如是
屋揭尋沿(書屋名)尋更沿奚異羲爻太音暢(音暢閣)肯
教何賦儷詞妍(晏景福宫晉何有景福殿賦)奮從雷地心養素
(臣導和養素吳綬詔)幻出壺天道得筌(宣壺天豫)境本最高
香作界
佛真現在願為船梵華普散維摩諦(梵華樓臣沈初)慧日恒
融乾闥禪(日佛樓)挹翠鬟空峩湧髻(鬟翠亭)出雲竇細
裊裝棉(石洞上鐫雲竇)對横
禁堞排千雉(紫保泰門東出正對熊禁左垣臣陸錫)立矗文峰(石名)削一
拳氣滿函關來桂苑晷賓暘谷麗蘭櫋閤門東上
勢迴斡(臣陸費墀)
(御製)廣内右通經蜿蜒(以下西路)敬勝倦勤號相易(倦勤齋之制即仿宮)
(内敬勝齋因係歸政後所居易斯名耳)遂初(堂名)符望(閣名)志猶懸得閒(室名)信
可得閒耳
萃賞(樓名)由斯萃賞旃秋實春華芳采擷(芳擷亭)鳶飛
魚躍趣招延(趣延樓)庭輝拓向重霄迥(臣旭輝庭金士松)軒
古遊經三代還(華古軒)維德之隅少至老(齋抑)從心
所欲
後同
前(亭矩)秀而文寄邱兼壑(臣聳秀亭陳孝泳)粹以精知玉匪瓀
(粹玉軒)螺碧層層嵐宛轉(石名碧螺)竹香(館名)个个影㛹娟
歲寒友識畫家致(臣三友軒紀旳)春褉賞尋書法妍(禊)
(賞亭)臚詎參差詫崑閬期惟
㬅羡軼&KR1324;佺詩言其志祝同效(臣倪承寬)
(御製)情見乎辭頌盍蠲此日敢疏蘉負扆他時還擬侍
長筵心乎愛矣遐不謂不謂求仙敬籲
天
題倦勤齋
敬勝依前式(此齋依建福宫中敬勝齋式為之)倦勤卜後居(將以八旬有五歸政)
(後居之)撫時斯異矣題額故殊諸娛老非關政沃心那廢
書廿年期此願未識可能如
隨安室
廿五前隨安讀書樂羣誠多歡廿五後隨安勅幾切已
為君難期八旬有五歸政仍是室也心應寬一日未息
肩萬幾敢憚煩隨時隨地勵斯志欲冀他年無事坐此
恣盤桓
頤和軒
即漸菟裘搆居圖豫立那此時仍盡瘁他日擬頤和奢
願誰能息高年彼任磨雖然期廿歲駒隙度羲娥
淨塵心室
六塵總因心心淨塵斯淨室云淨塵心本未似相梗然
亦可得云如身之有影欲求影之無應在身之屏誰解
能所忘與入菩提境
題董誥五君子圖五疊舊作韻
卉中乃有五君子豈非各具為儒性凡經五詠逯兹六
喜吟未祛結習病詞臣者三張(若靄)鄒(一桂)錢(維城)並有其圖
題識興獨遺董老誠何謂(向命董邦逹所畫最多而獨無此圖亦一缺欠故命其子)
(為之)爾誥應思緇衣鄭後凋交翠松柏竹梅與水仙榮春
孟點染位置咸恰當要皆能肖品之正繼聲翰苑斯已
佳吾將進之以治政
詠白玉鳩頭
漢玉鳩頭此肖為(舊有漢玉鳩頭蓋杖餙也向贈題句兹倣其製為之)扶携他日
待相隨雖今步履全無藉豫立中庸有訓辭
題沈周倣倪瓚山水冊
溪橋早秋
野亭四柱倚江濆落葉纔看勢未紛隔岸遠山幻明晦
依稀欲出護霜雲
山塢看雲
山腰膚寸吐雰霏茅屋人家半掩扉底事往來絶行跡
恐防濕潤早霑衣
水閣松風
茅齋幾架碧溪邊拂鬢天風意欲仙松韻湍聲相問答
高人屬耳似聽禪
竹坡閒憩
古樹疎枝齊竹枝畸人憩下立厜㕒隔溪雲岫意無盡
誰識其中與共之
蕉石臨流
石如蕉與蕉倚石真境幻名兩不差却繾遥情武林外
湖西山憶號丁家(西湖金沙港南曰丁家山有奇石林立狀類芭蕉山根有泉流出作琴筑)
(聲舊名其景為蕉石鳴琴南巡臨幸曾有詩)
仙岩幽訪
環抱溪山幽且崇境非泰岱即崆峒策笻同旅聊相訪
那學軒轅拜下風
梧館清隂
梧下茅菴秀而野清風疎影漾參差主人合是倪高士
袛欠呼僮一洗之
春亭延翠
亭中危坐是誰伊畫意詩情兩默思不似似誠善學柳
雲林後乃一人斯(末二句㮣括冊前董其昌題語)
祈榖齋居
遷坐居左个大齋異燕(去聲)時戒辛清口味簡政謐神思
戶換宜春字屏多望捷詩(去歲齋居有題壁率多盼捷句幾回清詠不勝慙之句)
幸哉圍賊穴仍急盼紅旗(阿桂奏已統兵直搗噶喇依圍其四面即日便當掃穴擒)
(渠紅旗迅至)
四川總督文綬奏開䕫關米禁詩以誌事
金川逆王命問罪有師指惟是地險要征以五年矣儲
偫出民問遏糴不得已昨歲文綬奏持籌熟絜矩(叶)並
欲禁雜糧䕫關販胥止(邇年征勦金川軍儲需米因從該督等之請暫禁川米出關去)
(冬文綬奏川省所産雜糧亦請飭䕫關截留禁止商販朕以襍糧非軍糈所用應仍聽估舶流邇俾從民便且)
(昨歲江蘇安徽兩省俱被偏灾市值不免騰踊若得上游糧食販運可資接濟因不允所請並諭令大功告成)
(後䕫關川宋亦當弛禁)因計江浙民接濟賴餘此如何概絶之覽
摺批弗許(叶)且令一聞捷即免截榖米邇來屢報勝賊
巢園尺咫兹接驛章呈弛禁一遵旨(兹據文綬奏大功即日告蕆軍粮儲)
(備充盈無庸復行採買已遵旨將䕫關開禁仍聽運米通商)流通利閭閻是固吾所
喜
題舊五代史八韻
上氶唐室下開宋五代興衰紀欲詳舊史原監薛居正
(宋開寶中詔修五代史盧多遜扈蒙張澹李昉劉兼李穆李九齡同修宰相薛居正監修書成凡百五十卷其)
(後歐陽修别譔五代史記七十五卷藏于家修殁後官為刊印)新書重撰吉歐陽泰和
獨用滋侵佚(歐史既出遂與薛史並行當時以薛史為舊史歐史為新史至金章宗泰和時始詔)
(學官專用歐陽史于是薛史遂微元明以來傳本漸就湮没)永樂分收究未彰(永樂大典)
(雖載其文然割裂淆舛已非居正等篇第之舊)四庫蒐羅今制創羣儒排纂故
編償(因校四庫全書詞臣等于永樂大典各韻所引薛史甄錄條繫得十之八九復採冊府元龜太平御)
(覽通鑑考異五代會要契丹國志壮夢𤨏言諸書以補其缺並參考新舊唐書東都事略宋史遼史續通鑑長)
(編五代春秋九國志十國春秋及宋人說部文集并碑碣尚存者以資辨證卷帙悉符原書而考核更加詳備)
殘縑斷簡研磨細合璧連珠體裁(去聲)良遂使已湮得再
顯果然紹遠藉搜旁兩存例可援劉昫(書成呈覽館臣請倣劉煦舊唐)
(書之例列于廿三史刊布學官從之)專注事曾傳馬光(薛史文筆雖不及歐史謹嚴而叙事)
(頗為詳核其是非亦不詭于正司馬光通鑑多採用之)序以行之詩代序惕懷殷
鑒念尤長
詠定窰三羊洗
中矩自成方三羊義寓陽佳哉開泰運久矣息寒芒(宋時)
(以定窰有光芒不用惟用官窰器見高士奇詩)物每重于後品知那有常一時
聊寄興五字亦成章
題和闐白玉盤
伯克呈方物(盤為葉爾羌三品阿奇木伯克貝勒銜鄂對所進依例折價倍值厚賚之)薄來
厚往加解嘲原尚白不掩本無瑕李氏呼為月(李白詩小時不)
(識月呼作白玉盤)杜家藉以霞(杜甫詩登以白玉盤藉以如霞綺)七枚貯桃子
荒誕那須誇
命議謚前明靖難殉節諸臣詩以誌事(有序)
明建文革除之際其臣之仗節死難者史册所載
甚多當時永樂以藩臣犯順隂謀奪國諸人自當
義不戴天雖齊泰黃子澄輩輕率寡謀方孝孺識
見迂遠然其尊主鋤強之心實堪共諒其他如景
清鐵鉉等或慷慨捐軀或從容就義甚至如東湖
樵夫補鍋匠之流雖姓名不彰而其心均足嘉憫
特以永樂殘刻性成屠戮之慘極于瓜蔓殆非人
理朕讀史至此未嘗不深為憤恨夫以勝國革命
之時其抗我顔行者尚念其忠于所事特予表章
矧建文諸臣遘遭内難取義成仁豈可令忠臣義
士之氣湮沒弗伸既命大學士等一體查議予諡
以發幽光而昭公道復成長什以誌其事
項羽阬降本秦卒黃巢縱殺乃唐人豈如永樂誅戮者
都是孝陵培養臣瓜蔓牽連何慘酷松凋節烈總忠純
方齊謀拙斯宜恕景鐵心貞實絶倫潛德幽光賴褒闡
成仁取義忍沉淪勒章七字聊表舊惇史干秋閱重(去聲)
新
正月八日詣齋宫作
占穣農諺值金庚況是兼逢榖日晴夜雪午風經昨過
盅融和旭颺前旌
黃道直南路轉東入壇謁
位禮崇隆柏松根下積餘雪澤在農田感謝中
齋殿南廂十笏居明忩坐覺體安舒案陳詩冊從頭看
(自己夘年冬至始每歲禮成祈榖書于常雩之案南郊三大祀所有詣齋宫及詩皆冊陳頭每)
(至輒披覽一過)敬怠因心自檢予
祈榖禮成述事
由來邦本曰惟民
祈榖因民重上辛巳幸臘春逢雪渥更聞碉砦掃巢頻
居
天子職古無數沐
乾父恩予鮮倫言出心聲敢以實若驚受
寵益增寅
詠和闐玉如意
一握玉如意長盈尺有竒柄文渾勝畫首素待題詩代
語翻增語罄宜無不宜問余深願者惟在雨暘時
正月初十日恭奉
皇太后幸圓明園即景得什
撰辰行慶
翠鑾奉初歲開韶紫籞臨臘雪已欣霑遍野春雲又見
吐遥岑恒同民樂期無斁轉為時和惕不禁幸較昨年
逯功蕆(去歲新正有獨盼紅旗尚遲到難忘丙夜問軍郵之句近則大軍已圍定噶喇依賊巢擒兇報)
(捷祇在旦夕矣)紅旗旦晚遞佳音
題文源閣
四庫猶遼待圖書今古披(我一萬皇祖古今圖書集成凡卷雖無永樂大典之)
(多而考核精當不似彼限韻割裂因于文淵文源文津三閣各貯一部以舊有之書已庋之厨矣)縹緗
馥新歲前後繞清池觸目資深造澄懷得妙思文源端
在此詎謂騁妍辭
再作玲峯歌
青芝岫及此玲峯二物均西山神産前後以徐胥致之
束牲告詎勞書簡(米萬鍾得異石于大房山束牲載書以告薛岡見之因代石報米書春明)
(梦餘錄載其事)芝岫樂夀(堂名在萬夀山昆明湖裔)樹塞門玲峯文源(閣名御園)
(新建以待貯四庫全書)峙溪堧(叶)岫横峯豎各適用造物生材寧
可舛體大器博復&KR0785;瓏八十一穴過猶遠(見米芾皇山帖)取自
崇岡歴平野原匪不脛實車轉豈其出于不測淵豈毁
橋梁鑿城閫所幸在兹愧在兹作歌箴過非頌善
月臺
天一取閣式文津實先搆(命仿浙江范氏天一閻之制先于避署山莊搆文津閣次)
(乃搆文淵閣于此月臺則又仿文津而為之也)月臺及西山米帖符邂逅此即
肖文津詭石堆竒岫亦復有月臺祇欠西山覯然月自
升東山有無奚疚淰淰麗新春朗朗輝諸宿相映古人
書脅窟誰曾透
趣亭口號
綴景文津畢肖諸山亭四柱最延虚若論真趣于何是
相對閣中萬卷書
再題廓然大公八景
雙鶴齋
漸鴻那學用為儀雙立齋前古貎竒渴飲饑餐適其性
大公順應想如斯
規月橋
波心横渡借橋連本是如規學月圓漫議冰凝失其半
從偏原可識為全
峭蒨居
忩含怪石聳嶔岑久假如真歲月深因識東西洞庭者
元黃初判豈殊今
影山樓
誰云山靜全無動浸(去聲)水含曦亦有時今日虚無看弄
影始知杜句未予欺
披雲逕
磵戶雲封亦可欣往來循徑必披雲然因人與安名耳
雲者那知聚及分
綺吟堂
結習誰能頓與忘吟之一字我猶當却非綺耳惟樸耳
句出天真又豈妨
韻石淙
石上流泉因有韻可欣此韻是天然彼哉論曲絲竹肉
又豈能知大樂詮
啟秀亭
芽紐已看亭脚草心香欲發缶頭梅滿園底藉紛紅紫
好是東皇啟秀哉
題官窰缾
陶得純青生二成果然色質勝難兄緣(去聲)銅試看守口
器(缾以銅鎻其口舊物多有如此者)書座堪思防意城(用富弼事)簮朵雅宜
名意蕊稱懷已自息心旌足釘薜暴誠何礙詎以微瑕
棄美瓊
詠和闐玉饕餮觚
精琢和闐玉宛成饕餮觚法圖述姬室巧製異痕都(即痕)
(都斯坦也)象戒貪多者名兼飲少夫今惟插花用似彼兩無
須(古觚以盛酒後世率用以簮花如缾供耳)
題木刻山水畫屏
山縈迴復水平遠結社真宜翰墨羣細故雖云鄙記憶
幽期曾不涉功勲丹青自有松楓别皴染全無凹凸分
漫議斯人逞刀筆勝他吏者弄深文
右濴波疊嶂
西村東舍原非遠策杖還携童子隨疑是右軍分遺(去聲)
者過橋問字特相宜
右柳彴携笻
收帆不礙渡溪遲嫋嫋秋風落葉披應憶浣花有神句
果然石出倒聽時
右楓溪放棹
御製詩四集卷三十三
