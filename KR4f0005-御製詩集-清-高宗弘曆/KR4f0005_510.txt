御製詩餘集卷十五
古今體四十四首(丁巳七)
閏六月望日立秋作
望為首下月秋立肇西成子入值微雨(是日子時細雨)夘臨即
快晴恰符農諺吉(農諺以立秋日無雨為掉主秋後雨少設雨大為傻又主秋後雨多惟微)
(雨即晴為吉今日子刻小雨旋晴傍晚又微雨即晴正符農諺)深謝
化工禎怵惕終朝敬夕陽心始平
題秋澂齋
昨晚雨即霽今朝秋益澂幸逢賜時若誠慰叶農徵(農諺)
(立秋日微雨即晴為吉昨日十五立秋果符吉兆雨日正應時暘可慰劭農素願)四宇雲無點
一天暑弗蒸操觚還自問敢不勵兢兢
静餘軒
有暇無煩政西軒近偶過架芸笑孤覽壁畫慢閒哦尋
樹未紅葉步庭惜綠莎後坡原削土變石識年多(軒後本係)
(土山土經削去歲月既久其質堅凝磈磥變而成石蓋塞外往往有之)
林下二首疊己酉詩韻
叢樾蔭嘉步輦留金行氣入(昨日立秋)火行收論年逾八節
一瞬(己酉至今閱八年)那待庭桐葉報秋(羣芳譜云梧桐於立秋之日一葉先墜故)
(云梧桐一葉落天下盡知秋今塞外並無此樹)
屈指光隂迅若斯本為幻景豈為竒六年容易又過二
(己酉詩有云屈指六年容易過可稱林下客於兹今授璽之後又閱二年則八年矣勑幾訓政仍復如常盖由)
(圖逸昊蒼眷佑身體康強何敢自豫遂耽林下安閒之致也)林下客原今憩兹(此係)
(戲談聊叠舊韻而已)
河南巡撫景安山西巡撫蔣兆奎各報雨澤詩以誌慰
豫之南及晉之西霑澤各陳到則齊(兩處奏摺俱於初五日發十五日到)
九府四州胥霈渥(景安奏豫省開封歸德彰德衛輝懷慶河南南陽汝寧陳州九府許州汝)
(州陜州光州四直隸州各屬州縣於六月初旬及十三四十七八至二十四五六七八等日得雨自三四五寸)
(至深透不等高粱早穀均已結實飽綻晚禾雜糧亦俱長發蕃茂民情極為歡悦)省中邊外總
蒙禔(蔣兆奎奏晉省太原平陽潞安汾州大同朔平寧武澤州蒲州九府遼州沁州平定忻州代州保德)
(解州綘州霍州隰州十直隷州所屬州縣并歸綏道所屬歸化城和林格爾清水河薩拉齊托克托城五廳於)
(六月初七八十三四十七八二十一二三四二十九等日得雨自二三四五寸至深透不等秋禾暢茂糧價平)
(減農氓忭豫地方寧謐)不知兵處誠庥矣(謂山西)即被擾方亦幸兮
(謂河南)賊聚軍圍擒逮近更殷望捷信何稽
留京王大臣報雨詩以誌慰
間(去聲)作甘霖四寸滋(留京王大臣奏本月初九日得雨後十四日夜間復得陣雨十七日)
(亥刻雷電交作大雨傾注至十八日子時方止入土四寸現當田稼長苗結穗之時得此渥霑土膏積潤而雨)
(後旋即開霽曦暘蒸曬顆粒益增飽綻農民歡慶)更欣夜霔曉晴曦普霑稻下
黍高地恰值長(上聲)苗吐穗期時若撫兹益增敬農功念
到實稱宜閣章閱過晩餐際欣彼(京中)望斯(山莊)難措思(昨十)
(六十七等日雖時作微雨不成分寸略覺山地乾燥為之望澤兹晚餐以後京中報至留京王大臣奏得雨四)
(寸次日快晴實為欣慰而此地正望澤復為之忸然膳後即詣法林寺等處躬禱)
雨(閏六月十九日)
剛喜京中霑四寸却愁塞外隔三朝(京中雨澤優霑誠為心喜而此地自)
(十五十六日微雨後至今又隔三日雖土脉尚潤但伏天暑熱冀得甘霪為宜)訝同俗諺心誠
急(夏日農諺有三日一小旱之語兹已至期不能不望澤)切感
神庥澤賜饒(法林寺禱雨後復至霈靈澤龍潭步禱即見西南雲佈甘霖立配藜&KR0034;&KR0034;溝澮皆)
(盈肩輿隨侍諸内臣衣盡濕透酌量頒賞)雲佈西南霔霶霈(申時雲氣濃佈即時澍雨大作)
(入土深透歊暑盡却仰蒙此稍昊眷弛神庥益深感荷而子兢業之心未敢因有懈彌增乾惕)雨
連高下勢飄蕭立時深透驅炎暑彌勵冰兢戒滿驕
喜晴(閏六月廿四日)
三日晴乾三日雨禱
神霈澤鑒微誠(是月十六日得雨後至十九日復冀甘霖予躬詣法林寺等處虔禱即迓神)
(庥立時䨟雨大霈)自兹晝夜經兩度(十九至廿二)無定希(仍盼澤)虞(恐過)
(多)廑一情(十九日得透雨後二十一日午刻復雨旋作旋止二十二日辰刻至申刻復被渥霑至酉)
(即快晴廿三日至今連朝晴霽土脈積潤之後得此蒸曬大裨田禾予雖授璽子皇帝仍時時念切農功感荷)
(慈尤蒼昊垂深寅畏)乃喜昨今連霽惠或當高下卜西成寸衷
切切祈
天佑敢曰歸閒不念氓
山東巡撫伊江阿奏報雨澤詩以誌慰
夏收早已幸稱豐兹復甘膏渥報東首六閏餘霑次第
(伊江阿奏濟南等十府二州各屬於六月十四五及二十四至二十八閏六月初一初十等日得雨一律深透)
高禾低稻普蓬茸(又據奏稱得此甘膏高粱穀黍早者結實晚者揚花其餘棉花豆蔬雜糧)
(均長發暢茂糧價日就平減西成可卜豐收農民實深歡忭)利衣更慶棉花盛雜食
兼資豆顆充批疏不禁慰且惕西成尚遠益虔衷
出麗正門觀稼疊去歲詩韻
閒居稀出逸嫌過命騎晨涼觀稼禾時雨時暘昨年似
(昨歲雨暘時若秋收豐稔今歲自駐蹕以来每間數日渥霈醲膏旋即放晴開霽於農事相宜兹偶策馬觀稼)
(目擊禾黍盈疇可卜秋成有望實與昨年無異)曰欽曰惕
昊恩多苗穠穗結叶農諺近慰遠愁盼捷歌斯况夏秋
閱三載(自前歲𠞰捕楚苗上年復有教匪滋事冬間楚苗戡定而教匪經官兵攻𠞰屢次克捷惟首逆)
(至今尚未全擒迫望喜音刻縈宵旰計三載夏秋駐蹕山莊同此望捷之懷實增憤悶耳)不勝慙愧
那尤佗
河南巡撫景安奏報撫綏歸業農民辦理完竣詩
以誌事
教匪遠逃陜入川(湖北教匪擾及河南邊界屢經官兵追截竄入陜西商雒一帶復經四路)
(圍𠞰賊匪復遁至川省之太平東鄉開縣附近地方近據宜綿等奏官軍會合攻𠞰殱賊甚多其勢益蹙又思)
(竄入雲陽萬縣地界現諭設法堵截可冀擒獲首逆)河南善後撫陳箋廿州縣昨
被擾者萬戶口斯胥帖然(景安奏豫省南陽府屬之桐柏南召唐縣泌陽鄧州内鄉)
(新野淅川裕州舞陽葉縣汝寧府屬之信陽確山西平遂平羅山河南府屬之嵩縣汝州屬之魯山陜州屬之)
(盧氏光州屬之光山等二十州縣前經楚匪竄入其被擾地方均不過一隅中之一隅已遵旨先給籽糧俾資)
(耕作復散給口糧房費村民扶老攜幼感激恩施俱各得所)賙急恤窮向隅鮮明咨
暗訪俾均全(景安飭藩司遍貼謄黃宣布諭旨俾小民共見共聞並派道府率地方官清查散給)
(復密差妥實之人四處察訪又親往各屬按冊抽查即傳耆老面詢領過銀穀數目與冊比較均屬相符)安
民可謂弗孤職問楚還因有諭宣(景安於撫綏諸務實力辦理俾貧民均霑)
(實惠可謂留心民事因交部議叙其隨同承辦之司道各官亦著查明一體議叙因思湖北湖南兩省亦有應)
(仿照景安辦理之處何以未據奏到因降旨飭詢)
咏和闐玉饕餮尊
饕餮為尊古具圖戒貪飲食義深乎設如不脛問斯器
於意還當有慚(去聲)無
廣東巡撫陳大文江西巡撫張誠基奏報早稻收
成分數詩以誌慰
粤東熟早右江遲遠近報殊到一時(粤東計程八千餘里江右計程四千)
(餘里遠近相懸幾至一倍但粤東氣候較暖早稻收成比江右每早至月餘是以兩處奏報之摺同日遞到)
西則九餘誠上稔(張誠基奏江西七十九廳州縣收成十分者二十七廳州縣九分者五十)
(二廳縣通省合計收成九分有餘實為上稔)東雖八越副中期(陳大文奏粤東番禺等七)
(縣收成九分保昌等二十八州縣收成八分有餘南海等五十二州縣及南澳廳收成八分連平等三州縣收)
(成七分有餘合計通省收成八分有餘雖不能如江右之上稔然亦可稱中熟再得晚稼豐登益慰期望耳)
所希晩稼雨暘若顒待秋成戶口熙豈不寸衷生慰豫
望擒兇首獨焦思
處暑日喜晴作(七月初二日)
伏日那禁三日晴叩
神立霈感酬誠(三伏中農田望雨最殷有三日一小旱五日一大旱之語今歲駐蹕山莊每間)
(數日即獲雨澤前月十六日得雨後至十九日復冀甘膏因躬詣法林寺等處虔禱立即大沛時霖此後二十)
(一二日連次得雨極為深透)自兹即懼朔和翼(自二十三日放晴後連日開齊因思農諺)
(不怕初一霖只怕初二隂之語即預計於二十七八九日内得雨即晴於初一初二兩日俱獲暢晴方為愜望)
(每日課量惟增縈惕)孰料時霏歇與鳴(七月朔早間隂雲漸合密雨飄灑午後更覺纏綿自)
(夜達曉時歇時鳴勢尚未巳)人說山田實無礙(問之熱河地方官此處俱係山田驟雨水)
(發即下注溪澗不能久渟從無潦浸之事兹雖連日隂雨於農田並無妨礙)我虞畿甸却增怦
(因思畿甸附近地方俱係平田若雨澤過多或不免虞澇惟有速冀快晴庶紓廑念幸午後雨勢漸微至申刻)
(風起雲散陽㬢朗照實快晚晴之應候也)晩来快霽雲消盡處暑金行夕照
明
福建巡撫田鳳儀奏早稻收成分數詩以誌慰
麥已先登稻復收九分餘近上豐酬(田鳳儀奏閩省早稻收成九分有餘)
(者閩縣等三十四州縣九分者龍溪等二縣八分有餘者福清等二十五州縣八分者嘉義一縣七分有餘者)
(鳳山一縣合計通省收成九分有餘本年春麥既已豐收兹新穀登場民食益裕糧價日減閭閻歡慶倍常)
屢稱食足衣當足聿解民愁官豈愁既富何加應在教
因民之本慢深求(不如是則為柳宗元郭槖駝傳所譏治民者不可不知)西成未
至仍勤望我自恒懷三曰憂
詠和闐白玉如意
處處座之傍率陳如意常(如意義取吉祥向來各處御座率皆陳設以符吉語而迓)
(祥禧)雖圖語告吉艱致兆頻祥比似羊脂潔較於周尺長
(周尺比今時尺度每尺僅止八寸此柄如意以今尺量之得一尺三寸視周尺較長五寸矣)指揮憶
李氏(唐李頎題璿公山房詩有指揮如意天花落坐卧閒房春草深之句此詩家以贈緇流意在閒適余)
(日理萬幾且此時縈盼各路捷音鉅細悉勞指畫豈能以閒房自况耶)略愧在閒房
敞晴齋疊去歲韻(七月初六日作)
朔翼連隂傍晩霽幸符處暑兆誠佳(本月初一日隂雨時止時作直至初)
(二日申刻放晴是日適值處暑時暘應節此後連日俱獲暢晴氣候高爽於農田大有禆益)自兹數
日晴秋宇乃敢一時憩午齋山色林光都報爽黍高蕎
矮熟無乖庶幾憑牖應心慰仍望擒兇未惬懷
繪韻樓
齋據岩之中(謂敞晴齋)稱名該其總左右豈無室點綴高下
擁斯樓曰繪韻林嵐韻種種不出色與聲摐摐繪心孔
然而任其然後素合尚絅
清綺書屋口號
書屋宜何宜詠詩兩言清綺額檐披綺難清亦清難綺
合撰無形能者誰
眺遠亭
山亭稱眺遠不過山莊中即或山莊外目力亦有窮林
泉總如繪禾黍幸稱豐允宜望裏慰誰識懷猶忡數千
里外軍正值擒諸兇賊首急盼獲安民蕆大功眺遠豈
易哉願即捷音通
自責
朔翼雨過甚幸即晴處暑(熱河於初一日隂雨直至初二日申刻放晴是日適值處)
(暑時暘應節初三日更為開霽此後連日氣候高爽風日晴明將及一旬現在庄稼俱已結實正資曬曝得此)
(快晴洵於農功有益)哉生明大霽經旬淨碧宇無何直督報永定
岸受侮誠恐害民田亟命疏及堵(梁肯堂奏永定河自閏月二十九日大雨)
(後初一初二雨勢更急初三日子刻風狂浪湧水高隄頂二尺有餘北岸二工三工南岸二工頭工共沖去六)
(百餘丈現在上緊搶築等語此次雨勢本驟加以風浪過大水頭湧高數尺沖塌隄工尚非搶救不力特將該)
(督等處分寬免惟漫口一日未堵則下游民田過水處所一日不能涸出節經諭令該督等督率在工人員鳩)
(集工料尅期堵築疏消積水其低窪處所被浸民田並令詳悉履勘實力撫綏不可稍存諱飾)細咨往
来者長塗亦或阻留京諸大臣詳悉奏未覩其意治軍
書予心正勞苦恐重煩予意咄哉實不可(叶)軍務固應
籌民艱繋尤巨設如胥效兹民以誰為主察議不可少
(此次京城附近地方雨勢甚大閣章馳遞屢致稽阻並詢之自京来熱河之人皆云京城初一初二之雨甚大)
(平地水深至二三尺不等而留京王大臣及順天府尹等所奏惟稱七月初一日濃雲密布自辰刻微雨沾灑)
(時斷時續至初二日辰刻方止午刻又有密雨一陣旋即開霽等語與梁肯堂奏報情形不符不免意存粉飾)
(在王大臣等之意特以現當予盼望軍報之際宵旰勤勞不欲以此再煩廑注不知軫念民艱較之經理軍務)
(為尤重各省雨暘多寡日切疇咨設封疆大吏等從而效尤互相隠飾民隠何由上達是伊等欲慰朕懷其事)
(小而諱災捏飾之漸所關甚巨不可不示以懲創因將留京王大臣順天府尹等俱交部察議而伊等不能仰)
(體予心欲曲為寬慰遂至所奏不實是即予之過耳)自責過吾取
按昨旨原恐以諱災起見兹據京中王大臣奏明京
中初一初二兩日雨雖大隨即晴霽至今八日高地
本無潦低處亦已消盡秋成並無妨礙是以未經陳
奏既非諱災因加恩免議並識
湖南巡撫姜晟奏報早稻收成九分有餘詩以誌
慰
苗氛早靖一年逮麥八分兹九復餘(湖南苖匪平定已及一年境宇敉寧)
(農民樂業今歲暘雨應時於六月間經姜晟奏報通省二麥收成合計八分有餘兹復據奏早稻登場通省收)
(成實有九分有餘洵稱上稔)早穫已欣全省計(據奏通省七十四廳州縣除永綏廳桂東)
(縣向不種早稻外其餘收成十分者瀏陽等四縣九分有餘者長沙等三十三州縣九分者醴陵等十九州縣)
(八分有餘者華容等一十二廳縣八分者乾州等四廳縣合計之為九分有餘)晩收更卜有秋
書(又據奏入秋以來時霖應候遠近均霑中晚二稻足資渥潤可期一律豐收現在新穀入市糧價日就平)
(減閭閻氣象恬熙輿情極為寧謐)米糧入市價多減物象安居謐以輿
豈不慰哉難慰者擒兇捷報望殷予
詠和闐玉斧珮
和闐水玉白如脂䕫首靁紋斧珮披作器每教倣古式
絜乎政事却難之
邇日
邇日晴佳好秋陽暴稼成糧收閏夏早(今歲閏六月節氣較早入秋以)
(來於七月初一初二日得雨沾渥此後連日開霽幾及一旬十六十七兩日俱於早間微雨旋即晴霽邇日曦)
(陽晶朗於大田禾稼益資曬暴顆粒飽綻計日即可登場較之往歲收穫之期早至半月)價比昨年
輕(今歲夏間熱河糧價較去年本屬平減昨詢之道府稱目下將屆西成豐穰可卜現在糧價較夏間日減)
(若將来新糧入市價值必更輕賤矣)似此心應慰而何意總怦擒兇圍較
近(本日據額勒登保等奏官兵由下麥莊帽子山西面進攻至石柱嶺賊人放鎗抵禦並亂擲石塊我兵奮)
(勇直前搶至嶺巔賊匪驚竄滚岩受鎗箭而死者甚多福寧等於下麥庄覓道至鑼鍋圈連克賊卡二座額勒)
(登保復帶領巴圖魯侍衛官兵等攻擊腰帶岩岩上石壁高四五丈至二三十丈不等弁兵等用木梯繩索接)
(遞密上至第一層岩頂將賊匪房屋卡座盡行焚燒活擒賊目杜紹竒等訊據供稱林之華被官兵屢次截𠞰)
(殱斃賊衆甚多器械亦多抛棄現在我兵周圍劄卡俱扼要隘賊匪糧食已盡無處可逃斷難久延指日即可)
(成擒盼望捷音尤為殷切)露布盼軍營
浙江巡撫玉德奏報早禾收成九分有餘詩以誌
慰
雨利麥登暘利蠺雨暘時若雨佳探夏收已幸觀馳牘
(玉德前於三月内具奏浙省入春以後甘雨應時豆麥春花並增芃茂於播種耕犁大有禆益並據稱時雨之)
(後即得時暘尤為佳幸盖他省二麥占豐惟賴雨澤優渥浙江則嘉湖等郡育蠶最廣衣被東南而蠺性喜暖)
(畏寒必值氣候暄温蓄養方臻蕃盛是浙省春夏之交雨暘時若不獨麥收豐稔而蠺事亦賴以繁滋實為兩)
(得其利前誌慰詩中曾有兼嘉勝他省之句)早稻重欣報奏函餘九分應上稔
逮(兹據玉德奏入夏後雨水調勻各屬所種早禾均各暢茂現俱陸續成熟寧波紹興金華温州四府屬收)
(成九分有餘台州衢州二府屬收成九分杭州嚴州處州三府屬收成八分有餘統計各府早禾收成實共九)
(分有餘其杭州府屬仁和錢塘海寧三州縣暨嘉興湖州二府屬向係種植晚禾現在長發青葱可期一律豐)
(稔)即秋穫卜晩豐堪欣因一省念他省祈歲從来不戒
貪
登四面雲山亭子疊昨歲作歌韻
歲歲來登必有什檐柱之間實書滿昨於亭外立碑書
(每歲登此必紀以詩積年以来檐柱間題詠皆已書徧昨歲丙辰作歌因亭内無處懸掛遂刻詩於亭外之碑)
(面今登亭周覽見碑隂尚餘空處正資鐫泐且每歲来遊例有詩篇亦未可空返也)正餘碑隂可
空返今年塞景似舊年幸逢時若無潦旱不殊慰者豐
歌屢仍同勞在軍務亶日甚一日弗可當刻望捷章莫
再緩
直隸總督梁肯堂奏報秋禾收成八分有餘詩以
誌事
本擬今年去歲如(去歲直隸各屬收成十分今年春夏以来雨暘應候所至禾稼盈疇青蔥)
(暢茂滿擬秋收仍可十分豐稔不殊去歲)月初不料潦侵諸(七月初一初二日畿輔附近地)
(方雨勢較驟永定河隄有被衝塌之處下游低窪田畝不免淹浸收成究覺稍減)急教決口勤
修築更命低田慎恤除(梁肯堂奏報永定河隄衝塌當經降旨以此次雨勢本大兼以)
(風浪湍激尚非疎於巡防所致特將該督等處分寬免諭令上緊鑲築以期迅速堵合並命將低窪被災處所)
(積水疏消一面妥為撫卹旋據該督奏委員分投確查除近山沿河一帶消退甚速田禾不致浸損者無庸查)
(辦外其相近漫口最低之處未刈秋禾不無傷損已飭令該管道府查照分别撫卹坍塌房屋給予修費其實)
(在無力之戶並於水涸後酌量借給籽種以資來歲接濟)兹幸高原秋穫報仍稱中
稔八分餘(兹據梁肯堂奏報秋禾已屆成熟永平大名府屬約收十分宣化府屬約收九分有餘河)
(間天津廣平承德遵化州冀州等六府州屬約收八分有餘正定順德府屬約收八分易州趙州深州定州暨)
(口北道屬張家口獨石口二廳約收七分有餘順天保定府屬約收七分總計分數多寡今歲直省間被秋潦)
(低窪地畝分數雖減而高阜之區仍有收成十分及九分有餘者截長補短仍得八分有餘雖不及去歲豐收)
(亦尚可稱中稔)截長補短例應是災處向隅尤切予
獲鹿
有暇步斜陽秋清爽不涼深林尋徑石一鹿倒鳴鎗(鎗字)
(集韻音瑲與鏘同而韻府收入庚韻係鼎鎗之鎗同鐺與此義異古人刀槍之槍用木旁揚雄賦云木雍槍纍)
(以為儲胥註云木兩頭銳也杜甫詩亦有苔卧綠沈槍之句但前代無火器字義偏旁自應從木明唐順之左)
(編載金人有飛火鎗注藥以火發之輒前燒十餘步盖即鎗字從金旁之所由昉此後刀槍之槍亦有作金旁)
(者此字集韻既入陽部而火鎗又相沿已久俱用金旁音韻亦與古合前於壬子歲題花准神鎗詩識語中曾)
(詳論之)徐返山齋晩分頒蒙古王(山莊内畜鹿甚多每歲駐蹕至秋月鹿肥之時)
(輒御火鎗殪取以供頒賞昨於含青齋左近山旁偶見一鹿試御火鎗殪之即應聲而倒因割鮮頒賜蒙古王)
(公及大臣等無不歡欣稱頌以余望九之年尚能發機命中康強矍鑠實為從古罕有盖余自幼年即熟諳火)
(鎗於星斗毫芒遲速遠近辨晰不爽今蒙幼而昊蒼眷佑精神純固目力精審得心應手之能自老固視)
(以為常也)羣歡稱老健原自視為常
山東巡撫伊江阿代辦陜甘總督英善河南巡撫
景安各奏報收成分數詩以誌慰
通省豐收約十分是誠上瑞實希云(伊江阿奏報自夏至秋晴雨應昨秋)
(禾暢茂濟南等十府並臨清濟寧二直隸州屬秋禾收成通省合計約有十分且穗多雙穎為數年來所僅有)
(允稱上瑞)甘郊路遠麥麰報(英善奏本年春間雨水應時夏禾麥豆現已成熟通省麥收九)
(分有餘者隴西等六州縣九分者伏羌等十三廳州縣八分有餘者皋蘭等二十七廳州縣八分者金縣等十)
(八廳州縣七分有餘者合水等二州縣七分者正寧等三縣六分有餘者武威等三縣統計二麥約收共八分)
(有餘尚屬中稔甘省距此較遠是以二麥收成分數奏到稍遲)豫省秋登禾黍羣(景安奏豫)
(省春夏以来甘霖優渥大河南北普被醲膏早晚秋禾一律暢茂成熱九分有餘者南陽等四州縣九分者通)
(許等十州縣八分有餘者陳留等二十九州縣八分者祥符等四十二廳州縣七分有餘者杞縣等十九州縣)
(七分者汲縣等四縣通省合計約收八分有餘亦可稱中稔)同是八成有餘穫能無
方寸適然欣欣乎仍有不足處賊首生擒信未聞
澄觀齋
題箋欲罷復猶難結習未忘心所安依舊昨秋殷望捷
書齋笑我那澄觀
翠雲岩
到来解阜拂薰風岩翠雲嶤一望通轉眼高奔初不覺
試看林葉幾星紅
出山莊北門瞻禮梵廟之作
避暑莊居三月多有秋秋仲景晴和勞心軍務及捷信
散(上聲)志須彌與普陀(唐古特語謂札竹為福夀倫布為須彌山猶華言福夀比須彌山也)
(布達拉者華言普陀宗乘也布達拉廟成於辛夘年以敬祝慈釐特倣西蔵大昭法式於山莊北麓建之)
(札什倫布廟則因庚子年班禪額爾德呢來熱河為余祝七旬萬夀特仿後蔵班禪所居廟式創建此寺於布)
(達拉之左每歲駐蹕山莊時往瞻禮近因盼望軍營捷報心緒焦勞久未瓣香申禮今值秋仲天氣晴明又將)
(屆予慶節爰出惠迪吉門躬詣兩廟敬瞻佛相亦藉以舒散悶懷)来覲外藩都豫悅(日來)
(蒙古藩部等來祝萬夀俱令隨扈至廟中瞻禮咸以予精神強固歡欣豫悦出於至誠而不知予盼捷之懷日)
(甚一日殊難自遣惟冀宵旰鴻庥垂佑早晚馳遞喜音庶慰懸廑耳)豈知衷曲尚蹉跎
轉旋祝賴
乾坤佑靖逆安民聽凱歌
直隷總督梁肯堂奏報永定河漫工堵築合龍詩
以誌慰
永定直雄壑究之小較黃邇年頗順軌秋月忽侵傍(永定)
(河在直隸諸水中為最巨雖不若黃河之湍湧而隄防工段歲時修築維謹近年以来順軌安流今秋七月初)
(間畿輔附近地方雨勢較大兼以風狂浪湧北岸二工三工南岸頭工遂有漫溢之事)疏堵命勤
舉(前據梁肯堂奏報隄工漫溢之信當即降旨諭令該督等督率工員鳩工集料尅期堵築並將積水設法)
(疏消其新築隄工固應上緊趕辦亦不可過於求速致有草率)安澄幸復常窪田受災
者毋諱恤教蘉(兹據梁肯堂奏帶同熟諳工程人員分段趕緊於大溜口門之下相度河形挑)
(挖引河三百餘丈以備引溜歸槽自施工以來雖連次遇雨幸於七月二十七日後天氣晴和人夫踴躍物料)
(凑集指示工員督同夫役夯硪堅實於八月初六日已刻口門僅餘三丈遂於東西兩壩頭追下大埽趕緊堵)
(築一面桃開引河大溜立時下注歸入正河勢甚暢達於是日未刻合龍實仰賴河神默佑得以迅速蕆事)
(因敬發蔵香祀謝以荅不神庥其低窪過水處所先經降旨令該督實力撫綏可稍存諱飾旋據該督奏派)
(委道府大員分投確查除近山沿河一帶水退甚速田禾不致浸損者無庸查辦外其相近漫口最低之處秋)
(禾偶有傷損俱經分别撫卹坍塌房屋給予修費其無力貧民並於水涸後量借籽種以資来歲接濟不令一)
(夫失所)
廣西巡撫台布奏報收成八分有餘山西巡撫蔣
兆奎奏報收成九分有餘詩以誌慰
粤南晉北兩稱西發疏日殊至則齊(廣西距熱河七千八百餘里山西僅)
(一千六百餘里南北道里遠近相懸廣西奏報摺於七月二十一日拜發山西奏報摺於八月初五日拜發時)
(日雖殊均於中秋節前遞到)粤八分欣晉一越(台布奏通省收成八分有餘蔣兆奎奏通)
(省收成九分有餘)彼中稔(廣西漢屬收成十分者桂平一縣九分者臨桂等十二州縣八分者靈川)
(等四十三州縣七分者西林一縣土屬收成九分者萬承等十土州八分者忠州等十九土州七分者那馬一)
(土司合計通省收成八分有餘實為中稔)幸此饒躋(山西收成十分者陽曲等二十三廳縣九分有)
(餘者交城等十八州縣九分者太原等四十七廳州縣八分有餘者岢嵐等五州縣八分者鄉寧等十三廳縣)
(七分有餘者永濟等二廳縣合計通省收成九分有餘則近上稔矣)既充食自資衣耳雖
曰慰仍增惕兮各省有秋應疊報(今歲各省奏報收成分數山東係十分廣)
(東江西福建湖南浙江山西皆九分有餘直隸河南廣西八分有餘此外未經奏到省分先據各該督撫均奏)
(稱暘雨應時禾稼長發暢茂可卜豐稔計早晚亦當陸續奏報秋登矣)捷音何事獨猶稽
中秋日疊去歲韻
遇閏數(上聲)時實增久中秋吟句又仍頻𠞰兇何事未擒
首企捷依然對此辰欲罷不能大體念(每年中秋前正值萬夀慶節蒙)
(古王公等及屬國陪臣等来至山莊叩祝例皆演劇賜賚近因𠞰辦川楚竄匪日殷盼捷若因此遂將慶節例)
(事停止實於大體未協然予之宵旰縈懷實非耽於燕衎也)惟期即蕆凱音臻笙歌
遠聽喧都市慶節由他衆志申
夜雨朝晴(八月十九日)
逾旬欣霽爽夜雨喜朝晴禾黍收已畢菜蕎滋益榮農
功誠慶稔軍務尚牽情(近日川省逋匪由楚北歸州竄至當陽遠安宜城一帶經明亮)
(德楞泰帶兵繞至賊前痛加𠞰殺賊匪逃入南漳山内勢已窮蹙惟首逆齊王氏姚之富等尚未就檎現已調)
(派吉林索倫勁兵並添調直隸山東山西兵數千名前往兜𠞰指日當可擒渠蕆事至額勒登保等圍𠞰帽子)
(山竄匪已於各要隘拏卡緊逼賊匪糧食將盡無路可逃現復設伏誘賊下山以便截拏計首逆林之華覃加)
(耀當可尅日成擒而捷音尚未遞到宜綿觀成等𠞰辦白岩山老木園方山坪之賊亦尚未竣事日增縈盼耳)
遥憶關之内雅宜冬麥耕(本日丑刻雨作勢甚滂沛至夘刻放晴時屆深秋禾黍早)
(經刈穫雜蔬蕎麥益見滋榮誠堪欣慶關外地寒向不種冬麥因思古北口内附近地方自必同時得雨當此)
(播種宿麥之際得此澍澤滋培於来牟洵有禆益)
避暑山莊迴蹕至喀喇河屯行宫作疊去歲韻
週歲光隂瞥眼期行宫秋景未殊斯閱豐有象誠幸矣
(今歲各省奏報豐收多在八九分以上關外亦俱一律豐稔蹕路所經崇墉比櫛誠堪欣幸)望捷依
然實愧之川竄楚逃賊氛盡(川省竄匪由夔州巫山一帶逃至楚北歸州及當陽)
(遠安宜城地方經明亮德楞泰帶兵繞至賊前截𠞰屢殱賊衆近據奏報於穀城耗子溝楓樹埡復連得勝仗)
(殺賊千餘賊勢日就窮蹙而額勒登保圍𠞰帽子山賊已層層拏卡緊逼賊匪糧食已盡無路可逃川省白岩)
(山關口坪方山坪之賊經宜綿惠齡恒瑞慶成百祥朱射斗等分路兜𠞰老木園困守之賊經觀成四面圍𠞰)
(僅餘賊卡三處指日可擒拏賊首迅速集事)雄兵強將衆威滋(近因𠞰辦川楚賊匪原調)
(官兵日久未免疲乏因發吉林索倫勁旅三千令惠倫阿哈保愛星阿帶領前往此項官兵一以當百又調直)
(隸山東山西兵共五千名合之原有官兵已及數萬聲威壯盛以之𠞰捕竄匪直如摧枯拉朽成功定在旦夕)
七兇佇待生擒首(襄陽鄖陽一路教匪滋事之初係姚之富齊王氏李全為首犯長陽一路)
(係林之華覃加耀為首犯達州則係徐添德王三槐為首犯賊匪么膺烏合總因首逆未獲是以東奔西竄到)
(處勾結屢經飭諭帶兵大員惟當將此七兇設法生擒其餘黨與自必紛紛潰散易於搜捕淨盡連日川楚各)
(路俱屢經奏報得勝惟首逆尚未成擒不能不益切懸盼耳)歸蹕迎看露布馳
入古北口疊去歲韻
昨歲詩欣執一魁(昨歲自山莊旋蹕甫至喀喇河屯行宫即得惠齡攻克灌灣腦生擒逆首)
(張正謨之奏)今年仍盼勝音来所慙歷久蕆功未那免牽遙
馳諭催堪幸高田稔收畢(上年直省收成豐稔今歲自山莊至古北口及畿内地方)
(俱一律豐收刈穫早已完畢閭閻氣象盈寧與去歲無異)兼聞缺口舊堤堆(永定河漫口先)
(經梁肯堂奏報於八月初六日堵築合龍其相近漫口低窪處所俱經分别撫卹通省收成合計仍得八分有)
(餘堪紓縈注惟切盼擒渠捷音日甚一日耳)要亭晩坐心增忸望捷去還望
捷回
雲南巡撫江蘭奏報收成九分有餘貴州布政使
賀長庚奏報收成八分詩以誌慰
雲貴居極南舟車本弗通所賴土所出祈年廑屢豐滇
報九分餘上稔實慰衷(江蘭奏雲南本年雨暘時若秋禾長發茂盛滇中氣候較早節)
(屆白露俱已一律黃熟鶴慶等二十三廳州縣收成均有十分威遠等三十三廳州縣低田收成十分高阜收)
(成九分武定等二十四州縣低田收成九分高阜收成八分有餘沿邊三十三土司地方收成九分有餘合計)
(通省收成實在九分以上洵稱上稔)黔則減一分稔亦居其中(賀長庚奏黔省雨水)
(調勻七月以來早晚禾稻漸次登場除被狆苗滋擾各處外收成十分者古州黔西等八廳州縣收成九分者)
(貴陽大定等三十六廳州縣收成八分者鎮遠思南思州等三府水城都江等十一廳州縣收成六分者安順)
(一府長寨等六廳州縣收成五分者歸化等六廳州縣合計通省收成實有八分亦尚可稱中稔)是由
狆苗亂以致民廢農二督大軍合翦逆逮擒兇(黔省逆苗滋擾)
(地方農民不免廢業其被賊後趕種地畝收成分數遂致稍減節經勒保督率官軍將興義及捧鮓兩處圍城)
(攻解而吉慶由粤西屢次攻克苗寨現已帶兵渡江與勒保兩路夾擊所有冊亨永豐一帶屯聚苗匪不日即)
(可殄平攻克洞洒當丈賊巢擒拏首逆王囊仙七綹鬚王抱羊等蕆功完善佇盼捷音馳至)惟待盼
捷音南望思何窮
秋麥用去歲詩韻
收以八分種以遍(今歲春間雨澤優霑入夏以後復得透雨麥收實有八分以上較之去歲)
(豐稔相同頃蹕途經過口内地方秋麥俱已播種並有出土數寸者亦與去歲歸途秋麥茁秧情形相仿實均)
(賴優渥昊恩)昨今
恩沐實均優欣兼不足亦同律(去歲迴蹕時正值盼望擒拏石柳鄧捷音雖沿)
(途目擊收成豐稔為之欣慰而因楚南擒渠捷報未至仍增煩悶乃今歲教匪首逆亦尚未就擒幸口外畿内)
(秋收豐稔稍覺慰懷惟盼捷之思與昨歲無異宵旰焦勞仍不能一日稍紓耳)無語憑輿憶所
由
迴蹕至御園疊去歲韻
一章必有原成例近體設無自不該三歲仍慙同此望
今朝忽復值斯迴兵增東省衆勇鼓(川省竄至湖北匪徒經明亮德楞泰)
(等於當陽遠安宜城疊加𠞰殺賊勢窮蹙復思向均州一帶逃竄現令上緊截拏並添調吉林索倫精兵三千)
(及直隷山東山西兵五千名陸續齊集東三省兵素稱驍勇無不一以當百各省官兵得此勁旅當前士氣倍)
(振諒賊匪敗竄之餘斷不能再延殘喘矣)賊逼潢中氣早灰指日七兇即授
首(七兇者教匪則有姚之富劉之協林之華覃加耀徐添德為首犯狆匪則有七綹鬚王抱羊為首犯現在)
(川楚竄匪業經明亮等屢次𠞰逼得勝而勒保等𠞰辦狆苗自攻解興義捧鮓圍城後復連次奪獲卡寨四面)
(攻圍洞洒當丈賊巢指日可破佇望擒渠喜音即至)西南勞目捷音来
雲貴總督勒保奏報攻克洞洒當丈賊巢首逆七
綹鬚王囊仙就擒詩以誌喜
昨臘湖南始靖苗(湖南苗匪石三保石柳鄧吳半生等自乙夘正月煽動滋事劫掠鳳凰乾)
(州永綏三廳地方經福康安和琳統領大兵進𠞰節次收復三廳攻克險要寨落無算先後擒獲首逆石三保)
(吳半生等正法嗣於臘月間復經明亮額勒登保等帶兵圍𠞰石隆賊巢陣斬石柳鄧餘匪悉平大功告蕆)
今春黔復起狆囂(今年正月内據馮光熊奏南籠府屬北鄉有狆苗糾衆焚掠竟敢擾及郡)
(城附近地方勢頗猖獗當經馮光熊會同提鎮等前往查辦但馮光熊究係書生又兼年老恐未足資經理因)
(命雲貴總督勒保馳往南籠督兵𠞰辦)猖乎雜種本聯氣喜是逞狂未合
朝(黔楚苗匪皆五溪蠻之遺種氣類本合上年楚苗滋事時設狆苗同時蠢動兩處糾結滇黔之兵俱調赴)
(湖南𠞰賊難以兼顧籌辦稍覺費手幸楚南苗孽早靖狆匪於今春始行滋擾兵力厚集得以次第𠞰平)兩
督率兵同策決(狆匪滋事之初即與粤西邊界苗匪暗相勾結是以一面令勒保統兵馳赴南)
(籠𠞰辦一面令兩廣總督吉慶由粤西西隆州一帶將粤境苗匪廓除赴黔合兵會𠞰嗣經勒保攻克關嶺以)
(通滇黔大路旋進解新城之闈並攻克卡子河等處要隘直抵南籠立解圍城復分兵將黃草壩捧鮓兩處苗)
(匪掃淨而吉慶由西隆州督師進𠞰將八渡一帶卡塞攻克進至亞稿要隘首犯龍連登畏懼投出其各路苗)
(衆相率投順者不下數千萬戶吉慶將隆或者浪等處肅清後即帶兵渡江前至黔境與勒保兩路夾擊冊亨)
(永豐附近屯聚苗匪胥可以次蕩平)一臣翦逆獨功超(今日據勒保奏進兵攻克安有山梁)
(及連克賊寨殱擒大賊目偽封二十八宿八大仙姑等十四犯殺賊四千餘名生擒三百七十餘名乘勝追𠞰)
(緊逼賊巢分五路進攻洞洒分三路進攻當丈洞洒屯聚之賊有二三萬人係賊首王囊仙占踞所築石城甚)
(堅知府慶徕等先將外面墻垣拆毁賊在墻内放鎗擲石我兵奮不顧身進拆内墻重重圍逼賊不能禦放火)
(自焚都司王宏信跳上賊樓將王囊仙拖出其當丈賊巢先經常明圍住勒保於攻克洞洒後親往添派兵勇)
(乘夜仰攻鎗礟齊發賊匪不能突出亦即放火自焚千總保洪玉把總楊國仁兵丁張啓祥冒火撲入將七綹)
(鬚擒獲此次𠞰蕩兩處賊巢燒斃賊匪一二萬人殱戮千餘生擒二千餘犯並無一名漏網勒保統率官兵籌)
(畫盡善因得成此大功特封為侯爵優加錫賚其出力鎮將等俱交部優叙兵丁鄉勇中奮勇出力者賞兩月)
(錢糧口糧其餘俱賞一月錢糧口糧以示奬勸)七兇賸六亦稱捷(狆苗煽動滋擾實由當丈)
(寨賊首七綹鬚即韋朝元先與洞洒寨王囊仙姦宿假稱王囊仙有過隂法術誘惑羣苗私立仙達仙姑及偽)
(職名目與北鄉首犯王抱羊等糾衆滋擾是狆苗一事七綹鬚實為罪魁禍首今七綹鬚及王囊仙業已成擒)
(其濟惡之王抱羊是否已被官兵焚殺抑又竄匿他處尚未據勒保等查明具奏是狆苗二首犯已生得其一)
(又川楚竄匪中姚之富劉之協林之華覃加耀徐添德五賊均係首犯經各路帶兵大員屢次殱賊甚衆而首)
(逆五犯尚未成擒合之王抱羊一犯七兇尚餘其六但七綹鬚渠魁已獲平定狆苗之功已十得其九仍望各)
(路捷音踵至首逆悉就擒獲迅速蕆功縈盼尤切)露布連来盼匪遙
湖北巡撫汪新奏報收成七分有餘陜西布政使
倭什布奏報收成八分詩以誌事
七分下稔(汪新奏湖北省入夏以來鄖陽施南宜昌三府暘雨應時土脈滋潤其武昌黃州漢陽德)
(安襄陽安陸荆州荆門州等府州六月下旬始得透雨早稻藉以長發除應山遠安鄖西保康竹山竹谿六縣)
(不産早稻外其收成九分者恩施建施二縣收成八分有餘者咸寧等四州縣收成八分者蒲圻等三十四州)
(縣收成七分有餘者光化一縣收成七分者江夏等十九州縣合計通省收成七分有餘尚可稱下稔)八
分中(倭什布奏陕西省秋禾收成分數九分有餘者盩厔等九縣九分者孝義等十一廳縣八分有餘者)
(留壩等十二廳州縣八分者耀州等十七州縣七分有餘者咸寧等二十三廳州縣七分者咸陽等十廳州縣)
(六分有餘者三原等六縣合計通省收成八分市糧充裕價值平減實稱中稔)中(陜西)遠賊氛(楚北)
(竹山竹谿賊匪思竄入陜西白河洵陽地界先經秦承恩派委道員温承惠等督率兵勇五千名在彼堵禦適)
(副都統豐伸布在關嶺𠞰賊失利温承惠即由後趕上山梁將賊匪痛加殱戮餘賊畏懼奔逃未致攔入陜境)
(因將温承惠賞給按察使銜仍賞戴花翎並令將軍恒瑞提督柯藩帶兵前往截𠞰以期淨掃逆氛)下(湖北)
賊窮(川省竄匪由湖北歸州當陽遠安竄至宜城一帶經明亮德楞泰帶兵繞至賊前於耗子溝楓樹埡)
(連次克捷並於沿江北岸派兵防堵不令竄入豫境賊匪屢經官兵𠞰敗勢已窮蹙思由穀城竄至均州復經)
(明亮等疊加截殺餘匪退至孫家灣蔵匿現在新調吉林黑龍江勁旅三千俱令前赴明亮等一路早晚即可)
(齊抵軍營以如許生力精兵𠞰此逋逃餘匪勢如摧枯拉朽逆首姚之富齊王氏等不日即就俘擒蕆功在邇)
(佇盼捷音速至)秦楚封圻原接壤民生欣苦總紛衷
御製詩餘集卷十五
