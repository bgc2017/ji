御製詩三集卷四十六
古今體一百一十四首(乙酉四)
閱河四依
皇祖詩韻
閱河歴歷仰
堯營挈要云由地裏行稍事調停在清口下河連歲幸
收成(河臣向皆靳拆清口平時節宣未暢下游易遭漫溢壬午春廵定制以高堰五壩水誌高一尺清口)
(即開放十丈為凖下河頻年不受水患歲穫亦慶屢豐)
御安福艫
第一行營駐水郵眀朝將進溯游舟廵方為重久安策
育物敢忘錫福籌風月仲春纔澹蕩湖山南國正清遒
觀民展義寧無暇依舊吟篷會景投
清江浦
渡河今日莅清江沙岸邊旁艤鳳艭便覺景光非北地
行看佳麗到南邦建牙近守金隄固(總河衙門建於是以近清黃交會隄)
(工最要)置牐永期玉柱杠(惠濟閘為通津最要關鍵)向晩澄波印新月
謐人神思果無雙
賜江南河道總督高晉疊舊作韻
東南稱澤國保障畀雙旌詎在工穿鑿惟應盡敬誠隄
堅幸黃刷口拓暢淮清(年来清口宣洩之法高晉善體朕意於唘閉尺寸一以高堰五)
(壩為程不惜拆清口壩之勞費是以屢年五壩不過水下河田廬並資利益)實爾推行善毋
須揚頌聲
月
水營濱運川玉波銀輪納望前光愈鮮春仲寒猶颯篷
窗不忍下還教移近榻三年别景趣一晌惬遊涉徘徊
對清泠詎可無言荅
反錢謙益淮隂侯廟詩即用其韻
謙益詩云豈知隆準如長頸夫信反跡已眀豈得
謂高祖忌刻如句踐乎是非倒置甚矣無知者猶
有以彼言為當者故不可不正之
家臣謀詐赦官徒反跡寧同有莫須陛下早知能將將
項王嘗見語姁姁(二句皆櫽括信語)枉尋彼謾稱直尺(謂謙益)惡
紫吾猶恐亂朱心事若殊陳代相那尋遺廟奠傾盂(謙益)
(有好為英䧺奠一盂之句)
過淮安府
漂母祠邊暫據鞍射陽城裏徹鳴鑾竟成減從還輕騎
都為民親與俗安縦喜市頭平米價那無簷底歎衣單
孳生庶更謀生窘不見其熙祗見難
閱淮安石隄再疊前韻
河工於何艱艱惟亘徐海山陽處其中人煙庶更倍所
恃惟一隄因命以石改雖非探本計粗安賴歷載
皇祖有徽猷功同禹乘橇動皆合天人舉必究源委藐
予四南廵繩
先志勤每曰述實非作仍以遵
神楷隄高將埓城詎曰安非殆淮黃苟暢消為魚憂庶
罷頋咨司河臣莫恃兹晏愷常凛一心畏俾免萬民駭
賜漕運總督楊錫紱
内供卿貳外封疆司運今番政最良不必精嚴事皆就
善於驅使衆胥襄即今水次排南舸弗誤秋来到北倉
(楊錫紱奏今歲南廵漕船於水次分别前後頓置且二月逢閏定當如期抵通)更議僉丁蠲積
習(向来軍籍各戶多攛易規避甚至藉捐銜冒考為巧於詭脫之計楊錫紱條奏立法禁治凡紳衿請託一)
(㮣屛除)不徇流俗審應臧
即事
即事弗拘題所遇皆可詠夜雨曉漸稀朝風午欲定當
其風雨時黃頭心固怲農父順帆舟亦豈無欣慶事盖
艱兩全美還忌太盛詎惟所見然吾擬通為政
山東廵撫崔應階奏報得雨
兖沂經過為希膏欣悉春霖近遠叨(昨駐蹕郯城適逢春雨因諭崔應階)
(查迤北一帶曾否均霑今據奏報沂州初九初十兩日密雨淋漓蒙隂於十一日微寒作雪積地二寸餘而兖)
(州濟南青州三屬亦於初五初十等日得雨二寸至六寸不等麥苗既資潤長大田亦得乘濕翻耕農民胥慶)
(覽奏深為忻慰)詎止麥資香餠餌并聞黍可事耘薅孰非赤子
孰能忘(去聲)為是殷心為此勞澤國已霑晴亦好得因清
暇一摛毫
過寶應縣
鳳舸泊川塘城闉緩控韁欲求萬民晏慎選有司良直
道由来久平安亦自臧(縣志漢時為平安縣至唐上元間因得定國寶改今名)上
元因得寶改縣失荒唐
晴三首
江郊宜雨更宜晴麗景迎曦嫩暖生催漕(去聲)東南風豈
礙(江南春月多東南風俗謂之催漕北上也)漲添順水送舟輕
東南風旋(去聲)轉西南藉卜開晴有俗談(南方俗諺風西南得晴占)雲
散日輪光尚淡入波疑是玉蟾涵
柳態蕪姿入畫情隄梅又放兩三英似傳鄧尉催人意
却為觀民不䟎程
襍言
昨日東南風舟行誠覺遲今日東北風舟行迅似馳檣
竿可張帆邪許喜榜師須臾風力足越馳乃如飛大船
中流若無事小船前行數里計瞥眼大船已及之勏劶
小船欲逥避逥避不能將壓臨憑覽獨覺驚吾心大小
不倫勢若此可恃為君莫吾比
過高郵州
覆盂城北艤行舟玉勒城中歷覽周建置詎惟圖目覩
資生要欲悉心求下河獨斷幸無澇(前廵審悉河湖形勢因命河臣視高)
(堰五壩過水尺寸展拆清口以洩洪澤之漲連歲下河得免水患並獲有秋)連歲羣稱歌有
秋馬首拜恩亦奚藉哺孩寧復望其酬
車邏壩
車邏諸石壩所以洩狂瀾洩之水猶盛增置東西灣(丁丑)
(南廵以高寶湖河入江未暢因命於金灣加寬引河中閘增置石壩而東灣滚壩則令落低壬午春親莅籌度)
(並令將西灣滚壩落低四尺俾成建瓴之勢)亦謂悉心謀其如多来源洪澤
過五壩厥勢誠滔天詎此所能救坐看潦下田因謀抽
薪計拆壩清口宣為之定尺寸寬窄相衡權(前廵諭暢開清口以)
(洩洪湖視高堰五壩水誌如過水尺即拆開十丈節宣永為定制)年来守此策洪澤洩
漲前
天恩更未澇五壩無漏泉車邏常封土(清口既暢湖水宣洩有資車邏)
(始得堅閉下河頻年幸不被水遂致屢豐)下河有收連歷覽為額慶吾言中
偶然而此詎敢矜惟益勵惕乾
花朝三首
南邦四度度花朝每度花朝景物撩北地豈無二月望
女夷應是夢中消
未見花開不免希既開轉覺惜芳菲試看玉簇錦叢裏
已有嫣香幾片飛
菀枯誰所又誰能祗有無生是上乘却憶去年潭柘寺
(去歲潭柘寺度花朝亦有詩)悟拈花處得相應
初遊上方寺
灣頭遥見起平岡聞說精藍有上方雖是徑蹊略紆轉
果然松竹不尋常八禪漫論通其要萬姓尤欣副所望
馬足紛随定何礙躪蹂惟惜麥抽芒(萬姓随馬足趨瞻竟有踐踏麥苗者)
(既不忍嚴禁呼令莫履麥田彼乃不聽也)
香阜寺
龍角蜀岡低(香阜俗又謂之小五臺盖蜀岡盡處如龍之角云)花宫湧地棲浮
橋過運水下馬叩招提三載誠倏爾千秋可例兮天寧
知不遠易舫進前溪
自高橋易舟至天寧寺行館即景襍詠
溪河廿里進輕舟行館天寧擬駐留問景誰當繫清戀
平山待我有蘇歐
三月煙花古所云揚州自昔管絃紛還淳擬欲申眀禁
慮礙翻殃謀食羣(嘗謂富商大賈出有餘以補不足而技藝者流藉以謀食所益良多使禁)
(其緐華歌舞亦誠易事而豐財者但知自嗇豈能強取之以贍貧民且非王道所宜也化民移俗言之易而行)
(之難率皆類此)
夹岸排當實厭閙殷勤難卻衆誠殫却從耕織圖前過
衣食攸關為喜看
煙溪幾轉到天寧古樹真花蔚淨馨調御堂堂還丈六
不絲毫分示遷停
天寧寺再疊前韻作
八會窮源開舍衛三眀極地演迦陵雖云蕪郡城北郭
已似四禪天上層馬到門前知路熟鳥来簷下聽經能
昔題著處逢迎是不異今朝惬賞憑
駐蹕天寧寺行宫疊舊作韻
曲徑相通向右邊了知行館最清便綪旌又駐仲春月
香扆何殊壬午年嘉蔭仍看喬栢峙幽芳已有早梅妍
大觀堂裏披書坐無逸當前意悚然
九峯園小憩
觀民緩轡度蕪城宿識城南别墅清縦目軒窗饒野趣
遣懷梅柳入詩情評竒都入襄陽拜(園有九竒石因以得名非山峯也)
舉數(去聲)還符洛社英小憩旋教進煙舫平山翠色早相
迎
蓮性寺
一瓣一不(虞韻)皆具性萬不萬瓣性皆空裝嚴塔院有如
是無盡光眀碧水中
功德林
竺宇平山左厥名功德林石磴雖不高亦足具四臨右
俯適来川絲管猶緐音左挹麥塍綠實覺娛吾心視聽
胥且置一思功德義譬如惠心者勿問孚惠意佛無物
不度度亦不居惠是則功與德二字將何寄微覺調御
笑語言實兒戲
題平山堂
鬱律山堂倚碧嶒建時猶自紀廬陵羶薌佳勝七百載
嘯咏風流四五朋必有真能被民澤不然何以至今稱
重来拱讀
奎章煥旌淑原從漢詔徵
大觀堂疊舊作韻
南廵重莅止寧為恣娛觀展也必由義樂兮敢涉盤何
来此有覺恧若未遑安益勵甄心戒深防適已歡餘閒
聊可棄精蘊亦因殫在上思羲象䕫䕫祗見難
賜湖廣總督吳達善
甘陕贊軍餉滇黔建&KR1658;牙兩湖俾治劇萬姓庶蒙嘉公
不和斯鮮(俗有湖北督撫常不和之諺或惑於形家之說以為地勢使然此謬論也盖公豈有不和)
(者)明期照莫差官方誠闒茸(湖北吏治自愛必逹周琬以来因循欺蔽較各省為)
(劣兹命督撫諸臣力挽頹風)可弗意為加
降旨免江南熟田未完欠項並將江蘇經過州縣
均免十分之五詩以誌事
唘鑾前免百卌萬實指灾田所欠尾入疆詢知江北多
江南纔三萬而已是則江北被恩重江南無灾恩薄矣
因問熟田或有逋亦不過四萬斯止概與蠲之仍覺輕
十分免五惠同視宣尼曾云不繼富盖於他人非赤子
蔵富閭閻信益佳詎曰驩虞博民喜
遊倚虹園
情知名墅郡城西遂艤蘭舟步蘚隄花木正佳二月景
人家疑近武陵溪笙歌隔水翻嫌閙池館蔵筠致可題
片刻徘佪還進舫蜀岡秀色重(去聲)相徯
淨香園
雨過淨猗竹夏前香想蓮不期教步緩率得以神傳几
潔待題研窗含活畫船吹笙橋那畔可入牧之篇
趣園即景
多有名園綠水濆清游不事羽林紛何曾日涉原成趣
恰值雲開亦覺欣得句便前無繫戀遇花且止足芳芬
問予喜處誠奚託宜雨宜暘利種耘
水竹居
柳隄繫桂艭散步俗塵降水色清依榻竹聲凉入窗幽
偏誠擅獨攬結喜無雙憑底静諸慮試聽石壁淙(是處本名)
(石壁流淙為平山四十景之一)
題天池(在功德林中)
林中功德池迥自半天披渌水入澄照青山猶古姿魚
衝漪上下花弄影葳𬎼一派曺溪味尋源識者誰
題小香雪居
竹裏尋幽逕梅間卜野居畫樓真覺遜茒屋偶相於比
雪雪昌若曰香香澹如浣花杜甫宅聞說此同諸
再遊平山堂即景襍詠八首
曉煙欲泮猶未泮山色如遥却不遥一路名園都可憩
木蘭先泊倚虹橋
纜牽春水拍舟輕戟戟新蒲刺水生夹岸樓臺不知幾
(上聲)飄颻都在鏡中呈
澹蕩輕風静碧淪隄籠絲柳拂船脣沿隄緹騎非嚴蹕
為挈銀牌賜老人
春光滿眼已撩人梅白&KR1431;紅倚翠筠屈指長橋過廿四
風流誰是紫微倫
有時屧步有時舟幾暇聊成爛漫遊饒舌咄哉此言失
得閒吾豈樂天流
傍午徂雲忽放晴平山濯翠益分眀吾寧徒為(去聲)遊山
計計到田功實暢情
綠竹參天一逕細白梅似海萬株多援毫題曰小香雪
大者浃旬較若何(屈指十朝當至鄧尉)
梅隖西鄰即蜀岡春風依舊坐山堂適来絲管真嫌聒
恰喜松風一掃凉
塔灣行宫四依
皇祖詩韻
乘氣寧關玩物華籌民本計厪禾麻庶繁郡過蕪城市
瀟灑軒依鹿苑家金柳已摇高下縷玉梅都放淨娟花
天章賡和知
垂訓蒙業承平意敢奢
微雪(二月十九日)
夜雨晨隂午後凉凝成雪片灑飄揚旋看落地融為水
穡事花期兩不妨
長空細糝縵徘佪六出花非費剪裁滕六應知别有意
欲因親切較江梅
塔灣行宫三依
皇祖示江南吏韻
載諮大小吏為政有常經恕不妨蒲示節當如竹亭莫
忘恫瘝念恒切怨咨形豈必催科巧逋徵早已停
過瓜洲鎮
江裏洲傳瓜字曾廣陵潮昔有眀徵(蔡寬夫詩話潤州大江本與揚子橋)
(對岸瓜洲乃江中一洲耳李紳詩揚州郭裏見潮生自瓜洲以閘為限潮遂不至揚州夫唐時揚州尚見潮何)
(况於漢著述家遷就枚乘賦語俱以曲江觀潮為是杭非揚且謂廣陵舊治甚大錢塘當在所轄之内此與刻)
(舟膠柱之見何異既為之辨復注大意於此)開元以後襟喉要乾道之間城
堡興占地其来亦已久讓川雖妥卒何能去年異漲坍
沙磧幸保安然惕倍增
渡江至金山駐蹕作
南廵又奉
大安舟令日金山此重(去聲)遊昨尚風狂今乍息每逢浪
静信何脩
親歡誠益愜深願
祖德思惟勗遠猷浮玉底為新景會算山對暎玉微留
(昨夜微雪算山一帶曉猶未融積素更為江天剏觀)
金山寺再依
皇祖詩韻
忽聞江上按雲和仰首方知天籟多我切聰聽在
軒碣三年睫眼訝無何
金山三疊舊作韻
萬頃銀濤百丈青文章大塊善形形誠知
天地此鍾秀敢曰山川特效靈滿月面重瞻相好如冰
壺裏悟流停妙高臺上遊遥目興寄鳶魚徹洞冥
近涯南北春盈地遠派東西水接天想像繩床參印老
補蔵玉帶證坡仙(寺有坡翁玉帶久缺數版壬午臨幸為補足之曾有詩)拱瞻
羲碣欽
前烈欣奉
任輿悅
大年到處花宫虔祝
嘏誠同蒼赤一心連
觀濤樓歌
傍晚大江略作風逆風者勞順風逸不如山頂坐層樓
勞逸齊觀冺得失䕫然悔此非我談談合漆園寥天一
一物逸我為心惬一物勞我為心疾疾心惬心紛乎中
辭之斯吝安猶吉夫然那免鬢星星擬藉觀濤滌塵沕
遊金山寺四疊蘇軾韻
大江入中國十分到此三分已近海河常有患江無患
偶然亦復有患在去歲荆楚肆難陀尾打浪冠須彌波
文泉監利被灾重賑恤寧靳費帑多瓜洲城下走舟楫
坍沙日甚於一日茭楗保護那可施南望心憂為黔赤
(上年六月湖廣總督李侍堯等奏楚省積雨江漲上游文泉監利迤及黃梅廣濟被灾數邑疊行降旨賑恤旋)
(經高晉奏江省瓜洲江水長發丈餘迴瀾壩岸坍囓至七月汛平加甃碎石江塘復完)漲退城安
定駭魄民色如前澤而黑輕艫重翦江波明為思昨夏
猶餘驚我有恒心民盡識屢廵豈緣攬景物韶春復駐
氐父山強和蘇韻不避頑獨愧詀詀言未已可知既水
弗洗水
再題蘇軾玉帶
玉鞶猶是子瞻遺當日禪機竟若為山色江聲今妙偈
外州内翰昔威儀本無此任僧伽敓非有餘殊人士垂
欲問曾圍肚皮者經多少不合時宜(末戲用子瞻語)
題金廷標留帶圖
東坡玉帶既貯之以檀匣復為錦囊什襲用示珍
重白綾裏命金廷標為圖因成是作題之
愛帶都緣為愛人言之不足命傳神恍如坡印視予笑
笑是居然未離(去聲)塵
題李因墨卉
四季芳華筆底收那經意想足風流求諸藝譜還艱得
應是汴人尹白儔(見蘇東坡墨花詩)
自金山放舟至焦山四疊蘇軾韻
兩岸束江深眈眈瓜步在北京口南天塹形勢攬已熟
奚啻曰再與曰三金山放舟纔片刻逥視銀海擎黛蠶
山包屋處欠一到隠慮或致焦先慙順流鼓枻意甚快
風浪奚礙心澄潭故知羅巘草木茂枝姿葉態迎春酣
乃復寺旁搆行館成事不說何勞談(已見壬午疊韻詩)小憩弗
宿發青雀調御月面空花龕熾然今昔非今昔中邊食
蜜皆甜甘獨是結習寄吟詠屢賡蘇韻寧辭貪八州牧
同五斗祿(見蘇詩)一長老商七不堪呼之欲出難想像但
聞其聲留谷菴(亦用蘇語)
清寄堂
别館精藍側逕幽花木芬棲遲雖覺適供奉略嫌勤古
柏虬蟠影高峯螺皺紋偶然寄清興流水與行雲
竹樓
竹裏書樓架竹為拂筵還入戛風枝恐人強與分賓主
故藉泠然一掃之
海門菴
倚壁為菴對海門絶無塵處閱高奔山僧不用蓮花漏
自有潮頭報曉昏
遊焦山作歌再疊舊作韻
焦山侵尋亦有屋難傲金山獨在腹土為母子木弟兄
世人慣作響應聲太古以来大江水豈知較此與量彼
三詔先生如可起首肯吾言歎止止水流地而雲行空
誰論有是有非是維舟登岸又斯辰如来默坐何脩勤
無色聲香味觸法施檀禮足徒紛紜風旛不動自標偈
龍象變見皆成文吾方興屬層峯雲下暎江色青氲氲
今新昔故泯芥&KR0034;南疆北界誰區分東瞻海門詄蕩蕩
百川虚受胥平吞蓬莱方丈竟何處祗餘潮聲朝暮聞
甘露寺用張祜韻
心淨泯羣象目空無點埃三乘於以閱四度底論来江
色翻禪壁山光落講臺衛公固扃鐍舍利也還開
算山
一水平分揚與吳西津渡口峙峯孤中宵畫策周郎定
萬舳樓船曺氏無綠拂春風猶澤蒜(地理志山多澤蒜故名又以周瑜策)
(曺操於此因名算山)白摇秋月自洲蒲江流激石為澎湃尚似當
年恨覇圖
遠帆樓即景四首
清晨進舫攬焦山甘露紆臨卓午還東望青螺湧玉海
畫如我適在其間
来往帆資一面風舟師破浪實稱工忽思駿馬馳山阪
控縦随人此或同
舉目雲行與水流廓然俯仰契神投大江東去千秋調
多把黃州誤潤州(寺壁勒明季夏言等大江東去詞盖皆數典東坡黃州之作)
重閣名同太液池(瓊華島北閣臨液池亦名遠帆)織梭帆影鏡中披即
看浮玉原瓊島外苑何須異視之
登金山塔頂三疊舊韻
塔頂應須更有尖碧空在上獨稀兼看兹卓爾禪眀示
到此誰能意不恬風物江山原弗異詩篇今昔且由添
了知未似東坡句却喜依他韻屢拈
題鏡治齋
浮玉大江裏行齋浮玉中
堯勲遵露冕禹德慙(去聲)卑宫不到塵埃處真教機象融
省方關治化淵鏡意何窮
張宏梅隖春遊圖
藉草為茵湖石側嫩晴恰喜散吳雲同人小酌梅花下
點筆應知句亦芬
金山妙高臺和蘇軾韻
先我問誰登眉山玉局子仕朝七品官辭家六千里屈
信往来間盖同遊戲耳忽愛浮玉峯嵬㠑江中起義取
華嚴經名此臺如砥比丘擬德雲談禪對棐几了了契
心神朗朗出口齒斯誠迥出塵那更申盟水獨步妙高
間是是非非是效之者計愚似之者法死
趙文俶花石寫生(蝴蝶花)
翩翾通體冶而輕露下風前最有情不藉滕王大小眼
三生石畔認前生
河南廵撫阿思哈奏報得雨
恒厪中州冬雪少欣聞春雨普霑濡(豫省冬雪略少正盼春膏頃據阿思)
(哈奏報二月初四五六及十四五六等日各屬得雨三寸至六寸不等通省並得霑足二麥可卜豐收深為欣)
(慰)更思迤北京畿地此澤還當被也無
策馬過鎮江府
揚子横江片刻過毘陵策騎度逶迱民情較昔尤相熟
馬足趨随那厭多城有絃歌興禮讓戶無滋擾自熙和
黃童白叟誠緐庶為(去聲)計資生應若何
京峴山
京峴春潮輕送舟鑿渠率笑祖龍謀南来北往原資利
君子惡因居下流
登城霞閣再疊舊作韻二首
運路襟煙郭横樓帶水衢助休度已義洒掃厪人劬登
攬寧無興安懷要有圖會歸惟北極禮樂盛東吳方抱
一心欿那矜萬口呼殷殷祝綏屢庶得四民蘇
詎可揚帆過登臨俯市衢四廵非一歲三義眄千劬西
蜀成偏業南陽贊遠圖深謀艱伐魏遺恨未吞吳紙幣
今仍走樓桑昔罷呼城霞揭妙理勁筆備顔蘇
過艤舟亭不泊
南邦風雨是其常凉廹詢無&KR0675;麥秧(邇日風雨作凉夜凝微雪恐傷麥苗)
(問地方吏稱無&KR0675;也)避濘漫嫌孤勝境逥舟再艤又何妨
石尤風送雨絲濛駐處猶遲十里通玉局艤舟予進舫
景情雖異地原同
淺水寧關荅菴主利風更異趁將軍畫亭舍是非無謂
早到圖休扈蹕羣
寸麥尺水
寸麥尺水猶無妨尺麥寸水亦致殃不是南来諮穡務
似兹委曲那能詳
沈德潛錢陳羣来接因成是什仍各書一通賜之
二仙仍此候河濱三載相睽意更親郭泰李膺一煙舫
(二人同舟而来)沈期錢起兩詩人飄然白髮都還健瞭爾青瞳
自有神筆力年華雖共老載賡知復倍清新
題王榖祥梅竹瓦雀
梅竹嘉賓集飛棲態各超喜緣觜啄粟怒或目如椒花
下依香住竿間弄影飄處堂還免誚樂意託清寥
泛舟遊惠山即景襍詠
川路遥看(平聲)見惠山輕雲淡日蔚孱顔遄飛吟興於何
是祇在泉流峯峙間
煙溪暫泊換輕舟兩岸麥苗綠似油致我欣然誠在此
寧徒留意為(去聲)清遊
寄暢園中小憩遲&KR1431;紅梅白鬯春姿林泉别我三年矣
似曰無他祇待詩
精藍西轉有禪菴啜茗聽松(即菴名設竹鑪每至必試茗)此最堪疊
韻寧辭綺語過前三三復後三三
寄暢園三疊舊韻
流引惠泉水一灣石橋過處敞軒閒樹遮洞以千年計
瀑出峡分數道潺趣為(去聲)永哉暢非俗樂惟仁者寄於
山養疴旋里人何在撫境愀然是此間(園為秦氏别業去秋尚書秦蕙)
(田以病請假南還尋即在途不起回遡地是人非為增感者久之)
仇英松隂觀瀑圖
擁膝松隂謖籟佳獨憐飛瀑澹人懷錫山秀色依然好
那覓當年十笏齋(見圖中自識語)
惠山寺再疊舊作韻
春氣濛濛潤岫螺花宫兼有古松羅青衣童子誰曾見
白足僧人此處多畫卷重教神晤會竹鑪一為(去聲)手摩
娑底須今昔頻量檢七識田中幻末那
聽松菴竹鑪烹茶戱成
初来猶憶翰臣偕(辛未南廵初至聽松菴訪竹鑪舊蹟曾命汪由敦扈遊)火候曾
傳文武皆習熟中涓經手慣可憐竹鼎也聽(平聲)差
圓池
圓池方之上堪輿含至理得氣擅清輕應較下為美
方池
方自圓流出非遥品乃低雖然甘不逮猶自勝梁溪
汲惠泉烹竹鑪歌三疊舊作韻
一韻屢疊有前聞其中亦頗伯仲分試問誰應稱巨擘
要數(上聲)玉局迥出羣聚星孤山特傑作手把造化超凡
塵往来無錫此必至(見東坡詩序中)何缺押險長篇文遊山望
湖纔數首字字妥帖餘清芬我来四度歌四度弗自笇
量翻案陳漪瀾堂中小團月(櫽括蘇詩意)恍如髯老来相敦
篾編古鼎依舊在拾松枝豈煩樵薪至期自熟寧用亟
中涓伺候忙已紛乃悟高閒非我事山僧後言那免云
怱怱一啜命返轡回頋曰此偷閒權叶夹岸蒼赤數無
萬各各都厪予心存安得人足家遍給風俗還古禮樂
新名山得讓闍黎占法寶何礙招提珍法寶何礙招提
珍千秋聊付好事人
暗竇
天一孕靈根是謂孚盈缶可以驗化機率自無生有
眀亭
石亭纔四柱臺榭圍周遭樸野固非匹閱時此或牢
聽松菴竹鑪煎茶三疊舊韻
若為石洞若為泉早已知津豈待煎静對山川原自古
何披圖畫乃稱前無逾一晌煙雲過那得恒斯風月眠
禪德忽然来跽訊是云提半抑提全
謖謖松濤活活泉笑予多事篾鑪煎半升鐺内都包盡
四箇匣中莫並前(寺僧弆蔵四匣皆明人詩畫其第四失去圖曾命張宗蒼補為之已見舊)
(作中)茶把僧參還當偈煙憐鶴避不成眠可教緩棹言歸
矣今度賡吟興又全
倪瓉林亭遠岫
吳地吳人畫煙雲互渺茫排空疑送雨訝在錫山傍
題張宗蒼補惠泉圖三疊舊韻
依舊淙淙山下泉諸餘都置展圖先誰知補者宜居後
忽訝觀斯乃緬前真是要惟以韻勝(昔與宗蒼論畫法每稱當以氣韻為)
(要)由来不可著言詮謾訾屢舉蘇髯體此日拈吟屬偶
然
自惠山䟦馬過無錫縣城登輕舟至水營即景襍
詠
錫山雲氣自南濃促返恐防春雨逢䟦馬煙塍不三里
棼絲已是灑&KR1268;&KR1854;
黔黎趨擁喜逾常所惜無端躪麥秧(萬民趨随夹道竟有踐踏麥苗不顧)
(者)雨笠煙蓑都不藉忍教呵禁警龍驤
寧民自視廟堂謨豈繫尋常錫有無比戶安和心實慰
頌言那在謝蠲租
城南盪槳下川郵煙意溟濛勢乍稠前指水營猶十里
倩誰風雨畫歸舟
題趙孟堅白描水仙
影愛波中照態惟月下娟陳思成賦後祇合以圖傳
龍女獻珠時羣姝左右随色香皈至淨都受兩毘尼
御製詩三集卷四十六
