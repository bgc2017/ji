御製詩四集卷四十一
古今體六十首(丁酉一)
丁酉元旦
鴻龍運斗又迴旋普淖羣雍躍冶然丙炳已欣丁盛繼
申豐願叶酉穰連四興開闔青陽始九奏依違太蔟宣
安阜有林期物物敬勤無改勵年年
元旦試筆
慈寧曙色靄昕昕賀祚躬携百辟羣
母望九年子望七今稀遇事古稀聞椒花自獻祥圖頌
鼎篆旋成夀字文屈指元正經四度重循
慶典倍虔欣
六街響卜是宫音(史記天官書云正旦聽都邑人民之聲聲宫則歲善吉今元旦嚮晨聽街)
(市人聲浩浩宫音正應定叶祥占)金殿曈曨初旭臨衮衮來王稡鶼鰈
夔夔恭已會纓簪考圖原自幅員廣負扆不期歲月深
增一年多增一懼始勤終怠敢萌心
李士達歲朝村慶
東郭還西墅山家接水村春朝慶老幼豐歲足鷄
豚三代遺風在一時深意存治民無别術饑飽俾
寒温
詠檀玉如意
古玉磨礱圭角無雲中龍爪見糢糊曲頸(平聲出廣韻)聊藉
香檀擎(去聲)直足仍裝剛卯扶閱世都經千百載代談㡳用
再三呼集成如意如何意惟冀雨晹祝遂吾
題嘉靖雕漆八方飛龍盒
蔗段增華製越精飛龍九五喻同聲肖形那慮十人諫
出角宛看八卦呈詎有惕乾勉帝德祗惟脩煉冀仙京
慎哉閱器必閱世定論難辭惇史評
正月二日重華宫侍
皇太后宴
瑶池西望降
鸞軒
慈旨恭迎百子門(向年恭迎邇歲蒙)(聖皇太后例於啓祥門母憐子遠步命)
(迎于百子門不數武即重華宫也)翼旦開筵循例著
萬年侍膝祝心存
萱幃奕奕延禧永蓀砌振振衍慶繁歷數古今誰似此
益欣益敬籲
天恩
降旨加賑昨歲廿肅安徽偏灾州縣詩以誌事
水旱不齊歲遇之母令諱飾訓孜孜豐多歉少已稱幸
(昨歲各省俱獲豐收即甘肅間有被灾州縣統計秋收尚七分有餘安徽尤不遇一隅偏災具餘收成仍在八九)
(分以上)以彼(豐)忘兹(歉)豈肯為兩省偏灾實有被(甘肅上年夏秋)
(被災計二十九廳州縣而夏災中惟臯蘭等八處又秋災之鎮番中衛二處灾分較重因扵常賑外圴予加賑)
(一月俾得餬口有資至安徽江蘇瀕水窪地雖略有偏災據報江蘇只須照例賑䘏惟安徽所屬之泗州盱眙)
(泗州衛三處有成災稍重者亦予展賑一月以資接濟)新正加賑俾無遺作君原
為(去聲)斯民耳此即敬
天一念寅
白玉雲龍罋
雲宛流兮龍見行品誠稱美製尤精輕浮靉靆容將布
動出之而態若生本以無形思藴石忽成有象擬連城
六清醴齊奚堪置祗合堯年寳露盛
曹知白雙松競秀
誠為殷季雙高士不是嬴家五大夫憶我木蘭放圍暇
僧機圖側賦還圖(僧機圖嶺之下有喬松一根而二大圖幹向名之曰夷齊而繫以歌并為之)
命普免廿肅積欠詩以誌事
積欠非加賦乃緣民所借久假而弗歸那免追呼怕土
瘠民實貧况屢灾禾稼昨歲復遭旱大田艱種夏雖止
廿餘縣(昨歲甘省被灾雖僅臯蘭等廿九州縣然毗連灾區之地生計䆒不免稍窘)鄰郡實
比亞是宜大沛恩以蘇窮簷舍糧則早豁除(甘肅土睿民貧節年)
(均藉官為借助例應如限清還乃積欠甚多艱于完納因于乾隆三十六年已降旨將三十五年以前舊欠倉)
(糧四百餘萬石全行蠲免其舊欠各項銀两一百三十餘萬分作六年帶徵以紓民力)銀合今予
赦八十四萬餘概令催徵罷(自降旨帶徵以來年限將滿僅完銀四十八萬有竒)
(固係應徵之項弟念甘省積欠之區民力實多疲乏因呼特沛思施將積欠八十餘萬兩槩行豁免俾得永免追)
(以冀漸臻饒裕)藏富非所云軫惸厪晝夜庶幾民氣和共與
天庥迓
新正淑清院
每歲新正遊淑清淑清兩字最怡情時光漸漸入和藹
物意欣欣向發生砌草葉輕依北染盆梅枝不獨南榮
明忩净几堪披簡却愧聞尊知以行
韻古堂
堂以貯古鐘因之名韻古問鐘何由來出自西江土(己夘)
(冬臨江得古鐘十一辨其為鎛鐘命鑄以補足之□此堂中固名之曰韻古詳見昔所作記)剥蝕歲
月深無復辨徵羽偶從中郎思步兵猶可覩復古不易
哉欲言意先憮
素尚齋
古松披轇轕假山陟崚嶂咫尺近城市縹緲若崑閬虚
齋祇三間暢觀有萬状灑然銀世界玉京寧待訪因之
興以永信矣素堪尚
千尺雪
臘去春來何所似行雲流水兩悠悠長年漸覺時序速
勝處權教詩句酬
假雪何如真雪好真惟色假却聲傳凭忩一晌生清會
祗以半因而得全
日知閣口號
日知試問欲何知儒士帝王應異施多識或非吾所急
吾惟知過日厪之
芸齋憶舊
少小此樂羣耽書是宿習兹惟偶一過何暇云古汲積
素彌凸凹卜麥欣春及幾曾董帷下更愧程門立今昔
迅流隂未免三歎息
題痕都斯坦玉椀
年班伯克入朝覲(伯克回部官名而職掌及名號各不同其曰阿竒木伯克總理一城事務)
(若内地之都統伊什罕伯克恊理事務若内地之副都統其品級則自三品至七品不等皆以城務大小為差)
(又有噶咱納齊伯克管理地畆錢糧商伯克為其恊理哈資伯克司刑名詞訟訥克布伯克司貿易匠役摩提)
(色布伯克司念經事密圖巴理伯克司買賣田産密拉布伯克司水利都管伯克司來使供給及文移等事巴)
(濟格爾伯克司牲畜税務巴克瑪塔爾伯克司菓園什瑚爾伯克備差遣之事阿爾巴布伯克承催錢糧帕提)
(沙布伯克管巡捕事明伯克管本城本村一切事及雜項差務克勒克雅拉克伯克司外來貿易税務鄂爾親)
(伯克司水利事默克塔布伯克司教幼童經卷塞依得爾伯克司街道巡察及園木事務哲百伯克司軍器官)
(品大小及員數皆不同亦各視城之緊簡為率其職掌相沿已久官名悉仍其舊而選補則由駐辦大臣等核)
(定奏聞兹叙其大略其詳則於西域輿圖志中備載之)包貢呈由典屬官崑嶠良
材中(去聲)盂椀痕都巧製冺雕刓食芹負曝通誠遠厚往
薄來折賞寬(回部貢物所司例應折賞命倍其直予之以示柔遠也)不貴異物賤
用物慙仍民足致艱觀
劉原起雪景
窣堵雲標白玉簮良朋踏雪喜相尋揖歸竹院路猶遠
相候奚僮冷不禁
題元憲景文集並各書其卷首(有序)
宋庠宋祁兄弟同負盛名且同舉進士時以大小
宋並稱乃其官位一至宰輔一為尚書事業所就
既殊性情亦奢儉各異故其詩文沈博新警因各
隨其性之所近而為世所傳誦則同及戒其子不
令刊類文集行世亦同迨其後雖經合刊繼而仍
歸散佚又同兹復裒輯成集並以聚珍板印而流
傳之又無弗同其同不同之故庠與祁固無能知
之余亦烏從而知之然其散也由於自欲韜晦而
其聚也幸有永樂大典之僅存佚之於七百餘年
以前(宋天聖至今七百五十餘年)而完之於三百餘年以後(明永)
(樂至今三百七十餘年)則又復歸於同余因合題一詩並冠
於两集簡首更使之不同而同則向之所謂同不
同者皆可勿深論是之謂大同
二宋合刊曾紀王(宋嘉定間郡守王允初倡議欲合刊二宋集以屬郡文學陳之強未就而)
(去其後太守陳芾捐資刊成之見之強序)惜哉分集失傳詳學如有本終難
晦行不負言久益彰伯也孤風表雅操仲兮彊識富文
章雖稱儉過及奢過弗愧元方與季方收拾碎珍得全
冊吟題七字冠前行休嗤大典紛割裂愛禮幸兹存餼
羊
新正養性殿八韻
又喜新正至光陰信若流忩低和旭暖簾颺恊風柔積
素祥輝映當春瑞氣浮占農符吉語頥老待遲謀此日仍
勤政為(去聲)民敢忘憂幾閒心越凜興永句還遒攬景初
韶嫩摛懷片刻留圖斯恒養性十八遲(去聲)春秋(余意於八十五)
(歲歸政以今計之尚有十八年)
尋沿書屋
尋繹黃家語沿洄學海瀾用行說云斆有術孟言觀詎
在工章句要於審委端待當謝機政枕葄沃心安
題養和精舍
和於氣為春和於理為仁夫人所宜養最要者為君九
㝢及萬物方寸懷應肫有時或用義由仁施乃純潔治
寧夀宫聊以備倦勤精舍號養和擬議非不倫乾惕勵
此日優游待他辰苟誠得斯憩餘年頥此身仁尚可勿
居義更何足論養和乃真養圖稱無事人
詠玉鳩頭方竹杖
玉相方竹鳩為式助步他年待爾能欲善事先利其器
及今製此亦云應
題古玉尺
斧殊劈正圭非鎮用以量材有孔穿已謝斑斕華蝕土
祗看沕穆静全天寧惟古尺逾今尺(舊有玉尺二皆不盈尺兹器逾彼二)
(寸餘)不識虞年抑夏年自是佳城經出物霸陵斮絮意猶
然
王冕畫梅即用其韻
朵朵枝枝碎玉堆獨撐古榦長青苔展圖恰合清風下
自有暗香徐送來
官窯瓶子歌
官窯名始宋南渡後苑製效政和故成章(邵)提舉惟御
用臣庶弗敢過而顧(見居易錄)即今六百有餘載晨星一二
猶或遇鬻從市廟供人玩誰識當年法令固不啻斯矣
堪慨歎即是殷周相鍳處
題黃公望九珠峯翠圖
神筆不擇絹與綾(作畫多用絹素此獨綾幅足見大家無可無不可)鬱蔥岡巒
千百層運以元氣含以古弗入世態其明徵九珠之峯
在何所老鐵分明謂我語弆藏已久始拈題(是圖向入石渠寳笈)
(今始題句)當面失之每歎古
海天硯歌
湯湯瀛海洪波翻峩峩湧出蓬萊山三島峙立噴華泉
樓閣縹緲不可攀天吳㒺象出没淵下臨無地上有天
左日右月浴其間(硯四周為波濤異獸面於海上湧出蓬萊三山樓閣聳峙額為三辰以象)
(天因兩活眼為日月)是誰剏製未記年東坡世二字勒篇(硯背篆鐫蘇軾)
(與墨為入云云硯銘)疑南宋時坑出端細繹其義具精詮黃庭尺
宅方寸田(中為硯寬方二寸餘上有池)靈池有液旱勿乾以沃道種
滋腴妍凡手未可子墨研宜贈右軍資腕懸俾書内外
景以全
新正悦心殿
華筵待備塔山臨今歲悦心真悦心七德功成寧蜀檄
三登稔告慰農箴荷嘉羣望都稱慶遇順予衷倍切欽
祇有祈年無别冀即看瓊島靄春陰
看畫廊
廊已入畫格乃復稱看畫此亦具精義有似須彌芥彼
此互相納一理貫内外天地不言工倪黃底論派
紫翠房
湖石依稀艮嶽來爾時松栢抱為胎氤氲瓊島朝霞晃
畫入山房紫翠堆
酣古堂
山陰屧步曉春堪憩息書堂古蹟探錄展夢餘率多幻
箴懷大寳豈虚談金元明彼鍳斯一冬夏秋斯涵彼三
開卷近知真有益不妨聊向此中酣
題道寧齋
志固以道寧寧道亦因志苟弗志於道求寧實不易内
擾私欲紛外引聲色恣小乃害身家大必亂政治都因
乖乎道訖無有寧事寄語求寧人可以深長思
漪瀾堂
堂以漪瀾名冰凍瀾何有雖覺負其名實則堅所守水
性本貴澄不波乃无咎然而瀾性存試看檐額否
紫光閣曲宴即席成什
紫閣筵開迓始春每教卜日先(去聲)扵人(是日為人日前一日)民安
物阜期引翼北漠西戎仰集鱗(時朝正新舊諸藩年班回部哈薩克来使及輪)
(班覲謁之土司等咸集並命與宴)衆土司都欣得所兩金川那更侵鄰
戰圖左右陳前廡(預拓閣之前廡以待紀功今張戰圖于壁)叨沐
天庥倍敬寅
紫光閣錫宴聯句召大學士并成功將佐及内廷
翰林等至重華宫茶宴得詩二首
春醼今年事倍豪(今年紫光閣筵宴外藩命輪班朝覲之土司等咸與且即以此命題聯句)
(較常年倍盛)重華循例引詞曹蕆功自是資提戟聫句何妨
有捉刀(平定兩金川戰勝成功實賴師武臣之力至宴間聯句不妨人代為之且邇年新正聯句皆預)
(擬御製句成其餘則命内廷翰林以次擬就臨時填名即外廷詞臣亦非其即席自作也)駹已從而
筰已定樂斯淑以禮斯陶莫教容易看嘉會去歲攻圍
正爾勞(昨歲此時阿桂等正督兵攻圍噶喇依)
聯情賀祚有前聞豈是無端宴樂勤祇以茶行弗用酒
亦如武偃必脩文松撐雪幹連冬喜梅放春葩迎午芬
咨爾規應過於頌體予懼實勝乎欣
新正紫光閣錫宴聯句(有序)
紫光雲縵展楹欣景麗韶光玉壘氛銷畫壁看氣
劘堅壘憶昨丙申宴凱彤弓歌繼庚辰逮兹丁酉
示慈石鼎聯依辛巳時則春來十日雪積三餘冰
涵太液以凝膏斗指孟陬而㪺瀣值鴈臣之鱗集
舊藩偕新部朝正恰虎衛之鑣連列將次元戎侍
蹕矧復羣番效順彼土司屢籲瞻天因教每歲更
班我將軍初擕遵道宜合申夫燕衎俾咸覯夫龍
光指閣上之圖形褒鄂之弓刀共識撫筵間之環
座漠濛之琛賮同陳嘉三爵以油然奮勇難忘百
戰快一朝之萃止運籌幸慰五年本不得已而用
兵惟願從今偃武乃莫之為而邀
佑所期長此持盈顧同堂既叙其功而即席應書其事
爰掄廷宷兼召詞臣授簡分行適備雲臺之成數
連籖得句迥殊薰殿之零篇長言倣七始之華抽
思寧辭乙乙平韻兆八方之晏符占還叶庚庚自
出師以及勞還詳其梗概舉實蹟而成雅什屏厥
鋪張對
景命以生欽朕躬非徒為需樂泰交之象際盛儀而志
喜爾曹尚勿侈豐亨豫大之詞也哉
(御製)紫閣拓寬前廡楹豫為之兆果符貞(甲午夏展拓紫光閣前楹以備)
(平定两金川張列戰圖之用兹果叶貞符)應教春醼繼凱醼
所愜今賡例昔賡(庚辰春平定回部師旋於瀛臺凱宴辛巳新正紫光閣落成)
(掄功臣之尤著者并禁廷臣外藩慶宴于此即以命題聯句兹如其例)臺上雲糺掄
將佐筵間露湑逮公卿酬庸實乏鉛刀割(臣舒赫德)延
賞兢慙弱翰擎人越筰關兼僰道班聫北漠及西瀛來
朝領袖星郵置(土司等分班入軍明覲自今歲始即命成都將亮統之而行)
(臣于敏中)專閫馳驅雪棧縈幸奉
遠謨(臣)職勖何期
渥典
主恩榮已叨杕杜沾三雅(臣阿桂)共對芳椒侑六莖幾隊
冰嬉陳
太液一番花信亞元正(是日為元旦後五日)却宜
慶澤敷豐澤(臣程景伊)
(御製)為撫鏗鯨溯剪鯨赦罪誰知還偕德畏威竟是假投
誠養癰寧可聽一再
滋蔓那容肆合并兇逞狡謀思狽附孽遺醜類更
貙生屢經文告無知抗(臣福隆安)遂試軍鋒不譓征(僧格)
(桑與索諾木狼狽為奸侵擾鄰近土司泰董上初意以蠻觸相鬭不值加兵及屢經阿爾天弼)
(等往諭逆酋違教逞強並敢負泰所恩抗拒勢不得不聲罪致討而其事非阿爾能了乃)
(命温福自滇移兵赴川為將軍授為大學士攻其西路並命桂林代阿爾秦為總督從南路統)
(兵勦之)巴朗劈山披外戶達圍破竹讋先聲(温福初至西路)
(即攻克巴朗拉乘勝取達圍)地歸蠶食卡了廓(桂林師進南路連破約咱卡了)
(等寨并復革布什咱侵地臣豐昇額)巢復鳩居資哩傾(温福既進克資哩僧)
(格桑遂將木闌壩鄂克什官寨全行退還)鳴角震從南路入(桂林為宋元俊所誤)
(因罷之而月阿命參贊大臣阿桂統兵從南路入格壬辰十一桂出其不意連克翁古爾壟及僧)
(宗十二月初即克取美諾遂授為副將軍)收禽械致北風迎(温福亦自)
(路項宗進至美諾時僧格桑已遁温福即統兵遂追至布朗郭宗僧格桑復從美卧溝竄入金川)
(擒其父澤旺檻解京師)逋誅未許依唇齒(臣明亮)濟惡公然託
舅甥(僧格桑挈眷竄入金川逆酋索諾木匿不縳獻因移師并勦促浸)便整两甄
翻窟穴俄逢重險塹溝阬(温福阿桂由功噶當噶分兵進勦温福因卡撒)
(一路賊人截隘不得入乃移兵昔嶺賊衆劃險固拒屢攻未能寸進)覆轅詎意無完軫
(温福調度乖方致為賊人窺伺潛約降番直襲大營致有木果木之失臣海蘭察)
(御製)移壘猶欣有列營(阿桂在當噶賊衆不敢侵犯遂全師而出)僨事因之易
良將鍳前爰復調精兵(命阿桂為定西將軍總統軍務且以木果木之事由綠營兵怯)
(懦所致因簡調健銳火器两營及吉林索倫黑龍冮勁旅七千餘迅赴軍營重籌進勦)美諾(讀作平聲)
克復不旬日(癸巳冬阿桂復整兵由西路日隆寨而入未及旬日即收復美諾及小金川全境)
促浸徂攻各首程(八旗兵既抵軍營而各省續調之兵亦至將軍阿桂統而由西)
(路進攻並豐昇命明亮為副將軍攻南路勦而副將軍額等在北路宜喜相機合)谷噶據
梁批厥口馬尼奪寨斷其牼(甲午正月阿桂等攻佔谷噶了口山梁已)
(據西路之險大軍得以罙入明亮是時亦攻克馬尼絨布等寨可圖進取两路之捷皆因八旗勁旅)
(奮勇先登綠營亦知觀感激勸共相效法用命)八旗突進丸封裂(臣英廉)九
折潛緣髮路争(凡遇險峻之處皆超越而過)繞壓色淜乘雨霽
(阿桂于三月中攻得羅傳瓦因阻雨久未進直至六月初始稍霽遂簡派將領統兵循巖而上乘勢)
(下壓色淜普盡克其碉)襲登喇穆趁宵更(時賊衆拒守益力六月廿二日阿桂)
(令參贊海蘭察等於夜半月末出前銜枚前往設兵攻伏各隊並集天尚未明而喇穆喇穆大碉盡為官)
(得殱賊甚衆)盪氛巧借蚩尤霧(官兵既得喇穆喇穆山梁復於六月廿五日乘)
(濃霧中攻襲日則了口克之臣曹秀先)捲籜雄吞滴慱城(七月中阿桂等復攻)
(得該布逹什諾大木城)正地抵瑕紆犖确(明亮久駐絨布未進上命其分)
(兵至正地而入或可攻其無備及明亮至正地偵知賊人已於此路預防遂移趍西路欲與阿桂合勦)
俄坡簡銳剷峥嶸(明亮既至宜喜時豐昇額已往西路阿桂軍營而綽斯甲布土)
(司等以營中現無將軍懇求明亮駐彼以壯軍聲且願效前驅七月初明亮派奎林和隆武等分兵七)
(路乘大雨中攻得逹爾圖山梁一帶碉卡並克俄坡等七碉)枯骸獻出朱髦騐
(逆酋索諾木等見官兵深入賊勢已蹙遂獻出僧格桑逆屍其髑髏紅髮數莖可辨識云臣蔡新)
弱息牽來素組呈(僧格桑之妾側累及攢拉黨惡頭人七圖按都爾蒙固阿什咱)
(亦并縛獻)雖獲亡猿林肯貰難寬漏網釡將烹(促浸逆酋雖獻)
(僧格桑之屍其罪䆒不可逭也)
展圖歴歷如斯指(處傳上披閱地圖其酌親御丹毫識其示阿桂等令量籌進臣)
(嵇璜)
(御製)契算迢迢似宿盟(阿桂等於未奉批示地圖之前奏到籌畫進攻地勢與所指之處適相)
(符合)久對堅碉阻幨幰别尋捷徑鼓鼙鉦因攻日爾八當
克(阿桂欲取遜克爾宗久未得便九月中因繞上默克爾山梁攻克日爾八當噶并通凱立葉官兵已得地)
(勢遂有把握矣)
稍憩密拉噶木行(阿桂既克日爾八當噶遂於密拉噶拉木駐營)嶺接没
金凭疊嶂(阿桂既通凱立葉一路復於十一月初攻上格魯古了口壓至促浸沿河並將)
(作固頂没爾金岡各處碉寨攻克接通丹壩官兵)卡攢康薩隔連坪(密拉噶拉)
(木之南為康薩爾賊人碉卡如林&KR0662;其醜類固守與官兵營壘隔溝相望)排鎗勢比騰
蛟迅(臣袁守侗)躡頂威同搏虎櫻(乙未正月十二日阿桂令海蘭察福康安)
(等分路進攻超越重壕舉鎗注天合力奮擊康薩爾一帶堅碉賊人傷多氣餒官兵振臂一呼直躡)
(碉頂山梁所有碉卡無不摧破其殱勦未盡之賊紛紛潰逃皆墜崖而死)勒吉羣峯空
陗聳木思單徑漫搘撐(勒吉爾慱山梁在康薩爾南九峯迤邐為勒烏圍賊)
(巢屏蔽中間了口為木思工噶克賊據險守禦意勦官兵必不能越過四月中阿桂部署精兵仰攻力)
(遂得了口木城賊退守下巴木通官兵乘勝順壓自下巴木通而下百餘碉寨之賊無敢支拒者其)
(勒吉爾博羣尼來珠得式替各寨亦悉攻克)終朝轉戰仍餘怒(官軍攻木思工)
(噶克時賊屢衝突我兵一日之間接戰七次殱賊無筭臣奎林)三歲收功匪妄
評(阿桂奏既得木思工噶克望見北路官兵亦從宜喜而下克得楞等處謂一日而收三年未竟之)
(功)甲索日旁全境肅(明亮因達爾圖之路為賊所阻商之阿桂謂當仍由宜喜)
(進攻四月下旬派西路兵一千令福康安帶往攻克甲索碉卡海蘭察亦往會攻合力并擊遂克撒)
(撒谷其日旁沙壩等處賊衆皆棄碉遁去河西周圍五十餘里寨落悉行焚燒)石真沙尼
(上聲)夾河平(五月間明亮克取額爾替碉卡下至平沿坡復進攻石真噶寨克之阿桂亦派兵)
(河從赤爾寨攻打隔河之沙爾尼一帶兩岸夾擊聲息相通)降魔淨洗番僧穢
(噶爾丹喇嘛寺為勒烏圖大廟番僧住此者皆行紅教且代逆酋拒守為賊巢門戶五月初阿桂遣兵)
(攻克其寺番僧悉漬竄賊更失其險矣臣和隆武)繼勇
深嘉後路清(阿桂攻得噶爾丹喇嘛寺等處居高得勢以遜克爾宗在我兵之後留之非計遂派)
(兵三路分進將其地上下石碉木城悉行攻克是役也豐昇額督率之力居多上命於其所襲)
(果毅公號下增繼勇二字嘉其能紹乃祖額宜都之績也)焫熾又看雙寺破(七月)
(間阿桂繞道進攻菑則大海昆色爾章噶榮噶爾博各處賊碉並焚燒拉枯喇嘛寺冷角喇嘛寺)
縆拖那復巨橋横(勒烏圍墻垣高固賊人守禦甚嚴其南為轉經樓又隔河科布)
(曲石卡與賊巢互相犄角鎗礟俱可相及其河有大橋曰甲爾日磉為賊人陸路通衢而賊衆皮船)
(過渡往來亦易阿桂既壓賊巢沿河而南拏柵遏賊復於楚兵内募善泅水者潛於水底縳巨索橋)
(柱上扯拽令倒扵是賊人水陸俱斷矣)束薪嚢土徐蒲伏(阿桂以勒烏園旁高)
(磡陡削兵力難施令官兵頭戴柴捆攩牌手推沙囊匍匐而行至磡沿層層堆起趕列三層高柵以)
(擊磡下之賊高磡八層圴經官兵逐步搶佔臣福康安)
(御製)板柵梯垣倏潰驚(八月十五申刻阿桂先派官兵埋伏令海蘭察等禦轉經樓來援之)
(賊亥刻令額爾特等攻其近北木城官兵扳柵踴進即康時攻克海蘭察等復自東南進攻普爾普等攻其南福)
(安等攻其西北五岱攻其東北維時四面合攻呼聲動地擲火彈如掣電官兵攀援上登蜂擁齊入賊衆皆膽)
(落潰逃被殱者亦復不少勒烏圍官寨既克其轉經樓及旁近碉卡六十餘處亦悉攻得)仲月中秋
掃官寨八朝上塞逓紅旌(官軍於八月十五夜攻克勒烏圍十六日馳奏紅旗廿四)
(日丑時即逓至木蘭行在計在途甫八日耳)舊藩新部齊稱賀(是時諸扎薩克王公及新)
(附之土爾扈特貝子沙拉扣肯皆扈從行圍次早並於和門歡呼叩賀)
喜峪寬溝肇
錫名(是地本名額爾衮溝因得捷音時額爾衮賜巴雅爾之名蒙古語謂喜為已雅爾寬也)加服
衮章垂赭帶飾冠瓊寳耀華纓執桓豫擬崇銘鼎
(臣梁國治)傳箭惟期速釋弸(紅旗奏至艱瘁上以將軍阿桂不辭奏績實為)
(首功將來宜授以一等公爵並先命其賜以紅寳石帽頂四團龍補服金黃帶子侍衛阿)
(彌達賫馳遄往)
恩浹行間增黽勉(時降部優旨將軍参贊及將校等交叙兵丁各賞月銀)
寵承徼外益砰訇索隆削壁螺旋縮(將軍既克勒烏圍即當直取科布曲)
(而賊人阻河據山固守峯巒如削難以力攻必繞上中間之索隆古始可乘勢前進自九月至十一)
(月阿桂統率將士由當噶思克底而上節次攻得西里及卡布角等寨落遂分兵潛上索隆古賊人)
(死力迎拒皆為官軍擊敗即據其寨賊因退回得木巴爾拒守臣和珅)科布盤空蟻
垤振(官軍轉戰而上随處作木柵據守逼近科布曲山梁十二月初阿桂先令將領攻克勒隈)
(勒木通而賊尚堅守科布曲海蘭察福康安等分路上攻又派兵繞出碉卡之上向下衝壓遂盡克)
(科布曲正梁各碉及旁近寨落)解瓦兜窩瓴斗建(科布曲之下格隆古之上地曰)
(兜窩賊憑碉堅守藉以聯絡前後之勢官軍于黑夜由深箐潛上設伏至是忽起攻入格隆古賊人)
(望見皆震駭潰走遂併克之尋復攻破朗阿古安布魯木等處而噶爾噶木勒烏溝寨落亦同時掃)
(殄益據建瓴之勢矣)挫枯則朗槁飛輕(則朗噶克了口為噶喇依要隘阿桂統兵)
(直搗賊皆披靡不能當于是乘勝罙入)雍中併取猷逾壯(阿桂由了口據噶占山梁)
(十二月十七日遂將瑪爾古當噶一帶寨落悉行掃蕩進克舍齊喇嘛寺次日遂取雍中喇嘛寺賊)
(人各處之險俱已盡失惟困守危巢矣臣沈初)獨古兼芟氣亦勍(明亮于十)
(二月中攻克獨古木上下諸寨賊皆奔竄稍有抵拒者皆為官兵鎗箭所殪山梁一帶八十餘里中)
(寨落盡行洗勦並取乃當甲雜將河西諸賊掃清過河與阿桂會合)密密周阹環犄
角森森列戟靖欃槍(阿桂於十二月十九日抵噶喇依督兵合圍并斷其水陸)
(竄逸之路明亮等亦扵河干圍勦以成犄角之勢)游䰟鬼使奴奔鹿(先是索諾)
(木之母阿倉姑阿青等在河西之甲納雜爾寨閒官軍已得雍中寺據渡口阿倉等惶懼無所歸遂)
(至軍營投降臣錢汝誠)
(御製)奪魄
天驅族聚鼪(時索諾木及莎羅奔兄弟并助惡之大頭人丹巴沃雜爾等皆聚噶喇依官寨盖由)
(逆酋賊黨罪惡貫盈是以擒也天奪其魄驅之一處以就)謀藉元戎洵允當力資
副將共殫精(阿桂攻勦所至籌畫悉合機宜諸將領亦大各奮勇著績而副將軍豐昇額明亮參贊)
(臣海蘭察領隊大臣奎林和隆武福康安普爾普等尤為超衆)遂圍噶喇依四面
早恟莎羅奔衆情(官軍既圍噶喇依索諾木束手無策莎羅奔及丹巴沃雜爾等)
(亦皆惶懼計窮惟羣聚支吾苟延殘喘耳)井底蛙徒拘坎䧟邱中貉罔
避雷轟(官軍合團以後賊衆仍以鎗石支拒敷衍竞無一人他逸者先是傳聞索諾木及其)
(逆黨共謀如官軍圍急便擬聚而自焚或用火藥轟斃如逆酋等果計出于此尚不得謂之盡善及)
(我兵奮力攻圍賊仍偷生倖免因見大礟神威碉垣將圯乃羣穴地而避皆由賊衆罪深惡積為覆)
(載所難容不肯聽其得逃顕戮也)脱身摇尾嗟窮黨(時促浸黨惡頭人布籠普阿納木)
(等先後詣營求降臣彭元瑞)出阱投籠哂逆兄(逆酋母姑等既降請遣人回巢)
(招諭索諾木乃遣其兄罔建克朋楚克先後來營皆就拘繋)會剿(日)纔四十翌
籍降數綜二千贏(阿桂等進圍益急賊勢日蹙官軍復㩁其近碉斷其水道賊愈)
(恇懼二月初四日索諾木遂率其兄弟莎羅奔甲爾瓦沃雜爾斯丹巴及两土婦并助惡之大)
(頭人丹已沃雜爾阿木魯綽窩斯甲尼嗎噶喇克巴偕两喇嘛挈屬二千餘人出寨逆酋跪捧印信)
(率衆泥首乞降罪人斯得遂分撥檻解京師金川悉平自合圍至此僅四十餘日)生人檻
是孚人摯(臣董誥)真首函非或首盛(時索諾木等與僧格桑首級俘)
(馘同獻獻乃上以俘字從孚人馘字從或首必如此次所信而可徵詳見御製受俘詩并)
(詩註)
禋告恰邀
申右命(月初上以噶喇依既合圍蕩平在邇於二旬蠲吉躬謁兩陵告功)捷聞
倍速置傳伻(軍營六百里加緊文報計十一日始至此次二月初四日所奏紅旗)
(於二月十二日未時逓到僅八晝夜)繖鋪松葉重簷翠(臣劉墉)旗颭桃
花一片赬(是日桃花上祗謁宫紅旗東陵蹕駐寺行適至)(迴上)
(歸功松高僅聖祖垂佑賦詩恭紀茂葱蔚孝陵前有&KR1259;及尋敷蔭十餘丈豐實國)
(家億萬年景運洪長之徵見御製恭謁孝陵詩)泮水芹香陳俎豆
(上謁太后東陵禮成後恭奉皇巡告成闕里)
郊臺鐃吹叶竽笙(東巡旋蹕將士駐黃新莊凱歌郊勞成功是日所用)
(三十首皆御製)
受俘仗轉胥依藻(幸瀛上御午門受俘禮成即士松臺紫光閣凱宴臣金)
(御製)飲至筵開及薦櫻百戰辛勤真可憫中宵籌畫那忘
怦策勲錫爵遑云靳(將軍阿桂封為頭等誠謀英勇公副將軍豐昇額本襲公爵復加賞)
(繼勇名號著冄賞以一等子副將軍明亮封一等襄勇伯參贊大臣海蘭察封為一等超勇侯參贊大臣額森)
(特賞以一等男領隊大臣奎林本係公爵加賞一等男領隊大臣和隆武本係子爵晉封三等果勇侯領隊大)
(臣福康安普爾普俱賞給三等男大學士于敏中賞給一等輕車都尉均世襲罔替其餘將士及各項應予叙)
(賞官員人等俱著該部從優議叙)
偃武脩文莫與京(聲靈御製受俘詩有陳儀凱宴赫偃武歡騰禮樂彬之句)
萱戺迓釐
徽號晉
鳳樓普澤
詔書宏(后徽上以平定兩金川歲功恭上等拜賀皇太號冊寳躬率王公大臣禮成)
(恩畢御太和殿將軍及成功將士謝下羣臣行慶賀禮遂頒詔天)革鴞食
椹齊編戶(臣陸費墀)佩犢安屯恊耦耕(两金川降番解京者並于香山)
(安插隸之健銳營而促浸趲拉之地則就其遠近設鎮安營令綠旗兵分駐特授明亮為成都)
(將軍統轄之並擇番人之馴謹者董以土官編列戶籍與營兵相間耕屯以資贍給凡前此不毛之)
(壤今皆青葱徧野羣番懽欣慶幸安居樂業矣)聚米山川原
在幄畫灰鈐略獨
持衡勝圖詳繪高張壁(勞績上以諸將士百戰辛勤其應與表著預命將軍)
(等擇其地最險而功最多者分繪呈進自為詔畫院繪為大圖張之紫光閣壁並令各圖凡)
(十六幀成冊御書紀事各詩於其上合裝亦弆閣中臣朱珪)
靈纛尊蔵什襲籯(以將軍等得勝靈纛合篋尊藏並御製詩以紀弆之武成殿)
(所獲金川軍器等物亦製篋收貯以誌成功)
贊邁凌煙添濟濟(臣像命仿西師蕆績之例畫五千功於紫光閣上親灑宸翰)
(就其事實各為之贊迥非凌煙圖畫所能嫓美且繪其次五十功臣命詞臣贊之即人數亦三倍)
(於彼也)
銘超入蔡陋錚錚(諾勒御製告成太學碑文並勒銘美烏圍噶喇依三碑文煥功)
(巍照耀遐邇至不過御製文以平淮西事為比然彼乃中原節鎮一戰而克今两金川僻在徼)
(外恃其險遠我將士奪勇宣勞身經百餘戰始得蕩平相去奚啻霄壤彼韓愈之碑又何足仿彿萬)
(一哉)昨緣足食通夔舸(四川本屬産米之區金川用兵以來所運軍糈皆按時值)
(和買督臣請停商販以裕儲胥昨冬大功將成饟米充溢特勅弛夔關之禁令估舶銜尾而下)
(既不使蜀中有壅遏之患且上年江浙偶值歉收俾通上游之米以資接濟數省黎庶咸深感頌)
(臣陸錫熊)屢為趨公
軫蜀氓(累閭上籌辦軍需發庫帑六千餘萬兩絲粟不閻猶念小民任負之勞雖其常分)
(且吝給以雇值然究不免稍用其力是以川省緩百徵蠲免之恩歲凡一冄沛且經辦軍需各省)
(姓亦並荷淪肌優施稠疊億兆無不浹髓矣)五載幾經需以險(金川之役)
(凡五年而就其間雖多阻折而事難中輟惟斷乃成實仰睿謨之廣運云)
萬年常保泰而亨捧觴竊喜
宣慈惠(臣紀昀)
(御製)給札其母頌聖明事後追思越深懼衆前今謂信難
成仰蒙
昊祐鴻功蕆益勵敬勤若奉盈
詠檀玉如意
木從繩可期其正玉受琢仍加以磨百事而今信如意
問如意者意如何
題木椀
木椀
神堯賜匣蔵歲月深見羹猶似
昔飲
澤到於今朅想
含飴日敢忘守器心和闐雖致貢兹乃實球琳(今和闐貢玉中)
(椀材者頗多然以此椀較之誠如祖視兒孫矣)
題錢維城新韶如意圖
繪事由來仿董祥(石渠寳笈弆董祥歲朝圖維城此幀仿其意)也成舊蹟石渠
蔵松枝後臘那改翠梅朵先春已報芳設曰新韶卜如意
祇期屢歲錫惟穰開年言吉雖應爾可識持盈慮更長
詠汝窯瓷枕
汝州建青窯珍學柴周式柴已不可得汝尚逢一二是枕
猶北宋其形肖如意色具君子德晬面盎於背髺墾雖不
無穆然以古貴今瓷設如兹腳貨在所棄(瓷有驚紋斑點者謂之腳貨語)
(雖俗而切貼)貴古而賤今人情率若是(叶)然斯亦有說魯論示
其義大德不踰閑小德可出入(叶)色潤瑪瑙油象冺煙火
氣通靈旁孔透怡神平底置我自宵衣人幾曾此安寐
題劉摯忠肅集六韻
散編裒集還全璧世久湮淪傳始今(劉摯文集四十卷見於宋史藝文志)
(及馬端臨經籍考世久無傳本今從永樂大典各韻中裒集編綴各體具備共得文二百八十五首詩四百四)
(十三首以原書卷目相校尚可存十之六七云)必有□神為呵護自然天地佑
忠忱未嘗釋卷於經邃却匪空言見理深出處一身守
直亮是非兩字辨僉壬明陳十害邪辭闢分析二章正
氣森六百載餘惜悃篤裕陵見擯獨何心
詠和闐玉燈檠
肖是痕都式(痕都斯坦製玉極精巧回人善賈者每擕其器至葉爾羌市易向得其玉燈檠曾題以句)
(兹用和闐玉仿為之)琢仍玉隴珵(玉隴乃和闐六城之一)承油盤一具擎蠟榦
雙撐繼照騰金焰敷光燦玉英咸賓無遠邇慎德緬王明
新正恭奉
皇太后幸圓明園即事成什
乘時行慶奉
慈尊撰吉良辰幸御園景漸隔年入春祉林餘積雪識
天恩臘嚴昨歲冰猶凍(昨冬臘霙盈尺雪後氣候較然兹交春雖已旬餘池水猶然堅)
(沍)風靖今朝氣即温(連日俱以有風而冷今早風定日暖便覺春意盎然)
福履康強志愉悦永承
膝下祝心存
題宜春殿
春園初駐永宜春又是一年景象新可識自天開造化
由來與物益精神雖遲柳暗花明候已是風和日麗辰
借問對時何所思(去聲)慙無愷澤徧吾民
韶景軒
書軒成已四十年久矣題額曰韶景向弗頻蒞兹偶臨
世載春光付軒領喜新厭舊率人情未能免俗吾應省
宣毫江硯綈几陳遂以摛詞窗移影堂堂九十迅如斯
有為法䆒誰為永
新賞室
草萌生意猶含凍梅護芳心已識和又是今年新賞處
室惟順應不知他
泠然閣
高閣搴忩幔泠然左右披恰欣曦暖際已是律迴時拂
柳將開眼催梅乍啟思春風風人處吾願擴充之
暢襟樓口號
佳辰聊爾倚樓楹列樹圍牆葉未生借問暢襟何處是
恰從柳眼處開明
若帆之閣
高閣築溪上因之號若帆雖云出想像體物意不凡廼
兹俯凝凍顧名稱(去聲)似嫌既而囅然笑拘泥誠何堪即
彼藏塢舟寧弗成虚談
活畫舫
畫舫冰湖上還贏真舫藏水流縱非活春意已無央雅
似江南路坐看梅榦芳會心兼得趣摛句亦因香
豐樂軒
昨秋各省豐者多近始京畿達遠省況是弄田灌溉勤
自宜倉箱堆積整十歲中鮮四五遇豐則豐矣樂艱騁
繾彼腁手胝足民雖亦逢稔稱厚幸官租私債仍當還
幾曾温飽親受領敬體
前題識農艱(軒額乃書也皇考御)惟有祈年志虔永
詠周太公鐘
世間器稱夀者銅三代法物猶常逢一懸在簴其聲洪
銘曰太公作旅鐘更期子孫永寳用(叶二句即鐘銘語)旅訓衆
蓋編鐘同不然旅店宵衣興(叶)識其權輿慎疆封形下
形上道可通古今絜矩睪思中
題文徵明松壑仙廬
神明境裏謝塵緣或坐仙廬或泛船可識置身斯地者
丹鑪不守也成仙
題宣和風字硯
畫宗書陣兩超神曾是宣和伴紫宸却想淬妃應有恨
未能正務佐絲綸
詠漢玉榖璧
製本出周代名胡傳漢時肉非仍好倍(肉倍好謂之璧見爾雅此雖有)
(榖紋而肉好相等頗類環也)缺已類完為(疑經缺破玉工收小為之)玉性廉貞耳
土華剥蝕之黑雲重起處作雨榖含滋
文徵明蘭竹即用其韻
邈矣幽人本同節久而君子不聞香衡翁寓意在齊物
偏放竹邊蘭葉長
御製詩四集卷四十一
