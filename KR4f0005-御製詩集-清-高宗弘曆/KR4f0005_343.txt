御製詩四集卷六十五
古今體五十九首(庚子一)
庚子元旦
首祚庚庚吉兆頻歲維輪子旦維辰田蠶四海殷同祝
禮樂三年此重新玉帛依然拱北極輿艫將以事南巡
回思廿五方踐阼開袠誰知忽七旬
元旦試筆
兩歲太和罷賀正事過禮合照常行支當首紀欣逢子
干協大横恰值庚負扆心殷維保泰垂衣日久慎持盈
及其老也戒之得鑽仰
堯章益屏營(南書皇祖聖夀望七時嘗欲鐫通用小寶齡諸命房翰林懝進寶文衆皆擬進延禧永吉)
(祥語無當寶晚年)(御聖意者因之此指示戒之在得四字鐫成大小筆每押用語聞之張照爾時伊即在南書)
(房裏行也深仰斯言所該甚大不但如孔子三戒之說即帝王持盈保泰之意亦寓其中而予今年亦七旬敢不效法此言乎)
又撫瑶箋試筆題春風春物總昌兮桃符著戶萬家曉
竹爆鳴街一夜齊甫昨青陽更舊律侵晨瑞雪佈新褆
重樓西望
慈寧近叩節無從意自悽
題和闐玉九鵪如意
籬菊黃時阪穀熟九鵪剥啄樂呼羣品同鄴郡匣中寶
意寓長沙策裏文
宋人歲朝圖
烏解能言入花含不語芳深紅(山&KR1431;)間淡白(梅水仙)鼓翼(雉)
並調吭(麻雀)試看物心喜可知春意昌吾民應斂錫漢詔
義猶詳
元正太和殿賜宴紀事二律用旋轉韻體
十年一舉又逢庚元會應從舊典行午始辰循綿國慶
寅過子值沐
天榮桃符换處宜春殿栢酒擎来獻夀觥敷錫斂時崇
實政鷄竿爰命覃恩并
五位輪年十必遇十成紀歲五常并(予踐阼時年二十有五每至紀年逢)
(五則為旬慶若紀年遇十春秋又却逢五乾隆十五年庚午四十萬夀正值五位輪年始舉元會典禮盖五與)
(十成數相合有不期然而然者錢陳羣所進五十萬夀詩序曾發明其義其言演天地之數所賴者五十與易)
(之大衍自然符合頗為詳晰今歲庚子紀元四十五年正朕七十萬夀爰於元旦賜宴并特頒恩詔敷錫臣民)
(用以綿國慶而答天庥)龍鱗旭朗青瑣闥雉尾春輝白獸觥黼
黻元黃胥賀祉飛潛動植總含榮行年七十知非合揆
度吾惟凛後庚
元旦日雪
除夕顒看剛霰集三更肅拜落霙微質明侵曉纔綏佈
歴午達申遂暢霏望過三冬澤猶靳欣逢元旦福如幾
方珪圓璧隨形相䜿灑横排勢霍揮四字適增曹植頌
千官都點謝莊衣慶因首祚叨
天貺冀更
鴻禧遍帝畿(上年冬顒望雪澤除夕立春微覺霰零至夜祥霙霏灑元旦勢更綿密竟日未)
(己履端首蒙各郡天貺實為慶幸惟冀畿輔均得優霑耳)應節果然為六出臨
池餘事逮三希自惟何以克當此屢省欽哉慎所
依
正月初二日作
通宵雪積白清曉霽開殷首歲第一瑞三農最要關鳳
棲珠綴錯鷄樹玉華斑敷錫敦實政恩綸次第頒
加恩上年豫省被災及弗被災各州縣詩以誌
事
被災有賑弗災無部例施恩本各殊獨是黃河決口處
已經兩歲合龍須十三州縣(被災者)胥加賑(上年豫省漫工堵築未竣)
(儀封杞縣商邱寕陵永城鹿邑睢州考城柘城汲縣淇縣濬縣延津等十三州縣被災較重因于新正降旨將)
(該州縣十分災之極貧加賑兩月次貧與九分災之極次貧加賑一月其八分以下極次貧民有應借給口糧)
(籽種者並飭該撫查明分别妥協辨理俾均霑愷澤)闔省黔黎普緩租(豫省未被水各属雖)
(獲有收而元氣初復戶少盖蔵若將丁地及舊欠並徵民力不無拮据因並加恩將該省四十四年應徵丁地)
(錢糧自四十五年為始分作三年帶微以紓民力)何日洪流歸故道翹心南望
日愁吾
降旨加賑上下江及甘肅省偏災各州縣詩以誌
事
上年各省沐
天庥暘雨應時率有收豫省隄頽仍洊沴(豫省因黃河漫口堵築未)
(竣昨已降旨將災重之儀封等十三州縣分别加賑其通省各州縣丁地錢粮俱分作三年帶徵)歙疆
波及亦災秋(上年安徽亳州蒙城鳳陽懷遠靈璧宿州泗州盱眙五河等州縣及鳳陽長淮泗州)
(等三衛因上游黃水漲溢波及鄰疆被災稍重因加恩將成災八九十分之極次貧民槩行加賑一月七分以)
(下及勘不成災地方並飭該撫酌借口粮籽種俾均沾渥澤)江蘇偏澇應加賑(江蘇阜寕)
(清河桃源安東塩城宿遷海州沐陽大河等各州縣衛上年因夏雨稍多洪湖水漲上游沂蒙諸水下注致成)
(偏災因加恩將十分災之極次貧民俱加賑一月其五六分災民並令該撫酌借口糧籽種俾窮黎均沾實惠)
甘肅何年弗䘏賙(甘省地瘠民貧常年每遇偏災蠲賑率百萬計上年六月又經降旨將乾)
(隆二十七年至三十七年積欠銀粮一百二十餘萬概予豁免其臯蘭狄道平番武威肅州安定會寕固原涇)
(州等州縣上年夏禾問被偏災因將災重貧民加賑一月其餘災輕地方並着查明酌借籽種口粮以資接濟)
調爕無能惟自恧那更靳澤不教流
錢選四季平安圖
古銅罇裏衆花攢綻酷炎依開沍寒缾史漫訾違月令
喜他四季咒平安
荷不經冬&KR1431;夏無霅溪别撰特新殊雖然設展羣芳譜
萬卉原看一晌俱
題紫金石太平有象硯
紫金石硯臨朐産起墨益毫略次端刻作太平稱有象
斯之未信敢心寬
亳州夀民陳洪如夀百六歲妻王百一歲詩以紀
瑞
夀民夀婦本常披(禮部題百歲賜恩本歲不下十數)百歲同登鮮見之
山左廣東各一閱(山東鉅野縣民姚宏毅年百一歲妻年百歲扵丙戌年題旌廣東廣州民)
(楊能啟年百歲妻年百一歲於辛巳年題旌)徽疆歙屬兩逢竒(太湖縣民朱憲章與妻劉)
(皆百歲於庚寅年題旌亳州亦安徽所屬是一省之期頤偕老者凡再見矣)夫耕婦織胥良
善子繞孫圍篤慶禧偕老期頤逮兹四(前此題旌夫婦同登百歲者俱)
(親製詩章以賜兹如例成什賜之臨御四十餘年四紀瑞事亦仁夀之徵也)旌揚合與異恩施
陳栝畫萬年青
萬年青者萬年清也今人多畫此以為祝頌此軸乃明隆慶
時陳栝所畫而其大學士申時行題句足為嘉徵因成是什
靈草恒青冬夏鮮謂當有水注其邊文徵畫合梓材語
惟曰保民欲萬年
詠漢玉榖璧
豈弗成追琢全難辨跡痕呵隨口生液撫不手留捫湛
古以自澤匪今得永存蔭嘉榖斯寶吉語歲朝言
新正
雍和宫瞻禮
雍和宫是躍龍邸大報
恩宜轉法輪例以新正虔禮佛每因初地倍思
親禪枝忍草青含玉象闕蜂臺白積銀十二幼齡纔離(去聲)
此(康熙六十一年始蒙永居皇祖養育宫中雍正年間遂宫内)訝今瞥眼七旬人
悦心殿得句
祇宫瞻禮罷路便塔山尋一雪將盈尺首春真悦心綴
花高下樹鏤玉&KR0008;礹岑責實看瓊島循名又作隂
畝鑑室
古井引轆轤由下可致上小池築山腰遂有清流漾名
之曰畝鑑實比鑑猶曠雲亦黑波沈月亦金瀾瀁讕語
闢輟耕移山信無狀(嘗於山西麓掘地得廢井一轆轤綆汲可致山巔乃知輟耕錄所稱)
(引金水河於山後轉機運㪺至山頂者舍近求遠其說實妄又所云島土取自塞外者其妄更甚即云厭勝亦)
(不過少取塞土置此以當之豈有鑿掘輦致數千里外之理向作永安寺古井記曾詳闢之)
酣古堂
書堂插架置芸圅隨手抽披義可探善者吾師惡吾戒
斯為酣古不徒酣
抱沖室
山隂幾架房高下隨山勢升降總拾級得平書室置即
此生白中實具抱沖意然吾有進焉詎惟攬景際受人
與受言江海不擇細順應而無我庶幾題額契
畫舫齋
溪齋顔畫舫假借本虚稱欲笑彼浮艇其何此泛冰底
須帆影掛一例鏡光澄如是觀名象因之悟所能
奥曠室
曠因奥而致奥以曠斯奇奥失曠艱澀曠弗奥支
離既堪寓託懷亦可譬遣辭虚室付無言是謂真
得之
古柯庭
萬六春秋且謾論遼金元閱逝波翻莫嫌枝上遲新葉
爾許芳榮個裏存
澄觀堂
堂以臨琳池遂因名澄觀今來春之孟元冰凝其間然
而何礙澄澈底鏡光寒況有勝常處雖風無波瀾憑攬
偶會心值此幾務閒
再題宋徽宗雪江歸棹圖(前題祇詠畫景此章乃論歷代收藏家失得源)
(流之故云)
太保弆珍張相索王家靳固竟無危(卷後王世𢡟跋云朱太保絶重此卷)
(其亡後諸古物多散失余往宦京師客有持此來售者遂粥裝購得之未幾江陵張相盡收朱氏物索此卷甚)
(急客有為余危者余以尤物賈罪殊自愧米顛之僻顧業已有之持贈貴人士節所係有死不能遂持歸不數)
(載江陵相敗法書名畫聞多付祝融余亦幾罹其釁而此卷幸保全云云考朱太保乃都督朱希孝為成國公)
(朱能五世孫清河書畫舫稱其廣求上古名筆頗獲内府珍儲由是書畫甲天下張居正曾與之交故能於其)
(身後指索其所失之物也)羊脂玉作籖仍在魚膽青為軸涉疑(世𢡟跋又)
(云卷以羊脂玉為籖兩魚膽青為軸宋刻絲龍衮為引首今玉籖引首如舊而兩軸則以玉為之考詹景鳳東)
(圖元覽載此卷軸頭則青亞姑長幾徑寸又考陶宗儀輟耕錄云回回石頭種類不一價亦不一其鴉鶻條下)
(有紅亞姑青亞姑黃白亞姑之名並考之元史尚文傳云西域賈人有奉珍寶進售者價六十萬錠省臣平章)
(顧謂文曰此所謂押忽大珠也云云按回語大珠稱邁爾斡哩特惟青寶石實稱雅庫特押忽鴉鶻蓋傳寫互)
(異亞姑或亦音傳之訛大珠則史家傳聞之誤今元史並經訂正是此卷原軸必係兩青寶或收藏家知其貴)
(重故易之以玉耳)得一函三王論具(蔡京記云陛下以丹青妙筆備四時之景色䆒萬物)
(之情態於四圖之内王世貞跋謂此當是四圖之最後景並計其題識及距播遷歲月歎息係之)借唐
標宋董言竒(董其昌謂此卷筆意布置是右丞本色北宋時安得其匹妄意當時天府收貯維畫)
(尚夥或徽廟借名而楚公曲筆君臣間自相倡和為翰墨場一段播弄亦未可知香光此想未免好竒宋宣和繪)
(事本精蔡京跋亦真而足據無可致疑已見前詩及註語)吳門朱煜重裝識(卷盡處識云壬)
(辰春仲吳門朱煜啓明重裝於廣陵之主書館卷本朱氏物復經朱煜重裝煜未必即希孝後裔而姓氏適同)
(亦一竒也)豈鎮楚弓楚得之
詠澄泥倣唐石渠硯
澄泥易細不易堅既堅而潤斯為全是在火候精陶甄
吳中近來得法便奚必遠溯吕翁傳石渠唐製兹肖焉
益毫起墨佐翰筵用彰厥美摛文篇
題永樂雕漆品茶圖盒
代傳永樂號選匠事雕鎪畫先(去聲)唐寅作(唐寅有品茶圖向懸盤山)
(之千尺雪屢經題詠此盒為永樂時造其書本更在唐寅前矣)人為陸羽流避烟雙燕
去扇火一僮留置内宜何物龍團小品收
新正重華宫
廿七月逾當即吉元正祥雪佈新禧
天禔人事胥稱順保泰持盈倍切寅影度魚雲三素色
輝連麝月九華枝拈毫誰識予心戚正是往年侍
宴時
再雪(正月初四日)
次第均霑報驛籖(胡季堂等奏報初一初二日得雪分寸昌平良鄉均一尺通州九寸其餘)
(各屬四五六七寸不等初三初四兩日又得雪積地三寸又周元理黃檢劉峩等陸續奏保定涿州初一日雪)
(已積五寸尚未晴霽麥苗滋長民情歡悦)上正(田家五行以正月初三日為上正三日)稷粒復
連纖通宵作止時相間(去聲)翼日繽紛勢更添銀鳳斜翩
意猶翥雪獅雙峙毳生尖(已堆成雪獅於建福宫門例也)祥占汜勝新
春喜益切吾衷敬畏兼
詠哥窰葵花椀
越器非出越處州生一陶已曾標甲第(椀底舊刻甲字蓋亦為一等之)
(品也)可以贈詞曹蘇子分猶憶(蘇軾詩仙葩發茗椀翦刻分葵蓼)盧家興
過豪傾陽如有喻飢渴念民勞
題錢穀雪景
千巖萬壑色同皚耐冷樓窗延景開遙見野橋相訪客
不愁中路泛舟迴
新正養性殿
兩年未此慶春禧亦有長言誌歲時(新正至養性殿例有詩以紀歲時戊)
(戌己亥兩年雖未慶春亦仍循例有詩也)五位十成開七袠新來舊除(去聲)指
前期猶餘卅半恒居此(余將以八十五歲歸政居此自今計之猶隔十五年)用以
春初再識斯古紀懸車繫臣職自憐宵旰益孜孜
題樂壽堂
一雪敷天德初正訝歲和異時擬娱老是日偶相過十
五年非遠旰宵今敢訛勤民與祈歲捨此念無他
頤和軒
樂壽接頤和他年待有那層簷綴冰柱幾樹擢瓊柯春
佈新祺滿人懷喜意多晴光欲開霽王帖橅無訛
題舊端石七星石渠硯
石渠唐製兹惟倣背柱居然刻七星設以文章方北斗
昌黎此席孰曾經
詠方竹杖
相用和闐玉體殊巴蜀笻直方因可喻步履欲常從靈
夀却非賜伊耆底藉共咸之待他日豫立述中庸
題丁雲鵬豐年家慶圖
無象太平有象存豐年佳景具烟村兒童怯點送神爆
翁嫗笑斟老瓦盆負荷歸家得魚米恬熙比戶足雞豚
誠能九㝢遍如此察吏安民實緒論
素尚齋
假山數百年却與真同樣歷磴造虚齋騁目心神暢紫
光將賜宴便時此幽訪行令無非事柔遠寧靳貺落落
對古松無易言素尚
題千尺雪
戊歲己年兩闕詠新春聊與紀吟篇泉聲石態依然在
不覺追思意憮然
流為雪片噴為珠千尺是誰量定乎指日寒山憑小閣
(寒山千尺雪有聽雪□)索將神韻論殊同
芸齋口號
樸齋幾架碧溪傍几有芸編發古香五十年前此佔畢
那無慚愧昔韶光
同豫軒
書軒顔額久思義每殷衷伊保訓宜惕羲皇卦可窮亦
云鑒昭彼寧曰逸圖躬動欲不違衆庶幾衆豫同
鑑古堂
同豫軒之後迴廊陟巘齋春回馥梅缶歲久鬱松釵絲
竹兹非尚圖書古與偕設無力行處徒鑑亦何佳
登寶月樓
流丹飛閣液池邊到每春初近上弦朝弗逢蟾暮弗至
興如寄月望如圓光恒今歲同昨歲照徹三千與大千
俯視六街誠富庶惟殷保泰益瞿然
茂對齋
書齋茂對久顔之偶坐齋中輒切思象玩其占皆是學
物因所性不為私(見周易旡妄象辭朱子注語)躬行實踐吾何有濟
衆博施他或遺即景成吟吟即愧遑云抽秘騁妍辭
蘭室
闕詠斯齋閱二年迴思闕詠意悽然同心其臭繫辭著
名在離騷花譜前
綺思樓口號
詎是高樓助藻思思由已豈藉他為然因拾級增吟興
藻以樓生亦曰宜
長春書屋
人心小天地聞之宋儒語一氣總涵春所以首四序
錫號緬昔年(予長春居士之號皇考所賜也)體乾勵今所逐處額書
屋育物勤相輔而兹更即景親切領韶煦
紫光閣曲宴外藩即席成句
紫光曲宴遠情聯戊巳曾經罷二年可再停筵衆顒若
勉教御座越悽然順時八舉斟風俗列席三巡侑管絃
和樂不忘詰戎意戰圖兩壁繪金川
重華宫茶宴内廷大臣翰林等題四庫全書薈要
聯句並成二律
薈要書成&KR0869;摛藻聯吟文宴啓重華酌經炊史儒風鬯
鼓瑟吹笙淑氣嘉卜以晝而弗卜夜行非酒也乃行茶
亦知臨樂應不歎未免思
前暗自嗟
全成四庫尚需時要帙粹鈔今蕆斯摛藻先陳真是速
味腴繼貯亦非遲(薈要粹全書之精每部凡萬二千册一貯摛藻堂於己亥年告成一貯味)
(腴書屋於庚子年告成)有如嘗鼎一臠美足傲儲編二酉竒稽古
右文緬
祖訓(稽古皇祖御寶有右文小璽)牖民迪世有深資
四庫全書薈要聯句(有序)
道資鑒古蒐玉圃以羅珍理取研精披金沙而聚
粹文河藻潤兼收衆派之流冊府菁華别挹羣言
之液六年詳緝將漸蕆夫全編(四庫全書稿本目錄皆已編定惟繕)
(寫尚未蕆事)兩部先成已統苞其要義擷詞條而擢秀
摛藻如春咀義府以含英味腴在道樵蘇藝圃並
登乙夜之觀津逮書巖恰合酉山之數色分錦帙
應五星之聚奎躔部列牙籖象四瀆之歸海若經
史以逮乎子集折衷於
列聖之謨周秦以及乎元明大備於本朝之典别裁正
變理古帝之珠囊檢校毫釐準仙人之玉尺搜竒
藻府覺辭簡而義該探奥詞林實事增而文省擬
西崑之圖籍珍秘良多較東觀之儲藏取攜為便
左宜右有宛縮置於巾箱茹古涵今俱環陳於几
席陋太平之千卷疎略未詳笑永樂之兩編因循
弗竟(世但知明嘉靖中重繕永樂大典不知永樂六年已詔復寫一部見趙友同存軒集送禮)
(部劉員外復命序中劉即董其役者也後繕錄未竟而中輟至世宗乃續寫耳)此足見熙
朝之累洽故經籍道光亦以驗德産之豐亨故編
摹事易百城坐擁實周顧以增欣八伯賡歌宜聯吟
以誌盛往者文淵新葺曾預著於篇題繼以天禄
珍藏亦遞彰於賦詠(歲甲午以四庫全書聯句乙未以天禄琳瑯聯句)兹
當鴻編既勒徵太乙之效祥況兼泰運方昌值長
庚之紀歲(今年庚子適當七旬萬壽)香霏秘殿芸葉初薰春滿
皇都梅花正放召長恩以司守舊臘纔除(書神名曰長思)
(除夕呼其名而祀之則鼠不齧蟲不蠧見致虛雜俎)迎太皥以承庥新祺普
錫二千圅光生雲笈鶴籞雙開廿八人數叶星文
螭㘭三接繹酌史炊經之義相期理見根源預吹
笙鼓瑟之歡共勉言無枝葉戒之在得余方切瞻
仰而惟凛持盈(南書皇祖於康熙末年曾衆皆命房翰林擬寶文以進擬)
(延齡永慶諸吉祥語因每押指示戒之在得四字䥴成大小寶御筆用之今偶一瞻仰深)
(悟斯言所該甚大帝王持盈保泰之意亦不外是我子孫所當奕世欽承耳)擇焉必精
爾尚體力行而益勤數典
(御製)全書四庫考藏情薈要重教撮至精稽古右文惟是
亟
蒐竒選秘更相并垣依北斗芸籖列(薈要凡二分其一貯大)
(内摛藻堂地在乾清宫北)圃積東堂玉檢贏(其一貯東御園含經閣偏味)
(腴書室架函較一摛藻堂稍多但仍不離六之數耳)别色昈分仍踵例(自劉)
(向始剏七略荀勖中經簿以下門目遞有增損至唐列經史子集四庫最稱賅當今全書實用其例)
(别色裝潢取法四序薈要悉仍之臣福隆安)擇流綜滙
特提衡(所載皆其尤命於全書中擇醇者)架聯一一同屏曲(經部列架六史)
(部列架十並在左子部列架六集部列架十並在右)櫝韞層層軼錦盛(函皆以木)
(其二三種同函者用格别之)用六編葦取諸水(文淵三文源文津閣儲)
(書並倣四明范氏天一閣之法用水之成數以六零為率兹薈要卷帙精約計萬一千二百六十六册)
(數皆六卷首搃目亦分六册臣英廉)函三集腋擷其菁(經部一百七十三種)
(史部七十種子部八十二種集部一百三十九種以所取貴精故視全書不及十之三)大端
首挈裘先領(每書前皆有提要以栝書中大指)細目咸張網頓紘
(有凡例總目列為首函)善本傳鈔衷一是(極内府所藏舊槧博而外省應)
(其詔採進及諸臣所上重本不一擇最善者依以繕錄臣嵇璜)異文互勘悉
羣争(以别本參校間有異同者悉加考證並經睿裁訓定)淵源七略區流
别(諸書分别門類自向歆而後各有不同或問相糾正今悉為參考擇其區别精當者從之不泥)
(一家之說)上下千年次姓名(諸書次第於各門類中皆以撰人先後時代為序)
盡汰巵言珍菽粟(諸書皆取其有禆實學者臣永貴)
(御製)首崇彛訓式膠黌(以經部為四庫之冠)經函注疏刊三代(十三經注)
(疏定於唐者易書詩三禮三傳定於宋者孝經論語孟子爾雅至明代刊行監本立在學官而文多訛脫乾隆)
(初命儒臣校訂重刊今分冠各經之首)
講幄咨諏彙五英(幄諸聖祖仁皇帝崇經典學常命講臣排日進講採其發明精要者)
(彙輯成書易書禮春秋四書各為一編)代有發明傳
御纂(我朝有)(御列聖相承修明經訓皇帝世祖章皇帝注孝經聖祖仁有周易折中)
(書經詩經春秋傳說彙纂孝經衍義大成世宗憲皇帝有孝經集注並集經學之)
聖彰謨訓迪儒生(禮義皇上右文繩詩義折武纂輯三疏周易述義中春秋直)
(解諸書洵為說經繩準)邵圖根窟通王注(易𣲖别最繁大旨不出理數二家今所)
(甄錄如易緯八種易鄭氏注易璇璣易裨傳之類皆推明象數王弼注胡瑗口義横渠易說之類皆)
(發揮義理朱子本義文公易說易象意言丙子學易編之類皆兼言理數並綜萃以括其全)宋
學畦町競漢京(易家言數一派始於漢儒至宋歧而為二於互體飛伏納甲六日七)
(分諸法外又别為先天一派推衍圖書如易數鉤隠圖漢上易傳大易象數鉤深圖易象圖說易圖)
(通變易學啓蒙通識翼傳三易備遺周易集說之類言理一派始於王弼至宋歧而為三程朱二家)
(外如易小傳之類多言史事童溪易傳之類多言性天今兼收以盡易之變至其中别出新義自成)
(一家者如周易玩辭束各易傳之類亦間採錄)古復其初經傳析(易古本經二篇)
(傳十篇自唐久失其初至朱子本義始能復古諸家遵用之者如易纂言周易本義通釋易附錄纂)
(注易輯說易本義集成之類而周易會通一書雖體例稍變亦為附載臣梁國治)今從乎
衆簡編更(今本以傳附經定自王弼至孔穎達據以作疏遂相沿承用今於諸家用王本)
(者如東坡易傳紫巖易傳周易義海撮要大易粹言復齋易說周易輯聞周易傳義附錄郭氏傳家)
(易說學易記之類並仍其舊)序原贋鼎空珍襲(書序雖稱孔子所撰實出漢儒)
(依託仰蒙時融聖製扶摘允為千古定評故拘守小序如錢堂書解之類祇入全書以存古義)
(而薈要不多採入)語亦零璣漫擊抨(古文尚書與孔傳並出核以馬鄭舊本多)
(不相符自宋吳棫朱子陳振孫元趙孟頫明梅鶩歸有光國朝閻若據朱彛尊諸家皆以為疑然)
(沿用已久且亦綴輯逸經而成非出梅賾臆撰今所採錄如尚書全解東坡書傳增修東萊書說尚)
(書說書經集傳尚書詳解尚書句解書集傳纂疏書傳緝錄纂注尚書纂傳之類皆兼用今古文其)
(吳澄書纂言之專用今文者亦錄存其說焉)聚米山川尋脈絡(禹貢山川最關)
(考證如程大昌禹貢山川地理圖傅寅禹貢說斷毛晃禹貢指南並以永樂大典所載善本訂補其)
(殘闕保臣德)棼絲經緯陋縱横(洪範本治世之大訓自劉歆妄加推測剏為河)
(圖洛書相為經緯之說逮宋儒益穿鑿附會至論洪範錯簡者紛紜變亂尤為晦蝕經義今敬稟)
(删聖訓悉斥不錄)亨(大毛)萇(小毛)迭授推都講(漢代四家之詩以惟毛氏近古唐)
(前奉為專門今所甄輯如毛詩指說詩補傳之類質皆本毛鄭為宗用存古義至宋歐陽修詩本義王)
(詩總開立說始稍有異同而沿用傳箋者亦多今並存之)徽(朱子)婺(吕祖謙)齊驅狎
主盟(朱子與吕祖謙論詩雖始同終異然存朱子詩集傳之義可以通舊說之拘墟存吕祖謙)
(讀詩記之義可以杜後来之妄撰故宋以復獨取二家為宗如毛詩李黃集解詩傳遺說詩經遺問)
(毛詩解頤之類皆朱氏之門徑嚴粲詩輯則吕氏之支流也)廣袤高深諸象括
(詩必明山川方域而後能辨土風如王應麟詩地理考雖非大義所在亦加甄錄臣曹秀先)飛
潛動植萬形呈(鳥獸草木悉資多識其間音訓異同尤於經義攸關如詩集傳名物)
(鈔陸氏詩疏廣要之類皆擇其精核者錄之)書觀東雒文能富(春秋筆削簡嚴)
(非先明事蹟則無以推求褒貶之義後儒動稱廢傳求經實無是理今自左傳注疏以下兼採春秋)
(左氏傳說左傳事類始末春秋列國臣傳春秋列國王霸世紀編等書)學出西河例
共明(左傳事實最備而斷制或疎公羊穀梁二家原出子夏故朱子謂時得聖人之義宋人經解亦參用)
(二傳者為多如春秋尊王發微劉氏春秋傳春秋權衡蘇氏春秋集解石林春秋傳春秋辨疑吕氏春秋集解)
(胡氏春秋傳春秋復傳春秋提綱春秋集注春秋通說春秋或問春秋五論春秋詳說讀春秋編春秋本義春)
(秋集傳釋義大成春秋諸傳會通春秋經傳闕疑春秋屬辭春秋集傳之類雖各出新義然大抵因二傳而)
(推闡之至如崔子方春秋本例過執月日之說趙鶴飛春秋經筌自為斷制之論者略存之以備一)
(家不多及焉)大義千秋排讞義(春秋子奪至公無專用深文之理自宋儒倡有)
(貶無褒之說多方煅鍊遂至葉夢得王元杰等各以讞名書事同治獄殊乖筆削大旨元杰春秋讞)
(義仰奉概不御題駁正今悉遵新聖訓錄入薈要臣蔡)
(御製)元正一字揭王正(春秋周正夏正及改時不改月之說紛如聚訟向嘗著論發明孔子)
(特筆書王之義冠於春秋直解卷首兹薈要所錄張以寧春王正月考雖未能盡合微旨而參合羣經定為周)
(正亦足關異說之口矣)周公治世應師意(周禮雖周公治世之書然古今異宜後世但當)
(師其意而不可泥其迹薈要所錄如鄭伯謙太平經國之書葉時禮經會元二書雖持論間有出入而大旨準)
(時勢以立言非劉歆王安石輩藉口經術以奬奸誤國者可比也)漢氏讕言在訂&KR1585;(周禮)
(自漢武帝時始出不免有後儒所竄改向輯周官義疏已條辨之兹於一切曲說飭館臣詳為簡汰惟王與之)
(周禮訂義統核衆說頗為詳明其林希逸考工記解雖考證稍疎而詞意尚多可取亦併存之)儀禮克
寬採補逸(儀禮古經殘闕僅存十有七篇如所錄敖繼公集說最稱詳備於注疏本無所增損惟汪)
(克寬經禮補逸一書採摭舊文尚存古禮之梗概與逞臆續經者不同故特取之)
經師稷若許先鳴(唐韓愈最稱好古尚苦儀禮難讀鄭注古奥亦不易解張爾岐儀)
(禮句讀一書考訂獨為明晰今錄以為讀儀禮者之津梁爾岐字稷若顧炎武所稱卓為經師吾不)
(若張稷若者是也)曲臺舊詁河先海(宋儒注禮多推求文句闡發義理然不明)
(其訓詁制度亦無以究其本意漢儒去古未遠如所謂某字當作某解某制即今某制者言之有徵)
(故朱子說禮亦不能廢鄭孔今首列注疏他如聶崇義三禮圖足與注疏相証者亦存備考)滙澤
(陳澔)遺書莛比楹(禮記浩繁學者罕能卒業自注疏外詳備可考莫過衛湜之集說至)
(若陳澔之說但以淺近易入取之其大學衍義及衍義補有禆治道亦併從古例以附於禮類焉)
孔行說從唐注闡(孝經有今古文之分然古文鄭康成注劉知幾已辨其可疑日)
(本所刻古文孔安國傳又灼然偽托惟唐明皇御注今文久列學官且與古文不過字句小異義理)
(無殊黃震日抄之言足為定論又經文明顯亦不須博引繁徵故於舊說惟存注疏一本臣周煌)
魯論理到宋儒瑩(論語自朱子作集注實滙諸家之成今錄注疏以存古說錄張)
(栻論語解蔡節論語集說以備參考異同其敷衍集注及横生新解者不復閑入)七篇昭
示星輝斗(孟子亦以朱子集注為定其參酌者取張栻癸巳孟子解門人發明者取蔡模)
(孟子集疏其張九成孟子解多發言外之意雖有闕佚亦存以備舉)四子苞涵水會瀛
(四書古無是名定於朱子今集注章句用為取士章程故首錄之其疏通朱義者取四書集編四書纂)
(疏四書通考證名物典故者取四書通證四書纂箋貫通字義者取四書通旨至陳天祥四書辨疑雖)
(好立異同而拾遺補闕亦不無可取併附錄之以資博考)訓室周詳分戴席(陸德)
(明博通典籍多見古本其於音訓及文字異同最為精核故錄其經典釋文以冠經解之首臣巴)
(延三)網羅賅洽勝韋籯(五經並說肇自石渠其六藝論五經異義之類久已散佚)
(今擇其義理賅貫者則如熊氏經說十一經問對五經蠡測之類咸著於錄其六經奥論雖屬托名)
(然說有可採不妨並存)點訛畫缺防三寫(經典文字有訛則意義並晦今存唐)
(五經文字九經字樣宋六經正誤三書以糾正舛訛)音異文同辨五聲(訓詁異同)
(最關經義今錄賈昌朝羣經音辨用資考證)細注蟲魚沿魏晉(漢代經師訓詁)
(為重錄爾雅為小學之冠其釋名廣雅埤雅爾雅翼均以類從臣和珅)旁稽篆隸昉
姬嬴(篆體莫正於說文真書莫古於玉篇隸書莫精於漢隸字源至御定康熙字典尤)
(集六體之大成謹依類繕錄)紐圖縷晰元音契(韻書以廣韻為最古以集韻為)
(最備其兼論字母等第則古今韻會舉要為詳而御定音韻闡微區别韻等尤通精奥兹恭)
(錄以為諸韻書範圍)鞮譯風同
帝道亨(鑰國書翻切三合四合諸法為自古未闢之扃今恭錄增訂清文鑑一書以綜國語之全)
(備同文韻統一書以昭重譯之大同)富矣珠囊資總括(臣王杰)
(御製)炳然金鑑耀光晶體成紀傳尚書法(紀傳之體剏自史記說者謂其)
(源出尚書繼之者前後漢書三國志晉宋南齊梁陳魏北齊周隋各書南北二史新舊唐書五代史宋遼)
(金元四史皆為列代正史今為史部之冠而以明史殿之)例剏編年魯史程(春秋本魯史之)
(文史家編年實其遺意其斷代為書者則取前後漢紀統紀歷代者則取資治通鑑及綱目)
堯筆親批綱目閱(朱子綱目筆削一準麟經昭至聖祖仁皇帝特加評論大義彌金履)
(祥前編稍涉泛濫商輅等所續迂陋無識然並經命刊糾正固當兼存之耳)
舜文特輯準繩平(自來史家於嬗代之際内外之辭每多偏私曲徇未協至公我皇上)
(御批通鑑輯覽正大光明悉破千古陋習)十三朝事如眉列(綱目欽定三編)
(義例精審與通鑑輯覽相為表裏)廿四編書象彙征(薛居正等舊五代史久佚)
(不傳今從永樂大典採輯成書列為二十四史)
寶訓垂貽謨允顯(祖)(太祖祖聖)(太宗宗五朝世世聖)
(訓訓並恭聖祖庭訓格言昭謨烈世宗聖諭廣錄為詔令門以臣董誥)
丹綸宣答度維負(披章躬世宗憲皇帝敕幾宥密乙夜親批荅硃批諭旨一)
(書訓行奕禩敬著於錄仰見都俞吁咈之盛云)天占鳳紀雙丸運(時令)
(為王政所重古來著錄者如歲華紀麗荆楚歲時記之類體製不一惟御定月令輯要總其)
(綱領謹專錄是書餘皆從略)地拓鼇輿八柱撑(方域廣輪之數已見各史地志)
(兹錄西域同文志職貢圖以彰如水皇朝聲教之廣若志荒遠如山海經志水道經注志都邑)
(如春明夢餘錄略取一二以備門類)
令典邁陶媯姒子(其節皇朝制度備於大清大清會典文儀數則通禮禮器)
(圖式所載尤詳而為宫史一書實昭宫庭典式今並敬列法制門臣金簡)舊章備禮
樂刑兵(誌故事者代有成編不啻充棟通典通考二書其職志也)外篇載筆禆
青簡(國語雖號春秋外傳實為别史觴源其後分紀列國者如吳越春秋十六國春秋十國春)
(秋之類專紀一朝者如負觀政要之類至通鑑及宋元明各史紀事本末由袁樞之剏體通志實鄭)
(樵之變例皆别史之流也)秘閣儲珍萃紫瓊(直齋書錄解題向無傳本今從永樂)
(大典採輯成帙備見古籍源流其稽考存佚則莫詳於經義考然皆不及天禄琳琅書目之精審)
(也)器在銘前摹曲折(西清古鑑錢錄二書考訂精確悉經指授謹專錄為)
(器用一類臣阿肅)圖居史左
賞經營(永樂大典内所採輯帝王經世圖譜一書仰蒙御題褒賞謹載入譜錄類固非花譜茶錄)
(所可擬也)麟編衍緒持裁正(范祖禹唐鑑議論純正極為朱子所推重故獨取之)
軒鏡澄輝握照清(古來評史者雖優劣不同皆未離坐井之見自評鑑闡要書成宏網)
(精義振發愚蒙直上無千古矣)與古為徒千載友(臣謝墉)
(御製)如農有畔九流耕傳心已見傳道幟(子部向首儒家前志所錄如家)
(語荀子春秋繁露塩鐡論說苑新序法言太元經白虎通議中論孔叢子傅子中說等書今並據以錄入而性)
(理精義朱子全書尤得傳心之要至朱子所輯小殊學馬端臨經籍考誤入經部小學類與字書韻書並列為未)
(協今亦改入儒家𩔖焉)帝範原開帝學棖(唐太宗帝範久經殘缺今從永樂大典採得全)
(本錄入至范祖禹帝學一書歷敘嘉言善政繫以論斷尤有禆於治理向曾製詩表章並命諸皇子繕本進御)
(以資披覽)
要覽作而
成憲述(帝成世祖章皇帝成資政要覽要萃世宗憲皇執中成憲並傳綜典籍擇精垂萬世)
(之大法)
舊聞繹乃
日新賡(外王皇上日知薈說一編精微廣大實貫内聖之宗旨伏讀序文有曰紬繹舊聞念)
(兹弗釋因取其精錄其正釐為四卷又曰必所知者日新不失而賡續以極於高明仰見聖懷)
(若谷日進無疆之粹詣焉)豳風藻繪陳葵菽(農家者流錄齊民要術農桑輯要以)
(存古法錄授時通考以切實用錄廣羣芳譜以資博考)司馬韜鈐練鼓鉦(兵家)
(諸書大抵紙上之談今祇錄虎鈐經一書以存梗概)
虞典璣衡欽布筴(吕正義聖祖仁皇帝御定歷象考成律數理精藴三書於天文算法)
(樂律之精闡發無遺我象考皇上纉成歷象考成後編律吕正義後編儀成諸書尤極作述之)
(盛均為從古推步家所朱逮今謹備錄而略采周髀算經五經算術新儀象法要測圓海鏡分類擇)
(衍數種以見古法大凡臣達椿)周官卜筮備㸐荆(數術家言多蹖駮本不足)
(重惟京房易傳魏伯陽參同契皆分易之一體且其來最古故存備一家)功覃仁夀
言皆擇(素問難經錄之以為醫家根本靈樞出後人依託且詞義艱澀故置之而以扁鵲鍼)
(灸玉龍經備明堂之一家至於諸科全備博資利濟有醫宗金鑑一書而諸家可從略矣)術厠
刑名道所輕(法家多雜霸之說諸史著錄者本少今惟存管子韓非子二家)辨囿
叢談搴似稗(小說起於漢代存之亦足以廣見聞今錄拾遺記述異記世說新語酉陽)
(雜俎唐摭言北夢瑣言諸書臣曹文植)官厨雜味鱠同鯖(雜家不名一格卷帙)
(浩繁最為冗瑣今擇其可取者淮南鴻烈解論衡潜夫論博物志顔氏家訓曲洧舊聞共成六種)
松煤棗本良工式(明沈繼孫墨法集要揖自永樂大典製法詳備遠出他家墨譜)
(之上故獨取之至聚珍板程式廣前人成法以嘉惠後學尤著錄家所未有也)畫格書籖
古色縈(論書畫者最夥而為法御定書畫譜實綜其全至淳化閣帖書總&KR1672;劉次莊以)
(下所釋譌舛滋多冠絶欽定釋文考證精詳允為今古)細别瑕瑜攻趙
璧(考證之學以王應麟困學紀聞為最精而吳縝望新唐書糾繆亦能訂正史誤並附錄焉臣胡高)
博收膏馥鄙陶罌(函駢字聖祖仁皇帝御定淵鑑類類編分類字錦子史精)
(華楓文韻府韻府拾遺書所皇上欽定叶韻槀輯蒐羅詳備凡前代類有悉已包括無餘)略
存儀舌刪夫詡(縱横家書多出空言惟戰國策尚有事實故專錄此一種)但錄
𥅆經斥彼彭(漢志於道家外别出神仙家後世混而為一殊失其本今恭錄御)
(注道德經及王弼老子注莊子列子關尹子文子鶡冠子抱朴子以存道家之舊其神仙家言荒忽)
(無稽概從删汰)墨守僅傳爽塏宅(墨者之說為儒家所不道然史志皆列其目蓋)
(存其書以示戒使人不悞入其說今仍存墨子晏子二書臣錢載)
(御製)佛乘任閟補羅城(佛書自有全藏不宜與經史並列故薈要及全書中俱置弗錄其有)
(關涉釋門典故如法苑珠林之類以其可助詞章全書中間採取之而薈要别擇較精亦未暇及也)百家
近正言方取(子家流别極繁大半龐雜無稽薈要所錄八十二種雖其間亦不盡完粹無疵然大)
(旨皆不詭於正若其餘義理未純而詞采可觀者則但錄入全書兹無取焉)諸集别源世可
評(今古詩文滙於集部自漢以來體裁屢變源流風會一一可稽今所甄錄雖代不數家而升降盛衰之故)
(亦略可覩矣)冠首自應列
功德(漢志以高帝文帝著作雜列諸臣之中徐陵玉臺新詠亦以梁武帝詩置諸臣之間殊乖尊尊之義)
(徐堅初學記始以唐太宗詩冠於前代之首最為得體今從其例恭錄聖祖仁皇帝世宗憲皇帝御)
(製文集冠集部之首)
揮毫争快仰
崇閎(恭錄皇上御製詩文日新富有謹就已奉刊布者樂善堂全集三十卷御製文初集)
(三十卷百卷御製詩初集四十四卷二集九十卷三集一金聲玉振函蓋古今篇章之富實從)
(來别集所未有)員周方折皆規矩(文至六代而衰唐始復振詩盛於李杜而王維)
(劉禹錫元稹白居易杜牧李商隠等羽翼之文盛於韓柳而權德輿等羽翼之至宋而徐鉉王禹偁)
(稍變五代之格歐曾王三蘇大振其緒梅堯臣蔡襄黃庭堅晁說之晁補之秦觀陳師道陳與義陸)
(游楊萬里范成大等先後繼起亦稱一時作者今並錄其集用以考見源委其他如唐之陸龜蒙宋)
(之文同郭祥正謝薖張孝祥洪适王十朋陳亮牟巘王應麟金之王若虚趙秉文元好問元之王惲)
(趙孟頫馬祖常許有壬虞集楊載揭傒斯黃潛吳萊柳貫吳師道歐陽元薩都拉納新陳旅貢師泰)
(明之宋濓高啟李東陽吳寬王鏊李夢陽何景明徐禎卿高叔嗣唐順之王慎中歸有光李攀龍等)
(亦均以正派相承為一代冠冕悉宜並存)羽換宫移或笛筝(文格遞變偽體日生)
(凡不軌於正者悉從刪汰惟擇其才學富贍者存楊維楨一家見文章之一格)儀配祥
鵷音自雅(諸集中端亮如張九齡清介如趙抃忠直如陸贄學品純正如司馬光奉)
(使不辱如郝經雖其著作本有可取而文以人重亟錄之尤足矜式士林臣紀昀)文收
孔雀
量仍宏(古來文人不無遺行如陳子昂之諛頌武氏李白之從永王璘王維之屈節安禄山王安石之)
(偏執誤國郭祥正之阿附安石反遭排擠陸游之晚從韓侂胄皆為清議所非然其詩文確乎可傳)
(今仍甄錄亦瑕瑜不掩之義也)華資黼黻能經世(唐李德裕宋韓琦范仲淹余靖)
(元耶律楚材明劉基皆著有事功傳於史冊非同無用之言至明王守仁雖屬講學别派而勲業較)
(顯亦諸人之亞也)飾戒輪轅貴立誠(理學諸儒如周張程朱其精華已具於諸)
(經傳注及性理各書文章乃其餘事毋庸重錄惟劉因得朱子之傳陳傅良闡永嘉之學而其文章)
(又卓然成家故錄二集以存其概)臺閣雄篇工吐鳳(臺閣文章典麗為重宋楊)
(億武夷新集其最著也臣竇光鼐)山林逸興寄聽鶯(元倪瓚明沈周皆以隠逸)
(終文徵明雖嘗入仕而不慕榮利故其詩皆有瀟灑出塵之想)希聲落落朱絲瑟
(唐文盛於元和以後然元結獨孤及等實始變文格雖所作或涉僻澀並存之以不没先導之功)
麗彩彬彬碧海鯨(駢麗之文六朝以徐陵庾信為宗唐以王勃楊炯盧照隣駱賓)
(王為最)古有詞章叢纂組(王逸編楚詞裒合諸家實為總集之祖文選去取謹)
(嚴為唐人所宗尚玉臺新詠雖稱别派實屬古音亦總集善本其後則有唐文粹宋文鑑樂府詩集)
(中州集元文𩔖明文衡漢魏六朝百三家集宋詩鈔元詩選明詩綜皆總集之不可缺者也臣倪)
(承寬)
聖裁律吕會㲈莖(帝本朝崇文稽古屢命選聖祖仁皇暨我皇上輯詩文垂)
(示榘矱以時代區分者有諸編以御定全唐詩有御選宋詩金詩元詩體製區分者)
(歴代賦彙詠物詩選題畫詩類諸編加以評注者有御選唐詩古文淵鑒唐宋文醇唐宋詩)
(醇諸編體格兼賅源流畢具至史講義雖俱臣下所作而仰蒙)(皇清文穎經睿鑒裁擇惟)
(精文章模範於是為大備焉)金針巧度機中繡(詩文評作者最衆黃庭堅獨以)
(劉勰文心雕龍劉知幾史通為學者要書然史通議論雖精而惑古疑經實多偏駮今惟以文心雕)
(龍著錄)檀板清邀月下笙(填詞雖文章小技而晚唐以後作者日繁馬氏經籍)
(考已别為一門今恭錄言體製御選歴代詩餘以為倚聲家凖則詞譜專詞綜備論短長亦)
(附存備考至於涉及南北套數者體近俳優今俱不錄)匪蓄絲麻舍菅蒯(會要)
(中雖卷快較約而所收諸體咸備臣陸費墀)
(御製)務捐蕭艾擷荃蘅(全書義取賅備所錄或有節取兹薈要寧嚴無濫不以挂漏為嫌)際華(王)
命以踰年輟(乾隆癸巳命武英殿總栽尚書王際華特管編纂四庫全書薈要未兩載際華)
(物故乃以侍即董誥代之繼又命如式繕第二部今並告竣矣)董誥繼之兩部成摛藻
味膄各分置(兩部書每冊首頁並用乾隆御覧之寶末頁貯大内者用摛藻堂印貯御園者用味)
(瞍書室印分别識之)
黃扉
紫綍記恭擎(初奉)(命編輯薈要時所諭旨今恭錄卷端)自
天發詠尊題品(經部内如周易輯聞易緯乾鑿度尚疑書詳解禹貢指南禹貢說断春秋辨)
(等書史部内如舊五代史水涇注貞觀政要通鑑紀事本未帝王經世圖譜經義考等書子部内如)
(家語新義象法要鶡冠子曲洧舊聞墨法集要等書集部内如五百家注昌黎集白居易集牡牧之)
(集耶律楚材集高啟集等書並有錄冠御製首詩或統論全篇或摘論一則均恭於書)耀日
摛文寓癉旌(如春秋直解困學記聞鐵崖古樂府歸有光集䓁書並有御製文亦恭錄卷首)
羽士敶詞芟蹖駮(青詞疏語乃道家祈禳所用致語亦教坊鄙褻之詞宋人每闌)
(入文集殊乖正軌謹仰遵者即間有錄入亦加駁正)(聖訓刪其尤淺陋臣李汪度)
舌人沿誤振聾盲(諸書所載遼金元人地名音史譯訛舛者謹遵欽定三)
(國語考及同文韻統一一改正)康詩仍遣題柴廓(如呂本中春秋集解舊誤)
(作吕祖謙熊忠古今韻會舉要舊誤作黃公紹韻會以及管子韓子墨子非所自著之類悉皆訂正)
慶賦寧容託馬卿(如崔鴻十六國春秋孔鮒孔叢子王通中說張華博物志任昉)
(述異記鄭樵六經奥論諸書名皆偽託今亦辨核)
温室芸披定魚魯(薈要二分總計二萬二千餘冊陸續呈覽每有訛誤悉蒙)
(指示改正而全書之間次進館臣御者已積數萬冊莫不皆然睿照如神無不欽服臣)
(朱珪)秘圅綺合著彪弸(自來校書者每病亥豕滋訛今既参互考証闢謬存疑)
(並條系冊尾洵為丹鉛之極則)篚筐
宣賜歡鳬藻(纂校諸臣第其差等量予屢賜賚而遠方貢果時至)(優擢分命)
(賞遍及實為從古詞臣未有之榮)竹素
聯情洽鹿苹(四庫全書復以薈要)(天禄琳瑯曾兩用以聯句今命題彌見右文至意)
璧府躔依祥旭近(臣陸錫熊)角招律應䁔風迎蕆編欣
睹山開酉
拈韻剛符歲在庚詰屈多慚抽夕秀(臣吉夢熊)
(御製)雕華莫漫尚春榮衆誠勖矣非虚語吾所思哉在力
行敢詡化民便成俗惟殷保泰與持盈
文嘉雪景
漠漠銀花佈喬林幻作梅致深石磵鎖無礙草堂開
耐冷自高士停吟亦逸材戴船事嫌熟步玉有賓来
詠漢玉䕫紋斧珮
䕫寓文而斧寓武韋弦作珮兩胥資難兮血浸及土浸
不在周時定漢時沕穆祇因古與處華腴都以静為宜
下方偏有空白處雅似居然待我詩
題宋端石三星硯
硯額猶存雀腦斑三星背柱刻為圜束薪設以標梅較
美刺兮明在此間
新正
夀康宫禮佛作
不敢張
神御原存
禮佛堂痛心仰
虚殿搶首向
空牀廿七月過速三年期逮將啟程缺躬奠(今年正月值聖)
(母三週忌辰以南巡啟程迴鑾計之應于五月初旬至京方不悮殿試北郊諸典禮故不獲躬詣泰)
(東陵躬奠瞻念之餘益增悽切)言念益增傷
山東河南廵撫各報得雨詩以誌慰
山左河南驛疏謄歲前膏&KR0584;普霑稱(國秦榮柱同奏去冬各属屢得雪澤)
(土膏兹潤兹于十二月二十六日戌刻同時得雨竟夜至辰入土深透麥苗長發農民慶溢)北寒雪
乃其常被臘末雨誠得未曾(北省臘雪其常而報雨則向年罕見兹兩省同霑霡)
(霖與京畿元旦圴荷兢惕恩膏感慶既深彌增)正慶六花元旦沐繼聞兩省渥霖
仍
天麻滋至何脩遇感荷之餘益戰兢
御製詩四集卷六十五
