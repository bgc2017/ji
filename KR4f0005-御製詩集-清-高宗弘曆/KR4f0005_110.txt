御製詩二集卷五十二
古今體七十九首(甲戌八)
車駕至吉林得七言排律十二韻
踰千塞甸歴迢迢暢慰初心到一朝
天作高山保之永地呈沃壤壮哉饒星分箕尾神臯衍
俗重耕桑協氣調左氏浮夸紀周晉史家建置攷金遼
為藩南接陪京近扼塞北臨黑水遥一旅艱難緬
亶父兩番廵幸遡
唐堯(康熙年間幸至皇祖凡兩次廵此)繩
先惟是期無忝裕後還因視不恌問
寝承歡常愛日勑幾熙績每衣宵劭農為慶農逢稔省
俗猶欣俗遠澆軍士歡虔皆子弟戚賓侍從擬臣寮持
盈保泰心恒凛蒙業延休志敢驕陶復
當年未家室瀋陽因肇大風謠
駐蹕吉林將軍署復得詩三首
霏微夜雨曉來輕啟蹕油雲倏忽生幾點秋霖剛過陣
滿空皜日大開晴地靈信是庥祥兆人意都增悅豫情
天作高山景仰近應歆切切繼
先誠
星漢南来直北流(國語松阿里烏喇松阿里者即天河也漢語因名松花江)縈迥漭
沆衛神州城臨鏡水滄煙上地接屏山綠樹頭輻輳閭
閻市中日往来舸艦織清秋設教圖入丹青畫應擬宣
城謝氏樓
皇祖當年駐棨衙迎鑾父老尚能誇詎無洒掃因將敬
所喜樸淳摠不奢木柱煙筒猶故俗紙忩日影正新嘉
盆中更有仙家草五葉朱旒茁四椏
松花江
滚滚遥源出不咸(松花江即混同江源出長白山山海經作不咸山)大東王氣起
龍潛劈空解使山原折接上那辭霧雨添兩岸參差青
嶂印一川縈繆碧波恬地中呈象原檐鼓(松花江以松阿里鳥喇得)
(名松阿里者即國語天河也)石辨支機孰是嚴
咏人参
性温生處喜偏寒一穗垂如天竺丹五葉三椏雲吉擁
玉莖朱實露甘漙地靈物産資隂隲功著醫經注大端
善補補人常受誤名言子産悟寬難
望祭
長白山作
詰旦升柴温德亨(山名建望祭殿於此)
高山望祭展精誠椒馨次第申三獻樂具鏗鏘叶六英
五嶽真形空紫府萬年
天作佑皇清風來西北東南去吹送羶薌達玉京
松花江放船恭依
皇祖詩韵
隆崇
長白佑維清松花江源山頂生飛流銀河練影明縈迴
千里竹箭輕望
祭申悃和鸞鳴臨江遂命青雀横水天上下秋光晶馮
夷静恬濤不驚擊汰直達吉林城滄浪之水義最精俯
看直欲濯我纓詎必昆明習戰兵隆崇
長白佑維清繼繩
祖烈希景行從流寧為(去聲)欣渟泓
松花江捕魚
松江網魚亦可觀潭清潦盡澄秋煙虞人技癢欲效悃
我亦因之一放船施罟濊濊旋近岸清波可數鰷鱸鰱
就中鱏鰉稱最大度以尋丈長鬐軒波裏頽如玉山倒
擲义百中誠何難鈎牽䋲曳乃就陸椎牛十五一當焉
舉網邪許集衆力銀刀雪戟飛繽繙計功受賜即命罷
方慮當秋江水寒
尼什哈山
吉林城東十二里尼什哈山巍岌㠖度江攬景一登峰
紅綠清秋錯如綺精藍大士乃白衣何代補陀飛至此
天池澄湛萬山巔翠樾倒影波中美旱不知竭澇不盈
亦不飛流落澗底地靈雩禜固其宜(吉林將軍凡祈雨晴皆扵是山)兆
叶維魚誰所始(尼什哈者即漢語謂魚也)
吉林覧古雜咏
克商肅慎致梯航楛矢陳庭理或常未必幅員歸北土
詹桓辭晉失誇張
荒略山原限大東漢唐紀載鮮精窮購詩只有雞林使
(雞林即今吉林盖語音之訛)真鍳偏教幸白翁
遼金以後率堪詳府設黃龍因見祥地力三農真沃土
舟通百貨宛江鄉
宣和聲色恣情奢壓境難迴勁旅加可笑蝨生幽五國
風流猶自號琵琶
採珠行
圓流育蚌清且淪元珠素出東海濱旗丁泅採世其業
授餐支餉居虞村我来各欲獻其技水寒凍肌非所論
賜酒向火令一試精神踴躍超常倫秋江川媚澄見底
方諸月映光生新威呼盪槳向深處長繩投石牽船脣
入水取蚌載以至剖劃片片光如銀三色七采亦時有
百難獲一稱竒珍命罷旋教行賞賚不覧安識真艱辛
世僕執役非蜑戶元稹何關譬海神
詠鱏鰉魚
有目鰥而小無鱗巨且修鼻如矜闟戟頭似戴兜鍪一
雀安能齧半豚底用投伯牙鼓琴處出聽集澄流
再題東珠六韻
詎是鮫人泣兼非外域求地靈多瑰産水德正圓流龍
吐豈無謂雞銜亦可侔楚人非善賈河上有深謀擲米
光能變傾盤走不留何須較合浦早愧五湖投
射羆
鷙曾聞虎畏色略較熊黃跧伏惟窩集規圓困獵行千
鈞徒蚺䗊一箭早踉蹌七萃休稱頌由來此亦常
射熊
漢代傳開館周詩叶弄璋徒教勞土木何有兆庥祥攀
樹如生翼飛翎早洞肪羽林持以下賜職勵戎行(時熊中箭)
(垂斃一驍騎尹吉圖升樹持以下命賜藍翎侍衞)
駐蹕庫勒訥窩集口
窩集夫何許遥瞻已不凡真堪稱樹海乍可悟華嚴紫
翠紛閜砢蘢蔥鎖㟧巖恰如望瀛渤未飲早知鹹
窩集行
履山念無海泛水忘有陸今兹識窩集萬彙惟一木江
南塞北攬槩頻豈無林箐皆子孫東方甲乙禀靈秀固
應富有植類羣始從茈虒入麓口漸進蕭森失見後祗容
線隙露天光馬弗敢旁遵路走不能婁舉丹黃青亦有
翻書莫辨名爾雅所紀限方域安能到此杞宋徵參天
蔽虧絶飛鳥其下菁英茁仙草落葉布地似黃金疑是
長者來問道華嚴海會諸佛處一菩薩一菩提樹心花
顯映多吉祥世塵遠隔如雲霧宇宙以來便有此大椿
扶桑非其比定應默煩靈祗呵不知遞閱人代幾隂晴
變幻光怪竒谷神出巧能爾為畫師未可形容擬大匠
詎敢斤斧斯初經奥壤心神清色惟真色聲真聲欲笑
嵇含花木疏點筆聊為窩集行
八月十三日作
紫禁朝儀豳野間(時東廵取道吉林駐驆查拉芬阿林即於幔城行禮)曉晴信可
悅
慈顔(夜間微雨曉即大晴)營臨西水誠瑶水座對南山是夀山(國語)
(謂夀為查拉芬康熙二十一年是得皇祖駐蹕於此值萬夀節山以名)亦有冰桃千
歲熟却欣霜桕萬峰殷肇祥襲慶承
皇祖
先澤惟懷繼述艱
松子
窩集惟木海粤有千年松拔地數百尺始見枝蓬蓬下
視萬種樹如祖臨兒童間氣孕靈實層出寳塔重(俗呼其殼)
(為松塔云)鱗砌纈纍纍珠顆含其中碧幢及翠盖瑞湧巔芙
蓉喬松遇已艱結子百一逢因知希世珍不與凡卉同
玉角重堂卷甘腴香氣濃可用資學仙詎惟能療風舊
聞取之法劚根僵鐡龍葯房得一二誰惜山將空圖便
事暴殄未可聽其蒙命兹緣木求禁彼斤斧攻非關惻
隠物惟懷造化功
再咏松塔六韻
豈是從空湧端宜凌漢看虬枝吉雲擁蚌顆瑞星攅信
可名仙品寧稱掛食單稀珍惟五鬛方物重三韓朗朗
千秋鏡層層七寳欄還疑赤松子頭著紫蓮冠
霜
水鎮凝銀氣山疑碾玉塵草花皆偃仰松栢獨精神青
女顔如舊麻姑鬢似新定知晴日暖萬物潤津津
中秋夕即事
賞節今秋未可行修刑此日惕予情餅瓜自是頒千帳
歌舞應教撤六英蔽缺山峰倩高迥復圓鏡體仰光明
兢兢敢擬尋常視兄姊何容較重輕
行圍即事三首
控弦舊俗重三韓廵狩當秋取便看璧水圓流縈捺鉢
玉山直影矗槍竿風前落葉蕭蕭下霜後平莎漸漸乾
獲鹿較於北塞美
寢門特進勸加餐
崇椒擇勝小徘徊為友為羣得得來八月有鷹皆掣韝
(居候切)齊風無犬不重鋂唐弓奚必千鈞力湯網惟慙三
面開日日留人待章奏持來馬上便親裁
楓槲丹黃松栢青谷神色色復形形待圍籍草為茵褥
馳獵阹山作戶庭鳬藻衆軍皆子弟
龍興舊地倚威靈覲
光揚
烈惟予責志奠皇圖萬載寧
雨(八月十七日)
侵晨雲布雨絲連密織疎飛黯澗川雖是沾塗怨行旅
幸因解沴報司天(月食後三日内得雨則不占望夕月食故云)
蒐狩精權寓詰戎舊家遺俗勉勞躬文侯罷獵傳佳話
此地羣將笑漢風
行程兩月率逄晴萬事應防太順情况有予心遥慰處
關中秋麥正新耕
輝發故城懷古(有序)
昔輝發貝勒拜音達里持兩端於我朝及葉赫之
間屢背姻盟因山築城凡三層以自固我
太祖一舉而平之至今經其城仰
神威之如昨勵慎守於無疆
天教草昧起
英雄開創艱難自大東剗削蓬蒿基景運驅馳險阻立
豐功渝盟徒恃營三窟不戰惟勞舉一戎荒堵秋風懷
昔日欽承統緒凛予衷
登輝發故城再賦
輝發河東㠑崣峰云是當年征戰處拜音達里(輝發貝勒名也)
抗
王師築城三遭守險固質臣取還婚弗娶潜與葉赫通
盟屢患在肘腋弗翦除堂堂大業何由樹我
祖神武真天人一時龍虎風雲附師興五日破堅城殱
魁宥脅為臣庶即今旗籍那拉氏百年世禄被恩遇我
來仰
烈憶草創撫蹟應親攬艱勮威呼雙槳渡溪河彼岸候
馬亂流預葦叢蔽騎披冒過其下浸滛盡沮洳山從人
面起嵯峩仰不見天密林櫖策騎尋逕歴其巔雉堞久
頽蔓草護故老無能為我言敬觀
締造披實錄(叶)徒見山高水清概懷哉久安長治故從
臣謂我今日勞較
昔如何莫輕語
吉林土風雜詠十二首(有序)
吉林在盛京東北我朝發祥所自舊俗流傳有先
民遺風焉甲戌東廵駐蹕連日江城山郭廬旅語
言想見岐豳式廓之始咨詢土風拈二字成語者
為題得近體十有二首聊紀一二云爾
威呼
刳巨木為舟平舷圓底脣銳尾脩大者容五六人
小者二三人剡木兩頭為槳一人持之左右運棹
捷若飛行
取諸渙卦合羲經舴艋評量此更輕刳木為舟剡木楫
林中擕往水中行(窩集中山溪相間凡採參捕貂者擕威呼以往遇水則乘之)飽帆
空待吹風力柔櫓還嫌劃水聲泥馬賒枯尤捷便(泥馬賒枯)
(者以樺皮為之只容一人兩手持小槳划行)恰如騎鯉遇琴生
呼蘭
因木之中空者刳使直達截成孤柱樹簷外引炕
煙出之上覆荆筐而虛其旁竅以出煙雨雪不能
入比室皆然
中通外直求材易暮㸑晨炊利用均曲突徙薪誠上策
焦頭爛額更何人疎煙土銼烹蒸便夜雨荆筐盖覆頻
却有千年遼海鶴驀疑華表話前身
法喇
似車無輪似榻無足覆席如龕引繩如御利行冰
雪中俗呼扒犁以其底平似犁盖土人為漢語耳
架木施箱質莫過致遥引重利人多冰天自喜行行坦
雪嶺何愁嶽嶽峩駿馬飛騰難試滑老牛緩步未妨蹉
華軒誠有輪轅餙人弗庸時奈若何
斐闌
弧矢之利童而習之小兒以榆柳為弓曰斐闌剡
荆蒿為矢翦雉翟雞翎為羽曰鈕勘
榆柳彎弓弦檿絲剡荆作箭雉翎翍壮行幼學率由舊
蓬矢桑弧匪&KR0670;為揖讓豈知爭君子闓抨惟覺慣童兒
曾聞肅慎稱遥貢可惜周人未觧施
賽斐
古人食皆以七羹則以勺國俗舊用木七長四寸
許曲柄豐末猶古制也
質古惟稱以木為曲長且橢進餐宜鼎中底用輕染指
座裏應教笑朵頤無下奢哉嗤彼箸有捄便矣藉兹匙
青泥坊底芹香處杜老居然得句時
額林
庋横板楣棟間以貯匳篋缾甖諸器具兼几案匱
匵之用
庋楣横版當中厨家計精麤箇裏俱鼠閙欲投還忌器
爵飛同量不妨觚竈間那識薪為蠟几上常看皮是烏
淳樸遺規恭儉德風聲擬使遍黃圖
施函
斵木為筩因其自然虚中以受物貯水釀酒皆用
之視束鐡編蔑攅木片為器者天質為勝
誰云瓠落不中材虛受天然器量恢泉貯雲漿消舊渴
春篘石凍醱新醅早嗤轇釜催人去(閭閻有無相通客至必留飯其有頡)
(羹者羣以為吝而笑之)何用脩筒引水來可供缾罍謝梁棟孰非
造物善栽培
拉哈
土壁堵間綴麻草下垂緣以施圬墁此國初過澗
芮鞫間故俗也
乘屋居閒事索綯經營婦子共勤勞禦寒塞向諸凢預
施墁編麻要取牢出氣天忩柱左右(拉哈墻壁之上據棟中竪柱以承梁)
(左右留二孔出氣謂之嘛木哈圖拉圖拉者漢語所謂柱也)通煙土銼炕周遭室家
豳館風猶在慙愧宫庭雉尾高
霞綳
蓬梗為榦摶榖糠和膏傅之以代燭燃之青光熒
熒烟結如雲俗呼糠燈
蓬梗糠粃膏傅塗茅檐夜作每相需績麻乍可呼燈婢
耽奕非關誚燭奴最愛燄輝一室朗那辭煙染滿窗烏
葛燈籠是田家物勤儉遺風與古符
豁山
夏秋間𢷬敗苧楮絮入水漚(去聲)之成毳瀝蘆簾勻
暴為紙堅韌如革謂之豁山凡紙箋胥以是名之
𢷬苧漚麻亦號箋粘窗寫牘用猶便百番徒訝銀光薄
萬杵還輕越竹堅但取供書何貴巧便稱鋪玉詎能賢
高麗鏡面尋常有愛此淳廉舊制傳
羅丹
鹿蹄腕骨也舊俗以蹄腕骨隨手攤擲為戲視其
偃仰横側為勝負小者以麞大者以鹿瑩澤如玉
兒重婦女圍坐擲以相樂以薄圓石擊之則曰帕
格
投石軍中以戲稱手彈腕骨俗相仍得全四色方愉快
(腕骨一具四面各不同持四枚擲之各得一色則為四色全大約以此分勝負)何必三梟始絶
勝閨秀爭能守爐火(一手攤擲承空上下各取之以不動局上者為工婦女多能之非男)
(子事也)兒童較遠驟寒冰(又有較遠之戲趍冰上以中為勝名曰撒罕)無端勝
負紛憂喜麞鹿那知有許能
周斐
樺木之用在皮厚者盈寸取以為室上覆為瓦旁
為墻壁戶牖體輕而工省逐獸而頻移山中所産
不可勝用也
巢處遺風藉樺皮上簷側壁總堪為端誇不漏還勝瓦
豈慮頻遷等奕碁甕牖繩樞猶未備夏凉冬暖且相宜
五侯第宅皇州遍芮鞫先型爾尚知
曉行即景
兩山中間夾溪川山寒嵐重溪生煙煙嵐相逼黯如霧
雖雺不濕汗澷然策騎如遊乾闥利祥麟威鳳紛騰鶱
三珠雙樹不根峙層樓阿閣無地懸須臾金翼麗高照
真空幻有消無緣世間萬事不異此前人後議誠誰賢
海蘭河屯(有序)
海蘭河屯者漢言榆城也遵槎爾筏嶺而西旁見
舊城之基焉雉堞無存土壘尚在昔年征戰之時
各築堡自守遺老既盡無能道其事者以其生榆
樹焉則謂之榆城而已
虎視龍争各據時高培戰壘闊穿池何年貝勒失名姓
(昔東方部落強有力者率自稱貝勒)剰此荒城祗址基總為
聖人驅除(去聲)難維新
天命眷歸期秋風榆戍經過處
奮旅維艱企繼思
即事五首
吉林圍接盛京圍天府秋高獸正肥本是昔年馳獵處
(癸亥年謁行圍祖陵亦以路便於此)山情水態記依稀
依疆執役兩將軍率下從公各效勤都是沛豐諸子弟
爭先奮勇起風雲
詰戎深意寓于畋故國圍場近柳邊聞說
彎弧親射虎稜稜
神武至今傳(我以為太祖教獵太宗定鼎盛京即留此地習武之所每以此事為重立)
(法亦甚嚴㦯逢熊虎無不意至親御弧矢馬上射之詰戎示後之深遠矣)
箭取儦羣俟友鹿網來巨口細鱗鱸雲中山色能生動
澗底泉聲乍有無
即漸皮衣換絮衣長途定省奉
慈闈留都父老心猶急重喜翠華指日歸
八月二十三日作
石火流光十九年圍停不用駐行旃秋風虎帳無餘事
心到燕山易水邊
明窗
氊室無風亦自暖紙窗受日光猶滿温暾融盎總如春
今昔年華紛在眼毳幕布帳拱和門土竈煙疎未午飱
奔波豈少無家者廣厦惟懷杜老言
鶴
松頂一孤鶴翻飛向東海是禽不恒逢知近蓬萊在非
關謀稻粱豈為誇毛彩遊棲必仙鄉顧啄惟蘭茝繒繳
誰能加軒車寧慕載
箭草
草有稱箭者刺衣劇難去㢲入每切膚倒鈎常礙足(叶)
胡不為芝蘭亦均沾雨露堪比浸潤譖寧辭膚受愬柔
韌未易防對此能無慮
塔兒頭歌(有序)
兩山之間積水不流歲久沮洳色如鐡銹國語謂
之塞勒克特木克漢語則謂之紅銹水草生其上
纍纍成墩國語謂之烏喀達漢語則謂之塔兒頭
又蒙古語凢小兒始學步艱行者謂之塔兒圖疑
即此語之誤作塔兒頭歌
深林大谷太古然林有落葉谷有泉泉渟葉積成銹水
漬泥蔓草相連牽草腐為壤壤生草月長日引經霪潦
禹乘四載不敢問付之地媪任濕湫高低羅列窣堵波
明駝負重愁若何驚麞駭鹿每遯跡獵騎縦射還得多
南人欵段忽見此下馬扶奴勞步履豈繞舍利學苾芻
不報無道稱君子
燃霞綳觀書因題
豈無絳蠟將銀燭愛此熒熒古與稽劉向傳經寧我事
居然天禄照青藜
暖三首
邇来風日又迴暄射獵渾嫌細毳温且免輿儓切膚冷
况欣駝馬軟臕存(天寒則駝馬臕易瘦天暖草肥則駝馬臕尚可支也)
暄冷天公本無意喜暄畏冷自人情撫時端可通於政
以重為威底有成
猶憶前廵暖異常人言都道帶来陽(盛京向稱極寒地癸亥東廵時亦覺暄暖異常)
(曾有人言羣遒帶陽歸之句)陪京已近欣南望咫尺英莪(邊牆門名)關柳墻
花園
癸亥東廵時道經此地繁柯密葉欎然猶存昔曾
託興成章兹復摛毫命什
聞說名園近興懷昔景賒叢中無别草(兩叢相對其下不生雜草)枝
上想繁花了了增山色堂堂閱歲華本来百獸避(土人云凡)
(鳥獸避跡不敢蹂踐)底用木欄遮
植物鍾靈氣竒蹤多異傳(相傳花時人過之畏不採擷或有所犯必致疾病云)不
然猶是卉何以獨長年那辨滄桑後難稽池館前每来
花謝過笑我偶無緣
射虎行
風生叢薄於莬馳避人竄伏耽旁窺羽林多有射生手
隔川命中曾無遺僕姑一發那藉再哆吻闖首陳横陂
據險出竒復不懼咆哮白額如視狸斬將奪旗有若此
卞莊李廣非所知
進英莪門
重關申畫郊圻分
煌煌祖制千秋遵(康熙年間始建柳條邊西自山海關東属海又一自鐡嶺而分北東繞吉)
(林過虞村而止是為外障其内則圍場地)圍阹背指行歴盡舉頭喜見英莪
門結繩列柵金城固休養善守
深意存入關樹葉尚餘綠靈占地氣
心通神(柳條邊盖依興安嶺而建山分隂陽故地之寒暄判然不同即長城亦然)築場納稼
率已畢連村額慶多高囷猶道今秋纔半熟不知苖碩
農情真我進英莪凡兩度
興京近矣懷生欣
橋山指日此敬謁周甲思慕焉能申
即事三首
路依中谷墅依隈野老欣迎翠輦廻笑指碧川漩澓水
英莪門外帶將來
澗瀍本是故鄉民露冕重看意倍親賜復蠲租自常例
更思鮮(去聲)惠水災貧(時以車駕廵幸賜復一年又因秋潦加恩撫恤)
路側荒垣倚碧嶒當年戰守是誰曾停鞭欲問開疆事
故老稀存杞宋徵
三關
第一關名雅爾哈(國語雅爾哈即漢語豹也)天閶虎豹雄神州第二
代岷極險絶(國語代岷即漢語雕也)雕鶚到此還應愁三關札喀
逮邊壤(國語札喀即漢語邊也)一成之旅懷
前猷由來攘外先奠内始基沮漆多綢繆招世貽統建
大業蓬蒿斬艾
躬勞憂深根固蒂綿萬葉試看納綠源長流
興京疊舊作韻
一成傳
昔代六御駐秋時鼎峙留都近
龍興大業基
經營堪想像繼述益懷思陟巘爰瞻迥降原復相(去聲)卑
地呈龍鳳闕
天畀日星姿廬旅遡過澗椅桐紛樹陂風雲環
帝座黔赤迓
王旗締造誠恢廓混同豈留(去聲)遲重來心越悚
永佑德恒垂奕葉欽堂構艱難尚克知
恭瞻
啟運山作歌
長白龍幹西南來靈山
啟運神堂開源遠流長綿奕世駢蕃禔祉皇圖培
肇祖衣冠秘陵室
三祖元宫千載謐仇成不共何忍言七恨興師此第一
(我我以)(景祖祖興顯祖䧟明氏之計致不諱是太師討明以此為七大恨之首)爰始爰
謀緬
亶父
橋山景佑猶故土昌平樵採禁至今朝家厚德昭千古
(明季謂我朝興自遼東乃毁及金陵為壓勝我朝雖有二祖之恨而彼南京孝陵及昌平十三陵皆為守)
(護禁樵採厚德仁風垂則千古云)
乘馬過
興京再詠
赫圖阿喇連
興京(國語赫圖阿喇者即漢語横甸也我甸在祖宗舊發祥地順治年間尊為興京横其南惟)
(餘土城蹟榛莾叢生矣)依山樹柵聊為城秋風策馬一憑閱兆基
締構欽
龍興茅茨木突風猶古故宫欲覓迷處所涕零
始業何其艱九重萬戶遑安處
顯佑宫叠舊作韻
重至
興王里言瞻顯佑宫呵靈金闕肅拾級玉階崇追念當
開創惟欽禮
昊穹握符承
帝佑基命建
神功萬㝢拱皇極千秋鎮大東繼䋲滋勵志對越益虔
衷何有揚
光烈惟應仰
駿鴻皥熙猶未致怵惕每慙躬
薩爾滸
國語薩爾滸即漢語木厨也峰勢肖之因以得名
厨峰鐡背界凡(二山名)間舉
義旗初創業艱諾米無能誇地利(初薩爾滸城主諾米納背盟合尼堪外蘭)
(拒我師之取太祖定計誅其城)杜松安足抗師顔(既得薩爾滸遂駐師於此以五百人)
(破明四路兵數十萬殱杜松於銕背山)秋風瑟瑟重經過
天武稜稜莫仰攀寄語方來應敬念豈容易撫有瀛寰
重陽日侍
皇太后宴
九九符陽數秋秋協歲行海山增
介祉風物麗陪京豳樹丹含籟岐花黃放晴登高真恰
當曾此俯寰瀛
新月
行營三度看蛾月夜漸添長景倍新帳殿篆凝輝雉尾
網城漏逓晃魚鱗一天秋思吟新魄萬幕寒衾憶從臣
忽聽遠村砧杵動授衣時節恰臨豳
恭謁
永陵
四祖分
陵墲壝同
鴻禧景佑奠岐豐制因漢氏修園寢
尊擬周家號古公念結拜瞻千里外𣲖綿繼續萬年中
曰承曰啟均予責惟敬惟勤勵此衷
恭謁
福陵
天柱隆崇萬載亭(陵山名天柱山)
福貽奕葉藉威靈風雲儼若通
神縡龍虎常如護
帝扃黍稷一時陳俎豆瞻依十載易霜星敬觀
實錄思開創每悉
艱難淚雨零
恭謁
昭陵
丕顯
丕承王業昭肇基
景命大清朝那同鼎足分三國可擬
戎衣定一朝兩白常趨石馬汗(陵前立仗石馬曰大白小白盖太宗當日)
(所乘以略陣破堅者)萬青永護玉峯標元孫五世親陳奠僾愾
聲容未覺遥
御製詩二集卷五十二
