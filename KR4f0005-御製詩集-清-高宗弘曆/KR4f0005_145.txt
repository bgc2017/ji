御製詩二集卷八十七
古今體一百十三首(己夘五)
夏日討源書屋
清蹕
起居晨露瀼仙園雨後
樂無央退臨書屋臣鄰接原似年時景物芳
天眷承餘知凜切
聖文味處覺思長屬辭晰理頗猶易獨是躬行恧未遑
雨後萬壽山三首
雨後山容總濯如日長幾暇試臨諸林泉知我曾愁否
邈爾忽經兩月餘
稲田剛覺水生纔戢戢新秧可布栽二尺湖消還待漲
咄哉吾豈為湖來
雲羃西山不見頂情知今夕更為霖望誠難既霑偏易
清慨未紓憂後心
玉瀾堂
雨後昆池上澄懷一濯清漪瀾來轉蕙生玉有環瀛自
是消愁慮方知起豫情廻思悶三月餘意未能平
偶題味閒齋
前臨溪水後依山朗潤清華足味閒每到未能坐逾刻
却因無逸憶其間
密雲過雨又生山今日心纔得稍閒翻慮即因成怠勝
操存祗在莫知間
留雲室作
山隂多石壁倚壁可結廬英英出縫罅寫楹任卷舒眠
則高謝徐攓寧遠學蘇止既不知有去亦弗覺無是曰
留而已今來偶伴吾
搆虛軒
峯頂雲軒四望舒天光物色總如如斯時點筆欲成句
會以無形搆以虛
徐揚梨花雙燕
白於海棠紅於李一雙玉燕掠銀雲氣求之理物猶識
易簡都詮大塊文
詠玉馬
美玉與良馬都稱乾德為琢磨成特逹筋骨自權竒何
必施鞍勒天然伏虎羆風人詠空谷體物引遐思
驟雨(六月十八日)
殢雲拖雨來頃刻長空黭黮如塗墨湱然奔瀉岷峽江
世界倏作白銀色眼前變幻真復竒凉風不較徐徐吹
風猶畏強而凌弱炎凉世態夫何疑
朗吟閣
畫閣雲楣
聖藻書題名猶在我生初(閣名猶所題皇考潜邸時也)爾時
海闊天空意厥後
朝乾夕惕居空色
佛詮付茫若治安道要正慙如孩提常此聞詩禮石火
流隂越感予
題池上居
池上居偏夏日宜萬幾清暇每於斯喜因遠隔凡塵處
愁是多逢望雨時歲久種松入畫格庭隂欵鶴得仙姿
清吟一晌不殊昔攬鏡何來鬢點絲
君子軒
吾亦愛箖箊琅玕繞砌除自將俗事遠如與善人居古
月度時白清風拂處虛從來戒旨酒嵇阮豈希渠
雨來西山西
雨來西山西祗訝天外同霏絲設在五臺峯頂望應是
迤東雲作時數百里即殊眼界千里萬里殊何疑方隅
遠近誰所為無過名象偶謂之孰能脫爾忘拘墟吾將
與之和天倪
題董邦逹畫
幾曲湖山寫楚紙是中覓句欲題諸設非有道迥超俗
焉得無端便起予樹解鳴風都颯爾山方過雨尚娟如
溪邊舴艋閒抛却想薄烟波釣叟漁
喜雨十首(有序)
龍見度長贏閏夏寧遲降種鶉躔臨小暑登秋亟
待為霖自開旬恰數庚辛庭緣墨蜧迨浹夜頻連
甲乙埜舞商羊苑畔聽催耕瑩透一犁翻玉亭邊
看誌喜潤分七字含毫於時陣不蹴以常酣雲非
烘而自合山容容兮披絮田的的矣跳珠樓頭萬
瓦流黃舟尾半篙漲綠糢糊樹影料量米景尤濃
羃䍥荷香省識周情更遠以至蟬吟趁曉依然咽
露聲低蚓出侵宵宛爾飲泉操潔爰因即事成篇
之暇轉憶先時請
命之忱六事詎襲桑林步禱惟祈
帝鑒八章曾昭雲漢升歌庶悉民依田司俾貸三輔倉
農事不可緩也太史漫書六月雨
天工其敢貪乎
雨陣
作勢堂堂正復竒翩翩鶴翼更魚麗六花豈待三冬布
以衆還成與物施雷厲電明申號令炎官風伯倒旌旗
天河壯士真能挽吾亦因之願洗師
雨雲
爾時幾縷倏烟消既雨氤氲易羃霄潤出山川合膚寸
蒸為霶霈不崇朝&KR0034;霌那放咸池日黯黮旋傾浙海潮
信有雲官新授職從今六幕願恒調
雨山
西山一帶本多童那更昏霾並曀風却自甘霖施霡霂
頓看翠巘濯巃嵸簇雲起每籠峯上祥&KR0584;飛如展畫中
祗有招提禪德好向來憂樂付空空
雨田
千里郊原足一犁烟蓑雨笠赴時齊黍粱見說無憂晚
(農家言小暑得雨後及時播種黍粱仍可有收以未入伏也)秈稲應知有穫低勤矣
或聞羣夜耨(傳聞農人乘雨耕耨或夜以繼日)嗟哉力作我蒸黎繼兹
虔祝頻霑霈佇待西成錢鎛擕
雨樓
颯景宜人拾級看臨湖倚遍曲欄干欲來風滿先傳信
乍止雲低又送寒趙笛一聲吹不斷湘圖八幅展非殘
晩來西北明霞脚猶見新波漲蓼灘
雨舟
旱甚魚遭竭澤憂舟膠都類置杯舟所欣大霈蘇物命
詎為長川暢已遊桂棹筠篷方利濟明灘暗瀨總增流
一帆書畫襄陽似風片烟絲卒未休
雨樹
根固童童松栢枝其餘樹葉率黃萎幸逢嘉霔敷優澤
一洗紛塵轉潤姿憂稼能誰憐及汝回蘇即我未殊伊
最欣入夜息羣籟點滴空林颯沓時
雨荷
隰有荷花淨植姿無端今歲發榮遲水芳可識偏愁旱
君子由來也待時竟谷沐餘淡香永溢塘濯出湛華披
汞珠顆顆擎瓊蓋那數金盤露似飴
雨蟬
鳴蟬亦覺少尋常雨裏方聞爭奏簧佳卜乍教勝螻蟻
暗謀可復慮螳螂流聲亂點興還歇曳響棼絲悠且揚
德潤普施滋萬彙含生稽首大醫王
雨蚓
潤逹黃泉蚓上行雖然無口亦揚聲蟠如百合乃天賦
幻作威汚(平聲)是土精以屈為伸頗契理就乾棄濕本求
生功歸造物蘇家記那忘前兹渴望情
漢玉鳩頭
京索聞鳴瑞有由自兹刻玉飾鳩頭恍疑廣受歸東海
娛樂田廬賜物留
熱
雨後土溽潤濕氣蒸為暑雖無鑠流威頗憚温漬苦冰
盤縱却炎清宴遑寧處况當甫霈霑趁時農功舉嗟我
三農夫曝背真勤楚更念黍與稷稚苖纔出土暢逹藉
暑催亦頼灑凉雨早晩幸可期霉生看柱礎
鄒一桂花卉翎毛
雞冠花側立鵾雞情與無情一羼提奚必主賓特形異
恰看老少得年齊(雁過紅一曰老少年)秋前彩幘争擎露月下歌
裳自舞霓祗有太真耽晏起(秋海棠)厭他吚喔五更啼
急雨(六月二十一日)
東北生雲東北風天邊睫眼來天中摩醯首羅數(上聲)不
及傾江倒峽噴長空山似海石樹如瀑湖水涸消霎時
足雨收雲斂颯凉生點滴連林蔚新綠
恭奉
皇太后觀荷作
既雨乘朝爽觀荷迓
聖慈浦中都織錦天際又霏絲淨植呈芳度紅裝照碧
漪底知異凡品此地是西池
題素心堂
山不在高水亦澄秀兼山水趣偏勝靜参倪筦禽魚適
悦可襟懷翰墨憑徵士愛他即景句羲經得我素心朋
雖然未敢眈閒逸肯構恒斯勵繼繩
芸暉屋
書圃禮園無斁好甌香研淨有餘欣惜分隂是前賢語
正愛清暉照古芸
海嶽開襟歌
樓名上有扁曰乘六龍
滄池瀁瀁蛟龍窟中聳玉臺規寶月祖洲之草琪樹枝
襲芳籠影水精闕周禆瀛海誠曠哉崑嶠方壺縮地來
八琅雲璈底須奏松風朅聽塵襟開芥舟祗需坳堂水
溟渤何勞千萬里得其環中遊物外棗葉須彌皆一理
我之所戒在求仙海嶽寄興屬偶然保合太和勵體乾
時乘六龍以御天
文徵明竹蘭
淇澳風依空谷香氣求雅合此同堂衡翁寓意真超俗
所見猶思鶴阜旁
西直門外
視朝清曉返宫庭攬轡觀農度野坰曾是望雲愁赤地
何期一雨總廻青
季夏悦心殿六韻
往來雖路便今歲乃初臨先是都愁旱兹番幸獲霖敢
云沐
天眷惟益勵吾欽磴石得披歴齋書偶繹尋古香棄幾
暇穡寶待秋深未可輕言悦悦斯虞放心
題畫舫齋
樸齋幾架俯琳池等度名稱畫舫宜明月清風自無盡
筠篙桂棹底須施滄浪清濁付童子烟雨瀟湘訝虎兒
祗有載舟規義切十思疏裏得吾師
雲岫
湖水未增波岫樹已廻翠夏季景始佳雨後雲生易巖
廊接芸室拾級探幽致逐步薈蔚状愜懷蒼茫意
戱題液池荷
池涸零星幾朵花那看膏沃致光華因之有會昌黎語
未得真源漫自誇
養心殿對雨誌懷(六月二十四日)
適纔郊外來悉心閱農務高下總廻青刺土新秧佈下
隰實潤濕高原耕不誤及觀太液池涸澤仍如故因思
再雨佳傍晩霏甘&KR0584;雞樹枝生烟鴛瓦溜垂霔玉溝流
不及釦砌積水聚此雨誠酣暢&KR0908;渠定灌注清苑應普
霑潞河通舟路交易噬嗑資刳木涉川輸民惟赴時勤
我以大公付絶勝補偏為功倍
天恩遇
夏曉西苑
視罷朝儀换禮衣朅從西苑攬清暉液池見有波披縠
天宇時還雨點璣草木春機纔得復黍稌秋稔又將希
略饒餘興觀魚樂害馬除看鷺遠飛
素尚齋
樸梲曾非藻幽齋雅欲仙松間覓雲徑石罅眄壺天雨
足花噴麝風過鳥逓絃愁中久抛置今得稍周旋
純一齋
在豐澤園中
皇祖御額也
過雨乘晨爽遊園憩舊齋即今對景日仍
昔重農懷綈几披芸簡松簷仰
古釵兩言賅衆義未易涉津涯
魚樂(亭名)
禽去絶駭驚漲生任潜躍豈必藉濠梁今來識魚樂
題國學瑞槐圖六韻
黌宫嘉蔭樹遺蹟緬前賢初植至元歲重榮辛未年竒
同
曲阜檜靈紀易林乾徵瑞作人化符祥
介壽筵(辛未歲是槐聖母六旬大慶時適重榮)喬柯應芹藻翠葉潤觚
編右相非誇繪(大學士蔣溥釋奠見之因繪圖并紀以詩)由來事可傳
御園雨泛
湊雲為雨易溽暑應時行霏拂池塘過漲浮艇子輕凉
絲侵袂濕亂點激波明曰乂兼暘祝悠哉望歲情
湛渌室
小屋三間俯小溪活流湛渌也堪題誰云雞肋無多子
藉悟漆園觀物齊
學圃雜興五首
北村有隙地種樹還藝蔬清溪貫其間不井可轆轤將
謂無愁旱川涸圃漸枯乃悟凡百為省力非良圖
雨足百糓滋我圃亦日好烟甲黃轉綠萎葉潤蘇槁果
可待秋實菜即摘露曉圃人乃色欣資益良不少高謝
漢隂翁懃恁甕自抱
年年問所獲不償灌藝資信斯恒失利外應無圃師我
非事辜𣙜人情亦欲知為公與自為(二皆去聲)所差在毫釐
既慚彼芻蕘小節應聽之
樊遲請學圃子云小人哉偶觀自無礙町疃左右開順
木為政方佐糓祈年懷
漾舟進圃門夾岸菁蔥美雲湊又霏絲便因觀雨裏既
易寧忘艱對此還思彼於焉樂生意亦以参物理光明
祝匏瓜吾謀非為己
半月臺歌
望月惟有登臺宜不規其滿規半時半可至滿滿將虧
此義吾聞諸庖羲開襟海嶽樓閣重(臺在東岸)忽如擁出滄
溟東玉階瓊戺露半面弗升弗沉懸半空半空可望不
可即世界渾作琉璃色太白單父望鏡湖我亦因之動
遐憶仙人結璘捧玉壺以酒觴我我不須漢文百金尚
未逮唐堯蓂莢安知乎
詠側理紙
異域傳竒製今時見古初海苔堪響像魚網此遺餘山
谷雞毛筆右軍龍爪書似伊方合用笑我欲何如
直隸總督方觀承奏報保定得雨
雨足餘愁為保陽均霑幸得閱來章載咨方伯休稱慶
致此吾猶愧未遑
河南廵撫胡寶瑔奏報開封得雨
豫省春佳夏同旱鄰封延及是吾愆還教同日霑膏澤
(胡寶瑔奏稱亦於六月十二三等日得雨)額感敬勤心益堅
題張宗蒼溪亭潄玉
雲間振鷺半空垂落就稍平滙作池記得范園聽雪閣
憑欄一晌會心時
喜晴(閏六月初三日)
邇來霔雨常霈施雲拖間(去聲)或霏細絲高下種已佈將
遍日以暄之斯為宜湖減二尺倏已復滿阬滿谷溪流
肥田父老談又可聽再雨恐致泥塗滋稚苖方長欲受
曬更虞蔓草難耘耔乃顧孟婆云爾胡畏強而侮弱而
今胡不風從西北吹昨晩陣雨罷東方見虹霓徹夜星
朗晨曦披霽景萬物都熙怡人情變幻於斯可知纔廿
日耳又有喜晴時天地之大人猶有所憾吾為政者安
得每人而悅之
戱擬夏卉八香圖各題短句
蘭
春黃秋太紫綠色夏欣猗習習薰風裏都梁鼻觀吹
夜來香
聞是海西種偏標齊代名還似華林苑舞罷獨盈盈
晩香玉
傍晩豔香放形如小玉簮嗅復鼻根淨何殊薝蔔林
茉莉
雅友清芬擅宣和列八芳高謝金蛾軰新交又厠香
珠蘭
弱榦挺長穗瓊珠覼覼垂三閭如紉佩覺復此為宜
荷
態合擬仙人品早稱君子八香結夙盟屬應執牛耳
栀子
十里香盈谷六月雪封枝玉欄干側畔等度是仙姿
玉簮
花色白多香玉簮最郁烈美人起晨裝搔頭一枝折
雨後遊静明園雜詩
宿雨空林泮曉烟静明耐可試鳴鞭青龍橋迤西偏好
水足青秧蔚稲田
昆明湖漲水如舊况是靈源漲益多分付林丞善節蓄
(司苑者始歎水不足略過常凖即欲宣減有司常態付之一笑因命多瀦湖中毋擅啟牐)莫輕偷洩
好恩波
祈神亟來每亟返既恐凟神亦鮮來旋轉乾坤靈雨遍
乃知神復有需哉
樹洗塵封峯染翠也如人始笑開顔煩憂三月付誰是
幾點霜添攬鏡間
慈姑葉長知幾日巧婦巢深見乍時恰憶閒官白居易
經旬還不到家池
雲如含緒飄空逸蟬解曳吟過樹長詩思從來勃雨後
懋勤供奉又應忙
鏡亭
一朵峯亭臨鏡水亭得鏡名乃所以玉鏡臺實雅相宜
聞道太真物即此
函漪齋得句
山右斯齋好臨湖倚碧峯大開忩朗朗俯挹水溶溶可
以澄塵慮因之涌藻胸那更勞陟巘濕翠出雲重
題飛淙閣
雨後飛淙謖且雄簸林蹶石落層空應擕焦尾調徽軫
寫入松風是異同
叢雲室
翠雲叢隱逕書屋傍花宫膚寸崇朝合三霄顥氣通氤
氲纔寫棟閜砢若浮空八伯如逢進吾方愧抱中
翠雲堂
堂北隂森森金源雙樹在過雨翠益濃濤翻青色海梧
竹不敢鳴衆音之所滙我來實九夏九秋如我待旱樹
多廻蘇枝葉曾無改
竹罏山房作
竹鼎茅齋學惠山浮香消得片時閒嶺雲拖雨拂吟席
何異九龍薈蔚間
自玉河泛舟至石舫
玉河生水可通舟便與乘閒一溯遊石舫却如迎(去聲)人
告不因消長作沉浮
清可軒
山隂一攬結巖軒愛清可拾級散幽步拂席聊憩坐石
壁滿意凉苔色嶔岑𤨏無暇恒在兹谷神應笑我
嘉蔭軒
雲巖得路入林扉咫尺高軒清曠依今日題詩亦已夥
夕章待閱可云歸
山西得雨誌事
旱氣所流行今歲徧西北陜民獨厚幸五月已霑澤甘
已霑復旱遥望每太息惟三晉可憐陣雨曾未得爾來
渥畿甸引領佳音獲兹始接奏章近遠潤盈尺秋收率
可冀閭閻頓改色借種有前諭農時不可失仍願恩膏
霶陜甘以遍及
題玉鏤戱嬰圖
巧以峚山質還成玉筍姿天機活潑處引我少懷思
夏日閒居擬陸龜蒙四聲詩體
平聲
龍池新蓮芳臨漪聽潺湲忩虛松濤清牀寒桃笙斑蟬
聲流高林霞光依遥山幾餘頻拈毫云閒誰能閒
平上聲
披薰欣南來廣厦美景撫懷新哦陶潜遣夏緬杜甫文
琴彈希虞旨酒警凛禹惟應思民艱往往此暑雨
平去聲
冰盤華浮瓜貢硯弄素翰圖書堪為鄰桂簵置對岸清
風能延凉快&KR0584;象注漢觀耕良紓懷義行慕讓畔
平入聲
乘凉宜池頭白月拂屋角消炎編芸馡却俗竹玉擢猶
然殷先憂亦不悅獨樂閒居吟龜蒙搦筆朅一學
趙雍採菱圖
窈窕吳孃倭墮裝採菱唱出水風凉峯容波態似相識
憶在石湖葄碓旁
多稼軒十景詩(有序)
一天好雨恰送黃梅九夏新凉初延綠籞豈羡北
忩笑傲溯兹軒之得
名言占南畆菑畬思惟稼以為寶時也高高下下各選
勝以成區色色形形咸對時而有作虛亭致爽淨
域祛炎屋留五架之儲琴書有託磴引三盤之趣
風月為鄰嶺畔樓高界畫晨光乍霽洲中磯小拍
浮晩漲還添池沼並宜詩述者敢忘
文囿禽魚紛可繪卑之詎擬華林題拈連類十章律取
分裁五字要以指歸斯在聊隨喜雨命篇矧夫
景仰長存如藉嘉禾紀歲云爾
多稼軒
樸室數楹面勢庨豁東牖臨水田座席間與農父
老較晴量雨顔曰多稼
皇考御筆也
徑入翠雲曲忩含老屋深數畦水田趣
一脉戚農心庭竹張真畫階泉滴暗琴當簷懸
聖藻每至起予欽
寸碧亭
出多稼軒假山嶙峋嶻嶭尺寸千里盤石磴而上
縛竹為亭名曰寸碧
攅蹙翠瓊表翼然亭子凉騁觀延綠墅勝概學黃岡松
架炎偏爽花棚静益香每來期默識不必展縑緗
水精域
石溪方可半畝朗榭臨之飛泉淙淙有聲杜甫詩
云心在水精域信能傳神
絡石縈林邈飛湍雲錦淙嵐扉沿得得花雨落重重可
遲(去聲)平橋步恰聞遠寺鐘只疑幽絶處仿彿贊公逢
静香屋
水精域之西一室蕭然柳宗元所謂視之既静者
於斯屋有會心焉
洞房含窈窕芸席足清嘉書史道腴味林泉静致賒迎
風聽竹籟過雨展蕉芽鼻觀獨深永名言未可加
觀稼軒
憩於室忩為宜登於磴臺為宜此軒在臺上不施
戶牖故觀稼恒於此
敞榭崇基表鱗塍俯水田鋤雲將笠雨箱萬復倉千要
以知艱設寧因綴景傳
璇題標兩字
家法訓祈年
釣魚磯
廻廊接小亭獨出水中時弄竿綫不在得魚否耳
階下水潺湲春鯈出水閒綸竿偶可試網罟定須刪潜
躍淵將渚噞喁往復還
當年寓渭上此日仰
墻間
招鶴磴
岈然窪然之間羽客彳亍緩步雖不招之而意有
顧惜弗去者矣
篆文苔磴滿鶴蹟印來斜未可乘軒駕雅宜點畫义樂
看長(上聲)毛羽意喜寓烟霞何必孤山側偏稱處士家
互妙樓
山之妙在擁樓而樓之妙在納山暎帶氣求此互
妙之所以得名也
層構單椒上前峯復列屏吸呼通顥氣表裏接山靈静
樂宜情性筌蹄冺色形環中得深造可以玩羲經
印月池
一月千川寧獨此一池然一池之月即千川之月
也朅爾靜悟不異
當時指月佛詮
穿池貯淨水孤月喜居之秋夕寥蕭際春宵澹蕩時一
將千豈别半與滿無私
金口說如是瞠乎詎易窺
濯鱗沼
印月池之右别為一沼有閘通水育熱河美鯽魚
數百頭取擕為便
文鱗千許頭靈籞恣優游濯戟常看樂投竿不亟求闖
萍隄影動戱藻浪花浮
在沼曾憑賞常虞奉此羞
戲題木根馬
蕉葉既為鹿木根何妨馬是非仿彿間亦吾深戒者
賜將軍兆惠書扇
火嶺炎蒸劇將軍未解鞍國威揚萬里臣節率三單贈
奬赤心篤持同白羽看黃香思漫引存問悉平安(兆惠母年)
(高時遣人存問)
賜副將軍富德書扇
師進和闐路搗虛事夾攻恩威僕儓識甘苦伍偏同推
解厪子念馳驅勵汝忠箑頭題句贈回部播英風
新月漫題(閏六月七日)
哉生西宇玉蛾彎可望應知不可攀婪熱嫩凉會今夕
却緣閏節夏秋間
碧霄清永絳河披便擬鈎應為釣詩只有黃姑心覺苦
會期一月轉添遲
謂饒一度泛湖期三月愁過剰此時信是姮娥善節制
幾曾輕許占便宜
題金廷標畫
誰家亭榭真延凉足山足水足倘徉迎風祗覺竹籟爽
過雨如聞荷氣香主翁繩榻恣盤礴童子適適各尋樂
樓裏何人意不盡綠柳紅欄下珠箔鶴鳴魚戲真性存
有臺有沼有植援不擬白傅履道坊定是温公獨樂園
温公獨樂樂豈獨白傅履道道亦履老安少懷我所厪
觸目賞心喜題此
熱
德暑方司候快晴亦閱時蒸炎信應爾溽熱豈容辭千
畆暄宜稼三庚静下帷書林煩且置默詠聶家詩
風
樹杪微微泛花間欵欵吹未能催熱去終覺與人宜傍
埭期聞籟迎簾欲納颸孟婆冷笑道亦有喜風時
芳碧叢歌
玲瓏湖石邏㠝岏視之茗邈即之閒錦繡舒芳葩幾簇
琅玕摇碧筠千竿碧筠詰曲中得路芳葩如屏後庭護
文軒五架虛且明夏曉延凉咨政處延凉緬想歌南薰
阜財解愠厪萬民每多旱甚盼雨候亦有霖恒望霽辰
望霽較可盼雨必一歲舒眉能幾日咄哉前言戲之耳
合是先憂凛無逸
賦得天心水面
細籟拂銀浦素蟾麗太清圓融涵上下表裏徹光明輪
漾瀾無定波連魄若擎魚相忘(去聲)潜躍兔不計虧盈通
體惟虛朗怡情冺色聲堯夫拈五字精詣識平生
夏日含經堂
棟梁樸有餘几席清無比炎景玉漏遲凉颸紗牖美縹
緗富鄴侯體騐緬朱子砌潤苔篆青盆香蘭箭紫物物
欣恢炱吾亦樂同爾
翠扶樓
翠蔚偨池閜砢間紅樓高出俯前山底須遊目役神思
静領幾餘片刻閒
御製詩二集卷八十七
