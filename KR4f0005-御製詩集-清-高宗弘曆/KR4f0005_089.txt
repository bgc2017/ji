御製詩二集卷三十一
古今體九十首(壬申一)
壬申元旦
曙色昕昕杓轉寅青陽景運唘元辰祥徵仙木豐為瑞
善作心田福自申玉帛萬方咸奉朔惕乾一意永勤民
守成休息吾初志却愧仁風扇未淳
新正試筆
首祚韶年此日開敷天吉事與偕来綵屏誌喜翔銀燕
綺室知春綻玉梅協氣中和欽五位從星風雨騐三台
貞元消息如環轉省歲勤民又始哉
元旦宴諸王六韻
天下人增歲寰中物報春簋罇酬上日禮樂本彝倫大
典疎情誼内朝展燕親青陽欣序啟茀禄迓天申映座
椒花麗盈庭鷺羽振和平歌斂福敷錫萬方民
正月二日小宴廷臣
白獸規如上日陳九經曰敬繼親親誼聯堂陛承
天貺化遜唐虞願俗淳寶鵲占年祥鬯富鴻龍運斗氣
和誾言言莫亟相稱頌同是吁咨籌治人
題文徵眀小像(沈德潛持眀人畫徵眀小像乞題句徵眀故正士也怡然允之)
飄然巾墊識吴儂文物名邦風雅宗乞我四言作章表
較他前軰慶遭逢(德潛更為徵明祠乞額因以德藝清標四字賜之德潛額手稱慶且自謂)
(若非遭際之隆將同徵眀沉滯終身云)生平德藝人中玉老去操持雪裏
松故里遺祠瞻企近勖哉多士善希蹤
張宗蒼蘭亭圖
永和脩禊會山隂畫本詩情足古今峯嶺當春多暖翠
林泉入勝有清音墨池誰繼跳龍法文席如聞倚樹吟
結搆分眀舊相識昨来飛盖記曾臨
瑞樹歌
長白之山天所作隆崇案衍隣嵎峓衆水之源會其極
中産萬木兩儀神秀鍾扵兹萬木偨池鬱争長問年皆
在循蜚疏仡時以上厥有瑞樹為之伯如星拱北羣所
瞻仰栖靈祗命圖以来真神竒畢歆河本鴨綠支船不
能進易威呼溯流而上乃至西埒墨勒溪威呼又不能
進捨舟陸行一由旬斯見瑞樹臨厜㕒近樹無凡草金
光蔚敷披聳身三丈五尺餘(叶)七分去二其合圍上分
十有二大枝莖葉輪囷各異姿其種有八若列眉松檜
白楊遮勒穆期紫樺白樺密克特木及白榆(叶)自頂至
根合十餘丈峥参差靈芝九本三秀滋是皆紀實非虚
詞乃信神壌天所秘未許塵世尋常窺大椿徒傳八千
歲較此奚啻父視兒特一瑞樹真足陵駕前古史所垂
宜乎長白之山開我國家萬年有道無疆基
重華宫侍
皇太后宴
初春景物鬯和韶繡衮承
歡載頌椒寶籙重欣開綺甲瑶觴首介獻芳朝沈香火
底銀簧暖濃麝風前玉蘂嬌願共寰中尊愛意千秋萬
歲奉
東朝
古榦梅歌
槁木中有生意存恰似一陽來地底初番花信小寒前
早綻梢頭兩三蘂獻春開歲報韶光玉笑珠輝乃纍纍
江南諸物都不愛僧寺瓦盆驚見此&KR1459;華洗盡識真梅
鄧尉萬樹皆孫子鳳舸延賓擕以来添作佳談復爾爾
温室開花早去年篩簷暖日眀忩紙南暄北冷固常經
遲速随時惟定理於何燦發先(去聲)江鄉消息誠難問花
史或云去年花有待南國今仍爛漫矣當亦偶然何足
竒聊為濡毫貌形似
賜顧棟高
老不中書尚著書(棟高雍正年間曾為中書)皤然鶴髮被簮裾澹辭
待詔来金馬榮為通經到玉除詎曰宸嚴常穆若欲諮
民隠便傷如題屏合倣王家例一語還淳足起予
文章風雅數東吴誰似沈潛味道腴為慕談經虚左席
用宏錫類慰慈烏從教馬鬛榮光賁要使蓬門義路趨
不是沈香呼學士貂璫扶掖重醇儒
古陶缶歌
鳥卵其形口在腹腹橢口弇德能畜製貽太古匪今俗
坎離既濟質惟朴用缶鼓缶羲經卜渾侖善好無薜暴
(叶)土蝕萬年黝以穆夀逾金石貴珠玉簠簋敦彛下風
伏徒紀癸丁及仲叔陶於河濱此其躅承漿酌酒來百
福
董邦達秋山紅樹
雲表蒼峯迥不羣風翻紅葉落疑紛畫禪慣解開生面
古淡中餘錦繡文
張宗蒼雪谿飛瀑
珠貝林柯薝蔔園琉璃殿閣玉為垣飛流不共寒江凍
為識雲中别有源
雪(正月六日)
瑞葉舞風翔新年第一祥宵衣欣我慰寶穡卜其康疎
密彌夐宇高低積素光試燈增玉麗祈歲協金穰(時祈辛齋)
(居)恰映宜春帖應成志喜章豫齊均待澤翹望逮江鄉
祈榖齋居
大祀重初辛清齋潔意身幸看田積玉恰應日臨人咨
政常多愧求賢若可親敬勤随歲永憂樂後先頻
人日
相沿稱七日首祚應斯民恰擬陽初復欣覘物共春韶
英從舊徹(正月七日值國忌例不設樂不特齋居也)屏綵展新陳靜騐冲融
志惟懷人者仁
命鄒一桂為設色古榦梅輙疊前韻
繪事設色久不為祗以節末非根底結習其如未盡忘
時復淡墨寫生蕊盆中古榦識春工不作尋常百珠纍
暗香疎朵五六丁呌絶梅花賴有此常見南極老人圖
鮐背睟面如童子我會其意不能工北門學士其咨爾
粉本略具試設色發墨更喜宣德紙西清渲染不多時
已為華光傳妙理富麗何須百首詩詭竒似閱千年史
桃夭杏豔誠彼哉漢栢唐槐視此矣歌成大笑謂小山
無乃爾為太相似
偶題
殘冬間(去聲)懶吟篇春來興發言泉佛法不虞爛却詩裁
想亦云然
詣齋宫作
祈榖鑾儀榖日排齋宫咫尺致虔齋試燈風景皇都麗
返樸還淳為切懷
銀色界中憑玉輦天膏濃處沃心田千門萬戶曈曨日
並作祥光與瑞烟
和韶九陌靄氤氲一雪從教物盡欣無象太平真在此
豈關頌語飾繁文
瞻禮
皇乾殿
本朝
壇廟仍前眀之舊百餘年矣因命次第重脩適
皇乾殿工竣
祈榖預日例本應躬詣行禮載瞻枚實用惬悃忱七字
成詩千秋示志
郊廟規仍勝國遺百年應事鼎新之
三朝有待非從簡此日無遑敢更遲經始次當
祈榖後落成恰值預齋時式瞻輪奐申初敬志切康年
鑒在兹
祈榖禮成述事
首歲欽
元祀惟
天降百祥始升顒夜氣告備靄晨光志惬羣寮慶心殷
萬寶穣春祈十七度久敬敢云遑
重華宫小宴大學士及内廷翰林諸臣
重華文宴集羣仙瑞映瓊樓霽景鮮民瘼心關既均此
天恩額慶合同然閒拈吟管聊酬節笑指春柈又隔年
(去年南巡未舉是宴)賀監金門重應制致予逸興益飛遄(沈德潛尚未南)
(歸亦命預坐)
蓂開十葉應昌辰和會衣冠燕愷申生面齊看戲毬獸
别裁奚藉捉刀人毋相容易一堂樂尚共疇咨四海春
嘉夜傳柑遲五日冰輪如待載賡頻
雪獅聯句
(御製)精瑩玉質状昂藏似虎如何不正黃占吉辟邪誠俻
德
懷仁感澤自含章騰空瓊島凝天骨蹲踞寒坪閃
劍鋩前耳濕時如拂子(臣史貽直)白毫淺色似針秧康
居珍遠留唐賦王會朝正比宋坊詎可擾馴因號
國(臣陳世倌)略施摶捖只依墻金毛種類何緣别白澤
貞符尚可詳皓體忽看呈兀兀(臣阿克敦)
(御製)嚴稜益覺厲洸洸一犎曾並来䟽勒六出剛欣舞載
陽奚必周詩羨麟趾
合教垣宿應金芒迎年儘見千門戲職賦無勞萬
里航擬以白超真仿彿(臣梁詩正)貌来烏弋重評量靈
通手底嗤塗墨素積天邊異垜糖釦砌粧成偕獸
舞(臣蔣溥)玉墀擁護絶鵰翔凝然豈識抛毬引塊爾
無妨擲戟搶氣噤反唇含霹靂(臣劉統勲)
(御製)凍乾強項挂鈴鐺詎同獬豸供人弄却避蝗蟲兆歲
穣乍睒星睛飛列缺
偶掀齄鼻齅狼㬻鋸牙一一排銀爛鈎爪森森浴
鐵強飄絮從看添輭毳(臣孫嘉淦)形鹽端可傲硠霜出
林有勢平跳躍伏地無聲遠却攘華薩七毫原是
夢(臣汪由敦)釋迦五指若為狂照書足貯彭亨腹觸佞
常留潔白腸瓊苑高蹲疑瑞鹿(臣嵇璜)
(御製)瑶階特立想神羊具威喜怒看首尾善吼色空演幻
常搏象兔均全力注
角魚龍戲廣廷張貼来紈剪西賝罽騎出奴翻假
面涼安息天高還帶露(臣介福)曼殊座冷不飛香珠
垂瓔珞留金殿色借牟尼護寶床煙罩化為藏霧
豹(臣嵩夀)月朦認作失林麞齊檐競訝来深巷埽徑
新堆集廣場天闕分形高岌岌(臣董邦達)
(御製)崇牙並列猛趪趪茸蹄却遜隃騰迅耏尾猶蕤閃灼
光砌塑争聽兒女閙
詭竒可使豹貍僵似聞窸窣䧺羣鷙欲奮之而震
遠荒鱗甲紛從玉龍舞(臣沈德潜)規模學得土牛装晶
英恍惚銀泥印清冽胚胎水玉相簇簇簾前多抱
子(臣錢陳羣)皚皚石畔儼成行殘霙猶與添拳鬛晴旭
初驚射怒眶道溯越山兼越海(臣錢維城)
(御製)兆覘時雨又時暘狰獰豈必歸全幻融潤還因濟太
剛慎德不期西旅貢熙春樂事報農祥
沈德潛和韻有林壑已安仍戀主潞河歸棹敢云
遄之句因叠前韻賜之
人間果見地行仙鵷鷺行中鶴羽鮮恩許追歡謂恬若
情殷惜别乃凄然此人此語仍如昔吴水吴山正有年
分付春風莫相忘好吹帆影再来遄
再来應是歲庚辰(庚辰為朕五十萬夀年曾與德潛訂約屆期来京慶祝)珍重高
年命屢申早識雲卿擅當代不教疏傅獨前人華茵聯
句朋猶昨綺閣懸燈物共春眠食倘彊思亟見宴陪撒
荔莫辭頻
新春奉
皇太后駐蹕圓眀園
西山積素見巃嵸六出重欣旋舞空景益上林初報喜
吉占多稼敢言豐行春玉樹銀花麗侍
輦千秋萬載同却指鼇山成隔歲青郊燈事記途中(去春)
(因南巡燈時未至園中)
曲宴外藩即席得句
朝正肆覲集賢王宴錫優駢制有常藉爾屏藩寧北塞
贊予垂拱廸
前光圓廬寫月紅雲擁廣樂熙春紫鳳翔三爵油油稱
既醉有人頗會漢文章
雪後萬夀山
雪色由來無不宜最宜玉巘叠参差新年行樂来初地
應節占農喜及時晴靄未教融凍浦春風已覺綻南枝
歲華合是依清曠綈几瑶篇為少遲
宴凖噶爾夷使並許觀燈
典屬宣夷使觀燈錫寵榮銀花争雪艷火樹入宵眀常
凜勤邊戒聊通職貢情羈縻西旅族邇亦解朝正
上元前夕
譲月魚雲朗慶霄太平燈節九瀛朝恒春樹擁三山近
不夜花開萬朵饒疑有仙人来貝闕又聽樂府按雲韶
冰輪遮莫分毫欠禁弛金吾第一宵
上元燈詞
高揭冰輪朗照空晚来又定紫瀾風今年燈景增妍麗
都為含花雪告豐
一綫煙光萬景舒紛垂銀蒜復金蕖烏斯藏使剛陪宴
西域燈輪說不如
虹光百道絳霄流山外珠林水外樓即景銀牋試題句
團圞寶月正當頭
雪餘玉樹釀微寒燈火南城夜未闌寶馬珠簮眀月裏
踏歌聲喜遍長安
行春去歲憶南廵郊野煙花亦可人今夕縱饒宫蠟艷
為田那忘覲光民
燈影遊絲簇畫圖合教麗句叶笙竽詩人老去耽清澹
那更繁華憶舊吴(謂沈德潛)
巧匠裁羅更剪綾争竒装作上元燈逢歡轉念還渟責
不道當然道未應
御園燈事乍經年鶴燄鼇山倍覺妍舞作太平天下字
敢忘夕惕與朝乾
上元後日小宴羣臣並命觀燈
一葉瑶階報落蓂流隂瞥眼信無停頗饒逸興留哉魄
莫遲(去聲)連吟負始青雪朗西山送寒色花輝東璧發春
馨文筵例繼上元夜好駐清光筆有靈
直廬何必擁青綾上苑相將玩影燈適值萬幾方少暇
漫誇百榖已咸登鼇山贔屭須臾駕雁塔光眀不計層
為問四眀歸賀監踏歌應制可重曾
題漢玉璧
藉甚結璘車飛来古月如吉雲常暎護精氣早含儲佩
德思無斁不雕質有餘永惟君子貴詎止重瑶琚
詠芝
瑶光蜚景彩協氣凝祥産九英標翠柯三秀成金篆漫
言龍馬如詎必石木辨招隠結遐思求仙率荒誕德至
則何有老養斯方勉
題莫景行西湖草堂圖
騖望湖山有所思遥情千里座中移玲瓏更見雷峯塔
喜未曾經劫火時
隐君(景行)外史(張雨)契知音供養煙雲寄静心我覺眀湖絲
竹閙同然先得畫留今
山東得雪志喜
青齊去歲歉晚收所希小稔登麥秋屢聞三白欠冬月
惻然南顧心懷憂浙東况復災較重朝夕蒿目無良謀
截漕已過三之一太倉所資命亟留邇来入春纔數日
瑞雪頻見霏皇州一以額慶一以望不知近遠均霑不
忽傳大吏報得雪云始齊莒逮魯鄒遺蝗入地無復患
舉趾足可興鋤耰嗟我灾黎庶少濟用此稍慰舒眉頭
慰餘展轉愁復繼至今温台米價涌貴無停休
晴
雨雪既霑足春日喜載陽盎盎融朔氣靄靄舒曦光候
占驚蟄屆東郊舉趾將宜暘適惟時額手三農慶而我
有厚慰北望恒皇皇塞垣拂廬族生計惟牛羊當春草
未萌所慮風雪涼冰甸孳畜凍往往為災傷内外皆我
民胥願獲安康彼此異苦樂兩得斯為良而恒不可得
幅員廣且長冀或同一晴片時心萬方
觀近稿偶題
年来微覺賦詩多即景還頻選字哦業就無妨姑且置
再繙或已忘如何鯨魚碧海非吾事華日卿雲慕古歌
只有勤民心可騐時時憂樂寄書禾
丁雲鵬掃象圖
語言不著坐金神掃象真乘示應真法供是誰稱惬當
紫檀軸首白檀身
文嘉支硎草堂圖
山水清音草木馨傳神不問識支硎蒼巖阿那雲深處
我亦微吟得少停
青蓮朵
客歲駐輦杭城偶於宋德夀宫故址尋所謂藍瑛
梅石碑蹟碑尚傑竪梅已槁仆而其側猶有嶊崣
&KR0785;瓏硉兀刻削者一峯存焉撫摩良久廻鑾後地
方大吏竟以舟便致貢念事已成留置御園既悔
曩時未頒卻貢之旨轉思此石之来將毋惜江樹
之頽懷碩果之歎耶名之曰青蓮朵而繋以詩
化石玲瓏佛鉢花雅宜旁置綠蕉芽皇山峭透房山壮
兼美端堪傲米家
傍峯不見舊梅英石道無情亦愴情此日荒涼德夀月
祗餘碑版照藍瑛
梅亡石在石誰憐碑蹟長從梅石傳石過江来碑獨在
江梅春到總依然
烟霞飽領西湖秀風月新参七字吟一晌閒庭憑峭蒨
吴山重為寄遐心
刻削英英陸地蓮一拳提示色空禪飛来鷲嶺分眀在
幽賞翻因意慊然
填倉日題
焰灺春鐙雪埽花六街人尚戀年華昔傳端識今堪例
閙後從看静可嘉十字雲腴謾說餅一杯露馥且分茶
拈毫即景艱成句慙愧詞臣頌八义
前題又作
春雪既霑足宜晴鬯萬彙和風不鳴條澤潤遍大地此
日稱填倉俗例有深意于耜舉趾時預籌一年計九州
足倉箱萬民無一事生息滋以繁日給尚虞匱豈易得
餘三虚置倉中積益凛祈年心庶可徐言治
初春遊玉泉山即景五首
春雪初消嵐翠蒸玉泉報我景堪馮青龍橋畔纔清蹕
興到烟霞最上層
村路紆徐塍叠鱗土膏脈起不生塵柳將開眼花含蕊
雅似江南二月春
溪畔機房桑柘扶水田新闢治莱汙欲因幾暇頻来往
好閱天然耕織圖
構築精廬仿惠山竹爐清伴片時閒名泉有德無分别
豈較尋常伯仲間(去年品泉以玉泉為第一惠山為第二故戲及之)
碧泓春水映船脣别院韶光已可人江硯宣毫供即景
却輸開府擅清新
正月晦日作
春氣和而盎春郊蘇以滋階蓂全落日輪桂揔韜時華
節堂堂過條風漸漸披凍開眀鏡影芳洩綠楊枝代序
真堪念健行勉自持摛詞荅韶令誰繼考功詩
題張宗蒼雪景
紅樓叠樹玉交枝石面皴銀瘦益竒習静已看僧戶閉
衝寒偏有客舟移飛流破凍垂深澗積素因風堕側陂
想像行人迷竹塢幽居何處認茅茨
賜别沈德潛南旋之作
聞道冰開潞水隄歸舟無那挂帆徯剛欣西苑重酬倡
又向東風惜解擕杜老終懷故鄉樂謝公曾眷友人暌
百寮儘有懸車者嚢載宸章孰爾齊
宋瓷鼎
見說輕堅大邑瓷幾曾髻墾匠師嗤缾盆徒供家人饋
均汝遥傳脩内司無益害功伊古戒大烹飬聖繫吾思
穆然葆采陳棐几介紹鳬罇與鳥彛
仲春齋居
閏餘節令早仲月氣已和春草吐新色春水生微波土
脈既欲動舉趾將日多祀典卜上戊於古重祈禾宿三
此預齋志一戒貳他安能忘九㝢屢豐願則那戶口况
日增榖貴理亦宜(叶)逢年惟苟支失秋饉遂加(叶)調幕
增已慙填壑憂民瘥
唐人江城春午圖
江城若為好春午最相宜素絹成圖日青蓮得句時花
光漪錦浪晴色裊遊絲朅憶潤州北居然坐對之
恭祀
社稷壇禮成述事
舉趾東郊農務臨質眀承祭冀
居歆春祈秋報從常典民榖王封合並欽方俎偹陳肥
腯物崇牙叠奏太平音潔觴三獻昭和鬯德養方占歲
在壬
春仲經筵
間闊經筵意未安(去歲以廵狩未舉是典)東風廣厦集儒官不惟
勤學因時勖要復存羊俾後觀制事期無適莫見知人
更念惠懷難(是日講尚書知人則哲四句論語君子之於天下也一章)春卿儀注百
寮式詎道從容禮數寬
玉鵲
此鵲惟神鵲其鳴不浪鳴真看以玉抵豈是啄槐成善
肖彊彊態空傳唶唶聲翩&KR1473;在懷袖占喜惬人情
仲春瀛臺即景二首
冰開太液試遊龍鏡面樓臺瑞靄重傍岸青含新芷刺
隔林白引曉煙封都来幾日因循過便覺芳春次第逢
緣底行時今歲樂東郊雪後土膏濃
柳生稊際花含蕊花柳相宜爛漫前綠渚浴鳬新樂趣
玉梅落瓣舊韶妍輕寒不勒萌青草細響纔淙帶碧泉
與物同遊春浩蕩奉時布化協天權
承光殿
朵殿中間埤堄高光春臨眺興因豪庭前檜匝隂千步
隄外船添水一篙機暢鳶飛與魚躍景眀玉蝀復金鰲
低雲又隠西山色好及耕時潤土膏
題錢維城蒼崖烟磴
叠磴平懸若可登連林霞蔚復雲興箇中似礙窮遥目
擬㩀千峯最上層
命加賑浙省去歲被灾州縣詩以示意
兩浙去歲灾東較西為甚嗟嗟我黎民啼饑缺餐飪石
粉聊充餓因以致病㾛(金衢山中有石可為粉饑民有碾以充食而致病者)疾苦
欲盡知終夜不安枕救灾無竒方屢留太倉禀晚秋縱
稍穫餔啜僅餘瀋青黃不接時艱食行哀諗申命地方
吏吾意其悉審食爾無安肉衣爾無安錦為民之父母
曰惟爾及朕子餓父則飽於心其奚忍(叶)賑濟期雖溢
更發我倉廪博施慎無遺庶蘇彼&KR0579;懔梗概示端倪施
行尚懃恁人力惟小補仰望早稻稔
春雪
北方多春雪宜暄不宜冷著地為新澤灑空帶輕影東
郊麥紐芽遥看青被町過虞凍孚甲吾心為耿耿晨與
對時晴(王羲之快雪時晴帖墨蹟每於雪忩展玩故云)評書酌清茗
晴
雪化疑春雨風和凑午晴如酥千畆潤似毯二牟萌允
協時平秩還欣物向榮眀朝西直外憑輦閱新耕
詣
暢春園
皇太后宫問
安
經筵祭
社勅春官數日仙園闕問
安敬悉
起居增慰藉對時撫景總生歡
御苑韶光已不遲山隈欲綻小桃枝更將麥隴青蔥象奏博
慈寧一笑怡
昆眀湖泛舟之作
春舟泛春水如友邂逅新左右無不宜行止咸欣欣綠
蒲未隠岸白芷纔刺漘鏡影涵疏峯濯濯亦可人旅雁
自南来沙渚相依親眀朝還北去逥望瀟湘雲
山桃花
江北桃先杏江南杏先桃月令及花史定論終訛淆邇
日多東風火迫洞口條絶勝纔依依何必競夭夭兩年
御苑春往往途中抛(前歲廵保陽去歲廵江浙)臨芳思倍佳斐然命
宣毫
賜題夜紡授經圖
索觀錢陳羣香樹集有題其母夜紡授經圖慈孝
之意惻然動人且以見陳羣問學所自来也輙成
二絶句題之
篝燈課讀澹安貧義紡經鋤忘苦辛家學白陽諳繪事
成圖底事待他人(陳羣母陳氏善畫)
五鼎兒誠慰母貧吟詩不覺鼻含辛嘉禾欲續賢媛傳
不愧當年畫荻人
偶閱左傳宋楚泓之戰事因題
阻隘鼓儳雖失正徇名昧義詎非癡經書明鑒傳千古
識務通權用者誰
雜詠
天下非常事可一不可再倣之善已差不善翻致敗如
彼西施顰效益增醜態真宗封劉氏所累君德大李沆
焚手詔不計已利害臣沆為不可老臣實忠愛意直詞
則婉君子其言藹神宗勅吏部久任示規誡因納御史
言撫鎮數進退責成戒紛易政要庸何礙而胡王家屏
封還博佳話黨同庇其私謬謂國體賴柔懦權下移國
體益大壊眀不旋踵亡其忠乃安在
題漢玉印章
紐篆見炎劉圭璋德並儔龍文席筍煥虹彩屋梁浮不
見雕鎪迹欣供什襲裒遐思元凱後又遇十人周(向藏秦漢)
(印十六枚為一匣曾題詩有如逢八元凱可不共疇咨之句兹閱數歲又集此十枚為一匣藏之故末句及之)
御製詩二集卷三十一
