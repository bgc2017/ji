御製詩二集卷十五
古今體七十八首(庚午二)
恭奉
皇太后西廵瞻禮五臺發軔京師即目得句
廵方指西晉行令發春旗灑路前旬雨省耕二月時覲
光來岳牧觀俗切疇咨治理思臻厚
慈寧願祝釐芳郊供攬結旭景漸舒遲排日成新什題
端視此詩
盧溝橋
春光罨&KR1707;車春水樂鳶魚冰先(去聲)桃花解波含柳色如
嶤峰明積素甫野潤新畬絶勝常年景詩成慶慰餘
良鄉行宫作
行宫首頓黃圖近廵幸畿南路必經擬向文殊重瞻禮
又迎
慈輅此居停晚來瓦雀爭巢噪春到盆花傍座馨幾度
景光隨節異横雲塔影鎮亭亭
詠赤玉石子
兩間粹氣英華積絳雲一握光而澤瓌寶非璜亦非璧
象同雞卵融黃白夏扶血勇面常赤節士之貞介如石
秋麥
秋霖冬麥均適宜昨歲來牟播偏廣膏澤新春又渥優
暄以暅陽氣融盎紐芽遍野綠蔥蔥餅餌香風匪遥想
申命僕從戒驅馳三農豈易逄年穰蹕路所損縱不多
蠲租詎惜司農帑紛紛赤子覲龍光共樂春臺欣有象
弘恩寺題壁
蘭若通衢左山僧豈厭幽頗能具功德(寺僧盖律門於持戒供養尚屬)
(精進較狂參妄證與夫牟利者爲優矣)輒與暫停留暎戶蒼松老聽經白
鴿稠設詢喧寂性分别起心不
柳色
御苑臨仙蹕鵝黃看尚淺涿鹿度行旌柔條綠堪綰窣
地暎青牟颺風迎玉輦向南氣已暄來東颸正輭披拂
無纖塵掩冉待新蘚景光觸目佳情懷以詩遣
過涿鹿郡
將禮曼殊域重臨凹字城資耕春野潤趁意客途晴考
古參疑信觀民計歉贏豫遊侯度勉思日謹持盈
醫喻
醫術素不知醫理可推曉不出補與尅二者不同道補
或邪火乘尅或元氣耗(叶)但期無病佳投醫無一好肘
後誰則見扁鵲從來少寬猛爲政方視此何殊調(叶)陸
氏有名言庸人戒自擾
涿州城南
涿州城南柳色新光風摇颺青韶春嚲鞭擬挽長條問
閱盡征途幾許人
長烟初泮曉風清畫意詩情面面迎萬古江山黃帝野
誰教此處獨傳名
盈疇綠麥已芊緜都道春膏勝往年野老相將修耒耜
未交寒食便耕田
曉行即景
春雲輕綴宇晨露淨消塵紅日寒猶淺青郊景漸新意
行憐路近歲熟覺風醇西嶺嵐煙散迎人玉障皴
示直隸總督方觀承及其屬吏
下隰高原一律滋春廵正值省耕時思其艱矣窮黎庶
與我共之良有司稍幸頻仍逢歲稔幾曾容易致風移
休和端自人心感謾詡豐亨弛敬寅
新月
一鈎新月絳河涯素影輕寒淰淰披纔送華鐙驚過節
初來武帳又催詩烟花少遲(去聲)紅塵夢半滿憑參白業
椎(禪宗請示語曰白椎蓋啟其鉗推之意)底用廵檐將步砌清光無礙到
氊帷
過定興
督亢本膏腴况乃三白足春郊迤邐過秋麥芃蔥綠雞
犬達四境倉囷比千屋覽此爲解頥稍以慰蒿目邇來
天貺厚大田慶三熟去歲麥復收今春地霑溽此晴更
宜時相將播百榖歉實予之咎豐實予之福此責無可
諉祈年心永篤作詩凛持盈敬勤勉肅肅
暖
春仲氣暄和曲内生機暢萬物向昭蘇鴻鈞妙神匠湛
露溥霑濡惠風徐拂颺前朝覺冷劇雪色凝遥嶂虞或
傷紐芽情懷頗惆悵兹暖實相宜田功故無恙行令厪
民瘼對時仰
天貺
習射
武帳多餘暇晴光拂綵旄吼風飛夏服寫月挽烏號於
古稱觀德斯今可習勞重輪連命中得句亦因豪
安肅道中
山嵐欲泮柳烟含驛路和風逐曉驂行過溪橋廻首望
燕南景色似江南
雲容時喜輕籠日雨澤頻欣溥潤田畿輔省耕常歲事
景光那得似今年
菜畦菓圃連谿塢瀑水東流一帶斜(縣有瀑河東流入淀)怪底山
川饒秀色村名猶自號張華
草色
一帶裙腰幕地青扶輿春色已形形向陽遠入烟光薄
傍渚平分水黛泠誰道文章屬桃李幾多生意罨軒軨
所欣在彼不在此早見來牟綠滿町
至保定賜直隸總督方觀承及其屬吏宴
清苑臨華蓋光風拂綺筵省方延岳牧賜食侑笙絃歲
稔人心豫時康禮教便繄予敷德澤勖爾善承宣
命張若澄圖蓮池書院因而有作
平生喜圖畫謂是足神趣佳境率傳真以誌心所慕蓮
池古名勝况是興賢處前歲歴保陽曾一臨鸞輅敞軒
曠怡神窪池澹澄慮假山峯側面應有舊題句了了粉
本具命汝爲分布同異故堪證即離宛可悟待我返廵
蹕卷阿再親賦
夕
暮景拂穹廬寒光發望舒鐃歌喧玉管壁燭燦金蕖校
閱材官罷疇咨機務餘云何遣清暇欹案一繙書
唐縣覽古
坡陁十里度逡廵覽古偏遲行路人於二典中欽往聖
(縣有帝堯帝舜廟)况三代上即斯民青帘不買中山酒綠柳全
呈&KR0740;水春豈有新竒傳治法年豐無事漸還醇
望柏巖
春雲之上見嶙峋千古柏巖名尚新問爾一峯秀何許
於中廼有浪仙人
燕南壯士空傳名豈似文章天地英一句吟安目無物
其雄應不减荆卿
有以頥養精神爲言者詩以示之
豈論中禁外營間肯放身心少趁間太弊精神縱鮮益
只耽安逸足爲患吟詩習射隨常課吏治民依切已關
強制不生一念者片時念亦有千般
題董邦達山居小幅
柳隄烟景
鵝黃萬縷曉烟含攬結韶光穉未酣前日意行曾得句
披圖大似涿州南
夏木垂隂
峰側危亭四柱孤綠隂中見路廻紆遠山别爲開生面
漫認米家鶻突圖
疎樹斜陽
微脫酣霜葉戀枝秋江如鏡漾漣漪漁家傍岸閒收艇
斜日輕風在網絲
寒林曳杖
香雪海中白玉臺波聲凍咽野溪隈溪頭略彴扶笻度
應是孤山放鶴廻
曉行即景
東風習習拂車幨景物紛迎取次拈麥色阿誰傳節度
共人程路日徐添
曉雲掩冉作輕隂因地田功自酌斟便雨不多晴亦可
今年差慰量農心
背郭連延種樹多熙熙老幼迓鸞和但安其性無煩令
爲政名言憶郭駞
東皇神賁物韶妍曉潤瀼瀼緩嚲鞭最愛綠楊烟色好
山村行近賣餳天
丙寅秋西廵時唐縣老民劉永壽年百有一歲曾
賜之金與食并成長句今一百五歲矣矍鑠猶
昔扶杖來迎既欣人瑞輒以命篇
高年一歲度如旬百五春秋豈易臻重見期頥迎蹕路
幾書亥字與時人自云老矣今扶杖我道仙乎爲駐輪
矍鑠精神教孫子力田孝弟作良民
靈濟祠
乾隆十年命高斌引唐河之水以興水利而建祠
於此以祀
河神西廵過此因成是詩
靈邱䟽遠派(河源發山西靈邱縣)廣利濬通渠(下爲廣利渠達淀)惟此田
功要庶因民氣舒崇祠瞻像設便道憩幽居壁有前題
字年光默想餘
秀木軒
靈濟祠之右有屋三間偶因停蹕輒額是名並叠
前韻
威紆遥列嶂漩澓近臨渠白屋三間靜青林一望舒團
隂籠月戶行漏遲(去聲)雲居茅土風規在(祠後祀三皇五帝)心傳
景仰餘
日日
日日行程數十里覲光黎庶紛夾路繁滋戶口識承平
一爲歡慶一爲慮覩兹男婦及老幼孰不食粟而衣布
豐年猶恐難遍及况復豐年豈常遇曰富曰教有次第
剛克柔克因時措咨良有司其勗㫋饑溺常懷愍無訴
十八渡
曲折溪流遠山村景又殊綠芒香餅餌白屋富廜㢝父
老知恭敬兒童任笑娛羽林謾呵蹕可以繪豳圖
水竇巖
徒稱水竇名未到水竇處竒境固無窮那能遍遊豫淙
流應好在烟霞豈改故但聞坡翁字(岩石上刻蘇軾浮休二大字)剥
蝕半湮去朅然悟兩言洒爾澄萬慮
戲題詩韻
共我燕南塞北遣兹喜怒憂欣未免連篇累牘曾非月
露風雲佛法滿字半字大塊無文有文五卷一百六韻
默然了不區分
閱本
黃閣封章驛騎馳不因廵幸懈疇咨四方暘雨隨時較
萬姓安危切已思亦曰欽哉貫謨典允惟難矣作君師
兢兢無敢渝初志勤政常承
家法貽
氊廬
十笏差強四季宜程途日易向無移琴齋瀟洒何殊爾
布帳單寒却念之蓮綴玉蟲批諾罷蘭垂金穗覓題遲
謾言宫室輸苞茂大禹應還較此卑
阜平縣
蘭衢曉潤不生塵嫩柳新蕪逮仲春麥隴馳驅嚴後從
烟村景象騐前廵
林園種樹引前川梨棗何須待十年生計化居民自識
無煩督責順其天
嶤峯一帶俯清湍棧路紆廻度幾盤大茂西來餘雪色
近山風漸逼人寒
炊烟茅屋颺東風雞犬蕃滋囷鹿充村老似中春社酒
凍梨面頰暈微紅
普佑寺
竺館招提誰所築面勢真佳幽趣足臨水背山納萬景
蘢蔥入望饒古木飛來不數峰號鷲初到宛知苑稱鹿
抖擻塵衣一禮拜其高丈六復丈六幽室三間少憩諸
小派大派紛吾目何當長夏此習靜儒書釋典隨意讀
阜平縣再依
皇祖原韻
廵方非豫遊謾詠南山杞阜平真阜平依崖築城址戶
口間富貧風俗襍儒俚舉趾四之日春田已新耔遠派
引北流開渠灌山水夾道紛老幼翠華瞻莅止憶我前
度來拂面秋風起敬仰
聖人蹤深恩匝閭里切已勉繼䋲瞻
前盡善美屢豐實幸際小康詎宜喜百雉不改邑(是縣城久)
(頽廢命重新之)五劇紛填市申命良有司予民善爲理
山中
山中朝暮寒卓午更暄暖向陽草已青背隂雪猶滿一
水度幾番激湍率清淺谷口乃曠夷嶺源尚&KR1132;嵼山村
凡數家刀耕闢町疃瓜壺堆木盤持以迓華䍐欣兹太
古風如閱横披卷
即事
即事書懷亦可欣底須纂組博能文景光今昔停鞭驗
流水東西度嶺分楓葉曾看紅黯淡松枝無改翠絪緼
招提更在雲深處只放鐘聲下界聞
三箭山
我
皇祖經此三箭連逾峰巔因以得名丙寅秋過之曾成
近體重瞻
聖蹟再賡前章
山名三箭誌曾聞㠎嶫孤峰迥絶羣憶
昔烏號發連矢至今雀躍服千軍初來西狩秋方杪重
度東風春欲分我亦彎弧思繼
武惟殷仰止恧
瞻雲
招提寺
一帶清流對碧山招提路便叩雲關闍黎禪誦無堪問
愛爾茅菴終日閒
龍泉關再依
皇祖原韻
峰巒攅插漢關塞迥臨空形控千秋固方廵兩度同柳
絲烟釀綠桃萼冷含紅
聖蹟輝巖壑䋲承勉用中
度龍泉關有寺名湧泉者寺僧以繩繫鐘杵引於
戶内可卧而撞之前度即欲題詩而未果今復
見之戲成是作
樓閣湧祗林楗椎發大音不消勞撞杵可以穩蒙衾霜
籟常教度晨寒豈慮侵山僧真會懶未免有機心
示山西廵撫阿里衮及其屬吏
策騎度龍泉山川限晉燕入疆今兩度省俗幸仍前穿
窖堆陳粟梯岡闢野田唐風知尚儉示禮要爲先
臺麓寺作
五臺梵宇如叢林苐一琳宫即臺麓度長城嶺不十里
結構是間據林谷尚有湧泉(寺名)在此東歲久廢頹未興
築明朝即可禮鷲峰(菩薩頂爲五臺之中山名靈鷲峯)止頓臺懷留信
宿川名射虎仰
威稜(是處名射虎川臺麓皇祖射虎處也有泉名神武寺即在其北)重過碑亭心肅
穆金容月相原如如而我重來閱五熟其旁行宫亦舊
有室宇無多幽事足背依峭壁高摧崣綠雲滃鬱饒佳
木時有天風翻翠濤寒逼衣裳怯春服彈指光隂謾憶
昔當前印證獅王躅
閱武
魚麗休排陣鷹揚悉簡精廵方兼閱武恤衆亦隨情(閱兵)
(未免勞衆故特簡精銳閱之亦足寓詰戎之意矣)健士跳(平聲)熊楯材官破鵠正
不忘勤詰爾累葉正承平
隂
名山能出雲屢試信前聞度嶺崇臺近鋪空霽景分釀
寒增料峭傍晚轉絪緼應是文殊喜天花似昔紛(丙寅秋來)
(五臺於始至及廻蹕日皆得雪)
雪
昨來無縫見天衣一夜銀林纈蕊菲望裏連空方散漫
度餘别墅辨依微詩原踐約碧峰禮(丙寅秋來五臺時凡吟咏諸題皆敬)
(依有再皇祖原韻而未有别作曾過還期禮碧峯之句)雪亦如期玉葉飛山地
向寒無宿麥(若有麥則恐傷穉苗而五臺地泠例不種麥云)惟欣澤潤夏田肥
白雲寺小憩
白雲深處稱禪栖便訪雲關一覓題密雪埋蹊僧未埽
韶春入樹鳥先啼三間靜室依然也五載流隂亦迅兮
北去鷲峰應不遠玉叢林裏望丹梯
命張若澄圖鎮海寺雪景因而有作
寺景宜遥看到寺無多竒却見遥看處紛然畫景披予
因是絜矩萬事皆如兹動而世爲道言行法則垂此言
往者然至若生同時遠則有望耳不厭更近之偶此道
中庸釋典何即離闍黎粥飯罐奚足語以斯可惜占福
地盡屬黃與緇憶我前度來廻鑾駐道陲彼時亦逢雪
瑞葉紛葳蕤翠柏紅墻間寒剽(鐘中者謂之剽)送響遲謂是宜
圖取若靄屬車隨粉本爲指授幀端題以詩逮今成舊
蹟寶笈藏石渠(叶)六霙仍踐盟旋融春光熙數間精舍
中月戶親憑窺千林復萬巘色相難爲辭傳語示其弟
堅頫蹤可師
殊像寺再依
皇祖原韻
再至瞻殊像維新煥法筵(丙寅來禮是寺惜其頽廢稍爲鼎新之)匪因脩
福業可以悅真禪結攬千山外平量五載前鷲峰直北
望樹杪鬱蔥然
再題殊像寺
夷嵕此地開紺園屏息一禮兩足尊文殊師利無定相
優婁比丘多躛言翠柏風舞鸞鳳蓋玉峯寒入雲霞軒
不須拙速催成句少憩吾將意與存
清涼山再依
皇祖原韻
雪蹊歴歴度橋蹤白玉層梯認碧松春月景殊秋月景
下方鐘和上方鐘得教觸目清裁别間復翹心賡
韻重(丙寅秋凡清涼諸題皆依間亦皇祖原韻槩未别尋蹊徑兹始略有所作敬步原韻云)只
有清涼無改度迎人翠罨五雲峯
瞻禮菩薩頂有作
拾級親登靈鷲峯和南月相仰真容(是寺舊名真容院今稱中臺菩薩頂)
雲標樓閣丹青煥(是寺亦爲鼎新)雪霽林巒霧靄濃七日現身
傳古蹟五年來禮續前蹤傳言廻蹕行營近風度泠泠
隔嶂鐘
雪水茶
山中雪水煮三清大邑瓷甌入手輕(水以最輕者爲佳此處水較京都玉)
(泉爲重惟雪水比玉泉猶輕云)屏去薑鹽嫌襍和招來風月試閒評適
添今夕燈前趣宛憶當年霽後程(丙寅秋廵五臺時迴程至定興遇雪曾於)
(氊帳中有烹三清茶之作)只有一端差覺遜三希即景對時晴
雪霽
雪霽曉暾烘春光漸冶融澗深渾有瀑山靜却無風積
素依隂峭徂雲向遠空龍泉東去路度麥念何窮
暖
向聞五臺極寒處九夏常有冬時冰况復昨朝霏密雪
謂當清曉寒不勝朱鳥騰空一谷煖雄風不作春烟凝
陽崖積素消欲盡隂巘叠玉欹崚嶒和氣融盎韶光媚
山林潤逼雲霞蒸昨來值雪頗切慮保陽一帶經過曾
來牟撲隴已勃發紐芽虞被寒威乘關外暄妍有如此
東望腹裏心差寧
清涼寺
蓮宇臺西麓榛蹊一往尋石潭空(去聲)禪性松籟發仙音
春轉暄迎谷冰融雨墜林清涼名獨占(五臺名清涼山而此寺乃名清)
(涼寺故云)分别不生心
再至鎮海寺
朝禮清涼寺山川聊結攬豈能向片石執著論誠感(清涼)
(寺内有清涼石體木活動寺僧即謬謂能扛動者爲虔誠云)廻蹕已卓午路便尋精
广日融雪已消石磴不滑險月戶昨所憑林嵐頓改形
稍見翠微際幾峰凝黛青黛青仍間白萬景紛刻畫信
哉乾闥城宜爲化人宅晝漏催泠泠椒塗惜舉策何當
坐夜靜笑問松梢魄
花朝
每遇花朝率有詩清愁薄喜一憑之無何復值青春半
不住且看紅日移山裏芳菲應尚早籬邊旛勝未教遲
(羅㬋寺旁行宫數宇寺僧縛竹爲籬綴以雜綵頗應節物云)向來愁喜渾無著咫尺
文殊禮導師
羅㬋寺少憩
試問誰能轉法輪(寺後有轉輪閣)岫雲松籟總天真維摩不二
曾無語已是分明說與人
松亭如笠坐冥搜却喜瀟然滿意幽節物花朝誰點綴
籬邊剪綵十分稠
登塔院寺塔
曼殊是佛觀察智詎有遺髮藏窣堵(清涼山誌塔院寺有文殊髮塔)設
以眉毛例翠巗則不勝藏豈僅許花朝風物春暄妍探
竒一訪青蓮宇攝齊拾級登初地騁望千峰近可數穹
窿梵網鸛鶴摩莊嚴火刦天龍護(叶)誰能於此淨六根
惟覺軒軒興霞舉
顯通寺
雪霽翠微峯蒸爲紫霧濃精藍遊歴歴樓閣見重重靜
悟庭前柏閒聽雲外鐘徒聞十二院(顯通寺舊名大孚靈鷲寺後魏孝文)
(重建十二院)誰復辨遺蹤
御製詩二集卷十五
