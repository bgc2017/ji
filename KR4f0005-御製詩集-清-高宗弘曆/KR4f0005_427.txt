御製詩五集卷三十六
古今體六十一首(戊申二)
上元後一日疊去歲小宴廷臣詩韻
保障由来勝繭絲任人僨事愧難怡(臺灣地土豐饒福建漳泉廣東惠潮)
(等郡民人錯處其間各分黨與往往以私怨小忿聚衆械鬥官斯土者祗顧肥其私槖不以職守為念封疆大)
(吏遇有陞調缺出更或用其私人每致貪婪無藝釀成事端甚至起立會名潛相煽誘而地方官又復習為欺)
(飾顓預了事以至有林爽文戕官肆逆之事此皆地方官平日不能為保障而為繭絲所致任用不得其人竊)
(用自愧)捷音切盼達軍報翼節那能快賦詩咨爾簪纓委
珮者體予焦旰憤宵時今朝小宴權教罷意弗紓兼慚
執規
洗巢執属連稱勝(自福康安海蘭察率領巴圖魯等渡海以後旬日之間諸羅圍解旋即攻)
(克賊巢拏獲林爽文父母家属所向克捷頗快人意)惟是内山遁首囚(福康安於勦洗大里)
(杙以後未即乘勝追捕以致逆匪潰而復聚連次於集集埔小半天山列柵抗拒雖官兵亦即奮勇攻克而逆)
(首遁入埔裏杜埔尾一帶日内尚未得生擒捷音為之焦急)未可網三施博愛竟當
芥一淨遺憂安民和衆詳畫策德道禮齊多恧羞七字
兩章詎容闕拈毫聊付壁間留
題錢貢太平春色圖
村舍康年象熙熙樂太平嘉言符我意名畫具真情爐
火圍温暖幼齡侍父兄底知春色好墻角早梅榮
題唐寅雪閣圍爐即用其韻
對坐圍爐怯火稀饒他獨樂享茒扉萬間廣厦庇寒士
非杜吾將誰與歸
詠痕都斯坦海棠式玉杯
痕都水磨(去聲)工精巧信難窮産自崑崙衍(痕都斯坦葱嶺外之大國)
(在葉爾羌疆外西南千餘里其山脉亦衍自崑崙地多巧匠水磨製玉尤為精妙)鬻今京國通
薄過刻片楮輕喻舉毛鴻尤物可辭詠詠還滋愧衷
抱樸草堂
園中綴景無弗用幾架草堂不妨有俗士侈以為出塵
狷人重以為享帚二者於我都莫涉臨溪隙地作因偶
寧希東魯為學遁亦豈浣花安困守遐哉黃屋非堯心
中心蔵之知愧否
適性居有會
適性雖然偶著名其間尚合酌而行義理氣質自有别
相近相遠因習更近者可適遠弗可魯論十七章訓明
夫豈忩明几淨謂人生之樂遂其情
納翠軒口號
軒外楊枝纔染黃評量名實未相當顯諸仁本蔵諸用
繹義原符納者蔵
暢襟樓雜言
襟懷欲其暢此意誰弗知然而實難哉雜言託諸辭北
豐企南稔東安冀西夷大臣希有賢小吏顧無私黔黎
胥飽食老幼均暖衣一歲幸若是綏履仍是期惟其所
欲多故致愁繁滋我居天下尊何求弗得之尚有如許
愁艱致暢襟時而况卑我者其誰心常怡
得趣書屋
三萬非誇富縹緗潄於六藝潤而芳得斯趣者盖艱矣
然亦非艱在自蘉
如園
偶為如園遊因繹如之意金仙曰如来無無非我事(經云)
(無無亦無為了義而修己治人者豈能之)己心度人心乃亦如之義聖門謂
強恕一字諸義備不欲勿施人訓雍即淵次
題深寧堂
深處(上聲戒借用為)寧為君道美民安物阜政之基九州四
海期如是圖易思艱(深寧之意在此)念在兹
自得軒
如人飲水知冷暖不在於他在自辨為學之方豈異兹
造道由来有深淺淺而謂深乃自欺佔畢之徒尚其勉
節後含經堂
節後饒清暇書堂小憩停柳稊牆外色梅萼座間馨積
處連三白潤餘符始青如論即景句合此讀葩經(上冬各直)
(省得雪俱優惟京畿雖連得數次未為霑渥上元節前三日大雪盈尺實為上瑞按五經中言雪者易書二經)
(皆無之雖見於禮記者三月令非聖人之言也又見於春秋者三不過紀歲月惟詩經所詠不一而足生我百)
(穀實為農慶堂額含經景饒積雪正愜心目耳)
題藴真齋
齋藴真乎真藴齋箇中著句費安排由来一二二而一
待擬佳言言轉佳生意紅薰梅在缶陽迴綠染草依階
物胥得所民奚賴賴我殷憂胞與懷
理心樓口號
五官定以心居主思則得之孟子辭應識理為思本耳
理心惟在辨微危
自達軒
達實殊内外内本外則末是中人已分已内人外括修
已姑弗論治人非我曷於是悚然懼民艱誰自達
鶴来軒
翦羽拂鶴性其義向頻言長翼任去来是乃全其天胎
仙固適矣園吏却悵然養鶴飼稲梁其間取與便放鶴
罷此供人禽失利緣而况瞻題額殊覺孤斯軒一利有
一弊兩得鮮兼全體物慎有遺笑以成斯篇
觀雲榭戲題
雲之暎榭乃其常人之觀雲却殊致時而望雨幸雲来
時而愁霖願雲去(叶)雲豈有意為去来人則有心為喜
忌喜忌之中憂樂生容容之雲本無事
詠古玉璧
肉好胥徑寸知為曾破邊(爾雅肉倍好謂之璧肉好若一謂之環是璧肉好均徑寸)
(許而通體有穀文知原為穀璧尺寸本大因邊有損缺良工復規而完之遂成斯璧不可謂之肉好若一之環)
(也)良工去其缺古璧復斯圓卞刖終非偽墨悲仍得全
憐他水銀者此豈伴長眠(玉受土浸者黃血浸者赤水銀浸者黑此璧質白而色黑)
(故云)
文徵明山水
詩以得稱畫以名畫雖入格欠詩精或為贋鼎炫時俗
故祗題圖韻未賡
文徵明以詩畫得名向題其畫多即用其韻此幀畫
筆雖工而其自題句頗不佳弗類其作知為贋鼎故
祗題畫而不賡韻
詠小官窰缾
三寸猶然未滿之簮花雅合硯傍披官窰今已晨星見
以小憐他耐久時
節後萬夀山
名山遊節後佳景攬春初雖未芳菲若已看誾藹如蕪
茵依綠染柳線向黃舒憂樂無定處仍斯盼捷書(自上元前)
(一日福康安奏於上年十二月十八日攻克小半天山後逆首林爽文逃往埔裏社埔尾一帶生番頭目等現)
(在協力擒挐諒無漏網之理但距今旬餘尚未逓到捷書為之盼切耳)
題玉瀾堂
瀾實水所有玉名水所無借名以喻實名實原不殊溪
堂俯臨之稚春冰尚鋪幻名仍幻矣真實孰真乎
綠畦亭口號
觀稼因之築小亭春冰鋪澤滿畦町漫嫌綠意其中鮮
會看良苖熨眼青
石舫二首
都識行舟必資水冰時舟可得行不謂斯所勝沙棠者
冰水臨之一樣酬
舫行為動艤為静此舫静恒無動時小坐篷窗試返已
動多每覺愧乎兹
會波樓
凝則為冰融則水冰凝弗水那看波湖樓有會付無意
問汝湖樓可會麽
睇佳榭
六橋界湖面山榭欲臨之(榭在湖西假山上)凍鋪畫中亘冰牀
鏡裏披庭松益偃盖隄柳未拖絲細玩睇佳意應於未
鬯時
暢觀堂
巖堂向遠開俯臨極空廓遠山雲容容近湖冰落落冰
既鮮波瀾雲亦迷崖崿相安兩恬然可喻心無著是謂
真暢觀契神於淡泊
澄鮮堂偶題
魚負徒猜鏡影空解初未足恃東風(東風解凍為立春後第一候略解而)
(尚凍至第三候魚陟負冰則尚有冰可知矣)莫云冰實無澄意澄意由来在
此中
静佳齋
山隂别一齋林際水之涯春稚芳遲發心怡静與佳無
須誇縱目雅可契澄懷漫謂韶光遠綠苔漸染階
六兼齋有會
有知有不知各半(乾之文言曰知進而不知退知存而不知亡知得而不知喪是知與不知)
(各半也)其數(去聲)數(上聲)嘗六概之不失正惟聖人耳兼名齋
義可深思
留佳亭
溪亭妥貼號留佳即景因之啟稚懷設使放彌當有盡
寧如卷密趣無涯修辭進德胥殷是俯察仰觀豈不皆
試看花紅與草綠遲遲原在此根荄
圓朗齋
朗弗圓近察圓弗朗近渾相資乃得彰應物胥逢原山
仁圓固然水智朗斯存齋於山水間二義寓同根設曰
請進之即景乾之元
懷新書屋
春氣懷新遍百昌淵眀属意在苗良此翁應熟周王誥
土物愛則心厥臧
詠永樂雕漆擷芳圖盒子
曲欄干畔小徜徉湖石廻看喜擷芳童子花籃肩負處
不殊李賀背奚囊
吕紀巖壑翎毛
傍壑一雙白鶴翁崇巖綬帶集林同高卑位置殊失當
(去聲)畫者知其定熱中
畫署吕紀審觀不似其筆意且置雙鶴於下而棲綬
帶鳥於林端盖以贈達官者故詩以嘲之
詠漢玉瑑穀璧
外圍圻瑑内簇穀瑑以示文穀示淑是為子璧之别裁
而其製原具好肉備美重粟(謂穀)邊幅脩(謂瑑)君子方之荷
百禄
詠定窰膽缾
定冶非關脩内司光芒消盡穆而滋設云氣勇生於膽
此是武陽面白時
暖
雪後已看半月過&KR0776;&KR0776;暖旭上窗多冰消那藉人工鑿
(御園春冰將泮中涓每強為開鑿以通舟行過夜仍復沍凝彼亦知非人工可強而意欲獻勤屢禁之弗能止)
(是以向作鑿冰行有有事為榮古已然亦奚足怪若人輩之句)氣煦都欣物意和新綠
晴舒蕪紐結嫩黃風向柳絲拖麥田思到膏融處嘉與
農夫慶若何
題萬夀山樂夀堂
寧夀宫之堂肖兹為已久兹因山水樂寓意名以偶後
知同紹興老人號舊有(斯堂背山面水原以智樂仁夀得名嗣閱董其昌論古帖知宋)
(高宗内禪後亦有樂夀老人之稱彼盖不圖恢復而急耽晏安誠為可鄙與予之冀遂夙願歸政後退居寧夀)
(宫肖兹以名堂者意固不侔矣)彼其怠為政誠非吾所取節後此重遊
佳景賞春首既名難易之示義摛吟手
養雲軒
觸景率題名養雲向所額寫或出其楹養亦護乎席然
而寫近失養乃隣於得是寫為揚厲而養為藴藉雲惟
付容容無心亦無迹
含新亭有會
問學由来貴日新然而含養貴存神試看色色形形者
造物鴻功物被均
延賞齋
處處堪延賞渠(去聲)寧於是齋却因虚且静足納景之佳
暖旭烘窗朗和風入戶諧能無役耳目惟是&KR0832;吾懷
搆虚軒
巖軒曰搆虚其義耐繹循(述也)試思諸實相孰非虚為因
既實仍復虚動歸静元真即此軒之初空闊俯嶙峋幾
曾具一物居然納三春更足會為文搆思可契神
翠籟亭
一亭松槲間槲凋松蔚翠泠泠清籟動松吟槲無事槲
豈遂弗鳴枯枝鮮佳致同一植物耳貴於自位置
戲題清可軒
屋中有峯巒(是軒倚石壁搆之峯巒宛包屋内)清託高士志心中具城
府可畏僉人意高士近奚妨僉人吁可畏嚴光高士儔
林甫僉人輩去取有關哉斯言豈兒戲
香嵒室口號
清可軒依巖作壁香嵒室竟洞為廬所期歸政七年後
静坐其中閱梵書
味閒齋口號
可知閒者逸之徒一日萬幾書著虞欲向其間尋訓詁
周公終始七嗚呼
詠白玉如意
入圖宜上士著句合初韶俗樣祛多飾良材果不雕指
揮資語代温潤覺神超設曰徵如意所希暘雨調
王綦溪橋紅樹
丹槲青松護草庵溪光不動鏡光涵過橋接客相携返
等度秋風一劇談
四川成都縣百歲夀民劉萬迎五世同堂因三疊
賜達州夀民張子翼詩韻賜之
由来素性不言祥人瑞難教秘弗張(謂張大其事也)却是今春
閱兩奏幸他西蜀再同堂(新年湖南巡撫奏善化縣百歲夀民廖唘家五世同堂已)
(再疊乙巳賜四川達州百歲夀民張子翼五世同堂詩韻賜之兹又據四川總督奏成都縣夀民劉萬迎現年)
(一百一歲有子四人孫九人曾孫十人元孫三人一省之中期頤再見膝繞曾元洵為昇平人瑞因依例御書)
(扁額並三疊前韻以賜邇值瀛壖報捷生擒逆首慶集春韶頻咏嘉祥益深寅敬)深惟滋殖萬
民樂虔冀綏豐百物昌更值俘兇靖海嶠曰欣曰敬並
無遑
德勝門外
石路經年久修治利往来(常年進宫例由西直門石路因閱歲已久京邑浩穰輪蹄)
(所集未能一律砥平特發帑修治以利往来現值石路興工是以改由德勝門入城)入宫沿别路
澤壤絶飛埃自是雪膏潤堪欣春律催城門入德勝切
盼副名哉(連日佇盼擒渠喜音適入斯門於德勝名義期相副合以奏蕆功)
詠永樂雕漆盒子
湖山庭院靄深沉玉笋嬉遊作隊森竹馬紙鳶相鬧處
魯論可憶少懷心
福康安摺奏生擒逆首林爽文信至詩以誌事
大里灰摧破巢穴頻繁馳諭戒逍遥(福康安於上年十一月二十五日攻)
(破大里杙賊巢後止云番社等協力緝拏未曾奏及速即帶兵乘勝追捕誠恐事機稍緩生番等不知畏懾未)
(必肯上緊協拏是以頻降諭旨深以遲緩為戒)撫降輯衆日無暇執訊招番井
有條(兹得生擒林爽文捷音奏至據另摺奏稱該處民人投出者絡繹不絶皆妥為撫輯又於所執賊目)
(追究逆首去路及招出各社生番嚴切曉諭令其協同堵截擒獻又令巴圖魯二十員屯練兵丁數百名改裝)
(易服扮作民人同淡水義民及社丁通事等分投搜緝遂於正月初四日在老衢﨑地方將林爽文並賊目何)
(有志等一同擒獲現在搜拏餘孽不遺所辦俱井井有條可謂弗孤簡用者矣)究得生擒盡美
善不教餘孽伏根苗移師南指如破竹(又據奏俟將北路搜查淨盡令)
(各兵少為休息即統率大兵肅清南路擒拏賊目莊大田等語賊首就擒先聲奪氣自當勢如破竹想續奏捷)
(音亦祗在早晚間耳)待捷音惟暮與朝
仲春朔日重華宫茶宴廷臣及内廷翰林等以平
定臺灣聯句並成四律
將謂東廂聯句抛(福康安等於上年十一月初一日抵鹿仔港旬日内收復諸羅旋即攻破)
(賊巢林爽文逃入内山意謂不日即可生擒爰擬於新正九日重華宮茶宴廷臣即以平定臺灣聯句乃遲至)
(十六十九等日未得捷音適以奏社祭經筵諸典還宫今日未刻恰於重華宫得軍營捷仍即於東廂命諸)
(臣入宴依例賞賚)捷聞獲孽淨三苞正逢歲以二月朔符合師
之六五爻仍此接茵試清茗無須列几置豐肴泰中恒
凜不驕意損滿益謙兩語包
臺郡彈丸稱要地外通海國内閩疆
康熙始用廟謨定
雍正繼稽吏治詳然以流民多雜處遂教奸匪叛無常
(臺灣流寓本多福建漳泉廣東惠潮無業之民各分黨翼械鬥成風以至紏衆不法如往時朱一貴吴福生及)
(近年黃教林耀楊光勲之徒不時竊發然朱一貴而外未若此番林爽文就擒直待經年之久也)即予
五十年中屢未若斯番賊燄狂
天地改云添弟會外官可恨善為欺渡洋涉險不知懼
牟利忘公總計私(向例臺灣道府廳縣缺出本應督撫慎㨂才守兼優之人調往然遠涉重)
(洋人情多懼近乃廉知不肖之員貪其地土豐饒不以涉險為虞轉以得調為幸而督撫亦不問其才具若何)
(率多用其私人此輩莅任後利慾薰心遂置地方公事於不問更或聽斷徇私侵婪任意小民無所告訴每致)
(私相搆怨聚衆忿争地方官又復化大為小將就了事甚至奸民倡立會名釀成巨案滋事戕官實有由来富)
(勒渾雅德之抵罪以此)及至事張難掩飾徒稱兵少竊嗟咨(地方遇有)
(奸匪嘯聚文武各員果能乘其勢燄未張急為擒挐不難立時撲滅乃始則心存諱飾及事不可掩又復諉於)
(兵少不能勦除以致賊勢蔓延良民遭其荼毒斧柯之尋深為可恨然自古以来致乘除易姓者率出於此而)
(其君不知是可畏也)致兹抑是誰之過吾過吾惟自訟之
界進生番本異倫窮蹤歷險備嘗辛(自林爽文竄入生番界内福康安海)
(蘭察等分路窮追所向克捷賊匪所剰黨與漸次殱戮殆盡及聞林爽文逃竄打鐡寮一帶於山溝樹林内蔵)
(匿福康安令官兵由後壠至中港又自竹塹至桃仔園窮蹤歷險嚴密堵截使賊匪等不致漏綱稽誅可謂備)
(嘗辛苦矣)埋根踴躍資羣力執首綢繆賴一人(此次所派巴圖魯侍衛等)
(及屯練黔椘官兵等無不踴躍争先奮勇出力實属可嘉之至至福康安慮逆首驚懼自戕不能生致因派巴)
(圖魯二十人及屯練兵丁數百人改装易服同淡水義民及社丁通事等分投搜緝遂於正月初四日在老衢)
(﨑地方將林爽文並賊目何有志等先後擒獲是其預事綢繆辦理更為周至)淨北已知無後
慮𠞰南應易洗前塵(福康安等奏俟將北路搜查淨盡即統率大兵向南路擒拏莊大田)
(想渠魁既已就擒餘匪亦當喪膽肅清南路更當勢如破竹統計福康安渡海以後自鹿仔港發兵解諸羅圍)
(打通斗六門道路破大里杙賊巢攻克集集埔拏獲林爽文父母家属又攻克小半天山並此次生擒林爽文)
(未及三月可謂神速矣)七聞鴻捷叨
天佑(自二十二年後平凖夷定回部收大小金川焚王倫殱蘇四十三梟田五並此次俘林爽文三十二)
(年之中凡七聞捷報俱仰荷成畏上蒼眷佑屢蕆膚功今予年近八旬經事既多遂事思與億兆同我太)
(平惟冀此後更無用兵之事益當感激鴻慈日深兢惕耳)感激惟深勵惕寅
平定臺灣聯句(有序)
海不揚波奏凱入東風之律春宜湑露銘勲聯左
个之吟厪籌三捷之軍書撮紀一編之方略則有
瀛壖外郡閩嵪南區水帶澎湖山環番社濤雖甚
壯門穿鹿耳之雙沙縦能飛嶼剗鯤身之七古未
登於圖牒境嘗限以要荒自眀季之多虞初騰白
羽漸海邦之越禁中據紅毛逮鄭氏豺虎一方傳
克塽貙羆三世
天寬地小始雖示以□徕颶息颱消終究歸於寧謐欽
惟
仁祖平以
廟謨開一千里郡縣之封經百五年涵養之澤蔗霜稲
雨地富畬耕線路沙更人私舶渡莠稂或襍芽蘖
其間分漳泉鬥蠻觸之軍指天地刑犬雞之會属
畺吏有乖於撫馭遂奸徒益嘯其譸張初唘囊封
即為燭照並班水陸連雞早策其退飛相望北南
駑馬果貽於中敗先遴能事往易制軍命舊督以
臨疆俾壹權而守土王鈇以律必嚴僨帥之誅晉
版不沉益鼓義民之氣獨任同心之弼兼參常勝
之英百將掄雄萬人足敵逆能轉順義本取於惠
安速乃因遲吉適符乎崇武(澳名在惠安縣境)一日一夜
而遄飛鷁首十盪十決而頓解蟻封梟晝暗而竹
焚馬宵凌而溪渡斗欹門壊杙斷里殘竭虎尾之
上流杵真投臼遮獅頭之窮境網已周阹涸鮒空
游水裏社逃埔裏社竄猿無路大半天連小半天
合父母妻一家之逆属全俘舉生熟野諸番而軍
威知懾越海喜傳露布禽渠果致檻車欣轃成事
之全益顯投機之順維二月初吉佳節適屆乎中
和先(去聲)三日之齋
昊貺式昭於
右社是役也發粟米鏐泉以餉徵川湖黔越之師民不
知兵價翻減市蠲賦三年之外酬勲五等之加堅
城剏百雉之墉大吏巡雙熊之軾殊民宅里察吏
蠧良始完洗甲之功乃入歌鐃之曲迴憶天山二
部雪嶺兩金昔皆耆定以鴻成今豈示誇於烏合
然而八旬紆策五夜決幾軒皇教戰而霧不迷光
武發兵而鬚為白信賞必罰是為馭將之方衆志
一心彌驗入人者厚禁中頗牧八旗之子弟多材
澳外風潮萬靈之
神祗胥佑兵糧所過歲未失豐縣里更名事超聞喜
師行而已籌善後警聞而預度幾先米聚滄溟籥
週春臘皆宜臚兹鈐策被以宫商用授簡分第頌
之茶佇返旌勞飲至之酒爾諸臣箴恬熙而奉上
毋啻侈韓愈淮蔡之文予一人篤敬戒以惠南豈
徒效周宣江漢之雅也哉
(御製)不意妖氛煽海壖擒兇蕆事逮經年(臺灣逆匪林爽文滋事據常青)
(以前歲臘月二十八日奏到兹福康安於今年正月初四日已將林爽文擒獲么䯢小醜自初勦以至蕆事盖)
(已經年矣)漸仁摩義慚惟我
發慮出謀幾在先(平定臺灣一事誤事皇上預料黃仕簡任承恩必致適李侍堯以湖)
(廣總督於上年正月初十日入覲即渡臺命其前往總督閩浙辦理軍儲而命常青飛灣專司)
(𠞰捕八月間復大振命福康安為將軍調率勁旅前往經理軍聲勢如破竹賊衆潰散林爽文)
(旋即就擒自始事以迄蕆功無不由功迅睿謨默運决策幾先故能底定海氛膚奏)襟帶
南溟迺閩省依毗外郡曰臺員(臺灣在東南大海中距福州府省城一千)
(餘里與漳泉二府相直明閻嬰東番記訛稱臺灣為臺員盖南音也)肇開荆棘寇伏莽
(臺灣自古不隸版圖記載無考明嘉靖間流寇林道乾掠近海地為都督俞大猷所敗追至澎湖道)
(乾遁入臺灣旋即棄去至占城是為臺灣伏莽之始臣阿桂)旋據荷蘭水跕鳶(臺灣)
(為海中番島自林道乾遁後海寇顔思齊於明神宗時復據有其地鄭芝龍附之思齊剰掠海上倚)
(為巢窟乃有中國民人寄居之其後荷蘭夷人取其地因築赤嵌城即今之安平鎮也)䜟應
雞鳴雖島竊(王士禎池北偶談載明崇禎庚辰歲閩僧貫一掘地得古甎刻古隸四行其文)
(曰草鷄夜鳴長耳大尾云云末曰庚小熙皥太和十紀凡四十字識者謂雞酉字也加草頭長耳大)
(尾鄭字也以為應鄭芝龍及子成功竊據及自本朝提督施琅克取臺灣鄭克塽乞降之䜟盖明)
(季至我清朝康熙二十二年海氛一朝盪滌此固國家寧悠久之福而天數已預定於古䜟矣)
武成犀射竟波平(寧本朝順治十八年鄭成功内犯江為我師大敗而歸又經王師破其)
(厦門舊巢遂退逐荷蘭據有臺灣設郡縣康熙二十一年總督姚唘靈謀取之明年靖海將軍施琅)
(攻克澎湖鄭克塽降臺灣蕩平)百年有五
天瞻斗(康熙癸巳初平臺灣至上年丁未歷百五年沐盛朝生息教養之恩共深愛戴臣嵇璜)一
府隸三星列躔(臺灣克取之後康熙二十三年廷議開設府一曰臺灣領縣三曰臺灣鳳)
(山諸羅至雍正元年因諸羅距淡水廳道里遼闊乃復分諸羅縣北半線社地方增設彰化縣治)土
沃産豐饒粟蔗(臺灣以海土肥沃生殖滋豐種植稲榖並栽番薯甘蔗等物不事耘)
(鋤坐享大有不但本地足食并可資贍内地壓蔗汁為糖歲産二三十萬商船購售各省兼旁資日)
(本吕宋諸國)人龐奸雜長蚳蝝(自鄭氏挈内地數萬人外徙迨後閩之漳泉粤)
(之潮惠相携寄居無籍游民往往偷渡私墾近番隙地地方官又置之界外不能設法稽察以致習)
(於械鬥遂開弄兵之漸)倡邪張魯訛添弟(邪教設會結盟最為地方之害前年)
(臺灣楊光勲等滋事所立會名即係現今查出之天地會起於乾隆三十二年以大指為天小指為)
(地凡入其教者用三指按心為號乃彼時地方官改作添弟二字化大為小規避處分以致養癰貽)
(患一經微矣聖明指出真洞燭隠臣和珅)投溺盧循妄得仙琯動
葭灰竿始揭(林爽文倡會聚衆自外生成於前年十一月二十七日嘯兇起事)臘
霑麥雪牘来傳是何蠢爾竟敢爾(臣王杰)
(御製)即以未然知必然(提督黃仕簡聞匪犯滋事即帶兵渡海任承恩亦自請帶兵進勦朕)
(閱其奏報情形殊覺張皇盖由黃仕簡病後精神昏瞀任承恩少不更事早決其不能妥恊辦理刻期蕆事)
仕簡(黃)病昏已(上聲)弗奏承恩(任)觀望彼遲前(黃仕簡任承恩渡海)
(之後節次據奏分兵堵禦並不埋根首進及常青至彼始知黃仕簡果以老病昏憒一籌莫展又不自行陳奏)
(候予調度而任承恩株守鹿仔港南一北互相觀望遂致坐失事機)府城遂梗南北路
(鳳山於二月内收復之後總兵郝壮猷尋又恇怯敗歸黃任簡在南路安坐不救任承恩又不能整頓兵力自)
(北而南於是賊匪肆出南北道梗)
賊勢翻搘左右甄(賊首林爽文等聞官軍頓兵不進復團聚斗六門謀犯諸羅而)
(賊匪莊大田等復滋擾鳳山一帶窺伺府城五六十里間蜂屯蟻聚官兵反為牽制)諸將懈
心權忌貳(軍營將弁因黃仕簡任承恩互相觀望無所稟承亦遂懈弛不能上緊追捕)
多兵分背氣難聯(征𠞰臺灣兵丁一萬三四千名經黃仕簡等分統零星派撥不)
(相會合乃以兵單固守為辭坐失事機諸臣僨轅之咎實無可逭)軍樞屢
諭洞觀火(誡諭上深鑒諸將事權不一恇怯推諉若觀屢頒以觀後效遠隔重洋之外洞)
(火墉臣劉)師律一新甚改絃(黃仕簡任承恩節次奉旨督飭乃始終坐)
(守遷延不能奮勉因罪以命將二人革職拏問解京治申軍律)誠負
重恩老且&KR0629;猶
矜先志世仍延(黃仕簡任承恩獲罪重辟實所應得乃皇上猶念黃仕簡力疾渡洋其按)
(兵株守實由老病昏憒至任承恩之父任舉前在金川陣亡伊兄任承緒亦因救火傷斃父子皆歿)
(於王事承恩又尚無子嗣是以俱從寬不予勾決)能臣瀕厦旌麾駐(李侍堯既)
(奉劄籌命督閩即馳赴厦門駐辦兵餉臣綽克托)舊督臨疆節制專(常青)
(既交督篆即渡洋至臺灣郡城督率將士分路進勦)錫舍賞因占面革(賊目莊鍚)
(舍帶領二千餘人悔罪投誠殺賊自效因賞給守備職銜嗣復屢次随征受傷晉擢都司職銜以示)
(奬勵)壯猷誅盍誓軀捐(官兵既復鳳山總兵郝壯猷領兵守衛自當效命捐軀乃)
(以賊多兵潰敗回郡城怯懦已極因即勇知命於軍前正法並申諭綠營將士俾有方臨)
(陣奮往)係累匪目危城復(臣董誥)保障羣心士氣全(常青)
(抵臺灣後意欲先清南路再往北路會𠞰乃賊計狡黠佯為窺伺府城實則併力攻逼諸羅圍城至)
(半載之久兵民悉力一心守禦城賴以全)立礟四門雷隱隱(克復諸羅時即相度)
(形勢分兵劄營於縣城四門外要害之處安營設立礟位賊衆疊次攻犯俱為官兵擊敗)決溪
一道浪濺濺(時賊將八奬溪用土石壅塞激水泛溢以阻援兵来路官兵挖通填溪之)
(土放水順流殺賊無算)攻嚴力擬憑蹄躈(賊用大木車中蔵鎗礟挽以四牛分)
(路衝突俱為官兵設法抵禦臣德保)
(御製)戰銳民皆具粥饘(諸羅被圍日久兵食漸乏城内外紳耆舖民挑送飯米涼水供給軍)
(士又牌腹村義民亦運糧接濟其急公踴躍甚属可嘉屢經降旨褒賞)拜井欲同耿恭矣
呼庚何異叔儀焉(諸羅久困數月軍糈日形匱缺而魏大斌等所運火藥銀糧又復被賊攔)
(截不能前進城中軍民忍飢堵殺矢死固守較之昔人拜井呼庚更為廹切)兩軍屢勑為速
救(諸羅待援甚急恒瑞普吉保二人以鹽水港笨港地方緊要且虞後路無繼不可輕離為辭因再四剴切)
(馳諭令其速統大兵往救接濟糧餉錯藥以解圍城之急)
乙覽来章動
軫憐(諸羅被圍久捍衛上諭柴大紀酌量情形難支不妨整隊而出義民毋致為賊戕害不必執城)
(存與存城亡與亡之義柴大紀覆奏以城内數萬生靈不忍委賊毒手立志堅守忍待救援上披)
(章為之堕淚即降勵忠旨封為義勇伯前以示軫恤之恩後以蓋之氣大聖人大公)
(至正因時因事不俟權衡而無不悉協)魏大斌援圍未解(先是魏大斌帶兵援)
(應諸羅在鹿仔港被賊攔截其後雖沿路𠞰殺得以前抵縣城而一切糧餉火藥未能同時運到路)
(途仍復梗阻魏大斌庸懦無能轉為諸羅增添食口因即與罷斥留於軍營效力贖罪)蔡攀
龍捷信俄遷(魏大斌既不能攻克諸羅之賊常青又令蔡攀龍帶兵往救前據李侍堯)
(奏稱蔡攀龍等分隊進勦直抵縣城復自城中殺出府城至諸羅道路已通等語孰意竟属訛傳盖)
(海上風聞未能得實也)地瓜且啖飢腸奮(諸羅城中乏食兵民皆以地瓜花生)
(蕉根野菜油杋充腸猶能忍餓殺賊意氣彌奮臣福長安)莿竹終完望眼穿
(臺灣郡縣向無城垣皆以密編莿竹為之而諸羅終能固守御製詩有望眼已穿待援来之句)
大義夙明褒爾衆
深恩己久入人堅獲嘉聞喜縣名誌(民員上以諸羅義弁官兵激發)
(忠義同心固守實堪嘉奬臣彭特旨改縣名嘉義以示風勵元瑞)通德旌賢里
額懸(濟軍上以廣東及泉州義民随官兵殺賊接糧深知大義賜廣東義民額曰褒)
(忠泉州義民額曰旌義各頒額懸其里門)但解貪財售賊米(據李侍堯奏諸)
(羅雖尚梗阻各莊民人貪利乘夜運米入城糶賣其賊營脅從之人亦有私將糧食賣給百姓之事)
(可知賊匪多由迫脅並非出於本願也)預加
施惠免民錢(耕種上念該處民人被賊擾累不能及時生計維艱節次加恩不特本年)
(應徵錢糧免其輸納並將来年錢糧亦概予蠲除令將軍總督等徧貼謄黃務使家喻戶曉)濟
師請使遥情
爥(臣喀寧阿)
籌將知人
睿慮淵(常青奏請添兵並請派大員督辦軍需之意上鑒知其自恐不勝任欲另簡大員督師因)
(令其念福康安久嫻軍旅堪當此任即降將軍旨馳赴行在親授方略命為前)
(往督辦)召募渙其羣授策(壤毗上以粤東與福建境連水土相宜降)
(旨令李侍堯孫士毅於漳泉潮州等處廣為召募既可就近聽撥而附近游手無藉之人得以充伍)
(食糧不致被煽為匪最為要策)脅從赦勿治騰箋(逆匪糾衆肆擾本属罪不容誅)
(苐其中被脅民人原非本願駢誅上念其踐土食毛均為國家赤子不忍悉子申諭脅從)
(㒺治以安反側)戎行起粤黔湖蜀(先是常青以賊勢猖獗必須厚集兵力節次奏)
(請福康安亦以為言因南兵令先後揀調四川屯練二千廣西兵三千湖二千貴州兵二千陸)
(續分起前赴軍營協剿臣胡季堂)
(御製)儲糈浮江漢海川(臺灣向来産米最多内地資其接濟近因賊匪滋事轉藉内地運送)
(軍糧因念閩省米必昂貴降旨令江南浙江四川江西湖廣先後運米百萬餘石俾民食充盈市價平減)熟
計事難庸旅了改圖功俾重臣肩百巴圖魯馳驍將(朕既)
(命福康安海蘭察迅赴軍營仍帶同巴圖魯百餘人前往)
萬林爽文空鶻拳(古稱勇士一以當百今巴圖魯皆係選鋒勁旅久經行陣又得)
(奮勇帶兵之人是巴圖魯百人即可敵林爽文萬人而有餘矣)矧彼鴟張烏合伍
逞於蚓穴蟻封邊偽官護駕猴新沐(義民王守等擒獲賊黨寥)
(東搜出黃旗一面上書護駕大將軍偽職字樣臣金簡)廢弁都司蜴善緣(賊黨)
(彭喜曾任澎湖守備署都司以軍政黜革素與賊匪林爽文相識遂糾約入黨於淡水之白湖抗拒)
(官兵為副將徐鼎士所執)坐即索錢原慣蠧(彰化縣蠧役劉士賢因事革退受偽)
(職為海防同知遂坐據官署横索諸富戶錢物尋為義民等縛獻)跛惟運米亦憐
蚿(匪夥王坑郎跛一足賊目莊大田以其不能履陣且曾為鳳山縣徵糧胥役乃令專司運米)
幻談測字口召禍(有連清水者素以測字為生賊陷鳳山時遂從賊為偽軍師及)
(俘獲解至疊加訊鞫祗自承為賊測字云臣阿揚阿)詭託畫符女起祅(番婦)
(金娘向習畫符治病林爽文糾之入黨偽封為女軍師一品夫人詭稱能以符呪召役鬼神助戰不)
(受鎗礟每於賊中鳴鼓持劔口念呪語以誑賊衆)旂幅虚分二百桿(據金娘供)
(稱莊大田黨夥共有萬餘人分設旂二百餘桿)番銀箕斂一千圓(王坑郎嘗為賊)
(目莊大田歛番銀一千圓以資其用)蟲沙立化辜咸伏(自偽將軍廖東以下各賊)
(匪先後俘送至京咸寘之法臣李綬)魁首陣羈法置駢(賊目賴樹受偽職為)
(順天北路大將軍拒官兵於淡水之新莊擒獲於陣與彭喜等俱檻送至京伏誅)巨旆唘
行金氣肅(福康安召至魯侍行在具授方略即回京師率巴圖衛章京等唘行時在)
(八月之初)長纓破浪汐程便祥符崇武鷁中艤(福康安配渡放)
(洋後復又在崇武澳守風澳名崇武適符破賊吉兆臣惠齡)
(御製)賜與平安螺右旋(福康安遠涉重洋為國宣力特將内府所蔵右旋白螺賜令携帶前)
(往俾吉祥安穏用資利涉)秋發冬臻曉並夜舟登風候海連天視如
遲乃欣成速(福康安扵八月初旬自京起程九月内由厦門登舟開駕旋於大擔門守風比至開)
(行又因風阻未能徑渡收泊崇武澳至十月底始由崇武澳放洋一晝夜即抵鹿仔港雖守候稍遲而放洋後)
(平安迅速詢之船戶僉云向来所未有)
止本齊還到匪偏(前經派調四川屯練及廣西貴州湖南等省兵陸續前往福康)
(安在舟守風旬日四川廣西之兵已先後齊抵厦門即隨福康安同時渡海其貴州湖南之兵亦接)
(踵而至是福康安候風待渡正可俟官兵齊集即此足為成功預兆云)表楔
天妃靈肹蠁(此次往臺灣官兵及糧餉火藥均由海道配渡仰賴天妃助順靈貺聿昭特)
(蒙縣及御書聯額二分於掛天妃本籍興化厦門海口廟宇懸以答神佑)登壇大
將壁新鮮(福康安於十一月初一日抵鹿仔港即將舊駐營盤擇地遷札號令嚴肅軍中)
(壁壘頓為改觀)用材職吏與鄉舉(諸羅縣舉人郭廷機彰化縣舉人曾大源職員)
(楊振文監生林文會等因避賊至厦門素為臺灣民人所信其家中莊佃甚多可以設法遣人離間)
(賊黨福康安於抵厦門時即傳見郭廷機等優加奬賞帶往軍營諭令妥密辦理功成後許以請)
(叙旨優加錄臣謝墉)利器厚刀偕火鉛(福康安於候風時將應用一切軍器)
(妥為製偹復多製火弹及厚背利刃斫刀以資攻燬賊寮之用)八卦山初及鋒試
廿人哨早已旗搴(八卦山在彰化縣城之西地勢較高距大里杙三十餘里為前)
(往賊巢必經之地福康安到彼預籌進兵道路先令海蘭察帶領巴圖魯侍衛章京等二十餘人至)
(八卦山一帶詳悉跴探徑至賊卡迎殺賊匪四散奔逃海蘭察率領巴圖魯等鎗箭齊發斃賊數名)
(擒挐活賊一名餘賊潰逸又經預派土守備色穆里雍中等帶領屯練降番在竹園埋伏遇有賊匪)
(執械下山當經屯練等擒獲割取首級是日賊匪見官兵甫到即能以少擊衆屢有斬獲無不聞風)
(震懼即此已有摧枯拉朽之勢矣)化龍守壘遮防密(福康安自鹿仔港進兵即)
(派總兵李化龍在彼駐守嚴防後路俾無後顧之慮臣達椿)舒亮尋巢聲勢牽
(先是徐鼎士擬由北淡水大甲溪一路夹攻大里杙福康安到鹿仔港即派舒亮帶兵往會徐鼎士)
(聲言直攻賊人巢穴以牽綴賊勢大兵乘銳直抵諸羅所向克捷)五隊埋根龍豹
合(大兵援應諸羅分為五隊福康安與海蘭察鄂輝普爾普穆克登阿普吉保額爾登保及巴圖)
(魯侍衛章京等分隊帶領互相應援將義民分為兩翼跴探道路村莊遇有賊人抄出即分投截殺)
(部署甚為周密)兩庄犄角鸛鵝翩(十一月初六日黎明進兵福康安海蘭察帶領)
(巴圖魯侍衛章京等衝入賊中賊匪退入竹林復於崙仔尾等庄糾集數百人或千餘人蜂擁前来)
(抗拒從中横截官兵福康安已預為布置令鄂輝穆克登阿帶領屯練降番扼住右首東庄溪橋普)
(爾普春寧等帶兵堵截左首各庄賊衆力戰良久遂將道路立時開通)雙溪(口)三塊
(厝)惟荒土(臣伊齡阿)游厝灰磘少剰椽(福康安一面商令海蘭察酌帶)
(巴圖魯侍衛章京等及奮勇官兵長驅先進直抵縣城一面將沿途賊庄盡行攻𠞰遂攻克雙溪三)
(塊等處數十賊庄并將房屋寮廍燒燬淨盡)危境頓安歡以迓
褒言纔聽感而漣(海蘭察等沿途奮勇殺賊所向披靡進至牛椆山賊匪阻溪自固官兵直)
(越溪河衝過賊陣搶上山梁攻克竹柵賊匪紛紛逃竄即於十一月初八日酉刻至諸羅縣城福康)
(安所帶官兵連夜前進復連克賊庄痛殺匪衆城中義民踴躍出迎歡聲震地福康安帶兵入城撫)
(慰將守城義民等優加奬賞撫輯良民各安生業數月之圍一朝而解官兵等無不共慶更生此時)
(始得聞節次褒嘉下諭旨感激或至泣)西沿洋盡經收盪(諸羅賊匪人數)
(衆多從山麓以至海濱大半佔據諸羅圍解時官兵奮勇截殺自縣城迤西至瀕海村庄全已收復)
(賊衆掃盪無遺臣阿必達)
(御製)北入山應捷翦虔(諸羅圍解後餘賊多在迤北近山一帶潜匿經福康安海蘭察等分)
(兵搜捕跟蹤殱戮斃賊無算遂將興化店至員林等處賊庄悉數攻克)斫柴焚寮迅頃刻
駭麕伏雉看駢闐(諸羅至斗六門一帶中有大棑竹等庄係賊匪屯聚之地賊人於各處要)
(路搭盖草寮安設柵柴抵死抗拒經大兵分路追𠞰將賊人寮柴全行焚燬賊衆四散奔逸後路為之廓清)
門開斗六逼大里(斗六門為賊人久據之地十一月二十日福康安海蘭察等帶兵分隊進)
(𠞰將中林大埔林大埔尾等庄同時攻破追殺二十餘里遂由菴古坑直至斗六門賊匪聚集甚多悉力抵禦)
(官兵四面進攻斫倒竹圍痛加殱殺賊衆紛紛逃竄當將斗六門收復即日整兵為進搗大里杙賊巢之計)
街越螺雙搤水連(斗六門收復後各處村庄番社震懾軍威投出者甚衆並願隨)
(同𠞰賊經福康安派員帶領前往將西螺街東螺街搜捕餘匪淨盡賊首林爽文自諸羅敗竄福康)
(安等即由水沙連至大里杙一帶山路跟蹤追捕)逆眷躪牛塵亂轍(官兵自水)
(沙連過大溪見沙上車轍縱横知係賊人搬眷入山之路窮追見賊數千護車行走官兵痛加𠞰戮)
(車牛中礟驚逸自相踐踏死者不可勝計)叛徒躍馬落驚弦(賊目蔣挺在山梁上)
(騎馬執旗指揮放鎗據險海蘭察直前馳射中其髀獲之)沿途倏淨平臺近(官兵)
(向大里杙進發沿途𠞰虎仔溪萬丹莊南投北投等處十一月廿四日至平臺庄距賊巢五里臣)
(阿肅)徑渡何虞帶水潺(六里杙南溪河水勢甚深將軍策馬直渡兵弁等俱争先)
(涉水奮勇攪殺)竹柵土城猶紙耳(賊巢倚山繞河築土城内設竹柵二重其外溝)
(磡層疊為守禦之計官兵初到賊於城上放礟乘我兵尚未到齊擁出萬餘捨命前撲巴圖魯等鎗)
(箭交發屢敗不退往返五六次短兵相接翦戮賊匪甚衆)昏鏖旦剗乃殱旃(自二)
(十四日申刻徹夜力戰矢無虚發殱賊無算官兵傷者僅數人至二十五日夘刻官兵與賊一面接)
(仗將軍率巴圖魯侍衛章京等於西北兩門分路進攻一擁而入將大里杙全庄洗蕩林爽文以夜)
(拒官兵時潛携逆孥宵遁擒偽賊劉懷清何從龍林茂等獲礟百六十餘鎗二百五十餘糧六千石)
(牛八百頭)溪頭濁水夷千壘(逆首林爽文自大里杙竄後由番社赴匿集集埔大)
(坪頂一帶往来水沙連内之水裏社等處而集集埔為入山要路林爽文預為退守地步臨溪設卡)
(據險死守福康安於十二月初五日至其地形勢斜夹南北兩山中横大溪一道即虎尾東螺兩溪)
(上游地名濁水溪賊阻溪自固在斗磡上壘石墻塞路即派普爾普等由山路進攻福康安海蘭察)
(帶巴圖魯等分路至溪邊賊萬餘蔽墻發火器官兵排鎗前進兼用大礟轟擊相持良久海蘭察等)
(乘馬浮過官兵奮勇泅渡鎗箭齊發斃賊甚多官兵屯練攀援而上直摧賊壘賊潰追殺十餘里將)
(集集埔賊營勦淨並燬浩淮角草寮千餘間擒斬及滚溪之賊不可勝計進追至生番隘口臣胡)
(高望)天半高山碎一卷(據奏稱跴探賊蹤之社丁杜敷及投出賊目阮和等稟林)
(爽文逃後餘孽尚不下二千人蟻聚小半天山頂拒險死守福康安隨領巴圖魯等於十八日分進)
(丁夜繞過大山至小半天山麓時已黎明該處樹密草深路徑逼窄攀藤方可登陟賊於山頂立木)
(柵壘石墻並伐大樹横塞徑路官兵攀援進至半山賊衆壓下勢甚豨突將軍傳諭以山路險惡無)
(可駐足地至此仰攻有進無退弁兵等俱踴躍用命不避鎗礟蟻附而上打死賊匪百餘名餘賊抵)
(死抗拒攻至巳刻普爾普率官兵等拉毁木柵先登賊衆即時潰散追殺賊目十餘人生擒五人殺)
(賊二百餘人奪獲器械鎗礟鉛藥馬牛米穀無算)産逆坐為梟種累(林爽文賊)
(巢既破竄入埔裏社埔尾一帶其父母家属遁入水裏番社福康安令社丁杜敷設法弋獻果即按)
(名擒獲解京忍因上先諭逆首之父林勸雖律應緣坐然究不子而罪及其父尚可法外施仁)
(貸其一死續據奏林勸亦曾商同把守隘口抗拒官兵且林爽文曾將義民首黃殿邦祖父墳墓發)
(掘使其父林勸早故亦應與其祖先墳墓一并發掘剉骨揚灰況現在同係謀逆之人其罪斷無可)
(寬經軍機大臣法司定擬具奏林勸應依律凌遲處死當即奉旨依議仰見用法明允權衡至)
(當)替身空仗兔謀顛(先據福康安奏林爽文每日易衣换馬並預求面貌相似)
(者數人以為替代脫身之計及官兵分路窮追擒獲假装林爽文之賴達訊出該犯本欲向北逃竄)
(見圍截嚴密潛往打鐵寮一帶山溝樹林内蔵匿是逆犯詭謀兔脱轉露行蹤天理昭彰洵為不爽)
張羅直到番窮社(福康安既得賊蹤遂由打鐵寮追至嚴窰地方又詢知該處出)
(山即係海岸慮其入海潛逃派兵由後壠至中港竹塹桃仔園沿山密佈幾於人跡罕到之地可謂)
(詳密矣熊臣吉夢)易服真疑賈列廛(福康安令巴圖魯將弁等分路圍截復恐)
(逆首情急自戕因揀巴圖魯二十員屯練兵丁數百名改装易服作民人商賈同義民差役社丁等)
(分投搜緝)喜報遂聞成檻縶(自逆首竄入内山福康安等四路窮追並派熟諳路)
(徑之義民入山跴緝一面曉諭獅子頭社以北三貂蛤仔欄社以南各生番協捕該犯已成釡底遊)
(魂逃竄無地正月初四日於老衢﨑地方將林爽文並賊目何有志擒獲尋又獲林琴陳傳吴萬宗)
(賴其瓏等四名均係有名頭目固由其罪惡貫盈難逃顯戮實乃聖主仰契天眷機順)
(事全遂得生擒逆首檻縶来京按律伏法以彰國憲而快人心)孚人爭看用徽纏
(恭讀丙申生人御製平定金川受俘詩有真首函呈非或首組繫是孚人之句並論俘馘二字)
(義以馘字从或从首或者疑辭函首以獻真偽在疑似之間至俘字从孚从人孚者信也執人以来)
(實為可信六書會意具有深義一經深慶闡晰昭若發曚今林爽文生擒就俘尤信)堪嗔
僣號同一貴(臺灣匪徒屢見滋事不過械鬥拒捕旋即伏辜惟林爽文與朱一貴二賊)
(敢行僣號真神人共憤天理所不容也臣葉觀國)
(御製)最快生俘異道乾(海寇始明林道乾與林爽文逆賊同姓而敗遁逋誅由明軍政多疎)
(異於今日之鬯國威而崇實績也)撇捩允資衆軍勇勤勞實藉兩人賢
(前此臺灣進𠞰之兵不為不多特以領兵不得其人皆致懦怯自易將以来轉怯為勇新調之兵更為生力一)
(鼓作氣聲勢倍增巴圖魯等首先摧䧟克成大捷是役在事兵將均堪嘉奬而調度有方奮勇無敵則福康安)
(海蘭察二人實為首功)愧無遑那築京觀
役弗淹誰阻瀨船並自侯封俾爵晉(福康安海蘭察等至鹿仔)
(港不俟貴州湖廣之兵到齊即先鼓勇罙入諸羅圍困數月一朝而解城中數萬生靈慶獲更生自)
(應厚加封賞二人本係侯爵福康安晉封一等嘉勇公海蘭察晉封三等超勇公以示寵異)疊
加勇號待功竣(軍營將弁中奮勇出力如梁朝桂袁國璜穆克登阿官福等二十餘)
(人已節次告竣賞給巴圖魯名號其餘出力員弁俟大功再交福康安查奏交部優叙)四
團服采榮頒衮(福康安海蘭察等攻克大里杙之信先據李侍堯探聞馳報當經奉)
(團龍旨將福康安海蘭察二人優奬並先賞給四補褂紅寶石帽頂嗣福康安奏至即加晉公)
(爵懿臣王修)再暈冠翎寵珥蟬(常青初至郡城調度一切甚為妥協柴大紀力)
(捍圍城不辭勞瘁李侍堯孫士毅料理調派官兵及運送糧餉等事周妥迅速梁朝桂前在金川帶)
(兵奮勉此次勦捕逆匪復打仗出力並先後蒙恩賞戴雙眼花翎以示嘉奬)職領武
文巡節莅(現在逆匪蕩平地方彈壓及吏治戎行皆資整頓特奉諭旨令該省督撫)
(及水陸兩提督每年輪值一人前往稽察著為定例)任需道府
御屏銓(向来臺灣道府缺出俱由督撫奏調該督撫等因其地土豐饒每有瞻徇私情不問属員才具)
(能否率請調補俾得侵漁肥槖所調之員不以涉險為虞轉以得調美缺為喜於吏治大有關係現)
(奉時請諭旨嗣後臺灣道府員缺均由吏部臨旨簡放仰見澄叙官方至意)漳泉
分籍田兮宅(臺灣地方屢有奸民聚衆械鬥之案皆由彼處多係漳泉兩郡民人居住)
(兩郡之民素有嫌隙其里居田土互相錯處往往紛争搆釁釀成事端前經奉諭預令福康安)
(於辦理善後事宜時除各處義民隨同官兵打仗殺賊者毋庸遷徙外其賊匪庄田業經入官應召)
(募居民及與賊匪同住一庄民人雖無從逆實蹟而心持兩端者或趁此兵威酌為遷移令籍隸漳)
(泉之人各為一庄俾免争競臣茅元銘)郡縣增城石或甎(臺灣郡縣城圍向用)
(竹木編插不足以垂久遠康熙年間朱一貴滋事平定後總督滿保曾議及建城維時以其地處海)
(外無城雖難於防守然失之易復之亦易是以未經建立以省煩費此次林爽文糾衆猝起攻劫彰)
(化縣城究由莉竹不能防禦所致兵力聖意以當日未及建城與其失而復取徒煩曷若設城)
(固守更為有備無患曾保障諭令於事定後將郡城廳縣酌量建城以資或設立窰座用外磚)
(内土之法如式砌造或就彼處開採石料以代磚工尤為便易)繡使罷差臺制改
(向例每三年一次奏派滿漢御史各一員巡視臺郡御史職任較小且由京派往未能備悉地方情)
(形易為欺蔽未免有名無實特奉諭停止)冬卿銜
命土功涓(灣府上以工部侍郎德成諳練工程現在臺廳縣應改城垣令其馳赴該處會)
(同巡撫徐嗣曾勘佔辦理)牛區外界
詢前事(雍正時總督滿保著有經畫疆里一書内稱臺灣地土廣饒糖穀利溥再過四五十年内山山)
(後皆將為良田美宅若劃定疆界不許往来耕種勢難禁止等語自近年楊景素議立界限之後將)
(界外良田美産轉畀生番生番不事耕種内地無業游民竊渡偷墾地方官諉之界外不復稽察於)
(是奸匪尤易蔵匿因傳之事諭福康安李侍堯等取書内所論確中利弊不妨參酌採擇務使)
(歸於盡善臣錢&KR1658;)蟫拂東征
鑒舊編(逆匪上偶閱藍鼎元東征集於康熙年間平定朱一貴時謂諸羅地方遼闊應添設官弁)
(以資防守至雍正二年始分設彰化縣增闢上以該處迄今又閱六十年土地戶口日加酌量)
(情形復應須添設文武員弁控制撫馭之處侍堯諭令福康安勦賊竣事後相度形勢會同李)
(等籌酌並查藍鼎元履歷仰見觸處皇上好察邇言寸長必錄而幾餘披覽貫穿非尋章)
(摘句所能仰窺萬一)
知徹微彰爻繫藴(自臺灣用兵以来凡命將策兵籌餉蹙賊諸事皆由皇上乙夜精勤)
(先事知幾故得大功耆定復念周易繫辭所云知微知彰知柔知剛之義平日用之内以正心外以)
(勑政而更慎於用兵之際盖文王於豫之卦辭有取於建侯行師而周公於六二爻辭則曰介于石)
(不終日貞吉孔子繫辭曰見幾而作不俟終日三聖人義藴無所不通而行師之貴知幾尤為明切)
(者避暑山莊正殿後室諭之地聖祖題為依清曠實上年籌機宣因於外簷額以四)
(知書屋更於寄情山水之中有會於熙政詰戎之本闡義作記煌煌大文羲畫軒韜理通一貫)
(矣)理徵遲速
典謨篇(速蕆御製識事文詳述自逆匪滋事以及大功中間遲速之機莫不炳照幾先洞徹事後)
(所謂遲在任事之外臣而速在籌策之予心二語與御製遲速論相為引伸至維敬與明秉公)
(去私為用兵之本弗啻典謨矣)希聞自古
機操劵(臣嚴福)
(御製)更願從今燧息烟(兵不易言用至不得已而用之惟信賞必罰示以至公授策量能本)
(以至明而且午夜披章辰朝盼捷尤必輔之以勤方能集事盖知其不易而慎之而後可以言兵可以息兵予)
(嘗有從今更願無兹事之句近作識事語指歸此意盖慎之也)逭賦蠲租施後惠(上年春間)
(念臺灣地方遭賊匪滋擾小民必誤耕作九月後據柴大紀奏諸羅義民踴躍急公情形先後命將臺灣全郡)
(五十二年五十三年應徵錢糧概免征輸十二月復據李侍堯奏臺灣各属本年應徵兵穀十九萬九百餘石)
(及耗羡租税銀六萬九千餘兩粟一千八百餘石請分作四年帶徵亦令全行寬免近又念漳泉等府属應付)
(官兵及糧餉軍装等項雖俱動用官帑不無有藉民力並降旨將泉州府属之晉江等四縣漳州府属之龍溪)
(等八縣應徵錢糧蠲免十分之三其浦城崇安建陽建安甌寧南平古田閩縣侯官福清莆田僊遊等十二縣)
(蠲免十分之二至福鼎霞浦福安寧德羅源連江光澤等七縣應徵錢糧緩至五十四年麥熟後徵收俾閭閻)
(間境已安全而澤餘休養以示有加無已至意)殃民縱吏悔前愆(臺灣遠隔重洋地土饒沃)
(向来地方官既以牟利為心而督撫即藉為市恩之地全不以地方公事為念甚至聽斷徇私貪婪無藝於是)
(奸匪得以藉口滋事劫縣戕官遂成巨案此固由歷任督撫任用匪人所致而予亦不能不自引咎也)聯
吟誌過非誌喜誌鬯國威萬里宣
御製詩五集卷三十六
