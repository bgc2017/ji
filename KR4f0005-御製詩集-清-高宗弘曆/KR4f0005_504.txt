御製詩餘集卷九
古今體十七首(丁)(一)
丁巳元旦
乾隆嘉慶並聯行(前年乙卯九月建立皇太子詔以丙辰為子皇帝嘉慶元年頒朔中外其)
(時子皇帝率王公大臣等懇請時憲書仍用乾隆年號不能徑却因允所請每歲備乾隆紀年憲書百帙以為)
(頒賜宫廷及御前親近王大臣等之用今年丁巳仍以乾隆六十二年憲書用備頒賜其通行天下者俱為嘉)
(慶二年實從来未有之盛事也)六十二同二載成豐稔幸逢寰㝢普廓
清全報逆苗平(黔楚逆苗滋事不得不調兵聲討節次已將首逆吳半生吳八月石三保石柳)
(鄧等擒獲斬馘並將石柳鄧之子生擒平隴賊巢全已剗毁惟吳八月之子吳廷義一犯潛匿未獲昨於歲前)
(二十六日書福後明亮等奏平隴附近降苗震懾兵威設法將吳廷義生縛獻出並其家屬一併解京正法此)
(次苗疆用兵原出於不得已仰蒙北邪上蒼昭鑒垂佑全已平定首逆無一漏網者至湖教等各處乘機)
(竊發匪衆亦先後為官兵𠞰洗止剰一二賊渠往来奔竄以冀延喘旦夕現在大兵四路圍捕賊勢已窮無難)
(全獲蕆事感荷敬勤天恩助順十全武功之外又贏一績予惟益勵孜孜自勉以仰酬昊貺耳)孜
孜仍此躬訓政懇懇欣看子孝情惇史問他千古者實
曾稀有凛持盈
元旦試筆
數(上聲)越康熙又一年恩綸
皇祖夙曾宣(自古皇祖八齡踐阼在位六十一年已為帝王所罕有予即位時則年已二十)
(有五乃竟得紀元周甲克遂初心尤為難得自上年元旦大廷授璽仰蒙天恩貺佑予精力康強訓政如)
(昔孜孜自勉近逮九旬上視昔皇祖嘗有福過於)(予皇祖紀元又越一歲之訓盖聖慈恩)
(眷早已日矣鑒及今)八旬有七望九近愧志為榮益敬虔久道
化成亦何有其盈則昃莫殊然以斯慄慄難舒意敢曰
高閒娛老便
日干恰與月同居(元旦干支為壬寅與正月建相同按漢書任養於壬吉協重重允為豐豫)
(之兆)任養新春萬彙舒大寶箴仍懷蘊古西銘語亦憶横
渠邪平苗靖雖完彼盡𠞰多誅究愧予(此次黔楚苗人勾結滋事不得)
(已而用兵而邪教匪徒乘機煽誘搶掠雖經官兵掃蕩苗境全平渠魁盡得大功告蕆邪教匪徒亦已痛加翦)
(刈屢獲賊目正法惟首逆劉之協姚之富二人竄匿苟延即日亦可就擒其已經𠞰淨之處閭閻俱得寧謐然)
(臨陣斬馘為數甚多雖係伊等自作之孽罪無可逭而朕念好生實有所弗忍究不能不以齊之以刑為愧耳)
此後惟祈永戢武十贏一矣那重胥
新正重華宫
憲書登夀八旬七青邸成婚七十年(重華宫舊為西二所雍正五年予十)
(七歲成婚七十賜居於此至今已一年矣)歸政稱皇慶惟我勝堯禪舜得
蒙
天(授受之典始於堯舜然非親子及昆弟予仰蒙康強天貺紀元週甲克符初願授璽子皇帝且身體)
(訓政如常不特三代以下所未有以視堯舜不啻過之)風條日麗初正吉苗靖邪
平昨歲遷此後居諸受尊養撫時誌幸亦欣然
題和闐玉如意
歲歲于闐貢製成如意多最嫌俗樣巧(近来吳中玉匠多製為新樣意)
(在炫巧圖利而不知其雕幾入於纖俗予最所弗取此如意之製尚循古式)無礙佛緣和恰
似李詩詠(唐李頎題璿公山池詩有指揮如意天花落之句)寧同召誥訶添籌
玉人琢(此如意琢海屋添籌景於平面雖義取吉祥祝嘏而仍不免於時俗所尚想亦結習難忘使然)
(耳)結習未忘麽
金廷標歲朝圖
童嬉庭院偕(廷標善畫人物今偶見之遂題句)竺梅春色佳藝諫意誠
合關予少者懷
誌事一首疊去歲丙辰韻
新正恩諭年年例(每歲臘月詢問各省督撫詳查如有正賑之外應行展賑借貸之處俟奏)
(到於新正初旬降旨加恩以普春祺此向年成例也)無逸為懷書學周昨歲未頒
非靳澤(前年乙卯惟福建漳泉所屬一隅間有被水地方已即時優加賑恤毋庸展賑接濟其餘各省)
(普獲豐收無可加賑者是以上年丙辰新正未頒恩諭因成什誌幸)逢秋均被已叨優持
盈戒滿永予勵
天眷民艱勗子求似此惠綸嘉慶事(上年京畿口外及各省雨暘時若秋)
(收在九分以上至十分者直隸等九省此外亦多在七八分以上較之前歲更為豐稔惟因江蘇豐汛漫口下)
(注鄰近省分有須展賑之處已於元旦次日頒旨加恩矣似此惠民之政子皇帝遵奉施行是即嘉慶紀年之)
(事且予既稱太上皇帝嗣後倘遇有新正恩諭自當依例罷詠矣)躬吟應罷靜承
庥
新正樂夀堂
向曾計歲以居此(予踐阼之初焚香告子皇天若得在位六十年即當傳位帝因豫於)
(丙申歲葺寧夀宫為歸政後尊養之所每歲臨憩斯堂必有題句僂計居此之期恒見於篇什中)歸政
兹仍訓政該(上年元旦大廷授璽得遂初心實從古未有之盛但子皇帝初登大寶用人理政尚)
(不能如予之經理熟悉且予精神強健何忍遽自圖安是以訓政籌幾俾子皇帝於民莫政衡益加練習豈非)
(子皇帝之福即予之福亦即天下臣民之福耶)物理人情在開示久安長治要
栽培寢興六十養心慣(予即位以来居養心殿六十餘載最為安吉今既訓政如常自)
(當仍居養心殿諸事咸宜也)耄耋遲迴樂夀来(今予年近九旬康強訓政若將来幸越期)
(頤或稍覺倦勤即當遷居於此以享大年閒靜之樂然惟敬待天恩弗當豫計歲月耳)斯後弗
當計歲已敬承
天眷一心恢
遂初堂
名實兩符予遂初果遂初高閒猶待爾訓政尚肫如雪
色積豐象春音頻捷書(開歲以来節次據惠齡等奏已將王家城紅土岡梓山之賊痛)
(加𠞰戮賊目劉起榮等敗竄而南現在官兵追𠞰其先已南逸之賊首姚之富等又為恒瑞等迎頭截殺復回)
(轉北竄與劉起榮等合為一處此時惠齡恒瑞兩路夹攻屢獲勝仗賊勢萬分窮蹙指日可以洗蕩)殷呈
兇首獲(劉之協姚之富為湖北邪教首逆最要之犯現在羣賊困聚一處大兵南北合圍無路可走此)
(際二賊首想已就擒殷盼喜音即日馳到以慰切望二渠既獲則湖北𠞰辦邪教之事又慶武成矣)南望
志難紓
得閒室口號
雖曰得閒閒尚未孜孜訓子旰宵殫因思言不如行實
剛付君難勉父難
竹香館
北地雖云艱種竹條風拂亦度筠香漫訾興在淇澳矣
人是高閒料不妨
丁巳春帖子
歲歲隨安室親揮帖子更仍居養心殿(隨安室在養心殿東暖閣中每)
(歲春帖子書懸室内養心殿為予六十餘年安居之所最為吉祥兹雖授璽子皇帝而訓政如常是以俯順衆)
(情仍居於此依例書懸壁間)依例順輿情
七日真成復萬方溥錫春青陽歌逮處廓爾喀為新(外藩)
(如朝鮮安南皆頒朔所及琉球暹羅等國並按年来貢近平定廓爾喀亦與舊藩臣服無異聲教之廣自古所)
(未有也)
乾隆六十二年春誠懇原從子共臣(予紀元周甲克遂初心前歲九月以)
(孟冬即須頒朔預詔丙辰為子皇帝嘉慶元年而子皇帝率諸臣懇請統於一尊仍以乾隆紀年雖不能却其)
(誠請但予即位之初焚香告祖紀天若得在位六十年即當歸政不敢上同皇年以次增載是以十)
(月朔頒行天下憲書俱用嘉慶年號以昭一統授時之正今幸荷天眷已逮乾隆六十二年又過於)
(皇祖御宇紀年之數予不敢上同之心益深寅惕)百部祇教賜親近
祖恩那肯負初陳(予既因子臣愛戴之忱許備乾隆六十一年以後憲書逐年增紀然降旨)
(每年祇用百帙以為宫中皇子皇孫及賜御前親近王大臣等俾披閱同深歡慶其中外通行者普用嘉慶紀)
(年仍不肯有負昔年默禱上蒼之初志耳)
新正重華宫茶宴廷臣及内廷翰林用平定苗疆
聯句復成二律
湘管聯賡擬罷扶平苗詠復弗當無蜂屯蟻聚突倡彼
命將興師不奈吾(予御極以来六十餘年苗疆安靖無事予屢溥恩蠲並無加賦及改土歸)
(流之議疆吏部臣亦未有陳奏及此者乃乙卯正月黔苗石柳鄧楚苗石三保等勾結滋事乃彼自外生成不)
(得不命將致討首尾兩年籌策審幾繾勞宵旰今始得逆首全擒蕆功完善敢詡十全之後又贏一續惟是)
(允昊蒼眷佑及諸將士藎勤宜舉典聯賡以紀勲誌實)亦閱兩年兹靖耳雖勞千
慮可矜夫總蒙
昊佑鑒曲直益凜冰淵志敢娛
前年已擬弗題句昨歲門前選壁書(每年茶宴聯句復得二律書懸重華)
(宫之崇敬殿至前年乙卯四壁已盈上年丙辰於東槅門之南又選得隙處因復題句書懸之)却是東
新似單矣不妨西此與雙諸(東槅門南既已懸詩若西槅門南無詩似覺見單是)
(以今歲仍依例題什書懸以儷之)求全期備太煩爾弄月吟風自笑予
何必多曾工部詠較之於彼更多歟
平定苗疆聯句(有序)
十一征而無敵事在勿疑三七旬之有苗書難盡
信不得已而用曲直之
鑒昭然有非常之功宵旰之籌惕若挽天河而洗甲淨
滌溪山聽樂府之歌鐃鬯宣金石先春凱奏獻歲
吟聯爾乃世邈高辛跡竒盤瓠陋矣叩槽之祀(干寶)
(晉紀苗俗叩槽而祭盤瓠)薄乎輸布之賨習僕鑒獨力之風(後漢)
(書南蠻傳為僕鑒之結著獨力之衣)嘯精夫姎徒之族(南蠻傳名渠帥曰精夫相)
(呼為姎徒說文姎湖朗反我也)山窮二酉水毒五溪憑蟻聚以封
泥間鴟張而出穴負固當唐虞之際阻兵屢秦漢
而還列朝或示以羈縻自古不通乎聲教我國家
括囊無外維
祖
宗調幕有孚因五寨之司節移一鎮收六里之籍疆畫
三廳(苗人野性穴居恃其頑險自古不服王化至我朝康熙雍正年間尚多不靖屢煩𠞰撫先)
(後於康熙四十三年改沅州總兵為鎮簟鎮移辰沅靖道設乾州廳同知鳳凰廰通判雍正八年設)
(永綏廰同知而三廰之制始備)憫其向化之誠視以同仁之德百
年既久經涵養蟣蝨生衣一旦忽自外生成螳螂
拒轍狂鳩衆蠢癲贋神言舞招合寨之旗歃飲隔
年之酒蠭房戸牖皆曰吳曰石之家蚓竅鈎連是
在楚在黔之介種人雜紅黑苗之類(黔省大塘黑苗石柳鄧楚)
(省永綏紅苗石三保副百戸吳隴登及吳半生吴八月等勾結滋事予御極以来迄今六十二年久)
(隸版圖每遇蠲賑與民人一體加恩忽爾跳梁殊堪痛恨)畺吏馳赤白囊之章
予慎四知命彰九伐金馬碧雞之外早赴勲臣邛
都筰道之交量移制府頒綸驛達先開郡縣之載
書投袂踵来具見腹心之體國(福康安在滇於二月二十六日接銅)
(仁府稟即於二十七日起程赴黔和琳自蔵回京陛見行至四川邛州聞信即改道馳往二臣藎誠)
(體國俱於未接諭旨前即星夜兼程進𠞰深可嘉尚)滇封本舊立解銅郡之
三圍(正大嗅腦松桃)蜀壘如新迅掃秀山之一路(川河盖炮木山)
(晏農)廓清後莽會合前茅始箕張而翼舒土難留空
(去聲)俄旗靡而轍亂城為頓開(永綏)蘭當戶以鋤根(蘭草)
(坪)瓜摘臺而絶蔓(黃瓜寨)榔木陀之五路勢若走盤
蘇麻寨之四甄賊真投臼聞捷音而輒喜不孤廿
韻興師鼓吟興以俱成特彙四番紀績(上下西梁大烏草河)
(沙兜寨盤基坳)旋茶它柳夯之並下佇鵶保鴨酉之胥隳
一坪符實於誅苗雙疊兆徵於即鹿綍封十日纓
繫半生(吳)大星小星食椹之飛鴞可赦(吳隴登)八月
五月斷聲之孤雁就烹(吳八月)岩腊蠟雞硐羈騍馬
金嶺之賊魁牛縶(隴莽牛)吉寨之降戶羊牽雲斷難
連(連雲山)石燒餘劫(結石岡)獨提勝算山劒倚以得鋒
能用降人渠釡游而用纆(石三保)水牛(坡)解其郤窾
強虎(哨)脫厥爪牙遂收復於鎮溪(乾州舊鎮溪所地)即壓
臨於平隴揚餘威於壩角獲續勝於茨岩早灰破
獍之骸(吳八月之子吳廷禮)倏涸養牛(塘)之水紅旗一道報
十盪十決之無前白組千羣奚三緊三慢之足恃
如鸇之逐鳥雀石竟成塵(陣斬石柳鄧獻馘)雖狼之生貙
羆吳真為沼(生擒吳廷義)苗熟生而齊讋民漢土以胥
安因俗設鈐束之司官分百總畀權重道廳之寄
銜晉一階區畫土田經營城汛計務全於善後事
陡憶於從前首尾兩年艱難百戰馬援征南之績
事蕆宗均杜預平吳之謀功歸羊祜臚皆從實釁
或相因有靦莠徒妄傳蓮教乘我出師而鵰𠞰逞
其糾黨以蠭屯根株連蔓於鄖襄枝節别生於黔
蜀吾民敢爾在王法所必誅餘力及之咸罪人之
斯得雖不薌其事可例於石堡臨清而得附以書
庶合於征崇及密方申肆伐或議專攻予仰荷
昊蒼俯寧黎赤紀算緜登於八七授璽輪閱於丙丁耄
惟訓政之勤夙矢佳兵之戒溯拓準回之二部洊
犁大小之兩金翦赤嵌之長鯨旅朱波之花象親
祝徕南交之長再降擴西蔵之邊功克底乎十全
武恒廑乎七德願無斯事頻有明言詎因蕞爾之
頑欲整赫斯之旅又況土久我土人即吾人初未
議薄賦之加亦無意歸流之改自作弗靖利用行
師六十二年從無苛求之事千三百里原在撫御
之中願斯民共引於養恬且與苗並遊乎平蕩發
帑而氓不知役綏邦而歲大有年若既宣威便思
振旅功尚虧於一簣策期出於萬全彼苗性之羊
狠狼貪何知心革若民俗之狗偷鼠竊亦弛刑懲
實於政體有乖抑豈兵機之斷是用激勵將帥宣
播臣鄰成此勲庸咏為方略告羣工當善體此毋
徒曰臣何力焉顧嗣子尚聰聽之願長思慎言兵
者
(御製)初正吉例舉吟賡八七耆應罷墨卿却以征苗溯終
始(朕御宇六十餘年仰荷回部上蒼鴻佑臺灣宗祏貽福大武遠揚如平準部大小金川安南緬)
(甸廓爾喀皆以事會所值不得已而用兵初非敢有黷武之心而理直師貞所向悉能蕆績幸得中外一家安)
(全熙洽惟願與天下蒼生共享太平不復有軍旅之事詎意前歲乙卯春間黔楚苗民以食毛踐土久安耕鑿)
(之衆忽爾滋事不得不興師致討曲直之理始宵天鑒昭然是以冞入成功苗疆安定溯自發兵之旰籌)
(機以及兩載以来師武臣力宣勞抒藎不可不誌實以述勲示後舊例每歲茶宴必取政治之大者授牋聯句)
(兹慶際武成宣韶寫豫爰依例唱吟臚舉其事如左云)
(御製)仰惟
訓政稟權衡(仰惟十全皇父保大定功詰戎耆武四知運策紀勲久已括要荒而播金石昨)
(者蕞爾頑苗自作不靖今廣運大功告成盡膏鈇鉆肅清溪峒皆由聖謨揆事審幾信賞必罰)
(用致行間將士知所稟承奮勉克底蕩平子臣上承訓政鉅細兼賅而於軍事方略指示尤詳)
(惟懼未能領會敢不敬深聰聽兹當賡咏敷陳彌形慶忭)五溪雜種盤辰沅(苗人古謂)
(之盤瓠種後漢書南蠻傳載帝嚳有畜狗名曰盤瓠得吳將軍頭妻以少女負入南山生六男六女其後)
(滋蔓五溪蠻皆是也杜佑駁之以為周末始有將軍之官吳姓自周命氏皆以為高辛之代何不考之甚)
(然三苗再見虞書其種類已古後世謂之五溪蠻水經注云武陵有五溪謂雄溪樠溪酉溪潕溪辰溪悉)
(是蠻夷所居)三省頑民别熟生(明史載苗地介於岳辰常德北接巴夔南通黔溪我)
(朝黔楚諸苗歸化三省郡縣之中星羅碁布俱謂之熟苗惟有蜡爾山為生苗所居東北屬瀘溪保靖二)
(縣西屬貴州銅仁西北連界四川酉陽州盖一山僻處彈丸黑子之區而已)賨布貢輸始
秦世(秦昭王伐楚略取蠻夷始置黔中郡歲令大人輸布一疋小口二丈是謂賨布見後漢書南蠻)
(傳章懷注云黔中故城在今辰州沅陵縣西)
精夫嵎負受宗成(漢光武建武二十三年精夫相單程等據險宼郡縣明年)
(春遣伏波將軍馬援等擊破之謁者宗均聽悉受降為置吏司羣蠻遂平)魏開蠻僭
冉田氏(北魏永寧初汝水以南蠻暴掠連年攻討有冉氏田氏向氏陬落尤盛餘大者)
(萬家小者千戶更相崇僭至周文帝時始定)隋肇唐增錦敘城(隋始置辰)
(州以處蠻唐置錦州溪州巫州敘州皆其地也見文獻通考)柱鑄五千文瑣
瑣(晉天福五年馬希範襲父業有湖南溪州刺史彭士愁以溪錦蔣三州歸馬氏立銅柱為)
(界上鐫李皋銘詞及蠻誓柱高丈二尺重五千觔在舊茅灘之東今尚存焉臣和珅)州
連二十誓硜硜(宋時蠻有上中下溪州又有龍賜天賜忠順保靜感化永順州)
(六懿安遠新給富来寧南順高州十一總二十州皆置刺史而以下溪州刺史兼都誓主十九)
(州皆隸焉謂之誓下州其州將承襲時都誓主率諸蠻酋合議子孫若弟姪親黨當立者具名)
(移辰州為保證申鈐轄司以聞乃賜敕告印符受命者隔江北望拜謝校吏猶自補置)荆
湖置邑封俄棄(宋史元祐初詔諭湖南北曰荆蠻無所統臺量置城邑以撫治)
(之邊吏失於撫遏遂爾扇搖其叛酋楊晟臺者並免追討自後五溪郡縣棄而不顧盖宋時兵)
(勢最弱故置封疆於不問耳)桂海投詞語太&KR1585;(范成大桂海虞衡志載苗)
(人誓狀云某等既充山職今當鈐束男姪男行持棒女行把麻出入不得生事者上有太陽下)
(有地宿其翻背者生男成驢生女成豬云云南宋時國勢孱弱苗人誓狀不過以戲語慢詞相)
(誑而已)司襲長官空擘畫(元大德後置宣慰宣撫長官司以處諸苗其後)
(屢叛不能討除臣王杰)撫偏開府費搘撐(明宣德後諸苗叛服不常屢𠞰)
(未能大創至嘉靖中湖貴苗勾結搆亂三十一年稍平之以張岳巡撫偏沅更設十二哨曰乾)
(州曰強虎曰筸子曰洞口曰清溪曰五寨曰永安曰石羊曰銅信曰小坡曰水塘凹曰水田營)
(連鎮溪所共十有三以土兵犵蠻并招募打手戍守其地有退守而無進取可以見明兵政之)
(弛也)
詒謀
兩世綏之定建立三廳鑒厥誠(康熙四十二年鎮筸紅苗滋事命吏)
(部尚書錫勒達副都統圖斯海徐九如率前鋒四十名調荆州廣西貴州湖南兵撫𠞰先遣將)
(士赴苗寨宣諭苗人薙髻摘鬟繳械歸誠者三百一寨惟天星寨龍椒洞排六梁等十五寨負)
(嵎觀望錫勒達由報木營分兵五路攀藤入箐熏洞撲𠞰前後斬賊千餘級餘悉納降四十三)
(年定設總兵官遊擊同知通判等員分轄乾州鳳凰兩廰其鎮溪所屬十里苗寨下四里服役)
(輸租頗循法度上六里素性頑梗為邊境患雍正八年命巡撫趙宏恩撫之宏恩先)
(馳使傳諭親抵崇山勒兵以待苗人男婦千餘羅拜馬首宏恩宣示德教戒勿以強)
(凌弱自蹈法網羣酋俯首聽命呼祝同知副將聖夀薙髮領賞於是疏請即其地設)
(等官建城為永綏廰以資鈐轄)六十年長知帖帖(自朝經理以兩)
(来苗民畏法感年勾補恩帖服安靖閱有年所惟乾隆五十二寨苗石滿宜搶劫抗拒)
(旋經總兵尹德禧搜捕正法其時吳隴登以良苗出力賞給金頂今復與石柳鄧等滋)
(事怵我兵烕求降自贖苗性反覆固其常也臣董誥)
(御製)五三番免惠嬛嬛(苗人向無地丁錢糧止供兵米襍糧三百八十餘石乾隆十年初次)
(普免天下錢糧凡湖南州縣所隸苗民早經歸化舊例輸納者已在蠲免之内惟乾州鳳凰永綏三廰苗人所)
(供兵米亦特諭一體蠲免嗣是三十五年四十二年五十五年六十一年每逢普蠲之歲三廰苗米均與蠲除)
(以示民苗一視同仁加恩至意)加徵改土從無意(從前設三廰時所定租賦本從輕減不特)
(無地丁銀兩一項即較之内地糧米亦遠不相及朕御宇六十餘年生齒日繁汙莱日闢内外屯墾任土日增)
(而苗疆從無陞科之事且從前改土歸流原以苗情順化因時制宜如滇黔湖蜀俱有改歸郡縣乾隆年間三)
(廰舊制之外一無添置予惟圖息事寧人即外而畺吏内而部臣亦未議及此天下臣民所共曉耳)楚徼
黔疆暗有盟(乙卯正月黔苗石柳鄧首先糾衆起事楚苗石三保應之又有吳隴登吳半生邀人)
(助逆而吳八月父子濟惡作奸互相煽脅殊出意外經福寧姜晟馮光熊劉君輔先後奏聞子先幾籌畫指示)
(機宜以地阻瘴深辦理二年始克蕆事振旅逆首五人石三保吴半生廷訊市誅吳八月石柳鄧陣斬梟示吳)
(八月兩子戮屍俘獻惟吳隴登以畏威悔罪早已投出並率其子壻實心出力爰貰其死五人無一漏網者此)
(事可謂奏功完善矣)兩處督臣聞信發(乙卯二月初四日初聞苗匪滋擾之奏即命福康安)
(和琳二人馳往督辦福康安於廿六日接據銅仁府禀報即日兼程馳赴貴州銅仁其時和琳自蔵回京行至)
(邛州聞信亦即改塗馳往秀山皆據州縣禀報並未接奉朕旨忠藎任事深堪倚毗且福康安係雲貴總督銅)
(仁是其所屬和琳身任川督秀山近與苗鄰二人奮迅徇公並非喜功生事實能不分畛域視懦諉託言持重)
(者奚啻霄壤)
(御製)同心勁旅尅期行(福康安久歷戎行累著勲績前因滇省鼓鑄錢法積弊相沿私)
(錢充斥因調任雲貴總督營辦命其妥籌整頓和琳前於平定廓爾喀時在軍理糧餉後經駐蔵辦)
(事授為四川總督進京陛見途中開逆苗闌入川境秀山勾結肆行擾掠二人同心以國事為重俱於接)
(報後即馳赴辦理誠能臨事不避難仰見率服皇父知人善任先幾驅策所謂而難任人蠻夷此其)
(效也)客民取利撩蜂蠆(向来苗民恭順畏法各安耕鑿與齊民無異此次聚衆滋事)
(意皇父洞燭其弊必係客民侵佔地畝盤剥取利恣欺凌所致因嚴飭畺吏查察起衅之由從重)
(懲辦曉諭苗民具有人心屈抑己申自當同深感激悦服)郡吏養奸等瞽盲(客民欺虐)
(苗衆肇釁事端生事皇父以歷任地方官漫無覺察以致苗民忿激因諭福康安和琳詳查客)
(民擾累苗衆始自何時即將歷任大小各官分别參奏嚴辦示懲苗疆可期永久綏靖)提鎮飛
章初入
奏(乙卯二月初六日湖廣提督劉君輔奏到正月二十二日接准鎮筸鎮臣明安圖来咨黔省松桃所屬大)
(塘苗人石柳鄧等聚衆不法恐竄入楚境已帶兵前往松桃交界處堵截二十五日又據遊擊田起龍等)
(禀報永綏廰屬之黃瓜寨苗人石三保等聚衆搶劫黃土坡及鳳凰廰之栗林居民蹂躪等語劉君輔慮)
(石三保與石柳鄧勾結蔓延即帶領兵弁星夜馳往辦理)
鳳乾接檄亟趨程(湖督福寧聞貴州逆苗石柳鄧敗竄入楚經鎮筸鎮官兵)
(堵拏而永綏苗匪石三保旋亦逞兇焚掠附近各寨苗人俱有勾結情形福寧即調宜昌鎮張)
(廷彦帶兵一千即日起程而親自兼程馳赴𠞰捕)鴟張湖邇先来驛(二月)
(初五日湖南巡撫姜晟奏辰州府知府朱紉蘭報正月二十二日逆苗石柳鄧焚劫鳳凰廰其)
(永綏廰屬逆苗石三保亦聚衆搶掠殺斃客民現即星馳前赴辦理嗣又奏鎮筸鎮臣明安圖)
(帶兵往𠞰被阻鴉酉乾州游擊陳綸被阻兩岔溪並聞黔州廰被賊苗殘毁等情)豨突
黔遙繼報京(二月初六日貴州巡撫馮光熊提督彭廷棟奏銅仁府文武等稟有)
(松桃廰屬大塘苗民石柳鄧於正月十三日在寨裝瘋舞旗鳴鑼滋事該員等率帶兵役往拏)
(石柳鄧等百餘人持執標鎗刀棍抵拒當即擒獲兇苗隴二章等九名格死苗匪男婦麻老四)
(等數名石柳鄧與同夥等俱四散竄逸即帶兵派領兼程親往督捕等語黔楚接壤而黔遠於)
(楚故奏到有先後)鎮靜託查通省伍(福康安接銅仁府沈丙等稟報即行)
(趨赴而又不張大其事藉查閱貴州營伍為詞盖更事既多故能遇事鎮定臣劉墉)酌
斟急調遠方營(福康安行抵平彝聞楚苗石三保等踰境擾害而松桃正大二)
(處各有苗匪數千攻圍焚掠因急調官兵進𠞰而黔省到處多苗俱資彈壓乃於苗民較少苗)
(地較遠之營酌量調撥)預邀電擊重闉闢(福康安既抵銅仁即籌先將正)
(大營賊圍解散方得道路疏通因先遣偵卒約期令提鎮率兵出城迎合又飭花連布由郡城)
(之北繞至正大福康安督兵前至盤塘坳乘五更微雨烟霧稠密連抛火彈將苗寨延燒天明)
(賊衆坌集我兵鎗礟並發從山溝攀援而上殱斃無算正大營内聞鎗礟聲提鎮兵即出城會)
(合花連布兵亦至前後截殺賊不能支潰圍四散)如約風高一火轟(自正)
(大營前進為嗅腦路徑叢雜苗寨甚多其最大者為地所坪岩門寨山形險峻賊匪蔵匿官兵)
(既至賊糾衆抵禦福康安率兵分路迎擊賊竄入各寨即用火攻將地所坪岩門寨悉行焚燒)
(其時風勢甚大賊寨所儲火藥甚多一經砲轟飛燄蔽嶺羣賊奔竄追至桐木寨)嗅腦
舊圍沙陣散(福康安自桐木寨前進焚賊百十餘寨直抵嗅腦賊方四面圍城我)
(兵奮前殺散城中守備黃上達等見大兵既到即帶兵丁鄉勇出城接應賊人前後受敵奔潰)
(四竄闔城百姓歡呼震地臣福長安)批肩新寨石墉傾(嗅腦圍觧旁路)
(峯巒綿亘在在俱有苗寨福康安探知西南大新寨有石城督兵由傍河仄徑攀援而上見石)
(城高七八尺周二里餘外布鹿角木卡官兵爭冒矢石奮勇殺賊賊稍退避即坼城牆石塊擲)
(斃賊衆其逃出者落河淹斃河水盡赤)望中草樹知熸壘(福康安先令珠)
(隆阿等分路從小新寨進兵攻野牛山福康安既克大新寨望見四面火起復飭將士鼓勇由)
(羅家沖一帶抄上野牛山合兵將賊寨盡行𠞰洗)步底松桃已啓棖(福康)
(安進至馬乾溪前有大河水急橋斷一面用砲轟對面賊兵一面潛自上流淺處涉水抄至賊)
(後夹攻賊奔竄四逸前距松桃不遠官兵冒雨而進城内都司孫元清等領兵民出城接應圍)
(城遂解)都固橋支柴屹齾(麥地汛地處扼要可以安營設卡堵截賊匪但)
(欲往麥地汛須由上下老虎岩經過兩岩山坡陡仄雨後泥滑攀援尤難福康安分兵兩路會)
(集山頂隠伏賊衆既至官兵突出圍𠞰即由小龍塘至都固營跨河橋已坼斷有賊聚守官兵)
(用砲將對岸守賊轟退隨將木植拖入河内頃刻成橋一齊並進痛加追𠞰前至麥地汛苗人)
(俱望大纛叩頭乞命大兵遂據麥地汛安營臣金士松)
(御製)長沖塘拔筍崚嶒(先是福康安奏言苗匪猖獗必得迅速𠞰平庶良民不致為其蹂躪)
(所調綠營官兵不如八旗勁旅尤為得力請派額勒登保德楞泰等帶領巴圖魯數十員前来庶得用此摺未)
(到予先已命德楞泰帶巴圖魯侍衛章京十餘員由驛逕赴鎮筸一帶幫同帶兵續又命額勒登保帶巴圖魯)
(侍衛章京十餘員由驛星馳赴福康安軍營聽其調度至是福康安𠞰通松桃後路苗匪於長沖塘設卡抗拒)
(福康安派額勒登保等分翼前進適遇賊匪蔵樹間窺伺官兵攀援直上該處山勢陡峻大小頑石纍纍遍布)
(賊匪一路呐喊繞石而遁官兵潛伏石罅突出殺賊無算額勒登保於遇辰州時單騎先赴軍營初到日即於)
(此戰立功可謂不負任使)邛州改道制軍進(和琳自邛州起程已扺仁夀縣境因與孫士&KR1063;)
(會商調兵協𠞰改道至重慶先令將弁迅速前往復帶金川降番六百名并素稱出力之木塔爾朗爾結二人)
(馳至秀山辦理)秀縣先行閣部英(孫士&KR1063;先聞秀山苗匪之事即令總兵袁國璜帶兵八百)
(名往𠞰又調川北鎮順慶達州兩營兵共八百名令提督穆克登阿帶領兼程前往協𠞰孫士&KR1063;亦即馳赴川)
(黔交界嚴兵堵截)斫陣奪旗羣賊退(四川都司何元卿帶領弁兵鄉勇在秀山一帶巡防)
(正值苗匪數百在彼焚掠何元卿即與千總馬建紀奮力𠞰捕立時殺斃苗匪多名奪獲紅旗一桿上書甲戌)
(神名執明六字餘匪畏懼退回按唐段成式酉陽雜俎云甲戌神名執明呼之入火不燒盖苗俗尚鬼或漢奸)
(有稍知文義者藉志怪之書導其倡亂陰為煽惑又豈知堂堂正正聲罪致討彼思挟邪術為厭勝亦徒自取)
(誅戮耳)
(御製)鄰雄楚助萬夫勍(恭讀生事皇父聖製興師二十韻抉之由著審幾之始溯)
(古州之舊蹟敘鎮筸之成模於逆苗滋釁雖起倉猝實伏逆謀之故洞若觀火於湖南辰沅四川酉秀犬)
(牙相錯之處瞭如聚米既已審知詳示而總歸於耕牧之害廑念民生曲直之端仰邀天鑒篇)
(末有渴待黔與蜀雄軍助鄰域之句直挈今日成功全局早在神謨燭照之中雅頌成音即彰韜略)
(真易所謂知幾其神義先具於四知書屋記)梨場芟刈淨遺蘖(四川秀山與貴州銅)
(仁接壤萬山重叠苗衆聚處亦同時勾結往来焚掠和琳一抵秀山即分路進𠞰穆克登阿等由巴家汛)
(抄截賊匪後路和琳督同參將張志林等由石耶場至梨木場山凹遇修築木城之賊二百餘名放鎗抵)
(拒和琳督兵迎撲立斃數名餘向山溝逃竄穆克登阿由後路截住前後夹攻殱斃六十餘人孫士毅督)
(同總兵袁國璜前赴貴道溪望見火光帶兵馳往賊匪數百名正肆焚搶恃衆抗拒官兵奮勇直前參將)
(何元卿等手刃殺賊餘匪敗走追至黃瓜&KR0749;殺賊四十餘人生擒三人)龍壩週防瞭列
枰(和琳等既由貴道溪等處分投𠞰捕擒殺多賊近城數十里苗匪不敢公然焚搶而山坳岩洞間仍)
(有匪衆屯聚和琳等會勘得後路得勝坪邑梅晏農一路大山層疊各撥兵截堵而龍團壩距秀山一百)
(數十里有苗匪數百名在彼屯聚圖截官兵後路和琳即派總兵達音泰等帶兵迅赴堵截𠞰辦)獲
諜爥心誅鬼蜮(有奸細隴保者至晏農詭稱四五里外有苗匪三四百人蔵匿山坳官兵)
(到彼即可擒拏和琳察知其詐即派參將張志林帶兵繞出賊後和琳等由東面山梁據其上游總兵達)
(音泰等由晏農正路前進達音泰行至山溝遇賊追殺七八十名賊猶未退摇旗呐喊遠近岩洞之賊陸)
(續蝟集和琳親督鎮將從山梁下壓兵丁吳金玉李勝先斫倒執旗賊各將備并力沖擊斃賊無數沿途)
(燒燬賊匪窩棚甚多奸細隴保審明正法)
連圻燻穴縶鼯鼪(秀山東南兩面通黔楚路逕極多由川河盖至牛角山洪)
(岩洞而下可至秀山縣城為我兵後路和琳駐兵晏農料川河盖一帶必不設備出其不意派)
(總兵袁國璜從石堤至小塘坡總兵達音泰從龍團壩至大蠻庄提督穆克登阿從洪岩洞牛)
(角山至川河盖随𠞰随進和琳親領屯練漢兵接應直抵小溪小溪為湖南地方下接四川棚)
(門為楚苗闌入總路賊匪因官兵追急轉由川河盖一帶陸續紛竄適提臣穆克登阿等追至)
(牛角山頭門等處痛加截殺追至湖南所屬之打狗充地方殺斃苗匪及奪獲刀矛器械甚多)
&KR0008;山裂扇僛而舞(自晏農至松桃六七十里間小逕甚多中間&KR0008;木山尤為)
(總匯有賊首七八人執紅白旗鳴鑼奔下又一人戴鬼面執扇跳躍情形甚屬可笑官兵奮勇)
(斫殺自辰至午賊斃大半遂將山梁占據)黃坂聞弦走且&KR1698;(黃坂坡以南之)
(小瓏寨上臘沖下臘沖龍洞溝路亦叢雜和琳與提鎮等帶兵於迤東之溜河坡繞上趁天陰)
(月黑鎗箭齊發賊衆大潰由濫泥溝竄逸道路全行廓清即可前進與黔兵相合矣)井鉞
參旗兩合幟(福康安將長沖卡落攻克後即進𠞰桃坪和琳既奪據&KR0008;木山梁相)
(距桃坪甚近而中間硐口牛圈灣等處尚有苗匪阻拒福康安先遣巴圖魯侍衛四人間道前)
(赴和琳軍營知會訂期各帶兵直趨大塘汛大寨營兩路夹攻至滿華寨地方而兩軍遂相會)
(合桂臣慶)水頭地眼五分輣(福康安和琳兩軍既合即乘勝分兵五路)
(由大地眼水源頭牛角井楊家寨麻家寨連夜裹糧進發攻奪卡隘直至白果壩山梁是日焚)
(燬四十餘寨殺賊八九百名拏獲五十一名正法軍威大振將附近之賊𠞰洗淨盡後路肅清)
(即統率川黔勁旅罙入湖南境内𠞰辦)會攻土空驅叢蚋(福康安和琳兩)
(軍既合派鎮將於後路防守聲援時春雨河漲渡船已為賊拘派員繞赴上游伐竹紥筏福康)
(安和琳率額勒登保等密令竹筏順流而下將弁兵屯奮躍而上攀援登陟立拔其木城賊棄)
(卡遁巴圖魯等四路躡追土空賊苗復出救應官兵乘勝痛加殱戮直攻土空先燬其得拉大)
(山之木柵將各寨應援賊分投截殺土空之賊四散奔逸觸鋒落水而斃者不計其數)徑
赴永綏焫聚蝱(土空既燬乘勢追𠞰卜冉寨適額勒登保等已將馬烈水田溪)
(扞子寨野牛塘各處𠞰洗帶兵来會復將卜冉寨賊衆圍殺前至牛心山時總兵花連布至永)
(綏所属梁冒寨將迎拒苗匪殺退佔其山梁永綏城距六七里水洋寨苗匪又復蜂擁阻禦官)
(兵不得入城福康安等從牛心山督率諸將由葫蘆坪巴茅城一帶沿途痛𠞰分路繼至永綏)
(城内文武官兵紳士居民絡繹出城迎接感激懽忭聲淚俱下)迎刃竹知罔弗
解(永綏四面皆高山長嶺苗寨環連福康安令劉君輔等分屯山梁要害之處相機攻𠞰連)
(破巨多等大寨五獲其米糧牲畜甚夥官兵由巴茅汛左右山梁分路進發賊於險處蛇伏放)
(鎗百十成羣我兵穿林越箐奮力迎擊連克坡腳寨黃土溝鴨子寨直抵竹子山山頂有賊數)
(千用排鎗抵拒我兵攀岩競上鎗擊箭射殱斃不可勝計餘賊始散臣沈初)當鋤蘭
亦不留萌(竹子山對面有大山名蘭草坪峰巒陡起遍山巨石賊人防守甚嚴福康)
(安和琳探知賊皆聚匿於蘭草坪西北之上崖板寨一帶而於東南各山坳故插各色旗幟止)
(令數十人看守以誘官兵福康安和琳察看崖板寨對面有小山石筍排列可以伏兵即令穆)
(克登阿帶兵埋伏預備礟轟派侍衛綸布春等由竹子山進攻福康安和琳率額勒登保等由)
(志諾埡口繼進賊六七千人蜂擁而来穆克登阿等即於小山石筍内發礟賊不及防沙石骸)
(骨灰燼並飛窩棚草房拉襍摧燬官兵歡呼聲振岩谷四面圍𠞰殆盡)奪糧猝遇
欃星掣(滚牛坡為永綏糧運要路滅苗時時出沒官兵攻克蘭草坪後聞永綏鎗聲甚)
(緊令額勒登保綸布春等探至滚牛坡適都司施縉等護送糧石前赴永綏賊匪數千邀截與)
(施縉等相持不下額勒登保星即馳赴時花連布達音泰等領兵亦至綸布春見賊勢兇悍即)
(率兵上山占據地勢身先士卒併力壓下劉君輔所領楚兵亦出城合𠞰自己至未殺賊遍野)
(一面護糧進城一面追捕餘賊川黔轉運接濟無滯)設伏尤宜蚩霧盈(榔木)
(陀懸崖壁立官兵步步進逼賊匪抵死守禦福康安和琳當令額勒登保等進撲榔木陀山梁)
(扳巖越坎而上時值霧氣瀰漫對面不見將抵崖板寨令官兵潛伏樹林内放鎗誘賊賊匪驚)
(覺奔下山坡伏兵出其不意鎗擊斃賊甚夥遂克榔木陀山梁木城)瓜蔓壟頭應
絶種(黃瓜寨地處萬山之中時值夏雨連綿泥深盈尺福康安和琳督同額勒登保等跴)
(路直進定計先奪黃瓜山卡隘詎意賊匪因黃瓜山係其巢穴恐官兵繞道進攻築卡刨壕備)
(禦嚴密福康安和琳轉戰直前風雨交作山坡陡滑異常官兵人人思奮冒雨前進無不踴躍)
(爭先鎗箭所到賊匪屍横遍地不能扺禦始向山後逃竄随將黃瓜山大梁占據臣胡季堂)
(御製)麻生蓬裏敢稱名(福康安和琳拏獲吳半生手下賊人訊出吳半生自稱吳王住蘇麻)
(寨石三保石柳鄧等皆服其管束必須先將吳半生擒獲方易於𠞰辦因派穆克登阿等帶兵在黃瓜寨牽制)
(賊勢派達音泰等由構皮寨進富蘭等由清水塘進定札勒等由喇耳柳瓦進福康安和琳督同額勒登保等)
(由小紅岩策應各路分攻相持三時之久官兵争先跳入柵内大兵趁勢擁上山梁賊衆大敗連克清水黑土)
(高坡涼水井等寨昏夜之中所焚寨落火光照天兵威極其壯盛賊匪四散逃遁越箐穿林迅如猿捷官兵勇)
(氣百倍直追過蘇麻寨山梁扎營是日燒燬苗寨四十餘戮賊六七百人奪獲大小旗十三桿鎗礟刀矛無數)
西梁上下救援斷(吳半生敗逃至上下西梁福康安和琳先派額勒登保等往雷公山斷其)
(救援達音泰等帶兵由小烏草河直上山梁連克賊卡下至濫泥塘復有賊數千趕到我兵乘勢壓下賊竟抵)
(死抗拒福康安和琳一面令達音泰與賊對敵一面派兵分路抄入上中下西梁三處同時放火焚燒賊寨賊)
(人驚顧即時大潰又為伏兵所截殱戮不可勝計奪獲山梁賊卡七座生擒三十餘名訊得吴半生所結黑苗)
(屢被官兵打敗不能支持全已逃散吳半生受傷又竄至猿猴寨潛匿矣)烏草卡營守禦驚
(按卡字不見經傳惟字彙補載讀若襍楚屬關隘地方設兵立塘謂之守卡今征楚苗用此字義尤合入清語)
(謂分界處為卡倫讀作喀平聲盖南北方音之異耳抄攻克西梁寨後中間大山險峻苗寨極多賊匪或繞)
(後路或分撲營卡福康安和琳派侍衛色靈額等帶屯練降番為一起總兵達音泰等帶貴州兵為一起侍衛)
(巴蘭等帶雲南兵為一起額勒登保德楞泰帶巴圖魯將弁官兵往来督催福康安和琳帶兵相機策應將沿)
(途苗寨之賊痛加𠞰殺數十里内鎗礟之聲不絶賊衆望風逃遁追至懸崖陡坎之處將弁兵丁奮勇攀陟而)
(上連克苗寨六十餘處木城四座石卡三十五處其中豹子陀雷公寨赤河營一帶為賊人藏貯火藥之地我)
(兵放火焚燒烈炤衝天聲振山谷維時大烏草河對岸山梁屯賊尚多官兵直搶上大樹坡山梁殱賊無算並)
(於田坪地方排立大礟轟擊賊勢不支是日至酉戌之間大雨盆傾遍山霧氣不辨人馬即於大樹坡拏卡駐)
(劄)直入沙兜肻迴顧(大烏草河與沙兜寨相近福康安和琳留兵駐大烏草河令額勒登)
(保等分兵兩路遶進而親帶勁旅由正路進攻額勒登保等至四路口圍繞夹攻随將盤喇獨盖等寨攻克直)
(抵沙兜寨賊匪五六千人見官兵勢大不敢抵敵潛逃拏獲石三保所封軍師石老稞即行梟磔)
(御製)跨凌上坎遂先鳴(沙兜寨對面有盤基坳賊匪據險抗拒黑夜攻撲營盤福康安)
(和琳嚴飭守卡弁兵不許輕動密跴賊匪出沒路徑派巴圖魯侍衛綸布春等各帶降番屯練分投設伏)
(福康安和琳督同額勒登保德楞泰前進𠞰賊伏兵四集賊出不意紛紛奔竄將由山溝赴上坎額勒登)
(保德楞泰分兵兩翼抄上山梁賊衆被殱墮落岩坎者不計其數随將附近之科榮寨科受寨仍渥寨俄)
(戴寨撒罕寨等處㮣行焚𠞰)薄河欲竄梁無渡(福康安等自抵盤基坳復攻克竹山)
(坳大山梁至扳登寨擒獲吳半生之兄吳老正甥石老三石老喬並大小男女二十餘人随向濫泥塘一)
(路追捕探有賊衆自雷公灘糾衆而来我兵迎擊賊敗渡河福康安預令河次設伏伏兵突起賊匪腹背)
(受敵殱斃殆盡直抵黑陀寨)剗砦兼收粟不耕(福康安和琳進兵雷公灘苗匪萬餘)
(望見蜂擁前来官兵分三路攻擊衝為數截滚崖落澗者無算均由東山梁一路紛竄遺棄軍裝器物甚)
(多鄉勇降苗將其地畝内已屆成熟之包榖分投刈割)潛岸忽来髀倏解(大兵攻克)
(雷公灘後遂於河面稍窄之誅苗坪地方伐木搭橋陸續濟渡連燒賊寨數處苗匪遁至爆木林思欲偷)
(拆誅苗坪河岸所搭之橋以斷後路福康安和琳派阿哈保率漢土官兵潛伏岸側復派綸布春為策應)
(賊衆沿岸蟻聚而至我兵出其不意奮勇截殺額勒登保花連布亦沿途進𠞰罙入數十里扎營)
摉林盡戮髮空鬡(福康安和琳進兵馬鞍山抵烏隴巖苗寨二三十處俱築)
(卡石坎之上抵拒官兵福康安等督兵分𠞰復有策應苗匪五六千人捨命迎敵我兵分投迎)
(擊穿林跳澗殺賊無數連斃披髮塗面賊三名賊踉蹌漬亂當將烏隴巖大小各寨全行攻克)
(乘勝上蝦蟆硐苗匪望風奔潰遂直抵楊柳坪)茶它雨滑蹏穿蹶(楊柳坪左)
(右皆苗寨茶它地方攢聚尤多石卡木城砌築無數福康安和琳分兵三路令德楞泰那丹珠)
(豁隆武等各率兵上山福康安和琳率大兵随後策應其時積雨初霽山坡濘滑我兵攀援石)
(角奮勇競上連奪賊卡六處搶上山梁賊不能支俱各奔潰)柳夯泥深首涅
黥(當圍𠞰茶它時福康安和琳因毛豆塘一帶賊卡相接慮其横出梗阻先飭額勒登保花)
(連布等率兵往𠞰從黃毛坡進發賊數千人沿坡而下我兵奮勇下壓花連布繞出賊後夹攻)
(毛豆塘一帶苗寨悉行攻克與福康安和琳會兵一處從茶它進攻直抵柳夯地方各處苗寨)
(聞風畏懼泥首軍前叩頭乞命兩三日間降苗共有七十餘寨)即鹿
祥徵牝疊牡(見有二太上皇帝於八月上旬在及山莊鹿因御火鎗穿牡牝牝)
(者先倒牡者帶傷暫逸後亦随獲内外蒙古王公及哈薩克緬甸南掌使臣等無不忻喜歡呼)
(不特見獲嘉吉聖躬康健應手得心且一發中兩實為兆上將獲鹿鎗子貯入)
(匪吳半賜福康安大荷包内軍中得此咸謂逆生吳隴登等本如檻獸釡魚此即逸而)
(復擒之預兆更為一舉兩得之先徵勇氣更增百倍臣彭元瑞)翦魁捷速舅
隨甥(大兵連克苗寨賊望風膽落逆首吳半生見其兄吳老正甥石老三等俱被擒獲逃)
(至高多寨糾衆抗拒冀圖延喘福康安和琳在摩手山梁安營督率額勒登保德楞泰等分統)
(漢土官兵直抵賊寨四面攻圍逆首投竄無路即同夥苗二名匍匐乞命喚至降苗審認屬實)
(捷報抵都令解京正法)石馳木走地非阻(小天星寨地勢險峻懸崖絶壁)
(石角崚嶒福康安和琳督率額勒登保德楞泰花連布等挑選勁兵攀援而上滚木擂石一時)
(齊下相持竟日復督率各將備兵丁等由寨後密尋間道撲入賊卡賊用短兵相接刀矛並舉)
(斃賊極多即將小天星寨攻克)雺闇冰凝天總晴(大天星寨在鵶保之右最)
(為險要山路陡窄一線羊腸時值同雲密布四山雪片紛飛兼以重霧不辨路徑福康安和琳)
(將官兵結營暫駐賊因我兵連克各寨遠近木城石卡悉被焚燒震懾異常冒雪詣營乞命當)
(即妥為安撫無不叩頭感激)坡躪十三焚似赭(附近天星寨一帶賊匪屯)
(聚山坳仍形猖獗福康安和琳整頓兵力復從天星寨左右分兵繞道悉力進攻連克黃沖口)
(岩窠山騎馬山上寨坡大地坡小峰山各處賊卡一十三處臣舒常)醜殱數百
醢為鯖(福康安和琳督兵乘勢罙入賊匪數百為羣陸續策應我兵晝夜接戰直扺得)
(盤山梁殺賊無算)摧龍角峒安能堵(龍角峒一帶為鵶保寨門戶山岩層)
(疊路徑陡窄苗寨環列四圍沿坡築石城依山迴曲勢甚堅固福康安和琳分兵三路進攻一)
(日之内攻克鵝洛等二十餘寨合兵於龍角峒山頂排列鎗砲轟擊石城城内賊匪列跪乞降)
(福康安和琳以賊抗拒既久直至窮蹙始行乞命難保無事後反側仍督兵奮擊殱斃賊衆餘)
(者潰逃隨有附近龍角峒未經被𠞰之黃茅坪等十五寨相率投降)排鵶保山誰
敢攖(福康安和琳由龍角峒之右進攻鵶保寨西南兩面俱有木城石卡令軍士多帶火)
(彈鼔勇競上是夜朔風大作山木震動我兵從黑暗中覓徑凡遇刨挖壕溝處均各攀援跳越)
(而上先抵西面山梁即將火彈抛擲窩棚燒燬頃刻間各山坳賊卡火光齊發鎗聲絡繹風勢)
(甚猛苗匪惶駭無措不能抵禦立時撲開木城七座石卡五處斃賊極多盡將鴉保險隘要口)
(占據)梟認首渠前附賊(吳八月本係乾州起事之人糾衆猖獗兇横異常福)
(康安和琳因隆棚廓家各寨陸續乞降即加慰撫挑選精壯者随同搜𠞰探聞吳八月在卧盤)
(寨意欲竄逸福康安和琳即督率大兵降苗等環合圜裹將吳八月生擒治以極刑寸磔梟示)
(紀臣昀)
(御製)黨祛遺種外姻兄(福康安和琳設法將地良坡對面高斗山梁一帶全行攻克有斗思)
(寨降苗隴老五等探報平隴各寨逆苗四五千人齊集普定寨立旗祭神計圖抗拒為首賊目廖老慕隴老西)
(二人福康安和琳得信後即於是晚冒雪派兵竭力攻𠞰將二犯一併生擒訊明廖老慕乃吳八月外甥向随)
(吳八月父子各路焚掠自吳八月被擒其子吳廷禮吳廷義令其到處勾結與永綏小排吾苗人隴老西為首)
(脅衆報仇訊明後俱即正法示衆)頭坡遂得破其險(高斗山迤北名擒頭坡懸崖一線為)
(平隴險要門戶福康安和琳令興肇觀成帶領鎮將於高斗山梁拏卡虚張聲勢牽制苗匪復派額勒登保德)
(楞泰花連布各帶巴圖魯侍衛將弁分為三隊福康安和琳督率各隊將士併力進攻距擒頭坡十餘里山路)
(愈窄城卡愈多山坳石角間苗匪鎗砲肆出如雨福康安和琳督率迎擊人各爭先接戰數時額勒登保同綸)
(布春等衝入賊隊鎗箭刀矛之下斃賊極多當將擒頭坡一帶所有賊匪木城石卡拆卸焚燬全行掃蕩)馬
峒(作去聲讀)弗能據厥嶸(騍馬峒山勢陡險早為賊踞福康安派額勒登保等帶巴圖魯侍衛)
(將備由坡脚山梁分兵前往遏賊歸路福康安和琳率大兵随𠞰随進復將該處聚集苗匪悉力環攻直抵騍)
(馬峒山斃賊六七百名餘思奔竄適額勒登保等由坡脚山一路進𠞰迎合併力加攻逼至懸崖陡坎賊匪逃)
(竄無門自落崖澗者無數梟獲二百餘級遂分兵搜𠞰將騍馬峒坡脚山及附近兩岔河川峒百果窑五里牌)
(等處大山梁全行奪據總共燒燬苗寨計三百餘戶)線路溪岩寨那保(自擒頭坡前進彌望)
(俱係高山峻嶺鳥道盤空止餘一線左右及後路百十里均為逆苗巢穴時時窺伺乘機竊發福康安和琳督)
(率兵弁親冒矢石履險直進將士延緣接踵左右兩旁俱層層嚴密布置防堵凡有苗匪出沒随時擊退而擒)
(頭山後有溪岩寨勢峻路迂久為逆苗盤踞若不先行搜𠞰大兵不能徑進因出其不意引兵突上巴圖魯侍)
(衛及將弁等無不人人鼓勇鎗箭齊發一以當百逆苗不能抵禦紛紛潰散即將各處寨落悉行焚燒痛加𠞰)
(洗)
(御製)雞棲塒&KR0008;處禁聲(蜡雞寨與溪岩寨險要相連同為賊匪所踞福康安和琳復分)
(兵迭擊將該處苗寨焚燒盡殱匪衆即於各隘口分拏營卡悉力隄防以聯聲勢)莽牛善觸
彩旗仆(逆苗糾集匪衆於兩岔河百果窑川硐等處對面山梁築卡抵禦插各色彩旗排立放鎗)
(福康安和琳見川硐對面金嶺沖地方山頂木城一道更為高峻且有騎馬紅布裹頭賊目往来指揮甚)
(形猖獗訊之降苗稱係同石三保一時裝癲起事之隴莽牛福康安等随督大兵由川硐進𠞰直撲金嶺)
(沖木城先毁山腰石卡逆苗潛伏者𠞰殺無算我兵逼近木城攀援競進復斃賊甚多餘衆潰遁随將金)
(嶺沖山梁奪據我兵分投追𠞰割獲首級耳記不計其數)遊駾思奔白組縈(大兵已克)
(金嶺沖木城隴莽牛乘檅兔脫福康安等次日五更即督官兵鼓勇冞入並選帶降苗百戶懸賞擒拏適)
(隴莽牛因手下各苗全已𠞰散竄入遊馬坨地方旋為降苗等生擒解營訊供後即將該犯押歷各寨寸)
(磔)繳械還拏銷夜凍(附近平隴苗寨叢錯賊匪屯聚隨時邀約動輒數千石三保石)
(柳鄧吳廷禮等聚則藉為羽翼退則依為逋逃一時亦難盡行搜滅因將前奉諭旨賞降苗吳隴登)
(之子吳老觀頂戴及准令吳八月寄信吳廷禮等出投贖罪之處令各降苗到處傳宣俾知聖德好)
(生望風解散福康安等兵扺吉吉寨即督率額勒登保等分兵兩翼抄上左右山梁乘勢下壓苗匪亦搶)
(上山坡迎拒官軍奮勇夹攻賊為鎗箭所殱兼以冰雪滑濘投落汚溝者不可勝計遂將吉吉寨兩面山)
(梁佔據旋有乾州屬大隴峒寨長隴老才等所管苗寨三百餘戶箄子坪寨長隴老二等所管苗寨二百)
(餘戶河洛坪寨長吳老波等各呈開所管苗寨戸口詣營乞降復有斗角岩尾坡九十九洞等處苗匪亦)
(接踵歸命共一千餘戶俱令呈繳兵械送出所掠漢民子女一百餘名福康安等訊明口供後俱給口糧)
(飭回本處並有降苗吳正明等於糯塘山苗寨搜獲漢奸麻陽人張老方及先曾在軍前納降後復畔去)
(之麻老貴等前在永綏滋擾之麻老成俱於訊明後正法)
礟騰士躍踏晨霙(大兵從吉吉寨山梁進趨平隴中隔連雲山為平隴西南)
(兩面險要之地該處夹溝懸崖積雪跋涉甚苦兩旁山坎均多苗寨福康安等督勵將士先用)
(大礟轟開溝口官兵扳扶跳躍而下苗匪猝不及防焚燒殱戮淨盡我兵奮勇疾馳直撲上山)
(賊匪抵禦徹夜勢不能支紛紛潰退當將岩硐大寨三十餘戶苗匪全行攻克復督率額勒登)
(保等進攻騎馬山火里坪一帶苗寨大軍可無慮傍路牽掣之患矣)坳稱平逆先
幾兆(官兵克高吉坨後冞入賊巢苗匪恃險死拒福康安和琳察看兩汊溪一帶兩山夹)
(澗險阻逾常設法繞道先據勝勢酌派新調滇兵於通平隴各處虚張旗鼓為疑兵而親督大)
(軍徑由高吉坨直撲賊匪所據山梁官兵扳陟陡崖先拔一卡兩汊溪伏匪蜂擁上山官兵排)
(鎗迎擊賊退復屯集於西北山梁用砲抵禦我軍預安大砲彼此轟擊賊不能支復分繞山溝)
(小路而出巴圖魯侍衛等乘勢下壓酣戰斃賊餘匪潰遁我軍追𠞰直抵平逆坳克之)隴
到臨巢後路偵(乾州與平隴相距不遠惟因平隴後西南兩面坡坎險絶無路)
(可通逆苗屯聚抵死守禦維時官軍已緊逼乾州因即計議設法先抵乾州再進攻平隴俾不)
(致懸軍久駐)岡剷幾重徒結石(結石岡賊卡二十餘座旁有牧牛坪竹石)
(坪大小寨落共七十餘戶聲勢聯結抗拒官兵福康安和琳等復督率兵弁連日進攻全行奪)
(佔焚燬淨盡矣臣胡高望)勢環三面勝浮甖(結石岡官道溪連破賊卡)
(抵火麻營山勢重叠更為賊人險要之地有大石卡四處山腰横築石城高七八尺徧樹旗幟)
(賊衆蟻伏以待福康安和琳分兵三路至火麻營會齊進𠞰賊衆鎗礟抵拒我兵一路對面攻)
(擊兩路繞出賊後山巔之上併力下壓賊三面受敵遂不能支我兵將山腰石城攻破賊衆逃)
(竄滚斃岩澗不可勝計附近大小苗寨皆望風奔潰冞入二十餘里)大宫小霍灰
經宿(自火麻營進兵大山深溝苗寨櫛比福康安和琳率兵連克灣溪嶺紫泥山油麻灣)
(茶坳諸賊卡抵廖家沖峰巒陡削周圍包以大小諸山徑路錯雜中有石卡横出我兵奮勇上)
(山奪據石卡分兵進攻賊衆抵死抗拒相持一晝夜我兵鼔勇迎擊殱賊甚衆)岫斷峰
連決四更(福康安和琳察賊往来竄伏要路有名連峰坳者勢最險阻必得此地上)
(攻山梁因令額勒登保德楞泰等於四更後發兵其半放鎗拒賊其半負土囊而上填得路徑)
(抵連峰坳賊併力前拒我兵鎗箭齊發奮勇向前天明後大雨傾注即於此時奪據山梁賊惶)
(駭四散我兵追殺殆盡由廖家沖而進又連佔山梁七處)劒快得鋒知必割
(平隴為賊苗巢穴負嵎固結勢雖窮蹙而守禦益堅必須先扺乾州然後可進搗平隴和琳自)
(廖家沖分兵三隊令額勒登保等為頭起德楞泰等為二起和琳自率興肇托爾歡等為三起)
(魚貫前進聯絡策應苗匪捨命左右躍出希圖衝截額勒登保帶兵搶上山梁排鎗轟壓和琳)
(督同德楞泰等先後趕緊接應痛加𠞰殺賊見官兵勢大不敢直前拒敵惟於岩坎之下放鎗)
(抵禦保臣玉)嶺頽全壁詎堪擎(得鋒山對面全壁嶺一帶石卡無數賊苗)
(糾衆前来與我兵三面抗拒時已傍晚和琳復督同額勒登保德楞泰等連夜於得鋒山一面)
(接聯拏卡十餘處分拒兩傍賊苗一面帶兵直撲全壁嶺賊卡苗匪蜂拒我兵奮勇撲開賊卡)
(一處即佔住一處後隊官兵見賊勢慌亂乘勢壓下兩傍山溝苗寨放火烟焰漲天賊匪紛紛)
(潰竄斃賊及奪獲軍械無算陣斬三十餘級距乾州已不過數里)箭傳蠻子崇
山縛(永綏保靖交界地名六都土蠻雜居先經和琳密札劉君輔等督率弁兵懸立賞格)
(購求逆首石三保嗣據外委譚步雲訪得石三保將往土蠻劉君輔等得信即傳哄哄寨土蠻)
(龍子貴等切實曉諭並專差水坪降苗隴八月等與土蠻會合實力擒捕適石三保奔竄至哄)
(哄寨降苗及土蠻等跟查具報鎮臣張廷彦揚言巡查卡隘赴保靖迎捕劉君輔亦馳赴花園)
(接應時石三保已為土蠻降苗等設計誘至坳溪地方張廷彦帶領文武員弁立將石三保拏)
(獲親自押解至大營嚴訊為首起事假借瘋癲妄稱苗王各情節一一不諱查石三保首先滋)
(事倚藉瘋癲語言閃爍極為詭譎兹當惡貫滿盈計窮就縛未便再稽顯戮即派委鎮道大員)
(押解進京以備廷訊)刃剚孚人武水呈(石三保逃至哄哄寨被獲)
(解至大營取供後和琳一面專摺奏聞随派員解至熱河廷訊數次石三保罪惡貫盈)
(俯首無詞即於熱河寸磔梟示用彰亦國憲並先此解到之吳半生聶傑人向瑶明均在京)
(正法又吳八月已於軍營正法伊子吳廷禮已伏冥誅仍行暴骨揚灰其賊目令徧徇各寨然)
(後梟示所有賊首石三保並附和各賊犯俱經伏法洵乎天誅之所必及人心之所同)
(快也)境眎隔河田沒罫(廖貢坡連峰起伏路逕叢雜遥望隔河乾州一帶山)
(勢漸低水田彌望搭盖窩棚保護田莊寨落夥黨愈聚愈多時来攻撲我兵甫至山坳即有穿)
(紅衣賊目塗面執旗十餘人帶領匪徒千餘跳躍而下我兵排鎗迎擊斃賊無算和琳復分兵)
(兩翼潛從左右山坡扳援陡壁盤旋而上賊匪見我兵三路合攻抵禦不及即棄卡奔竄當將)
(廖貢坡山梁奪據臣周興岱)
(御製)圖披撮土芥飄瀛(據和琳奏額勒登保等奪獲廖貢坡小牛坡要隘賊紛紛潰散竄至)
(馬鞍山尚思守護田苗寨落抵死抗拒後路官兵復前圍𠞰殱賊甚多直追至河邊相距乾州益近彼時檢閱)
(所進地圖知賊匪佔據卡隘不過彈丸窮蹙已極定當不日撲滅耳)和琳獨任尖雲克(和琳)
(等既攻克馬鞍山望見尖雲山賊寨尚隔大河一道賊於隔河刨挖深壕潛伏排列鎗礟以拒我兵和琳派兵)
(三路先令左右兩路於四更時直撲河岸賊分兵抵禦和琳率額勒登保德楞泰等為中一路乘賊分兵力敵)
(之際亂流竟渡直抵尖雲山)登保先超絶岸横(和琳等中一路兵渡河之時賊競前攔截)
(額勒登保不避鎗箭奮勇直前首先登岸大兵踵至悉力進攻賊遂退上山梁左右兩路兵亦乘勢過河撲開)
(賊卡殱斃無數遂佔山梁和琳復率同額勒登保等連夜進發)遂佔黃蓮坡迤邐(和琳等進)
(攻苗寨凡兩晝夜賊依山傍箐脩築木城石卡以為抵禦蜂屯蟻聚輾轉連接我兵乘勝奮攻遂克黃蓮坡進)
(抵晒穀坡窑灰坡田頭沖三礟臺等處所毁木城石卡不下六七十處賊衆望風喪膽奔竄無路)
(御製)遙通赤竹嶺寮棚(赤竹山在黔陽乾州既復道路皆通按乾州本宋鎮溪所在崇)
(山之前即舜放驩兜故地我朝建置州城官署民房日益增設關市集場彷彿内地自逆苗蹂躪殘缺不)
(完和琳奏收復州城復令駐守河溪總兵袁敏等帶兵前来以通辰溪糧運安設乾州本任文武官屬派)
(駐弁兵布置已定乃圖進𠞰)風寧許捧虚憑怒(和琳奏額勒登保等帶兵於夜半直)
(撲捧風坳賊卡賊苗抵死守禦官兵攀援仰攻黎明將賊卡撲開賊衆大潰於是捧風坳隘口全行奪據)
虎縱誇強卒倒綳(強虎哨為十三哨之一與捧風坳俱為平隴門戶和琳派西津泰等)
(由礟樓坡誘賊迎敵而自率額勒登保等由龍團營分起進攻賊苗見官兵兩面夹擊各棄卡四散官兵)
(乘勝隨進随𠞰悉行攻克即於強虎哨山梁扎營)麻里並犂三窟偪(後坡新寨大小)
(賊卡數十距平隴十四五里週迴山梁脩砌木城石卡防守甚力和琳督同額勒登保德楞泰及巴圖魯)
(侍衛等分兵進攻連克後坡新寨及麻里灣等處自此緊逼平隴矣)
踏車久碎一家烹(貴州踏車苗石岱噶為石柳鄧族姪於起事時糾衆助逆)
(嗣經官兵攻破踏車誅其父及一子兩女代噶隨柳鄧逃至黃瓜寨投石三保後焚掠四川乜)
(脚峩容一帶又在永綏木樹花園隆團等處打仗為賊目内兇悍要犯和琳密飭將弁嚴密搜)
(捕於老旺寨弋獲錄供押於各苗寨臠割梟示人心大快)乍揕壩角羅毚兔
(額勒登保等攻克岩人坡後提兵直逼平隴賊復聚於大壩角悉力抗拒正扼進兵要路額勒)
(登保等出其不意立即進攻當將苗寨三十餘處全行燒燬)迺拉巢骸拆腐
麖(平隴一隅負固日久官兵節次拏卡進攻止能遏其西南西北兩面其後山峭壁懸崖攻)
(撲非易明亮等籌酌於東南一帶設法進𠞰逆匪等竟敢糾夥直前攻撲額勒登保由茨岩先)
(進痛加截殺賊始退回而兩旁莽車孟水沖等處苗匪刨壕築卡防守愈嚴平隴大寨之前及)
(後山屯聚者不可勝計官兵分為四路額勒登保等由獅子坡而進明亮等由觀音坡而進德)
(楞泰等由岩人坡下溝而進鄂輝等由甲式溝而進興肇等排列大礟由老石岩一帶轟擊姜)
(晟随後接應所有平隴寨前正路處處刨斷周築石牆木柵捨死抵拒官兵預用土袋填溝跳)
(越而進奮勇百倍立將牆柵全行攻克燒燬平隴正寨已得其来救應之莽車孟水沖貴魚坡)
(之賊均為大兵殺散並查出吳八月已故之子吳廷禮之屍剉燒揚灰以快人心而申國法)
妄欲養牛批郤窾(平隴既克石柳鄧等仍糾合餘匪在山後潛匿迫脅各寨)
(又於平隴東面勞神寨之上養牛塘山梁修砌石卡抗守明亮等督率巴圖魯侍衛鎮將等乘)
(雨雪稍晴即分兵兩翼進攻連拏七卡遂將養牛塘山頂賊卡攻克餘賊不能抵拒紛紛奔竄)
(省臣吳欽)尚思遮雀返咿嚶(苗匪等因養牛塘已克俱竄匿於湖耳坳)
(土貫坡菜沖剛息沖等處壘卡死守其附近平隴之雀兒寨麻里灣栗口嘴十八灣等處投出)
(降苗每於要路為逆苗阻截明亮等督兵乘霧氣未散攀援鼓勇而上排鎗迎擊立將菜沖土)
(貫坡湖耳坳剛息沖次第攻克)歌歌腊靄俱漂蟻(石柳鄧等自經官兵節次)
(攻𠞰萬分窮蹙惟緣無業窮苗及兇悍&KR1149;癲賊目自知罪在不赦固結負嵎苟延不出大兵聲)
(東擊西設法進取將分投執旗為石柳鄧邀約之馬尾坡鼎礶寨洞溪寨等處賊目全行拏獲)
(其平隴後山西南西北東南三面已為逼遏惟東北面之馬頭山一線延緣路如魚脊又有餘)
(錦坡山梁一道與馬頭山高峻相等向来人跡罕到明亮等派兵一路由莽車一路由楓形地)
(左右夹進士氣百倍斃賊不可勝計將馬頭山餘錦坡險要賊卡奪據正在分兵下壓復有賊)
(苗摇旗呐喊從岩坳&KR0749;歌歌場腊靄寨散岩沖分投肆出仰攻俱為大兵殱盡)戢戢魚
游也翦鯨(馬頭山既破賊踞守貴魚坡一帶山坡上下層層脩砌木城石卡其外刨)
(穵深溝明亮額勒登保德楞泰鄂輝分兵四路扳援而上四面合攻横屍徧山苗寨悉平)馘
獻級標申
國法(貴魚坡既克苗匪已殱戮過半惟石柳鄧尚蔵匿平隴後山相近之石隆寨内明亮等四)
(路大兵痛加𠞰殺愈逼愈近無路可逃其時帶兵之巴圖魯侍衛等將石柳鄧斫斃梟割首級)
(生擒石柳鄧之子石老喬指認明確因將石柳鄧屍寸磔示衆首級傳示黔楚俾苗疆咸知畏)
(讋再行函送京師並將石老喬弟兄一併解京正法苗疆軍務告成中外同深歡慶明亮等報)
(到績封明聖心欣慰即以額勒思加懋賞以酬勲亮為襄勇伯登保尤為出力)
(封為威勇侯德楞泰為一等子鄂輝為男爵並加賞額勒登保銀一萬兩德楞泰五千兩打仗)
(滿漢屯土官兵俱賞給兩月錢糧凡在事出力員弁均交部一體從優議敘以示奬勵臣吳)
(省蘭)身縲屬纆快人情(吴廷義自貴魚坡帶傷脱逃明亮等派巴圖魯鎮將)
(等帶兵分投搜捕並通傳平隴左近新降苗寨如有能將吳廷義縛獻者必加重賞旋據三坌)
(坪勞神寨龍牙寨兩岔溪鬼猴溪莽車孟水沖麻里灣等寨降苗環跪營門帶領吳八月之姪)
(吳廷梁匍匐乞貸一死願將吳廷義及石柳鄧家屬全數擒獻當即令衆降苗公保果於次日)
(即將吳廷義等縛送来營因派員械送進京其吳廷梁免罪以安反側於是苗匪遺孽無一漏)
(網者)改前規制俾知順(苗疆既定一切規制機宜均須酌定俾苗衆咸知遵)
(守從前原定止有百戶三十六人由巡撫衙門給札充補人微權輕不足以資約束且有漢人)
(承充奸蠧滋弊明亮等奏照依和琳奏定章程改設土守備三人以下遞設土千總把總外委)
(等職即於隨行出力賞給翎頂之降苗内擇其明白誠實者給札點充並歸文武衙門鈐轄自)
(此以苗治苗不致與漢奸等糾纏生事可期永遠安順矣)善後機宜為細評
(此次苗疆平定節次仰蒙資鎮守聖諭必須酌度形勢地方多駐兵丁以既於鎮筸永)
(綏乾州三廰城外隘口添建碉卡駐兵并於岩門高村石羊哨花園隆團河溪巴茅汛小鳳凰)
(營等處俱增築營堡安設兵防從前鎮筸鎮永綏協銅仁協額設兵共六千餘名因地方遼遠)
(分散見單今徹歸鎮標一處以壯聲威而靖苗境其三廰向設文員均改為直隷同知凡民苗)
(事件歸辰沅靖道核轉三年俸滿均加陞銜鼔勵其餘丞倅亦酌量情形改設至清查地畝民)
(歸民種苗歸苗産不許客民侵佔滋事所有逆苗叛産俱分賞降苗無不歡欣共知遵守)久
著
十全贏樹績(綜計兩平準疆一定回部再掃大小金川及靖臺灣降緬甸安南各一又二次受廓)
(爾喀歸降全記誌聖武遠揚大功十蕆有匪克聖製十其事兹明亮等𠞰平苗)
(奏鴻勲胥本於於十全睿謨廣運指示先機故能完善蕆事則之外又贏一績矣臣)
(那彦成)
(御製)肯臻九仞議停征(朕非不欲息事寧人好為黷武但審度事勢首逆石柳鄧未獲苗衆)
(方無所忌憚斷無將就收局之理前此畢沅書生之見奏請徹兵實為不知事體當即降旨申諭彼亦自知其)
(非而明亮鄂輝二人初到軍營時亦未嘗不為浮言所惑思欲遷就了事經朕剴切宣諭令其堅持定志必須)
(擒獲石柳鄧使各苗咸知震懾兵威相率投誠不敢再生事端始為一勞永逸之計其後明亮等亦各知奮勉)
(果能剗破賊巢馘渠俘生全奏大功倘如畢沅之議豈能完善若此耶)一之為甚豈可再
(前歲二月苗匪滋事之始時福康安正在滇省辦理錢法和琳則自西蔵回京陛見行抵邛州二人一聞所屬)
(禀報均不待旨諭即各兼程馳赴𠞰辦自合兵後由黔入楚躬冒矢石督率弁兵陟險冞入不辭勞瘁攻克苗)
(寨無數殱戮逆苗不可勝計擒獲首逆吳半生石三保等正法大功指日告成不意福康安和琳均以積勞染)
(瘴先後不治二人抒忠宣力允為股肱心膂之臣實堪軫惜此次辦理苗疆本出於不得已朕無佳兵黷武之)
(心可以質之天下而二人無生事邀功之念亦朕所深知乃何以功屆垂成而二人竟不克躬親蕆績凱旋生)
(膺懋賞豈真事有數定殊不可解耳)重以加酬尚覺輕(福康安和琳二人此次協心𠞰賊忠)
(藎堪嘉隨時賞賚内府珍物不可勝計前年曾賞福康安三眼花翎嗣以擒獲吳半生大功將成降旨晉封福)
(康安為貝子和琳為伯爵並加恩福康安之子德麟賜二品頂戴授御前侍衛和琳賞三眼翎黃鞓及紫韁上)
(年憫其功屆垂成均不得生邀酬庸之典特晉封福康安為郡王並推恩伊父大學士公傅恒亦追贈王爵其)
(子德麟承襲貝勒和琳晉封一等公即令伊子豐紳伊綿承襲各賞銀一萬兩既入祀賢良昭忠二祠復命各)
(建專祠祀之又軫念二人功績非常命同與大烝惜猶廟祭以示眷恤藎臣至意雖酬以厚恩而朕心追)
(以為輕今幸已平定蕆功兩臣有知當亦共為慶慰也)邪教乘機犯湖北(白蓮教創自明)
(季民間私習日久頗有連結之勢近年予深鑒其弊董戒地方官實力查辧俾邪教不得傳染愚民杜其煽惑)
(乃湖北奸民因該處官兵調征湖南乘以起釁肆擾襄鄖荆施等府而貴州之清溪四川之達州亦有滋事之)
(處予分命𠞰除並發京營勁旅前往撲滅次第廓清邪教愚誘已深得此翦刈俾知警悟亦事機之大幸雖内)
(地亂民如臨清石峰堡蘭州等向所謂不薌其事者亦不值專什但事有相因附之篇末以見予仰荷昊)
(眷諸事順成予亦克隨機勉應實有合於牽連得書之義云)
(御製)銳師下漢賴防兵(時湖北鄖陽府屬竹山竹谿保康房縣一帶亦有邪教勾結響)
(應欲自漢水順流而下至襄樊一帶滋擾經福寧等奏到即命西安將軍恒瑞帶駐防兵二千名及)
(署鎮文圖帶本標兵一千馳往鄖陽𠞰辦而永保適自新疆回京至西安聞信亦即馳會恒瑞將竹山一)
(帶之賊痛加𠞰殺追捕逸匪東至襄陽其漏誅餘孽復經宜綿於泥河口等處殱除盡淨)楊(起元)陳
(德本)遞釁軍門鼓(湖北荆門州屬之當陽縣有賊首楊起元倉卒起事戕官據城總督畢沅)
(在辰州聞信馳往𠞰捕至當陽要道之蘇家河三路進攻將城外賊卡全隳賊避入城固守官兵四面用)
(砲轟擊又募人混進城内將楊起元戮斃賊又推陳德本為首困守愈堅皇父指示機宜多方布置)
(旋經舒亮等攻克其城焚燬蕩盡殺賊二千餘生擒三千餘首從均誅全城克復)張(正謨)聶(傑人)
雙俘廷訊搒(湖北邪教聶傑人張正謨等於上年二月在枝江宜都一帶煽衆焚掠惠齡帶)
(兵往𠞰當即擒獲百數十人餘竄據灌灣腦為負嵎計經官兵攻急聶傑人向瑶明投出解京訊出伊子)
(聶池拜從張宗文學習白蓮教而張宗文之師張正謨首先倡謀滋事随將聶傑人等正法而張正謨始)
(終拒守惠齡與成德文圖富志那設法分兵四路攻擊填壕而進殱戮不計其數直至八月十七日賊巢)
(始破生擒張正謨及助逆之劉洪鐸解京正法悉行蕩平無一倖逃顯戮)市燬小坳提噩
夢(先是川黔會兵進𠞰楚苗孫士&KR1063;留駐後路平塊地方而湖北與川省連界之来鳳縣小坳及苗容)
(老寨河馬鬃嶺茶園溪紅岩堡一帶亦有匪徒往来滋擾孫士&KR1063;督率副將樊繼祖等將各處屯聚之賊)
(先後攻𠞰洗蕩無餘)
河乾湖砦息狂酲(孝感縣屬之胡家砦賊匪大頭目孫在公劉世俊糾衆抗)
(拒其地三面阻水明亮等分布官兵逼砦安營賊情急勢蹙抵死来撲我兵奮勇殱戮賊渡河)
(奔回官兵即乘勢涉水搶上山岡下壓賊砦賊匪轟礟扺禦火藥烘起自斃我兵乘勢直進自)
(己至亥賊人燒死及投塘者無算擒獲賊目劉世珍等七人訊知孫在公已被焚死劉世俊亦)
(投塘殞命取獲身屍認確剉骨戮屍將劉世珍等即行正法孝感縣属賊匪𠞰滅淨盡竟無一)
(名漏網)松間莒縋人謀密(教匪覃士潮張日先等佔據涼山馬王廟為巢)
(設卡堵禦惠齡奪卡進攻徑滑山峻兼值霧雨正在設法間適有孫士清等拏獲從逆畏罪投)
(出之張添富等五人據供二天門係前山兩路總口業經刨斷難上惟二天門陡崖下有松林)
(一道直接山樹可伏數人惠齡即恩撫張添富等使之回巢内應並與大繩數十條令其拴掛)
(樹上接引官兵上山即在卡内放火夜半果見繩頭拖下先派兵勇各帶短兵火彈援繩上伏)
(随整兵撲二天門並分兵山後截賊去路賊呌喊抵禦相持之際我兵援繩而上者反從後壓)
(下其内應之張添富等復從中放火賊衆駭潰退入二天門内抗守我軍蟻附薄賊抛擲火彈)
(廟内烈焰沖空賊人經官兵殺斃滚岩落澗無一人得脱者生擒逆首覃士潮張日先寸磔示)
(衆)雨後崑炎
穹佑貞(旗鼓寨逆首唐貴丁寅山等築木城岡頂福寧等督兵𠞰之時七月初旬天氣暑熱士卒喘渴)
(適遇大雨解煩兵力愈勇抛擲火彈執牌先登乘勢砍開木城將三重賊巢全行燒燬生擒首)
(逆唐貴等八名及餘賊二千餘人積屍徧地至不可駐足賊匪全數蕩平)雪磧放雷
去螟蟘(賊首林之華覃加耀自滋邱敗逃竄入黃柏山福寧馳往𠞰捕值連日大雪不)
(辨路徑總兵關騰派將弁於雪淺處刨開濕土暗埋地雷我兵與賊交戰佯為退走誘賊追至)
(地雷立時震發轟斃賊衆屍首皆飛賊首尾不能相顧福寧率各路官兵連奪賊卡追捕賊首)
(勢極窮蹙已如釡底游魂即當灰滅矣臣童鳳三)鬼&KR0749;拜佛磔嫈嫇(貴州)
(青溪縣之大鬼&KR0749;有賊高承義者從習楚匪邪教回黔自稱老祖與妻易氏並有十二花緣女)
(子住上&KR0749;廟中拜佛嘯聚匪徒有飛天王飛地王四大金剛通天教主諸名號劫掠小竹山裹)
(河山一路總督勒保等分兵數路奪卡而進下&KR0749;男婦千餘叩頭俱稱被脅遂飭官兵急攻上)
(&KR0749;痛加殱戮將廟宇燒燬擒獲高承義并其黨與數百人分别凌遲處斬)南夷安嶺
烟崖赭(陜西興安府属各廰縣與四川連界自達州邪匪搆逆興安習教之人亦乘機)
(蠢動其在府城南者以安嶺為巢穴城北則有將軍山皆逼近郡城屯聚窺伺總督宜綿巡撫)
(秦承恩派兵數路先攻安嶺宜綿秦承恩與提督柯藩亦各帶兵前進自下仰攻排鎗飛箭連)
(環迭出柯藩傳令敢有回顧者斬各兵無不奮勇争先抛擲火彈烟焰漲天賊匪驚亂即乘勢)
(奪取高廟山大卡四面圍𠞰全行殱斃無一漏網生獲王可秀成自智二名訊係賊首凌遲梟)
(示)北盪軍山汲道爭(將軍山在漢江北岸三峰蟬聯而下有賊佔據前峰)
(唐家壋為賊頭卡中峯為二卡最後一峯為將軍山賊據為巢東西北三面皆巉巖峭壁無路)
(可上惟山南石磴可通其上石坎三層因砌石牆拒守宜綿差探明確分兵四路乘大霧中擁)
(上立將頭卡二卡攻得並斷其水道賊人困渴屢次下山偷汲被官兵殺退勺水未令偷漏復)
(用大砲轟擊賊營布帳掀掣擊中賊目馮得禄趙可徵二人抛擲數丈而墜屍横滿山無處奔)
(竄賊首馮得仕呼號求生准其投降魚貫而下一一就縛共一千餘人分别磔梟斬示又據奏)
(攻克汝洞二河賊寨並無一犯得脫陜西境内賊匪全平)姚(之富)孽待剸膊劉(之協)
孽(劉之協為邪教首傳姚之富等自襄陽一帶焚掠迫脅由吕堰驛闌入豫省雙溝倉台水)
(台諸處永保恒瑞慶成舒亮等帶兵𠞰捕賊匪南北奔竄分而復合勢極窮蹙乃永保等惟知)
(尾追以致續添新兵六千餘亦形疲乏仰蒙臣睿照將永保解京治罪並嚴飭帶兵諸)
(一切軍務壁壘一命惠齡總統辦理惠齡到後斟酌籌畫新即將賊人所聚王家城紅)
(土岡攻破餘賊由梓山一路逃逸官兵繞道迎頭𠞰殺而姚之富又逃往鍾宜交界地方大兵)
(奮勇前追姚之富即可就獲從前劉之協在姚之富家地窖内潛匿姚之富若擒劉之協自無)
(所逃命二犯全擒則湖北邪教之事全蕆矣臣王坦修)鞍坪昨燼洗茅坪
(又四川達州東鄉太平三州縣邪教首逆徐添富徐添德冷俸等乘機煽動英善等帶兵往𠞰)
(屢有斬獲賊匪等屯踞茅坪張家觀一帶憑險抗拒因派將弁並帶屯土官兵義勇等馳赴普)
(子嶺蔣家山埋伏並誘敵前至伏發痛𠞰將鞍子坪攻克餘賊滚箐落澗者不可勝計復又用)
(大砲轟摧茅坪一帶盡行𠞰洗先後將首逆徐添富等拏獲正法)乃茭乃糗峙
由帑(十全凡太上皇帝自金川用師以来武功徵發糧運軍火以及大軍所過供)
(億儲備無不動支正項錢糧從優給發戶兵二部照欵核銷時每特荷恩綸格外准銷)
(從不絲毫累及官民此次楚黔苗匪及湖北教匪滋事調發八旗勁旅及各省官兵召募鄉勇)
(軍需所費計撥發過銀總計三千三百萬餘兩無不取資内庫部貯及各省藩庫等正項錢糧)
(不特師行所過民不知兵失業貧民充夫應募轉得藉以資生出力無不踴躍從事)頻賑
頻蠲愛逮氓(楚黔苗匪及湖北教匪相繼滋擾所經地方民人不免失業即未被)
(賊氛之處亦有運送軍火團練鄉勇等事恩將太上皇帝復為軫念因節次加)
(松桃正大春秋應徵銀米全行豁免並分别蠲免永綏乾州鳳凰三廰及瀘溪各廰縣辰州府)
(屬之沅陵辰溪永順府屬之永順保靖龍山沅州府屬之芷江麻陽七縣春季錢糧一體分别)
(蠲免復加東鄉太恩普免明歲正供錢糧並四川之達州平陕西興漢之安康平利西)
(鄉紫陽四縣亦於明年一體普免其適遇輪免錢糧年分之處竟有連免至三年者恩)
(膏所被尤為曠古罕有)謨典足徵際斯盛(虞書五篇三苗凡四見舜典竄)
(於三危注家謂在攝試之時實奉堯命分北之制則在命二十二官之後禹謨征苗系於正月)
(上日以下若益稷所謂頑弗即功者乃堯在位事也堯舜禹三朝聖人相授受時皆適有苗事)
(至禹貢作而惟頌三危既宅三苗丕敘之功矣臣錢棨)
(御製)羽干未信擇焉精(說尚書者動以干羽格苗為聖人盛事然曰竄曰分北則非僅格之)
(而無以治之也況吕刑所紀苗作五虐之刑至發聞惟腥上干帝監故遏絶苗民無世在下是舜之治苗)
(非以一征一格遂畢乃事且干羽何能格苗舜彈琴歌風久矣苗寧不知必待干羽七旬而後格嚮曾作識以)
(明不可盡信盖辦理邊隅蠢動之事自以聲罪致討殱渠遏虐為正若高談德化乃懦世偷安之謀腐儒過信)
(之習耳)示災乙卯誠躬罪(自来占騐家率以正月朔旦值薄蝕為兵象考之史冊元旦日)
(食而是年用兵者如宋仁宗之寶元康定皇祐元世祖之至元年間率皆有騐若昨乾隆丙午元旦日食適有)
(臺灣林爽文之事亦可謂騐矣前歲乙卯正月朔望致上天垂象予以為日月之食雖千歲以前可坐而)
(然為君者不可不心存警惕非若管子所云日食修德月食修刑之說惟在應天以實不以文庶可以格)
(年各昊蒼而弭災異是以預於甲寅八月降旨將六十省應徵漕米又加恩普免一次並諭停止乙卯丙)
(辰二年秋讞勾到以示錫慶施仁而是年二月果有苗匪滋事可見事非偶然數有前定然連歲各省普豐國)
(慶駢填吉祥大順惟苗衆以自作不靖致干誅殛此又為惠迪從逆之理昭然不爽者耳)遇稔丙辰
叩
昊宏(周頌大武之六章桓之詩首言綏萬邦即繼之曰屢豐年盖以武王除暴安民故屢獲豐年之慶今)
(之平定苗疆雖不足以語武之七德而理直師貞實有合於安民和衆之義上年丙辰仰蒙昊貺寰宇咸)
(獲豐收如直隸山東山西河南江西陜西福建四川貴州等省均在十分及九分以上其餘各省亦俱獲七八)
(分有餘中稔是以楚省兩年以来度師運饟民間一無科派全不知如書所云峙乃糗糧峙乃芻茭之事況叠)
(經降旨蠲免該省三年地丁漕米俾閭閻豐裕益樂盈寧即此可驗予不敢有一毫佳兵黷武之心是以仰蒙)
(勤期昊恩如此嗣今以後惟有益勵敬與天下黔黎常享昇平之福耳)業業兢兢戒黷
武與民同樂保昇平
御製詩餘集卷九
