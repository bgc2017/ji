御製詩三集卷八十五
古今體九十八首(庚寅一)
庚寅元旦
占穰喜復值庚金少海初曦殿角臨負扆又兹宵旰始
膺圖不覺歲年深正供普免培民氣恩榜重開惠士林
曹植漫陳元會什宋祁誰獻守成箴
元旦試筆
蒼龍金虎運璿杓綵筆花牋又頌椒首祚元陽新歲旦
重熙累洽大清朝紀年恰是卅五始數日還欣廿四饒
詰曉炷香拜
天地虔衷惟祝雨暘調
上章引逹泰符臻農諺登秋夘值辰(農諺一日得夘十分秋今歲元旦適)
(建已夘)仙木駢羅朱戶燦春旛旖旎綵屏新倏過五十臨
六十益勵心寅撫歲寅履慶延洪俞衆籲行將
翟輅奉時廵
元正太和殿賜宴紀事二律
征緬官兵振旅旋朱波懷畏靖蠻邊六旬大慶從羣請
(今歲逢朕六十萬夀禮臣稽典請於元旦賜宴先期具疏以聞)卅五君臨勵久虔盛禮
又週十年閱(自庚辰舉行慶典屇今歲紀一週)通班嘉許百工聯底須
給事陳祥桉(見唐書禮樂志)實政勤祛虚瑞傳
曉晴傍午佈濃隂旋見祥花飄鬱森禮重晨參而晝會
庚居辰過又寅臨試看雁詣還鱗萃詎在奉珪與獻琛
較量農占誠大吉(元旦日欲風日雲雪皆有為上歲祥占是日正符嘉兆)垂衣南
面倍生欽
鄒一桂歲朝圖
白石紅梅傍水仙瓷盆供養淨而娟分明一段江鄉景
圖作歲朝吉語傳
木根如意
古根結蟠自然成器蓋得之天全者敬惟
皇祖手澤所貽法宫永寶賦以誌之
貌古以神全體輕用樸堅簮錞笵姬代
揮座緬
堯年西暖閣中秘歲朝圖裏傳(如意凡二舊同吉祥草並貯周虎錞癸未新春)
(曾與盤列回部貢果合繪為歲朝圖系詩以紀)廽頭若相顧執友正齊肩(其一刻有)
(執友二字)
執友
亦木根如意也執友其舊名並刻黃山主人延齡
長命客字於上樛然古穆置乾清宫錞于中即已
百年矣
仙骨稜稜誰執友主人即是黃山否深山大澤弗屑居
秘殿崇宫永為守靈根突兀挐龍蛇竒文纏繆走蝌蚪
漢唐以上不可知漢唐以下誠無有錞于倒置不待叩
箇中妙義憑會取靜為用亦謝指揮八千春秋斯並夀
降旨普免天下正供詩以誌事(有序)
國有大慶歛福以敷錫為先民可常懷孚惠而德
心宜廣溯在丙寅丙戌普曾蠲賦蠲租凡皆體
皇祖之深仁總期臻兆人於殷阜兹届朕躬六旬周甲
喜逮寰區繼值
慈闈八袠令辰祝伸連歲尊親而誠形頌禱嘉彼總總
林林熙洽而運際昇平撫斯樂樂利利繄綏萬既
貽豐屢象實咸寧而取一原凖恒經供由惟正然
施生之道用下下而大光若庶富之加乃多多而
益善矧時府庫無虞其或匱宜使草野常留其有
餘爰循
舊澤以推恩更沛新綸而宣愷自三十有五年以始省
逓參輪計二千八百萬而贏額均全貸恰晷德金
穰迭叶有秋知樂倍裕和况歲枝木盛兼符方春
適令隨長養布十行之寬詔蘄繼今申迓
昊禧合萬國之懽心願持此洪延
懿夀式昭令典用述長言
丙寅正賦免寰陬屈指歲支又再周惟是愛民念無已
不言節用澤還流(方今帑藏充盈戶部核計已至七干三百餘萬每念天地生財祗有此數)
(自當宏敷渥澤俾之流通而國用原有常經無庸更言撙節不必若魯論之連類而及也)
祖功敬繼幸成倍(朕寅承洪緒惟以法免直祖愛民為本皇祖昔曾普省正供一)
(周朕今幸得再循繩耳前烈惟益勉切繼)
慈夀恒緜祝更悠設使三番能遂願(朕即位之初即對天申願我)
(位皇祖幼齡踐阼得至六十一年為亘古所希有朕即時已二十有五若至乾隆六十年朕夀亦八十五矣)
(斷不敢與與丙皇祖並肩即當歸政引年惟時亦仍下普蠲之詔寅及今而三此則上天嘉貺實亦)
(天下臣民之福慶也)與民歡喜戴
天庥
扎卜扎雅木椀
草根成木質西藏著靈竒(云能辟毒物)既是佛經地何虞毒
物施足承金鏤虺口緣(去聲)鐵蟠螭面目本來好多斯文
飾為
題董邦達春華集慶小冊
春渚探梅
野塢溪橋霏雪香良朋相與泛滄浪挐舟春渚知何處
鄧尉山隂光福陽
春園戲嬰
梅已酣紅柳初綠羣嬰作隊戲名園推梨讓棗彼知否
老安少懷吾意存
春社祈豐
古寺風旛出樹杪﨑嶇寺路阻而修農民奔走祈春社
一歲勤勞此起頭
春洲挑菜
暖入春洲野菜生採來煙甲滿筐盛貧民餬口頗資此
玉食能無不動情
春雪漁艭
積來春雪暎春江破冷漁人泛野艭果否得魚猶摸索
恰如不見玉花摐
春郊牧笛
草色鋪茵柳嚲絲東郊舉趾正其時牧童那管青牛瘦
短笛無腔且自嬉
春雨新耕
濛濛春雨優而渥冒雨耕人勞亦歡正是恒年顒望際
畫看容易即真難
春溪放鴨
春溪藻綠悅鳬翁放去收來一水通不必為闌亦無鬭
底須詭辯陸龜蒙
春流脩禊
羽觴際渚曲流通峻嶺茂林暢惠風不識羣賢脩禊者
右軍當日可能同
春雲出岫
輕雲出岫始氤氲坐眺高人迥不羣異我春朝望雨意
由來勞逸有攸分
春山遊騎
春林吐葉淨而娟春谷淙淙始放泉雅似行春橋上望
吳山韶秀入吟鞭
春泉竹塢
觱沸新泉初作聲未秋綠竹影縱横憶予閒訪雲棲寺
聽玉玉林中步行
春城曉色
温暾曉旭上朱樓嫩柳輕煙淡蕩浮宛洛遨遊應日盛
果然春色滿皇州
春澗鳴湍
飛泉落峡怒湍鳴已覺其聲壯昔聲自是源頭春雨足
村村欣看出新耕
春林覓句
春林杖策賞煙光莫認奚童負錦囊雅正清真詩亦有
雕蟲小技早輕揚
春帆細雨
濕煙片片雨絲絲柳外風帆欲過遲甓社菱絲湖上下
所逢往往景如斯
安徽太湖縣民朱憲章偕妻劉氏同登百歲大吏
請旌並成是什以賜
百歲題旌之疏歲凡屢見似兹夫婦同庚期頤偕
老一堂樂順四世承歡者實所罕覯洵熙洽之祥
而仁夀之徵也自不得僅以尋常人瑞視之
儘有老翁及耆媪鮮聞婦歲等夫年成雙大夀真希覯
覓匹寰區孰並肩四代孫曾聚庭戶一家耕讀樂鄉田
重熙喜值閭閻泰用紀人祥叶藻篇
雪(正月初三日)
連朝藴釀密雲垂侵曉瀌瀌遂霈施節未立春猶是臘
兆符元旦正宜時重樓十二皆皴玉(自正陽門至神武門正十二重樓)
世界三千遍被釐拈筆欲吟還自問似兹何以答
天禧
絳雪軒即景
御花園賞萬幾閒(坤寧門後為御花園軒在東廂庭前古海棠數本以此得名)滕六
霏祥意不慳真瑞喜猶逢臘後虚名何必取嵰山鼎甌
烹瀹韻誠愜筐筥掃收事已閑(每雪後僕役掃收培樹例有賞故無不喜為)
松柏可培海棠否性殊貞脆識其間
延暉閣
閣俯宫墻迥雅宜騁遠睋春光漸漏洩雪勢正婆娑脊
欲平金鳳簷疑棲玉鵝曦輪韜亦可澤豈厭其多
碧琳館
節節雕瓊葉葉欒韶春真是報平安三冬望澤常眉皺
博得今朝慰眼看
賦得玉壺冰
十笏容文席一窗含假山望如增茗邈積矣更孱顔内
外虚明徹清新格調閑冰光迎尺宅得句孰能慳
羣峯雪霽歌題黃鼎大幅
向聞宗蒼(張)之師曰黃鼎其蹟蓋弗多見見兩三羣峯
雪霽見斯幅理大物博實不凡乃知源清流必潔兹豈
易言青出藍峨嵋太華未可辨羣玉簇簇攅峯尖白雲
出没反在下雲下復有飛泉百道垂嶃巗精藍野店間
(去聲)位置各宜其處堪幽探水碓舂米白流澗酒館避冷
青標帘過橋跁跒驢蹄滑負擔㱥殑客背儳山僧閉戶
顧不出自把一卷參華嚴勞逸色空略具示所饒逼人
寒意頓欲重裘添宗蒼告我畫應氣韻勝是乃突出氣
韻全以神包函
題方琮倣黃鼎羣峯雪霽圖
雪霽羣峯矗玉簮巗枝澗瀑氣蕭森師承已自非私淑
况是親從粉本臨
棧道縈紆路幾盤炊煙旅店曉升寒客人驢背行猶顧
似是相存難不難
已入室偏未及門不遺形復有神存持將淨垢(黃鼎號)原
圖看一例寒光射眼昏
降旨加開恩科詩以紀事(有序)
文明燕喜頻年正慶洽
璇闈夀考作人兩試仍
恩推蕊榜開袠而典徵令甲紀科乃序叶由庚引春秋
以八千期秋實春華之並茂摶風雲者九萬恰雲
龍(前届庚辰)風虎(今歲庚寅)之相從矧銓衡既廣疏通斯登
進宜多藹吉三場偕上懽隨翰墨以呼
嵩六琯初調澤沛絲綸於匡斗億載例兹
永錫初韶用是載賡
錫類推
恩典具常十年惠一沛膠庠庚辛連歲胥逢慶甲乙加
科永兆祥缺少人多為籌畫(舉人需次向多壅滯丙戌會榜後特勅掄選多人發)
(各省以縣令丞倅教職等官分别錄用廣為疏通昨歲復翰部量每省人缺多寡調劑適均俾益免於停積)
真文實行在明揚
慈寧萬夀循環數(上聲)多士蒙
庥正未央
新正重華宫侍
皇太后宴即景成什誌慶
家宴重華例有常承
歡首歲葦千祥條風東陸暄初布愛日南陔晝漸長
恩謂六旬寬禮數(奉之儀慈諭一切跪拜皆令從簡)誠惟
萬夀祝康強瓦駕積玉山籠映
慈顧應知喜倍慶
奉
聖母命賦得萬年枝上日初長
琪樹託根蘭殿旁蘢葱佈影玉階蒼承温枝愛春曦麗
含潤葉浮曉露瀼疑是再中金鳥駐那如無據紫鸞翔
内臣報覺蓮壺永宫女量同綵綫長瑞氣氤氲依幹護
和風淡澹拂柯香非關上苑虚傳號喜映
東朝實兆祥謝氏芝蘭寧比數周家姜姒共輝光
延庥襲慶歌苞茂萬歲千秋奉
夀康
題藍瑛雪景
峻嶺竒峯玉作堆寒溪不凍落瀠洄阿誰策杖野橋過
知是尋詩得句廻黑襯白留蹟弗襲松蒼楓紫面重開
王家飛雪千山法(見圖内瑛自識語)粉本應從想像來
降旨加賑去歲各省被災諸州縣詩以誌事
九㝢正供與普蠲吾民休養俾安然喜無租賦呼之急
念有災傷被者偏(元旦下詔普免天下正供一年俾益臻藏富惟念上年湖北江西安徽三)
(省瀕臨江湖州縣偶值霖漲被有偏災而江蘇浙江低窪之鄉亦間有因夏雨成灾者雖均賑䘏如例届兹東)
(作方興民食恐不免拮据復降旨各予加展賑期並借給籽種以資接濟)可廑向隅仍苦戚
因教加賑各勤宣恩殊等次施輕重(分别極貧次貧加賑兩月一月並視)
(被災分數為差)要在閭閻獲惠鮮
詣
雍和宫禮佛作
興慶當年選佛場初春幾暇禮空王六街三市皆珠玉
利物宜人大吉祥東壁圖書原靜好(東書院即在宫左側齋曰大和)
昔時歲月黯神傷六旬兄弟相隨逐(時和親王以領宫務相隨)話到
髫年電火光
大和齋
竹石逕蕭森芸齋廣且深一時多古意萬物識春心風
細簾旌窣雪融簷溜斟大和契元善
聖日照於今
新正悅心殿
躍龍邸第炷香還路便因之到瀆山(元之瀆山即明季之瓊島也)樹
態峯姿濯雪後屏南硯北伴幾閒三冬望澤心那悅一
晌行春意始&KR0832;煙火皇都憑富庶可能此象遍區寰
閱古樓
重樓何事最稱竒四壁球琳寶翰披驀念今人斯閱古
古人那復閱今時
畝鑑室
冰鑑剛成畝妍媸已莫遺設將心照喻寸耳廓於斯
環碧樓
凍浦寒山映帶廊凭窗聊復賞煙光漫嫌引景猶蕭颯
碧意其間爾許藏
嵌巖室
碪&KR1095;間搆室勝占瓊島隂循徑步砟硌倚窗望林岑衆
木待春芳蒼松挺數(去聲)尋冰湖儼明鏡朗徹開懷襟雖
無煙霞想聊結山水心
抱冲室
示謙謝莊賦訓虚張華詩二義均切我靜室則何知然
我處室中夫豈無所思受益玩易象戒盈體書辭十笏
亦淵然遊息欣相宜
得性樓
就迥為高築小樓蜃窗萬景畢來投靜觀物物契真性
云得豈因自外求
延佳精舍
上為得性樓下即延佳舍搆屋寧在多其楹本一架攬
景致不同會心原互藉譬如春氣鬯萬物含和化斯乃
佳之最亦豈資延迓
坐冰牀至鏡清齋
太液平鋪鏡冰牀其面輾行至池上齋一鏡又重展鏡
雖殊大小照弗妍媸舛要在無成見順應因物辨趣符
定性書絜政吾當勉
焙茶塢
北地無茶豈藉焙佳名偶取副清陪亦看竹鼎烹顧渚
早是南方精製來
抱素書屋有會
無華不因素素乃華所以椎輪大輅駕落葉龍艘駛然
則欲去華應自去素始素固不可去華又安能止當此
踵增日蒿目其難矣
看畫廊
高下假山上廊腰縵轉循底須藉金碧惟是足精神花
鳥四時繪峯巒六法皴人皆解看畫畫可解看人
題畫舫齋
冰堅不可泛舫率塢中藏豈如舫作齋依舊俯林塘雖
云艱行水而恒泊水旁四時具波意一篷含煙光誰能
忘筌蹄與之泝渺茫
古柯庭
古柯千百年湖石磊柯邊論地柯固古論石古在前賦
質羲皇代(石)植根金元間(柯)以此較久近奚啻彭殤懸
然不以石稱則柯幸名傳非附青雲士聞諸司馬遷
奥曠室
奥則難為曠曠於奥益佳生機鋪綠草嘉蔭覆高槐委
宛來延步虚明坐暢懷率然成五字殊不費安排
降旨酌免雲南兵行所過州縣錢糧及直隸河南
湖廣貴州州縣錢糧詩以誌事
雖然戢武罷征緬尚有班師振旅旋比里或當執伇鮮
於民寧靳布恩駢秋征秋納寬恒賦十五十三例上年
(邇年征𠞰緬匪軍行經過地方供頓皆官為支給絲毫不累閭閻而執伇服勞未免稍資民力曾予分别蠲緩)
(以奬急公今已降旨撤兵復加恩將滇省承辦軍需州縣正賦蠲十之五其官兵振旅所經各省蠲十之三等)
(差仍視往例而恩膏則更溥焉)藏富用培元氣復勖哉官吏慎勤宣
箑頭寫五君子圖四疊舊韻題句
一韻數疊剏東坡愈出愈竒取適性設如纖麗逞詞華
義乖風人翻為病五君子圖凡兩作頗類玉局飛吟興
張(若靄)鄒(一桂)錢(維城)各什成一畫苑無題等曺鄭瓷盆襍植
儼聚奎朵殿春和景初孟寫真貌殊神則同氣求聲應
胥歸正五君五詠效延年却非疎誕託酒政
題吳鎮山水卷
江天帆影
臨江敞榭俯滄瀛對坐幽人似有評遥見風帆往來者
知他牟利抑牟名
茅亭夕靄
茅亭四柱向空闊水面風吹夕靄凉笠者應非沮溺輩
荷鋤野彴趁歸忙
松谷携笻
高人應是右軍徒杖自蜀中寄否乎二老相看微若愧
亭亭他不藉笻扶
古木煙篁
古木槎枒葉已枯煙篁幾个綠相扶是一是二非一二
於此起心分别無
村橋野艇
前山過雨漲纔消艇子隨流出野橋一例濛濛為墨戲
非關較量米家瀟
柳隂垂釣
竿綫乘凉傍柳隂游魚想亦喜清潯銛鉤香餌渾無藉
為(去聲)彼機心勝逸心
寒林步屧
捲谷吹來廣漠風千林葉落見長空高人散步得神契
契在蕭疎慘淡中
扁舟煙雨
幾葉煙帆泛碧漪溪風習習雨絲絲挐舟者不知衣濕
正是全身裏許時
山徑探幽
白足者僧杖者儒山蹊却顧步踟蹰林中村舍近不遠
覆釡相招儻是乎
石磯坐憩
叢樾隂森淨絶塵兀然袖手坐崖脣葛天氏世去已遠
仍有無為無事人
叢筠晴碧
摇曳晴光巧入虚近濃遠淡互扶疎分明潑墨聊為戲
个个風敲綠玉如
草閣觀泉
因其勞不計其拙(見卷後自識語)為語王君恕道人我謂勞工
神似者未如此拙趣超神
素尚齋
一雪天人喜開韶氣和盎紫光將賜宴藩部聯情暢待
備聊從容南臺且遊望玉林中循逕晶簾前展嶂滌目
更沃心此素實堪尚
淑清院
凍泉珠凝(去聲)落林塘塘上文軒翰墨香峙背數尋挐翠
柏依傍一曲繞紅牆景光欲淑權為戢水石惟清祗守
常設值羣芳争麗日於名反覺未相當
千尺雪二首
飛波紛委落嶙峋積素鋪冰一色勻豈不尋常斯對雪
果然假相弗如真
蒼松詭石百餘年計雪寧惟尺以千坐此祗宜賞幽素
綵燈何事綴簷前
同豫軒
行時實願豫同民又值開韶淑景新綣彼茅簷蔀屋者
向隅寧止一其人
寶月樓
層構聳眈眈液池南復南新蟾纔一掐古偈悟千潭詎
必華燈賞雅宜清興探西山登處見春氣鬱煙嵐
涵春室
假山上置屋南液西南角亦自具登臨豈必在犖嶨氍
毺下重簾蘭蕙芳華幄紅牆隔衢市靜聽鳴紙爆起蟄
物涵春斯室實先覺
長春書屋
每以新春至長春實副名詩書趣瀟灑松竹影縱横蠢
蠢觀生意蓲蓲協物情體元應我切布德在躬行
題隨安室
隨安室是舊居稱此地讀書昔歲曾敬業樂羣今不復
對時育物又何能石門煙月級偶拾冰牖春風景重(去聲)
憑攬鏡本來兹面目鬢邊底事雪華增
靜憩軒
靜自心生無不宜憩由境美偶逢斯設如藉境求憩者
了識於心鮮靜時
題文徵明倣古十二頁
倣王維海山仙觀
崇椒仙觀俯滄瀛誰泛樓船一葉輕徐福非關權避世
成連應為巧移情
倣鄭虔秋山行旅
秋林翦翦氣蕭蕭驢背行人過野橋真蹟何曾見三絶
略資津逮已神超
倣董源寒崕蕭寺
紅牆綠樹碧溪頭物色看來颯作秋摩詰輞川暫捨舫
寒崖獨去訪優婁
倣燕文貴夏山過雨
雲歸山脚漲增津如滴層巒翠色新叢樾之間猶墜露
支持破繖過農人
倣趙令穰湖莊秋曉
湖上軒窗面面開輕風水際挟凉來高人杖策石橋畔
應是初探秋信廻
倣李唐松巖高士
謖奏喬松綠映顔凉生襟袖坐高閑超超筆意不凡處
晞古應論伯仲間
倣劉松年水閣延賓
水閣圖書伴靜娛明知石棧尚縈紆良朋夙有盍簪約
策杖溪橋過也無
倣馬遠松亭眺雪
萬嶂素皴氣俱肅一松青蔚勢偏豪寒侵鑪火茶煙歇
漫認倚欄人姓陶
倣趙孟頫雲岫臨流
臨水因之心不競觀雲還與意俱遲衡翁非擬王孫法
恰是神傳子美詩
倣黃公望富春秋色
峯色含蒼樹色紅閤閭一笠俯長空富春大嶺石渠弆
景概不同神韻同
倣王蒙春渚垂綸
出水輕鯈欲上綸溪堂袖手立佳賓相看未免還相笑
似笑猶為有羡人
倣唐棣楓林歸梵
楓林葉落打頭風笠子擎來似住空行脚僧人歸寺去
小參恰證不言中
紫光閣賜宴外藩疊去年題句韻
正節欣逢
天澤行(初三日大雪繽紛自晨達午積可四五寸田家五行以是日為上正三節適遇祥霙尤徵稔兆)
池冰鋪雪閃光晶筵開紫閣諸藩侍樂奏彤墀萬舞呈
廵酒都遵令儀什聽歌敢忘勅幾情驃蠻歸命王師返
(去歲紫光閣賜宴有壁勒戰圖思往績逾年征緬底遲成之句蓋其時正籌進兵𠞰緬及冬月師抵老官屯攻)
(圍方急顧其地水土惡劣兵有病者因傳諭撤軍旨未至而緬酋適遣其頭目詣軍營籲乞歸誠傅恒等具奏)
(遂俯從所請班師)亦可云然告武成
正月六日重華宫茶宴廷臣及内廷翰林等詠玉
甕聯句並成是什
天寶物華出有時巨璆成甕適逢斯訝來西極今傳珏
(元時玉甕以歲久淪落乾隆乙丑命以千金易置承光殿中俾毋失所今得是甕材製巨麗實為過之)莫
遣東方古擅詞綵勝迎人雙燕頡銀牋照几七言摛鳳
樓玉積誠同慶應以敬承敢以嬉
一廵三爵古常稱茶宴清班聞幾曾抽秘不忘箴則可
探竒廼覺器相應尺盤升椀奚堪匹筆室墨壺恰得朋
莫詡頻緐方物貢較於堯擲愧尤增
玉甕聯句(有序)
金應穰占鳳律韶華載啓玉徵德産龍章瓌質初
呈將垂紀實之文用叶臚聲之唱粤自崑邱衍脈
闐嶺儲精謝氊包席裹於當時不辱西濛之豪敓
抒山元水蒼於此日留充東序之正供痕璺猶存
界道微分鋸齒輪囷不改挽輸直壓船脣三河滑
碾冰匳詎費萬牛回首四部囏攻水磨漫勞重繭
生脛因兹度彼良工斷手須廿年以竢爾乃資乎
利器匠心甫六載而竣(此甕初付工琢按常時寶砂&KR0008;石磨治法計之須二)
(十年乃得蕆事玉人有請用秦中所産鋼片雕鏤者試之殊利捷自癸未冬迄己丑長至月閱六年)
(而成程工省十之七)陋紀甗䜌鼎之枵然難名法物矜燕珤
魯璠之瑟若曷副嘉稱然而數典云遥傳觀自近
瑪瑙哆言巨麗玫瑰讕語晶瑩殷商亦祗獲三朡
炎漢乃空求六璽謏聞未離乎鼠朴真氣或晦於
虹藏越攷有元當至正之間相傳酒海艷瀆山之
製覆廣寒而作鎮凌瓊島以標竒從官咱馬排筵
翻匙惠徧衛士質孫備服立仗儀崇轉流竟落叢
祠虀蓄徒淹十斛薰沐旋登員嶠檀施特畀千金
相其麤礦留餘得地已圖臻瑞應對此礱鋟具美
交光尤契嫓援神雲海沿周笵之紋襄炭下觀泰
壹山龍發虞裳之彩銜暉旁爥榑桑腹圍量九一
而更贏軒管適符生數面徑參二五而皆合箕疇
還協全規矧夫序届上章國慶剛逢周甲支臨引
逹
慈歡早洽先辛初元酺讌爰開百執羣斟露液三節(田家)
(占正月初三日為上正三節)祥霙肇布九農喜浃榖精十幹輪
初(是日甲申)第盤盂而品推甲觀一春告協(立春前三日)鐫
琬琰而質叶申堅敷和則韻押七陽聯宿則躔週
四舍期爾吟成特逹亦曰惟儒是珍顧予句卻譁
囂詎云昭德之致也哉
(御製)竒物大蒙久秘藏飛來不翼羾天閶象山瓌寶應時
顯(産此玉在葉爾羌西南之闢爾山闢爾者回語謂象也)
麟閣
鴻勲邁古揚五譯遂通蔥嶺道三河直抵玉州疆風郵
上奏徵諸實(臣尹繼善)星使遥臨審厥詳剏制六年工
尚象觀成
萬夀喜躋堂驛從西極
西清煥(臣劉統勲)
宴接元正元會慶
月館涵和㪺沆瀣
霞箋分韻戛宫商未春琪蕊豐占集(臣陳宏謀)先日銀旛協
氣彰天施地生驪栗上嶽輸川效&KR1208;濛鄉非其所
有莫能取(臣官保)
(御製)惟德之歸敢弗蘉聞昔伊犁卒艱致(玉舊有鋸痕二道深三寸許聞)
(是凖噶爾所鋸蓋欲取而未能致者)際今闢爾竟呈祥溪流恰值堅冰結
(運玉時適河冰已凍遂由冰面輓運尤為事半功倍)
石齒先經引鋸鋩六甲徑煩呵護力五丁底費鑿
劖忙温如倏判貞剛脈(臣劉綸)瑟若全離紫翠匡凌
捷轉圜功迥倍璞遄涉遠候纔當崖垠澤裔憑交
遞(臣託庸)屯吏回民共樂將歴塊乍知由勃律指塗
俄報度蒲昌入關環琯風從
舜(臣于敏中)到
闕球琳州貢梁歲溯後庚支協洽律鄰建子復初陽陳
庭臣曰供包匭(臣王際華)
(御製)庇榖予惟快兆穰韞石徒稱輝泰冒獻琛果見出崑
岡(葉爾羌一帶山皆崑崙支脈也)器因博大琢成甕
用稱輪囷滿挹漿爰進齅人圻瑑妙略侔剞氏砉
刀良金為攻錯資原利(臣素爾訥)沙謝磨礲屏未妨速
越痕都運輪磑巧逾喀嗎逞雕裝彭亨中六堪刳
腹(臣蔡新)犖确邊鎪異截肪凹凸飾隨才適就縱横
體合度均償哆箕口徑週廻緣(臣福隆安)帖妥趺承曲
录牀外計以圍尋有半内衡可受石猶強色休瑳
璑玼璊伍(臣程景伊)
(御製)笵匪瓿罍缶甒量瑪瑙那期盛寶露琉璃却勝貯沙
糖雲龍隠見瓊華燦
山水彌綸藻采煌軒帝蓋形符邃古伊祈圓象辨
殊荒逢逢甫覺芝泥吐(臣觀保)矯矯真教碧沼翔觸
擬合膚肌縝密化幾燒尾燄暉芒垂虹雅與無心
類(臣索琳)畏鐵何曾本性忘峯作夏時層蔚綠鱗更
雨後潤浮蒼非煙渾起輝含側(臣金甡)或躍仍依矩
折旁别解䨓紋鋟鬲甗疇倫金彩幻青黃糺兮縵
縵舒英美(臣曺秀先)
(御製)靈也昭昭貴道臧出岫一般容靉靅在田九見勢軒
昂義詮雜說思韓愈
爻系文言闡素王刻畫斐然升筍席規橅魁爾鎮
瑶廊易陶尤異齊民術(臣倪承寬)釋詁咸尋急就章井
汲十犍詩想像坐消幾斛語徊徨丹書漫弆金絲
宅(臣奉寬)退筆虚留翰墨香園客繭筩輸喻似條支
鳥卵試形相閎深欲陋巵無當(臣劉星煒)特逹誰矜邸
有璋較㲄論區終𤨏屑採藍剖楚總荒唐考源史
陋陀犁克(臣莊存與)
(御製)典瑞圖登葉爾羌延喜佩寧同獲禹攄忱貢豈比俘
湯四城回部耕桑宴(回部城落雖多總以葉爾羌喀什噶爾和闐阿克蘇四大城統之)
萬里新輿尉候望宿飽士欣炊釡溢屢豐農忭瓦
盆嘗于焉任土趨紛繹(臣吉夢熊)藉此申誠走頡頏筆
室墨瓶湘几右瑛壺璿椀廣筵場式循天馬來馳
皂(臣王杰)狀凖紈牛宛服箱赤壁佳遊摹玉局桃源
仙境寫柴桑洗收菡萏甘膏液(臣毛輝祖)杓挽鸕鷀絳
雪囊盤詠懷任階左磩盂聯明炳
殿東廂鉅材相什更相伯(臣李中簡)
(御製)瑰製載賡宜載颺詎數獨珍傳日下訝看雙珏偶承
光(元玉甕流傳日久至淪作道人菜甕乙丑冬以千金易得貯之承光殿而系以詩但其質不純玉瑑制亦)
(未精工與今時之甕相去奚啻霄壤且瀆山酒海成至見於正史當時取義亦未當也)玢豳精質
還過彼
斑駁頑姿孰友卬刮楖烏容儕伯仲瑕瑜寧止隔
微茫拭塵幸免虀厨溷(臣邊繼祖)縱飲嗤緣酒海狂退
食記殊供掇拾輟耕錄太肆夸張猗與贄鰈供鶼
盛(臣曺文埴)允矣周球夏鼎行足鄙五都評價值矧偕
九牧萃梯航調和兕爵三豳籥(臣金士松)斟酌衢尊四
達莊署欵陬貞攝提格紀年肇叶未渠央譜芳榴
實多蕃衍(臣彭元瑞)
(御製)惡旨銀鏤戒樂康機事難施笑端木銘詞莫匹憶東
方希珍奕葉蘄永保慎德名言味最長
御製詩三集卷八十五
