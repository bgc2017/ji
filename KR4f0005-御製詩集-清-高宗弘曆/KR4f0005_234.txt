御製詩三集卷七十一
古今體一百四十三首(戊子三)
詣
暢春園問
皇太后安遂由萬泉莊進宫之作
慶節都過歸
夀萱(夀萱春詠堂在暢春園前園聖母宴息之地也御園度節罷奉歸歲以為常)問
安清曉詣前園萬泉退食欣途便有事因之返禁垣
經筵
社祭歲躬親勤政身應先(去聲)衆臣稍喜東郊霑沃雪潤
含香土不生塵
萬泉度地建泉宗(泉宗廟建於萬泉莊)祈澤由来為利農頗有軒
亭供綴景俯臨春水正溶溶
主善堂
羲經著元長商書訓德師即境可會心况當春之時克
一惟其協勑萬惟其幾百物方昌昌吾民詎熙熙宴息
於斯佳挈矩多愧辭
觀瀾亭
觀瀾詎在鼓狂波細縠微風静趣多一晌徘徊得清會
灑然與物樂春和
秀舉樓
泉上層樓架列棼暢觀近遠迥凌雲風標設入昭眀選
亦足相當沈約文
輝淵榭
巨石横當垠流泉下垂網就平滙為池新波澹滃泱幽
榭臨其間澄虚含萬象錯落大小珠輝淵喻豈枉捐諸
斯有餘寧待五湖廣
湛虚樓
春水一泓湛若虚山光雲影摠含諸惟無心故無不照
此趣依然足起予
依綠軒
檐背假山峙階臨真水渟一般相映綠兩處各呈形信
可超繪事於焉悅性靈澄懷忘勝負那更(去聲)較藍青
挹源書屋
於水斯有源於治豈獨無水源可共人治源實在吾一
心苟弗正萬事奚從模克眀堯著典惟精舜垂謨仰鑽
雖有志瞠乎其後乎
二月朔日作
蠻結聞捷後彌月遲信音乘勝鼓勇士賊境罙入深(將軍)
(公眀瑞自蠻結連拔十六砦乘勝進兵宋賽復取道直趨猛密城深入已二千餘里)所留滇南兵
怯久無鬭心守險棄而逃木邦反被侵(總兵索柱率綠營兵千人進防)
(天生橋見賊輙退回并錫箔江橋不守以致我師前此擊敗餘賊潜擾木邦時參贊大臣珠魯訥悉力禦守撫)
(臣鄂寧促調弁兵往援)懸軍歷異域為之慮弗禁黷武本非願致
患由侵尋(前劉藻辦理莽匪既謬妄失律而楊應琚復種種乖張欺罔致緬賊敢抗顔行聲罪勢難)
(中止)復以失輕彼發去少羽林(去年師行以么麽非大寇比無事張皇整旅因簡巴)
(圖魯侍衛官兵百人健銳火噐二營兵合三千人謂可足用乃綠旗兵恇怯難恃而所遣禁軍分撥調度策應)
(其數尚覺不敷)垂成恐未成弦矢難稽沉徒因惜勞民儲偫詳
酌斟定當揚國威蕞爾期成禽
木根如意
是器置乾清宫西暖閣曾經
皇祖手握欽思
敦樸敬識長言云爾
奥壤不知歴幾(上聲)劫温室已經閱百年握君之中此巨
擘沕然古色蔚曲拳雕幾(平聲)弗用用質樸
指揮萬國歸薰絃高山景仰予其肩
詠盆卉二種一韻
孤山浮動韻香片是誰名古格自無改新題那識榮分
當守南澤疇料伴西清不脛原堪致伊人繋我情
右香片梅
一種龍鱗榦黃山獨擅名尚擕峯石瘦也傍窖花榮尺
寸凌雲勢冰霜徹骨清向南瞻故嶠能不繾遐情
右黃山松
文徵眀江南春圖
春水初柔春樹青遠山濕翠玉為屏溪村阿那扁舟處
我亦曾因意與停
仲春瀛臺即景
經筵撰吉略需時有暇仙瀛攬結宜樓出輕煙横翡翠
池生新水澈琉璃雪融未盡山一㡧雲布方濃天四垂
不雨無妨雨更好因知知足是誠誰
蘭室
蒔蘭盈缶向春榮細細幽香撲鼻清一卷離騷方在几
瞿然因以惕王眀
澄懷堂
書堂朅爾閒憑洒然一片壺冰溶溶新水朗照淡淡輕
煙遠凝苔色已侵階墄曦光欲下窗稜忽繾滇南軍信
澄懷卒未能澄
聽鴻樓
高樓今日有因緣迴雁低飛聽戛然宵雅哲人心所企
念劬勞不謂驕宣
虚白室
壘㠑步石蹊窈窕入雲縫是中有虚室樸構非畫棟芸
編及棐几皆足稱清供誰弗緣境移稍坐心空洞可以
忘三幡那更論四用
題春及軒
彭澤賦春及優游寄高託我来春及軒躊躇廑民瘼土
氣旣冐橛舉趾將東作耒耜已云勞籽種猶難錯綣彼
畎畝間慙此琴書樂
太液池泛舟即景雜詠
液池春水恰勝篙淺漾鞾紋静息濤素艇居然利轉動
層樓傍岸繋龍艘(液池中有瀛海飛龍船層樓飛甍勢甚閎麗盖眀時舊製歷年修葺壮觀)
(而已以艱於舉動每繋岸不用)
第一名泉遠溯津新波暗長拍船脣書雲迴雁即去雁
字柳今人非昔人
水面樓臺鏡裏圖當年佔畢記曾吾庭前菶菶萋萋者
幾換新梧伴舊梧
春菜青随冬菜生園欣豐澤重農情即看土脉含香潤
指日行將此試耕
煙光澹澹接波光松色青青柳色黃鳬雁翺翔真得所
笑他也自託君王
過牐還須小步隄犁然水便有高低又看桂棹蘭槳盪
聊為乘閒快覓題
三海何曾五里遥(液池舊有三海之名盖眀時内監所稱相沿未改其實兩橋隔之耳經行)
(不過五里若軰虚誕可見一斑)㭬人張大笑前朝心無俗便神仙境韓
衆安期底用招
承光臺殿鬱嵯峨金躓元顛眀復磨祗有東廂古松樹
春来依舊發新柯
悅心殿即事
乘興維舟復陟山(殿在永安寺山之麓即元時萬歲山之故址)載臨朵殿翠
微間春陰恰喜瓊華潤(眀季瓊島春陰為燕山八景之一亦即此地見春眀夢餘錄及)
(日下舊聞諸書)細浪從披太液潺花木且遲二月景詩書聊伴
片時閒悦心漫道於斯悅遥繾軍情那觧顔(時正籌征緬軍務日)
(夜問郵章)
題閱古樓
四壁圖書資閱古詎云真蹟賞龍蛇公權筆正誠知要
足括晉唐數大家
畝鑑室
山半艱致水轆轤汲井華小溪貯一泓鑑影呈無遮書
室纔十笏近傍溪之涯渫然照須眉可以清吟义何當
雨裏憑萬點聽交加
漪瀾堂
凍觧液池冰新俯漪瀾漾新瀾即舊瀾興會殊一向書
堂枕石欄恰似浮輕舫曾無新舊見却解參合相而我
每拈題詹詹覺未當
遠帆閣
遠帆取號學金山具體而微想像間恰似前廵憑眺處
剪江艇數(上聲)往和還
鏡清齋口號
樂水由来稱智者恒因鏡鑑取為名唐宗格語心先獲
在彼非關在此情
焙茶塢戲題
行来小坐正須茶竹鼎瓷甌本一家烹瀹不煩早擎到
嫌他伺候略無差
罨畫軒
山廊屧步上坐迥望彌遥太液春波見瓊華宿雪消綠
輕苔作色黃重(去聲)柳垂條繪事東皇巧付之物自描
抱素書屋
碧琳琅處結雲巢畫意詩情入詠敲必有素然後有繪
讓他書屋占前茅
奥曠室
奥斯艱致曠曠亦難為奥既奥而復曠合撰萃雙妙古
柯矗前庭怪石壘傍嶠遊目可通靈騁懷亦觀徼坐此
玉壺冰無照無不照
得性軒
萬物何非性所成存之為善發為情誰無復以得之分
(去聲)却是書軒獨擅名
題張宗蒼山水畫幀八首
巖扉俯瀑
崥崹樸屋倚嶙峋知有其中小隠人日日俯看流峡瀑
何曾輕易擬垂紳
雲塢春遲
桃含紅萼柳垂絲更有雲煙映帶之遠隔世塵無箇事
故應留得好春遲
村橋挈榼
溪槗那畔綠陰含黃栗留聲喚已酣問景擕僮挈何物
定應斗酒與雙柑
煙溪釣艇
飄然蓑笠坐船唇不挈漁僮獨理綸傲志羞登隠逸傳
釣魚多有釣名人
短彴尋詩
支笻野彴自徜徉詩趣居然箇裏藏却笑灞槗驢背客
長安名利未全忘
秋林雲海
雲流空宇水溪流萬木蕭蕭疉嶂秋設使此中處顔闔
魯公使者那能求
松岡晚眺
茅屋深藏崿嶂中相擕斷岸眺長空倩他谷口白雲鎖
防有人来訪葛洪
梅灣吟泛
野艇浮浮傍渚隈掞牋香氣撲巖梅謾須言返聊容與
為是孤山鶴未来
春仲經筵
塗雘文華新落工(宫殿丹雘自雍正庚戌油飾之後至今將及四十年故命所司以次修理)
(兹文華殿新值落成)講筵輝煥柍桭紅時惟長善春臨仲典以興
賢歲舉隆絜矩恕忠籌國治勑幾兢業亮
天功(是日進講大學是以君子有絜矩之道也尚書一日二日萬幾)親裁御論抒心會
無取都俞稱頌同
詠陶器瓶
繘井易象著恥罍詩詠申黃流盛旱麓黚質出河濱火
氣千年泯鍊形萬古淳窯瓷珍汝定大輅此椎輪
雜言
夏日晝長時若長冬日晝短時若短八刻百廿分漏中
豈解遲速異輪轉健行百里以為近倦行十里以為遠
富者衣食不謀足貧者朝夕計猶蹇少覺一歲似兩歲
老覺光陰祗瞥眼智者無事事自理愚者多慮慮猶舛
先憂而憂憂乃無後樂而樂樂方善
邇日
邇日生雲随作風蓬蓬之勢又漸爾幸因臘前及春後
屢有沃澤霑田里是時不雨實可待惟其兆美益求美
奢望難酬吾亦知長此安窮未免此况復南軍盼佳音
計日數時勞屈指惟其願多故愁多調御固曾言其理
而我實任天下責斯責斯愁將誰委
題古玉斧珮
徵角宫羽無能判謂君子珮形乃羡玉取其温斧取斷
酌劑剛柔中合撰(叶)出土千載土華絢不知嬴秦何論
漢刻畫閱歲紋隠現内府多年陳綈案朅爾摛詞一為
贊義重德比非物玩匹夫何罪鄙周諺
雪(二月初八日)
侵曉濃雲勢益彌旋霏片片與絲絲棲樓瓦冷看雪積
落砌土融作雨滋萼映宫梅重點綴絮先苑柳早紛披
已教額慶農田潤恰值軍營佳信馳(是日廵撫鄂寧奏報得將軍公明瑞)
(札統兵趨猛密一路緬匪潜於前後来犯為我師奮擊驚潰勦戮甚夥沿途獲糧乃至士卒負荷不盡今已行)
(次猛弄計可兩路合兵)
延春閣對雪
自夘達已牌漫漫雪未止落空仍玉花著地融春水假
山竹木間其状更難擬低葉綴冰珠喬柯綻瓊蕊咫尺
望若遥嵒齬幻如壘高閣捲書帷却有晶簾委對坐了
不寒繽紛勢方靡韶華醖釀中奚必在紅紫復因得軍
信摛藻重增喜
賦得玉壺冰
剪水鏤冰趣在壺擬玉清虚無得想像皎潔契神情意
葉衝寒發心花沃潤榮昌齡鮑昭句親切面前呈
静怡軒摘梅
盆梅開太盛摘使樹頭稀已喜香盈嗅兼資色綻肥(花太)
(盛則枝頭含苞者色轉䔍間摘去之新開之朵益肥潤)文殊淨文榻天女滿天衣
戶外飄飄者疑從手裏飛
和闐大玉盤
綠玉大盤徑二尺圍盈六尺含精澤蔥嶺之産蔥其色
砑光無瑕撫無迹團規寶月三五魄素質弗事雕幾飾
弘璧琬琰誰則識荒唐徒見傳荆國歲貢用徵遠人格
成器仍藉他山石湯之盤銘日新德既宏博厚宥筍席
式如比義思無斁
題倣古卷六種
老幼圑圞伴侶親笭箵&KR2000;籪不離身畫中亦有天随子
肖得漁家樂逼真
右董邦達倣文徵眀漁樂圖
亦有相親亦有争鳥猶若此况人情不如梅竹無心性
个个交枝朵朵榮
右錢維城倣王榖祥寒梅啅雀
蝡動肖翹態各殊春華秋實一圖俱花貍祗在乾魚側
問爾垂涎到口無
右錢維城倣陳淳蔬果雜卉
康衢寓意寫龍眠不識美焉抑刺焉我命倣圖圖頗似
展觀祗覺愧堯天
右金廷標倣李公麟擊壤圖
圖成八駿不鞍勒散放權竒態各軒何必崑崙窮足力
漢文皇帝有名言
右金廷標倣趙孟頫八駿圖
叢篁磊石占高風取意寧云取貌同却想山房幽絶處
倣圖今亦在其中(壬午南廵過獅子林曾手臨内府所藏倪瓉真蹟一卷留貯)
右方琮倣倪瓉獅子林圖
仲春躬祭
社稷壇
蠲吉舉禋宗春
祈總為(去聲)農三牲獻博碩一意致虔恭問樹嗤賢對苴
茅罷土封(封建雖古禮後世實不可行即周因以過其歴而東遷以後王如綴旒亦安用此苟延為)
(哉漢之七國眀之靖難甚且操室中之戈矣至鑿土苴茅更循名而無所取義故並識於此)戊年修
戊祭豐楙籲重重
承光殿作
崇臺廣殿御槗頭
祭罷更衣少憩留時卉欲酬新節令老松不較古春秋
仙瀛猶隔林雲表太液初開奩鏡流旬日闊違殷問
寢命輿無暇事遨遊
仲春御園泛舟即事雜詠
頗厭鑿冰放水流旬餘凍解總通舟效勤笑爾曾何謂
耐可新波試泛遊
紫禁平明出御園園中春事漸堪論黃薰隄柳弱於線
綠染池波漲自源
碧溪幾曲足清遨何必悤悤急進篙傍岸忽疑霞脚重
近看知欲綻山桃
鏡光拖處遠山沉戟戟新蒲刺渚潯鷗傍人来去亦可
幾曾說到有無心
鏡煙齋
沼面全開鏡波光半起煙既眀還澹蕩乍暗更澄鮮照
徹幻中境籠將虚裏天溪齋相對處難與著言詮
花韻軒
一氣春和萬物知晴欄小立意為遲試言花韻於何妙
只在含苞未放時
樂性齋口號
所樂猶非性所存宣尼性近有微言如於聲色尋娱樂
正是沿流失本源
對雲樓
北岡多長松歲古覆層屋横枝以丈計蔥蓊盤雲綠英
英雖不作&KR0146;&KR0146;恒如郁對色既臻淨聆聲復欣謖八伯
頌慢云數老意已足
水木清華之閣
閣憑水木號清華氣味由来本一家陽夏西池真足賞
簡文濠濮豈須誇
新賞室
物色風光淑且誾南枝底藉繞簷廵居然吾亦欣新賞
為(去聲)廑當春隅向人
師善堂
溪水面前横堂廉日俯清萬殊參一本物理即人情有
照原無意常流故不盈會心額師善陳戒緬阿衡
開益軒
薈說前曾輯日知陳編率可作賢師取資有益惟淳化
過瘁何須慮宋琪
題徐揚倣趙伯駒春山圖用舊題伯駒畫韻
岡抱還溪繞南莊更北村法從趙家得源向晉文論神
入境疑立春来鳥解言嶤峯雲裏矗也似華山孫
再題清暉閣四景
松雲樓
閣前小景畫横披咫尺寝堂樸且宜終歲不過登一再
笑予構築屬癡為
露香齋
金掌寧須學漢皇蒸為沆瀣藉陽光春芳秋豔時全未
便有瀼瀼誰識香
涵德書屋
書齋迥據假山嵐窗置玻瓈遠景探不盡其中趣生悟
德誠美矣要當涵
茹古堂
史策經編書案披今人茹古古寧知雖然斯詎資淵博
景仰高山在力為
題盛穎馬𡺸煙雨圖
古寺邊傍精舍幽殢雲常覺覆簷頭弗賓弗主塊然坐
為墨為儒静者流低葉喬枝一律潤煙容雨意兩無休
馬𡺸峰自高嵒齬當面失之得見不
山桃花四首
韶光底識御園迴苞綻山桃漸欲開一種横斜溪畔意
江南何必定言梅
淡白深紅各自都女夷幾許費工夫較来草色相殊者
近看已佳遠却無
管領春芳頭踏馳輕煙一縷淺霞披畫家此處應難寫
會取含胎待放時
尺短由来有寸長休訾枝上却無香無香已自能招妬
試看東風漸次狂
啟蹕恭謁
泰陵即事
隔歲不為數(入聲)春朝展蹕旌
鼎湖縈夢想時節近清眀自是行熟路可兼閱始耕問
安遵必
告萱閣啟晨晴
由萬泉莊傳膳視事畢遂登程
萬泉西頂路相連停蹕傳餐取近便批答驛章消片刻
寧因玩景此遷延
剔疏以後泉源盛到處鱗塍新水鋪雖是插秧時尚早
殷勤惟念上農夫
曾無十里水田過旱種(去聲)原来北地多也喜土膏含濕
潤麥針簇簇發新科
過盧溝橋
盧溝来往過多年螮蝀卧波鎮鞏然上接遥源資束刷
(永定河自石景山以上兩岸並有岡巒夹峙迨過槗則皆澷流平沙是槁實為上游鎖鑰)下成巨壑
事防宣春回凍解沙猶弱東去河横運恐穿(永定河下游為運河)
(横亘所隔不能直達於海無已開寬下口恣其蕩漾澄清然後歸鳳河由直沽入海所以避運一帶工程最關)
(緊要)無奈漾流籌下口一勞永逸正難焉
麥色
甫田播麥廣綠意已婆娑冬雪深滋潤春陽正鬯和瀼
瀼含曉露漠漠亘長坡彌望勝草色此中餅餌多
望郊臺作
西征迎勞(去聲)築郊臺謂可從兹偃武哉詎料朱波啟邊
釁重勤七萃發英材(去歲自京師發禁旅三千意足以集事而限於地勢遥遠分派不敷)
(兹當厚集兵力以揚我武)山川悠遠予心廑租賦緩寬民氣培(自進勦緬)
(匪以来雲南永昌騰越普洱及大兵所經各屬全免正供餘屬亦免十分之五自直隸至貴州軍行所經及四)
(川調撥兵馬所過概予緩徵又加賞直隸河南兩湖貴州錢糧各十萬兩優給民間協助運脚之貲以示體恤)
不得已期速集事鴻儀再舉凱旋来
雜言
羽毛雖輕可重鉤金舟固浮川漏水亦沉強弩之末縞
弗穿世間萬事難期全欲求不殆在知止非不知止因
難已舉碁忌屢更天道好謙而惡盈兵凶戰危事此語
誠非假事後曰曾料豈足謂智者
題王炳水村春色小卷
霽景分眀浮遠空春山無雨亦濛濛東村西塢溪光外
綠柳紅桃煙靄中放鴨言歸小艇繋牧牛欲出野槗通
行幐擕去南巡卷展詠翻牽思不窮
曉行
欲圖駐早啟行早春郊淰淰天方曉適百里者半九十
事豫則立率斯道輕輿既逸且復暖僕役勞哉廑懷抱
更思此勞尚可當征緬官軍入炎徼(叶)勤劬王事冐鋒
鏑客主之形不易了欲罷未能詠出車念兹每為(去聲)愁
渺渺
過吉陽
又復村途過吉陽兩行煙柳色董黃董家策語曾熟讀
任德因思取義長
望大房山作
大房亦號大防山節誼阿誰示大閑自是化工開闢了
即將此理訓人間
迤邐巃嵸大嶺長雲端北望鬱蒼蒼圖經多半傳荒誕
誰見仙人白玉堂
奥室幽燕昔所傳横峯側嶺勢參天金源陵闕餘荒蹟
撫古能無一黯然
聞有石經静琬傳□題一帶接連延嶤峯晻濭興雲氣
便冀為霖潤大田
半壁店行宫晚坐
来往大都逢仲春一年春事一年新花將吐萼紅先重
山不藏林綠漸皴素壁題詩還自檢眀窗披帙雅相親
吾原天下為家者野店慙他逆旅人
月
春宇歛片雲素月懸清迴一輪規逮圓大野照含静庭
樹似有情櫛櫛弄寒影常時亦如斯惜乎無人領邂逅
是今宵拈毫意為永
過秋瀾村行宫不駐因成是什
隔歲心殷展
謁誠秋瀾弗駐特兼程雖因到速申寸念亦為(去聲)過勞
廑衆情煙柳依依原熟路春牟歴歴見新耕行齋永暮
將齋宿一夜
明樓鎮夢縈
過安河即事口號
誠有新波滿澮溝灌田真覺是良謀頗虞預飾吾經覽
可得平時似此不
停蹕旃廬片刻陪亭臺綴景若為哉悤悤况復驅車過
即欲題吟待我迴
花朝永慕齋
又值花朝二月天来齋身隔嶺雲邊釋迦此日湼槃日
軒帝當年成鼎年祗聽風松悲颯沓那知時卉入芳妍
空階問有誰相伴依舊哀弦寫夜泉
恭謁
泰陵述懷
流陰真是隙過駒痛值今年痛絶殊
五十八歸天上永
九旬一豈世間無(我歲當皇考如在世今九十一夀)春山古樹增深
感勤政親賢(四字乃暖閣皇考御書額於養心殿西朝夕奉以為訓)奉
遠謨治未臻淳民未阜每思
付託益慙吾
安河四詠
有水
山泉遠引號安河本為疏渠灌麥禾及至亭臺已嫌費
那欣入聽瀑聲多
有竹
琅玕幾个粉墻陰石徑因之境致深却似子猷隨處種
愛他勁節與虚心
有堂
雖祗三間亦號堂無名義比有名長略消片刻肩輿返
留得薰花滿屋香
有書
芸編錯置備繙披一茗過奚藉爾為設使驀逢長慶集
逍遥池上豈吾宜
春陰
西山午吐雲須臾空宇積明知土膏潤仍冀霈佳澤蓬
蓬㢲二吹片片天衣擘雖云時尚遥已覺愁增劇於春
有夙緣不雨即成惜
題黃公望煙樹溪亭小軸
疊樹不藏山色小亭可納溪煙别撰富春大嶺意無盡
處悠然
秋瀾村
村名邂逅號秋瀾春水看如秋水寒為是上
陵旋必駐每教西顧感無端隔年日月猶悠久(擬於庚寅年復)
(来此謁陵)迴望雲山渺簇攅行館清宵聊摘句成灰蠟燭
淚應乾
曉月
過望曉蟾留曉行見舉頭碧天星漸歛綠野露初浮輪
欠分中杪光寒春似秋倏於西嶺沒引我望生愁
暖
春律速行人韶光鬯次第嶤峰烘紫煙平川煦温霽暖
氣漸以暄豐裘換細毳頗覺厭輕輿仍此宜安騎羽林
止訶禁野老近鞭轡都稱土膏潤適可耕犁試三時尚
遥遥為(去聲)爾廑望歲
見耕者
春郊景物最誰佳綠野耕犁叱犢皆後麥早禾都可種
幸哉農父慰予懷
或有歇犁瞻蹕旌豈知我亦為遲行嘗其旨否異田畯
一例相親宵雅情
夕(於半壁店作)
行宫非野店而有野店名半壁倚春山蒼蒼暮色清過
望月出遲東林亦自明須臾上樹杪徘徊照中庭去来
曾幾日犁然来去情歸鳥付不知啾啺争窠鳴
清明
雲聚喜凌晨雲散惜當午啟蹕與駐蹕歴歷過郊墅郊
墅臨冷節景物供吟覩寒食誰野店佳城誰新土紅深
杏吐埒綠重柳藏塢清明幸不風(農諺有清眀風刮土連綿四十五之占試)
(之或有驗者今竟日不風庶幾春雨可易致耳)藉卜易春雨
晚陰
清眀幸不風晚陰非所意居然吐英英遠山靄蓊翳於
澤誰辭多復因春雨冀挑燈且無眠問夜頻三四雲容
時疎密何當成霈勢農夫定歌舞恰是興犁際行路亦
奚妨京國明朝至
旋蹕詣
暢春園問
皇太后安
七日迅回鑾一心殷問
安膝前勝馳牘(途次命御前侍衛緘宫報請安並進鮮佐膳)几上定
加餐階影祥曦永林光瑞露溥春郊農况好奏對博
慈歡
御園仲春即景
来往曾無過一旬御園景物鬯熙春紅桃綠柳天然趣
夕惕朝乾依舊身
常有輕雲釀雨意愛看新水泛煙光對枝好鳥殷勤語
彈萼閒花自在芳
清明纔過未春酣姹紫柔青潤意含試偶溪村漾輕舫
隔花茅舍學江南
已見春郊播麥禾又逢上苑繪春和近臣漫擬斯有喜
心繋滇南慮正多
思永齋詠玉蘭
一株香滿院萬朵静迎窗白業寧須習紅芳祗合降無
枝不灑灑有色那摐摐思永思誰是生花人姓江
澹然書屋口號
方塘半畝猶然欠澹趣憑来覺有餘此意問誰能會得
畫波幾箇小金魚
恒春圃
一房却稱圃四季可恒春常攬座前景那輸戶外新蜂
来妬窗角魚戲出盆脣比似樊須學吾寧用稼人
擷景室
物意花情景正都適逢也為立斯須付他虚室納恒有
笑我空言莫若無
主善齋
善惟德實行(去聲)主善即常師一本協於是萬殊逹在兹
鳥能言有候花解笑無知觀象羲經玩乾元體正宜
藻德居
琳池依石砌錦鯉泳紈波生意物自識化機候豈訛有
那居宛在不問樂如何觸興詩言志寧煩斧藻磨
春可軒
試言春可於何可可畫可詩復可遊却是吾心非所樂
性存膏雨利耕疇
對雲樓
樹以古為佳松古佳之最溪樓依巖松盤盤綠雲蓋時
復起白雲虚實交映帶變幻莫可状滃浡含晻靄是宜
忘言詮静坐日相對
敦素堂
尚絅惡文著恬心養素先那稱無長(去聲)物可以味遺編
樹色入簾静波光映座鮮因之悟摛句亦豈在華妍
題深寧堂
逕曲興非淺堂安居得宜有書義堪玩弗畫景供(平聲)披
偃仰遑躭逸徘徊繄永思深寧願九㝢詎取一身怡
錢榖春林煙雨
淅瀝輕絲黯淡煙春林潤意靄吳天何當移置畿千里
三寸均教霑大田
不寐
有因喜不寐子輿聞樂正有因愁不寐風人賦耿耿(叶)
有因思不寐待旦坐元聖有因遊不寐秉燭期盡興不
寐致弗同無非遷於境(叶)於其被遷中亦自分怠敬然
以至人論均為失養性我方籌軍務宵衣分(去聲)所應(叶)
欹枕舉數事聊以取自鏡
臨米芾烝徒帖偶成
烝徒無聲頗自詡便已高稱如禁旅爾時禁旅正恬熙
宿將曹高久莫覩可勒賀蘭豈易言直是顛翁作顛語
内府藏米芾是帖筆墨勁遒的係真蹟若夫將此十
二萬夫可勒賀蘭實屬狂誕無論爾時禁旅驕惰不
任兵革且以漢高英武祗可將十萬芾也何人即能
將十二萬乎因臨其帖故並識之以示出言不可不
慎也
襍興
亦有芸編棐几陳所慙温故更知新仁須克已仁豈易
學至希天學始真百慮那無一失處面從必有後言人
和闐玉貢年年致艱致端惟席上珍
御製詩三集卷七十一
