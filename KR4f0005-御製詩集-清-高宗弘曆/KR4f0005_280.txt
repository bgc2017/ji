御製詩四集卷一
古今體一百十五首(壬辰一)
壬辰元旦
初日初春恰合宜敷天駢曡錫新禧莅基三紀開一歲
得袠六旬有二時望道依然慙未見垂衣敢曰貴無為
魯論猶憶許平仲久而敬之念在兹
元旦試筆
昕然旭彩耀晨光獻歲
慈寧長發祥懷任干逢支振美蒼精序入節青陽久虞
生懈勅宵旰食以為天課雨暘椒爵辛盤同日介
萱階眉夀祝無疆
六律調和開鳳紀一元旋轉運鴻鈞敬
天勤政勵初志圖易思艱恤小民億萬人增億萬夀泰
平歲值泰平春綵牋試筆宜何句訓著文言在體仁
壬辰春帖子
綺甲轉新歲青寅值立春百昌逢七始萬福自駢臻
五星會營室三等陟東堂顓頊肇元律撫辰敬益蘉
迎氣送寒日並告對時育物志惟勤蘇家詩與辛家令
未免詞鄰率易云
題鄒一桂歲朝圖
林下祝
釐來北京潞河舟遲(去聲)值新正閒居即景成圖獻老筆
傳神合句賡父子圍鑪話節序孫曾擊鼓閙軒楹玉梅
天竺庭前粲與物皆春惬我情
臨蘇軾春帖子詞因成是詠
立春帖子進東坡副本澄心寫擘窠謝傅欲題太極榜
獻之不肯意云何
東坡進春帖子詞雖夫人閤亦逮且自書副本贈客
不害其為正人也晉書王獻之傳載謝安欲令其題
太極殿榜而難言之乃漫為凌雲殿事試之獻之正
色拒之遂不復強夫拂紙運筆自宜明忩淨几而鈎
摹成榜與夫縛橙張掛乃屬工匠之事豈有令詞臣
持筆硯登書之理而墨書亦不可經久也向曾作題
榜行闢其謬兹因臨蘇帖輒復及之
詠白玉如意
和闐供歲貢製器玉工閑雖曰來之易能忘獲以艱新
年符吉兆代語得心閒永願洗兵馬休言致白環
杜甫洗兵馬行云不知何國致白環寓譏於頌自是
用西王母事而續齊諧記乃云有黃衣童子自稱西
王母使者以白環四枚與楊寶云云夫虞舜之獻其
實與否已不可知若楊寶之獲則重儓而益鄰於偽
矣因用其事故並識之
新正齋居
元正昨纔過
大祀今將臨遷坐居齋宫精一勅寸心庶政雖云簡萬
幾敢弗欽西川廑奏章丙夜問披衾首祚重
祈年臘雪積未深潤撥占三白(正月九宫三白在下農占易雪)望雲凜
難諶
命加賑去歲偏灾各省貧民即事八韻
始和布令在勤民歉後黔黎視倍親肯以新年但言吉
而㤀舊歲或遭貧畿南秋沴被尤劇(直隸去秋雨水稍大瀕河之宛平涿)
(州等十八州縣被灾較重三河薊州等六州縣次之雖待曡經發帑出粟多方賑卹不致失所而新年賑期將滿)
(哺尚殷因普予加賑一月)甘左旱荒積已頻(上年甘肅春夏短雨各屬被灾輕重不同隨撥)
(運帑粟賑濟民賴全安幸秋收頗豐人無艱食惟河東之安定静寧六州縣地止一熟專待夏田餬口且當積)
(歉之後尤覺拮据命再予一月加賑俾資鼓腹)皖實五區霪潦逮(安徽之鳳陽泗州等五州)
(縣昨歲偶被偏灾業予賑卹而受潦缺雨之區未能耕種秋麥今屇青黃不接口食無資並命加一月之賑)
蘇惟九處大江瀕(江蘇一省去歲秋成豐稔惟瀕臨江州海河湖之清河通州海門淮安等九)
(縣廳衛各有成灾之處均經蠲賑兼施兹復命加賑一月使春無乏食)普教加賑匝一月
更與借資勅衆臣(各省勘不成灾之地貧民有無力耕種者並令督撫等查明酌予借糶以)
(資接濟)統計寰中無礙稔益廑隅向有逢屯所希十雨五
風協遍及高原下隰勻此望奢哉究難副那辭乾惕萃
吾身
題漢玉榖璧
榖璧闊將盈周尺土華千載黯而澤粟文撫不留手跡
執者為誰弗可覈欲擲之山誠覺惜况喻綏豐義堪繹
諺曰人莫知苗碩頻緐有詠意無射
題邊鸞荆棘鵪鶉圖
畫家繪鵪鶉率寓安淳意長史作此圖乃復具别義奔
奔浅草坡嘬啄戢其翅上有荆棘枝鈎屈多張刺乃知
安與淳未免牽纏累精喻戒人深工妙誠餘事
降旨四川省供應兵過之各州縣緩征今歲錢糧
詩以誌事
昨歲輪蠲蜀正供今年仍命緩征農為因小醜忽謀逆
靡已大兵往討兇(小金川僧格桑以舊属土司侵吞鄂分克什明正之地督臣屢檄不悛是以)
(路進討竟至抗我顔行今約咱斑斕碉塞已破達圍之圍亦解乘此𢷬穴擒渠固可完局倘竄入金川不即遵)
(諭縛獻勢必移師往征以蕆成事非得已也)雖是軍需發國帑豈無力役藉民
從滇師並有加恩例(前年官兵赴滇一切俱發官帑所過州縣錢糧節次蠲緩並格外賜)
(銀以給夫役例不准開消者)肯致閭閻歎孔卭
詣齋宫作
葳蕤鳳輦迎黃道郅偈鸞旗出紫闉佳麗九衢正月景
昇平百歲帝都春
天槗南畔坦郊披脈土猶看宿潤滋冬雪雖霑已逾月
顒希春澤繼優施
虔瞻禮畢莅齋宫十笏居仍忩紙紅四體周旋今昔異
一心篤敬昔今同
祈榖禮成述事
作君所以育烝黎元日(月令元日祈榖注謂上辛郊祭也)
祈年典敬稽辛卜金穰顒
錫榖丑成牛象利興犂(是日辛丑)苾芬薦潔陳青宇漚鬱升
薌起絳霓式禮趨蹌少殊昔畏心因是益䕫兮
詠古竹根筆筒
天地圃師嶰谷栽伶倫氏與一時裁管城肯受封嬴代
孤竹曾疑伴墨胎在硯以南不以北宜人其樸豈其才
裘鍾祇是兒孫輩作友墨壺幾朵梅
一字至七字詩
此雖非古體白樂天集中有之以題為韻因效其
格作五倫詩其亦所以自儆也夫
君敬
天勤民所無逸難知人象若捧日德如望雲在衡齊七
政典敘首五倫聦聽
祖考彝訓謹守禮樂淑身持盈保泰惟克己旰食宵衣
要體仁
臣贊治佐君章五服欽四鄰予違汝弼魚與水親面從
古所戒私去忠則純勿欺也而犯之惟非齊亦有倫率
作興事慎乃憲
天工時亮在安民
父為乾繼祖一家長諸子矩慈惠為教清白勉樹事君
資同敬陟山悲何怙治義終以復始日嚴尊而弗嫗陳
咸冷語觸萬年信過直躬益無取
子弄璋舉矢以天属豈蛻委教護家事兼明政理黽勉
繼箕裘朝夕奉甘旨仁輕等上於祖義重順下曰禰亦
云顯親為要哉詎止從令而已矣
夫宜爾刑于人倫始王化模以知能帥惟道可扶雖賤
家為陽所倚室不孤易著乾元有序詩詠關雎無殊畫
眉拜手則已甚正綱相德謂是乎
婦體齊化首四德教三從守和其妯娌學乎姑舅惟酒
食是議無父母貽醜語言不出於梱勸勉以貞納牖哲
夫成城母或傾嘻嘻終吝羲經剖
兄象震比肱事如父為先生陟岡瞻望吹塤和聲寬裕
以誨道慈愛見友情䦧墻外猶禦侮它利怨斯可徵常
棣有華在所率尺布之謠不可聽
弟後生欲悌因心友自家始季方難為弘微能爾以敬
則擔金訓義如束韋(叶)五常有要宜哉一字曰恭而已
司馬牛憂我獨無幾回欲廢斯章矣
朋講習彙征遠相致公同升西南則得賢能以興中鈎
管鮑薦彈冠王貢稱小人暫為乃偽君子共濟實應清
流東林斯過甚兩敗無補嗟明徵
友志同儒有莫逆心期白首益者取三耆或稱九流言
所不信素行永相守貴在道德以成鄙其利名互誘迭
為賓主緬唐虞時勢弗同可效否
正月初六日重華宫恭侍
皇太后家宴
官家仍是說前家首祚承
歡莫此加階玉有蓂惟六葉蕊珠無樹不三花那嫌繞
膝曾元閙共喜延
齡歲月賖一刻千金真在是春宵寧為賞燈華
題錢維城倣古冊
林塢幽居
山勢縈迴林塢幽結茅於世復何求樂饑箇裏宜誰是
宜是薛方周黨流
春浦飛帆
山頂紅樓誰縱目飛帆歷歷見其間漫言此逸彼忙者
下水順風想亦閒
遥峯塔影
山村水郭相迴薄林靄溪煙接欎盤仿彿春朝過木瀆
靈巖窣堵見雲端
溪槗策蹇
急流陵澗勢滔滔木架危橋窄且高不是王尊當叱馭
何須驢背此擔勞
繡壁懸流
繡壁誰為雜組絲懸流素練就中披似嫌紫綠紛呈采
淘洗鉛華有藉斯
曡嶂虛亭
逕指萬松(田盤寺名)陟翠嵤迴看崖頂一虚亭向遊景况分
明是祇覺移來蒲幅青
荻洲遠翠
荻蘆花欲作蕭蕭翠色林巒尚見遥悟得菀先枯亦早
卬須舟子任招招
晴虹跨澗
亘浦長槗界鏡空忽疑天際落晴虹箇間設使青蓮遇
應獨臨風懷謝公
霜林絢錦
曡樹含霜深淺紅誰能尚錦問天公精藍却闢攅叢處
不藉翻經悟色空
煙坡鴈起
石瀨沙坡煙欲消夜深飛鴈響嘹嘹底緣嬾向灘頭宿
路指衡陽近不遥
松雲蕭寺
松矗雲頭雲脚松花宫静鎖玉芙蓉空庭底事無僧侣
閉戶安禪制毒龍
嵐墅瑶屏
墅似輞川客過橋幾曾裴迪致書招雪溪粉本從誰得
(王維雪溪圖曾經董其昌鑒定今入名畫大觀冊弆畫禪室中)峙背屏風展玉瑶
人日悦心殿
昨朝迎
慈豫今晨趨問
安退咨政以畢新正值餘閒人日當登臨瓊島此陟攀
朵殿棲崇椒春屛舞祥鸞絲管例弗舉(是日忌辰例不作樂)書史
良足觀理義實悦心子輿有名言
閱古樓
泐壁三希藏墨寶(三希堂法帖石版泐壁間因名)千秋書法至今垂誰
云過眼雲煙擬亦曰因心楷則知淳化精華斯數典(比歲)
(擇内府所藏淳化閣帖善本訂覆精審鈎摹入石就御園搆軒泐石版於廊壁軒額即以淳化顔之寓意略仿)
(閱古)過庭撰述昔存規設如閱古鑒治亂在彼吾懷詎在
兹
題鄰山書屋
假山久閱數百歲我亦烏知非有真遂向其隂搆書屋
宛如一晌結佳鄰開篇静挹芸香古上牖明看樹影新
即境對時何所託元為善長樂惟仁
古遺堂
巖畔小堂號古遺古人曾此賞宜思殷鑒不遠近在夏
景撫熙和敢即怡
道寧齋
春來何處識忩影漸低櫺盆烘(去聲)一叢蕙階舒七葉蓂
祥占肇人日吉語貼椒屏多詠亦紛志詎為以道寧
朵雲亭
小亭一朵倚雲岑境若虚無望若深便是真看隮薈蔚
仍飛瓊島作春隂
漪瀾堂
漪瀾向所稱今日對冰凝豈弗孤名字奚妨偶俯憑縠
紋原隠約鏡影益清澄比似動而定何如静不興
畝鑑室口號
瀉水防冰露石底題檐名似頓成孤雖然鑑有妍媸在
豈若斯時並鑑無
題畫舫齋
冰牀艤閒岸畫舫到春齋舒曡氣方鬯延清古與皆白
餘瓦隂雪綠染砌陽荄何必言池凍原無放棹懷
古柯庭
古柯突兀謝輪囷生意原含不盡春小幅恰如張嬾瓉
越疎淡處越精神
得性軒
性與已設二得性尚可云已與性設一云得已乃分已
無已得理性有性益紛是則斯軒名樊然失繁文而吾
更進之魯論具前聞克復一日間天下胥歸仁下學而
上達亦藉功用勤
奥曠室
迴廊纔數曲已覺奥且遏虚室剛三間又喜曠而豁逐
境易其觀詎得謂明達所以窮理者去滯貴活脱室乃
付不知名言等摽末
鏡清齋
雖凍仍含照便風亦不波何須憶流盪耐可免傾頗陟
想魚將負飛猶雁未過雪花拂益朗真覺勝旃摩
焙茶塢戲題
鴿炭鼎烹雪水龍團椀瀹春芽即景謂能供奉焙茶豈
是煎茶
韻琴齋
真瀑本不凍流那分冬夏導高為假瀑冰則弗垂瀉斯
齋臨石泉原属相假借來源凝冱堅乳竇淙奚藉韻琴
題簷額虚語徒成訝雖然更有進頗似陶潛舍
題澄性堂
曾聞告子曰人性譬猶水設遇凝凍時其言弗行矣書
堂俯冰池呈鏡光莫比乃知彼流動不如此安止或亦
可喻性况復澄無滓
澹吟室
曲徑通幽精室尋既清以閟窈而深初韶未露一分意
真箇今朝惬澹吟
清約池
小池無半畝春氣未融冰信是清而約故欣止且澄匪
藏原謝鑿弗履那言兢自有淵魚在應如入定僧
題居節品茶圖用文徵明茶具十詠韻
茶塢
雲歸天池峯春暖虎邱塢茶事盛東南良時逮榖雨林
扉密疑關巖徑細如縷白花似薔薇引人入幽迂
茶人
雖云六經捨却見爾雅中取棄固有時造化寧無功季
疵開其端三吳傳斯風珍重圖裏人盧(仝)陸(羽)可能同
茶筍
崖洞非行鞭簇簇抽蔎長吐蕤玉為朵佈氣蘭想香憶
在龍井上親見傾筠筐汲泉便煑之底藉貢頭綱
茶籯
巖阿矗蒼筤裁作貯荈器煙粒含宿潤曉篛帶生翠傾
則未覺盈擕之猶憐膩高詠夷中詩伊人豈無淚
茶舍
覆屋幾株松迎門數竿竹試問是何境九龍徑路熟豫
遊春朝憶光隂流水逐偶展居節畫興飛惠山谷
茶竈
置處傳無突抱來喜有峯傍根堆碎石炊陘燃枯松辛
苦那覺疲功夫不惜重安得逢髻神(竈神也)美女&KR1019;豔濃
茶焙
二尺鑿碧巖一方編綠竹漫煨瓊液乾不礙靈髓馥去
濕弗欲燥戒烈惟取燠花脯與杉林(花脯杉林皆焙名)可試雲
漿渥
茶鼎
聽松(菴名在惠山)傳樸製竹鼎圬灰白肖之不一足置傍幽
齋壁高僧緬逸韻雅人試仙液頗復有傖父謂之遭水
厄
茶甌
色擬雲一片形似月滿魄問斯造者誰越人與邢客落
底葉瓣綠浮上花乳白何用謝堰埞直可罷履屐
煮茶
皮陸首倡和清詞寄真静文翁繼其韻契神非認影居
節祗為圖(居節自識云衡山命和韻竊愧不文臨摹一過已不自量又何敢為貂尾之續然仍錄其)
(原唱興固不淺也)識高興亦永拈毫賡十章如置身其境
新正瀛臺
紫閣春筵待備陳趯臺憩賞啓韶新殿屏綵燕吟將嬾
苑樹花梅望已頻也識土猶潤碁罫却嫌風每送魚鱗
隂晴課量從頭切此責惟吾敢諉人
同豫軒
書軒耐可法經尋由豫勿疑朋盍簪最是子淵能注易
求賢說盡聖王心
寶月樓
兩層傑閣出城頭(樓在液池南岸倚皇城墻俯臨城外)春色皇州俯滿眸
素壁綵屏新換帖碧簷銀魄始垂鈎丹梯那似惠連陟
玉斧何須吳質脩寶月名樓亦已久幾曾玩月一登樓
澄懷堂
時節自新歲琴書猶古堂澄懷真有在樂志永無央庭
竹静幽籟缶梅霏細香窗間低旭影却是始韶光
蘭室
每來書室愛盤桓詎必侈稱九畹觀試凭明忩探秘籍
其香端覺勝於蘭
純一齋
羲辭聞曰貞舜命舉惟精述古垂
明訓(齋名筆也皇祖御)居今切反情守吾莊致說逐境鄭(俞)
曾評直内無過敬猶非啻力行
静憩軒口號
瀟落文軒小坐宜循名因復一尋思惕乾寧可片時息
至竟艱逢静憩時
春耦齋
書齋古園内豐澤久名垂寧啻廑學圃兼當重務籽五
牛閱舊蹟(齋中彙藏韓滉五牛圖及項聖謨蒋廷錫臨撫各本)一晌得新詩春耦
時雖未豳風句可思
植秀軒
高下植叢筠依依秀可親葉疎有好影節挺不凡神此
實醫俗物吾因懷作人根宜培雪厚綠玉覆田銀
題韻古堂
律吕相生貞起元古鐘十二月推援若詢及節應時句
太蔟為宫微旨存
千尺雪二首
取譬因之借雪名想當真雪益晶瑩是同是異難分别
一例寒光淅瀝聲
篋弆名區四卷全寒山鼻祖可忘栴心希瑞葉落天上
豈祇量來尺計千
紫光閣賜宴外藩即席成什
柷起中和奏樂韺肆筵紫閣午曦眀底須九&KR0596;遵朝典
惟是三巡聯衆情新附烏孫來北漠(土爾扈特)舊班鴈僕熟
西瀛(回部)撫茲敢曰能開剏益切冰淵惕守成
重華宫茶宴廷臣及内廷翰林等題程棨耕織圖
聯句復成二首
紫光賜宴外藩迴茶宴重華此繼開思撫春牋抽乙乙
看蹲雪象色皚皚三清耐可瀹瓷椀九醖何須酌蜃杯
便擬玉堂成例事庶幾不啻頌揚材
蓂舒八葉榖為辰屢省賡歌欽四鄰經歷事多翻畏事
撫臨民久越憐民曰衣曰食足艱致惟織惟耕要最真
考訂程圖重摹泐詎寧繪帙賞精神
耕織圖聯句(有序)
學詩堂啓製題曾擅&KR0662;新多稼軒開賡詠復諧振
美爰自至前雪積告豐符汜勝祥占越兹歲旦春
逢得暖應東方吉卜顧念九歌之董勸匪衣食孰
繫民艱而推六義之興觀維農桑尤覘政要用是圖
披舊蹟因之句課新裁溯於潛樓令所權輿初聞
宋代經儀甫程生為摹篆繼著元時乃頭銜贋署松
年比刻舟而雌䧺劍失伊尾跋真傳姚式方買櫝
而大小珠還前浸種而後入倉足分炎帝遺書之
訂始浴蠶而終翦帛堪永西陵别譜之垂矧
奎章重揭顔楣
宗風近仰而
寶翰久經泐版
祖澤長貽於焉坐列和篇以先知特闡周官奥旨贉標
誌字將本計兼賅漢詔全文今也鱗次繙圅排四
十五端之㢧蟬連授簡叶七十二韻之吟倘臚荆
楚歲時方言未偹如攷嬴秦月令節候加詳各侔
色以揣稱同就班而按部醰醰味出何殊九穗嘉
禾軋軋絲抽不減三繅功蠒豈似緐華間草木羣
芳得薦馨香真成本色大文章一切均叨被服盖辰
詹八榖徵馮生長養之方舒而字押一先示當務
勞徠之孔急從此風雲月露塵編綺語都捐庶幾
訓誥典謨化字淳風廣播予一人宵旰中之景物
斯誠繪影繪聲爾百僚職司内之箴規尚克心藏
心寫也哉
(御製)民為國本食民天布帛資衣並重旃首祚應廑耕織
計
始和遍洽賦租蠲(年遍恩旨普免天下正供輪及至壬辰適屇全周)閭
閻感為盈寧切
堂陛情教喜起聯任養適占符歲美(臣高晉)元調最好報
春宣(今年元日立春)
泰壇先甲
誠殷展
慈籙長庚
慶益緜吉旦宜人過翦綵(臣劉統勲)令辰戩榖稱分箋
重華宴接蓬瀛界太蔟音諧角徵絃飫
德心難忘每飯(臣劉綸)
劭農旨復示初筵
石渠弆溯於潛藁玉版摹成儀甫編粉本形容犁列次
(臣官保)
(御製)茅簷景狀儼陳前(圖起)韶時浸種黃盈簏春水生波綠
滿川(浸種)舉趾正當四之日
操蹄預祝萬斯年(耕)隔林聞扈侵晨趁越&KR0850;鞭牟冒
霧牽(耙)信手稳扶奚藉跋(臣于敏中)疎牙深剔詎留鬈
(耖)盤桓碾使泥勻膩歴碌移憑澤緩潺(碌碡)撒傚麻
姑戱經宅(臣託庸)種侔雍伯佈藍田(布秧)薙根煉壤叢
叢藴曝汁融膏絮絮填(淤蔭)乍茁針尖能刺毯(臣程景伊)
便抽線脚罷鋪氊(拔秧)循畦擢剡蹲身數畫罫排科
布指駢(插秧)惡似穮惟抽楚楚(臣素爾訥)
(御製)懷新苖欲達芉芊(一耘)存良除莠功須進餉婦擕兒教
寓傳(二耘)壅耔更勤加一再
薅荼迭密中参連(三耘)鹿盧&KR0008;斗輸河潤鴉尾銜車
匝岸翩(灌溉)汗笠雲蒸酬襏襫(臣王際華)腰鐮霜綻慰胝
腁(收刈)築將隙地平逾砥絫就崇墉近抵椽(登場)比屋
耞輪衡對宇(臣福隆安)堆場&KR1367;積後增先(持穗)中閨箕帚
争揚袂下品秕穅盡棄筌(簸揚)磨轉團團雷迅走(臣豐)
(昇額)珠跳磊砢琲低縣(礱)紛紛落磑喧梁廡撲撲驅
塵奪蜀湔(春碓)篩歷千巡誇白粲(臣蔡新)
(御製)羅非隻目得紅蓮(簏)倉囷一旦宛登矣辛苦三時豈
易焉(入倉)玉食敢忘已飢訓(以上耕圖)
宵衣彌念婦功專(以下織圖)房星貽孕胗孚膜窗日涵暉脈
在泉(浴蠶)輕翮徐捎霏堕屑(臣裘曰修)薄蹏微振輭浮綖
(下蠶)劬因拭露乾方飼聽擬揮毫響雜蠕(餵蠶)攤柘嬾
茹纔小困(臣觀保)蚑筐乏力已初眠(一眠)鶯啼任爾呼
慵起蝶夢關渠卧又堅(二眠)那較海棠酣不足(臣倪承寬)
恰随人柳踠堪憐(三眠)馬頭戢戢交差隊蟻陣離離
各比肩(分箔)戴勝降從徵夏令(臣奉寬)
(御製)倉庚鳴解叶豳篇(采桑)蠶房曡置箔凡幾蟫首欣餐葉
以全(大起)火爇松明精㨂擇
簇圍藁束競夤緣(捉績)寸葹待吐思遼邈尺蠖求伸
勢曲卷(上簇)黏處長絲矜十繭(臣周煌)焙餘斜旭掠三
甎(灸箔)回回結縳圓疑甕顆顆爬搜潔勝蠙(下簇)挑備
繅盆高等貯(臣錢維城)撥充澼絖副材搴(擇繭)靈竒底羡
樽桑遠藏罨良依梧井偏(窖繭)漬鼎引端生繚繞(臣慶)
(桂)挼丸繹緒費煩撋(繅絲)偶居漫配蛾眉子物化猶
遺羽蛻仙(蠶蛾)南陌遵行閑娣姒(臣莊存興)
(御製)西陵賽社薦牲牷(杞謝)對篝還自愁明滅掉籰寧辭屢
轉旋(絡絲)引直理緐慎如綍
同條共貫徑於弦(經)繀輿軋軋鬆盤髻莩管纖纖
繄裹拳(緯)闔闢咸憑提綜剖(臣汪廷璵)縱横儘付擲梭穿
(織)葩攅順序枝承跗彩錯廻文璣運璿(攀花)裂下鳴
機擎甫重(臣謝㟾)量來裁尺熨尤平(翦帛)經營意匠稱
觀止仿彿神工逐境遷(圈結)卷儷只今完
璧府(臣毛輝祖)贉單疇昔判珠淵暗門孰與蛇添足(劉松年居錢塘)
(之暗門時號暗門劉此二卷舊有松年欵不知何人妄增)擕李徒標蟨半踡(耕圍)
(卷有項元汴收蔵諸印而織圖則無蓋此二圖年已離而為二矣)證印縑均仍薈
萃(臣汪永錫)
(御製)装池縹匹互鮮妍樓(璹)詩程(棨)畫跡雙絶舊詠新題
韻總沿正誤傳真重考訂
探原輯委彙陶甄稼多
軒北剛相暎織貴
堂南致足詮(圖卷合弁於織多稼軒北即貴山堂)藝苑披圖方幅肖(臣胡)
(高望)
鏡齋延賞曲廊鐫
著明本計宸垂象(□首本計御題藝陳四字)
斟酌羣言宿麗躔代辨宋元(耕圖舊有紹興小壐亦後人妄加不知棨為元人耳)
刪小璽(臣董誥)䟦收姚趙表洪權(姚式䟦云耕織圖二卷棨繪而篆之)
(趙子俊云每節小篆皆隨齋手題足為確証)珉兼風侯花翻錦(石刻兩廊各廿)
(四幅)搨捧霞紋翼妥蟬
家法(耕織圖聖祖仁皇帝時曾編繪御製題詠頒行)
聖功誠合揆(臣李江虔)
帝歌臣拜倍抒虔貢鄉瑞溢吳都八徂隰嘉賡周頌千
既飽既温臻既泰(臣王懿修)
(御製)惟絲惟粟凜惟乾雕文農事傷斯盛纂組女紅害亦
然漢詔何曾弗熟讀施行未逮愧遷延
題鄒一桂畫冊
野薔嶶蜜蜂
畜有家生必有野(如牛馬雞鴨之類皆然)豈其於卉獨無也薔薇
故是春園物山棘(薔薇一多山棘)開花非借假艷質買笑雖不
同多刺勒人無殊者蜜蜂採蜜簇深叢自出自入紛攅
惹薔薇之刺蜂之螫兩無所施誰上下譬之小人忌君
子小人相處技胥捨畫者意亦寓是乎何其意外工描
寫
魚藻
魚藻魚藻潛躍由他正好徜徉喁浪依蒲成羣身處玉
壺壺玉壺玉小雅一篇曾讀
曲水新篁
新篁臨曲水春末夏初時風入斜横影波含低重枝同
盟度貞潔相答韻参差君子真有斐風人早詠詩
竒峯古磴
一峯戍削復玲瓏石磴梯雲有路通不肯尋常垂鐡索
誰能容易遇佺洪
紫藤翠雀
便擬紫絲步障等閒春意難遮翠雀飛來枝上似將顔
色相誇
拳石疎枝
石是雲林好竹還與可佳合作限時代訝此忘年偕
松巖帆影
我昔曾遊燕子磯一逕雲嵐入蕭寺雖云佛地無色界
江影韶光淨明媚明媚韶光江影中内空外空内外空
爾時有語著弗得但見東流衮衮吹長風長風衮衮吹
不已挐舟者復誰家子世上何人免苦辛咄哉未可輕
笑彼
秋蟬螳螂荷葉柳枝
秋蟬掛柳枝螳螂跂荷葉一高與一下相去遠難接秋
蟬無所慮飲露心自惬螳螂艱緣條昂首涎徒呷簡筆
殊了了深意寓恰恰豈必蔡中郎聞琴返步屧
白菜春笋
春雨好菜長笋抽尖摘青小嚼冰霜脆劚玉初嘗口齒
甘佳味最江南
綠筠紅果
蕭颯綠筠幾个丁星紅果數枝色形已看恰匹氣味還
覺相宜未擬棟梁負重寕同橘柚争竒漫認不經意作
或亦别有所思
瓶菊佛手
秘色淨瓶供養菊朵佛手擎之是何因果調御無語迦
葉破顔如喫崖蜜甜徹中邊畫師繪形亦以指實色香
俱淨入寥天一
湖石蘿蔔
玲瓏湖石側冷襯土酥好一脆與一堅同韻風霜飽恰
似墨玉山傍置紅瑪瑙
石梁雲堞
江城臨陡岸其下洪流駛太白早傳神佳景如畫裏石
橋亘兩崖虹影波中委車馬去悠悠知伊何所求
柿子百合如意
柿子赩珊瑚百合攅球玉旁置銅如意青縟其首曲因
名譬字取義巧百事同希如意好栽者培之傾覆之人
願天從仍自討
介峯修簳
石非石筠即筠曰如幻又若真幻如非幻寧非主真若
即真反即賓
雪磴晴窗
一夜飄霙落萬巒銀為世界頓殊觀雅欣滿谷當晨霽
無礙憑窗凌曉寒松籟有聲籠曲磴溪流不凍下平灘
書披静几堪紬繹底藉中宵映以看
詠宣德窰無當尊
製與商父乙尊頗同而兩端皆坦似槖盤略如遵
生八牋所云坐墩花囊者其中孔無底則又未盡
合因以韓非語名之而系以詩
官汝之次稱宣成世代愈降製愈精輪輅拙巧逓變更
欲返其初嗟孰能是器本擬尊罍瓶胡為無當水難盛
抑别具義得試評堂谿公對昭侯曾賤者瓦巵貴玉瑛
注漿漏或不可乘則用瓦矣玉在屏(叶)三復絜矩將毋
驚瓷無欵識留標名中含銅膽生綠青底書宣德貽大
明相依表裏如弟兄閱數百歲猶聯并神物守之語信
誠可以貯水簮羣英掞辭繹義静六情
題和闐玉鏤九鵪鶉小屏
和闐玉河産瓊玖春秋色貢天閶走孕精育華土氣受
較於炎漢歲應久相質製器施琢剖專諸巷益出妙手(蘇州)
(玉工多居專諸巷世其業)小屏砟硌拖巖阜翼翼榖穗易長畝圖以
鵪鶉其數九飛鳴宿食無不有奔奔曲盡神情紐是具
義焉忖知否賈長沙語孰讀口久安長治基業守其責
仔肩在元后慎哉敢不孚盈缶工執藝諫吾所取詎曰一
再珍瑶琇
賜大學士高晉回兩江總督任用去歲賜詩韻
昨年曾晤路旁迎(去春東巡高晉以江省封圻毘接奏請來迎還任時曾賜以詩)黃閣
旋除鑒素誠(四月内尹繼善大學士缺出中外殊難其選以高晉敭歷有年服官公正即為簡畀)
(仍兼節制兩江)適以潦淤萃畿輔(去秋近京積雨較多永定河及北運河並有漫溢之處應)
(通行相度修治高晉素諳河務經理詳慎特令來京道便會同裘曰修及周元理悉心勘辦)召來相
度議平成南人望汝還為快北闕惟兹别漫怦内外需
材贊治理苦心簡任敢輕行
題惲夀平山水小冊
柳汀閒泛
柳塘一艇泛澄空畫法真無遜惠崇(幀中自書撫惠崇法)烏目却
稱不掩勁(見夀平自識語)猶存讓善古人風
古木昏鴉
霜落荒郊古木寒昏鴉繞樹亂飛攅幽人背看長空迥
(畫於寒林鴉陣旁作一人踞地背觀之)那肯閒情類阿瞞
丹臺積秀
迥絶塵寰擅地靈萬尋峯秀矗亭亭雲房那藉安丹鼎
凡骨於斯亦換青
疎林虚館
古屋竒峯渌水濱扶疎喬木間(去聲)修筠箇間合讀秋聲
賦自會歐陽言外神
浮嵐暖翠
日照高峯生紫翠滃濛雲氣出林關石渠妙蹟親相證
(黃公望浮嵐暖翠圖真蹟藏石渠寶笈上等夀平此幅即仿子久者)神在離鈎三寸間
筠巖瀉瀑
瀑瀉筠巖態各竒琤琤戞玉兩能之依稀龍井西峯路
往往相逢有若斯
洞庭秋色
三分綠葉一分紅賦意參軍想像中烏帽緋衣(畫中人設色如)
(是)誰傲仕持竿閒泛鯉魚風
溪山深遠
雅人墨戲託泉林濃淡中分淺與深借問崇邱肥遯者
可無惻隠濟時心
村岸艤舟
背山野墅面溪堂古木清音答翠篁岸繫小舟人不見
欲令塵世姓名忘
高峯雲起
出岫濃雲掩翠微片時山雨羃林飛惟應樵子偏知候
戴笠先從碕徑歸
御製詩四集卷一
