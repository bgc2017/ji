御製詩五集卷九十七
古今體六十首(乙夘五)
春雨軒題句
韶春今歲渥甘優(今春甘膏頻渥迥異常年頗與軒名相副)却是書軒未偶
遊告滿六旬
兩陵謁(向年春間至此輒有題句今歲以予即位六十年閏月恭謁兩陵用展告終之忱至今方)
(来此百遊顧瞻題額已孤二春光矣)孤兹百二片時遒昨看農景誠堪
慰(昨以已吐雩祭自御園還宫往返蹕途歷覽農况二麥業穗即大田亦葱茂盈疇誠堪慰悦惟盼楚)
(南剿辧苗匪速擒首逆佳音未免時為縈念)遥憶軍情那觧愁三逆成擒一
封至庶幾立刻展眉頭
涵德書屋
步廊凡幾曲書屋憩其間涵德遵
前訓(避暑山莊有含德齋為忘處名涵德義亦相同不)(皇祖御筆是祖訓也)返躬適
此閒有憂念箕範無逸凛周閑小坐惟多惕寧因翫假
山
福康安和琳奏報攻克蘭草坪滚牛坡𠞰戮苗衆
將近賊巢穴詩以誌事
永綏雖解圍苗寨聚猶衆是應清後路乃可𠞰穴空迎
面蘭草坪山高賊聚重二臣督諸將分佈三軍統(福康安和)
(琳奏自觧永綏圍之後督率官兵分投勦殺附近苗匪直抵竹子山地方其對面大山一座名蘭草坪峯巒陡)
(險遍山巨石横阻賊匪扵其西北崖板寨一帶聚衆負嵎並於東南各山坳内故插各色布旗冀誘官兵福康)
(安等探得崖板寨對面有小山阜三處俱係石筍排立随令穆克登阿等密安砲位令巴圖魯侍衛綸布春等)
(由竹子山進攻福康安等督同額勒登保等由志諾埡口繼進策應一時分佈險要甚合機宜)直衝及
傍襲胥中(去聲)窽要洞攀險力入深那顧腁胝恫無前袛
有進嘉觀心切痛一鼔據其要殱苗無數慟(賊匪一見官兵随即)
(鳴鑼施放號鎗我兵攀援而上併力攻擊未幾崕极寨一路苗匪蜂擁漫山而来不下六七千人穆克登阿等)
(俟其經過三處山阜用砲轟打賊匪猝不及防驚惶失措所有窩棚草房拉襍摧燬並有蔵匿山後之賊巖石)
(震落一同滚岩而下者甚衆官兵歡呼呐喊倍加奮勇其山坳誘敵之賊見救援已斷均各棄卡奔竄官兵四)
(面圍攻殱斃不可勝計其山頂木城内賊匪遥見官兵得勝追勦甚力不敢拒守俱向山後榔木陀山梁逃避)
(福康安等即於蘭草坪安營設卡再籌進攻之策)仍有截糧寇伺隙尚敢鬨巴
圖魯侍衛截之護糧送(是日又聞永綏一帶鎗砲之聲甚緊即令額勒登保綸布春等)
(帶兵往探至滚牛坡地方都司施縉千總楊森等方帶兵五百名護送糧石前赴永綏被賊匪數千邀截正在)
(相持之際適巴圖魯侍衛額勒登保等星飛趕至賊匪恃衆抗拒而花連布逹音秦等領兵會集往来衝突綸)
(布春復帶兵搶上山坡併力壓下劉君輔亦帶領楚兵出城大加殱戮横屍遍野餘匪方始潰散官兵一面追)
(勦一面護送糧石進城披閱之下既堪嘉予亦深憐憫至是處已近黃瓜寨賊巢福康安等步步安營随勦随)
(進亦自謀出萬全想賊首不難按名生獲惟冀早晚得有捷音可紓繾念耳)相機進掃巢逆
首期禽貢誠嘉誠深憐渴待捷音誦
直隸總督梁肯堂奏報二麥收成分數九分有餘
詩以誌慶
昨年收麥不堪書(上年直隸省春雨稀少二麥歉薄祇約收四分有餘)今歲九分
幸有餘(兹據梁肯堂奏今年直省二麥約收分數十分者宣化一府暨遵化州併所属九分有餘者永)
(平保定正定順德廣平大名六府暨易州冀州深州定州併所属八分有餘者順天河間天津承德四府暨趙)
(州併所属計十一府六直隸州通共約收九分有餘)澤潤輔三地惟廣(直隸省去年秋雨霑)
(足農人佈種冬麥甚廣臘雪積厚逾尺已兆年豐今春自二月至今京師雨暘時若更為近年所罕有其保定)
(省城及各府州属亦皆頻邀渥澤仰蒙昊貺實属優隆)時暘逮四月之初高岡
低壤胥芃若實結穗長總栗如更幸黍禾遍以種(刻下二麥)
(俱長穗結實夏稔可期至大田禾黍早已耕種齊全雨潤日烜秋成亦可豫卜深為農民誌幸)持盈戒
滿惕增予
賦得水波(得平字韻題會試覆試)
懿彼坎成象原從天一生静方契水德動亦見波情共
本殊豈得求原委並呈漪漪浮面細寂寂澈心清奚必
撼喬嶽突然躍駭鯨無為合元理有作總虚名應識觀
瀾術最欣息籟平載能并能覆可不慎其傾
遊香山出御園門見水田稲秧已長欣然有作
欲到香山補詠篇往還四日戒耽延(往歲夏初至此率有詩數十首前自)
(潭柘迴經此少駐得詩無幾今復来此欲補詠也然以十三至十六為期不過四日亦不欲久耽静賞也)輿
輕甫出御園者途坦近臨溪隴焉簇簇稲秧争發長(向年)
(稲田多於五月内方始插秧者今日蹕途見秧苗已出水三四寸實為往年所未見)森森麥穗待
成堅不無目慰虞心放益自殷殷勉惕虔
玉泉山北
高低無麥不菁葱含氣結漿遠近同露潤晶晶輝曉日
浪翻疊疊度輕風豈非来往尋常路却異憂欣方寸衷
獨憶師貞臨寇穴捷音望至旦明中
静宜園即事
東(圓明園)至西(静宜園)非廿里遥(自圓明園至此十七里)末寅正夘祇
崇朝盼殷澤繼昨年况(去歲春間雖屢次得雨總未優霑自四月初五及初九兩日共)
(得雨三寸麥田略獲霑潤秋禾亦漸次佈種然當駐此時猶日望繼澤也)日往月来此際消
不獨林青草亦茂本稱泉壯石猶饒何當大捷率然到
仍此山居慰半宵(月前駐此即望勦戮逆苗捷音不意賊匪猖獗至今竟閱數旬尚煩籌慮)
(昨據福康安和琳奏官兵攻克蘭草坪滚牛坡一帶已近黃瓜寨賊巢早晚可望擒獲逆首之捷音耳)
題致遠齋
致遠齋為勑政居清晨理事每相於宵衣旰食惟虞怠
夕惕朝乾敢以虚合計十功早知止又籌一捷企重書
篤承
天佑何修遇感弗能言祇凛予
棲雲樓再題
每歲来静宜棲雲必先至昨自巡蹕迴信宿興亦寄徒
以廑靖苗兼詩卷滿字(前次駐此三朝以盼望靖苗捷音兼之黃綾詩卷上本將滿是)
(以祇成詩四章兹来因扵下本補詠)成詩祇四章兹来補空(去聲)地甲寅之
棲雲渴望愁艱致乙夘之棲雲時若賴
天賜麥收既可期禾黍種以備而况稲秧芃從来稀見
事雨弗雨胥可雲去雲来置小坐向樓云棲弗關予意
天池二首
每来池藉山泉力此番(去聲)山泉盛往時却訝天池似謂
我春霖增澤倍多斯
雖曰山泉生不窮分流亦賴雨增雄試看魚躍鳶飛者
敦化都資大德功
歡喜園再疊癸丑韻
甲寅疊癸丑曾詠十全喜(去歲吟此題疊癸丑韻言福康安征討廓爾喀蕆功事志)
(喜有十全賴穹宥之句)今春未經詠返蹕循途里兹乃補吟之
弗忘良臣美即今復𠞰苗進軍弗待旨(正月間楚黔逆苗石柳鄧等滋)
(擾始據劉君輔奏至當即馳旨令福康安簡派黔省勁兵籌勦乃福康安於未奉諭旨之先一聞此信即自滇)
(星赴銅仁府調兵大加勦殺立觧正大營之圍盖福康安威名素著而平日公忠體國又能洞悉事機是以迅)
(速馳赴勦辧俾賊匪震慴軍威遂成破竹之勢)靖黔即入楚殱賊雄中(去聲)理(福康)
(安既觧正大營之圍以次進兵連攻嗅腦松桃一帶賊匪大兵所至勢如摧枯拉朽黔省後路既清適和琳亦)
(將川省秀山苗匪痛加殱戮攻克炮木山川河盖地方因即相約會集直抵楚境迅觧永綏城圍近據會奏復)
(攻克蘭草坪滚牛坡一帶已與賊匪黃瓜寨巢穴相近又聞逆首石柳鄧等同聚一處捨死抵拒正可一鼓就)
(擒其督率官兵𠞰殺逆匪所向克捷既奮勇可嘉而籌辧次第已井井有條洵堪慰悦)川軍巧合
攻胥未度由始(此番征勦苗匪固藉福康安和琳二人之力然追原未事之先福康安調任雲)
(貴總督以命辧理錢法之事不意此事即得其用設使富綱仍在雲南焉能辦賊即速命福康安前往亦不能)
(如此迅捷至和琳亦因新授四川總督原令其自蔵来京陛見而已乃和琳將至成都聞苗叛信遂即一面奏)
(聞一面馳赴秀山勦賊此事之巧適相凑合實非予始念所及是皆仰賴天佑默啟予衷而即此可徵事)
(機之順諒賊首不難尅期就獲也)
天貺啓予衷感深益懼耳捷音當即来嘉兆斯符矣
来青軒
前度来斯青未齊斯来翠色蔚高低千林果有靈知具
特向山軒凑好題
設使山軒弗此来知其青者復誰哉安名立字無窮極
莫若忘知不語該
香巖室
為(去聲)補前闕詠偷閒此復来疊崖陟羅落虚室坐徘徊
巖本山之象山將巖已晐味思香一字題額類重儓
學古堂得句
書堂即是燕寝室學古雙文向額之傅訓(說命學于古訓乃有獲)
匡言(匡衡戒妃匹勸經學疏云情欲之感無介乎容儀宴私之意不形乎動静)憶曰昔夙興
夜寐慎乎斯有閒得句行為愧無逸因心遊亦思梯几
拈毫欲補詠依然顒企捷音馳
香山晚景
若暘景色物皆熙麥浪輕風更合宜出谷當申誰令出
竒峰入夏正多竒或分或聚雲幾縷乍止乍霏雨片時
一晌蜃窗凭有會山靈特地告人知(每過靈山輒有雨如木蘭之海喇汗)
(晉之長城嶺等處俱然昨日駐此雨雖無多亦見神之靈異也)
曉
夜氣本来清山居清更敞寧静適一已澹蕩呈萬象西
峯受最先東陽照尤朗悟境藉有資會理真無爽子輿
豈欺我諸凡貴涵養
山陽一曲精廬
景稱凡廿八(乾隆乙丑秋因舊行宮之基葺治為園丙寅春落成名曰静宜凡為景二十有八各)
(系以詩)一曲有精廬舉要堪知泛詠斯可概諸有蹊都引
静無牖不含虚設以武夷喻此為步入初
對瀑三首
今歲香山分外青山泉水壯落鳴霆熱河觀及田盤聽
(去聲蹕熱河觀瀑亭有婉孌皇祖御筆觀瀑二字予每年駐率有題句盤山草堂前瀑水向每至有聽)
(瀑詩)合相(去聲)斯參聲與形
耳為聽(平聲)復目為觀觀聽(去聲)誰為是兩端莫怪聲形紛
誘我我忘(平聲)耳目誘斯難
&KR2428;濈湍流拂峡飛曰聲曰色兩争威吟成七字寂然坐
却合斯来静者機
得一書屋襍言
曰一即非二然二因一生由是推至萬炙轂難細評然
則一果何得更何以成况此既云得則彼失已誠所貴
在忘言是為天下貞
題正凝堂
選勝為堂合有額循名責實數年仍林無籟處觀山正
池不波時對水凝遊目去私庶克當(去聲)悦心於理乃相
應七言補詠亦偶耳道學宋儒羞比稱
来芬閣二首
碧雲寺水引来長閣下居然貯一方每值臨兹非夏節
(每歲長夏皆駐蹕避暑山莊夏初来此荷尚未開来芬徒有其名耳)来芬笑謂祇名揚
既曰徒名名者誰試思此過豈能辭既而自觧奚啻我
萬事孰能弗若斯
就松舍口號
搆室常教近就松古柯謖籟護雙龍羡非人種(二皆去聲)山
為種摩詰勤勞心則童
暢風樓
人殊高與卑風豈有雄雌宋玉誠能辯楚王真是癡雨
暘幸逢若作息可隨宜遥望麥田暢三農與共之
題和闐玉漁樵耕讀圖屏
去俗漸從正良工究属吴(邇来吴中製王多倣古器畫圖頗堪玩賞雖亦意在牟利)
(而不致良材棄於俗工亦可取也)雖然仍寓巧亦可許歸儒鼎爵鐘鈴
别漁樵耕讀圖四民胥樂業王道又何殊
詠方琮松閣聽泉幅
松籟泉音清聽(去聲)宜虚堂掛壁亦多時峰頭空(去聲)處題
七字恰合今来為(去聲)補詩
西安巡撫秦承恩湖南巡撫姜晟各報麥收分數
詩以誌事
西安本無事收麥九分餘(據秦承恩奏西安二麥約收分數十分者興平等十一州)
(縣九分有餘者孝義等十三廳州縣九分者咸寧等二十三廳州縣八分有餘者耀州等十州縣八分者涇陽)
(等十二廳州縣統計合省麥收九分)吾民何樂哉畺吏亦幸諸披章豈不
慰慰中仍厪予予厪在湖南收麥接奏書通省餘八分
(姜晟奏湖南麥收分數九分者湘隂等四州縣八分有餘者瀏陽等九州縣八分者酃縣等十三州縣七分有)
(餘者来陽等五縣統計合省麥收八分有餘)據實詎敢虚苗亂湖之南城門
殃及魚殱苗民迴耕略接青黃疏(湖南自苗匪肆逆大兵進勦深厪有妨農)
(事兹據姜晟奏各属麥收尚属中豐稲秧豐蔚興情歡豫即辰永所属附近苗寨地方因設卡嚴密居民歸耕)
(者甚多米販亦流通兹得稔收大堪接濟青黃究冀逆苗迅就擒獲以次綏靖庶俾閭閻早得安居樂業不至)
(有誤田功南望捷音益滋馳厪)慰者無所言(謂西安)厪者仍殷如(謂湖南)必
當靖鯨鯢黔黎庶安居是用盼捷音驛章来何徐
題和闐玉雲瀑飛櫺筆筒
俗工棄業知博古筆室琢成飛瀑圖櫺望設如吟七字
定為太白詠香罏
綠雲舫
欲上最高者先自低處登事功及問學舍是兩無能巖
齋稱舫久原因假借名久假而不歸惡知非有徵綠雲
蔚千林風吹波瀾層布帆與木槳兩弗資其行防丘即
可到求仙笑茂陵
玉乳泉
玉乳題名亦有年流因石罅細涓涓今来溶漾一泓滿
水漲端由春雨然
泉水猶然賴藉資弗資藉者問應誰川流敦化斯誠大
誰復能為增減之
玉因其色乳因形形色由来已假丁於假之中增假號
故當泉弗受而聽
超然堂
欲陟静室高先憩超然静是為路之中一二二一境既
因憩衆勞亦以會心領俯觀平川遥農功綠千頃常年
所未見既慰復既警夏秋期正長戒滿益耿耿因憶玉
局翁弟與名堂迴無往而不樂是語失平整遊物内外
間著說義示永
蘇軾超然臺記以遊於物外乃可無往而不樂可謂
警切但意在自得其樂而於内外本末之間見理尚
有未臻盖人將為天地立心者也心者内也即本也
若云物外則天地亦物也謂遊於天地之外誠不知
其所樂何事矣向曾反其意作說因吟是堂復識其
概如右
勝亭紀事
戊子搆勝亭巧倣江南式(是亭在超然堂之上為方勝形盖肖杭州西湖小有天園)
(之式搆之者戊子始有題句云勝亭攬勝攬無遺近嶺遥峯畢獻竒但諗其勝概而已)己丑之偶
登無過喜新意壬辰春此臨略識金川事(己丑登此亦不過雅遊勝)
(致如孫興公謂許掾語是以有小亭默默領其要許掾還輸有句留之句壬辰則因桂林奏收復金川侵佔革)
(布什咱之地適来此亭又有句云適接西川郵恢復番之鄙盖彼時尚未接勦平美諾大捷惟識其略云爾)
己亥隔七年平金川大備於斯歌武成符勝亦有誌(越七)
(年己亥其時平定兩金川大功告成已四年矣重登是亭喜符其名因題是亭句云重登豈無思乃在怠與敬)
(丹書示明訓敢曰逞遊興實誌喜也)癸夘蕆三功七言吟惬慰戊申靖臺
灣循名兆又契(至癸夘題此亭詩所云而今勝已三功奏乃指平定凖噶爾回部及兩金川三)
(奏大功而言戊申是亭口號有云成功勇將聯翩至前席閔勞覲蹕停盖福康安勦臺灣逆匪蕆事之後留彼)
(辦善後事宜先令海蘭察普爾普分領巴圖魯侍衛章京等自臺灣回京嘉其迅掃逆氛而是亭若兆嘉名也)
安南及緬甸始戰歸降繼兼平廓爾喀十全昨為記(至於)
(緬甸安南二處始雖用兵繼皆降順初征緬甸在戊子年至己丑彼即乞降而予亦因其氣候水土惡劣旋命)
(罷師迨戊申歲其國長孟隕遣使奉表入貢乞恕前罪遂允其降安南以阮光平侵據黎城初命孫士毅統兵)
(克復之繼而黎維祁棄國奔至内地復命福康安興師討罪阮光平偹陳情事再三籲&KR1908;赦宥並扵庚戌八月)
(親至熱河祝嘏又其後廓爾喀扵己酉壬子兩次歸降初次因申其冤抑即已輸誠歸順再次因蔵中私許賄)
(和旋又以慳吝負約復来侵擾令福康安往征七戰七勝大兵將臨陽布而彼即畏威悔罪屢遣大頭目乞降)
(因允其請此四次雖未於勝亭有詩然合之前此平凖噶爾者二定回部者一掃金川者二靖臺灣者一盖已)
(十蕆武功曾作十全記以誌之復昊蒼之眷佑迥越千古實亦不願後此有其事矣)而何今之
春忽報叛苗恣黔苗合楚苗蠢動一時值大抵因客民
用計占其地(黔楚苗人久安生業二月初旬忽據湖廣總督福寕提督劉君輔湖南巡撫姜晟貴)
(州巡撫馮光熊等奏貴州松桃廳逆苗石柳鄧勾結湖南永綏廳逆苗石三保迫脅各寨苗人搶劫客商燒燬)
(民居倉猝之際官兵未能一時調集賊匪遂肆猖獗因思數十年来朕並未有欲將苗疆征𠞰以及改土歸流)
(之念而彼亦斷非無故自干罪戾細加訪詢始聞該處客民有以鹽茶等物用計盤剥苗人地畝間有控訴地)
(方官或不與之憑公剖斷以致苗人蓄怨已久一旦肆逆冀圖報復此亦情事之所必有也)幸因福
康安雲貴總督畀聞信速領兵正大疾馳逮殱賊解其
圍苗寨燒燬暨(先是因各省民間私錢攙襍錢法日壊雲南錢局鼔鑄尤為積弊之藪節次申)
(諭各督撫各秉天良實力辦理並將福康安調仕雲貴總督整頓清釐俾有起色彼時原止為錢法起見也幸)
(而福康安在滇一聞苗匪之信不待接到諭旨即晝夜馳赴貴州銅仁府界帶領先到官兵立將正大營之賊)
(殺敨圍城頓觧並將盤塘坳一帶地方逆苗寨落燒燬無存殱斃賊人不可勝數正大營城中提督彭廷棟總)
(兵珠隆阿亦帶兵出城迎合奮擊殺賊甚多正大營道路已通即可乘勝進勦嗅腦松桃矣)乘勝直
進攻嗅腦松桃比百計胥中(去聲)要衆兵奮敵愾所向無
不克鯨鯢數(去聲)難計逆寇圍城者解散民生遂(由正大營至松)
(桃中途有嗅腦一處亦為賊苗圍擾福康安統兵追至彼處察看四面山徑叢雜處處苗寨賊匪屯聚福康安)
(督兵先行痛勦岩門寨地所坪之賊砲轟鎗擊不可計數又將官舟營賊人木城燒燬追殺至柳皮寨桐木寨)
(上下麻洲直抵嗅腦城外奮力撲殺賊衆奔潰圍城立觧隨又將四旁山頂山坳之賊如小新寨固營寨蒿菜)
(坪奔岩塘野牛山白岩巠等處賊匪勦殺無遺抄出賊背截為兩叚或以石飛擊或鎗箭並施或大砲轟摧賊)
(衆被殱及滚崖落河者無筭河水為之盡赤乘勝直至松桃城外里許先將圍城賊衆所搭窩棚盡行焚燬追)
(殺甚猛城中官弁亦帶兵接應出城分投勦殺人人奮勇一以當百賊匪敗散者自行投火跳河其左右山頭)
(寨中苗匪震懼魂落松桃之圍遂散城中久困民人既喜賊圍頓觧又見官兵雄猛歡呼情状倍於正大嗅腦)
(兩處自此後路既清貴州境内可以無慮即可籌畫進兵之策與川省官軍會合矣)後路既已清
前進川兵會(叶)和琳還督川聞變馳驛騎秀山及河盖
襲擊靖次第(川省秀山縣地方與黔楚毗連於是黔苗由秀山之炮木山一帶楚苗由秀山之洪)
(安汛一帶竄入滋擾竟欲搶據秀山縣城以為阻撓官兵之計適和琳新授川督令其自蔵先行来京陛見行)
(至卭州地方一聞秀山苗匪肆擾之信一面奏聞一面星馳赴彼與署督孫士毅提臣穆克登阿總兵袁國璜)
(等分路沿途督𠞰鎗斃箭傷甚夥追至晏農地方暫駐適所調屯練兵丁先到五百名即籌勦炮木山賊匪而)
(近彼有川河盖一處為三省總路和琳以官兵駐札晏農則川河盖之賊必不設備遂即出其不意痛加勦戮)
(以清後路其所籌辦次第亦甚合機宜)炮木賊恃險應先據所恃三路分
兵入驟壓寇多斃(和琳既破川河盖而炮木山黃坂兩路賊匪聚衆負嵎不遺餘力其炮木)
(山之後接連硐口牛圈灣界牌新寨彭宗大卡落小卡落等處左右均係苗寨其黃坂以南之小礲寨志串上)
(臘冲下臘冲龍洞溝等處山坡路徑亦極叢雜和琳思𠞰捕硐口一帶必先奪炮木山梁而炮木山溝路徑窄)
(狭官兵若從正面仰攻賊匪均可望見随密派遊擊長春等從炮木山迤西山梁前進派逹音泰等由正路攻)
(撲派參將札爾杭阿等於炮木山迤東繞上和琳與穆克登阿等分路接應賊匪見官兵三路齊到竟敢分投)
(迎拒長春率屯漢鎗兵三百名一齊壓下連環轟擊賊匪紛紛逃竄札爾杭阿等將火弹抛入草房窩棚一時)
(拉雜燒燬和琳等督領將備分路追趕鎗箭並發賊匪堕崖落水者不計其數炮木山既已攻克於是軍威益)
(振遂可與福康安合兵直入楚疆矣)兩督遂合軍師聲威益熾即克石花
寨據險賊叢萃急救永綏城城復民免惴(福康安和琳將川黔後路)
(既清一面派令將弁防守一面會合抵楚救援永綏城圍而中間有土空石花寨等處勢最險峻賊衆叢聚抗)
(拒頗覺兇悍官兵奮力殱戮賊匪望風披靡及克石花寨後將至水綏城賊匪抵禦不遺餘力適劉君輔自克)
(花園一路前至擺頭冲苗寨分投繞上山梁擊散正抵小排吾地方福康安和琳亦派花連布逹音泰帶巴圖)
(魯侍衛等與劉君輔兩路夹攻旋觧永綏城之圍城中官兵及士民人等出城迎接無不歡呼載道慶若更生)
(其永綏四面高山長嶺苗寨環連而巴茅汛一帶重岡複嶂直通鴉酉黃瓜寨等處賊匪於山上層層堅築木)
(城固守花連布等甫離永綏數里西面山梁賊匪數百人放鎗迎拒官兵奮勇勦殺焚燒大寨五處搜獲米糧)
(牛羊食物無筭福康安和琳復督同穆克登阿等由巴第汛左右山梁分路進發賊匪百十成羣蛇伏亂石中)
(官兵穿林越箐連克數寨直抵竹子山山頂賊匪放鎗抵禦官兵攀岩越坎呐喊競上鎗擊箭射殱斃不知其)
(數餘賊始俱驚散)巴茅竹子山賊匪全力致峻嶺迥層疊越箐
穿林邃鎗擊箭簇射賊難當(平聲)敗退(福康安和琳督兵攻克巴茅汛竹子)
(山賊匪寨落後安營設卡緊逼賊巢察看竹子山對面有大山一座名蘭草坪最為陡險賊匪均聚於蘭草坪)
(西北之崖板寨而於東南各山坳故插各色布旗冀誘官兵福康安和琳即因賊人之計先令穆克登阿等潜)
(伏山阜安設砲位又派綸布春等帶兵由竹子山進攻親率額勒登保等由志諾埡口策應繼進綸布春等甫)
(至山坳賊人鳴鑼放鎗蜂擁而来不下六七千人我兵攀援而上併力攻擊穆克登阿等對面望見俟賊經過)
(山阜即用鎗砲擊打賊匪猝不及防沙石與骸骨俱飛窩棚草房拉襍燒燬其蔵匿岩後者因岩石震落一同)
(滚岩而下官兵鎗箭並發誘敵之賊棄卡奔潰殱斃不能悉數是日聞永綏一帶鎗砲之聲不絶令額勒登保)
(等帶兵往探至滚牛坡地方賊匪數千正在邀截糧運因即搶上山梁并力壓下弁兵奮勇攪殺劉君輔亦帶)
(兵出城合勦賊屍遍野餘衆紛紛潰散是處距鴉酉黃瓜寨不遠隘口益為險仄石梁木柵林立前後左右無)
(非苗寨賊匪等負隅抵死固守勢所必然福康安和琳督率勁兵探明路逕設法進勦諒曲直之理天鑒)
(維昭我兩督臣皆智勇篤藎之人定亦仰蒙而予助順此時賊匪已成釡底遊魂斷不能久延抗抵於十)
(全武功之後復增此一勝感沐奏遄昊蒼眷佑隆益加隆真不能形諸言語惟南望捷臻大功速蕆俾楚)
(南萬姓共慶安恬予懷始得少釋耳)黃瓜寨不遥隘口守多術木柵既林
立石梁紛委積賊護巢固堅我擒渠盡力(叶)曲直理既
昭兵勇帥多智勝亭向南望君臣此同志郵政本肅迅
捷音盼飛至
静室
春迴未来憩清和斯補吟數息乃造高(此室又名最高處)如前
憐衆心(向日遊幸所至每憐衆役之勞中途必頻令少憩盖亦習以為常矣)下望遠近田一
例綠苗深膏雨已既渥可任晴與隂然而半月晴望微雨
莫霖即此不知足亦乖中和襟循室頋名静責實静豈諶
竹罏精舍
到處竹罏不一足耽詩自信匪耽娱却將雅事成塵事
陸老還應笑此夫
四月望日卧佛寺瞻禮得句
旋蹕前遭斯未来(日前自潭柘迴蹕至香山僅駐三日是以未来此瞻禮)斯因補
詠重徘徊装新葺舊數朝閱(寺建自唐時名兜率歷代相傳或名昭孝或名洪慶)
(或名永安雍正十二年重葺之修理賜名十方普覺寺至乾隆癸夘復加装飾)横遍䜿窮一
寺該(謂卧佛也䜿窮三際謂立與坐相横遍十方謂卧相見梵典)七葉娑羅明示偈
(寺中有娑羅樹葉皆七出相傳為昆舍浮佛倚以成道並有偈)兩行松柏永為陪(寺門前兩)
(行松柏排立皆數百年物)苾芻望日伊蒲獻(今日来此值望日寺僧以素饌来獻因優賜銀)
(為檀施)我見謂當如是哉
含清齋有會
蕭寺邊傍樸斵齋今来騁望實開懷高看林嶺翠圍密
低見麥禾綠潤皆雙目畫圖袪俗遠一心名號與清諧
皇朝億萬年斯守
澤被含生敬莫乖
古意軒
意者發從心古為過者今今誠難復古意合慎於心試
看山如是或於理可尋隨緣吟五字聊以識来臨
香山迴蹕之作
来往香山四日周欲因補詠匪因遊雖然即景豈無興
而以籌苗未釋愁屢勝却憐軍士苦(邇日福康安和琳等𠞰捕逆苗捷音)
(屢奏首惡自不難立擒惟念在事軍士勤苦之状深可憐憫迅望即日蕩平安我黎庶用慰繾懷耳)全平
方免衆民憂玉泉路便成小憩亦比常年懶句酬
涵漪齋
香山富以山玉泉富以水山富以雄稱水富以潤美雄
潤兩相資闕一不可理斯齋額涵漪湖裔峰屏綺相資
得一佳統歸静之旨弗風湖不波溦漪明徹底静宜(香山)
(園名)嘉蔭下所會無彼此
挂瀑簷有會
起伏太行千萬該(京城西山以及塞外諸山皆自太行支分蜿蜒而来峯巒起伏不知凡幾)
(兹玉泉之山自香山之麓潛伏至此突起者亦太行之脈絡也)玉山突起玉泉隈是為
大造神運注用作都京元氣陪湖既平流誰搏躍瀑因
遠引訝飛豗漫疑竒境有如此知自香山脚底来(玉泉自玉)
(泉山之東山根仰出滙而為湖皆平水也此挂瀑簷之水實出香山碧雲寺扵墻脊梵渠迤邐引注至此飛流)
(為瀑並非玉泉之水也庚戌年題此處有句云流自碧雲實以引落来蒼巘豈云訛盖紀實也)
倚晴樓
倚晴今歲兩登樓(昨歲秋冬雨雪優渥是以今春土膏霑潤不須望澤春仲曾一登此樓因)
(有晴弗晴均宜拾級誠暢意之句)實以春膏渥且優麥早穗齊期餅餌
黍皆苗長遍田疇是宜一已應舒志何迺雙眉弗展頭
兵壓賊巢盼逾切即擒首逆逓飛郵
麗矚軒
風日既清和更因幾有暇路便至山嶺西上而東下嶺
之略低處畝平有軒榭麗矚舊所額林泉俯初夏清和
正副名騁望參元化最欣且惕者滿目蔚嘉稼
迴蹕御園之作
降山即便御園旋夙昔扵遊戒滯延来往四朝恐政曠
𠞰征諸逆正心牽孤哉惬意林泉景慰者盈眸早晚田
(往歲此時大田多未佈種即沿湖一帶稲田亦尚未插秧今春暘雨應時二麥固收獲在即而稲粱芃荗俱已)
(蔚然在望蹕途憑覽實為慶慰)陡憶當年問
安况(昔年自香山迴蹕必先詣可暢春園問安迴思此况不復得)不禁默坐一酸
然
河南巡撫阿精阿奏麥收八分有餘詩以誌慰
肯堂昨報九分餘兹即豫郊披奏書一百八廳州與縣
分盈欠計實非虚(豫省上冬雪澤深透今春雨水又復充足大河南北普被優霑兹據阿精)
(阿奏二麥約收分數九分有餘者新鄉等十五州縣九分者中牟等二十四州縣八分有餘者祥符等二十三)
(州縣八分者杞縣等三十州縣七分有餘者儀封等十一廳縣七分者商邱等五州縣合計通省一百八廳州)
(縣約收共八分有餘)上豐(謂直隸九分餘)雖遜連疆者中稔(謂河南八分餘)或勝
往歲與(梁肯堂昨奏直隸二麥收成約九分有餘洵属上豐兹河南固為少遜然已逾八分亦稱中稔)
(較之去歲通省牽算祗七分餘民氣當可寬紓矣)齊晉秦音猶未至
天恩一律佑希予
西直門外
復還清禁非無事預日十魁卷度裁(殿試典禮自乾隆二十六年辛巳恩)
(科定扵前一日還宫讀卷大臣將前十卷進呈候裁定即先帶領引見次日御殿臚傳自是沿為定例)二
十七番兹告蕆(予踐阼六十年中自丙辰至癸丑鄉會試正科各二十次此外丁巳壬申辛巳)
(辛夘庚子己酉乙夘每遇國慶又加開鄉會恩科各七次)傳臚期得取真材
半月農田象又殊麥齊穗黍綠苗扶十年難遇一年状
益慰益欽自勵吾
賦得公而不明(得誰字八韻朝考題)
莅位六旬滿丙辰歸政時沐
天恩獨厚思
祖德增寅典值興賢殿材逢會試期公車加倍夥(今年乙夘)
(予以八十五歲在位六十年仰邀士子天眷為從古所未有因特開鄉會試恩科各直省踴躍觀光春闈)
(公車者多至六千餘人較往年幾扵倍之)棘苑出羣資宿學莫過者評文更
識其詎知忽老憊自用弗旁咨(左都御史竇光鼐平日學問尚優其扵時文自)
(詡講求有素向曾屢命衡文亦頗盡心所事是以今歲命為會試正考官乃不料其老憊意荒加以剛愎自用)
(所取第一第二名王以鋙王以銜朕初閱題名錄時見其姓名排列疑或有私詢之果係同胞兄弟幸非出一)
(房尚無弊竇但自来會試取中甲乙名次皆係省分相間而竇光鼐此次獨出已見連取浙江二名副考官及)
(房官等共相勸阻皆不見聽恰又係兄弟二人未免致滋物議及至覆試通榜竟無可拔置一等之人而第一)
(名王以鋙竟考居三等之末足騐其學問平常徼倖入彀至磨勘各卷應議者亦復甚多是竇光鼐及諸考官)
(昏憒之愆實無可逭因命將伊觧任與諸考官交部分别議處國家掄才大典固欲秉公持正甄拔真才然亦)
(貴於鑒衡明慎始可望其得人斷無自信無私輒可任意去取之理竇光鼐此次深負朕委任之意有干嚴譴)
(乃所自取也)要在眀而正寧惟公不私因之乖去取吾失却
推誰
江西巡撫陳淮廣東巡撫朱珪各報麥收分數詩
以誌慰
南方不以麥為重近亦接知青與黃越邇粤遥齊日到
東先西後理應當(江西距京三千餘里廣東遠幾倍之而同日奏到者以廣東氣候暖麥收)
(最早發摺實先扵江西半月餘也)中豐(陳淮奏江西省入春以来雨暘應時二麥已屆豐熟計收成分)
(數九分者寧州等五十廳州縣八分者南昌等二十五縣通省牽算共八分有餘堪稱中豐)下稔(朱珪)
(奏廣東省麥收九分者東莞一縣八分有餘者乳源等十一州縣及南澳同知所轄地方八分者順德等三十)
(州縣七分有餘者博羅等五縣七分者南海等九州縣六分有餘者龍門一縣通省總計共七分有餘祗及下)
(稔)雖稍(平聲)異餅食餌餐率可償國本民
天君道重翹瞻慶共飽衷腸
詣
廣潤祠祈雨之作
今春優澤異常叨麥穗齊禾苗尺高有幸麥堪望夏稔
(今歲二麥以春雨霑足現在將近成熟詢之農民收成可期八九分以上)不期禾略待
天膏(惟秋禾已長至盈尺刻下若得有甘霖益當暢茂未免略殷盼望)詣祠肅禱
神靈霈渥畝庶蘇農力勞半月前猶慮霖過倏更(平聲)請
雨愧拈毫(月之初五願時雩祭前一日詣齋宫齋宿詩有翹瞻乃暘好之句盖以今年春膏渥)
(被入夏後轉以晴霽為快真為北地所罕覯乃今甫逾半月復来此請雨農事關心無時可釋耳)
澹會軒口號
来軒必自長橋度三面臨湖舟弗殊自哂昔年額澹會
設無其會澹何須
望蟾閣作歌
邇来望捷並望雨逸興都無懶作詩兹因請雨靈祠叩
祠側高閣聊臨之望蟾或曉或於晚而我曉晚無来時
閣建巳四十年矣登纔十二度留詞(閣建於乾隆壬申至今已四十餘年)
(予每登必有詩而綜計之僅登十二次每来雖有詩皆夘至辰返所謂望蟾亦虚有其名耳)是則結
搆乃虚擲底須人議過自知几上文集依例置知過論
實成虚辭
鑑遠堂
祠傍書室俯湖清鑑遠因之久與名却值無端靖苗逆
(楚黔苗民久安生理不意今春忽有逆首石柳鄧等紏聚滋擾之事不得不大加懲創今日来此適接福康安)
(和琳軍報已將賊首黃瓜寨巢穴攻克並將附近賊寨焚勦五十六處雖首逆暫時逃竄然其勢已潰諒不日)
(即可弋獲也)吟看題壁重慙情(辛丑夏来此正值阿桂進勦甘省撒拉爾番回日盼捷音)
(馳奏有千里蘭州廑遠慮勦番回欲悉情形之句兹復亟盼擒獲苗匪首惡閱壁間題句情事正復相同)
福康安和琳奏攻克黃瓜寨賊巢詩以誌事
屈指十日盈未接軍營章兼之微望澤益切心焦忙因
詣
靈雨祠肅請膏&KR0584;霶憩餐理庶政驛逓軍書詳險彼黃
瓜寨賊之巢穴蔵地據萬山中夏令隂雨長泥滑石林
立寨落週遭防二臣率宿將探徑劬勞忘(前據福康安和琳奏官兵)
(自三月二十六日攻克蘭草坪後雖距黃瓜寨賊巢不遠中間有榔木陀山賊匪抵死守禦官兵於四月初三)
(日復奮勇攻據山梁兹又據奏榔木陀迤西有登高坡山梁一道地勢極高對面大山即黃瓜山登高坡之右)
(又有老虎灣係紅崖苗地道路極仄亦通黃瓜寨福康安和琳先於初六日率同額勒登保帶領經練已圖魯)
(等密跴路逕計料賊匪在榔木陀一帶抵拒則迤西一路防範必疎正可用竒搗其巢穴隨密派穆克登阿領)
(兵從榔木陀攻擊作為由此進勦之勢令額勒登保帶領綸布春等從登高坡山梁正路進發另派西津泰等)
(為一路帶兵由老虎灣進發興保等為一路帶兵由茶山凹進發阿哈保等為一路帶兵由硐頭進發雙林等)
(為一路帶兵由劍坡進發在諸將皆夙經行陣有勇知方而福康安和琳一時密籌分派直搗賊巢不啻胸有)
(成竹矣)分兵五路進既整且弗荒夙曾經屢戰知勇兼知
方分領同一心值晴進勦強(惟賊巢在萬山之中夏令隂雨連綿泥深盈尺必得)
(天氣稍晴方可進攻初十日晚間雨勢少止各路於起更後分投潜進夜半至附近黃瓜山北香爐坡稍憩即)
(一齊分撲賊卡賊匪放鎗抵禦官兵扳岩越坎奮力直前將及辰刻風雨復作山坡陡滑異常而官兵人人冒)
(雨争先鎗箭所到殱斃不可勝計於是賊匪不能抗拒始向山後逃竄官兵隨將黃瓜山大梁佔據)攀岩
復越坎埋根我武揚其奈雨復作冒霔争先當鎗箭簇
雨陣殱賊數無央頑苗不能抵遂據大山梁四圍峙絶
壁賊巢據中岡附近賊寨護其數(去聲)幾百望復值雨如
注徑途不可量雨止勵將士下壓賊奔惶巢穴不能頋
逃竄山隂颺(自黃瓜寨山梁俯視四圍賊寨不可計數其時忽有賊目十餘人騎馬執旗来往招)
(集賊衆福康安和琳督兵撲壓不遺餘力傍晚又復大雨如注咫尺不辨路徑因令各兵依岩傍箐稍為憩息)
(五更風雨略止復勵將士上緊進攻賊匪不支隨向山後滚崖奔潰官兵分投勦捕並將賊巢一帶房屋放火)
(燒燬窖蔵火藥一併轟起火光照徹數里其隨從降苗鄉勇亦皆奮勉出力搜獲糧石絡繹搬運並將石三保)
(祖墳刨挖七處剉骨揚灰此次除殱戮賊匪不計數外共焚賊寨五十六處擒獲活賊一百餘名惟石三保等)
(乘間脫逃殊為可恨福康安和琳現將後路山梁要隘之處嚴密布置一俟天氣晴霽即當長驅尋蹤勦捕披)
(覽之下既為慰悅復念我將士勞苦深堪憫惻惟待不日將賊首悉行擒獲綏靖苗疆即可宣示懋賞以酬勲)
(績耳)燒寨并燬窖數里耀火光獨是逆首走窮追驅龍驤
閱摺悅繼憐悦賊不久亡憐我衆軍勞勲績籌奬償佇
待告全捷殊恩褒忠良
御製詩五集卷九十七
