御製詩二集卷六十八
古今體九十五首(丁丑三)
渡黃河
地天中氣象明昭翠艒中流盪畫橈竹箭桃花觀浩勢
風恬浪静渡春朝旰宵未得平成術遊豫常懷角徵招
敬守
鴻模慎多事六廵疏㵸仰
神尭
惠濟祠
瑞氣扶輿鳳閣峩金隄千載鎮洪河黃流清滙安瀾慶
楚舫吴艘利涉歌百越鄉寕拘地遠
六宗功著濟人多(相傳越天妃為閩人也)綵舟稳渡
慈顔豫
神貺欣叨默護呵
閱河恭依
皇祖詩韻
繼
武惟殷日屏營
治河無事禹同行脩防慎選期俾乂不用材能用老成
賜總河白鍾山
司河稱冣久自是悉防脩慎莫幸無事勉惟建遠謀況
經益新淤(上年河決孫家集致荆山橋淤淺上游積水入春未涸恐妨耕作亟命疏導)此實
厪深憂勖爾平成績紓予宵旰籌
賜副總河嵇璜
淮黃近多事簡畀冀堪勝習矣吾知夙僉惟汝尚能母
儀迎養便父訓熟聞曾(嵇璜昔随父大學士曾筠南河任習知河務近年以母老請假)
(侍奉淮常一水迎養亦便)佇俟成功奏憂心日所憑
恭依
皇祖閱河堤詩韻
重穡力溝洫還淳卑室宫幾曾圖
已逸惟是厪民窮繼述一心切
精神百禩通即今存
御壩清晏永歌功
洪澤湖再依
皇祖詩韻
事在人為語豈虚崇堤脩築敢遲徐(事在癸酉年)重来細閱
工堅否詎為春波看打魚
安福艫
黃流稳渡静陽侯初駐江南綵畫舟為問民艱將吏治
歴經越角與吴勾波聲鷁首調銀瑟月影蓬忩漾玉鈎
最喜夜深饒野趣檣燈幾點暎前洲
清江浦
清江流是導淮清禹蹟而今久變更棨戟建牙期底績
(總河衙門建此)衡閻比櫛願咸亨漕艘北上斯千庾水驛南来
第一程路轉川廽宜望遠樹頭瞥見片帆輕
過淮安城
石隄駐舸策龍驤紆路觀風六里強入北門還出西郭
漢淮隂是晉山陽羣情愛戴今猶切前歲飢寒刻豈忘
無易由言元氣復轉旋額手為民慶
閱淮安石隄詩以紀事
射陽古澤國諸水滙入海自從黃奪淮其危乃更倍南
北咽喉扼城郭不可改初猶患黃灌閭閻無寕載
皇祖排㵸之六廵勞&KR1964;橇乃得清暢流何必安東委(前眀)
(議河者患黃強淮弱竟有欲委安東以拯全淮者其說實謬)治河謝未能繩
武厪實每辛未載經斯安乂仰
遺楷惟是堤埓城土自較石殆發帑命更築今来工早
罷田廬資保固蒼赤庶樂愷永言識其詳癸酉事心駭
(淮城西北舊皆土隄辛未南廵過淮命建石工癸酉河淮並漲淮城頗得石隄之利)
夜雨二首(二月初七日)
朝霧旋成風風罷夜為雨氣候北南殊重来略知緒舡
窗聲點滴衾枕寒爾許河北昨曾經麥田澤方竚此雨
設遍霑可以慰農父
二月雨霏絲到處應益農南易北艱致風氣属不同易
者虞其過艱者難其逄淅瀝聽深夜嘹唳度數鴻因更
憶燕齊春膏賴化工
曉發平橋三首
夜雨連纖聽打舡曉来猶未泮絲烟今朝百里程應趁
觧䌫催行下水川
十里剛過亦放晴覲光黎庶夹河迎曾何解澤蘇閭閈
慙愧同聲感戴誠
白馬湖連寶應湖際天一碧望邊無春猶如此況逄夏
蒿目終艱善治模
策馬過寶應縣
閤閭坐露冕猶覺隔河遥傍岸泊蘭檝觀民揚玉鑣人
烟依舊庶災疫以時消(去歲江南經災後疫氣復盛行至秋方觧)籲禱吾雖
久還因
天眷邀
襍言
浪流向南風吹指北舟設南行於浪為順扵風為逆風
吹指北浪流向南舟設北行逆浪施槳順風揚帆風浪
一合不湏更酌順逆行舟苦者太苦樂者太樂風水無
心人則有營無已行舟樂則怡怡苦則怦怦以葉擲空
随風北往及其堕水乘浪南漾事鮮两全遇忌太美誰
能達斯可與言理
即事
南關五里及車邏建牐原虞異漲多不免下河猶被潦
脩防調劑竟如何
去年數壩未過水澤國因之幸告豐黃弱全淮出清口
却教嫁禍宿靈虹
偶寫梅英并題以句
舡忩恰見一枝梅斷岸横斜幾朵開便拂宣牋為寫照
香風鄧尉遠吹来
文遊臺
周覧城闉每繫舟緩催珠勒度秦郵郊東尚有高臺見
宋代聞因雅會留何必當時嗟禄薄却教終古羡文遊
龍眠結搆應多事試問今還藉畫不
露筋祠
蚋嘬何能致命戕撲緣露處(上聲)亦何妨訛傳自是因彰
善實錄芳蹤惜失唐(揚州府誌稱唐時露筋烈女亦謂安貧守節而已俗乃訛為蚊蚋所)
(囓露筋而殞蓋属附會云)
車邏壩
䢴溝納衆水分流入江海唐宋始起隄興廢亦時改自
此事益紛鮮安率多殆黃奪淮之後其危斯更倍堰牐
日以高田廬釜底在䟽濬豈易言尾大屢中罷或有慮
下河堅閉志弗悔下河曾小益逄年歌樂愷(河臣高斌增築天然)
(壩障洪湖東流運河東隄車邏等壩得以堅閉下河州縣連歲豐稔後遇湖河盛漲狃扵成見啟放失時遂致)
(潰決)癸酉秋為霖持前議不懈(叶)豈知偶幸耳決癰乃大
潰(叶)蠲賑縦亟救接踵災乙亥嗟我惸獨民蕩析心驚
駭旋為停南廵蘇民飭邑宰今来問民瘼春流静浼浼
耕作羣趁時遥遥三秋待奠川無良謀吾慙所以乃
卲伯湖
東(艾陵)西(白茒)南(新城)北(甓社)四湖通謝傅遺休擬召公我適乘
舟經澤國脩防宣蓄慮何窮
疊舊作韻賜沈德潜
前席何曾隔六春(辛未至今凡六年矣)三千里不間疎親星垣帝
友豈無友吴下詩人尚有人咨度瘼情期達隐評量句
義欲胠陳步趨望九雖稱健靈夀聽教手握筠
香阜寺
鎮過東山蔽芾棠畫艫卓午泊維揚装嚴靈鷲標臺麓
(又名小五臺)起伏来龍分蜀岡古佛参来雖似悟萬民視處
祗如傷新河十里羣商濬敬上賙貧聽豈妨(從香阜寺易輕舟由)
(新河直扺天寧寺行宫乃羣商新開既表敬公之心且去歲藉此以工代賑頗益貧民故聽之)
天寧寺
天寧門外天寧寺最古花宫冠廣陵指月禅枝閱百代
庋經阿閣聳三層親民乍為(去聲)思蘇軾傳法何須問慧
能我自多憂非獨樂豈能香界鎮吟憑
天寧寺行宫作
行館招提右韶春駐翠華所欣無藻繢頗足賞清嘉絲
柳纔舒葉玉梅已放花謝家風雅近率欲罷吟义
雨中遊平山堂
麥穎新抽正資澤梅英乍濯雅宜遊可教古寺徒吟謝
遂使平山不問歐隄柳垂垂度烟重篷筠淰淰入寒浮
微嫌絲管饒繁會咫尺林泉負冥搜
寄題二十四橋
如帶如虹廿四臚千秋名勝擅江都或存㦯廢今兮古
移汝移揚歐與蘇畫意詩情景無盡春風秋月趣常殊
每因想像聊成句歴覽何曾蹕為紆
蓮性寺
一朵花宫結净因周環綠水漾波新歌臺畫舫何妨閙
恰是亭亭不受塵
觀音山
右拱平山嶠遐臨廿四橋古原詠文士今半属禅寮法
雨鏡中落天花雲外飄憑忩猶暢意綠野潤新苖
平山堂
西寺西頭松竹深歐陽舊蹟試遊尋江南山色秀無盡
二月韶光美不禁四字簷端垂
聖藻(康熙四十四年賜賢守清風額)千秋座右揭官箴春廵處處
前徽仰到此尤厪籲俊心
第五泉
有冽蜀岡上春来玉乳新可識品泉者非關姓陸人(張又)
(新品此為第五)
慧因寺
竺蘭結宇綠川濱棹返平山一問津禅衲已知因是慧
試言慧復是何因
塔灣行宫恭依
皇祖詩韻
廣陵風物久繁華下下翻堪樹五麻可識古今不同俗
由来中外莫非家沿隄弱柳搖金縷暎砌芳梅綴玉花
樸斵總存
昔年制
奎章曾是戒紛奢
高旻寺
河干啟梵域塔影矗高旻两字騰鴻號千秋煥寶文(寺名)
(康熙四十二年所賜)莊嚴開象設清淨悦聲聞頂禮祝
慈壽都梁颺瑞芬
自高旻寺行宫再遊平山堂即景雜詠六首
前朝烟棹寧耽玩供帳因他率已陳自是晴明山色好
重教遊騎策高旻
富庶從来說廣陵滿城絲管暎街燈唐風擬令崇淳約
謀食貧人慮失憑(商人習為侈靡其技巧役之貧民藉以餬口者甚衆亦損有餘補不足之)
(道若令如唐魏儉嗇則土著益艱扵謀食故不之禁)
春風行館憩天寧早見平山黛色青便進湖舡漾新碧
且看夹岸畫為屏
一株綠柳一紅欄絲縴沿隄引木蘭小令還輸蘇氏軾
(蘇軾有三過平山堂下小詞)東山未擬謝家安
潤含新麥綠塍寬恰是淮南第一觀試想風流賢太守詎因歌
舞助清歡
蜀岡遊罷催歸轡畫鷁原遲十里餘(是日自高旻行宫策馬度郡城至天寧行宫易湖船)
(歸亦仍之以馬便于船且百姓得以近光也)船馬北南殊所習始知古語信非虚
塔灣行宫恭依
皇祖示江南吏韻
豫遊傳夏諺廵狩載虞經政典關休助
化工贊毒亭韶春方駘蕩品物早流形宣澤惟良吏毋
孤清蹕停
聞京師二月初七日得雨誌喜
舡忩夜雨霏(亦二月初七日)澤國春應爾曉晴旋作風其霑寸
餘矣燕齊千里外及否寸心揣更思北方寒雨亦雪而
已維揚乃大沛切幸㦯逢此逾六日郵傳知被甘膏美
四寸潤麥田優渥反勝是麥固冀登爼黍亦堪興耜何
處不劭農敬為吾民喜
自瓜洲放舟至金山
觀民展義狩南邦瓜步平明掛錦䉶柳綠桃紅春兩岸
風和浪細昔長江(辛未渡此亦無風浪)樓臺四面雲峯矗簫鼓中
流水調摐西望鳳舟
王母降問
安歡喜詣瑶窗
金山寺恭依
皇祖詩韻
從来佳境属禅和佛印其人亦豈多
飬志延禧遵
昔躅江山介夀慶如何
登金山塔頂叠舊作韻
定光塔據翠峯尖登眺崇情暢六兼百尺凌雲賢刦固
千年入影浩波恬東西源委因心會南北風光舉目添
石火春秋纔瞥眼今来饒是韻重拈
金山叠舊作韻
瓜步隄楊已窣青放舟江勢攬全形好春如繪迎春馭
福地無雙擅地靈蘿壁峭中尋昔句松軒勝處得今停
雖然歴歴成今昔不可分疏理亦冥
江流山峙千秋境柳暗花眀二月天煮茗就泉思陸氏
摛辭即景許髯仙豈能適已真無暇每為康民願有年
一帶吴根將越角惠鮮勤體蹕途連
江月
烟花玉魄將滿輪邂逅江閣清無塵光射海門接近觀
氣連岷山溯遠津初騰金蛇漾曲渚乍懸寶鏡涵輕淪
如見古桂斫吴斧復疑明珠呈鮫巾離奇變幻莫可狀
溶溶淰淰都入神此時此景恰逢我裴公先我千餘春
遊金山寺再叠蘇軾韻
册府常披輿地圖西極江源東竟海中流銀髮能許長
氐父乃如黍米在獲金名易裴頭陀祗園高下臨澄波
自兹勝蹟擅吴下騷人禅客遊恒多南國重来命廵楫
風恬浪静韶春日佳境畢景不能窮琳宫梵宇層樓赤
石&KR1097;萬刦埋仙魄(金山前島世傳郭璞墓)髯翁吟際髯應黑今来
古往熾然明不遷者存底用驚福地只宜泯六識山色
江聲定何物印公留帶可鎮山當時公案足警頑蘇公
不言言未已試看衮衮東流水
自金山放船至焦山再叠蘇軾韻
江赴海意虎視眈自来天塹限北南湔氐遥源逹溟渤
至此餘十之二三方壺員嶠誰則到徒稱火棗將冰蚕
咫尺仙山一帆力不遊可懷日後慙石&KR1097;峭拔潮影退
俯欄可以窺深潭便命黃頭發青雀江天春物方清酣
忽懷玉局曾遊目中江長老談鄉談(見東坡詩)豪吟静悟兩
寥寂祗饒松竹籠虚龕山蔬可以為清供豈必燒豬方
覺甘紙帳困眠明便去金山留帶還嫌貪片時攬勝兼
望古幽情暢矣歸云堪剪波頃刻濟北固巖端更問蕭
公庵
三詔洞
三詔抗懷却千秋潜德光董經曾不顧滕六詎能殃隐
也真仙耳山高江水長至今洞口石尚是煮餘糧
遊焦山
我昔金焦互量比曾云在此不在彼昨来浮玉凭朱欄
又覺人間鮮並美東瞻島嶼藐拳石蓬莱有無只虚擬
順流揚帆忽至之宛憶前評不差耳如来轉境故稱佛
被境轉者衆生是慧禅寺禮調御夫焦先祠緬隐逸士
鬱葱樹色扶奇峯倒影盡在江天裏豚入息風銀月澄
龍出聽講黑雲起到斯雅合諸慮静我則萬幾將誰委
江山不改心亦然返棹吾將勤政理
甘露寺
江干䟦玉馬雲表謁祗園不見蕭公鑊聊参能祖旛四
雄蹟已泯(見蘇東坡詩)六代地猶存獨愛司勲句因之憩北
軒
甘露寺北軒用杜牧韻
精藍禮罷試閑行北首疏軒最暢情座俯長江拖玉練
忩含清籟颯桃笙地傳晉代還梁代鐘是唐聲抑宋聲
故蹟千秋率如此司勲饒得占詩名
過鎮江府城
焦山穏度紫霞舟十里鳴鞭過潤州秀麗江山窮睇眄
喧闐老幼厪咨諏萬民爾滿瞻依願一意予勤富教謀
前歲灾荒昨歲熟既為慶慰亦為愁
練湖
曲阿後湖古所聞波光如練漪澐澐中郎品鍳得神韻
光禄摛藻多清芬七十二流皆滙此築隄之後事紛矣
濟運利田胥賴之閘䃮修置寧聽毁停艫試望有所思
豈容易言制復始
花朝放歌
北地花朝花未開吟詩惟以寄清懷南國花朝花已放
漾舟觸目饒新賞未開盼開趣有餘已放惜放翻躊躇
世間萬事率如斯旁觀生羡當局迷柔紅嫩紫爾莫喜
已有紛紛付流水
潤州道中雜詠
鑄劍坑
擊槖當年鑄劍坑純鈎造出值傾城越顛吴躓胥何在
石屋空傳歐冶名
京峴山
鑿京峴命赭衣徒名象雖存蹟久蕪未及臨洮東屬海
長城築罷竟亡胡
讀書臺
避跡江湖權遠禍讀書千載有臺垂虎賁曾動中郎慕
親切寧知未若斯
千里湖
洛下猶思千里吳士衡風度與人殊蓴羹從未下鹽豉
王濟何須稱酪奴
石墨池
長房學道書符處滌硯靈貽石墨池蹟擬右軍偏覺勝
至今池水騐猶奇
華陽館
雙牛畫罷去飄然不鍊還丹亦上仙試看橋東銀杏在
綠隂豈復異當年
紫府觀
福地稱居四十九青童馬蹟至今垂洞庭已自毛萇返
知達華陽又阿誰
招隠寺
義季曾聞舍戴顒竹林精舍久成空磨笄咫尺隣黃鵠
巾幗何妨有父風
登城霞閣二首(董其昌題俗名三義閣)
攬轡丹陽縣觀風度巷衢每因咨米價惟是厪民劬閣
綺重登級城霞向入圖(過縣城乃登閣小憩)遺風仰三義勝概攬
全吳後樂先憂意同聲衆口呼轉旋賴洪造元氣幸差
蘇
層甍控川口来往實通衢尸祝今猶盛三分昔已劬牛
黃叶佳䜟龍卧贊良圖北伐應先魏東連暫緩吳何當
禪弗肯若可董聞呼蔚起赤城色題簷筆是蘇
清明
清明最喜是晴明韶秀毘陵緩轡行紅杏都含宿雨潤
綠楊不動曉風輕紙鳶竹馬兒童戱鳩杖鶯衣父老迎
水市吹簫那成曲人家遥識賣新餳
過常州府城八韻
傍堤維鳳艒紆路策龍駒問俗闠闤度覲光老幼趨舟
車引百越襟帶控三吳泰伯高風在賀公嘉政臚人文
日寖盛食服衆滋腴故是昇平象寧無水旱虞即今雖
小補憶昔未全蘇咨爾牧民者引恬莫怠圖
䟦馬過常州至艤舟亭進舟遂成是首
風流蘇髯仙遥年此繫艇遺蹟至今傳以人不以境流
為佛氏宇松竹頗幽静印公舊深契玉帶留堪省南来
緣觀民詎為賞烟景敞榭及孤亭點綴備臨幸玉局強
項人想未必首肯山僧不觧禅念佛持清警云昔曾執
戈放下屠刀猛(寺僧自云前扵陕西勇健營從軍)乘艫就前途回望崇
情永坡留我則往不繫閒雲影
麋城
吳王豢獸處麋城名以留豈識胥臺上終教鹿豕遊
題錢維城畫蘇軾艤舟亭圖
玉局信風流溪亭佳話留至今石岸側往往駐行舟
文筆傳高躅家鄉事道真停橈親印證圖外得其神
一例野亭子因蘇千載新豈知元祐際大有畏稱人
岸柳金搖曳春波玉拍浮吳門知不遠更有仰蘇樓
射
澤國塗泥艱射堋晴明是處得平陵和門適可觀羣藝
破的休誇擅獨能敢以昇平弛武備詎忘弓矢是
家承不矜已亦課人職慎酌權衡在勸懲
黃埠墩
洲埠無陸路四面圍清波不知蹟貽誰空傳天關羅却
與繖墩近否則黃城訛徒愛結搆佳往来率一過艤舟
趁晴明登閣聊延俄梁溪溯遠練慧山濯翠螺忽憶李
青蓮客中此豪哦美酒鬱金香玉椀朱顔酡滄桑幾變
更逸韻終不磨
賜蘇州廵撫愛必達
青齊障宿保吳下節新移民隐芻蕘達官方砥礪期允
當知有要寧止貴無私此地灾傷後惠鮮莫漫遲
賜江蘇學政李因培
學校程材地江蘇大雅邦元龜要清正藻鑑辨淳厖莫
負風簷昔為求瓊樹雙菁莪勤樂育濟濟引鴻龐
先賢周惇頥後嗣持小像求祠名允其請並題以
句
錫麓祀先賢孫支世守㫋開程朱道學繼孔孟心傳水
碧山青處松蕤竹秀邊千秋光霽在底復藉龍眠
遊寄暢園題句
烟溪又復泛梁鴻路側名園曲折通新景林嵐六塵表
昔遊歲月寸心中清泉白石自仙境玉竹冰梅總化工
小憩便當移蹕去一聲定磬下花宫
介如峰
寄暢園中一峯亭亭獨立舊名美人石以其弗稱
因易之而系以詩
一峯卓立殊昂蔵恰有古檜森其旁視之頗具丈夫氣
誰歟號以巾幗行設云妙喻方子美徒觀更匪修竹倚
亭亭戍削則不無姗姗閻易非所擬率與易名曰介如
長言不足因成圖正言辨物得朅攬惠麓梁溪永静娱
寄暢園叠舊作韻
雙河舟溯慧溪灣雅愛秦園林壑閒月鏡光涵忩㶑㶑
雲紳聲落澗潺潺清幽已擅毘陵境規寫曾教萬夀山
一沼一亭皆曲肖古柯終覺勝其間
惠山寺
九隴重尋惠山寺梁溪遐憶大同年可知色相非常住
惟有林泉鎮自然所喜青春方入畫底勞白足試參禅
聽松菴静竹罏潔便與烹雲池汲圓(府志惠山寺苐二泉上有方圓二池)
(圓者冣佳)
題惠泉山房
昔来遊惠泉聽松試竹罏八角石欄干明汲轉轆轤茶
香滌塵慮泉脉即此夫重臨探靈源乃知别一區石梯
拾級登高下置精廬瀟灑綠琅玕峭蒨青芙蕖山茶及
水仙放香妍且都西北有空洞洞前方塘虚淙淙出甘
源苓芬石髓腴對之坐逾時笑我前遭徒境亦不可窮
奇亦難悉臚名泉自千古豈藉羶薌吾
詠惠泉
冰洞不可測發源惠麓東精藍據左側德水揚宗風鑿
為方圓池雖二實相通方劣圓者甘其理殊難窮池上
漪瀾堂舊蹟傳坡翁境屯心則泰高風想像中
聽松菴竹罏煎茶叠舊作韻
布惠行時擬漏泉未蘇元氣我心煎老扶幼挈雖如昔
室飽家温究遜前長吏勖哉其善體山僧饒爾鎮高眠
閒庵小試筠罏火消渴安能澤被全
第一吾曾品玉泉篾編鼎每就泉煎到斯那得忘數典
扵此何妨偶討前從諗茶存誰觧喫宗蒼圖補竟長眠
了知一切有為法泡影空花若久全
惠泉上作
向予拊石欄遥企雲中脉今来探乳穴牝湫注靈澤春
繪萬物昌月印千秋碧得源趣益佳摛藻聊補昔
汲惠泉烹竹罏歌叠舊作韻
法雲(惠山寺名)初地悦聲聞有學無學誰為分調御丈夫獨
出類天上天下莫與羣天龍現泉供澡浴淨洗萬劫空
根塵苓香石髓鎮福地離垢入淨傳經文我與如来宛
相識瓣香頂禮㫋檀芬相好豈有今昔異俯仰亦不稱
跡陳苾芻却慣舉公案未忘者箇情猶敦聽松軒分眀
熟路松枝落地堪為薪竹鼎燃火戒過烈净物受寂不受
紛須臾顧渚沸可㵸乃悟速不如遲云玉泉山房頗倣
效以彼近恒此遠權(叶)乃今此主彼更客有為如幻真
誰存入畫九龍山亘古當春第二泉淙新漪瀾舊堂懸
睿藻千秋
聖跡傳奇珍千秋
聖跡傳奇珍繼述勖哉予一人
遊錫山
惠東特出一峯青有錫名山無錫寧(諺云有錫争無錫寧因以名縣)烟
水平吞太湖秀林巒近接九龍靈春前老柏不争色風
裡幽蘭解送馨蘿逕雲扉故相識得教精舍小延停
御製詩二集卷六十八
