御製詩五集卷二十三
古今體九十首(丙午五)
西直門外作
迴蹕御園駐數朝
常雩齋戒返宫寮濃雲徹夜庶幾雨却惜晨光作片消
看来綠麥本青葱幾寸又欣長(上聲)以芃可望稔因愁望
雨憑輿欣不抵愁衷
二麥常稱性喜寒近云根畏冷宜乾眀知慰我作轉語
(向聞麥性喜寒兹畢沅奏據老農稱麥性畏寒必須晴暖數日再遲旬餘得雨未遲問之廷臣亦皆如此說是)
(眀知我近日望雨為此慰藉之詞耳人君意之所向衆必知之是亦難矣)可識為君總是難
河南巡撫畢沅奏所属雨暘情形詩以誌事
河北民艱心所廑驛問雨雪透霑否兹因具摺詳悉陳
二麥長發寸八九間得雨雪雖欠透土脉潮潤鮮乾土
(叶)轉恐雪多凍麥根尚碩晴暘暖氣受遲十餘日雨則
宜此際實非望雨候(叶透前因直省之廣平大名雨雪未恐豫省之衛輝一帶亦未必)
(霑足降旨馳詢畢沅兹據覆奏回任時經過安陽湯隂淇縣等處並繞道查看百泉詢據各属稟報河北衛懷)
(彰三属於本月十三四日得有雨雪二三寸雖未一律暢透但土脉沾潤二麥已長發八九寸並據老農云麥)
(性畏寒月来隂多晴少轉恐根荄受冷日内必得晴暖曝曬再遲十餘日得雨正資接濟宣示在廷諸臣語亦)
(相同而朕盼澤情殷正恐均不無飾說也)質之廷臣胥稱然而予疑信仍半
有邇日望雨予已愁或因慰予出飾口阿衡三訓著名
言逆心遜志求道取
常雩禮成述事
二鼓懼聞蓬勃作四更欣聽雭&KR1268;鳴升輿始幸風徐止
望燎終憐雨未成承祭
常雩碩惠實值龍已見(左傳龍見而雩言建巳之月蒼龍宿昏見東方萬物始盛待雨)
(而大故祭天為百榖祈膏雨兹四月四日恭祀勝常雩壇正值龍見之期今春荷蒙昊貺膏澤似年)
(然日来二麥正當長發大田尚未一律播種齋心祈祀惟望仍霈甘膏也)詎循名滋禾益麥
正時矣敢曰大田兹徧耕
五福堂玉蘭花長歌誌懷
御園中斯最古堂其年與我相伯仲清暉閣松及此花
當時庭際同植種松遭回禄花獨存癸未夏月曾具論
(清暉閣前松九株植已數十年癸未夏月不戒扵火有喬松歎紀事詩)忽忽今復廿餘載
對花那忍能無言蒼松應較花禁(平聲)久花益茂榮松烏
有惟因隔遠逭池魚馬遷語亦或可取(向曾論司馬遷所云非附青雲)
(之士惡能施扵後世是即馬遷之所以取榮抑亦馬遷之所以取辱兹九松已燬而玉蘭獨存因其地相隔遠)
(未致延燬得以自全是則馬遷青雲之附之語或亦有謂也)憶昔少年花開時樂羣
敬業相嬉怡芝蘭玉樹蒙
顧復久成古語餘清悲今年西巡春仲月謂過花時芳
早歇豈知通閏節候遲歸来夏孟花仍發吐萼彈苞如
有待翻惜爛漫饒光彩由來菀者枯之機是吾殷勤所
以乃輪囷嘉蔭半畝餘枝枝朵朵相扶疎遠如銀塔素
雲護近訝琳鼎沉檀嘘含韻齋之前六樹(含韻齋前玉蘭六樹向曾)
(以竹溪六逸擬之五七言屢有題詠)曾以竹溪六逸喻玉蘭堂前祗一柯(玉蘭)
(堂前一本枝繁花盛因以名堂向謂玉蘭與辛夷同根應移木筆之名與玉蘭曾有牛鬼蛇神嚇鬼神之句)
牛鬼蛇神吟亦寓此(謂五福堂者)應視彼(謂含韻齊及玉蘭堂者)為孫
子而彼曾以古人擬晉代名流合勝唐謂此真如叔則
矣大都物薌有待時多年頓置今摛詞摛詞長言之不
足手之舞之足蹈之
題涵遠齋
齋近御湖遥湖光漾數頃因以涵遠名涵遠意堪省雖
云有波瀾其淵本至静一心應萬物可能扵是等更以
憶南方春雨霑誠幸繼此可時若冀解吾民眚心與波
同遠所涵異殊迥
自達軒
選字題軒齋喻表情與景兩言額自逹亦可資深省逹
理當去私逹動必由静斯非藉外来率乃由已領民艱
難自逹思之切心警
春雨軒誌悶
都云春雨尚稱時我自西巡未攬知此際亟思繼霑好
那能對景展雙眉
澹閒室
澹則心無欲閒斯體有安一二二而一觀空空即觀我
誠臨民者祗識為君難澹閒夫豈能無逸銘心官寓意
或云可亦克己之端
淵暎齋口號
淵暎本無物却無物不受問此方寸中而能如是否
重題知過堂
知過堂之名本因好工作顔堂用自箴以當銘右座然
予細思之渠(去聲)止一端那敬
天在於誠屋漏或失課寧民圖其易溝壑或多餓勤政
應無間(去聲)延攬㦯致惰察吏慎彰癉涇渭或淆些有一
之弗臻是皆予之過重題書壁間惕息慎起卧
趙元剡溪雲樹用卷中題者韻
巖林蓊蔚石盤陀幾曲清流繞谷阿試問何方有此境
好山惟是會稽多(右陸友韻)
雲連山樹樹連天不認樹雲祗認烟一晌神来托諸畫
伊家詩意寫聞鵑(趙孟頫詩云已愁春盡更聞鵑右僧至奐韻)
架溪野彴路縈紆欲覓孤村樹半糊應是詩人遇高啟
相扵佳處聽啼鴣(用高啟詩意右張簡韻)
作陣飛鷗去若浮為驚漁笛起蘆洲傳神猶在烟霞外
肯讓董源第一流(見圖繪寶鑑右陳方韻)
川貯清流弗貯泥鏡中行處那教迷夏初春末非冬雪
不作重儓訪戴溪(右郭翼韻)
詠木刻屏四景
流觴曲水自多人何事頻稱癸丑春鏡裏行来高逸者
因何刀筆藉傳神
右流觴脩稧
洋洋銀海遠天青載得仙葩滿舫馨借問浮来自何處
碧山遥指是殊庭
右仙舫恒春
放去胎仙任遠揚却延詩客過溪堂定知此舉為佳者
不是當年林(逋)與張(天驥)
右放鶴延賓
生面别開太乙仙雲槎一葉不須蓮載同鶴子非無意
倦即乘飛衝海天
右雲槎獨泛
安徽巡撫書麟奏報得雨並賑恤種植情形詩以
誌慰
去年春報雨其後乃無繼(去年安省二月間曾報得春雨嗣因膏澤不繼夏秋乾旱)
(遂致歉收)以致乾旱災黎民饑洊至賑恤不遺力百千為之
計(安省上年因缺雨致被旱灾黎民洊饑自五六月間即預籌截留漕米儲備賑卹復賞給籽種口糧節次)
(蠲賑銀米共數十百萬計)蠲賑弗待言平糶仍防弊(上年屢經蠲賑復扵新正將灾)
(重之亳州等十九州縣再行展賑並令於平糶時大加减糶每石二兩五錢以上者减銀三錢三兩一錢以上)
(者减銀四錢三兩三錢以上者减銀五錢仍令督率屬員嚴防弊竇俾受實惠至上游之四川湖廣江西等省)
(商販先經諭令各該督撫飭屬勸諭毋得遏糴是以楚蜀米糧亦得源源接濟無虞匱乏矣)
昊天幸轉禍今春雨優暨麥既可冀收大田胥耕遂(今年)
(正二月以来安省屢奏得雨透足兹復據書麟奏通省十三府州均據稟報扵二月廿四五日起至三月十四)
(五日先後續得甘雨均極透足又懷寧等十二屬扵三月初四五得雪二三四寸旋即融化查賑途次隂雨連)
(綿陂塘充滿不特麥田優渥沾足播種大田秧水亦已充盈等語)迴思艱食時救生叨
厚賜湖縣得黑米泗州獲白葍(叶鄉先是書麟奏太湖縣民穵蕨得有黑米)
(千餘石攙和好米煮食充飢詳見誌事詩兹又據奏泗州河灘中生有葍菜灾黎穵得葍根色白味甘可以充)
(飢其穵多者即賣錢糴米攙和煮食并有開行收買轉賣者貧民歉歲得此接濟實荷天賜惟深感愧不)
(敢言瑞也)
乾坤生物心災區藉接濟感愧之不遑腆顔忍稱瑞夏
秋候正長南望心猶惴
詠和闐白玉椀
酪漿煮牛乳(即奶茶國家典禮御殿則賜茶所以示惠聯情也按奶茶即酪說文酪乳漿也釋名)
(酪澤也乳作汁所以使人肥澤也)玉椀擬羊脂御殿威儀贊賜茶恩惠
施子雍曾有譽(王肅酪奴事)鴻漸未容知(陸羽煮茗)論彼雖清矣
(謂陸)方斯不中(去聲)之(謂王即用其語)巨材實艱致良匠命精追(音堆)
(詩云追琢其章)讀史浮大白(用蘇東坡事大白或亦玉椀耳盖玉椀用以盛酒則可扵茗飲則弗)
(倫)戒甘我弗為
再題李公麟醉僧圖
白衣送酒似淵眀不著送為公與卿已足高傳醉僧趣
書詩那繋老泉名
按是圖卞永譽書畫彙考送酒詩下綴有老泉書懷
素詩并倣其草法十一字又詩後有䟦署欵云東村
閑居方外堂字&KR4169;書亦不識其為何人今按圖畫見
聞志載張僧繇作醉僧圖懷素有詩即此絶句載全
唐詩戲鴻堂刻是帖則云或東坡曾書此詩為人誤
入集中而卞永譽書畫彙考載此圖之董䟦又以為
老泉書則其昌說已岐出矣而是卷中董䟦已失去
又蘇軾集載是詩題作題懷素草帖是一詩也或云
懷素或云東坡一書也或云老泉㦯云東坡鑒賞者
但當論書畫之佳否不必泥紀載之糾紛與其輕信
無若闕疑因再題是圖并識
江南河道總督李奉翰奏報清不抵黃情形詩以
誌悶
方欣河臣馳驛奏清水暢流已啟壩南者濟運且刷黃
北者赴海並黃下(先據薩載會同李奉翰驛奏啟放張福口太平河兩道引河使湖水灌注)
(淮揚一帶運河次第下注溜勢迅速嗣復據李奉翰奏續將裴家場通湖引河開放並將束清臨黃及新建壩)
(工亦行啟拆使清水得順趨下注南者濟運刷黃北者會黃赴海兩路分流形勢已覺暢順)以手加
額謝
神佑忽又飛章逓来乍桃汛黃勝清本弱以致迴溜逼
清瀉(兹據李奉翰奏報自開壩啟放清水以後已經匝月湖水無長無消高堰誌樁仍存水四尺六寸運)
(河浮沙日見刷滌河底亦漸寬深已屬極好機會乃三月望後黃河桃汛水發黃水高扵清水四尺餘以致迴)
(溜復行倒漾等語)無已下策救燃眉仍閉攔湖禦黃壩(李奉翰又奏相)
(度形勢惟有將攔湖壩工仍暫行堵閉不使灌入洪湖五道引河以内俟黃水退落清水力旺即行開放如上)
(年九十月間暫藉已灌之黃水浮送漕船以救目前燃眉為不得已之計此實下策然亦無可如何也)復
稱此實向有之黃弱清強仍扺灑(叶三李奉翰又稱三十年三十六年及)
(四十三年亦俱如此情形後經黃水消落清水暢出旋即復舊今春曾連得透雨四五月間淮水可望漸加長)
(發其時桃汛已過黃水必消湖水一旺清黃即可相扺等語向年既有此等倒漾情形何以該督等不即時奏)
(聞過將誰諉但此時薩載方故無助李奉翰者恐其驚懼失措因遣大學士阿桂前往河工為之主張會商熟)
(籌以期黃水迅速消落清水力旺仍行開壩放清以利漕運然自此宵旰不遑又增南望殷懷矣)吁嗟
此事如誠然何不早陳過誰卸重臣差往資熟籌南望
依然愁曉夜一勞永逸敢漫言亦惟盡心補苴罅
題宋蔡元定玉堂硯
損缺雙趺孰磨去(是硯雙趺損缺復經磨治僅存其半左側硯銘止餘龍潑雨雲元定識七)
(字)幸仍元定識存餘伊人手用宜珍惜應是曾經註尚
書
李昇山水長卷
唐末宋前筆天倪月窟思敢人之不敢為古所希為可
竄摩詰麗還過思訓竒(皆見宣和畫譜)弗皴山自峻若濕水常
披佈景皆合撰入神乃莫遺王書孫氏賦忖度未相宜
按李昇此卷用筆設色古雅入神因軼去題䟦好事
者遂以眀王守所書孫綽天台山賦并装一卷題為
天台山圖其實乃山水長卷不必定名因為更正并
識
詠和闐玉商山四皓屏
深論牧之云滅劉設然四老可羞不(杜牧之詩南軍不袒左邊袖四老安)
(劉是滅劉之句卓識實空千古詳見甲戌題馬和之四皓圖詩并注)是山都自崑崙衍謾
議東西兩弗侔
首夏青龍橋西曡去歲韻
輕輿復此石橋過擬往香山詠軸阿昨歲已看穗吐麥
今春亦報種(上聲)投禾閏遲時節殊前後(今歲因逢閏昨四月初八日甫)
(立夏節氣較往年略遲)景自清和入賞哦五日駐移三日駐(昨年香山)
(率駐蹕五日今十一日至此擬十四日即迴御園纔三日耳)圖消悶奈悶仍何(南河水勢)
(清不抵黃不得已暫閉攔湖壩工尚未據奏啟壩放清近畿日内又覺望雨甘霖未沛均之無刻釋懷也)
題棲雲樓
静宜(即香山園名)搆築此權輿到必先扵此憩居問學由來
莫忘舊莅臨可得未孤初謂雲漫祗棲空閣作雨應教
利渴畬精舍談禪偶遊戲章嘉何往一愀予
章嘉國師雖番僧而清文漢文無不深通戒律精嚴
老成宿學嘗居法海寺駐静宜園必召見此室咨國
語翻藏經事偶談禪理深契三昧乃於五臺别後遂
爾示寂雖生滅本無而即境未免愴然亦予結習之未净也
天池
雨雪今春優山泉湧無匱巖半得畝平天池契名意座
撫玻璃眀沼呈綺縠翠每来率有詩每詩必異致不出
癸卯文雲上扵天義
歡喜園憶章嘉國師有詠
佛殿西邊宇小園樸不奢別纔駒白隙開到牡丹花空
色世假器喜歡心幻芽既然知此義底復憶章嘉
來青軒
初夏雲軒試俯臨林光欲鎻未深森低看近遠麥苗蔚
逮得尤殷恐失心
香巖室曡去歲韻
巖攝香乎香攝巖箇中義冺聖兮凡且如云一已成二
不必事莊早具嚴德水至今千澗瀑雲門太古萬峯巉
無言調御堂堂坐薝蔔由他菀與芟
綠雲舫
盤紆下雲磴香巖雲標望就平得書齊名曰綠雲舫此
雲及彼雲一實一虚狀而舫亦非舟其虚原一樣是合
參枯禪無無亦無當
題正凝堂
有水鏡扵前其波亦澹沱有山屏扵後其峯亦嵯峨凝
實水之德正則山之果因以為堂名寓意無不可近翻
朱子書解鼎義猶妥(見程川編朱子五經語類)直謂君臨朝端莊戒
偏頗韙哉當服膺敢不書紳我
来芬閣有會
来青以對林蔚翠斯其時来芬以對蓮吐芳乃尚遲遲
者為未來時者為正兹未来待有餘正兹過無遺待與
過之間伯仲宜深思
就松舍
待作龍鱗需歲時就松為舍不煩遲漫訾將命闕黨速
欲勝著書摩詰詞
碧雲寺
隔嶂聳花宫碧雲有路通與其助山色曷若利農功名
者空籠寺(謂碧雲寺名)實還飄避風(是日微雲風起而散)遥看麥苗綠
惜盼意增忡
洗心亭
俯碧臨流又一時皤然殊昔髮添絲邇来望雨心增悶
問爾安能洗去之
君子洗心退藏密羲經早已著精辭雲棲墨者竊靈耳
莫謂吾兹效彼為
學古堂晚坐
遊山傍晚歸寢室坐學古名原述傅說義實緬
皇祖(避暑山莊有學古堂皇祖御題也)修身此為亟莅政斯當努舍
是何所法如行可踰矩近山日落早蒼然暮色普騁目
數里間東峯夕陽覩
題致遠齋
香山理事處致遠向名齋堪以會心要寧因玩景佳始
勤終戒怠言顧行防乖寧静斯為本武侯語契懷
陕甘總督福康安奏報陕甘雨雪普被情形詩以
誌慰
甘處極邊陕腹裏雨膏雪澤總稱優(據福康安奏報甘省之蘭州鞏昌平)
(凉甘州凉州寧夏等府屬扵二月二十五日及三月初一二初四等日得雪二三寸不等旋積旋消土膏潤澤)
(省城復扵三月十二日得雨入土三寸有餘又十七八九等日復連得密雨各屬禀報相同陕省之西安同州)
(漢中延安榆林鳳翔各府及邠乾商鄜綏德等州屬各扵二月中旬及三月初旬得雨三四寸不等亦有得雪)
(二三四寸者消融入土甚為深透)候殊遲早農弗誤地別高低秋卜收
(又據奏甘省農民乘此開犂耕種東路一帶二麥業經出土其餘各屬中播種漸已齊全陕省春苗長發倍覺)
(青葱兩省民情共深歡慶等語覽奏欣慰惟近畿又望續霈甘膏仍殷繾念耳)言滿素為予所
戒待成遥識節猶悠近畿正盼繼霑好一以慰欣一以
愁
題蕭照瑞應圖
蕭照曾為瑞應圖曹勛作讃詡貞符蕭王好䜟終興漢
越子包羞却滅吴二者不同失北界平生惟是樂西湖
丹青披詠當年事抑以為榮抑辱乎
是卷曹勛編宋高宗瑞應故事凡十二段各繋以讃
蕭照為之圖按宋史曹勛陽翟人靖康中授閣門舍
人勾當龍德宫從徽宗北遷命送御衣詣康王勛自
燕山遁歸建炎元年至南京以御衣進後官昭信軍
節度使加太尉提舉皇城司屢充金國報謝使又畫
史會要蕭照濩澤人善畫靖康中隨李唐南渡唐盡
以所能授之紹興中入畫院其畫山水人物蒼古云
云宋高宗耽樂西湖偏安南渡不能恢復中原雪君
親之恥既不如光武之中興炎祚並不如勾踐之忍
恥吞吴而其臣乃臚陳瑞應侈寫丹青斯真不足為
榮而祗以增辱者特其畫法墨氣厚重人物山水種
種精妙絶似李睎古後董其昌䟦稱照此卷窮工極
妍曹勛題字全學高宗臨永興足稱二絶按是卷嚴
氏書畫記載之盖曾入嚴嵩家而張丑清河書畫舫
所稱項氏藏蕭照此圖共六段者乃別本又吴寬家
藏集䟦稱宋畫瑞應圖凡十二段段各有讃而不言
蕭照至孫鳴岐直云曹勛贊李嵩畫盖即指此卷總
因無蕭照名欵印識以致妄為指實而宋元来題䟦
又為俗手装潢時割去自當以香光所䟦為正也因
題是卷并識
詠和闐玉商祖丁尊
玉工俗巧知無用(近時玉工裁花鏤葉亟繁縟而益粗鄙每命磨去兹仿商尊乃知巧俗之)
(不售而歸扵樸雅益審好惡宜慎也)琢此商尊效祖丁好惡可知如響應
惕然絜矩慎儀刑
題木畫屏
寫木為圖樣出新谿亭誰者納凉賓名家李(成)趙(子昂)能
斯否三倍堪驚近利人
右谿亭延爽
谿畔眀知有客招相將小立盼松寮天空水闊胥詩趣
生面別開異灞橋
右野彴尋詩
玉華岫曡去歲韻(即玉華寺也)
迥榭傍巖㟪自南薰始来(今年遇閏昨初八日始立夏)便思漕江廣
利運莫㣶徊古寺無僧箇匡牀有獨陪俯看麥芃綠望
雨惜雲開
臯塗精舍作
寺傍精舍兩間宜小憩成吟亦不遲桂缶滿庭無一朵
瞞他迦葉笑顔時
月中雲外致香飄擬較臯塗路更遥莫若不花惟對樹
鼻之無臭念之消
朝陽洞
像設龍神石洞中拜祈膏雨盡虔衷望空恐似去年例
慙愧依然今歲同(洞中供龍神祈雨輙應昨歲扵此虔禱至十六日夜得雨兹復来祈請惟)
(期早沛甘膏毋似去年待至望後也)
澤春軒遣悶作
去歲軒中吟遣悶麥穗待雨灌漿飽今年軒中吟遣悶
麥未吐穗滋苗好清和之月此来同苗穗遇閏殊遲早
而予望雨同一愁敢云十日期猶杳軒乎軒乎澤美春
(軒名澤春今歲春雨雖渥而麥苗正當長發惟望甘膏繼沛斯為盡善耳)盡美盡善吾懷殷
得隴望蜀欲無盡欲多致愁多亦真
山陽一曲精廬
山陽別一曲瀟落有精廬已占盤中趣兼饒池上居畫
張四隣看詩就五言書屈宋寧須較衙官豈屑予
得一書屋
河圖水生一太極氣函三是契清寧撰非資風月談偶
来即成得設念便因慙若問慙何事為貞化未覃
懷風樓
曰風本無懷曰樓亦如之是懷乃在人而懷實難齊望
雨懷風去盼霽懷風来(叶)宋玉喻憂樂亦曰有雄雌邇
来晴彌月方當麥長(上聲)時大田雖播種亦賴甘&KR0584;滋山
雲甫英英便有風妒吹坐樓懷弗欣而樓付不知
對瀑三首
淡為其色静為喧洗滌塵心了不煩既已知然應默去
垂紳笑我此多言
今歲山泉勝往年軋輣百道淢崖巔源頭司者猶靳放
(此瀑自香山寺前橋下引来者嘗置閘以蓄之司事者每不肯輕放也向屢有詩)出納吝之笑
合然
一時走筆得三章目色耳聲已足償不必騁姸微笑去
留其餘興待山莊(山莊每歲有對瀑詩)
琢情之閣有會
情者性之發性近習相遠遠欲返厥初琢則漓其本向
為無意題今每悔之晚斵雕以為樸史語美則亶(漢興破觚)
(而為圜斵雕而為樸見史記)
詠牡丹
清和此處鼠姑時南北暄寒異早遅(南方牡丹三月即放北方每遲至夏)
(初氣候寒暄各異也)夏獨讓荷秋讓菊圖真宜畫詠宜詩譽言富
貴隣頓置等度丰姿孰並馳一著猶贏御園者却無柳
絮相(入聲)殃之(御園多柳牡丹開時正值飛絮香山則無是也)
曉
西山受東旭質明易為曉平原甫鋪昕高峯已耀晧披
衣且徘徊奏章問多少召早既有戒(謂齊風東方未明章)晏起益
非道(謂白居易長恨歌)遲早胥致刺為君難可表吾謂與其遲
寧可失扵早
玉乳泉
今春雨雪美常年處處山凹壯石泉况是有源斯玉乳
故當雄噴韻摐然
摐然非色亦非聲會色聲都寂以清豈必竹罏陳著相
拾松枝便試煎烹
煎烹恰稱(去聲)雨前茶解渴澆吟本一家憶在西湖龍井
上(壬午南巡扵西湖龍井上烹茶曾有詠)爾時風月豈其賖
雨香館
山館邃高来弗數(入聲)雨香題額亦年陳偶臨實責名艱
副即景欣稀愁則頻目下又思甘&KR0584;好田間待潤麥秋
臻畫屏十扇五人詠(是館中畫屏十扇内有慎郡王尚書董邦逹侍郎鄒一桂副都御史)
(李世倬内閣學士張若澄五人題詠今皆已成陳迹為之慨然)細覽都驚作古人
攬秀亭
山館已高邃輕輿尚可到亭子棲峻挺砟硌艱徑造踏
步試陟攀或以難行告無妨略扶掖亦竟憑軒眺四圍
無不秀一攬會其妙非傲濟勝強七發有明教(枚乘七發出輿)
(入輦命曰蹷痿之機)
超然堂
三朝駐静宜明當旋蹕矣最勝弗一臨實或無此理肩
輿遵石棧數息尋蔭美扵息亦弗閒點筆吟山咫吟成
即命行人弗知勞爾山堂旋亦到迥望窮遠邇會心每
不同壁詩歷年視大半望雨多多愁則少喜那能此超
然遥契東坡旨
曠覽臺率題
曠覽圖資吟興娱却予興每到斯殊農功患得復患失
老也戒之能戒乎
翻書不盡古今事問政難窮人物心詎曰山林供覽暢
惟增年月與愁深
静室
有暇登最高書室額惟静聖定以四德(謂中正仁義)主之義
堪省濓溪詎我欺内心外乃境内外既交養扵斯坐宜
永
香山迴蹕之作
去年五日今三日小駐香山駕便旋慮以勝遊戒留戀
懼惟庶政致遲延峯姿林態迴瞻遠視事傳餐依例前
(小駐静明園傳膳辦事)十里憑輿心不懌麥芃綠望雨滋田
題静緣書屋
静明園裏室便以静緣名可識一而二在寧性與情契
懷境遠俗觸目景惟清巧拙底須論五言率爾成
賞遇樓
第一泉為
神所都欲祈甘澤叩誠輸因高就下必由路(自静明園西門入必)
(過山嶺方可至湖上由神祠此樓正據嶺上為必路)憶昔撫今却訝吾好在書
樓百歲矣(園中諸處間或有新搆築者至清音齋暨此賞遇樓皆康熙年間所築逮今百年矣)未
經據榻廿年乎依然故我吟前句脩已治人愧並俱
第一泉
龍神祠請雨
農功適經覽麥壠正菁葱以足望登稔越因祈切衷十
朝雖可待一意更增忡春月澤頻被(今年春月雖雨澤頻霑大田已可耕)
(麥苗更芃蔚而日内正屆發榮吐穗之際晴已彌月虔祈繼潤尤切傍徨)所期懼蹈空
竹罏山房
山房咫尺玉泉邊汲水烹茶近且便滌慮沃神随處可
惠山奚必憶前年
武文火候久需時内侍情忙那待斯早是一甌擎坐側
體之熟矣笑聽之
華滋館
東由陸路必先至(自御園乘輿由東門入率先至此傳膳辦事)西入湖船乃
次臨(今日由香山入園西門度嶺乘舟乃至此)艷裔已孤卉華歇(玉泉山今年為初到)
清和惟見樹滋隂撫時漫訝居諸速對景亦資情性沈
獨是綺言餘結習稍閒輒欲吮毫吟
翠雲堂
堂在華滋後邇年弗亟臨率慙多搆築早戒更侵尋(見戒)
(得堂記語)綠重隂隨張(去聲)紅消芳欲沈祗饒雙古枯不改翠
森森(堂後古栝兩株乃金源時物向題翠雲堂有逭暑書堂夏耐尋兩株古栝植庭隂又有古栝由来古)
(丈夫之句)
命緩徵山東缺雨九州縣新舊錢糧詩以誌事
東省去年歉春雨復未均霑者麥望收大田亦間(去聲)畇
其未優沾者束手傷農人賑貸雖屢加民艱厪時詢嗟
哉九州縣開徵正及辰遂允撫臣奏速與頒恩綸新舊
胥緩徵(據明興奏東省濟南東昌臨清屬内雨澤有未能霑足處所大田不能一律播種望澤頗殷現)
(在齋心祈禱等語即降旨將該省上年夏秋缺雨除濟泰兖曹東臨等六府州屬已經降旨緩徵州縣外所有)
(歷城章邱鄒平長山齊東淄川肥城博平臨清等九州縣及坐落衛地本年應徵新舊錢糧均緩至秋成後徵)
(收俾免追呼以紓民力)追呼免擾頻仍為(去聲)祈甘膏普被蘇吾民
河南巡撫畢沅奏報得雨詩以誌慰
方為山左愁河南章繼至開嚢手欲戰恐與齊一致展摺
閱頭行轉懼幸為慰甘雨應期降麥苗暢茂遂入土已四
寸大田普可植額手為稱慶仍戒滿招意(同日據畢沅馳奏稱甘雨應期)
(麥苖暢遂歸德陳州南陽陕州等屬先扵四月初四日得雨一二寸嗣復設壇虔禱扵初九日申刻起至次日)
(清晨得雨四寸點滴入土現在雨勢更大雲氣廣布遠邇可望普沾来年精氣充腴大田更可暢發青葱彌望)
(四野歡騰等語覽奏為之額手然近畿及東省正在望雨不敢稍存滿足之意慰不抵愁也)息息相
關切無非萬民計
題唐岱寒山萬木圖
畫院當年供奉人識其筆意此誠真喜其已落人間久
又入石渠弆賞頻
詠官窰盤子
祗以光芒嫌定州(宋時以定州白瓷有芒不堪用不入禁中京師置窰燒造曰官窰說見老)
(學菴筆記及留青日札中)官窑秘器作珍留獨緣世遠稱稀見髺墾
仍多入市求
微雨(四月望日)
過午密雲布傍申微雨零浽溦那堪望&KR0034;霎祗憐聽入
地未成寸無風亦自停拈毫難措意越覺不遑寧
巡漕御史阿那布奏報濟寧一帶得雨詩以誌慰
湖北撥船過次第(㩀阿那布奏湖北撥船扵四月初五至初九日次第過濟寧共四百八十)
(七隻其未經過濟寧之湖南江西撥船均已陸續入境現在分投押催并迎䟎首進南糧船隻俾一律通行無)
(阻)南糧首進亦通行無分内外一心注相與往來百計
營(今歲漕船北上及督押湖廣江西所造撥船節經傳諭各該督撫相度機宜隨時指訓俾船隻得啣尾前)
(進而又不致多費蓄存湖水百計經營實不遺餘力也)乍報甘膏渥三寸誠欣多
稼利羣生(昨明興奏報歷城等九州縣現在望雨因即降旨緩微兹㩀阿那布奏初九日行至濟寧)
(自亥刻起至初十日戌刻得雨三寸餘四野霑足農田甚為得力二麥可望豐收湖河水勢亦可不致消耗等語)
(覽奏為之稍慰明興奏以初八日發十四日奏到阿那布奏以十一日發十五日奏到中間相隔二日亟盼明)
(興報雨摺至兹尚未到所冀甘膏普被遠近均霑耳)隔三日異地遥近切冀
恩霖渥被并
題蔣廷錫摹李迪荔枝圖
青桐弗屑畫名家涉筆却能薌物華徒以應差混砆玉
故希題句揀金沙(蔣廷錫自康熙年侍直内廷妙扵賦色其應奉畫幀率多假手向鮮著句)
(是卷信其真蹟故題此)圖摹李迪神全入賦寫張齡意自賒(是卷摹李迪畫)
(神采逼肖卷首有廷錫自書張九齡荔枝賦)曾侍西清餐醴顆那更知遇動
咨嗟(是卷後有王鴻緒題句云年年賜隔恩賜酌天漿又錢名世題句云貢鮮霑天扉盖二人)
(與廷錫爾時同直南書房曾荷賜鮮故云)
詠漢玉輞頭缾
玉固堅也有缺時缺而粘綴誰為之就其土浸精煉染
半真半假出匠師然其假亦數百載遠勝油汚今所為
(染玉之法亦有其道今之偽為者率以油漬與圬者圬墻了無以異詳見昔所作玉杯記)久假弗歸
而惡知詠物格物紛興思
題宋紫端鳬硯
生民什裏詠其形琢硯摛詞字亦馨鵒眼巧成作鳬眼
(硯係宋紫端石子琢者就材作鳬形即以鸜鵒眼為鳬眼可稱制雅心靈)不傷雅特用心靈
河道總督李奉翰奏報黃弱清強啟壩暢行情形
詩以誌慰
昨報復閉壩宵旰廑清口兹報桃汛過黃水循軌走清
水力已旺尺三寸高有更幸西南風蒙
神助佑厚先啟太平河南北分流受(據李奉翰奏旬日以来桃汛已過黃)
(水漸次消落高堰誌樁仍前清水現高一尺三寸内高外低清水力可抵黃自四月初七日西南大風三日湧)
(送湖水勢甚順利隨扵初九日督同道將等先將太平河攔湖壩工啟放壩門拆寬三丈二尺湖内清水暢出)
(直注一出清口一入運河日内查看情形隨時料理務期清水長盛漕運無阻其重運漕船渡黃北上者已有)
(九百八十餘隻剥船進運口者已有九百餘隻遄行無滯等語)此事誠慰心利運通商
貿(叶)旬日返故道
天恩承額手思彼四引河莫若仍固守蓄清抵伏汛批
諭商可否閣臣既差往僉謀期奠久(此次黃水消落清口暢出不過旬日)
(即歸故道漕艘得以遄行實荷暢出天佑藉神助至太平河攔湖壩工既經啟放清水已可以抵黃其)
(迤西之天然等四引河朕意此時且暫行堵閉俟伏汛盛漲之時再行開放俾清水力旺扵敵黃濟運較為有)
(益是否可行著阿桂會同李奉翰酌量情形據實具奏其餘一切善後機宜仍令阿桂為之主持會同河臣詳)
(籌妥辦)昨年苦費心半途恐孤負今悉清無恙方釋予心
疚(叶)仍惟敬以誠欹器戒滿覆(叶)五字表予衷不待多
言剖
御製詩五集卷二十三
