御製詩四集卷六十
古今體九十八首(己亥六)
西直門外作
龍見於時逮舉
雩預齋清蹕入皇都黍苖麥穗均油若坤轉乾旋有是乎
手額陌阡信蘇彼問心憂惕未孤吾秋收夏長期猶遠
戒滿惟殷敬與俱
孟夏齋居
日影下花甎齋居首夏天清因逢雨後和以未炎前政
簡幾愈勅時休志益虔晚庭眄雲佈仍冀沐
恩連
題宋宣和海珠硯
活眼因之斵作珠宣和寳用瘦金摹緯蕭一守猶欲煅
刻四龍餘深意乎
詠痕都斯坦玉蛤蜊水舀
形如蚌殼乃圓其作器宛資挹注兹漢史略殊真臘獻
說符却似宋人為毫芒繁澤輕於葉背面渾成腴若脂
設擬方諸取明水由來與月共盈虧
題北宋人山水
崇深何處此仙鄉村屋多緣密樹蔵童子自能供鶴料
漁郎隨意占魚梁橋過綠桕齋應邇船傍紅荷衣亦香
境隱名人名共隱知為北宋近乎唐
己亥孟夏
雩祭禮成述事
望雪三冬歷正二幸蒙春暮霈
恩霖謝前祈後心何亟長(上聲)夏收秋慮更深干建辛希
倉廪足支逢酉卜酒漿斟(是日辛酉)金堤恰值合龍際(昨阿桂等)
(奏儀封新挑引河工蔵已於三月廿九日放溜計四月初七八以内可冀合龍今正當其期惟籲叩天恩)
(速佑工成耳)籲
佑工成意倍欽
雨(四月初七日)
侵曉佈濃雲逮申絲雨棼遠
祈欽
鑒格(是日恰值雩祭)近澤沐殷勤土潤不計寸蚓盤欲作羣(蚓在)
(黃泉非透潤不出土也)晚來漸開霽烜麥亦堪欣
題董誥花卉
家法由來山水傳偶兼花卉寫穠妍以云游藝無不可
設曰多能莫若專
古玉圭
雖是大圭製(禮記大圭不琢此圭無刻飾)而非三尺長玉英中藴白土蝕外
含黃五等斯稱首千年詎改常猶思素為貴記語道其詳
雨中泛舟(四月初八日)
過午山雲西北升天中倏至雨絲騰展來活畫是誰寫
著箇輕舟剪水能
昨纔郊外看芃綠兹復湖邊對蔚青一例濛濛潤烟雨
穗含漿際果稱靈
密灑疎零總合宜鳴榔烟裏得教遲似兹渥&KR0584;蒙稠疊
感懼因心不自持
題宋端石洛書硯
質紫而潤穆以愔閱世七百餘年深墨銹如漢玉土侵
古香古友過球琳刻作靈龜洛書任斂時敷錫吾惟欽
蘇漢臣貨郎圖
白髮人猶稱貨郎兒童聒買不勝忙由其自取夫誰怨
繪事居然善註莊
將行釋服禮起程謁
陵之作
大祥歸又三月閱終禫行將一旦臨敬謁
山陵逮釋服遥瞻
雲漢早摧心七言與恨埋千古瞥眼惟驚逝寸隂原是
問程嫌久處(乙亥恭謁為遥泰陵啓蹕作以急於欲到有三宿不覺如萬里程之句今則到)
(行館轉嫌其連以不久即應釋素服此今昔情事之不同也)奈何翻覺速於今
過盧溝橋作
數節逮桑乾渾流祇細瀾祥符欣日近(永定河至桑椹時必乾數日其乾之日少)
(為夏無暴漲之徵今歲祇乾二日河道蘭第錫以為幸云)鞏護幸堤寬敢恃兹波晏而忘
夏潦漫南瞻更繾慮虔祝大河安(豫省儀封浸口自去秋至今春屢築屢開)
(及移引河向上工完放溜將届垂成昨忽風狂浪激於新築北壩口門復衝塌二十餘丈兹復改□引溜溝諭)
(令寬深並命自壩臺進埽斜向西南成挑溜之勢□大溜趨注東北以期引河順利現令加緊趨辦冀速合龍)
(惟籲早得天佑耳神助蔵工)
麥穗
麥色看來結麥穗綠雲將欲梁黃齊望登農意誠欣矣
受
眷予心益凛兮翻浪薰風吹習習逮秋曉露浥萋萋邇來
頗覺懶吟興攬此能無即景題
永慕齋疊前歲舊作韻
丁年
大事此淹居(丁酉四月恭送莊至聖母梓宫舉哀大典十七日扺梁各廿五日奉安山)
(陵禮成廿六日始奉月已神牌還京居此齋將句日忽忽如昨兹以二十七滿詣陵行釋服禮復居)
(此齋時光迅速廻憶倍深哀慕)已歲兹來釋服予眨眼光隂誠速矣撫膺
奉養那重與
山陵無奈日以遠
色笑如常夢乃虚祇有階前一泓水流音嗚咽答長歔
恭謁
泰陵
到必先欽謁椎心眄
昊虚
明樓思陟降儀樹益欷歔縞服壯伸昔素衣年長(上聲)予
(余昔遭几筵皇考大故縞素百日後仍存縞素之服凡詣及送梓宫至泰陵與夫復)
(土謁北自陵皆仍縞服將事禫祭畢乃釋服以彼時年力正問可終三年之禮及聖母大事辟踊昏)
(憤之際以年已望七自覺筋力遠不如前百日後若存縞服以待□弗克終禮轉覺疚心此今昔異宜之故非)
(敢厚於前而薄於後也)幸終
考
妣禮卌五歲如初
恭謁
泰東陵
迅矣春與夏悲哉已與丁祇餘詠
勞瘁無復奉
慈寧素服遵
先制中心愧禮經(昔七日皇考經之後皇祖大事於二十釋縞素素服三年余亦)
(恪遵即當家法於百日釋縞素後仍素服三年盖國俗百日薙髮祀神過此不能蓄髮不薙即有類漢人)
(然揆之禮經終覺有歉也)漢文創紅禫豈足示儀型
恭祭
泰東陵釋服有感
祥禫誰能考舊編(禮傳謂又期而大祥中月而禫解中月者或以為二十五月或以為二十)
(七月紛如聚訟鄭氏釋中為間定為二十七月後世相沿用之司馬温公及朱子皆依其說而不改盖以喪寧)
(從厚也)禮由義起協經權慎終追遠心如昨置
奠陳辭淚湧泉古俗縞衣持百日(國俗於親喪服縞素百日而除余昔遭)
(服皇考大故欲持縞服三年百日聖母諭云我朝舊俗縞素即不薙髮故止能以為斷若百日外仍服)
(縞素亦不當薙髮經二十七月之久蓄髮甚長不幾如漢人之蓄髮乎此必不可行之事且國俗不薙髮即不)
(祀神而舊制從無三年不祭神之事縞素百日已為得中不宜太過余因敬遵慈訓而行今聖母大)
(事仍如前縞素百日惟前此百日後仍存縞素之服盖因其時山陵之禮亦尚未葳詣几筵原服縞)
(素此次余初山陵在百日内舉襄至期因即釋縞素而不存盖即位時年力正壮自問可終三年之禮今)
(春秋已望七設或精力稍有未逮存之而弗克盡禮於心轉有不安此今昔異宜之故也)
家風素服逮三年(三年皇考昔經余惟敬遵)(皇祖大事素服家法於百日釋)
(縞素後亦仍素服三年今屇除服曷勝撫序增哀)禮成無那更衣返迴首
白雲意黯然
秋瀾村作
返程其奈六騶駸西望
雲山痛不禁素服忽然易常服此心惟覺負初心思前
祗恨
音容遠計後難迴歲月深正是無聊坐行館逎欄古號
懶重斟
秋瀾村行宫對雨(四月十九日)
午炎那可當夕雨送微涼有益旅人爽(邇日甚熱夕雨片時旅途增爽)
(亦不致作濘也)無關農父慶(麥已速收禾黍葱茂此時雨不雨皆可)本操縵弗解
不成聲亦常坐對連纖景合教五字償
曉行
一夜涼風碧宇晴征衣拂爽馬蹄輕村村艾麥堆場圃
嘉與農民慶夏成
東北風
向欣東北風欣卜作雨美今畏東北風畏亦有所以十
堡築堤工逼溜東北徙風則阻溜迴前車鑒伊邇(儀封堵築)
(漫口移向工游之十堡另挑引河已於前月廿九日開放掣動溜勢十分之三約計四月初旬可望合龍乃初)
(七日未時東北風大作溜勢洶湧復將新築壩工塌動二十丈是日下午京師亦有東北風可見百里不同風)
(之說未足信也)古語稱不同其較僅百里二千里而遥胡乃一
例視兹復浚引河合龍將佇俟(十堡自初七日塌動壩工另挑引溜溝并濬引)
(河口昨阿桂等奏初十以後水稍平風亦漸轉挑工尅期可竣佇盼迅速開放但彼處黃河必得西南風力方)
(能逼溜全歸引河今日此間東北風大恐豫省亦同倍增懸憶耳)必得大溜歸河乃故
道釃朝來啓迴蹕道原東北指習習迎面來蓬蓬殊未
已衆欣披爽涼且謂復雨矣獨我不勝愁所值不同耳
挽之願西南河工廑切已設云利麥熟付彼農夫喜
題潭柘岫雲寺疊丁酉戊戌二作韻
無端釋服值今年迴首怱怱别
几筵藉洗悲心淨為業翻牽追思(去聲)恨成緣可知古佛
原教孝(佛經内誨人孝順父母處甚多)却幸山僧不解禪(此寺僧惟持律不參禪)
設果蓮池奉六字亦足矣底用多詮
數間行館構東廂静坐筌蹄兩並忘活水繞階自今古
蒼山迎戸是真常萍魚嘬浪當前畫樹鳥翻經第幾章
酉戌曾留詩債在(丁酉九月戊戌三月俱於謁紀事陵歸程便道至潭柘並成一什而)
(行其時均在二十七月之内故凢山水園亭㮣不遊賞亦不題詠兹已釋服吟覽景物悉可照常即自此為始)
(然彈指兩年隙駒易過又不禁感慨云)凴忩有暇合教償
潭柘岫雲寺再疊甲子舊作韻
梵云象之脅可以搆林園何况諸天上而無衆妙門擘
山句聞范活水畫傳孫丁(酉)戊(戌)不言去其時那忍言
燕山最古寺帝里結西鄰减從留多騎坦塗歸衆人(渡河)
(至潭柘徑仄難容多騎祇留近御諸臣扈行其餘環衛禁軍及部院官屬等皆令由盧溝橋分道回京以免雜)
(遝兩省衆力)前瞻興雖勃迴顧恨猶頻永憶蓼莪什千秋示
大倫
琴峽壁如抱壺天樹似懸既經窄徑狹忽見竺菴前磴
道開雲宇村居低野烟後山圍峻挺簇簇湧青蓮
昨年及前歲各祗七言留忽作釋服返益增灑淚流舂
音驚逝夢詩債償(去聲)從頭(戊戌作有泉聲竹韻如相問好待重臨次第償之句)景
物待之久時哉許爾投
四字瞻
堯翰千春煥彩霞
大哉惟付物(行宫扁曰松竹清泉為謂寓皇祖御筆即景命名因物以付所意而不留意也)小矣
說籠紗今昔憑窗景光陰赴壑蛇無言屬誰得幾葉護階芭
斜照上峯蓉晚烟一谷濃畫情漸收目吟思尚填胷不
辨松豪峙惟聞泉細淙偶然為静宿愛聽寺樓鐘
倚松齋
簷間綠字仰
奎文(簷額為駐蹕皇祖御筆盖時所題)曾是當年
駐蹕云欲問山僧向時事無過一二得傳聞
題延清閣
雲閣據高迥虚窗向遠低縱眸冺機象會意絶端倪膈
戸鐘魚静(駐蹕寺傍僧人弗敢做梵課也)迎庭花木萋率然成五字便
與壁間題
猗玕亭口號
小亭幾箇護猗玕
愛竹曾經博
睿觀尚有石渠留故蹟可知
興在俯流湍
太古堂
佛殿東廂書室清慙因一宿費經營雖云成事付不說
未解無為乃至精山静恰含子西趣日長雅得小年情
責其潭柘燕京實(孫承澤春明夢餘錄載潭柘寺晉曰嘉福唐曰龍泉燕人諺語先有潭柘)
(後有幽州云云盖指隋唐幽州而言以寺始於晉也至寺以潭柘得名因地有龍潭及古柘千章相傳今殿基)
(即舊潭初建寺時龍即徙去潭為平地其千章之柘亦久無存且嘉福龍泉既有寺名而潭柘之稱相沿不改)
(或有山僧仍其舊名以見其寺之古耳)此亦誠循太古名
度羅㬋嶺
羅㬋此曰障持神八部之中護法真峻嶺設如相比較
其高尚欠幾由旬(翻譯名義集云羅㬋此云障持化身長八萬四千由旬梵言四十里為一)
(由旬則其高不可計嶺名盖亦擬其高耳)
重修戒臺成是日路便拈香再疊癸酉韻
度嶺(名羅喉)向東路熟途不用尋僧都拜鴻惠我自冺檀
心舊蹟傳唐碣新題煥古林禪枝出簷額慧草護堂襟
六韻重賡昔一時偶憩今静宜(香山園名)將駐蹕隔水見遥
岑
戲題活動松
老榦稜稜挺百尺緣何枝摇(去聲)本身隨咄哉誰為(去聲)挈
其領牽動萬絲因一絲
石景山禮
惠濟祠
兩歲經過惟致叩兹來未可復無言(丁酉戊戌兩次經行詣祠瞻禮俱)
(未題什)翕川猶弗事脩堰隔省因之溯遠源(盧溝即朵乾河源出山西)
(馬邑縣自發源處至此皆束兩山間而行過石景山不遠即達盧溝橋橋以南則有堤工土疏地平每易泛濫)
(不得不藉人力脩防矣)一自過橋虞汜濫恒殷禮
廟惠黎元亭中
皇考穹碑峙虔祝安瀾意永存
香界寺
香山一帶山南首為香界欲駐香山宿便途此為最嶺
無數里遥策馬行堪邁據鞍我猶能亦欲筋力奈到此
遲須臾調御因瞻拜别去十年餘彈指成今會今昔信
何謂會於無言外
寳珠洞
洞宜在深谷而此據絶頂已足驚凢塵仍復示真境香
界更向北攀躋至俄頃精舍可小憩俯視目堪騁我行
雖减從亦有相隨等勞逸豈無殊即事僅吾省吟餘可
前進遂與跋横嶺
駐蹕香山静宜園作
嶺路行來消半刻園牆遂與入西門因思窮理貴挈要
何異遊山在探源兩歲閒情原有蓄(丁酉戊戌兩駐静宜園因在二十七)
(月之内率未題詠兹已釋服即景摛詞理宜復舊而追思往事又不能不凄然耳)一時佳景那
無言却因仍是承
歡處不覺䨇眸淚暗捫
題棲雲樓
山雲數片白林雲幾章青青青白白間巖樓於是成誰
主復誰賓無色亦無形棲遲兹雖暫樓之棲乃恒膚寸
雨昨朝普利甫田耕
天池
天池誰則見而每名天池九霄不可登地迥率稱斯金
閶昔曾遊(蘇州有天池壬午南巡曾遊之并賦詩以紀其勝)題兹效彼為設計
地南北兹高彼實卑亦有錦鱗泳亦有文藻披山腰
亦有澗山脚亦有溪等級自分明遂以殊雲泥
來青軒口號
人來恰似共青來翠蔚四鄰絶點埃片刻成吟原復去
軒中青不共人迴
歡喜園
香山寺之傍小園曰歡喜兩歲未經臨一宿遂過爾今
番圖略駐意亦有所以釋服當即吉迴鑾御園指行駕
應奏樂預懼聞於耳鼓瑟不成聲宣尼示深旨山居無
其事故用徘徊此欲藉佛功德洗我心曲委歡喜則何
有戚戚正未己
題鑑空樓
鑑空具二義而皆宜深思一曰鑑本空其中無物置一
曰空入鑑合相無物累鑑非能已佳空非所尤邃東坡
詮其要云受萬物備(若有思而若無思以受萬物之備東坡題臨皐亭語也)
香岩室口號
灑然精舍梵宫傍草樹清和靜以芳小坐天香領鼻觀(去聲)
那須五木及都梁
雨香館有會
雨之色在白雨之意在涼胥非雨之德雨之德在香曰
雨非檀麝又非花芬芳其香何自來害不觀田秧稼穡
惟作甘雨潤香益彰其德普且深遠勝彼都梁設謂喻
林卉林卉奚足當
題超然堂
畝平俯據衆山嶟尋徑烟蘿以手捫既狹忽然得豁朗
惟高乃覺出塵喧野花開謝自為畫山鳥去來誰與樊
漫擬東坡遊物外一篇記尚屬多言
曠覽臺作歌
曠覽千古間廿二之史亦曾讀曠覽九州際飢寒之民
恒在目法善戒惡猶可免足衣足食政常恧而况水旱
有不齊耕九餘三事難復則惟補苴罅漏耳養且弗能
教何屬一時登此曠覽臺即境切已徒吁哉竭觀林木
之茈虒峰嶺之崔嵬循名責實寧在是乎作歌自訟增
徘徊
勝亭即事
攬勝搆山亭其形遂肖勝(亭盖肖方勝為之謂二方相連環也)木工呈其
巧却忘著相竟我昔亦偶登詩寓捷音聽(壬辰春登此亭適得桂林)
(奏收復金川侵佔革布什咱故地殱戮賊耆甚多之捷報因題詩云適接西川鄙恢復番之鄙所期殱渠魁小)
(勝何足喜之句又四年削平兩金川大功告成)兹已凱歌奏武成久耆定重登豈
無思乃在怠與敬丹書示明訓敢曰逞遊興即事每自
反學業於焉證
碧峰館口號
山館岧嶤棲碧峰石門仍倚玉芙蓉隨行近侍無堪語
祗擬雲間呼赤松
虚朗齋有會因作歌
齋之虚朗本現前心之虚朗宜私捐私之捐兮盖弗易
克已復禮四勿傳廊然大公順應物程子稱善為注詮
設曰山水足佳趣名齋之意豈其然
學古堂晚景
燕寢怡神處顔之學古堂名循溯說命津逮自山莊(避暑)
(山莊有學古堂倣而皇祖所題類也兹堂乃名之)夕景峰容暗風情樹韻長
終朝所行政獨坐重(去聲)商量
理事
理事清晨致遠齋銅籖不啻響傳階肯因遊豫疎幾務
歷攬麥禾幸歲佳那肯勤遥而近忽祗虞久熟或誠乖
飛章恰接河工信未就合龍憂繋懷(今日阿桂等奏四月十九日午刻風)
(勢甚大復又塌動十堡壩工九丈現擬於南岸多追數埽為挑溜之勢計引河引溝此月廿四可以挑成云云)
(亦祇能盡人力以祈切廑天佑外此更無他法倍懷)
致遠齋有會
香山勅政處其名致遠齋致遠在慎近九州一心懷即
以遠言之所致亦廣哉準夷及回部何啻萬里開土爾
扈歸順久矣鴈臣陪(準部回部以次平定柘地二萬餘里大臣駐守其地各部酋長受封)
(奉職咸隸版圖土爾扈特汗王等亦率屬歸順授地安居每歲更番朝覲與内扎薩克無異)金川更
報捷屯種羣番培(兩金川削平後於其地設鎮安營督率番衆耕屯樂業永資綏靖)西
藏高行僧兹復祝夀來(西藏班禪額爾德尼梵僧中之高行也以明歲為余七旬萬夀)
(欲來稱祝此非可以強而致者因俞所請遣人迎之於明秋先至避暑山莊俾蒙古王公咸遂曕禮實難得之)
(盛事也)自問得何脩
天貺蒙優恢那更敢勤遠知足其言該
清寄軒疊辛巳詩韻
觸目感相關雲軒廿載間(此處為向年構築以備所逮聖母遊山來此駐宿之)
(今將二十載矣)惟深增痛志那復侍
愉顔颯颯階松籟依依坡鹿斑向年祝
釐景揮淚對蒼山
綠雲舫
山中既具天池雲舫雅合有之然而未曾泛彼亦曰偶
爾名兹室式雖肖野艇階基原築巖陂一笑拘虚若是
曷從莊論深思
玉乳泉
乳因物以滴玉藴石為胎合相名之泉而泉豈知哉(一解)
居然玉乳成萬物無非名名匪泉所期淙竇恒濯清(二解)
濯清兹偶臨淢汩勝蹄涔是之謂有本盈科進可尋(三解)
搆亭泉之上憑忩泉在底渫然照鬚眉何殊明鏡裏(四解)
鏡或待磨拭泉亦藉疏治因之方寸心那可蔽以私(五解)
栖月崖口號
山平處以築山齋舊與名云栖月崖栖月不知凢幾度
未曾一宿印佳懷
臯塗精舍二首
静室登而下斯為必由路數間佛宇樸精舍其傍據山
洞向陽温舊為育桂處桂葉冬不凋桂粟夏未著奚必
蟾宫詠已領臯塗趣
蜃忩向遠開而况俯臨卑閒憑睇遊目景槩莫遯遺是
豈弗暢哉伊余有所思水清則無魚至察非美為所以
古聖王冕旒以蔽之
朝陽洞有會
牝洞向東南因得朝陽號兩年忽以别一朝適爾到玩
景則且置思義亦會要君陽而臣隂朝者紛焉造設非
付大公物來奚朗照朗照非察察無欲觀其妙
静室
向時到定來(甲申詩有不到香山到定來之句)兩年實未到(丁酉戊戌兩年謁)
(皆陵因自潭拓取道回御路經香山一宿而去弗遊山故未到静室也)兹不可再孤因一
觀其徼肩輿數息衆最高旋亦造階茵闢今逕庭松增
古貎應接雖無暇澄心在領要小坐尋言歸耽静即鄰
躁
竹罏精舍烹茶
鼻祖由來倣惠山清烹到處可消閒聽松庵裏明年况
(惠山聽松庵舊弆竹罏並王紱畫卷每次南巡無不以竹罏烹荼並題詩書卷中此間竹罏即倣其製也)逸
興遄飛想像間
香山夜雨(四月廿四日)
來往
陵途亦雨逢非稱霶霈祇&KR1268;&KR1854;既無泥濘原宜旅頗覺
潤霑兼利農此日香山聊駐蹕快聽夜霔間宵鐘爾來
實沐
天恩渥何以承之曰敬恭
曉晴
雨喜夏山四寸足曉看晴景一天披峭寒已覺紗衣怯優
澤偏欣黍野滋飛瀑乍增琴韻響喬林猶晃露珠垂於
斯信合怡情矣却為(去聲)河工廑遠思
韻琴齋
鳴泉石上座間披韻似琴然遂命之漫謂無端聊假借
琴泉應悟未名時
遠引碧雲寺裏流落來石澗響清幽喻名應是薰風候
解愠之言無易由
曠真閣
層閣據崇椒開忩騁目遥風披夏猶冷意與境俱超曠
矣大公付真哉幻化消題名恒繹義理趣自因昭
畫禪室
室名原借董香光四美具隨來此藏(董其昌有畫襌室此借其名以為額)
(又石渠寶笈有顧愷之畫女史箴卷李公麟蜀江圖九歌圖瀟湘卧遊圖卷即其昌跋所云海上顧中舍家名)
(卷有四也久經合弆於静怡軒顔曰四美具每携至香山即貯此室中)漫道所為太著相
舍兹畫孰稱(去聲)山香
閱武
久矣兹偃武慎哉尚詰戎備而期不用習以待成功履
地雲梯捷連環火器雄按勞行賞遍士氣鼓薰風
寳相寺瞻禮疊壬辰詩韻
向每來瞻禮今來事總殊誰知虔
慶祝轉眼落虚無相好誠如是光隂那與俱延
釐句猶泐(舊詩云延並殿釐將利物一念吾)睨視愴悲吾
題妙達軒
豁朗山軒傍梵宫額顔妙達俯長空最怡神即資觀物
佛理原堪儒理通
香林室
是林無不香梵宇林香淨淨應香弗聞弗聞香本性四
大於是具一空更奚競而室付無知而人乃有詠犂然
别聖凢擲筆五言竟
妙高堂
妙高名取或因蘇(金山有妙高臺東坡因山峰以為名乙酉南廵曾為補書臺牓此堂本舊)
(名或取蘇意也)高喻有而妙喻無明歲江天寺中景一時逸興
早飛吾
海棠院
花庭率弗值花時空對葉披及果垂不肯院門題鳳字
每來原是自來時
得趣書屋口號
佳山中自讀書宜染翰因之額屋楣欲問横經佔畢客
得真趣者果伊誰
山東巡撫國泰奏報麥收分數及雨水情形詩以
誌慰
夏收通計九分餘雨澤仍稱遍被諸(國泰奏報山東通省麥收分數約計)
(九分有餘又稱所屬十府二州圴於四月初八九雨日得雨二三四五寸不等實已普遍濟南省城復於十六)
(日戌亥二時得雨三寸次早旋即□霽既不礙二麥收劉於秋禾梁黍亦甚有益)旋霽原非妨
麥艾既霑更喜利禾耡齊疆各屬胥及矣豫省鄰封或
亦如彼更昨年受災重下民昏墊實廑予
玉華寺有詠
此寺向蓄桂因以玉華目或謂桂擬金而何屬之玉金
玉同貴品玉清金略俗金徒喻其色玉則擬其淑且使
非此華安能成彼粟五字摛清言自我得之獨
碧雲寺
園門相接寺門開迤邐肩輿陟石臺碧殿忽成一朝至
金仙已别兩年來少經點綴發新帑多半規模藉舊材
恣彼椓人猖若此明亡於是亦堪哀
洗心亭
四柱孤亭俯碧潯既清以静窈而深便教掬盡是間水
那洗憂民一片心
佳名津逮自雲棲南北由來莊論齊明歲巡杭應再到
便當七字一般題
試泉悦性山房戲題
過亭不數武則已洗心竟古檜曲倚石為門護幽徑入
門即山房石壁聳屏暎壁下噴泉出味甘色愈淨竹鑪
妥帖陳中人備已定那容拾松枝何藉候火性當差彼
實熟清供我難稱持以告陸羽却走必弗應
正凝堂
後背山容正前臨水色凝即堪會理趣率可得閒憑不
喜波瀾作且辭嶻嶪登片時成五字命返亦云應
登來芬閣口號
滿池種藕計荷開荷未開時我却來一笑拘墟有如是
閣中芬意豈無哉
融神精舍
築舍後種松舍新松亦嫩就松以築舍松古舍霑潤我
因悟此法每傍(去聲)松舍建崇山喬林下樸斵十笏僅目
食綠隂蔚耳沃寒濤韻澹然神與融樂此信無悶彼其
三層樓分别成餘論
山陽一曲精廬
精廬一曲搆山陽巧有山雲委宛藏覿面到來方見屋
洗心惜去且沿塘遥峰影落鏡中翠飛瀑聲垂畫裏涼
虚室漫言待之久紛投無礙片時償
懷風樓
崇山曲抱原樓復搆原曲應為風不到時亦有風屬懷
風因此名常披清以穆謖濤或泛松泠籟或吟竹是皆
樓所得我亦會心獨懷哉古人風二典三謨讀
琢情之閣
性近習相遠情盖習所成去本斯益遥奚用琢之精嘗
讀齊物論漆園著高評五园幾向方角冺鑠以平琢亦
刓之類圖減非圖增或可訓閣義恬然付無營
得一書屋
人情有善惡善惡本弗齊人生有貧富貧富殊雲泥是
皆艱致一萬事因紛兮我有化民任此責應分誰書屋
名得一一豈易得之詎惟生虚白寧在涵端倪匡牀此
偶坐撫吟多愧辭
淨涼亭
山深緣自淨水渫意成涼恰有虚亭俯便教拂席當寒
光翻棟宇漪影潤衣裳不是秋池上娛心句詠唐
對瀑二首
飛流百尺掛前楹弗洗而看几席清兩歲未聞雲外響
一時原是耳中聲
素心於此最相宜淨几明忩又值兹覓色尋聲渾不可
祗應默坐兩忘之
玉泉山西
香山至玉泉都無十里遥駕言返御園曉輿發鳴鞘雨
後風作涼露氣瀼秋郊麥或收在場滯穗仍餘抛禾黍
彌近遠綠潤芃新苖此景實鮮逢額手占農謠曰惕乃
鄰謙曰慶恐類驕三百六旬中娛心能幾朝
御製詩四集卷六十
