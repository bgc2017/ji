御製詩五集卷三十
古今體一百十四首(丁未四)
駐蹕盤山静寄山莊得詩二首
乙己言旋意弗留今来又閱二年週陸游寓物山恒在
(寓意於物而不留意於物陸游老學菴筆記語)杜甫恬心水任流(不競則恬也向曾有句魚)
(恬心不躍)題句長吟仍偶託顧名兩字謂相投前番七宿兹
五宿尹老饒他笑置郵(余每游山暫憩即行尹繼善因有馳驛看山之喻正合予不留)
(意之旨)
麥隴青青遍野披都緣臘雪渥根滋出雲適以看千障
望雨因之又一時思憶前巡深企望(乙巳駐此屡得春膏時留京王大臣)
(等亦奏報得雨深透惟因河南衛輝連年遇旱總未優霑為之繾念不置)那能静寄益齎咨
英英卓午低峯嶺冀霈當春七字詩
題延春堂
延春延幾許不越五朝俱(每駐盤山不過四五朝而已)到弗論仲季
(向幸盤山或以二月或以三月)坐恒披畫圖起居惟是矣宵旰豈殊乎
設繹乾元義體仁敢懈吾
韻松軒
春堂右側有書軒庭際種松枝已鶱謖籟泠然吹入戶
晃如詔我豈無言
我兹至矣知松韻我弗来松韻豈無落落虬枝應暗笑
似斯浮語底為乎
接要樓
萬物備於我其接實已紛然而有要焉明誠反諸身我
每登此楼顧名思義勤豈惟供玩景徒資耳目欣明誠
在克己無欲乃入神即景可契理詎在徒云云
引勝軒四曡前韻
書軒筆硯陳貼然精良允近砌峙雲虬遠峰標石筍能
無即景吟惟以雅作凖豔辭在所斥竒賞亦有盡更厪
夙所敦弗為物所引
題暢遠齋
山齋迥且曠望遠斯益暢詭石與蒼松畢呈鮮隱狀然
而試絜矩此固目前張萬物亦云紛四海亦云廣(叶)豈
其無遁形經理皆得當至於饑餓民那免向隅悵顧名
思義間怵若懷慙諒
静夜吟九曡舊作韻
造堂歲巳深迅矣此光隂竟符杜翁句(謂古稀天子)所愧虞
帝琴山是風月主夜宜泉石音十全九曡韻不復費吟
心(静夜吟凡九曡前韻已成十全此後應罷重題亦如從前中秋帖子涿鹿行文園獅子林諸什之類均以)
(十全為度)
夜雨(二月晦日)
辰末到山莊午前山出雲雲濃遂墮雨歴未霏逹申時
徐時復驟漸有摐聲聞入夜喜不寐謂幸符前廵(乙巳春廵)
(三月初八日至此次日即得雨深透)無何勢覺疎但稱細點紛細點更作
止虚頻問夜分曉起尚密隂瞪勞盼絲棼劚土潤寸餘
奚足利耕耘風作旋放晴孤望徒殷勤
題養虚齋
偶憩養虚齋因繹養虚義脩身在虚心立政在虚意意
者心之發本末原一致脩身衆人概立政一人事出令
戒莫違納言勉兼備是胥養虚要我更應勤思詎惟受
景宜實切樂取志大舜有大焉企予望難至
婉孌草堂
香光未至此堂曾婉孌如何寫宿徵是境是圖非二致
曰空曰色即三乘川流山峙本無改七十古稀誰所增
祗向静佳翠微裏便宜默會掞詞仍
寫音書屋作歌
古云音金石絲竹匏土革木凡八耳為音盖不出乎斯
而始未曾聞曰水其八(謂金石絲竹匏土革木)有質此(謂水)無質無
質之一概八矣坐聞寫音因憬悟有弗如無乃至理然
則是音為有無擲筆拈鬚笑而已
對瀑四首
從来對瀑率吟詩亦不頻煩襲舊詞我與瀑如有良約
瀑應我笑費多思
高下田盤磈石多擘開銀峡落巖阿不應擬議人間世
天上星中拖絳河
動為砏汃静為渟動静何曾有定形太古未成名象際
耳堪稱視目堪聽
憑牖拈毫默搆思片時四首促成詞倩伊落落摐摐者
空色色空一洗之
題張宗蒼畫再曡壬寅詩韻
董氏畫圖田氏堂(田盤婉孌草堂懸董其昌所畫婉孌草堂圖因以名堂壁間有張宗蒼畫)
(屢經題詠)既兹素壁繪宗蒼謂多事我一再甚看弗改他婉
孌光泉落壁間響是寂雲生峯罅幻而常来斯本擬偷
閒逸即景搜吟却益忙
泉香亭
泉上小亭肖龍井其池為坦瀑為懸豎三際横十方遍
奚必區分南北焉
乙已曾吟泉欠香(泉有色聲味而所欠惟香故乙已詩有香味色聲四官受泉惟三有獨無香)
(之句)既轉語謂有花芳兹臨濺石泠泠者笑我辭多總弗
當
引流屈注落崔嵬到此盈科鏡影開一例憑窗俯鏡者
不知今昔去和来
詠古銅章
舊銅二百&KR1852;四章印統證之秦漢詳姓氏官名符印統
(仁義禮部一百十九枚皆與印統相符者)定昌畜福漏羅常(智信部一百廿五枚乃印統未)
(載者羅王常編印統之人也)部分等次藤箋紀抑埴題明漆匣藏好
古兼懷癖古愧幾餘永伴翰筵芳
題周臣松隂清話箑頭
箑頭摺曡朱明始名手常留便面蹤恰此班荆兩高士
愛他嘉蔭一喬松健談不入世間耳寓意堪知塵外胸
漫議東邨無印識(丹青志稱周臣字舜卿别號東邨吳郡人畫山水人物有蒼蒼之色一時)
(稱為作者是箑畫松隂清話徒署名而未有印識要其筆意清蒼正不必刻舟求劍也)刻舟求者
劍難逢
舊端石蘭亭硯
撫欲汁流墨銹青是誰舉古刻蘭亭(是硯周刻蘭亭通景並四言詩覆手)
(鎸蘭亭序俱不署欵不知何人所作)西清此式不一足稧賞都因逸少馨
遊天成寺
西崦(上聲)循蹊復北行肩輿石澗度縱横嵱嵷高衍中通
路迥絶精藍舊識程小憩前年如昨日全收山景本天
成昔題今什無湏較欲去陳言未抵精
萬松寺二首一韻
田盤自以松稱最稱最中尤最此哉春色風聲蓊互古
色聲忘處見如来
十八公原無定相其生難問幾時哉(如哉生魄之哉)寺樓小坐
默生愧不似昔年策馬来
青峯寺
主峯自崇嶐支派紛曼衍大嶺小為岡向背各分展萬
松據陽阿青峯搆隂巘都宜佛所都而佛冺擇揀過嶺
遂至兹頓覺殊凉暖(萬松寺在嶺南覺暖此青峯寺在嶺北覺凉)不定中之
定隂陽氣殊撰
法藏寺
青峯寺中憑虚窗法藏寺乃近尺咫及至筍輿歴谿壑
盤岰㠡將近一里輿人數息命緩步肯以己逸勞忘彼
盤龍松似古友存後之今昔同一視
是日未至雲罩寺寄題
壬寅以後多乘輿造極登峯殊艱致逮兹倏忽又六年
雲罩罷臨遥望寺然而一念未能忘七字因之有題寄
石棧豈啻七步遥早則吟成例乙已(叶未乙巳来盤山亦登雲罩寺而)
(寄題)定光塔矗白雲尖不涉是一還是二
西甘澗二首
清遊已歴幾招提興罷何妨曰返兮陟則為峰降則澗
循山莊路合從西(静寄山莊建于山之東南麓故自天成萬松而歸必自西而東也)
山泉瀉澗總成甘坳處僧房架兩三不事莊嚴樂幽僻
謂他隐士傳無慙
東甘澗
西澗過小岡東澗凹中有岡頭向北望西左東為右世
間一切名無定如斯否兩澗各有泉其甘復同偶淙泌
之洋洋足供樂飢口而吾偶絜矩甘言非所取
遊山畢入山莊千尺雪門
南門以出北門入出漸升山入降山梵宇精藍歴數(入聲)
四摇刖峻挺岡復巒竒松詭石難具數(上聲)韻以明瀑與
暗泉是胥畫格及詩料興已適矣非空還或乘輕輿或
策馬策馬時少乘輿安自顧弗如昔時矣然而遵養宜
高年養身逸可心不可猶日孜孜勤民艱
千尺雪三絶句
未倦春遊卓午歸於凡留戀宿知非適纔携得渒&KR0008;者
都作齋前雪浪飛
聲是雲和六律調色為鮫澤萬珠跳貞觀設弗留斯蹟
誰識東征事涉驕
隔歲閒憑窗碧紗竹罏銅銚伴清嘉適来摘句嫌多矣
可以消之一盞茶
題唐寅品茶圖
千尺雪齋設竹罏壁懸伯虎品茶圖羡其高致應輸彼
笑此清閒何有吾
朵山亭口號
一朵蓮花萬古青無端八柱架成亭釋迦拈處迦葉笑
試問作麽為色形
登半天樓作歌
天去人盖幾萬里蒼蒼茫茫奚可擬恒云泰華迥参霄
自天下視如黍米泰華猶難相較高斯半天實虚詞已
知然仍以名斯樓笑我循虚未免此寓物遣興雖不妨
施之于政乃違理作歌自哂還自箴言旋勤我實政耳
效深室
幽室迥樓傍相資相得美既有迥之彼可無幽之此迥
為超之儔幽乃深之始非因擬議為其效固如是超已
攬其表深兹窮其裏可因悟為學亦足通政理
過嶺憩冷然閣
一嶺東西迥與分巖居各可憩而欣不惟玩景行行止
亦欲休兹僕御羣
尋路菁葱犖嶨際竒松怪石與攀行輿人謂爾應徐步
此是遊山非䟎程
樓已半天陟高處略登即屬降從夷忽思峻嶺山莊裡
創得旃檀率若斯(避暑山莊自創得齋過嶺即旃檀林東西上下之景約略似此)
泠然閣據翠微間坐領虚窗片晌閒舊什新題供静會
其中不辨往和還
雲林石室
陟降復遵棧妥貼更得室室在萬石中近有遠如失峭
蒨䃎硢間偨池蒼林出謂其有定形雲生幻若逸謂其
無定形雲歸復一律石林雲互妙而室受之吉生白乃
在兹得句亦清謐
雨花室口號
雨花臺蹟自金陵何事重儓此室稱似此濫觴殊不少
研池點到片香仍
雨花室庭梅歌
庭梅近詠淳化軒而兹乃歌雨花室彼猶棚架資護持
此則岩齋搆崷崒孰為之棚孰為架自茂庭前鮮伴匹
顯仁藏用一體兼(北地氣寒梅最稱珍御園淳化軒庭梅藉棚架遮護兼以去臘立春最早)
(清明即已開放前詩因有棚為藏用道樹乃顯仁時之句盖即一梅而見生生不息之義已見前詩案語内兹)
(雨花室之梅並無棚架而時值春深花自繁茂是花雖有遲干而陰陽闔闢之理則一巡檐吟賞儼若有山靈)
(呵護者然)山靈呵護協陰隲我来正值燦芳華相暎巖松胥
古質枝枝朵朵迥出塵望之一片銀雲櫛下視羣芳豔
冶争獨樹止止幽人吉姑射崆峒縮地同慚愧對之言
不出
留京王大臣報雨
駐蹕田盤日入夜逢微雨朝来劚土看潤地剛寸許今
曉閱京報同此非霑普(二月三十日至此日晡後濃雲密布雨勢漸驟乃入夜旋疎僅)
(得寸餘兹據留京王大臣奏報京城亦於是日得雨情形略同)南東乃優被寸至三四
五(昨據劉峩奏二月三十日灤州遷安撫寧等三州縣天津府屬之天津縣各得雨三四五寸不等)遠
者慰念繫近者愁目睹遠近胥我民愁慰縈心府慰不
抵愁多是以為君苦
題心鏡齋
碧泓之上搆軒齋心鏡書題法古釵既寓不波動而定
還看有照静為佳
鏡心心鏡兩難分離屬違兮合屬羣一片溶溶付不識
世間擬議任紛紜
錢維城松下看泉用乙已韻
當年扈蹕人何往仍此看泉松下圖逸少蘭亭佳語在
後今視昔豈殊乎
留雲室
田盤磈石多架屋壁騎石半内半存外一例光而澤壁
騎石弗動賈句成虚擲(謂賈島詩移石動雲根之句)石留雲亦留所
以題檐額竒想破天慳促吟弗較格
題崔彦輔溪山煙靄圖七叠前韻
白紙因嫌素壁空崔圖拈韻七番同戶中忩外景等度
人力終輸造化工
瀠文榭
我昔趙州寺畫觀吳道子誠為入神手楣間文武水文
固儒士同武乃壮夫擬魚雅與鷹揚各具其妙理斯榭
曰瀠文似於武缺矣此義久藴之兹為(去聲)申其旨山林
遊賞處淡蕩以為美無藉彼雄波徒歌大風起
千相寺
山莊踞東麓較諸他寺近乘閒一攬遊巘陽復谷牝胎
石松形蒼乳竇泉聲緊梵宇禮調御獨坐身安隐千相
何為稱名實似相紊(叶)既悟摐摐者其相駕千遠謂斯
非佛乎摐摐者弗允
題貯清書屋
石有以竒薌亦有以雄稱雄或失之麤竒每失之輕斟
酌於其間得神弗在形此屋貯磈石一半留外楹竒弗
失輕黠雄非類麤傖得中必致和故以清為名絜矩合
理趣五字如盤銘
讀畫樓
詩而具畫畫而詩此語聞之已熟之不向樓忩一縱目
未知合相萃斯竒
交翠榭
節令今年早往歲(去年嘉平十七日即立春故節氣早)千林翠意已相交
屈信消息物不識不識識之元命苞
題陳書仿王蒙夏日山居
山軒古畫復觀陳叠叠雲巖葉葉皴香樹賡吟隨進者
撫餘嘆鮮論詩人
鑑波亭
名山以何稱處處有流水或瀑或細溪成池為難耳是
地得畝平一泓可定矣波每因輕風然風有時止波動
定為静何礙其鑑理
受宜居
一室空空稱受宜四時佳景會於斯問予所受宜何在
讜論正人胥渴之
題董誥梅杏寫生
品量兄弟梅和杏寫意侍臣繪昔題恰喜巖齋粘壁看
二難真箇比肩齊
得槩軒有會
山軒曰得概題楣亦久矣駐莊(謂此静寄山莊)無不來來必究
其理詎謂峯之竒匪誇林之美斯槩亦易窮况莫關乎
已萬民飢與寒多士賢乎否(叶)此槩豈易得弗得罪誰
諉所以偶臨軒祇增慚愧耳
清嘯亭口號
嘯法而今誰復能空稱阮藉與孫登試聽樹籟和泉韻
謂之曰然豈不應
遊古中盤慧因寺
盤者山之阿阿必平坦地是寺據其中副名擅佳致其
初乃無名僧請因以賜遂名曰慧因兹試言其義慧者
性之觧因者緣之自緣息何有因性定亦無慧乃契山
之静是謂佛之諦静諦亦多言非一更非二
槃阿精舍四首
梵宇東頭屋幾間槃阿之號昔年顔重來小凭虚忩憩
不較昔今及往還
外表都知為四正(盤山舊名四正山一名徐無山以田疇隱居於此又名田盤山)内窮
詎止有千盤却因古曰中在此合相(去聲)何妨此坐觀
易云中則無不正山曰正仍包萬竒設問斯言出何典
静於斯舍會當知
松石水分上中下各標其勝有陳言(上盤以松勝中盤以石勝下盤以水)
(勝見四正山居志)涉言斯起紛争矣何若忘言此默存
少林寺
少林名寺久津逮自嵩陽嵩陽昔曾遊彼此千里長然
而一念間咫尺非殊疆調御坐如如色相冺幻常我實
憂勞人豫省厪弗遑前年被旱苦昨歲登秋償元氣稍
復乎肯因遊豫忘
望上方寺未至
上方猶在雲深處遊興已闌罷弗登我固乘輿輿者步
衆勞一逸豈相應
志一氣從聞已熟高年究怯陟﨑嶇遄飛逸興松寮側
撫景成吟夫豈殊
東竺菴
少林東轉北稍向西而往竺菴原在兹熟路非初訪(叶)
遵塗雖窈窕坐室豁開朗林色及泉聲耳目為之爽慈
柏亦在墀古杏亦在盎胥我宿相識依然共静賞静思
竺在西曰東誰所昉有深意存焉示佛無定相
題東竺菴慈柏
慈柏昔曾圖慈柏今重見披斯遺直風如會故人面葱
葱標生意簇簇挺貞幹竹惟沈周獨松許韋偃慣慈柏
鮮前聞寫生予豈慢竺菴得所哉慧月法雲伴(叶)吟成
擲筆去恐柏笑吾戀
雲淨寺
東竺復向東一嶺之隔耳無妨更進步事半功倍矣精
藍翠微間覿面到尺咫其下空谷臨其背嶤峰倚淨域
無不淨一片白雲起作雨應有意欲將塵蹤洗
千尺雪得句
遊山斯出復斯歸幾處招提憩翠微調御丈夫不動念
古稀天子未忘機三間樸屋棲雲磴百道飛泉落石磯
翠蹕明當駕言返雪濤何必意依依
題鄒一桂杏花
山陽氣暖杏如蒸壁上庭間對恰應似向李桃意微傲
有花有實問誰能(山桃有花無果李亦有不結果者惟杏花皆結果)
題清音齋
清音詎止此清音數(上聲)典静明義可尋高揭
奎文具深意因題斯室每成吟泉聲松韻猶其次入耳
澄懷亦匪今與静為謀郤塵慮恰餘一片愛民心
澹懷堂
懷實人所具而能澹者鮮視聽内以紛(視聽因耳目雖云外而實由心)
(於内也)聲色外以轉仲尼訓顔淵克已復禮善名堂津逮
兹作箴恒自勉
擷翠樓
時節暮春初千林未張王依稀見嫩翠始具如油狀於
斯得竒會目營惬心匠無取其爛漫有欣其醖釀語之
曰遲遲物理忌酣放
石林精舍
萬石攅簇中一綫原得路到来舍三間寥窲為之護舍
弗置長(去聲)物芸編一兩部率為誌山水而非談政務隱
合高士居禪宜定僧悟而我憂勤人殊塗未應住尋思
六時中不妨有此趣
池上居有會
三層叠石作三池池上畝平作室宜誰謂溪流艱致貯
由来萬事在人為
人為詎在增佳景莅政臨民可此同設用心於無用處
能無衾影愧於衷
於衷所願曰如何大法小廉綏屢多笑我甌窶祝田穰
恐成孤負詠卷阿
清諧堂題句
世間何物合名清應屬峰姿與瀑聲四正(謂盤山)以来兩
故友千秋之上一先生(謂田疇)摐摐際已冺視聽(去聲)了了
中堪悅性情笑彼買山為隱者於斯諧價定難成
琴峽亭
擘峽飛泉濺雪花宫商太古此中拏高山流水宛成調
誰是知音者伯牙
潄瓊軒
潄乃言其形瓊乃方其色色色與形形不離此泉石萬
物各自備宇宙以来迹設更喻以音挼拏匪今昔
農樂軒
盤土可以稼昌黎詔我曾冀豫豈殊方曰水即是冰原
非縮地竒惟是祈歲徵引泉况得便為畦復為塍農樂
詎易逢民艱蒿目仍
山東廵撫長麟續報得雨詩以誌慰
仲月甘膏寸二三(前據山東廵撫明興奏濟南等府州屬於二月初八九及十二等日得雨)
(一二三寸不等)繼霑欣閱奏書函季春之朔蒙恩霈各屬以時
冀澤覃(兹新任廵撫長麟續報省城於三月初一日春雨繼霑入土三寸有餘並附近之齊河長清等)
(縣均於是日得雨三四寸又東昌臨清所屬之夏津館陶等縣各得雨二寸雖未能各府普霑而是日雲氣甚)
(濃可冀廣得雨澤節届春深得此甘膏不惟麥苗長發大田亦可乘時播種等語閱奏為之欣慰)二麥
拔秧香餅餌大田播種畝東南近京正此資優渥雲作
風隨對每慚
順義縣道中作
古縣經過熟民情憑覽中黃衣迎隊隊(過順義縣萬姓夾道迎鑾其中)
(黃衣老民多有前歲與千叟宴扶賜杖者隨命侍衛等以銀牌賜之)綠坂歴芃芃為(去聲)可
登秋冀越殷望雨衷清明逢噩兆雲作厭隨風(農占清明日不)
(宜有風今歲清明日微隂既而風作旋即開霽有片雲厭風散點雨奈晴何之句日来時有雨勢而風輙散之)
(益增煩悶)
湯泉行宫即事
紆路明陵閱沼宫取便停落成宛此日題主妥前靈(昌平)
(明代諸陵久為流寇殘毁今又閱百數十年乙已春親臨閱視不特殿廡傾圮即木主亦不知何時為人竊去)
(惕然傷之因命發帑金飭大臣董司其事為之修葺一律完整並重題神位供奉以妥前靈兹以工竣因迴蹕)
(紆道駐此明當重臨瞻閱)惟是興亡跡敢忘鑒戒型曾書讀召誥撰
此俾聰聽(前歲駐此因謁明陵益凛於顧天命難諶殷鑒不遠因著讀召誥一篇畏民碞祈天)
(永命之道三致意焉庶幾我萬世子孫聰聽毋忘以為保世凝承之本耳)
修明陵成遂因臨視用乙已詩韻
前王閟寢自成古後世葺陵原頼今本有十三邱壑列
不無頽廢歲年深乙之春命重修飾丙至冬成此視臨
榱桷煥然已盈目憑依復矣為(去聲)驚心(明崇禎末昌平諸陵為李自成)
(殘毁不獨龕帳全無神主亦不知何時被人竊去今既為修葺並令重立神主以妥享祀)可知世主違
天眷乃致蒼生嘆陸沈搆築教掄虞部吏庸賃那惜
地官金(前歲親詣明陵見其簷瓦落地榱桷傾圮蓋自明中葉以後怠棄不修者已一二百年既又經)
(流賊兵燹至今則三四百年是以殘廢若此因特𣲖大臣等董其事𣲖司員通行修葺一律堅整計用帑金二)
(十八萬六千餘兩其支取戶部之顔料工部之木植不與焉)斯来慶落慨興廢言返
迴看遠壑林一再留吟匪誇藻難
諶畏志勵恒諶
廻蹕至圓明園作
夜半濃雲佈晨凌細雨霏無何妒風作遂覺亂塵飛徒
復成虚望惟慚勅萬幾待郵兼待澤(臺灣逆匪等因黃仕簡任承恩互相)
(觀望以致首犯林爽文至今未獲已飭常青到彼督辦佇盼馳奏以慰懸念又連日雨意頗濃而每為風散盼)
(望成虚亦為之不惬)愁度往和歸
河道總督李奉翰河南廵撫畢沅各報得雨詩以
誌事
河南向屢歉去歲幸豐遇元氣遂少復然未十分裕淮
安前年災昨秋又失穫(叶)兩處胥切心胥為祈甘&KR1204;而
何一日中佳音接兩處都於晦及朔春膏被優渥(叶月三)
(初二日據李奉翰奏淮安一帶於二月三十日得有微雨三月朔日復得細雨綿密自辰至酉入土深透二麥)
(春花更資長發同日又據畢沅奏河南省城於前次得雨後晴霽經旬正思續霈復於二月二十八九等日密)
(雨沾濡至三十日夜竟夕優施淋漓深透並據開封河南南陽彰德懷慶各府屬禀報亦俱連得甘雨自三四)
(寸至深透不等各等語兩處同日普霑渥澤適佳音一時逓到實為欣慰惟近畿尚在盼雨殊覺慰不抵愁耳)
然適月之晦此惟微雨作寸餘夫何濟徒觀雲布濩麥
苗正芃芃望澤益厪慮何處非吾民一慰一愁遽慰則
旋亦忘愁則難遣去
賦得四時為柄(得乾字八韻會試題)
放勲欽昊天仲叔逓咨宣粤若四時柄毋違一氣旋春
生長(上聲)夏偹秋歛蓄冬全敬以人時授因之物候遷象
雲或稱杓(讀貂上聲見史記天官書)表地亦為權(見左傳)熙績兹開始
釐工莫並前貞元運不息槖籥迥常懸職在三無奉欽
哉勖體乾
江南督撫李世傑閔鶚元奏報通省得雨情形詩
以誌慰
𣙜關報雨祇淮安馳驛因詢督撫官(前據淮關監督福海奏稱淮安地方)
(於二月初九初十得雨情形因思淮安既得優澤通省自必均霑而該督撫等尚未入告轉深盼望因即馳諭)
(詢問)同日二臣奏以到春膏各府被之寬(兹同日李世傑閔鶚元奏到據)
(稱江蘇通省地方春膏均極優渥其二月初八至十三等日各屬禀報得雨均有三四寸不等入土深透不獨)
(淮安一府為然此後如十七至二十等日又續被雨澤亦皆沾足於二麥甚為有益因各屬遠近不同得雨日)
(期前後不一是以察看通省得雨情形總核彙奏各等語)麥麰餅餌市人冀粳稲倉
箱農父歡南望吾民幸何遇志深戒滿敢盤桓
題王紱草堂雲樹即用其韻
野亭獨坐那嫌孤心託遥峰朗不糊歸與弗歸原在已
底湏惆悵寄詩圖(紱詩云相看未遂還山約空復於今寫畫圖句既茶弱神亦不超故末二)
(句反其義)
詠漢玉輞頭缾
&KR2142;頭名近俗却自古胥知云是五輅舁飾為兩首儀璘
㻞深浸(去聲)土刻畫細如絲周禮周官世睪然興緬思
陜西廵撫巴延三奏省城得雨詩以誌事
冬春雪澤本稱優仲月甘膏欣報郵二府兩州霑以遍
寸三尺半被之稠(據巴延三奏西安省城於二月十一日午時起至十二日辰時止得雨三)
(寸附近省城之同州鳳翔等府邠乾等州各所屬亦俱於是日得雨三四五寸及深透不等土膏滋潤麥苗長)
(發襍糧亦得乘時播種民情欣悅等語)農民舉趾堪播榖婦子充腸卜飽
麰載覽飛章寧不慰近畿待霈正仍愁
題永樂雕漆登瀛盒子
内局漆雕求雅精圖因博古述登瀛便教傅會文皇盛
總屬家門事倒行
河南廵撫畢沅山西廵撫勒保各報得雨詩以誌
事
河南山右均得雨俱以仲春之晦朝各發奏章同日到
(畢沅勒保均於三月初十日發摺十六日奏到)渥霑甘&KR1204;遍田饒(畢沅奏開封省城於三月)
(初一日好雨沾濡優施竟日據開封衛輝彰德汝寧陳州歸德陜州許州各屬均報同日渥被甘膏自二三寸)
(至深透不等並前次未報到之陳州汝州光州陜州各府州屬禀稱於二月二十九三十等日得雨二三四寸)
(不等通省全霑實為普遍又勒保奏省城於二月十八二十九等日連得透雨並據太原平陽潞安汾州大同)
(朔平寧武澤州蒲州等府平定忻州代州保德觧州絳州霍州隰州等直隸州及歸綏道屬具報於二月十八)
(二十九等日各得雨深透等語)不惟栗栗資麥秀更喜芃芃潤黍苗却
是盤山微落際至今望澤益增焦
雨(三月十七日)
曉隂午作風盼雨謂成空交酉絲棼落入宵氣漸雄四
更勢旋止三寸澤剛融慰弗勝其惜依然未觧忡
福建廵撫徐嗣曾奏春雨田功情形詩以誌慰
臺灣有事討奸民(臺灣逆匪林爽文等滋事不法屢經官兵斬獲而首惡尚未就擒前因黃仕簡)
(任承恩觀望悞事令常青到彼相機督辧日来盼望馳報以慰厪懷)未免發兵近自閩軍
餉寧辭供内地田功最要利三春晴資麥壠卜登圃雨
足稲塍起墾畇(據徐嗣曾奏閩省去冬雨水調勻麥苗滋長開歲以來據通省各属禀報自正)
(月初四五六及十八九二十暨二十七八等日屢得春雨到處普霑二麥倍加暢發園蔬襍種無不茂盛現值)
(東作方興更得及時翻犁播種閭閻安堵民情懽慶等語)佇待飛章報擒逆閭閻安
堵樂熙淳
曉涼
邇来曉氣凉左近雨或大隔日奏章至天津六寸墮(叶)
遵化亦如之一犁種可播(昨據廵漕御史寶岱及塩政穆騰額均奏報天津於三月)
(十七日未時起至十八日丑時止得雨六寸入土深透又據馬蘭鎮總兵李奉堯亦奏稱遵化所屬一帶於十)
(七十八等日得雨深透等語)東南斯被澤西南乃空過(京畿東南已得透雨而西)
(南之保定一帶尚未優霑昨劉峩奏省城於十七日戌時起至十八日子時止得雨不及一寸又於十九日自)
(午至酉細雨入土一寸有餘此外保定順天河間各府所屬州縣地方間有得雨者亦止一二寸不等)慙
愧報雨者誠感徒稱賀我誠寧在遠於近翻漠如(叶)雜
言不成章擲筆悶無奈
安徽廵撫書麟奏所屬雨澤情形詩以誌慰
前歲安徽災去年亦偏有(安徽前歲被旱成災去年除秋禾有收各屬外其安慶鳳)
(廬滁泗等府州屬十五州縣因山水長發低田間有被淹之處)春膏斯最要驛諭詢霑
否今朝接佳音諭前已馳奏(叶形近因南北各省春雨情均已奏報惟安徽未)
(見專摺馳奏即降旨詢問兹據書麟奏稱安省各府州屬自二月中旬以来連得雨澤溝池塘堰處處滿足二)
(麥結穗揚花秧針均已出水粮價日平農民色喜所有上年偏災地方現届開厰加賑當此青黃不接之時老)
(幼口食有資無不欣欣感頌盡力南畝等語閱之欣慰此奏在詢諭到安徽省之前然不免稍遲矣)二
月中旬来各屬被澤厚米價日漸平色喜三農叟去年
偏災處加賑逮老幼青黃弗接時普得餬窮口相於勤
耕作以待秋收阜元氣庶少復慰哉額加手
題周天球古寺清江便面
高足文門衆所知平江真境面前披上方鐘磬如聞響
震澤波瀾本接漪搖動風清送輕舫参差峯翠隱層逵
引予逸興石湖上二月春遊得句時
詠永樂雕漆茶盤
細鍼刻未匠人偷笻杖伊誰適罷遊咫尺高軒歸詠句
聊因解倦試茶甌
湖南廵撫浦霖奏春雨普被米穀流通情形詩以
誌慰
常歲湖南不缺霖今春澤更普而深(據浦霖奏湖南省城自正月下旬至)
(二月中旬共得大雨九次四境池塘瀦水益加充足二麥春蕎長發暢茂並據各府州屬禀報雨水二麥情形)
(與省城無異各屬糧價平減民間餘榖無不乘時出售市集米穀流通於本省民食外來商販兩無妨碍等語)
以兹餘蓄民間出藉用流通商販尋果是熟為天下足
(諺云湖廣熟天下足)亦惟勖此一心欽每批佳報稱欣慰此尚希
霑愁莫禁
命緩徵山東歴年積欠錢糧詩以誌事
山左頻年歉昨逢薄穫秋而仍冬雪短難望宿麰收祇
可正供納那能積欠酬緩徵分次第(據長麟奏山東濟南等府屬頻歲歉)
(收上年秋成雖稔復因冬雪未能一律均霑今春各屬雨澤亦欠深透際此青黃不接之時若新舊錢糧並徵)
(民力不免拮据等語因即降旨將濟南府屬之歷城等十縣兖州府屬之嶧縣等六縣東昌府屬之聊城等十)
(縣青州府屬之益都等八縣泰安府屬之東平等四縣武定府屬之濱州及利津等二縣曹州府屬之荷澤等)
(十一縣並臨清州共五十三州縣及衛所地畝除本年新糧照例徽收外其上年緩徵糧米并前次未經分年)
(帶徵之項俱著加恩緩至本年秋收後分作二年帶徵其應帶徵節年欠項定限三年者展作四年俾得從容)
(輸納以紓民力勅部即行)疾苦正盈眸
江南總河李奉翰等奏清口流通情形詩以誌事
乙已洪湖弱或喻如盤子而予籌消息當有盛漲矣屢
以諭河臣應慎盈虚理(前乙已歲因久旱淮水来源不旺以致洪湖微弱黃水不免倒)
(灌運河皆致水微命河臣多方籌畫屢次訓諭然以盈虚消息之理揆之湖水必有盛漲之慮復經先事申戒)
(河臣等於各處工叚加意熟籌妥辦以防漲溢)丙午夏果然漲波堤堰毁清江
大被災廬舍胥浸水秋冬始漸涸舊觀復仍俟(昨歲丙午六月)
(以後江淮間大雨時行清水黃水運中河水果同時並漲清江迤上北岸之二井縷堤淮關迤下南岸之周家)
(莊均經漫溢又清江南岸千根旗杆迤下之五孔橋堤工决開以致清江一帶被淹亟命該督撫等妥為賑恤)
(並命大學士阿桂馳往會同河臣李奉翰等履勘水勢上緊分投堵築秋後水勢漸次平緩陸續堵閉合龍至)
(十月中旬乃蔵事清江被淹廬舍雖已涸出而元氣尚未能即復舊觀詳見昨年誌事諸什)洪湖乃
如常禦黃赴海駛運河水亦深漕艘進迤邐學臣信耳
食仍謂湖淤滓(兹據李奉翰等奏二月以後黃河老壩口誌樁連底水長至一丈四尺四寸洪)
(澤湖内因上游正陽關淮水兩次報長會歸下注高堰誌椿長至五尺九寸已將束清壩口門拆寬至三十丈)
(使湖水多出以暢東注之勢現在海口一律深通暢順淮揚運河自三閘以至江口水深七八尺至一丈三四)
(尺不等北岸運中河内底水二尺餘至五尺不等頭進漕船已於三月初間渡黃北上等語朕以去冬謝墉學)
(使回京曾奏洪湖淤墊有昔日如釡今乃如盤之語因以李奉翰此摺令其閱看據稱洪湖淤淺之說上年得)
(自道員王兆棠今春王兆棠來京仍有此語其意似河臣所奏或不盡實朕以謝墉耳食之談不值令與王兆)
(棠面質然伊既有此語不可不求其實使無後識因令謝墉親赴清江履勘實在情形倘係河臣稍有飾詞亦)
(當據實辦理此朕兼聽並觀即以見為君之難耳)然或河臣飾吾惟求實耳命
往勘真形兼聽期一是
詠古玉䕫文珮
撫不知雕迹睇如對畫姿赤非血浸汚黃是土華滋延
喜今無質辟邪古有辭疑為一䕫佩(珮从玉為器佩从人為帶向曾辨之)
戛擊彼球時
題文彭刻陋室銘章
曾無斧鑿少留痕古篆旁仍刻識言獨惜高情託陋室
豈知今日弆華軒
三月二十九日遣悶襍言
九十春光减兩日(今春正月三月俱小建)侵尋速至三月盡明當
首夏從頭數韶冶去付東流允歲除前日雪優霑華滋
景物殊常婉孟春猶稚仲春麗御園花事争妍緊我已
略厪望雨心肯以賞花間(去聲)民隱季春上中下之澣日
甚一日旱象引昨看弄田麥苖綠及時嘉&KR0584;豐猶凖十
日不雨恐無之難言大田已播畛(御園内所種之麥田青翠可愛若十日内)
(得有透雨尚可冀豐收至瀕河水田秧針已出則由於引水灌注之力不得謂大田已播望雨未殷也)近
每生雲隨散風嗟哉膏澤懼尚遠况經捷信盼臺灣庸
臣失律增懣憤(臺灣逆匪林爽文等滋擾已逾三月餘尚未殱滅盡淨黃仕簡任承恩二人觀)
(望悞事之罪實無可逭已旗將伊二人革職治罪惟望常青速抵臺灣整頓兵力鼓一新刻日進𠞰蕆事耳)襍
言遣悶弗成章莫勝其慚辭亦窘
御製詩五集卷三十
