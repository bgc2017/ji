御製詩三集卷九十
古今體一百五十五首(庚寅六)
夏至齋居
兩朝連兩夜時霽復時隂總未霑尺澤越教愁寸心景
還因憶昔(北方常年逢夏至齋仍望雨者多)候實廹於今翹望勞雙目
豐隆曷惠霖
夏至
北郊禮成述事
與祭宣尼重年年
殷薦承景長晷短值獻
爵晉琮仍露氣黃壇羃雲容碧宇凝庶幾霈
優澤企望敬彌增
夜陰(閏五月初二日)
夜隂雖達晨雨乃未及寸展轉孤欹枕無眠徒屢問夏
至過三朝時廹益增悶返躬因自省或戒我恩靳恩實
未敢靳此語堪自信三十五年来遠者且休論新正布
德音普免正供進增科樂育材亦復頒命巽上年被災
處優恤與加賑即今預綢繆方伯早飭訓凡此惠民方
從無少惜吝而何闕甘膏無計寧俾遯
讀祭鱷魚文
鱷魚食畜且無遺文可通神信有之六十里應仍境内
不然鄰國壑奚宜
按唐史載韓愈驅鱷魚西徙六十里夫一州幅員豈
止六十里是仍在其境内若驅之他境是以鄰國為
壑也彼之民又將受鱷之暴矣而歐陽脩作陳堯佐
神道碑又稱堯佐捕鱷魚告以文而戮之云云夫鱷
果能為害又豈能捕而戮之即捕獲亦無庸告以文
也且自二事之後潮州仍唐宋之潮州也何未聞鱷
魚之害文人好竒說項其不可信率如此因讀韓文
並闢之
題董邦達山水冊
柳溪釣艇
挐舟溪上柳隂圍出水輕鯈鮮且肥便有飛鴉相呼(去聲)
去海鷗寧讓獨知幾
雲壁淙流
雲封絶壁飛為水水落平崖態似雲雲水本来非二物
自然圖裏鎮氤氲
荻洲漁侣
兩舟泛泛荻蘆叢漁具相隨氣味同若問伊人定誰是
日休皮與陸龜蒙
浮巒停靄
山容林態蔚蒼蒼負帶煙霞搆草堂怪底筆情挟秀潤
自家家法學香光
石彴穿雲
漠漠英英暗野寮蘭蹊屧步且非遥相逢同是煙霞客
便與穿雲過石橋
春城曉望
新隂綠樹出城頭城上偏宜縱遠眸疑是謫仙懷謝傅
春山一帶却非秋
一帆風正
三匹布帆三板舫南風吹去北風還浮家何必定浮海
祗在西苕東霅間
廻磯蕭寺
陡崖根吼怒濤撞不禮金仙心已降燕子磯頭蕭寺側
春風小憶俯長江
夜雨(閏五月初三日)
傍晩族雲興雨乎猶未定誠恐復作風坐立增憂怲入
夕漸&KR1268;雭傾耳點聲聽及夜乃大作雷鼓砰訇競立霔
與旁霵霅霅電光暎簷溜忽落瀑炎暵滌以竟徘徊那
能眠霈勢四更亘後漸歛霏微衾枕颯凉賸既慰既餘
惜旱久望實罄情知逮五寸足可興犁應然詎敢稱欣
益因勖勤敬
復雨(閏五月初四日)
崇朝雲復合復雨真稱意無雷更無風悠揚暢容裔忽
作峡流壮忽作絲棼細昨夜已淋漓賴此沉潛繼我坐
勤政殿時正理庶事理畢宣引見濕衣亦同慰
御園雨中泛舟
嘉&KR1204;濛濛勢未休疇咨罷試進輕舟天光水態一匹練
了識梭因玉女投
樹葉欲黃竹筍閼憫農無暇灌澆勤今朝一雨回生意
餘事還應為汝欣
分流都與溉菑畬略淺池波何礙諸密注紛投剛半日
漾船水誌已如初
文徵明仿董源筆意
飄然巾袖坐崖巔明月松間石上泉恰是右丞得句候
寧惟北苑借神傳
詣
暢春園問
皇太后安
望雨予心切相關
聖母同幸因霑渥澤可以慰
慈宫砌草濃含露池荷細引風敞軒宜
夏清集鳳(所居聖母軒名)有萋桐
討源書屋
道與心寧二由来本一源返身非外討為學戒多言窗
納曉颸爽池增新漲痕
起居餘此憩咨政細疇論
昆明湖上作
勑政掄材還有暇昆明咫尺試臨諸依然水木清華處
不到忽過兩月餘
旰宵望雨深憂切雨足散(上聲)懷臨碧湖豆町(去聲)稻塍蘇
綠意思量憂實未予孤
闢湖蓄水圖灌溉水誌虧来二尺過不誤耕疇徐長(上聲)
足吾寧惟是賞煙波
隄西水闕將斷港未可沙棠徑進航灌輸(去聲)稻田逭旱
候便遲遊興正何妨
題玉瀾堂
迤邐沿隄步輦行書堂小坐俯昆明階高水落害誠小
渠引田澆利實宏無礙蒲盧原勃長有欣鳬雁亦和鳴
玉瀾頗藉斯濾滌望久焦勞意未平
藕香榭
一二含苞始欲開水中卉亦望霖哉情知雨後向榮速
囑慢芳菲待再来
無盡意軒作
湖弗改拖白山則喜濯翠兩月未曾臨春夏景頓異雲
依遠嶺生露向深林墜一雨如此美向憂豈虛置再霈
當益善是予無盡意
聽鸝館戲題
綠樹濃隂高下披栗留北去已多時夏初春末愁中過
山館輸他獨聽鸝
石舫
水深亦不浮水淺無妨泊是謂大自在亨屯視総漠渚
時有鷺遊波時有魚躍爽延納風窗隂護遮曦幕几淨
簟還凉拈毫興堪託向来憂欣懷畢竟為何若
味閒齋
望雨憂勞春夏間雨霑今日略心閒瞿然自咎此言失
一念幾微敬怠關
清可軒
山隂孰最勝文軒號清可前臨壑詄蕩背倚壁嵯峨靈
氣所孕育竒卉繡婀娜經旱如故然久視自茂妥道人
應此居速證地仙果然各有攸宜斯實未宜我
袖嵐書屋
屋據崇椒上綠隂樹繞之密疎不礙望位置正相宜遍
野耕鋤急趁閒藻筆摛西山来爽氣襟袖恰斯披
翠籟亭口號
翠樹因風細籟披仙家何處洞簫吹亦緣得雨斯佳耳
昨設聽之正蹙眉
雲繪軒
雨足土既潤山雲出亦易薈蔚鋪滿谷寫楹更帶砌樸
軒搆其間雲與為繪事於澤弗辭多復雨農誠利所希
膚寸合匪慕八伯瑞
澹寧堂
山盖寧為性水惟澹是宗題楣得佳譬即境足清供荷
態紅猶淺林光綠正濃所逢都惬意愜以罷愁農
清琴峡
湖水雖增猶覺微釃流出峡尚依韋横琴膝上如相譜
動操應知在徵徽
題蒋廷錫寫生花卉冊
芝蘭綠竹
芝乃朵擎一蘭則花開二其旁幾个竹三夀作朋譬(廷錫)
(自題)如與善人居又惟君子厠雖頌不忘規斯豈僅繪事
桃柳
一枝春色桃花妍幾縷風情柳絲度紅兮綠兮䔩䔩翻
豈必千林與萬樹壺中日月筆上仙誰道韶光綰不住
菜
非復霅溪法(内府所蔵錢選三蔬圖以工秀勝而沈周畫菜則潑墨為之此幅寫生盖法啟南而)
(非仿舜舉也)是仿石田真蔚然秀而野堪為菘傳神知味自
殊他曾咬其根人
牡丹
花中誰可號先施玉局詩曾彷彿知鏤葉琢英他不藉
亂頭粗服此為宜
蓮
羞與百花羣根從碧沼分質清都不染香淨若堪聞弄
影常臨鏡披衣便入雲仙壺無畫史寫照此猶欣
葵
傾陽葵本性而葵自不知取以相譬者寧非屬有為
秋海棠
春海棠雨中似浴華清池秋海棠夜半長生殿裏時故
知秋意勝春意易為工喜難工悲嫋嫋金風玉露下箇
中三昧當屬誰
桂
老榦欲合抱嫩英纔幾穗濃淡有權衡色香無邊際一
枝壓羣芳(廷錫自題)寫應具别意
菊
秋英種亦繁殿後者惟菊所以隠逸人愛之寄高躅賦
色襍紫朱綴景間(去聲)青綠豈不增頓置寫意得神獨
山茶
與茶同號無茶用却有紅花照日暹謾議中看不中飲
從来稱美兩難兼
水仙
幾葉雅宜逸態數朵足暎清波便是當年子固(趙孟堅善畫水)
(仙以繁密勝此幅寫生數筆尤得簡逸之致)細描未免傷多
梅
寫生襍卉成己丑殿以雪梅意應有組錦錯繡孰非花
傲雪凌冬問能否六十餘年筆墨新信哉安得如汝夀
誰知爾日貌梅人原是後来調梅手
火浣布
聞有火浣布出蜀越嶲廳取視勑督臣隨獻言情形番
地五蠻山草根石縫生又號不朽木其性純隂精績以
織為布窮簷日用恒油漬或致汚投火烈焰明焰息布
如洗因以數段呈試之如所言火浣誠副名初非竒特
物未見斯疑驚耆薄爾雅疏(爾雅火龜疏去扶南東萬里有耆薄國復五千里許)
(有火山國火中白鼠時出山邊求食人捕得之以毛作布名火浣布按火鼠即火龜也)大秦漢書
評(漢書西域傳大秦國有火浣布)豔稱異域珍耳食傳虚聲
溪亭對雨(閏五月初八日)
肩輿湖岸聊問景西北油雲過午生列缺豐隆都技癢
一時急雴遂盆傾
恰欣避雨坐溪亭豎灑横排接杳冥六律五音大合樂
便教韶頀不思聽
雨後新耕逮已畢繼霑喜此正宜農坐觀䨚䨚&KR0034;霖勢
益欣慰因益敬恭
風吹萬點似飛珠宜聽宜觀有是乎曲岸長堤紛落瀑
片時水誌長(上聲)平湖
詠古玉椀托子
圓如璧有足承之置器何愁覆餗為土浸久成栗蒸色
石攻後異草垂時不辭一旦絮城出似恨當年玉椀離
淨几原堪作珍玩曾經誰玩亦堪思
題蔵經紙扇
吉雲片羽遺金粟柄以和闐美玉為妙諦清詞兩無似
擬將落筆又遲遅
東園觀稼
東園兹弗到兩月還有餘祗以愁望霖問景心那舒邇
来沐
昊貺涸壤均霑濡未耕者已耕已耕助長如乘閒一命
遊亦因觀菑畬麥收固不豐其他胥回蘇芃芃連綠野
禾黍香風梳此後祝時若原可西成圖然為期正遥肫
念敢懈予
題德生軒
大德曰生貫四時即斯天地可因知試看蘇槁及起萎
都在雲行與雨施鳥喜託枝隂滿樹魚辭濡沫水增池
一心萬物寧相異也覺含滋發藻思
花韻軒戲成
津瀛廽蹕便愁雨花韻憑軒玩幾曾詎是主人慣孤負
不相應有大相應
對雲樓
背嶺峙喬松童童百年外凌霄有竒状舞風弗定態因
以雲為名樓日與雲對西山亦作雲呼吸通靉靆再雨
當益佳無厭(平聲)我為最
松簧館
虬枝過雨蔚濃青兩月餘纔一憩停自是仙家八琅樂
豈教容易亟来聽
觀疇樓
層樓俯平野可以閱菑畬麰麥收成歉黍禾生意舒瀼
瀼含露潤冉冉受風徐却是三秋遠慰餘益惕予
竹淨室
新筍纔看綠葉披果然竹淨納凉宜吟風自叶雲門韻
何必洞簫裁去吹
如園
南北臨衢各築垣過来複道便如園有泉有竹清幽致
曰室曰齋淳樸敦境寫中山遥古蹟(江寧藩司署中瞻園即明中山王徐)
(達西園之舊是園規制略倣之)石移西嶺近雲根邇方小得心懷暢景
對南薰略可論
敦素堂
散步進如園書堂敞網軒偶然觀四詠(曾為敦素堂四詠書粘壁間)
豈必在千言樹色皆含潤蟬聲不礙喧階前一池水素
色亦相敦
挹泉榭
牆外平湖鋪若鏡引流曲折到階前設非快雨新波漲
應笑空来此挹泉
静虚齋
惟虚静以生惟静虚斯受四時無不宜而最宜夏候(叶)
佳蔭鋪空庭清風入疎牖五明底藉揮三庚頗可守白
傅略知津往往出吟口
静蓮齋
齋前本無池無池安得蓮然則奚名齋寓意有取焉芳
葩植缾中竒峯聳庭前曰假假固非謂真真實然而此
非了義半提詎提全繡佛供花龕貝葉貯珠編時偶值
幾暇淨几幾(上聲)頁翻可以空五藴可以息萬緣静乃在
斯乎青蓮口所宣
題漢玉璜
半璧峚山璞玉人追琢良千年出鼠朴丙夜射虹光細
理入毫髮竒紋隠混芒衡牙如飾步聲發中(去聲)宫商
其二
希世見良琛因之一再吟有形擬天半無物象冬深執
不男與子閱經古及今鵝肪原截白變赤嘆寖尋
王紱密樹層巒
長林崇巘蒼蒼樂飢可賦泌洋撫觀不無後議何事豔
稱玉堂(紱自識畫扵翰林院之寓館故戲及之)
夜雨(閏五月初十日)
雲生風静未鳴霆入夜欣重細雨零雖是異前倚檐望
仍教對此屬窗聽不徐不疾中宵霈既渥既優過午停
足矣時暘當益好喜看霽朗遠山青
泛月
快雨還欣朗霽佳籌農今日略開懷上弦初過輪將滿
畫舫隄傍早候排
水面風來逓爽凉開舟猶自帶斜陽沿洄幾曲下春落
玉魄天中漸佈光
暮色西山隠翠螺銀蟾容與漾金波欲知閏夏相應(平聲)
處泛月饒他一度多
宴坐齋中偶爾成詠
歲月堂堂忽六旬書窗昔日憶脩身宵衣旰食兹誰代
夕惕朝乾切已頻大率懶為高興事不期喜用長(上聲)年
人金剛不住念深契却住勤民一念真
詠金剛二事
一如
如是金剛祗一如脩行降伏住無餘(出是經住分佛語)譯因羅
什為六喻(鳩摩羅什所譯夲以夢幻泡影露電為六如)傳自留支以九書(留支)
(所譯本有夢幻泡露電而無影又益以星翳燈雲四者而為九)會得色空皆不著了知
相好亦虚譽那羅延固無多子但涉語言已失諸
一相
世界微塵多不多於斯欲說說云何我(相)人(相)夀者(相)
衆生(相)幻非(相)是(相)離諸(相)實(相)亦訛(二語櫽括經中離相寂滅分内)
(語)曰色色曾具體否謂空空詎冺形麽文殊問處天花
落祗有維摩未著魔
題錢維城四季花卉冊
梅花
春花試問孰宜先冒雪寒梅春信傳高士美人擬猶失
祗應呼是地行仙
絳桃
杏前梅後綻芳葩訝看連林羃絳霞老杜無端議輕薄
似忘詩詠灼其華
朱藤
或依喬樹或援架一例盈盈寶穗垂莫漫評量無骨力
世間豔物率如斯
貼梗海棠
朵朵繁開貼梗紅細香可惜欠吹風分明幾尺珊瑚樹
如意難揮笑石崇
刺䕷
状似玫瑰色正黃灌生牆角與階傍底訾鈎鋸艱搴秀
衛足寧輸葵擅長
繡毬
團團簇簇是誰為百琲攅成一顆竒設使抛毬参舍利
千紅萬紫莫如斯
含笑
喜則破顔愁則顰莫愁寧喜對芳春若詢含笑笑何事
似為(去聲)當花著句人
金雀
嬝嬝枝頭若不勝輕風披拂儼飛騰六根雖具無用處
此是如來最上乘
紫躑躅
仙客翩然玉京下高低紅暎石巖排曾聞望帝春深託
不讓蜀禽識怨懷
芍藥
祗以冶容稱婥約不妨没骨倚闌干身名早入風人詠
何事花王讓牡丹
玫瑰
火齊為花麝作香枝頭紅日射焜煌嵩山碧朵天台白
賦色何曾定有常
罌粟
開到米囊春欲殘不供實用祗供觀笑他罌裏雖盛粟
那與貧人作一餐
右春花十二種
渥丹
無須千葉炫淮揚六瓣連殊也自芳設使澤顔擬君子
終南還切戒秦襄
翠梅
枝頭五出翠花開莫訝無端名竊梅此際纍纍青子熟
脆鏗牙齒頗同哉
金絲桃
疑是拈来示迦舍花鬚花瓣染黃金江南塞北開無間
(去聲)悟得如来平等心
百合花
香如百和根百合郁郁重重結未闌七佛偈中明說盡
悟因容易解因難
石榴
似燈花不垂蠟淚曰火木非成炭灰已覺桃源失著相
(去聲)東山何事又重儓(方輿勝覽載唐永泰中樵者藍超因逐白鹿入閩縣東山榴花洞主)
(翁自稱避秦人與榴花一枝而出再往不知所在云云其叙次直襲桃花源但為榴花增一故事耳)
石竹
真竹堅貞無石號花稱竹併石為名莫嫌芳譜失顛倒
萬事如斯鮮定評
柳穿魚
粉紅花穗似赬魚葉若垂楊上貫諸緣木誰云求不得
便嬛善釣祗虚譽
萱花
四季雖花夏獨饒金英焜爓葉飄蕭人心轉物豈物轉
詩喜堯臣(梅)見特超
金銀花
黃白枝頭相間(去聲)垂伏硫制汞有靈竒設如王衍花間
立阿堵應同概屏(上聲)之
茉莉
明珠朵似蚌呈胎香與色都不讓梅底事犁然判高下
為他弗向雪中開
滴滴金
點注誰教金滴滴可能實用濟單貧黃花便是開如菊
知定難欺栗里人
凌霄
翠蔓朱華嬝嬝柔陸離摇曳足風流饒伊縱有凌霄志
不附喬柯嘆末由
右夏花十二種
秋葵
秋葵朝夕解傾陽宗奭明言别種詳(按寇宗奭云秋葵與蜀葵别種非蜀)
(葵中黃色者)若說蜀中黃者是其人擬合子瞻當
紫薇
穠姿輕態綴枝斜舞學驚鴻披暈霞何事中書竟改號
唐家人物忒耽花
建蘭
訝似左徒句改常(椘辭春蘭兮秋菊李時珍曰生近處者春花生福建者秋花)却看
閩嶠有竒芳秋中每共荔支到(每歲秋中福建貢荔支因便進建蘭數盆)熨
齒甘輸撲鼻香
秋紗(即剪紅紗也)
砌角墻邊趣最殊盈盈常湛露華濡香閨省識秋風到
預剪紅紗製五銖
秋海棠
木根草本不同流誰把楊妃判與秋似是樂天露消息
依然委地玉搔頭
藍雀
無情無苦有情癡草卉無心雀有知開謝適然原自得
比方翼者又何為
錦葵
淡紫深紅麗蕊繁開時頗足張(去聲)秋園如荍應憶詩人
戒况我所司風化原
萬夀菊
花大如杯金作色瀼瀼瑞露湛瓊巵設云擬獻南山夀
未識華封堯所辭
紫茉莉
茉莉名同香乃遜點脣(花)傅面(子)助粧嬌白猶半得梅
之色至紫堪嗤去益遥
桂花
色香比似此花無一穗一枝儘不孤何事白家癡少傅
還思月府種雙株
菊
黃花開矣秋臨九數(上聲)典東籬作美談祗恐淵明應暗
笑被人屢舉轉難堪
芙蓉
一株照影碧江濱不是東家漫學顰試看盈盈脉脉際
分明當日浣紗人
右秋花十二種
長春
開花四季號長春疊出鮮葩月月新默對芳叢思致語
可當不太費精神
紫蘭
南開冬季北開夏月令公評定孰徵幽客設如為釋子
知他應是紫衣僧
枇杷花
白花如雪雪中放竟與梅香讓不多(高啓見枇杷詩落葉空林忽有香疎)
(花吹雪過東墻)嘉甫(張)一時徵故事却教詭辨發東坡(見冷齋夜話)
山茶
玉茗名因葉類茶凌風傲雪嚲枝斜瓊漿滿貯瑪瑙椀
分付裴航認莫差
水仙
白石邊傍綠水隈玉人&KR0008;&KR0008;月明来淡粧合是江妃稱
(去聲)得號緣何却屬梅
瑞香
麝作輕囊雲作窩柔枝不勝體婆娑比丘設謂聞香得
(見清異錄)應是無端堕睡魔
金盞
四時恒見有花開酒盞偏饒醒酒材合贈孤山林處士
月明斟滿酹寒梅
山礬
雪為花色晩春妍伯仲寒梅及水仙未達黃家比物意
直稱冬卉豈其然(本草云山礬三月開花繁白如雪春風堂随筆稱南歸見堂下有海桐花)
(即山礬也因憶山谷賦水仙云山礬是弟梅是兄但白花爾却有歲寒之意觀此則山礬實開於深春而非冬)
(花黃庭堅亦第以色白相比喻非與梅同時也)
蠟梅
色欠晶明香郁烈寒英衝臘滿枝芳羶薌問自伊誰始
仿彿其人亦姓黃(王直方詩話云蠟梅山谷初見之戲作二絶緣此盛扵京師)
探春
品格丁香頗相似贏他朔節放花仍東皇消息誰探得
捷報羣芳屬爾能
迎春
探得春来春復迎花於春亦特多情謂他不必争時刻
會見欄前紅雨并
雪蕉天竺
天竺冬蕉相間(去聲)斜珊珠瓊葉雪交加漫嫌看到無花
處白白紅紅正是花
右冬花十二種
熱
寒暑運四時夏炎庸可少三日未作雨赫騰朱日皦土
潤歊益蒸微風静林表籌農實覺宜助長(上聲)期萬寶撫
民廑宛暍寧無怨咨抱傍晩山吐雲復雨誠復好一洗
欝陶威書史暇探討
夜雨(閏五月望日)
熱甚思量一雨湔晩雲靄靄吐遥天素娥隠現未孤閏
列缺飛騰旋(去聲)倒泉五日期真合符節(常謂五風十雨其常也暑候即)
(五日一雨更稱時若)中宵霈益響簷椽盪蒸流爽須臾耳高枕紗
衾宜是綿
和闐玉漁翁
于思貌亦醉漁如捕得修鱗籃納諸却是和闐河畔者
罷其撈玉乃撈魚
溪亭對雨(閏五月十六日)
夜雨朝微間(去聲)暑雲辰更濃霏空時斷續作勢更舂容
滌熱開清抱宜時利老農小民怨重廑無刻可忘恭
夜雨(閏五月十六日)
自辰達酉作連隂足矣無需更膩霖入夜霈霶聞隔牖
數(上聲)更(平聲)展轉懶安衾今宵仍是昨宵景盼雨翻為畏
雨心未必三農如此切莫將容易視君臨
喜晴
詰旦雨已微卓午雲遂散天色碧於藍高樹蟬聲喚雨
足晴實佳凉風拂閣殿此喜同農夫豈僅侍臣見過望
纔一夕載月猶堪玩
晚晴落照
絮雲一片無下舂益晃朗爓爓翻樹葉流麗風含爽漲
水亦云消平湖澄漭沆一以乘晩凉一以散欝想遂命
漾筠舟(平安月鏡居以湘竹為舟屋)徐待月之上
詣
暢春園問
皇太后安作
昨夜雨誠大
慈恩免問安(十六日傳詰朝請行謹安因夜雨較大緩皇太后差人止遵懿旨展)
(一日)今晨晴更爽趨詣敬承
歡水殿夏宜清風疏浦正寬
康強綿福履錫類萬方觀
題鑑遠堂
勑政既已畢書屋别討源(問理事安退每扵此)輕雲復爽風昆
明景可論肩輿過石橋舊有溪堂存窗俯碧琉璃瀲灔
波微翻循名思責實寧因玩潺湲近或有所蔽鑑遠豈
易言
望蟾閣
名曰望蟾閣從無試眺眸(閣在昆明湖上從未夜遊於此)曉輪權當夕
(曉月偶一二遇向亦有詩)夏日爽如秋興寄白榆宇製規黃鶴樓(是閣)
(製如武昌黃鶴樓)設云武昌是崔句孰能儔
澹會軒口號
四面湖光中水居虚明澄照印如如既云澹矣於何會
心不波時趣有餘
景明樓
水誌昆明足蘭舟處處通隄形亘南北湖色界西東雲
榭欲臨彼鏡樓恰在中徘徊因易舫遂渡芰荷叢
睇佳榭
昆明水長祗旬餘到處鳴榔可泛諸却又愁多不愁少
人情無定竟奚如
湖西南角有佳處巖榭睇佳因以名波態嵐光斯合會
今年問景乃初行
千重水樹入鏡鑑幾疊雲峯標畫圖兩兩三三船續到
不殊蕉石望明湖(是處亭臺規仿西湖蕉石鳴琴為之)
暢觀堂
巖堂據崇頂向遠攬虚明氣接西山爽水臨北渚清雲
霞歸岫澹荷芰映波榮底事為觀暢雨暘近適平
懷新書屋
書屋窗向西稻田凡數頃雨潤日晅之芃蔚簇新穎廽
思望澤時日夜心耿耿既霑復慮多盼霽仍怲怲即今
晴實佳額手稍徼幸然豈敢自娛三秋待猶永書屋付
不知漠然虚以静
玉帶橋
長隄雖不姓髯蘇玉帶依然橋樣摹盪槳過来忽失笑
笑斯著相學西湖
水村居
幾家連郭外一水到門前左右雞豚社高低黍稻田可
因驗民計益切祝豐年茅土風猶在小停著繫船
詠痕都斯坦白玉杯
痕都撈玉出河濱水磨(去聲)磨(平聲)成製絶倫百瓣細攅稳
承足雙葩夾輔巧持脣瓊瑶自古来西域精緻而今勝
玉人不以飲醪以啜茗戒哉惡旨久書紳
杯圓而橢口四出趺攅菊英下圍敷葉十二左右長
葉各一上出及杯脣稍外偃復有兩花下垂承以短
葉可用執玉既瑩淨製薄如紙良材巧琢非中土玉
工所能仿彿也
題惲夀平臨各家畫冊
慈竹慈鴉(范寬)
慈竹叢生伯仲扶更看傍晚集慈烏怡情花鳥將山水
寓意何如此善乎
柳堤春牧(惠崇)
蘸影輕黃上柳絲綠蕪新水牧場宜村童卧背眠方熟
牛瘦春忙正不知
晴巒暖翠(黃公望)
平遠山根浸水湄暖烘日色翠含滋林巒豈必規規倣
却是精神入大癡
雲生泉湧(趙孟頫)
山出浮雲幻晦晴泉垂絶澗闖然鳴高人對坐相評較
山色泉音一體清
碧山雨意(高克恭)
矗矗春山濯翠鬟漲增春水瀉潺湲泉聲却襍雨聲落
難與分疏是此間
江山勝覽(趙伯駒)
倚巖高閣俯長流江面風帆来往舟記得金陵永濟寺
寺樓縱目作清遊
小赤壁圖(董其昌)
松江何不可黃州大小應齊莊氏周恰是香光賦詩處
漫疑玉局作詞遊
花溪月影(李唐)
微雲輕籟晚昏黃澹沱平湖進野航月影溪聲留不住
雅宜如是閱花光
叢篁碧澗(管道昇)
野彴流泉落瀑音叢篁夹徑翠森森小亭石畔人蹤絶
作者應知寓意深
溪山積素(李成)
雪霽東山素尚凝清溪一棹泛空澄伊人耐冷非無謂
鍊得精神朗似冰
御製詩三集卷九十
