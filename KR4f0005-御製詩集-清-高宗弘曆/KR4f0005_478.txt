御製詩五集卷八十七
古今體九十六首(甲寅三)
春仲經筵
文華復此講筵臨未可徒言典制尋博厚高明天地德
顯仁蔵用聖人心(是日四書講中庸悠遠則博厚博厚則高明易經講繋辭顯諸仁蔵諸用)
返躬踐履誠何有望雨憂勞正不禁清漢章胥一再讀
(母御經筵先期簡派滿漢講官各二員是日以次進講朕亦將四書題御論用漢文讀之繼將經題御論用清)
(文讀之盖滿洲讀書人久習漢文於清文轉多生疎漸致忘本是深可慮講筵並用清漢文職是之故)弗
忘本爾義猶深
甲寅仲春
社稷壇禮成述事
春祈因重農每歲致寅恭(朕重農省歲虔籲土功每歲右壇春祭非遇巡幸之)
(年無不敬謹致齋親詣行禮)及節求
恩雨閱年望雪冬(自去年十一月廿九日得雪後即無日不望繼霑迄今已兩月餘渴冀)
(際恩霈甘霖今日薦璧奠帛之抒誠默禱顒俟靈貺)焦心誠日甚渴澤冀雲
濃責已深思過仍惟籲
土宗
御園即事
往還十日尚如斯十日何曾一展眉姚冶看猶勒韶景
(刻下二月將半御園花木尚未含青清晨猶覺峭凉自緣正月四日得春節候較遲所致)峭凉切以
立春遲候長可待厭人語(邇日望雨甚殷間有隂雲布濩旋即開散輾轉焦思無以)
(自釋而召詢廷臣僉云今歲節氣較晚清明前後得雨亦不為遲况從前偶遇闕澤之年皆於四月中旬在)
(黑龍潭祈禱此時為期尚遠儘覺可待此亦強為寬解之詞耳去冬雪澤本未優渥此時不特宿麥亟望甘膏)
(藉以長發即春耕亦時不可緩每早宫中拜禱籲求昊貺不覺日甚一日矣)乾(乾濕之乾寒韻)久
增憂祗自知宿麥弄田茁二寸憐他似我渴
恩滋
澄練樓口號
清風拂水水波浮漪練諸名喻以稠益曰澄哉豈無意
澄之一切合休休
夕佳書屋有會
御園惟假山陶詩似不倫然而吾名之問何尊所聞曾
憶宋儒語宵得(即夕也)瞬有存(即佳也)必已私克夕庶夜氣
清晨設曰玩斜陽未識泉明真
稻凉樓寫悶
小樓額稻凉向用東坡意(樓額用蘇軾稻凉初吠蛤句意)其意本寓閒
兹乃合實事春遲二月寒發生鬯猶未稻田尚待暄浸
種那可試望雪逮望雨鬱悒愁弗置稽首幾霈甘舉趾
農功遂
水雲居
有本水原流止異無心雲或去来時任其不競及遲者
我豈能如杜老詩(杜甫江亭詩云水流心不競雲在意俱遲在杜乃野望長吟為無心之作)
(意頗閒適予今以望雨急切有意作此當前景色遂爾各殊京畿自去歲七八月間得雨後農民幸得播種秋)
(麥無如冬間雪澤未甚霑足現在春已將半麥苗漸茁尚未得蒙霈澤園中春水不見其生而數日以来陰雲)
(時作時散意甚遲遲拈筆吟此覺與杜老所云不競俱遲者心情迥不相同耳)
詣玉泉山
龍神廟祈雨敬作
望雪侵尋為望雨
靈源虔籲霈興鋤辛年尺一那敢冀(辛亥年正月十四日得雪七寸餘廿)
(八日復得雪三寸餘合之共有尺一而三月初六日更獲渥雨是歲麥收豐稔誠為罕覯)壬歲寸三
亦不如(前歲壬子正月廿七日得雪三寸已不為優今歲正月廿一日微雪並未及寸則更弗如矣)
雖曰清明時可待實殷宵旰意難舒敷
天澤以蘇民渴責巳祈
恩曷惠予
山西巡撫蔣兆奎報雨誌事之作
濃隂宵達曙未雨心徒悄各督撫奏摺例以視清曉蔣
兆奎報雨寸許澤誠小各屬所續陳五六寸霑好(據蔣兆奎)
(奏二月初十日山西省城得雨寸許其太原府屬及平陽汾州潞安澤州蒲州大同朔平寧武等府屬遼州沁)
(州平定保德忻州代州解州絳州霍州隰州等直隸州併所屬各縣陸續禀報於二月初八九十等日各得雨)
(或雪自二三寸至五六寸及深透不等該省各属普得優霑固堪欣慰即省城得沾寸澤亦係天恩此間)
(連日傍晚陰雲四合而次早旋即晴散幸昨日午後濃雲密布入夜時霏雨絲清曉雲勢益覺濃厚庶幾仰荷)
(農民恩膏利我耕作耳)總較此為佳望雲歷寅卯庶幾
天霈恩興農利萬寶
微雨(二月十八日)
理政過辰初
天膏霈玉除時疎復時密非疾更非徐待以午末止霑
纔二寸餘澤微亦
貺厚謝(施澤)與盼(繼雨)兼予
河南巡撫穆和藺報雨詩以誌事
太原二月初旬雨(蔣兆奎昨奏山西省各屬於二月初八九十等日得雨情形惟省城祗得)
(寸許未為優渥)隔日豫疆報更優(兹據穆和藺奏河南省城亦於二月初九日得雨三寸初)
(十日復得雨二寸實較山西省城為優其開封懷慶河南陳州許州五府州通屬暨歸德府屬之商邱寧陵夏)
(邑柘城彰德府屬之安陽林縣衛輝府屬之汲縣新鄉輝縣獲嘉淇縣延津滑縣濬縣封邱南陽府屬之南陽)
(内鄉浙川舞陽葉縣汝寧府屬之汝陽上蔡確山正陽新蔡西平遂平汝州暨所屬之魯山郏縣寶豐陕州暨)
(所屬之靈寳閿鄉等縣俱各於初八九十等日得雨二三四五寸至深透不等其距省較遠各屬俟禀報到日)
(再行具奏等語)各屬連朝恩有被畿南山左信無投(山西河南二省同時)
(普霑直隸山東二省俱係接壤乃至今未據奏報)一為其慰(山西河南)一為慮(直隸山東)
即此之霑(昨雨二寸)即此愁(仍望繼霈)拈筆不知所云矣惟慙惟
敬待
天庥
直隸總督梁肯堂等報雨詩以誌事
隔日霑膏報南北(昨十八日此間得雨望見雲勢寬廣畿輔自必溥霑二十日果據梁肯堂)
(奏保定省城慶成奏古北口是日均得雨澤)西稱均被却遺東(今日又據永璸等奏)
(西陵附近亦於是日得雨惟畿東薊州一帶未據奏到自係未獲霑被)但惟三面惜闕四
更愧邊贏偏遜中(昨京師之雨纔二寸餘而保定及有西陵附近俱有四寸古北口亦)
(三寸餘是京城南北及西俱較此間為優不能無愧然於農功已有裨益數日内再得恩賜繼霈優霑方)
(慰憂懷耳)歷久固深感
天澤雖微亦實利農工不無慰迺仍生盼怵惕縈懷難
措衷
題名繪萃珍
玉戲天工獨由人得自求不教隠僧寺却已繫漁舟法
密原常慣(語見圖畫見聞志)神超殊亦遒國資代圖壁品行可
知優(畫家傳載宋景祐初命畫臣鮑國資畫四時景於彰聖閣國資戰懼不能下筆命克明代之可知其)
(盡品之優矣)
右高克明谿山積雪
暗門竒蹟寫金華未識石羊本一家露柱燈籠相顧笑
笑他具眼失麻茶
右劉松年金華叱石
由来界畫擅孤雲真偽相兼艱致分(内府石渠寶笈多有王振鵬蹟然真)
(贋各半此頁的真無疑)潭沲清溪渺遠域穹窿迥榭矗層雯盡其
體乃神飛表不拘法誠意出羣百丈袤延功用得家王
褒述寫佳文(謂聖主得賢臣頌)
右王振鵬清溪臺榭
横行江海混魚龍(二句櫽括沈周詩意周傳雖見於隠逸然不過詩酒文士耳)已寓
處士寫其狀然而稻熟亦竊食何曾飢腹能相忘(反其意且)
(嘲之)遐哉夷齊恥周粟采薇獨樂西山上寄語千秋託隠
人安乎否乎當自量
右沈周稻田郭索
峯脚生雲氣花頭帶露痕意雖野體介寫以韻為根
是號六如者於如不著痕法非拘周臣李(唐)孰得覓源
根
右唐寅野芳介石即用其韻二首
兩朵秋葵作俯枝向陽物乃弗承曦伊人涉筆有别意
似貌低頭待詔時
右文徵明秋葵折枝
竹寫王家好(去聲)菊傳陶氏耽古今不妨一伯仲願成三
疎處原存節叢中弗妒馣晩年懶點筆(見藝苑巵言)贋作問
誰堪
右王穀祥疎筠叢菊
子京天籟之閣中古今佳蹟蓄弗少而尤醉心倪雲林
疎落喜見此幅小山纔幾疊空不窮樹祇三株古非槁
是誠獨得清閟神題詞意在會其表
右項元汴空山古木
廣潤祠請雨四疊丙午韻(二月廿四日)
雨纔二寸半(昨十八日之雨早間雲氣濃厚頗有霑足之望乃自辰至午僅得二寸餘今又晴逾)
(六日未免復形乾燥矣)晴復六朝過列幸泠風息(邇来每日雲作雖無風而亦弗)
(雨益增懆懣)韓祈大雨沱(去冬雪既未優日前之雨又不過少資霑潤此時正當冬麥發生春)
(田耕作之際仍需繼霈優膏如韓愈詩濯乎大雨沱者方為快意)虔經九載請(自丙午至今凡)
(九年中請雨之作巳四疊韻自返能無滋愧)吟愧五言哦期較常年早(北地清明)
(前後得雨向不為遲檢閱詩本往歲丙午戊申己酉壬子来此祈禱率在春末夏初目下距清明尚有十日較)
(之常年固早而此中則已盼切亦望歲之心動於不自覺耳)惟慙無奈何
鑑遠堂自警
數頃誠然萬頃幻(一碧萬頃非江海不能詩人侈言或無不可耳)堂臨鑑遠引
予思人情物理胥應審夕惕朝乾豈易持念一設如忘
敬怠里千必致謬毫釐遥洵在彼近在此方寸何須照
騖馳
月波樓口號
波光月色會清遒消受八忩永一樓隔歲偶来吟七字
輸他横(去聲)議任誰留
蘭第錫董椿李奉翰竒豐額各報雨詩以誌事
淮(蘭第錫)揚(董椿)方報初旬雨(江南河道總督蘭第錫奏稱淮安一帶自正月初二初九)
(等日得雨後晴霽已將匝月農田正需膏澤兹清河山陽桃源高郵等州縣地方於二月初八九十十一等日)
(據報每日得雨寸許及二三寸不等雨淮鹽政董椿奏揚州一帶自正月初旬得有雨雪後麥苗日見增長兹)
(又於二月初九初十兩日得雨五寸四鄉一律霑足等語)便冀恩膏漸以南竒(豐額)李
(奉翰)兹稱中澣澤(河東河道總督李奉翰奏山東沿河兖州府屬之夀張陽穀汶上并濟寧州屬)
(之魚臺等處前於二月初九初十等日雖俱得雨未為霑足今於二月十八日濟寧嘉祥一帶得雨三寸江蘇)
(巡撫竒豐額奏蘇州府屬之長洲等七縣松江府屬之華亭等七縣常州府屬之武進等七縣鎮江府屬之丹)
(徒等三縣江寧府屬之句容等三縣淮安府屬之清河阜寧揚州府屬之泰州高郵暨通州太倉州及所屬之)
(鎮洋嘉定寳山等州縣已於正月十四十七十九二十及二十六等日先後得雨極為優渥而蘇州省城復於)
(二月初七八九等日得雨一二寸至三四寸不等)實資農利潤斯覃那無遥望
方寸慰更切近希午夜慙雖曰清明猶可俟虔
祈赦過霈時甘
題元結&KR1875;亭硯
浯溪上構&KR1875;亭旌(即櫽括元結語按字典中無&KR1875;字)俯仰常欣山水清
不識屢參節度者龍賓倚馬有何成(元結在肅宗時稱天下士所上時議)
(三篇未見施用僅於山南西道荆南山南東道幕府參佐久之始刺道州頗有政績旋以罷歸漫浪於人間結)
(盖文士中之有用者惜當時不能盡其材以致迄無成也)
陕西巡撫秦承恩報得透雨詩以誌慰
中澣斯纔二寸餘(京畿自正月廿一日得有微雨之後日盼春膏至二月十八日後祇得雨)
(二寸餘尚冀續蒙恩賜優霑)西安同日透霑諸(兹據秦承恩奏西安省城於二月初)
(八日巳時起至初十日亥時得雨六寸又於十七日亥時起至十八日酉時霢霂連綿入土倍覺深透計其續)
(得雨澤與此間同日而霑足過之)更兼屬郡多蒙澤(又據奏稱西安延安鳳翔漢中榆林)
(同州商邠乾鄜綏德等府州屬均於二月初二三初八九暨十一二等日得雨五六寸及深透不等時值仲春)
(二麥豆苗正在長發連得㴻雨滋培甚為有益其沿邊一帶亦可及時播種春麥現在糧價中平民情極為歡)
(忭)實慶原田利起鋤邇每興雲旋即散渴深望雨奈何
如清明近矣增焦切惕叩
天恩惠佑予
詠和闐白玉椀
水磨天方巧專諸未足論(蘇州專諸巷多玉工然不如和闐美玉痕都斯坦玉工所)
(製者彼盖水磨所造花葉分明撫之却無痕跡材美工巧是為兼之)輸誠從遠域嚮禮佐
臨軒(凡御殿賜茶例用玉椀為宜)看去有花葉撫来無跡痕雖云酬
厚往召誡意恒存
上巳日作
今移上巳用重(平聲)三(古人禊用三月上旬之巳自魏以後但用三月三日為禊節遂相沿)
(至今)却每逢時望雨甘(北地不似南省春雨易得是以二三月間率多望雨之歲檢閱舊日)
(詩本數十年中不望雨者不過數年而已)輸憶昨年霑澤渥(去春正二月得雨數次雖未優)
(渥至三月朔日之雨則已霑足今歲二月中旬得雨僅祇二寸餘兹又逾半月未蒙繼霈瞻望之心益加殷切)
奈何此日逮春酣排當應節都無藉(往歲逢禊日略酬節事今歲以望雨)
(情殷率令罷之)問曉瞻宵祇有慙屈指清明農事近急祈
昊貺霈恩覃
兩江總督書麟署四川總督孫士毅陕甘總督勒
保各報春月雨雪情形詩以誌事
江蘇霑澤已曾知(昨據竒豐額奏江蘇省各府州屬於二月上旬先後均得雨澤已有詩誌)
(慰)徽歙蒙甘又報兹(兹書麟奏上下江春雨優霑并報安徽省之安慶寧國池州太平廬)
(州鳳陽潁州六安泗州滁州和州等各府州屬亦陸續於二月初七八九十等日先後得雨三四五寸不等而)
(江蘇省之淮安揚州徐州各府屬於二月中旬復得雨澤入土極為深透)蜀省水充春種(去聲)
普(同日又據孫士毅奏正月以来成都附近各府州屬先後均得透雨三四次及四五次不等其通省各屬)
(地方亦俱晴雨得宜田間蓄水充足塘堰皆盈堪供翻犁耕種之用並據新疆各屯員禀稱春月雨雪霑足冬)
(麥長發春麥亦俱播種兵番悉皆樂業地方亦極寧謐)肅疆雪遍早耕宜(勒保前奏甘省)
(上年冬間並正月初旬蘭州省城及附近州縣頻霑雪澤兹又據奏蘭州鞏昌平凉慶陽甘州凉州寧夏西寕)
(秦州涇州肅州等府州屬於正月初十十一二及十四五等日得雪四五六寸不等省城又於二月十一二日)
(得雪随落随消入土深透並據附近之狄道河州等十八廳州縣禀報同日各得雪澤除融化外積地五六寸)
(不等當此東作將興之候渥澤連霑均可乘時播種民情甚為欣悦)畿南齊北却希渥(前據)
(梁肯堂奏直隸順天永平正定宣化等府屬於二月十八日得雨一二三四寸不等惟河間天津一帶猶未霑)
(澤又福寧奏東省迤南各府州屬已得雨七十餘處惟武定德州等處急盼甘膏頗與河間等府情形相似)
仲過季臨審迫時邇日作雲仍靳雨靜思過待惠寧施
(每日宫中在此過上帝及之龍神各處拈香拜禱幾於坐卧不寧或於急切念未免又近煩黷内返殊)
(難自解惟有靜思已過以待耳昊蒼鑒宥庶幾惠施渥澤)
微雨(三月初四日)
午陰隨作風盼澤懼徒窮何幸催雲上竟看雨落空寖
尋幾點罷(自未至申為時雖久但時疎時密總未成分寸)分寸未能充強(上聲)曰
旱聊解實惟心益忡
清明日作
清明無雨亦無風(農家謂清明日不宜有風今日陰雲四合雨雖未作而竟日無風庶幾雨)
(可易致尚属不幸中之幸耳)不幸之中(無雨)幸(無風)感衷五日十朝蘇記
類一陳六事湯責同時陰時霽達晨閱或寐或醒(平聲)方
寸忡自悔先憂憂過早(麥收三月雨北方多種麥以此為騐予因上年冬雪未優即日)
(盼雪澤寖尋至二月中旬雖得雨又祇二寸餘尚未霑足旬餘以來不覺過於急切惟是為民望歲尚冀)
(上蒼鑒佑赦過施恩實不知所云矣)仍希
昭鑒佑
蒼穹
微雨(三月初六日)
清明(初五日)節忌雨和風(農家謂清明日不宜有風並不宜有雨恰值前後初四初六兩)
(日皆有微雨而是日無風亦並無雨)後雨(初六日)較贏前雨(初六日雨較初四日略大為時)
(亦長)雄雖曰農占稱應律可憐渴壤尚無功片時劚地潤
一寸即霽瞻霄紛五中七字乞
恩先責已拈毫慙愧計真窮
題藝苑蔵真集古冊
宣和栗蓬秋綻
滿院秋風金氣披亞蓬栗子熟垂垂設云隠寓危懼意
吾謂宣和未此思
周文矩水榭觀鳬
欄曲軒虛俯碧湖水中人影自相呼孰云必妒入宫者
也有閒情看野鳬
黃筌蘋婆山鳥
大顆蘋婆遇秋熟山禽背立恨難銜道元畫可闢拇指
(蜀後主衍嘗命黃筌觀吳道元畫鍾馗令筌畫之畫畢呈覽後主怪其不同對曰道元所畫一身之力俱在第)
(二指今臣所畫俱在拇指為得力後主乃喜其不妄下筆)卓識應知有不凡
郭忠恕蘭亭禊飲
永和三月暮春初佳話千秋述有餘却是為圖傳實者
勝他辨帖議紛如
徐崇嗣枇杷綬帶
剏為沒骨自稱高寓意植(枇杷)飛(綬帶鳥)任汝曹莫謂熱中
紛有作太原早著鬱輪袍
易元吉喬柯猿挂
四足走勝(平聲)兩足飛怪圖猿挂發靈機豈妨墮落仍翻
上冷眼傍觀識彼微
張敦禮閒庭蹴踘
趙家戚里多工繪張姓連天不讓王(謂王晉卿)習氣微嫌存
富貴錦鞾繡帶滿毬場
趙伯驌風簷展卷
常言開卷胥有益其益公私亦自殊(為己為人之學亦各有公私之分)
不識風簷沈思(去聲)者心於為己為人乎
馬和之柳塘鴛戲
柳梳弱線池翻藻戲水文鴛實樂哉趣中畫外多風雅
三百篇曾脱稿来
李唐坐石看雲
甫對松間見靄靄遂看谷口漸披披可知藝勝他人處
能寫望雲在起時
李迪榖豐安樂
鵪稱安復榖稱穰作者心應喻吉祥我獨恭人憶小宛
致其時實鄙周王
李安忠秋晴叢菊
花情葉意總含清捉勒偏教獨擅名(見圖繪寳鑑)掩暎底須
為五柳其人不見定淵明
林椿山&KR1431;霽雪
早稱花草擅錢唐喻擬青藍師趙昌&KR1431;自禁寒雪自積
紅紅白白正相當
劉松年茗園賭市
由来茗飲事之清市賭何當似頡羹三倍漫嗤近利輩
鬥茶已見賦唐庚
李嵩松塢延賓
門揖賓来階左通無差繩墨本曾工(嵩曾為木工見圖繪寳鑑)公輸
巧必以規矩何事不該是語中
馬遠河干虚閣
幾間軒閣倚河邊一片虚明水接天責實循名真不愧
喜他意在筆之先
馬逵秋汀放棹
平水風輕不作波行行柳岸遠烟過舟中底用竿絲置
想厭漁人事已多
馬麟臨溪放龜
丹青雖遜父之工别裁(去聲)却看致不同有悟南華篇十
七放龜曳尾任泥中
魯宗貴蜀葵引蝶
弗黃那解向陽事(葵之黃者向陽紫者其别種弗向陽也)染紫似存奪赤
心蛱蝶兩般都不識蜎飛祇趁鬧中尋
牟益茸坡促織
在野恰當七月時茸坡相鬥復相嬉𢷬衣長卷向披詠
(石渠寳笈舊弆牟益𢷬衣長卷向曾題詠即用謝惠連𢷬衣詩韻)放卷總含無盡思
惠崇秋野盤鵰
鷙鳥盤空意氣揚野禽觳&KR1100;計深蔵寫生雖具傳神筆
以曰僧規却不當
錢選秋芳鳥語
不合子昂品獨異足知藝苑有人豪作圖敢反考功意
鳥語秋芳意自高
王振鵬仙閣凌虚
界畫由来巨擘居創成樓閣迥凌虚欲咨世上求仙者
漢武秦皇視此如
啟蹕幸天津用壬子幸五臺詩韻
巡瀛旨早降未可頓停臨(去歲直隸上稔畿甸士民情殷望幸因允梁肯堂奏請巡)
(莅淀津諏吉啟鑾乃今歲二月以来春膏未渥盼獲繼霑不覺日甚一日津門之幸殊不欲往惟念旨已早降)
(遽爾孤其所望又似有歉然於懷者)詩用壬子韻事同三月心(前歲壬子三月幸五)
(臺時亦值望雨是以啟蹕詩有越切思甘雨之句)老年躬攬轡(今早於泉宗廟傳膳後御馬自)
(揣精力尚堪控馭仍依往例攬轡如常送駕及扈從諸臣無不共深欣悦)春麥目芃鍼即雨
仍堪穫前朝徒作陰(蹕途周覽麥苗出土有四五寸盖冬雪春雨雖未霑足而土膏尚潤)
(日内若即得優霈甘膏仍可冀其有收也)
過盧溝橋
無定兹恒永定名
聖人宣奠久經營(桑乾河向名無定河汎濫不常起良皇祖親巡畿甸指授疏濬之宜)
(鄉之張各莊至東安之郎城河别開一道遷流於東由固安永清直出三角淀達於西沽築長堤捍之河流順)
(軌永慶安瀾因賜名永定河)長橋鞏固亘都陌崇祀實枚護帝京
(康熙三十七年永定河工告成因十一勑建經河神廟於盧溝橋南乾隆十六年重修四年又修葺瞻)
(禮落成有詩紀事)安晏邇年蒙
芘佑釃疏下口賴和平(下口疏則上流晏治河之法無踰此)觀民觀淀無
非事詎為(去聲)三春問景行
觀麥
春麥猶待種秋麥已出土近京二寸餘南来五寸許覩
此青蔥意益廑芃茂苦願即優渥施餅餌香錫普
良鄉行宫得句疊戊申韻
自戊申歲巡閱淀津今經七載兹以畺臣奏稱畿
甸士民情殷望幸因念程途尚近往返不過兩旬
遂俞所請且歸政雖邇觀河問俗尚屬分内之事
念歲月之易得凛仔肩而自彊觸景興懷載賡前
韻
巡河復此出皇都畺吏請因適近途兩淀疏治(平聲)時或
有萬民瞻就悃那(平聲)無自維尚可露冕閱隔歲應頒授
璽謨(計隔明歲乙夘一年至丙辰即當歸政禪位自揣精神尚健冀可符予夙望若果能此洵為十全之)
(人仰荷王所天恩實自古帝未有耳)總賴
天恩設符望十全乃得允稱吾
分别蠲免直隸歷年緩征錢糧詩以誌事
巡方本以為(去聲)民生水旱寧無致緩征(地方偶有偏災無不即加賑恤)
(所有應征銀糧一經畺吏奏請停緩亦即立予准行惟是節年遞欠為數較多之處按次帶征小民未免拮据)
(實堪軫念)憐彼黔黎親切意益兹歷攬恫鰥情或經或否分
遥近曰四曰三别重輕(新正恩旨已將直隸省積欠一百四十六萬原限扣至甲寅乙)
(夘丙辰三年應征之項寬免十分之三此次巡幸天津又降旨將經過地方及天津闔府屬本年應征錢糧蠲)
(免十分之三兹覩小民夹道歡迎愛戴親切自應渥沛恩施所有經過之大興宛平東安保定涿州新城容城)
(雄縣任邱霸州文安大城武清等州縣節年未完緩帶銀八萬三百六十九兩零再加恩蠲免十分之四并將)
(天津府屬節年積欠未完之緩帶征地糧銀十三萬三千一百四十餘兩普行蠲免俾蹕路所經及海濱蔀屋)
(益臻饒裕用示省耕施惠之意)曉佈春雲旋復散憫哉焦土麥抽萌
郊臺
搆築郊臺
恩紀隆曾經於此告成功(自庚辰歲兆惠平定回部凱旋始創行郊勞之禮迨丙申)
(阿桂平定兩金川凱旋遂踵行之是禮乃恩告祖成功宗家法既以撫慰將士亦以感荷昊厥)
(示不敢忘耳)其餘三者覺為次(至近年平定臺灣雖亦擒獲逆首然究係内地奸民而緬)
(甸安南相繼歸降均與回部金川迥異是以㮣未舉行)最後堪同厭詡雄(最後廓爾喀之)
(役地處萬餘里外而且重山疊嶺險峻異常福康安等不辭勞瘁冞入痛殱不數月間彼即畏罪歸順其功甚)
(偉堪與回部金川相等然予仰荷勞之上蒼鑒佑十蕆武功方覺兢惕之不暇若再舉郊典轉似涉於自)
(雄非予所願也)黷武戒深幸耆武撫躬惟是益欽躬修文老矣
勤民耳待雨春田顧每忡
憩弘恩寺
自昔每相過弗留去則那乘閒聊一憩即景豈無哦蒼
認松梢簇白添鬢髮娑金仙默不語笑指壁題多
行行
行行歷春田有高亦有低低地麥爭長(上聲)高地秧未齊
慰與惜紛衷祇覺愁多兮畺吏謂可待予心覺難徯村
民稱慶皆(蹕途所見麥苗低處尚覺青葱而高處未見勃發望雨之念為之益加殷切乃昨召見梁)
(肯堂據稱沿途村民多有綵舞笙歌愛戴之情實出誠懇勢難禁止惟予覩之轉增慙愧耳)愧攬羞
羣黎
涿州行館作
行館城南駐以常扶擕萬姓覲宸光即今氣象誠云可
前歲飢寒那頓忘所見欣猶慮弗見例償逭恐有應償
(前歲畿南災歉雖即截漕發帑加意賑恤猶幸去歲雨暘時若遂獲上稔蹕途經見扶老擕幼之儔景象恬舒)
(似覺元氣已復但未知僻遠之區是否一律盈寧至於糧賦固已停緩此外有無應征之項或致輸納拮据亦)
(堪軫念諮詢畺吏所當據實入告以次勤恤加恩)駐輿仍復宣畺吏悉我憂民
念共蘉
紫泉行宫用壁間所書戊申降旨免宣化府民欠
銀糧誌事詩韻
昨歲蒙
天貺畿輔普上稔(昨歲直隸收成竟獲十分亦近年所罕覯)春雨遲郊甸預
憂逮坎壈新城駐行館壁題偶顧審恩蠲宣化税戊申
被灾甚(戊申獨宣化一府被旱據督臣奏聞當即將民欠銀糧降旨寬免壁間所書即彼時誌事詩也)
今歲彼春佳(今歲直隸各府属得雨之處多不過二三寸昨召見口北道台斐音據奏宣化府属)
(二月十八日或雪或雨實有四寸餘)此却虞憯懔觸目彼此同民艱念恒
恁總我失調幕惟惕惟慙飲(飲恨之飲也)
紫泉行宫十詠
敞軒
樸斲三間額敞軒方昌春色已臻繁坐来别有會心處
藝祖闢門(宋史開寳元年正月大内營繕畢賜諸門名上坐寢殿洞開諸門曰此如我心少有邪曲)
(人皆見之)旨共存
屏山
每到屏山意各殊曰邪曰正弗同塗萬幾一日存方寸
照已照人慎此乎
鏡湖
紫泉引得入園中幾畝方塘鏡樣同雖曰淀湖率臻治
濬疏酌劑(去聲)可忘衷
舫室
湖以鏡稱室號舫都非其本假云然安能一切去名象
無可去中減亦賢
㯶亭
一宵停宿登前路點綴每嫌勞有司設謂㯶亭不多費
豈如并此亦無之
虹橋
垂虹本以喻高曲十畝湖中底架其但向波心試俯看
時過雨影亦然疑
魚罾
魚罾雖設任其常濊濊從来施未遑詎是當春博愛物
恐人疑議曰如棠
石逕
為逕多稱曲勝直是惟延趣雅宜詩平心設以論義路
取舍其間合要知
竹埭
有竹園中自不俗閱年春至那無哦莫嫌幾个輸如簀
君子孤標豈藉多
箭廳
箭廳搆築歷年多角羽依然架上羅較以十全仍過四
獲麟之喻或應那(向作疊韻詩至九疊已獲十全再作則别拈韻此間諸詠雖非疊韻而十)
(全今已過其四將來再經斯地設有吟題當可不必分景綴什矣)
雄縣道中作
迤南向暖更臨水麥壠多看芃長(上聲)苗曉幸雲生旋(去聲)
雲散越殷時近懼時遥蓬蓬莫作勞耳聽(去聲)靉靉其濃
佇意焦或者登舟引雨至艫開安福候明朝
趙北口行宫即事
隔淀長堤在行宫搆久年(此處行宫乃康熙年間所建)往来必一駐
烟水恰相延心得於何也手題厭屢焉水圍亦權罷
(皇祖當年巡閱淀池歲設水圍戊辰過此亦試為之庚午癸酉辛巳尚循舊制自後遂不復舉行覺水光接天)
(自饒清賞)靜賞覺為便
懷清樓有會
層閣懷清額滄波萬頃排予心别有會國號與之皆保
合鞏神器治(平聲)平躋泰階難諶恒惕若詎為(去聲)賞春佳
湛持軒口號
臨水疎軒號湛持偶来即景一思之湛然無欲持有定
克已註明四勿為
賜湖廣總督畢沅並識已意
署陕督湖倚經理(畢沅昔為陜撫時曾署陜甘總督繼由豫撫擢任湖廣總督數年以來統)
(率有方深資倚任)三春覲駕迅時哉不為已甚去其甚亦曰惜
材竟得材(王亶望在甘肅藩司任捏灾冒賑侵欺舞弊釀成巨案畢沅曾屢署督篆未免亦有失察)
(徇庇之咎彼時降其頂帶仍留陜撫之任盖朕從不為己甚且亦因愛惜人材故僅示薄懲而伊亦甚知感懼)
(自此倍加謹奮今竟頗覺改觀)嘉爾改觀資統率兹予巡蹕漫隨陪(兹伊)
(來京入覲昨於紫泉行宫接駕連日召見咨政而伊懇祈隨往天津既已連日訓諭何必僕僕道途今日在趙)
(北口巳令其回任矣)連年逢熟誠汝福(湖北湖南連年稔收固小民之幸亦即督撫大小惠)
(吏之福也)盼雨焦心過孰推(畿輔近日亟望甘膏朕焦切之餘不能不引為己過耳)
微雨(三月十七日)
徒稱近水易生雲(趙北口巳臨淀河相傳水鄉易於生雲申刻果見雲氣蓊合)趙北
今朝駐淀濆過午晴光猶澹蕩逮申陰靄遂氤氲浽微
細點霏霄始羃䍥輕烟罷夜分雖不孤名欠實惠(地方官報)
(祗寸餘)依然慙惕更何云
登安福艫
龍艫閒置幾經年巡淀今兹重御筵安擬寰區奚啻此
福期奕葉永循前民為邦本恒殷若水載舟行實寓焉
暗室明窗都舊識是吾得向每斯便
過廣惠橋有詠
木彴北南陸路連江衢石洞略殊焉(江南石橋中洞隆起若垂虹然民間)
(往來沙飛之類大舟皆可徑過此處南北通衢多平設木彴以釃水道與江南各異)大舟過必當
徹板(此地皆小舟往來橋下無碍若安福艫經此必須徹板方可通行)北地砌因易用
磚(北方橋小不用大石洞每以磚甃砌而成)並昨戊年纔四度(此處至天津陸路既迂且)
(不能巡視淀河及各處隄工是以自丁亥庚寅癸已并昨戊申皆御安福艫至津然近在畿甸二十餘年中僅)
(經行四次閱今又隔五載輿情望幸行春布惠典亦宜循)逮今甲歲又重沿循名惠
澤頒之廣豈待於斯目擊宣
東淀
西淀流来東淀水水不須殊舟尚此昔年首尾弗心同
故不相濟曾誡彼(大凡行舟欲左欲右惟舵師之言是聽其水手首領例立御舟前管束衆)
(人彼欲顯其長任意指使而舵師轉覺無權以致首尾不能相應真所謂庸人之擾向曾屢以為誡今彼知過)
(能改舟行之速即其明騐)兹行彼實遵誡行廿里速祇如十里昨夜
雨雖僅寸餘亦渥揚塵苗潤矣然而總欠尺澤優七字
聊因誌慙耳
淀神祠瞻禮三疊舊作韻
千古淀池千古司庚寅始建廟宗之五年以隔重臨舫
(淀池向未有祠庚寅命畺吏扵東西兩淀適中之地創建神祠落成敬詣瞻禮有詩紀事嗣後於癸巳戊申)
(頻經瞻禮閱今又隔五載虔誠展謁用致為民祝釐之意)三月惟佳虔禮
祠比戸所希永晏錫昨秋更謝有收綏(數十年來淀池永慶安瀾昨歲)
(直省夏秋並獲上豐更為近年所未有感沐神功倍深額手)奉
天深賴
神功佑顒與吾民共沐釐
淀祠行宫八景
靜寧齋
一淀池分西與東釃波永定久成功(在霸州文安大城武清東安静海境)
(者為東淀自雄縣安州安肅高陽諸水来者為西淀中有長隄隔之又有橋八座以釃西淀之水入於東淀而)
(歸之大清河)百年畿輔歌寧靜
皇祖導治(平聲)大禹同
頥慶堂
巡河庚歲奉
慈航(憶庚寅春巡幸天津恭奉慶慈寕憩此敬顔是堂日頥)頥慶因之額此堂
二十餘年如瞬息愴拈吟筆祇徬徨
惠暢樓
萬頃波光入牖披春和風惠雅相宜陡然憶得右軍序
辛未曾臨禊節時(辛未初次南巡三月初至山隂遊蘭亭序所謂惠風和暢者盖親閱其勝)
(此地風景似之)
互鏡軒
照人人照斯為互孰主孰賓莫可詮一鏡平鋪不設意
任其分别祇澄然
問源亭
有流須合有源尋亭額應知喻意深詎謂晉川来萬派
(東西兩淀如沽渝濡&KR0740;派滋易淶諸水無所不容其發源多自山西大同等處流入直隸境滙為淀池)不
離方寸曰惟心
延清閣
閣臨淀沼號延清筆硯精良棐几横有暇排籖延郡吏
謂應責實漫循名
澄綠池
牆外麥町牆裏池水光苗色綠同披澄懷憶昔安名際
在彼由来不在斯
引薰廊
春暮先期曰引薰五絃解阜意恒殷雖然試看階前影
一息那曾讓一分
文安道中作
趙北一寸餘文安亦相等京師復若何向北望引領麥
色較西蔚近水潤苗穎可慰更可惜佽飛禁馳騁(今日見岸)
(旁麥田自以近水較之日前所見頗覺葱蔚若早得繼霑將来收成尚好因誡諭兩岸騎行侍衛等毋得馳騁)
(致有蹂踐)繼優霈乃佳為之心耿耿
村民
村民日無萬夹岸隨輿行數里不知勞仰觀歡敬并幸
弗致民畏益覺憐民誠獨是摩肩趨頗惜躪麥町(向來巡幸)
(村民扶老携幼無慮萬萬夹道跪迎及御輦既行仍復歡躍趨至前途瞻仰有至十餘里以外者今日御舟左)
(右情形亦復如是惟是蹂躪麥田甚堪軫惜欲即禁止又念其愛敬之情出於至誠若使侍衛等呵斥心實有)
(所弗忍耳)禁不禁兩難治理絜矩明
御製詩五集卷八十七
