御製詩五集卷五
古今體九十七首(甲辰五)
至蘇州策馬入城據鞍得句
庚子南巡正七旬今来有四度芳春維舟策騎仍康健
露冕觀民益切親俾畏何如斯俾愛忘懷那肯便忘仁
黃衣問歲八十六(一老民著黃衣命侍衛賜銀牌問其歲曰八十六)似汝歲方
歸政辰
凝懷堂四曡舊作韻
明璫司織造三處貢龍衣革矣兹供職(明季以内監司織造擅作威福)
(擾累滋弊不可勝言我朝則江寧蘇州杭州織造雖仍明朝舊制而弗用宦寺惟以内務府司員簡用其職止)
(司稅及供尚衣御用與各項賞賚縀疋之事一切地方事務槩不許與聞也)殊乎彼擅機官
衙作行館體憩驗心微五字留别什千年依
德輝(六度南巡之事既蕆亦不再擬命駕矣)
遊獅子林三曡舊作韻
粉本石渠蔵手蹟(倪瓉舊有獅子林圖已入石渠寶笈曾倣其筆意重摹一本弆蔵吳中)
寫雖因手運因心真山古樹有如此勝日芳春可弗尋
然豈耽哉斯灑灑所堪嘉者彼林林出遊圖便民瞻就
寧為夾途絲管音
題虎邱雲巖寺
一卷平地起林閭遺蹟難尋吳越書劍氣金精久寂寂
禪枝慧草祗如如休稱應接真無暇可識虚空自有餘
調御丈夫巍相(去聲)好去来今合掌相於
静觀齋
静觀齋額耀
奎文訓及千秋
聖意殷歌舞叢中其莫繫飢寒念裏要於勤
含暉山館
寺側接山館遊餘小憩便含暉復今日題句憶前年駒
隙一何速蜂臺本不遷試看無住住大士坐如然
虎邱寺六曡蘇東坡韻
蘇城建平地本自少山嶺一卷矗武邱作鎮俯閭井我
来凡六度六曡蘇韻耿頗惬水與乳詎論鼃和黽故事
徵率遍金總不離礦兹覽五人墓實足嘉義猛魏璫擅
煬竈其志無窮騁緹騎為家奴順昌氣頽哽五人攘雄
臂奪取以俄頃終焉飲属鏤頸血灑風冷身縱一時亡
名乃千秋永静言觀其時國政成何景羣小恣意為捕
風更捉影天啟真童騃楊漣徒奏請
再題李公麟吳中三賢圖
避禍先幾泛五湖高於文種信誠乎雖然既識身世累
治産逐時又底須
右范蠡
任達江東號步兵平生出處皎然清而今欲問思蓴者
果否能逃身後名
右張翰
放浪江湖任所之筆床釣具自相隨雖多倡和稱襲美
吾謂斯人遠勝皮
右陸龜蒙
按卞永譽書畫彙考亦載是卷其三賢詩與鄆王識
語欵押朱印均與此相符惟永譽載鄆王押下有細
書王即徽廟四字又有按徽廟始封端王鄆王名楷
非徽廟也本注有誤十九字注皆此卷所無永譽所
辨鄆王非徽宗是已然鄆王楷即徽宗第三子永譽
亦未詳考至所載王即徽廟四字當是卷中本注之
誤其按語小注乃永譽所增今卷中俱不載又按鄆
王之印下即接隔水前後鈐縫三印皆不合其為重
装時截去識語并將鈐印割裂已無疑義因重題是
卷檢閱及之並識如右
遊支硎山三曡丁丑舊作韻
增山趣固以山泉勝數(上聲)支硎亦有年落瀑響宣梵宗
偈平池照澈鏡光禪拈花提冺全和半食蜜甜同中與
邊喚起上人擬一問適来七字否乎然
支公菴
山光樹色無今古流水行雲有送迎馬去鶴飛消息絶
巖菴猶紀遁公名
題寒山别墅
宧光當日傳名别墅水秀山清充隠雖非皇甫樂飢殊
異淵明
綠雲樓
山樹及田麥均堪稱綠雲樹惟供攬結麥實繫耕耘一
因時所發一因力之勤收用亦自異資食(麥)娛觀(樹)分
登樓騁目間高下殊品云
飛魚峽四曡舊作韻
飛魚長一尺即似翼生然息便潛深水奮能躍上(上聲)天
人稱有縮地物亦可登仙寄語傳奇者慎哉紀實賢
戲題馳煙驛
馳煙驛本寓幽人隠亦當徵其假真吳下富翁樂山水
宧光曾此會嘉賓
按朱彝尊明詩綜稱趙宧光字凡夫吳人饒於財卜
築城西寒山之麓淘洗泥沙俾山骨畢露高下泉流
凡遊於吳者靡不造廬談讌廣為樂方云云宧光託
名隠逸而梯巖架壑搆築精雅甚且倚其貲財廣結
交遊因以欺世盜名豈可與陶潛司馬承楨之流同
日語哉
對瀑四曡前韻
於此悟道源石皮泉則髓復笑涉多言水那以水洗
寒山千尺雪五曡舊作韻
吳中多水少者山山已佳復加有泉是謂合撰乘最上
乘最上者真之源即今我来凡六度無不長言其妙詮
然而其妙豈易盡永為萬古遊人緣宧光别業固好在
屏以秀嶂帶以淵嫌淵自淵嶂自嶂聯為一氣瀑落巒
妙斯盡矣觀宜止欲冺尺宅與寸田長韻五曡東坡效
笑東坡遊此未然題罷擲筆聽泐壁付他蘿曼苔侵間
聽雪閣五曡舊作韻
雪花落自天安能至澗底聽雪閣之雪直透不窮耳名
雪勝實雪似較一籌美所以世間人求名無底止那顧
其實非徒騖其名喜溪閣一静觀格物致知始然不出
煩言點筆亦宜已
法螺寺
法螺致幽閴徑路亦䆞窱其傍精舍添乃自宏謀造(法螺)
(寺在寒山向年舊有梵宇壬午年陳宏謀為江蘇巡撫復於其傍增置精舍有今来殊所觀亦頗事點綴鳩工)
(非庶民施檀云大吏之句)殊弗以為韙成事不說告此後每頻来頗
堪暢吟眺菴中坐調御拈花亦微笑却匪示别傳似笑
莊嚴鬧
遊高義園
名園弗一足高義獨稱薌豈不因行(去聲)懿寧惟擅景芳
座陪梅馥細隄拂柳絲長春色已如許農工厪悞忙
駐蹕靈巖五曡舊作韻
虎阜華山此據中行齋久慙(去聲)禹卑宫到来左側花龕
謁旋轉右廂松徑通暎座太湖一片碧繞階雜卉幾叢
紅何當望夕斯来憩(是日始三月上弦)滿月先瞻湧海東
臨湖榭
寢閣西邊更近南廓然虚榭搆楹三到来必此片時坐
心與太湖一片涵
水天上下澄無盡心目空明静有存今古寧須徵故事
忘懷那更說忘言
宿靈巖寺再曡趙嘏韻
東峰吐玉魄知湧自瀛洲光縱寫花夕意原抱桂秋迥
堪呼以問寒不濕而流小坐且遲寐吟賡趙倚樓
穹窿山上真觀再曡乙酉韻
道書撰述真不真敬
天瞻拜宜躬親高居絳節吟昔日(謂杜甫)重到玉臺謁此
辰求福豈緣為一已祈年祗以利萬民扈蹕大小隨畺
吏思艱遂用諮臣鄰
寄題拈花寺
三度拈花都未入(乙酉庚子及今甲辰三過拈花寺皆以欲遊鄧尉未曾入故乙酉有心識)
(招提得面違庚子有何必其間參到點之句所謂到即不點點即不到正以無住為高耳)寄題乘輦
便相過於僧道豈上下手無住為高可會麽
鄧尉山恭依
皇祖松風水月四曡舊作韻
四字貽
宸藻五言首詠松每教神會别那避句儓重友處香非
遠映来翠更濃陶家樓上者此景可存胷
右松
李諤薄時態惟稱雲與風看吹香雪白似勝軟塵紅一
缶戶為隔幾枝春自融錦囊未拈得空說鑿崆峒(李賀惱公)
(詩有今日鑿崆峒之句)
右風
韻宜滃濛風影定横斜水詩傳林氏仙賦薄曹家子(謂洛)
(神賦)品固超草木神自通表裏弗言梅概梅敬識
愛梅旨
右水
青邱擬美人謂是特輕月静對香水溪那管曾来越得
句鄙玉肌引興惟冰骨擲筆尋迴途此後吟應歇
右月
鄧尉香雪海歌五曡舊作韻
婆娑遊興不淺吾歡新未可忘其初庚子西蹟經綴景
云鄰鄧尉言近誣(庚子南巡時前江蘇廵撫楊魁奏進西蹟山程園圖云在鄧尉西北山蹊)
(窈曲泉石殊勝且南去太湖不百步可供眺覽等語彼時即覺其踵事增華而成事不說若不一至未免孤其)
(誠懇因往返九十餘里中途䟦馬比還行館時已過午轉以時刻怱遽未獲細領香雪海之勝隨諭該撫將程)
(園給還原主有園應還故主吾弗更去矣之句)是日往返九十里弗輿而馬鞭
袖舒翻嫌怱遽捨此去未曾細領香雪模明諭其園歸
舊主一臨不再行鑾紆兹来乃得畢勝概得門而入原
熟途化人寺裏瞻相好減從底用七萃趨右側精舍甚
幽絶適可片刻憩幾餘筆墨精良妙五合一缶恰在供
吟娛遥看萬雪堆銀湖近領鼻觀參清殊若遠若近豈
有别曰色曰香任彼輸昨為文觧雲上需(昨歲作雲上于天觧以上)
(字應作去聲讀是坎在上而天在下也盖天為圓體元氣運之以行日夜一周而不息知地之在水上則可知)
(天之在水下其在水下之時非坎上乾下之需乎知天有在水下之時則若地若雷若風火山澤均有在天上)
(之時此八卦本然之象包含萬理一以貫之然則香雪海之在地上亦大圓鏡中一自然之象矣)包含
萬理何親疏眼見雪海會一貫好奇豈我論剏孤速成
長歌命蹕返記予六度来臨吳記予六度来臨吳或擬
獲麟亦可夫
題沈周山水長卷
老眼六旬翁西山歸棹中(二語櫽括沈周自識語)契神别有獨佈
景乃無窮曰畫卑斯畫不工却絶工粗皴成卷尾率逸
本家風(沈周畫以真率擅場是圖結搆頗精細而卷尾粗皴數筆作山勢曼衍以終之仍不失本家風)
(度)
上方山楞伽寺
寺據上方山楞伽額久顔登来極頂表遊趁一朝閒誰
解三乘義難參八見還太湖萬頃碧祗在俯臨間
石湖八絶句三曡王寵題周臣畫箑頭韻
橋過行春春可憐許公麗句宛如前韶光有脚紅匝地
湖水無邊碧接天
山半石湖滀不流微風拂處亦瀾浮却嫌前後屋圍護
未肯飄然下野鷗
幾朵桃花照水開那論千瓣與重臺閒吟七字相看處
真是不孤此往迴
石湖號以石湖成參政誠看富貴輕幾百年猶薌姓氏
江山却亦未孤情
保障由来勝繭絲訓官此義不輕移夾輿試看黔黎意
總似懷中女與兒
海潮菴後石崖強崖頂佛宫宛若翔生面别開周氏畫
不從倪范問津梁
曾倣東邨畫箑歸(周臣號東邨畫箑有王寵題八絶句弆存石湖行館乙酉庚子及今甲辰)
(每至必展閱凡三曡韻向曾倣其畫意以歸今置圓明園之池上居)每當展閱興軒飛在
前真者兹親炙未免遜他具體微
雅宜八首詠烟花書法那論泥與沙(張旭云用筆如印泥畫沙貴蔵鋒也)
(王寵書得鍾王法故云)窄韻促成以拙速偶来借用紀年華
謁
孔子廟
甫經廟貎拜闕里復此宫墻謁古蘇堯舜心傳直接彼
君師責重並殷吾遷隅文正(范)蹟可考作記常宗(王)事
不誣道塞乾坤神宇宙底須南面論區區(末句反王彝記意按明徵)
(士王彝字常宗嘉定人作蘇州府孔子廟南門記大指以孔子之道使萬世帝王因之而不革廟貎當擬王者)
(舊廟畫於鄰垣徑而之東弗稱南面向明之義自宋范仲淹遷於錢氏南圍之巽隅後復屢加展拓至明洪武)
(間始自靈星門極於南城之隂表文廟之道於洗馬池南又謂此一區為孔子南面之地范公所未得為者云)
(云其所稱孔子道在萬世是矣而區區較量門徑以南面為尊崇則猶未免拘墟之見耳)
過紫陽書院口號
院長應延學行醇德潛竟以假亂真於予改是宣尼語
昔實失之未識人(書院掌教必須學行醇粹方足為多士師表向年沈德潛為紫陽書院山)
(長雖工於詩文而品行實卑後因為徐述䕫作詩序允廷臣議削奪爵諡是以庚子過紫陽書院有知人信難)
(哉於予改是懼之句)
遊滄浪亭
滄浪亭是延賓所點綴湖山其水清大法小廉應視此
憩於此者合循名
題張宏姑蘇名勝四景即用其韻
迤西乍喜見高峯步輦閶門有路通原是屢經吟賞處
展圖妙印静觀中
右支硎春色
春煙淡沱一鈎新(時暮春上澣)景異當年對詠人(宏詩云桂香冉冉露)
(華新盖在八月也)此地此圖契神際寧從歲月論緣因
右虎邱夜月
快寫石湖雨與煙我来登舫梵宫邊(是日於海潮菴登舟放棹入石湖)
雖然晴景不相讓也盼為霖潤麥田(張宏畫石湖烟雨有山雨忽来雲樹)
(暗神龍欲潤插秧田之句兹舟行晴霽麥苗正當長發若得春膏滋潤益見芃茂也)
右石湖煙雨
繪事通靈罨眼寒鏤冰剪玉萬林攅行春我每喜時雨
此景祗宜畫裏看
右靈巖積雪
南方
南方雨苦多恒弗苦雨少今歲過江来逾旬逢日皛問
稱正二月渥膏霑已早(江浙正二月間該督撫等屢次奏報雨雪霑足茲畺吏来覲詢)
(以農田情形據奏春膏早渥目下並未缺雨)麥苗實芃芃亞隴青而好設使
再潤根餅餌可期飽解之者於傍慰我意誠巧霽景湊
遊山此語見何小况我繾北省希霈徒久禱(直隸山東河南春雨)
(未能霑透屢經降旨馳詢該督撫並令虔誠祈禱)邇日雲每作閣雨旋晴了南
猶覺以艱北甚惄如𢷬
玉蘭堂(在蘇州行宫内)
靈巖兩日問山迴曰白辛夷花尚開(紫者為辛夷白者為玉蘭本一種也)
(以玉蘭接枝於辛夷則開白花否則開紫花然未見以玉蘭接枝於玉蘭者亦其明騐向屢於詠玉蘭詩詳考)
(之有原是辛夷種接植之句)昨自虎邱識為最(虎邱山隂玉蘭一枝本高數丈枝葉茂盛)
(花開甚繁)兹因玉磬得其陪(文徵明所居有玉蘭堂兹蘇州行宫所植玉蘭於春巡時盛開)
(因即以此名之)文家堂下想荒矣行館階前正菀哉即境無端
一數典恐他璧老笑重儓
寫玉蘭得句
衡翁愛寫玉蘭姿名蹟石渠多貯之偶為傳神揮數朵
勝他真贋致然疑(文徵明所畫玉蘭石渠貯有數本難保必皆真蹟故末句戲及之)
夜雨(三月十一日)
夜雨打船窗恰值清夢醒入耳適宜聽披衾不覺冷即
南已增潤憶北牽懷永(時北省正望雨之際未知此澤遍及否)須臾聲漸
稀無眠以耿耿
入浙江境
海塘躬閱此来巡迎送河邊兩省臣疆有其分臨益切
民無不愛見尤親春雲尚覺籠午日宿雨已看清路塵
麥欲滋膏蠶欲霽(江浙三月間麥田欲雨蠶桑欲晴故有種麥要雨採桑要晴之諺)兩
全艱矣豈能均
雨(三月十二日)
夜雨曉漸止午雲復霈零急飄迷縴岸密點打篷舲梅
片連飛白麥苗滋蔚青迎鑾憐萬姓冒濕走無停(是日入浙)
(江境夾岸迎鑾老幼冒雨奔趨益見愛戴之忱出於至誠也)
駐浙江水營曡庚子舊作韻
庚子駐此心不怡嫌其侈費意蹰踧兹来實為仍舊貫
(庚子前巡駐此水營點綴亭臺花木不似江南之從簡有將求吾喜喜何曾益覺怦怦增鞠耎之句兹来早勑)
(地方官不過仍舊有者略為修理無多費矣)花則花而木則木駐營咨政有
餘暇偶涉趣成歸舫宿侈費者本意營私後亦廉知刑
以督(前次王亶望任用王燧惟務華侈其意在假公營私以飽慾壑未幾王亶望王燧皆以貪黷伏法實)
(咎由自取也)然而用彼誰之過至今自咎猶忸恧
題煙雨樓曡庚子詩韻
春秋三閱喜重(平聲)来雨意煙情鏡裏開承德奚妨摹畫
貎(庚子年南巡旋蹕擕煙雨樓圖歸於熱河倣為之至辛丑工成情景宛肖有携圖去歲興工始斷手今年)
(蕆事勤之句)嘉興畢竟啟詩材夏中讓彼泛錦芰春季饒兹
對玉梅不擬南巡更臨此鳴榔欲去重(去聲)㣶徊
遊煙雨樓與梁國治董誥聯句三曡前韻作
(御製)庚子圖樓景肖搆勑苑吏(庚子年南巡迴蹕時圖寫樓景以歸於避暑山莊倣)
(為之至辛丑年落成)數典可忘兹
循名因定第真面豁重謀
會心宛一致南湖窗亞梅(臣梁國治)
(御製)北塞漪臨芰詎惟耐煙雨亦復宜晴霽扈從有鄒枚
眺覽離塵地
四詠元璙輸(熱河煙雨樓曰真御製四詠曰煙曰雨曰假山樹檇李不逮也)
三卷襄陽避活畫含空濛(樓圖御筆倣未芾意寫煙雨凡三卷一貯此樓中一)
(歸山莊懋勤宸翰一貯臣董誥)
(御製)清音滌繁吹響鉢非詩壇奪茵擬講肄優游翰墨林
瀟灑松竹翳樗材珥筆仍梓里觀風伺(臣國治臣誥均以浙)
(人兩扈為詞廵蹕有之恩賜聯句實臣未榮遇)鋪棻劭耕蠶(臣梁國治)
(御製)塗飾却丹翠敢誇諸政和所願羣生遂海塘深廑念
桑土斯攸暨詢惟富教籌綏以剛柔轡悠哉鏡影
澄(臣董誥)
(御製)勖爾歌聲繼錢莊胥故人(煙雨樓有錢陳羣所書趙孟頫耕織圖詩屏前壬午)
(乙酉兩次南巡皆與莊有恭聯句)梁董共新事興適便迴舫
瀾清思涉利俯瞰魚遊樂(樓旁有董其昌題魚樂國三字刻石)凭想
禾嘉瑞蓮島隔雲封(熱河煙雨樓為青蓮島舊址臣梁國治)
(御製)鼇磯足山意(嘉興百里無山樓前釣鼇磯有石數卷頗具嶙峋之致)賡韻嗣前
春罷巡自今歲(自辛未至今甲辰六巡江浙適符我也皇祖南巡次數適可而止不敢過)
六度迅流隂五字申時義
題庚子寫煙雨樓景卷曡韻
重展前巡卷分明親寫時昔今不隔日煙雨祗饒詩潤
景披銀鑑秘思抽綺絲再三倣米意(庚子春南巡在舟中倣米意寫煙雨)
(樓卷凡二其一弆嘉禾本處一携貯宫内懋勤殿又於山莊復倣一卷貯熱河煙雨樓中)笑我此躭
之
錢陳羣之孫錢端進其曾祖母所畫四子講德及
陳羣書論合卷閱畢還之俾為其家世珍並題
是什
王褒四子講德論賢母為圖令子書(錢陳羣之母陳書畫四子講德圖陳)
(羣補書論)却憶石渠經袐弆俾還香樹作家儲一之為甚豈
可再其或有因益愴予(石渠向存陳書畫四子講德及陳羣書論乃陳羣所進此卷末)
(陳羣跋載其母於五年中曾畫此圖者再更為確證因思内府既蔵其一不忍復留此卷題什還之俾其子孫)
(世守永作家珍亦為藝林增一叚佳話也)觸目不堪懷舊處南来老輩半雕
疎
降旨寬免浙江杭嘉湖三府正供十分之三詩以
誌事
入疆民隠切諏咨積欠概將寬免之(昨入江南境即降旨將江寧江蘇安)
(徽各藩司所属未完積欠地丁漕項及民借籽種等項共銀米一百三十餘萬全行蠲免)並未逢災
謝
天佑(無災則無借項)更常完賦慶農時(雨暘時而歲美每年完賦更無欠項)所當
嘉也其風善寧可靳哉我惠施十以免三正供逭(浙省附郭)
(之仁和錢塘二縣本年應徵地丁正項先經降旨概予豁免外因思杭州嘉興湖州三府蹕途所經復加恩將)
(三府属本年應徵地丁錢糧共一百九萬餘兩再行普免十分之三計三十餘萬俾近光黎庶益享盈寧之福)
幸兹同樂世雍熙
謁
海神廟瞻禮三曡舊作韻
庚子重来廑晏奠石工一律命堅修(庚子南巡親臨閱視海塘飭該督撫)
(於老鹽倉一帶舊有柴塘後一律改建魚鱗石塘毋惜工費仍留舊有柴塘為重門保障嗣據該督撫等於辛)
(丑壬寅等年陸續採辦石料派委誠妥大員勘估建築至癸夘年八月内據富勒渾福崧奏將原辦續辦魚鱗)
(石塘共三千九百四十丈督率司道實力稽查於七月二十四日面石均已砌竣通工一律全完該督撫前往)
(詳勘均属如法砌築整齊堅實可以永慶安瀾矣)勤劬雖曰不遺力護佑仍惟
賴
賜庥
神廟載瞻申九叩
御碑欽仰示千秋敢云塘固民安枕未翕中亹未解愁
駐蹕安瀾園三曡前韻六首
北坍今次永塘尚近洪瀾(海塘沙北漲南坍則塘工鞏固今自壬辰春以来沙痕漸)
(覺北坍至庚子前巡親閱則北岸漲沙盡坍海潮直逼塘根今尚如此實為廑念)春月来觀海
古稀仍據鞍(每於城邑或乘馬便民瞻就也)魚鱗期越固(庚子命於柴塘後為石工)
(飭該督撫等自老鹽倉一帶添築魚鱗石塘凡三千九百四十丈仍留柴塘為重門保障於癸夘七月全功告)
(竣矣)蠶市較蘇寬(蘇州街市頗窄兹海寧街市較寬)鄉語分疆異民心一
例歡
塔山近海邊踏勘慰心懸竹簍喜增漲(塔山壩工當潮汐頂冲藉竹簍)
(貯碎石三層擁護壩根昨秋據富勒渾等奏護壩竹簍上中兩層現俱露出今自二月後漲沙增長全掩三層)
(竹簍為之稍慰)蟻坯惕漏泉隅園且停憩比戶有歌絃自是文
章邑然當戒藻妍
舊家原有述熟路不須尋世業傳来久國恩受已深翰
林兹挂籍書囿勉繩音(海寧陳氏向多為翰林者今乃寥寥庚子臨此陳善慶以家蔵)
(蔡襄茶錄真蹟呈進念為陳氏家傳墨寶因還之并為題句俾得世守勉紹前聲也)重展蔡襄蹟
依然懸古鍼(蔡襄茶錄筆意秀勁有晉唐懸鍼遺法其自記云草木之微處之得地則能盡其材)
(頗能即小見大故庚子題詩有頌不忘規應著眼處之得地盡其材之句即襄自叙意也)
安瀾詎祗名永祝晏而清明日觀形勢一宵廑慮情前
吟巡壁舊
聖藻額檐明載語世臣者承家在敬誠
是園有紫竹不計歲和年畫格應為創吟情詎可捐松
非自稱直梅亦捨其娟三益於斯盍都因静以延
一溪春水柔溪閣向曾脩月鏡懸簷角古芸披案頭去
来三日駐新舊五言留六度南巡止他年夢寐遊
登尖山觀海
尖山迤北弗資塘鐵板沙比石猶固尖山迤西乃賴塘
閭閻必藉石為護天時地利自古然人事弗和斯致誤
所謂和亦匪云同盡心籌民保障故我登兹山亦已屢
不為觀瀾暢神遇漲沙靡定不可恃每因蒿目乏良慮
視塔山誌事三曡舊作韻
兩山(尖山塔山)接石壩恃竹簍外翼條石未可築潮汐日夜
逼乙酉沙護簍(尖山塔山之間向有壩工正當潮汐頂冲條石難施惟藉竹簍貯碎石三層護)
(根壬午閱視時沙漲掩簍四尺因命該督撫標記尺寸按月奏報至乙酉歲親莅勘騐護簍沙漲較舊誌增至)
(五尺時咸為壩工稱幸然坍漲無定未可恃也)庚子坍漸急今幸護以全並無
簍露立(庚子前巡閱視塔山塘工不惟乙酉所見掩簍之漲沙五尺盡坍並三層竹簍已露上一層至)
(癸夘八月上中兩層俱露今甲辰二月以来漲沙增長上中下竹簍三層復全行掩護)北漲期難
望遑此論寸尺乙酉即有言安保無更易(乙酉塔山沙漲增長尺寸)
(大吏皆謂江海效靈然海沙變易無常豈可深恃是以乙酉視塔山詩即有效靈漫致頌安保無更易之句)
籲佑未蒙庥誠弗假予責(每閱海塘必詣漸祠虔籲而神佑今沙漲已見增長)
(向稱難以施工老鹽倉之活沙兩年間接築魚鱗石塘籌辦江蘇及紹興等處所運石料均能及時應用亦賴)
(惟有天佑誠神助益勉敬耳)接築魚鱗塘工料籌詳悉兹更有後
議(欲擬將范公隄一帶土塘接至省城者都易以石庶乎可恃費帑非所惜也)欲接築堅石
(此次南巡閱視議自搶塘柴工尾斜向西南接至范公塘而於柴塘後添築石塘即留柴塘為重門保障更添)
(建挑水壩兩道以資保護)帑項非所靳然斯亦下策
觀潮四首再曡乙酉韻
鎮海寺傍臨海臺行春觀處正潮来逮今三度詩十二
不擬石塘重(去聲)往迴
詠事酉年信筆隨悔愆子歲亦於斯(乙酉觀潮詩有伍胥文種誠司是之)
(二人前更属誰之句其後北坍南漲潮勢漸逼石塘因悔前詩之見雖高而語似慢故庚子詩反其意云設非)
(之二人司是如是雄威更合誰)謂當鑒我漲沙矣仍看北坍更籲誰
李嵩妙蹟携行笈相證雄觀信弗差詩讀張(仁近)楊(基)刺
南宋風霜二帝忘行車(石渠寶笈蔵李嵩錢塘觀潮圖真蹟有張仁近題云雕欄玉檻)
(照東海貪看秋潮忌黍離又楊基題云潮水信可定日夕来朝宗人心獨不如而不思兩宫兩宫未雪恥屢下)
(班師旨云云盖深譏宋高宗之躭晏安而忌國恥也)
一帶石塘工已就(庚子閱海塘命於老鹽倉一帶柴塘後為石塘昨歲癸夘八月據富勒渾)
(等奏報石塘三千九百四十丈工已全行告竣)魚鱗擬築向西仍(老鹽倉一帶石塘雖已全)
(竣而章家菴以西惟藉范公土塘衛護形勢單薄恐不足資捍禦兹與該督等悉心籌勘欲一律堅築石塘使)
(闔郡黔黎永資樂利費帑所不惜也)亦惟此日盡人力敢冀他年幾可乘
(海沙南北坍漲原無常自已夘以後潮勢近塘沙痕漸覺北坍今已二十餘年循環往復理之自然當有北漲)
(南坍之幾然朕惟盡人事以待之其時幾可乘固不可必耳)
賜扈蹕王大臣及浙省大小吏食
庚子斯上已清明此甲辰(庚子前巡於三月三日駐蹕安瀾園行宫賜食兹以三月)
(十五日清明節駐此宴賚)需雲宜飲食勝地會臣隣小雨亦為澤(是日)
(小雨即晴)輕烟那論新(清明禁烟傳燭之事後世久不行)遥心綣北省渥&KR0584;
可霑春
再題蔡襄茶錄真蹟仍用庚子詩韻
創書皇祐曾進奏正定治平經幾回(二句櫽括襄自記語)法寶陳
家關世守屢吟寧為詡詩材
賜浙閩總督富勒渾
武林曾昔撫而巡開府兹教統浙閩祗以迎鑾来隔省
又看閱歲會今春漫勤供奉水及陸應勉調和軍與民
識大體毋苛小節思之莫忘誨諄諄
賜浙江巡撫福崧
辛丑番回變畫籌甚有方(辛丑春甘省蘇四十三之變福崧時任臬司隨總督勒爾)
(謹前往勦賊暫駐狄道勒爾謹怯懦無能幸福崧隨行諸事贊助調度有方以是知其可用旋授甘肅藩司)
因之知可用遂命撫兹杭蠧政頗能剔(壬寅秋擢福崧為浙江巡撫到)
(任後釐剔浙省收漕積弊奏定章程諸事頗能整頓)官箴勉自強掃除斯足矣奢
費戒其王(前庚子南巡時王亶望任用王燧惟務奢費增飾葛嶺瑪瑙寺等處座落所費者鹽商之)
(資而伊二人尚於其中作威福以牟利彼時即知其必敗未幾果以甘省冒災鬻監貪黷營私敗露扺罪浙省)
(大吏所宜引為前鑒也)
賜浙江學政竇光鼐
士習民風首端方繫厥司况兹文盛處所重行(去聲)修時
熟路輕車試(竇光鼐向年曾任浙江學政士習文風是其熟悉也)迪人克已為前
車應鑒已(竇光鼐前任浙江學政時有訓導章知鄴以竇光鼐不准伊進詩冊欲捏詞叩閽呈内有)
(西陲用兵久稽成功情願從軍之語其狂誕亦無可逭以其欲從軍即發往闢展效力嗣復據該處駐劄大臣)
(安泰查奏章知鄴筆札有討奸邪竇光鼐文捏造悖逆之言託諸竇光鼐之口則其居心奸險實為惡逆之尤)
(因即於闢展地方將章知鄴正法以示懲儆然亦竇光鼐平時不能自立約束属員所致也)自立尚
勤思
夜雨(三月望日)
微雨尖山觀海迴未牌賜食霽光開濃雲入夜欣鋪矣
時雨達晨正霈哉麥綠菜黃胥沃潤老扶幼挈普瞻来
憐他弗惜衣衫濕(十六日早自海寧至杭州夾塗老幼冒雨瞻迎不惜霑濕倍見愛戴之誠)
(既欣且憐之)親切民情栽者培
老鹽倉一帶魚麟石塘成命脩
海神廟謝貺并成是什誌慰用壬午觀海塘誌事詩
韻
壬午觀海塘無非求民寧並擕督撫臣(時總督楊廷璋廵撫莊有恭)
疇咨閱情形憶自庚辰年沙勢已漸更然尚去塘遠未
致大工興壬午至庚子北坍水鋪平略無漲沙意日夕
縈念恒長此其奚窮民生關匪輕戴家橋迤東猶有魚
鱗屏迤西惟柴塘安足護桑耕庚子我重来
崇祠籲佑靈凴輿歷歷觀既觀慮且行其間老鹽倉下
樁我所經活沙旋吐樁(海塘自戴家橋迤西皆柴塘不足資保衛因擬改築石塘司事)
(者輒稱老鹽倉一帶活沙難於下樁若移内接築又有礙田廬壬午親臨試下木樁始苦沙澁用二百餘斤之)
(硪一築率不及寸許樁下既深又苦沙散不能齧木樁摇摇無著是活沙之說信然彼時既未能即築石塘因)
(藉坦水石簍為固迨庚子南廵沙坍簍露始决計接建魚鱗石塘云)蒿目乏計生申命築
魚麟切念樁難擎然事在人為未可謝不能(老鹽倉一帶沙活難)
(以釘樁然事在人為未可遽謝不能庚子南巡復申命改建魚鱗塘初開工時仍有已釘復起之患旋有老翁)
(指點云用大竹探試俟扦定沙窩再下木樁加以夯築入土甚易因依法扦築又梅花樁以五木攅作一處同)
(時齊下方能堅緊不致已釘復起試之果有成效迨後跟尋老翁已無蹤跡現據富勒渾福崧等奏詢之盛住)
(及在工員弁兵役等皆稱老人指點傳為並神助請勅修該處潮神廟以答靈貺因俞所請賦詩以紀)
(其事)月月具圖報心懸如目凴大小吏胥勤民夫盡力争
老鹽倉一帶石塘竟築并外仍護柴塘内無害溪阬却
聞夯樁時老翁言信應竹扦試沙窩成效免變驚因下
梅花樁堅緊無欹傾魚鱗屹如峙潮汐通江瀛功成翁
不見詎非
神所營贊
天福萬民竟得鉅工成臨塘新
祠宇榱棟焕支撐肅拜致虔謝五言得行程迤西更易
為仍欲殫吾誠(老鹽倉石塘三千九百四十丈鉅工已竣而章家菴迤西僅有范公土塘一道)
(難資衛護因令該督等悉心籌勘一律改築石塘較之老鹽倉一帶更易施工亦惟殫吾愛民之誠不惜再費)
(數百萬帑金俾闔郡黔黎永慶安枕耳)
閱海塘四曡舊作韻
己夘以来潮近塘廿餘年未漲沙良(丁丑歲南巡閱視海塘其時海潮大)
(溜尚趨中亹自已夘以後漸趨北亹至庚子前巡親臨相度則北岸漲沙盡坍海潮直至塘根矣)雖然
救弊柴易石(先是建議者請易柴塘為石工又有謂老鹽倉一帶為活沙不可下樁而内徙更恐)
(有妨田廬壬午親視之果然彼時惟命增添料值專修柴塘其舊有條石各工仍令隨宜加甃以備捍衛亦一)
(時補偏救弊不得已之策耳)尚未獲安海變桑縱看魚鱗一律鞏慙
聽額手萬民慶(庚子親臨閱視以柴塘究不若石塘之鞏固因不惜工費飭該督撫等於老鹽)
(倉一帶一律改建魚鱗石塘凡三千九百四十丈其舊有柴塘留為重門保障昨癸夘秋八月據該督撫奏報)
(石塘工已全竣浙省永慶安瀾今来巡視該處士民懽忭拜舞出於至誠然予宵旰憂勤有加無已之意尚欿)
(然未足也)范公塘更應籌固(老鹽倉一帶改築石塘業經告竣帷章家菴以西僅藉范公土)
(塘護衛形勢單薄曾諭富勒渾等悉心籌勘一體改建石塘以資捍衛據富勒渾等奏該處淤沙土性浮鬆即)
(添築柴塘一遇潮汛頂冲亦不足抵禦等語因思柴塘自不及石工之堅固事在人為不可惜費即多費帑金)
(數百萬使闔郡黔黎永慶安枕何樂如之遂明降諭旨一律堅築石塘矣)暇食民艱厪弗遑
命於新建石塘尾柴塘内接築石塘越范公塘直
抵烏龍廟即以范公塘為外護之土塘詩以誌
事
江南范公隄久傳仲淹義浙省范公塘乃自承謨置(范公)
(土塘乃本朝閩浙總督范承謨所建承謨即仲淹後裔也)一家兩大工先後勤民事
在浙斯言浙石堅土易潰邇年沙北坍迴瀾噭齧恣范
塘東北尾内奰已有事(昨歲癸夘四月據福崧奏范公塘原築埽工自二月以来因回)
(溜汕刷致有間段矬蟄現用船沉石以護塘根尚属穏固等語朕以該處既係潮水頂冲且回溜汕刷即用石)
(沉船亦係暫時防護非一勞永逸之計因傳諭富勒渾福崧通盤熟籌是否應照老鹽倉之例一律添築石塘)
(詳悉繪圖貼說具奏並諭令於所呈圖内硃筆圈處添築挑水石壩以期挑溜南趨仍俟今歲南巡時親臨閱)
(視指示機宜再行定奪)沉舟下石簍幸保目前計鹽倉石塘建繼
此誠當議柴塘補范公率以允大吏(該督撫等請於新築石塘工止處之)
(現做埽工柴塘之尾接築柴塘八百餘丈直抵范公塘以為外護即允所請)兹来細斟酌建
石難再遲發帑五百萬分年物料備(兹親臨閱視所建柴塘及范公塘一)
(帶亦必需一律接建石工方於省城足資永遠鞏護因諭令自新建石塘尾起越范公塘直抵烏龍廟止范公)
(塘盡處一體添築石塘撥給部庫銀五百萬兩予限五年自東而西分段陸續修築並諭先行備辦工料擇日)
(興工)一如章菴東外柴内石暨柴即代坦水(庚子前巡諭令將章家菴)
(以東柴塘内普建石工兹来親閱見石塘之前柴塘之後有溝槽一道現存積水並無去路恐致淹滲塘根又)
(石塘上堆積土牛無裨實際諭令將土牛填入積水溝槽之内仍將柴塘後之土順坡斜做並於其上栽種柳)
(樹俾根株蟠結益資鞏固且令外柴内石連為一勢即以柴塘為石塘之坦水且今柴塘亦時見本有坦水也)
柴接土塘比(即范公塘)土内石相倚烏龍廟齊至(柴塘石塘中間將土)
(牛填實種柳互相倚恃聯絡鞏護最為得力兹范公土塘後接築石塘直抵烏龍廟范公塘盡處均令照式修)
(築堅固俾海疆永慶安恬民生益資樂利)永矣保杭城千年安晏遂六巡塘
事畢五字始終誌
恭依
皇祖巡幸杭州詩六曡韻
石塘接築俾民安為報工成此歷觀(庚子巡視海塘命於老鹽倉上下接)
(築魚鱗石塘為永遠安瀾之計其舊有柴塘仍命留為重門保障昨歲癸夘八月内據該督撫奏報魚鱗石塘)
(三千九百四十丈一律工竣今来躬親歷視所砌石工整齊堅實洵可永資保障)窮尾溯源暫
紆蹕(尖山在塔山之北自此北至乍浦一帶向無塘堰以其地係鐡板沙不畏潮勢冲齧而西自海寧沿)
(塘觀海窮尾溯源一切塘工形勢可以一覽而得故自壬午乙酉庚子及今甲辰皆紆蹕登尖山頂觀海觀塘)
(而返杭州)衢歌巷舞此迎鑾欲尋南宋宫庭冺究是偏都街
道寬(杭州街道較蘇州甚寬知為南宋偏安之都會也)敬仰
奎章六依韻悵然思昔侍
遊歡
韻玉館再曡乙酉詩韻
設使擬君子南方真有強虚心對今素白髮較前長春
即秋何礙(竹以春為秋見僧贊寧筍譜)風和月總凉無須待䕫戛恒
此韻琳琅
題夏珪西湖柳艇曡前韻
城郭圍東山護西平湖煙水望茫迷如何明鏡忽分兩
為(去聲)有中間一道隄
又泛湖心綵畫船任其浮拍任洄沿神傳禹玉圖中景
倡和無人驀憶前(壬辰春錢陳羣進是圖即題句仍命和韻書幀中兹已十有三年閱之增)
(今昔之感云)
韻玉館用岑參范公叢竹歌韻
竹稱君子無妨愛早年命種行宫内此地由来與竹宜
不費栽培易長大十五年閱暑及寒重来軒牖支晴乾
葉際作響入清聽叢底成隂耐默看如逢故友别多日
有語一時說弗出因之意託岑參詩却慙神寫文同筆
猗猗灑灑凌雲枝間(去聲)間(平聲)旋見曦影移雅吟静樂未
可亟無逸一篇我所知
五依
皇祖吳山詩韻
且遲明日駐西湖覽陟吳山歷市衢左右翹瞻老與幼
可知養給切吾圖
瑞石洞
吳山瑞石洞每来必有詩庚子繹其名云有會意斯(昨庚)
(子於此題句云曰瑞誰所名想有會意深)然引而未發兹當申其辭虚室能
生白其祥止止禔瑞即祥别名洞則虚也宜是實注蒙
莊詎稱嵒齬奇
飛来石
無翼而来此止之其翔其翥莫窮疑設如&KR2338;㠑方其玉
禦寇良言怵我思
紫陽洞題句
瑞石洞或稱紫陽申其義謂注蒙莊(瑞石洞又名紫陽洞適題瑞石洞詩)
(有虚室能生白其祥止止禔瑞即祥别名洞則虚也宜盖以申明庚子詩未發之意實於蒙莊有會心也)又
云祠以真人立(洞在紫陽山下康熙年間於其下建紫陽書院盖因朱子得名雍正年間又因)
(紫陽真人曾居此後為立祠)主敬端知朱義長(朱子之學主敬為宗即莊子之虚室生白)
(亦豈外是洞之得名紫陽地賴人傳當以朱義為長)
題梅石碑再曡乙酉韻
昔日孫藍合作碑惜其漫漶筆摹之(舊傳梅石為藍瑛作及乙酉南巡臨)
(視實孫杕畫梅藍瑛畫石二人合作也惜舊碑漫漶因為重橅訂正題詩泐石仍並存舊碑云)雖然德
夀寓興偶亦祗雲煙過眼為梅自無心依石瘦石如有
意學梅姿無心有意胥置却七字成吟又此時
閱杭州旗兵
已此百年久駐防侵尋風氣漸如杭一齊傅耳誠何益
衆楚咻之義可方(今各省駐防旗兵其清語率皆生澁然音律尚不致大錯設令其漢語則)
(與本地漢人無異風土所習染亦無可如何然必不可令忘清語也)何事弗廑返舊俗無
思不服緬
前王命皇子射聊示衆老弗躬為慙莫遑
昭慶寺
壬午曾留句喜恒
慈慶昭重来殊景况此意久蕭條橋畔尋門熟牆頭望
塔嶤(寶俶塔近此寺疑昔年原属寺内也)徘徊憩精舍又得片時消
大佛寺題句
須彌弗為大芥子弗為小此語實佛語其徒應俱曉此
何以大稱鑿像山骨窈始自宋思淨(北宋僧名)六百年名表
曰是已涉非謂器斯遠道隠若調御言頓置斯不少
瑪瑙寺曡庚子韻
精藍昔未到庚子始臨云祗惡逢迎巧那嘉構築勤謬
稱商獻悃(葛嶺下舊有瑪瑙寺庚子南巡見其增飾華美深不愜懷畺吏謬以浙商捐修為辭余謂)
(商民一體故前巡詩有商力彼民力求欣吾不欣之句)可識佛無欣越益吾慚愧
恐防議論紛
御製詩五集卷五
