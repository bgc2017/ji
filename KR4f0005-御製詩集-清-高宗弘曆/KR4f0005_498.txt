御製詩餘集卷三
古今體二十八首(丙辰三)
雨(二月廿六日)
五鼓聞雲佈甘膏落䁱晨恰欣符十日(昨十七日得雨深透不可以寸)
(計至今日甘膏接閏復三寸餘恰符十日之占)難得是中春禾黍胥堪種北
南祝普均(日前山東河南各奏報於二月内普得雨澤霑被甚優與京畿得雨先後略同今春南北)
(屢沐感之恩膏慶協農祥欽餘益深虔惕)農佳恐意滿虔惕勵諄諄
清明(二月廿七日)
昨雨逾三寸夜雲傍曉輕昒昕落霧重寥朗過辰晴占
汁(關西曰汁同協出方言)今朝吉兆殊往歲情(北方有清明風刮土連連四十五之)
(諺往歲春雨艱致是日或遇有風試之屢騐今歲入春後雪雨頻霑極為深透大利耕作為北地所僅覯而今)
(日清明節又幸竟日無風可為夏收豐稔之兆)無風欣至晚乃敢五言成
詠和闐白玉椀
和闐貢玉多無數(去聲)擇質(謂器之大小)兼之擇品(謂色之純玼)良
椀則大為盂則小(許慎說文云盌小盂也是大則為盂小則為盌此玉材質約園一尺餘以)
(之為盌則成大器若製為盂則尺寸轉小矣因材器使之義即於斯寓焉)仁言圓勝義言方
可儀人物德誠美不揜瑜瑕說更長棐几旅獒原在側
對惟怵惕自慙惶
按玉之美者為瑜其疵為瑕禮記聘義云瑕不掩瑜
瑜不掩瑕又左傳云瑾瑜匿瑕予以為此有二義所
謂不掩者盖其質美處多而考纇少不可以小疵而
棄其大醇傳所云不以一𤯝掩大德即此意也至匿
瑕者乃大舜隠惡揚善之義若玉之材質大段果屬
精純即微有瑕玷亦尚可包容含蓄不至棄捨是以
辛巳賦得詩有隠之略一玷揚矣獲連城之句夫全
材希有用貴取長因詠此盌復絜矩及之并識
湖北巡撫惠齡奏報生擒邪教首逆聶傑人詩以
誌事
湖南叛逆苗師征不得已地險逆苗衆耆定踰年俟(去歲)
(二月初間據總督福寧提督劉君輔湖南巡撫姜晟貴州巡撫馮光熊各奏報貴州逆苗石柳鄧糾約湖南逆)
(苗石三保等滋擾焚掠幸福康安先以整理錢法調任雲南總督聞信即馳赴貴州連克正大嗅腦松桃三圍)
(又和琳新授川督自蔵赴京陛見甫入川境聞秀山亦有逆苗滋擾即改途馳往勦除與福康安合兵楚南屢)
(次焚勦迸匪苗寨無算并擒獲首惡吴半生解京逆苗勢已窮蹙惟該處山路險峻又多霖雨至今已踰一年)
(尚待蕩平之信為之日殷企望)調兵北近南兵調營空裏邪教乘此釁
一二作亂起(幸該省去歲收成豐稔雖附近苗寨之處猝被搶掠而通省民情安帖不意湖北邪)
(教聶傑人劉盛鳴等窺伺湖北各營官兵調往湖南乘此起釁在枝江宜都等處糾集匪徒肆行搶奪署湖北)
(巡撫惠齡適在荆州經理軍需一聞此事隨即帶兵馳往擒獲一百五十餘人而逆匪等旋即逃往江家壋大)
(山之内冀圖負嵎抗拒)賊首聶傑人聚匪謀不軌官軍𠞰屢勝守險
學苗子(畢沅駐湖南辰州辦理軍營接濟聞信即馳回會同惠齡簡調荆州滿漢官兵並鄉勇等入山)
(勦捕官兵鼓勇直進當即𠞰殺二百餘人生擒數十名逆匪竄入灌灣腦及太和山内蔵匿我兵隨於太和山)
(駐劄扼其要害惟是該處山徑陡雜賊匪恃險負固其情形幾同南省逆苗實堪痛恨)向餘邪教
流猖狂聚蜂螘當陽竟戕官督往親𠞰洗先撫安荆州
民心胥定敉(前此四川大寧縣匪徒謝添繡與竹谿縣之王占魁陳金玉等傳習邪教一案經福)
(康安等訪拏懲治不謂此番聶傑人等仍假白蓮教名色糾衆倡謀敢肆猖狂近又據畢沅等奏江北當陽縣)
(被賊占據戕官難民大半逃至河溶鎮地方畢沅一聞此信即分兵馳迴荆州安撫地方民心平定一面檄催)
(豫兵速到一面先自酌帶兵將徑赴當陽該縣地處平川諒不難於收復也)撫駐太和山相
機進無止今接飛章報生擒渠魁矣賴征苗二督由南
助軍至(叶匪惠齡駐太和山軍營相機進𠞰今據馳奏逆等因官兵連次奮勇勦殺暗於深沖口鳳)
(凰山添派匪徒踞守該處山高路險為賊衆緊要隘口必須一鼓𠞰散方可直逼賊巢適福康安和琳自湖南)
(軍營派来協𠞰之鎮筸鎮總兵富志那已到即與商定於二十一日黎明分兵兩路進勦)兩路批險
要奮勇入臨咫無不一當百羣賊逃披靡勢知不可當
五人親出跪(惠齡與富志那派撥已定該鎮即統率參將許文謨佐領額貝等帶兵進取鳳凰山)
(惠齡自率副將額勒金保防禦台興等帶兵進取深冲口該二處各聚匪徒數百人嚴密把守惠齡所帶官兵)
(直撲賊卡鎗箭齊發并用大炮轟擊登時殺死賊匪二百餘人餘匪紛紛四散適富志那亦將鳳凰山之賊勦)
(散占據山梁兩軍會合見山後逆匪結隊直撲前来千總劉健標先將手執白旗賊目射斃守備劉管城拏獲)
(賊目一人官兵乘勢直前人人奮勇一以當百殺賊二百餘人生擒三十餘人正在長驅深入之際逆首聶傑)
(人見官兵驟至勢不可當料難逃竄即帶同匪夥熊太山等五人自山跑下直至軍前叩頭納命惠齡等即委)
(買將各犯觧赴營中看守一面仍督領官兵覓路進𠞰逆匪先於山㘭各處埋蔵地雷四處沖起賊匪隨聲分)
(路而下以冀邀截官兵後路而惠齡等亦用大礟擊之督率兵丁奮勇𠞰捕賊勢力不能支始向内山逃遁時)
(天色已晚因將官兵暫駐)問其起事由則更他人委云惟張正謨白
蓮教首是乘虚恣搶攘圖利興奸鄙指日大軍進(官軍回營)
(即提訊聶傑人起事緣由據供稱伊子聶池向拜張宗文為師學習白蓮邪教張宗文之師張正謨因地方官)
(查拏甚嚴適見各處官兵俱調往湖南出征遂乘虚糾約同教謀為不軌衆人因其家道殷實推伊為首邀同)
(夥數百人攜蔵器械旂帽符帖等物隨秛該縣訪聞往拏張正謨等即率衆抗拒搶劫糧石脅人入夥因聞官)
(兵前来先避入江家壋内今見官兵奮勇伊子聶池又為鄉勇所殺是以心懷畏懼早圖投出復為張正謨攔)
(阻所有逆謀俱係張正謨主持該犯並不與聞其劉盛嗚亦聽張正謨約束現在同教者約有二千餘人餘皆)
(擄掠脅從反覆詰究矢口不移該犯等敢於光天化日之下聚衆謀逆實屬罪大惡極今該犯畏罪投出將一)
(切逆謀均委於張正謨明係恃無質正藉詞狡卸惠齡已委派妥員先將該犯迅速解京現在張正謨雖未就)
(擒而日前所調河南南陽鎮兵一千名陜西興漢鎮兵一千名西安將軍恒瑞所帶官兵二千名又續調河南)
(兵一千名即日陸續可到大軍會合聲威益盛無難𠞰洗淨盡正犯全俘迨解送到京嚴刑懲治以正國法而)
(快人心俾邪教根株盡絶湖北綏静想湖南苗宼亦即不日就擒捷音即至矣)正犯授俘邇牢
縛並送京待至嚴刑理因思宿愛民良心孰無彼何當
有叛亂虔劉致民絫繼念究予過教化未臻美五字仍
自責為愧非為喜
閩浙總督魁倫報洋面肅清及漳泉得雨情形詩
以誌慰
廢弛閩疆緣督撫明刑勅政日廑心(近年閩省吏治營伍諸務廢弛總緣)
(伍拉納浦霖二人負恩昧良貪婪屬員賄賂盈千累萬遂致各屬侵虧倉庫朘削小民而洋盗充斥近至省城)
(十餘里内行劫客商伊二人置若罔聞並不督令文武員弁實力緝捕以至政治大不可問去歲經魁倫參奏)
(後不得不嚴加懲創以飭官常並節次申諭整頓一切俾戢盗安良民食有濟)民窮因致洋盜
勝雨歉兼增望澤沈詰武兹聞盜斂蹟(魁倫奏查辦洋盜林發枝即李)
(發枝等家屬摺内稱近日南洋各口岸商販流通洋面漸覺寧諡現在地方文武各官於南北兩洋拏獲盜匪)
(多名解省審辦自是盜匪稍知斂蹟但慮日久又或乘間竊發仍嚴諭該督飭屬不時留心務須實力巡查搜)
(捕以淨萌蘖而靖海疆)賴
天幸宥澤施深(閩省前歲闕雨收成歉薄兹據奏該省於去年十二月内各屬連得透雨入春)
(以後福州福寧興化漳泉汀州建寧等府又叠沛甘霖入土深透二麥收成在即可期豐稔)更欣臺
米漳泉濟(臺灣一歲三收素稱産米之區漳泉一帶向資接濟去冬今春該郡亦屢得甘膏正月以)
(来厦門商販入口之米已有三萬餘石榖四千餘石蚶江口商販之米亦有七千餘石漳泉米價自當日見平)
(減小民口食益資充裕)既慰既慚敢懈欽
暮春攜嗣子皇帝恭謁
東西兩陵是日唘蹕用成長句(有序)
稽父傳子繼堯舜之禪遜承家仰
宗德
祖功文武之道佑啓後憶昨歲瞻
鼎成之地告越年行璽授之儀雖已轃周甲之期尚未
逮開元之始今則允符前願克遂初心太和典重
於大廷嘉慶朔頒於薄海緬紹
祖讓
祖之本志心慕匪虛亹歸政訓政之永懷肩仔未歇若
非
詒燕曷能左券之先操況迺垂鴻久篤前言之默祝仰
酬何極躬率維虔雖歲月以冀之長仍籲重來九
袠(本擬庚申年予夀躋九十再謁至切兩陵是以昨歲桃花寺行宫詩云九旬重子思今年)
(盛典慶成升香符願上酬皇帝先德下訓後人禮以時為大即宜躬率嗣子春舉上陵之)
(典)而雨露既濡之愛允宜即舉三春且我國家受
天眷命紀元八號再繼丙辰(丙辰太祖建號天命元年乾隆元年暨今嘉慶)
(元年皆丙辰)開國萬年三迴甲子(自歲凡太祖建國至今一百八十有)
(一年)
作述積百廿之算春秋躋八六之齡閱惇史未前聞焉
恧藐躬何修遇此雖慚大當可告小康廣輪闓益
地之圖乾惕夔御天之籙養民四鬴稠施錢漕之
蠲省歲八徵順籲雨暘之若豐真開歲物總登春
清明之和暢經旬上巳之韶熙三日杖鳩千叟纔
奉爵於新正葱犗四推甫扶犂於吉亥兆姓惟壬
為任養百昌以子而孳萌(是日壬子)初發軔於天門顧
掖輦之子舍雖尚能磬控既言耄而可以御輿用
示習勤勞便承顔而最宜策馬思十全克成夫往
蹟佇三捷即聽夫今朝迓鑾輅而匝地歡欣翹
弓劒而
在天對越彼拜前拜後雖諸侯尚盛事之傳況文子文
孫皆
先世所垂裕之慶謁
珠邱而有恪
鑒寶器之克承想
祖宗下顧而歆然與皇帝偕奉以欿若里記建鼓什肇
和鈴
昨歲瞻
陵告授終能乎與否尚疑衷(予昨歲以踐阼六十年將於今春傳位嗣子因諏吉)
(閏二月中旬恭謁尚有東年每西兩陵舉祗告授終之典但其時距今歲一念國策行百里者半九)
(十里之語能乎與否未敢自信乃寅荷正月昊恩大廷祖德竟得紀元週甲心願符初於今歲上日)
(授璽付托得人仰蒙精神天固未祖眷佑如此優隆予何忍即自圖暇逸且強減昔時是以訓政敕)
(幾仍不敢不自勉耳)
天恩上日竟傳璽心願初年或匪蓬適百里誠九十度
付千葉那寸方窮輿行馬從(去聲)垂常例(近年每逄巡幸唘蹕時子仍策)
(馬至途間乘輿隨從之皇子等俱騎馬掖行此恒例也我朝家法肄武習勞萬年所當遵守是以此次嗣)
(皇帝仍乘騎侍行一如舊例子則以年近九旬安輿尊養禮亦宜然也)
家法兼因詰武功
雨(三月初六日)
平明方唘謁
陵蹕不遠由旬行館停過午春雲鋪靉靆逮申甘雨落
濛溟正當昨日新耕
耤深幸嗣君沐
德馨(昨初五日吉亥子皇帝祭餘先農壇行耤田禮今日午後即得甘膏約三寸仰荷神庥殊難)
(言喻因諄語子皇帝益當敬惕以邀鴻貺)顧語益應生敬畏斯須莫忘此
丁寧
喜晴
清曉合登程報霑三寸贏(據地方官奏稱昨日之雨三寸餘其實尚不止此今春雨)
(澤頻霑土脈本潤得此甘膏二麥更可期稔)雖泥弗致濘既霽協輿情(行程遇雨)
(本屬常事況春雨非若夏霖即稍有泥滓亦不致濘車馬為行李之累而傍曉登程遂即大霽衆情益悅)真
是
天恩厚難當已戒盈(子皇帝初次耤田次日即霑優澤而今早隨又快晴天恩之厚)
(如此祇覺不敢承受惟當益戒滿盈仰酬告耳昊眷回顧子皇帝策騎隨行不能不諄諄訓)策驄
諭嗣帝莫懈一心誠
題隆福寺行宫六景用去歲韻
翠雲山房
今春較去歲猶寒新葉仍遲衆樹端曰翠惟松無改色
似知予詠事將完(去歲以踐阼六句符願恭叩帝尤祖陵用申感謝今歲授璽子皇應)
(躬率展謁以昭祗告之忱是以行宫六景仍用去年韻成詠即斯翰墨亦慶得全將来再謁山陵駐此即)
(可不復各景分題階前松色常青似亦知予意也)
翠微室
明廷授受擬危微攜謁
東來
西曰歸謝滿六旬及禪(去聲)位勞勞途路孰言非
碧巘丹楓
楓丹巘碧尚時遙似覺色形寂聳椒應識華原出於寂
及華那免究為凋
天半舫
舫乎天半擬胥幻立字奚妨意寓微若論目前時與事
安名亦未必全非
挹霞呌月
霞来去任一時偶月滿半原萬劫應恒暫有無中得句
泐巖四字識予曾
翼然亭
即景如詩亦如畫題時非佛亦非仙卷中書滿應絶筆
(去歲題是處六景詩以卷未書滿原擬再来不必每景分詠今年以攜子皇帝恭謁山陵駐此似又不能)
(已於題什因命於卷末接長紙幅書之亦無不可)笑此補篇自囅然
曉晴(三月初九日)
昨晚生雲夜雨傾崇山傍曉耀曦晶謁
陵移日曷其可(謁之雨陵定期豫中虔恪非可改移昨晚倘及曉未止行禮諸多弗便幸)
(傍曉雲氣開霽天宇朗晴子率子皇帝得以從容蕆禮吉祥協應益徵昊佑元正授受可卜天心之)
(克享矣)蕆禮蒙
天佑以明授受庶乎非大舛惕乾惟共勗真誠較於千
古禪(去聲)傳者惇史由他有定評
恭謁
孝陵
東土
重光紀(天命太祖肇基東土於丙辰歲建號大清紀元在位十一年太宗嗣位紀元天聰至)
(九年改元崇德凡在位十七年)中華百五年(治元世祖定鼎中華自順年甲申至今歲丙辰)
(凡一百五十三年云百五者紀成數也)六朝
帝命受元日太和傳(今歲元正於太和殿親授璽於子皇帝既符踐阼告天之本願)
(又舉大廷授位之上儀稽古帝王禪位者唐虞為中天盛運而非父子至唐宋以後或逼於事勢或自躭安閒)
(則以今日較之洵為千古以来未有之吉祥盛事矣)攜子
鼎湖叩當春衷曲宣較於歷代禪謂勝彼昭然
恭謁
景陵
昨叩六旬年今攜子位傳(予幼齡仰蒙得日皇祖恩眷養育宫中俾侍左)
(右親聆念及訓言盖名去聖鑒洞燭至今隠有付託之意每一感慕難春以踐阼六旬幸符告)
(天初願理宜恭謁授受橋山虔申謝悃並敬告受終大典今歲元正大廷更當攜率子皇帝重来展謁情)
(固不能自己也)未能定猶我深感賜由
天(上年恭謁敬告時距今歲歸政之期尚餘心載予之心願能符與否尚未能豫必今竟克遂初實為伊)
(古所難得之事非仰沐天恩曷克臻此)
祖有福超訓(昔子十二歲時恭侍初入永安莽喀圍場)(皇祖木蘭行圍皇祖鎗仆一熊)
(良久將上命侍衛引予射之欲予初圍即有得熊之名予甫馬而熊復突起皇祖復御火鎗殪之既)
(入向年来温惠皇貴太妃語其事因有福過於子之言六十追念皇祖深恩日有兢兢惟慮弗克仔)
(肩有負靈耳在天之)心殷冰與淵
明樓九&KR0596;畢悲憶
鑒忻然
孝賢皇后陵酧酒
吉地臨旋蹕種松茂入雲暮春中澣憶(戊孝賢皇后於辰三月十一)
(日大故偕老願虚不堪追憶)四十八年分(自戊辰至今已四十八年矣)攜叩新皇
帝酹觴太上君母應以子貴(令懿皇貴妃為子皇帝生母從前殯入地宫即令近)
(祔為孝賢皇后之側今伊子紹登大寶晉冊孝儀皇后正春秋母以子貴之義也)名正順言欣
駐蹕桃花寺叠丙申詩韻
攜子叩
恩得禪(去聲)來六旬滿似
祖艱哉(帝王皇祖八齡登極在位六十一年已屬自古所罕覯予登極之初焚香告天在位)
(得滿六十年即當傳位不敢上同實未皇祖六十一年以次遞增然其時予已二十五歲計傳位時夀當)
(八十有六乃竟幸符初願今歲元日授璽子皇帝而精神強固勑幾訓政猶不減昔此更為史冊之所末有也)
射熊殲虎況如在(康熙壬寅予隨初入永安莽喀)(皇祖木蘭行圍皇祖鎗仆一熊)
(伏不動久之之名命御前侍衛引予射之意欲予於初圍即有獲熊也予甫欲上馬而熊突起皇祖)
(復御虎鎗殪之既而入武帳顧一日温惠皇貴太妃述其事曰伊命貴重福過於予又虞人告有虎)
(皇祖命二十一叔父後封慎郡王者往予奏願去恩至皇祖撫予頬曰俟朕往之日攜汝去似此深)
(今已七十餘年如在目前每一念及輒不禁澘焉涕下也)憶
惠寫悲迴以纔虚牖凌空紗暢俯流泉落澗石增培丙
申曾詠紅旗至(是處行館臨崖三間向南飾蜃窗可以眺遠丙申春駐此適阿桂奏攻克金川)
(噶喇依賊巢紅旗捷至於窗中即遠見驛騎馳到喜而成什邇日盼望福康安和琳擒獲逆首石三保石柳鄧)
(等捷音甚切迴憶丙申情景惟冀相符以慰殷盼)盼捷猶然眉那開
雨(三月初十日)
謁
陵返蹕喜佳晴山館憑窗盼捷旌(昨日駐桃花寺天氣晴朗憑窗遙盼福康)
(安和琳擒獲逆首捷音冀如丙申攻克金川紅旗報奏甚為懸切)銀漏丁丁聽夜徹金
輿淅淅冒
天明固知沃野方欣透稍慮長途衆礙行曰雨曰暘曰
時若幻乎難定是人情
白澗行宫晚坐
夘行先(去聲)午駐常例衆知齊農慶如甘膏(去聲)役欣未濘
泥(農人喜雨行者怨人情類然今日雖遇雨而道弗致濘衆人行装仍俱早到亦可謂之雨全)兼逢
兩全幸誰識獨思懠西北風吹晚時晴想定兮
賦得春雨如膏(得稀字五言八韻丙辰恩科會試題)
十年艱一膏(去聲用小雅意)今歲幸頻霏孟月雪鋪野(今歲正月初旬)
(兩次得雪四寸二月初旬兩次又得雪三寸至十四日復得雨六寸餘合計竟至盈尺已屬優渥)仲春
雨落圻氣和飄淡蕩風静配浽溦破塊誠何見噴泉則
亦非悠揚尺盈渥間(去聲)斷次三飛(蹕途初六初八初十等日連次得雨中間)
(旋即放晴而每次之雨悠揚綿密合計亦有尺餘扈從人等行李尚不至於泥濘稽遲北方似此春膏叠沛實)
(為數十年來所稀遇農民歡悅不特可望麥收現在大田已種亦甚有益)優澤麥禾被餘恩
草木菲穡祈實有慰農驗慶洵稀稽首增虔惕益惟慎
萬幾
總督畢沅奏圍攻當陽城賊情形詩以誌事
冒雨督軍直薄城(畢沅馳抵荆州後一聞賊匪佔據當陽縣城不待所調豫兵到齊即先督)
(率現有弁兵赴河溶地方整頓齊集犒賞鄉勇多方激勸奮勇直前先遣土人偵知賊人聞有官軍進𠞰豫令)
(匪徒千餘在相距當陽十里之蘇家河北岸紫卡抗拒蘇家河為當陽要道必得搶佔方能渡河進攻縣城因)
(於廿五日派荆宜施道高杞護宜昌鎮副將黃瑞等帶兵丁鄉勇分中左右三路沖出畢沅隨後督押將抵賊)
(卡時鎗箭齊發殺斃賊人二百餘賊人不能抵敵鳬水棄卡逃回我兵即搭浮橋過河追逐適大雨如注晝夜)
(不止官兵即於二十八日冒雨進發直前撲擊將賊人距城四五里外所設之卡全行奪獲賊遂捨命狂奔遁)
(入城内我兵直薄城下)分攻四面進圍縈(兹據畢沅奏賊人竄入城中聚集醜類於城墻)
(之上悉力拒守適副都統成德南陽鎮總兵阿克東阿糧儲道舒永阿均於二月初一日齊到當陽會同商酌)
(分為四隊同時齊發令高杞黃瑞帶領弁兵鄉勇從其南成德率同佐領貴福等帶領驍騎校兵丁從其北阿)
(克東阿舒永阿帶領河南官兵從其東遊擊烏爾卿額什圖等帶領弁兵從其西四面圍攻並撿閱賊人所放)
(鎗炮中鎗子多鉛條鐵丁石子之類知其不久即可攻破悉數殱擒)向墻鎗礟發逾震據
堞蟻螻倒應聲(官軍於四城門外各設大礟數尊轟擊現在東面城樓已經擊坍四周城身亦)
(漸有裂縫之處因令就裂處盡力轟摧晝夜不息賊人雖於女墻之上用木版遮擋而官兵鎗礟齊發賊人應)
(聲撲倒者不計其數且稱各屬鄉勇或願保守村莊或願從兵殺賊人人奮勇爭先並因恨賊切齒又皆認識)
(者多各鄉勇盤獲有身帶符籙及衣服内有紅白布條為記者即皆撲殺合之官兵所殱亦已不下萬餘)數
日之間期可破羣奸其黨俾無生微嫌失算用下策原
我官城勞重營(官軍用礟轟城固亦一法但賊踞官城與自守碉砦不同此時但知摧毁捕賊)
(賊平後仍須補築未免徒費帑項何如設法攻圍聲東擊西俾其潰出設伏擒殱尤為上策乎)
煙郊行宫遣悶
往還六日間迺值三朝雨(初六日唘鑾駐煙郊行宫後即得雨迨十一日還至此處)
(中間初八初十復得雨兩次幸初九日謁俱不陵天氣晴霽而六日之中晴雨相間扈從行旋致礙)春
季所艱得優霑利麥黍却未誤瞻
陵亦匪礙行旅似此心宜舒弗舒非别苦湖南征亂苗
湖北邪教鼓(湖南逆苗恃其地險負嵎抗拒福康安和琳設法進𠞰賊勢已蹙現俟續調滇粤大)
(兵到齊即可擒渠蕆事而湖北荆州等處又有邪教匪徒乘伺營汛空虚勾結滋擾現經督撫分帶大兵𠞰辦)
雖頻得勝報縛逆尚待覩(福康安和琳攻圍逆苗雖屢獲勝仗而首逆石三保石柳)
(鄧等尚未就擒至湖北邪教作亂雖已將起事之聶傑人俘獲觧京各處殺賊不可計數賊人喪膽漸潰而首)
(犯張正謨亦尚未據畢沅惠齡馳奏擒縛為之繾念計此時兩處軍營所調官兵早已齊到惟望同馳捷奏以)
(慰懸切耳)遣悶吟五言先憂固吾所
總督畢沅巡撫惠齡奏𠞰殺湖北邪教賊匪情形
因降旨蠲免被賊各州縣錢糧詩以誌事
湖北邪教民作亂肆狂狙因征湖南苗兵往綠營虚紛
起恣搶劫勢不可爬梳督撫率軍旅速𠞰期靖諸撫既
獲首醜解京馳驛途(湖北鄭陽府屬竹山等縣地方前歲有邪教匪徒滋事雖大加懲創)
(究搜捕未淨今歲二月初因湖北綠營兵丁各調赴湖南𠞰苗營汛未免空虚匪衆乘釁生心猝於荆州府屬)
(之枝江宜都等處起事搶劫滋擾署巡撫惠齡在荆州辦接濟湖南軍餉聞信即帶兵勦殺賊匪百數十人官)
(軍追至鳳凰山而總督畢沅在辰州聞報亦即馳回會同督辦嗣畢沅又聞當陽等處亦有賊猖獗旋即回赴)
(荆州督辦而福康安和琳自湖南軍營派總兵富志那等前来協𠞰惠齡當即分兵两路奮勇攻克鳳凰山深)
(沖口殺賊甚多正合圍冞入之際逆首聶傑人自料力不能逃竄即同匪夥五人至軍前叩首乞命惠齡將該)
(犯等械繋解京並訊起事緣由該犯供稱尚有張正謨為傳習邪教首惡現在屯踞灌灣腦山巔冀圖抗拒續)
(據惠齡奏連日大雨賊人潛来窺探官兵冒雨追殺斃賊甚多用礟攻擊賊勢窮蹙竝設法分兵於山後覓路)
(壓下使賊腹背受敵俟所調兵到即可一鼓殱擒全俘首逆矣)督迴赴荆州鎮静民安
居賊時陷當陽遂以據城郛率兵急進𠞰經畫皆合謨
(畢沅馳回荆州安撫地方民心鎮静其時賊匪已將當陽攻䧟佔據城池畢沅隨即帶兵馳赴該處先將賊人)
(設卡之蘇家河要路派將弁兵勇三路前進攻克直薄城下隨又分兵四面圍攻賊人守城者被官兵鎗礟齊)
(發擊斃甚衆並據荆州知府崔龍見報稱正在購料製礟工匠田國香禀稱關帝廟旁土中見有礟位隨)
(即刨出大小礟六十二位礟子一萬六千四百餘顆分派各營應用益徵神靈助佑當陽之賊指顧可擒)
(據奏各處情形賊匪漸就殱除俟各路弁兵到齊烏合之衆不難殄滅旦夕捷音當即馳到耳)續調兵
繼至賊勢漸趦趄維待大軍合殱兇盡掃鋤因念被擾
民家室或空如今年應納賦合與全蠲除(前因湖北賊匪滋擾已將)
(枝江宜都長樂長陽東湖當陽遠安七縣降旨緩征節次據畢沅等奏歸州興山南漳榖城宜城光化均州竹)
(山竹谿房縣保康来鳳等州縣並姜晟奏湖南之龍山縣孫士毅奏四川之酉陽州均有賊匪搶劫雖指日可)
(以平定而地方經賊匪蹂躪未免流離且各處鄉勇出力𠞰賊可嘉因加恩將被擾之十四州縣及前經緩徵)
(之七縣本年應徵錢糧一體蠲免以示優恤而昭激勸並諭地方官實力妥辦俾良民咸霑實惠焉)仍勑
地方吏實惠敷鄉閭
江蘇巡撫費淳報春雨頻霑詩以誌慰
北省今年春雨均江蘇佳&KR0584;報斯臻(費淳前奏江蘇省正月間屢得雨澤)
(兹又據奏二月初四初九十五十九二十四五等日省城連得應時膏雨並江寧松江常州鎮江淮安揚州徐)
(州太倉通州海州及所屬禀報一律均霑豆麥春花得此渥澤滋培極為芃茂)實欣近遠叨
洪貺益切旰宵惕藐身足食足衣應則順湖南湖北亂
那頻(予數十年来從不遴澤普免正賦五次漕糧三次其他偏隅蠲賑不可數計又邀昊恩年歲屢)
(豐小民衣食俱足可謂大順乃湖南則逆苗滋擾湖北則邪教糾連雖不日俱可蕩平而駢首就誅誠不可解)
(况該二省昨年皆屬上豐何以甘心肆逆自攖鋒刃覩斯蠢頑直堪痛恨)咄哉此語又成失
責已何須更責人
入南海子叩
元靈宫作
元靈宫肖
光明殿順治之初敬搆成七十四年如一日(宫在元靈小紅)
(門内西偏順治十四年建奉隨光明殿之制予自十二歲)(玉皇上帝仿京都至皇祖来此瞻謁)
(今已七十四年矣)雨暘時若叩今誠少過(平聲)老至惟蒙
佑夕惕朝乾那盡情衞士依然備小獵觀而弗試命輿
行
舊衙門行宫即景
十二齡兹八十六(予十二歲時隨四年皇祖至此今閱七十矣)七旬有四
此煙光春風秋月曾無改意樂心憂曷有常外靖内安
思昔詠(乙巳千叟宴畢坐重華宫得句有内安外靖昇平世之句兹月正元日授位之喜重開千叟宴)
(由今思昔轉覺恧然)殲苗平楚致今忙(湖南苗匪滋事雖經福康安和琳屢戰克捷大加誅)
(𠞰並將首惡吳半生俘獲解京而二逆石三保石柳鄧尚末就獲又湖北邪教乘釁糾衆肆逆雖亦經惠齡將)
(逆首聶傑人擒獲械繫解京其主謀之張正謨尚未就擒披覽馳章殊勞繫念)依然書屋憑窗
坐慙愧人稱太上皇
御製詩餘集卷三
