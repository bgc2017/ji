御製詩五集卷五十七
古今體六十四首(庚戌七)
天津啟程迴蹕之作
東巡蕆事沐
天恩(予庚子七旬時矢願得邀里兹昊貺至八旬正夀之年當敬叩岱宗闕幸東巡蕆禮諸事)
(順成實仰蒙不能上蒼恩佑感激之深言喻)邇日愁心望雨煩祇以陪臣
至瞻覲郤聽商衆獻鋪敦(商衆等以今歲欣逢大慶巡&KR0681;津門點綴排當歌舞以申)
(祝悃本非予之所喜因念安南遣謝陪臣黎伯璫適至瞻覲當有宴賚以示柔遠之意亦遂聽之但邇日望雨)
(殷煩尤覺喧闐襍沓之可厭耳)每聞歌管翻嫌閙乍喜歸帆漸遠喧不
敢如前陳宿願將從子矣笑無言(至乾隆六十年予年八十有五即當歸政)
(居寧夀宫以就頤養若能仰沐敢如天眷或躋九袠即精力尚強亦當另行商議故不昔歲之復存奢望)
(矣)
盛京將軍嵩椿奏報得雨詩以誌慰
陪京常是獲豐收遇潦惜當戊歲秋平價地方彼價貴
(盛京米價向比各省皆平各省之平價在盛京則為貴矣是以前歲偶逢秋潦閭閻口食不無拮据因即降旨)
(出倉賑濟兹據嵩椿奏立春以來雖經得雨尚未霑足兹於三月二十日自辰至亥大霈甘霖又於二十四日)
(自辰至酉盛京及所属各城普得透雨二麥大田可望豐收糧價平減旗民無不歡悅)入倉緩納
出倉賙力田豈似逢年好被澤兹稱時雨稠正值燕齊
愁待霈一為稍慰一增憂
題周文矩眀皇會棋圖
眀皇遺事寫南唐雜列朝簮緇與黃棋局當前未著子
如何布置且思量
放猧亂局傳雜俎妃側親王太不倫(酉陽雜俎載眀皇夏日嘗與親王棋)
(貴妃立局前觀之上數子將輸貴妃放康國猧子上局局子亂上大悦云云)善諱白詩猶厚
道良家女選入宫嬪(白居易長恨歌有楊家有女初長成養在深閨人未識及一朝選在)
(君王側之句竟似太真由良家女選入宫闈者而陳鴻所作長恨歌傳則云開元中深居遊宴聲色自娱宫中)
(雖良家子千數無可悦目者乃詔高力士潛搜外宫得楊元&KR2196;女扵夀邸既筓矣進見甚悦冊為貴妃載紀甚)
(悉史鑑中亦均相合盖居易意托温厚諱言其事不知欲盖彌彰豈能逃千秋之訾議哉)
桐柏村行宫八景
孚惠堂
水淺因教䟎陸程(由興福寺水營至桐柏村行宫中間尚有寶稼營水程一駐蹕今歲因北)
(河水淺舟行不能迅速是以即在興福寺登陸駐蹕桐柏村)午前行館駐巡旌為宣
畺吏殷勤問孚惠災區受可誠
古芳書屋
書屋消閒一閱詩聖仙杜李偶廑思聖應堯蕩舜巍法
仙鄙秦皇漢武為
堯舜不用心於耕孟子所言亦有未臻者闢許行謂
堯舜不用已力於耕則可不用心於耕則不可盖人
君一心為萬民性命之根本祈年恤災皆所為耕也
予扵較晴量雨刻不能忘亦因耕耳不用心扵耕可
乎身受其苦同民之苦之人必不為是不用心於耕
之言且后稷教民稼穡非堯舜之命乎為用心乎為
不用心乎因用堯舜事故及之當以質諸子輿氏
融春堂
昔以行春堂額融萬民和樂一心中清和旋蹕值兹憩
望雨憂民意正忡
心矩亭
聖人七十不踰矩我縱歲過勉正心矩者方乎正之屬
目應四勿裏思尋
寒碧逕
琅玕一碧拂寒颸行館亦應有所司欲笑子猷雖欲看
那能不問主人斯(世說新語載王子猷看竹不問主人語後世傳為佳話若行館有司事之)
(人雖有好事者亦不能逕至其地也)
環勝齋
花石閒庭點綴環圖因信宿攬觀間豈知盼澤心方切
不為開顔祇赩顔
来青閣
借得香山兩字名(香山有来青軒)四鄰平野孰来迎青青者麥
方抽穗見此憂心倍覺縈
泛虚舫
臨水閒房肖舫為南華取喻昔名之有心則我無心彼
斯豈能虚郤厭斯
按莊子高士取喻虚舟無心者也為人君者敬
天愛民皆出扵心尤不可不實偶一寓意則可耳
入南紅門
望麥生憐忘路遥渴霖一例益心焦(前歲戊申巡幸天津迴蹕時正值望)
(雨此番情事相同但彼時猶在三月今已入四月中旬祈望尤切)戊猶三月庚四月緩
計十朝迫五朝(蘇軾喜雨亭記有十日五日之語兹麥苖正在吐穗亟盼甘霖為期更不可緩)
暫聚曉雲辰即散當年幼景老無聊門前憶此承
恩顧曾試神鎗娱
聖堯(康熙癸夘時年十二恭侍能命皇祖幸南苑嘉悅命莊親王教子試神鎗即中仰邀)
(迴憶已幾七十年矣)
南紅門行宫晚坐
一睫兩載眼(戊申自天津迴鑾駐此瞥眼已閱兩載)八义五字哦昔今真
是幻憂樂亦云多已過細常檢
祖恩憶不磨看雲晚霽淨對月嘆如何
夜雨
眠枕&KR0584;無望聽簷溜有投五更潤四寸一雨逭千愁畿
甸似霑遍豫齊曾被不(山左暨豫省河北一帶邇日亦殷望澤此番之雨近畿當已普)
(遍而雲勢廣闊想豫齊亦可同霑惟盼奏章馳至用慰繾懷)慰哉恐志滿益贊凛心
頭
雨中至團河行宫作
夜雨侵晨勢未止雨中引見慎釐工(今早起鑾之前正值吏兵二部帶領)
(引見人員維時雨尚未止)輕輿遂冒空濛發潤野平臨晻&KR0008;通一洗
愁腸拊巡舫又添吟興到行宫便宜較勝前番者先獲
天恩幾日蒙(北地春間每多望雨憶丙申東巡甲辰南巡迴蹕前望雨情形與此日無殊然丙申)
(則四月廿七日還宫即扵是日得有透雨甲辰扵四月廿三日還宫至廿六日始得雨七寸而此番將以四月)
(十五日還宫前三日已得甘膏渥被仰邀天貺不覺欽感彌深)
題璇源堂
鳳河入淀此源尋疏濬因教廣復深遂有堂齋樸以築
備斯来往憩而臨軒窗朗潤誠娱望筆硯精良正待吟
絜矩設如索名義歸根萬事曰由心
涵道齋
堂據前斯齋合後心為源則道當涵平臨止水閱今昔
亦不隨波任北南鳶自飛兮魚自躍上非二也下非三
偶因憑檻摛吟句豈曰觀瀾契理談
翠潤軒口號
時霏細點未云晴露綴林枝灧水晶翠是本來潤新得
疎軒今日不孤名
鑒止書屋作歌
書屋兩言額鑒止鑒止之義真切已古希六帝同其三
勝三獨見元孫子(向為古希說曾攷三代下帝王年登七十者僅六六之中至八旬者僅梁)
(武帝宋高宗元世祖而三帝又皆未能五世同堂如予之仰荷天恩為最厚者)内安外順沐
天恩諸邦慶八旬駢底知止不殆應斯時然覺我心猶
未已安得九㝢普三登更復年年綏以屢所求者多憂
合多書屋無言笑而矣
直隸總督梁肯堂按察使阿精阿各報雨詩以誌
慰
涿州六寸保陽五(梁肯堂奏扵十二日由固安回省住宿涿州是夜亥時雷雨數陣至次日)
(辰時雨勢未止入土實有六寸續據按察使阿精阿奏保定省城亦扵十三日自丑至辰得雨五寸等語)京
縣迤南似遍霑未識豫齊澤何若早教馳問逓郵籖
山東巡撫長麟奏報得雨詩以誌慰
迤東被澤早扵此(此間扵十二日夜得雨方意雲勢寬廣山左定可均霑兹據長麟奏報東)
(省扵十一日已得甘霖勢甚滂沱覽奏稍慰惟是摺内止稱泰安府属之泰安肥城及濟南府属之歷城長清)
(陵縣章邱等處俱已一律深透其省西之東昌等府望澤之處曾否霑膏並未奏及不能不為馳念因復傳旨)
(詢問)其右霑膏念及他片刻心週數百里胥因農務慮如
何
留京王大臣報雨詩以誌愁
南瞻略惬矣北望尚疑哉(今日清晨雨中唘行北望雲勢稍薄即疑京城得雨未必)
(深透)待以酉時至霑稱一寸纔(酉刻據奏稱京城扵十三日丑時得有雷雨至寅時)
(止勢甚綿密約計入土一寸餘)依然土膏渴空說麥根培(二麥正當吐穗之時渴待)
(甘膏方能結實有謂去秋雨多麥根尚属滋潤者皆寬慰之辭豈足信)每日怱怱過愁原
勝慰該
乘輕輿至新衙門行宫作
潤溽平原路弗賒輕輿片刻至新衙非同塞外雪峯陟
(向年木蘭圍中雖遇雨雪馳獵如故每有詩)聊罷泥中獵騎遮(南苑率有小獵昨日雨後)
(途中未免泥濘侍臣請罷獵遂亦從之然實因長年矣)豈不蒐苗心尚喜其如支
屈力無加自惟方寸勿遷者終始憫農念敢差
題裕性軒
性誠欲其裕裕性亦云難兩字從来額八旬尚愧看無
私庶幾近有冀那能寬南渥北猶未(十三日南苑自子至辰得雨頗為霑)
(足並據總督梁肯堂奏是日涿州得雨六寸按察使阿精阿奏是日保定省城得雨五寸總兵緼布奏西)
(陵風水周圍是日得雨四寸鹽政穆騰額奏天津是日得雨四寸是此次之雨畿南可稱普徧惟留京王大臣)
(奏北紅門至京城僅得雨二寸圓明園僅得雨寸許尚未深透殊為厪念)愁眉仍舊攢
澹思書屋口號
年老率頻憶舊時舊時景故去如馳即今望雨增惆悵
此思(去聲)誰能令澹之
題養源齋
萬事由人理闢湖養水源(旁釣魚臺為金時舊跡其下多湧泉夏秋大雨時行並受)
(西山支流之水輙沮洳不便行旅壬辰夏因命芟葦剔泉濬而為湖扵是香山新開引河諸水胥入焉復扵下)
(口建閘以資蓄洩以下分為二支一達阜城門護城河經正陽門而東一由外羅城經永定門護城河而東並)
(入通惠河濟運甲午扵臺側置齋顔曰養源以此湖利益綦大非尋常池沼遊觀之所可比也)因之事
搆築詎祇閱潺湲邇歲資濟運清晨偶託言有言多抱
愧望雨正心煩
迴蹕至御園疊戊申舊作韻
春光早送付巡船登陸連朝望雨旋稍幸畿南尺半渥
旋(去聲)愁京北寸餘傳(十三日之雨畿南各報四五六寸不等惟京城以北祗有寸餘愁仍)
(未解是以明早即親詣黑龍潭虔禱)慙無調燮安民術惟有彷徨責已
虔眀曉
龍潭親詣禱霶沱優賜救農田
詣
黑龍潭祈雨
雨澤南優北欠充
神壇步禱敢辭躬黍禾稱種(去聲)果看種(去歲秋雨過多今春土甚滋潤)
(故黍禾早已佈種今皆出土菁葱益為望澤耳)麰麥期豐惜失豐(二麥本期稔收自春入夏)
(被旱即目下優霑亦必減分數矣)渥霈或猶穫其半望雲未敢信乎中
憶曾
恩鑒頻叨惠不慙(去聲)瀆祈冀
佑衷
雨(四月十六日)
過午仍看霽入申漸作隂雨聲墮浙瀝雲氣佈浸沉惜
有半時止潤無一寸深謝祈難措意(是日甫詣迴黑龍潭祈雨)落
莫獨呻吟
大學士嵇璜重赴庚戌科恩榮宴詩以賜之
木天希遇兩恩榮戌茂前庚逮後庚祖節昔同唐真杲
(康熙初年閩藩耿精忠謀逆時嵇璜之祖永仁在浙閩總督范承謨幕中一同盡節平逆後優加褒贈擬之顔)
(杲卿真卿猶為過之盖杲卿真卿食祿服官自當致命遂志若嵇永仁僅為幕友即全身遠害亦為責備所不)
(及乃竟能矢志不移從容就義深堪嘉憫其子曾筠及孫璜兩世俱官至大學士天之報施忠義洵為不)
(爽)身階今似漢韋平可知襲慶緣修德所喜力行不務
名黃閣重逢錫褒什(進士傳臚後例賜恩榮宴從前大學士史貽直為康熙庚辰進士至)
(乾隆庚辰科尚在朝因重赴恩榮宴曾賜什以彰人瑞今嵇璜係雍正庚戌進士至今年庚戌科亦重赴是宴)
(實為搢紳希遇依例賜詩以為綸扉佳話云)絲綸盛事紀皇清
西安巡撫秦承恩報雨詩以誌慰
季春下澣霈甘霖旋即晴明利麥深(秦承恩奏西安省城復於三月二十)
(七八兩日甘霖大沛甚為透足旋即晴明二麥得此膏雨滋培豐收可必現在糧價中平地方極為寧謐)正
是齊郊渴雨亟(三月下旬正值東巡水程旋蹕望雨甚殷之際未知西安已得透雨兹閱奏章)
(更覺優彼絀斯慰不敵愁耳)誰知秦地卜秋諶胥吾民也寧不慰蒿
近目乎愁切吟即此奏章批閱際望雲益復瞪勞心(瞪發)
(勞出楞嚴經)
微雨(四月十七日)
昨朝剛及寸今日復微零人詡祈所感獨慙誠未
聽問雲雖報密數漏竟常醒曉起將升曰怵心越不寧
山東巡撫長麟報雨詩以誌慰
八府誠霑足(據長麟奏東省扵四月十三日自辰至午雷雨滂沱省城實為深透旋據濟南泰安)
(武定沂州兖州東昌青州菜州等八府所属七十二州縣報稱得雨自二三寸至深透不等)四州報
未齊(惟登州曹州濟寧臨清等属尚未報齊現在飭查續奏)果如昨所料(昨以梁肯堂奏)
(直隸景州一帶得雨不過一二寸料及接壤東省之德州臨清等處未必得雨今據奏果不出所料然濟南等)
(府俱已深透可不致有亢旱之虞矣)究幸旱斯暌市價日稱減(又據奏該省糧價扵)
(十二日得雨後即已減落至十三日雨後麥價又復稍減亦以麥收可望市儈不致有囤積之弊耳)民情
秋可徯月餘愁略釋(自三月中旬在山東境内即為之心殷望澤今已月餘批閱来摺方)
(覺略慰)額慶敬彌躋
賦得金受礪(得全字五言八韻覆試新進士題)
五金鐵居一受礪用方全善喻商書始宜遵歷代傳剛
柔期有濟啟沃庶無愆殷帝資輔德傅巖作相賢他山
石攻玉細谷水增川禮(儒行)著廉隅訓史(梅福傳)因爵祿銓
及鋒原藉早莫挫要持堅虚已渴良弼彬然什此篇
浙江巡撫琅玕奏西塘沙漲及雨澤麥收情形詩
以誌慰
北坍南漲十餘年(海塘沙勢須南坍北漲則塘根鞏固自壬辰以後漸覺北坍至庚子則北)
(岸漲沙盡坍今已幾二十年時為繾念)默識
天心當轉旋已報沙痕漲西起(今據琅玕奏西塘一帶自潮神廟迤西至烏龍)
(廟扵上年春間隨塘漲出隂沙約長五千七百餘丈寬自二百丈至一千五百九十丈不等經冬及春日漸高)
(阜所有該處居民在上挑運䭾載粗重物件業已堅實現在水勢趨南其南岸隂沙日漸坍卸而北岸自見日)
(增因命賫送炷香交該撫親詣海神廟虔申禱謝)亟希夏汛向東連總祈
神佑海恒晏敢恃人工堤已堅(庚子甲辰兩次南巡親臨海塘相視前後命將)
(老鹽倉迤西塘工改柴為石復于章家菴迤西至烏龍廟接建石工雖足為重門保障之計然究賴神明佑)
(護若兹近塘沙漲向東日寬則塘身益資鞏固庶可永慶安瀾矣)時若雨暘登二麥同
民額慶更䕫然
陣雨(四月十八日)
陣雨復霏晚須臾雲散馳三朝連有霔一寸總無滋那
助禾苗長將看麥穗萎躗言慰厭聽慙愧自心知
江西巡撫何裕城奏二麥收成分數詩以誌慰
西江重稲弗重麥(江西素稱産米之區近年来頗多種麥盖多一夏收扵閭閻生計大有禆)
(益)近歲方知勤夏收通計八分有餘穫(兹據何裕城奏通省産麥各属)
(内收成八分者十九廳縣九分者五十四州縣合計參收共八分有餘洵属豐稔)亦資春末早
豐投郤憐此地吐穗際正盼優膏灌粒稠雲密雨微不
成寸雖然日遇日增愁
青龍橋西
三朝陣雨不成寸(十六日親詣十黑龍潭祈雨自當日申刻及十七八兩日連獲陣雨俱)
(未及寸獲神之靈應固自不爽而未優霑深用自責)二麥逮秋亟望霖或者靈
泉較潭速躬祈庶鑒渴
恩心
春時積水滿溪田知潦秋霖致使然(二月初至此見田間積水嬴滿盖因)
(去秋雨多積潦尚未盡退今早重来則稲秧已遍塍間為之略寬縈系惟麥田則亟望甘霖耳)潦退鱗
塍胥種稲對之愁慮略為蠲
大田雖種麥將熟即雨冀堪強半收左近固微較兹勝
(前數日據順天府尹報京城及城迤南雖尚未十分霑足然每日俱有一二寸不等較之此間猶勝麥秋將至)
(盼得透雨收成猶可得六分以上)靦吟七字益增羞
詣玉泉山第一泉
龍王廟祈雨
靈泉佑京國億載荷
憑依昔每申虔請曾蒙
賜渰祁麥殷待秋熟禾即盼霖霏肅叩
施甘澤代
天福帝畿
雨(四月廿二日)
五朝逢陣雨昨日間(去聲)晴曛(自十六日扵十黑龍潭祈雨之後至二日御園左)
(右連朝得有陣雨俱祗寸餘或未成寸是以今朝復至玉泉山靈泉祈請傍申雲勢頗重細雨霑灑至酉刻)
(復霽仍不及寸待澤之忱益殷盼切)特詣靈泉請籲
恩涸壤勤傍申纔細霔入酉遂收雲一感一為愧誠不
知所云
還宫傳臚御殿路由覺生寺祈雨之作
昨仍雨及寸而晴(四月廿三日)曰感以誠愧亦誠去歲祗園
竟依例冀如灑道霈盆傾(去歲五月中旬盼雨命皇子等在覺生寺設壇祈請閱七)
(日尚未沛澤適以御殿還宫敬詣壇所積誠默禱途中即獲霑渥今早亦以傳臚還宫依例詣壇虔請冀幸即)
(日甘霖優霈庶麥收可增分數)
高地麥萎低地茂優霑分數(去聲)或猶增黍禾出土胥芃
綠益盼甘膏愁不勝
向南地潤總無塵(自廿二日詣玉泉祈雨後復連日未申間得有陣雨而城中較之御園頗)
(優是以今早蹕途所經向南近城一帶地土猶覺滋潤)小大霔膏實未均總似近
予處恩細(今據長麟奏蹕途所經臨清東昌德州各属望雨之處俱已深透即連日京城迤南雨勢)
(較大而御園獨小感慰之餘惟深自責耳)返躬責或靳施仁
山東巡撫長麟奏報全省得雨詩以誌慰
東優西欠渥仍為望
恩覃兹稱普以遍盖自北而南(據長麟奏省西省北德州等二十州縣雨未霑)
(足之處兹扵十八日隂雲四合甘霖大霈德州等州縣及從前得雨已足之各州縣圴報得雨三四五寸至深)
(透不等盖雨勢自北而南一律優霑無復仍行望雨之處覽奏實為額慶)己萎麥更茁灌漿
穗重(去聲)合(又奏東省各属低窪北畝二麥本属壯盛其禹阜處所自得雨後已萎麥苗復生新枝已)
(灌漿者亦結實飽綻將来麥收實可無虞歉薄)既慰舟中慮卻增筆底慙(長蔚所湊)
(此次得雨之濟寧嘉祥汶上夀張陽榖聊城博牛臨蒲武城夏津恩縣德州等池方俱係三四月閱蹕路經過)
(望雨之處現在渥被甘膏一隅無遺識堪慰念而此間仍未霑足望澤尚殷批覽之餘轉增慙愧)
直隷總督梁肯堂奏報二麥約收分數詩以誌事
去歲秋霖雖過甚卻因利麥種誠稠滿期十獲符全粉
可惜嗇三祗七收(直隸因上年秋雨充足民間種麥甚廣滋培梵茂本期十分豐稔兹以冬)
(春雨雪未足祗據報收七分有餘殊為可惜)冬雪春霖胥致欠低優高歉普
牽酬(梁肯堂奏麥收分數順天保定河間正定永平宣化等府及遵化州易州趙州等属約七分有餘大)
(名府及定州所属約七分天津順德庶平承德等府及冀州深州所属約六分有餘等語凡高阜之地雖覺歉)
(少而低窪處所尚属稍優通融核計猶在乂分以上亦属望出意外)市間麫價翻為減則
以豫齊通販舟(昨詢問順天府尹等據稱將来麥收分數不無缺薄而近日市間麥價轉覺稍)
(減盖因豫齊二省去歲豐收商舟懋販抵通者頗多賴資接濟耳)
西直門外
掄元諸禮畢返蹕御園居穗已結麰麥苗兼芃菜蔬秋
霖潤霑此夏雨正希予(去歲秋雨霑足故今春雨澤雖遲而地土尚覺霑潤至刻下二)
(參正當結實之際盼望甘膏勢難再緩)不敢略因慰瞻雲益惄如
夜雨六韻(四月廿六日)
滿擬如舊歲孤懷過昨朝(去歲仲夏以逾月未雨命皇子等在覺生寺設壇祈請中)
(旬還宫御殿躬詣傳神壇默禱中途即獲甘霖御殿日又雨昨廿四日以臚還宫心殷盼澤依例詣壇虔祈)
(冀如舊歲不孤所望乃閱雨朝至廿六日夜半始得雨四寸餘雖被澤稍遲而神之靈感實深欽荷)眄
雲徒半日作雨忽中宵聽到五更止掘看四寸饒灌漿
增麥穗潤土利禾苗山左膏知被(三四月間東巡迴蹕經過東昌臨清一帶)
(望雨頗切昨據長麟奏亦俱得雨霑足可免厪念)畿南澤冀邀(今此雨畿南或亦被澤亟待佳)
(音之至)惟祈施惠博敢慶暫愁消
賦得石韞玉(得真字五言八韻庶吉士散館題)
外英由内韞為學貴乎純賦以石蔵美怪其言未臻盖
宗韓子璞(韓非卞和獻璞之說盖自歎已不遇時設為此喻而不知玉無在璞之事陸機文賦沿襲)
(其謬遂有石韞玉而山輝之句徒覺詞費)徒費陸家脣眀證和闐質夥觀歲
貢真山輝尚微欠水潤乃稱珍(自西域底定和闐産玉之地人所共見其採之)
(山者質大而稍遜或雜石性然非璞包玉也採之水者質小而最良撈出人即識之從無剖之石中者卞和所)
(獻若為良玉必出自水中安得有璞証以和闐之産卞和事真不足信即古艷稱石韞玉皆駕說矣詳見向所)
(著卞和獻璞說)那有包而隠常勞剖以頻喻文此誠獨修德更
須醇曾著卞和說仍斯五字申
河南巡撫穆和藺奏報二麥收成分數詩以誌慰
豫以麥為秋流通畿輔稠(豫省麥收為民食最重上年河南二麥豐稔商販流通現)
(在京畿麫價轉減實資其接濟也)云十(平聲見陸游老學菴筆記云轉平聲可讀曰諶白樂天詩紅欄)
(三百九十橋宋文安宫詞三十六所春宫館鼂以道詩示我十年感遇詩)豈易得稱八即中
收(據穆和藺奏各属報到二麥約收分數復加確核查豫省一百八廳州縣約收九分有餘者洛陽等四州)
(縣約收九分者滎澤等二十州縣約收八分有餘者祥符等十五縣約收八分者杞縣等五十州縣約收七分)
(有餘者尉氏等十五州縣約收七分者林縣一縣約收六分有餘者安陽等三縣合計通省收成八分有餘)
時雨既已遍晚田並可耰(又據奏河以南十府州縣雨澤早已霑足惟河以北三府)
(得雨較少飭委道員往查據覆稱懷慶衛輝兩府與河以南相等彰德所属雖三月後雨澤稍稀而二月前雨)
(雪亦已深透現又據彰德衛輝懷慶三府所属各縣並開封歸德河南南陽汝寧陳州許州汝州所属具報扵)
(本月十七八日得雨一二三四寸及深透不等現在高梁早榖俱已出土得此膏澤滋培倍加暢茂晚榖雜糧)
(亦可扵刈穫二麥之餘乘時播種等語)載咨司牧吏課賦漫深求(河南麥收既稱)
(中稔恐地方官趁稔督納稅糧良有司亦應體予惠養元元之意也)
池上居
池上年年什今年得句遲東巡歸入夏半夜幸知時(杜甫)
(詩有好雨知時節謂春雨兹孟夏廿六始霑四寸餘斯已遲矣然旱而雨可知救時耳)曉坐仍為
惜偶臨那即怡繼斯希霈渥憑檻企予思
隨安室得句
福海中蓬島早吟卌景觀(蓬島瑶臺為御園四十景之一中連别室向用予重華宫)
(隨安室之名顔之)扵斯有别室亦久號隨安望澤常如惄稍霑
敢即歡昔年恒覺易此日始知難(昔在書室隨安之意頗易得兹臨御五十)
(餘年之間量晴課雨常切殷憂隨遇而安之事實不易得此亦為君之難也)
待月樓
往年或游湖過望月上遲其時興勃然登樓每待之(向年)
(夏夜每扵御園湖中泛月望後或登樓待之自七旬後以水風夜寒究非高年調攝所宜遂弗待月即山莊亦)
(一例罷之是以辛丑在山莊亦有霞標弗待月之作)邇来率教罷静絶閒情馳早
眠養一身夙興理萬幾
賦得臨風舒錦(得文字八韻題朝考新進士)
古傳襄邑織蜀國獨超羣江水麗以濯冰蠶采得分臨
風占動静舒體具氛氲里表雲霞燦城稱絲管紛眀知
工女害那禁浣人勤籟助形無定颸翻聲有聞貝篇巷
伯刺步障石崇欣可識尚絅什闇然惡著文
山東巡撫長麟奏報麥收分數詩以誌事
歸舟過東省望雨早為愁各属兹通計七分仍報收(據長)
(麟奏查得登州府本年春雨優足二麥本属豐稔其濟南等十一府州属地處低䨟麥苗均未受傷即高阜處)
(所自得雨後麥根之旁所生新苗亦多結實飽綻兹據各属禀稱二麥約收九分有餘者登州一府九分者青)
(州莱州二府八分者濟南兖州二府濟寧一州七分者泰安沂州二府六分者曹州東昌二府臨清一州五分)
(者武定一府通省牽算核計本年二麥收成約七分有餘現在俱已刈穫其新生之苗亦漸成熟端陽節後即)
(可收割通省大田亦已播種齊全一律長發自四五寸至八九寸不等榖豆亦俱出土一二寸至五六寸不等)
(秋成可期豐稔民情寧貼市價平減等語)轉旋賴
天佑餅餌惠民疇畿輔幸同等(本年直隸迤南府属冬春雪雨亦未優渥以致)
(高阜之地分數減少昨梁肯堂奏稱通省麥收牽計尚可得七分以上是其情形與山東相等雖不獲上豐猶)
(可稱下稔也)失中小得酬
命查勘山東直隸運河情形諸臣先後奏至詩以
誌慰
漕艘今歲早常年督飭功成已確然春末夏初雨因短
水微沙淺慮如前(今歲南糧首進漕船已於四月中旬起卸回空二進三進亦俱銜尾前進)
(計漕糧抵通較上年可早兩月此皆邇年督飭諸臣疏濬之眀效惟本年春末夏初蹕路經過之東昌臨清德)
(州一帶雨澤未足恐汶河衛河勢弱依然有水微沙淺難資浮送之患因節次命李奉翰長麟梁肯堂等籌酌)
(疏通撥運各事宜務令幫船緊接北上不致遲誤為要)諸臣咨諭那辭屢運道疏
通無礙宣(近據李奉翰和琳奏東省未經得雨之先已飭令道員扵衛河上源按照一日灌田二日)
(濟運之例妥為料理自四月十二三及十七八等日德州臨清東昌各属連次得雨汶河水長三尺五寸暢出)
(南旺分水口並將南旺迤北各閘亮啓板塊俾臨清閘河有餘之水源源北注衛河又扵衛源古淺等處豫備)
(夫船隨時撈濬現在糧艘俱無阻滯又據長麟奏接奉諭旨後即馳赴臨清武城夏津恩縣德州一帶測量籌)
(辦而梁肯堂亦奏即日馳抵景州等處河干察詢中泓底水夲有六尺餘連日增長五六寸其景州之珪紋古)
(淺一處吴橋縣之石馬小伙鋪古淺二處已先經鎮道各員築壩蓄水俱有水三四尺不等並令廣僱人夫設)
(有淺阻隨時趕緊刨刮再量加築壩二道使河溜逼緊沙無停滯其北運河一帶亦飛飭道將廳汛等員勤加)
(測探分段挑刮當不致有淺阻等語)頗幸弗為半途廢此心何事不宜專
(年来籌辦漕運河道不遺餘力去年已復冬兊冬開之制而今歲漕艘抵通更為迅速可謂著有成效若因雨)
(澤朱足或致水道淺澀阻滯回空船隻誠為可惜是以先事飭令諸臣設法籌辦兹據先後奏到毫無阻滯情)
(形可知事在人為惟本扵人君之克敬克眀然後能率作興事以熙庶績近著書宋孝宗賜曾覿書唐太宗與)
(張元素論隋主好專之事鄙其徒恃臣下之盡職以便已之高拱自逸殊失致治之道即此漕艚遄行謂子專)
(勤細事可乎)
端陽日作
端陽字弗六經見(大戴禮曰五月五日蓄蘭為沐浴此即後人以端午為令節之始而從未)
(有名端陽者至眀高啟有端陽詩詩内亦未言所以名端陽之義)扶抑尋思理可鑽(姤為)
(五月之卦一隂始生不可不戒故彖辭謂不可與長因思端午之又名端陽即謂為扶陽抑隂之意當亦有理)
(爾雅釋天云十月為陽盖以六隂之月嫌扵無陽謂之曰陽所以存陽也通其義扵重午一隂生則正宜名端)
(陽矣)四以寸霑仍望繼(今歲春夏之間雨澤未霑至四月廿六日始得雨四寸今又旬日尚)
(以繼霑為望)五當節至強(上聲)為歡(近仍望繼雨又當皇六子之事意頗不舒然以)
(大祀將近並不臨奠應節取吉亦強為歡而已)艾人桃印聊聽例雁陣龍舟頗
厭觀偶詠七言憑解悶實無一事適心官
西直門外
值齋復此返彤宸趁爽輕輿入帝闉宵雨重(去聲)憐未成
寸石衢剛得不生塵
七成麰麥穗將熟兩樣黍禾苗却梵曰潤曰烜各殊盼
權其輕重望霖充
麥收時宜日烜禾長時宜雨潤今年麥收不過七成
禾黍雖種亟待甘雨昨夜微雨又不成寸權其輕重
仍望優渥
恩霖也
總督書麟奏安徽二麥收成分數詩以誌慰
邇歲南方知種麥(向来南省多種禾稲不以二麥為重近因畺吏督課漸知廣種麰麥而安)
(徽毗連豫省種麥尤勤民食頗資接濟)歙因接豫用功勤奏来通省八分
穫(據書麟奏報安徽二麥約收分數十分者阜陽英山二縣九分有餘者黟縣青陽二縣九分者望江六安)
(等十四州縣八分有餘者懷寧無為等十三州縣八分者歙縣績溪等七縣七分有餘者祁門等三縣七分者)
(鳳陽夀州等十三州縣六分有餘者巢縣宿州等四州縣六分者靈璧一縣統計通省收成約有八分等語)
足接青黃為慰云
浙江巡撫琅玕奏報春花蠶絲收成豐稔詩以誌
慰
一日批觀兩奏摺(浙江巡撫琅玕奏報春收與江南總督書麟奏報安徽麥收之摺同日批)
(覽)浙稱收麥更兼蠶(據琅玕奏浙省二麥收成杭州嘉興湖州寧波紹興五府属計九分)
(有餘金華衢州嚴州温州四府属計九分台州處州二府属計八分有餘統計通省麥收共九分有餘又奏杭)
(州嘉興湖州三府属養蠶之處收成九分有餘統計通省蠶收亦九分有餘等語該省麥收計比安徽較優兼)
(以蠶絲豐裕有關民生衣食不淺覽奏深為慶慰)慰哉衣食資民計額慶維箴
戒滿談
湖北巡撫惠齡奏報麥收分數詩以誌慰
通省六十(作平聲)八州縣麥收合計八分餘(據惠齡奏湖北省各属雨)
(暘時若二麥現已登場計麥收分數九分者十州縣八分有餘者二縣八分者五十六州縣合計通省六十八)
(州縣麥收共八分有餘際此大田甫種之時適得麥收接濟農民口食有資輿情頗為歡豫)幸哉足
接青黃際慰矣真同黔赤如況復農時若暘雨庶其民
氣得舒徐邇来報穡多佳信(今歲江西河南安徽浙江等省陸續奏報麥收自八)
(分以上至九分有餘不等佳信頻仍批覽之餘益增欽惕)弗敢心愉益惕予
御製詩五集卷五十七
