御製詩二集卷五十七
古今體九十一首(乙亥四)
孟夏時饗
太廟
祝融臨孟月
太室舉眀禋
一脉精神貫萬年茀禄蓁拜墀陪列辟執爵進宗親
祖烈於今赫流沙仰集鱗
玉馬
君子之方君子德齅人所攻圉人職籋雲逐電飛不翼
四蹄曲卧於焉息瑞占地産豈虚飾即看天馬徠西極
英英汗作桃花色
偶憶富弼命相事戲題二首(有序)
此事朕以為不經夫用人行政非宦官宮妾所當
預豈獨命相為然顧仁宗以此得弼而仍使小黃
門覘之又何啻授之以柄耶且命相固惟其人司
馬光兒童走卒無不知名又安可不用彼碌碌者
流又可以其不為近習所譽而用之耶則以此為
仁宗王素之美固不可也史臣紀載往往如是詩
以正之
命相聞稱王素對宦官宮妾不知名可憐富弼膺枚卜
若軰終能操重輕
才資燮理要惟其豈繫内人知不知設問當時衮衮列
不知名者又伊誰
陶復初秋林小隠
境堪遯世真無悶泉可濯纓信樂飢誰識幽人神解處
小山叢桂正芳時
雩祭齋居
齋宮路寢左
太祀乃遷居一歲率三度(南至上辛雩祭凡三大祀齋此)此心弗改
初春霖霑綠野和旭静丹除
天貺今年疊持盈益畏予
雩祭禮成述事
㫚爽晨光散燭田
嘉壇對越禮
皇乾爵匏畢獻浮醲露焫燎初升颺慶烟夏
禱惟時蠲祀吉春膏被地冀
恩連頻希
鴻佑寧非凟祈歲殷忱
鑒廿年
雨(四月初七日)
常雩剛翼日膏雨正依旬(前此三月廿七日雨)纔覺田希澤欣邀
帝沛津滋芒種益好浴佛誕其真入夕聽簷溜無風静
扇輪濕將逾二寸潤實繼三春惟冀優霑渥寧辭問夜
頻
首夏萬夀山
遊山宜雨後及節正清和叠樹張青幕連峰濯翠螺緣
因歡喜結(四月八日俗稱結緣)意戒滿盈過本是先憂者忘憂理
則那
題邵窩
山如藴藉水環周兩字題楣慕古修仁者安仁智者樂
衞源彷彿昔曾遊
雲松巢
巖松鎮蘢蔥峯雲自吞吐流為沆瀣津泛作雲和譜動
静互為根隠見若相與其間有巢居時復迷處所
題張宗蒼畫
人倚高樓最上層却從雲表眄崚嶒設非理趣傳神韻
留白施青孰不能
屢聞西師所指降歸者衆七字成詩一篇示志
敉寧西極用偏軍
天與人歸敬受欣每至夜分遥檄問所希日繼喜音聞
有征已是無交戰率附常稱不變芸(噶爾藏多爾濟等率屬来歸僉云大)
(兵過時我屬人等仍照常耕種誠心向化)
籌畫
兩朝光烈在覲揚惟謹敢云云
昆明雨泛
掠水霏絲盪畫橈滿欣優澤繼前朝陣雲却惜收烟脚
尚自空濛靄六橋
森森銀竹度空寒潤意西山隠翠巒不是米家書畫舫
瀟湘何事等閒看
蓄水原來為(去聲)農務灌畦湖淺也何妨烟絲中有予心
樂到處鱗塍徧插秧
玉泉雨霽
玉帶橋西接玉河討源因至玉泉阿無端霞意拖紅綺
不盡晴光染翠螺膏澤雖沾多益善望心曷極得毋過
自憐水碧山青裏放眼舒眉會幾多
清音齋
山對有情畫泉聽不操琴雨餘紅錦亂夏首綠雲深物
理皆消息幾康自酌斟無非無逸所何處可閒心
分鑑曲
一水分雙鏡雙鞵試一尋閒行常惜步興至亦成吟不
設自他見何妨妍醜臨新波漲幾許㶑㶑綠蒲深
甄心齋
屏戶峯嶔嵜帶階溪淡沱棟宇搆樸雅几席置貼妥欲
仙同蓬瀛入賦異馺娑從幽得静陶思微見真可慕道
詎如彼籌治益厪我
文徵眀茅亭清話
茗椀香鑪盡灑然高僧相對試談禪㩀床者定知誰氏
識得依稀似樂天
雨(四月十二日)
屢隂猶切念大霈始紓懷溜響垂檐梠津流積砌階可
期雙種麥(謂春麥秋麥也)聽過酉時牌正爾心生慰軍書又報
佳(是日北路軍營奏報扈魯瑪台吉納穆喀率所部千六百餘戶來歸)
廓然大公八景(有序)
圓眀園四十景皆取四字為題各景之中一軒一
峯具有幽致日涉成趣正復不窮題以八景系之
七言
雙鶴齋
前接陌柳後臨平湖軒堂翼然虚眀洞徹
皇考御書題額時有卿雲護之廓然大公扁即在後室
一泓涵碧頗有物來順應之趣
深柳偏宜羽客嬉會心恰當讀書時(是處昔又名深柳讀書堂)在隂
能和寧吾謂好爵還思與爾縻
規月橋
循雙鶴齋而西跨湖為橋圓如半璧暎水則為滿
月繚以長廊悠然濠濮間想
拖如玉帶曲如鈎上置行廊又似舟仙術何須倩法善
往來常作廣寒遊
峭蒨居
性之介立為峭文之藻蔚為蒨太冲詩意良足會
心
石秀松蕤各出羣不同同處挹清芬太冲豈務多竒者
五字全拈大塊文
影山樓
面東為樓杜陵句曰半陂以南純浸山動影窈窕
冲融間斯樓有焉
因迥為高結構清層樓因得影山名窗中峰作波中態
上下明漪最有情
披雲徑
竒石㟏岈廽互徑出其中烟雲往來披拂襟袖
綠雲叢翠徑縈紆面面深竒步步殊倩得仇英寫生筆
定須為作採芝圖
綺吟堂
機政之餘拈吟適興每遇佳景不覺綺思濬發
逄源左右足深資適興無非把筆時設使古人癖誠有
吟之一字我何辭
韻石淙
曲澗奔泉琤琮作金石聲韻出天然是謂雲山韶
濩
迸水摐摐下石磯八音繁會太音稀輞川漫擬王家畫
虞陛高懷舜手揮
唘秀亭
山巔笠亭孤標秀出左顧飛瀑右挹雲林盡得此
間勝概
詭石蒼松扶翼然氤氲朝暮幻雲烟林光泉韻無非秀
都付山亭秀占全
張宗蒼松隂對語圖
雲中千叠峰松下兩高士劇談知為何未可俗情揣宗
蒼久謝病手蹟猶留此過眼昔草草補詠今爾爾咄哉
别後思昌黎歎所以
雨(四月二十七日)
好雨催清夢輕衾那忍眠屢符旬目節正逮麥秋天侵
曉雲容重繼霑夏景妍每懷庶績順(時軍中屢有喜音壺漿迎師並無拒)
(敵者)益切一心虔
雨後萬夀山
輕烟新潤靄清和霽景名山翠滴螺塔影漸高出嶺上
(山前建延夀塔今至第五層已高出山頂矣)林光增密鎻巖阿略因遊目圖
耕織始得寬懷閱麥禾雲館小停促歸蹕大都樂欲戒
其過
石丈亭
睟然見面盎扵背卓立還如倔強人遐想無為軍驀遇
芝蘭氣味自相親
題張宗蒼山水
綠叢雲結小茅堂人静深山夏日長距躍閉門謝時事
客来惟許話農桑
首夏玉泉山
烟凝翠滴千峰黛雨後遊乘半日閒選勝開軒稱得樹
攬幽唘戶愛看山澄懷茹古涵今處悦志麥疇黍壠間
插架芸編姑且置促成腹藳自吟刪
霞起樓
祗知青漢迥常與白雲平座俯嵐光幻忩延顥氣清遊
疎歉少暇景絶更多情五字留初詠何關擬赤城
急雨(四月二十八日)
急雨西北来好風與為逐瞬息暗烟空森森霔銀竹農
功今歲幸已屢霑霡霂大沛值茲番額慶優且渥際和
宜快意何事轉鬱蹙願持畏滿心永邀方至福
古香齋
到處書齋號古香每因稽古自徬徨三謨二典分眀在
扞格施行空望洋
題唐寅秋山讀書圖
開窗新籟拂衣袂棐几横陳手一編不用焚膏將繼晷
秋林月上影猶娟
西直門外
北至祀
澤郊預齋返法宫輕輿趁曉凉蘭衢宛轉通麥穗方含
含黍苖亦芃芃祗以兆孔佳益切希無窮不雨過十日
邇復熾炎風羣稱匪待澤我踊愁藴隆微&KR0584;朝來霏薄
雲旋散空慰不勝憂多亘野憐菁葱蜀望恐或虚怦怦
愓隠衷何當優渥霑實惠酬吾農
玉盤得玉卮
偶得玉盤無飲具命撿中祕得一卮焉製作玉質
如出一手杯足盤脣皆脗合此與豐城之劍何以
異耶因作是詩誌竒合有如此者
玉盤得玉卮酌置乃相資問盤昔何為久謝承觥思問
卮今何幸藉用聲應随其始出一璞何年秦越離雙雙
契矜柲兩兩蟠蛟螭有盖昭禹論(劉昭禹謂覓句者若掘得玉合子底必有)
(盖)無當韓非辭互失倏已幻巧合真復竒我無感慨者
為此興齎咨設逢分鏡人寧不增辛悲
夏至日有事於
北郊禮成述志
日北景南候陰升陽復期(周易集觧侯果曰五月天行至午陽復而隂升也孔穎逹)
(易䟽夏至一隂生隂動用而陽復扵静也)辨方章品物蠲吉展鴻儀八變靈
鼗奏雙成
帝幕垂奉琮心翼翼進爵禮祗祇
德沐安貞吉
恩希肸蠁施農占常切志膏雨祝淋時(農政全書夏至日雨謂之淋時)
夜雨(五月十六日)
過半月不雨我愁已弗禁春膏潤野繡首夏芃麥鍼麥
熟雖稱豐禾黍待澤深炎風邇漸熾每與浮隂侵謂復
遲雨期而何報宵霖時疎時更密簷響常細斟欹枕徹
夜聽未曙忙披襟入土剛寸餘依然顒望心
玉河雨泛至玉泉
地靈
神爽靈誠求每響應夜雨惜未霑肅籲繼霑更簇雲朝
復濃陣雨輕橈迎烟光暗遠山珠點驟眀鏡既優亦既
渥利農兼愈病無年不愁旱暫愁即吾幸(叶)作解有秋
卜不戰遐方定(時西北兩路官兵所至諸部迎降計日已抵伊犂)一心詎敢盈
萬幾惟益敬
西師底定伊犁捷音至詩以述事
乘時命將定條枝
天佑人歸捷報馳無戰有征安絶域壺漿簞食迎(去聲)王
師(據副將軍阿睦爾撒納等奏稱大兵至伊犂部衆持羊酒迎犒者絡繹載道婦孺歡呼如出水火自出師)
(以来無血刃遺鏃之勞敉邊掃穴實古所未有)
兩朝締構敢云繼百世寧綏有所思好雨優霑土宇拓
敬心那為慰心移
池亭驟雨
西山剛吐一片雲倏忽霮䨴彌四宇豐隆列缺奏其能
瞬息盆傾嘉霔溥望澤霏微亦艱致既霑霶霈易爾許
須臾珠簾羃簷楹風片烟絲暗遠浦潨聲錯落打新荷
涼色蒼茫滌煩暑黍高稲下總懷新砌花陌樹滋蕃廡
敢為時和懈素心保泰益思敬作所
張宗蒼松壑擕琴
高閣開窗俯碧峰幽人默坐興偏濃澗邊童子抱琴至
動操應成風入松
雨後萬夀山
長養方欣嘉會辰名山勝覽已過旬花含宿潤猶無力
樹惹新烟更有神别殿茵香霏砌齒明湖漲影漾船脣
先憂後樂原吾分憂既經餘樂亦真
六兼齋口號
湖山雅號賞心主風月堪稱樂事賓若問六兼齋好處
率逢美景與良辰
藻鑑堂
宛在構崇基逥廊曲抱池明常徹表裏照自取妍媸漪
影檐楹㶑風薰座席披顧名設思義吾每欿扵斯
玉河泛舟
玉帶橋西放舸舟新蟬叫樹綠隂稠麥田收畢黍苗起
得趁心間事暢遊
耕織圖邊畫意横蠺忙已過稲秧生雨暘雖好新絲貴
遥為勾吳一繫情(聞吳中因夏初驟熱蠶事頗减分數故云)
五里玉泉一水通乘閒耐可憩烟宮冏然花木呈明净
興與昨来迥不同
積書巖
二酉非所慕八索誰能探遊目既已豁引興殊不凡不
著一卷書是謂積書巖
静益書屋
檉栢紫翠峰皴目存資益静因疑是邱萇隠處阿誰津
逮其人
題錢選捕魚圖
或捉箄籃或舉罾霅溪仿彿寫零陵槎頭擬向伊人問
可識河南漫叟曾
讀季布傳
季布無二諾豈非任俠士受辱不為羞猶曰欲信(平聲)已
冒頓遺漢書謾言輕呂雉以有易所無主辱臣誼死高
后亦發怒議欲誅其使樊噲顧横行十萬兵足矣布曰
噲可斬平城禍堪指惡言不足怒美言不足喜卑辭奉
車駟無罪幸赦耳一時患固弭萬古羞難洗史遷乃韙
之大失遵養旨
題宋宣和池塘秋晚圖
鸂鶒雙飛鷺拳獨秋塘位置雅相宜精思設使通為政
五國應無播越時
詠漢玉章
瑞瓊磊磊復彬彬印統分明印以真(非秦漢印統内所有者不入此選凡)
(四十枚)溯去二千年上物萃来四十箇賢人(劉昭禹論詩云五言如四)
(十箇賢人著一屠沽不得)靈光自有蛟龍護吉字常徵茀禄臻試問
伊誰宜介紹客卿子墨舊稱賓
董邦逹春嵐瀑泉
如沐春山疊翠螺凍開遠渚漾輕波飛泉落澗增新漲
噞嘬輕鯈樂幾多
張宗蒼雲林烟艇
釣輪閒著春衫闊弄棹溶溶新水添不肯世間留姓氏
任人擬議富春嚴
夏日萬夀山
昨夜大雨枕上聞露布正報降千羣剪檠批答樂不寐
曉晴輕籟吹浮雲視事引見庶績畢名山耐可清無塵
巖枝澗葉蔚露氣雜花霏香香襲人輕輿颯爽欲換祫
念有躋攀僕從臣軍務農功兩如意慰以為惕益勵寅
雲繪軒
巃嵸千仞面遙嶂夕靄朝嵐無定狀峰峰如沐露筍尖
流雲幾片青天上
澹碧齋
高齋俯碧塘幽興託滄浪荇帶閒聯藻荷衣細紉香雨
晴山受潤風度水生涼我自惜隂者安知夏日長
沈周廬山高
倒看詭石立看濤卜宅惟應賦楚騷若與廬山相較量
石田豪興比陳高(沈周此圖為陳醒菴作并題長句其上)
西直門外
北郊卜祭方希澤好雨依旬大利農禾黍勃然如助長
往来似此得稀逢告功况值
精禋舉歸化仍傳遠部從(時兩路官兵直抵伊犂收撫凖噶爾部衆大功迅奏以六)
(月朔祗告聞風太廟先期一日進宮而伊犂河西諸部歸降者接踵軍營日有捷報)諸務允稱
臻美吉一心惟有勵寅恭
平定凖噶爾告祭
太廟述事
告成蠲
祀異嘗蒸
太室薰風瑞靄凝梗化昔延六十載(凖噶爾部自策妄阿拉布坦扵)
(聖祖時恃遠䲭張厥後簒弑頻仍逋誅者六十餘年矣)懷恩今挈百千朋伊犂遼
阻奚堪恃
列祖威靈實式憑久計永安方厪念敢因蕆事忘兢兢
昆明雨泛六韻
杳靄瀁滄流浽㵟拂&KR1081;舟少男風致雨炎帝夏為秋已
覺披襟爽還欣縱目悠荷香清勝麝稲色綠扵油活畫
瀟湘意渾成河漢遊玉泉遠烟外澄翠處言留
翠雲堂
冐雨来靈沼開晴坐翠雲八窗延霽景雙檜謖寒氛塔
影中峰矗鈴聲下界聞心閒何所託竹素挹清芬
擷翠樓
玉泉之阿别一灣構築愛此高樓間嵐氣日夕佳入戶
翠微以南純浸山雲松或是偓佺種烟荔未許周顒攀
遊逥摛藻書長句逸趣原得扵其間
弄珠室
倚巖為厂室趵泉淙其底其下無鮫人何為者纍纍(叶)
静聽潨雲韶俯臨鑑石髄滄浪之水清妙意寓物理昔
者捐扵淵盖有會乎此
題張宗蒼桐隂高士圖
白屋青林静絶塵碩薖何礙過佳賓相逢握手非塗覯
山水膏肓結契人
阿玉錫歌
阿玉錫者伊何人凖噶爾屬司牧臣其法獲罪應剉臂
何不即斬犯厥尊徒步萬里来向化育之塞外
先朝恩(事在雍正十一年)薩拉爾来述其事云即彼中勇絶倫
持銃迎面未及發直進手奪無逡廵召見賜銀擢侍衞
即命先驅清漠塵我師直入定伊犂逹瓦齊聚近萬軍
鼓其螳臂欲借一依山據淖為營屯我兩將軍(阿睦爾撒納薩)
(拉爾)重諮議以此衆戰玉石焚廟謨本欲安絶域撻伐毋
乃違皇仁健卒掄選二十二曰阿玉錫統其羣曰巴圖
濟爾噶爾(去年投誠封郡王訥墨庫屬之章京也)及察哈什副以進(叶此人乃)
(我師至伊犂新投誠之宰桑)阿玉錫喜曰固當(去聲)廿五人氣摩青旻
銜枚夜襲覘賊向如萬祖父臨兒孫大聲策馬入敵壘
厥角披靡相躪奔降者六千五百騎阿玉錫手大纛搴
逹瓦齊携近千騎駾走喙息嗟難存荆軻孟賁一夫勇
徒以藉甚人稱論神勇有如阿玉錫知方亦復知報恩
今我作歌壯生色千秋以後斯人聞
玉鵲
徒見翩躚羽那聞啞唶聲形非孚翼就質自琢磨成翥
矣神全肖温其素本呈應嫌飲露侣黑白太分明
平定凖噶爾功成恭上
皇太后徽號御殿受賀詩以言志
從来西北不庭方戡亂聊携數月糧何必先驅張撻伐
早知載道迎(去聲)壺漿遐荒底定千秋晏
徽號欣承愛日慶豈不慰思寧即慰訓垂文子懼方長
題樂善園
行慶九重鳴夏蹕乘閒一晌訪溪園蒲蘆易長况經雨
荷芰遠觀初麗暾座為偶臨翻得趣景因獨會乃忘言
徘徊遮莫遲清漏烟舫黃頭正候門
長河泛舟
曉凉拂水氣日影漏空雲兩岸稼如勃都吾意所欣波
添平浦脈翠疊遠山紋萬夀招提近鐘聲煙際聞
恭奉
皇太后御園賞荷
雨過河源霽景鮮七襄輝映賞花筵
徽稱寶帙新開瑞
尊養瑶池永介年魚觧弄珠躍紋綺蟬如度曲襍清絃
持盈詎獨予心切
慈訓頻聽勖體乾
文徵明觀瀑圖
立者扶笻杖坐者倚松隂人各適其適同一聽泉心
雨中至玉泉
十雨以恒言朱夏五雨好昨近數逢晴思一滌炎燥視
事裁進止習射以身教(叶)長日有餘閒䟦馬玉泉道殢
雲生西山頃刻傾盆倒玉珠復銀竹森颯還縹緲嶤峰
忽若藏平湖益增淼黍高及稲下芃蔚吐穗早暄潤既
合宜冀可卜萬寶老農笠底歡僕從苦行潦文侯親罷
獵此事汝安曉
玉泉雨景
雲容雨態散還凝山色波光空且澄放眼水晶宫闕裏
如斯欣遇幾廻曾
唐寅鸜鵒圖
一枝棲亦安三山來應寡誰云不逾濟看取哵哵者
六月十八日午門受俘
雷霆申宿令(是夜大雷雨曉即晴霽)閶闔受新俘詎乃恩全背(巴朗)
(孟克忒木爾去年随都爾伯特親王策凌等歸化者至六月間二人乃叛去)安能誅竟逋(羅卜)
(藏丹津雍正二年反去者我師至伊犂彼即請降以事既久赦而弗誅)緝兇新附奮(巴朗等皆)
(新降諸宰桑所緝獲者)宥命舊奸瞿(謂羅卜藏丹津)白練陳班末雙頑肆
市衢(謂巴朗孟克忒木爾)快晴
天意順大禮衆情愉益切欽心鏡永懷鞏帝圖
金河
金河之水高玉河灌輸町甽蓄流波其初一渠可步踱
歲久淤塞滋蘆莪䟽泉因為廣其壑益開稲畦千畝多
金河寬乃足行舸溯洄乘便延緣過鱗塍蔚左昆明右
萬夀山屏疊翠螺玉泉其遥云蒞止江南之景誇則那
寧為斯乎一圖展祝振古兮萬箱羅
月夜泛舟
落晚西山紫照来浮空東沼綠船開去年北塞山莊月
一例南風喜共陪
月色波光相與清花潭竹嶼幾逢迎寄言弄棹寧須緩
掞藻風前属未成
乍見流螢輝暗草更聽蟋蟀試初吟已知頗有清秋意
未識誰懷宋玉心
郭熙秋風行旅圖
天外孤城擬劍門棧旁遥指酒家村秋風雅觧傷人意
那更征途易斷魂
熱(六月二十四日)
雨後喜時晴暄潤愜人心禾黍如助長吐穗蔚森森雖
有清風来而當朱夏臨廣厦覺炎蒸閭閻益難禁豈不
憶山莊避暑暑弗侵(去歲以宴都爾伯特親王策凌等故早命駕暑月在山莊真覺清凉)
既慮多勞思更恐弛敬欽協紀順天時觧愠緬虞琴即
看日上階何以惜流隂
夜雨(六月二十八日)
滂沱還斷續徹夜喜聽之净滌三庚暑真符十日期旰
宵方冀澤秀實總含滋若捧盈乾惕中心敢少移
御製詩二集卷五十七
