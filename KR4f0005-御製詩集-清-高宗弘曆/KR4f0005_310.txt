御製詩四集卷三十一
古今體一百三十五首(乙未七)
題袁燮絜齋集六韻
學為君子儒體用亦相符性悟雖宗陸身名未異朱(燮師)
(事陸九淵得其指授具有原本又少以名節自期立朝屢進讜言所至政績皆可紀在南宋諸儒中可謂學有)
(體用者具詳宋史本傳)邊情言頗悉民務政多殊(集中劄子幾及三十首其料敵)
(論邊深得要領而陳民務𫐠治要亦切實可見施行向惟散見永樂大典中今為裒輯得二十四卷雖未必能)
(盡還原書之舊亦可存十之六七因命刊刻以廣流傳)大典昔割玉裒編今合珠
虚車祛藻繪實地有功夫傳世固在此詩文餘事乎
李嵩荷亭消夏圖
溪亭長夏聚同人出水荷花著雨新綠幕支庭輕障日
紅欄近沼不生塵寧惟卉裏稱君子雅可筵前作好賓
尚有抱琴來訪者石橋過處早知津
詠哥窰盤子
色暗紋彰質未輕哥窰因此得稱名雅如法護僧彌矣
生一居然畏後生
過河詣溥仁寺瞻禮
祗園底事定瞻禮為有
奎章楣梠懸六十餘年
旉厚澤百千禩世
示乘乾能仁仁亦謂斯耳曰溥溥誰得並焉烟火萬家
民樂利(萬家烟火隨民便山莊中皇祖御書聯句也)山莊小試已如然
山莊即事
沿革興州難考尋山莊肯
構亹予心嵐來氣挾蹛林遠漲落波奔滄海深較雨量
晴每蒿目探竒攬勝亦開襟繼繩敢謂庶無忝惟是常
瞻
聖日臨
題寫照哨鹿圖
此圖乃辛酉年初幸木蘭哨鹿命郎世寧所為者
彼時扈從諸臣年長於予者如來保輩頗多少於
予者如傅恒輩共十有二人今皆不見憮然有懷
因成是什云十人者舉成數也
哨鹿曾教寫照為扈行原有十人隨却看介爾惟存我
底事翻然都逝其視昔由今語已信何真非幻義堪思
似乎否也證臨鏡骨格依前鬢有絲
詠和闐玉鏤平山堂圖
第一古山堂名因郡守芳南巡曾屢到春景得吟償琢
璞形全似傾葵憶不忘其人如玉者祗合屬歐陽
題錢維城山水
冰池迴雁
南湘水暖北燕冰迴雁依然宿碧凌却不禁寒便飛去
新花枝底見何曾
秧疇分綠
溶溶春水滿池塘浸種分疇始茁秧此際農人閒片刻
時臨舉趾日將忙
層巒曡嶂
縝紛環抱聳嶙峋塞外山惟天與鄰得自侍臣親眼見
寫來水乳倍精神
柳岸歸漁
柳隂水閣俯滄浪高軸筠簾好納凉遠浦漁舟籃載返
細鱗巨口供(去聲)新嘗
山樓對瀑
雖有山樓非背開前川振鷺若飛來寒山疑似聽雪閣
颯沓聲中射眼皚
雲溪晩渡
是為問水是尋山一棹扁舟夕照間本意由來取閒適
趁歸轉覺未能閒
水村清夏
一帶碧溪抱塢斜竹籬茅舍野人家是誰長夏消清供
彷彿村名號浣花
林亭清曠
綠叢林下多嘉蔭亭子其間凉可招最是山莊一例景
鹿蹤印處不曾描
梧庭凉月
東壁寒光淰淰如碧梧落矣影微疎高人何處閒遊衍
留得空庭月入虚
蘆塘澄爽
延爽溪軒清且嘉凉風水面拂蒹葭欲知氣候相殊處
七月蒼蒼已作花
秋塍黃茂
村居綠竹護丹楓塍近香翻䆉稏風此處異他惟秫&KR0927;
山田一律騐農功
卷幔看雲
濛濛底事濕衣衫卷幔緣來雲出巖原是山莊恒有者
一經拈得便非凡
題文園獅子林十六景
獅子林
文園何以稱臺沼緬
文憑雖是新建置原因舊拓增埭花吐芬郁峯石曡崚
嶒傳說環紆勢倪迂指點曾
虹橋
圓洞卧波上遥看一月如若論全體現半實半猶虚
假山
山莊之内多真山而何堆石肖其假求真不足假奚為
徒以涉園有此也引逕若髮殊鬱紆闢縫似斧復&KR1766;閜
散步其間論名實每以非真面微赭尋思自解曰無妨
此是懶瓉教我者
納景堂
虚堂不設窗&KR0905;便因納景滿庭朝暮雲容水態春秋草
秀花馨自是四時無盡我惟數月來停詎祗悦供目覩
真教静契性靈
清閟閣
水木清華清絶塵古今閟弆閟誰真試看傳者倪家景
已屬逮乎黃氏津妙理静機都遠俗詩情畫趣總怡神
高峯僧帽面前峙何異當年因上人(見倪瓉獅子林圖自識語)
藤架
支架隨橋曲復斜育根延蔓綠交加已欣長(上聲)處密生
葉莫訝來時都謝花(藤花開于暮春首夏每過夏至始來駐蹕故不見也)
磴道
磴以曲致佳道實近若遠因思求道人不如斯盖鮮而
我步其間絜矩勵返本
占峯亭
亭占一峯巔一峯俯足底遊目望四鄰萬峯納于裏竒
遇問所欣在彼不在此忘已物備我可以悟至理
清淑齋
花木淑景山水清音嵐靄朝夕天地古今不同不殊有
壬有林造物無言會者隨心而齋受之以虚為斟
小香幢
竪峯一朵似香幢調御端居朗慧釭徒以肖倪為綴景
幾層因此覓心降
探真書屋
書屋構文園探真事可論所思切乎已時復發於言不
著人驚句(此語反杜甫詩意)惟疎茅塞源心傳即是法總覺未
窺籓
延景樓
石林雲磴極叢攅中有層樓俯迥寬南秀北雄此兼得
躍魚濯鹿豈無端漫訾(平聲)燕塞重儓見雅喜倪黃合作
看(獅林為倪迂剏始而今屬蘇門黃氏為涉園又畫家有倪黃合作之語假藉用之)發帑固逾
十家産(凡有經營皆發内帑和雇然較之十家産則已過矣)因之漢史每慚觀
畫舫
可讀書還可閱畫烟波載月那須賖試詢數典於何得
不是歐家定米家
雲林石室
林態既蓊蔚石勢復容裔披林入石逕都有雲之意坐
室衣裳潤不知其來際
横碧軒
湖裔得平坦虚軒架幾楹水山呈動静上下印空明北
塞無雙處西峯一帶横氣佳供日夕陶句味精評
水門
水門來往可通舟有暇還因作卧遊却笑武陵誇秘境
能無花片付溪流
文園四詠
石
南方石玲瓏北方石雄壯玲瓏類巧士雄壯似強將風
氣使之然人自擇所向
松
涉園松參天(吳中獅子林今屬黃氏為涉園)文園松齊肩境新斯植穉
而亦森蒼然右招西嶺者老逾彼千年
鹿
野鹿如牛羊日夕每下來溪邊及巖畔可與共徘徊此
地之所長江南何有哉(謂涉園)
鶴
吳中曾一見綴景置雕籠豈如縱以飛來往翺烟空質
之倪高士首肯應我從
山東巡撫楊景素奏報得雨詩以誌事
豈不頻頻稱得雨今番乃報透霑膏(楊景素奏山東七省城于五月廿)
(日子時甘霖大沛至夘方止入土已極深透而二十一二等日各屬已有具報得雨深透及霑足者間有僅得)
(小雨之五六處二十七日雲氣濃遠自必一律渥霑現在早禾暢發晚榖豆黍亦及時耩種汶泗二河並長水)
(六尺餘分注南北頗為暢旺糧艘遄行無阻)所欣各屬優渥遍冀卜秋成豐
稔叨土潤晩田可興耒水增長漕利行艘此邦去歲經
兵燹民幸蘇紓午夜勞
河南巡撫徐績奏報得雨詩以誌慰
齊東雨即憶河南遲日奏章逹驛驂前後數朝因大沛
近遥各屬想均覃(昨楊景素奏報東省得雨即念及豫省曾否均霑今日徐績奏河南省城)
(二十五日戌時起大雨霶霈至二十六日寅時現尚濛濛未止而雲氣濃鬱雨勢必廣晚秋可一律種完早禾)
(益加茂盛)九分夏麥穫已定一律秋禾種以堪詎止尋常兹
避暑民艱何處不籌探
詠定窰鳬蓮盤
定州今弗冶宋代器猶遺火色馬君退灰心莊叟知陳
風有蒲間(去聲)大雅在涇嬉斐若暗花蔚東坡盖謂斯(東坡)
(詩定州花瓷琢紅玉今定窰絶無紅色者故矣俗謂之粉定而暗花者多則亦合花瓷之稱)
題和闐玉召夫鼎
和闐貢玉來雖夥博厚尺盈亦致艱材擬召夫今作鼎
祥非王母昔貽環亞形還與摹銘欵鼂彩寧當視等閒
事不古師說聞匪慙因賞並把吟間
山西巡撫巴延三奏報得雨詩以誌慰
北省春膏率已被夏初逢澤總嫌微仲之望後方霑霈
黍與禾都慶沃肥(巴延三奏太原等各府州屬及口外各廳均于五月十一至十七等日各)
(得雨二三寸至七八寸不等一切秋禾雜糧頓皆暢茂改觀可卜秋成大有)可冀秋成萬寶
祝猶長夏令一心祈奏囊擘視能無慰更勗勿驕敬莫
違
出麗正門恭迎
皇太后至避暑山莊喜而成什
啟程翼曉雨淋漓
駐蹕湯泉待彴搘(每歲十一慈駕自啟鑾至莊計日今年初頓)(駐莅山湯山)
(因夜雨梢大漲潦侵橋隨令莊親王永瑺率虎鎗侍衞前往督同司道促治輿梁翼日而得聖母在湯山)
(僅信宿即就道安行是以較向年臨駐熱河之期止多一日)十日縈思一日喜
八旬聖母六旬兒似兹遊豫誠希也祇有
康強永祝之不可不知
孔子訓我惟知不忍言知
殊像寺落成瞻禮即事成什(有序)
五臺山為文殊師利道場梵語謂之曼殊師利山
麓有寺曰殊像傳是文殊示現處妙相端嚴瞻仰
生敬辛巳春奉
聖母幸五臺祝
釐瓣香頂禮默識其像以歸既歸摹勒諸石遂乃搆寺
香山肖碑模而像設之顔曰寶相兹於山莊普陀
宗乘廟西營搆蘭若莊校金容一如香山之制而
堂殿樓閣略倣臺山亦名以殊像從其朔也夫佛
法無分别見清涼五峯固文殊初地香山塞山非
彼非此矧以竺乾視之固同為震旦中菩薩示現
之境乎是則闡宗風延
曼夀功德利益又皆一合相之推廣平等者也工始於
乾隆甲午夏逾年落成以詩代頌並誌緣起如右
殊像全規臺廟模撰辰慶落禮曼殊(曼殊師利梵帙讀作平聲其音近滿)
(珠故西蔵逹頼喇嘛等借丹書借稱曼殊師利大皇帝今俗訛滿珠為滿洲非也)金經蒙古猶
常有寶帙皇朝可獨無(佛經本出厄訥特訶克是為梵帙一譯而為唐古特之番再譯)
(而為震旦之漢其蒙古經則康熙及乾隆年陸續譯成者朕以當我朝全盛之時不可無國書之佛經因命開)
(館譯定)譯以國書宣白業習之修士翊浮圖(是寺之喇嘛皆令習清字)
(經即□曼殊師利之義)雖然名實期相稱(去聲)師利應嗤謂是乎
香林室
室築花宫側檀林擁淨香最宜引呼吸可以悟真常庭
樹有嘉蔭砌葩無俗芳如云皆是藥識者大醫王
倚雲樓
寺傍隙地一區分倚巘為樓亦可欣虚牖却無來去相
容容常挹德山雲
廣安寺
北山一帶佛宫羅居選番僧演梵那殊像西鄰原不遠
良辰餘暇遂相過誰云
慈夀祝無量也覺莊嚴漸已多設以廣安喻治理儒宗
釋典豈殊科
羅漢堂
五百應真此休夏香筵列坐貌堂堂杯從何處同鷗渡
錫駐於斯聚雁行一切有為法皆幻六如無著偈猶詳
佛居淨土居塵世度世婆心正未央
遊獅子園
邸園乘暇一遊巡山色波光若相(入聲)親說法門前舊獅
子種松戶外老龍鱗長(上聲)年偏憶少年事今日原同昔
日人書室設還刮目待愧哉語著阿蒙真
樂山書院
階前渌溪繞窗外好山羅書院歴年古幾閒此日過樂
思仁者静修擬石之磨不必縹緗展幽研資益多
草房
雖非土階屧步登誅茅自昔草房稱漫疑點綴增巖景
哀伯還云清廟曾
護雲莊有會
名山能出雲雲出仍護山莊塢倚山搆護雲莊則然譬
之君愛民民亦親君焉相資相得彰是理本易詮彼其
秦越視如浮雲蔽天有會因成謠此謠非等閒
松柏堂
獅子園來此必來聞詩聞禮望悠哉階前松柏森森老
同我髫年培植材
妙高堂
園内最高處諸峯莫與齊直臨半空白俯暢一川低顥
氣堪平吸浮邱可右携是宜諸慮淨憶
舊每悽兮
題宜照齋
石城䟦馬進咫尺巘齊披於此每言憩欣其足啟思樹
深隂滿院卉野露瀼墀萬事都宜照民艱照更宜
就松室
百年古松不可移三間今室易為置盤盤翠盖蔭屋檐
泠泠謖濤滌塵氣拂席偶坐消小年底湏梅竹堪佳憩
松弗就人人就松因之更悟招賢意
却炎榭口號
松隂楓籟颯然清不脱衣衫峭爽生到此翻無炎可却
弗循名乃善循名
屬霄樓
樓無百尺高山有千尋卓置樓于山巔恢恢横碧落屬
霄因以名詎緣聳榱桷怡情迥超凡縱目適暢樂别有
會心處君子慎所託
題含青齋
肩輿欲言歸有暇風日美過谷即巖齋便可一憩止含
青真含青四面翠如洗雖云混松柏亦弗艷桃李佳哉
出藍觀如遇倬雲士
松霞室
幽室開窗正對松千年那得問前蹤芸篇中却識其事
恰似子房驀地逢
雨(六月初九日)
昨近日日有陣雨片刻即晴非普霔今朝自夘至卓午
疾灑徐霏綿布濩岡田阪稼遍霑濡又非驟霖谿漲怒
後到行李如歸家於穡於旅兩欣遇雖然適可即當止
是我籌農無足處
晴
雨自西南來仍自西南霽寥廓露天光荏苒散雲翳夕
陽照高樹晶晶萬葉翠五字憶浣花亦佳誠愜意
題影宋鈔吳仁傑離騷草木疏
疏傳草木異劉(查)王(逸)特重離騷廿五章豈為春園問
桃李獨存古道弔沅湘辨精魚魯篇篇核義寓興觀字
字芳雖是羅田版亡矣步兵從可識中郎
周用鋤經圖
耕讀家風貌宛然置鋤微憩手持篇嗟哉貧士陶潜詠
能不心憐事研田
詠玉椀
崑岡孕瑞産精瑜歲以為常貢外區作器真看凝素液
宜人惟是發華腴撫辰用惕民猶水取象宛呈震仰盂
大白從來凛戒旨賜茶廣殿乃時須
山行
雨歇夏山清山行聊問景天邊雲徂輕林下風來冷土
濕鹿跡留塞迥鶴聲警去去總契神步步若移境豈不
歲常來所遇欣新領
濬溪
沙溪帶山邊山雨溪水漲漲退沙必留疏濬例已向設
使弗疏濬沙滿溪斯漾園丁久慣經鍫鍤相摒擋劼劬
所不辭酌賜聊頒貺繄余更思之黃河沙益壯夫誰為
疏濬自古原無恙小大容受殊所以貴有量
爽
雲散碧天晴風來西北爽溽暑霍然無氣清皎日朗山
莊之所獨生衣凉切氅(氅衣從毛冬月宜之惟清異錄載臨川上饒之民以新智剏作)
(醒骨紗用繞綠蕉骨相兼撚織夏月衣之輕凉適體號大清氅則又于氅字廣異聞也)香山云心
静何曾有此想
題葉向高綸扉奏草
三朝元老贊黃扉禮貌猶存策畫違持正已憐成末弩
鋤奸終是昧先幾(向高為當時正人頗負重望及再入内閣值逆閹結黨弄權時事日非竟)
(不能有所彈劾惟事委曲調停乞休之疏六十餘上終亦得請刓方為圓不能免責賢之備云)行危言
遜時無奈不佞而賢責有歸獨恨昏庸是天啟坐令宗
社式淪微
題金廷標負擔圖
負擔歸來獨叩門家人秉燭啟黃昏較諸貧見棄翁子
相敬高風有足論
静寄山房二詠
月色江聲為避暑山莊三十六景之一其中堂扁
曰静寄山房
皇祖御書也敬成二律以志景仰
纔見錘峯側忽升璇宇空萬方含一照卅景與俱融(三十)
(六景舉成數也)塞樹標丹綠野花紛紫紅色皆有所藉月固不
居功露共
堯年灧魄懷謝賦沖千江歸至静那論印來同
右月色六韻
何水非江也江聲到處流西岷寧地限武列有川悠觸
石響隨作落灘韻未收五音足概耳六律可同不喻鑑
思唐語觀瀾娛
舜眸逝波去無寄無寄却長留
右江聲六韻
荷二首
一方在水早縈思旬日山莊始遇之花譜漫疑鮮伯仲
清高原是出塵姿
凌波乍見試芳枝夏季纔開莫怨遲冷艷饒留八九月
(山莊荷花至八九月尚存因塞湖内有温泉之故而落遲開亦宜遲造物權衡應如是也)權衡造物
本無私
題永恬居
巖居每歲所必來祗以無暇來遲耳亦因新建者先往
厭故喜新弗免矣據牀屈指試一數(上聲)則到仙莊十日
已夏山過雨爽頓生庭樹籠隂暑不起物象皆恬心自
恬
聖人先我示微旨
素尚齋
更拾丹梯上有齋素尚顔東西帶碧澗南北峙青山塵
俗自應遠華囂不藉閑詎惟供性賞政教每因關
肩輿至創得齋因而得句
永恬至創得已占途之半事半而功倍豈必中途返(叶)
肩輿遵巖蹊宛轉形常換左溪右則山右岡左必澗峯
迴水流處率有板橋貫如是歴數橋(自永恬居至剏得齋凡十橋)巖
齋前忽見一以憩僕役一以試筆硯峯態與林姿繢情
供几案然宜祛藻辭拂牋弗輕讃
枕碧樓口號
樓窗開處迥含虚澗葉峯枝一碧如不肯於斯試高枕
恐妨晝寢類乎予
過東嶺至水月菴
自西而東謂之東自東而西謂之西彼嶺何曾有分别
人自東西強謂之所以蒙莊真逹者著論欲使物物齊
今朝適從剏得陟背夕陽指錘峯錘卓立當水月菴戶
如如大士蓮座徯我來屏息一瞻禮向所謂者擬啟咨
是第一諦抑二諦無言之示含天倪
玉琴軒
長風落虚谷繞砌足流泉既可坐延爽還因悟在川無
聲不入律有色總捐妍設以焦桐喻吾惟愛大絃
千尺雪二首
軒榭經營歴有年龍鱗松已鬱庭前源頭近搆文津閣
(因貯四庫全書建文津閣以待之閣在此北據上源也)益契選家賦兩篇(謂文選陸機文)
(賦謝惠連雪賦)
颯颯皚皚飛灑間清凉坐遣片時閒偶因六月六花對
頓繾遥情到雪山(番地雪山盛夏猶積雪金川適當其地今王師進勦將逼賊巢盼望紅旗)
(即至宵旰縈懷雖遊覧所及不禁顧名繾念耳)
題臨芳墅
野花繞砌燦芳蕤待月開船每在兹墅落西山赤烏早
岸披東沼素蟾宜倚窗如舫狎鷗彼據座平林友鹿斯
去歲今年何所異鏡中增得幾莖絲
塞湖泛月
塞山每晩慣作雲雲則玉蟾時顯晦謝重真非箇中人
乃願太空有點綴今夕碧天散纖翳上絃甫過將圓際
山莊勝景未可孤青雀(山莊舫名)早待湖之裔乘凉玩素兩
可兼峻嶺崇山鏡中對蒼然暮色暗遥川琅霄皎皎寒
光麗太古已來龍沙景而今却在園牆内安排筆硯擬
長言翻思真境難為繢
載月八首曡去歲韻
月宇
高燭懸霄半鏡懸星辰入影共清妍却繞塞水添疑慮
淡蕩何來漾畫船
月峯
四圍多有竒峯竪一照由來總莫遺雅似銀瀛擎王柱
因思高以下為基
月樹
無論平林及山樾不分色相祇支撐米顛曾未至斯境
糊突圖何太肖生
月荷
紅花争暎晩霞明霞隱黃昏夜露晶少旋(去聲)葉花都不
辨隨船惟送暗香輕
月鹿
那見深林鎮避蔵成羣崖岸任相羊誰能指此呼為馬
朗照高空有月光
月螢
葦叢初出故飛飛隨舫如為有意依最是素娥善容物
任他碧宇放光微
月湖
三千世界鏡中鋪照乘十枚小矣珠笑彼魏王真嚇鼠
蹄涔將以傲江湖
月隄
適興片時適可止言旋隄傍繋舟浮誰知夜塞無邊景
都在月詞八首收
聞京師得雨誌喜
四百里雨同一日五六寸霑真是優(昨閣章至留京辦事王大臣及順天)
(府奏報初九日申刻乂有雷雨一陣傍晚漸疎至初十日子刻開朗入土約有六寸此間亦于初九日得雨優)
(渥略同實為有秋之慶也)更欣快霽非霖夏可共良農冀有秋期尚
遠哉其後樂民惟艱耳我先憂每瞻
聖藻光巖穴
昔日今時此豫遊
軍書
三處軍書一日來立時籌筆肯徘徊(阿桂明亮富德三路軍營奏槢俱于)
(十三日同時逓到即為展閱批答並召見軍機大臣指示機宜立時傳諭略無停晷)扼其吭背守
自力聚彼鯨鯢攻易摧(阿桂分兵攻勦巴占賊衆捨死聚守未能即下盖其離巢益近)
(則力拒愈堅情理固當如是而我將士屢勝之餘勇氣百倍今乘勢罙入不啻摧枯拉朽賊雖竭力支抵復何)
(能為今阿桂擬於第八峯下添築木柵與第七峯丁口相連逼攻正面賊巢使賊人鎗石不能遠及又薄其所)
(掘溝沿令溝内之賊無由施展即日可望捷奏)絨布遥牽嚴斥堠(富德駐兵絨布寨雖不能)
(統兵直入而設卡密防使南路之賊不敢棄而他顧是此一軍之牽綴賊勢亦正不可少也)勒圍夾
擊迅風雷(明亮已攻克賊人額爾替碉卡即日可下至平坡阿桂今擬派兵沿河從赤爾寨攻打隔)
(河之沙爾尼一帶今明亮將至河沿兩岸夾擊大礟轟摧賊斷不能久拒佇可唾手而得耳)獨因捷
近盼如遠日夜郵傳問幾迴
詠定甆娃娃枕
定州陶穴精總角已峥嶸閱古無火氣葆光有玉英伏
猶曲四體醒自瞪(去聲)雙睛憐爾供人寐已恒寐不成
閱隄
深居我所厭引見待月例(邇年五月即駐山莊因令五六七等月文武月選官每月)
(派吏兵兩部堂官一人帶至熱河引見俾速赴任行在既得一體掄材而各員亦不致久濡旅食最為兩便今)
(歲啟鑾較遲五月月選官即令預期掣籖在京引見是以今年六月在山莊較每年更閒安逸素非所喜因策)
(馬關隄聊以遣暇)縱日有疇咨二三惟大吏策馬率侍臣隄工
出閱視(叶)塞水本無定而亦無大害(叶)碎石與條石相
(去聲)形各妥置既以固城垣還因安市肆爾年恒鞏晏未
嘗非小試河隄及海塘之二實大事每當夏秋臨南望
頻縈思却終乏善策補偏而救弊更要在得人其難得
人寄
雨(六月十四日)
夏雨何須十其期五亦佳膩雲低曉塞密&KR1204;落巖齋禾
&KR0927;油然潤圖書静以諧紅旗馳可礙未免遠縈懷
六月望日作
曉雲已散碧霄寬快霽辰牌發
翟鑾歴禮蜂臺
八旬健仍
登雁㙮九層端共欣
天意同人意私慶
慈安永夀安愛敬敢云天子孝心乎愛敬更增歡
恭奉
聖母命題樂夀堂
寢堂樂夀合為名應
詔拈題喜倍生養以萬方
樂無量
德因必得
夀為貞秋宵重閣温而暖夏日深廊凊以清歲歲恒兹
頤福履年年如是永微誠
題旃檀林
風日今朝佳筍輿信所往溪邊泉落清樾下籟來爽棧
道縱﨑嶇亦可夤緣上遥見旃檀林已自生淨想衆香
之所稡無聞以為賞精舍臨諸天豁然而開朗調御祗
堂堂應真各儀像聖賢所從殊儒釋豈有兩題壁去年
辭陳迹瞥俯仰
天籟書屋
天籟顔書屋名因檇李彰䜿峯及横嶺緩范更癡黃九
夏青將綠三秋丹與蒼所收皆活畫那數項家蔵
澹軒口號
天池雖小大如鏡徹底無風不作瀾寓義由來取其淡
寧須江海較深寬
雲潤樓
緣廊進有屋拾級下為樓位置真稱巧餘閒適可遊生
雲潤靉靅度籟爽颼飂漫惜衣裳濕尋常易遇不
超然宇
結宇層明崇嶺巔宇超然意亦超然居高乃易卑視物
戒在兹懷謙牧虔
松雲樓
山中多古松不辨何年種自是虞夏物老於右丞弄就
此築為樓四鄰蒼雲控濤翻嘉蔭活簧奏謖音送塵心
息以淨那更云入夢
詠旃檀林鳳尾松十韻
砌石為樓階有孔以尺計命種鳳尾松偶然供點綴移
根自别所徙植於兹地其生與弗生固屬難定事視之
六七年日見森長遂鬱鬱放枝葉蔥蔥吐青翠高欲出
樓檐粗欲彌孔際少當百春秋今人見弗逮然必有其
時逮見夫何異聊識拱把姿乾隆乙未歲
山心精舍
陟降就畝平精舍仍山心菁蔥雖四圍隙處具俯臨假
借以為名其義原可尋取象艮為山其德止則諶在止
於至善正心聖經箴豈徒緣賞佳吾將勉自今
含粹齋
落斜坦平谷齋額
聖章懸至訓明垂後殷懷益仰
前不教私意雜乃得道心全親切無多子兩言曰體乾
霞標
降西復陟東待月向時同兩字
奎章迥萬年景仰中林端幾點赩天末一絲紅實境得
真景
文通造化工
罨畫窗
爓爓平川夕照斜開窗林巘納無遮將軍金碧倪黃韻
所喜不名其一家
夜遊山月四首
過望冰輪遲上天登臺遼待例依前須臾東壁光生處
一縷金絲拖嶺巔
絲矣而眉眉半璧忽為圓璧掛錘峯屈伸臂頃幻如是
陶惜焉能覓此宗
便教乘馬下崇椒屏却銀燈朗燭霄詎是艷誇北人慣
箇中妙處習相調
高下都非塵世界林巒總是碧琉璃廣寒輪廓三千里
策馬遊中却阿誰
熱
夏熱而冬寒天地自然理山莊雖勝境夫豈能違此而
有所獨者早晩爽無比原田芃禾&KR0927;溽蒸長養恃熱亦
不可無炎歊今日熾(叶)然居嘉蔭下風來本凉美避暑
暑嫩而消夏夏長矣白傅圖心静我則以書史
雨後喜晴(六月二十日)
邇日陣雨旋即晴既渥禾&KR0927;亦非潦今曉急&KR1204;歴一時
再久為霪斯弗妙經事多乃益畏事憂先農父田功劭
然彼無過盡其力燮理惟予任感召以是願晴心特甚
已牌雲散曦光曜額手稼穡幸無妨引領西望紅旗報
題絜齋毛詩經筵講義
講義要當重切磋絜齋不事頌辭阿解經依註無為異
取古誡今有足多雅頌諸篇惜已失風南數首出重羅
&KR0927;離故國三致意其奈孱王弗聽何
詠和闐玉琢奏凱圖三絶句
琢玉誰為奏凱圖抑因昔也抑今乎讜言猶憶舒州句
一將功成萬骨枯
興戎作孽彼自取黷武窮兵我弗為乃復頻逢鴻凱奏
幸於斯更愧於斯
凱成玉隴因貢玉昔五年今亦五年地小於前事艱後
(西師之役拓地二萬餘里蕆功不過五年其中並有兵不血刃而得者兹兩金川以内地土司負恩反噬且係)
(彈丸微壤自征勦至今亦已五年而取碉奪隘將士皆勵勇宣勞始能攻克其用力幾數倍于西師而軍需所)
(費亦較前愈倍今雖近賊巢紅旗尚未報捷益深懸望)依然三捷望心懸
聞蟬
萬物憑生各趨時率因暄寒為早遲山莊今日始聞蟬
南北氣候殊若斯詎惟氣候殊聲音亦異其北蟬聲雄
粗且野南蟬聲細清以淒大抵氣禀分人性而衆生類
咸隨之蒙古遂謂綽爾齊(關外蟬音較内地宏而直蒙古曲謂之綽爾齊綽爾齊者胡笳奏)
(人也以蟬聲相似故名之)曲項蘆管和(去聲)以吹有時頗叶韻高低然
而彼此兩不知豈非幕天席地中若人若物同蒙大造
同熙怡小哉俞琰席上腐談獨舉昭君笑其渾不似而
又訛為火不思
閒
閒豈非人願而我閒非慣詎故異於人心實有所憚一
念敬怠間吉凶乃由判山莊富佳境清凉暑弗扇小遊
偷暇可長夏耽逸慢因以閒為憂或鮮佚之患
策馬
策馬出山城侍衛皆隨行園中亦有山頗可肩輿登欣
於内臣慣厭與外人并我近觀明史其禍致弗輕所以
國朝制
家法萬世繩羽林及藎族出必陪蹕清既因悉其材復
用聯厥情我豈或忘兹永言告雲仍
引水
向臨獅園湖水涸園吏束手無策矣了知山水可借引
障溪疏壑聊示指障乃俾溪弗注他(園墻外舊有溪障之使弗下流)疏
則剔壑來灌此(新疏小渠引流入園中)今番居然水滿湖風亦
波瀾荷亦綺由來萬事在人為所戒姑息而坐視更慮
夏霖或暴漲障反宜疏(仍令流牆外)疏障抵(使弗入園中)宣防小
試諭所司南望清黃實難耳
賦得初日芙蓉
六月呈春色東山出曉曦流光晶且嫩寫影淨猶怡四
岸開奩闊一湖朗鏡披新粧端以正宿洗粉和脂香藉
水風散潤含晨露滋書如李氏帖(梁武帝評書李鎮東書如芙蓉之出水)
詩乃謝家詞(南史鮑照云謝靈運五言如初發芙蓉)自是瑶池品而非塵
世姿設將擬太華受照早於其(地形北高而南低太華雖高以地形度之則低)
(于此處矣地高則近天而受日照必早故云)
熱
熱亦豈可無長養資炎暑而心切切者恐復蒸為雨山
田既透潤畿南逮數府(今歲關外雨澤優霑山田極為暢茂而畿南各郡亦經周元理)
(屢報普渥時霖然過多乂非所宜恐太熱或不免釀雨耳)兹乃望時暘或可秋成覩
懼熱非為(去聲)已斯實避暑所
夜雨(六月廿四日)
山莊快霽經四日夜醒忽聽簷溜鳴情知溽暑時行候
禾&KR0927;况是長已成欹枕溜細因以寐片刻復聞浩浩聲
朝來時息亦時作霖哉適可止而停去歲此際頗望雨
今年此際殊盼晴非關吾中無定見大都切切緣農耕
綠雲樓
夏木方張王(二字皆去聲)山樓未寂寥三間恰臨迥一碧直
連霄肯使豐隆擅還贏王母謠天風與流盪解令暑全
消
水月精舍
峭壁十尋溪帶底上築精舍俯清泚名曰水月已有年
春魄秋蟾恒在裏我惟偷暇偶一臨幾曾玩彼影娥美
軒楹真是善循名我所見乃虚名耳尋思若此者多矣
招凉榭
避暑那無暑招凉便有凉了知他所異原是此間長喬
樹延爽籟嶤峯隠夕陽底須置班詠紈扇早斯蔵
觀瀑
遥源引水來遇峽懸流落不言聽言觀
聖意别有托聽在音摐然觀於色澹若一動而一静是
理宜斟酌
林下戲題
偶來林下坐嘉蔭實清便樂彼艱僂指(朝臣致仕者稱林下向如沈德)
(潜錢陳羣張泰開鄒一桂䡗已皆為古人今雖有告休者不過一二而品行學問亦遠不及彼數人也)如
予未息肩炎曦遮葉渡爽籟透枝穿擬號箇中者還當
二十年(余嘗立願至八十五歲即當歸政距今尚有二十年方得遂林泉之樂耳)
四川總督文綬奏報川省得雨情形詩以誌事
川東南北雖霑雨仲夏非優季夏優(文綬奏川北川東川南等處五月内)
(節次得有透雨省城自五月得雨後又于六月初十至十四等日甘&KR0584;連綿今歲節氣稍遲其未栽插者尚可)
(及時補蒔已插者菁蔥彌望可冀有秋)今歲節遲堪補種三農情喜望登
秋軍糈實頼豐收辦戰士還廑隂潦留(軍糈米糧尚資採買惟盼歲事)
(屢豐今膏雨應時于農田甚為有益但官兵逼近賊巢正須進勦又恐雨多致潦阻我軍行此心實有難于並)
(慰者)一擘奏囊心兩繫半因慰復半因愁
御製詩四集卷三十一
