御製詩五集卷六十八
古今體七十一首(辛亥八)
出麗正門觀稼
碧天高朗金陽曝幾暇乘涼策馬予體貼衆情都躍躍
攬觀多稼信與與未臻場納敢有喜前切農愁幸弗虚
益壯老當常已勵木蘭秋獮自如初
夜雨(七月十八日)
快暘五日半宵雨傍曉猶霏辰刻晴禾黍暴晅增結實
菜蕎滋潤益旉榮似兹諸事順如願惟覺一心受若驚
幸際時和卜秋熟鞏謙畏滿倍殷情
再題澄霽樓
層樓額澄霽澄霽最宜秋宇澈九霄淨雲無一片留樹
摽枝帶間(去聲)草結穗將稠騁目山田望幸哉晅暴收
對畫亭口號
常對佳山曰似畫及披名畫謂如山試將伯仲一言定
供攬四時此最閑
題樂成閣
樂成本以樂西成十喻不如一見明俯攬黃雲與翼處
昨朝曾彼畫中行
放鶴亭作歌
昔日放鶴適其性亦省鶴糧兩得宜(一解)鶴飛去亦有時
返或常攜子相追隨(二解卵鶴雖放去仍在山莊中更或伏成禽是以乙酉詩有飛去)
(飛来記昨年將雛更不出牆邊之句)久之遠颺不復至背德何必怪物欺
(三解)園丁苦於糧無賸新鶴仍剪翎為羈(四解不放鶴則園丁得藉飼)
(鶴以竊鶴糧故凡新貢鶴至仍剪其翅不任飛去名為勤公而實以自利此弊雖知之然亦弗問也)獻勤
供攬且竊饋(史記竊饋謂竊饋之以食此竊饋乃竊饋鶴之食也字同而義不同向曾用此語却)
(未注明)一利一弊聊聽之(五解)兹放鶴亭成虚語燭照詎必
俾無遺(六解)
賦得碧峰曉鐘
風来今日誠西北送得鐘聲晨起間(烟波致爽寝宫在碧峰寺東南相距)
(數里每西北風至則鐘聲可聞今日早起聽之倍真盖秋宇晴霽之騐也)斷續音中勅幾喻
悠揚韻裏尚寬關瀟湘八者殊煙寺(煙寺晚鐘為瀟湘八景之一)姑
孰倍之同曉山(寒山曉鐘為姑蘇十六景之一)此際雞鳴擬齊國四年
勤倦聽應閒(擬歸政後尚來此避暑娛老彼時聽鐘聲應無勅幾勤政之念矣然總賴天恩)
(春估此時不敢為滿言)
曉涼(七月廿二日)
曉涼卓午熱歷試塞苑常涼以暢人氣熱以催稼穰二
不可闕一熟知其無妨爾来晨峭嚴驟換夹紗裳怦覺
心弗寧長此恐致霜霜早慮害稼吾農將何當因而命
尚衣舊記查其詳昨年之此際已御棉紗装(每日御衣尚衣處皆)
(有記載因今曉驟涼即御夹紗衣遂命查去歲此時則稱已服棉紗今日方服夹紗是較去歲候暖涼遲也况)
(今歲節氣本遲料不致霜早傷稼西成可卜豐穰厪農之意盖無時敢懈也)貼然意始安西
成可卜祥籌農敢刻懈較勝農夫忙玉食詎易哉永言
示大方
福建巡撫浦霖奏報早稻收成九分有餘詩以誌
慰
麥秋已報八分餘早稻今稱一賸諸州縣統為六三處
收成幾至上穰書(閩省入夏以来雨澤調勻早禾暢茂先經浦霖奏聞兹届收穫之期據稱)
(該省除臺灣一縣土性不宜早稻向不種植外其餘六十三州縣内收成九分有餘者閩縣等二十縣九分者)
(長樂等二十九州縣八分有餘者南安等十一縣八分者鳳山等三縣合計通省早稻收成實九分有餘現在)
(糧價有減無增閭閻極為歡豫等語)無增有減欣市價足食易衣樂里居
南望閩民深為(去聲)慶晚登綏屢祝如初
登四面雲山亭子作歌
山莊最高山亭子名之曰雲四面綺綺雲出岫本無心
然而人則有愁喜春喜雲生作甘霖夏秋愁多為潦耳
今曉雵雵蔚碧天既至登山散以靡竪峰横嶺遁形非
低樾高林呈翠美
聖尭題此豈無意同庚辛夘吾與爾(予生於康熙辛夘而亭亦建於是年)
(仰瞻詩屏題額及緣御製良有夙)愁喜者惟吾不知者惟爾(謂亭)八
旬開袠合復從頭而數(上聲)起
挹秀書屋
升高必降卑書屋憩挹秀高足俯明朗卑自藴深透高
卑各有佳升降胥偶遘寄語高居者漫以卑為陋
罨畫忩
一年一度一留詩滿眼秋光又此披却笑石渠高庋者
(石渠蔵弆有董其昌林泉秋色王紱秋林亭子沈周秋樹茒堂諸㡧俱經題詠雖渲染秋光深得神韻而以較)
(目前真景覺天然活畫佳趣更勝耳)可能活趣有如斯
處暑(七月二十四日)
午熱例山莊今朝熱勝常掉頭暑弗住婪尾候應當爽
籟来西北快晴欣夕陽黍禾普結穗近矣盼登場
陕西巡撫秦承恩奏報通省普得透雨詩以誌慰
四寸未為優致問(前閱秦承恩奏陕省各属於六月初三四等日得雨三四寸不等又省城)
(於六月十一日得雨四寸因恐雨澤究欠霑渥即傳旨令將現在情形據實覆奏)三農憂稼正
殷望(復據奏稱省城於七月初五日得雨四寸旋即晴霽農民尚殷望澤等語可知前此之雨未曾霑足)
虔誠太白禱靈湫駢疊佳霖被普疆(兹稱因該省節次得雨未能一律深)
(透即委員往太白山靈湫虔誠祈禱省城随於七月初八日亥時起至初九日午時止得雨深透又於十一十)
(三十六等日疊次大霈甘霖入土極為優渥並據十二府州属稟報絡繹而至查核通省俱已普徧霑足各色)
(秋穀襍糧均得及時滋培暢茂可為秋成豐稔之徵覽奏深為欣慰)晩種襍糧均起茂秋
登(謂去年)二麥早稱穰秦民何幸逢綏屢為慰還因敬益
蘉
陕甘總督勒保奏報夏禾收成九分有餘詩以誌
慰
甘肅收恒遲秦省今年較早分(去聲)還加是緣春雨優於
右(勒保奏甘省夏禾約收分數平涼一府暨涇州直隸州所属各收成八分有餘慶陽一府暨安西直隸州)
(所属各收成九分蘭州鞏昌甘州涼州寧夏西寧六府及秦州階州肅州三直隸州所属各收成九分有餘通)
(省牽算夏禾收成共九分有餘緣甘省地方向来雨澤較遲今年三月間已得透雨嗣復連沛甘霖是以高下)
(川原一律豐收洵為數年来所罕覯現在各属新糧入市價值漸次平減秋禾長發芃茂農民歡慶倍於尋常)
為謝
天恩被及遐禾黍九分餘以定府州各属統無差幸哉
地瘠民貧處久免兵供樂歲嘉(往年甘省逆回蘇四十三田五滋事之時大兵)
(誅剿雖一切芻粟不以𣲖累民間然力役差徭究不免於勞攘今平定已久人安耕耨際兹時和歲美貧瘠之)
(區共樂豐穰尤感吴蒼眷佑耳)
夜雨(七月二十八日)
夜雨祗一寸依期正十朝(夏秋晴雨應時禾黍甚為芃茂自十八日夜間得雨之後)
(至今又值一旬雖祗寸餘亦資潤澤且無慮過多)四旬庚數盡(按隂陽書夏至後第三庚為初)
(伏第四庚為中伏立秋後初庚為末伏是夏至後遇第三庚有遅早則中伏日自有十日二十日之不同今歲)
(六月十七過第三庚至七日十七日方為立秋後初庚計三伏共得四旬盖過庚早而伏日多也)五日
暑餘消(處署雖過五日而婪尾之熱尚存有此一雨餘署漸可消減矣)禾益飽結穗蕎
增潤發苖害無仍有利幸免過多焦
廣西巡撫陳用敷奏報早稻收成九分有餘詩以
誌慰
粤西地遠收成早奏稻飛章到却先雖曰夏收七分欠
(今夏各省麥收俱在八九分以上惟粤西二麥奏報七分僅稱小稔)幸逢秋穫九贏全(兹據)
(陳用敷奏廣面漢土各属氣候不同早晚禾稻随宜播種今届早稻成熟之時漢属内收成十分者三十二州)
(縣九分者二十六州縣合計收成九分有餘土属内收成十分者十七州縣司九分者十三州司合計收成亦)
(九分有餘統計漢土各属早稻收成實共九分有餘等語&KR1308;省得此秋穫民苖衣食豐饒自當益增恬豫)康
功漢土閭閻宴生計民苗衣食便各省西成將漸報望
胥如是益虔虔
清綺書屋作歌(八月初三日)
敞晴齋側三間屋額曰清綺亦久矣前朝夜雨祗一寸
無害禾黍利蕎美然而餘波三日留乍隂乍霽惕切巳
今曉雲徂乃快晴一片碧霄朗萬里無時無處弗籌農
為較為量敢即喜忩間紅葉遲往年景倍清哉猶待綺
山東巡撫惠齡奏報秋禾收成九分西安巡撫秦
承恩奏報通省夏雨霑足秋收可望一日並至
詩以誌慰
山左去歲曾被災今穫九分民幸濟(去歲東省春間即有缺雨處又值秋)
(雨連綿馬頬等河盛漲以致低窪田禾被淹成災者有四十餘州縣亟命籌辦應修各工以代賑䘏仍分别給)
(予賑濟不致失所幸今歲麥收已有九分兹又據惠齡奏夏秋以来雨水調勻秋禾暢茂現届收穫之期通省)
(約收十分者武定青州二府属九分者濟南泰安兖州莱州登州五府属八分有餘者曹州沂州東昌三府及)
(濟寧直隸州属八分者臨清直隸州属合計通省秋收約有九分糧價平減閭閻元氣可復)秦右望
澤亟馳詢兹報普霑災弗致(前因秦氶恩奏報西安省城及各属得雨僅有三四)
(寸深為懸厪随即降旨詢問嗣又據奏西安鳳翔二府属間有數縣未能深透復即馳詢如或因早成災務即)
(據實具奏母得稍有諱飾兹據覆奏各属本年夏間雨水本属調勻者多秋禾及時長發今又於七月初五初)
(九十一十三十六十七十八等日連得透雨通省實已普霑前此稍欠優渥之處亦俱一律霑足斷不致於因)
(早成災等語)胥吾民也胥視傷左右胥宜感
天賜都大佳音以次来(今年仰蒙者多天佑各省奏報麥收豐稔且率稱夏月晴)
(雨應時想秋收報佳者必多當以次奏到矣)何修遇之惕不置
雨(八月初七日)
正思時雨潤又逮一旬期(七月廿八日雨)不驟還不緩似膏復
似絲欣堪秋麥種奚啻晩蕎滋此後宜暘祝午過晶曝
曦
江蘇巡撫長麟奏報通省秋成八分有餘詩以誌
慰
蘇松蒙綏屢今夏逢連隂(去歲江南蘇松二府所属秋收皆在十分暨九分以上今)
(歲該處自六月初旬隂雨連綿以致湖河鋪泛低窪地畆間被淹浸是以有旨馳詢成災與否令無諱飾兹據)
(覆奏江蘇通省秋收合計約八分有餘該二府被淹窪地每縣不過數百畆現在秋收亦約計七分有餘尚属)
(下稔堪慰繾懷)二府七分餘未失下稔諶淮徐常值歉八餘九
幸任(淮安徐州二府連年偏災兹據奏今歲徐州府秋收約有九分淮安府約八分有餘等語前月已令)
(將該二府積欠錢糧予以分年緩帶並於緩帶之數恩免一半而該二府本年又俱值恩詔普免内輪應蠲免)
(之年民力更覺從容元氣當即可復)
天澤有循環盈虚理允忱統計八分餘中稔叨
惠深敢懷不知足祈年增惕欽
萬樹園賜宴内外藩王及各國使臣即席成什
永佑寺旁黃幕敞金風玉露近中秋義安兼復陪臣遣
(去歲安南國王阮光平親至山莊入覲祝釐今歲復遣陪臣陳玉視等遠来謝恩慶祝恭順出於至誠深堪嘉)
(尚義安乃該王新遷所住城名)哈薩寧須侍子留(去歲哈薩克瓦里汗遣其弟多索里蘇勒)
(坦来祝八旬萬夀兹復稱去歲欲遣其子来適以病未遣今仍令其子阿彌載及陪使布占拜等至山莊慶祝)
(萬夀賜宴後即令回伊部落盖我朝威信所昭無遠弗届漢唐以来留其外夷之子以為質者適足啟其輕疑)
(之心朕不為也)夀宴常并節宴舉新藩竟似舊藩儔(兹衛喇特四部祗餘)
(都爾伯特土爾扈特霍碩特三部久為臣属輪班入覲與喀勒喀青海及四十九旗蒙古王公無異矣)来
王幸匪初計及保泰虔思
祖烈庥
湖南巡撫姜晟奏報早稻收成九分有餘詩以誌
慰
入夏欣霑膏澤渥季初旬復值宜暘以兹早稻倍秀實
竟致九分穫圃場(湖南省夏間雨水充足田禾暢茂先經節次奏聞兹據姜晟奏現在早稲)
(俱已刈穫所有各属收成分數除永綏桂東二廳縣不種早稲外其餘各属收成九分有餘者三十三廳州縣)
(九分者二十九廳州縣八分有餘者八縣八分者二縣合計通省早稲收成實有九分有餘)中晩含
苞遍原隰雨晴時若卜豐穰(又稱立秋後中稲漸次黃熟晚禾亦已含苞而各属)
(自六月中旬以至七月上旬疊沾渥澤更覺晴雨調勻中晚二稲亦可卜豐收現在糧價平減閭閻盖蔵自當)
(益增饒裕)那更祝十不知足理慎盈虚識弗遑
湖北巡撫福寧奏報早稻收成八分有餘詩以誌
慰
翼日武昌奏稻收如麥初(夏間湖北湖南俱奏麥收八分有餘昨據湖南撫臣姜晟)
(奏該省早稲收成九分有餘今日福寧奏湖北早稲收成分數則與麥收無異)雖云一分欠(據奏)
(湖北通省各属除應山等六縣不産早稲外其餘六十二州縣所種早稲均已收穫登場内收成九分者孝感)
(等十七州縣八分者江夏等四十五州縣合計通省早稲收成八分有餘等語雖較湖南收成欠少一分然已)
(謂之中稔矣)頗覺萬民舒中稔亦堪幸晩禾茂長(上聲)畬楚收
天下足(諺云湖廣熟天下足兹南省九分餘而北省亦有八分餘可稱稔歲感蒙昊貺欣慰之餘)
(益深虔惕)敬慰並殷予
觀射
命諸幼皇孫曾元来山莊隨圍遂觀其射詩以誌
喜
觀射尋常多抱愧(以不親御弧矢常抱愧屢見諸詠)今朝觀射喜偏應
元孫八歲三箭中(射五箭中能中竟三箭者有賞元孫載錫今年八歲中三箭可喜之至)
(即賞黃褂两眼翎是日皇孫質郡王綿慶年十三亦中三箭並賞三眼翎黃褂以示奬勵)侍
祖當年此地仍(予幼侍從諸皇祖來山莊曾五箭命射以示扈臣五箭乃竟中)
(皇祖嘉悦曾蒙褂恩賜两眼翎黃)弧矢四齡争較早(其時予年十二今載錫甫八歲)
(是更早予四歲洵為難得佳竒喜不勝言)構堂萬世冀恒承一身七代瞻
神御(一身能親見七代者世所罕有而曾元均讀書習射不㤀滿洲祖風是又予深慶扵心者也)
家法
天恩永佑徵
浙江巡撫福崧奏報早禾收成通省九分有餘詩
以誌慰
麥九分兹禾九分(今歲浙省二麥收成已據福崧奏報九分有餘兹又奏早禾收成豐稔情)
(形據稱該省除杭州府属之海寧仁和錢塘三州縣并嘉興湖州二府属向不種植早禾外其餘各属早禾俱)
(已成熟所有寧波紹興金華嚴州四府属約收九分有餘杭州台州衢州温州處州五府属約收九分統計通)
(省早禾收成共九分有餘等語)早如斯卜晚應羣(浙省夏秋雨水霑足早禾既獲豐收將来)
(中晚二禾自當一律報稔)食天民重民為本祈歲農關農念勤為慶
黔黎稍給足自然里巷息争紛未臻富更難言教雖曰
慰哉敢曰欣
夜雨朝晴(八月十四日)
夜雨朝晴允若時越因時若切深思何修而遇寧惟語
受寵如驚益勵寅非冷薄涼正叶候町蕎圃菜總含滋
晩来恰合試煙火(今歲以哈薩克瓦里汗遣子阿彌載来山莊慶祝並安南國陪臣入覲命)
(於萬樹園偕内外藩王大臣等觀烟火以聫情示惠夜雨朝晴適協慶節得此百凡順遂惟益切虔惕耳)示
惠耀明未可辭
直隸總督梁肯堂奏報秋禾收成八分詩以誌事
秋成奏實繋農功合省例當計以通順廣雨遲因致歉
(前據梁肯堂節次奏直隸地方本年夏秋以来雨水調勻秋禾均極暢茂惟順德廣平两府属於七月中旬始)
(報得透雨未免較遲兹報秋禾約收分數據稱廣平府属約收六分餘順德府属約收五分自因雨水未能霑)
(足收成不無稍減)北南時若可稱豐(其餘順天府属約收九分餘永平遵化二府州属約)
(收九分保定河間天津易州深州等五府州属約收八分餘正定大名宣化冀州定州承德等六府州属約收)
(八分趙州併属約收七分餘口北道属約收七分以通省合計秋禾約收共有八分尚属中稔可為欣慰)益
厪两府艱應恤(順德廣平两府雖不致成災然收成分數既減小民生計不無拮据因即飭令)
(該督察看情形或予緩徵或借給口糧籽種以副軫念)總逮八分稔尚中幸近忘
遥夙為戒先憂後樂永殷衷
中秋日即事
大慶昨年居禁院依常今歲駐山庭奚妨題壁庚戌闕
(每歲中秋有作俱御筆書以懸壁去歲庚戌以八旬正慶禮應御太和殿受賀是以七月下旬即迴蹕至京而)
(山莊中秋日闕詠今歲則依例題句矣)重喜吟箋辛亥丁天近五欣月輪
朗樹惟萬總桂花馨便教四度當歸政仍擬来兹娛老
齡
廣東巡撫郭世勲奏報通省早稻收成八分餘詩
以誌慰
率知予重食為天速報早收各省然每飭戒虚惟以實
(於各省雨暘收成分數無日不以繫念但以天下之大年歲保無一二水旱不齊之處最慮地方大吏以收成)
(豐稔為已善政所致否則引以為過若人君亦以此定督撫之賢否則轉啟諱餙之弊所關匪細是以屢加飭)
(諭務令據實奏報想各督撫共喻此意不致復有粉飾也)自當恐後欲陳先八分餘
可稱中稔(兹據郭世勲奏廣東早稲收成分數九分有餘者南海番禺等七縣九分者增城龍門等)
(六縣八分有餘者新寧花縣等三十八廳州縣八分者三水清遠等四十州縣合計通省九十一廳州縣早稲)
(收成共八分有餘等語該省本年麥收報有八分閭閻已資接濟兹早稲又獲八分有餘是两收俱得中稔矣)
(惟冀晚稼再加豐穫益深慶慰耳)二麥還教贏夏田額慶晚登或不減
海疆南望慰猶虔
山莊啟蹕行圍木蘭之作
自強不息切衷敦啟蹕行圍
家法尊娛老豈宜逸一已習戎今喜挈元孫(元孫載錫今年八歲)
(亦随来習圍)試看親近諸藩意(今年駐蹕山莊時衆蒙古王公等以予高年理應遵飬懇)
(求不必進圍祗須命皇子等率衆行獵此亦出於愛戴之誠但思衆蒙古王公等皆予兒孫輩行每年来山莊)
(慶祝萬夀後扈從行圍數十年来懽忻親愛不啻家人情誼若予不親往僅令皇子等帶領進圍不但皇子等)
(與衆蒙古情意一時未能交孚而一切語默周旋之際易啟親疎厚薄之嫌曲體其情或致轉多疑畏又皇子)
(等各帶随從人員倘分畛域即令親信大臣随同前往亦難調停悉當輾轉思維總不若親行統於一尊為處)
(置萬全之道且予精力尚健馬射尤能命中圍中原不必如從前之馳驟遠行若竟安住山莊計至歸政之期)
(尚有四年於心既有所未安况從獵之蒙古王公等歲蒙恩賚即佈圍兵丁亦有賞賜設若闕而不舉予心更)
(有所不忍因此事關係甚大是以未允所請仍依例親行並將此意令詳諭衆蒙古王公等知之)肯獨
高居塞苑存趁此耆年尚能騎承
前示後識長言
至波羅河屯即事
天淡雲閒碧宇高紛迎獵騎意都豪(每歲蒙古王公貝勒等皆於萬夀節)
(前先至山莊其餘喀勒喀及内札薩克随圍之射生手等並索倫射生手察哈爾行圍兵皆在此道左迎駕)
按程且自行軒駐清暇偏宜吟几陶早黍晩蕎胥有穫
人和世泰幸斯遭三峰筆架原如舊隔歲由来喜試毫
四川總督鄂輝奏報通省收成九分詩以誌慰
蜀中歲歲逢綏屢兹復收成報九分(鄂輝奏川省六月以来間日甘霖疊)
(沛秋禾倍覺芃茂兹届收穫之期所有各属收成分數約計九分有餘者成都重慶順慶叙州夔州雅州嘉定)
(潼州眉州瀘州資州叙永八府三州一直隸廳九分者保寧龍安寧遠卭州綿州達州忠州酉陽三府五州八)
(分有餘及八分者茂州石砫松潘理番懋功一州四直隸廳通省合計實有九分糧價漸見平減等語)金
草金川偃已久西邊西蔵輯曾聞(戊申七月廓爾喀侵擾後蔵邊界一事幸)
(頼預燭其必有致釁之由令巴忠馳往確查果緣噶布倫索諾木旺扎勒第巴桑噶有抑勒增税諸弊彼欲納)
(表藉申屈抑駐蔵大臣慶林等又不為代奏以致釀成事端當即勅將噶布倫及第巴等分别治罪並將慶林)
(等降革廓爾喀遂即悔罪投誠前年冬遣使納貢至京彼服予之公明而地方亦獲享寧静之福矣)民生
休養誠厚幸市價減平實致欣富矣教之切時政行如
弗當(去聲)恐滋紛(既富而教豈非為政之要所慮行之未當小民未蒙化導之益而先受滋擾之)
(煩如柳宗元種樹說所云非以愛之適以害之矣此意向屢詠及之)
入伊遜崖口作
輕輿歷攬好西成崖口晨經喜快晴九曲山川隔年景
(木蘭秋獮往歲俱於萬夀節後自山莊起蹕進哨去年以八旬正夀禮應回京舉行慶典是以未曾行圍今日)
(入伊遜崖口雖已隔年而圍中風景依然蒙古語伊遜謂九數言河自發源九曲出崖口也)八旬風
月共秋清塞圍重試叨
天佑閣本傳来閱御營(每歲駐蹕山莊閣本例間二日一發次日即至昨十七日之報)
(因進圍又遠二百餘里是以今日辰刻始到阿圭圖大營)習武寧當勑幾懈諸凡順
適惕尤誠
永安莽喀行圍即事
沙岡例此合初圍(國語永安謂沙莽喀謂岡進崖口第一圍)
祖訓親承敢有違隂卯晴辰真輳節(是日夘刻猶隂至辰刻將入圍已即)
(放晴)仰觀俯察益欽幾徒因試一勤自亹豈竟中(去聲)雙事
允稀(秋間在山莊時衆蒙古王公等求予節勞今歲可以不必進圍予因其事頗有關係未允所請詳見)
(啟蹕行圍木蘭詩注但高年遵飬亦理所應然而自揣精力尚能乘騎意至圍場且姑試之今日圍中竟猶射)
(中二鹿衆蒙古王公等無不歡喜以為稀有之事)八十老思十二幼駒馳幸未
忝
恩暉(憶予十二歲時随侍中一皇祖行圍即在此間圍場皇祖御火鎗熊已伏不動命侍)
(衛引予往射欲予扵初圍即獲熊也予甫上馬熊復突起皇祖仍御虎鎗斃之還語温惠皇貴太妃有)
(伊命貴重之一之言由今追昔不敢音容如在目前而予以八旬開年猶能自強少懈屢舉是語以)
(誌弗㤀且令子孫悉知也)
河南巡撫穆和藺奏報通省秋收七分有餘詩以
誌事
大河南率八九穫河北乃惟五六分(穆和藺初奏豫省秋成約收分數計)
(通省一百八廳州縣除彰德衛輝二府属之湯隂汲縣等九縣得雨稍遲俟確勘分别查辦外其餘九十九廳)
(州縣收成九分有餘者鄧州一州九分者永城等六縣八分有餘者祥符等十九縣八分者尉氏等三十九廳)
(州縣七分有餘者洧川等二十一州縣七分者涉縣等七縣六分有餘者新鄉等四縣六分者修武等二縣大)
(率大河以南皆有八九分其河北彰德衛輝懷慶三府属究以雨澤未能霑足收成多止六七分是以牽算通)
(省約收七分有餘僅稱下稔)牽算祇堪下稔報成災别有特章聞(續據)
(奏勘河北之湯隂等五縣收成五分者固已成災即臨漳等四縣收成五分餘及前奏新鄉等四縣收成六分)
(及六分餘者顆粒多未飽綻亦祇及五分以上雖不成災亦属歉薄等語)借糧緩賦惠施衆
求半加全恩貸羣(該撫奏稱收五六分之十三縣分别借給籽種口糧並將未完舊欠錢糧)
(及未完新舊倉穀請緩至次年麥收後完納自應如所請行其所稱應納米豆二項請准停徵一半至次年秋)
(收後完納之處亦即一并加恩全行緩徵以示軫念編氓至意)漫道麥收今歲好(豫省今夏)
(麥收八分有餘固稱中豐然通省秋成普稔而此十餘縣獨抱向隅亦堪憐閔加恤也)向隅正爾
切憐殷
威遜(平聲)格爾行圍誌事
尭年避暑奉
慈寧(昔年此憩皇祖木蘭行圍曾奉樺皮太皇太后避暑於居樺皮室蒙古語謂為威遜格爾)
(為室敬仰蹤永昭)(家聖法)樺室安居聰敬聽老我策驄尚武服
幼孫中(去聲)鹿賜花翎(今日圍場中皇十二孫綿寧射中一鹿即賞黃褂雙眼翎以示奬勵)
是宜誌事成七律所喜争先早二齡(予昔以十二歲随侍皇祖進圍)
(今綿寧甫十歲更早予二年可喜之至)
家法永遵綿奕葉承
天恩貺慎儀刑
蒙古王公進宴即席書事
八袠行圍勉自強後言想不謂禽荒(若圖娱樂則圓明園萬夀山等處山)
(水既佳又無須遠涉豈不勝於射獵之勞况圍中曠野秋高氣肅而予以八旬開一之年每日清晨衝寒不憚)
(勞勩者正以喻予家法昭垂萬年所當遵守不敢不勉衆人必共心或無退有後言以為禽荒者耳)一
因
祖制慎為守重以孫謀永示蘉曠野射麅歡衆庶(今日圍中)
(鹿甚少祗一麅相去甚遠發矢□之扈從諸藩王公等無不歡慶)穹廬舉兕獻藩王四
年如是申嘉約(衆蒙古王公圍中進宴歲以為常計至歸政之期尚有四年自願每歲行圍得)
(申嘉會而未敢必也)静俟
天恩敬不遑
書志一首戲用重字體
見獵尚喜獵曰予非昔予挽弓能挽弱乘馬祇乘徐雖
是身猶是其如力不如詠詩詩誚已書志志懷初
山西巡撫馮光熊奏報秋收八分詩以誌慰
九府五廳及十州秋成通笇八分收(馮光熊奏晉省九府十州所属各州)
(縣及口外五廳秋成約收分數内九分有餘者興縣等六州縣九分者陽曲等二十州縣八分有餘者渾源等)
(十一州縣八分者神池等五州縣七分有餘者太原等四十一廳州縣七分者祁縣等十三廳州縣六分有餘)
(者應州等十一廳州縣六分者山隂等二廳縣五分有餘者和林格爾一廳合計通省收成約共有八分等語)
高原低隰一體鮮補短截長中稔酬節儉自来篤唐俗
(唐魏皆今之晉地風詩中葛屨汾沮洳蟋蟀山有樞諸篇皆状其勤儉質樸憂深思遠有唐尭之遺風是以至)
(今民俗皆以殖利為務而盖蔵頗稱饒裕)盖蔵亦弗藉官謀更教鹽法去宿
弊民樂商安兩頼休
按晉省河東鹽務積弊已深為調劑之策者惟換商
加價二說朕已洞燭其言之非是舍此惟免鹽課歸
地丁似属一勞永逸之計而阻其說者或謂改歸地
丁事類加賦或謂停止商運淡食堪虞其言亦似近
理前於馮光熊調任山西巡撫時面加訓諭令其與
新調藩司蔣兆奎悉心詳議兹據奏商屢換則病在
殷戶價屢增又病在貧民利未見而弊已隨之此語
已切中窽要又所奏本省太原汾州等四十四州縣
例食土鹽課歸地丁民間久已相安他省如山東之
莱州等處亦有行之者盖民情利食私鹽以無官課
雜費價值又賤於官鹽也若課歸地丁鹽聽人運除
去攤入地丁之正課雜項每鹽一斤已減銀三釐零
則鹽價必賤再就小民每人每日約食鹽三錢兩月
食鹽一斤鹽無雜費又不完課每斤最少亦可減價
五文有地丁一兩之家以五口計算一年可省錢一
百五十文核計課歸地丁每兩約略不過增銀九分
以所省一百五十文之價完九分零之課尚覺有餘
况一兩地丁之家未必止於五口一斤鹽或不止減
價五文是所省實多而無地丁貧民賤食無課之鹽
更為省便况河東鹽價前已每斤加增四釐統計每
年加銀五十六萬有餘河東正課雜項每年止四十
八萬加價之數已浮於額今若再加一釐每年又加
十四萬餘加二釐每年應加二十八萬餘合前所增
積成八十餘萬數載之後商力復疲而所加者何所
底止且所加之價亦均出於民民間納四十八萬之
課較之多出八十餘萬之價多寡懸殊瞭然易見此
歸課之並非加賦也向来私販鹽斤例禁綦嚴尚難
斷絶緣人情趨利雖犯法而不顧今聽其自販既無
官課又無雜費並無兵役之盤詰關津之阻留豈有
轉不踴躍之理况百貨流通可及數千里外今去鹽
池最遠不過千里以家家必需之物人人獲利之事
斷未有販運不前者此淡食之不足為慮也是課歸
地丁便民而非累民減價而非加賦其事實属可行
已無疑義至該撫又稱將四十八萬餘兩之課在於
三省行鹽納課之一百七十二廳州縣地丁項下通
計均攤及鹽池不必再令輸税免致藉税加增鹽價
止須官為弹壓稽查以杜侵奪所議更属允當已即
諭令大學士九卿議奏矣此事久無定論若如該撫
所奏則殷戶免僉商之累而小民無食貴之虞或亦
窮變通久之一道也因詠該省收成分數並識扵此
出鹿柴口作
圍場因雨減三日(八月廿五日駐巴彦布爾哈蘇台大營以雨慮次日過興安大嶺衆人車)
(䭾泥濘難行因允衆蒙古王公大臣等奏請減巴彦溝約羅德爾吉三圍)柴口當晨出九秋
(是日九月朔)詰武佈恩行次第暢心悦目戒淹留漫憐入畫
杉松别飽看如墉禾黍收開八猶能乘騎射(今歲進圍意在親行)
(柔遠原不必定期射獲乃初至永安莽喀圍即射中二鹿越日又射中一麅衆人無不歡慶咸謂年逾八旬猶)
(能騎射真足傳為佳話也)堪稱佳話荷
天庥
迴蹕至避暑山莊作
罷圍沿路閱年豐(中秋後啟蹕往木蘭沿途所見秋稼茂長飽綻兹將两旬俱已收割登場)
(蹕途經覽深為欣慰)廿日風光又不同草綠平輸霜柳綠(兹逮九秋草已)
(漸黃柳色尚綠蒙古語謂柳為務逹莫多莫多謂柳務逹謂久也榆楸葉俱黃而柳尚綠是禁久也孰謂蒙古)
(語無關名義盖不知耳)楓紅低映晩荷紅(湖中晚荷猶有放者丹楓相暎景色尤佳)詩
情雖共秋深減畫意如争山老工杜甫重陽漫相擬却
緣佳節興偏雄
重陽日即事
去歲香山今塞苑(每歲自木蘭回於山莊過重九節去歲以八旬正夀回京舉行慶典九日)
(因扵香山登高弹指倏又一年矣)一彈指頃一年過辰良漫惜無黃菊
(花譜載菊性介烈高潔不與百卉並盛衰須霜降而花始放今歲重陽節尚在寒露前二日去霜降半月餘而)
(山莊之菊已有花乃地靈所致且塞湖晚荷以候暖尚有放者亦足欣也)候暖且欣有晩荷
君道重陽體乾獨耄齡疊九荷(去聲)
天多於斯四度逮歸政誠願敢寧必若何
安徽巡撫朱珪西安巡撫秦承恩各報秋收八分
有餘詩以誌慰
雨暘今歲率稱時兩省佳音一日披阜處多豐潦窪少
(朱珪奏安徽省本年雨澤調勻雖鳳陽潁州泗州等府州属間有一隅窪地積水之處而高阜處所並皆稔收)
(兹將届登場約計通省收成十分者英山一縣九分有餘者廣德一州九分者太湖等十二州縣八分有餘者)
(潛山等十一州縣八分者懷寕等十九州縣七分有餘者靈璧等三州縣七分者宿州等七州縣六分有餘者)
(鳳陽等四州縣六分者鳳臺一縣統計通省收成八分有餘)夏霖略望&KR0584;秋滋(秦承恩奏)
(陕西省本年四五两月雨水調勻秋禾長發暢茂六月内雨間有未盡優渥之處嗣扵七月内疊沛甘霖通省)
(一律普霑兹據各属報到秋禾約收分數内十分者咸寕等四縣九分有餘者孝義等五廳州縣九分者五郎)
(等二十三廳州縣八分有餘者耀州等一十六廳州縣八分者咸陽等二十一廳州縣統計通省收成八分有)
(餘其沿邊延安榆林綏德三府州属節候較遲雖尚未報到約收分數而本年夏秋雨水霑足將来收成亦在)
(八分以上等語)截長補短八餘穫九欠七贏食可資中稔得逢
亦云幸不知足敢十成期
閱秋審情實冊有作
兩年案牘一年披(每逢正夀之年各省秋審情實之案例予停勾今歲並閱上年秋讞頗無)
(寕晷)寧晷刻無弗道疲慎在虞書訓明弼難循梵典說慈
悲其生其死實自取或寬或嚴非我為曾曰哀矜而勿
喜幼齡成誦老勤斯
避暑山莊啟蹕迴鑾之作
避暑蒐秋次第竣翠華合此返歸輪朝乾夕惕勵無間
(去聲)雨較晴量憂有真新部舊藩仰以衆御鞬策騎示之
身如斯四度希
天貺(萬夀節前衆蒙古王公等以予高年理應節勞安居山莊懇求不必進圍祇可命皇子等率衆行獵)
(其忠愛之忱固属可嘉及輾轉思維實有不可不親行者因其關係頗大未允所請已見啟蹕行圍之作並即)
(詳諭衆蒙古王公等知之而予亦自度精力御鞬策騎並不稍涉彊勉圍中竟猶射中二鹿一麅衆人無不歡)
(慶計至歸政祇須行圍四次似覺力或可為自當不懈益虔謹遵家法惟敬俟上蒼之佑貺耳)世
上誰誠知足人
湖南巡撫姜晟奏報中晩稻收九分有餘詩以誌
慰
三收都獲九分餘(八月初旬姜晟已奏湖南早稻收成九分有餘兹又據奏中晩二稻收成)
(十分者五廳州縣九分有餘者三十三廳州縣九分者二十九廳州縣八分有餘者五州縣八分者二縣合計)
(通省中晚稻收成亦實有九分有餘等語)額手因民慶莫如豈不慰哉披奏
牘却仍忙矣治軍書(近據駐蔵大臣保泰等奏廓爾喀賊匪即戊申歲滋擾後蔵邊界之)
(巴勒布之一部也與西蔵人等復因錢債起衅將噶布倫丹津班珠爾誘往拘留並侵佔聶拉木濟嚨定日春)
(䧘等處地方及保泰𣲖番兵收復無如唐古特番衆素性懦弱遇賊先即退避實為可恨現已勑令鄂輝成德)
(帶領四川屯練兵迅速前往相機勦辦廓爾喀前歲方受恩封爵兹竟敢肆猖獗其勢不得不大加懲創日来)
(披閱軍書籌憶所及即命馳諭宣示不以為勞惟道里迢遠不免盼望殷切)盈虚文子頻思
彼(今歲各省年榖稔收百凡亦皆順意予惟盈虚之理時深敬惕兹有廓爾喀滋擾一事因念范文子外寕)
(必有内憂之言理固如是然亦惟願内地屢豐日臻大順此邊界小醜無難尅期勦除耳)禾黍周公
敢企予(用蘇東坡語)八袠肯教萬幾懈康強
天錫益勤諸
觀麥
往曾觀麥還觀麥一慶收成一發生詎祇因時暢巡禮
可知終歲切農耕幸緣量雨較晴得未負衣宵食旰縈
此際庶幾心略暇偏逢籌遠慎佳兵(今歲各省夏秋幸獲綏豐而秋雨優)
(霑麥田又皆及時耕種庶幾此心可以少暇乃復有廓爾喀滋擾後蔵邊界一事前歲因其震懾納欵未經加)
(以兵威不意故智復萌藉口蔵地債負細事仍来侵佔聶拉木等處而唐古特番衆遇賊退怯致彼益無畏忌)
(總督鄂輝將軍成德已調四川官兵進勦祇以道遠鞭長莫及每日籌示機宜實亦勢所難已非予不以佳兵)
(為戒也)
迴蹕至御園作
夏仲起程秋末返風光百二隙駒償箇中樂鮮憂常切
意外年逢幾更忙(自夏仲駐蹕山莊四月以来每扵農功常切先憂然已幸雨暘時若普獲)
(告豐不謂近日後蔵復被廓爾喀侵擾經畫軍務轉無暇晷)軍務復當畫宵旰時巡
仍幸值康強雖期四度祇三度(木蘭秋獮乃我朝當遵家法詒謀萬世所)
(守計自今逮歸政之期雖尚有四年然祗明年壬子至甲寅此三年中可以依例行圍至六十年乙夘十月頒)
(朔即當扵時憲書紀嗣皇帝改元新號不得不先期回京降旨布告中外且是年八月萬夀亦應扵京城御殿)
(行慶則秋獮之典可弗舉行盖予自踐阼之始默禱今上蒼惟願能如皇祖御宇六十年當即歸政)
(仰蒙不負天眷已閱五十六年自揣精力猶健此四年尚可仔肩果能符願實為史冊所罕聞吉孰大焉)
符願能乎且自蘉
貴州巡撫額勒春奏報通省秋收九分有餘詩以
誌慰
山多田少處亦自有民人幸報九餘熟(額勒春奏黔省本年春夏以来)
(雨澤調勻溝渠積水充足高下田畆栽種普遍七月中下两旬正當成熟之後又復雨潤日暄顆粒愈加飽綻)
(兹確核各属收成十分者三十二處九分者四十二處合計通省早晩二禾收成共九分有餘至荍梁紅稗等)
(項均極暢茂現在新米入市糧價已較上月稍減轉瞬收穫齊全自必更加平賤等語)足資萬戶
貧墉如穫早晩市價減關津豈不因之慰慰中惕更真
賦得黃花晩節香(得誠字八韻試翰苑題)
體原出塵表氣自禀金精不與荷争麗微嫌桂早榮(山莊)
(每年晚荷有與菊同開者今歲節氣較遲木蘭迴蹕重陽日菊尚未放惟桂與晚荷同開耳)秋深味
相合風拂馥還清淡淡標曦影泠泠浥露英枝亭節惟
直花放晩誰輕雅稱東籬愛宜傳魏國評辭殊誇晝錦
義擬拒霜貞設以菁莪喻明揚望亦誠
題孫過庭草書千文
千字全提五合精非過庭蹟問誰誠香光法眼稱懷素
不向如来行處行
内蔵孫過庭草書千字文兩本其一本垂拱三年書
小字第五本有宋王詵䟦此本乃舊曾勒入墨妙軒
帖者規矩天成神采流奕深印書譜所謂五合之秘
自南宋乾卦小璽以後題䟦印記流傳有緒而董其
昌䟦疑非過庭書以淵字民字不闕筆為嫌然行楷
以闕筆避諱若草字本属減筆更無從闕今所傳漢
章帝草書千字文即不避惠帝諱盈字皇象吳人其
草書急就篇不避武烈帝諱堅字是其證也其昌欲
定為懷素書懷素自叙真蹟現在與此書體法不合
且謂世外之人即不必避諱是未讀僧道拜父母之
條可為一噱矣幾餘偶閱成什並識之
江西巡撫姚棻奏報晚稻收成八分有餘詩以誌
慰
秋仲奏早熟(七月中旬姚棻奏江西早稻收成九分有餘)冬初報晚成雖云
一以欠猶得八仍贏(兹又據奏該省七十九廳州縣晚稻收成九分者五十九廳州縣八)
(分者二十廳縣牽算通省收成共八分有餘雖較早稲欠少一分而接續稔收閭閻盖蔵既裕糧價益當平減)
鹽務昨籌治(江西各府多食淮鹽惟建昌一府東界閩省之光澤縣每有私鹽越境販賣彼既無)
(僦廛納課之費其價恒賤扵官鹽小民較利秋毫貪賤食私例禁雖嚴而弊難驟革議者欲令建昌一府竟食)
(閩鹽即將鹽課歸扵閩省意亦似乎便民不知建昌既食閩鹽則私販又將漸入撫州府界以次逓讓勢將無)
(所底止因即勑令熟籌經久之策既據督撫鹽政等通盤核計祗可扵福建江西交界之所廣立巡卡多添丁)
(役嚴加偵緝並將建昌一府鹽價每斤比閩省減價二文以敵閩私其所增之費與所減之價仍令扵通省鹽)
(價内公捐貼補在各商衆擎易舉而通省引地即可藉建昌為藩籬不致復有販私之弊即小民亦均霑食賤)
(之惠矣)米諧今料平西江南顧慰赤子幸安生
閱通鑑輯覽作
厭次三冬勤歲餘四千三百閱居諸(書凡一百二十卷自黃帝元年甲子)
(至崇禎甲申凡四千三百四十一年云四千三百者舉成數也)正惟尊統偏嚴統善足
師予惡戒予雖曰知乎行未逮亦云好(去聲)矣體猶疎編
年看到甲申例自惬平生稱讀書(初命編纂通鑑輯覽館臣扵明紀之末請)
(不錄福王事予意以為福王當日苟能立國自強未嘗不可比宋之南渡雖孱弱荒滛自貽顛覆而偏安之規)
(模未失不當扵甲申即書明亡也因特命扵甲申後仍用雙行分注附紀福王年號及至蕪湖被執始大書明)
(亡以絶之至唐桂二王遁跡閩滇已不成其為國正與宋之昰昺二王流離海島者相似然究係明室宗支不)
(同扵異姓之僭竊是以復命館臣詮叙唐桂二王本末編次卷尾且使後世有所徵信其彼時仗節死義之人)
(並令考訂事蹟悉予備書以示崇奬自来修史者多軒本朝而輊勝國皆出扵一已之私見而不合乎天理人)
(情之公不可以作史並不可以讀書此編體例一本至公以為萬世君臣法戒史策權衡幾餘簡編相對差不)
(負耳)
戒滿
戒滿由来恒自期慙予何乃犯忘之偶思蜀省秋收奏
却有蔵疆人晏詩(今歲各省年穀稔收百凡順意每念盈虚之理常覺慊然無日不以滿損)
(自戒八月間據鄂輝奏川省秋收豐稔既為川民幸並憶及戊申歲廓爾喀侵擾後蔵邊界經予伸其屈抑彼)
(旋悔罪輸誠遣使入貢蔵地遂獲寕輯因有西邊西蔵輯曾聞之句此亦道其忻慰之意未幾復有廓爾喀来)
(搶掠扎什倫布一事豈已遂隣驕滿而致有此耶)近致賊侵報屢屢(廓爾喀前歲甫来歸)
(順錫以封爵不意今歲復藉稱蔵中債務未清將巡查邊界之噶布倫丹津班珠爾等誘脅回寨随侵佔聶拉)
(木濟嚨定日等處無奈唐古特兵丁素性怯懦遇賊先退賊遂益肆猖獗節次據奏賊至札什倫布仲巴呼圖)
(克圖及濟仲喇嘛等倡為邪說先後逃竄以致衆心淆惑紛散賊人乘機入廟實為可恨然予料賊人必知官)
(兵不能尅期即至因肆侵掠且天氣漸寒自慮歸途雪阻必扵官兵未至之先飽載而歸今日接到奏報果已)
(不出所料惟是賊匪狡譎地勢窵遠若不大加懲創無以宣示國威自當扵明春觧凍之後厚集兵力罙入聲)
(討庶可一勞永逸此時成德鄂輝雖將陸續到彼而賊已遁去勢已無及當俟福康安到京後面授機宜馳往)
(督辦至扵宵旰籌謀日有孜孜予尚不以為勞也)又當軍務策孜孜長言正告
聰聽者應識心無刻放時
雲南督撫富綱譚尚忠奏報秋禾收成九分有餘
詩以誌慰
夏中秋以末晴雨總宜時合省秋收矣九分餘獲之(本年)
(雲南省自夏徂秋晴雨調勻節經該督撫奏報田禾長發情形深為欣慰兹又據奏秋分前後正當稻穀成熟)
(之際雨潤日暄更為合時現據各属報到秋成分數自八九分至十分不等合計通省收成共九分有餘市鄽)
(糧價日見平減民情倍覺歡躍)市鄽價平減民戶率熙怡南顧增欣慰
畏盈益敬寅
賊遁
早慮賊當遁屢停續調師(前據保泰等奏賊匪扵九月初一夜間將附近唐古特所)
(儲糧石概行燒燬予早即料賊匪必將逃竄况彼果覬覦前蔵則扎什倫布相去不過數日八月廿一日彼至)
(後蔵距保泰發摺之期已及兩旬何以尚在後蔵株守此其無能之態已可概見但調兵大舉亦須在明春現)
(在已交冬令官兵到彼雪深路險豈能罙入窮追而糧餉為軍行至要蔵中現又採辦不易若令所調兵丁及)
(跟役萬餘人齊至蔵坐食殊覺可惜是以屢次飭諭鄂輝成德等祗可令先到之兵駐彼其餘所調之兵及鄂)
(輝等已調而距蔵尚遠者竟可暫緩赴蔵以節糜費待至明春先期調𣲖亦不難扵集事兹據保泰奏賊匪搶)
(掠廟中器具及鑲嵌之物已扵九月初七日逃竄果不出予意料之中也)兵威遵養暫路險
待通期(此事初起意謂如果賊匪祗因索欠啟釁尚可責令清還債項不值勞師遠涉今竟敢肆行侵)
(擾若因其遠遁遂爾將就完事竟不進兵聲討安保一二年後賊人不復来侵擾則是我師勞而賊兵逸轉為)
(其所使矣惟是道路險遠此時既不能深入而將来大兵進勦需用糧餉亦當預為籌備現令孫士毅等悉心)
(核辦至加明春雪化之後軍食充足兵力壮盛即可分路前進痛蹂躪剿戮使之震懾國威庶不敢復萌詭計侵)
(犯邊界耳)掣肘原無涉埋根更有時罪他棄蔵說(保泰扵廓爾喀侵擾)
(之後一籌莫展其先方勸逹頼喇嘛移住太寕幸而逹頼喇嘛尚有見識不肯遷移兹又奏賊匪雖去而蔵中)
(之人概不可信仍欲將班禅額爾德呢及逹頼喇嘛遷移内地殊覺出人意表賊匪不敢竟至前蔵其無能畏)
(葸情形已畢露及賊人已遁轉欲遷避是慮賊人復来竟將蔵地甘心棄置不知是何肺腑稍有人心者斷不)
(出此前後蔵地為班禅額爾德呢逹頼喇嘛駐錫之地康熙雍正年間两次用兵俾得安輯寕居予自臨御以)
(来振興黃教以綏撫蒙古羣藩豈可棄之如遺且國家當全盛之時帑蔵充盈兵威彊盛予數十年来武功屢)
(舉自平定準夷回部金川以及緬甸安南等處無不歸我版圖今將届歸政之時一旦遇此小醜轉將先)
(世綏撫之地置之不顧則予之前功不盡棄耶保泰此奏竟属喪心顛倒罪無可逭不可不嚴加懲治已令鄂)
(輝至彼將伊永遠枷示蔵地以為不盡心國事者之戒)在我豈應為
詠古玉璧
三千年上物博古閣中蔵質冺瑕玼玷色苞綠白黃榖
蒲非所論(予執榖璧男執蒲璧此器两皆非而古穆渾全細紋隠現實為三代以上之物珍閟多年)
(從未題句兹始詠之)吟把偶成章絜矩賢良品得無似此忘
沙蓬米
蒙古東西蘇呢特連年被旱已即優加賑卹兹據
察哈爾都統烏爾圖那遜奏前歲蘇呢特野外所
生楚拉啟勒居人藉此餬口並囊貯呈覽是米内
地所無詢之亦無知者恭閱
皇祖御製幾暇格物編有曰沙蓬米者枝葉叢生如蓬
米似胡麻而小可為餅餌茶湯之需凡沙地皆有
之鄂爾多斯所産尤多云云今詢之蒙古人與
幾暇格物所言形狀悉合且西蘇呢特地連鄂爾多斯
則楚拉啟勒即為沙蓬米無疑是米嘗之鮮有滋
味而荒年頼以全活者甚衆覽奏為之心惻且慰
因成是什
東西蘇呢特(蘇呢特部東西两旗在張家口外察哈爾之西北)前歲遭洊饑由
冬至夏秋雨雪總未滋所頼沙蓬米沙地自生斯然亦
竟因旱資食遜往時聞之心惻然遣賑銀米施(蘇呢特两旗連)
(歲旱荒蒙古遊牧牲畜被災前據理藩院奏該處盟長郡王策楞衮布巴勒珠爾雅林丕勒等懇請各借俸二)
(年賑卹所部人等朕心為之惻然因即如數賞給仍借給二盟長郡王俸各一年即扵口北道庫就近支付又)
(𣲖副都統普福馳往會同察哈爾都統查明貧戶人口銀米兼放妥為撫卹並發去唐古特蒙古字大雲輪經)
(令喇嘛等持誦虔禱果即奏得甘雨兹又據奏該處自蒙恩賑濟以来並獲雨澤如期牲畜肥腯各處就食之)
(人回家樂業年榖順成即野外楚拉啟勒亦滋生甚多頗佐口食等語)
天恩幸轉旋膏&KR0584;霈如期嗟嗟蒙古衆乃得免流離蓬
米亦稔熟戶戶饘粥炊呈来一試嘗例草根樹皮北望
心雖慰調燮愧自知
再題李公麟蜀川圖二絶句
勝槩蜀川(用贉首題者四字)閱始終香光鑒定匪南宫(卷後隔水董其)
(昌䟦謂卷中細書或云米元章筆然宣和譜稱伯時書逼魏晉不得以伯時題畫概歸海岳云云)奚嫌
一再摛吟筆意與圖中景不窮
贉題幾百歲之書牋粉墨雲合畫如(贉首蜀川勝概四字乃粉牋書日久)
(砑紋處墨色脱去宛如雲氣縈繞甚竒古墨蹟中從未見此)八一道人定誰氏(玉池題字)
(欵署八一道人遍攷古人無號是者圖章乃克誠二字查明詩綜有高䴡人名江克誠者究亦未知其是否也)
(惟此卷為李伯時名跡而予今年恰八旬有一幾餘展玩尤覺興會相值也)竒珍同我玩三
餘
望雪(冬至月七日)
昨孟冬廿二京兆稱得雪(前月二十二日據蔣賜棨等奏京城内外雲隂凝布微雨)
(間雪入土一寸有餘等語)實惟雨間(去聲)霰簷微積玉屑入土一寸餘
不足薌其說自是頻接奏胥報澤無缺畿輔山西東河
南亦及節(嗣據梁肯堂奏直隸順天宣化承德所属中九州縣亦扵二十二日得雪自一二寸至四)
(五寸不等又順天府属之大城等二十六州縣二十二三等日均得雨入土一二三寸不等馮光熊奏山西省)
(城亦扵二十二日得雪寸餘太原府属及忻州平定州各属均得雪自一二寸至三寸不等惠齡奏山東歷城)
(等各州縣亦扵二十二三等日得雨自二寸至深透不等莱州登州各府属之掖縣等九州縣得雪自二寸)
(至五六寸及尺餘不等穆和藺奏河南省城亦扵二十二日得雪三寸鄢陵宜陽等二十四州縣扵二十三四)
(等日得雪二三四寸不等其開封歸德彰德衛輝懷慶河南南陽汝寕陳州各府属許州汝州陕州各州属扵)
(十月初三及十六七二十二三等日得雨一二三四寸不等)偏全略弗同大小亦殊
列率均廿二日
天恩普無别山左被雖後再霑優乃越(兹據惠齡奏稱山東省城扵十)
(一月初三日自申至寅先雨後雪入地三寸積厚復三寸有餘較之他省獨為優異)爾日每作雲
三白望中結明知時可待先憂夙我切
雪(十一月初十日)
先集霰通朝密霏霙入宵疾徐無間斷悠暢恣飄蕭問
已重簷積知將三寸饒(次日順天府奏積地實有四寸)拈毫敢誌慰慰
又恐心驕
杜瓊溪山雪景
雪景溪山寫杜瓊玉為世界不孤名(瓊即玉也)老翁驢背循
溪路輸與憑忩望者情
直隸總督梁肯堂山東巡撫惠齡山西巡撫馮光
熊河南巡撫穆和藺陕西巡撫秦承恩各報得
雪詩以誌慰
孟冬微雪仲冬稠(京城扵十月二十二日微雨間雪入土不過寸餘至本月初十日復得雪)
(澤據順天府奏竟有四寸)直省自兹各逓郵(前據梁肯堂奏直隸之順天宣化承德永平河)
(間天津正定大名各府属扵十月二十二日及十一月初二三等日得雪一二寸不等兹又續奏永平府属之)
(盧龍昌黎天津府属之鹽山慶雲大名府属之開州南樂東明長垣等州縣俱扵十一月初二日得雪二寸又)
(保定省城扵十一月初十日夜自亥至辰得雪除消融入土外積地四寸有餘並據易州安肅定興等州縣具)
(報得雪五六寸不等)齊左晉西胥被澤(惠齡前奏山東省城扵十一月初二日得雪之後嗣)
(據濟南等十府所属一百三州縣陸續報到均扵十一月初二三兩日内得雪自二寸至四五寸不等省城復)
(扵初七日得雨三寸馮光熊前奏山西省城及太原平定忻州等属扵十月二十二日得雪之後嗣據平陽汾)
(州大同朔平寕武澤州蒲州遼州代州絳州隰州保德等属州縣暨口外歸綏道属各廳陸續稟報均得雪自)
(一二寸至四五寸不等省城又扵十一月初二日夜自子至辰續得雪積厚三寸郊外四寸有餘其近省之太)
(原汾州代州平定等属州縣並報一律均霑)豫南秦右較猶優(穆和䉮前奏豫省鄢陵等)
(二十四州縣永寕等十四州縣扵十月内得雪之後開封省城扵十一月初二日得雪自夘至酉統計入土積)
(地共有五寸並據開封府属之陳留杞縣中牟蘭陽等縣稟報同日得雪四寸秦承恩奏陕省之西安鳳翔漢)
(中同州興安商州邠州乾州等府州属先扵十月十五六等日得雨三四五寸不等嗣據西安府属之耀州同)
(官延安府属之膚施甘泉鳳翔府属之鳳翔岐山麟遊邠州暨所属長武三水淳化乾州属之永夀鄜州暨所)
(属樂川宜君等州縣具報扵十月二十一二等日得雪三四五六寸不等)大都前後雖殊日
已是淺深普潤疇江北率霑謝
天眷江南佳信望凝眸
方竹杖口號
具節固為竹本性能方更得性之施然斯臣道非君道
用舍其間亦合知
陕甘總督勒保奏報得雪詩以誌慰
北省近霑雪以遍最遥惟是憶凉甘喜聞澤被河左右
竟致玉存寸四三(勒保奏自蘭州赴河西一路較閱營伍扵十月二十六七等日途次得雪)
(三寸旋據各属報稱得雪二三四寸不等並有得雨深透之處糧價日漸平減地方均極寕謐)况值秋
登糧價減幸培春潤穡功覃(甘省地寒向来不種冬麥刻下雖似無需雪澤而来)
(歲播種春麥得此土膏積潤扵農功大有禆益)繼兹六出霏當易繾念仍殷江
以南
冬至
南郊禮成述事
由来大禮重躬親八十一瞻
穹幕諄五度仍希四度
賜(尚健南郊大祀計至丙辰歸政祇餘四度自揣精力或可仰邀佑貺惟有益加虔惕仍籲)
(昊恩耳)減年欣作益年人(計至歸政時較今歲減一年而予夀則又增一年且近一年矣)
陽迴子月開支子(一陽初復明年壬子之氣)律入寅時(是日以寅初三刻四分交)
(冬至節)奉
祭寅(祭以寅時行禮)廓(爾两字急讀為一字)喀披猖以兵應(廓爾喀此番侵優後蔵直)
(至札什倫布攫取廟中財物其勢甚為披猖明春不得不聲罪致討以綏靖蔵地此事實由彼貪圖後蔵積聚)
(無端滋擾我兵乃所謂不得已而應之並非有意利其人民土地而為窮兵黷武之舉此中曲直自必仰邀)
(昭上蒼鑒也)
鑒昭曲直
佑祈申
嘉平月朔開筆之作
嘉平吉朔欣開筆
皇考家風欽剏垂(每歲嘉平月朔開筆書福以賜王公及内外大臣盖敬遵皇考時成)
(例也)斂福因之謁闡福(寺名是日依例扵是拈香亦協迓禧斂福之義云)於時慎
亦錫惟時三層樓閣仍躬陟(寺後佛樓凡三層今日仍依舊登陟尚不覺勞仰蒙)
(實不昊貺年逾八袠敢不自強耳)八袠康強頼
昊禧似此四年歸政近其能否曷敢言期
兩江總督書麟蘇州巡撫長麟浙江巡撫福崧接
續報雪詩以誌慰
江北甘霙霑各省所希時玉霈江南邇来報至淮徐始
遂幸繼於蘇浙覃(近日正在盼望江以南奏報雪澤兹據書麟長麟奏江南淮安徐州及揚)
(州鎮江蘇州常州太倉等府州属扵十一月中旬先後得雪二三寸不等福崧奏浙江杭州紹興金華嚴州等)
(府自十月下旬至十一月下旬先後得雪一二寸不等江浙地氣較暖大率易扵融化所報積地尚有至三寸)
(者冬麥得此滋培益資長飬深為慰念)地暖率為雨以化氣寒或積寸之
三胥春澤也宜農務慰固不遑惕所諳
除夕
一日還兩日今年成舊年大都愁裏度不覺老為緣所
幸無災歉那能免過愆靖邊非黷武望捷又殷然
御製詩五集卷六十八
