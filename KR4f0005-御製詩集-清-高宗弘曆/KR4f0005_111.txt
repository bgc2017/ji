御製詩二集卷五十三
古今體六十八首(甲戌九)
謁
陵禮畢車駕入盛京仍叠癸亥歲舊作七言排律十四
韻
周甲遵塗又向東吉林佳氣鬱蔥蔥故鄉遺俗今猶在
創業開基古鮮同走馬率西時相宅
如龍逴海每勞躬
皇威遠鬯先攘外
聖澤深孚早建中名正底須慙德抱(我伐明以太祖之興兵報先)
(讐非利其土地)氣雄真使敵羣空既申頻价魚書議(既得瀋陽遂屢遣使)
(議和)垂得還旋玉轡瓏(我謂取太宗圍燕京垂得命班師之甚易守之猶難云)帷
幄運籌宣衆力風雲締構贊
天功
王師本是征無戰勝國徒稱守且攻爰藉驅除膺大寳
(我下定世祖平流寇之亂得天鼎燕京於古為正)遂遷都邑設酆宫上
陵近紀諏秋吉狩漠觀風樂歲豐累洽重熙蒙
祖德月將日就愓予衷留京莅止當年宛父老瞻依喜
氣融滄海車書虔輻輳(朝鮮遣陪臣稱賀)九關閭闔洞開通推
恩行慶遵常制何必酺筵醉頰紅
至盛京故宫日作
精禋敬展十年思莅止留都駐羽旗秩秩肯堂欽
祖德依依愛日奉
親慈氣廻嫩暖情均暢雲放新晴喜共知信擬貞觀欹
案側武功得句再廵時(癸亥十月車駕發盛京時有會復如唐后武功咏再廵之句)
御崇政殿
重臨慶善仰
徽興黼座維皇
祖所憑来賀西鶼復東鰈(時凖噶爾輝特部台吉阿睦爾撒納内附差使先至又朝)
(鮮例遣陪臣奉貢致賀)敢忘夕業更朝兢
君臣一德思前篤禮樂百年踵後增卜世繁禧綿億載
大紅海旭正初昇
故宫侍
皇太后宴
金風皎日麗仙屏樂奏雲韶鳳下聽興慶重来溯
締構大安到處奉
慈寧雲呈東海迎鼇駕祥擁西池介鶴齡敬領
徽音識心所曰欽繩繼守
先型
詠菊
瓊枝韡韡傲霜開纔過重陽故國來未免迎人如見晩
不殊昔歲此相陪工慙李廸能描筆逸謝陶潛但舉杯
最是一枝秋意足底論金盞更銀臺
實勝寺
精藍何處無初地佑皇圖虔禮世尊相敬思開國模艱
難緬
御鎧威烈仰
神弧(尊奉胄及)(太祖所貽甲太宗所遺弓)佛是仔肩重憂勤益切吾
清寧宫叠舊作韻
故宫兹路寢
禋祀例依前(祭亥神為國朝舊俗必於正寝癸東廵時敬謹舉行今仍之)承構惟懷
祖居歆總賴
天西南仍啟戶翰墨亦陳筵依舊三秋景那能百慮蠲
流隂誠荏苒清暇暫周旋言念蘋蘩主愴然憶昔年(癸亥)
(年来時追孝賢皇后相随撫今昔有感於懷)
頤和殿(有序)
於清寧宮左側搆室數楹為
聖母息居之所名曰頤和殿而系以詩
松鶴顔齋表清越(避暑山莊松鶴清越皇太后之地也)(聖聖祖奉所母山莊)
(御亦以松鶴名齋)頤和名殿奉
晨昏
孝慈家法千秋仰儉樸初風一室存
登鳳凰閣
層甍建置憶
當時表裏山河座下披鼾睡豈能容榻側縱觀直欲奄
天涯九秋如昔風光好百歲而今戶口滋繁似京華非
不美俗漓用此為縈思
欲遊千山復不果
念結龍泉祖樾間遊期又復爽千山既憐倦馬當秋瘦
且付枯僧抱月閒坐可披圖悟離即恍如對瀑聽潺湲
終湏卧象諸峰側霜磴烟蘿取次攀
長寧寺恭瞻
太宗所貽冠服二首
羹牆有志難為覩
冠服重瞻仰
聖靈應現吉祥雲作蓋千秋萬載護長寧
戎衣汗馬
躬勞苦繼述常懷
烈祖靈儉樸心欽發箧始微言那藉李邦寧(按元史大安閣中有)
(故篋李邦寧對云此世祖所遺裘帶有聖訓曰藏此使見吾樸儉云云)
過功臣費英東揚古里等墓題句誌感
橋山栢里鬱相望開國同心想杜房一二藎臣兹扈蹕
逸勤胥及爾寧忘
躬臨酹酒當年事(癸亥初至盛京凡功臣墓皆親臨賜奠)遣奠依然表舊
勞(兹以重来各遣大臣致酹)動我愴然翹望處山陵氣接朔雲高
雨
繼思齋中片晌閒隔忩點滴倚吟間中心豈獨籌農喜
還憶
當年沐雨艱
恭詠
太宗所製鹿角椅
彎弧曾逐鹿製噐擬
乘龍七寳何須羡八义良足供庫藏常古質山養勝新
茸那敢端然坐千秋示儉恭
故宮對月
殿秋輪欲小近海光愈潔初度埤堄闉漸朗琉璃闕
衣宵古已然示冲今豈别繩
先盆增惕惜隂敢即悅同漢歌大風異唐臨遼碣可愛
冰蟾輝何須問圓缺
大清門
我
太祖神武明哲創業開基日不暇給而勤於庶政建二
木於門俾下情欲逹者書之以進
法貽百世澤永萬年
令許投書異缿筩無聲聽俾下情通古風淳噩非緣襲
謗木堯年
聖制同
賜王公羣臣及盛京官員宴即席得句
崇政光華午日晴笙歌酒醴樂聮情寧誇漢代横汾水
訝擬周家宴鎬京兕爵三廵湛露泛蛟罏一縷瑞烟輕
同堂均有亮功責誰進嘉言勖守成
大政殿
翬飛朵殿煥觚稜左右亭分以十稱永念誰知此時切
疇咨獨憶
昔年曾紹聞衣德千秋凛
燕翼貽謀萬葉承三致意惟欽繼述吾心寧敢懈兢兢
恭奉
皇太后自盛京廻鑾之作
盛典
崇禋次第修
安輿虔奉啟龍斿幾多别緒留豐里頗有征人望薊邱
屈指再臨期後日追思夙駕溯前遊去来今了不可得
一念繩
先奕葉謀
永安橋
盛京城西至廣寧向多沮洳行旅頗艱我
太祖初定瀋陽即命修除叠道一百二十里
太宗崇德六年又建永安橋自是師行無阻用集大勲
策馬經過摛毫誌事
除道修橋經
指揮師行来往迅如飛奚稱貞觀征遼日布土徒勞奏績
希
過句驪河
潦盡寒潭碧水澄浮橋旋轡舊相仍樂浪元莵古難考
安市襄平近可徵納稼村閒場有積趁歸人急馬纔勝
句驪渡後頻翹首已隔雲烟望
二陵
冷
夕雨變微雪大野逼嚴寒旃廬獸炭圍繾彼布帳单習
勞願衆共所遇慙自安猶已禹稷心博施堯舜難
廣寧道中
廣寧道中跋馬行敗壘荒堡頻逄迎云是當年防守處
江山坐失嗟有明外猜内忌政紛亂謀臧不從不臧薦
其間門戶尚相爭文臣掉舌武臣竄增餉未逮士卒家
逍遥河上擁棨牙成梁華表至今在爵里世胄滄桑誇
候臺烽火更番置朝偵夜望亦云備設邏徒佈千萬兵
王師一舉皆捐棄遼東不保全遼西破竹安禁飛騎馳
我来撫蹟仰
前烈百年古縣成雍熙
皇天無親德惟本民不可下曰可近一言敬告守噐人
待言守時計已晩
祭北鎮醫巫閭山
敬謁
橋山大典昭旋輿蠲吉祀寅朝提封於昔更無北望秩
而今溯有姚廟古百王虔盛享
神庥億載佑全遼高低黍稻盈豳野歲歲顒祈風雨調
畫松(北鎮廟中古松半枯槎枒夭矯東榦翠蒼欝然偃蓋祭畢周覧立樹下貌之而係以詩)
鎮廟門西似蓋松半存枯榦半蘢蔥凝神如見抱朴子
圖貌慙非陳所翁立下忽疑晴與晦現前可悟色兮空
何當六月根旁坐讀䟽仡聽謖謖風
杪秋遊醫巫閭山得五言三十韻
奥宇坤維鎮神堂碣石開嶐嵸參漢迥案衍向陽恢舜
典升柴載山經括地晐昔曾望巒嶺(癸亥歲有過廣寧望醫巫閭山之作)
今已近壇陔禋祀帛籩薦威儀卿尹陪達誠仙闕退問
景玉鞭催驀入栗梨墅延緣峛崺堆圃場崇有積雞犬
静無猜頻見畊荒隧疇能保一阫日高方覺暖風細不
生埃盤谷深成阻牛山久已峐寺頹僧避去屋寂鳥飛
来遂造﨑嶇遍從看草木纔地靈自呵護天意本栽培
寫霧豁宫霍流澌落漩洄柳書人作字松抱石為胎初
狹塵凡限中宏造化胚便因窮窈窕旋命減輿㒗詰曲
遵碕逕蒙茸藉嫩苔懸崕飛瀑水切顥聳瑶臺(右聖水盆)尚
有芝英碣寧妨薦福雷(右蝌蚪碑)武陵雖假借洞口試徘徊
作記徵彭澤成詩憶楚材(右桃花洞)寧知進士第轉遜岳陽
杯(右呂公岩)肥遯幽棲處翹思獨往才(右道隐谷)雲巢真可號龍
種是誰栽(右雲巢松)最後中峰矗居然一笠嵬(右曠觀亭)海天惟
浩蕩心目與兼該始遇欣佳矣曠觀誠壯哉安期如却
掃意不在蓬萊
遊醫巫閭襍咏
翠雲屛
嶊崣孤峰削玉華山樞旁出古槎枒何人解事為鐫泐
語鑿空猶道女媧(上有舊鐫明御史張學顔題補天石三字)
道隐谷
深谷棲遲可樂賢路遥偶未訪林泉東丹潛志讀書處
逐鹿成圖豈恝然(石渠寳笈藏東丹逐鹿圖)
聖水盆
垂崖迸水落絲絲冬不凝冰事匪竒應為仙家修養法
將臨玉女洗頭時
曠觀亭
飛来一笠冠㠝岏海水天雲入曠觀竒蹟無窮宇宙内
欲幽探遍故應難
哈密瓜至遣諴親王果親王恭薦
二陵感而有作
西極甘瓜熟来從包貢郵薦新遵昔例(癸亥謁瓜適陵禮畢貢至)
(曾遣誠親王和親王賫往恭薦)柔遠頼
前猷已覺雲山隔其如歲月悠較予應厚幸又得謁
珠邱
錦州道中
築場納稼野村閒羽蓋逶迤展
謁還七萃翹心指帝里萬年愉色奉
慈顔潦澄急水將慢水秋老松山復杏山盡是
開基用武地時平益切守成艱
題寧遠祖氏石坊
燧謹寒更烽候朝鳩工何暇尚逍遥若非華表留名姓
誰識元戎事兩朝
十月朔日作
山川越千里寒暑運高奔報本崇王業来朝服外藩霜
晞遼野潤節應小陽暄
蒸祀將頒朔皇都吉禮存
過中前衛
峰堡岡臺每相(入聲)望耗民無救墮明綱椓人久擅殺生
柄怯將徒稱守禦方極目一時警蹕路廻思此地戰征
場動關心懼仔肩重
祖業維艱刻敢忘
題望夫石
姜女祠前有石名曰望夫或云即姜女墓事雖不
經而有關風化故詠之
執役當時為護邊隕城堅節孟姜傳牧兒遺火咸陽燎
片石贏他歴海田
山海關仍恭依
皇祖原韻
長塞滄瀛倚雄關碣石邊抱環四城接(南北二翼城東西二羅城皆洪)
(武時徐逹建)延亘萬峰連兩度鑾輿歴千秋
聖製傳小陽仍問景弱水不論年禾稼納場圃人家富
井烟撫兹偃武會敢忘詰戎權戰蹟餘平野(關内平野即破流賊)
(十萬衆處)人情譬涉川
丹陵廻望遠攬轡意拳然
再登澄海樓叠前韻題壁
拾級登岑樓復此俯巨溟寒暑幻冬夏日月浴虧盈界
嶴光並耀際天色同青最鉅斯絶類守信故永亨蹄涔
易致涸注兹恒為瀛涇渭誠小哉徒分濁與清
再登澄海樓叠前韻聯句(有序)
乾隆十有九年秋由吉林至盛京恭謁
三陵禮成旋蹕以孟冬二日入關再登澄海樓距癸亥
前遊周一紀矣閱壁間舊題墨瀋猶新爰續舉成
例命汪由敦劉綸用禁體聯叠前韻既暢登臨並
誌歲月云
(御製)坤載既盤礴坎德靡虧傾脈屬天地氣
量應朝夕盈朱垠際閩廣朔野奄幽營
再廵臨碣石(臣汪由敦)
(御製)重登俯雕甍梁適侍子舍(時梁詩正侍養南還)張騫返仙京(張照)
(已物故)壁詩猶好在
屋籌凡幾更螺丸大塊點屓負岑樓擎霞標傍檻
矗(臣劉綸)
(御製)雪嶠羅窗峥東叟尋蓬嶼巨蜃吹層城霧露不辭受
壑谷容来并雲錦織廻紫玉繩接通明陽侯逞陵
軼(臣汪由敦)
(御製)嶽祇恣磓掁所陣萬馬駭突圍千牛轟禁體續前例
罰期嚴後成㕙毫蘸勺蠡犗餌投長鯨志怪蹟誰
覈(臣劉綸)
(御製)求真才豈英一杯納日月億劫嘘隂晴底事稱白鷺
奚從欵紅蜻爰居享鞺鞳鮫室眩煌熒藏積梵書
列(臣汪由敦)
(御製)鉅最韓碑呈何無復何有曰虚亦曰貞赤石靈運進
綠綺成連行遠航越裳候竒賮賈胡評隐娥歸墟
守(臣劉綸)
(御製)颶母舶趠生珊瑚周其趾蠙珠耀厥瑩壯觀向空廓
郵籖漫促程
過撫寧縣
驪城埤堄枕深河翠罕金根此重過瞥眼昔時復今日
慰心歲美更人和短長驛路郵籖數宛轉遥山盡幛羅
應是士民奉清蹕未教聒耳聽絃歌
兔耳峰
兔耳峰頭常罩雲(見誌書)果然玉筍矗氤氲初冬喜見朝
隮蔚便望瀌瀌六出紛
夷齊廟
得聖之清孰與齊首山途便此憑躋為傳公信及公逹
底較遼西復隴西宋代何須錫圭冕伊人本自視塗泥
史遷慨羡青雲士未識浮名本稗稊
夷齊廟四景
孤竹城
令支讓國先(去聲)延陵孤竹誰知中子名太白一篇真卓
識淮南尺布獨何情
揖遜堂
堂名揖遜是誰題回跖評量語不稽遷也亦知天道否
千秋尸祝屬夷齊
屈蟠松
清風臺畔屈蟠松偃折盤盤翠越濃高咏西山采薇句
果然無碍後凋逢
清風臺
灤水廻環曲抱洲崇臺百尺枕清流喬松古籟拂衣落
快與前賢共唱酬
遊偏凉汀作
灤州境内兩竒勝夷齊廟及偏凉汀肅謁清聖挹古貌
高臺臨碧為延停輕輿向南三十里横山秀色蔚岌㠖
笑指面前灤水云急流先我来何駛蘭椒石磴登夤緣
峰容波態相澄鮮遥思六月松下坐謖謖濤泛凉来偏
好景多屬化人國文殊問道維摩默摩挲往蹟辨金明
壁上有詩僧不識倚巖飛閣坐憑流昔年遊興一晌酬
(舊作有偏凉汀畔水待我再憑流之句)化民成俗今然不初心自問多增
憂
重修豐潤縣城紀事
土垠經古縣甓雉儼新邑孰謂城郭繕而非牧民職憶
我癸亥冬廻鑾此憑軾粉堞盡荒廢頽垣蔓荆棘閭閻
亦散處寂寞難收拾或乃竊圮㼟用以砌屋壁念兹繫
保障籌帑事修葺兼亦資贖鍰要不勞民力今来百堵
就崇墉臨浚洫室廬率改觀老幼多喜色月令有明訓
補築以時飭惟因歲久營匪關民衆益
曉行即事三首
霜華人跡侵晨冷海旭纔升暖一川衣被萬方吾本願
博施惟覺慙(去聲)黃綿
仲夏鳴梢啟六騑廻看納稼遍王畿雖云五月邊關外
祈歲心無片刻違
兩宵停蹕到皇都曉起翻憐七萃徒硉兀不辭鞭瘦馬
更無欲歇怨長途
恭奉
皇太后廻鑾述事
上塞吉林取道便
眀禋劼毖展心虔山川往復五千里甲子周廻十二年
(自癸亥東廵恭謁周一三陵距今年甲戌正紀)武帳常承
寝門豫都人喜迓蹕鑾旋酆宮悉得
開基蹟守業惟勤勵體乾
戲題盆菊
菊瀟灑物也今之花師束縛之整齊之失其真矣
適然有觸因以成句
經冬盆菊尚含新剪拂為容束縛頻驀向東籬遇知己
還應自愧折腰人
冬日瀛臺即景
金碧樓臺望欲仙幾餘攬結自東旋盆梅芳已傳冬節
庭樹烝纔别半年那得澄心延几席恰如過眼看雲烟
擬詢葺築曾何謂不覺難酬笑囅然
冬至齋居
子半陽生候齋居意倍虔端惟乾是體詎止座云遷午
夜厪無逸四時祈有年同雲天宇重翹望又依然
冬至
南郊禮成述事
吹葭嶰琯騐灰筩
大事躬承
泰畤崇樂應黃鐘調七始禮陳蒼璧率羣公綿基仰冀
斯年萬創業新瞻故國東益信
皇天惟德輔繼繩責重惕深衷
冬至次日啟蹕再幸避暑山莊即事言懷(有序)
粤惟今夏序屆天中當西渠来覲之辰適東國時
廵之會爰臨仙館慰彼瞻依廣錫崇封沛予膏澤
繼而西藩部長歸誠而均籲来同(時輝特台吉阿睦爾撒納等和)
(碩特台吉班珠爾等均率其屬欵關内附)時乃豐邑
祖陵展謁而方勤遠駕念彼生於邊塞入都則痘症足
虞因而再幸山莊頒賚而燕衎斯溥次惟三宿期
匝一旬良由典重
郊禋屆一陽之来復更以節逢
慈慶祝萬夀之無疆兹惟時哉不遑暇處無非事者用
示懷柔長句述情新篇紀事
夙識羲經不省方和鸞却事幸山莊惟欽昨始禋
穹昊必告朝還謁
夀康澤逮新歸盡鳬藻勞因屢駕厪龍驤懷柔要豈耽
遊豫戎索方疇永奠疆
駐蹕密雲縣行宫作
塗火遄程指熱河新藩嘉與錫恩波吉稱五十師三十
一日兼行倍半過(是日行一百四十里)
行宫暖燭玉蟲斟列帳人寒念在心經國遠猷應盡悉
不然豈厭九重深
至避暑山莊日輝特台吉阿睦爾撒納等接見
冬節山莊此重(去聲)尋衝寒為慰遠藩心開疆擴土非吾
志機輳人歸藉
帝臨(朕自登極以来初無用兵意邇年凖夷内亂簒奪相仍都爾伯特輝特和碩特諸台吉率衆来歸先)
(後接踵既當為降人籌久長計且實有可乘之機皆藉上蒼默眷云)迎蹕翹瞻猶卉服
詰朝寵錫易華簮薰風五月員渠宴壁上詩牋一再吟
錫封輝特親王阿睦爾撒納等謝恩朝見詩以紀
事
初秋欵塞柏冬權山舘来迎表寸丹(阿睦爾撒納以七月至即請入覲朕)
(因其未出痘命俟東廵廽蹕至熱河迎謁)中國懷柔寧過厚遠人禮數且從
寬乍瞻大典身猶踧得厠親藩意倍歡(阿睦爾撒納同来歸附渠長二)
(十餘人各錫郡王貝勒公封爵均命為扎薩克與内扎薩克諸藩等)寵示諸侯王上位漢
家終是畏呼韓
賜宴輝特親王阿睦爾撒納等詩以紀事
黃幄高張宴析支懷音内面後先隨敷文底事稱干羽
施惠何難與解推疆埸都欣效奔走(命阿睦爾撒納赴北路軍營以来年)
(出師意甚踴躍)衣冠已覺習威儀(来歸諸台吉皆賜冠服入宴時拜跪如禮)晩来燈
景還教預恰值冰輪正滿時(是日仲冬之望)
即事
松塢雲莊往復還新藩三接恰餘閒歸心底限窮邊外
繼踵頻来數月間(今年兩至熱河五月中歸誠之都爾伯特台吉策凌等迎謁加恩燕賚錫)
(爵有差比輝特台吉阿睦爾撒納繼至復以冬至後駐山莊受朝錫賚如初頃烏良海宰桑禡木特等降附則)
(因其已出痘即於京師見之)便擬皇風浹西海果然積雪看南山(南山)
(積雪為三十六景之一舊作有留觀直待到深冬之句)蜃窗萬景供吟凭冰磴寒
林懶試攀
乙亥春帖子
淑氣自東来生機達嫩荄老人書亥字壽世共春臺
欵塞聮翩集泮林人歸天與志惟欽德威速共東風佈
西極均懷面内心
甲戌除夕
夕不知何夕年將成去年燭花紅帶暖鼎柏篆騰烟澄
思迎新祉摛吟殿舊編斯之未能信島祭豈須然
御製詩二集卷五十三
