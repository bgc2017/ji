御製詩三集卷三十七
古今體一百二十三首(甲申三)
仲春唘蹕恭謁
泰陵
春露興悲候春風唘蹕初寧稱行歲例業已隔年餘植
柳高籠路来牟茁暎輿西瞻
雲巘迴切切渺愁予
過盧溝橋詠冰解
水黑為盧冰亦然隆冬凍合澤腹堅東風一夜入長川
解之祇在須臾間青氣鼓動槖籥宣元英不得施其權
層疊黝玉巨如山纍而置之河兩邊其高峩峩長連延
黃流在中瀉激湍方當初解竒可傳礌硠砰磕聲喧闐
快馬斫陣鷙擊鳶似神而非三似焉亦不衝蕩石橋堧
信非人力斯由
天襟帶皇州億萬年
雨
夜半起春雲濃隂逮卓午輕輿過盧溝&KR1268;雭霏絲雨東
作尚遅興實未望延佇望外得所希豈不欣所覩是時
地氣蘇凍解泥融土益之霡霂滋自利耕犁舉稍厪怨
行路大慰歌農父權其輕重間况吾司相輔
良鄉行宫晚景
往來曾幾宿今昨率逢春雨過樹如沐候寒花待嚬馬
嘶墻外客鳥訴座中人西北縱遥目峯皴一帶銀
曉行
近山迤邐雨為雪破曉登程撲面凉過慮非關禦寒計
發生之候可無妨
吉陽
良鄉城西四十里吉陽古村過迤邐村翁不識為何名
我獨欣其協易理善詮斯者更曰誰三策天人漢董子
昨朝西望雪意濃今来積地猶爾爾為慮釀寒礙彂生
幸是麥苖尚未起國以民本民食天隨處農功厪籌揣
曦光曭朗照迷離漸覺皚皚向融矣原成膏澤滋大田
吉哉陽德真無比
望大房山襍詠
設險王公守大防(圖經古稱大防)奚如禮義固金湯一家燕晉
寧堪數(上聲)西界新開萬里強
峯集鳳還穴伏龍欝䓗佳氣望重重上方寺與青霄近
仿彿猶聞雲外鐘
貞元遺跡不堪尋壓勝寧當神弗歆(故明天唘初謂金陵與本朝王氣相)
(關因加毁拆且劚斷地脉建廟壓勝妄謬貽笑千古語詳皇祖脩復金陵碑文)伐許檄傳千
載笑何殊校尉有摸金
聞說仙人白玉堂千秋紀述率荒唐却看素積羣峰表
釀得嵐煙一谷凉
襍言
途久將成河實以人行多改轍就高阜目前計無過戶
樞稱不朽此理又如何井甃餘汲溜石磨繩弗磨人墨
有良喻吾聞諸東坡
過安河襍詠
濡源䟽治得安河春月輕輿每一過屢見不須深致辨
(凡水以濡名者甚夥獨石口外之濡音義各異其同音而在畿内者已有三一涿郡一河間一即易州辛巳䟽)
(復訖工賜今名安河者故上年疊韻詩有安東及高陽仿彿名同傳之句)所欣功在利農多
牐堰高低注子渠桔槔分置灌春畬有司長此斯民福
莫或徒供一覽予
渠上頽垣何代城當年庸水此經營誌乘已覺傳疑信
故老那能悉指名
灌輸輪日具條規瀉有溝塍瀦有池所喜無非為(去聲)農
計草亭點綴又何為
宿永慕齋
齋閣又来臨
鼎湖隔嶺岑馳神由自昔慕
澤到扵今雪後山光冷時陳樹影深一年纔一宿何以
副初心
月
世界煙花有底常山中月色祇蒼凉今宵一宿明朝去
羡爾流輝萬古長
恭謁
泰陵
結念展悲来禮成何速哉三春芳覺歇萬古籟鳴哀
嚴殿衣冠閟
寳城松栢枚再臻動經歲欲去首重迴
秋瀾村
春瀾解凍綠縈門何必思秋秋意存為是上
陵初返宿幾迴西望愴無言
引渠亦有水田治物土耕桑民自知昨近經筵詮此義
大都因利在随宜
每當轉蹕此徘徊几席誠清意懶陪庭雀不知悲緒在
啾啾似喜有人来
暖
今歲節候遅仲春凍始解前朝更微雪遥峯積素在萌
芽雖未發東作則有待恐妨舉趾延詎因懷蕩駘朝来
風日暄郊原觀頓改高巒雪色消曲渚泉聲浼路柳黃
染絲巖桃紅吐蕾村氓治耕具賣劔將牛買勸農豈虛
飾憑輿意殷倍大哉東皇德與物樂和愷
村行
西村歷歴復東村雞犬相聞結世婚百歲老人屋底笑
兵戈不識長兒孫
前年連潦為民傷去歲秋登有盖蔵欲致太平無别術
足衣足食各安常
冬麥將萌春麥未郊原含潤待新畬籲祈今歲雨暘若
庶得民間氣更舒
望石經山
静琬發心刻大乘虞其變滅弆巖陵未知佛法無成壊
豈在綢繆藉爾䏸
過拒馬河
拒馬来迴度輿梁亘卧波近山原野潦挟水遂成河(水經)
(注以拒馬河即淶水故瀆水盛則長津洪注水耗則通波潛伏今故瀆亦絶而不續自附近山谷諸流滙注始)
(湍激成河)興利非容易籌安竟若何迤東注沽淀䟽導可延
俄(河流下會瑠璃白溝諸水東注直沽方命大臣等勘治淀泊源流䟽導實厪疇咨長計也)
半壁店行宫晩景
今朝来即前朝去别館曾無来去情一切有為皆幻象
幾章清詠付閒評勒寒花樹芳遅發向暖郊原潤逮耕
墻外千廬屯扈蹕晩風歸寓認心旌
題董邦達山水
尚書筆意倣房山恰正房山聳對間何必雲巒歷重翠
片時絶頂去来還
右雲巒重翠
舟進溪源便捨舟層巖策杖下臨流袖珍可當太沖集
兩句崇情意總投
右層巖飛瀑
逥鑾過吉陽
前日驅車去迷離積雪鋪今日驅車逥雪消素色無但
聞土氣香那覺寒威俱屈指四朝夕改觀頓爾殊額手
為農慶吾豈徒遊娱
麥芽
連朝律漸暄蘇凍地氣升冬麥亦抽芽鋪隴芃青青百
糓惟斯先青黃惠濟憑又云當三秋北方諺可徵為之
雖在人綏之藉
昊靈所祈暘雨時庶幾閭閻寧
重遊潭柘岫雲寺疊甲子舊作韻
廿載别初地一心憶柰園因之紆蹕路重與問禪門石
瀨笛吟馬松風嘯擬孫輕輿共春入幽谷有禽言
曲徑行廿里崇山圍四鄰梯巗種果樹結宇住村人老
幼孳生庶農桑厪念頻兹誠為治夲那慕出塵倫
盧家灘北望月宇尚空懸却乘(去聲)行余馬仰高漸就前
兩峯開法界萬樹羃祥煙璧沼紅欄護云生遠社蓮
屏營瞻相好
羲畫牓題留日月光龍象山河共峙流
遺蹤思觸目
深澤憶從頭佛我仔肩重禪心敢或投
寺傍精舍好迥絶俯雲霞壁勒前廵句窗憑今日紗春
風在蒼柏古蹟說青蛇(耳譚云寺殿中二蛇名大青二青或自逸野中鳴鐘則至)僧
守毘尼行(梵言毘尼此云戒律也)徵心忘剥芭
峯峰削玉蓉靄靄蔚雲濃仙籟常盈耳凡塵不入胷欲
深欣竹護弄潔得泉淙遂與今宵宿聽他清夜鐘
題延清閣
香閣諸天上流睎迥絶塵開忩憑象外坐席駐前春廿
載無来去一心冺幻真却懷擾淨域扈從到多人
飛霙一首
飛霙幾點亦堪誇落地融為春雨嘉應是祇園龍象喜
曼陀羅此散天花
猗玕亭
掃逕猗猗有綠筠嚬伽鳥語說經頻引流何必浮觴效
豈是蘭亭修禊人(寺中舊名為流杯亭石渠現在故戲及之)
花朝二首
花宫偶值花朝度是日又稱佛湼槃了識不關生滅法
拈應迦葉笑顔看
千紅萬紫寒猶勒天女如何舞七槃藉取玉霙飛幾片
四禪天上賽春看
晩晴
潤野非希膏雨時晚晴千嶂霽光披雪飛幾點渾無冷
雲斂一空旋(去聲)放曦應是山靈技畢獻得教春景覽靡
遺所欣在此不在此東作方興暖更宜
過羅睺嶺
誌乘稱羅睺其說引未發村俗呼鑼鍋久矣難究詰或
有謂為俚改之曰蘿葛去初愈以遠偶過聊詮核兩字
出梵典此云障持括八部中之一是為佛護法化身巨
且長舉手障日月取以喻嶺峻孰云義不協且在兩寺
間護法力應竭清晨别潭柘大榦盤&KR0008;屼隆崇高凌雲
朝陽出其脇過嶺見戒臺石棧片時達坐精室闡義提
婆道饒舌
遊戒臺疊癸酉舊作韻
過嶺盤逥磴琳宫此重(去聲)尋松風謖詩意水月空(去聲)禪
心那辨隋唐蹟徒傳功德林再来渾熟路小坐已開襟
庭樹莫非古砌花寧獨今常時相望境一晌驗雲岑
詠戒臺活動松
摇動旁枝老榦随山僧持以示人竒一聲空谷千聲應
藉問神通孰所為
石景山禮
惠濟祠疊癸酉舊作韻
寺碑建雍正
皇考闢
神堂清晏資
垂佑實枚侐向陽不愆秩宗祀恒奠冀州疆蒿目一勞
計難言永逸方
香界寺
香界香山最南首率因遠率不常来今朝却為宿巖館
取道還緣遊戒臺無繫念成閒禮拜有餘趣得小徘徊
丈夫調御如如坐今昔何曾著點埃
寳珠洞
香界據巖巔寳珠更巔頂取近不辭高為翦西山嶺便
道所必經况别時已永俯我虚室窗萬概要全領詎云
暢遥情亦以發深省
駐香山静宜園有作
山行迤邐至香山隔
暢春園廿里間返蹕問
安宜及早駐旌過午暫偷閒雖然芳景還遅待何必幽
巖不可攀况是詩篇需補足箇中拙速我猶閑
歡喜園
盤嶺至香山頗近十餘里下馬入巖關輕輿緣㟪&KR1394;一
例拳石間内外盖殊矣草色雖未芳泉聲已覺美古寺
住金仙到来近尺咫寧當恝然過瞻禮投五體岫雲與
戒臺那復分彼此其傍有精舍曰園取佳耳今朝偶憩
延即景真歡喜
来青軒口號
来青衆木尚遅青著句何從覓色形一笑循名有如是
四時青意此間停
玉乳泉
春竇淙春水因緣春日臨寧須照花色可以空(去聲)塵心
世外宜風月山中駐古今掃苔成小坐得句亦清音
題超然堂
去歲書堂初斷手春朝清暇試重登昨今率以六如閱
几席之間千里憑苟有可觀皆可樂既無為所底為䏸
摛詞聊付烟霞伴莫認禪談最上乘
静室
不到香山到定来今年芸幔此重開太空寥朗懸珠闕
萬木扶䟽起玉臺何必巖花錦綺織已聞谷鳥管絃催
曰花曰鳥動歸静應付虚堂永與陪
戲題皋塗精舍
静室據最高既陟例言返精舍居山腰畝平築雲巘一
以僕人憩一以崇情散何不可徘徊天色况未晚朗然
玻璃窗亦足供望遠門前扈從紛此尚屬從簡了知山
靈笑古曰此肥遯
詠桂
玉華(岫名有寺向扵此養桂樹)育桂有僧寮綠葉依然冬弗凋不似
杏桃似松竹故當香粟放秋朝
碧雲寺
招提隔横嶺不數里而遥那可孤初地渾疑坐半霄佳
惟竹泉獨清覺谷巖饒何必尋春色天花滿座飄
洗心亭
綠竹猗玕繞鏡池到来惟惜步前移覓心了不可得處
應是洗心已竟時
祛却塵心悅性靈禽言聽似摩訶聲眀年再到雲棲寺
待問山亭可爾䏸
試泉悅性山房
洗心亭北入松門别有山房臨水源瓷銚筠鑪俱恰當
試泉悅性且温存低枝竹解塵蹤掃彈舌禽䏸佛偈翻
小坐已欣諸慮静一聲定磬隔雲垣
山陽一曲精廬
西山所欠水此乃水勝山坐我池塘上疑其苕霅間洗
將塵萬斛延得趣千般如是真佳處片時来便還
對瀑
飛落崇巒不計層蒸為雲氣帶崚增如斯聲色摐摐地
滌盡根塵獨爾䏸
淨凉亭
山中瀦水宛成池池上亭常秋意披何必四時不可轉
大都萬事在人為
懷風樓
窗堪雲霧攓坐有岡巒枕巖風落清泠拂塵颯襟衽壁
吟昨冬句流隂信苒荏如云君子同民偃吾猶凛
詠鶴二首
去年冬駐此放鶴兹仍在園中特翺翔任其性耳
在隂景概與避暑山莊略同不能忘言輙成二首
去年放鶴翠巖間今歲還看鶴在山不戀稻粱喜松石
世多凡鳥那能攀
快哉解脫出籠關飲啄清泉古柏間嘹亮一聲雲表落
較於昔特覺心閒
曠攬臺放歌
山已居高臺更高所為登臺供曠攬可知知止竟誰䏸
以已度人生百感人碩天從天且難供以一應萬凛乎
九重高則畢照物將弗遺水清無魚其言可思楚王三
戶尚盟強臺吁嗟圖一覽之娱乎吾羞此来
畫禪室
寳王刹現一毫端百尺竿頭進步看借問香山應時句
會昌九老雅宜觀(内府貯劉松年會昌九老圖)
得一書屋
得清曰惟天得寧曰惟地得貞以為王天下庶易治天
地夲無為清寧得易致王者欲得貞有為宜深思参三
一以貫中和天地位往聖垂眀訓不敏請從事
琢情之閣
詩人追琢詠其章莊叟翻稱混沌亡一亦不存兩不涉
随緣高閣賞煙光
香山夕景
蒼然曛色落巖扉適可肩輿下翠微伏櫪馬聞墻外聚
投巢鳥向樹深飛欲觀夕景觀初暮不辨峯姿辨四圍
半日促成詩廿首眀朝可罷詠而歸
舟過萬夀山不泊倚舲襍詠
侵曉香山返蹕旌玉河沿泛達昆眀夀山無暇探春色
為切詢
安促水程
玉帶橋西耕織圖插秧猶待採桑無暄和已遞佳消息
攬結行將奉
懿娱
眀湖春水半篙深戢戢青蒲刺碧潯雖是無心閒問景
倚舲何礙一披吟
翦湖片刻艤東提隄上金吾候早齊遂詣
凝春虔問謁(以凝皇太后駐暢春園春堂為寝宫)連朝大慰意懸兮
迴鑾詣
暢春園問
皇太后安
日已將旬出蹕騶香山一宿敢重留侵晨祇肅迴仙苑
問
寝歡忻謁鳳樓
大德從来四美契
暢春益茂萬年籌潤郊麥色青方蔚奏博
慈顔悅有由
御園仲春即事
嫩日輕隂潤意含御園春景稱吟探花光未爛因寒勒
蕪色纔舒飲露酣我念農功興二月人言節氣似江南
由来枚卜在山左誰得天津騁怪談(宋邵雍聞天津橋杜鵑謂將用南人)
(作相專務變更云云夫史策所紀宰臣北人南人皆互有賢否豈獨一王安石古稱立賢無方頋所以用之耳)
(即今之漢大學士一為劉統勲乃山東人一為楊廷璋乃漢軍雖有好事者亦不能騰其口故眀沿宋謬說爰)
(立輙事争持真足貽笑千載以有節氣似江南之語故並識如右)
開鑑堂
滄池日日暎書堂偶對呼為開鑑光了識萬緣皆假藉
不妨一照契真常
琴趣軒
五七絃音辨莫仍其聲祇在碧澄澄贏他世上琴師者
枉橈扵斯得未曾
涵雅齋
芸香四座芬睡鴨不須焚茹古常研秘涵今永佩文藻
思惟乙乙闊論敢云云溯憶昔年志(此子青宫時書室名也兹仍每以題)
(額)河間喜不羣
題無邊風月之閣
無邊風月有何因即景分眀在好春鳥喜歌音送宛轉
花欣舞影照清真
小石林
窗中列岫殊非遠階際假峯宛似真何必黃山三十六
由来享帚亦堪珍
精舍田盤憶石林(盤山行宫内有石林精舍最為幽勝)飛来棗葉堕庭隂
須彌大小休量比一例無心足悅心
環碧亭
疊石為綺峯激泉為布水夷嵕置小亭四柱竒無比嶻
嶭羅其外淙泓帶其底疑入萬壑潨安知一園裏徐步
出幾曲向皆兒戱耳高大自内觀東坡言甚旨
題山影樓
樓據小崥崹復望遠崿嶺此主彼賓界彼主此賓境奚
如一合相呼之曰山影迭為雅復宜相暎胥平等亦不
以恒登登斯意為永
唐寅山竹草亭即用其韻
肥遯林泉樂寧為漁釣干簷前疎種竹延入月光寒
山桃花四首
幾處山凹桃始華仲春節候不争差看花好是初含蕊
唐突休言爛漫霞
白者常先紅者開魯論著語有由来請看繪事春園裏
後素誰能或異哉
流風全斂淨無塵微雨時霏暢好春今歲夭夭真&KR0779;幸
不孤引領一番新
女夷橐籥巧栽培不藉東風亦解開月令可知詮北地
幾曾言到信傳梅
題方琮山水
巖谷意含韶葉濃花復夭閨人翠樓上(上聲)遊客綠林招
春水纔勝舫渚蒲未隠橋東郊舉趾者為爾祝豐翹
右春景
滿谷膩雲浮&KR1268;&KR1268;卒未休斜風急傘底亂水漲橋頭漁
子衝煙舫幽人聽雨樓彼安懶墯性我切怨咨愁
右夏景
左嶂逥嶔崟右溪解與深雲間猶戀岫天朗恰開襟紫
欲楓千點翠惟松百尋亦堪欣即目何事有繁欽
右秋景
萬樹玉為糊千峯銀遍鋪古来擅摩詰今復見方壺犬
吠人蹤滅童尋酒望沽蹇驢怯泥滑興與灞橋殊
右冬景
喜雨六韻(二月廿二日)
此雨真堪喜當春正及時連朝優醖釀徹夜渥&KR1268;&KR2621;樹
濕合圍夲(合圍之樹全濕其本則雨為透足矣)花湔欲放枝歴辰還達午
急灑復徐滋望外誠逢幸忖衷益切寅御門集朝彦(是日)
(御門)䟦濘亦心怡
雨中舟泛二首
水天上下尋常隔巧與貫(平聲)之借雨絲設問緣何竒句
得利農今日覺心怡
柳色薰黃桃染紅濯枝無力潤濛濛右丞畫意兼詩意
祇在輕煙細雨中
春雨軒對雨作
春雨名軒果是竒自茲春雨每逢之最優渥者為今歲
未爛澷兮恰好時徹日徹宵還莫間或疎或密總相宜
憑欄却幸何修遇喜共東郊農父知
繪雨精舍口號
三時有雨冬無雨夏潦秋霖強(上聲)半愁有喜無愁祇春
澤今朝繪出渥而優
横雲堂
春港逥煙舫雲堂憑雨窗滿空皆潤逼無處覓塵降那
數襄陽畫疑收湘浦䉶颯聲兼素色定豈礙摐摐
狎鷗亭
御苑曾無矰繳求野鷗喜静每来投忘機意趣胥應有
高蹈非希隠者流
題澄練樓
乘舟偶至臨湖樓不愛舟中愛樓上於樓為静舟為動
一例澄湖披蕩漾是時春仲景方眀况當雨後波新漲
倒影花光漪淺紋冰夷竊得天孫樣設如擬議浣紗溪
洗盡越吴機械障
湛然室
色斯有際空無際内外虚眀洞湛然此室問宜誰作伴
手拈花者坐金仙
得全閣
敞閣雖受風春仲律已暖宿雨潤油然韶光鬯盈眼攬
結景畢呈錦繡天工纂忽有貰餅人云自街頭返餅已
賤於昨大田卜益善秋收定全穫此雨利不淺止止毋
復言言當戒盈滿
曉起一律
紙窗靄靄昒昕鋪曉起林亭滿目濡雨霽景光最希有
春園興趣得曾無桃花紅暎黃薰柳雁字雲呼水宿鳬
樂在高原將下隰耕犁處處看人扶
漢玉糓璧
土花㻞㻞其光葆道人之容枯不槁千年以上目前藻
寸度規圓合羡好雖有琢磨無竒巧元氣配藜丁甲保
庇蔭嘉榖斯為寳
御園仲春恭奉
皇太后賞桃花之作
雨後園林霽景披山桃灼灼發瓊姿得迎
王母仙輿降正是西池春醼時嫩萼欲禁風韻擘低枝
猶帶露華垂
懿情别有承歡處
指顧連塍綠麥滋
直隸總督方觀承奏報得雨
夜雨繼以日京兆報優覃大雲勢遍滿想必逮畿南越
兩日章至普被春澤酣欣承益悚惕敢曰有秋占因憶
邇年来齊豫每先霑乃延及都下率成例事談此番實
先彼望外幸何堪翻為(去聲)齊豫望佳音佇驛函
仲春討源書屋
昨日迎
慈豫今朝問
體便書齋退憩息朝政勅傳宣已覺池塘麗還親翰墨
緣六經源設討百行有當先
西隄
西隄此日是東隄名象何曾定可稽(西隄在向暢春園西墻外以衞園)
(而設今昆眀湖乃在隄外其西更置隄則此為東矣)展拓湖光千頃碧衛臨墻影
一痕齊刺波生意出新芷踏浪忘機起野鷖隄與墻間
惜棄地引流種稻看連畦
仲春萬夀山即景
前日問
安無暇到今朝到為問
安迴已看綠柳風前舞恰喜紅桃雨後開蓄眼蕪珠緣
帶露稱心山黛不生埃分眀勝概西湖上祇少北高峯
影来
題惠山園
臺榭全將秦氏圖(是處位置結構與惠山秦氏寄暢園大略相仿因名)宛如摛藻
詠遊吴輕隂宿雨今来湊也與九龍不迥殊
對鷗舫
為齋近臨湖何不可名舫更益云對鷗亦不止鷗漾春
来湖波活水族有千状飛止任所便夫誰挟弋向馮生
適其適是即造物量吾民艱遂碩故用增惆悵藉曰託
高閒小哉豈有當
二月廿六日山東廵撫崔應階奏報得雨
曉有齊撫章其雨心先揣擘囊乃報霑實獲我心喜二
麥既潤哉大田亦耕矣昨此對優渥懸望已切彼數(上聲)
日實十九彼原先於此(京畿以月之廿一日竟夜春膏密沛逮翼日四野深透今接東)
(省奏報知己於十九日普霑渥澤撫臣俟所屬勘齊彙奏是以報到後而得雨仍實先於此處也)
微雨(二月廿六日)
既雨亦云易棼絲曉又霏已看砌土濕不慮谷風飛花
蕊如含笑麥苖定卜肥晴宜繼霑美知足故應稀
史杠杏花麻雀
雙雛相倚枝頭宿老雀飛来喚不醒祇有其雄若無事
杏花深處獨梳翎
西直門外三首
春郊䟦馬踏春泥趁潤農民畢舉犁麫賈(去聲)減前麥種
(上聲)貴(春雨霑足市人知新麥將稔不能居竒競以平值信麫而耕者又乘土渥宜苖争先購麥種價轉增)
(長畿甸傳為佳話云)世間萬事率難齊
村舍炊煙拂短籬清明節近杜家詩已欣滿目無塵意
又見低雲送雨絲
雨畦煙甲綠䓗然行可翻犁種大田等度常年得罕遇
越因欣慰越乾乾
微雨(二月廿八日)
雨弗為(去聲)雲拖氣和真是和潤郊又及寸澤物豈辭多
所慮三時遠翻愁一往過祈年終始意自不解應何
復雨(二月廿九日)
油雲午復低好雨
天重錫春霖幾疊見慰心增惕息砌濕牛蹄涔簷溜魚
眼滴宫花紅濯英殿柏蒼含澤無風自深沈入夜猶淅
瀝
御製詩三集卷三十七
