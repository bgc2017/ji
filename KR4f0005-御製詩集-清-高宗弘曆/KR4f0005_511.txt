御製詩餘集卷十六
古今體三十二首(丁巳八)
香山重九日疊去歲韻
秋之季尚月之初乘夏来遊舊例如(自丙辰以來九日登高率至香山駐)
(蹕遂以為例)一日偷閒那樂此三年望捷實慙予(乙夘春湖南苗匪滋)
(事於丙辰臘月蕆功至湖北教匪則於丙辰春間蠢動後輾轉逃竄經各路官軍攻𠞰賊勢日窮而首逆尚屬)
(稽誅縈盼正切屈指三年以來重九佳節駐蹕香山同此望捷之懷不能不為之增懣耳)雄兵新赴
期掃穴(𠞰捕教匪之事辦理已及年餘原調各省官兵未免稍形疲乏因特發吉林黑龍江勁旅三千)
(益以直隸山東山西兵五千聲威壯盛據沿途督撫奏報新調各兵俱已陸續將抵楚境所有東三省之兵一)
(可當百俱令前赴明亮等軍營整隊𠞰賊其各省添調之兵以資策應并調發察哈爾出青馬八千匹為官軍)
(馳驟之用如此兵精馬壯諒賊匪逃竄遊魂不難剋期殄滅擒渠掃穴在指顧間疊經降旨飭催明亮等上緊)
(𠞰辦務期一鼓集事)勇將頻催莫慢居昨詠香山觀壁泐不堪重
讀況其餘
歡喜園四疊癸丑韻
甲歲於斯園吟識十全喜(甲寅吟此叠癸丑韻言福康安征討廓爾喀蕆功完善以)
(志十全之喜)乙秋此登高疊因旋塞里(乙夘之夏來遊此園曾再叠前韻是年秋)
(自避暑山莊迴蹕重九登高復來吟眺因三叠前韻其時正值福康安和琳𠞰辦湖南苗匪奏報攻克茶它柳)
(夯進至鴉保平隴一帶則平苗之功又冀增十之一矣)昨丙去不顧望捷意弗美
(昨歲丙辰駐蹕香山數日前和琳奏報大軍逼近平隴石柳鄧指日即可成擒而和琳旋因染患瘴疫不起意)
(殊怫鬱遂闕吟詠)今豈可再無強(上聲)慚聊示旨大約記涉誇有
乖盈昃理(向於十全記中言五十七年之間十全武功叠邀天貺此固紀實之言乃自乙夘以)
(来平苗之役甫竟復有𠞰辦教匪狆苗之事逮今又屆三年尚未蕆功或予前記語涉自矜引以自責然記有)
(云保泰天貺逾深予懼益切是予持盈之念原未嘗一日稍敢弛也)然三載用軍實非
自我始曲直
天鑒之耆定將近爾(三載以来𠞰辦湖南苖匪及教匪狆苗用兵皆非得已盖湖南苗匪)
(自雍正年間改土歸流久與齊民無異乃敢糾衆倡亂擾及乾州鳳凰永綏三廳自不得不用師撻伐至楚北)
(教匪則以内地愚民傳習白蓮邪教本屬莠頑之尤然予初未嘗預飭地方官必欲誅其同類致有株連乃教)
(匪等竟敢糾結黨與肆行焚掠實乃孽由自作罪不可逭若狆苗起事之初因苗俗尚鬼首犯七綹鬚輒假稱)
(王囊仙有過隂法術煽惑多人勾連肆擾以至南籠捧鮓永豐冊亨附近地方並被焚掠此而不行申討何以)
(綏靖苗疆凡此三事皆非予意存黷武輕啟兵端曲直之理天鑒昭然今幸楚南苗匪早經平定狆苗之)
(役光經勒保將南籠捧鮓等處以次攻克兹又將首犯七綹鬚等生擒惟餘永豐冊亨二處餘匪未淨現在吉)
(慶復督師由粤西渡江攻克板蜯板階新會等要隘距冊亨已近與勒保兩路合攻蕆功即在旦夕至教匪分)
(竄川楚地方叠經各路官兵攻𠞰勢已日就窮蹙祗餘首逆未擒現復添派勁兵四路圍𠞰計擒渠喜音亦當)
(不遠矣)靖狆兆昭哉尅邪功速矣
香山迴蹕御園之作
三日香山駐三年望捷同(乙夘重九至香山時正值𠞰辦楚南苗匪丙辰兼有𠞰辦)
(湖北教匪之事昨臘湖南苗疆底定而教匪屢經官兵攻𠞰首逆尚未就擒兹駐香山縈盼尤殷計望捷已三)
(年矣)林園強(上聲)詠喜(香山佛殿側有歡喜園)楚蜀盼耆功(川楚竄匪逃至楚北)
(之穀城均州一帶經明亮德楞泰等由石堰花果園進兵五路痛加截𠞰殱賊一千數百人餘匪逃至大埡口)
(後山梁現在調派吉林黑龍江勁旅陸續齊抵明亮等軍營兵威壯盛可冀速擒逆首尅期掃蕩此一路𠞰賊)
(事竣則川楚各處竄匪不難以次殱除盼望捷音益甚)那戀山水趣益增慙愧衷
黔郊武成近(前據勒保奏攻克狆苗洞洒當丈賊巢業將首犯七綹鬚等生擒今日迴至御園午)
(時勒保復奏至攻克北鄉巴林拏獲首犯王抱羊而吉慶又已帶兵直抵冊亨殱斃多賊止餘永豐一處尚有)
(零星匪黨現經勒保吉慶兩路會攻不日即可𠞰除淨盡迅速蕆功)略暢解嘲忡
雲貴總督勒保奏報攻克北鄉巴林賊巢擒獲首
逆王抱羊苗疆底定詩以誌喜
三日遊山圖釋悶依然不懌駕言迴御園過午黔捷至
二逆解京一就灰(前據勒保奏攻克洞洒當丈賊巢生擒首犯七綹鬚王囊仙派員押解來)
(京兹復據奏於北鄉巴林隘口焚𠞰賊寨擒獲首逆王抱羊該犯受傷甚重當即寸磔梟示計狆苗首逆止有)
(七綹鬚王囊仙及王抱羊三犯今兩被生擒解京一因傷重在該處正法渠魁既得餘匪立可殱除淨盡矣)
將勇兵強竒險破(苖境山勢險阻此次拏獲王抱羊之巴林地方尤為高峻賊匪竄聚該處)
(徧山樹柵設卡力圖抗拒勒保督同藩司常明總兵施縉等由羊場進至照壁山乘夜進攻焚燒二十餘寨逼)
(近巴林山梁賊匪鎗砲齊發亂擲石塊抵死抗拒官兵悉力仰攻由樹林深處覓路繞上抛擲火彈焚燬賊巢)
(殱淨餘賊而吉慶又由粤西渡江連次攻克險隘直扺冊亨止餘永豐一處不難兩面夾攻即時掃蕩)躬
催心運勝謀恢(勒保自𠞰辦狆苗以来躬督將士鼓勇進攻先將南籠收復繼將黃草壩捧鮓)
(及洞洒當丈賊巢以次攻克全獲首犯運籌&KR1177;勝悉合機宜前已錫封侯爵此次捷報到日復優加賚賞並將)
(打仗出力之將弁等交部分别議叙以示嘉奬)却饒川蜀多襄贊(勒保辦理狆苗一事止係)
(伊一人督師籌𠞰甫逾半年已將苗匪悉數殄平首逆並無一名漏網蕆功完善實為可嘉而川楚𠞰辦教匪)
(因永保總統軍務辦理不善惠齡亦未能奮力振作特專派宜綿總統並有明亮德楞泰恒瑞興肇舒亮慶成)
(柯藩督同鎮將等分路攻𠞰其老木園一路有觀成等𠞰辦方山坪一路有百祥朱射斗等𠞰辦而芭葉山竄)
(匪係額勒登保福寧在彼圍𠞰是辦理教匪帶兵大員可謂多人乃各路官軍雖屢次奏捷而首逆姚之富齊)
(王氏林之華等尚未就擒較之勒保以一人督師𠞰平苗逆擒獲兇渠彼此相形實為可愧因降旨飭催並將)
(勒保奏捷之摺發交各路帶兵大員閱看令其各知愧奮以冀迅速奏功)兇首猶遲生獲来
四川布政使林儁奏報收成八分有餘江蘇巡撫
康基田奏報收成八分有餘署安徽巡撫朱珪
奏報收成七分有餘詩以誌事
企捷心殷懶詠詩秋成報者強(上聲)為詞(近因盼望川楚捷報心緒焦煩)
(吟詠為之稍簡然各省奏報秋成不可無詩以紀)二州羣逆權弗計(川省夔州達州竄匪)
(雖經宜綿觀成惠齡慶成等節次𠞰殺而首逆徐添德王三槐等尚未就擒現在夔州達州未被賊擾之處原)
(不致有妨農業其賊匪經過地方未免收成較減分數多寡姑置弗計)通省八分尚有竒
(林儁奏川省早禾晚稻俱已登場收成九分有餘者成都敘州雅州嘉定眉州綿州等六府州九分者龍安寧)
(遠邛州瀘州資州等五府州八分有餘者敘永松潘茂州等三廳州八分者重慶潼川順慶石砫等四府廳七)
(分有餘者保寧忠州理番三府州廳七分者酉陽懋功二州廳統計通省收成八分有餘糧價俱屬平減即䕫)
(州達州地方因有隣境糧食接濟市價亦不致增昂)何幸蘇疆中稔也(康基田奏江蘇本年)
(秋禾暢茂現屆成熟之期收成十分者常熟太湖高郵等六廳州縣九分有餘者上元江寧泰州海門等四十)
(三廳州縣八分有餘者江隂海州等六州縣七分有餘者江浦等八縣惟淮徐二府屬之銅山邳州豐沛蕭碭)
(等處因漫水被淹收成稍歉各有五六分不等合計通省仍得八分有餘亦可稱中稔矣)兼憐歙隰
一輸之(朱珪奏安徽本年早中晚稻均各有收秫豆雜糧亦俱稔熟除鳳陽府泗州所屬之宿州䏏胎)
(等州縣間被漫水淹浸廬州府滁州所屬之巢縣全椒及夀州高田偶有被旱之處業經委員履勘查辦外其)
(各該州縣成熟村莊尚有八分七分不等至通省州縣内收成九分者銅陵等四縣八分有餘者潛山亳州等)
(八州縣八分者桐城無為等十四州縣七分有餘者懷寧等十三縣七分者宿松滁州等九州縣合計通省收)
(成七分有餘雖較江蘇為遜然秋成大局尚屬豐稔欣幸之餘彌增憐軫)軍情民務紛方寸
急在耆章早晩馳
遊萬夀山清漪園適接湖北巡撫汪新奏報川省
奉節縣竄入楚北利川縣之賊匪全行撲滅詩
以誌喜
山稱萬夀水清漪未到名園又幾時(自熱河迴蹕於重九前曾一至清漪)
(園嗣由香山迴至御園後因盼望捷音無心遊覽未至斯園已兩旬有餘矣)兹偶一来圖解
悶何期遠報引吟詞利川奉節羣兇聚(先是汪新奏川省奉節縣賊匪)
(竄至湖北利川縣境内糾集黨與萬餘人勢頗猖獗當經飭令副將樊繼祖率領兵勇前往𠞰捕並知會宜綿)
(等添撥官兵會𠞰以期迅殄羣兇)畺吏鄉民頓𠞰夷(奉節賊匪竄至利川之長堰塘經利)
(川縣知縣陳春波率領兵勇奮力堵殺賊衆退至樓子壩地方其時恩施縣知縣尹英圖會同外委劉文玉率)
(領兵丁挑帶健勇三千餘名奉節縣知縣周景福亦會同千總劉忠魁帶兵三百名並挑帶健勇三千一百名)
(與陳春波等三面兜圍連次殺賊一千數百名賊匪竄入黃連坪山分為兩股又經尹英圖周景福等分投追)
(𠞰賊匪復合併一處屯聚奉節縣之觀音洞抵死抗拒兵勇等奪上山梁鎗矛齊發殺賊二千餘名生擒一百)
(二十餘名餘賊逃匿山内又經兵勇等縱火焚燒斃賊無算擒獲賊首邱大才鄒倫陳大鵬僧海青四名并賊)
(目九名餘匪全行撲滅此次𠞰賊以三知縣與千總外委激勵本處鄉勇數千將賊匪萬餘尅期殄滅實為可)
(嘉因將知縣尹英圖周景福陳春波超擢知府千總劉忠魁超擢都司外委劉文玉超擢守備並令該撫查明)
(出力之鄉勇義首分别賞給六七品頂戴其奉節恩施利川三縣民人併力一心𠞰除匪黨均屬能知大義特)
(加恩將該三縣錢糧除上年降旨蠲免外再免一年以示格外嘉奬)豈不率兵諸將在成
功遜此為(去聲)慚之(川楚各路帶兵大員如宜綿惠齡觀成等分𠞰白巖山黑樓門及通江巴)
(州等處之賊恒瑞惠齡慶成等𠞰辦竄入陜境之賊額勒登保福寧等𠞰辦帽子山竄至巴東境内之賊雖節)
(經奏報殺賊多名並未能擒獲首逆即明亮德楞泰追𠞰竹山竹谿竄匪屢得勝仗而首逆姚之富齊王氏亦)
(尚未就擒現在添調吉林黑龍江勁兵陸續齊到此一路軍威倍加壯盛可冀尅日擒渠次第將各路賊匪悉)
(數殄平然較之奉節利川以知縣千總等員竟能奮勇滅賊彼此相形實代為慚恧因降旨通行飭催俾各知)
(媿奮迅速蕆功)
山西巡撫蔣兆奎報雪詩以誌喜
冬之孟復月之初雖有輕隂朗日居(京都夏秋雨澤頻沾地土滋潤自節)
(交孟冬以来雖時有輕隂旋復開朗現在甫交大雪亦尚非亟盼雪澤之候也)却喜此朝晉疆
雪乍看報到撫臣書(蔣兆奎奏報山西太原平陽潞安汾州朔平寧武澤州蒲州八府解)
(綘霍隰四州等屬暨歸綏道所屬各廳先後報到九月二十六七八九並十月初一二等日得雪自一二三寸)
(至四五寸不等祥霙被野土脈涵濡於宿麥大有禆益)四州八府三五寸潤麥濯
麰膏澤如豈不慰哉頓生念(畿輔及山東河南諸省尚未據奏報得雪)遍霏
北省望殷予
命撫卹臺灣所屬被颶成灾詩以誌事
提督哈當阿道季學錦等奏報臺灣各屬於仲秋之
杪猝被颶風晩稻間有傷損特命該督撫撥帑賑卹
並設法撫綏諭甫發而次日總督魁倫等之奏即至
籌辦撫卹事宜與諭旨悉合幸慰廑懷爰紀四韻
臺灣遭颶雖恒有(海風四面俱至者謂之颶風瀕海常有之事詢之閩人臺灣往時遭颶初)
(不以為異惟此次情形較重)此番(去聲成杜甫詩會須上番看竹即作去聲用)為灾獨異
常守土飛章報文武望南廑念特憐傷莫遺寧濫賑以
恤(哈當阿季學錦奏八月二十八日臺灣郡城陡起颶風勢甚猛烈至三十日方止旋據各廳縣稟報晚稻)
(被風刮損房屋坍塌人口間有傷斃沿海一帶較重其近山處所稍輕當即降旨令該督撫查明成災分數速)
(撥藩庫銀兩加意撫恤寧濫無遺其坍塌房屋給予脩費傷斃人口酌加賞卹並令地方官勸諭居民趕種地)
(瓜雜糧以資口食)外歉内資泉與漳(福建漳泉等郡向資臺灣米石接濟此次臺屬然災)
(後即上緊耕種一時盖蔵未能充裕恐難接濟内地因諭令該地方官勸諭上游豐收各屬隨時糶販俾得有)
(無相通仍各加意撙節以期有備無患)兩慮一心勤示要接看督奏幸符
腸(次日續據魁倫費淳奏接到哈當阿等咨報即派道員携帶庫銀二十萬兩渡臺會同該處地方官妥辦)
(撫卹賑貸各事宜並將内地應行派買之倉糓八萬餘石飭令停止又據稱漳泉二屬現存貯倉糓五十餘萬)
(石足資儲備接濟市集米糧亦不致短缺並於上游豐收各屬勸令販運即臺米暫時不能接濟民食可無虞)
(拮据等語所奏籌辦情形適與昨降諭旨悉合嘉奬之餘稍為慰藉)
悔過六韻
孟冬二十一日酉刻乾清宫東暖閣弗戒於火延
及交泰殿昭仁殿弘德殿夜分方熄雖由中涓輩
不慎所致敬思
天戒益凜持盈輒成六韻以當自訟
閹人弗戒慎初夜鬱攸騰熛盛乾清燬
誡昭君德懲星星豈頓致(是夜失火之由據總管内務府王大臣奏審訊本管之首)
(領太監等僉稱係太監郝士通將熏殿已熄之炭置於東穿堂楠木槅旁不料熄炭回性復然熏灼木槅遂致)
(火作撲救無及將首領太監等分别定擬繯首發遣予思熄炭星星之火何能延及殿延自由上天示儆)
(祗懼之餘惟深自責因降旨將失火太監郝士通改為絞候首領太監張士泰等三人免死發遣餘俱量為薄)
(懲此實予引咎之心冀蒙天鑒)栗栗實深兢自顧志誠滿(予自幼齡即蒙)
(皇祖恩眷異於諸孫敬念二十皇祖八齡御極在位六十一年享夀六十有九予五歲踐阼紀元六十年)
(傳位嗣皇帝兹春秋八十有七精神康健如常日勤訓政親見五代元孫武功十全諸福備具仰邀鴻貺)
(篤祜之隆逾於此即皇祖自揣受滿今天恩過厚或有欣喜過望之思不免稍涉自上天於默)
(佑之中示以儆戒仍是火勢天心仁愛啟迪垂誨既深敬凜尤切感衷且是夜猛烈幾及坤寧宫幸賴風)
(轉西北得以救護無虞益徵戒滿神祇垂佑實乃不幸中之幸自兹以後益勵懋修之念庶幾消弭災𤯝)
(敬迓祥和已明降諭旨宣示惟盼望川陜擒渠捷音踵至軍務速蕆此則朝夕虔祈廑懷勿釋者耳)
天垂誨允應自兹惟益儆示後永貽徵擲管無他說依
然望捷仍
直隷總督梁肯堂報雪詩以誌慰六韻
下浣甫交旬(是月二十日)同雲密佈勻謂霏應時玉(前一日大雪節)
祗點幾英銀(是晚京師亦微雪不成分寸)隔日飛章至保陽被惠均
(廿三日梁肯堂奏保定等屬秋成以後晴雨調勻民間廣種二麥青蔥遍野正藉雪澤滋培兹於十月二十日)
(申時至亥時瑞雪繽紛積地三四寸現尚飄灑未巳且連日天氣沍寒同雲廣佈遠近可冀共沾等語現在節)
(氣甫過大雪近畿各屬得此應候祥霙麥根藉滋蟠固實仰賴天恩優渥欣慰之餘彌增欽感)紛霑
三四寸渥潤麥麰垠
天澤承誠慰心期禱更諄豫齊祝普被與物慶先春
冬至日述事疊昨歲詩韻
六十年親
大祀承(予自丙辰踐阼六十年以来每歲帝王郊壇大祀無不躬親將事昭假薦馨稽古享國久)
(長紀年六十者已為罕覯即此未有大祀躬親一事六十年中歲歲親承實亦前史所此皆仰賴天)
(受多祖眷貽俾予膺福實深欽感)
四旬猶過
祖恩膺(親承皇祖踐阼時年甫八齡在位六十一年中南郊大祀四十四次若予即位則年)
(已二十有五至乙夘八十五歲紀元周甲願竞符初計躬祀南郊六十次其數猶過於皇祖益仰)
(祐昊慈無疆祖篤祜)
崇壇殷薦予職凜(自上年子皇帝受寶後恭遇常郊壇大祀齊宿致虔升香殷薦歲以為敬循典禮)
元殿虔申躬陟層(昨歲於養大祀雖係子皇帝欽承而予仍心殿心齋三日至期恭詣)
(帝位大高元殿所奉展恪上前躬親肅叩用誠)所媿𠞰邪仍待捷(邪教匪徒奔竄)
(靡定雖經官兵分路追𠞰連次多有斬獲而首逆數人尚未成擒盼捷綦殷不能不以為愧)微欣祈
歲率多登(本年各省秋收豐稔多者九分以上少者亦有七八分不等寰宇同慶有秋差堪欣慰)
兵雄賊蹙耆功近(吉林黑龍江官兵𠞰賊最為驍勁昨據明亮等奏吉林兵到後於平利縣)
(界之鎮坪樹河口連次打仗殱賊共五六千名賊勢十分窮蹙此時黑龍江官兵又已全抵軍營兵威益壯計)
(賊首姚之富李全齊王氏三犯指日擒獲則成功已及過半明亮等統領雄師就近前赴川省以次𠞰辦將各)
(首逆悉數俘擒軍務即可告竣佇盼喜音飛至)露布飛來企不勝
河南巡撫景安布政使吳璥各報雪詩以誌慰
雄兵驅逆後豫境早清寧方伯迴軍便(景安奏巡防邊境途次鄧州於)
(十一月初四日辰時起瑞雪繽紛至申時止入土約有五寸盖景安先於豫陜交界防堵竄匪因賊匪屢被官)
(軍痛𠞰向陜省西鄉一帶奔竄去豫境已遠地方寧貼景安回至鄧州恰值此番快雪即先行馳奏)藩司
駐郡停(吳璥駐開封省城據奏初四日未申時祥霙飄灑隨落隨消入土二寸並據開封府屬之陳留)
(杞縣通許禹州等州縣歸德府屬之商邱寧陵睢州等州縣河南府屬之洛陽南陽府屬之葉縣陳州府屬之)
(太康扶溝許州汝州陜州並所屬之襄城魯山靈寶等廳州縣禀報均於初四日得雪一二三寸不等現在甫)
(交長至瑞雪應時民情極為忭慶)麥麰都種廣餅餌兆含馨賊首將何
往生擒信即聽
題貫休羅漢畫軸
唐筆應真傳貫休天花兩朵注凝眸(畫中景如是)設於空色
求精義即景應存疑信不
十三日貴州布政使賀長庚湖南巡撫姜晟各報
得雪詩以誌事
同日黔疆楚省報(貴州湖南兩省奏報得雪恰於是日同到)應期得雪利民
深雖然各界殊敷澤(據賀長庚奏貴州省城自十月二十日後寒氣嚴凝二十四日亥時)
(起至寅時止雨後瑞雪繽紛約積寸餘高阜平疇均霑潤澤並據大定水城丹江威寧畢節各縣先後稟報十)
(月二十二三及二十六七等日俱得雪澤一二三寸不等豆麥春荍足滋培長又據姜晟奏湖南省城入冬以)
(後雨晴相間寒燠咸宜自十月十九日交大雪節氣候凝寒濃隂密布二十四五兩日辰州郡城得雪二寸許)
(旋據辰州屬及附近之永順沅州二府所屬沅陵瀘溪芷江黔陽保靖龍山等縣陸續禀報均於二十四五等)
(日得雪二三四五寸不等麥苗得此滋培根荄益資固結且三郡貼近苗疆瑞雪先霑實堪誌慶)總屬
宜農似霈霖雲厚是朝望同篤晴開傍晩惜難禁(京師本年)
(夏秋雨水霑足入冬後雖晴霽經時地土尚為滋潤是日早間隂雲層布大有作雪之意傍晚微飄雪點旋即)
(開霽殊覺可惜雖現在甫過長至尚非亟盼之候然當此釀雪未成不能不即廑望澤)知時尚遠
弗愁可時遠先愁仍本心
雲南巡撫江蘭貴州布政使賀長庚代辦陜甘總
督英善各報雪澤情形燈下輒成四韻兼以書
懷
南極滇黔北極甘(雲南貴州甘肅報雪之摺俱於日内先後遞到)應時冬雪率
霑覃(據江蘭奏滇省向來雪澤稀少上年十一月間普洱威遠地方得雪二次耆老村農無不稱為嘉瑞)
(今歲收穫果慶豐登兹於十月二十七八等日省城一帶瑞雪普霑隣近州縣積厚二三四寸不等濕土深透)
(附近各府屬稟報相同實為來歲豐收占騐又據賀長庚奏十月初旬以来大定水城威寧並貴陽等處陸續)
(得雪兹據銅仁思州都勻黎平安順等府屬於十月二十五七八九等日得雪寸餘至二三寸不等來歲春花)
(可卜豐稔又據英善奏十月初八日甘肅省城一帶瑞雪繽紛四郊普遍積厚一二寸至三四寸不等其近省)
(之狄道州金縣安定會寧等州縣及平涼寧夏甘州三府肅州涇州二直隷州裏報於初十十二十三等日均)
(得瑞雪自三四寸至五六寸不等土膏滋潤來歲麥收定徵大有等語滇黔地處極南甘肅地居西北得此應)
(時冬雪遠近均霑洵堪誌慶)安眠亦得滿更五(余二三年前每夜安眠不過二十四五刻)
(今年夏秋以來多至三十二刻幾滿更籌之數實為老年難得之佳事此皆仰賴昊慈默佑俾得精神強)
(固曷勝欽感)望捷還勞一月三(近日川陜𠞰捕逆匪據宜綿明亮德楞泰及惠齡恒瑞慶)
(成等先後奏報殺賊數千其陜省紫陽石泉一帶賊匪經明亮等分投兜𠞰賊匪萬分窮蹙竄至漢中西南一)
(帶不能北渡漢江亦不能闌入棧道各首逆如姚之富齊王氏李全等已逼歸一處現在吉林黑龍江勁旅先)
(後齊集聲勢浩大不日會合攻𠞰將各首逆悉數擒獲佇盼捷音踵至)每遇同雲惜未霈
(京師於長至節後每有隂雲密佈釀雪未成為之致惜)雖知潤野盼仍惔(本年夏秋京畿)
(雨水霑足地土滋潤雖入冬以後晴霽經時並未稍形乾燥近據梁肯堂奏報畿輔各屬業經得雪惟京師尚)
(未獲霑時玉現交小寒節氣農民尚不至望澤但值此各省報雪之時不能不增企盼耳)邇来心緒
懶吟興秉燭促成增自慙(近因盼望捷報心緒焦勞吟興為之稍減兹披閱滇黔甘)
(肅等省報雪各摺既盼京畿早霈祥霙兼望擒渠喜音速至秉燭凝思不能自已因促成此作以抒積懷)
即事
征邪今已四圍之(賊匪自竄至陜境後屢欲偷渡漢江經官兵連次擊退由紫陽石泉輾轉)
(逃至漢中不能北竄現在北面有惠齡帶兵堵截東面有明亮德楞泰統領勁兵直前進𠞰而恒瑞慶成帶兵)
(抄出賊前扼住西南柯藩復駐劄江岸防守官兵四面合圍賊勢已孤無從竄逸)逆首生擒晝
夜思(楚賊首逆如王廷詔李全姚之富齊王氏等皆經官兵逼向一路目下明亮等統率大兵會合兜圍)
(賊衆已如釡魚阱獸此數首犯自必立就俘獲至蜀賊王三槐徐添德冉文儔羅其清林亮公諸逆首現雖在)
(川省各路滋擾計明亮等將陜境賊匪廓清後即日帶領勝兵前至川境聲威壯盛不難以次𠞰平將各首犯)
(悉數生擒尅期蕆事連日盼望捷音實已屆大功垂成之際宵旰廑懷不能不倍深縈注)何事捷音
猶未至益深遥企速來馳賊當東竄西逃日(賊匪先由楚省竄至)
(陜境疊被官軍𠞰殺勢已萬分窘蹙賊黨内多係楚北人總欲乘間北渡漢江潛回鄉土而明亮等彼此會商)
(四路兜截不令北竄一步賊匪計無復之思由漢中西南一帶逃至川省邊界該處非賊匪土著路徑生疎不)
(過情急奔逃苟延殘喘斷不能稍支旦夕)將值兵強馬壯時(明亮等一路所帶官兵本有數)
(千續經添調吉林黑龍江兵三千前往助𠞰前據明亮等奏先到之吉林兵一千名臨陣殺賊無不一以當百)
(而黑龍江兵較之吉林兵尤為趫捷計算日内早經全數前抵軍營此一路有如許精銳雄兵加以前調察哈)
(爾出青馬匹數千陸續齊到足供官軍馳驟之用明亮等統領勁兵健騎𠞰此么䯢匪黨無難尅日擒渠蕆功)
(完善)舊簡遣愁試披閱(自乙夘以來𠞰辦湖南苗匪繼以湖北教匪軍務縈懷每形吟咏近)
(偶披閱舊什多係遣愁望捷之作亦足徵予之籌筆焦勞實無片時稍釋也)平苗願契昨年
期(昨年明亮等奏報攻克石隆苗寨陣斬石柳鄧大功告成喜報係於臘月望後奏到苗疆悉就敉寧現當)
(𠞰捕教匪成功在即之會前於二十二日據明亮等奏報與惠齡等於漢江南岸北岸兩路夾𠞰其沔寧一帶)
(又有恒瑞慶成帶兵繞截賊匪不但不能偷渡漢江亦不能闌入棧道似此各路圍逼成功當在指日或此時)
(擒渠喜報業已在途若於一二日内遞到則成功已十得其八明亮等即統勝兵赴川𠞰捕餘匪不日可定計)
(捷音踵至當與上年平苗之期相仿實深冀望)
詠古玉斧珮
色非土浸及血浸器是商留或夏留弗琢玦璜傷本質
天然斧珮協剛柔
兩江總督李奉翰江蘇巡撫費淳浙江巡撫玉德
陜西布政使倭什布巡漕御史鄧再馨湖北巡
撫汪新各報得雪詩以誌事
各省頻聞報雪音批稱欣慰恧仍深(本年各省報雪之摺遠而雲貴陜甘)
(近而江浙及直隷山東河南山西等省皆陸續奏到惟京師口北近日屢遇濃雲作雪未成雖夏秋雨水霑足)
(地土不致乾燥目下尚非迫待雪澤之時究不能不增盼望是以各省報雪奏牘俱批欣慰覽之仍覺撫衷滋)
(恧爾)維吳維浙江鄉遍(李奉翰在徐州工次具奏徐州府屬銅山蕭縣沛縣於十一月初四)
(日得雪續據邳州碭山宿遷睢寧豐縣海州屬之贑榆及安徽潁州府屬之亳州蒙城太和鳳陽府屬之宿州)
(等州縣具報於初四日得雪一二寸不等又據淮安揚州鎮江各府屬之桃源江都甘泉丹徒等縣及安徽泗)
(州屬之五河等縣具報於十三四日得雪二三寸不等徐州郡城復於十六十七十八等日得雪二三寸其附)
(近之蕭沛等縣同時得雪三五寸不等而費淳由福建調撫江蘇於十五日抵任是日蘇城雨雪至十六日積)
(厚四寸同雲廣布勢尚未已並據江寧揚州松江常州太倉各屬具報十三四日各得雪一二三寸不等浙江)
(省城據玉德奏十一月十五日夘時起至十六日寅時止瑞雪繽紛除落地消融外積厚三寸有餘察看雲氣)
(濃厚霑被之處必廣現飛飭各屬查明彙摺其奏)即陜即齊潤地諶(倭什布奏西安府屬)
(各州縣於十一月初三四五等日得雪自二三寸至七八寸不等十六日省城得雪四寸其附近之同州鳳翔)
(乾州等屬各州縣於十四五六等日得雪三四五六寸不等至山束登萊兖沂等府屬先據伊江阿奏十月十)
(一月初間早經得雪兹巡漕御史鄧再馨奏濟寧嘉祥寧陽東平滕縣鉅野汶上鄒陽滋陽等處於十六七等)
(日普得瑞雪積厚一二三寸不等地脈滋潤泉源亦資旺發於農田漕河均有禆益)楚賊秦逃民
害遠(楚省賊匪先由宜昌鄖陽地界逃至陜西邊境屢欲乘間偷渡漢江疊經明亮等督率官兵分投擊)
(𠞰賊勢日蹙現由紫陽西鄉輾轉竄至漢中邊界去楚境已遠鄖襄等處民人俱已復業安堵如常地方寧謐)
麥田雪澤穡功斟(汪新奏自鄖郡馳赴竹谿一帶查勘邊卡於十一月初四日得有瑞雪積)
(厚五寸並據附近鄖襄各屬禀報同時普被一律優霑等語現交小寒節氣正麥苗出土之期各省麥田得此)
(應時渥澤根荄益資培養洵可預兆豐收)念遥撫近紛吾慮得句遲因切愧
心
嘉平月朔開筆再疊辛亥詩韻
五年前作七年事(每歲嘉平月朔開筆書福以賜王公及内外大臣等辛亥年開筆時作詩)
(有似此四年歸政近其能否曷敢言期之句蓋其時距丙辰尚有五年夙夜兢兢未敢自信自上年元旦授璽)
(初願幸符嘉平開筆疊辛亥韻詩復有不敢言期幸副期之句迄今又閱二年仰賴天祖眷貽年躋)
(望九精神強固訓政如常實為從古太上皇未有之盛事兹又屆書福吉辰迥溯辛亥作詩之時已閱七年因)
(援例賡吟仍疊前韻以志吉祥)符願深蒙
天眷垂
祖往
宗來創
家法(嘉平書福之事御極皇祖時從未舉行自歲歲皇考創為成例予以來敬循家法遵)
(行奉為典則盖以斂時敷錫推一人之福以及天下實敬推祖宗之福以普被無疆也)九疇
五數值嘉時今冬昨臘幸連稔(昨歲各省收成率多豐稔今歲暘雨亦每應時)
(各省奏報早晚稲收成分數自十分至九分八分以上不等瑞協屢豐寰瀛稱慶恰符錫福之徵)遇朔
迎春合戩禧賜福欣欽捧
手筆(蒼生皇考書福之筆敬謹尊藏髹管上舊鐫賜福四字最為吉祥法物是以每歲書福必敬用)
(此筆書第一福字欽承登仁手澤用示錫福大同海隅蒼生咸夀至意)欲貽聰聽萬年
期(予敬遵平民皇考成例每歲書福計六十餘年以來海宇昇物康阜十全刻寶四得著論五福五代)
(名堂今又將有來孫之喜實仰賴我世燕貽垂裕兹恭捧御用珍亳歡欣欽仰尤願世子孫聰聽恪)
(守至於億萬年未有艾爾)
四川布政使林儁奏報連次雪澤優霑情形詩以
誌事
嘉平度朔日猶長雪略遲知尚未妨却是先憂每已切
況頻吉兆報他方(自孟冬以來各直省報雪之摺陸續遞到如山西省之太原平陽潞安汾)
(州朔平寧武澤州蒲州八府解絳霍隰四直隸州屬及歸綏道屬各廳於九月下旬十月初間先後得雪直隷)
(省之保定永平宣化河間正定順德承德各府屬趙州深州定州及順天所屬之保定等縣於十月中旬下旬)
(十一月初旬先後得雪河南省之開封歸德河南汝寧南陽陳州各府屬許汝陜各直隸州屬均於十一月初)
(旬得雪雲南省城及附近各屬並貴州省之貴陽銅仁思州都勻黎平安順等府屬均於十月下旬得雪湖南)
(省之辰州沅州永順等屬於十月下旬得雪甘肅省之蘭州平涼寧夏甘州等府屬肅州涇州二直隷州屬於)
(十月初旬中旬下旬先後得雪陜西省之西安同州鳳翔乾州等屬於十一月初旬中旬先後得雪江蘇省之)
(徐州海州淮安揚州江寧松江常州太倉各府州屬安徽省之潁州鳳陽安慶泗州等屬均於十一月初旬中)
(旬先後得雪浙江省城於十一月中旬得雪江西省之九江南昌撫州瑞州等屬於十月下旬得雪山東省之)
(登州萊州青州武定兖州沂州曹州濟寧各府州屬於十月初旬十一月初旬先後得雪湖北省之鄖陽襄陽)
(等府屬於十一月初旬得雪通計各省普被祥霙實為來歲占豐吉兆)兹披川奏真堪慰
(兹據林儁奏川省入冬以來雨暘時若堰水充盈春花早已出土現俱發榮滋長正賴雨雪沾濡節據成都府)
(屬之華陽簡州新繁新都等州縣潼川府屬之中江三臺資州及所屬之資陽内江雅州府屬之雅安榮經等)
(州縣具報於十月十八至二十六等日先後得雪一二寸及三四寸不等又夔州府屬之奉節巫山敘永廳及)
(所屬之永寧縣並打箭鑪會理州石砫廳忠州松潘廳雜谷廳汶川保縣於十月初五日至初十二十一二等)
(日連次得雪積厚二三寸及四五寸不等土膏潤澤麥苗菜豆青葱長發糧價中平農民歡慶洵堪誌慰)益
念春膏盼不遑八府民安三𠞰逆(四川省共轄十一府現惟順慶府屬之渠)
(縣儀隴營山隣水大竹廣安等六州縣保寧府屬之通江巴州二州縣夔州府屬之開縣大寧二縣有賊竄擾)
(其成都敘州龍安重慶寧遠雅州潼川嘉定等八府及資州等九直隷州並敘永松潘等廳均各照常寧謐現)
(據明亮等奏報將陜境漢中一帶竄匪逼入川境吉林黑龍江等處勁兵雲集四面攻圍惟望將各路賊匪悉)
(數殱除擒獲王廷詔李全姚之富齊王氏高均德及王三槐徐添德冉文儔羅其清陳崇德林亮公各逆首按)
(名駢戮俾闔境全臻寧謐佇盼尤切)更廑捷牘慶時康
臘八日紀事
百年初建古招提(西苑蕉園之南稍折而西為萬善殿乃世祖章皇帝剏建計至今已)
(百五十年可稱古刹)
世祖煌煌兩字題(殿正中佛龕恭懸寶翰世祖御筆敬佛二字匾額留貽長輝梵)
(宇)吉朔嘉平例瞻拜(每歲臘八吉辰例至萬善殿瞻禮以迓新歲蕃禧)豫同九
有迓春禔
冰床南渡閱冰嬉行賞多因惠八旗(向年於冬至後閱試冰嬉按照八旗)
(及内府三旗以次輪閱率至臘八而遍因以校藝頒賞用示嘉惠旗兵至意)教射習勞意兩
寓(冰嬉為國制所重以革鞋薦鐵如刀馳驟冰上來往如飛復抛擲圓鞠令衆捷前争取得者為雋又於旌)
(門懸毬試射用第甲乙行賞盖以肄武習勞隠寓練戎之意不徒供歲時娱玩也詳向所作冰嬉賦中)豈
徒悅目慢觀之
正是雄兵圍賊時(日昨接據明亮等奏報將陜境漢中一帶賊匪分路兜擒適黑龍江勁兵)
(齊至正遇賊匪於水淺處偷渡各勁兵馳馬急赴河心將賊匪干餘人悉行截殺無遺賊勢大挫遂不敢復思)
(北渡亦不能闌入棧道現俱逼入川境通江地方明亮帶兵跟蹤緊躡與惠齡恒瑞慶成等四面攻圍擒渠捷)
(音當在旦夕予每日惟敬向西南叩籲山川神祗默佑以期迅速蕆功)西南叩望捷音馳
怱怱孟仲冬虚度日月疾偏露布遲
忽隂忽霽度終朝望雪亦知時尚遥(今歲夏秋雨水霑足自入冬以來頻)
(值隂雲作雪未果地土雖未形乾燥現屆臘月上旬計此月中下兩旬及新年正二雨月尚可疊沛祥霙時日)
(正長日前雖非迫切待澤之候而企望不能稍釋)咄此言增失之矣自慙自責
益心焦(現在雖非亟望雪澤之期但此一言或即予盼雪未誠以致上稽甘澤亦未可知予惟有内省)
(滋慙益殷祈望宵旰焦勞刻難自己)
戊午春帖子
一歲兩逢春(丁巳年正月初七日立春今十二月十八日立春為戊午正月節)農祥重
(平聲)正晨屢綏叨
昊錫(連歲暘雨應時收成豐稔丙辰丁巳各省奏報早晚稻收成分數自十分至八九分以上不等瑞協)
(屢豐渥邀有頻天貺兹屆開韶吉旦更祝大書為寰宇增慶)嘉與物同新
日干仍闢丑(是日癸丑)月德已臨寅駢疊傳三捷和平萬物
誾
貞元運轉總
天恩獨厚蒙
恩方寸存因是益虔益夔惕不知足復盼來孫(予蒙蒼昊)
(篤佑年躋望九康強逢吉五代同堂已為史冊所罕覯新歲卜吉為元孫載錫成婚禮即可冀得來孫之喜膝)
(前六代為庭闈僅有之佳事自知復增奢望心實企之)
湖北巡撫汪新奏報楚省地方寧謐瑞雪應時無
庸展賑各情形詩以誌事
三軍驅逆遠入川耕民回籍欣逢年(楚北教匪前此由宜昌鄖陽一帶逃)
(至陜西邊境經明亮等統兵攻𠞰屢殱賊衆匪黨勢日窮蹙由紫陽洵陽白河逃至沔縣寧羌地方復折回漢)
(中思由水淺處偷渡漢江適黑龍江勁兵齊至將偷渡之賊千餘名悉行截殺賊匪計窮力竭竄入四川通江)
(縣境現經明亮等帶領勁兵分路兜𠞰楚境賊氛已遠其沿江一帶襄鄖各屬地方居民早經復業又值收成)
(豐稔氣象安恬闔境全臻寧謐)四州縣適收略歉口糧一月資甘餐(本年)
(楚北地方惟江陵監利荆門當陽四州縣因夏秋之交雨水愆期收成稍歉先經降旨加恩賞給一月口糧俾)
(小民得資口食)應否展賑例豫問(向來應賑地方於正賑已畢後應否再行加賑例於冬間)
(降旨詢問以待新正加恩前因楚北江陵等四州縣被旱歉收恐來年青黃不接之時民力不無拮据諭令該)
(督撫體察情形如有應需展賑及量為接濟之處據實查奏)奏稱無庸民氣安(兹據汪新)
(奏江陵等四州縣蒙恩賞給一月口糧現在督飭發放小民得此接濟已屬餬口有資並先經該撫奏明於湖)
(南省採買米十萬石以備糶濟之用如至來年青黃不接之時糧價或有增昂即可於歉收處所減價糶濟民)
(力不致拮据毋庸復行展賑)八府冬更各得雪(又據汪新奏襄鄖等屬前於十一月初間)
(業經得雪續據武昌漢陽德安黃州安陸荆州宜昌施南八府暨荆門直隷州裏報各屬俱於十月下旬及十)
(一月上中兩旬先後各得瑞雪遠近一律普霑四郊彌望積厚至五六寸不等)春收卜稔輿情
歡(楚省麥田得此應時雪澤土膏滋潤根荄益資蟠固來歲春收可卜豐稔民情倍增悅豫)長陽𠞰
賊破朱里餘二百逆迎頭攔(楚省黃柏山一股賊匪叠經額勒登保福寧帶兵攻)
(𠞰先後殱戮甚衆賊黨恃其險阻輾轉逃匿先由芭葉山一帶折入川境復由川境折回竄至長陽縣朱里寨)
(地方負嵎死守昨據額勒登保等奏已將朱里寨賊巢攻克殱賊數百名止有餘匪二百餘名跳崖逃遁現在)
(分路追襲務將首犯覃加耀設法擒拏等語兹汪新奏到情形亦屬相同並據稱於京子山扼要堵截復擒獲)
(竄匪多名餘賊分股逃竄與巴東之大石橋相近經該撫由東湖歸州兜赴巴東迎頭攔截其零星竄匪復選)
(派將弁等會同地方官帶領兵勇於山深箐密處所逐加搜捕不使一名漏網)鄉勇率徹各安
業(各處鄉勇幫助官兵𠞰賊保護田廬最為得力前此賊匪滋擾之處毗連楚省經該撫督飭地方官於沿)
(江一帶多派鄉勇巡防堵禦兹據汪新奏楚境賊匪已遠所有漢江南岸均州以東鄉勇徹去十分之六鄖縣)
(鄖西等縣鄉勇亦徹去十分之七鄉民等各復故業安堵如常)楚北大靖羣黎讙惟是
首逆當即獲露布盼至何尚難
陜西巡撫秦承恩奏報漢江商民船隻流通情形
詩以誌事
晝夜無時不思捷以臨年近益焦心(𠞰辦教匪之事已及二載披章籌筆)
(宵旰靡寧實無虚日近明亮等於十二月初六日奏報殺賊後迄今已將半月未據續奏捷音此時距歲除已)
(近盼望尤為焦切)兵雄雖幸逼逆竄(賊匪前在陕境紫陽洵陽白河沔寧一帶滋擾屢經官軍)
(分路兜圍不令北渡漢江及闌入棧道月前黑龍江勁兵甫到即將漢中偷渡之賊千餘名於江心截殺逆黨)
(畏懾兵威俱由漢中竄至川省通江縣界距陜境已遠明亮等現在統兵追躡四面攻圍自當尅期奏捷惟擒)
(獲首逆王廷詔李全姚之富齊王氏等喜音日久尚未奏到已屢降旨飭催)賊首尚遲報喜
音陜靖楚寧江路達任來恣往客舟尋(陜省興安漢中與楚省鄖陽襄)
(陽接壤為水陸通衢居民蕃庶全賴商貨往來以資食用本年秋冬之際因川楚竄匪闌入陜境屢思窺伺江)
(岸經該撫督飭將弁及地方官設卡嚴防將江面大小船隻全數收歸北岸今據秦承恩奏賊匪業已遠竄陜)
(境肅清已令上下游商民船隻照常行駛現在百貨流通往來無阻)七言書慰慰增愧愧
企披看露布諶
微雪(臘月廿三日)
三冬望雪長(京師自入冬以來屢遇隂雲欲雪而不果計冬臘時日方長即新年得雪亦為佳瑞)
(雖尚非迫切待澤之候然不能不深祈望)地潤那無妨(今歲夏秋雨水霑足冬令雖久未得雪地)
(土仍未形乾燥僉以為於農事無妨而予懷究未能稍釋)幸爾飛霙灑忽然露月光
圓方略規矩分寸祗微茫(今日夘刻雲氣濃厚雪花飄灑方喜得霑渥澤乃少頃即)
(露月光雪亦旋止據順天府尹奏京城附近地方得雪約有一寸但為時太暫分寸亦屬無多未足云慰)兼
切捷章遞撫衷慨以慷
河道總督康基田等奏報山東曹汛漫工合龍詩
以誌慰
七月南工報漫浸(本年七月間先據南河奏報江南碭山地方楊家壩口漫溢七十餘丈)
無何北口溢尤深(續據東河奏報山東曹汛壩工於七月二十九日漫溢一百餘丈較楊家)
(壩漫口尤寬)北疏南自易為堵(南岸楊家壩正在籌辦堵築而北岸曹汛地據上游復報)
(漫溢水勢旁趨則南岸下游堵合自易旋據奏報碭山壩工已於八月初三日掛淤斷流)今繼昨因
愁不禁(上年夏杪豐汛壩工漫溢今年正月始行合龍兹堵築曹汛亟望尅期蕆功)圖閱筆
規相(去聲)咨度(入聲)大勤小勵共籌斟合龍兹慶黃歸故虔
謝
神庥益惕心(據康基田等奏遵照圖内硃筆規畫處所趕築挑水壩上下邊埽用膠土加壓臘月)
(中旬連值天氣晴和層冰消化於十九日開放引河暢行無阻即於二十二日丑時合龍穏固此實仰賴河)
(神默佑一舉成功因親書匾額并發去蔵香交該督等敬謝神庥彌增虔愓)
除夕
昨丙題除(去聲)夕(除夕之除義本詩經日月其除毛傳除去也廣韻集韻韻會諸書俱音作箸)
欣然慶靖苗(昨歲丙辰除夕前正值奏到攻克石隆苗寨陣斬石柳鄧湖南苗疆平定大功告成)
(曾有詩誌喜)今丁當此日尚爾未兵銷(昨據明亮等奏於川省邊界廣元一帶兜)
(截賊匪雖殱斃數百人而首逆尚未就擒並據勒保奏已將長夀縣滋擾之賊搜捕淨盡現籌辦進𠞰各路蕆)
(功未免略須時日)逢稔人民樂屢綏風雨調(連年暘雨應時收成豐稔今歲各省)
(奏報早晚稻收成分數自十分至八九分以上不等並據各省奏報雪澤優霑糧價平減市肆熙穰人民歡慶)
西南騁遙目露布到今朝
御製詩餘集卷十六
