御製詩五集卷四十九
古今體一百三首(己酉七)
啟蹕幸避暑山莊即事得句
乘輿去歲僕臣差(向年幸山莊必乘馬啟行去歲以上駟院備馬遲悮乃乘輕輿非更往例)
(也)避濘今朝更御車(連日放晴而昨夜復大雨違旦因念肩輿者泥濘難行不惟不乘馬)
(且更御車矣)近八自慚殊遜昔停三已覺再難加(本撰吉初一日啟蹕)
(因廿八九日之雨是以改期今日然扈從人等已俶&KR1149;多待三日勢難再停而行未數里雨亦旋止尤為可喜)
往年雨獵那辭勩(往歲木蘭行圍雖遇雨亦不止獵是以屢有雨獵之作若因雨復即改行)
(期是予耽居御園矣)此日園居可戀嘉兵役修除實勞矣普教優
賜費非奢(修道兵役頗皆出力因命從優人各賞銀一兩以示體卹)
曉行二首
曉行最喜爽涼侵跋濘履平異昨今略異之間殊憮暢
可知無定是人心
收(謂麥)為(去聲下同)躊躇(恐致霉)未為喜(可灌漿增實)快晴實惠兩相
宜與與禾黍如助長秋穫猶遥戒滿詞
出古北口
膩雨一朝别御苑朗晴三日出雄關四夷守在奕葉示
千古逓興方寸間翼翼與與閱農况林林總總切民艱
答陽行館午前到摛句清消片刻閒
雲南巡撫譚尚忠奏報麥豆收成詩以誌慰
路遠報来遲寧因遠或遺孰非予赤子總為(去聲)計農時
菽麥九分穫(譚尚忠奏雲南省二麥蠶豆收成分數内麥豆並種之蒙化等一十八廳州縣高下)
(俱有十分鎮沅等十州縣州判治低下十分高阜九分永北等二十六廳州縣縣丞治高下俱有九分大關等)
(一十五廳州縣低下九分高阜八分祗種二麥之中甸等一十一廳州縣州判治低下九分高阜八分祗種蠶)
(豆之思茅一廳低下九分高阜八分合計通省收成實得九分有餘至沿邊各土司地方所種麥豆收成合計)
(八分有餘滇省僻處萬山不通舟楫全藉本地所産以為生計豆麥雖非稻穀可比而遠近豐收足資接濟邊)
(氓無不欣悦)閭閻萬姓怡南瞻誠慰志慰以敬為基
至避暑山莊即事得句
蹕啟雲開惬衆情歷觀寶稼總芃生山莊避暑一朝至
驛路無塵七日晴仍此宵衣及旰食深予保泰與持盈
昨年斯畫安南務竟得歸降錫宴并
去歲安南内訌之由實因黎氏近代無能自立陪臣
鄭氏世執國柄漸成跋扈阮惠弟兄藉詞伐鄭侵據
黎城扵是黎維祁出走而其母妻敂關求救黎氏臣
服本朝百數十年最為恭順誼難坐視因命孫士毅
率師聲討未及兩旬為之恢復疆土賜印襲封天朝
之扵黎氏可謂恩誼兼盡者矣詎意黎維祁復國後
一籌莫展而國家亦豈能以内地兵力久為戍守予
是以上冬已有
天厭黎氏之論因即降旨班師乃孫士毅冀幸進取未
即遵旨撤師以致阮惠復来而黎維祁復棄國投奔
内地益以知
天之所廢非人力之所能強興也惟是孫士毅振旅而
還雖尚無損國威而提督許世亨總兵張朝龍等臨
陣捐軀深堪軫念隨令福康安調任兩粤相機籌𠞰
既據福康安奏稱阮惠屢次進表悔罪投誠且稱將
戕害提鎮之人俱即誅戮并云伊當親詣闕廷待命
惟因立國之初實有未遑先遣其親姪阮光顯来京
謝罪稱伊扵明年予八旬萬夀前入覲慶祝因以乞封
福康安又奏其畏懾恭謹之狀實属出扵至誠等語
予因思國家扵新疆回部金川諸處闢地二萬餘里
何有扵安南蕞爾小邦前此進兵本非利其土地况
安南氣候地暖多瘴與緬甸相似審度事幾無難寬
宥且黎氏為
天之所厭予亦惟當奉若無違斷無復令黎維祁歸國
之理爰是開誠布公賜阮惠勑書允其所請並令阮
光顯道經桂林目覩黎維祁薙髮易服情形以堅其
向化之誠福康安昨奏阮光顯約扵月内起程計七
月下旬可到山莊廻憶去歲扵此籌辧安南之事而
今歲萬夀令節阮光顯竟得與蒙古王公台吉等同
入筵宴此誠
昊蒼眷佑事機悉臻大順之驗耳
永佑寺贍禮
昨年邊務兩經謀都此山莊慎畫籌變縱安南投闕懇
(上年冬黎維祁歸國襲封後使能奮發自強何至有復去其國之變然黎氏既天命不佑而阮惠又屢次)
(進表乞降先遣其姪阮光顯詣闕請命則在我之國威已振正不必絶之已甚耳)順雖廓(爾字二)
(急呼為一字)喀阻途修(廓爾喀去秋滋擾附近後藏地方及令巴忠至彼察得其屈抑為之伸理)
(又聞官兵陸續到藏遂即畏威遠遁並寄語願附編氓云云惟因道遠一時未能即至軍營前據鄂輝奏稱其)
(使已在途中早晚冀得一實信為慰也)至今仍望實音逓長夏那耽佳景
酬
神御虔瞻希永佑敷天寧戢對時裒
寫心精舍口號二首
張子云心統性情雖無多語實標精知之不易既知矣
其要尤當在力行
性存天命情性發其發其存實以心三一合而内外養
寫之由已亦惟欽
鑑始齋
書齋向年所
賜居檐額因即名鑑始鑑始之義該亦廣以要言則敬
而已敬乃弗敢有佚為庶免
殷勤負
顧委更憶子輿氏有云大人不失心赤子
題文津閣
全書四庫成雖久覈誤攷譌兹逮臻(前歲駐蹕山莊偶閱文津閣全書譌)
(誤不可勝計因思四閣全書必須重加校閱方可以臻完善降旨命在京之皇子大臣派大小臣工將文淵文)
(源二閣之書一律重校將来盛京文溯閣之書俟原總纂陸錫熊扵學政任滿後帶同原校疎漏各員前往重)
(閱此文津閣之書去歲令諸皇子及扈從大臣校閱其未曾校完者令原總纂紀昀帶同原校各員節次詳勘)
(現已完竣惟待改換匣面依次排架而已)厝務自當盡美善淑身可不造真
淳興山列水蔚文氣絃戶誦家鼓樸民(丙申歲廾熱河廳為承德府以)
(所属六廳為州縣建立水文廟增置學額十餘年来文教蔚興絃誦滋多盖山之秀鍾毓已久一旦變質樸)
(而為聲明文物之邦是亦鼓舞作興之效也)一度来胥一題句所慙惟是未
知津
煙雨樓
啟蹕前霖蹕啟晴農功旅况叶休貞今朝適上高樓望
兩可(謂晴與雨)無關一已情四壁詩看煙意潤萬山畫映霽
光晶此方却喜新霑澤遥聽平岡叱犢耕(春夏之間口外雨澤微覺)
(短少是月初旬始獲霑足途次雖無雨此間乃頻得陣雨旋即晴霽二麥方漸登埸農民翻種大田正為及時)
夜雨(閏五月十一日)
終朝欣霽朗夜雨聽更深卸載息駝力潤犁喜牸心(駐蹕)
(山莊終日快晴夜間得雨衆人行李幸已卸載而大田翻種秋禾尤惬農望)麥仍增粟顆禾
益拔秧針所幸不為滯侵晨旭景臨
澄霽樓
西北雲来堕雨絲片時飄灑露晶曦所云澄霽知何是
如洗碧天爽籟披
承慶堂自警
堂額瞻承慶
堯文寓意深未能副儲德(是堂為子者皇祖所題以賜舊皇太皇祖之意)
(豈不欲其承慶而彼自慙儲德是以向有伊人真薄福承慶愧其儲之句顧瞻堂額每切儆心)實以忽
天臨繼序兹誰責覲揚敢不欽滿招謙受道保泰惕予
心
河南廵撫梁肯堂奏雨水普透並買補倉榖諸務
詩以誌慰
麥收早報九分餘閏夏甘膏更遍諸價賤轉虞傷農戶
糴平恰合補倉儲(豫省自春及夏各属澍澤屢霑麥收已報九分有餘兹又據粱肯堂奏扵)
(本月初七日甘霖復沛入土五寸秋田大有裨益市集糧價頓見平減又據奏該省常平漕薊等倉節年賑糶)
(並蠲豁動缺穀石除已經買補外尚缺穀四十二萬四千餘石除大河以南開封歸德河南南陽陳州五府許)
(陕二州属已採買常平倉缺額平糶穀二萬三千二百餘石又買補漕薊倉缺額平糶並收息抵補毋庸採買)
(穀二千四百餘石外實尚未買穀三十九萬八千七百餘石際兹新麥稔收查明實在市價在定價一兩以内)
(八九錢者即應乘時飭属照例動攴地丁及存貯穀價掃數折買以實倉儲等語該省雖連歲歉收而地土廣)
(闊每遇豐收即有穀賤傷農之虞今得乘此麥多價賤之時儘買歸額實為希覯之事覽奏深為慶幸)從
来措置希聞此何幸遭逢益謹予富矣教之固恒訓民
蘇灾後且應徐
孔子對冉有之問既富加之以教若豫省今年二麥
稔收可謂富矣既富而教豈非夫子之訓然該省連
歲災歉幸遇豐年元氣稍復若喘者之初定行者之
方息牧民之道當先安其神志而後可以施其教當
今之時言教豈易哉若煩其令則有如柳宗元種樹
之喻所云非以愛之實以害之耳
再題文園獅子林十六景
闕吟十六景三年那可無言便恝然數典徐倪已紛矣
(獅林舊傳為雲林别業甲辰南巡得徐賁為僧如海作獅林景十二幀後有陸深跋始知為僧維則庵如海其)
(三輩弟子後人以瓉嘗遊詠其地遂以為瓉居而實非也詳見乙巳題獅子林詩注予於御園及此間皆肖其)
(景并倣雲林為圖各貯之向謂是三是一可不存分别見然數典徐倪詳為辨析尚未得漆園忘筌之旨耳)
笑予於此未忘筌
右獅子林
偶額虹橋未費思幼文畫册繼方披小飛虹景分明畫
先得同然有若斯(予始以虹名橋繼閱徐賁畫册有小飛虹圖實已先得我心賁字幼文)
右虹橋
山莊實不少真山設假肖其瓉(倪)賁(徐)間擲筆拘墟還
自笑紛然真假合都刪
右假山
納景那能駐景遷齒黃髮白故應然(國語祝嘏有白其髮黃其齒之詞)
再賡辛丑乙巳句隔四光隂一紀年(自辛丑至乙巳自乙巳至今己酉中)
(間俱閱四年未經題詠書以懸壁亦藉紀歲月云)
右納景堂
不異雲林舊閣名喜其意寓閟而清拈鬚得句翻然笑
清亦塵哉閟豈誠
右清閟閣
前遭每惜過花時遇閏尤當吟秃枝架上却留三兩朵
(今歲春夏雨足氣候微凉故雖遇閏而藤花猶有留者竟似待予題句也)竒哉渴句有如斯
右藤架
疊石為山背峙齋嶔崟曲折巧成階設如百級直而上
一寫無餘有底佳
右磴道
布景原因數典吴岋峨峯上一亭孤坐来欲問徐倪輩
列水文園占得無
右占峯亭
底須鄴架侈其富開卷無非受益多山館
清舒隔河暎(齋北望清舒山館僅隔一河山館為皇祖皇祖題額又西苑有淑清院亦)
(御筆瞻仰歲深恒如提耳)淑身
明訓久研摩
右清淑齋
禪窟當年維則修雲林題額改為樓歸吴僧號功臣者
(用姚廣孝事)見此香幢曾愧不
右小香幢
經無竒語維常語史則勸陳亦戒陳書屋於斯恒枕葄
所慙曾未契其真
右探真書屋
蘇城御苑及斯三佛具三身出梵函三豈是真一不立
祗斯延景亦虚談
右延景樓
引来塞水宛成湖有水定當置以艫奚必重儓歐更米
鳴榔泛處畫何殊
右畫舫
林每出雲室倚石石堅雲潤特相資循林入室霑衣者
便作仙卿(亦倪瓉别號)活畫披
右雲林石室
近波平接遠岡横一碧欣看兩色呈開著西窗騁望處
灑然心目靜而明
右横碧軒
架木為牆甕作門不安門扇任行掄雖然黠綴成園景
四闢重華此意存
右水門
和闐玉緩步歸廬圖
遊罷名山歸步遲平頭奴子抱琴隨書堂幽絶研甌淨
腹藁擕来一寫之
江蘇巡撫閔鵲元奏報麥收九分有餘詩以誌事
遠方前奏近翻後則以詢查轉致遲(湖南湖北浙江江西等省麥收分數)
(早巳奏到江南省道近轉遲因閔鶚元前奏僅兮江南江北而扵搃散數目均朱聲叙明晰因傳旨查詢今日)
(始據覆到)江北江南稔概矣分多分少數(去聲)牽之(兹據閔鶚元覆奏大)
(江南北二麥收成十分者長洲元和等三十四刊縣廳收成九分有餘者溧水丹徒等九縣收成九分者上元)
(江寕等二十七州縣廳合計通省麥收九分有餘等語)九仍餘也誠民幸黃實接
焉慶歲綏不獨斯乎頻吉報(今歲各省奏報麥收率在八分以上)戒盈慎
滿益夔夔
西峪
夹路種松龍作鱗足占歲久閱秋春山莊已駐七之日
西峪初来閏過旬可識萬幾鮮有暇且欣一碧淨無塵
幸逢時若尋清賞勝處知當待詠頻
味甘書屋口號
甘為苦對殊憂樂憂苦樂甘情率然絜矩益謙損滿道
試茶可耳慎餘牽
有真意軒疊去歲韻
若論意之真不在無和有有無即色空相對胥成否曰
妄已屬多云真益難剖居然以名軒知軒笑弗受五字
學佛言拈毫如是偶
題秀起堂
因深得迥搆書堂俯仰之間亦異常清悟如逢秀其向
與言可作起予商霽掀林麓潤而淨籟拂紗窗爽不凉
小坐合兹心意適驛章陡問憶遐方(昨福康安奏阮惠之姪阮光顯業已)
(進關起程前来山莊惟鄂輝等奏廓爾喀籲求内附其頭人亦將次到營尚冀早得實信用慰繾懷)
靜含太古山房
秀起堂窊别一區山房額靜含太古此山自太古所有
房乃新搆目所覩山含房乎房含山卒然難辨誰賓主
偶斯来者復致言曰靜笑斯誠靜否(叶)山乎房乎兩不
知是謂無言之至語
留京王大臣奏報得雨詩以誌慰
啟蹕即晴欣衆人報来得雨正依旬(初五日啟蹕前夕大雨如注次早旋)
(霽一路總未逢雨駐此始得陣雨隨晴兹據留京王大臣奏京城亦快晴逮旬十五夜得雨三寸似此時若慰)
(以為懼)麥麰收定淨場圃禾黍長(上聲)看芃隰畛歷夏登秋
其尚遠厪南念北那辭頻近遥時若誠希遇自問惟應
增惕寅
福建總督伍拉納驛報漳泉續得透雨詩以誌慰
春月漳泉旱雖霑未深透(伍拉納等前奏閩省於三月中旬得雨後晴霽兼旬嗣省)
(城暨各属於四月十三四五等日得雨深透惟漳泉二府雖聞得陣雨未甚霑足殊為厪念因傳諭該督等速)
(即查明據實覆奏)督臣過厦門審事兹驛奏設壇虔請雨夏五
油雲凑淋漓霈終朝高下渥以究(兹據伍拉納奏審辦事件行抵厦門即設)
(壇祈禱於五月初十十一二等日連得雨澤二三寸不等附近各属大概相同十五日自卯至戌大雨淋漓竟)
(日益據漳州泉州兩府属禀稱均扵十四五等日連得透雨田疇俱有積水本年遇閏節氣較遲高田尚可補)
(種禾苗其已種低田及番薯襍糧得此透雨益見長發覽奏深為欣慰惟是秋成尚遠此後更得雨暘時若實)
(可冀望有收祈荷耳昊恩倍加虔切)兩郡率已遍幸值閏月候補種雜
糧類農田發生茂南瞻額手慶吾民庶蘇救秋收尚期
遥時若祈
恩副
山莊即事
午熱夕晨涼山莊是所常田滋農望洽潦退旅情忘林
石供閒憩詩書消夏長諸凡逢順適益覺惕無遑
蓮
六月春光閏五開不前惟後恰時哉(凡閏月望以前属前月望以後属後)
(月)塞垣設以擬君子耶律氏其名楚材
日為高與月為低(蓮宜日而不宜月見梵典試之果然如月夕蓮必低垂而初日芙蓉之擬)
(亦言其宜日也)視若不齊乃大齊予謂愛蓮者多矣所同要識
在濓溪
黃鼎倣董源萬木竒峰
高峰迥接空低巘鬱巃嵸萬木更其下諸家誰敢同精
神出倪筦結搆入幽通倣董雖親識其源不易窮
詠舊雕黑漆香盒
盒貯名香圖爇香是誰蘭炷鬢鬚蒼篆煙心字消何處
松影不遮明月光
遊獅子園
數日快晴山路乾輕輿趁爽歷巖巒深居豈是戒無逸
露冕由来示有觀(深宫燕處既違無逸之訓而遊覽之下且得藉與侍御僕從相親亦勝與)
(宦寺相接也)所怍殊前頻策騎祗餘依舊可操翰六齡至此
逮八十瞥眼真看一指彈
樂山書院
聖藻三朝仰樂山意寓仁長(上聲)年偏憶舊六載看從新
(以歸政計之餘六年耳)觸目堪淑已知方在愛民晴佳雨亦可僥
倖近依旬
妙高堂
江裏孤峯稱最高題臺玉局興偏豪設如南北計度數
霄壤九牛彼一毛(此堂即用蘇軾所題金山臺名以北極出地度數計之山莊北極出地四)
(十一度二分江南北極出地三十二度半相懸約九度餘每度二百里每里三百六十步每步五尺統計山莊)
(地比江南約高三百二十四萬尺不啻霄瓖之殊矣)
塞北江南縮地看奚妨字立與名安周家若問柱下史
無欲妙從何處觀
題宜照齋
躍龍邸第小遊旋輿入石城尚午前衆抵寓居勞豈久
近臨齋閣憩仍便人情體貼應周到物理思量在細研
宜照額檐試絜矩勑幾能否意㤏然
就松室口號
就松松就久評量一二難分王與羊笑我每来徒搆思
(去聲)濤聲庭色祗如常
含青齋
一谷兩山隔東西路匪遥今年却初到佳景不須招含
處青無盡坐来暑已消舉頭觀四壁六載待題標(每年題詠)
(輒書懸四壁計至歸政之年再餘六載尚俟題詩六首耳)
山西巡撫海寕奏麥收九分有餘並雨水情形詩
以誌慰
甘霖通省遍二麥九分收(據海寕奏晉省麥收分數臨汾等八州縣約收十分有餘)
(榆次等三十一州縣約收十分陽曲等十九州縣約九分有餘太原等十二縣約收九分岢嵐等八州縣約八)
(分有餘㐮垣等二十四州縣約收八分懷仁等四廳約收七分有餘歸化等四廳約收七分合計通省麥收共)
(九分有餘又據奏山西省城於閏五月初四初七等日兩次得雨入土深透並據九府十直隸州所属州縣及)
(歸綏道所属各廳陸續報到同於此兩日内得雨自四五六寸至深透不等該省麥收既已豐稔而秋田更獲)
(甘膏農民歡忭覽奏深為慶慰)目下青黃接田中禾黍稠三秋時尚遠
四鬴語權休(近據各省奏報多稱大田可望豐收戒之在滿祗益增惕耳)不獨晉省
爾寰區謙鞏求
六月朔日作
閏五分明一月增曦居原此魄諸仍無何又值季之朔
有暇惟消吟以憑晴久却思雨為潤若時更慮過非應
(此間於十四五得雨後間有微雨未成分寸邇日頗切望雨然時行之際又慮其過多耳)今朝霽朗
欣農諺(農政全書諺云初一雨落井泉浮是月朔雨為農家最忌今初一日却喜晴明既望其雨又喜)
(其晴殊覺進退無據也)不定心懷亦自憎
將軍鄂輝等奏廓爾喀歸順實信並班師迴蔵事
宜詩以誌事
偏師安蔵匪佳兵遲就都緣阻雪程(去夏廓爾喀侵擾後蔵邊界信至即)
(命鄂輝等帶兵嚴𠞰使彼怖懼國威不敢再犯乃官兵始至彼收復宗喀之後旋因春雪連綿難以進取直至)
(二月下旬天氣稍晴官兵由積雪微薄處帶領善能登陟之漢土兵丁開路罙入將濟嚨聶拉木等處盡行收)
(復而賊番已早畏竄遠颺及前次仲巴薩甲兩喇嘛遣往諭話之人迴稱廓爾喀頭人即欲来營乞罪願求内)
(附亦以雪山高大未能即至以此蔵事不能迅速)我往彼逃昨曾慮(上年據奏賊衆逃遁)
(情形衆人莫不以為易於完事殊不思我兵到彼必當嚴行剿辧俟彼震懾之後再傳喚彼處頭人令其立誓)
(定界方為得體不然彼聞大兵將至即畏威遠避倘我兵既撤彼復潜出滋擾是彼轉以逸待勞而爾時又須)
(調兵籌餉成何事體是以上年邊報詩有我往彼逃事如順我還彼至咎誰歸之句誠不肯貪近效而忘遠計)
(也)畏威懷德既歸誠(兹據鄂輝等奏總兵穆克登阿張芝元率同西蔵之噶布倫)
(稱帶領廓爾喀大頭目噶登嘛撒海哈哩烏巴第哇并小頭人哈哈噠爾等十餘人於五月二十五日前来環)
(跪營門悔罪求恩據稱彼處與唐古特税額本是和好近因西蔵之人將貿易貨物任意加收并於食鹽)
(内攙和沙土又嫌銀錢低潮不用彼管事頭人及屢次寄信講說付之不理是以無知侵犯邊界及聞天兵到)
(来不敢抗拒聞風退回本欲於春間即来求懇實因雪山高大是以遲延且稱彼處同為天朝百姓蒙大皇帝)
(不加誅戮并將西蔵多事之噶布倫索諾木旺札勒父子及加税之第巴桑噶均革退治罪又將駐蔵大人俱)
(即更換彼王子頭人無不感仰大皇帝公正嚴明之德以後永遵王化斷不敢多事等語此事初起時予即意)
(慶林等必有辧理不善之處因令巴忠馳往查辦嗣經察實具奏果有抑勒買賣不接廓爾喀奏書之事因俱)
(分别治罪今據所云果不出予所料又據奏該頭目等詞色之間實属傾心悦服現在勘明邊界扵濟嚨聶拉)
(木宗喀要隘處所堆砌鄂博碉卡以定界限又令扵佛座前頂經立誓並取具永不滋事圖記結狀存案是其)
(畏威懷德實出誠心祗可俯允所請以完此事亦不值掃穴擒渠以誇示威武也)底須掃穴窮
大武申命防邊奠衆氓(此事鄂輝等如早有識力彼雖有歸順之言亦當揚我兵威取)
(彼附近部落數處使彼目覩天威方為攻心之策至扵設誓表心豈堪深恃今既計不出此予亦不欲為其已)
(甚但善後事宜亦不可不熟等審慮慎防其後因申諭鄂輝等班師迴蔵後扵西蔵番衆内選數百人在要隘)
(地方勤加操練以護衛蔵地至番衆所需口糧應由達頼喇嘛商上給與盖往年駐蔵大臣原不甚管理彼處)
(事務此次既經用兵護彼若不預為經畫防範彼或再来鞭長莫及長此安窮並令明白宣示達頼喇嘛等自)
(當共喻為彼之意)徐俟陪臣奉表至(五十二年廓爾喀原向慶林等告求納表進貢因索)
(諾木旺札勒等恐其控告伊等諸弊捏稱表内言詞不妥慶林等為其所愚未即具奏兹據該頭目等稱仍當)
(照樣謄寫若肯代為陳奏彼王子等無不沾恩等語將来俟其奉表投誠自應令其照舊往来貿易以昭柔遠)
(之意而予籌畫此事將及一歲鉅細無不出自心裁一朝歸順亦可釋此勞念矣)畫籌又幸釋
心怦
題澄觀齋
地近北門清可稱傳餐視事每斯仍三言
惠迪吉欽仰(額懸惠迪吉三字為皇祖御筆)奕葉孫曾元
訓承任善由来出治本去邪可使間(去聲)謀乘臨齋歲歲
澄觀咏却愧於觀未得澄
翠雲巖
薈薈容容護巘崚百年近以翠雲稱(避暑山莊建於康熙壬午歲逮今將)
(及百年矣)對巖一晌欲致語作雨為佳莫漫興(時微覺望雨)
一度来題一度鐫那於字句較媸妍壁檐間數(上聲)後吟
處空白留惟待六年(每歲至此有詩輒鐫之壁檐間計此地尚可容詩六首更待六年亦)
(恰值歸政之時也)
雨(六月初三日)
閏望優霑後逮兹已越旬族雲看作午佳&KR0584;遂霏申疎
密時通夜&KR0034;䨑漸止晨甫希即蒙
澤慶慰倍生寅
喜晴
本来微望雨又恐久成霖自咎不知足翻憐無定心一
天曝朗日萬里散浮隂何以承
乾貺惟殷惕與欽
治漕
邇年勤治漕今歲方有效齊豫及江浙胥先數月到(近年)
(漕運阻滯之由自乙巳年以後洪澤湖来水微弱清口停沙次年黃水盛漲清水不能刷沙又以運中河歲久)
(淤墊河臣等挑濬失宜而山東微山湖水櫃連年亦未收復舊誌遂致沿途淺阻每年截留不能全數抵通嗣)
(命阿桂馳往會同薩載李奉翰熟籌妥辦前歲復命明興往東省將支榦各河一律疏濬深通於是微山湖水)
(較每年定誌一丈一尺外多收一尺上年又以衛河水小直隸吴橋一帶間有淺阻節次諭令挑挖並官造撥)
(船預備起運以此今歲運河水勢充裕據報豫省漕船於四月初四日全數抵通較上年早一百零二日東省)
(漕船於四月十四日全數抵通較上年早五十九日江南幫船於五月十五日已過津關較上年早四十五日)
(浙江幫船於閏五月十五日已過德州較上年早六十九日盖歷年多方籌辧不遺餘力至今歲方見功效當)
(可漸復舊制也)湖南北江西重運更綦要遲早雖不齊脱幫過
同蹈(定例湖北湖南江西漕船俱接浙江幫船銜尾前進乃前據毓竒等奏湖北漕船脱幫十三日湖南)
(漕船又脱幫十一日江西漕船因在都陽湖以西鳳凰灘淺阻等語該數省雖亦比上年較早而脱幫之咎均)
(無可辭隨命蘇凌阿韓鑅前往江西據寔查奏)而且徇蠧吏帶運木為盗(兹又據和)
(琳奏面詢湖北領運干總實因各州縣應兑米石未能齊全又因阻風以致脱幫其湖南江西情形未必不同)
(此固無難廉得實情惟另摺參奏湖北臬司李天培令各幫灑帶桅木一千八百根實出情理之外李天培係)
(加恩棄瑕錄用之人竟敢營私徼利以致糧艘不能遄行情罪頗重即降旨革職發往新疆效力贖罪和琳所)
(奏甚是交部議叙所有該省督撫及漕臣巡漕御史並各關口何至一無聞見亦即分别交部議處)勸懲
合明示寬嚴各取報慙愧夫子言德禮以齊教
諸臣功罪勸懲一秉大公若李天培洒帶桅木至一
千八百根之多可謂貪縱不法於此不加重譴欲自
附於孔子德禮之論則反無以儆官邪而肅政體予
豈為之哉因識於此並引以為愧耳
題山近軒
昨雨既云渥今晴良復便筍輿遵棧路山閣坐筠筵碧
宇淨無翳青窗暑欲蠲拈毫得五字惟以紀流年
古松書屋
書屋詩非歷歲吟(山莊内如澄觀齊及翠雲巖等處歷年無不留詠以識歲月其餘則不拘)
(是處在不拘之例)到斯吟可罷吟可而當丈室對虚窗不顧去
又弗能我閱世久暫幻與常向巳慤言那藉𤨏謖謖寒
濤如有云觸背兩義都成堕(指月錄首山念和尚拈竹篦示衆曰喚作竹篦是觸)
(不喚竹篦是背)
千尺雪二首
陟降原從谷口出溯游西北向東南百溪萬澗擕来雪
(溪大而澗小澗之水歸溪溪之水歸河此定理也山莊正源自引武列之水而園内西北諸溪澗則别為一派)
(出而歸河亦為千尺雪之上源也)計尺曰千雪豈甘
敫靃皚如落峡飛惠連賦未貌依稀沃心謀目多涼意
即曰雪乎豈曰非
玉琴軒
誰云水石異絲桐靜聽中商還中宫大小絃無關攫醳
古今韻祗在冲融永之一字樂維正雜以繁音俗則蒙
(虞書依永和聲已括樂律精義盖古樂皆主一字一音祗於一句數字内分抑揚高下之節以永其聲莊雅和)
(平乃堪平矜釋躁若明世子朱載堉琴譜於一絃中疊用正應和同四聲長至十六弹徒滋繁縟有類優伶所)
(歌其樂律全書内所譜古詩歌雜輳成文而又調寄豆葉黃金字經諸時曲牌名援雅入俗名為復古而轉失)
(古音詳見命諸皇子及樂部大臣定詩經全部樂譜諭旨及再題樂律全書諸作)六載設符遂
初願(逮歸政之年計祗餘六載矣)於斯樂夏詠薰風(棗據表志賦當樂夏之凱南)
詠官窰碟子二器
兄冶為哥弟冶官同看百圾色青完(見春風堂随筆)可知仲已
稱勝伯漫擬太邱舉二難
坤寧為宋抑為明(一碟底鐫坤寧二字又鐫甲字按今之坤寧宫沿明之舊而陶宗儀輟耕)
(錄記宋宫殿已有坤寧殿之名此器中坤寧二字不知鐫於何時矣)總以純青質過兄微
薜暴原鐫甲品先(去聲)予重古薄今評(是二器火氣全消穆然古色雖微有)
(薜暴亦稱甲品予向有古丙科為今甲第之句以此器觀之則重古薄今不自予始矣)
題陸治山水即用治韻
遠浦流泉聽似琴高人坐對語之深晚荷早桕紅相暎
不覺夕陽天外沉
招涼榭
西南每生雲落雨隨即止騰陽蒸潤溽作炎時應耳山
莊避暑稱水榭招涼邇於焉為一憩遂以具二美波面
風颯颯樹頭隂委委寧惟忘夏哉直欲疑秋矣忽思市
闤衆豈能悉如此
觀瀑
曲廊宛轉間水亭跈步到既来則安之何不可觀瀑於
亭向西窗於寺落東嶠(瀑在隔溪山寺巖壁下東西相暎也)是非聽所能
實乃觀之妙然亦櫽括聽
聖言無不照
永恬居素尚齋向皆各題兹為二首一韻仍各書
其室中
前(謂居)後(謂齋)齋居接以廊高(謂齋)低(謂居)咫尺近相望政期恬
永心尚素敬仰
聖人示訓方
居憩齋登百級廊低升高益暢遥望歷年分詠誠何謂
兹倣龍門合傳方
敬仰我
皇祖分題齋居曰素尚永恬厥有深意焉盖出政欲其
永恬而立心貴乎尚素心為出政之本心弗尚素是
驕而不泰其出政又安能熙績凝命而為永恬之治
乎俯仰是間數十餘年今始有會於此不亦鈍乎理
趣無窮因合題而謹識之
創得齋
宛轉輕輿向西北山之深即水之源隔松已看開雲牖
拂荔還當入石門今歲初来原創得昨秋所詠已陳言
於斯不住流隂裏無碍寸田成性存
旃檀林
横嶺亘西東西昇東即降設如由東来復當易其向乃
知一切稱初無一定狀旃檀以為林法雲以為幢閒齋
坐調御如是足供養普賢功德海未免涉名相
晚雨(六月初十日)
昨近晚頻陣雨霏或夜或曉即開朗似此潤晅既應時
高下山田如助長過申復見族雲聚須臾堕雨簷溜響
情知溽暑正時行慮即為霖心敞怳急陣旋過細點收
新月上弦光晃蕩就寢今夜得安眠寧渠(去聲)神怡身亦
爽
林下二首
碧宇雲無一點留爽風林下暑全收山莊底是便宜處
七日秋前景報秋(今歲遇閏故於六月十七日即為立秋節今日距立秋尚隔七日已覺爽)
(氣迎人)
風光嬗代迅如斯平易理原非異竒屈指六年容易過
可稱林下客於兹
劉峩奏漕船仍當起存事詩以誌慰
往年事起存水弱為權計今年事起存水盛過順利銜
尾到通多轉遲入倉暨撥船来往應却有不及勢(據劉峩奏)
(本年河水暢順儧運甚速撥船一千五百隻本敷輪轉因起撥數多轉致停泊待撥實有往来不及之勢且現)
(在台州等幫起六存四又以溜急船輕未敢前進請照上屇減撥之例起四存六以速漕運等語往年糧艘入)
(直隸境問遇水弱即用撥船起六存四俾得遄行今歲河水暢流新漕行走迅速自應酌量循例減撥已即允)
(所請行並傳諭劉峩劉秉恬妥為辧理)因之督臣奏原循減撥例回空得
早旋可符向年事(近年糧運不能依限抵通以致回空多有截留守凍情事若今歲抵通雖)
(速而入倉限於時日反多在通守候之船兹劉峩欲減撥遄行乃為回空船隻不致稽遲早至本省可復冬兑)
(冬開舊例之計是同一減撥而利弊各殊也)向起存為愁今起存為慰凡經
幾籌畫此慰實艱致而何别弊生亦不辭義制(今年河水充盈)
(全漕俱可及早抵通乃江西省兑糧水次諸多躭延捏報開行日期而湖北某司李天培復有灑帶木植之弊)
(以致糧運脱幫咎由自取不得不嚴行查辧因係重運在後又命亟力催䟎到通尚較近年為早也)
水心榭二首
塞水易流難在蓄亘堤製閘乃成湖當年
經畫而今仰樂利萬方祗此乎
内水高而外水低騎堤榭可望東西(西為内湖東為外湖)捕魚於
外置之内每笑吾心有不齊(每捕外湖之魚置之内湖不能忘内外之見是吾心)
(猶未能齊物也)
清閟閣賞荷
獅林景裏清閟閣存一倪家名弗除(倪瓉獅林有清閟閣今山莊所倣獅)
(林十六景内仍存其名)足以於斯憩宵旰所欣應節賞芙蕖因思
君子那限界即曰水芳亦起予欲問當年稱懶者濓溪
之趣可能如
題清舒山館
山館分明水裏居横流豎峙互相於參其動靜平而易
濟以詩書清且舒是用養神足娱老因之出政豈隣虚
春秋六載易僂指勤倦於斯或樂予
依綠齋
山莊疊巘富層林何處軒堂弗依綠而乃
奎文名此齋(齋額乃書也皇祖御)所得不同欣有獨園臨萬樹
覆平蕪翠色鋪茵嫩盈目弗為茂草隠亂蠓盖以食苹
飽呦鹿如翦一碧可悦心(鹿喜食嫩草尖故新蕪不能長高平鋪寸餘一碧如油山)
(莊一竒觀也)句亦油然依興屬
六月望日作(是日雨即快晴)
望為半月首雨弗晴恐霖數日前即慮兹晨乃作隂方
幸未霏絲辰牌勢更沉入已銀竹垂疎密將成霪而何
未之末霮䨴散以侵逮申遂快霽絮縷歸遠岑碧天朗
赤曦慰矣增惕欽付此五字詠識予一日心
聞蟬三首
北方蟬韻雄而壯南地蟬聲亮以清注耳一時參物理
因心亦可驗人情
蒙古謂之綽爾齊(蒙古謂胡笳奏曲人為綽爾齊以蟬聲與胡笳相似因即以名蟬)胡
笳互應入聲嘶(用庾信語)可知喻物由人意鼓吹寧惟孔稚
圭
午炎散步茂林清訝許金聲曳樹鳴識不多朝立秋節
賓王體物未為精
促成二首
閣筆原無句把筆促成詩問詩從何来而詩自不知
一真無二妄半是必全非君子中庸踐小人忌憚違
立秋疊乙巳詩韻
乙巳干支己酉輪年遷一念不遷真聊因五歲檢詩卷
又得七言詠塞巡(欲詠立秋詩恐有所重檢自乙已至今歲因疊前韻)晴雨較量
切農務林泉荏苒盼閒身(後六年歸政即可為閒人矣)自晨逹暮欣
開朗秋掉知贏秋傻頻(農諺以立秋日不雨為秋掉主三秋雨少以竟日雨為秋傻主)
(三秋雨多今夏晴雨應時田間十分霑透秋禾俱已結實距成熟不遠正慮秋雨或多有妨收割兹立秋晴霽)
(竟日庶無秋傻之虞耳)
按傻即傻字但集韻韻會皆注為輕慧今俗呼愚癡
人為傻且字典亦並無是字聊識於此亦不必祛俗
也
雨(六月十九日)
火流過兩日雨夜報初寅既不為秋掉(昨十七日立秋竟日無雨恐應)
(農占秋掉之言兹於三日已獲甘澍可無慮其少而轉慮其多幸於巳時即開霽誠堪慰悦耳)尚虞作
久頻已牌遂開霽朱鳥耀高旻慰願多晴好祈農意倍
諄
秋澂齋
率以新秋至兼之遇快晴雲將愁共歛心與景胥清對
戶遥峰淨披襟爽籟生於焉祝豐實詎祗副佳名
靜餘軒
一區隔院别為居倚巘文軒號靜餘弗藉人来原有靜
適當秋到已無餘林姿草色都含颯素景金颸恰入虚
歷載題詞厭多矣不慚仍向壁間書
降旨再緩福建漳泉兩府緩徵之錢糧詩以誌事
漳泉春報旱所幸夏霑膏雖可大田望那禁疊賦遭不
妨一再緩(前以閩省漳泉二府今春得雨較遲麥收未能豐稔降旨令該督撫察勘情形據實其奏)
(兹據伍拉納等奏該二府属五十三年錢糧蒙恩蠲免十分之三應完七分并帶徵五十二年緩徵之項共應)
(完銀二十一萬八千七百六十四兩餘今僅徵完一分有餘實未完銀一十八萬三千四百八十八兩餘若一)
(併催納閭閻不無拮据請將五十二年緩徵錢糧展至明歲麥熟後徵納等語予扵小民生計從不稍存吝惜)
(即降旨允行)庶免比(去聲)催號敢以山莊樂而忘海澨勞
書麟蘭第錫奏睢寧南岸堤工漫溢情形詩以誌
事
年年入伏繾河工酉歲水行更切中忽報漲河並長(上聲)
沁况兼驟雨及終風(前據書麟蘭第錫等奏本年黃河大汛水勢疊漲兹又據奏到節次)
(將上游毛城鋪下游陶莊新河北岸之玉皇□引河及王家營減壩李家莊等處陸續開放宣洩乃連接豫省)
(咨會寧夏於閏五月下旬長水七尺餘豫省萬錦灘於六月初陡長水九尺沁河亦同日陡長水四尺七寸洪)
(澤湖内因淮水節次長發高堰誌椿於六月初十日連底水長至一丈二尺五寸徐州府城北門外誌樁同時)
(連桃汛之水長至一丈五尺三寸為十數年来未有之盛漲而睢寧縣南岸之周家樓無工處所大溜直趨正)
(在竭力搶護於初九夜間復值狂風驟雨陣水擁溜高起數尺漫過堤頂致將堤身刷開一百餘丈該處土性)
(浮鬆是以潰塌測量口門水深四丈以外大河溜勢已有一半分趨入口現在一面先行赶護裏頭并即集料)
(籌堵設法疏濬等語)漫堤已是淹廬舍(又據奏刷開口門在睢寧縣之東南漫溢下注之水)
(由舊河形入沈家湖從歸仁堤出安河之陡門歸洪澤湖漫水經過之村莊内人口尚無傷損惟廬舍間有倒)
(塌)發帑速教救困窮(書麟雖已飭府縣前往查勘撫卹然該處驟被水淹深堪憫惻當即)
(飭部於就近處撥銀一百萬兩交該督等速為拯救無致一夫失所)疏路還應慎洪澤(又據)
(奏今年湖水本大東清禦黃兩壩早經全行拆除使由清口暢出歸海但周家樓漫下之水既入洪湖自必日)
(有增長山旴五壩不便全行固守已飭將智字一壩先行起放分洩等語向来五壩不使輕議開放以下河民)
(田所係匪輕今洪湖水勢既大暫開一壩令其宣洩此亦無可如何之計惟諭令竭力敬慎為之冀得尅期堵)
(築以慰繾念耳)南瞻愧以益憂忡
曉涼
碧宇淨纖翳長空下曉涼已抛素羽扇愛著袷紗裳巖
樹意惜綠阪禾色尚黃午中原覺熱氣候正相當
河東總河李奉翰河南巡撫梁肯堂奏報伏汛安
瀾詩以誌慰
正是河工伏汛時驛章未啟懼生疑開牋兩字安瀾告
側席一心謝
佑寅(李奉翰等由驛馳奏未啟閱時即為疑懼逮見摺内安瀾字樣心始釋然荷蒙神佑不勝額手感)
(謝)化險為平詎人力(前據李奉翰等奏伏前河水陡長各處埽壩工程隨時搶辧均獲平)
(寕其北岸銅瓦廂工酌放水戧之處當經澄淤四五尺至六月十三四日已淤深九尺餘至一丈一尺不等洵)
(属化險為平兹又據報近日水勢消落至十七日立秋為止黃沁上北下北上南下南等廳僅存新長水二尺)
(七寸至三尺九寸曹考蘭儀儀睢睢州商虞曹單等廳僅存新長水四尺一寸至五尺六寸不等一切堤埽各)
(工咸臻稳固等語昨據書麟等奏江南睢寧縣南岸周家樓堤工漫溢情形正深繾念兹幸北河順軌安流殊)
(為欣慰)繾南慰北荷
神禧睢寧亦報洪流減(今日又據書麟等奏睢寧縣周家樓漫口自六月十三日漫口)
(大河水勢漸消兩頭勢漸平緩約二十餘日高粱亦可刈穫現在分投採買料物一俟運到趕緊堵築漫口即)
(可迅速合龍蔵事)
昊貺合龍祝得宜
夜雨(六月廿六日)
月之旬九雨而晴金&KR1195;雖入仍三庚過五弗雨微覺燥
其間小霔勢未成昨晚婪尾特炎酷蒸為夜&KR0584;如盆傾
窗籟拂衾已颯颯簷泉調筑還聲聲不啻宜人更宜穡
所喜雲散晨光晶
七月朔日
一年判半猶饒月(昨過閏五)四季當秋最盼晴傍夘雲興懼
雨堕逮辰天朗耀曦晶峯姿樹色都含颯蟬韻蛩聲任
互鳴終日躊躇觀望意夕陽影裏慰方生
陕甘總督勒保奏甘省甘雨優霑田禾暢茂詩以
誌慰
北省甘蘭為最遥驛遲奏始到今朝(北省雨澤最關緊要今歲直隸山東)
(山西河南陕西各省已據陸續奏報夏間雨澤俱獲霑透惟甘省路遥今日始據奏到)河東西溥
霑膏澤田高下胥芃黍苗(勒保奏甘省各府州属地方於五月二十六七並閏五月)
(初二三初五六及十六七二十等日得雨自三四五寸至深透不等河東各属及西寧寧夏二府雨水已疊經)
(霑足兹省城又連得透雨甘涼以西等處亦復同獲甘霖麥豆等項均已漸次成熟所種秋禾雜糧長發極為)
(茂盛農民同深歡慶)本是民貧兼地瘠恒廑食旰與衣宵况經逋
賦全寬免(今春勒保来覲詢知甘省民欠地丁正耗折色等項銀共二十七萬餘兩糧共二百餘萬)
(石草一千一百餘萬束並陕西延榆綏三属未完穀三十六萬餘石該處地瘠民貧向多積欠從前蠲免後又)
(有年所因即降旨善免兹又得霑渥澤秋收可卜知閭閻益臻饒裕)嘉與吾民慶歲饒
榖賤
穀賤傷農矣穀貴傷民了漢書舉是言義却未明曉韋
昭更别註(漢書食貨志穀甚貴傷民甚賤傷農以農與民對舉是兼以穀賤為嫌矣韋昭注乃曰民)
(謂士民工商盖欲别農言之而於士工商之外增一民為何等民乎實覺語贅)失以毫釐眇四
民古所傳(漢書即稱四民為士農工商)三多一實少(士工商為三農不過居其一耳)
與其傷至三毋亦傷一好兩全豈不佳實難得其道觀
歲以平糴(食貨志又云善平糴者必謹視歲大熟則上糴三而舍一中熟則糴二下熟則糴一使民)
(適足價平則止此亦彼時平價之策若今之制則不然如漕糧盖自漢唐以来行之日久出小民惟正之供若)
(逢歉歲即應蠲免至常平倉社倉所貯穀石每歲於青黃不接時減價出糶秋收後仍照市價買補歸額從無)
(似漢時視歲之孰有糴三糴二糴一之名徒滋煩擾耳)亦慮滋煩擾學臣奏所經
豫省兩湖表均幸麥收豐且無糧賤撓(兹據湖南學政張姚成奏赴任)
(路經河南見各府属二麥豐收此時宿麥出售價甚平減若新麥出糶更虞價賤緣該省田莊之外兼種紅花)
(今年幸得倍收江浙販運各商先期齎銀至該處採買銀錢頗為流通故雖價賤不至傷農又據稱湖北各属)
(糧價甚平湖南産米較湖北為多而未價却與湖北相仿因廣東廣西各省商販絡繹錢米交資米價不至太)
(賤亦無傷農之患等語是楚豫兩省穀價甚賤而農與民却得兩全所冀各省秋田溥獲豐收益惟上蒼)
(鴻貺是賴)是誠兩全哉額手謝
蒼昊更冀遍九州鴻恩溥
大造
御製詩五集卷四十九
