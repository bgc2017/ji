御製詩四集卷九十一
古今體一百十八首(壬寅七)
至避暑山莊即事得句
宿雨清塵度嶺郵府今承德昔興州人勤農賈滋而庶
戶有絃歌教以修(學政金士松歲試承德府生童甫畢率領諸生於是日迎駕)冉問
孔云斯正合李唐趙宋此能不撫時益切持盈志
曰奉無私莫外求
永佑寺瞻禮
山莊
皇祖創垂崇到必虔瞻申緬衷詎祇
几筵欽舊蹟益思宵旰勖微躬渴懷傅說霖為雨漫擬
重華薰鼔風塞外行宫奉
神御皇淸威德古誰同
寫心精舍
書屋曰寫心問心如何寫繩繼固瞠乎安阜總茫也即
如河之决瓠子歌愁惹屢望屢僨事絶望益没把(豫省堵築)
(青龍崗漫口屢敗扵垂成故有絶望之什然無坐視之理因命扵上游南岸履勘地勢為改絃更張之計嗣據)
(阿桂奏請扵南陽三堡至商邱添築南堤一道開挑引河導水下注商邱歸入正河大溜勢必全掣約扵秋冬)
(間峻事)改絃别引河成在秋冬者此際豈真恝我豈民誠
捨
題鑑始齋
萬法誠誰是不遷齋題鑑始尚依然幼齡十二承
恩處瞥眼流陰六十年
雙松書屋
伯夷聖之清叔齊豈不似如讀孟子書二老宛在此我
偶坐謖隂聲色摐忘矣去歲與今年由来不隔耳
煙雨樓對雨
西南雲起有雷鳴眨眼天中雴雨傾竪灑横排亟暢意
繁絃急管莫形聲八窗那得珠簾捲四宇紛披銀竹晶
略釋渴憂生逸趣高樓今日善循名
青楊書屋
玉塞青楊殊白楊櫛櫛銀雲葉獨小其下樸屋搆三間
樹老因之屋亦老太古以來風月枝秋與吟蛩春與鳥
却笑建木及靈椿等間名被人間曉
對山齋
山莊無處不山齋而齋對山特名此却非崇岡峻嶺叢
青蓮島上數峰耳詭石玲瓏假借堆久假不歸則真矣
大者勝弗如小勝濟勝者應悟是理
留京王大臣奏報得雨詩以誌慰
邇看雲起每從南得雨兹欣唘奏函春夏霑膏内勝外
西東度寸二和三(今年春夏之間京南已被膏雨近京雖兩次被雨尚欠優渥然關内較勝)
(關外兹留京王大臣奏京城於十七日亥時至十八日寅時得雷雨數陣城西約有二寸城東約三寸餘)
麥收已畢禾滋長旱象雖消豐敢談批摺正斯對嘉&KR0584;
從來扵澤豈辭貪
山雨(五月十九日)
山雨自西南今番勢甚酣歷時已過二度寸不惟三激
地噴銀沫飛空掩翠嵐沃心愁略釋稼穡作真甘
溥仁寺瞻禮
祇園歴六十年陳肯構扵斯合鼎新(溥仁寺自康熙癸巳蒙古王公等為)
(迥甲皇祖恭祝六旬萬壽所建計今又遇爰勅所司重新丹艧亦誌堂構之意)恰值丹青兹
慶落因来瞻禮致誠申渡河多稼迎眸潤過雨千峰著
意皴免賦以三蠲漕二(下額皇祖時曾特頒恩諭將天賦三年輪免一週其各省)
(漕米御極加恩分作三年輪免一次實亘古未有之曠典余以来扵丙寅庚寅丁酉三次蠲免天下正賦)
(丙戌庚子兩次蠲免各省漕糧亦惟仰體皇祖仁愛之心敬承無歝云爾)繼繩亦曰溥
前仁
安遠廟
始自遠人徠(先是癸酉冬都爾伯特台吉策楞等率衆來歸甲戌秋輝特台吉阿睦爾撤納和碩)
(特台吉班珠爾又各率數萬人來歸若而人不可使占居喀爾喀地於是始議兩路進師既而定伊犁闢新疆)
(歲乙酉遂仿伊犁固爾札都綱建廟額曰安遠)非期疆宇恢蹟乖成事順功就
頼
天培(西師之役自乙亥春兩路進兵遂擒逹瓦齊定準噶爾諸都無何阿睦爾撒納叛逃逆黨煽附丙子)
(春我師追討阿遂竄跡哈薩克嗣哈薩克稔其反覆謂擒賊自效阿遂隻身竄入俄羅斯竟伏冥誅又回部大)
(小和卓木久為凖噶爾所拘我師既定伊犂釋其囚恩撫之乃二酋孤恩助惡屢抗官軍頼天恩助順狡)
(謀莫逞二酋遠遁入拔達克山其汗素爾坦沙殺賊函首以獻回部悉平西陲㡳定盖屢變屢安適成我事詳)
(見所著問惑論)責實誠幸耳循名豈易㦲伊犂耕作闢保泰慎
籌裁
札什倫布廟再疊庚子韻
由來芥子納須彌底論仰荒與俯釐見說福資三乘力
衹圖慈濟萬靈熙堂中貝葉飜宗教階下禪林長慧枝
舊果前緣一相證有為法豈及無為
題宜照齋
一帶尋北寺例由山徑迴齋仍今日入人是隔年來耐
可時宜矣寧惟夕照㦲設云虚應物心鏡豈須臺
却炎榭
邇來雨後覺風涼飜以紗衣换葛裳虚榭却如有所語
(去聲)莫觀其暫請觀常
就松室有會
種松老何時就松室自老室以土木成豈解就之好則
人使就之半樸半屬巧我來坐松隂復有就之道誰主
更誰賓松室兩不曉
千尺雪二絶句
初來望雨懶吟詩既雨斯來又一時落漲挾沙頓改色
薛昭綘雪略同之
卜築山邊復水邊臨流摘句亦多年拈鬚已是古稀者
耳裏清音不異前
玉琴軒
山中富流泉隨處皆可引激石必成聲聲如調玉軫太
古即有斯律吕鳴無盡雷氏造詎然鍾子知豈允設擬
五絃揮解阜以為凖
寧靜齋
山以靜為體夏因長故寧小年於此度陋室似其銘適
矣觀物理慙哉何德馨非關武侯緬致遠亦當停(用戒得堂)
(記意)
題文津閣
四庫欣看首部成文淵曾是宴儒卿(今年春仲經筵以四庫全書第一部)
(告成皮文淵閣即於是日賜總裁總纂總校分校提調等宴并陞叙頒賞有差)經營已異初草
剏次第堪循舊課程曾鞏黃香豈此到唐圅漢略較他
贏六年期固非遥耳(四庫全書第一部已成其第二三四部分度盛京之文溯閣山莊之)
(文津閣御圖之文源閣者據館臣等奏通限六年全竣行見装潢貯間次苐觀成云)楠架行將插
以盈
趣亭
假山新壘作古石似天成根帶樹叢長(上聲)竅穿花蕊榮
斯誠育物趣益契對時情映閣增清聽文津淙底鳴
月臺
石麓東頭搆月臺廣寒宫殿映遥開謾訾杜撰成粉
本原自襄陽帖裏来
河南巡撫富勒渾奏報得雨詩以誌慰
豫齊接境夥農田齊報優霖尚豫懸兹接撫臣馳驛奏
遍霑膏澤各州連(富勒渾奏蘭陽儀封等縣於五月十一日自夘至申大雨滂沱入土十分)
(深透且隂雲濃密霑被必普秋成可期豐稔即修河在工夫役亦可解除炎蒸之氣得以盡力工作覽奏稍慰)
(更殷軫念云)聚夫兼免疫疾苦晚稼猶資與翼鮮額手南瞻
為民慶不惟生慶更生憐
哈薩克馬
哈薩克馬多無萬古稱大宛實訛傳(哈薩克多善馬舊傳即古)
(大宛者非向有讀史記大宛傳詩已辨其訛)向北益冷向南暖冬時牧
近伊犁邊亦不驅逐薄取值(哈薩克在伊犂西北冬時許遊牧近邊隙)
(地所牧馬百中取一仍禁我人司其事者需索以示柔遠)仍禁需索行多年去
歲雪大馬羣佚入我土爾扈特田王奇里布乃查
出弗敢隠匿明報焉駐塔(爾一急呼為字)巴(哈一急呼為字)
臺大臣奏佚馬盡付哈薩還守法尊上有如此是
誠可嘉恩旨宣(駐塔爾巴哈臺大臣惠齡奏據鄂倫布拉克地方卡倫侍衛額門轍)
(呈報哈薩克因上年雪大馬羣佚入土爾扈特者二百餘匹其屬下人隠匿未報經該親王奇里布)
(查出呈明賠還倒斃馬匹送交哈薩克領回其隠匿未報之羅卜藏占巴等十四人審明分别治罪)
(土爾扈特以隣境佚馬弗敢攘取守法尊上實為可嘉因降旨奬勵并加賜緞疋)古來若
輩胥化外相與奪攘為矯虔守在四夷尚弗暇或
且内寇滋邊患昔誌伊犁見大意(戊寅歲勒伊犁碑文曾以伊犁)
(既歸版章久安善後之圖要焉然屯種萬里外潜移默運上蒼鑒之惟奉時相機不敢逆料云)
(云今二十餘年歴久益安遠藩奉法恭順如此實荷上天嘉佑予惟益凛惕乾日慎一日耳)
何其歴久兹益安
天佑人歸實徼倖以此憂盛增惕乾
西峪
山莊駐五日西峪今始到一因懶遊興一因籌政要似
此實麤疎名山得毋笑雨餘趁爽涼遂與窮䆞窱謖籟
落喬松可聞不可貎有欲無欲間胥可觀其妙
碧峯寺
門對碧峰寺以名有松蒼翠有泉清不教僧住汚淨域
儘許鹿來守化城到此即空還即色邇時宜雨亦宜晴
心閒那更禪心悟觸目消閒七字成
味甘書屋口號
竹爐到處學江南書屋因之號味甘泉固尚甘茶尚苦
其間調劑義應探
題有真意軒
萬壽山軒曰無盡避暑莊軒曰有真方寸之心祇一意
有真無盡何其紛然而有真乃無盡設其有盡無真存
一而二而二而一誠其意者思斯文
對畫亭
是畫原恒對是亭亭情畫意兩冥冥多斯對者如鑿竅
混沌因他太不寧
題秀起堂
西峪斯堂稱冣高不恒至慮衆人勞可無逸句酬超景
却異閒情著廣騷露潤風涼心略慰林清坂綠意方豪
自維課雨量晴裏一歲舒眉得幾遭
振藻樓口號
雖云果實由花藻花用應輸果用資樓額振誠因即景
家丞庶子尚當思
靜含太古山房
山房藏委宛既狹中亦宏容房可三間祛華惟樸楹可
以延遥目可以澄素情我昔来遊此與之太古名然自
太古来原有此亦誠恰值小年長宜靜絶外營而我勑
幾人耽斯恐過生
山鹿
山鹿似海鷗傍人咫尺遊秋肥學虞即遠見便林投
題坰牧玉韘
薄言駉者有駰騢馳射匪資御以車體正心平繹深義
經和記總訓無邪
咏木刻屏
有鶴山莊不剪翎任其飛去任居停胎仙惜此經雕刻
木鴈同他却肖形
右鶴
角弗解而毛弗毨食苹林下自相尋似呼窗外&KR0008;&KR0008;者
勝爾全無避害心
右鹿
浙閩總督陳輝祖奏海塘開濬引河工成詩以誌
慰
近年北坍沙海塘險吃緊雖命築塊石成事難期近(浙江)
(海塘自壬辰春以來沙痕漸覺北坍深為厪念庚子南進親臨閱視飭該督撫扵老鹽倉一帶改建石塘母惜)
(工費雖據奏報次第建築而蕆事尚需歲月)潮汐日夜来慮害言不忍況逼
范公堤迴瀾漸侵損築埽以挑溜無奈雄波惷督臣與
司道集思籌疏引乃扵頭圍處開河吸溜凖相機遂放
流赴壑勢成允(陳輝祖奏西塘頭圍為江海交接之處漲沙至十餘里横江截海阻隔水道以)
(致范公塘東日漸搜刷章家菴西沖擊激墈固與藩司盛住海防道周克開等悉心講論將頭圍提出沙灘聞)
(挖引河一道待山水暴注時聞放借其奔騰之勢順流攻沙一面辦理一面奏聞隨扵三月二十一日乘山水)
(漲發該督率同司道等親往開放火溜直趨引河兩岸沖塌寬深范公塘一帶正溜開向南行漸有南坍北漲)
(之勢等語陳輝祖辨理此事甚合機宜因加恩給還總督原品頂帶其司道以下在事人員併查明交部議叙以)
(示奬勵)可冀漸南坍鉅工茲安穩覽奏實欣慰奬藉酬勞
敏佇俟石塘鞏兹猶厪念軫
荷二首
近玩居然代遠觀又看五沃發前灘昔年季夏今仲夏
氣候漸移此一端(往年熱河荷花扵六月始開今五月下旬已放向嘗為氣候詩有或者人)
(煙輳以致默轉旋之句即此亦見一端)
文綵鏤金體嬝風無薰香氣不夭紅試看出水净真度
書法全標李鎮東
題所仿倪瓉獅子林圖五疊前韻
山自圍房水瀉渠圖成題已五番書雖云仿彼真慙彼
不曰知予當罪予喜有野禽歌宛轉又看小木長(上聲)扶
胥一時偶爾抒閒興那較迂翁如不如
遊獅子園
六歲時初來此居(予自六歲時初隨十餘皇考居此園計今六年)何當七十
二還餘老年偏憶少年事今日仍猶昔日予内聖外王
學瞠若
祖功
宗德任肩諸獅圜敬仰
前題額(圍名賜額皇祖御筆也)重搆獅林覺恧如(近肖倪瓚吴中獅子林扵)
(山莊并仿其圖弆之)
題樂山書院
樂山仁者事山以靜為德靜亦仁之端三一一三即仁
靜存乎心山實為境域心境更非二渾一在已克樂豈
繫峯林五言識規則
忘言館
書館稱樸不稱華小斵三間而已矣背峙翠屏嶻薛山
面横素帶清泠水智仁合撰趣有餘放彌卷退妙無已
曰合忘言未易忘舊詠新題紛視此
待月亭口號
遊山馳驛屢吟詩(余扵遊覽寓意不留尹繼善嘗有馳驛觀山之喻向曾屢詠及之)寓
意不留語素知小坐便行消半刻幾層巖月待於斯
妙高堂
高言山之體妙言山之用體固迥出羣用亦堪娱衆
出羣自靜標娛衆在清供體用夲互資清靜原相共
設非澄懷對率難契幽綜
草房
巖房猶自號誅茅筮得天山上九爻却憶窮簷多凍餒
憂同饑溺那能抛
松柏室
松是向長柏禽慶分明異姓弟和兄笑他五嶽名山到
(謂向禽)玉塞獅峰可識名
題含青齋
山城迤邐入巖扄路便山齋小憩停隔歲由他自生白
憑忩詔我尚含青槲楓底用分殊品松柏終看有卓形
似此一塵不到處何當静坐玩羲經
松霞室
戶外青霞非赤霞虬枝百尺上盤拏南樓小幀張屋壁
(壁間所張長松圖女史陳書畫自號南樓老人)相印精神本一家
挹秀書屋
書屋無過十笏寬固非鄴架插多般偶然一卷閒披覽
亦覺其中秀可餐
得趣堂
大食玻璃忩牖糊千巖萬壑景来輸坐看罨畫無窮趣
得自他乎得自吾
熱(六月朔日作)
初至山莊得陣&KR1204;渥潤三寸已不啻其後雷雨縱間作
旋落旋晴日三四塞外春夏之交旱小霑究仍欠優暨侵
尋弗雨又過旬竟覺炎敲騰暵勢禾黍雖已拔苗齊五
日不雨將萎地近京畿南屢報澤(留京王大臣及順天府尹直隸總督屢據)
(奏報雨澤而此間經旬炎暵殊切盼望)遠澤安能為近濟適來適值為民
憂斯吾責豈他人事
晴碧亭憶舊
萬壑松風山之隂枕溪有亭曰晴碧我年十二隨至此
即
指殿旁為賜宅望見
御舟泊亭畔
呼名趨下層巖璧
顧謂勿疾恐蹉跌是即初蒙
恩眷日即今步履偶借扶那復騰蹌徤如昔白頭宫監
消磨盡祇有巖松足為質左右無人知此者六十年遥
迅瞬息而我勿言更誰言永勖愓乹酬
祖德
晚雨(六月初一日)
向晚山雲四面鋪盆傾片刻霽斯須平岡劚土剛霑寸
不為(去聲)慰㦲祇益吁
題王蒙長松飛瀑圖
山莊壁著王蒙畫見少因題七字詩設使石渠閱真賞
謂當無暇及扵斯(是圖飛泉出壁雖别具生面而筆法微嫩恐非山樵真蹟向曾題詩誌之)
題戒得堂
泐筆壬寅尚欠詩山莊莅止已多時曾無
羲畫高輝宇(是處為新搆故無皇祖御書)宜有藐躬祖述詞(見堂記)雨
鮮庭莎綠猶淺雲生峯樹白徒披即今函望甘霖得此
得又安能戒之
問月樓
東嶺欝嵯峨高樓出樹科每因先見月最愛俯臨波弗
計滿和半多供吟與哦如誠云致問不離(應作去聲讀見月令)畢
云何
來薰書屋口號
清泠書屋玉壺冰避暑真稱此絶勝風自南來正薰也
解吾民愠又何曾
佳蔭室
邇日炎蒸劇都因弗雨然室猶嘉蔭下忩唘爽風延不
必揮羽扇耐堪披蠧編摛詞惟望澤此是我心懸
夜雨(六月初四日)
昨晴已無望夜雨忽驚夢乙更至戊籌時疎時密羾殷
雷空宇聞颯爽輕帷送忽覺瓦簷間琴筑紛響弄疑夢欣
却真曉庭土香貢
朝晴
夙興不能眠那得農圃問命人闕地看入土霑四寸兹
乃山岡上平川更無論禾黍苗已齊迴蘇助長迅餘澤及
原鹿新草飽芳潣(今歲塞外覺旱草未長齊此不惟益農盖無物不被澤也)
招涼榭二首
上伏於斯稱憩陪綠隂碧草淨無埃新涼問作何招得
昨近都緣過雨来
謾云心靜自然涼心靜還因協雨暘今日方知榭佳處
水風清拂葛衣裳
觀瀑
聽遠觀為近耳目力各殊目官司色也耳官則聲乎遠
聲雖早聞清濁本一模近色縱遲覩妍&KR1126;差弗誣以是較
觀聽觀為親切夫聽言要觀行宣尼示良謨而吾於觀瀑
仰緬
聖同符
題山近軒
一&KR1204;能消萬斛愁軒稱山近得來遊林迴生意纔逭旱
籟挾凉聲颯似秋點砌依然欣雨落歸峰故爾惜雲流
殷雷未放十分霽渴亟吾仍冀霈優
清娱室
山莊半月始臨吾疎懶由来有是乎書室潤芳延萬景
清娱今日識清娱
簇竒廊口號
詭石危峯盡態竒飄然欲墮更安之其安以正本無事
說與兵家當曉斯
延山樓
巖廊過竒處山樓得延所其延乃在安理會扵斯可唘
我八忩虚納彼萬峯岨是謂不速客敬之吉易語
古松書屋作歌
古松不計閱世年少言應在三代前秦松漢柏名炫久
到此安能齊臂肩大椿建木徒稱謂豈如歴劫仍見蒼
龍蟠古松於我誠有緣其下築屋纔一間亦不頻至至
則弗忍去羲皇以上風月與我相周旋試問羲皇以上
民物為何若古松無言惟以謖籟傳曰築屋已失之而
況更有斯問焉
題永恬居
癹骩披叢樾巉巖歴衆崦乍如雲闢闕遂見樹籠檐樸
斲緬
垂教淵襟契引潛寰區同樂利永沐
聖恩恬
素尚齋
仍步巖廊上山齋宛在兹古稀有二矣
祖德敢忘之修已即為政勤民要課時如云敦素尚却
覺費新詞
塞湖泛月
晚雲欲散䨲光披湖面荷風馥馥吹一以乘涼一泛月
知魚磯畔放舟時(每年泛月率從此登舟)
雖是平臺却是舟(青雀舫上有平臺既高益耐延月)倚欄延得素光流
滮湖夜景何多讓妥帖横陳煙雨樓
風自清涼露自濃蘭橈桂棹儘從容錘峯月與武列水
太古如斯今適逢
澄觀上下一圓鏡孰是漪紋孰魄輝懶更廣寒徵細故
摛詞意祇契精微
題雕漆愛蓮盒子
漆已十人諫雕寧三代知增華驚後世返樸左斯時花
對濓溪老圖成君子辭設云工執藝道古意猶宜
偶見
肩輿問景傍山行偶見羍麑樹根委試尋其母那見蹤
應畏人多避林裏弱毛淋滲尚帶濕脆支竛竮未能徙
終日無乳將餓斃設遇野狐且囓死命人遥立護視之
待其母來領去耳其㦯牝鹿㤀相尋抱去乳育亦誠美
纔過半時視者報牝鹿出林旋顧子䑛之哺之腓字之
須臾能行隨去矣吁嗟獸尚有天倫儼若人害弗知是
扵物不忍有若斯況敢酷吏聽用彼時臨大暑思及此
詠弋鳬玉韘
鷄鳴刻鏤寫風詩每以闓弓更有思設使射鳬隨箭落
亦奚藉彼繫絲為
詩弋鳬與雁疏弋謂以繩繫矢而射也以繩繫矢其
矢去已弗能直且速設浮扵波之鳬雁或可偶用
之若列子所謂連雙鶬扵青雲之際在文人甚其辭
鋒巧為比喻則可若謂實有其事試思青雲之高其
繩應用幾許長䋲長必牽矢勿速即無絲繁之箭亦
不能高至青雲之際安能命中皆所謂未見顔色之
言耳今林吉又冰魚者實用此術盖鑿冰成孔魚過
其下义之使帶繳而去復至一孔復又之三四义其魚
即可取然其繩長亦不過數十丈而已此親問义魚
人而知者夫青雲之高豈衹數十丈而已哉因並記
扵此
題宋澄泥天馬硯
墨鏽漬來幾百春是泥是石孰知真欲詢潑墨金壺客
(硯背刻金壺二字)金馬可如待詔人
赤子心
皇祖避暑山莊詩辛夘同我七十二(莊三皇祖避暑山十六景詩成)
(扵康熙辛夘計今七十二年矣)而我十二扈
蹕來即今花甲正週暨(康熙壬寅歲余年十二扈詳見蹕至此今瞬息又週壬寅)
(晴碧亭憶舊詩)其間憂樂實紛㦲綠水青山本無事雖然
聖日照萬年谷陵豈共光隂逝願言不失赤子心羹墻
恒見亹繩繼
水月精舍
平岡上搆舍其下臨碧水水與月契友題額乃所以然
必當夕遊方可領其美我則偶乘興日中率莅止是乃
實孤名曰寓意而已
綠雲樓
巖樹雖高樓更高近林遠樾景無逃綠雲設與山雲合
嘉&KR0584;即應大霈膏
澄觀齋
設曰觀為能則澄應是所即如我與物相資如律吕言
同尚弗當言異更不可在我曰觀物在物曰澄我(叶)物
我兩㤀時澄觀誠緒語
翠雲巖
層巖有樹樹如雲生翠誰為點染紛石自不知林自若
安名立字任云云
實以為虚有若無何曾定相(去聲)許人摹箇中如有君稱
者傅號應從椘左徒
喜雨(六月十三日)
昨曉即生雲終日隂醖釀入夜始細霏今晨更酣暢時
密復時疎過午晴未放既優亦既渥盈尺殊難狀回憶
己夘歲值旱驕陽亢三冬既闕雪春夏徒雨望步禱謁
南郊蒙
佑嘉&KR1204;貺其日同兹日(己夘歲六月十一日躬舉得雨大雩迴自南郊於十二日)
(正與今歲月日相同而今歲上年冬雪既優春夏亦屢得雨澤不過未十分霑足耳是以並未舉行大雩)
(之禮兹自十二日夜雨逹旦至次日木申問未止更為霑足恰與己夘同日云)而兹實勝向屢
雨春夏逢所欠霑足償此番乃大霈歴久被應廣京畿
及北塞秋收庶其諒額手慰益懼祈年勤輔相
喜晴
一晝夜雨適可矣今日快晴良足喜朝猶聚散雲霏絲
卓午西北風隨起薈蔚漸歛露曦光天宇空澄翠藍洗
剛逭懼旱虞作霖一心無定自咎爾雖然躁急鮮雍容
勤民不知疲樂此
詠宋端石三十六洞天硯
端溪古石宋時製式是玉堂翰苑珍意寓洞天三十六
伊人應厭利名人
點竄張照書聯語二句因口占促成
侍臣聯句猶粘壁前席無端略憶初似此精神能永注
(每省照書如甫就墨潘未乾此精神所注非趙董所能也)謂他趙(孟願)董(其昌)或難如兩
言即景未詳孰(照書聯云四面有山皆入畫一年無日不看花不知誰所作也)五字
返躬因易予四海有民皆視子一年無日不看書(起句易四字對句祇易一字)
陣雨(六月望日)
昨朝雲散盡今曉日騰光傍晚隂西北敺風雨霈霶旋晴
真是幻當夏此其常碧字新藍蔚生衣切嫩涼
泛月
佳蟾應在月之望况值雲開霽光放塞湖此景不可孤因
教青雀(舡名)乘時漾餘縷初夕猶徘徊團輪甲夜遂朗暢
乍欣桂檝浮露潤何必錦帆逐風颺小部鼔吹都弗藉
鶴唳偏宜和鹿唱稍容與便命棹還長夜為歡懼無當
霞標弗待月
霞標弗待月去歲斯已然(往年夜遊山月每扵望後登霞標之平臺坐待月升䟦馬)
(而下昨歲即未如向例故有待月常年原有例今年勿試夜行鞭之句)萬山之中夜䟦馬
自覺磬控艱周旋有如銜橛亦何要身先(去聲)習武寧渠
謂此焉霞標弗待月肩輿卓午宛莅止適纔雖有言或
者好逸為游語(叶)即景婆娑興不淺未免見獵心猶喜
心喜其如力弗從古稀天子誠老矣四壁泐有夜遊山
月詩歷吟祗益增慚耳
留京王大臣奏報京畿睛雨應時詩以誌
慰
此間暘雨協遥繾念京師是日接郵報曰時占若宜早
秧已勃長晚種亦興籽(留京王大臣等奏報京師自十三日以前得有透雨後即于十)
(四日晴霽早禾艽茂晚禾亦及時趕種農民甚為歡悦)暨慰還因懼秋成尚欠遲
題敞晴齋
升高降下幾盤迴石戶巖齋坦蕩開過雨敞懷置他往
快情即景例斯陪峯如新濯芙蓉嫩瀑以平添絃管催
欲問空空生白者解增吟恩待誰來
繪韻樓
拾級書樓偶趁閒開忩朗景對晴山天然六法非渲染
氣韵超扵生動間
清綺書屋
綺類奢不遜清近儉則固子云與其寧訓人著章句書
屋曰清綺酌劑得中處綺亦弗傷華清亦弗傷素砥行
及属文相資式如玉(叶)俯仰契靜會詎惟山水趣
碧靜堂
過谷復登山書堂松壑間隔年猶碧靜快霽對孱顔日
朗林愈翠風清忩不閒摛吟惟遣興那擬破天慳
淨練溪樓
跨溪有室本非樓似閣居然溪上頭無水每疑名不副
雨餘今日練光流
食蔗居
將謂斯為冣深矣(西北巖壑深邃庚辰秋信馬得之因搆是居辛巳落成有食蔗末益甘之)
(句因以名之)侵尋西北更深探(秀起碧静諸堂皆成扵此後而更在西北)肩輿乘
興一偶到綴景問心多所慚尾美究欣窮處好漿寒頗
覺伏中堪回看碧静難專静應讓山居為(去聲)指南
小許菴
豈關問景與探竒容膝以安靜以宜行已立身如絜矩
慎微謹小亦應思
驟雨(六月十八日)
山雲霑䨴挾雨來始如處女後脱兔恰值肩輿谷中行
倒峡傾㿽紛布濩退實無當進或過油繖攴撐向前赴
製衣(雨衣也)不漏莫如瓦猶喜茂林作蔽護須臾亦復歸
山齋僕役淋濕例賞素因思行軍有若斯遲疑萬事率成悞
曉晴
入夜猶細霔凌晨遂快晴萬山歸&KR0008;靅四字濯光晶心
以籌農慰興緣即景生拈毫成五字兩目乍因明
白玉鳩頭杖口號
白玉鳩頭刻杖扶即今健步尚非須山莊置待耆艾用
耆艾猶能至此無
題創得齋
意行茷骩密林穿豁朗石門宛目前幾曲野橋流水渡
三間迥室倚峯懸到來新境俱澄矣閱過詩詞似幻焉
仍復拈毫寫新會便云創得亦應然
枕碧樓
齋傍復有樓高出衆林頭過雨青還碧如波泛不流五
言孰今古萬頃自春秋設擬三山近真攜期羡遊
栴檀林
一嶺横拖處平分東與西無端試升降便覺别高低大
士相常淨栴檀林昔題由来有為法不出六如提
天籟書屋
書屋攴窗納衆皴悠然天籟爽心神四家畫卷收檀匣
(書屋内弆蔵米芾吴鎮徐賁唐寅四家畫卷皆經項元汴鍳蔵有天籟閣印識者)笑我重儓特
認真
雲潤樓
玉塞遍霑雨(自今歲至山莊承德府属及蒙古札薩克地方雖屢得雨澤究未霑足至六月望前)
(始得&KR0584;雨各屬及蒙古地方俱十分深透田禾暢發秋收可期豐稔)山莊正喜暘巘原都
蔚綠草木總含芳拾級高樓迥抒懷夏景長何非雲所
潤今日不孤望
超然宇
地勢北高南向卑膠西那足並肩斯須教蘇句重提憶
亦在扵心自得之
詠滄洲趣
塞上艱致水成湖自早年嶺顛塘半畆則因鑿蓄然旱
亦若井眢雨亦如池淵&KR0584;後偶来對滄州趣澄鮮觸景
悟為學遑論枯扵前
再題沈周桐隂玩鶴圖
綠櫛桐雲爽籟披厜㕒笻杖立移時恰如處士孤山北
放去還應自欵之
批摺
批摺勑時幾政務關綦要而扵籌雨暘更切農功劭今
年江以南大率時若告山陕及甘肅亦不愁旱澇京畿
接齊豫三省盖同調春末至夏初縱雨勿優膏逮六月
上旬盈尺澤方樂此地近外藩俱已渥霈報(熱河及蒙古札薩克)
(地方均扵六月初八并十三等日得有透雨十分霑足京城并直隸各屬亦據奏報一律普霑)齊豫較
却遠陸續兹奏到(昨富勒渾奏報豫省六月十一二日大雨霶霈連宵逹旦十分透足今據)
(孫士毅奏東省扵六月初七八十二三等日連得雨澤各属亦陸續具報入土深透秋成可卜等語)大田
及晚種均可秋成約更幸每快情未致愁霖淖雖然秋尚
遥惟慎志敢傲
蒙古田
蒙古昔種田撤種委之去謂曰靠天收秋成返刈
穫(叶)其去非無因㦯獵或考牧(叶)而今則不然均
習耘耨務課雨與量晴不殊三農慮然實廢牧獵
斯亦㤀其故青海更甚兹飲酒安眠豫田獵牧俱
懈窮番攘且懼(黑帳房番人本畏蒙古今青海蒙古耽樂圖安轉有被番人却奪之)
(事而畏之經駐札西寧大臣留保住奏聞因訓飭令莫忘舊俗也)喀爾喀地泠無可
事耕作牧獵尚所勤古風猶未除新附者知耕
(都爾伯特和碩特及土爾扈特皆厄魯時習耕種因撥地氣較暖地居之俾事耕牧)地道
不齊固却類内扎薩衣食漸富庶(叶)版升圖安居
何異齊民趣隠思苟用彼豈彼先民素(蒙古語以氊廬)
(為格爾以土瓦屋為拜甡版升盖拜甡之訛明時朵顔三衛即有此語朵顔者諾音之訛向王)
(會汾有版升宜加防範之奏此相沿明季畏葸陋習不直一哂時即笑諭彼曰兹侍從之札拉)
(豐阿即版升汝亦懼之乎因將原奏擲還且明洪武初分封寧王鎮守三衛永樂䇌難時尚藉)
(其力因割地以償前勞後世不能駕馭致導額森入邊遂有土木之變我朝則中外一家所謂)
(三衛之人皆勤畊力作與編戶齊民無異是今之蒙古實非漢唐宋明所畏者比然向之蒙古尚有隨征伐之)
(事兹翻恐不得其力耳)然而鮮横(去聲)行得在失間寓中外計胥厪
逹者不言諭
題牙刻漁樂圖小屏
荻洲春水喜初生鳬藻相扵樂意盈却笑夫差違物性
至今吳地尚傳城
右荻洲放鴨
維舟曬網綠楊叢團飲猶存上古風魚樂國中人亦樂
微醺臉暎夕陽紅
右艤棹浮觴
集網澄潭圖杜詩四民謀食各聽其鸕鷀獨惜遭敺遣
勞捕湖鱗自忍饑
右澄潭集網
歸漁艇繫綠波涵牙寫猶贏刻楮諳角韘木盂相對處
(山莊所有角韘木盂皆刻屏皇祖所貽敬弆成詩紀事深欽示儉兹詠牙知風俗日趨華麗返樸惟)
(難自增慙恧耳)增華踵事祇增慚
右柳浦歸漁
御製詩四集卷九十一
