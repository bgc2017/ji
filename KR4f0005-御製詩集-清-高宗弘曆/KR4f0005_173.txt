御製詩三集卷十
古今體一百二首(辛巳二)
新正萬夀山
燈筵待啟政幾閒行樂新正萬夀山綵綴九微曾未試
(殿閣雖懸華燈然偶来廵幸卓午而返曾未一張燈宴賞也)畫開一坐已堪攀景欣
孚甲含胎際春在人心物性間匼匝西峯屏是玉祥占
氾勝為怡顔
玉瀾堂即景
書堂枕昆眀常時俯汗澷春寒雪後凝湖冰未盡泮凝
者光磨鏡泮者文漪練流動與堅白互妙夲合撰(叶)是
謂露體全詎云得景半
惠山園
夀山東障枕長渠既窈而深清復舒問景偏欣優雪後
行韶恰合載陽初軒收孫氏琳琅笥(墨妙軒在園内)園寫秦家
水竹居又為民艱罷廵蹕(以高寶數属被水暫停今春南廵)九龍春色
且姑徐
清可軒題壁
山隂適可尋積雪層峯在清憩倚巖軒結構饒仙態夏
涼冬則温芝英育沆瀣来屢得如剏觀澄殊所會泐壁
句斯多慙愧綺言戒
高克恭仿米雲山
以意求非以形貌雲山煙樹指分眀是真悟得拈花旨
不向如来行處行
交阯果然
寓属生交阯自呼名果然歡同難還共小後大居前柳
異王孫惡郭齊君子賢不因皮適褥林處命寧捐
拔達山汗素爾坦沙貢刀歌
獻馘早已嘉攄誠薄来厚往遣使行感恩致貢器用呈
佩刀一握偃月形兩馬先之白與青邊臣代進達帝京
出鞘麗水躍如星昆吾割玉古所稱銛鋒鑄出浪人精
寶鈿金錯太麗生皮室革帶堅且輕無所用也方銷兵
付弆武庫徵来庭
題巨然溪山林藪
山自堂堂水自瀰村墟綴景不湏為譬如文到昌黎筆
那藉纖竒藻繢施
上元前夕曲宴宗藩即席得句
碧落冰蟾欲滿輪九經要義曰親親奉時綺席歌行葦
戴澤華樓看積銀先兆謾須稱大有後庭適可叙家人
皇清億萬斯年業永篤
天禧睦懿倫
詠黃玉璧
伯雍種太寧子産薦圓靈色自如蒸栗精惟化填星剛
柔叶中德温潤永千齡鄙矣趙卿問懷哉鮑氏銘
上元夕恭侍
皇太后觀燈
十五蓂開玉䨲圓稱觴
介祉綺燈筵共歡此夕非常夕
恒健高年大慶年翠火結成萬夀字銀花圖出九如篇
合天下養人同願無量應知
福履綿
董祥蘭竹
珊瑚鞭是硃勾竹瓊玖佩為翠纈蘭澷道偶開生面耳
不離不即總澄觀
上元燈詞八首
今年初度玉輪團傍晚偏欣定紫瀾已盛悉新扵底見
重熙燈節此長安
西樓又值上元宵
王母樓頭佳慶饒獻夀恰當
七㐮始賀正猶萃九瀛朝
大宛回部各分班深目于思總忭顔列坐賜茶陳百戲
紅霞數抹羃西山
都盧倒刺竒難述轉碟緣繩技畢覃謾議侏離雜夷樂
列觀諸部取相諳
暮色蒼然合放燈一時樓閣朗千層花開閬苑齊條鬯
霞起赤城方蔚蒸
粲晏皇都度元夜沖凝韶令迓春祺人和歲美斯真慶
雲郁泉甘亦底為
星星一綫飛空迅爓爓千林著蕊均已喜光眀杯照世
更看仁夀鏡宜人
侍
慈行慶與時行消息還籌虚若盈古寺空寮春月入箇
燈常放大光眀
上元後一日曲宴廷臣
例宴朝臣元夕後燈筵排日答韶年共欣高閣猶餘澤
可識眀廷要尚賢蓂葉那真一已落桂輪纔欠秒来圓
土膏欲動省耕候相悦招聲在徵絃
蝡蝡籠蟲先啟蟄馡馡盆卉襍揚馨武成上將皆陪座
(去歲曲宴廷臣有尚繾長途振旅人之句今兆惠富德等皆預宴)遠靖何邦敢弗庭奚
取縦横傳耗磨可聽俚俗事摸釘同民樂更思民瘼俞
咈無非贊輯寧
觀回部繩伎聯句(有序)
繩伎即古尋橦度索之遺而徵信者史闕有間國
家諸藩向化方伎畢臻若僸佅兜離大之可以數
典紀功精之可以省風體物所由来遠矣比因回
紇内属花門抱器者胥隸樂府獻歲列部番覲燈
筵欵侍乃命回人緣高楔跨脩縆前奏斯伎以惬
觀聽其始也戞戞孑孑無挟而造則近乎勇其繼
也于于徐徐出險而亨則近乎智其究也油油灑
灑奉身而退則又近乎仁盖一藝而三善具焉若
是昔昌黎石鼎聯詠重自標置謂吾詩云云不解
人間書矧我二三詞臣方當釐宫懸所必備補王
會所未圖而可孤勝事作恒語乎是用即目首倡
俾劉綸于敏中聯成五十韻以示誌西域者垂之
副墨
(御製)筠冲今允服都盧昔所稱燈節陳長伎
橦戲超同朋首髠省纏鬕脛露辭裹縢扱衽屬櫜
鞬(臣劉綸)束體襍組繒連隊次樂部儲具供林丞差
排跂斯翼(臣于敏中)
(御製)控掣捄之陾雙撑千尺木直拽三丈繩如虹拖碧落
不棧懸丹崚窮巔互槅庋拓勢么弦搄腔遅秋篳
哨(臣劉綸)拍急臘鼓鼟居然謝梯筏詎爾忘淵冰臨
厓送者返(臣于敏中)
(御製)拔宅仙乎登發地上累足凌空息撫膺竒趫忽百出
邪許時一譍布武失偪仄振臂誇倰僜鞠效秦贅
&KR0957;(臣劉綸)擔匪虞卿簦低腰宛舞女合掌俄枯僧跡
絶邯鄲學(臣于敏中)
(御製)意會痀僂承履銅取滑細著屐寧慫兢屏營無二慮
搘拄惟兩肱絲曳蜓立顫角挂羚睡瞢竿頭詣成
進(臣劉綸)繫表神来騰廻旋轆轤軸盤辟浮圖層亭
亭嘂閶闔(臣于敏中)
(御製)軒軒棲觚棱瞥下儼跨馬虚躍似翻鷹安其危永吉
動亦定乃凝叱陋九折坂抽嫺三釋掤佛跏妥帖
結(臣劉綸)禹步蹣跚仍綳殊孩兒倒牽詫傀儡興爪
攫鸚在架(臣于敏中)
(御製)尾掉魚離罾目正徑無險心卑高可乘木雞差足擬
磨蟻猶難勝初虞引髮重轉喜絫卵增逵中或重
繭(臣劉綸)棘端孰鋪㲪磬折筍虡系蓬轉飇車凌奄
馳籋雲驥(臣于敏中)
(御製)將徙培風鵬諷元徒傳藻賦張真究升蹁躚有餘暇
彳亍鮮後懲情移禦寇善力靡偃師憎却行退宋
鷁(臣劉綸)縮守黏曺蠅進止自栩栩視聽交蕄蕄拔
河鬭謾騁(臣于敏中)
(御製)罥索走妄譝旁觀駭汗致孤翹壮心憑教猱猱遜捷
憐䕫䕫敢矜方外遊殆庶域中見何曾巧習履而
泰(臣劉綸)道藝貞以恒眴哂石火幟機鄙扶風縆爻
閭新誌備(臣于敏中)
(御製)幻人前事徵列覩俾惬衆論賞聊勸能行慶輯戎索
熙春和氣烝
曺知白溪山平遠
白水蒼山峙且流人惟藴藉筆清遒畫宗誰辨師馮覲
詩意偏欣寫陸游
燕九日作
排日元宵節物憑倏臨燕九隙駒仍水光已泮綠頭鴨
樓影猶懸藍尾燈也覺動餘歸静好因知閙不及閒恒
荒唐那問神仙事二典三謨信可徵
大學士史貽直八十夀辰詩以賜之
皤皤黃閣領朝裾矍鑠聯行尚弼予(大學士来保今年八十一歲)前
度庚辰淡墨榜兩看辛巳幹金書滿千卷似沈(麟士)抄罷
開八秩過白注餘聲望老成需贊治名高澷即擬懸車
郭畀雲海圖
京口茅堂住幾年煙雲供養領江天淋漓戱寫絪緼狀
不許黃山景占全
摘梅成詠
温室綻盆梅載陽鬯昭蘇得地復乘氣語云栽者扶蓓
蕾纈嫩條纍纍如貫珠中人喜其顆那肯輕修除葩放
蔫無神胎含礙難舒大半黏枝間鬱鬱惟待枯是謂傷
太盛盈虚理非誣况與不盛同酌治寧可無乘閒為採
摘愛較姑息殊堆盤發芬馨在樹廻芳腴一舉而兩得
孰云匪清娱
題横雲堂
穿池出餘土為山凡幾簣事半得倍功軒堂因迥置雖
無九仞高頗有横雲致西峯近在望暎帶嵐靄氣既惬
昭曠觀兼饒窈窕意八伯彼休進膚寸吾恒思崇朝為
春霖利農斯上瑞
石帆室
峯如倒插室如浮便擬稱帆恰當不憶似田盤精舍裏
石林雲海泛虚舟
翼翠亭
園林無真山假山古即真是處頗峭蒨老松况作鱗一
笠棲其上翼然俯嶙峋翠雨落天花不藉天女紛意在
山水間睪緬歐陽文
趙孟頫墨蘭
幽蘭野荆伍那礙王香展道人豈浪為寓義固不淺
新春萬夀山
節過燕九早收燈取暇名山悦可憑仰察峯頭無積雪
俯觀池面有消冰柳絲桃朵雖差未煙意波容已絶勝
便使韶光一齊發對時摛藻我猶能
搆虚軒有會
山陽凍解山隂凍位置隂陽天地心寒暑相催又成歲
去来無定孰而今為軒因迥楚望惬得句搆虚羲象吟
變動不居真視此丁將軍注底湏尋
延綠室
對山書室稱延綠常向層峯芸幌開今日澷嫌螺黛淺
韶光衮衮會湏来
昆眀湖泛舟
載陽冰泮水生波桂棹沿尋景若何鳬雁翺翔多樂意
不施矰&KR0819;取頭鵝
初生春水綠如油隄柳含風意已柔耕織圖邊過畫舫
一年民務厪從頭
優霑臘雪春泉旺瀦蓄昆明資灌田農畯林丞今見慣
更無浮議倡如前
欲下鷗鳬意尚猜半湖冰結半湖開六橋畔已煙光好
便擬鳴榔一溯洄
題沈周臨王蒙松隂高士圖即用其韻
松下科頭清且閒蕭然舉眼見蒼山石田頗習青蓮法
可向楞嚴辨八還
題玉鏤小屏
盈寸玉為屏玉人偃若生指顧溪橋畔江山不盡情
抒藻軒
薈芳書院裏書室饜飫優游皆合宜水態山容伴静憩
禮園義圃引清思即看韶景成章處可識天工抒藻時
綈几閒吟那更藉象陳无妄是吾師
湛碧軒
初生水色綠扵筠静斂東風不作淪自是春光還改故
那能人意免歡新
澹懷堂
閙致動無已澹斯静有餘雖云互消息可以悟忙徐帶
水惟澄澈襟林既朗虚寧教俗慮染似與善人居彦輔
韻如彼孔明語起予明兹沖漠志籌治企還初
韻泉書屋
疊石引平流書齋築上頭布茵剛十笏隠几似三秋不
約宫商調堪觀起滅漚底湏谷簾側方合著詩留
題陸廣山水
曲折江村儘可居山蒼如亦水澄如幽人罷釣挐舟返
彈鋏寧湏嘆乏魚
紫碧山房題句
山房卜築已多年雲構恒瞻
聖藻懸卓爾仰懷
仁者樂佳哉常契畫中禪趙家粉夲饒仙趣陶氏清辭
無俗緣最愛夕陽西下際鶴林高致會當前
含清閣
石洞出䆞窱水閣俯空澄雲漿餐沆瀣風物披華清會
心豈必遠咫尺期蓬瀛羡門如可友吾弗藉文成
納翠軒得句
十笏不為仄諸峯無盡竒窗稜惟秀色畫格是神姿&KR0034;
葪夫何有鬱蔥常若斯設將擬芥子納千百湏彌
題豐樂軒
文軒額取郭槖傳學圃因之亦課田欲阜吾民無别術
虔恭一意為祈年
石帆室
寧湏五兩始飄揚容裔摩空幾幅張詎必賦吴將志越
已看引漢更牽湘驚濤駭浪曾何有抹月批風是所常
無恙迥懸雲海闊祗疑牛渚泛仙航
黃公望山水
山峙水流化機觸目成吟妙旨設非畫中有詩何以率
然能爾
新春玉泉山即事
排日燈宵慶賞闌水源新歲暇来觀故知駒影曾無住
却喜韶光已露端魚陟蟲蝡化機肖泉流山峙太清寬
對時育物惟吾責敢恣嬉遊忽治安
華滋館即景
艤棹步芸齋琴書總暢懷詩題宿年詠畫景稚春皆不
變蒼松色初生綠草荄華滋雖少遅(去聲)藴釀已堪佳
竹罏山房品茶
春泉近汲山房小試罏妥甌香火候猶湏文武邦權寧
外弛張
登玉峯定光塔
浮玉規模矗七層新春拾級望春登含煙柳已輕黃染
消雪山將嫩綠凝視遠明惟暢心目為高因必在邱陵
子輿真是能言者政法先王益戒兢
妙高室得句
丈室堵波側揣稱額妙高臺如浮玉上峯似比&KR0588;遨縦
目契真宰因心得静陶名言憶陸賈籌治敢辭勞
盛懋溪山窈窕圖
雲棧盤紆石澗潺旅人驢背問津關竹樓却有幽居者
窈窕溪山鎮日閒
倚虹堂作
經筵祈
社例還宫路右傳餐憩倚虹修飾預兹供
大慶
升恒無不效来同初生河水今年盛便望春膏四野通
屢歲壁題抒興別那殊一意祝綏豐
正月晦日瀛臺即目
燈夕林園慶賚成明禋典學要躬行駕言用返中宸禁
路便聊遊西苑瀛消雪樹根白餘潤向陽苔色綠生榮
景龍往事無湏述風物含韶獨暢情
鏡清齋作
冰盖鏡之静照物每呈象(叶)水盖鏡之動既照還滌盪
是時春水生容裔澄而朗可因悟代謝無不欣俯仰書
齋展易讀動静兹交養
積水潭滙通祠
瀦蓄長流濟大通(通潞轉漕藉玉泉引流滙濟是潭在都城西北隅入皇城為太液池東南)
(出經大通橋為運河以歲久淤墊命重加挑濬並葺新舊祠名曰滙通)澄潭積水暎遥空
為關溯澗應垂制(河流分牐灌輸紆餘瀦蓄前人經理實善旗民夾岸而居人煙輻輳因築)
(墻為之限制以禁汙穢)因葺崇祠喜畢工海寺月橋率難考燈船
歌館澷教同(是潭為前明遊讌之所見日下舊聞)紀吟權當留碑記殷鑒
恒深惕若衷
仲春經筵
和凝風日仲春初廣殿文華敞碧疏經解傳詮闡要道
衣寬帶博戒虚車人倫物理行仁義巽養震為濟疾徐
(是日書義舜明扵庶物四句經義益動而㢲二句)詎曰年年遵典故化民成俗
目蒿予
微雨(二月初四日)
微雨入黃昏油雲低復屯當春滋地氣為澤即
天恩砌下土香發堂㘭水意存言泉那可閼真是滌心
源
文伯仁聽雨樓圖
樹色陰沉水漲溝高人息偃在書樓雨為時也抑為潦
聽者欣乎或者愁遮莫閒庭空立鶴依稀遠浦有歸舟
便教雲脚全收去點滴篔簹卒未休
西直門外作
右社修禋返御林詢安
膝下展顒心纔經數日春光好更喜一天朝靄沈浥露
麥針齊貫玉罥煙柳線軟摇金土膏今歲真濡潤舉趾
乘時慰實深
山桃花
數日宫庭有事居御園春色已怡如山桃似妬江梅早
吐蕊彈苞二月初
臘雪春膏信美哉巖凹水際一時開東皇頭踏綏山是
那藉催花御史来
恭奉
皇太后謁
泰陵因至五臺瞻禮卜吉起程得詩八韻(有序)
葱嶺風清羣品咸占已盛
萱庭日永大年適會辛穰于時春露緬
丹邱啟吉行之五十晨暉依紺宇綿
長紀乎億千傍
輦青回仲月釐牟並茁前旌翠重上旬霡霂初收城南
碣表雙趺庶以酬庸承
祖德路右峯開一坐更因增算祝
慈釐信是神皋式展芳辰之蠲滌無非佛國言皈寶界
之清涼既典協扵觀民亦
恩推扵給復行見迎門香案篆碧家家兼聞擁路花帘
謄黃處處
啟蹕仲春天謁
陵
懿旨宣未行週十載先
叩合今年(辛未奉謁)(聖母六旬大慶亦恭陵逮今又歷十年矣)豈不勞
躬慮由来養
志先順程佛域禮藉祝
睿齡綿是日
金根奉沿途雲館便渾河方㶁㶁宿麥已芊芊申命驅
馳禁茲為餅餌緣省耕吾要務施惠例依前
過盧溝橋
今年凌汎無積冰潛融默化渾流平司事額手慶佳瑞
斯偶然也何足稱橋上無修防亦不見遷徙橋下慎修
防自茲多事矣卌年下口已四更無已救弊䟽其尾云
斯可以延卅年三十年後將誰諉嗚呼神禹已去幾千
載補苴罅漏而已耳
良鄉行宫晚坐
昨日風吹雲不散今朝風息雲仍生土膏脉動春燠沐
沿途鋪翠来牟萌雨斯益善否亦可望蜀未免人常情
樸宇瀟灑宜静憩甌香研淨窗復眀往来歲久題句徧
不殊一念籌農耕
見新耕者
臘雪優霑土脉滋欣看舉趾不違時春生夏長秋收穫
厪慮方長今始之
勒轡因成駐馬觀省耕底藉有司官祝
釐排當無湏亟(地方大吏以今年值成備聖母七旬大慶擬於展謁禮燈火供)
(懿賞以節過上元諭止其或就寺宇誦經祝夀者仍聽之)見此真教博
懿歡
趁潤郊原力作齊上農夫實可憐兮英英雲已西峯羃
為籲時膏足一犂
秋麥蔥蔥翠色均春郊播榖出耕人無非衣食根源計
蹂躪嚴防申命頻
直隸總督方觀承奏報易州諸處得雨
細雨前朝勢欠酣却看雲氣重西南果然扶寸霑諸處
且待芳郊騐六驂應是
鼎湖敷澤愷至今擊壤憶
恩覃為君難永膺
先訓上理未臻用怵慙
半壁店口號
一水彎環野店前揣稱亦自有由然公孫曾論臧三耳
半壁原来不礙全
曉行
夜報天晴曉復隂輕輿熟路不湏尋晨涼左近知霑澤
慰望難為此際心
車載駞馱沿路見前途趁早各争為設加督課翻居後
可使由之意若斯
秋瀾村晚坐
常歲越此宿為近一日程今年奉
慈輦按頓弗遠行恐防
起居勞晨征卓午停兀坐渺予望後日方謁
陵
過易州
趙燕易土幾人知州志真訛各半之尚說飛狐為外險
覃然今日更防誰
沃野分流易水三灌田葺屋學江南農斯勤矣桑猶未
何不長官教育蠶
頽垣敗壘動經過撫蹟流傳大半訛漢晉猶差劇戰國
爾時黎庶奈生何
前朝報雨介然疑今日憑輿歷閱之路不生塵麥隴潤
欣然有喜萬民知
永慕齋疊舊作韻
行齋比歲一来居稍慰予心更惄予猶覺嶺雲遮浩浩
那能莊夢穏蘧蘧越蘉此日敬勤實恐致
當年付託虚厄魯于闐都扈蹕幸蒙
恩庇總消除
黃金臺再用沈德潛韻
燕昭市駿骨四處紀金臺(都城定興安肅易州皆載有金臺而李善引上谷圖經云)
(臺在易水東南則易州似為可據)定論曾誰是真賢可致来無過策士
聚安得治功開欲笑先生郭徒稱辯給才
恭謁
泰陵感成長句
秋霜春露又週旋一酹
隆恩一愴然預叩
七旬愛
任日未盈
六袠痛
堯年承平蒙業惟休養遺大投艱益惕乾詎此久延終
復去心焉回睠
白雲邊
謁
陵禮畢載啟西廵瞻彼臺山祝兹
介祉後作祗言慶典前塗况值甘膏
廵鑾載啟指清涼
七袠方開慶典彰
聖母自然無量夀文殊已放大祥光試看灑道甘膏霈
可卜如山
寶算長下隰高原同力作
天恩誠感益誠蘉
雨(二月十四日)
春雲時散復時凝詰旦霏微勢漸增扶寸已霑又蒙澤
為茲兆庶喜難勝
飛章京尹報京都属縣時膏或有無(是日府尹熊學鵬等奏到初九日先)
(經得雨州縣有涿薊香河諸属今彌望同雲甚徧京師内外諒&KR0829;均被也)東望雲容今較重
可能普被厪懷吾
清晨啟蹕卓午駐密灑徐飛看沿路扶犂叱犢聲似疾
却是好音知喜處
流愷敷和春仲時苖芃長畆卉榮枝人之心一小天地
那不油然意蕊滋
易州四賢祠
市駿延来四俊臣勝東齊尚懼西秦獨留報惠王書耳
古道依稀在此人
降旨免經過州縣賦税詩以誌事
歲歲秋獮狩北縣經来往賦率免十三此例宜循倣西
廵越十載祝
釐匪遊賞吾民待澤久可不副所仰北直及西晉一視
無偏向(叶)除道雖給值於恩合推廣如前免正供惠務
周鄉黨被災者更艱是吾關恫痒弗以茲例概加恤待
詳訪(叶)
駐蹕行營
蹕啟西廵路頓臨南嚮營幔城遵舊制帳殿適移行多
在春秋序常聯中外情如云事安逸豈似禁林清
荆軻城雜詠
披薄風煙見故城依然山峻復泉清燕顛秦躓千年後
剩得虚名說慶卿
持短入長膚不撓怯扵小侮始人豪目之盖聶叱句踐
祇合無言嘿以逃
狗屠與友友田光壯士所為曷有常襒席一朝論神勇
夏扶宋意總非強
上舍居之號上卿進肝斷手太非情可能劫得秦王未
衍水禍由自速成
曉煙
曉煙欲泮復重凝歷覽憑輿實絶勝連隴麥芃綠新濯
依山雲薈白徐升輕塵不上鳴鳶旆過雨齊看叱犢塍
潤溽雅如江國景軒飛逸興到金陵
長城
易水東流此屈經巍然榛阜尚城形古稱燕趙分疆處
割據當時太不寧
野流
野流自西来沙汀涵白芷嚮道稱沙河盖據所見耳過
橋問村民右云實易水左云號軍營何代此築壘一溪
凡三名至竟誰真是囅然會馬上千古率如此
御製詩三集卷十
