御製詩四集卷七十七
古今體七十六首(辛丑一)
辛丑元旦
年庚甫過月來庚(正月建庚寅)卜歲大横祝實成丑始紐芽
宣地德寅方族出協人正千門竹爆催天曉萬戶桃符
迓朔禎元會太和欽首祚越因久御凛持盈
元旦試筆
子逾丑逮月維寅天地人三統會均自是貞元循不息
共欣嘔咐被無垠雨暘祈歲調鴻籥坱圠含和沐大鈞
垂拱七旬又開袠慎終如始惕心頻
舂容曙報午門鐘元會太和受大共蒙業敢云值熙皥
執規惟益勵虔恭已知歲始春來信(是月十一日始立春)怕說庚
過辛繼蹤(向年每逢庚歲為余正夀之期次歲遇辛即值慈寧大慶今值辛丑弗克舉行)
(九旬慶典不覺撫時增感)一種對時心慽者向年所望副無從
詠和闐白玉如意
玉雖具五色自以白為珍詎是絲堪染况非土與陳(漢玉)
(以入土久而生華故云)指揮代言語興息愜精神意者心之發能
澄發所因
題袁尚統歲朝圖
圍罏聚老友栢酒歲朝延人慶九旬夀(自議九十二翁袁尚統)畫
當百廿年(畫成順治辛丑逮今辛丑正百二十年矣)室家真晏矣(尚統明末人逮順治)
(辛丑則天下之平久矣)松竹更蒼然看取兒童樂門前吉爆宣
用乾清宫西暖閣貯敬天勤民寶之例貯古稀天
子之寶於東暖閣既刻古稀說於寶端並繫以
詩
祖
宗貽玉寶敬
天及勤民兹予逮古稀爰始刻貞珉敬勤傳
家法奕世當永遵設我子孫中年或古稀臻此寶亦
宜用弆之檀匣陳斯則待
乾貺未敢預卜頻西清者恒守(謂西暖閣之敬天勤民寶)左个者偶
循(謂東暖閣之古稀天子寶)嗣服祈承命鞏謙勗慎寅
降旨加賑直隸上年被水州縣詩以誌事
愁澇北方甚愁旱(北方陸地而畏澇甚於旱者因地勢平衍無河渠以宣洩也若南省本屬)
(水鄉一過旱乾枯燥彌甚此因閱歷久而知者)多年臨莅試知頻昨秋適值過(平聲)
霖潦窪地因之遘沴迍例以十行頒歲首普應廿郡惠
窮民(直隸上年雨水稍多低地被淹青黃不接時民食維艱因加恩將霸州保定文安大城固安永清東)
(安宛平良鄉涿州武清寶坻寧河天津静海新城雄縣清苑安州新安等二十州縣於今春正賑後再加賑一)
(月其毋庸加賑各州縣令該督察看情形酌量借糶以資接濟)莫虞畺吏無炊米倉撥
漕糧部撥銀(先是降旨截漕三十萬石并撥通倉米三十萬石部庫銀三十萬兩以備直省賑濟)
(之用)
唐棣椒盤慶歲圖即用其韻
盤中有脚到先春山意衝寒水韻粼東塢西村相過問
新衣都是賀正人
降旨加賑去歲河南被水州縣詩以誌事
決口春方合漫窪秋復開(上年二月儀封甫經合龍秋間考城等處因張家油房漫)
(口復致黃水下注秋禾被淹)洊臻誠亟矣昏墊可哀哉救賑恩遑靳
慙惶言詎該優加視極次(豫省考城等處連年被水災黎元堪憫惻因於正賑將畢)
(時加恩將考城商邱寧陵永城儀封等縣十分災之極次貧與九分災之極貧概行加賑兩月其九分災之次貧與)
(八分災之極貧概行加賑一月其餘令該撫察看情形酌量借糶俾窮民無致失所)勤䘏莫徘徊
題楊大章四時花卉
畫家著色愛姚黃誰則姚黃曾見嘗一笑不惟斯事矣
世間貴耳率其常
右牡丹
金絲石髮繢澄湖出水紅蓮四五株祇有白花開一朵
斯稱君子不為孤
右荷
幾朵籬東幾海西(中有洋菊數朵)金風玉露共蕭凄設如移置
柴桑里却恐陶翁也目迷
右菊
才邵評詩輕白傅棃梅妃子錯相方出塵試看清新態
祇合姓江不姓楊(宋劉才邵梅花詩云香山漫說工纖豔錯把棃花比太真其意蓋指樂天)
(棃花一枝春帶雨句為未當而欲以梅比楊妃耳不知玉環姿態肥穠即明皇亦嘗以海棠為喻其於寒梅高)
(格本自不倫况彼時以江采蘋好梅因有梅妃之號又安可移置太真耶)
右梅
詠定窰小缾
定州粉色厭光芒特建官窰珍異常此日小缾同致貴
中庸廿九注來詳
按中庸動而世為天下道行而世為天下法言而世
為天下則之君子其在當時不過遠之有望近之不
厭而已人既如此物亦宜然定窰之賤於昔而貴於
今不可注中庸之第二十九章乎
題舊端石鵝硯
愛之一筆更書之化石依然守墨池不負主人合如是
山隂道士未應知
詠痕都斯坦盈尺椀十二韻
度尺盈周尺貢珍果國珍潛光煥山澤垂棘映星辰美
質出龍首良工造罽賓流離傳漢史琬琰賦唐人徑一
繩引直圍三規中(去聲)循釘心含萼簇分瓣布英勻列宿
都拱北四時原始春(是椀分四大瓣又各為七小瓣如二十八宿也)雨風占異
好尊斝可同陳背面胥環抱英華復樸淳人工天巧奪
理寓器呈恂脂白鮮他比水圓切已頻如何不脛者萬
里此重轃
降旨加賑江蘇安徽被灾各州縣詩以誌事
畿輔緣地近豫省以灾連既已胥加惠向隅應可憐淮
徐有灾報亳泗亦澇傳均宜惠次第早則施賙蠲兹當
春賑畢猶恐多迍邅加賑或一再(上年江蘇之淮徐等處因郭家渡黃水漫溢安)
(徽之亳州等處黃淮夾漲且雨水稍多以致田禾間被淹浸節經降旨令督撫等加意撫綏照例給賑今春正)
(賑將畢恐民力不無拮据因再加恩將江蘇之淮寧邳州宿遷蕭縣桃源清河六州縣及徐州大河二衛九分)
(十分灾之極次貧民概加賑一月安徽省之泗州宿州靈璧亳州並泗州衛成灾七八九分之極次貧軍民概)
(加賑一月其成灾五分及勘不成灾之各州縣衛並飭酌借籽種口糧俾閭閻均沾實惠以敷春澤)視其
輕重焉所幸無灾處多稱豐收便(上下兩江除被灾州縣外俱雨暘時若多)
(獲豐收米穀不致昂貴即灾區鄰境有無皆可相通藉以少慰)有無或可通為之少慰
旃慰不抵慙多自咎摛斯篇
新正養性殿
古稀天子兹開袠自一數來又指旬更閱四年乃居此
(今歲辛丑余年七十有一計至八十五歲歸政尚待十四年)恰當斯日又逢春孜孜
敢懈仔肩佛(余仰蒙上年天古稀祖眷佑年逾七十精神如昔刻天子之寶即聯刻猶)
(日孜孜之璽以自勗勵歸政以前不敢少懈也)靄靄惟欣與物誾底識予懷暢
俯仰重樓鴛瓦積餘銀
題倦勤齋
倦勤原以卜他年此際孜孜尚黽然適百里當半九十
敢今日即弛朝乾金烏度影遲花漏綵燕迎韶拂錦箋
幾簡因之勃吟興也如春意漸和宣
樂夀堂
樂夀樂何如年幾望待諸(謂十四年也)願奢因有此(余夙願於八十)
(五歲時頤志寧夀宫至未歸政以前不敢少弛乾惕惟夙夜敬勤以顒迓天庥耳)
恩錫祗顒予乾惕身猶健敬勤志敢疎兩廊排石榻(樂夀)
(堂左右廊壁嵌敬勝齋帖石刻如淳化軒嵌壁之例)慙愧豈稱書
題符望閣
初正頗餘暇新祉迓如幾積素銅墀雪凝和玉樹暉來
居猶有待符望願無違設果叨
天貺實堪稱古稀
頤和軒口號
頤和聊復遲(去聲)遥年乾惕而今未歇肩設使即圖安逸
者初心自負敢其然
陳琳竹林圖
羶薌竹林久名姓慢重稽滿五還增二雖酣却不迷山
泉天水法人物霅溪齊機杼仍獨運(檃括圖中宇文公諒識語)雅宜
著句題
漢玉雲龍璧
雲待龍成龍御雲之而隠現靄氤氲制殊周禮五等執
義表昌黎雜說文
題袖珍書
初年翰苑遴文臣小宇蠅頭書袖珍(初年命翰林諸臣寫袖珍文選并勅)
(武英殿校繕袖珍四書五經日知薈說諸書共數十種携之屬車以便省覧)塞北江南屬車
挈花朝月夕拂廬陳怱怱弗展逾數歲(過六十歲喜看大字書率不用)
(袖珍矣)冉冉忽驚逮七旬興到吟詩重一閱霧中花對夢
中賓
雍和宫瞻禮作
俶歲迓禧駢撰良禮梵筵維新宣象教依舊
躍龍淵七十兹開一今時憶昔年餘寒融積雪萬井靄祥烟
太和齋
邸苑近東廂文㮰敞肯堂傳餐兼理政淑氣正韶光不
盡
椿萱思依然翰墨香
太和含宇宙與物樂時康
新正畫舫齋
雍和瞻禮此迴輿路便渚宫試訪諸未解池冰即水也
何妨書室亦舟如椒花仙木扶春曉玉燕金鳬麗歲初
昔往今來忽成老朝乾夕愓敢渝予
古柯庭口號
依韋春色未昭融明牖先披暖日烘莫道古柯新葉未
幾多生意在其中
題鏡清齋
循東岸北轉而西咫尺池齋枕液隄仍有方塘近階砌
未融春凍亦玻瓈動(謂水波)之清遜静清也名以鏡斯實
鏡兮一晌憑欄會理趣遂因點筆促成題
焙茶塢
竹根培雪護階斜樸塢蕭然號焙茶竈側居然坐陸羽
笑兹宜付彼為家
韻琴齋
水流弗凍弗流凍臨瀑小齋不礙琴坐弄偶斯得會者
春温真箇愜予心
抱素書屋
前後圍曲池池冰都未解屧步弗數武書屋於焉在在
表乃素色在裏乃素宰冲漠窈窕間相需如有待漫言
虚生白小矣白受采幾簡偶來遊淨几吟瀟灑瀟灑詎
宜耽勤勞以為楷
快雪堂得句
堂顔快雪應聲随三白去冬果渥施試看牆隂猶積素
便披帖面有駢竒(是帖首快雪而殿以松雪諸帖堂成後即於庚子元旦大雪冬月復占符)
(三白斯亦竒也)新春翰墨欣堪賞小閣幽偏亦自宜石補木藏
胥述古雅於說命取其師
匣弆快雪堂補刻木版法帖因題句
石刻因何木補為其間委曲率難知故教摹手易石矣
頗覺傳神類木之渴損隂寒識顔筆(右顔真卿帖)怒濤苦霧
見蘇詞(右蘇軾帖)漫誇朱草愧五色更詡珊瑚收一枝(右米帖)
(所補木版即此三種皆檃括帖中語)匣衍由來誌數典廊圍乍喜畢探竒
証訛並以清漫漶(木版米帖内當日蒙恩預名表預訛題今改之并蘇帖中漫漶者亦易之)
翰墨良緣永静怡
以快雪堂補刻木版及補刻石版搨本聯裝成卷
仍用匣弆木板韻題句
難知缺石故何為代木由來人盡知木既宛如中郎矣
石何不可步兵之補新用以成全部弆舊還教識此詞
一二二而一叶契葉花花與葉同枝聯裝足考精神貫
合撰相投水乳竒嗜古豈能辭玩物每因自恧弗因怡
雲起峯歌(快雪堂前石屏自房山致之者)
移石動雲根植石看雲起石實雲之主雲以石為侣(叶)
滃滃蔚蔚出竅間雲固忙矣石乃閒雲以無心為離合
石以無心為出納出納付不知離合涉有為因悟賈島
句(謂移石動雲根)不及王維詩(謂坐看雲起時)
詠竹刻寒山拾得筆筒
偶而明白偶而癡饒舌豐干夫豈知試問何時放下帚
衆生心各掃清時
憶昔
射鵠廿發中(去聲)十九撫繭蠅頭書自手射已前園泐以
詩(戊辰秋九月於大西門集近侍諸臣較射連發二十矢中十有九因成四律紀事泐於集鳳軒壁)書
則西清貯之久慢論臂病射弗為書亦眼昏小字醜文
武臣中昔陪侍(余向年目力精審時每喜作蠅頭細書今所存卷冊甚夥爾時侍直如張照汪)
(由敷梁詩正諸人皆久謝世今惟嵇璜猶尚及見至御前侍臣親見射鵠者如來保阿岱博爾奔察等亦久物)
(故現祇扎拉豐阿福隆安經見皆年少命侍禁廷養育者也)經親見者今稀有無我
質我弗重能憶昔渾如滕誑口
題王原祁倣古畫幀
鏤冰剪水後歸雲烘日時老筆意無盡九峯霽若斯曲
棧凍泥滑幽人出戶遲
右仿李成
丹楓與翠栢高下籠縈紆飛泉落迴溪颯沓鳴笙竽記
得田盤路往往入斯圖
右倣范寬
留白弗為雲漬墨能生烟層峯堆濕潤其狀幻萬千津
逮自伊誰不問知巨然
右倣巨然
法本傳海岳慘淡神微露暮靄歸秋谷谷村不知處即
今過房山此景猶常遇
右倣高克恭
夏山非冬山而何蔚紫色徐悟曉日烘丹霞出崱屴斯
可以意會不可以工得
右倣黃公望
小幀成戊子逾周甲始題西清舊命吟多作古與稽晨
星今餘誰疏草木者嵇(每幀下方曾命内廷諸臣題句今汪由敦梁詩正蔣溥莊有恭)
(張若澄諸人俱無存所餘惟嵇璜耳嵇含有南方草木狀因借用之)
右倣王蒙
寫竹不同吳作石略如沈(見原祁自識語)氣韻以為勝滃濛餘
墨瀋宜與碩人居簞食而瓢飲
右倣吳鎮
颯景摹雲林滿目如清秋消寒偶拈筆那問形似不題
曰適然集(原祁跋云三冬侍直暢春公寓暇時薄醉消寒便一弄筆不覺成此數幀因題之曰適然)
(集)宜粘讀畫樓
右倣倪瓚
祈榖齋居
左个昔猶昔齋居今復今勤民勖常德惕已凛難諶
首祀寅清奉初正氣象愔七旬又開一敬畏與年深
詠定窰花澆
全無火色罷光芒圖固規銅其口鑲有&KR3392;提携貯清水
澆花馥馥帶花香
題嘉靖雕漆盒
明漆盒存大者鮮完而大此物之尤朱將為絳閱年久
刻不留痕見技優齋醮徒供用西内奸貪那事問東樓
由來以器堪論世周鑒在殷同是不
宋端石綬帶硯歌
端溪之石潤溪瀨誰鑿為硯刻綬帶蓋不出乎熱中流
寓意乃在不言外鐵崖改綬以為夀欲藉硯田永年久
(二句檃括揚維楨銘詞)大明鐃歌鼓吹曲亦曾用此摛詞否(維楨於元)
(仕不顯而不肯仕明似為全人然其集中有大明鐃歌鼓吹曲非刺故國頌美新朝與劇秦美新何異豈真全)
(人所為夫錢謙益既仕本朝復隂為詩文詆毁深惡其進退無據然猶稍有懷故國之心若維楨則直毁故國)
(其較謙益尤甚昨歲因閱四庫全書見所錄維楨集曾為文揭其卷首以斥之)為夀榮乎抑辱
乎龍賓有識慙斯徒
詠和闐玉牛
刻作金籠頭絡就牟然鳴似應黃鍾回人豈解讀南史
寫出不羈弘景蹤
詣齋宫作
祈
辛先詣必庚辰初歲大横萬祚臻願叶嘉占魚是衆更
欣瑞兆日為人
樸室真稱十笏餘明窗復此坐憑諸横櫺曦影低踰寸
(日北遷則窗影低)默訝流光電火如
童童古栢益蒼然新種成林逮比肩(壇中古栢皆數百年前物乾隆初年)
(命補植之樹今亦鬱然成林矣)掃雪樹根積培塿望中都以玉為田
世廟今朝值忌辰鑾儀五輅例應陳由來禮屈於
尊者敬所殷當次所親
祈穀禮成述事
蓋蒀
穹殿陟三躔就位迎
神升燎烟
祈穀正欣為穀日
上辛恰值是辛年惟希暘雨與時若益黽敬勤以久虔
九奏和平聲大樂音宣太蔟在朱絃
敬題重繪
太祖實錄戰圖八韻
昊天有成命長白肇嘉徵(高二實錄内首載長白山約百里週圍約千里鴨綠)
(混同愛滹三江所出初天降仙女於長白山東北布庫哩山下有神鵲銜朱果吞之成孕生男生而能言長成)
(母告之曰天生汝令汝定亂可往彼處將所生緣由一一詳說乃與一舟順流而下言訖不見時長白山東南)
(鄂謨輝三姓争雄聞之往見果非常人異而誥之答曰我乃天女所生姓愛新覺羅天降我定汝等之亂衆皆)
(驚異遂擁回三姓人息争共奉為主以女妻之定號滿洲實我朝發祥之始也)草創大東始規
模方夏膺旅猶五百闕甲未十三增(實錄内載我太祖龍行虎)
(步舉止威嚴心性忠實剛果武勇蓋世用兵如神初起止遺甲十三副兵不滿百克圖倫城後攻納申完濟漢)
(亦僅率兵四百部後恩威並行順者以德服逆者以兵臨於是削平諸攻克明國遼東諸城建都盛京)
(遂帝業定)圖遠先靖近捫創更鼓升(鄂落實錄内載攻翁城時太祖)
(升屋督戰被賊箭中首透盔即以所拔之箭射賊應絃而倒又被他賊射中項鏃卷如鈎拔出衆見被傷欲扶)
(回手揾太祖恐敵知覺令勿近前項血湧出錄至太祖以箭眼拄弓從容下屋每恭讀實此未)
(當不流涕動心其後兵力漸強天興太祖欲復明矢石先世之讐乃書七大恨告兵親冒)
(授方略大破明師二十萬於薩爾滸山)遂因書七恨便以進千乘有
戰無不克惟
仁是用興艱難思
祖德繼續勵孫承重繪傳奕世(盛京實錄八冊乃國家時舊本敬貯乾清)
(宫恐子孫不能盡見因依式重繪二本以一本貯上書房一本恭送盛京尊藏傳之奕世以示我大清億萬年子)
(孫毋忘難也開創之艱)毋忘凛日兢
王紱松雲高士
皴為荷葉法王蒙謖謖濤翻松下風我昨九龍試春蹕
依稀氣韻略相同
痕都斯坦白玉椀
印度良工夥(華言即度即譯痕都二字成文蓋已久矣)水磨(平聲)佳法存(彼處用水)
(磨磨玉工省而製精)羊脂標質潤菊瓣簇英翻未似楮為久還無
斧鑿痕水圓如借喻聚好(去聲)愧難言
題洪邁澄泥玉堂硯
席上珍經景盧用(見背刻邁銘語)爾時著述許淹通欽宗紀頗
本孫覿不韙合教闢晦翁
淑清院
循東岸以南牆門入取便門内松石古咫尺仙凡判誠
如楊炯文淑清而啓旦醖釀春和始寧在芳華燦即景
因得句拙速吾猶慣
素尚齋口號
石磴盤旋陟翠微窗明書屋烘(去聲)春暉少年於此披芸
者瞥眼而今號古稀
千尺雪
素為其色響為聲雪有素焉響莫呈喻得半(謂雪)而全則
未宧光乃亦失精評
去歲寒山今帝都溪亭聽雪了無殊(寒山聽雪閣辛未南巡時所名也)
駐年縮地姑胥置瞥眼流隂有是乎
登雲繪樓
樓臨太液岸波寬因見遠西山眉黛横佳氣日蓄眼蘇
望恰宜春陶趣那須晩氤氲欲作雲英英羃遥巘雪雨
均為膏吾寧有擇揀
題韻古堂
鐘獲西江存古韻作堂補器睪思遥由來韻古應法古
詎在宫商角徵調
同豫軒
昔歲初春每一過去年依例有新哦(自丁酉大事後兩年未至斯軒向以)
(紫光閣賜宴每先至此待備昨春以過二十七月一切按例舉行故復來此)光隂迅速誠堪
訝詩句頻繁為底那砌近松巖雲蓋密窗臨冰沼鏡奩磨
繹思同豫當同孰應在吾民叙九歌
鑑古堂
步陟巖廊别一區書堂初景詠含蘇宋詩鈔亦宛在架
之振可知今日無(宋詩鈔吳之振書於鑑古堂其名不約而同似為今設)
題涵元殿
一元涵萬彙斯殿更涵元義若符乾德心因企善源况
當春以始願闡福之門實政袪虚語十行寧靳恩(每歲新正)
(須發思旨展賬蠲緩加惠羣黎以普春澤)
蘭室口號
蘭固四時皆有之今朝對覺與春宜寧因砌卉遲芳信
即景欣他入楚辭
新正紫光閣賜宴外藩即事得句
昨秋慶典舉山莊番徼回城畢享王驛路遠疆省重至
年班舊部俾依常(昨歲仲秋於山莊行慶典凡杜爾伯特土爾扈特及回部各土司均來慶)
(祝所居部落皆遠因免其朝正以省驛逓惟各蒙古札薩克及喀爾喀等值年班者仍照例令朝京師)世
臣三接情逾切紫閣羣參儀久詳今日先春迓初祉縟
文那用九行觴
重華宫茶宴内廷大臣翰林等題快雪堂帖聯句
並成二律
已歲堂成庚歲符(己亥冬快雪堂成庚子元旦即大雪冬月復符三白之占)辛年聯
句稡羣儒捉刀無礙皆朝彦(初年聯句於宴次授簡每即稽時刻嗣後先成御製句)
(發交内廷翰林排次成什非預宴諸人皆自撰也)搦管有懷藴道腴咨爾衣冠
諸魚雅母忘吁咈祗都俞光春茶宴兹廿七(自乙丑年重華宫聯)
(句至今凡二十七度矣)斯亦古稀一種夫
詩會例於養德宫圖書府正壁居東馮鐫黃貰事已往
(帖本馮銓所刻鬻於閩之黃氏)閣帖廊陳例取同(築堂為廊以嵌石版從淳化軒例也)快
雪為倡松雪殿(帖以快雪為冠殿以松雪諸帖)以斯始恰以斯終崇文
稽古寧云此待欲長言輙愧衷
快雪堂帖聯句(有序)
堂成隔歲瀛洲鐫石墨之華讌啓先春繡野積豐
年之玉名帖將鐫給札坐起清風新韶試掃烹茶
吟聯白雪在昔榜題馮氏兩字斷章版勒涿州三
行壓卷寶藏東晉千餘年留一札之真品藻西清
廿八字列三希之首瓣香好在鴻爪如新片羽堪
珍鵝羣肯換繼兹而八十一牘方圓珪璧因形閱
今凡百四十春變化烟雲過眼屬以疆吏陳詞採
自閩人遐購爰釐甲乙後先之次第重排更予裁
量廣狹之形模合度文清漫漶戈鋩頓復初觀石
補竒零梨棗因之附錄由是庭開西苑徑朗周除
仿淳化之成規踵石渠之韻事廊腰環砌儼新披
筆陣之圖軒額璇題待更和陽春之曲親賢並賜
瑶緘擎百笈之多卷冊分裝珠貫叶五聲之序字
霏瓊屑家奉銀鈎由晉人以迄元人必衷二王之
筆始快雪而終松雪適符三白之占昨朝正而衣
點千官誰工謝賦今臘瑞而雲同萬里徵協汜書
乃者景對時晴兆符嘉穀奏賡音於八伯數應經
星申曲宴於重華潤垂寶露行分珠玉慶兹均喜
雨之亭澤普和甘勉矣躋卿雲之陛
(御製)快雪堂成己亥年三冬望雪正憂煎何期庚子霏元
旦
更喜嘉平浹大田(上年初冬至入臘連得瑞雪積至盈尺麥田融透允符三白之)
(瑞)土德徵祥占鳳紀金穰普順叶羲編(今歲&KR0882;干在辛歲支)
(在丑)律筩氣備兩春應(正月十二月兩度立春並溥春祺臣三寶)歲筦
韶開十日前(十一日立春)
太液瑩冰環曲坐
重華鼂旭肆長筵班齊
紫閣名蕃集(臣英廉)
仗轉黃圖宿衛旋吉語驗豐民有慶
元音出震
帝庸先(聯句用一先韻)風迴舞憶南榮敞(臣嵇璜)衣點情還
左个聯茶浥三清甘遍渥詩程七字例仍沿書倉賡屢
昌辰次(甲午以四庫全書聯句庚子以四庫全書薈要聯句臣福隆安)
(御製)墨寶藏希典午傳(王羲之快雪帖與王獻之中秋帖王珣伯遠帖皆希世之珍因名所)
(藏室為三希堂)翻搨詠吟難指屈(昔年曾將快雪帖摹入三希堂法帖中其墨蹟歷年題咏)
(書冊中殆遍)拈毫摹仿愧神全(内府舊有快雪堂法帖曾臨寫全部)忽看初刻
馮家版(帖為涿州舊臣馮銓摹勒上石)
側想曾移閩海船(此帖石刻馮銓子孫不能守鬻於黃氏航歸閩中)撫缺
任珍殘棗勒(顔真卿蘇軾米芾帖中有木刻三版尚未失真)剜譌終誚混
珉鐫(黃氏復將木刻翻勒石背頗有譌舛)塵封向乏操觚拭(臣和珅)氊
裹凴教置驛遄(黃氏得是石後子孫不能守前督臣楊景素因貰之以獻上以)
(舉關翰墨故弗之却)事計從頭經再徙帙披生面許重湔浮
雲過則誠多矣(臣永貴)永晝娛兹詎舍旃真蹟弁因
閱世久(馮銓所集諸帖始自義之快雪真蹟因名快雪堂帖)嘉名
錫為兆秋虔(聖上以快雪名堂寓綏豐之意仰見銓人於游藝之中皆關民事非如馮)
(之僅以名蹟寶重也)香融蟬翼霄垂露(臣蔡新)輝映紅梁宿列
躔(堂成排嵌命以石版廊壁)修短分行渾雁齒縱横結體總
鸞翩輯兼四代彬彬爾(此刻始王羲之終趙孟頫晉唐宋元名蹟略備臣梁)
(國治)
(御製)序别五聲秩秩焉(帖本五冊以宫商角徵羽標序)廿有一斯人之數
八旬二乃帖其然(是帖自羲之以下共二十一人為帖八十有二)時晴自合為
引領(王羲之快雪時晴帖)
晩熱洵堪作比肩(晩熱帖)理慰投緘豁幽思(自慰帖有理有)
(大斷其思豁之令盡之語)候寒枉札報佳眠(極寒帖云旦極寒得眠助反側想小)
(爾)月臨夏首頻行藥(四月五日帖後繼以追尋帖中有服散語臣德保)雨
冷秋中乍擘牋(秋中帖雨冷足下各可耳)玉潤筆端完幅在(前後)
(羲之諸札頗多殘闕惟官奴玉潤帖首尾完善)珠光東裏二書連(感情帖有得足)
(下二書語)勅排樂毅鵝羣儷(樂毅論小楷褚遂良奉勅排類臣曹秀先)疏習
鍾繇躉尾駢(羲之臨鍾繇力命還示二疏及丙舍帖)貞觀賜貽中令
本永和會感右軍篇(禇遂良臨蘭亭為唐貞觀時賜高士廉本)評之或
謂雄而秀(趙孟頫評羲之書雄秀之氣出於天然臣周煌)刷處猶誇俊
且妍(米芾書結體飄逸自謂刷字尤善臨摹右軍徽宗嘗賞為俊人)潑瀋三三追
迅鵠(岳珂跋米芾臨書如雙鵠並翔今所臨王羲之書凡九帖)鎪瓊兩兩摭零
鈿(王羲之十三行二本並列)藝師曇&KR1619;遵家學(是帖所載獻之尺牘凡五帖臣)
(周元理)
(御製)翰綜瑯琊得妙筌(王洽仁愛帖王氏諸從皆能書洽為羲之從弟書斷引羲之云弟書)
(遂不减吾是也)叔洽草書觀薤倒(承問帖係草書)世將飛白悟針懸參
軍法亦烏衣最(王廙甘雪昨表平復三帖廙字世將嘗為太傅掾參軍工草隸飛白右軍之亞)
信本真能赤幟搴(歐陽詢字信本宣和書譜稱詢真書為翰墨之冠)論著
卜商昭日月(卜商帖云書之論事昭昭如日月之代明)興尋張翰韻林
泉(張翰帖即叙季鷹秋風起思鱸魚事有吾本山林間人語)潭州詣擅越州繼
(臣羅源漢)季海鋒争渤海偏(歐陽詢潭州人封渤海男徐浩越州人字季海)大
理告身儕若訥(徐浩書試大理評事兼鍾離令朱巨川告云勅左衛兵曹參軍莊若)
(訥等蓋當時數人同一告也)元和新腳樣公權(劉禹錫詩有柳家新樣元和腳)
(之語指柳法也)拾遺心正箴規切(公權為拾遺時常以筆諫穆宗有心正則筆正)
(語臣阿肅)蒙詔詞嚴囑托捐(公權蒙詔帖云親情囑托誰肯響應)諸體平
原推卓&KR1356;萃函明遠寄纏綿(顔真卿書首載明遠帖其鄒游帖亦兼寄)
(明遠)䢴溝夏鎮游蹤轉(臣謝墉)采石秦淮闊思牽(䢴溝夏鎮)
(采石秦淮皆明遠鄒游二帖中記從游及叙别地又有佳製帖云不得重别情深惘然)贊檢
文殊陳乞脯(太保帖有乞鹿脯及細檢文殊贊語)節逢寒食住征鞭
(天氣帖天氣殊未佳定成行否寒食只數日得住為佳)旋風驟雨竒張陣(懷素)
(高坐帖奔蛇走虺驟雨旋風諸語蓋以自喻草書字勢也臣董誥)
(御製)律寺齋厨静悦禪(高閑此齋帖)南渡上皇唐國表(宋高宗書毛詩)
(唐風)西臺御史洛城宣(李建中為西臺御史有洛陽城闕百花風詩帖)君謨棨戟
誠超衆(蔡襄字君謨宋四家書之首此帖有遣使持書棨戟之下輒邀行舸光臨云云)
僉郡郊燔特致蠲(經年帖云郊燔甫近天氣變寒書尾署致僉郡司門)壁上
紗籠鴻没爪(蘇軾天際帖書蔡襄等題壁詩)座間粧靚鶴梳烟(杭州)
(帖記周韶事有胡楚詩淡粧輕素鶴翎紅之句)歸來登覽陶辭續(軾嘗和陶潛歸)
(去來辭兹登臨帖亦有歸老故邱語臣福長安)醉後淋漓旭技專(墨戲帖云)
(承要墨戲須醉乃作)霧苦濤驚覘變化(怒濤帖苦霧收殘文豹别怒濤驚起老龍)
(蟠)泡空夢幻付因緣(伯誠帖蓋慰季常者季常陳慥字)乳茶一臼
試燈夜(展慶帖言上元夜游並借茶臼臣達椿)面酒雙壺錄别天(辱教)
(帖送别廷平郭君其末云酒兩壺以飲從者)携鉢雲根流水活(黃庭堅嶽雲帖)
(云八德水清且美又云亂雲根衆峯裏掬與斟隨器耳)築庵山麓剪茅圓(惟清)
(帖云清於舊山築庵獨住)丹青御榻經營到(米芾書丹青引臣錢載)殿院
家庖欵接便(翼日帖致提刑殿院有來日家庖早飯之語)漫詫指揮呈
省牒(復官帖中叙復官指揮)頓令眼界擴言詮(烏帽帖云静洗黃塵眼界)
(花)交馳朝使將迎擾(詔使帖朝廷遣詔使將迎旁午郡縣已不勝擾臣曹文)
(埴)
(御製)圖繪天王翊拱闐(僧繇帖云收僧繇所畫天王像)朱草金沙補其闕
(三枝朱草出金沙云云為芾自題詩此帖與僧繇諸石刻俱闕易以木板因命内府選工補刻石版以成完善)
丹陽閏月確乎顛(閏月帖為芾寓丹陽時上時宰書)左丞牋賀三出一
(左丞帖與閏月及介至帖三種筆法相近蓋一時所書也)
内翰刺留往復還(内翰帖不得披晤留刺云云)閤晩圍鑪怡逸
賞穎尖入劑發醲研(臘雪帖閱古南閤向火團古物賞雪又云筆如命納二枝)
(醲墨入之乃用)桐杉蔭密偕椿柳(弊居帖環居桐柳椿杉垂蔭一畝臣沈初)
蘭芷馨聞並蕙荃(九歌帖中蘭芷蓀蕙諸香草叠見)歌侑夫君巫
祝楚績揚元舅碣銘燕(燕然山銘芾書惟九歌及此銘小楷工整夫君元舅)
(皆見帖中)贄申翠榧雕奩小(張即之夀履帖云有微贄色線翠小榧各小掩臣)
(汪永錫)訊附紅蕖畫幀鮮(薛紹彭欲出帖云芙蓉在從者出都後得之又云長)
(幀即不願看横卷即略示之)安撫改差遲郢境(吳琚附書帖交割安撫司職事)
(廿日方得改差劄子且在郢州境上伺候回降)閑邪述德及漳阡(趙孟頫書閑邪)
(公傳云徙居彰德遂葬臨漳)秋冬涉歷供舒卷(趙孟頫臨蘭亭並十三跋跋中)
(有秋冬之間及日數十舒卷語臣紀昀)叙跋參差定廓填(案孟頫携獨孤長老)
(所贈定武蘭亭入都自至大三年九月五日跋起至十月三日虎陂跋共十一跋同日復臨蘭亭一)
(本後又有二跋一云余北行三十一日欵云七日書計自九月五日至十月七日恰三十二日是以)
(蘭亭臨本在第十一跋之後也)越鉅集樞識收四(帖中所收元以前書家跋語六人除)
(柳公權趙孟頫各自有帖外周越程鉅夫虞集鮮于樞凡四家)晉唐元宋歲逾千
品裁每詡容臺董(明董其昌精於賞鑒所刻戲鴻堂帖收前諸帖甚多是刻經董)
(其昌題跋者凡有四處臣金士松)
(御製)薈鑒難矜涿郡銓(謂馮銓)木刻何時終覺脆石模此日
較稱堅(快雪帖石版長短寬窄不一且有木版三段因命内府善手重摹勒石前詩云渴損隂寒識顔)
(筆怒濤苦霧見蘇詞漫誇朱草愧五色更詡珊瑚收一枝即檃括補刻諸帖中句也)原文匣弆存
夫朔(匣弆木板既為題句仍置堂中復以快雪堂記並木版及補刻石版搨本聯裝成卷有補新用以成)
(全部弆舊還教識此詞之句)
睿藻霞標冠厥巔數典
懷抒詩疊闡(由來御題疊韻七言長句二首有匣衍誌數典廊圍乍喜畢探竒之句)劭
農實副
記精甄(厪慮御製快雪堂記以時玉望殷民依而祥霙疊應恰為名實相副云)騰椷璀
璨鋩冲斗(臣倪承寬)展葉繽紛錦濯川臚案色增巖壑
勝(帖成行宫頒發各處名勝陳設)襲装
恩賚子孫延(王公大臣及圴内廷翰林外省督撫學政等蒙頒賜)軒羅衆妙
楹嵌琰(各家上以内府所藏法書自褚遂良以下勒石為墨妙軒帖臣陸錫熊)
堂署三希額牓璇(晉三希堂法帖所刻唐以來墨蹟甚夥)廊庋雙鈎
揭藴古(欽定淳化閣帖首題寓名藴古四字)亭擎八柱肖承乾(蘭亭八柱)
(帖)聚兹體勢循戈趯(臣陸費墀)
式以型模逮槧鉛(復内府向刻諸帖已集大成今是帖釐定完善用以津逮儒林嘉)
(惠海内)工落林丞翬采煥奏賫疆吏玉花娟(昨冬各省奏報)
(得雪自三四寸至七八寸不等並有盈尺者普霑渥澤實兆豐登)吹豳什欲諧周
雅(臣孫士毅)
(御製)調琯聲須協舜絃稽古猶虞鄰玩物撫今惟是凛臨
淵更思好惡尤宜慎不脛致斯豈足賢
題朱漆菊花茶杯
製是菊花式把比菊花輕啜茗合陶句裛露掇其英
御製詩四集卷七十七
