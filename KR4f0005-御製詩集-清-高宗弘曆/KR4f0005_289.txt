御製詩四集卷十
古今體一百四十五首(癸巳二)
新正恭奉
皇太后幸圓明園即景成什
行時扶
輦卜良辰御苑年韶又一新更喜樓臺多積雪可知草
木樂初春冰堅漫待魚陟負(前一日甫屆立春魚陟負冰為立春後第三候且臘)
(間三白凝冱池冰如鏡於試燈風景尤宜)日愛還思烏駐踆却是銀花火樹
下金川捷報問猶頻
養素書屋
素固能養人素亦貴人養相需相得彰一二二一仿即
如春與物夫豈為殊兩非春物弗生離物春奚盎藴之
始無形發之斯有象徒從物華觀詎識春功蕩
虛明室
虚各為虛明各明殊途一致藉相成因之悟得目迷者
都為(去聲)其心自滿盈
再題獅子林十六景曡舊韻
獅子林
獅林圖蹪剏雲林一卷精神直注今却以墨繩為肖築
宛如粉本此重(平聲)臨烟容水態萬古調楚尾吳頭千里
心瞻就爾時民意切不忘方寸託清吟
虹橋
跨水飲垂虹浮空路可通祗疑縹渺處吹斷慮罡風
假山
白業當年參所能至今樹若語迦陵興來欲問倪高士
吐出幾多邱壑曾
納景堂
靜具動之理動形靜者情即如春孟際已藴物華呈盆
裏梅英馥庭前松籟聲問他涉園客(吳中獅子林今屬黃氏為涉園)可
識本天成
清閟閣
吳工肖堆塑燕匠營位置難移古樹古頗似翠峰翠發
帑非累民愛林因寫意高閣實已搆真圖斯未弆(叶圖真)
(已入石渠寶笈不可移置前南巡過涉國自為臨本留貯其中今此間所弆則再臨本也)新正值幾
暇延攬偶一至春冰待融池春氣早酥地怡此清閟心
觀厥發生遂
藤架
卧波置平橋折旋循&KR2535;迆綴架藤尚枯那擬步障紫漫
訾鮮麗色却免惹纖滓然看寂寞中已覺懷春喜乍欲
傲黃筌而弗嫌倪子
磴道
突起那論逕庭羊腸盤上峰嵤豈惜略勞步履端知大
愜性靈
占峰亭
平則為嶺側則峰峰亭實勝嶺亭趣於平易工側艱工
例論詩文頗有據偶攀絶頂得笠覆便憶巡方斯冕露
欲言欲罷而不能是我結習未忘處
清淑齋
前砌帶溪水後簷屏石林却華意猶愜既靜望偏深春
稚蕪茵淺風過竹籟沈平心迎淑氣觸目適清襟
小香幢
石磴玲瓏倚翠幢上為佛室朗蓮釭偶然别學倪家調
(去聲)若論塵心實未降
探真書屋
試問獅林境孰為幻孰真涉園猶假借(此間結搆是藍本吳中涉園質)
(之原圖反有不能盡合者矣)寶笈實源津(原本以藏石渠寶笈已成書不可移弆此)志澹
因怡性景清足謐神睪然詩畫表仿彿見其人
延景樓
當石危梯訝不通攀過奇境得壺中似兹結搆安措想
宛彼樓軒若倚空俯暢物華皆入望春和吾意與俱融
稿摹倪也還黃也莫漫區區辨異同
畫舫
岸傍常待那須呼歐米高情總不殊何必風帆誇直捷
烟溪幾曲耐縈迂
雲林石室
石作夏雲石作林其中有室費幽尋三間十笏惟容膝
却稱(去聲)開忩望遠岑
横碧軒
有橋如弓彎有溪若鏡横過橋坐敞軒不期意與清古
帙亦陳几春鐙亦綴楹但識冰即水奚殊碧波呈
水門
跨水為牆下置門此由溯委此探源藝林夫豈外道義
我亦因之成性存
清閟閣庭中聯句有嘉樹横屏之語遂以為題各
書屏上
清森復鬱蔥三五列庭中詎是謝家擬寧云吕氏同影
惟稱(去聲)秋月韻自叶春風封殖林丞慣那知詠角弓
右嘉樹
隔水列横岑逶迤更嵌嶔清防誠未忝曲徑亦堪尋法
不黃公望境真獅子林每當南顧坐如見萬民心
右横屏
上元前一日宴哈薩克波羅特汗陪臣阿克台里
克及卓爾齊即席成什
波羅(讀作上聲)特兹馳使伻繼汗請命覲都京(波羅特以繼其父阿布爾)
(巴木畢特為汗遣陪臣阿克台里克人覲念其汗本雖受中朝封爵而請命有愛戴之忱且以十一月杪自伊)
(犂馳驛行走便捷上元前即抵京殊屬恭順因優加宴賚)底須更(平聲)置示威重便可
允行奬恪誠卓爾齊(别部阿卜爾比斯王之子向曾來京)尤習國禮理藩
院引賀新正厚恩豐醼頒嘉節柔遠旁通萬里情
題陳居中畫王建宫詞圖即用建詩韻
檐可步巡人可呼傳神妙處若斯夫雖然唐豈乏内監
以理言之此事無
建此詩膾炙人口居中所以為圖也宫廊窈窕采女
勃窣可謂曲盡人情然内侍司灑掃之役掌宫闈之
禁自古已然豈唐獨無而令外人進内擁帚哉且汛
掃乃日日所有之程豈得不識而羣訝以為奇貨又
宫人非自外間選進者乎乃至不知為何世界蓋文
人遣興求新未免以辭害義要當折衷乎理故予以
為必無之事因題此圖並識如右
詠漢玉穀璧
規圓如月其孔空肉好之製依考工土華剥蝕半隠現
是誰曾伴佳城中使無所欲深堪戒匵藏市鬻奚足怪
新穀熟即舊穀虧此穀千年曾不壊
題金廷標山水冊
溪亭疎影
草亭一笠石溪臨幽閴恰似孤山隂依然横斜照清淺
春來花發香愔愔不為連林為獨樹慘淡雅識逋翁趣
逋翁去今七百年髣髴亭中猶或遇
石壁淙流
絶壁上干雲奔流下噴雪盤山晾甲石一例供清悦
雲海浮嵐
高山出雲若浮空濃清淡白相容容我雖黃山未觀海
沈詩在憶無殊同負擔應是採茶者雀舌麥顆盛筠籠
衣霑路滑有弗避嗟哉事事關民窮
層巖曡瀑
搖刖既高崇淢汨復垂注如是凡幾曡紛不知來去睇
色色莫定聆聲聲弗住無人過石橋此是升仙路
山城春曉
山城雖斗大春到亦堪欣荷耒出耕夥推車赴市勤一
溪圍郭曲萬柳向橋分不識閭閻裏絃歌可得聞
松磴花宫
峰巒幾伏幾起磵壑一曲一迴青林覺路松護紅牆法
界蓮開除是盤谷恰當(去聲)曾於淨室徘徊峻挺忽看獨
出知為李靖劍臺
繡嶂晴濤
奇松扶峭嶂森鬱如錯繡迸水無來源怒擘石壁透此
唱而彼和雅中宫商奏
垂虹烟雨
膩雲霮霮雨霏霏一色湖天四面圍新水漲橋侵鴈齒
低烟籠岸失鷗磯村人幾戶關扉坐漁子一肩擔網歸
宛是垂虹在西際鄘風寓意緬依稀
江船上峽
望峽篙撐復縴牽同心共濟力齊然姚家學士應慚色
試看灘頭上水船
荻洲楓岸
楓葉槲葉丹黃蘆花荻花采蒼設使藤蘿月上不知所
暎何方
沙汀艤渡
沙汀喚渡秋晚舟泊岸傍水淺旅客已登舟行李奚僮
運轉驢蹇驢蹇牽拽不前戀棧
玉峰寒翠
憶我辛巳之歲遊五臺三月雪花大於掌片時萬峰都
鏤玉祗有紅牆皴白突出青松上(叶)冰滑泥濘馬不前
問景策鞭賈勇往千佛洞側拈險韻迴示從臣賡雄賞
幀中斯景大似彼坐而觀之斯逸矣
上元前一日小宴親藩
派演天潢數萬千躋堂掄近慶韶年澹華去侈心恒念
遇節行時情亦聯酒止一巡還戒湎樂惟兩闋特捐妍
玉輪好是逮幾望秒黍寧須惜未圓
上元燈詞
碧宇晩來定紫瀾層樓
王母奉燈觀玉輪東上如含喜今歲為饒一度團
自來燈月上元佳以有烟花與作偕倒借璇霄綴星宇
平鋪冰闕接天街
京都各省元宵節一日樂原九㝢同柳彧言雖煞風景
要知返樸論因公
樓前百戲于思列跳索尋橦更覆盂看慣却殊西域傳
艷稱奇技有都盧
萬里馳來卓爾齊恰逢嘉夜宴樓西面詢牧盛人安否
那更傳言藉譯鞮(蒙古回語皆習熟弗藉通事譯語也)
幻擬虛空摘星斗真教陸地茁芙蕖蹙金結繡玲瓏玉
丁緩應輸巧不如
龍銜雞踏輝千炬魚撥犀椎滚六么示儉難教一例罷
聯情都為九瀛朝
昨歲景光如昨日今年燈火又今宵箇中底識殊勝處
瑞玉依然護麥苖
上元後一日曲宴廷臣
翼節園林曲宴仍同心知穡祝三登班聯文武逮藩服
舞進魚龍映鵲稜詎以需雲恣和樂還因泰保戒驕矜
獸罇湛露聊巡爵火樹非宵未上燈乍可湘箋摛碧管
底須宫餅詡紅綾兩章俊逸惟張說十思規陳孰魏徵
書識艱難無逸逸詩歌愷悌有憑憑異時誰續歲月紀
佳話從他一再增
雪(正月十七日)
夜雲鋪玉宇曉雪撒銀沙已慶膏成續還希勢更加報
辰欣大作被物鬯休嘉冰浦重揩鏡春林早著花瓊樓
羃遥裔珠琲落鬖髿過午晴光靄慰哉望敢奢
含經堂有會
常考五經旨無弗首乎春周易始乾元善長理最醇尚
書肇堯典羲仲命寅賓於詩則關雎載陽歸家人曲禮
毋不敬安民藹如仁春秋王正月大義揭星辰兹堂曰
含經兹時值韶晨何以循斯名而能熙吾民勉之在體
之其要更惟寅
題思永齋
慎厥身修謨訓文人皆當勉重為君樞機言行(去聲)榮辱
主敬怠毫釐治亂分九族敘敦親始近庶明勵翼哲來
羣題檐何異銘屏扆要在行知尊所聞
恒春圃
貯圃原非廣當春每一過步斯踰十笏目豈必千科隨
分芳菲擷觸懷長短哦題箋新接舊不息視韶和
芥舟
冰沍小池不作瀾一時異想得憑欄設如置芥舟還膠
(去聲)欲笑南華轉語難
澹然書屋
曲廊轉通屋入屋忩臨池池冰明若鏡便風弗動漪澹
然誠澹然惟靜照乃宜往來苟憧憧朋將從爾思
敦素堂
恒思淳貴返頗以樸為懷但此懸華檠(去聲)寧云稱雅齋
烟隄遠罨牖冰渚近侵階敦素所包廣詩多賦亦乖
新賞室
靜室額新賞今來賞果新隔年吟舊句增歲閱初春北
砌蕪將發南枝花已勻翻書得漢詔厪念在吾民
迎步廊戲成口號
步而前似廊近步莫笑居然混主賓我自昌言得其解
非人磨墨墨磨人
虛受軒
忩景納無盡因顔虛受名執規方撫序絜矩特關情具
曰戒予聖怵其如奉盈大公是春德一氣遍寰瀛
朱德潤雪溪清興
水閣俯溪隈漁船近閣來買魚供客醼沽酒恰僮迴莫
作王家棹還嗤党氏杯漫天吟玉興雕琢豈須材
題晉姜鼎
吉金精鑄首山銅追遠修禋晉廟中姜太定然詎姜少
文侯莫漫認文公(按晉文侯仇始以平戎受錫命其夫人不見於書傳後惟太姜為文公重)
(耳夫人銘中所云勿廢文侯頵命蓋追述祖德以誡子孫非指文公而言若前此穆侯夫人少姜以早卒不盡)
(穆侯之世惟文公夫人太姜當襄公時猶不棄祀事則是鼎之作其為祀太姜無疑)烈光懷保虔
不墜眉壽用蘄綰莫窮(二語櫽括銘文)豈弗萬年冀永享三家
分後望成空
金錯刀
銛刀金錯迎雪光氍毺為室七寶装掣出雲文動星芒
近背勒字非頡皇知是噶愛左行旁辨以回人果識詳
大都回語成文章佩之辟邪延吉祥陸剸水截靡挫鋩
斫陣萬夫莫敢當渥巴錫汗新來王解用為貢表至誠
(叶)云昔額濟勒異方(土爾扈特在俄羅斯所居處)近洪豁爾(洪豁爾在俄羅)
(斯西北為回部中最大者)來往常刀得自彼稱精良珍守歴世四葉
長(云自其曾祖阿玉奇汗世守者)兹歸樂土無甲兵(叶)敬備武庫一器
藏歸文棄暴爾允臧持阿奠索予益蘉
詠和闐玉獸環壺
和闐玉貢春秋取豈是無端不脛走敖岸熏池弗能守
那待卞和識璞剖兹器品固非瓊玖以鉅為佳琢磨受
式擬博古周壺有召仲黎伯(皆周壺名)相左右長以尺餘中
容斗圍刻虬夔互蚴蟉四環帖附四耳鈕四聰之達慚
難偶
題徐渭寫生卷
鯉
不羡千里身都同世六鱗濁遊還食濁神到乃傳神意
得何愁蟻偽求應笑人循名詮字義也覺與相親
荷
了了揮數筆超超見一花出塵惟淨直照水亦横斜那
避初更月(荷花見月則歛朵出梵經)休誇十里霞不衫還不履君子
定無差
螺蚌
實虛隨望晦沈伏隠泥沙閉戶公輸倣為卮漢武誇味
非鼎爼貴文豈飾雕奢設不眀珠韞誰將刀剖加
蒲
春水溶溶綠新蒲刺水青暎波瀟復灑度籟摇(去聲)還停
李密韀勤讀劉寬鞭示刑寧同等間草璧寫贊明廷
榴
榴花猶滿枝榴實已纍垂可口還娛目秋甘暎夏蕤玫
瑰都得擬鳥雀那容窺謾議成欲速紛哉奚啻斯
薔薇
應魄為圓缺連春吐葉葩風前真野客月落是誰家粉
膩燕來遠香輕蝶掠斜讕言佛見笑迦葉轉為差
芭蕉
蕉葉善鳴雨忩前每種之旱中欣聽處霖際厭聞時愁
喜原殊托蕭騷自不知粗疎寫數筆說偈付伊誰
梅
猶過楊家野還輕羅氏榮(羅隠秋風桂詩長望一枝榮)籟香那論暗
魄影每同明寫綻弗寫謝得神勝得情應嫌名近濁潑
墨寄幽清
和闐玉周仲尊
和闐歲貢羾都京精麤大小惟所呈是玉頗鉅重難衡
非碔砆却遜瓊瑛肖周仲尊古式型高深腹圍皆覺贏
(古銅周仲尊原高一尺三寸七分今一尺七寸原深一尺二寸今一尺三寸九分原腹圍二尺四寸九分今三)
(尺有三分所贏已多至權其輕重則玉質之去舊銅銖兩并不可以倍蓰計矣)天右伯友仍厥
銘用丐眉壽無疆徵(二句㮣括銘言)事不師古其奚稱遐想捐
山慚則誠
題董誥歲朝圖
臘前春後頻逢雪稠曡農祥似此無遂以邇時直廬暇
成兹即景歲朝圖白梅紅竺態如舞老顧少趨情可呼
物阜人安寧易致不忘規頌若斯夫
詠定窰盤子
傳是定州造(遵生八牋云出宋時北定州)定州今實無彭陶寧可比
蘇詠信非誣(東坡詩云定州花瓷琢紅玉)穆若精神足郁然花葉扶
和闐玉易琢(反東坡詩意)獲此却難乎
燕九日作
燈宵七日例難刪亦逮收燈瞥眼間火樹銀花一時徹
西瀛北漠各教還求仙誰復問雲觀(去聲人是節為長春真邱處機作)
(至期羽流並集白雲觀中)盼捷予惟望雪山熱閙了知歸靜寂欣於
風月得清閒
雪(正月廿二日)
春雲復布濩春雪更攅團落地皆融化飛空益窅漫便
晴寧致惜為澤總生歡調幕逢時若兢兢敢自寬
題王翬山水畫冊
蒼山蕭寺
碧宇蒼山空不空林間微見寺樓紅板橋流水隔塵界
祗合習禪住義公
草廬欵鶴
誅茅竹裏學僧菴鶴子殷勤似對談一種元人傳簡澹
縱横畫史豈容探(見畫中自識語)
秋山溪閣
颯颯秋山澹澹溪溪光山色蔚茫迷幾楹水閣憑虛架
合付騷人點筆題
溪橋策杖
背郭茅堂竹作垣碧溪澹沲繞衡門板橋策杖知誰氏
文敏目成圖水村(翬自識倣松雪水村圖)
雲在水流
白雲似水偏常在碧水如雲却自流不競俱遲誰解會
都從石谷筆端收
江村曉色
柳放絲條桃作花籠村箓竹暎波斜平江春曉行舟處
祗惜溪烟一半遮
古木寒鴉
歸鴉繞樹覓棲枝村舍柴門欲閉時早作暮休無别事
阿瞞那學賦雄詞
秋林遠岫
秋林蕭颯意含霜遠岫雲端色欲蒼不擬畫家倪范派
瓣香獨識有香光(見翬自識語)
山光竹影
溪上書堂暑氣消板橋過客早相招共欣竹影宜疎密
解使山光能盪摇
雲林濕翠
春雲低似掩林扉步向叢間欲濕衣寺閣可看不可入
絶蹊徑處是禪機
新春萬壽山清漪園即景
御苑今年遲駐蹕(往歲率以新正上澣即幸圓明園今歲十三日始駐蹕)清漪節
過始來臨綴檐燈例成孤負(向雖節前至此然偶遊片刻即返亦從未於此張燈)
(故云)插架書猶耐討尋待泮冰光方淰淰未昌山色漸愔
愔潤含生意宜韶律又喜璇霄佈密隂
玉瀾堂
又俯西忩蜃湖天上下空祗觀鋪鏡影遼待曡紈風暖
起浮霄蠓寬棲度歲鴻(昆明湖既闊鴈鴻之類有棲遲度歲弗去者)漫言冰
尚沍瀾意滿其中
道存齋
樸齋幾架搆山園弗以奢誇以素敦設曰豫遊必有道
亦厪鑒戒實斯存
題長春書屋
書屋長春到處名日知無忘舊時情尊行高大吾何有
元善旁通兹可評背峙仁山惟萬壽面陳智水則昆明
詎寧遊覽圖娛志不息自彊勵以誠
含新亭
一氣春和物被均虛亭獨得號含新經過擬告昌昌者
莫漫迷頭認主人
養雲軒
瑞霙邇每佈膏勤恰坐巖軒號養雲詎為(去聲)綵檠玩檐
艷端欣素靄吐氤氲低含前沼近相接濃羃西山遠莫
分春澤豈辭多益善東郊于耜待興耘
怡春堂
春氣侵尋透春光即漸怡向陽蕪茁紐含籟柳柔絲物
意皆生意對時思燮時芳菲底須盼稔冉到寧遲
夕佳樓口號
趣擬陶詩號夕佳斜陽圖入一樓皆來旋去率無過午
責實循名每恧懷
無盡意軒
淑氣始訢誾韶光未明媚梅心尚寒避柳眼纔風試步
墀土漸酥望湖冰已脆靜值萬幾暇澄觀萬物備遲彼
有脚春愛兹無盡意
邵窩
濟源有邵窩憶昔曾一至奥室景略同借用題名字明
知殊賓主賓主誰所置安然樂山水雅契堯夫意但慚
鮮餘暇於中玩周易(叶)
愛山樓
峰嶺殊側横其形斯有定草木别菀枯其象以時更仁
者乃樂山樂應在山性性實契根源形象皆餘剩設云
春未鬯未達山之靜(叶)對山抒所思即以山為鏡
石舫三首
石難為舫盡人知舫竟石為宛若斯倚著匡牀聊屬句
欣於兹亦懼於兹
昆明冰凝(去聲)鏡光平妥帖不波雅愜情漫道岸傍艱動
轉篷忩日影豈非行
冬夏何曾易地艤有恒端可傲巫醫更嗤桂棹蘭槳者
不肯隨波逐浪為
味閒齋
放燈連日真嫌閙過節山齋來味閒何似空空樸室裏
曰閒曰閙一齊刪
賅春園
迤邐循山右山隂忽到來今年乃初至暇日漫輕迴淑
氣煦而嫗物情根與荄東皇如有謂春意此間賅
清可軒
山軒倚峭壁壁復軒中裹望之若峻危即之實平妥所
以遊山隂無不小憩坐是時春未鬯林葉秃非鎖遐觀
彼全呈靜搜兹亦頗即景信惟清愜意欣誠可
翠籟亭口號
詩難狀復畫難形六律音翻百尺青籟自為聲翠為色
龍門合傳是斯亭
搆虛軒言志
萬壽山隂别小峰具體而微頗㟪&KR1394;若論龍脈西北來
(萬壽山自西山分脈而來)起伏權輿實由此峰頂書軒名搆虛隠轔
茈虒檐楹裏過門不入有底忙山靈應笑粗疎矣入而
少坐便言歸亦我宿緣鮮暇耳暫遊豫復戒留連同一
失之或勝彼
晩雪(正月廿四日)
春雲復作隂晚雪落森森積地如明月織空訝玉林優
膏有若是慰志覺難任點筆燈忩下何妨微冷侵
題沈周畫冊八幀
石湖秋意
石湖幾度見南巡震澤相連漾碧淪但識其春秋未識
尋思此意契觀民
古木幽篁
細竹櫹槮古木蒼荆關意更濟倪黃(見沈周自識語)虀鹽不用
重和齊(去聲)即是羅浮骨董湯
江樓帆影
樓倚江邊俯暢情縱眸遥見片帆横大都遠涉風波者
兩字不離為利名
澄湖草閣
四柱虛亭俯碧漪倚欄匡坐獨凝思詩人定是杜工部
紫閣峰隂對渼陂
山館看雲
山館臨高空谷杳凭欄幽客託遐思日沉閣際溪雲起
恰似許渾得句時
雲巒過雨
雲歸嶺腹勢將散雨過峰頭潤尚濃蓑笠依然漾舟去
恐妨林下露重重
石梁採藥
趺坐空巖修内丹白雲蒼樹自幽閒却疑未悟黃庭旨
尚待青童採藥還
雪溪訪友
高峰鏤出玉嵯峩銀海寒光影盪摩獨坐溪亭思白戰
石蹊恰有客相過
詠和闐玉荷葉洗
向謂土浸率古器今始識有隂陽異隂土浸實出佳城
陽土浸自和闐至皮相華斑乃若同入骨陽淺隂深致
是洗初視疑炎劉旋思彼代無斯製固知轉鬻由和闐
捐玉何妨存此意(今姑蘇市上鬻玉甚多更有美者知其為竊賣而不深禁也)荷葉
荷花成一束葉大如承水漿翠淡黃片片皴其表又似
經霜將破碎古人格物或遺兹吟用長言識其備
捉刀
魏武自慚貌不揚季珪雅望嚇遐方捉刀侍立非代作
代作還應属坐牀
世說魏武見匈奴使者命崔季珪代坐自捉刀立牀
頭後世遂有以代作為捉刀者蓋代者乃坐牀之崔
季珪非捉刀之魏武也夫操固詭譎然為漢相已久
其貌之陋而心多術外國必早知之豈有臨時令人
代坐而已顧侍立欲以雄遠人之理操之智必不出
此至令間諜問使者云云更出附會因詠其事並識
如右
詠定窰缾子
北定州陶佳製多白如脂玉未經磨空傳紫色及黑色
(見遵生八牋然今惟白色者多)那辨宣和與政和不琢花紋敦素後獨
稱質品軼文過丹泉周冶兹真否望古徒教興睪哦
陸治松鼠葡萄
送客看花上苑時藍衣換紫祝臨岐却成松鼠葡萄景
不識譽之抑刺之
治詩曰看花上苑殷文成奪袍紫弄筆寫其真聊爾
得形似末云似壽承社長蓋送其赴選之作夫鼠穴
蟲之善為盗者也古人無以為美喻者徒以取葡萄
為紫袍之祝遂並寫鼠實失晏子諷諫之意因詠其
圖聊並識之
河南巡撫何煟奏報得雨詩以誌慰
節前後此頻逢雪北省都稱次第霑(正月中北五省前後俱報得雪)咨
政詰晨惟惕勵批章隨到敢留淹竟欣春雨三寸渥(何煟)
(奏開封省城於正月二十一日密雨自午至亥入土三寸雨意綿密勢甚廣遠二麥出土足資暢達云云時立)
(春甫十日霡霂優霑為從來所罕覯)真利東郊二麥占額慶更驚從未有
夔夔彌篤敬勤兼
詣暢春園問
皇太后安之作
行慶燈宵侍
懿闈暢春又值
駕言歸
萬年康樂恒期奉半月光隂迅若飛一喜無容别輾轉
九如有祝是因依載陽指日將和暖掖
輦歡承閱淀畿
書無逸於無逸齋屏並識十韻
名齋緬
皇祖大戒述周公萬世仰
掞藻當年兹
憩躬示端引未發切已惕無窮每以問
安退於斯咨政同曰勤恒勵志云逸那萌衷爰更(去聲)書
屏上仍如勒殿中(圓明園無逸皇考理事處曰勤政殿向曾書於屏以為視政龜鑑)
民碞
天命凛深歎永嗟通凡七端往復半千言始終依然此
靈囿恧若奉卑宫即亊遵
家法惟欽對
昊穹
出無逸齋門至泉宗廟之作
泉宗近暢春趁暇暫遊巡曲折溪田歴欣看積雪均溯
流源亦到漸暖凌(去聲)猶皴却是園牆裏活波漾岸脣
題挹源書屋
泉暖冬弗凍波生春益滋翻檐影浮動繞砌響參差既
曰挹源處寧無探本思萬方皆待理圖豫詎其宜
曙觀樓
偶憶賓王句獨工樓觀滄海日輪紅今朝拾級騁遥目
湧出扶桑豈不同
向綠軒有警
林葉未放綠林軒却稱向向實意所存綠待春之鬯當
其未綠時向者應怏怏人情弗大殊於我豈無望
扇淳室口號
巧樣軒齋效扇(去聲)為扇(平聲)淳因以額檐楣據床每覺增
恧若思義顧名類背馳
主善堂
五經易稱首善長首稱乾主善雖尹言權輿實此焉孟
春即景臨體元願勉旃無為而有為位育孰仔肩會理
希協一克已尤其詮
秀舉樓
月之廿九賞烟宫故事依稀滻水同楚客佳詞真秀舉
巖亭祗付不言中
題依綠軒
軒額名依綠春寒綠尚遲草陽微解紐樹籟總枯枝入
目供清會因心契靜思詩成便言去自笑此何為
輝淵榭
瀎潏流泉垂石激泠泠聲中(去聲)七絃調滙池便有深淵
狀川媚何須喻緯蕭
周臣豐樂圖
東郭接西鄰姓惟朱與陳相逢皆至戚不擬喚嘉賓穀
賤雞猶喜糯收酒亦醇每圖豳雅意(周臣尚有村莊農慶圖舊入石渠寶)
(笈向曾題詠以其喜繪田家風景故落句戲及之)真弗愧周臣
西直門外
有事還宫告
壽萱(暢春園中齋名聖母所居)輕輿曉出暢春門春寒地氣猶含
凍却見牆隂微雪存
村落市鄽動接連皇州景色自殷然曰衣曰食胥養給
益切祈年籲稔虔
倚虹堂據玉河濱每遇十年更煥新屈指仍當新一再
百齡壽母慶重申
澄性堂
萬佛高輝閣(閣中供一萬無量壽佛因名其旁即此堂)一池方暎堂有為詎
功德無量本清涼性海莊嚴地澄波潔淨場言旋消片
刻孤負鼎鑪香
枕巒亭
雖是假山亦有巒小亭冠頂暢遐觀如將放眼青天外
黍米崧高一例看
綠意廊
曲廊接池齋縵迴步邐迤古柯抱槎枒詭石矗㟪&KR2338;向
陽茁微芽綠意原恒此雖非鄭康成頗似周夫子
道寧齋
召伯初致訓武侯繼暢言二人如匪哲兩字底須敦觸
目堪明志踐行戒漫論設更(平聲)注精義成性在存存
邀山亭口號
搆亭恰似山邀至坐看山疑亭所邀兩下主賓定誰是
南華齊物繼逍遥
得性樓
屋裏有梯升升分上下層既非傑閣構已是迥忩憑守
約物博覽致虚景實徵設如擬性理云得亦相應
巒影亭
縹渺烟光撲座端一亭恒是對崇巒春明若憶孫承澤
笑彼還成捕影看
閱古樓
四壁石碑砌三希法帖藏别教貯淳化(近於御園東搆淳化軒以校摹)
(閣帖石刻嵌之廊壁數典此也)一例賞烟光得失亦因鑒愓乾那敢忘
漫徒供目玩喪志詎為良
澹吟室口號
詠吟自是人皆有流露要於發性情澹則志明武侯語
我心先獲在無聲
古籟堂
承光殿多古松栢松栢古故籟亦古我非臆度為此言
遼金風月原此所爾時風籟豈殊斯斯際彼人仍聽否
(叶)
觀承光殿玉甕再作歌
元史世祖至元間初成瀆山大玉海勅置廣寒碧殿中
逮今五百有餘載青綠間以黑白章雲濤水物相低昂
五山之珍伴御榻(見日下舊聞)從臣獻壽歡無央監院道房
曾幾歴仍列承光似還璧相望瓊島咫尺近豈必銅仙
獨淚滴和闐玉甕昨琢成質文較此都倍嬴周監在殷
殷監夏一經數典惕予情
按元史至元二年瀆山大玉海成陶宗儀輟耕錄稱
為黑玉酒甕朱彛尊日下舊聞引孫國敉燕都遊覽
志稱為玉缸高士奇金鼇退食筆記亦止引輟耕錄
之文而注道人作菜甕語此外俱無可考亦無直稱
為酒海者蓋瀆山即瓊華島以四面皆有水圍是山
耳故下文即云勅置廣寒殿設謂玉海刻有山瀆則
不當更以海稱若以瀆山為産玉之地查元史外國
傳不載于闐等産玉諸國亦無瀆山之名更可證非
舉其出産之地至漢郊祀志所云瀆山乃蜀之岷
山不聞産玉也因作是歌並識於後
仲春養心殿
祈春典學兩俱應為是還宫禮敬承依例彤扉弆仙木
(宫門門神春聯例於二月初三日收庫)更當青瑣徹華燈閙將半月翻欣
靜閒勅萬幾敢忘兢正值金川攻要寨問郵中夜每頻
興
卞文瑜山樓繡佛圖
淨蓮一朵是前身繡佛無緣那有因笑煞文瑜特多事
偏稱津逮管夫人
巾幗寧無杜子美依稀茅屋即東屯荒村落日絶人至
雙掩還教鶴守門
御製詩四集卷十
