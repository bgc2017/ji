御製詩初集卷四十一
古今體八十九首(丁卯五)
復聞河南得雨
春杪夏初欣時雨蹙眉遠為商洛憂(彼時河南望雨)邇聞屢霑
差少慰望雲日夜頻增愁彼處麥收還過半趁種禾黍
芃如油此則十日期已廹呪兼二麥難為秋眼前得失
紛塞馬而我切切無窮休亦思所戒不知足其如億兆
衣食謀入孝出弟民風淑要先養欲與給求一夫不獲
予之辜燮和無術其誰尤嗚呼燮和無術其誰尤安得
宜雨而雨宜暘而暘遍我寰宇長蒙庥
題曹䕫音山水十二幀
春山新霽
春仲田盤六轡紆千峰雨後翠糢糊倚窗竟日拈吟處
不意今朝入此圖
層巒疊翠
隠軫溟濛逼太行山容霍霍樹蒼蒼恍疑曉事黃公望
(是幅法黃公望)為我讀書開草堂
蒼山飛瀑
畫家誰不寫飛流箇裏神筌未易酬約略指南參活句
聽如有響望如浮
秋江漁隠
蘆荻蕭蕭霜葉新闔閭静對水漣淪依然石室磻溪側
復見當年跽餌人
山静日長
佳話從來說寉林巖居清事足幽尋日長山静人爭道
誰識景綸太古心
秋林亭子
寒篠枯槎間幾株夕隂朝靄萬千殊無多邱壑有多趣
妙處天然是老迂(是幅法倪瓚)
㩦琴訪友
廉折和平理可觀高山流水感多端相逄底用班荆論
便向松風深處彈
夏山聳秀
山川繆結樹扶疎大似王家一筆書最愛濃青剛過雨
白雲旋復罨林閭
古木竹石
老榦槎枒怪石獰幾梢煙箐間而生抗懷擬謝柴桑老
不與凡柯共向榮
秋江晩渡
坐待舟人不可招打頭楓葉落蕭蕭滄波阿那邊何處
便是江南廿四橋
烟雲蕭寺
瀟湘烟雨舊稱竒(米友仁瀟湘圖畫禪室中上品也)尺幅偏能髣髴之
秀發峯姿含潤溽招提結夏放參時
羣峰積雪
卿家知白真知白(是幅倣曹知白)慣與乾坤作粉粧那待置身
圖畫裏望中已覺十分凉
端陽日漫題
將謂今年過舊歲却成舊歲勝今年(去年以䦌三月廿八日得雨繼此則)
(甘霖時沛雖二麥歉收而秋成大有今歲以三月廿五日得雨四月望以前連得膏澤麥收秋成均有可望乃)
(自四月望以後至今望澤甚殷麥收亦僅似去年而大田尚不知若何云)榴紅蒲綠都無色
稻下黍高俱可憐郊外正須盈尺雨溪邊漫弄九龍船
自慙涵養功猶欠每值憂勞輙㤀眠
再叠前韻
略舉為君難一節較晴量雨正年年况逢亟待恩膏沛
何暇閒將景物憐祈請輙教先比屋委輸安可恃方船
那當假得洞庭術鞭起雨工不放眠
佛手
八閩風候暖佛手出冬花秀質含霜淨幽香度嶺賒却
難稱色相似欲攬袈裟不必標全月清凉本一家
麥秋
北方春旱多十年而九矣今歲邀恩早額手稍慰喜二
麥綠芃芃餠餌饒堪擬翻因鑒常時種少自咎爾(常年春早)
(多農家戒此而種麥少今歲春雨佳故春夏之交多有以今歲麥必豐收自咎種少者)曾因課農
便聞諸農家子更兼高下田黍稻皆蔥美受寵宜若驚
盟心恒自揣無何首夏半浹旬缺甘雨(叶)麥乃如去年臨秋
漸黃萎乃悟得失間反掌誠幻已所得憂不多失得憂倍蓰
展轉繁憂中害其有㡳止慰意倏已過愁思紛縈起既用凜
天諶還因格物理
隂(五月八日)
油然作雲勢礚爾喜雷音坐起難為意踟躇空復吟畏
風偏動葉障日已霏林安得傾盆沛舒予渴望心
偶閱今歲詩稿率題
今年未度半年期慰望凡三屢閱之(正月望雪繼望雨二月十五以後雨)
(而少慰三月十五前後復望雨下旬至四月初雨足而大慰四月十五後復少望雨十九日雨而復慰凡此皆)
(有詩至今則乂復望雨云)祈歲要哉他豈慮劭農性也那能移歉豐
未定三秋寶欣戚憑裁數首詩刻下甘膏亟相待知何
時是放懷時
風
稍有雲生風便隨彭怒猶然鎮堀堁須臾雲散風亦息
豈伊有意教坎坷風則靈矣究無藉雲胡為者任其簸
三春少和今復狂想争例事偏愁我
微雨
過午鬱蒸消息佳久旱雲好思杜甫彼人臣也猶為民
况我靦然為人主燮理乖方災歉多此責誰諉縈憂緒
訇爾雷鳴日掩光獨臨階戺頻延佇細點纔零驟霈沱
額祈盈尺興苗雨須臾雲薄風散之益增展轉愁如許
夏至齋居
元祀儼將臨遷坐凜明旦讀卦玩金柅撫時卜石燕豈
惟例徹樂早已敕減膳修省切衷獨愧以諭羣彦驕陽
烈中天炎風蕩廣殿廣殿清嚴所尚不禁熇暵傷哉彼
稚苖待澤亟隴畔日暮未興雲翹首益增歎
夏至日躬祭
北郊
敢辭炎暑為身謀
方澤躬親祀事修况是常年蒙
厚貺(憶自雍正十年以後屢蒙不親皇考命恭代此祭及乾隆元年至今歲歲無行又北方春末夏)
(首亟望雨澤率於夏至前後獲雨今歲得雨雖早而至今又待澤甚殷)益教此日籲
鴻庥侑筵逓進
思文帛房俎初登大武牛望瘞不遲韶樂振
廣壇誠意有餘留
憶昔
憶昔
膝下時依依切孺慕北方例春旱歲歲煩
聖慮殷憂每先期賑恤籌補助常見傳六膳有時㤀下
箸竊謂愁勞過欲慰意轉懼微誠荷
恩鑒首肯無訶怒恒於祈請所
命代申忱素豈知
慈愛中誨訓於兹寓今為切已事旱暵况頻遇任同
德霄壤慚畏日增遽敕幾戒終怠調元愧六幕(叶)稍可
自信者良心尚如故
北郊廻鑾途中紀事
歉秋老麥全無色待澤新禾強半垂烟隴一番膏雨後
頓教人憶去年時
陣雨
陣雨雖屢作艱致渥且優前朝齋法宫傍晩雲脚浮點
滴只頃刻旋成霽景收次曉自御園有來内侍流問彼
以雨勢咸云覺稍稠昨因大祀旋園林卜鳴鳩頗覩油
然興曾無霑爾酬詰旦理庶政召詢卿尹儔告我昨在
京眼見盈澮溝竒哉彼雨工何獨無緣投豈其果有意
避我如相仇欺飾中涓常于彼奚深求國是夙所倚不
宜逐悠悠或者欲慰我我寧易慰不匪誠未足信誠然
益可愛
曉凉
一雨將成仍不果頗覺曉凉切青瑣凉遲雨意熱固佳
又懼驕陽勢如火日甚一日百憂煎展轉思量無一可
董其昌山居圖兼和其韻
濃淡天然實間虚林巒深處辨烟墟詩成屢縮操觚手
為對香光劍舞書
柯九思竹石
抹月披烟迥出塵櫹椮倚石矗新筠為思愛竹洋川老
一寫精神便逼真
詣黑龍潭祈雨
孤懷仍夜月卜候慶晨霞(諺云晚霞晴早霞陰屢有騐者)敢謂一誠格
其如百慮加凟煩虞不告澤沛冀無涯細點隨歸轡心
希消息嘉
批宣化奏報得雨摺漫題
火種刀耕瘠苦州及時得雨庶登秋因批欣慰旋停筆
却望中天慰變愁
雨(五月廿一日)
急風驅殢雲倏忽天際馳剛憂望復孤翻幸密雨隨始
看迷遠山旋覺濯庭枝沛然作盆傾簷響明珠垂所惜
時不久纔得二寸滋東西十里外來往人之辭云已十
分霑此事吁可竒昨自龍潭廻龍神果有知應無遠近
分豈其偏所私(黑龍潭左近亦報透足)繄予德誠薄示警固如斯
而民其何辜輙以災歉貽予向曾有言譬之方伯司愆
尤設自召亦惟懲罰之詎因彼一人罪民夫豈宜疾痛
呼父毋
皇天尚鑒兹連朝固難冀盈尺庶可期聞之田家言秧
苖遇旱時其根至黃泉不雨猶可支雨不霑且足助長
翻成萎根或至中斷神農難為醫展轉悟政理屯膏我
不為
欲雨
欲雨難為意延俄轉怛忉先虞風復作稍幸日全韜禱
向明神切心緣區㝢勞原田將坼兆顒望沛恩膏
雨
濯枝纔作繼盆傾聽屢垂堂望倚楹却幸黍禾今立起
果然
天地有權衡生衣乍可凉微切翠簟還欣氣頓清自慰
自慚還自勵漫因憂釋志旋盈
愁經幾許慰如之始悟憂欣摠自貽但似去年亦足矣
誰教初望乃過而(春夏之交較舊歲得雨為早故常有今年勝去年之句無何而望澤轉殷)
(麥仍歉收及今始得膏澤但祈此後雨暘時若得似去年即為厚幸云)雲容屢視疎濃處
雨力頻量寸尺時患失由來勝患得那曾有喜近臣知
詣黑龍潭謝雨
前朝詣靈潭籲禱冀微感細點隨歸轡傍晩雲容黮陣
雨中夜零所望猶覺欿曾未踰三日霑霈盈溝坎兹來
謝神貺農事沿途覽稚苖如助長肥緣朝苒苒詎即希
歲豐乍可弭旱歉叨佑良已多能格吾豈敢
初遊大覺寺
靈淵謝神貺古寺問佛津趁此山路便况逢雨霽辰清
爽拂人面微風襲草芬禾黍連遠村勃然生意新暘臺
(是寺山名也)最高峯未到意已欣迤邐入林廬便與步法門
石橋似虎溪菡蓞摇漣淪一一蓮花上疑有天女倫月
相巍殿中調御信獨尊雲湫洩山半下注如垂紳循流
登其巔乃至水之源不溢亦不涸徹底石粼粼時復見
泳遊故知非凡鱗稍憩白板室洒然誠絶塵鳥語似談
梵樹影全標真擬參大覺旨翻歉語句頻
是日復得詩四首
上方遠塵市古蹟冠祗園(西山名刹甚夥而是處為最遠亦最古而幽)林裏
纔尋徑橋邊早得門毒龍知己制伏虎宛然蹲(門内二石俗名)
(卧龍伏虎)一撫松陰碣(是寺新葺皇考在藩邸時曾出資送伽陵和尚入院)心驚電
影存
遠公白蓮社勝概至今留(門内石橋俯波有紅白二蓮盛開)耘鳥覷浮
瓣經魚集仰流到山如入畫當夏似披秋膏澤欣霑被
詩機得少酬
傑閣横霄漢金容冺古今風旛底參偈泉石此娛心隠
楯窺明鏡循巖聽暗琴(寺後嵌隟潨泉滙為方池引其流自岩而下凡僧寮香積無不)
(周)從來耽静地是處暢幽襟
好山能作雲為我倏氤氳變幻峯增態色空意總欣伊
蒲何用飽净茗一為分小憩禪房静青楓送秀芬
夏日香山
雨足心懷得少閒輕輿乘興到香山静聽玉乳淙新脈
愛看烟蘿濯翠鬟
望中雲樹杳難分步步幽芳逓野芬應是山靈知客到
旋從樹杪暫開雲
我到香山如讀書日新境會領徐徐朱樓延爽當風峭
綠野含滋正雨餘
鶴林玉露有名言即景因思一陟樊興洽路旁肥綠稻
憂忘階下茁金萱
臯塗精舍作
香山固絶佳精舍佳之最盤盤歴蘭磴童童蔭松盖九
夏清凉地三秋廣寒界(是處畜桂為香山一景)坐來衣袂寒望裏
心神快禽音佛真偈雲容山變態應接了不暇妙逹有
餘會
望玉泉山
我初遊玉泉雲巘固已陡今自香山看如峛崺培塿乃
悟境無窮學問戒株守萬殊理則然擴充吾何有
雨後
雨後山泉壯津津吐靈脉香發垂簷花潤逼依垣石珠
聲咽雲竇帶影拖嵌隟三春望澤時一滴難為益雨足
可無藉偏覺溝澗窄何如彼滄海不涸亦不溢(叶)
雨香館
薈蔚林扉秀端知與夏宜山風常送處霧雨不拘時鶴
瘦松得友苔圓石點棋坐參兼倚詠奚必句多竒
雨香來鼻觀真合獨稱靈遠壠蓬蔥綠高峯樸亞青潤
疑逼衣履秀每罨窗櫺落落長松下因思劚茯苓
題曹䕫音江山秋意圖
翠壁丹楓處雲閑天澹時片帆隨日落秋意與心期曲
棧千尋俯危樓萬里披捫參攀蜀道廻首重遲遲
丙宅行
丙宅鱗接西山下若堂若斧胡為者豐碑屓屭森插笏
像設縱横礙行馬我偶披徑問招提田舍翁言鄙可思
云非巾幗埋香所亦非台衮騎星遺前代貂蟬竊威福
富擬公家積珠玉苦無孫子可貽留高墳不惜金貲築
我聞此語吁可嗟視之誠比長陵奢剥下陵上有如此
千秋興廢縈懷賒甫節魚童車戒凛未若朱氏為尤甚
洪武家訓夫豈㤀祗以防微術未審生殺予奪誰所操
由來罪不在若曹太阿倒授斯有漸門生天子徒悲號
六月朔日自香山遊聖感諸勝即景成詩得五十
韻
太行分秀幹永定貫隂精(燕都之山皆自太行發脉永定河自塞外來夾兩山之間)
(出石景始入平陸)孕鬱成靈局崔巍護帝京天開丹地迥日照
紫蕖眀萬馬相奔突千支各拄撑一峯尊華嶽八景冠
燕城最愛香山好因之别業成常留雲館蹕便閱黍田
耕新喜霑膏雨餘閒趁快晴簡能延吉士咨采接明卿
(是日引見吏部月選官)適可驅輕騎奚須建翠旌佽飛頻訓諭綠
剡戒縱横碧漢翔雲點青椒爽籟迎蘭衢何宛宛桂埓
此行行谷口分泉澗村頭輭草坪指南仍未改(是日出香山南)
(關折而西度嶺而北始至聖感是時猶向南行云)記里任徐鳴丙宅䧺堪詫貂
璫横可驚(西山下明代寺宦墳墓甚夥專横至此國事有不日壊者乎)明明懸烱戒
歴歴入吟情西轉登盤嶺兆瞻闢霧棖遥知景所會未
到意先平晻靄蒼林合逶迤白道縈人楓將鳳栢白芷
更華苹似阜似堂接如宫如畆并嵎嵎殊崱屴磥磥競
崢嶸澗雪聲猶壯松濤響自鏗聒枝争鳥雀跳樹擲鼯
鼪既狹方開豁如夷復嵂峥隔巖標窣堵攀磴俯翬甍
信是羅延窟巍乎象教程梵音海波動寶相月輪呈
頊藻還輝斗堯嶢擬見羹(聖感寺内海岫聖祖賜匾最多復有賜和尚御)
(筆條幅)松軒因小憩繡壤一廻睛信矣神都麗煌哉天府
宏富加惟強教泰保惕持盈行漏催傳箭歸輿旋委衡
寶珠遲展眺(寶珠洞在聖感之上是日未至)法苑舊騰聲蘿磴原堪捼
蓀蹊那礙生靈源淙磴隟幽處結株楹(由聖感西南行下山隥為龍王)
(堂有泉潨出)馴鴿聽經白游魚醉藻頳滴珠纔𤨏碎瀑布遂
琮琤古寺棲巖迥欹簷帶雨傾丹青看剥落布施孰經
營佛自圓通者時而興廢更静觀聊遣慮遥問不知名
石逕盤紆下招提結搆清(大悲寺在山腰至是始合去路云)&KR0869;經還有
閣卓錫祗餘莖素具升高志今酬望遠盟香臺霏法雨
天樂下雲韺年小猶長日暑徂行届庚盧溝横螮蝀石
景矗瑶瓊指日將登岱蒼然覽巨瀛(是日降旨以明歲東廵祀孔廟登泰)
(山)
聖感寺眺遠
西山至此更無山故是明堂結局處南臨平埜千里餘
况鮮林嵐蔽虧慮我詣精藍禮佛罷山齋雖小足清趣
窮目何須百尺樓因迥為高萬景赴夙聞聖感結遐想
不見雲窗見烟樹今朝搴幌俯帝畿瀛海蓬山乃畢露
因知見不貴拘墟天高鍳卑理則固
龍王堂
古廟山坳裏披榛磴道賒樹生刹竿石鳥啄净㡡紗水
府石林秘香臺花雨斜所希惠時若霈澤始京華
大悲寺
林麓忽開處居然見上方松風吹袂冷山果落茶香替
戾鈴聲静逶迤鳥道長停鞭一廽首霧靄已蒼茫
善琴者唐侃村居西山下是日過其廬因題
百戰歸來志未磨(唐侃旗人也隨大將軍費揚古出征昭木多頗有功在軍中猶以琴自隨)
(至雍正年間始賜副都統銜予告家居)郤耽小隠意如何臨泉興寄猗蘭
&KR0757;築室情同安樂窩幽賞漫隨孤鶴去劇談常喜野人
過一揮應令四山響覿面真師黈益多
香山曉景
疎星隠碧天殘夜漸明發未辨楓桕色早逓蕙蘭馞露
重蝶翅低月留鶴夢歇倚楹味平旦澄觀興無竭
驟雨
殢雲忽迷南北峯驟雨洗净峯頭松無纇珠傾萬栲栳
有情畫浴千芙蓉溟濛紫碧幻晴晦果然神妙符分龍
須臾返照樹頭掛萬澗琴音一律同
翠峯高處置笙歌
玉華岫置法曲一部自香巖室隔谷招之奏小令
數闋巖谷凑響非復人間絲竹聲如在武夷虹橋
間也因賦是題
隔谷雲門奏依峯鳳吹清左招起止節曲盡澗巖情似
降仙宫調渾非塵市聲度松添縹緲拂水致縱横地遠
無嫌急居高乃益宏不緣聆始作安得繹如成
松路仙巖歌題王蒙所畫
我久思題松路仙巖王蒙所作之長歌意有弗快把筆
欲吟行復捨試語(去聲)巧遲拙速論詩流應有聞之掉頭
長笑者是時快雨初霽長烟收值我香山偶消夏畫耶
境耶兩適合况當勤政(香山正殿名)召對之餘幾務寡日中
必熭&KR0757;刀割時不可失興會惹反愁渾渾浩浩難為拈
亦惟就其所具天然邱壑一粗寫嶺雖險而可登磴縱
窄而堪下峭笋天齊飛流珠瀉古木怪石支撑厏厊翔
鴈閣於木末知誰悟乎般若盪扁舟於溪濱又誰釣竿
之獨把曾青相蔽虧紛不辨梧檟更愛閒閒結茅屋高
僧仿彿東林社雄乎博乎鈐山堂之舊物而畫禪室所
藏也
自香山廻蹕圓明園過玉泉山小憩
閒情一為步林閭如滴山容過雨餘廻首來青吟賞處
白雲堆湧萬芙蕖
秀木佳隂小立遲甌香硯净鎮相隨子西詩句閒中領
正是日長山静時
沙觜依微露漲痕禽音鶴唱静中喧雲添山態生瑶嶂
風送花香到網軒
薜蘿烟裏陟丹梯原隰平臨綠意齊咫尺林泉得佳趣
好山何必論高低
雨中泛舟
誰解盆傾萬斛珠天龍游戲祗斯須㮄人漫慮衣衫濕
風雨歸舟正好圖
片雲剛上遠峯連忽送千巖響瀑泉色相細參難得句
水晶國裏小遊仙
驟雨驅雲晴亦速沙汀漲退綠波涵樹蟬聲亮荷香淨
一綫斜陽天蔚藍
瓜
凉供厨人案生機園客寮來禽分應譲蒲鴿品先標五
色何湏炫三庚適可消江村思杜甫得句入詩瓢
題姚文瀚梧隂清暇圖
地僻門深逭暑宜綠梧團影弄差差紛陳王謝家中物
細檢晉唐以上詩童子擘瓜如切玉胎仙啄木似敲棋
翛然古處會心别豈在姬尊與姒彜
題曹䕫音溪雲山雨圖
濃綠樹迷複嶺淺紅霞抹遥天頓覺風凉雨濕許渾詩
意悠然
舟過萬夀寺
西海遥遥一水通出城偶試布帆風(出西直門過壕橋乘舟直逹聖化寺)
(别墅易舟循流而下即至圓明園也)招提平枕清流澈真偈當前印色空
遇淺泊之殊鈍置乘風迅爾却輕豪誰知到點評量處
(到即不點點即不到二語出法苑珠林)白足僧人望轉勞
荷芰香風坐闔閭岸蟬聲亮静聽諸西山送雨如飛瀑
(是日舟行遇雨)漲影旋高幾寸餘
假山過雨應流翠(寺中假山湖石為之勢甚古)古鉢生蓮定作青望
裏因增新悟境由來意想勝身經
剪園蔬賜大學士及内廷翰林
快雨喜新晴景物無不嘉農田高下足菜圃生意加我
偶步菶町問彼園人家擕筐爾何為采擷毋乃過此非
稂莠比豈慮妨嘉禾老翁笑而言所頼暘雨和紅芽與
紫菂怒生不延俄設其惜弗取過時徒老柯語良合至
理凡事戒蹉跎分賜趁朝凉露香熨齒多燮理有共責
詎止供逶迱
荷
白是銀雲紅是霞雨餘香遠透窗紗十分神韻誰能畫
六月春光無比花孤鶩横飛蒼岸外輕舟一繫綠波涯
就中迥異尋常處不惹塵心長道芽
沈德潜給假葬親畢還朝詩以賜之
朋友重唯諾况在君臣間我命德潛來豈宜遽引年(有謂)
(德潛既老得歸鄉里可不必復來者德潛之去也朕賜之詩南國欣歸陸東門漫擬䟽則德潛之來實合在公)
(之誼云)瀧岡表阡罷白駒來賁然即此至性肫令我俞以
憐晝錦匪所誇孝烏或致焉席前陳民瘼不負予諮延
兒軰粗知書善為道孔顔(先是德潛未到即有旨命在上書房教皇子書)
飤金魚
金魚魚中譎可看不可食而反被人憐潛泳殊自得常
叨投餌惠訖無上鈎厄彼鷄能司晨酬以稻粱澤彼犬
善守戸敗肉匪浪擲爾魚獨厚幸恩波託太液日費九
十餅尚歎霜降廹縱不無竊饋飽食日以息(園中例自穀雨始至)
(霜降日飼魚九十餅然飬魚者率竊食之故戲及云)文采洵可觀問汝曾何德虛
糜莫甚兹畜爾誠奚益
蕉窗夜雨
種蕉滿窗外綠葉日以披所為雨中聽更愛清宵時奏
響間簷溜吟籟答喬枝田疇既已霑寄興乃在兹瀟灑
有餘趣疎密無不宜即境米家法何湏命畫師
喜晴
雨暘其利同惟時為難矣極備無皆凶因悟中庸理夜
雨初欲霽曉煙高漸起爽風西北來天畔雲盡徙青矗
遠峯尖紅重香荷沚高軒起碧紗一覽風物美逭却周
宣憂適得盤古喜
率題風
東北風雨西北晴較量既久知其徵今日西北風而喜
前月西北風而憎憎兮喜兮風不知日兮月兮無窮期
題李世倬疎林亭子
胸中常有萬里意一溪一壑亦無窮契乎妙者倪雲林
近來董(邦逹)李(世倬)頗能工遠山綠滴雨洗後喬柯籟爽夏
長中笠亭四柱不為窄暮靄朝嵐面面通憶得曾經似
此最佳處乃在盤山之幽甘澗東
題李世倬秋崖獨步
秋山一坐清秋空萬里眀杖藜獨步人心與孤鴻征
伏日
短至閱三庚形家稱數伏消息萬古經何待筮而卜雲
容常滃浡山意增潤溽樂此池上居移彼雨中竹心閒
鳥語静風清花氣馥舊學得商量論孟從頭讀
泛月
晚風微拂暑全消漸湧冰輪天泬寥蟬噪螢流紛曲浦
梧疎荷净澹清宵
畫船如近水樓臺鑑影波紋面面開最好虛明參色相
底須絲管侑樽罍
汎㶑鷗波盪槳遲紅橋鴈齒座中移吟髭贏得增如許
載月依然舊歲時
雨中荷
片雲驅雨過荷塘綠蓋難遮紅錦裳徙倚水亭清俗慮
初禪堪悟色聲香
御製詩初集卷四十一
