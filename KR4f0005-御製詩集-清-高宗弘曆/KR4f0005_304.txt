御製詩四集卷二十五
古今體一百四首(乙未一)
乙未元旦
鞠陵朱鳥始東升運斗時欽五位乘玉帛萬方&KR0008;元會
金湯奕葉凛丕承扇菱敷影和光靄鼎柏噴煙瑞氣凝
滋味歲朝值留熟欣同黎庶祝三登
元旦試筆
賀
祚御正行次第禮雖多覺體安舒六旬得歲又開五四
十踐基益勵初物阜民恬恒願彼宵衣旰食敢疎予未
知始望能符否(予初登極時曾對亦八天立願若臨御至六十年予春秋十有五即當歸)
(政以今歲計之尚有二十年也)屈指廿年猶待諸
重華書室坐逾時開筆元辰例在兹資始心經述
祖典(向每元旦必書心經一冊至每月朔望書心經則自今歲元旦始遵皇祖成例也)藉因
佛力祝
慈釐祇緣歷久惕持久未至無為勖有為几展花牋掞
初句尋思那可易言詩
張經歲朝圖
缾簮卉復盤貯果(佛手香圓各種)信手拈香總逼真那更水仙
辭洛渚也因初祉祝(天竺)長春(月季一名長春)
詠檀玉如意
琢以羊脂玉相(平聲)惟牛首檀(出梵與)雕幾非所尚樸雅恰
宜觀代可語深辯揮將花落攅如詢意之願歲美萬民
安
正月二日重華宫侍
皇太后宴喜而成什
青宫
家宴唘開年喜領曾元繞
座前
母子夀登百五十古今瑞越世三千狰獰雪象迎春踞
璀璨銀花入夕燃扶
輦長街夀康返(夀康宫寢之聖母所恒燕處也)明朝問
寢倍欣然
題商喜歲朝圖
&KR1431;潤瓊姿梅吐香剡藤春物報昌昌水仙不藉解玉佩
来祝初祺肇吉祥
命加賑直隸去歲偏災州縣詩以誌事
去年幾輔率逢秋偏暵東南致歉收豈以一隅心弗念
應教兩月澤加優無論災戶極還次普予賑糧縣與州
(直隸昨歲均屬有秋惟天津青縣静海滄州南皮鹽山慶雲獻縣交河東光武邑武強霸州文安大城寧河等)
(十六州縣偏被旱災收成歉薄業已照例賑恤恐青黃不接之時民食未免拮据因降旨無論極次貧民均予)
(加賑兩個月俾資接濟)十萬通倉設嫌少兼施銀米例堪求(發通倉米)
(十萬石為各州縣縣濟之用並以預購豫省麥十二萬石酌給其不敷者仍准照例銀米兼賑)
題尤求書閣早梅圖
寫出孤山不落梅(尤求此圖盖摹林逋孤山之意秦邵題詩末句云寫箇孤山不落梅兹易)
(其一字便覺不俚并識之)野亭放鶴憶徘徊(孤山今有放鶴亭而無留鶴軒不知秦邵何所指)
石橋策蹇伊誰氏應是杭州薛暎来
命加賑甘肅偏災州縣並展限緩征積欠因成是
什
十行施惠豈虚云甘省貧民尤所廑原有偏災七處被
(昨歲甘肅通省收成統計八分有餘惟臯蘭武威靈州寧朔平羅鎮番沙泥州判等七州縣夏禾偶被偏災)
可稱秋穫八餘兮(以甘省收成八兮而計本不應賑因念邊陲地瘠民貧仍照例賑恤并同)
(秋禾被災之金縣西寧平番肅州四處均展賑一月)更思逋欠陳相接次第展寬
催漫勤(甘省自乾隆二十三年至三十五年民借籽種口糧等項積欠纍纍前經加恩將逋糧四百餘)
(萬石全免其折色銀一百三十二萬餘兩分六年帶徵今已四年未完銀仍一百餘萬若新舊並徵歉收之民)
(未免艱窘因并降旨酌展四年二年以蘇民困)咨爾守疆大小吏民艱勿隠我
欣聞
詠倣永樂朱漆菊花盤
吳下髹工巧莫比倣為或比舊還過脱胎那用木和錫
成器奚勞琢與磨博士品同謝青喻仙人顔似暈朱酡
事宜師古寧斯謂擬欲摛吟愧即多
由液池東岸入淑清院門
初春藩宴待班齊西苑鳴鑾小憩徯太液鋪冰原是水
長衢凍雪不生泥石門纔入仙凡别松磴寧辭高下躋
素尚齋真愜懷抱方来春意任吟批
千尺雪二首
小憩由来愛水齋冰溪積素映澄懷因之思義頋名别
幻雪何如真雪佳
水流弗凍渟斯凍此義兮明契戶樞試問憧憧來往者
動中有静亦知夫
賓竹室
室在綠琅玕叢裏賓竹之名乃以此詎因瀟灑託幽興
植中盖謂斯君子王順長息豈其倫顔般亥唐庶可擬
迭為賓主則勲華人倫之至心焉企
清音閣
凡物不得平則鳴昌黎知一未知二譬如春鳥與風松
豈弗清泠暢其意其意暢故聽者暢登閣無妨寓此志
羲之應是箇中人何言絲竹陶寫寄
静柯室
風静柯因静風鳴柯亦鳴然斯屬色相(去聲)未覺泯心情
設弗步而至誰從枝際評空空書室在却得契無生
延賞亭
亭在西南隅以遥弗恒臨新正偶一登延賞真暢襟雖
遲桃柳芳而饒松竹音宫城枕六街皇州春未深茂對
奉始和保泰凛難諶
補桐書屋
㠎嶫入石門假山百年古松栢有恒春梧桐則藉補舊
材斲為琴篋衍室中貯孰真抑孰幻非能亦非所擬欲
喚伯牙斯意為我譜
隨安室
隨安舊書室是處與題名况昔棲遲地(雍正二年曾居此讀書)如
聞佔畢聲幾曾德業進空憶就將情所愧宣尼語三年
曷有成
魚樂亭
層冰下自有魚居其樂寧當少異諸却喜溪亭名永占
謾從莊叟問何如
藻韻樓口號
不迥書樓纔十笏所饒架有縹緗羅退之木強(去聲)何妨
窄(見六一詩詁)却是因難見巧多
敦叙殿有詠
敦叙臯陶訓九經列在三偶臨原以暇再舉則何堪(丙寅)
(秋曾集王公宗室等於此賜宴聯句今將三十年而當時與宴親藩存者無幾因不忍再舉矣)竹韻風
輕戛梅芬春細含奚因遣遠緒綈几擁書函
題崇雅殿
文石開三徑樓松植滿庭澹懷厭長(去聲)物消暇在明經
風輭搴芸幕曦温朗綺櫺如云黜浮寓燕許有儀型
遐曯樓作歌
我聞重華闢四門明四目其意亦曰廑遐矚然予於斯
有進焉遐尚易知近難燭泰山之高蔽於一指毫釐差
兹千里謬彼然則如之何要在克已而窮理
戲題菊香書屋
秋令每逢於塞外菊香時節幾曾臨盆樁氣味殊相稱
(去聲)名寓陶家實在林
愛翠樓
春光纔醖釀林枝皆突兀山樓曰愛翠翠色實未發然
予有别會愛趣乃無竭譬日中必昃知芳旉有歇蓄意
於未来延景弗滅沒寄語登樓人斯言不可忽
紫光閣宴外藩即事成什
外藩恩宴例初年協洽情宜與衆聯共慶蠺登稻昌卜
(見淮南子)合教樂備禮明宣促成醼什榜鄰舊將寫戰圖廡
展前(向年平定西域曾繪戰圖張紫光閣壁即日蕩平金川擬于閣外展接前廡以備繪圖紀績)
兩紀崇勲藉輿力惻然意覺勝欣然
重華宫茶宴廷臣及内廷翰林等用天禄琳瑯聯
句是日復成二律
甲子琳瑯輯天禄(辨訂舊版書為天禄琳瑯自甲子年始)因之内殿庋昭
仁三旬閱歲編維舊四庫於今書薈新體固參差置應
别品資檢校得求真笑咨邇日抽增者(舊所辨宋版中頗有未確今經)
(訂正改撤者亦有原辦疎漏今為考定增入者)豈乏當時預選人
交泰聯情聚翰僚重華喜值小年朝(見月令輯要杭州府志)聊因
應節設芳茗略異開筵詠蓼蕭為學立言當顧行勅幾
食旰與衣宵崇文詎曰崇虚飾復旦卿雲莫謾謠
天禄琳瑯鑒蔵舊版書籍聯句(有序)
芸編藴古香盈羣玉之蔵茗榼延韶歡洽重華之
賞溯前度籖羅縹碧聯吟美已窺全遞今番響戛
琳瑯比例珍宜居上繄此傳稱善本取之而盡拔
其尤原夫刻貴初摹數焉而必從其朔盖自石經
乍泐製剏成都雕字旋繁文詳廣順範移鐡板存
中之舊話堪稽倚向書床邦彦之遺聞彌豔况復
西廊東庫頒官留胄監之書兼看崇化麻沙入肆
走巾箱之式攷紀年於大定翠琰曾鐫徵掌署於
興文白藤競印逮勝國技沿剞氏蘇州樣比杭州
更誰家影付鈔胥汲古妙偕述古别梓梨而選粹
寧徒邊論單雙驗楮墨而差良奚止畫分麤細嗤
耳食鈐題漫信摭名則贋鼎都刪任手披摸索非
難審體則善刀能品物克聚於所好喜四百部甲
乙都排書在佳而不多閱半千年菁華盡備歷宋
金元明而完弆護持應藉六丁依經史子集以臚
陳整娖真同二酉爰迺拈題舉典因之授簡分曹
日是初三中適春朝元旦人仍四七班兼鳳閣鸞
坡計
祈年尚及經旬招宜徵角顧侍
讌纔過疇昔樂逮臣鄰詎矜中壘閣藜名沿天禄略仿
新吳府玉韻叶青陽矧兹儲以昭仁在予益凛體
仁之義亦曰喻惟求舊願爾無忘由舊之規
(御製)上正三節肇春祥茶宴重華例有常黃閣玉堂胥就
列
赤文
仙藻首成章什研麗則抽中秘箋授臣鄰侍左廂四庫
昨曾賡竹素(上年茶宴以四庫全書聯句臣舒赫德)百城兹又詠琳
瑯涵書味復融
詩味挹茗香頻沁墨香照以青藜卑漢閣(臣于敏中)積來元
圃陋曹倉府區典籍西都固美埓球玕禹貢梁漫
詡鄴侯籖插架(臣李侍堯)浪吟何氏屋連床乙光偕賦
乙未讌甲觀聯披甲子装(書自乾隆甲子重装以來凡有所得均籖書年)
(月以誌鑒藏先後)各按部分部系句(諸書各系以句臣福隆安)
(御製)總臚目舉目歸綱(宋版及影宋鈔全入題詠亦如四庫全書例以經史子集為次其元)
(明版則各舉其尢佳者入詠)宋金鉊槧元明繼經史精華子集襄續
後韋編王弼注(周易)
箋依毛傳鄭公鄉(監本毛詩)吕詩真鑑屬元汴(吕祖謙詩紀)
(項氏天籟閣蔵本)周禮精鋟標建陽(周禮本宋建)纂附闕官逸
教補(無名氏周禮纂圖互註臣官保)觧求盲左癖奚忘(杜預春秋經傳)
(集觧)腴詞音辨脣兮齒(陸德明左氏音義)墨守疵攻膏與肓
(公羊傳註疏)紅印鄂州霑紙濕(公羊觧詁建即何休註徐彦疏宋本末有鄂)
(州州學官印臣程景伊)繆紋晉第帶芸薌(榖梁傳註䟽之首有晉府書畫印)
中書劄付胥徒掌(程公說春秋分記書未有元大德間奉江浙行中省劄付紅)
(印)小字巾箱尺寸強(五經小字本)繢匠六經貽越殿(楊甲)
(六經圖書籍印)(有宋緝熙殿臣王際華)學童四子溯衢庠(四書州宋衢)
(庠本)詳申鄒邑推張栻(張栻孟子詳說)廣梓閩中衍野王(孫彊)
(大廣益會玉篇中增顧野玉原本宋閩刻)跡對𣆀規嘗紀數(六經之名始見)
(莊子天運篇謂吾何以規老𣆀哉及六經先王之陳迹云云臣蔡新)
(御製)類虛班藝匪遺亡(漢書藝文志無史類盖是時諸史未興如楚漢春秋䓁書今入史類)
(者皆在春秋類匪闕遺也)惟欣文景能休養(漢書)亦曰明章號治康(後漢)
(書)五代即隋尚如檜(隋書)
兩家改昫並存唐(唐書監宋祁歐陽修改劉昫舊唐書明本廿一史遂不收昫作論)
(者謂舊書自有勝處武英殿板新舊並存)考鈔涑水聊稽異(司馬光資治通鑑考異)
鑑刻廬陵肇間行(朱子資治通鑑綱目本是書初刻温陵别其綱為提要此乃繼刻廬陵)
(者綱目分行間列如春秋經傳例)具本末全唘馮谷(袁樞通鑑紀事本末按樞昉為此)
(體馮琦宋元紀事本末谷應泰明紀事本末皆襲之臣稽璜)念終始典冠羲黃(范祖禹帝)
(學)提其要取括繁冗(錢瑞禮諸史提要)糾厥繆爰資救匡(吳鎮新唐)
(書糾謬)真筆幾家窺筆削(吕夏卿唐書直筆新例臣英廉)確評誰某彙
評量(唐宋名賢歴代確論不著彙人姓氏)重儓藍本癡循顧(劉向古列女傳)
(為每傳有圖傳顧愷之製)半壁黃圖僻剰杭(祝穆方輿勝覽時宋偏安餘)
(杭書中不及中原郡縣)上下歲三千可計(歷代史書雖未備然已具編年紀事)
(兩體可得經世之全臣阿思哈)寓巵說九百相望(諸子雖立意不同總不越)
(漆甪寓言巵言之旨)志皆論也遷仍况(荀子子史記禮志即取荀禮論為之)
蝶或周與紱寫莊(南革經人有莊子像明永樂間舍王紱奉勅作贊)争逞
儀秦用嬴趙(戰國策溎臣張若)
(御製)特橅耕織更農桑(汪綱農桑書軒向曾題刻樓璹耕織圖於多稼兹書乃集陳旉農)
(書秦觀蠶書及樓璹耕織圖詩成之)洪懷逸少筆随記(洪邁容齋三筆)程演仲舒
意寓良(程大昌演繁露)鐘鼎蟲魚亞爾雅(王俅嘯堂集古錄)
形聲點畫匹凢將(李錫排韻字類)虞初嗣漸淆羣喙(小說始自)
(虞初乃子家之流𣲖)摯别沿徐擷衆芳(漢志但云某家若干篇集之名始摯虞流)
(别)紉佩秋蘭託湘沅(楚辭先臣曹秀)翻階春草接池塘
(謝眺集)拾遺句配黃金匱(杜工部詩史)九注函繙敗錦囊
(九家集注杜詩書是書從之武英殿庫貯殘内檢得)淮蔡仆碑壓山斗(韓昌)
(黎文集治臣梁國)溪潭遊記闢蠻荒(柳柳州文集)博夸五百狐
留腋(五百家註昌黎集十輯者自夸摭拾之富實祗百四八家而已)巧遇一雙
劍合鋩(五百家註柳子厚集乃校武英殿舊貯因新得五百家注韓集取之同為韓醇刊)
(本足稱雙璧)思潁手排襍琴局(歐陽修六一居士集臣周煌)和陶神
遇引壺觴(蘇軾和陶詩)箕弓裘冶兄師教(蘇轍欒城集為其曾孫)
(所刊)輪輅水冰賓客場(六臣注丈選)了識佚名錄枚傅(徐陵)
(玉□新詠傅按文選古詩十九首不著作者姓名其云枚乘毅之詩僅見於玉臺新詠臣王杰)
(御製)不收新律韻宫商(姚鉉唐文粹體此書祇收古詩而不及律自屬有見)遺蘇
文選疑難觧(聖宋文選不内獨無三蘇此可觧)憶杜正宗慨以慷(真德秀文)
(章正宗而其自序以自昔集錄文章者若杜預諸家湮沒不傳行世之昭明文選唐文粹二書未得源流之)
(正云云)賦擬青錢蓋小技(選青賦箋)
考憑玉枕祇專長(桑世昌蘭亭考以上宋版)金源印獨疇驂
靳(吳兢貞觀政要之乃金時版祗此一種為世所罕見)宋影謄佳擬頡頏
(蔵書家競貴宋槧今遠内府所儲影抄各種精好實有過雕本者)聞擴九師通奥
窔(趙汝禖周易輯聞臣彭元瑞)說宗七日契微茫(趙彦肅復齋易說)贊
爻象彖猜圖馬(王宗傳童溪易傳數其說主義理以言象)徵夏商周愛
餼羊(聶崇義三禮圖)會讀論須淳祐蔡(蔡節論語集說臣汪廷璵)豔
題名訝狀元張(張九成孟子傳)頡篇約譜物從朔(夏竦古文四聲)
(韻)内則少儀謙弗遑(張時舉小學五書)年表自然堪綴范
(熊方後漢書年表臣董誥)長編焉肯遽儕光(李燾續資治通鑑長編按司)
(馬光作通鑑先徘長編燾紀宋事不敢自謂續通鑑但云續長編而已)河山故汴雁
横塞(王存九域志)風月清波雀處堂(周煇清波雜志)魯語餘猶
傳孔聖(家語肅臣阿)
(御製)臺儀精敢企
軒皇(新儀象法要圜宋蘇頌編當時臺郎所肄理精皇祖學契穹會通西法欽定數藴)
(儀象考成諸書實足為天下後世法)全圖庚鼎足冠冕(㠯大臨考古圖銅輯繪三代秦漢)
(玉古器首載庚鼎)雜記金壺頗博詳(宋釋適之金壺記)屈子志寧在
草木(吳仁傑離騷草木疏)
劉郎詞早叶笙簧(劉賓客外集)友朋輞水言都妙(王摩詰集)
昆弟盤洲譽最揚(洪适盤洲集)寫筆鉤摹觀太乙(以上影宋)
(抄本椿臣達)琹偏鄭重牒文昌(元時書集並由中書省牒下諸路刊行)義
原靡盡聖經大(真德秀大學衍義)音所由生樂記彰(陳暘樂書)
瑣載續貂補安取(李肇國史補傳記肇續之)(劉餗作國朝臣汪永鍚)瓌
譚鑄象怪何妨(山海經)戈矛西蜀乃同室(李心傳道命錄)斧
鉞東萊空望洋(呂祖謙東莱博議)才雋左司宜柳替(韋蘇州集)
(綬臣吳詔)謀深内相為裴傷(陸宣公集)大都叢簡搜瑜瑾
(以上元版入選者共八十餘部今略舉數種以例其餘)勝國雕梨太莠稂(内)
(府所蔵明版指不勝屈今取其最精者尚得二百五十餘部)王侍書饒瘢且垢
(明版黃伯思東觀餘論精是書内有法帖刊誤一釋種辨正王著之失頗稱核欽定淳化閣帖)
(文考異多採之臣曹文埴)
(御製)元才子直走而僵(白氏長慶集逮當時元白齊名其實微之不樂天遠甚也)輯
今弆古非同事天禄文淵故别蔵(舊蔵宋金元明版書籍彙為天禄琳瑯至)
(新輯錄之四庫全書則特建文淵文源文津三閣分貯之)贋製還因重訂正(近因重校天禄)
(琳瑯舊蔵凡偽充宋元槧夘者俱詳加别擇改正)
兼權嚴與判低昂(有確係舊刻而時代向未詳者並為核正歸入)二坊私
版官三舍(祝穆云建寕崇化麻沙二坊號圖書之府今所蔵有建本麻沙本盖宋時坊書)
(其監本則官版也)諸邸外儲内兩廊(中有東宮書府晉府諸印又内殿緝熙殿)
(諸璽乃東西廊書庫物)樞(鮮于樞)頫(趙孟頫)璧(文)貞(王世貞)昌(董其昌)
晉(毛)振(季振宜跋皆鍳蔵諸書人各有題印記臣沈初)趙(衢守長沙趙淇)韓(臨邛)
(韓醇)陳(臨安鞔鼓橋南陳宅書舖)岳(相臺岳氏家塾)廖(世綵堂)余(建安勤有堂)
汪(新安汪綱有以上七家皆宋時刻書姓氏惟余氏勤堂則自宋至元明世守其業)流傳
手眼衡殊允(諸書中如漢書唐書紏繆久經鑒賞流傳確有可據)繪盡鬚眉
興欲狂(漢書前有趙孟頫王世貞像楚辭前有屈原朱子像)少益貴乎多益
善(有一書而自兩部以至十數部之多者臣紀昀)前思作矣後思臧(有一)
(書而宋元明各有梓本以後仿前而並工者兼為收錄)盤螭璽曡登
璚笈(每部用乾隆琳瑯御覽之寳及天禄雨鹽)縈虯章鮮揭寳房(間有舊用文淵)
(閣及内府圖書等章)
寵賁
天顔知有喜(内最善本如前漢書資治通鑑綱目九家注杜詩皆命寫御容扵卷端臣)
(陸錫熊)
褒題
奎翰訓無疆(曾經三十御題者計二種)聚珍井井超模範(殿武英聚珍)
(版製極精良簡備如書中明無錫華氏銅活字長慶集亦此法然致用較為不便)掃葉紛
紛對勘戕(諸舊本皆完善精確憑以較對㦯可少免掃葉之誤)聫詠服膺源
出水(委一御製三閣記並以水言文涵滙萬有源貫以田部為六義乃詩之淵源也臣)
(陸費墀)
(御製)蕆編拭目派歸滄(所收各種並即繕入四庫全書)舊時
寢息仰霄漢(天禄琳瑯之書貯於昭仁殿乃昔日皇祖寢官也)此日書聲達
尚方(上書房即對此殿皇子讀書聲每達於此向曾有詩)銘著昭仁深體騐行斯
未逮敢無蘉
命加賑昨歲上下江被災州縣詩以誌愧
黃河漲昨秋災重淮隂地堵築幸成功安居庶卒歲蠲
賑百計救(上年八月間黃水驟長漫决外河老壩口山陽清河鹽城阜寧四縣被災頗重隨降旨賑)
(恤並將今年正供全行蠲免其漕糧漕項及節年舊欠概予緩征俾災黎不致失所)期遍災黎被
絜矩上下江偏災間(去聲)有逮加賑等不同(山陽等四縣正賑畢後恐)
(貧民待澤尚殷因諭將成災十分之極次貧加賑兩月八九分者加賑一月其下游之東臺泰州興化等属偏)
(被旱災者㦯酌借籽種口糧以資耕作又安微之合肥定遠全椒三縣被旱較廣鳳陽夀州宿州泗州旴眙五)
(州縣災雖不重然係前歲歉區並予加賑一月俾得接濟)詳付地方吏靳恩我弗為
諱沴汝莫遂惟是艱致和則我一人愧
題郭知達集九家注杜詩
平生結習最扵詩老杜真堪作我師書出曾鋟實郭集
本仍寳慶及淳熙九家正注宜存耳(是編為宋郭知逹集九家注乃王文)
(公宋景文豫章先生王源叔薛夢符杜時可鮑文虎師民瞻趙彦材見扵知逹序其言王文公即王安石宋)
(景文即宋祁王源叔名洙杜時可名田師民瞻名尹趙彦材名次公薛夢符鮑文虎即其名豫章先生盖黃庭)
(堅也版刻于廣東詳見曾噩序卷後署云寳慶乙酉廣東漕司鋟版馬端瞻文獻通考載此版亦稱為善本)餘
氏支辭概去之適以遺編搜四庫乃斯古刻見漕司(此書)
(舊蔵武英殿僅為庫貯陳編無有知其為宋槧者兹以校勘四庫全書向武英殿移取書籍始鑒及之而前此)
(竟未列入天禄琳瑯豈書策之遇合遅早亦有數耶)希珍際遇殊驚晚尤物闇章
固有時重以琳瑯續天禄(天禄琳瑯惜早已成書此本當為續入上等)幾間
萬遍讀何辭
題盛洪水仙
品已出塵體淨芳白沙碧草伴清揚繼儒未足為知畫
却向圖間恨不香(末二句反陳繼儒題語)
題姚文翰竹林七賢倣顔延之五君詠而反其意
仍各成一章
少年頗放浪晚歲實勤宣唘事多甄拔雅契白駒篇其
六各有疵吾謂祇一賢
右山濤
濬沖雖錚錚喜與時浮沈膏肓匪泉石持籌計黃金俗
物敗人意誠宜擯竹林
右王戎
陳留託酣飲任情飾巧辨求婚及致罪率以醉獲免據
案書勸進亦豈為盡善
右阮籍
既云契烟霞未免混塵世論著七不堪敢責湯武備頋
影歎廣陵却乖明哲義
右嵇康
鹿車擕一壺形骸遺弗惑逸志細宇宙甄心託澹默入
林率同調獨能頌酒德
右劉伶
耽酒事浮虚山公薦未審散髮入深林相聚為囚飲直
接共羣豕放浪則太甚
右阮咸
河内具清悟點筆注莊周書成示叔夜云殊復勝不殷
勤懷故交愴賦山陽遊
右向秀
乙未春帖子
青鳥鳴司啓條風應立春高低卜皆熟(探春歷記癸丑日立春高低皆)
(熟水主平岸)冀可慰農人
要當實政布詎祇德音修司事咨京兆吉辰正在牛(是日)
(癸丑)
綵勝華旛繪春意貞潛元復見天心千秋龜鑑在經史
四氣循環自古今
題影宋鈔家語
天禄青藜信也非(太乙青藜之事出劉向別傳事屬神怪子所不語)何扵家語
却相違(孔安國撰次孔子家語畢值巫蠱事起遂閣廢不行劉向以為時所未施之故不使名家安國)
(孫衍為博士上書辨之)祖傳(孔安國)孫辨(孔衍)名因正明影宋刊世已
稀多漏鮮全斯乃萃鉤元提要志焉希愀然敬對君為
政一語興邦凛勅幾
詠玉熨斗六韻
斗熨猶看玉爐盛早失金(是斗以玉為匡而無底盖必中置金罏盛火為熨而金罏)
(則早失去云)無當艱置醴有柄足申襟蘭閣粉香伴柏城血
色侵可貪仍出土將執孰停鍼亞父難為撞謫仙未許
斟李渾遺(去聲)文帝藉用表堅心
題沈周山水六幀即用其韻
高樓盤覆老松斜却俯青青竹未花(竹生花則其葉黃)遥見過
橋客將至呼僮石鼎好烹茶
霜楓幾點紅猶綴秋樹數株綠已疎水榭支窗不嫌冷
碧天騁望與懷舒
江翻石壁夕陽殷耐可言歸拏艇還舉首遥看峯頂寺
山僧閉戶更高閒
遠山雲表一稜遥寒散秋空嵐吐朝水閣幽人間對瀑
目窮落落意寥寥
艤舟岸上有人立問答情深一幅兼却被伊誰割半璧
石田遺韻祗虚拈(沈周此畫凡六慎五幀皆有題句惟此幀無詩而畫幅較他幅稍窄似係)
(後人割去因以己意補題)
蹇驢詩興可中收得句何曾愛俗流(陸游句俗人猶愛未為詩)最是
江南風氣好雪天猶自有拏舟
立春後一日
雍和宫瞻禮作
歲首仍多暇春初憶舊時言瞻野鹿苑原是
躍龍池忍草迎韶發禪林履露滋未能泯
色相祇益緬
恩慈
悅心殿
幾餘初歲試遊尋咫尺塔山憩悦心恰對春屏吟翼日
又看瓊島佈輕隂屢霑仍冀斯為雪(京師扵冬至月臘月屢曾得雪不過)
(三四寸而止冀得渥霑益佳故每遇徽隂即盼其釀雪耳)望穫無遑始自今更盼捷
音越以甚安能即境豫清襟
静憩軒
因静斯来憩以憩翻得静誰主更誰賓若形復若影曰
二固不可曰一亦成梗憩者人之為静者軒之永無為
契永依半座分軒領
揖山亭
四柱無窗牖雲嵐對面扶依稀相揖讓錯磨可招呼畫
景入描寫詩情自委輸還因笑米老何必一峯孤
題閱古樓
閱古雖因蔵帖版顧名思義每廑諸萬年君鑑垂明鑑
一部尚書勝法書鐡畫銀鈎亦何異朝乾夕惕敢留餘
如云意在希珍賞不是知予是罪予
鄰山書屋
鄰與里義通宣尼云擇里書屋曰鄰山寓名實以此又
云仁樂山擇處斯為美然予無暇處偶至即行爾敢謂
附於知亦勉克乎已
延佳精舍
精舍山之隂軒窗乃向陽温暾晃窗櫺煦嫗㸝春光庭
柳金未舒盆梅玉已香消息養始和意弗在芬芳楣額
曰延佳延佳日正長
得性樓有會
生物皆有性所為由性得兹樓曰得性本末似倒植雖
然有進焉失性多致慝既失欲得之復禮在己克言易
行實難自強勉不息
遠帆閣口號
凍浦何由見遠帆兩言木額鎮鐫鑱却因氐父飛遥興
快覽江天景不凡(此閣肖金山遠帆樓為之)
坐冰牀至鏡清齋因題四絶句
水閣如臨水裔懸坐冰牀處似登船中流那藉帆和槳
霹靂聲中到岸邊
廽首雲楣額遠帆(塔山遠帆閣肖金山遠帆樓為之因循其名)江天遐趣寄
心緘却如呼出髯翁語贏是冰光大不凡
蕭疎岸柳遠煙浮心不波瀾坐似舟可傲山隂王逸少
别開生面鏡中遊
片時隨亦到溪齋門裏冰池近囓階題壁已成隔年句
於斯乃易說㤀懷
題鏡清齋
晶光暎梠檐恰似鏡開奩無影為浮動有形總静恬泯
心斯照鑑任物自窺覘欲問孔平仲清輝可讓蟾(孔平仲翫)
(月詩團團冰鏡吐清輝)
抱素書屋
迴廊遵誥屈樸屋得清嘉觸目曰惟素遊情不在華柳
將舒眼纈梅已彂心花試看春生處譬於繪豈差
韻琴齋口號
石溪屈注小齋臨幽咽泉流作凍音白傅未為知律呂
琵琶了識不知琴
題影宋鈔新儀象法要
梁代渾儀已制之失傳蘇頌乃重為有經有緯述前騐
具說具圖期後垂亦曰用心究鈎股即看影槧悉毫釐
大成
圓象精錙黍
皇祖鴻貽萬世規
璣衡雖昉自堯時其制法今昔異同則不可深考後
世儀象若洛下閎若張衡若李淳風若一行皆有所
作而賈逵蔡邕王蕃陸績何承天輩議各不一自元
時郭守敬造為渾儀後人因之明代相沿不改若西
洋法明中葉即入中國頗有宗其說者而徐光唘李
之藻推之尤至率格於衆議不果行我
皇祖洞見西法之精審學焉而會通之益知其可垂永
久迺
勅靈臺專行弗失既而
欽定數理精藴儀象考成諸書實足為天下後世法予
雖未習其事然幼聞
皇祖閎論因得篤信而敬守之即如明以前之法每日
以百刻計而西法則以九十六刻計夫一時八刻其
理明簡易曉不待智者而知之聞本朝初曾有訟西
洋人私竊四刻者時刻乃一定之數竊將安往不亦
大可笑乎又如日出入之早晚節氣之長短薄蝕之
分數今每騐之輒不爽銖黍非其法至精至密曷克
臻此或云堯時璣衡之法西洋得之其說當存而弗
論第自
皇祖表章以來迄今百餘年行之無弊雖百世不易可
也此蘇頌所撰新儀象法要以其影抄宋刊且為錢
曾述古堂所蔵之物因視為舊籍而題弆之又豈見
異思遷乎詳識詩後用示来許
詠周素盉
祖辛貽質製(西清古鑑中以商祖辛盍為最古)伯矩作嘉賓(固伯矩盉亦西清古)
(鑑物)流鋬都完好方圓總樸淳(噐圓而四足方)當年調五味式古
緬先民麟趾關雎意於斯可問津
題董誥萬有同春冊
仙木駢羅萬戶新屠蘇飲到老年人兒童爆竹猶喧閙
直作雷聲火迫春
右萬戶春聲
牡峯牝壑互氤氲一氣混成春宇雲舉趾固知時尚早
雪乎雨矣總堪欣
右萬壑春雲
元正纔過又元宵萬井煙花逹曙燒一歲之勤一朝樂
還淳可概設科條
右萬井春熙
一氣回春萬物妍淙淙也覺發靈泉垂流趵突雖殊致
同助東皇潤八埏
右萬派春泉
初染鵝黃旋變青生機物物自形形漁郎愛看含煙意
却傍横塘棹為停
右萬綠春塘
遥見銀光一線堆奔騰快馬遂喧䝇發源豈止十千里
疑是青祇住處來
右萬里春潮
不較低條與迥枝一般綠意吐参差騁眸最有相宜處
猶是千林未鎖時
右萬木春榮
高下猗猗翠欲流誰云春是竹之秋陡思山逕韜光畔
劚筍叢中作勝遊
右萬叢春玉
米家畫法王家句會以丹青運以神南每愁多兆愁少
得中艱可遇之春
右萬家春雨
昨夜甘霖潤一犁曉看叱犢遍塍畦侍臣生面繪春帖
頌以為規家學提
右萬畝春耕
玉靶刀
精球出玉隴(和闐別城名出玉處)鼂采葆光瑩良工相材琢寳刀
装作柄截肪還以用截肪曰名曰實曷有常即物思義
至理弗竒太阿不可倒持予言亦戒莫違
新正吉日恭奉
皇太后幸御園即事成什
欣陪
鳳輦出皇州慶節行時例率由榖日晴和占榖美(是日初八)
(為穀日)春朝良吉奉
春遊已看柳杪將稊放更喜松根有雪留獨盼紅旗尚
遲到難㤀丙夜問軍郵
宜春殿
勝境擬方壺(方壺勝境為圓明園四十景之一殿居其中)網軒寳額扶顧名
試思義育物每廑吾即此春宜者寧無隅向乎幾閒吟
五字怡與愧猶俱
澹閒室
虚室冰窗暎澄照忘機那計物媸妍因思彼未得閒者
都為(去聲)其心弗澹然
題養素書屋
一氣春和萬物該有收有閟有恢炱漫嫌爛澷遲桃李
已自侵尋到柳梅筆研精良偶合耳仄平點竄亦宜哉
可知九十韶光麗皆自素中能養来
静通齋口號
天地貞元運大公澄觀理亦易為窮紛兹動植含春意
孰不權輿静以通
題宋版六經圖八韻
太古圖先書後出考書㦯不考圖非陳(森)刊苖(昌言)序誠
探要(六經圖為宋紹興中布衣楊甲所撰乾道初知撫州陳森屬教授毛邦翰等編類補刻之為圖三百)
(有九)物列文彰允造微典備六千年燭照(自伏羲至今六千餘年舉成數)
冊貽五百載芸馡(乾道至今亦舉成數)玩時愒日凛儆戒惕夕乾
朝守範圍傳授都因著姓氏次銓還以正依韋六經敢
曰能窺道一已惟應勵勅幾敬奉
禋宗陳俎豆恪遵
家法服冠衣(嘗繪祭噐鹵薄冠服樂器儀器武備六門繪圖系說為皇朝禮器圖式並親製序文)
(以衣冠乃一代昭度朕則依我朝之舊而不敢改後世子孫當以朕志為志不惑於流言以綿國祚於萬年深)
(切垂戒三致意焉)帝王學與儒生異罪我由他知我稀
和闐採玉
和闐採玉春秋貢取之玉河知以共在彼為常不覺勞
在我有賞仍利衆昔年未入中國時實供衛拉穹廬送
琢為玉盤盛酪漿豈知亦向天閶羾(平定伊犁以後阿睦爾撒納叛走王)
(師追擒得其所棄玉盤一徑二尺圍六尺有竒中可受水一石蓋凖部盛時琢以盛酪漿者戊寅春進至曾紀)
(以詩及耕屯既開壬午春&KR1774;地者復獲其一以進形制尺寸並同仍疊前韻紀之)瓊英璨璨人
皆識幾曾剖璞待卞慟盡信書不如無書至理子輿言
允中
新春萬夀山
御苑今年幸上旬節前有暇事遊巡名山咫尺宜清眺
韶景依遲報始誾簷綴華鐙那賞夜盆馡温卉恰知春
昨秋句又成隔歲陶侃誠為解事人
知春亭口號
春來何物不知春却讓虚亭名善循也為爾時題額好
因思立說總由人
題道存齋
堯舜及湯文各離五百歲(舉成數也)見知與聞知若斷復若
繼無乎或有乎子輿致深意漢唐無足稱濓洛開其邃
續之關與閩斯傳頼弗墜然而余更思道固在天地仁
者見謂仁知者見謂知夫豈係乎時傳不傳殊致因識
道恒存匪為說逞異
養雲軒有會
名山率出雲以其有蓄養雖曰體乃實而孕氣恒盎築
軒當崥啼既虚仍復敞雲生不期生雲往弗禁往是謂
得大公作雪恩益廣
寄瀾亭
凝冰如鏡一湖寬縱有微風弗作瀾今日分明會所寄
應於根底不於端
無盡意軒口號
忩明几淨罽簾開初歲書軒又朅來問我意中無盡者
恩艱圖易不遑哉
愛山樓
起樓戒背山此乃山恒對一年始一臨那可默而退人
不能無情有情斯有愛與其愛聲色何如愛山態况兹
春始孟林巒未含黛養素實在茲主静還因會
石舫
石舫依然湖岸傍煙篷開著眄冰光所嬴青雀黃龍者
不藉區區塢裏蔵
開韶嫩景蜃窗含一帶西山罨遠嵐忽見㿽梅棐几側
恰如安福(艫名)泛江南
曠觀齋作歌
曠觀千古誰能盡詮曠觀四海浩渺以寬要不出夫人
情天理吾所懼者内為私蔽外因物牽茫乎心而蒿乎
目無易由言曰曠觀
水周堂
佳問山西致最幽水周今日是冰周玉壺中趣誰知得
祇在龍標句裏求
澄輝閣口號
天水澄輝亦有時冰魚未負那言斯憑欄高閣如相謂
此景何妨稍待之
賅春園
春滿四天下小園何曰賅當知一貫萬乃可信無猜動
植消而息鴻濛胚以胎戶庭原不出與物共登臺
清可軒
有來必有詠亦殊無複言恰如飲與食日豈辭頻煩又
如四時運秋肅而春温今春仍昔春今番殊昔番但適
暇清可漫渴景穠繁
題味閒齋
閒雖好却戒耽閒兩字齋名祇擬刪勵我朝乾仍夕惕
勤民圖易與思艱
題宋版五百家注韓昌黎集
子厚退之昔並傳論文可擬以詩詮韓如杜也柳如李
此則聖而彼則仙注五百家孰窺奥(名為五百家注其實姓名可考者僅)
(一百四十八家餘二百三十家逸其姓氏合計亦不能足數而所採用之注更不能遍及又柳宗元集亦有五)
(百家注所戴姓名更少於此耳)垂千萬代獨鉤元學焉有志知難到難
到猶然勵勉旃
五百家注昌黎集實宋槧之佳者柳子厚集雖亦五
百家注版式行欵標題並同而紙色墨香遜韓集遠
甚且正集廿一卷以下至末皆闕又改目錄終以彌
縫之更非完善第柳集注刊本今鮮存者亦覺片羽
可珍惟當居韓之次耳附識題韓集詩之末并書柳
集卷端
御製詩四集卷二十五
