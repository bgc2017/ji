御製詩三集卷四十一
古今體一百二十三首(甲申七)
恭奉
皇太后唘蹕幸避暑山莊作
爽颸皎日曉秋天蘭上行將試大畋敬奉
慈輿循後頓(向每日奉歲夏慈輦逐程而進以便問后安自去月幸山莊奉皇太)
(懿旨欲同日唘程是日駐湯泉較近而後一日至山莊則程既緩而隨從諸人亦均適便朕欽遵遂以為例)
爰驅清蹕唘前旃浮橋潦水收新漲彌野香風拂甫田
歲歲塞巡觀寶穡最佳寶穡是今年
降旨免經過州縣賦十分之三詩以誌事
北巡經赤縣例免三弗取去歲及前年乃至十之五誠
以遭洊饑民艱厪心苦兩熟幸去歲(去歲麥既收秋田亦頗稔)元氣
復未覩今夏麥勝昨大田若暘雨按轡所經歴翼翼芃
稷黍登場在指日審足資三鬴可以按恒例免三增惠
汝其實賦幾何寧如遇豐廡
天恩信博濟人事終小補
午熱
午熱已駐蹕行宫樹静柯騎(去聲)臻先繋馬馱(去聲)後未休
駝何必不衫履由來慣帽鞾(行宫召見地方有司無不冠服不以炎熱失儀也)
雖云覺炎熾所喜利嘉禾
曉行
趁曉策征騑衝凉欲袷衣迴思昨午燥訝似隔年違野
水帶橋淺炊煙罥墅微由來秋後熱君子貴知幾
懷柔縣行宫停蹕
彈汗緣耀武歸化欲敷文自在綱維挈寧關名字紛行
宫纔數宇停蹕迥堪欣敦樸欽
先典吾惟揚覲勤
潮河
白河過浮橋厗奚歷迤邐潮河帶城南弗渡遵其涘近
郭列市鄽枕堰非高峙緩急何所賴尋思盖久矣謀安
民自知寧必更張屢(叶)洶湧奔新漲竹箭莫喻駛昨晚
東北雷聞聲今見爾
賦得石戴古車轍
土變為石因而車跡猶存此可以闡杜詩未發之
義遂以成詠
北征曾著句未彂義猶元驀爾見車轍填如戴路邊出
門仍自合閱古尚依然詎是石工斵尤非井溜穿灼知
因土變用得識輪駢那有螳螂怒惟餘蜿蜒連遵兹堪
潦避(平時驅車者皆不由此恐妨弊輪至潦行時率就此而進以石堅不致泥濘陷車也)由此視
時遷妙藴思工部五言為(去聲)注詮
要亭行宫即景
向北田愈好遥亭那覺遥連朝日欣曝陣雨潦全消晚
樹風含爽閒花露浥嬌眀當出關口聞說稼尤饒
攬勝軒放歌
北河澗接南河澗谷中曉氣金風翻須臾日出高峰朗
䟦馬真是羾天門(横嶺入雲潮河帶其下俗名南天門軒在寺傍)祗園左側有
精舍我向名之攬勝軒每來憩坐必攬勝縈青繚白羅
嶟嶟偨池夏木猶餘翠低蕤高葉紛繙㠾九閽何必守
虎豹䕫䕫為憶三閭言
出古北口作
昨夜微隂詰旦晴千山翠色益晶眀今朝秋末三庚盡
便有凉風馬上迎
雉堞依然棲絶峰亡秦寧可恃提封若無竟海巖巖者
今日誰因笑祖龍
因山為市操(去聲)竒贏列販從來不事征(凡關口例有税惟古北獨無盖)
(地民皇祖欲加恩此至今遵以為例)百歲老人歌厚德街旁一例執香
迎
高下秋田苗總芃果然關外勝關中宜暘邇日心誠慰
因慰翻殷懼滿衷
兩間房行宫即景
樹隂深處覺微凉脱却單衣換袷裳開戶對山如話舊
隔林見鹿不能詳庭禽喜客殷勤語砌卉當秋自在芳
墾種人家已滿百昔名猶說兩間房
過青石梁
石棧隆崇雲裏盤北來屈指最高巒昨朝細雨不成陣
今日晴空迥覺寬過嶺東西異流水策驄上下一征鞍
剗脩歲久塗臻坦可復誰歌行路難
口號
山北片雲霏雨山南秋宇懸曦比似人情無定漫言塞
景獨竒
至喀喇河屯行宫作
一谷芃芃華黍風依山高下見行宫良農所望惟銅雀
司圉呈來總駿驄(上駟於四月間徐驅獵馬至此牧養以偹行圍車駕到時牽至行宫門前)
(呈覽亦舊例也)披霽心懷真是爽當秋意氣不期雄列藩路左
迎鑾至都說嘉禾處處同
灤陽别墅
别墅山陽復水陽蒼松叢裏到書堂受曦故是多逢熱
延籟今番陡覺凉碧宇無雲心與淨綠坡有草鼻生香
寒蛩唧唧吟閒砌昨歲秋聲幻即常
小金山
每至山軒必有言上懸碧宇下江翻似兹聲色摐摐地
何處著他衆妙門
欄杆迥據玉芙蓉落落階前百尺松若與石&KR1097;論小大
須彌棗葉早稱宗
繞階石古點莓苔山果因風落幾枚底事今朝頗覺喜
為看一路好秋來
虬盖亭
就松築山亭亭久松益久盤盤盖越張矯矯虬疑走名
象如風月盖自太古有不盡復不竭用則隨人取獨是
亭與松此意亦知否
至避暑山莊駐蹕成什
每歲秋臨避暑莊逮云至止暑先蔵去年曾一觀其妙
(去歲夏月即恭奉皇太后駐此)
夏凊真稱樂以長預此清塵成例典(見前作)眀當
愛日仰
康強幾閒那得饒清静不盡吟題正待償
永佑寺瞻拜
神御作
下馬先瞻
神御宫覲揚惟切一心中砌蟲仍是向來韻庭樹又披
今度風穹塔傑碑落巍煥(是年舍利塔初落成碑以誌事)
祖功
宗德並高崇幸逢秋穡將登稔待歲殷懷
昔日同(千畝山田待歲豐也皇祖御製詩句)
登永佑寺舍利塔作歌
玲瓏九層塔江南則夥江北無我因南巡忽欲肖傑搆
曾倣六和報恩之塔扵京都一圮一燬終弗蕆厥事亦
吟誌過之作語出於衷實非誣同時建扵此者乃無恙
鑒前轍命改築為以徐閱十年斯巍然成窣堵秋巡拾
級乃得暢意觀宏模八窗洞逹琉璃道曾非枝撐蔽虧
之處尋幽途上造天門通顥氣其下惟有青雲扶列水
咫尺細似帶塞山遥拱圍如郛䜿窮萬古横遍十分界
到此一彈指頃皆空諸何况形家之言本誕幻區分南
北為拘墟(是塔與京師所建同時經始或因二塔適然中輟惑扵形家南北異宜之說不知山莊更)
(在京師之北又何以稱記中已詳及之)試看舍利光煥永佑矗林閭因之
詰戎馭遠懷久圖
碧峯寺
碧峯門裏碧峯寺法界慈雲此日開殿倚喬松如古刹
階圍流水作香臺佛無色相何需爾山有清真亦幻哉
為(去聲)是徑尋西峪路不妨過往輙留陪
味甘書屋
書屋臨清泉可以安茶銚取用乃不竭奚慮缾罍誚泉
甘茶自甘那繫龍團貌展書待爾澆頗復從吾好是中
亦有甘誰能味其調
逥溪亭
山凡一轉必逥溪溪上有亭翼若棲今日吾心頗悦豫
不妨觸處與留題
叢碧樓
下臨無地上虚空拾級心將顥氣通若問寺樓絶勝處
徘徊祇在碧雲叢
肩輿入西峪
肩輿入西峪輕雲籠日光樹下有微風時時送爽凉猶
恐肩者勞數息審不妨秀起(堂名)雖尚遥空翠(樓名)當路旁
可以坐而憩况無要務忙
空翠書樓
一谷秋風衣袂凉飄飄空翠染山光浮來忽向庭隂落
孟氏詩中得趣長
有真意軒
開我今秋窗拂我昨年席歴歷有今昨碧空乃無迹剗
土緣構軒土已變石壁雲散不覺欠雲來不覺益咄哉
均戲論真意非語默
對畫亭
月戶團圞不藉修座中何異廣寒遊四山飛翠雲垂脚
一谷含凉樹動頭極目總無塵可對沃心惟有静為謀
展來畫幀伊誰筆王氏臨平正曉秋(石渠寶笈有王蒙臨平曉秋圖)
秀起堂
四圍翠合遥拖嶺中間秀起獨成堂石級高攀遂據榻
山村望見還隔墻萬頃與翼兆稔歲一天寥朗澄秋光
信筆書之欣所遇何須故事徵縹緗
振藻樓
每歲來巡必值秋千山朗日翠煙浮問誰欲繼歐陽賦
振藻應須陟此樓
張雨倣鄭虔林亭秋爽圖即用其韻
却掃清秋共澗盤松風隔岸拂衣寒漫言三絶真稱絶
嗣響廣陵有客彈
細雨
巖雲生傍晚細雨灑閒庭落宇惟知白蔵山如護青久
晴宜黍隴繼潤利蕎町無可無不可此時心暫寧
出麗正門恭迎
皇太后駕至山莊
昨宵霏細雨誠恐礙
輿行半夜全開霽歡生策馬迎
康強緣
大德遊豫
喜西成自益無疆
夀詎惟必得名
晴
宵雨曉來晴秋陽更益晶衆情欣路坦多稼待西成疊
嶂雲端翠一蟬樹杪聲蒸炎定何礙風處有凉迎
松鶴清越二首
皇祖奉
寧夀庭前夥植松老龍鱗已作百行
孝為宗風過聲猶謖秋來翠越濃祇疑蒼蔚處定有偓
佺逢
右松
前歲放雙鶴時時還自來秋巡今即
昔至樂約而該丹嶠彈喉響碧霄振翅逥琳輿不須駕
王母在瑶臺
右鶴
題秋澂齋
山齋秋日坐秋景恰方澂爽氣在蘭沼霽光浮槲陵有
雲惟點綴無宇不寬弘設問安心處玉壺都是冰
静餘軒
動復歸有静静更動之初以兹相衡校端知静有餘此
意自古然而我名山居山居静所會幾餘常憩諸或時
詠新什或時讀古書皆足澄心神庸渠(去聲)遊空虚無逸
曰不遑是同非異如
黃鼎秋日山居
屋非覆瓦祇誅茅黃葉邨中多古交邂逅設如遇陽叔
韋編只問遯三爻
午熱
午熱今朝劇樹隂坐屢遷無妨延爽籟所喜熟山田仍
換單衣好重持秋扇捐眀當處暑節婪尾故應然
荷
嫋嫋點芳津居然七月春地高紅染重露滿綠擎勻寧
止鳬忘去還饒鹿欲親塞中君子者疑是姓蘇人
泛舟即景四首
去歲淤泥大剗治新秋活水滿清池輕舟訝似行扵鏡
凡事因思在豫為
錦雲叢裏衆香馣真是泉甘土亦甘千葉蓮花大扵斗
誰云塞北遜江南
菰蒲澹蕩野鳬依疑似江鄉是也非舟過無心學相狎
見人故自不知飛
西山一帶浸湖光簇簇芙蓉波底蔵攀陟何須勞步履
坐遊耐可泛沙棠
玉岑精舍
精舍意所屬萬玉圍崔嵬却以無多暇三日方一來亟
深故益静心與化機諧是間無别物巖鹿時相陪
小滄浪室
迴廊盤石磴飛閣棲嶙峋名之小滄浪責實似不倫忽
然山雨來滿室凉風新懸者為銀瀑渟者為玉津滄浪
真滄浪吾將濯纓塵
湧玉亭
一杯亦稱渟一線亦稱流孰非玉為喻泠然清兩眸今
朝恰值雨注壑勢弗留歸墟湧亭下聲色戛擊球忽然
思齊安快哉似可侔
山雨(七月廿四日)
山雨欲來滿谷凉斜飛倏忽蔵山光常侍肩輿方技癢
駿奔捷走誰辭忙淋漓濕衣仍弗免巖齋未至曦放陽
爾足詎較雲行速小勤可喜不可長
陸治丹楓秋色即用其韻
溪亭樹色誰為染寺閣鐘聲儼若聞却似江南秋未老
遠峰猶見黛螺紋(治詩云野鷗飛點亂沙文細玩其意當為紋字之誤因並識卷中)
夜雨(七月廿五日)
邇日山中雖細雨為時弗久輙復晴屈指快霽過半月
正需一雨滋晩耕夜半簷響落霶霈欹枕聽處衾凉生
後車千乘率已到更無須厪漸石情但祝宜暘曝皎日
佇待萬寶歌西成
處暑
今朝處暑節一氣遍九州豈識山莊境原無暑可留落
雨絲絲凉披風樹樹秋昨午忽騰熱故知孤注投排日
吟詠間不覺歲月遒
雨中觀瀑
随山䟽咉咽瀉澗垂幡纚何時不宜觀最宜觀雨裏&KR0008;
&KR0008;與淙淙色色聲聲美接上疑有根落下復無底一合
相清真那可以言擬
晩晴
徹日秋雨疎復密既優既渥利晚田便教入夜定何礙
予情究願速霽焉似此求美復求善無厭欲實因農牽
申末酉初雲欲散西北風吹逐以全東山高處夕陽朗
凉颸爽氣澄滿川巖齋點筆意為快坐對宵景星斗懸
宜雨宜暘太如意益戒滿盈勵惕乾
頤志堂
几有箋毫架有書設論頤志莫斯如尊聞又曰行知貴
為是檢心恐負初
清舒山館
憩館自然會舒志當秋恰值最清期一天快霽與豁目
幾片閒雲不繫思喬樹隂中風喜拂好花芳處露常滋
箇間習靜居然合却是吾恒鮮暇時
春好軒
春好如何好好扵想像中每來率秋月亦自有花紅萬
物一生意四時總化工定期目擊者寧不付東風
巢翠亭即景
重翠隂中一笠虚巖棲訝可喚巢居斯之絜矩未能信
風俗何曾太古如
嘉樹軒
就樹搆虚軒樹古軒亦然就軒將種樹樹長知何年事
半得功倍規摩貴通權塞風未振落綠隂猶團團偶來
坐匡牀爽氣澄秋鮮觸目有會心攬筆命華篇
曉
五更覺衾寒窗影猶未眀假寐復醒來庭樹禽送聲昒
昕旋大朗東山朱鳥騰晨嵐落峭凉棉衣渾恰勝閣本
間兩朝限扵置郵程勑幾則無間况有日奏呈(閣本例隔兩日)
(馳至而各處驛逓奏摺及行在軍機辦理之事原無間日也)雖云偃軍旅方將籌牧
耕問政敢懈心協時彌厪情
即景
每愛棉衣禦曉寒午暄圖爽重(去聲)更單寒暄無定原有
定催熟山田萬寶攢
招凉榭
午熱復覺熾言憩招凉榭便自清風來副名信堪訝西
峯本無縫喬樹則有罅延颸而蔽曦妙境奪造化然予
引餘思嬗代弗相假即看颯颯秋已謝炎炎夏奚用更
招凉且此欣宜稼
食蔗居
山莊居數日食蔗此初來一以暇少耳一以成久哉喜
新吾猶然厭舊人莫咍如言幽實幽能不片晌陪
小許菴
兩間巖屋可稱菴虚受朝霞與夕嵐設向南華齊小大
須彌棗葉亦閒談
倚翠亭
一間亭窈窕數仞壁嶙峋倚處若無地翠中寧有垠窗
虚重(去聲)來凭廊轉適堪循畫裏伊誰格王家荷葉皴
塞樹
塞樹常自茁本不畏霜雪築墻為山園斯有賴培活去
歲見林稀申命護萌蘖譬彼十圍木始生未條逹足可
搔而絶手可擢而拔林丞奉行善枿芽都識别平野及
高岡簇簇荆標設既免鹿蹂躪那慮人拗折十年計堪
指千章望無缺是謂因地利何煩用力劼育材得良方
寧弗心生悅棫樸詠周詩輙復慚矩絜
静含太古山房
太古以來山築房含以静孰古抑孰今房用無言領我
心亦如之小坐趣為永巖風送爽至欣披真即景
不遮山樓
山樓倚巘出青霞凸態凹姿總不遮獨有當窗一枝好
天然小幅展倪家
趣亭
十笏未為廣四時寧有窮延來總佳景妙處是天工秋
葉尚餘綠山花亦作紅如詢趣所得不在色形中
八月朔日作
四野纖雲净一天爽氣浮星虚當半夜日納識中秋退
暑人心惬毨毛獸色柔木蘭行已近慶節為遲留
過武列水詣溥仁寺瞻禮
武列潦全退紫橋宛易搘過河路非遠策馬意為怡香
界梵聲出寥天霽色披早粱有穫者按轡看移時
賦得澹泊敬誠
處處瞻
奎藻殷殷仰
聖情標言澹以泊繼曰敬兮誠眀志由斯要持心在合
并居存守良矱煩擾去私營(易正義序不煩不擾澹泊不失)無欲函三
契有為得一貞
堯茨垂永煥
虞典溯惟精
翥鶴三首
翥鶴翩&KR1473;掠過軒不低還復不高鶱分眀自適雲山樂
亦自未忘粱稻恩
山城飛出又飛來大異籠中大快哉一舉吾因獲兩得
何曾少却羽仙陪
養成羽翼那長往祇繞山莊鳴戛然不是東坡遊赤壁
揖予宛遇皜衣仙
澄觀齋
萬物到秋澄巖齋名獨稱水清必見底雲斂若無朋目
不礙空寄心惟與静凝覓觀竟難得何處問南能
翠雲巖口號
曰已雲閒亦有雲綠縈青邏尚縝紛數聲山鳥非絲竹
疑是八琅空際聞
水月精舍
水本月所生月復水中含精舍據巖標得一還兼三我
來每值晝清華曾未覘咄哉循色相了無契理談
綠雲樓
小樓峭崖巔崖高樓益迥上下一綠間恰似雲垂影弗
雨雅宜晴含風亦惟静鹿蹤暎日迷鶴聲依露警開窗
因展書趣在羲皇境
千尺雪
午炎火迫塞田黃都喜今年秋信長設使朅來千尺雪
定知飽沃洗心凉
顧渚烹泉成例事越甌犀液早擎來尚茶不誤斯為喜
火候安知文武哉
寒山鼻祖塞山同猶憶吴人體物工若以來源雲外計
便教倍萬也難窮
題寧静齋
山以静為德復以寧為體書齋倚碧山稱(去聲)名固其理
庭餘綠樹圍砌有秋花美金風玉露間致遠惟清綺稱
(平聲)孔殊近哉(寧静以致遠孔眀之語也)坐可觀無始
玉琴軒
水曲復山深文軒號玉琴非桐曾出爨是璞定蔵琳魚
泳宛知樂禽鳴每和(去聲)音奚愁聲撥剌萬古響秋金
山田
山田將及熟偏喜午暄催已有腰鐮出行看踏碓開若
暘成大穗時雨免汙萊薄賦還逢稔吾民庶慰哉
稚松
稚松得地放新枝老榦凌雲定可期自喜栽培出豐蔀
去年猶記雨中移
金廷標羣嬰撲棗圖
八月珠丸可剥辰羣嬰撲取曲池濱却看晚芰猶舒艷
那許交梨獨擅珍挈袂收來神特雋擎盤承處態如真
何須肥瘦較兄弟總是其間能讓人
敞晴齋
傍晩嵐氣爽策馬聊山行遂造山中齋其名曰敞晴一
天朗霽煙千里近虚楹低谷色已暝高峯照猶晶所得
殊勝常真足欣予情情欣詎在兹多稼將西成
繪韻樓
小小山樓纔兩間千巖萬壑座中攀畫家妙訣無多子
一字曰惟扵韻閑
清綺書屋
山房不在多高下即殊致捲㡢迥延眺據榻静澄思秋
花紛綺錯秋意惟清寄小憩夕照眀凉靄落巖翠含青
齋隔谷還可䟦遊騎
策馬至含青齋
隔谷巖齋路不遥乘閒遂與欵松寮誰知攬景忽逾歲
且是駐莊已十朝此最佳寧當恝置縱無語亦解相邀
萬年松下脂成珀聞說偓佺曾遺(去聲)堯
挹秀書屋
逐處山房可貯書貯書為問意何如寧須富詡三萬軸
無逸一篇已愧予
松霞室
彭澤先生径華陽隱士家居安彼皆合寓意我聊嘉夕
照何妨染朝嵐故與斜便宜斯室者四季蔚青霞
紅葉
紅葉奚曾定待霜數枝早自爓晴陽塞山殊勝扵何見
火迫秋光是所長
降旨免甘肅鞏昌等府本年正賦詩以紀事
甘肅乃窮邊地瘠民亦貧方當軍行時未免供應頻歷
年寬正賦損上羲經云邇年大功成役罷興耕畇秋税
以例輸踐土義所遵今夏忽缺雨數郡旱象臻西望為
民傷艱享胡易屯方伯及有司善撫命屢申賑濟毋或
遺俾無溝壑淪蠲糧有定例被灾按數分念此惸獨哀
破例與豁均庶幾逭催科閭閻鮮吏人相將種秋麥以
待接眀春
夜雨(八月初四日)
欹枕聞簷響雨零夜未央那乖十日節恰送滿齋凉蕎
坂花湔白黍岡穗沃黃眀朝晴益好宜潤不宜長
午晴
曉煙猶覺戀秋空卓午飛來西北風幾縷輕雲隨泮散
一天皜日喜晴烘曰蕎曰菜晚田潤時雨時暘造化工
眼見康年歌玉塞繾懷關内可相同
半月池
沙溪易咉咽歲久賴䟽治一以漲潦容一以灌輸資昨
夏駐山莊晝長多暇時剔鬟去淤壅成此半月池今來
益澄泓巖風落漣漪飲鹿喜羣友樂魚育鯤鮞玉輪方
上弦相暎清光披
釣魚戲題
野水蒼烟曲岸濱持竿意不在求鱗了知跽餌勞勞者
人匪釣魚魚釣人
永恬居
駐久方言至居真委宛蔵憑窗思昔景開牖納山光蛩
有殷勤韻花惟自在香永恬垂
聖訓甄性那宜忘
素尚齋
書齋猶在上便與步丹梯悅志延新趣欽心仰
昔題泉聲銀鑿落樹影綠玻瓈高嶺夕陽好看時旋旋
(去聲)低
肩輿
肩輿徐復向西尋衣漸生凉山漸深不是遊懷太酣放
情知創得(齋名)待予吟
題創得齋
石門重此步清秋齋室猶然峯上頭庭際松排若張盖
階前雲布訝乘舟愛山不盡供詩料樂水惟清與性投
一晌徘徊旋復去祇饒粉壁又題留
枕碧樓
一碧憑萬頃是樓非岳陽霜前色猶重風裏意含凉灧
帶秋霖潤晶翻夕照光山田縱遥目却喜有雲黃
夕佳樓即景
今日登樓正及時千山佳氣暎鬚眉破除思慮歸澄照
五柳先生不我欺
過嶺遂至水月庵
一障隔東西陟高易降低因乘功倍局遂步熟由蹊石
棧曾非遠竺庵宛若徯夕陽别嶺上滿谷晚凉凄
襍言
西峯夕照漸漸低東峯夕照漸漸高淺澗流水聲激越
深澗流水聲蔵韜無心即鹿近偏狎有心即鹿遠已跳
山中所得率如此萬物皆備扵我矣
新月
最喜中秋月年年見塞山片雲淨碧宇斜漢露新彎桂
影婆娑外蟾光醖釀間嵐寒落湖水遊舫繫須閒
秋英
秋英本最幽塞中幽更美如彼巖壑間處之以君子各
種無不具繞砌舒寒蕊翻風鬱金黃浥露琅玕紫遊鹿
尚忘去稚蜂自應止觸目已澄神何必膽瓶裏便擬贈
以言還當戒其綺
題董邦逹山水畫
高嶺隆崇下有溪林煙杳靄望中迷天然枉轡郊端杜
為問何人此隠棲
右煙磴寒林
山莊展畫乃漁莊野水平橋帶草堂不是無端作生面
應緣熟處未能忘
右漁莊野彴
山行即景四首
茂林之下常停步曲澗其間足洗心試問山莊絶勝處
解能物物效深沈
一片浮雲蔽日光紗衣頓覺滿山凉須臾雲過原蒸熱
無定寒暄自有常
雨過山蹊蹤印鹿秋薰花氣翅迷蜂翠微深處笄頭似
定有廣成驀地逢
谷惟温藉連天静峯益清超拔地竒祇惜唐人鮮到此
曾誰留得一章詩
荷露烹茶
花草皆浥露不如擎以荷荷露是處美美莫山莊過塞
天蒸沆瀣顆顆珠光摩取之既不盡用之不竭多與茶
投氣味煮鼎雲成窠清華沁心神安藉金盤他
御製詩三集卷四十一
