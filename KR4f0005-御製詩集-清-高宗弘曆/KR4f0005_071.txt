御製詩二集卷十三
古今體七十三首(己巳六)
駐蹕静寄山莊侍
皇太后遊覽即景
較圍廽塞上取道駐田盤奉
養多方謹承
歡千里安山莊臨静寄秘殿足遐觀扶
輦邀
慈豫稱觴對夀巒窗開峰罨翠階繞瀑淙寒豐歲餘清
暇吾心此暫寬
山居
山居随意作清娱底覺風光塞景殊且喜樹姿猶張王
(二字皆去聲)還教峰色不糢糊道堪因契真佳矣畫豈能工
有是夫彷彿翠微阿那畔丹邱生在許招呼
石林精舍
三間敞白屋萬笏列青瑶少坐消塵慮興言託朗霄天
花雲外落仙樂柏間飄不必天台畔依然過石橋
綠縟亭
霜間萬葉丹松下一亭綠往往動天籟絶勝戛哀玉長
烟斂寒空因之暢遐矚
夜雨
秋霖送響屋簷垂又值雲莊駐蹕時始信山靈不相讓
偏教夜雨却稱竒(此次行圍皆扵止頓日值雨故前有塞雨又逢止頓日山靈有意示神竒)
(之句今駐静寄山莊又遇夜雨信一竒也)度峰爛漫丹楓濯著壠緜芊綠麦
滋有喜無眠宵漏永近臣未許得全知
雨後
山容業已佳雨後越清整丹翠不一状隂晴無定景徂
雲漸避風温暾時弄影昨来誇嫩暄今乍覺峭冷理政
過亭午趁間登絶頂指顧俯千村盖藏富萬井此雨復
知時可卜足餌餅豐亨敢即詡今歲属天幸
得概軒
一谿一壑可標名况復山軒架五楹每俯綠窗真得概
偶參白業有餘清隔牆鐘磬聞仙梵寫嶂煙霞護玉英
我豈軒轅能訪道時因福地静塵情
新晴
新晴宿潤夫如何添却田盤景色多宇宙以来便有此
畫圖無數總輸他風前萬樹霏紅錦霜後千溪斂碧波
佳興紛投吟不盡底須獺祭案前羅
雲林石室
一笠敞石室四面延雲林愛此朴而野悠然静以深風
樹有聲畫秋泉不操琴䋲牀坐無斁藉用空(去聲)塵心
即景
夷嵕築室道心清時有山禽三兩聲繞砌黃花秋未老
滿林紅葉日偏眀石邊過雨瀑猶響松下無風籟亦鳴
暫向雲莊寄高躅漫同芝圃學長生
天成寺
兩峰排闥護祗園幽致番番入静存會景飛窗吟據榻
吹風落葉眺歸根秋深山色無踰秀雨過溪聲尚解喧
猶喜闍黎不識字梵天籟動貝為翻
萬松寺叠舊作韻
步步入幽竒秋山訝改姿徒觀無盡藏胡乃太佳為入
畫筌忘矣成詩壁勒之千章翠雲幄擇勝自張移
披戶一憑停地靈無不靈此翁猶矍鑠惟我愛觀聽風
颺九韶樂霜添萬嶂青更疑蔥翠頂仙藥育芝苓
盤谷寺
遊山属清秋秋光吟不足峰容秀以整樹態紅間綠攀
躋白玉梯偃仰青雲幄(叶)天成眄壺天萬松撫仙木遂
造盤谷盤宛探曲中曲武夷徒曾聞臺懷較知恧一窗
紫碧巖四砌黃金菊少坐便當去雲罩暢遐瞩廽頭語
苾芻饒爾享清福
登雲罩寺定光塔
三度登穹塔(定光塔逮此盖三度親陟其巔云)九秋縦遠觀目窮寥廓
外身在雲霞端鎮爾天籟發颯然衣袂寒宇宙渺無極
吾心與共寬
雲淨寺
招提據東嶺龍象演西天為要增山景非關種福田(是寺)
(為重脩故云)嶤峰含宿潤澄宇斂秋烟却是初題句(去歲初到未曾)
(題句)乾隆己巳年
少林寺
禪室坐清秋諸天雲上頭一心何罣礙萬景自紛投無
暇搜佳句惟教紀勝遊山莊看已近牆外石泉流
敬題夀萱堂
扵山莊建屋一區為
皇太后臨幸憩息之所名之曰夀萱堂而題以詩
名山結搆儼名園宜備堂闈奉
清温塞上有松教傍鶴(熱河奉松鶴皇太后所居之處曰齋近曾題句)山中
無草不成萱所欣佳景供
慈豫奚用雕甍更綺軒勝處文言難擬議仲長樂志已
曾論
池上居
田盤千溪萬澗不可數計然濆湧石罅沙渚間或
入地而伏流故不能滙而為池兹扵山莊内相地
之宜設法叠石為盆浦以灰築之儼成半畆之塘
矣建屋其上輒成是詩
為愛空明與性便廓池盈畆任方圓半輪貯就清秋月
一片圖將碧落天属我無心看澹澹終朝盈耳聽涓㳙
會須育取成龍種荇藻光中躍在淵
書屋臨流坐卧便一泓恰對月窗圓源頭句詠朱夫子
池上居同白樂天畫本別教摹大匠詩筒頻逓走中涓
可知事在人為耳天半雲標自有淵
雨花室
林谷無過静山房底用多翠霏峰四面青罨戸千螺門
外雜鳴雨崖間紛捲波那須天女散一室儼維摩
遊東甘澗古中盤諸勝即景三十韻
前朝登絶頂已暢千里眺兹復值餘閒一盡谷中妙凌
晨視庶政批覧理亰報日午凍雲晴山風寒不峭苑墻
出便門巖蹊取直道(叶)遂詣東甘澗三間栖邃廟香燈
祠變相戍削殊古貌小樓一俯視約略得其竅西甘澗
咫尺入望偶未到仍尋向来路盤廻度雲嶠松門界别
徑石闥開天奥蒙茸攀烟蘿詰屈窮水隩仄棧歷㠎嶫
深林攓茂冒始過石橋北精藍喜親造外狭而中宏所
以他難較千金買勝事布施聊可斆常輕福云種頗為
山增調結搆不更侈丹青已重耀(是寺亦為重脩)别室故精潔
秋老金英笑開窗縦遠目果惬心所樂東睋見滄溟一
杯誰可釂西睇指帝都萬情豈勝料近者高下峰摧&KR3979;
復窅窱紫翠纈茈虒卉歙奏崖窔是乃最佳處允宜智
仁好因憶韓昌黎馬秣車云膏真隐應在兹反悔向所
誚(予初遊盤山作記以是山為隐者所盤旋而田疇之後無聞誚其絶少故云)興盡歸山莊
西陽未委照際和偶懷紓稱豐戒滿召(叶)眀朝駕言旋
勑幾勤體要
山東廵撫凖泰進瑞榖圖因成是詩以示之
服膺常凛春秋旨不言祥瑞非沽美忽披齊東瑞榖圖
或者吾誠未盡喻(叶)所幸今年齊果豐不然䛕頌何足
紀數郡各圖瑞榖莖一莖數穗垂纍纍曾聞亦可以偽
為其名龍爪别種耳(龍爪榖種之一莖必結數穗)即使真榖結穗多
一莖所得能飽幾嘉禾名書縦有之吾意在彼不在此
去年饑饉獲少蘇何以噢咻起瘡痏又聞近有傷農謠
(今歲齊魯有榖賤傷農之歎)亦賴有司善經理十歉一豐母遽喜嗟
嗟是吾乃所以
雪(十月八日)
初冬霏六出農瑞紀亰華曾是逢来罕真教望去嘉紛
糅當午密飄堕逐風斜乍可窗無月休猜璧有瑕鋪田
為喜色綴樹乃祥花雅稱瑶臺賞(是日臨幸瀛臺)何煩步障遮
佳徵應兆麦餘事亦烹茶今歲吾誠幸欣承敬倍加
岳鍾琪入覲詩以賜之
劍佩歸朝矍鑠翁番巢單騎志何䧺功成淮蔡無慚李
翼奮渑池不獨馮早建竒勲能鼓勇重頒上爵特褒忠
西南保障資猷略前席敷陳每日中
長至日
南郊禮成述事
德晷星臨昴璇筩灰動葭亞陽欽
旭卉紀歲協昭華農慶豐書屢兵銷武偃遐幸蒙
稠叠貺祗勵敬承加
張若澄桐隂清露
露下寥天碧蘚滋高梧影已露差差月窗擁膝凝思者
應賦秋聲未就時
鄒一桂山水畫歌
一桂繪事素所知家法相傳善花鳥近為山水頗入神
左右逢源真復好横圖大嶺作遠屏一谷寒烟散林表
兮来别幹殊秀拔層列岡巒致窈窱山窮水抱凡幾曲
野橋不計大與小笠亭蝸舍相間出紅蓮宫矗青松杪
倪黃宗派何須論要當取師扵大造春華秋實以怡情
智水仁山從體道為術貴慎有名言其然否乎堪絶倒
詠蘇軾璧水硯
永貞用六方象坤環以璧水無竭源&KR0997;静戾聽性質温
真硯不壊聞云云呼之欲出其人存
雪(十一月十四日)
南郊廽法駕北陸布同雲灑宇霰先集漫空雪繼紛詩
人應得句祝史不煩文(往歲因三冬無雪每有祈禱之舉今歲初冬已得霑潤即今甫)
(過冬至又降之恩雪何慶如)頻叠邀
鴻貺寅虔先(去聲)慰欣
雪後瀛臺即景
金碧樓臺瓊島邊崇情幽賞玉壺天三冬書史自娱耳
一雪遊觀亦偶然素積遠螺餘冷峭明含牡蠣嫩陽鮮
何人對此無佳會况我歡生卜麦田
總督策楞奏報川省豐收既用欣然并成是詩示
之
曾聞兵後鮮逢年日夜憂心繋蜀川詎我包蒙能解網
(今春下詔班師赦金酋罪時有大君無物不包蒙之句)戒伊迷復不更絃狼烟幸
得銷荒戍魚夢欣教遍大田蒿目瘡痍初起候漫誇豐
豫勉蕃宣
大學士勤宣伯張廷玉屢以年至乞休慰留未允
近見其齒躋大耋精力視前較减優旨予告俟
開春冰泮登舟賜詩三章以示眷注
早懷高義慕懸車異數優留為弼予近覺笻鳩艱步履
得教琴鶴返林閭銀毫無奈吟輕别赤芾還看賦遂初
(准以原官致仕伯爵仍帶扵夲身)擬問蘭陵二疏傅可曾廿四考中書
兩朝綸閣謹無過况復芸窗藉琢磨此日蘭舟歸意定
一時翰苑悵思多善娱鄉黨銷閒晝稳趁帆風送去波
南國詩人應面晤(謂沈德潜)為詢食履近如何
坐論朝夕久勤宣間别何能獨恝然同事當年今幾在
(御極初所同事大臣如鄂爾泰朱軾徐本徐元夢等物故者指不勝屈今大學士張廷玉又以老告歸矣)得
輿碩果又言旋江湖卿樂真饒後廊廟吾憂詎忘先指
日翠華臨幸處歡顔前席問農田
題楊補之梅花用圖中題者韻
小院梨花空夢雪仙源桃瓣漫霏霞何如不惹纖塵種
占斷西湖處士家
村梅一樹尺圖中展怕遊蜂逐細風笑我寫生雖學步
華光妙理幾曾通
藉甚荆籬併石橋每逢開處豫愁凋惟應箇老神丹點
常馥春風白玉條
宋元合卷成三友曾讀親書小令来(三友軒所蔵宋元梅花合卷有補之)
(題柳梢青十闋而無畫)姑射今朝真覿面連林鄧尉不妨開
冬夜偶成
壺蓮漏永缾笙和幾餘温室饒清課吉光常挹古人風
點筆拈題聊復作瞥眼籌邊憶去年剪燭批黃正無那
較来三萬六千場大都如此堂堂過
臘日奉
皇太后遊瀛臺諸勝
令日嘉平景漸遲雪凝鳷鵲晃琉璃省農幸得逢真瑞
酬節欣惟奉
聖慈蕉殿香花參梵相液池羆虎試冰嬉迎年臘鼓春
光近今昔評量有所思
題晉硯(旁刻王廞銘背刻虞允文銘)
瑯琊貽朴製雍國勒鴻篇承燧宜冬日(用王廞銘語)含華悅
意田文房欣璧合(内府舊蔵晉硯亦有虞允文銘曾題以詩)美質得天全尢
喜唐庚語静為用永年
大學士勤宣伯張廷玉先奉
皇考遺詔將来配饗
廟廷今經予告懇欵陳情亟慮浮議將弗克邀
殊眷朕既明頒詔旨并成是詩書以賜之以為左劵也
造膝陳情乞一辭動予矜惻動予悲
先皇遺詔惟欽此去國餘思或過之可例青田原侑廟
漫愁鄭國竟摧碑吾非堯舜誰臯契汗簡評論且聽伊
雪(臘月十一日)
臘後春前霏瑞雪宵衣旰食慰勞心詩人漫自閒方玉
農父應知早獲金詰曉有光分野路吹風無力綴寒林
(是日以歲暮詣静安莊奠酒)占年三白真堪喜(今歲凡三遇瑞雪實數年来所罕覩也)
底撫流隂感不禁
題黃公望溪山雨意卷
七十老翁飛逸興健筆得要無争多溪煙山靄紛勃鬱
雨意立待將滂沱町邊農父早罷戽舟上漁子間披蓑
當時快意撫左紙搆景古研磨大陀(見黃公望自識語)遂教曲
盡欲雨妙潤溽觸手難為摩國子博士題贉首小篆四
字成擘窠懶瓉乃别出手眼卷後横議推鷗波(倪瓉題卷後有)
(子久不能夢見房山鷗波之語)英雄欺世故應爾要己心罄詎有他富
春大嶺石渠寶天然作配非旁羅氣求聲應有定理吾
因遐想碩人薖
題張若澄山水十二幅
翠微深塢
好是足山兼足水自然宜畫也宜詩翠微深處凡塵隔
不必探幽更别移
桃源漲暖
春水勝舟碧且澂綠雲鬱間綘霞蒸淵眀作記嗤多事
惹得人人譟武陵
春山訪友
綠雲紅雨向清和寂寂深山幽事多曲徑苔封人跡絶
抱琴高士許相過
荷淨日長
琉璃四面水堂虚菱沜風来香氣徐釣綫閒收書庋置
亦非儒士亦非漁
綠天茒广
受風散種溪邊竹聽雨新移窗外蕉一卷常持高士傳
小年樂事足逍遥
遠岫歸雲
本来出岫無心者何事云歸戀故山却與層巒添氣色
黛深螺潤草堂間
松隂仙館
溪館淙淙水樂音更宜盤護老松隂石橋幽客来相訪
一晌高談㩁古今
碧嶂生秋
叠嶂何緣生翠寒為從筆底運金官宋元蹊逕何須論
古格移情楊契丹
清流繞屋
飛流直瀉滙為湖湖上軒齋蔭竹梧那更塵埃延俗客
頗饒書史作清娱
懸厓飛瀑
琉璃簾幕水晶屛雅可澄觀復可聽笻杖幽人成小立
恍從廬阜叩雲扄
極浦歸帆
落照江樓望遠空歸舟無恙布帆風憑虚瞬息来天際
斜帶飛霞一抺紅
寒林積素
課童擁帚開三徑對婦烹茶點二毛自是雅人足深致
何須雪水愧羊羔
靈珀詩
珀夲松之精氣凝結數千年而成是珀外射晶光
内含生意中著方寸樹如萐蒲然按候舒縮四時
之運備焉非尋常珍玩者比名之曰靈珀因系以
詩
靈珀含精氣仙胎託古松一丸無滿缺四序識春冬屈
草祥祛佞嘉禾瑞兆農書傳(平聲)誠或有目覩未曾逢
雪後瀛臺即景
借問湖山底最宜最宜應是雪餘時筠梢素積龍文織
簷際冰眀玉筯垂歲景崢嶸云暮矣壺天瀟灑一過之
貞元消息真無息即漸晴窗旭影遲
補桐書屋作
書屋蕭閒研席清嫩陽堪愛一窗眀静中底覺華年近
時聽街衢爆竹聲
松門石磴步徘徊五色雲中望趯臺最愛庭柯餘雪在
錯疑昨夜綻寒梅
每教舊句聯新句(曾為補桐書屋圖掛之壁間數年来于此得句即復書之)可識今
年即去年憂樂向来何處著惟餘省歲念無遷
朕既蔵歴代帝后名臣像扵南薰殿為文以記之
并成是詩
寫照應非古羲軒誰所傳(三皇五帝之像盖出扵後世附會然既珠庭秀發亦惟一)
(例尊蔵云)儼兹瞻日角敬與保天全暑雨寧侵幌薰風尚入
絃睪然興景仰籌治勉勤乾
再題趙孟頫鵲華秋色卷
文敏一生得意筆不减伯時蓮社圖(二語用董其昌識語)向每展
玩輙叫絶皴染含韻供清娱為鵲為華固未識但見豎
峰横嶺天然殊去歲青齊駐廵蹕乃命驛致一證諸真
形在前神煥彂樹姿石態皆相符東華偨池麗色崒天
外西鵲威紆秀影圍城隅徒聞道子乘驛傳嘉陵不識
能同無爾時得句題卷上嘉話自詡遊不孤歸来登舟
值變故是卷庋置過年餘歲暮鏡古適幾暇胡然入眼
紛愁予兩朵天花仍好在鵲橋似阻銀河塗向来悲喜
倏已過流隂瞥眼誠堪吁成詩聊當賦獨旦古紙側理
偏宜書常侍却能進讜論久成寶笈蔵石渠慮致魯魚
難補記解頥笑謂有是夫千秋後人執卷以題詠其誰
守禁為汝停吟觚
董邦逹雪景
天公玉戲谷神寒盡得風流在筆端散漫不分巖洞樹
紛糅偏惹客人冠細披尋去全成句粗點綴餘皆入觀
寺閣迥凌銀色界好教破冷一扶欄
書福詩
歲暮書福以賜庭臣謹遵
皇考成例亞禧斂錫之義扵是為昭每欲成詩以不得
佳句而止兹當清暇復此迎年揮翰之餘拈鬚有
作亦不復計工拙云
近始藩屏逮百僚臨軒書福慶恩昭九疇箕子疇書演
一筆王家筆陣超嘉與紅箋迎介祉相扶綵勝煥元朝
不徒弄翰欽敷錫
家法䋲承仰
聖堯
雪(立春前二日)
作勢紛糅低曉烟應時好是立春前因風斜拂寒猶淺
著地旋融力已綿祥肇芳辰披寶帖興浮殘臘耀瓊筵
今年詩卷添顔色叠詠銀花點玉田
即事
杓柄誰教巧斡旋物情人意已熙然千枝花剪銀旛勝
百合香挼寶鼎烟古帙堪為消夜果東皇不索買春錢
静中檢校增寅畏今歲遭逢幸萬全
立春日擬帖子詞
玉管春調律銀塍雪告豐今朝上林樹鳴喜向東風
東陸新迎候西川早洗兵駢祥欣歲稔布治順民情
節先(去聲)午年三宿至春將寅日一齊来綵屏底更裁吴
錦殿樹&KR1019;花綻古梅
例事晨趨亰兆尹佳詞歲擬翰林官撫辰願協陽和德
實政寕惟詔旨寬
除夕
歲辭催景換律轉覺春融寶勝扶銀蒜蓮檠綴玉蟲韶
華歸桂苑和氣滿璇宫一夜兮新舊祈年碩屢豐
御製詩二集卷十三
