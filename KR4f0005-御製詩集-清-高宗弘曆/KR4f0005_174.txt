御製詩三集卷十一
古今體一百二十一首(辛巳三)
命直隸總督方觀承疏濬安國河詩以紀事
州北白楊嶺是為濡水源又名安國河逎縣志所傳舊
曾引其流直與北易連旁可資灌溉潤濟萬頃田歲久
溝堰廢入沙渗以乾惜哉自然利乃致虚棄捐大吏重
農務備悉騰章言凢事在人為是宜急勉旃堰以遏泛
濫溝以䟽行川帑項非所靳艱食謀民天行看畎澮通
萬姓歌逢年
花朝
御苑山桃發早知春事歸陌花雖覺未節物豈相違幡
不掛紅樹犁争出綠畿經行多樂意詎為賞芳菲
賜直隸總督方觀承及屬吏宴
蹕路日勤劬良辰賜燕娱(是日花朝)底湏稱負弩適可飫中
厨膏雨欣霑野油雲更覆衢省耕正兹候莫祗效前驅
題文嘉梅花小幅疊舊作韻
常舒常韻復常香者箇梅真白玉堂迴望盆叢還致笑
可曾一例引蜂黃
適見山桃也自姿却饒火氣與塵肌展看始覺真花在
黃鶴樓中任笛吹
隨行北塞與南江風滿氊庭月滿窗詎為目謀清賞足
十分生意養於腔
拂廬虚牖向南開正好三清試茗杯忽見一枝疎影動
訝如廵蹕到吴来
日日
日日迎鑾民衮衮加於前較之近畿路不啻倍蓰焉此
理亦易知彼乃常經便十歲兹一過固當覲光駢習故
視如常驚新喜必然粥爾惕為政或懈於初年
趙簡子祠
廣樂鈞天語太竒常山蔵寶蓄深思祗伊諤諤懷周舍
却合千秋尸祝之
題北平侯廟
直道民行三代斯北平主計至今祠賈生見絀公孫退
却忘王陵解難時
曉行即景
連日春隂不放晴伊祁薈蔚又雲生麥塍廿里翠如洗
大似丹徒道上行
青蒲白芷一溪斜村外盈盈見杏花韶令較於走馬疾
可憐春那更須賖
村民瞻就遍郊坰每問春耕轡為停去歲逢收衣食足
幸無鵠面與鳩形
春山雲出意為遲雲隠山容望復疑一晌停鞭生妙解
畫家活法蓋如斯
過堯城村
祁山隆隆祁水源輕輿重過堯城村三王猶未敢五帝
十六字却恒思存村民鞠&KR0957;路旁跪(叶)朝饔夕飱詢次
第尚以堯心為己心越教禹愧增吾愧
杏
隴首初看一樹榮似梅所欠十分清神仙還得神仙骨
那見凢儕到玉京
唐縣懷古
萬年祠宇溯初封並祀光華協帝重風雨晦明神近接
危微精一法開宗望山南北傳徒舛&KR0740;水東西辨底庸
巍蕩仰欽太古象三王五覇渺春冬
十歲
十歲纔成童二十已生子五十半百人六十斯老矣十
年一來廵見者即如此其間堂堂過所得究何是誰云
如白駒甚於白駒駛
曲逆故城
閼氏竒計出平城薄陋由來有定評却得酬勲因解難
壯哉曲逆賜陳平
王吕詭隨羽翼增仍騰巧語勝王陵娥姁已死軍左袒
待此安劉孰不能
聞京師得雨誌喜
驛路傳佳信京畿雨亦霑雖云澤扶寸正接氣蘇潛新
種潤孚甲宿苗長助尖春雲復興矣再霈定何嫌
雨(二月十七日)
邇日春雲每作隂延睋冀再霈甘霖已佳廼更不知足
自解無非望歲心
過午駐蹕雲勢濃始以霏微漸舂容隨風入夕潛潤物
明朝霑否詢良農
帳殿淋淋聽枕邊挈壺屢問那成眠年來盖不多逢此
自顧何修勵惕然
疎密通宵無間作氤氲傍曉乃徐停土香氣潤遲行馬
麥坂迎眸更濯青
靈濟祠疊舊作韻
鬟剔唐河水疏通廣利渠惟勤溝澮計庶獲井閭舒作
乂民其奠稱功我豈居祠旁精室潔清憩駐鑾餘
廣利渠
高氏疏源遠(乙丑允督臣高斌奏疏濬是渠發源山西靈邱下逹淀泊資灌溉者千里而遥為利)
(實廣工成因錫是名)中山敷澤均不辭費國帑所冀利農民數縣
資澆溉一渠繞隰畛經營知本務尚爾憶前人
題惬適齋
靈濟崇祠廣利(渠名)濱祠旁精舍樸而淳重來了識還依
舊小憩偏欣迥出塵山勢自成前障畫杏花原是昔塗
春與題七字片時去不負十年一度廵
秀木軒作
前後三間屋一區兩得名愛兹饒秀木真覺稱幽情古
壁昔年句春禽今日聲犂然原不隔小坐又成行
河南廵撫吴達善奏報得雨
從來豫省麥為秋臘雪嫌微早厪愁優被春耕兼不悮
擘書欣展兩眉頭
命董邦達圖葛洪山因題句
若澄粉本忘擕來(庚午西廵曾命張若澄圖此山)馬上看山實壮哉過
未現三齊置却會心生面試重開
稚川仙跡本無定志乘何須辨假真却笑箇中誇老手
翻成居上後来人
村行
村行問農夫一稱雨四指少行更問一曰潤三寸耳徹
夜疎復密廉纖實未止曉來登長途已作泥濘矣少言
足五寸農言胡乃爾莫知苗之碩諺語洵至理
復雨
豈有春霖似夏霖達晨少間復濃陰溟濛千嶂棼絲落
曲折一溪漲玉深那更農夫怨未渥何辭僕役冒頻淋
既霑既足叨
天貺益感益欣勖益欽
山東巡撫阿爾泰奏報得雨
同時三省均霑澤(初九日之雨直隸河南山東均被渥澤今陸續皆奏到)慶慰難
為此際情資始春耕及秋穫益深戒滿與持盈
題仇英水仙蠟梅小幅疊舊韻
小幅攜將秘笈中不疑色相未相融楚荆屈子長沙賈
恰稱龍門合傳同
玉質標来宜近水金相放處正衝寒氊廬試展香盈室
那藉尋常睡鴨蘭
各具風流正何礙相投氣味本来宜却如巡到西湖上
水渚山凹屢見之
墨林曾見畫圖親此作偏宜贈此人題罷偶懷賡韻者
(庚午命和韻跋左右方者汪由敦劉綸二人而由敦物故今已閱四載矣)當前如幻悟根塵
降旨免宣化府屬民欠詩以誌事
經過數州縣去歲均有秋賦已免十三無可施恩優或偶
被災者鑾輅所弗由未免懷向隅亦吾所厪憂因命彼方
伯詳察有此不乃知上谷郡山田近邊郵氣寒霜降早以
此常歉收借穀及正賦頗致負欠留降旨酌豁除元氣與
養休官吏免參罰黎庶逭督求努力勤耕耘足爾衣食謀
雪(二月十九日)
入山氣冷雨為雪著地消融原利農只有最高偏好看
皚皚玉積兩三峰
泛泛滇滇拂蹕旌杏林開處認梅坪道場知近文殊境
故散天花載道迎
雪與清涼有夙期丙寅庚午兩留詩西來迎蹕人傳說
鎮海寺前如昔時(前兩度至五臺一命張若靄圖鎮海寺雪景一命其弟若澄圖之)
剪水鏤冰卒未休山田過冷恐傷牟三春竟有望晴事
患失無厭我尚猶
人情率筆
昨日問雨勢略興稱大矣今日問雪勢稍徐早報止人
情鮮定論惟視吾所喜知此而不懼是誠愚者耳
寄題水竇巖
水竇由來竇浮休豈有休宋臣兹偶偈金帝昔曾遊朅
爾筌蹄會無過名字留寄題聊託興不必遠鳴騶
停蹕
吉行五十里僕役詎臻勞為是雨優極因之路濘遭不
妨停一蹕已覺喜羣曺氊屋聊清暇摛詞適静陶
率言
吉行五十師三十於吉實可師不可日中必&KR2146;操刀割
師之最戒逍遥坐設如敵在六十里守不兼程敵颺果
盡信書乃不如無紙上談兵古實夥
命人視唐縣雨既霑足雪亦未積詩以誌慰
山中玉積列峯看腹裏遥虞氣變寒遣視雪無稱雨渥
欣然迴望頓心寬
三日春霖得鮮逢舂容漸漬霈恩濃前朝怨未優霑者
爾更何辭不劭農
直隸總督方觀承奏報保陽一帶均霑膏澤既深
慶慰益戒滿盈
去歲春膏已孔嘉今春嘉較舊年加竟逢一尺霑高下
豈有三朝遍邇遐實覺德涼詎昭假獨蒙
恩厚敢矜誇耕無慮矣收方遠益勵持盈望戒奢
晴
一雨連三日當春乃盼晴既欣利田務兼不悮途行那
有紅塵起惟看綠麥萌滃然滋濕潤山縣似江城
普佑寺
遥見屏山松蔚然祇園步入禮青蓮禪房朅爾成清憩
瞥眼流隂閱十年
世尊頂相合虚空如是聊標丈六躬莫以世間繩尺度
無邊竹杖度還窮
阜平縣
山城春靄低埤堄倚巖棲戶較前廵庶農興此日齊弦
歌聞縱未禮義化應提百里知斯者休輕擬割雞
錢汝誠錄西廵舊作小冊以進口號調之
汝誠此意我先知正是催詩非錄詩庚午數過丙寅倍
(丙寅冊得詩八十七首庚午計得至一百八十九首兹行亦不欲减其數也)倍斯何必可虚
其
水源
水源纔涓涓滙流成大川金人背有銘樞機應慎旃
仄徑
仄徑峯迴路轉流溪石絡林紆大似河陽郭氏關山行
旅之圖
京師奏報得雨誌喜
小霑稱慰優霑喜三日春霖望外濃受益惟謙滿招損
為兹怵惕勵寅恭
阜平道中作
雪後山峯羣積玉雨餘溪水亂鳴琴已霑那更生奢望
却見春雲又作隂
大𣲖隆崇小𣲖(二山名)連千溪縈繆滙成川棗林之下溝
渠引時有村民籍灌田
十年一度過廵驂樸素民風尚所諳野老擕兒擎薤獻
訝如任氏悟龐參
潤浥春煙罥柳絲寒山道景若為移鳴鞭緩度犂雲嶺
恰喜興犂正及時
題董邦達山水小幅
雨後春山
春山過雨濃濕翠蔚重重非關出想像目擊寫真容
石壁飛泉
阜平水簾洞路遥未遊目石壁善争長雨後都懸瀑
岸柳迴風
岸柳窣柔絲昨黃今綠披鼓盪伊誰力封家十八姨
雲嵐蕭寺
給園棲翠微僧去白雲歸借問誰殊勝一龕花雨霏
村舍朝煙
炊煙出野店仿彿粥香聞二鬴幸無缺觀民意為欣
秀嶺羣松
&KR1372;㙷復偨池春來翠色滋昨過普佑寺屏山見若斯
石屏疊翠
春煙斂秀峯濯濯玉芙蓉阿那茅堂下畸人可或逢
關山霽雪
一谷喜新晴林端積素明渲刷傳神韻不孤扈蹕行
招提寺
已近招提境先憩招提寺春雲無定態巖松多古意今
昔了不殊縈薄天花墜山僧罷言禪却占第一義
三箭山疊舊作韻
詰戎
懿訓夙聰聞親仰
神弧頷顧羣
聖蹟重兹溯三箭
天威久已伏諸軍依然路側瓊崖矗想像峯巔鶚羽分
此日繼繩惟已責瞠乎總覺望
如雲
益夀菴
平陵柰苑據崔嵬跋馬聊停適可哉最喜菴名稱益夀
此行本為祝
釐來
龍泉關三依
皇祖元韻
當年燕晉界割據蹟成空來往一家内豫遊
昔日同嶺雲無改白隴杏欲舒紅正是省耕候民依咨
度中
雪中度長城嶺
三度五臺三度雪名山靈應真殊絶瀌瀌或或無定形
迴薄林巒噴玉屑入雲那見向來蹊馬踏冰花不作泥
盤盤磴道徐策騎已厪吏役勞剷治低飛亂灑皆入畫
衝煙越嶺真宜詩我無文殊平等智霑衣&KR1062;帽夫豈辭
射虎川
西來
聖蹟仰依前嶺谷重經射虎川榛薄鼠如真不啻寺樓
麟楦尚居然(至今其虎尚楦置臺懷寺中)三驅弧矢罷平野(承平日久墾闢)
(率無隙地不似康熙初年此地尚有野獸可行圍也)萬戶耕桑遍大田稍可弗孤
前烈者秋圍一試示于闐(去秋木蘭行圍嘗一日射殪二虎時回部郡王霍集斯等)
(及哈薩克赴覲陪臣並扈從與觀)
臺麓寺
山寺臺之麓襟溪復帶峯前三正如是不二即真宗春
色那藏杏禪心且付松長城嶺迴望嵐靄蔚重重
題静寄齋
麓寺旁精舍三間無取寬清宵堪託宿颯景不妨寒圖
省多人力欣兹容膝安(向幸五臺皆駐行營馱載過長城嶺為勞兹於寺旁精舍駐宿)
(一夕實省衆力因題曰静寄齋)松巖皴積雪静寄惬澄觀
白雲寺
春雲出谷如流十年一度來遊底識蜂臺殊勝今朝名
實兼收
䟦馬
跋馬臺山路綏綏雨雪濛凍凝雖未濘旭隠不為烘慮
恐寒過甚如云景最工輕輿寧弗逸欲與衆人同
雪中過鎮海寺未入
巖寺從來雪景宜今朝如約畫情披(丙寅庚午兩度皆遇雪並命侍臣圖)
(之)何湏更問石欄逕海印發光按指時
自長城嶺至臺懷再依
皇祖元韻
西廵第三度山川了不殊計里宿所悉底湏問路衢長
城背指嶺臺懷面循途此是清涼境奚事警蹕呼梵僧
迎我來鐃鼓雜螺竽無耳亦無聲試参誰為娱虛殿禮
古佛招提散步紆不悟慈悲源安知超度區庭栢翠而
静山花妍且都將以祝
遐齡即是
萬夀圖可用罷南廵况因霪潦濡(今春將奉秋高安輿南廵以去寶下)
(遊數邑被水因傳諭暫停遵懿旨詣臺山瞻禮祝延)愛民延禧本
慈訓申懿模至矣敢不遵欽哉奉三無
清涼山三依
皇祖元韻
歴歷前廵是舊蹤依然澗水與巖松未忘者箇摐乎地
且聽七條披以鐘一念祝
釐算期永萬幾繩
武韻賡重追從有願吾惟怵
聖度崇於叶斗峯
殊像寺
是像即非像文殊特地殊毫端寶王刹鏡裏焰光珠法
雨滄桑潤梵雲朝暮圖高山仰止近屏氣步霄衢
五臺山天花詩再依
皇祖元韻
延齡仙菌劚崖青仇十洲曾圖作屏埏埴前身定何物
一株古栢是青寧
靈鷲峯文殊寺再依
皇祖元韻
雲邊看寺迥雪裏聽螺遥忽爾到香界居然憩法寮禪
枝無處住梵唄静中飄欲覓
堯年句煙蘿隠翠椒
題雨花堂
祝
釐恒此奉
慈闈不日成之難重違(去歲冬月降旨西廵撫臣鄂弼與地方吏即葺築行宮數宇以)
(備許之慈寧燕息因事已成且省馱載故兹来駐蹕爰名其堂曰雨花)冬令特竒三月
暖(五臺最寒地九月即冰去歲三冬暄暖異常工作不悮皆以為竒)今來還見六花飛
(三度来此皆遇雪)繄予寧可逸為務雱彼都標静者機羃嶺篩
林誰弗著欲因師利悟依稀
喜晴
春来頻有喜晴詩益喜春膏渥可知盡斂霏雰和旭朗
千巒畫景座前披
戲題寶塔院(相傳蔵佛舍利及文殊髮)
聲求色見總邪談安得文殊髮弆龕試看眉毛翠巖在
春來依舊綠䰐鬖
顯通寺即事
有侐精藍靈鷲前大孚猶憶永平年域中佛法最初地
院外春光二月天回禄似觀成壊相維新仍列象龍筵
闍黎冀施(二皆去聲)教先施不戒當勤種福田(寺僧不戒於火以致回禄)
(命以寺資重修葺之其不足者稍為補助不費民力也而僧人以費已資未免不滿所望故戲及之)
羅睺寺
菴羅園據&KR1194;平巔雪後春光静處妍一任安名還立字
文殊不二祗如然
跋馬至黛螺頂
螺頂不為高積雪路頗滑策我雲錦騅(馬名)遂至金輪刹
獅王坐堂堂黛髻足底齾莫作顛倒會十六本二八
賜山西廵撫鄂弼
旬宣此初任嘉爾副予望出政宜除細移風在奬良公
為衆官表儉是晉民長保障休輕視家聲勖繼芳
祇林
祇林無數名山占或煥莊嚴或廢堕若論化身千百億
聲求色見總虚為
夀寧寺
崖路入松青給園峯作屏金人無量夀都以祝
慈寧
玉華池
乳竇泠泠巖半淙古松千尺佈隂濃前朝六出来何自
可識天池是所從
羅漢坪
昔聞臺山蹟五百應真過其来夫何自其去又向那至
今傳此坪花宫據巖阿中坐人天師應真圍駢羅範鐡
各寫形神通不同科偏乃缺其一未至工傳訛不禁啞
然笑其然豈然呵峯樹及澗花孰非應真麽
文殊寺静舍少憩
祇苑鷲峯頂攀登片刻延真容佛光仰(相傳寺成時文殊現相因名真)
(容院)斗室
御題懸(寺側静舍斗室皇祖賜額曰)到處惟欽
聖無心更問禪壁詩一再讀俯仰緬流年
梵唄
人言梵唄原無解會解翻嫌費譯思(梵語自天竺譯為烏斯蔵語即今唐)
(古忒也其地多喇嘛而蒙古等最重之以有資設教故亦習其語天竺語則不甚解然不出烏斯蔵所譯也)
剥盡蕉芽心莫得尋窮鹿角夢方知全提可識由来半
三點還他祗是□(音伊出梵典)咨汝衣黃偏袒軰文殊成所
作奚為
真容院再題
調御威光赫畫工驚以退至今旃檀像曰就水中繪(出梵)
(典)而何彼㬅殊全體現無晦安生肖真容見僾聞如愾
恒此住鷲峯法雨三千溉誰能悟同異欲與論觸背
閱武
廵狩奚先務惠民及詰戎文恬戒逸豫武閱簡驍雄(非操)
(陣簡旗兵及綠營精者閱之而已)况此大梁野依然有禮風等差行賞
遍雖小必論功
曉山
曉山嵐氣凝旭影上崚嶒玉潤裴叔則冰清温子昇雪
消溪水漲風定野煙澄觸目皆仙趣不孤紫府稱
甘露泉
一滴之露通蒼天一滴之水通黃泉徹上徹下本如是
何獨稱甘此渫然文殊問不二維摩默無語棲巖枕谷
刹若林安名立字乃爾許涓涓流作功德池五百應真
曾浴斯問誰是能誰是所泠泠澄照付不知
寄題北臺疊舊作北臺眺望恭依
皇祖元韻
叶斗昔曾到峯巔搆梵宫擘雲天以外得路石之中省
役脩除罷(北臺地高峻修治稍艱昨歲即飭有司不令預備以恤民力)寄題機象融
司空廿四品可似遠春蓬
高山遊目足豈必重(去聲)攀躋昨雪猶然積春雲况復低
事關恤民力韻賡載
堯題不二
文殊法奚容擬議齊
直隸總督方觀承奏報保定等府得雨詩以誌慰
連日春隂雪山中氣已寒幸本不種麥澤潤資耕田却
繾畿輔地此心弗能寬披章乃大慰一犂均被旃其或
寸雪積晴旭融以暄来牟芃向榮黍稷播種全去歲已
大佳今春實勝焉稠疊受
天寵若驚勉惕乾
棲賢寺
尚有幽佳處乘閒一歴之居然皆佛土棲者曰賢誰學
固不同道境真可樂飢緇衣如詠什於此得無疑
鎮海寺即目
前朝冒雪未登臨今日春和試重尋不必升堂還入室
鐘聲早覺空(去聲)塵心
一溪流水沿洄落幾棧迥蹊曲折躋除却雲棲上天竺
世間何處更堪齊
向来看寺原如畫此際分明畫裏人欲問陌頭凝望者
果真誰是主和賓
清涼石
清涼山裏清涼石恰似東坡鑿井泉白足僧人冀檀施
(去聲)鞠躬扛動表誠虔
明月池
花宮隠翠微雲衢入深邃春禽唱梵聲石泉洗塵意西
嶺跋馬返於焉可小憩明月在池無山僧難擬議
降旨免山西前歲民欠詩以誌事
省方所最重觀民及施惠兹来祝
慈夀實切敷恩意正賦免十三是蓋常行例更厪未經
處却幸豐昨歲溯上稽前年頗有被災地舊欠帑及粟
盡予豁除暨其緩征正項十免三並逮申命守土臣旬
宣俾普被
迥鑾過白雲寺
雪中斯過晴斯返山色溪聲惬重(去聲)尋却是白雲占勝
義無心亦不曰無心
遊千佛洞得古體四十韻
古洞西峪巔向未尋禪約不可更虚擲試一觀其竅初
從白雲寺右轉循蹊嶠谷口尚闊豁巒腰漸兀奡盤盤
歴羊腸如與峯雲拗隂崖冰滑刺陽巘泥濘淖駑駘怯
鵝鴨駿驥騰鷹鷂蹣跚起復跌振迅立還踔直前乃逾
險顧旁每致嬈馬亦視所御志定則弗摇咫尺有如兹
何况彼荒徼諸將成功迴扈蹕同歡笑蔥嶺雪途中嘉
爾丹誠效勞者我勿忘怠者我令劭肯因戢武時竟懈
詰戎要我乘錦雲騅穏於輕步轎身先有名言相如謾
致誚鐘聲聞已近竒峯益環抱(叶)乃知神明境不許人
輕造路轉忽得門矮屋低妨帽大似雲棲寺弗詡莊嚴
閙拾級升其階三間峙古廟屏息瞻月相調御丈夫貎
稍西得牝洞㟏岈深窈窕昆盧坐堂堂蓮座千佛繞一
穴剛容人中有燈光耀云湏秉虔誠入可聞天樂(叶)或
入迷故步懴悔始出窖一笑有是哉陷穽豈佛教精舍
在洞南憑軒暢遠眺下視向来路蠶叢如蜀道(叶)非經
爾許勞安得攬衆妙窗中含畫意眼底皆詩料插空刺
峻稜摩天聳羣峭野芳優曇馡山鳥命命叫蒼松張盖
影碧泉奏琴調應接雖無暇而都歸静照清涼設孤注
觀止於虞韶(叶)歸鞭不半時峪口倏已到進難退斯易
常情即理奥
臺麓寺
雪中宿去雪晴旋益喜山容翠且妍小憶前遭期後度
㬅殊無語祗如然
湧泉寺
雪裏昨過未暇登言旋逕到禮金繩文殊相好本無垢
安得靈泉盥掌曾(見誌書)
中北臺間志所傳今何臺麓更東邊(離五臺四十餘里)從來紀
述多訛舛我祗屏營叩法蓮
門外泠泠一水環禪房小座對青山徘徊未負前廵約
得許新詩適可還
過長城嶺
山嶺迴清蹕晉燕接壤間由来在一室奚用設重關地
吏自迎送材官喜往還雪消無凍滑澗水落潺湲
清明
野店亦清明紛紛雨纔(去聲)晴新煙迷遠驛潤土出深耕
山色較前染溪聲帶漲鳴杏花最知節一樹路旁榮
御製詩三集卷十一
