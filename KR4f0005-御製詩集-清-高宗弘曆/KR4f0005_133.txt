御製詩二集卷七十五
古今體八十首(戊寅一)
戊寅元旦
萬爆鳴中九陌言宫聲祥應歲朝論三陽和淖臨寅月
初旭闓披麗午門資始蘿圖欽御(音迓)景棣通玉燭慶調
元貴山奉朔新馳使澤共東風到處温
元旦試筆
穆愉一氣轉鴻鈞十二龍樓春色新戊歲戊辰爰稼穡
寅年寅月福臣民世和益切因心敬陽澤還思與物均
曉闢銅龍先
進賀
慈寧純嘏自
天申
太和昕昱曙光披百辟冠裳式禮儀籌政箕風將畢雨
來王烏弋與黃支重熙累洽誠斯日保泰持盈亦此時
更有殷懷厪西北春音願並捷音随
重華宫新正
春臺此日衆同躋訢合東皇萬福禔左个青陽迎紫鳳
元辰嘉祉應金雞載昭土德祈豐楙敬授人時紀攝提
兖豫徐淮籌作乂沮洳幸涸舉耕犁
董祥歲朝圖即用題者韻
松蕤梅逸石&KR1431;妍作繪同徵茀禄年發歲生機發意蕊
啟祥韻事啟言泉
昌辰吉事喜重重一甕堯年寶露濃却問相應定誰是
爪鴻饒得醉春容
温牡丹行
女夷司花定花期春芳秋豔各有時鼠姑殿春風信遲
(去聲)一開萬卉都收姿花師解奪女夷巧暖窖温棚培護
好縮地燕北忽江南駐年凋後偏榮早臘鼔鳴未春草
萌黃姚紫魏先吐英圖入歲朝百事吉玉梅為弟水仙
兄韓湘頃刻雖輸疾敷華頗不殊殷七欄蜂欲採却無
緣屏燕相看渾可匹簾旌嫩日照暄妍簷溝積素暎輕
烟玉局詩與石田畫(蘇軾有冬牡丹詩沈周有温牡丹畫)匪今伊昔韻事
傳異哉草木無情物旋轉猶然資剪拂擘苞弹蕊笑彼
工易俗移風慙我拙
題鄒一桂三益圖
貞姿宜雪後芳信報春前澧臯將洛浦可以結忘年
右梅
雅蒜名非雅冰夷體是冰依然銅洗藝作賦定誰能
右水仙
為佩將生谷猗猗不改芳設因擬高懌相契許和張
右蘭
玉盤謠
玉盤博徑得二尺圍六尺有(去聲)五寸益虚中盛水受一
石素質不雕其色碧旁逹孚尹瓊華澤葆光撫不留手
跡羣玉之精出崑崙吉日甲子天子賓于西王母瑶池
津行觴介紹簠簋罇爾時所御器今存作鎮西極永好
完未入震旦三千年問今何来不脛偶凖噶爾亡淪世
守阿睦撒納兹竊取王師罙入靖孽醜於將獲之聯猭
走棄其重器為我有元英大吕陳座右咄哉玉盤徒華
滋不可食兮不可衣連城價詎如窮竒俘彼禍除可罷師
前歌後舞樂雍熙瓌玩吾將安用之擬付鄛人一例椎
新正二日降旨加賑豫省去歲被災各州縣詩以
紀事
中州歴歲歎向隅屯膏其故緣諱飾察知譴責司牧者
賑賙乃不遺餘力帑金三百萬弗惜庶使閭閻免困逼
諄諄更戒彼大吏毋俾役蠧俾遍得勤加咨詢往来人
盡道窮簷稍起色更幸三白霑宿麥聞之略為紓反側
夏熟尚早詎置懷助陽奉時宜布德譬之赤子纔離懷
未能強飯可奪食已加毋寧再三加於民豈可言從嗇
免溝壑共力春耕南顧猶然為惕息
宋人牧牛圖
清泉還細草訛寢見羣牛素繪曲神肖黃鐘滿脰牟寧
勞丞相問却笑尚書猶考牧風人詠摛毫意自遒
雪(正月三日)
欣逢甘雪維三日早報新春第一祥律應執規堆是璧
節先撒荔飣成粱廵簷已積遲冰注著砌旋融愛土香
正值璇宫行慶賞嵰山還進
夀筵嘗
新正重華宫恭侍
皇太后宴
青陽雝盎靄龍墀首祚承歡奉
聖慈彤管不勝書
懿德金庭長此御
隆祺寶檠蘭燄九華燭玉醴椒芬
萬夀卮雖是年年依例事如斯約以十千斯
賦得玉壺冰
玉壺愔愔嘉夜長華鐙蘭燄冰為光箕風畢雨此清暇
潑墨摛毫復静忙申申緩箭渴烏水銅缾芳遞梅花蕊
輕裘温室不知寒無易由言吾過矣
題黃筌梨花山雀
肖物渲芳總化機藝而道也匹應稀雪禽翻樹殘英墜
却訝梳翎落去飛
詠側理紙
海苔為紙傳拾遺徒聞厥名未見之何来暎座光配藜
不脛而走翳予思囫圇無縫若天衣縱横細緯織網絲
即側理耶猶然疑張筆李墨試淬妃羲獻父子書始宜
不然材可茂先追何有我哉宛撫兹萬番毋乃侈記私
兩幅已足珍瓌竒藏一書一聊紀辭清風穆如對古時
澄心金粟父視兒寄情枕葄宜隃糜博覧缺詠又何其
宣毫綈几為摛詞仿彿尚卿首肯斯
降旨免甘省積欠詩以紀事
西師猶未罷邊地亟宜懷數郡逋猶積一時豁與皆絲
綸頒岳牧膏澤善推排佇待歌耆定熙春萬物諧
唐寅乘鸞圖
駐鸞恰自西池返擕得蟠桃且未嘗却是飛瓊相贈與
慢疑人是女東方
正月四日恭奉
皇太后幸圓明園是日復雪
一夜霏霙曉勢加祥符端喜在農家延庥襲澤春朝四
行慶承
歡萬夀遐早報魚龍增瑞氣恰看樓閣襯銀霞女夷今
歲迎
鑾巧苑樹高低遍綴花
題伽楠木佛鉢
古寺聞藏古鉢珍舍離曾得奉金人何来沙汭漁家器
又歴風旛海劫春紀事五言猶憶昨選材七佛重(去聲)傳
神笑予何復拘名象青石由来半假真(開元寺佛鉢見皮日休詩序甚)
(詳去歲南廵索觀題句仍命藏寺中愛其製古因命良工以伽楠香木肖形為之然日休所云帝青石作以今)
(觀之則陶器而非石蓋世代屢易焉知不出於贗故末句及之)
題鄒一桂三益圖
羅漢松依臘月梅闌天竹雅稱清陪居然三友雲霞契
生面從看此别開
御園雪霽
宿靄輕隂藴釀晴紫瀾不作日華晶御園縱是遲燈火
已聽烟村豳吹聲
臘前已快霑三白春後偏欣繼六花消得慰心暢行慶
翻因心慰畏尤加
樓頭積素雙層疊冰上寒光一色交督課掃收培樹本
恩膏率為惜虚抛
綴枝著葉蕊珠凝一帶西山列玉崚霽色烟姿渾是畫
畫中得句昨年曾(去冬香山曾有積雪之句)
題馬和之麻姑
戍削腰支裾曳霧人間復與方平遇類鳥爪縱善爬搔
未若自家知癢處
春雨軒
積素流光暎彩鐙上元今歲景偏增若論春雪如春雨
便慶食升有四升(見史記天官書)
静鑑室
一忩涵萬象十笏玩三餘不擬劉君室還思周子書攄
情常課有飬志欲冲虚設以衡材論返觀祗慊如
王蒙丹臺春曉
黃冠松下是誰乎霞舉軒軒佺羡徒無病自應疎藥裹
忘機亦不索隂符春山濃處心同盎古木枯餘體共臞
便是長生真妙訣笑他底更事丹罏
人日
攝提月值攝提歲七日復為七日人綵勝應時看鏤玉
春山迎旭欲鎔銀雖無絲竹饒清賞(是日為國忌辰例不宴樂)祗有
旦明切體仁令節晴和氣誾鬯貞符首慶福吾民
再詠側理紙
南廵獲陟釐兩幅珍瓊玖錦嚢藏其一說項剏吾口西
清有典司檢點所弆守五番裒時對謂是束置久誰知
為海苔徒觀麤且厚恐不宜墨卿未敢供几右新獲與
兹同呈覧聽去取撫掌囅然笑天府何不有或又當面
失奚藉不脛走抑且瞿然懼將毋人似否
陳貞白雲山房
木石可居鹿可羣隔塵複嶺疊縝紛大空道者今何在
惟有山房占白雲(貞自題為大空道人作)
新正萬夀山
昨朝人日未登臨幾暇名山一攬尋最喜嶤峯層積雪
又看空宇遍鎔銀烟村外有新年景野疃中多祈歲心
柳眼花鬚暫遲待六橋畔擬重(去聲)来吟
樂夀堂即目
昆明未泮雪初鬆揩濯菱花朗鑒容不礙寒光披料峭
已欣韶令報和雝脆芳襍植缾頭朵新綠聊遲屋背峯
只有勺園一片石宜人常邏紫芙蓉
綺望軒
藍田嫩日靄迷離敞榭憑陵春望宜何必纈紅將縟綠
端知繪事後於斯
書側理紙得句
吾曾惜闕詠誰識有河東(薛道衡有詠苔紙詩近題側理紙有博覽闕詠又何其之)
(句始悟向乃未曾細考也)典守百年出滑堅五部同藏書皆得亞(向獲)
(僅兩番故書一而藏一今得五幅或書或藏皆有其副矣)金玉慢稱工腕力惟慚劣
苔牋固不窮
題惠崇溪山春曉圖
馥馥蘭芬纑地陳溪山動植共熙春摩挲七百餘年物
潤手桃花帶露新
禪宗南北畫還同六度中禪属惠崇竒蹟千秋貴得所
真詮拈出是思翁(見董其昌䟦語)
箇僧工畫又工詩妙搆溪山春曉時若識本来無一物
淡皴濃抹更奚為
新正曲宴外藩即席得句
元宵預賞錫恩波亦寓懷柔示節摩雪暎金支饒渥澤
旭承翠罕颺晴和一家中外歡逾浃累葉雍熙畏益多
内扎薩人六旬者率言生不識兵戈
正月十一日進宫齋戒作
行春卜吉奉
徽音
大祀先庚返禁林東陸心祈金兆穣西山背指玉為岑
鳳城萬戶葦桃焕太液長橋螮蝀尋北寺南臺佳且便
虔齋未敢事登臨
題鄒一桂花卉
臘後(蠟梅)春前(山&KR1431;)交婀娜玉英(水仙)珊穗(天竺)暎玲瓏女夷位
置色香巧每以不同示大同
新春齋居
新年例不判行施更大齋居簡閱披人日已過占燕喜
燈宵未到駕鼇遲民生國計籌全局盤石苞桑厪遠思
耕牧伊犁期永定自維終莫有閒時
西陲
西陲方蕩定卒未得休師勤遠非初意三年乃逮兹設
能先執領安用屢移碁事順乏人幹乏人責在誰(西陲用兵)
(非本意具見前記幸成大功斷無中棄之理使任事者智勇兼偹早誅一阿睦爾撒納則衆叛惕息必不敢再)
(生事而諸臣屢失事機以致羣孽反覆逆酋遠竄勞我師徒於今三年矣凖噶爾素稱䧺長諸部哈薩克從来)
(未通中國今伊犁既已平定哈薩克汗阿布賚亦不煩招徕傾心内嚮孰非上蒼之默佑耶然伊犁耕牧)
(善後與夫一二遺孽尚待勦靖一時不能罷師雖不似古者役民之為而曉夜運籌自覺勞心亦事之不得已)
(也若夫濟事無人則惟深感愧耳)
白海青歌
鷙鳥飛来自海東以青得名青率同翹英皓羽乃罕覯
是何意態傑且雄固不誇祥亦珍潔靈禀瑶光特殊絶
雙睛火齊懸為珠一身梨花飛作雪鷹房板柙付飼飬
支粟支肉有職掌建屋居之訛可知(元史命興和建屋居海青海青換羽)
(時不可無木籠飼飬即今亦然謂之建屋盖訛傳過甚耳)五坊小兒戒可想既豢畜
之偶一試金絛翠韝纔脱臂翼垂神蕊伏荒荆入雲逸
雉遑能致設使山林皆若兹鷙將餓斃靡介遺為人役
與自為計力與不力理固宜力與不力理固宜嗚呼人
豈鳥哉胡不思
題張照書聯並張宗蒼畫
自有相知無不可(無不可過去之事有自然相知之人向日樂善堂所得句每命張照書之)
(適與張宗蒼畫並勒壁間此櫽括二句意也)高山流水雅情親得天書與宗
蒼畫動是張家思古人
雪(正月十二日)
靄靄低宫樹綏綏點御津當春真是澤數(上聲)日未踰旬
苻甲潜滋飬
祈辛預被仁静侔色與價端勝玉和銀
題李唐清溪漁隐卷
沙汀石坻涵漪流細草叢樾清且幽箇中風月付誰是
有人亦祗如虚舟直鉤豈必垂香餌鹿頭(艇名)獨坐無名
氏今来古往漁隐人評量已不勝屈指逃利未抵逃名
難釣名釣利季孟間借問在水一方者誰真不愧絲和
竿
詣齋宫輦中作
崇城春度玉鑾班詄蕩天閶接闠闤市聚日中拱北闕
寒凝雪色映西山金湯根本謀深固禮義隄防示大閑
戶口繁孳世熙泰沖盈意倍切其間
辛日
祈糓禮成述事
洪鐘疎響動齋宫祗詣
皇壇儼有顒南畝方祈施厚貺西師更賴奏膚功琯調
鸞噦零陵玉絃叶凰儀嶧孔桐
烈祖
神宗胥配享敬
天庶鑒此心同
上元前日賜宴親藩
燕貼春屏燈綴檐宫中行樂懿親僉傳柑宴裏歌行葦
月滿宵前慶雪霑亦有塤篪情莫遠率非堂陛禮何嫌
芳辰詎是徒追賞麟趾周官萬國瞻
上元燈詞
從来燈與月為期增色佳期雪獨宜先節已看紛六出
上元正喜剪千枝
龍角杓擕又斡旋碧霄珠鏡自年年畿南宴賞却成昨
同樂民情在眼前
延樓錫宴例惟常恰對山高水復長(即樓名也)昔日纔傳預
夷使今宵並賚有降王(凖噶爾昔未臣服遣使至都值燈節嘗令與宴今執其可汗逹)
(瓦齊歸命闕廷已數載矣身叨侍從得於上元夜與諸王大臣承恩宴賚樓下)
漢轉春星多瑞色月臨霽雪是祥光踏燈歌唱分明聽
惟願曰時若雨𤾉
一道飛烟萬朵蓮花開頃刻謾稱仙威光音裏普明界
笑指西樓忽隔年
鳳城絲管燈如月茅屋饑寒月是燈酌劑盈虚雖有意
返還淳樸究何曾
幻化樓臺乾闥城三山贔屭巨鼇擎月天子聽燈王法
不遣魚鱗點太清
順時行慶列藩陪戎索而今逮八垓却繾王臣尚于役
捷音願共爆催来
上元後一日小宴廷臣
翰墨觀燈例翼辰上元過始魄盈輪(是日方望夕)景酬雪月
叨
天貺情洽堂廉引席珍率寓銘盤歌一闋詎聽側弁酒
三廵(凢賜宴不過酒一廵而已)載咨魚雅摛毫侣可念賢勞執銳人
張宗蒼雪景
一片寒光羃素椒祗疑霏勢尚瀌瀌冰連曲棧路偏遠
雲斷横林木益喬白屋遥歆憑客几紅樓迥見出僧寮
荷衣㯶笠尋詩思那惜驢蹄踏碎瑶
西山積雪聯句仍擬聚星堂體(有序)
歲當豐楙時届孟陬餞臘纔過三白已臻瑞應迎
春伊始六花更叶祥占喜農事之有徵值陽和之
乍普爰以上元翊日特開祕殿初筵鸞樹燈駢映
西山而絢綵鼇峯月朗連積雪以增輝載集羣寮
共賡禁體詩成疊璧期刪鹽絮浮華例倣聚星用
舉歐蘇勝事匪徒侈辭章之麗將以聯上下之情
云爾
(御製)節前稠叠佈祥霙八景燕山舊擅名便合同堂賡樂
愷
還教簮茟譜咸韺&KR1152;稜光暎三台耀鳷鵲輝澄萬
象迎于耜昔聞占父老(臣傅恒)集裾早見會公卿暖
回上苑頻喧雀凍澈方壺未囀鶯仗外嶙嶙羅衆
皺(臣來保)峯頭奕奕朗初晴閉關定起袁安卧曳履
無妨東郭行爽氣正来當拄笏(臣史貽直)晨光瞥轉對
張檠陽崖氣凛高天切幽壑寒霾厚地贏孤嶺岧
嶤廻獨雁(臣陳世倌)
(御製)九閶詄蕩豁雙睛雲端望去寒光皎林表浮来霽色
晶禁字重提聚星體
成章遐繼慶春榮浃旬挑菜曾裁勝先日傳柑預
獻觥雕就龍鱗呼刻燭(臣蒋溥)滴殘鵝管學吹笙北
臺雙耳尖仍峻終嶺中峯勢忽平罨畫糢糊浮綠
薺(臣汪由敦)破空翕赩晃紅鉦大宫小霍齊添潤絶磵
危巒盡吐瑩色借華蕤鋪廣甸(臣劉統勲)葩敷蓮鄂拱
神京摩崖迸發三珠朵沓嶂週遮七寶城散漫不
嫌虚牝擲(臣秦蕙田)
(御製)霏微只傍遠眉横歌詞讜直懷于蒍畫意寥蕭對李
成親切更思吟去歲(去冬香山有詠西山積雪之句)
諏咨還憶遡前程仍看芳序開新籥况對層嵐麗綵甍
漸覺春隂澹蓬島(臣董邦逹)暗催夜景俯昆瀛居庸静
鎻關門迥潭柘深迷塔影擎野燒痕餘留鳥道(臣劉)
(綸)炊烟颺處遲鐘聲微茫錯認盧溝曉渗漉潜通
太液盈略似匡廬初瀉瀑(臣介福)非關由首鎮填阬
㠝岏莫辨千螺點突兀惟標一掌撐法海松根堆
礧砢(臣金德瑛)
(御製)祕魔石脚失崢嶸西隣屏障烟霞格東壁圖書風月
情吉兆雅宜祠太乙
寒芒却喜映長庚全融急溜垂紳直偶值旋飈拂
氅輕增閬神仙都姽嫿(臣觀保)藐姑丰度本翩嬛暗
塵漠漠曾随馬墜甲紛紛憶剪鯨紫陌已欣騰火
樹(臣程景伊)翠巖尚覺壓霄棚客襟奚俟挐舟發詩趣
偏因策蹇生卷向花甎猶片片(臣錢維城)飄從蓮漏共
丁丁柳隄蘸眼絲初潤麥隴含勾剡欲萌塞外賜
貂人萬里(臣陳惪華)
(御製)洄中喧鴨夜三更涸田為慶遺蝗入(去歲畿南山左偶被水灾特遣)
(大臣疏濬積水漸消春耕無誤故及之)邊海遥縈櫪馬驚佇待洗兵歌七
德
且教煮茗詠三清樓蘭氛靖無傳箭馺娑杯濃有
擢莖即此陽和回地脉(臣孫灝)直從太古奪天黥砑
成洞壑霞烘座巧作玲瓏綺列楹秀骨珊珊思叔
則(臣張泰開)豪吟咄咄讓端明惠連授簡蘭為曲氾勝
傳書榖是精日下遺編聞更續(臣金甡)夢餘佳話賞
應并泰階廣被醍醐寵觧澤同滋沆瀣英喜洽泛
膏燃寶炬(臣錢汝誠)
(御製)豐徵祀粥飫香秔星橋翡翠通宵朗界道琉璃自遠
呈宴樂寧忘勤政意東郊即日舉春耕
燕九日作
棣通暖律不依韋雪霽春冰脆汜暉月過望看光尚朗
燈將收更燦爭輝(是日俗名收燈節)新詞恰當(去聲)稱劉鎮故事
何妨說處機兩語分明提治要撫辰益切慎幾微
題鄒一桂書城十二圖即用其韻
梅花書屋
玩象卦臨復先王此閉關憑誰逓消息梅萼點寒山
紅杏書樓
墻頭誰點筆憶是姓吴郎何似憑樓望筌魚兩並忘
碧梧書館
圭豈羡唐土箋應勝海苔如聞嘉蔭下朗誦度聲来
青蓮書社
逭暑且延爽綠衣滿碧池知音對商㩁想為註毛詩
密筠書舍
低臨瀑泉白不遮屏山綠颯然敲滿林雅中宫商曲
綠天書塢
其心剥不盡好似抽秘思得句即書之綠瓊亦宜字
天香書院
秋闈舉子忙紛紛趋帝闕何如閉戶人獨對天香月
萬松書巖
古色照凌漢書聲答泛濤設擬名山藏惟應司馬高
秋林書圃
茅屋寒林下芸編伴客清不須重著賦宋玉占先聲
遲雲書閣
薈蔚南山隮潤逼瑶琴濕今古與居稽精神合嘘吸
聽泉書榭
展卷對瀑水逝者如斯流欲詢佔畢者人已若為謀
印月書堂
守之謝樓櫓據之資歌吟李家城萬古明月暎書林
俄羅斯驛致叛賊阿睦爾撒納死屍信至詩以紀
事(有序)
去歲因阿睦爾撒納由哈薩克竄入俄羅斯境内
執言索取爾時浮議或慮致啟邊釁然俄羅斯以
逆賊素稱兇狡留之以資其力未即縳送此更不
可不力索矣因命典屬嚴辭叠促兹以逆賊患痘
身斃俄羅斯遂傳送其屍修詞遣使以祈永睦盖
彼有大圖則不屑守和約而竒貨既亡則毋寧遵
舊盟此事理之易見者設使不向取則並此亦不
俘獻矣從此俄羅斯之和好益固凖噶爾餘孽擕
貳自消而為庸懦姑息之浮言者當自知愧赧撫
兹事蹟略志顛末既以抒因時斷制之懷且用昭
示來兹俾知息事因循實不足與語詰戎固圉之
道也
聯猭善走更工藏蘇對潜逃又北荒詎識羅义和約固
獻來萬里逆屍殭功如彭寵遼東豕(執逹瓦齊之役阿睦爾撒納原不可)
(謂無功而伊犁既平遂懷擕貳然使任事者能遵朕旨而中事機亦不致僨事三年之久也)心是温
禺天外狼遺孽廓清永砥屬持盈益勵敬皇皇
早嫌牛腹與鳶肩密旨丁寧勅事先(初命阿睦爾撤納為將軍時恐其有)
(反心密勅固倫額駙塞卜騰班珠爾及軍營大臣等言彼不叛則已若露叛蹟當先誅之而諸臣徘徊遷延遂)
(致兔脱)亂弭安能待訿訿禍成因未塞涓涓由来一勇士
之力何致惟姑息以延荒服遵盟歌保定藁街寧逭首
明懸
哭汪由敦
贊治常資理論文每契神在公誠匪懈即世信何因言
行遺編簡老成謝搢紳奠臨攄一慟底計日當辰
御製詩二集卷七十五
