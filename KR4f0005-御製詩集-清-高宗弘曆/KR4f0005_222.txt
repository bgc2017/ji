御製詩三集卷五十九
古今體一百三十三首(丙戌七)
七月朔日作
孟朔宜晴朗披襟爽氣浮眀朝候應入今日信先投竹
葉響輕遞荷花香欲流西風捲雲淨慶慰兆佳秋
立秋(七月初二日)
嬗代無停運金秋律又臨西成知漸近火帝去侵尋樹
影長扵昨花光減自今晚来微雨歇農政惬懷深(農政全書)
(有立秋日小雨吉之占)
新秋玉泉山
亦閱農功亦便遊夹途&KR0927;菽綠如油昨朝已自知辭夏
今景居然是入秋松益涼間風盖舞花從香處露珠流
須教趁爽登層巘暢好晴光得騁眸
心遠閣
林下来清風徐徐陟蘭巘崥崹雖不高出樹有巖館適
入羅漢洞毛髮生寒滿左側敞閣棲可以暫延緩久矣
吾别斯舊作徒盈眼由今視如昨刹那言非誕畿甸蔚
綠雲吾心與之遠
静室口號
一歲之間偶一来一来亦未久徘徊顧名設問静中趣
眀月清風常與陪
妙香室
蓮宫精舍倚山腰一俯雲窗塵念消自有巖花霏淨馥
沈檀火氣那須燒
鶴安齋
借問鶴安處山中真是宜彈聲風為(去聲)送刷羽月来披
鳥雀寧須拒雲霞常與随精藍無白足漫擬上人支
叢雲室
山巔静室號叢雲攬結超超迥出羣今日秋雲無一點
對時真得意中欣
静緣書屋小憩得句
峯頂暢四臨吟興留餘可延緣降西嵒野芳紅碎瑣廻
瞻舍利塔雲表矗巍峩輿者逸則然肩者勞亦果書屋
兹少停樹隂衆聽坐耽静固未能時時廑物我
泛舟至影湖樓
飽看(平聲)山態看水態恰有輕艫候岸邊此是玉泉勝常
處静眀兩字註真詮
閘門聊趁建瓴流棹出無須更換舟逥望玉峯高下景
都呈畫向影湖樓
舟到何曾引去風樓窗憑亦與舟同迤南一帶荷猶盛
時有香颸遞座中
滿天風物報新秋蕩漾光中騁目遊此地宜參無上乘
一空萬有影間流
界湖樓六韻
水源要節蓄乃識進盈科用以隄為界行来舟礙坡煙
樓成接待月牖得延俄蟬樹周遭唱漁船欸乃歌花香
因露重物意向秋多易舫言歸可遊吟亦戒過
題董邦逹畫軸二幅
淡靄全收山半脚涼風欲動樹梢頭展圖怪底晴嵐别
昨夜精神恰入秋
右倣董源仙館晴嵐
没骨溪山煙靄蒼幾株紅樹護書堂卿家思白眀重見
筆意翻稱是倣楊
右倣楊昇翠巖紅樹
新月
西宇初生一捻纖高梧疎影掠堂檐人間天上秋管領
分付中涓索軸簾
陕甘總督吴逹善奏報各屬得雨詩以誌慰
去年甘省旱發帑大賑濟(甘省臯蘭等二十八州縣去歲被旱蠲賑兼施多方籌畫)
(今春復命加賑銀穀共散至數百萬民困始甦)今歲農尤要旰宵時廑意昨復
有暵象西望愁弗置使䮉章奏披知幸霑膏惠早田可
結實晚植益芃穟街頭米價減僻壤民生遂間有被雹
者補種勘次第是誠大吉祥勝扵言祥瑞
晴望樓
秋月恰宜晴登樓信暢情碧天雲盡歛綠地稼將成露
氣盈眸潤風涼拂面生皓曦如有約檐角正懸清
暎清齋
迴廊半浸水水氣入齋涼互暎色空際含清上下光契
神扵縹渺得景即蒼茫物色與人意相將報白蔵
半月臺
臺形規半月白玉以為欄即是廣寒界雅宜秋夕看會
當銀魄滿不礙碧虚寬太白鏡湖句常思欲和難
題和闐玉山水圖
農談相聚話柴扉舉手溪橋送客歸高謝儒巾能議論
操戈却辨是和非
右溪橋送客
石林蘭棧步徐徐刻玉為人人玉如若論高峯著名號
了知亦不讓匡廬
右五老山遊
泛月
將弦月宜泛日日就圓輪光是秋無比情扵人有因閒
雲猶點綴閃水亦漣淪朗照銀河畔黃姑待渡津
七夕
織女司組紝牽牛主農功
昊靈斯示象原因民務崇垂名亦最古宵雅傳大東毖
祀應在兹寧在今夕逢沈約及王筠無稽語徒工
恭奉
皇太后秋巡唘蹕之作
昨夜微霏雨洗車朝来霽景暢晶如天高氣爽臨秋囿
山峙川流奉
懿輿自有三千驅赳赳那須十二駕魚魚沿途又此屢
豐閱曰慰曰兢並切予
午熱
午熱今朝劇行宫已駐旌階蕪蒸溽潤庭樹息風聲曠
野憩羣伇湯山企後程(湯山皇太后唘鑾初頓日以駐行宫計可緩程一適)
(頥養)肅伻悉
慈豫欣釋望中情
夜雨(七月初八日)
婪熱蒸為雨中宵大霈霶無餘驅去暑有意送来涼布
帳多人廑柳街前路長即聽雲脚過兩美幸雙償
早行
早行期早到猶在數(上聲)庚中(是月二日立秋秋後仍餘末伏數日也)散去
雲容白昇来日色紅野溪新漲落村路斷橋通馬上披
輕爽一川禾&KR0927;風
過白河
白河雖漲不至盛穏度浮橋枕兩埒猶憶辛已逢秋霖
馬上渡河看撇捩(其年秋雨過多河水盛漲橋不能搘因駐馬河干勅扈行厄魯特之善水)
(者泅馬以渡並命艤舟分載人装遂得利濟)旅行漸石詎足云稼潦無收心
為(去聲)切邇来綏豐幸屢遇今年可繼去年轍適百里半
九十里此時豈敢滿望設昨夜渥雨利晚田曉即快晴
皜日烈吾惟農務慶時若又何妨斯卓午熱
即事示直隸總督方觀承及屬吏
未午行宫駐御蕤餘閒仍不廢疇咨載宣大吏詢農况
都道今年又屢綏有稼自應無别事我兢并願爾如斯
途經蠲免雖常例(每秋巡幸木蘭詔免所過州縣額賦十分之三歲以為例)亦要俾
民普被之
密雲行宫晚坐
雨後庭柯有好颸繩牀坐就綠隂移&KR1065;延誰識一晌趣
炎畏全殊昨晚思唧唧蛩聲依砌唱溶溶月色向窗披
兩株夜合三開罷故是夏徂秋曉時
九松山
穆家峪北拖横山乃自其左見梵宇行行從右過山隂
高下喬松列巖岵地勢使然順成蹊設尋捷徑翻成阻
一川禾&KR0927;綠如油炎以晅之實栗普老農鞠&KR0957;笑道旁
此幸信同我與汝
驟雨(七月初十日)
驟雨驅殘暑憑軒涼頓生陣雲纔席布急點遂㿽傾駝
馬逭病暍菜蕎滋茂榮潮河眀日渡仍望即時晴
晚晴
西風吹雨脚傍晚忽開晴已自蠲炎熾猶欣利旅征潢
池鮮蛙鼓院樹有蟬笙入夕秋雲擘銀蟾露體眀
攬勝軒作
天門此日又言羾(詩韻雖不收此字應入東韻又是處俗名為南天門也)攬勝軒
窗傍梵宫侵曉忽生雲靉靅到山即遇雨溟濛閒情望
遠吟無盡旅景衝煙畫莫工小憩策驄就前路魏文侯
事詎相同
出古北口
闉闍棲嶂迥嶙峋望幸黎元迓蹕巡雖是一年經一度
憐他每度較前親
北門鎖鑰重(去聲)提封組練旌旗列幾重謾道清時全不
用聽教(平聲)例事耀軍容
鬼工猶恐不能兼人力安施峭壁尖設使千秋無此蹟
至今誰復笑蒙恬
身先(去聲)從来雨不辭鳴鞭迤邐破煙絲予心自有惬懷
處正是秋田結穗時
過青石梁
塞山過雨曉猶雲隠現諸峯濯黛紋為喜農功益茂實
何妨旅景自殷勤近藩已有聯翩至一體曾無内外分
祖訓聰聽仰深意高談底更事云云
聞京師得雨誌懷
閣本今日到得雨稱優渥不惟利晚田颯爽暑如濯塞
垣雨固同獨是蒸炎熇北暖較南甚南涼乃北若是理
不易窮炙轂難斟酌列藩東北来迎鑾詢大略率云夏
月旱望霖潤墝埆聞亦為之憂萬㝢奉一朔適可此應
止及時彼願落巡方所廑多孰謂徒行樂
再題常山峪行宫八景
綠樾徑
曉秋叢樾綠猶濃過雨縱横印鹿蹤徑欲循蹊到深處
忽然一片白雲封
虚白軒
曰虚曰白曰秋時止止生祥引妙思不改昔時此軒榭
悽然為憶此
含飴
青雲梯
青青疊樹蔚如雲意寄菁蔥亦自欣不似登龍題鳳輩
扵中覓路望徒勤
楓香坂
散步楓林馥郁然此香非火亦非煙晚華自叶天然静
李賀空稱蜀國弦
蔚藻堂
山葩應恐漏離騷那數人間八斗曹却笑綺言猶未戒
依然對景一揮毫
如是室
天地干支似轂旋今秋丙戌豈殊前屏風
聖藻書唐句却閱流隂六十年(室内屏風有言絶皇祖御筆唐人七句八)
(首乃康熙丙戌年所書閱今星甲適周荏苒流光瞻仰益增追慕)
翠風埭
樾埭秋風翠浪翻有聲為寂不為喧了知未可畫工寫
雅合携將静者論
陵霞亭
塞天過雨大羅淨祗剰東南幾片霞著我山亭霞以上
騁懷遊目正無涯
至喀喇河屯行宫作
一夜西風送峭寒曉行秋意拂征鞍前朝炎熱忘何所
勝境清涼報有端按轡到来留信宿憑軒望去賞巖巒
先聲真覺娱人意颯颯泠泠樹杪看
灤陽别墅
渡河尋别墅灤水喜非深隔歲步新逕清風在故林花
香翻蝶影葉密護禽音最好初秋景一年一度吟
虬盖亭
結宇依松松十尋童童饒得布嘉隂披涼謖聽巖風入
訝是何人調玉琴
小金山
樸斵三楹踞石磯妙高一例是耶非灤江設更較揚子
也覺居然具體微
林岑擲樹有鼯鼪趁暇幽尋暢遠情剛訝虚無逮仙境
隔江野店聽雞鳴
夜雨(七月十三日)
葦峪過来雨勢小問知山稼尚需膏即欣夜霔巖齋聽
正利晚田農惠叨隔戶遥思舞松柏落簷還訝罥波濤
多人漸石應難免輕重相權慶此遭
至避暑山莊即事得句
雲勢侵晨欲放晴廣仁嶺過朗曦迎山莊早悦遥看目
衢市先殷衆迓情
祖澤至今歌樂利予心惟永戒驕盈時巡近遠藩王集
不必言威惠以誠
永佑寺瞻禮
神御紀事
祖功
宗德萬年垂每至欽瞻有所思問已庶幾未隕越勤民
詎曰致雍熙於今率土猶懷
惠自昔為君重繼
貽堂額紀
恩御園創合將事例述於斯(康熙壬寅春圓眀皇考奉皇祖於園之牡)
(丹臺觀花侍宴以予名奏聞遂蒙壑松眷頋育之宫中其年即扈侍山莊賜居於萬風日承提)
(命歴夏閱秋為時最久今歲於御園顔堂曰紀重而恩并為記以述承恩所自始付託所洊誌)
(予兢業勉副之意兹拜瞻園題神御逥溯昔蹤將於舊所居室亦仿御額用申感慕)
碧峯寺
寺門常對碧峯開鎮日無僧有鹿來借問為同抑為異
果然彌勒笑咍咍
叢碧樓
今歲未登樓初登如昨秋四山碧雨洗一瞬景川流風
過涼猶嫩日臨隂尚稠年來頻有句歴歴閱從頭
味甘書屋
寺後有書屋偶然題味甘山泉堪煮茗犀液正含嵐不
擬喫茶偈原非計椀貪小停旋命駕西峪待幽探
有真意軒
西峪路必經相過遂成憩輕輿豈復勞肩者未容恝(叶)
一以暢予懷一以息彼弊山莊本仙境何處不佳致廓
然五間屋足受萬物備林風奏清涼巖雲幻隂霽即景
得竒遭是謂有真意
對畫亭
曰畫畫不若是亭亭鮮同真饒氣與韻豈在綠和紅澗
落峯頭雨窗含谷口風藝林多作者似此孰能工
空翠書樓
兩間亦可號書樓灌木層巖葉尚稠一晌登臨得竒會
落來翠影自空流
秀起堂
萬嶂蔥朧中起秀一區廓落似懸居尋常澷擬清無比
俯仰方欣静有餘庭際鶴寧藉車載林間鹿不掛牌書
河源雨過憑窗看嵒齬從新濯翠蕖
振藻樓
秋曉巖林布嘉蔭風前埭卉舞芳蕤文章大塊蜚真藻
公幹還嗤費綺思
經畬書屋
借問菑畬何所攻五三六九詎皆通吾惟切已求真益
一部言經用不窮
晚晴
終日雨晴恰相間(去聲)晚來雲斂碧虚寬草頭露戴含新
潤松下風過(平聲)覺峭寒現出光華月幾望照惟澄澈水
微瀾更予喜處乾泥潦山市眀當迓
鳳鑾
出麗正門恭迎
皇太后
祗覺八朝隔不知十里遥秋晨氣真爽山路潦全消歡
悉
凊温適親承甘旨調仙莊奉
文母家法自
神堯
金蓮花
種自五臺出蔓延遍塞堧納涼曾有峪(方輿紀要獨石口北金世宗納)
(涼處産黃花狀若芙蕖)開府亦名川(元世祖昔開府金蓮川亦其地)直以陸為海
真同金布田漫生分别見孰不是心蓮
文伯仁溪山秋霽朱允文題即用其韻
溪山有路樹無名谷裏茅菴世外情底事臨秋似生感
潘家賦語案頭横
中元夕放河鐙
風定閒雲斂秋池若鏡平分舟佈銀炬貼水燦金英夜
鹿巖蔵侣寒蛩岸照鳴錘峯升寶月孰更比光眀
午熱
午熱全非前日比寬衣林下有涼颸雨霑山稼需蒸曬
聞說農家正喜斯
水月庵
梵區本在萬山中逹觀(去聲)原如水月同下界每因翹絶
頂廣寒何異麗虚空不生波處心恒定大寂光天相(去聲)
總融未可於斯便止步栴檀林有路還通
栴檀林
馥郁天香石逕穿入流忘所得聞詮漫言薝蔔方堪並
澗葉崖葩一體全
雲潤樓
山谷通靈氣英英羃翠嶢吐時隠巖岫浮或入忩寮常
覺衣衫潤渾堪坐起招歌卿
當日事不舜却於
堯
超然宇
有宇曰超然恢恢樹杪懸秋清目愈豁霞舉意如仚夕
照千峯落空山一逕連問誰送歸路蒼鹿與周旋
登高臺而待月
登高臺而待月於望後為相宜臺更西山巔東山座中
披乘涼送夕陽颯沓延爽颸須臾斜照落萬樹蒼然暮
色剛熹微錘峯南側金色拖眉忽鈎忽半璧忽呈全體
空中飛是時流雲點綴乍隠現未覺謝重所言全屬非
登高臺而待月賞今夕之遇竒
月夜山遊四首
高臺延月月已上策馬聊為汗漫遊同是廣寒眀境裏
豈殊雲海泛虚舟
澗葉巖葩態盡蔵緩過珠勒静聞香千秋欲問載月客
此景曾知在此鄉
松濤石瀑空中聽蔓壑枝峯鏡裏尋識得晦原有眀趣
更於何處覓塵心
夜山真覺静而佳不害端知鹿可偕出谷携將林杪月
蘭舟原待水之涯
泛月
塞湖泛以初輕舫適相於素月上已上清風徐不徐四
圍山隠樹一片水眀蕖萬景空澄裏銀蟾祗自如
題錢維城南山瑞靄圖
高士科頭坐皓然冰雪顔面前峯岞崿足底澗潺湲世
事曾無繫畫長好是閒東籬不同採亦復見南山
招涼榭
婪暑劇難勝招涼榭可憑林疎延籟入峯峻致隂增體
爽亦何有農祥還欲徵山田新得雨萬寶藉暄登
對瀑
一年一對瀑對瀑必成吟興自番番異聲仍落落斟宜
晴亦宜雨非石復非金設使伶倫叶犂然中(去聲)八音
處暑
金令逾旬入炎官餘氣牧庭曦尚婪尾樹籟已交頭消
息疊為運推遷信不留谷中夕靄落頓覺峭涼浮
題紀
恩堂
紀
恩何處不思
恩新額堂名例御園每至山莊追慕
祖惟兹書屋
賜居孫卌餘載付舂音響巖下溪猶水逝翻孤負幸無
肩歇未慎修思永敢空言
山心精舍
水月菴邊搆精舍秋山四面此為心向東一綫開虚白
正暎錘峯返照臨
天籟書屋(在栴檀林)
窅暎嵐壑間威紆亦得路微聞栴檀香遂自石橋度書
屋憩予體閒庭散予步天籟空中飄不識來何處或云
自林間是即牛頭樹
澹軒
一泓貯天池山雨之所積了知底無泉靈氣蒸為液披
風亦有瀾印月亦有璧可以泛虚舟可以對文席總不
離澹然是謂適其適
過西嶺遂至創得齋
栴檀林已據崇椒西嶺眀知路匪遥事半倍功因命駕
秋清夕照此憑寮今朝重得寧非創去歲廽思亦若飄
箇裏定當有仙在不同道耳笑難招
夕佳樓
屋宇向西開常延夕照來有光翻樹底得蔭在巖隈栗
里陶情邈錦江杜句該致佳欣偶值小坐試茶杯
題董邦達畫卷
猗猗萬玉淡煙低逕轉春泉不作泥記是去年廵蹕路
驀前即便到雲棲
右倣唐寅竹泉煙靄
雲若流泉松若藻天開竒想妙難摹漫言世上無斯境
覿面山莊似此夫
右倣陸廣松壑雲濤
山田
數日園中居山田得遠望策馬出石城近欲悉其状田
父老之言六月頗旱亢雨隨翠華來高低被酣暢早種
秀增實晚植苖芃壮所見如所述蔚綠金風颺更兼邇
來熱暄曝實大當此後暘雨若屢豐又可償然惟增惕
乾吾心安敢放
荷二首
芙蓉出水塞垣開秋浦偏看霞錦裁十丈誰誠分玉井
靈根真自敖漢(平聲)來(敖漢荷花色鮮瓣大勝於内地山皇祖時移根於此御製)
(莊三十六景詩於香遠益清曾詠其事)
沐雨翻風總絶塵愛曦羞月有良因遅開傲得秋湖冷
似為(去聲)新詩特待人
題金廷標畫清溪漁艇
澄潭張網集漁人子美詩情獨得神古屋數間榿林下
定知家在蜀江濱
食蔗居
深谷窮其源既狭峯陡止頗如食甘蔗至末益最美巖
居有如是題名乃所以搆成四五年亦覺慣經矣山莊
到六日趁暇方來此然豈害致佳幽夐故爾爾
小許庵
食蔗祇三間小許更減一聞之繋傳言君子退藏密方
寸能幾何萬有於中出何當去安排斯焉養静謐
倚翠亭
翼然亭子倚嶕嶢翠色連空影動搖徐識天風翻落下
適來煩熱一時消
偶題
山行數息樹邊身不為(去聲)已勞為衆人設使浪仙獨臨
此驀前寧復肯逡廵
碧静堂
堂在萬山中所以不常至至必趣非常而總饒静意長
空一片碧疊樹千章翠暎帶難形容夫何可思議於無
思議際如是偶清寄
淨練溪樓
秋山未雨那成溪漫擬樓名孤負題曰待雨來觀淨練
轉成認影笑頭迷
涵清齋
虚齋園極北戶向碧林岑所喜山太古不期徑自深斜
陽掛簾額空翠布堂襟歸就來時路飲川鹿可尋(鹿於白日)
(隠山中傍晚羣下川飲水)
興州攬古言懷
興州於古為遐荒長城築守防秦亡遼金元漸開版章
惜哉宅中未久長縱有墨客怯塞涼掛一漏百名空償
建置今亦不可詳大清一統撫萬方
皇祖於斯闢山莊山川增色田野穰
垂法示後深意蔵文臣扈蹕翰墨香馬遷青雲譬不妨
雖然所重在覲揚紹庭善繼百世昌
秋熱
秋熱今年實異常情知催熟晚田穰夕陽西下方遊步
谷口風來故有涼
秀實誠宜皜日歊又聞雨後種新蕎因之為(去聲)望滋甘
霔不為延涼遊興饒
即景
齋閣倚西山門對東山敞夕照正暎座林光葉底朗西
嶺拖横隂自下旋旋上初鋪崖脚細倏羃峯腰廣逝水
莫喻速禹惜誠不爽
塞垣
塞垣此日是卷阿綴景樓臺底藉多鑿土歲深成石壁
䟽泉沙淺得溪河窗間不礙山禽入林下常逢野鹿過
庾鮑清新還俊逸藩籬未覷奈斯何
山雲
山雲忽晦忽開晴秋月翻殷望雨情菜圃蕎塍需繼潤
隨時隨地廑民生
塞草
塞草剛看雨後滋綠茵如毯布長陂嘉隂更藉松為幄
小坐乘涼恰合詩
西峪
西峪連朝率未來午炎揮汗廑輿儓却欣入谷風吹&KR1065;
便有出峯雲布開處暑猶然似當夏趁涼何必在登臺
石城以外山田見熟賴秋長仰化裁
秀起堂
待欲言竒轉復竒千巖起秀座中披雲霞以上崇情寄
俯仰之間陳迹為林下常來諳鹿性窗邊閒坐愛山姿
遣懷聊爾三唐攬此妙憐他無一知
静含太古山房
山房别一區乃在書堂下彼以迥而秀此則秀而野石
泉階底淙松濤屋端瀉於何見古意塵念都蠲舍研匣
又宣傳笑此奚為者
不遮山樓口號
山不遮樓樓不遮誰賓誰主總名加驀然林下逢蒼鹿
勝我無言亦八义
登四面雲山亭子
盤峯數息亮輿登千里河山座下憑頗覺生衣怯涼籟
諸天之上玉壺冰
乍隂忽霽益增景近壑遥巒畢獻佳煙火萬家鋪廣甸
俯臨都為(去聲)計安懷
亭柱詩屏掛欲週便因歲月騐從頭掞牋不慮天風拂
喜與山靈作倡酬
太古以來即有此迥情誰復費安排椒蹊索與遲遲下
為愛新涼滿意佳
玉岑精舍
西北峯巒益幽迥三間精舍對嶔嵜不常到越藏深趣
得少坐因唘秘思澗水未流嫌雨短巖風纔過喜涼隨
昨秋題句分眀在今日重看去若馳
貯雲簷
略轉迴廊上屋簷號貯雲胡寧不為雨難副有斯文切
切心猶慮英英氣已氲翹思霈優渥晚種利耕耘
湧玉亭
雖有石泉不作瀾藉惟暴漲澗飛湍何當快落秋林雨
亭上誠然湧玉看
夕雨
傍夕山行罷山雲落雨絲纔看茵砌濕忽聽筑簷垂秋
熱於焉滌晚田藉以滋渥霶應益好惜未久經時
曉起
窗色曉蒼蒼庭柯雀噪忙晏眠欽有戒問政勵無遑幾
片雲飄縷一輪曦露光究因微雨後頓覺切晨涼
春好軒
花開花落自春秋繞砌繁英灧露稠試看蜂忙與蝶亂
寧知時序有遷流
巢翠亭
喬樹四週圍一亭在深處秋來翠尚濃佳隂綠雲布習
習時奏籟泠泠亦滴露森森既惬望寂寂還澄慮即境
擬巢窠可似香山悟
千尺雪
有塵難到雲深處無雪不飛石罅間却訝未曾渡揚子
當秋每此對寒山
不嫌落瀑雪微絳乍喜遥源雨較優(塞山經雨漲水驟至每挾沙而流色)
(如絳雪)四卷畫圖一合相便因結習閱從頭
坐來茗椀剛擎到熟火沸湯備早閑憐彼尚茶忙已甚
肯教消受片時閒
玉琴軒
循除淙鳴泉比琴琴曰玉而泉豈知然安名人與屬因
思百年上野流沙渚曲絶無人跡尋祇有鷗朋浴亦一
自在耳羶薌寧所欲
寧静齋
搆齋山水窟山寧水復静壘㠑標秀姿溶㵝含清影唘
沃良已深徘徊亦為永因知人世間自有神仙境何必
求蓬萊遠涉風濤猛
御製詩三集卷五十九
