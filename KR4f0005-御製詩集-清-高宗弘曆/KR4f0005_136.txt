御製詩二集卷七十八
古今體一百二十一首(戊寅四)
孟夏時享
太廟
太室脩時享律惟中吕應
開基溯天造綿禩願雲仍禮樂
祈來假几筵
儼若憑覲
光誠有志明義究何曾
雩祭齋居
剛過
夏禘致追思即值虔齋
雩祭時敢恃霑膏優往歲益殷祈稔凛先期座遷燕寢
興居肅味徹腥辛淡泊宜蜀望誰能不萌志雲生還切
沐
恩滋
詠木根筆筒
天然嵌穴玲瓏中函石子不可離亦竒物也
竒木函文石剛柔利永貞斵雕辭郢匠休沐伴陶泓形
寫孤峯秀用供棐几清珊瑚將翡翠渺矣謝天成
題張宗蒼山水畫
一幅河陽行旅意精神盡入格真齊客情石棧驢還怯
人跡霜橋鷄早啼名利問誰能盡除(去聲)端倪饒爾善全
提呼之欲出猶然在乘空何妨為補題
雩祭禮成敬述
昨歲南廵代祭儀弗躬近簡悚然思覘辰爰舉
明禋典建戊還祈豐楙綏已慶千圻春雨足更看六宇
夏雲垂霑
恩敢數希
恩霈苖碩莫知念在兹
即事
膏雨今春信應期綠疇千頃潤含滋希當芒種澤霑穎
益慶麥秋香滿匙自解詎應例往歲先憂仍復切斯時
邇來朝暮生雲縷何事終風作惡吹
時哉行
時哉時哉古胡為而亟去今胡為而亟來來者不可駐
去者不可廽百年三萬六千日在呼吸間瞥眼纔貪夫
徇財烈士徇名彼勝於此渭濁涇清未可㤀物漫云齊
年惟予月將日就君子夕惕朝乾豈無逹語非法不言
難易辤
以小制大易黃腰啖虎心以大制小難䧺獅懼蝨侵以
柔克剛易餘甘勝黃金以剛克柔難齒壞舌愔愔以石
投水易淺言旋復深以水投石難白公空進箴以黑染
白易墨子悲不禁以白染黑難枉尺而直尋以已從人
易轉圜古所欽以人從已難凛乎朽索臨
擬古意
中庭一樹碧桃花東西飛落隣人家東隣阿嬌貯金屋
畫眉夫壻金張族退朝綺宴花拂筵歡為簮花回曼睩
西隣女兒獨含悲良人遠戍無歸期誰謂含悲對花落
花落紛寧如淚垂可憐同是殘英瓣一悲一歡不相見
方方壺雲山圖
金門羽士寫雲山員嶠方壺縹緲間本是三生來往處
挐舟期去不期還
詠玉熊
運睛善緣立吐舌欲䑙舚本是翠微守莫言紫褥鬑珍
惟荆客識祥叶太人占特逹深資處和丸績學潜
日日
日日輕輿尚乘供欲聊屧步竟無從善窺爾固稱勤事
七發中言惕動容
急雨
急雨随風度飄颻勢未綿惜雖施欠足愁為望求全已
是麥臨夏徒觀柳窣烟西山雲又吐今夜擬無眠
三五七言
敬
天命為君難明德親九族求賢任百官劭農祈歲惟懷
永旰食宵衣敢自安
文徵明溪亭客話即用其韻
絡石飛来瀑水長湱然清聽滿林塘劇談想是羲皇上
那涉世間炎與涼
即事
暮春兩霑霖逢歡弗敢喜入夏纔過旬望澤先愁矣族
雲雖屢興陣雨常驟止長此再十日麥收仍半已乃知患失
憂勝患不得幾弗喜未放心先愁致何以或此云未放即放
而已耳
聞山西得雨
畿輔春雨霑三晉頗望澤慰近弗忘遠遥為愁惻惻彌月此
亦旱待潤日如炙乃聞山右霈慰不勝憂劇苗而秀將實不雨
則無麥常年詎宜例春恩殊可惜翹雲夜繼旦展轉以反側
詣
黑龍潭祈雨
麥收三月語虚談祈
澤仍兹叩碧潭每到有求
神亦倦(用蘇東坡語)惟誠斯格我猶慙民依自昔相為重
天寵由來未敢貪切切陳衷引領望密雲嘉&KR0584;
霈恩覃
陣雨(四月二十八日)
陣雨未踰寸炎風乃終朝益不抵所損惄焉看穉苖麥
竟如常年孰謂徵農謠禾黍亟待澤顒望愁無聊調幕
愧多乖何以酬民勞譬如始與之終靳人則譊我以惕
為政我仍籲霈膏
雨六首(五月初三日夜)
邇日作勢雲頻生風吹散之徂縱横明知將雨未雨際
廵檐佇望難為情
佇望廵檐立欲倦楞嚴有云瞪發勞飛廉聲息豐隆作
而何微冷侵衣袍
微冷有似雨意來更畏冷過雨勢廻氣機已動懼復止
憫農惕息良愁哉
細絲入夕纔飄墜時密時疎時復置隔花宫漏乙夜傳
欹枕反側誰能寐
不寐樓頭四鼓傳溜簷瀑響隔窗懸雨方定矣疑未定
所為祈求日久延
祈久憂深慰亦深敢云即慰虞放心曉將聽政宵衣起
(是日御門理事)逹旦濛濛更作霖
初四夜復雨
作觧微停晚復隂涼侵衾枕聽簷琴仍希仍咎不知足
即慰即虞或放心稍救麥秋京兆奏敢㤀雲漢浃旬吟
自思那有不憂日惟益孜孜凜亦臨
端陽日侍
皇太后觀競渡
今歲龍舟罷已拌
天教甘&KR0584;助
慈歡庭榴戶艾廻生意桂棹牙檣續舊觀望去油雲還
淰淰落來絲雨正漫漫黃頭慢自虞漸漬益善多多此
未安
丁雲鵬東山圖
翠森紫邏鬱孱顔秀色臨安想像間風宇未如文靖者
優遊詎可學東山
詠玉人牧駝
漢玉駝盖炎劉時物也命玉工製人立其旁儼如
司牧状
茂陵劉郎志吞胡匠肖胡産琢㻬琈用誌弗忘置座隅
千年出土雙峯孤如聞鳴&KR1387;過塞途金鈴繢罽何湏渠
配以司牧事例朱(元朱德潤考古圖載至治中趙伯昂得古璊玉馬姚牧菴以黃玉人贈之)
(為副如司牧者兹略仿其規製云)試問氏族奚答諸是人姓李非姓蘇
詣
黑龍潭謝雨
前旬望澤忙麥秀稿將黃幸得
天恩霈均知
神佑彰歷觀起槁意仍冀繼霑祥惄矣常隴蜀艱哉若雨晹
遊大覺寺
暘臺雖在望大覺未頻臨又已逾年别(去年未曾至此)率因得
雨尋山田廻綠意野鳥空(去聲)塵音調御端然坐於凡不
染心
靈潭深見底泌水碧於油既曰常施澤何湏更待求(旱時)
(每於求兩輙應)源真白雲表池在絳樓頭𨗳下為飛瀑層巖振
鷺流
峯標空外色竹是靜中喧摩詰向觀世南陽此討源法
雲衣上潤天籟座端翻何必同僧話由來無可言
河南廵撫胡寳瑔奏報得麥詩以誌慰
豫民洊臻饑向隅非一日察知亟賙救宵衣厪苦疾發
帑及截漕大吏俾勤卹更求致灾故率為水利失簡能
佐方伯(豫省水利命侍郎裘曰修會胡寳瑔經理)源委閱以悉支幹相灌輸
(豫地向無溝塘兩集則田皆積水兩過則田皆漫水而地多旱種久浸輙傷近議棄積窪以為瀦蓄之所又廣)
(疏横直小渠節節引支入榦俾河北諸水𨗳入濟沁等河河南竝濬賈魯惠濟巴溝等河以納衆水兩河之間)
(水患略除矣)毋致行潦溢昨秋大舉工今春方告畢貧民工
代賑價令獲一律借種麥早播登場慶比櫛稍頼接青
黃詎盡還家室獲慰以為慙秋收况難必
嵇璜夢麟自南河復命詩以識事
嵇璜及夢麟分任而同事麟也治上游泛濫防徐泗璜
也疏下流五湖節宣備洪澤乃巨瀦宜𨗳不宜積𨗳則
順勢赴積則虞奔潰廵訪親所得因以示大意推行在
悉心求妥毋厭細經年工已竣積潦率涸地下河去歲
收淮麥今春藝蕆事胥歸朝于行信勞勩功均在萬民
輿誌傳所自况今司水土冬官實卿貳(時嵇璜為工部尚書夢麟為工)
(部侍郎)成竹具於心中(去聲)要佇嘉議勖爾夙夜共佐我平
成治
河東總河張師載山東廵撫阿爾泰奏報伊河水
勢及金鄉魚臺等州縣涸地情形詩以誌事
前歲河决孫家集狂瀾雖排沙乃停微山湖水致倒漾
連延數郡遭灾星吾民非魚罹昏墊經年不得事春耕
詎待監門繪圖告中心蔵之鳩鵠形賑濟無過救目下
為求除患謀經營伊河減水云捷徑議實倡自鶴年成
亟今相度大疏剔而何騎尾賢勞傾責成繼任舉善政
一月一令郵書呈自冬徂春工乃就湖水直下如建瓴
棄水二萬餘頃地涸出萬六千頃贏是皆播麥盼夏熟
餘俟晚種秋田登南望額手為民慰誠永逸乎猶難憑
侍郎裘曰修安徽廵撫高晉奏報上江水利告竣
得詩十四韻
安徽東北鄙實介豫淮中黃瀆地棖北洪湖天塹東衆
川如有阻大壑致難通泛濫誠堪畏流離害莫窮勢雖
未經目患每厪於躬爾晉惟方伯曰修汝亮工事因和
始集理以晰方融更漫辤勞勩須相勵諒忠流疏濉(河)
茨(河)淺沙濬翟(橋)洪(河)隆瀦預陵崔孟(三湖名)潦消靈宿
虹(三縣名)孟冬初雇役首夏告成功灾後代資賑圖長計
慎終允能體予意庶略起民癃永念剔鬟蹟瞠乎敢曰
同
趙孟頫夏木垂隂
樹如張盖山如滴搘架茅齋俯碧泠永晝同人一商𣙜
應緣定武獲蘭亭
西直門外
清曉輕輿趁爽移法宫又屆致齋時麥秋禾黍新霑雨
雖是廻蘇尚待滋
石街廿里綠隂稠歲久欹頽事重(去聲)脩所為往來供職
者夏霖車馬便經由
細雨(五月十四日)
雲氣今晨密因之冀澤重剛欣霏淅淅所惜暫&KR1854;&KR1854;况
已十朝逮原非一尺濃饑憂將渴望都大為三農
夏至日有事於
北郊禮成述事
方澤年年祭必躬敢緣暑候懈虔衷大昕因下修
殷薦北至惟時報巨風三獻庖升四足鼎八成樂叶七
絃桐瑞雲已自敷祥霔願霈
鴻施遍錫豐
驟雨(五月十七日)
隂晴屢易灑廉纖佇澤徘徊愁轉添作解忽聞起西北
流膏倏見落櫚檐度(入聲)時惜祗初申過劚地欣纔三寸
霑豈不慰思仍切望無端露出遠山尖
鵝子
天鵝夲野禽畜園囿者伏卵得雛為艱致今春乃
育六雛淋渗初生羽老鵝引入池銜水藻飼之倦
則負之背以行朅爾憑觀輙題以句
天鵝引子下晴灘孚翼何辤力畢殫争赴稲粱嫌盎窄
恐傷毛羽著籠寬襂褷逸態宜詩詠顧復真情入畫難
怪底會稽王内史蘭亭終日倚欄看
題鄒一桂花卉二種
垂絲海棠
揚猗别致總低垂借助濛濛細雨披設向楊家題小字
應為剪髮感君時
芍藥
春風夏雨儘敷榮全體花王祗略輕便擬人前許呼婢
亦應家是鄭康成
夜雨(五月十九日)
殷雷入夜不停聲嘉&KR0584;旋聞窗外鳴三峡捲來簷上瀉
終宵聽去枕邊清禾塍黍隴應廽潤蕉軸筠琴總惬情
慰即不無敢云喜永懷損益驗謙盈
夏日討源書屋
溪堂清謐問
安廽視政餘閒芸帙陪又是常年夏凊候金萱雨後幾
枝開
夏日昆明湖上四首
雨後眀湖偶漾船漲生新水㶑輕烟一心都大因農慰
萬景由來觸目鮮
綠潤青澆過雨餘今年湖景剏酬予誰知夜望朝愁裏
送却三春及夏初
耕織圖邊川路斜綠隂靄靄接桑麻溪塍水足插秧罷
却慮西成日正賖
桂楫蘭橈緩緩移玉泉可逹不多時黃頭擬往教中止
曰放心防即在兹
䄂嵐書屋
玉泉權罷去登陸仍餘閒山隂有佳處化谷穿林關徑
造峭蒨幽颯愛襟䄂寒始悟真境迥寧祗書屋寬
搆虚軒
别峯最上層虚榭雅堪憑與顥氣俱爾知祝融幾曾博
疑逢子晉嘯或聽孫登理趣將詩境於斯識妙凝
静佳齋
嶤峯如沐翠環齋蓮漏初聞報已牌夙愛子西詩句好
分眀今日識真佳
題金廷標畫
跣足科頭書在手罷釣扁舟艤綠柳清音山水似涎溪
伊人可是陵陽否
夕烽用杜甫詩韻
按唐六典鎮戍每日初夜放烟一炬謂之平安火
夫燔燧舉烽以報警急非可常有之事而日日行
之乃至平安不報潼關失守則其時可知矣偶讀
杜詩因而步韻
放烟初入夜一炬逹長安斥堠常窺伺關山多破殘那
辤失誤罪(杜臆云失報有罪誤報亦有罪盖其時功令)可識接傳難治亂當
時况了憑詩史看
二十一叔父慎郡王輓辤十韻
同庚亦契韻年少久相随
膝下陪聞禮
床前領弄飴後來雖各學時復有聮詞(見樂善堂全集中)及我
親機政惟
王合表儀(乙夘冬由貝勒晉封郡王)嘉言聞進牘碩畫見司旗(曾命管理)
(旗務)閒趣兼工畫清辤獨剰詩晚年務置醴(用杜甫句)雙鬢早
添絲都為(去聲)一兒棄遂教百事隳未能規子夏因與繼
孫枝(王早失子無嗣因命皇六子出嗣祀事)
叔軰晨星在頋瞻寧弗悲
題張宗蒼雪景
板橋驢背閱山姿收雪奚童破冷随小閣烹雲試頋渚
端教傲得党家姬
詠玉茶椀
于闐何必購奩環通貢薄來每厚還保定不期致遠域
琢磨亦復藉他山示禎碧落星辰表延喜明廷樽爼間
漉雪浮香真恰當思推解渴福區寰
雨(五月二十六日)
宵旦隂雲醖釀佳沛然靈&KR0584;落辰牌不徐不疾溜垂細
過午過申潦積皆繼澤還欣勝前此流膏所喜逹根荄
稲塍黍隴芃生意慰矣惟饒敬畏懷
題養正圖
寝門視膳
寝門日三朝問安承色笑失常心誠憂膳徹詢所樂允
哉風人頌為子止於孝
膳斥鮑魚
教子乃稱慈莫要於擇師公望徹膊關云非禮所宜助
教屏邪蒿依然直道遺
振貸貧民
富民信善言發倉不宿善如傷夲夙衷豈待溝壑轉高
山切景仰亹亹中心勉
丹書受戒
顓頊道匪遥端冕丹書勘敬義及怠欲所争勝一念詎
惟誡寧王萬古垂君鑑
臨朝四輔
道充與弼丞環立咸惟聖得一已為艱求四其奚稱能
不聽朝乎蒿目惕以敬
桐葉封虞
桐圭命擇日史佚箴戲言盡美未盡善宗元有讜論所
嘉在從諫其事可兩存
自結履繫
繫解因自結於士信愛敬豈無僕隸人足以供使令宣
尼亦有言文譎而不正
亟用賢人
炳火爵衛客舉之牛口下固宜羣臣争孰非入朝者不
以小亡大卓論千秋寡
戒君節飲
飲君致君樂籩豆能無亂卜晝未卜夜不過能救半傳
稱兼仁義阿好乃過贊
善言格天
移相及民歲孤立將焉託載拜賀善言天高聽早諾三
舍廿一歲或亦失穿鑿
夫婦如賓
躬耕妻饁餉相敬如大賓臼季因識缺薦賢掌下軍燕
好慎動静鼎來還誡君
託相獻規
善相善觀友吉惟自取耳荆君悟其言虚懷收俊士魋
顔笑蔡澤唐舉真小矣
廷理執法
茅門擬應臯入者必下車廷理雖執法御者誠何辜蹂
霤至戮人荆刑亦甚乎
仁言動衆
廵軍慰勞寒士如挟纊暖行師固尚義濟仁用衆夲舍
鞭語子革相去豈不遠
因樂求賢
臨觀非德義其樂未為廣勸善以戒惡輔𨗳資忠讜晉
侯誠渴賢司馬應上賞
得賢弭盗
士會實晉彦黻冕登廊廟進善不善遠秦乃藪晉盗武
仲對季孫亦稱知政要
欹器示戒
周廟右座器非尊亦非爵宣尼闡明訓義富其言約惡
(平聲)有滿不覆凛乎御朽索
金人示戒
廟階立金人緘口銘其背言鄙中事情如臨師保誨於
恒尚慎兹矧其為綸綍(叶)
賤貨尊賢
崇堂列賓筵鳴玉白珩訊譁囂非椘寳英賢斯登進王
孫誠善答簡子乃失問
泣思直臣
層臺俯洪波酣飲樂乃泣舍死無諤諤紂亡在默默邑
君尚憶忠天王可遠直
詢求政術
蹇老箴安于忠信及敢矣心緩宜佩弦此物此志耳用
是治晉陽推行耀惇史
誅絶佞人
逢君善順承進過巧無比六年不為暫曾未進一士欒
激信佞人致之者簡子
咨訪相材
枚卜問李克克曰觀所進商賢端不肖成因佩相印課
臣在尚賢國治天助順
式閭禮士
式車過叚閭尚德乃下已欲相干木辤致祿國人喜禮
賢非務名秦兵還為止
政術諭下
之任示三端要在手親辨誰非入晦者久乃愈明顯治
鄴人不欺文侯教實善
雨不失期
飲樂天復雨宜止乃命駕期獵往罷之皮冠招豈詐綸
綍慎所出令名繼五覇
旌賢去姦
委政國未治寧無蔽下情毁譽防左右實蹟使按行烹
阿封即墨齊威信英明
敝袴待功
敝袴命藏之云待有功贈雖多渴賞人聞之更誰應嚬
笑固宜慎袴賞陋且佞
井窺示警
聽行貌雖醜待者阿姣麗說鏡而惡士明已不知類鄒
忌曾發端同歸此一致
教子務學
隆凖起山東得之以鞍馬省書知大意非務章句也誰
云不喜儒乃慕真儒者
條陳故事
弱翁相孝宣條奏廿三事意不在紛更謂古今異制勸
重農圖備更為識要義
嘉奬勤學
定陶初好學習法律文辤加服遣之國旌勸傳一時入
繼政乃亂虚名害可思
下車問疾
十歲通春秋啟廸誠善矣家居屬有疾擁經而前視永
平有實政重道復如是
遣使質疑
魯論傳細君授帝承寵遇遣使常質疑研精窮理趣面
咨乃未傳或亦同温樹
愛惜郎官
賜錢惜郎官不俞館陶求百里苟非人民將罹困憂恩
義兩無害顯宗策允周
託物喻政
抱兒獻水薤意各有所喻恤孤清擊強仲遠實善悟淳
于說鄒忌微言𨗳先路
禮聘遺賢
束帛聘南陽降殿問失得爾時政多疵未聞匡濟策白
駒固休風虚名亦奚益
師事名賢
林宗告童子當精義講書照對人師難如絲附藍朱躬
行勝佔俾識超成人殊
教子讀書
勑子讀諸書純駁似相間廸德在救失固亦有所見手
澤依然存終焉竟亡漢
傷指自悲
宣子甫十齡傷指改容悲毁傷即不孝誠非為痛啼忘
身及親者可以翻然思
運甓習勞
朝暮運百甓習勞歴厥躬亹不遑暇逸詎學清談崇昭
烈歎髀肉有志後先同
不賣的盧
相馬語誠信賣之禍延人叔敖有芳蹤毋寧害己身顯
逹埒王公乃惡元規塵
觀穫進規
觀刈固甚快逮刈則甚勞腁胝歴三時錢鎛始一朝實
言寧為讜何致握手蕭
投籖警寐
布衣據江左人情悉賢奸猶自勤庶政投籖警夜眠開
創率無逸守成鮮知艱
弓矢喻政
弧矢少所御尚未盡其妙况乎治理微更宿因頒詔文
皇善絜矩萬古垂政要
闢館親賢
弘文聚四部時彦引六人不惟研經史政務兼諮詢固
宜貞觀治幾與成康臻
習射殿廷
撥反時已平暇猶引衛士云不以穿池為師教弓矢納
諫帝所長詰戎又如此
崇師問道
聞之古人言忠孝非二事珪以對魏王可謂知要義所
習在為善此物猶此志
上書減膳
虧膳盡宰職申減㩀戴禮引過致答謝孝敬固賢矣三
復黃臺瓜高宗昏無比
觀圖自警
出入省無逸開元治臻泰天寳相李楊乃以山水代有
初鮮克終萬古垂明戒
煮藥然鬚
薛王屬有疾煮藥然帝鬚病痊鬚何惜史傳頌友于友
于貴中庸僕寺豈一無
克已任賢
攬鏡忽不樂殊瘦因相休貌瘦天下肥乃為社稷謀敬
肆一念間播越亦已求
奬勸循良
元宗初勤政每自擇刺史宋州宴從臣舉酒褒寇泚惟
良二千石課吏宣同揆
樂受格言
養身惟寡欲治世務愛民内聖與外王言實而弗文藝
祖書之屏可謂善尊聞
散遣宫人
唐宗放三千宋祖惟一百數匪減前人三百守宫掖怨
曠内外鮮善政光史策
遵守舊章
屏後二大甕以置投文簡滿即焚之衢相業普亦顯固
云慎無稽得無失從善
論字知非
諭德諭以德頋名當思義所繫在宗社詎必工文字子
明信良規士遜能觸類
常讀論語
報罷讀論語普沆先後同可謂識大體更張非所工水
旱日疏陳太初尤醇忠
焚香告天
避驄權幸凛知蜀琴鶴友每夜露香告得曾同者否不
可對人言君實未曾有
借事納忠
孝先銓錄古弱侯此津逮納忠如一轍詎在丹青綴可
以鑑千秋躬行慎自勵
御製詩二集卷七十八
