御製詩四集卷八十八
古今體一百七首(壬寅四)
西直門外作
將祀
農壇耕耤田輕輿詰旦駕言旋昨隂未雨誠惜矣土潤
弗乾略釋然柳過薰黃垂裊裊麥方芃綠吐芊芊今年
額手同民慶時正長哉敬籲
天
題金廷標梅村小卷
屈曲梅村有路通行人鼻觀滿香風欲知作者神来候
展看惜他卷易窮
詠木刻畫屏
琳峯三秀茁芝英擷取丹臺煉粒精甲子堯年何足道
列仙傳裏懶傳名
右琳峯擷秀
刻雕崑圃鬱嵯峨刀筆增華巧思多却懼世間為吏者
深文猶恐巧於他
右崑圃探竒
暮春恭祭
先農壇禮成述事
亥者辰之末(祀見先農宜用亥日齊書禮志)己於土則柔(是日己亥)吉耕
斯重(去聲)舉(自甲午歲耕耤後閱今七年復舉是典循例先詣壇行禮)虔
祭此先脩稼穡功敷
帝倉箱稔籲秋禮成應肅退不盡意為留
耕耤禾詞
不耤七年自覺慵粢田舉趾致虔恭古稀天子勤民務
健步猶能共老農
祖識應知地德洪青壇禮樂秩昭融會心合撰禹無間
黻冕還同溝洫崇
甸人千畆早脩治不動微塵土脉滋嗟我農夫襄事者
汝耕異此實慚之
綵棚綺綴早命罷(耤田向設綵棚於戊寅年命所司徹去已二十餘年)黛耜青箱
依舊陳筋力及兹能蕆事載陽置耒此躬親
雨笠烟蓑稼具呈三農(上中下農夫)耆老例隨行(向例耕耤時順天府)
(農夫三十名耆老三十四名牽牛扶犁執事隨行因命詢耆老年歲俱尚未七十也)問年都未七
旬外慚愧吾年若輩兄臘前春後雪膏渥弗雨可猶雨
望吾三(王)九(卿)從耕掄少者侍觀喜倍老臣儒(今年從耕三王)
(九卿泒出睿親王等三人侍郎阿肅等九人均年力少壮其觀耕侍儀之大學士英廉嵇璜尚書水貴蔡新曹)
(秀先德福羅源漢等皆年過七旬以上余以歲逾古稀年致勤民務自喜筋力可以蕆事而班聯觀禮者復多耆)
(大臣實史冊所罕覩也)
三月三日啓蹕往盤山之作
上已昨過已春三今正三底須修禊節適可啓遊驂拈
筆言將發據鞍已尚諳(是日出東樓門便策馬而行)田盤花事好寄
語莫教酣
順義縣行宫晩坐
清河橋過換乘車□里狐奴路匪賒欣看綠雲麥抽穎
未飛白雪柳蛻芽(柳薰黃即生芽芽成殼蛻落後方飛絮而葉齊)行宫莅止餘
幾暇疆吏宣傳問政差却憶韓非有良喻不能委法治
三家(韓非釋勢委法堯舜戶說而人辨之不能治三家是處俗名三家店故云)
陕西廵撫畢沅奏報得雨詩以誌慰
仲春此微雪(二月十一日雪二寸曾有詩)是日雨西秦(畢沅奏西安省城於二月)
(十一日甘雨竟夜入土三寸附近南山一帶尤為優渥)較已分寸勝尤欣近遠勻
畿南獨未報山右亦稀陳(仲春近京微雪陜西既經得雨而山西及直隸皆未報得)
(雨雪為之繾念)以此頻縈念仍希渥澤均
至静寄山莊駐蹕即事
大嶺纔過罨眼青田盤遲(去聲)我早呈形泉聲石態兹重
領物喜民親向所經静寄倏成六年閱山莊耐可七朝
停(自三月初五日至十一日計駐蹕盤山七日)千峯傍午雲容密設雨應知
地果靈
来為緣必去為因儻去儻来底是真恰甫三朝過上已
那堪十載憶庚寅(庚寅春恭奉俯憑聖母安輿駐蹕盤山有夀萱堂佳景萬歲承)
(歡愛敬申之句夀萱堂者山莊内奉之感聖母燕寝處也追憶前題益增今昔)日長山静皆
依舊李白桃紅又各新到處前題吟四壁不期忽作古
稀人
題延春堂
别来久隔歲(乙未曾至山莊今閱六年矣)偶至復延春似此過駒隙
誰能駐鳥輪山川真寄静風物漸懷新所愧書堂者依
然舊主人
韻松軒
有松斯有韻来軒必韻松忽忽□餘歲(乾隆甲子始命建山莊於盤山)
(之陽名之曰静寄距今三十八年矣)所韻每不同或喜發於懷或戚關乎
衷或長(上聲)聆其蒼或狀聽其雄遇雖有萬殊總在謖濤
中乃悟非松為韻者境異逄落落本無知却契天為宗
暢遠齋有會
據高斯見遠見遠暢則然而吾有所思寧惟佳景延泰
山豈不巍一指蔽當前遠固不易見而時或見焉設忽
一指近其弊不可言察察明匪真汶汶暗宜捐圖遠莫
忘近慎近遠乃聯前步視後步譬之舉足間所遇得其
暢湛然以為賢
引勝軒再疊前韻
佳勝固無窮亦惟求其允杏芳全綻苞竹嫩方抽筍季
春如仲春山中節候準含蓄以為佳爛漫亦易盡本欲
静為寄其奈紛吾引
接要樓
萬景自紛投巖樓稱接要事理每如斯宜惟中(去聲)窽竅
鴻鈞私覆無日月容光照切已有進焉毋作聰明耀子
曰為君難一語中心劭
静夜吟七疊舊作韻
松間月入深風與幻晴隂静夜吟七疊七絃似張琴彈
或不成調置乃如有音託此神明境忘彼来往心
曉
古寺罷疎鐘山齋噪野鳥披衣倚閒楹昒昕漸已曉静
騐夜氣清梏戒晝物擾明澄千嶂開滄涼一輪皛忘機
引謐思即境契幽抱
遊天成寺
平明步輦出莊門歴歴松岡復杏村吞吐山溪遵彼仄
迴環澗水溯其源因窮疊石靈明境遂造布金毘奈園
小坐寺樓聊縱目天成妙趣静堪論
萬松寺二首
向北入深還造迥棧溪一轉一神竒菴羅至此因成憩
昔日今時静騐之
萬松都作菩提樹青翠經冬總不凋梵誌未忘生滅相
却稱每落湼槃朝
西甘澗
適自萬松迴棧徑降迤邐登消四刻久降祗片時耳因
思難易理似此者多矣野寺隠犖嶨覿面清無比而弗
以山稱却以澗傳美遐想千古間幾人曾甘此
東甘澗
西甘一嶺隔東甘到此仍參古佛龕歴閱吟詩鐫四壁
那論前後彼三三
山樓小憩坐匡牀一樹松隂滿院涼本分野僧飽粥飯
祗知念佛與燒香
千尺雪
石墻門設盤之阿亂溪滙流橋下過遊迴入門有精舍
觀瀾憩此供清哦飛泉落澗雪其色脫兔莫禦難為波
比擬寒山號千尺(此間千尺雪仿吴中寒山景為之)無須縮地真同科
因思名象總假藉泉乎雪乎曾知麽苟以太古計長短
萬倍千尺過猶多
朵山亭
自遠視之山似朵及近山則朵藏亭因悟放彌與卷密
往往隨步遷其形山乎亭乎两不知永峙萬古芙蓉青
登半天樓作歌
少林(寺名)俯望半天樓不啻眼下與足底山莊内則斯最
高故有半天之比擬山脈本從西北来遊歸入門近尺
咫事半功倍實在斯遂以肩輿陟嵔&KR1041;十步一憩行且
止豈以已逸勞忘彼絜矩寧渠遊豫間世間萬事該一
理
效深室
别室巖樓側蜃窗具四臨都因據斯迥無不效其深詎
祗謀乎目猶欣澄以心心澄何所事興至便摛吟
泠然閣二首一韻
西升東降率從例(由西而升至半天樓又自樓東降乃至閣)山半層樓可憩
停太古個中殊節候惠風到此祗泠泠
升降雖如殊日月試思磨面蟻行停(人知日月東升西降其實則附天右)
(旋行速日月左旋行遲昔人蟻行磨面之喻理無爽也)清風颯沓松間落那識虛
傳列子泠
雲林石室
復降穿雲林窮深得石室竒峯鎖窅窱樸屋守静謐生
白緬往言止止来祥吉有懷無可澄空非色豈匹似擕
田先生與入寥天一
雨花室口號
雨花名室偶然耳豈曰誠真有是哉摩詰曼殊已糟粕
雲光梁武笑重儓
詠梅
盆梅惜廢棄向命植庭中成樹五尺長(上聲)開花幾朵紅
地靈資善氣春暮受和風遲速何須較暗香無不同
婉孌草堂
境早以田薌堂仍藉董揚(堂中懸董其昌婉孌草堂圖因以名之)祗因事
師古越得趣殊常泉出石惟冷松雖春亦蒼是真婉孌
者時世豈希装
對瀑
婉孌草堂盤之阿兩間樸斲清無過玻瓈窗對琳琅壁
上有飛瀑噴雲窩五音六律一以㮣軒庭虞陛原同科
兩字垂紳向所泐閱歲石上生煙蘿因思正笏魏公者
祗今其人何不多
題張宗蒼畫
婉孌依然坐草堂恰看屏畫展宗蒼董家相對真無忝
(董其昌婉孌草堂圖恰張室中室亦以此得名)田氏於斯益有光山峙水流誠
不改今来昔往竟何常知兹那未忘結習摛藻搜竒自
惹忙
寫音書屋
兩間書屋十笏餘山小而銳其巔據清泉宛轉别峯来
到此擘石為飛注細聆非絲亦非竹默會中韶還中護
不得其平鳴固然却訝有何不平處
泉香亭
盤固富於泉艱致在成池疊石為崖略居然可貯斯来
源既弗窮去流仍有釃不虧復不盈小亭日俯之聲實
與耳謀色亦供目披其香在虛無静惟鼻觀宜
王榖祥梅雀卷
泉香亭合弆佳圖酉室雀梅恰當(去聲)夫莫謂南枝闕北
地(向以盆梅植之於庭今竟成樹作花矣别有詩紀事)試觀弄影與呼雛曰真曰
幻渾難辨是異是同都可娱何必紇干羣怨冷即看龍
井傍西湖(泉香亭盖寫龍井一曲為之)
養虚齋
齋在太虛中虛亦齋内有别久偶至齋依然此虛守内
外本一如夫何分暫久是盖齋之長而亦虚所受自問
據牀者其養若斯否
題董邦逹山水小冊
柳渚懸罾
鱗戢輕鯈春水新不為網罟不竿綸懸罾特置柳渚傍
(去聲)也匪臨淵徒羡人
煙嵐蕭寺
雁塔蜃樓時隠現鐘聲却落半空聞問誰題牓寺門者
應是南朝蕭子雲
荻浦維舟
伊人不見見維舟雖繫蘆叢亦自浮詎必招招詢姓氏
了知應是志和流
水木明瑟
不郭而成水木園親人魚鳥化機存颯然明瑟意無盡
信是知言惟道元
巖阿溪閣
巖阿有閣俯清溪山色波光互筦倪所樂未須殊動静
此間看得智仁齊
秋林野屋
薖軸何人此樂飢秋林蕭瑟欲稀時客来驀向茅檐呼
(去聲)應出蓬頭王覇兒
雲錦淙泉
萬葉紛飛落石泉錦江是否意疑然征袍設問歸何處
原在唐王晾甲邊
疎樹茒亭
扈来小册寫方方(董邦逹昔年扈蹕山莊寫此册以進久陳案頭兹駐蹕田盤幾餘臨憩偶)
(檢及之因各題句仍合装留貯於此)研左於斯久弆藏乘暇拈毫重題句
西清朅憶舊香光
題清嘯堂
天籟落空地籟應氣求於此理原彰至音盖莫愈乎此
何必區區學嘯章
得槩軒有警
偶臨得槩軒因玩得槩旨山色與泉聲其槩信得矣然
予有進焉詎寧言遊止往古及来今人情共物理其境
不易窮其情實難揣率曰槩斯得是愚而已耳
遊古中盤慧因寺
中盤已自佳山僧謂無名跪求寺之額遂與慧因稱(寺舊)
(無名乙未春巡憩此寺僧乞額因書慧因字賜之)兹来偶重遊漆扁早懸楹我
猶以為恧僧殊覺其榮嗟嗟有是哉何由朗法燈慧詎
有其所因亦無厥能名與弗名間何殊彼化城
再題慧因寺
慧非因幻慧因是慧真因掃却因和慧問誰幻與真仍
来得句日不記賜名春像設拈花坐傍無微笑人(寺中像設)
(如此)
坐槃阿精舍即事
古中盤今慧因寺其傍精舍名槃阿六年一瞬坐十笏
光隂石火真無何果然中盤勝以石攅簇硱磳窗前羅
蕭謖虬龍聲偃盖漻戾琴瑟響荅歌上松下水各享帚
(上盤勝以松中盤勝以石下盤勝以水見四正山居志)會於此實致中和天地位
焉萬物育在此在彼孰知麽
少林寺
屢降復頻登招提處處憑不過付一覽誰與問相應法
界本無異嵩陽底藉稱偶思面壁石摹像我猶曾(嵩山少林)
(寺有逹摩面壁石向曾摩寫)
再題千尺雪
雪從天落千尺多瀑擬千尺雪已美乃知大言與小言
炎炎詹詹殊若是雖然斯僅千尺乎山中源遠數十里
以論牆内及軒前名曰如是而已矣容容㵝㵝實壯觀
坐石臨流契妙旨妙旨亦豈易契哉自哂拘墟尚如此
題唐寅品茶圖
伯虎品茶事欲仙朅来逸韻倣依前中人茗椀安排就
雙手高擎俗已然
饍榆
榆羹榆餅備嘗新尚饍調和擬八珍慚愧災區濟飢物
難言一飯不忘民
錢維城松下看泉
憶昔盤阿盤澗濱翰臣土畫命傳真松聲泉韻都依舊
豈意伊人作古人
題清音齋
庭前二友(謂古柏二株)結交深歲月千年以上尋那為(去聲)春
来有改貎惟因風度送清音甌香研淨渾如昨翰染藻
摛恰值今一片閒雲任舒卷其間似獲豫遊心
澹懷堂
樸屋搆盤凹種松嘉蔭交儻然暮春到倏已六年抛引
興雲巒卷拂塵風竹敲澹懷何所事析理欲無淆
擷翠樓
幾架巖樓棲崛崎喬柯低葉座中披漫嫌翠色未張王
(二字皆去聲)好是千林醖釀時
題畫
寫真世寧擅(郎世寧西洋人寫真無過其右者)繢我少年時入室皤然
者不知此是誰
詠漢玉螭文璧
古改後人為(是璧似以舊璧改為者)改仍古若斯如豺則已貶(史記)
(周本紀如豺如離離即螭也)無角故云雌究亦非今製何當作雨施
寶之緣庇蔭楚客有佳辭
石林精舍
已據林之深復棲山之曲怪石披嶮巇忽敞巖扉屋禽
訝客来生棧忘徑行熟於焉斯小憩澹懷仍暢目既静
益佳哉耽静屬有欲宜付雲水僧恒此消清福
董其昌青山倚艇
何人倚艇望青山煙樹雲峯縹緲間婉孌雖然得佳伴
疑黂猶欲辨茅菅
按山莊弆古畫不多惟香光婉孌草堂為巨擘此幅
雖署元宰而筆力較弱並漫識之
題心鏡齋
池上書齋清絶塵平鋪監水弗漣淪名寧無謂耽他景
實亦有因切已身上下古今治與亂縱横中外吏兮民
莫非心鏡所宜照每以憑觀惕以頻
瀠文榭
静為渟澈動而潺韻匪宫商象以閒試看因風文自瀠
豈誠有意設其間
題崔彦輔溪山煙靄圖五疊前韻
一方素紙本来空幾筆溪山真者同頻疊偶如蘇玉局
要當吟以不工工
留雲室
屋中貯竒石厥石本雲根石固不必移雲固常如存寫
楹乃其餘作霖斯為恩東郊正需澤吾豈託空言
池上居
幽居構池上池上趣如何秋月靜中印春風動處和豈
能恒此對惟是偶為過用遣一時興還成五字哦
琴峽亭
分寧曾欲洗筝琶(黃庭堅聽琴詩滿堂洗盡筝琶耳)使聽斯音定不差
萬古高山與流水那知世上有期牙
題陳書倣王蒙夏日山居圖
詩册書来圖并陳(陳書乃錢陳羣之母陳羣呈進詩册并進是圖)王家荷葉宛
同皴盤中此畫得其所却我無端憶故人
題仇英松風水閣圖
十洲筆向失纖穠此獨神傳澹泊宗山則似盤湖弗似
伊人共我聽濤松
東竺菴
東竺最深幽巖徑跋幾曲寺弗事莊嚴三間架古屋調
御坐中間林泉對清淑是誠竺家風本来真面目小憩
坐精舍盆花紅䔩䔩昔春與今日今昔蕉還鹿名言則
且置好山如畫讀
寫東竺菴慈柏倣沈周慈竹圖法
慈竹向曾圖(辛未歲曾倣沈周慈竹圖繢幀獻其形聖母此柏實似之向未曾見也因寫並)
(題句)慈柏圖兹始東竺所剏見不可無言紀山僧巧種植
於恒未覩此百柯共一根櫛櫛復薿薿張如龍尾舒覆
似鳳翼纚陡思前所吟即今無用矣而僧頗炫竒自謂
勝常耳爭能郭槖駞減價柏樹子(僧問趙州如何是祖師西来意對曰庭前)
(柏樹子)
雲淨寺口號
横盤松嶺降還升恰有招提倚翠崚山寺副名誠善矣
豈知我正望雲興
千相寺
調御丈夫具三身圓滿報身及法(清淨法身)化(百千萬億化身)萬億
無央數衆哉舉千概見兹假借而此寺實祗一相一即
千耳無須訝平明步輦出園門乘興来遊萬幾暇㠝岏
仄徑穿石林&KR1372;㙷鱗叢出松架精藍攬景固云佳却憐
僕從汗雨下雲罩塔影霄漢間不必更前適可罷
寄題雲罩寺
本欲高峯試暢吟(近於玉泉山麗曯軒有晴朗盤山遥在望言捋摛句最高峯之句)中
盤一帶勝粗尋乘輿已惜勤人力罷馬終教愧我心佳
景况宜留不盡好山且慢效其深岧嶤阿那雲中寺敲
句應須待重(去聲)臨
即事
吾向遊盤山據鞍率跋馬兹来遊盤山乃多乘輿也心
固弗改昔身實非昔者孟子養浩然筋力恐難假設云
輿則逸已逸人勞惹斯豈忠恕道自誦成吟寫(盤山半天樓檢)
(向所臨章草無逸及題句即事成吟並書於冊)
題農樂軒
鱗塍開幾罫學稼意聊存種樹為藩落茨茅肖野村較
晴還量雨叱犢與孳豚農樂誠常願思之未易言
清諧堂
有水帶其前有山屏厥後松風開作扉蘿月翳為牖田
盤處處與清諧却譲虚堂獨享帚最佳似此宜恒居而
我不過来以偶来偶仍即命輿返田盤先生笑人否
潄瓊軒
繞階鏗爾復漎然潄處寧期礪齒堅漫謂石聲兹擬玉
試思玉石未名前
錢維城江山攬勝圖
扈蹕曾昔日留圖值此朝春江鋪淡沱雲岫聳岧嶤入
攬勝無盡成吟興亦超而其人故矣倪沈視同遥
題貯清書屋
屋因貯石云貯清其故向屢言之矣一番来有一番會
試問今来會何旨大清天下億萬年我以一心貯如是
孰大孰小孰為要豈徒玩景耽乎此
受宜居口號
樸築幽居林壑叢四時景概納無窮問予所受宜何是
應在良言逆耳中
題鄒一桂杏花
峻嶺崇山颺惠風無梅香潔有梅紅伊人南去仍成古
畫與庭花依舊同
鑑波亭
石泉率流下設法貯無多亦自堪稱鑑何妨此暎波雲
横任来往峯䜿鎮嵯峨不繫意留戀憑觀可似麽
讀畫樓
四時烟景入窗紗太古丹青氣韻賒雖此築樓非著錄
偶然題額似周家
國朝周亮工喜蓄畫嘗裒畫家姓名為讀畫錄又築
讀畫樓所積畫冊至二十巨圅其子在浚所著煙雲
過眼錄備載之兹閱四庫全書鈔夲始知其詳是樓
築於田盤久已命名以山中雲嵐變幻如披畫幀遂
以讀畫擬之乃與亮工不約而同亦一竒也
直隸總督鄭大進奏報省南得雨詩以誌事
冬底春初雪既渥邇来晴久熱風兼雖看麥茁青而綠
亟望雨滋膏以漸却報畿南月過朔同欣數寸澤蒙霑
(鄭大進奏報據廣平大名順德府屬各州縣僉報三月初五六日得雨自三四寸至五六寸不等土膏滋潤二)
(麥暢茂大田亦可及時佈種等語省南得雨畿北未獲普霑尚切縈念耳)田盤遊罷饒何事
愁在瞻雲眉兩尖
&KR2169;髻山行宫作
七日田盤駐耽遊虞政稽清晨駕言返大嶺度而西稍
北非紆遠(自盤山踰大嶺稍北即&KR2169;髻山上有碧霞宫因於十二日駐山下行館詣晨上山瞻禮)
行宫耐止棲碧霞霄漢表明曉試登隮
寫霧軒再疊舊韻
十歲(未至&KR2169;髻山者十六年舉成數耳)名山别兩鬟重来聊趁便途間
乘輿詰旦纔天白到寺朝霞暎日殷鬱鬱蕭臺朝絳節
森森靈宇静蒼環巖軒俯覽麥田綠越籲甘膏霈冀寰
至湯泉行宫停蹕作
乙未春在兹往盤向東去壬寅春在兹自盤西歸住胥
已隔六年光隂何其速(叶)予亦過古稀孜孜日猶故(余自)
(庚子年七旬刻行用寶二一曰古稀天子之寶一日猶日孜孜)聞說坐温泉益齡蠲疾
愈(叶)因之信宿停匪為(去聲)遊觀趣諸景舊題遍憂樂率
多遇兹惟默領之藻祛神以悟
迴蹕至御園即事成什
清晨啟蹕密雲隂幾點如絲細雨斟瞪乏未成霡霂勢
耳傾那聽雭&KR2622;音名山遊肯心耽戀御苑歸虞政擱沉
麥穎青葱較前長越教殷為望甘霖
微雨(三月二十日)
微雨零清晨並未成分寸數番皆此同(是月十二日十七日兩次細雨)
(俱未成分寸)弗慰益增悶涿州三寸餘適報鄭大進(鄭大進奏報十)
(八日涿州新城一帶自午至申得雨三四寸不等)臬司(郎若伊)於保定亦報三寸
潤(郎若伊奏保定省城於十八日得兩三寸)先是問國泰兹亦逓佳信渥膏
較尤增五寸霑各郡(曾降旨詢問國泰近日曾否得雨今亦奏到濟南及各府州縣今於)
(二月廿七八三十及三月初寸五等六等日得雨二三寸至四五不)西安及河南則稱澤猶
靳(西安廵撫畢沅河南巡撫富勒渾均奏雨澤未獲優渥現在率屬虔禱)北省率如斯時
若惟三晉(兹山西巡撫農起奏太原等九府十州屬並歸化城等各廳陸續稟報於三月初五六等)
(日得雨三四寸至六七寸不等於農田大有禆益)大抵多望雨厪遠更愁近所
幸宿雪優旬日待可憗雲作風每妬那保霈無吝朝暮
切憂盻旬日期誠迅
題沈周慈竹圖
盤山慈柏倣沈法(昨於盤山寫東竺菴慈柏傲沈周慈竹圖筆意)兹展沈圖知
倣王(沈周慈竹圖自識倣黃鶴山樵)愈遠愈非且休論幻稱竹柏底真
常
翠交軒石生柏子疊辛巳舊作韻
寒燠四時運隂陽二氣交竅心育根柢塊面長枝梢茂
已柏花吐粗將石孔包蕃鮮震標象磊砢艮陳爻靄靄
祥雲護瀼瀼瑞露捎玉蟾應駐窟凡鳥敢移巢茵俯青
苔紐竿依綠筍勹載觀求應處堪以暢吟敲
再題蘭亭八柱册疊舊作韻
鈎摹傳八柱盖欲永其齡即此千秋寶因他一序馨香
光開别體筆諫著芳型(向因董其昌戲鴻堂刻有柳公權書蘭亭詩字句多闕因命于)
(敏中補成全字本初閱戲馮堂帖時意謂柳蹟久無存矣嗣於石渠寶笈中得柳書蘭亭詩墨蹟復得董其昌)
(原本及余所臨董卷鈎摹勒石然究非永和九年原序則復檢内府所藏虞世南禇遂良馮承素摹本因並為)
(鈎刻合成八册名曰蘭亭八柱云)等上唐家帖都排水際亭山承天峙
峻卦畫易流形摹本原存匣補書憶在庭(命于敏中補書柳公權蘭)
(亭詩帖版缺畫者有鐫刻戲鴻惜漫漶補填卧虎付絲綸之句而今敏中又為古人矣)真乎猶慮
偽菀矣那辭零吟罷翻成笑諸人詎此聽(謂帖中諸人)
詠官窰葵花小盂
宣和陶器用功巧脩内督之奄豎倫設曰葵花喻忠赤
師成輩豈果其人
題金廷標聞喜圖
古語徒稱曰聞喜心懸猶在大河濆(昨據阿桂等奏青龍岡改築新壩工)
(程將次完竢諭令慎重為之垂成之際倍切懸念耳)山人無慮聞何喜白眼看他
乾鵲羣
詠趙孟頫宋端石玉堂硯
古製直方坤二符宋端出自老坑都王孫書畫原超衆
用此時曾憶宋無
詣
黑龍潭祈雨作
冬雪優霑春雨缺麥苗青蔚越堪憐忍教餅餌成孤負
特籲
甘膏致敬虔已作后元在己罪民為邦本食民
天古稀強步重階迥却又光隂三閱年(戊戌詣詩黑龍潭祈雨有拾)
(級石階數十層竭誠步陟我猶能之句今閱古稀二年詣壇展禮登陟如前惟籲甘膏速降耳)
曉起(二月廿九日)
問徹更宵雀噪檐湊雲離畢總虛占昨朝孤望今如故
五日為期六不詹引以成長憂未艾春將入夏燥加添
無聊祗欲囚耕父(見西京賦)去厲甘膏早渥霑
御製詩四集卷八十八
