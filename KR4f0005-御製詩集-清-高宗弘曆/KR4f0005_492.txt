欽惟我
皇上載道本治煥文立言以日新時出之功為形雅
成頌之作每一紀為一編
初二三四集久已
訓行海㝢兹
五集復告成時維乾隆六十年也易曰天數五地數
五以紀計集則五以旬計年則六五六天地之
中合
天地之文天地之數之中且合也
集中之詩凡
敬
天勤政慎憲勅幾惇典庸禮對時育物所以
修辭立誠者印之
初二三四集無二諦之示無一成之法恢之而彌廣
按之而彌深洪範曰皇極之敷言是彝是訓說
經者曰以天下之常理為天下之大訓是
建極之五也洪惟一紀中有臺灣安南緬甸廓爾喀
之捷
知幾指示銘勲繪凱之作為盛軒皇棡鼓是以
十全耆定而猶有贏績也至扵量雨雪課收成挍糧
價謀小民朝夕之需篤
大君宵旰之念者篇什視昔有加豳風龡籥是以
蠲鏐者二
蠲漕及
蠲逋者各一而屢渥
大澤也且以
集之聲振誦之甲辰增五代之雙文乙夘符六旬之
初願其中聲則
八旬萬夀鏗鍧金石炳燿羲娥是
備福之五也夫至當之謂德百順之謂福經緯天地
之謂文綜
皇上五集之詩真足經緯天地而皆
德之所發皇
福之所徵應不敢僅以詩言然即以詩言則已為書
契聲律来所未有者考古詩人年高而詩多者
在唐為白居易在宋為陸游居易自寫詩文蔵
之名勝以太和開成編年分四集為卷僅二百有
二為什僅千有五十六游之詩初編祇四十卷
再編通前祇八十五卷不第一家著作未臻大
觀也宋紹熙輯唐人絶句旁搜力索闌入前後
代第及萬首
本朝輯全唐詩一代三百年二千二百餘人之作
纔得四萬八千九百餘首而已恭讀
御製詩成集者五攦卷者四百三十四偻篇者四萬
二千七百七十八而
樂善堂全集更在前焉穹昊之繁星不足為其燦列
也廣輿之畫井不足為其分布也其斯為萬古
之
大文歟盖
精神所通貫無不徹即
運量所充周莫可窮懿惟
踐阼升香之昌會而
紀元之六旬
編詩之五集先八年而分詠羲卦之全經先五年而
逓聯箕範之五福若有數之可前知而理之可
操劵者繼自今裕
精明純固之神躋
億兆京垓之夀溥博淵泉進而益富當有軒紀之疊
輪撓甲之纍笇瑯嬛宛委之牣蔵者(臣)等曷任
誠服抃祝之至(臣)王杰(臣)董誥(臣)彭元瑞(臣)金
士松(臣)沈初(臣)周興岱(臣)玉保(臣)吴省蘭(臣)那
彦成拜手稽首恭跋
