御製詩餘集卷四
古今體四十八首(丙辰四)
山東巡撫玉德復報得雨詩以誌慰
謁
陵迴蹕際前後雨逢三(昨恭謁三次東陵往還數日之内遇雨却幸間日開霽不)
(至泥濘是以麥禾倍見長發而衆人行李仍俱早到)弗濘路途適既優田隴漸齊
郊同日被(兹據玉德奏東省自二月下旬得雨之後業已經旬麥禾正資膏澤本月初十日濟南省)
(城自己至亥得雨三寸近省之齊河長清章邱等縣亦報得雨二三寸不等其各屬是否一律均霑俟報齊再)
(行具奏等語春膏廣沃竟與此間同日霑被深為慰悅)春膏(去聲)屬區覃去歲稔登
繼戒盈敢詡談(去歲東省收成九分實稱上稔而今歲又獲春膏優渥麥禾豐稔可期仰荷)
(為昊恩惟當以盈滿戒敬勤實政耳)
團河行宫作
南苑例兩宿乃至黃新莊(恭謁陵由東陵迴蹕將詣取西煙郊至黃新莊)
(道南苑幾及二百里是以每次扵舊衙門新衙門駐蹕兩宿)舊宫莅新宫(即新舊兩衙門乃前)
(明中官提督海子官署順治年間即因之為行館屢有詩識之)相去廿里強途近值多
暇繞道遊何妨團河實行宫建因疏治方(團河為鳳河之源乾隆四)
(十二年因水源未暢命加疏濬因就其旁搆築數宇為行館以供臨憩)是即鳳河源引流
刷清長(團河經疏治之後水源旺盛出南苑釃為鳳河東南流歷東安武清境至天津之雙口與永定)
(河會藉滌永定之濁又東至韓家樹入大清河歸海)略築齋閣樸亭臺間(去聲)置傍
乘閒聊一覽花柳佳韶芳均緣甘&KR0584;優萬物庥春光五
字識心慰既慰仍徬徨曰此復何繾殷勤在捷望
團河行宫八景叠甲寅韻
璇源堂
美玉由来得號璇然乎斯可證其然設於運斗品次第
(春秋運斗樞稱北斗七星第二曰璇)産處奚論方與圓(淮南子云水圓折者有珠方折者有)
(玉)
涵道齋
物成形必有多稱水那知涵但自澄裔側書齋額涵道
涵乎澄也究誰能
歸雲岫
今年春雨誠優渥假岫真雲任所歸一路菁葱看麥色
農祥稽首謝時禨
珠源寺
有流合識有其源永定通津賴濟渾(鳳河之水發源扵團河東南流與永)
(定河匯蕩滌沙渾由大清河歸海是寺臨團河上顔曰珠源以祀龍神)畿輔羣生資樂利
康熙疏治久垂恩(康熙年間畿輔水利湮塞民田受浸屢命河臣疏治並親巡津)
(淀指示形勢發帑挑濬建置牐壩至今百餘年来宣洩有資民間得享樂利之福)
鏡虹亭
鏡非銅鑄假名鏡虹不雲拖幻喻虹碧水虚亭焉識此
笑安名者祇空空
狎鷗舫
偶因乘暇翻唐句盧杜詩中得狎鷗笑彼猶然懷列子
(盧照鄰騰沙起狎鷗杜甫狎鷗輕白浪皆取列子海上人有心鷗鳥舞而不下之意)舫斯無下亦
無憂
漪鑑軒
漪為實象鑑虚名虚實之間寓意精設以南華齊物較
無風息照乃其平
清懷堂
八景兹来果稱懷拈吟觸目得清佳便宜最是今春者
曰雨曰暘總弗乖
良鄉道中作
今年又繼昨年行告滿告傳各叩誠(去歲以踐阼六旬年滿得符始願恭)
(詣廷傳東更為西兩陵用申感謝之忱今歲月正元日大位千古以来所希見益當躬率子皇帝重)
(来展謁兩度虔心祇告情不能已禮亦宜然)得致此惟賴
天賜感無極那盡衷情較于古實希雙福以獲斯因益
屏營更幸春膏
貺優渥憑輿綠麥閱葱生
題永慕齋
向每隔年至今成連歲来無非事也敬兹授政之纔那
得恒斯憩明當又惜迴更因盼捷信不寐幾徘徊
恭謁
泰陵
昨至(去歲)叩心願(去歲以踐阼六旬得副初元告得克天之願實惟祖宗眷佑臻)
(此是以敬叩仰冀東陵祇告考成)(垂西兩鑒)兹来(今年)攜子躬(今年正月上日)
(大廷授璽竟遂初心益感山陵燕翼垂庥自應躬率嗣子皇帝恭謁用申感慕之悃)六如六
旬閱一瞬一年怱禪(去聲)典惟今舉總師較古崇(禅授之典肇自)
(唐虞然非一家父子若三代後唐宋兩朝内禪尤不足比數今仰蒙昊貺明廷授受為千古第一全人更)
(幸精神強固訓政勑幾常如一日感荷之私尤不可言喻)孫謀仰
貽厥敬念蹟非同(昔年四十皇考於圓明園之牡丹臺即今景内之鏤月開雲處也恭)
(奉宫中皇祖膳時以予名奏聞育是予得侍皇祖蒙)(皇祖召見即命養恩承訓而今)
(子皇帝生於乾隆庚辰未得親見祖面感慕自當不同也)
恭謁
泰東陵
弗許即倦位
慈恩願永年(昔曾以即位初告奏聞天若得在位六十年即當傳子之語聖母仰蒙)
(孜慈諭云如此皇帝敬歸政天法中外祖勤政愛民孜不敢自逸若云屆期不特臣民皆所弗願)
(即予亦弗肯許也)
斯言實感已翼日更陳
天(予每日晨起必拈香叩期頤天次日即敬視歸政上蒼若我聖母夀逾則臣必不敢即詎)
(意丁酉歲所望已虚無窮抱恨今仍如初志傳位嗣子展叩追維曷勝悲慕)詎料未符望而
今竟與傳
明樓茲展拜追憶痛茫然
秋瀾行宫晚坐
叩
陵旋蹕駐行館六十年同一日觀廿五所艱八五獲(予登)
(極之日焚香告五歲天冀得在位六十年即當歸政而彼時予已二十未計及歸政時夀當八十有五也)
(乃竟幸符初願非荷臻此天祖恩佑曷克)
天恩並賴
祖恩敦始終典禮胥符願(此行往返半月餘途中暘雨應時農田既沾渥澤而叩謁)
(從容兩陵之日又幸天氣晴明得以展禮是皆仰邀昊賜耳)繼續旰宵敢自寬
(蹕途披覽庶務訓示子皇帝無異平時所幸精神康健不以為勞實亦不敢自寬也)迴望寸衷兼
望九(謁眷佑陵禮畢迴望當躬珠邱彌增依戀得蒙用夀躋九旬仍車子皇帝恭詣展誠)
(申感慕)春瀾俯合號秋瀾
迴蹕至御園即事有作
行程往返里將千(自唘蹕恭謁程九東九十西二陵至迴鑾往返行百二里言千)
(里者舉成數也)
陵謁
東
西蕆禮旋渥野春膏早二月(去春雨澤至三月中旬以後遂得霑足麥收九兮有)
(餘今歲則二月已屢被優膏三月又連次得雨深透且去歲又逢閏二月是較去歲早二月二麥可冀秋豐)
征苗軍事憤週年(去歲此時福康安和琳已會兵一處攻解楚南永綏之圍痛殱逆匪相機)
(直搗賊巢籌擒首惡日望報捷不覺日居月諸已閱一年大概貴州四川山勢險峻不若湖南之甚而湖南苗)
(匪又多扵川黔兩省是以逆首石三保石柳鄧雖已窮蹙無可逃竄而俘獲不免需時近又添調廣東廣西雲)
(南四川等省兵共二萬餘軍威益盛旦晚諒可奏到捷音矣)憑輿(朕躬)策馬(嗣皇帝)羣觀
慶示政披章戒怠愆(每日駐行館後批閱奏章指示書旨即令嗣皇帝觀看以示勤習庶)
(政雖蹕途無敢怠愆也)雖曰倦勤敢勤倦誠昏耄則付全專(予始願歸)
(政後即可頤志遂初不復勞心萬幾今賴示俾天皇帝祖眷佑精神強固一切幾務正當随時訓子)
(得所遵循未至倦勤何敢自耽安逸一切弗理且予自去歲籌辦椘南苗匪一事迄今已近成功若委之子皇)
(帝既慮未能經畫裕如心亦有所弗忍况子皇帝初登大寶予尚能躬親庶政訓誨周詳豈非天下臣民之福)
(曠古以来未有之盛事然望九之人不可奢言若果至耄昏則當全付嗣子一切弗問矣)
再題春雨軒
花朝詠春雨已是幸鮮遇暮春唘蹕初又復逢嘉&KR1204;行
途及謁
陵諸事全弗誤往還觀好麥大田種以具是宜幸寬心
而何怦每屢誠緣望捷音懸企生煩慮御苑撫韶光興
懶吟佳句庶幾凱報来徘徊數(入聲)南顧
無倦齋口號叠去歲韻
昨年七字謂明春(去年題是齋詩有明年即作倦勤人之句)明忽為今倏至
身
天錫倦勤亶符願仍勤敢倦作閒人
五福五代堂題句
往還途路經千里身體康強非飾言盼捷依然勞已慮
(蹕途接到福康安和琳奏大兵逼近賊巢現又攻獲平逆坳山梁繞路進取平隴逆首無難就擒並畢沅惠齡)
(奏分勦湖北邪教張正謨等亦可速行俘獲今又數日依然盼望捷音為之焦切)籌農誠是沐
天恩(自新年以来雨澤連綿十分霑足不但麥田益資長發而秋禾皆已佈種天恩優渥實為近年)
(所罕覩)乾隆並以憲書紀(予踐阼之初焚香告十年天若得蒙佑在位六即當)
(傳位嗣子皇帝是以上年九月以孟冬月吉即須頒朔先詔立皇太子以今年丙辰元旦授璽後即建元嘉慶)
(頒朔中外其時皇太子率王公大臣等具摺籲請仍用乾隆年號統扵一尊愛敬之忱實為懇摯因念子臣至)
(情不能徑却遂允所奏凡普頒天下之憲書其帙後紀年自當由嘉慶元年丙辰溯自乾隆二年丁已用昭授)
(時大一統之正至備進遵照康熙六十一年時憲書之式遞年增載乾隆年號者但止須百帙以備宫庭及頒)
(賜御前親近大臣之用此實曠古未有之盛事俾閱者遞年增衍遂其欣悅之忱然予自問初元默祝不敢上)
(同志仍皇祖紀元以次遞增之本不能不為之微歉耳)嘉慶兼之愛敬(用孝經句意)
尊諸願都全合無願笑仍望九望来孫(予仰沐為帝昊蒼眷佑王)
(中第一全人曷敢復有奢望即今自揣精神強健距九旬不遠而元孫載錫計其時年已十七予或可得来孫)
(之喜更為伊古所希有也)
暢襟樓
樓據湖中央(是湖為園中最廣廓者向名福海)四面雅宜望因有暢襟
名畫意鏡面漾是實還是虚胸襟原可暢而我值盼捷
南瞻益惆悵似樓隠笑人底須拾級訪
古玉一枚非珮非環命玉人倣為之戲成口號
古玉非環復非珮玉人聊命倣為之不知何器弗適用
封建井田笑若斯
山東巡撫玉德陜西巡撫秦承恩各報優雨情形
詩以誌慰
山之東與陜之西欣獲春霖各速題左近右遥先後異
(秦承恩於三月初八日發摺玉德扵三月二十三日發摺同時到京緣山左距京甚近而陜西較遠)仲膏
季澤昨兹齊(秦承恩前奏陜省各屬於本年正月已得雨澤茲又具奏通省各屬扵二月十三四)
(等日先後各得雨四五寸及深透不等復扵十七八二十五六等日各屬叠沛甘霖一律霑足大小二麥正在)
(發榮滋長連得&KR1204;澤滋培實為夏收豐稔之兆玉德前奏山東省城及附近之齊河等縣於三月初十日得雨)
(三寸兹又查明濟南府屬之德州鄒平等十二州縣泰安府屬之秦安等六縣武定府屬之惠民濱州等九州)
(縣兖州府屬之滋陽等八縣沂州府屬之蘭山莒州等三州縣東昌府屬之聊城高唐等七州縣登州府屬之)
(蓬莱寧海等八州縣莱州府屬之掖縣平度等七州縣青州府屬之益都等九縣臨清直隸州并所屬之夏津)
(等四州縣均扵三月初十至十四等日各得雨二三寸及深透不等不惟二麥益加暢茂即早榖高梁亦已漸)
(次出土農民甚為歡慶該二省雖具奏先後不同而昨今廿七八兩日接連到京之日則齊也披覽之餘並為)
(欣慰)面咨三輔洵稱足(月初恭謁詢直兩陵梁肯堂自保定来迎面隸春雨情形據奏)
(省城正月初間得雨與京師相同各府屬地方先後亦均得雨霑足為近年北方所罕見至三月初六初八初)
(十日三次途間所得之雨尤極優渥據稱各處禀報並屬相仿二麥菁葱滋潤可獲豐收)心憶兩河
正在徯(豫省大河南北前據該撫景安奏二月内各屬均已屢次得雨至今幾一月未據續報霑膏此)
(時麥田正當長發之際必須繼霈更足以資芃茂今直隷山東陜西均報得雨霑足豫省地界毗連諒亦同邀)
(渥澤而馳奏未至深為懸望)今歲農功誠萬幸佇来捷信獨忙兮
詠和闐玉山水圖口號
留其黃浸為山色就以白垂作水流事半自然得功倍
子輿氏語有根由
憶楚
楚在春秋稱異域久哉中國為民田弗率徂征帝已命
時格時亂自古然乙夘之變突爾起曲直
昭鑒惟賴
天(去歲逆苗石三保等滋事實出意外朕數十年来從未諭及苗疆召對大小臣工亦從無改流之事而逆)
(匪自作不靖曲直之理天鑒自昭)北兵近南(謂湖北湖南)多赴𠞰邪教趁此
興白蓮(白蓮教屢經破案誅遣根株未絶前年湖北竹山曾經嚴辦不意今張正謨等仍復煽惑乃因)
(湖北官兵多調赴征苗匪衆遂爾乘機竊發)起釁適在宜都縣撫誅百五軍
威宣賊匪遁走據險守繼進縛首獲未全(撫臣惠齡在荆州聞報即)
(帶滿兵三百名馳往拏獲一百五十餘人正法探得逆匪踞守深沖口鳳凰山帶兵追𠞰適征苗二督臣福康)
(安和琳聞信派總兵富志那前来協𠞰又殺賊匪數百逆首聶傑人見官兵圍𠞰嚴密即同匪夥五人匍伏乞)
(命稱主謀實張正謨此賊尚未獲)督抵當陽戰屢勝攻城破賊復守堅
(督臣畢沅聞賊據當陽即馳赴該處𠞰殺多賊用大砲轟擊已將東門城墻打開並為首逆僧轟斃賊忽從北)
(門湧出我兵回擊相持不及隄防賊又堵壘缺口拒守)究因兵少待後調(去聲)釡中
魚乃命苟延(畢沅所帶兵止八百餘名而續調之兵未到故賊匪得以暫延殘喘)賊首主
謀未盡獲蜂屯蟻聚各縣連亟命陜豫發勁旅接境諸
臣經理賢蜡玉逃匪潛伏匿分兵截戮五百焉(張正謨未獲而)
(襄陽鄖陽等處賊復響應因命將軍恒瑞總兵文圖帶兵三千進𠞰據秦承恩奏文圖在蜡玉河殺賊四百餘)
(并逃匪五百餘全行𠞰滅)遠安等救當陽者襲斬千百奮力前(畢沅恐匪)
(黨来援預為設伏果有遠安賊衆來救迎殱千餘賊勢益蹙)近報將軍已至楚殱斃
活捉賊三千(恒瑞兵抵竹山連夜攻打殱賊二千餘拏獲一千餘擒獲賊目武明山翁明遠磔死)
(俟𠞰盡房縣保康之賊即與畢沅合兵𠞰寇至来鳳縣與四川連界亦為賊踞據孫士毅奏俟川兵一到設法)
(𠞰捕而惠齡亦奏賊人糧缺勢不能久候廣東兵到即可直擒首逆蕆事)督撫所待川粤旅
亦將全至雄駢填佇俟逆首齊就縶餘孽掃淨安閭
閻(叶)嗟哉楚民頻受害誠予德薄非民愆憶楚之作實
自訟踟蹰把筆慙撫箋
題獅子林十六景
維則獅林始創宗不忘授受本中峰(世傳獅子林為倪瓉别業以瓉有獅)
(子林圖而附會之其實非也瓉圖蔵石渠寶笈其自識有如海因公宜寶之云云及查徐賁為如海作獅林十)
(二景幀有陸深跋始知為僧維則所居如海乃維則三輩弟子也維則好聚竒石狀類狻猊因以獅子名之或)
(云維則得法於本中峯本時住天目獅子巖以獅子名園不忘授受所自此說得之迨後倪瓉徐賁皆為如海)
(作獅子林圖自中峯至如海凡五世獅林之由來盖自維則之不忘其師始也兹御園有獅子林十六景避暑)
(山莊有文園獅子林十六景皆仿象吳中邱壑為之前後臨憩屢經題詠)即今御苑塞莊裏
笑我無端又倣重
右獅子林
徐為方冊倪長卷俱有浮橋渡浦中(徐賁為如海作圖係方冊分繪十二)
(幀倪瓉則合寫為長卷各極妙趣賁圖十二幀中有小飛虹一景瓉圖亦有小橋渡入浦中向名此橋竟與倪)
(徐二圖不期而合)想像遙因憶吳下不孤一例幻稱虹
右虹橋
砌石為山號為假三原一也一原三既云假矣真何在
真假由来總躛談
右假山
堂為實者景為虚(堂為實境景則四時各異而無定象然要皆扵堂中納之則景雖虚而不)
(啻實境是在莅斯堂者自領會之耳)景以四時堂一廬虚實之間問誰納
笑孤納者却誠予
右納景堂
倪蹟閣中珍六種其真其贋尚存疑(倪瓉清閟閣多蓄名人書畫是閣數)
(典倪迂因將石渠所蔵瓚畫江岸望山圖雨後空林圖竹樹野石圖三種蔵此閣中其萬壑秋亭圖巖居圖溪)
(亭山色圖三種蔵避暑山莊獅林清閟間中以副其名然内府倪蹟亦不無贋鼎閣中所貯雖選佳者而亦難)
(盡信為真面也)幼文未免心生忌(倪瓉徐賁同繪獅林乃閣中貯雲林畫而無幼文之蹟幼)
(文或不免以豔羡生忌然閣名昉於高士自不妨存倪而略徐耳)或許無名却是宜
右清閟閣
向恨無花今有花(紫藤春暮始花向年題此均在正月為期尚早今歲吟詠正值花時綴架)
(緐英顧之宜增欣喜然予以盼捷心殷仍不能不怦怦減興耳)芳英綴架任飛斜架誠
喜矣予增恨露布望怦興轉差
右藤架
假山亦自磴歲碨苗境險當百倍斯陡念我軍擒逆首
惜勞千里一時馳(逆首石三保石柳鄧等自作不靖萬難倖免惟地勢險峻視此間磴道碨)
(磊奚啻百倍福康安和琳等督率官軍攻圍剿戮不可勝計現在續調滇粤大兵到齊不日即可全獲而經年)
(勞苦之狀每一念及深為憐惜)
右磴道
&KR0706;巘頂平四柱披迥凌尋丈俯觀宜設無峰者亭誰占
寸木岑樓可喻斯
右占峰亭
淑冶春光漸闌謝清和節候始循還邇来盼捷心焦切
清淑片時憩取間
右清淑齋
香幢自是梵家法番(喇嘛)漢(和尚)相傳各有言若謂吾心崇
佛道喇嘛著說正規存(佛教番漢經典本一而名稱不同漢僧講經者為禅門予深悉)
(佛法而從不與此輩講論至番僧喇嘛則以西番蒙古語講經向年前輩章嘉國師在時曾偶與之論晰禪理)
(亦不過習其語言以聯衆蒙古之情初非及扵政事也盖蒙古傾心信佛興黃教即所以安蒙古關係甚大自)
(國初以来達賴喇嘛班禪額爾德尼轉世襲封相沿已久用寓綏懷藩部之意然非若元代之崇奉喇嘛毆之)
(者截手詈之者斷舌甚至怙勢恣肆氣燄熏炙為害四方其弊不可枚舉至其呼土克圖相襲必覓一聰慧有)
(福相者為呼必勒罕即漢語轉世化生人之義夫佛本無生豈有轉世但不用其法則數萬番僧無所皈依故)
(不得不仍其舊乃近来風氣日下各喇嘛所舉轉生之呼必勒罕率出一族兄弟叔姪遞相傳授幾與封爵之)
(世襲無異若不為之剔除積弊必致黃教不能振興蒙古或至輕視别生事端甚為可慮是以前年平定廓爾)
(喀後特命製金奔巴瓶頒發蔵地供養佛前遇有呼必勒罕轉世時令各舉數人書名置所供瓶内會同駐蔵)
(大臣公同簽掣定之其各蒙古之呼必勒罕亦令理藩院行文如蔵中之例貯名扵雍和宫佛前之金奔巴瓶)
(内令理藩院堂官會同簽掣庶幾杜私弊而息紛競為一定不移之制詳見予向所製喇嘛說中此實釐定中)
(外喇嘛傳授大公至正之道也)
右小香幢
不少讀書今古人其間誰果稱(去聲)探真既思真必有假
對去假猶為功半因
右探真書屋
虚窗延景四時宜千里捷章尚未披更上(上聲)一層樓望
處由来在彼在非茲
右延景樓
畫舫今年信可遊(每歲初春来此湖冰未泮畫舫猶收塢中延佇留題名不副實今年春雨)
(十分霑足湖水充牣較勝常年允宜畫舫之遊正不必數典米芾書畫船及歐陽修之畫舫齋也)不須
頻舉米和歐往年春孟今年季一例倏然同水流
右畫舫
雲那為林石非室幽人假藉正無妨笑予勞者奚堪擬
一再安名盤(謂田盤)與閶(謂吳下避獅子林雖倣蘇州而御園及暑山莊之十六景則)
(係新與之名此雲林石室又肖田盤之額也)
右雲林石室
襟山帶水敞軒清水態山姿上下明借助微風相暎處
活成一碧畫鋪横
右横碧軒
渡門向每用冰床春暮欣兹可泛航(往歲孟春来此湖冰尚堅皆用冰床)
(涉此乃内監司事者率強以人力椎鑿其意在扵獻勤而實可厭兹值春暮波流活活可以泛航似饒佳興)
盼捷無聊吟七字百篇聊藉補為長(近因椘南籌擒苗匪首惡及𠞰洗椘)
(北邪教日内捷報未至殊勞盼望偶此臚吟用解煩悶亦緣黃綾上本往年皆以三月以前書滿百篇而此時)
(百篇尚餘數頁藉此亦可以足其數耳)
右水門
四月朔日微雨六韻
三春甘&KR1204;渥實幸異尋常廿日暄晴久却仍冀霈霶不
知足如是(今歲正二月間屢沐甘膏三月上旬三次得雨霑足遠勝往年惟距今又已兩旬雖田中)
(不至急扵待澤而此時二麥正當含穗木黍亦已抽秧日内若得霑&KR1204;自當益資暢遂向於盼望雨膏每不知)
(足然予仰蒙亦屬昊恩備臻諸福雨暘勞念分所應然)恒覺苦應當訝值三番
霔(近日隂雲布濩大有雨意乃今朝飛灑三次未及一寸幸而雲氣尚濃風勢亦息惟盼優膏續霈耳)未
霑一寸強麥麰逮孕穗禾黍始抽秧雲吐風無作庶幾
重副望
觀麥八韻叠去歲詩韻
去歲春閏今歲無而麥芃如去歲長(去歲於閏二月中旬謁陵三月)
(初旋蹕途中見麥苗長發今歲於三月初間謁春有陵廿一日迴蹕御園所見麥色與去歲無異但去閏)
(今春無閏計日早兩旬餘)因雨較比去歲佳盈尺潤深高下壤(上年春雨)
(未優幸賴前歲冬雪霑足地土本潤是以麥苗芃遂若今歲新年以後叠被優膏至於盈尺田功故較去歲為)
(早)黍禾胥種吐綠苗更勝去歲青葱象(今春不特二麥葱茂即大田佈)
(種黍禾亦皆吐綠似更勝扵去春)而何逮一月久晴心望佳&KR0584;期每爽
(自三月上旬三次得透雨後逮今晴已一月之久數日来雲隂屢佈雨意頗濃乃旋又風作開霽雖月之朔日)
(亦曾微雨飄灑而不及一寸望澤之心又覺日增矣)切惜優渥被春膏滿希可卜
豐收廣(今歲春膏優渥實為北地所希覯心希麥收可以上稔昨扵御園高處劚視不過土面寸許為)
(風日所炙略覺乾燥其下土脉尚屬潮潤若日内即得續霈甘霖二麥正資長發或可不孤所望耳)雖昨
弄田觀麥苗蔚鬱拔秀堪冀穰四月下澣結穗時(詢之農民)
(云歷年以来四月杪二麥方始發穗此時得雨尚不為遲然望澤之心不能不為之殷切)可待切盼
霏甘沆焦勞曷勝望雲愁宵旰兼殷望捷想
山東巡撫玉德續報得雨詩以誌事
省城暮春初得雨飛報得知同此際(三月間玉德連次奏東省自二月初八日)
(各得雪雨以後至三月初十日濟南省城及附近州縣各得雨三寸其各府州屬亦於二月初十至十四等日)
(得雨二三寸及深透不等正與京畿三月上旬頻霑優澤之時大略相同)即今續奏各屬霑
或致霑足或寸四(嗣據續奏督辦赴楚官兵扵四月初四日至曹縣途次得有澍雨兹又奏)
(稱濟南府屬之歷城長清德平泰安府屬之泰安新泰武定府屬之濱州利津兖州府屬之滋陽嶧縣汶上沂)
(州府屬之蒙隂曹州府屬之菏澤單縣城武曹縣定陶鉅野濮州范縣觀城朝城東昌府屬之聊城茌平冠縣)
(館陶萊州府屬之掖縣平度膠州高密青州府屬之臨朐安邱濟寧直隷州並所屬之金鄉等三十三州縣均)
(於四月初四初六等日各得雨二三四寸及深透不等現在農田正需雨澤得此甘&KR0584;應時麥牟可期豐稔秋)
(禾益見發榮此外未經報到之處現在飭查另行具奏等語)不惟二麥可期豐禾黍
發榮大田暨幸哉近郊農象同月初却闕甘膏繼馳詢
保定被澤否稱一二寸深透未(京畿春雨優霑農兆甚佳乃自三月初十以後)
(至今將及一月未得繼澤而梁肯堂自前月中旬奏直隸各屬得有透雨後至今未據續奏亦即馳旨詢問兹)
(據覆奏兩旬以来省城間有微雨其保定順天河間廣平大名深州所屬之高陽等十九州縣於四月初四五)
(六等日僅得雨一二寸不等然近日雲氣四佈遠近可冀共霑又稱今春雨澤至優現在未經續霈之處地土)
(甚為滋潤並無乾燥之慮等語所奏固係實在情形但予繾念農功六十年来每切先憂此時雖距麥收尚早)
(惟慮因循日久不能不盼甘霖速霈耳)以此沖沖切盼霖每惜雲生突風
忌嘉苗實可冀稔收恐孤初望方寸惴或云今歲愁過
早愁早六十年余志
詣玉泉山祈雨作
今歲春膏勝去年去年有閏今無閏去年祈雨孟夏杪
(前歲冬雪優霑是以去歲春雨雖不及今歲之優而麥苗尚資餘潤自三月廿九得雨後幾及一月未蒙繼澤)
(因於四月三十八日詣昆廣潤祠虔請即於是日夜間得雨三寸猶憶次早自明湖泛舟至玉泉山謝澤舟)
(中復值&KR0584;雨優渥)今歲四月中澣憗(今歲正二月雪雨頻霑三月初旬復連得雨三次甚)
(為霑足乃距今將及一月與去歲情事相同不覺望澤復殷)長且待遲短翻疾是中
有故因農迅(去春有閏待至四月廿七為日甚長始至廣潤祠祈雨今春無閏兹方四月中澣)
(為日較去歲甚短而今年祈澤視去年乃早者盖因今歲春澤甚優麥苗長發早於去歲兩旬於此時續得甘)
(膏乃可益加芃茂孕穗)暮春上澣盈尺澤麥牟禾黍芃實儁滿期
胥可卜豐收兆佳恐致乖初信(三月内恭謁初八兩陵蹕途初六初)
(十等日連得優澤合計竟有尺餘二麥固覺菁葱而禾泰亦漸俱出土詢之農人咸謂夏收可期豐稔乃近日)
(每夜雲勢頗濃似可霑澤無奈屢被風妒旋即開霽遠能不引為已咎虔叩崇祠惟願天神鑒宥)
(霈優霖庶不孤此豐兆耳)邇来每夜常作雲雲生風妒遂澤靳自咎
暮春兆太佳因之心豫滿招損(叶)第一泉兹叩
崇祠惕然改過心不吝祈
天宥罪
神沛恩普霈甘霖初願順
山西巡撫蔣兆奎報雨詩以誌事
孟夏月之朔一日三次雨而弗及一寸徒勞雙目覩日
引月以長中澣又逮五雲生風隨妒雲淨風息鼓是誰
之過歟叩
天宥過補三春心實豫豫失無逸所兹接晉撫章上澣
澤逢屢三四五寸霑或有深透處(叶九蒋兆奎奏三月十日赴岳陽查辦)
(事件往返經歷平陽府屬之岳陽洪洞霍州并所屬之趙城靈石汾州府屬之介休平遥太原府屬之祁縣徐)
(溝太原陽曲等州縣沿途察看自二月二十八九三十并三月初九十等日屢得透雨之後土膏滋潤宿麥已)
(漸次吐穗春麥及高梁榖子豌豆等項亦漸次長發菁葱回署後檢查太原平陽潞安汾州大同朔平澤州蒲)
(州等府屬遼州沁州解州絳州霍州等州并所屬禀報復於三月二十四五二十八九及四月初三四等日得)
(雨自二三四五寸至深透不等於農田更大有裨益所有米糧價值圴屬中平等語)冬麥間吐穗
青葱秀禾黍慰彼慮此農(每歲二麥至四月末始結穗昨十四日甫交小滿節現在)
(雨澤即稍待十餘日亦未為遲惟今歲春澤優渥勝於常年若目前得有甘膏接潤滋培稔收可卜是以盼澤)
(之心雖尚可待而益急)恐孤初望憮茫然方寸間擲筆不成語
河南巡撫景安四川總督孫士毅各報雨水糧價
情形詩以誌慰
奏到日同發不同(河南距京近於四川數倍而景安孫士毅各報雨水糧價情形摺同於今)
(日奏到閱其發摺之日河南以四月初九四川以三月十五遲早故自不同也)近遙遲早别其
中兩州七府均霑澤(豫省今歲二月内雪雨優霑兹又據景安奏開封府屬之汜水衛輝)
(府屬之汲縣新鄕懷慶府屬之河内武陟温縣河南府屬之偃師等六縣南陽府屬之南陽等七州縣汝寧府)
(屬之汝陽等八縣陳州府屬之商水項城陜州暨所屬之靈寶閿鄉盧氏光州所屬之光山固始商城均於三)
(月初一至初八九十暨十七十九二十四五等日得雨自一二寸至四五寸及深透不等二麥結穗一律飽滿)
(早秋皆已透發並檢查各屬糧價較之上月稍有增減正届青黃不接之際尚屬中平)通省新疆
可冀豐(孫士毅奏川省二月以来省城天氣融和雨水調勻高下均屬霑潤並核對通省各屬具禀得)
(雨時日大小先後不同計一月之内少者得雨二三次多者四五次不等俱屬調勻霑足二麥早已揚花春荍)
(出土三四寸蠶豆豌豆菜子皆已結實成熟漸次登場至塘堰溝渠畜水充足現在翻犂播種早秧業已出水)
(其新疆五屯具報雨水亦皆足用市集糧價雖稍有增減並不加昂)春月雨佳志或豫夏
初霖靳意增忡籲虔
蒼昊自悔過(今歲春初雨膏本渥三月初六初八初十又連得甘澤尺餘彼時心深欣慰以為即)
(晴霽半月或廿餘日亦於農田無礙乃不意寖尋入夏已越四月中旬尚待繼澤是必予前此心志自滿所致)
(今深自悔責惟冀甘膏昊蒼曲鍳微衷赦過宥罪即惠以慰焦切)惟願興雲淨斂風
(往年清明日遇風率連吹月餘弗止遂致艱於得雨今年清明竟日無風方深以為幸乃近日每有雲興輒為)
(風妒吹散實切怦闢)
詣
廣潤祠祈雨之作
去年廿八今十八有閏遲無閏反前(去歲以四月廿八日来此祈澤兹来)
(方四月十八已早一旬又以去春有閏二月計之則更早四十日矣且今春屢霑渥澤迥勝去春似待澤不至)
(甚殷而予心不啻懸切豈高年之人情固倍急耶)大約歲高心更急雖然時早
望增煎輕輿塵淨知地潤(今早出西南門經西馬厰一帶蹕途並無塵土且凌晨始)
(傳旨預備而該處地勢寬曠草滿並非園丁等預先潑水使然可知地土尚屬霑潤)連壠麥芃待
露涓(雨澤優渥則必有朝露旱則無茲路旁所見二麥芃茂禾黍皆吐新秧寸餘胥待晨露沾濡晴已逾)
(月故鮮露氣潤苗益切望雨澤)已過自知祈
昊宥
神祠惇叩益寅虔
望蟾閣叠昨歲韻
卌年十二所登閣今竟連叠昨歲詩(是閣乾隆壬申年所建至今已四十)
(五年以歷年之詩計之自壬申至上年乙夘僅登十二次今歲復有題句但祗叠去歲韻而未嘗登閣也)春
膏好值入夏旱昨今何乃相同之(去歲春雨頻霑不須祈澤至四月底晴已)
(一月盼望乃殷今歲春雨盈尺倍勝上年不謂自三月初十得雨後逮今晴已逾月望澤情形竟與去歲相似)
(然去歲詣去廣潤祠祈雨係四月廿八日今年乃四月十八日且歲有閏而今歲無閏綜計今歲較早四十)
(日似尚可待惟今年春雨倍優惜未即繼澤恐孤所望尤不能不切盼耳)今春澤倍兆尤渥
滿期麥秋逮稔時詣
祠祈雨心更切惜孤所望虔陳詞弗拾級登祇賡韻方
寸慚愧惟自知即如去歲歸立雨(去歲四月廿八日詣廣潤祠祈雨回御)
(園後雲隂密佈是夜即得甘霖三寸迨次曉猶未止即躬詣龍神祠叩謝並增號廣潤靈雨祠以昭神)
(貺今日虔申籲請亦如去歲即日速沛恩膏感荷冀幸曷可言喻)詎敢必恐成虚辭
御製詩餘集卷四
