御製詩五集卷三十四
古今體五十八首(丁未八)
處暑(七月十一日)
昨晚熱留尾曉峯雲罩頭湔炎(自亥至寅微雨)真處暑送爽正
宜秋快霽碧霄淨凝眸滿意酬蕎田及菜圃又可望豐
收
雨(七月十二日)
微零昨曉霽終朝秋節分眀中律調(處暑為七月中節)婪尾却
教炎傍晚打頭遂報雨闌宵歷辰至已&KR0584;輕歇見晛生
風雲盡消此後時暘願高曝催成萬寳叶農謠
留京王大臣報得雨詩以誌慰
每自西南雲勢披合因雨堕早扵斯(昨十一日夜半後雨作至十二日辰)
(已之間開霽兹據王大臣奏報京城扵十一日亥時隂雲濃布雷雨大作入土二寸有餘盖雲勢每来自西南)
(則京城得雨自應較早數時也)誰知塞外虞多際却是京中喜足時(今夏)
(山莊大田得雨深透日内亟宜晴暄可期結實堅好至京城前此雖亦屢次得雨分寸較少是此地略覺其多)
(而京中方喜霑足耳)
曉涼
山莊曉凉歲為常今歲曉涼頗惕意情緣去歲霜降早
禾黍逮收癟其穗邇夙興每御袷衣誠恐去歲以為例
問之農人曰無妨去歲因閏遲種植種遲適遇霜之早
灌漿未實霜為害(叶)今年早種雨暘時禾黍芃茂結穗
暨便霜料亦可卜收况每午暄甚涼未慰聞其然豈其
然究祝霜遲農慶賜
湖廣總督舒常巡撫姜晟奏報早稻收成八分有
餘並請酌動倉榖運閩省備糶詩以誌慰即用
楚省二麥有收詩韻
最憐前歲楚逢飢幸遇昨年秋穫資二麥復收早稻熟
此封遂切彼疆思(五月間據舒常奏湖北省二麥收成八分有餘兹又會同姜晟奏湖北早)
(稻收成亦八分有餘並稱臺灣逆首尚未就擒所有軍需糧米雖浙江江西等省預備充足但恐賊匪肆擾附)
(近郡城耕作或多曠悮湖北省雨暘時若早稻豐收查得隣近水次州縣貯倉穀石共有四十餘萬公同籌酌)
(擬動支穀二十萬石碾米一十萬石遴委道府一員為總運由江西一路運至閩省又舒常奏湖南省年歲亦)
(卜有秋即日鞫案前往擬與撫臣浦霖酌議亦動榖碾米運閩以資備用各等語足見體國急公深堪慰悦隨)
(令交部議敘以示嘉奬)濟糧遥備軍儲用運榖兹欣奏牘披體國
如斯知政要得人不負素心期
霞鮮樓紀景
昨晚雨而霽孟秋初月圓中元例河燈塞湖眀霞鮮入
夜作陣雨收雲朗碧天今朝試登樓晨霞淨片鶱今霞
似為實而樓弗留旃昨霞似為幻而樓無望緣(樓近北門澄觀)
(堂望弗見湖中河燈也)然則何以名曰惟出偶然
搴芳書屋
清閒步曲徑書屋得幽偏古樹敷今蔭秋風易夏緣蛩
聲細鼓吹峯色朗帷筵六藝饒芳潤扵兹潄以搴
吟餘齋
翠巖不計尺山齋則十笏以約而納餘吟之興無歇放
彌卷藏密易理示精揭
題文園獅子林
曾向吴門粉本擕倣為一再景堪齊謂他城市山林爾
(吴中獅子林在姑蘇城内雖有城市山林之意然究不若塞苑山水天然因其勢而位置之又非吴中所能及)
(也)遜此莊園漠塞兮古北關寧限中外(圓眀園亦有獅子林景)金
閶地早易黃倪(獅林剏自倪迂屢易園主今已久為黃氏涉園矣)為圖九曡十
全畢(文園獅子林曾倣倪瓉為圖題什弆清閟閣昨丙午九曡韻已成十全嗣後不復曡韻重題卷中是)
(以昨年詩有吟成九曡十全什應罷重題前例如之句謂依中秋帖子涿鹿行諸什例也)畫卷中兹
不復題
遣悶十韻
仕簡(黃)承恩(任)兩提督一南一北互盤旋(上年十一月賊匪林爽文)
(等肆逆黃仕簡任承恩過臺灣𠞰捕意謂么䯢小醜不難立時擒獲不意黃仕簡任承恩二人一南一北互相)
(觀望遷延數月殊深憤懣)與之暇乃賊生計乏出竒因軍久懸(黃仕簡任)
(承恩彼此觀望不思激勵將士出竒制勝轉與賊以暇俾得從容生計抗拒官軍曠日持久未及蕆功)以
致鳳山得而失(鳳山扵二月廿一日已經收復後賊匪復来侵擾而總兵郝壯猷恇怯無能敗)
(回郡城兵丁潰散黃仕簡安坐郡城此南路之悮也)徒稱鹿港守之專(任承恩在北路即應)
(整頓兵力自北而南會同黃仕簡設法擒捕賊首乃株守鹿仔港藉詞堵禦此北路之悮也)社敺烏
合路梗塞港聚蜂屯野蔓延(賊首未得即時就擒遂致黨匪得以肆出侵掠迫脅)
(良民扵是大肚社二林社蔴豆社大武壠社笨港鹽水港竹仔港東港等處賊勢蔓延南北通衢俱為梗塞)
僨事自應示眀勅耆功爰更易英賢(行軍之道貴扵賞罰嚴眀黃仕簡任)
(承恩遷延悮事因令拏問解京治罪郝壯猷敗逃回郡亦即扵軍前正法眀罰勅法不得不爾又幸余燭扵幾)
(先扵新正即調李侍堯為閩浙總督馳往辦理軍儲特授常青為將軍恒瑞藍元枚為參贊飛渡臺灣督率增)
(兵相機進剿)請兵莫不速簡往(常青扵三月初九日扺臺灣目擊賊匪猖獗勢須厚集兵)
(力節次奏請添調官兵隨令先後揀調廣東浙江福建駐防滿兵共四千名綠旗兵共一萬四千名不但如數)
(調往且扵所請之外復添調漳州兵二千名廣東兵一千名分往常青藍元枚二處以冀尅期奏凱綏靖海疆)
(盖責人以𠞰賊成功而不與之兵朕豈為之但遠隔重洋恐調遣略緩為之焦急)底績惟期奏
凱還西禦東防非上策掄精選銳在䃺堅(常青至臺灣後意欲廓清)
(南路拏獲賊目莊大田再往北路會𠞰林爽文乃賊計狡黠見大兵俱在府城諸羅軍弱故作窺伺府城以牽)
(綴官兵實欲攻逼諸羅而常青等西禦東防亦非善策囙屢次申諭常青酌留將備兵丁堅守郡城竟當簡率)
(精銳直趨北路沿途𠞰殺打通斗六門一帶與柴大紀會聚其鹿仔港止令普吉保固守藍元枚帶兵亦自北)
(而南與常青等合兵一處則兵力既厚軍聲益壯直攻大里杙為擒渠搗穴之計迨林爽文一經拏獲其餘賊)
(黨無難立時殱滅矣)軍機曉夜重籌畫驛牘海山遥望牽(予因臺灣之事)
(已經半載雖常青等屢得勝仗殺獲賊匪而大局尚未克定為之宵旰籌畫盼得捷音惟海道遥遠軍報不能)
(速達未免時切繾念耳)要以安民蠲賦普(臺灣自逆匪滋事後閭閻未免避賊遷徙有悮)
(農功早扵二月内即降旨將臺灣府四属本年應徵地丁錢糧普行蠲免用示軫恤矣)仍虞貴糴
運糧連(臺灣素稱産米之區漳泉各府向資接濟今年賊匪肆擾轉藉内地運送軍糧因念閩省必有)
(貴糴之虞節次降旨令江南浙江江西四川運米九十餘萬石並據舒常姜晟籌辦湖北米十萬石陸續運送)
(至閩俾民食益臻充裕糧價不致增昂)任人予誤將誰諉紀實聊成遣悶
篇
喜晴(七月二十日)
曉涼午熱喜霜遲又慮蒸雲致雨施似此持心渾不定
安能拱手契無為昨終夜竟銀絲細今至辰方赤鳥披
快霽欣逢碧天朗蔚藍鏡看片氛移
侍郎眀興奏微山湖水符定誌詩以誌慰
多年經擘畫此日告功成(比年微山湖因来水微弱不能收符定誌前據蘭第錫奏)
(請挑挖上游坡水河渠以資灌輸遂令明興前往督率地方官先行動帑疏濬節據明興奏稱業經挑挖深通)
(支榦各河以及溝塍畎澮之水無不盈槽下注由河達湖)已足丈餘誌還堪尺一贏
窪田疏免澇遠運濟通行(兹又據明興奏現在微山湖水扵收符定誌之外多收水)
(一尺有餘不特田間瀝水暢導歸湖凡農田低窪之處可免積潦且扵本年浮送全漕船隻倍資遄速即此後)
(數年亦可隨時宣洩無虞匱乏矣)申定歲修制毋虚費力營(此次大加挑挖嗣後)
(若不實心經理恐久遠仍致淤墊因諭河東總河蘭第錫山東巡撫長麟等隨時留心查勘疏濬仍著扵每年)
(霜降後具奏一次以憑查核庶功可經久不致虚費前勞也)
登四面雲山亭子曡去歲詩韻
碧霄萬里一清澄雅合遊山數息升遂造嶺巔暢遠眺
歷觀亭柱步前憑為期九度消一度(上年登此亭有復此九登逮歸政之)
(句今歲来此是距歸政之期九度中又消一度矣)無礙今登繼昔登幸以康強
仍濟勝深蒙
天貺豈予能
日夕
呦鹿日夕則下来王風所詠何殊哉却非羊牛恣出入
時復即之扵林隈濯濯文囿原無事今古異宜因武肄
擇肥命中弗圖多内外扈臣每頒賜(山莊每得鹿即頒賜扈從王大臣及)
(蒙古王公等歲以為常)絜矩于役夥羽林曷其有佸應致吟
題戒得堂
搆得書堂久慶落流隂七載迅分眀(堂築扵庚子今閱七載矣)不踰
已邁
宣尼歲戒得原循
聖祖情(璽庚皇祖聖壽望七時曾鐫戒之在得通用小子扵山莊清舒山館之左搆書堂數楹亦)
(以戒得題額盖仰循皇祖垂示之意也)望道依然慙未見化民肫若竟何
成(予即位五十餘年以来無日不以化民惠鮮為先務乃近日臺灣逆匪林爽文等謀為不軌迫脅良民抗)
(拒官軍半載有餘尚未就獲雖撫躬循省尚無致此之由然頑梗未化殊深憤懣)每教新什隣
舊詠藉騐年来已所行
關九思白雲紅樹
錦繡過雲遠嶂扶茅菴絶客不勞呼扵前倣趙後開董
(九思自題云仿趙松雪為此圖而氣韻秀潤已開香光一派矣)却是山莊即景圖
玉岑精舍
雲閒天淡數朝晴石棧泥乾散步行遂造翠微最深處
依然白屋向前迎兩經易理堪索隱五節文言恰著明
正合玉岑號精舍傍通曲盡六爻情
總督李世傑總河李奉翰奏湖河水勢平定堰盱
工程穩固詩以誌慰
決黃由亳注淮洩即為(去聲)洪湖切隱憂(此次豫省睢州十三堡漫水下)
(注亳州蒙城一帶由淮入洪澤湖今夏湖水業已盛長兹又加全河之水注之為之日切隐憂)祗得堰
高拆五字並疏壩禦暢東流(據李世傑等奏湖水節經加長只可將山盱仁義二)
(壩與前此已開之禮智信三壩一體啟放以資分洩又將外河之禦黃壩兩頭壩基共寬二百五十丈挖除淨)
(盡使之湧出清口歸海更為暢達)入江運道順無恙近海民田幸有收
(又據奏自七月望後湖水漸次平定山盱五壩下注之水已由高寳邵伯等湖入運西岸磚石舊工間有汕塌)
(之處俱即樓護穏固其東岸隄工高出水面二三四尺南關車邏等壩封土加培高厚與大隄一律相平並差)
(員赴下河州縣察看民間早稻已收中稻晚稻扵白露秋分前後即可刈穫現在湖河水勢已平不致再長下)
(河民田可冀保全等語覽奏為之稍慰治河雖無善策然補弊救偏舍此更無他計耳)補弊救偏
如是耳以云誌慰更含羞
安徽巡撫書麟奏勘亳州等處被水情形詩以誌
事
睢州命往襄河務(六月初旬睢州隄工漫溢由渦河入淮下注亳州蒙城一帶被水成災書)
(麟前赴查勘扵睢州本属順道因命查勘事畢交地方官妥協辦理即就便往決口工次帮辧堵築事宜)順
道勘災奏疏通數郡最憐禾被澇今春休論麥收豐(書麟)
(扵五月初奏安徽通省麥收約有八九分方深欣慰兹亳州一帶秋禾被淹雖二麥有收其所搬移糧食僅可)
(暫頋目前仍宜按例賑䘏也)口糧一月先勤䘏例賑三冬繼濟窮(據書)
(麟奏亳州蒙城懷遠鳳陽靈璧泗州五河盱眙八州縣極貧之戶已先行賞給一月口糧其定遠鳳臺等州縣)
(被水尚輕飭知該藩司督飭所属確勘各處被災輕重依限詳請具題扵冬間分别賑䘏)祗嘱無遺
慢言濫尚虞出納有司工
河南巡撫畢沅查眀被水州縣撫䘏情形詩以誌
事
甫幸稍蘇豫省民而何黃決復災臻先行撫䘏大小口
繼按普賙極次貧(豫省當積歉之餘元氣甫回復有睢州十三堡黃流漫溢之事殊堪憫惻)
(因馳諭畢沅實力撫䘏兹據奏請將睢州寧陵商邱三属被淹村莊不論極貧次貧分别大口小口先行散給)
(一月口糧仍俟勘定被災分數查眀極次貧民照例再行給賑其歸德府属之鹿邑永城柘城三属低窪地方)
(間有被淹之處亦俟查眀分别核辦已批令詳妥為之俾受實惠想畢沅自必嚴密稽查妥為賑䘏以副軫念)
六属須教起凍餒一隔毋俾嘆艱辛治河無術頻遭沴
惜費那更過(去聲)重身
山東巡撫長麟奏濟南百歲夀民趙琳五世同堂
詩以紀瑞
西川張氏西江古五代同堂夙詠箋(甲辰春慶得五代元孫因令各直省)
(督撫查詢民間得元孫者咨報彙奏旋據各省奏報共百九十四家此外以百歲而兼得五代同堂者有四川)
(達州張子翼江西龍泉縣古朝爵二家因御書匾額並各賦詩以賜兹又據長麟奏報山東德平縣夀民趙琳)
(現年一百五歲曾元繞膝五世一堂子惟宫闈衍慶是以寰宇綿熙亦即依例賊什書匾賜之以誌昇平嘉瑞)
賚彼二家示尚齒逮兹三事喜齊肩螽斯衍慶宫闈始
燕翼綿禧寰宇駢夀世熙民宜賦詠或殊麟鳳紀祥篇
左部哈薩克瓦里蘇爾坦遣其弟哈斯木入覲扵
山莊萬樹園錫宴因成是什
貴山右部使方迴左部今隨遣弟来(上年冬新龍右部哈薩克王汗和卓)
(令其弟阿哈岱来朝因命扵新正隨年班蕃部等一體入宴後遣歸兹左部哈薩克汗瓦里蘇爾坦亦令其弟)
(哈斯木入覲恰值中秋萬夀慶辰即扵山莊之萬樹園特錫宴賚以示柔遠之意)似此争思效
勤耳可能漠視沛恩哉中秋節恰慶辰值萬樹園仍錫
宴開遠域猶然知嚮化臺灣何事逆民豗(臺灣久隸版圖食毛踐土)
(已百有餘年乃逆匪林爽文等竟興邪教肆其鴟張奸頑梗化正籌𠞰洗)
中秋即景
年年端正不須賒亦豈稱祥頌月華鶴唳鹿呦自然樂
鱗遊雁序那辭遐(時值左部哈薩克汗瓦里蘇爾坦遣其弟哈斯木来覲)底知塞
苑勝禁苑仍有荷花傍桂花(塞苑荷花每歲至八月間開放不歇間遇九月初旬)
(自木蘭迴鑾尚有開者)設曰人心己心度謂他秋思在誰家
避暑山莊唘蹕木蘭行圍之作
山莊三月駐無何又唘蒐旌節夕過(例以八月十六日唘蹕)可識
習勞養身處(是日仍乘馬行數里)正廑盼捷繾心窩(近聞臺灣逆匪林爽文等)
(其黨自相攻殺賊衆立見就擒機會已佳佇盼捷音時縈心曲)去年霜早惜傷黍今歲
秋暄已刈禾(去歲熱河一帶以種遲霜早收成遂歉今秋天氣暄和道旁所見禾黍俱已登場實)
(堪欣慰)詰武籌農胥要務息肩猶未敢忘麽
河南巡撫畢沅奏秋收九分有餘詩以誌慰
豫壤昨年已有收今春麥稔榖登秋慶稱通省九分慰
(據畢沅奏豫省一百八廳州縣除歸德府属之商邱寧陵二縣被災不計分數外其睢州永城鹿邑柘城高阜)
(處所及距河較遠地方仍属有收約計收成十分者祥符等五十二廳州縣九分有餘者杞縣等三十一州縣)
(九分者通許等十八州縣八分有餘者永城等五州縣合計通省約收九分有餘豫省兩年以来連獲豐收殊)
(深慶幸)仍切一隅萬姓憂(夏間睢汛漫工商邱等五縣被淹輕重不等綜計通省未及百)
(分中之一二雖據奏稱目下糧價平減民情歡悦然即此一隅災黎深堪憫念慰弗抵愁此為君之所以難也)
雖曰相資平米價莫忘獨嘆墊居愁南瞻慰弗抵憂甚
是即為君難所由
木蘭行圍即事
昨日沙岡儦友稀(進伊遜鹿柴口初圍為永安莽喀國語謂沙岡是日圍中無鹿)今朝
豐望俟羣依(第二圍蒙古語為巴顔喀喇巴顔漢語為富又為豐喀喇者望也是日鹿多)開
弓三中(去聲)差適可(是日射中三鹿)舊射毋忘或庶幾益壯老當
志猶勉習勞逸所喻其微却予焦盼臺灣捷夜問南来
驛騎飛
山東巡撫長麟奏報秋成九分有餘詩以誌慰
齊郊春澤究稱偏積欠曾教緩歷年(三月間據長麟奏山東省雨澤未得)
(深透因即降旨將歷城等五十三州縣及衛所上年緩徵糧米并前次未經分年帶徵之項俱著緩至本年秋)
(收後分作二年帶徵其應帶徵節年欠項亦分别展限以紓民力詳見前作命緩徵山東歷年積欠錢糧詩注)
幸得尺膏霑夏月普兹碩穗熟秋田九分以計稔逢歲
(兹據奏稱東省登州莱州沂州兗州濟寧臨清六府州属大田播種較早高梁穀子長發亦極暢盛至青州武)
(定濟南東昌泰安曹州六府属得雨稍遲所種晚榖豆子等項亦属野無隙地自六月以後雨暘時若其早種)
(高梁等項俱已豐登其晚榖黍稷等項至八月底亦可一律全收計登州沂州兖州臨清四府州属收成約有)
(十分莱州曹州泰安濟寧四府州属收成約有九分青州武定濟南東昌四府属收成約有八分合計通省收)
(成約九分有餘較之豫省麥收雖遜然秋成得此已足愜副所望)萬寳胥登恩沐
天較比豫疆麥收遜慰中自哂太求全
駐喀什噶爾辧事參贊大臣護軍統領眀亮等奏
獲在逃之布魯特燕起詩以誌事
初獲燕起者其名葉爾鐵方將加重賞無何報逸脱(甲辰)
(夏喀什噶爾伯克鄂斯滿舉發在逃之布喇哈尼敦之子薩木薩克與布魯特散秩大臣阿其睦之弟額穆爾)
(私通信息阿其睦袒護其弟即向綽克托保成誣告鄂斯滿亦有與薩木薩克通信之事又與英吉沙爾伯克)
(阿禮木同謀誣䧟鄂斯滿而阿禮木亦潛通薩木薩克者經保成審出實情遂令將阿其睦等觧京治罪其子)
(燕起潛逃並戕害追捕之回子伯克等其時額德格訥部落之布魯特葉爾鐵拜等兄弟三人遵檄追獲燕起)
(因即降旨賞給葉爾鐵拜兄弟頂帶元寳示奬尋又被其属頭目穆拉特拜等私將燕起縦放詳見甲辰誌事)
(詩注)其時尼敦子名曰薩木薩(薩木薩克者乃伏誅叛回大和卓布喇哈尼敦之子)
(潛在喀什噶爾迤外之色默爾罕地方遣回人托克托素丕與額穆爾私相通信潛留勾結)復有伯
爾克亦畏罪逃越(是年復有布魯特伯爾克因誣賴領隊大臣法靈阿勒索属下事白畏罪)
(帶領五百餘戶逃往安集延地方經前任伊犁將軍伊勒圖烏什參贊大臣綽克托各差人追捕未獲實属漏)
(網)是為回界外作釁之三孽而其中燕起鬼蜮最狡黠
扵乙巳之冬盗馬曾来竊以其在遐壤不值進兵撥(燕起)
(逃竄後扵五十年十月内率領布魯特將喀什噶爾牧厰官馬竊去二百餘匹經保成奏稱西布察克部落之)
(頭目多連拏獲賊人霍扎什審眀原委並稱燕起選馬百餘匹先行逸去至阿賴地方甚為窘迫多連追至前)
(途因雪大路阻未及窮追彼時以其地處極遠不值調撥兵丁前往擒捕是以中止)今秋彼復至
伺隙恣詭譎色勒部頭人庫楚克擄獲(昨據駐葉爾羌大臣塔琦等奏)
(七月内燕起又聚集布魯特六百餘人潛来將葉爾羌外駐之布魯特色勒庫爾頭人庫楚克擄去搶奪人口)
(牲畜等物即派官兵前往追捕等語)葉爾羌大臣寄信喀什噶發兵邀去
路竟得生擒活亦布魯效力重賞嘉勤劼(嗣據駐喀什噶爾之大臣)
(明亮等奏一聞燕起之事即派領隊大臣老格帶領回子伯克兵丁等並鄂斯滿預備之回子兵五百名一同)
(前往追拏至中途訪知燕起蹤跡有體依特頭人伯奢克克伯什情願領路追至朔提地方將各要口分兵堵)
(禦一面嚴飭喀爾提金部落頭人沙尼雅思薩滿起訥德爾墨特伯克特墨爾等令其追拏遂將燕起擒獲現)
(在械送京師治罪因降旨擢授老格為副都統並賞給世職其在事出力之大臣伯克頭人回子兵丁等分别)
(賞給翎頂銀兩縀及荷包等物有差)三孽去其最邊境應寧潔臺灣即内
地何乃猖蟻蠛綠旗兵悮事蔓延致杌隉兹特簡重臣
勇將挈英烈(臺灣逆匪林爽文滋事小醜跳梁不難立時撲滅始悮扵黃仕簡任承恩互相觀望)
(繼命常青前往初至所辦尚合機宜但綠營恇怯而常青究未曾經歷戎行半載以来不能督率將士相機籌)
(勦惟左支右補各處分兵防禦益形兵少不能滅賊僅以守府城為事與賊以暇而賊勢更張是以復命福康)
(安為將軍海蘭察為參贊帶領巴圖魯侍衛章京等百人星速馳往以冀盡殱渠迸迅奏膚功)盡殱作
逆渠佇速捷音達
出伊遜崖口至張三營行宫作
伊遜(平聲)由進復由還(伊遜河名注見前即崖口也鹿柴設扵此)半月風光貶
眼間向暖面看迎綠樹經霜背指别蒼山恩頒獵騎都
鳬藻(每歲獵罷出哨第一程東道則扵此張三營西道則扵阿穆呼朗圖賜從獵之蒙古王公台吉等及)
(所部兵丁等食并頒賞縀疋銀兩有差令其各歸所部)稔穫農村鮮鵠顔日盼官
軍殱逆寇問郵午夜未心閒(常青等𠞰捕臺灣逆匪林爽文等尚未蕆事来往木)
(蘭半月餘日盼捷音為之繾念不置)
迴蹕至避暑山莊即事有詠
時蒐此復轉山莊景物深秋又異常潦盡溪波黃變綠
霜濃林葉綠為黃雖云心志如前壯究覺馳驅遜昔強
斯去斯来增愧處軍書籌畫旰宵忙
避暑山莊迴鑾之作
山莊此日啟歸斿勝處由来戒戀留較雨量晴幸時若
維南迤北率秋收(今歲南北各省據報秋成分數率皆八九分以上)有吟愛就
清真句無刻忘廑耆定謀如是愁中消四月海音徒望
捷悠悠
諸羅圍解
大紀(柴)復諸羅乃在春之首(諸羅前被賊匪林爽文糾衆搶佔經柴大紀帶兵攻)
(擊扵正月二十二日由田洋進兵賊人閉城堅拒邱能成奮勇先登攻開城門我兵乘勢追赶入城賊人由北)
(門而逸柴大紀入城安撫賊勢少却)侵尋未掃穴翻被圍之久(維時黃仕簡任承恩)
(互相觀望不能督兵奮𠞰扵是賊衆復合繼而常青等渡海之後奏請增調官兵亦未能決策制勝以致柴大)
(紀被圍數月皆數人因循貽悮之咎也)督飭速解救降旨頻煩有大斌(魏)
率兵往半被賊所取(柴大紀素為賊所畏憚扵是林爽文等專力環攻諸羅頻經降旨催)
(飭常青等統率大兵直趨北路救援乃常青祇令魏大斌帶兵一千五百名往救中途接戰不利轉傷官兵一)
(千餘名不勝憤懣)所嘉柴大紀勇而謀更富(叶)能聯軍民情同
心為固守壯士奮戰鬭義民資糧糗以此佈大恩預免
眀年賦(叶枋柴大紀勇而有謀當賊匪攻犯縣城並扛擡車圍攻西北兩門柴大紀督同官兵義民)
(奮力𠞰殺設法堵禦用砲擊碎枋車數座打死賊人數百賊始退散迨後賊匪屢次圍攻柴大紀悉力捍禦得)
(保無虞其時魏大斌所帶火藥銀糧被賊攔截不能前進城内紳耆鋪民挑送飯米涼水以給軍營又有牌腹)
(村義民亦運糧接濟該義民等踴躍急公均属可嘉春間業經降旨將臺灣全部本年錢糧蠲免因再將五十)
(三年分應徵錢糧預行豁免以示優奬)兹因蔡攀龍𠞰進敗羣醜進而復
出攻梗路資通透(叶)不似魏大斌入城增食口(常青聞魏大斌)
(失利之信復遣總兵蔡攀龍帶兵一千六百名由鹽水港往援兹接李侍堯奏據署臺灣府知府楊廷理禀報)
(八月十七日蔡攀龍等到鹽水港扵十九日領兵前進副將貴林遊擊楊起麟邱能成為頭隊蔡攀龍參將孫)
(全謀為二隊柴大紀亦帶兵接應入城軍威大振而蔡攀龍等扵二十二日復自諸羅打出以通道路實属奮)
(勇可嘉較之魏大斌既損折官兵大半所餘數百名兵入城一無所為不惟無濟諸羅而諸羅反增食口其功)
(過正自昭如黑白矣)諸羅之圍觧焦愁釋心紐賞罰示勸懲惟公
眀以剖重臣將至彼百將掄雄赳(此次諸羅解圍在事出力諸人柴大紀捍)
(禦有方謀略素著蔡攀龍帶兵援應最為奮勇伊二人已擢用提督賞戴花翎特加賜玉牒佩囊用示恩眷其)
(副將貴林即擢用總兵參將孫全謀即擢用副將遊擊楊起麟邱成能俱擢用參將並賞戴花翎一體恩賚至)
(魏大斌畏怯無能即立予罷斥仍令在軍營效力贖罪如此賞罰公眀將士等自必倍加感激奮勵現在令將)
(軍福康安參贊海蘭察帶領巴圖魯侍衛章京百餘人馳往蚶江飛渡至鹿仔港相機直搗賊巢今諸羅之圍)
(已解先兆已佳即日福康安到彼統領大兵奮𠞰自當勢如破竹佇盼捷音馳到耳)先兆已報佳
大功成在後佇待縛二兇露布星飛走
迴蹕至御園有作
流隂四閱月如瞬籌畫軍機無刻閒農務廑南仍劭北
民生圖易更思艱菊花逾節黃兼紫楓葉經霜綠帶殷
景物御園能恝置七言聊誌往和還
賜大學士嵇璜時微疾而痊進見喜而得句用辛
丑御門日作韻
邇日籌瀛髮率宣(臺灣逆匪林爽文等尚未就擒近命福康安海蘭察率巴圖魯侍衛章京)
(百餘人又調各省兵萬人前往𠞰捕每日籌辦軍書佇望捷音殊深焦急)重臣掄俊統軍先
採薪喜愈談前席碩果權休稱避賢同閣四中今獨在
懸車一去慢頻連(四十六年十一月御門日承旨閣臣耆年者四人時大學士英廉嵇璜協)
(辧大學士尚書永貴蔡新俱年逾七十今存者祗蔡新嵇璜二人而蔡新扵前歲致仕家居嵇璜亦欲乞休上)
(年新正曾賜以詩有一去已憐一為甚再隨應識再非宜之句今日嵇璜以微疾痊愈進見喜其精神尚健弗)
(忍令其遽作歸計也)却云慶八旬乞返首肯同卿待戌年(嵇璜感予慰留)
(稱願待子八旬萬夀後再行陳請今計屆期僅隔兩年彼時自當允其所請耳)
初雪(十月十四日)
小雪節方過(昨日小雪為十月中)今朝雪應時細珠纔錯落大片
遂威蕤瓦素一寸積土膏四指滋惜欣志無定初澤紀
應詩
大學士阿桂等奏報睢州隄工合龍詩以誌慰
蘭陽引溜奠三年(河南儀封北岸曲家樓扵辛丑七月決口後屢經堵築未就嗣允阿桂等)
(所奏扵青龍岡迤上自蘭陽至商邱添築南隄一道開挑引河以掣正河大溜乃扵癸卯三月合龍至甲辰八)
(月睢州汛二堡新隄雖偶有蟄䧟而大溜未掣旋即堵築蕆工是河南自癸卯至丙午三年之中黃水實為順)
(軌瀕河居民共欣安堵)今歲時行隄復穿(今歲大雨時行黃河異漲據河臣蘭第錫等奏)
(六月下旬睢州十三堡原無埽工處開口至二百餘丈大溜全注口門仍由四十五年及四十九年漫水經由)
(寧陵商邱一帶故道至亳州歸入淮河)自愧治河無善策惟廑歸壑免災
延重臣特遣緣心篤諸吏同勤勉力宣兩盼佳音幸獲
一仍希瀛海捷音連(睢州漫溢後扵七月初即令阿桂前往會同蘭第錫等熟籌堵築并)
(令扵西壩迤上建築挑水壩挑溜北趨庶扵唘放引河時掣溜更為得力節次據奏堵築情形扵冬初可以竣)
(事兹據阿桂等奏到督令工員晝夜搶鑲扵本月初十日掛纜合龍至十二日金門以上業經漸次停淤工程)
(實属穏固覽奏深為慶慰惟是數月以来盼望臺灣𠞰捕及睢工堵築兩處佳音宵旰縈懷今合龍之信已得)
(而逆匪林爽文等尚未就擒計刻下立冬以後海風已順福康安海蘭察等當已前抵鹿仔港所調之四川貴)
(州等省大兵亦可相繼渡海惟冀以紓上蒼眷佑速擒逆首平定海疆捷音隨到跂望耳)
普吉保奏報收復笨港詩以誌慰
向稱諸羅圍之解誰知隔海傳信訛官軍入城雖及半
其餘仍被賊遮羅更惜捐軀兩勇弁為之扼腕興咨嗟
(柴大紀扵新正克復諸羅後旋復被賊屢次圍攻常青等初次令魏大斌帶兵一千五百名前往救援中途接)
(戰不利二次令總兵蔡攀龍副將貴林遊擊楊起麟等帶兵一千六百名往援乃官兵入城方僅及半而賊衆)
(又復遮羅不得前進其時李侍堯據署臺灣府知府楊廷理禀報奏稱蔡攀龍等扵八月十九日分起前進柴)
(大紀接應入城蔡攀龍復自諸羅打出以通道路等語方為欣慰詎意竟属訛傳兹據普吉保奏收復笨港並)
(稱副將貴林遊擊楊起麟已扵彼時臨陣捐軀二人屢著戰績聞之更為憤惜因降旨貴林即照總兵議䘏楊)
(起麟加一等照副將議䘏以示垂軫)加以海上八九月風&KR3078;不利無舟過
一月有餘望信至旰宵焦急徒延睋(自接常青等奏報後已一月有餘未)
(得續奏日夜為之焦急盼望相傳海上風&KR3078;向來八九月不利即商旅船隻亦不能駕駛交十月後小陽春節)
(便可往来迅速矣)兹值十月亥當律小陽春令迴陽和曉来驛
章逓佳信普吉保報殱賊多焚燬賊莊獲賊械收復笨
港安民家東諸羅西鹽水港近五十里非遥遐聲氣既
通約期會三路進取賊巢窠(普吉保奏九月初六日帶領官兵由大突溪前往笨)
(港援應諸羅十三日行抵麥仔寮有賊數千在彼處苛派銀米百姓正值驚惶無措聞官兵踵至歡聲動地賊)
(衆奔逸普吉保分作三隊直前冲殺連次打死賊匪數百人生擒三人奪獲器械米穀無算并焚燒坂頭厝等)
(賊莊七處收復笨港安集良民現在又與恒瑞柴大紀訂期三路合攻該處東距諸羅僅二十里西距鹽水港)
(僅三十里聲息密邇又聞常青聞恒瑞在鹽水港被賊攔阻派總兵梁朝桂副將謝廷選帶兵一千名前往策)
(應恒瑞處原有兵三千并力會剿自當勢如破竹)兹以重臣率勇將久經勲績凌
烟磨待風縱覺遲數日新兵齊到翻為嘉(前命福康安海蘭察帶領)
(巴圖魯侍衛章京百餘人前往據李侍堯奏尚在大擔門候風渡洋雖覺稍遲數日而新調之廣西兵三千已)
(抵厦門其四川屯練二千貴州湖南兵四千亦接踵可到又鄭國卿所帶閩兵三千亦將次配渡統計生力兵)
(萬人福康安帶此勁兵飛渡鹿仔港相機會𠞰直搗賊巢掃穴擒渠一舉蕆事佇待捷音之至以慰厪念)聲
勢既壯破賊膽不難靖逆揮天戈却以安民為要務叮
嚀訓諭慎莫苛(臺灣民人附賊本非甘心多因迫脅所致隨馳諭福康安到彼尤應將安分之)
(良民妥為撫慰安輯即已經從賊者亦應設法招徕分别辦理不可因其業已從賊概予殱除阻其自新之路)
(堅其助逆之心也)屈指兵至鹿仔港重新旗鼓殱么䯢耆定武
功奠海澨七閩比戸昇平歌
署陕甘總督勒保奏報秋田八分收成詩以誌慰
邇歲甘省未報災向連歲災因作弊(甘省自壬寅年李侍堯報通省秋收)
(九分以後連歲俱未報災前此王亶望等每歲報災冐賑侵蝕監糧及大加懲創後歲亦屢稔可知吏治肅清)
(自可仰邀天貺也)審知亦弗罪愚民惟罪欺貪之惡吏今年春
夏雨澤稀督臣先事已奏至(本年春夏之交據督臣福康安奏報甘省雨澤短少)
(時深厪念及五月中旬連得透雨後六七八月暘雨均調秋成仍可望有收)後經得雨仍有
收署督臣兹陳次第被霜雹者乃偏災緩征借榖胥按
例各府州收雖不同合省總以八分計(因福康安𠞰滅臺灣逆賊令勒)
(保往署督印兹據奏安西一州暨所属收成七分蘭州平涼甘州涼州四府並肅州直隸州所属除被霜雹地)
(畆外各收成七分有餘鞏昌慶陽寧夏西寧四府並秦州階州涇州三直隸州所属除被雹地畝外各收成八)
(分有餘通省統計收成八分有餘其先經偏被雹旱補種晚秋及霜信較早秋田微有受傷之處收成雖在五)
(六分以上不致成災但秋收未免歉薄請將本年正借錢糧及舊欠緩至来歲徵收用紓民力仍察看今冬眀)
(春情形如有缺籽乏食之戶分别酌借倉糧以資接濟等語當即批令督属妥辦俾受實惠)額手吾
民免饑饉並飭妥辦俾受惠惠民掃逆胥實政惟盡吾
心仰
天賜
紀雪
小雪雪二寸(十月十四日)大雪一寸餘(十月廿六日)繼此閱五日
微雪復如初(十一月初三日復得雪寸餘)因其非大霈無特作詠諸
然此雖欠霑左近霑以胥(節次據劉峩奏報順天府之密雲通州等四州縣永平府)
(之盧龍灤州等六州縣宣化府之懷来等三縣扵十月十四日各得雪二三四寸又河間府之獻縣景州等七)
(州縣天津府之滄州青縣扵十月二十二日各得雪一寸至四寸不等保定會城扵十一月初三日酉時起至)
(初四日寅時得雪四寸及所属之安肅安州等九州縣正定定州深州均同日各得雪三四寸不等並據提督)
(閻正祥奏古北口熱河一帶亦扵十月十四日得雪三寸有餘)山左迤東被(據山東撫臣長麟奏)
(登州府之蓬莱福山等十一州縣莱州府之掖縣膠州等七州縣青州府之安邱諸城等州縣各具報扵十月)
(十四十五等日得雪四五寸不等)山右五府濡(山西署撫臣眀興奏太原府之岢嵐州潞安府)
(之長治長子潞城壺關四縣汾州府之寧鄉縣朔平府之朔縣平魯馬邑右玉四属大同府之豐鎮廳具報均)
(扵十月初九日得雪一二三寸不等)縱非盈尺佳較此澤優如豫省路略
遥佳音企奏書祈歲豫望膏弗知足惟予
山東巡撫長麟山西巡撫眀興各報得雪詩以誌
慰
隔晨山左右章呈胥報彌漫獲瑞霙齊向東霑此西渥
(前據長麟奏省東之登莱等府属扵十月十五日均已得雪兹又據奏青州府属之益都臨朐昌樂臨淄樂安)
(夀光武定府属之惠民陽信利津等縣扵十月廿一日各得雪二三寸不等濟寧州及附近之濟寧汶上金鄉)
(嘉祥魚臺等州縣具報扵十一月初二三四等日得雪六寸省城同日亦得雪四寸)晉稱北被逮
南并(山西岢嵐等處十五州縣已據明興奏報得有瑞雪惟省南一帶不無望霑雪澤兹據奏稱十一月)
(初三日省城地方自辰至戌得雪積厚四寸並太原府属之太谷祁縣徐溝汾州府属之介休平遥平陽府属)
(之洪洞臨汾太平霍州直隸州属之趙城等九縣同日得雪三四五寸不等大同朔平寧武等府属及歸化城)
(五廳具報亦先扵十月二十三四等日各得雪一二三寸不等)已欣秋播麥根護更利
春来禾種(上聲)萌批摺曉當霏細霰(是日復微雪)又憐隨霽尺
無盈
河南巡撫畢沅奏報得雪詩以誌慰
正切河南得雪不朝来宣撫逓佳郵大都省属霑云普
(昨據直隸山東等省奏報得雪情形正在厪念豫省亦當霑被兹據畢沅奏汴梁省城扵十一月初二日下午)
(祥霙飛灑達旦連宵至初三日夜半已將盈尺較之直隸山東更為優渥彌深欣慰)且較燕齊渥
以優况值今秋稔寳穡故兹遍野播来牟慢言眀歲夏
收卜仍冀冬春繼霈稠
水師提督柴大紀奏固守諸羅信至即加恩封為
一等義勇伯詩以誌勸
正月諸羅克復纔結營墻築更溝開(柴大紀扵正月克復諸羅之時即相)
(度形勢分兵劄營扵縣城四門外要害之處迨六月杪賊勢猖獗遂環營開溝並堆築短墻安設大砲二十八)
(尊以為禦賊之計營盤甚属堅固是以賊衆曡次攻犯俱為官兵所敗)旋聞夏杪賊猖獗
竟敢城攻恣擊豗以少勝多策真壯聯孤為衆志猶恢
(節次據柴大紀奏稱逆賊林爽文糾衆萬餘不分晝夜接連来犯營盤並將八奬溪用土石壅塞決水泛溢以)
(阻援兵来路又用大板木車中蔵鎗砲挽以四牛分路衝突供為柴大紀設法抵禦令人挖通填溪之土放水)
(順流並用大砲擊碎木車殺死賊匪無算皆由柴大紀調度有方聯絡義民之心故能衆志成城以少勝多矻)
(然不動如此為國宣勞實為難得每扵披閱来摺嘉奬之意真不可名言也)義民勇士感誠
篤禦壘輸糧弗懈頹(柴大紀激勵將士義民人等感激思奮當諸羅被圍日久軍糈漸乏)
(而魏大斌所帶火藥銀糧復被賊攔截不能前進城内外紳耆鋪民挑送飯米涼水接濟軍營歷久弗懈甚為)
(嘉軫)有旨相機計求别直陳固守志毋迴(前因賊衆百計攻擾諸羅而常)
(青先後所派援兵總未即至惟恐柴大紀激扵忠憤堅守與城存亡之義固守弗出則反失一賢臣因降旨令)
(其酌量情形如力有難支不妨率領官兵整隊而出并慮義民受賊戕害有所弗忍諭令設法捍衛出城再圖)
(進取乃柴大紀接奉此旨覆奏一切守禦久經佈置周密且城内數萬生靈不忍委賊毒手立意堅守以待救)
(援與予軫念義民多方愛護之意適相脗合批覽之下為之墮淚似此忍飢固守心志益堅惟知以國事民生)
(為重雖古之名將何以加之)析骸為爨雖未至望眼已穿待援(去聲)来
督飭進兵莫遲耳優頒加爵實宜哉(據柴大紀奏諸羅情形兵民皆以花)
(生地瓜野菜充飢尚能忍餓堵殺賊匪及疊次移文常青轉催恒瑞普吉保迅速救援而二人以鹽水港笨港)
(地方緊要且虞後路無繼不可輕離為辭未念柴大紀待援甚急因即馳諭普吉保速統大兵往救接濟糧餉)
(鉛藥以保無虞柴大紀力捍危城忠肝義膽發扵至性其在臺灣𠞰殺賊匪勞績最著即此守城一節堅志不)
(移尤為難得應加恩封一等義勇伯世襲㒺替並賞銀一萬兩俟大功告竣後再行優加封賞所有諸羅義民)
(員弁官兵激發忠義同心固守實堪嘉奬隨即降旨將五十四年該縣地丁錢糧全行蠲免並令查眀出力員)
(弁咨部優敘其隨營兵丁賞給兩月錢糧以示奬勸現在福康安迅抵鹿仔港兵威壯盛士氣百倍自當即日)
(破賊解圍擒𠞰逆首林爽文等共奏膚功以靖海疆而安黎庶耳)重臣勁旅兹將到翦
寇書勲凱宴陪
冬至
南郊禮成述事
陽迴黍谷值生寅(是日寅正一刻十四分冬至)亞歲
天恩惠在人五十二番欽陟降(重自南郊大祀典禮至乾隆元年至今五)
(十二年每歲必躬親行禮以昭誠敬)六旬初願矢躬親(予自即位之初籲天矢願如得)
(蒙十年佑至乾隆六十年即當歸政然自今數至乾隆六雖祗餘八年而予乃自七十八以至八十五也)
(心不敢懈力之能與不能仍冀上蒼垂佑耳)壁呈青篚循周典律應黃鐘
奏夏鈞時值官軍平海寇(福康安海蘭察率巴圖魯侍衛章京等統領各路大兵萬)
(餘人扵前月廿八日渡海計此時已早抵諸羅一帶大加𠞰戮賊匪益籲鴻禧眷佑速蕆大功連聞捷音)
冀垂
鴻佑捷聞頻
總河李奉翰奏淮徐一帶得雪詩以誌慰
淮徐麥秋地九月屢逢晴趁此播種廣不無望澤情瑞
霙霑五寸(李奉翰奏淮揚徐海一帶九月以来晴暖日多播種二麥極廣農民正望雪澤兹扵十一)
(月初三四等日頻獲優霑據各属禀報除入土消融外尚積厚三四五寸不等)佳信達都京河
務關農務同兹祈歲誠
安徽巡撫書麟湖北巡撫姜晟各報得雪詩以誌
慰
安徽湖北逢辰旱午未幸胥獲有收兩處後先報霑雪
同朝膏澤護来牟(安徽湖北自甲辰年被旱之後丙午丁未均獲有收閭閻元氣已蘇兹據)
(書麟奏安徽省城扵十一月初四日得雪三寸有餘姜晟奏湖北省城及武昌漢陽黃州德安各属同日俱得)
(雪四寸有餘兩省来歲麥收可卜豐稔深為欣慰)已欣元氣蘇溝壑更卜眀年
稔夏秋却是閩疆稱米貴(臺灣因林爽文滋事百姓既誤耕種内地漳州泉州兩府)
(又復因旱歉收米價騰貴因飭川湖江浙等省運米接濟兹安徽湖北得雪優霑固堪慰念不能不為閩省籌)
(慮也)慰兹那解為他愁
浙江巡撫琅玕江西巡撫何裕城各報得雪詩以
誌慰
上番雪自北而南南計寸霑五北三(直隸山東山西扵十月中旬已報得)
(雪又十一月初三四等日復據該三省及河南安徽湖北等省奏報同時霑被惟近京報二三寸者居多迤南)
(則俱在四五寸以上)江右浙東以徐及(兹據何裕城奏江西省城及附近地方扵十一月初)
(五六日得雪積厚四五寸琅玕奏浙江省城及附近杭州嘉興湖州紹興四府属同日得雪積厚七八寸不等)
維揚白下早胥覃(先據李奉翰奏淮揚徐海各属扵十一月初三四兩日得雪優霑昨又據)
(李世傑奏江寧上元丹徒等縣亦扵是日得雪二寸南北各省先後瑞雪已普實為来歲麥秋之兆)披章
次第誠懷幸培樹差微略抱慙(京師向例得雪即命侍衛等督率步甲培擁樹)
(根藉加賞賚今入冬以来雖得雪四五次而積厚不過一二寸未免猶深冀望)扵澤不知足自
昔尋思時遠待猶堪(今冬雖近京雪澤未為優渥然此時方過冬至臘候正長惟籲)
(吴貺繼此霈霑計時猶可待耳)
散秩大臣弘晸物故詩以誌事
戌年赦過出囹圄重錫恩為内大臣(弘晸扵雍正年間因獲重譴圈禁乾)
(隆四十三年特加恩宥收入爵玉牒授為内大臣加封公)仍以己私為汲汲益彰
聖鑒誨諄諄(弘晸扵受恩之後仍不安分自愛四十八年復有遣人至静海私收地畝之事經留)
(京辦事王大臣詢明奏請仍行圈禁追憶昔年屢承為皇考諄諭此事益欽聖鑒不爽然予究念伊)
(令其皇祖親孫年齒又長曲示矜全仍授為散秩大臣静思已過亦正以仰體皇考篤念本支之意)
(也)雷霆雨露無非教幻世空花底認真
皇祖親孫十四剰(者祗皇祖親孫共九十七人今現存諴郡王弘暢貝子弘閏弘謙奉)
(恩輔國公弘曧及都統弘旿散秩大臣輔國將軍弘豐頭等侍衛鎮國將軍弘康恩封四品宗室弘旽棟喜弘)
(亮弘超應封宗室年未及歲弘霈弘善共十三人多生扵乾隆年間惟棟喜年六十九歲計康熙五十八年始)
(生亦未逮事子者皇祖更無年長如矣)更無年老似予人
雪(冬至月廿三日)
積地誠三寸知時方仲冬乾坤清作氣宫闕玉為容較
量前番渥仍希後繼濃掃收培樹本敷錫霈恩重(此次得雪)
(較大仍命掃培樹本再加恩賞步甲園丁皆貧人隆冬近年頻加賞賜無非敷錫之政)
命大學士阿桂往南河踏勘應修各工及不必新
築之隄工奏到詩以誌事
禹貢無堤字行其無事所已成那容廢本無奚用瑣河
臣欲增堤意以為弗可重臣命往勘練事老成妥補舊
信皆當增新議相左(前閱李奉翰等所奏請估修高堰及臨湖風損磚石各工並扵三溝)
(閘迤下擬創築西隄一摺予即疑添建西堤事不可行因命阿桂馳赴江南會同確勘據實具奏兹據阿桂奏)
(高堰山盱揚糧揚河四廳所属臨湖磚石工程坍損處所甚多並將未滿保固各工叚逐一按冊勘騐除賠修)
(之工已扵請修冊内開除外尚無影射浮冒情弊自應照所請分段承修至添建西堤之處察看目下邵伯對)
(岸灘面全已涸露是該處地勢本高在水小之年固無須堤工攔束若湖水漲發方將使之暢洩若更添建西)
(堤十五里横加攔截湖水必至蓄高即使如原議將各支港水口留出不築然各水口寬不過四十丈究不及)
(十五里之廣闊水口愈窄則水勢愈猛西堤一有疎虞東堤亦難保守應請停止建築繪圖貼說頗為眀晰)
湖中那施工取土勞負荷(予以為奉翰等即欲就高處築堤而取土取石必扵他處)
(其費不貲况云留出支港則又與不築堤同而夏時盛漲反致壅水潰隄實不可行也)設值夏漲
時蓄水虞致禍其見實達理諒非將順我向著知過論
類此弗為哿(大凡修建堤塘必附岸施工方可堅固今欲扵湖中築建長堤施工既難而横中攔)
(截湖水蓄高轉以滋害阿桂老成練達所奏扵事理甚眀並非將順予意而為此強詞也予向作知過論謂工)
(作之不可已者當仍酌行之介扵可已不可已之間者率已之而已如所奏估修高堰及臨湖風損磚石各工)
(所謂修廢舉湮有關國政是皆不可已者至創築西堤不惟可已且慮有害則河臣之請更覺無謂耳)而
予更思之此事如觀火河臣意别属盖請南巡舸(西堤之不)
(應建築事本易眀河臣何至冐昧陳奏度其意不過藉堤成之日可以奏請南巡冀邀恩澤殊不知予自辛未)
(至甲辰敬法宜而皇祖六度南巡所有海塘河工無不籌度咨諏得後行是以遲之又遲且南巡之事談)
(何容易必克己無欲以身率先而千乘萬騎體大役衆俾皆循法不擾然後可以行所無事一不如此未可易)
(言已詳見甲辰南巡記中今予六次南巡之典已成可弗再舉乃河臣等意存摩揣甚不能深體予意矣)作
記義示眀申詠鑒摩揣
福康安奏大𠞰諸賊開通諸羅並進攻斗六門賊
勢潰散信至詩以誌慰昨改賜諸羅縣名為嘉
義合縣士民守城之忠實堪彰善也
笨港雖攻取諸羅仍艱進(前據李侍堯奏據臺灣府知府楊廷理禀報蔡攀龍等扵)
(八月中旬將諸羅道路打通之信不意竟属傳訛嗣據普吉保奏九月十三日收復笨港與恒瑞訂期前進旋)
(以後路無繼不敢輕離為辭不知救兵如救火豈可少緩須臾乃柴大紀忍餓待援而普吉保等懦怯無能仍)
(未能直抵諸羅殺賊觧圍)幸早續發兵重臣威名震勇將選以百新
兵強夙振渡海雖遲日以遲翻成迅(幸予燭扵幾先扵八月即命福康安)
(海蘭察等帶同巴圖魯等百餘人前往又調四川屯練及貴州廣西湖南等省精銳之兵䟎行前進福康安扵)
(十月十一日自大擔門開船被風打回十四日得風駛行半日風色又轉復在崇武澳停泊候風似覺稽滯然)
(當此候風之際四川屯練兵二千及廣西兵三千先後到彼風色轉順遂扵二十八日申刻放洋至二十九日)
(申刻所有兵船齊抵鹿仔港千里洋面一帆即達為從来渡海䍐有之事此實仰賴上天賜惠海神靈)
(佑而福康安帶此新兵乘銳長驅即舊存兵丁及義民等亦有所倚恃踴躍争先是渡海雖遲而事機轉為迅)
(速也)齊力遂翦瀛一日風資順進由鹿仔港三朝倏臨陣
大克崙仔頂一當百以奮蔗田及草寮蹂躪率稱盡(叶)
即解諸羅圍資賊糧胥運(兹據福康安奏十一月初六日與海蘭察等帶兵赴援几)
(遇賊莊即行𠞰洗初八日黎眀行抵崙仔頂賊匪多人潛伏竹圍施放鎗砲一齊擁出官兵屹立不動衝入賊)
(中所向披靡及崙仔尾等各莊賊匪前来抗拒福康安預令扼其左右要路並焚斫竹圍蔗田及各處草寮繼)
(進至牛椆山地方賊匪阻溪自固屯劄山梁待官兵將至四面圍褁不下萬餘海蘭察等直越溪河衝過賊陣)
(𠞰殺無算官兵無不以一當百扵是賊匪紛紛逃竄福康安等即扵酉刻入城城中義民争先出迎歡聲動地)
(福康安入城慰諭並將賊莊所存糧石令民人儘數搬運米價頓減數倍民情無不歡慶)勞軍及義
民歡呼逭饑饉全活數萬命旌功恩不吝彰善樹風聲
嘉義名新晉(諸羅被圍日久饑困情形深堪憫惻福康安海蘭察等不俟貴州湖廣之兵到齊即)
(先鼓勇罙入立解重圍城中數萬生靈藉以全活因改賜諸羅縣名為嘉義以旌士民此皆由調度有方振作)
(士氣用能克敵致勝自應厚加寵錫福康安海蘭察俱即晉封公爵各賞紅寳石帽頂四團龍補褂以示優異)
(其鄂輝舒亮普爾普等及巴圖魯侍衛章京與在事出力之將弁等並令查眀咨部從優議敘至此次大加痛)
(𠞰賊人膽落已成破竹之勢福康安等隨即籌至斗六門一帶擒獲首逆林爽文等迅奏捷書慰予盼望不難)
(指日以俟耳)籌攻斗六門破竹應解刃佇𠞰大里杙賊首生
擒訊指日以俟之速逓大捷信
降旨豁免臺灣應徵兵榖詩以誌事
臺灣經賊燹正供免兩歲(春間厪念臺灣良民因逆匪之擾未免有悮耕作九月復)
(據柴大紀奏諸羅義民踴躍急公情形先後命將臺灣全郡本年及明年應徵錢糧㮣免征輸至諸羅百姓激)
(為忠義同心固守降旨將縣名改為嘉義並將五十四年闔縣錢糧亦行蠲免用示奬勸)兵榖繫軍
糈弗免乃恒例督撫厪民艱今朝奏章至不敢竟乞免
帶徵四年計嗟嗟無辜民沙蟲苦受備兹幸功近成庶
得耕耘遂(兹據李侍堯等奏請將臺灣各歲本年應徵兵穀及耗羨租税銀米分作四年帶徵等語)
(目下福康安等帶領大兵已抵諸羅沿路𠞰殺賊衆潰散旋往斗六門一帶搜捕逆首大功不日告成然地方)
(被賊蹂躪之後艱苦備至来春方事南畝安有盖藏因加恩將該郡四属應徵兵榖十九萬九百餘石及耗羨)
(租税銀六萬九千餘兩粟一千八百餘石全行寬免俾民漸獲蘇息以副惠愛被難編氓有加無已至意)忍
令帶徵榖其榖何由致概命豁免之眀歲資蘇息(叶)冀
漸元氣復南望饒憐意
福康安奏報攻克斗六門詩以誌事
斗六門攻克今朝至捷音遲聞因海上(兹據福康安奏十一月廿一日)
(與海蘭察等分據大埔林中林大埔尾三莊沿途殺賊六七百名鎗斃騎馬賊目十餘人將器械馬匹全行奪)
(獲直攻開斗六門即日已進搗賊巢惟其摺遲至月餘始到是此時擒獲賊匪佳音想亦在途捴以海上風信)
(不常不能速至也)别信逼山隂(又據李侍堯奏探聞官兵已攻破大里杙賊匪逃入内山生番)
(等稟稱願將林爽文擒獲獻出等語)百戰雄皆勝諸臣嘉不禁(福康安海蘭察鄂輝)
(恒瑞普吉保袁國璜等此次奪據賊卡奮勇𠞰殺百戰皆勝甚属可嘉已先行交部議敘至普爾普打通府城)
(道路及分外出力之侍衛章京並鎮將官弁等除賞給巴圖魯名號及陞等賞翎各員外凡在事出力之員弁)
(令一併查眀咨部議敘所有打仗出力之兵丁亦令酌量分别賞給錢糧以示嘉奬)東南望翹企
實報首兇擒
福康安奏報攻克大里杙賊巢詩以誌事
斗六門既取直前抵賊巢躍溪飛馬渡掃穴短兵交(福康)
(安等奏官兵扵十一月廿一日攻克斗六門之後次日即檄調埔心二林舊存之兵移駐水沙連山口隨向大)
(里杙進發因大里杙東倚大山南繞溪河水勢甚深福康安等馳馬先渡賊匪乘官兵尚未到齊自城内擁出)
(萬餘人三面圍裹捨命前撲巴圖魯等鎗箭如雨四川屯練及廣東廣西兵丁亦即争先涉水攪殺一處斃賊)
(甚多天色昏暮扵溪邊整齊行隊以待移時果有賊匪潛来攻擾官兵屹立不動鎗砲大震賊匪旋即敗走逾)
(刻又沿溪来撲如此往返五六次至丑刻攻擾愈力隨用短兵相接殺死賊目賊匪數百計自日暮至黎明官)
(兵力戰一夜痛殱賊衆無算實属可嘉)背壘犯雄陣乘宵揮遁鞘(廿五日卯刻福)
(康安派兵一面與賊接陣一面率同巴圖魯侍衛等分路攻入賊巢殺賊目十餘名賊衆二百餘名生擒賊目)
(劉懷清林茂嚴訊林爽文下落據供林爽文見官兵壯盛不能抵敵扵夜間帶同眷属遁入大山隨即分派官)
(兵入山搜捕並諭令番社一體擒拏是此時林爽文亦不過苟延殘喘斷不至稽誅漏網惟盼望擒獲逆首日)
(内信至甚為懸切耳)渠魁猶待獲盼切捷旌捎
戊申春帖子(十二月二十八日)
申年春入酉(是日辛酉)戊土兆辛穰額手同民幸乞漿得酒
當
千歲之日至坐而原可知其中卜豐穡言吉為(去聲)民宜
去歲嘉平廿八雪優霑方慶海氛聞(去歲臘月二十八日常青等奏到臺)
(灣逆匪林爽文滋事今以二十八日立春之前先得捷音計海上旋師春聲奏凱亦正當其時矣)今年
春入
祫前日(是日為祫祭日太廟前一)奏凱行將返大軍
歲暮
祫祭太廟禮成述事是日雪
禘嘗萬古義應循歲暮躬行致慕寅恰值六花飄瑞雪
正當昨日入新春肅供執事近宗室(皆輩進皇祖曾元帛酒)派
衍
靈源冀佑神
皇祖来孫兹預禮(曾孫奕純今日入班執事)藐予七世閱親人(予逮事)
(載皇祖下見元孫鍚已閱七世)
丁未除夕
三百六旬日(朞三百六旬然以置閏而有氣盈朔虚之不齊故一歲率三百五十四日積十有九)
(歲七閏則氣朔分齊而為一章扵以定四時而成歲功而仍不越乎三百六旬之常度堯典之法洵萬世不易)
(之軌範也)歷消居與諸能留竟誰是其速訝何如賈島脯陳
鹿曹松詩待魚干支會癸亥亶矣歲云除
御製詩五集卷三十四
