御製詩二集卷四十四
古今體七十二首(癸酉七)
山莊啟蹕之作
較獵乘時正凛秋巖關爽氣拂旌斿晴開塞囿千峰近
雨挽山莊一日留野水拍橋沙漲落晚禾積圃石田收
無遺地力繁生齒為此欣然為此憂
霜
氣寒邊塞外白露早為霜萬里晴連漢十分曉變涼山
田收刈罷蔀屋墐熏忙物候親經慣關中正不妨
波羅河屯行宫作
一谷輕寒破曉風幾灣流水溯源通已看别館行來近
且喜山田報處豐過雨秋苔依砌綠含霜野菓綴枝紅
底緣到此多吟興筆架三峰正峙東(行宫東三峰矗立土人名曰筆架山)
即事
山村到處慶逢年民事咨諏緩著鞭詰曲籬邊聞犬吠
高低樹裏起炊煙
雲裏高峰雨不知漲添千澗只移時輕煙片刻全開霽
碧宇晶陽幻太竒
千峰紫翠畫屏迎不定尋常隂與晴截水愛看横蟹斷
隔林時聽&KR1387;駝聲
早征
早征早莅止庶事暇有餘蹉跎或晏行奔迫將何如可
通為學方及時戒趑趄所以古之人孜孜惜居諸老大
嗟何及慎哉君子儒
入崖口作
縈紆塞水赴山溪霧斂高峰秋色淒仙境直攀千級磴
䧺關誰藉一丸泥嘬榛石鼠如飛擲隠葉山禽不住啼
靈囿天成教習武往來每為駐驄蹄
汲伊遜水烹茶
所遇名泉必試品揚子第一故藉甚廬山瀑簾雖未悉
以此知彼豈虛審玉泉伊遜真巨擘難為伯仲均天禀
標名趵突澤皇都澗瀍利永阜豐廪塞蒐此地每經過
可無表德垂終稔是時秋煙正霽川鴐鵝翔集魚鮪淰
氊廬綆汲煮行鐺清賞作歌乃自朕蟹魚懶舉火候常
肘腋慢道風生凛八功德水宛在盂浮玉湧金盡斂衽
詎惟摛藻供澆書一時萬幕資烹飪
再疊前韻
伊遜之水第一品其質則輕味甘甚萬古靈脈秘龍沙
造物有待斯言審大禹惡旨戒在酒好茗何妨從性禀
罷圍武帳值幾閒聊事松雲烹石廪汲來清冽洵無雙
候中文武須歷稔從獸猶然不廢吟觀魚何用無忘淰
消渴兼因消芥&KR0034;泯象乃至泯兆朕舉杯千嶂正臨窗
紫翠絢采秋光凛颯景恍可豁迎眸涼風底慮輕拂衽
自怡悅亦何足云大亨還厪木火飪
題董邦逹秋山煙靄小卷
為便行嚢作袖珍秋山浮靄霽光新展當氊室千峰入
著語難分畫與真
橐駝
種繁鄯善多封牛食少任重其性柔畜中良産内地鮮
謬稱馬狀羊為頭塞程橐載無過此色有蒼白或黃紫
而今市販亦知用鈴聲替戾行連尾&KR1387;鳴嗜柳(俗云駱駝嗜柳)
(蒙古嗜酒)不肯前長䋲穿鼻騎以牽征嚢百務一身具蹄胝
背腫誰則憐鵝頸低昂過磧川圖展塞景胡瓌傳避風
跑泉語乃誕(漢書西域傳謂燉煌往外國流沙千餘里無水有伏流駝遇其處以足跑地掘之常)
(得水又青海北夏有熱風傷行旅風將至駝先以鼻口匿沙中人見之則以氊擁蔽口面避其患常詢之青海)
(諸部皆無其事)少見多怪理實然
即事
崇邱倚杵玉䋲低開錦風前百鳥啼山體靜存雲幻動
馬頭東向霧迷西溶溶澹帶晨蟾影&KR1811;&KR1811;幽尋野鹿蹊
詎為盤遊恣從獸詰戎深意此中稽
塞花
塞花能耐寒冒霜越姌嫋丁星帶煙霏娟嬽迎風姣秀
如爭籬菊芳自勝坂草饒有鳥獸遊而無絲管擾掛瓶
雅相宜拂室亦精好詎知銀燭下珍重發芬藻
行圍四詠疊去歲韻
撒圍
秋令木蘭獵年來率按行伐齊既以習紀律亦因明據
嶺排羣伍沿蹊致兩旌詎徒恣從獸要寓詰戎情
待圍
中軍例徐進猶在白雲涯選勝居其要乘閒酌所宜層
巒疊嶂際翠栢紫楓時隠若山靈詔依然合有詩
合圍
如星之拱所擬月以圓稱嶺碧遥拖柳峰圖迥矗僧(碧柳)
(嶺僧機圖皆圍場内地)周遮羣效力馳射各呈能靈囿天然闢朝
家奕世仍
罷圍
素志常銘内臨歡戒極歡息教歸布帳招底藉皮冠炊
熟地為竈割鮮草作盤披星仍迨曉晏起敢三竿
雨獵
虞人破曉驟前斿圍合秋山雨脚稠成局不教傳罷獵
佳名漫擬魏文侯
千峰頃刻吐雲竒一陣涼絲馬上披頗念征人歎漸石
關中秋麥却宜時
度嶺踰溝萬點繁瀑垂何必藉遥源雨衣不漏知需瓦
譎諫還因憶讜言
時止時霏煙景宜凌風赤羽未嫌遲數番馳射徐收伍
跋涉吾原衆共之
重陽
九日惟今日登高此最高天空秋益肅峰迥興偏豪擷
秀寒於菊割鮮腴勝餻景光隨處賞賡咏有仙曹
出哨
納稼都完民氣和往來廿日覺無何詎貪朔塞連圍樂
且喜山村高廪多閒却鷹韝徐駿騎馱來鹿角簇封駝
帷宫賦就權弢筆(近著後哨鹿賦因間數日未詠)觸緒依然事一哦
波羅河屯行宫疊舊歲韻
白雲背塞垣紅葉間邨落流來内地民日久成土著何
敢誇奠甌惟是欽調幕連朝閱豐收劭農心為綽别館
景依然静憩饒清樂
木蘭迴蹕駐避暑山莊作
木蘭秋獮薄言旋山館重教此憩延菊有黃華幽傍砌
桂餘金粟馥噴筵隔林麋哨聲遲鹿(鹿哨早而麋哨遲山莊内所有皆麋)
(木蘭乃鹿)寫棟雲飛影亂煙往返停留頻屬詠箋揮壁勒自
年年
無幾何時往返周山容紫翠鬭深秋風吹落葉如聞雨
潦盡寒潭遠見洲點綴閒雲晴晦幻依遲别館性情投
去時怱遽鳴征轡攬結今應數日留
題素尚齋
數間樸屋萬山中鹿豕為遊溪壑叢造物由來敦素尚
書生未足詡家風霽空色朗依峰白雨葉聲繁點砌紅
近歲遥年頻撿挍幾番靜悟不同同
觀瀑
虛亭搆沙渚懸流落石激奚啻供耳謀實堪悅目擊繽
紛濺磯逬斷續盈科滴似張匡廬圖誰面少室壁今朝
大快意覩近勝聽逖
千尺雪歌再疊舊韻
物無姸媸貴已有譬之雞口與牛後趙家寒山雖鼻祖
豈似奔川帶我牖落葉雨如散天花八功德水無更加
湱然淨練掛千尺披圖仿彿荆關家干林一色皆凝素
雪耶聲胡作英頀聞觀寂復似無聲妙覺都來歸靜悟
時為渟注時潺湲對我邇年幾往還如斯逝者曾不改
依然沙渚縈雲灣枕流靜室瀟而灑影漾蜃窗光上下
清機颯景凑秋深興來恰當吟篇把宗蒼吴人還寫吴
盤山吾亦規摹夫春卿點筆繪西苑學士實則圖斯區
(去年遊盤山自為千尺雪圖而以寒山属宗蒼西苑属董邦逹熱河則命錢維城各為一圖四卷合装分貯之)
四卷匣庋伴竹爐一覽備悉事創吾風在林端月在湖
取之無盡何同殊
桂
今年秋信長九月桂花黃砌下芳融日塞中寒傲霜小
山重詠句圓魄早虧匡擬付含毫者還稱天外香
清舒山館
山館悠然清且舒每來偏覺適幾餘雲開遠岫蒼盈牖
風過疎林紅點除
雁背霜空秋意深晴和聊復一登臨泬寥邱壑無宗賞
淡泊生涯靜者心
暎日芳菲九月菊過雲錦繡一房山縹緗隨意堪抽繹
趁此秋齋片晌閒
河徙
河徙古縱有今番實罕遇白露秋汛過洪波反盛怒隄
潰致改常尋思豈無故帑項雖屢支楗茭匪素具以此
竊饋聞按核弊盡露欲盖乃彌彰坐聽波臣付小人為
已切遑為斯民慮其心不可問歐刀詎能恕哀哉下河
民淮漲災已遽何堪河奪淮徐邳復沮洳寢食為弗寧
戚戚增憂懼(今年七月淮水盛漲洩洪澤湖五壩泛車邏潰二閘下河高寶興胥受其患黃河復)
(於九月初決銅山隄南注靈虹諸邑歸洪澤湖奪淮而下為灾益甚)賑恤令盡力障築方
歌瓠初謂老成人羣稱曉河務(謂高斌張師載)受欺乃欺予龜
玉毁於櫝(叶)僨轅一至茲知人難被悮忸怩深自咎遑
肯諉天數
漫題菊
鞠有黃華載禮經何來紅紫幻多形茸儒充隠紛無數
人有如斯物可聽
寫心精舍作
叢樾建蕭寺(甫田叢樾三十六景之一地既平敞爰建精藍名曰永佑以誌皇祖之恩於無)
(窮)精舍構其側名寺曰永佑寫心舍之額一時此徘徊
千秋誌
恩澤流水與行雲夫何有無迹
罨畫窗
下臨無地一窗虛帶水屛山攬結餘最愛錘峰剛對座
羲皇前物起吟予
逥蹕灤陽别墅作
山木有菀枯空雲有去來日日行邁客豈能無往逥菀
枯木不知去來雲不期云胡往逥間歷歷今昔時問昔
曾安在問今復如何秋深峰罨畫風度江生波閒館之
相遭於斯會意多
即事
塞宇雲生欲變寒征裘逐日換歸鞍築場納稼逢迎好
農務民艱取次看過嶺東西兩流水暎溪上下一停巒
山田頗有豐年慶祗恐茅檐尚怨歎
題張宗蒼小景
一朵芙蓉似假山飛流隠隠落其間都將千里收盈尺
出以神竒運以閒
雨
行程指兩月為日亦不少長此竟無雨麥收安期飽或
夜雨朝晴否則駐蹕好人有不能從何況於天道知然
胡戚戚慮衆行泥潦習勞率藉茲自解聊紓抱紓抱焉
能紓遥遥憶淮徐秋霪實異常河徙奪洪湖嗟嗟昏墊
民漂摇棲沮洳所希霖澇減或可事歌瓠此憂無解方
南望以齎吁
題了髻山碧霞觀
四面山圍畫屏障中天路豁界玻瓈靈峰光幻同金馬
神澤依稀擬玉雞夢雨初晴嵐翠濕小春猶煖櫛銀低
平生懶問長生術羽客休誇躡景梯
初自田盤西谷取道逹靜寄山莊
塞蒐餘興託巖棲捷徑聊從西谷西怪石吹風驚欲墜
精藍寫霧忽如迷施檀空切居僧望(路過雙峰法藏諸寺率頽廢山僧頗)
(望鼎新云)列嶂新迎駐馬題疑是山靈酬始遇千峰晴晦幻
高低
登雲罩定光塔
鳴鞭西谷入雲裏行行雲盡居足底窣堵猶在最高峯
進步竿頭應似此我來每度必親登拾級不知勞屐履
春山澹冶秋山蒼所逢今日多過彼滃滃靄靄復凄凄
薈蔚氤氲更襂纚隠現樹色錯翠丹變幻巒形紛岌㠖
世界真似乾闥城雲海黃山兒戲爾我聞佛說如是法
譬之乃如大雲起孰獅吼孰野干鳴調御默然天龍喜
駐蹕靜寄山莊
羣峰疊背玉嵯峩閱歲巖扉偶一過明月清風無盡藏
竒松詭石此間多村旁廪積覘農慶幾暇遊觀樂物和
扈蹕詞臣漫呈頌矢音惟覺愧卷阿
對瀑
山罅亂泉多引之即成瀑愛此雲間聲築成石裏屋訇
湱近窗牖形容小珠玉濺冬豈知凝網月那可掬消此
片時閒孰不云清福
池上居
砌石為池上搆居一泓襟袖攬如如石湍響答松湍靜
水鏡澄含月鏡虛舒卷天真任嵐靄飛沉自得樂禽魚
絲竿煙舫都無藉耐可空明意泛諸
晴
雲脚亂絲霏風吹散若飛千山開畫障一谷暖陽暉黛
色濃松磴泉聲壯石磯憑窗别生慰被隴麥滋肥
雲林石室
摶壁出蠶叢林齋有路通石當人面翠楓落樹頭紅惟
介方宜静因虚益不窮昨朝凝望處原在白雲中
千尺雪
飛泉落萬山巨石當其垠滙池可半畝風過生漣淪白
屋架池上視聽皆絶塵名之千尺雪遐心企隠人分卷
復合藏在一三來賓(寒山田盤熱河西苑皆有千尺雪各繪為四卷合藏而分貯其所每)
(坐一處則三景皆在目中也)境佳泉必佳竹罏亦可陳俯清酌甘冽
忘味乃契神披圖謂彼三天一何疎親
得槩軒
因迥為精舍賅竒入曠觀真花暫風落畫樹久霜丹勝
槩信稱得環山故曰盤一窗明日嫩靜坐不知寒
即事
石罅流泉潺且湲偶然障亦可行山黃流自古稱䧺浪
堵築遥思甚矣艱
半天樓
崇椒延閣迥步步上丹梯月牖千竒入霞標萬象低吸
嘘接顥氣視聽合天倪隠隠聞笙鶴常來此處棲
對月
盤中曾對月冬月今對初小春了不塞朗暎襟懷虛山
木盡桂枝輪囷復扶疎瀲瀲石泉光魄影上下俱右丞
之所會昔見招裴書俯臨大野寬萬帳燈竿殊清光不
孤人爝火何為乎
天成寺
盤澗千逥嵐翠重到來古刹據芙蓉江山一覽仍憑閣
風日初晴正柏冬泉似袪塵常掛箔松如聽法擬降龍
小俄延復催歸轡清戀惟留雲外鐘
西甘澗
峰逥路轉澗泉潺山寺蕭條只數間隨分枕甘還潄介
便宜白足是高閒
東甘澗
一谷小春暖循西便至東野廬不成寺變相示真空登
閣聊乘興開窗不礙風誰家生色畫松翠復楓紅
古中盤
石磊千仞岡林疎一綫天是中有佳處單騎相沿緣既
窮外狹得中宏紅牆纔見羅花宫初地未許容易到尚
步丹梯百十重調御對我無一語拈花似示真宗所旁
有精舍可周旋憑窗萬象紛來侣海氣蓊匼襟袖間因
之飛興蓬萊山安期羡門至今在未改鶴髮青童顔劉
郎脱屣真癡情後來仙者何無名點筆欲辨滄桑事田
盤先生笑失聲
題唐寅蟹眼松風圖即用自題原韻
就水惟應事品茶擕來恰有雨前芽觧元想像如相謂
石瀨松濤此處嘉
盤山迴蹕之作
五日少延留言旋啓蹕騶柏冬厪省歲忘返戒從流背
指雲峰寺遥循霜路郵前旬甘雨足麥隴綠針抽
偶作三友圖因題以句
伯夷聖之清瀟灑侯似彼伊尹聖之任後凋貞可比柳
下聖之和報春屬冰蕊堪為忘年交要之皆君子孟氏
既前呼蘇家後唱是允稱益者友不出尼山旨命筆寫
其真在彼不在此
恭依
皇祖温泉行元韻
小春風日温而清離宫駐蹕逸趣生沙汀石瀨率含凍
暄波潄響偏琤琤嵩山仙池杳莫辨建武别館徒相爭
當年卷阿可仰躅至今
聖藻星雲明方沼甃玉左復右靈脉噴珠澄且泓曲溝
引導逹戶戶中各向暖當南榮細流龍首初滴注有如
瑞露浮金莖湱然忽放屋池滿氤氲澹蕩難為名濟涼
酌暖擬紫府蒸霞吐霧疑赤城水仙騎鯉在白壁呼之
舉手欣相迎蠲疴益夀有竒助何必縹緲求壺瀛承
歡家法同孝養神仙此耳無侈情繹思
來歌續元韻幸當海宇方承平耽逸忘武夙所戒塞山
回望雲中横留連勝處亦曷可明當啓蹕旋皇京新豐
繡嶺是烱鑒毋容易視温泉行
初冬御園即事
塞獮依然往返為明窗惟覺白駒馳山高水落無多子
菊瘦松堅又一時覓句寒郊雖自得翻書温室雅相宜
災民澤國常厪念慙愧何方救墊危
御門日作
敬怠審所勝吉吝從其類臨軒勅庶幾勤政思明義(離宮)
(視事之所皆以勤政名殿乃我朝家法也)憂心憶河淮集思籌救濟不無補
偏方難言永逸計道謀鮮潰成自用或僨事用中乃在
吾艱哉執兩智
石景山初禮
惠濟祠
崇祠依石堰像設謁金堂雲壁曕初度曦輪屆小陽河
防慎有自(永定河自此地始有脩汛以上乃萬山束流無事隄防也)
神佑頼無疆疏鑿非經禹惟厪永定方
初至戒臺六韻
名刹近千載渡河斯偶尋自來幽勝地蚤結憩遊心吉
馬遵山棧(御馬名相吉騮)寒禽亂桕林兩峯豁開戶一水宛垂
襟我足憂勤畏佛無來去今便教促歸蹕餘興寄高岑
冬日還宫之作
不省方臨輯狩巡和鑾朝入鳳城闉蜃窗日朗蘭噴霧
雞樹風輕玉藹春室處縱安清切禁棚棲那忘怨咨民
何時底績宣房奏南望遥遥繋念頻
鼎新
南郊告成正值長至大祀九奏蕆韶七言紀什
敬舉冬官事告全
精禋恰值子初旋虹光丕煥三千丈
天宇維新四百年匏爵瀼瀼升湛露猊罏馥馥引非煙
律元應候韶成九
景福希邀奕葉綿
臘月二日雪
甘雪剛逢臘農祥早先(去聲)春散為花是喜積作玉餘津
展帖香生古烹茶句得新更希盈尺紀近遠布膏均
今秋洪湖水漲漫決高郵二閘而黃河復決銅山
南徙淮徐揚胥被水灾特命大臣往來董率堵
築今均以臘月十二日合龍同日奏到河流順
軌積水漸消東作可期詩以志慶
淮決維揚河又侵茭楗堵築救胥沉兩堤齊報一時合
一日懸紓兩處心㐮事臣工力真殫錫嘉
天佑惠誠深春畊明歲纔堪課敢即云愉倍惕欽
除夕
綺宴開崇殿曦輪隠掖垣四時相嬗代一氣貫貞元静
騐循環理寧煩頌祝言餞詩成例事百首豈辭繁
御製詩二集卷四十四
