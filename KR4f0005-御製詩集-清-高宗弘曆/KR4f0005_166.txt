御製詩三集卷三
古今體一百八首(庚辰三)
恭謁
孝陵
隔歲我來東
珠丘敬告功
衣冠天浩渺松柏歲菁蔥凡此封疆拓永維
庇廕蒙藎臣皆努力幸與剏時同
恭謁
景陵
西域已班師
東陵展祀宜闢疆二萬里奏績五年期
默默深叨佑悽悽更益悲敢云成
祖志
祖志注今斯
臨
孝賢皇后陵寢酹酒
謁
陵之便来臨酹設不來臨太矯情我亦百年過半百君
知生界本無生庚回戊去誠倏爾(今先后以戊辰仙逝庚辰倏一紀矣)
日夏夜冬有底争掃却喜愁歸静寄盤山山色實相迎
桃花寺行宫作
寺側行宫信宿佳有泉有石有書齋桃花已供(去聲)香巖
飰貝葉不萌枯樹荄每讀舊詩擬易句一觀新景又忘
懷虚忩騁望吾原慣萬壑千溪畫幀排
再題桃花寺八景
湧晴雪
乳竇涓涓噴玉岑晴空六出濺瑶林何當著箇山亭小
便可名之曰洗心
小九疊
似妒山腰稱趵突却從林頂落飛泉高高下下雖殊狀
九地靈機接九天
吟清籟
不計春秋翠鬱蒸每來&KR0738;聽籟聲澂如今擬問陶弘景
似此高樓值幾層
坐霄漢
地迥由來俯見卑開襟萬景攬無遺寸衷常有居高惕
那覺安心坐在兹
雲外賞
度索蓬莱弟與兄庭前幾樹正芳榮便稱雲外延清賞
也合呼之是赤城
滌襟泉
輪廣山池纔幾尺渟泓古鑑自千秋襟懷芥蔕誰能免
常藉滌煩一日留
點筆石
𣪚步探竒倚碧椒地靈搆思亦因超得詩便可揮毫泐
絶勝丹楓與綠蕉
繡雲壁
亦有濃青亦淺朱春雲為段簇花鋪杜陵詩合臨秋看
試道當前更底殊
駐蹕静寄山莊二律
名山與我有宿約旋蹕定當數日留嵐態松姿恰宜意
舊題新什檢從頭軍書幸免常問夜活畫還疑鎮對秋
却是春工不相讓紅紅白白早迎眸
石墻高下護林園幾樹杏花紅暎門峯意總教含道秘
泉聲那可厠人言心知静好難耽静耳厭喧囂易引喧
無逸一篇還在手為予職是牧元元
貯清書屋
㠎嶫復崚嶒千廻將萬層雲關纔得叩石磴更須登步
處那辭倦坐来實絶勝龍標工比物一片玉壺冰
雨花室
崥崹得畝平精舍引奥詰矮簷雖妨帽樸席可容膝徒
因限地勢詎云卑宫室所攬固不窮獲通恒以窒又能
引静思萬緣歸澹謐
題澹懷堂
背障端宜别業脩種松高已勢齊樓三春也自紅如濯
太古終饒翠欲流理趣所欣元是善心期惟與静為謀
於斯致遠兼眀志津逮何妨問武侯
柳
蒼松翠柏得相於隄上陌頭自不如綠柳何曾讀家語
擇交解與善人居
雲林石室
詭石根旁出怪松隐嶙&KR1372;㙷歴千重却疑雲棧何時盡
忽訝草廬覿面逢到此誰能心不静况當春自興偏濃
雖然乃更艱成句為是名言喻莫從
讀畫樓
詩中有畫畫中詩語著坡翁意可思今日樓窗一再閱
始知妙合此間宜
受宜居
小齋十笏足周旋虚受惟宜萬景全仁者見仁知者知
羲經象此注真詮
古中盤作歌
静寄望中盤中盤隐不見中盤望静寄眼底畢呈現松
門之下有路通石棧跋馬無塵蹤天風謖謖寂人意乃
得徑造盤之中田疇先生今何往呼之欲出可想象苾
芻經律兩不知爾軰風頽却非曩東首飛亭瞰虚無憑
窗縱目有是乎石亦磊磊松亦株株譬如梅鹽薤醬不
過眼前日用物一經易牙調和其味頓與尋常殊
少林寺疉舊作韻
山深春似秋得地萬松頭自謂無佛分其如與我投五
言促成句一晌適清遊策騎往雲淨鐘聲下界流
雲淨寺
四山霏翠雨一逕入花歧大士如如相高樓了了披坐
来襟袖冷望去柳桃時案上置新志(時盤山新志成命分置各寺)全
盤宛在兹
千尺雪四首
園門西北對山開策騎遊山半刻廻石屋向題千尺雪
便中聊一俯瀠洄
流泉石底萬溪淙滙作平池蔭古松雖是寒山名假借
天然覺足傲吳儂
適看隂嶺還餘雪復有消成水幾灣綠柳紅桃春物鬯
無窮景荅片時閒
竹鑪茶銚供清陪便啜春風茗一杯笑指碧溪流水道
源頭何較我先来
半天樓
適来山中遊富攬山中景歸園未卓午因復登崇嶺高
樓坐天半萬槩從新領是豈悟知足且非觀平等然吾
有轉語道本無止境契真動亦定遠俗喧皆静寄興固
不淺得句常因迥
婉孌草堂作
婉孌重来坐草堂春風風物物昌昌為思季女詩曾詠
恰看高人畫又張(中懸董其昌婉孌草堂圖名堂亦因此)石罅瀑懸常帶
潤松間籟泛每含凉本来静寄圖閒趣逐處搜題轉覺
忙
對瀑
山中流水多垂崖即為瀑是瀑以何佳佳在對我屋振
鷺難形容噦鳳非五六前歲耳邊音摐摐無斷續
題董其昌婉孌草堂圖
墨氣山光分不分迎窗罨壁相(入聲)氤氲了應三絶一齊
置真者當前翁所云(香光自識云觀李郭畫不復設色米元章云對唐文皇跡令人氣奪)
(良然)
交翠榭
綠環蒼抱蔚隂濃雲海林天凡幾重設就石壇置丹鼎
汞啼應得葛仙逢
雲起閣
春澤今年實可欣却因雲起又思雲許家詩裏名斯閣
屈子騷中望彼君柳綠杏紅相澹蕩山嵐谷靄與氤氲
何當為雨滋三寸種遍東郊利早耘
夕
春雲傍晩濃春山易為夕春鳥亦歸林春齋清可適莽
蒼低孱顔薈蔚侵簷隙不至望雨勞且免籌邊劇宵燈
奚遣閒開卷即有益
夜雨(二月十三日)
一更淰淰山雲低細雨霏似春煙迷然乎否乎那可定
瓦雀簷下尋巢棲
二更徘徊剛就枕隔窗&KR0008;&KR0008;雨已審籲思三寸霑則佳
猶尚未焉誰安寢
三更假寐少偷眠眠醒霤注垂簷前檢校年来斯厚幸
不比驀報軍書傳
四更乍徐還乍疾農人眀曉驅牛出果然聽雨發言泉
也教藻思抽乙乙
五更枕上覺增涼優渥當春大吉祥便可披衣看山色
無眠一夜信何妨
山中雨望
夜雨連晨晨更濃配藜磑即復舂容輕輿騁望能無喜
此喜由来總為農
前峯若失後峯連倏合旋開幻嶺煙試擬今朝即景句
玉清真境小遊仙
昨近山行頗厭塵千峯乍濯玉嶙峋流朱飛翠開生面
樹樹花花笑迎(去聲)人
巖枝澗葉總霑濡那計平疇渥也無便是霏空勢徐止
經喬木下鎮垂珠
三春尺澤遇曾無嘉霔祥霖有是乎振旅宜農駢美慶
惕亨恤泰益廑吾
再題雨花室
維摩室雨花而我以名此閒常未識妙妙意今觀止山
雲拖雨来片片絲絲委真蹤不可求空象難為擬是惟
大吉祥夫豈紛紅紫
池上居
雨中坐池上氣味雅相投細浪涵繁點飛湍助壯流駢
朱杏入影點翠柳開眸魚躍於天半寧知寸木樓
晴
好雨剛看湊好晴峯煙輕泮峭寒生杏紅潤裏盈盈笑
松翠流邊謖謖鳴沙淨前溪暗消影瀑含遠峡怒来聲
予心别有生欣處稻下黍高總可耕
題鄒一桂杏花
雨過春山杏萬枝花花朵朵露珠垂却疑此樹何獨異
徐悟伊人能爾為
東竺菴中粉本成(甲戌歲於東竺菴曾見盆杏為之寫生既命鄒一桂設色為是圖並題以)
(句雨窗重詠僂指又六春矣)無端設色命春卿即今江國揮毫暇可
憶田盤扈蹕行
賦得松湍流韻
泉蔭松為盖松垂泉作紳閒中問與荅世外主和賓機
静盈乎耳俗蠲會以神落空惟有籟接上總無塵不是
宫商調寧煩夔曠倫如因在治忽吾亦企還淳
擷翠樓
因迥為高便置樓憑欄適足暢吟眸来青八牖納無盡
飛碧四山幻若浮土可稼還泉可濯春方鬯更雨方收
老松新柳都增色大令丹青遜一籌
得槩軒
文軒山半小棲遲近墅遥阡座下披得概試詢斯所得
春風今度太便宜
石林精舍
盤山竒以石竒石此為最精舍纔三間磊磊遮其外渾
淪無圭角狰獰益古怪步深惬静觀意寂得殊會所以
問盧龍田疇未肯賣
即事
杏苞李朵遍將開分付鋗人莫浪摧不是無端惜微物
須知天意有栽培
題張宗蒼山水畫
搜題宗蒼畫邇来略遍矣盤中見是圖空白惜餘紙覿
面何處山科頭誰氏子想彼有卓識曰應隐扵此對之
率爾言思之至當理
聞道士誦經戲題
元壇綴景置黃冠那擬流鈴與跨鸞今日魚山聞梵唱
可憐仙唄也當官
天成寺
一水緣溪溯兩峯排闥開向年曾屢訪今歲却初来雨
後松姿翠春前杏意皚最欣跋馬處曾不惹輕埃
萬松寺
天成禮佛便鳴鞭為愛萬松眼界前却歴千盤還萬磴
從来不易是登仙
松遭劫後仍還翠却笑山僧自賣鄰(往年寺僧伐樹牟利近刹居民因踵)
(而朘剥殆將童矣後經飭禁始復舊觀)翦伐禁偷山復古可知參贊本由
人
春意山光胥可詩樓窗納遠小憑之天雞一唱萬緣息
秪惜無能恒在兹
盤谷寺
萬峯春雨後流翠更標竒山寺来盤谷雲關讀古碑全
提僧不曉大意物皆知雲罩猶天半驅&KR0865;莫漫遲
雲罩寺疊前歲韻
春山紅綠紛獻技爭東風寺樓坐空闊却憶前年冬青
郊兹遍耕絶域早定功藁街豎長竿籠首懸元兇山莊
略無事忙是逓詩筒(前歲詩有傳蹕歸山莊佇覧達郵筒之句時回部尚未定也)
東竺菴
雲罩俯東竺乃在萬澗底東竺仰雲罩遥遥天半矣曾
無片刻延盤磴忽至止萬事在人為自畫無進理大士
笑破顔適得一半耳
再題千尺雪
一廻遊寺一廻臨萬古如斯萬古音雨後石泉益清越
江南春墅祗而今未来可借明年景(將以明年復舉南廵之典)過去
難尋昨日心昨日眀年齊置却當前流水復高岑
唐寅品茶圖
千尺雪旁安竹罏壁張伯虎品茶圖却似圖中人語我
不須如此費工夫
閱本
田盤對春雨方謂惬所願驛本自京来報霑剛及寸覛
土普潤滋遲待何妨慢究覺心慽慽致惜膏未遍慰無
終日歡縈有百里悶猶然憂四海吾那饒樂分
謾題
東皇寧藉費工夫色色形形物自模陌柳岡松同一翠
其間蒼嫩迥然殊
泠然閣
飛来高閣倚嶕嶢颯沓為佳曠以昭旬五底須徵故事
春中好是遇花朝綠霏紅滴初經雨蝶蝡禽䀪總報韶
坐此却宜抛綺句惟餘顥氣與相招
再登半天樓
三日田盤暢遠心眀將啟蹕重登臨似兹結習寧為達
愛彼高居静以愔欲舞山花半仙態能言春鳥不凡音
每来有詠緣何事題壁無過對碧岑
盤山花朝
花朝盤山亦屢度盤山今歲真花朝千峯萬壑總霞蔚
老松詭石還春韶雨後濕紅露含朵風前軟綠珠垂翹
剪綵綴林却底藉分棚張樂嫌喧囂何如澗泉鳴處流
錦片聲聲色色堪悟空同條
戲别引勝軒
虚窗置大食玻璃萬壑千峯座裏披獨是未能忘物我
興来輙復有言詞清風眀月食無盡近景遐觀攬莫遺
却慙(去聲)三間如致問怱怱去者竟奚為
盤龍山行宫作
盤山曉别駐盤龍華盖(盤山最高峯名)廻瞻翠鬱濃此是於田
聊一見已教氣象壓諸峯
樸宇雅堪一宿居庭花今歲不孤舒消閒底覺便宜處
到處芸香置有書
夕隂
田盤雨優渥西来覺不逮曾無百里隔何致頓爾異因
悟雲依山賓主自殊勢傍晩雲低田設雨必滂沛又不
能無望惟是殷祈歲
曉行
夜雨不成寸曉行仍復隂了無塵染袂且喜麥抽針野
水浮前渡村煙暗遠林清眀節已近負郭杏花深
順義縣行宫疊戊寅舊作韻三首
忽作輕隂忽作晴由旬半日望中行離宫過午霏&KR1268;雭
額手今番料雨成
郊樹春煙釀薄寒新題舊什檢無端那堪事定憶未定
曾此軍書丙夜看(前歲駐此有佇待郵函報捷看及繋頸有待獻回渠之句)
密雲傍晩低空宇澍雨中庭滿細渠成武兼欣兆農慶
天恩益厚益兢予
夜雨(二月十七日)
春雨田盤足迤西未渥霑何期三日隔又喜一犂占剛
盼即蒙澤稍愁頓覺忺
天庥駢疊被慄慄奉流謙
廻蹕詣
暢春園問
安
十日東廵闊問
安起居趨奉
寢門歡春郊雨澤誠欣意仙苑韶光已暢觀可報農占
足稱美定知
慈慮亦因寬然予切凛盈虚理祗覺為君果是難
御園仲春即事
春郊快攬綠牟廻更值園花雨後開姹紫嫣紅珠露綴
含苞纈蕊信風催水增新影涵白芷山改常姿點翠苔
却為疇咨疏十日略無餘暇賞登臺
春雨軒
雨歇園花總濯然輕風暖日泮朝煙禽音帶潤飄林外
蝶影含香到埭邊春色誰云無實相軒名今識不虚傳
獨予慰每兼憂切夏長秋收敢定前
含韻齋玉蘭
琢玉雕瓊已鬯開是何清馥襲人来雅能點筆能無語
似道欣逢翠蹕廻
臘雪春陽培養佳彈苞擘蕊六株皆竹溪想像潄芳潤
比並人惟者箇諧
閒庭過雨濯瑤姿暢好清明駘蕩披便是来朝鳴蹕去
一年春閱椀茶時
鶴安齋
樸室水之裔嘉樹為其屏方蓬豈必樓心疑即斯境幽
禽翩然翔彳亍步顧影齋前性所安露下韻愈警我来
惟片時難值静以永明月與清風合付胎仙領
題金廷標畫
水閣曝書芸帙開奚奴延望小徘徊船頭更有招呼者
為報主人載鶴来
山將欲雨水先波景可行看事可哦便是畫家工别裁
(去聲)等閒不較法如何
北遠山村
山村邇歲略稀遊雨後偷閒試泛舟桃李清溪穿一帶
詩吟摩詰雅相投
清明時節自年年何必虚名說禁煙榆葉杏花交隐暎
鳴榔聲裏又前川
拍隄新水浪紋涵綠柳紅花天蔚藍記得南廵好景在
行春橋接石湖南
青蒲白芷碧溪灣入影新螺過雨山有喜近臣許知得
那知喜在稻田間
仲春含經堂
我愛含經名更繹含經義汲古緬韓綆佩文企邊笥延
清披扆香行春返旌翠於時月之仲快值雨初霽羣芳
既駘蕩韶光復眀媚寧惟寸隂惜兼觀萬物備
題錢選三蔬圖
黃花翠葉滿畦芳伴食無過此味長寄語青綾被底客
謾須虚飽大官羊
右菘
試參善知識應同便憶韜光山下重此路中能尋解脫
底須更問葛陂龍
右筍
風霜經慣祗如如沙壤金城根葉舒繪事詎工味須識
早曾小幀仿三蔬(舜舉别有三蔬小幀向曾臨撫一過)
右蘿蔔
清眀日
安佑宫行禮
東陵廻待謁
西陵冷節偏逢感不勝
神御拜瞻思
色笑宗藩陪叩視嘗烝(近支諸王及皇子等並隨行禮)冷淘槐葉詩傳
好春雨杏花繪比能敢向園亭酬景物對時惟是凛繩
承
二月廿一日恭謁
泰陵唘蹕疊乙亥韻紀事
東歸既蕆
祀西来緣上
陵唘蹕疊舊韻往事廻憶生(舊作有命師奠西極有事告二陵之句)逆
者畢掃穴順者胥来庭展謁叩
默佑首頓駐翠旌拓疆萬餘里告功五易星郊勞循
祖典即看舉回程(將以二十六日參贊告功禮成旋蹕黃新莊時將軍大臣等凱旋至)
(郊即於翌晨詣良鄉縣南迎勞其築壇張幄列制纛拜天諸臣以次行禮覲謁一遵祖)
將軍兆惠富德差乾清門侍衛来請安詩以賜之
數年萬里未為遥遥在將逢隔五朝却為勞儀待旋蹕
(時將軍等凱旋近郊擬以二十七日上陵回程具儀迎勞)如三秋念轉無聊
麥色
麥色西来蔚似東隴乾覺略有塵蒙問知霑未一犂土
為望澤殷方寸衷何地非民非稼穡祈年是慎是初終
大房山作英英矣好雨應資綠野芃
半壁店行宫作
背山面水渠行館似村居柳葉當春護杏花今日舒閒
来誰問彼西望祗悲予底事消煩緒還翻要道書
夜雨(二月廿二日)
傍晩微雲無雨望四更山雨湊雲来麥疇自利芃抽節
黍隴還期潤到荄隔牖不妨侵薄冷問途早是净纖埃
今春膏澤隨人願實覺欣哉益惕哉
永慕齋
待漏行齋一宿居頋名思義愴愁予詎云皆可志希舜
却是知非年似蘧雨後春雲猶護嶺夜深巖月迥含虚
無生大旨承
提命到此終難萬慮除
恭謁
泰陵
質眀峯樹辨
陵園趨謁
松宫冠劔存敢曰
志成蕩鹽澤亦云功定靖花門凡兹萬里遐宣武總荷
九天默佑恩二十五年如一瞬
鼎湖廻憶痛難言
秋瀾村
新波曲岸柳垂絲信宿閒齋小憩遲底事春来亦秋意
為予西望每淒其
二月廿七日郊勞出征將軍兆惠富德及諸將士
禮成紀事
京縣郊南親勞軍
圜壇陳
纛謝成勲出師本意聊嘗試(西陲之役始以厄魯特諸台吉率衆欵附請兵甚力)
(我喀爾喀牧圉勢不可以錯處滋患無寧及其鋒而偏師嘗試特計因其地以撫之故禡旗命將之典槩未)
(舉行語具乙亥告成碑記兹凖夷既平而回中諸部以次戡定寔荷上蒼宗社鴻庥非敢謂先時逆)
(覩及此也)奏凱今朝備禮文釋甲弢戈罷征伐論功行賞策
忠勤膝前抱見詢經歷(國朝舊制凡出征將領成功還者行抱膝跪見禮以示優異今)
(即遵行)一瞬五年戚以欣
同心萬里那暌違畢竟歡言賦采薇勇將歸来兼福將
黻衣著得解戎衣漫稱偃武修文日恐即嬉文恬武機
飲至寧誇暢和樂持盈益勵慎幾微
御製詩三集卷三
