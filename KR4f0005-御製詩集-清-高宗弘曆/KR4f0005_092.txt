御製詩二集卷三十四
古今體九十九首(壬申四)
題帝王統紀錄
燧人前事率洪荒道法精傳始有唐大抵宅心敬與肆
便關享祚短和長四千一百春秋序(自帝堯元載甲辰至今年壬申凡四)
(千一百有九年)正統偏安治亂詳承運惟予當此日朝乾夕惕
敢云康
賦得首夏猶清和
律入恢炱候景懷荏苒春緒芳霏翠陌田葉漾銀淪謝
雪含殘絮温花點膩塵綠林添影密黃鳥送聲頻暄與
涼無定夷偕惠可倫都緣好雨足與物樂懷新
泛舟長河過萬夀寺
龍見將常雩致齋返紫禁蘭舟過照園秀木張清蔭問
景謝今步領要憶前吟却非闢異端吾不為已甚
樂善園
沼園一水通書屋碧雲叢秀色形容表清暉攬結中鶯
聲隠柳綠蝶翅逐花紅漢史留芳躅臨風思不窮
董邦達草堂深樾
澹靄蒼山樾蔭低草堂門逕草萋萋箇中人謝塵寰跡
奚待移文孔稚圭
張宗蒼飛閣流泉
卓立孤峯欲刺天架空曲榭對前川飛泉疑有巨靈力
劃破雲巖萬丈懸
雩祭齋居對雨之作
常雩非望雨值雨益休徵繡野春餘潤油雲午更凝松
濤聽漸息簷溜看徐增卜度田功茂淵懷惬静憑
大齋
大齋庶政屏晝接廷臣退延佇玉砌間俯仰銅人對九
德緬古昔一心周宇内剛柔協強燮豐歉籌保乂宵旰
念民依旦明懷帝載
芍藥
清芬將豔質融冶玉欄斜便喚花中婢還應出鄭家
齋宫書事
致齋廣殿晝沉沉綠潤庭槐布影深
明旦曰臨欽勑命雨暘時若祝關心敢忘渴望經疇昔
(常歲於雩祭時率多望雨今歲屢霑膏澤慶慰之餘益切冰兢)益切冰兢繼自今芳草
窗前宜静寄晩来又喜作輕隂
雩祭禮成六韻
協紀日臨畢在璣星見辰厚祈登百榖大饗舉常禋露
重
圜壇迥雲低
廣幕陳一心欽昊縡九節叶韶鈞執事儀從恪告成退
更逡時和真幸際益日勵惟寅
雜詩
水至清無魚人至察無徒無魚非水德無徒勢云孤魚
豈離於水潛淵轉江湖人豈離於世適將他有圖知一
貴知二通變乃達常不逆復不億抑亦先覺良吹竽三
百人隠笑齊宣王
西直門外即事
露重曉煙微菁蔥遍近畿騁眸林葉張(去聲)惬意麥苗肥
錦蝶随花亂黃鸝選樹飛凉風驅急雨忽濕侍臣衣
昆明湖上
水天一舸玩空澄今歲清和景倍增每喜依旬甘雨灑
又看膚寸好雲興忘機魚鳥情何限倒映樓臺影幾層
元武昨年經此際濯清等是憶佳稱(輿地志建業元武湖齊武帝理水軍)
(於此亦號昆明池故云)
題鄒一桂盤山圖
扈駕偷閒似退朝(春廵曾命鄒一桂扈駕至田盤因命文臣於奏事之暇随意乘騎遊山一)
(桂此圖即自寫所歴也)崇椒策騎一逍遥便教健筆傳佳勝未許
名山閟寂寥詩句可曾招翰侣精神爾許得僧寮高峯
雲罩非忘却欵段應緣憚路迢
題玉泉山翠雲堂
蒼崖秀入雲容翠擇勝為堂號翠雲欲笑世間無活畫
始知大塊有真文鎮留嵐氣閒庭貯時落鐘聲下界聞
我到玉泉常得句為緣此地脱塵氛
董邦達關山秋霽
葉落洞庭波地表秋容霽征客歷關山豈慮途迢逓寺
樓枕横椒閒僧竹房閉指點晴林間猶帶英英氣
君子有所思行
君子有所思所思渺以長斯民三代民稽古溯虞唐成
規不可見數字心傳詳措施倘剌謬安用言慚惶
君子有所思所思苦民艱休養日生息繁滋逾百年幅
員倍前古匪饑斯伊寒安得徧寰中歲歲豐大田
君子有所思所思勞實多以人而治人執柯還伐柯師
古貴師意循跡徒舛訛截趾適厥屨匪愚之謂何
君子有所思所思不易得剛柔每相反克灼材與德眷
言具三有資之亮百職百職待簡畀詎能諉不識
飼魚
琳池畜錦鱗虛明湛滃泱清和潑剌時飼之資育長中
孚豚魚格信哉理不爽潜淵或在藻乃喜跫聲響投饝
烝然来既飽悠然往水清夫何妨其間貴有養
惠山歌題張宗蒼畫
惠山之泉人所聞惠山之山我亦欣来往惠山纔兩度
清興足共千秋存往往林巒入静觀(去聲)筆不能寫徒云
云宗蒼畫伯亦吴人經營慘淡其傳真朝来九龍在吾
目烟舟艤待梁溪曲白足僧人若可呼我獨何為在書
屋春雲如滴山如洗品泉往事徵繭紙寄暢園法雲寺
由来不隔彼與此
題歐陽修小像
裘曰修典試江南道滁州見醉翁亭故蹟彼有藏
歐陽修小像者携以来舉沈德潜為乞文徵明題
辭故事允其請書以還之
是誰三鬛儼圖諸太守風流憶治滁題詠名高宋人物
(像有李端叔晁悦之題贊)操絃韻軼古樵漁(謂蘇軾醉翁操)醉翁樂匪山林
也遺像逸真水月如使節新從釀泉過依然鄉井下風
餘
微雨
微雨飄還止春膏麥已芃繼霑當夏首全美普田功作
勢期連夕因聲慮改風殷殷隴蜀望我亦與人同
覽古
孝章宏器量淵鍳殊朗朗為郎驅駟馬威儀人所仰路
逢竒童子一見驚倜儻載歸與之言初識乃不爽結為
忘年交升堂誼可想兩孫定吴會英豪多骯髒少府感
昔情致書意慨慷魏武豈燕昭有求容過奬劇辛由趙
来樂毅自魏往都尉徵未至太守命先喪(叶)匪愛實害
之覽古為嗟怏
早蟬
言泛木蘭舟旋窮玉泉曲山古林益蒼地靈氣偏淑遵
隄聞早蟬點筆寄遐矚萬物識化源消息循環屬獨惜
蛻遺枝不復嘶新綠
五月候鳴蜩豳風義曾表清和氣充盈百昌發育早羣
噪致昔厭一嘮覺今好觸緒參妙詮即物含至道
題張宗蒼雲棲圖
心愛雲棲未恝忘為(去聲)圖佳概命宗蒼江邊宛識山村
路竹下曾吟水月房泉箔巖扉相掩暎笠簷笏地足徜
徉香光妙蹟留題在(寺有董其昌書金剛經墨蹟去年再訪雲棲題四絶句即書經冊後)
(重加装潢仍藏寺中)長共煙霞護法王
青龍橋西
西山雨歇嶺歸雲欲傍林園閱静芬石牐繁聲纔度轡
麥田翠色早依裙别無嗜好頻来往只有耕桑繫戚欣
最是今春幸時若轉因時若望懷殷
麥
三春雨及時都慶麥收兆昨夜雨亦佳所惜勢微小榮
騎石橋西蘭衢路紆繞芃芃茂畦塍歷歷舒懷抱滿望
腰鐮日稍接青黃早西峯吐英英再沛真益好
初夏香山
潤逼巖扉過雨纔雲莊竹塢一徘徊隔年未覺時良久
今歲翻成初朅来樹帶餘芳布濃葉石皴舊面長新苔
晩山又覺雲容重不厭燈窗清夢陪
来青軒
遊目来青軒便覺青来目真色無去来四時在此屋
静室
白屋築巖阿綠林鎻嶺複探幽造最高蘿磴凡幾曲據
席懷向因憑窗縱新矚繄我憂勞人未可耽清福
香山夜雨
清眠成小寤颯然被襆寒間以簷溜聲淅瀝来枕端作
勢聽已壮為澤諒已寬遥因三農慰助此一遊歡
曉
山雲曉未收嵐氣颯如秋聽瀑青猶隠尋峰翠欲浮露
霑朝卉馥靄羃夏林稠視政臨勤政(静宜園中殿名)民艱慎體
求
碧雲寺
上方鐘磬六時閒著我偷閒一叩關朗闢雲窗騁遥目
遠村近墅雨晴間
乳竇淙淙清且渫竹罏適可試茶槽品泉公論應心折
此讓江南第二高(去歲作玉泉天下第一泉記曾以輕重定泉之高下惠山為第二此泉盖)
(讓惠泉云)
煙霞𨗳引入崇深精舍依遲足悅心山鳥似能傳佛偈
分明道著去来今
金蓮花
金蓮花發映階新著雨清妍不染塵此是祇陀園裏地
故應長者布来勻
棲雲樓
靈山有渰吐萋萋坌入軒窗咫尺迷詩句相應及時節
棲雲今日見真棲
再雨
昨夜雨鳴琴欹枕心已喜清曉問来人所霑未十里二
麥待澤多惄焉愁靡已傍晩雲復濃滂沛達遐邇足惬
隴蜀望益凛盈虚理
雨後延緣長河旋蹕清禁觀農有喜斐然成章
香山夜雨達明發駕言清蹕旋彤闕文侯策騎會虞人
况有明綸肅朝謁肩輿詰且下山蹊平原雨足致濘泥
彼人子也勞何為停輿命易我馬騎我馬紫騮安且速
滑刺泥行儼平陸辛苦應教懷僕夫富貴何須傲黃屋
䟦涉曾無十里遥蘭舟艤待長春橋順流揚帆豈不逸
我欲因之聊習勞習勞未比農勞最麥疇黍町延一帶
今歲雨晴幸時若未至西成敢即快長河来往已多年
幾經欣戚緣農田荷鋤者叟鱗塍邊爾我同為未息肩
初夏視朝
雨足金門曉氣和觚稜瑞色暎晨娥樂宣清徵八音協
儀引鴻臚百辟多祈歲惕乾通宥密對時長養驗南訛
垂衣敢恃崇高位政要維艱勑九歌
瀛臺攬景
綠樹全含潤紅樓迥納凉簾旌疑燕羽軒網錯花光湘
管摛新會芸編發古香試耕豐澤所撲隴簇針秧
賦得太液柳
人字低臨太液池栽培誰辨永宣時居然後老同彭祖
未覺先零傲悅之春景青瞳仍望望秋風綠髮故絲絲
世間松柏翻難並得地延年意可思
題艮嶽石
木鳳曾同燕用来一拳獨立劫餘灰月明仿彿廣寒殿
勃窣嫦娥白玉臺
題徐賁眠雲軒圖即用其韻
吴下詩人畫雲留共畫舒何勞欹枕夢飛興到姑胥
視朝旋蹕詣
暢春園問
安遂至昆明湖上寓目懷欣因詩言志
視朝已偹儀弄璋重協慶(適中宫誕生皇子)
天恩時雨暘
慈夀寧温清邇来稱順適欣承惟益敬湖上景愈佳山
水含明淨柳浪更荷風雲飛而川泳味道茂體物惜隂
勵勤政
即景
湖上今年每暢情欣緣時雨復時晴麥臨芒種遮畦茂
榴為端陽照檻榮近接居庸千疊翠遥爭明聖幾分名
對時敢懈惕乾意佇望秋来萬寶成
再題清可軒
藉誰謝賦與劉銘可讀儒書可閱經如如大士鉢中物
一室芙蓉浩劫青
泛舟玉河至静明園三首
玉帶長橋接玉河雨餘拍岸水增波静明園古林泉秀
便趁清閒一晌過
兩旁溪町夹長川穉稻抽秧千畆全意寄懷新成七字
綠香雲裏放紅船
吴越曾經風物探每教位置學江南請看耕織圖中趣
一例豳風鏡裏涵
題華滋館
静明昔建園華滋初號館表裏湖山秀視聽塵氛遠翰
墨寄崇情芳菲供静遣一邱與一壑會意随方善尚名
人盡同喜新吾未免
題張宗蒼山水畫
突起孤峯拔地竒旁臨平遠恰相宜詩裁有法還無法
畫到神来觧若斯
端陽日侍
皇太后觀競渡
快霽天中景麗鮮宜人都為利農田輕隂乍轉招涼牖
永晝如遲競渡船斜葉蕉雲亭畔卷低枝榴火沼中然
五絲綵縷随風俗願比
慈寧夀算緜
望晴
往歲夏五每望雨今歲夏五乃望晴所望雖殊愁則一
無非切切緣耕甿諺云麥收三月雨十年鮮遇喜有徵
黍高稲下亦齊種青葱一律彌郊坰邇来滯霖忽時作
驟看行潦滿谷阬芒種時過麥宜曬雨多結穗虞廽青
如已登盤不能食更令饑者難為情造物好生不如此
豈其吾意有滿盈怕聽簷前淅瀝聲齋居怵惕心靡寧
劉褒北風如可借為吾驅彼愁雲行
夏至齋居
朵殿納薰風雨後生微凉致齋屏庶政益覺清晝長渴
烏滴珠遲早蕖流綺香時紀驗伏隂王道欽扶陽睪然
懷古人仲舒三策詳
喜晴
殢雲其何徂萬里一碧空吾心與之然愁散慰無窮曦
朗不覺炎風薰益有融連塍麥浪翻結穗應倍充所望
庶不孤幸哉吾良農
閱舊時經書命筆成什
笥弆舊書齋(青宫所誦書文本别為匣藏之重華宫不與天禄萬卷例視云)清閒展誦
佳躬行滋有愧目過輙興懷窗影仍駒隙文瀾詎道荄
石渠多秘寶惟此素心皆
詣齋宫作
方澤躬親歲舉行鑾輿法駕唘平明齋宫却暑来先宿
都為薰風時雨晴(大祀詣齋宫朕所舉行然蔭慮北郊往往以盛熱植樹尚未成執事)
(病暍仍即宫中齋宿今歲雨後快晴薰風薦爽爰遵定制預日来齋)
中矩康衢步輦旋天安正直轉東邊經過翰苑松槐鬱
文讌徘徊倏十年(每祭安門北郊法駕必由天安門出東長經翰林院署甲子緊幸今)
(十年矣)
謁
室瞻
壇盛禮陳豆籩展視潔蘩蘋躬親敢以時炎謝况值司
工告鼎新(預宿齋宫應詣式覩皇祇室展拜今歲適值維新工竣輝煌稍申虔敬)
方澤禮成述事
元祀協時暘虔恭志敢康隂潛陽極盛影短晝方長敬
驗廻星紀徐瞻散曙光階凝甘露白幕展慶雲黃美覩
新輪奐誠攄肅祼將
廣生資厚德綏我屢豐穰
浙省菜麥有收詩以誌慰
兩浙昨逢荒欣知菜麥穰小資助蒼赤未接濟青黃市
價應差减民情庶免惶西成尚遥在越望即寧康
晩晴落照
習習吹爽風看從西北来鬱溽正無聊隂翳忽盡開西
峯落翠色夕照與之佳峭蒨入滄池赬影明漪洄較農
既慰志即景亦惬懷
張宗蒼松隂高士圖
盤陀松下坐聽濤箕踞科頭逸興豪擕得焦桐何必鼓
高山流水自成操
宋瓷臂擱
銅之夀者三代遺宣和博古曾辨之是時設有脩内司
官汝均定精為瓷火父水母相濟資因成噐用罇缾罍
何来臂擱製雅宜色古質樸非新竒兼絶髻墾薜暴疵
瘦金健筆憑爾為未聞貴重等夏彛金堅土脆閱歲時
敦卣富有似此希物以少貴固如斯名以久彰更可思
泛月
西北風薦爽徂雲舒我懷玉蟾迎望夕流光正徘徊滄
池㶑金波蘭舟試溯洄新蟬一兩鳴初荷三五開天豁
沉星辰倒影浸樓臺即景今昔同胡為情惻哉
詩譯
是詩必是詩謂之工刻舟是詩非是詩謂之尚謬悠君
看三百篇一言可蔽不蘇李道義氣淵明樂隠幽庾謝
出清新詎脱風人流三唐多作家巨擘屈指周信哉李
之放豈如杜之愁四朝(宋金元明)間有人起衰未易求昌黎
嘗論文氣水言物浮於詩豈不然奚在藻繢脩似淡味
彌永外樸中乃腴(叶)譯旨為五言同人一咨諏
宴坐齋中偶爾成詠
麥秋宜快晴雲歛天如洗插秧資黃梅尺澤早霑矣良
足慰吾農吾寧不為喜消暇坐虛齋䟽達窗四唘風度
松含籟露滋花散綺展卷鑑古今勑幾籌遐邇理固不
易晰情更實難揣愛而知其惡惡而知其美六時有勞
逸一心無終始
玉泉山天下第一泉龍神祠落成詩紀其事
功德無雙水名稱第一泉合教崇廟貌用以妥神筵方
落臨佳令肇禋卜吉蠲瓣香親致敬清酒命申虔靈貺
時暘雨鴻庥利澗瀍黃圖佑千載壬養紀今年
玉泉即景
碧水文漪漾木蘭翠峰倒影入憑觀廓如明聖應相讓
心寄空澄天地寬
疏翦榆楊去隂翳剔除沙石露泉源竹罏製就山房供
文火閒看蟹眼翻
小坐清音(齋名)净絶塵林泉益古景偏新消閒翰墨聊評
校往往今人遜昔人
賦得如意
文房紫芝式製合古而純幻已傳秦代揮惟盛晉人何
須貴犀玉雅足尚檀筠四座天花落於斯有底因
擬沈周寫生玉蘭兼題以句
最是饒丰韻誰能擬色形報春常濯濯照夜自亭亭訝
許凌風質疑聞過雨馨謝家賢子弟端愛繞階庭
讀蕭望之傳
東海有鉅儒治經脩素履露索不肯聽抱關為禄仕宣
廟嚮聞名對榮稱進止一歲乃三遷何以酬知已雅意
在本朝平原辭刾史馮翊復移病諭意事方視雖曰不
要君其孰信乎此義利抗明辨而胡自擅使大閑固未
踰小節詎盡美恭顯方枋政薰蕕無合理子伋上書訟
適用速䜛毁浸潤災无妄延緣禍自取(叶)慷慨飲藥終
足以厲懦鄙一再猶不知渭陵實暗矣
小大謠
小忙大閒日逐天小輸大受海納川小積大餘日成年
小往大来愚避賢小失大得姑與旃小懲大戒福小人
(叶)小黠大癡螳捕蟬小重大輕衡與權小損大益自上
蠲小憂大樂日惕乾
陣雨口號
十日快晴麥登場驅炎陣雨諒無妨凉風忽過珠簾捲
樹底玫瑰露夕陽
射
弁射我所喜堪消夏日長無爭傳矍圃善教紀文皇嘉
蔭延披爽明庭引對敭林園豈不樂此樂寓無荒
董邦達秋巖瀑泉
秋山已自無塵更看雲際垂紳不獨一新耳目真教澡
雪精神
張宗蒼秋塘漁艇
菰蒲際渚起蒼煙泛㶑鷗波載釣船遼待一鈎新月上
湧金門外早秋天
孔雀雛
孔雀来西域開屏毛羽鮮中華底貢久羶薌見昔年(一觧)
綱羅遭一張雌䧺或兩失羽族雖芚昧亦知歎無匹(二觧)
何来雙入籠豈辭巢室空重譯充賮物廻望雲山重(三觧)
相頋凄以悲既悲還復喜一例别故林較勝其他矣(四觧)
一朝復一朝當春孳尾交育卵不能伏終異棲林椒(五觧)
虞人識其性螟蛉蜾蠃應借問山野間那得巧相倩(六觧)
雌雞一何慈嘔暖覆抱之累日忽成雛學步方䙰褷(七觧)
雀知母是雞雞知兒是雀粥粥顧復情相依喜何若(八觧)
文禽在雕檻相視不相親胡為屬離體而如陌路人(九觧)
雀兮爾莫愁雞兮爾莫樂稍待羽翼成至竟分鵠鶴(十觧)
中人將呈觀訝為希有瑞獻䛕早厭俗體物聊寄意(十一)
(觧)
長河進舟小憩樂善園
煙航沿泛趁晨凉二麥登秋岸圃黃更喜昨来飛陣雨
溪田水足長新秧
麥莊橋畔漲痕深萬夀寺中松檜森幾度低徊渾似昔
一時吟眺又成今
沼園窈窕一舟通凉榭憑陵松下風插架芸編供涉覧
遥年暗度企思中
頻聞
頻聞兩浙菜麥好黃梅尺澤分秧了災民加賑度夏五
静待西成登萬寶市頭米價逐日平斯民直道存輿情
更傳楓鎮往糶客計值還載歸蘇城
天心仁愛物不遺無往不復理可推吾民其蘇免洊饑
南瞻額慶益敬寅
雛鳳行
丹穴之山百尺梧仁禽雙雙相提扶喣嫗頋復育其雛
凰抱雛去鳳或孤天樞協祥重和鳴九苞嶷嶷符德生
阿閣灌樹雲成卿一悲一喜難為情
仲夏瀛臺
雨過河源爽籟輕秀林嘉蔭罨文楹三壺早識圖經注
九夏何来暑氣生體道鳶魚看活潑消閒書史挹菁英
麥登更喜新禾茂慶慰還思戒滿盈
討源書屋視事
觧作亦已息晨暘良足怡
萱階問寝退視事言臨兹兹屋匪我作曰我
神堯詒童年陪
豫遊卅載去如馳未敢乖憲章何有致雍熙憶昔
勤政心撫景興齎咨
於昆明湖往玉泉山舟中瞻眺
滄池含倒景青蓮雜紅蕖目謀既可悅手搴亦與俱窈
窕出結撰耕織入畫圖蘭舟信不約漾漾随錦鳬乘流
遂窮源得門豈問途朅以敞澹襟匪事躭盤娱
六月朔日作
昨来隂晴間對時希快霽季夏月之朔正值庚伏始時
晴真是佳貞符協農事荷香露珠擎竹響風簧逓廣厦
却炎熇永漏延清思消暇玩羲爻略識屈信義蟬聲亮
高梧為誰報秋意
覽古
傅說舉版築吕尚困鼓刀飯牛寗戚遇鬻秦百里遭胥
不藉先游釋屫升諸朝獨任云致亂何以成神交當時
魚水歡後世功德昭季孫用仲尼羣婢紛相撓子冉用
事宋墨翟無能逃二君頗自信安危判壤霄涖治貴欽
明吾聞諸唐堯
題張宗蒼畫
朅仿山樵荷葉皴秋巖活脫見精神展看六月不知暑
山水從来足静因
觸目紛披立就詩尚嫌鉢響較来遲(謂前一首)益予領要沉
酣處在爾凝神結搆時
虛實相兼氣韻長箇人筆法老而蒼煙波深處拏舟侣
祗合飄然芰製裳
非非引
是是非非非想天頗有後進非其先衆非一是是豈然
衆是一非吁可憐烏黑燕白孰非禽(叶)荆玉曰非卞血
殷紀憶細故非大賢措薪枕上非安眠
御製詩二集卷三十四
