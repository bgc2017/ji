御製詩四集卷六十九
古今體七十四首(庚子五)
阿桂奏報將合龍形勢詩以誌慰
未敢稱功就先期達喜音金門溜已斷竹箭落猶深(阿桂)
(奏儀封決口於本月十一日午刻兩壩攏合隨上緊填壓未逾數刻金門立見斷流大溜全注引河但尚有一)
(二腰漏處未届十分放心不敢即馳報合龍然十一日金門業已斷流大溜全入新河壩脚俱係停水而長水)
(亦已消退等語)腰漏誠無礙脚停亦漸沉黃流將到浦(薩載奏黃水已)
(長至九尺餘十六日已據禀報黃水已到桃源境内距清黃交滙處不過百餘里)蕆事庶幾今
塔灣行宫五依
皇祖詩韻
五度南廵五歲華亦經五次韻更麻豫遊敢逞已之欲
中外由來帝者家䀨耳早嫌絲與竹怡情那在鳥和花
堯年行舘惟斯一茲漸多空言戒奢
夜雨用杜甫雨詩韻(二月十七日)
傍晚謂當霽江雲更怒生疑池積砌色落瀑聽簷聲有
屋那虞漏發舟應在明南方固多雨三日逭䢴城
河南廵撫榮柱奏報得雨詩以誌慰
京師得雨念齊燕(昨王大臣奏京師得雨有燕齊逓待佳音報之句)豫近因之
報到先(榮柱奏報二月初一日初四五等日春雨霏霏麥苗益易長養等語豫省距江南較近故報先)
(到耳)同是仲春初四五(豫省得雨與京師同在初四五等日雲勢廣闊遠近自獲普霑)均
霑二麥益芊眠無妨郊外糓種佈自合街頭糧價平更
喜儀封合龍近(阿桂等奏儀封决口于本月十一日午刻兩壩攏合随上緊填壓未逾數刻金)
(門立見斷流大溜全注引河現在加倍鑲壓趕添邊埽外護使河水大消壩工稳固即馳報合龍)為民
額手慶忻然
過瓜洲鎮
瓜字原為江裏洲閘成潮不到揚州(蔡寬夫詩話云潤州大江與揚子橋)
(對岸瓜洲乃江中一洲唐李紳詩云揚州郭裏見潮生當時大江之潮揚州固嘗見之自瓜州以閘為限潮遂)
(不至揚州記載家遷就失實嘗訂正之詳見向所作廣陵濤疆域辨)從來記載多遷就各
執見聞滋怨尤無暇因他考古蹟有心惟是切民謀甲
申憶被坍沙後(甲申六月高晉奏瓜洲江水長發丈餘廻闌壩岸坍齧至七月汎平加甃碎石)
(江塘復完十餘年來頗為安鞏今閱視居民較之前廵所見益覺稠密矣)重覩閭閻奠以稠
渡江
不藉稱帆利真如渡鏡空雲頭霏細雨江面斂微風艤
岸方知到得門乃自通
瀆神信昭貺欣感意何窮
至金山駐蹕作
畫舸長江兹五度較前四度景嫌殊雲瞻日就情仍彼
遊奉
歡承感切吾未可罷巡以民戀依然安泛賴神扶全山
純粹而精處秀助吟酬那得無
金山寺五依
皇祖詩韻
治安端在萬民和欽仰
堯勲自勵多即此林林迓鑾者心誠如保中(去聲)云何
題鏡治齋
浮玉中行齋向曾額鏡治憩宿偶循名于斯有二義一
曰鏡在民果得教養遂一曰鏡在已屋漏可無愧自審
多未逮徒言何濟事返躬每以先玩景猶其次
遊金山寺五疊蘇軾韻
觀我莫若觀乎民浮江即似浮於海君師責匪道不行
遐想乘桴愧應在泊舟茲復遊頭陀風恬曾弗揚微波
長流萬里奚啻萬西源東委興懷多往來梭織行帆楫
四民赴時爭一日養欲給求其艱哉省方亦曰厪黎赤海
門湧出玉蟾魄光耀巨川練非黑而我夕窗方暎明擬
賡蘇句心先驚欲罷不能羞不識險韻依然一體物流
者為水峙者山曰流詎巧峙豈頑峙流祗寓樂而已何
係仁山與知水
題文宗閣
皇祖圖書集大成區分五百廿函盛空前絶後菁華煥
内聖外王模楷呈秀稡江山稱(去聲)此地文宗今古貯層
甍略觀大意那知要知要仍惟在力行
詠蘇軾玉帶疊乙酉詩韻
七百餘年玉帶遺笑他佳話竟何為印公出口遂成偈
坡老圍腰竟失儀勝在負邊亦知否匪伊即我底須垂
山僧匣衍誇珍古問彼古人宜不宜
題陳卓江天帆影箑頭
大江渺渺接長空一葉輕舟點破中那是箑頭摇動處
好看五兩助帆風
金山四疊舊作韻
大江洗不盡山青色匪色還形匪形萬刦以來天與淨
九州之内地稱靈仲春月值景方鬯十五年過蹕重(去聲)
停為憶前巡掖
輦處措詞無緒意冥冥
試看欄外東流水恰似胷中一片天魏躓吳顛同是戲
風聲月色自為仙鏡呈上下照終古樓貯圖書始近年
(前歲賜古今圖書集成一部於金山行宫鹺臣建閣以弆并請扁額名之曰文宗閣並御書江山永秀額賜之)
翻笑開函難遍讀無邊景物遞關連
觀濤樓作歌
觀水有術必觀瀾濤實為瀾之大者海固最鉅江次之較
於湖河更雄也層樓峙立俯石排盈川顥氣向東瀉習習微
風略鼓之漻淚奔騰難狀寫洞心駭目不可視萬變千竒幻
真假榜者於中若無事持心既定任上下(叶)古人於此亦有
言南人之舟北人馬須臾風定浪亦息適纔見者都無把
登金山塔頂四疊舊作韻
大江東望玉簪尖忽到拾登百級兼無地有天雙目豁
撫今思昔一心恬十餘五載景重閱四疊七年韻再添
拙速雖然遜響鉢亦非鬚斷數莖拈
自金山放舟至焦山五疊蘇軾韻
輿情望幸酬深眈用是五舉廵江南金焦兩點矗波翠
何異前三與後三路便聊以駐信宿要因省方觀田蠶
縣華結綵稱祝頌何德被民增怍慙昨日浮玉憩山舘
今朝順流漾江潭西以屋勝東樹勝敷葉吐蕊春未酣
未酣之意勝酣矣即斯三勝誰能談侵尋譙亦有建置
莊嚴定慧(寺名康熙二年三年賜額)輝珠龕那更峯頂事點綴譬
之食蔗窮其甘東坡艱韻忽五疊雖曰逸興寧非貪黃
頭桂檝候已久清賞既適歸亦堪佳處無須重繫戀倩
閒雲為封巖菴
清寄堂
書堂古寺側清寄向曾顔一十六年别青春片刻間吟
安松竹裏瞬息昔今間俯視東流水何嘗有往還
竹樓
竹樓此日復相過覺比前遭鳳尾娑背念王家記中語
灑然高致恐輸他
海門菴
東向江連大海溶丸泥那得此門封扶桑曉日紅雲湧
泰岱何殊日觀峯
遊焦山作歌三疊舊作韻
既是名山那無屋譬人盎背必有腹頭陀應弟焦先兄
如氣相求相應聲東西雙峯秀拔水在此曰此彼曰彼
其實一脉地根連何有於行暨夫止知之而復云來遊
斯則隣非弗隣是春和日麗正良辰山僧速客意甚勤
輕輿減從試攬勝不教緹騎填紜紜羅漢巖傍得入路
瘞鶴崖畔尋遺文棧道步步入叢雲青玉島俯江波氲
由東而南漸夷曠僧菴民舍相區分周覽原未消半日
廻舟兩岸景吐吞江天一色遠莫辨斷續鐘聲時尚聞
甘露寺再用張祜韻
古寺枕江岸上方絶世埃春能醒物睡佛已識予來徒
和張(祜)家句那尋李(德裕)氏臺浮雲為(去聲)攬景歸岫一時
開
算山口號
産澤蒜因訛算山(山多澤蒜遂訛為周瑜計莫曺操處見地理志)豈誠赤壁近
斯間沈沙鐵戟全消冺月色江聲終古閒
平風静浪歌
風以浪為用浪以風為鼓風平浪静宜浪靜風平覩(一解)
我泛揚子亦數度無不平靜邀
神祜百神受職總
天恩敬
天感
神銘心所(二解)昨日微雨今日晴焦山速客亦已誠往來
畫舫大江渡何異太液與昆明(三解)浪自静風自平巽二
坎六息應聲布帆弗掛寂五兩軋軋雙櫓乘波鳴(四解)中
流攬景猶餘事心恬因亦理解生大之無極而太極雖
互為根静肇成次之物来而順應為順應者自静呈(五解)
觀水雖有術觀瀾亦末矣不如寥天一無動契其始告
彼抽秘騁妍者曷澄其末返而求諸六經旨(六解)
於金山烹龍井雨前茶得句
一月前期太䟎程(甫過春分三日)聶家詩句繾民情中泠第一
泉猶近便試新旗子細烹
貢茶祗為(去聲)太求先品以新稱味未全(茶以清香為妙太新則味未全)
(也)為學因思在精熟大都欲速戒應然
稍憐鷹爪未舒全絶勝江山絶勝泉此去惠山幸鑪在
惜他四卷付雲烟(竹鑪圖四卷俱燬於火惟竹罏幸存)
龍井還餘廿日期到時應是味全時溪亭定合茗甌試
昔歲今春不忍思
策馬過鎮江府
艤舟策馬過毘陵為便就瞻卻輦乘那禁笑呼任前後
頻詢疾苦切憐矜省方首在官方飭籌治惟於民治徵
感豈易言弗致畏不嫌雜遝為相應
潤州道中詠古
鑄劒坑
歐冶猶傳鑄劒坑入長持短逞豪英夫差句踐久塵土
却共純鈎留假名
京峴山
京山居左峴山右同與潤州作鎮屏誰與一之莫可考
恭軍詩已未曾評
讀書臺
亡命設如果在吳何遭王允屈而誅因知記載家為說
半或得真半亦誣
千里湖
吳中洛下隔千里凉動秋風忽憶湖詎為蓴羹饕口腹
超然致與世人殊
石墨池
書符曾說費長房石墨池猶竒騐償審有千年濟人術
長房今却往何方
華陽館
或稱弘景隠而去或說昭明向所居千載下論千載上
更無杞宋那徵諸
登城霞閣三疊舊作韻二首
駐舸教依岸鳴鞭爰度衢詎寧事掃灑却覺過勤劬層
閣知臨水三分緬昔圖(閣名為董其昌題俗謂之三義閣)未能便顛魏
無已且親吳世遠冺傳說時巡競祝呼萬民傒我后代
匪后來蘇
涿鹿近經郡樓桑尚有衢建興真不肖諸葛惜虛劬川
水仍常鏡城霞遠入圖耕桑殊盛昔文物向稱吴窗蜃
略閒凭墨娥可便呼八章酬八韻疊倣聚星蘇
黃河至清浦
黃河至清浦(薩載連日奏報黃河水勢加長今復據奏十八日徐城誌樁長水一丈一尺餘山安)
(廳禀報雲梯關長水四尺九寸溜勢湍急全黃已復故道直逹歸海等語是黃水巳過清黃交滙處所直赴海)
(門可為欣慰)斯為歸壑定雲梯關非遥交滙故道競河決逄
已屢勿久合龍併此番閱兩歲久為吾民病(儀封決口自四十三年七)
(月至今幾及兩歲屢届垂成而毁向年堵築漫口從未有似此久者)宵旰冀功成發帑吾
弗吝(叶)重臣往經理竭力無餘賸引河大開寬始得溜
還正(此次漫工前後撥拾部帑并兩淮塩課銀五百六十萬兩并命大學士公阿桂前往經理近復將引)
(河大展寬深又接作挑水壩逼溜北趨始得黃水歸還故道惟阿桂等慎重奏報尚未得合龍喜音仍未免關)
(心北望耳)惟因慎其事未報合龍竟關心仍北望既慰益顒
敬
遊寄暢園再疊丁丑舊作韻
江表初看山勢鴻埠墩西放一舟通秦園蕭寺相鄰近
水閣雲窗小憩中視昔由今興堪托松聲泉韻畫慙工
倣斯早已成八景(于萬夀山左倣斯成八景名之曰惠山園)愧是卑稱大禹
宫
惠山寺四疊舊作韻
惠山依舊矗青螺層疊禪林護呿羅一片赤心忘今到
幾莖白髮較前多慧枝演法高還下忍草當春婆復娑
禮佛而非佞佛者留詩最是好檀那
聽松菴竹罏煎茶四疊舊作韻
十六春秋别惠泉重來可不試烹煎閒情本擬泯一切
結習無端憶已前覆院仍看松半偃隔牆還見柳三眠
澆書恰喜供軟飽勝酒何妨也得全
出竇從來本體泉謂多事矣瀹和煎底須僧偈頻提舊
惟愛民情越懇前解阜關予宵與旰鑿畊由彼食而眠
偷閒尋勝饒何者四疊還賡八韻全
補寫惠山寺聽松菴竹罏圖並成是什紀事
古寺竹罏四卷圖惜哉重潢遇傖夫(竹罏圖四卷一為王紱一為傒齋一)
(為吳理其一則卑失之命張宗蒼補圖者前人題跋頗多余每次南廵必賦咏疊韻向貯惠山寺聽松菴昨寺)
(僧收藏勿慎致錦曋蔫舊玉籖損折無鍚縣知縣邱漣携至署中𣣔重装值署西民居失火延燒四圖竟燬于)
(火實可惜也)祝融尤物妬誠有六甲神威護則無降謫權教
寬吏議(圖既被燬廵撫楊魁布政司吳壇等自請交部議處並参知縣因奏報情節未明遂令吳壇往)
(無鍚縣署履勘失火情形並查訊被焚屬實因盡寬其議處然此事雖緣寺僧收弆不慎該縣重装䆒亦失於)
(防護祇命罰銀二百兩給寺僧以償之)施檀應得償(去聲)僧雛惠山佳話寧
容闕首卷應先補寫吾(竹罏圖原卷雖燬而名流韻事未可闕如因先補寫首卷命皇)
(六子及弘旿董誥分畫二三四卷并令補書前人題詠仍付聽松菴收弆流傳永為山寺佳話云)
聽松菴竹罏烹茶戱成效白居易體
竹罏烹苦茗本是山僧事性海為清供不涉人間世侵
尋成畫圖輾轉傳文字濫觴一至此大乖其本意豪敓
與復還益覺其辭費我自辛未年製匣因精弆(叶)為之
補圖全(本四圖缺一曾命張宗蒼補之)為之賡吟繼茲閱十六載復詣
精藍地聽松菴好在竹罏亦妥置獨惜四圖燬斯則
因俗吏(聽松菴所藏竹罏圖四卷上年十二月内為無鍚縣知縣邱漣携至縣署重装致燬于火俗吏)
(所為煞風景事實可惜耳)熟境率難忘可不茶一試我既不解烹僧
亦難近厠旋頋左右間尚茶惟内侍茗椀捧以獻原來
早預偹誰論文武候那識魚蟹沸是謂當官差非所論
逸致屈哉菴與罏孰謂逢此輩囅然亦自笑松下排
衙類
詠惠山竹罏
碩果居然棐几陳豈無餘憾憶前賓偶因竹鼎参生滅
便拾松枝續火薪為(去聲)爾四圖饒舌幻輸伊一概冺心
真知然而復拈吟者應是未忘者箇人
惜張宗蒼補惠泉圖亦被燬因四疊舊韻
宗蒼曾寫惠山泉五詠徒教四疊先勿泥(去聲)凖繩繼其
後真教氣韻匹乎前同遭回禄誠竒事直示無常是正
詮不忍名藍絶佳話補之復補合應然(張宗蒼惠泉圖本以補闕兹來)
(四圖既燬不可使名藍佳話竟爾歇絶因御筆補寫第一圖而命皇六子□塎及都統弘旿侍郎董誥等補其)
(三俾仍存餘韻亦重結一番翰墨緣也)
汲惠泉烹竹罏歌四疊舊作韻
屢疊舊韻衆所聞可因難易作輟分即今竹罏凡五詠
然何曾契詩之羣黃墩遠望境如畫梁溪溯泛川絶塵
精藍雖演梵其梵惠山實具文而文禪枝護徑益古貌
慧草繞砌饒淨芬熾然人固有來在泊如佛豈論新陳
西廂聽松菴夙悉默無語乃情如敦竹罏不任受烈火
乾枝細擘為精薪陸羽秘訣縦未學要當以靜不以紛
惠泉咫尺可用汲馳符調水詎足云漪瀾堂近聚星遠
歌體却效聚星權(叶)撫箋得句便言返勝處詎宜戀意
存溪路烟堤俱識舊老瞻幼仰如懷新人情為田吾所
篤林林者固懷中珍林林者固懷中珍呵避慢亟緹騎
人
王&KR0807;山亭文會疊己夘舊作韻
縱横峯軸與雲紳勝處盍朋六七人印證恰披行篋畫
重看己卯仲之春
圓池
圓池圓中規恰似月之滿石洞在其上夏凉而冬暖
方池
方池方中矩本自圖釃出清冽遂不及惡居下流述
暗竇
暗竇山根微見淙流成渠澗漸溶溶金人銘早著其義
杜漸防微莫懈恭
明亭
明亭曾不設窗&KR0905;小立居然恰性靈無盡山泉仁知體
日呈色色與形形
直隸總督袁守侗奏報得雨詩以誌慰
京師報澤厪畿輔(王大臣等奏報京師于二月初三并初五等日得雨有燕齊逓侍佳音報)
(之句今袁守侗奏初三并初五等日順天保定河間天津宣化遵化易州等府州所屬均得雨雪二三寸不等冬麥)
(青葱長發春麥漸次出土高梁粟榖乘時翻犁以待播種等語畿輔被澤果如期望惟差人賫摺故報到較遲耳)
適以差人信到遲日合大都寸同被(直隸各府州所報得雨時日分寸與)
(京師同惟雨中兼雪則各屬氣侯不同之故)雨零少異雪兼施春秋麥併拔
苖蔚粟榖種(上聲)皆播隴滋手額為民慰以冀逮收成慮
正長時
讀論語
泰伯章有曰民可使由之既而繼之云乃不可使知當
然所以然朱子分注斯復引程子說明不能使其化人
有不能聖教豈所宜用術非正道詎應出宣尼是義謂
未當而久心蓄疑程朱求弗得蓋強為之辭近從川路
行略得直解茲兩岸迎鑾民數乃無萬伊歡欣近瞻就
摩肩疊跡随但御舟一過奔避如敗師渙然鳥獸散躪
藉相凌欺前見後來者厥角先紛披殊不曉其故細詢
乃悉兮蓋緣地方吏先以曉諭馳謂御舟之後其舟即
宫闈爾民宜速避定當謹威儀此使知所致不如由彼
為曉百乃漏萬那盡諭蚩蚩堯民順帝則兩忘知識竒
曰當曰所以帝豈有分施宗元郭槖傳此義或有窺
至蘇州策馬入城
安福艫維運水濱玉鞍徐控入城闉可知其切覲光衆
總是此衷保赤民少者壯而壯者老别因久故久因親
銀牌分賜諸耆艾自笑吾年亦七旬
凝懷堂三疊舊作韻
展義觀風俗勤民念食衣豫遊切休助言行慎樞機憩
宇體無逸瞻簷思入微
奎章揭道趣
三字萬年輝
阿桂等奏報儀封合龍工成詩以誌慰
決隄雖幸築時和(四十三年秋間儀封與時和驛先後決口乃時和驛漫口塞而復開者冄)
(至十一月杪始得合龍而儀封新工復有蟄陷遂至濡滯年餘)工滯儀封一歲過治水
江南宣手熟(儀封漫口後即命大學士高晉率諳習樁埽之將備李永吉等馳赴豫省董助堵築)
屬薪山左運肩摩(儀封堵築漫口所需稭料較多恐本省採買不敷曾兩次諭令直隸山東)
(於附近豫省地方各購買稭料運往應用)幾成復變誠胡謂(儀封之十六堡屢築屢衝因復)
(議移於七堡築順黃壩又於王家莊展開引河以掣溜勢)西掣東穿竟若何幸以開
寬引大溜(上年十二月内阿桂等奏請將引河大加開展寬深又接作挑水壩逼溜北趨黃水始掣)
(入引河復歸故道金門合龍)乃能翕受復原河文堙徒憶酸棗叙武
作應同瓠子歌慰以為慙功奚有祗寬賠例廣恩波(此次)
(漫口幾閱兩載始獲蕆事合龍報到為慰復以為慙即任事大臣如阿桂等亦自不肯仰叨天功更&KR0829;甄)
(叙惟司員及司道知府等官非大臣可比仍令交部議叙至漫工糜費銀兩照例亦應著賠但此番辦事情形)
(實非比前數次阿桂等悉心經理亦不遺餘力所有用過工料銀兩悉准奏銷毋庸議賠至決口究由平時防)
(護不慎所致因特諭阿桂查明河臣姚立德撫臣徐績任内所辡隄工歲修分别著落賠補以彰懲勸并宣示)
(中外令知辨理庶務一秉大公云)
獅子林再疊舊作韻
山莊御苑雖圖貌(避署山莊與御園均仿獅子林而數典實自吴閭是同是異尚覺舊踰于)
(新耳)黃氏倪家久繫心恰以金閶重蹕駐可忘清閟(清閟閣在)
(獅子林中)一言尋略看似矣彼新構祗覺輸於此古林士午
摹成長卷在展聽松竹答清音
題虎邱雲巖寺
虎邱上復雲巖寺略覺畫蛇與足添一切有為法如幻
六時無作笑何拈磬聲自迥落而下劒氣于今久亦潛
側有行齋供静憩翻書聊當閱華嚴
静觀齋
虎邱最自繁歌舞却見
堯年額静觀我有還淳返樸責繹思
垂訓意遑安
含暉山舘
山舘重來憩忘言却似歸偶参禪偈静不異道心微庭
有松隂羃床無花雨霏最繁簫管處巖閣祗含輝
虎邱寺五疊蘇東坡韻
蘇城北平原拔地起崇嶺其磴五十三其磵通深井嶺
頂法王宫浮圖矗䧺耿梵唱落雲間絲管真䀨黽虚傳
虎踞巔徒說劒飛礦盡信不如無論𣣔戒竒猛玉局同
此意安貼新詞騁用韻不妨險廢食豈因哽逮茲五疊
之雖遜響鉢頃拙速頗亦成足遣清興冷仰蘇樓咫尺
致我睪思永旋蹕循山塘歷歷觀民景鐘聲漸以遠鍼尖
餘塔影頋問扈駕臣可誤奏章請
遊支硎山再疊丁丑舊作韻
未改山腰石脚泉支公别却十餘年可知無住光隂幻
便是有為清淨禪大似翻經参半滿不殊懸鏡冺中邊
既然一切應無礙底事廻思復愴然
支公菴
支硎山復經蕭寺松韻泉聲總快情却笑上人稱善遁
至今仍未遁其名
題寒山别墅
支公菴甫過别望面前看滴翠圍横嶺濺銀落激湍向
知有行舘便可憩遊鞍偶憶宧光事寒山未甚寒(朱彝尊明)
(詩綜趙宧光字凡夫吳人饒于財卜築城西寒山之麓陶选泥沙俾山骨畢露高下衆流凡遊于吴者靡不造)
(廬談燕廣為樂方云云雖山以寒名而梯巖架壑構築精雅甚且廣結交遊絶不類寒士所為知非陶淵明輩)
(之真隠也)
綠雲樓
支硎小嶺過非遥别墅寒山近若招遂進墻門尋曲徑
便登樓級凭虛寮綠雲題額横松棟繡野連塍䜿麥苗
嫌彼亭臺增點綴無過走馬看中消
飛魚峽三疊前韻
溪魚異於海那有翅飛然(海中魚有翅能飛江湖之魚即不能飛况溪魚乎)訝
此胡名峽豈其遂奮天設如燒尾喻益遠曝顋仙觸景
聊成詠猶慙四十賢
馳煙驛戲題
稚圭文孰移於趙我此省方非隠淪老尹却云看山似
(凡遊覧所至不過略觀大意尹繼善曾比之馳驛看山言雖近戲額合余寓意而不留意之旨)憶其語
亦憶其人
對瀑三疊前韻
山為道人骨瀑即地仙髓小對兩相忘無物可持洗
題澄懷堂
懷藴方寸間澄或資乎境内外似倒置斯可喻而省譬
之鏡設前弗對安知影影現緣對者則仍在已領别墅
固明秀數歲空孤景而覓懷不得乃因澄以静欲遂忘
言詮物物任平等
清暉樓
一泓池水碧而清圍暎山暉漾影明解與層樓凑詩趣
無勞響鉢亦詩成
寒山千尺雪四疊舊作韻
一十五載别寒山重廵依舊臨山泉泉聲山色本如是
以何為委何為源澄懷胥可會理趣觸目無非契道詮
適來别墅(寒山)暫遊憩輕輿遂命曲徑緣至閣坐而聽昔
雪六花落峽為潭淵聲非聲亦色非色但欣濕潤蒸巖
巒曲注肖之塞上塞雄流圖以田盤田西苑略葺勝朝
蹟而皆視此鼻祖然(向于熱河盤山並西苑仿照寒山為千尺雪復于盤山自寫千尺雪)
(圖而命張宗蒼寫寒山董邦達寫西苑錢維城寫熱河各為一圖四卷合裝分貯四處要以此為鼻祖云)四
圖分弆于四處興存得一函三間
聽雪閣四疊舊作韻
雪落千尺高其源本磵底斯乃假名象取譬言之耳六
霙那計尺實固勝幻美實雪有時罷幻雪無時止又似
幻勝實試看&KR1088;而喜因悟一切說炙轂艱窮始巖泉付
不知如是淙而已
御製詩四集卷六十九
