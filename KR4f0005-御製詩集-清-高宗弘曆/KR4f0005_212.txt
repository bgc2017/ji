御製詩三集卷四十九
古今體一百二十四首(乙酉七)
杭州唘蹕逥鑾之作
武林門外候蘭船旬日盤桓合命旋指數(上聲)流隂迅稔
冉情知勝處戒留連江工塘壩籌悉定民事農桑期恐
愆勤爾農桑須盡力莫更依戀蹕途邊
再遊煙雨樓
南去北還半月餘滮湖樓閣祗猶初墨辛夷縱花全謝
紫碧桃方朵艷舒(是處見紫碧桃花特鮮艷)波態&KR0877;煙欲蔵舫雲容
釀雨正如車循名奚要惟晴好念在蠶筐與麥鋤
三和錢陳羣田園襍興詩十首
詩篇来往逹音聲前席尤欣晤耉成曰善頌卿思古者
不忘規我厪民生
肩輿弗許遠迎催喜過新年八袠開民數無央覲鑾路
就中遥識地仙来
清短身如愚也柴當年給杖重(去聲)扶来相逢一别三年
話不覺金猊篆已灰
問汝林居更底勞每逢賡韻首應搔(陳羣雖居林下每得新作常和韻以)
(進故以此句嘲之)即今三疊田園興一例還當報木桃
詎必鄉田藉自畦潤身原以德充肥不妨春冷常朝出
或遇山佳定暮歸
晏眠誰斥入朝遲娱老那虞生理微子貳地官身里俸
豈同寒士論潛飛
鄉居想復濟貧寒未肯君恩身受單更有餘閒問風景
南湖春水暎心寬
老伴詩人沈與錢清詞麗句答芳年為詢北阜竹梅月
何似南樓煙雨天
于公門巷豈嫌低歸省還聽琴轡飛依蹕却因勤供奉
肯教婦子一家圍(陳羣以老侍從迎鑾後即随扈行在特命其子汝誠先還家侍母俾得歡)
(聚庭闈)
石湖高致寄冬菘潤筆應知藉酒醲三十首中和十首
(范成大田園襍興夲三十首陳羣所和三分之一也)想因詩興偶然供
夜雨(閏二月廿二日)
纔方盪槳返南湖興託湖樓煙雨圖入夜&KR1268;&KR1854;却頻霔
滿川點滴乍平鋪問誰司化真竒矣廼善循名若此乎
適可宜晴多未可恐妨織婦與耕夫
喜晴二首
水風㕸㕸拍舟鳴吹散吴雲喜快晴夹岸菜花與桑葉
宜暘總覺惬予情
鳩已無聲鵲已鳴所希繼此浃旬晴農夫織婦歡迎蹕
爾我同斯悦霽情
逥蹕至蘇州
廿日如杭来往途翠華逥復駐姑蘇一天霽色皆喜色
萬姓難誣實不誣瞻就何曾有所避遮留寧忍弗云俞
(近行宫門有數十老民叩請多留數日心甚憐之)甫来已自戀將去赤子扵親
定豈殊
題和闐玉虚亭對瀑圖
振鷺摐摐落澗潺厜㕒恰得一亭閒祗看四柱對寥廓
似付千秋任往還叢樾合稱瓊作樹高峰真以玉為山
躡梯阿那盤雲上更有招提碧巘間
三賢堂再疊高唘韻
唐豈無循吏扵蘇稱三賢韋白及夢得有似召杜傳日
計雖不足月計有餘連常遺去後思思以民瘠痊至今
留堂名把臂同登仙疑當勝瀛洲文學遨溪川我欲尋
舊蹟有如玉井蓮可望不可見睪古徒情牽重建亦早
毁空紀紹興年葺脩詎久堅不如付荆煙然弗毁者存
可知媸與妍再疊青邱韻摛藻翰墨筵勖哉良有司視
此旌淑篇
再遊獅子林
本擬行宫一日閒念民瞻就策天閑(是日本欲駐蹕不出以便民瞻就故)
(特命駕一遊獅子林)寧論龍井煙霞表(若論湖山佳景則固遠遜龍井矣)却愛獅
林城市間古樹春来亦芳樹假山歲久似真山小停適
可言旋耳寓意非因暢陟攀
出閶門復遊西山諸勝遂駐靈巖得十四韻
五日駐金閶從民願覲光寧宜耽室静非為(去聲)攬山芳
日日徐鳴轡依依近捧裳覩茲親切意益厪養教(平聲)方
城市過緐庶村亭接短長麥纔吐穗綠菜遍綻花黃硎
憶支公遁泉臨趙氏蔵巖葩争染繪林鳥各調簧春暖
雪猶落澗飛千尺強法空螺自現寺具四禪匡小坐情
何戀一遊興足償范園便仍憩吴館近相望擬宿三更
月聊成五字章青蓮如有問来去兩俱忘
題高義園蔵范仲淹書伯夷頌
韓辭范楷伯夷躅俱是千秋第一流必自卓標天地節
(用昌黎頌中意)方堪坐觧廟堂憂(用文正岳陽樓記語)富(弼)文(彦博)題者真
同道(卷中有二人題句)秦(檜)賈(似道)當之豈不羞(二人皆曾藏此卷)高義
園誠賴有此勗哉何以繼箕裘
白雲泉四疊白居易韻
山腰清泚噴靈泉白傅當年好是閒一覽便行不烹茗
恐妨煙火溷其間
題龍門再疊高唘韻
每遇佳山水愛尋古人蹟尤喜汗簡青足消虚室白天
平有龍門不識何年劈季廸夲吴人恒此娱旦夕竒想
託豪吟五字光巖石披芸久入誦来往吾懷積今廵重
攬勝當面可成隔萬叢林欲關一綫天猶窄宜遊神仙
侣足穏蛟龍魄徘徊還罷登翹首眄雲壁兩番賡險韻
逸興仍勃激何必定夏陽空傳顋與額名字亦已紛安
所徵往籍不如返勤政棲遲讓煙客
宿靈巖寺用趙嘏韻
重来依淨界高處俯滄洲不見吴宫月空餘古井秋景
光宜静託詩句和名流心洗太湖水澹然恰暎樓
上方山楞伽寺
路便楞伽又朅来峯蔵隂霧記前廽目欣春景兹酣暢
心與吴雲共豁開出樹依然標峻塔臨湖那藉起層臺
莫釐翠色在襟袖興託高岑有別裁
遊石湖再疊舊作韻
石湖宜雨復宜晴都為(去聲)山川秀且清詎彼畫家能爾
貌縈予懷者最民情幾層峰色背檐挹一片波光面座
迎小坐因之憶成大愛他詩格頗遒平
聞京師得雨(閏二月十九日)
逥蹕杭城憶薄隂(即閏二月十九日是日薄隂未雨)農桑關切為民心
詎知四寸霑京縣早喜連朝霽武林安得雨暘若寰宇
念茲宵旰惕沖襟姑蘇晴矣雲還聚豁朗仍教望不禁
題和闐玉戲猿圖
攬蔓復騰梢善緣誰所教郭仙早成贊柳子並辭嘲已
自欣求木何須怒賦茅玉山常鬱若猿德有&KR0877;包
遊乕邱雲巖寺
雲巖重至不因山露冕因民瞻仰顔乕阜松篁晴益蔚
劍池蹊逕昔原閑生公願力依稀是短簿風流想像間
遍野黃金菜花茂今来真不負躋攀
再疊高唘乕邱次清遠道士詩韻
清遠非凡人生殷而逮漢四海為遨遊有似仙籍竄曾
携沈恭子乕阜来登翫危磴陟嵳峩平湖俯渺澷清辭
託鬼神古格泯崖岸常聞子不語怪力與神亂顔(真卿)李
(德裕)皮(日休)陸(龜蒙)輩毋乃失以半豈其意別寓曠懷偶紓散
青邱千載下險韻和一旦而我復何為兩度掞吟翰吟
罷忽怵然或有同高歎設使登廟廊寧不資日贊
蘇州唘蹕作
翠華五日駐蘇城適可平眀返蹕旌展義兼應臨白下
省耕要欲趁春晴攀留親意過(平聲)尊意觀察民生即我
生却是尋常無戀者不能無戀此輿情
遊寄暢園疊舊作韻
勝地寧當目送鴻屢来熟路自知通一橋横駕琉璃上
數宇迥懸琬琰中景到春前畫不若境惟塵表句難工
書堂小憩傳清蹕欲趁佳辰禮梵宫
聽松菴竹鑪烹茶作
香臺右轉僻蹊循知有茶菴幽絶塵松籟已欣清滿耳
竹鑪何礙潤霑脣四廵来往皆曾到幾卷圖書各有神
祗恐諸人或致誚吾原不是箇中人
漪瀾堂疊前韻
泉上呀庨宛有堂髯仙題額特輝光源頭知在若冰洞
波面看成大塊章木榻横陳一泓暎石欄周繞四圍方
未能久此耽清賞祗有勤民厪念長
若冰洞
靈泉本有源嵌洞自為厂夏凉冬却温德水無增減伏
脈復淙津水洊至習坎釃為方圓池淨碧圍朱檻前度
與今番流隂信荏苒不遷者固存谾谾及澹澹草堂何
處尋高風緬宋湛
艤舟亭再疊舊作韻
髯翁遷八州浮蹤不繋艇其不遷者存至今遺佳境當
年艤棹時水流人自静倜儻緬高風徘徊彂清省孤舟
野宿際(東坡有除夜野宿常州城外詩盖即此處)遠火殘燈景(櫽括蘇詩意)屈短
奚足悲信長詎非幸棲禪固翁志想亦心所肯松竹益
深邃鐘磬時泠警堂堂坐金仙伏魔那用猛雖曰此頻
来而每興懷永得句便解纜五兩揚帆影
自丹徒䟦馬至象山渡江駐焦山
三度駐金未駐焦(辛未丁丑壬午往来渡江皆駐金山焦山雖屢到曾未一駐)隠虞
頓置笑松寥(菴名在焦山)廽鑾得趁一時興策騎偷逍十里
遥(是日較至金山近十里)信是無雙棲淨域還因有暇陟崇椒水
天俯仰惟空闊小矣奚稱隠士招
鏡江樓
有象皆呈照無風亦作瀾何妨大圓鏡遂凭一層欄雲
散高空淨潮来兩岸寬金山即蓬島訝却向西看
題瘞鶴銘
漫漶全文惜湮滅重書圖駐脆中牢(舊銘已剥落不成句讀丁丑曾重書)
(一通以圖經久然能保其歲久不似舊銘之剥落耶舊銘石仍蔵寺中搆亭覆之)究誰定論歐
(陽脩)還董(逌)徒致訛傳顧(况)與陶(弘景)
曠觀堂
搆屋古譙尖曠觀暢六兼雲開繪春麗風静寫波恬天
水無邊闊蛟龍一任潛述懷誰雅稱(去聲)花筆緬江淹
焦山觀古鼎作歌再和沈德潛韻
焦山初萃羽衛屯金山西望真弟昆大江浩浩勢莫並
羅刹奚足稱抹坤三度此曾未一駐頓置自謂非温存
丹徒策馬循野路北固逥望猶高蹲剪流片刻達彼岸
眄影已覺清神魂重書瘞鶴碑宛在舊碑仍弆屋漏痕
僧菴鎮寳定何是合屬周鼎寧虚言龍光鳳文騰駮犖
古色可覩不可捫詠事義正王銓部(王士禄七言詩刺嚴嵩最詳)釋
文古博程崑崙(程邃釋篆文刻焦山志中)後来老沈歌亦好皆足佳
話傳空門憶我辛未喜剏遇長歌曾和元音渾丁丑壬
午姑舍是見則見矣仍祗園兹来勝境住信宿風恬浪
静峯黃昏登臨興畢憩虚室洪篇險韻從頭論聚星孤
嶼例尚在萼山京口跡早吞滄桑有變鼎不變永同譙
阜延高奔冊令世惠衣錫元(櫽括鼎識語)恒看虹彩燭紫閽
高資港詠古
京口東辭舫石頭西問郵高資今有詠庸主昔無憂一
旦燕兵過千屯眀甲收(謂守將童俊迎降)孝孺乏畫策割地是
佳謀
慧居寺
梵宇寳華陽莊嚴殊勝常石壇授五戒銅殿壓諸方庭
有禽聽唄厨多鼠守糧(香積中多鼠呼之即至而不耗糧盖僧雛飼養者)謝參
黃蘗拂期結白蓮場輪演無生法燈傳不盡光逥輿度
耨水清磬尚悠揚
遊棲霞山疊舊作韻
三載重来遊攝山紅霞棲見碧峯間南齊古寺依然在
建業名區好是閒付與僧人坐享逸登其鳥道步忘艱
騁懷遊目須臾得長此非宜大合閑
武夷一曲精廬
名山初步未云深峯有神姿泉有音比似武夷纔一曲
許多竒境自兹尋
太古堂對泉有作
座對白鹿泉有堂名太古泉高與座平遊魚清可數漸
下滙小池亦復侵階礎求仙固誕事招隠徒虚語緬思
羲皇来不改者惟汝
春雨山房
行春今日喜春晴總為(去聲)民間桑與耕分付山房斯實
好再三不用善循名
用劉長卿棲霞寺東峰尋南齊眀徵君故居韻
世殊數百載厥宅訪何從但自存高致無妨問故峯入
雲尋玉逕鐫石現金容春日重臨寺六朝尚有松影標
霞際塔聲落講時鐘唐吏將齊隠忘年任相(入聲)逢
夕佳樓
面山則然背山否向西更喜開窗牖山氣日夕斯益佳
霞蔚嵐蒸入虚受悠然之意真不凡取以名樓聊亦偶
柴桑平原出處同吁嗟扵我誠何有
萬松山房
餘杭亦有嶺田盤亦有寺兹以山房稱四鄰延古意春
濤颯似秋蒼榦老益翠時閱南齊流艷任山花媚落落
如有云誰此同氣類
戲題般若臺口號
般若即空還即色石臺非古亦非今山僧舉似全不識
合掌門前候駕臨
德雲菴
點綴蒼巖藉紺園竺菴鑪火自温存德山設問誰當見
謖謖松濤戶外翻
題九株松
古榦當春翠越濃蟠鱗振鬛各猶龍根傍坐合讀周易
用九乾元是正宗
疊浪崖
浙海觀雄濤䘏謂竒無比誰知遊攝山崖浪復見此庢
沓去更迴騰激伏還起素車與霓旌胥種疑驅使盡態
兼極妍萬状難議擬莫謂獨無聲傾耳松濤是
題幽居菴
詭石叢中仄徑脩惟虛惟静得相投千年古樹當軒立
一道寒泉繞砌流休烈曾斯著筍弁元微何異被文裘
小停門外催行蹕笑問幽居幽不幽
登最高峯
幽居䟦馬上崇椒造極悠然憩敞寮與顥氣俱即仙境
喜春雲淨協農謠平臨白下懷遺蹟俯視長江暎碧寥
山峙川流自千古那知興廢有南朝
玲峯池
最高峯處降從容咫尺園門覿面逢下馬肩輿仍陟巘
園中此又最高峯
玲石攢叢中有池渫然天半鏡光披誰能尺丈量深淺
山出内雲無已時
淆之不濁澄不清妍及媸因鑑者呈此與繖山孰先後
其詳應問尹先生
題張宏棲霞圖疊舊韻
每遇佳山碩結朋棲霞重此事遊登古来多託煙霞客
今代殊艱雲水僧妙蹟頻教相印證會心端不在工能
偶然題句書空白亦似鐫崖以日增
燕子磯
一峯飛插長江裏其勢翩&KR1473;疑燕子我来四度亦四登
翠壁丹崖信如綺地險山川雖有言失守誠同衣帶水
凛乎馭朽磐石安底須天塹徒恃此
遊觀音山永濟寺
飛閣臨江寳筏然普門願力渡人天我聞不住是常住
底用孤舟鐡鏁牽(是處俗有鐡鏁鍊孤舟之名)
望幕府山有詠
過江建幕此山頭對泣曾經薄椘囚可惜茂弘言固正
究何嘗克復神州
駐蹕江寧再疊舊作韻
又歷胥江與浙區上游建業蹕當紆六朝文物扵斯盛
南國提封莫此都高下山川争畫麗芬菲草木賀春蘇
對時曾未相孤負恒有懋勤硯匣俱
賦得稼穡惟寳(得夫字八韻題試江南士子)
稼穡資生貴如斯寳更無賦成范文正雅述芮良夫茀
草興后稷耕山肇有虞此誠天下本亦實萬民須播植
披沙似豐登照乘逾心臧土物愛志喪旅獒吁暘雨常
祈若腁胝莫忘劬珍求宜戒彼玉食每慙吾
題宋院本金陵圖
王氣埋金秀且䧺六朝文物擅江東試看負販輿儓輩
都有謝顔徐庾風
筆妙得神已去形高樓斜矗酒旗青桂枝香詠臨川好
遺曲猶聞唱後庭
佳麗東南信莫儔勝朝猶自建都留趙家歌館寧相讓
别有輕煙翠柳樓
瓊窗綺榭簇勾欄密意酣情各締歡官妓遺風自唐宋
(官妓之設最為敗壊風教而姜南蓉塘詩話乃艷稱明初搢紳宴集皆用官妓與唐宋同且以後始有禁為惜)
(繆盭甚矣)政成何體汚衣冠
幾經富庶幾離亂富庶歡娛離亂愁祗有秦淮一片月
溶溶無意照千秋
畫品穠纖出内家九衢萬戶鬭豪奢秣陵五國天淵隔
一例東京錄夢華
謁明太祖陵
崛起何嫌本做僧漢高同傑又多能每當廵省臨華里
必致勤虔謁孝陵一代規模頗稱樹百年禮樂未遑興
獨憐復古非通變翻使燕兵釁可乘(嘗謂太祖以建文為太孫及分封諸)
(子豈非欲復古而翻以致禍使擇賢而即立成祖且不分封豈有靖難之事哉)
遊靈谷寺
孝陵卜幽宫靈谷遷古寺遷復閱歲古瓦獸荆榛墜後
人惜湮滅稍稍事檀施豈能復舊觀百什存一二道林
與開善誰更辨名字一切有為法金剛六如蔽小憩便
言旋行雲無繋意
賜安徽廵撫託庸
又下大江來舟行許扈陪率因諮衆隱遂以訪羣材節
操古松似精神秋水哉恐妨悞程吏數日便教逥
賜安徽學政梁國治
亦我特掄元居然經濟存因之南海郡(國治頗通吏治因授廣東惠潮)
(道尋命攝副都御史晉吏部侍郎出典學政)旋返本衙門皖歙俾司鐸江蘇
來謁轅勗哉實踐處文行此為源
閱武(江寕)
江左雄都駐八旗時巡武備合觀之開營頗牧宣方略
置陳韓彭聽指麾平樂何須九重盖昆明漫襲一泓池
太平門箭今猶在(太平門鐵扇有勁簇貫其上國初領兵都統譚泰所中也土人因口傳為)
(澹臺箭云)嗟爾行間勖效為
雞鳴寺
雞籠山上雞鳴寺閱武因之路便遊峯不在高頗延矚
境惟遠俗有相投初登舊詠疑如迓小坐春雲看漸收
(是日小雨即止)正喜晴光開一片綠芃麥處放眉頭
遊清凉寺
山寺夷嵕俯石頭行春得暇偶來遊入幽已自清塵念
造極還堪縱遠眸禁苑昔年何帝宅長江千古客人舟
便蓮宇亦時興廢一切有為孰久留
寄題掃葉樓再疊舊作韻
清凉寺裏望書樓擁帚遺風萬古秋不辨題名自誰氏
(誌書不載問之地方官亦稱莫考)詩中鄭陸忖從頭
題文伯仁金陵十八景
三山
三峯突兀大江濱曾是南朝衝要津今日畫圖聊寄詠
惟懷鮑謝鮮齊倫
草堂
周子草堂北麓陲孔家見說有文移至今謖謖松風處
不異當年竊吹時
雨花臺
無語維摩絶妙談天花落弗著天男雲光梁武曾何謂
越是重儓越不堪
牛首山
石闕誠如天闕披但司馬未足當之嶤峯對峙青雲表
詄蕩銘辭緬陸倕
莫愁湖
南邦何事最風流樂府新詞唱莫愁兩字無邪蔽三百
諸名士此亦思不
攝山
俯臨江介迥凌雲攝飬堪資藥草芬幾度棲霞覓殘碣
神馳江令有佳文
鳳皇臺
永昌大鳥集元嘉改里稱臺瑞應誇設使萐蒲生桀代
與荆棘亦有何差
新亭
餞客迎賓列榼醪虛亭恒是閱勞勞(寰宇記新亭即勞勞亭)桓温
兵衛紛陳日安石方知度量高
石頭城
石城倚壁復臨江地利誠云險絶雙何事南朝諸帝子
豎旛每見舉宗降
長干里
延屬長干最古區興亡曾幾閱吴都祗今惟有春前柳
依舊青青入畫圖
白鷺洲
二水南來洲間(去聲)之青蒲白鷺渺無涯片帆到此誰將
泊疑是謫仙暮宿時(李白詩暮宿白鷺洲)
青谿
發源鍾阜入都城大内經流幾曲清妙舞新歌久閱盡
官蛙尚作舊時聲
燕子磯
插江當日此雄磯振翼翩&KR1473;儼若飛此際漲沙成沃土
春來惟見麥菲菲
太平隄
太平門外太平隄煙柳雙行葉已齊蘸影後湖真恰當
碧連上下總淒迷
桃葉渡
渡口名因愛妾留都誇子敬特風流爾時樂地在名教
那在歌欄與舞樓
白門
當日宣陽築六朝雕欒鏤楶久沈銷白門名獨傳闤闠
道是依稀内小橋(内小橋坊在行宫南三里云即白門遺蹟)
方山
方阜常棲隱者流秦淮經下水悠悠賀循迎得因張闓
曾幾分禆克復謀
新林浦
港出牛頭江水通謝家江樹辨滃濛連朝近攬兼遐眺
總在德承幾幀中
朝天宫再疊蘇軾韻
眉山當日憶茹薇建業登樓興早歸七字詎惟紓思(去聲)作千
秋何獨和吟稀吾方夏諺懷遊豫那向陳編辨是非紙牒金
刀却鄰誕(明史紀事本末傅會建文遜國時出明祖遺篋得度牒袈裟帽鞋剃刀出會扵神樂觀云云以所經)
(鬼門水關計之神樂觀當即今之朝天宫然其事荒&KR0988;無稽固不得為正史傳信也)略傷往事立斜暉
大報恩寺
城南耆域化人居古蹟金陵莫此如石鼎然香超六度
栢臺聞唄辨三車鈴音替戾飄洪漢塔影穹隆接碧虚
小坐旋教清蹕返觀民展義務殷予
戱題雨花臺
聞道文殊問病由雨花摩詰座無留法師便果誠能致
已落人間第二籌
祖堂
融公住石室脩道乕来馴燦祖教傳頓信師法授真獻
花来百鳥說偈演三輪牛首宗風闡山容歲歲新
金陵詠古
鍾山
建業名山東北隅壓城用武古常趨洞天信第三十一
争勝何當資霸圖
石頭城
建安徙治已成城石壁曾經幾戰争周顗戴淵均往事
底緣袁粲獨傳名
長干里
江表名都里巷稠六朝想見最風流前眀體恤猶稱美
(官妓沿唐宋之舊而眀代為尤甚時人目為客妻至蓉塘詩話則以眀初盛行為美而後之申禁為非真敗裂)
(名教之語)聞有輕煙翠柳樓
古新亭
勞勞當日古新亭山色江聲畫裡停啜泣坐中嘆周顗
何如王導正言馨
烏衣巷
燕子寧知王謝家彭城七字特清華元規来既角巾去
那更臨風舉扇遮
邀笛步
幾曲青溪宛轉流橋邊絲柳受風柔桓伊縦有通靈伎
不及豪邀擅子猷
華林園
翛然林木本閒區列肆何堪淨域汙堅若到公石弗見
華光遺蹟自應無
樂遊苑
藥園山借覆舟屏禊飲當年泛醁&KR0812;夷考蕭陳無足紀
不知甘露為誰零
鳳皇臺
大鳥元嘉集秣陵至今臺以鳳皇稱青蓮豪氣三千丈
七字誰當繼韻能
何點宅
烏榜村園尚有名千年那復辨軒楹春来幾樹梅花彂
水部風流鎮若生
江寧旋蹕再駐棲霞作
廵方諸典大端成戒在從流返旞旌鍾阜廻看林外隔
攝山乍見面前迎一宵巖館聊眠月萬頃麥田喜烘(去聲)
晴詩句已多圖静賞景光其奈每牽情
再用沈德潛遊攝山十二首詩韻仍令沈德潛並
錢陳羣和之
金仙坐棲霞前設大圓鏡那藉彩虹橋方臻武夷勝韶
春復南廵綪茷旃旌暎建業諸務畢重事探幽夐入門
先濯清天水當前淨憶革不觀魚一任澄波泳
右綵虹眀鏡
繖山迥絶塵幽居幽之最然逢濟勝流何礙蹊成兊往
者尹與沈清遨並肩背憩息長松下甘棠擬勿拜倡酬
因有詩興託清涼界郵箋曾和韻又逾兩年外
右幽居
嶒峵背屏峰浟湙面帶澗精藍搆其間棲霞之别院七
處徵惟心六度滿以願天花散淨芬甘露垂法濺中峙
般若臺津逮廬溪沜可同慧遠脩淨土乃真幻
右般若臺
一氣鬯百昌洪鈞善陶冶山中亦有桃夭夭而洒洒静
非時世&KR1019;是真阿蘭若精舍忽對之窗前數枝寫齊隠
晉徵士其致豈殊也
右桃花澗
對峯搆書閣借峯為屏障高下鑿金仙一一皆殊相小
巧笑鬼工大法營天匠北同居庸側南憶靈隠上(居庸關及)
(靈隠飛来峯皆有鑿石佛相)扵密斯退蔵六合斯彌放詎曰始僧紹
迺有此竒状參禪實無暇或可一憑望
右紫峰閣
徐鉉曾有言古者冠無帽江左始著稱燕居便私好題
峯殊不稱(去聲)有似緣木釣我為易玉冠俗名一以掃老
沈屢有詠精神乃畢肖何必定烏紗嚇彼宦途耀
右玉冠峯
䟦馬屴崱間周旋多石佛峯迴路轉處滿月殊不一化
身豈無謂盖欲普濟物物無不度盡寂照坐巖穴試看
春彙昌熙熙登寳筏曰相即非相慈雲亦須豁
右千佛巖
曾觀會昌圖九老松其色兹松乃九株落落性孤特或
貌彼九人永夀無終極沈亦九之一祝嘏沐恩錫(幸已恭逢)
(年七皇太后七旬大慶集在朝諸王文武及致仕大臣十以上者為九老凡三班並繪成圖德潛即致仕)
(中之一也)今古豈迥殊延年在貞直小立佳蔭側偷閒偶遊
息底事頻命賡愛卿有古格
右九株松
疊石豈人工富媪為(去聲)皴皺稱浪自何時太古此起伏
舒如匹練鋪急似萬馬驟變態既不一在川忘陟岫固
宜隠者棲那杜詩客走奚必冷泉亭始聞嘯猿狖
右疊浪崖
萬松闢林關欲敂意先肅委宛步深逕曲欄縛野竹太
古以来色三春不知燠疑有偓佺逢方瞳髮飄綠將擬
與之言謖風下巖谷
右萬松臺
幕府識泉性翦草剔泥滓聚少勢成多䟽閼流因駛就
中白鹿最一泓院牆裏導出灌鱗塍資潤不計里實足
惠農氓春省為(去聲)斯喜
右白鹿泉
知有最高峰進步力須努天風落碧空萬籟奏叢椘&KR3233;
&KR3329;夫何礙緩轡䟦予馬俄亦造其巔北瞻俯江滸南眺
形勝多盤龍復踞乕六朝事已紛慨然一弔古重賡紀
再遊那辭雷門鼓錢起不可默謄牋因孟姥(陳羣與德潛並居林)
(下吟眺之興略同而是篇尚闕和作因示此督之)
右最高峰
御製詩三集卷四十九
