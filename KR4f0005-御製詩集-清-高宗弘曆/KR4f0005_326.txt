御製詩四集卷四十八
全韻詩下平聲十五首(戊戌四)
順治甲申
世祖元年
命攝政王統師伐明(叶親順治元年四月大軍命攝政睿王多爾衮代統往定中)
(原授奉命大將軍印京唘錫以御用纛盖一切便宜從事遂自盛行向寧遠而進)適於其時
流賊入燕明帝殉國社稷已遷厥吳三桂致書軍門(叶)
乞師進討大軍遂前(睿親王統兵行六日明平西伯吳三桂遣副將等出山海關致書於)
(王以流寇攻破京城九廟灰燼明帝已殉社稷賊首僭稱尊號擄掠逞殘神人共憤乞師除暴翦惡三桂願率)
(所部前驅睿親王得書即指山海關進發報三桂書越日三桂復致書於王請速整虎旅入關急擊逆賊京東)
(西可傳檄而定也王得書即星夜前進遇賊將唐通於一片石邀擊之斬百餘人賊遁去我兵直薄山海關三)
(桂率屬迎謁遂入關)賊廿萬衆據山海關並山横海勢頗盛焉王
傳軍令勿得争先鱗次布列固我中堅三桂漢兵白布
識肩以為分别否恐同殱(叶十時賊首李自成率馬步二餘萬衆自北山横亘至)
(海列陣以待睿親王集衆傳令曰爾等毋越伍躁進此兵不可輕擊破此則大業成矣因令我兵向海對賊陣)
(尾鱗次布列吳三桂兵分列右翼之未並諭三桂曰爾兵各以白布繫肩為號不然同係漢人以何為辨恐致)
(誤殺)大風忽作堀堁蔽天我軍呼噪風止戰酣(叶)大敗賊
衆滅跡掃塵(叶進是日大風迅作塵沙蔽天咫尺莫辨及兵令軍士呼噪者再風遂止各對陣)
(奮擊大敗賊衆追殺至四十里賊首尾不相頋向燕京遁走因晉吳三桂爵為平西王以馬步兵一萬隸之隨)
(攝政王直趨燕京追殺流賊即以捷書馳奏盛京)遂至都城賊早西竄(叶王睿親與)
(諸將誓約並諭衆曰此次出師所以除暴救民滅流寇以安天下也今入關西征勿殺無辜勿掠財物勿焚廬)
(舍不如約者罪之仍示官民以取殘不殺共享太平之意百姓聞之莫不大悦凡逃竄山谷者皆還鄉里薙髮)
(歸附所過州縣官民並開城迎降我軍至燕京自成已復焚宫殿西遁因令諸將隨三桂追賊尋勦之於陜西賊)
(遁入湖谷廣竄死山)辭輦安衆守經達權文程贊襄嘉猷允賢
(五月睿親王至燕京故明文武官出迎五里外王進朝陽門老幼焚香跪迎衆以明鹵簿御輦陳皇城外啟王)
(乘輦王固辭衆再三請王曰今來定天下不可不從衆意乃以王儀仗前列乘輦入武英殿故明衆官皆拜賀)
(王下令諸將乘城止宿不許擅入民居萬戶安堵乃與大學士范文程等議政于是傳檄安撫畿輔郡縣令明)
(衆官任事如故)九月
駕至定鼎北京(叶)(睿親王等定議都燕即具疏恭迎世祖于八月啟蹕九月)
(駕至燕京定鼎告祭廟社)(躬祝極門郊壇御皇受朝)為明雪恨撫有宇
寰漢高明祖秦元之民(叶)李唐趙宋更不足云(叶之唐宋得)
(天下皆有慚德即漢高明祖雖如逐鹿中原得之以高才捷足然劉乃秦之亭長朱亦元之編氓究為干犯名)
(分若我甚朝與明本屬各國且攻取祖宗以七大恨興師於義正而屢至燕京未即盖知其國政日非)
(待時而動也及流寇入逼明之社屋已墟三桂迎請王師為之驅勦賊衆雪恥復仇因而定鼎安民出諸)
(水火統一海宇億兆歡迎從古得統之光明正大孰有比於本朝者哉)奉
天宏運啟後承
前於億萬載
皇圖永綿
右
世祖定鼎燕京
長江塹不守南朝唐桂斯同昰昺聊(明福王朱由崧為其諸臣擁立稱號)
(江寧使稍能奮志有為未嘗不可同宋高宗之偏安南渡乃以昏闇不克自振惟晏樂是耽任用馬士英阮大)
(鉞奸黨擅權是非顛倒而高傑輩又復交訌於外勢益阽危雖史可法力矢孤忠誠如一木之難支傾厦惟時)
(豫親王多鐸等統兵南下於順治二年五月連克淮揚渡江乘勝直抵江寧福王先期遁去明之公候閣部文)
(武臣僚二百餘衆馬步兵二十三萬八千有竒悉皆降順因以平定江南捷聞六月豫親王乃分遣貝勒)
(尼堪等追福王至蕪湖明靖國公黃得功戰殁其總兵田雄馬得功縛福王以獻明祚遂亡若明之唐王朱聿)
(鍵桂王朱由榔雖僭竊尊稱而竄走靡寧旋就擒滅亦如宋未昰昺二帝之流離瘴海并不足稱餘閏矣)世
運有歸
天鑒朗海潮弗至地靈昭(豫親王既平江南遣貝勒博洛等統兵趨浙江持檄招撫)
(閏六月大軍至杭州敵兵分兩路拒戰擊敗之乘夜渡錢塘江逃竄我軍追至江岸駐營敵兵見之以為江潮)
(朝夕有信江岸之營必皆淹沒而江潮連日不至□郡驚為神助明潞王朱常淓遂率衆開門納欵浙江悉平)
抒忠允藉宗臣翰(謂金宗翰輩以喻豫親王等)饋餉還資主吏蕭(謂經)
(略洪承疇雖為明貳臣而我朝平江南等處實資其運籌轉餉之力云)流寇亡魂平次第
(闖賊李自成既遁英親王阿濟格率兵追勦自成走死肅親王豪格勦擊流賊張獻忠屢經敗竄尋射殪之餘)
(賊並陸績掃蕩其福建江西湖廣四川兩廣貴州雲南各省亦以次平定九㝢咸歸一統矣)
光華日月慶兵銷
右
世祖平定天下
帝后追葬有禮(順治元年五月王師平定燕京以禮葬明崇禎帝后及妃袁氏兩公主並熹宗)
(后張氏神宗妃劉氏仍造陵墓如制)公卿
賜謚無淆(十年六月十人賜謚明末殉節之大學士范景文等二仍于本籍給田致祭追錄勝)
(國遺忠易名褒闡實亘古曠典)樵採護其林木奠陳予以蕙肴試考歷
來勝國誰能似此荒包推而行之或待丙申德音孔膠
(丙申春以未暇世祖章皇帝時表章崇禎末死事諸臣僅据傳聞遍為搜訪迨久而遺事漸彰明史所載)
(按籍可考若史可法之力支殘局矢死全忠劉宗周黃道周之謇諤立朝臨危授命均足稱一代完人其他或)
(死守城池或身殞行陣與夫俘擒駢僇視死如歸若而人者皆無愧疾風勁草即自盡以全名節亦並可矜憐)
(又如福王之倉猝偏安唐桂二王之流離竄迹已不得成其為國而其臣茹苦相依捨生取義各能忠於所事)
(亦豈可令其湮沒又如我陣其太祖薩爾滸之捷明良將若劉綎杜松等皆殁於時抗我顔行自當獮薙)
(至今迹其竭忠效命未嘗不為嘉惘又若明社將移孫承宗盧象昇等之抵拒王師身膏原野周遇吉蔡懋德)
(孫傳庭等以闖獻蹂躪禦賊亡身凛凛猶有生氣總由明政不綱權奸接踵遂致黑白混淆忠良泯滅每為搤)
(擊不平福王時雖間有追謚之人而去取未公亦無足為重予惟以大公至正為衡若錢謙益之自詡清流靦)
(顔降附及金堡屈大均輩之倖生畏死詭託緇流均厲喪心無恥自當嚴春秋斧鉞之誅而明季盡節諸臣為)
(國抒忠宜加優奬準情理而公好惡即以示彰癉而植綱常因命大學士九卿等集議徵考姓名仍其故官予)
(以謚號一如一百世祖時例議上予專謚者二十六人通謚忠烈者十二人通謚忠節者一百九人通謚)
(烈愍者五百七十六人通謚節愍者八百四十三人並各節叙事實輯為勝朝殉節諸臣錄刊行以垂不朽此)
(惟遠紹有若)(當祖德而所錄幾多至百倍時留待此日之推行云爾)
右
世祖施仁勝國
隂人性多刻俗物興易豪母過司掃除其權不可高(奄寺)
(之制見於周官所司惟門禁掃除之役以給宫中使令而已盖其性隂而譏俗居心率皆以深刻為務得志又)
(易於縱恣自豪故不宜委之以事權也)中原四大家漢唐宋明朝害不冷
眼看皆亡於若曹然非若曹罪其君自所招(漢唐宋明之世無不)
(寵任宧官倚為心腹故若輩得伺喜怒竊威福且樹黨羽肆毒痡每致蠧國害賢擅權貽禍覆轍相尋迷而不)
(悟謂非其君之自取哉)是以我
世祖鐵牌示諭昭重其干政罰嚴其納賄條(我有鑒世祖於)
(明中官之患若王振汪直曹吉祥劉瑾魏忠賢輩之干因預朝政枉殺無辜䧟害忠良謀為不軌以致國事日非)
(於順治十二年六月政竊命立鐵牌嚴切勅諭裁定内監員數但有犯法干權納賄囑託内外衙門交結)
(滿漢官員越分擅奏外事及言官吏賢否者立時磔死聖訓凛然足為炯戒是以我國家從無令太監採)
(訪監軍預政侵權之事防流皇祖願世皇考禁制綦嚴余益惟奉祖制以弊所世子孫共知遵)
(守耳)允宜遵守法太阿莫俾操
右
世祖禁抑内監
親政撫四海勑幾揚九歌三藩必當撤萬里詎難羅(平西)
(王吳三桂封藩雲貴平南王尚可喜封藩廣東靖南王耿精忠封藩福建三人者日漸驕恣所在多畏憚之)
(盖皇祖常言少時即以三藩勢燄日熾不可不撤其時難於輕舉而逆臣奸謀叛志固早已燭照於萬)
(里之外矣)一二臣同助昌亡理不磨自應戒姑息未可恕么
麽(康熙十二年三月尚可喜請以其子之信襲封留鎮廣東而自攜藩屬老弱歸遼東終老皇祖命可)
(喜率之信及藩屬悉歸遼東七月吳三桂耿精忠並以移藩請皇祖集大臣面議大學士圖海言斷不可)
(遷移尚書莫洛米思翰明珠等則主遷移之說十一皇祖乃允三桂所請遣官賫勅往宣布德意月)
(三桂舉兵反雲貴總督甘文焜死之貴州提督李本深巡撫曹申吉皆降賊滇黔多為脅從三桂遂率賊衆窺)
(湖廣)發早叛知早揮戈是止戈時平餘宿將日久蔓羣魔
(三桂既叛多有歸咎於主議移藩者時事皇祖不肯諉過臣下事平後乃宣諭及之然就當勢而論三桂)
(久蓄異謀隂圖不軌撤藩亦反不撤亦反惟發之早故爾早叛而叛之速因得速平盖其時天下甫定宿將尚)
(存而逆賊羽翼未成易於翦滅若姑息日久漸致滋蔓難圖未必能即掃氛祲是膚功迅奏而海宇永慶又寧)
(實惟機適天佑我朝事如是爾)撻伐六軍藉
謀猷午夜過惟教糈繼運曾不賦添科(三桂皇祖聞吳反即)
(遣前鋒統領碩岱馳赴荆州進據常德以遏賊勢復寇簡八旗勁旅命順承郡王勒爾錦為寧南靖)
(大將軍同貝勒察尼及都統珠滿等參贊軍務率都統范達禮等統兵前往征討又調桑峨為湖廣提督並留)
(鄂善在楚與川湖總督蔡毓榮商同勦禦又西將命西安將軍瓦爾喀進四川復以都統赫奕為安軍護)
(軍統領瑚禮布為副將軍與瓦爾喀會兵由漢中入蜀而廣西則以孫延齡為撫蠻將軍守之復諭陕西)
(總督哈占提督張勇王輔臣等扞禦邊境又遣聲遣副都統瑪哈達駐兖州科爾坤駐太原以備調援大)
(兵既行惟納布籌撥帑金以裕軍餉四川命左都御史多諾侍郎等往荆州董理之而軍儲則)
(命川陕兩省協商供億雖饋運浩繁並未絲毫加派民也)次第芟夷盡光明日月和
(三桂叛之明年三月耿精忠亦據福建反總督范承謨不屈死而尚之信亦強其父可喜從賊迫之不已可喜)
(憤死之信遂降賊遥為煽附比近諸郡益騷然矣順承郡王既統六軍征勦閫外機宜悉禀承廟算於是)
(勦撫並施德威互濟擒捕誅鋤以次收服三桂旋伏冥誅逆孫吳世璠尚踞滇中拒命康熙二十年十月定遠)
(平寇大將軍貝子章泰征南大將軍賚塔等攻圍雲南省城逆䜿吳世璠惶懼自殺偽將軍線緎率衆出城降)
(磔偽大學士方光琛等戮世璠首獻馘京師雲南平二十一年正月磔耿精忠於市福建亦平尚之信雖曾歸)
(正而心懷兩端訊實賜死廣東亦皆寧謐是役也用兵甫八年而三逆悉已掃蕩集勲之速實史册所罕覯也)
守成兼創業奕世沐
恩多(而兼皇祖親政以後即成此大功之恩守成創業億萬世永承垂裕矣)
右
聖祖討平三藩
四十九旗撫已久喀爾喀未歸以遐侵尋敗於噶爾丹
戶口紛散亂如麻前後挈衆來内附
肯學光武閉關遮(康熙二十七年九月喀爾喀土謝圖汗及哲卜尊丹巴胡土克圖為噶爾)
(丹所敗盡棄部落牲畜挈人戶求内附所政王大臣集議許其來歸俾令得)(皇祖命議遣尚書)
(阿喇尼等運歸化城米糧賑之十二月故車臣汗之子鳥默赫來降命襲其父爵而札薩克圖汗之子額)
(爾克阿海巴朗尋亦内屬)次第
命臣往經理頒銀賜米給布茶(二十八年四月以土謝圖汗等所屬人衆不能)
(自贍牲畜往命領侍衛内大臣伯費揚古等齎銀兩茶布并購賑其乏又運張家口倉米選内駟厰駝隻散)
(給之二十九年正月土謝圖汗等又以人戶乏食求賑命發獨石口粟戶給四斗遂賴全活)多倫
諾爾
幸朝會
行幄大宴賚有加(三十年四月萬餘皇祖以土謝圖汗等率所屬十衆來歸親莅)
(邊外綏撫五月同列駐蹕多倫諾爾土謝命喀爾喀七旗與四十九旗設行幄令圖汗哲卜尊)
(丹巴胡土克圖札薩克圖汗車臣汗等朝見列坐錫宴並賜以銀幣衣冠器用茶布等物恩賚有加)
(衆莫不感頌云)彙宗之寺於以建自是中外成一家或遇老年
喀爾喀語及此猶淚雨下(叶寺蒙古素重黃教因建彙宗俾胡土克圖演梵宣揚)
(衆皆頂禮自是喀爾喀七旗遂與四十九旗共備藩服效臣僕其人衆日漸滋生殷阜十倍於昔至今年老之)
(人思念必感皇祖恩德言之激泣下)孫臣繼序敢不黽盡人事頼
天庥嘉綽羅斯都爾伯特輝特和碩特之徒(叶)最後乃
土爾扈特跋涉歸順路更賒(土爾扈特乃凖噶爾四衛拉特之一初因其汗阿玉)
(竒與策妄不睦竄歸俄羅斯於是凖噶爾遂以輝特與綽羅斯等同為四衛拉特及大軍平定)
(凖噶爾四衛拉特等殺者殺降者降遂撫有其地收服其衆於伊犂設將軍駐守焉土爾扈特)
(自居俄羅斯額濟爾之地傳至數世阿玉竒曾孫渥巴錫襲為汗因俄羅斯不奉黃教又欲徵其子入質遂與)
(合族密謀挈全部戶口十萬餘歸中國八閱月始至伊犁境上余初聞土爾扈特來歸之信慮伊勒圖不能經)
(理得宜因調舒赫德至伊犁酌辦而畏事者以新來中有獲罪竄逃之舍楞議論沸起余亦不能不為之少惑)
(而略為備舒赫德至伊犁於安汎設偵籌儲密備之事無不悉妥故新投之人一至如歸復掄其應入覲者由)
(驛而來因命隨圍觀獵且於山莊宴賚自是凡蒙古之族無不為我大清國之臣矣)無不安輯俾
得所飢與之食寒衣諸(叶若念其衆涉遠而來力甚疲憊視其死而弗之救仁人君)
(子所不忍况體分地天御世之大君乎於是為之口給以食人授之衣安居使得耕牧并為發帑運茶市)
(羊及裘又撥官茶出屯殺以資贍給一遵恤二皇祖收撫喀爾喀之例其詳見向所作歸順優記)大
君者盖
天之子一物失所應咨嗟柔遠繩
前胥國計
恩威一統含無涯
右
聖祖收撫喀爾喀
國以民為本仁民
聖祖彰六旬享福祚萬宇沐春陽水旱必賙急欠逋每
免償普教蠲正賦更與逭漕糧(遇水皇祖臨御以後間旱偏灾必施)
(恩蠲賑撫恤民間積欠每予豁免復以時際昇平期閭閻益臻殷阜特頒恩諭將各省正供額賦三年輪)
(免一周其各省應徵漕米並有之加恩分作三年輪免一次實亘古未曠典)似此培元氣
真稱邁古王
洪猷垂奕葉效法敢無蘉(余惟以於丙皇祖愛民之心為心曾寅庚寅兩次降)
(旨普蠲各省正供亦以三年而遍丁酉春復諭將天下正賦自戊戌年為始仍分三年輪免至各省漕糧則於)
(丙戌眷諭令按三年輪蠲一次凡以藏富於民俾益饒裕勉紹祖德於弗替耳)
右
聖祖普蠲賦糧
躬勞朔漠事三征竄死賊渠餘悉平(丹狡皇祖以噶爾肆凶頑違誓)
(狂逞侵掠我喀爾喀之地竄伏近邊必當及時翦滅以除後患乃發大兵三路進勦康熙三十五年二月)
(親統六師往征之五月征大駐仆巴爾台賊衆望見大御營知聖駕親驚遁去躡追至拖諾山)
(將軍費揚武大敗其衆噶爾丹僅以身免大軍凱旋是年九月復啟蹕巡視塞北十一月駐棟斯咳)
(噶爾丹使人格類固英至尋討以遣之還為期諭以噶爾丹若不親身來降朕必往七十日過期即)
(發兵矣遂傳軍親征三月)(諭回鑾三十六年二月復餘衆統大駐蹕寧夏聞噶爾丹已死悉降)
(遂班師下詔)豈憚軍書治旁午每申
廟算諭先庚(先是偵知聖駕駐蘇德圖由克諭費揚武曰頃噶爾丹自圖拉魯倫移營)
(越二日見其在逹爾罕鄂拉此寇乃極狡猾之人如敗遁斷不趨圖拉必渡克魯倫或從額農巴爾濟赴塞楞)
(額或繞巴延鳥闤之後設伏爾等切勿隨蹤而往恐誤入其㐲中宜詳察地理及賊逃竄之路小心堵禦費揚)
(武承蹤跡命即行尋奏言五月十三日我軍至昭莫多見賊遣前鋒挑誘分兵兩翼東於山巔結營西則)
(沿河布陣並遵拒戰聖主指授令官兵皆步行噶爾丹率賊萬餘向前我軍奮勇邀擊自未至酉大敗其)
(衆進𠞰三十餘里斬首三千餘級生擒數百人餘被創逃竄死於山谷中者相枕藉並殺噶爾丹之妻阿努噶)
(爾丹引數騎遠遁其衆降者千餘人自此一戰噶爾丹遂膽落勢亦窮蹙矣噶爾丹之敗衂實費揚武一人之)
(功而費揚武之所以能克敵制勝實皆禀承先幾廟算也)爾時策妄力猶弱故獻
車楞詐表誠(先是達爾罕伯克擒獻噶爾丹之子塞卜騰巴爾珠爾及噶爾丹死逹爾罕伯克復)
(獻其屍及其女鍾齊海中途為策妄阿拉布坦截奪丹遣工部侍即常綬往索策妄阿拉布坦即將噶爾)
(幼子車楞三魯卜獻出尋獻噶爾丹之屍復獻其女鐘齊海盖是時策妄阿拉布坦力尚微弱且懾我兵威又)
(復素與噶爾丹不睦故先獻其幼子藉洩私忿且使噶爾丹不留遺孽以絶後患又詐為恭順冀得假息苟延)
(計實狡矣其後部落滋聚遂計殺拉蔵汗大肆劫掠其勢遂張雍正年間其子噶爾丹策凌又復跳梁北路後)
(為額駙策楞擊敗於額爾德尼招幾至匹馬不返而諸將按兵不追賊衆得以兔脱我武既揚遂有罷兵之議)
(終噶爾丹策凌之世寧謐無事其逆子策妄多爾濟納木札爾襲位暴扈失衆心喇嘛逹爾濟篡奪之逹瓦齊)
(因阿睦爾□納之計復篡奪之凖噶爾遂自相擾亂矣)全定伊犁及回部孰非
前烈賴經營(乾隆癸酉冬都爾伯特台吉三策凌率數萬人來歸明年秋輝特台吉阿睦爾撒納)
(和碩特台吉班珠爾又率數萬人來歸於是定議出師遂命將軍班第偕阿睦爾撒納往勦軍行不過五月無)
(已矢遺鏃之費悉平定準噶爾擒逹瓦齊以歸後訊知逆謀由於阿睦爾撒納因釋逹瓦齊授以王爵留之京)
(師而阿逆潜蓄異謀於大兵凱旋時即流言脅衆黨惡之徒倉猝變動班第鄂容安同時致命疆場賊衆紛紛)
(四出竊占伊犂截斷臺路既而大兵復進前徒倒戈阿逆乃竄入俄羅斯旋伏冥誅我兵至俄羅斯勒索遂得)
(逆屍因於伊犁築城駐兵設將軍鎮守焉至於掃蕩回部則由將軍兆惠在伊犁時曾遣副都統阿敏道往回)
(議事小和卓木誘殺阿敏道抗我師顔且敢冒死入庫車城乃雅爾哈善略無紀律致彼出入自由竞得脱去)
(因治雅爾哈善之罪命兆惠往定回部遂克庫車存沙雅爾定阿克蘇略鳥什收和闐直至葉爾羌城下二酋)
(以逸待勞統數萬人敵我三千餘人我師過河者纔四百餘猶能斬將搴旗退而築堡黑水固守以待者三閱)
(月冨德舒赫德等率師進援而馬力疲乏復為逆回所困適參贊阿里衮遵余命驅馬急至援出冨德等遂同)
(夜𢷬賊營我師内外夾攻逆回自相蹂躪頋命不暇因解黑水之圍二酋乃棄葉爾羌喀什噶爾兩城攜衆遠)
(跳其兩城舊伯克即獻城以降參贊明瑞等一邀之於霍斯庫魯克再陷之於阿爾楚爾二酋乃竄入拔逹克)
(山將軍兆惠等傳檄擒梁因函首以獻回部悉平大功既成新疆式闢耕屯相望商旅通行悉如内地此皆)
(上天眷佑得以繼我云皇祖之志益深欽感)
右
聖祖親征朔漢
鳴
輦運河白升香岱嶽青民艱
詢迤邐吏治
訓丁寧(閻之皇祖軫念民依吏以省方問俗疾苦訓官法廉舟行)(察閭周覽)
(運河蹕所輦路登臨泰岱焉清至盛典昭)六度江鄉
幸幾番隄畔
停
諭皆中窽要
示必審情形(康熙甲子始丁亥南廵江浙嗣是己巳己夘癸未乙酉巡典遞舉前後凡)
(六度自宿遷至淮揚莅率閱視河隄時返經臨每次必三四以為常隨)(憑覽牐堰往指示機宜)
(實足為治河典要)清口上常度陶莊下久聆
御樁猶可騐挑壩正其丁(己夘春形勢)(命皇祖親閱清黃於清口迤西隔)
(岸挑治陶莊引河立樁為誌益避清命於南岸築挑水壩横截河流逼入陶莊河口俾口倒灌之患實釜)
(底抽薪之隨淤後雖)(策惜其時河臣未能善體工迄聖意隨濬遣大臣履勘屢經疏濬無成云)
事以有巡述心惟無逸銘
宗工期永晏
祖訓亹聰聽(南顧皇考雖未舉南廵之典然每紆家堰厪念河防雍正己酉以高)
(石工必須堅固高厚方能障護清水使力足敵黃以助暢流之勢命發帑百萬實力培修以垂久遠至于)
(令猶利頼焉余心切法凡觀祖課吏考於乾隆辛未丁丑壬年乙酉四舉南廵民行慶蠲逋以次舉)
(行而於閱覧河隄諸務尤深廑念平成)宣定東西勢(壬午春閱清口乃洪澤湖尾閭東西兩壩)
(本以蓄清禦黃司事者每以惜費為念皆不肯大擴清口致洪湖盛漲由高堰五壩洩出下河往往受災因於)
(五壩設立水誌如增長一尺即將清口之壩拆開十丈遞長遞拓永為成式俟秋汎過後仍將壩口鑲築以資)
(禦控河臣遵奉宣洩下河即每歲大稔十餘年來高寶遂無水患)建籌南北瓴(己末春曾命大)
(學士鄂爾泰視河仍持開引河之說而河臣河員率以為難行即高斌亦以為功不易就乃創建木龍挑溜北)
(趨為補偏救弊之計於是引河之議遂寢予以為陶莊引河不開終不能救清口倒灌之患但南廵四次未至)
(其地丙申春授薩載為總河諭及開陶莊引河之事薩載扺任與督臣高晉親履其地測量高下曲直頭尾寬)
(窄繪圖貼說以開予以硃筆點記其議遂定於九月十六興工以丁酉二月十五日乘春汎水長放溜入新河)
(而舊河築攔黃壩以禦之既放後新河順軌安流直抵周家莊始會清東下去清口較昔遠五里於是永免倒)
(灌之患而引河之工成此實仰邀貺詳天助陶神相因命建河神廟於河干以答明御製莊河)
(神廟碑記)繩
先賴成績默佑仰
蒼靈
右
聖祖南巡閱河
海宇承平戶口增特頒
恩諭被黎蒸丁雖益地不加益賦定徵額弗再徵(康熙五十)
(一年二月未加皇祖諭以承平已久戶口日繁人丁雖增地畆並廣若按現在人丁加徵錢糧實有不可)
(令直省督撫照現徵錢糧冊内有名丁數永為定額嗣後滋生之丁免其加增錢糧仁心廣被普天黎庶)
(億萬年永沐深恩矣)
揭理明哉本舜哲
惠民深矣發文矜萬年國運
栽培厚世世欽遵福永膺(直省向有五年編審人丁之例余以為滋生戶口現有每)
(歲民數冊可稽而人丁定額已蒙胥吏皇祖恩旨永不加賦則編審不過沿襲具文且恐藉端滋擾因於)
(乾隆壬辰夏諭令各督撫將編審永遠停止亦推廣皇祖之德意也)
右
聖祖永定丁賦
策妄心藏詭計尤潜兵擾藏逞奸偷
肯因姑息從羣議
定與勦除籌遠猷(康熙五十九年正月藏汗皇祖聞策妄阿拉布坦誘殺拉遣策零敦)
(多下至藏佔據藏地毁其寺廟散其番僧即欲派兵安藏而滿漢大臣咸謂不必進兵皇祖以此時若不)
(進兵賊寇無所忌憚或煽惑沿邊諸番部將作何處置耶因諭安藏大兵宜速前進授都統延信為)
(平逆將軍護軍統領噶爾弼為定西將軍統兵分路前赴藏地)頻疊紅旌奏洪捷宣揚
黃教奠遐陬(是年十月噶爾弼奏報八月初四日率官兵自拉里前進王師所至望風響應取墨)
(朱工喀其附賊之喇嘛等陸續出降並擒獲凖噶爾之喇嘛百人内有策零敦多卜授為總管之喇嘛五名即)
(戮於軍前隨撫綏土伯特人民悉令安輯復據延信等奏報大軍於八月十五日駐營卜克河其夜策零敦多)
(卜率衆來犯擊敗之奪其馬匹器械二十日兵次齊嫩郭爾夜半有賊兵二千餘來襲我營我師嚴整備禦賊)
(衆不能抵敵遂奔北二十二日兵次綽瑪喇其夜五更有賊千餘劫營因營中四面哨兵鎗礟矢石齊發賊兵)
(被殺身死者甚多餘皆望風而遁次日策零敦多卜亦即率衆逃去又派兵送新封之逹賴喇嘛進蔵自此蔵)
(地平定振興黃教益盛)金川掃穴諸番讋即叙西戎拓坦郵(兩金川皆)
(服屬土司乾隆戊辰金川酋郎卡跳梁不靖隨派官兵往勦郎卡窘迫乞降遂赦罪班師甫十年而郎卡即與)
(革布什咱等土司搆釁其子索諾木兇悖尤甚自恃人衆力強與各土司稱兵迄無寧歲余以為蟻鬭蠻觸不)
(足以勞王師因命地方丈武大吏隨宜彈壓大吏惟欲省事每示寬縱逆酋轉以為不足懼與小金川之僧格)
(桑狼狽為奸侵奪附近土司且敢負恩抗拒不得不加兵征討而此逆不除各土司必為蠶食且恐梗我藏路)
(乃阿爾泰怯懦無能因授温福為將軍由西路進兵攻復鄂克什侵地時阿桂為參贊亦自南路攻克美諾僧)
(格桑竄投索諾木因令温福由功噶爾拉阿桂由當噶爾拉分兵兩路進勦金川而溫福措置乖方為賊所窺)
(伺竟致僨事喪師美諾復失因命阿桂為定西將軍尋即收復美諾統兵由谷噶進勦豐昇額明亮為副將軍)
(海蘭察舒常為参贊福康安奎林等為領隊兼添派京兵奮勇直進每從間道破險攻堅會僧格桑已死逆酋獻)
(出其尸乙未八月十五夜阿桂攻破勒鳥圍連取賊人卡寨而明亮等在北路亦攻得宜喜山梁以次進取十)
(二月西路官兵攻得雍中舍齊兩喇嘛寺於十九日兩路合兵圍困噶喇依賊寨賊屬紛紛投出至丙申二月)
(初四逆酋索諾木窘迫無計率其屬衆出寨叩降阿桂等派員進獻俘馘一面奏報捷音紅旗馳到適當恭謁)
(已見景陵之日實賴大學皇祖默佑其詳平定金川告成碑文兹不復綴)
右
聖祖平定西藏
春蒐復秋獮豈不戒虞箴惟切
覲揚志
寧辭歲月侵(攻必皇祖以我朝素嫻騎射故能戰必勝克且深念祖宗創業艱難而)
(平開國諸臣亦皆勇果無敵由於所習之精勤也恐承日久人或貪安逸而忘本務是以常舉行圍之)
(典自康熙壬戌以迄壬寅或在城獵於邊牆或三四田於塞外幾無虚歲而南苑近南尺五歲或莅)
(焉凡以家久講武習勞景計者前徽而敦舊俗為國安長治至深遠也)
多能固天縱(千二皇祖神勇天錫有及力能挽強並用把長箭臣下罕者曾見聖)
(諭且矢無虚發圍中射鹿率多貫脇洞胸即猛如虎健如熊捷如兔亦往往壹發殪之)
久道仰君臨避暑山莊闢受
恩予最深(戊子始搆避暑山莊於熱河自是歲以四五月駐蹕秋則蒐狩木蘭孫臣十二)
(歲時蒙親見)(皇恩眷養育宫中扈從山莊日侍射諸左右祖披閱奏章引見官吏宫門習事敬)
(識之弗敢忘及至木蘭中承及輒恩慈愛護而期許者尤出諸孫之右至今每一念為淚下曾於賜)
(居之萬壑松風榜曰紀寧駐恩堂作記以誌其事所以凛遵無逸不敢晏山莊而勤政勅幾幸木蘭)
(而先勞肄武以至優撫藩部柔懷遠人無一非追憶見開率循成憲承祖志即期以報祖恩耳)
右
聖祖行圍講武
佩文淵鑑恒
稽古成集圖書五百函(佩文淵鑑二齋皆典學之所屢)(命詞皇祖幾餘臣篡輯諸)
(書刊行嘉惠萬世書成多冠以二齊之名所編纂有周易折中詩書春秋傳說彙纂日講四書五經通鑑)
(解義歷代年表皇輿表子史精革性理精義朱子全書月令輯要康熙字典音韻闡微淵鑑齊古文選歷代賦)
(彙全唐詩四朝詩全金詩誄物詩題畫詩歷代詩餘詞譜淵鑑類函佩文韻府駢字類編分類字錦書畫譜廣)
(羣芳譜各種每呈祖御乙覽並經載籍欽定而資治通鑑綱目則皇批也又以極博浩如淵海)
(書為命廷臣倣古人左圖右史之義分類編次合成一編六典三十有二部六千一百有九名之曰古今)
(圖書集成刻為銅字排板印行計一萬卷裝為五百函徵引之富卷帙之多考覈之精皆從古所未有也余踐)
(阼之初即命校刊十三經注疏二十二史繼復刊刻杜佑通典鄭樵通志馬端臨文獻通考且命開舘續修之)
(又因儒臣之請纂輯周易述義詩義折中春秋直解三禮義疏又御批通鑑輯覽擇諸批之出自親裁及曾經)
(改乙者别為評鑑闡要一書又撰通鑑綱目三編及明史更以遼金元三史人地名音譯多訛令廷臣訂改又)
(為三史國語解以正其誤而同文韻統則譯音之楷式也若盛京通志西域圖志西域同文志熱河志盤山志)
(或以闡豐鎬之規或以誌幅員之廣或以紀山川之勝又輯授時通考以課農桑禮器圖式以昭明備而唐宋)
(文醇詩醇皇清文穎則示學者以矩度余雖不敢仰方皇祖右文之盛而運際光昌振興文教實切繩)
(思武之焉)愧未九章窺
秘奥(編纂皇祖天縱多能深通算法嘗曰律指授臣工成書排目進呈曰歷象考成吕正義曰)
(數理精藴總名之曰律歷淵源於以齊七政正五音稽九章粲然大備余於象數之學向未肄業不敢輕有所)
(作今續刻之律吕正義儀象考成後編及天文正義恊紀辨方諸書則莊親王及諸臣之諳算學者所編輯余)
(愧不能效講授皇祖之親為也)勤搜四庫法
研覃(癸巳春因儒臣言永樂大典雖間有缺佚而中多世所未見之書爰簡廷臣率翰林諸臣校勘命皇)
(六子總領之然大典依韻分排體例未為精當而篇籍頗有可採凡錄得成部者八十四種又於各韻散篇中)
(襞積成書者二百九十三種復勅各省督撫搜訪遺書其進到者即錄副備輯而原書仍還之藏書家以示公)
(好之義採購既富命館臣分別應刊應抄及存目三類各撮其書大義撰為提要並依經史子集編次名曰四)
(庫全書其裝帙排亟即按四時之色且倣浙江范氏天一閣蔵書之制為搆文淵文源文津三閣以貯之書成)
(約得五六萬卷與廣惠皇祖纂輯圖書集成之例雖不盡同而取多用宏藝苑則仍體皇祖崇文之)
(意云)
右
聖祖纂刻羣書
六計弊吏總以廉詎曰大法斯無嫌應知大者小所瞻
簠簋不飭奚率僉火耗之禁初未嚴聽其取以資米鹽
世間少廉而多貪其害在民何用占(各省火耗向俱州縣自收以資日用)
(而上司日用所需即取給於州縣耗羡之外種種饋送名目繁多以致加派横徵無所底止盖州縣既有所藉)
(口以肆其貪婪上司復有所瞻徇而曲為容隠其弊實有不可勝言者)惟
大聖人智勇兼旋乾轉坤力以擔道謀築室那顧覘一
洗積弊惠閭閻大弗缺用小弗添敢有重取白簡參治
人治法
明諭拈至今相安民養恬(先是山西撫臣諾岷請以通省一年所得耗銀數目奏明)
(歲終即以給發養廉嗣經山西布政使高成齡奏請直省俱應倣山西之例奏入命總理王大臣九卿詹)
(事科道秉公集議毋稍挾私尚氣阻撓不公如意見有未恊者不妨兩議三議雍正二年七月王大臣等議上)
(弊必皇考以所議各條識見淺小養上明諭飭之曰積當剔除與其州縣存火耗以司何如上司撥)
(火耗以養州縣乎如所稱提解火耗聽州縣將應得之項如數扣存不必解而復揆此大不可耗羨與正項同)
(解分毫不能入已州縣知重耗無益孰肯額外加徵若將州縣應得之數扣存於下勢必私增巧取浮於所得)
(累及小民此顯而易見者也又請先於山西一省試行此言尤謬天下事惟可行與不可行兩端耳如以為可)
(行則可通行於天下如不可行則亦不當試之於山西又稱提解火耗非經常可久之道其說亦非凡立法行)
(政孰能歷久無弊從來謂有治人無治法故有人存政舉之語朕謂有治人即有治法法有因時制宜者今爾)
(等所議為國計乎為民生乎不過為州縣起見獨不思州縣有州縣之若上司亦有上司之苦持論必當公平)
(不可偏向又朝廷與百姓原屬一體朝廷經費充盈民間偶遇歉收可以施恩振䘏百姓自無不足是提解耗)
(羨於國計民生均有益也天下督撫有如諾岷等不避嫌怨實心任事自能酌量行之通省羨餘絲毫不能隠)
(匿又孰能此外多取一錢以干罪戾乎各省能行者聽其舉行不行者亦不必勉強嗣是各省皆以次奏提解)
(耗羨議定養廉自督撫以至州縣佐雜等多寡各有定不額俯仰裕如立法至今五十餘年上司不敢妄索屬吏)
(敢濫供里下無𣲖累之虞有司亦無加徵之事閭閻不擾作息相安實由皇考智能洞燭而勇能廓清是)
(以積弊永除裕萬年久大之計我世世子孫所當敬守弗渝也)慎勿動彼浮議纖萬世
遵守惠黎黔
右
世宗定各官養廉
親賢勤政出於至諴(治理皇考臨御後躬攬萬幾勤求咨詢延攬日以為常因)
(於圓明園至於視事之所紀綱御筆題額曰勤政親賢盖紀實也整飭肅清諸弊深有合於弛)
(張互用之道一端硃批諭旨特舉耳)内咨卿貳外訓牧監封章特達許
其自緘機事不密羲經訓明(叶)晝則勅幾夜乃披函硃筆
手批弗假諸人(叶)(内外臣工具摺奏事皆令封逹御前皇考畫則延接廷臣)
(引見官弁燈下數十披閱奏摺每至二鼓三鼓悉用硃筆手批或言或數百言且有多至千言者從)
(無一字假手於人亦無一人稍能襄贊者)奬善戒非義方仁圓(叶)因人而施
量材所堪剛導之柔寬濟以嚴積而成帙爰付鐫劖
(御製序文有云硃批大指總教人為善戒人為非示以安民察吏之方勉以存誠去偽之要或有兩人奏事而)
(批示迥乎不同者則又因人而施量材而教嚴急者導之以寬和優柔者濟之以剛毅過者裁之不及者引之)
(實可為人心風俗之一助因檢内外諸臣繳回之摺不下萬餘函擇其可以頒發者付之剞劂尚不過十之二三)
配謨曰四匹典以三弛張盡善洞微達潛小子蒙業奉
為君鑑(叶)詎予一人萬世奉咸(予小子仰承紹付託之重勉)(皇考前徽)
(弗敢稍自暇逸批荅奏牘雖不能及世子皇考之洋洋千百言而封達手批一遵成例我世孫所當永為)
(遵守者也)
右
世宗硃批諭旨
御製詩四集卷四十八
