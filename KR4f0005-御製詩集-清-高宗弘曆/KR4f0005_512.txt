御製詩餘集卷十七
古今體三十四首(戊午一)
戊午元旦
元之三更六之三嘉慶乾隆父子覃訓政心仍晝宵篤
承歡膝下凊溫諳知予望捷衷均苦翦逆同籌不盡談
吉戊向陽旋寶運喜旌應即到西南
元旦試筆二首
雖云歸政仍勤政覺此二年過更多縱得兩苗盡𠞰洗
猶然一蜀暫延俄(現在川省教匪在保寧䕫州一帶分竄滋擾其舊在陜境之賊經官軍四)
(面兜擒亦悉竄入川境祇須各路帶兵大員設法截𠞰不難一鼓殱除佇望捷音即至)恩威並用
不餘力(賊匪黨與雖多大半逼脅良民叠經諭令帶兵大員等於臨陣時申諭以脅從㒺治俾黨與日)
(離其甘心從賊者必槩予駢誅不留餘孽如此恩威並濟庶冀迅速蕆功)擒獲首兇尚待他
(各路賊首如王廷詔李全姚之富齊王氏王三槐徐添德冉文儔羅其清高均德張漢潮陳崇德林亮公覃加)
(耀皆係渠魁必當按名擒捕乃待之日久尚未報獲惟望勒保等同心協力迅奏膚功或此時擒渠喜音業已)
(在途益增縈盼)虞陛舞干詎同彼(干羽格苗之事雖本虞書然史臣紀載之詞已未可盡信)
(且彼係苗民猶可姑置諸化外若白蓮教匪等以内地奸民敢作不靖此而不加翦除何以輯地方而安良善)
(予不得已用兵之心於向所作詩内曾屢及之)内民邪教可寬麽
屢綏兩載幸逢年中外安和民晏然養則有資教難說
(柳宗元郭槖駝傳於養樹得養人之術最足以資治理然富庶宜加以教而化導之方較撫字尤難是宗元所)
(論猶為得半之道也)子誠無過我多愆居諸盈昃洵速矣覆載照
臨實鑒焉八十八齡望九二西銘惟默會前賢
詠白玉如意
玉已石中珍白尤色裏純執之應首祚迓以兆新春捷
報應即至屢綏幸每均(連歲暘雨應時各直省收成多屬豐稔兹獻歲開韶更祝報寰)
(㝢豐登)和闐連歲貢豈厭薄来頻
新正降旨將江蘇安徽山東上年曾經蠲賑各州
縣及貴州興義府屬戡定地方加恩展賑賞給
口糧詩以誌事
新正閣諭孰當先要在籌民喫與穿(傳燈錄載慧海禪師云飢来喫飯困)
(時即眠又雲峰文悅禪師云終日喫飯不曾嚼着一粒終歲穿衣不曾掛著一絲此數語祇係禪宗解脫之旨)
(為君者關心民瘼尤當以衣食為亟務先事預籌不可緩也)每以歲前馳信問(每歲新正)
(加恩事宜例於歲前馳諭各督撫令將各該省有無應行蠲賑之處預行查明具奏)遂因春首應
時宣(行慶施惠時令所先每屆新年將應行加恩省分於開正數日内頒發諭旨用錫春祺遂為常例)
江南(江蘇省徐州府屬之蕭碭等縣上年因碭山南岸及曹汛漫工黃水下注秋禾間有被淹業經賞給)
(口糧分别蠲緩賑撫兼施第念今春正賑事畢民食恐不無拮据因加恩將碭山蕭縣睢寧豐縣沛縣銅山邳)
(州七州縣極次貧民一體展賑一月用資接濟)山左(山束曹單等州縣衞上年因曹汛漫水下注地畝間)
(被淹浸節經分别撫賑蠲緩兹念青黃不接之時民食尚恐缺乏因加恩將曹單濟寧金鄉魚臺嘉祥城武鄒)
(縣嶧縣及臨清濟寧二衞於正賑散畢後分别展賑三兩月至一月不等)各分賑近歙(安徽省宿)
(州靈璧等州縣亦因上年六七月間上游漫水下注秋糧被淹其廬鳳所屬亦有一隅被旱之處業經賞給口)
(糧蠲緩給賑第念麥秋之期尚遠所有宿州靈璧泗州盱眙五河等州縣及合肥定遠二縣民衞戶口再加恩)
(賞給一月口糧俾資民食)遙黔(貴州興義府各屬上年因狆苗滋擾有誤春耕節經普給口糧並分别展)
(賑加賑閭閻已不至失所第念各該處自上年六月後遞解圍城以次戡定秋禾佈種未免愆期現當青黃不)
(接之時小民口食攸資因將興義貞豐冊亨黃草壩捧鮓新城六處再加恩展賑至麥秋後始行停止以示恩)
(施無已至意)亦有蠲災鮮稔多誠厚幸獨仍望捷意卷然
新正寧夀宫即事
嘉慶三年中外覃乾隆六十並稱三斯緣誠悃從羣願
豈是徘徊遂已貪(予紀元週甲克遂初願於乙卯頒朔之前預詔丙辰為子皇帝嘉慶元年)
(其時子皇帝率王公大臣等籲懇仍以乾隆紀年情詞肫摯實出至誠因許進乾隆紀年憲書百帙以備頒賜)
(宫中皇子皇孫及御前親近王大臣等俾遂愛戴悃誠其頒行中外者俱用嘉慶紀年於予初元焚香告)
(天不敢上同仰荷皇祖紀年以次增載之意仍並行不悖兩年以来昊慈默佑康健如昨訓政不倦)
(此實史冊僅見之盛事而予祇承質諸洪貺弗懈益虔初無一毫繋戀天位之心洵可以蒼縡向於)
(所作詩内曾屢及之)洵沐
天恩尚身健仍勤政理訓兒諳却因望捷廑朝夕矻矻
心勞亦所甘(予春秋八十有八望九之年精神純固眠食佳安若遂躭懷逸豫置軍國重務於不)
(問非特無以仰副敢近天眷且非予付畀子皇帝之初心不惟不忍亦不因官軍𠞰捕教匪雖屢經克捷)
(而川楚首逆如王廷詔李全姚之富齊王氏王三槐徐添德冉文儔羅其清高均德張漢潮陳崇德林亮公覃)
(加耀等尚未就擒盼望捷音早晚即至雖宵旰焦勞所不辭也)
樂夀堂作
向曾計日擬居旃(丙申年葺寧夀宫預為倦勤娱老之地擬歸政後移居於此以資頤養計)
(日以俟屢見前作)兹却養心座未遷(洎丙辰授璽子皇帝初願幸符自揣精力強健如常)
(不敢遽圖自逸而養心殿乃每日視事之所予以望九之年敕幾訓政居處一切應仍其舊用迓吉祥)歸
政依然此訓政已便兼亦欲人便(養心殿在乾清門西遵義門之内向来召)
(見王公大臣六部九卿及引見官員等俱由乾清門進内趨走甚近若寧夀宫則相距較遠不若養心殿之便)
(是以仍照常居此非惟自便兼欲便於大小臣工也)忽教改觀(去聲)今乎昔信弗讓
時歲與年張子西銘語誠達懶重摛藻紀吟箋
遂初堂口號
雖曰遂初初未遂籌軍望雪正愁予咄哉此語益增失
平日書懷可忘諸
和闐龍尾觥
近日專諸多述古觥看龍尾漢雕援為君好惡可弗慎
觀過知仁戒亦存
天津鎮總兵蘇寧阿鹽政董椿各奏報得雪詩以
誌事
月之三日津瀛雪正是京都隂遂晴(蘇寧阿等奏天津地方於正月初三)
(日先得密雨旋沛雪澤自辰至申得雪三寸現當麥苗長發之時得此滋培倍加暢茂日来京師時作同雲欲)
(雪不果殊增企望)三寸積来厚且渥二麰滋處密而平均吾土
也洵堪慰獨此闕哉那弗怦秋雨深霑無礙待(京師昨秋雨水)
(霑足地脈本為滋潤是以冬間雖未得透雪尚不至亟形望澤)前言自咎失誠貞(昨年冬臘)
(屢遇濃隂釀雪未成旋復開霽予嘗有秋間雨水沾潤即至年節得雪亦不為遲之語雖徧加詢問僉以為然)
(但此語或即予望雪之意未誠致日久尚未霑被乎不能不引以自咎)
新正重華宫有作
歷歲重華例有作不忘舊亦是恒心昨春幸值苗全靖
今蜀偏嫌首未擒(昨春來此已於年前接到攻克石隆苗寨陣斬首逆石柳鄧之奏湖南苗)
(疆悉就平定兹新正五日雖據宜綿明亮等奏於大竹梁山營山渠縣廣元等處共殲賊數千名但首逆俱未)
(就擒尚不足為慰)北苑撰辰將啓駕(新正擇吉於初六日幸圓明園明晨即當唘駕矣)
東廂曲宴罷連簪(每歲開韶例扵重華宫茶宴廷臣及内廷翰林等命題聯句近日盻望擒)
(渠捷報心緒焦煩因罷行此舉)午前露布倘飛到聯句圓明漫補吟(現在)
(明亮德楞泰等將竄至廣元邊界之賊悉力兜截不令闌入棧道又不使與川省教匪合夥賊勢已窮首逆齊)
(王氏姚之富等當可剋日擒獲其宜綿等各路𠞰捕之賊俱屢有克捷而勒保現由重慶一路前進添調新兵)
(數千已陸續齊集聲威愈壯即日會同宜綿惠齡恒瑞慶成等四面攻圍將川境之賊悉數廓清擒渠蕆績若)
(早晚喜音農至仍當於圓明園補行聯句以循例事而誌新禧)
新正幸御園作
奉時行慶御園祥日麗風和春漸昌待雪俯看麥增綠
沿途已覺柳微黃頻聞勝戰徒騰奏(昨據明亮等奏將廣元竄匪截殺數)
(千名棧道疏通無阻宜綿等𠞰辦大竹梁山營山渠縣竄擾之賊亦殲斃多名雖同日馳到捷音而首逆未擒)
(倍增企望)未獻首擒增盼章三月一心仍望捷(昨年十月初間由御園進)
(宫即昐擒渠捷報兹屆新正屈指已閱三月又值臨幸御園之期望捷之懷依然如昨實無片時少釋也)成
吟紀節慙(去聲)無遑
雲貴總督鄂輝奏報𠞰淨狆苗餘黨全黔底定詩
以誌慰
勒保調川靖邪教(上年春間黔省狆苗滋事即命勒保由楚北赴黔督𠞰節經攻解興義貞)
(豐冊亨等處圍城並擒獲首逆七綹鬚韋朝元王橐仙王抱羊等大局已定嗣因川省𠞰辦教匪雖屢殲賊衆)
(尚未擒獲首犯因命勒保赴川總統督辦以期迅速蕆功)鄂輝留貴定黔苗(𠞰辦狆苗之事)
(勒保已大加戡定尚有零星餘黨未降未𠞰苗寨鄂輝在湖南提督任内辦理苗疆善後事宜尚為妥協因授)
(為雲貴總督令其赴黔接辦用能搜捕餘匪綏定全疆)許多善後資徐理諸務佳
章報一朝(上年嘉平月杪據鄂輝奏搜𠞰馬乃屯各處苗寨擒斬數百名並將石門坎香鑪箐松林)
(等處賊寨殲除淨盡其附近之掃帚嶺等寨俱各哀籲乞降兹又據奏連日督同總兵施縉藩司常明帶兵進)
(𠞰雨薛岩脚趙屯等十八寨洗蕩以耶寨賊巢並將魚籠等三十餘寨全數掃除計梟取首級三千餘顆生擒)
(男婦一千一百餘名其燒斃淹死被戮者約計一萬餘名樓下河一帶苗疆悉就蕩平)查得物娘
擒女犯(此次奏報以耶寨苗婦查得物自稱仙娘聞官兵攻克各處苗寨添築城卡煽誘附近羣苗悉)
(力抵禦經鄂輝等督兵進𠞰先於糯東賊寨抛擲火彈焚斃八九百人乘勝進抵以耶寨轟擊賊匪千餘人女)
(苗查得物騎馬衝出奪路奔逃官兵直前擒獲遂克巢穴)黃阿金首執男僚(前奏自新城至)
(樓下河三十餘寨逆首黃阿金先在補納山半硐藏匿經官兵兩路埋伏誘令竄出四面兜圍緊密將黃阿金)
(及其家屬夥黨二百六十餘名悉行擒獲正法)全狆洗盡下河奠仍企凱音未
免焦(此次搜𠞰狆苗餘黨擒捕淨盡黔省全境敉寧實堪欣慰惟川省教匪尚未奏報擒渠捷音仍不免)
(旰宵盼切爾)
御園山高水長樓前錫宴外藩有作
閣宴今番移御苑(御園山高水長樓前地面寬敞每歲於此設鐙火賞節至新正錫賚外藩)
(例於紫光閣筵宴今歲初六日臨幸御園為期較早數日前無暇於紫光閣錫宴遂於御園舉行此典)譔
辰錫祉取良佳(錫宴頒賞為新韶令典用敷恩賚不可闕也)歷年行賞豈宜
汰撫遠待恩應令皆翠幕張春觀聽熟(每歲上元節前後俾外藩屬國)
(預觀烟火且避暑山莊錫宴藩部於萬樹園設幄成禮兹移紫光閣筵宴於此列幕聯茵皆衆蒙古所熟習倍)
(形歡忭)紅鐙近節景光諧悉擒兇首企露布(時尚未至)延望西
南未惬懷
上元日作
高年太上逢元夕欲減吟詞難減詞況值風平月朗際
(邇日盼雪雲生即作風甚不惬意今日風清月朗正叶佳節)可無應節寫心為豫前
(十四日)翼後(十六日)罷則已(每歲上元前一日家讌親藩及曾元軰後一日小宴廷臣例皆)
(有詩發和上年小宴廷臣詩後曾有識語以予授璽後訓政如常其依例成吟之什原可從簡今又屆上元佳)
(節撫時紀序不可無詩其前一日後一日之讌竟不依向例復題矣)提筆拂箋聊復斯七
字攄衷自嗤爾實仍盼捷正孜孜
予自授璽後擬將每歲依例成吟之什量為酌簡屢
見之題咏惟丙辰丁巳上元前一日家讌親藩及曾
元輩仍俱有詩章懸之奉三無私殿壁其後一日小
宴廷臣二律向懸勤政殿東之飛雲軒至丙辰而四
壁已滿再無隙處昨歲丁巳因成五律一首懸之殿
外其上元節日詩章向懸同樂園殿壁今又屆元夕
風月清佳余自揣精神純固訓政如常實為高年盛
事但望九之年吟詠原宜從省兼以近日盼捷縈懷
吟興稍減是以將年例茶宴聯句停止其上元前一
日後一日之讌但依例舉行不紀以詩此後節日例
作亦似可簡吟矣
口號二首
年齡幸致八旬八夜刻每眠三十三(年来常得安眠每夜就枕率至三十)
(二三刻實為老年難得佳境)一切吟情例應減(自丙辰授璽後擬將每年依例吟什量為)
(簡省屢見前詩近因望捷心殷將上元節前後錫讌例作俱已酌減盖望九訓政之人原不必以多吟咏為事)
(矣)促成聊此誌佳談
開印由来撰吉朝依然曉起肯逍遥(節前後安眠每自戌正至寅正二三)
(刻較前多至二三刻今已屆開印之期仍照常於寅正即起視事不敢稍圖逸豫也)兩旬節事倏
以度何日曾忘望捷焦
額勒登保汪新奏報生擒首逆覃加耀楚境肅清
詩以誌慰
昨年𠞰賊今年獲(覃加耀一股賊匪自前年滋事之初與林之華合夥先由滋邱逃至黃柏)
(山竄聚日久經額勒登保福寧帶兵𠞰殺賊匪倚恃山路險阻由黃柏山輾轉逃至芭葉山朱里寨繼又思由)
(達始宣恩逃入川境旋經官兵截回林之華先經鎗斃賊匪等仍竄至長陽地界額勒登保等帶兵節次追𠞰)
(殱斃賊衆止餘首逆覃加耀及其夥黨百餘人在歸州終報寨竄匿多日今始據額勒登保汪新奏終報寨係)
(懸崖峭壁官兵用軟梯繩索攀援而上兼以積雪未消山徑陡滑十五日以後天氣睛霽遂分兵三路奮力仰)
(攻搶上山頂賊匪慌急無措我兵鼓勇直前將首逆覃加耀及頭目張正朝一并生擒解京餘賊一百餘名概)
(行斬戮其滚崖墮溝者并即戮屍無一名漏網)輾轉春秋閱歲終起事省中擒
一首(教匪本由湖北起事延蔓至川陜地界今楚境業已肅清首逆就擒現在川陜奔竄之賊自必聞風)
(震懾)傳聞處亦懼羣兇久延雖不足行賞(額勒登保福寧𠞰辦此股賊匪)
(不能豫為堵截致賊匪屢次奔逃延及年餘始行辦竣本屬有過無功應行罷斥治罪因一時帶兵乏人昨經)
(降旨將額勒登保降為伯爵革去雙眼花翎福寧革去宫銜拔去花翎示懲今此一路軍務已畢自當核其功)
(罪明白宣示額勒登保福寧遲延貽誤之咎本無可貸因將額勒登保伯爵及領侍衛内大臣都統俱行革退)
(究念其將首犯生擒仍賞給副都統銜令帶兵𠞰賊自效福寧亦革去總督賞給副都統銜令其辦理川省糧)
(餉事務以觀後效)效力原當酌紀功(此次汪新聞覃加耀等竄至歸州之信即酌帶兵勇)
(幫同額勒登保上緊堵截得以生擒首逆特降旨將汪新交部從優議敘其擒獲覃加耀之文武員弁等亦分)
(别加恩示奬)明亮等仍督飭諭(現在明亮德楞泰追𠞰陜境高均德等一股賊匪雖據奏)
(殲賊一千餘名帶兵繞至賊前截𠞰不令竄向東北但尚未將首逆高均德及王廷詔李全齊王氏姚之富等)
(擒獲節經降旨飭催并令額勒登保帶兵由楚北迎赴商雒協同堵𠞰想捷音不日亦可奏到縈盼尤切)寸
衷略慰尚餘忡
江蘇巡撫費淳奏報雨雪情形詩以誌慰
蘇撫平明奏簡轃欣逢正月澤甘新(費淳奏江蘇各府屬昨臘上中下三)
(旬連得雪澤兹於新正初四初五兩日蘇州省誠復得雨雪據各屬具報相同)雨先雪繼節應
是(據稱連日先雨後雪旋即晴霽盖新正初四日即交雨水節南方氣候較暖是以雨雪間作當二麥長發)
(之時得此應候醲膏實為春收佳兆)省(上聲)被屬同渥略勻二麥滋培芽始
發諸糧市價減還均批硃豈不云慰藉望霈依然愁此
真
昨冬各直省及畿輔左右並口外地方均得雪澤惟
京城周圍百餘里内未獲優霑幸昨秋雨水透足土
脈滋濡現在已過驚蟄天氣尚寒仍未解凍雖不至
遽形乾燥然望澤之懷經時彌切兹閱江蘇奏報雨
雪欣慰之餘倍增縈企詠此以當解嘲
詣玉泉山
龍神祠祈禱得雪有作
無雪三冬度孟春半月多詣
祠陳悚惕傍曉漸婆娑(昨年秋雨透足自入冬以後雖陰雲間作偶飄雪點未獲優霑)
(兹孟春又已過半盼望綦切因於二十六日親詣玉泉山祈禱瓣香甫達即見祥霙飄灑其勢頗覺繽紛惜為)
(時未久旋漸開霽虔感之下仍不能不歉於懷爾)密灑略成勢徐霏遂復過虔
祈誠鮮格自咎嘆如何
勒保等奏𠞰淨川省萬縣賊匪報至明亮等追𠞰
陜境竄匪亦有捷報詩以誌事
𠞰賊諸臣多顧望(𠞰捕教匪之事已越二年先因永保總統軍務調度失宜易以惠齡亦未)
(能設法堵截致賊匪乘間竄逸復命宜綿為總統雖與賊相持尚未尅期藏績而老木園白岩山各路帶兵大)
(員觀成舒亮穆克登阿等均不免觀望遷延明亮德楞泰等追𠞰竄匪亦日久未獲賊首節經降旨飭諭)洗
苗勒保獨成功(勒保前在雲貴總督任内𠞰辦狆苗未及一載將苗寨盡數殄平先後擒捕首)
(逆七綹鬚韋朝元王囊仙等解京伏法蕆功完善已加恩錫封候爵因命馳赴川省代宜綿總統軍務以期迅)
(速集事)命来董軍速蕆績入川首戰揚威雄(勒保自入四川重慶境將)
(長夀滋擾之賊掃除即由墊江赴開縣梁山相機籌𠞰今初次奏報𠞰賊情形即已殲擒賊衆數千聲威倍著)
(允為成功佳兆)萬縣所屬新起逆曾柳郭俊為首叢徐逆遣南
俾倡事(勒保奏川省各路賊匪惟徐添德等一股人數較多自應先行𠞰滅而萬縣所屬有新起賊匪)
(分屯邵家場余家場石壩山等處首犯曾柳郭長俊二人乃徐添德自梁山遣来勾結起事者尤當立時撲滅)
是應先淨後路蹤(萬縣新起賊匪屯集之處俱附近梁山若大兵徑赴徐添德一路進𠞰恐)
(賊匪等乘虚襲我後路是以勒保定計先將此股賊匪𠞰淨以免牽制)分佈將領以次第
(勒保先派提督富成及總兵穆維保興等帶兵於廣福場等處分路堵截以防賊匪奔竄又派總兵百祥等由)
(黃茅嶺正路進發勒保同惠齡碩雲保等督兵策應)五十餘里殲戮攻攀林奪路
直進寨賊潰截殺逮至空(總兵百祥等由黃茅嶺進抵邵家場等處随𠞰随進追逐)
(五十餘里殱戮無算餘匪敗至石壩山該處築有木寨石牆匪黨併力拒守而曾柳等先已向迴龍場彈子壩)
(逃竄提督富成帶兵迎頭截殺殱戮殆盡勒保馳至石壩山督兵四面圈圍分為三路進攻攀援木寨奪路直)
(上短兵相接斬獲甚多餘衆復由龍門峡潰逃正遇富成帶兵前来與勒保大隊官兵會合將石壩山敗竄之)
(賊匪全數擒獲共計殺賊一千三百五十餘名拏獲大小男婦一千六百餘名奪獲礟位鳥鎗刀矛器械牛羊)
(等物無算)曾郭二逆遂殄斃(提督富成等一路官兵鎗斃賊首曾柳生擒賊目伍一凱等三)
(名總兵百祥等一路兵勇殺死賊首郭長俊生擒賊目梁雲松等二名當即寸磔梟示)是為入川
第一功(勒保到川後初次進兵即將此萬縣新起之賊迅速撲滅擒獲賊首不獨士氣奮揚即各路竄)
(匪亦俱聞風震懾實為入川第一首功)先聲直已驚羣膽進𠞰川北先川
東(萬縣邵家場等處為川東開縣梁山後路勒保將此處賊匪𠞰辦完竣後即赴川東開縣一帶將徐添德)
(等各股賊匪先行𠞰淨再進𠞰川北營山蓬州羅其清一股賊匪不難以次殄除肅清川境成功當在指日)
竄陜餘逆二將逐亦有捷信達郵中(同日復據明亮德楞泰奏追𠞰自川)
(折回陜境賊匪高均德等分兵兩路進發德楞泰探知賊匪欲向龐家溝前遁即統兵前擊追至大隴溝周家)
(坪王家山等處屢次殱賊甚多賊匪不敢北竄由旁路翻山東竄五郎適遇明亮迎頭截擊賊匪竄入深林明)
(亮星夜追𠞰於喬家溝等處連接五仗殱斃生擒不可勝計德楞泰復由龍王廟一帶前来會合大破賊衆計)
(賊匪自北渡漢江後本有萬餘又於褒城等處逼脅者不下四五千人此次日夜抄擊殄戮六七千名生擒二)
(千餘名其投出者又有千餘名賊勢業已窮蹙逆首高均德不難即日就擒矣)窮蹙之匪將近
獲兵消民樂休養同然而致此誰之過成吟惟以自責
躬
夜雨(二月初六日)
惕乾經四月(上年秋雨霑足自入冬以後至新正已閱四月雖屢值濃陰時飄雪點竟未獲優霑)
(甘澤盼望殊殷日来正在虔誠祈禱兹於初六日傍晚細雨綿密自夜達曉入土約有三寸望澤之懷為之略)
(釋)&KR0034;靋忽通宵暵氣蘇楊縷(翌日自宫中幸御園途次覽景為慰)生機透
麥苗(日内甫過春分正麥苗長發之候得此霢霂滋培益見青葱暢發於農田實有裨益)曉光欣
潤野風靜不鳴條略釋籌農苦依然盼捷焦
御園泛舟
今歲春寒實異常仲之上澣始堪航(向年八春後冰凌漸解於御園泛舟)
(屢見題詠今歲春寒殊甚解凍較遲二月上澣始可通舟楫云)黃頭伺候嫌孤負一試
行之却慨慷(平聲有韻府七陽韻不收慷字按曹操短歌行慨當以慷之句成公綏嘯賦云中)
(矯厲而慨慷皆與陽韻叶因仿用之)
候遲萬卉尚收韶祗有微黃上柳條豈是故為盼春者
當春盼捷益增焦
倒影樓臺豈不佳却觀倒置弗舒懷乍因思及邪教輩
佛已乖儒爾更乖
命嗣皇帝臨雍講學禮成書事
三春匪速亦非久嗣帝臨雍巨典昭可識崇文在敦實
由来切近以推遥親民明德至善止教思(去聲)无窮容保
標(嗣皇帝受寳今屆三年昨歲預降敕旨照乾隆三年臨雍之例於今春舉行此典以大學篇首明德親民)
(止至善一節及易經臨卦象辭君子以教思无窮容保民无疆二句命題嗣皇帝製論呈覽屆期循照向儀於)
(釋奠後臨雍宣講禮文賅備而予以望九之年面命嗣皇帝行兹巨典於訓文之中即寓訓政之意尤為千古)
(美談)熟讀幼齡兹耄耋訓文訓政豈殊遼
雨(二月望日)
初謂花朝節虚度曉来却喜雨稱時優霑恰接三寸潤
(新春頗殷望澤自二月初六日晚間細雨綿密達旦入土三寸地脈已極滋潤今甫逮一旬繼霑渥澤密點如)
(酥仍得三寸許恰符十日之期春仲獲此甘膏接潤洵堪志慰)數(上聲)節正符十日期滲
漉非徐亦非疾飄蕭宜畫更宜詩今春甘澤頻叨幸望
捷偏仍繾遠思
澄虚榭口號
冰水曾頻動靜吟弗過即景偶開襟(榭名澄虚本以臨水取義向年来此)
(或尚值冰凝屢有題詠以水虚冰實其澄則同盖實之澄為静虚之澄為動然動靜互根究仍歸一諦耳)憑
虚今日無他望獨有勞勞企捷心
題含經堂
新年節後必臨斯今歲仲春至則遲(向年上元節後必至斯堂例有吟咏)
(今歲来此已屆仲春望後幾遲至月餘矣)望雪兼之望聞捷(入春以来因上年臘雪未霑縈)
(盼綦切兼以𠞰辦教匪日望擒渠捷報無心吟覽今自二月以後連沐甘膏農祥叶吉望澤之懷為之稍慰惟)
(佇盼捷音仍刻難自釋耳)意怱懶得意摛詞枕經葄史夫何有廢學
勞心所弗辭春不讓時試憑覽庭前木筆代書之(羣芳譜辛)
(夷一名木筆嘗詳考之玉蘭與辛夷同根辛夷花紫以玉蘭接枝則開白花盖玉蘭花白而小且叢條不成樹)
(欲花大成樹必須辛夷接植若辛夷不以玉蘭接之則惟開紫花是以己丑舊作有云玉蘭色白辛夷紫白朵)
(原從紫接成乃羣芳譜及歷代詩人皆以木筆專屬辛夷未為允惬予嘗謂木筆之名應移之玉蘭為是以其)
(白而雅且香辛夷花紫且無香也屢見向年詠玉蘭詩注)
直隸總督胡季堂山西巡撫倭什布河南巡撫景
安署安徽巡撫朱珪各奏報雨雪情形詩以誌
慰
四省當春咸被澤(連日直隸山西河南安徽各督撫奏報雨雪之摺先後遞到被澤之處甚)
(廣)未霑猶欠奏山東(近京各省俱已奏報春膏優渥惟山東尚未奏到佇望一律均霑)
雖然屢沐多秋熟(山東省連歲秋收豐稔上年據該撫奏報收成十分民間盖蔵極為充裕)
(然當此東作方興更企甘膏早霈預卜有年)惟是綏祈五穀豐畿甸近郊俱
應節(胡季堂奏直隸保定省城及各府州屬於二月初六七日得有雨雪一二寸至四五寸不等又於十)
(五日省城及附近州縣得雨二三寸不等倭什布奏山西太原平陽潞安汾州大同寧武澤州蒲州等府屬及)
(遼州沁州平定解州絳州霍州隰州各直隸州屬於正月初十十一及二十一二十四二十六二十七等日得)
(雪二三四寸至五六寸不等)豫疆歙界可期同(景安奏河南開封歸德懷慶河南南陽汝)
(寧許州陕州光州各府州通屬並彰德府屬之安陽湯陰等縣衞輝府屬之汲縣輝縣等縣陳州府屬之淮寧)
(西華等縣汝州并所屬之郏縣伊陽等縣於正月初三四五初十暨二十一二三四五等日得有雨雪自一二)
(三四五六寸至深透不等朱珪奏安徽安慶等十三府州所屬各州縣陸續稟報正月初一二三四及二十二)
(十一二十三四等日得雨一二三四寸及入土深透并得雪積地一二三四五寸不等實屬通省普徧)寸
衷一半占年慰渴捷依然一半忡
浙江巡撫玉德奏報得雨詩以誌慰
北省當春獲霔同獨猶望澤祗齊東(仲春以来京師疊沐甘膏畿輔各屬)
(及附近河南山西等省俱經奏報得雨惟山東省尚未據奏到仍切企望)朝来報雨欣浙撫
實為(去聲)餘杭慰寸衷首郡屬疆遍滋溉山花隴麥可占
豐(玉德奏浙江省城於正月初四五及二十三四等日各得雨三四寸不等並據杭州嘉興湖州寧波紹興)
(台州金華衢州嚴州温州處州十一府所屬各州縣先後禀報同日甘雨普霑自三四寸至深透不等麥豆春)
(花益資長發塘堰蓄水充盈於春耕大有裨益)春膏今歲饒常歲(今年京畿春雨霑足暨各)
(省奏報得雨情形俱較往歲為優欣慶之餘彌增虔惕)切切惟增戒滿隆
問津處口號
四十年前問津處知還出岫寓心書(乾隆二十一年予書陶淵明歸去来)
(辭内雲無心以出岫鳥倦飛而知還一聯於此)長春園建斯無用日引月長過
在予
假山上三間樸屋額以問津迺
皇考御書也其聯用歸去来辭語則予有意所題下小
嶺有彙芳書院在内盖其時即有歸政来居於此之
意因循四十餘年其間復建長春園於圓明園之東
兹偶過此因思予二十五歲登極至乾隆二十一年
書此聯時已四十六歲矣而望六十年則夀當八十
五歲在可必不可必之間今蒙
上天垂佑竟符初願傳位子皇帝予仍日勤訓政康健
如常實千古僅有之事回憶書聯時歲月堂堂舊題
如昨爰笑而識之
安眠
邇来每喜飽安眠一夜四八卅二刻(年来夜間常得安眠自戌正就枕至)
(寅正夙興率周三十二刻實為老年佳事)似此高眠豈不佳心勞仍念捷消
息官軍無數殱羣賊(𠞰捕教匪之事已閱二載有餘尚未告蕆近據明亮等奏將竄至陜)
(境賊匪高均德一股痛加殱戮至七八千餘名之多乃遲至二十餘日尚未將賊首高均德及齊王氏李全等)
(擒獲其川省竄聚之賊節據勒保等奏將萬縣開縣梁山等處賊匪叠次𠞰殺不下數千名而賊首王三槐徐)
(添德林亮公冉文儔羅其清等亦尚未就擒盼望捷音刻縈懷抱)而何賊首未一得
陜西布政使陸有仁江蘇巡撫費淳先後奏報雨
雪情形詩以誌慰
昨報陜西兹江南各稱雨雪霑農畝(昨據陸有仁奏陜西西安同州鳳翔)
(漢中興安榆林鄜州邠州商州乾州十府州屬於正月二十一及二十三四五等日得有雨雪自三四五寸至)
(深透不等西安省城又於二月初九日得雨三寸其附近之臨潼咸陽等縣亦於是日得雨二三寸不等二麥)
(發榮滋長兹復據費淳奏江蘇省自節交雨水驚蟄以後江寧蘇州松江常州鎮江淮安揚州徐州太倉海州)
(通州各屬於正月中下兩旬叠次普霑春澤自一二寸至四五寸不等二月初三四及初六七等日蘇州省城)
(及附近各屬密雨連綿土膏更為滋潤豆麥菜蔬倍覺青葱長發各等語)連日頻書方寸慰
而仍渴捷心怩忸慰或時忘愁那忘八十八翁心自醜
寄語願老盼尊者亦知以吾為戒否
御製詩餘集卷十七
