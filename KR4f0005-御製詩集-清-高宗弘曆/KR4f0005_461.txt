御製詩五集卷七十
古今體八十首(壬子二)
題痕都斯坦大玉椀
痕都精製玉水磨鬼工勝(彼處玉製玉工)多(人用水磨省而製精)遠路来
小(地既遠其来售者率小器品似此大者實罕見)巨材此獨稱圍三踰尺五(言其)
(質)葉簇見重層(言其紋)刀斧渾無迹撫摩穆有徵盂圓切
君道璧返異臣能不貴聽其致(雖不貴異物而其来售者亦不禁也)非誇
希世曾
題悦心殿
殿據崇阿號悦心落成不計幾迴臨顧名艱致十之五
惕息切存昔至今必也雨暘時以若凛乎謙滿命難諶
庭中種樹龍鱗老指曰吾憂共爾深
得性樓有會
性乃天所命曰得似外来反身誠莫樂則其得自該設
云識物性物我原一哉以娱耳目謀是誠於道乖觸目
可會心克己復禮培
紫翠房
假山百歲似真山楓石松雲幻幾般捲幔巖房烘旭景
伯駒繪事見忩間(内府蔵趙伯駒春山圖林巒紫翠宛與此景相肖)
静憩軒
憩固宜於身静則從乎心是知内(心)外(身)怡非關山水
音池冰凍不波峰樹芳勒林物意與人同其憩趣可尋
子輿備扵我見道言之深
古遺堂口號
不問階蕪及盎梅虛堂適可小徘徊盤隂三百年松鬱
是實古之遺直哉
澂觀堂有會
溪堂額澂觀澂觀義包廣詎在烟波玩與夫水華賞觀
為目之視澂繫心之想澂去私心怡觀得正目朗一二
本自合内外交相養修已與治人思則得弗爽
題汝窰雙耳缾
缾亦罇之類簮花勝酒斟(杜甫詩指點銀瓶索酒嘗李白詩玉缾沽美酒是缾亦為)
(酒器至舊甆缾近多為文房古玩盖以火氣全銷最宜插花固較盛酒為勝耳)虚傳瑪瑙末(六硯)
(齋筆記云汝窰用瑪瑙為末作粙當時止供御殊不易得)實賴歲年深穆若非英發
祺然足静愔不教繩繫耳頓置擷芳尋
題趙孟頫時苗留犢圖
繪事由来貴可傳時苗留犢足稱賢較量似勝會稽寵
猶取民間一大錢
按時苗留犢事世傳為佳話工畫者多圖以諷世此
卷後欵為子昂玩其筆法殊不似真即宋克一䟦字
跡亦無佳處當係歲久欵識殘闕市賈偽託名筆以
牟利耳然畫筆神致生動頗得當時依戀情狀既薌
其事因題以句並識鑒賞之意云
新正
雍和宫瞻禮作
首正謁
潛邸依例歷来皆不敢奉
神御(大内之佑寺夀皇殿御園之祖永皆供奉皇)(安佑宫熱河之皇考神御以)
(時瞻禮兹扵處之潛邸不敢復奉之譏神御恐不符三體且慮貽黷祀也)庶幾惬
佛懷虔申
無量座静憩大和齋仰緬
當年志春祺與物諧
題文彭刻小品江山圖章九枚
横成岡嶺豎成峯少許偏能大許容凍石百年如漢玉
精鐫九顆暢文鋒郊寒島瘦何妨爾江硯宣毫儘可供
睪想同人為唱和玉蘭(文徵明堂名)雅槩重(去聲)相逢
正月次辛日
祈穀禮成述事
甫過辛歲值正(平聲)辛曰次猶先一日春(舊例正月初三以前逢辛則)
(今祈穀之齋當在除夕為隔歲故必用次辛春前祈穀歲元旦正值辛是以應用次辛然猶在立一日)
(也)國重惟民民重穀
祀增以久久增寅(以来祈穀大祀有關民食藐躬即位無不躬親將事惟乾隆五年以)
(嚴寒咳𠻳初愈四十九年以氣滯舊恙微發二次恭遣代行)寰中昨幸休和遇(去歲各直)
(省雨暘時若年穀有收並無水旱荷蒙□眷實深慶惕)番外今應撻伐申(廓爾喀此)
(次侵擾蔵界殊出意外命將撻伐正所謂不得已而用之者在我初非有利其土地之心師直為壯夙荷)
(上蒼昭鑒庶幾遠振國威永寧番境日望捷音之至也)曲直夙蒙
昭鑒迥月三希逓捷音頻
德日新室示志二律
敬勝齋中室久名德日新
祭迴福酒飲(子詩不下數萬首從未用飲酒字面此句為初犯戒故戲及之)節宴歷年
循陡憶下章語益增一意寅五言因示志奕葉守毋竣
翠管華燈下依然不敢康王臣蹇遥憶(去冬命福康安等率索倫兵一)
(千名往西蔵問罪廓爾喀並令取道西寧以圖徑捷在福康安等義切敵愾固當不辭勞瘁而路僻時寒予心)
(深為繫念即師徒䟦涉艱辛亦未能去諸懷也)師旅苦那(乎聲)忘卜夜逸深戒聽
歌韻切商陽春如有脚三捷遞飛章
壬子春帖子
壬歲壬之日重重振美春(是日辰正二刻立春)三陽資氣始萬福
迓
天申
東陸初傳德西師願報祥律音含太簇物意向句芒
廿四輪旋節與中今年春兩遇鴻濛(今年遇閏一歲兩春)一心雖
共時消息方寸恒存敬畏衷
新正幸御園之作
奉時行慶御園幸撰吉方昌入曉春雖是安遥發偏旅
那能施惠忘諸臣南瀛北漠一家合東舊西新百世均
共沐
天恩綿奕葉莫殊此意惕加寅
題懷清芬室(前年著四得論因即題額於此)
經史清芬一室如額題略已&KR1852;年餘春秋倏忽八旬逮
祝頌繽紛四得譽論著兩編申已(上聲)愧(前歲八旬萬夀羣臣獻詞頌者)
(不可僂計因著四得論四得續論以為禄位名夀胥因德而得之予之得此四者乃荷天地默佑祖)
(宗延禧非德之所致豈肯蕼然自居方且引以為愧耳)言殊累牘似他虚即今不
息強增昔(計至歸政之期尚有三年兢業之心不敢少懈即昨年廓爾喀侵擾後蔵一事早夜籌畫)
(尚覺精力堪副惟有益加惕勵庶不負羲經自強不息之意云爾)歸政方稱未負書
古香齋口號
重華齋額泐東廂(雍正五年廂曰皇考命予居重華宫因顔其東古香齋踐阼後凡御)
(園山莊佳處多以此名齋以誌弗忘)處處題斯誌弗忘却是簡編一披古
即慙言行有何香
皆春閣得句
一氣貞元斡運新善哉無物不皆春可知冺識草木類
亦覺胥蒙天地仁豈獨層樓擅享帚由来薄海普含鈞
十行詎祇稱數典在有恩膏沛以真
披襟樓
高樓拾級一披襟嫩暖薄寒實稱心却憶雌雄諷宋玉
庶人難共惕猶深
懷新館
稚春尚含淑安得有良苗是館曰懷新豈非津逮陶然
而有說焉萬物一元包何物而無懷何新弗由韶吾意
與之然讀易增逍遥
自達軒有會
達者塞(入聲後皆同)之對達善塞為否(上聲)坐軒偶覽額因而
悟其理軒本敞且虚其達易為耳人則有好惡塞易達
難矣泰山豈不巍蔽之費一指何以袪其蔽要惟在克
己蔽祛則自達言行胥視此
翼翠亭口號
千林突兀未含青那得蓊蒙翠翼亭却看如斯突兀者
翠中来也不曾停
適性居自箴
性固無不善情則有分别然而近遠間如枝(謂性)之與節
(謂情)是則圖適性亦當慎優劣所以回問仁克己垂訓哲
適莫容易看四勿目尤切
微雪(正月十三日)
行慶初来御苑居淑和風日意唯舒丑雲達曉謂尺渥
辰雪旋晴積寸餘去歲優膏猶在望(去歲正月十四日得雪勢甚酣渥傍)
(晚未止因慮外藩衣履霑濕是晚命停火戲盖以農田霑被優膏而上元前日偶停烟火亦一快事今年得雪)
(雖較上年早一日方冀祥霙渥被乃僅積寸餘遂霽仍依例張設燈火而追憶為之不釋扵懷)今年新
喜未堪書晚仍例事張燈火誰識&KR0832;然不釋予
題文徵明雪景
萬木已枯枝蒼松故若斯後凋紅寺護一例玉花披峯
態不蔵峻溪聲似帶凘策笻歸閣者腹藁恰成時
題五嶽真形圖玉圭
五嶽真形出道家老聃無欲後增誇介圭周器安有此
不辨而知偽刻差
按介圭之名見於詩經錫爾介圭以作爾寶鄭康成
箋云圭大尺二寸謂之介孔安國書傳謂介圭即鎮
圭周禮考工記鎮圭尺二寸天子守之鄭康成注曰
以四鎮山為瑑飾也據此則介圭所刻乃四鎮山非
五嶽真形圖也且五嶽真形圖見扵漢武内傳周時
介圭安得刻此圖查抱朴子載道書之重者莫過扵
五嶽真形圖家有此圖能避兵凶是此圭之式本係
道家所用而復刻此介圭之名顯徵其偽耳
上元前夕宴中得句
元宵前夕家庭宴仰沐
天庥歲舉行長幼金階欣有序(定例皇子等位次在親王郡王之上惟家宴則)
(如近支誠郡王怡親王等與皇子等俱以長幼為序此亦惇叙之道也)芝蘭玉樹益增榮
(連年皇孫皇曾孫中至六歲讀書即令入宴令日入宴之皇子皇孫皇曾孫皇元孫共得十九人益徵瓜瓞繁)
(衍之盛設使諸皇子俱在更不知振桹凡幾夀至耄耋之趣亦可知矣)幾多願老還悲老
夙致閒評肯蹈評(向詠金剛夀者相詩有幾多願老還悲老云此非愚愚竟誰之句人情率)
(多如是予雖偶致閒評然能以理自解未嘗自蹈其愚之譏也)奢望來孫見躋九(元孫載錫)
(今歲九齡再八年予夀躋九袠則伊當十七歲或可親見来孫此望雖奢實人情之願然不敢必惟有仰希)
(眷上蒼佑耳)九齡載錫巳峥嶸
上元鐙詞
上元應在月之中望置翼朝因閏通行雨流風莫来妒
(用張說句)說之真覺遯辭工
黃昏徐隠下㫪眀滿院千燈萬燭呈二月尚遲逮大壯
爆雷早已發先聲
康侯錫馬蕃庶晉南北東西列坐陪(今歲新正之蒙古舊藩新部四部及)
(朝鮮安南琉球緬甸各國使臣依例咸與觀燈節宴)三接恰當讌元夕共希伐邑
捷音来(向戊申年廓爾喀侵擾蔵界及大兵進𠞰彼即畏罪歸降復遣大頭目来京入貢憐其誠懇特)
(加寬宥並錫以封號以我朝幅員之廣視之何異小邑不意甫過一年去歲辛亥復肆豨突侵優蔵界直抵後)
(蔵扎什倫布之廟兹當開韶錫宴恩隆三接蕞爾彈丸有煩撻伐正叶晉上九伐邑之辭列坐藩臣具悉曲直)
(無不共思敵愾且盼捷音)
西山日入譬明夷繼照欣看不夜時設使斷章以取義
得其大首正殷期(明夷九三爻辭曰得其大首此番廓爾喀滋事我兵聲罪致討理正師直)
(日願擒渠獻馘以符此占)
良言不卜夜常憶即境兼思勑巳頻弗越一時烟火罷
衆人歸各宴家人
嘉景山高水長慶(山高水長在御園之西此地平曠每歲上元慶節扵此陳火戲)動光
火澤有如暌因之繹理時用大惕爾惟蘉敬以躋
一點飛烟發一絲星花無萬起還垂從軍頓繾王臣蹇
(福康安由西寧一路赴蔵𠞰辦廓爾喀道路較近惟嚴冬冒寒不辭勞瘁有合王臣蹇蹇之義嘉尚之餘殊深)
(繾念)正是披堅𠞰寇時
太一祠祈歲事調自兹檠戲盛今宵未能免俗誰能免
七字聊因作解嘲
題文源閣
高閣文源例有詩忩眀几淨曉春時富如淵海惟宗正
昭若曰星在去私一再校讐謂鮮(上聲)舛(初輯四庫全書設立分校覆校)
(立法原屬周備嗣扵山莊偶經繙閱文津閣之書見其訛舛尚多因再命在京之皇子大臣等復派員將文淵)
(文源二閣書詳加校勘並罰令從前未經校出之員以次逓校文津文溯閣之書逮今盖三次似此詳審訛舛)
(自當較少然猶未能即信再無舛也)幾番披帙尚多疑譬塵掃盡眀仍掃
學行湏知亦似兹
活畫舫
畫理貴生動氣象乃渾全然而鮮臻此知致活畫艱若
夫臨水室漣漪本目前名室曰畫舫其活實天然斯来
尚凝冰生動波未鮮為之具别解云故為其難
如園
憶昔遊建康瞻園愛其景歸来爰肖之信如卷阿境斯
豈類新豐彼以都城整徒供耳目娱吾過吾早省吴民
愛戴情實繾心頭永
豁如室
書室得曲折如何云豁如可知豁在心其境本緒餘内
者外之基本末應識諸大公順應物程言足起予
横雲堂放言
横雲自以高得名而我每来不同情望雨時至心為喜
畏雨時至心為怦雨乎雲乎豈知此無心出岫寫我楹
即今亟望霑霈之優雪怦然朝暮恒情縈安得望畏喜
怦齊置却與雲同一不繫来和征是謂放言中(去聲)清與
中(同上)權我非處士其可乎哉惟勉洪範九疇三憂以待
三年歸政心無營
上元後日小宴廷臣
翼辰宴正大光眀泰九三方昨曰成于食設如歌有福
不陂敢弗凛无平上年幸免水及旱百室豈誠寧與盈
酒醴笙絲巡一爵(國朝例凡大小宴皆一巡從無三爵既醉之事)即兹意亦寓
艱貞
三朝月霽雖宜節一寸雪存不滿心(昨十三日之雪僅寸餘殊不滿心然)
(今歲有閏四月為日方長尚覺可待惟盼望蔵中捷音為尤切耳)也識春長時可待但
知農重日增深聯茵咨爾休頌句飛騎正予盼捷音身
體康強世和泰胥蒙
天惠惕滋欽
各省胥有報昨冬及新正得雪者詩以誌事
昨仲冬之旬被雪四寸暨(去冬十一月初十日京師得雪四寸為澤甚優至今土膏)
(尚覺滋潤)浸尋遂望澤寸餘昨甫被(自去歲仲冬得雪後業經兩月至昨十三日方)
(得微雪然僅積寸餘所幸江北各直省自去冬及新正頗有報得優澤者雖堪慰念兼不滿志)因翻各
省報霑膏以次第大都盛近京批慰兼增愧保陽及畿
縣臘底五寸至(梁肯堂奏十二月二十四日保定省城續得雪澤大城等八十八州縣陸績具)
(報同扵是日得雪自二寸至五寸不等)東省亦年前五六寸獲瑞(江蘭奏山東省)
(城臘雪優霑濟南泰安武定沂州東昌青州萊州登州臨清等九府州属陸續具報扵十二月二十四二十五)
(二十九等日各得雪二三寸至五六寸不等)山右並各属二三寸為次(馮光熊奏)
(山西省自去歲交冬以来屢獲瑞雪十二月二十四日省城得有雪澤并據省北之寧武等縣省南之長治等)
(縣及省東西之和順永寧等州縣先後禀報一律優霑積厚二三寸不等)豫省則實幸新正
五寸積(穆和藺奏河南省上年十月十一月疊經得有普雪兹又據奏汝寧陳州光州等府州属扵今)
(歲正月初四日得雪二三四寸不等河南府城扵正月初九初十日得雪五寸其附近之鞏縣孟津登封新安)
(澠池陕州閿鄉等州縣並省城亦同扵初九日得雪二三四寸不等是直隸等省雪澤俱属優霑此間雖時尚)
(可待然子心已殷望不敢以此自寬懽隣滿意也)眀知春正長非不可待際恐
此自寬心即近自滿意行慶答衆誠成吟示己志
節後含經堂
長春園擬倦勤居(圓明圓之東曰長春園乃予預葺以待歸政後所居與大内之寧夀宫同)
堂曰含經久額子四載為期即歸政一生惟是不離書
可知凡事豫則立鮮得如心願以舒敬憶
當年嘉號賜(雍正年間因集當今法會以紀一時問答語予曾仰蒙恩賜長春居士之號今)
(即以名園計倦勤居此近閱四載顒冀為之上蒼鴻佑若果符斯願是當年恩貺已兆矣)或叨
天佑望無虚
味腴書室疊去歲韻
四庫本如淵海富用成薈要易研窮味腴枕葄恒園内
摛藻琳琅貯禁中三校雖云蕆其役(此味腴書室及大内摛藻堂二處所)
(貯四庫薈要之書乃就全書中擇其尤精者亦分四庫各得一萬二千卷以備幾暇研窮當繕寫四庫全書之)
(始既設分校覆校總校人員意謂經此三次詳校庶幾可稱善本乃丁未歲駐蹕山莊偶閱文津閣之書見其)
(訛錯者連篇累牘不一而足因令在京之皇子大臣等率大小臣工二百餘員先將文淵文源二閣之書詳加)
(讐校其校對二閣疎漏之員罰令詳校文津閣之書其文津閣校對疎漏之員即罰令詳校盛京文淵閣之書)
(至文溯閣校對疎漏之員亦不可令其脱然事外因念四閣之書既不免於訛錯此二分薈要之書亦豈能信)
(其無舛隨即罰令覆校摛藻堂味腴書室二處之書盖内府珍儲原當讐校詳審况前此分校覆校總校各員)
(俱已優加議叙既不能詳審於始此番又經派令詳校俾贖前愆亦不為過諸臣果皆敬慎從事何慮不能盡)
(善而徒藉詞掃葉也)再番那可闕斯工(此味腴書室之書自前歲冬校起至去歲秋亦均校)
(蔵工弆之列閣矣)由来事事期詳審一字欽哉銘以衷
題清曠樓
樓閣頻教選字題寓懷觸目致非齊詎惟攬景耽閒賞
亦曰因心喻敬躋清則無私近仁矣曠斯有受廓公兮
長吟豈學程朱語質以程朱却可稽
含芳書屋
避暑山莊齋含德
奎章有(山莊含德齋為皇祖御題)晰理屢成詠亦不一義守(含有二義)
(在治人言者含被之謂也在修已言者含蔵之謂也然惟蔵諸已而不矜斯被扵人者無涯修已治人二而一)
(也屢見題含德齋詩)兹屋曰含芳其意可同否德者人之心芳者
春之首含為藴藉焉一二二一偶試看稚韶融昌昌乃
居後衣錦貴尚絅其德乃无咎
合翠軒
疏軒惟稱(去聲)夏初時仰眺猶艱合翠枝似覺枝頭如有
謂駒隂即至漫嫌遲
味真書屋
書屋稱味真味真詎易語奚祇工點竄實貴絜規矩行
苟勿合言虚車飾徒汝齠齡至耄耋豈非日裏許真味
真得乎自嘲識愧所
悉故
去歲秋之季忽接驛章逓廓(爾)喀復侵蔵(按蔵地有前後中三處卡)
(木為前蔵即打箭爐外察木多也察木即漢語之靈秀多即山石其地山勢峻拔為帕克巴拉呼圖克圖所居)
(之地衛者為漢語之中即布達拉大昭達頼喇嘛所居也是為中蔵蔵者為漢語之淨又為善即扎什倫布廟)
(乃班禪額爾德尼之所居是為後蔵廓爾喀部落又在後蔵邊界之外其巢穴名陽布先是後蔵邊外有巴勒)
(布三部嗣為廓爾喀兼并遂與後蔵之聶拉木濟嚨宗喀等處接界戊申歲廓爾喀侵此三處唐古特兵不能)
(抵禦因念我朝振興黃教自應為彼護衛即命鄂輝成德巴忠馳往辧理及大兵至彼並未接戰旋據巴忠等)
(奏稱廓爾喀畏罪歸降了事不意上年八月木蘭圍中接駐蔵大臣保泰雅滿泰奏廓爾喀復来侵擾並有索)
(債之言子方以為或係彼與蔵中有交易債負之事未嘗即立意發兵問罪也)索債倡浮議豈
知巴忠者其夕投河斃(彼時巴忠一聞此信即請將伊革職馳往辦理子因未悉其詳)
(未允所請乃巴忠旋扵是夜投河自盡聞之即生疑駭)彼實扵前年差往理斯事
(往歲廓爾喀滋事之始原命鄂輝成德率兵前往因巴忠素曉唐古特語令往會同籌辧並非因其材具出衆)
(特加簡用且三人同任此事而彼獨畏罪輕生其中必有别故)三人功過均何致歸其
自疑之勤訪詢漸乃知詳悉(叶)番邊被賊占(去聲)私贖求
還地贖價復欠之而更無防備所以賊藉詞誘擒施奸
計(前此噶布倫丹津班珠爾同巴忠私向廓爾喀許銀贖地嗣復掯不給與以致廓爾喀設計誑誘丹津班)
(珠爾至聶拉木假言會議讓減所許之銀丹津班珠爾墮其奸計扵上年七月内在春隊地方被其據去羈留)
(挾以為質)蔵番性恇怯見賊即逃避賊因犯後蔵猖獗弗可
制前冬彼三人同事見乃異成德曾與争欲示兵威厲
巴忠通番語講和乃作偽遂誘廓(爾)喀降来京已受賜
(賊匪此次起事緣由保泰等並不查眀據實具奏朕令軍機大臣詢問在京達賴喇嘛之弟羅卜蔵根敦札克)
(巴復諭令鄂輝查奏始查出上次巴忠與噶布倫丹津班珠爾向廓爾喀頭人私相定議每歲許給元寶三百)
(箇令其退還搶佔之地巴忠到京復命時又面求請封廓爾喀為王爵彼時朕以廓爾喀既遣使投誠允其所)
(請因封拉特納巴都爾為王爵并封其叔巴都爾薩野為公爵不料皆係巴忠種種謬妄實為此案罪首巴忠)
(以伊係御前行走特蒙派往遂爾諸事擅專鄂輝成德不觧唐古特言語為其所愚随同附和令藏人許銀贖)
(地所調多兵並未與賊接仗虚縻糧餉至一百餘萬之多維時成德尚欲進兵𠞰殺而巴忠力主和議置之不)
(顧在巴忠之意祇圖目前完事設武數年後賊匪復滋事端竟可藉詞諉卸初不料甫隔一年即来侵犯竟敢)
(擾至扎什倫布並將噶布倫丹津班珠爾等據去占據邊界巴忠自知事必敗露難免刑誅此其畏罪自盡之)
(由也惟是唐古特兵丁素性怯懦遇賊先退賊遂益肆猖獗若不集兵致討掃蕩賊巢此時賊匪或仍逃避迨)
(我兵既撤一二年内不能保其不再来侵擾未為一勞永逸之計也)賊歸甫踰歲即仍侵
犯肆無已應發師冞入問其罪用人慚錯誤(此事巴忠謬誤殊出)
(意料之外然用人失當朕深引以為愧)念軍受勞瘁棄蔵斷弗宜(衛蔵為歴輩達)
(賴喇嘛班禪額爾德尼駐錫之所康熙雍正年間兩次用兵俾得安輯子臨御後復加振興豈因小醜頻年侵)
(擾即可棄之不顧且此時不痛加懲創安知賊匪占據後蔵之後不浸尋以次蠶食前蔵國家帑蔵充盈兵威)
(強盛數十年来屢蔵大功亦何所顧忌而甘扵棄置耶)二泰過當治(保泰一聞賊匪滋擾信息)
(即將班禪額爾德尼移至前蔵及賊匪搶掠扎什倫布並不帶兵𠞰殺復奏請將達賴喇嘛班禪額爾德尼移)
(駐泰寧西寧等處是竟欲委蔵地扵賊錯謬已極本應即將伊正法因念伊係拉什之孫其父那木扎爾又係)
(陣亡姑從寬典節次降旨將伊重責并扵該處永遠枷號以示嚴懲雅滿泰同係駐蔵大臣扵蔵内事務既不)
(隨時具奏而保泰此奏又與聯銜厥罪惟均因一併枷責示儆)一切緩急幾宵旰籌量
細(福康安等謀略素著自堪倚任然緩急機宜子亦未嘗不宵旰薵謀倍加詳慎因節次諭令福康安如兵)
(力未齊不妨稍為停待姑用檄諭誘令乞降以牽綴賊匪使其懈不設備統俟海蘭察等及索倫屯練兵丁全)
(數到齊出其不意統領大兵奮勇前進將逗留邊界賊匪一鼓䃱擒即乘兵威勝勢直搗巢穴更可一舉集事)
(也此等機宜均湏詳細指示新年節事轉覺紛擾但各蒙古及各國使臣齊集京師年例筵宴典不可闕若因)
(此停減轉啟各外藩之疑况此邊外之邊蕞爾微區子節次告蕆武功經練已久亦不值因此小醜跳梁遂至)
(減膳徹樂也)曲直
天垂鑒非我貪彼利(賊匪反復無常既已膺受封號復敢再肆滋擾不得不聲罪致討以)
(期綏靖邊圉保護黃教且朕並未有利其土地人民之意此番用兵曲直昭然自蒙昊鑒也)大小
功成九(子荷金川上蒼鴻佑屢蕆武功兩定凖疆再收大小平回部降緬甸靖臺灣服安南及己)
(酉歲廓爾喀歸降凡九次豈尚不知足而好為黷武之舉惟此次廓爾喀復来侵擾並搶掠扎什倫布財物事)
(非得已不能不以兵應之現在調往各兵二月内俱可到齊彼時雪消候暖道路開通且賊巢距邊界不過七)
(八日無難尅期蕆事夏初當可盼捷音之至耳)胥賴
上蒼庇豈仍不知足黷武無戒忌兵應(去聲)弗得已日夜
勞慮思佇望春夏間紅旗捷或至
題和闐玉龍尾觥
土浸和闐玉製為龍尾觥水惟孕温潤天與賦精英五
氣無不備一觵宛爾成題詞率多矣杜老笑應誠
官窰膽缾戱成口號
古缾盛酒後簮花花酒由来本一家李白設如遇潘岳
各珍其用定争差
西安巡撫秦承恩陜甘總督勒保各報得雪詩以
誌慰
月之十三日微雪積將寸雖云春澤霑未足沃麥畹近
省次第報京畿齊豫晉(近據梁肯堂江蘭馮光熊穆和藺次第奏直隸山東山西河南)
(各省或昨冬或新正各得雪自二三寸至五六寸不等已有詩誌事較之京師十三日之雪俱為優渥)都
大盛扵兹批慰翻增悶兹知陜及甘(兹又據秦承恩奏西安省城扵正月)
(初九日夘刻至初十日辰刻得雪六寸勒保奏蘭州省城扵正月初九初十兩日得雪除融化外積厚五寸有)
(餘並稱同雲密布勢甚寬廣各属自必均霑等語北省均以麥收為重似此俱得渥澤實為麥秋豐稔之徵遠)
(近胥我赤子即此間雪澤未優而得此各省奏報何嘗不可慰念然近在目前究難忘情仍冀同得渥澤為幸)
(也)四省猶過分(謂直隸山東山西河南等省)五六以為度實惬祈農
願何處非吾民詎此千里慭然而人之情究覺切乎近
五言云誌慰兼增慙以頓
燕九日同蒙古王公回部入覲官及外國陪臣等
觀燈有作
燈事涉張鋪聯茵四國俱(每歲年班入覲之各外藩上元節俱令輿觀烟火今日燕)
(九俗號收燈仍令入覲之蒙古王公等及回部番部並朝鮮琉球安南緬甸各國使臣俱于山高水長觀烟火)
(以示懷柔至意)報全燕九日擕閱慶豐圖(慶豐圖同樂園燈戲也各外藩觀烟火畢)
(仍令至此同觀中外一家之盛史冊罕聞)同樂合中外一家申宴娱試翻廿
二史似此有乎無
正月二十日復雪用昨日燕九詩韻
四鼓密雲鋪晨霄落雪俱彌漫堪入詠飄灑自為圖頻
望惟恐止縈懷敢即娱午晴纔二寸非渥究勝無
江北一帶各報得雪並有報雨雪兼滋者詩以誌
慰
陕甘昨報雪北省實均霑(新年先據直隸山東山西河南等省各報得雪近又據勒)
(保奏甘省秦承恩奏陕省亦各得雪五六寸不等是北省均已普霑止望江南各属亦當以次奏至)淮徐
其若何因之望江南陸續接奏章料實非虚談淮揚及
徐属胥稱寸以三(兹據淮關監督董椿奏淮安一帶兩淮鹽政全德奏揚州一帶江南河道)
(總督蘭第錫奏清河山陽桃源等縣俱扵正月初四及初九初十等日各得雪澤連融化入土者實有三寸餘)
江寧與歙省或致雨澤兼(江寧將軍永慶奏江寧省城安徽巡撫朱珪奏安徽省城)
(暨附近各属亦均扵正月初三四及初八九等日雨雪相兼頗為綿密等語是二處正月兩次得雪日期先後)
(相仿雖尚未稱優渥然南省春雨向多霑足今年遇閏節氣又遲得此甘膏尚在立春以前麥田已大藉滋培)
(惟此間仍盼再霑渥澤為慰耳)雖非優渥足春澤信早覃批慰固誠慰
盼近愁仍添
節後萬夀山清漪園即景
清漪全未放清漪冰鏡依然數頃披(一碧萬頃盖文人飾語長江大海或)
(有之即洪湖亦不能况此疏治之昆明湖哉不過數頃未至百耳)暇甫踰忙動歸静候
因通閏速為遲(今年逢閏立春遲故候冷尚冰也)已觀隄柳薰黃淡却
惜町麰鮮白滋雖是乘閒試遊攬那能一刻忘農思
題玉瀾堂
今年通閏立春遲解凍東風尚勒之已是偷閒節後至
仍看凝沼目前披那須瀾影饒清泚且喜玉光弗動移
假藉名言奚底止笑予結習未忘詩
含新亭口號
春来無物不含新十翼中標辭繫真仁者見仁知者知
其間豈藉語言頻
六兼齋題句
處處堪讀易韋編斯偶披元為萬善長春是四時基默
會文言義全苞上九辭兼知弗失正(乾之上九固非中正之道而聖人能)
(隨時處中中則無不正也文言以兼知進退存亡得喪六者當不失其正斯為聖人處中之道耳)黽法
聖人師
懷新書屋口號
額題數典自陶詩思義顧名尚早時融盎試看發生始
静知何物不如斯
留佳亭
春景雖遲遲春意亦融矣柳綠及桃紅弗久應至耳是
亭曰留佳盖因納賞起然而来必往駒影誰能止吾意
艱其留在此不在彼
綠畦亭口號
依山亭以綠畦名春稚猶然未起耕雖曰拈吟非即景
何時可忘重農情
澹會軒
長橋直入湖湖心搆軒榭名之曰澹會四面波光瀉初
春尚鋪冰責實似假借然吾有别會醖釀韶方迓澹者
昌之機静可觀洪化
睇佳榭
六橋一帶分湖面此在西湖湖岸西敞榭據岸嶺之上
不設忩櫺聘目宜花香鳥語時有待山色湖光望入齊
斯亦佳哉睇如是奚必艷裔紛配藜因思扵盛存輯意
斯謂見道合天倪
暢觀堂
由榭沿迴廊巖堂近咫尺榭之睇在東堂之觀以北然
胥為玩物豈非役目力繼思寓不留或弗大傷德
澄鮮堂
今歲春遲冰尚凝平湖有待碧波澄憑觀悟得盈虚理
一息一消信有徵
江蘇巡撫長麟湖廣總督畢沅各報得雨詩以誌
慰
江寧歙省報農况猶是雪中兼雨滋(昨據永慶朱珪奏江寧安徽省城各)
(扵正月初三四及初八九等日雨雪相兼勢頗綿密盖江北氣候較之齊豫各省已覺少暖矣)兹乃姑
蘇及湖北逓稱優澤渥春&KR0008;(兹又據長麟奏蘇州常州松江揚州江寧淮安太倉)
(等府州属扵正月初三四兩日得雨三四寸不等至初八九兩日續得雨澤更為深透又據畢沅奏湖北省城)
(扵正月初三日得兩竟日淋漓酣暢入土極為深透且雲氣四垂遠近必能廣被等語此二省得雨日期與江)
(北各處得雪先後相同惟因氣候和暖皆釀而為雨其為應時春膏麥田大資沃溉無殊覽奏深為農慶)高
原下隰胥透潤浸種(上聲)插秧且先(去聲)時惟是近京欠盈
尺慚為慰更倩誰知
讀杜口號
把卷杜詩不忍捨慙其義鮮悉精微英雄慣作欺人語
細故高賢記憶非(即用杜語)
詠塞提卜阿勒第所貢和闐玉筆硯匣
巧琢和闐玉四蔵宛具中(向扵獅子林四蔵書屋弆眀雕漆匣内貯筆硯紙墨書屋)
(以是得名是匣乃回城所作竟能置文房四事扵一處盖駸駸知中國文物矣)雖非貴異物實
乃表丹衷(塞提卜阿勒第乃回部葉爾羌阿竒木伯克先是高樸駐劄葉爾羌勾通奸商役使回人)
(採玉販賣又勒索彼處金銀珠寶贓私纍纍回衆無不怨憤幸而塞提卜阿勒第列欵呈首永貴乃據實入告)
(隨將高樸等在彼正法並免採玉回人次年應納之稅回衆始安爾時若非彼首先告發再遲年餘必至激生)
(變亂因即加封貝勒以示優奬嗣後彼貢此器特予賞收非貴異物亦因其衷誠為可嘉耳)鐫字頗
相似排文却不通(匣面横鐫風調萬夀萬兩順萬方如意十一字自右而左雖為祝頌吉詞)
(當緣未諳漢字文義故不可句讀也)鑒誠與笑納亦以暢文風
雪中還宫之作(正月二十八日)
昨朝隂徹夜徒望雪成空作霰纔清曉乘輿還禁中
祈農(二月初九日逢戊祭扵初社稷壇禮崇農事歲必躬親因先期還宫並四日舉行經筵大典)
及講學切意並應躬二寸午晴積(巽日順天府府尹奏此次得雪除融化入)
(土外積地實有二寸餘)益增惜少忡
江西巡撫姚棻湖南巡撫姜晟各報漕船開行出
境之期詩以誌慰
邇来漕運治臻佳事在人為語不乖昨歲前年胥早到
(往歲漕運稽遲皆由河湖水弱挑濬失宜所致嗣命明興將東省支幹各河一律疏濬扵是微山湖水收符定)
(誌其直隸吴橋一帶古淺處所亦飭該督一律挑挖嗣後糧艘得以遄行無滯如前歲全漕扵七月初八日即)
(抵通州而去年更為迅連扵六月三十日已全數抵通交卸而回空之船亦即早抵水次交兑新漕自此可以)
(永符冬兑冬開舊制)湖南江右又先排(據署江西巡撫姚棻奏江西南前衛首幫扵去年十)
(二月初三日開行隨飭糧道嚴催各幫旋據該道詳稱九江後衛等十三幫亦扵十二月初六二十二十一二)
(十五等日全數開竣較之上年趕早一月又湖南巡撫姜晟奏據糧道詳報各幫漕船扵去臘十七日出境查)
(上年漕船出境係在十二月二十六日本年較早旬日等語是兩省糧艘兊開均符舊例將来抵通之期自必)
(益加迅速耳)開行(江西)已喜程弗滯出境(湖南)更欣期必諧曰慰
固緣籌畫得其初悮亦自慙懷(自乙巳年以後漕船抵通遲延每歲遂有截留)
(守凍情事頻年籌辦不遺餘力方有成效然事後追思從前積重之勢固由司事諸臣不能盡心籌辦而子亦)
(不能不引以為愧也)
題沈周雪景即用其韻
我到西湖每過梅兩高峯送雨絲来披圖如踏六橋雪
樹樹重看五出開
詠嘉靖雕漆盤
雕盤精記幾層牢(眀果園厰漆器最精此嘉靖二雕漆盤底刻第二層第三層盖當時醮壇)
(用為供器欲疊高以表其敬耳)想為醮壇疊置高可笑爾時稱瑞者鹿
生子與獲仙桃(嘉靖崇信左道惑溺已久甚至幄後獲桃苑鹿生子亦謂竒祥詡稱天眷尤為)
(可笑)
護理山東巡撫布政使江蘭奏報得雨詩以誌事
廿八此霑雪微嫌二寸纔慰中兼惜耳望外得欣哉其
日山東雨春田六指培(山東省正月初旬中旬連次得雪深厚兹又據江蘭奏省城扵)
(廿八日復得雨三寸土膏極為沃潤)北南霰集厚(近日又據梁肯堂奏保定省城閻正祥奏古北)
(口一帶亦均扵廿八日各得雪三寸)左右澤均該(弘謙等奏八日東陵一帶亦扵廿得雪四)
(寸餘永璸等奏處得西陵一帶扵二十日得雪五寸時交雨水保定等此春澤麥苗自當益見長發惟近)
(京百里内尚欠優霑雖時尚可待不能不切懸望)惟此優渥欠慮其麰麥灾肯
云時可待益切忸徘徊
題陶器弦紋壺
弦紋青綠製從周陶則始虞此器留孰後孰前率難辨
為同為異漫詳求銅堅所見固已夥(内府所蔵商周以来尊彝鼎卣之属)
(甚夥盖銅以質堅故雖入土數千年後青綠益加璀璨若陶器質脆不能耐久間有存者實以罕而見珍)土
脆何妨以鮮收却笑兩皆沉重物千金那足濟中流(鶡冠)
(子云中流失船一壺千金盖謂壺蘆也若銅壺陶壺沈重之物入水即沉不足以濟中流之用而名却相同故)
(戲及之)
駐西寧副都統奎舒奏報進𠞰廓爾喀兵行事宜
詩以誌慰
進兵由西寧先聲已徵吉(此次命福康安為將軍征𠞰廓爾喀逆匪因憶官兵若由)
(西寧出口自青海草地行走較之四川由打箭爐至蔵程站近至二十餘日冀得迅抵衛蔵可以早知彼處懠)
(形且廓爾喀更在衛蔵之西地名西寧已微吉兆)然以隆冬行草枯雪過膝未
免跋涉艱兼之山氣逼先是有煩言胥恐行難必予亦
為之慮率弗安晨夕將軍持意堅辛苦所弗恤(康熙年間因凖)
(噶爾策妄阿喇蒲坦侵擾蔵地興師進討即由青海行走維時係在八月起程天氣和暖正有水草之時故兵)
(行較易此次時屆隆冬多有言冰雪較大跋涉維艱者且聞間有瘴癘之氣倘有阻滯欲速轉遲是以節次降)
(旨令福康安與勒保奎舒面同籌酌若果實在難行不妨改道鞏昌仍由四川一路赴蔵然予早已料及福康)
(安勇往急公苟可行走必能仰體朕懷以冀早慰宵旰而福康安果即扵十二月初一日徑由青海出口前進)
(在福康安忠勤素著持意堅定不辭勞瘁然予不免時深縈念)蒙古普勤王陸續濟馬
力積薪並積糞以供炊糧食(兹據奎舒奏報先後接據福康安札知自西寧出口)
(以来沿途並無大雪天氣較往年和暖所有沿路臺站預備一切俱属妥協蒙古番子等供給柴薪糞草均為)
(踴躍間有瘴氣之處俱已平安行過業扵正月初三日入西蔵交界自此一路平坦可以計日而到海蘭察等)
(相繼前進途中並無阻滯亦扵正月十三日行抵二十二臺喇嘛托羅該地方等語覽奏為之欣慰仰荷)
(昊蒼貺佑益深敬感至所奏蒙古扎薩克王公等備辦馬匹均各妥協因思雍正年間青海跳梁尚致勞我兵)
(力平定以来數十餘年撫馭懷柔咸深感戴不特内扎薩克如家人父子共矢尊親即以青海之遥遇有此等)
(官兵經過之事無不歡欣鼔舞奔走恐後此次福康安等進𠞰廓爾喀經過該游牧地方郡王索諾木多爾濟)
(等辦馬數千匹並親赴臺站来往稽查照料奮勉可嘉為從古所未有是以加恩分别晉職自親王貝勒貝子)
(公職銜並賞賚幣帛有差)更荷
天之佑多遇晴和日山隂氣濕寒衆役皆寧謐險路安
行過近蔵途已逸奎舒具以報額手感
隂隲曲直賴
昭鑒師出本以律(廓爾喀前次侵櫌蔵地邊界亦既允其悔罪歸降從未有冀拓土疆好為)
(窮兵黷武之意不料賊匪恃其險遠以我兵不能迅至竟敢櫌至後蔵而唐古特人等平素懦弱遇賊先遁逆)
(匪遂欺其無能益㒺忌憚若不聲罪致討百餘年来闡揚黃教之地幾至為賊佔據是以不得已方出應兵命)
(將致討師出以律曲直昭然自荷望耳上蒼鑒佑或能一舉集事實深顒)佇待捷音来敬
勤勵宥密
御製詩五集卷七十
