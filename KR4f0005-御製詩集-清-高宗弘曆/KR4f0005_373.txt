御製詩四集卷九十五
古今體九十七首(癸夘三)
題文源閣
文淵昨歲慶筵行文溯因巡亦促成(昨歲四庫全書第一分完竣適春仲)
(經筵禮成於文淵閣錫宴賞賚有差以落其成其二分書照式謄寫易於蕆事因命館臣上緊督辦送至盛京)
(文溯閣度藏亦於今春告竣至三分書應弆此文源閣者又可接續繕辦明春想亦可蕆事)擬可明
年束閣蕆況當熟路駕車輕謄書存目區分核側語艷
詞擯斥并慚我萬幾鮮餘暇亦安能此日研精
趣亭
對閣孤亭棲碧螺流泉澗底進盈科流時弗凍渟時凍
此趣天然可會麽
月臺
效米襄陽作月臺石欄方坻駕崔嵬即今海湧上元月
笑我何曾一陟來
懷新館
春德在發生春物胥應時色色與形形不識還不知青
帝撫順則煦嫗羣雍滋新亦非有為懷亦本無私是謂
一大公易理詮庖羲
澄虚榭
水榭額澄虚斯實臨水意今來湖尚冰副名覺略未然
水在冰下其虚固一致惟因結而凝則以視有異㤀視
觀其初澄虚妙乃契
抑齋口號
伯玉使人於孔子嘉其改過未能乎抑之六十餘年者
(予名此齋盖六十餘年矣)試問學臻抑也無
適性居
蒙莊曾有言不自適其適而此曰適性寧弗相選逆性
者情之正情者性之習適性還其初七情自無辟火豈
能無烟陸機語有隙
鶴來軒口號
園丞妥貼種盆梅舉首軒名曰鶴來驀爾設逢林處士
應嗤何用此重儓
如園
一如莫不如園門西向開有水亦清泠有山亦崔嵬罨
窗者是柳植盆者是梅色色形形中如是無言該所以
釋迦老得號曰如來
題敦素堂
溪堂一片素光鋪恰合冰心在玉壺返樸還淳曾著句
躬行試問可能無
題王翬雪江圖
辛丑暮春初得此促成七字吟大旨適當幾暇重展觀
正值六花頻紛委元氣旁礴雪淋漓即境即圖渾一理
巃嵸玉嶺落銀瀑曲徑從中入林裏林開山遠忽豁然驢
背誰家尋句子並江巖聳倚高樓暎以讀書或車氏冷
烟寒樹忽隠現又見琳宫雲外峙枯枝峭壁各盡態江
復環流溪閣迤閣中可望隔溪路路上旅人寒戰齒飛
泉弗凍羃長松招提白足遊笻屐(叶)峯迴路轉境愈深
冒霧高飛鴉陣起崖寬波闊眺無際復下遠帆來玉&KR2338;
别開生面殊趙黻一例長江圖萬里(石渠寶笈舊藏趙黻江山萬里圖所)
(畫乃晴景而此卷所寫則雪景兩卷各極能事彼以江勝而此以雪勝均得江山萬里之趣)卷屋獨
殿小孤亭詩情足補杜子美(見翬自識語)空前絶後莫形容
運神著手嗟何以真是長言之不足舞之蹈之而已耳
詠和闐玉觀泉圖
玉厄曾經闢俗工(邇年玉工多以新樣斵器既失古意且不免俗近詠和闐玉斧珮詩有斯)
(亦玉之厄之句)成圖佼佼見傭中飛流仰眺意不盡欲過石橋
源更窮
題木畫屏
辭著歸來松菊存底須稚子候於門斯人應厭刀筆吏
刀筆翻傳寄傲言
右松菊
雪虐風饕豈足云横斜節槩簇清芬孤山處士孤吟處
側伴安能少此君
右梅竹
山西巡撫農起奏報得雪詩以誌慰
青齊報到因思豫(昨明興奏報山東於十四五日得雪因厪念齊豫壤界相近有未識豫郊)
(均被否吉音翹待驛章飛之句)豫未報來晉報來同是節前霑雪澤積
成五寸潤麰荄(豫省尚未奏到兹據農起奏晉省於正月十四日得雪自辰至亥隨落隨化積)
(地五寸極為優渥勢甚寬廣民憤歡慶糧價中平等語當農起之候嘉名適副尤堪欣慰)街衢糧價
原平也郊野民情實慶哉農起佳音農起候福星真是
副名材
河南巡撫李世傑奏報得雪
齊晉連章報豫章今報來到遲因地遠霑早荷
天培(李世傑奏報開封等處於正月十三日得雨十四日巳時雨雪交作至十五日午刻止積雪六七寸)
(繽紛霢霂四野均霑該省雨雪比山東山西較早一日以地遠奏到稍遲耳)雨雪胥為澤麥
麰溥潤荄春膏北省遍既慰益欽哉
題深寧堂
詰屈石蹊深乃致蹊深得堂寧以久幾卷芸香常插架
數朵梅芬亦植缶境既如是心豈殊塵襟洗盡㤀外誘
悚然自謂此失言萬民深計誠寧否
含芳書屋
偶臨書屋號含芳細玩其辭意允長一洩無遺何足取
曰惟有蓄乃稱良草芽花紐侵尋意嫩日輕風淡沈光
正是初韶真實景春園分付慢昌昌
自達軒有警
四面軒窗坦蕩披遠觀近睇總相宜忽然有警一問已
民隠安能自達之
題春熙院
尋春春未熙然自有熙候佳在其醖釀富媪慢騁富千
林亦突兀萬芳亦逗遛躍冶詎遲哉會當看錯繡更思
熙之義有近泰之蔟泰而貴弗驕况我為元后
得趣書屋口號
一年至不過一二至亦曾無坐久時試問今朝所得趣
曰惟春意待於斯
融綠堂
墀陽苔微青簷隂土猶凍綠情實未融首春未臨仲然
而百昌意已醒元冥夢不識與不知色色形形貢造物
乃無心夫何有功用
正月廿九日由泉宗廟進宫之作
燈節御園禮畢全還宫祈
社舉經筵景龍慢擬月之晦(是月小建廿九即晦日也)清蹕臨因宗
以泉往歲緬吟七近體(向年新正慶節已過駕返前園至春仲祭)(慈寧神祈)
(安而社經筵還宫率逢此日必先詣終暢春園問前園行故乙未詩有行時慶節始而駕返)
(恒御宫之句丙申詩有行慶忽看正月過問安遂以晦辰旋之句撫今追昔感愴倍增)此時
徒訝六逾年(自丁酉至今閱六年矣)大西樓外循牆路(牆内即暢春園)
東望不禁意黯然
挹源書屋自箴
凡物必有源泉源固在此泉上搆書屋學源在經史設
問出治源非我其誰委其源又在心大公而已耳如云
請進之則克己復禮
曙觀樓
樓觀滄海日佳句憶賓王此固非靈隠别墅臨平岡然
而曙日升一例昕蒼涼林光翻綠波何異瀛海滄靜觀
萬物初含照欽宗陽
愛景庭有感
愛景之名推愛日昔因潔治奉
慈歡即今此景何由得小立庭除祗鼻酸
依綠軒
書軒曰依綠綠豈在庭柯泉濬廿源富田開十頃多插
秧時等待望綠意婆娑陶謂春將及同心先獲麽
敷嘉室
善哉生意鼓東華物物含韶淑氣嘉茂對體元繄我事
合敷膏澤萬民家
詠承光殿古栝
秀色鎮參天團城根據巔有堂聽古籟(承光殿東有堂曰古籟殿前松)
(栝杈枒皆傳是金時遺植)無幹不真仙影度金元月幻同楊柳烟世
臣之謂要喬木亦應然
朵雲亭
假山亦自聳嶙峋四柱棲雲蔚且彬如朵恰於瓊島對
春隂作雨豈辭頻
焙茶塢
貢茶無不焙成之斯塢名惟假藉斯一盞浮香烹雪水
泠泉亭亦似其時
抱素書屋
素為繪事先商也悟禮後懷抱恒託斯萬幾應(去聲)其有
是寧渠玩景而實修德藪却非尚虚無斂錫民胥受然
亦足佳睇玉巘近臨牖
古柯庭
古柯曾閱金元明三朝一瞬供史評菀於春夏枯秋冬
巍然老幹不繫情是謂樹中壽者相可呼仙亦可呼僧
而我有時立其側每懷殷鑒心為驚
韻琴齋
石上流泉泉上水闖然欲響嗇然凝撫琴乾闥非虚擬
大地山河豈不曾
振芳亭
如笠孤亭棲翠寄春風瓊島望中披羣芳躍冶依韋際祗
待東皇一振之
二月朔日作
鴻龍運璿璣韶春又臨仲御園慶節旋廿朝駒隙送閙
後靜為佳體驗志或縱偶遇政簡日怵然每自訟戒逸
戒苛察並行蘄實用斯即為君難豪釐差敢中大河逮
復期懸懷在慎重
題元搨石鼓文
己巳搨藏石鼓辭及存真蹟弆珍之(石鼔為千秋法物自元大德間移置)
(國學大成門世為藝林珍祕己巳歲曾摹搨其文弆藏乾清宫並為石鼓歌紀事)訝觀元代趙
家印(兹復得元時石本摹搨精工字數亦多冊尾篆書唐宋詩跋不署欵有趙孟頫諸印記)重讀
唐時韓氏詩(篆書詩跋中有唐韓愈韋應物宋蘇軾諸詩)居上後來寧避誚
為雄積健信稱竒收三百又加旬者多四十還餘六兹
(乾清宫搨本所存者三百十字兹本三百五十六字較多四十六字)節化(淳化帖中夏禹書)智營
(丹鉛錄中岣嶁碑)二以外文乎宣也古惟斯商彝夏鼎方伯仲
片羽吉光永陸離龍爪雲中幻隠現虯文劫後尚留遺
淵明甚解不求處向闢其言用此宜(向嘗以陶淵明讀書不求甚解之言)
(為非屢於詩文中闢之若此鼓點畫音訓紛如聚訟正亦不妨闕疑也)
精神一律
精神自信尚如常筋力微嫌遜昔強雖曰氣之率者志敢
圖逸以懈其忙宵衣旰食身逢偶夕惕朝乾心勖長
一紀佇將歸政後養餘年或樂時光
按宵衣旰食朝乾夕惕二語古今承用習焉不察余
謂宵衣旰食以體諸身者言朝乾夕惕以存諸心者
言敬勤之意則同而内外之功各異且所謂宵衣旰
食者亦偶遇機務繁重是以未曉求衣日昃不遑暇食
耳至尋常寢興飲食自有常度設必每日中宵即起
過午方食轉致徒勞無益而使文武諸臣僕御衆役
疲於奔走難以為常詩所謂顛倒衣裳究何當於率
作興事之義耶設以為勤政套語則是有名無實益
不可若夫朝乾夕惕則易所謂自強不息書所謂所
其無逸凡為人君者當常存欽翼無一念不敬天愛
民無一事不謹小慎微庶乎萬幾就理不負承天子
民之責余臨御四十八年年逾古稀雖筋力微遜昔
時而精神自信如常猶日孜孜不遑暇逸惟益以此
自勖而已因繹宵旰乾惕之義得什并識
重題馬遠江山深秀卷
浩蕩山川運以神長松皆作老龍鱗訝誰頓置書其遠
(是卷川原曠蕩筆墨雄秀為遠真蹟無疑惟卷首署欵二字墨色尚新筆力苶弱當是後人好事者所為)幸
未羶薌署曰麟(遠子麟畫不逮父而遠多以已畫題作麟欵盖欲譽兒也見陳善杭州志此卷)
(幸無假借猶得見遠真面)畫外雅饒古淡意卷中多遇野閒人賜權
早復歸天府(卷首鈐順治三年賜大學士宋權印記不知何年復歸内府已入石渠寶笈書別以)
(石渠繼鑒識之)世事應知底是真
詠澄泥玉堂硯
尼山那出絳州沙誰把澄泥認石差(玉堂澄泥硯一覆山手作圭式上鐫尼)
(精氣四字旁刻銘曰尼山之英融而為硯佑唘後人維聖克念盖誤以澄泥為尼山石云)設以斯文
論精氣萬年佑唘實東家(用硯中銘語意)
陜西巡撫畢沅報雨詩以誌慰
上元前後佈春膏晉鄭齊燕實徧叨雨細雪濃均澤被
(謂四省)雪非雨是更希遭(謂陜省)優霑甘&KR0584;稱三寸(畢沅奏報西安)
(省城於正月十三日晚霢霂微下至夜甘&KR0584;優霑入土三寸郊外麥田已見新青根苗旺盛定卜豐登等語今)
(歲新春直隸山東河南山西四省先後報得雨雪兹陜省又報得雨尤屬向年希有之事實堪欣慰)深沃
新苗利早薅便冀佳音報甘肅祈農於得那辭饕(甘省近接)
(西安亦盼佳音速至耳)
春仲經筵
古稀未肯廢勤學春仲經筵躬必行惟是繹思書兩論
却嫌同口頌諸卿臣欽若及民從乂地博厚而天高明
(是日進講中庸悠久所以成物也尚書惟臣欽若惟民從乂章句余以天地之大亦因至誠無息見之悠久成)
(物即夫子一貫之道詳見經筵御論)一貫都詮悠久義要於不息曰惟誠
經筵畢文淵閣賜茶復得詩一首
層閣文華殿後峩昨春慶宴覺無何具瞻楠架四庫貯
且喜芸編三面羅十載春秋成不日極天淵海尚餘波
待鈔蕆事遺百一月課督程仍校訛(自癸巳年命館臣辦理四庫全書分)
(貯四閣兹文淵閣第一分已於壬寅春裝潢貯關盛京文溯閣第二分亦於今春陸續賫送藏弆至御園之文)
(源閣山莊之文津閣雨分全書惟照本謄鈔於二三年中亦可峻事至現在編纂未完留待插架之書如)
(統皇清開國方略滿洲源流考平定三逆方略大清一志皇朝通典通志續通典通志盛京通志宗室)
(王公表傳蒙古王公表傳繙繹五經通鑑剛目續編通鑑輯覽附錄改正名字之金元遼史契丹國志明宫史)
(明臣奏議職官表河源紀略蘭州紀略熱河志日下昨舊聞考補繪離騷諸書應入四庫全書藏弆四閣者)
(歲勅軍機大臣立以程限兩月一奏俾得如期早峻用昭美備)
題宋版郭忠恕佩觹
衛風第廿一章句名寓佩&KR3221;解結求小學從來大學本
今文應溯古文由肆言那戀錢五萬容面偏欣土一抔
蟬蜕分明地仙列斯人奚翅畫家流
詠角畫屏
鏤金琢玉厭其奢治角為圖肖畫家無已取其近樸耳
柴門佇者容誰耶
右柴扉佇客
漁人網集碧澄潭葦港傍邊榿樹庵豈以有無計魚利
(水至清則無魚澄潭水必清子美此句不可無是轉語)幾多詩思箇中探
右葦港觀漁
題宋人合璧畫冊
法述李昭道景傳李調仙於唐稱勁後在宋乃開先外
靖内寧日風和春麗天雖然行樂合應亦凛冰淵
右郭忠恕宫中行樂
不為閒點綴惟是具雄渾樹結琳琅藪峰開虎豹門青
雲原有路玉筍若無根相國寺中璧空存高益言
右燕文貴竒峯萬木
望識夏之時風薰氣鬱滋是誰避暑客雅合拾遺詩荷
笑披芳錦柳㤀動弱絲原臻畫家美孰曰背而馳(見書畫譜)
(趙士雷傳)
右趙士雷荷亭消暑
餞春迎夏侯人静日長時藥已姚紅錦柳將密綠絲遷
喬鳥友意入聽耳官宜命僕抱琴至操絃欲譜之
右趙千里柳隂待琴
報春春也未策杖一探來巡徑輕風馥臨溪幾朵開繪
中真老手花裏是仙材設曰如思訓將軍無畫梅(見圖畫寶)
(鑑)
右李唐策杖探梅
錢唐本是家畫院受榮誇幀裏傳生貎筆端賦物華文
禽占枝獨芳杏拂風斜邇日分南北何心賞鳥花
右林椿杏花春鳥
界畫中(去聲)繩墨其先本木工心應薄舊習繪乃得神功
冲淡人高卧寥蕭松聽風求乎規矩外是謂解幽通
右李嵩松風高卧
弗鞍而有羈牧野草腴滋極望平皋遠曰休神駿宜僕
緣近著說(昨歲作上駟詩用莊子僕緣而拊之不時事蓋僕為僕御緣即因也義訓甚明乃向秀注)
(云僕僕然蚉䖟緣馬實屬強為牽附詳見上駟詩按語)興至重(去聲)題詞何慮缺銜
患拊之非不時
右陳居中平皋拊馬
詠宋端雲龍九九硯
石出舊坑六百年堅以為質緻為理墨池容容蔚瑞雲
隠現驪龍率九子覆手柱亦九十九各各鸜眼活如視
作者真具深意焉乾元用九戒其始黃鐘數亦在兹乎
綈几研朱欽妙旨
仲春丁祭
先師禮成述事
月令徒聞釋上丁用丁義未著明經(月令仲春之月上丁命樂正習舞釋)
(萊陳澔注用丁者以先庚三日後甲三日蓋襲易解與釋奠之義無涉也月令始見吕覽漢儒編入戴記其所)
(以用上丁之義原未有明文因思說文釋丁云丁承丙象人心用丁之義或指堯舜傳心之學而夫子承之丙)
(者明也在明明德即明心也是或釋奠用丁之義乎)象心承丙前賢注内聖外王後世型
疏十四年增怵惕當春仲月敢稽停(昨春恭錄歴年識中祀禮成諸什成冊并云嗣後)
(可中杞諸典遣官恭攝兹值丁祭因先師精力尚將事且自己丑至今越十四年仍親詣行禮)擬仍明歲奠
闕里重道猶應勵艾齡
題宋版聶從義三禮圖
尚忠尚質尚乎文三代因之政以分何必衣冠定相襲
要知和敬有尊聞觀圖可識關雎意撫冊猶欣舊繭芬
汲黯讜言對漢武懷哉那復更云云
題米芾書蜀素卷
猶看蜀素存米老幸逭鬱攸獻晉卿(米芾書蜀素卷為額駙福隆安所進)
(其家昨臘不戒於火惟此卷以付裝獲全信為丁甲呵護矣)堪與漁村為合璧(王詵真蹟)
(世不多覯内府所藏凡四漁村小雪卷筆墨縱逸有咫尺千里之勢最為傑作瀛山圖次之烟江壘嶂圖兩卷)
(為又次因用詵事偶及之)似争蘭畹擅連城(舊藏米芾離騷冊筆意精到為米蹟中最佳者)
(此卷神采煥發洵堪竸爽)書雖涉放原歸整辭固云顛頗具英磬折
香光非謬譽謂獅捉象是精評
仲春
社稷壇禮成述事
丁戊必相連昨朝
釋奠旋仍勤七旬歲為籲萬民
天土穀功垂後豆籩禮述前春霖繼冬雪冀佑利農田
祭畢素尚齋更衣有作
度輦西墉近循衢西苑臨山齋更祭服簷額仰
崇襟(此齋取避暑山莊内名之皇祖額永恬居後齋名)石詭烟霞古松喬歲
月深渠寧因玩景化俗有恒心
鏡光亭口號
凍則冰光融水光祗餘鏡字占其常設從未號鏡前看
又似光從太古章
茂對齋
茂對研精理循文仰溯羲發生各正命因性本無私吐
萼看梅朵含稊有柳枝田何寧藉詁育物恰其時
雲繪樓口號
或為軒者或為樓(萬夀山有雲繪軒瀛臺有雲繪樓)雲繪頻顔楣上頭
率為(去聲)望霖兼盼雪對斯少喜實多憂
題崇雅殿
松門石徑窈而深朵殿欣於崇雅臨西抺東塗則何謂
好茶宜静允堪尋蠧編孤負枕兮葄駒隙徒成昔與今
三百中如分小大計惟季札是知音
澄懷堂
豐澤園中堂最古他弗若
皇祖初年間此而事遊託政餘課農桑民艱細斟酌兩
字煥
龍章百世垂鴻略澄懷勅萬幾詎云尋獨樂
虚白室
虚白頻經衍義吟由今視昔昔非今兹來亦復別有會
不在室原總在心
日下舊聞考題辭二首(第一章書緣起第二章書自儆)
重考彛尊書以成七言權當序而行名因日下荀鳴鶴
蹟逮春明孫北平(朱彛尊所編日下舊聞招拾載籍及金石遺文分為十三門四十二卷頗)
(為綜核與北平孫承澤所著春明夢餘錄七十卷均有禆於帝都孝證但其書不免罣漏淆訛因命館臣重加)
(訂正其春明夢餘錄内所載亦間採擇)罣漏豈無補所闕淆訛時有挍從
精百年熙皞繁文物(朱彛尊書成於康熙二十七年今又及百年太平熙皞民物繁昌自)
(宫殿城市改置添建復編增為十五門成書一百六十卷名曰日下舊聞考)似勝三都及兩
京
曾賦皇都與帝都(癸酉年曾賦皇都帝都詩兩篇帝都詩言自古建都之地莫過燕京之據)
(形勝皇都詩言今燕京體大物博戶口繁滋)若兹形勝古今無金遷元復其
久矣(自金天德中遷都燕城號中都元至元中改名大都明自金陵遷於北京我朝因之然其城郭宫殿)
(凡數遷移率非金元之舊矣)明築清修滋盛乎御苑法宫誠富此返
淳還樸益殷吾論成知過淵衷寫(余臨御四十餘年凡京師壇廟宫殿)
(城郭河渠苑囿衙署莫不修整皆物給價工給值然究以頻興工作引為已過辛丑歲曾著知過論以自箴)
更勵聰聽奕葉圖
詠漢玉素缾口
漢玉素缾祗餘口缾身失去落誰手即看截處土復浸
(去聲)如不經磨知歲久長餘寸又分寸五所惜無當慢相
醜琺瑯為膽可插花原無棄物况斯玖道古笑頗類張
儀歸問其妻舌在否
題閻立本職貢圖
右相曾為職貢圖真存豈係姓名乎何人作贗書唐字
欲蓋彌彰笑是夫
按卷中書唐閻立本畫書法既劣亦無是體明係偽
作而畫則神氣英爽結搆精嚴即非立本真蹟亦必
五代以上之作為可珍也
二月十日謁
陵起程之作
駒隙何其速謁
陵闊兩春寧當辭長(上聲)歲於是發清晨少馬多乘輦(向年)
(每行幸多乘馬近則率乘輿矣)思
親益愛身愛身餘事在齊治總關民
過盧溝橋車中觀永定河即事有作
伊古未聞隄障之東坍西漲任遷移畿南何處弗沙積
窪地常年嘆潦滋祗以飢寒厪黎庶遂教修築始康熙
(永定河向無隄工畿南霸州文安等處無歲不被水自康熙三十七年我皇祖軫念畿甸東南黎庶始築)
(隄防而民賜名永定河雖下口仍遷徙無定被水沴者已少不無補救也)於無定者求其
定(永定河舊亦名無定河)
皇祖愛民心永垂
郊外
郊外經雪後脈土益蘇動驅車塵弗生覲光村民擁幸
無鳩鵠形庶免飢寒恐曰富實未能教之豈易董因識
化民難切切銘心孔
良鄉行宫晩坐
斜陽人率到行窩籟静心閒春氣和四壁有詩聊歷閱
所欣不及所悲多
細雨(二月十一日)
起程纔作雲中路細絲棼祗覺衣衫濕莫能形色分揣
情輒有詠於澤那無欣農者將舉趾寧須督課勤(良農自趁)
(時而耕無待督率柳宗元郭槖駞傳頗識此意)
半壁店行宫題句
依巘築行齋得門即步階三年留别緒一旦理吟懷細
雨香生土新蕪潤到荄油雲垂霢霂入夜益為佳
曉行
徹夜油雲未作霖曉行頗覺峭寒侵因思遠地或霑澤
却看崇山仍蔚隂土潤春郊非亟望年祈大有是恒心
憑輿切切縈煩緒遣緒聊成七字吟
題永慕齋
遥恨那能遣近悲復漸遥閱年到此日一痛寫明朝曦
影窗前度泉音階下澆色聲無住處七十慕難消
恭謁
泰陵
春露愴心頭于時瞻拜修
鼎成閱四紀
鏡照朗千秋
勤政古無匹惠民今有由繼繩竟何似怵惕祗增羞
恭謁
泰東陵
松楸接
神路歷久鬱葱蒼
忌甫過正月(在正聖母忌辰月廿三日)
歲驚逾六霜(自丁酉大事至今癸夘忽六歲矣過隙之速益切愴神)心摧含蘗味
淚灑共椒漿禮蕆仍還去不堪迴首望
秋瀾村駐蹕
春為温也秋為肅温近乎欣肅近愁每此謁
陵還駐蹕餘愁應付箇間留
見耕者
春冷因遲舉趾儔今朝始見叱耕牛欣其翻土胥含潤
厪以登場遼待秋傳讀柳文弗藉督詩吟豳雅自為謀
憑觀因悟敷政要不擾斯民即被庥
過姚廣孝墓戲題
建塔以藏身千年名不淪一興應一滅其主必其臣(洪武)
(曾為皇覺寺僧即位後既法古制分封諸子何以又令僧輩各隨諸王往藩省以致廣孝得去燕邸竟釀成永)
(樂靖難之變所謂有是君必有是臣矣)未止多行戮(未樂最聽廣孝之言其稱兵簒逆皆用其)
(謀甚至大行誅戮瓜蔓株連未聞廣孝有所諫止也)徒稱斯返真無生背戒律有
像畫麒麟儒墨去韓遠蕭曹擬漢親漫言羞見姊原是
棄倫人
潭柘岫雲寺三疊舊作韻
閱年思梵域歸路别
陵園途轉龍伏峪輿遵佛耳門山田種梨栗村老長(上聲)
兒孫此即仁民象母為熙皞言
徑仄梯增磴山深戶少隣豁開瞻殿宇迎迓聚僧人却
以莊嚴好能教施舍頻(今之為僧者多自飽欲壑而不敬佛惟此寺尚知莊嚴佛像故)
(樂施者衆於近京諸寺為最富而僧多)濟貧亦一道遑闢棄天倫(儒生動言沙汰)
(僧道其實迂闊難行試思沙汰之後既不能計口授田安其室家若聽其所為則不免飢寒盗賊不如仍留寺)
(觀若養濟院然使得藉資衣食也)
華表榱題擁
奎章三字懸(岫雲寺額題皇祖御)象龍列依舊調御宛當前燭
朗燈傳燄香霏聞復烟堂堂廣長者默默示心蓮
佛殿傍精舍雅堪一宿留兩株銀杏護一道玉泉流貝
葉間翻手堵波見舉頭覓心不得處何物是情投
栢焚結碧篆松峙鬱青霞梵帙鎖金鐍佛龕虚綠紗流
隂真迅馬赴壑擬修蛇得句無懷素笑誰能寫芭
峯尚紫芙蓉林稀氣已濃也堪騁遊目實不負吟胸憑
牖成清賞引泉聽静淙忘言時並忘報有自鳴鐘
題太古堂
橝柘幽州孰後先春明早著夢餘篇(春明夢餘錄載燕人諺語先有潭柘)
(後有幽州盖指隋唐之幽州而言以寺始於晉也)堂稱太古何不可蹕駐仲春
斯偶然庭蓋仰欣雲霞勢階琴聽是徵招絃既而失笑
云云者或弗當其初地禪
延清閣
竺字已稱清而何閣獨擅其擅在能延萬景窗前現設
使閉綠紗其勝孰能見偶因悟心鏡有蔽徒成眩墨名
儒行處不語何妨轉
猗玕亭
北方艱是綠筠修净域猗玕護徑幽便是尋常勝他處
故教遊豫
聖蹤留(康熙年間御書皇祖每幸此寺匾額猶多)
倚松齋口號
山齋每以就松為(御苑及山莊各有就松室皆因先有松而後成室故得昂霄之勢若先築)
(室而後種松則凌雲豈易是齋額曰倚松實亦先獲我心耳)寺側齋云松倚之迴看
虬枝簷上覆我心先獲見於斯
駐蹕潭柘題所書心經及山水小景卷
辛丑駐兹閱兩年重臨仍以自西旋䜿横峯嶺都好在
滴露研朱又偶然一部心經示空色半箋小景幻雲烟
明朝命駕過東嶺付爾常參不二禪
過羅㬋嶺
每過羅㬋必有詩循名考典竞何為試看曉月當西落
明復東昇豈費辭
戒臺三疊癸酉舊作韻
誌乘疑信半舊蹟慢重尋途便因留步境幽可暢心春
寒遲嫩葉寺古富喬林峰矗標僧帽棧深延客襟言忘
來與去意泯昔和今初祖弗談戒端居對碧岑
對活動松有警
榦為本自枝為末末動何因本乃隨設使喻夫率興義
倒阿吾實懼乎斯
御製詩四集卷九十五
