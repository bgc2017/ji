御製詩三集卷一百
古今體一百十六首(辛夘八)
七月十日啟程幸熱河駐蹕木蘭行圍即事疊去
歲啟蹕詩韻(有序)
三驅獮候吉涓將啟虞旌兩日秋霖漲盛致稽蹕
路展行期之信宿快晴已過洗車遣衛士以經營
穏渡無煩涉馬牽舟誠速昨来正報梁成灑道何
頻晨後又逢雨集豈柔金之生水信有恒占乃旬
歲而一經竟無愆度辛巳之成規可按
大安之豫適宜遵小
駐御園計里略同緩頓先臨行館詰朝仍勑停鑾惟農
事之關心積潦懼妨良稼幸田功之蓄目如雲暢
好高原十五蠲租倍常年而更咨善䘏七言紀事
疊舊韻而兼誌惄懷
膩霖今歲又逢過生水隂金屢漲河(辛未辛巳皆大雨水今歲又然或以)
(辛為隂金值歲主多水占騐之說豈果有之乎)橋待畢成權駐
輦途看可治先(去聲)循阿幸然高隴仍秋熟惜矣低田受
潦多滿望懼將作虚望(今歲春夏少雨自夏至後膏澤優霑早稼晚禾並皆芃茂滿擬)
(可望豐收乃七月朔日以来大雨兩晝夜漲潦殊盛深懼妨農今沿途所見高田豐蔚可觀實為得之意外然)
(下隰業已受傷勑免經過租賦十分之五視常例有加並令督臣勘察被水成灾者照例撫䘏用副廑念)自
慙之外更云何
駐蹕懷柔縣行宫作
辛巳扵石槽兩日曾停蹕今歲似少差一日唘行轡而
昨徘徊間甚覺弗暢志躁緣漸長(上聲)年愁以多經事返
躬一體騐涵養殊欠粹昨晚晴夜隂侵晨大開霽廿里
非為遥稍進猶勝退歸化兹駐旌橋待前途備(石槽行宫唘蹕)
(按程應駐密雲辛巳因河漲未退前途橋尚需時曾於此停蹕今亦因橋難即成仍駐此以待此間行宫為)
(行皇祖所建且每程適中之地俱有館備憩想見當年聖意深遠)按頓有行宫
聖堯具深意
喜晴(七月十二日)
每有喜晴詩足知憂澇倍今朝晴似定徂雲輕變綵西
北捲碧天東南歸大海農功望庶仍行旅愁稍解白河
漲未涸誰謂可立待
白河水漲待橋未成因暫返御園恭問
皇太后安即事書懷(有序)
伏庚甫退時行宿漲猶留處暑初交置頓成杠未
遍諮首途而請紆掖
輦稍須東上之園率前導而期偫方舟徐駐適中之館
乃問白河而徑度戒道將需半旬因瞻
紫籞而依馳詢
安已經三昔爰逥御苑敬侍
慈顔雖兩辛之卜胥符演潤或緣乎歲紀而一水之占
倍惕沮塗偏軫夫農功至如典重詰戎佇俟風高
而表扈矧若恩推懷遠行看日近以迎鑾是用摛
言以當誌事
今歲秋霖過辛巳厗奚異漲候橋搘五朝待那安清蹕
(密雲城外白河水勢湍急深至二丈餘不能及時減落搘柱既難以施工牽舟又艱扵速致努三在彼督辦橋)
(座云非四五日弗克蕆事若因此停蹕久待殊為無益且違定省已閱三日因於十三日仍逥御園恭請)
(成再聖母安俟奏報橋奉安輿啟行)三日闊應謁
聖慈遮莫園中仍復返逍遥河上豈其宜箕疇默騐咎
徵應惕與慚俱祗自知
處暑
雲斂秋曦耀風輕午爽招天容真處暑地氣已收潮(潮潤)
(潮濕之文雖不見字典而人率以為常談范成大有征衫潮潤冷罏薰之句則知宋時亦用之不自今矣)御
苑身聊憩河隄念正焦(高晉等奏黃河伏汛甫退七月初水復加長在在平隄清口亦)
(有倒漾之勢擬開王營減壩以洩其漲未識邇日消減若何廑念殊切)更思白檀畔漲退
可支橋
河南廵撫何煟奏報黃河伏汛已過工程平穏詩
以誌慰
秋雨霃霪實異常河工處處慮周防驛馳五百初驚懼
(今秋畿輔雨水甚大昨高晉奏黃河防險情形云河南汛水亦長茲聞何煟有五百里驛章頗為疑懼唘閱驚)
(懷始定)牘覽始終悉審詳(何煟奏立秋以来沁黃並漲水勢甚為浩瀚因督率工員相機)
(防護加堰鑲修現在漲水全消工程平穏額手欣慰諭以撫河諸臣及在事員弁下部議叙)拍岸盈
堤將有事安瀾消漲幸無殃手加額為欣猶惕更望徐
淮報吉章
兩江總督大學士高晉總河李宏等奏報黃河水
勢漸消各工平穏詩以誌事
南河居下游其險倍豫省昨聞漲水增廑望常引領朝
来接報章手戰不敢省見云各工平怵然心始定(叶)毛
城峯山閘宣洩勢猶猛無已權輕重王營減溟涬兩岸
謹修防子堰築隄頂坐蟄及渗漫隨宜補裏戧(叶)賴值
異漲消無事獲寧静洪湖亦漸長抵黃力期併(今年洪澤湖水)
(小力弱又值黃水盛漲清口遂有倒漾之勢茲高晉等奏日来黃水雖尚高於清七八寸而清水既旺日内自)
(可暢出清口及閱所繪之圖黃水直至淮安已歴數十里恐所過沙停淤積日久有妨運道因諭相度形勢量)
(施人力濬治毋專待清水滌刷坐致延悮)其清河安東潦或成災眚(七月初黃河漲)
(勢甚盛隄工在在危險雖開毛城舖峯山閘宣瀉尚不足以殺其勢高晉等議唘王營減壩以洩異漲導由鹽)
(河歸海前經奏報情形深切廑念今據奏自開減壩以来黃水日見消落其隄頂漫水堤坡坐蟄渗水之處並)
(皆搶築子堰或䟎幫裏戧各工現俱穏固即下游出槽漫灘之水亦未傷及田廬惟減壩洩下之水徑由清河)
(安東二縣地瀕河草屋低田間有被淹者已飭属確勘撫䘏不使一夫失所覽奏嘉慰諭部將高晉李宏及在)
(工員弁並予錄叙)一體善撫䘏弗致民飢窘(叶)覽慰南顧憂敬
哉敢自幸
恭奉
皇太后啟程之作
臨河轉蹕謁
徽萱五日徘徊駐御園漲退橋成馳奏牘秋高途治啟
鑾軒(前以白河漲盛密雲橋難猝成仍回御園駐蹕敬詢聖母起居既命努三等扵河干董視架橋)
(並遣侍衛往来詢促昨始奏報剋日成梁遂扵十九日恭奉安輿唘行而經涂坦治如常則由預勅步兵)
(代為執役因行賞以旌之)已期舊例可違約(每歲巡幸木蘭隨圍之扎薩克王公台吉等例)
(扵古北口外次第迎鑾今已逾期十日豈可復令其久待乎)况覲新来待沛恩(土爾扈特)
(汗渥巴錫等率全部来歸諭令扵木蘭覲謁觀圍回至山莊宴賚一切亦須早為部署也)尚有低田
存潦水民艱一路重詳論
紆道
紆道將三里河干易搆橋地高避泥濘潦遠茂田苗聊
為(去聲)農功慰那知野路遥崖邊痕及丈(密雲舊橋岸經水衝汕不可施)
(工搆架因迤北紆數里就河面平狹處營梁所經地高阜無泥秋稼極為茂碩覽之慰懷然視岸邊過水漲痕)
(高幾盈丈逥念不禁煩懣)逥憶懣難消
過白河
漲水退河濱橋成路可循取材近城郭(月初白河漲盛橋材被衝無存)
(兹扵近城另為購覓鳩工集事)運舫自通津(舊有橋船隨波漂損因勅扵通州另購船隻並遣侍)
(衛溯流督運船甫至而橋即成)卓午
安輿度前驅明曉遵(今晨間已皇太后自石槽行宫唘鑾午度浮橋輿行安適明日)
(擬奉頓安慈輦駐羅家橋後日道益駐遥亭仍合緩行且可前途閱視橋臻妥善)迎鑾紛
老幼原是意中民
出古北口
柔金勝剛金生水自倍蓰秋初漲潮河勢過昨歲已而
何新築城嚙根復致圮頼人知預防避潦早遷徙所以
災轉輕不幸中幸耳(今歲潮河漲勢較去歲更甚因軍民等曾經水患七月初一等日見)
(大雨晝夜不止即徙高處預防水至雖廬舍被衝而人無傷損猶為不幸中之幸然人鮮寧居亦堪廑念因發)
(帑賞葺房屋並開倉平糶賞借月糧以資口食兹復降旨將旗營各兵糧歲支本色兩季使米穀留餘贍給永)
(期饒裕)經過漲已消沙痕存岸涘頹墻埋草木原占川路
峙再築仍再傾當讓地於水(昨歲新修邊墻復經水傾圮兹親臨閱視其地適當)
(来水之衝盪擊勢所難免不宜與水相争因諭就缺處結築礟臺以存規制現傾之垣竟毋庸補修使讓地於)
(水可杜後患)宣命罷重為庶免紛更屢如云弛禦邊禦邊豈
繋此(自古長城之築原以設險禦邊已昧在德之訓我朝幅員遠訖口外仍属近畿即蒙古新舊諸藩皆)
(隸臣僕并不得僅云中外一家更無可議為輕弛邊備又何藉此重門之禦屢事脩復滋費耶)
關外
關外田贏關内佳連朝馬上看来皆低雖經潦消原易
高自如雲茂正排茅舍地頭還種韭瓜籬墻角更堆柴
覩斯生計較彼可將曰紓懷轉繾懷
北来
日向北来日減愁黍風禾露茂迎眸已知下隰未成澇
更喜高原可卜秋圖近忘遐誰則免小佳差勝意堪留
愛斯每為遲行轡計里何須問野郵
灤陽别墅
灤江横渡至灤陽松盖隂森護广堂雖是當前尚餘熱
已知不久欲成凉遥看雲影閒將淡静聽波聲猶覺狂
溪狭迅消無害稼獨遲行旅正何妨
至避暑山莊即事有作
漲消橋就坦途培至止還遲十日来(初傳旨扵七月八日唘鑾因雨展期)
(兩日復以白河漲盛密雲橋難猝就仍自懷柔回駐御園直至督促橋成扵十九日唘程較每常至山莊計遲)
(旬日)嶺過廣仁境詄蕩門臨麗正象昭回峯容水態如相
迓松牖雲莊暢好陪不事招徕歸遠域行看嘉宴此重
開(土爾扈特汗渥巴錫等率全部十萬衆投誠其汗及台吉等遠来覲謁計九月中旬可至山莊當於萬樹)
(園開宴行賞如都爾伯特策凌等之例也)
永佑寺瞻禮
一年一度仰
如雲是日秋風豁霽氛綠水青山恒悅
聖繩
前唘後示為君幼齡
恩育那能忘望歲虔求祗益勤將撫新来行慶賞庶幾
昭鑒有餘欣
碧峯寺
調御中間坐丈夫飛来花雨著曾無門前正與碧峯對
試問於斯同也殊
味甘書屋
寺後蕭然精舍宜浮香漉雪試聊為設如每事耽甘者
語有之乎亦可思
秀起堂
先至其他姑舍諸山堂真比衆超如近峯遠嶺秀無盡
秘思妍辭起有餘將擬披襟頓延爽試教搴幌迥含虚
拈毫得句肩輿去孤負誰看架上書
出麗正門恭迎
皇太后即事誌喜
橋穏途平
鳳輦移
康強逢吉謁
慈怡無疆慶外有餘慶不敢期間願永期簷際錘峯對
閬苑階前列水即瑶池神仙境藴中和氣豫養
高年百倍宜
題宜照齋
巉巗跋馬進園門便有書齋向迥原庭據千峯延日朗
窗標雙樹受風翻已看林色秋非夏愛聽禽聲静不喧
宜照寧惟供目眺萬幾絜矩一心存
却炎榭
已經處暑近白露况在高山蔭密林擬欲却炎炎早却
祗饒恬淡悅秋心
就松室口號
蒼顔貞德信非虚樂道吾聞諸子輿管仲且猶不可召
允當築室就之居
食蔗居
委宛藏山佳居因名食蔗尋鹿探窈深偶此憩巖榭既
狭復豁開誰能窮變化天花落石壁謖濤在松架衣袂
颯生凉漿寒底須借
小許菴
涓涓水與星星火昏暮叩門有必資小許由来成大用
使如菽粟正難之
倚翠亭
亭如倚翠峯峯亦與亭倚譬之色即空無彼安有此賓
主了難分同異將奚擬交蘆辨見中一倒復一起静思
悟其因所懼西風委
登四面雲山亭子
早晚峭寒卓午熱山中無定有其常敞亭底識最高處
向日坐来猶覺凉
畫屏攅簇衆嶙峋碧落秋澄迥暢神却憶去年遲駐蹕
歴觀題柱闕庚寅(每歲至山莊必登此亭登必有詩題柱昨歲因朕六旬慶典中秋後始唘)
(鑾至熱河駐蹕四日即幸木蘭未及登此遂闕題詠)
四面虚明俯萬巒真教遊目綠雲端摛毫句擬新鄰舊
欲去陳言戛戛難
湧玉亭
山亭坐片時一升自一降馴馬試小步仄棧遵松巷秋
雨今年盛久晴溪尚壯亭得未曾有湧玉氣如虹循名
乃偶然清聲出幽淙
玉岑精舍
西北山居此最深等閒跋馬不常尋陟高降下斯稱便
據榻拈毫率與吟未可依然為漫語所欣卓爾寄崇心
促成大笑鳴鞭去付爾千秋對玉岑
王蒙秋窗良話
戶外萬山羅佳賓秋墅過陳蕃欣榻下庾闡倚窗哦(庾闡)
(樂賢堂頌清飈倚窗)良話知奚謂高情有足多停橈獨坐者興會
又於何
晚荷二首
落落蕭蕭開尚仍挐舟佳會得閒憑愛蓮說裏稱君子
不遇後凋未足稱
廻舟向浦為橈停詎藉花臺葉嶼寧今日掞毫有别趣
綠雲田地點疎星
題桄榔木盂
舊物山莊典守存
當年敬仰
樸淳敦屏開有似孔雀尾鞭贅又如慈竹根古月猶擕
南海影清溪常汲塞垣源圓方了喻為君道何莫
神堯遺訓恩
即事
崇山峻嶺試遊娛高下巖城繞作郛單騎緣林常遇鹿
扁舟漾沼不驚鳬閒聽颯筑蒼松泛坐愛茸茵細草鋪
與木石居似之矣沛然聞善信能乎
熱
出口覺凉爽山莊候轉更單衣仍盛熱十日為(去聲)連晴
渚際紛鷗浴林中遲鹿鳴(鹿凉始鳴熱則遲弗相闘故無聲)秋炎未可
少火廹晚田成
玉琴軒
底知最佳處山抱水環深擇勝築雲館揣稱名玉琴幾
曾慮撥剌(琴不善謂之撥剌)恒是俯跳(平聲)沈比似淵明器無絃
却有音
千尺雪
引釃由来一水源高低景各占芳園因而有悟為文法
氣以行之緒是言
㵝㵝溶溶繞碧潯誰云滕六弗知音設如數典寒山畔
祗擬遥思不擬臨
永恬居
谷轉向西行步隨境入清板橋經幾架雲閣見層甍素
榻偶然據好山依舊呈
兩言垂訓誨萬緒冺將迎
素尚齋
拾級迴廊上畢窮前後齋更高目斯豁尚素意尤諧樹
密不遮戶草生直到階
當年斯示儉聡聽敢違乖
創得齋
石溪往往響流泉泉盡峯迴門面前誰謂山齋得已久
今朝又創豈非然
高下巖松翠蔭籠後凋不改鎮童童於斯漫擬得非創
亦有新青鬛與鬉
夕佳樓
築室隨山向山樓所向西故常含夕照因以額前題紫
翠色如幻偨池状莫齊無殊元亮趣歸去每来兮
過東嶺遂至水月菴
自東而升嶺謂西自西而升嶺謂東崇岡横拖豈有改
以人分别致不同適坐夕佳(樓名)攬山氣爓爓葉影翻丹
翠秋暄未免意向凉圖就峯隂皜曦避巖樓已自高近
天略陟數武嶺造巔由斯就下乃甚易峯隂步步隨人
遷熱則喜凉寒喜暖誰恒其情誰知滿水月菴中大士
云如来轉物物物轉
山心精舍
菴旁精舍號山心繚曲因之復窈深庭有香泥鹿留跡
樹多嘉蔭鳥耽吟一窗風月偶来往四壁詩書自古今
瞥眼不知幾閱歲種松枝榦已森森
陕甘總督吳達善奏報被災州縣秋禾茂盛情形
詩以誌慰
甘省積歉後農務尤廑念方伯新改任入疆親歴勘(吳達)
(善自湖廣調任陕甘奏報入境後所見田禾情形云甘省雖積歉之後幸夏雨透足所在秋稼芃勃梗高穗大)
(即安定會寧間有荒蕪之地而已種者亦皆茂碩今胡麻已穫&KR1048;子將成穀荍等並次第秀實其殷戶藏積餘)
(糧亦陸續赴集糶售市價因而漸減肆中餅&KR2730;麫重而值亦不昂災民俱聞賑来歸人無菜色覽奏為之稍慰)
安定及會寧災重民危痁不無未種地已種實堪騐今
夏幸好雨潤土沃弗欠胡麻&KR1048;穀荍穗飽非稴䆎秋收
信可卜溝壑庶可贍以此盖藏家出糶價略減(叶)額手
為民慶悔禍
天心厭亦誠難再支哀此惸獨陷申命仍優賑莫遺寧
有濫(甘省被災州縣已撥陕甘二省倉粮四十萬石又撥西安庫銀二百萬兩備賑茲吳逹善奏現在查)
(勘賑務而摺中則以不敢輕視出納剔弊除奸為言因批答以此言尋常災歉則可苦甘省連年被災又當别)
(論所謂寧濫毋遺可耳)
峯隂
人有時而息日無刻以住試看碧峯隂荏苒向前佈
題燕文貴秋山蕭寺圖
萬嶂秋山螺黛紋泉聲松韻謖堪聞花宫擇勝依峯側
茅店棲卑近水濆閉戶僧人自高逸趁途旅客且殷勤
畫家說偈示塵世鮑氏偏徵蕭子雲(山水家點綴招提標名概為蕭寺不)
(必果有所指也卷後鮑恂詩䟦引梁武帝造佛寺命蕭子雲飛白書蕭寺事以實之則鑿矣)
新月
秋月雖過孟却是愁中度(七月初秋霖過多各河漲盛永定北運隄岸俱有漫口低)
(田不免被潦且潮白諸河難以剋期成橋稽程十日對之頗為煩懣)仲巳較孟佳况值忘
愁處漫擬一鈎窄寧非全體露懸宇流寒光暎林盪幽
趣玉兔豈有翼試看飛不住
半月湖
半月湖圖月未圓一彎印却影澄鮮碧霄輪廓三千里
容此湖將逮萬千
即景
一峯隂靄一峯晴晴即炎隨隂爽迎映水岸旁人倒立
卧山坡上樹横生霜遲林葉連空翠露下湖波徹底清
攬鏡乍看增白髮不忘
聖祖弄孫情
文徵明滄江漁樂即用其韻
漁村近水宅如浮兩箇漁翁閒並舟置却笭箵魚不捕
且擎大白醉清秋
桂
塞苑何来江國枝中秋節近不違期猗風香逐金風逓
浥露穗擎玉露垂又已隔年看淨品(去歲京中度中秋看桂)誰能
特地罷摛詞設如擬作月中樹無翼飛来有所思
趙昌丹桂仙禽
姓名割去底須詳(畫中無名氏而舊題為趙昌雖無可考然筆墨精到非名手不能也)入
妙傳神合趙昌作對仙禽羽毛潔棲枝亦欲染天香
直隸總督楊廷璋奏報被災州縣情形降旨灾重
州縣於八月即行急賑詩以誌事
今年霖雨盛去年意謂灾田過昨歲申命方伯據實陳
兹勘大略馳奏至昨歲被水在夏五黍禾方茁即淹暨
今年七月始行潦早種率已收次第視重反輕非諱飾
誠如所言為差慰然成灾究有重者十八州縣深廑意
(今年七月初雨水過大河漲漫流低田多有致澇者恐成灾較去年為甚因命楊廷璋確勘核實以聞並發帑)
(五十萬兩截漕五十萬石偹賑今據查奏昨歲被水在閏五月距秋成尚遠早稼亦多淹浸今年之水已在七)
(月不特高粱有收即早禾亦將次成熟不致有乏食之虞其言近理似非諱飾第念灾重村莊民食究不免拮)
(据因降旨將宛平良鄉涿州東安永清固安覇州文安大城通州寶坻香河武清新城雄縣天津静海寧晉等)
(十八州縣成灾八分以上者無論極次貧戶俱於八月内先行急賑一月口粮俾資接濟)急賑八月
命即行未可待冬沿向例無遺寧濫俾均霑盖已頻言
亦增愧
微雨(八月初九日)
快晴將廿日微雨灑中秋入夕山容隱随風窗響留禽
眠寒覺穏鹿呌遠聽悠别有惬懷處韭菘綠潤疇
恭奉
皇太后遊獅子園即景成什
昨宵微雨曉来晴早協涓辰侍
輦行路淨塵埃足底迅園生歡喜面前迎溪聲過漲為
音細花色當秋作意榮獻
壽南山近可指
萬年不盡共予情
賦得片雲舒卷
片雲飛作影西東四字
題楣寓意崇
當日蕭閒樂無盡
後時糺縵藴其中即看出岫舒還卷依舊寫楹散復籠
一歲獅峯遊一度去来不繋或堪同
松栢室
庭前植雙樹一栢一蒼松形作龍鱗老影蟠虬盖重春
秋閱年度朝暮伴雲封擬欲諮詩禮徘徊竟莫從
含青齋
石城盤陟進園門向北巖齋可憩言樹色千峯猶張王
(二皆去聲)秋曦一牖耐温存虚中足納青瑶入風處還疑碧
練翻庋閣芸編堪汲古慙無多暇静探源
松霞室
春風秋月經千歲暮靄朝嵐鎮古形誰曰山中無定色
盈窗看取是恒青
挹秀書屋
芸編插架静愔愔取便翻看足沃心六藝清芬真萃秀
挹之不藉更他尋
碧静堂
一谷經千曲非遥轉致深碧兮如濯目静矣恰宜心林
未玫瑰色泉猶琴瑟音秋長今歲獨呦鹿且遲尋
賦得秋水灌河(得方字八韻鄉試題)
百川灌河至河伯喜陽陽極望無涯涘通流合渺茫馬
牛渾不辨鷗鷺若為翔盡美謂超類安知有大方東行
因到海北面乃驚洋既歎旋思殆難窮固莫量庶堪語
理道惟在反真常滿損謙受益虞書已道詳
錢陳羣奏進謝恩詩至即以其韻答之
宣毫端硯常随側即景摛詞每寓欽何必多思甫老句
所無逸緬旦公心往来筆札如覿面賡和篇章每託忱
善頌雖卿頗自許不忘規更佇佳音
中秋夕即景
塞天寥廓淨纖雯尺五廣寒桂馥聞勝地雲山真地表
(雲山勝地為三十六景之一每歲度中秋扵此)中秋風月正秋分(是日恰值秋分)光流
銀漢澄無滓輪掛錘峯迥出羣雅愛鹿鳴和(去聲)絃管隔
年清賞越堪欣(去歲以六旬大典扵京中度節)
紅葉
秋令今年頗覺炎綠雲猶護遠峯尖金官昨夜研朱筆
玫紫猩紅幾點添
新紅剛染衆青中便覺林光致不同日日看来忽有此
為能爾者是誰工
静含太古山房
自我来山莊西峪茲兩至一以少閒暇一以多政事對
山頗自笑何必煩點綴增景則不無仍付鹿守訖(叶)巖
房本弗多勝惟據幽邃太古豈其遥峯林詎改置就飾
斯非難反静未云易
不遮山樓
拾級俯臨萬景披紅增綠褪仲秋時開門宋祖不遮意
在彼吾心匪在斯
澄觀齋
氣寒因地迥雲斂覺天寬寥泬廓眼界虚明契性湍瑶
林猶纈綠錦壁漸含丹觀至澄觀處無澄那有觀
翠雲巖
雖覺菁蔥翠尚鮮層雲意漸向紅偏昨年已是孤題句
未可今秋更置然(去歲以過中秋始来山莊駐蹕日少此處未經題句)
林岑風拂互低昂日日輕雲作護霜此意分明具神解
畫工應惜綠琳瑯
題有真意軒
西峪幽深弗數至至斯佳趣得殊前愛循棧徑忘行倦
忽造山軒可憩便閭舍鱗依城郭外黍禾墉積圃場邊
問予真意扵何在不離(去聲)民情是我田
空翠書樓
空林圍四面翠影落中庭耐可悅心性誰能擬色形既
虚無侈望惟寂有餘聽書卷原陳几所慙善取型
對畫亭
虚亭置牖糊雲母風月四時無盡藏嵐靄峯巒常變幻
可能如是笑倪黃
栴檀林
跬步峯形有萬千淨香披處忘塵緣何須兜率天中覓
澗葉巖枝豈不然
澄霽樓即目書懷
邇日秋山每作雲護霜綠樹惜殷勤(霜遲斯葉綠雲佈則無霜)偶登
樓級澄逢霽恰對檐題望特欣映旭枝頭翠猶滴翻風
葉背紫微分林巒趣易知詳悉物理民情較此紛
熱河唘蹕幸木蘭行圍之作
有方必告敬詢
安綪茷旃旌指木蘭宿雨汎塵途不濘曉雲漏日氣非
寒問程已熟行来近納稼逢饒志為寬適報遠人歸順
至朝家蒐典俾同觀
山村
山村野墅望相連徼幸登秋值有年納稼每看多積圃
餘糧未盡尚棲田河東移粟稍資益(今秋近畿被水州縣低田不免歉收)
(而關外豐稔倍常盖藏充裕因令楊廷璋諭其販運入口售糶内地既接濟有資而邊民亦不虞穀賤自為兩)
(得)澇地廑民劇可憐飢已難堪寒即至欣兹忘彼豈宜
然
入崖口
河非亦九曲(是處河名伊遜蒙古語九數也自發源處九曲而出崖口)地險設雙崖
秋景依然好小圍按例排(甫入木蘭境例試平川小圍次日乃大獵)馬調麅
足怯鷹攫雉毛簁十里氊廬近拈吟正復佳
暖
山莊秋仲寒已峭季月木蘭氣轉温細毳清晨渾不冷
薄綿卓午尚嫌暄翻風綠葉雜紅葉晃日霜原作露原
最是草肥宜牧馬諸藩執役喜同存
雨(九月初五日)
邇日異常暖情知蒸雨霏度林捲霧帳拂巘鎻煙扉旃
屋湔塵潤棉衣變冷微所欣圍罷後(是日自晨作隂圍罷後始雨)即
景紫毫揮
土爾扈特汗渥巴錫等至伊綿峪朝謁詩以紀事
通使曾經丙子年(土爾扈特汗敦嚕布喇什曾扵乾隆丙子秋遣使入貢今其子渥巴錫率)
(全部歸順更為不期而至者)兹徕統部不期然名編典屬非招致禮
肄鴻臚合惠宣類已全歸衆蒙古峪徵嘉兆信伊綿(是地)
(舊名布祜圖昂阿乙亥秋噶爾藏多爾濟来朝扵此丁丑戊寅哈薩克布魯特歸化其使臣並扵此朝謁因名)
(斯峪曰伊綿今土爾扈特全部歸順又適瞻覲扵此伊綿者漢語會歸之意也)無心蜀望猶初
志(丙子宴土爾扈特使臣詩有無心蜀望更勤遐之句盖彼時土爾扈特猶遠阻俄羅斯雖有嚮化之心無)
(由徑達朕並未嘗稍存奢望即今渥巴錫等棄俄羅斯舉屬内附亦非有藉招致而徕且準噶爾四衛拉特從)
(此無不隸我臣僕尤始念所不及耳)
天與欽承益鞏虔
重九日作
何處登高好興安天與鄰心懷同廓落眼底俯嶙峋地
淨山如水氣暄秋似春重陽宜宴賞况有遠徕人(是日黃幕)
(賜食土爾扈特亦命入塵)
題鄒一桂菊花
女夷賦萬花獨賦菊扵秋素節冷淡姿情性雅相投其
初惟一黃紅紫色漸稠質之柴桑翁弗知首肯不
題痕都斯坦菊花椀
徑一圍三尺有餘水磨工異考工書耳垂翻出雙苞綴
足砥紛承碎瓣舒包貢却非来玉隴(和闐所属城名)通商恒是
走渠胥(痕都斯坦猶在拔達克山西南彼處商人時持玉器来鬻葉爾羌)菊花依舊重
陽節合贈淵明五柳居
出哨
哨裏今秋暖峭寒出哨逢化工具神運
天愛有殊鍾筑奏風鳴樾畫張雪積峯(是日微雪)行宫原避
冷拈詠得從容
木蘭旋蹕至避暑山莊即事有作
木蘭肄武罷秋圍是日山莊旋蹕歸勑政旰宵仍别殿
詢
安歡喜謁
慈闈舊藩莅止入邸舍(四十八旗王公等以執役歲久此間或有置邸舍者)新附
随来換黻衣(土爾扈特台吉渥巴錫等扵木蘭八覲後即令其随至山莊將行宴賚是日先加封)
(爵並視其秩予以章服有差)行慶施恩舉次第園看萬樹有光輝
普陁宗乘廟落成拈香得句
逓肖何妨屢普陁(普陁有三一居額訥特珂克即印度一居圖伯特即西藏一居南海而西)
(来因緣則始自印度而西藏而南海南海特大士行教示現之所印度又遠不可稽惟西藏都綱法式具偹因)
(扵山莊北麓仿其制為之)金剛四句括無多層樓金瓦輝香象偏袒
黃衣演法螺虔為祝
釐開八秩會逢歸極仰三摩(今歲恭遇建此皇太后八旬萬夀因廟慶迓)
(等慈禧兹届蕆工慶落會土爾扈特汗渥巴錫適至以其素重黃教命往瞻禮俾益深感悦)撰良慶
落欣瞻禮曰罪曰知且付他
萬樹園賜宴土爾扈特汗渥巴錫等即景成什
汗仍其舊號新綏餘各優封五等施(渥巴錫乃其舊汗孰嚕布喇什之子)
(本應襲汗者兹予封號曰卓里克圖汗其策伯克多爾濟封為親王舍楞班巴爾封為郡王餘則貝勒貝子各)
(四公二封爵有差)契苾詎徒四百帳招摇那藉九夷旗寧餬珍
膳飽以德馬湩蟻醪醉不辭于古為稀今厚幸
天恩
祖烈奉惟寅
清舒山館
山莊歲歲臨山館秋孟怱怱忽季秋葉落隔窗疑雨落
水流過砌共時流向陽暖處每久坐值暇餘中此漫遊
景曰清哉莫如静興扵舒矣更宜收
萬樹園燈詞
西陲平定已多年宴賚頻施畢後先孰意新歸額濟勒
(渥巴錫等舊居俄羅斯之額濟勒今棄其游牧率屬歸順因視都爾伯特策凌等来歸之例扵山莊宴賚並設)
(燈筵火戲俾得預觀)山莊重看設燈筵
程經萬里不辭遥嘉與優恩詠蓼蕭自是勞徕惠遠部
非關尋樂借元宵
通使昔曾阿玉竒今来明背俄羅斯納降彼已先孤約
以此折之信得辭(初舍楞竄入俄羅斯曾向其一再索取俄羅斯竟未送還設俄羅斯以渥)
(巴錫等叛彼来投向我求索即以舍楞事折之彼亦無辭以對)
舍楞逃去復還歸悔過斯應湔昔非曶爽光明有如是
縛鷄籠内豈為威
夕峯漸隠夕陽暉萬樹須臾萬燭輝望後漫嫌無月色
上元景物豈其非
詎止随圍按歲輪頻繁来集仰流鱗(札薩克王公等每歲更番入覲随圍)
(今都爾伯特親王策凌烏巴什等亦来朝謁與宴彼即四衛拉特之一且舍楞所舊識也)新来那不
心生羡明有伊犂舊識人
纏頭環耳各随宜何必衣冠盡改之獨幸文身南掌使
也随班末仰威儀(南掌國每十年一貢適其使臣職貢来京兼祝聖母萬夀因令扵山)
(莊覲謁俾一體與宴)
寶塔輝煌百十層鐻鍝膜拜法王燈棄幽真是心源澈
設教休誇神道能
恭奉
皇太后自熱河還蹕之作
行慶柔徕畢蕆儀栢冬旋蹕指京師仙莊歲至漫廽頋
仁嶺雲齊景仰思(廣仁嶺康熙五十七年賜名来往所必經)一路承
歡申愛敬
高年益健惬衷私如斯百度猶無厭層巘喬松與永期
雨過青石梁(十月初四日)
徹夜連纖曉未晴輕輿已備御而行(自辛酉秋狩以来雖甚雨雪皆乘馬)
(過青石梁而行今晨以值雨所司備輕輿遂御之昨木蘭中曉往獵場亦有乘輿以行之日雖從衆請自愧不)
(如少年耳)順時養體欽
天道漸石膠車騐物情宜雪雨零候緣暖(往年此際關外已作雪今)
(歲氣暖故仍雨)降高卑就谷循平披煙南望慰心處潤透冬田
麥始萌
恭奉
皇太后迴蹕至圓明園
秋暖今年喜異常
安輿旋輳小春陽塞莊攬景
心恒豫園籞就温
體益強籠陌隂仍柳葉綠噴階香簇菊花黃延
釐慶典行將近嘉與羣工宿悃償
陜甘總督吳達善奏報甘省收成八分有餘並籌
買補倉糧詩以誌慰
春聞甘省災切切為廑意思以救民命不遺餘力計(今春)
(因甘省叠被偏灾收成歉薄舊欠日多特降旨將節年未完民借籽種口糧四百四萬餘石㮣行豁免其未完)
(銀一百三十二萬餘兩分作六年帶徵又撥陕西庫項二百萬兩以備賑糶復以甘省正供本年適届輪免其)
(灾蠲之項已概其中而積歉灾黎實堪軫念因將被灾各州縣應行議蠲者降旨展至明年按分補蠲以蘇民)
(困)
上蒼本好生旋轉起顦顇夏雨秋遲霜有收八分暨乃
知
天德恢勝人力百倍(叶)糧價入市平傷農慮大吏和糴
防殄糓更留不虞備慰哉允所請仍為(去聲)前兹愧
賜錢陳羣
祝
嘏重来紫禁攀依然鶴髮晤童顔枕流潄石家鄉慣實
語真情前席間不覺六年如一日更期百歲領三班(陳羣)
(扵辛巳人領慶典即居致仕九老之次兹復與嘉會為林下諸袖而精神矍鑠如前計其再来恭祝)
(九旬慈夀陳羣亦將百歲矣)鬼神弗問蒼生問吉甫清風補衮閑
齋宫夜雪(十一月望)
申末
天衣佈亥初瑞葉舒繼飄旋繼大時疾復時徐問徹五
更夜知霑三寸餘明當詣
壇宿凴輦慶何如
詣齋宫作
善霽曦光暖(俗以無風而霽謂善晴)平明出鳳闉重樓皆積玉九
陌漸融銀
天澤先長至
慈釐被普垠齋宫排鵠立(陪祀王公百官例扵齋宫候駕)此喜共羣臣
冬至
南郊禮成述事
燭田輦度玉田皴
壇陟三成典恪循幸值
敷恩早往歲益廑祈穡謹微身復来恰是先七日
嘏錫欣逢開
八旬
壽母萬年
純佑命敢稱燕喜倍虔寅
九老會詩(有序)
徵會昌之盛事祝
釐曾頌叶作朋繼辛巳之鴻儀增美仍序偕尚齒兹届
慈闈八旬萬夀復得香山九老三班秩文武之崇階領
以宗藩矍鑠列林泉之耆碩遂其嘉會逍遥合廿
七人之歲月多多積策而
延洪若劵卜萬億年之
升恒永永依旬而紀瑞如環
累洽重熙欣符
景運載賡作繪具有成規用倡長言更期逓舉
九老三班前例曾十年一舉
介釐增
八旬慶溯
七旬典辛夘祥開辛丑徵旰食宵衣猶此佐(右二王七文臣共六)
(百八十八歲)唘疆拓宇底須能(右武臣九人共六百八十五歲)優遊林下同
来賀(右致仕九人共七百二十九歲)
萬夀稱觴合作朋
詠蟠桃玉石子
和闐玉河産玉久水精土氣侵尋受出亦待時非凡偶
萱闈兹值八旬夀地不愛寶呈瓊玖一顆形似綏山有
暈霞含赤如中酒三千歲熟雙成取崑崙致獻西王母
億萬斯年祝
曼耉
冬至月廿五日
聖母皇太后八旬大慶慈寧宫行禮喜成長什
璿冊新鐫薦
懿稱莱衣晉舞率孫曾以天下養慶儀備
居五福先繁祉膺
名壽都緣大德得
康強欣共介齡增六旬帝子
八旬母史策誰曾見此曾
命九老等遊香山再用白居易詩韻
七賢初作洛中會增二纔成九白鬚(洛中尚齒會初本胡吉劉鄭盧張與)
(居易而七後益以李元爽及禪師如滿始足九老之數見居易自序)豈似三班同祝
嘏遂教一日共遊娱恩因尚齒優而渥興忘引年豪且
麤那許林丞閉門拒何妨内使陟山扶拈髭佇待新詩
詠選手仍依舊例圖更有三人重寫像(顯親王及錢陳羣鄒一桂三人)
(扵辛巳恭逢今復皇太后七旬慶典已入九老會中康強預列洵為異數)方兹榮幸世真
無
賜錢陳羣南旋歸里之作
剛喜談心頻席前胡為慶蕆又當旋幾番笑語消一瞬
重晤風光期十年雪阻長途仍發軔冰凝順水未開船
精神健豈妨䟦涉却是南瞻每眷然
除夕
一歲一宵盡明春明日臨桃符辟邪換栢酒迓祥斟祗
覺孫曾長那知年紀深自惟弗易者方寸愛民心
御製詩三集卷一百
