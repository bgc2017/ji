御製詩四集卷六十一
古今體一百十四首(己亥)
香山廻蹕至玉泉山静明園傳膳視事有
作
三日徘徊静宜(香山園名)駐輕輿言返亦云當泉聲山色可
恒戀幾暇吟情率已償路便園存因與憩傳餐視事祇
如常不教紛舉迴鑾禮永罷詢
安早自傷(所司以時已釋服迴鑾應舉吉禮請設行駕鹵簿以甫屆即吉對之轉多感觸因自潭柘)
(便道至香山駐數日迴御園祇如常例一切儀文悉行停罷蓋昔年自香山迴蹕必先詣暢春園問安)
(今則不可復得追億曩時益增悲戚耳)
題涵漪齋
路便山西小試遊溪齋臨水可通舟已看眨眼兩年别
不礙摛詞七字留佳景欲吟情尚澀前春廻憶淚難收
無非侍
賞承
歡處睨對壁題畏舉頭
静益書屋
靜似無所益然惟静益多東坡受物備契理實不磨在
色白未采在聲言待歌其聲色之源謂非静而何書屋
以此名况據深山阿隨方足會心五字摛清哦
翠匝亭
千林新葉佈隂全滴露含曦色色鮮兩載未看斯面目
小亭翠匝故如然
練影堂口號
擘峽飛流頗壯哉亦看輣軋亦喧豗大凡事畏知根柢
適見香山橋底來(此水自香山引來落王泉山之西為瀑布非玉泉也玉泉自是趵突向所)
(稱玉泉垂虹者誤曾有詩訂其謬)
竹罏山房
竹罏茗椀自如如便汲清泉一試諸四壁前題歷巡詠
闕吟已是兩年餘
貢來芽是雨前新亦有竈邊陸羽陳數典不忘惠山寺
重尋清興指明春
詠素堂
山堂倚石壁鑿石佛貎古顔之曰詠素覓素亦無所所
既不可得詠能作何語忽爾視已躬素服釋弗覩幻景
若是哉悽然意為憮
清音齋
遊興未宜極適可命歸輿巖齋近園門不妨小坐諸曲
沼帶右廂喬樹籠前閭微風徐動之唱和相于喁清音
忽滿耳而非瑟與竽鼓瑟不成聲聽聲猶悵予
西北風
向厭西北風以其阻雨力今願西北風謂猶勝東北東
北善致雨好惡(二皆去聲)詎非特伊余有别繫乃在十堡側
(儀封十堡堵築之工惟喜西南風逼溜歸引河而東北風則所最忌目下引河挑工將葳冀可尅期合龍連日)
(盼西南風尢切若西北猶可吹溜東趨較勝於東北也)正當引溜時恐致迴波逼
西北吹波東或助赴壑直昨近况優霖待澤非頃刻急
則顧目前吾憂曷有極
長春仙館禮佛作
釋服歸來意如失改餘
舊寢梵王宫(向年新春恭奉宫丁聖母至御園以長春仙館為寢酉大事以後即)
(改遵)(寢宫為佛堂以時曕禮恪家法不敢奉神御也)未安
神御存心曲原覩
慈容淚眼中全異
賜居坐春日(余幼時蒙思昔皇考賜居於此撫今倍增悵惘)頓成哀緒對秋
風雨暘慰矣河工慮却向何人訴此衷(向時每遇望雨盼晴奏聞)
(聖母必多方河工慰諭今歲各省雨暘時若二麥圴可豐收惟豫省久未合龍愁緒刻難自釋更無可申)
(訴余懷者亦無復有感乎詢慰之人追念能無哀)
陜甘總督勒爾謹奏報甘省雨水情形詩以誌
慰
甘省十年九艱雨今春各屬被膏連(甘省春雨最為難得今歲二月中甘肅通)
(省均得有雨澤茲勒爾謹奏省城自三月初九得雨以後復於中下雨旬四次得雨深透所屬各府州亦於三)
(月初八九十五十九廿三四等日各得雨二三寸及深透不等麥禾暢茂可冀豐收)幸他地瘠民
貧處也與河南山左然(山東省節經國泰奏三春雨澤普霑四月初旬各屬均得透雨)
(麥收約可九分以上河南省先經鄭大進奏正月内通省得雨優渥二三月間亦據阿桂陳輝祖奏通省春膏)
(叠沛四月中並經陳輝祖奏開封等府州於初六初九十六等日各得雨三四五寸不等麥秋似可望有收但)
(尚未據陳輝祖奏到麥收分數耳茲甘省春雨既霑麥侯亦可與豫東同望有收矣)麥已長苗黍
畢種秋當可望歲無愆築場納稼時猶遠西顧仍為籲
祝虔
題宋宣和紫玉硯
玉其五色初無紫硯可當之以義起發揮文章興妙理
玉有是乎謂勝彼受潤千年老坑水琢為龍賓伴書几
宣和二字猶存底其時似此蓋多矣今則晨星或見耳
物賓年主豈不是然而貴賤已殊視則因徽宗自取毁
和闐玉龍尾觥歌
和闐石子出玉河歲久土氣受浸多質之炎漢無差訛
古式觥製龍尾髿相材弗致大琢磨之而隠現雲中羅
堪介紹殷斝周獻偶陳棐几供吟哦旨酒有戒勿用他
題董誥倣古山水幀
春浦飛帆
好是春江新水生更兼五兩片帆輕不知趁此怱怱者
抑為利乎抑為名
柳塘過雨
窣地新條染綠絲無端縷縷貫珠垂艤舟岸側憑觀客
悟得方經過雨時
溪林明瑟
瑟瑟清音帶曲潯明明潤意逼層林道元欲著出塵語
箇裏曾經有會心
曲澗鳴湍
水石相遭自有音曲之以澗致情深泠泠疏越鳴仙籟
漫擬人間筑與琴
草堂高逸
叢樾之間結草廬開窗靜對坐如如逸情會在羲皇上
不是窮愁自著書
雲隖香林
灌木重隂鎖磵陂分陀利氣襲人披精藍猶在雲深處
知是高僧結夏時
霜柯叢篠
幾簇寒林幾个簧蒼蒼色寫意涼涼祇應怪石兀然峙
不計無端曉過霜
寒巖野屋
崇山作嶂向虚明茅屋其間樸且清底事主人弗露面
恐防隠士傳(去聲)傳(平聲)名
詠官窰紙硾缾
邵局由來勝處州官窑臣庶敢輕留即今廟市貨一二
宋制更誰遵守不
釉色全消火氣鮮碌青卵白潤成瓀若論紙硾傳官式
應與澄心(宋時佳紙無過澄心堂者)時並傳
題古玉斧珮
玉寓潤温斧寓剛古人作珮意誠良恊中並取韋弦戒
比德應知仁義方成器久當越秦漢命工時或在殷商
摩挲全冺䕫紋迹脂白蔵英韞栗黃
仲夏清暉閣
高閣清暉卧室西(在九州清晏寢宫之西)思量燈夕益心悽(此處為每)
(年燈夕奉之處聖母家宴)園居已切懷慙矣(昔值養心皇考大事常居殿二十七)
(月後始居御園前歲經逸齊聖母大事以安奉暢春園九經三事殿本欲以無為倚廬而王大臣敦請以)
(居御園之九州清晏與養心殿無異因從之百日内已居於是遂不拘初元之制而心中究抱歉也)景問
那能志暢兮終歲寧無一日至兩年曾未七言題即今
漸合抒吟興猶自靦顔得句稽
題畫禪室
己巳池上居清暇消夏暑畫禪學香光名蹟收其五(己巳)
(夏於池上居聚董其昌所評之名畫大觀冊及黃公望山居圖虞世南臨蘭亭帖與江参米友仁各真蹟並弆)
(之而顔其室曰畫禪即仿香光意也)逮今三十年一瞬光隂數又復得其
二三朝册集古(室中續貯一册皆宋元明真蹟其一則李唐江山小景長卷皆香光所評品也)
江山小景卷李唐真蹟覩名畫薈珍幀(甲申集舊入真蹟唐五代則王継周)
(昉黃筌三人宋則蘇軾李公麟李唐馬遠四人元明趙孟頫趙雍倪瓉盛懋曹知白五人凡十二幀題曰名畫)
(薈珍)則我新所聚弗讓其大觀(薈珍册較其昌所藏更多彼一唐人餘皆名人真蹟)
(亦無讓大觀冊也)唐畫乃雙取都弆一檀匣新舊各分部同為無
上珍短什識羅縷
再題獅子林十六詠
獅子林
獅林數典自倪迂一再肖之景不殊明歲金閶問真者
是同是異荅能乎
虹橋
卧波上者形如半印水觀來體忽圓名曰虹橋真副實試
看雨後影拖天
假山
吳下假山曰倪砌此間真石倣倪堆假真真假誠何定
炙轂笑他難辯哉
納景堂
春風秋月應依舊白髮蒼顔略覺殊似是虚堂有相謂
納來景已兩年孤
清閟閣
何曾清閟收竒品雅似江南絶點埃一石一松胥入畫
可知粉本所由來
藤架
石橋曲折俯波明歲久藤枝佈架盈已過花時綠隂蔚
寧須重憶紫雲棚
磴道
真石堆來做假山便看磴道聳其間南華齊物論如讀
名實祇應一例刪
占峯亭
玉筍尖頭飄一笠遂疑亭有占峯形應思展步尋佳處
原是高峯占此亭
清淑齋
小坡尋尺築三楹扶架新松綠蔭成鳥過能言音尚淑
花常解舞態猶清
小香幢
一間小閣供金仙豎石為幢静不妍設以普賢功德論
箇中饒是淨因緣
探真書屋
底須□帳設臯比偶坐常欣芸簡披學者都知探真也
踐斯言却鮮逢之
延景樓
紙窗繩榻小盤桓彈指春秋三歲看欲問虚樓納景者
背人延得幾多般
畫舫
出入常看由水門鳴榔軋軋浪花翻漫稱濟勝如披畫
所喜隨流可認源
雲林石室
容容潤欲逼嶙嶙粉本倪家貎得真可識雲林原未古
儼如石室接其人
横碧軒
一溪階下帶横如匪欲垂之碧有餘今日憑軒恰清暇
拈毫得句壁間書
水門
跨波月樣闢為門一掉因之與探源指日山莊問津處
文園重與細評論(避暑山莊倣獅子林處名之曰文園)
河南巡撫陳輝祖奏報麥收分數詩以誌慰
豫省春霖頗及時麥收或稔早期之祇因決口工難就
遂致潦區種有遺(豫省今歲春雨霑足二麥滋榮苐因儀封漫口堵合久稽恐麥秋弗獲大)
(稔曾馳諭詢問陳輝祖茲據奏報過省惟儀封考城等六州縣瀕河積水未消之地未能㮔麥其餘已種之麥)
(統計闔省收成約可八分有餘)通計尚稱八分穫歉餘稍助萬民資既
云慰復繼云慮佇待合龍佳信馳
擬古五首
向擬江南曲縣名為離合體茲弗重儓但仍以首
句為韻雖具别裁實懷深念
魚戲蓮葉間隨波往復還先主善為譬武侯克厥艱
魚戲蓮葉東緡調及緡隆鱗類雖無知亦分嘉與庸
魚戲蓮葉南水濁則魚噞由來戒至清宣尼垂教談
魚戲蓮葉西物固有不齊網釣弗獲者失水僵塗泥
魚戲蓮葉北潛躍適生殖周南喻民勞慎哉魴尾赤
偶題
廷標畫與張照字見即付之装裱珍試問其長在何處
精神貫久視如新
題扁竹杖
竹無不圓斯則扁造物炙轂誠難辯截以為杖助步展
頭餙漢玉雄雞絢(叶)天然帖妥非拂翦善事利器具舊
典待歸政日扶游踐
詠天鹿錦
六幣琮惟錦古哉周禮陳賦曾聞庾氏束可見吳人贉
首貽茲製具端羞彼彬香光選佛類(内府藏名畫大觀册皆元以前名人)
(真蹟而以宋刻絲一㡧冠於册首後有董其昌䟦云余於馬夏李唐性所不好故不令入選佛埸云云茲於舊)
(畫卷首得天鹿錦盈尺古香璀璨神采煥發既裝成卷復題其前亦從香光例也)装卷表精神
題錢維城花卉册
迎春
裳裳黃瓣曉春開品命徒勞花譜猜三柳軒稱為僭客
想因名弗讓乎梅
杏花
開花含朵各参差細葉還看出杪枝畫者深情人識否
花開似遜朵含時
繡毬
百朵攅來做一毬是誰縫紉是誰鎪却如舍利忽抛出
問爾女夷可悟不
杜鵑
子規鳥與杜宇帝一例稱名想像中却愛風篁嶺側畔
嚲鞭暎得滿山紅
梨花
杏花開過梨花放點綴春園都有情一著勝他前此者
可能合相月華明
紫蝴蝶
為蟲為卉有何竒應識安名立字誰寫出南朝工體物
蝶黃花紫兩兼之
石榴
塗林得種自騫槎歲歲常開五月花巧識端陽供藥物
絳囊箇箇貯丹砂
金絲桃
秋前夏杪綻英時任落任開付不知却笑元都道士種
兔葵燕麥惹人悲
凌霄
赤艷因而喚紫葳舞風飲露恣芳菲雖然具有凌霄志
那免依枝附木譏
茉莉
泉南插槿擬吳中(見陳懋仁泉南雜志)高可齊檐官廨東北地祇看
盆裏卉一般郁烈遞薰風
剪秋羅
初秋可試薄衣時剪得輕羅片片披任爾人工鬭新樣
不如造物付無為
秋海棠
蔌蔌墻隂幾簇花肯從春樹鬭芳華怪他底事多風韻
作婢曾聞於鄭家
藍菊
出青色厠東籬下姓氏難徵菊譜原栗里設逢虢州者
摽之應使出諸門
芙蓉
木蓮花繼水中蓮依岸臨江秋晚天稱物循名瀟灑意
譜花人亦太憐賢
桂花
折枝應為斫吳剛猶帶風前月裏香試看垂垂金粟滿
姮娥想積九秋糧
山茶
葉似木樨且有稜云宜作飲得茶稱不惟陸羽應含笑
為問誰經烹試曾
長春
逐月一開言未信四時花發見曾真堯夫詩句傳其實
三十六宫都是春
詠和闐玉四環罇
和闐貢良玉質鉅琢為罇時樣巧嫌俗古圖樸可尊(略仿)
(周伯和罇式為之)提携四環具容納六清温通體鏤饕餮戒貪
意實存
題元釋海雲端石硯
海雲自是釋家人銘語八言似不倫(硯右側鐫于以用之邦家之光八字)
(銘左側鐫海雲二字考海雲為元僧工畫硯或其所用苐釋家為此銘詞殊不稱耳)或者退之文
熟讀反其師道步儒塵
西直門外作
北至將臨預致齋還宫詰曉法騶排片時微雨過(平聲)昨
晚塵静風清歷石街
石街左右總宜觀收麥堆堆忙未完趁此晴明好持穗
幸哉農父一時歡
時歡時戚更無齊戚為街頭麫價低大抵人情多不足
為君難亦可知兮
端午日作
釋服旋來意不舒那更佳節度如初可無例賞頒由衆
(今年午節一切俱應如舊第迴憶曩時遇佳節益增不樂惟臣工節問例賞仍照舊頒賜其競渡宴賞之事即)
(預日亦未舉行並不專因正節值齋也)却憶承
歡悲切予此日虔齋法宫返一時清詠擘牋書瞿然忽
繾千里外引溜河歸堤築與(前日阿桂等奏新挑之引溜溝已於廿六日開放勢)
(頗暢利其引河須俟蓄水稍高西南風順方可啓放至壩工尚須進十二埽計一埽必三日始能著底堅實因)
(勅上緊妥辦務於伏汎前歲工連日盼望喜音尤切)
養心殿齋居
園居昨近頗清涼何事炎歊覺異常祗合下簾坐深殿
不禁朱日照紅墻短長試騐晝還夜消息從占隂與陽
我有奉三臨萬責金柅爻象敢時忘
寧夀宫
齋居有暇夏方長步輦看工亦趁凉率已成之先十五
(葺治寧夀宫擬為歸政時所居所司以明年為七旬萬夀率即告成已先十五年矣)如斯茂矣據
中央(前為皇極殿後即養心殿)圖臨他日頤而養敢懈今時敬不遑
一節&KR0832;然於意者嫌他鋪設為(去聲)端陽(宫中每遇佳節宫殿例有陳設)
(茲以端午陳設節物閱之轉覺不愜)
倦勤齋口號
圖書插架古香芬遼待他年娛倦勤此日秪應讀無逸
息肩未至敢云云
景祺閣得句
葺治擬莬裘有亭亦有樓景祺祝苞茂荒耄待優遊此
日猶勤政他年謝先(去聲)憂希之未敢必静以俟
天庥
舊端石蟠桃硯歌
水岩石子閱千秋因其天然稍雕鎪撫冺痕迹手不留
疑是王母漢宫遊贈之其核化琳球却笑方朔無能偷
題唐宋名繢十幀
關仝兩峰插雲
兩峯擘處遠山圍望透渾疑闢玉扉此是秦中工簡壯
(仝長安人)漫於湖上認衣稀(西湖十景内有兩峯插雲)
李昇岳陽樓圖
小將軍號攘昭道湖色山光會一樓細筆微茫難屬目
更誰范記補蠅頭
李成捕魚圖
落網漁人集凍湖别傳杜句擅前無豪門工技羞同處
安道當年志豈殊
高克明秋林水鳥
明瑟秋林水木間新經霜葉綠兼殷畫家欲物適其性
棲迥浮輕各任閒
蘇漢臣貨郎擔
一擔(去聲)擔(平聲)來百貨饒争沽豪敓聚垂髫左支右絀忙
不了弗悟其忙乃自招
劉松年松下納凉
南方梅暑忌居樓松下宜張幕綠油謖謖泛濤凉可愛
寫情妙屬暗門劉
馬遠秋山羣鴈
喬松詭石九秋蕭策杖伊誰露半腰迴首看他屬目處
似同人字意俱遙
馬遠松風樓觀
崇椒樓觀鬱参差松下開窗望遠宜别撰由來具神觧
可因畫院槩卑之
陳居中平原試馬
騎一駿復勒一駿紅衫白髮意從容問他矍鑠者馬援
馳向平原可並蹤
惠崇春湖放鴨
初生春水黃勝綠放出鴨雛色不分欲問蘭亭王逸少
相看何異彼鵝羣
詠宋做玉鑪頂
談元對坐兩高士玉寫風姿鑪頂陳刻畫為圖斯鼻祖
後人端是讓前人
此宣和所製鼎鑪之盖頂也既工且樸山樹皆就皴皮
為之今所謂皮糙玉也玉工雖有仿做者然相去遠矣
題木繪屏
月宇泉聲
鏤牙刻木代渲染仰眺蟾光俯瀑流聲有聲無盡詩趣
知他粉本得僧繇(石渠寶笈續入有張僧繇夜月觀泉圖向曾題有輞水淪漣光上下瓊崖)
(觀望趣精微之句此圖頗似之)
雲峯塔影
一抹紅霞落遠天春林又復蔚輕煙幽人杖策尋歸徑
意在浮圖阿那邊
倪瓉溪山亭子即用其韻
幾樹枯枝臨野岸一天霽景落晴江高人命筆非無意
為厭淋漓雨打窗
詠三松刻竹品茶筆筒
粉本得從唐解元(唐寅有品茶圖意境高遠兹刻略仿彿之盖三松之租朱鄰鶴創為竹刻)
(與六如同時或曾見品茶之作因摹刻流傳耳)横琴松下茗罏喧傳神祗作蕭
疎筆經久由來以樸存
今之刻竹者務為工巧既傷之俗而反致纖脆易敝
若朱氏所刻逮今數百年尚存固以名重亦因樸全
更可悟一切物理也
熱
揮扇依然白汗漓披薰無那座頻移細㫋廣厦猶如此
安得窮簷不怨咨
養心殿對雨(五月初六日)
西北陣雲披雷聲送雨絲約霑一二寸剛歷未申時炎
氣快心滌涼風拂面吹正當收麥際晩霽恰相宜
建福宫題句
初葺建福宫乃在壬戌歲循名及責實其義賦中備(有建)
(福宫賦)亦有引未發則别具深意憶當元二年廿七月守
制宫居未園居夏月度兩次炎熱弗可當少壯禁之易
慈闈祝萬齡然終必有事圖茲境清凉結宇頗幽邃庶
可逭煩暑以為日後備前歲遭
大故暢春虔奉置因循乃園居(昔心殿皇考大事常居養二十七月後始)
(居御園宫内凡經兩夏彼時年力正壯雖煩暑不甚覺也後葺建福宫以其地較養心殿稍覺清凉搆為蓫字)
(以備歲口前)(慈夀萬年之後居此守制然亦不忍宣之於聖母大事於暢春園九經三事殿安奉)
(本欲以無逸齋為倚廬而王大臣敦請以居御園之九州清晏與養心殿無異不得已而從之予亦自揣春秋)
(望七實不能如初元之耐熟即欲居建福宮之初意亦未得遂每為抱歉)向意惜未遂
慈寧南花園實復同斯例(於宇數慈寧宫南花園葺治樸間本亦如葺建福宫)
(之意且以備以為慈躬或不豫為日夜侍奉湯藥之所丁酉正月即苫次後因王大臣固請遂亦移居養)
(心殿)長(上聲)年孰弗願筋力難從志缺禮實已多永言誌吾愧
題静怡軒
意静則身怡文軒並得之一時茲避暑兩歲未言詩(丁酉)
(戊戌兩年此間皆未題詠)紗牖風輕送石階旭漸移當年結搆意孤
矣不堪思(静怡軒建福宮後之寢室也未能遂于葺搆初意迴思悵然詳見建福宫詩註)
庭前梅樹口號
軒前對峙兩株梅幾度謝還幾度開近覺詩情生汨汨
非時仍負此看來
詠漢玉榖璧
玉之寶以庇嘉榖璧也而榖猶同族詎因器為五等珍
實寓意於九秋熟青其質而黃其章有絳文焉浸其腠
(叶)是何入土還出土不封不樹義誠淑
題文從簡停雲館圖
桐樹曾經種乃翁(見從簡自識語)年深櫛櫛綠雲籠家傳六法
猶餘事意在撫琴操角弓
詠舊端石癡菴硯
癡菴自是泐元代大嶺曾經圖富春墨鏽依然蔚雲氣
畫禪什襲合同珍(黃公望號大癡道人此硯側篆刻癡菴二字或即其所用大癡有富春山)
(居圖乃其生平傑作舊或稱為富春大嶺後經訂正原即山居卷今弆畫禪室中)
夏至日
方澤禮成述事
晝長宵短候
琮薦帛陳時宿願叨
恒惠虔心無别詞土衡知氣至水井驗隂移嶽瀆胥陪
祀金隄祝鞏基(儀封堤工績久弗就晝夜縈懷昨阿桂等奏引溝已經開放勢頗暢逹其引河)
(則俟蓄水稍高及西南風順便當啟放仍於壩工加緊進埽若一切皆能應手五月望後即可冀合龍云云邇)
(日盼信尤切惟虔籲成功皇祗護佑河瀆助靈速得耳)
北郊禮成迴蹕御園之作
齋宫暫憩
祭衣更遂駕輕輿趁曉行依例和聲署奏樂(祭畢和聲署例於輿)
(前奏導引樂時已過二十七月不得不任其循舊舉行但聽之終覺不怡猶孔子弹琴不成聲之意也)聽
來原是不成聲
麥收將畢遺&KR1367;穗禾黍芃苗浥露濃等度歷年迴蹕路
如斯景象實艱逢
精藍路便試伊蒲(自寺即地壇還御園路經覺生於寺内傳餐而行)覆釡王
維事特殊利市施檀兩無礙(僧獻一齋賜之三十金雖素蔬數器不值十金且持)
(素亦非予性所諳聊以作隨緣之禮施耳)前言聊爾戲之乎
來往途當經暢春問
安永罷愴傷神虔瞻
恩慕輝佛日却我無能悟淨因
題永樂雕漆三友盒
果園創精製生面畫圖開竟貎聞諒直弗資松竹梅張
蕘如有問許勃自相陪策杖階前者應為高懌來
題宣德雕漆四子盒
二子尋幽徑兩賢對劇棋不須問姓氏總是契塤箎那
藉填前號(帝京景物略載剔紅填漆永樂中果園厰製比元作者似為過之其底針刻大明永樂年)
(製字宣德時剔紅等製終不逮前工屢被罪因私購内藏盤合磨去永樂細欵刻宣德大字濃金填掩而進之)
(云云此盒鏤刻精細不讓果園遺製且年號字小似非改刻舊欵也)居然肖舊規如聞相
講德寫出子淵詞
詠漢玉鳩杖頭
叢薄曾稱護京索杖頭飾以賜耆年(風俗通云俗說高祖與項羽戰敗於)
(京索遁叢薄中羽追求之時鳩正鳴其上追者以鳥在無人遂得脱及即位異此鳥故作鳩杖以賜老者)古
今事有偶同者喜鵲欲因比例焉(我朝居鄂發祥之始立國多理城數)
(世以後有不善撫其衆者國人叛戕害宗族有幼子通於荒野國人追之會有神鵲止其首追者遥望鵲棲處)
(疑為枯木遂中道而返於是獲免自此後世俱德鵲誡勿加害其事與風俗通所載漢高事頗相類云)
題宋澄泥虎符硯
澄泥製已久吕翁獨擅宋此硯虎符式宜是行軍用四
王皆名將武穆巨擘中而未終厥志遭䜛抱冤痛安能
草露布恢復中原頌陶泓若有知亦自懷慙慟
詠汝窯盤子
趙宋青窯建汝州傳聞瑪瑙未為油而今景德(鎮名陶瓷皆於)
(此有官窯民窯之分)無斯法亦自出藍寶色浮
題沈周文徵明書畫合璧卷
山水由來本擅場那更人物學中唐(此卷雖無沈周欵而樹石蒼老確是)
(石田本色惟人物略涉刻畫與周平日畫法不類然亦脱去塵俗自非庸史所能仿彿或因當時人物好手與)
(啟南合作此圖未可知也)却看衫履多拘束無礙神情自發揚韓氏
佳篇文氏錄(卷後文徵明書韓愈畫記合装成卷足與畫意相印證)沈家竒蹟項
家藏(卷末書沈石田畫韓文公畫記圖文衡山書墨林項元汴真賞及收藏年月欵識且前後印記纍纍信)
(為檇李項氏舊物)秋卿有意秋貳獻憶舊翻因引念長(錢陳羣得此卷)
(末及呈進今其子汝誠識其緣起以獻惟是陳羣之殁忽忽六載撫卷不禁追憶)
御製詩四集卷六十一
