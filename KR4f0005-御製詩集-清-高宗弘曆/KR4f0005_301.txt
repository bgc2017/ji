御製詩四集卷二十二
古今體一百三十九首(甲午六)
題鄒一桂花月八幀
李花難辨漫輕猜香暗影疎有是哉恰合青邱契神句
果然林下美人來
右梅月
濤聲收静晚風閒古鏡圓擎霄漢間箇是軒轅初鑄出
祗宜朗照赤松顔
右松月
月牙柳葉兩争蛾斜拂高標翠滴窠試以一言相等度
少為貴固勝其多
右柳月
何須細雨不關風葉葉虚明節節通此是纖阿非洛浦
身傍自佩玉玲瓏
右竹月
小院低墻出枝處半輪幾朵入花時鬢脣㔩葉晚粧稱
(去聲)不藉温臺有鏡披
右梨月
不著荷花著荷葉伊人應讀梵經傳(荷花見日而放見月而斂出梵經昔)
(人謂初日芙蓉意適相合)雖然轉語還須識無礙其中全體蓮
右荷月
奚必居然月浸池舍人早是自成詩(是幀寫洪咨䕫句意咨䕫曾為中書)
(舍人)畫家多寫舜俞句(咨䕫字舜俞)句外傳神似此誰
右紫薇月
豈是吳剛修未到宛看放出外生枝依然不離(去聲)廣寒
境却契光光相暎時
右桂月
詠古玉椀托子曡前韻
猶存托子椀何之靡已聊將瓷代為一例承漿解渴際
遥懷閱世别羣時因其失乃有斯得即此合寧無重(去聲)
離試瀹三清消夜漏六如悟處泯諸思
題許嵩建康實錄
六朝三百有餘年建業興衰廿卷傳文物風流信有矣
經綸世教或無焉幸洪武始統歸一逮永樂斯都以遷
我每孝陵親奠醑不禁弔古為悽然
熱
暮春及首夏雨豈不屢次躗言祗三寸霑足實則未大
田雖已種麥苗方結穗優渥逮其根乃得飽滿致邇來
頓炎歊烈日騰如熾園林既清凉軒齋復深邃熱猶弗
可當窮檐那可避展輾思民艱怵惕厪農事蒸雲或作
霖翹首顒
天賜
西直門外
駕返彤宫自御園禮緣皇子逮成婚(是日皇十五子成婚翊日應於宫内成禮)
十餘日未出郊野夾路農功子細論
禾苗麥穗蔚菁葱得雨應教碩(謂穗)且芃(謂苗)待澤正當芒
種候甘膏猶靳望增忡
低地麥高高地低同霑雨露致難齊吾心祗祝均逢稔
優霈尤顒渥一犁
題吕祖謙歴代制度詳說
中原文獻有家模講學還從張與朱酌古凖今列條目
鎔經鑄史示師謨詎寧考据資談柄欲見施行洽化樞
昔未羶薌後知重吁嗟此弊那能無
養心殿晚坐
不雨時正熱銅龍赫日炳宫墻高數仞糊赬光益烱然
亦有權便朵殿坐深靚紗疏閉弗支炎氣難為梗翻書
研道精摘句消漏永因懷居易詩自然凉足領忽復問
軍郵笑我安能静
御門日作
豈不公卿日覲咨御門舊制每厪之循名責實應於是
(御門理事本以御乾清門得名若駐圓明園則御勤政殿而部院諸臣自京中往者未免夙興五鼓矣)
恤下體情亦在兹詎祗尋常依典故恒殷俊乂贊猷為
莫予違益發言慎曰咎還思誰執其
長河泛舟至樂善園小憩
紫禁夏令暄駕言返御園輿至倚虹堂輕舟候堂門遂
由長河進沼墅宛河干過而弗一入太忙匪温存顧名
思其義樂善實嘉言夫人所當勉寧獨王侯然而更切
為君善者仁之緣仁為君之本樂以天下焉實願書於紳
詎止額諸軒
題含清齋
底識含清處山環水抱間夏能深磵戶風與闢林關花
色無非淨禽聲祗是閒誠知宜永坐得句便言還
鸞舉軒口號
一年偶一步階墀欲擬升堂輒愧之新筍成竿已舒葉
青鸞舉翼故如斯
藴真堂
柳槐蔚蔭間樸素有數宇既來則安之芸窗小憩取仰
首眺楣扁藴真字宛睹蓋言納景佳我更有進語心者
萬事本無逸當為所所藴苟非真是謂深城府
長河泛舟入昆明湖至廓如亭登陸沿途攬景雜
詠
樂善園中小憩遲曉凉仍便進舟宜岸楊初聽新蜩響
萬物由來不讓時
一牐高低兩水闌精藍萬夀枕河干(廣源牐在萬夀寺東限水之高低)
朱衣僧自門前跪點到知伊著語難(僧以賜紫為榮其不得賜者率製朱)
(衣以自别於衆殊覺可笑點即不到亦口頭禅語也)
長春橋北建營房火器營兵駐以常藝習居安兼惠下
多需内帑定何妨(於長春橋北度地建營房選火器營兵居之兼闢教埸為演習之所既得)
(相聚肄武且得安其家室實為兩便雖多費亦所不靳也)
繡漪橋進即昆明倒影樓臺縱復横亭到廓如更遵陸
御園籌筆諭軍情(今晨阿桂等奏報軍營事宜已随時批答迴御園後仍須籌畫諭示)
詣
黑龍潭祈雨四首
壬辰癸巳屢綏連未致來
祈幸兩年兹以竭誠乞
神佑沼祠題句歷觀前
暮春首夏雖逢澤三寸微霑非渥優日引侵尋遂成旱
田功沿覽越增愁
低麥猶差高麥枯黍禾半種半仍需待膏孔亟慚無術
步禱寧辭叩籲呼
國民為本食民天
天作之君豈泛然調幕無能恒遇歉
靈祠對越祗慚旃
端午日詣暢春園恭問
皇太后安即事有作
遇節承
歡禮固然望霖宴賞例宜捐敢虧
夏凊起居問慚沐
温慈慰諭宣却憶斯寧兩三度(北直夏至前後望雨之歲頗多端陽節以望雨)
(弗舉但詣前園問矣安者不啻數度)尋思此可子孫傳因民事事非因已
一任龍舟繋岸邊
微雨(五月五日)
昨日請雨歸晚雲夜無望今曉時晴晦驟點落午傍忽
霽忽復陰申酉間(去聲)霏放而剛濕地皮究欠勢酣暢分
寸不能成吁哉陽特亢又聞農家諺午日雨非尚雨則
生細蟲田苗反無當我惟急燃眉優霈他且讓弗優
乃微零徵咎休艱貺五言擬解嘲擲筆增惆悵
風
雲作風随來雲散風随止自夘達未申盖經數度矣風
如能擅權雲覺太讓彼挟雨三四點落同弗落耳明當
潔粢盛或有昭假理(連日望雨念&KR0704;先盼雲生乃油然甫興即為風吹散因命皇六子於)
(初七日禱於靈風神廟冀速邀佑耳)變置則何敢吾曾論孟子(每當雨澤偶愆帷)
(潔蠲祈禱為民請命或未能即時感應益惟盡敬盡誠以期昭格設竟遇䍐乾水溢亦事所常有祗宜盡心賑)
(濟庶得藉以補救豈可諉過於神明若孟子所云變置之說不見於禮經未免過當而弗衷於理向嘗有詩論)
(及之)惟應竭衷誠祈佑自責已
遣悶
摛詞擬遣悶實覺悶艱遣昨近屢作雲率被終風卷今
朝雲既無風亦為之緩似此何日雨釋我愁纂纂况復
接軍書阻雨計難展自克羅博瓦(阿桂攻克羅博瓦碉於卡已扼促浸門戶因)
(喇穆喇穆逼近駐營為進取計)門戶據初限對面突起峯更有賊碉繕
(叶)喇穆喇穆岡排柵守&KR1132;嵼其下日則口格魯瓦角悍
(叶)是皆近賊巢(勒烏圍)抵死守根本(賊人以格魯瓦角乃彼中要隘恐為官軍)
(襲取根本一失則賊無所憑因聚衆拒守並問脱出賊番供稱莎羅奔兄弟及其頭人丹巴沃襍爾皆聚集於)
(此)六路分進兵調撥王臣蹇(阿桂以羅博瓦相對山梁賊寨難以仰攻而日則了)
(口實為險要因派兵六路海蘭察由羅博瓦下溝攻取對面突起碉卡如攻得即一面分兵搶占日則額森特)
(由海子斜上直取喇穆喇穆峯上第一大碉即分兵下㱘為海蘭察接應普爾普由莫斯滿了口進攻石城即)
(夾攻喇穆喇穆峯上第一大碉彰靄進取小口第二第三大碉保寧進攻山腿上第四大碉烏什哈達等由羅)
(博瓦下攻賊木城牽綴使其不能分顧福康安海禄成德則皆為策應之兵調度頗中機要)然需數
日晴鼓勇鯨鯢剪而何逮一月雨多晴乃鮮(分撥既定只候連晴)
(數日即可尅日進攻乃四旬以來雨雪多而晴霽少官兵不便令其衝泥履滑我滿洲勁旅急欲奮勇直前阻)
(於無可施展人皆僨勵)日朗濘陽坡氣寒凍陰巘刺手致尼步坐
視賊不遠(按圖而計阿桂軍營距勒烏圍賊巢不遠是此一路實有可進之機因命新調滇黔兵五)
(千馳赴阿桂軍營助其聲勢俾益迅速集事)三軍同敵愾蓄癢徒憤懣以彼
移乎此(軍營久雨少晴京畿久晴少雨若令兩地陰晴相易則彼此各得其用惟籲上蒼黔佑適)
(如所願耳)易地則皆善望之弗能得鬱陶惟愧赧
題兩漢博聞
遷創班承范繼哉纂言功足補秦灰博聞特舉兩書要
頗繆還兼百卷該(史記一百三十卷舉成數也)撰者或訛楊(侃)及魯
(黃魯曾後考鼂公武讀書志以兩漢博聞為楊侃撰其書採前漢書中雋語為標目先載本文而備列諸家)
(注釋於下不加議論亦類書之體明嘉靖間長洲黃魯曾購得其本刻而傳之今版久佚原本因有黃魯曾序)
(該撫遂稱為黃魯曾撰誤也)注之却讓馬(司馬貞)和裴(駰駰史記注以裴集解司馬)
(貞索隐為主而張守節正義尤詳今三注並行其餘若徐廣傅瓚諸家之說附見者不可僂數而前漢書注惟)
(載顔師古後漢書注惟列章懷太子賢其諸家注釋雖亦附錄不能如史記之三注並行也)因披遺
籍知來雨(周厚堉家藏書處名來雨褸是時盼澤甚殷見樓名亦為心動故落句及之)正值
望霖雨庶來
題武英殿聚珍版十韻(冇序)
校輯永樂大典内之散簡零編並蒐訪天下遺籍
不下萬餘種彙為四庫全書擇人所罕覯有禆世
道人心及足資考鏡者剞劂流傳嘉惠來學苐種
類多則付雕非易董武英殿事金簡以活字法為
請既不濫費棗梨又不久淹歲月用力省而成功
速至簡且捷考昔沈括筆談記宋慶歷中有畢昇
為活版以膠泥燒成而陸深金臺紀聞則云毘陵
人初用鉛字視版印尤巧便斯皆活版之權輿顧
埏泥體麤鎔鉛質輭俱不及鋟木之工緻兹刻單
字計二十五萬餘雖數百十種之書悉可取給而
校讐之精今更有勝於古所云者苐活字版之名
不雅馴因以聚珍名之而系以詩
稽古搜四庫於今突五車開鐫思夀世積版或充閭張
帖唐院集周文梁代餘同為製活字用以印全書精越
鶡冠體(昨歲江南所進之書有鶡冠子即活字版第字體不工且多訛謬耳)富過鄴架儲
機圓省雕氏功倍謝鈔胥聮腋事堪例埏泥法似疏毁
銅昔悔彼(康熙年間編纂古今圖書集成刻銅字為活版排印蕆工貯之武英殿歷年既久銅字或)
(被竊缺少司事者懼干咎適值乾隆初年京師錢貴遂請毁銅字供鑄從之所得冇限而所耗甚多已為非計)
(且使銅字尚存則令之卬書不更事半功倍乎深為惜之)刊木此慙予既復羨梨棗
還教慎魯魚成編示來學嘉惠志符初
夜雨(五月初九日)
西山晩生雲又復風随作歷申以及戌跂予徒望若無
已就寢齋隔窗聽蕭索是誠為雨哉起視勢旋弱強(上聲)
言潤寸餘曾何益枯涸披衾不能眠反側慙落莫
西直門外
北至臨齋此進宫東南雲歛曙曦紅曉凉遠處疑霑雨
慙愧斯仍屬落空
芃綠雖看禾黍田近山地即未耕全(前詣近黑龍潭祈雨見西山一帶)
(尚有未耕之地)昨宵雨欠一犁足延攬徒增意鬱煎
黃雲強半麥收俱埸圃成堆礱尚需或謂此時宜曬粒
尋思斯語盡然乎
養心殿對雨(五月初十日)
傍申西北又雲生倏晦遥聞雷鼓聲未甚鳴微鳴以雨
其來速去速而晴琉璃滑霤垂泉響平磩堅墀積水明
(宫中琉璃瓦最滑故簷溜易垂而甎墀堅厚尤易積水不足為優霈之微也)分寸弗成定何
益不能為慰祗為怦
讀書
長夏幾餘何以遣簟凉厦廣几書攤無非稽古居今處
寧為(去聲)博聞強識觀六卷尚書垂政要一言魯論作君
難自嗤所異淵明者不甚解心總不安
綠玉盤
槃敦其裁玉琅玕非贈青瓜皮無鼂采韭葉豈瓏玲弗
翼來西洱輸誠貢大庭繹思君奭語愧覺不遑寧
夏至日恭祭
方澤禮成述事
厚德庥恒沐微忱識不磨
祭朝兹復值望雨際常多(北郊大祀例乘步輦詣壇如遇盼雨之期則改)
(乘禮轎向年祭得邀方澤時未得透雨者十居七八頗有因親祭默禱渥&KR1204;者今歲祭期適當望澤益惟)
(竭誠叩請冀優膏皇祇鑿此寅衷迅惠以慰渴願耳)霑霈希
垂佑燮調慙致和禮成餘敬企曷
惠俟滂沱
夏日池上居
池上夏朝例有詩望霖日引遂教遲唘行伊邇難重置
(將以是月十六日唘行恭奉皇太后往避暑山莊)向作原多聊補為問景曾
非饒逸興題圖藉是遣煩思密雲午重幸風戢佇企優霑
今庶其
題錢維城四季山水花卉冊
南國艱逢春日晴曉曦影烘(去聲)漾舟行趣如留客張長
史却亦霑衣濕潤生
右晴湖曉泛
五出冰姿頗似梅因風惜欠暗香來仍煩磐石依根壓
乃得芳花特盛開
右杏
柳煙那管禁煙時杏墅斜看颺酒旗不藉牧童遥指告
精神活脱紫薇詩
右花塢青帘
兩枝一例鬭春暉或著霞衣或雪衣譜向嫏嬛尋姓氏
趙家燕瘦太真肥
右貼梗海棠李
鱗塍翠剡刺春漪荷鍤農人喜自知歸去來思彭澤叟
恰當有事命車時
右東畬新綠
翩翻綠葉覆朱蕤一任東風左右吹底事垂垂艱施上
細看未寫老松枝
右朱藤
紅桃綠柳一溪春瀲灔輕漪到岸脣獨上高樓凝睇者
依稀猶是避秦人
右桃溪一曲
桃花紅嫩菜花藍幅裏相形正好参西子病顰里婦效
醜妍何用更深談
右碧桃諸葛菜
中峯嶻嶭自居尊渌水迴川曲抱原蘿磴千盤落虚籟
冷冷還似嘯蘇門
右蘿磴盤雲
野草閒花各弄芳但言其色不言香却如一箇金盤裏
置得雙魚供客嘗
右魚兒牡丹蒲公英
溪橋策杖自婆娑問景因之過野河底識山光近首夏
紅姿已讓綠情多
右山墅清妍
五色之中取兩色春風拂榦各開齊設如蜀帝相比擬
一則啼時一未啼
右紅白杜鵑
以上春景十二種
溪上人家灌木叢濃陰蔽日却延風卜居者定為誰氏
隐鹿門山龐德公
右灌木迴溪
一例塗林紅間(去聲)黃赩然暎日翕輝煌無香謾共海棠
誚有實有花是所長
右石榴
密林權當作扉横屋下流泉入耳清欲笑孔圭未免俗
仍誇鼓吹是蛙聲
右林扉澗筑
輕受薰風近映闌清香名果副林蘭若方白玉為巵子
合有黃金與作盤
右巵子
紅霞縟以綠雲鋪倚榭人將作說乎我恰展圖思景概
無端飛興到西湖
右荷香曲榭
鴨脚葉青偏冒竹山丹花赭略如萱世間疑似混真者
豈獨羣芳有贅言
右淡竹山丹
留客相將茗椀持竹深亦是納凉時三唐試一評甲乙
磬折應為老杜詩
右竹深茗話
水陸巧成薈萃芳或為雪袂或霞裳但教品契淨真處
底較紅香與白香
右荷茉莉
前江捕得玉花鱸擕網歸來步棧途底事山居弗水宿
應緣厭聽鳥相呼
右茒屋歸漁
宵雅苕華早著名随風飄颺自旉榮笑伊縦有凌霄志
不附他柯總不成
右凌霄
雲幕四山卒不開須臾挟雨有風來許渾詩與米顛畫
小幅居然活脱胎
右四山欲雨
衣白人為衣紫僧色香都忘(去聲)所兮能傳神應是醉於
史每寓龍門合傳曾
右晚香玉紫茉莉
以上夏景十二種
雲看面對復眼底平處搆成巖館閒試問伊誰卜居者
了知人合號衡山
右巖館停雲
花開五色逞鮮妍小草臨風態自翩設向譜中比蘭蕙
便教題鳳亦應然
右鳳仙
張帆落網捕魚腥宛轉南沽與北汀漫擬長江浮巨艦
利名心盛去無停
右漁汀帆影
夾竹桃開傍建蘭幽香嬌豔各分壇一般都是嶺南卉
底事人殊貴賤看
右建蘭夹竹桃
仙山樓閣若飛翔尚有丹罏雲裡蔵術授鍊形定誰氏
甄栖真遇許元陽
右翠嶂仙廬
一身雙翼態翩翾秋鼠姑争春埭妍便是蔓枝善攀附
高飛小雀不教纏
右藍雀纏枝牡丹
虚亭袖手古先生坐愛宜人爽氣迎已是歐陽成絶唱
重儓底更賦秋聲
右虚亭迎爽
折枝賦色任揮毫品自犁然低與高幽壑彌年終保節
剪羅那屑著紅袍
右金桂剪秋羅
澗口楓林霜染曾飛流激石護層層落來葉是桃花色
疑有漁人認武陵
右楓林激澗
白麝紫霞相暎扶黃花此日不為孤幅中未許他芳厠
秋卉堪應並者無
右菊(黃白紫三種)
波面秋風菱熟時小舟歌唱共搴斯傲他六月採蓮者
花實其間品有差
右野塘菱唱
卉中兩字占風流木本春開草本秋不是掛題杜工部
厭他柔裏更為柔
右秋海棠
以上秋景十二種
林葉冬來已漸稀歸鴉繞樹匝三飛黃昏猶是蔽身宿
却勝阿瞞無可依
右疎樹歸鴉
拒霜因可入初冬嬝嬝芳姿照浦穠迴顧水華似相傲
耐寒還屬木芙蓉
右芙蓉
洞口飛泉一道斜是誰汎汎小舟拏藤蘿石上依然在
祇欠洲前蘆荻花
右石泉蘿洞
女史觀星兆自嘉淨香競體足風華故應俯視黃金盞
祗號人間醒酒花
右水仙金盞
山意惟餘枯樹攅雲容欲雪澗收湍溪軒坐者宜青目
但是高人定耐寒
右寒林水閣
不妨葉面擎微雪雅稱(去聲)花心射曉暉獨恨品題遺陸
羽仍慙色相號楊妃
右山&KR1431;
梵界經樓曡巘間蒼松翠柏鎖孱顔雲容欲雪千巖冷
無事高僧静掩關
右松巖蕭寺
蠟以黏英珊結子有花有實冐冬榮惟應羅漢松高見
不屑别傳三友名(畫家多有以此三種為三友别開生面者幅内無羅漢松故戲及之)
右蠟梅天竺
小艇沿溪興致高南枝春信屢相遭還應傲得襄陽孟
何必探尋踏雪勞
右小艇探梅
赭英粉萼共争新不獨迎春且探春大矣乾元善資始
物猶如此况乎人
右迎春探春
一瀑高懸銀鑿落四山攅積玉參差并刀剪水作花後
轉語堪詮杜老詩
右羣峯積玉
朵開月月暎階脣帶雪披風更可人須識此花深易理
四時一氣貫長春
右長春
以上冬景十二種
驟雨(五月十四日)
族雲傍晚聚初夜驟霖披滴溜喧羣響收晴祇半時斯
施欠優沛昨
禱又虚期究我誠未格所云慙不知
恭奉
皇太后唘程駐避暑山莊二律
已過
北郊祭應為避暑行
慈輿循近頓清蹕唘前程既
愜豫遊志還申温凊情年年
諭頻奉歲歲例無更
東門仍據鞍(出長春園東門御馬而行)送駕列千官豈不林林立欲
求采采難曉風輕拂爽綠野遠開寬一例急需雨嚲鞭
弗忍看
過清河橋作
曾不清河十里遥御園迴望緩鳴鑣沙途幾轉煙村近
夾鏡因之過石橋
御路邊傍接甫田因看農况慢催鞭去年光景分明在
不為欣然祇&KR0832;然
麥堆場圃禾生壠艾麥夏田更待耕弗聽慰言晴亦好
(或有以農家五月宜晴曬麥之說相慰者此在春夏雨多之年則然今歲入夏以來雖有雨而未得優霑大田)
(尚有未種者又豈常諺可例)大都輕重要權衡
過橋十里尖營在(尖營之語不見經史今以停蹕處為尖營遂成通稱)停蹕而行
遂易車雖是節勞語從衆却思無逸志慙予
石槽行宫晩坐
蓮漏延清晝槐風送晚凉剛因籌筆罷(是日阿桂富勒渾等奏報籌辦)
(軍營事宜傳諭指示之)復以掞牋忙一室孰今昔三幡冺幻常北
山雲密佈庶雨望傍徨
曉行
徹夜雲聚散時復零雨絲屢問不安眠未明起披衣曉
行實趁凉過早衆或疲仍候旦明發依然&KR2622;雭霏一律
七十里(自石槽至密雲縣七十餘里)曾未及寸滋麥收亦已定牽算
七成垂禾黍待澤亟弱苖將欲萎憑輿攬轡間嬾言餘
齎咨
過白河
底藉方舟此卧波淺川策馬竟馮河却懷辛夘艱横渡
時勢不同理不磨
河干擇地煥神祠屛息瓣香敬謁之水旱禦災均賴佑
密雲其雨願優施
密雲行宫對雨(五月十七日)
侵曉灑雨絲時落時復止已牌至行宫過午仍如此未
末申之初乃覺勢密矣滴樹響聲繁潤土香味起方幸
雨真成傍晚雲散綺嗟乎何其難益增慚悚耳
夜雨
短夜行齋眠不成忽聞淅瀝有微聲是誠雨耳願綿耳
那覺慰生饒懼生甲乙更籌同細數密疎霏勢獨詳評
曉庭劚土滋三寸滿志何曾得暢情
過九松山
遠瞻高聳近微低何代名稱已莫稽驛路曲盤過右嶂野
川略見漲前溪山容即漸親直北雨勢較量遜迤西因
憶京師更西在昨宵膏澤可霑齊
遥亭行宫作
早行亦早駐諸事覺安詳夏至晝猶永雨過風帶凉幾
絲散雲氣萬曡濯山光何以餘間遣拈吟味道長
出古北口
潮河水弱翕循川異漲衝城緬昔年一自讓流乃無事
(長城舊跨潮河上庚寅夏河水暴漲牆當其衝随流而圮随發帑修復舊觀次年秋河復漲牆復圮因思城本)
(佔河何如讓地于水且本朝中外一家又豈在此水上繚垣為藩蔽因命將臨河城垜葺完以偹規制而跨河)
(之城即不復築遂得相安無事)即云防北詎斯然清時避暑常來往到
處勑幾勵惕乾遺蹟勝朝多敗壘蓋餘百歲息烽煙
口外
昨日至遥亭雨已較南好今日出古北反覺遥亭小禾
黍總菁葱晃日露華皎攬轡能無慰既慰愁還擾京師
接報雨分寸斯益少(十七日駐密雲得雨三寸許猶嫌其未透昨留京辦事王大臣奏是)
(日京城之雨尚不及寸則更遜于密雲矣)顧此而忘彼豈曰為君道
策馬
策馬閱農况關外勝關内有地無不耕高下蔚芃薱颺
風惟時薰浥露餘沆瀣問知四五月陣雨頗霑逮北勢
大於南所以猶堪待(叶)然總未深渥益為望滂沛晚來
山吐雲塞宇鋪靉靆顒希施&KR0584;霖近遠遍優溉
常山峪行宫作
去歲行宫此納凉(去歲於此有晚坐納凉之作)今來凉却逼衣裳都
緣前日過山雨遂致峭風解夏陽路近因之到常早齋
虚覺以静無忙支窗西北巖雲蔚其庶雨乎引領望
夜雨八韻(五月二十日)
族雲生傍晚雴雨落清宵霅霅電蛇閃鍧鍧雷鼓驕蓄
深方一放望亟轉無聊豎灑横排暢且徐繼疾迢久看
立苔砌歸寢入松寮衾意含微颯簷聲尚暴澆已知蘇
渴涸餘事觧熇歊京輔曾霑否南瞻繾念遥
葦峪
葦峪迤北閱田功缺澤去年同一望却因昨夜得&KR0584;雨
迴蘇綠意看無恙客歲黑城始遇霖(喀喇河屯即漢語黑城在葦峪北去)
(歲駐行宫時夜雨)早祗一宿那殊狀(兹於常山峪即遇雨較去歲早一日)復思今
夏唘鑾晚以是較則反遲宕(昨歲以五月初八日唘鑾今年則于五月十六日較)
(遲八日而以距夏至後日期計之反為早五日也)設更衡之夏至節日雖為晚
時早償較長論短總緣農惟殷虔祝屢綏貺
至喀喇河屯行宫作
襟帶灤江向野寬黑城今復駐鳴鑾昔年建置無心考
此日農桑著意觀嶺樹因遥望惟綠川波雖弱勢猶漫
納凉嘉蔭仍炎熾便冀蒸雲作雨&KR1998;
熱
今朝炎熱昨宵凉塞外寒喧曷有常候未三庚先報暑
秋臨二麥正宜暘較睛量雨惟農切探節數時有句償
應接雖然略無暇静觀或亦養心方
灤陽别墅
雨短灤江淺牽舟略可行一年纔一至惟静復惟清粉
蝶随風起山禽傍晚鳴西峯雲密佈希澤念重縈
虬蓋亭
黃繖無須此處張松陰亭子稱乘凉翼然漫擬歐陽語
上有青鸞儼欲翔
京報
京報稱霑雨量云三寸多誠真未慰我設飾更虞他又
復成虚望無能致燮和時時向南顧惟是歎如何
至避暑山莊作
廣仁(嶺名)去歲雨憑輿策馬平明此過諸利穡霑膏還憶
彼(去歲關内春夏雨甚佳關外四五月間略缺澤五月十四至山莊日始優霑今歲則關外之澤乃勝關内)
(也)習勞示衆每厪予青山綠水真佳處奥室敞軒各灑
如所愧昔年臨此者依然午夜問軍書
永佑寺瞻禮
禮固從来由義行到斯瞻仰敬攄誠僾然見矣欽
神御久以化之慙
顧成水鏡雲紳昔
聖蹟田耕井鑿此民情承庥蒙業惟勤亹遑敢云云望
郅平
漢史顧成之名師古已斥服虔之非即應劭所云制
度卑狹若顧望而成於義亦無所取卑宫室則可卑
宗廟則不可也獨如淳謂若尚書之顧命為近之蓋
顧命者顧子孫而命之顧成者顧子孫之守成耳然
身存而為廟漢諸帝遂以為家法斯實不經因用此
字並申其說如右
寫心精舍
此而懷
昔此居今心寫那更(平聲)曰寫心逝水光陰無喻速
如天承顯祗生欽庭曦仍是
恩暉照林籟寧非
解愠音少小惟知侍
色笑何期鬢髮亦霜侵
題文園獅子林十六景(有序)
向愛倪瓚獅子林圖南巡時擕卷再至其地摹跡
題詩昨於長春園東北隙地規倣為之即仍獅林
之名初得景八續得景亦如之皆系以句然其亭
臺峯沼但能同吳中之獅子林而不能盡同迂翁
之獅子林圖兹於避暑山莊清舒山館之前度地
復規倣之其景一如御園之名則又同御園之獅
子林而非吳中之獅子林且塞苑山水天然因其
勢以位置並有非御園所能同者若一經數典則
仍不外雲林數尺卷中所謂言同不可何况云異
知此則二亦非多一亦非少不必更存分別見嬾
道人畫禪三昧或當如是耳既落成名之曰文園
仍随景紀以詩或有以同不同為叩者惟舉倪迂
畫卷示之
獅子林
倪氏獅林存茂苑傳真小築御湖濆既成一矣因成二
了是合兮不是分愛此原看鷗命侣勝他還有鹿遊羣
水稱武列山雄塞宜著溪園濟以文
虹橋
一再倣涉園虹橋駕波起若論武夷曲在此不在彼
假山
塞外富真山何來斯有假物必有對待斯亦寧可捨窈
窕致徑曲刻峭成峯雅倪乎抑黃乎妙處都與寫若顧
西嶺言似兹秀者寡
納景堂
面臨清淺背孱顔廓落虚堂静且閒景納四時無盡藏
我來每愛夏秋間
清閟閣
吳工堆塑圖名畫了非殊有一寧無二倣燕仍憶蘇究
安能閟彼欣雅足清吾欲問雲林子可知塞外乎
藤架
藤架石橋上中(去聲)矩随曲折兩岸植其根延蔓相連綴
施松彼豎上緣木斯横列豎窮與横遍頗具梵經說漫
嫌過花時花意豈終絶
磴道
砌石碪&KR1095;躋攀羊腸縈達雲關莫笑小許勝大峭蒨頗
傲塞山
占峯亭
塞山雄渾其固然峯嶺恒將亘數里倪家結撰本江南
小景一伏旋一起是惟假山乃得之疊石倣為遂有此
側峯上覆一笠亭玉冠棲霞頗可擬(棲霞山有玉冠峯類此)亭占
峯乎峯占亭炙轂之辯將窮矣
清淑齋
春光豔覺秋光颯林有陰還砌有蕤若論園亭清淑景
吾云當屬夏為宜
小香幢
獅林實梵宗善吼度羣品香幢作清供迂翁佞佛甚綴
景效其為匪圖福田稔人情以為田吾方事懃恁
探真書屋
書屋據横嶺迥然清絶塵倪子既非主黃氏原為賓借
問研精者誰誠得其真
延景樓
萬石叢間覓進步壺中小樓欣始遇因塞得通景不凢
理境文津胥可悟可悟其妙未可言天倪道筦契性存林枝
扶壁態閜砢瀑水落澗聲潺湲潺湲入池清且泚佳麗
四圍一鏡裏忽聞隔嶂鹿呦呦欲傲金閶未有此
畫舫
武陵何必捨溪頭煙嶼雲涯漾以周不是舫中收古畫
却因舫在畫中遊
雲林石室
石為雲復石為林十笏石室雲林心四家為首昔由昔
千秋一瞬今非今忽然棐几鋪藤紙又似田盤點筆吟
(田盤静寄山莊亦有雲林石室)
横碧軒
碧鮮横一帶近遠乃相殊近水波清澈遠山林翠鋪坐
來參合相望去訝分圖却憶囑因語王蒙有是乎(倪瓚自題)
(其畫卷云與趙君善長商搉作獅子林圖真得荆關遺意非王蒙所夢見如海因公宜寶之云云兹用其意)
水門
石牆洞跨溪清門扇不置五明(崔豹古今注稱舜廣開視聽作五明扇後世因)
(揚雄方言扇與箑並稱遂以五明為扇數典佘以華囂之事必非舜所創盖扇本門扉禮記所謂修闓扇是也)
(豹承廣開視聽而言則作五明即闢四門之意曾為說以辨之)畫舫随出随入鏡月疑
半疑盈即此探竒問景亦堪悦目怡情忽爾中心忸怩
似忘無逸篇名
熱河文園獅子林成因再倣倪瓚獅子林圖貯清
閟閣中並曡御園倣獅子林圖韻
石曡竒峯水引渠文園題景各分書依稀茂苑境移彼
一再獅林圖倣予真似望洋歎河伯祗同嗜古事鈔胥
嬾迂雅愛参佛偈如是欲詢可是如
驛致蘇州所弆倣倪瓚獅子林圖再題以句
豈不獅林宛在兹(御園所倣已成有詩)偶懷南卷驛觀之漫言是
一已非一應識離斯乃即斯境裏倪黃胥幻若(圖舊為倪瓚作)
(今為黃氏涉園)圖中燕塞又紛其(既於御園倣吳中獅子林題以十六景復於塞苑倣其景)
(為文園亦係以詩兹驛取南卷欲證筆境若何仍書其後而還之)題成仍付北風去親
愛民情遠繋思
御製詩四集卷二十二
