御製詩五集卷三十三
古今體九十六首(丁未七)
出古北口作
秦漢以来扼要邊潮河古嶺自山川逮其守此已失半
可不慎乎在得全萬里伊犂不殊爾千秋柔遠庶廑焉
昨来天夀(明陵山名)成分詠既為憫然更悚然
署湖北巡撫舒常奏報二麥有收詩以誌慰
乙已深憐湖北飢幸逢丙午有秋資雖然元氣豈易復
為(去聲)是農功恒繫思却喜飛章行館到報收二麥八分
披(舒常奏湖北省二麥收成分數九分者十三州縣八分有餘者一縣八分者五十州縣七分有餘者二縣)
(七分者二州縣統計通省六十八州縣實八分有餘)更稱時若秋堪卜敢以滿期
以敬期
至避暑山莊作
嶺度廣仁迎曉陽鬱蔥佳氣萃千祥城隍祠建人烟富
(敬憶萬家皇祖山莊句云聚民至今不啻十萬矣)
至聖廟瞻文運昌避暑山莊兹復莅受
恩深處那能忘毋忘
祖德戒虚語勤政愛民永自蘉
永佑寺瞻禮用辛丑詩韻
延薰致爽復来居(延薰山館烟波致爽皆避暑山莊三十六景中皇祖賜題也)瞻
拜
穹樓例奉初
仁顯
憲承昭自昔德明威畏愧惟予么䯢煽值猖而獗(臺灣逆匪)
(林爽文等本以么䯢邪教煽衆跳梁其始由黃仕簡任承恩互相觀望貽誤於前其繼又由郝壮猷不能奮勇)
(督率官兵為賊衝潰而郝壮猷奔回郡城遂致鳳山得而復失扵是賊勢益復猖獗僨事之咎二人實無可逭)
撻伐張籌速與徐(幸余燭於幾先命李侍堯為閩浙總督令常青為將軍飛渡臺灣督𠞰節)
(次奏到所辦俱合機宜此即余遲速論所謂兵事宜速之義)辛丑甲辰跡略似那辭
勞重(去聲)治軍書(辛丑甘肅撒拉爾番回肆逆及甲辰新教逆回田五等糾衆滋擾俱在山莊駐)
(蹕時籌治軍書兹臺灣逆匪首犯尚未就擒連日馳諭方略與向二年跡略相似予惟敬承皇祖皇)
(考謨烈之垂德威並用以期迅蕆膚功豈敢復辭勞勩也)
題文津閣
四庫書成四閣弆由津得以溯源淵在兹適可言兹爾
返已則多愧已焉却喜芸編富二酉還嗤蠧簡食三仙
(酉陽雜俎載何諷扵書中得一髮捲規四寸許如環而無端用力絶之兩端滴水方士云此名脉望蠧魚三食)
(神仙字則化為此夜持向天從規中望星星立降可求丹度世云云記載之誣真可嗤爾)但思枕葄
無餘暇歸政暇餘待八年
趣亭
崨㠎之間有路通翼然却異醉歐翁寄言即景尋趣者
佳趣無過書史中
月臺
西則趣亭東月臺閣前(謂文津閣)綴景枕崔嵬陡思健筆(米芾)
(亦有月臺見其帖)襄陽米書法扵予何有哉
玉琴軒
七絃何必論宫徵水到渠成自繞軒唐侃琴音猶俗調
乃知古樂箇中存
按昔年扵香山聽唐侃彈琴一字數彈音節抑揚高
下謂即古樂及後恭繹
皇祖欽定律吕正義細加考訂釐定中和韶樂一字一
彈乃知古樂雖扵數字之内自分節奏並非若侃之
所彈猶用俗工吟揉綽注等指法扵一字之内又分
抑揚高下轉致趨扵繁音悦耳之為而忘乎自然之
天籟也今春題眀朱載堉琴譜及樂律全書既詳言
之復識扵此
千尺雪二首
遠源計尺祇千乎雪色雪聲視聽俱莫謂吴中此數典
石泉太古古扵吴
漲波晴久不霏黃(山莊千尺雪引武列水滙以成景每雨後波漲挟沙而来則色微黃是以)
(乙巳詩有武列引来源遠長前朝過雨色微黃之句兹旬餘晴久水清色白正合命名之義)玉戲真
看本色常豈厭摐摐若斯者借他聲色洗心凉
登烟雨樓即景
未至山莊雨霑足(熱河扵四月廿七八兩日得有透雨又扵五月初十十一等日得雨三寸)
(實為霑足)到兹駐蹕數朝晴紅遲芳沼蕾纔吐(塞外較口内氣冷此時湖)
(荷蓓蕾初吐尚未有花也)綠滿平坡芽遍萌(甲辰春雨澤略少草生較遲以致鹿弗得草入)
(湖囓荷葉充腹今来湖荷雖未開放而青盖田田自因雨水霑足平坡綠滿鹿得食所致耳)却覺炎
蒸午已劇亟思涼潤&KR0584;為傾層樓拾級一憑眺即景思
量合副名
夜雨曡登烟雨樓即景韻(五月十七日)
弗雨無妨雨固好塞天傍晚朗猶晴蓊濛夕入樹迷靄
淅瀝點垂草潤萌遂有風催至霄迥不停雷響落盆傾
昨来七字誠符契實政惟勤敢務名
曉景
宿雨已收烟徂雲猶戀宇東北曉陽昇蒸為露文武芳
甸綠含珠晃漾浮光嫵山容峰隠現樹色霞吞吐麀鹿
扵其間寢訛任羣伍復有松下鶴連軒蹌其舞是謂仙
境乎佺羨依稀睹嘉&KR0584;萬物滋栽培化工普
詠和闐玉韘
璧圭題夥見決韘詠希聞儒士多輕武熙朝率重文敢
因
家法懈猶自獵場勤(騎射為我朝守是家法每諄諭子孫當萬年遵以子雖年逾古)
(稀必歲幸木蘭行獮猶能引控自如多有中獲盖以身先之不敢自逸至於步射以臂痛不能中鵠久不為矣)
步射則久置思之略愧云
育麑
河濱有麑欲渡水其母避人遠去矣踉蹌弱羍甫上岸
無力逐母卧坡委命人遥立待其母不見牝鹿来尋視
因命抱回飼以乳乃得喘息躍然起待其濯濯大長(上聲)
成仍即放去山中耳因憶壬寅有斯事牝鹿曾来領麑
喜(壬寅駐蹕山莊亦見有羍麑偶離其母命人護視之未踰時視者報牝鹿已出林見子而喜飼之乳領之)
(而去因作偶見詩以誌其事)一為慈一為不慈(謂牝鹿去而不顧)獸中亦有
善和否雖然何必責獸哉凱風豈無詠七子
留京王大臣奏報得雨詩以誌慰
甘雨優霑後晴將半月餘昨兹逢夜雨即問澤何如(近京)
(一帶自前月廿八日得雨後晴已半月餘昨山莊扵十七日夜子時得雷雨三寸未知京師若何亟命馳諭詢)
(問)今已傳佳信重蒙渥野畬時猶先(去聲)扵此(兹留京王大臣等尚)
(未接往問之旨即奏到稱本月十七日戌時起至亥末止雷雨大作勢甚滂沛入土約三寸有餘是得雨情形)
(正復相同而較此地更早數時值晴收麥已畢禾黍播種及時今又甘霖續霈禾苗益當暢發覽奏深為欣慰)
潤可繼乎初收麥固已畢起禾誠不虚五言吟誌慰敬
畏益深予
夜雨(五月廿一日)
夜雨隔三朝摐聲度綺寮不徐還不疾惟繼實惟調既
喜大田膏兼欣芳甸澆時行斯近矣河務繾心遥
題永恬居
是日政餘暇况當渥雨霑塵清不致濘日朗却非炎山
趣縈紆入林姿展轉添幽居憑静永所以識其恬
素尚齋
齋更搆高坡巖廊拾級上據迥望斯遥近遠供清賞峯
非雕刻工林豈渲染強是素誠尚哉天然自涵養内聖
與外王一致非殊兩載瞻楣之額
聖意所包廣
創得齋有會
齋成廿餘載久矣非為剏而今初到此與剏原一樣試
看綠林蔚葉匪去年放復聽石泉淙豈是昨歲浪然而
林與泉無大殊故狀剏弗剏胥幻得弗得隣妄宜將去
分别一合冺其相
過東嶺至栴檀林
横拖一嶺東西隔向每乘閒度翠岑輿筍褘隋纔降巘
栴檀咫尺遂瞻林禪枝忍草無聲色牝澗雄峰自迥深
春月田盤曾舉此(今春駐蹕盤山過嶺憩泠然閣詩有忽思峻嶺山莊裏剏得栴檀率若斯)
(之句亦以其東西上下意境略同而即景會心是一是二正不必扵今昔生分别想也)孰為過去
孰来今
天籟書屋
項氏閣無惜甲辰(天籟閣為眀項元汴藏書畫處甲辰過嘉禾有雲烟散似飄天籟之句盖)
(惜其閣與名蹟俱無存也兹山莊書屋弆蔵元汴所賞鑒名畫四卷一米芾雲山烟樹一吴鎮梅竹松蘭一徐)
(賁眠雲軒圖一唐寅採蓮圖俱有天籟閣印記亦可謂名副其實矣)幸收四卷副名新却
欣天籟悠然作掃盡閒心辨假真
澹軒
方塘貯水擬天池或借潦停或沃之(軒在山頂前有小池每借夏潦蓄貯)
(或取山下井水沃之今歲甘膏優渥池水渟涵遠勝人力所挹注也)今日澹然憑雨後勝
他人力費勞為
澄霽樓
膏雨既時霑澄霽斯為好然方小暑節向前正行潦過
則愁其多不及復慮少得中實信難祈農切懷抱朝夕
念在兹盼秋登萬寶
超然宇
子由為語子瞻居遊物外斯樂有餘巖宇額斯偶然爾
惕乾朝夕敢忘予
河南巡撫畢沅奏報續得透雨秋田暢茂情形詩
以誌慰
河南北屢早霑膏兹喜開封繼澤叨(畢沅節次具奏豫省入夏以来雨水)
(應時麥秋大稔兹又奏稱懷慶南陽汝寧衛輝彰德光州陕州等府州属扵五月初二初九十一等日得雨二)
(三四寸至深透不等開封府城復扵十七日子時起至巳刻雷雨時行滂沱達旦入土十分透足四郊溝澮皆)
(盈田禾發榮茂盛覽奏深為慰悦)二麥已收欣價賤(前據畢沅奏通省一百八廳州縣彙)
(報二麥約收分數合計九分有餘目擊城鄉市集糧食充盈價值日就平賤)大田普種吐苗
高望秋庶得元氣復祈歲寧辭午夜勞却接經過楚撫
奏馳詢仍戒飾言囂(日内又據姜晟奏四月十八九等日經由直隸順德府境内及至豫)
(省河北麥收雖較勝而望雨正殷等語畢沅前奏四月十六十八等日衛輝彰德各属得雨霑足計姜晟行扺)
(豫省境内約在二十以外何以該處尚有望雨情形因馳詢畢沅令其詳悉查明據實覆奏並此次續得雨澤)
(其各州縣曾否一律普霑一并查明具奏想畢沅自不致稍存諱飾而朕廑念閭閻惟恐地方大吏所奏未實)
(不得不時申儆戒耳)
平糶
塞外秋多豐早霜逢昨歲以此逮實時未能飽結穗市
糧價因高平糶命畺吏何處弗勤民為籌衣食遂然吾
更深思盈虚消息義享豫詎能恒逢否有必至即如蒙
古人育四畜生計(蒙古人不事耕稼以育牛羊馬駝四畜為生計)無須飼養勞
野草資食饋長此孳息富谷量應不啻亦或遇疫年合
羣盡倒斃徒頋救無方生計亦告匱乃知循環道往必
復斯致絜矩保泰難怵惕深盟志
招涼榭
夜雨霽將旬(山莊扵廿一日夜得雨後晴霽已逮旬雖農田不致望切然亦冀得甘膏續霈矣)
鬱炎邇日盛朝暮雖爽涼午暄特蒸凝長此恐致旱先
憂已怲怲思量渥&KR0584;佳驅暑叶農慶或云利收麥(二麥登場)
(後最忌雨多恐致霉浥生芽是以農家每以五月晴多得資曝曬為喜今二麥收刈已畢正宜雨澤滋潤大田)
(不得尚謂利扵收麥可以不雨也)是故惡夫佞
總督李世傑奏三省麥收詩以誌慰
徽歙麥登早悉知(五月初據書麟奏安徽晴雨應時麥收豐稔統計通省收成約有八九分)
(等語)江南江右報豐隨(兹據李世傑奏三江麥收分數稱江蘇省麥收九分有餘江西省亦)
(八分有餘糧價日見平減民人樂業披閱之餘殊深欣慰)市廛糧價日平減高下田
功普沃滋馳望能無增慰慶盟心惟有勵虔寅邇來左
近炎歊熾思得甘霖渥潤之
雨(五月晦日)
清曉山雲霏細雨時晴時晦盻心煩氤氲弗藉豐隆鼓
霶霈遂傾玉女盆不疾不徐歷午未盈溝盈澮積山原
塞田胥冀秋成卜馳問京都可被恩(前據留京王大臣奏報京城十七日)
(得雷雨一陣與山莊情形相同而較早數時今日雨勢霶霈亦似從西南来因即馳諭詢問或可仰邀鴻)
(貺一律均霑耳)
荷二首
春光六月正逢時芳錦低霞佈滿池三十娶而四十仕
由来君子不嫌遲
憶幼齡經讀愛蓮濓溪義解
聖人前景光爾日如今日瞥眼六旬有五年(余十一二歲前讀易)
(書詩三經古文百餘篇俱能成誦時扈從義解皇祖来山莊曾扵觀蓮所命誦愛蓮說並陳皇)
(祖深喜之今余年七十有七荏苒時光已六十有五年迴憶仰承恩眷之日猶如目前云)
山東巡撫長麟奏通省得雨秋禾普種情形詩以
誌慰
晉豫江南雨早霑為(去聲)齊望澤每憂添奏来五府霈優
&KR0584;(前據長麟奏東省惟濟南東昌泰安曹州武定五府得雨未能普霑不勝懸切兹據奏到五月十九日戌)
(時起至二十日丑時止濟南省城得雷雨一陣又扵二十三四等日細雨連綿通府所属均得透足又泰安兖)
(州東昌曹州武定等府亦各扵二十二三等日得雨自二三寸及深透不等時當小暑晚穀黍稷豆子等項均)
(可趕種齊全民情深為歡慶)趣(讀如促)種晚田及始炎(小暑節始炎也)雖是麥
收歉餅餌(濟南東昌等府以春雨未能霑足麥收未免歉薄今大田得此透雨西成尚可有望仰蒙)
(增虔昊貺益惕耳)庶期禾稔濟閭閻應思築圃西成遠虔鞏
戒盈慢自忺
題澄觀齋
觀者目之用澄者心之體體用實相資一二二一耳然
使心弗澄目觀斯亂矣又當澄為主則觀咸中(去聲)理
聖題惠迪吉亦如是而已
翠雲巖
真雲作雨墮滂沱雨後巖雲幻翠羅乃識真為幻之主
捨真求幻是為訛
巖樹若雲則雲耳雲而生翠翠呼之安名立字何窮極
擬欲忘言付静思
對山齋讀書
翠雲巖畔搆書齋分得巖雲翠亦佳一二二而一且置
畫詩詩即畫胥諧雖然長短什吟口都賴雨暘時稱(去聲)
懷設曰讀書讀豈易言之易耳行多乖
遲雲榭口號
遲(去聲)遲(平聲)二義昨吟詩(初夏扵静宜園作遲雲館繹義詩以遲有平去二音平音訓徐)
(去音訓待究之因徐方待其義亦自相通維時農田望澤正殷亟待膚寸之合作為霖雨因有遲者祝其疾遲)
(者願其至之句兹来山莊旬日之間甘膏曡霈而山榭亦有顔斯額者轉思其義雲既不須扵待則亦可任其)
(徐也)山榭扵斯亦額楣膏雨優霑農况好雲之聚散可聽
之
虬翠樓
昨歲築小樓恰依古松畔因名曰虬翠嘉蔭佈修榦傍
復種稚松喬梓義堪玩而何匠弗慎傷古松根斷頽然
致樹萎良材惜成歎將吟稚者虬那能待一旦
西峪
朝爽宜山行輕輿問山峪(按字典峪有欲裕二音而韻府都未收爾雅釋文注谿曰)
(谷或從山則此字扵入聲似為近之)澗葉與林枝菁蔥濯新沐風送能言
禽露飽食苹鹿一雨萬物滋心怡景自淑然惟戒滿盈
方寸盟幽獨
碧峰寺
招提碧峰對奚必别名徵守戸常教鹿閒房弗住僧法
原無二相默已示三乘成句儻然出不期所與能
味甘書屋
書屋筠罏宜茗香味甘因以額楣匡寄言有事受言者
疾也應當思趙良
有真意軒
本以山林有真意成軒即用是題名然而太古山林此
名之有無那繋情山惟恒峙林自静覓意了不得其萌
識之仍由人意耳我意實不在此惟在四海之民生
對畫亭
是畫非凡畫引詩每得詩髯仙評句際摩詰點毫時六
法不拘矣五言那盡之而兹相對處祇以默為宜
題秀起堂
懸居迥占(去聲)諸峯表據榻悠然萬景披舊句分眀成隔
歲新題輻輳又今時陳言欲去渾難去理趣細思無射
思遥望山田秀以起可知吾意與如之
静含太古山房
高標降秀起(堂名)幽閴入山房愛此清閟處堪稱委宛藏
近看鹿蹤&KR1811;遠和(去聲)鶴聲揚太古原如此拈来味覺長
江南河道總督李奉翰河東河道總督蘭第錫各
報河湖水勢驟長工程平穏情形詩以誌慰
仲夏下旬来迤南雨特渥自豫至江淮漲增盈壑谷清
則拆壩宣黃則鞏隄束幸而脩防堅南北叨平福(據李奉翰)
(奏五月二十後連日大雨邳宿運河及黃河均各長水丈餘因即將雙金閘鹽河閘楊家莊三壩及唐家灣壩)
(峯山第四閘各等處預為啟拆分洩水勢至二十六七日旋即消落平定各處掃壩分投搶護平穏其洪澤湖)
(亦長水丈餘將束清禦黃二壩各拆展一百餘丈得以宣洩暢利又據蘭第鍚奏黃河節次長水四五六尺不)
(等埽工間有側趨蟄塌之處逐一加鑲工程已臻平穏兩人同日奏到深慰懸念)兩處各謄章
一日至開牘額手謝
神惠慰更增虔肅既思漲夏中汛勢或減伏然益應敬
慎自銘更分嘱
捕魚
捕魚扵閘外放魚扵湖中雖云網罟試而非口食供閘
外將他逸湖中養不窮外廐還内廐荀息語原同遊戲
不忘學寸隂惜以躬
遊獅子園
獅子峯隂獅子園
兩朝奎畫萬年存一遊敢不思揚覲昔日那能忘
清温却已皤然望八袠幸哉忽爾見元孫惟徯歸政後
来此諸慮都消究梵言(如獅子吼出梵典)
妙高堂
輿陟層巔居若懸妙高名義默然詮高斯迥出塵之表
妙則不為物所牽水逝山停道標永鳥啼林静理包全
陡懷辛丑重陽况瞥眼六旬有六年(康熙六十年辛丑予年十一隨侍)
(景皇考九日於此登高瞥眼已六十六年觸追思依依如昨日事感慕之懷其何能已)
樂山書院誌愧
樂山仁者事即境堪思理理趣與境合斯非玩物矣况
乎為人君必有所應止而物未盡熙則當愧抱已
聖言與
祖訓(匾為御筆皇祖)不約同申旨五言誌此遊寧渠(去聲)遊山
耳
草房
躍龍邸第草為房
意托幽棲稱物芳却是
堯心一斑見可知所樂屋非黃
宜照齋
遊山未日中園門進西北巖齋近園門扵斯例憩息大
都佳賞處未可留戀亟斯理詎止斯亦宜照以默
就松室
就松每喜老松存虬翠惜哉被劚根(園内虬翠樓亦以依傍古松得名奈)
(匠氏弗慎劚傷其根遂致樹萎近亦有詩既惜良材之難成而覩兹松喬榦凌雲森森在目是亦有幸有不幸)
一例童童千歲者此何幸也彼何冤
含青齋作歌
肩輿陟降出谷口含青之齋近路右取便奚妨一攬勝
翠邏綠圍延戸牖翻風晃日蕩金光露與晶之珠萬斗
欣扵所遇乃最竒責實循名誠不負拈筆作歌如剏逢
然而此景太古有
挹秀書屋
巖廊一兩轉書屋更清便坐合留新什閒還攬古編日
知則何有隂惜乃誠然却訝拈鬚際數莖白勝前
松霞室
宇之霞為赤松之霞為青赤或時有無青則常亭亭然
而赤實體青乃幻喻名名恒實反偶此理孰晰精
雨(六月初六日)
午熱今朝劇西南雲陣来細絲方勢作急點倏飛催積
潦祗頃爾驅炎實快哉優霑欣遂霽夕照擘霞開
陕甘總督福康安奏報甘省得透雨詩以誌慰
甘省連年率有收夏初春末澤非優奏来章疏稱殷望
遥為(去聲)閭閻甚繾憂兹幸時膏霑遠近(前據福康安奏甘省春末夏初)
(各属得雨多未能霑足正深厪念兹據奏到靖遠狄道渭源平番固原塩茶隆德西寧碾伯大通巴燕戎格等)
(廳州縣暨沙泥州判具報扵五月十七八九等日得雨二三四寸不等蘭州省城扵二十一日亥初起至二十)
(二日午正止得雨五寸餘其附近省城之金鄉安定得雨深透又據靖遠河州循化渭源狄道平番古浪武威)
(會寧伏羌通渭静寧隆德平涼固原隴西寧遠漳縣西寧碾伯等州縣暨莊浪紅水縣丞其報同日得雨二三)
(四寸及深透不等是此次雨澤甚寬雖節候稍遲夏收不免歉薄而扵秋禾大有禆益為之欣慰)尚堪
晚種起田疇借糧平糶仍詳理(又據奏稱飛飭各属督勸民間上緊翻犁酌借)
(籽種以資補種或有需續借口糧及減價平糶者分别酌籌接濟該督體朕勤民之意籌慮實為周至)體
我勤民慮實周
雨(六月初十日)
不雨剛三日為霖喜一時既優還既渥無驟亦無遲窪
阪潦胥積藂林露夥垂南瞻却縈念可普霈京師(山莊屢獲)
(甘霖旋即晴霽惟近京尚未透足兹甫踰三日又逢優渥南望濃隂布濩雨勢必廣因亟命馳詢留京王大臣)
(盼奏普霑以紓厪念)
清溪遠流曡去歲韻
&KR0584;雨作溪源清流景綴園(此溪藉園中西北諸山澗谷雨水流而成河實無泉源不)
(雨則乾盖綴景而已屢見舊詩)輿来冐霡霂窗俯閱潺湲觀察興同勃
(謂溪也)詠吟性與存句成旋(去聲)言返林下露珠繁
山近軒雜言
低而谷則溪高而巒則山過溪山亦近數(去聲)百步之間
然而峯壑抱登陟殊覺艱數(入聲)息輿人勞乃徑(與竟通用)造
巖軒山近向所名其義兹略言強(上聲)恕求仁近應審理
欲關慮近而忘遠何以撫塵寰近山仍求近弗知止殆
焉雜言雖不倫一貫勉慎旃然則吾斯游豈在賞孱顔
簇竒廊口號
以言山近則誠近待欲言竒轉益竒畫格詩裁兩難盡
惟應躩步此方知
養粹堂
壁立廊之後稜稜殊戍削盤旋側逕攀亦復登垠堮其
上有書室既幽更清廓萬物無不備扵何識崖略是謂
純粹精韋編義堪酌設問養之方無欲天攸若
古松書屋三絶句
宛轉雲廊拾級登緩臻書屋最高層俯看王順與長息
據榻欣扵對老朋
養粹甫吟純粹精(書屋下之堂名)箇翁無語聽閒評山莊老榦
不一足却讓童童獨擅名
翠濤蕭謖静中喧寫出流光逝水翻滿屋歷年長短詠
去之概擬付陳言
夜雨(六月十五日)
邇来晴雨實應時昨午炎歊特躁為渥&KR0584;中宵湔大暑
(初九日甫過大暑節)佳音清曉報京師(今早據留京王大臣及順天府尹等奏京城於十四)
(日自午至未大雨如注入土五寸已極深透覽奏為之欣慰)扵斯已近霑酣澤在彼
誠遥慰渴思處處田功方寸裏自維敢懈日孜孜
侍郎眀興奏報疏濬水利工程完竣微山湖水勢
增長情形詩以誌慰
邇年微山湖水微斯因上游多淤滯所關運河之灌輸
是以向稱為水櫃河臣奏請濬上游因諭會勘估工計
(四月初蘭第鍚奏微山湖水現深六尺餘並查勘河西岸應行疏濬河渠酌修涵洞各事宜又據毓竒奏本年)
(微山湖水甚弱微山湖為濟運水櫃必須撙節啟放請及早辧理以期收蓄轉輸等語因諭令蘭第鍚往兩省)
(適中處畢沅自河南而東長麟自山東而西會勘應疏應濬處所悉心妥酌確估興工以冀迅速蕆事)復
思總河及宣撫各有防汛封疆寄眀興内用為貳卿本
其地方未了事(明興向為山東巡撫近方調至京為侍郎)命之往来勤督修
務令汛前告工備(因思疏濬工程須于伏汛前一律完竣關係緊要必須專派大員董率稽)
(查方能妥速周到蘭第鍚現已將屆防汛之期畢沅長麟又應趕辦本省秋審及地方事務難以分身兼顧乃)
(命明興即往督工且係伊任内未經妥辦之事令其往来稽察俟伏秋二汛過後再行回京供職)例雖
民修民力艱即動官帑期速濟農田漕運兩資益帶徵
還項為次第(又據蘭第鍚奏汶上縣引渠及牛頭河并各州縣柳林萬福白花樂成等河原係從)
(前民修之工仍各飭勸民實力疏導等語因思豫東二省俱係前歲灾歉之餘民力未能寬裕且現在應辧工)
(程甚急若俟民力未免緩不及濟諭令該督撫等將此次應行民修之工先動帑興工完竣後分年帶徵以紓)
(民力如動帑過多民力未能依限完繳者該督撫等據實奏明候降旨豁免朕於國計民生所關從不稍存靳)
(惜也)兹稱挖深及取直自原至委各因勢由支達榦以至
湖無不疏淤潦流遂(兹據明興奏稱督同道員沈啟震等扵兖曹二府及濟寧州各属河)
(道上下往来分投催䟎將估挑最深之車家寨雙河口迤東間挖生地之處先行辧竣其由濟河分支通入北)
(渠河處所亦一併挑完或因河勢過灣酌為取直通身三百數十里之内均令先將溝底三丈挑挖並於大雨)
(之時沿河查看稍有阻碍立即挑通是以積水盡行下注歸湖自六月初一後天氣晴霽加倍䟎辧除單縣城)
(武金鄉等縣及濟寧臨清挑辦支榦各河並分挑趙王河之直隸東眀長垣三縣已先扵五月底六月初陸續)
(報完外其曹縣定陶汶上嘉祥菏澤鄆城鉅野濟寧滋陽各河工程均於初四日至初十日内先後報竣仍自)
(上至下通行查騐逐一竿簽至南陽馬公橋一帶為尾閭歸湖之地水頭至此溜急下趨實有建瓴之勢)昭
陽南陽胥深通下達微山宣迅利湖水長至七尺餘伏
雨可期如舊誌(復據奏現在南陽湖水深四尺二寸昭陽湖水深四尺五寸微山湖陸續長水)
(現已深至七尺五寸各州縣田渠路溝亦逐一挑濬深通由支入榦暢達歸湖現在汶泗兩源亦俱旺發獨山)
(湖現已收水七尺有餘南旺湖亦收至四尺將来伏雨尚多必能加長俟重運過完之後一由西岸十四單閘)
(入昭陽湖一由新修之芒生涵洞入牛頭河源源灌輸注於微山湖即可收符每年應收水一丈一尺之誌等)
(語)更報田功可卜秋以手加額誠欣慰既恐欣慰或憐
放自箴戒滿仍兢惴
晚晴落照
渥雨不為霖晚晴更惬心徂雲净一宇斜日照千林滴
滴枝垂露浮浮葉閃金對時協農慶惟是倍生欽
觀瀑二首
此弗曰聽而曰觀
聖人深意所包寬色觀更較聲聽細塞耳猶輕掩目難
(出列子)
色聲兩不讓争雄砏汃(色)潨彭(聲)鬭鬱蔥知是源頭新
過雨擘開稜峡怒垂虹
出麗正門觀稼之作
山莊駐彌月幾忙出遊寡今朝風日佳觀稼試乘馬憶
昔日策騎衆無甚竒者古稀兹偶為衆喜是何也少見
以為竒人情率可寫而自不覺老猶然吟筆把始至税
駕時綠苗方遍野斯觀已結穗與與翼翼亞(叶)訝此流
隂速時刻不相假去歲霜降早逮豐忽抛捨以此市糧
貴出糶平其賈(叶)益祝八九月霜遲錫民嘏
漕運總督毓竒報三進尾幫全數過淮詩以誌慰
昨前一二年南省逢歉歲截漕救民飢遑靳天庾計(前一)
(二年湖北江蘇安徽河南等省旱災較重蠲緩賑䘏惟恐弗至據閔鶚元奏徐州府海州各属米糧昂貴降旨)
(扵邳宿一帶截漕十萬石又據書麟奏鳳陽府潁州府泗州各属被旱相同亦即令截漕米五萬石又據畢沅)
(奏衛輝等府属糧價增長亦令截留漕来三十萬石俾資賑䘏而陸續截留山東直隸者尚在弗計詳見乙已)
(年誌事諸詩)兼之清與黃非漲則不及(叶)微湖水復弱不足
運河濟宵旰廑先憂宣防籌次第兹幸諸工蕆全漕過
淮暨(前歲河南安徽等省久旱洪澤湖来水較少上年春夏之交清口微弱不能抵黃至七月間又因黃)
(水清水運中河水同時盛漲而微山湖連年收水不能如舊定之誌不足濟運以致漕船節節阻滯為之宵旰)
(籌咨再三申諭南北河臣妥為辦理今歲夏初復命明興馳往山東將微山湖上游支榦各河一律疏濬積水)
(下注歸湖現在各處工程完竣清口既暢達歸海運中河亦深通足資濟運兹據毓竒管幹珍奏本年南糧三)
(進尾幫漕船均於六月初七日全數簽盤過淮督令多加人夫挽拉跟接前幫北上以期及早抵通)督催
速抵通俾免回空滯(本年運河一帶連得透雨水勢充盈糧艘得以遄行北上但今年係)
(全漕抵通且有搭解上年截留米石為數甚多而本年節氣較早尤不可不趕緊辧理因傳諭該倉場侍郎等)
(預行扣算兑收日期如不能一律在通起卸即酌量於天津北倉暫行兑收俟明春陸續用官造剥船運赴通)
(倉俾尾後各幫迅速回次收兑即来歲新漕亦不致有遲悮)土宜賫以售旗丁益獲
利京師市價平萬戶資生賴(前諭毓竒二進漕船業已陸續過河其隨帶土宜亦)
(必源源而来京城諸物自當日就平減兹又據奏稱隨即飛飭傳知在前各幫並於過淮盤騐時逐一面諭各)
(丁前途水已充裕無需起剥將来漕船可迅速抵壩是今歲到京貨物必多市價自當漸減)覽章實
慰慶一順無不遂然此致慰由自揣惟增愧
立秋(六月廿五日)
夜半雨騎秋(立秋以丑初二刻昨夜自亥時雨是騎秋也)晨晴雲盡收吉占
農諺契碧宇旭光浮未敢詩即詠恐妨願靳酬飄絲虹
晚霽五字始消愁
按江南農諺一夜騎秋雨遍地是黃金謂立秋日前
後皆有雨為吉占北方則以立秋日小雨而晴為佳
其日弗雨及雨弗止皆不吉屢見向作今騎秋既叶
南占而微雨即晴又符北諺或秋成可望有收因成
是什並識終朝怵惕之懷
秋澄齋題句
天之澄以雲杜牧詠閒矣地之澄以水鄭崇喻心已然
雲水之澄莫弗因秋耳今日坐齋中即景悟斯理而齋
付不知無名有名始
食蔗居
遊山真合秋萬籟翠晶流無袖不披爽有輿遂造幽額
題喻食尾(是居在西北巖壑深邃之處庚辰秋信馬得之因搆此辛巳落成有食蔗末益甘之句盖)
(取顧長康漸入佳境之意遂以食蔗顔其額)壁詠閱從頭慢較寸分惜飛光
信是遒
小許菴口號
小許原為大許基萬殊一理總如斯試看流火餘炎景
已是金&KR1195;肅令時
河東總河蘭第錫河南巡撫畢沅奏報睢州隄工
漫開奪溜詩以誌事
曲樓築屢變熟計向南移(辛丑七月河南曲家樓决口屢築未就阿桂奏請扵青龍)
(岡迤上自蘭陽三堡至商邱七堡一帶南隄外添築大隄一道内就沿隄形勢開挑引渠以掣大河溜勢至癸)
(卯三月工成)兩岸修防慎三年順軌綏(自癸卯至丙午惟甲辰八月睢州下汛二)
(堡因大河長水漫溢新隄有蟄䧟之處幸正河溜勢尚未全掣易扵堵築旋即合龍是此三年中河南尚稱無)
(事)誰知伏汛湧忽遇漫流瀰初謂合龍易不期大溜披
(昨據該督等奏稱黃河水勢異漲南岸睢州十三堡無工處扵六月初九日隄上漫水二十餘丈分溜不過二)
(三分朕謂正溜未掣或易扵集事嗣據奏稱漫口漸次塌寬扵十八九二十等日風雨大作河水復又增長大)
(溜全注口門正河存水僅止一分等語)重臣因勘遣蕆事佇謀施(因思大溜全掣)
(不可無重臣前往阿桂扵堵築事宜素為諳練即令馳往熟籌妥辦)無歲無河患懷慚祇
自怩(南河自庚子六月睢寧郭家渡漫溢後至辛丑六月又有邳睢魏家莊決口之事而上年七月内又)
(因黃水清水運中河水同時盛漲以致李家莊周家莊等處隄工均有漫缺至冬初始得合龍頻歲河工有事)
(為之宵旰籌咨仍深自恧耳)
雨(六月廿九日)
昨日秋甲子終朝晴惬意眀日秋孟朔亦祝宜快霽今
季月之晦居其間無事雨弗雨胥可晨隂棼絲墜時徐
復時疾深透原隰地良苗秀逮實飽灌與與穗惟期傍
晚晴秋陽眀曉熾祈農所願多多願愁固萃然斯弗敢
辭以待倦勤遂
晚晴落照
孟秋月之朔宜晴衆所知雲雖時聚散而未垂銀絲怵
惕以終朝傍晚眀斜曦油雲向海徂輕雲變霞披歸鴉
背翻金遊鹿蹄印泥林葉更致佳炳炳晶晶飛物意無
不欣而我仍餘思思眀當繼晴農諺益欽期(農諺云不畏初一雨)
(却畏初二隂兹初一日微隂未雨而晚晴但願明日晴則益佳)
喜晴
孟初之翼日農占最宜晴山雲飛細絲時止時復零零
而設弗止恐為霖怦怦幸至申酉間襄雲散以輕加之
爽風作夕陽挂樹眀凡此三日内慰懼盖屢更較晴與
量雨憂過農夫誠得其平亦鳴愛霽林蟬聲
敞晴齋
巖齋弗源至至必以時晴有樹皆含籟無峯不吐晶泥
鬆留鹿篆露重發蟬笙新句聯舊詠同為一慰情
清綺書屋
雲廊接書屋虚窗俯巖戺新晴濯千峯滿目秋光美林
標颯沓枝澗寫淢汨汜丁星花匪艷寥蕭宇無滓仰觀
楣間額是之謂清綺
繪韻樓
繪事非艱繪韻艱藝林誰果透斯關巖樓無語静開牖
一幅新晴畫景閒
藴竒齋口號
藏密留餘用無盡窮工極巧會多遺寄言研練為竒者
不合騁之合藴之
霞標
筍輿由嶺縦微紆減陟降勞衆喜趨徐到霞標憩息處
歷觀月詠舊新俱(歷年霞標待月諸詠俱書懸室中楣楹間)林蟾波魄一如
向紫燕黃龍兩不須頤養精神勤勑政古稀那更戀遊
娱
罨畫窗口號
待月高臺懶不登推窗原可就虚憑峰巒一幅新秋景
綠葉猶看護幾層
觀射
秋圍賞等定其差優劣惟因射别之(每歲秋圍前令扈從諸臣分日扵宫)
(門前較射人各五矢有中三矢及四五矢者賞賚馬匹銀兩有差以示鼓勵)數典遠猶憶貞
觀承
恩近實沐
康熙幼齡呈藝曾連中(去聲)此日隨行無一知(余年十二隨侍)
(皇祖曾扵宫門前諸臣命射發矢連中者矣聖顔大悦今扈蹕無一及見此事)已不能為
稱訓衆(是日皇子諸王及御前大臣無一得中三箭者為之不懌)端然坐閱面增怩
曉涼午熱
曉涼午熱山中常涼著袷衣熱單裳設其一往為爽颯
安能曝榖資秋陽晅之榖穗灌漿飽翼翼西成登萬寶
然而亦未可輕言尚慮塞外霜降早塞外報豐恒一律
去年霜早榖鮮實以此歉收糧價騰為之平糶亟撫䘏
即今多稼可望秋但祝霜遲暄令留何時何曾樂後樂
無處無不憂先憂
侍郎眀興續奏微山湖水足情形詩以誌慰
初奏湖水七尺餘今奏湖水丈餘矣旬日之間如許增
可知事在人為已如此何不早為之事有其時亦定理
盡人事以待天時是我殷勤乃所以趙王牛頭諸支榦
往来踏勘疏淤滓分趨衆派達魚臺南旺向乾兹瀦水
(前據眀興奏微山湖長水七尺餘兹復奏旬日以来往来踏勘各河渠凡水過之後有因兩邊崖土塌卸淤墊)
(河心者立時疏導其地形本高之處雖已照估挑成而水勢尚覺稍淺者亦一併挑挖倍加通暢現如趙王牛)
(頭北渠白花夏月等支榦各河不下數十道衆派分趨直至魚臺之馬連舊運二河為尾閭入湖之處而濟寧)
(以北久涸之南旺一湖囙分水口水勢盛大由各斗門分洩歸湖已深至五六尺許)源源下注達
微山舊誌惟欠七寸耳伏秋二汛必符舊再為增蓄奚
妨美此後可保三五年運河水弱足接抵(又據奏微山湖定誌收水)
(一丈一尺今陸續長水現深一丈三寸較定誌僅少七寸現在伏汛將過秋汛將屆可即收符定誌查微山湖)
(湖面廣闊從前河臣奏有扵水大時可多收一尺之語宜乘此時多為儲蓄不特本年重運行走裕如即此後)
(三五年内偶遇水弱亦可常資接濟)湖邊州縣向致潦兹因宣洩歸湖駛
田無積水禾稼茂農民額望西成喜(又據奏本年雨水之大在曹州府城)
(一帶為數年所未有如鉅野鄆城等處向来雨水過多即存水二三尺不等今因溝渠通達水盡歸湖田無積)
(水秋禾倍加茂盛亦属近年罕見等語披覽之餘為之欣慰)披覽既慰既益欽利運
濟農胥蒙祉惕息籌度以三年使過得酬古語此(明興舊為)
(山東巡撫河渠工程為伊任内未完之事春間因其屢干吏議調令回京本為有過之人古語云使功不如使)
(過明興此次辧理河渠果能展效尚可謂善補過也)然而致此責在誰益滋愧哉
責誰諉
高秋
高秋連日碧天晴泬寥長空迥曭朗昨晚婪尾熱蒸雲
將謂洗車約無爽(按洗車雨歲時雜記謂七月六日荆楚歲時記謂七日七日而杜牧七夕)
(詩云最恨明朝洗車雨不教回脚渡天河是又以七月八日雨為洗車雨矣要是習俗相沿傳說各異或此三)
(日之中但有雨即可應節兹正值七日適有微雨數點當亦可謂不爽約云)曉隂細霏三四
點副名足矣曦光晃卓午西北風快霽宜暘實叶西成
象律暄惟祝霜信遲嘉與三農佇登穰
清舒山館得句
山莊駐逾月山館憩新秋殘暑徐將逝浮光迅若流清
誠雙目滿舒未一心酬(常青等𠞰捕臺灣逆匪林爽文早晚盼到捷音又今夏山莊雨)
(暘可謂應時而課晴量雨未免時增兢惕耳)敢此煩勞厭
堯題見舉頭(題額乃筆也皇祖御)
頤志堂有感
上言頤養已無期拈筆愴弗得其辭自言頤養求口實
(左傳鄭公孫僑對晉使曰若不䘏其患而以為口實言晉若不安定之則是僅有其言而已為人君者當以一)
(人養天下不以天下奉一人設如易之所言自求口實而以養人為虚語作民父母之謂何余是以朝夕乾惕)
(不敢自暇逸爾)怵惕戒無為人之養己養人胥貴正失正那免
人議訾然而得正實難矣亦惟克己復禮為
澄霽樓
片雲無一縷迥宇蔚藍晶曦曝催榖熟露光墜草眀金
精徹輿盖
奎藻麗檐楹敬緬
堯年意隨時亦喜晴
題含德齋
外以治人言德之含欲無津涯内以修己言德之含欲
戒矜誇然而其二實一事有意居德斯為差
聖人立訓示萬世詎因對時育物山水嘉敬舉孔子之
語闡其義曰一言蔽之思無邪
按含之義有二一曰含被易所謂含萬物而化光言
德之施於人也一曰含藏書所謂惟汝含德言德之
靳扵物也德亦有二一曰惠一曰能能之在己欲其
藏惠之在人欲其被
皇祖御額含德之齋引而未發是以敬申其義而論之
然修己治人惟以一誠為本則惠及人而廣被能存
已而不矜孔子曰為政以德即繼之曰思無邪先後
聖人之言信同揆矣而尤切扵為君者不可不勉也
御製詩五集卷三十三
