御製詩二集卷七十四
古今體八十九首(丁丑九)
秋日奉
皇太后幸塞外啟蹕之作
潤塵夜雨聽深更啟蹕旋看放午晴最喜晚田滋玉粒
恰宜新爽應金行誠輸属國咸來覲(每歲行圍木蘭四十九旗蒙古及喀)
(爾喀例來謁因以行慶施惠)澤浃大宛初受盟(去歲我師至哈薩克本為追我逋逃並非)
(有害於彼故今歲即遣使來降將至山莊宴賚)敬奉
安輿行慶典歡承
慈夀祝山瀛
駐蹕石槽行宫即景
蘭臯柳陌擁千廬樸斵離宫一宿居馬識旌竿行意速
(凡馬將近駐宿處行必速以貪觧鞍休息也物皆有知信然)鳥窺窗戶喚聲徐鼓車
計里由旬近盖樹成隂半畆餘歲歲秋蒐寧邊已繩
先示後並殷予
納稼
今歲雨暘時納稼較常早遺&KR1367;及滯穗堆場頗覺好然
此近畿况未足慰襟抱幸近而忽遠詎合為君道豫齊
及畿南夏霖嘆行潦禾頭復生耳安可冀萬寳賚金葺
室廬涸地安障堡庶幾可播麥眀歲夏熟保又聞關外
旱為之虔雩禱雖即沛甘膏難期四鬴飽逄歉視傷多
遇豐為惠小調劑懷萬方少喜饒煩惱
彭城
去歲彭城决上流以致沙淤凡五尺踊愁今歲修防難
夏初臨閱為憂劇增高培薄填螘穴騎墻且救燃眉戹
水工忽報沙已刷去三存二好消息有刷寧保無復渟
二分况苦猶然積比來此意那能置伏秋大汛期旋廹
億萬生靈命所繫南望厪懷縈刻刻伏汛已過白露近
章閱河恬手加額夢麟近自徐沛來合之大吏言如一
皆云其二近又刷中泓深乃如宿昔北門水誌我所設
(河工設水誌以騐水勢消長向皆自水底測算如云長丈七八尺者其實所長不過四五尺初無定則今年閱)
(河徐州北門命乘舟中流以量河身深淺而北門水誌惟量出水高下則可得汕刷淤停深淺尺寸之實)飾
辭誰能為損益尚待秋汛報平安此時未敢心即釋
五更
五更軍書至云速六百里宵衣急披閱乃知報捷喜呢
嗎已俘獲並繫其妻子去歲重猖獗禍魁實曰此札努
噶爾卜倡和如魚水執魁訊厥蹤云亦就拘矣乃因彼
中亂操戈同室裏達瓦及渾齊(二台吉名)縛獻贖罪已(呢嗎與札)
(納噶爾卜同謀戕殺噶爾藏多爾濟而札納噶爾卜旋為阿睦爾撒納所襲頃執呢嗎訊之則札納噶爾卜又)
(為台吉達瓦渾齊所縛以出痘尚未来獻)先是我北軍早擒巴雅爾亂首大
半殱所餘惟二耳哈薩克錫拉組頸期可指阿睦爾撒
納喙息尚逃死斯實魍魎渠亦失三窟恃(阿睦爾撒納竄入哈薩克)
(竊馬遁還揚言哈薩克助其兵力以煽動逆黨近哈薩克汗阿布賚遣使稱臣約擒逆賊以獻)佇待白
練牽絶域兵草弭
出古北口
秋獮歲常經巖壑悉曲折臨洮及瀛海一帶如眉列廢
興懷千古守德可無設即今乃外戶何用增築缺關外
夏報旱赤地愁龜裂為之祈甘霖雖霑恐過節按轡兹
歷覧殊與所慮别山巔固稀種種亦多夭札稍下及谷
中芃芃原穗結十分則已失仍可望七八所以市鄽間
米價原一轍前途則未知詎可即怡悅
至避暑山莊得句
山莊臨上塞
皇祖具深猷最是承
恩處敢忘繼
志謀諸藩羣入覲蘇對遠來投(蘇對沙那即大宛見史記)待至將行
慶
貽庥庶少酬
清舒山館
林扉不用尋山複水之潯又是秋清候依然向會心窗
含千軸畫壁有五絃琴一味寧耽静舉頭
舜日臨
宿雲簷
蔚若真猶幻悠然散復凝白雲應笑我常宿此何曾
寫心精舍
精舍傍花宫面勢向平楚構室就喬柯結宇依净土不
聞清梵音雅愛幽禽語閒者有餘樂予惟無逸所宵旰
念民瘼拮据繩
祖武偶藉詠卷阿寫心良可覩
秋熱
關外逄秋熱忽如夏杪時葛收箱欲換扇衍箧重持每
逐含風爽還思蒸雨滋
天恩各知否華黍待成遲
雨
關外夏雨少山田早憂旱遣祈即霑澤稍救嘉種晚谷
中綠廻蘇黃萎惟山坂邇來歷歷看歉状嗟盈眼晚蕎
及秋菜皆可濟餐飯既蘇復待滋為之愁展轉夜雨聽
枕上聲細意不滿陵晨巖雲重作勢續復斷蓄極乃大
霈一洗餘威暵隨處為祈年詎止恣遊衍
陸治叢蘭圖
潤浥露華新猗猗水石濱微知作者意楚頌𬗟騷人
永恬居
雲閒欲歸牖山翠每迎檐景趣來來别詩題旋旋添梓
材養
昔引蘇對化新霑佇待縛渠獻(逆賊阿睦爾撒納復投哈薩克軍營阿布賚欲)
(縛之以獻逆賊竊馬挟六騎夜遁阿布賚窮追指日可獲)干戈戢永恬
澄觀齋對雨
幾架倚崚嶒出塵秀絶勝衆觀呈静會吾意與秋澄細
雨歇還落殢雲散更凝所欣滋晩稼無礙峭&KR0765;增
雨中觀瀑
懸溜石林表天然大壑叢落來不離即接上祗空濛聲
色歸真静襟懷冺異同靈源定何處左右白雲中
晴
密霖兩日極優霑既雨宜晴意為忺玉宇迥澄斜漢影
絮雲已避遠山尖樹將暖旭輕籠牖花與香風並入簾
稍幸樂成憑閣望晩禾半得有秋占
八月朔日作
天光澄絳河雲影歛青螺最是仲秋届偏饒塞景多對
時協平秩
昔日此卷阿霽色生餘暖還欣利晚禾
千尺雪題句
湣湣淑淑復湝湝遠帶雲林近繞階松竹有聲三友别
陶匏不奏八音諧秋風秋月常如是江北江南底各儕
小異支硎千尺者襄陽抱宿託高懷(皮日休有抱宿支硎雪之句)
賦得風泉滿清聽
璇題標五字巖室護千靈度牖秋風颯侵階泉水泠自
然相問答雅合託高冥契理皆堪會忘言頓入聽漪瀾
猶習習含籟復渟渟觸景緬
堯軌非關企孟亭
妙嚴室(有序)
乾隆乙亥平定四衛拉忒諸部落皆尊敬黃教故
肖西藏三摩耶式建普寧寺於山莊之北置室其
旁以為憩息之所名曰妙嚴而係以詩
疆拓因来四衛拉寺營爰肖三(去聲)摩耶花宫具見嚴而
妙别室還饒清且嘉彈梵禽音出松架疊屏山翠入窗
紗即聲即色皆香氣童子當年悟未差(用楞嚴經語)
素尚齋
幾灣流水幾橋搘嶺複閒齋宛在兹蓄目高秋原恰當
印心昔景不曾移蕭然自是樸斵好紛彼何煩藻繢施
詎止崇情惬幽賞風聲敦俗要於斯
細雨
細雨剛經五日纔灑空&KR1268;雭復徘徊晩田恰喜蘇秋後
野老都云帶澤来遠浦烟輕紅泛蓼斜蹊濕重綠漪苔
祈年法
祖吾恒願慶慰寧關天馬徕(是時哈薩克頭目頻有投順者已遣使在途尚未至)
(云)
頥志堂
屏峯曲抱林廬鏡渚清涵綺䟽或牝或牡過鹿曰潛曰
躍任魚枕流潄石非彼對時育物惟予悅目無過山水
賞心祗有詩書
遣懷
豫齊數郡灾賑賙亟籌畫遥心繋淮徐沙刷幸免戹畿
南乃波及昏墊為愁劇關北復遭旱吾来始霑澤三輔
雖有秋遏糴非良策所以粟轉貴
天恩殊可惜(近亰一帶自春徂夏晴雨應時秋成可稱豐稔因畿南被災商販轉運歉處取利而)
(關外歉收又無入口之米昨京尹奏秋收九分而米價轉貴者以此)一心周九㝢曾無可
逸隙山莊縱自佳耽佳豈可得
玉琴軒
神瀵注陂陀左右環交屬樸斵恰搆兹階下釃紆曲不
盈亦不竭非笙復非筑揣稱號文琴酌聲擬哀玉造物
自成連移情在澄穆
初月
初見中秋月還於避暑莊一鈎清不盡萬刦朗如常溪
水依微㶑巖林掩暎蒼倚吟兼睪望那礙晚風&KR0765;
即事
衣試輕寒添幾多野流無定繞陂陀綠雲底事紅霞襯
始悟巖楓宿雨過
山行
山行不用命巾車散步尋幽亦足嘉漲影過橋留枿莽
曦光落澗起烟霞園中晴雨峯峯别塞外暄&KR0765;日日差
何事未曾忘結習觸懷便擬試吟义
桂
一種臯塗試塞風清芬净質玉瓏璁春華秋實尋常勝
燕北江南訝許同芳信不孤八月節幽襟宛憶小山叢
關河漫道遥艱致都在冰輪朗照中
八疊中秋帖子詞命扈蹕詞臣和之(有序)
玉宇宵澄月屆秋中而愈皎屏山雲歛地臨塞上
以彌清不有新吟何酬令節聿溯宜秋綵帖裁詩
肇自丙寅駐兹避暑仙莊賡詠續成丁邜嗣是磧
山帳殿載舉前規時當太液秋風咸循成例環周
一紀冰輪常暎冰心疊和八廵勝賞仍於勝境益
廣詞林之典故並增歲紀之華編
令人喜亦令人閒端正何須藉斧刪塞外偏饒風雅地
試看玉䨲上錘山
三千世界一輪光金粟依然發净香妙趣風人如會得
觧頥應勝鼎来匡
藉甚丹青命畫師曲屏八疊恰成詩湧金漫說錢唐好
一例冰光㶑磧池
山高底事上層樓又紀清光丁丑秋風景皇州争較異
綵棚瓜餅貨街頭
八月十六日熱河啟蹕木蘭行圍之作
山莊節過桂花筵哨鹿期臨八月天爰以及時發警蹕
底須好逸戀林泉虞旌獵騎行招引舊屬新歸相後先
更待貴山使者至大蒐嘉與惠威宣
山村
山村歷廵農築場納稼早問雨夏曾霑稍救青苖槁所
以秋成况較迤南頗好額慶為茅簷庶得二鬴飽共喜
室家完且免租賦擾括田亦奚為藏富原有道
谷中
谷中落雨高山雪向北應知氣候&KR0765;陡憶熱河遥隔嶺
廻蘇晩稼未登場急教廵視馳烟驛且課倉箱歷野莊
彼此原多遺&KR1367;穗便皴峯玉審何妨
入崖口
九曲伊遜出峭崖(伊遜即蒙古語九數也是水發源木蘭中凡九曲而出崖口故云)巖
關秋色正清佳行時閱武仍於是舊部新藩率與皆緣
棧疑從畫屏度俯溪每聽綠琴諧常年命駕非耽樂
仁祖鴻模慎永懷
雨三首
海喇汗常靈應明易為雨亦易為晴重輜都過午圍罷
霑灑秋山合洗清(塞上靈應山蒙古語謂之海喇汗不敢直稱其名也凡車騎經過其側無)
(不雨雪俗云洗山屡試不爽)
空羅縹緲復舂容塞上烟光每慣逄最愛雨收霞脚露
倚天玉積幾高峯
聲聲銀竹奏笙竽潤景寒山故惬予倚着方窗聊縱望
石渠似展米家圖
雪獵
一夜朔風吹凍雲高峯低谷皆皴玉雖寒不濕可三驅
連網周阹謝千軸供役左賢還右賢是皆慣馬且耐寒
習勞示矩可辭冷我亦因之試玉韀六霙時止復時灑
磬控疑驟藍田野丹黃青綠繢銀崚塞景清都入吟寫
麗龜釋弸真快哉紫狐輕點祥花皚陡憶伊犁大於掌
官軍尚待歌歸来
於興安作
興安高隆崇如屏圍匼匝木蘭今上林歲歲行秋獵是
惟極北峯近天尺五嶪乾坤互開闔雲霧幻吐納荔丹
已垂實松青未落葉曉寒欲輕裘午暄仍細㲲即景率
可會託興亦多惬執伇来諸藩晝日每三接於焉示懷
柔寧云事威慴
放鹿
麀鹿逾常夥開圍任赴榛聊因學宣牧(木蘭之獸本如苑中所牧留以)
(孳息亦欲取之不盡之意耳)匪欲博湯仁悠逝得其所分頒逮尚均
寧遼待取報明歲獵甡甡
氊廬
居安青嶂入選勝白雲平不漏原勝(平聲)瓦匪雕那藉甍
蒼林禦風峭綠野坐霜清逐日張還拂於何著繋情
題張宗蒼山水
行幐藏弆幾多時展閱兹人宛在兹倚澗閣如黏繡壁
隔松泉似落虬枝逕穿籦篠高低接船傍菰蒲左右移
身去江湖更成古餘風留得釣竿垂
哈薩克使臣至令隨圍獵並成是什
伊古從來化外蠲間關馳使遠朝天不知中土歲月日
乃隔長安萬二千塞野便教預獵喜山莊旋與錫恩駢
即今行國多天馬附會誰窮太史編(哈薩克在漢為西域地史漢所記匃)
(奴在北西南夷在西南西域諸國在西為最遼遠相傳哈薩克為古大宛然史記言大宛為城郭之國則正今)
(之揶爾竒穆哈什哈爾及吐魯番一帶回部非哈薩克也哈薩克雖亦回教而實行國與布魯特同俗又所稱)
(大宛産苜蓿葡萄今哈薩克亦絶無徒以産馬與大宛相似然西北諸部何處不産馬耶盖漢時大宛烏孫康)
(居奄蔡月氐扞罙于闐諸國統為西域而大宛部落強盛附庸者多哈薩克在彼時當是其部中之一國耳史)
(稱大宛東北則烏孫而土魯番之東北即厄魯特諸部烏孫者蒙古語謂水也厄魯特逐水草而居史所謂隨)
(畜與匃奴同俗者也且今哈薩克在尼魯特之北是又不同矣史稱大宛東則扞罙于闐扞罙音韻與今之哈)
(密為近史記之扞罙漢書作扜彌又或作拘彌而史記所載為最先漢書之扜彌或因字畫偶誤相沿不改展)
(轉訛謬至云拘彌則益失之遠矣且于寘于闐音聲迥異二者之間必有一誤于寘絶無可考于闐産玉歴代)
(相傳今回部之和闐水多美玉當為于闐故地也益知大宛非定哈薩克明矣或又以哈密為古伊吾引歴代)
(開田屯兵建設州郡為據然焉知非漢占伊吾之地屯田設戍而扞罙乃西遷近于闐而居乎又安知非中國)
(浸微而扞罙仍来其故處乎在昔夷漢言語絶不相通所傳不免悠謬今文武將吏往來西域與行内地無異)
(則史所謂大宛烏孫康居奄蔡月氐扞罙于闐諸國與今之厄魯特哈薩克布魯特揶爾竒穆哈什哈爾其同)
(異大小皆可以次而徐考且歷代傳記西域諸國所云勝兵數百者其實不過如今之凖噶爾廿一昂吉之一)
(回部賽里木阿克蘇等小城有一酋長即可稱一國之類耳設以今所定凖噶爾哈薩克及回部相較則史所)
(稱西域三十六國者不啻九牛一毛矣必執史漢為據則司馬遷班固並未身歴其地即至其地而語言不通)
(文字不曉其傳訛有必然者故注其大略如右)
寄題哈薩克獨樹(有序)
哈薩克西北隅有獨樹一株其上五枝盤拏隂廣
可蔽二百騎哈薩克謂之鄂埒引噶克义莫朵鄂
埒者河名噶克义莫朵者獨樹之謂本土爾扈特
所稱名也樹生河源久聞其語今問之來使信然
夫宇宙之大何竒不有然非實據見聞者奚足稱
焉昔既為長白瑞樹歌今復悉此物必有對其理
信然獨惜其遠處天末異域伊古及今文人學士
且不聞其名安能傳其實點筆紀事盖不如漆園
寓物謬悠而已
獨樹鬱輪囷物惟久故神(哈薩克過其下者必膜拜供獻而不敢稱其名盖如蒙古)
(之鄂博矣鄂博見舊作詩卷中)隂周二百騎歲閱八千春建木誰曾見
竒蹤我所詢依稀北谷子䭀飯此修真(道書登真隐訣云䭀飯方受西)
(梁真人時在夫宛北谷)
重九日張三營行宫賜蒙古王公及行圍人宴並
金幣有差詩以紀事
罷圍依例犒筵加施惠兼因荅歲華耐可行宫逄九日
雅宜應節見黃花朱提分賜一千騎(一千二百獵騎舉成數耳)文綺
均頒&KR1354;九家(俗所謂四十九家王子者也)蘇對何妨頻令預(是日哈薩克使)
(者亦預宴)由來澤欲不遺遐
木蘭廻蹕至山莊作
羽騎駸駸出哨歸山莊秋杪靄清暉寒魚怯與廻波漾
野鳥紛隨落葉飛籌政奚曾閒宵旰柔遐惟是驗從違
幾閒更復饒何事理詠頻因悟化機
夕
錫宴駐行鑣乘閒興亦饒夕陽隐西嶺暝色逼疏寮月
上山空闊風過樹寂寥雲軒歸静憩清夢或逢
堯
吟紅榭
霜染横林沓嶂巔開窗遥對畫圖懸聊欣爛漫峯頭纈
莫慢飄零谷口填晩照每看霞影亂曉&KR0765;常浥露華鮮
徘徊欲詠還停筆兩杜先予早着鞭
萬樹園宴哈薩克使臣詩以紀事
萬樹丹青豔霽霜秋陽送暖似春陽多須深目遵典屬
鄂畚槎耏(二處皆哈薩克地名)歸職方耀武未煩貳師李窮源底
藉鑿空張近安遠服休稱慶益勵吾心敬不遑
含粹齋
盡得風流入静觀坐來渾㤀杪秋寒虞鄉廿四品如較
一字於斯著亦難
巢翠亭
喬柯蓊蔚一亭幽雲海中間不繋舟謾道秋風紛葉落
檐間意足翠隂留
九月十五日賜哈薩克使臣觀燈火
九瀛一合貴山朝火樹依前絳蠟燒可識仙莊原月宇
只疑鹽澤接星橋霜林葉落還裝葉霞嶠標藏重(去聲)建
標惠遠行時詎尋樂謾稱預節賞元宵
熱河啟蹕還亰即事
習武柔遐以次行驂驔六御啟歸程雲莊慢自留清戀
麥坂旋因閱宿耕駝&KR1387;每嫌野渡冷馬臕還趁暖曦晴
觀光率可從人願宛使何妨携入亰(哈薩克使臣求隨蹕至亰師許之)
總河白鍾山等奏報秋汛平稳詩以誌慰
河溢去年秋實自孫家集爾時開毛城乃救燃眉急補
瘡益伏禍渟澱致五尺今春始悉故命築毛城亟束流
資刷沙多岐戒分力猶虞川弗受隄堰勞籌畫增高薄
者培怵惕厪日昃彭門昨親歴民艱愁目擊自夏逮深
秋何曾忘頃刻河臣報汛過更聞佳音悉新淤則已刷
五尺盡蕩滌十分尺之八舊沙加汰克通五尺八寸中
泓流暢直吾民免昏墊慶慰手在額繄古亦有言用人
乃君責前車失藻鑑僨轅害延劇(前署河臣富勒赫不為先事預防以致孫)
(家集漫溢黃河幾至奪溜因治其罪)勤劬緣救過匪侵河臣職設云
天錫佑或鍳誠脈脈
麥
入塞侵尋律轉暄依依麥色暎輕軒傳宣迾騎休馳突
餅餌生機箇裏存
築場納稼甫功完又播來牟綠壠攅辛苦更誰過農者
茅簷却鮮飽三餐
御園深秋
惠遠行時玉塞旋御園景閱杪秋天林光暖留(去聲)楓猶
繢籬韻霜稀菊欲燃於澹泊中尋理趣非空色際忘言
詮底緣陡切心頭悶念到伊犁集賽邊
大西門樓前較射叠舊作韻
戊辰九月較射於此發二十矢中十有九詞臣齊
召南以七律四首進呈因用其韻勒之壁間次年
己巳孟夏
皇太后御樓觀射是日十中其九破的者三仍用韻紀
事頃秋獮廻蹕九月廿有三日問
安之次引見樓下復命射屢中後懸的最小者亦再破
的適哈薩克使臣列觀班末三叠前韻紀之
朔塞廻鑾携貴山扈隨經月六龍間視朝許厠千官末
(將以廿六日進宫視朝亦命哈薩克使臣入班行禮)駐苑聊乘數日閒問
寢敬趨
慈夀閣亮工敭對鷺鵷班疇咨已罷餘清暇較射令(平聲)
觀騂角彎
漏言誰者犯無當跳兔爰爰脫大黃(阿睦爾撒納為官兵追急復投哈薩)
(克阿布賚留之欲擒以獻而為阿睦爾撒納所覺隻身徒步夜遁)愧我猶然失前箸示
伊空自擅穿楊銷兵惟厪肆時夏懷遠因教觀國光和
議羅义素應守(昔年俄羅斯請和與定十一條内彼此不食逋逃今逆賊已入彼想彼定當縛)
(送闕下也)待期縛送致封狼
南服災傷重洛嵩慙稱飢溺已躬同旰宵惟亟籌衣食
支詘何能適矢弓荒服却因至鶼鲽羽林况復恃羆熊
聯情示度聊親御連中休誇此素工
罷射平蕪一軃鞭山光萬夀正迎前飛樓隐入丹霞嶠
畫檝衝開碧水天菊放恰疑金布地稻收喜看&KR1367;遺田
陪臣携賞非驕富惇史傳將自此年
江南總督尹繼善奏報下河有收詩以誌慰
下河如釜底十歲九遇澇衆壑之所歸蒿目愧䟽導昔
亦堅閉壩霖小頗收效(高斌為總河時堅閉五壩下河亦得豐收比至癸酉夏湖河並)
(漲仍狃於成見遂至潰溢成災)異漲乃僨事上下胥災告後人更鍳兹
開壩計稱妙昏墊數州縣歲惟頼賑糶長此將焉窮展
轉為憂悼江鄉親歷覧熟籌略知要與其臨事忙毋寧
先事料運河足浮送其餘應預耗更濬歸江路並驅尾
閭造(河工積習運河不肯早使洩水必至滿阬不能容受反至潰决隄岸一往而不可禦且下河支流淤)
(淺水無所䟽今年南廵察知其故因命河臣將運河東壩減低俾水資浮送而止其餘者以次徐下更濬歸江)
(歸海諸水道以暢其流預為受水地水至乃有所歸諸邑田廬得保且獲有收)今秋幸獲收大
吏佳音報南望為額慶溝壑免顛倒慶矣繼生愁徐沛
仍泥淖
孟冬齋居
銅人陳𤨏闥玉漏静楓墀秋獮纔成事
冬嘗又届期齋躬屏燕樂問政切疇咨亦未紛馳念欽
思
志意時
孟冬時享
太廟禮成紀事
吉朔脩
嘗進吉蠲
假思仰冀意顒然
洋如在上原一脈勿替引之於萬年三獻禮成八佾舞
小春律在五絲絃午門迎送增蘇對(外蕃貢使例於午門前迎送是日哈)
(薩克使臣在列)
祖烈今揚西海邊
十月朔日頒朔作
敬授斯稱重明時敢不虔龍杓弦望辨鳳闕典章懸堯
帝羲和命大清億萬年銅儀惟是在稼政莫兹先布朔
禎祥始班和象魏前伊犁哈薩克從此入華編(時憲書前偹列)
(各省暨外藩諸部節氣及日出入時刻平定伊犁後特命何國宗率西洋人遍歷西域諸部測量今年始增入)
(書頒行)
雜言
吉莫吉於知足半塗亦戒中止安莫安於忍辱近勇亦
在知恥長莫長於博謀築室不潰於成先莫先於脩德
神聽中和且平似是而非理難悉曰失而得事難必養
雞者不畜貍牧羊者不畜豺智貴决疑明貴任材君辱
臣死樊噲庶幾布曰當斬奪理強辭或誠限於時勢則
非我之所知唾面自乾世頗有是可與之言事否
舊衙門行宫即事
樸斵軒楹翰墨筵老榆晩菊景清妍春秋蒐獮尋常憩
來往光隂卅五年(予自十二歲隨十五皇祖來此至今盖三年矣)見獵寧關
動心喜習勞率欲以身先洛那服射非嫻射(時哈薩克使臣隨圍)
(無一善射者然見馳馬連中無不心服國家弧矢之威)示度因人有别權
重脩德夀寺落成詩以紀事
閱歲祗園致鬱攸經營深意緬
前猷(寺建於順治年間歲不世祖火特聖祖南苑行圍常所臨幸前戒於勑重脩)固知
一切有為法作如是觀無可留盡洗何妨萬緣淨重提
依舊四禪脩從兹法雨霏金地澤潤蒼生百億秋
海會寺
城南佛宇道東陲慶落重看綽楔碑(寺建於明神宗時有張居正碑文歲)
(久頽圮因勑重脩時甫落成因往南苑之便一臨瞻禮)見說神宗受釐處更思張
相迓衡時往來久是惜零落(此寺為南苑往來必經之路少年時即見其零落矣)
(近以帝京觀瞻所繫凡傾圮不堪者或歸併淨除或量加脩葺所司適告工竣)構築無過葺廢
頽帝里觀瞻法輪煥寧關脩福六檀施
冬日視朝
百寮劍佩集明廷班末陪臣贊謁聆(是日哈薩克使臣行禮)黃道
星辰聯畢昴小陽節候靄元冥東鶼西鰈誰分域(琉球使臣)
(適亦隨班叩闕)北極南荒一太寧遠服邇安心敢肆敬
天勤政
訓聰聽
雨(十月廿四日)
逹夜同雲傍曉濃冬暄為雨灑&KR1268;零協時曰豫猶悚我
敷澤何殊總利農獨慊素輸梅已放羣欣潤趁麥方封
微寒開霽憑高望玉積西山一帶峯
雪(冬至月朔日)
問夜同雲布詰晨密雪披祥徵子月朔信速十朝期(是月)
(十一日冬至)玉海得真趣天山繫遠思上林紛可望花滿萬
年枝
雪後瀛臺即景是日復雪
已喜公田三寸滋又看仙島六花蕤非烟非雨有如是
於畫於詩無不宜細糁長空方緬邈遠綏曲岸漸迷離
竹罏雖具何曾試今日幾餘可試為
冬至
圜丘禮成述事
配藜佳氣焥樵蒸奠璧
圜丘祖業承日在駿狼欽敬授陽廻堪黍著明徵於昭
陟降依
左右敢曰馨香薦豆豋寧遠尚惟希
景祐(阿睦爾撒納逋竄未獲西路軍務尚在籌辦)持盈更益勵兢兢
仲冬香山即景雜詠
隔歲峯容傍歲闌乘暄朅覽不知寒今來偏有相應處
積雪西山待我看(西山積雪坊立於香山今冬始遇真面目也)
翠纈紅敷亦底為試看慘淡是真姿因之便欲蠲紛慮
静悟貞元初起時
管收寒鳥籟藏松只有幽泉尚細淙便擬㨨琴一寫韻
徽絃端是中黃鍾
好山大略一觀諸雕繢偏輸素在初逐景題詞今且置
亦因稿本寫無餘(向來每至香山遇佳處無不留句兹以詩稿所餘篇幅不多故爾簡詠)
雪(冬至月十八日)
靄靄纔過午浮浮遂灑空密皴簷瓦碧朗暎閣梅紅積
素連前度敷膏仰化工明朝趯臺畔試步玉玲瓏
徐州石隄成詩以紀事
去歲秋河決實因蟻穴漏而何文過者尚稱未奪溜諗
知乃眀罰患成已無救上旁溢波滔下細流沙留彭城
當其阨川狭人烟輳杞憂誰則無蒿目乏綢繆(叶)今秋
不可問萬口如一就聞之為悚然惄如調飢懤人可謝
無策我寧得旁售違議一親視(南廵時欲親至徐州有司及從臣率以道多積)
(潦為辭朕排羣議决往乃得親臨周視指授濬防之策)民艱驗災後於無可如何
下策悉心究石隄舊雖設間作或缺透發帑令補足代
賑惠民又惟是舉鉅工成匪一時驟夏秋數月間南望
輒眉皺幸報兩汛過額手感
天佑柏冬工亦落崇墉牢且厚以視茭楗固倉卒或可
守從此黃樓邊閭閻安枕宿(叶)救急誠少慰永逸正難
覯
戊寅春帖子
歲籥將廻換春旗引吉祥樓頭看積雪臺上迓青陽
首春欣值甲(是日甲申)紀歲恰逢寅木德符滋養熙熙緯耒
人
玉局龍圖尋妙義陶泓毛穎稱清陪北溟却盼佳音逓
(時正待俄羅斯縛送竄賊阿睦爾撒納之信)願共東風速到來
歲暮各督撫奏民數榖數冊詩以紀實
戶口增寧非盛事廩倉艱每厪先憂誰云歲暮簡幾務
酌劑其間慎體求
除夕
桃符燦閶闔玉琯轉昭華詩與歲同餞興和春正賖滴
酥成吉字鏤勝是祥花奉若青陽律宏敷萬姓家
御製詩二集卷七十四
