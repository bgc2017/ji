御製詩四集卷十五
古今體一百十二首(癸巳七)
恭題
皇祖御用韘(有序)
我朝
家法相承肄勤尚射
皇祖神勇天錫臨御六十一年秋獮冬狩之典歲必舉
行往往
親御威弧殪禽服猛鑠乎偉哉余髫年蒙被
恩眷養育宫中幸得隨侍木蘭
行圍仰瞻
聖武追念
祖德迄今不敢忘兹恭閱舊蔵
御用韘十有二或革或角規制樸堅撫思鉤弦闓體之
精想見
壹發参連之妙夫書策手澤所存尚且守而弗斁矧為
法
先詒後之良模勵繼繩而彰赫濯其寶重更當何如敬
合弆篋衍什襲用珍并系長言以識永久今和闐
歲貢嘉玉中韘材者不一而足雖琛賮徠遐瑞符
延喜詎若此
觀德示儉之昭垂萬世哉
千秋
家法傳弧射
手澤猶存韘弆今丱歲略瞻
神武蹟永年惟勵繼繩心皮規角釘真敦樸土障葛燈
敢不欽慚愧和闐材昜致夥哉相(去聲)指琢瑶琳
古謠
一南一北鴈與燕一長一短夏復冬一翻一覆人情幻
一消一息天道公
詠詩六義
興
舉物用引辭美刺適所託音響中宫商性情愜淡泊
賦
敷事貴直陳斯乃言志本嗟哉相如流尚藻失之遠
比
取彼以比此體物堪諧性蔽之思無邪要曰止於正
風
必有關雎意方可行周官二南冠風首化源扵是觀
雅
體雖别小大義各具正變忠厚惻怛心同歸殊途見
頌
和平涵二雅廣大盖國風所以吳季札三歎盛德同
夜雨(五月十六日)
夜雨廉纖曉未晴空烟如織眄南榮高田左近旱微覺
前澤繼斯霑乃并略慮地寒麥方熟(關外地氣稍寒祗宜春麥而節候亦)
(較口内略遲此時甫屆黃熟雨多恐減收成若即晴霽仍屬無礙至大田黍秫初芃此雨實及時□㴻耳)
却欣膏被黍初生明當西嶺
鳳輿度渥矣其暘為繾情
喜晴
傍午膩雲散寥天朗日光山容濯濕翠人意切浮凉無
礙麥收穗深滋禾茁秧閒情一以釋點筆喜宜暘
出麗正門恭迎
皇太后至避暑山莊喜而成什
昨曉欲霖慮嶺崇今朝快霽迓
徽宫(前晚密雨徹旦昨晨雲氣猶濃懼成霖致淖因有明當西嶺鳳輿渡渥矣其暘為繾情之句午)
(後漸次開晴今曉遂大霽嶺路坦平恭迓慈輿喜慰之誠倍切)
壽無量故
福無量喜有同因頌有同鶴是仙禽依砌下松為貞樹
列庭中(松鶴齋奉和處聖母宴居頥也)齋前恒奉
慈顔顧萬歲千秋樂莫窮
熱河初建
城隍廟拈香瞻禮八韻(有序)
城隍之神莫詳所自或謂始於唐李德裕之立祠
成都而李陽冰縉雲城隍神碑則謂惟吳越有之
然張說在荆州張九齡在洪州並有祭城隍文可
見不始於成都亦不獨行於吳越且蕪湖城隍建
於吳赤烏二年則又不自唐始而考城隍名義實
權輿於八蜡水庸則并不得謂自吳始矣迨宋以
後天下通祀明初雖改從山川壇尋亦復舊今則
省府州縣同之熱河向未有
神廟壬辰秋督臣周元理以為請即發帑庇材飭治
之或以為熱河故無城池於名毋乃不稱余曰否
否
神之號為城隍方隅是保甿庶是依熱河自
皇祖締搆山莊以來迄今六十餘年民物恬熙井里殷
富五廳隸屬咸臻阜寧儼然一大都會必有默相
之者記不云乎有功於民能捍災禦患則祀之則
熱河
城隍之宜備祀典於禮誠不可闕且行宫石城崇墉
屹峙武列三源安流導和何不可以循名徵實又
詎在列雉重闉環濠曲塹方足以當斯義哉越癸
已夏五月工蕆余適臨幸山莊親致瓣香以落之
作詩紀成並序緣起俾揭諸麗牲之石且告所司
慎厥事焉
八蜡分明紀水庸謂由唐始見猶壅興州久矣民人聚
新廟于焉鑒饗供佐
帝佑氓宜有祀禦災鍚祉願無封燕公椒奠曾攄悃洪
武泥塗或不恭避暑石城
皇祖建廣仁雲嶺
聖慈從昭靈助順萬年頼薦禮申誠此日逢猛獸毒蟲
消百戾春祈秋報走三農七言用代豐碑&KR1575;土吏欽哉
奉秩宗
詠荷
到遲昨歲盼荷放來早今年荷却開(昨歲六月朔至山莊荷尚未開故有)
(初來未見一枝花十日開成滿浦霞之句今來較上年早半月而荷已先放物理之不可曉如此殆難強為之)
(觧也)底較南暄及北冷祇欣葉嶼與花臺
妙質超塵夏五節淨香摇籟塞湖濱世間何處無君子
却似相看晤故人
題永恬居
稅駕已數日問山偶此時幾條板橋過一所石林披步
磴得門入據牀向牖窺嵐光與風籟静永足恬思
素尚齋
人孰無所尚其間惟素宜苟非務華目庶可不紛思林
密風還度山深凉自披迤西有佳處步輦向前移
創得齋作歌
翠重青邏相縈糾尺寸殊觀蔽林阜石泉可聽不見形
山嵐欲把還盈手丹梯宛轉歴百層澗橋過處豁崖口
喬松之下見書齋創得非創得斯久僕人攀陟無乃勞
坐以撫帖聽憩取欲聞花馥近臨階為納風凉敞開牖
好鳥選樹緩緩鳴馴獸遵蹊欵欵走委宛窈窕廓而深
由來是我蔵詩藪
夕佳樓
石磴出松林有樓倚碧岑一時思孟譬五字藴陶吟忩
罨層青影庭來空翠隂無塵猶緒語那說淨塵心
過東嶺遂至旃檀林
創得齋依東嶺近索因事半陟嶔崟旋從隂巘清凉境
(降嶺脊則太陽落西為隂巘矣)遂至旃檀功德林月宇延山千疊翠天
池貯水一泓深箇間祗合忘諸慮何事居然又敲(去聲)吟
超然宇
豁開敞宇衆山巔百里宛看在目前却笑御風詡旬七
千秋一瞬總超然
天籟書屋
怱怱且慢行書屋面前迎坐可聞天籟悠然非俗聲暢
懷惟至静謀目足研精萬古山林畫真饒項子京
澄霽樓口號
山田望雨雨云霑晴亦佳哉爽却炎試上層樓俯霽景
平看座底遠峯尖
水月菴
憩息既以久陟降亦言歸山棧下盤旋林光鎻翠微竺
菴當路中依巖闢禪扉屏營禮大士水月相(去聲)依稀是
室豈維摩不希花雨飛
山心精舍
子輿氏有言心之官則思是舍山之心其思當屬誰窗
色納山光新題鄰舊詞是即其思否精舍曰不知
題宋中興聖政草
少康光武始堪稱(古今中興之君惟夏少康漢光武足以當之盖少康誅寒浞以復姒基光)
(武誅新莾以全炎祚實能定數十年之亂繼墜緒而大一統又如商之武丁撻伐用武嘉靖&KR0907;邦周之宣王外)
(攘内修紹美文武皆能振作其既衰之業雖足稱為中興然較之少康光武則有間矣若唐肅宗收復兩京其)
(功固不可沒然唐室宗社未移自不得謂之再造至於宋高宗流離播遷僅有東南半壁始終委靡無能苟圖)
(自全之計不思為父兄雪恥恢復中原以為偏安則可然比之東晉元帝尚有未逮顧靦然詡為中興不亦深)
(可鄙哉)何事建炎號中興輕議武湯慙盡善高談堯舜匹
先登(宋祖受禪于周得天下即不以正至高宗當徽欽失國之後倉皇南渡其即位始末殊無足稱乃陸)
(游編輯此書序言堯舜以來獨宋為甚盛之際且謂湯有慙德武未盡善不復顧萬世公論即為尊親者諱亦)
(何至是非顛倒若此)偏安祗有姑息計北伐曾無恢復能徒曰親
征望敵返未聞業剏受終膺(宋高宗親征一事周必大侈為鋪張其實往還雨月)
(餘未嘗渡江與金人一戰僅自鎮江至金陵略無武功足紀歸甫三月即傳位孝宗退居德夀彼時年未六十)
(惟圖自逸不復存卧薪嘗膽之志庸懦甚矣至于文有李綱趙鼎武有韓世忠岳飛或以䜛貶或以冤死皆不)
(得竟其用奸如秦檜倚為腹心迷而不悟求賢遠佞之謂何乃盛稱其沉珠玉碎寶噐諸小節謂出于至誠惻)
(怛抑亦不揣本而齊末矣)求賢進退都無定遠佞優游幾實曾碎寶
細人索供(平聲)故斥璫内侍竊權仍舉凡率可知時政曲
譽安能逃後繩七字永言昭鑒戒艱哉
天命慎欽承
鶴鹿二首
鶴
放翅聽飛去愛山仍復還(山莊有放鶴亭並有詩)那期稻粱報常
伴渚洲問唳月聲非怨梳風意自閒使無清介格亦豈
異乎鷴
鹿
靈囿無不有伊尼(楚語謂鹿)特牣焉革希領子出角解異羣
跧(鹿自五月解角後牝牡即别羣而處)未是供庖候因非挾矢前忘機近
左右寧獨海鷗然
普陀宗乘廟即事
普陀本以撫遐為(蒙古皆重黃教寅庚辛夘疊逢臚國慶舊藩新附諸部落咸集山莊歡)
(祝)(慈嘏因仿西蔵布逹拉都綱法式建廟于此以迓夀而洽柔懷梵語布逹拉華言切音普陁也)
神道誠看有相之遂致遠徠土爾扈(廟工將蕆而土爾扈特台吉渥巴鍚)
(等率屬歸順朝覲山莊之日適届落成大慈氏廣大因緣不可思議如此即命至廟瞻禮俾益感忭上爾扈特)
(急讀之則為土爾扈云)因教羣禮總持尼即今法雨滋忍草萬古
宗風振慧枝若論三乘皈一字謂猶一字屬多詞
廣安寺瞻禮六韻
蒙古尊黃教其來已久時以神道而設因俗習為治用
接宗乘右(是寺在普陁宗乘廟之西)俾修摩竭儀金容輝法相玉律
示毘尼(寺中有戒臺)是日虔瞻禮
萬年兼祝釐廣安寧詎此土扈(即土爾扈特急呼之或雨字或三字皆可如厄)
(魯特亦呼厄魯)列藩維
題羅漢堂
潔治山堂據漫坡應真寫像各婆娑江南彼豈塞北此
(是間應真像肖海寧安國寺為之)十六少非五百多色見聲求總邪道
水流雲住契禪那知然是復何為者獅子峯高借問他
山行遇雨之作
梵寺展禮將言旋四山忽作大雲起是中真復有因緣
法雨霏空天龍喜配藜滂沛溝壑盈摩醯首羅數難紀筍
輿油繖磴道盤千林珠玉紛披裏衛士跋涉泥濘途行賞
旌勞例有耳憶予昔歲行秋蒐馬射驟霖弗為止今朝
安坐歸園中寧曰度人心以已由來時事或弗同解嘲
聊復長歌此較十年前真愧矣
雨(五月廿一日)
昨日雨連夜今朝晚尚霖幸消愁旱慮便有望晴心寧
為(去聲)遊山阻恐妨收麥淋(是雨雖有益夫田禾黍更資芃勃惟關外麥熟較遲時正)
(當收穫晴更相宜心切籌農難期兼善也)浪浪聲不止欹枕悶難禁
晴
曉雲散以淨塞宇迥而澄麥穗喜無礙黍苖勃有興日
臨花韻逓風過樹凉增敢曰幸時若致斯誠底能
恭詠
皇祖鹿角椅
製椅猶看雙角全烏號命中想
當年
神威詎止羣藩讋
聖搆應謀萬載綿不敢坐兮惟敬仰既知樸矣願捐妍
盛京惟遠興州近(角盛京有甲戌太宗文皇帝所貽鹿椅癸亥兩詣瞻覯曾一再恭)
(詠兹椅為仰莊常得觀)(皇祖所製每歲駐山慕家法欽承益增景)
家法欽承一例然
西峪
西峪雖不遥無暇亦到鮮欲臨秀起堂途必由斯轉兩
日晴已定山蹊濘乾淺肩輿一問景千嶂霽烟卷喬樹
有嘉隂憩受凉風善行與鹿前後聽則鳥睍睆萬物色
形聲都堪注易簡
有真意軒
有自無中生真乃假之對皆屬意所為賓主寧當背軒
曰有真意倒置義似晦尋思可别解空空室何礙於意尚
不居豈知有真在而我即景吟是謂遊物内
對畫亭
不問四家及六法愛看林態與峯姿迎人蒼翠意無盡
正是夏山如滴時
再題秀起堂
欲知秀起絶妙處興趣番番致弗同恰似饑餐渴飲者
不離動會静觀中千章窗外巖林綠幾簇階前野卉紅
迥占嶺巔碧霄近咄哉大禹慙(去聲)卑宫
經畬書屋即事
遺書搜索佐文治大典因題永樂時(昨下詔訪求遺書安徽學政朱筠言)
(翰林院貯有永樂大典中多秘籍及檢閱果然惜其依内韻旁羅貪多濫列體裁不能精當因派翰林等分校命)
(廷大學士等總其成悉取大典所載完善本及内府舊儲外省採購各種詳為校勘分别應刊應鈔按經史子)
(集分部彙目名曰四庫全書並取大典所載世所之罕見之書以次呈閱仍酌其純駁題詩卷端評正)
特簡綸臣任總校並掄翰苑各分司十年為限程寬矣
四庫雖殊經本之士不通經不足用况予身繫作君師
静含太古山房
仄徑下曲崦山房棲巘隅以幽不恒到惟静足堪娱恰
度小年候偶拈五字鬚景光又覺異興會自然殊
題不遮山樓
倚山築小樓面前堪眺遐背後開虚窗見山亦不遮表
裏胥洞達攬景何湏賖攬景固佳矣而吾更有加人情
紛萬殊一照寧無差眀達徹壅蔽卓哉惟重華
趣亭
窈深之處欵巖扉擇向為亭枕翠微四柱空空趣無盡
雖然識趣者應希
食蔗居
言欲尋歸路碧山猶幾重遵蹊降幽谷得室倚高峯何
不可為憩依然似始逢隆中樹易長(上聲)階下有喬松
小許菴
每來必少坐松疏獨以小稱妙有餘試問世間云大者
誰能不自此權輿
題陳規守城錄
攝篆德安固守城因而失事論東京(陳規于靖康丙午攝德安府事羣盗)
(王在等攻城規在城上問賊何因到此賊言東京已破規初不信迨賊遁遣人詣都城奏功始知城果陷因歎)
(當時身不在圍城中以效守禦並論官吏將帥應敵捍禦之失更因靖康朝野僉言于所載攻守各條下附以)
(己見并為之序)陳規屢禦應之暇(守城機要備載陳規守德安事自城郭門墻樓櫓之制以)
(及攻城備禦之方凡四十餘條極為詳備又載羣賊王在等攻德安未兩月而退張世李孝義四日引去楊進)
(十六日引去孔彦舟三次皆不克而去董平三萬人即日敗去趙壽亦三日引去曺成李宏閱九月始引去桑)
(仲下邢尚孫羣賊閱三月引去李横則六十五日引去前後應敵機宜紀載甚悉其後瀏陽人湯璹編為德安)
(守禦錄表上其書欲沿邊守宰共為紬繹其意固善夫陳規力保危城九遇賊至皆隨機應敵卒賴安全可謂)
(長于守矣但此特施之郡邑用得其人或見功效然因幸遇小寇耳若宋靖康汴京之失則由于平時政事之)
(乖違豈盡係臨事捍禦之疎略彼時即陳規果在圍城又安能救其敗亡之禍乎)湯璹深知紀
以精小縣傍州或可賴通都大邑轉難行四夷守在垂
明訓逮迫臨衝禍早成
題鄒一桂花卉小冊
迎春
春向芳園若處尋迎來真是愜人心花經品命因何定
應為伊稱腰帶金
探春
色香率與丁香似四出較他一出多(丁香四出探春五出)頭地增
來緣底事為探春意早延睋
虎耳草(人名金絲荷葉)
貼地錢如貼水錢挺捎細蘤亦鮮妍别名祗以稱虎耳
小犬金鈴見悚然
蔦蘿松
未松施者蔦蘿松妸娜綠絲纏紫茸頍弁章中看合撰
咄哉兄弟却難逢
翠雀
象形立字任人為謂草偏教雀謂之看到翩翩舒翠翼
亦疑昂首欲飛時
金雀
相顧瞚然兩相(去聲)當形雖同矣色殊黃設云金翠為㔩
葉垂鬢應誰飾曉粧
杜鵑
繁花三月綻東風幻術文祥謾詡工記得風篁(嶺名)訪龍
井垂鞭䄂映滿山紅
丁香(紫白二色)
是僧何處認前身白業由來本色真賜紫沙門多自耀
不知還有厭他人(鄭谷詩愛僧不愛紫衣僧)
桂(丹黃二色)
兩枝月桂互叢攅一作黃英一作丹設以官箴論心地
自然高下有殊觀
金錢菊
葉和花態都如菊具體而微也自妍五柳先生應不愛
為他名字號金錢
紅梅
白華恐涉太冰霜略著臙脂時世粧紅杏漫思堪厠侣
可能一例噴清香
蠟梅
文臣遺蹟尚多存追詠何殊前席論繪事由來情性寓
蠟其梅未蠟其言
熱
渥雨既優霑驕陽復騰照高低莫不溽蒸熱有必效誰
云避暑處酷暑翻覺暴盖因人烟輳閭閻益增閙風氣
自轉暄豈仍昔塞徼墾闢况滋多禾黍遍阪嶠炎潤胥
資藉助長西成報此熱寧可少心静欣農要
遊獅子園憶舊
山莊
仁祖豫遊陪此處獅園
慈父開據座
曼殊瞻即佛趨庭鯉也憶猶孩祗今避暑仍如
昔有暇乘驄必一來五十餘年彈指頃碧峯依舊净無
埃
樂山書院有會
勲華家法喜臨池
題額于斯因惠之(額為所御書)(皇祖賜)即景樂山惟趣永寓
言愛物要仁施孰非
訓也今猶
昔豈外復哉克以為字裏行間皆至道尊聞仍貴在行
知
草房
黃州竹樓記重覆得廿稔草更脆于竹五十餘年審盖因
易以瓦而草名猶恁愛生窗前觀
示儉階際品流水與行雲時光共苒荏
護雲莊
夏雲正作竒峯際峯護莊如雲護莊恰自滃濛岰㠡入
不因分别見真常
妙高堂
園内斯堂迥騁眸萬景開林巒供俯照霄漢與平陪碧
海分明是金山仿彿猜妙高誠在此玉局小乎哉
松栢室
峙松種栢
昔時意仰漢瞻雲此日心五十年前景如昨欲抛悲緒
不能禁
題宜照齋
齋近石城門恰旋獅子園向西恒此憩宜照總堪論樂
是禽鳴樹僕教鹿守垣夕陽曾鮮到興乃託陶言
却炎榭
邇日山莊頗覺炎坐來山榭爽風添副名妙趣有如此
身為(去聲)清凉意為恬
就松室
松乃千年餘室以三間足室固來就松松亦欣覆屋度
月影泠泠吟風聲謖謖然此胥人為意謂費搆築太古
是山中喬柯未嫌獨
屬霄樓
堂不高數仞而樓曰屬霄豈其搆築殊况均據崇椒樓
固高于堂循名實可邀巍巍者以此匪以榱題驕藐說
定何人永言聊解嘲
含青齋
直北山齋仍向北非秋天氣却如秋一窗含處納無盡
滿目青來翠欲流鹿伏禽蔵任容與朝嵐夕靄相(入聲)沉
浮出藍勝負何湏校彼二者曾分别不
松霞室
喬柯落落暎窗紗動奏清濤静亦嘉設不聲求以色見
紅霞非也是青霞
挹秀書屋
廊轉升今室窗眀展古書六經無隠彼一卷足開予日
永年成小風清暑乍祛四時秀不盡挹處定何如
復雨(五月晦日)
逮旬晴朗太炎蒸昨晚驟霖氣已澄徹夜濃隂未飛灑
詰晨復雨遂頻仍細霏急霔無非妙巒靄林烟總絶勝
我獨慰心在禾黍及時暄潤助苖興
六月朔日六韻
昨日雨連夜侵晨急陣催情知作霖矣那即望晴哉空
霔逮辰細山雲傍午摧若暘所希外颯爽稱懷來况是
月初吉(俗占月朔喜晴則一月雨水調勻金樓子月額雨為旱徵之說連歲試之殊不足信兹五月晦)
(日自前宵雨達旦入夜復雨侵晨益急疑有成霖之象幸過午開晴聊因慶慰)真宜時霽開三
農庶冀稔益敬敢徘徊
古玉韘
古玉實今韘今韘猶古名古韘不適用(漢玉古韘今頗有但其製橢而)
(細以為文玩則可鈎弦發羽未若今韘之勝勁弓也)鈎弦艱挽盈名實兩俱收
四鍭如樹呈何異序嘉賓行葦詠岐京
題王蒙秋林散步
不為荷葉皴祗作筍尖矗峯脚横秋雲屋頭籠古木欲
變畫家格别開生面目策杖一行人明告此意獨
詠官窰兩耳壺
耳貫非俗製口圜略橢形有冰紋縷縷無火氣冥冥較
昔覺微大(内府舊葳一器較此微小亦曾有詩)成雙果是靈豐城寧讓劍
邵局此遺型
復雨(六月初二日)
昨霽兹復雨或零或亦停明知時行候未可即望晴既
霑虞過甚不免意怦怦山田尚無妨遥念繾京城邇年
經事多先事輙憂驚躁性動難捐綽度每弗能傍晚西
北風油雲散以輕入夕倚楹瞻碧天點疎星晴定乃大
佳仍因心靡寧
偶為三友圖並題以句
塞山古松弗計歲雪梅風竹斯無有興來走筆寫大夫
高士君子可缺否雖然轉語亦可言既松梅竹定為偶
蒼髯玉貌與勁節何處忘年不三友莫謂畫也本非真
真物誰能似畫久
題宋官窰缾
陶成修内司六百歲兹貽火氣全消冺泑光益潤滋幾
人曾閱賞五字合題詩吟罷還自笑由今視底為
詠舊玉劉海蟾
去來無跡本無家偶託崑瑶攻琢加弄筆觀中足單跂
呼蟾縣北口全呀純陽度後登仙籍平叔逢時贈祖砂
應是蓬壺宴纔罷酣然皤腹醉流霞
題董祥瓶蘭
瀟瀟落落若聞馨摘取還供粗瓦瓶恰是楚騷真面目
求工遠矣逕兮庭
喜晴(六月初四日)
昨朝隂晴乃亘日時雖細灑非驟施今曉開霽歷卓午
庶其定矣心略怡往來人自京都者問知霖雨兩日彌
高低禾黍實無恙水衝溪橋則有之固為慰也繼為慮
寧匪飾言半信疑驛詢方伯近來况(雨覺稍多于田禾是否有礙已諭周)
(元理迅查據實覆奏)或弗敢陳欺我辭
鶴
昔時放鶴深山峭一罷鶴糧與鶴料且免刀剪更籠囚
大壑茂林從所樂後來復有貢鶴人賦糧給料仍因循
云不如此鶴將去其實竊饋從中分養鶴則喜放鶴苦
鶴雖知饑不能語廏有肥馬孟子言謂彼時人心尚古
孟子云以意逆志是為得之即如廐有肥馬之言亦
戒厚歛于民以養禽獸而已余作鶴詩謂彼時人心尚
古者則指廐人不竊馬之饋以肥已如今之養鶴者
耳然如孟子所云狗彘食人食而不知檢塗有餓莩
而不知發其意當以有餓莩而不知發為重若夫狗
尚或食肉彘之所食則糠粃及糞豈人所食哉且今
之鷹狗監無不予以月銀俾貰敗肉飼鷹狗而分其
料使鷹狗餓斃如養鶴者有之矣使放鷹犬減其料
必有竊歎如養鶴者然且即減此瑣碎細費其所
濟亦幾何固不如使天下有司明知不諱灾必妥
賑之為救民無窮也吁讀書者明理達政而不為
章句所誤者其亦鮮矣因用孟子語故推類而言
之
京報奏至雨不為潦米價如常詩以誌慰
月初雨覺勤以此因繾彼馳驛問情形弗容飾辭美(月初)
(以來熱河雨水稍勒而京城晴雨若何未據留京王大臣等奏報因傳旨速詢今據覆奏六月初一二連有雷)
(雨初三復微雨數次俱係旋雨旋晴初四以後即大開霽高地並無積水田禾正資長發極䨟處雖不無瀝水)
(晴後亦即消涸粱黍均無妨礙米糧價值如常麥更較前平減足慰廑念)飛章備&KR0662;陳雖霖
不致沴(叶)高地無停潦極窪存瀝水然已兩日晴消涸
亦速耳米價實如常麥價則落矣額手為少慰既慰益
敬止西成期尚遥每懷靡及已
詠漢玉璧
土華深淺暈氤氲恰似濃雲與薄雲應是姮娥自珍重玉
輪分付掩三分
直隸總督周元理奏報永定河安瀾並雨水田禾
情形詩以誌慰
未接馳詢早奏來田禾茂長助如催(前因五月下旬口外雨後潮白灤諸)
(河水俱驟長六月初熱河雨復稍稠廑念永定河勢是否安流並聞京城雨水較大恐近畿田禾不無妨礙因)
(諭詢周元理而周元理于未接傳諭之前已奏到近京州縣雨正及時禾苖益滋長發並無積潦云)兹稱
永定瀾安也雖洩金門流斷哉(周元理覆奏五月下旬以後永定河水勢雖猛)
(大溜直走中泓迅趨下口六月初一日金門牐過水六寸未逾時即已斷流覽奏為慰仍諭于牐下仿南河毛)
(城鋪之例于過水後疏濬淤沙俾無壅阻)並擬浚船歸實用(周元理並奏稱浚船一項原係)
(與裘曰修會商添設且河道專責尤不敢因循春間即飭道廳督率河兵往來挑挖遇有淤嘴阻礙復為裁切)
(此次溜走中泓直達下口即資浚船之益)敢惟竹楗恃長材治河永逸慙無
策救弊相將忖度該
塞湖泛月即景
河源雨過晩霞明霞盡祗餘迥宇清恰好蘭舟待曲岸
便邀桂魄泛空瀛返觀鑪錘(去聲)那施巧(謂錘峯也上弦入夕月在天中)
(不升東壁)誰上弓弦欲就盈(時方上弦)高燭四山惟静碧平磨一
水特光晶對來直擬忘形色挹處真教恬性情試問千
秋載月者此時此境若能并
觀稼效陶潛體
暑雨山蹊濘半月未命駕快晴四五天泥乾潦亦瀉乘
閒策玉驄原田試觀稼禾黍胥怒生吐穗高低亞日晅
與露潤秀實西成迓乃知向所憂先事失醖藉然總未
虚擲看此與與乍秋熟期尚遥惄哉吾猶怕
策馬至含青齋
蜀先主歎髀肉生英雄所見常人異重熙累洽非其時
宴安酖毒亦當忌肩輿步輦寧詎無每莅山莊喜乘騎
適纔攬轡觀良田便沿崇棧園門至入園循谷造山齋
朗開窗戸納青翠豈因玩景暢閒情率以摛詞寓深
意
題玉岑精舍
精舍西北隅山深谷益奥佳境自所閟問景不恒到今
朝風氣爽乘興試觀徼我馬而人步勞逸特殊調易輿
緩以進數武一憩勞(叶)結構棲岞崿高低因勢效蜃窗
坐遊目諸竒無遁貎恰橅右軍帖太冲同致誚
湧玉亭
騎峽虚亭亦可憑曲廊宛轉降還登尋常艱水兹渟水
始悟前朝過雨曾
小滄浪室
跨澗為樸室石窪大子樽夏霖氣通潤盈盈貯水存塵
氛曾不到風月所共敦明為照膽鏡清是洗頭盆定州
雪浪石髯翁徒饒言
貯雲簷口號
齋簷額以貯雲名分付雲簷莫放行靳澤詎予圖享帚
邇來農務且宜晴
碧静堂
羊腸纔數轉螺髻又高騫拾給得門戶搆虚有室軒花
清錦如濯松古籟非喧几上芸編設乘閒手自翻
淨練溪樓
磵室憑虚儼若樓開窗峭峽對尺咫有時飛瀑落摐摐
淨練之名得因此却惜以偶弗以恒偶由過雨恒由晴
今朝恰值夏霖後坐看銀影披巖層宿名所欣副始遇
然亦詩成便言去
静賞室
曲磴緣廊上幽齋隔歲逢據牀眄翠璧當戶撫蒼松雲
淨寥天朗夏深叢樾濃茗甌與芸簡隨意作清供
沿嶺降剏得齋再題
自東而升齋據上由西以降齋居下西北高而東南卑
山河萬古形非假兹升西北降東南齋在嶺腰固卑者
因知鎡基必待時前番攀陟為勞也
枕碧樓口號
萬木叢中聳峻樓浮于水更綠于油而今欲問躗言者
枕碧何如爾枕流
題趙麟相馬圖
坐樹對良驥權竒意態雄底湏受玉勒耐可韻秋風一
記畫圖内諸吟想像中素菴定誰是應自擬支公
幅中柳林記事云丙成仲秋客遊秣陵同詹文祥吴
夢白謝少廉李叔承胡仲魚程見泰汪惟道吴伯仁
登燕磯牛首而汎莫愁憩于棲霞偶見趙彦徵真蹟
于素菴上人家墨妙入神足傳家學上人屬諸公拈
韻詠之不才謹誌勝賞亦藉重于諸公云爾今惟存
此記及趙麟自題餘詩皆無故並識之
和闐玉椀
訛稱五日向河投原是地靈産物尤歸我幅員同郡縣
任其土貢入春秋量材中(去聲)椀圓而鉅譬色如脂沉不
浮何必燒磁珍大邑扣真哀玉擊䕫球
周臣漁村圖
或周或唐未可知西廬定為周所爲(見卷後王時敏跋語)
毫髮雖不逾繩墨有生動意斯誠竒取魚之具㒺不備取
魚之法㒺不施我欲僂指舉其目大約弗出皮陸詩浮
家泛宅固莫定而有定焉婦子隨幾回撫卷興慨歎是
中豈無王者師
題鶡冠子
鈇器原歸厚德將(開卷首義即云王鈇非一世之器者厚德隆俊也注以王鈇為法制引賈)
(誼言權勢法制人主之斤斧謂專任法制不以厚德將之而欲以持久難哉是其說雖雜刑名未嘗不歸于道)
(德固非若黃老之專務清静亦不至如申韓之流為惨礉也)雜形匪獨老和黃朱評
陸注同因顯柳謗韓譽兩不妨完帙幸存書著楚失篇
却勝代稱唐(宋陸佃既為之注解復序云鶡冠子楚人居深山以鶡羽為冠號曰鶡冠子其書雜)
(黃老刑名要其宿時若散亂而無家然竒言奥旨亦每每而有自慱選至武靈王問凡十有九篇而退之讀此)
(云十有六篇者非全書也朱子評韓文云漢唐皆以為道家者流公謂其辨施于國家功德豈少而柳子厚作)
(辨則曰得其書而讀之言盡鄙淺所見不同如此朱子雖不置可否然其書具在柳說不免過當朱子又云漢)
(藝文志有鶡冠子一卷而唐志云三卷謂漢時遺缺至唐而全以今書校之卷雖唐增于漢而篇則宋增于唐)
(兹本既完備無缺佃注亦世所罕見自應重刊以廣流傳)帝常師處王友處(帝者于師處王)
(者于友處亦其博選篇中語)戒合書紳識弗忘
熱
四山氣蒸溽濕熱殊常熾雖云避暑莊暑乃無可避斯
處尚如斯關内倍蓰計
大安奉以來夏凊養實遂禾黍更宜晹助長已結穗所
喜信在兹所願那全備樹隂風偶過自有凉爽致原未
孤其名是地誠福地
驟雨(六月十三日)
幾簇油雲吐遠嶺片刻&KR0034;&KR0034;彌空迥凉風吹散銀竹脚
流汞噴珠祗俄頃林巒忽訝萬樹蔵池塘雅稱新荷打
&KR0034;霈密灑不逾時驅祝融威難復逞山莊神運有若斯
九夏三秋觀平等
詠定窰小缾
穆若彬如火氣消玉螭芝草影飄蕭李公麟有勝人處
不以丹青以白描
西北風
西北風主晴塞山晴更速落巖益䬒䬀驅雲鮮停蓄唅
呀鼓萬竅金石非絲竹秋信已傳凉暑節全收溽生衣
似不禁行將換紗服
登四面雲山亭子作
昨欣驟雨暑全湔極頂登臨忽隔年望去天光千里外
逓來秋信五朝前(是月十九日立秋)擅乾坤内無雙景奪造化
工有獨權坐此應教諸慮淨依然馳念到金川
六月望日漙仁寺瞻禮因閱稼
過河禮梵寺便以閱山田華黍翻風秀錦蔬帶露鮮法
門入不二月相暎同圓敬識
當年意溥仁遍大千
夜遊山月二首
既望月遲升登臺例待曾錘峯纔漸吐璇宇倏飛騰遊
月有别譔嚲鞭真絶勝廣寒近尺五緣在最高層
金碧光無定千林漾若流夜明豈行暗山實訝乘浮出
谷還屏燭(中人例以燭來迎卻之)到湖仍泛舟遂將青雀舫(山莊載月)
(舟名)幻作謝家樓
詠㾗都斯坦小玉合
崑嶠産瓊琪良工精琢之爛然七寶聚斐君五花披漆
製徒傳古金鏤詎足竒南山藍玉合雅似李家詩
題文徵明山水即用其韻
山因樹迥樹依山虚處還飛瀑水潺著箇草堂特幽絶
客來徒望石橋間
御製詩四集卷十五
