御製詩五集卷九十八
古今體六十首(乙夘六)
觀稼
三月以前雨極優四月望後覺缺雨麥已結穗待灌漿
黍禾出苗高尺許此時固不資渥霖時非甘澤利亦普
(今春土膏霑潤此時固無藉渥霖然晴幾一月若得有雨澤則二麥顆粒愈加飽滿禾黍並可益資暢遂)人
言弗至旱可待我亦謂較昨年愈迴輿路便一觀稼(是日)
(因祈雨未多遊他處)麥與黍禾親目覩不知足更願全佳多欲原
因多自苦讀洪範之三曰憂刻弗可忘守此語
夜雨(四月二十八日)
春雨頻霑將卜豐不期入夏霽多風人言可待田疇茂
我已預懷蚤夜忡虔詣
靈祠祈惠澤切惟側座責微躬迴輿幸見濃雲佈欹枕
遂聽甘&KR0584;濛麰麥穗應堅顆粒黍禾苗益助青葱遡源
曉泛東西謝(昨早詣昆明湖半廣潤祠祈澤日間雲氣尚覺未厚至夜遂聞雨聲傍曉勢猶未)
(止仰蒙至玉泉)(神貺感荷難宣因增新號為躬廣潤靈雨祠龍王廟日前亦曾祈請即並親申謝廣)
(潤祠在東玉泉龍王廟在西)霶霈增優滋敬衷(清早已據順天府報雨有二寸餘及自昆明湖)
(泛舟至玉泉山之際雨勢更加霶霈總計當有三寸餘麥堅顆粒禾助青葱寸衷益深敬感)
玉泉山
龍王廟謝雨之作
春月未湏祈澤施(去聲)夏初過(平聲)已默
恩求夜霖曉即
崇祠叩(今春雨澤頻沾不似往年有湏請雨至四月初旬始望得繼澤然猶未至殷切逮廿八日已幾)
(一月稍覺乾燥因恭詣昆明湖之謝廣潤祠祈請是夜即蒙惠甘澤際曉雨中躬親虔並加號為廣潤)
(靈雨祠以昭神貺)時霈誠應夙願酬孰謂長河方過(去聲)閘重逢
陣雨驟迎舟(數日前亦曾於玉泉山後龍王廟祈禱今早叩謝廣潤靈雨祠即由昆明湖乘)
(舟詣玉泉山陣龍王廟虔謝舟行甫過玉河迤西閘口驟雨一勢頗綿密益彰靈佑彌深感荷)
天漿此次真優渥損益受招增慎修
華滋館
小憩復華滋循名更及時遊眸信佳矣轉慮恐過之(是日)
(於傳廣潤靈雨祠及此處覺龍王廟謝雨後即臨此少憩膳視事優澤既霑方舒懷濃雲屢作時霏細雨)
(又以麥收在即復慮過多有妨收穫輾轉縈念殊自哂如東坡所云耕田欲雨刈欲晴也)此願誰能
副返躬亦厭斯春吟方始事(黔楚逆苖石柳鄧等肆逆滋擾仲春中浣至此有作)
(巳殷籌剿閱今三月餘雖屢經福康安和琳痛加剿戮並已將賊巢黃瓜寨攻克不日即可擒獲首逆而全捷)
(尚未奏至不覺厪念益殷)全捷尚勤思
浙江巡撫吉慶報春花蠶絲收成分數詩以誌慰
麥與蠶絲衣食源可能偏廢總心存浙之所重異他省
麥却宜凉蠶喜暄事有不齊慎調劑幸逢一致慰黎元
八分胥報稱中稔(據吉慶奏浙省春雨充足二麥正當揚花之時又值連日晴霽現在次弟)
(收穫所有各属收成分𢾗八分有餘者湖州寧波處州三府属八分者杭州給興金華衢州温州五府属七分)
(有餘者嘉興台州嚴州三府属合省統計麥收約有八分其杭嘉湖三府属蠶事自三月下旬以来天氣和暖)
(最為得宜現在陸續成繭收成亦約八分有餘)慶共民同叩
昊恩
福建巡撫浦霖奏報麥收分數詩以誌事
昨歲沴侵漳與泉勅教竭力賑而蠲(上年秋間閩省漳泉二府被水田廬)
(多有淹浸已即降旨緩征蠲濟並命該督撫實力賑恤不使閭閻稍有失所)隠聞倉榖虚多
欠兼致臺糧畏不前是大有關合稽覈(昨據將軍魁倫奏閩省倉榖多)
(有虧欠並以境内及洋面盗賊時發地方官不能及時巖辦以致臺郡糧食畏阻不前等語倉儲民食攸關所)
(係匪細豈容州縣任意虧缺該督撫漫不經心罪實難逭已將姚棻調任福建巡撫田鳳儀調任福建布政使)
(其姚棻未到之先即令魁倫暫署撫篆一同徹底清查據實奏聞該撫浦霖於地方倉糧重務尚不關心此次)
(陳奏麥收八分要亦未可盡信矣)可稱無碍更俄延通疆收麥八分報
鹿馬躛詞未必然
西直門外再叠前歲韻三首
還宫虔以
北郊齋清曉輕輿度石街寅似壬愁癸勝亥(北方春夏望澤幾為)
(常事即以近年較量壬子初夏缺雨至四月杪始得溼膏昨歲甲寅望雨情况竟與壬子無異是以夏至)
(大祀還宫西直門外作有今寅復似昔壬然之句惟癸丑三四月間得時霖三次麥收九分端陽節作有云晹)
(若雨時此幸償視辛亥春末夏初得透雨二次陣雨一次麥收八分者已較勝之若今歲隔年之雪既優而春)
(夏暘雨又復時若比之亥丑两歲更有過之矣)欣兹較歷歲為佳
優霑宜霽不寧衷(目下麥收將近禾黍亦在浡發之時雨澤既優復宜暄曝望雨望晴此衷)
(幾無寧晷今早進宫豁然開霽何幸如之)霧歛雲收曉日紅幸異昨年此途
况遠縈山左復增忡(今歲京畿左近及各直省均報雨澤調勻惟山東頗殷望雨已馳諭玉德)
(籌辦平糶而廿八九之雨或可一律均霑昨馳旨詢問尚未奏到又不免復增係念耳)
春澤佳於數載前夏初微欠惕依然(每年較晴量雨竟如結習難忘前月)
(下旬微覺望澤輙已惕然兹雖雨後繼之以晴誠為適願而此心仍未敢泰然也)即今雨後適
暘若敢忘殷勤憂在先
護理安徽巡撫布政使周樽報麥收分數詩以誌
事
今歲麥收者大都中稔多歙徽仍若此(護理安徽巡撫布政使周樽奏)
(二麥約收分數九分有餘者青陽一縣九分者黟縣等七縣八分有餘者祁門等十二州縣八分者桐城等二)
(十州縣七分有餘者懷寧籌十五州縣七分者鳳陽等四州縣統計通省約收八分有餘)齊魯竟如
何(前聞山東德州武定一帶缺雨即馳旨詢問巡撫玉德並諭有需平糶之處速行妥辦兹據覆奏春夏以)
(来雨澤稀少現在率屬虔誠祈請等語地方既有缺雨情形即應早為奏聞以便預籌接濟何以直待詢問始)
(行陳奏因傳諭嚴飭至所稱二麥約收六分有餘亦恐尚有未寔予於民食所關每戒地方大吏不得少存諱)
(飾若予於歉收者亦自諱不言豈平日慎重民天之意耶)下穫亦艱致六分恐尚訛
誌嘉弗誌劣諱飾我為麽
山東巡撫玉德報得透雨詩以誌慰
孟之晦雨此增優霑否齊郊馳訊遒(京師於四月二十外略覺望雨幸於)
(月杪即獲優甘因念山東德州武定一帶日前聞其急於待澤未知此雨是否一例均霑即馳旨詢問該撫玉)
(德令其迅速具奏)不待此詢先彼報(今日據該撫報得雨情形係四月三十日具奏不待)
(奉到諭旨先已拜摺矣)竟同夘始至申稠(據玉德奏山東省於四月三十日夘時大沛甘霖至)
(申時勢猶未止四郊已極深透所種早禾頓覺發榮即已割麥地又可播種雜糧雖麥收不免歉薄而秋成大)
(有可望農人甚為歡忭又稱是日雨勢甚濃沾被必廣已飛查各屬俟報到後再行彙奏等語覽奏殊深欣慰)
麥麰惜是已失望禾黍幸堪仍冀收雲勢鋪濃澤必廣
俟齊各屬重陳郵
再題元制誥之寳
典屬昔呈制誥寳章嘉命辨假和真番文誠識梵弗解
驛蔵(去聲)兹方詳悉陳(乾隆三十一年間理藩院奏鄂爾多斯貝勒東嚕卜札穆素呈進耕)
(地所獲銅印一顆随命章嘉國師辨認番文可識梵文祗識其字而不通其義因復勅由驛寄藏交彼中喇嘛)
(識認今據駐藏大臣松筠等奏據譯出右首梵文即係中間十類普勝咒語之義而與漢文制誥之寳字義迥)
(不相侔因成此什並命照前式譯出三體書之於冊用志顚末以示去疑存實之意)凡事去疑務
覈實不求甚解學非臻豈惟是哉應絜矩慎以勅幾及
莅民
山東巡撫玉德續報雨詩以誌事
濟南深透報章題各屬詳陳兹彙齊(日前已據玉德奏濟南省城得雨深)
(透其各屬得雨情形亦即飛飭查報兹據續奏通省尚稱一律均沾)都大普同被澤矣少憐
分寸有殊兮(據奏四月三十日省城大沛甘霖後即赴龍洞山虔謝目覩高梁長有尺餘榖子出)
(土四五寸不等其已割麥地亦皆播種雜糧現據濟南臨清等府州属四十六州縣稟報四月三十及五月初)
(一日得雨二三四五六寸不等可謂甘膏普被惟二三寸者惜尚未能霑透至麥孜雖止六分餘尚不為歉而)
(大田得此雨澤秋成有望亦堪慰幸)麥雖失稔不為歉禾則咸蘇可謂禔
慰爾復思慰隣放自箴惟有敬彌躋
四川總督和琳奏報麥收詩以誌慰
正在軍營勦賊時本疆農務肯忘之藩宣諸属收成報
麰麥九分稔信馳(和琳現在椘南勦賊本省農務亦復關心兹奏該省麥收除秀山縣被賊)
(滋擾有誤春耕不計外其通省收成九分有餘者成都等八府三州九分者龍安等三府三州一廳八分有餘)
(者綿州八分者酉陽州石砫廳七分有餘者茂州属之汶保二縣理番一廳合計實有九分)方盼羣
苖盡平信兼欣合省夏豐披靖兇即是勤民策逆首生
擒速勉為(和琳與福康安合兵勦辦椘南苗匪聲威大振節次政克蘭草坪黃瓜寨等處賊巢惟冀)
(逆首迅就擒獲俾椘省居民亦得各安農業更慰人意耳)
廣西巡撫成林江蘇巡撫竒豐額各報麥收分數
詩以誌慰
八分餘可謂中豐吳粤地殊民則同十府一州土漢各
七(分)饒九(分)欠麥麰充(據成林報廣西漢土各屬二麥收成分數漢属内九分至七分)
(者桂林府属九分八分者潯州柳州慶遠三府屬八分者平樂梧州南寧思恩鎮安五府欝林一州等屬八分)
(七分者泗城府屬以上漢屬十府一州收成八分有餘土屬内九分八分者太平府屬各土州縣八分者南寧)
(慶遠府属各土州縣七分以上者思恩府属各土州縣以上土属收成共七分有餘合計通省漢土各属二麥收成)
(寔八分有餘)江之南北通以計夏乃青黃或接窮(又據竒豐額報江蘇)
(二麥約收分數九分有餘者蘇州常州二府屬九分者鎮江通州二府州屬並海門廳八分有餘者江寧松江)
(揚州太倉四府州屬七分有餘者淮安徐州海州三府州屬合計通省收成八分有餘)合两省幾
十七熟(廣西江蘇兩省俱報八分有餘合兩八分為十六分兩有餘為一分是十七分熟矣)慰哉
增益惕深衷
詠廓爾喀所貢扇
罷戰之雄勝戰雄来王貢扇表歸風曰翎曰翮簇成器
四鹿四狼徒紀功憶昔旅獒賤詭異訝今廓喀更精工
匣藏七字誌顛末黷武庶幾免鑿空
題和闐玉樊桐仙侣筆筒
樊桐崑嶠原一脉(漢書張騫傳天子使窮河源其山多玉石采来天子考吉圖書名河所出)
(山曰崑崙云云又淮南子閬風樊桐二山在崑崙閭闔之中則樊桐與崑崙原属一脉按崑崙在今和闐西南)
(回部水皆東注是和闐之河當與崑崙通而和闐夏月水盛漲玉子随流而下者最多其質較山産者尤精則)
(水玉疑多自崑崙来也)流入和闐産玉精試問相咨定誰氏西梁
北谷述仙情(皮日休詩傳得三元䭀飯名大宛聞說有通仙卿自注云按西梁子文撰黃錦素書十)
(其二傳大宛北谷子自號青精先生是器所鎸仙侣豈即西梁子文北谷子之流耶)
夏至日
北郊禮成述事
紀年六十沐
恩欽恭代三番責已深(予踐阼六十年以来誠恪方澤大祀歲必躬親以展惟乾)
(隆五年十三年四十八年三次遣親王皇子恭代行禮予仍篤誠齋戒祭日遥望虔叩究以不能親行灌献返)
(躬自咎)雨澤頻霑時霽好麥秋已定大田臨齊盛普賴栽
培力宙壤恒希貞静諶久奉
母慈告終事(天子以母事耄耋地廣生鞠育同於奉慈而藐躬年臻世衍曾元廣輿寧謐年)
(榖豐殖所承於禋甲親執琮幣展)(慈愛者視百王為獨厚今紀元週方丘母事之忱此次於以)
(告成祗恪餘衷彌增眷戀)惟虔惟眷两難任
端午日作
祭畢迴鑾不勝戀恰逢端午合行時優霑快霽真叨
佑祈後思前永切寅(隆五北郊大祀予六十年中惟乾年十三年四十八年三次遣)
(親王皇子恭代其餘五十七年歲必躬行迴憶雍正年間癸丑以後皇考屡次曾命予恭代合之仍)
(滿六十之數矣)矯枉弗為罷酬節(今年夏收在即豐稔可期市間糧價頓减民氣俱見和樂)
(端午節事所司照例陳偹若必罷而不舉轉属矯情亦弗為也)乘閒適可例吟詩明朝
啟幸山莊蹕沿路農功細閱之(今春暘雨應時麥禾暢茂為近年所罕靚惟四)
(月内晴及兩旬餘略殷望澤而廿八廿九日連得甘&KR0584;深透旋即開霽曝曬二麥將刈者顆粒益資飽綻大田)
(更見發榮滋長明晨唘蹕歷覽農功誠益感天地恩佑也)
啟蹕幸避暑山莊即事有詠
避暑時行詎圖豫永思
祖制有深操甫過嘉節值辰吉恰遇爽朝宜歲高瞻駕
百工都忭喜控驄一巳不知勞(唘蹕日仍復御馬一時扈從及送駕諸臣無不)
(歡忭在予以八旬有五之年即乘肩輿誰復以躭逸為議然自揣精力尚健不以為勞也)来年太上
安輿發七字考成詠此遭(每年熱河避暑習以為常眀年歸政後雖仍詣山莊駐蹕)
(而行圍肄武即子皇帝之事今年此行則予六十年循例考成之事明年為太上皇實可乘輿而行矣)
過清河
未至清河先換輿衆心遵養可聽諸(近年唘蹕必乘馬至清河方換輿今)
(日依例策騎御前扈從大臣等以予精力雖不减於前究以遵養為宜語亦可聽是以未至清河即易肩輿在)
(廿年以前自唘鑾至熱河七日途中終日乘馬習勞不肯自圖安逸每一回憶輙用自愧)廿年前終
日乘馬老不如先實愧予
前年(癸丑)較勝去年(甲寅)减今(乙夘)比前年勝又過(前歲癸丑春夏之間)
(晴雨應時收成豐稔過清河詩有云收定麥麰墉似壘長看禾黍尺盈長較之去歲過此時猶殷望雨則已)
(勝矣而今年不特冬雪盈尺麥根深固入春以後不啻五風十雨是以蹕路憑覽麥收黍長又過於前歲矣)
遍野農功一川水迎眸滿志慶如何(今歲田功豐美迎鑾老幼懽喜之情)
(溢於顔色予亦不禁為農民慶也)
一念之間敬怠分麥收好黍發紛紜三年詩本同時較
欣惕竟不知所云
石槽行宫晚坐
常年行走路熟矣不知遥夾樹籠嘉蔭鋪田蔚好苗憩
身清足賞念衆暑難消(是日熱)屈指又隔七(前月二十八日接福康安)
(和琳奏已攻克黃瓜寨賊巢逆首縱暫時逃竄已如釜魚檻獸無難尅期就獲惟軍報又逾七日未至不能不)
(為焦切)捷音心盼焦
曉行
夏日宜曉行氣清風度爽昨熱忽已忘新曦徐逓朗憑
輿静一心撫景含萬象衣裳殊東方車役行已曩(每日曉行)
(率以寅正初刻啟蹕俾扈從人等俱得從容伺應不至號令不時如齊風所譏至於衆人行装車輛寅刻前皆)
(已早行而行早者到亦早正可避塗中暑熱也)然而早歇勞乘凉却暑享
福康安和琳奏攻克蘇麻寨一帶賊巢詩以誌事
七朝未接軍營章宵旰南望不可當攻克黃瓜巢穴掃
無奈賊首先逃亡兹經詢明居首者實吳半生稱吳王
(兹據福康安和琳奏近挐𫉬賊匪隴老供隴老向二犯訊係吳半生手下賊人據供吳半生自稱吳王現居蘇)
(麻寨等語)所餘三逆雖稱首服其管束同為殃(從前所傳賊首石三保石)
(柳鄧吳隴登三犯皆服吳半生管束是吳半生一犯尤為首惡必湏先行拿獲其餘石三保石柳鄧吳隴登三)
(犯自易一鼓悉擒)但獲巨擘餘自易蘇麻巢穴深潛藏宿將五
者領軍駐牽掣賊勢據大梁(福康安和琳派委久經行陣之穆克登阿多隆武西)
(津泰那丹珠張志林五將帶兵在黃瓜山大梁駐劄牽掣賊勢相機進𠞰)更分四路刻期進
(復派達音泰等帶兵由構皮寨前進為一路富蘭等帶兵由清水塘前進為一路定札勒等帶兵由喇耳柳瓦)
(等山夾攻為一路福康安和琳親督額勒豋保等由小紅岩大軍進攻為一路四路官兵均於十九日先後唘)
(行沿路攻𠞰定於二十一日至蘇麻寨會合同進大兵經過處所山高箐密賊匪卡寨甚堅各官兵攀援攻撲)
(諸路賊匪數千抵死抗拒竄伏我將領等見其詭譎㦯用砲轟擊或繞出賊右鎗擊箭射及滚崖落水者數百)
(餘人割取首級耳記者又不可勝計生獲賊中小頭領二名時至昏夜飭官兵分駐各山梁屯劄輪流憩息更)
(番擊賊連營六七十里聲勢聮絡焚燒寨落光熖燭天甫經黎明復督率官兵即向蘇麻等大寨進發各寨賊)
(匪&KR0874;至抵禦短兵相接賊尸遍地方始奔竄追至寨前木城林立我兵拔柵競入賊寨未糧火藥悉被我兵燒)
(燬轟斃賊匪無算拿獲活賊八十餘名賊目一名俱行正法燒燬大小苗寨四十餘處殺賊六七百名奪獲噐)
(械無算此次攻克蘇麻寨雖賊首吳半生等又復潛逃上下西梁等處希圖苟延殘喘而賊衆潰散巢穴已傾)
(勢成瓦解諒此釜底遊魂無難悉數生擒捷音當在指日惟是两督臣及將士等盡力奮勉披覽嘉憐幾至不)
(忍寓目佇待大功迅奏𢡟賞酬庸是所企望耳)入深攀險争相將殱賊數多不
可計焚寨烈燄冲天光展轉賊首乃潛遁憩兵整力前
攻戕上下西梁恃險固誓擒要首騰奏詳两督衆將誠
盡力閱奏弗忍繾衷腸嘉之憐之切方寸那更督催進
以忙(福康安和琳此番進𠞰逆苗督領將士可謂不遺餘力自亦急圖蕆績以慰予懷無事更加催進也)
不逾數日企飛逓俘逆功蕆承賞慶
夜雨(五月初八日要亭行宫作)
昨近炎異常知當蒸作雨晚雲風雷催嘉&KR0584;立驅暑京
畿廿八澤南優北遜許(前月廿八之雨自北而南據梁肯堂奏保定省城一帶於二十)
(九日未時起至三十日丑時止得雨四寸較京畿以北為優)沿途閱農功雖嘉繼霖
佇(日内蹕途周覧農田麥禾芃茂情形雖與近京無異而地土略覺乾燥夜間之雨自戌至丑勢甚霶霈可)
(謂時霖)此雨誠及時既渥既霑普敢云十日符益敬一心
所
曉發
泥輕不礙曉來發簇簇山雲未放晴陣雨濕衣胥命賞
(今日途中又遇雨一陣扈從臣工衣俱霑濕因命各賞紗疋其修路弁兵亦分别賞給銀錠以示體恤)
天恩應是我推行
江南河道總督蘭第錫奏報漕糧全出江南境及
查勘河工情形詩以誌事
出境南幫率不遲更兼足漕利行資(據蘭第錫奏本年重運尾幫漕船全)
(數渡黃後即嚴飭沿河將偹廳汛各員加緊儧催兹據將偹等禀報江西袁州所尾幫漕船於四月二十七日)
(全數出江南黃林莊境上年江西尾幫係四月二十日渡黃五月初四日出江南境今年係四月十四日渡黃)
(四月二十七日出境等語前經降旨漕船北上遇前半年有閏月者不至遲延半月即予免議今年有閏二月)
(雖遲延在半月以外然較量節氣尚不甚懸殊乃緣閘河蓄水充足是以沿途更能順利也)補堤築
掃經營豫堅堵開挑妥貼為(又奏銅沛廳之楊家莊迤上桃汛後溜勢刷塌堤坡)
(旋經赶築以資抵禦其餘奏修埽段及加培土工雖試均無草率偷減之弊再上年七八月間毛城舖碎石滚)
(壩因過水盛大衝刷殘損其唐家灣引河頭亦刷塌過寬恐有吸溜之虞前經督同河工道將等悉心勘商將)
(唐家灣奮河頭堅寔堵閉開挑倒溝以偹唘放並將碎石壩脊補砌完整此外如徐州府城外北岸越河並外)
(河廳属之玉皇閣引河每年大汛時開放減洩甚為得力上年秋汛過水日久俱有停淤亦已寔力疏治深通)
(俾得及時宣洩似此籌辦俱為妥協至於治河之道該督奏内所云小心敬畏四字已得要領惟在常此慎守)
(之耳)順水性仍資有識存
天理要在無私從来掣肘非嘉事(千里之外一切相機䟽濬豈可掣肘惟示)
(之以敬於心及慎於事而已)两字叮嚀敬慎之
出古北口作
古北由来歷代關難窮舊事廢興間即看伊犁(讀作里)耕
和織奚論山莊往與還今昨北南較暘雨(去歲關外春夏之間頻霑)
(雨澤口以内却覺望雨然自五月廿五啟鑾後每日皆獲陣雨駐蹕密雲夜間雨勢尤為優渥)内贏外
遜異循環(今歲京畿左近雨水甚為應時而口外乃較遜之循環之理或應如是)獨欣望
雨雨而霽(口外既短雨途中頗覺炎熱昨夜雨勢甚大今早出關後又即放晴既滋潤山田衆人行)
(李車輛亦不至遲滯)七字舒心朗對山(兹駐两間房行宫南山林木繁盛雨後更葱蒨異常)
(坐對拈毫倍覺舒懷)
留京王大臣報雨
啟程以前雨既時啟程以後晴亦好向北微覺地土乾
要亭夜&KR0584;優渥飽快霽清曉歷長途無礙旅行田潤了
驛章二寸報由京外非過多内非少(上聲)何時何處弗厪
農心無逸篇少(去聲)至老
常山峪行宫即事
山行時霽亦時隂旅况田功两繋心田已非乾旅非潦
澤誠弗淺幸誠深普過大嶺資籌度(今日過青石梁慮雨後扈從行李車)
(輛争先轉致阻滯因命近侍大臣留彼排次放行傍晚皆已過嶺矣)至止岩宫騐昔今八
景當前如一瞬十全已畢不重吟(是處八景詩始於癸酉以後間一題詠至)
(乙巳已經十全嗣後留題遂不復分景綴什矣)
喀喇河屯行宫作
葦峪適過至黑城行宫久築本行營(康熙四十年以前皇祖秋獮木)
(蘭出口後皆駐蹕喀喇河屯行宫至四十一年壬午始建避暑山莊)往觀夏穡還秋穡切
巳今情即
昔情雨澤略微為(去聲)之望前朝雖霈尚希贏本年田遜
昨年况(去年口外春雨頻仍勝於口内今未見麥禾雖與口内不甚相遠而地土微乾不若去年日前)
(已幸霈澤尚以續得優霖為望)消息川流悟理精
雨(五月十一日)
午過炎增劇知將釀雨來四山密雲起數陣急雷催倒
谷傾盆霔横飛䜿灑豗為時惜不久二寸報霑哉
至避暑山莊即事
雨非成濘曉來晴高嶺無塵平坦行利涉固知宜衆役
欠優誰識藴予情黃衣老或較吾少(去聲駕過廣仁嶺見接老民龐眉)
(皓首同登夀域洵屬昇平景象然詢其年歲少於予者多按名行賞亦常例耳)青領士都瞻駕
迎(此地自熱河廳升為承德府之後始建立左文廟增置學額每歲幸此學臣率領諸生迎鑾道彬彬乎)
(文雅可觀矣)略覺紓懷盈目者黍禾菁蔚露光晶(此間雨膏雖不若去)
(歲之優然亦不至渴於待澤昨經陣雨原隰露珠含穎頓覺改觀若旱則無露是亦一證)
永佑寺瞻禮
永佑本如
安佑宫山莊
神御奉申衷
祖功
宗德欽承顯夏穫秋收籌歉豐昨晚今朝覺此遜(昨喀喇河)
(屯之雨足有二寸今早過廣仁嶺詢之農民此間不過一寸)渥禾登麥願膏充(近京一帶)
(二麥漸次刈穫禾黍已長至尺餘口外氣候略遲農功亦略異今年雨澤頗遜口内麥方結穗正賴甘膏庶顆)
(粒灌漿益飽滿)普天綏屢誠艱致孜矻祈年祗責躬
湖北巡撫惠齡報麥收八分有餘詩以誌慰
境殊南北遠兵氛登麥欣稱餘八分(惠齡奏湖北麥收分數八分有餘者)
(武昌漢陽黃州德安㐮陽鄖陽施南七府荆門一直隸州八分者安陸荆州宜昌三府合計通省二麥收成實)
(八分有餘現在連得時雨各属翻犁插稻糧價中平人民樂業)更喜翻犁種粳稻並無
避燹廢耕耘俱吾民也苦(湖南)樂(湖北)異可不念哉宵旰勤
屢勝官軍賊屢竄(椘苖首逆吳半生等本屬無能不過恃其山硐險峻抵死抗拒官軍每戰)
(克捷屢破賊巢賊匪奔竄苟延旦夕大兵近已追至鴉酉鴉保等處諒亦無路可遁惟望日内得擒獲首逆捷)
(音其餘匪無難尅期掃蕩速蕆大勲而閭閻亦得歸耕田畝湖南北皆吾赤子不能幸此而忘彼也)待擒
首逆蕆全勲
微雨(五月十二日)
黍禾苖發蔚菁䓤麥穗灌漿待澤充微雨倏晴不成寸
未能滿望却增忡
題文津閣
癸巳始之乙巳成(自癸巳年始命館臣編輯四庫全書分貯大内之文淵閣御園之文源閣)
(此間之文津閣盛京之文溯閣至乙巳年四分全部告成每部三萬六千冊可謂書城之鉅觀矣)覈仍
一再致詳精(當年初辦四庫全書原派搃校分校各員詳加校對并予優叙乃戊申年駐此時偶)
(翻閱閣書其中訛錯甚多因命在京之皇子大臣等將文淵文源二閣之書詳加讐校其文淵文源二閣之原)
(校各員罰令詳校此間文津閣之書其文津閣之原校各員罰令詳校盛京文溯閣之書在各員既得優叙未)
(能盡心所事後此不加譴責僅罰令冄加詳覈彼亦無可置喙而四閣之書經此一冄校閱庶幾可稱善本耳)
保無魚魯潛猶伏譬若塵埃掃又生坐㦯抽籖偶目寓
慙惟對鑑在躬行老而舉事老而蕆駢疉
天恩欽感誠(初命編輯之時予年已過六旬乃甫逾一紀而全書四分俱已告成以古稀有五之)
(年竟能蕆此大功何莫非上蒼之眷佑耶)
登煙雨樓即事
昨過廣仁嶺西東農畢見麥麰未逮熟禾黍則耕遍生
機究欠潤炎風况時扇羣言可待時我意微覺旱(叶)湖
樓肖嘉興烟雨其名善南巡實每副北駐亦屢眷(是樓制肖)
(鴛湖浙中多春雨南迦到彼每副其名山莊望雨時登斯樓亦率有雨試之屡騐)斯登匪為遊
希即甘膏臶
雨(五月十三日)
午熱不可當蒸雲西南来時聚時復散踟蹰難置懷已
而漸霃&KR0034;隠隠聞輕雷輕而徐以重砰&KR1024;風繼催暵氣
倏驅盡優膏霈無涯細霔随雄䨚矗灑還横排如是至
四更高低四寸皆曉晴凉爽生風日清和諧旱解萬物
蘇登樓名副哉豈弗慰方寸繼霑當益佳
西峪
西峪年年來每來必先到今番隔五朝亦必有其道(叶)
望雨心弗寧籌苖捷未報微霔實屡逢(十一日喀喇河屯之雨甚為霶)
(霈而此間僅有寸許十二日下晚亦得雨一陣并不成寸)大勝時亦告(福康安和琳會兵自解永)
(綏圍後勢如破竹所有賊巢如黃瓜蘇麻各寨上下西梁等處亦屢次攻克而擒獲首逆吳半生等之信)
(尚未至也)然未首兇擒以及尺澤浩(叶)譬之此探勝究在得
其要昨雨誠四寸草木潤新造近者信云慰遠者望猶
躁捷音速飛章南薰企為𨗳
味甘書屋自警
苦言藥也甘言疾幼熟讀之豈暫忘獨是盈庭耳目者
頌多規少為徬徨
有真意軒戲言
真與假相對有及無互形有真則無假孰所孰為能二
念(謂能所)既紛投四事(謂真假有無)胥幻稱曰意復曰軒豪釐
千里争是則題乃失吾失吾戲評
秀起堂
望雨諸凡覺不宜一霑到亦弗嫌遲麥原後結穗堪待
(口外地較寒二麥此時方結穗灌漿昨已得雨不為遲也)禾正發看苖怒披牆外農
功觀遠近堂前山景俯参差拈豪七字於何會正是紛
呈秀起時
静含太古山房
山堂顯高朗山房藏窈窱是即繋辭之所云一二二一
不可少輕輿下﨑嶇棧道循深杳仰觀岩居額静含所
含應即太古道何以知其然無一物能方寸擾向來彼
此憂樂懷習習清風盡與掃
戒得堂三叠壬子韻
稅駕翼朝好雨晴甫能接潤惬農情(十二日至山莊駐蹕次日十三幸得)
(雨四寸餘土脈已可接潤於農田頗有禆益)較之去歲幸未欠慮以前期祝
莫盈(今歲口外春夏以來雨澤雖不能如去年優渥然山田滋潤麥收亦不至多遜惟去年六七月間大)
(雨時行竟以過多致潦此時距秋穫之時尚遠不能不先期為之繾念惟祝此後暘雨應時不至有過多之慮)
(是所切望耳)將謂時和逮歸政不圖苖亂又行征
高蒼昭鑒理曲直
祖訓虔遵戒得名
護雲南巡撫費淳報麥豆收成九分有餘詩以誌
慰
滇南僻處萬山中舟楫由來古不通鑿井耕田資本地
土司民属慶同豐(據費淳奏雲南二麥蠶豆現俱刈穫登場所有麥豆並種之威遠等十四)
(廳州縣收成分數高下均有十分永北等二十三廳州縣低下十分高阜九分蒙化等二十二廳州縣高下均)
(有九分趙州等十州縣州判縣丞低下九分高阜八分祗種二麥之中旬等十一廳州縣州判低下九分高阜)
(八分祗種蠶豆之思茅廳低下九分高阜八分合計通省收成實九分有餘至沿邊各土司地方收成亦九分)
(有餘遠近均稱豐稔深為欣慰)幸非黔省遭苗燹喜併督臣立武功(督臣)
(福康安聞黔省苖變即飛帶滇黔兵往勦)既已南瞻為之慰撫躬惟益滇無
窮
題和闐玉孤山圖
俗樣專諸大減今(蘇州專諸巷皆玉工所聚向來製器多就玉質形似競誇新樣而不自知)
(其俗近日率知仿三代噐物形制古雅或琢為山水名勝圖俗樣為之大減)賈亭西繪雅堪
吟(白居易錢塘湖春行詩孤山寺北賈亭西此器繪景如是堪稱雅玩)箇中問孰宜稱玉
合向山隂梅墓尋(林逋墓在孤山西北每次南巡遊覽湖山必經其地)
河東總河李奉翰報得雨深透情形詩以誌慰
山左春夏交得雨淺深殊然未透者多南瞻廑念吾兹
接河臣章濟(寧)魚(臺)盈尺濡(據李奉翰奏山東沿河之濟寧魚臺一帶五月十三)
(日自酉刻至次日寅刻大雨連宵達旦入土深透已種秋禾益見長發暢茂晚禾黍豆等項俱可趕種齊全且)
(雨勢寬廣自必普被運河水勢亦報增長八寸至一尺二寸不等南糧幫船催過濟寧者九十一幫已出東境)
(者七十三幫所有江廣重運經行益資浮送等語)大田長(上聲)發茂晚禾趁種俱
河水增尺餘催過濟寧都兼報豫省霑三五寸澤胥(又奏)
(稱河南地方於四月三十五月初一及初六七等日得雨之後續又據祥符虞城等縣具報初九日得雨深透)
(并據中牟陳留蘭陽商邱原武封邱考城等縣俱報得雨三寸至五寸不等)吾民何幸哉感
深益䕫如却綣東三府(玉德前奏東省各属節次得雨深透惟初八初九之雨登州萊)
(州青州三府僅得一二寸尚未優霑此次未知曾否均叨渥澤深為繾念)均叨惠有無
雨(五月十八日)
優雨剛欣四寸滋(十二日到此微覺乾旱次日幸即得雨四寸農田頓覺滋潤)五朝
復先(去聲)一旬期(兹越五日又復得雨透足十雨之占且先其半何幸如之)徐霏急霔
相繼續高嶺低川概拂披曲澗合流千派水喬林全潤
十圍枝(苑内十圍之樹通體渥潤即田中霑透可知)沃心豈不同民慶恐涉
驕盈勵敬寅
喜晴(五月二十日)
五日為期六日詹(采綠詩云五日為期六日不詹言過期而不見也此間十三日雨後越五)
(日復雨至第六日猶未止今可反其意而借用之)纔欣既渥又虞淹似兹多願
誰能副即此無恒我亦嫌午霔忽過翳全散巖風頓落
爽生添心緣農慰非關景那更矯情罷韻拈
林下一首三叠乙未韻
春秋廿如瞬(予即位之初立䭭至乾隆六十年即當歸政是以乙未林下戲題詩有云擬號箇中)
(者還當二十年比之朝臣致仕者有林下之稱自乙未至今年乙夘倏已二十年荏苒光陰真同一瞬)時
節迅而便舜僢昔虛語(予年十七時即位皇考賜居大内之西二所後因升為宫)
(彼時鄂爾泰張廷玉等擬名重華盖取協帝之意以為頌語而予不啻以規視之按白虎通云舜猶僢僢也言)
(能推信堯道而行之今返躬自審其語竟何如耶)堯嶢今愧肩(按蘇東坡書傳注堯咨岳巽位)
(事時年八十六歲予於眀年丙辰即當歸政年數適相符合但白虎通云堯猶嶤嶤也至高之貌清妙高遠優)
(游博衍衆聖之主百王之長也予幸與之比肩殊以為愧)清閒復午憩嘉蔭喜風穿
不可無詩紀乾隆六十年
題含清齋
北谷書齋來不頻迎人青意又含新六旬稔苒數(上聲)年
滿八五春秋得歲真一雨為之增喜氣連林却弗解前
因壁留闕處已題遍(齋中歷年題句書懸楣梠間至今歲已滿)意欲從兹擬
獲麟(明年歸政後駐此理宜遵養即偶來遊賞不必復事吟咏矣)
玉岑精舍
山齋復向西山棧筍輿躋林葉露光閃階蕪雨色萋几
憑寫新會幅闕補前題恰正書之滿明年閣筆兮(此處歷年)
(所題詩壁間將遍尚容一幅兹吟恰補其闕今年滿六十眀年為太上皇筆墨之事亦可以罷者多山莊諸景)
(以此者不少)
碧静堂
精舍近書堂高低隔幾岡輕輿度崔錯平榻坐常羊叠
樾色如沐鳴禽聲亦忘色聲歸至静知静又誰當
淨練溪樓雜語
過雨練真淨(是室非樓正對石峡雨時落水如瀑練影不雨則無)跨溪樓以名是
皆出假借允未冺閒情循(名)責(實)胥成幻因緣偶爾評
拈豪聊誌趣此趣自何生
留京王大臣等報雨詩以誌慰
月之廿日此喜晴誰識京中正喜雨(留京王大臣永琅等奏京城於十七)
(日得雨三寸後至十九日酉刻得雷雨一陣亦祗有二寸二十日自戌至亥又復雷雨交作勢甚霶霈極為深)
(透現在二麥早經刈穫晚未得此優澤倍資長發秋成大有可望)二麥收定晚禾茂得
此優霑秋可覩同日京兆及倉場並稱獲甘快晴好(叶)
(同日據順天府尹蔣賜棨等奏京城得雨情形相符又據倉場侍郎宜興等奏通州地方亦於十九日自酉至)
(亥得雨極為透足次日旋即放晴不惟農民歡悦兼於浮送漕船大有禆益)稽首
上蒼生物仁關内外
恩錫以普幸兹時若更何云益勵戒盈敬作所
按察使銜臺灣道楊廷理報早稻收成分數詩以
誌慰
三縣一廳報幸逢暘雨時八分早稻穫(按察使銜臺灣道楊廷理奏臺)
(灣南北两路栽插早禾以後雨水調勻嗣後楊花結實又復暄潤應時現在早稻登場除臺灣一縣土性浮鬆)
(向不種早稻外所有淡水一廳收成八分有餘鳳山一縣收成九分嘉義彰化二縣俱收成八分統計一廳三)
(縣共收成八分有餘)合郡夏收彌搜捕匪徒少(前據臺灣提督哈當阿及該道楊廷)
(理同奏臺灣匪犯陳周全因其兄陳光愛前在鳳山縣地方滋事業經挐獲正法見地方官搜捕餘黨緊急復)
(糾衆在鹿仔港地方滋擾該提督帶兵前往剿捕旋有該處義民等誆稱入夥誘賊至彰化縣城出其不意將)
(首犯陳周全擒獲並殺死匪衆一百餘名該道駐守郡城搜緝黨逆陸續正法匪徒漸少且並未傷損田禾近)
(日米價漸平民番俱如常各安生業)耕桑民戶熙慰非啻海外内地慶兼
資(臺灣一歲三熟産米最饒内地向資接濟惟漳泉二府自去秋被水之後收成歉薄雖當即加倍賑恤而)
(冬間米價尚貴至今歲春夏之交日漸增昂現於福寧府属及浙江地方籌辦穀石由海道運赴平糶兹臺郡)
(幸獲稔收商販流通内地糧價自當亦就平減)
澄觀齋有會
羲經觀(去聲)之義觀(去聲)民觀(平聲)我生所以重九五扶陽抑
隂眀(九五以陽剛中正處尊位其下四隂仰而觀之此是扶陽抑隂之義至象辭曰觀民也則不但觀一)
(己之得失又必觀民俗之善否以自省察亦以九五人君之位正可借民以觀我耳可知我與民分雖殊而理)
(原無二也)示觀(去聲)在觀(平聲)我曰中曰正貞人我詎有二可以
該一澄
奎章標禹訓(齋内惠迪吉額乃皇祖御筆也)順善澄方成向喻澄以
静(舊作題是齋詩癸未有觀物思澄理欣惟静與皆之句甲午有有會莫非静無觀不與澄之句)兹繹
澄以誠誠静臻無私為觀泯將迎觀(平聲)觀(去聲)二而一晰
理求益精
御製詩五集卷九十八
