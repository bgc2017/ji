御製詩四集卷四十三
古今體七十五首(丁酉三)
齋居
北至應齋居日長藴炎暑優霖已過旬(是月初三日雨)晴曦熾
軒宇廣厦尚鬱蒸小民怨如覩曰豫騐咎徵踟蹰不遑
處大田亦需澤又復望甘雨
夜雨(五月十四日)
傍晚雲氣作聚散勢未定西山殷其雷弗雨心益怲強
寐不成眠忽聞簷溜迸時徐時復疾遂以達曙竟既霑
既足哉慰餘勗敬勝
攬鏡口號
不曾攬鏡已多時白髮盈顛訝對誰歎我未嘗言老者
即今言老亦其宜
題史可法像
紀文已識一篇篤予諡仍留兩字芳(丁亥秋因閱宗室王公功蹟表傳見)
(睿親王致書史可法事遂命於内閣檢得其復書讀而三歎乃製文書其事並附錄可法復書於後乙未冬命)
(大學士九卿等查勝國殉節諸臣核其事實定議予諡可法得諡忠正)凡此無非勵臣節
監兹可不慎君綱像斯覩矣牘斯撫月與霽而風與光
並命復書書卷内千秋忠蹟表維揚(侍郎彭元瑞以所得史可法畫像并)
(其家書装卷呈進乞書御製文因成此詩題卷首而向所製書事一篇及可法復書則命大學士于敏中書於)
(卷中即以此卷郵發兩淮鹽政置梅花嶺可法祠中並聽鐫石以垂久遠)
夏至日
北郊禮成述事
執禮詣
方澤秉誠禋
厚坤配
天益光大載物永安敦二始函鐘奏八成韶樂論前朝
優澤霈叨
貺更祈
恩
北郊禮畢還御園因成五絶句
歷歲躬禋沐
厚恩敢因暑節避歊煩若云
昭事如事
母觸緒惟增不忍言
前朝甘雨尺餘霑歷覽郊原慶慰兼麥半收場半棲畝
黍禾助長露湑尖
西山漨浡霧濃生潤逼輕輿課穡行設以目前收麥論
却遲雨可却宜晴
覺生偶一嘗香積(由傳餐壇還御園途經覺生寺每於彼寺僧以素饍進略一嘗之非)
(全用伊蒲饌也)未悟無生那覺生迴憶往年今(日)况惟餘忍淚
恨難平(每歲再還北郊禮成先詣母安御園兹惟因)(暢春園請成便聖恩慕寺落道)
(瞻禮追憶常年景况不可復得曷禁哀感)
北郊旋蹕例園居况已園居兩月餘(子昔遭十七皇考大故二月後)
(始居御園今歲梓宫暫安)(九聖母大事正月二十九日恭移禮經三事殿應常詣几筵行)
(即於御園持服以便謁奠兹既安奉禮告山陵還京後升祔及恭進玉冊寶諸大成適當夏至)
(齋戒宫中居踰半月今始還御園因思御園莅政視事與朝内無異况二月以來已居兩月餘且余年已望七)
(邇年覺畏暑園居稍得清凉可以精勤庶務亦足仰體聖母在天慈愛揆之禮意尚不為過是以仍循向)
(年駐御北郊後園居之例惟不能似從前園之待以三年究不免慙歉耳)祇以長(上聲)年兼
畏暑初心未遂實慙予
恩慕寺瞻禮六韻
尊養暢春歷&KR1852;冬欲求
温凊更何從
天惟高矣地惟厚慕述
祖兮恩述
宗(南苑永慕寺佑寺皇祖為考為太皇太后祝釐所建暢春園恩皇聖祖薦福所建)
(今為恩慕聖母敬啓梵宫即於恩佑寺側名兼亦誌紹承家法之意云)
聖德寧資冥福報永思因啟梵筵重階臨忍草韶光寂
庭列祥枝
慧蔭濃愾若聞猶僾若見耳中
音與目中
容
大慈本悟無生旨渺息長懷罔極恭
河南巡撫徐績奏報得雨詩以誌慰
中浣京畿復雨時(五月初三日京城得雨深透畿輔所報則西北優霑而東南較少因諭詢)
(豫齊情景若何嗣據覆奏皆有雨而未能普渥昨十四夜至十五京城甘&KR0584;沛零六七寸許禾黍皆資其利而)
(是日雲氣甚濃所被必廣兹據徐績奏河南省城得雨月日分寸與京城相同為之稍慰但未知河北望澤各)
(屬能均霑否耳)&KR0034;靀南望大雲彌未知各處霑膏否奏到連朝
沐澤施麥已收完無礙稔(豫省麥收早於直隸此時來年久已登場不虞蒸濕而禾)
(苗正當長發得雨益為芃勃)稼方怒長正宜滋濟寧亦報甘霖渥(姚立)
(德亦奏濟寧一帶十三十四等日亦得雨八寸早禾皆得滋榮而麥後未耕之地亦可及時翻犂種豆附近各)
(州縣得雨亦同惟濟南各屬未據國泰奏報因馳諭詢之)獨繾歷陽驛問之
題池上居
池上三庚度年來例有詩豈能弗居也遂與罷吟之觸
目多乏趣摛毫艱搆思柱楣如述傳慙愧寸心知
蘇爾相詩
差往緬屯因被羈(庚寅春因緬匪懇求觧老官屯圍時曾有奉表還人納貢之說久渝不至)
(命雲貴總督彰寶遣人往詢而彰寶遽遣都司蘇爾相持檄往緬境乃匪目諾爾塔將蘇爾相羈於老官屯蘇)
(爾相屢欲引决不得留彼八年丁酉春匪目得魯藴願將蘇爾相送還禀致邊吏總督圖思德據以入告然不)
(免露遷就完事之見為緬匪所窺復爾居竒翻悔而緬目綻拉機又從中掣其肘益致反復遷延幸余預料圖)
(思德之才識拘淺非能任其事者因改令撫黔而調李侍堯代其職并命阿桂往彼相機籌辦二人措置得宜)
(緬匪始知畏懼於四月廿七日差人將蘇爾相及其隨往之弁兵等送還内地阿桂等因訊錄他犯供詞以奏)
(乃知蘇爾相在彼情事為之矜憫)今知悔罪送還為兵傳後實非佳也
事貴先聲信有之(緬地水土惡劣前此官軍至彼輒多染病且有死亡者實非可用武之地)
(故决計不復加兵昨歲平定兩金川受俘誅逆令所留緬目秤官猛等數人與觀皆惴慄觳觫不敢仰視因縱)
(之歸秤官猛等遂於緬地傳述中國威武會緬酋懵駁已死其子贅角牙繼立頗知悔懼而得魯藴等又深慮)
(獲罪天朝終難安處因思表貢還人求許開關通市其悔罪之心實由先聲所懾也)癘地瘴鄉憐
久汝冰天雪窖豈殊其設如比儗伊家武無子無妻謂
過伊
蘇武直未降匈奴如衛律李陵耳冰天雪窖囓雪餐
氊豈能度十九歲之久歸而為典屬國賜之二百萬
漢之奬忠不為不厚而李陵猶謂之薄盖彼既降虜
所謂出婦無好辭耳至於娶妻生子則武故不得謂
之全人而亦令其囓雪餐氊以延歲月乎司馬遷所
云附青雲之士者史之美在此而史之病亦即在此
矣因用武事故並及之
署山東巡撫國泰奏報得雨
遥繾濟南澤沛遲幾番馳諭往詢之(前因山左久未得雨屢馳諭詢問及)
(本月十五日京畿普渥優膏而東省所奏是日僅得微霑不成分寸恐大田望澤孔殷或成旱象深為厪念復)
(勅詢之)幸聞仲月廿之四得渥甘膏雨及時(國泰奏廿四日申時甘&KR0584;)
(淋漓至戌時連綿未止入土深透禾苗足資暢茂且雲氣濃厚所被必廣俟各屬報齊再行馳奏)麥早
登倉原報稔禾方蔚畝正含滋南瞻不覺手加額普為
吾民叩
昊慈
雨(五月三十日)
月半渥雨霑其後間(去聲)霏&KR1204;近乃睛將旬歊蒸頗覺劇
(卟)農諺五月旱率云利穡務收麥已入廩禾黍苗生怒弗
雨實亦可盼以滌炎故南風送族雲頃刻彌天布萬珠
傾栲栳横排復斜注迷離銀世界縱望不知處葛衣那
可當几席凉生遽勝於揮百扇因識天工鉅(叶)
山西巡撫巴延三奏報得雨詩以誌慰
馳驛方頻問雨暘翼辰即接報霑章(前閱巴延三報雨摺分寸似欠霑足)
(即於摺内批詢昨因河南山東俱奏得透雨而晉省尚未覆奏復馳驛詢之越一日巴延三奏雨之摺即至)
月中浣及下浣候雨四寸連五寸滂(巴延三奏省城於五月望日自丑至)
(未得雨四寸太原平陽等九府忻代等七州所屬及歸綏道各廳均於十四十五得雨三四寸至六七寸不等)
(省南正在翻耕麥地播種榖豆之時省北已種秋苗亦屆長發得此甘&KR0584;頻霑農田大為有益又於二十四日)
(自卯至午省城復得雨五寸現尚濃雲四合霑膏必普云云覽之稍為慰懷)收麥翻耕還播
榖入倉力穡重(去聲)求箱誠云慰矣仍餘思辛苦惟農農
實良
是日陜甘總督勒爾謹復報望雨
方欣晉省霑膏渥即悉甘郊望澤遲展轉一心何所託
大都慰不抵愁思
西直門外作
視朝正殿對千官勤政於斯亦一端已閱半年難再闋
(衆官以遷除加級等事謝恩者每歲例御殿二次與御門聽政無異非三大節正朝受賀可比雖在二十七月)
(内仍當循例舉行且自上年十二月視朝後迄今已閱半載典禮不宜久闕因還宫於初五日御殿)還宫
路便穡功觀
麥收已定更翻犁黍葉禾苗勃長齊况是邇來雨暘若
為民慶矣更祈兮
倚虹堂據路之中憩以傳餐歲歲同今日過門而不入痛思
慶典竟成空(此堂於辛未歲因恭祝夀而搆辛巳辛卯遇)(七聖母六十萬大旬八旬)
(慶並加丹雘本擬辛丑歲復事新葺以祝今實九旬豈意竟成虚願向年進宫路便每於此傳餐不忍再)
(入矣)
陜西巡撫畢沅奏報得雨詩以誌事
麥秋獲稔復翻犁仲夏雨霑惜未齊(畢沅奏陜省本年二麥稔收場工已)
(畢即當播種秋禾必得時雨優霑方能翻犁播種而各屬雖均於五月中先後得雨但未能一律深透)已
覺民情殷待矣遂蒙
天澤沛施兮應時農諺原堪卜(又據奏五月下旬民情望澤甚殷二十五日酉)
(時甘雨如注至廿六日未時方止四郊霑足野外已有扶犂驅犢者恐為時稍晚詢之老農僉云關中有秋收)
(不秋收只看五月二十六之諺此雨甚為及時而西安同州鳳翔延安邠乾商鄜等府州屬亦均報於是日普)
(被甘霖十分優渥)異日豐收庶可徯近遠吾民胥赤子為翹甘
省望逾西(近接勒爾謹奏報甘省望雨未識此次陜省之雨甘省能否圴霑西顧更為厪念)
雨(六月初六日)
昨日雨&KR1268;雭今日雨霶霈九夏屆時行連隂審何礙經
事多畏事望晴已切内莫非因籌農時若乃無害傍晚
絲脚收蟬聲高樹快
熱
十日無雲騰烈曦炎蒸長晝那當之深軒廣厦猶難忍
蔀屋茅檐每切思雖是黍禾澤已渥究應雷雨作為宜
拈毫更有含悲處陡憶常年
夏凊時
六月廿五日詣
黑龍潭祈雨作
祈雨多於春夏交時行際實剏逢教廿朝無那熾炎日
(自初六日雨後雖微有陣雨總未成分寸)尺澤顒希解熱䫸
禾黍看將吐穗齊高低芃葉綠萋萋旱厪人暍非厪稼
恐礙含漿亦迫徯(前次透雨既霑禾稼俱已勃長田功尚不至迫於待澤惟連日炎歊較甚)
(街衢間有病暍者故急盼甘澍以解之然秫黍正當結穗含漿之際若早沃優膏顆粒更可資飽滿因亦殷顒)
(望耳)
兩年幸未凟祈來(甲午四月杪曾禱向靈潭乙未丙申皆未詣此請雨且年祈澤俱在四)
(五月間從未有於六月至此者)今歲斯
祈更異哉百級石階仍步陟曰慙曰籲曰誠該(石壇前磴百)
(尺登陟稍艱余雖春秋望七而為民請命不敢憚勞盖必步禱始足以申誠悃且當大雨時行之候尚待祈甘)
(能無慙歉耶)
西北雲纔吐遠天庶其大霈滌歊煎園門迴入誰來慰
(常年詣慰龍潭祈雨迴人諭由今追)(昔聖母必遣傷何如之)
往歲思量倍惘然
西直門外作
還宫緣致齋清蹕趁朝爽禾黍夾路旁吐穗互俯仰(禾穗)
(必俯黍穗必仰)初謂葉蔚隂芃芃可冀穰侵尋日以甚其下亦
乾壤土潤時行際而旱非所想憑觀祗益慙無言惟悵
快
夜雨(六月廿七日)
畢日雲聚散入宵雨落初方欣聲以壮頓惜勢將徐問
徹五更半霑纔三寸餘久乾知未渥繼望益怦如
復雨(六月廿八日)
終日雲容時聚散今宵雨較昨宵贏幸知此澤繼彼澤
訝聽前聲接後聲吐穗灌漿心以慰滌炎盪穢氣初平
明朝孟朔兼甲子既雨佳哉又冀晴
孟秋時享
太廟禮成述悲
歲月迅如流怱怱屆孟秋
祔來際斯始(自行禮聖母升祔以來初值時享是以親詣而既虞後此為吉祭之始追憶)
(增慈恩倍悲慕)
虞後憶從頭易吉敢違禮思
恩益結憂
禘嘗具深義夫子必從周
西直門外作
秋嘗蕆事御園迴樹夾石衢了不埃一雨頓教蘇萬彙
甘膏神速若斯哉
鬱消潤逼解愁縈迎面風來凉爽生更有淵衷獨慰者
孟秋甲子朔時晴
暢春西望樹籠煙弗進園門意黯然比似往年無可說
祇餘
恩慕禮金仙(常年自宫内還御園必詣暢春園問便道安以申戀悃今無復曩時情事惟以)
(至追思恩慕寺瞻禮益切感傷)
西北風(七月初九日作)
六月廿七八雨霑遂虞雨秋甲子孟(七月朔為秋甲子二者皆不宜雨是)
(日午前頗晴自晡至夕密雨時作時止幸半夜後即晴霽不虞雨水過多也)是晚雖霏幸即
晴人言初二猶防盛(田家有不怕初一霖只怕初二隂之諺為前半月雨水占騐此月初)
(二天色晴敞雖初一有雨亦無礙耳)其日快霽實終朝略慰農謠祥以應
上浣之五夜作霖無眠徹曉為之怲田功河防胥要務
馳驛方伯相咨政(初五日立秋以旋雨旋晴為佳而是日未申以後雨勢綿密竟夜不止恐)
(致連隂害稼且慮永定河水漲溢是時周元理防汛固安急馳諭咨詢而此處於初六午間即已開霽尋據周)
(元理覆奏今年永定河水本小而後隨長隨落初五夜雨並不覺多而省城一帶至是日始得深透覽之稍為)
(慰懷)辰已之間遂開霽能無額手因農慶却值天孫洗車
際懷惕時望雲散凝兩日喜未符其言今晨西北風真
勁徂雲吹盡捲東南始覺心安晴乃定宅憂以來懶操
觚祇關晹雨仍頻詠廑稼穡為萬民勞承
訓常年在温凊
自驚
河臣馳驛五百里未擘封囊先自驚(向來河臣遇有河防急務例由五六)
(百里驛奏餘事則否昨忽接高晉薩載奏章由五百里郵至未啓函時心甚驚疑恐河上之或有事也迨展閱)
(乃因馳驛往問新河工程二人覆奏新河安瀾及清口流暢工堅情形始為稍慰矣)却為(去聲)安瀾
速迴奏慰贏懼矣敬仍并
熱(七月十六日)
不雨剛十日秋陽頓熾然亦知久非也仍覺畏如焉蕎
隴澤需潤菜畦乾可憐心縈農圃際祇自益憂煎
雨(七月二十日)
夜霖達曙勢方酣利稼敺炎果是甘一節未能置念者
新河初改繾江南(陶莊新開引河以避黃水倒漾自二月中放溜以來流暢而駛且勢趨北)
(岸河身日漸加展而河底日漸加深於導黃甚為有益其清黃交滙處又較清口移遠五六里有刷黃之益而)
(無倒灌之虞但新河工初成必俟今年伏秋汎皆順軌安瀾始慰繫念耳)
喜晴(七月二十二日)
一雨連兩日心中已盼晴自知鮮藴藉祇以切農耕雲
片散惟盡曦光曝且晶時暘虔額手庶可望西成
西直門外作
仲秋齋戒此還宫曉日烘霞白間(去聲)紅露氣風光真應
節輕輿徐著閱農功
早黍登場晚禾秀復看蕎菜茁苗森可知芃綠薰黃裏
多少較晴量雨心
月餘曾未出郊行屢盼甘霖屢盼晴今日憑輿心慰處
右壇誠可報秋成
秋仲恭祭
社稷壇禮成述事
每歲
春祈奉今年
秋報承(每年春祭驆熱社稷俱親詣行禮秋祭時以行圍塞外駐河例遣諸王恭代今歲因居憂)
(未舉秋蒐之典故得躬承秋祀)幸無值二鬴惟有祝三登壝外
獻功罷(昨春平定金川俘逆酋索諾木等解京師於社稷壇門外行獻俘告功禮)
壇中奏樂應(二十七月之内簿大郊社大祀仍用樂至御前導引及鹵駕則樂設而不作禮)
(也)禮成詠良耜(毛詩序良耜秋報社稷也)似續念猶兢
雨(八月初八日)
秋霖宵達曙十日恰宜晹(前月廿九日曾雨)晚稼正流澤早禾
已艾場落簷猶送響拂席漸生凉却繾青衿衆凄凄守
號房(是日鄉試頭場點名士子冒雨而入衣履霑濡號舍風簾宜亦不免滲濕為之厪念)
賦得秋香動桂林(得林字八韻鄉試題)
酉歲秋闈舉丁年仲月臨興賢頒試帖作式每先吟即
景臯塗候抽思棘院深瓊華方馥馥彦士會林林味静
全欺麝色清那數金唐宫蘭沼側漢邸小山隂拂處風
迎鼻聞來香滿心考場無桂樹蟾窟望枝森
江南河道總督薩載奏報秋汛安瀾詩以誌慰
陶莊河口乃初更以此新工越繫情已自伏秋過二汛
欣知深廣刷中泓(薩載奏陶莊新河前月以來節經大水沖刷河身河底日益寬深較六月)
(中旬查壘時又刷寬十餘丈及二十丈不等河頭現寬一百三十五丈河尾現寬一百丈水深二丈一二尺至)
(三大不等兩崖陡立水未上灘甚為深通暢順云云今伏秋大汎已過新河可資利賴為之欣慰)正陽
津渡報消漲洪澤尾閭暢洩清(又稱正陽間淮河已陸續消水六尺餘寸上游)
(有消無長下游洪澤湖亦可日見消落已將東西壩停止展寬清口宣洩甚暢湖水出口有力直抵彭家馬頭)
(迤下會黃東注俟湖水消存九尺以内即相機收蓄以濟來年重運)更蓄淮資明歲運年
年惟是計平成
啓程謁
陵之作(有序)
禮成
吉隧妥安永及萬年歸奉
神輿暌隔俄經五月溯既虞而
升祔莫罄餘哀洎用享於
秋嘗難申終慕惟是
松楸遥指積時之瞻望增悽顧茲稼穡殷懷越陌之往
來宜恤邇者農功甫畢孺悃彌深爰諏啓蹕之期
敬舉上
陵之典眄雲山之迎目邈若阻脩履霜露以驚心愴焉
怵愓長言誌痛短引抒情
虞成歸路奉
黃輿瞻望
山陵祇痛余忽忽不期易秋夏悠悠何以惜居諸築場稼
穡應無礙安頓朝昏尚有餘(自京起程當行四日)益識為君難信
也三年那得守於廬(昔宋孝宗未終高宗之喪遽行禪位且以不得日至德夀宫欲不退)
(休不可為辭此語非也人君富以善繼善述克守祖宗之業為孝即居喪之禮亦有定制而不可踰豈能下同)
(士庶人之倚廬棄萬幾而守墓且心存愛慕亦不在表白空言孝宗徒以畏事偷安託辭内禅於君道孝道均)
(未有當耳)
秋麥
半月未經行秋田綠麥盈摇摇風榖布灧灧露珠擎色
蓄祈年目香含隔歲情因之預生望三白可符貞
黃新莊行宫晚坐
遠宇曦光隠空庭魄色披西風懷縹緲南甸望迷離已
覺吟情懶自然得句遲夏初斯路况魂斷不堪思
易州道中作
孟夏經斯地望霖為心愁既而渥甘膏仍稱麥有收黍
禾苗益壮芃芃蔚如油去京不甚遥農務無大殊(卟)今
年較雨暘弗與往歲侔每覺待澤殷即得霈澤稠(今歲畿輔)
(夏秋雨澤雖不甚多每當盼望之時輙得甘&KR0584;優渥以此仍屬有秋)所以高下田一律登
稔秋茲來閱場圃村村崇墉酬更看綠隴間率已茁冬
麰額手慰且盼三白如願不復聞迤南郡秋雨被未周
雖弗致成灾緩徵逭誅求(昨周元理奏直隸各屬並復豐收雖大名廣平所屬間有)
(缺雨歉收之處然亦不過一隅中之一隅止須查勘被歉之區酌量緩徵貧民即不至拮据從之)猶慮
麥艱種厪念縈悠悠河北應亦同諭問馳驛郵(大名一帶與河)
(北境壤毗連恐缺雨情形亦復相等且豫省尤以麥收為重若八月以來未得透雨即難種麥甚為厪念因馳)
(諭徐績令即確查奏聞)勤民與祈年此外吾何謀
永慕齋作
夏初此地浹旬居(夏初恭奉東陵舉襄)(聖母梓宫至四月泰永安大典自十)
(七日駐梁各莊每日恭詣行禮畢即居此齋至廿五日禮成遂於廿六日祇奉神牌黃輿還京居此凡旬)
(日)迴憶肝腸痛斷予一去不留惟日也有來必往信人
與夢中
膝下原如實資事
愛同總是虚秋季奉
還御園况(往年此際即當自避暑山莊奉安輿還御園時也)可能重得祇唏
嘘
恭謁
泰陵
霜露依然易
羹墻杳莫尋
西東風雨會&KR1852;二歲年侵再至原如昔(自丙辰歲安皇考初奉)
(事陵寝後丁巳戊午皆一歲兩詣展謁兹一遵舊制非敢豐近而既至則必先謁)(聖母大泰陵也)
兩來匪始今期頥世恒有(我年適皇考若仍在世今當百歲大慶)迴憶
痛猶深
恭謁
泰東陵
春初至秋末心近歎身遥祇藉夢魂
遇永辭
甘旨調(憶往年木蘭迴蹕至避暑山莊問景不安親調羹膳以進聖母為之加餐此能復得)
(矣)雲山惟寂寂落葉正蕭蕭歸轡孟冬逮
愾聞擬祭朝
題潭柘岫雲寺
岫雲不到十多年紆轡權教訪梵筵資
愛祇餘深懴悔非空未解孰因緣流隂滚滚催三界落
葉蕭蕭掃四禪僧是蓮池規戒派可能六字悟真詮
香山夜雨(九月十九日)
信宿香山趁便郵(自潭柘至御園山路稍遠因取路便至香山静宜園駐蹕)
易雲迴望恨悠悠不文本擬無言去(向至香山一日率成十數首兹以謁)
(一字陵之便駐此終日未題適值夜雨始成此什云)一雨還教七字留非待澤
時場納稼為(去聲)來年計壠鋪麰明朝廿里憑輿路潤意
應看綠罨眸
護山東巡撫國泰奏報得雨詩以誌慰
為厪山左播秋麰諭問曾教馳驛郵(前以山左自八月中旬至九月未報)
(得雨恐民問未能普種秋麥深厪於懷因馳諭詢問)方據奏稱需澤亟遂欣報到
被恩優(廿二日早接國泰十九日奏稱東省盼雨甚切若再愆期宜籌辦緩徵以裕民食尋接國泰二)
(十日摺奏稱濟南省城於十九日夜至二十日辰時得渥甘&KR0584;入土已五寸餘勢猶未止且雲隂濃布霑被必)
(廣東省地氣較暖此時得雨即可及時翻犁播種二麥為之慰懷)高原下隰犁争出暖
烘(去聲)寒遲種可投一例顧南豫差遠(前亦軫念河南缺雨諭詢徐績覆奏)
(至亦盼而未得兹東省與京畿同日得雨歷時久而分寸亦多似此次之雨南大於北齊豫連疆計中州必同)
(霑渥澤或以距京稍遠未即馳報倍切懸注)未知霑否更因愁
恩慕寺瞻禮
謁
陵禮畢復歸來求已
無方切有哀
恩慕祇堪申拜叩
暢春猶記奉
旋迴(邇年九月自熱河迴鑾以廿二日奉今適聖母還暢春園駐蹕翼日恭詣問安當是日)
(又值月忌祇詣益切恩慕寺瞻禮迴憶往事哀感)羲娥今覺誠速矣風樹古
曾餘恨哉指日還宫以冬令問
安那得此重陪
河南巡撫徐績奏報得雨
今年秋雨缺種麥厪河南幸接撫臣奏開封四寸霑(前厪)
(河南缺雨屢馳諭詢問兹據徐績奏開封省城於二十日子時起至次日辰時密雨連綿入土四寸四野優霑)
(可以趕種宿麥稍慰軫懷)足知雨自北數(上聲)時遲以三更因未馳驛
報較齊亦淹(山東河南同日得雨而國泰由驛馳函於廿二早已達徐績則遣人賫奏遲三日始)
(奏到實未達事理緩急也)宿麥可播種額手因民忺河北需接濟發
帑待奏函(徐績另摺奏言汲縣臨漳秋收俱歉擬酌借銀購種俾之待雨耕耩兩縣既屬歉收即當)
(及早籌辧今既得雨尤宜使貧民速得資以種麥自當一面撥結一面奏聞豈不知朕愛民念切何患請而不)
(許乎乃欲俟俞允始行尤不曉事因傳旨飭責之)申飭速施恩應學汲黯擔
冬季還宫是日雨(九月廿八日)
&KR1268;&KR1268;細雨欲依旬(十九日香山夜雨今甫及旬)歷歷秋郊不作塵田
野麥麰濯阡陌人家煙火傍城闉思量祇此稍為慰歎
息殊前問底因三日致齋諸慮淨(將以孟冬親詣太廟時享)
音容冀以接
明禋
孟冬時享
太廟
每歲躬冬
享(每歲自熱河奉行禮聖母還駐暢春園孟冬時享此太廟必親詣隔數日一往問安迴思)
(景不可復得曷勝悲慕)今年倍溯
思豐於何敢爾(母豐於昵義莫大焉然久近之間終覺有殊亦人情之常雖聖人能異此乎)
續莫大乎斯久近究情異趨蹌以禮持禘嘗關治國夫
子昔言之
陜西巡撫畢沅奏報得雨詩以誌慰
由來宿麥重秦民待澤曾經報撫臣(畢沅前奏秦民以宿麥為重自八月)
(上旬得雨後晴霽日久早種之麥甫經出土亦有已種未出及尚須翻犁播種者農民待澤甚切因諭詢畢沅)
(設竟至缺雨即當及早籌辦或酌借籽種或量予緩微一面辦理一面奏聞俾窮黎不致失所計畢沅此次具)
(奏尚未奉到前旨也)
太白崇祠垂顯佑西安闔省被深仁(畢沅因缺雨禱於太白靈湫兹奏)
(稱九月十九日清晨甘雨應禱而霈至二十日寅時方止極為優渥省城及各屬一體均霈已茁之麥藉以盤)
(根未出者亦皆透甲並可翻耕補種農民忭慶覽奏為之額手欣慰)未耕補種已耕慰夏
隴原資秋隴蓁一歲祈農接終始不然何以答
天鈞
即事
三時較量雨和暘(春夏秋)冬令還希快雪滂似此安能一
心逸無他寧厭萬幾忙不為已甚去已甚雖至小康慎
小康堯舜其猶病諸日云云敢復說虞唐
雨(十月十六日)
夜雨達晨還至暮時零時止潤如酥却因暖也澤同爾
究望雪哉意切吾每先(去聲)民憂憂未已雖厪農樂樂常
無亦知來歲計猶緩斯則功輸涵養夫
題朱彝尊經義考
秦燔弗絶殆如繩未喪斯文聖語曾疑信雖滋後人議
述傳終賴漢儒承天經地緯道由託一貫六同教以興
藜閣炎劉校誠韙竹垞昭代撰堪稱存亡若彼均詳注
(彝尊號竹垞秀水人康熙已未以博學鴻詞授檢討入直内廷博聞淹貫是書通考歷代諸儒說經書目每書)
(先列撰人姓氏書名卷數次列題注曰存曰闕曰佚曰未見次列原書序跋諸儒論斷及其人爵里彝尊考正)
(按語載於末而附以逸經毖緯擬經諸目凡三百卷自漢迄今說經諸書存亡可考文獻足徵編輯之勤考据)
(之審網羅之富實有禆於經學惟所注闕佚未見者今四庫所錄往往其書尚存盖冊府儲藏外間難覯不足)
(為彝尊病至卷首冠以我朝爾若世祖御注孝經按時聖祖日講解義自屬體制應臣工著述則當)
(代先後彝尊於編次時亦未及詳訂即如本朝成德所著之大易集義粹言合訂列於前而朱子元亨利貞說)
(立於後殊為參錯苐以刊布成書難以改刻惟令於四庫全書提要内聲明以正體例至其義在尊經不惟汲)
(古之助並將昭示來兹矣)文獻於兹率可徵遠紹旁搜今古會焚膏
繼晷歲年增考因晰理求其是義在尊經靡不勝枕葄
寧惟資汲鑒闡崇將以示孫曾
微雨(十一月朔日)
仲冬仍作雨氣暖節兼遲(是月廿二日始冬至)疏密原相間(去聲)&KR1268;
&KR1854;無礙滋一犁雖未及六出可同施終遜繽紛勢凝眸
佇待之
銅雀瓦硯歌
偶憶瓦硯或尚有居然此器呈座右未央銅雀各存一
貯之乾清題句久(乾清宫貯有未央瓦硯銅雀瓦硯各一向俱曾題句)斯盖其次
未經詠徒命西清試吟手(此硯昔未親題惟命内廷翰林賦詩鐫識今觀其名乃梁)
(詩正汪由敦張若靄勵宗萬裘曰修陳邦彥董邦達七人無一存者為之悵然)重觀歷歷作古
人不覺悵然為搔首四時代嬗刻無停信哉何物如汝
壽然予更復致疑焉瓦片識年理難剖即今宫殿黃瓦
覆何曾一一年歲鏤(叶)或云六朝好事者所倣為之誌
不朽此事雖假亦久哉惡知非真亦非苟
山西巡撫巴延三奏報得雪
清曉太原擘奏書報稱雨雪落瀌如較兹獲却兩日早
迤北積還數寸餘(巴延三奏太原省城於十月十四至十六等日雨繼以雪共計五寸有餘)
(太原平陽及遠沁等十三府州亦同日得雨五六寸省北之大同等六府州及口外五廳俱於此數日得雪除)
(消融入土外積地三四寸至七八寸不等於來歲農務畿有禆云云京城於前月十六亦得雨而山西之雪較京)
(則早兩日耳)厚澤既欣渥秋麥餘恩兼可被冬蔬居憂已是
無吟興祇有吟農未㤀予
冬至齋居
嬗代無刻停窮隂陽欲復
大祀莫大兹齋居致虔肅明衣例即吉(二十七月内常服純素遇齋戒)
(則服色從吉視衮所祝版及詣也壇則仍服龍以昭誠敬)所為祈
天福詎緣一已邀實厪萬民篤江南及秦西六霙報深
沐齊豫晉畿内偏被未優渥(上下兩江均於十一月初五日得雪三四五六寸不)
(等已據高晉奏報是日畢沅亦奏陜西各屬於十一月初四五日密雪優霑至山東河南山西直隸雖亦報得)
(雪而未能普徧京城則月初僅飄微霰目下雖非急盼之時亦祈佑佈祥霙以微農慶云)以此益顒
恩敢謂候非促凡事豫則立汜勝心殷卜
冬至
南郊禮成述事
子半陽生黍谷温
崇壇奏假肅無言穹窿氣象垂
春幄翊衛星辰拱
紫垣敢闕躬承遵國典得終子職沐
天恩歸輿樂設而不作執禮之中精義存
二十五日為
聖母誕辰詣
慈寧宫瞻拜感成長句誌痛
依舊
慈寧清曉時霑襟肅拜曷勝悲
龍&KR0008;已送元宫閉
鳳扆空瞻寶殿垂
神御罷陳遵
昔典(奉)(列后神御惟遇元旦敬同遇壽皇殿瞻禮餘日尊藏)(列祖列宗供誕辰亦不)
(詣莫能奉先殿不敢壽皇殿行禮今哀罄而禮踰一切悉遵)(舊聖母之事雖典兹值)
(誕辰惟詣申慈寧宫佛堂瞻拜以悲悃耳)
桮棬敬撫切今思祝
釐昨歲那堪憶一變誰知忽若斯
夜雪(冬至月廿六日)
徹日同雲弗放晴入宵集霰始飄霙不眠頻問逮三寸
可惜繼聞止四更曉起雖云銀瓦積徐看未覺玉墀盈
擬祈成謝仍祈續(近頗望澤因命啓醮拜禱大高殿祈雪欲以廿七日親詣兹雖得雪)
(應謝而實仍祈續賜霶霈之恩云)無限屏營此際情
復雪(冬至月廿九日)
復雪叨
天貺自宵達曙連繽紛迷曠宇霶霈濕非煙誠幸逢膏
續(昨作夜雪詩有擬祈成謝仍祈續之句兹甫信宿果得復渥祥英益感上蒼恩賜云)仍欣在
臘前無
人相慰藉(每歲盼雪之時得雪後得追聖母必親為慰諭今此境不可復思愴然)獨立
一酸然
山西巡撫巴延三奏報得雪
仲冬霑渥雪同日被山西(京城於十一月廿六夜及廿九日兩次得雪積厚六七寸)
(今巴延三奏太原省城於廿九日得雪除融化外積地三寸餘其平陽平定等十七府州屬亦於是日得雪二)
(三寸至五寸不等擁護麥根甚為有益皆與京城同日也)較此雖小矣亦稱數寸兮
澤均旁郡邑潤護麥根畦雲勢迤南薄(是日之雪古北口等處所得俱)
(與京城相仿而保定得雪甚微其勢似迤南漸薄恐山東河南未必均霑為之厪念)心厪豫與齊
觀護軍冰技行賞
歲暮家家多窘迫例因冰技沛恩施乍驚此日憑觀處
大異常年侍
覽時彩徹旌旗遵國制持仍弓矢耀軍儀(常年走隊時按八旗旗色)
(各負小旌與弓矢相間今歲因在二十七月之内盡徹旌旗惟令持弓矢習射云)習勞佈惠非
無事要即其中酌用之(閱冰技本以歲暮行賞兵丁因令照常演肄定其等差而今昔)
(相形益覺悽愴)
御製詩四集卷四十三
