御製詩餘集卷五
古今體三十九首(丙辰五)
鑑遠堂
溪堂臨昆湖因之額鑑遠昨歲亦憩兹視事傳餐飯兩
督摺報来征苗逐賊遯瓜寨賊之邊巢穴期窮剷(堂在廣)
(潤祠西偏俯臨昆明湖水昨歲四月廿八日詣康祠祈雨後即莅兹傳餐視事適湖南征苗兩督臣福安和)
(琳報到官兵扵三月内攻克蘭草坪後直抵榔木陀賊匪抵死抗拒福康安和琳料其迤西一帶防範必疎正)
(可用竒兵搗其巢穴因分兵五路督率巴圖魯等帶領由登高坡老虎灣茶山凹峒頭劍坡五路乘夜齊進分)
(撲賊卡冒雨争先鎗箭所到斃賊不可計數遂將黃瓜山賊寨攻克搶佔大梁是日焚寨五十六處生擒一百)
(餘名匪衆潰竄賊勢大蹙因有誌事之作書懸壁間兹来覽閱不覺時已經歲現在石三保石柳鄧等尚未就)
(擒為之切盼)壁詩今見之則已經歲宛邪教闚兵虚剿除不
可晚(今歲二月内湖北白蓮教首張正謨等因見湖北兵弁俱調赴湖南征苗地方武備空虚乘機勾結)
(謀逆雖經巡撫惠齡帶兵勦捕屢殱匪衆並將為首之聶傑人向瑤明械送来京治罪而張正謨現尚未獲其)
(將軍恒瑞亦已將竹山竹谿房縣保康之賊剿淨即日可以自南而北直抵襄陽而提督慶成等所帶直隸山)
(東之兵現已自北而南與鄂輝合勦襄陽樊城之賊至據守當陽賊衆現經畢沅舒亮等設法攻圍諒亦不難)
(即破本係不得已而用兵但逆匪等一日不𠞰除則良民一日不能安處此時官兵聲威雄盛賊勢聚散靡定)
(可以漸次洗蕩淨盡至逆苗石三保石柳鄧亦僅止支撐苟延旦夕現在軍營所調新兵二萬計已到齊即可)
(擒渠蕆事佇盼兩省大捷喜音同到快慰懸念而楚省南北民生即可早享安全之福矣)兵用不得
已愧我德失亶佇捷凱旋征楚民樂安産
西安巡撫秦承恩署布政使姚學瑛同報二麥收
成九分有餘詩以誌慰
撫令藩陳夏收數(西安巡撫秦承恩前因陜省興安府與湖北之鄖陽府接壤恐有楚匪闌)
(入陜境駐劄興安堵禦該處距省城較遠若俟各屬具報二麥收數到齊彙奏未免稍遲因預令署藩司姚學)
(瑛就近核明先行馳奏)細開(姚學瑛)總報(秦承恩)到同聞(姚學瑛之摺四月初七日)
(自西安拜發秦承恩之摺乃三月廿八日自興安拜發而均於四月二十日遞到盖興安在陜西省城西南距)
(京較遠十數站是以發摺早九日而同日到京)四州五府稔二麥補短截長餘
九分(姚學瑛奏稱陜省上年種麥後冬春雨雪調勻四月初又連得透雨現在二麥正當結穗顆粒飽綻)
(據西安鳳翔漢中同州興安五府商邠乾鄜四直隸州所屬地方二麥約收分數内十分者咸寧等十五廳州)
(縣九分有餘者孝義等二十八廳州縣九分者商州等十六州縣八分有餘者汧陽等十州縣統計五府四直)
(隸州所屬六十九廳州縣二麥約收九分有餘等語)楚匪逮平邊界淨(節次據秦承恩奏恒)
(瑞永保統領大兵由竹谿竹山房縣保康一路進𠞰收復地方殱斃賊匪不可勝計現在搜捕逃竄餘孽招復)
(居民大兵前赴南漳一帶𠞰辦道路已通么䯢烏合之衆諒可即日蕩平至保康以東去陜境日遠邊界賊氛)
(淨盡兹秦承恩姚學瑛二人摺内俱稱地方寧謐民情懽忭麥收可期上稔市集糧價日就平減披覽之下雖)
(於秦民慰藉而京師月餘待澤又因此倍增焦切耳)市糧都減戶民欣披章誠為
秦民慰慰彼仍兹望澤殷
詣
黑龍潭祈雨六韻
逾月未
恩覃虔求敬詣
潭叩希敷
帝澤思過責躬慙(今歲春初雨膏本渥三月上旬又三次甘&KR0584;尺餘欣慰之心未免或隣豫)
(放以致逾月以来竟未得蒙繼澤今自知己過虔叩神祠仰冀恩宥垂慈即敷時雨)五歲中隔
二(北地春夏之間向艱雨澤予臨御六十年中不望雨之歲甚少即如近五年内未經詣潭祈叩者惟癸)
(丑乙夘兩歲而已)一朝斯倍三(向年詣今潭祈禱九龍神前例止三叩日虔申拜以致恪)
(誠非敢謂展禮有加庶幾鑒予思過責躬之忱悃耳)望田雖可待(今早出西北門至潭沿)
(途歷覽麥田青葱吐穗雖亟於盼澤尚非迫不可待若即日得有甘霖收成仍可不減分數)更久則
何堪深惜三春渥敢云北地諳耆年減步級(從前每遇詣潭祈雨之)
(日於級至)(潭下平地即降輿步登石階三成每成約數十龍神殿叩申祈禱逮甲寅歲因年逾八旬宜少)
(節步履之勞得以一心申敬因乘輕輿陟磴至碑亭處始降輿仍步行扶掖而升入廟至殿叩禱其石階亦尚)
(有二三十級今年亦如之予豈敢以年近九褒遂爾圖安區區寸忱諒亦仰邀神明昭鑒也)九拜
賜霖甘
命子皇帝詣
黑龍潭謝雨叠前韻
祈
澤雨其覃(是日雨)謝教帝詣
潭恩施臣父子(昨日即攜子皇帝来步禱)叩述已虔慙時閱酉至子
(昨詣雲潭祈叩責躬省過籲冀即沐止神恩而未敢必午後隂漸滿酉刻雨作遠子刻方今早順天府報)
(有三寸意謂不無浮飾令内監劚土視之高處不過二寸餘低下之處將逮三寸感荷神貺昭靈既遙叩以)
(申謝悃凌晨並命子皇帝詣足潭敬謝仍祝續霈甘膏深透大利農田此實予不知之私忱諒昊鑒或)
(不以為瀆請也)潤惟二逮三敬蒙
天洗過仍冀&KR1204;霏堪即此不知足原因歷久諳曉瞻碧
宇淨重籲霈霶甘
兩江總督蘇凌阿奏所屬三省雨水麥收情形詩
以誌慰
稱江以兩實惟三(兩江總督節制安徽江蘇江西三省以安徽江蘇二省在長江之左江西)
(省在長江之右故通稱兩江總督云)雨澤春膏幸遍覃麥八九分收上下
(蘇凌阿奏稱上下兩江各府州屬禀報三月初一二初五初九十三四十八九二十及二十五六等日得雨一)
(二三寸不等又據江寧蘇州淮安安慶廬州鳳陽滁州各報四月初二三四及初六日得雨三四寸不等二麥)
(得此滋培揚花吐秀漸次結實現據上江安徽省之安慶徽州寧國廬州各府屬報麥收約有八九分下江江)
(蘇省之江寧蘇州常州揚州鎮江淮安太倉各府州屬報麥收亦約有八九分等語)霖優渥故稔
西南(並據蘇凌阿奏本年春間晴雨調勻各屬普遍江西省之南昌饒州廣信南康九江建昌撫州臨江)
(瑞州袁州吉安贛州南安寧都等十三府一州各報二麥約收九分者居多可稱上稔並云三省糧價中平民)
(人樂業地方均極寧静披覽之下雖遙為欣慰而近撫目前殊增愁悶)遙章披閱意誠慰
近景切觀心益慙雖數寸霑連偶遇(京畿自三月上旬三次渥&KR0584;後寖尋)
(望澤日益廑懷昨廿二日清晨躬詣是黑龍潭九叩虔祈省過自責仰蒙神靈鑒佑即扵日自酉至子得)
(雨低處將逮三寸高處僅二寸餘廿四日早又得雨亦不過寸許&KR0008;未能接潤深透日来雲氣時作似有雨意)
(惟冀則麥蒼昊鴻慈即日續沛甘霖霑足收分數或可不至甚減耳)敢云接潤飾虚談
直隸總督梁肯堂奏得雨四寸詩以誌事
詣
潭虔禱蒙
昭佑命子叩
天並謝
神(昨廿二日躬率子皇帝詣竟黑龍潭步禱九拜致虔籲求神鑒乃是日酉刻蒙靈佑霏甘實深欽)
(感次日清晨即命子皇帝詣北潭敬謝申謝天恩神貺予仍扵御園遙望西升香叩悃)間(去聲)
(下同)一間三雖兩得(廿二日酉戌間雨作至子刻方止次早劚土驗之窪地將逮三寸高地不)
(過二寸有餘間一日廿四復雨間三日廿六又雨後凡得雨兩次)寸餘寸未欠優臻(廿四)
(日夘刻微雨並未及寸廿六日寅刻得有陣雨夘刻又得陣雨較大然亦僅止一寸餘總欠霑足)保陽
兹報八指(八指即四寸)渥(據梁肯堂奏保定省城亦殷望澤扵二十五日巳時起至未時甘雨)
(優施勢甚霶霈入土四寸差查四野相同麥禾足資長發連日雲氣廣佈遠近似可一律優霑續又據奏稱二)
(十六日夘刻省城復得微雨不成分寸先後各屬禀報單開順天府屬之通州大興宛平二縣均扵二十二日)
(得雨三寸其平谷三河薊州寧河順義良鄉涿州昌平文安保定大城霸州密雲等十三州縣保定府屬之唐)
(縣等十四州縣正定府屬之阜平等十二州縣河間府屬之東光等十二州縣承德府屬之豐寧縣永平府屬)
(之盧龍等三縣宣化府屬之宣化縣天津府屬之滄州等五州縣易州並所屬淶水縣深州並所屬之安平等)
(三縣冀州並所屬之棗強等五縣趙州並所屬之柏鄉等三縣定州屬之深澤縣及遵化州於二十二十一二)
(三四五等日各得雨一二三四五寸不等覽奏欣慰但其中得雨四五寸者雖有十三處而得雨一二寸者尚)
(多均未為霑足仍諭梁肯堂虔祈繼霈以利農田此次雖畿輔各得雨澤而京師尚殷切盼固不能以遙為慰)
(念而近釋蒿目怦懷也)食旰益增切望諄憂近慰遙近為急語無
倫次愧滋頻
河南巡撫景安江西巡撫陳淮各報二麥收成分
數詩以誌慰
八分餘(河南)與九分餘(江西)豫省西江各報諸(據景安奏豫省上冬雪澤)
(深透今春雨水充足大河南北普被優霑二麥藉資培養兹屆成熟之期查通省一百八廳州縣約收九分有)
(餘者洛陽等十六州縣九分者濟源等十二州縣八分有餘者鹿邑等十七州縣八分者祥符等四十一州縣)
(七分有餘者商邱等十三州縣七分者陳留等九廳縣合計通省二麥約收八分有餘等語又據陳淮奏江西)
(省二麥現屆登場查通省内除袁州府屬之萍鄉萬載二縣南安府屬之崇義縣向不種麥外其産麥各屬内)
(收成十分者南昌等十七州縣九分者豐城等四十五廳州縣八分者廬陵等十三縣通省牽算二麥收成實)
(共九分有餘等語)已幸稔逢中下彼(向来豫省民間以麥為重是以有一麥抵三秋之諺)
(江西雖係産稻之區近来種麥亦廣民食實有禆益今二省收麥雖扵上稔略欠而已屬中稔有餘洵堪欣慰)
(惟目前盼澤日殷殊覺慰不抵悶耳)益廑霖暵旰宵予黎民萬㝢同心所
春澤二牟此望虚更值苗疆兼盼捷語無倫序嘆何如
直隸總督梁肯堂奏報各屬麥收八分詩以誌事
渥澤三春夏澤歉秀資結實望霖優滿期上稔今下稔
(直隸總督梁肯堂奏二麥約收分數順天永平大名天津承德宣化六府遵化州併所屬約收八分有餘河間)
(正定二府深州併所屬約收八分保定順德廣平三府易州冀州趙州定州併所屬約收七分有餘通計十一)
(府六直隸州二麥共約收八分等語今歲三春雪雨頻霑滿計麥收可得十分無何夏初闕雨顆粒不能飽滿)
(以致分數減少祗有八分僅稱下稔撫躬循省自是春澤甚優未免自覺慰豫之過耳)是孰過乎
過我由
雨(五月初二日)
清曉見朝陽須臾雲掩光雷聲資發育雨勢恣悠揚竟
歷二時久(自夘至已雷雨交作勢甚霑沛)量(平聲)看四寸強(據順天府報入土實有四)
(寸四五分)
天恩叩仍籲繼
澤霈祈霶
山東巡撫玉德奏報麥收分數詩以誌慰
北省由来重麥收農謠得一勝三秋京畿至八已為幸
(今歲京畿及直隸各屬春雨優霑二麥本期上稔嗣扵四月内雨澤闕少麥收分數未免稍減昨據梁肯堂奏)
(通省麥收牽算約有八分尚屬下稔已堪欣幸)齊地有餘亦協求(玉德節次奏報東省二三)
(月内及四月初旬下旬各屬頻霑雨澤因未將麥收分數迅速具奏傳旨申飭並令體察情形如糧價加增即)
(酌量平糶以資接濟茲據覆奏該省各屬二麥約收分數曹州一府約收十分兖州一府濟寧一州俱約收九)
(分有餘沂州一府約收九分泰安一府約收八分濟南登州莱州三府俱約收七分有餘武定東昌二府臨清)
(一州俱約收六分有餘青州一府約收六分合計通省約收八分有餘又稱東省民間俗諺一麥抵三秩現在)
(麥收八九十分者固屬豐稔即六七分之處亦不為歉兹當未經收割之前糧價不無稍昂業已飭屬酌量借)
(糶民食足資接濟至所有秋禾得雨之處固覺長發暢茂即近日雨澤略少之處禾苗亦毫無損傷現在節屆)
(芒種為時尚早夏至前再得透雨皆可一律長發等語)近繼
恩霖霑四五(京畿扵四月下旬得雨三次總未優霑至昨初二日之雨高處僅四寸餘低處實有)
(五寸勢雖霶霈究覺未能深透仍冀甘膏渥沛大利農田此予夙昔望雨不知足之過亦即向讀洪範著論所)
(謂不能去其三曰憂之義也)仍祈
渥澤霈田疇不知足過不知改終始念徵以先(去聲)憂
端午日罷觀競渡之作
高霑四寸低霑五劚土前朝潤接堪(昨初二之雨較前月廿二日為優據)
(順天府報稱四寸四五分命内侍於園中劚土視之高處有四寸餘低窪處竟有五寸庶幾可以接潤惟晴久)
(究覺未能霑透也)究欠甘膏優且渥仍殷望澤惕和慙翻看鳳
冊歲之廿罷渡龍舟節有三(端午日向陳龍舟競渡按例有賞非獨為暢觀賞也)
(從前屢有因雨澤愆期罷而不舉者命查看二十年来舊冊則己亥癸夘甲寅均因望雨罷龍舟競渡今歲春)
(雨優霑四月内乃致欠澤昨雖幸蒙霈膏然高處四寸餘低處五寸剛能接潤究欠深透是以仍令罷陳節事)
歸政那能卸已過責躬切爾敢虚談
雨叠前韻(五月初五日)
龍舟罷渡非沽譽祈
霈心焦實不堪朔翼
賜膏詎虔格(初二日曉晴雨已無望須臾雲隂四佈雷雨交作自夘迨已方止劚驗高地入土四)
(寸餘低地竟有五寸此實所致上蒼恩賜甘膏豈敢謂誠祈耶)兩朝繼渥盼增慙(得雨)
(後土脉雖可接潤然究欠霑足尚盼繼渥優霖乃初三初四連朝徒殷盼望殊切自慙)酉時作矣
惜停亥(今日酉刻西北風吹送雲興既而雨来頗密至戌刻檐溜有聲意謂可得深透惜至亥雨遂頓)
(止不過二寸有餘然五日之中兩沐時霖積逮七寸已可略濟田功惟冀天貺繼施十分優渥庶夙夜籲)
(望之忱得以惬慰耳)二寸餘而未及三接潤田功知略濟弗辭凟
望叩誠談
江蘇巡撫費淳護安徽巡撫張誠基浙江巡撫吉
慶護福建巡撫姚棻各報麥收分數詩以誌慰
麥收今歲遍江南分數彙書慰允堪近則蘇閶九分信
(費淳奏江蘇各屬上年冬雪優霑今春甘膏叠霈二麥暢茂顆粒倍加飽滿查核麥收分數蘇州常州鎮江揚)
(州四府約收九分有餘江寧松江二府太倉一州約收九分淮安除州二府通州一州並海門一廰約收八分)
(有餘海州約收七分有餘合計通省二麥收成約有九分餘)隣惟徽歙八餘探(安徽與江)
(蘇隣近兹據張誠基奏報安徽麥收分數九分者六安懷寧等十四州縣八分有餘者無為太湖等二十州縣)
(八分者毫州桐城等二十州縣七分有餘者宿州鳳陽等五州縣統計通省收成約八分有餘)七閩倍
四數(去聲)猶夥(姚棻奏福建二麥收成内除臺灣鳳山二縣向不種麥外所有通省麥收分數永安)
(等二縣九分有餘閩縣等五州縣九分連江等一十三縣八分有餘福清等三十一縣八分羅源等七縣七分)
(有餘尤溪等四州縣七分合計通省共十府並永春龍巖二直隸州二麥收成實八分有餘)兩浙同
其更及蠶(吉慶奏浙省雨水調勻各項春花乘時暢發所有二麥約收分數杭州湖州寧波紹興台)
(州金華嚴州處州八府屬均八分有餘嘉興衢州温州三府屬均八分通省約計八分有餘至杭嘉湖三府屬)
(尤重蠶事自三月下旬以来天氣和暖最為得宜現在已過三眠陸續成繭分數與麥收相同等語總計江蘇)
(安徽福建浙江四省麥收俱屬中稔固為欣慰惟京畿近日雖兩次得雨七寸扵農田已有裨益然究覺未能)
(深透尚冀繼沛優霖感荷昊恩益難言喻)豈不慰哉兼惕耳渥優仍籲
昊恩覃
雨再叠前韻(五月初八日)
過午雲容漸霮䨴優施渥&KR0584;庶幾堪未霏至子延誠久
半尺盈膏勢弗慙(是日午間尚晴午後漸次雲作未幾即雨自未至子勢頗綿密點滴入上)
(據京尹報稱五寸似尚不止此數洵為優渥)夜及朝晴時正若(又幸次晨旋即開霽雨潤)
(日暄可稱時若)二連五八日剛三(三月春雨頻霑為近年所罕覯意謂夏收可期上稔不謂)
(四月内竟至艱澤跂望甚切惟有虔心祈禱仰冀七寸恩施入五月後初二初五兩次甘膏雖合計共有)
(總覺未能霑足得此一雨土脈已極透潤不特大田暢發倍益青葱二麥將次成熟顆粒亦加堅實且雲隂廣)
(佈遠近或得一律均沾未及一旬三蒙昊貺感幸之餘益增䕫惕耳)
旉恩宥過增夔惕敢更不知足絮談
玉泉山
龍王廟謝雨之作
幾次霑
恩近實優(前月廿二之雨尚有二寸餘廿四廿六二次皆不過寸餘自昨初二初五至初八三次總)
(計竟有尺餘可謂霑透前據梁肯堂奏二麥約收可有八分兹當將次成熟之時得此渥膏顆粒益當堅好雖)
(屬下稔然亦不至孤望耳)幸叨下稔穫来牟繼春救夏暵誠濟利物
霈
天澤合酬敢曰慰乎慰隣逸亦惟已勑已先憂軍營奏
適聯翩報(湖北邪教滋擾楚豫交界並焚搶吕堰驛地方勢頗猖獗今日接慶成景安奏與富成德)
(齡等分路帶兵搜勦賊匪聞風竄入雙溝聚集一處現在呂堰驛附近一路肅清恒瑞永保不日前来會合從)
(此四面夾擊自可一鼓蕩平不留餘孽又據宜綿奏鄖陽竹山竹谿保康房縣一帶經恒瑞永保等痛加𠞰殺)
(之後已前赴襄陽會勦宜綿現駐劄鄖陽亦已將各處竄逸餘匪搜捕正法現在漢江以北之賊俱已𠞰除淨)
(盡地方寧謐民情安貼此時各路官兵到襄聲威大振賊勢窮蹙想大捷喜音即日可到矣)邪教淨
除待捷投
竹鑪山房二首
第一靈泉近左邊竹鑪置以便烹煎每教空過因愁雨
(夏初頻来祈雨心殷盼澤過此未一停憩)茗椀得擎誠謝
天
雖云歸政仍勤政(今歲既歸政一切籌農致祭均應為子皇帝之事然予受昊蒼懋眷)
(得為千古第一全人而精神尚覺強健理合随事訓子誠一無二邇自夏初盼望雨澤何忍自耽安逸視若無)
(涉是以頻次虔求返已責躬幸蒙恩宥耳)幾次祈
祠責已頻兹坐山房吟七字笑欣名乃稱(去聲)閒人(自五月初)
(二以後未及旬日三次蒙澤兹来虔謝談神惠乘暇臨此試泉㵸茗略似閒人鬭茶韻事矣戲及之以稱太)
(上也)
涵漪齋雜詠
一湖本自通隔山成兩地(玉泉流為平湖原一水也茲因高峯降向南為山脚遂隔)
(為東西兩湖由小峯東升降西以齋在山西故云)行山有升降溯水無同異有
升降乃勞無同異實易舍易而求勞論癡非刻肆咄哉
語亦失孰能免此議俯視碧湖漪實無爾許意
掛瀑簷
玉泉趵突匪垂虹(玉泉從山根仰出噴薄如珠正與趵突之義合前人燕山八景誤為垂虹)
(昔屢有詩訂其非兹水自香山普覺寺迤邐而東扵墻脊甃渠引至此為飛瀑實非玉泉之水也)西自
香山引向東到此掛簷稱瀑布幻中名實訝何窮
倚晴樓自哂
久霽必思雨屢隂則盼晴可識世之人孰能有定情三
春甘澤佳豈不心慰平首夏忽暵乾甚切焦望縈即今
剛接潤繼渥乃大亨散步偶至樓弗肯拾級登心仍希
優霈嫌其額倚晴層檐似失笑昔實誰與名
題華滋館
園門咫尺近華滋歷歲於斯率有詩春末夏初緣望雨
来求去忸每忘詞幸今澤霈潤迎目乃略愁舒景啟思
沃矣惕哉一方寸多言何必返舟宜
玉河泛舟至萬夀山清漪園
逍遙佳處戒淹留數首詩成命返舟盼捷望霖吟手澀
兹来稍覺興徐投
低處稻田高大田容容入望綠雲連圖過耕織看活畫
十日前思未敢然
木舫行行石舫臨碧波一例俯清深設云動固不如静
未識南華齊物心
萬夀山清漪園示詠
山稱萬夀祝
慈釐(萬夀山舊名甕山乾隆己巳歲始考通惠河之源即元史所載引白浮甕山諸泉云者時因歲久淤)
(塞命就山前芟蕪浚隘匯玉泉西湖之水成一區命曰昆明湖又設牐壩涵洞以禦夏秋泛漲且貯以濟運兼)
(資稻田灌溉以辛未歲為名之慈寧六旬大慶預扵山之陽建大報恩延夀寺因曰萬夀山以祝慈)
(釐並為之記後於山麓點綴亭榭統名之曰清漪園復為文以記其事仰荷天佑歲月久長迄今丙辰已)
(四十六年矣每當清暇一遊夘往辰還即於此傳餐視事未嘗少弛盖智仁山水雖具動静樂夀之趣而其本)
(總在持之以敬我子孫所當聰聽世守亦不可再增建置示予過並示予志也)園號清漪水德
宜山水之間勤帝治智仁以寓荷
天禧設循已欲斯乖矣用示後昆永慎之七字明心無
别語一言曰敬敢忘兹
廣西巡撫成林雲南巡撫江蘭各報麥收分數詩
以誌慰
極遠滇南次粤西節前後報麥收齊粤稱漢土八猶賸
(成林奏粤西漢土二麥收成分數九分者臨桂等九州縣八分者興安等三十六廰州縣七分者永福宜山二)
(縣合計漢屬十一府一直隸州麥收共八分有餘土屬内九分者萬承龍英二土州上龍永順二土司八分者)
(歸德等二十九土州縣七分者田州一土州陽萬一土州判合計土屬三十五土州縣麥收亦八分有餘)滇
實民夷九普躋(江蘭奏雲南省二麥蠶豆現在刈穫登場所有收成分數麥豆並種之蒙化等)
(二十廰州縣高下均有九分寧州等十七廰州縣低下九分有餘高阜八分有餘武定等二十五廰州縣州判)
(縣丞高下均八分有餘緬寧等七廰州縣低下八分有餘高阜七分有餘祗種二麥之宣威等七州縣州判低)
(下九分高阜八分元江等四廰州低下八分有餘高阜七分有餘祗種蠶豆之思茅一廰高下均有八分合計)
(通省收成約有九分至沿邊地方栽種麥豆之寧洱等五土司並義正善長二里低下高阜收成亦均有八分)
(餘等語)今歲南疆多稔報即時北省鮮災題甘蘭地瘠實
成暵(今歲大江以南各省麥收分數率多八九分以上即北地各省亦多屬中稔間有缺雨之處通省牽)
(算尚稱下稔惟甘肅一省本係磽瘠之區兼之今春雨澤愆期糧價增貴已命地方官實力賑恤現在宜綿駐)
(劄鄖陽搜捕楚北餘匪並有旨令其殱除淨盡之後即回至甘省籌畫接濟勿令一夫失所以副朕子惠黎元)
(至意)䘏旨頻頻救餒黎
雨(五月十三日)
玉泉謝雨迴逢雨連日地皮濕潤周(午節前初二初四之雨雖共有七寸)
(然以久晴慮未霑透至初八之雨竟有五寸可稱優&KR0584;初十日詣玉泉山虔謝神庥並祈再加渥霈大利田)
(功是日又即得微雨連朝頻獲沾濡雖每次不過寸餘而地氣潮濕可以接潤矣)過午今朝雲
凑密入宵二寸澤餘優(今早天氣開朗過午雲隂四起雨亦漸作疎密相間至夜分始)
(止據順天府報入土二寸有餘)夏初旱釋心兢釋楚省軍郵望捷郵慰
弗勝愁愁勝慰箕疇三者信惟憂
池上居作
長廊圍作橢方池池上書齋居憩宜以視外湖固小矣
若論閒榻此恒之望霖盼捷經多日捷近霖霑幸一時
(今年夏初以来寖尋望雨日甚一日兼以楚省南北捷音未至夙夜縈盼幸自五月初二以後連次渥霑甘霔)
(地潤已接大裨農田近復每日得有微雨寸許益為滋潤已可慰念而日前福康安和琳奏官兵攻克火麻營)
(一帶險要山梁石城木卡全得深入二十餘里痛殱賊匪餘衆奔潰相距平隴已近不日即可克復乾州掃蕩)
(賊巢大功告竣至湖北邪教逆匪亦經恒瑞永保等與慶成景安等會合將呂堰驛𠞰通現在分兵五路督率)
(直赴雙溝勦辦因初八至十一日大雨不能進兵俟天氣稍晴即可前往勦洗淨盡其鄖陽府屬各縣之賊已)
(𠞰盡無餘地方寧貼来鳳一帶亦經孫士毅福寧督兵𠞰辦無難剋期蕆事此時楚省南北兩處官兵聲威大)
(振捷音定可速到惟冀仰蒙深欣昊貺亦如雨澤渥霑幸慰翹切實感也)泐壁例吟不可
闕(每歲居御園斯齊必有題句泐壁以誌歲月數十年来幾成例事)心紓斯乃率摛詞
(向遇雨澤調勻之歲首夏憩坐池上率多即景成吟或望雨殷懷每致遲遲摛什今歲四月後盼澤縈心吟興)
(稍減邇来已獲優霖不似前此切盼今日来此乃一拈韻寫懷耳)
宴坐齋中肅然成詠叠己酉韻
己酉成吟盼乙夘其期瞬息豈曾愆
祀惟大小幸承遍(己酉春予以精神強固步履如常因立願自次年庚戌至六十年乙夘此)
(七年中凡恭遇親承圜丘稷大祀歲必躬祭其)(朝方澤夕月太廟農諸社日先壇)
(承歷代帝王廟小文廟亦親祀一週以盡抱蜀之職荷昊眷大諸祀咸得遍叩展誠今日翻閱)
(己酉歲宴坐齊中肅然成詠之什其時矢忱將事未敢自必乃瞬閱居諸本願竟全殊屬厚幸)時則丙
辰又閱年尊典
北郊應子奉於園齋處(上聲)盡心虔(今歲元正大廷授璽凡有郊壇大祀)
(固皆子皇帝之事然予仰蒙實難后土深恩在位六十年之久坤輿寧静感荷之私言喻兹雖弗親祀事)
(仍扵御園敬謹致齋三日今日祀期園中本奉有心對地祗神位夙興恭誠展拜儼如節年躬親承祭虔)
(越時也)
父高
母厚承恩獨深感深慙獲十全(自古帝王無不仰沐有高厚之恩然從未)
(如予之得政治天庭無地恩施獨厚者不獨武功幸獲十全於凡家一不蒙覆載眷佑之福誠)
(為千古君人者所未有惟有兢兢業業承之以敬慚懼不克當耳)
唘蹕幸避暑山莊即事成句
北郊禮畢幸山莊歲詠為恒辰撰良雖未躬親親致戒
(昨日仍虔方澤大祀予雖以歸政弗躬承祀而前期在御園誠致齋三日月之望日敬於園中地祗)
(神壇前恭展九拜之禮若以分屬子皇帝之職遂即自躭逸豫予則何敢)以言訓子子知方
(每歲幸熱河固為避暑而木蘭行圍正以肄武習勞永遵家法予廿年以前即自啟鑾至熱河途間七日)
(總皆乘馬今年子皇帝隨行自應一如往例而子皇帝馬上並不令用繖可謂敬謹之至予乃命侍衛執繖遮)
(日父慈子孝各盡其道亦家庭之盛軌也)日前望雨潤剛接(今歲春雨頗優入夏後晴久盼)
(澤甚亟幸自五月初二日以来屢得甘膏地脈剛可接潤今日途中歷攬麥逮登場大田芃茂可觀若再得繼)
(霈更於農田有益然不似從前之殷望矣)時下觀農稔可償舍馬而輿符昨
詠耄齡何必衒康強(昨歲啟蹕詩有来年太上安與發之句今予雖精力如常頗不以乘)
(騎為勞然年登八六亦當遵養且一時扈從大臣官員以下亦再無有如予之耄齡者何必以磬控自衒康強)
(耶)
過清河襍詠
今年水足似常年更喜新秧遍稻田(此間瀕河俱係稻田與玉泉山左近)
(相似今歲正二月雪兩頻仍加以三月初旬之内屢沐甘膏不特河流㶁㶁與常年無異而稻秧出水葱然遍)
(壠勝於麥田遠甚)此幸優霑三月雨勝他麥壠綠葱然
滿期餅餌十成收首夏月餘暵氣流兹至熟齊民刈穗
十分惜祇七分投
仲夏以来時作霖雖非盈尺潤滋深(四月内日切盼澤虔心籲禱至下旬)
(雖頻有微雨總未霑足若俱似三月之雨麥收可冀十分無如因循日久未免大減分數據梁肯堂奏通省麥)
(收合計共有七分甚為可惜幸五月初二初四初八等日連霈優霖雖非盈尺實堪接潤且以後隂雨時作雖)
(每次不過寸許黍禾正屆長發究扵農功有裨惟夏日易於乾燥刻下仍得優膏渥霈方可頓紓殷念耳)黍
高禾矮爭芃長復切渥優望霈心
曉行
夏日宜曉行清涼適肌體昨晚炎異常兹仍祫衣矣野
景向所習籌人要勑已鮮歎夙興勞(予於寅刻唘蹕扈從衆人車䭾均扵)
(五鼓即行午前陸續皆可到齊不特可以避熱且得早就休息是以無一人以夙興為勞者既可習勤而體衆)
(恤下之意亦於斯寓焉)頗契無逸理
觀稼
觀稼致不同有佳亦有否佳竟可望豐否者蔫然醜是
因雨弗齊田殊高下畝(蹕途周覽農田二麥未能一律至禾黍俱已長發竟有高至尺)
(餘者大概夏雨間段多少不同而地畝有高下霑澤淺深亦異所有懷柔密雲一帶麥收不無歉薄每年巡幸)
(熱河例免沿途錢糧十分之三因即傳旨令將該處凡有似此者俱寬免十分之五用示巡方省歛之意至石)
(匣一帶雨水本優近又得雨霑透宜乎田功較勝他處矣)閱佳意固慰視否心自咎
慰鮮咎每多吾於斯實久
出古北口用辛亥年書蘇東坡書傳堯典語韻並
作迥環韻體
堯咨岳事注坡東井浚廪塗野語同(孟子對萬章焚廩浚井之問予扵丙)
(午著論以為必無其事亦惟折之以理微論帝既妻以二女瞍與象必不能使之完廪浚井即有其事而舜之)
(大孝必不為申生之勇於順命所謂小杖則受大杖則走舜必有以處此孟子對咸邱蒙曰齊東野人之語子)
(謂萬章之問亦當以齊東野人之語折之辛亥偶觀蘇東坡書傳注堯咨岳事並見其論舜浚井塗廪事言舜)
(能以孝和諧父母昆弟使進於德不及於亂而孟子萬章之問及太史公皆云焚廪浚井僅脫於死至欲室其)
(二嫂其為格姦也甚矣亦直斷為齊東野人之語其所見誠先得我心矣)兼識放勲八十六
月正肖授位之終(又東坡書傳注堯欲巽位時年八十六其後觀刑考績又三年而舜乃受)
(終於文祖受終之義見辛亥經筵允執厥中論按語云終者即始終其事之謂也堯授舜而堯之事終舜授禹)
(而舜之事終人君受命於天能終其事即洪範考終命之福也昨歲乙夘新正茶宴聯句輪至洪範九五福之)
(考終命為題今歲元正予親授位扵子皇帝而精神康健兹尚勑幾訓政無異平時仰蒙昊眷五福咸備)
(誠為自古帝王所罕覯)
周甲難為位始終(予踐阼之初即炷香告子皇天若得在位周甲即當傳位嗣帝不敢)
(上同年甫皇祖紀元六十一年以次增載但至予皇祖御極八齡在位周甲巳為不易得之事即位)
(年已二十有五若滿六十年歸政夀當八十六歲欲求副願尤為難得也)何期
昊貺竟堯同(今年授璽禮成予得號稱太上仰蒙之歲昊蒼鴻貺竟符初志恰與帝堯授終)
(相同自顧何修乃邀語所天春如此隆厚中心感荷非言能罄也)出關今日吟舊句
(避暑山莊在古北口東北今日出口憶及辛亥年出口後所作書蘇東坡書傳堯典語東字韻絶句因叠舊韻)
(並用迴環韻體成二首其時距今歲授位尚有四年意在法堯而未能必今竟克遂初心豈非千古盛事)避
暑尋常北以東
雨(五月廿一日)
古北口内間(去聲)逢雨或小或大非一致古北口外閱農
功有佳有否景殊二都大未得深透同為之望霖虔切
思晩雲漸密夕&KR0584;霏徹夜優霑幸滿志達曉唘行觀山
田生意頓蔚蘇霶霈潤土盈尺覺尚多堪稱深透田功
遂適當閣本到驛郵教詢京中可均被(此次雨極酣暢雲氣濃厚自北)
(而南近畿一帶諒可同時霑被京師於五月初旬雖屢經得雨尚未十分深透若今日之兩得一律霑足於禾)
(稼更增芃茂適閣中本報郵便因傳詢留京王大臣等查明覆奏以慰廑念)行装塞路所常
經旅役胥歡識予意(日前經過懷柔密雲一帶頗有雨少情形昨駐兩間房途中亦微覺)
(塵燥此次之雨定得普遍至山路遇雨略濘衆人䭾装不過遲到片時亦行程常有之事不致為累而望澤之)
(際即得優霑於田功有益扈從人等必能識予之慰念同深慶幸而執事僕役軰無不得邀賞賚尤所欣喜也)
喜晴
快雨既霑口内外良苗誠濟黍與禾(蹕途經過古北口内外地方頗覺乾)
(燥廿一日駐兩間房雲勢廣佈大雨滂沱自酉至辰入土極為深透兹又據梁肯堂奏送駕後回至密雲懷柔)
(一帶得雨情形與此間相同今日見道旁禾黍菁葱益有向榮之意)兵民盡力均堪奬泥
濘助過賞亦多(本日經由青石梁黃土坎山路泥濘所有修路及推輓車䭾之兵民人等甚為)
(出力每人賞銀二兩以示奬䘏)全喜雲徂空宇淨朗懸日照午風和御
輿策馬胥君道(此次巡幸熱河予則乘輿子皇帝策馬隨行扈從臣工及道旁迎鑾士民無不)
(歡呀以為盛事實亦君人之至道可以垂訓千秋者也)示訓千秋諒不磨
御製詩餘集卷五
