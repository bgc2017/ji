御製詩五集卷二
古今體八十首(甲辰二)
甲辰春帖子
木德方生甲龍光正見辰祥占月幾望(正月十四日立春)節應
氣迴春
撰吉幸江南青旗蹕路探悉新逢已盛(是日辛巳時立春為正月節)
春澤萬方覃
人生寅繼地天交玉管旋東迎以郊讀易三陽開泰運
益廑乾惕九三爻
立春日重華宫曲宴宗親及近臣並命觀燈火聯
句(有序)
肆筵授几正東風解凍之初送臘迎春又快雪時
晴之候昨者吟聯經藝啟重華而運際文明今兹
宴集親賢協韶序而亨占嘉會扵是風翻綵勝令
轉青旗月到天心陽回地底辛盤肇薦即綺梅仙
杏之紛陳乙祀將臚早陸海鼇山之夙駕頌麟振
扵敦葦宗潢則繡黼聯華賡鳳&KR1304;扵萋桐卿月則
笙簧洽禮踵翠管銀罌之故事示慈臮爾承筐看
星橋火樹之交輝即景因之授簡人寰氣象徧六
宇以同和天路雲虹亘長空而不夜時則春臺啿
啿羣生歌舞逢辰淑氣昌昌萬彙欣榮出甲廿四
番風符花信念斯立幹垂條十一真韻叶璣聯勖
乃銜華佩實在
昔昇平嘉宴仰
祖作而孫述惟殷于時德澤陽春布左戚而右賢並逮
九十春光百廿展燭調璿玉化國之日舒以長三
五元宵二七先燈照田蠶治世之民安以樂
(御製)青旗初轉本年辰節宴宗親内翰掄元夕恰當前一
日
上辛巳是後經旬(正月初五日上辛兹十四日已經旬矣)
吟賡八叠方傳茗(初九日等重華宫茶宴廷臣及内廷翰林以五經萃室聯句八輪)
宫啟重華更布茵麟趾鴛行兼數典(皇六子臣永瑢)綵旛蓮
炬况為隣閼逢欲出羣生遂(爾雅太歲在甲曰閼逢淮南子天文訓注)
(萬物鋒芒欲出也)振美大来百順麇(漢書振美扵辰)桐葉月畸繁
且衍(本年遇閏得十三月皇八子臣永璇)蓍爻日揲引而伸(易經全爻)
(為三百八十四本年凡三百八十四日化日舒長恰符義算)白占落地告豐兆
(正月三白落地農慶屢綏實徵氾勝嘉瑞)南嚮周天
對喜神(南方聖駕南巡元旦喜神恰在正天象人心尤見感通協應)七宿杓携車
運
帝(史記天官書杓携龍角衡殷南斗魁枕參首斗為帝車運扵中央臨制四鄉注杓北斗杓也龍角東方宿)
(携連也時將子臣唘蹕南巡皇十一永瑆)九垓箕好範徵民(十四日箕)
(宿)散砧挂塔連昨夜(帝京景物略十三日家以小琖一百八枚夜燃之徧散井)
(竈門戶砧石又翰墨大全張詠帥蜀增十三夜燈謂之挂塔燈)泛粥加膏佇越晨
(荆楚歲時記作豆糜加膏其上以祀門戸正月十五日事也)染翰詞林進帖子
(立春前帖子詞)(内廷翰林等例進舂皇十五子臣)
(御製)鞭牛京兆舞&KR0034;倀(立春日順天府府尹例進春山寶座陳設扵乾清宫)月幾望
勝月既望歲立春欣歲兩春(是日立春十二月二十四日為明年乙巳立春節)
例合觀燈非預借
恩承
錫讌迺重申宜乘莩甲
宣陽澤矧照田蠶
篤兆人問卜紫姑明襲古(荆楚歲時記正月十五夜迎紫姑以卜蠶桑次日上元)
(子皇十七臣永璘)執規青女此旉仁(易援神契春執規今朝立春)賜花
薦菜朝来盛(唐景龍四年以立春日出綵花樹人賜一枝又四時寶鑑曰立春日薦春)
(餅生菜號春盤立春)撒荔傳柑翼即轃(唐開元中扵正月十五夜撒閩中紅)
(錦荔支又千金月令上元夜以黃柑相遺謂之傳柑上元)和榖辟蟲餻先(去聲)
熟(月令纂要正月十五日殘餻糜熬令焦和穀種之能辟蟲上元和碩睿親王臣淳穎)迎
東戴燕繡纔紉(荆楚歲時記立春日翦綵為燕以戴之傅咸賦四時代至敬迓其始)
(彼應扵東方乃設燕以迎至立春)蔬烘蘆菔剛攜榼(東晉李鄂扵立春日以蘆)
(菔芹芽為菜盤相餽贈見摭遺立春)棗屑楊梅未爇薪(乾淳歲時記元夕以)
(棗肉炭屑為丸燃之名火楊梅上元)打鼓槌鑼村共舞(傳燈錄宗杲禪師上)
(堂曰正月十四十五雙徑槌鑼打鼓要識祖意西来看取村歌社舞上元和碩莊親王臣永瑺)
拖鈎罥篾俗咸遵(歲時記立春日拖鈎之戲以絙作篾纜相罥鳴鼓牽之立春)
商猜詩已句前得(西湖志餘元宵前後好事者為蔵頭詩句任人商猜謂之猜燈)
(云元上)
寬大書知化總均(漢書立春之日下寬大之詔立春)
照宇鏡圓祺啿啿(和碩怡親王臣永琅)
(御製)登臺牢饗物誾誾蒲端今亦緡錢賜景德昔非法駕
巡(宋史禮志景德元年正月十四日賜蒲端諸國進奉使緡錢令觀燈宴飲其時人主惟以深居禁掖為安)
(並無省方觀民之念也)有遣歸還有扈蹕(年班入覲之蒙古王公回部伯克等扵燈節後)
(遣回至御前行走之喀拉沁親王拉特那錫第巴林親王巴圖等均令扈蹕南行)
或連懿戚或朝紳符分玉府王功
念(乾隆四十三年奉迎上以睿親王多爾衮當開國時首先統衆入關世祖章皇帝車駕入都)
(定鼎厥功最著而以被誣定罪除封雪復還睿親王封號追諡曰忠補入)(特予昭玉牒)
(並功為令補繼龍封豫親王多鐸平流寇定江浙戰諸王最亦以睿親王誣獄株連降郡王復)
(又改封信郡王封康特令世胙元封爾哈上又以禮親王代善改親王鄭親王濟朗改封)
(簡親王肅親王豪格改封顯親王克勤郡王岳託改封平郡王當時俱茂著壮猷克昭駿烈載在宗)
(盟今子孫龍封均非始號或致外人疑締造殊勲弗延帶礪即其本家亦或去祖漸遠幾忘先世龍)
(封之由弗克顧名奮效俱交軍機大臣會同宗人府議復元封爵號妥宗功而昭渥澤仰見聖)
(心大公至正睦親彰善昭示來許典至隆也)派衍銀潢
帝室親普宴昨霑斗醹福(四十八年正月初十日普宴宗室於乾清宫自王公以)
(下支繁十世凡二千人多羅恒郡王臣永皓)加官同拜服章彬(我室朝宗自)
(王公以至奉恩將軍各有世襲其餘盡為閑散宗室無頂戴官銜皇上因閱蒙古家譜知各蒙)
(古王公子嗣及歲者俱給以頂戴爰降等之旨將王貝勒貝子公之子嗣俱照蒙古王公例分)
(别室均給予頂戴其餘宗室五品以下官及閑散宗於賜宴日一體給予四品頂戴)
(並各玩綺頒賜如意朝珠文帛銀兩有差)属車来迓
訓申鎬(昨秋京奉)(皇上恭謁諸盛京皆冠服祖陵祀居住宗室来接)(盛)
(上御製詩示之有昨胥錫冠帶應識成全展二陵恩句俾各知自愛以昭國家教育親睦)
(族之誼)後乘恭隨頌聽豳(昨歲扈等俱蹕室王公蒙)(盛京宗恩紀)
(錄賚賞)
穆穆皇皇還濟濟(多羅和郡王臣綿偱)繩繩緝緝又振振来晜以
下仍雲衍(爾雅元孫之子為来孫来孫之子為晜孫晜孫之子為仍孫仍孫之子為雲孫)
(我我)(皇祖曾孫奕純臣綿德之子新歲可得子皇祖慶抱元孫從兹来晜仍雲本支百世)
(益徵繁衍)筵几之旁籩豆儐
福祉昌繁駢鶴禁(皇長孫臣綿德)樞機
宥密侍
楓宸為
天為
祖為
君一若子若孫若庶臣
夀宇京垓三晝接(皇次孫臣綿恩)
(御製)陽和百廿一宵新(本年三月遇閏九十春光增為百二十矣)御樓詩紀蔡
襄詠(宋仁宗正月十四日御樓遣中使傳宣曰朕非遊觀與民同樂耳蔡襄進詩有要知盡慶華封祝四)
(十餘年惠愛深之句實符今日景象)攀幰慧傳宋帝詢(宋神宗時京師元夕張燈王韶幼子)
(宷方能言珠帽襐服馮家人肩觀之至宣德門姦人利其服装竊負而趨宷覺負已者之異亟納珠帽扵懷適)
(内家車過宷攀幰呼焉中使悦其韶秀抱置之膝翌早擁至上閣神宗問以誰氏宷竦然對曰兒乃韶之幼子)
(也具道所以占對不凡神宗歎其早慧賜金犀錢果命載以歸事見桯史)卜織卜耕禁庭切
曰親曰媚
蹕途陳分棚
勑戒
堯衢備(正月二十一日沿途皇上南巡唘蹕在燕九日後傳諭大吏無庸預備煙火)擊
壤歌聞夏甸真慶萃魯齊吳越國(臣阿桂)
覽周河海淀湖漘七朝屈指排
鑾馭(日立唘蹕距十四春已七日)五夜歡聲望
輦塵
智炬無邊復無量(臣嵇璜)情田徂隰又徂畛熙遊早見都
門浩
樂愷先叨
朵殿旼
室舊修来
典于學(重華宫為學之皇上龍潛時賜居典所臣蔡新)
記新悠久
德之純(幾興御製重華宫記推廣重華協帝之義凡察事知人安民皆本扵審危微之心執精一)
(之中四十餘年惟日孜孜宵衣旰食至誠悠久之德扵兹益昭矣)
廂聯左人籖分座膳自中厨食
賜珍小部韶成移
陛仗(臣和珅)
(御製)右平幕敞傍城闉假山倚閣煜火樹激水成溪走燭
䑳甘雪既霑宜共樂
睿懷胥識厪還淳
彤墀山立鹽堆象綺陌塍分玉積鱗音叶三登欣歲
稔(臣劉墉)
心周一盞或家貧旁連
上苑聽遥漏影現西山望遠皴
中正殿臨金滲頂(臣梁國治)
唘祥門闢牓分桭城通不夜大千界世滿恒春率土
濱紅䓿萏開
宫樹外(臣德保)碧琉璃净
御階垠蚖脂鶴燄承鰲足翠蕊丹葩間綠筠高處枝撐
低處嚲(臣曹秀先)
(御製)乍看珠簇細看勻孛羅占兆三吳勝(武林舊事吳俗每歲正月十四)
(日以糯米穀爆扵釜中名曰孛羅花占又名卜穀)佛火光輝七寶頻北極高懸
星萬點
西墉光印魄圓輪瑞雲三素占臺觀
寶幄重圜象
昊旻壺箭晷長億萬祘(臣福長安)漆園歲曡八千椿恒為照
久成
聖道乾以健行仰
大鈞即即昌昌
化工力(臣董誥)煇煇朗朗
吉祥因本支百世宜有雅中外一家孰弗賓共聽徵招
絃上曲(臣曹文埴)都呈
仁夀鏡中身
詩成授簡負牆退筵布稱
觥前席逡糺縵歌誠逢復旦(臣彭元瑞)
(御製)温柔教豈易歸醇對時育物思無逸保泰持盈志有
寅
皇祖柏梁正此日(康熙二十一年正月十四日羣臣皇祖扵乾清宫開昇平嘉宴同賦)
(詩用柏梁體實我朝君臣聯句數典也)覲揚敢不勵欽循
詠宣德雕漆登瀛盒子
細雕漆盒事稱唐把玩無殊李畫張(内府舊蔵李公麟十八學士登瀛洲)
(圖曾作歌詠其事)稽古居今非玩愒枕經葄史共相羊試看一
代蹇和夏未愧當年杜與房西苑同遊人十八(明宣宗嘗宴大)
(臣扵西苑命蹇義夏原吉楊士竒楊榮等十有八人從遊萬歲山復賜登御舟泛太液池雖一時稱為盛事然)
(有意仿效貞觀未免著相耳)登瀛太覺效秦王
元宵乾清宫家宴即事成什
元宵慶每御園行紫禁逢因近唘程(向年元宵慶節均扵御園以便扵施)
(放烟火也今歲以正月二十一日由宫中唘蹕南巡因即扵乾清宫設宴)嘉夜寶燈輝萬夀
丹墀華柱迥雙橕(每歲十二月廿四日乾清宫丹陛左右設金龍柱二各懸繡金字萬夀寶)
(聯十六幅聯句工麗字畫端楷仍係前明時舊制除夕則易懸萬夀燈今歲在宫内度元宵華燈朗耀寶炬珠)
(聯益見太平嘉節之盛)月圓仍是圓幾望(是月十六日酉初月望兹十五日仍在望前也)
殷鑒益親鑒在明(萬夀燈聯傳自前明我朝因仍舊制藉存殷鑒益凜然扵敬天勤民)
(之義耳)浩穰皇都盛歌舞宫中樂亦共輿情
即事
臘雪優逢厪近隣豫齊晉省驛馳詢(上年十二月廿一廿五等日京師連)
(得臘雪合計盈尺有餘因馳諭河南山東山西巡撫將各該省是否一律普霑之處據實速奏)雖經各
奏數寸被究屬未蒙盈尺均(随據明興覆奏濟南等府扵上年十二月十一廿二)
(等日先後得雪三四寸至六七寸不等農起奏汾州等府州扵十二月初九廿二等日及本年正月初一日得)
(雪二三四寸不等又澤州等府扵正月初七初十等日得雪二三寸不等何裕城奏正月初十十一日省城並)
(開封等府州得雪各二三寸不等雖各霑雪澤究未如近畿之霑足也)縱曰冬膏霑去歲
(又並稱臘底春初雪澤雖有偏少處而入冬胥霑透雨地不為乾若得春雪或雨二麥仍可望有收)切思
時玉渥新春同雲欲佈風常妒又對華鐙眉為顰
題和闐玉倣古饕餮尊
山玉數尺尚易得水玉盈尺亦艱致嘉此巨材出玉河
延袤尺餘猶未暨弗令俗工騁新樣博古圖中取古式
(叶)琢為周代饕餮尊饕餮本寓戒貪義不捐之山取諸
河責實循名可無愧
陜西巡撫畢沅奏報得雪詩以誌慰
彼報此正望(歲前畢沅奏報陕省冬月得雪分寸略欠因批諭云非甚霑霈至京畿則甚望雪也)
此霑彼更需(嗣京畿扵十二月廿一廿五等日得雪盈尺畢沅續奏稱陕省自十二月初一得雪)
(後天氣晴霽西安同鳳及各属農民望澤甚殷等語)新正雪花霈七寸土膏濡(兹畢)
(沅奏新正初九省城瑞雪繽紛飛灑兩日一夜融化外積地七寸有餘霑被甚為廣遠不惟二麥可望有收大)
(田亦可即時耕種等語較之山東河南山西各省又倍為優渥矣)亞壠麥麰潤興鋤禾
黍俱豫齊晉何若縈念尚殷吾
南巡唘蹕五曡前韻(有序)
時邁東南望幸俞六巡之請言觀河海省方考三
載之成惟民事之大宜勤先咨樂利體乾行之健
不息遑憚舟車典數虞周途循江浙昨歲豳豐展
禮萬年仰
締造之艱今兹吳會敷恩兆庶慰尊親之戴石塘鱗次
潮平籌走中亹砌岸山連軌順慶安高堰况復源
探星宿瀾迴際二月桃花時若雨暘蹕路看三春
麥浪自郊畿以遵東魯由淮海而達錢塘陸館水
程戒大吏改前巡之舊人和政肅示後昆知家法
之嚴軔唘首塗韻仍五曡從此韶開九十因閏餘
而媚景添長佇斯里記三千值幾暇而新篇嗣詠
云遊云豫豈云辛休助期霑望幸倫五載考功速虞狩
(庚子南巡至今甫三歲)一章時邁舉周巡海塘條石從新築(庚子年南)
(巡時以海寧柴塘究不如石塘之鞏固因命該省督撫逐段確勘凡可以改建石塘之處一概從新改築石塘)
(並勑江省協濟石料次第建築俾海濱羣黎永資樂利)河堰並山接舊申(徐州河南岸既)
(扵丁丑壬午乙酉三次南巡時添甃石隄其北岸土堤則扵戊寅年夏命劉統勲往徐議築均資捍衛至南岸)
(韓家山一帶工程四百餘丈地當徐城工游扵庚子南巡時命嵇璜與薩載會勘改築新石堤即令核實採辦)
(接築完固)况值黃流初順軌益厪赤縣普安民(前歲經大學士阿桂等奏)
(自蘭陽三堡至商邱七堡南隄外添建大隄開引渠一百六十餘里導河水入渠下注商邱歸入正河故道安)
(流入海其黃水經行處所如山東之曹兖濟寧江南之豐沛等属從前皆不論月分常予賑恤所有各該處情)
(形元氣是否全復尤為軫念)水程陸館惟遵舊綵結燈張戒慢陳攜
子更殷身示度(昨允薩載等陳請諏吉六巡臨幸江浙親閱河工海塘以惬輿情所有沿途行)
(宫坐落一概仍舊毋稍踵事增華並命皇子等随往觀看沿途水陸扈從人等約束整齊迎鑾士庶忻戴至誠)
(必如此然後可言省方問俗度若不能不如罷巡幸之舉不啻耳提面命矣)觀風誠幸氣如
春媚依黎庶懷仍昔資借精神句倍新佳麗山川往擬
别古稀合以罷巡頻(南巡諸作最多不無秀麗江山之助兹年逾古稀意此後可不事命)
(駕矣)
良鄉行宫五曡舊作韻
復此一巡發京國逮兹六度涉吳江行宫初頓駐鑾早
饒得拈毫倚綠窗
别館無煩修飾勞閱三年雅稱(去聲)棲遨(自庚子南巡閱令纔三載沿途)
(行館均属整齊先期諭令一切俱仍其舊毋庸再加修飾)省河觀俗胥正務寧為江
山助興豪
立言憶務去陳句為政當知惬衆情休助非關循故典
欲酬望幸萬民誠
百雉縣城平野南高低積素正濃酣豐年後蓄倉箱否
明日前途歷攬探
郊臺
行旌發廣陽臺迥向南望兩度斯郊勞(去聲將庚辰春二月軍兆惠)
(等平定準噶爾回部凱旋扵良鄉縣南築郊臺迎勞成禮丙申夏四月將軍阿桂等平定兩金川凱旋重修郊)
(臺具儀迎勞如庚辰之禮)一心感
昊慶春初苔色淺歲久樹隂長惟願無兹事佳兵豈有
當
弘恩寺
花宫路必經取便小留停那計今和昔欲忘色與形階
蕪未染綠庭柏祗拏青旋命輕輿去簷風響送鈴
琉璃河
時節值初韶冰凝雪未消薄寒切輕輦凍浦度長橋溱
洧非子産杠梁緣豎貂(琉璃河石橋千尺接以石路頗便行旅相傳逆璫魏忠賢故里)
(春秋祭掃来往經過軒幢羽盖騶從萬數有司畏其權勢為之修建勝朝時事至此可為浩歎屢見前巡琉璃)
(河詩)逆璫勢如此觸目歎前朝
督亢詠荆卿事
相與白衣祖客途入長持短往秦都秦廷豈乏多防備
斯事猶疑半有無
降旨寬免直隸各府民欠倉榖詩以誌事
三輔比年幸有收(直隸連歲俱獲有收昨歲臘前復連得雪澤扵春麥尤為有益)偏災
春借合償秋未完之項自餘積概予其蠲莫更留(直隸從前)
(偶被偏災地方尚有積年借欠未完倉榖但按限催科民力不無拮据兹清蹕所經命該督劉峩飭查順天保)
(定河間天津正定順德廣平大名宣化遵化趙州深州等十二府州属所有未完積欠倉穀十五萬五千二百)
(餘石概予豁免用普春祺)老幼計資衣與食豫遊義在助和休雖云
臘雪深培麥膏雨其時望庶酬
涿鹿行九曡前韻
常聞衆志合成城曰休曰助惟巡行時邁其邦
天子之設失其度戒亦明蠲租逭賦德期飽惠施那計
收成好(去年直属雨水調勻收成豐稔今歲因蹕路所經既按例蠲緩租賦其積欠向年因偏災民間)
(所借倉穀亦普予蠲免俾近畿黎庶益洽盈寧之福)務為實政祛虚文由来大道
無小巧好為章句豈非尤涿鹿八曡韻已綢欲罷不能
結習爾即今仍復一曡留黃綾詩本寫以收未足契乎
業之脩
涿州行宫作
向例燈宵煙火陳今番過節不教頻(向年南巡唘蹕在上元前地方官每)
(扵近頓預備煙火今歲節後唘鑾因傳諭直隸山東督撫停止預備)豈誠官費非民費可
識還淳在尚淳晝静詩書堪枕葄年深松柏益精神舊
新詩句難僂指何必多慚杜甫嗔
漢昭烈廟詠事
昭烈不失為賢君諸葛則誠稱賢相君臣同心期中興
惟能王(去聲)蜀失所望終致安樂喪其基豈
天不祚炎劉貺元成桓靈敗德久縱懷恢復無救喪所
以向為酌中論難在守成倍開創(向嘗為創業守成難易說大旨以岑文本)
(對唐太宗撥亂難守成不易之語為非盖以創業者未竟之難皆守成者分内之難不待失道失衆始為慙負)
(前人但使式廊之版圖或有侵削垂裕之成憲或有廢弛即無以覲耿光而揚大烈是非安不忘危存不忘亡)
(鮮有不盛滿中之以此思難則所以持難者可知故予之獨以難責夫守成者非敢忘創業者之難正以慰創)
(業者之初心耳因過昭烈廟感後主之不能嗣守前烈以安樂喪其基而尤不能不歎息痛恨扵元成桓靈之)
(敗德益信予前言之為酌中定論也)
春雪
春雪南方各報霑(江浙湖廣一帶今春俱屢霑雪澤據富勒渾福崧奏報浙江省城得雪五)
(寸有餘薩載伊齡阿奏江寧及兩淮得雪五寸至三寸不等姚成烈奏湖北得雪六寸有餘南省雪澤遠近均)
(霑實堪欣慰)蹕途喜信迓眉尖犁鋤舉趾自弗誤餅餌充腸
庶可占邇日每披風且暴平原頻堀堁堪嫌思量復雪
雨更好所欲奢哉豈易兼
紫泉行宫賜随營諸臣及地方官食詩以誌事
此頓郵籖近門前賜食便畺臣胥扈蹕今日許陪筵(二十)
(四日紫泉行宫賜扈從諸臣食並令地方官陪預以均慈惠)和氣聯中外春風在管
絃無須燈火設(向年紫泉行宫賜食並扵晚来設燈火今歲上元節事已過概諭罷之)不
是上元前
賜直隸總督劉峩
畿輔居官為最久掄開&KR1658;戟俾仔肩由来吏治能誰隠
所重民艱在汝宣莫以已知自矜也常如不足尚勤旃
三年方伯凡三易(直隸總督自鄭大進袁守侗及劉峩三年中凡三易矣)摛句翻
因意慽然
紫泉行宫十詠
敞軒
一區行館縣城南路近因之早駐驂十景向来率留詠
無妨次第與全探
屏山
門内應須屏以遮嶔嵜堆石徑教斜試看面面皆活畫
底論元時四大家
鏡湖
水鏡動冰鏡不動春凌未泮静光呈設扵鏡上求本體
不動饒他動者明
舫室
舫稱為室室稱舫名實主賓曷有常飛興一時千里外
不殊展卷玩江鄉
㯶亭
㯶亭何異剪茅茨阜上惟消四柱支黃屋非堯心古語
一時絜矩祗慙之
虹橋
負冰魚陟底應空不可履冰橋履虹取象安名胥幻爾
何須幻裏辨雌雄
魚罾
春冰未可試魚罾虚置湖邊失所能一宿寧須多綴景
拈毫惟道不相應
石逕
高低壘處皆成趣曲折盤中總入竒散步莫嫌斯逕險
世情險或過扵斯
竹埭
春埭烟篁亦自佳戛風延月傍虚齋連林指日看江浙
君子先容此結懷
箭廳
弧矢廢將三十歲(自庚辰年臂痛後騎射尚可借馬力開放且時亦命中而步射則艱扵持)
(滿久未親御弧矢閱今甲辰已二十餘年矣)箭廳即景小盤桓攜来皇子觀
其射新舊拈吟命畢看(自丙子歲至庚子凡箭廳新舊留題皆寓習勤肄武之意而以)
(臂病後廢射為歉今歲擕諸皇子来觀其習射因徧示以前後題句)
趙北口行宫四曡舊作韻
素心在崇樸踵事戒增妍行館憩依舊新詩韻曡前得
閒因筆點過節罷燈懸庚子甲辰換窗中下水船
昔歲與今夕一彈指頃明且欣節事罷(前巡每駐蹕趙北口多值上元)
(令節每扵行宫前張燈賜宴今歲正月二十一日唘鑾至趙北口則節事已過因先期申諭畺吏停止備辨)
都付電光評蝶栩夢堪悟魚恬浪不驚初韶未昌冶適
可契閑情
題湛持軒
倚淀書軒號湛持湛持之義可深思即如春物昌昌至
亦賴其先静有斯
懷清樓
層樓俯清波懷清因以名每来各殊致即景興會生清
為景之佳懷為心之萌懷清則弗濁設施乃得貞所以
童子歌滄浪貴濯纓
趙北口行宫西軒作
行宫逮百年(趙北口行宫康熙年間即建以備水蒐者)西軒向所喜階基臨
淀池千頃俯渺瀰額因用杜句相與永天水往来每有
句更僕難僂指而何置亭臺點綴圖景美(向年行宫西軒俯臨淀池)
(煙波渺瀰晴空一碧與杜甫天水相與永之句情景適肖因以題額往来題詠甚多嗣周元理楊景素乃扵此)
(點綴亭臺廊榭既占淀池夏潦之容而且有碍騁望徒滋靡費實為辦理不善庚子年曾有詩誌事)既以
隘波容而復致財靡愧未先預禁成事不說矣臨窗意
索然五字惟責已
填倉日作
禮有從其俗節名義可論斯千詩已詠餘九計因存是
日蹕途遇水鄉氣象温大官供菜餅飽煖願村村
陕甘總督李侍堯奏報得雪詩以誌慰
北省率霑雪甘凉遠繋心督臣馳速驛今日報佳音(昨山)
(東山西河南陕西各省均陸續奏報得雪兹李侍堯驛奏甘省河東河西各属扵十一月初三四及十八九等)
(日得雪一二寸至五六寸不等十二月初五六日得雪二三寸不等自冬臘以来通省雪澤普霑扵農田大有)
(禆益等語實堪欣慰)時玉東西溥土膏尺寸深奏書囊批閱既慰
倍生欽
思賢村行館三曡舊作韻
授經韓傅此貽祠尸祝千秋亦曰宜嘉彼纂言留外傳
笑予失學闕師資駐鑾有暇頻咨政凭几無妨更曡詩
明日輕輿就前道迴瞻祗&KR0832;此何為
題授經臺
漢以傳經著諸儒授受資荒臺雖蹟冺太傅藉名垂詩
易闡精義趙賁述秘思更稱善處事不負讀書時
河間道中詠古
獻王祠
墓傍仍有叢祠在千載枌榆共史青尸以祝而廟以祀
得斯豈不在窮經
簡子城
大夫已有常山志晉豈真公周豈王此日城終假名耳
失馳早已議王良
扁鵲宅
脉理在平不在竒存亡那得望而知神醫既有迴生術
鄚北何来故宅遺
亞夫城
乘輿行豈乏前旌介胄將軍合出迎祗以不虞譽過美
至今猶說亞夫城
董學村
漢儒賈董並稱之繋頸單于董弗為以此二人分伯仲
春秋繁露却鄰竒
閭邱臺
閭吾虞一字訛三臺築讀書經義探辨給孽違終不免
省防務教自良談(謂禁民挟弓弩對)
題毛公祠
野店籠喬樹毛公故里云其傍行館築恰稱(去聲)駐車欣
設匪光斯價(孔穎逹毛詩正義序毛氏光價扵河間)扵何尊所聞新安别
立傳得失半相分
按毛傳詩序自漢相傳至唐宋諸儒俱無異詞惟朱
子作詩經集傳以為毛萇始引詩序入經齊魯韓三
家之傳絶而毛說孤行讀者傳相尊信無敢擬議有
所不通則為之委曲遷就云云扵是别立解說如鄭
風則自緇衣以下惟六篇與舊說相仿餘十五篇悉
以滛奔斥之盖泥扵鄭聲滛之一語以致拘而過當
遂與漢唐諸儒歷傳舊說顯相牴牾亦不得云有得
無失也向賦月令七十二候詩虹始見篇詩注折衷
及此因題毛公祠並識
日日
日日迎鑾億萬民飽籌其腹煖籌身思量實復無他策
為叩
天庥綏屢頻
瀛州南樓七曡沈佺期韻
何處尋舊譙如隔雲與霄千秋誇勝蹟閱久總寂寥幸
哉斯南樓樓頽付煙飈而竟以詩傳尚尋臺與橋展義
廑政實曡吟論世遥爾時唐帝宴倖進羣臣囂袍笏復
牙緋益鄙雲卿謠
紅杏園六曡前韻
平楚有行宫初春停御輦考古疑信半可果梁王館善
善欲其長人固因境顯木架羅詩書玩味芸編展設非
此津梁藉何資消遣津梁在獻王汲古以為善
耳目
耳目欲長不欲偏重華明達示長詮冕旒黈纊防偏意
藴古申之大寶篇
景州行館感懷
酉年築館豫
慈襟(乙酉年此處行館甫得)孰謂纔消
一度臨
頥志有堂惟泚顙澹懷扵室祗椎心(頤志堂澹懷室皆行宫八景内之名)
幻因真寓真胥幻今閱古成古弗今几淨窗明春正暇
能無和墨寫悲吟
聞京師得雪誌喜
臘雪雖霑春雪未邇来望澤頗徬徨融餘寸積亦勝此
(據留京王大臣及順天府奏京城扵正月二十六日午後細雨溟濛繼以微雪入土融化外約有寸許等語京)
(師得此春膏深為欣慰惟蹕途尚殷望澤耳)怪得北風增劇凉
景州行館八詠
展義齋
展義非徒循美名必應愷澤逮編氓設無實政鮮民隠
真是尋山問水行
頤志堂
十八年前此北堂駐輿
前膝起居詳檐楣今祗空瞻額俛首無言黯自傷
通渌橋
曲溪宛轉達平池溪隔芳隄橋接之橋下溶溶通渌水
倚欄湛可鑑鬚眉
澹懷室
室臨水裔水侵階筆硯精良惬澹懷點筆欲吟即景句
集虚可以悟心齋
延月臺
石洞年深假似真洞巔平處砌臺脣恰宜延月登臺望
粉本傳来顛米新
涵虚舫
室肖舫為因號舫主賓室舫定為誰凍湖半解冰和水
一切分疏付不知
葆光洞
實處為峯虚處洞虚生光亦實葆光相需殷則彰相得
理趣文宗契顯蔵
四照亭
敞處為亭亭却小近遥都入照臨通因思四海生民計
總在吾心方寸中
經普陀廣教之廟作
雖云佛法無揀擇各有宜施理亦然黃教合扵蒙古地
青齊那闡梵王天謬稱建廟祝斯福豈解瘝官盖已愆
版築不牢尋毁敗藉觀空色幻因緣
庚子南巡之前國泰為山東巡撫據奏已扵德州界
上仿熱河普陀宗乘之廟建立喇嘛寺以申慶祝彼
時即以黃教乃蒙古習俗所尚非齊魯所宜因已成
事賜額曰普陀廣教之廟有不為欣而增恧怩之句
乃未經兩三年以搆築弗堅已就傾廢國泰亦旋以
勒索属員事發抵罪新任巡撫明興因遷移佛像扵
别寺供奉今經斯地固不必為之費財重葺亦可知
曠官宜慎國法無私朕豈肯以其盡小謹而弛大憲
乎
過德州浮橋
一水燕齊兩界分萬民迎送任紛紜古時國步那堪論
今日邊防寧此云益切惠鮮廑保赤惟希與翼祝如雲
大河復故運河治(自上年三月蘭陽至商邱開挑引河工成後大河全歸故道暢達入海所)
(有運河兩岸隄工縴道命大學士阿桂扵籌辧豫工善後事畢後赴東省會同巡撫明興相度機宜疏消積水)
(趕緊脩築隄工均扵歲前告竣今兩岸青疇彌望廬舍鱗次民間元氣已復實為慶幸而迴思前事尚殷然扵)
(經營籌畫之艱也)前事迴思懼尚殷
題繁露臺
繁露中多祈雨暘依書應(去聲)否固無常不如三卷天人
策君鑒明標萬古詳
駐蹕德州行宫曡庚子詩韻
五歲一巡早一歲入齊自趙首臨兹迎鑾老幼紛如昔
莩甲風光正及時石火流隂迅堪騐載舟惟水戒應知
疇咨事罷聊閒坐
温室東瞻不忍思(行館東為向年恭奉彌切慈寧安憩之所每来瞻望感懷)
九依
皇祖德州即事詩韻
齊境徐而入春光嫩以初顧注起居者有事必當書
素壁泐
堯章拱讀心欽肅繩
先對時義寰區願安燠
題箑頭墨梅六曡前韻
展箑一至七曡韻雙其三枝頭綴英者那論北與南
降旨免山東利津霑化等二十一州縣衛借欠銀
榖詩以誌事
前歲金(鄉)魚(臺)河决災恒年賑恤救汙莱(前歲青龍岡决口自上年)
(二月合龍後因山東之金鄉魚臺等縣黃水徑行被災較重特降恩旨不論月分常予賑恤至本年閏三月為)
(止)利津等處雖非甚借欠向隅亦可哀(金鄉魚臺等縣已加恩常賑兹)
(入疆伊始疇咨民瘼知金鄉魚臺及偏災之利津霑化等二十一州縣衛均尚有未完積年出借籽種牛具等)
(銀十一萬八千六百餘兩倉穀十萬一千一百餘石乃復降旨概予豁免仍飭該撫率属實力奉行俾霑實惠)
(以副行慶施惠之意)概予蠲除蘇民困不孤老幼望吾来即今堀
堁春風起為盼時膏又切哉
賜山東巡撫明興
布政黃圖治有效教巡山左撫而安官方弛後整非易
(山東自前任巡撫國泰貪黷營私布政使于易簡扶同欺隠以致吏治廢弛倉庫多有虧缺因令徹底清查勒)
(限彌補)民隠災餘救更難(自辛丑豫省青龍岡漫口黃水下注城武金鄉魚臺濟寧等處)
(被淹較重屢降旨加恩展賑並飭令地方大吏率属實力妥辦毋致一夫失所)賑恤逾年費弗
靳(被災較重之州縣既降旨撫恤又以自昨歲二月合龍後該處低地未能全涸復屢頒諭旨加恩常予賑)
(濟直至今歲閏三月為止俾災黎得資接濟即多費帑項弗計也)惠鮮僻壤力應殫時
巡夏諺義斯重供帳寧須飾美觀
曲陸店詠事
不曰平曰曲無從考命名傍村築行館按頓駐巡旌景
物當春穉詩書稽古評陸乎如有識想未惬其情
漕運總督毓竒奏報淮揚等處得雨詩以誌慰
迎鑾北上過桃(源)清(河)逢雨因之奏牘呈(毓竒奏迎鑾北上途次桃)
(源清河等處扵正月廿六日午時至廿七日午時止得雨入土四五六寸不等雲濃雨密勢甚廣遠等語春田)
(得此甘霖麥收可卜豐稔實為南来第一喜事)此是南来第一喜况當春孟利
初耕宵連旦逹優而渥尺短寸長逮以并却是齊郊方
待澤風前批慰惹心怦
醇和堂三曡舊作韻(平原縣行館内堂名)
詎是無端浪與名與名亦自具深情治民豈别有他術
醇俗和風在至誠
徒駭河
徒駭尚禹蹟今河弗道此辛丑河北决其流二分釃南
者入三湖(辛丑青龍岡漫口之水經由東省之金鄉魚臺等處蕩漾停淤滙歸南陽昭陽微山三湖)
(水色均已澄清)北者穿運矣幸因有徒駭東流下如駛(大河始漫之際)
(分為二支南一支由三湖南下其北一支自趙王河至張秋穿運由大清河歸海分洩不及者由徒駭馬頰等)
(河歸海暢流下注勢甚迅駛)運乃未致淤旋總歸南徙(漫水穿運之北一支原止)
(十分之二又漸次澄清下注是以運河未致受黃水之淤墊嗣因霜降後水勢漸消北行一支旋即斷流矣)
四千年以後不用備猶美禹功誠大哉仰緬平成理
齊河縣行館書懷四曡舊作韻
十九年前搆此居(齊河縣行館在晏子祠旁扵乙酉年搆築有雖然數宇樸欣此尚覺中人)
(産厪予之句)春風二月又停輿怡神悅目徒工彼察吏安民
更要予軼事可曾讀晏傳曠官那得恕爰書(前國泰為山東巡撫)
(時扵一路行館皆求華美費工無益甚不惬懷曾嚴行申飭後以勒索属員事發覺審實抵罪並不以此寬彼)
(也)扈行畺吏旃旌側七字言情胥慎諸
書懷後復得一首仍曡前韻
四曡韻斯五度居無過一宿發晨輿賦詩已是違杜甫
(賦詩何必多杜甫句也)晝寝何曾效宰予不忍今時思
昔日徒教舊作繼新書陳言欲去其難戞先獲我心韓
論諸
見麥
閏歲春寒麥出遲齊郊今日始逢之啟雙眼實勝圖畫
沃朕心如話别離稚稚最憐塵土壓芊芊那得露華滋
幸兹風定雲容蔚益為顒祈甘雨時
御製詩五集卷二
