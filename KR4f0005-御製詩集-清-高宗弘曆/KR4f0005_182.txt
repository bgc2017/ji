御製詩三集卷十九
古今體一百十九首(壬午三)
望
岱廟
岱嶽崇隆百里瞻荅陽
岱廟侐精嚴禮官肅祀儀雖備(廵蹕將經如岱宗遣官告祀禮)恭已
忻翹敬倍添
居震德宏六子率配
天澤厚萬方霑心馳未覺雲山隔敢曰誠通冀福謙
過泰山四依
皇祖詩韻
靈巖謂是高無比更有高峯在上頭瞻魯象曾詩裏想
青齊色忽路前浮禪封玉帛秦兮漢襟帶耕桑郡復州
保泰惟斯躬所勉况榮若彼志毋留
兩度天門親拾級
羲碑捧讀五雲頭戊辰年事那堪道丁丑春廵過似浮
不改旰宵勤庶政惟期樂利永齊州省方繼
武一心切詎是無端七字留
閱本
封篆例應過節開閣章今日驛傳来敢云批閱吾閑矣
益勑幾康其慎哉問俗廵方惟敬事察言觀行更量(平聲)
材重熙處泰宜何務堯典欽明一語該
望徂徕作
徂徕松早似牛山孟子名言絜矩間只有竹溪傳六逸
不妨傲士此高閒
過汶河
靈源遠溯出莱蕪行地横陳齊魯都是日輕輿復經過
春風野彴自清殊昔今不異觀民切来往寧因問景紆
兮水北南胥濟運古人相土有良模
羊祜城
桑梓猶傳僕射城峴山堕淚感輿情由来仁勝功遠矣
元凱沈碑空好名
至泉林二首再疊舊作韻
泉林子在川上處成誦髫齡記憶明五十望牆猶未入
東西歸壑又逄晴(泉林即陪尾山東西各有泉出墻則合一川為泗水矣)門庭熟
路無須問軒榭前題有若迎勝地良辰扶
翠輦
高年憩賞足娛情
我曾兩度駐負尾絶勝渾如初度来何必管絃誇熱閙
可知泉石稱清陪觀民蒿目盈寧耳近
聖翹心鑚仰哉較量前番幸成武(丁丑過此時西師尚未蕆事有不異前茲)
(惟問夜軍書籌畫為徨徊之句)幾閒對景一徘徊
三題泉林行宫八景
近聖居
近聖人居若此甚然而無有則亦無子輿斯語俟神會
會者依稀程與朱
在川處
泛海猶然来往續印心何異鏡開奩千秋川上徘徊者
誰解宣尼道體拈
鏡瀾榭
自露妍媸不示形廻塘流動復瀠渟何湏博古圖中考
此是軒轅一片青
横雲館
陪尾何曾高百丈地靈亦自解生雲憑軒不惜蔵山色
却為春郊作雨欣
九曲彴
山下出泉成野河板橋接岸往来過底須九曲擬仙境
樂事由来名教多
柳煙坡
大戴禮詮正月候協時近可騐長條若為畫筆能傳照
煙意惟看此處饒
古蔭堂
杞樹輪囷巧覆墀春来重見出塵姿喬柯為問何年發
性善曾箴告子時
紅雨亭
春曉緋枝苞尚含䟎程廵蹕指江南澷言佳景成孤負
看到霏霏轉不堪
賜山東廵撫阿爾泰及其屬吏食詩以示志
泉林卓午駐琱輪賜食茲邦執役臣灑道清塵都致敬
遊休豫助重時巡詎欣別館美如許惟厪灾區惠可均
一食不忘君見說還當一食不忘民
坐泗水源上作
陪尾真寶蔵靈泗山根伏回回出乳竇元氣滋渗漉胚
胎轉天輪鴻濛運地軸夏凉却冬温襟嶽而帶瀆我来
源上坐首春清且淑四山葉尚黃一川藻常綠信可鑑
毛髮寧當論纓足緬懷子在處千秋示理躅不稱俗慮
蠲直可道心復
再題横雲館二絶句
團圞鏡樣抱雲廊中有三間白玉堂内外虚明渾似月
不湏脩樹著吳剛
春風今日值晴明俯攬春郊未試耕傍晚英英南嶺蔚
地靈暎帶不孤名
泉林行宫晚坐
別館春風夕景侵泉林真箇好泉林盛名難副茲誠副
聖蹟宜尋近可尋川氣滃然連古樹暮舂邈爾隠遥岑
神凝乍欲忘機象翦燭匡床又課吟
綽楔穹碑八十年(行宫前年二十三)(皇祖碑記屹峙是康熙南巡旋蹕將詣曲阜)
(經此所建)每来敬識弼仔肩總林樂利仍依舊赫濯聲靈勉
繼
前祇祝耕犂豐沃野幸過籌筆奠新邊卷阿幾度分明
憶駒隙遷中有不遷
微雪四首
兩度蒙山都見雪今来峯頂又生雲已看積玉原如昔
設更飛霙益可欣
歷辰過午蔚雲濃憑&KR1707;遥看麥壠封傍晚綏綏忽密灑
春郊如約遘奇逄
亂飄斜堕態森森氊室茶鑪悦可心素積高峯直北望
蒙陽瑞色接蒙隂(辛未丁丑皆有恭和皇祖蒙隂積雪詩)
原田三白積漫漫微雪欣宜此處看便使開晴尤恰當
恐妨春氣轉嚴寒
蒙隂積雪三依
皇祖詩韻
瑞雪春朝遍野封(立春日京畿至齊魯普獲瑞雪此處尤渥霑)節遲遇閏未
興農山靈盖不違
堯命示我
詩情在玉峯
望蒙山雪色再疊舊韻
翠微積素訝偏同三度春光一例中此可無言平野過
試看有霧遠峯蒙賦情因遇思梁苑詩意其雱緬衛風
較量前番饒厚幸伊犁早慶兆農功(丁丑疊韻有遐心憶到伊犁塞佇待)
(王師早建功之句近得駐伊犁大臣阿桂奏則各部屯政畢興收穫倍稔且遇冬雪兆慶有秋實堪欣慰也)
望南城山(志傳曾子侍父處)
古鄪城南聳碧峋卜居養志樂誾誾龍門如擬青雲士
吾謂斯山善附人
過古鄪城
食邑有如此應知公室微甚哉過百雉久矣堕三圍野
落幾家聚荒榛數鳥飛猶餘眢井在足父致深譏
萬松山停蹕
停蹕山欣號萬松春晴滃蔚綠隂濃無多室宇花宫側
近遠都来眼界供
北軒耐可縦遥眸疊浪喬松翠欲流設擬遨遊雲海上
不瀛洲定是防邱
春風琳宇小停驂幾坐青雲暎碧潭謾議小山無故事
八公見說晤淮南
正月晦日聞雁
今年遇閏遲春節趙北未看人字過落盡蓂方聞嘹唳
果然陽鳥信堪多
二疏城
荒城名尚二疏存置酒捐金廣主恩賢損志愚益其過
不惟高見實良言
題于公宅
定國為廷尉民自以不冤致興乃在是缿筩安足論孝
婦不能救祭致身後恩史遷無卓識猥稱多活人姑息
亦甚易咸當高大門弼教之謂何舜宜肯吾言
二月朔日復雪
前日微飄今大作行營早是駐鳴驂背迷遠岫銀屏繢
細糁長空玉鳳毵滋護麥根纔仲月芳遲梅蕊待江南
發生未鬯寒無礙喜逓勾吴潤意含
過沂水
遥源溯臨樂巨浸注青州是日横橋度春風野水流北
瞻山已遠南指樹如浮神禹高臺在千秋聖蹟留
晴三首
昨日雪將二寸餘嚴寒切慮變春初晴和更復無風色
策馬青郊意為舒
路放瑯琊遵海南橋過沂水境臨郯萬民迎蹕情親切
露冕南巡逮此三
輭曦融雪作輕泥喜復無塵逐馬蹄却為閏年遲節令
麥苖待看茁青齊
郯子園六韻
觀民指吴會按頓莅郯墟少皥嗣封後春風駐節餘何
當庭館此為愧旰宵予一宿園奚藉千秋蹟信諸既成
斯不說至止偶相於誰與徵傾盖因之試訪書
入江南境
雪霽春郊喜不風入江南境便韶融此疆彼界爾雖異
圖易思艱我總同但覺民情更親切爰咨吏治可明公
翕河氾利廵方要名勝休誇點綴工
過㟃峿山
三度觀民駕幸吴春風又復過司吾蒼松間出紅牆寺
信逓江山畫意殊
拂廬停蹕對青山石洞流泉想像間合十僧雛紛候輦
可知虚擲半朝閒
三依
皇祖示江南大小諸吏韻
四海皆吾家羽林無煩棷遊豫本為民民艱厪咨剖忽
生乎所易懈萌在經久而吾何敢然慎終勵其首巡方
法
皇祖視膳奉
文母南邦已莅止農實勤南畝風俗不異前教養應善
後善後非更張章程貴謹守老幼盡安懷閭閻自親友
庶幾休以息世共登仁夀三賡緬
堯巍一意懋湯負
駱馬湖
當春資濟運行潦藉歸川實有關閭里要惟慎節宣橋
横下口處帆掛遠天邊幾度思長策致艱利洳田
度永濟橋疊舊韻作歌
司吾除道遵&KR2535;迤雪消平原有積水故知此邦易致潦
頻賑無能瘡痏起長橋前度憶圮頽鳩工重築親相視
今来蕆役利往来春時水弱行壑裏夏霖秋潦不可當
曾無良法慙徒爾徒杠輿梁有常經不虞之譽求全毁
咨爾羣工善勤宣豈能一一待親理與我共之之謂何
食天禄斯民所恃示懷聊此舉大凡加惠蠲逋即繼以
順河集行館作
登舟尚遲(去聲)四朝程儘可脩除張幕城何事居然亦室
宇稍欣未致大經營土香階草纔蘇紐風細㿽梅欲放
榮西望運河隄傑峙幾多酌劑繋予情
放筆寫㿽梅並為是歌
順河集邊室數楹防湫濕建由大吏既樸且淳秀而野
江北已逓江南意春風駐輦喜清舒庭有㿽梅為點綴
蔵苞含萼未全開以未全開益佳致觀其醖釀有餘思
設已爛澷夫何味鄧尉香雪即當逢女夷酌劑有深義
因之放筆為寫生无咎元章法總置尺蠖之屈以求信
妙筦由来易理契
過宿遷縣
登隄指桃鎮隔岸望厹猶百雉闉闍固萬家烟火稠民
風咨利弊漕運欲周流觸目無非事吾寧為豫遊
策馬度仰化集口占
老幼數無萬都為仰化人斯之未能信慙愧頌聲頻
賜兩江總督尹繼善
保障資三省忠勤著兩朝節樓無過久(尹繼善扵雍正七年巡撫江蘇)
(旋兼節制歷兩江雲貴川陕諸重任而兩江至今凡三莅前後三十餘年)幕府獨稱超善得
軍民服兼能上下調暇還工作誦吉甫可同條
賜江南河道總督高晉
撫皖昔參爼督淮今建旌(高晉昔為安慶廵撫時命為副總河俾習河務)簡賢
我惟切盡職爾應誠兩世司河務(高晉高斌之嫡姪也)一心如水
清勖哉為國榦便是繼家聲
過宿遷命借給民籽種
宿預地卑濕十歲九逢災悇然思救濟剔鬟示前迴去
歲乃免澇賑恩例弗推一夫苟向隅如傷繋吾懷矧此
瘠郡民艱状憶向来較昔雖小差曰蘇實未哉當春東
作興籽種要安排借給俾勤耕庶幾闢汙莱便幸逢有
秋毋遽科呼催
隄上偶成
運河轉漕逹都京策馬春風隄上行九里崗臨禦黃壩
曾無長策祇心驚
半是郊村半水莊輕風馬上曉猶涼韶光南國不相讓
已見沿隄柳色黃
鋪路蒼黎日覲光京垓兆億數猶強皆資飢食寒衣者
奚怪絲糧價不昂
宿遷迤邐接桃源澤國觀民鮮飽温侍衛囊金分賜與
(途次命侍衛視迎駕年邁者分賜優老牌其貧者量給銀錁)慙無暇計子輿論
降旨加賑江南去歲被灾州縣詩以誌事
遇灾蠲賑循常經賑則有期蠲賦耳積逋原在不蠲例
加賑更惟待特旨新正江浙逋盡寬入疆民瘼尤詳揣
雖無展轉溝壑人大半衣裳多藍縷(叶)賑期視灾為短
長長者較可短奚恃命加一月普予糧無論極次貧同
視撙節庶可度青黃尚在有司善經理謄黃謝惠亦何
必調幕懷慙正無已
閱中河
汶水分南北皇都轉漕資酌中河性順(楊莊中河規制皇祖所定)
(也)利後
聖謨垂已是閱三度無能贊一辭守成吾所勉靡不詎
惟斯
楊莊牐三依
皇祖詩韻
刳木千秋利賴餘為籌節制立姑徐行其無事戒穿鑿
頋語河臣記莫疎
幾縷輕黃染柳絲春光日日近南移羣知有喜緣行令
意在繩
先豈盡知
渡黃河七言近體八韻
半夜風狂曉略息登舟五兩更全停土臣執役喜無比
河伯昭庥信有靈
悅豫慈情欣穏渡
狩巡祖制緬恢型□雰清旭全開朗歸壑長川贊毒亭
(去年豫省堵築楊橋漫口功成迅速合龍時且有廻風助引之騐已命於工所建祠報貺)浩瀚宏
波覘盪檝配藜元氣護揚舲孫莊縹渺成彼岸彭口湏
臾泊近汀
惠濟祠虔瞻廟貌清黃滙謹度情形
神堯方略貽良範慎守惟乾冀永寧
清口
去年河决楊橋驛清口清流始暢適開封迤下方免灾
不幸幸難料以逆賈魯奪溜仍歸淮日久慮致開門揖
劼劬督策築宣房發帑屬薪所弗惜未三月乃大工成
事在人為語不易淮仍讓淮誠甚佳河終歸海路艱得
即今河復並淮行刷黃至竟資清力清口東西壩對峙
忖量節宣慎寸尺補苴罅漏賴斯存蒿目何年當底績
惠濟祠
河畔崇祠金碧煌蓬莱祗在水中央載瞻鳳戺還龍戶
永奠内清與外黃功在民生宜祀典德惟坎濟受
天慶禱之久矣寧因已惠我黔黎識不忘
木龍示總河高晉作
總河高晉欲建木龍刷沙因渡清口指示其處
蜿蜒横灘木寓龍非循雍畤擬臨衝倍功半事惟斯捷
射浪停沙作爾庸積土陶莊希盡刷暢流清口庶恒容
卿家阿大中郎法斟酌尤宜勉繼蹤
麥色
過河逢麥色寒暖北南殊因憶尤教喜入詩兼可圖未
成風擺浪已自露貫(平聲)珠賴此青黃接絶勝看綠蕪
閱河三依
皇祖詩韻
閱河日晏駐舟營(河以北皆陸營渡河則水路以舟為營故云)紆蹕因多廿
里行一述
前規無敢作
當年曾是慶平成
登安福艫作
御舟先至候河干此日登舟暫解鞍問俗省風胥要務
吴山越水得因觀歛時敷錫庶民福敢曰優游天下安
祗覺羣情益親切駢填夹岸喜迎鑾
清江浦
清黃滙後清常弱此號清江意寓深咨爾建牙督河者
體予保障恤民心春廵問俗欣猶昔水驛行程數(上聲)自
今安福艫(御舟名)中梅一朵江南消息逓侵尋
㿽梅
河北㿽梅含蓓蕾河南盆梅三兩開地氣纔方一水隔
遲速頓殊如是哉似為(去聲)鄧尉報佳信恰與安福(御舟名)
為清陪入窗風度香細細搴簾月暎色皚皚是色是香
都契妙小許大許誰評材何當寄語昌昌者轉欲芳華
欵欵来
月
溪雲傍晚徂春魄一川鋪水宿景尤絶江鄉興不孤篷
窗真恰當檣燭更何須趁月前行者開船聽相(入聲)呼
題漂母祠
寄食淮隂未遇時無端一飯獲崇施至今漂母猶歆報
鍾室凄凉欲恨誰
過淮安城
分野瞻星紀聯城逮射陽始營猶憶晉重築更傳張濱
運接南北臨淮謹禦防觀民還按轡過郡亦登航愛戴
羣情切安懷予意蘉一人艱遍及慎選有司良
賜漕運總督楊錫紱
轉漕由来大政關得人久任謂卿閑四星儲蓄天容與
千里北南歲往還革弊深應體民隠董媮兼欲恤丁艱
奉公盡職誠斯在扈蹕儀文儘可刪
閱淮安石隄疊前韻
黃流昔南遷奪淮挟歸海扵一已覺難况兩難更倍閘
堰非不夥各以所見改因之水益高受病實多載
皇祖厪民瘼濬距
勞乘橇曰予瞠乎後庸詎悉源委雖然敢不蘉所以南
廵每脩防戒更張鞏固奉
模楷土隄易石工寓賑兼免殆丑歲已告成為魚憂早
罷今来益繁滋比戸歌安愷開封憶昨秋又為豫人駭
雨
大霧翻為雨江鄉有所常濕衣看不見憶昨詎曾忘川
路依微辨船廬料峭涼農桑未興候隂霽總無妨
唐寅山水即用其韻
主翁何處去艤棹待翁歸僮子閒相語何如鷗鳥依
晴三首
澤國今經三度過不愁雨少祗愁多西風捲霧晴光放
嫩柳輕蕪景色和
小泾南接大泾河淺洞沿隄洩漲波農事未興信何礙
夏秋為壑患常多
一道長隄柳向城水田鱗疊野橋横御舟且慢乘風利
霽景天然入畫情
襍言
兩日隂晴大霧為雨舟行致遲數刻里許一時風作順
風揚帆數里片刻此樂不凡往屈来信屈信相感精義
入神不出近覽桅席飽掛更當迅斯黃頭弗可厥有理
辭一往趁勢末恐難收萬事如此寧惟行舟咄哉至言
足以起予執藝以諫不咈曰俞
過寶應縣
古縣闉闍濱運河安宜三度此經過艤舟策馬從民願
(每至城市多捨舟策馬過之欲以觀民亦從民所願也)就日瞻雲聽彼歌昨歲雖
云被災小僻鄉寧鮮向隅多越隄邏壩原林立蒿目脩
防竟若何
題宋旭山水
竹籬茅舍帶江村萬壑千巗勢吐吞山淨無雲遮玉宇
雨餘有水到柴門仙家雞犬那聞吠世上簮裾且澷論
不著桃花林夹路恐防認是武陵源
過高郵州
黃龍曉發近盂城上岸乘驄按轡行綪茷珩紞却虚飾
黔圍黎繞騐真情早知江國民居庶且喜槐街米價平
歷閱党軍隄復舊(州属党軍樓隄工上年七月為風暴衝齧旋即堵築今周視一律完固)
廻思去歲尚心驚
文遊臺
穹若高臺出樹看五賢當日此盤桓猶傳東郭文遊處
不異西園雅集觀稱勝以人詎以地尚論(平聲)為羡那為
嘆千秋爼豆輿情頌元祐寧須做好官
題露筋祠
烈女唐時傳露筋米襄陽誌有佳文若論(平聲)茹苦冰霜
操畫棟雕梁寧所欣
賜蘇州廵撫陳宏謀
外吏中惟久由来緐鉅勝體予視傷切謂爾佈恩能必
有遠猷贊寧惟苦節稱金閶誠富庶返樸最相應
賜江蘇學政劉墉
皖歙嘉能職吴淞俾董繁先經後子史多行(去聲)寡文言
可作化裁法毋孤簡用恩繄予勤實政藻頌不須煩
香阜寺
過岱多平陸臨江得小山伏龍知有角(香阜盖蜀岡伏脉)見豹
底論斑畫舫扵斯易(易輕舟遂逹天寧寺行宫)花宫祇是閒行齋知
已近五載隙駒間
天寧寺疊前作韻
柰苑香花集禪侣
慈寧萬夀祝如陵似茲那可異端闢但彼誰臻最上層
忘所入流佛惟寂遇佳得句我猶能論民便欲論其苦
廿七年来心是憑
駐蹕天寧寺行宫作
別館天寧古寺邊居停許就舊材便雖然商力非民力
但覺今年勝昔年墨斗硯山足遣逸琪花瑶草底湏妍
省方更切還淳意不為怡然為憮然
哈薩克陪臣到因携觀廣陵風景
哈薩朝正貢馬頻路遥遲到值南廵因教馳驛来江國
便挈行春閱綺闉昔歲觀光稱使者(辛未凖噶爾使臣曾命至蘇州賜諭)
(爾時凖夷尚未勦滅哈薩克原属凖夷不通中國也)今番優賚實陪臣廣陵鄂畚
(哈薩克地名)何南北總我心懷保赤人
題九峯園
策馬觀民度郡城城西池館暫遊行平臨一水入澄照
錯置九峯出古情雨後蘭芽猶帶潤風前梅朵始敷榮
忘言似泛武夷曲同異何須細致評
遊平山堂即景襍詠八首
九峯園畔換輕舟古郡城西初度遊二十四橋雖莫辨
紫微猶足緬風流
樓臺絲管廣陵擅廿里雙隄隙地無幼挈老扶恣瞻就
吾心所喜在斯夫
陪臣賀節大宛朝侍衛携来不憚遙便許随觀都踴躍
無文徑說踐虹橋
舟移岸轉換歌聲早見平山翠黛横五載流隂纔瞥眼
越豪今日是吟情
一脉西来總蜀岡安名立字定何妨東山偏自稱功德
蓮界因之禮法王
瀑泉浡淴落雲空宛轉輕輿有路通對峙雙峯度雲棧
笑他望蜀太求工(是地有雙峯雲棧之名)
山堂小憩引遐思論世端宜尚友茲澷惜梅花開未盛
看梅恰合是斯時
閏藏芳信待維揚霽旭和風了不凉綠蕙紅&KR1431;争放色
平山今日識春光
題平山堂
賢守建堂鄰大明(輿地志堂在大明寺側)江南山色與簷平家聲
讓彼稱三至朋盍欣茲近四并(三至堂曾肇建四幷堂韓琦建皆見誌書)古
往今来總佳話松風水月那閒情林泉不異前廵况一
卷真教畫裏行
第五泉
平山堂畔石闌圍甲乙由人弗是非三度頻臨收勿幕
勞民勸相慎幾微
蜀岡
何山不自西南来崑崙地脊支派開參軍文賦具卓識
圖經地紀拘墟皆茱萸灣口進輕舫平山堂上聊徘徊
遥想當時賢太守二三良友相追陪還淳返樸豈無意
要當因民為化裁廣陵繁華今倍昔蜀岡地少多樓臺
歐陽廉近吾廉遠近者艱致况遠哉居今志古詎易事
蜀岡之什因興懷
題蓮性寺
江都城北多陂澤水物由来清且奇瀟灑青蓮宇標性
交蘆同悟合還離
遊倚虹園因題句
虹橋自属廣陵事園倚虹橋偶問津閙處笙歌宜遠聽
老人年紀愛親詢柳拖弱縷學垂手梅展芳姿初試嚬
預借花朝為上巳(是處舊名虹橋脩禊明日即花朝故云)冶春慣是此都
民
題淨香園
滿浦紅荷六月芳慈雲大士水中央無邊願力超塵海
有喜題名曰淨香結念底須懷爛漫洗心雅足契清凉
片時小憩移舟去得句高齋興已償
青琅玕館戲成口號
萬玉叢中一逕分細飄天籟迥干雲忽聽牆外管絃沸
却恐無端笑此君
趣園
偶涉亦成趣居然水竹鄉因之道彭澤從此擅維揚目
屬高低石步延曲折廊流雲憑木榻喜早晤宧光(亭中木榻)
(甚古樸刻趙宧光題流雲二字及董其昌陳繼儒題語雖属偽作頗惬幽賞)
再遊平山堂
時節逮花朝百卉舒韶光駐蹕有餘暇爰再遊山堂遠
迎坡梅紅近拂隄柳黃夹隄多名園時復一徜徉遇佳
輙留題好樂亦戒荒畫舫不知遥至止大明(寺名在山堂左首)
旁迥出適所逢試問因何芳地勝究以人睪然懷歐陽
既乃怵然懼得毋誚馮唐
高詠樓
高樓蘇蹟久羶薌今古風流翰墨場八詠遥年符瘦沈
一時同氣近歐陽山堂返棹閒留憩畫閣開窗納景光
却憶髯翁擬擱筆似聞翁語正何妨
慧因寺
金粟如来是慧雲迥超緣覺與聲聞猶嫌靈運為饒舌
孟顗精勤底足云
塔灣行宫三依
皇祖詩韻
二月東風桃始華南巡本意厪桑麻郡城甫過甘泉市
行館還依法苑家澤國今其足衣食廣陵古澷詡煙花
牖民不藉重申命
皇祖詩篇早戒奢
花朝放歌
花朝率以度北地十年九不逢花開因緣今歲幸江國
春寒却慮含苞胎邇日維揚轉淑氣山&KR1431;水仙將野梅
吐芳繢艷各殊致似報今日花朝来登舟解纜順流下
塔灣早到纔已牌沉檀為氣錦為谷對以無欲胥清陪
鼓催詩廹兩弗藉地靈權巧為安排花露磨墨寫花韻
前廵節物依然佳
塔灣行宫三依
皇祖示江南吏韻
別館運河側南廵此重(去聲)經閒堪閱書史樂不在池亭
惟切旰宵志匪耽月露形申咨大小吏有惠莫屯停
題文徵明吴淞草堂圖即用其韻
過眼風光共水流却憐畫意報迎頭塔灣春午先題坐
揚子明朝始渡舟且喜將臨不多日澷言小別數經秋
草堂豈復吴淞在作證惟應是野鷗
御製詩三集卷十九
