御製詩五集卷七
古今體一百十七首(甲辰七)
遊龍井作曡庚子詩韻
急&KR0584;一宵幾陣過辨公蹟一問禪和墨名儒行由他去
(謂東坡辨才等)舜僢堯嶤歎若何笑彼定誰能畫者到斯那可
&KR0034;吟麽水亭小坐命輿返泉韻如聞留客歌
龍井八詠
過溪亭
亭自亭而溪自溪言傳三笑信無稽雖然久假不歸者
千古人過尚重(去聲)提
滌心沼
六祖當年傳法音可知神秀悟非深滌之何乃重名沼
吾謂辨才尚有心
一片雲
巒罅生雲雲護巒自成一片習而安仰知
皇祖經臨處歲歲山莊三字看(避暑山莊内延薰山館東偏別室有皇祖)
(御題額曰一片雲)
風篁嶺
清風拂處翠交加等度卑之龍與蛇過嶺即為上天竺
琳瑯韻裏步雲霞
方圓庵
儒曰仁圓而義方庵名數典豈荒唐辨才應讀昌黎集
文暢希其取友良
龍泓澗
刻峭崇岡澗有泉幾番坐石得吟篇外人不識臨眼底
却道湍流落半天
神運石
運以神功誠有無卓然立不借傍扶方圓庵是米顛跋
對此曾經下拜乎
翠峯閣
八詠逮兹四度酬翠峯廿載閱春秋吟成去弗復迴頋
結習由來不欲留
展龍井所弆臨蘇東坡書和過溪橋詩卷三曡前
韻
通守錢塘者性實樂林邱儒墨不復論那較春與秋時
來尋辨才溪橋過不留不留乃真留千年占靈湫書詩
蔵石渠(續入石渠寶笈有蘇軾書過溪橋詩冊筆勢䧺秀神明規矩實東坡佳蹟也嘗扵幾暇展玩臨)
(仿)頻閱綈几頭臨書&KR0034;此間得皮笑粗浮賡韻凡三度
匪云較劣優惟以識歲月歲月信如流然亦例獲麟弗
擬重來遊歸當勤吾政及老廑民憂
雨中由風篁嶺下至靈隠寺路
明當旋蹕歸勝境欲重顧風篁越迥嶺即入靈隠路雖
云石徑仄舍近求遠誤(由龍井出谷口轉至靈隠計十一里兹自風篁嶺下即為入靈)
(隠之路較近六里)濕霑旁拂雨暗衝低幕霧黃山縱未觀木蘭
實屢遇(黃山雲海最為擅名每秋蒐扵木蘭山頂見雲氣巃嵸實可稱雲海向屢有句兹雨中由風篁)
(嶺盤磵道而下實不遜畫圖中所謂黃山雲海也)昔策馬直行今乘輿緩步老
矣不覺慚婆娑興猶故
冷泉亭
飛來峯之側呼猿洞之口曲澗宛轉間中有玉龍吼功
德任彼稱清泠恒自守曰空尚弗可曰色更何有林洪
惜流出未免失享帚(洪句云流出西湖載歌舞回頭不似在山時)
再游雲林寺
靈隠山隂雲林寺臨安會稽會尺咫(若耶溪雲門寺杜甫句也雲林即雲)
(門故假借用之向亦屢經詠)仙家尚有縮地術佛法寧無轉面理浙
中諸寺此最古磵壑幽深尋迤邐冷泉亭可喚洗心較
量雲棲斯麗矣其貧富又殊天竺為之酌劑亦偶耳(天竺)
(寺富雲林寺貧曾諭撫臣為之調劑今天竺歲助雲林五百金以周其急詳見前詩注中)
韜光庵二首
竺庵幽隠號韜光尚絅惡文義足方誰謂墨儒不同道
從之(謂中道而立能者從之)亦可用其長
辛未初遊斯甲辰怱怱不覺世餘春每來必有詩留詠
光弗能韜却費神
韜光庵三曡舊作韻
平生志不厭山林况此山林處最深螺髻龕參檀篆結
金蓮池汲茗漿斟片時静可消塵慮七字成聊託素襟
行漏泠泠促歸轡曰歸曰住兩無心
擬韜光禪師答白樂天詩三曡其韻
蜀人性本樂林泉偶爾結庵供食眠覆釡漫招積厨飯
巢溝難捨耨池蓮禪宗頗慙(去聲)曾參月師嘱聊安此遇
天(唐長慶中蜀僧韜光辭師出遊師嘱之曰遇天可前逢巢即止因遊靈隠山巢溝塢值樂天守郡悟曰吾)
(師命我也遂卓錫焉樂天聞之因與為友題其堂曰法安)偶撫遺蹤三曡韻底論成
佛後和前
擬白居易寄韜光禪師三曡其韻
莫說毘尼守弗遊居士家寧忘彼摩詰曾見散天花笻
竹何妨策禪枝不復芽有來應有往擬去領杯茶
普圓院(在雲林寺之西)
普圓復古號改額總從刪(院創自劉宋元嘉時石晉天福中顔為普圓院又名資巖)
(南宋咸淳間改為永福寺資巖無所取義或資嚴之誤兹仍復普圓古號餘槩從删詳見庚子年遊普圓院詩)
(按語)頗協佛之義(佛以圓通為義)宜居僧以閒而何冀檀施(去聲今)
(之僧人多冀布施者)豈不汚湖山弗與談禪偈成詩即便還
題明印四美
明文徵明及其子彭以書畫篆刻世其家何震從
彭討論六書甘暘私淑其學兹所弆刻印各一可
云四美
徵仲工篆刻夀承繼業真日長消讀易侠放寄居秦(櫽括)
(徵明刻印語)何震及門者甘暘私淑人彬然聚四美董畫例
堪循(静怡軒西室篋弆董其昌鑒蔵名畫四卷顧愷之畫女史箴一李公麟蜀川圖一九歌圖一瀟湘卧)
(遊圖一以四美具名之此所弆徵明等四印當從其例貯之静怡軒)
孤山晴望
一雨三日伊誰力傍晚快晴送我行(將以明日旋蹕)遂陟林逋
最高處恰如曾點詠歸情山明水秀誠無比寓意澄觀
詎有縈聊以七言當留别膩雲收盡碧天清
杭州啟蹕迴鑾之作
七日西湖暢豫情平明啟蹕度杭城大凡勝處袪留戀
乃可道心契一精冬麥抽苗含宿雨春桑發葉烘(去聲)新
晴亟應歸矣俾民暇(巡蹕所至迎鑾男婦夾道瞻覲駢肩接迹其愛戴實出至誠然春季)
(正當盡力農蠶亟應旋蹕俾得及時勤業也)莫誤斯邦蠶與耕
熱
江國晴後熱語傳農諺詳亦如北地秋一雨一番涼霽
暘蒸水氣非炎暖異常季春似仲夏欲換袷衣裳麥苗
乍吐穗菜花鋪地黃潤薰桑葉肥蠶事率已忙對時協
民工不覺川路長
江南總督薩載等續報得雨詩以誌慰
廿三四五雨霑渥江浙連疆澤被均雖覺遜南濕誠接
(昨廿三四等日浙省甘霖大霈甚為透足兹薩載等奏報蘇州扵廿三四日得雨入土二寸又據蘇州太倉常)
(州江寧揚州淮安徐州各属及上江之太平鳳陽穎州泗州滁州六安各府州属均扵十四五六等日先後得)
(雨三四五六寸鳳陽府属之定遠得雨計有一尺等語上下江雨澤雖稍遜浙省而冬雪春膏土脉滋潤得此)
(雨接續實扵農田有益)惟因憶北望仍頻(山東直隸河南一帶入春以來雨水稀少雖據)
(各該督撫等奏報得雨分寸尚欠透足殊殷顒望)登盤餅餌麥期稔浸隴秧苗
稻利新夏長(上聲)秋收時尚遠言當戒滿意猶諄
嘉興道中詠古四首
檇李城
水村處處重農桑檇李誰知古戰場越躓吳顛胥往事
遠帆煙雨望茫茫
三過堂
茶禪數典自三過(茶禪寺本吳越保安院宋改景德禪寺俗名三塔寺壬午南廵時用蘇軾)
(訪文長老三過湖上汲水烹茶事賜改今名)長老烹茶事詠哦文士豪吟殊
不少羶薌何獨萃東坡
岳珂故宅
太守因之寓郡城金陀坊裏尚存名五經萃室珍遺帙
(宋嘉定中岳珂守嘉興後寓居郡城金陀坊有金陀稡編盖爾時寓郡政暇校刊五經或即其時云)疑此
宅中鋟板行
天籟閣
檇李丈人數(上聲)子京閣收遺蹟欲充楹(明項元汴字子京檇李人好收)
(金石遺文圖繪名蹟貯書處名天籟閣)雲煙散似飄天籟(元汴所收書畫有天籟閣項墨)
(林印記石渠寶笈所收甚夥今經其本地反惜其閣與名蹟俱無存矣其印記亦不知何時久入内府收貯然)
(以此又幸其不落賈人手用假亂真耳)明史憐他獨挂名
夜雨(三月廿八日)
夜雨隔窗聞打篷亂點紛優扵澤何礙知是熱之薰(昨近)
(頗熱知薰蒸有雨也)行漏聽長短潤郊計寸分因希北省遍遠繾
近斯欣(昨據薩載奏報雨澤有霑二三寸處兹徹夜終朝實甚優渥入土均盈尺矣)
雨中過平望
夜雨淋漓曉未已川路計程六十里刻期以進衆早行
冥濛舟度絲煙裏米家真蹟故常觀較斯活畫彼遜美
獨憐縴兵跋泥濘霑體塗足苦莫比白金按名都遍給
念他固亦人之子瀰漫四宇蔵遠山平望鎮村忽莅止
兩傍瞻覲無萬民弗惜濕衣色都喜闔閭坐覽意&KR0832;然
顧我何德以致此
迴蹕至蘇州策馬入城之作
膏雨既已渥快晴實惬情進舟速水路策馬入蘇城如
子欣父至駢肩繞膝迎愛之無别法不擾飭官清
三賢堂四曡高啟韻
高啟本蘇人曾已詠鄉賢兹乃舉名宦别以三人傳韋
(應物)白(居易)吾無間却怪以劉(禹錫)連竇羣劾亂政是疵那可
痊挟邪稱二王引黨似登仙豈如韋與白政暇遊山川
如岡之有松如溪之有蓮淡然視功名弗以利禄牽徒
因善裴度(謂禹錫)奏記元和年入為主客郎元都嘆雲煙
(即禹錫事)辨解自為文蓋媸難為妍三高信卓乎(謂范蠡張翰陸龜蒙)
(為吳三高啟亦有詠)本地揚翰筵惜哉上梁文取禍仍詞篇
詠和闐玉蘭亭脩稧圖
和闐山玉巨(和闐山産王其小者自山随水而下因採之扵河多良品至尋尺以上則鑿山取之)
(號為山料品遜水玉是以丙戌玉盂聯句詩有玉山玉水胥産玉逾尺還扵山取焉之句)鑿作稧脩
辰逸少為文會永和之暮春屢經訂書蹟兹喜見圖真
借問圖中者誰誠稱(去聲)玉人
重遊寒山得句
蘇城駐信宿乘暇訪名山結習知應捨勝遊緣逮還(將以)
(明日旋蹕)喜看麥穗吐(前駐蹕蘇州時麥苗微覺望雨兹旋蹕重至寒山以農田屢被春膏麥已)
(吐穗頓改前觀矣)茂錯菜花間大慰從前意新詩那可刪
岝㟧山詠事
行水猶無事牽山豈有斯(岝㟧山在吳縣西南一統志稱此山本在太湖中禹治水)
(移進近東又西南有兩小山皆有石如卷笮俗云禹所用牽山也太湖山有淺地云是笮嶺山蹠自此以東差)
(深言是牽山之溝其言荒誕不足信壬午有詩闢之云天造山川詎人力鑿哉吳語太傳奇意尚引而未發大)
(禹治水行所無事豈有卷笮牽山之理紀載之附會無稽往往如此)湖深溝那鑿峯去蹠
奚遺徒見石刻峭依然樹茈虒千秋紛紀載曾幾不虚
詞
題澄懷堂
徑入綠琳瑯三間别有堂據床引綺思列架發芸香駒
影分明是塵勞頓覺忘澄懷擬何事民務細商量
清暉樓口號
翠峯邏復碧波圍秀入搴帷潤逼衣拾級乍欣得新况
溪樓仍是此清暉
六依
皇祖華山詩韻
理趣將塵遠詩裁與境深步猶堪勝濟鬢不礙霜侵解
舞花經籟能言春入禽五言賡
聖藻六度仰
沖襟
高義園
山北(靈巖)天平路名園久識吾施田本創范(仲淹)作記却因
蘇(軾)桃柳暢春意詩書供静娛載咨由義者莫負舜之
徒
白雲泉六曡白樂天韻
香山昔日對流泉太守公堂一日閒我自先憂天下者
豈能效彼樂斯間
題高義園蔵范仲淹伯夷頌再曡前韻
昨年親炙夷齊廟臺陟清風灤繞流(清風臺為夷齊廟四景之一下瞰灤)
(流昨歲自盛京迴蹕駐此展謁)傲世惟希巢父樂弔民未韙武王憂衣
冠不羡千秋史薇蕨還勝五鼎羞同志後來應誰氏依
稀釣者有羊裘(謂嚴光)
詠龍門四曡高啟韻
壬寅窮河源乃得真源蹟(壬寅春因豫省河工未合龍遣乾清門侍衛阿彌達告祭)
(得河神并窮黃河真源據奏扵星宿海西南三百餘里一河名阿勒坦郭勒其西有巨石名阿勒坦噶達素)
(齊老蒙古語北極星石也崖壁黃赤色上為天池流泉百道皆作金色入阿勒坦郭勒實黃河真源也詳見河)
(源詩按語)龍門在其下向傳神禹劈華隂及底柱疏導匪朝
夕天平山絶頂林立多怪石有泉復有洞奇狀紛簇積
亦有龍門名歲久事湮隔(龍門為神禹導河故蹟而吳中天平山頂向有高啟龍門)
(詩不知誰所與名考之誌乘則都不載是以乙酉南巡詩名字亦已紛安所徵往籍之句)誌乘所未
載疑嫌路幽窄兹攬鳬藻集如對青邱魄作記復詠詩
九日勒巖壁(高啟題詩向嘗屢曡其韻而未知龍門之名為誰定兹檢啟鳬藻集有九日遊天平)
(山記稱龍門兩崖並峙若合而通窄險深黑過者側足云云乃恍然悟即高啟所名也)乃悟一人
為决疑副賞激因四曡其韻點筆展吟額五車今逮百
誰能盡往籍不求甚解人翻為得要客
按予凡有所疑必欲考其實兹龍門之名向以為無
所本兹閱鳬藻集始知即高啟所名雖彼杜撰而去
此一疑亦大快事也然則陶淵明所為不求甚解在彼
則可在予則不可仍予向所云為是故末句戲及之
再題明人西山勝景冊
横山又號踞湖山箕踞太湖殊等閒吳越久經一家矣
底須要地控其間
右劉珏踞湖山
太湖臨處上方通茶磨遥思鬪茗風水厄權輿陸鴻漸
用之扵此豈知窮
右沈周茶磨嶼
齊躓隋顛千百年新移舊置久茫然閭閻今日吳閶盛
幸矣比鄰聞管絃
右沈周新郭
胥門五里路非遥一道清流幾架橋似是吳人猶恨越
洗來溪水未曾消
右唐寅越來溪
長橋圖寫自唐寅柳暗花明蔚眼新親切羣情子依父
循名差未負行春
右唐寅行春橋
小橋野艇接溪湖蓄眼煙波有若無但使村村饒稼穡
吾民焉有不仁乎
右唐寅饒稼橋
北抵楓橋南齾塘分流東出利耕桑衡山自是樂山者
曾向其間築草堂
右文徵明横塘
派分震澤洞庭濱去越入湖此問津千載後能居此者
幸他猶是范家人
右文徵明石湖
陳淳筆寫桃花塢密樹遠山景倍清今却城中為鬧市
致疑伯虎昔傳名
右陳淳桃花塢
上方塔影太湖涵一帶湖山最可探謾道紫薇村莫覓
依稀應在治平南
右陳淳紫薇村
舟過無錫城
舟過無錫弗艤岸去時策馬已觀民兹來露冕坐闔閭
夾岸跪覲無萬人因思皆資衣食者自當物貴生計貧
幸遇有收尚可活水旱那無饑溺頻以是祈歲廑宵旰
大吏並飭諱災諄展義時邁政因此我豈山水徒遊巡
皇甫墩
向自惠山榮騎迴遥觀波影湧蓬莱縣城竟過此權置
川路非紆兹重(去聲)來綠柳隂成囀鶯舌青蒲叢密闖魚
顋南巡往返程將半不覺時光暗裏催
戲題放生池三首
池漾清波號放生捕來求售亦人情設無放者應無捕
匪曰愛之害亦誠
漁翁張網豈憐魚巨鬛細鱗都取諸有此放猶救其半
責賢莫備亦思予(後一章反前章意)
盤盛餅餌供投飼抛擲銀鱗於牣來嗟爾昂頭求食者
就中誰是報恩顋
漪瀾堂三曡前韻
山中喜有水圍堂滉漾楣欄上下光勝處恰宜孟王畫
(庚子前巡以王紱竹罏圖既燬因復檢石渠寶笈所弆王紱溪山漁隠圖賜蔵山寺是卷亦有吳寬䟦語與竹)
(罏圖筆墨絶肖郵致名藍俾還舊觀亦為兹山增一段佳話也)興來還和老蘇章綺紈
那辨文和武(趙州栢林寺有吳道子畫文水武水)甘劣休論圓與方(惠山有方)
(圓二池圓者甘而方者較劣)七字促成壁間泐笑云付爾樂斯長
若冰洞
牝洞從來具靈氣温冬涼夏不為奇(凡石洞中冬必温而夏反涼大屋亦)
(然不足竒也)題名此曰若冰者應是來當暑月時
題王紱溪山漁隠圖曡庚子詩韻
分補四圖償舊失(竹罏四圖既燬因補寫首卷而命皇六子及弘旿董誥分寫二三四卷以)
(補其闕)猶思願海滿僧難石渠特出山人蹟古寺留供過
客觀(既補四圖復檢石渠所弆王紱溪山漁隠圖後有吳寬跋者留賜僧寺以供過客傳觀為精藍復增)
(韻事云)王畫吳書都弗闕亡凡存楚那窮端笑他微有不
足處御筆經題恐属官(竹罏圖四卷向存僧寺為僧人汚損地方官重装致燬因補寫)
(四圖並御題此卷補存寺中然恐有司鑒前此之失必為時加檢看則属官物寺僧仍不得由已與衆傳觀以)
(得布施或未能滿其所願因題是圖並戲及之)
題巴顔布哈古壑雲松
富扵氣有犍牛力(元本蒙古也其時漢人能畫如趙子昂之類者甚夥向年題詠亦多而蒙)
(古工畫人今始見此軸筆力矯健信為蒙古人所罕有按伯顔應作巴顔不花應作布哈盖巴顔富也布哈犍)
(牛也彼時漢人不通蒙古語妄意音譯甚至有心譏訕雖本蒙古人而其以漢文書名不能不從漢文以訛傳)
(訛兹圖中巴顔布哈之自署名即其證也今已將遼金元三史通行改正幀中之署名四字乃其真蹟姑仍之)
(并識扵此)古壑雲松自寫真畫詠元人不一足撫圖乃信詠
元人
順風
順風揚布帆一刻可數里設其遇逆風一里數刻矣(一解)
大帆得風多小帆得風少事半有倍功資益理可曉(二解)
小船遲先行大船速後至盩厔欲避難(平聲)泰山壓卵勢
(三解)行途欲速到先發亦人情橋洞阻劫遌反遲半日行
(四解)欲速則不達先難而後易觸目可會心足以悟萬事
(五解)
題趙孟頫蘭亭脩稧圖
本是水晶宫裏人渡江却往山隂道可知山水興不淺
適興惟益取其好鏡中行以至蘭亭把筆遂寫脩稧藁
氣清天朗時復佳峻嶺激湍境值巧爾時遊者卌二人
亦有少年亦有老十一人詩成兩篇十五人成一篇早
其十六人乃弗成罰以三觥蔽辜了羣從齊契(用王羲之詩語)
共嬉春玉樹芝蘭庭際繞事固可傳圖可傳玉枕更貌
佳文小(格古要論載王佐云臨江有玉枕蘭亭近在南京李莊家見之云是趙子昂書字皆蠅頭小楷)
山東巡撫明興奏報得雨詩以誌慰
久繾山東雨澤稀郵章披略慰宵衣淄川七寸實深透
歷下卌分(四寸四十分也)惜欠微(據明興奏報三月二十七日山東省城自已時得雨至戌)
(時止入土四寸其餘各府州縣俱得雨二三寸及四五寸不等惟淄川縣入土七寸極為深透又據登州總兵)
(馬如麟奏稱該處三月十五日夜得雨五寸閱之略為慰懷然究未普霑尚殷冀望)通省雖霑未
普渥七言為詠尚殷希未知畿輔延及否佳信佇從驛
遞飛
題杜瓊天平嶺圖
我適天平一遊目森森萬笏覽無窮(天平山即萬笏朝天范氏高義園在)
(其下巡蹕所至見人烟稠密兼有亭榭點綴兹幀中林木叢茂惟樵徑可通亦見今昔情景不同也)誰知
冠嶺起樓處當日纔容樵徑通
便民港紀事
句容道屢經新港初見爾壬寅方始事癸夘成功駛沙
溪拓以寬(自鎮江師古灘經句容至上元舊有沙溪一道長百里歲久堙塞乾隆四十七年冬間薩)
(載奏請開濬寬深引注江水入新港士商得以舟行至江寧且可越黃天蕩江路之險行旅稱便扵四十八年)
(冬竣事奏到賜名曰便民港)泥泉濬而泚别引江漲塗潮汐波增瀰
和雇民受利亦非徭役起(是役飭發江省公項給價和雇民夫百姓藉資謀食並無)
(絲毫擾累共用銀十一萬餘兩)安福(御艫名)御以行鏡中風物美大吏乞
港名便民賜名是鎮江至江寧陸路弗通水南方便扵
舟艱車及步履考士並賈客自此舟行矣若云勤蹕途
吾殊不為(去聲)此
高資港詠古
高資已駐燕兵近孝孺方陳割地謀洪武設非遵古制
應無靖難肆虔劉
按建文君臣庸懦固不足論使洪武弗泥古立皇太
孫擇賢而立燕王為皇太子則必無靖難簒奪慘殺
之事矣因經此地並及之
由便民港舟至棲霞山行館即事有詠
發以寅而到以申(舟行由便民港至棲霞山行館水程百里較每日稍遠因以寅刻起行迨)
(申刻即到)舟行百里未勞身此言訝不當出我執役猶應念
衆人漫向青山論今昔最欣綠水滌精神迎鑾老幼胥
歡忭自審如何稱(去聲)便民
題棲霞十景
四隣峭蒨碧峯圍中有行宫據翠微不向攝山尋藥草
古希過四又何希
右棲霞山
玲瓏峯表滀天池却弗流為瀑布垂一種尋常勝他者
旱乾水溢兩無之
右玲峯池
峯姿㠎嶫照曦紅青石烘成紫亦通惡以奪朱權弗論
千秋永護化人宫
右紫峯閣
山房愛聽謖濤聲却不希他弘景名笑指繞階一溪水
三年前此座中清
右萬松山房
對立雙峯萬古亭中間一線㢠含青天開豈費疏鑿力
蜀道空勞笑五丁
右天開巖
巒繞岡遮幽且偏居斯凡骨亦成仙自嫌清蹕來遊際
扃岫掩關合致然
右幽居菴
盈溝盈谷蹙花傾是浪而無澎湃聲莫謂斯崖出假借
千秋何物定其名
右曡浪崖
栲栳明珠鏡面呈方塘半畆渫然清玉泉山下湖論頃
大小由他萬斛傾(攝山珍珠泉晶瑩上出半畆澄清為前督臣尹繼善所疏剔然較玉泉之)
(趵突山根簜漾成湖其傍小泉淙噴而出者不啻萬數實不可同年語也)
右珍珠泉
虹非日照鏡非銅溪澈橋彎值偶同奚必名中辨真假
藉他假幻悟真空
右彩虹明鏡
誰與竺菴號德雲聊欣一炷淨香聞爾時布景恦然憶
馳驛觀山豈漫云(昔遊此山時尹繼善以未盡其美有馳驛觀山之喻予則以為深愜宿懷)
(不留意於物至今猶每追憶其言云)
右德雲菴
白乳泉試茶亭用皇甫曾送陸鴻漸棲霞寺採茶
詩韻
採茶遂試茶弗焙葉猶生(凡採茶其葉必生當焙之然後可烹茗兹皇甫曾送陸鴻)
(漸採茶而遂云野飯石泉清是甫採而即烹茗矣故戲及之)疑舉且喫語(謂趙州和尚且喫茶)
(句)但期此話行(且放此話行亦指月錄中語)羽蹤藉因著曾句亦云
清泉則付無意淙淙千載聲
題太古堂用庚子詩韻
棲霞此重来倏閱四年久是我蔵詩所一有無不有拈
花弗關指掃葉底須帚胥自太古然問堂知是否
武夷一曲精廬用庚子韻
攝山勝以山然亦不乏水命曰武夷曲似哉而遠矣有
石可枕頭有流可潄齒王武子所云適可用扵此然我
憂勤人未宜斯比擬
登棲霞最高峯眺望作歌
我昨進舟來棲霞高峯半天望及至今日徐徐登便民
港水眼底漾由港而江通潮汐舊稱險處黃天蕩避險
就安誠便民兩府(謂江寧鎮江)行舟永無恙不惟兩府歌利
濟通省士庶情俱暢(便民港既成不特鎮江江寧兩府舟行穏順即通省士民往来金陵)
(者免涉黃天蕩江濤之險及陸行䟦履之艱無不稱便也)然而江中仍有舟圖利忘
害憐衆狀邇日作炎其熱難堪比及造極爽拂風尖身
既適矣心亦恬扵是息江港安險之幻境置魏吳機械
之浮談歌留石碑傍花龕萬劫佑我黎與黔古希誠老
矣南巡願罷安福帆
得趣樓
攝山趣難僂指數高樓得全隨所取數之既難得何易
數属有意得無意以此知無勝有多山情水態面前羅
而樓不識不知付以寥天一獨欣明日啟蹕後乃無人
過
自棲霞至江寧駐蹕之作
兩日山遊六蹕移古來都會合臨之萬民瞻就情增舊
一已安懷念在兹卌里輿驄無甚勩六朝興廢有餘思
安南適值陪臣至道左俾觀巡狩儀(安南國王黎維褍遣陪臣黃仲政黎)
(有容阮&KR1723;賫表至京奏謝計程距迴鑾尚遠守候需時因諭令由湖北取道赴江寧扵蹕途瞻覲是日易輿乘)
(馬俾觀巡狩之儀仍優予宴賚遣令歸國)
題燕子磯
有石臨江翩若飛久聞燕子用名磯六朝往事誰興廢
幾卷遺編自是非形勝江山如錦繡光春風物已芳菲
而今沙漲興耕作俯瞰青葱麥壠肥
遊觀音山永濟寺
永濟觀音寺稱名義可循佛仍殷愛物我敢懈勤民景
豈芳菲賞時惟休助巡思堯舜猶病蒿目愧心頻
望幕府山有詠
茂弘幕府此開山江北川原指顧間亦祗劃疆恃天塹
伯仁何誚楚囚澘
駐蹕江寧四曡舊韻
一帶長江南北區古稱天塹勢縈紆星文牛斗輝分野
地利淮揚鞏護都知建業曾傳有趙(鼎)守錢塘那讓其
蘇行宫四日扵斯駐蹟撫前朝敬畏俱
題文伯仁金陵十八景
鼓棹三山正順流素車白馬一時收英雄語固出羣耳
利舉風帆不泊舟
右三山
原為名利場中客却信因緣教外書詹事移文稱儁俗
雖云貶也半猶譽
右草堂
聚寶山經六度巡每因詠古託懷頻可憐同泰曾三捨
竟未臺城贖得身
右雨花臺
黃道隆崇雙闕開牛頭自古迥崔嵬南朝都會無踰是
却幾家曾久此哉
右牛首山
迤邐三山接石頭福藩南渡最風流臨朝却歎無名妓
直欲湖邊唱莫愁
右莫愁湖
江山表裏秀含包三日棲遲去復抛不必隠人頻道古
合稱是我貯詩巢
右攝山
符瑞分明宋志垂至今臺號未曾移元嘉政治如相較
合曰鳳兮何德衰
右鳳凰臺
安石從容坦之懼慢將往事論前朝勞勞客况閱千古
祗有新亭名不消
右新亭
石頭埤塊鬱嵯峨飛鳥猶艱絶壁過寄語恃兹守險者
逮兹守險失應多
右石頭城
故國長干千百春春来柳色鎮如新曹彬北望金陵處
不事殺傷受訓仁
右長干
清曠真宜野鷺居綠洲蕩蕩水如如自從太白題詩後
點筆無非是緒餘
右白鷺洲
幾曲溶溶清且淪向南流繞故宫濱漫嫌寂寞青溪水
曾照當年歌舞人
右青溪
不脛而行無翼飛因之燕子號江磯至今江退沙塗漲
燕啄惟欣麥隴肥
右燕子磯
元武湖經堙濬屢長堤直接太平門設云一箭將軍定
皀羽依然釘板存(金陵太平門其左扇一箭飲羽又餘箭㾗者二為順治年間取江寧時澹)
(臺都統所射駐防人不忍湮其蹟故常整緝存之)
右太平堤
桃葉歌傳王子敬一時高致想流風雖然名教能相傲
誓墓心當愧乃翁
右桃葉渡
感言穿竹立都牆王儉傳中事可詳白下門過李太白
驛亭醉酒對三楊
右白門
方山屢見難屈指獨數(上聲)金陵多隠淪真隠幾人充隠
幾翠峯無語峙千春
右方山
家學規模近可尋得無粉本手摹臨將三百載饒生韻
却見新林作舊林
右新林
夜雨(閏三月初八日)
昨自棲霞乘輿來路傍綠麥芃誠好大麥穗長踰二寸
小麥吐穗將齊了惟是陸行略起塵此景南方實所少
(南方地濕無塵有塵則為晴久望兩也)昨来劇熱熾非常其雨解炎望及
早駐輦之晚漸作雲蒸為靈雨霏微巧入夜霈霶遂大
作倒槖傾盆恣汗浩浸種插秧時雖未麥穗灌漿信資
飽以言斯地固堪慰遥憶北方憂更悄(近畿直隸山東河南現均望雨)
(此次是否一律普霑佇待馳奏之至)何當渥澤普徧霑佇待飛章逓驛道
雨中禮報恩寺
夜雨曉略止城南禮梵宫往来限日裏(扵江寧祗駐蹕四日故雨略止)
(即出禮寺)&KR1268;雭復途中一例龍和象誰參旛與風寺名曾取
義泚視此相同(凡以報恩名寺多取怙恃之義是以萬夀山建報恩延夀寺即用此寺名昔年)
(南巡扵此屢奉增愴慈遊今非昔况惟然)
寄題瞻園
瞻園遺自中山久(瞻園在江寧藩司署内本明中山王徐逹故宅)昔至金陵曾
一觀取義如之較勝此(御園亦曾肖此為如園而景趣較勝扵此)無須池館
重盤桓
題明陵用庚子韻
金川不守景隆城(建文四年六月燕王棣渡江犯京師進兵屯金川門谷王穗及李景隆守)
(門登城見棣麾盖開門迎降)叩馬壯哉御史楹(景隆近降後御史連楹叩馬欲刺棣被殺)
(都城䧟)先謁陵乎先即位楊榮却異姓連情(棣入京編修楊榮迎謁馬)
(首曰殿下先謁陵乎先即位乎棣遽趨謁陵畢羣臣備法駕迎謁即帝位向批通鑑輯覽以楊榮身為侍從國)
(破君亡迎謁不暇臣節已隳且明請謁陵隂為勸進尤是巧扵獻諛大異連楹之節烈矣)
靈谷寺
建陵故遷寺(鍾山東南舊有道林寺在獨龍阜明初因建陵故遷寺扵此改名靈谷)儒釋
典俱違儒固乖忠恕釋仍有是非舊名殊杳杳(自移寺改名靈)
(谷後道林寺舊名遂無稱者)新景自依依暫向匡床坐那看花雨霏
賦得至人心鏡(得無字八韻江南試題)
軒皇造為器莊子喻成謨造則鏡標有喻惟心表無藴
之寸田約照乃萬方俱水火寧資取隂陽自合符將迎
實非也妍醜任呈乎賦一可封(于)著鑒三貞觀殊放彌
擬滿月卷退静融珠望道聊吟此行躬實愧吾
題關槐山水
松下敞書寮策笻人過橋無僮若為候有鶴似相招春
籟風前落泉紳雲外飄仙臺阿那畔来往會王喬
詠周玉司寇匜
司寇鑄銅曾作彝鼎鐘欵識與傳之錯金銀已詳稱古
琢玉琳欣忽見斯回禄雖經英不變(是器盖曾經鬱攸所災而英華尚存)
(知其本為良玉也)六清如設用堪資掌邦禁者伊誰氏董正周
官興睪思
直隸山東河南各督撫俱奏報得雨詩以誌慰
三處奏書一日到知為報雨好音傳開緘閱果迎目潤
盈尺霑真慰念懸(閏三月初九日劉峩奏到保定省城閏三月初四日巳時至初五日寅時)
(得雨九寸明興奏是日經過恩縣自辰至申得雨六寸又濟南東昌府属臨清州属附近各州縣均報是日得)
(雨五六七寸不等何裕城江蘭等奏開封省城扵閏三月初六日得雨二寸三省同時報雨實堪額手欣慰)
不祗灌漿資麥隴已堪播種(上聲)利禾田京畿尚未謄章
至(京師又遠扵保定此次保定既得盈尺透雨京師自亦普霑優&KR0584;以随本章由驛馳逓故尚未奏報耳)
卜度其同意倍虔
閱江寧旗兵曡庚子詩韻
湔過旌功史重(去聲)光(國初平江南執明福王實豫王之功戊戌春曾降旨申雪前愆復還)
(封號配享勞云太廟以旌前)復封陪享偉勲揚祗今江表文風盛
憶昔關東
武德煌一日備寧聽其弛八旗駐實慮猶長偏安南渡
原堪守即境慆淫惡福王
按福王監國江寧勢雖危弱然果能念亂圖存卧薪
嘗膽未嘗不可苟延歲月如宋南渡之偏安而乃信
任馬阮惟聲色是耽以致淪胥莫挽我豫王乘霧渡
江援師悉潰其底滅亡實自取耳
賦得春雨如膏
甘雨晝兼夜濃雲高復低如膏真是澤沃隴更滋畦詎止
南方被欣酬北省徯(昨劉峩明興何裕城等各奏報得雨南北先後均霑實堪欣慰)遐
思慶優渥近喜對凄迷信已叨盈尺寧惟逮一犁浸秧
稲可種結穗麥將齊豈不對時慰惟殷敬日躋陪臣稱
解詠遂以命為題(時安南國陪臣黃仲政黎有容阮&KR1723;在江寧迎覲詢其能詩適甘膏大霈)
(因以命題詩亦頗可觀)
御製詩五集卷七
