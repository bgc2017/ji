御製詩五集卷五十一
古今體四十三首(庚成一)
庚戌元旦
庚戌三陽又肇春
天恩沐得八之旬七希曾數六誠有三逮應知半未臻
(三代後帝王年登古希者惟漢武帝梁武帝唐明皇宋高宗元世祖明太祖六帝至於年登八十者又惟梁武)
(帝宋高宗元世祖三帝然總未五代同堂予仰沐天恩備邀諸福尤深感荷)幸值久安戶
孳盛殷懷長治俗還淳自彊不息重銘志(予既鐫八徵耄念之寳復)
(副以自彊不息亦猶七旬時刻古希天子之寳副以猶日孜孜皆銘乾惕之志也)歸政乾乾待
丙辰
元旦試筆
元辰試筆例成詩秉燭撫箋藻句摛心喜臘逾春肇日
思艱絲貴米昂時由今視昔曾何濟救弊補偏惟勉為
漢武云云汲黯戅非予事祇忸增怩
五旬五歲久臨莅書帙未離幾暇曾著論每求理所當
好詩弗以巧為能君師有責奚稱副宵旰無遑益切兢
斂錫首春旉實惠正供四逭萬民徵
元正太和殿賜宴紀事二律
晨參午會慶元正幸復浹旬一舉行(庚午予年四旬始於元正賜宴太和)
(殿以後每至十年禮臣稽典先期奏請自庚子至今歲庚戌又閱十年慶登八袠世際重熙元旦朝會依例舉)
(行用洽羣情實昭景貺)四十肇臻八成十午庚旋值戌臨庚帝
蒙
天眷為獨厚夕惕朝乾所戒盈和共百工承
錫羨難斯罷也矯予情
十五推年五十逢(予於二十五歲踐阼自後紀年逢五則為正夀紀年遇十春秋又恰逢五)
(五與十皆成數而今歲五十五年又值天地之數自然會合循環相生未可思議昊蒼眷佑於予若有獨)
(厚者然)欽膺
天數惠偏鍾歸誠適預正(平聲)而賀(廓爾喀在西藏之西萬里歸誠適於歲内)
(嘉平望間到京元正亦隨班末行禮得瞻朝會典儀自必倍加欣幸)祝夀兼呈貢以重(暹羅)
(本年值例貢之期專遣使臣並賫萬夀貢品至朝鮮歲有慶祝例貢今歲因八旬萬夀復增貢一分非重其物)
(嘉其愛戴之忱可謂明扵大義)玉爵屠蘇百禮洽金猊瑞靄萬祥濃撫
時幸值承平會泰九三思凛益恭
詠檀玉如意
紫檀刻為柄錯用瑟如璠輻輳成斯器指揮可代言意
先心以正孰藉舌之捫設曰天花落知他者箇存
題金廷標歲朝圖
供奉曾為事例圖歲朝應節寫祥符萬年清報長春信
寓意原和畫院殊
新正二日雲南巡撫譚尚忠奏蒙自縣百歲夀民
楊添禄五世同堂詩以賜之
督撫新正有奏箋率陳吉事達郵傳廖曾如向張和古
(乾隆五十年四川江西各奏百歲夀民張子翼古朝爵俱五世同堂曾親書扁額御製詩章以賜至前歲湖南)
(奏百歲夀民廖唘家五世同堂亦即依例賜賚今歲為予八旬正夀開韶行慶復據譚尚忠奏雲南蒙自縣百)
(歲夀民楊添禄夀屆期頥曾元繞膝允徵世際隆熙嘉祥疊見仍即書扁製詩賜之因思楊添禄以百歲見五)
(世而予年方八旬元孫載錫年已七齡就傅讀書是先彼二十餘年矣)楊復呈兹後繼前
五世一堂瑞已罕高齡百袠夀稱駢什成更覺自厚幸
勝彼猶先二十年
降旨加賑湖北江蘇昨年被災州縣詩以誌事
各省昨年率有收大河漢水溢旁流江蘇荆楚偏災被
(各直省上年秋成稱稔者多惟湖北之荆門等四州縣江蘇之徐州淮安二府屬中睢寧宿遷等八州縣或因)
(秋汛漢水倒漾或因黃流漫水下注致成偏灾已即降旨實力撫䘏但今春正賑已畢青黃不接災黎口食維)
(艱當兹行慶施惠之時亟合加恩用敷優澤)歉戶貧民乏食憂荆則四區恩
合沛(湖北潛江江陵監利三縣成災八分之極貧軍民今各展賑一箇月其成災八分次貧及成災七分)
(極次貧並荆門州成災五分各軍民並令該督撫或酌借籽種口糧或減價平糶以資接濟)江惟五
處惠宜周(江蘇之睢寧宿遷桃源邳州碭山五州縣成灾九分十分不等亦令將各村莊無分極次貧民)
(均展賑一箇月其成灾八分以下之安東阜寧海州等三州縣及勘不成灾地方仍令察看情形各酌借口糧)
(籽種以副軫念)兩疆中縱百分一(湖北通省六十七州縣江蘇通省五十六州縣合計被災)
(之區祇九處而九處中亦祇一隅高處尚有收總計雖不過百分之一而其一隅之民則受苦矣故令加賑)
肯置向隅有獨愁
養性殿即事
例以初韶迓新祉慶開八袠拂吟箋題詞又復逮三歲
(自丁未題詩後逮今又三年矣)歸政仍當候五年柏植假山漸成古梅
稱真樹欲含妍有無為裏分心性(丙申題養性殿詩云養心期有為養性保)
(無欲心動而性静也要之均宜得養)一字總須養以全
遂初堂得句
偶憩遂初堂遂初亦匪易堂成丙申年預為歸政計(宋尤)
(袤取孫綽遂志賦意名堂丙申亦建斯堂於寧夀宫内盖預為歸政後塗裘之計至今歲庚戌已閱十五年更)
(五年則為乾隆六十年)兹忽歷十五其五期逮至適百半九十此
語具述義年近如遠年歲增即減歲然則如之何且願
初心遂
題景福宫
當年景福薦鴻稱五福幸今五代增(乙未於此曾製五福頌書殿屏甲辰)
(喜見五代元孫因用字懸皇祖所賜福堂之名增五代二殿中敬識)(皇考五天庥)斂錫
三朝慶家法惕乾百世保庥徵永言惟敬淵衷勗自顧
何修
昊貺膺兹獲箕疇念時敘(七十夀時曾鐫古稀天子之寳兹當八袠初開復鐫八徵)
(耄念之寳慶協箕疇益殷時敘用冀仰酬鴻賜)益承
天眷益兢兢
延趣樓自警
趣固生於心時亦藉乎境玲瓏湖石間有樓謐以静豎
横峯嶺勢颯沓松竹影胥足助心會詎惟引目騁偷閒
兹偶來勤政仍宜省屈指五年過或可與之永(歸政以前不可)
(耽静也)
竹香館
竹本宜園亭非所云宫禁不可無此意數竿植嘉蔭詰
曲詭石間取疎弗取甚便能境遠俗亦自徑引深幽館
叢玉中風露香清浸鼻觀愜心官五字摛新吟
降旨加賑直隸昨歲被水各州縣詩以誌事
昨年春夏雨暘時滿擬豐登慶屢綏却以秋霖過多矣
遂令窪地被渰之(上年直隸省春夏雨暘時若惟入秋以後雨水過多以致低窪各州縣致)
(有淹浸節經降旨銀米兼撥令該督實力撫䘏不致一夫失所)蠲租自是各州普加賑
胥教一月施(該省雖已分別賑濟蠲緩苐念今春正賑已畢青黃不接之時民食恐尚不無拮据)
(因再加恩將順天府屬之霸州等六州縣保定府屬之清苑等五州縣河間府屬之河間等六州縣天津府屬)
(之天津等五州縣成災七八分之極貧並九分災之極次貧民俱展賑一箇月其成災八分以下及勘不成災)
(地方仍飭察看情形或酌借口糧籽種或減價平糶務俾圴沾愷澤用普春祺)高處薄登有無
濟(據劉峩奏上年直隸秋收共計八分高處田禾尚屬有收毗連災區者可以懋遷有無然予軫念窮簷不)
(肯以此自寬也)幸收忘歉我寧為
新正重華宫
初詠關雎吉所遷(雍正五年娶遷孝賢皇后始自毓慶宫東所居於此西二所)避名
毓慶
聖恩淵(毓慶宫本為皇太子宫也地既不吉且滋外間揣摩恩賜西二所成昏聖意深遠矣)
(予之不正東宫名號亦用此意子孫當世守之)宫中添得重華號(向日所居即位初即升以)
(宫名禮所當也因循西四五所今為建福宫敬勝齋等處以為幾閒憩遊之地此予所謂自知過然亦無可復)
(加子孫奉此足矣其東之五所以為少年皇子皇孫及内監居之亦無隙地矣後世守此訓無事更張實予之)
(所喜不然則是增吾過且宫牆四圍能廓展乎老人多慮直書觀此語者慎之)世上閱來六十
年(自雍正五年至今已六十四年言六十者舉成數也)當識人情莫忘舊恰逢歲
首又增鮮六旬子奉
八旬母燈景迴思意黯然
詠廓(爾字作一讀)喀所進貝葉經用己夘詠貝葉經詩
韻
戊申蔵事費親裁廓(爾)喀歸誠息戰賅(前蔵廓爾喀侵擾後蔵邊界命)
(鄂輝等率兵往討彼一聞大兵將至遂即遠遁繼又悉其有屈抑未伸因治慶林等阻不以聞之罪於是廓爾)
(喀中心感服即願歸誠降順可謂不戰而屈人之兵者矣)爰以錦函進葵表先之貝
葉出蓮臺痕都別部隔遥遠信使昨年始到來(廓爾喀乃厄訥)
(特可克痕都斯坦之別部距京師將二萬里自去歲夏初鄂輝等具奏廓爾喀情願歸順降旨允其入覲今彼)
(所遣大頭人巴拉叭都爾喀哇斯等於歲内嘉平望間始到京)因識一仁物可格似勝
千旅力為摧番僧有目迷空霧(貝葉經出厄訥特可克即釋迦宣教本處衛蔵)
(不多見也内府祇弆一部逮此而兩京師雖多衛蔵喇嘛僧然所識皆番字至厄訥特可克之梵字率不能識)
(非智慧聰明深解梵義者不能昔惟班禪厄爾德呢及章嘉國師識之内府舊弆梵字無量夀經即章嘉所檢)
(出者今閱貝葉經文與舊者同故知為無量夀經也)梵帙無聲演法雷却與舊蔵
成合璧三乘於是絜宗荄
題錢維城臨董其昌九如圖
天保答君小雅哦六章遂以九如歌侍臣豈啻祝釐頌
寓物由來規亦多
九如之頌膾炙人口然為君者宜思安定以獲福夀
要在羣黎之徧德是頌則即規也偶展石渠舊貯向
未題句兹因書幀至於梵典金剛四句偈惟鳩摩羅
什作六如外此若元魏之三蔵留支陳之真諦隋之
笈多唐之元奘義淨諸譯皆作星翳燈幻露泡夢電
雲是九如矣後之講經僧謂星燈有體雲復含生不
可方六如是何異幻中争是非耶夫一亦不立六九
何分然今西域貝多實傳九喻而震旦持誦率宗六
如夫天保六章之九如是世間法固不必論而注梵
典者乃出世間法也何必於幻中而争其九六之多
少是非哉聊記於此以廣聞見
新正
雍和宫瞻禮
濯龍真福地奉佛永
潛宫(此宫為宜賜皇考潛邸雍正年間即稱此名後有人竊稱和親王居之者朕以為皇考舊)
(臨御之殿孰可當之且和親王府曾經回禄向若聽浮言賜之則此地不可問矣)尚憶初生我
忽來八十翁
親恩寧有極
祖顧感無窮百念一時具難言色即空
題雲岫軒
禮佛迴鑾便陟山入北門石蹊尋仄逕雲岫憩虚軒一
歲能幾到片時可忘(去聲)言顧名思六出培樹衆需恩(上冬)
(得雪數次俱不甚厚雖地土滋潤不致昐澤而步軍園丁人等藉掃積培樹以待賞賚不能不為繫念也)
小玲瓏
曲轉廊腰小落斜玲瓏景各入窗紗漫嫌富麗輸沈宋
島瘦郊寒別一家
環碧樓
假山代古得稱真喬木金元歷來久金元樓閣兹無存
樓則新為樹舊有今樓古木環碧同是亦可謂忘年友
金元不少能句人問他此趣能吟否
蟠青室口號
室外假山接室中拾梯以降路元通笑看此假連彼假
真是色空空復空
古籟堂
喬木幾百年森森峙庭宇樹見屋數(入聲)更屋對樹恒古
識得有為者(謂屋)讓却天然計(謂古樹)颯沓籟聲寒淨掃能
與所
揖山亭
進之曰揖退云揚春稚於山兩未當詭石笑斯言欠恰
可忘昔有米襄陽
餘清齋
書齋本自清春初清更好謂其韞淡中却具釀治道無
動弗始静有光仍貴葆餘清意若斯蓄内方達表
鏡藻軒
春冰尚鋪池塊玉寧有藻然而藻在中生意無窮了鏡
則照之用藻乃明之道取喻於水芳絜矩乎政表品材
伊誰責憑軒愧不少
題和闐玉山水圖
玉人三倍計無已不琢尊罍琢山水尊罍肖古勢難工
山水寫圖易為美就其土浸作渲染因彼峰稜成岌㠖
吁嗟牟利有是哉幾欲擲之不顧耳
新正素尚齋
將宴紫光閣先臨素尚齋諸藩輪歲集(新舊蒙古王公及回部伯克等)
(皆輪班賀正畢集京師)五國一時偕(朝鮮安南琉球暹羅廓爾喀五國胥賜宴)幸值昇
平會益深兢業懷滿招謙受凛檐額夙心諧
千尺雪二首
千尺雪吟率首正喜憑玉色襍瓊聲入冬經臘霏微霰
讓却冰泉獨擅名
七旬倏過八旬臨耄念庶徵敬寸心(今年以夀躋八旬仿七旬之例鐫八)
(徵耄念之寳並為之記)五者漫言無雪字燠(為雨)寒(為雪)同一澤時(皆欲)
(其時)欽
春及軒
貞嬗元來代藹然春已及韶光雖遲遲條風漸習習萬
物自知之棣通含唘蟄奉時伊誰責吾民需養給惠心
孚勿問(益之九五有孚惠心勿問元吉予謂勿問當云不計天下人之感戴與否方是實孚於心而不)
(涉違道干譽之為詳見向所著經筵御論若今每歲春初加恩蠲賑偏灾地方自是子民者責所應爾非如漢)
(文詔中因春和而議賑貸偶一及之也)例豈漢詔襲
綺思樓
人孰無思思孰託正心誠意聖經文書樓偶一瞻檐額
略悔命名昔誤云
酣古堂有會
曾聞傅說言於事在師古然古今異宜要人知所處酣
則意所酖更難分去取如井田車戰行之害必覩以云
資博雅或者其尚可(叶)書堂富芸編有會吟斯語
聽鴻樓
樓號聽鴻俯液池七言仲素一評之既云到處皆堪賞
何曰人間總未知
按張仲素回雁高飛之詩末二句年光到處皆堪賞
春色人間總不知盖竊靈杜甫少有外人知之意然
既云皆堪賞則不宜云總未知矣並識於此
植秀軒
湖石砌假山間(去聲)閒種以竹植秀緣是名文軒俯羣玉
秋月與之疎春風與之䔩四時趣各宜五字吟不足偶
絜矩育材却為增忸恧
菊香書屋口號
來逢春每鮮逢秋四字楣間乍入眸菊自香和鼻自齅
淵明永與共風流
牣魚亭得句
牣魚凍沼尚無之小立湖亭却有思巳逮立春三候矣
可知原是負冰時
澄性堂
溪堂顔澄性思量具二義性澄性為本澄性性為寄内
外交相養是一本非二小立倪筦忘夫孰為他自
紫光閣賜宴即席得旬
東朝鮮尚(琉球)斛(暹羅)安南西竺(廓爾喀)北藩新舊覃(舊内札薩克暨)
(喀爾喀新都爾伯特土爾扈特回部並以年班來集)四訖敢言聲教廣一堂欣看
禮儀諳撫兹泰保念愈惕戒彼豐亨語不慙深幸八旬
身體健需雲晉日接能三
新正重華宫茶宴廷臣及内廷翰林用八徵耄念
之寳聯句復得詩二律
古稀慶典未教行登八如前太矯情(庚子年王公及内外臣工奏請慶祝)
(七旬萬夀未即允行前歲復再三懇請於今歲舉行八旬慶典予思藐躬荷膺天眷實亦史冊所罕聞而)
(天下臣民愛戴之忱出於至誠如再為固卻轉屬矯情因俯允所請仍飭毋得過於華侈致滋縻費)製寳
仍勤庶徵念聯篇惟冀衆規呈較於衛武年猶少比似
周寧銘以誠机鑑豆觴資日用絲綸况此繫王貞
刻璽由來
祖制遺(臣擬皇祖望七時欲刻一通用小璽命内廷翰文皆無當聖意者乃定戒之在得四)
(字予於七旬時鐫古稀天子猶日孜孜二寳及此次鐫八徵耄念自彊不息二寳亦恭仿我皇祖之意藉)
(自儆惕云)兩言戒得緬
宏規作堂前與後為記(避暑山莊戒得堂有前後記二篇)紀袠七過八
及期自幸每因增自慽(予受矢願皇祖眷顧之恩至為優渥亦祇希皇祖享)
(國之年即當歸政今惟餘六載竊幸已躋八袠惟念及皇祖以幼齡踐阼在位六十一年而夀實未)
(七旬追憶之餘每切愴懷)惟慙那更侈惟怡六春秋閱當歸政獲否
天恩敬俟之
八徵耄念之寳聯句(有序)
紀曲禮之年近期頥而稱耄繹中庸之旨誠悠久
以為徵惟有所受之而夀以名且于時保之而寳
乃大盟宿心而寫篆開春首以聯吟時則幹直由
庚枝輪奄茂佇月陽之臨橘逮日閏之餘桐是予
震夙之期撫乃乾行之運河圖之合天地重五而
大衍無窮黃鍾為事本根隔八而相生不已歲增
月益予惟調幕之蘉日就雲瞻衆迺稱觥之籲俯
鑒羣情之莫奪勉依慶典之獲申瞬迅轉於駒光
肩仔承於駿業現夀者相存赤子心憶
含飴蒙
顧於方沖洎受鬯
付遺於未壯幾至萬而京垓億兆指難屈於恒沙歲積
旬而二十九千(八十歲凡二萬八千八百日舉成數也)心靡間於刻
漏周伯星之見凡幾華封人之祝漸多豈意宵旰
之尋常遂躋春秋之八十溯自三代以下如前六
帝之中及耄惟三稱賢僅一粤蒙古開基之主當
至元致治之秋建號則三紀未踰卜世則四傳已
訖(考秦漢以來諸帝登古稀者凡六見其中躋八袠者僅三梁武帝宋高宗固不足道惟元世祖)
(可稱賢主而建號祇三十五年傳孫成宗訖順帝方四世亦不能如今五代同堂詳見八徵耄念之)
(寳記)百代皆為天子從未聞運會之全五福幸備藐
躬總特荷
眷
貽之厚在盛世不言瑞應而皇極宜有斂敷比者屢綏
而稼穡順成允治而海河循軌型仁講讓民聚指
以同居績學抱經士彈冠而賜第野斟菊液二萬
餘里之老婦問安國衍瓞綿百九四家之元孫在
抱羅斛則新封如礪朱波則底貢厥琛兩番(四川土司)
(臺灣生番)之土目年班四國(朝鮮安南琉球暹羅)之陪臣元會人
遥西極廓爾喀使遣頂經宅定南交阮光平先來
請朔顧惟涼薄躬何德以克轃上賴
洽熙事非常而胥會言之夸矣方懷蹈虎而涉冰命不
易哉曷副披圖而刻玉語無徵而不信心永念之
在兹記書窗尋今古之文欽孔壁具帝王之治王
歸自鎬國舊封箕重訪道於胥餘述錫疇於文命
理藴洛書之九位算符洪範之八徵序雨暘寒燠
風之時應視聽貌言思之敬惟星惟日惟月惟歲
省勤上下之交用成用明用章用康精騐天人之
際冕端受頊盤浴銘湯是用篆以成章勒之延喜
色昭華而質粹道絜矩而形方得夀偕宣鼓之成
計字協羲文之畫(寳文六字)引之嚮用(引首曰嚮用五福)副以
健行(副章曰自彊不息)佩押紐以交龍座侑觴而稱兕淮
南子喻因抑埴模範斯存乾清宫記並尊蔵球圖
埓重不言既夀陋藍田繆篆之鐫即此傳心鄙嘉
靖醮章之印殿諸御筆文足徵而識此長年傳予
後人嗣其念而世恒寳用薌之作記絃可賡詩四
七巡毋以頌以規千萬歲不在璽在德爾惟亮功
百職卿士師尹彛倫共念於箕疇予尚邀福九齡
夜寐夙興抑戒更徵於衛雅
(御製)逾七幸當開八袠箕疇耄念八徵符鐫琳用此資抑
埴(予於上年長至月因開歲夀躋八袠思復鐫璽以資鈐用宜莫若洪範八徵之念命選和闐良玉刻為八)
(徵耄念之寳盖予仰荷一日天庥康彊猶昔而勤政愛民固不敢不自勉也)
㪺茗胥教洽
燕酺(新正八重華宫茶宴為每年例事今歲恭遇徵耄皇上旬萬夀行慶施惠隆儀稠疊即以八)
(念之寳歲尤命題聯句較往深慶幸)
天子萬年新酌斝(元旦晝太和殿筵宴每十年一舉乃晨參會之典始自庚午皇上)
(四旬大慶迨庚辰庚寅庚子俱循舊例今年元旦復舉上儀示慈惠以洽羣情合中外而稱)
(開萬夀洵為韶盛事)
聖人大寳豫書殳(天子皇上因庚子七旬萬夀鐫古稀之寳又於上冬豫鐫此寳以副)
(位固昌期易繫辭聖人大寳曰與禄名夀同其必得者也)
記爰攄志謙招福(我御朝世際洽熙遠邁前古錫福皇上宇五十餘年以來斂福益)
(躋仁夀臣等恭繹進无御製記猶以寅承聖懷謙錫羨孜孜惕惕日疆自勉仰見)
(抑彌劭真所謂德者福之基福者德之致也臣阿桂)詩迺載賡頌屏諛(自古)
(人臣仰賡詩章如尚書所載庸作載歌尚矣三百以後鮮克嗣音我皇上盛德大業為前代史)
(牒所未有臣等所陳皆五十五年之周必實心實政非如唐張說請製千秋節之疏宋大賀天)
(申節之表徒以虚詞貢諛也)月琯日徽叶伶律(月琯萬夀在八叶八音日)
(次十三徽諧琴軫吹律軒皇旋官協應相召相生恰符無疆嘉兆)五
元十
夀衍羲圖(易大衍之數五十王弼說以五乘十推而演之為萬有一千五百二十為天地自然之數)
(之成皇上誕膺大寳之歲二十有五是紀元逢十數即聖誕逢五之中數聖誕逢十)
(之成數即紀元逢五之中數以羲圖演之萬億京垓正未有艾也)氐南周伯躔鄰
騎(宋史天文志景德三年四月戊寅周伯星見出氐南騎官西一度狀如半月可以鑒物按太乙)
(占王者制禮作樂内外得宜君上夀考國祚大昌則周伯星出臣嵇璜)秋丙老人位
見弧(晉書天文志老人一星在弧南一曰南極常以秋分之旦見於丙見則治平主夀昌)辰
武寅文中兩聖(周文王生於殷祖甲二十八祀庚寅年武王生於殷帝乙三十二祀)
(壬辰年見楊觀光致知小語我之庚皇上誕於康熙五十年辛夘以六甲次第輪寅辛夘壬辰)
(適中聖誕之年兩聖而立)我聞予問考諸儒(周書無逸論殷中宗享國七十)
(有五年高宗享國五十有九年祖甲享國三十有三年盖周公所聞如此大戴禮宰予問黃帝三百)
(年先儒言紀年之久君夀之長者皆引為證據)
山莊羾牘羣依藻(乾隆五十三年八月十二日睿親王淳穎等大學士九卿阿桂等一)
(摺各直省將軍督撫提鎮都統學政鹽關織造諸臣都爾嘉劉峩等一摺合抒忱悃並據紳士軍民)
(人等陳請恭舉申懇慶典再三皇上始猶未允諸臣環籲至於臣和珅)穀旦敶
箋請集蒲(上年正月八日大學士軍機大臣南書房翰林等恭請照康熙萬夀盛)
(典之例編輯章例分天)(皇上八旬萬夀盛典一書依舊聖德典禮恩賚圖繪歌)
(頌六門又增昭美聖功盛事二門用備)
前典典經再旬越(康熙癸巳輯盛典聖祖六旬萬夀舉行慶典編成書皇上率)
(至)(祖攸行後期廿載八旬始展隆禮)
古稀稀又十年踰(杜甫詩以七十為古稀至八十則更稀矣皇上自七旬萬夀刻古稀)
(天子之寳至今信千八旬十年以來勅幾凝命常如一日古帝王所希有也)子於父
母洗非腆(戊申碑文皇上平定臺灣告成熱河父文廟有云天地天子之)
(母子於父母不可言報我深仁皇上臨御以來代天子民誠求保赤厚澤浹髓淪肌是)
(皇皇上以母亦非天地為父母天下臣民以父上為父可言報惟是臣民之家厥)
(母慶皆有洗腆用酒之舉况躋堂祝夀載在經義而所謂頌禱者亦惟萬夀無疆之語以申愛)
(戴不容已之忱又豈敢腆以言厚庶幾冼以言潔而已臣王杰)
(御製)予與臣黎惠有孚(請舉慶典固屬臣民祝嘏之忱然予惟普沛恩施以盡為君之道向)
(於經筵著論解易有孚惠我德句以為不應計及人之愛戴即此意)子歲夀辰原却矣(庚子)
(歲朕七旬誕辰中外臣民籲誠祝嘏朕未經允行仍頒恩詔開鄉會恩科輪免各省漕糧以洽羣悃)戌年
誕節勉聽夫(今歲八旬正夀朕以羣情難遏勉俞所請苐申諭毋得過事華侈期通上下之情仍)
(寓節儉之旨)庚庚昌吉端蒙
佑(予每逢庚歲為正夀今幸閱八庚而智慮未衰惟益感昊蒼眷佑之隆耳)
乙乙
心盟更顯
謨(阼之皇上以乙夘歲紹登大寳每宣日默告上蒼若蒙)(天諭廷臣踐眷至紀元)
(六十年乙夘後即當歸政必不敢上同祖仰見我皇上紹庭御宇丕顯)(前皇謨)
(而羹牆之慕每念不忘祖德)
讀誥
揭屏撰咸合(全書御製讀召誥以曷其奈何弗敬足為一言之蔽乃千古讀尚書者所未及)
(又於無逸一篇莅事御書數四如所圓明園屏静宜園之勤政殿引見之御皆)
(揭是篇盖尚書為二帝三王治天下之要而召誥之王敬作所與無逸所稱皇自敬德尤千古帝王)
(祈天永命之實也)三憂五福
訓長敷(曰予御製景福宫五福頌引洪範五皇極之辭攸好德汝則錫之福發明帝王之福乃天)
(下之公而非一身一家之私其徵自與常人異而於讀洪範篇中備論不能去三曰憂之義所謂先)
(天下之憂而憂皇極敷言於洪範三致意焉)爵箕號弗更平壤(周定天下封諸)
(侯先代之後如祝薊杞陳皆名其國即微子亦受封於宋箕為商畿内諸侯之封入周但稱箕子者)
(蔡沈謂陳洪範之後武王封於朝鮮然卒未聞周有朝鮮之國盖箕子義不臣周武王亦遂其志而)
(不臣之陳櫟曰雖封朝鮮終稱箕子終不臣周也不臣周所以正萬世君臣之大法陳洪範所以傳)
(萬世天人之大法臣彭元瑞)紀祀名終奉亳姑(爾雅商曰祀周曰年泰誓稱維)
(十有三年洪範稱維十有三祀孔安國曰箕子稱祀不忘本黃度曰不改商家舊制孔穎達遂謂此)
(篇不是史臣敘述必是箕子既對武王之後退而自撰其事故稱祀然夏氏以為古者史官於人君)
(言動無不書者豈有武王訪箕子其事如此之大史乃不錄而箕子自錄之理陳雅言以此說極是)
(故蔡沈曰稱祀者因箕子之辭夫周史臣之辭而因箕子之稱祀正見武王不必臣箕子為聖人之)
(大也)帝相下民出自洛(孔傳天與禹神龜負文而出列於背有數至九禹遂因而)
(第之以成九類朱子語類問洪範之書林氏以為洛出書之說不可深信某竊謂易明言河出圖洛)
(出書豈得不之信耶蔡沈亦謂治水功成洛龜呈瑞如簫韶作而鳳儀春秋作而麟至亦其理也世)
(傳戴九履一左三右七二四為肩六八為足即洛書之數陳師凱云當補五數居中一句始備然則)
(範起於數數出於洛水非必如漢儒所說初一以下六十五字列於龜背為洛書之本文也)禹
循大法會于嵞(洪大也範法也皆爾雅釋詁文宋薛季宣以篆文書洪範通洪為鴻)
(範為笵王充耘曰聖人治天下之大法粲然如指諸掌自禹始禹以洪範治天下聲教四訖執玉帛)
(者萬國大會塗山孔氏正義謂既得九類以後聖王法而行之從之則治違之則亂常道攸斁攸敘)
(由洛書耳)證諸天則徵休咎(洪範以八庶徵屬天九五福屬人故為次八次九所)
(以貫徹於天人之際也曾鞏謂人治極而通於神明猶不敢自信故參吾之得失於天臣董誥)
騐在躬憑念聖愚(尚書全解曰念用庶徵反求諸巳之謂庶徵者以巳之得失可)
(否騐之於在天時之應者也不可須臾離故曰念用盖聖狂之分在克念岡念之介耳)穿鑿
禨祥藜閣向(洪範但言休徵咎徵尚書大傳始分六沴以二月三月司貌四月五月司)
(視六月七月司言八月九月司聽十月十一月司思十二月正月司王極已為穿鑿劉向作鴻範五)
(行傳班固本以為五行志每事必有其應支離更甚張晦之深闢其非謂春秋逮戰國秦漢之世學)
(洪範及春秋者以言災異多為能班固述五行志何休注公羊春秋凡災異之起又以時事配之多)
(非其義皆失聖人之意)倒顛簡策草廬吳(元吳澄作尚書纂言分九疇經傳謂)
(八庶徵傳下錯入四五紀傳文王柏因之遂作正定洪範以曰王省惟歲移接五曰歷數之下彼盖)
(以歲月日星之字與五紀相同故竄改經籍以就己意林之竒曰箕子陳庶徵列雨暘燠寒風於上)
(而言五者來備於下不當於中間又贅以曰時二字與五者並列而為六也盖時者歲月日之時謂)
(之庶徵其騐不一而足雨暘燠寒風騐之於隂陽之氣也歲月日時騐之於隂陽之象也五者來備)
(而下所以申言曰雨曰暘曰燠曰寒曰風之義也曰王省惟歲而下所以申言曰時之義也之竒之)
(說如此經文非錯簡明矣)往來氣運說宗鄭(尚書全解隂陽之氣運於天地間往)
(來屈伸有此五者雨與暘對燠與寒對風行於四者之間盖本鄭康成之說風土氣也凡氣非風不)
(行猶金木水火非土不處故土氣為風王樵亦謂思為四事之主風行四氣之間土王四時之季此)
(自相符臣常青)次第行生衷折朱(吳仁傑曰易以坎為水雨以潤之則雨為)
(水以離為火日以烜之則暘為火詩二月初吉又云日月方燠則燠為木漢志引左傳金寒之言顔)
(師古謂金行在西故謂之寒則寒為金語類問舊本謂雨屬木吳仁傑說雨屬水朱子曰看來雨只)
(屬水自分曉又貌言視聽思皆以次第相屬)者或別傳為氏是(王應麟困學紀)
(聞云五者來備史記作五是來備故宋人有以曰時五者來備為一句者以爾雅時訓是此篇上文)
(立時人作卜筮之時亦訓是也後漢書李尋傳得其人則五氏來備苟爽傳五韙咸備各以其敘章)
(懷太子注兩引史記一作五者一作五是盖氏與是同音韙與是同義皆古籍流傳異文)廡誰
正詁作□蕪(孔傳廡豐也疏云釋詁文考古文廡作無而有無之無但作无作亾後人)
(既以無為有無之無故此經加广以別之廡乃堂下周屋音同而義則非矣爾雅釋詁郭璞註繁蕪)
(豐盛貌邢昺疏蕪者繁蕪也洪範庶草蕃廡蕪廡音義同則廡可作蕪許慎說文□字注云豐也从)
(□林則廡又可作無矣)彛倫斁嗣彛倫敘(王充耘曰九疇非始於禹如卜筮起)
(於伏羲甲子始於黃帝是也禹特脩明之不然禹以前豈無彛倫哉臣紀昀)
(御製)一極備同一極無(林之竒云聖人雖有致祥召和之道可以取必於隂陽之不乖而其)
(警戒脩省之心則不可忘是以所念不獨休徵而又有咎徵焉隂陽之氣偶失其和則反身自省去其所以咎)
(而反之於休則其徵莫不各以其敘矣其言深切著明有合經旨)肅乂哲謀聖奚敢雨
暘寒燠風騐殊(庶徵之應本於五事之脩如漢儒之論以為有是事必有是應誠屬膠固難通)
(然必如王安石說都不消感應將若字做如似字解作譬喻亦非召和致祥之道宋儒符舜功曰感應之理非)
(謂行此一事即有此一應統而言之一德脩則凡德必脩一氣和則凡氣必和分而言之則肅者雨之類乂者)
(暘之類求其所以然固各有所當其說自較精切)曰明曰旦凛
昭鑒(予幸當重熙累洽之際數十年以來以天下之大地方偏災或所不免而大概年穀順成屢豐報慶)
(非敢自謂五事之脩要皆曷敢上蒼懋眷乃克臻此明旦敬事之忱少懈耶)
有夏有冬旋
斗樞(蔡注解日月之行則有冬有夏云日有中道極南至於牽牛則為冬至極北至於東井則為夏至孔)
(傳則謂日月之行冬夏各有常度君臣政治大小各有常法深得辰居星拱之意)齋受頊
書
誠㒺間(帝王傳心之學聞知見知各有統緒武王齋戒端冕以受帝顓頊之丹書遠紹心法不必並時)
(洪範九疇禹受之天武受之禹我机鑑皇上以洪範之文作寳亦如武受丹書銘之豆觴皆帝)
(王心法遠宗之要也)
政追舜典實堪摹(孔子刪書斷自唐虞舉凡禮樂政刑兵農水火治天下大經大法皆首見)
(於舜典遠邁皇上勤脩實政五十五年來創制顯庸無不前古臣等謹就管窺所及聖德)
(之協應於庶徵者謹據實臚陳)雝宫駿廟
心齊一(壇)(皇上法大祀歲天行健聖敬日躋常如一廟必躬親五十餘年)
(日而於祭朝日精夕月潔帝王廟凡遇親亦必禋蠲近因)(文廟諸中祀夀躋八旬復)
(越寅躬祀一週以申欽慤至於法宫我恭禱雨告風心齋嚴翼此)(垂拱對皇上)
(聖德之恭以作肅也臣慶桂)下澤上生
膏沃濡(管子云如天雨然澤下尺生上尺盖謂聖人之德下逮於人如天降時雨能生萬物我皇)
(上愛育黎元丙寅庚寅丁酉及本年四次普免各省地丁錢糧丙戌己亥兩次輪免七省漕糧)
(恩施溥博亘古未有至偶遇一隅水旱不惜數百萬帑金命各督撫實心賑卹而且展賑常賑)
(不拘月限總期一夫不致失所其餘豁免積欠動逾數十百萬或蹕路所經又必酌蠲地丁錢)
(糧凡以蔵富於民俾臻殷阜此即我皇上曰肅時雨若之一徵也)
著述言先誠必立(立言之盛本諸立德立功我居易皇上文以載道御製仿白新)
(樂府及全韻詩闡述之兢業上自我)(朝發祖德之崇隆昭祥東土及)(列繼聖)
(宏規下逮唐虞以迄勝國得失炯鑒進退百王據事直書而於敬天命守神器三復及之)
(四御製詩自丙辰以來每十二年編為一集初集千一百五十餘首二集八千四百餘首三集萬)
(有一千七百餘首四集九千七百餘首自甲辰以來現在恭編五集者又幾五千餘首彙之以四萬)
(計自甲御製文自丙辰至癸未編初集者五百餘篇申至乙巳編二集者幾五百篇與丙午後)
(未刻者彙之凡千一百餘篇無不可以垂世立教即撫時賦物對景抒懷亦必本於精理)
(道心而不屑為風雲月露易所謂修辭立誠言之有物此我皇上聖德之從以作乂也)
綍絲從後信難渝(中庸贊至聖之德曰言而民莫不信而極其盛至於凡有血氣莫不尊親)
(壤扶皇上詔諭所及深入民隱容光必照遐方僻杖觀聽者煦嫗德化温如春霽而信如)
(皦日此我之一皇上曰乂時暘若徵也)掌觀紋但端
旒黈(心術皇上燭炳幾先明照萬里於凡人才臧否視之誠偽而物無遁形庶獄明慎核讞冊之輕)
(重而案無疑竇他若鑑古而審時代評藝而別偽真無不洞若觀火即始見終盖垂拱穆清而)
(六合千古運乎淵衷此我喀寧皇上聖德之明以作哲也臣阿)背負曝争獻
昧嵎(孔傳解曰哲時燠若謂君能昭晳則時燠順之蔡傳以燠屬禾而引小明之詩日月方燠)
(以證燠之為春為木按老子至治之世衆人熙熙如登春臺我皇上照臨所屆東及朝鮮西至)
(霍罕無不各安耕鑿來享來王此我皇上曰哲時燠若之一徵也)
察邇聽
彛中允執(日夙皇上聰聽興恭覽)(實祖始出視考彛訓每錄事而於)
(察邇祖宗寳訓每述以訓臣民而又如舜之好問臣工建白苟有可採必加俞允至内而)
(部院諸臣外而督撫以及道府下至微員每中權召對諏詢凡以達下情而通民莫而執兩用)
(衡默運此我作謀皇上聖德之聰以也)起元蔵用
道如郛(運籌皇上發慮出謀從容中道每當軍書旁午決勝不差累黍而於河道之蓄洩海防之)
(形勢皆成盖親臨相度在事諸臣禀承主以睿算用底厥天以歲寒而成萬物猶人謀而)
(成萬事此我之一皇上曰謀時寒若徵也)待章
宣諭思真睿(孟子言心之官則思思之極則通於微至事事無所不通則作聖矣我皇上時)
(幾敕命精一執中每封章批答綸詔披宣至誠如神先幾立斷正孟子所謂聖而不可知之謂神尤)
(非臣等摹繪揣聽所能形容萬一此又我皇上聖德之睿以作聖也臣胡季堂)易俗
樹聲軌共趨(虞書之俾予從欲論語之無為而治皆言聖人在上教化四達如風鼓動)
(莫不靡然我我朝法度修明紀綱整飭士習民風蒸蒸日上此皇上曰聖時風若之一徵也)
左右史登偏挂漏(所頒皇上膺圖既久被心聖政即茅擔蔀屋身知皆)
(能預聞傳說不必待記言記動之史也)
詩文集具詎揚鋪(凡大政大事必有賦詠序記者因御製詩文集具在皆與政通讀言)
(見鋪張聖非臣等之楊厲也)得全者
聖
聖時憲(說所皇上全德全福而言必稱謂惟天聰明惟聖時憲也)(臣福天正傅長安)
(御製)求是於
天
天畀俞(予嘗謂國之將興必有禎祥然禎祥之賜由乎天而致天之賜則由乎人每恭讀)
(讐實錄仰見我集鴻太祖創業艱難求是於年丕天復乎祖用勲開基定業大清億萬丕基)
(實肇於此予是以兢兢業業夙夜不遑凛惟休惟恤之訓存監殷監夏之心垂示後世子孫常存此念詳見己)
(未歲我之戰太祖薩爾滸山書事)隂量晴夀尤謹課(予於四方農時尤深厪念每因)
(各直省督撫及順天府尹奏報晴雨應期必加欣慰或陳奏稍稽傳諭飭查盖深官五夜籌量靡寧正不敢稍)
(弛警惕也)北綏南屢願頻俱(去年各省奏報秋收分數山東山西陜甘湖南北四川福建雲)
(貴等處約九分直隸江南江西河南廣東西等處約八分屢豐之象南北相同披覽之餘殊深額慶)乾乾
惟是勞王省(右王省惟歲)
坎坎常因懼職孤(右卿士惟月陋臣等幸厠卿士之列自惟謭稱職為難每懷)
(詩人坎坎伐檀之譏)鼎鼎尹箴停晷轡(右師尹惟日)師師民畜貫
星珠(右庶民惟星)不惟逸豫圭隨𣙗(惟王省歲則卿士師尹各省於月日)
(不敢暇逸而庶民亦各安政教不違其欲上行下效如圭之隨𣙗也臣金簡)必有禎祥
鼓應枹(三代以下每侈言符瑞康阜皇上實心實政惟以年穀順成民物為重正如洪)
(範所陳百穀用成乂用明俊民用章家用平康皆天人相應之理確有可徵正不必雙穗三茅始登)
(瑞牒昨因各省諸臣謝製太常仙蝶詩特申)(誡賜御諭)
帝耤
親維秬維秠(年之皇上劭農敬事自即位以來五十四間親舉斯禮已二十八次去歲)
(以年近八句實為命自後遣官行禮興穀祝豐前古所未有)邊屯報多黍多
稌(年來不獨内地各處豐稔即新疆伊犁烏魯木齊等處亦屯政日開腹地人民遷居耕種聚落)
(殷盛歲穫迭增贏羨每陳陳相因右百穀用成)持廉飭法官歸治(皇上)
(澄敘官方内外大小諸臣隨材器使時加瑕瑜訓誨每逢京察大計分別黜陟必核辨功罪不)
(掩以昭大公至正之陶治心天下臣民無不共仰鴻鈞之也臣舒常)綱舉目
張王秉鈇(我)(朝内外官制折衷前代已臻美備皇上復因時損益如添設江寧布)
(政使各省驛傳歸按察司添設安西承德二府及州縣各官隨時改定繁簡等缺添給武職養廉各)
(省坐糧名糧改挑實兵更定武職官階綱舉目張太阿在握正荀子所謂王鈇也右乂用明)
恩榜疊覃苹食鹿(自乾隆丙辰壬申庚辰庚寅己亥及昨歲己酉皆以逢國大慶特開)
(恩科鄉會試以廣登進鄉試諸生年逾八十者賜舉人七十以上者賜副榜其會試舉)
(人年老者分別學建立辟雍)(親賜以檢討學正等銜又於太臨講學設立承德府文廟)
(置生員並予鄉試中額他如嘉峪關外鎮迪道屬亦設學官取士鄉試中式者恩許馳驛會試)
(每逢彀者)(巡蹕所至獻賦諸生寫四召試錄取入欽賜中書及舉人校庫全書弆蔵)
(滙四閣外復宗閣命續繕三部分閣金山文杭州文瀾閣及)(頒揚州文頒重刻淳)
(化閣帖於諸書院圖書集成佩文韻府於蔵書家武英殿刊經史三通及聚珍版流傳海内嘉惠)
(藝林士子涵濡皆鄉教澤如辛丑文科之錢&KR1658;甲戌武科之顧鏞會殿試三元為百年來科)
(名盛事)羣材廣選鳳棲梧(凡簡用庶官於月選各途外加恩甄錄如壬戌)
(甲戌會試後閱選遺卷為明通榜壬申辛巳丙戌壬辰辛丑丁未會試後挑選下第舉人皆分別等)
(第引選拔見以知縣教職等官錄用每屆十二年各省諸生貢入成均朝考後擇其尤者分)
(別以小京官知縣教職錄用士子凡有一材一藝皆得踴躍功名共遵皇路右俊民用章)
國為家早麟趾詠(我甲辰皇上篤元孫昨祜凝庥於歲喜見歲)
(皇上以等曾奉)(皇元孫年已就傅所載命上元入宴臣命查四庫全書唐宋以來及見)
(元孫者僅六家今各省陸續奏到五代同堂者現有張子翼古朝爵等幾二百家太和翔洽繁衍丁)
(黃以家慶普為臣國祥推之益廣矣李綬)人得歲紛鳩首扶(聖祖仁)
(皇帝舉行千叟宴入宴者千人舉是皇上時在沖齡侍筵親見至乾隆五十年繼典入宴者三)
(千人餘不入宴而被賞賚者又幾千人七言三老賡韻十體進詩自古養老之典所謂)
(五更執醬割牲者上奏御製屢正之而盛禮之成釀浹滲漉至大吏禮部議旌老民老婦歲不)
(下數十人百歲以外加賞銀幣且百十賜詩章而福建省欽賜司業郭鍾岳一歲來京祝)
(夀布魯特畢班璧特之母一百九歲遣子請安太平之世人多夀考其所涵嫗者深也)
(右家用平康)洪釋延洪
大圓鏡範通模範
化工鑪姒功傅學醰而粹(尚書以念為言不一惟大禹謨所云惟帝念功說命所云)
(念終始典于學一語為能分疏内聖外王之藴我皇上取洪範之文以鐫斯寳作君作)
(矣師一以貫之臣金士松)
(御製)荒穆勤姚瑕與瑜(書之言耄者有二吕刑之稱穆王曰耄荒大禹謨舜之言曰耄勤自)
(古君心敬肆之分其幾甚微相去甚遠瑕瑜並列法勤戒荒予滋亹矣)無易乃康祝之耳
(孔安國傳歲月日時無易謂君臣無逸各順其常而家國享平康之福予與爾諸臣共勉之)有惛曰
耄慎哉乎(禮記八十九十曰耄鄭注耄惛忘也引左傳老將知耄又及之予幸躋八旬而知慮未衰)
(然猶日慎一日也)孜孜以日猶昨志(副章曰自彊不息即前者猶日孜孜之意)
虩虩員來豈異途(引首寳文曰嚮用五福盖即八徵耄念引而伸之易震象傳震)
(來虩虩恐致福也聖人之致福未有不從恐懼修省來者)六字分行爻畫虙(八徵)
(耄念之寳文凡六字正與羲爻相協)四言攦句體規虞(虞書危微精一之訓均以)
(四言成句兹寳文八徵耄念亦四言)乾龍交紐中天德(紐為交龍象取龍德正中)
(朱臣珪)坤象開方奠地隅(是寳正方法地縱横四寸高凡三寸七分)太尉
芝泥鈐逞怪(緯書河圖舜以太尉即位與三公臨觀於河黃龍負圖出置舜前黃金柙)
(白玉檢黃金繩黃芝泥章曰黃帝符璽按太尉乃秦官堯時安得有此名盖䜟緯起於西漢之末王)
(莽假符命以圖簒竊故有太尉即位之說至其名物怪誕更不足深闢也)軒轅黃璽䜟
㳂膚(春秋運斗樞黃帝時黃龍負圖中有璽章文曰天黃符璽亦即因河圖所載舜事附會又)
(以為軒轅時事可見䜟緯家以此勦說雷同耳)同文所識云石䃭(玉海祥符元年)
(五月甲子詳定所言唐開元中玉匱金匱封訖以受命寳印之又貞觀中議更造玉璽一方一寸二)
(分同受命寳以請別造玉寳方寸二分同受命寳以封金玉匱又開元中石䃭以天下同文印封之)
(舊史無制度請以金鑄大小同御前寳以天下同文之寳為文二寳封畢進内甲申命參知政事馮)
(拯書封禪玉寳金寳臣劉墉)定命雖珍亦珷玞(宋史輿服志徽宗政和七年從)
(于闐得大玉踰二尺色如截肪製為寳文曰範圍天地幽贊神明保合太和萬夀無疆其寳九寸號)
(曰定命寳合前所有寳為九詔以九寳為稱以定命寳為首且曰八寳者國之神器至於定命寳乃)
(我所自製也又詔鎮國受命寳與天子皇帝之寳其數有八盖非乾元用九之數比得寳玉於異域)
(受定命之符於神霄乃以範圍天地云云十六字為文縱廣之制其寸亦九號曰定命寳來年元日)
(祗受又詔差官奏告天地宗廟社稷並御大慶殿受寳百僚稱賀徽宗不知慎守神器徒侈言定命)
(雖材美工巧不啻珷玞之溷玉也)崔彧貢朝由拾得(續文獻通考至元三十年)
(崔彧得玉印於拾得家以為傳國璽獻之明邱濬曰秦璽在漢為元后所擲角有微玷魏文帝刻其)
(旁曰魏受漢傳國之璽今此印非秦所製者明甚疑即宋元符所得於咸陽民家者也云云臣等恭)
(讀進屬御製國朝傳寳記乾隆三年高斌督河時奏員濬寳應河所得玉璽古澤可愛文與輟)
(耕錄載蔡仲平本頗合朕謂此好事者仿刻所為貯之別殿視為玩好舊器而已仰見聖識高)
(卓足以破千古徼求矜耀之惑)咸熙蔵府獲成都(魏志咸熙元年六月衛瓘至成)
(都得璧玉印文似成信字宣示百官蔵於相國府)寳花御押一兒戲(癸辛雜識)
(載宋太祖至度宗十五朝御押近示自御製嘉靖玉印記云天子宸章擇言鐫璽以警正也即)
(偶寓別裁然近玩物不足為訓若趙宋之君皆有御押已屬不正聖論高明光大臣等誦習不)
(勝欽服臣沈初)昭受欽崇兩史巫(宋真宗天禧元年召輔臣於滋福殿觀新)
(刻皇帝昭受乾符之寳初祭醮祠表皆用御前之寳上以未盡恪恭故改製焉仁宗慶歷八年下學)
(士院定其文別刻皇帝欽崇國祀之寳宰臣陳執中書以代昭受乾符之寳)嘉靖醮章
嗤玉泐(内府舊蔵玉印一刻為匪文皆不能曉命法官劉元斌等辨之稱為道家心)
(印用於醮籙上章等事非道御製記云此印既刻以玉而其紐復用蹲龍家方士所敢用者知)
(為嘉靖好道乃其脩醮飛章之所用較之秦皇漢武益為可鄙)汾隂駕祀妄金塗
(建炎以來朝野雜記載淳熙十四年有士人聶愿者獲一古印文曰皇帝駕奉祀汾隂之寳九字重)
(十三兩以為真宗西祀所作時吳琚為淮東總領以五百千償之取寳獻於朝詔蔵天章閣聶愿以)
(其寳乃生金所鑄償價未足詣御史府訴之蔣世脩為中執法請命有司覆實且言祖宗傳寳復歸)
(中禁縱使是銅亦當薄賞務重大體豈核細微事下工部將作監覆實騐之果銅耳)建康墾
土空探策(宋書符瑞志晉建武元年建康民虞由墾土得白玉麒麟璽一文曰長夀萬年)
(獻晉王蓋元帝假此以為中興之符聳動衆聽亦如劉盆子之探符得立也臣阿必達)
(御製)靈武召兵等棄繻(玉海六合大同之印唐肅宗靈武召兵所用按是時傳國璽尚在蜀)
(中不過以此印號召兵馬雖侈言六合亦如關候之有契繻不足言寳也)既夀永昌器已幻
(玉璽譜曰傳國璽是秦始皇所刻其玉出藍田山丞相李斯篆其文曰受命于天既夀永昌又宋鄭文寳玉璽)
(記載傳授本末曰秦璽其圍四寸至漢謂之傳國璽歷代皆用其名永嘉之後復歸江左者晉璽也太和之末)
(得自西燕更涉六朝至於隋代者慕容燕璽也劉裕北伐得之關中歷晉至隋者姚秦璽也開運間入契丹者)
(石晉璽也當時皆誤以為秦璽實則秦璽之失已久云云向嘗作國朝傳寳記云夫秦璽煨燼古人論之詳矣)
(即使尚存政斯之物何得與本朝傳寳同貯善夫唐梁肅之言曰鼎之輕重璽之去來視德之高下位之安危)
(然則人君承守之祖宗付卑思以永膺斯寳引而勿替其非什襲固謂謂夫日新厥德居安慮危凝受)
(則皇天大寳命則德足重寳而寳以愈重然寳固不足重况荆凡得失其事甚幻耶)建中表正
語多誣(續文獻通考建文三年凝命神寳成方一尺六寸九分帝親定其文曰天命明德表正萬方精)
(一執中宇宙永昌先是帝在儲位夢神人致上帝命授以重寳元年使者還自西得青玉於雪山方踰二尺二)
(年春正月帝郊祀宿齋宫夕夢若有覩乃警寤命玉人琢為大璽冬十二月工成名凝命神寳至是以告天地)
(祖宗為文宣示遐邇百官稱賀大宴於奉天門頒賞四夷朝使夫刻璽以為王貞託諸夢寐己失之誣方今和)
(闐春秋底貢美質巨材至九千餘觔不啻倍蓰過之彼區區二尺青玉何足珍重耶)撰辭祇自銘
惕息(予既刻八徵耄念之寳重思執玉持盈懋德永圖之意不可不丕播萬姓傳示子孫因作記以寫我)
(心)
取義何嘗寫悅愉(七十御製八徵耄念之寳記首叙年時用杜甫句鐫古稀天子之寳)
(蒙所以副天眷佑幸無大隕越于兹又浹旬矣思有八旬開袠之慶鐫為璽以殿諸御)
(筆盖莫若洪範八徵之念云云仰見兩刻皇上兢兢業業日引月長自七旬迨今璽文初)
(不以悅而聖夀益隆稍隣愉有弛乾惕也)周頌仔肩卸尚未(製記御又)
(曰予夙願八十有五滿乾隆六十年之數即當歸政今逮歸政之歲尚有六年一日未息肩萬民恒)
(在懷庶徵之八可不念乎云云仰見於夙皇上凝承寳位孜亹日新胞與之懷真靡間夜也)
舜歌叢脞戒其毋(御製記又曰不躬親壇暘廟之祀不可兩)
(之時不可不常騐中外之政不可不日勤民物之養不可不心存苟失其一叢脞隨之則吾豈敢云)
(云仰見之德皇上萬幾日理鉅細無遺廣運所由與姚潙嫓隆也)
康彊適性恒莊敬(御製記又曰兹逮八旬幸賴形天祐身體康彊一日萬幾未)
(智衰不可不自勉也云云仰見湧行皇上覘時問夜秉燭待章控轡雲馳下筆泉禮拜跪規矩)
(沖和三推廣畝彌見從容乙夜細書不資靉靆無論耆艾無此矍鑠即少壯亦未有能習勞整暇若)
(此者皆由則夀莊敬日彊正丹書所謂恭也臣鄒奕孝)占候關情厪牧芻
(子有御製記又曰念庶徵即所以念萬民云云管言食者民之天凡雨晹燠寒風天之)
(占騐皆關民之休戚仰見騐於皇上誠求保赤盖善言天者必有人也)
申錫無疆彌曼羨寅承
有昊敢馳驅(為獨御製記又曰子沐深而予之所寅承)(昊乾鴻貺錫羨當何)
(如云云仰見之隆皇上昭事小心茂膺多福益因昊貺倍切祇承之念嘉樂之詩保右)
(命之自天申之說經者以保右申三者為重疊輻輳之辭盖天眷聖人引無極也)六
三一孰崇閎竝(天子御製記又曰漢唐以來古稀纔得六六之中至八旬者纔)
(得三而三帝之中惟元世祖可稱賢其二則予所鄙也即元世祖亦未如予之五代同堂云云按三)
(代以下帝王夀登七十者僅漢武帝梁武帝唐明皇宋高宗元世祖明太祖六帝其中惟梁武帝宋)
(高宗元世祖年登八十無論梁武帝宋高宗不足言即元世祖大有為之君可稱賢主然踐阼非早)
(建號僅三十五年傳孫成宗其諸王世系元史雖無表可稽但計其世次訖順帝不過四傳以視我)
(彊逄皇上五代同堂聞直御宇五十五年以來康吉不獨古所稀自古所未有也臣鄭)
(際唐)二十五輕玩好娛(制國朝受文始用天命采古為璽寳國書嗣)
(又兼用古篆尊蔵夀交秦殿中凡三十有九此外復有受命于天既永昌璽及高斌所進寳應玉)
(璽亦附蔵有内殿考正皇上以所貯歷年既久紀載失真且重複排次定為二十五寳以符)
(天數並申言人君躬膺大寳在德而不在器大哉王言洵足袪漢唐以來諸君侈言符瑞之惑)
(詳見蔵寳御製國朝記)
内禁鈐青袪舊載(稱皇御製國朝蔵寳記云會典舊帝奉天之寳即傳國璽)
(謬兩郊大祀及聖節宫中告天青詞用之語尤誕大祀遵古禮用祝版署名不用寳聖節)
(宫中未嘗有告天事或道籙祝釐時一行之亦不過偶存其教耳未嘗命文臣為青詞亦未嘗)
(用寶盖緣當日修會典諸臣無宿學卓識未曾請旨取裁徒沿明時内監所書冊檔承譌襲謬)
(遂至於此)翰臣輟擬仰
成模(廷翰林聖祖聖夀望七時嘗欲鐫通用小璽命内擬文皆無當聖意者乃定用戒之)
(在得四字庚子歲戒得皇上夀躋七旬於避暑山莊新作書堂顔曰即闡聖祖未發之)
(旨今鐫不假八徵耄念之寳遂亦詞臣帖擬也)羹牆額
賜堂添慶(世聖祖御書五福堂匾額及宗恭摹懸之雍和宫)(圓賜園明)
(乾隆丙申之屏皇上葺寧夀宫之上景福宫因作五福頌書間至甲辰皇喜得元孫五)
(代同堂而於鐫圓明園及避暑山莊子勤政殿後亦懸是額並五福五代堂古稀天寳以誌慶)
(達臣椿)回準
功彰論採腴(庚辰西師蕆事準回兩部盡入版圖而皇上追維用兵之始衆議不無疑阻)
(中睿謨獨斷不五年而大功告成作開惑論以示外設為春秋碩儒臻成大夫往復之詞而折衷)
(於信天主人因鐫信天主人寳即採論中語也)
什賦勤民民為守(敬皇帝仁)(天勤民之寳皇帝皆聖祖世宗憲以鈐)
(曾)(御書者言詩皇上御筆亦常用之戊辰歲御製四記其梗概推本天民)
(視聽揭以挈綱提要四字心傳於千萬葉永矢乾乾之句所以示聖子神孫萬萬世憲章遵用之準)
巡攄明理理寧迂(本於御製南巡記發明舉事機宜必敬天明理敬天)
(斯能愛民明理斯能體物因鐫敬天明理寳寄意)和闐鉅質獒底旅(寳材以和)
(闐精玉為之考宋徽宗時以和闐産玉遣使索之其國王表稱于闐國僂儸有福力知文法黑汗王)
(書與東方日出處大世界田地主漢家阿舅大官家表中稱所須大玉一時難得須俟三四年後採)
(得再進可見當日雖遣使往徵而不能必致今和闐久入疆索每歲貢玉入京瓌材巨質絡繹捆載)
(以供典瑞之用古稱西旅貢獒不足言矣臣阿肅)
(御製)察哈
鴻勲朡厥俘(書序湯伐三朡俘厥寳玉作典寳可見古聖王亦未始不以圭為瑞我太宗文)
(皇帝天聰九年貝勒多爾衮等收復察哈爾林丹汗全部獲歷代傳國玉璽明年四月俞諸貝勒大臣及)
(諸外藩等之請以符瑞炳著建寳國號曰大清改元崇德我朝函一區夏雖在德不在太宗特俯徇輿)
(情為應于湯天順人之舉可謂有光矣)宵旰敷綸勖仍己(予仰邀羡延昊佑錫)
(洪得刻用此寳以殿御筆並石渠圖籍亦加鈐用非以自幸實隨時寓目可藉以自儆耳)子孫用璽
盼遥吾(後嗣子孫誠能法予念庶徵即以念萬民之心至七旬八旬亦用此寳以鞏我大清億萬年丕)
(丕基庶足慰予祈天永命之願耳)可能符望惟
天貺(予葺寧夀宫為歸政後莬裘因於宫内建閣名之曰符望今距乾隆六十一年僅隔六載果能幸邀)
(望為鴻貺則予克符矣)
直到頥和匪數拘(人寧夀宫有閱頥和軒按曲禮生至百年十載各有稱名)
(若幼弱壯強艾耆老期之類獨耄兼言八十九十陸德明經典釋文謂一本作八十曰耋九十曰耄)
(不知耋亦兼七十八十德明於易釋文復依馬氏作七十曰耋而詩秦風毛傳八十曰耋左傳僖九)
(年杜注七十曰耋故邢昺爾雅疏曰耋有七十八十無正文也即耄屬八十而許慎說文九十曰耄)
(劉熙釋名則七十曰耄大抵耄自七十至百年為日最長舜年六十受命在位三十有三載則九十)
(三矣而曰耄期若謂九十百年之間衛武公九十有五作抑戒曰亦聿既耄然則期頥以前皆可曰)
(耄由此積數百千萬億京垓秭有隸首不能算摩醯首羅不能知者)
灑墨露垂栞翠版(念之御書八徵耄寳記刻石)
頒圅雲捧耀筠觚(刻)(御筆寳記墨頒賜中外)初元肇祚寬騰
詔(今歲行天聖夀八旬敷天同慶於元旦特下歡春恩詔頒下皇上斂時錫福而薄海騰臺)
(普樂誠為錢熙朝盛軌臣棨)二富蔵氓
普免租(元旦貽庥上以八旬夀辰仰荷重譯祝天來庭祖率土稱慶以至梯航嘏)
(從古史牒實所未覯允宜廣宣湛聞敷錫兆民將乾隆五十五年各直省應徵錢糧通行蠲免我)
(沛皇上加惠元元實邁恩綸疊蔵富閭閻仁政千古矣)繞膝三安封
錫礪(上年十一月初八日家法上以新年為皇六八旬大慶諸皇子禀承孝道克循子進)
(封質親王嘉皇十一子封為成親王貝皇十五子封為親王皇十七子封為勒)介眉
四國産呈砮(會典載朝鮮國每年遣使入貢琉球國問歲一貢安南暹羅二國俱三年)
(一貢向時依期入貢各國使臣不能相值今歲元旦朝賀行禮四國適會共球鶼鰈之盛自古王會)
(開圖未能有此鉅觀也)南交將覲
堯時授(今歲阮光平親福康覲恭祝光平萬夀先於上年十二月内據安奏阮以安南僻處)
(炎荒請初即天朝頒示正朔朝定皇上以該國王締造之能崇奉天時正朔深可嘉)
(尚因即降發往旨允行諭禮部即將乾隆五十五年時憲書交該督等委員賫至鎮南關令該)
(國鎮目轉交國王祇領並數目諭嗣後每年即著禮部照朝鮮請領時憲書發交廣西巡撫照)
(此次之例先期頒給無庸遣使赴京請領臣嚴福)西極還賒
佛拜膜(廓爾喀在後蔵外上年歸順遣大頭目巴拉八都爾喀哇斯哈哩薩野二名帶散番二十三名)
(恭賫表文貢物赴京朝佛合覲表内稱敬奉大皇帝即如敬奉三實掌誠心皈依)(大)
(皇帝駕前等語詞意極為恭順於上年十二月杪到京瞻仰天顔優蒙錫賚)蒼帝
發生
山蹕莅(二月東巡禮崇望秩朝於方岳義舉周官原為古聖王不易之典即袁宏漢記曰東方者萬物)
(之所始山嶽者靈氣之所宅求之物本必於其始取其所通必於其宗其說亦屬可取但後代侈言)
(告功不特剏封禪之儀并專刻寳璽以為金泥玉檢之用最為誕妄我皇上以八句展敬降)
(為旨今春二月八日啟蹕前詣泰安登瀆岳薦馨民祈福利且副就瞻按慶典本有岳之祭)
(岱宗為五岳之長即刻躬親禋祀禮亦宜之非如漢唐宋升中之誣寳亦非供封禪之用也)
素王仁夀
泮旂紆(文皇上崇儒重道統合君師每年春秋釋奠廟或親詣行禮或遣官致祭去)
(歲以以盡慶迓八旬於凡二中祀皆欲一周為君之職今歲月上丁將)(親祭親詣)
(釋奠而於東巡復仁夀躬瞻如闕里蠲潔薦享景仰之懷恰符不僅詩魯頌徒以芹藻)
(鸞旂侈言在泮之盛也)春燈排
詠隂陽復(自乾隆丙寅始每歲上元俱以來御製燈詞四章六章八章不等自辛未例作八章)
(五十三年戊申八章皇上計至六十年歸政相距八載歲賦燈詞恰符羲經全數因以卦名之)
(平聲二十一皆押為韻仄聲四十三則於詩中嵌入本字今歲所用自隨至復卦位剥下起復恰合)
(隂陽生生不已之數臣程昌期)石鼔偕鐫潘薛徒(周宣石鼔向在太學)
(皇上閱近時搨本惜其字跡漫漶所存僅三百十字因親加排次截長補短仍為十章并為之)
(序歲每)(命新製十鼔勒文並列國學又以熱河為惠遠詰武之地亦命於文廟鐫)
(刻十鼓列於戟門而大學之舊鼓則以下命繚垣以蔽風雨俾永萬世其文宋薛尚功諸家各)
(有訓釋元潘迪重作音訓刻碑鼓旁因並家之命詞臣更依新編石鼓文字次第擇諸長)
(為音訓附刻古俾御製序文碑隂與迪碑並傳千閱者一目瞭然)宿次角亢歡
贊華(爾雅釋天夀星角亢也本年正月初五日值角初六日值亢正逢茶宴)野諧箕
畢樂遊衢(春秋緯云月離於箕則風揚沙詩月離于畢俾滂沱矣是二星本有好風好雨)
(之異而月能各從其好猶庶民之休咎係乎上人之得失也今世際熙和小民遂生復性真不啻)
(遊康衢而歌耕鑿也)近
光衆效躋稱兕(豳風躋堂稱兕之語為自古介眉數典然曰公堂不過一國臣民共申祝頌而)
(已若洪範極之敷言是訓是行以近天子之光曰天子作民父母以為天下王云云解經者曰謂之)
(父母者親之之辭謂之天下王者尊之之辭洪範之尊君親上較之豳風更為廣大真摯矣臣秦)
(承業)
(御製)好德台殷隙過駒(五福之四曰攸好德宋曾鞏謂福言攸好則致民於善可知故庶民)
(攸好德則錫之福所以勸天下之人使協于中即予記中念庶徵即以念萬民之意此念盖數十年常如一日)
(非自今日始也)篇近夸兮增恧怩視為規也益勤劬虔希五敘
斂五福皇極敷恩遍九區
御製詩五集卷五十一
