御製詩五集卷八十四
古今體四十九首(癸丑八)
山東巡撫吉慶奏報秋收約有九分並請分年緩徵舊
欠即照所請詩以誌事
九分自比八分勝(去聲)去歲歉欣今歲登通省截長與短補(吉慶)
(奏東省早榖高粱漸已黃熟穎栗飽綻將次刈穫登場據各屬詳報約收分數内九分有餘者泰安青州萊州登州四府)
(屬九分者兖州沂州二府並濟寧一直隸州屬八分有餘者濟南東昌武定曹州四府並臨清一直隸州屬合計通省截)
(長補短共有九分等語)計豐非上邁中稱(八分為中豐則九分雖非上豐實過八分矣)輸惟
正賦適其合緩却舊徵亦曰應(又據奏該省上年收成歉薄蒙恩多方賑貸不致失所現)
(雖秋成豐稔究鮮盖藏若將各年新舊錢糧漕米同時並徵未免稍形拮据且慮米價增昂所有上年被旱之德州等二)
(十七處及毗連之堂邑等十六處並坐落衛場除五十六七兩年應徵之項照舊徵收外其五十五年以前應徵舊欠錢)
(糧倉榖籽種口糧麥本河銀等項請分作五十八九兩年帶徵又平度樂安夀光昌邑濰縣五處今春低田被淹其舊欠)
(銀榖民佃竈課及本年借給口糧銀米均請緩至五十九年麥後啟徵至本年額徵漕米及五十五六兩年帶徵漕糧仍)
(照舊徵收外其帶徵五十七年漕糧六萬七千九百餘石請緩至五十九六十兩年徵收並請將買補五十五年截漕米)
(石五萬五千四百餘石自本年起分作三年採買搭運等語該省今秋既獲稔收小民自必踴躍輸將但念歉收之後新)
(舊並徵民食不無妨礙已即悉照所請勅部遵行俾民力益臻寬裕)自顧
天恩敢言報祇深業業及兢兢
微雨(七月二十日)
微雨剛餘寸塞園遽變凉晚田滋有濟(此間旬餘未雨立秋後婪熱轉)
(甚在大田固已顆粒堅實而蕎麥菜蔬等項尚須雨澤此番得雨寸餘不過微資沾潤雖鬱蒸已解日内究以)
(續得渥膏為幸)婪熱避無方雖覺解(上聲)蒸鬱仍思繼霈霶西南
雲略蔚佇望益徬徨
直隸總督梁肯堂奏乘時買補倉榖以資儲備既
紓傷農之嘆復資遇歉之綢然非逄稔歲豈易
得哉詩以誌事益切惕乾
常平始夀昌春借逮秋償本是愛民計或成蠧吏方(常平)
(倉始扵漢宣帝時大司農耿夀昌所議建榖賤增價以糴榖貴減價以糶後人踵其意春借秋償本為愛民良)
(法自奉行不善者一任胥吏為奸扵是名為利民其實侵刻百姓法立弊滋有如劉般所云自古已然)食
防因咽廢備合遇豐蔵(後世又以有流弊而廢置不行是因噎廢食之見也既遇豐歲)
(不為貯蔵之計一任小民狼戾如魏李悝所謂榖賤傷農者此又必然之勢也耕三餘一耕九餘三又何以云)
(乎)調理洵精當(去聲二兹據梁肯堂奏直隸常平倉榖額存百四十四萬五千餘石因連年)
(偶被偏災蒙恩截漕賑貸之外或凑動存倉或協撥鄰封並恩免民欠共缺額榖五十六萬八千六百四十石)
(零例應動項採買今歲麥收豐稔糧價漸減秋成復約有十分為數年来未有之豐歲登場後糧廣價平不無)
(榖賤傷農之慮應責成各州縣趁此豐年買補足額以實倉儲或所産高粱居多或山路艱運准將高粱粟米)
(一體收買照例折榖俟明春青黃不接之時酌量出借易榖還倉並飭禁吏胥派累及牙儈居竒等弊又如因)
(採買稍多或致價昂仍即酌量停緩等語州縣缺額之榖本應乘時採買今歲又逄上稔誠為十年一遇之幸)
(該督商籌採補更防諸弊洵属周到民食無妨而倉儲可實自應允其所請耳)希聞特誌章
湖廣總督署湖北巡撫畢沅奏報早稲收成九分
有餘詩以誌慰
督司兵撫司民事兼署因之達奏函(向例總督職司營伍地方民事皆巡)
(撫奏報兹因撫臣福寧来京陛見畢沅暫署撫印是以具奏收成分數)六十二州縣報到
(據奏湖北省除應山遠安鄖西保康竹山竹谿六縣不産早稲外其餘六十二州縣早稲均已收穫登場内收)
(成十分者咸寧蒲圻等十七縣九分有餘者江夏武昌等二十五州縣八分者江陵公安等二十州縣合計通)
(省收成九分有餘現在中稲將次結實晚禾暨各種雜糧菜蔬正須好雨滋培據各属均報扵六月中旬一律)
(普霑至二十八九又復渥沛甘霖入土極為深透統俟飭查南北兩省報到另行續奏)九分餘早
稲登覃饒中(八分)逮上(九分)農豐幸飽食足衣戸樂堪慰矣
楚疆稔斯北仍虔佳信望其南
登四面雲山亭子
一歲一登一什留兩年兩詠兩篇收(每歲至山莊此處必一登覽每至亦)
(必有詩計至丙辰歸政以前甲寅乙夘兩年再須留詠兩次此後再来可毋庸題句矣)孫庚
祖識同辛卯(予以康熙辛夘年生而是年建此亭成屏泐)(御皇祖亦適扵詠此中當有)
(夙因)
祖澤孫欽此豫遊較雨量晴度累月(五月廿二日到山莊後即已暑熱初)
(以大田雨足惟望晴霽乃立秋旬餘炎蒸益甚又覺雨澤少慳每日較雨量晴度此長夏新秋不覺已兩月扵)
(兹幸昨微雨之後頓爾凉爽方叶金令矣)慰過(平聲)愁逭近中秋(現在莊稼已屆成熟日内)
(能再得一雨固扵雜糧菜蔬有禆即無雨秋成上稔已定亦可慰念)匡床小坐把吟筆問
汝山亭可共不
留京王大臣奏報京城晴雨應時炎暑已退榖稼
豐收詩以誌慰
避暑猶逄暑異酷京師繾念訊其詳(山莊向年伏天炎熱不過數日今年)
(立秋後婪熱益甚因思塞外熱猶異常京師人烟凑集更當何如並慮或至感患疫症頗為繾念随馳諭留京)
(王大臣詳察據實以聞)較之關外雨經屢復以下旬&KR0584;送凉(據奏京城)
(自交伏後天氣向炎但間數日即得陣雨一次兼之雲隂時布早晚偶值凉爽尚可加服單衣七月以来秋暑)
(雖覺較盛幸初七日夜間得雨三寸十三日復得雨四五寸民間偶有感觸暑氣並無病暍時疫之症至二十)
(日西北風起自未至申得有密雨數陣氣候頓覺凉爽二十一二復得密雨數次暑氣全退至扵莊稼晴雨得)
(宜結實倍形飽綻民情極為歡悦)欣矣都中炎盡退幸哉此處爽如常
(此間自二十後亦得有密雨兩次日内天氣頓爽竟與往歲初秋無異)協和六幕慙無術
戒滿鞏謙敬益蘉
河南巡撫穆和藺奏報秋成約收九分有餘詩以
誌慰
九分餘報麥收豐(夏間豫省麥收據穆和藺奏報九分有餘)幸矣秋成又得
同(兹屆秋禾成熟之時又據奏約收分數所有一百八廳州縣内約收十分者通許等六縣九分有餘者祥)
(符等五十四州縣九分者儀封等四十六廳州縣惟河内武陟二縣因沁河漫溢間有被浸之處分數不無少)
(減而通省合計共約收九分有餘值二麥稔收之後復得此秋稼豐登農民無不忻忭等語今歲天時人事諸)
(皆順叙日内西洋&KR2006;咭唎國所遣祝夀使臣亦將至山莊閱兹豫省秋稔情形渥蒙昊貺内省益增虔惕)
念共豫民
天貺沐敬深午夜地謙冲大都時若多稱㝢(近據各直省報秋收)
(者山東福建江西湖北四省俱在八九分以上直隸更報有十分益為近年所罕遇其尚未報到者節據各督)
(撫奏稱暘雨時若秋禾芃茂俱可卜其稔收早晚亦當次第奏到也)何以斯逄自問躬用
是益增心怵惕畏盈憂盛勵無窮
題齊民溪亭遠眺
秋樹已蕭森秋波亦浩渺溪亭可騁望無礙遠山繞憑
几默會人得句知多少
詠㾗都斯坦所製玉盂
和闐産良玉追琢乏工為(和闐雖産玉而無良工)却賴㾗都製有
過茂苑竒(蘇州專諸巷多玉工然總不若㾗都斯坦用水磨治玉特為精巧)足承花四
發耳綴朵雙垂言念水圓喻(為人君者猶盂也民猶水也盂方水方盂圓水圓見)
(韓非子)勑幾益慎之
唐寅霜林秋水即用其韻
霜落金閶楓染紅扁舟騁望賦幽通南巡率值春三月
此景惟存想像中
廣東巡撫郭世勲湖南巡撫姜晟各報早稲收成
分數詩以誌慰
東廣南湖同日報南饒(九分餘)東略弗相如(八分餘)遠先摺
發近後發(郭世勲扵六月二十四日發摺姜晟扵七月初五日發摺而同日奏到則以廣東遠而湖)
(南近也)楚九分餘粤八餘(據郭世勲奏廣東省九十一廳州縣早稲收成九分者龍門等)
(八縣八分有餘者花縣等三十六廳州縣八分者南海等四十七州縣合計通省早稲收成共八分有餘據姜)
(晟奏湖南省除永綏廳桂東縣向不種早稲外其餘七十二廳州縣早稲收成九分有餘者善化等二十一廳)
(州縣九分者長沙等四十二廳州縣八分有餘者永明等七州縣八分者龍陽沅江二縣合計通省早稲收成)
(共九分有餘)欠亦中豐民氣豫(謂廣東)上斯連稔歲功書(謂湖南)
似兹駢疊沐
旻貺亶切兢兢益凛予
微雨(八月初六日)
弗雨過旬日宜暘果是佳婪炎未全退(自二十日得有微雨炎蒸即覺)
(漸解雖秋禾已屆刈穫無須霑澤而辰巳以後婪熱猶甚今日自丑至夘得雨寸餘頓增凉爽田中蕎麥菜蔬)
(亦不無禆益)滌熱又興懷夜&KR0584;朝晴好秋凉爽氣皆量田寸
餘潤蕎菜亦稱諧
陕甘總督勒保奏報甘省夏收八分有餘詩以誌
慰
夏穫又欣去歲同(去歲勒保奏甘省夏收亦八分有餘)何期瘠土竟綏豐
(甘省固稱瘠土然自四十六年查辦王亶望等以監糧冐賑後近年屢報稔收可知前此大加懲創不為過也)
截長贏縦補短缺僅六分原遜十充(勒保節次奏甘省本年春夏以来雨)
(水調勻黍禾暢茂兹夏穫屆期該督約報分數内十分者階州等八州縣九分有餘者伏羌等十一廳州縣九)
(分者漳縣等十三廳州縣八分有餘者河州等十二州縣八分者鎮番等十廳州縣七分有餘者渭源等四縣)
(七分者金縣等九廳州縣六分有餘者臯蘭等六州縣統計通省約收八分有餘等語該督截長補短原属照)
(例牽算但以六分收成較之十分九分者豐歉懸殊閭閻生計維艱不能不為繾念)統計雖云號
中稔向隅仍合念民窮(又據該督奏臯蘭等十二廳州縣自五月十五六日得有透雨)
(之後月餘以来雖間得雨澤僅止一二三寸未能一律霑足地土漸形乾燥秋禾未免受傷等語因念各該州)
(縣内夏收六分有餘者已覺歉薄若秋禾復受傷歉收小民口食自必益形拮据特傳諭該督詳悉查勘如有)
(成災處所或應緩徵或應借給籽種口糧即酌量辦理不得以統計夏收已稱中稔稍存諱飾致有向隅之嘆)
邇来都大聞佳信益覺徬徨惕此衷
京師得雨三寸詩以誌事
向遇望雨時一得雨留京王大臣飛章即報似此
秋成既定不過順天府尹按例具奏而已
此間一寸京三寸南暖北凉蠲暑同(此間初六日未曉以前得雨寸餘居)
(然凉秋天氣茲閱蒋賜棨等奏報京師同時得雨三寸此處雖較欠然田中無需種冬麥亦尚早而殘暑已淨)
(蠲胥堪慰念)穡事已成雨弗藉菜收奚礙井無窮(現在秋成已定固無)
(藉雨且利晴曬以便登場至扵菜蔬向知皆井水灌澆更無妨碍也)雲閒天淡金行協氣
爽人和造化功省歲頻欣閱佳信盈虚消息慎殷衷
西安巡撫秦承恩布政使和寧同奏秋禾約收分
數詩以誌事
撫臣入覲藩護理身到不期奏到同(秦承恩扵七月初五日起程来京展)
(覲所有秋成約收分數例應護撫布政使和寧具奏但福建湖南等省俱已奏到陕西較近何以奏報轉遲随)
(傳諭該撫扵途次行知和寧據實速奏兹該撫現到山莊召見時詢及秋禾情形適和寧奏報亦至)三伏
欠霑幸後霈(前據該撫奏西安同州一帶六月中旬雨澤未霑率属設壇祈禱等語嗣即奏稱六)
(月廿三四五等日得有透雨朕心慮其或存諱飾仍即馳諭詢問是否實在深透及秋禾有無妨礙情形旋據)
(覆奏所有未甚霑足之咸寧長安等處並扵廿九三十七月初一及初六七等日復頻沛甘霖入土極為深透)
(秋成并可望其稔收覽奏稍紓繾念)八分餘穫亦中豐(茲據和寧奏陕省八十八廳州縣内)
(漢中興安商州三府州属暨孝義五郎寶雞岐山郿縣盩厔鄠縣藍田等廳州縣均係雨水調勻收成約計九)
(分有餘及十分不等西安同州鳳翔邠州乾州鄜州六府州属内咸寧長安興平醴泉長武武功等處扵六月)
(下旬以後節次得雨深透收成亦約在七八分以上及九分有餘不等延安榆林綏德三府州属雖因節候較)
(遲尚未報到然入夏以来雨水尚属霑足亦俱約在八分以上合計通省收成約八分有餘等語前以西安等)
(處夏雨未霑惟慮有向隅之處是以不憚詳細諮詢今據稱續得透雨總計尚可獲中豐差堪欣慰)細咨
毋俾向隅嘆約計漫欣總數(去聲)充民食孜孜方寸裏敢
因
天眷略紓衷
紅毛&KR2006;咭唎國王差使臣嗎嘠&KR0008;呢等奉表貢至
詩以誌事
博都雅昔修職貢(西洋博爾都噶里雅國曾扵雍正五年乾隆十八年遣使臣二次奉表修)
(職貢)&KR2006;咭唎今效藎誠(去歲據廣東撫臣郭世勲奏紅毛&KR2006;咭唎國遣正副貢使嗎嘠&KR0008;呢)
(嘶噹㖦等奉表進貢祝萬夀並稱所賫貢品有精巧之物架座高大若扵粤東停舶進京道里遥遠運送匪易)
(祈扵天津海口登岸等語朕嘉其遠来特允所請該使臣去歲八月間自彼國開舟扵今歲八月初旬方抵山)
(莊向化之忱可謂誠藎)豎亥横章輸近步(淮南子載禹使太章步自東極至扵西極二億)
(三萬三千五百里七十五步使豎亥步自北極至扵南極二億三萬三千五百里七十五步此次使臣稱該國)
(通曉天文者多年推想所成測量天文地圖形象之器其至大者名布蠟尼大唎翁一座效法天地運轉測量)
(日月星辰度數在西洋為上等器物要亦不過張大其詞而已現今内府所製儀器精巧高大者儘有此類朕)
(以該國遣使遠涉重洋慕化祝釐是皆其所祖功異之宗德重熙累洽所致惟當益深謹凛至稱奇)
(物祇覺視等平常耳)
祖功
宗德逮遥瀛視如常却心嘉篤不貴異聽物詡精(遠夷效貢)
(恭順自属可嘉至扵不貴異物旅獒之訓具在遠夷自誇精巧所見者小亦無足怪惟是厚往薄来天朝柔遠)
(之道自當如是耳)懷遠薄来而厚往衷深保泰以持盈
按淮南子墬形訓禹使太章步自東極至扵西極使
豎亥步自北極至扵南極皆二億三萬三千五百里
七十五步其說盖𠞰襲山海經之語而不知其盭扵
理夫地之所載山川藪澤大小遠近不知凡幾豈有
東西南北步之長短適均而無尺寸少異者高誘作
注亦知其非遂謂海内東西短而南北長極内相等
云云予以為此皆謬悠附會之說不足信也何則以
今天下觀之可以知矣自禹畫九州以後惟元代幅
員為最廣然尚不及我朝疆域之大今自盛京東三
省西至新疆回部隸版圖地北自蒙古諸札薩克部
南抵滇省邊界以及安南緬甸諸國已在中古九州
之外其縦其横總不出十萬里烏覩所謂二億三萬
三千五百餘里者耶至所謂東西短而南北長極内
相等者尤属臆說不足深辨夫東西為横南北為豎
横章豎亥不過為善步之人不能飛而踰嶺泅而渡
水也自東而西自南而北徑行直前如何接武以計
盖文人逞詞博辯衒竒矜異之為而非方輿紀實之
惇史也因識扵此以正千古耳食者之惑
夜雨(八月十四日)
秋雲還岫晩来晴萬樹燈筵光耀明(年来每遇萬夀正日率逄晴朗實感)
(自西昊恩昨日扵萬樹園賜外藩觀火戲午後見隂雲南起因思初十日已加宴賚即遇雨停止火戲亦)
(無關緊要乃晡時得微雨一陣旋即開霽而燈筵竟得成禮)恰值祝釐叩南甸(緬甸歸誠)
(之後貢使頻来今歲亦值其来山莊慶祝俾與宴賚)不期嚮闕會西瀛(&KR2006;咭唎國遠隔重洋)
(懇祈入貢祝釐自去歲八月間開船至今歲七月間始到天津萬夀節前亦至山莊遠人效悃亦非易得之事)
甫完火戲蔵月色復喜隂鋪送雨聲曉報霑田餘二寸
(近日秋稼場功將畢而播種二麥亦需雨澤幸而燈宴之後夜半聞有雨聲次早據熱河道報稱入土約有二)
(寸天時人事胥稱至順惟内省增兢惕耳)為欣宿麥早堪耕
浙江巡撫長麟奏報早禾收成九分詩以誌慰
早晚二禾例各報早收欣兆晩之成九分實足近上稔
(據長麟奏浙江省寧波衢州處州台州金華嚴州温州紹興杭州等府属本年所種早禾甚廣五月内雨水雖)
(多各該府地勢高阜並無妨碍六月以後暄潤得宜長發愈覺暢茂所有各府收成九分有餘者寧波衢州處)
(州三府属九分者台州金華嚴州温州四府属八分有餘者紹興杭州二府属總計早禾收成實有九分至杭)
(州府属之仁和錢塘海寧三州縣暨嘉興湖州二府地勢較低向来多種晚禾現亦長發青葱將来亦可望其)
(豐收)五縣仍教並緩征(又據稱湖州府属之烏程歸安長興德清武康等五縣沿湖沿河之)
(低田因五月間雨水較多湖河泛溢禾苖不免受傷雖現已補種雜糧農民僅敷糊口若將應完漕糧一并輸)
(納小民未免拮据等語已即降旨將應徵漕米及新舊錢糧加恩緩徵統扵来年秋成後分作二年帶徵以紓)
(民力盖此歉收之地雖不及通省十分之一而朕心無不軫念惟一有諱飾則民隠無由上達矣)肯以
此豐忘彼歉最嫌為諱勖陳誠愛民惟是籌農要曉夜
孜孜此屏營
中秋日疊去歲韻
去歲逄霖今日晴人欣度節笑顔盈中宵却乍甘膏霈
(昨中秋節竟日晴霽入夜月色亦復皎潔夜半後乍霈廿膏迴憶去歲是日遇雨至亥刻雲隂方散若今歲晴)
(雨得宜尤堪欣幸)秋隴都資宿種(上聲)耕乾(十四寒韻)久心因劭農沃
(自前月二十及月之初六兩次得雨俱不過寸餘雖殘暑頓消秋禾亦將次收竣而佈種二麥正資雨澤未免)
(又殷企望前十四夜間得雨二寸兹又得此繼霈農人喜得乘時播種賡韻舊章饒有佳興)興佳什
亦繼題賡雲山勝地仰
宸額歴以居諸紀載明(雲山勝地在寝宫烟波致爽之後檐額乃皇祖御題予扵)
(十二歲扈從来山莊即蒙成此賜居扵萬壑松風軒之側憶皇祖以辛卯年避暑山莊而予適生扵)
(是年即位後扵辛酉年始為木蘭行圍之舉自是五十餘年以来多扵山莊度中秋節僂指歲月此中因緣不)
(可思議詳見向作避暑山莊後序)
雨(八月十六日)
昨祇滋二寸(中秋夜半)兹覃渥澤稠月餘微覺旱(夏秋晴雨應時秋禾)
(告稔實感得微昊恩然自七月十二得有陣雨之後月餘以来僅雨數次即昨中秋夜半之雨亦祇二寸)
(許現在農人播種秋麥尚覺未優昨夜雨勢酣暢約有三時可稱渥澤清晨據熱河道報稱入土五寸有餘又)
(可為明歲登麥之佳兆也)五寸此誠優築圃稼早納翻犂麥不愁嘉
徵先(去聲)其始慶共老農酬
山西巡撫蒋兆奎報秋成九分有餘詩以誌慰
晉省近於齊秋成却遲報乃因待口外路遠故後告分
同更有贏(據蒋兆奎奏晉省本年雨水調勻七月下句秋禾將屆成熟各属復普得渥澤顆粒益加)
(飽滿所有九府十直隸州及歸綏道所属五廳約收分數内十分有餘者太谷等十縣十分者徐溝等十六廳)
(州縣九分有餘者祁縣等三十七廳州縣九分者陽曲等二十八廳州縣八分有餘者汾西等四縣八分者保)
(德等五州縣七分有餘者萬泉等三州縣七分者永濟等七縣雖其中偶有雨水未能霑足分數不無稍減之)
(處然合計通省秋收約九分有餘等語晉省到京遠近與山左相等惟因歸綏道所属遠在口外俟其報齊是)
(以每年奏報少遲而山左今年秋收僅報九分則晉省為過之矣)額手慰農劭節儉况
唐風餘三或可效
避暑山莊啟蹕迴鑾之作
駐蹕山莊逮三月迴鑾京國又斯時柔遐撫近恩施遍
罷獵怡神静覺宜健體謝勞微自愧喬齡遵養取羣咨
雨暘今歲勝昨歲沿路倉箱待閱之
入古北口
去歲入古北幸外憫内憂(去歲駐蹕熱河晴雨應時秋禾暢茂雖口内外尚俱有收)
(而口外較優多在八九分以上惟因保定河間天津等府有受災處是以通省牽算祇有五分餘)今歲
入古北内外一律收(今歲則口内外秋收一律普豐蹕途周覽崇墉比櫛深為農慶)更
值罕所見内竟較外優(常年口外收穫每勝口内今歲口内收穫竟勝口外畿南竟有)
(穫至十分以上者合計通省奏報十分實為近年所罕遇)亦弗近畿然各省率有秋
駢頻閱佳音(各省奏報秋收亦俱在八九分以上日内頻接佳音欣慰之餘益增省惕)自愧
遇何修盛滿實可畏當欣却增愁
廣西巡撫陳用敷奏報早稲收成八分有餘詩以
誌慰
粤西歲功報漢土例殊申各勝八分熟(陳用敷奏廣西省漢土各属氣)
(候不同早晚禾稲随宜播種現在早稲成熟所有漢属五十八州縣内收成十分者六縣九分者二十一州縣)
(八分者三十一州縣合計收成八分有餘士属三十土州縣司内收成九分者十三土州縣司八分者十七土)
(州縣司合計收成亦八分有餘統計通省漢土各属早稲收成實共八分有餘)同為一省民况
多讀書輩資益化風淳更喜桂疆晏詳陳賜祭臣(春間因安)
(南國王阮光平故降旨令廣西按察使成林賫勑前往賜祭並察看該國是否寧謐情形嗣據成林事竣後奏)
(稱該嗣王阮光瓉人頗聰明具述感激誠悃其陪臣等俱有悦服情形似能上下同心長承恩眷昨成林馳抵)
(熱河復命詢得其詳深為慰意)
迴蹕至御園再疊辛亥詩韻
鑾旋六日御園至即景題詞例合償外遜内贏兩弗論
(前歲各省普獲豐收乃有廓爾喀侵擾後蔵之事籌畫軍務宵旰廑思去年福康安等統兵罙入七戰七捷廓)
(爾喀旋即悔罪降順蔵中綏靖而畿南數府被旱又以籌辦賑恤不釋扵懷至今歲則雨暘時若均獲豐收而)
(邊境乂安遠人来覲内外俱可慰念仰頼昊貺益切兢兢耳)亥過壬度一何忙十
分收穫誠希遇(直隸地土高燥每遇秋收八九分以上農民即欣幸逾常今歲竟報收十分初)
(非意計所及)各省頻繁報率強(邇来各直省陸續奏報秋收多八九分以上者合普天下)
(計之竟可稱大有年矣盛滿之懼更不敢少釋)宴坐閒齋還自問憂斯盛滿敢
忘蘉
安徽巡撫朱珪彙報秋收八分詩以誌慰
熟高歉下府稱異補短截長省計通(據朱珪奏安徽省今秋暘雨調勻所)
(種早中晚稲及秫豆雜糧俱各有收雖安慶池州等府州屬間有窪地積水之處現在委員查勘而通省尚属)
(豐登計各属收成九分有餘者休寧等七州縣九分者太湖等十四州縣八分有餘者石埭等六縣八分者望)
(江等八縣七分有餘者宿松等六州縣七分者桐城等六州縣六分有餘者懷寧等三縣六分者蕪湖等六州)
(縣五分有餘者繁昌一縣五分者銅陵無為二州縣通省截長補短統計秋收約有八分等語)子歲較
来雖略欠(去歲該撫奏安徽省秋收八分有餘今歲以間有被水之處收成不無略欠然統計得至)
(八分自来亦稱中豐)八分得至亦中豐幸逄收者衣食足廑被災
之老幼窮設有應當接濟處速頒實惠救哀鴻(該省歉收地方)
(雖不遇十分之一二然既属災區小民生計維艱朕心深為廑念當即降旨令其確查如有應當接濟之處速)
(即據實奏聞妥協辦理俾沾實惠以仰副加惠災民至意)
重陽日幸香山静宜園即事疊去歲詩韻
數(上聲)来九九叶乾陽今歲秋長了不凉翠柏丹楓争助
景紫萸黃菊弗孤香登高例作七言體撫節何妨兩鬢
蒼所幸勝扵壬子者有收民氣昨全忘(去歲畿南保定天津河間等府)
(以被旱歉收今歲雨暘時若夏麥秋禾俱獲上稔市間糧價頓平已復恬熙之象矣)
棲雲樓
向陽樓館稱幽棲每歲先臨例可稽(向来至香山必先扵此少憩宛如成)
(例)雲去我来景微異(去年重九至此方值雨過雲開兹来天氣清朗景趣稍殊其為應此)
(佳節則同耳)昨過今至事原齊忩間迅影誰駐也筆底流隂
且付兮幸遇有收諸事順却增懼念敬惟躋
歡喜園題句
以近如来殿遂名歡喜園兩言豈易得今歲偶逢恩(今歲)
(各省秋禾率稱豐稔而直隸更報十分收成兼之西洋&KR2006;咭唎遠来朝貢覩此園名頗覺稱情而盛滿之懼正)
(自難忘)却切盛滿懼不安夙夜煩愧哉調御坐無語付三
幡
静室口號
静室由来稱最高嘉隂數息試清遨恰當重九為造極
畏在此中那論餻(静室為園中最高處兹来雖以酬節然昔人謂居高可畏予意有會扵此)
(非斤斤數典於題餻也)
陕甘總督勒保奏報秋禾收成八分有餘詩誌欣
慰
今年收似昨年收(勒保去歲奏甘省秋收八分有餘兹據奏報今歲秋禾約收分數内十分)
(者隴西等十州縣九分有餘者華亭等十四廳州縣九分者河州等十二廳州縣八分有餘者寧州等九州縣)
(八分者渭源等五縣七分有餘者合水等二縣七分者平番等三縣六分有餘者靖遠等三州縣六分者臯蘭)
(等八州縣以上六十六廳州縣牽算約收八分有餘等語是仍與去歲秋收無殊該省地瘠民貧秋穫屢報中)
(豐小民衣食可以無虞尤堪欣慰)一以為欣一以愁愁或飾言娱望歲
欣扵惬願又登秋本来地瘠民貧苦何幸寒衣饑食優
展閱報章多喜信(各直省奏報今歲秋成多在八九分以上即間有一二被水之處而以通)
(省合計仍属中豐然予之所喜在是所懼亦即在是耳)是宜懼耳慎身修
香山還蹕小憩静明園作
四日香山清蹕旋大都佳處戒留連泉明峯静宜小憩
雨若暘時勝去年似此實應心慰矣畏盈每覺意怔然
浣花詩史吾常效懶詠無端又撫箋
四川總督惠齡奏報秋成九分湖南巡撫姜晟奏
報秋成九分有餘詩以誌慰
川湖都報九分書南楚更欣稱有餘(據惠齡奏川省春夏以来雨暘時若)
(五六月間當早晚二禾發榮長養之候又屢得甘霖廣沛高下稲田無不一律秀實所有各属秋收分數計九)
(分有餘者成都順慶叙州夔州龍安雅州嘉定七府眉州邛州瀘州忠州四直隸州並叙永一廳九分者重慶)
(寧遠潼州三府資州綿州達州酉陽四直隸州八分有餘者保寧一府石砫一廳八分者茂州一直隸州理番)
(一廳七分有餘者松潘懋功二廳統計通省秋成實有九分又據姜晟奏湖南省本年自早稲豐收後每旬晴)
(暄數日復得透雨連朝兹當中晚二稲黃熟之候顆粒尢極飽滿現在陸續登場所有各属秋收分數内十分)
(者安化一縣九分有餘者瀏陽等三十六廳州縣九分者長沙等二十九州縣八分有餘者衡陽等八廳縣合)
(計通省中晚二稲收成實属九分有餘)詎是飾辭争獻彼誠惟惕志益深
予兩疆魚米利别地七字冰淵凛恪居
昊貺頻駢愈往歲怵哉方寸敢言舒
江蘇巡撫奇豐額湖北巡撫福寧貴州巡撫馮光
熊各報秋成口號誌事
中豐餘喜江蘇報(江蘇八分有餘除據奇豐額奏江蘇夏秋雨水充盈低地間有積水未)
(消不能補種之處以通省計之不過十分之一其高田均極暢茂所有早晚二稲收成内十分者蘇州府属之)
(吴縣等松江府属之上海常州府属之靖江通州暨所属之如臯等共七廳州縣九分者江寧府属之句容等)
(常州府属之武進等鎮江府属之丹徒等揚州府属之江都等徐州府属之邳州等共十五廳州縣八分以上)
(暨八分者江寧府属之上元等蘇州府属之長洲等松江府属之華亭等常州府属之陽湖等揚州府属之高)
(郵等徐州府属之銅山等太倉州暨所属之鎮洋等海州属之贛榆等共二十七州縣七分以上暨未及七分)
(者蘇州府属之崑山松江府属之婁縣等淮安府属之山陽等揚州府属之東臺等徐州府属之沛縣等海州)
(蘇州府属之常熟等徐州府属之蕭縣等海州属之沭陽等共二十一州縣統計江寧藩司所属收成七分有)
(餘蘇州藩司所属收成八分有餘合計江蘇通省實在八分有餘)上稔欠兼黔楚稱(二省)
(各九分餘等據福寧奏湖北中晚二稲收成分數内十分者武昌十二縣九分有餘者江夏等十四州縣九)
(分者崇陽等三十六州縣八分有餘者穀城等六州縣合計通省收成九分有餘據馮光熊奏黔省早晚二稲)
(收成分數内十分者貴陽等十府仁懷郎岱等二同知清江一通判冊亨一州同羅斛一州判定番等七州貴)
(筑等十三縣共三十五處九分者平越鎮遠等二府長寨古州台拱八寨等四同知歸化等五通判開州等七)
(州貴定等二十一縣共三十九處合計通省收成亦九分有餘)屢見與與及翼翼益增
業業更兢兢
山西巡撫蒋兆奎奏報得雪詩以誌慰
冬令雪至要初逄必誌甘奏稱省以北厚積寸之三(據山)
(西巡撫蒋兆奎奏該省太原汾州平陽蒲州潞安澤州各府属暨遼沁解絳霍隰平定各州並所属扵九月中)
(旬下旬各得雨自三四寸至五六寸及深透不等又稱省北之大同朔平二府属州縣暨歸綏道属各廳禀報)
(扵十月初六日瑞雪繽紛除消融入土外厚積三四寸不等該省迤南雨膏霑足宿麥自益暢茂而省北初逄)
(冬序即降甘霙尤属豐年吉兆)是日雲微佈(京畿是日隂雲微佈亦有作雪之意惜竟日未獲沾)
(澤雖三冬時儘可待而每年際此已為顒望)終朝澤未覃雖知時可待批慰
却為慙
廓爾喀所貢象馬至京詩以誌事(有序)
廓爾喀之役自熱索橋至帕朗古罙入七八百里
殱戮數千人拉特納巴都爾窮蹙籲降鑒其悃誠
准予納欵此其所進方物中象馬也道遠且險今
始至京我國家萬國共球若安南暹羅緬甸南掌
之象充牣儀衛哈薩克布魯特之馬散牧營伍豈
庸是戔戔者為特以邀
昊貺之助順表將士之效勤綏彼邊餘安我蔵地效来
呈覽輙用成章
異域歸降順事機来朝奉表賚先歸(拉特納巴都爾遣其大頭目噶箕第)
(烏達特塔巴等奉表扵上年臘月抵都本年新正紫光閣與宴上元觀燈即加賚遣歸)馬蹄象齒
胥生致(廓爾喀所進方物可以輕齎者俱經降使納奉陳庭惟象馬因濟嚨一路山險難行由巴爾底)
(薩襍哩布魯克巴等部落繞道前来諸部落各派番民護送修途供料扵本年正月由帕克里邊界至前蔵四)
(月草萌雪消時由青海送京除賞給達賴喇嘛班禪額爾德尼外今象二馬五俱入閑廄)鹿角狼胡
笑彼微軍務細咨憐衆苦(廓爾喀為邊外之邊線巖瓴溜地險絶倫進兵時將軍以)
(下皆躧履步行跟穿踵决尚能埋根首進殺敵致果去歲屢經奏知近面詢福康安愈悉其状即如象馬迂道)
(乃其証也總由福康安感恩任事勞苦胥忘而子嘉彼藎勤觸緒生憐益以仰昊貺錫禨事機凑會正慮)
(雪封致阻之時適當霆擊伸威之際示之必克遂以畏盛堅順揚武奏功臻此全美)武功全蕆賴
天禨持盈業業惟增惕敢曰遐荒接踵依
題鏤角西園雅集圖杯
西園雅宴集名流十有六人為倡酬米記李圖藝恰稱
(去聲)儒冠墨客意相投桃園太白金谷例錫縣尤通玉斧
鎪(無錫縣志載明尤通以善製犀角飲器得名内府舊有邇所作乘槎式犀角杯雕鏤精巧適安南國王阮)
(光平所貢大犀角即命倣此杯為之)照世寧須事燃角良工數(上聲)典有佳
謀
冬至
南郊禮成述事
南郊歲歲舉躬行僂指丙辰餘二呈
壇外酌教簡步履
位前虔願奉心誠(向年恭祀年定圜丘扵南外壝門之右降輿今扵西外壝門之左降)
(輿較前步行稍近數十武非敢躭逸正以少節步履之勞而登降拜跪得以專心對越自惟年逾八十有三精)
(力猶可自勉不敢不躬親承祀區區微誠諒冀仰邀天祖昭鑒耳)薦糕(崔寔四民月令冬至)
(薦黍糕扵祖禰)兹幸秋稱稔(藐躬仰承年邊昊佑年臻耄耋世際昇平邇徼既皆寧靖而今)
(歲又獲溥豐似此受幾億恩駢疊誠為史冊所未有敢不益勵虔寅以萬斯年永膺福祉)奠璧
昨叨邊奏平
恩受重重籲彌切萬年
福祉永綏清
天津鎮總兵蘇寧阿報雪詩以誌事
將詣
齋壇宿入宵密佈隂(冬至月十八日)辰臨風以散南望霧猶沉
豈料六霙霈(據蘇寧阿奏天津地方是日自寅至已得雪三寸餘現在同雲密佈雪尚未止其勢)
(甚為廣遠等語)積成三寸深此間仍惜霽惕慰兩縈心
暫護河東河道總督布政使江蘭報雪詩以誌事
甘雪未霏冬津瀛六指逄(昨據天津鎮總兵蘇寧阿奏該處扵十八日得雪三寸)
同朝齊獲澤一寸惜輸濃(兹據江蘭奏恭赴泰岱頂祈求雪澤十八日至安山境)
(自清晨至申刻始而細雨繼以瑞雪沿途察看入土二寸及寸餘不等差查省城及附近一律均霑等語該省)
(得雪雖較天津少遜然麥苖藉得沾潤亦属仰邀日内天澤若京城是日早問亦有隂雲密布惜即晴散)
(正在望恩)柳絮雖非暢麥苖究喜封邇常雲即散壹鬱不
勝顒
山東巡撫福寧報雪詩以誌事
奉勑察洋界(前因江蘇山東洋面交界地方遇有劫案各員弁捏飾推諉福寧新任東撫無所用)
(其迴護即飭令會同蘇撫竒豐額親往海口查勘昨已勘明會奏並起程各回本省兹福寧報雪摺即係途次)
(疊據各属所報者)雪情報属州(據稱濟南府属之歴城等十一縣泰安府属之泰安等七州縣)
(武定府属之青城等七州縣兖州府属之曲阜等三縣沂州府属之蘭山等三州縣東昌府属之聊城等二縣)
(青州府属之益都等十一縣莱州府属之掖縣等六州縣登州府属之蓬莱等五縣各扵十八九等日得雪積)
(地自四五寸至一二寸不等而濟南府属之歴城章邱青州府属之臨朐夀光昌樂等縣扵二十二日又續得)
(雪三寸至一寸不等大率東府較之西府為略優耳)大都覺西遜所幸略東優仍
此京畿旱那舒方寸憂同雲卓午佈額手冀
恩稠
雪(冬至月廿九日)
絮雲濃午末稷雪落申初(雪之未成片而成粒者俗謂之米心雪即說文所謂稷雪)
(結實其積一寸勝大片之積倍之)問徹更長短報稱霏疾徐滿空澤猶
醖(自申至戌雪勢頗濃夜半惜其漸微清曉往瀛臺望見雲氣布濩猶覺醖有厚澤)二寸積誠
餘(據順天府尹奏稱此次得雪二寸有餘洵非虛語)冰上收原富樹根堆不虚
因之賞行衆(每歲得雪後令步軍苑戸人等培擁樹根因即藉以行賞沿為常例)誰識盼
仍予翹首時晴晦益增嗟以噓
嘉平月朔之作
嘉平月之朔開筆奉
先猷(每歲例扵臘月朔日開筆書福以次錫王公大臣内直侍從及各省督撫等謹遵皇考家法也)
闡福佛資力(是日早先詣闈福寺拈香冀資佛力普福蒼生亦有合扵箕疇敷錫之意)錫民
箕叶疇略慚輿陟級猶可步周樓(往年来此禮佛俱步陟登樓今年司事者)
(預備小輿以八十有三之年亦應少為節勞登樓周歴則仍步行如常)冰戲降觀待鞠勞
行賞酬(向扵朔日觀冰嬉分棚擲鞠懸的演射亞歲藉以行賞亦成恩例)纍纍雪成垜
的的澤知稠憶昨終朝惕憑觀微解愁(近得雪未甚優渥尚幸雲氣濃)
(積不意昨晚頓爾起風知其必晴心殊未惬今早往北海見冰上堆雪頗豐盖稷雪結實不止二寸餘愁懷少)
(釋)
河南巡撫穆和藺巡漕給事中斐靈額各報得雪
詩以誌事
兩處報来一日同雪存五寸利農功(據穆和藺奏河南省城及近省之通)
(許中牟蘭陽等縣均扵十一月二十五日戌刻至次日卯刻得雪除融化外積厚五寸餘其河以北之林縣内)
(黃河以南之夏邑盧氏等縣並先扵二十一二等日得雪二三寸不等並據巡漕給事中斐靈額奏亦扵二十)
(五日行至滕縣地方得雪五寸現猶未霽等語)徒隂後四日霑澤(京師自二十五日時有隂)
(雲密佈至廿九日始霑澤二寸餘)更繾保陽恐落空(齊豫二省及此間俱已得雪保定省)
(城尚未奏至甚為繾念已即降旨詢問)
直隸總督梁肯堂山西巡撫蒋兆奎各報雪澤詩
以誌事
保定果盼澤(前因京師得雪繾念保定未經報雪降旨馳詢梁肯堂乃已隔兩日尚未覆奏今日)
(僅扵保題首縣摺内夹單奏稱昌平房山及清苑等州縣得雪一三寸不等草草數語亦未詳悉該督扵民事)
(如此漫不經心當即降旨申飭看来該處竟尚盼澤其所奏得雪分寸必有粉飾即每日虔誠祈禱之語亦不)
(可信仍飭遵照前旨將日内是否得雪優渥之處迅速覆奏至向来各省請調首縣經部駁者每特加恩允准)
(此次亦未允其所請俾令自知慙惕)太原誠被恩(晉省入冬以来各属瑞雪頻霑節經具奏兹又)
(據蒋兆奎奏稱太原府属暨省南之汾州平陽潞安澤州蒲州等府属州縣并遼州霍州解州絳州隰州沁州)
(暨所属各縣先後禀報扵十一月十七八二十二及二十五六等日各得雪自二三寸至四五寸不等其太原)
(省城又扵二十九日自辰至未得雪除消融入土現在積厚三寸等語是山右雪澤洵属仰被渥恩)慰
(指山西)輸勝其望(指直隸)念切更何言雪渥仍希繼(此間日前所得)
(稷雪雖僅二寸餘而各處扵冰上掃雪培擁樹根較之片雪倍覺厚實然究未優渥惟有籲冀昊恩仍賜)
(繼霑耳)樹培餘護根拈吟籲重霈
昊貺佑黎元
詠均窰水盂
修内遺来六百年喜他脆器尚完全(磁器脆扵銅故古銅器多而磁器少)
(也)况非髺墾不入市却是清真可設筵詎必古時無盌
製由来君道重孟圓細紋如擬冰之裂在玉壺中可並
肩
查海塘總河蘭第錫李奉翰西安巡撫秦承恩各
報雨雪情形詩以誌事
沿河冬月頗望澤下澣欣逢雨雪霑(據蘭第錫李奉翰等奏稱自浙江查)
(勘海塘回沿途查閱河工十一月二十六日行至高郵寶應地方濃隂密雨至二十七日寅時方止得雨二寸)
(有餘又據山陽清河禀報得雨二寸桃源宿遷得雪寸餘至三寸不等邳州得雪積厚五寸等語)全陕
土膏早滋潤西安各報麥麰恬(同日又據秦承恩奏陕省自播種冬麥之後雨)
(澤頻施二麥盤根甚為穩固十一月内據各州縣先後禀報延安府属之靖邊定邊等縣初五六日得雪三四)
(寸不等商州並所属之山陽雒南等縣西安府属之藍田盩厔等縣同扵初八九日得雪三四五寸不等昨已)
(據山西巡撫奏報祥霙廣佈陕省連疆自當一律均霑耳)慰雖旰食宵衣際冀尚南
優西普兼(淮徐及西安得雪固堪慰懷惟上下兩江通省曾否優渥尚未據該督撫奏及已即馳旨)
(詢問至西安是否普沾亦尚盼該撫續奏也)七字吟成還自戒猶斯盼特不
知廉(京師目前之雪雖未甚優然甫屆臘初時儘可待但恐自謂可待之心又鄰自放深以為戒向来為)
(民祈澤恒不知足惟冀數日之内再得霑渥為幸)
兩江總督書麟安徽巡撫朱珪各報雨雪情形詩
以誌慰
正繾南方澤何若朝来齊接各郵書雨而雪併江蘇逮
(書麟奏江蘇省之淮安徐州江寧蘇州常州鎮江揚州各府属扵十一月二十五六七等日或得密雨入土深)
(透㦯得雪積厚二三四五寸不等江寧省城復扵三十日雨中帶雪旋落旋消勢猶未止現在同雲密布甚為)
(廣遠等語)寸以尺霑徽歙胥(朱珪奏安徽省城扵十一月二十二日自子至已得有細雨寸)
(餘至二十五六七日甘霖大霈夹帶雪花接畫連宵幾扵盈尺據鳳陽廬州太平潁州滁州各府州属報得雪)
(亦皆霑足其各属俟報齊再行續奏)别属可同待續報一心略慰未全舒
未全舒更緣奚事畿輔繼滋方冀予(昨京畿雖得二寸餘雪尚盼繼此優)
(霑)
除夕
癸丑今朝盡甲寅明日来鴻濛一氣運槖籥萬年培柏
子㷒烟合椒花向暖開旰宵勤歲事曉起勖初哉
御製詩五集卷八十四
