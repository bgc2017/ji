御製詩五集卷十七
古今體一百二十二首(乙巳七)
至避暑山莊即景
避暑年年
北郊後登程六日一朝臨麥黃黍綠歷怡攬細雨輕隂
颯啟吟莅止宵衣旰食處敢忘孫沐
祖恩深古稀底是相應者未失由来赤子心
永佑寺瞻禮
宋史雖然古禮殊道宫禪院究殊乎(神御非古禮也蓋自趙宋始有之而)
(彼乃扵道觀佛寺中建别殿以奉之永佑寺雖數典雍正年間之恩佑寺然此兩處不過前殿供奉佛像並無)
(緇士羽流居之故不同也)
僾聞愾見瞻
神御夕惕朝乾奉
聖謨時若幸逢京以北旱臻深念豫之區
祖
宗萬姓艱遺大忍不如傷視切吾
題鑑始齋
萬壑松風側三間别室居顔之曰鑑始意乃在箴予有
望皆如畫無閒可讀書紀年兹五十成者竟奚如
雨中雙松書屋有感
披松入逕垂露珠蒼顔不以晴雨殊濯枝潤葉胥&KR0877;潤
俯視花草同愉乎忽然清籟凌烟下耳聞目視淨與俱
擬之夷齊久矣夫人有兄弟我獨無
煙雨樓對雨
塞垣湖閣寫南江無對佳區斯有雙曰雨曰煙名已副
孰賓孰主慮應降米家畫裏山四界列子御中風八窗
一洗塵心無不洗那知聲色與摐摐
青楊書屋
湖聳層樓煙雨傍傍餘隙地峙青楊塞垣開闢来有此
何論商周與漢唐
對山齋
湖中艱得山假山何不可眀知曡石為古樹無彼我峭
蒨菁葱間有齋對之妥細雨潤蒼翠輕烟羃磊砢漫嫌
望遠艱返觀静好果
翼亭口號
翼然亭子冠崚嶒俯暢煙波亦絶勝設以歐陽記語擬
翁哉却弗醉為稱
荷葉
荷葉出水多綠雲水面布較比昨年勝格物知其故昨
春略艱雨山原草遲吐水芳故無礙夏首田田錯鹿飢
弗得草囓荷葉充腹(叶)今歲草早芊甫田翠毯具鹿舍
荷食苹呦呦喜饜飫所以塞湖中青盖擎無數陡思衛
輝民饑饉洊臻遇食草根樹皮與鹿同窘遽玉食豈能
安慙惶賦斯句
命扵淮北截留漕米十萬石以備賑貸詩以誌事
淮徐近豫省雨澤亦愆期念彼池魚殃馳諭屢問之(前因)
(淮徐海各属與豫省相近雨澤亦未霑足誠恐有礙大田因降旨馳諭該督撫令其酌量調劑據實速奏)兹
接大吏奏民艱厪齎咨難拘例報災(兹據薩載閔鶚元奏夏月被災例於)
(秋穫時確勘分數辧理惟淮徐海三屬被旱較重秋收尚遠請將被旱最重之銅山等十一州縣實在貧戶酌)
(借兩月口糧次重之清河等五州縣貧戶酌借一月口糧朕以該處旱災較重應速行救濟豈得拘泥報灾成)
(例遲至秋收因即降旨將災重之銅山豐縣沛縣蕭縣碭山邳州睢寧宿遷安東阜寧桃源十一州縣貧民均)
(加恩借給三月口糧次重之清河鹽城海州沭陽贛榆五州縣貧民均借給兩月口糧均扵原奏外加給一月)
(以資接濟)救濟不容遲借口糧多寡視灾輕重為更請截漕
米以備賑貸資(該督撫又奏稱徐海二屬州縣倉儲頻年賑貸所存無多糧價不無昂貴並請)
(截留漕米等語因即降旨扵邳宿一帶水次截留漕米十萬以八萬石分撥徐州各屬二萬石分撥海州各属)
(以備賑貸之用)批行不待議恤災急燃眉南望益增愁切籲甘
膏施
溥仁寺瞻禮
承德最古寺溥仁不二門梵宗衆誠萃(康熙癸巳年衆蒙古王公等為)
(至今皇祖六旬萬夀祝諸寺釐恭建此寺七十餘年為承德中之最古者)
祖訓一心存敷政豈外是柔遐永共
尊勤劬勵無忝五十紀年孫
普樂寺
伊犁耆定後黃教示遐方来覲都歡喜(兹寺以西陲大功告成自丙戌)
(春經始丁亥秋蕆工嗣後每歲各蒙古王公扎薩克及衛拉特各部分班来覲者無不仰瞻歡喜如遊春臺化)
(宇詳見向所製普樂寺碑記)成功久晏康實非先所料(自西陲平定至今三十年)
(伊犁無兵戈来往新疆者夜行無滯仰蒙也眷佑中外晏康實非始用兵時所敢料)益凛後無
遑㒺不興稼穡惟祈若雨暘
文津閣作歌
四庫全書胥告成如種樹以十年計(自癸巳年輯四庫全書及今閱十年)
(計薈要兩部全書四部均次第告成)自淵而溯復至源兹乃扵津覩厥萃
(辛丑年全書第一部成貯文淵閣壬寅第二部書成貯盛京之文溯閣癸卯第三部書成貯御園之文源閣兹)
(第四部書扵甲辰歲全完以今乙巳夏臨幸避暑山莊之前庋貯文津閣兹事體大物博甫越十年次第觀成)
(用臻美備實慰夙懷也)循名前後似不倫七字長歌闡其義淵海
資溯乃得源得源方可知津謂循環往復沃於心内聖
外王枕葄備浩如慮其迷五色挈領提綱分四季經誠
元矣標以青史則亨哉赤之類子肖秋收白也宜集乃
冬蔵黑其位如乾四德歲四時各以方色標同異(全書經史)
(子集浩如淵海撿閱非易因飭装册面頁分為四色經部用青色絹史部用赤色絹子部用月白色絹集部用)
(灰黑色絹提綱挈領俾各按方色閱時一目了然)義如是耳貴躬行詎在侈談
誇博記
趣亭
曡石為山臨碧池山巔恰置小亭披文津四庫兹全庋
繹趣隨抽無不宜
月臺
高無尋尺寬三笏綴景何妨亦號臺相映錘峯勝扵古
望舒鏡不待奩開
玉琴軒
玉琴軒搆久文津閣築新以閣在軒北却據上流真分
来曲注澄步偶沿下循坐軒聽繞砌泠然宫商陳非桐
亦非絲對景歌南薰
寧静齋
山之體為寧水之性為静是齋山水間合相示平等性
静體寧恒體寧性静永内外交相養返真非藉境齋中
凭几吟灑然契清省
千尺雪二首
武列引来源遠長前朝遇雨色微黃霙花漫議欠相似
一試薛昭絳豈妨(裴鉶傳竒載薛昭遇仙女得絳雪丹度世)
冰窗復此雪花披聲既砰轟色陸離一再摛詞非騁藻
大都欲誌歲和時
詠漢玉輞頭
遠當虞夏近稱周曰漢還應貶一籌出共圭璋為吉器
嫌同冥漠伴荒邱吟哦穆對神猶在摩撫欣看手不留
形似枯松薄如紙俗工肯爾費雕鏤
今之為偽古玉者色似油圬鐫紋不深且質體粗笨
不過省其工而眩一時此輞頭雕幾既古雖經數千
載蠶紋隠然猶存知為古器無疑
題陳書畫扇
林密復山崇結亭宜此中飛泉来落澗懸磴正臨空斯
韻聽宜寂其源望不窮漫嫌無應答謖謖有松風
右幽壑聽泉
箑面纔盈尺何来千里觀能令近為遠豈計易和難插
水峯形曡連天江勢寬未言倣誰氏直作富春看(内府所蔵)
(黃公望富春山居圖有咫尺千里之勢此箑寫烟江曡嶂彷彿得其筆意)
右烟江曡嶂
意寫右丞詩山中首夏時幽居無外事一舫有相知(畫中)
(有客乘船来訪)白鷺驚人去黃鸝選樹移復菴真作者豈獨畫
家師
右水田飛鷺
山西巡撫農起奏報續得透雨詩以誌慰
晉省雖霑澤猶嫌未渥優兹稱沐盈尺兼已遍羣州(前農)
(起奏報各府州得雨均已深透惟平陽霍州解州絳州等属雨澤較小兹據奏扵五月二十日平陽一帶大雨)
(如注入土至盈尺極為深透山西通省均獲甘膏大田普種可冀秋收也)加賑堪接夏(平陽蒲州)
(等屬麥收較歉農起請將該處貧民酌借口糧兩月時即降旨竟行賞給俾貧民夏月得資接濟兹農起奏即)
(降旨之日得獲優渥甘霖吏民胥額手稱慶)普耕可冀秋同時豫章至(同日畢沅)
(奏通省現在情形除南陽汝寧光州三屬雨水調勻其歸德陳州河南陕許各處雖節次得雨終未能透足本)
(月十二日續得雨二三寸惟衛輝懷慶彰德開封等屬仍欠甘膏大田難施力作等語覽之仍增繾念)仍
復為增愁
偶題
漫道非翁信已翁目猶眀幸耳猶聰便期百歲以為度
四分(去聲)之三度夢中
頥志堂書懷
舊時
頥志堂已為過去事此日頥志堂頥志實艱致頥之文
訓養又一訓如意養實貴心安宵旰勞難置至扵言如
意先憂惟我萃即今雨暘若山莊佳景備豈不足怡神
念遠惟憂積豫齊胥望雨延及淮北地而豫更為甚無
計救民悴如意之謂何五字吟誌愧
學古堂口號
學古寧須虞與唐祇兹
祖訓效無遑新春重舉千叟宴慶典應垂
兩世芳(余臨御五十年来每事祇承稽遑今歲新春舉千叟宴亦敬)(祖訓效法不皇祖壬寅)
(年慶典依例遵行也)
清舒山館
每来熟路不須尋山静日長悦可心舒以小年延玉漏
清如太古對瑶岑窗前松影眀張蓋階下泉聲暗滴琴
承慶兩言
羲畫煥(山館前殿恭懸子黜皇祖御書承慶堂額盖以賜舊皇太為理密親王者向年題句)
(有伊人真薄福然扵承慶愧其儲之句每来瞻仰益悚提命之殷也)雖非訓我我應
欽
澄霽樓口號
邇来暘雨幸時若拾級欣登澄霽樓遥憶畢沅方望澤
對兹朗景正增愁(河南正在望澤尚未據畢沅報到對兹澄霽彌軫於懷)
暢遠臺
臨水迴廊月樣標平臺上弗設窗寮騁懷遊目觀無礙
得意忘言神與超一片池荷紅暈朵千章岸柳綠申條
屋中線法西洋畫(壁間有西洋線法畫林巒屋宇人物層層掩映睨視之幻近若遠較之六)
(法中咫尺千里者更為真切)亦解幻將近作遥
題文園獅子林八曡前韻
徐賁圖重弆石渠明徵有宋事堪書(甲辰南巡得徐賁畫獅林景十二幀)
(後有姚廣孝䟦稱徐賁為如海作又陸深䟦稱元僧維則好聚竒石類狻猊故取佛語名菴如海即維則三輩)
(弟子也獅林數典實始扵此)底須分别幀合卷一例應忘彼與予却
識雲林非别業(得徐賁畫始知吴中獅子林乃維則僧菴因倪瓚嘗游詠兹寺後人遂傳為雲)
(林别業其實非瓚所居也)空傳廣孝返姑胥(陸深跋又載道衍還吴夜深微服訪其師扵獅)
(子林一事詳見題徐賁册詩並注)吟成八曡不禁笑笑我扵斯未淡如
再題文園獅子林十六景
獅子林
獅林將謂始倪瓚畫卷徒因弆石渠徐賁幀重述維則
(石渠寶笈舊蔵倪瓉畫獅子林通景長卷屢經題詠將謂即雲林别業嗣復得徐賁所畫冊十二幀每景各分)
(署題乃知獅林舊為僧寺實創自元僧維則後人訛傳率以獅林屬之倪迂誤也詳見今春題徐賁畫冊詩幷)
(注)笑他數典太紛如
虹橋
石橋湖口長虹肖(長虹飲練為避暑山莊三十六景之一此橋肖之)来往都憑
鏡影中設使弗觀幼文畫那知合彼小飛虹(幼文徐賁字所畫獅)
(子林十二景中有小飛虹圖意與此虹橋景合)
假山
城中安得有嶔﨑(獅子林在蘇城中雖功因一簣而雄峯卓犖幾于巧奪天工文園假山實)
(肖彼為之)堆石為山學彼為謾議吾今亦尚假倪迂當日已
如斯
納景堂
山色溪聲總静便自来佳景不須延偶然點筆成七字
閱却光隂又四年(納景堂己亥庚子皆有詩自辛丑至今未經題詠又閱四年矣)
清閟閣
指景新傳二八名閣惟清閟不教更(清閟閣為十六景之一本因倪瓉畫)
(得名後見徐賁畫幀始知獅子林實數典扵維則或曰維則得法扵本中峯本時住天目之獅子巖故名)雖
然維則非其朔無礙中郎擬步兵
藤架
每来率已謝花時綠葉徒看架上披踱步曲橋還自笑
笑何須此種藤為
磴道
園内塞山率平坦假山磴道却峥嶸平為正直假為險
亦可扵斯驗世情
占峯亭
亭子翼如據峯頂遥竒近秘占都全設非拾級延清賞
亭有何知祇漠然
清淑齋
塞山自古稱雄壯好是山莊淑且清
聖意寄斯
天意合試看西苑早傳名(西苑淑清院額也皇祖御筆題)
小香幢
當年維則稱禪窟懶瓚香幢乃肖之(禪窟亦獅林十二景之一小香幢適)
(肖其意)俗曰五祖傳六祖(禪和有五祖傳六祖六祖亂傳道雖曰詼談然頗中之)扵
斯豈必辨然疑
探真書屋
詎緣竒趣堪尋討端以芸編綈几陳千古欲詢讀書者
幾人誠得探其真
延景樓
昔曾避暑奉
思齋恒以
怡情山水佳延景設云如愛日斯時祇益愴予懷
畫舫
武列分来漾碧漪乘浮畫舫特相宜設如置却幼文幀
所泛應為玉鑑池(徐賁所畫獅林十二幀内有玉鑑池)
雲林石室
四圍峭蒨鎖嶔岑偶爾田盤寄遠心(盤山亦有雲林石室)綴景雖
然為石室稱名原不改雲林
横碧軒
開窗西向爽来輕玉李坡陳一帶横(塞外所生烏喇奈果者色赤味甘)
(羣皇祖賜名曰玉李此坡有之因以名見廣芳譜稱烏喇之地尤多此果故得名也)落照錘峯
相映處(錘峯落照一即皇祖錫名三十六景之在玉李坡上)愛山恒識
聖人情
水門
弗閉水門喜鎮開源中一任往和来漁人迷不復得路
拒客還嗤見小哉
書扇賜陕甘總督福康安
山莊風土好時若雨暘和以此起居適竟加飲膳多新
疆勞跋涉諸政藉規磨(前令福康安往關外玉門縣屬惠回堡查勘地震偏灾優加撫)
(恤並修築土堡營房一律完整事畢後乂赴巴里坤會同都統奎林查勘該處能否加兵屯田妥籌定議俾永)
(遠遵行復憶及去歲福康安𠞰捕逆回一事成功迅速深可嘉尚因賦此什書扇以賜)書扇思去
歲嘉卿耆定歌
雨(五月廿九日)
昨近略炎熱蒸為雨落晨階墀水積厚窗牖爽来新弗
久雷收鼓即欣日現輪奉兹時若候慰矣倍增寅
命截留漕米五萬石扵安徽省備賑貸之用詩以
誌事
江北河以南今歲率艱雨淮徐既截漕鳳亳可忘補况
復接豫疆池魚殃更苦馳諭經屢詢漕米乞截取(安徽鳳潁)
(泗各屬壤接豫省與淮徐均屬被旱前屢經降旨馳詢該處情形兹據該撫書麟奏請預籌截留以備接濟之)
(用因即降旨於三進幫船内截留漕糧五萬石寬為儲備俾資賑䘏)批諾不停時俾救饑
民普司農爾莫惜民庾即天庾
題金廷標紈扇畫景
倚柳溪邊俯玩蓮清香淨色弗誇妍設如碧水擬洛浦
孰是宓妃評並肩
右玩荷
閒院忽飄一葉桐不知何處至秋風阿香顧謂須拾取
紈扇詩情默忖中
右觀桐
再詠古玉璧
量来径盈尺非蒲亦非榖規圓樸中(去聲)規亦弗計好肉
乃不知有周炎劉豈堪目一面剥蝕半一面平體足剥
者復血浸略剰如脂腹識其缺土中久伴循蜚族出土
幾千年經幾人珍蓄彬然一再詠心神沃古穆
雨(六月初三日)
辰晴閱射已牌隂趁暇遊山忽值霖渥矣林泉真惬意
霑乎齊豫遠縈心(今歲近畿雨暘應候自到山莊間一二日即霈甘膏惟河南衛輝山東曹)
(州等屬屢經馳詢尚未報得透雨繾念日深耳)却殊風雨歸舟畫(石渠寶笈舊蔵李唐風雨)
(歸舟圖所畫雨絲風片曲盡情致)無礙烟波點筆吟(烟波致爽為山莊三十六景之一即)
(尋常燕寝處也)僕役濕衣薄行賞無非事也凛君臨
喜晴
今歲山莊若雨晴昨朝霖似應時行(大雨時行為六月候昨朝密霖頗有)
(連隂之意傍晚即止今日大晴實可喜也)却看傍晚雲隂散遂喜侵晨霽景
明瀑落峡邊聲送壯風從林下爽来輕對兹真慶何修
遇益勵勤民敬畏生
碧峯寺
招提對碧峯朗潤玉芙蓉澗響鳴猶急林光色更濃有
欣慶農計無暇問禪宗隨處堪拈詠懋勤硯匣供
味甘書屋戲題
山泉雨後味增甘常侍烹煎夙所諳磁盞擎来咄嗟辧
那容火候昧成三(味甘書屋亦倣江南竹罏每至則内侍先煮茗以俟盖若輩藉以當差不)
(足語火候也按黃儒品茶要錄云茶初造曰試焙又曰一火其次曰二火三火市茶者以出于三火前為最佳)
(故蘇軾詩有羨君美玉經三火又瀉湯舊得茶三昧之句又佛語三昧華言淨業也又翰林志學士下直出門)
(謂小三昧上馬謂大三昧言去纏縛而就解脫也戲題味甘書屋憶及火候三昧因并識之)
叢碧樓
書樓山寺後叢樾四圍鄰長夏隂猶茂過霖碧轉新露
珠風動落爽氣曉来頻樓固恒享此得之在偶巡
西峪
西峪今年此始臨悠然山水暢人心長松夹谷清隂佈
嫩蘚鋪茵宿露斟城外遥看歸牧馬墅前忽到聽鳴禽
欲從静處消結習却又無端啟緒吟
題有真意軒
有真意與無盡意曰一不可何况二而我每以相較量
是誠躁人辭多類(向每以此有真意軒與清漪園之無盡意軒相較量其實是一是二不落)
(言詮未如得意忘言也)雨餘山館灑然清鳥鳴其喜林空翠無色
聲天契太初我亦忘言胥且置
秀起堂
巖蹊再上弗多遥秀起山堂據坦椒目見耳聞都遠俗
心怡神謐不期超雨時暘若幸今夏舊句前題似昨朝
正爾紓懷繾齊豫依然待澤為(去聲)心焦
静含太古山房
詰屈下棧磴山房宛在兹設弗步屹&KR0008;那此識幽竒太
古自太古山房我所為然而非此房能含古則誰因悟
循蜚世不出方寸知太古瞬息間是語原平夷
閒吟
閒吟聊以消長夏月露風雲非所謀旰食宵衣敢懈體
慎終如始驗從頭外寧雖幸内無患(左傳范文子云唯聖人能内外無患)
(自非聖人外寧必有内憂其言深切事情是以戊寅西師詩結句有但思文子言解嘲守弗誖之句兹自伊犁)
(平定至今垂三十年仰蒙始宵天佑中外晏安實深欣慶惟有慎終如旰求寧爾)南歉難稱
北有收(今歲直隸及山西陕甘均得透雨兹熱河一帶尢極霑渥惟河南山東及淮徐等處二麥歉收)
(間成旱災雖北省有收究難紓南望之殷也)待以十年方致政今艱後樂祇
先憂
題宣和王濟觀馬圖
馬癖能知馬性竒據牀解絆一觀之宣和妙寫意外意
逸爽人為寓不羈
詠文彭刻幽蘭尋句章
刻章用倒薤(見文彭自識語)尋句在幽蘭稱物芳之志殊觽佩
以歡古香蔚七字逸韻託三觀雖曰刀為筆原非漢氏
官
河南巡撫畢沅奏報得雨詩以誌事
日日豫齊繫遠心衛輝兹報被甘霖河南北已數州遍
地遠近霑六寸深(河南山東望雨日甚一日兹據畢沅奏報六月初三日仰蒙上蒼垂)
(佑已獲甘霖衛輝所属之汲縣濬縣獲嘉得雨五寸淇縣得雨三寸彰德所属之安陽湯隂各得雨五寸懷慶)
(所属之原武陽武各得雨四寸現已土膏渥潤農民上緊翻犁趕種&KR1048;穀早荍及一切雜糧實為應時甘&KR0584;至)
(開封省城及附近州縣自前月廿八至本月初二三等日每日皆有陣雨沾濡或三四寸一二寸不等合計已)
(得雨六寸又鄭州禹州滎陽滎澤臨漳武陟均續報得雨四五寸民間乘時播種以待續沛甘霖内有低窪處)
(所日前得過微雨已種出土者更滋長發大河南北一帶得此意外甘膏田功大起萬井歡騰實為慶幸等語)
尚有欠優越堪憫(畢沅又奏現今災重之區雖已得暢雨但久乾之後尚盼甘膏接濟其餘)
(各属待澤仍殷乘此地氣感通再行敬順祈求以望普氾醲膏等語覽奏以手加額更虔求上蒼再霈優)
(渥恩膏不遑弛念也)莫云此足頓忘欽
皇天幸不遺民孑山左猶希達好音(畢沅此摺由六百里馳奏山東淮北)
(與豫省接壤是否同日普霑尚未奏到因即降旨馳詢令其迅速覆奏以慰懸注)
林下一首曡乙未韻
十干又逢乙九度憩斯便(丁酉戊戌二年未至山莊故云)畫幛老人目
筍輿内侍肩天倪意與合月脇句休穿(不為竒句也)迅矣稱
林下一旬非遠年
遊獅子園
朝出西北門山園近五里因對獅子峯園即名獅子
奎文賜一再(園門獅子園扁及樂山書院妙高堂皆皇祖御筆書賜者)
光煥躍龍邸侍膳緬
含飴趨堂思
問禮所以駐山莊憶舊每来此空言亦何當躬行在勉
爾
妙高堂
蘇子登臺趣名堂
御筆書(妙高堂為題金皇祖御筆題額盖取蘇軾山妙高臺之義)居高俯世迥得
妙自塵祛林海無央致水天惟一如昨年浮玉景南北
豈殊諸
松柏室
昔年松與柏歲久應參天訝未赦斧斤(此園予曾賜果親王弘曕為扈)
(蹕来棲息之邸後彼物故園遂頽廢因重修葺仍為御園)補種重菀然實以名而存
名因實並傳名乃久扵實可悟南華篇
宜照齋
西北城門入巖齋搆向西率因僕役憩却異隠淪棲合
以夕陽至而觀宜照低每来與時迕楣額笑空題
就松室
古松不可移築室就臨之昔與今休論聲和色總宜慢
稱十八號曾閱昊羲時坐久忘炎夏雄濤謖謖披
含青齋
石徑夤緣下山齋坦蕩臨底知室成久試看樹隂深可
以一時憩不妨五字吟昨宵過密雨翠濯萬瑶岑
松霞室
霞不約来去松常照古今視之如有别會者識無心色
映青(松)還赤(霞)聲參寂(霞)與吟(松)壁張老人畫(是室壁間懸長)
(松圖女史陳書作自號南樓老人錢陳羣之母也)一例峙蕭森
山東巡撫明興奏報得雨詩以誌慰
河南報得雨因盼山東信兹閱驛章至三府霑透潤(六月)
(初十日據明興奏初六日夜在臨清途次雷雨交作甘霖普霈並據濟南府属之齊河禹城德平東昌府属之)
(清平館陶武定府属之惠民樂陵陽信及臨清州属之邱縣夏津各具報初五六等日得雨深透又沂州登州)
(府属亦具報初一二日得雨三四五六寸不等覽奏為之稍慰)大田藉長發晚田補種
迅迤西之三府馳問續呈進(又據奏察看沿途情形已種之大田藉此長發未種)
(地方現已補種晚禾民情甚為歡慶惟兗曹濟三府尚未據具禀俟續有報到再行馳奏等語隨傳旨馳詢令)
(其速行查奏)同日接畢沅開封轉氣運
天澤霈滂沱入土三四寸已種資勃生未種興犁奮各
屬率繼渥歡聲農父震兩處解宵憂一心增旰慎(是日據畢)
(沅奏省城扵初五日清晨至午大沛滂沱傾注數時旋據祥符中牟汜水滎陽杞縣陳留尉氏蘭陽儀封通許)
(洧川各禀報同日得雨各三四寸又密縣新鄭得雨四寸民間扶犁秉耜大起田功愁苦情形一變為歡愉景)
(象人據藩司江蘭禀衛輝府屬之汲縣延津新鄉考城獲嘉輝縣封邱淇縣濬縣彰德府属之安陽懷慶府屬)
(之陽武原武温縣武陟河南府屬之新安宜陽彰德府屬之武安懷慶府屬之河内脩武及許州襄城汝州寶)
(豐郏縣均于初三初五等日各續得雨三四寸扵失望之中符此厚望所有河北災重各屬普被恩膏尤為優)
(渥等語覽奏為之額手因批諭與民共慶慰然不敢因慰而放意肆志豫省臣民應共知之仍勤耕作可也)
熱
三日未&KR0584;雨頓覺炎歊甚此實夏之常鬱蒸養彙品設
使恒爽涼禾稼那熟稔然而山莊中副名處多審風拂
泉清籟曦度林佳蔭(叶)是胥堪避暑而况心静禀獨憶
扈蹕衆塵市囂堪恁
招涼榭
山莊稱避暑水榭曰招涼是日騰炎酷適此坐相徉喬
木佈蔭深崇岩落隂長加俯前溪澄亦有清波揚可以
捐紈扇寧須解葛裳西南吐英英釀勢其即霶
陣雨(六月初十日)
族雲西南来陣雨東北去歊蒸一時湔颯風與之助階
除倏積水暑氣逃無處雲散碧天青誰問摩醯數(摩醯首羅)
(一念知三千大千世界雨滴之數龍王降雨時悉能分數出華嚴經)
安徽巡撫書麟奏報各屬得雨情形詩以誌事
河南淮之北大都春艱雨安徽接豫疆城門殃及苦
皇天生物心旋轉幸漸覩豫已降膏澤歙當被
恩普佇望佳音来兹詳報巡撫或霑四五寸或一二寸
許(安省鳳潁泗各屬界連豫省入夏以来雨澤亦少兹據該撫書麟奏六月初一日行抵五河縣雷電交作)
(風雨驟至自戍至丑入土約三四寸已種之秋禾頓覺改觀未種者亦可翻犁補種又鳳陽臨淮先後二次得)
(雨五寸定遠泗州尢為透足溝池充滿徽州各屬得雨三四五寸安慶屬之懷寧桐城廬州屬之合肥滁州屬)
(之全椒亦得雨一二寸不等餘俟報齊另奏等語得雨四五寸以上者尚可及時耕種其一二寸之雨恐不能)
(滋潤晚耕是慰實不勝愁因批諭令將現今若何之處迅速查奏)四五者可耕一二者
何補愁慰兩兼之慰不勝愁巨
詠官窑罏
百圾冰紋裂五釘鐵色相海桑經以久薜暴亦其常已
是晨星宋那尋越器唐墨林齋裏物(爐盖内有項墨林父秘笈之印)曾
炷六時香
荷二首
昨宵過雨送輕雷初日芙蓉詄蕩開欲去陳言思北斗
歷觀四壁豈窮哉
納涼荷淨水風微即景拈毫扇罷揮花盛都因葉無恙
(向年山莊缺雨草茁較遲以致新荷出水時為鹿所嚙今歲雨澤既優碧草芊眠鹿舍荷食苹所以荷葉較盛)
(詳見前荷葉詩)君民何異此相依
題蔣廷錫敖漢蓮用圖中張照題句韻
塞湖聊别闖文鱗留有香色無跡痕侍臣奉
詔肖神韻霞映錘峯峯畔雲温樹何妨不可語粉本重
圖箧中貯(千葉蓮本敖漢種奉蔣廷錫扈從侍直)(皇祖命移植山莊時詔繪圖乃壬寅七)
(月事也此盖其粉本更臨設色者爾時内廷諸翰臣因共題詠)一時鴛侣各有詠東絹
年陳如宋楮紛出手眼期争美得天詩句獨我喜箇間
識者胥古人(圖中題詩者張廷玉勵廷儀張照陳邦彦王圖炳汪應銓薄海等七人計康熙壬寅)
(年題是圖至今已六十三年矣)不老祗剰斯君子白駒真似過隙間壬
寅週復逾三年攜至山莊展六月依然相對敖漢蓮(山莊)
(所植敖漢千葉蓮每六月盛開今歲臨幸時攜此圖相對不辨是一是二也)
此圖張廷玉等七人俱有題詠惟薄海詩詞氣不相
聯屬知其夙失學必有藍本竊取因命内廷翰林檢
閱舊作果得明顧璘題許彦明白蓮詩卷云珍圖白
蓮何皎然盈縑風露臨秋鮮又盛開欲落比雲散乍
疎復密如星聯宋范成大詠郡沼雙蓮圖云壓倒小
湖三級草增光後沼兩重蓮薄海乃剽竊舊句節去
二字連綴成篇向曾見其題唐寅溪山八景畫冊内
廷翰林自陳元龍以下八人皆對景拈毫而薄海所
題宿雨初收曉烟未泮竟直寫董其昌䟦語因有薄
家獨藉董家題之句今是圖又復乞靈陳迹前題所
謂欲盖彌彰者觀此益信因并識之
驟雨(六月十二日)
邇日熇㷥甚作霖乍繫情倏看雲陣佈立見雨盆傾坐
席暑何往憑窗爽頓生片時空宇霽高樹夕陽明
煙雨樓喜晴作(六月十三日)
山莊時雨復時晴遇此何修敬畏生今曉霏霖略覺久
過辰開霽慰迴怦祗欣黍壠都催實奚礙湖樓不副名
齊豫雖霑水未長(近日河南山東各属雖陸續奏報得雨可以補種秋禾而河水尚未長發)
(漕船不能迅速尚望普霈甘霖也)殷期繼霈遠牽情
清閟閣對荷
文園獅子林二八景各撰惟餘清閟閣舊名存數典前
池種荷花六月春光滿朵為紅玉杯葉是青羅繖無礙
暑曦侵益有香風散亭亭淨植中啟沃殊不淺乍欲易
茂叔謂之曰懶瓉
巢翠亭
合翠林扉延客開虚亭亦豈異巢哉謾言題額出新意
津逮人皇以後来(人皇以後有有巢氏出路史)
題仇英畫九成宫箑頭
由来細筆擅仇英士氣饒他院本精拾級鞠躬獻銘者
其人自是魏元成
詠壺盧缾
壺盧模器始
康熙苑監相承法種之(壺盧模器者印模皇祖命苑監扵初生時製以規之及成)
(文理宛然缾椀諸器惟意所命至今御園内監尚存其法種之每得佳器)勝木從繩無斧鑿
肖金在冶有罏錘明雕漆異果園局宋製磁贏修内司
踵事則然增華否慎言敦樸每廑思
澄觀齋
觀固由雙目澄原在一心則思貴知要非禮勿傍尋巒
靄無塵韻溪風有静音拈題詎玩景觸處可為箴
翠雲岩二首
雨過綠油潑似新容容高下護嶙峋也知翠是雲假藉
久假惡知非有真
今年晴雨信惟時對壁看雲弗繫思設使時行向南界
作霖通漕也相宜
自驚
河臣六百里飛馳正是時行伏汛期未及披章先手顫
逮知覆奏乃心怡(六月十八日早河東總河蘭第錫摺由六百里馳逓時正屆伏汛聞有驛)
(章深為廑念竟致手顫及披覽乃覆奏漕船行走河道水勢情形始為稍慰)原因問去通漕
否却幸報来長(上聲)水宜(前因毓竒奏今年漕船行走較遲是以降旨詢問江南山東各)
(督撫等兹據蘭第錫奏東省牐河啟閉節宣尚未稽遲惟臨清以北衛河淺弱以致船行稍滯嗣因上游得雨)
(臨清衛河及汶河泇河均扵六月初旬已長水自四尺五寸至二尺六寸不等現在水泉處處長發不但抵東)
(糧船行走充餘即微山湖之水亦得藉資收蓄等語因復批諭又當撙節以備明春之用)更事多而
老畏事自驚還復自嗤之
侍郎胡高望香差迴奏所經途次雨水田功詩以
誌慰
頒詔行慶典抒誠祭嶽瀆以至古帝陵差臣分水陸高
望值西路秦省及巴蜀去春迴以夏秦蜀甘雨足二麥
既有收秋田可豐卜(胡高望奉差祭告嶽瀆陵寝迴奏經過陕西四川俱得有透雨川省)
(水田衍沃二麥豐收秋稼俱已播種陕西二麥已收約計七八分高下田畝並已插秧彌望青䓤等語)晉
省途必經更予念所屬過以二月中實覺望澤篤歸途
五月杪普霑&KR0584;霖渥質之敦書言大吏實遲告飭諭疾
施恩民幸免窘酷(又據奏二月間經過山西平陽蒲州等屬農民正在望澤祈禱至五月二)
(十等日迴至蒲州平陽一帶均遇大雨麥收雖歉而現在乘時播種大田可卜有秋又扵減糶緩徵之外賞䘏)
(兩月口糧民情更為寧謐等語胡高望所奏過山西時尚在二月已殷望澤質之粱敦書所奏乃三月時情形)
(自更迫切農起遲奏嚴行申飭並亟賑兩月口糧民賴以安)既入直隸境益北益佳
淑高下黍與禾綠雲芃滿目(復奏稱歸途所過井陘望都等縣俱得時雨播種齊)
(全涿州以北秋稼更屬茂發等語覽奏為額手稱慶惟益勵虔肅迎迓庥和耳)額手為民慶
謙受勵虔肅
裕親王廣禄八十生辰賜詩為夀
念我同
曾有幾人老来益與老年親春秋較長(上聲)正五歲福禄
駢臻值八旬善射兄今遜筋力(裕親王為八十世祖曾孫今年屆長扵余)
(五歲向曾管理十五善射嫻扵弓矢)習蒐予尚勉精神兒孫拜合坐而受
(今年六月二十七日為王八十生辰特遣皇八子永璇帶領皇孫緜惠綿億綿志綿懃齎御製詩章及扁聯如)
(意冠服等件往賜並令永璇等與王行禮王應坐受以見我朝家法隆禮親賢至意)佳話天家
貽萬春
雨(六月廿一日)
昨近每細雨霏絲旋即晴今日辰至午作霖似時行情
知霖不妨大田方怒生未免望霽佳又覺意怦怦未牌
雲漸散申刻曦放晶時若有是哉
天恩錫蕃禎惟勵乾惕心惴惴凛持盈
邇日
邇日接奏章齊豫率霑雨(近據畢沅奏衛輝開封缺雨各屬俱陸續得雨又明興奏)
(東省兗曹濟及登莱青沂望雨各府屬亦先後均霑渥澤農民得及時播種可望有秋)却是淮徐
海及安徽屬府(江蘇之淮徐海三屬及安徽之亳州蒙城等處界連齊豫該督撫報雨祗一二)
(寸現在節逾大暑倘此時仍未渥霑則旱象已成小民生計可慮因傳諭該督撫即行查明現在曾否得有透)
(雨如有應撫䘏者一面辦理一面奏聞毋使稍有失所)雖亦報得霑惟一二寸許
旱災斯已成窮黎那免苦申命大小吏綢繆勤相輔運
河幸長(上聲)水酌劑訓諭屢(今歲因運河水弱漕船行走較遲屢經馳諭河漕諸臣及)
(沿途督撫設法料理催䟎前進亦弗過嚴令其盡棄所帶私貨以恤旗丁兹據薩載毓竒等奏六月十二日邳)
(宿一帶運河水長足敷浮送又蘭第錫奏臨清衛河及汶河泇河均於六月初旬長水自四尺餘至二尺餘不)
(等抵東糧船行走充餘江境幫船亦能迅速遄行源源入境等語覽奏為之稍慰)不辭言之煩
疇咨盡心所
留京王大臣奏報晴雨時若詩以誌事
京畿今歲雨暘時愈北愈佳鮮遇斯(自五月以来屢經王大臣等奏報京)
(師雨澤霑足且晴雨相間田禾暢發北路及口外地方尤為霑透實近年中所僅見)齊豫深憂幸
恩逮歙徐旁及反殃隨(向因河南山東旱暵較重時刻繫懷嗣據該撫等奏報各屬均)
(陸續得有透雨農功大起可為欣幸而下江之淮徐海及上江之亳州蒙城等處界連齊豫轉未得霑渥澤此)
(時節逾大暑再遲恐成旱災已降旨馳詢該督撫即速查明現在情形如有應撫䘏者一面辦理一面奏聞刻)
(下尚未據續報得雨實深繾念也)欲移霶霈此霖往却向淺淤彼漕施
(此間甘&KR0584;優霑固為欣慶而邳宿一帶運河雖據報長水究欠充足惟籲恩膏普沛俾得酌盈濟虚遠近)
(均霑庶慰宵旰虔祈耳)一日萬幾心萬里終無片刻得心怡
敞晴齋得句
巖齋居極北敞晴名已久以遥弗頻到到必快霽後恰
似標貞符神暢心無咎露葉閃光晶風枝絶塵垢開窗
爽氣来量物隨所受此樂不易得惟在占農阜
繪韻樓
磵葉林枝颺霽風憑窗六法玩非雄可知此繪不關筆
祗在無聲有韻中
藴竒齋口號
開惑曾經著論辭闢疆二萬詠西師古稀天子元孫抱
視若多竒有底竒
題山近軒
一壑隔兩峯便覺有數里岭巆歷深邃峻刖遵迤邐扵
焉造巖軒弗過片刻耳坐望藴竒齋原似在尺咫題額
號山近山近趣如此
清娛室
齋惟取其曠室則貴其奥温涼各有宜人工合天造(叶)
而我更思之清實皇朝號所期萬民娛自收萬年效豈
其在遊目山林之迥妙
延山樓
已在萬山中何用更延山蓋人之於得知足實甚難所
以漢蕭王望蜀曾有言樓窗四面開騁目無遮欄横嶺
與竪峯紛呈座席間延者固無意来者亦非緣是謂契
筦倪可以破天慳
古松書屋作歌
書屋據最高以高弗頻至我輿人則肩恐乖忠恕意今
朝過雨山風涼數息徑造山之堂童童佳蔭送謖籟如
遇故友把臂相徜徉扵斯豈可作常語夢中之我得非
汝(夢書曰松為人君夢見松者見人君也)而我居然稱古稀視汝之古不
啻太倉之粟一粒黍
詠方竹杖
扶老堪稱夀辭林弗憶青節原性所具方是義之形王
帖閒而擬武銘敬可聽微憐仲宣土不及故亭亭
丁雲鵬山水
綠水青山淨以妍不瀛島亦即金田箇人偶作尋常景
薰習還如寫佛仙
題漢玉二器
肉好大扵錢土華彬穆然謾疑子弗執曾見酎金年
右小榖璧
容容絳雲糺英英銀月吐以有可欲存寸珍亦出土
右小圓珮
命加給安徽省亳州等州縣一月口糧詩以誌事
正望安徽被霖信誰知信至反增愁(日内盼望安省報雨之信兹據書麟)
(奏到通省各屬仍未普得透雨已遵照前奉諭旨將亳州等十二州縣鳳陽等三衛屯軍分别酌借籽種口糧)
(等語覽奏更廑憂念)八州縣缺雨扵夏萬老幼殷晚種秋(又據奏被旱較)
(重之亳州蒙城宿州靈璧泗州五河盱眙天長等八州縣因亢旱日久農民不能趕種大田其無業極貧下戶)
(覓食維艱等語因降旨捋亳州等八州縣貧民賞給一月折色口糧俾資生計)亟命口糧加以
賑幸因漕米截而留(亳州等處除分别借給籽種口糧又將無業貧民賞給一月口糧外)
(先是因安省鳳陽亳州等處界連豫省屢經降旨馳詢並即降旨扵三進漕船内截留漕糧五萬石以資接濟)
(兹加恩賑給幸因儲備有資毋庸另為籌辦矣)豫之波及豫霑渥繼澤如何速
問郵(安省被旱原因豫省波及兹豫省已報得透雨而安省轉缺但豫省久旱之後又望續霈濃膏方扵)
(禾苗長發有益因再傳諭畢沅令其將近日曾否續得透雨并田禾情形再行查明迅速馳奏)
題和闐玉松亭延客圖
俗手難為罍與觚也知纖巧不俞吾琢成畫景聊堪詠
視此松亭延客圖
佇立松風碧水濱步橋来者且逡巡刻舟底用求名姓
逆旅間非主即賓
兩江總督薩載等奏漕運事宜詩以誌事
中河歲久淤故有事疏濬利漕兼利旅費帑吾不吝水
性本就下一洩戒其迅所以當建牐圖止以為進(從前因運)
(中河歲久淤墊經薩載李奉翰奏請挑濬並請估建牐兩座以時唘閉乃該督等扵挑濬運中河時並不趁上)
(游未放水以前及早趕建牐座以致水無攔蓄就下之勢一瀉無餘致漕運阻滯該督等實咎無可辭)奈
何既濬深置牐扵不問鋪水藉微湖就下放河盡(叶)恰
值春雨短漕舟礙難運起剥封民船官私兩受困遂有
截漕議輿情所弗論(運中河既因未建牐座致上游放水鋪槽毫無攔蓄就下流入河又)
(值今春以来淮徐一帶缺雨南漕北上時節節淺阻礙難前進以致封船起剥官私兩受其困漕臣毓竒張皇)
(無計遂奏稱本年二進浙江漕船計算過天津時已在九月下旬到通即虞凍阻三進江廣船北上為時更晚)
(勢不能抵通盖意在截留漕船而弗為通盤籌畫不知京都之地商賈資南貨者多且于正供輿情兩弗順也)
以此屢申飭籌度即愁悶自慙躁辭多無非體衆願兹
各知其誤竭力自愧奮(此次因漕船淺阻甚為懸念節次傳旨馳諭該督等悉心籌畫)
(務令多抵通一幫即多得一幫之益兹始據薩載李奉翰毓竒等奏今歲重運濡滯實因從前未曾先事預籌)
(早建牐座所致實深慙懼等語雖知誤愧奮然言之已晚矣)幸緣時行雨水長(上聲)機
略順全運雖艱至八分或堪趁(薩載等又奏邳宿運河近因雨水下注長水各)
(淺處俱有三尺四五寸至四五尺不等頭進漕船全數入東省境二進尾幫已過古城溜三進幫船未渡黃者)
(止十九幫現詣交界處所會同毓竒催令各船晝夜挽運以期全數抵通等語看此情形即或全數不能到通)
(亦可得十分之七八矣)弗慰仍為愧愧未事前訓(此次漕運阻滯總由上年建牐)
(遲延所致設于事前即預為降旨令建牐座則水有攔蓄足資浮送應不致有此次之誤矣)
雨(六月二十七日)
昨夜霏絲直達晨或疎或密遂侵申明知溽暑時行際
實願快晴其叙頻可識欲多愁亦夥却非為己切乎民
晚雲散盡夕陽朗額手慰哉倍悚寅
即事
河南山東雖得雨為廑繼澤屢問之(前此河南山東得雨尚未普徧優渥)
(屢經馳諭傳詢令其由驛速奏)一朝兩省報皆至胥稱繼被甘膏施其
間分寸雖不一大抵補種出土齊青葱一望無隙地若
得續沛秋可期(兹于六月二十七日據畢沅奏二十二日開封省城&KR0584;澤優霑自晚及明入土)
(三寸餘現在雲氣往来雨勢甚廣河南北州縣前俱連獲濃膏衛輝一帶尤為暢足所有晚穀&KR1048;子雜糧俱出)
(土齊全其先種低田有長至七八寸至尺許者又同日據明興奏濟南東昌武定萊州青州臨清各屬禀報扵)
(十六十八等日得雨二三四五寸及深透不等秋成可望有收等語覽奏為之稍慰)少間(去聲)農起
奏復至則稱闔省渥雨滋秋稼芃茂可望稔米糧價減
無居竒(同日復接農起奏省城扵六月十七日大沛甘霖入土尺餘秋糧茂密青葱倍常長發通省各)
(府州属先後稟報得雨四五六寸及深透不等省北地方早禾已含苞吐穗通省農民咸以豐收在即共相慶)
(幸市集米價亦漸平減等語三省同時報到仰荷天恩轉災為福實為吾民欣慶也)向因三省
憂旱切兹則旋轉蒙
天禧而何迤南翻缺澤淮徐安徽愁霖遲截漕一再備
賑恤申命有司慎妥為(北首雖蒙渥澤而淮徐安徽雨澤尚缺旱象已成前經降旨淮)
(徐截漕十萬石安徽五萬石外兹復加恩扵三進江廣幫船内再行截留十萬石以備安徽賑恤之用飭令該)
(督撫董率有司實心經理毋致災黎失所)自吾山莊来駐蹕蓋無一日展愁
眉尋思此愁寧可少
皇祖深恩念在兹
再題張宗蒼松風溪閣用甲戌原韻
溪閣松風水墨圖不須丹抹與青糊重題辰戌三逾甲
一瞥白駒影弗殊
紀實
失脚落溪癸卯年(憶丁亥年扵長虹飲練橋側曾用火槍殪一鸕鷀有詩紀事前年癸卯復)
(於此處見一鸕鷀欲用槍擊之不期失足落水兹過橋偶憶其事因成此詩紀實)衣衫未濕即
登船因艱步履蓋老耳弗慎起居為恧然問類馮河答
子路事殊賞節駭忠賢(明天唘值端陽日扵西苑共小璫泛舟忽風起舟覆堕水魏忠)
(賢與客氏乃坐大舟上飲宴相顧驚惶事見酌中志彼以童騃嬉遊予因老猶習武其事不侔但究非慎重觀)
(過可知耳)原如君子過而已紀實防他訛以傳
觀瀑二首
試云觀瀑合何時合是炎歊庚伏宜甫向岩前行住步
滌將暑氣淨無遺
曰聲曰色覓無從振鷺飛来擘碧峯萬籟寂中清響送
珠源寺報午時鐘(是處近珠源寺)
題永恬居
瀑水掛前川其源即川裏曰斯永恬居隔川近尺&KR2149;霽
景拂爽涼尋勝聊爾爾陟岡循一徑憑窗俯萬綺不息
復不憧悟此居安理
素尚齋
居在前而齋在後由居拾級乃登齋恬如以造素之境
次第工夫
聖者懷
創得齋
遵溪西北上一谷沿崔嵬谷窮稍屹&KR0008;細徑松門開拾
級登石磴蕭然宛到齋適值晴景佳峭蒨青葱排朗照
無定中而有清風来畫家弗能繪斯即創得哉
御製詩五集卷十七
