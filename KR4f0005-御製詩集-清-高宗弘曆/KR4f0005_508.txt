御製詩餘集卷十三
古今體四十四首(丁巳五)
池上居對雨疊去歲詩韻
昨偶懶来憑俯池雨霑憩坐始相宜兩般顒望愁同耳
(上年此時亦望雨望捷今歲正同)一半乍消實幸之(昨晚雲興雨作徹夜連綿今晨雨勢)
(傾注入土極其深透欽荷五月昊恩一愁略釋而去歲得雨亦正八日也)即恐此心或隣
放可無其詠以酬時甘霖竟喜符去歲(去歲此日得雨於未刻起至子)
(刻止計四寸有餘今日自昨晚戌刻得雨至午後方止計將盈尺滋深潤澤情形與昨歲相符而分寸過之上)
(年所題有心紓斯乃率摛詞之句兹仍拈舊韻望九老人猶未免為農事費詞也)近九老人笑
費詞
安眠
安眠今夜果安眠吉雨
澤深沐
昊天刻漏滿消三十二(向每有失眠之虞邇年来却得安睡常逾二十四刻至二十七)
(八刻之久昨沐十二昊貺霖雨應時心慰安眠至三刻已足四時)捷章盼遞楚秦川
(楚省黃柏山教匪經額勒登保等𠞰敗竄入芭葉山鄖西教匪經惠齡慶成等截𠞰遯入山陽迤西山内四川)
(達州教匪經宜綿明亮等圍𠞰已破賊寨三處逼近賊巢捷音在即更為佇盼)每惟道德旰宵
缺(予臨御六十餘年每遇除暴讞獄等事不能道德齊禮引以為愧今扵梗化邪民未能使之革面洗心猶)
(不能不自咎耳)仍惜齊刑螻蟻填(自楚省用兵以來官兵𠞰殺賊匪約有十餘萬人雖皆孽)
(由自作不得不齊之以刑但生命甚重予體上天好生之德轉覺為之深惜也)自慰自慙難
置意益乾益惕促成篇
直隸總督梁肯堂奏報二麥約收八分詩以誌事
約報中豐尚可期(梁肯堂奏報直隸二麥約收分數保定永平約九分順天承德遵化定州)
(約八分有餘河間天津大名宣化易州約八分正定冀州趙州深州約七分有餘順德廣平約七分合計通省)
(截長補短共得八分)幸兹未得雨前時(摺中更稱如芒種節前後得有透雨則麥穗益加飽)
(綻分數可增此奏乃未經得雨前所發今日始到昨朝雨勢廣遠畿輔之地諒必同被甘霖此時猶未屆芒種)
(二麥吐穗尚青升漿更足將来收成分數當不止八分矣)揚花結實當增飽高黍低
禾自益滋(昨雨非止麥收有益即大田禾黍得此滋培均增芃茂)望久逢霑寸心
慰(今歲春雨沾足自四月以後微覺缺少每念農功日殷盼望兹得此盈尺甘膏寸衷藉以稍慰)拔遲
待長(上聲)老農知(聞之農人凡收禾黍皆用割惟收麥則用拔盖拔後土鬆還可乘時播種晚田)
(不必更加翻墾)兩愁消一惟增惕(近來望雨望捷兩事縈心得兹透雨一愁略釋然感荷)
(念昊慈不敢稍存自足之惟於夙夜更加乾惕耳)不敢言欣更勵寅
詣玉泉山
龍神祠謝雨之作
天賜恩霖謝以周(昨於禮部請續祈雨之日命皇帝及二皇子分承三壇盡誠虔請乃)
(豫齋之期即霈甘霖遂改求為謝之典云)
玉泉為始叩躬酬(今年二月初六日即詣此祈雨是今春請雨之祀於此為始也故今日躬)
(詣叩謝)麥誠飽穗增分數(昨梁肯堂奏報麥收約八分今得此透雨麥田青穗均加飽綻)
(將来核計收成或可增添分數禾苖出水發生尤極滋榮)禾普滋苖暢密稠不敢曰
欣那無慰仍惟虞放弗忘憂山鋪翠色泉添脈暇乃堪
言略試遊
竹鑪山房作
山房留詠例年年春月来兹去默然一雨救農兼救已
同斯乳竇發言泉
昨年曾謂稱(去聲)閒人(去年仲夏得雨後坐此試泉瀹茗有笑欣名乃稱閒人之句盖以既)
(歸政戲云耳)望捷望霖仍此身(今年入夏以来望捷望霖仍廑夙夜幸以昊蒼鴻佑)
(精神強健如常所以訓子為政於一切庶務勿懈益虔兹既叨恩澤仍更不敢稍放此心也)訓子
為(去聲)民憂可罷是心不計幾何春
題華滋館
春詠徒教負夏遊可再疏華滋雖邁冶朗照正含虚綠
已濃圍柳紅恒不藉蕖(玉泉發源之處清澈見底泥滓不留不可以種植芙蕖)新
題隣舊作囅謂此何歟
分鑑曲三首
第一泉淙祠下是(第一泉即前人所標玉泉垂虹為燕山八景之一其實誤也泉從山根仰)
(出噴薄如珠並非下注予嘗屢闢舊題之訛因為正其名曰玉泉趵突)其餘無萬滙成湖
總為趵突非垂瀑分鑑名猶不大殊
雨透時和惬寸衷欲遊山後路由東小亭俯鑑清波淨
愁慰依然自忖中
溪亭峙柱俯波平題額多年舊與名一晌憩居得新會
鑑民之曲要當明(道德指歸論云開争則民曲民曲而以直直則肆此語甚合君道)
石衙亭小憩
尖峰林立似排衙羅落清穹嵯且岈衆役應勞教憩息
忘人適已事斯差
適百里者半九十(古人嘗言適百里者半九十盖慮遠不能到予自御極初即有紀年週甲)
(之願逮未至歸政數年前常以符望為難今幸康強天祖垂佑授璽子皇帝克符初願又復身體日)
(親訓政則古人所難予竟得之兹於山行有會心云)中止半山亦豈宜雨後輕風
襟袖爽鳳凰西路偶牽思(杭州鳳凰山之西有石兩面對峙舊名排衙南巡登覽嘗)
(有題詠兹偶臨此頓增遥想)
妙高寺
玉泉一脈兩高峰比似西湖南北宗此寺北山最高者
稱名佛印乍蘇逢(金山有妙高臺因峰而得名蘇軾所題與佛印談禪留帶處也兹寺亦占)
(高峰稱名取此)遠觀近攬都無礙麥壠禾畦别有容(雨後麥添翠浪禾長)
(新針䓗蒨之色悅人心目)乃識東坡非躗語醫王妙處在興農
詠素堂作歌
輕輿最高别妙高(寺名)西山翠濃入遠視山無樹木有草
茅(元許衡别西山詩有云芳菲二三月追遊盛梅塢日下舊聞引西遷注亦有林麓蒼黝之語意金元時西)
(山樹木必葱鬱可觀自明至今以近帝都斧斤弗禁遂易其舊兹因雨後山草濃翠知田功益當有益也)罨
綠知霑嘉&KR0584;美近觀村田普菁蔥寧不為之方寸喜喜
不可極滿戒盈有升必降行迤邐山之右更林壑幽詠
素之堂到尺咫升須數息降片刻升難降易實至理素
無可詠詠心會世間何事弗如此
涵漪齋題句
本一玉泉山而山覺讓泉山有升降勞泉惟逸泛船至
此涵漪齋更兼山泉全流動與清峙會心無不賢盡美
復盡善問其所以然曰静而已矣咄哉多是篇
玉河泛舟至萬夀山石舫作
謝雨觀嘉穡寸心略慰吾小遊斯可矣放意詎宜乎返
棹烟波景歴看耕織圖(臨河為延賞齋齋之左右廊壁嵌石刻耕織圖織染絡絲各局)
(蠶戸房皆在其處桑徑稲畦迤邐相接足資遊覽)忽臨石舫艤(自玉河泛舟至此艤棹登石舫)
(因思坐者為舟登者為舫浮坎止艮境雖各殊理原一致)真假定同殊
南書房翰林集千叟宴詩成呈覽命作提要示志
千叟人加兩倍豐例教内翰捉刀充(昨歲丙辰紀元週甲御皇極殿重舉)
(千叟宴入宴者凡三千餘人照乙巳千叟宴詩之例令内廷翰林代作合之得三千餘首兹彙輯呈覽其中别)
(體甚多頗見新意然六義究應歸雅正因題是什申詩教云爾)多章未免多重出别體
因存别裁(去聲)同那取新竒斯足喜要提雅正以為崇詩
之一字言何易長律冠(去聲)兹表示衷
兩江總督蘇凌阿安徽巡撫朱珪閩浙總督魁倫
貴州布政使賀長庚各報麥收分數詩以誌慰
四省封牋報麥收較於北弗遜仍稠(南方地氣濕潤向来春田蒔植雜蔬)
(蠶豆為多種麥者視北方較少近年麥收豐穫種者日增農田之利益廣)蘇疆徽界八分賸
(蘇凌阿奏兩江二麥收成分數其江蘇省約計九分與日前巡撫費淳分晰奏報之數相符曾有詩以紀其安)
(徽省約八分有餘與現在巡撫朱珪所奏九分者十三州縣八分有餘者十四州縣八分者二十一州縣七分)
(有餘者五州縣七分者四州縣統計約八分有餘其數亦合是江蘇安徽二省收成俱在八分以上)閩似
黔加九數優(魁倫奏閩省麥收九分有餘者五縣九分者十縣八分有餘者十四州縣八分者二)
(十九州縣七分有餘者二縣合計得八分有餘民間盖蔵充裕其數正與兩江相似賀長庚奏黔省麥收十分)
(者十九處九分者三十四處八分者七處通省合計實九分有餘其菜豆等項亦俱一律豐收民苖極為歡忭)
(核黔省所收視三省分數更優)民食有資豈不慰年祈無懈敢忘憂成
章用示嗣皇帝奕葉聰聽此訓留
微雨(五月十七日)
辰末生雲漸午臨落雨微時疎偶亦密既潤未妨稀究
是不成寸非忙仍略希靈臺稱解厄(昨日十五月食欽天監奏據占書五)
(月月食主六畜貴三日内有雨則解兹僅隔一日幸即得雨雖春秋不書然仰叨天佑解厄迎祥益深寅)
(惕)惠也惬寅祈
雨(五月廿一日)
邇日密雲每不雨施行恒以惕為君(數日来每積濃隂尚未得透雨偶繹)
(周易小畜注云畜未極而施未行故有密雲不雨之象斷章取義自思或由邇来施惠下民尚有未能徧及之)
(處扵召對臣工時屢為諮詢實深乾惕)配藜傍午&KR0034;霕盛作解及時霶霈
殷潤益禾苖尺有長(上聲)飽增麥穗八之分繼恩既渥一
憂釋餘一仍斯捷盼聞
恭遇
北郊大祀成什用昨歲疊己酉韻
北郊承祀子之職(自上年丙辰元正大廷授璽凡遇兩郊壇大祀皆子皇帝之事今已)
(遇成禮北郊矣)依昨園齋躬審愆(予蒙年以后土深恩在位六十來坤輿寧静感)
(荷難言兹雖弗親祀事仍似去年敬於園齋省躬㒺懈)己酉丙辰誠瞬息朝乾夕
惕敢期年(御園中本奉有拜凜地祇神位今日恭遇祀期夙興恪誠展如對越此後每值大祀)
(之辰似此為例但恐閱時尚長年歲益增未敢豫期常如今日躬親肅叩惟有時深乾惕以敬俟神明加)
(貺爾)待擒梟獍心愈憤幸叶雨暘
恩謝虔(今年春夏暘雨應時謝高厚鴻施默申虔)馳望
方壇祈切切即轃捷報一增全(予荷紀十眷佑之福武功已全昨冬楚中)
(苖疆平定僅餘此竄匿邪匪尚待擒渠奏績切願即蒙助順指日功成於十全之外冀增一全)
湖北巡撫汪新四川署總督英善各報麥收分數
詩以誌事
湖北川東兵未銷執兇盼捷正無聊蜀章楚摺填駢至
九熟八分次第標(英善奏四川省二麥收成分數九分有餘者成都等八府五州九分者保)
(寧等三府一州一廰八分有餘者茂州所屬二縣二廰八分者酉陽等二州合計通省實收九分夏熟極為豐)
(稔汪新奏湖北省二麥收成分數九分者江夏等六縣八分有餘者咸寧等四縣八分者興國等四十五州縣)
(七分有餘者巴東等五州縣七分者襄陽等五縣合計通省實收八分市販流通民食充裕)幸救民
艱衣食足實蒙
天眷雨暘調應時避暑將唘蹕四百加程念更遥(明日唘蹕)
(幸避暑山莊將来各處奏章馳遞加程四百里若捷音早晚即至則可釋計程懸盼之勞矣)
唘蹕幸避暑山莊用去歲詩韻
三日園中齋致莊子禋
方澤禮遵良翼朝唘蹕依巡例輕輦沿途閱穡方暘雨
以時庶徵叶麥麰得賸八分償祇餘望捷心愈悶飛奏
嫌增幾里強(唘蹕前佇盼捷報尚未奏到本日首站駐蹕南石槽程途較遠六十里或晚間捷音)
(即至亦不為遲甚為企望)
過清河
京直清河一水别(清河在京城北蹕途經此京尹直督例於交界率諸畺吏在此分班迎送)
送迎兩界吏殊羣麥收已定非虚飾去歲七分今八分
(上年麥收僅止七分今年三月春澤既足夏初亦得微雨五月初旋即霑透故麥收分數實有八分以上較去)
(年分數加增)
四月望霖五月足憂欣兩載約相同(兩年望雨情形約略相同今歲五月)
(中屢得甘霔較之去年尤渥)寸衷却是饒欣者禾黍苗贏去歲豐(今日)
(途次周覽大田禾黍芃茂覺上年尚未能及此心切農功更饒欣慰)
一夜微雲曉放晴路無塵土潤翻耕已霑時若弗資渥
可笑人多不定情
山西巡撫蔣兆奎奏報麥收八分有餘詩以誌慰
北省麥收都已報(直隸山東陜西河南各省麥收豐稔俱已奏報)晉郊塗遠逮
邊城(山西歸化城托克托城等處俱係蒙古交界邊境去省較遠)兹兼内外十分計
總穫倉箱八有贏(蒋兆奎奏山西二麥約收分數九分有餘者忻州一州九分者襄垣等五)
(縣八分有餘者太原等二十八州縣八分者陽曲等六十二廰州縣七分有餘者岳陽等七州縣七分者歸化)
(城等五廰合計通省約收八分有餘民情欣豫糧價平減)餅餌既資食以接黍禾更
待稔之成批硃雖示衷心慰慄慄深加戒滿盈
出古北口作
曉行趁涼景早到亦便宜潤野無塵土霽天有爽颸北
南胥好稼(每年出口時口外麥禾尤勝口内今則内外一律芃茂較之去歲猶可更獲豐收)俯
仰協佳詞一種增慙處三番望捷思(前年因楚南苗匪滋擾此時正煩籌)
(筆去年苗匪屆平而湖北邪教復乘間煽逆益為縈廑幸去冬苖匪業已蕩定至今邪教首惡竄逸未獲是三)
(番出口望捷殷懷約略相同若能邀秋間上蒼春佑於駐蹕山莊時四處賊匪以次掃淨則迴蹕過此並)
(無軍務縈心兼喜盈眸墉櫛是更所深望而益增虔祝者耳)
常山峪行宫晚晴即事
昨日申初今未末都逢陳(去聲)雨喜非長田疇越茂綠雲
野輜重皆過青石梁(青石梁山徑陡峻若雨大則路滑難行喜昨日雨後即晴今日輜重)
(經此皆已抵頓後未末陳雨復作又即開霽於行程更無妨碍)八景弗題緣減詠(常山峪行)
(宫八景向過此每為分詠自丙辰授璽後依例成吟之什概可從簡且此時心殷望捷更無暇及此耳)一
時遊目惬乘涼捷音陡憶應即至鬱悒偏增五内忙
路雨(喀喇河屯道中)
唘蹕曉原晴山雲作雨輕護趨七萃熟迎覲各藩誠(蒙古)
(王公台吉例至此迎蹕皆為予之孫曾軰行瞻覲時歡欣愛戴之忱更為真摯)張盖知身佚(予御)
(輿張盖不致沾濡見扈從臣工行衣已濕却用廑懷耳)濕衣廑衆情因教行賞遍
(駐蹕後命賞被雨沾濕之王大臣蒙古王公及侍衞兵丁紗葛銀兩有差)次第有權衡
至避暑山莊作
夜雨朝晴行路宜廣仁嶺過衆情怡山莊避暑上皇合
御騎習勞子帝隨(子皇帝御騎隨行習勞掖輦因顧諭子皇帝將来爾亦能如予高年康健)
(於八九十歲時傳璽嗣子遵此為式世世相承誠為我大清億萬年吉祥盛事然此惟賴天佑耳)詎
為(去聲)耽吟智仁樂每勤示政旰宵為更思秋獮多年罷
(自壬子歲有廓爾喀之役慮進哨後或稽軍報癸丑天氣早寒甲寅乙夘丙辰皆因秋雨後圍場積水允衆請)
(俱未行圍仍於佈圍之蒙古兵丁等減半予賞以示體䘏今秋擬欲率子皇帝木蘭行圍以效皇祖詰戎)
(馭遠之為)
家法繩承莫怠之(歲幸山莊雖因避暑而舉行秋獮乃以肄武習勞必當永遵家法予)
(既為太上皇今年將安坐看城觀子皇帝率王公大臣及蒙古王公台吉等合圍振武當亦羣情所共冀幸欣)
(喜者耳)
永佑寺瞻禮疊去歲詩韻
去歲平苖捷未仍(上年瞻禮有詩云一隅苗地捷期憑盖其時官兵逼近平隴賊巢正當盼)
(望擒渠之候)功成臘月
昊恩承(上年臘月明亮額勒登保奏攻克石隆苗寨陣斬石柳鄧大功告成盖因天牖朕衷弗聽)
(撤兵之奏再四明白宣諭令二人堅持定志迅速進𠞰乃得完善蕆功耳)惟餘邪教三軍𠞰
尚自竄奔五賊兢(邪教賊匪乘間滋擾賊首則姚之富王廷詔李全林之華徐添德等五人)
(經官兵屢次攻𠞰姚之富與李全王廷詔分作三股自湖北遁入豫境復由豫入陜兹又渡漢江而南達州賊)
(首徐添德業經宜綿等圍逼巢穴無路可逃若楚匪竄入川境合達州之賊則聚而圍𠞰可以一舉盡獲因命)
(宜綿統領諸軍迅即擒渠蕆績至林之華覃加耀竄入芭葉山經額勒登保等痛殱勢已窮蹙指日捷音可至)
(仰頼奏功昊蒼鴻佑羣吏實深企望)右翦左除羣吏勵(向来軍旅之中文職但主解運)
(糧餉等事此次𠞰賊竟有知府同知知縣丞倅等員身親行陣著有戰績可見翦惡除暴之心人人自勵亦衆)
(志成城之一驗實可嘉也)一新十舊衆勤憑(予御極以来兩平準疆一定回部再克大小金)
(川靖臺灣降緬甸安南兩受廓爾喀歸降大武十全舊曾作記此番若得功成則又新贏一績豈因歸政後即)
(稍辭籌筆之勞耶然皆不得已而用兵非敢佳兵黷武此亦天下臣民所當共諒者耳)敢因歸政
弗籌政祇愧人將黷武稱
戒得堂疊去歲詩韻
昨歲兹望捷丙辰去如徙幸而臘平苖(上年十二月内明亮額勒登保)
(等擒獲石柳鄧苖境全平大功告蕆)𠞰邪尚勤已官軍縱屢勝(楚北教匪經官兵屢)
(次𠞰洗生擒首逆聶傑人張正謨劉起榮等數十人前後殱賊不下數萬惟首逆姚之富等尚在逋逃)奔
竄奈猶爾追兵每落後(賊匪屢敗之餘竄入豫省邊界旋自豫入陜由商雒洵陽漢隂)
(偷渡漢江南逸各路官兵追捕未能設法堵截每至落後)聽其殃赤子(賊首一日未擒則到處勾)
(結滋擾焚掠未免民受其累每用憤懣)賞罰可不明用示懲創理(惠齡恒瑞慶成)
(柯藩等率兵追𠞰聽其遠竄不可不加之懲創因將惠齡前賞宫銜世職雙眼花翎及恒瑞柯藩等花翎俱革)
(去慶成降二品頂戴暫令戴罪圖功以觀後效即令宜綿統領諸軍用專責成)五兇待生擒一
心庶寧矣(賊匪等經官兵追躡竄往西鄉其達州賊首徐添德等已為宜綿等四面圍攻若此時業)
(已擒𠞰則率領勝兵迎頭邀截可將姚之富李全王廷詔悉數生擒至芭葉山之賊首林之華等困守山寨已)
(如檻獸釡魚想額勒登保等圍𠞰不遺餘力蕆功當在指顧間耳佇盼捷音更為殷切)
題鑑始齋
書齋額鑑始鑑始意何存幼歲棲遲處耄年俯仰原光
隂迅一瞬慙愧懶多言示政孜孜意(予授璽後仍訓政勑幾盖幼承)
(皇祖深眷期望至今是以年近九十不敢不孜孜自勉以副付託之恩)恐孤
皇祖恩
清舒山館
山館蕭而落向年恒愛居循階卻平墄(平墄見三輔黃圖謂未央宫前)
(殿青瑣丹墀左墄右平今山館結構清雅循石步逕非平墄之奢制無丹青之華飾也)入戸足詩
書夏日秋如爽身安慮未除躊躇仍望捷何以得清舒
喜晴
稅駕以来四五日時雖霏雨時多晴左近農方喜優渥
謂四五月微憂耕(詢之此間農民據稱今歲四五月雨澤略稀不及口内之霑足)帶來
甘&KR0584;實利稼山田正可期秋成(上年駐蹕山莊即得甘&KR0584;居民稱為隨鑾之雨)
(歡聲載道予於夜雨詩中有歡惬民言帶来澤之句今自初四日至今隔一二日即得雨澤隂晴應時恰與上)
(年符合)然而已值時行際不虞其缺虞其盈今朝自曉以
至暮朗無絲點夕照明喜兹晴定心稍慰忽思露布愁
仍生(宜綿等圍𠞰賊首計數日来必已就擒而捷奏未馳至以此心殷懸望雖晴雨應期亦不能稍解盼)
(捷之懷耳)
湖南巡撫姜晟廣西巡撫成林各報麥收分數詩
以誌事
南湖功蕆定西粤靖苖初(湖南𠞰辦鎮□三廳苖匪於上年臘月擒渠掃穴蕆功廣)
(西西隆州邊界毗接黔省因貴州南籠府狆苖滋事擾及粤西邊界兩廣督臣帶兵𠞰辦)二麥食所
接八分穫有餘民安誠盡善(湖南苗匪全定境宇敉寧農民均得及時東作據姜)
(晟奏二麥收成分數合計通省實收八分有餘此外雜糧豆蔬無不極其芃茂)狆孽要胥除(成林)
(奏廣西麥收分數合計通省實收八分有餘現在該省會𠞰狆苗得此豐收足資兵食惟盼苗孽即除邊境安)
(輯百姓更得享盈寧之福耳)一慰(謂湖南)一廑念(謂廣西)心勞敢懈予
湖北巡撫汪新報甘霖應時詩以誌事
甘霖應禱報汪新(據汪新奏襄陽安陸二郡五月中旬以後天氣晴燥望澤甚殷因即率屬)
(虔禱於二十八九三十等日甘雨滂沱霑被極為優渥附近各屬具報情形相仿等語)霑被農田
優渥均南省夙稱夏多雨不無疑彼領軍人(前日額勒登保等奏)
(𠞰芭葉山賊匪因連日霧雨連綿未能進兵芭葉山係宜昌府所屬與襄陽安陸境壤毗連何以晴雨頓殊又)
(如上年襄陽一帶𠞰賊永保等亦往往以天雨致稽攻剋為詞豈有征賊之處即多雨礙戰而無賊之處便有)
(患旱求雨者不能無疑以諉雨怠戰今即有汪新因旱求雨之奏率可知矣)
西峪戲吟
西峪今年来最遲既来斯可默還斯每因望捷常縈念
更以歸閒合減詞山似笑人猶者箇(戲用指月錄中語)水如示
彼不殊其林中飛鳥倦弗倦意亦惟應五柳知
有真意軒書會意
真意自在心是軒名因外(謂山林有真意也)外莫過山林山林
豈有會豎峰及横嶺疊青與搖籟彼詎能自知而意更
何在(叶)然頻論有無(向年題此軒為有真意然萬夀山之軒更有題為無盡意者屢年吟)
(詠辨其有無盖不止數十章率皆戲論耳)笑吾意久怪
秀起堂
山之秀自来千古堂以起因偶一時雖假借而非假借
謂相資亦實相資其間小憩息塵念率得數言厭綺詞
片刻足消役人瘁(秀起堂據西峪中峰山行至此較遠每於堂中小憩令人役藉此休息)
輕輿命返不留思
夜雨(六月十四日)
夜&KR1204;霏微入曉稠歷辰逮已霈悠遊山林晴朗幾朝適
(初十日雨二寸)田野潤霑三寸優弗疾弗徐涼送夏時暘時雨
稔占秋似兹理合予衷慰盼捷依然未解愁
題山近軒
本是山莊駐兹臨山近軒笑予多所欲那更未忘言席
展日長靜松存太古元(古松書屋更在上峰)一般慙愧處望捷悶
猶原
簇竒廊口號
歸政由来合減詞昨年於此竟無詩循檐看却闕題一
七字八叉立補之
予自丙辰授璽後於依例成吟之什原欲從簡昨年
至此並未留題今過此廊循檐周覽歷年所作皆手
書成扁署梁棟間恰祇少一扁率成口號書之以補
其闕亦以誌一時寄興云爾
御製詩餘集卷十三
