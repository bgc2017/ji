御製詩三集卷十三
古今體一百三十三首(辛巳五)
孟夏有事
太廟禮成
撰日惟中朔協時逮正陽天經欽與祭世德永延昌
僾見神容對駿奔宗子襄一灣引金水(先是舊制太廟沿明戟門)
(外有溝橋而無水兹命引金水橋之水流經橋下成河允協形勝云)萬葉衍銀潢
首夏承光殿
太室脩禋罷
仙園問
寝廻更衣因便路憩駕陟崇臺雨裡多清况風前無點
埃研甌芳潤潄可以託吟裁
積水潭三首
積水蒼池蓄衆流節宣形勝鞏皇州䟽淤導順植桃柳
三里長溪可進舟
一座湖亭倚大隄兩邊水自别高低片時濟勝浮煙舫
春樹人家望轉迷
煙中遥見廟垣紅瞬息靈祠抵滙通雨意溟濛猶未止
出郊即看麥苖芃
德勝門外
輕輿憑攬信怡懷煙樹千村綠潤皆八景春明傳最勝
薊門今日識真佳
麥苖連隴秀將齊此雨多欣實可徯未敢滿言香餅餌
那無慰志慶端倪
詣暢春園問
安
雨中御園返敬為謁
思齋旋看
雩禋逮(初七日即當雩祭預齋三日又還宫)又當法駕排詎辭勞玉轡
懼久闊
萱階奏對煙郊况端堪悅
懿懷
御園首夏三首
雨歇輕煙戀上林繁紅帶潤綠方深予心喜在農占好
餘事芳園耐可尋
春天多雨又稀風養牡丹花錦綻叢二十年来率未賞
敬勤惟是凛淵衷
言欲賞花旋命罷憑他常侍笑空還政經自我久成誦
狂聖惟争一念間
春雨軒
文軒號春雨雨後恰纔来謀目惟芳潤因心得靜陪菜
畦樊問處杏埒董林材(是處昔名菜圃即四十景中杏花春館也)為底多吟
緒霑膏實快哉
題自得軒紫藤花
女蘿施松上特立頗艱致獨樹見此花亭亭與他異植
之自得軒繄予有深意表貞殊凡品扶弱成良器傅架
引其蔓弗使衆木厠吐艷既盈庭鋪隂亦滿砌雨餘芳
潤潄自得義真契鐡中有錚錚卉譜徐宣類
藏密樓
宣尼十翼稱藏密藝祖諸門乃洞開詮易求心不求跡
田何陽叔可能哉
稻香亭
雨滋稻町插新秧較早常年一月強苗矣秀乎秀矣實
此時敢擬即云香
繪雨精舍
繪雨偶題軒春来屢沐恩果然叶佳兆那可忘名言畫
必稱米芾詩當属許渾徐看霑沃野所樂固斯存
景暉樓
因迥得高樓䟽前納遠疇木天思柳著(是處藝果種蔬亭曰順木天圃)
(曰學圃)學圃緬樊諏攬景既無盡延暉每為留剏名非屢
易漫擬誚昭州
戲題狎鷗亭
臨水孤亭名狎鷗煙波無盡任飛浮一時寓意斯可耳
尚欲招延小隠流
甘肅廵撫明德奏報得雨
邊方連歉冀連收西望那忘蔀屋愁去歲幸歌秋有穫
今春益籲澤時流驛章喜報霑膏足農耒欣知趁潤脩
兵後逢年共休息
天恩惠我獨綢繆
雩祭進宫西直門外作
来往無非事
郊壇要必親敢云已逢渥惟望繼霑頻麥壠秀誠好黍
田長亦均三秋猶厪我一意秪勤民
復隂
復隂便冀雨復施作風又覺愁雙眉求全期善亦已甚
自解為公非為私官家安得有私處咄哉此言更失之
譬如我或行賞賚已獲仍求我鄙其託懷著語無倫次
念切祈年讀可知
戴嵩騎牛圖
竒傳戴嵩牛牧人在瞳子騎背擫参差此法如何擬(畫錄)
(稱嵩畫有牛與牧童點睛圜明對照形容著目中之語董逌謂眸子點墨僅如脫殼安能更作人牛形殊不知)
(畫錄所云特以人牛相顧神光映發者言之乃不善會形容目中之句而復為置辨則逌之泥耳)
齋居即事
節物逮清和齋居毖念多春膏幸霑麥夏澤籲滋禾幾
勑惟精一政齊不及過輕雲通晩布數問勢如何
張元舉山水
架木溪亭碧水濱俯澄何異坐船脣對談惟㩁煙霞賞
肯作羡魚結網人
雩祭禮成敬述
昊壇聳峙近青霄
雩典虔脩辰見朝鬷假無言欽
旭卉嚴恭有恪仰
明昭歲功冀協金穰錫凉德敢稱玉燭調稠疊蒙
恩春澤美臣心益惕戒矜驕
首夏討源書屋偶題
綠隂漸滿紅點池
夏凊此軒退食宜我所討源殊漁父偶同洞口捨船時
鑑遠堂
眼底空澄連萬頃鑑原由近遠還同設徒求遠翻忘近
吾恐其間或蔽蒙
登望蟾閣
高閣聳三層乘閒此朅登望宜銀海月清擬玉壺冰片
刻還成去一年幾度憑廻頭忽失笑五字是相應
樂夀堂得句
望蟾閣下放煙航徑渡山陽樂夀堂翠栢樹惟標古色
碧桃花却戀春光四圍悅目皆仁智一晌會心有縹緗
得句便教移步輦所無逸不為遊忙
飬雲軒
到来卓午晴忽見吐英英越是霑膏後偏饒奢望生寫
楹醖釀勢布宇卷舒情今歲雲真好高軒信副名
戲題聽鸝館
清和漸覺綠隂稠初聽林間黃栗留笑我本非高逸者
雙柑何必襲風流
張則之山水
或策青笻或理綸分茶看竹足怡神五君子不留名氏
総是煙霞物表人
雨(四月十二日)
纔覺逾旬
天澤徯昨宵問徹好雲低清晨細點方成霔過午平原
已作泥二麥正資抽穗飽大田都慶吐秧齊感
恩詎敢云圖報惟有敬勤勉日躋
雨中泛舟三首
傍暮棼絲尚纚然平湖容與漾輕船披襟一點塵無處
惟聽鳴榔剪濕煙
問景聊乘雨堕閒落来飛瀑合潺湲樓臺真是蓬莱島
祗在溟濛縹渺間
樹梢垂露水增流入夜&KR1854;&KR1854;勢未休最是予心深幸處
盼来未久獲来優
横雲堂放歌
今歲書堂初斷手顔以横雲因興偶却是往往叶嘉占
盛名難副兹誠副(叶)入夏雲生每作風已恐春膏或孤
負昨夜濃隂喜達晨急霔徐霏徹夕久横雲今日信横
雲配藜薈蔚滃戸牖八伯興歌蹟澷希一犂透潤澤誠
厚
悅霽亭
春末夏初歌悅霽十年一遇信艱逄良辰美景能無樂
戒滿撝謙益有顒
翠交軒八韻
假山植真樹歲久翠隂交甘露常承葉祥雲每壓梢瑞
圖休鼓舞理趣喜含包不有四時運誰眀六位爻隙中
無礙遠密處自相捎未許蛛懸網惟應鶻繕巢張如碧
油繖伴合綠瓊勹最愛微風拂琳枝颯沓敲
水村圖三首
時雨時晴首夏天插秧一月早常年水村佳景勝圖畫
著我幾間好試船
白芷青蒲綠水涵槿籬茅舍學江南知耕亦復思知織
桑葉初肥好浴蠶
下溪水引上溪流西墅煙飛東墅浮比似石渠同上品
(石渠寶笈藏有趙孟頫水村圖)饒他活處是宜遊
賦得坦坦蕩蕩
演漾披琳沼豁庨敞網軒息躬喜疏朗遊目鮮囂煩俯
仰四臨具括包一理存無私参義府順應滌情源玩物
寧堪貴甄心略可論嘉兹君子德倬彼聖人言
清暉閣詠松風
清和時節綠隂滋便是松風也覺怡那似常年方望澤
聒聽謖謖蹙雙眉
駐葉爾羌大臣新柱等奏報得雨詩以誌慰
自古天方艱致雨今年還比去年優頻逄愷澤滋戈壁
乃覺微凉到火州笑口于思歌樂利纏頭亞旅事鋤耰
闢疆遠益勤民遠慰在綏豐逮海陬
題玉鏤戲嬰圖
芸編在手中戲不廢研攻魚缸如置側便擬是温公(聞見)
(後錄記司馬光破甕救兒事無論小兒不能入甕然既入矣羣兒驚走其時已久必無得生之理且光時亦幼)
(又烏能舉石破甕耶稗說承譌率不足信因並識之)
王紱山水
有樹槎枒有石潺樂飢真可託高間軸薖藉問為何處
只在梁溪惠嶺間
玉泉山西
偶憶香山欲暫居西溝緩轡一循諸種槐已自蔭塗滿
芃麥何曾見尺餘農事兆佳真慰矣
天恩盟獨祗瞿如三朝便爾偷閒往幾務仍勤敢懈予
首夏香山靜宜園駐蹕
山容依舊好棲遲早是年餘久别之似此怱忙渾少暇
向来搆築又何為松巖翠濯新雨後藥圃紅翻首夏時
祗合忘言斯靜坐那更得句便前移
棲雲樓
石棧縈盤萬綠叢山樓縱目俯長空晴明尚爾霑衣潤
長史詩情想像中
海棠院戲題
棠院棠花自古今紅芳銷盡綠隂深普門親切示人句
(院即在觀音殿後)莫向如来拈處尋
来青軒
遊目恰宜哉来青今日来熾然是賓主邈爾且追陪風
物清和好林嵐圖畫開年餘憶佳别安得置吟裁
栖月崖
栖月我所名曾未見月栖是謂想當然月崖兩不知因
悟一切稱無非揣度私誰能忘象詮可與言天倪
靜室口號
靜室香山據最高每来得句興因豪昆眀湖上望蟾閣
疑是蓬莱駕海濤
夕
西近易為暮峰銜朱鳥沉清遊何必戀靜憩雅宜吟披
隙風来颯待虚月入深所饒前度者盼捷正縈心
題致遠齋
靜宜理事處顔曰致遠齋詎云寄山水因之緬茨階武
侯有至談寧靜興我懷是地信佳矣隔歲纔一来亦不
懈勑幾疇咨朝彦皆安邊謾詡遐晰理惟期諧一指苟
或蔽萬幾於焉乖致遠恒在近宵旰遑徘徊
賦得智仁山水德
山水自山水智仁實智仁見之斯有謂樂者豈無因動
處皆天趣靜常與物親出虚依峭蒨入影漾漣淪互妙
渾冺迹相彰益契神憑觀師法在孰曰祗遊廵
碧雲寺
鹿苑壓崇椒雲廊開士寮一空惟寂寂(此俗所云于公寺者洗汚穢為)
(佛宇亦不置粥飯僧乃覺清淨宜人)元著乃超超安得延僧燦猶然惡豎
刁倚欄評古蹟殷鍳在前朝
洗心亭
翠竹紅花各灑然水亭好是絶塵緣松門更有真佳處
悅性山房可試泉
縱引吟思是靜思雲端半畝渫天池洗心並且無心洗
妙合兹亭乃在兹
試泉悅性山房
試泉堪悅性聽我說其因淡洗六根滓靜祛十斛塵管
絃方已俗風月卜宜鄰随意山花採過春却見春
學古堂
恰復今来憩因思古與稽周書三致意魯論首曾提遜
志時務敏崇功政不迷允懷惟矻矻未敢曰折折
雨香館作歌
谷縈峰抱千百轉竹嫩松蒼趣各單應接無暇総靜供
今日之遊興不淺行行亦至雨香館下視一綠誰能辨
一綠梢頭乃見遥昆明湖水當前展年来綴景頗致佳
是吾所愧非吾善峭風下巖雲盡捲四圍晴雨霏㟞嵃
是藥文殊皆命採更當何處天花囅聲聲色色夲真空
吾亦因之萬慮遣
閱健銳營習武
健銳垂營制勤教子弟兵果然實效獲遂用大功成耆
定敢因懈詰戎益致精簡良行賞遍弧矢亦親抨
實勝寺八韻
金川昔奏績實勝葺祗園事蹟紀穹碣營規繕列屯(巳巳)
(金川功成因就西山舊寺葺新之名曰實勝簡凱旋之旅設健銳營發帑建屋以居之勤加訓練兹西師之役)
(得其力居多)即今平厄魯更順定花門允藉鷹揚勇敢忘
鴻佑恩造功慶維兆嬉武戒猶存佛力恃奚可人為勉
應(去聲)敦聊因觀衆技便以識衷言怵惕外寧候范文有
至論
寶諦寺
鷲峰肖得文殊像搆寺居之大方廣五臺所禮了不殊
今既非来昨非往湏彌棗葉皆真容詎惟相好斯瞻仰
無同異中有異同譬見搔癢亦生癢大士不起分别心
流水閒雲一安飬
香山恭迎
皇太后来遊
安駕迎巖關清和風物閒正長欣愛日
有喜奉
慈顔鶴唱方彈梵雲衣復舞斑今年逢大慶総覺祝
如山
歡喜園
盤盤陟峻嵏精舍傍花宫縱我先憂者到兹所樂同雲
中聽野鶴松下有清風俯暢真歡喜方方綠麥芃
天池一首
天池衆峭巔一泓清且泚閒館據上方文石砌旁涘出
水有輕鯈潛躍忘所以闖萍秋月間戢鱗春風裏誰謂
澗底沉乃在雲端止物固視所託慎之哉君子
再題雨香館
沈水都梁尚待薰雨香総不藉人勤更看餅餌資誰力
吾豈聊為想像云
玉乳泉三首
嵌巖鍾乳滴淙淙瀉入澄潭影漾溶靈鼓氣機通上下
飬珠定合有神龍
山下泉猶壯雨餘可能對麥不欣予三間適搆路中處
来往人勞聽憩諸
杉松筠籜翠相交澗谷千盤曲且坳佳蔭不知行近遠
造巔下視綠雲梢
綠雲舫
山中綠已齊天半舫堪擕詎必登同李定知䟽漏嵇氤
氲非藉筆沿泛不須隄艤棹宜何處武林西復西
閒
人以閒為樂我以閒為苦豈其好為異懼匪無逸所政
簡固佳事志肆非美舉来遊圖暢懷因閒轉惴怇
山泉
處處山泉澗底披出山不見衆稱竒依清厭俗彼誠得
獨善屯膏我弗為
竹鑪精舍烹茶戲作
竹鑪為愛僧房製精舍尋常率置旃欲擬遊山消半渴
早看調水走中涓武文火候容誰待冷熱茶湯劑已便
陸羽盧仝却失笑茗家清供豈其然
再題靜室
誰云斯室靜来便惹吟思縱目千里際拈鬚七步時清
風滿襟䄂太古與追随驀遇廣成子笄頭庶可期
即事
捲谷風来夏亦&KR1065;攀蘿行去望偏高不妨十步一留憩
輿者寧忘肩者勞
試泉悅性山房
為愛山房兩度来泉聲竹色净無埃洗心亭上心先洗
那更消煩藉綠杯
碧照亭
六柱無十笏崥崹上若鶱天池臨澈底古鏡是軒轅
荇藻梳演漾松竹影在裏東坡張懷民未免溷彼此
翠蘿倚作屏渌水開為鑑上下映帶清著我虚舟泛
既澄息諸慮惟虚含衆妙此意自古今靜者閒来照
曠真閣
虚自納諸峰高還出衆樹憑欄領新要陟梯欣始遇裴
公霧盡歛列子風常御發蒙返其真銍人有佳句
臯塗精舍
巖谷深寒又避風栽培仙植一叢叢即看朗朗清虚府
金粟遲時亦月宫
清寄軒
勝遊那可戀香界勤政明當返御園三日駐山詩卌首
邈然清意寄斯軒
清曉香山廻蹕玉泉山西作
佳處寧當忘返哉平眀清蹕御園廻輕輿覺熱逸兼戒
按轡乘凉興更催露氣潤猶瀼曉際黍苖綠較長前来
玉泉適可晨傳膳遇勝還湏有別裁
靜益書屋
書齋秀而野路便小棲遲已是日長候况當山靜時隔
林黃鳥喚繞砌綠蕪滋此處宜開卷寧須諫宋琪
翠匝亭
一亭納翠鎮氤氲疊巘連林蔚綠雲須識今来名易副
可忘前此正需殷
題掛瀑簷
瀑自峰間掛松簷豪敓之應知無定相所遇有餘思月
處鏡虚拭風時練立漪康王谷簾側可似此般竒
靜緣書屋
一塵弗到六根蠲山色水聲俱灑然覓靜於斯不可得
方知是與靜為緣
縱目
縱目香山似畫圖昨朝眺此畫不殊可知羡起乎望彼
大都慢生於故吾濯濯翠巖悟開士方方綠麥欣農夫
雲逕延緣採香去定須逢著佺喬徒
積書巖
築室傍幽巖積書於其裏巖可擅佳名大固括小耳歲
乃一再来枕經而葄史可因悟誨咻了識無達理戴席
與邊笥笑盖不如此
吴偉芝仙
水月精神土木形閒行適讀罷黃庭紫芝採得何須餌
名注丹臺骨夲青
玉犬(一黃一白)
聞說麻姑仙去後千年一吠濟陽高牽如海上公孫見
飬必雲中弘景遭絶客底湏誇善噬化民還擬仕生氂
夲来原是和闐玉輯瑞聊因註旅獒
首夏萬夀寺
臚唱應眀日駕還趁曉凉黍風輕逓爽麥露灔含光取
便臨香域
延禧備道場長河喜水足遂泛溯游航
倚虹堂題句
橋畔前辛搆棟簷夲因
登輦事莊嚴難言茅土風堪尚却視丹青色已淹今歲
重逢大慶舉十年一度煥新瞻似兹便更新千度䆒亦
吾心未覺厭
首夏承光殿
掄彦廻清禁怡情登迥臺蹟陳傳日下境美是雲来炎
避因蒼栝雨佳致綠苔披薰惟覺愧敢曰阜民財
畆鑑室
㪺水渾成畆鑑池書齋池上對偏宜澷須致誚涸堪待
且看常逢盈不虧一節之明皆自得無私而照即吾師
設如水落原非鑑物意不留高更竒
題悅心殿
豁庨山殿俯孱顔義府優游片刻閒若問予心何所悅
適来郊外綠畦間
四月廿五日御殿傳臚紀事
雅化作人祝
夀慈金階臚唱麗晴曦既求真學頒新制亦體常情改
近期(去歲以磨勘需日定於五月五日殿試初十日傳臚兹念多士守候時久命速行磨勘於四月廿一)
(日殿試廿五日傳臚)公舉不教存已見明敭還預定其辭(命讀卷者毋得)
(存已見俟榜後別令大臣覆勘去取同異又新定引見之例然先進其文朕就其文定甲乙後乃令按名引見)
(於是殿試之制簡而益備矣)西人魁榜西平後(今歲狀元陕西韓城縣人王杰國朝百年)
(以来乃剏見也)可識
天心偃武時
茂對齋
御殿更衣此憩遲宣毫江硯雅相宜可知茂對熙怡處
正是南薰長飬時
枕巒亭
假山壘真石相忘以歲久四柱枕其巔風月随所受峭
蒨蒼崖矗偨池翠隂糾豈不在城郭居然謂林藪移情
咫尺間濠濮夫何有
謝時臣山水
窠臼名家総不同疊峰迥出寺樓紅那須留白為雲氣
林靄山嵐鎮鬱䓗
漢玉辟邪璧
中規一片崑崙精玉人細刻辟邪形延吉祛惡古所稱
土華依約葆光晶如凍梨貎夀而貞出從誰氏之佳城
黃腸曾以伴漆燈有可欲焉終復呈孝文斮絮誠何情
賦得瑾瑜匿瑕(得清字八韻散館試題)
瑜瑾雖希有瑕玼亦偶呈取長毋盡棄捨短要歸貞輝
憶石初韞察休水至清德音思葑菲善誘貴權衡苟得
精磨致終看寶器成隠之略一玷揚矣獲連城鮑識管
家仲魏論陳氏平温舒述傳語切已厪予情
端午日侍
皇太后宴並擕王大臣觀龍舟
夏節兼逢
大慶年天中無事不稱仙欣看麥穗迎薰實自合榴花
分外鮮蒲宴聯情嬉有戒龍舟觀度鬭應捐呼前笑謂
于闐長(郡王霍集斯賜第京師是日並命預觀霍集斯向即為和闐部長也)投石寧湏一
顆圓
雨(五月初六日)
一夜風聲枕上吹情知無雨雨其宜詎期霡霂銀筠織
正喜菁蔥玉黍滋稠疊
天恩欣越懼循環民計度還思夏雲卓午晴尤好麥穗
千疇曬粒時
即事
昨朝劇炎今日&KR1065;炎因蒸雨&KR1065;雨塈麥穗黍苖俱合宜
天恩今歲真優被街頭鬻餅大於前兼之價更落一錢
囤者自咎居竒失及時出糶相爭先壟斷誠有賤丈夫
農慶其術安施乎所以乾乾厪祈歲化民成俗無多
事
題文徵明贈王榖祥東坡詩意圖即用其韻
作輟八年歴食眠京華吴下幻江煙(二句見徵明識語中)禄之設
問停雲事依舊波含碧落天
賦得五月鳴蜩(得清字八韻朝考題)
散步芳隄上如簧乍弄聲初聞未慣耳徐繹頗含情好
雨無逾節知時逮化生豳風曾叶什月令善窺衡但鼓
脇為響寧騰口浪鳴以旁真是別雖噪不離清駱詠且
須待江脩信致精寒蟬何足取即事慎揚明
復雨(五月初八日)
前日雨已二寸滋高原接潤下隰泥午霽恰喜宜曬麥
禾黍怒生秧綠齊此時雨弗雨皆可未免盡善望殷我
午昳雲作復霈膏徐徐疾疾棼絲堕不期而獲感益深
匪今伊昔今斯今入夕溟濛猶未止更思明曉時晴美
雨中泛舟
煙歛風吹試漾舟不多時復冷絲浮黃頭澷慮筠篷濕
&KR0008;&KR0008;霏霏正好遊
岸轉溪村到始知秧齊綠稻正含滋水車罷轉茅亭靜
便是吴牛意亦嬉
理事
宫庭曰御門園林曰理事無日弗疇咨愛禮存羊意黃
閣承絲綸綠籖引郎吏何務不宜慎况此勑幾際宿雨
快新晴廣厦無暑氣祈農有佳象籌遠罷嚴備戒滿以
為惕敢曰逢時瑞
題黃公望山水
野閣虚支流水上飛泉遥落白雲中老翁八十猶軒興
(見大癡自識語)筆力應然積健雄
再題廓然大公八景
雙鶴齋
詎是尋常戀稻梁仙禽雅合駐仙鄊形容不擬輕為賦
明遠佳辭已擅場
規月橋
枕岸看如上下弦影波原見一輪圓是為規月是真月
照徹三千與大千
峭蒨居
孰謂真山是假山亦看峭蒨亦孱顔設如放眼觀環海
泰岱嵩高黍米間
影山樓
樓俯清波波影山文窗棐几稱高間是憂勤匪高閒者
祗覺&KR0034;然於此間
披雲逕
靄靄英英曲逕循乍開當面聳嶙峋霑衣不識緣何故
長史清詩妙契神
綺吟堂
美景良辰奚遣興鋪箋點筆每敲吟是予結習非予善
要亦不因此放心
韻石淙
石將水夲寂然物韻出無端兩相(入聲)遭一切有為法如
是心源定處不生濤
啓秀亭
水木澄華竹石清于于屧步足怡情如從六藝潄芳潤
先獲我心是士衡
湛清華軒
水木清華處軒楹秀野間抽書惟汲古搜句亦消閒梯
浪鷗朋聚搆巢燕子還邇来晴雨若茂對得怡顔
靜娱書屋
潔治書廬纔兩間最欣開戶見青山靜娱偶取佳名耳
一日萬幾安得閒
湯泉蓮花
泉温地氣温花窖焙堪擬蕤賓蓮放葩六月春光矣護
芳勤苑吏獻新忙内使膽瓶作清供因之思物理雖云
熱中屬不失為君子
雨(五月十四日)
麥將報熟晴云可禾正發生雨實佳間露陽光宜曬穗
又霏膏澤喜滋荄似兹
天意如人意益切惕懷勝慰懷都道今年逢大慶明知
鴻貺為
思齋
和闐玉韘
嵩高五萬聳崑崙玉子叢生玉水源因琢精璆厥貢篚
用成圓韘此闓弴閉關未可學光武勝敵聊如識叔孫
馭遠詰戎服海表不忘意即箇中存
暮雨(五月望)
暮雨滋禾隴午晴曬麥田真成時若歲益感好生
天響入銅壺靜祥調玉燭宣殷勤還自問何以答
皇乾
題沈周漁翁箑頭
摸索青竹籃得魚供腒鱐是中多隠人而何欲逐逐
口銜綠葦枝將以穿魚腮船泊前溪曲瞢騰歸去来
御製詩三集卷十三
