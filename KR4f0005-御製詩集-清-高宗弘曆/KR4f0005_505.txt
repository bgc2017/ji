御製詩餘集卷十
古今體四十四首(丁巳二)
新正幸御園
上元行慶御園愉令日祥鑾出帝都三白雪融正宜麥
初青春勒尚遲蘇(今歲人日始立春故遲)遠柔近樂中豐有(今歲朝正)
(藩國除年例来京外有霍罕伯克及暹羅國王俱遣使朝貢而上年稔收都城豐豫民間景象益徵和樂)苗
靖邪殱定信無(湖南苗疆全已平定首逆無一漏網者可謂蕆功完善至湖北邪教匪徒連延)
(川黔地方黔省之賊已勦盡無遺川省正犯尚待生擒其湖北奔竄之賊經官兵屢次大勝殱賊無算而一二)
(渠魁就擒實信尚未馳到為之切盻弗置)盻捷躊躕懶拈詠幾曾對景意誠
娛
題文源閣再疊去歲詩韻
初幾(去聲同冀)康熙同歲時(予即位之初虔告當傳昊穹若能在位六十年即璽子皇)
(帝不敢如過兩皇祖六十一年以次增紀今不但初願克符且又載嗣後歲時慶衍仰叨天祖)
(眷詒益深寅荷)居今兩歲乃過之幸依
皇祖訓無忝(予自幼荷蒙六十皇祖深恩誨育感不能忘是以御宇餘年以来夙夜孜孜自)
(勉惟恐有負幸得無忝)(前皇祖彝訓今謨彌增兢惕)總賴
穹蒼恩有斯實愧不當已(上聲人我之已)逢此試稽如是古誰
遺平苗剛得功全奏待捷猶然悶紀詩(籌辧苗疆軍務首尾二年兹剛)
(蕆績而勦捕邪教逆首劉之協姚之富等尚待生擒捷報仍不能不為之繾悶耳)
上元前一日家讌親藩及曾元疊去歲丙辰詩韻
昨歲即應罷節吟(上年既授璽稱太上皇帝似此例成之什原可從簡已屢見之吟詠但今)
(身體康健訓政如常未免結習難忘不能即罷是以復成此什)不能即罷更吟今康強
身體
天錫眷時序觥觴子奉斟(昨歲今日適值子皇帝即以祈穀禮成回御園宴間)
(福酒捧觴躬晉予既飲即以餘酒賜子皇帝同霑事神惠今年仍命子皇帝捧觴稱慶實為吉祥盛)鐙
火略嫌日滋甚惕乾敢改歲增忱惟兹苗定邪殱未兇
首依然正待擒(昨歲詩中有兇首佇聞指日擒之句今幸苗疆大功告成全已平定而湖北邪)
(教兇首劉之協姚之富等生擒實信尚未據惠齡奏到縈念喜音情景依然與上年相似殊不快意耳)
上元宵作
重數(上聲)乾隆丁巳年(前歲九月建立元儲豫詔次年丙辰為子皇帝嘉慶元年頒朔天下)
(其時子皇帝率王大臣諄請仍用乾隆紀元因朕志先定而又不能却其誠懇爰允每年祇備乾隆憲書百帙)
(以為宫廷及賜親近王大臣之用今已閱二年歲德重輪丁巳延洪紀慶昊貺之隆自古未有)元宵
寧可罷吟篇箕疇向閱九五蕆(向来新正聯句皆舉政治之大者為題辛亥歲)
(計至乾隆乙夘尚餘五年適協洪範五福之數因按年遞詠至六十年而五福適全)羲卦亦經六
四全(戊申上元始於八章鐙詞中每首嵌用一卦名至前歲乙夘綜計八年亦恰滿大易六十四卦全數)
歌稔萬民同樂合知難元子印心傳捷章待至金輪迥
(日前惠齡等已將邪教匪徒痛加𠞰戮賊勢奔潰窮蹙首逆等即可就擒亟盼喜音無時少釋今日待至抵暮)
(尚未馳到雖依例酬節而仍不能不為之殷企)慶節欣然仍企然
上元後一日小宴廷臣作
翌節臣工讌歷吟歲月明今皇請仍莅太上忍違誠遇
稔豈無樂望遥原有怦(時正盼𠞰平邪教逆賊兇首之捷信)飛雲泐壁滿
後擬罷題卿
向例上元翌日掄廷臣小宴以示寵眷必有詩二律
書懸勤政殿東之飛雲軒壁間以誌歲月至六十一
年丙辰軒中四壁剰一而週再無隙處且上年元正
授璽後似此依例成吟之什原可從簡但訓政如常
是以上年宴後復成二律用紀符願順成之盛迨今
歲則已閱二年竟可罷詠聊成此什令懸殿外嗣後
當不必依例復題矣
直隷總督梁肯堂署古北口提督愛星阿各報得
雪詩以誌慰
昨歲臘雪優麥田澤資厚節前夕微霰(昨十四日夜間京師得微雪不)
(成分寸次晨即開霽)曉霽雲容剖元宵鐙月佳度節樂同有今朝
驛報至南北祥霙湊(叶九十七日據梁肯堂奏正月初八日順天府屬之薊州寳坻天)
(津府屬之天津河間府屬之河間東光等州縣得雪三四寸不等十四日保定省城亦得雪澤除融化外積地)
(二寸餘又據古北口提督愛星阿奏正月十四日口内口外及石匣一帶瑞雪繽紛除融化外積有四寸餘新)
(歲畿甸南北同被祥霙較之京城分寸更多二麥兆豐實為新正第一吉事)較斯分寸多新
春吉為首向南雲勢濃齊豫或被否佳信盼同捷(近日正盼)
(征邪教擒渠捷音)佇待縈心糾拈毫時復隂紛吾望自醜
節後萬夀山紀事一律
節中無暇問崇椒節後偷閒閱景韶丙歲幸蒙兩邁丙
條風誠是不鳴條(易緯立春條風至)川東邪翦獲二首(今日宜綿奏到)
(四川太平縣邪教逆匪於通天觀高家寨南津關三處犄角抗拒宜綿於初六日分飭將弁率兵攻𠞰先克通)
(天觀旋破高家寨南津關殺賊幾及三千生擒三百五十餘人内有龍通智謝克福二人訊係賊首皆於取供)
(後凌遲梟示巢穴掃淨大路已通我兵即可前往東鄉與觀成英善等兩面夹擊賊匪即日可以蕆功)湖
北逆殱到一朝(須臾又投惠齡馳報前已將賊匪痛加𠞰洗賊分三起潰散十三四日分派官)
(兵恒瑞等由西路迎擊慶成等由北路迎擊舒亮等由東路迎擊惠齡等策應西北一路景安等策應東北一)
(路俱各奮勇𠞰殺賊勢實不能支連日總計殱戮賊匪實有四千餘人生擒者七百餘人其自相踐踏滚山落)
(溝者不可勝計餘賊僅存數千潰逃現在分兵追捕設法擒獲首逆等語兩處捷音同日馳到殊堪慰念)却
見昨年題壁句盼同捷信復心焦(昨年正月下旬正當𠞰辦湖南苗匪其時)
(石三保石柳鄧二逆未獲是以節後萬夀山樂夀堂詩有生擒二宼信猶待之句今苗境全平首逆無一漏網)
(功成完善惟湖北邪教首逆劉之協姚之富二犯生擒之信尚未馳到今日来此閱壁間題句與昨年盻捷情)
(景仍復相同不免尚為縈繾)
知春亭
四柱於中小立遲春光欲冶未昌時空空試向兩端叩
抑是人知抑自知
題樂夀堂
寧夀(宫名)及清漪(園名)樂夀乃有兩初以已意寫繼知同宋
倣(寧夀宫及此清漪園二處皆有樂夀堂而此堂題額已久初但以吉語命名後閱董其昌論古帖始知宋)
(高宗已有樂夀老人之稱盖倦勤後取名以寓頤適之意)紹興吾所輕久矣論之廣
(宋高宗躭逸湖山而忘復仇其人其政皆無足取予於斯堂不過偶爾寓意命名並非有所慕彼向年屢見之)
(吟詠)不復贅以言惟思名弗爽夀斯誠然矣樂則未曾享
訓政當惕厲三曰銘猶曩(予向著讀洪範一篇申論六極之中所不能去者惟三曰)
(憂不惟不能去亦不忍去且更不敢去如此然後可以仰邀昊貺不致大憂而保後樂今幸符初願授璽)
(以来身體康健訓政如常仍此兢兢日深惕勵方當萬世守之庶幾永承天眷耳)即今望捷
音夙夜尚怏怏似堂向我云多斯来合往
西黃寺
瞻禮西黃寺丹書僧遣回(前後蔵達賴喇嘛班禪額爾德尼輪年遣使来京於歲首)
(慶讃名遞丹書克丹書克者番語謂祝嘏為丹謂奏書為書克喇嘛教尚清淨非如道家丹鼎黃白燒煉之事)
(新正與蒙古王公等一體宴賚過令節後即遣回蔵此每年成例也是以新正過節進宫必詣西黃寺禮佛便)
(道令来使等瞻覲遣回)百年奉朝貢諸部仰懷來(我朝崇德七年達賴喇嘛班禪)
(額爾德尼始遣使来朝貢至今已一百五十餘年盖二僧係黃教總司而蒙古諸部落俱皈依黃教是以興黃)
(教即所以安衆蒙古之心原以寓懷柔綏輯之意與元代之諂奉番僧迥不相侔也)撫彼仍存制
(喇嘛之呼必勒罕即漢語轉世化生人之義故呼圖克圖涅槃後例於附近各部落幼孩中訪擇聰慧有福相)
(數人能認識前輩法物者俾為呼必勒罕襲其名號衣鉢乃近世其風日下所出之呼必勒罕率任私意擇人)
(多出於王公台吉之家互相承替竟與世襲爵禄無異此大有關係既不能不因俗制宜以為柔懷之道亦不)
(可不與以限制以杜爭競之端是以壬子歲平定廓爾喀後即命製金奔巴瓶二一送西蔵布達拉一供京城)
(雍和宫凡有出世之呼必勒罕各就訪得幼孩書名置瓶中於佛前唪經公同掣籖一人於是盡去向来世族)
(氶襲之弊而蒙古諸藩見保護黃教整飭僧規實出大公至正無不益加懷畏矣)於中斥外猜
有元乃佞佛似此豈能哉
入德勝門作
春祀還宫内(我朝定制二月朔日於坤寧宫大祀月神先期自御園還宫每年如此)路經
德勝門
文皇緬高祖渺已實元孫
力取權弗取(天聰三年親統太宗文皇帝以明國屢背盟誓大軍征明入洪山口克遵)
(化城遂由薊州進薄燕京駐營城北土城關之東直抵德勝門率諸貝勒環閱京城其時諸貝勒屢請攻城)
(失太宗諭曰朕仰承百城天眷攻城必克但所慮者倘我一二良將即得亦不足喜遂止弗攻移駐南)
(海子許明議和率軍由山海關班師)
德尊果是尊微塵郊外有望雨復心存(京師去冬臘雪優霑今歲上元)
(前一日得雪不成分寸今日途間覺有輕塵雖土脉尚潤而早已心存望雨矣)
承光殿作
来往纔經半月餘承光春色欲昌如(新正十一日幸御園於此傳餐視事)
(今廿八日還宫往来纔半月有餘而已覺春韶滿目)波融三海(殿俯太液池其西跨長橋橋北向稱)
(為北海橋南為中海又南水中有亭立太液秋風四字石碣其南為南海)碧微嫩柳護一城
(承光殿為金時舊址即元之儀天殿也其外週繚城垣俗名曰團殿)黃漸舒迅矣景時人
不讓望哉捷信驛猶初所欣近更跂翻切(昨廿四日惠齡報到連日)
(痛殱邪教賊匪總計已七千餘人餘賊潰竄現在四面攻圍但生擒賊渠之信尚未報到盻望捷音更為殷切)
片刻何曾得悅予
古柯庭口號
古柯一樹峙春庭突兀疎枝待發青俯視向陽綠蕪者
久遲速暫儻然丁
綠意廊
屧步迴廊略有思佳名兩字似孤其既而轉語代廊答
綠意在兹不在兹
代辦陜甘總督事務刑部侍郎陸有仁報元旦各
屬得雪詩以誌事
微霰節前未成寸畿南北雪報来同(正月十四日京城得微雪不成分寸)
(十七日直隷總督梁肯堂提督愛星阿各奏報畿南保定省城及古北口内外均扵十四日得雪三四寸不等)
因希齊豫乃望負(京畿南北既得春澤因念山東河南接壤自必一律普霑乃未據馳報昨)
(已降旨詢問)兹報臯蘭未想中(兹據陸有仁奏本年正月初一日臯蘭省城及平涼慶陽)
(秦州涇州各府州屬同得瑞雪自二三寸至四五寸不等極為優渥元旦渥沛祥霙春耕有裨可為豐年豫兆)
(黎民歡慶邊地安恬等語)各屬均霑真是慶秋成猶遠慢言豐繼觀
糧價多稱賤旱後飾辭申戒衷(甘肅臯蘭等處上年夏間缺雨歉收曾節次降)
(旨分别賑緩諒該處冬季糧價未必即能減落今日閱所奏十一月糧價單内蘭州府屬俱開寫價中且較上)
(月稍賤未知果否兹復傳諭陸有仁務宜留心察看如果糧價實就減落固屬甚善倘州縣稟報不實不可稍)
(存諒飾)
河東河道總督李奉翰等奏報豐汛六堡黃河漫
口重行合龍穏固詩以誌慰叠去歲丙辰原作
詩六韻
豐汛決夏漲堵築廑昨年仲冬報合龍須臾陡蟄全(江南)
(豐汛六堡漫工上年十一月内據蘇凌阿奏報於初十日業已合龍嗣因上游凌水下注壩前陡長水丈餘又)
(因東風大作溜勢奔注扵十二日壩身陡蟄二處衝開二十餘丈)繼築仍復蟄(蘇凌阿奉命查)
(審陳淮之案前赴江西因降旨令李奉翰赴江會同蘭第錫康基田等督辦嗣據李奉翰等奏報上緊鑲築至)
(今歲正月初旬將次合龍復因天氣和暖上游冰淩消化壩前又陡長水五尺餘金門溜勢湧急刷深七丈餘)
(又值狂風鼓盪西壩陡蟄等語壩工兩次走失究因工作未能堅實所致即諭令務當倍加敬慎實力壓鑲不)
(可存欲速之念以期合龍蕆事)工作究非賢敬慎命鑲壓寧遲莫用權
兹兩壩接口金隄重障田(兹據李奉翰等奏欽奉諭旨時刻小心堅實堵築並虔奉)
(所頒蔵香日夕叩禱不河神垂佑扵正月二十四日掛纜合龍搶辦三畫夜敢少遺餘力復扵金門外加築)
(邊埽至二十七日口門始得斷流閉氣極為穏固壩前水已澄清黃水大溜全行東注並將舊壩亦即堵合以)
(為重門保障覽奏為之欣慰此次仰賴因致上天眷佑河神助順得以合龍完善欽感倍深香敬謝即)
(命度地建祠以申虔報其李奉翰等及在事出力員弁並分别甄叙以示懲勸)叩
天感
神佑敢稱瓠子篇
河南巡撫景安奏報得雪詩以誌慰
節前微雪不成寸京北京南較此佳(京師扵正月十四日得雪不成分寸)
(而據直隷總督梁肯堂署提督愛星阿各報京南之保定京北之古北口均於是日得雪三四寸較為優渥)
盼豫及齊當有報齊孤豫幸此開懷(山東河南均與京畿連界十四日之)
(雪似可普霑切盻當有報至已降旨詢問乃山東尚未奏到而河南巡撫景安馳報自新正以来開封南陽汝)
(寧陳州陕州光州各府州及所屬州縣禀報扵正月初二三十四等日得雪二三四寸不等又鄧州新野邊境)
(一帶於十七日得雨約有三寸隂雲密布沾被必廣正當二麥長發之時得此滋培大有裨益等語覽奏為之)
(欣幸)上旬中澣各逢澤秋麥冬麰胥潤荄更喜邊防嚴斥
堠淨殱逸盜萬民諧(河南邊境景安督率所屬堵禦嚴密是以湖北邪教匪徒不得闌入)
(近為官兵𠞰洗過半餘賊向東南潰散逃命此時首逆定已就擒河南境内並無逸匪竄匿閭閻安靖民氣和)
(樂尤堪慰喜)
即事
東齊西晉為(去聲)盼澤(京畿春澤已霑豫省亦報得雨雪惟山東山西尚朱據該撫等奏来)
(為之縈盼)湖北(汪新)江南(費淳)各報章(據湖北巡撫汪新奏正月十二三等日襄陽附近一)
(帶密雪繽紛連宵達旦積厚三四寸不等現在雪勢甚廣各屬自必普霑俟查明再行續奏襄陽地接豫境民)
(間最重麥收此次瑞雪優霑新苗渥潤日增充固麥秋可望豐收又據江蘇巡撫費淳奏江寧鎮江揚州淮安)
(徐州通州海州蘇州松江常州太倉等府州屬扵正月初二三日及十三四等日得雪二三四寸不等又扵十)
(八九日得雨一二寸核計立春前後通省雨雪頻霑二麥益加滋長農民歡慶糧價平減等語二省均報得被)
(春膏殊堪欣慰予心殷民食量雨較晴之念固無時或釋也)乍慰忽縈無定者較晴
量雨乃其常
御苑泛舟作
五朝冰盡開(仲春已閱五日御園河水盡泮舟楫可通盖春融冰釋氣候自然而向来内監操舟)
(者每強行開鑿以通舟路意在獻勤實可厭惡屢有詩飭之)御苑泛舟纔景物又殊
視時光實迅催底猶舒志未仍望捷音来每報賊窮蹙
(自前月廿四日以後節次據惠齡報到大兵痛𠞰賊匪先後斬戮九千餘人餘賊四散奔逃今據奏惠齡恒瑞)
(慶成舒亮等分兵四面兜擒擊殺賊匪四五百人時有手執大旗賊目往来號召極為兇悍先經碩雲保射其)
(左胯恒瑞射其左脇該犯拔箭馳驟如舊又經慶成射中其腰始行落馬被獲即令先獲之賊識認均稱實係)
(緊要賊目劉起榮無疑因訊供解京辦理現在乘勝跟蹤追捕黨惡既擒賊勢益加窮蹙惟存首逆姚之富賊)
(目張富國二人狼狽奔竄自必無處可逃佇盼生擒兇渠實信報来則湖北邪教根株淨拔矣)擒兇何
殢哉
即事口號
襄陽邪教賊匪經大兵圍𠞰有賊目劉起榮者馳
馬執旗指揮抗拒勢甚兇悍我帶兵大臣共圍之
將軍恒瑞副都統碩雲保連射其脇胯賊拔箭猶
復往来馳驟繼為慶成射中賊腰乃落馬生擒之
慶成者漢軍旗人伊高祖孫思克康熙年間屢著
勲績其子承運尚九公主生五福為都統御前侍
衞即慶成之祖慶成為公主曾孫現亦御前侍衞
直隷提督世臣如此奮勇可嘉口占紀之
拔箭揮旗猖賊兵中(去聲)腰落馬乃擒生射腰中者問誰
是公主曾孫名慶成
詣玉泉山祈雨
冬雪昨年實渥優麥麰可冀稔登秋新正却是晴踰月
方寸漸虞乾(寒韻字)致愁第一泉
祠祈霈澤及中春令惠田疇亦知地潤時猶早我每先
憂慣有由
河南巡撫景安奏𠞰除淅川内鄉二縣教匪首夥
盡淨詩以誌事
邇来佳信每頻来信報景安佳倍哉督率官軍兼義勇
全平教黨及兇魁(河南淅川内鄉一帶山徑叢襍路通椘陜景安留心先已派令將弁帶兵)
(在李官橋等處扼要防範嗣知賊衆有欲竄赴陕西之意即令道府等前往慎密察訪盤獲形迹可疑之丁自)
(有等訊得淅川教匪糾約竊發情節景安聞信因湖北賊匪已向東南潰逃離豫境甚遠即將東北一帶邊境)
(交總兵王文雄帶兵堵截景安帶兵八百名由内鄉馳赴淅川訊出教匪等輾轉傳徒私製刀錨旗幟號衣等)
(物屬實恐匪衆聞風漏網必須乘其未發先行撲滅為妥即督率文武員弁帶兵馳赴南北鎖東西黃大溝泉)
(等處村莊出其不意分投擒𠞰逆匪等竟敢持械抗拒經官兵鄉勇立時殱斃一千餘人生擒教首王佐臣楊)
(賈氏併賊目楊志才等及一百五十餘犯當即凌遲梟示全行平定)豫邪椘逆勾連密事
隠亂前盡與摧(淅川地方教匪於正月初旬即與湖北賊匪暗相通信糾約勾連欲俟姚之富)
(等竄至淅川即一齊豎旗接應旋聞官兵將賊殺敗逃竄東南該犯等未及起事又欲俟李官橋官兵撤回之)
(後另圖乘機竊發乃扵逆迹未發之先早已敗露即行駢誅淨盡俾良善輯寧民心鎮定景安辦理此事實為)
(妥善可嘉)不動色聲千寇𠞰功贏力戰賚恩該(景安於上年十一月初一)
(日帶兵四百名在鄧州南界椘省之魏家集截殺椘匪之北竄者椘匪探知景安兵少賊兵分為二路共有六)
(七千人圍營攻撲景安飭令將弁密備鎗礟俟賊兵撲入一齊施放擊斃數十人賊衆驚懼不敢近逼又見營)
(中安静如常疑有掩襲之計日晚盡行退去此由安鎮昊蒼默佑賊兵疑畏自退豫省不致蹂躪亦因景)
(静堅守相持至一畫夜不動聲色得以無事實為可嘉此次𠞰滅豫境教匪又能乘其未發之前密為查察即)
(發兵掩捕逆首夥黨無一漏網者亦以不動聲色而相機行事攻其不備成此大功是景安之保障封疆較之)
(盡力行間尤為難得不可不加之懋賞以褒偉績因恩賜景安雙眼花翎晉封伯爵并加優賚其在事員弁亦)
(均交部優敘兵丁加賞一月錢糧以示鼔勵)
嫌偽一首
一字最嫌偽惡人戒已并應知相近性習遠乃為情惠
迪禹垂訓歸仁淵授貞心勞日拙者可以識斯評
聖學在乎存誠非是則為偽是以作聖之功去偽為
最要予臨御六十餘年毋論用人行政諸大端必出
至誠即尋常言動無不由中而發一秉大公至正之
心絶無虚飾所以推已及人甚惡人之作偽以自欺
欺人者午夜偶思及之即成是什無非述經書語亦
欲人人深維聖人垂教存誠去偽之旨時自警惕始
不虚予此願昨數年每失睡鮮寐近漸佳矣卧錄是
什後仍安寢較之常日更贏數刻是亦心逸日休之
一驗耳
安眠口號
老人易醒難為睡此義由来理所常一夜安眠世二刻
(老年易醒少寐此亦事理之常予邇歲以来若一宵得廿四刻足三時整睡即為幸上年冬已能睡至廿八九)
(刻近日身體康強竟得安眠至三十二刻足四時之久實叨上天恩佑也)
天恩沐益凜謙光
詣
廣潤祠祈雨作
玉泉
祈澤已踰旬
廣潤重申一念諄春仲固知時可待
天恩恐惜麥收真(上年秋雨調勻臘雪優渥現在二麥生發土膏頗潤此時若得春雨滋培)
(麥田更為有益雖節候尚早而盼澤之心已弗能置)炷香虔叩成年例(北方春夏之間不望)
(雨之歲甚少計自丙午戊申己酉壬子甲寅乙夘及上年丙辰十一年中敬詣廣潤祠祈雨者凡有七年雖)
(遲早不同幾成例事)往事迴思愧已頻(每詣遠祠祈雨即扵歷祠旁鑑堂傳餐視事年)
(題詠率書懸壁間如己酉壬子兩次籌辦廓爾喀軍務乙夘丙辰則因湖南苗匪湖北邪教滋事調兵𠞰捕宵)
(旰殷懷今苗境已全行平定湖北教匪亦經大兵痛𠞰潰散若將首逆姚之富劉之協擒獲大功即已告成惟)
(望喜音即日馳到循覽舊吟益增繾繫)鑑遠(堂名)憑窗南望處捷音難辨舊
和新
山東巡撫伊江阿奏報得雨詩以誌慰
廣潤(祠名)前朝虔請霖(二月十九日)翼辰徹夜枉鋪隂(前日詣廣潤)
(祠祈雨後濃隂四布閱一畫夜尚未即沛甘霖實深切望)空教對霽深成愧忽報霑
膏可罷吟(今日伊江阿奏到東省入春以来得有微雨兹據金鄉鉅野濟寧嘉祥寧陽滋陽等六州)
(縣禀稱二月十四日戌刻至十五日辰刻復得時雨入土三四寸不等又稱雲氣隂濃雨勢廣遠際此麥苗暢)
(發之時甚得滋培糧艘亦得儹行無滯)慰以為慙忘今昨致須緣故自量
斟晚来細點不成寸(廿一日)惜用摛辭忸弗禁
夜雨(二月廿二日)
嗣皇曉命叩
靈潭遥炷心香乾惕覃(上年秋冬雨雪優渥土脉今尚含潤但正月以来未曾得雨昨)
(廿一日命嗣皇帝詣北黑龍潭虔求雨澤子仍在御園向西遥叩默申祈禱)入夜細膏疎復
密及晨寸澤二將三歷辰逮未連繼渥
廣潤
玉泉併謝甘(月之初六日予曾親詣玉泉山叩龍神祠祈雨前日十九復詣廣潤祠請自昨)
(夜雨作疎密相間及今晨將三寸餘迨未申時方止已及四五寸深荷昊穹垂佑龍神協應子父子皆)
(得蒙福既命嗣皇帝詣哥黑龍潭謝雨復分遣八阿哥詣玉泉山十一阿詣廣潤祠虔申叩謝)父
子一誠蒙
昊鑒敢云慶慰益虔慙
雨(二月廿九日)
時甘過五日嘉澤竟同風(昨廿二日得雨後今日夜雨復作及晨雨勢更大簷溜如)
(注閱六時許勢尚未止入土深透不可以尺寸計麥苗足資暢達而大田積潤扵翻犂播種更為有益昔王充)
(論衡云太平之世五日一風十日一雨而此番繼雨僅逾五日竟同風候正當萬彙發生之際北方春雨最為)
(難覯更勝扵十日為期矣)尺寸已難計麥禾冀兆豐千林紓濯潤萬
物繪和融但覺南馳慮實音仍望衷(前日廿四惠齡等奏官兵𠞰殺石門)
(一路賊匪共二千餘人賊目陳谷保等及姚之富之孫姚裕俱經生擒磔示同日宜綿等奏前攻巴州賊匪時)
(探知賊首徐添德聞官兵先攻王家寨即率東鄉賊衆往援宜綿等遂率兵潛赴張家觀一帶乘夜圍攻破其)
(巢穴克復東鄉賊匪率衆回救又為官兵殺散昨福寧等奏官兵攻克夜游山一帶山梁進逼四方臺要隘賊)
(巢攻圍嚴密斷不能有竄逸等語三處賊勢窮蹙各賊首苟延殘喘但實擒賊首之信尚未至雖幸時雨仍切)
(盻望耳)
喜晴疊昨雨韻
霽朗善現日(無風而霽農人謂之善晴)雲消無藉風時暘豈不慰秋
遠敢言豐麥壠目同潤桃堤意與融(今年逢閏節候較遲仲春天氣猶寒)
(數日来山桃始放對此晴光煦景意與俱融)夕陽方得句望捷興遲衷(邇雖屢得)
(𠞰捕楚蜀教匪捷奏黨惡殱滅將淨但賊首姚之富劉之協林之華覃加耀徐添德等就擒之報未至佇望喜)
(音衷懷實深馳廑得句為之無趣耳)
唘蹕往盤山春遊之作
連歲秋收弗致歉昨冬雪積更加深籌軍望捷獨勞慮
(軍營屢奏𠞰捕教匪隨時指示機宜冀得迅掃餘氛殊勞盼望)盤谷莊園圖暢襟歷頓
行宫堪駐憩(每日駐蹕行宫向稱一站此盖俗字不見經史按宋史禮志巡幸之制百官就宿頓)
(迎駕訖乃先發此或合古人置頓之意也)三年别處試追尋(自癸丑巡幸盤山經此已隔三)
(年)午停六百驛章至兇首猶然報未擒(今日扵午前駐蹕湯山行宫惠)
(齡等奏到賊匪四散潰逃官兵連日截𠞰殱戮一千數百人前後生擒賊目王世華等又幾二百人訊供姚之)
(富等因官兵追捕不能抵敵分路逃生並無一定去向等語向時拏獲賊首捷報俱由六百里加緊馳奏兹僅)
(係六百里知兇首尚在未獲但據所奏逆首逃竄情形勢已萬分窮蹙計邇日興肇自湖南領兵回又已到湖)
(北軍營增此新軍四面圍擒諒即可得生獲捷音矣)
湯泉行宫八景
溫泉
溫泉涼水相殊遠其性原同可驗知(温泉之熱如湯而不能熟物盖以其)
(下雖有硫黃而泉性本凉也向曾屢詠及之)兩釡溫(泉)涼(水)中各置熬湯溫
沸共涼時(温泉與凉水冷熱雖異曾令各置一釡試各熬煎之其火候致沸無殊並不因水之熱而)
(速扵涼水也)
柳色
柳色原同看御苑(御園柳色初長黃秭兹處亦未垂新綠盖由今年閏月節氣本遲雖温泉)
(地暖不能違定候也)黃稊微吐未青絲立春人日(今年立春正月初七日)和
朢日(前年立春正月上元日)前者(今年)翻同後者(前年)遲
池塘
室裏砌成文石塘本因水暖室非涼高年者合戒勤浴
聖論熟聞示訓煌(予昔侍勤浴聖祖時曾蒙故扵訓及老年人非養生所宜己酉)
(題詩有十年前或来一試耄耋非宜久不為之句時予年七十有九今又加八年追維聖訓謹識弗忘)
玉蘭
玉蘭原自辛夷接(玉蘭原係叢條而開小白花者取辛夷木本接之則成樹而朵大非復如)
(辛夷之色紫矣)畫出曾無向下枝(玉蘭花皆亭亭向上與辛夷無異詩人向以木筆屬之辛)
(夷而不及王蘭子曾著說以二花尖銳形態畢同皆可以擬筆昔唐柳公權有心正筆正之言作書者觀於此)
(花之卓然直上可以得其意矣)木筆實當二者占拈毫人合卓然思
山亭
石峙湖中亭構小既然有水可無山望中會得别裁趣
盤谷先聲示此間
遊魚
水既云湯岸乃鬵魚無烹苦樂遊深設如擬勝陳風詠
捷報懷哉是好音
書室
架庋縹緗卷帙多不知其數(去聲)況其他一朝駐即荒唐
别隠慮南華笑若何
官鶴
綴景那無羽客陪數聲清唳似鳴哀翦翎糧榖喂弗飽
真鶴知他定不来
三家店行宫戲題
由旬路近行宫駐尚可三家溯舊名(三家店在順義縣境其名未詳所始)
(康熙年間即沿此稱今日自湯泉行宫至此計程四十餘里恰符梵典由旬之數)盤谷圖身消
鬱悶
諸陵遣子祭清明(兹月初八日清明節子分兩陵致祭命皇十一子皇十七祭東)
(陵命皇帝躬詣西陵)幸觀農事目誠慰遥憶軍情心尚縈歸政
如云消萬慮放翁詩合有書生(子訓政子皇帝仍日親萬幾籌畫軍務宵旰縈)
(心若云歸政後即萬慮可消此直三家村書生之見耳陸游詩有云堤長逾十里村小只三家三家村或本此)
(戲題)
駐蹕盤山靜寄山莊疊癸丑二律韻
圖散(上聲)悶懷来静寄況逢春雨勝前春却增望捷勞遥
目(癸丑至此山莊時無楚南苗匪及楚蜀邪教滋擾之事今苗匪業已𠞰平教匪亦殱滅將淨而首逆逃竄)
(尚有未擒者竚俟三路捷章速至即得扵山莊披閱庶足慰盼望之勞耳)便卜農嘉那暢神
(上年雨雪渥霑土脉本潤仲春復霈甘霖二麥既卜有秋大田亦資播種日来蹕路覽觀深喜三農有慶然尚)
(不解厪念捷音之至)高上即真副前句(癸丑詩中有云再至應為高上人今授璽子皇帝得)
(符初願然訓政勑幾仍勤夙夜盖子荷得高昊蒼厚貺精神康健如常豈敢自圖逸豫則仍未聞之樂也)
幽閒未得本兹人𠞰邪三路都逼近(近日惠齡等奏𠞰捕襄陽一帶邪教)
(賊匪於報恩寺等處築壩積水并分撥官兵堵截又扵襄江西南水淺之處俱嚴防守賊兵偷渡時𠞰殺甚多)
(餘賊勢窮分竄我兵四面兜圍漸逼漸緊宜綿等奏克復東鄉之後賊兵竄入巴州王家寨等處恃險負嵎官)
(兵前進圍攻殱斃不可勝計賊勢已蹙不難一鼔成擒又福寧前奏攻克夜遊山逼近四方臺圍𠞰近復命額)
(勒登保自湖南率兵前往策辦計此時早已到彼諒當撲滅賊巢擒獲渠首竚看露布飛馳三路喜音連至)
露布騰章閱盼親
青葱麰麥亞平田禾黍堪耕早往年快攬長途塵淨壒
兼欣曲野水流川山莊寄意松柏古春景静非花柳妍
早晚即當捷一至仍希三路信来連
引勝軒八疊前韻
既云八疊然斯則九章允依依護軒者古松及嫩筍是
謂忘年交詎論形象準三歲癸丑遷田盤視無盡撫斯
合忘慮其奈儻来引
暢遠齋自訟
癸丑詠暢遠廓喀平誠暢(癸丑題此齋詩有幸而揚武降廓喀之句盖因壬子夏秋)
(福康安等𠞰辦廓爾喀地方大軍冞入其酋拉特納巴都爾震懾兵成遣使乞降進表納貢約永遠不敢再擾)
(蔵界因許其請命凱旋班師衛蔵自此寧謐)兹来復有詠三處軍捷望雖云
非黷武武勤寧辭謗然非始自我(椘蜀邪教賊匪因見各處官兵調征湖南)
(逆苗遂敢乘釁而起不得不加之除刈以安良善初非有意佳兵也予自臨御以来平定大小兩金川準噶爾)
(回部緬甸臺灣安南廓爾喀大武十全皆由不得已而用兵此天下臣民所共知者所以仰叨上蒼佑順)
(克奏膚功今雖授寳子皇帝而心殷訓政盼望捷章屢勤問夜亦惟願外靖内安與海内共享昇平之福耳)
昭鑒賴
天貺烟驛屢問章夙夜心南向遠事實過多暢無愁有
狀斥過弗待人自訟增悒怏
静夜吟
三年整隔山川面半晌聊酬攬結心子夜睡醒問捷信
無能為静作忙吟
御製詩餘集卷十
