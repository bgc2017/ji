御製詩三集卷七十八
古今體一百三十二首(己丑二)
新正恭奉
皇太后幸御園即景成什
日麗風和喜善晴(農家以雪後無風為善晴)西山雪色面前呈青埋
麥壠鋪銀海素積煙郊度綵旌御苑韶光今歲好上元
鐙事五朝迎承
歡行慶願何似
於萬斯年未覺盈
恒春圃
一室堪稱圃四時常看花不嫌為下策(冬春㿽卉率以火熏)况復
值東華馥郁含韶律飄姚𣪚彩霞還嗤殷七七幻術號
仙家
觀疇樓
層樓出樹杪開窗見田疇索綯時已過于耜序復周始
終鮮暇日農父苦孰侔逢年慮糓賤遇歉愁無收憑觀
增慼然何有暢遠眸
抱樸草堂
草堂祇兩間庭前森古樹枯枝集寒鴉倪迂筆不誤且
看畫意張聊待嘉蔭布怡情詎華鐙悅心惟竹素誰謂
御園中而有茅簷趣
新賞室
書室假山峭蒨間新年賞景暫偷閒綵檠薰卉非娱志
民瘼關心未解顔
多稼軒
文軒額多稼
聖藻爛仙虹敢擬後
先揆實殷宵旰同即看時玉積豈必炬蓮烘徵兆斯誠
幸登秋遥望中
題耕作蠶織二圖即用程&KR1658;書樓璹詩韻(有序)
向蒋溥進劉松年蠶織圖自序卷首其蹟已入石
渠寶笈矣兹得松年耕作圖觀其筆法與蠶織圖
相類因以二卷參較之則紙幅長短畫篆體格悉
無弗合耕圖卷後姚式䟦云耕織圖二卷文簡程
公曾孫棨儀甫繪而篆之織圖卷後趙子俊䟦亦
云每節小篆皆隨齋手題(隨齋程&KR1658;别號)今兩卷押縫皆
有儀甫隨齋二印其為程&KR1658;摹樓璹圖本并書其
詩無疑細觀圖内松年筆三字腕力既弱復無印
記盖後人妄以松年有曾進耕織圖之事從而傅
會之而未加深考致以訛傳訛耳至耕圖紹興小
璽則又作偽者不知&KR1658;為元時人誤添蛇足矣又
考兩卷題䟦姚式而外諸人皆每卷分題則二卷
在當時本相屬附後乃分佚單行故耕圖有項元
汴收蔵諸印記而織圖則無可以騐其離合之由
矣今既為延津之合因命同篋襲弆置諸御園多
稼軒軒之北為貴織山堂皆
皇考御額所以重農桑而示後世也昔
皇祖題耕織圖泐板行世今得此佳蹟合并且有關重
民衣食之夲亦將勒之貞石以示
家法於有永因考其源委並識兩卷中兼用璹韻題圖
隙至原書及偽欵仍存其舊盖所重在訂證覈實
前此之誤固不必為之文飾亦瑕瑜不掩之道也
浸種
糓種如人心其中含生生韶月開初律向陽草欲萌三
之日于耜東作農將興筠筐浸春水次第宛列成
耕
四之日舉趾吾民始事耕驅犍更扶犁勞哉擬魚頳水
寒猶凍足不辭来往行詎作圖畫觀真廑宵旰情
耙
皮衣豈農有布褐聊禦寒翻泥仍欲平驅耙漾細瀾率
因人力憊亦知牛股酸寄語玉食者莫忘稼穡難
耖
覆耕不厭勤塍頭更畛尾齒長入地深土細漉成滓旋
旋(並去聲)泥復沈澄澄波欲起耖功乃告竣方罫鋪清水
碌碡
南木北以石水陸殊命匠圜轉藉牛牽牛蹄踏泥浪蹄
傷領亦穿乃得田如掌惟應盡此勞遑敢恃有相
布秧
浸糓出諸籠欲拆甲始肥左腕挟竹筐撒種右手揮一
畝率三升均勻布淺漪新秧雖未形苖秀從此期
淤蔭
既備播農人有相(去聲)賴田祖灰草治疾藥糞壤益肥乳
攻補兩致勤仍望以時雨逮其穎栗成辛苦費久許
拔秧
新秧五六寸刺水綠欲齊輕拔虞傷根亞旅共挈携擔
簏歸扵舍以水洗其泥不越宿即插取東移置西
插秧
芒種時已届蠶暖麥欲凉未離水土氣趁候插穉秧郤
步復伸手整直分科行不獨箕裘然服疇敢或忘
一耘
耕勤種以時庭碩苖抽新撮疎鏃後生稂秕務除根塍
邊更戽水溉田漾輕紋腁胝正爾長劼劬始一耘
二耘
徐進行以膝熟視俯其首平壠有程度叢底毋留莠簞
食與壺漿肩挑忙弱婦家中更無人擕兒遑慮幼
三耘
三耘諺曰壅加細復有耔漚泥培苖根嘉苗勃生薿老
農念力作瓦壺挈涼水苦熱暢一飲畢功戒半委
灌溉
決水復溉水農候悉用莊桔槔取諸井翻車取諸塘胥
當盡人力曝背那乘涼粒食如是艱字餅嗤何郎
收刈
我穀亦已熟我工猶未卒敢學陶淵明五斗羞腰折男
婦艾田間秋風侵布褐秋風尚可當最畏冬三月
登場
九月築場圃捆積頗慶優束&KR0008;滿新架&KR1367;穗遺舊疇周
雅詠如坻奄觀黃雲秋迴顧溪町間白水空浮浮
持穗
取粒欲離藳輪耞敲使脱平場密布穗揮霍聲互彂即
此幸心慰寧復厭耳聒須臾看遺&KR1367;突然如樹柮(讀作兀)
簸揚
禾穗雖已擊糠粃雜陳前臨風揚去之乃餘淨穀圓憐
彼農功細嘉此農心專所以九重上愓息虔祈年
礱
有竹亦有木胥當排釘齒其下承以石磨礱成粒子轉
軸如風鳴植架擬山峙不孤三時勞幸逢一旦此
舂碓
溪田無滯穗秋林有落葉農夫那得閒相(去聲)杵聲互荅
一石舂九斗精鑿期珠滑復有水碓法轉輪代足踏
籭
織竹為圓筐疎密殊用簸疎用礱以前細用舂已過筲
三弗厭精登倉近堪賀力作那偷閒誰肯茅簷卧
入倉
村舍亦有倉用備供天庾艱食惜狼戾盖覆藉屋廡背
負復肩挑入厫忙日午輸賦不稍遅恐防租吏怒
浴蠶
浴蠶同浸種温水炊輕煙農桑事齊興衣食均民天紙
種收隔歲潤灑百花泉比戶恐失時力作各争先
下蠶
吴天氣漸暖鋪紙種漸高破殼成蟻形綠色細似毛輕
刮下諸紙鵝羽揮如刀女伴絶往来俶載蠶婦勞
餵蠶
猗猗陌上桑吐葉剛少許摘来飼烏兒筠筐食共聚氣
候物盡知林外倉庚語設無蠶績功衮職其誰補
一眠
蠶飽初欲眠蠶忙事正長少婦獨偷閒深閨理新粧中
婦抱幼子趁暇哺向陽大婦縫裳衣明朝著採桑
二眠
初眠蛾蛻皮村屋低垂幕七日變如故首喙壮不惡扵
候當二眠上架依前若弗食復弗動圓筐貼細箔
三眠
再起蠶漸長(上聲)桑葉可食半是時葉亦繁陌頭隂欲暗
篝鐙視女郎晝長夜駸短三眠擬三耘農桑功不亂
分箔
眠起有定程不緩亦不促逮三蠶大長(上聲)分箔陳盈屋
薙䟽要及時蝡蝡色澤綠移東復置西吴孃工作熟
採桑
柔桑採春初遠揚採春深飼之别早遅時序毋相侵蠶
老需葉多升樹勞搜尋雨則風諸陽燥又潤諸隂
大起
木架庋筠箔室中避風雨蟫首食全葉須臾盡寸許喜
温不耐熱引涼向日午酌劑適物性嗟哉彼貧女
捉績
家家閉外戶知是為(去聲)蠶忙夙夜視箔間弊衣復短裳
綠形將變白絲腸漸含光揀擇戒遅疾齊棟堆如岡
上簇
束草置箔間不長亦不短蠶足緣之上肖翹力猶軟喉
明欲繭候清和律已暖誰謂村舍中蒼山忽滿眼
炙箔
蠶性究畏寒終朝不捲幕仍期成繭速火攻用炙箔絲
蟲將結網銀光鋪錯落獸炭揀良材率欲無煙覺
下簇
紅蠶既作蠒堆簇如雪山取下卬盛筐秤視倚屋闌蠶
一繭獲十豐熟婦女歡迴憶昔蹙眉幸博今開顔
擇蠒
宜綿誇八蠶宜絲貴獨蛹一家聚擇之分品各殊用絲
待人之買綿禦已之凍勞而弗享報女紅可勿重
窖繭
蛾若破繭出絲斷如敗葉斯有甕窖法封泥固周浃深
埋取寒氣掘地揮鋤鍤何必詡高昌草實稱白㲲
繅絲
繭終絲之始猶未閒女孃竈下颺輕煙釜中沸熱湯度
戒過不及乃得絲美長轉軸仔細看梧月已上墻
蠶蛾
視繭圓與尖雌雄别較然擇美待化蛾齧繭出其圜成
偶經晝夜布子密且綿紙種敬以收默祝富来年
祀謝
絲成合報謝東吴復西蜀人以神虔心神以人寓目盈
几銀鏤陳蠶功佑蒙辱雖酬已往恩仍禱方来福
絡絲
繰絲甫報畢絡絲應及節工作有次序此風盛吴越麤
細卒未分要使無斷脱轉䉶對篝鐙明河影欲滅
經
既絡絲納簆置軸兩端排引以為直縷理繁徐往来條
貫期畢就比弦無曲回設擬悖如綍敢曰經有才
緯
浸緯非細工付之小女丫誰知素絲中乃具種種華精
(經)次(緯)扵是别轉輪引緒斜由分漸成合小大殊軸車
織
闊室置機架有軸亦有欄往還抛玉梭那辭素手寒錯
綜乃成功萬絲得一端織女若是勞布衣已原單
攀華
椎輪生大輅踵事何太勤素帛增攀華絲縷益糾紜既
成黼黻章亦煥河洛文為者自不知如山出五雲
剪帛
精麤不中數廣狭不中尺王制弗鬻市要義寓翦帛辛
苦豈易成欲裁心自惜耕勞蠶亦勞視此吟篇著
新正萬夀山
一度韶正一度新夀山今歲又初廵泰和訢合人心豫
春澤優霑物象勻旭烘(去聲)樹梢珠作綴煙開塍畔玉為
鱗寧因繪景增佳麗利在農田喜是真
題玉瀾堂
堂陛俯平湖春冰雪滿鋪迷離同一色茗邈冺方隅絶
勝縠還綺羣棲雁與鳬静看堅白裏瀾意詎寧無
含新亭
俶景亭前又不同曾非嫩綠與輕紅欲知萬物含新意
祇在貞元一氣中
怡春堂
溪堂倚疊峯雪積玉芙蓉氣淑不知冷春光早勝冬鋪
田素已厚出岫靄猶濃底是心怡處端因慶在農
戲題石舫
綵檠應節訝漁鐙欲笑天隨得未曾總是不帆還不槳
那知依水與依冰
關九思松壑擕琴圖
臨流坐石眄長空相荅還聽松下風有客擕琴来谷口
便將動操響應同
上元前夕侍
皇太后宴作
未放西樓火樹枝試鐙曲宴奉
慈嬉輕隂欲讓將團魄小部都呈祝嘏辭飣餖芳陳百
歲棗雲霞輝燦九華芝依依
愛月春宵永正是千金一刻時
清暉閣閒詠
春氣方醖釀春風漸靄和行時初序值望歲此間多㿽
卉是新朵庭松非故科小題閒點綴畫卷面前羅
再題清暉閣四景
松雲樓
仰首松雲真綠雲四時不改翠氤氲雖然趣異陶宏景
偶暇来登也覺欣
露香齋
夜氣朝曦潤有痕文沈武布漫湏論若云春露興予念
嘉樹終慙傳獨存(閣前老松遭癸未回禄始扵隙地作假山四景)
涵德書屋
進德由来要涵養雖然德亦有多端扵施應勉儉應酌
損益羲爻宜並觀
茹古堂
堂顔茹古意如何亦欲通今理不訛設使循名事拘泥
井田封建誤人多
上元前二日錫宴外藩即席得句
仰流鱗集賀元正錫宴欣逢雪後晴大幕穹窿慶雲擁
西山迤邐玉屏横鐻鍝君長舊臣列(都爾伯特今亦有出痘者来京賀正)
(與舊藩無異)㲥毦衣冠侍子伻(哈薩克阿卜爾比斯汗遣其子卓爾齊来京特命入宴)
正是遠来近悅候恰教南顧繾遐情(緬匪弗靖待之一歲彼無投誠之信)
(此無赦罪之理將籌大舉用繫遠懷)
上元鐙詞八首
春雲泛泛密鋪空雪色輝鐙月色同謾惜䨲輪偷輾過
姮娥今夕讓豐隆
西山一帶玉為岡次第華鐙入席張煜霅金蓮飛萬朵
陸離銀樹列千行
哈薩流沙涉貢騋威臨何似德為培常年入賀陪臣遣
今歲專誠侍子来
一度元宵一度新是何緣復是何因分明龍象衛調御
無量鐙中轉法輪
猋飛景附有神權朗暎當空皓魄圓集錦圖燃翡翠火
流蘇幢噴蕙蘭煙
掌儀回伎列繩竿(回部襍伎掌儀司領之與内府旗人無異矣)碭極都盧倒
擲盤中外一家慶嘉夜西京底事訝竒觀
風信枝頭幾番(去聲)纔情知春事尚徘徊爆如雷響花如
雨(去聲)催得韶光衮衮来
選文徵韻審毫端戛戛陳言務去難藉用鐙前遣餘暇
上元詞又八章看
上元後日曲宴廷臣即景得句並命賡韻
經冬望雪久心懸慶值開年惠澤駢例以傳柑繼昨夜
看猶煉火靄遥天當春宜有嘉謨進卜晝無須綵炬燃
四韻俱成仍兩什一言漫擬栢梁篇
堂陛聯情不可無筵開翼節共嘉娱芳餚旨酒聊兹會
撮矢弧弓豈彼須(漢書元會賜食酒有虎賁羽林弧弓撮矢陛戟左右云云)玉色積
斯占熟糓金音毋爾賦生芻連茵莫作同聲頌交儆賡
歌事著虞
敦素堂
階基臨曲治樸斵搆書軒冰鑑先呈暎波紈漫待翻即
看通體潔那藉綺言煩素固人應尚况予司化源
眀漪樓
曲池冰凍未生波借問明漪意若何無極濂溪著圖說
互為根究静居多
再題安瀾園十景
葄經館
士不通經豈足用雖然當亦異書生三謨二典無多語
披對能忘愧怍情
四宜書屋
四宜端為(去聲)四時宜首序為(平聲)春正此時乾德惟元稱
善長(上聲)體仁益覺亹扵斯
無邊風月之閣
月是新圓風是初一年風月此權輿無邊佳景源源至
高閣空空納有餘
涵秋堂
借云春至那辭秋祇有溪堂過不留雖是不留原不去
涵之以水鏡光浮
遠秀山房
秀挹西山列若眉峯姿嶺態攬多竒云何見遠無侜美
喜是千林未葉時
染霞樓
霞映横樓樓映水一般紅影漾東風齊飛未見天邊鶩
漫擬滕王作序同
綠帷舫
臨水為齋偏學舫水流何異木蘭移薄寒愛近曦窗坐
不藉隄楊展綠帷
飛睇亭
亭臨墻外見鱗塍此際農功尚未興因照田蠶何不可
遠村人閙上元鐙
煙月清真樓
春煙澹沲春月新碧落無塵有淨因試問拈毫邈然者
外斯誰得號清真
采芳洲
此安瀾學彼安瀾(壬午南廵閱海塘嘗駐海寧陳氏隅園賜名曰安瀾尋扵御園就景之相)
(近者規仿為之即以顔額詳見記中)洲渚寧緣圖美觀撫景却教繾遠念
邇来可得漲沙寬
題張僧繇夜月觀泉圖
唐蹟而今片羽稀識真幸藉瘦金揮(幀首有宋宣和題識)有雲有
月幻晴晦一主一賓冺是非輞水淪漣光上下瓊崖觀
望趣精微展頻不肯輕題句擬議艱知變化機
襍興
昌黎著原毁古今何異趨責人責己間輕重詳廉殊有
若語(去聲)人良強弱怒不謀(叶)設使稱人惡其悅亦相符
此語請申之此事今豈無作善降以祥聞或謂之誣幸
灾樂禍流道聽說諸塗既而還自笑恐正未免吾報稔
黍稷收糓賤傷農虞告歉賑濟周仍廑偶向隅公私縦
有間(去聲)不知足同乎惟其不知足日與憂愁俱安得忘
萬慮又懼非舜徒
詠漢玉糓璧
六瑞曾聞周禮傳酎金享璧漢家沿吾惟糓寶知為貴
寓物題詞屬偶然
項聖謨孤山放鶴圖即用其韻
自從處士此肥遯千載孤山竟不孤欲笑古胥特多事
斯人寧藉寫成圖
南宋樓臺劫火灰梅花自放鶴還来撫圖似晤林和靖
騁望湖天笑眼開
新春含經堂漫題
紐芽時節逮根荄又倚眀窗芸帙開未得孜孜還矻矻
非誇實實與枚枚陽涯冰觧白浮水午砌雪消綠到苔
檐綴綵檠應笑我上元過了看鐙来
思永齋
冰牀不可坐沿岸進輕輿原自一溪隔閒消片刻餘漏
聲永高閣旭影下横疏園景滋多矣思之每愧予
題德生軒
醖釀青韶有酌斟書軒寧為玩芳臨繋辭下傳標深旨
大德從知天地心
對雲樓口占放歌
綠雲雖曰衆樹名祇有蒼松恒弗改試看突兀彼連林
豈復雲容枝上在獨嘉背嶺數大夫靄靄童童濃覺倍
開著樓窗不礙凉是我對之所以乃
松簧館
非竹非絲非石金清風入助碧雲吟水鄉欸乃奚稱數
(上聲)此是雲山韶頀音
豁如室
邃不嫌深廓不虚来憑棐几輙觀書大公順應前賢語
擬欲吾心亦豁如
静室
諸動夲乎静耽静即動時寂寂物盡忘憧憧朋從思静
固我所䭭其如酬萬幾應而有不紛澄而非無為哲人
方能是企焉吾將希
朱蔚㿽蘭
不覺清風披拂如聞香氣滃濛似恨羣芳譜内鄰他萬
紫千紅
讀韓非子
楚莊蒞三年無令無政為司馬隠進諫王亦隠荅辭飛
有沖天日鳴有驚人時廢十起者九誅舉邦大治(叶)是
盖效殷宗夢築吾固疑(向評通鑑輯覽以殷高宗圖像傅巖事致疑傷誕或居民間時)
(物色已久特託之神道設教而已)一之已為甚其可再乎斯皋陶亦有
言一二日萬幾三年罔禀令叢脞萬事堕逮其起捄正
害久民受之非非逹政者泥古兼好竒
燕九鐙詞
舊聞今日讌丘仙(燕九節見日下舊聞)藍尾元宵鐙重(去聲)燃那見
雲中降玉輦却看火裏種金蓮
鐙事今春七日同(自十三日至燕九例放七日鐙火遇大風雪即止)有雲却喜
每無風魚鱗傍晚斂全淨讓出蟾光燭碧空
高爥虹光百道流林丞明日火嬉收無遑惟益勵無逸
有作應知必有休
鐙前適閱驛章呈阿卜賚汗遣子誠(時右部哈薩克阿卜勒比斯遣子卓)
(爾齊等先至已令入座預觀而左部阿卜賚遣子斡里蘇爾統等亦在途將至命酌留鐙火以均恩例)小
分(去聲)教留還待彼博恩應與燿光眀
題林逋二扎四用蘇軾韻
五詩早入石渠蔵二扎人間如抱曲一時無意得聯珍
字精神照千秋綠我愛蘇詩賡以三那論碔砆及真玉
誰知石田先著鞭此事誠堪驚世俗蘇則題詩沈題扎
恰似一鐙燃百燭翰臣金臺獲佳蹟(裘曰修自記得之金臺王氏)意
在豐城雙補足書我三作當題識瘦勁誰當嗤少肉陳
(頎)張(淵)吴(寬)李(東陽)和者四各具清新率可錄東陽識見
洵獨高二義不礙重押曲(石田諸人皆押一曲獨李東陽謂坡夲韻乃二義重押)
春廵至今凡幾年令我遐憶西湖竹竹之傳也固多人
不若林梅匹陶菊
詠痕都斯坦滿尺玉盤
考工未藉玉人為萬里從風貢自馳(守伊犁將軍伊勒圖所進)巧匠
由来琢喀嗎(回之古巧匠名)金神曾是守熏池規圓外復出瓜
瓣尺滿中仍結&KR0581;蕤不寶華囂寶獻善王孫圉語廑吾
思
復雪(正月廿二日)
濃雲兩三日復雪四五更問夜不忍眠一喜一懼情曉
起猶飄灑時疎時密幷階陽融香泥瓦隂鋪細霙土膏
脈動際接潤誠利耕九宫雖輪排三白信符貞額手慶
農祥遥哉望西成
夜雨(正月廿四日)
夢醒淅瀝聲雨乎猶疑似急呼問司昏報雨誠信矣孟
陬方下澣如膏稀見此吾何脩而遇懼意倍扵喜那能
擁衾眠待眀著衣起變凉仍霏雪落地融春水族雲低
以同綏霔殊未已
題董其昌倣黃公望山水
粗觀非大癡細按全子久得髄與得皮教外别傳有山
疑雲氣吐水似溪聲吼濛濛靄靄間撫恐潤霑手乘興
綴五言思翁却知否
雪中泛舟
春冰不勝履春水可乘舟值此雰霏景真成汗澷遊入
波渾是合飄宇且為浮夲自無安道休猜學子猷
題綠玉韘
深綠出羭次引規韘製圓瓊華體寧比韭葉色如鮮五
德不離珮六鈞可彂弦樹侯連命中遜昔每慙然(自臂病馬)
(射雖如常射鵠則大不如昔用以為愧)
王綦倚杖尋詩圖
古屋喬樹下曲欄野溪邊溪外帶碕岸淙淙落流泉是
中可得句亦可被管絃何必苦研練玩日以愒年
夜雪三首(正月廿五日)
夜隂仍與夕隂連屢問還因致弗眠問道雪霏真惬意
不知足亦自慙然
春膏今歲信殊常擁被無妨切薄涼却報繽紛勢滋鬯
暎窗忽訝月為光
高低簷砌總皚皚起視誠驚希有哉疑是東皇工幻戲
琢成一夜玉樓臺
新春萬夀山
節後兼欣雪後来夀山韶景值初開陽林珠綴欲垂顆
隂嶺玉鋪未化皚活水已從澗口落嫩金微摇(去聲)柳梢
纔情知爛漫無多待花信寧湏羯鼓催
繪芳堂
借問羣芳譜誰能繪以都誠知惟造物曾不費工夫自
有色形賦而非陶冶模書堂偶契旨隨意作清娱
惠山園
景寫惠山真不真明亭暗竇儘宜春今朝大似江南者
宿霧輕煙總絶塵
澹寧堂
攬景值初春初春雅契人未芳山本静半化水生新可
與識消息誰因問屈伸扵斯有所會惟澹足寧神
搆虚軒
未鬯韶光来也徐高軒默契偶憑諸試看孚甲含胎者
其始由来搆以虚
䄂嵐書屋口號
西山常在窗中每来興致不同益以高峯積雪真成滿
袖清風
題賅春園
問春賅何處曰賅春扵此一氣遍三千或恐無是理是
可以言喻萬物方寸裏羲傳稱蔵密梵函譬芥子觸景
悟天倪夫豈在紅紫
清可軒
倚巖棲迥軒暢望俯平楚煙村春始韶沃壤雪猶聚省
耕將及時不足籌所補清憩那怡神切切慮民苦石壁
付弗知春秋閱萬古
静佳齋
鳥未能言花待昌泰階舒疊正青陽濂溪無極而太極
註得静佳義趣長
雲繪軒
常時雲繪軒原自出想像今朝雲繪軒雲繪果有状(叶)
靉靅含雪容晻曖韜日朗淑氣與訢合春山與俯仰設
扵後素求海岳誠無兩
清琴峡
流泉出峡奏清琴斵器何須爨下尋歷歷四時各中(去聲)
律今朝聽得是春音
曉雪三首(正月廿七日)
瓦隂宿雪未全消又值彌天鶴毳飄扵澤那辭云已足
倚楹欣看落瀌瀌
雪光靄靄接晨光流漫縦横勢正揚著地消融渾不見
開韶方悟律廻陽
孟春三白遇重重有喜端因為利農贏得餘情拈七字
西山當面玉為峯
午晴
雪足午晴好温曦姁載韶婪鐙罷節讌
安駕返東朝(是日恭送暢春皇太后駕返園)邇覺時光迅非耽歡樂
饒静憑眀牖坐底事忽無聊
詠周犧匜
奉沃致虔恭惟寅佐秩宗伯和相仲叔舉父共春冬(伯和)
(舉父皆周匜名)古器堪為寶犧形利用農玩辭得大觀(去聲)觀(平聲)
我勵孚顒
題沈周山水幽居
幽居静可論山腹水之源有婦司中饋無僮守外門亦
時来野客而弗過高軒應笑向逢軰猶然致傳存
御製詩三集卷七十八
