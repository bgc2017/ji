御製詩三集卷八十一
古今體一百四十二首(己丑五)
四月朔日齋宫作
大齋必遷坐孟夏又辭春宫樹隂將密銅人時正陳明
衣惟此潔變食戒其辛屢見濃雲作希哉雨及辰
題和闐玉天馬
和闐羾巨玉相(去聲)體製求如(山海經求如之山滑水出焉其中多水馬水馬即天)
(馬也又名海馬)翅搏空常翥蹏騰水若虚吉光誠特達綠色鎮
蜚舒見說能延喜端疑曾負書出軒稱上瑞歌漢陋華
譽值雪猶輕彼擲山益愧予
箑頭寫幽蘭數叢以配張照舊蹟並成是什
唐畫張書不相稱(去聲畫舊箑頭一面為唐岱畫既弊亦書弗相倫命易素紙幾暇寫幽)
(蘭)廷標(金)來晚又亡之寫蘭略寓居蘭意却似翰筵對
面時
題張庭彦登瀛洲圖
大烹豐養出官庖藩邸高材彙拔茅可惜諸人熟經史
未知乾卦九初爻
詣齋宫疊己夘舊作韻
預日來齋因出城年年抱蜀敬躬行雨暘願彼四時順
乾惕攄斯一念誠
壁詩重讀十年過昔日今時較若何(己夘自春入夏缺雨常雩時望)
(澤甚殷曾於詣齋宫詩述意今年春膏優渥為北方所罕覯麥秋可冀豐收黍田亦正當勃發讀壁間己夘舊)
(作慰以為懼)春澤似兹真罕遇懼心深比慰心多
謁
壇正值雨霏稀再霈顒顒望庶幾幸盡美期幸盡善不
知足自不知非
雩祭禮成述事
籲
祭虔修見角亢陟
壇式禮肅趨蹌預辰慶值&KR1268;零沐協氣蒸為沆瀣瀼鬱
鬱薌牛升煜霅雙雙蘭燭燦熒煌敢云春澤農祥兆益
亹
祈年敬不遑
悅心殿
南郊承祭罷北淀問
安旋(暢春園圓明園俱在都城之北俗名海淀而其中又自分南北)是處更衣慣輕輿
取路便露濃林似沐夏淺卉猶鮮攬景茲無暇心儀
愛日懸
河南巡撫阿思哈奏報得雨詩以誌事
齊東西報雨霑甘即為(去聲)繾懷河北南地遠因教信遲
到函開始覺慰誠堪所竒被澤日同一(阿思哈奏三月十一二三等日)
(通省均霑渥&KR0584;與畿輔得雨及山東撫臣前此奏報雨澤日期俱適相同尤為罕有)何幸渥田省
竟三
天貺頻叨恒自勵願勤實政戒虚談
敦素堂
階砌臨澄水虚明表裏如暎心無蔕芥寓目有鳶魚細
雨過松塢新波落竹渠依然是藻繢後素實敦余
再題廓然大公八景
雙鶴齋
空教遼海憶丹梯柳下雙行芳草萋設向古人求伯仲
應緣賦粟愧夷齊
規月橋
跨水為橋如半璧暎波却似月規圓謝莊未足知全體
朏魄煩辭著賦篇
峭蒨居
峭如為性恒卓立蒨以成文自異常設用皇山相比擬
應教下拜米襄陽
影山樓
樓已依山山映樓臨湖又似鏡中浮六如會一無餘欠
莫向語言文字求
披雲逕
一片如從龍井移滃然時向銳尖披濕衣不識緣底事
徐悟伯高曾有詩
綺吟堂
書堂雖不亟臨憑偶坐吟懷必勃興口過四中居一事
戒斯實覺未之能
韻石淙
水别高低必就下導流疊石即成音誰知渒&KR0008;閒淙處
竟有成連雲海心
啟秀亭
假山也自有峯尖四柱峯頭窄不嫌咫尺會心寧在遠
一花一木亦中(平聲)拈
戲詠柳絮
及節應時物盡同夏初柳絮自飛空方綿不足裝衣用
擬雪曾無利麥功落水似浮誰使泛沾泥難起旋成融
雨霑多值輕盈日笑爾顛狂技欲窮(柳絮遇雨少風多必益甚今歲雨多)
(風少故云)
題漢玉糓璧
玉盤粟粒堆盈盈瑑以雙螭圻堮擎縟紋隠含填星精
漫言曾是出佳城何糓而非土所生
偶倣鄭重達摩渡江並題以句
好風吹送大江横世界三千莖葦輕若說一花開五葉
有人我夀者衆(平聲)生
微雨(四月初四日)
清曉佈濃隂徘徊望不禁煙絲方見織簷溜旋(去聲)聞斟
其奈風來乍盡敺雨莫尋明知未致惜惜是我恒心
題鄒一桂寫生小册
蜜蜂薔薇
裛露精神振風態半猶含萼半酣開不因香氣枝頭噴
那得蜜蜂作陣來
文魚水藻
色中(平聲)看肉弗中烹綠藻清波任意行材不材間得所
託濠梁别趣傲莊生
蛱蝶藍雀花
蝶是真飛雀是假真原翾動假原花一齊寫像畫圖裏
真假由來未大差
茨姑蜻蜒
飛來紅翅依白朵照影偏宜入碧淪張處士還杜工部
雙題合撰總傳神
遊魚落花
落英噞嘬悅遊鱗那識無端減却春設以桃花源相(入聲)
擬此魚便是武陵人
蝴蝶金絲荷
同荷名却弗居水是蝶身猶不姓韓大海眼惟述滕作
花君子特異周觀
飛蛾如意草(亦名紫花蒂丁)
是草依然有紫花丁星墻角受風斜飛蛾錯認燈來撲
無礙傷生為(去聲)籠(上聲)紗
錦荔支蚱蜢
化工造物何不有破瓠微蟲意具生小幅收來各神肖
底須叔向辨材呈
昆明湖雨泛
欲往香山數日居暢春敬
告出林閭眀湖順路因乘舫恰喜&KR2622;&KR1854;正委如
幾日作隂雨間(去聲)零既欣既盼倚蘭舲較於往歲誠殊
勝惟益求佳益靡寧
棼絲漠漠舫行行不覺行惟聽棹聲大似孤山往靈隠
六橋側畔雨中情
玉泉山色霧中藏乍見停舟到苑墻登陸傳餐理章奏
輕輿遵路破煙光
玉泉山西
細雨落猶密山程近不遥吐齊麰麥穗潤遍黍禾苗陌
樹歲為長(上聲)煙絲風與飄詩情及農况觸目幸都饒
駐香山靜宜園即事
有泉有石有雲嵐搆置還稱入畫堪一歲無過來一度
斯欣未覺抵斯慙林知夏到隂初密花為春辭意尚婪
細雨輕隂塵不作山蹊屧步惬幽耽
棲雲樓
此處此樓古每來先必來吟予欣俯仰憩衆小徘徊溪
水暗已長(上聲)巖雲卒未開優霑真是好囑爾善棲哉
天池
細雨看不見入池原合流誰云據天半尚自仰峯頭淺
亦梳蒲藻寬非浴鷺鷗馳情到江左曾記有詩留(天池石壁)
(為姑蘇十六景之一)
來青軒
穹林高下綠瓊堆迥閣虚窗此日開把筆欲吟別有會
濃青原自共人來
歡喜園
緣近清淨域名之歡喜園屋宇雖弗多静趣頗可論碪
&KR1095;以為墻松栢以為門適自雨中來益覺潤心源歡喜
在農田而豈在風旛
超然堂
書堂據砐硪下企若半天數息始言到飄乎意欲仙今
朝值細雨雨止綠潤鮮仰眺戀峰雲俯睋鋪谷煙静室
最高處仍擬躋其巔
曠覽臺作歌
畫家傳六法留白為雲山斯高知其妙而不知所以妙
乃今得扵雨後遊山之偶遭散露砟硌聚藏寥窲(音巢)適
兹時也則有敞臺棲峻挺之嵺&KR2418;欲曠覽乎千里又靉
靅其忽交若隠若現既配藜之無定方悟造物孕萬有
而無不含包圖以吟詠揣摩者惟應罷去默筆槖與牋
韜
碧峰館
濯枝湔葉聳重重到館開窗對碧峰似是青蓮擎佛手
分明有相示真宗
勝亭口號
山可終年不一遊一遊勝必合窮搜小亭默默領其要
許掾還輸有句留
靜室
入山真静謐撫序正清和况是新雨過(去聲)滋增淨意多
雲林入圖畫野鳥勝笙歌似此最佳處一年纔一過
碧雲寺
韜光靈隠亦紆遠兩寺似他一寺分(白居易韜光詩兩寺由來一寺分兹)
(用其意)香山適纔遊白社越嶺便以至碧雲忍草禪枝恒
自在芝田花雨相氤氲坐我山房聊悅性豈從梵帙參
聲聞
洗心亭
亭在波心心徹波去年此際覺無何楣檐四面皆題句
却笑洗來心已多
試泉悅性山房
一墻之隔間入門覺幽致兩樹長春花紅覆半畝地竹
秋而弗秋泉試誠宜試樂此杯茗中偶寓煙霞意
題張宗蒼山水
山房宛在宗蒼畫筆意峰姿氣韻投欲問臨泉兩高士
起心分別此能不
晚晴
晚晴弦月露山裏倍凄清竹埭聲猶颯松窗影故横巖
風凉不冷瀑水暗還明好雨欠優浹那無珍惜情
寶相寺
寶相輝真相規模肖五臺山園原密邇蘭逕試尋來師
利無言說花宫有實枚側傍精舍在便與少延陪
妙逹軒口號
兩株銀杏千年古一所山軒三架清到此神心真妙逹
不知孰佛孰衆(平聲)生
香林室
別室既清便無妨棲片刻始從峭蒨入疑自畫圖得扵
何覓色空直宜冺語默過雨衆林香寧藉優曇域
閱武
自葺實勝寺爰居健銳營鋪敦恒藉是開拓竟因成緬
甸何無賴王師斯有征重臣奉命討耆定貴先聲
題正凝堂
一片波當面堪稱正色凝山池弗易致雲氣以時興階
影涵空暎岸痕過雨增垂堂雖不坐對鏡若同澂
融神精舍
精舍云何致不同鬱蔥山色四鄰通半間瀟落來雖偶
一晌希夷神與融
來芬閣
鑿池中種藕縵迴圍廊腰循廊可登閣因以來芬標荷
葉未出水荷花知尚遥無非得想像走筆當(去聲)解嘲
暢風樓
何必雌雄宋玉材書帷芸帙一時開披襟底覺心神暢
為是風從松入來
雲巖書屋
書屋倚雲巖超超迥不凡帶前溪㶑灧峙背嶺嶃嵒拓
院蒼松留(去聲)安階怪石劖縹緗随處有稽古一開函
夕雨
連朝雲屢作入夕雨初零亟問亟生望時霏時復停屋
中覺寒冷山外響雷霆乍鼓風威作傾聽心不寧
夜雨(四月初十日)
風盛雨還盛欣疑有是乎四更止亦可五寸沃非誣簷
響如聞瀑禾成擬速蒲劭農真幸彼勤政益欽吾
即事
暮春月初十盤山雨沛甘首夏月初十香山澤倍添其
間屢繼潤誠足農祥占而何一月期不爽優渥霑額手
慶修遇懼滿惟鞏謙雖然有後慮去歲事可監春夏雨
亦好仲夏頓旱炎仍有祈雨舉往叩黑龍潭為民籌夙
夜終鮮舒眉尖
題致遠齋
致遠寧緣山水趣勅幾常切旰宵心撫時適慶甘霖足
咨政恒教清曉臨慮彼揣摩云事簡惕予遊豫恃年深
朱波萬里方縈念南望秋來報好音
韻琴軒
階基近平池有石踞其上流泉釃石巔入池合溶漾池
心更趵突翻花無定狀流泉聲亮清趵突聲沈壯必當
四音具而後一琴暢高軒之所會欲以詢師曠
晴
快雨初過喜快晴峰蓮淨植益晶明石邊泉出溜逾壯
松下風來凉暗生雲歛碧天無點翳花扶紅日有殊榮
已欣平蔚青郊色尚見驅犁趁潤耕
虚朗齋
碧紗燈籠琉璃瓶祇以内虚外斯朗南華生白有微言
却是反觀義無兩一芥十笏弗為窄三千大千亦非廣
階前曲注小溪流豈曰不足涵萬象
玉乳泉三首
竹徑逶迤夐入深山房枕石暗調琴翻為雅正五絃韻
映作空明一片心
應有驪龍水府潛碎珠噴閃旭光暹淙聲却比尋常壯
始悟昨宵山雨霑
此乳由來非乳酥天漿斟以道為腴陸家茶竈猶嫌汙
王肅何當詡酪奴
雨香館
松蹊竹徑盤盤陟山館平陵見舉頭生翠之間清馥遞
果然一雨衆香流
含清堂
森森喬木綠隂濃硉矹竒峰列幾重我豈軒轅能訪道
廣成亦冀此間逢
山望
日晃千峰生霽煙東南一抹絳霞天盤山山頂定光塔
簪影稜稜到目前
山陽一曲精廬
精廬山之陽三日始一至一因忙致稀一因多致累奚
足與言遊而復每存意峰姿廣擅竒水態此鍾粹至則
欲忘去樂寄智仁備偶讀去年詩原似昨日事
琢情之閣
面水背山閣兩層山嵐水靄挹浮蒸六情欲淨無可淨
那更還稱琢者能
懷風樓
有池近以澄有峯遠以圍一樓揖兩秀有風浹洽之吹
葉翻翠影拂波㶑明漪觸緒亦有言而非巧搆思欲修
君子德還念小人依
淨凉亭
雨後山光蔚水光水心亭子接迴廊朅來小立旋言去
淨矣微嫌拂面凉
得一書屋戱題
一者無去來而我居然至一者無彼此而我已我謂將
謂一即我我謂一成二况復云有得得者為何事書屋
默無語無語其義備
對瀑四首
雨中萬澗無非瀑晴裏方知瀑有殊偶對不生分别想
依然去歲此聲乎
銀龍擘峽落層隈勢甚離竒響甚䝇如此難圖難詠狀
香山寺下引將來
湓流砏汃態何如古畫竒文或似諸丈室雅堪契靜賞
遥遥奚必憶匡廬
分眀觀色色原淨道是聽聲聲不喧此合無言片時坐
拈毫何事又多言
題董邦逹月淨松谿
月淨雲天松映水東坡别有會心時笑予更是無閒者
豈足高言邂逅斯
梅(有序)
梅扵北地不宜而香山土脈殊勝卉樹皆易植嘗
以盆梅移種庭中今七年高可八尺許枝幹勁達
其天自全初夏駐山館梅始著花疎蕊暗香故不
減冰雪中標格而草樹扶疎時得此亭亭玉照更
足為泉石之助夫孤山鄧尉非不繁且早而兹獨
以後開見珍塵外一枝所成正復不少又何必較
量遲早之間哉
盆梅棄可惜試種巖之隈山中氣候遲清和花始開瀟
灑五出葩因緣值我來羞同桃李芳雅契泉石材一樹
不為少雪海何為哉白傅與林翁假借聊相陪
牡丹三首
休論淺紫與深紅土厚開看色不同却是山中遅氣候
竟携春色舞薰風
夏卉冬葩共放榮梅傍俛首獨含情似慙李白三章艷
未若林逋七字清
漫說姚家復魏家出羣香色兩清嘉瀟然泉石雅宜伴
那更人稱富貴花
賦得數息樹邊身
浪仙有佳句數息樹邊身却不關一己由來為衆人清
和雨初過幽夐景堪巡爰命輕輿進依然曲棧遵嘉隂
宜憩步颯籟足怡神其恕宣尼訓方思勞逸均
朝陽洞口號
迴巒深谷朝陽處樸斵三間静且便雨後山風渾覺冷
片時向暖也宜然
再題静室
五日駐山登兩度亟來復亟慮勞人知斯何若齋中坐
却為名山静契神
玉華岫
降自最高處仍如霄漢間開襟宜憩坐得意欲忘還盆
桂芳猶遠庭松古耐攀清供惟筆墨趁此片時閒
臯塗精舍
皋塗豈即斯有桂可稱之借問世間物孰非名所貽長
空好雨過千里一窗披頗欲無言去其如景逼思
題李世倬畫
曾是皋塗命寫真林仍羅落嶺嶙峋獨憐盤礴為圖者
却已多年作古人
山花
繪巖勝綺組繡坂襍紅紫襲芳擬蕙蘭榮夏傲桃李舞
風縱無名過雨知有喜渥膏逮良苗餘波應及爾
山鳥
入夏林隂密飛棲山鳥多其鳴奚不平其音猶覺和雅
似和(去聲)吟咏竟可屏(上聲)笙歌雖曰自呼名那知名謂何
金蓮花
綠葉金英開夏首山中過雨倍精神佛葩雅合供(平聲)
佛玩中使瓶擎進
暢春
山行遇雨之作
曉起雲復生山行雨忽落溟濛暗林莽&KR2622;雭濯碪&KR1095;風
來寒略侵地迥泥未作巖屋隔不遥随處可愒託下視
禾麥田信矣同農樂雖樂仍自問酬此當何若
題香巖室
雲脚已收雨樹頭猶墜露破濕尋山蹊眀當旋蹕去巖
室發幽香不知來何處四鄰蔚翠潤中有微風度
栖月崖
曾未山齋一清宿偶來寓興亦吟題了知昨夜窗前見
正是當門崖外棲
香山迴蹕由昆明湖泛舟詣
暢春園問
安之作
五日山居還問
安明湖進舫敢盤桓雨過(平聲)萬夀山如沐祇當(去聲)鏡中
走馬看
漭沆波增漾畫橈香山迴望鬱岧嶤西湖設使相比擬
天竺東來路較遥
四圍佳景會湖心默賞由來勝陟臨正喜煙光含翠潤
英英又復作輕隂
雨(四月十四日)
傍午雲濃佈如煙雨細傾積墀已有水潤物信無聲淅
淅疎還密容容暗復明
天恩稠疊霈益凛奉盈情
詠扎卜扎雅木椀
異域多竒種(西藏物本草根結成木見舊作)草根變木堅含英方畫巧
制器中(去聲)規圓盈尺本艱致辟邪有妙權合將贈回也
飲水樂高賢
題藏經紙扇
經背千年紙裁為團扇形有風非四大無說叶三靈梵
業恒薰白蓮文猶隠青犀牛露消息禪德特惺惺
御園雨泛(四月望日)
昨來午&KR0584;晚晴暹京兆晨稱二寸霑擬泛御湖新霽景
升雲又送雨連纖
天末遥看雨脚垂煙絲頃刻面前披斜飛豎注有餘態
塘柳池蒲無不滋
雨來樓閣若為藏雨過衣襟生峭凉大似行春橋那畔
石湖湖上進煙航
春雨軒即事
春雨今年好我適駐田盤清和亦屢霈邂逅茲臨軒砌
土積蹄涔檐風生峭寒所慶在農圃詎惟賞林園夏長
逮秋成其遥心敢寬
横雲堂
假山艱致靄氤氲今日横雲果是雲不異香山昨來景
愛看座底雨絲棼
養素書屋
山一伏一起河一迴一往尺蠖屈求伸虚室暗為朗萬
理盡如斯學固貴涵養養之莫若素華文心則放(叶)書
屋偶有會返已失又爽
虚明室口號
明而不虚為察察虚而不明亦空空讓他書室稱兼善
順應由來本大公
益思堂
園屋不彤除松窗卻綺䟽尚華真厭彼敦樸實從予信
可消幾暇况因值雨餘問誰堪益思應莫過詩書
題和闐玉雲龍甕
方折良材毓如磨巧匠治千年露疑貯二月草先垂變
化難測矣憑依信有之昌黎著襍說精義可深思
題張宗蒼山水
白雲為脚碧山崇叢樾之間曲徑通仍有宗蒼未題畫
譬如佳境卒難窮
偶興
閨節率由温飽者鄉賢多属搢紳曾口碑公道誠公否
欲挽頽風愧未能
驟雨(四月十七日)
西山乍作雲倏忽天中佈䃱磹引霹靂□雨立時霔既
霑水積墀分寸難計數東南旋歸海皎日晴空露首夏
如季夏是景誠稀遇麥禾無不利慰餘祗滋懼
東園觀麥
邇日雨實佳今朝晴更好麥苗既菁菁麥穗亦矯矯颺
風披離離徼露灧皛皛十分縱未定八分固可保夫子
鄙學稼樊遅器量小園林有弄田藉以農功考五榖斯
其一其四期尚早無不冀有收冀收宵旰禱
書扇賜經略大學士傅恒
炎徼熾煩暑軍營區畫頻大端應悉記細務不辭親世
上誰知我天邊别故人勗斯風到處揚武並揚仁
鶴
野鶴如家雞翅亦無須翦縱減賦之糧(見前放鶴詩)徘徊弗
去遠蒲藻與鯤鮞随分可供膳一年孕二卵所報固不
淺淵材失諸迂淮南相(去聲)已誕長歎記載家誰則公而
典
鵝
向月伏卵成入池引子浴有時負以背護惜情實篤唼
咮與拊翅無不教之熟晝率水面遊夜守栅中宿弱羽
猶䙰褷相害防他族禽類有如斯嗟彼忘顧復
詠漢玉璜
半璧此球璜穆然内葆光考珍緬夏后建德賜周王曾
厠琚兮瑀幾經滄復桑思元平子賦聲遠聽彌長
錢穀郭外茅堂即用其韻
水在堂前月在天楞伽一卷閱青蓮漫言城市原相近
心謝繁華境即仙
西直門外作
春榜臚傳因進宫青郊歴歴閱田功麥麰結穗黍禾茂
廿日景光致不同
農况今年實異常都緣時雨復時暘逮秋歴夏恒如此
方慰茲懷兹未遑
不獨郊畿幸時若兼知齊豫慶休徵益謙損滿惟
天道滋切吾心日凛兢
養心殿即事
膏雨頻霑灑首夏誠清和日照弗炎騰風送致爽過彤
殿豈閒居魁卷閱如何(讀卷官以擬定殿試前列十卷進呈細為披閱原擬第一卷頌)
(語過多不及第二卷之切實因對易之其原擬第三卷意稍薄弱抑之第四而擢原擬之第八為第三就所見)
(評隲先定甲乙然後拆名引見此新定例也)藻繢非所尚敷陳在所羅就此
獲者搜慮彼失者多籲俊期真材吾寧取揣摩
悅心殿
玉塔聳崔巍瓊島圍羅列浸映太液光精神堪澡雪冕
黻扵焉換(御太和殿傳臚後至此更衣視事)竹素扵焉設展卷恰虞書
知人云則哲惟帝其難之得賢心庶悅
自倚虹堂泛舟至樂善園
橋畔數間屋於斯可換舟長河夏水足兩岸樹隂稠既
進還既止溯洄非溯游沼園逢樂善隔歲一探幽
題藴真堂
喬木百年園乘舟遂造門無過因路便恰喜有堂存花
藥自成趣詩書靜可論意予真藴處樂善是根源
含清齋
一所溪齋水四圍野橋隠隠駕波飛軒如畫乃生而動
境擬仙乎是也非稀到自因鮮餘暇每憑無不引清機
片時七字剛吟就隄畔蘭舟又促歸
長河進舟過萬夀寺不入
沼園背指放煙䑳橋牐須臾至廣仁水異高低舟合換
便教前進不逡巡
紺宫&KR0772;窱枕長河不必停舟驀直過合掌闍黎門外候
試言佛法較如何
古樹蘢䓗幾百年綠波影似鏡中懸底須更問金繩路
一目居然望裏全
繡漪橋
河窄漪亦窄湖寬漪亦寬石橋界河湖自此披廣瀾風
静瀾不作風狂瀾弗安既風而既細漪瀾方惬觀昆明
有往事織女機絲寒七襄豈其殊倚篷一吟看
鳳凰墩
樓閣聳中央相(去聲)風金鳳凰漪瀾倒虹彩楣梠上紈光
滌慮在雲水怡情有縹緗勤民緬神爵却異屢稱祥
按漢以宣帝為勤民之主爾時循吏為多獨其時屢
稱鳳凰見為瑞吾所不取也
維舟鑑遠堂遂登陸至萬夀山
舟行既已久溪堂可即陸停橈步石隄軒窗憑寓目適
自鑑中來兹向鑑中矚水態兼山光騁望無不足遊内
與遊外東坡識果獨
玉瀾堂即目
肩輿歴湖岸至復攬湖光勝以水周砌兼之山護堂浸
來雲疊疊鋪出玉茫茫踰月闕憑詠應教有句償
惠山園
小園學惠山山固非九龍結搆既畢肖惠山想像中曠
憶無名初三千一大同有名彼此分事乃鮮至公南華
論齊物妙理誠幽通
瑩心堂
石上流泉座下披含虚朗可鑑鬚眉瑩心設不關實政
便是循名有底宜
清琴峡
淢汨石泉聽作琴非從指上覓清音便教攫醳有時歇
太古希聲永照心
夜雨(四月廿六日)
傍晚殊蒸熱遥天忽佈雲雷聲送雨至凉氣與宵分麥
穗粒資飽禾苗根潤勤傾聽簷響處敬意倍於欣
御製詩三集卷八十一
