御製詩三集卷八十八
古今體一百三十首(庚寅四)
恭謁
孝陵
山水朝宗地雲霞護
聖天
鼎湖垂廓落瓜瓞永綿延詎以百年隔由来
一脈連奠三虔叩九不覺淚澘然
恭謁
景陵
赤心酬我
祖青目異諸孫霜露三春閱(未展謁者逮今三載矣)繼繩萬葉
尊長(上聲)年偏憶幼難忘(去聲)是
深恩何以差不負勤劬默自存
孝賢皇后陵酹酒
往事一何迅舂音廿二年(自戊辰至今廿二年矣)六旬我獨慶百
世汝稱賢賦荇篇猶憶種松隂已連逹觀息多戀行矣
命歸鞭
題翠雲山房
翠雲山房山寺側滿山松柏翠雲色往歲逥鑾不復駐
斯奉
慈寧應憩息陳椒奠桂別
珠丘又將隔年心惻惻春雲佈宇傍午濃滿望東郊雨
盈尺雲之翠也假藉名儻然来去初無跡雲之春兮乃
艱逢纔飛雪花散無力致予繾綣實在兹山房閒適豈
易得
微雨(二月廿二日)
微雨山齋灑山雲幻散凝剛看濕階砌旋見霽崚嶒逢
以望之外欣而惜轉增何當大霑澤農事逮將興
過獨樂寺
千年古寺枕通逵題額兩言深繹思後樂猶艱那獨樂
金仙宜耳我非宜
恭奉
皇太后駐蹕盤山静寄山莊作
草色林光嫩仲春
安輿路便奉来巡
高年誠恐勞行禮勝地欣宜
憩養神雲傍山峰留影幻雪融澗水落聲新
夀萱堂(盤山蹕堂皇太后駐名)俯憑佳景萬歲承
歡愛敬申
通閏韶華稚未酣入林翻覺惬幽探松仍冬色挐雲巘
瀑帶冰音瀉石潭寒勒春猶澹相契暖烘芳亦久難堪
秀巖是我蔵詩藪觸目興懷自所諳
題延春堂
日照霽煙凝巖堂暖漸蒸春光遞消息山景尚清澄原
不在花柳扵斯適寢興詎因駐遊蹕遂爾忘兢兢
韻松軒
田盤以松秀韻松當在此泠泠謖謖間小大無不美豈
資金與石弗屑宫兮徵軒實恒聆之我乃儻来耳然而
諧韻詞則每從兹始
題清音齋
太古山中室好春静者心三幡蠲結習萬籟總清音底
識来和去欲忘昨與今託懷無不可合是凛難諶
澹懷堂
書堂據中嶺峯蔚四圍皆昨别忽如忘今来真復佳林
光仍罨戶草色始侵階遇閏遲春令花無稱(去聲)澹懷
潄瓊軒
疊石為池有屋臨引流出石赴池斟不須搏拊琴兮瑟
却叶一䕫戛擊音
心鏡齋有會
心鏡若喻言其實乃至理試問世間鏡何非從心起造
鏡緣心巧照鏡由心使無心斯鏡無造照胥糠粃覓心
不可得而况月與水
留雲室
巖室窈然静且深去年猶憶雨中臨即今待澤將舉趾
分付雲留好作霖
清諧堂
萬石疊堂背一溪瀉堂襟磊落太古色漻淚三峡音紅
杏勒新花蒼松仍故林觸目與清諧諧清實因心
題崔彦輔溪山煙靄疊去歲韻
萬峯紫靄烘(去聲)晴空彦輔圖張相暎同真得畫家三昧
法祇論氣韻不論工
暖
雲淨晃陽光風定寂林際&KR2287;&KR0008;生紫煙晻靄浮暄氣谷
口薰柳黃峯頭烘石翠東皇能布令速較郵傳(去聲)置今
朝静寄莊始覺有春意
詠温牡丹
亦是葉綠而花紅那資暖日與和風竒松詭石對弗愧
似誇國色盤之中盤之中固松石美速成實藉下策耳
三十乃娶四十仕田盤先生猶笑彼
題養虚齋
樸室三間號養虚詎因生白偶名諸受人天下和平應
觀象玩辭足起予
引勝軒
軒名以引稱窗虚来勝允横者旋為螺豎者矗為筍益
竒則雲態變幻無定準圖畫所難工吟詠那能盡忽思
弗此憑斯勝付誰引
含遠樓
山上築高樓窗含遠益悠北瞻拖峻嶺南俯衍平疇豈
以遊攬興而忘耕畜謀雖然寧止此此意遍寰陬
貯清書屋
玲瓏磈石中尋徑訝欲墮翻棲以定時聽暗泉弗見流
時復窪樽灧清瀅歴盡怪還值坦夷高低築室取適宜
豁然開朗堪縦目流觀萬壑紛呈竒曰貯清哉清信貯
琳瑯叢表虚眀宇不移原是屋包山何必江天誇氐父
交翠榭
茈虒千林翠未交棲巖榭意寓誅茅風吹乾葉鏗然落
似與空山作解嘲
受宜居
受宜在斯室四時皆帖妥受宜義甚富宜莫切乎我成
室木從繩一語盡之可豈謂松石間把筆搜吟坐
題鄒一桂杏花
寒勒杏林未放花嫩芳忽見一枝斜審觀設色小山作
筆有通靈信不差
寫生原是貌真姿東竺庵中㿽裏枝却憶去年春暮月
潤紅相暎雨絲絲
遊古中盤作
静寄到兩日大略已粗觀平眀出北門就近遊中盤中
盤雖不遥亦在青雲端䟦馬歴石棧蹄下聽鳴湍少林
别岐路砟硌還躋攀須叟入松門紅墻出簇攅丹梯千
百層拾級凌紫煙馬或弗可進徒步仍向前祇宫既云
莅屏息禮金仙手拈不根花别我忽一年其左有精舍
盤阿我所顔下視千里遥盡列咫尺間設非半晌勞安
寄萬慮閒云閒固未能輙復摛吟篇
過少林寺
中盤小坐淨業薰因之稍憩僕從羣言别策騎前途遵
結念東竺凌峰雲少林正介途所分過而不留亦可欣
僧芻延望徒勞勤吾弗見布而疑黂到即不點古有云
東竺庵
竺庵盤之隩隆中獨向陽谷口有楊柳垂絲欲作黃策
馬從谷入路無十里強四山蔚暖煙松石含晶光調御
默然坐瓦鑪致瓣香别室尋古杏杏花未吐芳欲去更
失笑去来何其忙
雲淨寺
珠勒徐教仄棧遵眀知雲淨近東鄰林中忽聽鳴梢轉
笑似花間喝道人
毘尼(梵語律也)野衲不知遵麋鹿尋常可結鄰分付春雲慢
淨去祇應作雨利農人
千尺雪
下馬蘚墻入憩身水閣臨静觀即悅目忘聽亦澄心煑
鼎松枝便汲瓶石髓斟唐寅圖在壁(閣中懸唐寅品茶圖)談茗似
相尋
題唐寅品茶圖
就泉烹鼎試茶槽戶外松風響謖濤默識田疇應首肯
不教吴郡獨稱高
半天樓
近西山落脚耐可夤緣上取便復因暇聊暢煙霞想肩
輿穿砐硪樓在半天仰五步十步憩造巔忽開朗坐憑
玻瓈窗俯臨涵萬象瞿然有所思未宜恣遊賞
效深室
扵低獲深易扵高致深難最高而效深所以殊衆觀軮
軋泯邊際石林雲海端祇餘顥氣俱不礙天風寒寧惟
澄目謀亦實謐心官
微雨(二月廿六日)
昨日遊山轉山雲随馬佈入夕濃漸低問夜眠且寤五
更霏淅瀝傍曉欣密霔惜為時弗久旋零旋復住林巒
已增潤石窪有水注高峯更出雲峻挺蔵煙霧心希大
霈澤一犂興農務
婉孌草堂
山雨略間(去聲)蹊輕泥四山薈蔚猶朝隮不妨筍輿流覽
耳遂至草堂婉孌兮松崖莎阪已如濯石情泉韻皆堪
題香光真蹟正挂壁表裏暎帶興淒淒
題董其昌婉孌草堂圖
江南圖作燕中秘婉孌看来總一般不識崑山讀書處
(見香光識語)可能精絶似田盤
對瀑
虚窗對瀑置玻瓈聲益清泠色益淒豈獨視聽(平聲)出物
表亦欣俯仰合天倪
接要樓
雲窗月戶景来投美不勝收擇要收恰似退之送温造
曰惟朝暮拔其尤
雲林石室
濛濛林靄間砢砢石逕裏離竒晃光怪寥窲穿迤邐忽
如遊洞天嶢榭雲標倚因心契澹泊觸目惟清美摛吟
旋欲罷難以凡情揣
擷翠樓
千林未吐葉八牖鎮張樓豈遂堪擷少試看松翠流風
吹為颯沓雲襯作沈浮蒲柳誠何謂犁然有去留
雲起閣口號
高閣看雲雲正起起向虚空行且止即當霶霈作甘霖
時則東郊方舉趾
清音齋對雨
山雲散復聚春雨密還疎颯景真堪倚清音莫此如憑
無安榻几看漸濕階除脚向東南去惜哉望又虚
雨後石林精舍
石徑步濕潤林廬坐峭寒以云景誠美究覺意難寬所
願一犁足應同萬姓歡高峰膚寸合晚雨冀重看
雨花室
精室維摩是也非偶来豈為(去聲)叩禪機霏絲竟是天花
落不覺其稠祇覺稀
閱本
驛章来間(去聲)日綈几閱清晨敢以卷阿懈不辭庶務親
因心惟省已何事弗關民所可自信者敬勤兩字真
京師奏報得雨
昨日此間雨勢佳惜弗久因之西南望京師曾被否今
朝閱封奏三寸入土厚土脈酥動時深幸興耕耦飾美
疑不無(京兆報雨稱霑三寸雖不免增飾然二寸則必有土膏初動扵農田固有益也)霑膏慶
誠有
遊天成寺作
遊山聊趁萬幾閒輕騎還教減從(去聲)班雨過林枝垂露
重春寒澗水帶冰潺闢開一指栴檀宇儼列九天虎豹
關無礙樓窗霽風峭片時得句我猶閑
萬松寺三首
萬峯過雨曉煙凝得得青驄拾級登既欲其間窮窈窕
那知此際䟦崚嶒
盤山到處有松羅最是萬松松最多行入青雲天不見
蓮宫忽湧碧峰螺
挐盖垂幢萬状呈金仙羽衛化人城謖濤入耳耳根淨
仍是去年此刻聲
過青峯寺
萬松據嶺南度嶺須登峻未惜懸峰(馬蹄肉也)穿硉矹遵途
趁既升亦復降升遅降斯迅積雪仍山隂松風峭似訊
青峰别一谷眀知便且近雲罩望雲杪屬彼此弗問何
不從此返自畫我所慎幸而以身先歡喜都前進
法蔵寺
法蔵古松不可孤金仙禮罷小踟蹰片時僕從亦憩息
雲罩遥瞻便問途
雲罩寺
昨歲雲罩未曾登今歲再弗登弗可歷盡千盤萬磴間
梵宫湧出青蓮朵毘盧遮那千佛圍不動色相香花妥
欲咨調御著一語今来昨否何因果
登定光塔作歌
憶我戊寅曾一登從兹到寺弗登塔今来忽欲試脚力
千層拾級如飛踏前寅後寅頓周紀四旬六旬瞥眼睫
從(去聲)臣似議此何為囅然自笑而不荅
再題千尺雪
一度遊山一度臨三間水閣對雲林石泉松籟宜清聽
誰為(去聲)啓心實沃心
半天樓上望少林塔因而有會
少林寺中塔雲罩看澗底半天樓上看塔又半天裏尋
常看樓處彼更低扵此然則半天名究竟宜誰是一日
盡歷之無過遊戲耳
降西嶺至泠然閣
既已升高須降卑遂教過嶺石林披泠然頓覺清風至
仿彿御行信有之
翼然山閣出叢攢小坐衣裳生峭寒莫道此由高嶺降
谷中望在翠雲端
題張宗蒼秋景山水畫
盤中尚有吴中畫氣韻同還境界同勝是竒松及怪石
景殊白草與丹楓畸人幾個謝青史高躅千秋寄碧空
漫向其間詢姓氏許多深意寓斯翁
静夜吟三疊舊作韻
蕉竹夜堂深朦朧森颯隂光堪屏(去聲)銀燭趣合譜瑶琴
齋坐人成詠林眠鳥罷音静中亦三省不說且娱心
題盤谷寺
乘閒策馬欵禪扉流麗千林颺曉暉鋪谷輕煙白如絮
落崕飛瀑響扵徽寺猶法性風旛動室豈維摩花雨霏
不是濟源經考證至今假藉未知非
向以盤山亦太行山陽支脈疑即韓愈序所謂盤谷
者題詠每假借其事昨歲偶命豫撫阿思哈往彼詢
訪則李愿所居盤谷實在河南之濟源縣愿祠及韓
文碑刻尚存因為考證以釋前此疑誤輙用擘窠書
令扵彼磨崖刻之並書一通泐此間巖石上
千相寺六韻
石挺若無根泉飛盡有源是中尋覺路遂亦到祇園煙
斂千里見春和一谷暄山僧飽粥飯古殿罷風旛不住
四相法端居兩足尊了當泯結習誰更問開元(是寺建扵唐開)
(元間舊名祐唐)
再題心鏡齋
山泉多伏流一瀉無餘剰就低築作池乃得半畝瀅池
上有小齋名之曰心鏡心鏡以喻水光光實交暎願言
保空眀毋俾塵翳凝
瀠文榭
榭臨池水瀠成文動自含風静入雲不向人間留筆跡
六朝八代厭其紛
得概軒有會
千峰萬壑目前憑盡態極妍畢效能若論人情多變幻
敢云得概傲吾曾
石林精舍
抱土安形穏吹雲闢徑斜雖云立當戶却不藉排衙(西湖)
(南屏山有南宋排衙石)全類丈夫氣難描畫史家據床消半刻得
句亦清嘉
琴峡亭
階臨詭石千層累(上聲)楹納翠巖萬仞高落落蒼松風以
入七絃不鼓亦成操
池上居口號
一月三潭印潭三月亦三欲因笑眀聖假藉祇虚談
按西湖三潭印月祇三塔鼎峙仍一湖耳此處因地
高低為三池各皆得月殊覺三潭名實相副云
南村
石墻草舍學村居却是村居趣有餘喜得土肥堪作圃
引来水便遂成渠屏張畫乃犂鋤畫(向有題農器圖十詠書屏置此間)
几置書惟種植書黃屋非堯志聞語踐之未逮願存諸
盤山迴蹕度大嶺
大嶺惟容騎春朝又嚲鞭山從松海別逕向石林穿歷
歷見村落行行就谷田定光迴望處針影半天懸
大新莊行宫晚坐
過午非常暖蒸為雲密垂遠山蔵影暗平野羃煙披作
雨庶幾遇去年有所思春郊霑尺澤心幸復斯時(昨歲至盤)
(山適當好雨優霑迴蹕經此村農共趁春耕覽之心慰兹將屆興犂正思甘雨幸午暄雲佈冀釀尺霖復如去)
(年之霑澤以紓望念)
順義縣道中
安樂行行遵古郵土膏動始潤平疇屢看雲起屢因望
每值風生每以愁大率為民非為已祇緣多欲致多憂
昨年過此原欣慰節令雖遅廑豫謀(今歲五月遇閏田間興作較遅二月)
(廿四始春分去歲暮春過此已逾春分月餘然祈年之心每先時望澤較農民尤甚)
恭奉
皇太后至暢春園駐蹕作
遊覽田盤豫
聖慈東還將欲蹕西移
萬年共喜長
康健三宿原應暫憩遅(駐蹕三日即唘駕往謁泰陵因至天津)園裏桃
開雖不負樹頭風妒故如斯銓曹引見催眀日兩字敬
勤吾勉之
山桃二首
淺白深紅一例開臨池亦自淨無埃設非親切参香色
和靖應須認作梅
頭踏園林花信傳芳蕤山脚復溪邊封姨似與女夷約
蓬勃春風又已然
詠痕都斯坦玉瓿
荷柄曲擎一朵花旁生兩蕾致堪挐琢由西海如甊瓿
製弗東周有虺蛇栗縝圓雕粲瑶蕊髮絲微起尚瓊華
竒珍不脛還常至空谷白駒歎轉遐
桃花隖
武陵春色圓眀園四十景之一也又名桃花隖雍
正初年間
賜居扵此後始移居長春仙館今經四十餘年因略脩
葺並題以句
山桃開最早江國擬梅花韻亦含風細影原照水斜遐
懷武陵曲濃疊赤城霞緬想
賜居日流隂暗自嗟
戱題品詩堂
四十年前此樂閒倚吟清課綠窗間偶然舊集重披檢
祇合從頭一例刪
松簧館
那論無風與有風聲恒為徵復為宫世間曲調安能擬
應是八琅奏碧空
抱樸草堂
草堂枕清溪艤舟一徙倚不惟謝雕斲兼且卑階戺眀
志以澹泊沃心有書史書史非空言鑑人還鑑已饜飫
而優游盖欲忘去矣亭臺亦豈無視總弗如此
題方琮山水
畫家筆法學宗蒼氣韻居然合渺茫小幅山川稱(去聲)遊
目竟教難辨孰王羊
恭奉
皇太后唘蹕之作
東返茲當西唘行蕆儀遂奉
幸津瀛既因養
志攄深悃亦以承
歡允衆誠那戀園芳桃始放愛看田景麥初萌
八旬聖母
橋山謁一喜一思難盡情
望郊臺作
逆命因教征驃蠻投誠適可六師班(征緬之役因逆酋頑梗待以經年罔)
(知悔罪始命大學士傅恒統勁旅征勦我兵自新街戰勝即進攻老官屯拔其數砦乃水土惡劣將士多有病)
(者聞之即傳諭撤兵旨未逹而緬酋適遣人詣軍營投誠奏至遂允所請以完此局)有餘惟蓄熊
羆怒無所之施弧矢彎每韙楚君罷京觀却非漢帝閉
雄關不須郊勞(去聲)循前典(戊子春經此曾有不得已期速集事鴻儀再舉凱旋来之)
(句茲官兵振旅而還非凱旋可比因不復舉郊勞之典)振旅弗同奏凱還
麥色二首
麥色西来綠較濃問知春雪兩優逢以斯祈歲心無亟
願遍寰中普利農
春麥未萌秋麥茁遠阡近壠接芊芊思霑甘雨益芃發
厭是多風又已然
半壁店行宫作
清溪一帶門前瀰綠柳石橋過雁齒列帳繋馬淨無塵
新水瀠洄生蒲芷入門樸室弗誇多却倚半山松石美
拈毫欲詠復懷慚是豈容膝安而已
杏
珠勒柳衢行新紅野墅迎物誠知節令時已近清眀宜
雨雨艱致畏風風每争亨難屯易遇可以悟恒情
秋瀾村
行館常年不駐過(每次謁始駐陵由半壁店逕至梁谷莊回程此間今歲奉皇太)
(后来因增一宿頓以適慈豫)今来駐頓一加多減程
憩便
慈躬豫增宿思深
珠阜峩籠郭林纔吐嫩葉繞門溪已漲新波秋瀾適可
玩名義攬景雖春颯意羅
過安河二首示直隸總督楊廷璋
引来濡水白楊嶺名曰安河資溉畇脩堰䟽渠應注意
莫教成蹟廢前人(前督方觀承導濡流溉田農畮頗資其利辛巳渠成賜名安河嘉其有禆)
(田功也楊廷璋繼之惟宜董属勤事脩濬無使成蹟湮廢)
前人本意重農田頗亦亭臺綴景焉成事聊因付不說
莫教踵此更增妍
永慕齋
時節近清眀上
陵最惨情巖齋今日宿
湖鼎萬年成惜見輕雲散懶聽趵水鳴無心真草木庭
杏故旉榮
即事
自朝至暮隂或晴隂希晴惜情屢更傍晚東南變土氣
堀堁頃刻顛風争已知作霖定無望更盼風息天清眀
秋麥彂芽剛寸許春麥下隰方堪耕節候雖遅春逮暮
甘膏未霈心怦怦
恭謁
泰陵
雲霞氣鬱蒸間(去聲)歲謁
橋陵萬古已如是六旬何忍稱
勤勞思實獨
巍蕩仰如憑奚以酬
高厚惟應勉繼繩
迴蹕秋瀾村再題
逎欄此日誤秋瀾統志源流尚可觀獨惜道元水經注
全編今有幾人看(一統志載逎欄河在涞水縣西源出樂平山麓南流至定興入沙河並引)
(水經注檀山水出逎縣西北檀山南流與石泉水會又東南流注濡水謂疑即此河而逎欄作秋瀾則由音轉)
(致訛耳)
逎因音合舛為秋瀾較欄當勝一籌駐蹕每茲餘慽慽
不堪西望更回頭
寒食
去冬節日一百五謂之寒食記荆楚曰有疾風誠疾風
曰有甚雨艱甚雨造酪之事或偶循禁火之例久弗舉
今朝適合馬上逢鬭雞走狗却未覩惟見連阡茁麥芽
憐他嫩綠漬乾土
涞水道中作
叩謁
二陵事已竣茲當彂蹕向天津
夀慈虔奉心何䭭䭭似此行更數輪
昨從拒馬渡源頭野水涓涓本細流到此涞河成巨壑
金人銘背識根由
涞水東来接定興耆民秀士迓分棚祝
釐衆意誠難却惜費微嫌此不應
清眀日扵紫泉行宫作
丁亥津門幸扵斯春雨遭風聽耳茲厭雲望目徒勞駐
蹕臨行館興犁廑野臯清眀何以識開遍杏和桃
再題紫泉行宫十詠
敞軒
俯順輿情彂六驄紫泉復此駐行宫敞軒所廑觀民者
為度可能夏諺同
屏山
當門突兀一峯蒼掩映松筠仄徑長設以畫屏相比擬
果然名不負清防
鏡湖
馬氏譽之稱鑑水元家毁以比油㿽山隂數典猶如此
一畝湖光底足論
舫室
底藉湘帆五兩風煙波亦自俯澄空眀朝趙北真登舫
回望由来冺異同
椶亭
縛椶代瓦覆亭子大過簦還四柄撐却憶寒山真作笠
(寒山千尺雪有亭作笠子式南巡見之)笑他著相太循名
虹橋
一橋夹鏡分兩水照影行看左右宜無扵水鑑扵民鑑
觸目會心凛在兹
魚罾
魚罾傍岸照波空豈必文鱗計取豐幾欲拈吟率擱筆
佳詞早擅陸龜蒙
石逕
詰曲攀登級幾層既玲瓏復峙崚嶒石林雲海中覓路
雅契詩禪最上乘
竹埭
葉染輕黃梢上頭春時原是竹之秋豈如候暖江南好
綠重雲棲萬玉稠
箭廳
骲不須拈弓弛弦陸游同病(陸游詩病臂不復能開弦)每慙然木蘭
秋獮藉馬力馳射彎弧故似前
賜直隸總督楊廷璋
總督而兼巡撫事歷来保定此掄賢八閩威望原騰舊
(廷璋曾任閩浙總督)三輔循聲俾繼前(前任方觀承即有循聲)練士安民惟
要矣䟽河導淀尚勤旃春巡本務兹慇示供帳寧當謂
力宣
至趙北口
雄縣城無十里遥大隄柳色看招邀已欣潤景臨西淀
遂踏春泥過板橋趙北燕南昔劃界民風土俗此聽謠
岸傍安福艫先候水路開程在詰朝
懷清樓
見遠層樓迥春波俯渺茫望低楊柳岸興結水雲鄊沙
渚翺翔鴈風帆来去航濯纓如有意扵此悟滄浪
湛持軒
總一行宫内軒樓致不同取名因各别責實本胥通持
處惟無欲湛然斯大公濂溪書(通)示訓即境寓脩躬
登安福艫作
水程是日彂河干東指津門迤邐觀物象民情深所念
笙歌羽舞詎為歡蒼生福即一人福四海安期萬載安
舊句吟多江國作省方景偶憶無端
過廣惠橋
輿梁接通衢徹板御舟過江國殊石橋聳駕垂虹臥南
北實異宜利在因民作子曰惠不費其義所包大
淀神祠瞻禮紀事成什
江湖河海各
神司豈淀而無
神莅之向命東西中擇陸(是祠建扵東西兩淀適中之地)今看爽塏處
成祠贊
天宣佑靈哉沛行地安瀾
福以綏虔奉瓣香申慶落康田功籲
鍚民釐
題淀祠旁行館八景
静寧齋
淀池旁搆此數楹為臨憩治事之所既静而寧式
惬觀民深意
祠旁隙地搆軒廳慶落斯干翠蹕停成事由来遵不說
(地方吏扵奏神祠旁近葺行館以工用無多初未入迨臨視時則勢已屬成事矣)輿情亦祇付
權聽詎欣室宇兹臨憩實䭭波瀾永静寧大吏傳宣前
席問水鄉民氣可蘇醒
頤慶堂
春巡掖
輦行慶順輿情也斯堂安適用祝
頤和
江國悠而遠淀池近且便三春奉
遊豫一例
御舟船祝嘏吏民切
頤和定省虔歡心同衆籲
慈夀永千年
惠暢樓
登樓矚遠宛然江鄉景物順時布惠兼暢心神
惠風和暢日春水綠波時物意皆自得吾民可若斯
互鏡軒
軒跨兩池間夹鏡光融足資互照
兩水夹眀鏡此同跨河中搆敞軒通却因喻鑑思唐帝
不是臨風懷謝公
問源亭
疏渠引流入墻東注為沼坐此可悟源頭活水
引淀進墻閘閘處斯源耳若論淀之源奚啻千百里拘
墟源則近達觀源則瀰隙中觀鬭者勝負安知彼子瞻
著名言早揭斯亭旨
延清閣
閣臨碕岸瑩澈無塵固是延攬清吟之助
雲廊一曲一折碕岸既高既低延得三春清景遂成六
字新題
澄渌池
方池渟瀦淀波淨渌澄涵安瀾之義斯在
春冰既泮春水方新澹澹澄渌依依可人七十有二名
難盡識淀祠卜茲會極歸極踠絲綠柳罨畫紅欄日麗
風和亦不波瀾有魚扵淵或躍以起觸景成吟如是而
已
引薰廊
曲廊引薰解阜實省方先務詎惟揣稱命名
溪上有樓亦有堂誰其引之曰有廊展步既平循窈窕
遊目無閡賞煙光南風薰兮將作矣茅土時兮安有此
題蘇橋二首
姚闢陳州洵覇州太常因革禮同脩了知食禄弗任事
宋史刪文未細求
石橋不是建西湖却與長隄同號蘇一實近脩(軾)一遠
領(洵)爾家父子信賢乎
歐陽脩撰蘇洵墓誌云會太常脩纂建隆以来禮書
乃以為覇州文安縣主簿使食其禄與陳州項城縣
令姚闢同脩禮書為太常因革禮一百卷按誌所言
是洵止食主簿禄而未任事且二人同脩一書而一
在陳州一在覇州決無是理元托克托等脩宋史刪
使食其禄句若洵實任文安主簿者然後世遂因而
有橋與祠之附會夫以洵之文學即假借以羶薌其
地尚無不可然史所以傳信頋以刪節之疎沿譌貽
誤使非歐陽之誌又孰從而正其舛哉
麥色一律
麥色鋪田綠且芃幸茲窪地潤霑叢觀来此固紓盼雨
念到他原懼作風絶勝畫圖欣看活未成餅餌敢言豐
春雲時聚復時散無那翹瞻卜度中
御製詩三集卷八十八
