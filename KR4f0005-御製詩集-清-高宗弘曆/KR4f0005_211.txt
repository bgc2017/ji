御製詩三集卷四十八
古今體一百二十一首(乙酉六)
至杭州詣
皇太后行宫問安有作
鹽官先往為籌塘舊路
安舟奉
夀康百里郵程至卓午兩朝
食履慶增常撫茲鄽市誠殷富益為(去聲)黔黎計久長咫
尺西湖清且麗承
歡雅足答韶光
恭依
皇祖廵幸杭州詩四疊韻
深宫晏處敢求安吏治民生厪省觀寧海未茲駐廵
駕海寧先彼莅鳴鑾魚鱗塘欲石圍固(魚鱗大石塘屢接築以期)
(鞏固)雁字灘希沙漲寬此是来遊最要務詎緣山水覓
清歡
賜錢陳羣
王帖一旬猶過之(羲之帖足下今年政七十耶陳羣今年八十歲故云)来迎喜重
(去聲)晤龐眉杖朝足領羣仙列從政仍教一子随(陳羣子汝誠適)
(扈蹕来)商㩁古今關治亂咨詢風物度淳漓我閒却是卿
無暇合為(去聲)催賡攬勝詩
韻玉館(杭州行宮内)
前度教栽竹今来萬个強故知功獲倍(南方種竹最易北地所不逮也)
恰與歲俱長安得三庚至坐披滿意涼清風簷際度彈
是子登琅
策馬登吳山
策馬登吴山撫今並攬古金主寄遐懷宋帝守偏宇離
宫蹟久湮殘碑委榛莽苟安忘中原處堂亦何取江湖
仍江湖曾幾荆凡覩衢市日繁富為之厪相輔必也臻
大當詎其在小補
瑞石洞
吴山臨絶頂石洞在其下捨馬盤輕輿因循輿並捨峭
蒨奥窔間蹀步窮幽冶怪状疑鬼神虛勢若廡庌盡態
復極妍誰能辨炙輠畝平得小亭天池一杯瀉設使導
之流何異香鑪者
四依
皇祖吳山詩韻
崇岡俯視見西湖氣接三元上景衢設使畫家為設色
定須粉本夏侯圖
飛来石
何處飛来此處棲玲峯想自聖湖西翩&KR1473;漫擬嗤無翼
借悟南華大小齊
初遊勝果寺
紺宇鳳皇(山名)上曺溪初問津佛無六塵染僧喜一時新
(地方大吏施檀為新廟宇)竹護山腰路花榮殿角春排衙稱有石(見志)
(書)淨地恐非倫
澄觀臺
鳳凰山上有高臺題以澄觀記剏来湖水鏡光自西湧
江潮帶影日東廽澄懷觀物真超矣得意忘言亦快哉
訝到水晶宫觀表更扵何處惹塵埃
題船室
鳳嶺江湖上虚舟合在茲重儓又奚藉初至偶憑之不
作波瀾想端知風月宜花含春意冶石戴古皴竒頋盼
皆如畫周旋祗為詩泠泠行漏下清蹕向前移
觀潮樓
前度沙平漲樓原陸地陵(壬午登眺時樓前漲沙頗遠江船不能近岸多以牛車挽)
(運今来則江水近在隄下舟可泊塘盖遠則衝囓無虞而艱扵估舶近則帆檣稱便而潮溜或侵塘根似兹遷)
(漲靡常益為全塘厪念)今来江又近舟可跨欄乘變幻有如此晏
清竟底憑水師呈技藝(總督蘇昌携閩省水師扵樓前呈演水操諸技頗為嫻熟因行)
(賞以奬之)行賞命旌能
王蒙竹樹孤亭
種竹無多足延爽搆亭惟野乃怡神底須重疊雲嵐染
頗自瀟疎緬若人
晴
夜半問隂晴報曰雲垂宇昨近臨茂苑頗覺霪春雨登
舟始開霽逮茲六日許宜暘乃利農麥菜資曦煦何處
不籌穡為之心憂鼠朝来西南風密雲散如縷農父笑
迎鑾此樂吾同汝
閱武(杭州)
詰戎要務政攸關駐蹕宣程執戟班列陣旌旗特親閱
統軍甲胄總躬擐練方有勇誠斯謂安不忘危厪此間
那似建隆誇偃武春風惟是賞湖山
昭慶寺
錢塘西北隅律寺接通衢六度守毘苑千年對聖湖繞
階馥忍草出屋鬱禪株
慈夀山齊永誠哉昭慶符
大佛寺題句
昔圖黃龍佛已謂大無比今遊石佛山大佛實在是一
面露堂堂滿月光如洗我聞芥子微湏彌納其裏熾然
無昔今咄哉那彼此
遊黃龍洞
舊識山隂路重尋春仲天樹藤他作體巖卉淨為娟護
&KR0985;饒脩竹繞階泌冷泉曾經圖丈六(洞有石佛像壬午南廵遊此親圖其)
(像成幀系贊&KR1019;池並命摹勒石壁)丈六祗如然
紫雲洞口號
春暄攀陟汗流漿牝洞入纔廹體涼却上丹梯不數武
轉温仍欲換衣裳
岳武穆祠
褒嘉手勑是誰言何致終銜不白冤戰必驍騰驚北騎
地争尺寸守中原持身忠總根扵孝撫士威還濟以恩
生世漫悲纔卅九千秋英氣兩間存
題六一泉
嶼山西南隅云有六一泉三度曾未臨寄興託吟篇今
来稱潔葺用備小憩延適自西泠(橋名)過路左實近便遂
與一蹀步花竹誠翳然竒石貯天池清泠如鏡圓誰當
此濯纓因之緬昔賢跡縱有顯晦境固無變遷獨是亭
軒者微嫌踵增妍歐蘇肯斯乎不能無疑焉
詣聖因寺瞻禮
皇祖神御殿
南邦六度事
虞廵
神御今猶瀛嶼垠翹
殿三年思
聖軌見
墻一脉切
天倫百王屈指誰同德四海傾心永戴仁蒙業貽庥益
欽若自惟何以
憲章循
恭奉
皇太后至聖因寺行宫駐蹕作
西湖行館聖因傍三載重欣奉
夀康節值閏春駐韶景地呈佳境萃
天慶一隄柳色間花色四面山光入水光更喜快晴宜
麥菜餘閒消得有詩償
淨慈寺瞻禮
古刹南屏明水涯畢轃紳士祝
延釐依然波淨連天淨可識佛慈即
聖慈春物薰馨含慧業名禽宛轉入聞思誰云儒釋非
同道似此傾誠豈不宜
題淨慈寺方丈
水光山色一合相暮鼓晨鐘二六時借問闍黎消盞飯
孰為本分(去聲)孰為詩(寺僧明中能詩故嘲之)
小有天園
花木昌如候名園小有天面湖澄淨影背嶺蔚晴煙何
礙高樓起翻成一覽全興心尚龍井詩就便鳴鞭
遊龍井六首
地闢無雙地天開春閏天千峯生霽靄百道落流泉馬
惜棧遲步鳥欣樹奏絃過溪亭始到心境已超然
入門猶石磴千步弗嫌勞微諷由他致偷閒偶是遭晴
峯罨暖翠古栢泛寒濤不到無塵處安知此地高
竹粉皴晴雪石泉飛響琴聽帷聲最靜望與意俱深壁
有前春字窗開此日襟可云姑且置得暇定重臨
寒碧泠泠照一泓萬派源遐思昔元淨(宋僧名始開山者)扵此
閱高奔寂室今何在閑堂孰與論(寂室閑堂皆爾時舊蹟久不可辨)樓
臺重冠嶺恐啓後人言
出峽釃泉流垂虹颯似秋有聲惟寂耳無色可當眸橋
尚蘇詩緬菴那米記求揮毫亦偶爾慚愧御書樓
百尺竹梢強千竒石色蒼壺中尋奥窔物外辨迷茫勝
處崇情託片時逸興償還當叩天竺遂與過風篁(嶺名)
龍井八詠
過溪亭
溪云不過忽成過一笑名因二老留有意無心設相較
(不過屬有意過屬無心)過贏不過兩三籌
滌心沼
雲棲已有洗心亭龍井復傳滌心沼滌之洗之名太紛
不及無心自了了
一片雲
片石&KR0785;瓏依碧峯英英常帶岫雲濃山莊別室斯津逮
(避暑山莊有薰山皇祖御題一片雲額在延館東偏別室)對此依然仰
聖蹤
風篁嶺
聽曲曾聞絶勝(去聲)絃老枝介介穉娟娟分眀好是三春
景忽訝清秋籟颯然
方圓菴
數椽敝屋號方圓立字安名屬偶然何事南山誇博學
方圓娓娓著言詮(南山僧守一有方圓菴記米芾書之)
龍泓澗
石欄四面一泓清可數鬚眉鏡影呈流出細渠原足底
山根聞作半天聲
神運石
詭石狰如偉丈夫遥年題識半糢糊新詩業已行行泐
曷不由今視昔乎
翠峯閣
翠峯却是新成閣前度遊情祗目前問水尋山付餘事
觀民察吏勑機權
上天竺法喜寺
盤高下龍井入妙造西峯仍是諸天上虔瞻滿月容春
花紺宇護古樹翠隂濃不二門惟此那分教與宗(咸淳臨安)
(志郡守沈文通以教易禪故末聮及之)
過三天竺口號
一天竺耳乃稱三似屬岐談實理談譬以人身心情性
是分是合是瞿曇
賦得春蠶作繭(得同字八韻題試浙江士子)
候占春駘蕩功盛浙西東有女柔桑取惟蠶作繭充寒
暄騐曉夜蛹螝辨雌雄飼浴勤民舍繹繅倡后宫室温
防冷逼箔岌擬山崇經緯不言表樞機默運中鮫人空
說巧園客那稱工比似抽思者成章略或同
文從簡草堂雲樹即用其韻
宴坐茅堂戶洞開覆簷梧樹綠生苔忘言不啻兼忘已
那覺溪傍有客来
乕跑泉用蘇軾韻
二乕来跑泉湧上至今稱泉其名仰試問此事信也無
不過竒談供抵掌東坡頗透如来禪云何唯唯随影響
末後一句原不凡迥絶世間往来想(即用蘇詩意)
瞻禮六和塔作歌
出山策馬循江干窣堵遥見青雲端旋到捨騎入塔院
屏營瞻禮心神寬鎮江初建憶北宋時方一統歸提封
詎知九世忽南遷徒供紹淳遊賞用昔年我實親曾登
睫眼倏歴最上層江海全勢在指頋茲弗躬臨意以憑
漫言見表知其裏由来我亦增年矣
開化寺疊舊作韻
枕巖紺宇鬱嶕嶤雖事&KR1019;嚴遠市朝鳥雀聽經皆宿慧
風旛說偈自高標山雲不雨峯猶濯閏月當春景益饒
穹塔六和建初宋為安民庶鎮江潮
遊雲棲得四絶句
雲棲本是舊棲真無俗塵緣有淨因江岸西行纔北轉
引人入勝見蒼筠
石橋澗水幾縈廻知是洗心亭下来却我到亭忘所洗
本来無物惹塵埃
塔院蓮池曲徑東闍黎今尚守宗風掌家正副輪年易
(是寺守蓮池清規有正副掌家歲逓更易)兩字出家同不同
經堂左轉陟崇椒精舍閒憑意自超山卉當春都寂寂
脩篁不雨亦瀟瀟
雲棲寺再疊舊韻一律
萬綠瓊竿參漢青十尋枝見下亭亭此中尋路一時到
教外無言六字聽(是寺僧以念佛為務不參禪)坐對溪聲流不盡了
同山色峙常停道場開後扵菟避(誌稱其地人跡罕至明僧祩宏結菴後乕)
(不傷人)借問山僧具底靈
理安寺
環繞七峯處合流雙澗間棲真適歸逕掛衲(寺中齋名見武林梵)
(志)便尋山詎亟一遊興圖消片刻閒憑欄挹蔥翠可以
謝躋攀
題宋旭西湖圖
日日西湖圖裏遊何湏展卷證風流石門恍似相傳語
異地還當藉此不
用張祜杭州孤山寺詩韻
湖中峙玉岑可以空(去聲)禪心佛自超六度僧還論五隂
瑶壇接天淨舍利影波深随步香風逓依稀薝蔔林
題陸宣公祠
孤山南面聖湖濱尚祀唐家宰執臣不幸德宗託知巳
空懷魏相(謂魏徵)是前人軍機策弗纖毫爽時務言皆痛
切陳艱險相資事平棄崇陵倖耳免亡淪
清漣寺觀魚三疊舊作韻
跋馬蘇隄上幾閒尚有餘隔松聳瓦獸穿竹敞扉魚已
是知途逕聊當湔袂裾翠鱗仍牣若玉鏡自澄如潛合
六根淨浮成八體書不湏聞梵貝對此即禪歟
三和
皇祖靈隠寺詩韻
冷泉繞曲曲鷲嶺矗峩峩襟帶有如此清涼那見多雲
居懸月地塵跡掃風蘿分付庭前栢記予四度過
韜光菴疊舊作韻
竺菴猶隔幾重林靈隠西廂路入深借石為關誰許敂
引泉接竹逓相斟上方殿塔寂鐘磬下界湖山自帶襟
比喻漫同虚室白箇中祗合證無心
擬白居易寄韜光禪師仍用其韻
試言太守第何似法王家入逕多松竹盈庭有藥花其
来對蒲席相與剥蕉芽奚必金蓮畔恒耽泉煮茶
擬韜光禪師答樂天詩仍用其韻
巢溝塢裏有清泉足供(去聲)枕流潄石眠那藉多人聮白
社願同枯木守青蓮一泓清泚寧非水萬古空眀亦暎
天莫怪山僧不出戶伊蒲領在未招前
文徵眀紫竹
綠葉猗猗綴紫枝初觀想以意為之不從韻玉館(杭城行宮)
(内書室名)傍過那識人間信有斯
栢堂再疊蘇軾韻
聖因之右嶼山前陳跡空尋竟漠然廣化那存當日寺
天嘉空紀建時年有為一切法如夢無盡雙株指可傳
太乙荒基一再詠(西湖志栢堂廢基在西太乙宫)欲呼玉局與談禪
竹閣再疊蘇軾韻
兩翁(謂白蘇)遺蹟辨疑然那更追尋堂與軒千載月眀来
鶴伴四時風颯動龍孫勝遊何必思蕭寺逸格仍看護
野村真者在前應擱筆却因觸興未忘言
漪園
一園倚南嶺十畝占西湖盪槳到門第開軒眄畫圖鳶
魚機表察花柳鏡中鋪有術如觀水誰能捨此乎
遊小有天園登絶頂
最愛南屏小有天登峯原攬大無邊易詮藉用還司馬
琴趣那能效米顛(峯頂勒司馬光書家人卦及米芾大書琴臺二字)百卉都知
鬭春節(翼日清明)千林乍欲歛朝煙菁蔥峭蒨間探妙比似
仇池然不然
留餘山居
南山北麓有山居早識清幽試訪諸犖嶨竒峯中進輦
砰訇懸瀑近濺裾千林黝藹蔵濃霧一氣空濛合太虚
不盡興而便言返吾原每事欲留餘
聽泉亭子
題額不經想有泉實入聽武林傳梵志無復見蘇亭
向題山居亭子曰聽泉兹偶閱武林梵志則載東坡
所榜聽泉亭在法相寺里許沿塢而上云云正為此
地蘇亭雖不可考而我心同然彼已先得之矣因並
識之
吟香別業
斷橋盡處孤山左范撫池亭早就荒(事見前廵詩注)雖是葺新
為勝賞却因易舊曰吟香幾廻攬結全非候(盖以池中多蓮吟香)
(之名由是而得然春月非蓮候也)無乃稱呼特好(去聲)祥似此山眀兼水
秀便勾留亦定何妨
題放鶴亭
一嶼湖心聳絶竒問誰雅合此居之墓門詩裏有佳句
隠士傳中無愧辭可是寒梅猶手植欲招野鶴識心期
由来肥遯終非遯兩字逋仙萬古知
題林逋蘇軾詩帖再疊舊作韻
金錯刀書状樛曲瑶躞錦贉古色綠是誰遺蹟乃驚人
林句蘇和兩珠玉世間書卷豈不夥半屬偽為半荏俗
逋清坡健此聮珍煥覺虹光屋梁燭携来即境證精神
三度賡吟意未足論帖早匹乞鹿脯說偈不礙燒猪肉
兩翁出處縱殊致一例高風有史錄佳湖山處緬芳蹤
異代同時通欵曲誰謂兩翁真往哉後人常撫祠前竹
祠中古貎粹如生鄙矣長生學服菊
西湖雨泛五首
昨日傳宣龍井遊曉来密雨送輕舟湖光疑向山光問
接上空濛似此不
西湖可罷一天雨南國渾艱十日晴花柳六橋皆入畫
易成紅綠潤難成
過旬晴烘(去聲)宜麥菜那免湖山雨景逢景實佳哉適可
止不妨遊興恐妨農
煙絲風片拂溟茫盪槳平湖生薄涼雖值閏春三月近
過多兼慮礙蠶桑
處處籌民織與耕雨暘惟是厪吾情明湖可戀煙光好
却為(去聲)閭閻廹望晴
雨中遊龍井
綠靄紅煙潤以深今朝無意雨中臨瀑添巖腹摐摐滴
露重筠頭个个森漫惜千峯率蔵趣已欣一墅不勝尋
晴明定復重来訪高處還當暢遠襟
展癸未書和過溪橋詩卷再疊前韻書卷中
辯才昔結菴乃在南山邱過溪忽對笑佳話傳千秋石
渠蔵蘇蹟胡不此處留應恐蛟龍知奪去歸淵湫我筆
不如蘇無妨置案頭(前歲書詩成卷即命郵致龍井蔵之)郵来弆龍井三
載流隂浮春風西湖上愛此石泉優二老呼欲出寧共
溪聲流賡韻仍書卷適以當紀遊彼誠物外樂我先天
下憂
題西湖十景三疊舊作韻
蘇隄春曉
春来萬物喜昭蘇正值廵方蹕駐吾跋馬長隄頻按轡
韶光輝映兩邊湖
柳浪聞鶯
輕風萬縷弱摇金披不知寒望轉深乍聽緡蠻尋不見
繾還宵雅詠遷林
花港觀魚
平鋪設認港如練亂簇當知魚即花不辨乾淳當日蹟
杭人猶說舊京華
曲院風荷
綠水漣漪細皺風為瞻題額想花紅遄飛逸興昆明上
夏月摇光正此同
雙峯插雲
一雙長劍倚天垂雲作衭襓片片披宇宙以来便有此
那稱歐冶破堇時
雷峯西照
斜陽一照本無意古塔七層浪有名恰與静慈作屏障
赤文豎豎復横横
三潭印月
恒沙常轉法王輪潭月偏標清淨身識得西江吸一口
是中非果亦非因
平湖秋月
春和駘蕩正油油遠矣秋蟾弄影柔却是平湖自千古
豈知今昔有遷流
南屏晚鐘
月色罘罳清暎屏南風送得夜鐘聲時廵展義率由舊
政化無煩在屢更
斷橋殘雪
麥色佳因護雪餘斷橋冬景眼前如行春所喜情田好
老幼歡欣擁蹕輿
西湖行宫八景重詠
四照亭
南来逐處仰
堯廵四柱幽亭冠碧峋從識憂民
聖皇照絶勝避世隠人淪
竹涼處
猗玕新粉欲霑衣曲處通幽幾人稀春日暄妍静風籟
何来拂面嫩涼微
綠雲&KR0985;
喬林羃嶺蔚英英四季那知謝與榮不向山隂更移步
恐妨鶴訝客来生
瞰碧樓
迥樓特地背孤山明聖湖光襟袖間底識與民同樂處
酒船一任往和還
貯月泉
平湖秋月久聞諸輪尺山泉印亦如最是南禪提要句
小非嫌窄大非餘
鷲香庭
高出庭簷始有枝天香疑是月中披何須漫惜非秋節
會取根塵未現時
領要閣
山色湖光應接忙閣中領要足徜徉然予却未忘拈句
名畫輸他印識梁(梁清標最為賞鑒家然扵書畫佳蹟惟觀其大略用印從未見著語故戲)
(及之)
玉蘭堂
王維文璧地皆異李白江淹夢亦虛千古西湖付批判
底須多事更吟予
喜晴
逾旬幸值晴一雨審何妨昨宵勢頗綿清曉釀微涼過
甚傷麥菜兼虞&KR0675;蠶桑以此切切愁崇居不敢康日出
忽開霽雨止雲漸昂然時猶聚散卓午乃盡蔵按轡徐
觀民佳與農夫慶有喜乃真喜寧因賞景光
西湖晴泛五首
湖上遨舟喜快晴六橋花柳湊清明(是日清明節)南屏塔影
暎檣直西澗泉聲拍棹輕
㶑灧波光晃霽光鋪隄爓爓菜花黃芷蒲桃杏非無色
愛此春收佐麥穰
萬頃澄波朗接空無雲無雨又無風誰知一例浮青雀
興與昨朝迥不同
文囿曾聞民共之謂宜斯語用扵斯(孟子謂文囿同民芻蕘雉兔往而不)
(禁夫囿雖大豈能聽民盡往且不為限制久之民必争占相攻即芻蕘雉兔之地亦不可得嘗扵木蘭詩彂明)
(其義若湖中魚利誠宜聽民取携孟子所云施之扵此始當耳)清波門外聞張網(將至清波)
(門閒扵彼陳漁舟備觀觀魚非所喜且方春生養亦非其時遂迴舟至長橋遵陸臨敷文書院)却命廻
船避罟師
底藉雕花飾綵船(大吏預備遊湖綵船飾以刻木蓮花一乘而罷盖以不如輕舟之便且非)
(敦樸本懷)心怡即是坐青蓮舉頭龍井如相謂山色應知倍
淨妍
清明
清明最是好春光湖上春光好倍常萬卉乍經宿雨濯
千峯况值曉雲蔵物情入詠復入繪日色不暄還不涼
頓置紫微休更道與民同樂此宜暘
敷文書院再疊舊作六韻
湖山孕靈處憂行(去聲)不憂文詎尚三都賦誰批五鹿君
甄身貴方正績學要精勤盧植刊碑在戴憑奪席聞崇
儒臨帳絳程士駐旄紛何以對休命佇惟佔畢羣
策馬由南屏復至天竺
敷文幸書院崇學勵士英天竺謁梵宇設教順民情(浙民)
(敬奉天竺大士朔望尤盛雨暘必禱)况予昨望霽可弗謝快晴策馬下松
嶺(書院在萬松嶺上)遵陸過南屏漪園小有天概弗翠蹕停取
道丁家山不過廿里程菜麥暄曦光祺然皆向榮蠶事
雖未興柔桑亦已萌攬結足怡心非關山水清是日值
香市(是日月望)更弗嚴蹕驚駢填老與幼都增喜色迎如如
瞻大士朗朗通吾誠設再十日霽春收庶有成
用李紳杭州天竺靈隠二寺詩韻
西湖一帶西峯護入谷偏欣諸寺連遮曲逕常逢野竹
落斜澗便有鳴泉春輝萬卉噴芳霧日照千峯生紫煙
可惜閙中真静地闍黎若箇解參禪
公垂已曰重雕飾歴代斯風益以深但識莊嚴僧取相
豈知清淨佛無心偶緣尋勝聊登筏那為脩齋事布金
此日杭州尚天竺當年靈隠易雲林(三天竺迤邐相属靈隠自皇祖)
(南廵賜寺額雲林云)
靈隠寺仍疊宋之問韻
五字特嶤嶤千秋屬和寥兩章笑多事一滴欲增潮緬
想驀然遇重尋去若飄都成佳話許漫惜勝期遥過雨
花如笑經冬松不凋原来符道趣那得惹塵囂識取冷
泉畔橋為信度橋
韜光菴襍詠
幽絶雲巢棲碧嶒綠琅玕裏歴階登笑予詩句非杭守
(謂白樂天)又此無端訪蜀僧(唐時蜀僧韜光居是菴以此得名)
襲芳曲徑滿蘭蓀出竹纔看柰苑垣自是佛無人我見
玉虚上相坐當門(當寺門設吕嵓相僧道殊覺不倫故戲及之)
金蓮池上小逡廵名蹟千秋幾不堙斷碣何從覓蘇(軾)
趙(抃)書詩惟見近時人(查嗣瑮書白居易及韜光禪師詩現勒壁間)
水樂洞
八音獨無水一洞乃兼全激石纔越若摐金恒繹然竹
絲匏有壊土木革非堅不待太師作千秋角徵絃
理安寺
儒釋雖殊道理安原實同為咨學佛侣何以繼宗風澗
水環門淨山峯暎座崇摐然聲與色箇裏不空空
再遊雲棲
雲棲最愛幽而樸每至西湖必兩来依舊矮簷環曲堵
底須香閣聳琱臺舉頭竹密蔵峯峻撲鼻蘭馨過雨纔
合掌闍黎不饒舌真言六字已云該
晚望
瀛嶼平湖上登臨晚望間不須傳警蹕(出行宫後園門即登嶼頂)坐
可攬湖山僧磬飄空落漁舟唱晚還桂林蟾影上豈必
待秋攀
再登鳳凰山
鳳凰山豈鳳凰遊態實翩&KR1473;麗且遒湖景當春竒畢獻
海門浴日勢全收難尋建置錢還趙何論廢興夫與句
設以来巢擬阿閣不增吾喜祗增羞
題御教場
聞說南朝女習戎孫卿兵法教山宫金牌却急追良將
事業中原聽付空
排衙石口號
致譏幸不同松下曠覽真教窮海涯我自觀民勤露冕
豈資卷石為(去聲)排衙
再遊瑞石洞覽古
石洞真看以石竒飛空矞若瑞雲垂訝如欲墜忽然住
已似難前又可披䆗窱森森通地穴澄泓處處貯天池
禁山南宋無人到賜第居然獨屬誰(青湖襍志瑞石為南宋禁山惟韓侂)
(胄得賜第云云)
表忠觀
旌功淳祐賜褒俞作記猶聞人姓蘇大似竇融事光武
迥殊徐誥竊楊吳心懸牛斗曾無孛享共孫曾足有愉
最是風流絶勝處千秋崇觀對西湖
再遊龍井作
清蹕重聽龍井泉眀將歸轡唘華旃問山得路宜晴後
汲水烹茶正雨前入目景光真迅爾向人花木似依然
斯誠佳矣予無夢天姥那希李謫仙
御製詩三集卷四十八
