御製詩五集卷十九
古今體八十二首(丙午一)
丙午元旦
踐阼已周大衍數得年七十六身康敢因莅久忘無逸
惟是體乾勖自強百歲休和致豈易萬民衣食計猶長
以茲日慎日增惕肯作虚言襲慶當
元旦試筆
丙午而逢朔丙午元辰弗集女元辰(欽天監奏元旦日食躔女宿自一度)
(至三度)雖云日至致千歲實凛
天心警一身規避忍為辭政事(昔宋高宗以五十六孝宗以四十八即倦勤稱)
(太上皇此皆圖一已之逸不顧宗社大計也予今七十有六律以人臣懸車之義歸政亦當矣然宿願必至六)
(十年而後歸政且今年元旦及後十年乙夘元旦胥值剥蝕之災予應當之亦不忍以貽嗣子也若蒙天)
(佑過乙夘則次歲丙辰為嗣皇帝改元新祉慶何如之)支持尚覺有精神當之以
已祈
乾祐猶日孜孜待滿旬
太和朝賀例湏停交儆同欽勖在庭詎肯諉之為氣數
無非
教也慎聲形六街喜爆原無禁(禮不下庶人京都比戶慶正原所弗禁也)萬
戶屠蘇自可聽漏報正中羣仰照(是日午初三刻復圓)寸心餘惕
未遑寧
詠白玉如意
意實𤼵扵心以應(去聲)理與事是即所為如扵我原皆備
而何曲瓊者乃亦名如意莫識其所始(如意之名不見扵六經盖始自)
(内典而勝製自六朝耳)以為代語製吉語徵新春無非祝農瑞温
樹積甘玉把映色同粹憶彼上農夫安從知此器
題金廷標歲朝圖
庭院羣孩集歲朝共作嬉呵寒堆梵像帶雪纈瓊枝擊
鼓不成調謳歌那識詞少懷寓繪事觸目切深思
大學士嵇璜每有致仕之意作此什示之
願老何湏以老悲(向作金剛夀者相詩有幾多願老還悲老云此非愚愚竟誰之句)古
稀猶此日孜孜(余年七十有六勤政習勞一切如昔較之從前實有過之無不及也)旰宵
未倦依然亹爾我同庚可不思(嵇璜亦辛夘年生自云精力比前稍減然應念)
(與朕同庚不當遽為歸計也)一去已憐一為甚(昨歲夏初大學士蔡新以年近八旬予告)
(還里)再隨應識再非宜漢家災異三公免君合臣綱我弗
為(漢朝每日食災異輙罷免三公諉過臣下最堪嗤鄙今歲丙午正月朔適逢日食此乃躔次度數相值可)
(推算而得朕亦惟益加脩省以期感召三公天和豈肯扵此時令大學士告歸如漢家策免之事乎)
降旨加賑湖北去歲被災州縣詩以誌事
去歲豫齊旱由北漸向南豫齊後稍救(上年河南山東春間被旱由北)
(及南江南之淮徐海一帶及安徽湖北均殷望澤至六月初旬河南山東節次普𫉬甘膏民田得以救濟晩秋)
(有穫轉歉為豐)荆襄災遂覃本屬魚米地隣省資惠霑(諺曰湖廣熟天)
(下足)而乃艱粒食吾民其何堪賑恤不遺力西蜀馳日驂
𤼵倉更通商庶以濟閭閻(昨歲湖北被旱米價昂貴因馳諭川督李世傑如湖北商)
(人赴川採買毋得居竒遏糴以川省之有餘濟湖北之不足據李世傑覆奏先將附近水次各州縣常平義倉)
(榖碾動三十萬石收貯俟楚販到境即按照市集時價𤼵糶俾商人得以迅速運回接濟湖北米糧源源滙集)
(民食有資免予南顧之憂為之稍慰)新正應布惠斯邦厪危阽加賑首當
及十行頒諭函四十七州縣次第施恩咸(湖北因旱成災節經降旨)
(糶賑兼施第念今春青黃不接民食不無拮据因再加恩將成災七八九十分之江夏武昌等二十六州縣及)
(衛所極次貧軍民扵正賑畢後再展賑一月其成災五六七八分之興國大冶等二十一州縣及勘不成災之)
(通城等三縣分别賞借籽種口糧以資耕作)昨聞川米至市價略平覘(先後據吴)
(垣特成額奏到過四川米船六百餘隻湖南米船八百餘隻計米三十五萬餘石市米充裕價漸平減等語)
南望興咨嗟慰不抵深慙
降旨加賑去歲安徽省被災州縣詩以誌事
去歲旱行自北南由荆及歙重難堪蠲租雖已綢繆計
展賑仍湏次第覃(去歲安徽因與湖北毗連被旱自五六月間即預籌截留漕米賞給籽種)
(口糧又屢經加截漕糧儲備賑䘏並令上游之四川湖廣江西等省督撫飭属勸諭商民毋得遏糴居竒俾米)
(穀流通得資口食兹届新正因思春賑將畢青黃不接恐民食不無拮据因再降旨加恩將被災九分十分之)
(亳州蒙城等十九縣被災極次貧民并積歉之八分極貧均再加賑一月其衛所饑口及貧生兵属並一體加)
(賑其餘應行酌借口糧籽種並減價平糶之處著該撫酌量辦理)撥帑更籌炊無米(該省)
(散賑需銀甚多除鳳陽蕪湖兩關本年應解稅銀准其留用外著戸部再扵就近酌撥銀一百萬兩解往以備)
(賑卹之用)通商聊濟食洮泔(前已屢經傳諭四川湖廣江西督撫勸諭商民令米穀流通接)
(濟安徽等處民食兹復降旨將安省應行移解江西截漕米價銀二十二萬餘兩命留貯安省備賑毋庸移解)
(俾經費益資充裕)憐他桑梓敦任恤議叙應加部例諳(據書麟奏安省)
(桐城廬江等處紳士或出餘米減糶或請票前赴江西販米減糶誼敦桑梓甚属可嘉並令該撫查明奏聞照)
(例賞給議叙以示優奬)
降旨加賑江南去歲被災州縣詩以誌事
淮徐接齊豫被澤更踰時(去歲淮徐海所屬至夏末秋初始得雨較山東河南更遲)
(雖種蕎豆而大田已趕種不及矣)晚稼全無穫優恩可復遲賑期增一
再(淮徐各所属及江寧揚州等州縣前因夏秋二熟失收業經分别賑給並截漕平糶但今春正賑畢後民)
(食尚艱再加恩將被灾較重之蕭縣碭山二縣展賑兩月其淮海徐揚江寧等五属展賑一月至各府七分災)
(以下及勘不成灾地方酌借口糧籽種俾民食有資不至失所)災况切嗟咨冬雪雖聞
渥春霖仍籲施
詠木椀
木椀来西藏草根成樹皮(西藏名此木為札卜札牙盖年久草根成木質者又云能)
(避毒)或云能辟惡藉用祝春禧枝葉痕猶隠琳瑯貨匪竒
陡思荆歙地二物用充饑(因用草根樹皮字忽憶湖北安徽去歲被旱嗟我窮黎必)
(有以此物充饑者矣)
致仕大學士蔡新至閩謝恩信至詩以賜之
康徤還鄉路八千披章既喜復生憐喜卿桑梓堪娱老
憐我旰宵未歇肩綠野堂開圍子姓鰲峯山映教英賢
申誠庚戌重来祝(蔡新謝恩摺内稱道路安穏身體強健惟當謹慎調攝冀於庚戌年八旬)
(萬夀時重来祝釐并云不敢不仰體聖慈知所自愛因批諭自然天加錫佑我君臣共祝之用以慰其依)
(戀之誠俾懃加頤養得果此願耳)願共期然或信然
題王蒙雪景
萬嶂皚然一玉如高人騁望默吟餘披蓑恰見歸漁舫
便欲呼来貰凍魚
詠漢玉合卺觥
雙觥連底裏三喜護蜿蜒(觥外刻三螭升降護之世謂螭寓喜也)出土黃
浸滿近銅綠漬堅(此觥在土中或近青綠器置之故銅銹尚存)器超一切物
世閱幾千年陽氣純之象故應斯睟然
詠歙石龍象硯
直方大坤上爻占呵似堯年寶露霑匠者無端鑿龍象
祗宜釋氏寫楞嚴
降旨議叙江蘇安徽蠲貲賑糶紳士詩以誌事
南方客歲旱災臻義舉封章奏達頻(上年自夏秋間上下江等處缺雨即)
(預籌截漕賑卹事宜節次降旨凡蠲賑銀米以千百萬計兹據該撫等奏地方紳士或出米減糶或蠲貲煮賑)
(雖其所蠲不及發帑千百分中之一然紳士等念切桑梓誼敦任卹猶有古風殊可嘉尚因命該撫等列名其)
(奏交部照例議叙以示優奬)帑發漕留渠(去聲)此藉族周隣恤悦其淳
麥舟(范仲淹遣子純仁至姑蘇取麥五百斛見石曼卿滯舟謀葬即以付之到家仲淹曰見東吴故舊乎)
(曰曼卿方滯舟丹陽仲淹曰何不以麥舟與之日已付之矣)米舫(三國吴志全琮父柔守桂陽使琮賫)
(米數百斛到吴市易琮皆散用空船而還柔怒琮日所市非急而士大夫方有倒懸之患故便振瞻不及唘報)
(柔更以竒之)竟今贍駱統(吴志駱統傳時饑荒鄉里及遠方客多有困乏統為之飲食其姊問)
(故統曰士大夫糟糠不足我何心獨飽姊以私粟與統又以告母母亦賢之遂使分施由是顯名)徐陵
(陳書徐陵性清簡所食邑戶送米至陵親戚有貧匱者皆令取之數日便盡陵家尋至乏絶府僚怪問陵云我)
(有牛車衣裳可賣餘家可賣不)寧古人視等次胥加議叙道行三代喜
斯民
命緩徵浙江去歲被旱州縣詩以誌事
浙雖一省分東西去歲迤東頗報稔(上年浙東之金衢嚴寧紹温台處八)
(府秋收均獲豐稔)迤西數府近歙徽城門殃及逢旱審(浙西之杭嘉湖)
(三府地近歙徽因得雨較遲收成致歉)災雖弗重民食貴緩徵借種寧可
寢(杭嘉湖三府属之仁和錢塘等十七州縣及杭嚴嘉湖二衞昨歲已降旨將應徵地丁漕項緩至次年分)
(别帶徵以紓民力兹命再行緩至秋收後徵收並查明實在貧民酌借口糧籽種俾得接濟)亦欲實
惠被饑民申命有司其懃恁
命各省徹現任官生祠及德政碑詩以誌事(有序)
為政以實不以文漢唐以来名臣循吏載在史册
者不可屈指數何待立祠勒碑始傳後世乎棄實
政而務虚文韓愈尚不免諛墓其他烏足道哉因
降旨令各督撫詳查各省現任官生祠及德政碑
已盈千累百名臣循吏果如此之多乎是皆出於
畏勢力獻諂媚之為及其人去而被唾罵者不知
凡幾矣因命并徹去之以彰直道之公存春秋之
義並系以詩
韓愈且諛墓其他奚足云躗言泛觴濫德政立碑紛果
有龔黃蹟寧愁陵谷分生祠幷宜徹實政勉教慇大吏
應端表属員斥效勤春秋書法在知罪任儒羣(既思是舉或非)
(善善欲長之義然而袪詐偽敦實政扵風俗不無小補知我罪我亦任俗儒横議而已耳)
詠明宣德雕漆燕山五桂圖盒
諫者十人器誰見果園近更事雕幾休稱漆已永樂遜
且勝磁如修内稀(官汝窰為宋時修内司所造今已稀見若永樂宣德雕漆器時或有之究)
(以代近且漆堅於瓷也)格物通乎堅脆理論時可識廢興機喜他
道古不隣俗五桂燕山是也非
新正重華宫
青宫吉語例新春萬㝢顒希福輳轃大衍數周開歲袠
(今為五十一年)同堂代五荷
天申東朝頥彼待一九(寧夀宫在乾清宫之左待歸政頤老尚餘九歲亦可稱東朝矣)
(雖戲談誠佳話)此室居之閱六旬(予自十二歲入居毓慶宫十七娶皇后始居此重華宫逮)
(今六十年矣)設曰重華顧名義瞠乎後矣愧惟真
楊寧載花鳥
&KR1431;朵稜稜誇傲雪水仙落落自依巖野禽獨選梅枝立
寓意知其迥不凡
詠官窰椀托子宣窰茗椀
托子成扵宋歲陳椀莫尋宣窰尚堪配春茗雅宜斟青
擬天藍蔚(謂托子)紅洵霞赤侵(謂茗椀)陶君如有識謝我善
知音
新正樂夀堂
開韶俶祉盎芸筵歸政居斯數(去聲)待乾(由明年丁未數至六十年乙夘)
(歸政尚湏九年適符乾爻之數予惟自強不息益勵乾乾以冀昊貺耳)十載期惟餘九
載減年喜得是增年(待以九年減一年是增一歲也)假山松柏當春翠
列缶梅蘭暎雪鮮夀矣尚廑艱致樂幸占氾勝兩教全
(雪既優霑春方條鬯今歲樂夀誠樂夀矣)
矩亭口號
屧步折旋雖中矣從心為度豈能乎問今踐履何為要
仍在存誠不敢踰
頥和軒題句
老年祗覺光隂速少者偏嫌歲月遲瞥眼昔今信衮衮
因心宵旰尚孜孜王之敬奉天地日子所雅言書禮詩
設使
天庥符素望亶其然此享和頥
得閒室口號
偷閒於此暫徘徊雪色春情萃盎梅十歲之期餘九歲
自欣漸近得閒哉
閱是樓有會
閱是閱何是吾有二說焉今時閱世理佛我是仔肩他
年閱老景流隂是逝川他年之閱易今時之閱難去難
而就易順事恩待
天
祈榖齋居
遷坐臨齋日
祈年值上正(月令廣義引田家五行云上正三節初三日也尊歲首故稱上或曰彼中呼為夏正)
(三盖夏建寅正也新歲令日祈年扵初三日致齋適逢)民天實惟食國本莫如
氓臘雪
恩雖被(上年冬臘月近畿及各省均得雪優渥感天膏普被為近年来所罕覯實深欣)南方
意每縈(上年湖北安徽江蘇各属秋成偶歉雖截漕蠲緩拯濟再三春前雨雪可冀麥收而春耕尚早)
(南顧仍深繾念)麥誠三白渥顒冀稻田耕
降旨加賑河南山東去歲被災州縣詩以誌事
齊豫昨春被旱同幸當季夏渥恩蒙雖然晚稼略救急
終是大田已失豐展賑按災分次第(去歲河南山東被旱六月中雖已得)
(雨田禾收成究属歉薄節經賑恤蠲緩仍恐民食不無拮据兹再加恩將河南被旱較重之汲縣新鄉等五縣)
(極貧賞給兩月口糧其被旱稍輕之延津封邱等九縣極貧賞給一月口糧其歸德府秋災較重之永城虞城)
(等四属極次貧民俱展賑兩月秋災稍輕之商邱寧陵等八縣極次貧民俱展賑一月其牧成五分之開封陳)
(州各属之拮据貧民並令酌借口糧接濟至山東兖曹濟寧等属嶧縣定陶等九州縣並衛地極次貧民扵例)
(賑外再展賑一月其六分災及勘不成災之德州長清等二十九州縣並衛地查明無力貧民酌借一月口糧)
(至該省散賑需用米石甚多除截留南漕二十萬餘石外再將本年東省應行運通米豆儘數截留並飭該撫)
(等率属實力妥辦以副軫念災黎有加無已之至意)借糧一例濟貧窮稍紓心幸
逢三白(去歲各省冬雪普遍河南山東各據報得雪自六七寸至盈尺不等於麥苖大有禆益)兩
省都叨麥穎芃
降旨優恤直隸南府詩以誌事
京畿昨歲幸逢秋南府歉因隣豫州(直隸迤南之大名順德等三府與豫)
(省連界上年被旱成災收成歉薄)艱食可教忽隅向春膏合與沛恩流
借糧莫誤耕種候摘賑應資衣食謀(前因大名等三府旱災又滹沱等河)
(盛漲正定所属亦有田禾被淹者業經降旨分别蠲緩賑借兹再加恩將大名廣平開州冀州趙州所属十六)
(州縣無力貧民借給籽種並一月口糧其正定晉州等七州縣酌借籽種口糧并扵停賑後再行摘賑一月所)
(有本年應徵新舊錢糧俱緩至秋後開徵以紓民力)施惠先遥後其近(新正加恩例由遠及)
(近兹初三日以後湖北浙西江蘇河南山東直隸以次降旨俾閭閻均沾實惠以普春祺)無非民瘼
一心求
閱摺
題章黃閣票簽呈閱摺硃批手自評(每日部院及各省督撫照例題本事)
(件俱由閣臣票簽進呈覽畢批發其各省及新疆關係緊要事件俱用奏摺封函呈進手自批閱)宵旰
一心奉
天理饑寒萬姓念民情大都奏請思施處無不辰聞午
即行(凡有關民瘼加恩之事或扵奏摺批凖或特降諭旨無不即日辦理不令稍稽時刻)底更刊
頒示中外(諸臣或有以刊刻上諭及硃批諭旨為請者念皇考所頒訓諭臣工之旨足以昭垂)
(萬禩不必更頒發矣)
聖人垂訓久光明
惲夀平萬横香雪
鼻識為香目識色根塵各以兩標之便稱曰雪寧非雪
待欲言竒轉復竒偶借南田為合相不妨清暇詠新詩
昨曾鄧尉山房坐飽領其間静賞怡
題木根南極老人鶴鹿圖
千年古木根六星鶴鹿宛自有畫圖意而無斧鑿痕
詠和闐玉龍尾觥
龍尾觥自三代有稱之曰漢傳人口開闢来即有和闐
較之炎漢誠更久和闐雖無觥之名玉自遥年土氣受
留其土華鑿為觥何異商尊及周卣五升七升奚必拘
刻木詎如刻瓊玖俗工時樣不可窮入目翻憐為玉咎
欲引之古返厥初居然老工製精琇宋綠楚白乃雲仍
赤刀大訓堪朋友對斯穆然既憮然器易反古世能否
丙午春帖子
置閏春當兩(今歲閏七月兩度立春)祈辛日先(去聲)庚(初六日上辛祈穀初)
(五日庚戌立春節)旉恩
天浩蕩識節物句萌
寅月立春日(正月建庚寅初五日立春又值庚日庚庚相叶允為吉兆)庚庚吉兆申
奉時應布令實政及吾民
土牛例備有司官(立春日順天府尹等例率所属扵乾清宫進春山寶座陳芒神春牛圖按)
(本年太歲干支分配牛色幷芒神服飾及所立之次又内廷奏進農諺即以是年牛芒卜所宜蠶穀以兆春秋)
(豐稔)一歲農功仔細看敬以致齋應變食不教尚膳進辛
盤(凡大齋之期膳中例不進葱薤等味今立春日值祈穀齋居是以不進辛盤)
詣齋宫即事三首
路由黃道人迎丙節入新春物得庚(是日庚戌立春)玉輦威蕤
鳳城出百年熙皥此都京
瞻拜
皇乾禮孔昭秉誠肅步不知遥(自西垣門外降輦步詣皇乾殿祇誠將事)
(進止從容雖年逾古稀不覺步履為勞也)昨年冬臘
恩駢被額慶松隂雪未消
複道東廂接省牲十餘年並遣官行(向每詣後即皇乾殿拈香恭閱)
(請以壇位籩豆及省牲自壬辰年從諸臣所年越六旬應節勞步履並遣官代行)詰朝承
祀緣息體未六旬原躬竭誠(向遇門外祈年大典均於南垣降輦步入嗣以)
(年逾六旬於壬辰年俞禮臣所請於西垣門外降輦步入拈香少省步趋以次日行禮得從容將事也若我子)
(孫年未至六旬者原應照會典儀注遵行儻蒙節勞上蒼慈恩踐阼至六七十歲則照朕今所行亦可盡)
(禮然總俟而歸上蒼眷佑綿國家萬年之慶本於必誠必敬耳)
祈榖禮成述事
蓍策重看紀數新辛穰
祈榖舉初禋重農切切申誠篤省歲孜孜抱愧頻西北
中豐幸逢昨(昨歲河南山東始雖缺雨嗣扵夏秋連霈甘膏仍獲有收其餘北省均各中稔)東
南亟歉劇憐民(湖北安徽及江蘇淮徐等属上年因旱歉收屢經降旨截漕蠲緩撥餉賑濟每)
(一念及為之惻然)繼雖冬雪稱滋麥顒企春霖種稲勻(昨歲各省冬雪)
(優霑南省亦稱普被麥苗滋潤惟望春膏早霈播種稲田南方究以稲田為要)
詠和闐梅鵲玉瓘
俗匠最嫌時樣新不妨示稿琢瓊珍寒梅枝上立乾鵲
意寓陽陽喜報春(鵲亦謂之喜鵲)
陶成歲朝圖
支逢申酉酒漿多(圖中識嘉靖壬申雲湖仙人漫筆)罏火缾花聽演儺
歲美人和恒所願轉思艱致嘆如何
新正雍和宫瞻禮
例以新正禮那能
舊邸㤀
聖蹤餘想像佛道合宣揚臘雪資田潤春風與物昌於
斯蕃五代
五福肇名堂(昔敬摹皇祖御書五福堂以賜繁衍皇考因奎文以顔楣額今五代)
(皆是堂有以肇慶也)
如意室
總角讀詩書樂羣識字初(予與和親王從幼即居此)詎知有如許斯
豈意能諸俶景新芸閣明光舊綺疏拈鬚七旬六故我
也慚與
進陟山北門遊雲岫軒諸勝
瞻禮
躍龍迴苑門倚巘開(西苑圍墻自北而南此為陟山北門)新正有餘暇勝
地暢清陪池面凝冰潔樹根積雪皚春雲設出岫曡霈
益佳哉
抱素書屋
夤緣曲廊上(上聲)樸築據巖巔似此最幽迥允宜味簡編
却嫌少清暇小憩便言旋抱素付書屋今年與昔年
題畫舫齋
畫舫因宜水宜冰亦復然總無岸為轉例有鏡如懸動
静胥含照圖書永與便莫湏舉張米活趣較勝前
古柯庭
嫩葉休嗤遲發春突然貞榦有精神元明興廢都消盡
劫外留斯不老身
奥曠室
曠斯艱致奥奥復曠尤竒繚矣步非險坦然心與怡隨
時堪悟理即境亦成詩詩興於何契密藏放則彌
福佑寺瞻禮有作
皇祖於斯邸第傳因之
皇考奉金仙宏資
福佑千百禩久建時經六十年(寺於雍正元年建)未免榱題殊
舊觀爰教龍象煥新筵落成是日虔瞻謁何事弗殷繩
繼綿
姚公綬雪溪棲鷺
帶雪楊枝垂白絲棲来三鷺色同宜(鷺鷥之鷥音與思同畫三鷺為三思)
(九鷺為九思取音以寓義耳)魯論却似未熟讀可矣一時忘再思
詠和闐玉龍尾觥
玉壠(和闐别城名)河中産玉英絳雲千載暈含精土華宛可
就本質血浸知非有定評(玉本具五色如赤玉為璊非因血浸也向題玉韘有本来)
(五色備血浸祗虚言之句)傅說言惟在師古相如智謾擬存城雲龍
北斗韓文後誰不云然是漢觥
題漢玉章四方
譜翻印統樹滋堂片羽合兹虞(大中)與梁(珂虞漢玉章一刻大中印一)
(刻梁珂又二方一刻子孫一刻子孫保之質理温潤鐫刻工雅考之秦漢印統所載悉與脗合)問孰期
恒子孫寶具今四美箧中藏
新正淑清院即景
外藩曲宴例新正待備恒因憩淑清泉澀石幽清作韻
苔烘陽淺淑含情
聖人體物雙文示(淑清院扁額也皇祖御筆書)御苑行時百世亨
即景偶然成七字亦廑保泰與持盈
韻古堂
古鐘十一西江獲(乾隆已夘歲江西臨江得古鐘十一大吏以聞致闕下辨其為周時鎛鐘)
(命補鑄以足十二律之數置此堂中而以韻古顔之詳見昔所作記)補一因顔韻古堂可
笑時人習工尺引之欲令識宫商(時俗止知五六工尺上等字為音不知即)
(古樂之工商角徵羽也昨秋閱張照奏論樂劄子辨析甚詳因諭綜理樂部諸臣等將所奏樂章每字駢注宫)
(商角徵羽及五六工尺上字令樂工肄之亦引俗入雅之意也)
素尚齋
湖石曡峥嶸攀躋數(去聲)武争樹皆古所種(松柏皆明季舊植翠色參)
(天)齋據畆之平不合陳長(去聲)物惟堪怡静情山莊緬
昔額(避署山莊素尚齋名此皇祖所題額予敬仿齋)
敦樸教垂精
千尺雪
瀑雪由来是假名藉兹真者助精明初冬盼望仲冬渥
(客歲入冬後無雪雖時尚可待而盼望已殷扵十一月卄一日辰末起至五更止輕飄密灑積厚四寸臘前得)
(此渥澤麥田受益尤多)幸此七言即景成
弗止春前更臘前石凹猶積玉磌磌評量名實生欣處
不在扵斯在麥田
同豫軒口號
同豫寓因同樂意羲經順動亦甄心希之刑罰清民服
挈要應惟一字欽
春及軒
一氣轉貞元萬物欣春及舒曡遍垓埏憑生逮卵濕無
不意盎然鴻濛運嘘翕䕫爾意不寧思到荆與歙災餘
仰賑民豈遍饘粥給
寶月樓即景
三陽初歲景百世帝王都恰合登樓望不孤寶月呼新
蟾銀漢灑積玉液池鋪撫序勅幾處惟懷慎永圖
題遐矚樓
遐矚不登逮十年澄懷堂北液池邊每當冬令陳冰隊
常以暄朝侍
懿筵施惠詰戎法示後(每歲液池冰堅令八旗與内府三旗簡習冰嬉之技分棚擲毬)
(互程便捷並於冰上設旌門懸的演射以習步伐之節輪番親閱按等行賞此我國家祖宗以来定制弗)
(肯以寒沍憚行也)衝寒破臘事繩
前七言成更弗拾級擲筆仍增意愴然
紫光閣曲宴外藩即席得句
行慶新正例紹
前承筐兼以渥恩宣(自雍正年間禮例皇考始行新正筵宴外藩典於豐澤園張大)
(幄次設宴余敬紹)(前賜賚乾隆初年典依例舉行)初猶黃道張氊幄今率
紫光肆綺筵(自乾隆二十五年平定伊犁回部鼎新紫光閣後遂移宴扵閣下)共迓春
禧占榖日更欣雪色積瓊田昇平曲讌聯中外周覽壁
圖尚惕然
紫光閣宴罷小憩悦心殿作
賚筵有餘暇瓊島便途臨(悦心殿即眀瓊島春隂處也為燕山八景之一見春眀夢)
(餘錄及日下舊聞)即此期名副無他可悦心歷觀題與詠倏閱
昔和今仿彿松杉杪英英欲作隂
酣古堂口號
芸編隨展率堪娱鑒戒千秋治亂鋪酣古要湏不泥古
井田封建可行乎
鏡清齋
溪齋澄可鑑遂以額檐楹底論冰和水一般朗且眀詎
惟怡俯睇更以絜深情自問勅幾處能乎似鏡清
鏡清齋四詠
水則為虚冰則堅雖同一照致殊然虚隣無定堅隣定
月旦評當貴不遷
右冰鏡
藴古箴中曾舉譬物形不示露妍媸每因憑檻得心會
藻鑑無為勝有為
右水鏡
池鏡中含月鏡臨鏡光畢竟向誰尋不禁扵是為一笑
訝似其間有二心
右月鏡
三鑑微殊唐帝評(按唐書魏徵傳太宗曰以銅為鑑可正衣冠以古為鑑可知興替以人為)
(鑑可眀得失朕嘗保此三鑑今魏徵逝一鑑亡矣茲冰水月三鏡特於沼榭寓情非唐太宗所稱三鑑也)特
扵沼榭寓閒情倩他池面風来拂拂去虚(謂水)堅(謂冰)及彼
眀
右風鏡
賜大學士伍彌泰
少長余一歲看如長我年依然可綸贊何必說車懸步
履昨稱蹇(伍彌泰昨歲因染微疴艱於步履今調養數月精神已復舊矣)精神今復痊
願留二三老作伴廟堂賢
山西巡撫伊桑阿奏報得雪詩以誌喜
冬臘頻霑澤北南省普慶今朝接章奏翼日值嘉祥(山西)
(上年冬至前後連次得雪優渥兹復據伊桑阿奏新正初二日自夘至已省城得雪三寸並稱去冬之雪現尚)
(積地未消今復扵立春前獲此甘雪麥田益資培護等語晉省續報得雪可為欣慰惟近畿尚未普被仍殷顒)
(望耳)積地三寸見先春四日強略嫌兹未逮增喜復增望
沈瑞子猷訪戴圖
返棹由来屬偶然雪溪數典太頻焉子猷若識斯饒舌
定不開其訪戴船
題陳書畫冊
謾議託根草(謂水仙)木(謂梅)差凌波疎影共横斜月眀林下
青邱句早識丰標是一家
右水仙梅花
外直中通性本空遠香輕度鯉魚風女夷賦色初無意
此白終湏勝彼紅
右白蓮
一片秋江澄不波蘆花沙渚颯婆娑扁舟浮去止亦可
莫認漁名張志和
右蘆洲漁艇
竹梧清籟石流泉唱和無心出自然傾耳宫商以外聽
小哉屬詠穎師絃
右坐弄流泉
木芙蓉繼水芙蓉一片秋蟾印晚風蘆荻飄蕭下水鳥
来參異異與同同
右芙蓉水禽
吉祥草綠臘梅黃蔬(百合)果(霜柿)憑占百事昌香樹軒中家
慶藹歲朝圖出好韶光
右歲朝圖
重華宫茶宴廷臣及内廷翰林用五福五代堂聯
句復得詩二首
重華復此試茶筵共迓春禧
恩沐駢憶昔室家賦琴瑟(雍正五年於此娶孝賢皇后)至今襁褓逮
曾元一身
上下見七世(朕曾侍孫是皇祖承七世恩訓今得元一身見矣)百歲光隂
餘廿年未免定安略迴惜(元孫載錫為皇長子定安親王永璜之曾孫惜其未得見)
(也)尋思萬事那兼全
門前雙象峙峥嶸十二重樓積玉霙瑞色春膏誠罕遇
聯吟接席敬逾生諸臣蹡濟數合宿(聯句諸臣共二十八人)五代
賡揚韻用庚茗椀文房頒有例浮香真不負三清(重華宫茶)
(宴以梅花松子佛手用雪水烹之即以御製三清詩茶椀并賜)
五福五代堂聯句(有序)
箕疇次九曰五福未及太人之占華祝惟三曰多
男徒紀堯民之頌荷
天地
祖宗之篤眷欲至萬年慶来晜仍雲之開先其量百世
堂承五代爰即
舊額以增題宴錫重華用啟新韶而聯詠夫其位居左
禁
典奉
東朝閣道旁通地發生而出震文峯對峙山静夀以安
頤都合宫而夀考且寧開别宇則福介爾景璇題
賜邸兩言光
雲日之躔銀牓分楹一例
揭宫園之殿厪肯構肯堂而重葺他年預卜塗裘值而
昌而熾之曡轃昨歲擕来文褓衍瓞曰曾孫之慶
占熊維男子之祥時舉春巡章馳日騎達佳音扵
蹕路騰喜氣扵江乘驩聲繞豹仗之民額手集鴻
臣之使古来有幾傳宣繙四庫之書唐後方聞希
闊臚六家之事先教晉爵有加禮而恩誌抱孫且
予錫名取諸詩而文聯篤慶結佩叶宜孫之吉語
捧觴待就傳之初齡薌盛事以顔堂抒予懷而作
記敬蒙
昊蒼之貺念符
祖考之心既沿地以宜名况書屏之有頌俾純嘏爾常
矣古實所希攸好德則錫之皇其有極矧復潢源
上溯戸版廣稽仰
興運之綿長逮奉福夀而十有一世計齊民之長養有
見曾元者百九四家斯則襲冠帶於天宗萬葉皆
由一本繁丁黃之生齒四海不啻同堂者矣屬者
入冬告三白之祥獻歲兆八蠶之盛暘而暘復雨
而雨氾勝占之大有年子生子又孫生孫爾雅釋
云引無極排籖入座授簡言堂拈吉韻之庚庚抽
藻思之乙乙予一人敬以作所福維千億恒益凛
保右命之自申爾諸臣詩以永言賡乃再三其毋
忘風雅頌之各正也哉
(御製)帝王無不蒙
天眷
天眷由来萃大清上
五世承下五世(我朝仰蒙共有天眷瓜瓞蕃昌自太祖至今十一世朕躬以上)
(太祖以下太宗皇孫世祖孫皇皇祖又命皇考凡五世朕躬皇子皇曾元孫宗人府查出)
(字輩太祖長子禇英支派下得皇元孫載下又一輩賜名奉福奉夀亦凡五世)
今初生溯
昔初生(生民兩見扵雅厥初生民舉后稷而言民之初生舉太王而言周家奕世相承文王所以極本)
(支百世之盛)之基之致福斯備攸芋攸寧
堂以名朱果祥貽支萬葉(長白山之東有布庫哩山其下有池曰布勒瑚里相)
(傳有三天女浴扵池有神鵲銜朱果置季女衣女含口中忽已入腹遂有身産一男生而能言體貎)
(竒異及長母告之故因錫姓為愛新覺羅名之曰布庫哩雍順與小舠乘之毋遂凌空而去此本)
(朝發祥之始也臣阿桂)白山源衍海重瀛(長白山為鴨本朝發祥之地淥混)
(同愛滹三江出焉源遠流長形家以為億萬年衍派延洪之象)武姬&KR1800;子祥長發
雅瓞風麟兆早呈
四祖全光開似續(臣嵇璜)
五朝駿業大宗祊禩周百八昌厥後(由乾隆五十一年上溯太祖)
(高皇帝天命元年紀元一百七十有九年廸光衍慶垂裕無疆)人越二
千盛莫京(我已朝宗室繁衍合十一世現在逾二千人實前古所未有)
詠發瑶舟深意示(祖陵皇上四巡祀盛京恭謁迎奉諸宗室来)
(駕者有法祖宗家)(御製詩勖以水源木本無忘伍彌泰教養成全無微不至臣)
旬修
玉牒巨編成(向例每十年恭修期編帙玉牒一次本年正屆應修之較前愈盛)延禧
垂裕
先一揆履順凝庥
御八紘繼繼繩繩斯揖揖(臣梁國治)
(御製)兢兢業業久怦怦紀元大衍重開袠(今歲五十一年符大衍重開之)
(數)有六古稀賴
賜禎佇待九年幸歸政(自明年丁未至乾隆六十年乙夘歸政之期尚有九年予惟日)
(益孜孜以待昊蒼純估)
猶欽一日
慎提衡
天容春睟龍為表(稽古聖夀古稀有六每日萬幾之暇讀書無間寒署吟詠日十)
(數篇臨池則擘窠蠅頭各臻神妙心力目力因應有餘實由自強不息積中形外自宜天日之)
(表益彰睟盎)
神武秋高虎亦驚(上年九月初一日涖行駕行圍阿濟格鳩獵罷已營虞人報西)
(山有虎指其處)(上復策騎前往虎伏叢薄中左右約上親御聖祖所遺虎神鎗一)
(發中其要害立殪隨圍内外臣僕無不驚服歡悦)夀叟
恩聯排席燕(康熙壬寅年曾舉千叟宴上年復扵皇上御極五十年仰繩祖武乾)
(清宫舉千叟宴耆耉盈廷多至三千人視康熙年間入宴人數更逾三倍錫福之隆蕃禧之厚)
(伊古未有臣和珅)耆臣朝
許待宫鶯(垂皇上宵旰勤勞五十年常如一日而凌念三品以上大臣年逾七旬者免其)
(寒早起入朝凡在有位靡不感激加勉)
躬耕勸穡南東畝(上年皇上御極以来常舉耕耤之典聖夀七十有五復履畝)
(耒親耕從容成禮不惟隨侍耆臣所不能及即挾掌牛之耆老亦皆六十以上之人並無年逾七)
(旬者)
親講圜橋大小黌(京師自元太祖建立大學以来五百餘年辟雍之規未備皇上詳稽)
(典制酌古凖今肇立橋門圜水扵上年二月上丁釋奠之後親臨講學多士圜橋觀聽踴躍)
(歡欣其時瑞雪繽紛自晨入夜盈尺有餘畿輔廣霑麥苖因之渥潤遂以有秋不惟文治光昌)
(因時大備抑且来牟率育道合陳常)
閣滿琅函峙吴越(文源皇上右文典學於閣文淵全文津文溯四四庫)
(書既成之後復之三部分弆揚州)(命發帑雇募書手繕錄全書文滙閣金山之文宗閣杭)
(州之觀文瀾閣嘉惠東南士子俾得抄錄摩廣敷文教臣劉墉)義存金鑑括
周明(扵上欽定古今儲貳金鑑年冬告成頒賜)吉祥梵印玉螭糾
(乾隆壬寅春得玉印二方鐫大西天草書一曰薩爾瓦漢語普也一曰莽噶拉穆漢語吉祥也獻歲)
(徵祥實為萬民禔福之兆)妙應塔尖銀練横(日下舊聞載白塔寺遼夀昌二年建)
(元至元八年世祖發視石函銅瓶香水盈滿舍利堅圓瓶底獲一銅錢文曰至元通寶逮明天順二)
(年改名妙應寺上年新正初六日蒙古恩賜千叟宴時是塔頂輪上懸哈達哈達者語奉佛吉)
(祥製帛也塔高二十餘丈瑞帛飄綴非人所能升陟佛力神通吉祥善應益信而有徵也)律吕
聲更九宫譜(客秋樂劄皇上披閱四庫全書内張照論子云世所傳五六工尺上)
(等字即宫商角徵羽五音因五六命典司樂部諸臣將現習各樂章譜内駢注工尺上及宫商)
(角徵羽字俾樂工肄習通曉引俗入雅彌昭天地同和之盛臣曹文埴)介僎禮肄六
篇笙(首善御製補笙詩六篇久譜宫商以京師為之地命順天府招選佾生肄習嫻)
(熟扵鄉飲酒禮用之以廣化民成俗之治)大雲臺麓金瞻象(本年二月中聖)
(駕五次巡幸五臺)曉月盧溝石補鯨(盧溝橋剏建金明昌時元明迄今幾經重)
(葺而輪蹄雜還石面漸致敝壊洞門亦間有鼓裂者爰發帑重葺司事之人有欲拆洞門而改)
(築者鐵釘上命先拆石面以觀洞門皆石工鱗砌錮以堅固莫比因祗令重葺石西並橋)
(之兩垂取坡就長以便重運車行不致遥震洞門扵是成功不毁人力不勞自能杜侵冐而復舊觀)
(去之御製記中申明重葺非重修之故以揚舊過善而防新將来之弊即一事而皇上行)
(政之權衡扵斯畢具矣)勝事頻年登瑞牒(臣德保)
(御製)吉音昨歲迓巡旌(甲辰閏三月南巡江寧迴蹕駐龍潭行館是日留京王大臣飛報得)
(五代元孫之喜)迎鑾喜氣騰鳬藻扈駕歡聲逮鹿苹(時扈從王公大臣及)
(外藩蒙古王公等下逮地方官吏老幼黎民無不額手歡忭同聲頌慶)因命儒臣翻四庫
(馳諭内廷翰林彭元瑞曹文埴檢查四庫全書古来見元孫者有幾詳悉奏聞)
稀聞古史溯三正(禹湯文武三代聖王考其年代世次俱未及見元孫)嬴劉
来尠天家胄唐宋下徵編戸氓(徧翻四庫全書自秦漢至明帝王從)
(未有得見元孫者編氓中雖間有之然自唐以来亦止六家)朗教眀經仕州縣
(山堂肆考載唐錢朗南昌人年一百七十餘歲元孫數人皆以明經為縣宰臣福長安)燾官
執政出簮纓(周必大平園續藁載宋張燾饒州人孝宗時官參知政事年七十五見元)
(孫一人)延陵仙眷巵為夀(元吴宗元紹興人年八十八見元孫舉觴為夀抱置)
(膝上望者謂神仙中人見宋濂潛溪集)國博儒風金滿籯(明羅恢吉安人永樂)
(時官國子監博士年八十二見元孫一人事載程敏政選明文衡中)嘉慶璿因作記
顯(明歸璿崑山人即歸有光之高祖有光集文中載璿有高元嘉慶堂顧九和為之記臣王杰)
元春璧本以詩鳴(明文徵明甫田集載戊午元旦詩有百歲幾人登耄耋一身五)
(世見曾元之句考徵明年九十有元孫二人)遼哉六氏人閱世美矣
兩章辭見
情(内廷皇上喜得元孫有翰林查奏後復有)(御製誌意詩一章據御製誌事詩一章)忍
弗民之愛是亟(心愛御製誌事詩中有忍不勅幾民之句仰見皇上絜矩)
(引申誠求保赤臣金簡)凛兹
天所貺非輕(天御製誌意詩中有獲兹惟益凛事一思之句仰見皇上凝承昭)
(氣感通)古来亦有薌其事時至應知候不争(上葺皇)
(寧夀宫内之名景福宫曾而未御製五福頌書屏而未以五福堂者盖引發今五代一)
(堂期)(累天庥熙國慶允恊昌洽重斯為極盛)五福語從洪範演
(臣紀昀)
(御製)重修宫憶考工營(丙申年寧夀宫落成及今十載)前寧夀寫廟堂制
(寧夀宫之制仿坤寧宫為歸政後祀所神之所其前為皇極殿則朝堂規制將来受朝臨御也)後景
福圖
燕寢亨
聖祖當年奉
孝惠(景福宫為所居皇祖恭奉頌序孝惠皇太后詳見五福)
皇王作宇養
昇平庭披都福東分戺(景寧夀宫在運門之東)室邃頥和左接
楹(景宫制分中東西三路而福宫為寧夀宫東路)象取日升滄澥上
(臣彭元瑞)宿臨星夀角亢瑩(角亢為東七宿之首爾雅夀星角亢也)翠鬟
雲竇盤㞳峭(又景福宫相近有翠鬟亭有石洞鐫雲竇二字)佛日梵華
垂珞瓔(佛日梵華二樓俱在景福宫後)保泰門開横雉堞(保泰門東)
(出正對臣紫禁左垣董誥)暢音閣迥面雕甍(閣在上景福宫前以皆寧)
(夀宫東路與景福宫密邇)年長者石文而質(文峯石在外景福門之)春
盎有梅元起貞(櫺景福宫西外植梅)内外福連楣藻麗(景)
(福宫額懸門外前簷堂内懸五福五代堂扁臣莊存與)詩書典引帖芝榮(堂)
(内徵篤御筆聯云燕翼仰貽謀斂時五福瓜綿祜至于萬年句述詩書義蘊廣大)不華
不樸居惟適即舊即新役豈更
寶示諸有典有則(子寶皇上七旬萬夀鐫鐫甲辰既額斯堂又)(古稀天五福五)
(代堂寶又連其文鐫皆五福五代堂古稀天子寶奎章寶帙鈐用之臣陸費墀)
(御製)記言之為法為程(前年既揭堂額因作記以述事垂訓)御園藩邸恒欽
仰(五福堂額乃雍和皇祖御書以賜之以皇考者自少皇考敬摹扵宫圓明園皆用顔堂予)
(至扵今朝夕每深欽仰)斂巳錫民永惠行有待額斯竟如願(予臨御五)
(十年未循五福之名遽以顔堂者盖有待國家天庥而邀祖貺今竟得古今希有吉瑞實我萬世子)
(孫申錫無疆之慶也)
欲傳
心本自先盟(以下恭繹堂記御製五福五代中語)德攸予好泉旁達
(記云獲福必歸扵好德)善與人同木鬯萌(在好記云好德尤其善以斂錫)
(厥庶民)敬曰明而敬曰旦(天記云敬初臣沈)安其鑿
與安其耕(云愛記民)幾惟萬政法行健(云勤記政)經次
二賢占彙征(云親記賢)由厥舊章欽自昔(毋忘記云舊章)
(臣以粤撫入敷天覲蒙臣向恩預宴欽惟機司聖學聖政共仰以中書為軍員)
(親見徵事愈)(勅幾典學今更得讀本行健之功致福之)(睿文而賡盛臣孫士毅)
所其無逸語詳精(不敢記云暇逸)
曰三致意
親書扆(製五記云五章之中三致意焉盖福頌久經宸翰書屏揭)(堂御中)於萬
斯年
厪見羹(祖)(記云於萬斯年恒保此福盖體見羹見聖世宗朝乾夕惕之心以致牆)
(之慕)論採蘇文洵具備(景福語出周雅既醉之章所謂既醉備五福也蘇軾有論)
(朱臣珪)詞卑何賦但譻&KR1585;(何晏景福殿賦駢儷華藻無關大義)物浮大
小水為氣(韓愈云氣水也言浮物也舉以示為文之法伏讀)(御皇上每製文鴻)
(鈞默運元氣充周非取喻扵水所能盡也)中判危微
言乃聲(法契御製記推本獲福之由上溯心聲矣心精一危微之旨著為文言乃)子
梓孫蓀德金玉(皇皇子元孫)(命名皆從玉旁今胡命名從金旁臣)
(高望)
(御製)祥詳珮佩器瑶瓊(近詠古玉宜子孫珮詩有是珮誠堪佩言祥試可詳之句余既辨珮)
(佩二字從玉為器從人為事因以祥詳亦韻同而義别連類及之聯句詳紀祥徵於宜子孫之珮恰相叶吉也)
晉封識喜含飴合(甲辰新正以皇長孫公綿德將有抱孫之喜先晉封貝子以為迓喜延祥)
(之兆既而果如所願一堂五代祖孫共慶含飴洵天家希有之瑞也)戴錫命名置膝并
(皇祖親見曾孫四五人嘉名肇錫則自最長之永琛始是以予之子姪輩用永字胥皇祖所賜也乾隆丙)
(寅宴宗室扵惇叙殿其時綿德尚未生而近支宗室中已有與皇孫同輩者衍派以綿則予所命也後一年而)
(綿德生又二十一年而綿德生子命名奕純至戊子新正題皇六子永瑢所畫歲朝圖恭進慈寧因有永綿)
(奕載奉為後慈娱之句首三字既以慶源三世排序成文意更来似續按字開支引之勿替是以皇元孫)
(以載錫命名並查宗室中載字下一輩二人賜名奉福奉夀計予歸政後年至九十則載錫年當十七或可見)
(奉字輩来孫增六代同堂之慶雖此願未敢預必而上年千叟宴中九十以上親為賜巵者且十數人可知夀)
(世長齡亦屬尋常之事予惟顒祈天佑以為召祥迓福之本耳)麟角峥嶸能仰笑(甲辰)
(初冬予親臨綿德邸第閱視元孫抱置膝上見其頭角峥嶸依依仰笑實深欣慰)
龍珠的皪見高擎生三月解瞻
仙仗
天一笑看擕錦綳
曲賚
優恩數亦異(皇上愛篤賚元孫凡年例節慶賞有加臣阿肅)
重熙屢洽祉加贏(后慈慶聖祖躬承輩凡下至永字)(孝莊文皇親見)
(六世巳為世所希覯我既祖今又慶得元孫現)(皇上逮事世衍祥聖親見七未)
(艾備祉彌隆)歸餘值閏桐枝長(八皇元孫扵閏三月初日生桐孫叶瑞知閏)
(春長)獻夀維南
華盖迎(報正聖駕南巡喜聞吉合維南獻夀之占)佇教方名臻總角(臣童鳳三)
即陪
家宴預稱
觥(向例上元前一日筵宴製皇子以下凡授室者方得侍座上年御小宴詩有編展書房待預)
(元之句盖預宴聖意待五皇元孫六齡入學之年即令以實副代同堂之慶也)寅秋
惇叙
膏流葉(乾隆丙寅扵宗惇叙殿賜宴室)卯歲
乾清
露挹莖(乾隆癸夘新正於俱乾清宫普宴宗室凡年已及歲之閑散賞給四品頂戴)視奉
字行尚猶子(現在輩於)(宗室中倫序最小者為奉字皇上系屬来孫皇元孫)
(雖在繡褓已居季父行矣臣吉夢熊)在
元孫輩總為兄(皇皇上福履所綏椒蕃瓞衍將来元孫輩鴈序衆多皆肩隨踵接)
(之弟也)周男則百世非衍(有周御製得元孫誌意詩室百男非五代之句)
唐院計千慶未宏(唐有千孫院亦非五代一堂)詎數磐宗系著
表(臣季學錦)
(御製)爰咨畺吏奏馳伻(前因慶得元孫隨傳詢各督撫將民間得元孫者查明咨報彙奏)
六家見者期頥逮(據直隸江西山東四川廣西各督撫奏報百歲夀民五世同堂者現有六)
(家)五代同將二百盈(據各督撫先後奏報五世同堂者共得一百九十四家計其數巳將)
(盈二百矣)夀世共民沐
天佑
泰朝有
詔荷
恩令(乾隆五十年正月初一日凡民間得元孫者均加)(賞恩詔賜)蜀中翼己儕
期羡(四川達州夀民張子翼年百歲有子三人孫八人曾孫六人元孫三人)江右爵
還倫偓鏗(江西龍泉縣夀民古朝爵年百歲子孫曾元並萃一堂)若粤若齊
若郊甸(廣西桂平縣生員鍾君寵山東聊城縣張羽歷城縣劉湘直隸順義縣郭有英四人)
(皆夀登百歲曾元五世臣黃軒)汝張汝李汝月英(直隸張璧湖北李進也貴)
(州孫月英各得元孫自八人至四人不等在一百九十四家中尤為繁衍)門烏卓楔標
人瑞(會典載凡民間夀至百歲以上者給與建坊銀三十兩表其門曰昇平人瑞)竹馬
照盆圖戲嬰(嬰圖皇上安懷厪念寓意翰墨如戲照盆孩兒圖屢見吟詠今)
(蕃昌大化翔洽閭閻生齒驂篠嬉遊天然活畫)皆際
辰昌蕃以殖(臣吴夀昌)彼因文顯炳而弸(四庫全書中唐後僅有錢朗等六家)
(均以仕籍得存記載齊氓御製詩比之馬遷青雲之羡若今日之編戶亦得以國慶附彰家)
(慶名列奏章事登邅逢御集真曠古未有之也)
榜書四字妙八法(古朝御筆賜張子翼扁曰衍慶頥齡爵曰繁頥餘慶鍾君寵曰養庠)
(衍福張羽曰引年鍾盛劉湘曰延齡餘慶郭有英曰期瑞繁昌)
賜句叠章諧五韺(子翼御製祥字韻詩一首朝爵賜張叠韻一首賜古再叠)
(韻一首世一賜鍾君寵等四家乂之盛詩二首記各省五堂得一百九十四家先後共成)
(五章數叶元音宣播五韺)民子
君親衣臮食(伏讀可憐御製黔黎滋盛寧非喜衣食謀艱廑之句仰見我皇上愛民如)
(子授衣謀食無日不厪仁夀宸懷是以如洋德洋恩漙舉一世而胥登也臣汪)夫
耕婦織襏兼荆(織一御製賜古朝爵詩有夫耕婦家昌之句扵歛時敷錫之中)
(即具方之訓俗型義)
大生之宇
皇春啿中午當陽榖日晴宴以承
歡效
堯祝(臣鄭際唐)
(御製)詩毋侈頌慕臯賡嘉祥允矣超前古負荷艱哉凛後
庚堂構克昌百世永箴辭惟勖一心誠
御製詩五集卷十九
