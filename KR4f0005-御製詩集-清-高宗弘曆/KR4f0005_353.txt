御製詩四集卷七十五
古今體九十三首(庚子十一)
至避暑山莊駐蹕即事一律
過嶺(廣仁)遥看日上東山莊萬木翠雲籠右祠(城隍廟)左廟
(文廟)胥瞻暨後海先河此意同避暑兼因避慶典(朕五旬六旬大)
(慶之年皆於宫中御殿受賀後乃啟蹕來熱河今年有所不𣣔故照常例五月即啟行)致閒返以
致躋公(熱河官吏兵民乃略綴景為迎鑾慶夀之舉雖事已成然非所喜也)雖然昨歲曾
經駐切切懷思未解衷
永佑寺瞻禮
功祖
德宗垂萬禩年年謁必于初來以云無忝惟欽爾設曰
有恢實愧哉此際拜茵多感慨前廵掖
輦異追陪敢增
神御蹈豐昵松鶴(齋名時所聖母昔御)惟應一寫哀
學古堂口號
服膺兩字勉修身猶恐能言行未純謂我學成無可學
知他不識學之人
雙松書屋題句
辛酉初來拱把曾盤盤今見出簷層種松多歲他有似閉
戸著書我未能舊屋新名原恰當撫箋題句亦相應卌
年瞥眼如一瞬且與消閒暢攬凭
溥仁寺
最久招提武列東(此寺康熙癸巳年蒙古王公建為為最皇祖六旬萬夀祝釐于諸寺中久)
奎章題額企思中溥仁原寓止仁意梵教由來儒教通
樂利仍看今自昔人天底論色兮空施檀供養留
慈蹟瞻禮無端感切衷
扎什倫布廟落成紀事
華言福夀等須彌(唐古特語倫布者須彌山扎什者福夀也)建以班禪來祝
釐(今年班禪額爾德呢來熱河為余祝七旬萬夀因倣後藏班禪所居廟式特建此寺)舊例已遥
遵
順治(謂西黃寺因五輩達頼喇嘛于順治年間來京特勅建寺居之)新工猶近比(去聲)
康熙(溥仁寺康熙五十二年建為熱河最古寺)層楼初聳輝佛日萬樹分栽
蔚慧枝一語欲詢駐鍚者有為法也抑無為
題宜照齋
盤巒石城入齋宇近東陲例此延小憩便因續舊詩循
名當責實玩義切深思萬理都宜照民艱照首宜
栴檀林
不事莊嚴事淨供(山莊内梵宇皆肖祗園莊嚴之例此獨以樸素缾缽為供養具如居士精)
(舍之類内侍遂稱為文供佛云)栴檀得號以斯從縈青繚翠都禪味鳥
語花香闡正宗隔歲仍兹小年閱今來訝似昨臨逢可
恒耽静旋言去林外惟瞻雲鎖重
驛致項子京所藏畫卷四種弆之栴檀林之天籟
書屋因成長歌紀事
栴檀林是古佛場莊嚴弗事事淨常亦有書屋築于傍
偶然名同昔子亰(叶)因思檇李稱鍳藏石渠多有其重
装四美具例董香光(董其昌所䟦顧愷之李公麟四卷題曰四美具而弆之建福宫之静)
(怡軒兹栴檀林之天籟書屋既與元汴閣名相同因思石渠寶笈所有畫卷曾經元汴鑒藏識以天籟閣印記)
(者甚多乃驛致宋芾吳鎮徐賁唐寅四卷合弆書屋中從四美具貯其昌鑒藏畫卷例也)亦檢四種弆
此堂宋元各一明則雙雲山烟樹米襄陽真偽疑之未
甚詳(米芾雲山烟樹卷閱其筆法似小米而非大米曾經䟦識及于幀中書之則竟非宋紙或贗作亦未)
(可知)元則吳鎮四友良眠雲寫自徐平江江鄉採蓮圖出
唐同珍為(去聲)製檀屏方項家舊物閱凡荆(叶)至今散失
半存亡四卷何幸聫豐城(叶)天籟誠有水還鄉(相傳嘉興有還)
(鄉河凡仕宦者多得歸老无汴嘉興人而天籟閣所藏之畫仍得貯于天籟書屋亦有還鄉之意因戲及之)
更欣佳話增山莊
遊獅子園
邸園咫尺山莊北具體而微饒僻清是日輕輿一尋勝
無端舊蹟每牽情漫參貝葉經中句不異金閶畫裏行
(謂倪瓚獅子林今春駐蘇州曾一遊)設以獅峯近相較(園外南山獅子峯與園正相對以此)
(得名)贏他假藉祗傳名
護雲莊口號
屈指雨過十餘日炎風暑氣熾如熏雖非亟望然需澤
(自二十一日雨後晴霽十餘日山田又不免待澤矣)分付巖莊莫護雲(謂莫護而不使出為)
(雨也)
妙高堂疊去歲韻
散懷一峯迥入望四鄰俱山色今原古雲容有若無略
同往雉兔豈必禁樵蘇昨甫登浮玉澄觀了不殊
雨(六月初三日)
剛覺山田微待澤大雲過午雨棼絲無聲入夜有聲繼
潤物及時普物滋聽徹五更眠不忍思周千里慰應知
曉來頓異昨朝景滌盡炎敲峭爽披
山中
一雨山中頓似秋勅幾餘暇試為遊昨嫌坂色黃如濯
今攬岡容翠欲流弗啻三農歌澤渥應知萬物沐恩稠
更欣遠繾江南境都報霑膏速署郵(北五省直隸河南山東山西陜西均)
(奏報于五月得雨優渥祗甘肅未㩀報到而江南今據薩載吴壇閔鶚元先後馳報通省甘霖大霈處處霑足)
(秋成可期一律豐稔云云實為欣慰)
千尺雪
從天所落水曰惟雨雪二自地所出水曰瀆有其四歸
宗於大海總因泉湧致北塞與南江田盤西苑暨四各
以泉勝均假雪名字然泉時或弱則以弗雨匱一雨無
不佳兹攬雪如意雪實雨所為用闡天一義
詠靈珀
松珀含靈氣仙葩幻有無堪方萱茁砌漫擬萐生厨陽
復漸成菀隂生逐就枯人心小天地視此定何殊
項无汴種竹圖
天籟閣邊竹本無東禪乞取種墻隅(&KR1357;括圖中僧如本識語)老僧
慨許成佳話居士欣然作小圖不受炎風侵榻滿仍延
清月入窗孤南方首夏北方季(北方惟六月大雨時行時方可移種竹南北不)
(同有若此)氣候炎涼若此殊
題舊綠端浴鵝硯
柳溪蘆岸極幽閒坤數鵝羣浴箇間不必蘭亭景佈置
得之象外破天慳
詠漢玉璧
不知周信矣豈曰漢應然圻鄂虬紋隠糢糊粟顆填玉
情融土氣軒代抑羲年欲笑雌黃者考功虚著篇
題有真意軒
今年西峪此初行蘿徑蘭蹊步覺生無盡有真同一意
(萬壽山陽有軒題曰無盡意兹曰有真意盖無盡然後有真而有盡必致無真一而二二而一者也)喜新
厭舊亦常情(至山莊十餘日始來此一以無暇一以遊涉新搆諸景故次及乎斯)庭前樹
當夏隂張(去聲)巖側花過雨色榮人在屏南研之北成吟
也覺粹而精
對畫亭口號
去情底論得其神(此為畫品最上乘)深入精微迥出塵讀舊句
全如讀畫對之訝是七旬人
秀起堂有感
到此年年有句留兹來那可恝然不風聲虚牖涼常度
山色空庭翠若浮隔嶂鹿鳴音未壮(鹿至八月相闘其聲始壮)拂花
蝶舞態偏柔題詩四壁騐今昔待欲廵吟怯舉頭
永恬居
曲棧入山深山居宛待臨
題檐繹兩字罨牖繢千岑寧渠性情淡那來私欲侵徘
徊思
祖訓克己近為仁
素尚齋
屧步上巖廊齋搆巖平處窮幽乃得曠是可會理趣朱
補格物章貫通無不具
後聖契先賢(我于朱皇祖究心性理子尤特表章)顔齋曰尚素于心祛
紛馳于境得絜矩(叶)如舜恭南面萬幾舉而措
題文津閣
三文閣以庋四庫(文淵文源文津)此獨遥兼玉塞清體大因之
收物博昔營猶自滯今成(閣連于甲午秋越次年乙未夏蕆工以貯四庫全書而錄)
(成則尚需歲月)奚妨豫築謀遼待每以餘間暢散行已貯圖書
十千卷(閣成復仿四庫全書函式装潢古本圖書集成三十二典凡一萬卷庋架排列文津之名不為)
(孤矣)不為孤矣得先聲
趣亭
閣外假山堆碧螺山亭名趣意如何泉聲樹態則權置
靜對詩書趣更多
月臺
綴景平臺據上層石梯疊砌亦崚嶒入宵無處不見月
昏黑﨑嶇率懶登
連隂
連隂三日雨絲絲(自六月初八日至初十日)弗不及還弗過之時間
(去聲)時霏真意稱(去聲)既優既渥得心怡山溪灔灔無暴漲
苑樹青青喜濯校此景塞中實艱致(塞山逢暴雨則溪流湍激奔騰下注)
(今連隂三日時作時止水緩溪平未至漲潦膏潤林麓實塞上艱致之事也)快晴今晩正相
宜
塞湖泛月
過弦宜泛月雨墮却間坐今晩乃放晴塞湖開舟可颯
景天水連澄光左右妥去歲未孤彼此宵仍詠我餘雲
戀空宇忽縷忽成朵太清何礙滓纖翳奚妨娜因思景
重言其意亦自頗
詠痕都斯坦花瓣椀
罽賓巧雕刻其地近痕都製椀圓而橢撫形有若無開
花自分瓣綴葉更承趺宜贈青蓮李蘭陵琥珀沽
王時翼岳陽大觀圖
兩舟近傍山四舟遠漾湖近山者衆忙遠湖者事無當
前憂樂境所值霄壤殊高樓憑欄觀更覺逸且娛一碧
萬頃間不出咫尺圖怪哉筆禪人說偈如是夫
題舊澄泥鳳沼硯
西畯硯為鳳沼形(硯側有西畯二字欵考西畯為朱□尊之子昆田字)曝書亭讀
父書聽宜其墨銹斑斕處醲郁依然醉六經
雨(六月十二日)
滯雨晴纔間(去聲)兩日自晨達晚落絲銀每看急陣催無
止却慮渥膏勢已頻經事多因成畏事愛民久故切憂
民雲渝霞忽夕陽見額手慰餘益惕寅
冄題札什倫布廟
曉趁輕涼出苑門札什(讀作平聲)倫布煥崇垣班禪輜重先
云至(班禪額爾德呢昨遣喇穆占巴四人並喇嘛隨從等五十餘人賫送輜重先至熱河因即以扎什倫)
(布旁舍居之)夏季生衣預沛恩(喇穆占巴及喇嘛等來自後藏尚服氊毳因各頒賜紗葛)
(銀兩藥物有差)彼以敬來酬以惠識其委欲溯其源莊嚴每謂
非斯謂那待他人有後言
澄觀齋有會
扵物觀為所於我觀為能能所胥鄰妄袪妄要在澄澄
觀忘物我其妄亦弗興詎祗教外傳明道識此曾動定
静亦定復性斯可徵
翠雲巖
謂翠原非雲所知而雲忽有翠稱竒却於林葉無交涉
稱謂形容定始誰
白雲為主翠雲賓白自翠流翻似鄰試問居停屬誰是
層巖無語祗嶙峋
題所倣倪瓚獅子林圖三疊前韻
樸室原非夏屋渠愛他宜畫更宜書兩番粉本粗臨彼
四韻成章又疊予水復潺湲憑武列春同遊豫到姑胥
迂翁簡筆含多趣面目如之神未如
再題文園獅子林十六景
獅子林
今歲吳中獅子林一三三一了難尋兹來重憶昨年句
笑我未忘分别心(御園及文園皆肖吳中獅子林并仿雲林為圖各弆之昨歲詩有移得江)
(南粉本纔之句是一是三未免尚存區别見耳)
虹橋
枕岸如弓弦未抨徐因展步俯波清波中試看影浮動
始信斯橋善副名
假山
四鄰疊翠夥真山名此因何以假顔可識有真那無假
莊生齊物破天慳
納景堂
近欣水繞遠峯羅豈必金閶較若何一著由來取勝者
殊他墻外聒笙歌
清閟閣
城市終輸太古山(謂雲林清閟閣在蘇城中)雅應兩字額檐間底須
書畫於中弆(獅林園中本倪迂築以蓄貯古書畫人罕跡其所云)水態峯容稡以
閒
藤架
夾橋曲折支竹木種以藤蘿引蔓繁莫謂花時率弗遇
芳菲意自架頭存
磴道
高低詰曲石為階行飯恒于此散懷委宛喜他藏妙趣
直弦畢露有何佳
占峯亭
亭底由來祗一峯縈青繚白四鄰供似兹名實俱收者
欲問仙卿(雲林别號也)意可從
清淑齋
架學鄴侯富縹緗薰風來處有微涼清舒清淑相照暎
(山莊内清舒山館石逕縈紆臨湖清漾可以延爽納涼與清淑齋相映俱芸窗勝景也)一例披芸消
夏長
小香幢
佛閣假山據上層蕭然木榻對篝燈問他僧寺住旬日
(謂元鎮見頋无慶雲林遣事)此景可殊曩日曾
探真書屋
聖賢語無不真者祗在讀書人自尋於我為何最親切
始終堯典曰惟欽
延景樓
南至又看彌月過階延曦影上簾紋光隂駒隙誠堪惜
何暇其間計寸分
畫舫
舫非畫也而稱畫豈是安名特好(去聲)生看取鏡中流動
意何殊六法得神情
雲林石室
室倚石林雲吐石静斯為主動斯賓天然寫出倪家號
何必其間坐箇人
横碧軒
疏眉八字帶西横過雨新螺濯以清返照入湖翻得趣
翠雲櫛櫛一時明
水門
弗通車馬祗通舟亦得門名枕水流恰似子遊心以會
並思言行可符不
荷
近歲啟行早御苑非荷時山莊六月春相逢遲不遲數
里水面芳一例弗蔓支有鹿襲其芬有魚闖其漪設以
君子方曰惟子卿宜
戱題陳洪綬荷花
位置銅缾白石邊濃糚靚服不傷姸(洪綬作畫多以寫意此獨摹宋法而)
(不傷于豔)應緣自覺鬚鬢雪傲以丹青笑老蓮(老蓮陳洪綬號)
詠和闐玉龍尾觥
玉河産玉勝山玉土氣兼含水氣精質是羊脂和氏璧
製為龍尾漢時觥炎劉物亦豈真勝虎豹鞟應漫致評
俗式祗今益滋矣還淳師古每廑情
題舊澄泥玉堂硯
陶自唐年抑宋年玉堂舊式看依然欲詢執筆其北者
上水船乎下水船
陣雨(六月十八日)
邇日欲作霖時霏時復止幸而未致甚意已盼晴矣傍
晚生族雲勢自西北起電鞭催雷車擁雨傾盆洒(叶)來
速過亦速快霽虹拖紫寥天歛纖翳吾心淨同此
題敞晴齋
巖齋幽夐弗恒到每趁快晴必一來磵戶致深意為入
雲衣散淨悶同開林濃珠落人霑露泥潤篆留鹿過隈歲
有新題鄰舊句陳言戞戞去難哉
邀山室有會
山豈有動理而室邀以來室亦寧解邀則因人至
哉是三實假合闕一乃殊乖合假成一真知真原
幻諧
藴竒齋
玻璃窗對簇攅峯朝靄暮嵐無定蹤可識萬竒此中出
而齋不識以為容
山近軒題種松
山近非逼仄軒高仍廓朗苟不窮幽深何以暢俯仰昨
歲種穉松今來盈尺長謂當待十年可與舊松倣十年
則八旬艱期約弗爽
喜晴(六月廿九日)
暑節而喜晴足知雨多耳然實非過多慮多預愁已昨近
每作雲時細霏即止今曉勢似盛簷溜鳴不已適值時
行際踊懼恐長此卓午雲漸散逮申無餘縷(叶)晶陽放
光明碧天淨如洗更當夏月盡秋孟明朝始時烜兆西
成變愁乃為喜
七月朔日
昨日璿璣判半年流隂迅勝逝波川所欣一夜逹晨霽
散盡片雲淨遠天夕照向東看張王(二字皆作去聲讀日向西遠則山)
(樹之影向東長)露光為武布芊眠邇來略簡拈題興装本黃綾
欲滿篇(常年黃綾詩本率上下兩册今歲因南廵題詠較多分装三本今下本亦祗剰二十餘頁矣)
蒋廷鍚秋茄
垂垂紫玉露光湑蜂蝶紛來香染諸粉本問從何處得
霅川曾見有三蔬
詠定窑素鍑
形如漢素鍑應是釡之屬釡當受炊㸑越器那堪燠(瓷器)
(見火必裂)二甌俯仰合頗類博古籙(叶)有名乃乏實烹魚用
不足稍勝髯翁詩白也非紅玉(定窰皆白從無見他色者東坡詩云定州花瓷)
(琢紅玉豈當時原有各色者乎)
題項元汴東井硯
項家東井猶餘硯豈是五星所聚曾閣亦山莊額天籟
(避暑山莊内有閣亦顔曰天籟)殊其間雅用非應
睢寧
剛幸儀封工合龍(儀封決口自戊戍秋堵築至今春始得合龍)睢寧忽報郭
隄衝(陳輝祖薩載先後奏報睢寧縣郭家渡于六月十七日堤工漫塌口門寬至九十七丈水深處至二)
(丈一二尺掣動大溜十之七八其漫溢之水三股分流下注統歸洪澤湖)掣分大溜十七八
歸入洪湖暫納容預計疏防勅官守更廑賑䘏救民凶
(據薩載奏伊經過淮掦查看運河及高寶諸湖並洪澤湖㡳水尚小均可容納因傳諭令開放金灣等閘壩使)
(運河水勢暢洩歸江并大加拆展清口東西兩壩若湖水冄長不得不將山旴五壩酌開一兩壩騰空湖面受)
(水此實不得已之策耳其漫口經過地方田廬猝被淹沒速細查明撫䘏毋致一夫失所)陶莊蒙
佑心誠慰自咎慰心或失恭(今春躬謁陶莊籲次神祈佑儀封漫口即于日合)
(龍因此余心稍慰而督河諸臣或亦以甫經合龍下游庶可無恙此即我君臣之過自後惟當益加敬慎河防)
(雖明降諭旨引咎實切慙悶耳)
題創得齋
連朝快霽棧蹊乾遂命輕輿尋勝看巒壑漸深愜攬結
齋堂宛在得盤桓今年此日目為創碧宇無雲意與寬
西北金山近咫尺(山莊墻外西北為金山東北為黑山即皇祖詩所云乾地金山坎黑)
(山也)翠烟含照罨簷端
罨畫&KR1141;
肩輿&KR2535;迤入霞標書室東廊接小寮&KR1141;俯林巒活畫意
問誰黃范得能描
山心精舍
精舍搆山心悠然静且深以遥不常到偶暇一相尋窗
納縈青態庭饒空翠隂鹿聲聞弗見疊樹鎖林岑
藴竒齋
竒正由來兩勢分兼之誰似碧山云而齋藴以無窮趣
顕露應嗤揚子雲(中說掦子雲古之振竒士也)
古松書屋口號
岧嶤山頂弗恒臨獨樹猶撐太古隂付與空空書屋對
笑予搆築是何心
題晁補之玉堂硯
銘背依然存補之用當秘閣校書時堅如石尚有剥蝕
未若石堅者可思
招涼榭(立秋前一日作)
明日當立秋今日猶夏節晴曦赫數朝鬱蒸為酷熱炎
官設孤注金帝讓餘烈宜暘共農欣招涼適已悅在彼
在此際吾意向誰說
觀瀑
瀑聲宜聽状宜觀聽在匉訇觀在瀾今日會心於孟氏
縱其横者溯雲端
錯落鏡中無定態淪漣網裏有恒聲邇来晴久略望雨
認作九天嘉&KR1204;傾
亱雨(七月初八日)
夜雨符秋節(是日立秋)中宵枕上聽拂衾覺爾爽隔牖想其
形湔暑誠云好宜農可號靈洗車思杜句恨煞是雙星
(杜牧七夕詩最恨明朝洗車雨不教回脚渡天河益歲時雜記云七月八日雨曰洗車也)
金廷標秋山行旅圖
陡峡廻谿鼓怒波兩峯中闢路嵯峨上岡已費千般力
下坂還愁一往過旅客問程聊憩息蹇驢飲(去聲)水得延
俄分明青石梁間景不是親行解繪麽
此畫乃向命廷標至熱河供奉於路間繪目擊之景
以進者今彼已為古人而畫亦粘壁十餘年矣偶見
之命装池為軸並題以句
漢玉圭
杼上周時製循名漢代貽色將土與合錯久石相辭徵
譜非五等辨文是一夔弆藏無所用今古制殊宜
題舊端石鐘硯
懷鉛提槧以後丱人鳬氏而兼鳳尾設供批諾宵衣可
警晨嚴
登四面雲山亭子
夏月怱怱過秋朝得得來萬山青昊近四面碧雲開暘
雨真稱恊高寒此暫陪吟題闕丁戊(歷年登亭子無不刻木脾留詩獨闕)
(丁酉戊戌二年未至耳)追憶愴神哉
玉岑精舍
有暇莫虚擲登高必䧏下䧏下於何佳無過玉岑者精
舍纔三間樸斵秀而雅碧峯平眼看玉溪繞足瀉可謂
佳之最以遠來實寡囅然忽失笑笑此何為也
湧玉亭
過雨山溪多出泉湧來亭下玉泠然固贏溝澮可立待
抑亦深思孟子篇
含青齋
䧏卑就夷嵏出谷随流水書屋築山隂面向山陽嶬入
秋氣已清秋稚青猶美山莊駐逾月趁暇初來此笑語
付虚齋佳趣含之耳
挹秀書屋
曲廓委宛石梯通窗罨山光近遠中芸帙稡來千古秀
挹之不盡用無窮
松霞室
霞色自紅紫曰青希目謀試一數其典盖始道家流室
偶憩松霞信其語有投隂佈綠油繖形舞翠鱗虬颺風
為聚散晃日疑泛浮不殊九曲房元始曾憩遊
清舒山館
秋入清謀目雲閒舒暢心有風皆送爽無樹不張隂臺
館藏幽奥詩書待秘尋笑予少暇者餘月始來臨
敬題含德齋
含德垂
堯文所包義實廣在兹當言兹則我蒙
撫養舞象何知識成器叨
深賞即今佛仔肩敢忍孤疇曩雖幸未隕越惟益勵劬
勥
姚公綬秋江獨釣圖
篷舫左圖還右書持竿却復學為漁伊人應是陸皮輩
意在烟波不在魚
詠三松刻秋菘竹根筆筒
鬼工細刻總教刪一簇秋菘老圃閒生處何妨謝淇澳
味來雅合憶鍾山雖雕而自戒竒特其壽端由在樸間
寓意咬根非我事因之時亦念民艱
題舊端石天然壺盧硯
雕幾曾不藉多加形賦天然絲蔓拏憐彼耕而弗穫者
無端還擬歎匏瓜
夜雨(七月十八日)
晴經數日熱重蒸微雨雖頻霖未曾亱霔方長炎似滌
秋霪虞勝懼還仍都無十日得恒喜以有萬幾斯亦應
定暴山溪增潦水遲來閣報是眀徵(翼日閣本當至薄暮尚無音信自因)
(山水漲發故遲驛逓耳)
御製詩四集卷七十五
