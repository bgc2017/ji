御製詩三集卷八十二
古今體一百二十三首(己丑六)
賦得鹿角解(得訛字八韻散館試題)
日永明都候感隂陽鹿多角都失嶽嶽首故挺峩峩别
類遊風磴(鹿於每年白露後始牝牡趁羣餘時皆别羣散處)成羣聚月坡革希
氣為運&KR1120;癢頂相摩兀兀疑牝獸雙雙落淺莎新茸生即
漸舊骨任蹉跎夏令麋同此冬時塵異他(月令仲夏鹿角解仲冬麋)
(角解今木蘭之鹿與吉林之麋無不解於夏壬午曾作記及之而未究其故至丁亥長至後陡憶南苑有麈或)
(解角於冬遣人往騐信然復為說以正其訛且命於時憲書改注之)不因親考證未易正
其訛
詠漢玉糓璧
糓璧多無數(去聲)逢之率有詩寓名誰似此重食合如斯
體自含貞白製惟謝巧竒用能閱久世是義可深思
題錢維城夏景山水十二種
東村西墅本疎闊綠樹夏來解與連守望設如擬相助
遐思孟子論公田
右連村綠暗
溪影明漪林影瑟翳然寫出境幽閒遊人尋徑知何處
祇在華林左右間
右溪林明瑟
漠漠煙塘綠柳圍板橋那畔野人稀鷺鷥白矣仍貪浴
濯立清波不忍飛
右柳塘浴鷺
澄湖誰氏此為漁空往空歸莫怨諸自是入官篇未讀
水清須識致無魚
右澄湖漁艇
虚亭小築水之涯淨植香風拂面披杜老詩中有佳趣
當為長夏納凉時
右荷淨迎凉
瀟然水閣老松傍水自清泠風自凉倚檻高人應有恨
恨他弘景為(去聲)遊揚
右松風水閣
膩雲猶戀遠峯斜野水平橋落漲沙底識山村雨初過
傍林煙畔見人家
右山村雨過
隔溪樹暗巧為深蟬便藏形難隠音策杖橋頭閒聽者
不知所託作何心
右林深蟬静
似是香鑪峯肖匡擘開陡峽落洋洋形容高即言天半
豈識天高不可量
右天半飛泉
翠微野塢鎖穹林曉旭扶桑影入深大似香山朝陽洞
擘牋曾每暢清吟
右林塢朝暉
小亭如笠水之湄碓借水舂逸且竒都道老農性椎魯
却能寫出白家詩
右笠亭雲碓
千山暮色靄蒼蒼爽氣浮來一谷長著箇茅亭向墟里
高人耐可坐乘凉
右煙墟夕爽
雨中泛舟
雲聚便為雨雲開亦作晴岸頭半里隔煙裏一舟横漠
漠連波色琅琅聽棹聲快霑思快霽二麥逮秋成
端陽日恭侍
皇太后觀龍舟即事書懷
濃隂徹夜曉來晴今歲承
歡倍惬情麥穗黍苗隄畔茂榴花艾葉殿前榮
延年絲縷多無算應節龍舟齊不争對景雅宜娱悅日
却緣軍務遠心縈
賦得羲之換鵝(得庭字八韻朝考題)
兩帖誤為一因之相逕庭徒觀如聚訟誰解到忘形太白
詩堪證伯思論漫聽(見王氏法書苑)白雲授鼠筆曇&KR1619;有村亭
贈以外景冊籠由道德經鵝雖失一再書實獲英靈
同是老君著都歸道士扃臨池縦願學未足語儀刑
雲南總督明德奏報滇省得雨霑足詩以誌慰
春夏雨優霑北省向未有南省稍過多幸即晴其後頃
接經略章滇疆待澤久(昨經略大學士傅恒奏雲南春雨未足待澤甚殷念滇省當駐)
(兵進勦之時芻糧所需繫於農田尤重因馳諭就詢得雨情形兹據明德奏至迤西之永昌各處迤東之省城)
(一帶俱於四月望前後普渥優膏耨蒔及時可望豐稔此實仰承天貺洽農慶而兆勝符欣慰之餘益深)
(敬凛)斯實要於他為是駐兵候(叶)日夕南顧慮未審渥膏
否方伯馳佳音清和望左右迤東與迤西普被
天恩厚翻犁栽稻秧萬姓騰歡口儲胥賴以供閭閻賴
以阜庶幾早成功慰極惟額手
竹筍
落落紫籜解節節青竿挺粗者比舊長(平聲)細者與舊
等生翠難擬色放葉纔成影時霖霑以優物物皆徼
幸
桑葚
回果種不成回瓜成即迸惟有移回桑成葚實繁盛赤
似結珊纍白若穿珠瑩箇中具妙理應是懷音證
仲夏玉泉山靜明園作
半月渚宫未命鑾玉泉景色又殊觀南風徐拂薰錦卉
細雨時霏濯翠巒響棹渾如煙裏度問山全自鏡中看
輕凉無礙紗衣透節候正宜麥喜寒
題含暉堂
園門近臨水湖石聳張屏凝績斯咨政明敭亦對庭言
經凛無逸法傳企咸寧向日擬君子(堂門東臨玉河駐舟必至此為視政)
(之所)儀暉勉欲刑
憩雲齋口號
雲去雲來齋不知偶然相值憩於斯是誠人憩非雲憩
得著神心静片時
清音齋
借曰齋奚勝有松亦有泉雲間謖泛籟石罅響調絃問
復知何謂荅非強著詮壁題一再讀因以騐流年
静益書屋
書屋巖隈擬邵窩四隣夏木翠隂羅忘言偶坐觀無始
惟静乃知受益多
崇靄軒
嶢軒棲翠微巖靄承其底因之軒愈崇峭蒨出綃綺峙
者本無遷流者幻如徙於古有善畫房山契斯旨
飛雲㟪口號
飛去春朝惜不勝飛來夏季又如憎雲之來去自無繫
笑我心中那有恒
樂景閣
傑景湖心聳四鄰佳景披風情將月色水態與山姿寄
興亦成句怡神每啟思問予真樂處曰若雨暘時
虚受堂
池水横陳銅鏡豎物來妍醜自為分中惟無物無不照
可註羲經咸象文
披青室戲題
綠樹重隂佈已齊菁䓗一色羃高低我非擬步青雲者
騁望猶然目欲迷
書畫舫
山後亦有泉咉咽隠沙石䟽剔𨗳其流瀄汨淙乳澤噴
出雙珠圓(凡二泉一名寳珠一名湧玉)滙成一湖碧為室湖涯上肖
舫如泛宅雲影與波態坐而玩几席嗟哉天一利埋没
久可惜設非斯相(去聲)土終古閟靈液扵人或類此此又
誰之責
如如室
不臨静室幾年餘芸亦陳編紗亦䟽生白坐來應笑我
輸他止止自如如
倚晴樓
小遊山後度山前寥朗全看泮嶺煙麥隴實垂資曝䵘
書樓名副喜俄延雲容過雨白歸岫田况霑膏綠滿川
今日登臨雖足慰秋收未屆敢云然
戲題積書巖
十度來纔一度登登來芸簡閱何曾席無暇暖命輿去
玩味沈潛愧未能
練影堂
適纔過嶺來石溪原足底下(去聲)嶺至堂望落瀑疑雲裏
高下(上聲)豈有定升降之間耳瀑已強與名練更出虚擬
漻淚具神解凡情盡與洗
岑華閣
湖石玲瓏疊磴攀假山因迥借真山閣中試問相宜句
觀象原於真假間
涵漪齋
觀瀑取其雄觀瀾取其清雄固助興偶清可託心恒以
此相衡校涵漪真絶勝輕縐縠影疊明鋪鏡光平憑欄
值幾暇對之豈無情惟是凛載舟而非懷濯纓
玉河泛舟至昆明湖
園内玉泉外玉河沼林賞已片時多溯流可命蘭舟返
興欲留餘不欲過
峯頂堵波近弗見遠從河裏見岧嶤冕旒蔽邇具深意
明闢重華善協堯
舟行岸轉莫非圖耕織圖看就裏殊稻蔚綠苗蠶上箔
慰心豈為(去聲)恣遊娱
亘岸長橋玉帶横過橋漭沆入昆明水波不作日未午
仍趁餘閒問景行
題望蟾閣
翠嶼湖中紫閣翔迥堪攬勝且維航玉蟾最可望瓊闕
黃鶴由來肖武昌(是閣結搆三層盖倣武昌黃鶴樓之制)山色蘢蔥帶雲
色波光浩渺接煙光何須古蹟追江夏文禕荒唐太白
狂
溪亭對雨(五月初九日)
西北油雲送雨來光飛列缺殷其雷溪亭未展伯時卷
眼底翻成灧澦堆
過午炎蒸覺異常水風拂坐頓生凉白鵝似避翎毛濕
也自依依到檻傍
正是田間麥逮秋雨宜霑耳不宜稠片時解作曦光露
雲暗東南向晚收
泛月
傍晚喜快晴中天晶素月踰弦輪漸寬過雨光益潔乘
凉合登瀛泛景宜夏節雲影帶冰紈蟾彩流玉闕稍覺
颯衣襟耐可鑒毛髮漏聲無妨遲藻興不期發依然湘
竹舫(泛月舟名平安月鏡居以湘竹為之)隔歲又已忽
聞蟬
一聲甫出林別樹便和吟昨日尚寂静今日爭寖尋鼓
脇力猶弱随風響不禁趨時既有意飲露那無心
見螢
流晶疑夜燭成質自腐草雨潤復日晅化生候移早随
風任飛飛帶雨猶皎皎南華稱齊物何獨訾光小
詠白玉穀璧
幽壙弗曾伴土封如脂猶是昔年容白珩非寳斯為寳
多穀名因瑞在農
倪瓚修篁叢棘
修篁自直叢棘曲君子小人扵是分懶瓉寫懷因寓物
可知素節有超羣
萬夀寺
齋戒返宫廷精藍路便停梵雲清淨住法雨細微零(是日)
(值微雨)砌卉一時秀岩松千古青寺名稱萬夀結願祝
慈寧
昌運宫
玉泉發脈注長河佛宇仙宫夾岸多閱歲鬱攸致不戒
(此處以經回禄陸續重脩至今始竣以落成瞻禮)一時重鼎慶斯那高居
上帝朝絳節願
錫康年綏寳禾碑撫前朝璫肆横(去聲)謬稱昌運運如何
西直門外作
麥穗摐摐色染黃未炊餈餅已聞香雖然細雨無妨礙
此際心期在若暘
黍高稻下茂連塍較量常年得鮮曾未至秋收敢言稔
念殷保美越兢兢
養心殿晚坐
今日還宫明日齋細旃廣厦足澄懷披芸率可精詮繹
摛藻亦因韻語排殿角颸輕無暑氣天中曦永慢時牌
晚來又見濃雲佈雨正何妨晴究佳
曉晴即事
夜雨霑膏渥曉晴景色鮮宜禾復宜麥滋慰益滋乾彩
煥殿梁鳳(宫殿閱數十年一新丹雘今歲值重修)聲清宫樹蟬新科掄吉
士(新進士俱應引見分别錄用若在御園掄選恐人多賃居為艱因令就進宫齋戒之便於十五十六兩日)
(按省分班帶領以示體恤)庭對玉墀前
用韓昌黎盤谷子詩韻明向誤並誌今考證也
韓送李歸盤谷序其說雄肆非譸張少小芸窗為日課
背誦章句熟行行田盤之谷夙屢駐意謂此即太行陽
泉甘土肥草木茂時看棃棗堆盤筐題詩每舉韓李事
連篇累牘填書箱邇來方思或致誤命訪乃辨柳與楊
(向以盤山亦有盤谷其地亦在太行之陽每遊覽賦詩輙假借韓李事用之近命豫撫阿思哈往彼訪勘繪圖)
(具說以進山谷形勢及李愿祠韓愈文石刻歴歴可考則知愿所居之盤谷實在河南濟源縣曩者之疑乃得)
(釋然因為考證以誌命於田盤濟源兩泐之)濟源誠有盤谷寺雅宜隠淪避
世忙燕川方口庸假借(韓愈詩有燕川方口語注家謂即盤谷附近地名予以盤山在)
(燕境而山形正方今春詠韓愈李愿盤谷事故有燕川則燕矣方口田盤方之句)天井白水詎
混芒具圖貼說得親歴始悟向謬慨以慷已識韓文匪
魚魯更賡韓韻驚豪狂多年疑案一旦决逸興頓覺因
之昂獨是曩豈無知者何不忠告胸中藏雖然我亦有
後語至于碣石原太行分疆別界見殊小奚異數(上聲)米
於太倉訂訛遊勝總餘事但願薄海安農桑
賦得江心鏡(得圓字五言八韻考試拔貢題)
五日天中節江心盛事傳誰知天寳代竟降上清仙入
戶三朝秘開鑪萬象全已看光突玉那藉體摩旃禱可
雲立致懸疑月乍圓四規猶幻擬百鍊豈徒然借問秦
皇寳何如韓相賢惟祈雨暘若真瑞勝竒編
曉
昒昕朗東北(夏至晝最長日出東北入西北)旦氣靄晴鮮露重如白雨
雲徂淨碧天祭儀欽視祝(祭之前日於中和殿視祝文)部職細掄賢
(新進士分部學習於部務頗有益今年選派特多復令列名引見視其人相宜者試以繁劇戶部派九人刑部)
(派十四人餘則四部籖派分用)二麥登場候宜暘慰意懸
題米友仁山水
重重邱壑鎖雲煙家法分明是老顛審視渾淪中有跡
書如羲獻合應然
夏至
北郊禮成述事
就隂圻國北因下事
方丘夏日適逢至樂音雅用柔碧宵曦影吐
黃幄露華浮歲歲躬承
祀安貞永沐
庥
溪亭對雨(五月十九日)
驟雨東北來一片空羅委午熱適覺歊正賴炎威洗溪
聲參合相上下連天水須臾雲脚捲夕陽𣪚霞綺篝車
登場時宜暘實欣此
長夏江寺歌題李唐畫
書畫博古清河張長夏江寺收李唐珍弆姓氏誌以詳
前有高宗御題煌後有與懃(趙)之印章嗟哉尤物閱滄
桑題印失去如亡羊遺欵識弗存河陽雖然真偽盖有
常刻舟求劒寧良方試看雄渾誰能當洪鐘大鏞奏明
堂繁絃急管胥聲藏後人籖贉誤褫&KR1019;江村義遜江寺
長(是圖舊題籖曰長夏江村)細觀其境吾見嘗分明開化枕錢塘背
峙月輪峯可望面襟江水之洋洋往來江上織舟航搬
柴運米趁市忙孰非生計謀自蘉鎮潮塔原九級翔七
層而止始紹興(叶)圖中紀實七層昂其右五雲山遠揚
雲棲(寺名)雲間辨渺茫其左妙因(山名)與育王(山名)如揖如拱
如堂皇田猶八卦龍山岡以今證古蹟益彰展圖恍重
巡吳杭
詠古玉璧
無玉之英有玉精千年誰氏伴佳城土華血浸相蔚縟
撫古還殷弔古情
賦得上水石(有序廷得非字五言八韻試内翰林題)
湖石一卷高可盈尺上正平而下峭削具竒峰勢
玲瓏皺透窪如竅如承以瓷盆汲清泉浸之水氣
潛引由跗及巔津潤若沃故得上水之名矣夫虚
而能受巽而能升自下上上有相須之義焉即小
喻大可也因賦以示意若夫幽花細卉襍植孔穴
間聊假以成文章所重固在彼不在此
玲瓏湖石夥上(上聲)水却稱稀造物無不有支機是也非
器雖匪圭璧品合擬珠璣豈必能神化應緣引氣幾足
承波㶑灧頂植卉芳菲愛看通身潤疑含細雨霏李家
論顛倒(李康運命論以水投石莫之受也以石投水莫之拒也)劉氏語依韋(劉幽求傳)
(忠以成謀用若投水)設以方為政吾心知所歸
題漢玉小璧
肉惟好之半製不中考工弗蒲亦弗糓螭龍蟠雲中忽
隠忽復現蒸栗蔚容容作者具深義簪紱非所崇食清
遊乎濁和光混俗同所以閱滄桑堪稱黃石公
題箑頭古畫六事
綠蕉翠竹文石傍蕭影清颸相蓊鬱氣求聲應得良朋
一般都是虚心物千竿或以擬君子七處徵之聞古佛
伊人寫出付清風兩弗居焉概與拂
右張寧蕉竹雙清
聚頭貢高麗效為始成永(見天禄識餘)名流揮翰墨率留佳
蹟整秋亭對飛瀑清絶非人境石田之所為託意殊堪
省歲歲避暑莊此趣恒親領
右沈周秋亭對瀑
設色看來若無色雲湖(陶成號雲湖仙人)妙處孰堪齊良禽通
體含香氣信可云能擇木棲
右陶成梅花翠羽
驢背溪橋過野灣錦囊随後負奴蠻不知詩思李乎鄭
最愛畫情荆與關巧拙何須論遲速推敲還覺失高閒
解元既以六如號四句金剛偈可閑
右唐寅溪橋詩思
王陽按轡返王尊叱馭過插天峻嶺高嵯峨九折之阪
臨溪河策蹇者誰意如何二王願孰居不進不退似於
中途且揣摩畫家示人應有寓汝自决耳猶豫弗定空
復成蹉跎
右沈顥危崖古道
結屋喬林下虚檐古帙披翻篇風代手照字月當眉或
是歐陽賦不然宋玉詞清光入颯影故與弄参差
右沈恒秋林書屋
夜雨朝晴(五月廿一日)
夜雨潤大田朝晴熟二麥二麥已登場持穗工正廹積
&KR1367;崇如墉農夫忙少隙祈更三日晴入倉始稱得晴雨
適如願十求艱一獲今歲或庶幾敬慰手加額
夏日討源書屋
閱日敬咨
安溪齋曉退餐扆箴理政務陛見引朝官宿雨過餘潤
夏風爽不寒昆明湖上景幾暇駕言觀
題望蟾閣
一徑石橋通崇臺迥據中四時延座景八面納窗風霄
暎漪光碧波含倒影紅隔湖飛睇者望此作蟾宫
昆明湖泛舟
六棹澄虚(舫名)候岸邊崇臺陟降便登船底知雨後昆明
好天水風凉上下鮮
蓄眼雲山影蕩摇玉峯塔矗翠林標榜人拽使檣竿倒
却為長隄過柳橋(橋上有亭)
荷渚從來擬若耶葉全出水未開花蘭舟遅日重言泛
六月春光看浦霞
湖西南角低成迥積土為山上有堂氣爽風輕日未午
乘閒攬景重(去聲)維航
睇佳榭
假山不迥亦巔崖敞榭因之小築齋以弗頻來來暢意
於焉縱眺眺開懷入風松韻凉延座過雨隄痕水漲涯
俯睇含胎荷未放耐看原是此時佳
暢觀堂
迴廊曲轉處向北有書堂遠揖山峭蒨近披湖渺茫詩
聊說情性圖以閱耕桑(是堂北對耕織圖)便是暢觀所敬勤敢
暫忘
懷新書屋
巖齋踰月未攀躋稻剡鱗塍綠已齊欲識今來惬心處
泉明句裏露端倪
泛舟至石舫登陸遊萬夀山諸勝
昆明湖漭沆舟行圖近逸片刻至石舫雖止誰或尼濟
勝還攬勝山色清而謐肩輿薄言登造頂亦何必夏節
風日炎僕人白汗出
借秋樓口號
山半有樓名頗竒借秋兩字勒簷楣情知不久秋將到
忙底何須更借為
留佳亭
崥崹小平處虚亭恰宜此寧在搆築多得景斯為美背
峙萬夀山林光正如洗面臨昆明湖波容復浩瀰適來
引佳興亦半留於彼
圓朗齋
一片湖光呈面前開匳似鏡朗而圓偶來憑照擬自問
方寸如斯然不然
禽言
剛刀割麥剛刀割麥一日不閒十石乃獲
趁晴莫俟毋得晏起持穗雖完更須礱米
老扈老扈催收休誤隆古以來已知其故
黃公望雲松溪屋用張翥題句韻
松似高人恣偃仰雲如流水自沄溶搆齋正對平溪淨
影落岧嶤峙背峯
箑頭倣文嘉蓮藕淨因圖仍疊舊題句韻
既是青蓮種發生那藉泉花開實同結藕壯葉恒鮮擬
性色非色摹形然不然粗觀原有質靜想本無緣
沈周溪橋訪友
疊樹蘢䓗山岌峩幽人家在白雲窠不因世外煙霞契
誰復溪橋策杖過
詠漢玉糓璧
閱土中還閱世間縟文繡出絳華斑嗟哉可欲有如此
張釋之言那得刪
夜雨(五月廿七日)
炎熾午歊然蒸雲西北天轟鳴列缺鼓怒落谷簾泉乍
覺衾凉切失聽漏響傳麥收應已定欹枕略心懸
曉晴
便雨審何妨即晴終覺好禾苗喜滋潤麥粒益堅老較
量過農夫憂勤固吾道點筆誌心慰爽拂松軒曉
題周砥沈周山水合卷
西澗龍嵓不遠塗偶過瞻眺遂成圖(見周砥自識語)尋常祇道
工詩客誰識多能若此夫
右周砥荆溪圖
老筆得神已去情望山亭子俯溪清銅官設與荆溪較
一例難為弟及兄(見沈周自識語)
右沈周銅官圖
名流評識墨華香珍弆當年道姓黃此日不知更幾氏
笑他賞鑒落空忙
右合題卷首
收麥
自春徂夏仲甘膏霑麥壠逮兹登場候時暘惬心孔實
堅復實栗穫畢納筐籠街頭賤麫價倉内餘籽種農報
收十分此言寧慫慂(農人於收成率不肯滿言此亦不知苗碩之意至今歲京兆報麥收)
(十分則實不止十分矣)卅年始一遇誠慰還誠恐五字當名書公
旦例堪踵
夜雨(六月初三日)
傍晚泄雲起入宵急&KR0584;飛風如送優澤雷復助靈威氣
颯炎全避聲繁漏似稀已知收麥定更喜沃禾肥蕉葉
鳴清響鐙花引靜機邇來暘雨若此後願無違
西直門外作
夜雨優霏傍曉晴視朝有事返宫城石街廿里輕輿度
喜不沾泥野氣清
麥粒收完已入倉高堆麥草尚餘場黍禾近遠青苗蔚
遇此何修敬不遑
題鏡清齋
北液言遊路小紆書齋瀟落枕隄隅更臨池水堂之砌
真似鏡清有若無縱不魚鳶趣堪會亦饒荷芰畫何殊
收來香露宜烹茗片刻聊云適靜娱
罨畫軒
碧天雲歛霽光披滴滴明珠綴柳絲宿雨初收曉煙泮
米家畫法正如斯
枕巒亭
湖石山雖假歲久亦成真有松抱石胎有泉帶山脣笠
亭枕翠巒若翼迥出塵蘿煙荔露間散步怡心神奚必
避暑莊雲山與比倫(四面雲山亭子為山莊最高處每登必有詩)
戲題焙茶塢
雖曰焙茶豈焙茶(凡摘荈芽必焙之而後成茶此南方事亦惟南人始能之北方無茶樹安)
(得有焙茶事無過取其名高耳)北方安得有新芽浙中貢茗斯恒至荷
露烹成倍靜嘉
韻琴齋
階下引溪水雨後聲益壮不鼓而自鳴猿鶴雙清(近世琴譜)
(中有猿鶴雙清之曲)暢泠泠溶溶間宜聽復宜望石即鍾期同泉
可伯牙况亦弗言知音此意實高曠
抱素書屋
處處有書屋率顔抱素名詎惟玩佳語緣是惬恒情雨
後松隂颯風前花氣清耽幽亦成累得句命輿行
畫舫齋
弄舫原宜九夏時今朝邂逅乃於斯霽天雨過景猶潤
漲水波摇畫恰披荷是徐熙饒有馥齋如張丑竟無疑
幀中雅合留題句喜得懋勤硯匣随
鏡香室
鏡裏為觀鏡裏嗅眼根鼻觀(去聲)兩相忘多心經試参無
字何物於斯稱色香
古柯庭
古柯發葉遲雖遅隂亦有恰比君子德讓前每居後櫛
&KR0808;綠雲閭風來颯然受披凉步閒庭静會趣堪剖凡木
與艷花豈得如柯久
養心殿對雨(六月初四日)
夜雨喜朝晴氣淨郊外道麥收禾正長(上聲)再霈覺益好
廣殿暑不侵傍晚族雲浩䃱磹挟雷鼓立霔三峽倒頓
挫復淋漓八音繁會巧優渥符時行宜農惬心禱
趙雍三馬圖
古樹平蕪宜坰牧嘶風顧影態都閒錦鞍玉勒渾無藉
始識傳神阿堵間
憩承光殿
清曉視朝蕆禮文復欣霽景散徂雲更衣路便兹流憩
批牘時勤畢處(上聲)分栢露潤從仰處(去聲)浥荷風香自俯
中聞崇臺詎止無煩暑興亦因之迥不羣
自長河泛舟至萬壽山襍詠八首
高梁(橋名為往來通衢久未葺治命將作易而新之於橋東西作重壩障水以利甃築復於壩外架便橋)
(濟行人)歲久事重修戽水横隄築兩頭今日倚虹權不到
(倚虹堂在高梁橋北其西門臨河泛舟每自門外始橋既撤即非蹕路所經遂循河南岸西行至樂善園前始)
(登舟)更從西始放輕舟
長河過雨漲潺湲岸轉忽臨樂善園前度入遊兹可罷
於凡從簡厭其繁
一水溯洄隄兩邊接隄陸壠復溪田麥收黍稻均芃茂
慰矣因之倍惕然
廣源牐限水高低有事更(平聲)船更(去聲)向西萬理若斯總
殊致莊生齊物蓋難齊
道院禪宫鬱相望前朝剏屬椓人為城狐竊勢有如此
安得朱家社不移
麥莊碑誌有亭存節蓄根由記裏論日下春明多舛誤
萬泉水詎此同源(高梁之水自玉泉發脈滙為昆明湖流為長河經此其詳具向作之麥莊)
(橋碑記若萬泉莊雖與巴溝相近其地高於巴溝且水自南而北斷不能逆流至此日下舊聞春明夢餘錄謂)
(巴溝流逹高梁其說謬甚前歲為萬泉莊記曾辨正之)
絲繩引縴度河東(自長春橋以南縴在右過橋以繩引縴於左盖因河勢也)橋過長
春披北風愛聽疎鐘因背指廣仁宫(西頂道院名)在綠雲中
玉蝀行行過繡漪豁然天水望無涯鳳凰墩即蓬壺境
笑彼求仙又底為
題楊鉉摹董源夏景山口待渡圖
石渠北苑弆數種山口待渡惜未見近收龍宿郊民圖
大家傑作觀止歎此圖初疑董所為閱題乃識楊氏鉉
(叶)夏山濃翠宛如滴野墅溪村時隠現伊誰佇立賦卬
須風人之致開生面雄勁秀拔無不合蒼古渾淪猶致
羡(二句櫽括圖後劉魯一跋語)因王得羊亦足珍摛詞遂與消清宴
御製詩三集卷八十二
