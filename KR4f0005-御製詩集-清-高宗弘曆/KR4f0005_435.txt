御製詩五集卷四十四
古今體一百六首(己酉二)
湖北巡撫惠齡奏百歲夀民吳國瑞孫曾四世一
堂詩以誌事
新正奏疏達金門率用休徵稱吉言江夏民登一百二
盛時夀冠衆黎元(湖北巡撫惠齡奏江夏縣夀民吴國瑞現年一百二歲四世一堂孫曾繞)
(膝允稱人瑞因即諭部照例優加恩賚用昭盛世嘉祥)康強身尚行他郡期艾歲
方返故園(又據奏吴國瑞向日出外始於上年回籍隨據府縣詳報由司核轉具奏等語以百歲之)
(人尚能遊歷他鄉其精神康健又遠勝歷年各省所報百歲夀民張子翼等矣)繞膝孫曾纔四
世勝伊五世見元孫
新正
雍和宫瞻禮
禪枝根積雪皚皚
邸第誠應佛域開庭宇依然滋肅穆繼繩寧敢負栽培
豈期莅政忽焉老尚憶生初於是孩(予以康熙辛夘生於是宫至十二歲)
(始蒙育宫皇祖養中)瞥眼光隂七十九一心迴向證如來
題碧照樓
今歲立春遲冰仍凍液池依然碧以俯微寓照之思虚
(水)實(冰)略殊致貞元自默移對時育物者日月奉無私
漪瀾堂
寫照金山景溪堂鏡治同(金山有齋面臨大江額名鏡治此地據瓊島北麓略仿照)
(金山規制為之)雖殊冰與水藉悟色原空柳眼黃盼綠梅心白
釀紅試看凝凍者瀾意蓄其中
看畫廊口號
散步山廊曲且盤四隣佳趣展圖觀可知彼岸望斯者
也有人將作畫看
題浴蘭軒
闡福寺之左有軒太液傍(北太液池俗名北海)翰臣數(上聲)古典擬
額浴蘭湯懷悃偶憐屈修靈豈慕梁(按梁武帝詩有云蘭湯浴身垢懴悔)
(淨心靈兹軒所由名乃取屈原懷芳抱潔之意而非梁武帝專修淨業之謂也)漫言春尚早盆
箭簇温長(盆中温蘭抽箭放香矣)
沁泉廊
引來細水出山根不異靈泉乳竇翻一切世間名與象
又何曾有定之存
罨畫軒
佳處都如畫對佳必有軒因之名亦屢自覺數(入聲)於言
然遇目所覩孰非心所存問今即景者却好在春温
鏡香室口號
鏡裏花香室亦香因之題額喻荷芳荷芳時每山莊駐
影像真如眄淼茫
觀張照書舊作冬夜煎茶之什輙用前韻題之
每攬舊作心常耿孤負夏炎及冬冷何來重見張照冊
書我冬夜之煎茗十年前詩率可刪自知弗當(去聲)過已
領(張照此冊乃余樂善堂集中之作今重加展閱覺氣格用韻遠不逮今子壬申年雜題詩即有十年前詩)
(率可刪之句况此尤予少作也)而况樂善堂集中硬語強盤多澀鯁亦
曾有作題照幀詩不稱(去聲)其揮紫穎後知略稱惜彼亡
徒展遺蹤嘆光烱(丙申年題照書有云所作自慚弗稱字今差稱矣彼亡之閱今又十餘年)
(撫卷重題予之詩律頗自知之使照尚在為予頻書近作照書即佳對之當無慙色)學到老方知
不足如下修絲汲古井兹因𢋫韻識造詣弗在瀹甌及
烹鼎然而用之一憶昔六十光隂刹那頃照書非出命
彼為想於斯篇有會省(凡臣工承命作書俱有奉勑敬書欵即為皇子書亦必云某人)
(謹書照此卷雖署御製然予登極前所作並非予命之書也或照常誦此詩因而揮翰而予即近詩以觀少作)
(覺境地益進即今題此什乃疊舊韻昔之強盤硬語今更漸近自然惜照不及見之而書之也)我謂弗
稱(去聲)書如前却似晤談清夜永詩當用正慢用竒政實
宜寬弗宜猛目前所會祗如兹合道否乎疑捉影
立春日春帖子
雪積三冬厚春生十日前(正月初九日立春)乾交坤泰矣人與
物誾然
氣率開闢始陽歌甲乙青對時騐黃道布惠自明廷
丙寅月值丙寅日(是日丙寅)一歲節開兩歲春(今歲通閏十二月二十日)
(即立庚戌春是一歲兩春也)物阜民安祝
天佑鞏謙保泰勵心諄
詠白玉如意
俗琢翻增惡状披譬如不潔冒西施庸工弄巧堪厭矣
一例加磨俾去之留玷圖其斤兩重祛瑕全此瑾瑜姿
不論美惡論厚薄欲笑陶朱未審思
按賈誼新書載陶朱公語家有白璧二其色相如其
徑相如其澤相如然其價不相如一者千金一者五
百金何則側而視之其一者厚倍之是以千金云云
陶朱公設言價之不齊由於璧之有厚薄理固然矣
然如今之庸工攻玉其弄巧者誠堪鄙至於不論形
製之美惡祗計體質之厚薄以厚者重而可獲倍價
於是不復去其瑕玷以全瑾瑜之姿則又未始非陶朱
公之言誤之也因改製俗匠所為玉如意故并識之
李士達歲朝圖即用其韻
仲冬乃作歲朝詩(首句云今朝元日試題詩而自識又丙辰仲冬寫殊属不倫故嘲之)預
舉辛盤柏酒巵所謂今朝定何日達人似未達其時
臺灣戰圖補詠四首
丙戌年曾為西師戰圖補詠六首序而行之盖其
事歷五歲地逾萬里部為兩類故久稽博訪而後
圖成兹臺灣之役雖越重洋至内山撫生番然成
功未至三月全師凱旋前席親詢歷歷明明故前
已詠而後兹補隔歲而蕆以全雖然余更有深懼
於斯者焉二逆偝理倡亂
天鑒昭然其取滅亡固不待數計而龜卜也然而林爽
文既入内山欲南赴莊大田忽自疑而北返是一
竒也(林爽文當大里杙既破之後向南逃至集集埔小半天山等處當欲直赴南路與莊大田)
(合并因福康安於南路阿裡山等處派兵預防竄逸並屢次拏獲林爽文莊大田通信之人賊人彼)
(此既不知去嚮而林爽文似又不甘投奔莊大田處且其始本欲以内山為遁跡之所以為官兵必)
(不能窮追至此於是遲疑向北復至生番獅頭屋鰲等社不知福康安先已厚賞諄諭各社協力同)
(緝追奔數百里𠞰殺萬餘人遂於老衢﨑地方將林爽文擒獲)莊大田實近海而
弗逃海以入内山又一竒也(莊大田聞福康安帶領巴圖魯及各省勁)
(兵過海亦知畏懼惟不能得北路林爽文信息是以尚復窺伺府城但當大兵南下之時莊大田在)
(鳳山一帶距海甚近意其必即赴海逃遁以圖倖免乃又被官兵追殺至極南瑯嶠山内而各社生)
(番俱受福康安預飭非惟不敢容留並且一同堵截扵是官兵分隊四面合圍將莊大田及其大頭)
(目四十餘人一并生獲即此足騐上蒼估助也)幸而福康安預諭内山
生番厚與賞項故内山之番皆為我用二逆皆為
番所遮以就我兵之擒是豈人力哉
天也
上天佑予並佑予所用之臣所發之兵不有圖形紀勣
以旌其勞亦非所以答
明賜而示後昆也且福康安者故大學士傅恒之子而
孝賢皇后之姪也使不能成此功朕必重罪之今
幸成此大功惬予之望不重賞以表忠則予為矯
情其何以勵衆臣哉故予之惬願在兹懼懷亦在
兹觀斯文者其庶幾有以諒予乎亦庶幾有以知
予乎
大埔林之戰
諸羅圍解即進攻斗六門賊匪萬餘分拒大埔林
各莊阻截道路福康安令普吉保等進攻大埔林
鄂輝等進攻大埔尾海蘭察等率兵馳射克其中
林於是大埔林大埔尾同時並潰追奔二十餘里
殺賊六七百名鎗斃賊目十餘人賊氣遂奪
諸羅圍解迤南通(福康安等於上年十一月初八日既解諸羅圍後自山麓以至瀕海村莊)
(為賊所佔據者即日奮勇𠞰殺全行收復而普爾普亦即將迤南至府城道路打通於是大兵得以專力直攻)
(斗六門奪賊要隘)斗六門當所必攻不與暇因撡勝計破其堅
乃易成功路經三埔皆酣戰賊擁千羣尚肆訌大膊大
鞣消頃刻雄風何異捲飛蓬
集集埔之戰
賊巢既破林爽文同賊夥往來水沙連之水裏社
等處預為退守地步而集集埔為入山要路地形
斜夹南北兩山中横大溪名濁水溪沿溪數萬畝
田藉此灌溉賊匪壅遏溪水既為迫脅良民之計
並壘石陡墈上阻溪自固及官兵至溪賊約萬餘
人蔽墻發火器官兵排鎗前進兼用大礟斃賊甚
衆海蘭察等乘馬浮過福康安等督催官兵齊進
人人泅水徑渡直摧賊壘自入内山戰功此為第
一
攻開大里逆潛逃領衆追蹤佈置牢齊率健兵涉溪險
别差精騎據峯高(賊匪固守集集埔並於北山草嶺設卡自防福康安派令普爾普許世亨)
(等由山路進攻及官兵遇溪普爾普等亦攻克草嶺前來會合痛加𠞰洗)有奔無路賊投水
(官兵既克集集埔雖將溪水當時開放而一時不能盡瀉其老幼婦女不及奔避投水死者不可勝計)恩
并威行士飲醪此是内山第一戰首兇將逮釡其膏
大武壠之戰
小半天山戰勝之後林爽文旋即就擒福康安遂
移師而南圖𠞰莊大田維時南路賊匪屯聚大武
壠山内於是有大武壠之戰
首逆已從内山獲次惟南路大田(莊)存(北路林爽文雖已就擒而莊大)
(田在鳳山一帶尚復窺伺府城設令事急遁海逃逸勢難捕獲迨後福康安令烏什哈達帶水師戰艦絶其去)
(路并即生擒大田真所謂自作孽不可逭也)當車尚作螳臂計武壠空傳蟻
陣屯(福康安詢知南路賊匪屯聚大武壠山内令鄂輝許世亨烏什哈達六十七等扵正月十九日帶兵)
(前進賊匪放鎗礟抵禦官兵撲上山梁壓下趕過大武壠河殺賊三百餘名生擒一百餘名適普爾普亦由内)
(山大埔等處搜𠞰至大武壠隘口帶領格綳額等分路迎賊斬首四百餘級生擒一百二十餘名餘黨旋即潰)
(竄)攫戾破堅千隊奮駾驚喙竄一時奔舟師更遣預防
海餘狽(林爽文為狼莊大田為狽也)真成釡底魂
枋寮之戰
餘匪自大武壠南下復在枋寮聚集福康安至埤
頭即令海蘭察鄂輝等進𠞰福康安沿途搜捕隨
後接應殺獲無算莊大田勢已成擒矣
枋寮武壠比隣接敗後賊人聚守岑頗解沿山截後路
那防𠞰隊出深林(正月二十六日賊匪二千餘人沿山抄截官兵後路海蘭察與賊遇即分)
(穆克登阿梁朝桂等備賊南來分許世亨六十七烏什哈達等回兵迎擊而自由蔗園内出其不意横衝賊陣)
(射死賊目十餘人殺賊三百餘名乘勝追至海岸復殺賊一千餘名其餘自行投海及擠入海淹斃者不計其)
(數奪獲馬匹鎗礟器械甚夥)蜂屯蟻襍都喪膽倡亂逞奸爾悔心投
海沙蟲不計數大田山竄待生擒(莊大田若使預逃入海當亦無計窮追惟)
(其奔竄内山於是福康安令巴圖魯等分隊合圍不啻待擒伏法可知覆載不容斷難漏網有若隂奪其魄者)
(然)
題匣貯古稀天子寶
天子古稀九玉章匣貯閑畫工獻彼技射虎肖其間(匣盖)
(面鐫飾射虎圖宛肖圍場中風景)又已十年閱何曾一瞬慳雄心漸消
冺逸志在高閒
雪(正月十二日)
頭夘同雲羃尾辰細霰瑳旋時遂飄颺卓午益婆娑三
寸玉已積五旬日未過(自冬至月廿六日雪後至今未五十日)入宵猶密
灑於澤那辭多
祈穀禮成述事
今年九日立新春
祈穀虔應值次辛(今歲正月初九日立春若用初四日上辛祈榖則尚在臘月内是以)
(用十四日次辛)階陟三成申敬肅
璧希六度薦躬親(自來歲庚戌至乙夘再六次躬親大祀即屆丙辰歸政之歲矣)食
惟民命日滋未(後漢書滋味於未是日辛未日支適叶祥占)舉以人生時用
寅得一承
禋一為幸幸增田燭照鋪銀
新正幸御園之作
祈歲
穹壇事敬竣御園用吉駐新年奉時行慶合如例豫衆
懷遐未可捐城市節前歡比戸邨郊雪後積原田心殷
對育堪稱泰保泰誠難祗&KR0832;然
題宜春殿
春為元也善之長惟是一宜無不宜朵殿顧名每思義
寰區發號必先施(每於隔歲冬底馳詢各省督撫有無偏災應行加賑之處至歲首即先頒)
(發恩旨以普春祺)安懷老幼常廑彼綵貼華鐙豈樂斯舒疊羣
雍奉粤宛同民臺者共登之
文源閣得句
四庫崇文建御園行春初祉例詩言外王惟勖心無逸
内聖猶慚學有源經與史誠資法鑒子和集亦助摉論
設云守約應何是成性存存道義門
富春樓有會
保合太和(殿名)後富春層有樓顧名思義久點筆着詞酬
(是樓建於乾隆三年至二十五年纔一題句兹閱三十年始再有詩亦可謂疎矣)豈詡花木景
惟先民物憂庶幾守初志永保萬年庥
降旨命孫士毅班師凱旋詩以誌事
收復黎城寇竄邊嗣孫封授告功全(孫士毅會同許世亨等帶兵出關致)
(討阮逆飛渡三江所嚮克捷將阮衆痛加殱戮彼即窘迫潛逃黎城不攻自破先已降旨鑄印撰勑頒發軍營)
(是日黎維祁來歸即傳旨冊封為安南國王)欲擒阮惠待增旅熟計廣南遥
二千(孫士毅克復黎城即籌直抵廣南擒拏阮惠無如黎城經阮惠佔據後一切國用空虚而黎維祁又)
(一籌莫展據孫士毅奏自黎城至廣南二千餘里設站運糧即湏内地十數萬人夫權其輕重似覺非宜詳見)
(戡定安南班師記中)屬國逆臣付彼𠞰官軍遠域命齊旋(此次征討安南)
(本非利其境土今黎維祁重膺封爵於興滅繼絶之舉大局已為全善因思阮惠等雖現在遠竄未獲䆒為彼)
(國逋逃聲罪致討翦逆安邦乃該國王所應自勉者中朝兵力斷無久駐其地代為搜緝之理且夷衆甫經安)
(集官兵在彼久稽未免心生疑駭亦非體恤新造小邦之道因明白宣諭令孫士毅妥為安頓撤兵事宜或代)
(為巡設邊防令其嚴立卡汛將大軍全行撤回並諭雲南領兵提督烏大經一體班師)孱王幾世
難自立(安南近代以來自黎維褍即權勢下移今黎維祁又不能自立其難以圖存已可槩見是以班)
(師記中默有所會謂可知予亦惟敬奉)(天天厭其德亦未道以俟之耳)
天厭之乎合奉
天
上元前一日小宴宗藩及諸孫曾元用乙巳年韻
到園已是掛燈聯節宴葦行柑例傳詎幸七言成昔日
竟符五代慶今年(孫曾軰例於六歲入上書房讀書至娶媳後乃與節宴惟元孫載鍚慶衍)
(瓜綿尤為天家盛事不必拘以常例欲俟六歲讀書時即可令其入宴是以乙巳上元前一日小宴宗藩及諸)
(孫曾詩有編展書房待預元之句今歲載錫已及入學之年遂同預宴拜跪如儀允符五代同堂之慶)宗
枝繁以承
諸祖世代增惟叨
上元顧鮮長(上聲)年肆筵者(座中久無叔軰即同行皆三四十歲之人亦無長於予者)
躬黃耉矣笑何然
上元鐙詞
二五原應是此宵疇人置望在明朝(正月望在十六日)冰輪雲
裏還小畜(是日隂)屈以為申理自昭
幾(平聲)望示冲道則宜(幾作平聲言欲望而未也示冲見謝莊賦)究當此夜有
鐙詞順時行慶寧娱已為祝吾民福履綏
旬五象天六爻衍九三為望泰來時(班固以正月望為乾之九三)如
云觀象玩辭吉敢懈思艱圖易孜
魚鱗傍晚隠斜陽景輳山高與水長(樓名此地寬敞每歲鐙節於此陳火)
(戲凡外藩年班入覲者俱令同觀)致戒循環詠排卦大人休否繫苞桑
乞漿得酒月初寅百歲熙和帝里春燭朗元宵輝辨物
副名此樂稱(去聲)同人
聯情中外異常年海嶠新番命入筵(福康安前年過臺灣𠞰除逆匪嗣林)
(爽文等逃入生番界内福康安恩威並施各生番俱能效命協捕遂即生擒二逆首蕩平餘匪當即厚加賞賚)
(旋據福康安奏屋鰲阿里山大武壠傀儡山四社頭日及番目等籲懇入覲既允其請兹並令與觀鐙火以示)
(寵異)燈舞排成書大有望之顒若更慙然(屢豐大有豈易得乎)
今夜金吾不禁嚴星橋火樹月眀簾(火戲名)祠膏汛粥任
民俗旰食宵衣鞏已謙
銀花爓夜眀争月爆竹通宵殷似雷豫與天權宣奏(音輳)
達翾飛蠕動樂春臺
直隸總督劉峩奏報得雪詩以誌喜
馳䮉五百里明稱雪澤霑(外省各督撫或為河工或為海塘或因地方有緊急事務)
(間有用五百里六百里奏報每聞稱五六百里者未免驚疑兹劉峩以保定省城於新正十二日得雪八寸發)
(五百里奏摺固属循例馳遞冀其速遠以慰予懷而報面寫明報雪字樣更可一望而知免滋他慮所謂曉人)
(固當如是)寸仍過乎此祥實不湏占二麥遥為慶五言喜
以拈撫心自勖者戒滿曰宜謙
淮安監督徵瑞奏報淮安得雨詩以誌喜
監督司關𣙜兼令報雨暘(司關者若許其知地方事則不可若報雨暘乃兼聽並觀)
(之道庶不致蔽民隠)春霖稱四寸(徵瑞奏淮安地方自上年十一月二十日得雪後已經月餘民)
(間正在望澤兹於新正初四日未時起至初五日丑時得雨四寸有餘二麥獲此優霑倍加長發農民實深懽)
(慶)初祉肇千祥丑未歷時久隰原被澤滂副名更徵瑞
(謂其名)仍待撫臣章(徵瑞之奏但據淮安左近想該督撫亦即奏至矣)
上元後一日小宴廷臣即事得句
霽色霙光麗以皚御園景物倍佳哉首春黃染初稊淺
新雪還增舊樹培卜晝從來非卜夜(凡曲宴廷臣率不過未申時)相
賡庶不負相陪却思去歲曾令罷(去歲新正擬以平定臺灣聯句俟至上元)
(後一日尚未報到因罷舉此宴至二月朔日紅旗奏至始舉茶宴)一歲流隂瞥眼纔
正接安南達奏牋賢勞臣惜未茵聯(安南一役孫士毅力肩鉅任竟能克)
(復黎城蕆功不日今早適接其奏章念其賢勞宣力惜以遠在軍營未得與坐)仍常用武非黷
也輙獲成功實&KR0832;然所信一心敬躋已每於諸事佑從
天古云適百半九十敢不慎乎此七年(予蒙年中天佑數十九蕆)
(大功自今歲計至丙辰歸政之期祗餘七年敢不慎終如始益勵孜孜冀酬昊蒼恩眷)
敬題朗吟閣
最久園中閣兩言
題額横(此閣名為齡每皇考潛邸時所題其時予尚在幼於此仰承聖訓)春秋奉
明訓風月寄
閒評五福堂依近(閣在堂之右有廊通之)萬年祚永宏聞詩聞禮
日那識
朗吟情
涵遠齋有會
冰雖水所凝其用亦頗殊冰可踐而行問水其能乎然
以言涵遠固知冰弗如溪齋一顧名即景時尚需絜矩
用人材善任實殷予
含碧堂
溪堂臨水此臨冰莫謂尋名弗相(入聲)應一碧豈曾有兩
色其間堪會動和凝
澄練樓
湖水底湏寬憑欄率可觀雖遲魚負背已聽雁迴翰因
悟静勝動那量方與團如論澄照處真是俯冰紈
題翠微堂
翠微弗及頂乃以真山言假山惟培塿於堂何有焉然
而開忩望西山固目前嵐靄緲青氣翠而微且妍蒀鬱
攬真佳得句宜其間
再題廊然大公八景
雙鶴齋
來翔去翥原無定不隻曰雙却有名點筆寧湏構深思
鮑昭賦曲盡其情
規月橋
規月為橋象圓月月之規又孰為之明殊冰水韜(暗於冰)
和現(顯於水)却是横橋付不知
峭蒨居
峭原石性峙如古蒨以林言酣待春孟月冶姚還未鬯
最佳趣乃在逡巡
影山樓
小閣依巖巖浸水一時静會得憑閒謾言山是真實體
凡有形胥影象間
披雲逕
徑宜曲折不宜寬未可澹臺一例觀設曰英英披襯步
得於夏易得春難
綺吟堂
為文四字恒申訓(向因鄉會試文體多趨詞藻每以清真雅正四字訓誡衡文者嚴為鑒别)
即曰為詩亦豈殊書屋山莊額清綺其間酌劑早殷吾
(屢題避暑山莊清綺書屋頗悟詩法有云綺傷俗斯厭清積健為䧺兩字味題額詩詮括箇中又有云綺或近)
(乎麗濟之清乃佳盖亦酌劑得中之意斯堂名曰綺吟慮其近乎麗也因拈此義示之)
韻石淙
泉非淙石難為韻石不淙泉韻豈成萬理一如斯可悟
而其得一在忘情
啟秀亭
啟秀無非造化功同春與物意冲融再三豈啻凡經幾
(師者所以傳道解惑在學者亦當問之弗知弗措豈有因其再三之凟而轉不以告之理予幼時執經問難必)
(求得其解而後已若如易所言瀆則不告是使之終於蒙也)讀易翻嫌不告蒙
素心堂有感並書以賜大學士嵇璜
素心含内外有志亦湏陳書史以脩已股肱用治民尊
聞則何有(謂脩已)作古已看頻(謂諸舊臣)孰不高年碩高年鮮
舊隣
山東河南山西各報得雪同日奏至詩以誌慰
十二日之雪幸霑四省同(京城於新正十二日得雪觀其雲勢所及必廣即據直隸)
(總督劉峩奏保定等處亦於是日得雪今日又據山東巡撫長麟河南巡撫伍拉納護山西巡撫布政使鄭源)
(璹奏至各報得雪日期果俱同日)淺深寸異耳先後刻殊中(據長麟奏濟南省城)
(於正月十二日丑時起至酉時止得雪除融化外積地五寸有餘其附近之齊河長清長山章邱濟陽鄒平禹)
(城平原等縣具報同日各得雪四五寸不等是日風静氣恬雲勢濃遠自必一律均霑俟查明再奏又據伍拉)
(納奏開封省城於十二日子刻得雪起極為稠密至未時尚未停止差查郊外消化入土三寸有餘積厚五寸)
(餘且同雲四布河北河南各属亦必同時霑被又鄭源璹奏太原省城於十二日寅時起至申時止得雪除融)
(化外積地五寸現據近省之太原徐溝榆次文水忻州等州縣各報同日得雪三四五寸不等各省初春普被)
(祥霙於麥田深有裨益而四省同日得雪實罕逢者)胥渥麥苖潤普滋地氣融似
兹蒙
厚貺實益惕微躬
題漢玉雙杯
漢玉合巹杯内府蔵者不一而足此雙杯製式如
合卺而各為一器誠昏禮合巹而酳之物也各為
一器則易分而未分焉疑其有丁甲護持者然點
筆成章以誌感物
雙杯本各玉而追長短橢圓一例為粟粒螭紋圍上下
土華銅暈沁參差贏他合巹易成聚(合巹雖兩杯原一器是長聚也)幸
此分巵永不離義叶破匏安至此佳城伴者慢懷其
題弘旿山水冊
層城十二難為數(上聲)隠隠雲端見玉樓說向世間佞仙
者此中無路慢湏求
右層城元圃
漁舍蝸寮隔野陂春來新水乍生時綠含遠柳近未葉
趙北燕南故若斯
右湖村新綠
萬壑有泉松護之泛乎濤者屬乎誰却從問答間悟得
有說不期塵世知
右萬壑松濤
孤峯絶澗遠塵氛曲棧還教數白雲周子設恒處乎是
稚圭何致有移文
右螺峯暖靄
泛泛平波破野烟隨流得住任其然湖光山影都晴意
莫認尋常訪戴船
右晴溪輕舫
縈青繚白路難通為恐人來拜下風若問芝田何處是
翠峰摇刖半天中
右丹嶂芝田
峻挺重重疊樹蒼羊腸有路曲偏長軸邁問孰宜居此
合是逢萌與薛方
右烟扉雲厂
西嶺霞標暮色披塞湖如鏡淡輕漪六年前此漾舟景
(向來駐蹕避暑山莊每當秋望塞湖泛月即景成吟或待月霞標乘馬遊山自辛丑壬寅以年逾古稀遂有塞)
(湖弗泛月之作迄今茌苒又閱六年此圖佈景頗似之)老矣而今懶不為
右鏡湖泛月
水之平也自無鳴港隔高低必作聲却憶昌黎寄東野
忽然漏此未曾評(昌黎送孟東野序雖云水之無聲風蕩之鳴而未及高低之鳴湍䆒於不)
(得其平之義猶有未備)
右曲港鳴湍
底論得神及去形滃然雲白與山青别開生面浣花句
不見山村露一亭(畫中景如是)
右歸雲擁岫
蘿磴盤盤入雲表仙梯有路可能成不如築室嘉蔭下
静聽松風自在鳴
右仙梯蘿磴
寒鎖千崖突兀枝琳宫隠約向空披翠巖有問如何答
正是眉毛落盡時(翠巖永明禅師說法云一夏與兄弟東語西話看翠巖眉毛在麽見歷代)
(禪師語錄)
右寒崖琳宇
幾架幽居倚翠微深林自為(去聲)掩雲扉欲詢箇裏遁肥
者周黨其人是也非
右翠微雲屋
略彴平横溪水上柳風上下映輕漪小樓更在山深處
問渡不知待者誰
右柳風野彴
萬綠叢端有玉臺虚無雲表豁然開教他磵底閒房幾
足接尋常過客來
右玉臺積翠
板橋曲折溪亭接習習香風左右披傳得杜詩神逸處
灑然荷淨納凉時
右荷香水榭
梁為横也壁為豎經緯從心一幅中筆底可知解禪偈
十方三際遍而窮
右石梁苔壁
近喜樹姿放疎闊遠延山勢露清真笑他騁目眺景者
饒有披圖眺已人
右碧巖静眺
犖嶨崇峯疊樹皴濃隂如盖路堪循厜㕒四柱空空在
留與方來坐眺賓
右深谷濃隂
幾樹丹楓俯碧漪停橈有客背觀斯可知舟較車為穏
生面饒他杜牧之
右楓江艤棹
一箇危亭幾株樹不争多景祗争神幀中弗署倣誰筆
知是深於倪法人
右笠亭霜坂
青蓮萬朵碧霄摩何事濓溪愛闕他休訝芙蓉森陸地
白雲襯底豈非波
右萬疊芙蓉
開牖山樓出樹端供(平聲)來腹藁却非難設云兩句三年
得島瘦如何耐此寒
右山樓覓句
廿四番風減却春(是冊二十四頁皆山水其間覓句正如空中樓閣耳故戲及之)瑤岑
冊裏獨嶙峋空中樓閣搜吟罷聊借玉花淨掃塵
右遥岑竹墅
節後含經堂自愧
含經要味道節後尚春初到每審乎已可能弗負書脩
身常闕若問治更瞠如無語高堂者那知隠笑予
静通齋
濓溪太極說聖人常主静通書更注之眀通理堪省内
外交相養無欲挈要領齋額仰
奎文(齋額乃題也皇考所)不敏願勉黽
養和室口號
一室冲融號養和忩前春物未婆娑諸凡未發先為蓄
吾亦扵斯所得多
水雲居
御湖雖弗寬頗具滄波趣水雲本一家然各有時遇春
之水雲艱夏之水雲屢艱每願其來屢每願其去水雲
豈有意而人殊好惡好惡分公私即公亦情附誰能去
安排忘情任其素
耕雲堂
山堂冠嶺出墻頭雨笠雲鋤一望收四海三登同此願
自知此願實難酬
延藻樓自嘲
四集詩將三萬首至今尚未歇吟手吉人辭寡躁人多
每覺言之恒自醜然而知過改未能以是夜寐是夙興
寄語高樓韜其藻長此將致杜老憎
綠稠齋
園中題額句多留屢見弗鮮新者求齋額一贍欣剏得
恧他新綠未曾稠
詠漢玉穀璧
周制原為子所掌入土出土千年上(叶之謂上下高低上在漾韻)有
可好焉可慨焉乃為玩物共人賞摩挲弗覺追琢痕紫
綠白雲圍月朗是謂三元之三素知誰翹首向北仰
題張照草書臨顔真卿争坐位帖
每觀此幅措辭艱擊破唾壺笑破顔高矮本書莫斯若
(丙午秋得張照臨争坐位帖高本一卷丁未春復得照矮本所臨争坐位帖一卷兩本各極其妙而皆不及此)
(石渠舊蔵節臨幅本尤為神明規矩盖醉中偶然所仿手活神全天趣更勝也詳見前題高矮二本詩注中)
米程臨搨總湏刪(張丑清河書畫舫及袁桷清容居士集俱載米芾臨顔魯公争坐位帖又)
(照所臨高本後自識云程蓴鄉有宋搨坐位帖世所希有借臨一通云云今米臨宋搨雖未見而得照此本亦)
(可謂後來居上矣)是醒是醉神全候不即不離佛偈閒懶筆邊
綾命董代(此幅装潢新綾於筆墨不能甚適是以前題高矮二本詩及題董其昌臨本詩並此什俱)
(命董誥書幅邊左右)亦因真在意為&KR0832;
詠和闐玉漢製龍尾觥
石子週身土浸盖數千年物矣相其質不大加追
琢命為漢製龍尾觥
今觥肖漢製豈實出炎劉睟面盎於背匪商定即周(和闐)
(雖外域然亦商周以來所有地也)羊脂内存質龍尾外加脩事半功成
倍悟同為學不
節後萬夀山六韻
御苑甫收燈名山暇可憑候緣立春晚(初九日立春)氣尚峭
寒凝初月政猶簡(甫開印辦事)稚韶吟適仍峯隂欣積雪湖
面未融冰醖釀理宜悟冶姚景會乘拈鬚黑兼白明歲
八旬登
題樂夀堂
智者樂而仁者夀讀書人義大都披循名責實何有我
於宋稱高却鄙其(宋高宗内禅後稱樂夀老人亦因志躭遊宴遂爾亟謝仔肩余壬寅詩云)
(彼其躭燕間率非吾所取誠鄙之也)先定(堂名)後知(高宗號)難易耳莬裘寧夀
遂如之(兹園之樂夀堂題額時固不知宋高宗有是號寧夀宫以斯名堂則數典於此欲於六十年歸)
(政後居之以娱老較彼之自便己私者名雖同而實異矣)以云山水真佳趣黃屋宫
中較遜兹
瞰碧臺
林樹待抽芽湖冰正含凍登臺一俯瞰碧色尚未羾然
而融冶意已覺徐徐貢流隂誠迅哉分寸曾無空碧來
弗幾時瞰仍轉眼送
道存齋口號
初歲開韶氣始怡名山書屋偶臨之若云目擊道存處
踐履依然深愧斯
韋述初歲開韶月之詩膾炙人口然其頷聯云晩晴
摇水態乃夏秋之景頸聯云花飛樵路香則更非初
春之意因用其句並識於此以俟知詩者
霽清軒
額見霽清名因思霽清義霽欲若乎時清乃惬夫意春
雨望如酥逄霽率愁致夏霖畏其潦盼霽若弗遂惟當
冬雪渥新正霽清值有林都花粘有山皆玉積斯清實
清哉氾勝早稱瑞
題樂安和室
御園樂安和夏日每以居山園樂安和肖其式為諸一
遊即返蹕誠似馳驛如(予遇佳山水輙過而不留昔年南巡尹繼善有馳驛遊山之喻)
(正契予意詩中因屢及之)然樂安與和在民非在吾民失和與安吾
樂豈良圖是則居與遊此意何處無
袖嵐書屋
嵐實山之氣非雲浮一派曾為定其名夕嵐而朝靄(嵐靄)
(二字見於謝靈運詩夕曛嵐氣隂王維逍遥谷宴集序有羣山夕嵐之語是皆謂嵐氣為夕至李商隠詩有徒)
(望朝嵐與夕曛之句於是始以嵐為朝氣夫謂嵐必朝而靄必夕固為太泥若以字義繹之嵐為山氣故嵐从)
(風靄為雲容故靄从雨向駐蹕避暑山莊以朝夕風信騐之每遇終風弗息則是日無嵐是夕當為嵐可以無)
(疑詳見辛丑嵐靄詩)書屋向西山山嵐遥映帶宛如在襟袖對之
心意快設循名責實晚景清堪會偷閒偶試遊幾曾申
酉逮瞻題每恧然拈詠聊償債
雲繪軒
雲繪名軒亦已陳每來會意覺殊頻如圖設作如酥者
名不為虚正好春
題繪芳堂
大塊假文章兼復假圖畫仁見仁之端智見智之派文
章以心領圖畫以物繪潄芳與披芳略惟分内外然而
外即内舍内外奚在(叶)憩堂賦五字油然生静會
景眀樓
一道長堤界兩湖三間高閣據中區山光水色東西望
魚躍鳶飛上下俱雖是春韶猶醖釀可知物意已舒蘇
岳陽記句即景攬後樂先憂實切吾
宿雲簷
名山無不解生雲寫霧出楹古所聞豈必較他周與孔
(孔稚圭北出栘文中有寫霧出楹句是誚周顒者)雪乎雨可兩都欣
綺望軒
綺望山隂水之裔水陸之華都稱意初春此意尚其遥
幾缶古梅花始試然而眀忩淨几間瀟灑頗因生静會
使其紅紫爛漫時睫眼當看凋謝至
望蟾閣
望蟾宿所名而却未一試曉蟾值寅夘正為理政際晚
蟾當酉戌遊罷早歸蹕設如期副名耽玩非美事責實
縱孤其無逸恒勉自
對鷗舫
湖上搆虚軒依波與舫同對鷗以名之水鳥時相從云
盟及云狎猶在形迹中不如任其然雲水連長空適哉
翔翥間何愁海上翁
愛山樓口號
樓不背山山脚連同仁者愛額楣顛雖然即景聊寓意
問孰能無隨境遷
孫士毅奏阮惠侵逼黎城黎維祁復遁官軍撤回
鎮南關詩以誌事
廣南衆忽逼城闉私遁維祁復棄民(孫士毅收復黎城遵旨冊封黎維祁)
(為國王後因即降旨令其撤兵以完此局不意日内接到孫士毅奏正月初二日黎維祁忽至軍營禀稱聞阮)
(惠等有糾衆前來搶奪黎城之信孫士毅與許世亨正在分兵前進奮力𠞰殺而黎維祁已即携眷潛逃以致)
(該國百姓驚慌逃散無復堵禦之策孫士毅因黎維祁潛逃未便仍駐黎城即帶兵先回至市球江搶佔北岸)
(以待大兵之撤中朝因黎氏臣服已久世篤恭順見其母妻敬關求救誼難坐視隨命孫士毅馳赴廣西就近)
(籌辦節據孫士毅奏檄諭安南各鎮目及厰民人等無不聞風響應該督復力肩重任自請統兵出問予以所)
(見甚正是以降旨允行及該督與提督許世亨出關後屢次克捷未及一月已即收復黎城遵旨冊封中朝字)
(小存亡之道已為備至是以降旨班師乃孫士毅意在貪功或冀阮惠來投不即撤回致有此意外之事而黎)
(維祁一聞音信先已遁去是伊自棄其民當亦氣數使然無可如何者爾)祗可迴軍一方伯
深憐致命兩戎臣(孫士毅係總統大員見形勢稍迫自應審量進退以全國體據奏業已回)
(至鎮南關内惟提督許世亨總兵張朝龍等因追殺阮衆臨陣捐軀深為可惜許世亨前封子爵因加恩即令)
(伊子承襲其張朝龍等並令一體從優議卹以勵忠藎)一為甚矣寧宜再
天所厭乎絶望人(予前此所降班師諭旨及班師記中有或者天厭黎氏之德不加護)
(佑之語彼時以黎氏近代鮮有自彊之君而黎維祁又庸懦無知不能自立據孫士毅曾奏克復黎城復封為)
(王之後諄諄告以用人守邦之要當知自勉而黎維祁轉以為煩苦是以料其將來或者不為上天佑助)
(無意中有此語孰知今日竟相符合似有先兆者然予惟奉若天道栽培傾覆一本大公豈敢於天)
(之所棄而必欲助之使復興耶今黎維祁已同伊母子先後逃進間内斷無再膺封爵之理因命孫士毅孫永)
(清將伊母子家属移至廣西省城撥給房屋酌與口糧俾資養贍等於編氓亦可謂恩施無已矣)收養
給餈等不齒自慚興滅付虚陳
御製詩五集卷四十四
