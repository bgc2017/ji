御製詩四集卷七十一
古今體八十三首(庚子七)
閱武
祖制真垂遠杭州駐八旗
鴻猷惟慎矣武備可疎之既練仍應閱雖安不忘(去聲)危
未曾御弧矢(弓矢為我朝勞凡家法即位以來每率侍衛等較射習閱武必親御弧矢示衆)
(自壬午年臂痛雖馬射如故而罷步射者十餘年矣每追憶前事不覺悵然)臂病久慙斯
昭慶寺
欲駐西湖蹕先從北岸游過堤門便入憶昔水同流如
是金仙禮無須貝帙搜閒忩五字詠靜室一茶留春到
松恒古風來竹亦秋前題石碑泐不忍更凝眸(壬午詩有)
(慈慶喜恒昭之句)
大佛寺題句
黃龍洞及此皆鐫石佛像彼乃慧開修(南宋僧)此實思淨
剏(叶僧北宋)言蹟固已古面相直逾丈在此不在彼大佛
斯非爽雖然經有云色見聲求枉則我兹所詠去道遠
霄壤
葛嶺
葛嶺向曾遠望之兹來親陟笑何為梯山架壑羅樓閣
傍竹依松奏管絲遺跡空傳蘇守詠仙蹤那辨葛翁祠
殊吾觀海省方意弗為(去聲)嘉斯實慚(去聲)斯
初陽臺
初陽臺據葛嶺巔海日升時可憑眺雲棧峻挺費攀登
四度來巡初未到(臺據高峻前四次南巡俱未躋陟兹大吏以便途為修治其事已成暫登)
(攬勝然實慙愧不當矣)即今斫莽窮丹梯肩輿曾不勞陟躋吸華
原鄙求仙術摛藻猶深責已思
參寥泉用宋韓淲韻
髯翁所名泉坐聽泉韻清爾時緬談禪有情還無情仍
此澄澄色不斷泠泠聲色聲胥幻緣名何足重輕不必
更言汲聊賞水木明即此寥天一吾更懷莊生
夀星院四景用蘇東坡韻
寒是竹聲籟拂扉碧是竹色粗輪圍髯翁曾此一憩息
綸巾還著鶴氅衣(此句&KR1357;括東坡語)色空與翁本無體爾時逸
興應遄飛而何有識前生事(西湖遊覽志載東坡守杭日入門即悟前身曾到歴)
(言院後殿閣及山石之名無一遺謬云云蓋偶然遊戲妄語非實有其事也)是謂刻帖徒增
肥
右寒碧軒
試問靈山泉有無一杯宛爾覩兹夫由來度在汝邊耳
笑晉高僧尚見盂
右杯泉
止捨樂斯定觀離苦自寧語雖傳白業理亦契黃庭二
水(江湖遠近之景登覽皆在目前)常分碧雙峯(南北)不斷青弗同蘇所悟
却似列之冷
右觀臺
玉局真稱箇裏人興酣吟筆掃千軍偶然賡韻促歸轡
佳處留連戒在君
右此君軒
瑪瑙寺有詠
葛嶺之麓下寺稱瑪瑙云增華為結構飾美太殷勤商
力彼民力(寺在葛嶺下增飾頗華美詢之大吏云浙商捐修然商力亦民力以此誇靡求勝轉不惬)
(余懷耳)求欣吾不欣率多弗顧去方寸愧思紛
題放鶴亭
山隂為訪隠君墳放鶴亭存舊所聞宇宙一籠何有去
和(去聲)鳴萬古亦堪欣鄙他明遠曾為賦祗此先生可作
羣笑我山莊偶曾倣(避暑山莊有亭亦以放鶴名之向曾題詠)不同道也愧
云云
吟香别業
本是勾留處(是處本故督臣范承謨别業名勾留處自修葺後改今名)後易吟香所
吟香豈其時田田未鋪渚白句邈以清范業頽已久(叶)
葺修因大吏向亦詠之屢循名欲責實不免意為憮
詣聖因寺瞻禮
皇祖神御殿
南巡昔歲駐西湖
神御爰留敬謁趨詎是
聖情在遊攬都緣民莫切
訏謨閱年十五兹重仰歴世百千頼
永圖蒙業而安勵無忝持盈虔鞏益䕫吾
四題西湖行宫八景
四照亭
孤山勝處舊行宫高下亭臺致不同獨喜
奎章留額梠萬方民物
照臨中
竹凉處
猗猗夾徑矗叢篁容裔烟光接水光我是萬幾無暇者
那能九夏此乘凉
綠雲逕
孤山山脊自成蹊夾逕深林望若迷怪底行來衣履潤
披雲尋綠藹凄凄
瞰碧樓
何必起樓嗤背山明湖當面挹披間靜中忙笑搜吟者
豈若水天上下閒
貯月泉
一泓玉乳貯山根印就銀蟾若可捫佈景問誰得竒想
依稀猶道是江村(聖因寺行宫後園相傳為康熙年間高士竒所建)
鷲香庭
春來新發葉飄蕭縱未花時花意標移得考功竺菴句
天香鷲嶺豈其遥
領要閣
山環湖面鏡光開應接真教無暇哉設使弗能領要者
隨他物轉豈如來
玉蘭堂
玉蘭仍自峙堂邊香色無雙總淨娟十五年前侍
賞處不堪迴首意悽然
題西湖十景四疊舊作韻
蘇堤春曉
千古長堤祗姓蘇牧民絜矩意殷吾春風十五重經面
摘句能無愧此湖
柳浪聞鶯
聲中(去聲)絲而復中金聞聲難覓見於深聖湖浪接柔條
浪暖勝北方早鎖林(北方此時柳方佈葉林陰未鎖也)
花港觀魚
惠莊空論知與否魚樂由來在港花大輅椎輪原即此
玉泉踵事笑增華(西湖新增之十八景中有玉泉觀魚)
曲院風荷
風荷新牓易荷風曲院嫌他醉頰紅(地本南宋之麴院而多荷故有麴院)
(荷風之名康熙己夘荷風皇祖御題額易麴院為曲院為風荷)言景文山趣真好(李羣)
(玉詩風荷珠露傾)論名夏帝惡還同
雙峰插雲
倒影雙峯儼若垂浮雲一片兩頭披武夷縮地為明聖
不異虹橋讌客時
雷峯夕照
半存窣堵淨慈北久矣羶薌夕照名影入玲瓏光上下
當年想像八忩横
三潭印月
圍印千秋滿半輪前三三即後三身我來不見潭中影
省辯非因與是因
平湖秋月
平湖新水碧于油蘸入堤楊縷縷柔底更春秋較其月
幾曾宵景一憑流
南屏晩鐘
幾暇搜冥對硯屏霜鐘送響一聲聲鬢霜已改十年貎
醒耳清音卒未更
斷橋殘雪
十景吟成興有餘斷橋無雪雪原如即看四字題名處
三白何殊罨翠輿
再題林逋詩帖卷四疊前韻
不到西湖十五載物景民情在心曲重來情景未殊前
祗覺鬢霜異前綠乘閒試步孤山隂一泓碧水浸羣玉
其間知有處士墳無神道碑已絶俗依然梅樹護墓門
千秋地下安漆燭樂飢樂道趣有餘廿年城市不及足
向題三詩和蘇韻真蹟不厭韓畫肉繼得二札仍疊吟
更識沈作先我錄(向曾三用蘇軾韻題林逋詩帖卷繼得和靖二札冊有沈周用蘇韻題其)
(後余亦仍疊韻題之兹南巡至浙江卷冊並擕行篋展對印證因四疊韻題識歲月)攜來卷冊相
印證朗誦那藉招隠曲徘徊半晌命歸輿掃塵跡動清
風竹竹風拂徑菜花黃雖弗柴桑亦疑菊
詠和闐玉妻梅子鶴圖小屏
孤山處士勝蜀客不上君王封禪書試向白駒章句覓
其人非玉更誰如
孤山後寫望用林逋韻
烟波疑是又疑非縱目春山立夕暉隂嶺候寒披料峭
墓門樹古辨依微梅如致恨開而落鶴未忘情駐不飛
偶爾閒吟懷逸士憂勞人也促輿歸
杭州孤山寺再用張祜詩韻
雙峯連遠岑一島入湖心不見當年寺徒吟今寸陰葺
修較已富俯仰恧滋深吾意詎斯在在乎彼總林
題陸宣公祠
最勝宋家地獨祠唐代臣千秋具公論五字表時巡急
用緩斯舍親虚疎是真始終信盧杞德廟果癡人
六一泉用韓淲韻
偶閱韓淲集其名曰澗泉中有詠六一邈然懷昔賢將
謂崖石際或有綠字鐫尋之乃久無徒以鈔本傳我適
憑清冷思賡韓韻連及考其跡冺把筆增茫然陵谷雖
屢變六一名不遷佛宫與禁苑(見韓詩)何異觀雲烟笑而
弗廻顧佳境且問前
題述古堂
畺吏無端述古為柏堂竹閣重(去聲)成之柏難更見撑雙
榦竹易移栽近萬枝點綴却嫌非樸素徘徊祗覺惹嗟
咨宋蘇唐白溯而上未必二人首肯斯
柏堂三疊蘇東坡韻
以柏名堂事緬前于斯誰見柏喬然因知成有那無壊
何必居今論昔年太乙宫寧非假相西湖志亦半真傳
閒來三疊東坡韻不異三幡略說禪
竹閣三疊蘇東坡韻
竹閣即兹然否然香山玉局意猶軒翠筠萬古真朋友
綠字兩言永子孫過客漫尋崖上句行人還指岸傍村
春秋十六閱如水孰謂今重續韻言
九里松
蹟創自李唐千載以上亘靈竺所自入詎曰行由徑舊
新各參半忘年友實稱翠蓋影張密雲門音奏競偶憩
一字亭怡人古色映欲問十八公誰識袁仁敬
上天竺法喜寺
巒谷溯懷抱行行越入深因之上天竺一禮古觀音大
士無著相衆生有感心訛辭訂敏政疑案務求諶
附錄程敏政重修觀音寺記訂訛
朱彛尊著日下舊聞載玉河鄉之觀音寺所供奉觀
音大士像謂自杭州天竺寺移來而引程敏政記以
實之(程敏政記稱近得石刻于土中謂金天會七年梁王統軍至杭謁上天竺禮觀音大士像及大)
(藏經異之因徙而北有比丘智院率其徒以從斯寺之所由始也考梁王即烏珠石刻于大定十七年)
然咸淳臨安志又謂僧道元逢金難時秘大士于井
兵退知井所在得像歸之(咸淳臨安志載靖康初屬有金難僧道元秘大士像)
(于井兵退瓦礫中忽鏗然有聲始知井所在得像歸之院)是疑案也不可以不辨
夫大士為佛妙觀察智豎三際横十方無時無處不
在不係乎像也故佛云以色見聲求皆屬邪道法身
化身不可見報身則可見像者報身之偶託者耳既
云偶託則假中之真亦不可不求其非中之是既求
其非中之是則吾以為仍在天竺者是而玉河鄉者
非也何也天竺嘗四至矣大士相好宛存于心且命
工肖斯像二而供奉之于御園之法慧寺及玉泉山
之清涼禪窟兹觀程敏政之記乃若實有其事亦不
無生疑遂命奉宸詣玉河鄉舁大士像至觀之則長
短豐瘠迥然不同天竺者且五色裝嚴非所謂古木
本色者也于是憬然悟程敏政之傳訛並翻然悟道
元之傳會而天竺之大士本不即不離無來無去謂
燕京之大士與天竺之大士是一不可何况云二是
則兩處之記本出于僧人執像炫俗之見而不明理
好竒之文人遂亦信耳食而恣影談即以彼時事蹟
論之烏珠南下欲得宋之土地耳其次欲得其貨財
耳且金與元不同元固蒙古信佛金則不然何必遷
大士至北京乎蓋兵燹之餘寺或因亂致燬僧或隨
而至北在北者欲神其說而剏寺在南者欲復其跡
而耀人以致兩地各有一大士而豈知大士無來無
去是一不可何况云二哉雖然余兹筆之篇而訂其
訛者得毋仍執一二是非彼此之見而違大士如如
無我之本願乎哉
疊李紳杭州天竺靈隠二寺詩韻
聖湖西畔多佛宇靈隠原來天竺連兩北南峯竿峙刹
八功德水鏡呈泉筠篁萬个仍護徑香火諸方不斷烟
僧海于斯信然矣就中誰透上乘禪
一富一貧分兩寺李紳尚未悉之深(李紳天竺靈隠二寺詩云魚扄畫鎖)
(龍宫寶雁塔高摩欲界金注云二寺殷富蓋知之未深今之靈隠緇旅衆多而常住田少不足供寺僧齋飯天)
(竺則每年香市所入頗有餘貲因而兩寺貧富判然藩司徐恕曾經奏及傳諭撫臣王亶望為之調劑令天竺)
(寺住持僧歲給靈隠住持五百金以資日用亦由平等法而推者也)因教僧籙周急體不
異法王平等心自昔已稱雕與飾(見李紳詩)即今仍燦碧還
金促成七字歸鞍控静聽鐘聲送出林
題法鏡寺
三天竺以斯稱古塔矗神尼峯護蓮(神尼塔蓮花峯皆寺後佳景)成
佛夢誰靈運後翻經詠憶樂天前(夢謝亭翻經臺皆寺中古蹟)尋竒
恰值暮春節題額猶思壬午年(寺舊名下天竺壬午南巡寺僧請賜額因易今)
(名)點綴微嫌增昔麗(地方大吏以其地為至上天竺所必經略加修葺因成事不說亦姑)
(聽之)莊嚴本意豈其然
法鏡寺口占
佛云法本法無法(首句用七佛偈中釋迦牟尼佛偈語)如是何當有鏡圓
置却有無及法鏡三千大小照都全
詠三生石
靈鷲山尋下天竺三生石宛後門通却傳昔友彼僧侣
即是後逄此牧童莫訝改頭還換面何須賞月與吟風
(此語即牧童所歌云)信然仍弄精魂漢(見指月錄)未識内空内外空
用白居易天竺寺七葉堂避暑詩韻
峭蒨復葱鬱陵谷不易畢禪堂略坐憩步勞忘若失庭
松張翠蓋澗泉弄清瑟韻和(去聲)香山詩千年隔非疾
七葉堂口號
初袓明留五葉詞(一花開五葉初祖達摩付法時偈語也)忽增其二是誰
為香山略曉枯禪者何亦隨聲附和之
再題錢選三蔬圖疊甲戌舊作韻
西湖本有讀書堂行篋擕來翰墨香原係舊臣家弆物
豈真操履守毋忘(此幀為高士竒所藏題詩其上有多年却飽官厨味操履平生守未忘之)
(句昔士竒在朝攬結納賄非能守操履者因反其意譏之)
瓜菜紫茄各具根了當淡味勝雞豚竹忩重舉王孫句
(士竒又錄趙孟頫題錢選茄菜二圖作並䟦其後云與其意有合按孟頫詩云歸老林泉無外慕盤中野菜飯)
(黃糧其素風本亦如此若士竒歸田後厚殖自利又豈能如松雪之無外慕乎)為利頗知令智
昏
勝處旬朝駐蹕居霅溪即景玩三蔬可知學圃佐農務
得句還教幀裏書
西湖詠南宋事
内湖外湖活畫披南山北山明鏡裏開封失守遷以居
棄置中原如弗視長江為塹姑恃防處堂燕雀聊堪比
偏安民物值富饒君臣胥忘卧薪矣朝歌夜絃詡昇平
春遊秋賞窮奢靡即令峯凹水之裔往往行宫見遺址
名園弗可屈指數而胡秦賈亦效此湖山一時之幸耳
然其不幸應在是孝宗可謂盡奉養何乃身逄不孝子
秀王本生太漠然矯枉濮王過正爾沈氏日旦有佳評
寧獨責賢實至理
按沈長卿著沈氏日旦云宋孝宗之事高宗也歲朝
太上皇于德夀宫時節從幸聚景園七十八十逓加
尊號服三年喪不變此特問視之常禮哀戚之恒情
耳胡遂以孝謚耶至秀王為孝宗本生父在御二十
七年不一加尊號張夫人為本生母薨僅成服後苑
何其薄也光宗之事孝宗併常禮恒情不存矣自紹
熙三年間六朝重華宫而後夀皇疾不問大漸不赴
成服不哭羅點引裾諫而留正肩輿遁去豈孝宗粉
飾彌文之真誠以動厥子耶所論得情理之平非獨
責備賢者苛求于孝宗也因感西湖南宋時事并及
之
湖心亭
誰云無地起樓臺無地樓臺鏡面開到必以舟限塵遠
坐當忘物是雲來兩峯西峙惟天近三塔南浮倩月陪
白髮較添鬚尚黑撚吟今昔底殊㦲
漪園
西湖何處不清漪圍作池園因額之(乙酉南廵始見此園蓋倚山占湖而)
(為之因賦詩云一園倚南嶺十畆占西湖亦紀實也)一棹不妨重濟勝七言耐可
乍宜詩鳥銜䔩䔩紅花片魚避垂垂綠柳絲早慮侵尋
占湖面有關水利戒頻為(西湖十里漣漪魚蝦菱芡之利取攜城所不禁而民間侵)
(占湖面或作水籪或為葑田或圍為池園設遇行潦必致無所容而反虞泛溢則水利所關不可不防其漸曺)
(于乙酉南巡時諭令禁民侵占云)
淨慈寺瞻禮有感疊乙酉詩韻
依然古寺枕湖涯為憶前巡此祝
釐顒願
九旬延聖算豈期一旦别
仁慈亦知是處應忘念難對斯時弗溯思鼉鼓鯨鐘喧
梵貝聽之總覺不相宜
淨慈方丈詠古
靈隠羶乎北淨慈薌于南對峙輝佛日歴劫宣華嚴永
明及夀寧名已屢改瞻錄鏡緬延夀(永明延夀禪室于此著宗鏡錄)鑄
金傳道潜虚稱貞明鍋幻求濕毘籖後菴亟清幽松竹
籠花龕淨憩一屏營笑我言仍詹
詠雷峯塔
中峯迴暎淨慈峥僧院顯嚴舊有名白業廢頹非昔觀
(去聲)黃皮突兀至今撑詩詞誰繼林和靖圖畫猶存莫景
行窣堵漫嫌留半截應知全體箇間呈
小有天園
小有天園吾所名既窈而深復明淨别後忽忽十五年
倘此重臨宛熟徑為堂為閣為林木一一含暉碧波暎
入幽得迥復開豁眼底西湖呈遠鏡循名那復無清會
而實非因暢吟興譬之人心袛方寸中有天焉呼吸應
操之則存舍則亡吉凶所關在敬勝園較方寸斯大矣
游衍敢忘曰旦詠
虎跑泉再疊蘇東坡韻
石罅噴花雪飛上跑傳有虎威靈仰性空大德既居之
何愁無水煩神掌古藤喬木蓊蔚間重來試一聽清響
玉局險韻一再賡亦曰非想非非想
開化寺
月輪山頂開化寺建置傳因南果園(開化寺本吴越錢氏南果園宋開寶)
(三年僧延壽開山建六和塔以鎮江潮紹興間僧智曇重修)幾度廢興法如是一時
瞻禮佛無言浙江永鎮潮和汐南海同參風與旛(廣州南海)
(光孝寺初名訶林梁天監元年智藥三藏自西竺國移植菩提一樹于壇前唐儀鳳元年六祖慧能祝髮樹下)
(因風颺幡一僧云旛動一云風動六祖曰風旛非動動自心耳後人于此建風旛堂至南宋改為光孝寺)少
坐便因移蹕去欲勤實政異空門
瞻禮六和塔作
六和四度臨兩登(辛未乙丑)罷其兩(壬午乙酉)况閱十五歲七旬
年已長何必學少者言登斯技癢然吾别有會登取一
時賞弗登意無盡江天原豁朗豈係百丈高試以昔題
想初地此堅固二諦俱融象三明通淨域四諦羅寶網
五雲扶蓋聳六鼇負戴奘七寶莊嚴畢(以上七層匾額皆辛未初登所)
(題)共演舌長廣登乎弗登乎且詠詩瞻仰
遊雲棲四絶句
循塘减從路由西花拂垂鞭香馬蹏已是不凡仙境界
雲標遥認寺雲棲
前疑無路路原通密護干天綠竹叢笑指洗心亭下水
碧雲寺裏偶相同(香山碧雲寺洗心亭即倣此以名之去歲臨憩曾有佳名津逮自雲棲之)
(句)
低簷矮屋不華寺淡食粗衣本分僧朝暮但勤持六字
可知六字括三乘
廊轉東廂曲徑連别開軒閣小留延得無塗汗淨修處
試問蓮公應不然
雲棲寺三疊舊韻一律
一徑入深萬竹青洗心奚藉有溪亭已知古佛坐而待
寧在梵經誦以聽本分僧規喜淳樸不塵山色鎮凝停
董家真蹟欣重展(寺藏董其昌書金剛經真蹟每臨展閱于今五度云)怕撫知他
筆擅靈
理安寺
溪澗迴環徑不寬到來精舍暫盤桓泉臨法雨毛髮鑑
閣坐松巔衣袂寒(法雨泉松巔閣寺中二景也)唐宋遺蹤頗可考人
天顯應漫從看理安傳自理宗定其代偏安理豈安
賦得春風扇微和(得巡字八韻浙省試題)
淑景方迴律東風正扇春沖融微送暖澹蕩恰依旬雖
具吹嘘午全殊栗烈晨天心昭愛育物意畼和誾悠颺
含生卉動摇觧凍淪能言繞樹匝自舞步檐巡催放非
催謝冶新亦冶陳常懷管仲語欲擬被諸人
山東巡撫國泰奏報得雨詩以誌慰
京北畿南皆報雨山東未報屢詢之(前此袁守侗奏二月初三初五等日)
(順天保定河間天津宣化遵化易州等府州所属均得雨雪二三寸不等麥苖滋長等語因念直隸山東接壤)
(雨澤自應廣被而國泰未見奏到現届東作方興之際地方晴雨深所繋念因屢次傳諭詢之)兹稱通
省被斯遍(初八日國泰奏濟南泰安武定兖州沂州曺州束昌青州濟寧臨清十府州所属于二月)
(初五初十十一十三十七等日得雨二三四五寸不等其登萊二府所属亦于十八日得雨三寸現在通省雨)
(水霑渥麥苗暢茂等語覽奏欣慰惟奏報已遲殊属不當久勤盻望耳)乃飭謄郵到已遲
茂長麥苖堪待秀遍耕榖種更欣滋迴舟此况應全攬
仍祝雨晹幸以時
丁家山口號
尋勝宛來勝處停依然石白與蕉青底須賓主較形似
假相(去聲)何妨寄所丁
遊龍井作
溪橋三笑復經過天朗氣清景物和山水淨明詎有比
春秋十五閱無何詩題在壁如昨耳畫幀當忩異昔麽
静賞怡神忽不懌聒人墻外奏笙歌
龍井八詠
過溪亭
不過原來有溪在過而弗覺並溪無前三三後三三者
應笑今朝又過吾
滌心&KR0008;
泉能為滌心為所心所泉能兩孰真欲起辯才作轉語
滌之一字屬何因
一片雲
雲依石則石為主石似雲斯雲作賓箇裏由來無定法
打成一片是何人
風篁嶺
横嶺中分南北雲篔簹夾路翠氤氲經過不覺衣裳濕
清籟猶從天半聞
方圓菴
述古何須稱辯才笠菴聊爾與徘徊天圓為覆地方載
試問誰能出此㦲
龍泓澗
乳竇淙淙出石罅石欄圍處作天池適來谷口看飛瀑
誰識瀉從脚底斯
神運石
傑立昂然似偉人運來聞說力由神東坡被服夫子者
不語可曾此辨真
翠峯閣
層甍迥據最高峯十五年重此蹟蹤依舊青山綠水裏
去來今者覓何從
展龍井所弆臨蘇東坡書和過溪橋詩卷仍疊舊
韻
學蘇書不成秃筆徒如邱慙愧裝長卷寄來癸未秋(癸未)
(秋曾臨東坡此詩裝成長卷付龍井弆藏)乙酉春之臨展閱句曾留(乙酉春南巡臨)
(此展閱是卷曾和韻書卷中)兹復重把吟一泓俯龍湫怪石稱神運
峻挺眄舉頭下還飛瀑飛上仍浮雲浮幽香蘭際遞清
籟竹邊優勝趣弗殊前忽忘歲月流溪不妨我過境訝
同彼遊陡懷掖
輦處慽慽饒清憂
留餘山居
山居南山陰松竹何森森熟處自難忘乘閒聊一尋植
物既瀟灑峙物仍林岑時有激湍鳴蓋緣静不禁曲中
宛得路塵外足暢襟繹兹兩字題悠然獲我心應為窮
理思詎祗攬景吟
御製詩四集卷七十一
