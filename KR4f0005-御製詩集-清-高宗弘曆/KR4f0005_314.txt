御製詩四集卷三十五
古今體一百二十二首(丙申三)
德材
德為根本材枝榦輕德重材實則乖輔世長民莫如德
理繁治劇偶須材
均窰椀歌
承漿小盂謂之盌古惟用木因從木越器始乃出中唐
椎輪其製猶淳樸均窰剏宋脩内司黛質冰紋潤如玉
方缾圓碟時或見完全斯椀看誠獨八稜分瓣如菱花
底圓鐵色為之足細銅箝口具深意饕餮寓戒恣貪欲
尋常飲食未可用那許腥葷汚清穆宜盛明水取方諸
遥酹柴桑以黃菊
文璧高樹棲烏
孝廉茅屋養其親玉磬慈烏却認真(徵明此圖為德成孝廉作自題云烏)
(好人亦好為君還作圖吳寬亦題有慈烏飛宿處喬木孝義家之句故戲及之)應識圖中携手
者漢家未是别居人
詠和闐玉仲駒尊
土浸寧須漢石磨宛見周仲駒肖形像永叔識根由(此倣)
(周笵銅仲駒尊為之尊舊入西清古鑑銘有作仲姜敦語圖說云此當為尊而銘曰敦昔歐陽修跤終南古敦)
(銘言大理評事蘇軾為鳳翔府判官得古敦扵終南山下初莫知為敦也其銘有寶尊敦之文遂以為敦豈亦)
(此類耶云云今旣倣其制琢玉為尊並摹銘辭於器)疑與圭璋厠猶看饕餮留器
今摹圖古遥集睪思悠
仲春祭
社稷壇禮成述事
立
社本通禮酌尸非正論(通典周祭社用尸此禮久不行亦弗當)戊干迎享
合申歲酒漿繁(農諺歲逢申酉乞漿得酒是日並值戊申庶徵歲美)五土色原備
三牲博以尊崇朝值甘雨(是日雨)祇懼沐
神恩
祭罷返御園小憩承光殿即事
層城因據御槗東來往恒思憩息同適以
春祈禮
松社遂兹
晨省謁
萱宫波臨太液鳶魚樂節逯中和景物融古栢依然風
月好金元明豈介心蓬
御園泛舟之作
仲春園景報韶妍便趁幾閒一泛船桃暈紅情潤含露
柳舒綠意暗籠烟
朝來小雨喜初晴拍拍蘭舟春水生怪底輕寒增料峭
西山遥展玉屏横
平疊輕紈綠水涵野村幾曲似江南行春橋畔晴兼雨
則我敲吟處尚諳
已霑冬雪繼新正曉雨霏微潤麥萌指日東巡將唘蹕
(將以是月初九日啟蹕東廵)欣於歴歴閱春耕
如園
如園本是肖江南今日江南肖實堪綠柳紅桃含潤澤明
亭暗竇致差參背風竹色當前翠藉石波光徹底藍複
道行空過咫尺熙春(園名在如園南祗隔重牆置複道過之今歲猶初到也)隔歲
一尋探
題春可軒
春可扵何可誾然總惬情風和與日麗柳暗更花明畫
意隨心寫詩裁觸目成樂同農父處潤土起新耕
對雲樓
千林葉態各殊致或綠或丹枯菀分祇有山樓占佳趣
四時恒此對青雲
德生軒有會
蒙吏有良語開天者德生靜堪悟理趣動莫襍私情春
被物而鬯水流風以行憑軒偶掞藻心亦泯將迎
鏡烟齋
一池鏡水蔚春烟照物難分媸與妍小立怵然因自懼
斯緣有蔽致明捐
觀疇樓
層閣出墻頭推窗縱遠眸載陽方及節俯野恰觀疇絶
勝翫山水恒斯繫樂憂春雲時作雨尺澤冀興耰
題敦素堂
馳驛為遊記夙辭熙春往返未逾時却欣樸屋宜躬憩
況有清池當面披瀟灑琴書惬素尚豔妍燈燭過華期
敦斯亦祇自怡悦不易言哉風俗移
明漪樓
溪樓宜構水晶宫騁望憑欄上下空動影一般含窈窕
浸山寧讓杜詞工
挹泉榭
平流引牆外落峽便成瀑雖藉人工為天然趣頗足虚
榭據峽上挹清可蠲俗盈耳聲其金謀目色其玉久假
即疑真興在武夷曲
鑑園
如園至鑑園蓋弗勞數武因各據殊勝異名稱(去聲)其所
是處水周遭樓臺鏡中覩無塵清淨界有象琉璃宇偶
憶文皇言不覺意為憮
樂性齋有會
性固難言之而胥不離性詎祇人與物草木各有定無
知順其常(謂革木)有知具將迎(謂人物)則返失厥初是在養
以正養正斯可樂謂道率天命設徇耳目娛情私樂招
病
題勝朝殉節諸臣錄(有序)
昨以勝國殉節之臣各能忠於所事不可令其湮
沒不彰特勅大學士九卿等稽考史書核議予謚
入祠以昭軫慰其建文諸臣之死事者並命甄議
兹大學士等議上錄其生平大節表著者予以專
謚餘則通謚為忠烈忠節次則通謚為烈愍節愍
統計一千六百餘人若諸生韋布未通仕籍及姓
名無考如山樵市隠之流則入祀所在忠義祠統
計又二千餘人各為一冊呈進覽之均為允協因
名之日勝朝殉節諸臣錄冠以所頒諭旨附載廷
臣議疏彙刊頒行俾天下後世讀史者有所考質
夫以明季死事諸臣多至如許迥非漢唐宋所可
及錄而旌之亦累朝所未舉行似亦足以褒顯忠
貞風勵臣節固不必如張若溎所請之遍行訪查
徒滋紛擾致無了期且即再入數千人於表章大
義亦無所增減廷臣駮議惟韙亦并載之爰題詩
簡端用示大意
信史由來貴癉彰勝朝殉節與羶薌五常萬古旣云樹
潜德幽光允賴揚等度早傳遼及宋(宋李若水從欽宗至金營不屈而死)
(金人相與言曰遼國之亡死義者十數南朝惟李侍郎一人)後先直邁漢和唐諸臣
泉壞應相慶捨死初心久乃償
唐棣岡巒松影即用圖間題者韻
雲氣滃濛山勢蒼流泉坐俯樹隂傍茅菴童子烹茶候
拾得松枝發火香
詠和闐玉蟠䕫壺
品貢和闐寶形模博古圖連環兩耳貫通體密紋鋪攻
錯詠宵雅直方訓大夫旅獒讀一再&KR0832;若每慙吾
恭奉
皇太后巡幸山東是日啓程先謁
二陵告功之作(有序)
兵銷笮徼永逸定於一勞功獻泮林式固彰於旣
克溯昔日告成銘學通此而三紀歴年展禮登堂
逯今凡六時則郊臺備典勞還之杕杜將賡於焉
蔀屋周咨望幸之徂松是慰敬蠲仲月眀詔東巡
二陵之默佑允叨叩
貺因先吉撰(初九日啟鑾祇謁展告東陵迴蹕再謁西陵用功之禮)首嶽之
鴻禧是籲
發軔略俟春融(廿三日暫駐新衙門翼日恭迎廵舟皇太后聖駕至南苑歡奉東程)
(旣為安適而時届春深景候尤增和暢也)
瞻洽萬民
歡承一路通河波暖
安艫掦天上之帆普甸春眀清蹕奉
雲中之輦探源頭之活水泉正浮甌舒壇畔之新花杏
初迎
仗量遠頓而增行館
頤和宜順羣情準經涂以就舟程
適體益臻
慈豫惟養
志與祝
釐並切瞻依咸遂彼喁喁然問俗以崇儉為先繁縟預
禁其瑣瑣蓋禮緣義起偃武適可脩文而詩由心
生循名必當責實爰兹摛藻用誌展軨
在泮由來稱獻功東巡仍此奉
慈躬
宫牆式禮闊五載
泰岱
延釐申一衷水舫陸輿期
體適近程增頓為
年崇(地方大吏以平原聖母年高宜緩行以適程大頤養而德州至及中水至曲阜兩處郵遠)
(擬各於適中之地葺行館數楹敬奉慈駕寧憩其意誠懇因聽之)
二陵叩
貺斯先謁
鳳駕遲行正暖融
過通州
取近北移十里程(自圓明園至烟郊行宮較通州舊路取直移北十里餘)曉看旭
影掛銅鉦行行未至日卓午已見塔尖樹杪迎
南北通衢水陸交新脩城雉見林梢民風詎祇事商賈
所喜良農耕潤郊
春水初生綠似醅溯流指日御舟開卧波横渡浮橋處
知有遥源古北來
烟郊行宫晩坐
行宫無藻飾稱樸弗稱華容膝較已廣會心寧在遐松
惟撑老榦杏欲吐新花傍晩雲容重作霖斯益嘉
早行
早行圖早駐東方甫質明輜重率已發蓋弗待五更凡
事豫則立斯亦人常情何必耽安逸晏起徐登程輕輿
就曉途平野旦氣清墟里颺炊烟朝餐憶我甿庶不致
忍飢況看麥疇萌前驅戒蹂躪兹實關民生
於白澗行宫作
吉行五十猶過廿(是日路程七十餘里)弗致衆勞例率常設更緩
程翻久滯(緩行則多需時日衆反以為苦也)非緣速到涉奔忙行宫平
楚亦莅止樸室春風足尚佯四壁遍粘歴年句可能默
去闕詩償
過盤山寄題
薊城世里隠蒼烟御道寬平直似弦未可紆迴臨别墅
祇宜吟咏託遥篇杏姿遇節紅將放松意當春翠更鮮
分付高峰應好在探竒聊以待明年
獨樂寺
漁陽自昔號邊城閭左兹頻來往行題額依稀傳太白
(相傳寺額為李白書然無實據)幻身誰與認三生當春忍草綠沿砌閱
古蒼松翠覆楹我實有憂無逸者於兹未肯學循名
題隆福寺行宫六景
翠雲山房
山以雲為衣松栢與翠之閒房搆其問挹潤又一時寄
語扈從者漫陳八伯詞
翠微室
稍卑得畝平便因築巖室匪學隠者流子輿言已悉石
居鹿與遊聞善沛然出
碧巘丹楓
丹楓帶秋色碧巘則後凋自然成繪畫而非筆墨描猶
疑最深處佺羨若可招
天半舫
飛樓俯虚無浮舫於天半何殊泛滄溟一例遊汗漫我
厪卷阿什豈弟致伴奐
挹霞呌月
霞為月點綴月助霞光明相需相得彰無情而有情寓
意固在兹匪慕高蹈名
翼然亭
行館最高處小亭冠㖓置適纔跋馬路一髮縈紆細騁
望目為勞紅旗由此至
二月十二日恭謁
孝陵
開創承
先烈覲揚繼後圖
靈山永呵護
聖蹟仰虚無路入雲霞表
天垂星斗區繖松萬年茂(亭前孝陵神道隆恩門外碑正中有松一)
(株高僅及尋蔭周十餘丈形如張繖視其榦逾一圍似植立數百年者是益上蒼眷估我朝預培神樹)
(以拱護億萬橋山豐茂鬱蔥實為國家年景運洪長之徵矣)
庇蔭視兹乎
恭謁
景陵
己巳
明樓謁受降赦彼戎丙申今日拜荷
佑定兹功歲月漸因遠
高深意不窮
三征平朔漠(康熙三十五年二月六師皇祖因噶爾丹侵掠邊境親統討之九月凱旋)
(是年十月反次年二月復纂死餘衆悉降還付史館恭)(躬行征勦噶爾丹仰藥三征朔漠方略)
慚愧未親躬(此次蕩平金川及前此平定準部回部皆命將往勦愧未能效宣祖之親征也)
孝賢皇后陵酹酒
那能恝爾去仍趁便而來言念曾齊案奚堪更酹杯草
猶逮春綠松不是新栽舊日玉成侣依然身傍陪(令懿皇貴)
(妃為今皇后斫教養者並附地宫)
二月十二日駐蹕桃花寺是日紅旗報功喜而成
什
謁
陵本為報功來是日紅旗即至哉
皇祖九霄垂佑顯孫臣五載慰心纔勲成一將能無繾
氣復萬民要在培(川省辦理軍需輓運不免稍用民力節經將歷年正供蠲綏今大功告成)
(更為特沛恩施用示優恤)速俾喜音達
萱戺(捷奏至即遣御前侍衛侍郎和珅齎紅旗馳赴園奏賀皇太后以冀上慰慈懷倍增)(暢春色喜)
高年定博
笑顔開
將軍阿桂奏攻克噶喇依賊巢紅旗報捷喜成凱
歌十首
甲午桃花寺蹕停軍書正此俯窗櫺(甲午春恭謁花寺東陵駐蹕桃)
(曾有嶺蹊來往呈眼底頻望軍書俯蜃櫺之句今果喜符佳䜟)幸哉今日仍憑處綠柳
中飛一點星
勒圍(即勒烏圍急呼之則為兩字)報捷夜行營(八月廿三日夜)重值上
陵晝返程(二月千二日)一刻萬人齊色喜光明日月永銷兵
三穴猶延一月餘(阿桂等于臘月十九進兵合圍賊巢距今二月初四報捷計四十餘日賊)
(雖負嵎死守然官兵奮勇攻勦大礟環攻蟻衆豈能延抗)六軍奮勇豈饒渠周遭火
器熾攻處早爛區區釡底魚
旬餘棧驛八朝至(軍營六百里加緊文報約計十一日始至此次二月初四所奏紅旗于十)
(二日未時遞到僅行八晝夜可謁迅速因降旨將臺站官弁兵役交部議叙議賞)一片旗紅萬
馬飛夾路羣番喜且懼國之慶也國之威
險惡山川靖梟獍邪深機阱絶根株從今番部都安堵
強食奸欺自此無(促侵逆賊意在蠶食鄰封欲圖吞併今經埽蕩殱除諸番從此可以安享)
(太平矣)
蠶叢絶險隠妖氛百戰功成古未聞鼜鼓冬冬聲凱獻
羌兒稽首送將軍
堅碉林立萬重山破險衝鋒歴盡艱奏績都資軍將力
紅旗一道入桃關
姜維征處號維州豔羨戎人謠語留(維州唐所置以地有姜維屯壘而名)
(昔吐番佔得其地號為無憂城大肆侵掠番人盖習聞而欣羨之是以有搶至維州橋之謠今金川全境削平)
(安營設鎮皆成内地信可謂之無憂矣)今日勒圍為内地無憂城果是無
憂
盼捷經冬復入春垂成偏覺意厪頻今宵料得方安枕
明告慎哉用武人
流離此日穴巢傾耆定從兹可罷兵歌凱莫教容易聽
五年功幸一朝成
白澗行宫即事
去時切切盼紅旗返蹕紅旗已見之固以功成欣且慰
翻因事定惕而思追前詎有符節握善後還廑屯戍為
(平定金川以後擬於其地設鎮安營令提督移駐美諾並於勒烏圍添設總兵噶喇依添設副將其餘險隘之)
(地分設參將遊擊及員弁駐之即令綠旗兵及番人等分地屯種並於雅州添設將軍以控制之番地自可永)
(資寧輯)覽奏獻俘非獻馘(昨紅旗馳報俘馘同獻意索諾木已死今日阿桂等奏至則逆)
(酋兄弟及助惡頭人等並皆擒獲獻俘無應獻馘者豈阿桂未解馘字義耶)益增美善惬心
期
麥色
麥色漸添綠杏苞全放紅遠村烟靄外春景畫圖中空
宇遙聞雁溪稿徐步驄寧因聞覓句為是驗農功
至烟郊日作
淡沲烟光郊趣深吉行六轡緩如琴却看絡繹迎夾路
稱賀連翩集盍簮(向遇謁處候陵廻鑾在京王公大臣祇於近駕兹以紅旗報捷大功)
(告成俱至烟郊迎賀)一喜由來生萬喜人心因識即
天心自維於此何脩遇虔鞏持盈倍勵欽
展謁
東陵告功禮成旋蹕詣暢春園問
皇太后安兼賀紅旗之喜即於御園駐蹕翌日啟程祇
謁
西陵俟還蹕至南苑恭奉
慈輿巡幸山東即事成什
告功東返合趨西路便御園一宿稽未曙便行遵柳陌
問
安緣切謁
萱閨紅旗至矣增
歡喜
黃髮康哉永福禔指日
鸞輿奉祝嘏
岱宗
夀算願同齊
御園花朝即事
西發東還經御苑桃紅柳綠繪花朝羣芳爭凑仲春景
(北方花朝花率未開去歲臘月十五日立春最早加以冬春雪澤頻霑故今歲花朝花事特盛)三白遑
稱六幕調恰值佳辰欣筆點正逢絶域報兵銷雖然敬
怠分一念泰亦難萌敢曰驕
題玉韘
和闐産玉土華浮何必端惟古玉求却我輸前頻注中
孤他依舊事雕鎪鵠侯久置笑空佽馬射勉為藉引彄
(自臂病不能屢中久罷射鵠獨行圍藉馬力尚能射獸)外暈紫雲中白月詰戎隨
處可忘不
趙昌杏花
歲陳粉質褪紅裝設色猶然說趙昌不著遊蜂花側畔
似憐枝上本無香
永定河
惠濟祠瞻禮
廟宇維新恒賴後
神靈妥佑久經前落成此日瞻苞茂肅拜一時致敬虔
鞏固玉鱗堤護甸安恬金鏡浪歸川嘉名永定貽
皇祖惠濟畿封億萬年
過盧溝橋
冰解盧溝渾水披長橋虹亘復經之幸逢耆定告成日況
值清明拜埽時宿按東來那敢滯山遥西望已含悲憑
輿俯視洪波浩脩築宣防有所思
黃新莊行宫即景
向遠行宫建以陳黃圖仍此駐輿新牆籠柳樹烟為暗
庭茁杏花大報春昔過今來何必較前題後什每相鄰
郊臺十里縣城外指日重臨慶典循(平定兩金川大功告蕆將軍等計日)
(凱旋因定於四月廿七日由山東回鑾至此舉行郊勞禮)
麥色
麥色西來日日增菁菁蔚翠接畦塍春連冬雪膏為渥
秋播夏收豐祝登此際焉能萌滿望長年惟是惕難勝
不教蹂踏飭行騎資食均哉惜爾應
見耕者
策騎循長途夾路秋麥芊間(去聲)亦有隙處叱犢農驅鞭
將云播春麥問知乃大田黍禾均可耕土潤地氣宣幸
矣有是乎早種根益堅因之憶往歲望雨期每愆孰謂
清明時秋苗墾以全然而秀實遥慰仍餘懼焉
題半壁店行館
璧壁本同音未知属誰是謂壁似稱山名璧君喻水依
山面水處兩義皆可爾村民弗識字安知有其理彼以
不知呼已以知而揣忽然自失笑謂彼善於已
淶水道中作
清曉輕輿度古道慣經途弗問前郵遠村一縷炊烟起
便繾吾民衣食謀
畫屏北展峯高下繩路西拖亭短長一再宿知將莅止
不言惟覺已神傷
拱把種來柳樹子喬柯今見綠隂連往來忽訝四十載
追憶能無意黯然
志乘淶源紛已多并州浸自弗消磨因思耳食手謄者
豈免隨聲致錯訛
夜雨(二月十八日)
今曉密布雲心希庶其雨無何風勢作堀堁揚塵土明
知地氣潤弗雨無害苦而我切籌農於澤那辭補行行
至秋瀾(村名有行宫)風亦定卓午入夕總晴明紙窗月色吐
丙夜清夢迴問知絲棼宇淅瀝聲漸聞霏微象若覩失
望所得者縱細其欣巨晨征尚濛濛大沛斯延佇
曉行即景
幾點雨絲輕肩輿破曉行麥均濯綠穎杏已綻紅英雲
嶺遠如失烟村近乃呈發生資潤澤吟惬五言城
永慕齋
自是終身慕到齋慕更諄忍言八月景又隔兩年春望
近
湖成鼎種來松作鱗告功叨
默佑永此靖羌塵
復雨疊近作夜雨詩韻(二月十九夜)
昨風雲未散半夜翻微雨曉行仍霏絲膚寸是潤土然
予冀大霈慰望兼為苦春巡重省耕不足所應補借種
有明詔(前聞直隸種春麥者較少因勅周元理核查酌借籽種以資耕作)軍書定旁午
民務莫要農山雲晚復吐初更達五更銀竹織空字弗
驟亦弗徐可聽還可覩允稱大霈哉較昨澤誠巨京師
均霑否佳音兹立佇
恭謁
泰陵
兩年闊展
謁一旦寫悲呼難問
彼蒼者永沈吾痛乎金川除後患青海繼
前謨所願自兹往戢兵事更無(金川之兵本出於不得已幸邀默佑掃蕩)
(成功從今更不願有用兵之事矣)
易州道中作
曉雲初欲泮山雨未全收潤意深春仲詩情滿易州綠
湔連野隴紅濯隠村陬覿面安河到無方小憩留
安河襍詠
安河本意重農功(此地經前督臣方觀承鑿渠引流為溉田之用工成賜名安河有司於其)
(旁點綴亭臺每次經行輙為留詠所重實在農工而不在游覽也)孰謂亭臺點綴工雖不
多何如總不每來輒覺&KR0832;於衷
灌田本亦利郊原黍隴菜畦種植蕃何似春霖深四寸
王畿千里普霑恩
藥欄花榭列高低綴玉穿珠帶潤齊本意欲為不言去
奈他芳景待人題
聞京師得雨誌事
閣報例應隔曰至均稱二寸雨欣滋(留京辦事王大臣及順天府俱奏稱)
(十九日寅時微雨飄灑漸次稠密計入土二寸此即秋瀾行在十八夜雨也)然斯乃謂十八
彼料彼未知旬九斯相較前遭為勝此(十八夜雨此間僅盈寸而京師)
(幾倍之若十九夜易州之雨密㴻通宵約四寸許可稱深透未知京城亦如此優霑否)却思後番
(去聲)可霑其再來章奏當陳悉卜度心殷敢即怡
寄題石經山
將謂石經始靜琬誰知更復有知苑又云慧思付其徒
(其徒即靜琬見帝京景物略而冥報記則稱沙門知苑寫于隋大業中鑿巖為石室磨壁寫經又取方石别更磨)
(蔵諸室内每一室滿即以石塞門鎔鐵固之云云究未知孰是)淆訛記載終難案(叶)吾
意三乘十二部汗牛充棟多無限先後寫成歴蔵之事
有宜然理易顯雖然教在天地間天地不變教不變(叶)
奚愁教有毁滅時石塞鐵鎔貯洞滿即今取之已弗易
教毁有誰取而衍一切執著佛所呵諸人被呵應不免
晴
旣雨宜晴好野村歷歴過青苗含露遍綠樹帶烟多潤
隴扶犁出歸雲傍岫拖老翁蓽門倚其樂更如何
聞京師得雨誌事
正繾京師得雨乎報來四寸普霑濡(昨因易州十九夜雨深透未知京城)
(曾否一律優霑正為繫念兹據留京辦事王大臣及順天府奏報十九日夜密雨霑渥入土四寸餘與行在得)
(雨情形相仿)不惟麰隴資長助更幸黍疇滋甲莩已是馳驅
戒衛士無非辛苦念農夫去年三月曾因喜失麥依然
憶惕吾(十六日清明已入三月節氣十九夜時雨優霑適叶麥收三月雨之諺但昨歲三月亦曾得雨)
(因四五月間稍缺夏霖麥收不免略歉兹距麥秋為期正遠惟望甘&KR1204;應時以期來牟豐穰此時尚不敢遽為)
(慰懷耳)
大學士于敏中乞翎帽黃褂笑而俞之并成是什
仍命和韻
儒服由來本稱身乞恩因以畫麒麟(漢文軄大臣由鼎甲出身者無賞花)
(翎黃褂之例昨因金川功成詔同諸功臣畫像紫光閣中敏中以是為請故賜之)詎圖章采榮
梓里亦謂勤勞同藎臣緇蓆寧如赤芾子鶯衣合著鷲
翎人木天從此增佳話黃絹原歸冠榜賓
良鄉道中即事
迤邐房山入廣陽輕輿雨後釀晨涼須臾紅日照綠野
暄潤胥宜正不妨
麥苗已覺較前長又見新塍茁豆秧等度年來無此事
(往年望雨或至夏初方種大田今日見有新秧問知是豆苗盖緣冬雪春澤連被霑霈地氣甚潤也)慰而
生懼轉傍徨
高處麥長低處短問因地濕致生遲物情即是人情耳
過不及同中始宜
遥看塔影似針懸忽值行宫綠柳前待到回鑾此郊勞
始稱一路事成全
陜西巡撫畢沅奏報得雨詩以誌慰
右壇祈值雨絲霏(初六日祭濡均社稷壇時適微雨霑可及寸)膚寸雖霑
略惜微誰謂秦郊剛翼日欣逄膏&KR0584;渥春圻(畢沅奏二月初七八)
(等日連得透雨高原下隰彌望青猗麥苗抽穎結日穗益可資飽足計其得雨之期恰當祈社後次)原高
隰下都含潤穟結穎抽益致肥額手
天恩兹洊至凛惟虔鞏勅惟幾
春露
春露旣已濡上
陵言返駕怵暘心稍紓西顧懷難罷(一解)露雖降於春實
乃資乎雨設使雨非渥露亦何由覩(二解)雨渥地氣蒸潤
上而為露底必神其說文武分沈布(三解)朝御肩輿行麥
坂蔚湛湛足占雨澤優此景誠希覽(四解)下隰或積水此
際弗雨佳武成減厪念農務恒縈懷(五解)
豐臺行
廣甸&KR2535;迤臨豐臺豐臺村景殊他哉郭駞遺風襍樹種
殷七妙術繁花開花開樹種今復古(豐臺植花木自勝朝已然見日下舊)
(聞)村人世業如商賈何不治田為農夫惜矣懇植斯膏
土更思敷治在順民百萬億分斯一分(豐臺種花樹之地在京縣内不)
(過億萬分之一耳)所失或多得或少(如禁其種花樹而令種田則失業者或反致多耳)
法令禁制徒紛紜冬雪春霖今歲好嫣紅姹紫看夾道
黃筌畫中五里行李賀詩囊益不少勝朝酬唱多雅人
飲酒挾技遨遊頻百年來却鮮繼者亦足以見風俗淳
小獵
行行路進海子門獵騎循例候平原一自臂病罷射鵠馬
射依然弗厭煩昨冬以來艱支屈兹並馬射亦覺難雖
云見獵心猶喜力不從心實赧然控弦不滿發矢弱斃
一孱兔增腆顔解之者徒虚譽武廿發十九中(去聲)昔傳
高齡罷射斯其可詰戎寧繫身為先顧而笑之我弗取
即今隨者多少年廿發十九中誰見百聞不如一見焉
甫經定功可耽逸昭烈致歎意應存
駐蹕新衙門行宫作
小獵平原罷亦速重來古屋憩猶便盆花庭樹自今日
逝水過駒已昔年内聖外王均我責脩身理世愧前賢
撫牋遣暇吟七字付與虚齋傍舊篇
陶春室
書齋清遠塵來駐仲之春編簡都依舊柳桃已報新因
知化工妙更切體元仁蒐騎平原待偶為底事頻
澹思書屋口號
少時恒此讀芸編思慮無紛誠澹然今日思艱那語澹
副名祇有别經年
古秀亭
突兀當亭峙古柯春來新葉未抽科箇中意趣秀無盡
豈在菁葱滿樹羅
題裕性軒
性近人生初能率斯稱道是軒額裕性命義誠云好有
餘之謂裕廓然祛急躁(叶)虚受應物來靜守謝私擾所
見實如斯全斯勉探討
裕性軒前玉蘭盛開未謝因而有詠
玉想丰姿蘭想芬留餘香色亦堪欣庭前觀象玩碩果
花下聯吟憶樂羣駒隙風光過稔冉蜂衙午晩尚殷勤
輸他木筆辛夷占(辛夷紫色號木筆接植則花白為玉蘭而花朵原一樣也)本是同
根品自文
詠缾梅
盆梅不計月遲早由花師庭梅資土植南早北開遲靜
怡軒前花季春始逢之今歲節氣早仲月即見斯而適
啓巡蹕略惜孤花期海子近京都簮缾呈數枝冬春雨
雪霑精神益革滋朵大乃異常遠聞香氣披苟嘗其一
臠鼎味都可知獨欠未倚樹親切全體窺幽韻則已探
斐然興吟詞
二月廿四日恭迎
皇太后駕至新衙門行宫喜而成什
撰吉並因俟候暖
鳳輿兹日始迎來今年二月如三月
萬夀昌哉更熾哉陸輦水舟奉
體適衢歌巷舞博
顔開定知
益算綿綿者祝
嘏將遵
泰嶽迴
春曉
東方漸昒昕綠野濛春露肩輿徐啟行草香聞布濩所
欣寧在草麥田及蔬圃一例潤氣蒸歴年所罕遇武定
奏軍功雨霑紓農慮幸逢諸事順吾心慰滋懼
寧佑廟瞻禮
海子居中地
靈祠奉祀虔(是廟建於雍正已酉年祀海子土地之神)來瞻春仲月建置卌
餘年松已龍鱗作碑新虬篆鐫(寺前碑亭刻辛夘海子行詳叙南苑顛末)
安輿頻奉豫益
夀祝綿綿
南紅門行宫
向南行館樸無文路近駐便(平聲)亦可欣每以舊居生繾
綣便教新得驗尊聞盆芳朵綻盎春氣庭樹柯高靜夕
曛經此率因東道主平原獵騎底須勤
暢遠襟軒口號
曲室迴廊四面圍循名軒額似相違暢懷近遠寧因此
笑属多言辨是非
南紅門外作
南苑行宫逐頓移東巡今日信遵逵紅門外便烟村接
歴覽農桑兹始之
秋麥已長春麥萌不教獵騎躪縱横柳圍村識青雲店
憶我少年覓句行
鳳河一再渡橋搘蕩漾渾流每藉兹(鳳河發源於海子内之團河下流與)
(永定河滙蕩滌沙渾同由大清河入海是鳳河實永定關鍵向以年久淤塞因出内府帑金飭加桃濬俾得暢)
(流邇年頗資其力又以舊河勢直恐其一瀉無遺令作之字形使其曲新而下)設使不為之字
繞清波直瀉慮無遺
大興縣境接東安儒士耆民載道歡絞縛綵棚由賀祝
(起程前原降旨不令地方官陳備戲棚兹因紅旗報捷紳士各於本境結小綵亭申賀喜祝壽之意周元)
(理奏地方官並亦不能禁也)得無程督地方官
駐桐柏村行宫即事
策馬無塵土潤街行宫當面樹圍皆到門展步原熟
路據榻憩躬有雅齋幽韻鳥如歌奏管芳春花似笑
迎階循名設述導淮古清口淤方繫遠懷(近年黃水沙淤停滯引河)
(身漸高淮水不能暢出清口每有黃流倒漾之慮時為厪懷此地村名桐柏與禹貢導淮之意偶合因及)
(之)
題融春堂
春光信已融春蹕此巡東暖律
慈躬豫芳郊
懿賞充高低陌柳綠濃淡砌花紅允矣一遊樂吾民可
盡同
古芳書屋詠杏
老杏峙堂陬春風花發稠因緣今適值種植昔誰留通
體雖非稺標姿終是柔如將潄六藝於古潤芳酬
降旨加恩直隸各州縣詩以誌事
省耕祝
嘏告成功慶稡應敷恩普同賜復無論經及否(兹因平定兩金)
(川集勲奏凱恭奉告功聖毋安輿廵幸山東延縣及禧岱嶽並詣闕里凡蹕路所經直隸各州别)
(曾承辦兵差之處所有緩征借欠共銀十萬五千六百兩有竒米穀麥共九萬九千一百八十石有竒槩予蠲)
(免俾普霑渥澤)蠲租略别歉和豐(其災區而非廵蹕經行及非軍行過往州縣所有因災緩)
(帶銀八萬六千七百四十兩有竒災借欠項米穀麥五萬六千七百三十石有竒亦予蠲免)民間總
令留餘力司庫何須計鮮充申命地方大小吏推行毋
俾向隅窮
過武清縣
古縣漢泉州經過長短郵柳蹊青向郭麥野綠盈疇儒
士藍衫列耆民黃褶稠(凡老民皆賜銀牌故多服黃褶候賞盖以為榮非利其貲也)
徒觀尚温飽未見可同不(去歲此處亦曾被災詢之周元理稱所被災分較輕止列)
(於次重州縣賑䘏現在民情恬適且素無積欠不在議蠲之列)
至寶稼營作
暢春陸路祇三程(自暢春園至此陸程僅歴三頓即奉慈駕登舟益臻安豫)寶稼
今朝駐水營登舫
高年體益豫巡齊千里衆攄誠一人養合天下共
萬夀增如大海并設以循名期責實祈農惟是祝西成
題安福艫
預已發天津(御舟向在天津收貯預日來此候行)水營艤岸脣今朝莅止
宿明日啟行晨書室如入舊川途又溯新永維題額義
安福願同民
楊村二首
初發鮑邱第一程風和日暖進舟平楊村夾岸東西列
便為(去聲)廑思百室盈
跪瞻民悃已攄哉何必南腔搆戲臺瞥眼便過惜虚費
迎船新水漲潮來(海潮至楊村而止不更往北見縣志)
北倉
建置緣分貯漕穀
聖人恩濟制誠精(座截皇考命於天津北建倉四十八漕以備賑借自雍正二年至今)
(每遇賑恤貧民得早霑實惠)請留部議常為格曲體民艱特許行(直隸)
(遇有賑務督臣請截留漕粟備用每格於部議念閭閻待哺孔亟特勅允之)上損益之方是
益劑虛盈乃得長盈萬年
家法應恒守天庾休因浮議更(謂天庾當留有餘此浮議也百姓足君孰與不)
(足乎)
賜直隸總督周元理
微職洊臻幕府開京畿最久更長材事無巨細無弗悉
民有艱難有賴培莫詡駕輕斯易耳可知責重益蘉哉
道塗供帳寧須亟夏諺猶慚為度來
風帆三首
順風張帆逆風落屢落屢張無定期之字川流原每轉
安能巽二致頻移
風常有定川無定曲折行舟逆順殊順則喜而逆則怫
人情一刻靜能乎
渤海常江浪拍天順風一日里行千始知江海量誠大
不似渠河易轉還
御製詩四集卷三十五
