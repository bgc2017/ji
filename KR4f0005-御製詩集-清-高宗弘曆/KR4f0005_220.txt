御製詩三集卷五十七
古今體一百十首(丙戌五)
河南巡撫阿思哈奏報得雨
自春入夏雨霑畿澤慮他方足也微今日一封由豫遞
前旬五寸值霖霏遥知禾&KR0927;秧全茁更報麥麰苖益肥
接壤齊郊兼廑念速詢遂命驛傳(平聲)飛(山左境連豫省邇日曾否得雨)
(及有無待澤情形未據奏報因馳諭崔應階令其查眀迅速郵奏)
浴佛日作
潤逼清和景氣鮮九龍早是效神權經猶有字傳斯爾
佛自無塵浴豈然樹張(去聲)綠隂金井外花消紅意石欄
邊封章適報河南雨碩與休徵結善緣
襍言
美玉藴碔砆良工砥乃現精鍊蔵鑛樸巧冶鑄知幹設
以付凡庸怢忽那欣羡絶節彼高唱俚耳非所玩肆義
彼芳訊俗聽非所善方以類聚物以羣分臯䕫稷契之
臣唐堯虞舜之君彼何人哉乃欲云云主爵都尉有言
卓哉誠不可倫
題劉松年琴書樂志圖
不知四老姓名誰清晝琴書且自怡漫擬商顔寄高躅
滅劉恐中(去聲)牧之詩
詠金廷標四皓圖反杜牧詩意
牧之不是安劉是滅劉之句可謂卓識然吕后横
行死而後平勃反正漢之不亡已似千鈞一髮矣
且四皓隠者何預人世出而入朝一言以定太子
此亦理之所必無向曾扵題馬遠畫中辨之詳兹
因詠廷標畫故復及之名曰反牧之其實闡牧之
未盡之意耳
西山既學採其薇那管人間閒是非待到南軍袒左袖
爾時劉滅已幾希
詠金剛四相
無始劫来相與共合成四大以為身五官各自有分職
一已誰當作主人書義惕哉曰撫后易辭深矣要觀民
深源却喜周旋久真是迷頭認影倫
右我
天地之間占一才可知七尺五倫該體仁足長期無忝
類族為同要有培區畛那應分彼此情田須是闢汙莱
在知善任寧容易惟帝其難益慎哉
右人
草木無情物有情一般得號曰衆(平聲)生花榮葉落寧非
性蝡動肖翹各别名不識夢中猶未覺平添幻裏許多
争吾惟胞與殷深念何暇如来行處行
右衆生
耳聽弗聞目視遅呼人欲語忽忘之易令生厭曰惟耄
最不可争者是時往事迅如流水過貪心翻似小兒癡
幾多願老還悲老云此非愚愚竟誰
右夀者
詠金剛六如
黃帝真人豈過(去聲)譽却傳晝寢到華胥據龍吐鳳寧誠
有三卜六占總涉虚園吏誕聞栩作蝶牧人虔祝衆維
魚謾云夢了斯覺也可識覺時亦夢如
右夢
知假疑真真本假謂無却有有還無呑刀吐火誠竒矣
呼蟻喚蜂儻是乎讜論曾聞獻陳禪(去聲)巧思何足羡公
輸眩人自詡能愚衆豈識原来被衆愚
右幻
激起浮来亦底竒相遭風水偶成斯海潮見說賦盧肇
蟬蜕還曾悟戴逵欲捉無從空摸擬徒看有相(去聲)孰嘘
吹儘知散去為消滅害(入聲)不觀扵未聚時
右泡
日中鐙下驀然逢何自而来此相(入聲)從舉手互招但無
語離身欲避鎮随蹤悲歡憂樂常依體幼老妍媸捴象
容元定未知原是假却稱不愧益為恭
石影
為布為沈誰則司子虚撰述率如斯空傳寶甕漸已減
及至銅盤實益卑未許降甘誇瑞錄却思助潤有忠辭
襄陽杜甫寧聞道富貴草頭一中(去聲)之
右露
月令仲春始見之羲經取象實同離投壺玉女天開笑
飛索豐隆雷洊随目不及看光儵爚意何從擬勢靈竒
誰知貝葉傳心法一切觀如是有為
右電
山東廵撫崔應階奏報得雨
減從巡民到省東甘膏逢日此原同(京畿扵四月初一日得雨崔應階摺)
(奏亦扵是日行部至青州逢霈甘霖)登莱已慶&KR0927;苖碩兖濟兼稱麥穗芃
問去旨猶遅彼遞報来信早慰予衷(前日山東尚未奏報得雨扵四月初)
(七日傳旨詢問崔應階此奏扵初六日在青齊途次所彂計問旨尚未到彼也)纔過旬又思繼
潤蜀望自知太過中
暢春園無逸齋疊舊作韻二首
萱戺詢
安罷松軒每憩憑茨茅常致仰階土易為登夏樹隂將
密溪風清莫勝周書即舜典
家法凛繩承
對時思育物即景未忘言竹韻輕敲院花香細入軒惟
勞以為逸曰静不嫌喧髫歲憶承
澤恒蒙
霽色温
由萬泉隄上至聖化寺即景襍詠
暢春本就戚園築(春眀夢餘錄載丹稜沜旁為眀戚畹李武清別業暢春園盖因其舊址)
(建置)稜沜猶堪遺蹟尋咫尺萬泉資灌溉重教(平聲)相土一
詳斟
甲申䟽治起農功泉利猶遺可擴充春仲鳩工闢塍甽
(萬泉久湮塞甲申歲始命䟽濬即其地開水田今春復加墾闢稻畦鱗次属以長隄迤邐至聖化寺宛然江鄉)
(風景)稻秧今看已菁䓗
沙泉大小滙成池瀦蓄宣通實賴之利在農田合祈報
經營方向搆神祠
宛轉循隄竺宇通清溪左右繞煙宫仲春曾此一停蹕
(仲春唘蹕謁蹕視泰陵曾扵此停事)又覺流隂瞥眼中
閒齋精潔足磐桓爛漫階前綻牡丹春雨頻滋風復少
枝頭花朵大如盤
芟葑剔淤前歲為引泉曲注已成池齋傍仍有餘閒地
可作稻田命墾治
虚静齋疊近作韻
近作頓成前題依
奎畫邊
恩慈即景憶歲月不期遷綵筆兼花點珠簾隔絮懸既
虚還致静何處弗應然
昆眀湖泛舟
聖化寺墻隄左邊出墻輕舫溯長川(聖化寺在長河隄左出墻登舟即逹)
(昆眀湖)繡漪橋影鏡奩展萬夀山光畫㡧懸岸柳已藏黃
鳥囀槳蘭微帶翠萍牽湖波澷惜減三寸正為(去聲)乘時
灌稻田(䟽治昆眀湖夲為蓄水以資灌溉稻田之用每春夏之交湖水率減數寸盖因稻田日多以濟)
(雨水或缺也林丞但知守湖水尺寸而不計及灌溉此有司之見嚴禁不許)
水村居
沙岸維蘭舫水村叩竹扉逕多紅蘤護屋有綠楊圍驅
馬稻秧佈育蠶桑葉肥非關閒綴景藉可騐民依
景眀樓
高樓左右影澄波一歲之中一兩過津逮希文序題額
景眀却又度春和
耕織圖口號
稻已分秧蠶吐絲耕忙亦復織忙時漢家欲笑昆眀上
牛女徒成點景為
暢觀堂
暢觀豈易言必也心暢好心又豈易暢必也登萬寶春
中及夏初霑膏沐
大造以此鱗塍間菁䓗茁秧稻邇来過半月風盛覺炎
燥思當一雨滋雲勢空如掃吾心那暢然躊躇佳兆保
懷新書屋
前度已成陳懷新真是新良苖窗裏綠活水甽邊銀斯
景誠無匹羣芳那足倫西成期尚早未敢祝高囷
睇佳榭
四時佳景遞無窮高榭惟憑一覽中今日稻芃將麥秀
絶勝柳綠與花紅
微雨(四月十七日)
垂霔簷牙滴響聲為時惜弗久旋晴已欣麥有可收兆
因悟誰無患失情寸地潤来終是澤片雲飛去頓成輕
不風尤好風偏作硃筆拈吟遣意怦
風
清眀日風占風多幸皆風後雨随霈昨来半月始微雨
今日蓬蓬勢轉大雨潤不足抵風顛園居心廑農郊外
&KR0927;疇麥隴雖青青可云根潤弗致害交夏早過土王(平聲)
時其占應越清眀界竚俟風息甘雨零諵諵卜度誠無
奈
後莽子行
將謂莽子少猖獗不然劉藻何自刎幸予聞信早易督
不然軍務誰為準疥癬豈足興六師土司遭燹亦堪憫
綠旗兵雖非勇戰守土之責調以近(莽匪侵擾土司邊境雖小醜不足煩)
(申討然土司久隷版籍兵燹遽罹情亦堪憫而劉藻所調綠旗兵不及千人未足以壮軍聲而讋賊膽因命多)
(調滇省防兵七千餘厚集其力剋期進勦自此屢戰皆捷)比及閣督至滇南(初聞劉藻自戕)
(之信疑莽匪勢或未能驟戢及楊應琚甫至滇中已次第告捷迅奏成功則其事本非難扵措置使劉藻居此)
(亦未嘗不可望集勲懋賞乃早以畏怯引决貽羞搢紳若非予預燭其無能先期易督臣馳往則軍事將何所)
(統乎)早報藻也小弗忍其時統軍兩總兵(總兵劉德成華封分路進搗孟)
(艮整欠勦平巢穴賊首窘急竄逃楊應琚聞報即檄兩鎮四路追躡設法擒捕而扵善後諸事並籌畫有方因)
(敕部議叙)廓清邊徼威已振(叶)因知莽子怯扵雀綠旗已足
敺叢隼孟艮整欠實賊巢賊首棄之逃廹窘閣督馳檄
二統戎務獲賊首毋容隠莽子之伇畢扵此次第撤兵
無事緊十三版納昨蹂躙招徕荒土俾勤墾(楊應琚奏十三土司)
(經莽匪焚掠多未耕作今邊境已寧諭令各回本土借給籽糧俾乘時墾種十三土司即十三版納以其地俱)
(以猛為名故又謂之十三猛因念此十三土司元氣未能遽復降旨將夲年正賦上年舊欠銀米三千八百餘)
(槩行豁免以示優恤之意)土賦不多亦正供降旨豁免蘇窮蠢譬之
庸愚御駑馬弗進扵行徒傷吻庖丁游刃有餘地事在
人為言益允
西直門外
甫踰廿日復還宫殿選文材衡至公(廷試新進士命讀卷官以前列十卷)
(進呈閱定甲乙即拆名引見翊日御殿傳臚)麥穗已齊禾&KR0927;茁青郊農况攬
籌中
前度幸逄霑雨後邇来已逮望霖時情知數日雖堪待
無那憑輿切切思
高下菁蔥景實佳因之益廑保佳懷得無前此慰為滿
以致而今燮變乖
御殿傳臚
三年一舉右文儀未可尋常例視之衆對策皆攄所學
親掄頌在不忘規(昨閱前列十卷親為掄定條對雖皆詳贍而原擬之第六卷尚知頌不忘)
(規因特擢第一)或逢甘雨随金榜(時頗望雨)且喜微風靖綵旗必有
真才濟實用殷吾渴念竚扵兹
題素尚齋
掄魁禮畢西華出西苑憩尋泉石清脫却朝衣換常服
果然素尚副齋名
由南池北岸至豐澤園望瀛臺未至作
液池南北中一水分三界勝朝號三海椓人特張大瀛
臺實在南樓閣金碧繪以言結搆幽未若豐澤最况可
課農圃
家法實超邁南池循北隄肩輿曉凉快一望與一至其
中識勸戒
植秀軒對竹有會
山軒名植秀四面圍綠竹試問植物中秀應讓誰獨(一解)
竹亦有秋時梢頭葉㦯黃不争衆木青節概故異常(二解)
雨扵春夏交南多北艱致補助在人為汲水課澆埭(三解)
暇即課澆埭園人前致辭權且不宜澆緣埭抽筍時(四解)
問其故為何水多筍屈曲匪愛實害之郭槖言可復(五解)
若然雲棲林地洳雨且霪何以行鞭時十丈拔森森(六解)
對曰此實異雨乃天膏賜井寒河㦯汚其水不同致(七解)
情知此巧言不復斥其非澆竹猶小事戒在莫予違(八解)
自長河進舟至昆明川路即目得詩六首
倚虹堂畔進煙舟一泛長河溯逆流已爽人炎寧不廑
知他縴路柳隂稠
舟移岸轉幾循廽樂善名園近水隈屬我盼霖遊興懶
籞門徒望竟空開
沿隄陸隴復溪塍一例菁䓗象已憑再得時霖收可卜
為兹渴澤念彌增
廣源閘限水高低登陸易舟復進西川路何妨較常淺
節宣原為(去聲)灌鱗畦
岸傍萬夀古祇園禪衲紅衣跪候門寫出都官詩裏意
不須到點向重論
溪路曾無廿里遥鳴榔徑渡繡漪槗誰言拙速六章就
也覺其間半刻消
鳳凰墩
非舫弗能至一年一再来似兹誠慢矣笑我何為哉岸
樹隂不到渚花香未開秣陵莫須憶太白早登臺
惠山園
近岸維舟日未午小遊聊趁片時閒恰如墩適離皇甫
便是園今到惠山松傍眀亭常落落泉淙暗竇自潺潺
引思那在秦家墅祗在民情親切間
微雨(四月廿五日)
傍晩西山殷其靁族雲送雨須臾来須臾来亦須臾止
仰天眀見斗河魁地皮剛濕惜未寸麥禾焉能潤及荄
解之者曰夏甲子農占不雨幸為佳(是日為立夏後初甲子占書以雨或)
(致潦因有以雨勢未成為幸者)吾惟渴望濟目下一惜一幸難為懷
賦得麥浪(五言八韻得翻字散館試題)
自春徂夏首膏雨幸頻繁以此幪幪秀宛成瀲瀲翻是
波原不濕占候未宜温那可縠紈擬應知餅餌存色同
萬頃碧聲異一溪喧利豈楫舟用澤為衣食源其霑益
顒望實穎庶堪言憫彼三農苦籌兹八政原
題楊大章四季花卉
碧桃
夭夭桃朵依依柳都占東風第一枝欲問詩人陌頭態
可如天上豔陽姿
長春
逐月枝間窈窕紅天然頭踏報春風草蟲蝡動纔蘇蟄
便趁陽和上露叢
木香
嬝嬝昌條曄曄黃和煙籠月不勝香相扶那藉縛花架
看取孤枝自在芳
虞美人
淡抹濃粧總覺嬌弱枝猶學椘宫腰聞歌起舞曾何謂
劉項滄桑事已消
右春花四種
萱花
青青葉襯夏花黃儘足風流祗少香我是先憂天下者
便教樹背那能忘
夹竹桃
亦復猗猗亦灼灼淡紅疎翠特丰姿連昌宫向墻頭望
正是元家得句時
山丹
幾叢䔩䔩綻牆隂艷疊紅羅惹蝶尋比似淮南應致笑
山人何得有丹心
萬夀菊
非菊何妨得菊名黃中色暎日華眀玉階金戺瀼朝露
恰似稱觴對
座擎
右夏花四種
鳳仙
尾翅翹然象九苞尋常秋色短墻坳楚狂早是歌衰德
澷擬雝雝阿閣巢
秋海棠
幾朵猩紅軟玉蕤秋風初試怯猶遲依稀七夕長生殿
可憶無人私語時
牽牛
河畔黃姑不耐單服箱空望露華漙連延蔓引楓枝上
抱樹秋蟬為(去聲)唱寒
雞冠
疊卷層舒穗簇攅不同花樣鬭花姍玉墀雅合成雙種
絳幘雞人一例看
右秋花四種
蠟梅
梢頭磬口艷含香撚蠟誰家製女郎何必區區較形状
羶薌早是有蘇黃
水仙
心鏤黃金瓣裁玉玉金豈足累清高傳神若問誰稱最
八斗惟應子建曺
山&KR1431;
淺紅娜娜弄芳菲凌雪依然麗曉暉設擬唐宫鬭絶色
梅妃側畔有楊妃
梅
古淡丰姿清淨香貞元消息朵中蔵女夷若道無神解
那令斯花殿衆芳
右冬花四種
蔵紙扇
風裏雷音演雲中龍爪行動搖含妙諦空色離(去聲)常情
祇此賅三蔵知他勝五眀如因咨半滿猶屬語言争
仲夏玉泉山
仲春曾一至仲夏此方臨徒覺抛山静来申禱雨忱羣
芳付夢閱千頃待膏斟豈不亭臺好心煩懶去尋
玉河
玉河舟去復舟逥泉弱水微露岸隈一雨應教諸事美
越難片刻鎖眉開
題和闐玉五老圖
峯如列廬阜人似會睢陽意喜泉同潔形奇松共蒼閙
中鮮蹤跡幽處足徜徉澷擬遊河瑞吾方愧望洋
端午日詣
暢春園問
皇太后安
本擬登秋歌麥含邇来冀澤實難堪數朝雖可霑濡待
五日何能宴賞耽
萱戺尤同斯望切蒲筵寧祇在調甘承
歡養
志胥應黽對節徘徊用是慙
詣
黑龍潭祈雨得詩四首
靈湫由来
神所憑功參
帝載佑農登麥臨秋&KR0927;禾臨夏待澤躬
祈敬倍增
申酉誠然得酒漿春膏亦復兆農祥因之益願綏豐繼
顒籲優霑切悚惶
&KR0927;疇稷壠綠芃芃景與常年略不同(去冬雪甚霑足今年春雨亦調勻故)
(早苖已長彂晩田亦種植茁生惟自四月朔得雨以後未得透雨現在望澤頗殷然大田景象較常年迥異此)
(時即得甘膏優渥秋成仍可望豐收)此曰慰尤此曰保兩難為置念紛中
步
禱寧辭石級高無能調幕首頻搔兩年前况依然在(癸未)
(曾来禱雨甲申乙酉皆以雨調未来祈澤)請雨憫農一念牢
微雨(五月初六日)
龍潭祈澤逥晴宇無片雲過午望西山英英吐霧雰倏
忽殷(上聲)其雷送来雨絲棼須臾風散之潤不及寸分坐
立難為情瞪彂勞徒殷陡益一天愁那覺片刻欣
賦得鑑空衡平(五言八韻得公字朝考題)
随月軒皇鑄巡方虞帝同呈如銀魄皎懸共玉樞崇平
準從繩木空含出冶銅妍媸那先設輕重應無窮形象
非留滯循環靡始終旃摩寧底藉瑶鏤不須工是謂具
神用堪因悟大公箴言思藴古觸目警吾躬
雨(五月初九日)
作勢雲容密復疎盼晨問夜越愁予誰知傍晩優霖驟
竟致通宵細霔徐五日為期真弗爽一犂不止覺猶餘
麥仍望穫&KR0927;禾蔚惟是惕如勝慰如
晴
渥雨霑膏壤薰風喜快晴麥麰漸(平聲)弗慮禾&KR0927;長(上聲)如
争池水侵尋漲樹蟬一兩鳴曉凉披露氣頗覺縠衣輕
題宋瓷臂擱
質欲閱千歲用堪佐六文鐵釘猶可據薜暴那曾聞盈
手竹裁節通身冰裂紋持將贈逸少作字換鵝羣
西直門外
孟夏之初此出城時雨應候方喜晴過望以逮五月朔
展轉盼澤千愁生其間一二亦微雨不及分寸徒勞瞪
月之九日乃大霈以日繼夜優霑并即兹
方澤應舉祀預齋禮合旋宫庭城外農况歴歴閱二麥
原可歌豐登黍稷粱菽綠遍野景與去年頗不争然則
吾憂未虚擲又聞謙益損扵盈那無為慰那敢慰惟曰
戒盈謙勵增
題女史陳書畫頁十種
古木脩篁
子昂題句仲姬畫(元時管道昇畫多有趙孟頫題此冊乃尚書錢陳羣母陳書所畫每幅俱)
(有其父錢綸光題句相莊風雅故不減趙管云)頗有今人似昔人幾个脩篁依
古木龐公高躅别傳神
蘿蔔霜菘
畦蔬小摘供盤飱熨齒蔔頭與菜根咬得此中無限味
寫將清白示兒孫
&KR4528;果珍禽
飛来珍鳥自棲枝欲啄垂瓊意且遅淡墨淺深兮向背
清風林下有如斯
襍果(楊梅桃)(枇杷)
楊梅酸與露桃甘可做尋常世味參一例琵琶彈别調
前三三即後三三
眠犬
一團烏玉卧婆娑似解黑甜樂趣多如此宴眠不吠盗
主人畜爾意云何
蝴蝶鳳仙牡丹
嬝嬝蠉蠉態各竒軟紅芳綴一絲絲采香欲識春駒意
好是花叢未入時
怪石古栢
怪石碅磳古柏森煙霞之表結同心錦宫城外如相見
(用陳羣父綸光題語)定是曾經老杜吟
春溪水族
青青弱藻泳魚蝦幾片輕紅貼落花試看(去聲)春溪圖越
若豈殊秋水對南華
梅溪
清溪月影一輪孤厜㕒人真號弄珠若問詩中傳作者
不扵高唘在林逋
花籃
幾般寒卉箬籃装不是春園桃李芳珍重齊眉成合璧
自應綿慶繼書香
此冊為錢陳羣父母手澤貽留今陳羣欲登之石渠
以永其年朕思石渠所藏陳羣母各種畫頗多不忍
更留此因各題一絶仍以賜陳羣俾其家什龍為傳
世之寶並命金廷標倣寫成冊錄原題收入石渠藝
林當增此一段佳話也
元制誥之寶歌
理藩院摺具奏聞鄂爾多斯呈辭申東魯卜瞻磋其人
爵列貝勒五等掄所屬敦珠克旗軍牧羊哈逹圖山垠
風沙中見金色焜掘得一章剔苔痕諦觀不識何所云
似非尋常印則真貴物弗敢私留存敬報典屬獻九閽
開匣彂囊摩視頻制誥之寶小篆勻用鈐勑諭頒絲綸
笵金五成擁瑞雲升龍蜿蜒之而鱗上結寶燄敷玢璘
更鐫天竺平頭文咨於章嘉(胡土克圖)譯語陳三寶呵護吉
祥臻審知此器貽大元爾時敬佛黃教尊威震外域平
中原國師八思巴超羣授戒扵内外諸臣卓哉希憲獨
不遵無何天魔踵事新人事日壊神弗欣皇覺寺僧劉
季倫創業撫安天下民倉皇出塞重器淪閱世自出龍
堆墩藩臣表進嘉忠純衛拉鐵章那足論其制大小誠
迥分(鐵章為策妄阿拉布坦時得自西蔵為準噶爾傳世之器而此寶則鑄自元時帝主以鈐誥勑其輕)
(重不可同日而語且寶係笵金為之方得四寸厚得九分紐為蟠龍雲燄通高五寸而鐵章則鐵質木柄方僅)
(寸有五分厚僅二分許其大小形制亦迥不可侔)聯類比事鏡戒諄殷鑒在夏
周在殷
夏至齋居
雨足炎如失日遅晝正長致齋存一敬撫序過純陽徹
樂無琴瑟消閒有縹緗薰風方應候殿厦納微凉
夏至日
北郊禮成有述
歲歲躬親致敬恭
廣生綏屢沐
恩重
方壇有澤晨光辨碧宇無雲露氣濃爵獻以三浮綠蟻
樂宣惟六徹黃琮曉凉緣是霑甘雨預籲西成意倍顒
麥收
山東八分餘河南九分上又聞關中麥較豫猶覺王直
督近具報豫計收成状亦可贏八分疑信未即諒昨因
禮
北郊蕆事園林向輕輿閱農田目謀勝耳訪秋麥則畢
艾頗有崇墉相(叶)春麥尚待熟雨後籽粒壮以此囤麥
戶争糶價已讓預報誠非飾額手感
天貺
午熱
北至候方過溽暑節尚未曉凉雖氣清午熱已炎熾廣
厦静猶可窮簷熇那避思當一雨佳囂蒸與湔溉尋憶
圃場間正當曬麥穗恊時及籌農殷心兩難置
詣
黑龍潭謝雨
致祈澤霈流
神貺此虔酬攀磴仍步上(来祈雨澤時步上石級致敬兹以来謝尚乘進肩輿却之)
(仍步上弗敢以雨霑少懈也)霑田敢意偷誠然
天縡贊原不已躬謀下視高低隴芃芃綠似油
遊大覺寺襍詠疊舊作韻
祈雨居然渥一犁謝霑之便路遵西精藍自合絶人跡
何事亦成桃李蹊
&KR0927;禾夹路蔚青秧場圃風吹打麥香半月憂勞一朝慰
更無須悟幻和常
白足僧人衣水田都官詩語莫須然無言小坐片時去
消得清吟和(去聲)昔年
大覺寺
竺宇暘臺(山名寺在山之下)麓叢林鎻碧煙境幽禽出谷寺古
樹參天池水洗心竟旛風說偈元山僧候答語却不與
談禪
龍潭
常聞佛說法必有天龍護净域有靈潭應妥那伽(梵語謂龍)
(為那伽)住泉府蟠凊深解澤興雲霧雖非請雨来扵惠豈
辭屢但願以時晴何妨以時澍
四宜堂
花宫右側有書堂楣額虔瞻
御藻光(堂額乃書賜皇考御筆者)筆法詎惟仰
鸞鳳心傳直欲溯
羹墻秋冬春夏四漩澓眀暗色空一幻常小坐便當催
轡去柳隂好趁午風凉
銀杏
老幹隂森尋丈餘數人連抱峙階除金顛元躓眀消滅
一例無心閱幻如
憩雲軒
出岫與成峯無心亦無法有為即有勞扵焉憩乃洽雲
則安藉憩題軒似未恊已而小徘徊英英寫繩榻去子
既弗辭来兮仍聽合憩斯真覺宜相與悦淨業
領妙亭
四柱孤亭倚碧山飛流足底落孱顔問余領妙扵何處
祗在麥場禾隴間
錢糓杜甫詩意圖
五月江深草閣時榿林颯颯引寒颸傳神設擬杜工部
坐對嘉賓定是誰
題和闐玉漁船圖
團圞宅汎家浮樂事此外奚求曬網捕將活鯉換錢沽
得佳篘風笛有腔無調夜犬不吠何愁底識伊人如玉
盖知張志和流
御製詩三集卷五十七
