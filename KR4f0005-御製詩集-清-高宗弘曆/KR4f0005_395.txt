御製詩五集卷四
古今體一百六首(甲辰四)
渡河有作
昨日有風息夜半宵隂未雨霽晨清拈香
綵幕虔致敬(二月廿二日自楊家莊行宫唘蹕渡黃河例設綵棚拈香瞻禮河神)開櫂
蘭舟穏渡平蒙
佑匪今益予懼相親自昔篤民情迴看西北雲容重澤
霈豫齊庶利耕(江南境上春澤已霑此時不雨尚可山東河南及直隸之河間景州等迤南府)
(州各屬望澤較殷茲西北一帶雲氣濃厚庶冀膏澤普霑利我春耕也)
陶莊
河神廟瞻禮曡庚子詩韻
瀆宗丁酉徙陶莊清口從兹弗患黃(向來清口每虞黃水倒灌自康熙己)
(卯春西隔皇祖南巡莅視即黃使命河臣董安國於清口迤岸挑陶莊引河導北因開放過早旋復)
(淤墊其後庚辰辛巳壬辰甲午以及雍正庚戌歴漾非命大臣及河臣籌勘挑辦功迄未就朕以黃水倒)
(開陶莊引河更無善策因命薩載詳悉履勘隨繪圖貼說奏聞復於圖内往返指示自丙申秋興工至丁酉仲)
(春工蕆開放引河溜勢暢達河成命建河神廟以荅神佑詳見御製碑記)爰敬河干脩廟
侐永祈
神佑福民長更疏北岸防沙逼仍葺南隄挑水障(庚子三月)
(阿桂於豫工合龍後至行在復命因令會同薩載查勘北岸陶莊新河據奏新河兩頭已寬至九十丈其中段)
(僅寬六十餘丈請於北岸再開寬四十丈俾一律深通伏秋大汛暢注下達其陶莊南岸木龍復經指示改建)
(三架以期刷沙挑溜均為有益)是日齋心謁
靈宇光春額手肅清薌合龍庚(子)歲叨
殊宥(庚子南巡於二月初十渡黃時展謁陶莊行河神廟竭誠默禱旋據阿桂奏十一日兩壩自合龍)
(黃河順歸故道之事及阿桂來行在細詢情形具奏二月十一日儀封漫口未合龍以前金門尚闊三丈水深)
(十一丈餘至午時忽報南壩沉墜驚往勘視則南壩掃根全勢移走陡與北壩接連爾時見機有可乘隨趕緊)
(填壓不三四刻立見斷流兩載勤劬收功片刻實由河神默相非人力所能到也)復舊癸(夘)年荷
篤慶(儀封青龍岡漫口屢經堵築未就因命阿桂於上游南岸相度為改絃更張之計随據奏請在蘭陽)
(至商邱一帶添築大隄開挑引河昨春正月復命阿桂前往於三月初一日督同開放引河奔騰掣溜暢注故)
(道至十四日斷流金門合龍一舉蕆功實荷神庥默佑)宣導無能頻賴
惠曰虔曰悚兩增遑
閱木龍再曡乙酉韻示總督薩載總河李奉翰
架木為龍往歲成(清口木龍自前河臣高斌於乾隆五年奏請在南岸御壩迤下建設)
(木龍四架挑溜護灘甚為得力)圖於清口禦侵清河流期永北岸順沙
刷仍應南壩營(木龍之設原以挑溜掛淤俾抵禦黃水不使侵入清口自乾隆四十二年陶莊)
(新河既成黃水直北趨下不復有倒漾灌清之慮薩載又奏於陶莊新河峙家莊南岸移建木龍三架添建挑)
(水壩一道以期挑溜北趨亦因時制宜之計也)咨度無非萬民計周防常切一
心驚天工人代垂明訓責在君臣共勖誠
觀清口出水誌三曡舊作韻
昔年清敵黃所慮黃灌壅後乃改陶莊各行向東送(昔年)
(清口蓄清敵黃惟虞黃水倒灌自丁酉春移改陶莊新河溜勢暢達東注去清口較昔遠五里於是永免倒灌)
(之患)清口惟出清益易為蓄縱自從定水誌(向來河臣率皆靳拆清口)
(其東西兩壩雖稱蓄清敵黃隨時拆築然司事者總不肯大擴清口恐干多費工料之議自壬午年三次南巡)
(親臨相度始定清口出水誌)惟微費柴葑下河免昏墊所全利實重
五壩率未開幸免為壑供三巡來往兹殷殷念民痛熟
籌乃定議自任斷聚訟(前此河臣不肯拆清口惟啟五壩以洩洪湖盛漲下河一帶盖)
(無歲不被偏災自壬午年酌定以高堰五壩水誌高一尺清口即開放十丈為準俟秋汛後洪湖水勢既定仍)
(如常接鑲口門河臣等恪守此法數十年來下河不受水患田廬頗資利益)河臣守此法先
事防而用所以數十年洪湖預留空幸在護民田肯詡
言之中其問惟戊戌河决南岸動洚流入洪湖鯨波甚
濞洶清口雖大拆瀚灝勢猶衆乃一開五壩燃眉救愁
偬(惟戊戌年豫省漫口之水入賈魯河由睢河渦河滙歸洪澤湖水勢陡長雖大開清口兩壩尚宣洩不及)
(因諭令薩載等於五壩留心預籌尋據奏清水勢大以次開放五壩仍命先期申諭吏民為之以漸不致潰溢)
(為患幸其時下河早禾已經刈穫未成大災然可一不可再也)次第先諭民無告免申
控可一不可再慙無善經綜蒿目切民艱翕河漫虚
頌
閱河六依
皇祖詩韻
閱河往返六經營行所無行仰
聖行救弊補偏亦何藉拳拳惟慎守其成
惠濟祠
河宗穏渡紫霞舟巍煥
靈祠見舉頭五載一巡瞻廟貌民安物阜仰
前猷清南黃北居中奠平地成
天永世庥曰感曰欽念何已穹碑七字又教留
清江浦
緩御輕輿駐水營明當安福(安福艫御舟名)啟行程吳江浙海
胥廑意問俗觀風敢懈情&KR1658;戟扼津慎守禦(總河衙門建於此)
閭閻撲地計寧盈陶莊改後黃逾遠此日清江果是清
御安福艫
陸路行來莅水程清江安福候川營(安福艫向於天津舡塢停泊每遇南)
(巡例以歲前先來至清江浦之雲曇舡塢伺候應用)宵衣旰食仍斯勖蘇阜浙湖
不盡情夏諺豫遊要為度羲經民我共觀生古稀欲去
陳言處每自舲窗瞥眼呈
慈雲寺瞻禮曡庚子詩韻
玉林建寺碧溪濆(慈雲寺為順治年間僧人玉林所住小菴雍正甲寅皇考命淮關監)
(督建造遂成大叢林令其賜額曰慈雲寺追封玉林為國師仍派下承接云)
皇考重脩題額文
當日檀那在提唱至今苾侶孰殷勤徒因路便遊而涉
却以昔緣戚弗欣(兹寺因恭奉)(慈皇考賜額每次經臨俱寧瞻禮迴憶昔巡祗增)
(感切是以庚子詩有已是拊膺思句昔日那堪翹首望慈雲之)
屺
岵並瞻切悲念金剛徒憶曰如雲(世通行者金剛六如為鳩摩羅什所)
(譯夢幻泡影露電梵經留支所譯又有九如如雲如星如翳如燈四者合前夢幻泡露電為九如而無如)
(影之文)
閱老壩
老壩本土築辛未命改石(老壩舊係土築辛未南巡命河臣高斌等勘估易以石工)
癸酉幸免患甲午終致厄(自老壩改建石工後節年保護鞏固癸酉年河淮並漲淮)
(安幸得免患至甲午秋外河南岸老壩口隄工漫溢大溜全注决口板牐淮安一帶被水房屋人口俱有塌損)
(城垣幸而未頽隨飭一面撫恤一面趕緊堵築於九月初八日開工至廿八日合龍城市居民安業如故)幸
弗自詡功厄弗咎無益惟是慎修防俾民安枕席
閱淮安石隄四叠前韻
禹行水無事率並歸之海後世喜用智患多勞更倍然
而今古殊亦難怪沿改土隄易以石實在辛未載(淮安西北)
(人烟輳集舊雖有土隄難資保障辛未南巡過淮亟命改建石隄勅河臣高斌等勘佔建築及癸酉河淮並漲)
(淮城幸賴石隄得全)亦惟救弊耳何有泥乘橇法遵
皇祖垂議鄙安東委(淮安府境當河淮交會又為運道咽喉關係緊要前明督漕侍郎吳)
(桂芳建議黃河衝决駸駸欲奪安東入海安東衆流滙圍其勢垂䧟不如棄之以拯全淮時雖未行然其論迂)
(謬可鄙我朝定鼎以來口以皇祖六次南巡遍歷河干睿謨廣運首闢海導黃注海次闢清口閉六)
(壩築高堰以障淮敵黃改運中河以避洪流之險挑直黃河各險工使水直行刷沙又疏濬引河增修牐壩堤)
(工區盡精詳具載治河方略中河臣遵守規制黃淮底績由是淮南黎庶咸登袵席)靳輔及高斌
慎守頗具楷(本朝善治河者首推靳輔恪遵十里皇祖指示機宜開運中河以避百八黃河)
(湍悍之險又大挑運河陳經理河工事宜八疏勞績茂著高斌才雖不及靳輔而辦理河務亦能盡心如毛城)
(鋪所以分洩黃流於徐州設水誌必至七尺始開至三滚壩洩洪湖盛漲高斌堅持堵閉下河屢豐其功自不)
(可冺)癸酉賴以安甲午竟致殆(癸酉河淮並漲幸石隄保護淮城藉以安全至甲午)
(八月外河南岸老壩口漫溢大溜全注决口淮安板牐一帶俱被水淹當飭趕緊堵築自九月初八日開工至)
(廿八日合龍城市居民遷歸樂業兩旬功蕆實荷天佑神助)亟命堵築之已成可
中罷廿日竟合龍飛報心為愷惟時籲
天佑往事憶猶駭
過淮安城
清浦開舟行不遠郡城埤堄見淮安輕輿露冕任瞻覲
膝下無殊赤子歡
順風
順風下水舟行速廿里如同十里行却聞海上順風舟
片刻能兼百里程吾謂斯速亦足矣何須詡彼洪濤驚
大凡物理忌太盛
天道福謙而禍盈
寶應縣詠事
上元獲寶縣名改其寶已難定假真便使果真為瑞應
牝雞可得救司晨
按唐肅宗在位僅七年而改元者三上元二年以獲
寶改元寶應并改縣名夫七年中凡三次改元則一
元中不過一二年雖圖以鼎新為瑞耶予以為其年
不永非瑞乃不祥之兆耳且其時臣民難以紀年歲
亦何瑞之有此如市井所謂開張店面之為徒資笑
鄙至勝朝及本朝不為此惟以一元紀實誠足為萬
世法也
題唐寅觀瀑圖
吳中偶覽吳人畫觀處有形聽有聲千尺寒山雪已好
底須三峽寄遥情(寅自題有要知盡日支吾處五老峯前三峡橋之句故反其意)
過高郵州
古邑巖城稱覆盂覆盂之義可思乎以云射物堪嗤彼
若擬安邦實切吾老幼喜看圍蹕路香燈何必滿通衢
四隅近水真澤國百室求寧慎永圖
閱南關車邏壩
南關及車邏計洩洪湖漲清口定誌後封土恒一樣惟
值戊戌潦無已為一放(先是洪澤湖水漲必由山盱五壩洩之高郵等湖復不能容則)
(由南關車邏等壩東放下河每受其患壬午南巡閱視湖河情形始於五壩酌定水誌如壩誌多過一尺即將)
(清河拆寬十丈湖水以次遞長則清口以次展寬俾清口既暢湖水宣洩有資車邏壩始得永遠堅閉二十餘)
(年來下河得免水患職此之故惟戊戌年儀封决口黃水由淮入洪澤湖不得已始啟山盱五壩以洩盛漲由)
(此遞歸下河)然先屢頒諭閭閻逭漂蕩早田幸復收賑借並
行貺(戊戌開壩之先預飭該督及總河等先期曉諭俾閭閻得早為遷避不致漂蕩又幸彼時早禾已收)
(晚禾補種無多復令將成災之極次貧民分别展賑并借給籽種口糧以資耕作)豈能免向隅
迴思切惆悵
露筋祠口號
蚊嘬安能致命亡露筋事半屬荒唐雖然事可風巾幗
善善何妨思欲長
直隸總督劉峩奏報得雨詩以誌事
月之廿一及廿二屢見春隂復屢霽北望雲容更較重
意殷澤霈望雨地此間雨弗雨皆可齊豫京畿所希冀
今朝乃接劉峩奏(廿五日於崇家灣行營接據劉峩奏報保定省城於廿一二日雨雪兼施)
(入土三寸得此潤澤地氣上升麥苗大有禆益等語)即廿一二雨雪霈(昨廿二日渡黃河時)
(望見西北一帶雲氣濃厚計山東河南及直隸迤南各府或得雨澤兹據劉峩奏到幸符所望惟山東河南尚)
(未據奏報自是未得雨澤為之顒企)雖未深透潤三寸自於春耕資益利
齊豫二省却未奏為之顒顒切廑意四海一家萬民子
何處弗願綏豐暨願多因之愁亦多尋思故應愁豈
避
上方寺
維舟暫據鞍老幼任從觀如子遇父母同心發喜歡上
方莅非遠古佛謁脩檀傍室頗點綴多哉弗耐看
竹西精舍
上方寺側搆精舍杜牧詩情繪竹西筠徑宜吟猶在曲
梅庭入畫欲開齊可憐春事將昌矣為囑江南且慢兮
歌吹揚州唐已是借他空色偈全提
至維揚即事
維舟易馬策巡繮古寺先因到上方(舟行至揚州城北易馬先詣上方寺)
(瞻禮遂由陸路至香阜寺易舟)更復花宫命輕舫遂由溪路至行堂(登舟)
(由内河行至天寧寺行宫行宫内書堂向名之曰大觀)山情水態還如舊巷舞戸
歌覺倍常在此即當言此處民風須識尚輕揚
駐蹕天寧寺行宫三曡舊作韻
舊有行宫古寺邊曰門曰徑宿知便觀民仍復來斯日
題句分明識昔年春景物華繪天寶梅心柳眼入時妍
又何加富要惟教即景思之祗&KR0832;然
題大觀堂
設教省方標二義要惟不出義顒孚因之兩字堂額此
惟是一心銘戒吾祗取樸淳供憩息微嫌藻繢太紛鋪
我生觀在觀民也朱注雖通予意殊
觀之九五象曰觀我生觀民也朱注謂不但觀一身
之得失又當觀民德之善否是分為二矣盖九五為
君象君與民原一體民之治亂係君之得失休戚本
相關未有民失其生而君得安其生者因題大觀堂
申其說如此
萬夀重寧寺紀事
天寧寺後建重寧衆志殷勤未可停(昨歲兩淮鹽政伊齡阿奏衆商籲請)
(於揚州之天寧寺後增建寺宇以伸忱悃念其出於至誠因俞所請賜名萬夀重寧寺)祝頌雖稱
七月什莊嚴過甚梵王經却看植竹還植卉奚必有池
更有亭太守間情留嶺在(梅花嶺在萬夀重寧寺旁府志載明吳秀守楊州時開濬)
(城壕積土為嶺樹以梅因名梅花嶺)幾株仍剰古梅馨
題春熙堂
重寧寺側堂詄蕩靄韶光老柏蔚今色時梅發古香玲
瓏湖石逕淡沱繡漪塘適以春熙額同民樂未央
俯鑑室
淥水泌圍階文鱗遊可數匡床近階置鑒影座中俯開
奩照鬚眉覿面忘賓主設云堪喻民其情大可覩
琅玕叢
琅玕叢裏小迴旋戛振聲清勝管絃如以雲棲幽逕擬
設施終覺遜天然
題慧因寺
萬事不離因一念應於慧知因超能所解慧脱蒙翳因
慧非兩途慧因無二致詎惟内典然繫辭見周易仁者
謂之仁智者謂之智
倚虹園
畫舫沿溪盪桂橈題園因近倚虹橋武夷九曲擬非謬
陽羨何年縮不遥(風土記陽羨亦有虹橋)真水假山頗遠俗紅花
綠柳已含韶新名舊號難究詰廿四中知第幾條(吳中數橋)
(以一條兩條計之)
九峯園
城南背郭區野趣攬斯須三徑原宜句九峯列作圖瀟
然似仙境犁若異塵衢源自平山放溯游烟舫紆
澄空宇
草河(源出平山流為草河)流此滙成湖湖上亭軒儼畫圖圖在鏡
中人俯鏡澄空一片性靈俱
遊康山
新城南界有山堂(康山在揚州新城南門内高三丈許無石骨當是昔時疏濬運河積土因)
(搆築山堂志書不詳所自亦考證之疎也)遺跡其人道姓康(康山云因康海落職後來此讌)
(飲董其昌題名)曾是駐輿憶庚子遂教題額倣香光(庚子年南巡駐蹕時)
(因董書康山草堂額筆法殊不類香光遂倣董法重書康山草堂四字題額賜之)重來園景皆
依舊細看碑書未異常(草堂内復鐫有石刻米芾欵城市山林四字筆法無竒亦似偽)
(作)述古雖訛近文翰一遊精鑑不妨詳
倣董其昌書對山樓因成口號
草堂前度辨其假今覺對山亦未真(康山以康海落職後來此讌飲得名)
(舊有康山草堂四字額欵署董其昌書然筆法實不類因倣董法重書四字賜之庚子南巡有即事詩辨其偽)
(兹重遊康山見有對山樓亦署董書而偽更甚因復倣董法書額以賜)更倣董書為題額
他時應有識真人
河南巡撫何裕城奏報得雨詩以誌事
仲春之初旬曲阜曾微雨未能成分寸悵望徒延佇誰
知即是日開封被佳&KR0584;(叶)入地三寸餘各屬霑以普(二月)
(初十日駐蹕曲阜四更微雨達曙未止然不及一寸但四野雲氣頗濃意鄰境定霑渥澤兹據何裕城奏河南)
(省城果於是日得雨三寸餘並據開封歸德河南汝寧南陽陳州各府許光二州稟報得雨相同麥苗正當長)
(發農田甚為有益)却以差人報遲直隸日五(直隸得雨遲於河南以劉峩馳驛故)
(早至何裕城差人賫摺報到較遲耳)幸因豫民慶仍廑齊民苦(河南奏報春雨為之)
(欣慰惟山東尚未據報得雨仍殷廑念)
題淨香園
沼園得號本因蓮此際花遲春仲天碧水中寧無藕在
心蓮香淨豈非然
怡性堂
步入琳琅徑書堂我所顔淨迎綠坡曲香待碧波潺(是園)
(以竹淨荷香得名竹則未秋荷仍待夏也)窗外真筠攬座中假竹攀(是處庭中植竹)
(座間復刻木為琅玕)虚虚實實處怡性色空間
青琅玕館
問底泠泠拂耳過琅玕叢裏奏雲和莫嫌个个聯肩臂
君子由來豈厭多
趣園
沿隄柳葉護梅花步入溪園清且嘉此是揚州絲管地
可知日涉有陶家
半畝塘(在趣園内)
借問何成趣趣因竹及梅竹香留(去聲)冬翠梅野笑春開
半畝波不作一奩影與陪天然澄照處五載偶重來
蓮性寺
四面波圍一嶼迥蓮宫示性額楣懸春光六月花未放
未放句誠提以全
功德林口號
平山左側聳雲岑梵宇向稱功德林度盡衆生始成佛
兩言未識佛初心(佛之深願度盡衆生方成佛道則功德二字佛所弗居也)
天然三友歌
平山之麓可號嶺嶺頂喬松嶺腰竹嶺之脚更有梅圍
是一身而三友足况胥本性出天然非藉人工增以俗
是名津逮自東坡時之良朋稱永叔斯友斯地恰相宜
不可無言過以促圖此者多難僂數今日此圖逢以獨
拙速片刻命歸舟蕭謖輕風送清馥
遊平山堂再曡壬午詩韻
大觀堂外命輕舟一卷圖中作勝遊(向有平山一卷圖畫之諺)恒此
尋詩為即景不妨認性且隨流(隨流認得性出禪宗語錄)
因如具慧不妨有慧豈依因本自無(行宫右側即慧因寺登舟必由此)
輸與寺僧粥飯罐那曾於此做工夫
平山數典憶前朝六一流風事未遥記取維揚歐氏宅
不殊閩海蔡家橋
木蘭不藉棹歌聲黃鳥音傳烟柳横故事何須舉柑酒
生生萬物遂其情
南來初見此平岡濟勝依然步不妨祗事詩情輸韋(莊)
杜(收)那更畫意學倪(瓚)王(蒙)
寺傍精舍八窗空騁望來途一水通海闊天空點也意
笑他綴景太求工
豫遊回首不堪思豈謂今來獨憩兹
聖日(有賢守皇祖御書清風室)
慈暉徒憶昔行雲流水可觀時
黔黎雖聽頌聲揚却我猶慙一德凉老矣不期重問景
吟留八首賞烟光
文滙閣曡庚子韻
天寧别館書樓聳向已圖書貯大成(此閣成於庚子亦倣范氏天一閣之)
(式為之曾頒貯古今圖書集成全部)遂以推行庋四庫(壬寅秋以四庫全書分弆文淵文源)
(文溯文津四閣者均可按期蕆事因思江浙人文最盛士子願讀中秘書者不乏允宜廣布流傳以光文治勅)
(於揚州之此文滙閣鎮江金山之文宗閣杭州聖因寺之文瀾閣各貯四庫全書一分俾士子得就近觀摩並)
(飭發内帑銀百萬於京師僱覓書手繕錄全書三分驛致弆閣以昭我國家藏書美備教思無窮之至意)况
因舊有匪重營西都七略江干現東壁五星霄際擎却
待鈔完當驛致文昌永古煥重甍
命頒布四庫全書時許願讀中秘者抄錄毋靳詩以誌事
發帑增鈔書四庫更非捷徑為崇儒(前因江浙為人文淵藪特命繕寫四)
(庫全書三部分弆揚州文滙閣鎮江文宗閣杭州文瀾閣俾士子得就近鈔錄傳觀用光文治其鈔錄書手皆)
(特發内帑僱覓不致濫邀議叙為仕途捷徑也)擬公寒士廣聞檢預禁守臣嚴
護符(全書繕竣分庋三閣後恐地方大小吏過於珍護致徒供插架無禆觀摩因復降旨曉諭有願讀中)
(秘書者許其陸續領出廣為傳寫但令督撫等派委妥員董司其事設立收發檔案登注明晰不致遺失舛錯)
(俾多士得殫見洽聞以副朕樂育人才稽古右文之至意)褒博三倉實富矣精英二
酉任觀乎欲期寰宇敷文教濟濟明廷治贊吾
塔灣行宫六依
皇祖詩韻
最古行宫樸不華
奎章拈韻六之麻(塔灣行館乃素曾皇祖南巡時所幸舊宫規制樸經御題詩用)
(六麻韻恭依賡和者亦六度矣)
一心無繫於何繫四海為家此即家熟路從來識堂構
行春寧為賞烟花
庸歌六次依成句摛筆於斯興正奢
題承煦堂
高旻寺側開行館(是處行館建於康熙四十二年)來往於斯駐蹕常庚
子當春攬雨意(前番駐此逢雨)甲辰即景喜曦光(是日晴)松蒼竹
翠天然朗&KR1431;朵梅英自在香萬姓歡欣承
煦嫗由來
皇祖聖恩長
得閒堂曡庚子詩韻
古稀有加四步履尚能強遂造山房迥平臨烟野光柳
隂欲籠院梅馥不藏堂閱五春秋矣爾閒我祗忙
塔灣行宫五依
皇祖示江南吏韻
奎章五依韻雲館六番經階俯青蒲刺簷齊綠竹亭念
民心有惻訓吏視無形遊豫非玩景欲吟筆輙停
微雪(三月朔日)
徹夜春雲密未雨虞作風將曉發行舟風止雲散空却
見雪花霏落地旋即融向南行數里積素茅簷同更見
江南岸玉皴一帶峯乃悟此番雪北微南覺豐比至錦
春園竹綠梅花紅而胥帶粉裝生面琳琅叢
過瓜洲
錦春園外換江舟渡指金山路不修(向年出瓜洲西運河口渡江水面寬)
(闊距金山行宫較遠前歲據薩載伊齡阿等奏以瓜洲城中有跨河一道上通運河由閘下達大江若對渡金)
(山計程止二三里繞越長江之險兼避江面之寬商民來往均為利便等語因俞所請開濬兹舟行經過果覺)
(較前近捷且避中泓大溜云)風靜浪平藉
神佑漕艘商舫惬羣謀鎮城自古衝而要民舍於今富
且稠詩話寬夫(蔡)傳置閘却憐潮不到揚州(按蔡寬夫詩話潤州)
(大江本與揚子橋對岸而瓜洲乃江中一洲耳故潮水悉通揚州城中唐李紳詩云揚州郭裏見潮生自瓜洲)
(以閘為限不惟潮不至揚州亦不至揚子橋矣云云今瓜口雖有由閘之名而來往經臨實未見閘况江潮盛)
(長亦非一閘啟閉之所能限制向嘗作廣陵濤疆域辨訂正訛誤亦見記載家附會遷就每不免失實耳)
金山寺六依
皇祖詩韻
六臨浮玉又春和弗少
虞巡亦弗多(敬遵度南皇祖亦六巡)時邁治河遵
舊制瞠乎莫及愧維何
遊金山寺六曡蘇東坡韻
岷峡濫觴詎本源其源更在剛底海(自禹貢言岷山導江厥後桑經酈注)
(及漢宋諸儒並云江出岷山皆囿於内地見聞惟胡渭著禹貢錐指引明徐宏祖傳稱其平生好遠遊作溯江)
(紀源一篇以岷山導江特汎濫中國之始其發源則自昆侖之南其說實得之目擊云按昆侖即今西藏所謂)
(剛底斯又通典稱阿耨達或曰昆侖漢語都龍王也兹詢之西藏敏珠爾瑚圖克圖堪布桑齋鄂特則爾稱剛)
(底斯在西藏阿里克之西周圍有大海名瑪璩巴係四大部洲衆水之源難陀龍王所居等語難陀即通典所)
(稱阿耨達也據此則江源在剛底斯由金沙江會入蜀江歴歴可據其源並不止出於岷山義復何疑向賦四)
(瀆詩亦曾詳晰辨識之)入中國此近東瀛湧出砥柱惟斯在妙足
如現兜率陀德水四繞無雄波鹿苑雁塔羅高下包山
之屋由來多為憶坡翁維桂楫應是離朝往南日相於
佛印一談禪不妨飲酒酡顔赤牢騷志託攄文魄江心
炬火照深黑(櫽括蘇句)深黑片時為朗明用遷意耳無須驚
(盖用司馬遷屈原傳王明並受其福之意)當面率失後始識蒸民有則亦有
物終古鎮此氐父山介甫有權難笑頑青苗新法論不
已祗今亦付東流水
鏡治齋作歌
昆明有閣曰治鏡此地有齋曰鏡治胥以俯澄而得名
治鏡鏡治非二義鏡之於古誠未逮鏡之於今實增愧
未逮增愧之不遑何可腆顔云治遂然而時存此愧心
庶幾無大隕越致
題文宗閣曡庚子詩韻
庚子南巡閣已成香楠為架列圅盛(庚子南巡時金山文宗閣已成貯古)
(今圖書集成全部)鈔胥聊待數年閱數(上聲)典應看四庫呈(先是辦理)
(四庫全書分庋文淵文溯文源文津四閣嗣因辦有就緒可以指期蕆事於壬寅秋復降諭旨發内帑僱覓書)
(手再繕全書三分安置江浙之文滙文宗文瀾三閣俾東南士子得就近觀摩且許鈔錄以光文教)書借
一瓻寧酒器冊藏二酉富芸甍惠嘉南國崇文地尚勖
尊聞知所行
金山五曡舊作韻
瓜步遥瞻曉岫青到時仙境悦神形甲辰六度巡斯蕆
(自辛未丁丑壬午乙酉庚子迄今甲辰敬遵皇祖六舉南巡之典)庚子迴途
佑藉靈(庚子南巡二月駐蹕時勅加號金山靈區安瀾恒佑宏仁廣濟至德尊神封有平風靜浪歌)
(迴鑾復至金山登妙高臺詩有是日渡江迴風平浪不起之句往來順適實邀神靈護佑)昔去今
來觀造化水流雲在孰遷停
奎文贔屭重欽讀(金山有誦是皇祖御碑每渡江駐蹕必先欽以辛未詩有拱讀穹碑)
(欽世慎聖孝法貽百聰聽之句)萬古輝輝照紫冥
萬千劫裏天接水一大圓中水上天(昨歲為雲上于天解謂雲即水也音)
(義家讀上為上聲因有雲氣上升於天之語是雲仍在天之下矣盖上字應作去聲讀為上下之上天為圓體)
(元氣運之以行日夜一周而不息知地之在水上則可知天之在水下天無不包此至平至易之理不必求諸)
(神竒也兹因駐蹕金山益恍然於水天相接之義)於此自然能遠俗到斯誰不
曰登仙抹塗已具十二首來往忽經世四年(自辛未初次南巡越)
(今甲辰凡三十四年金山二首凡五曡舊作韻亦十二首矣)閣筆合哉興猶勃還當
坡韻重賡連
太古堂
太古堂前一株梅步來滿院香風起斯之幾度致弗一
或逢未開或謝萎今番所遇實正佳深白淡紅萬枝委
和而不同且秀野冶以為韻非綺靡或有意博詩與畫
古稀無暇且老矣
詠蘇軾玉帶再曡乙酉詩韻
曡韻法原髯老遺詠髯老事更應為山僧漫說有斯勝
朝士何曾失彼儀山色江聲真偈演匣藏囊弆幻名垂
笑予對物猶留句於是宜中覺未宜
於金山禮塔五曡登塔詩韻
此番塔頂弗登尖年至古稀有四兼何必陟攀誇勝濟
祗宜安靜養心恬江山概亦全供覽詩句篇原取次添
一佛名該千億佛下層禮已悟花拈
自金山放舟至焦山六曡蘇東坡韻
弗肯深居九戸躭載言于邁江之南翕河觀民法
聖祖巡數(去聲)亦符兩其三曰耕候未逮浸種曰織時亦
遲育蠶未妨民務民坌集歡欣瞻就憐以慚昨日金山
駐巡楫今朝焦山問林潭大江中矗雙玉柱千古永答
吟情酣順流一舟到頃刻調御默坐無言談三乘十二
部包括莊嚴豈在琉璃龕而況左廂行館麗質之焦隠
應非甘固知商力匪民力冀檀白足寧辭貪即景欲詠
詠則恧促賡蘇韻歸棹堪香牋佳墨懋勤供書之粘壁
留松菴
清寄堂
梵王宫左廂行館建昔歲每來實未駐片時聊息憩松
柏既蒼蒨庭徑致深邃乃知天然佳夫何勞點綴言忘
塵益遠神謐清自致五字泐書堂萬古於斯寄
竹樓
迤東步步入琳瑯拾級登樓聊騁望我有憂民心不了
豈能高致學黃岡
海門菴
海門東望接扶桑不擬求仙路渺茫此地古今無别慮
一心遥繾浙江塘
遊焦山作歌四曡舊作韻
採薪汲水僧兩三(用東坡語)爾時有山未有屋世忠(韓)世傑
(張)屯其軍(見宋史)亦以邀敵伏山腹南渡稱姪過於兄金
源原自揚靈聲至今都付東流水何足甲此而乙彼孫
吳曹魏更小哉如彼交蘆遞眠起即境詠古則且置放
舟問景亦莅止梵寺行館胥熟路山色江聲故如是昔
來辛未今甲辰(自辛未至今甲辰)凡兹六度巡蹕勤世四年間事已
夥靜觀底是紛而紜古鼎歌(焦山寺中古鼎相傳為周時器辛未南巡曾和沈德潜韻)
(作焦山古鼎歌又山麓瘞鶴銘原刻文多剥蝕丁丑南巡曾手書一通勒石)瘞鶴文何殊流水
與行雲青玉塢尚青林氲塢出幽僻曲逕分民居僧舍互
吐吞焦山之遊止於此泐石翠巖以待千載遊客聞其聞
甘露寺三用張祜韻
枕嶺有高寺過江無點埃陡思庚子别復此甲辰來佛
鳥窺經冊天花落講臺清詩讀承吉心地一時開
算山誌事
算法吾曾未涉津設能精亦貫天人(法貫皇祖精於算徹天人余逮)
(侍時年甫十二未得親承阼後指授設至十六七時想亦蒙訓示算法矣踐命皇子輩隨莊親王學)
(之故有通其學者而余以因循未學此每以為愧)兹山産蒜因訛算公瑾謀曹
久假真(元和志蒜山以多澤蒜得名輿地紀勝自古皆作蒜山惟陸龜蒙題曰算山或以周瑜與武侯)
(議拒曹操謀算於此故名盖亦後人附會遂致久假失真云)
公瑾武侯同算魏而周算諸葛尤深機謀權變誠何濟
貽笑山林徒至今
策馬過鎮江府
古稀露冕尚鳴鞭為洽民情瞻比肩大有義焉非惠小
後斯樂矣本憂先因他愛似勝於畏致我觀之益切憐
天塹長江南北界一家今可此言捐
潤州道中詠古
鑄劍坑
歐冶干將越與吳一時鑄劍藝精殊應知天子劍異此
仁義為工造化鑪
京峴山
右京左峴峙千古氣接風雲相(去聲)合之豈識見龍自有
目寧須更鑿二湖為(京峴在鎮江府治東寰宇記梁武帝望京峴山盤行似龍掘其石為)
(龍日二湖云)
讀書臺
亡命云為江海行然疑此事假和誠(蔡邕讀書臺在溧陽據志傳稱邕亡)
(命江海十二年在吳其事疑信參半又後漢書列女傳蔡琰稱邕書四千許卷今所誦憶裁四百餘卷云)四
千許卷或成此十一幸傳女伏生
千里湖
張翰秋風動思日陸機鹽豉欲調時吳中京口同佳話
湖裏蓴惟付不知
石墨池
長房昔日書符處今日猶傳石墨池躗語尚稱靈有驗
池今涸矣更誰知
華陽館
弘景昭明舊宅連一修儒雅一修仙設論資益後來者
文選鴻篇故是賢
文徵明山水即用其韻
高臺縱目馳千里野艇呼朋泛一雙畫在詩中詩在畫
所欣即景閱吳江
登城霞閣四曡舊作韻
傍岸駐舟蹕層樓近水衢曰遊因舊蹟其建匪新劬(城霞)
(閣在丹陽縣上有董其昌題額盖明季所建矣)景概宜詩句山川入畫圖天晴
遥見海民俗已為吳鳬藻來老幼鴿歡任笑呼副予懷
保意施惠法春蘇
古實兩孫邑(謂孫策孫權)今為異姓衢(俗又名三義閣中祀漢昭烈帝左右祀關)
(帝及張桓侯)有譽三代直足荅幾年劬蜀據懷遠略魏征韞
永圖奈天不祚漢惜地盡歸吳俎豆依然列精神若可
呼歴賡六十韻(是詩五言六韻二首四曡舊作則六十韻矣)别舫指姑蘇
夜雨(三月初三日)
上已無須脩稧為惠風河路畫圖披蒸看過午一川暖
釀作濃雲四野垂入夜連纖欹枕聽間(去聲)時作止打舲
遲江鄉雨弗雨胥可北省遥祈渥澤滋(江浙等省新春雪澤霑足此時)
(雨弗雨皆可惟山東河南及直隸迤南各府現盼雨澤晚來北望雲氣甚濃惟冀甘霖普渥耳)
再題錢維城蘇軾艤舟亭圖
侍臣昔日圖鄉景適在運河岸側邊道古亭稱以蘇氏
蹟誠真否屬疑然
略為點綴有亭池小憩懋勤硯匣隨却以坡僊流賞處
於斯豈可易言詩
爾時玉局停橈處我亦無端一艤舟真者在前怵光燄
(用米芾元日帖意)鄒枚慎勿頌風流
擕得横圖景逼真春光相印越清新獨憐寫者古人事
寫者亦今為古人
遊寄暢園三曡丁丑舊作韻
那能此地目飛鴻境古而幽與理通山色泉聲清賞外
昔年今日默思中問他王(紱)顧(愷之)畫曾擅便是杜(鎬)倪
(瓚)句豈工促就詩休論巧拙右廂去禮梵王宫
惠山寺五曡舊作韻
梁溪開舫見遥螺稍近叢雲梵宇羅寄暢園尋幽逕暫
惠山寺入繚垣多禪林不礙獅音唱古栝依然鳳尾娑
五曡韻成詩六度止斯適可厭過那
詠惠山竹鑪曡庚子詩韻
物理由來新代陳鑪圖竟倒主和賓(紙堅於竹器理也兹竹鑪竟在而紙)
(圖乃燬是主賓相倒矣)久哉忘彼烟作燼時也對兹火以薪清供
豈因適口腹幽尋聊爾悦心神小徘徊可命歸舫牆外
待多瞻就人
錢穀惠山煮泉圖
臘月景和暢(穀自識十二月九日因用王維語)同人試煮泉有僧亦有
道(畫中景如此)汲方遜汲圓(惠泉有方圓二池圓者甘方者不及而穀所畫正係圓池題為)
(惠山煮泉圖印證亦切)此地誠遠俗無塵便是仙當前一印證似
與共周旋
汲惠泉烹竹鑪歌五曡舊作韻
陸羽品泉今古聞山下出者次第分金山第一此第二
未知玉泉迥出羣(嘗製銀斗較量諸泉揚子金山泉斗重一兩三釐惠山泉重一兩四釐玉)
(泉則斗重一兩最為質輕味甘陸羽品泉以揚子為第一惠山為第二固嘗惜其未至燕京若至燕京則定以)
(玉泉為第一矣詳見向所為玉泉山天下第一泉記)以是推之當歴遜辭仲為叔
居後塵(玉泉為天下第一則金山當為第二惠山為第三矣)雖然我更有轉語名
象甲乙胥空文潏潏者自淙石罅豈識人間口頬芬在
惠惟宜言此惠筠鑪茗椀况具陳地幽春靜更值暇聽
松速客意殊敦亦弗藉綆缾為汲亦弗拾松枝作薪中
人祗要差事備烹煎端正忙紛紛坐則茶盤擎已至寧
容火候評云云把椀囅然鄙且懼似此俗輩可假權(叶)
更惜四卷稱名蹟已付回禄無一存(聽松菴舊藏竹鑪圖四卷一為王紱)
(一為履齊一為吳珵其一則早失之命張宗蒼補寫者庚子年為無錫縣知縣邱漣擕至署中重裝致燬於火)
(名人墨妙不能久遠流傳誠可惜也)韻事不可令沒滅分倣合弆為重新
(四卷雖已被燬而韻事究未可闕因御筆倣補首卷命皇六子及弘旿董誥分倣二三四卷仍付聽松菴住持)
(收藏俾餘韻流傳精藍永寶云)百年以後新會舊禪和子孫應世珍禪
和子孫應世珍是語當有笑者人
聽松菴竹鑪煎茶五曡舊作韻
何處名山弗有泉惠山傳以竹鑪煎四圖本擬蹟貽後
一火頓令業淨前(惠山聽松菴舊藏竹鑪圖四卷一為王紱一為履齋一為吳珵其一則早)
(失之命張宗蒼補圖者前人題跋既富余每次南巡必賦詠叠韻本擬流傳久遠為藝林韻事庚子南巡前無)
(錫縣知縣邱漣擕至署中重裝不戒鄰火竟致被燬凡物有成必壊豈調御示淨業乎)分卷補教
集狐腋(卷雖被燬而名藍佳話未可闕如幸寺中刻本尚存因御筆補寫第一圖而命皇六子及都統)
(弘旿侍郎董誥補其三其名人題跋仍書每卷後留之山寺俾餘韻如存云)撫牋奚足貌鷗
眠笑他瀟灑幽閒事可稱(去聲)若而人寫全
方泉云不及圓泉(惠泉圓池在方池上泉味亦方遜於圓故壬午惠泉山房詩有圓甘而方)
(劣之句)遂汲圓泉活火煎六度吟應絶筆後(自辛未至今甲辰竹罏六)
(次題句適符止不皇祖南巡六度所為適可而復擬再巡矣)一時想到見圖前試
看弆笥新更舊豈異交蘆起與眠雖是片時駐清蹕却
欣卌韻重賡全(是題七律二首一韻凡五叠舊作恰成四十韻)
題補寫惠山寺聽松菴竹罏圖叠庚子詩韻
何事鬱攸燬舊圖補裝四卷宛成夫披觀似示空即色
細體未忘有若無王氏弗輸龍有九(九龍山人王紱别號)米家終
遜虎之雛(虎兒米友仁小字)僧房佳話聊酬矣斯永存乎詎信
吾
王紱山亭文會再叠己卯韻
亦有山林亦搢紳都為圖寫詠雩人不知箇裏盍簮者
誰會當年點也春
圓池
圓池圓象天泉源清泠然豈必拘上下易象稱韋編(謂乾)
(上坤下)
方池
方池方象地折旋産玉粹九龍昔在兹樂饑俯洋泌
暗竇
石罅出泉暗竇翻盈科流作梁溪源赴江海即涓涓者
謹小慎微亦此存
明亭
四柱明亭不設忩八方常納景無雙闍黎公案由來熟
祗說從他聲色摐
過無錫縣
得句九龍騁暢觀梁溪順水下清瀾徘徊因命暫維舫
矍鑠依然遂據鞍踵接肩摩真是庶衣豐食足為思難
古稀天子猶乘馬老幼就瞻益抃歡
項聖謨春艇看鴻
新水初生漲野隈拍浮春艇向虚開高人目送飛鴻處
知自衡陽始到來
御製詩五集卷四
