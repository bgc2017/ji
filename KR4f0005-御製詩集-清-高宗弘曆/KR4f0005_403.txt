御製詩五集卷十二
古今體一百十七首(乙巳二)
雍和宫曕禮
首歲
躍龍邸年年禮必行故宫開詄蕩淨域本光明書室聊
成憩經編無暇横来瞻值人日吾亦念初生
五福堂有詠
堯額楣間煥
舜歡膝下承今来老年者昔憶幼齡曾斂錫箕疇黽惕
乾羲象仍同堂欣五代(昔)(皇皇祖御筆書此額以賜考恭懸潛邸此堂用昭)
(顔曰垂裕昨歲余得元孫五世同堂因即景福宫之地五福五代堂數典實由於此詳見所製五福五代)
(堂記中)
祖
考肇庥徵
題抱冲室
冲既訓乎和亦復訓乎謙此室曰抱冲久矣額諸檐初
韶氣方誾曦光温撲簾和實兹室具謙勵吾衷含稱物
與平施羲經義可參
澄觀堂有會
冰水雖本同其澄則異矣水澄中無物冰澄中有體其
分以虚(水)實(冰)有無遂殊視然而冰化水仍昔無物是
可識方寸中不可著些子
題王翬十萬圖冊
十萬圖摹高士倪萬竿烟雨占前題忽然憶得兩竿直
(石渠寶笈舊蔵倪瓉畫譜寫竹兩直竿題云竹葉下垂乃雨後之景余嘗寫竹枝而觀者問為何樹余為一笑)
(云云瓉所畫竹位置略高而平淡天真不似之似正深得竹之神理耳向屢倣之)此是南華示
物齊
右萬竿烟雨
正是清和四月天渌波萬點貼田田不為花乃全為葉
企慕應於李謫仙
右萬點青蓮
容容霮䨴鎖崔嵔意想難分聚與開著箇草亭眄滃蔚
精神知自雪江来(石渠寳蔵王翬雪江圖渾穆高古寒氣逼人與宣和雪江歸棹圖有無縫)
(天衣之妙余屢經題詠卷尾寫茅亭一雲氣滃蔚其上余題云卷尾乾坤一亭在目窮千古迴標孤此幅中亦)
(有一草亭精神印合固知名手下筆有源也)
右萬山雲起
書樓即是清閟閣識(去聲)語分明紀夀平(此幅中有惲夀平識語)可
識胷無萬卷者縱然能畫祗成傖
右萬卷書樓
落雲擘峡各争雄就下都歸大壑潨莫謂其源有差别
流同應足識源同
右萬壑争流
蟠虬謖籟罨孱顔仿彿鳳山東角山不認梵宫認書院
(鳳凰山東南角為萬松嶺有書院舊名萬松書院今為敷文書院)每教得句在其間
右萬松疊翠
入律金&KR1195;萬籟加清商聲叶勝筝琶怪伊曾未出古北
景寫山莊了不差(避暑山莊中萬樹園每秋風拂林此景似之)
右萬樹秋聲
平遠秋江萬里天微波不動月澄鮮高人艤棹非垂釣
為愛清光未忍眠
右萬里清光
雪景由来撫元鎮萬峯高下玉同皴家原饒蓄棄弗顧
其性知為喜冷人
右萬峯飛雪
性冷偏兹寫十萬迂翁寓意究緣何想因繪事祝人夀
千叟年斯倍蓰過(倪瓉十萬圖盖即繪事寓祝延曼夀之意兹乾清宫舉千叟宴與宴臣庶)
(自百餘歲至六七十歲者凡三千人合計得二十餘萬歲較之倪瓉所圖倍蓰過之矣)
右萬横香雪
河南巡撫何裕城奏報得雪詩以誌事
昨冬北省率望雪臘底纔逢六指(三寸也)滋後此燕齊秦
晉報寸惟二三四五施(去臘十七日京城微雪廿一日始得雪三寸嗣據李國梁李奉)
(堯奏得雪四五寸又劉峩奏宣化永平等屬得雪自二三寸至四五寸其山東山西陜甘等省奏雪亦自二三)
(寸至四五寸不等均非盈尺膏澤仍殷希再霈也)豫地正廑經旱久奏章兹悉
沐
恩私(豫省上年雨雪短少望澤甚殷兹據該撫何裕城奏報省城於正月初二日未刻起至初三日子刻)
(止瑞雪繽紛積地三寸有餘並據附近開封衛輝府屬及許州各屬具報同日各得雪三四五寸不等雖被)
(均天恩仍深望澤至衛輝别縣及他府州是否報律霑尚未據奏及因復降旨詢問令其迅速奏)較
量究欠霑優渥彼此均憂敢即怡
福建侯官縣職員許王臣家七世同居詩以賜之
數世同居弗一足(向年陜西乾州氏甯爾強八世同居涇陽縣貢生張璘七世同居三水縣)
(民趙資八世同居福建百歲夀民沈起龍夫婦齊眉五世同居河南偃師縣民任天篤九世同居均經該撫請)
(旌並製詩書扁以賜兹福建巡撫雅德奏侯官縣職員許王臣家自曾祖許友與弟許賓弟兄共爨至王臣已)
(歷四傳迨其曾孫凡經七世百有餘人累葉同居科第蟬聯詩書孝友洵為盛事等語因勅部照例旌表並賜)
(匾額題詩以旌雍睦)總緣
恩沐累熙朝詎惟表戶金帛賜合與題篇姓氏昭和睦
允稱惇史鮮(上聲)孝廉漫憶漢家嘲欲長善善應嘉予匪
詡昇平教化調
齋宫即事疊去歲韻
昨歲
祈辛未與祭今春慎養得躬
禋受
恩逾重心逾惕經事益多志益寅昭格惟誠懷體物端
凝以久勖脩身浃旬年更殷勤數(上聲)猶日孜孜待丙辰
(自今歲乙巳計之再閱十年至丙辰歲即應歸政惟敬俟昊蒼純佑耳)
詠文彭刻米芾破羌帖贊章
本文八十贊五十(王羲之破羌帖凡八十一字米芾作贊凡五十六字兹文彭刻芾贊語作)
(印上方左右並刻題識欵語而右軍破羌帖本文轉未及載殊不可解)總為(去聲)右軍傳破
羌却祗頌鐫博士米反教帖漏右軍王似争古法鸞虬
舉(鸞夸虬舉鵠序行印中所刻米芾贊句也)迺至今餘翰墨香却笑高卑物
無定看兹凍石等琳琅
題王蒙梧館鳴琴圖
假山圍處泌真溪結以茅菴隠者棲膝弄恰宜孤鶴聽
絃操不藉一僮攜花枝庭錯紅意野梧葉簷籠綠蔭齊
自有山樵清迥致底須小印為重提
圖中無款而標籖曰王蒙圖脚更有一黃鶴山人小
印却似贋為者故戲及之
詠漢玉天馬
茂陵萬里求天馬既得作歌紀瑞文看有角為竒(讀為竒偶)
(之竒)弗偶(天馬頭上有一角見酈道元水經注)歷無皂至鎬和汾肖形刻玉
太乙貺閱世出邙長樂羣謾議水銀浸鮮據(是玉内白外黑盖在)
(壙中受水銀浸者)漢家常用有前聞
乙巳次辛
祈穀禮成述事
昨春恭代懼無遑(昨歲上辛因氣滯舊疾微發遣皇子恭代仍於齋宫敬謹齋宿)今歲
親承慎倍常齋避隔年因舉次(今歲元旦辛亥會典舊例不隔歲齋戒應用次)
(辛)辛猶首祚特
祈祥撫躬問奈何弗敬沐
昊貺其敢怠荒擬更十番来奠
玉(計至歸政之年尚應十次躬承俾得大祀惟益敬慎養身仰籲康強錫福如願將事)養身
惟籲
錫康強
新正幸御園即事有作
御園又閱隔年春(上年春自宫中啟蹕南巡未至御園)人自依然景倍新
雖是高齡非壯概却欣諸禮竟躬循(昨歲上辛遣皇子恭代行禮今歲仰)
(蒙承躬)(吴貺自元旦行禮朝正及千叟宴禮成後大祀康強倍昔得展積誠實深欣幸)輕黃
陌柳含韶染嫩綠塍麰待雪皴過午同雲濃四宇殷希
瑞玉霈膏均
清暉閣
靄靄春光稚誾誾虚閣融憑窗暢神處梯几静吟中洛
浦水仙白孤山梅朵紅笑他雖縮地一例謝東風
虚明室有會
室之美在虚窗之美在明相需相得彰憬然惕予情虚
受無分别人將混淄澠用明事苛察無魚戒水清執兩
弗忤物庶幾得其平
澄虚榭
澄虚謂水謂非冰却是墀前元玉憑固喜不波真契静
更看徹底總為澄狐聽已罷知寒退魚負將臨識氣升
茂對時懷育萬物渠寧遊目興之乘
題文源閣
昨歲書成楠架陳題分四色一時新(自唐列經史子集四庫兹全書即用)
(其例而冊面各分色&KR0724;潢經史子集四部各依春夏秋冬四色薈要亦如之以法四序且便檢閱)雨霉
風晾勅苑吏繼晷如期嘉翰臣(四庫全書自癸巳春開館至辛丑歲第一分書)
(成貯文淵閣後館臣等請勒限三年趕辦全竣隨於壬寅年第二分書成送盛京文溯閣癸卯年第三分書成)
(弆此御園之文源閣至第四分書應送熱河文津閣者亦於昨甲辰歲内辦理完竣總裁纂修校閱諸臣尚能)
(如限趕辦不致稽遲)褒博三倉較彼富精英二酉勝其醇獨予自
覺恧然者枕葄何曾日以親
趣亭
層閣前頭疊石嵔小亭如笠架巖開梅心柳眼無非趣
得趣仍於書裏来
月臺
綴景月臺效米為幾曾攀陟屢登之若論三五煙花夕
恐彼顛翁未肯斯
品詩堂
吾無所好好為詩亦弗知詩為何品古論詩者有恒言
或得貧賤或坎壈二者於我原獨無則我詩不入品審
四集三萬餘首成(御製詩初集四千一百餘首二集八千四百餘首三集一萬一千七百餘)
(首兹四集編至癸夘年止九千七百餘首合計共三萬四千餘首)躁人辭多知過甚
曠然閣
出樹高樓更無葉憑欄極目碧霄空曠然意與廓然近
吾亦因之勉大公
澄景堂即目
即目無須婁舉冰當前景物莫非澄韶方釀乃遲姚冶
(景)芳未酣猶待發興(物)分付時光底為速評量春意漸
而增宣毫江硯懋勤候辭不涉華亦尚能
味真書屋
書屋額味真味固在書史然而書史味得真者鮮耳或
言性命學程朱漫比擬或誇經濟才巧宦失根柢或炫
詩賦雄徒騖其言綺是皆非真味循人而昧已然則如
之何去偽斯佳矣
文伯仁具區林屋圖
萬頃接雲空具區遠莫窮水誠稱浩渺山以間巃嵸林
屋高低出幽人来往通分明洞庭景不辨是西東
題文彭刻聖教序語六枚章
桂生(第一章)蓮出(第二章)聖教述自潔(第三章)本貞(第四章)古篆
披歲識重光月太蔟法稱平穏闢離竒(二語櫽括彭自識語)附高
(第五章)憑淨(第六章)申其義語迥神超合我詩却喜六枚永
簪盍恰如白也竹溪時
詠宋元符虢州澄泥硯
唐代澄泥出虢州(此硯為元薩都刺所弆見其識語)元符題識尚堪求
伊人寧渠誇博古觸惡應知實有猷
上元前一日小宴宗藩及諸孫曾
昨經千叟柏梁聯例用今朝
祖宴傳(康熙壬戌年梁體皇祖同延臣昇&KR0685;嘉宴賦詩用柏乃正月十四日也)先節親
親宜此日于時語語視常年座間帝系欣看奕(孫曾輩几娶媳)
(者乃准入宴今逮奕純矣)編展書房待預元(孫曾輩例於六歲即入上書房讀書欲元孫載)
(錫六歲讀書時即令入宴以實副五代同堂之慶然亦不過遲待四年耳)撫序允應增慰慶
却因望雪意怦然
批摺
批摺詳事理詎惟鳳諾允河南及山西同日報雪信(叶)
河南率遍霑或及尺餘準(河南巡撫何裕城奏報開封衛輝歸德彰德懷慶南陽河)
(南汝寧陳州各府及陜汝光三州各屬俱具報於正月初三四日得雪自二三四五七八九寸至尺餘不等統)
(計一百八州縣均已一律普遍)衛輝尚欠澤戚戚廑民窘(何裕城又奏稱查各屬得)
(雪分寸河以南各府州均已優渥河北三府内惟衛輝所屬各縣究未霑足因批諭此實可憂應悉心細求其)
(故)山西則普被即可翻犁畛(護理山西巡撫鄭源璹奏報太原平陽潞安汾州大)
(同朔平寧武澤州蒲州等九府遼沁平定忻代保德解綘霍隰等十州并歸綏道所屬各稟報於正月初二三)
(日得雪自四五六寸至九寸一尺不等處處春膏廣被二麥根荄暢發省北一帶即可翻犂布種農民歡慶)
並稱奉硃批再霈斯益善(叶)果因至誠感
天庥示靈朕(鄭源璹又奏上年十二月報雪摺内奉批再霈斯佳矣仰見至誠感召上沐天)
(庥等語覽之彌切近畿之念)覽奏增慚愧誠格無遠近臘底霰略霏
積地將三寸(叶)今復逾半月盼澤日以緊格遠弗格近
自問殊滋哂
據各督撫奏報夀登百齡而五世同堂者復得四
家因仍用賜張子翼前韻成什分書賜之
紀元五十承
天眷述
祖乾清叟宴張彙報遂教来續續(上年因慶得五代元孫命各督撫查民間)
(得元孫者咨報彙奏嗣據四川總督特奏達州張子翼江西巡撫特奏龍泉縣古朝爵均以百歲夀民五世同)
(堂因親製詩章並御書匾以賜其各省陸續彙咨五世同堂者凡一百九十二家而百歲五世同堂又得四家)
特章豈獨讓堂堂京畿齊粤四氏得(直隸順義縣郭有英山東聊城縣張)
(羽歷城縣劉湘廣西桂平縣生員鍾君寵四人皆夀登百齡曾元五世因仍用前韻成什並各書匾以賜)張
(羽)郭(有英)劉(湘)鍾(君寵)五代昌夀世庥徵真是罕持盈保泰
惕何遑
上元燈詞
御苑節宵賞隔年(元宵慶節向於御園張燈賜宴昨歲以氣疾偶發又因南巡於宫中啟蹕)
(故未至御園)南巡擇吉致遷延地方燈事都教罷(向年南巡啟蹕在上)
(元前地方官每於近頓預備煙火昨歲節後始啟鑾因先行傳諭直隸山東督撫停止備燈火)略示還
淳之意焉
雖則乾清家宴存(昨歲元宵於乾清宫家宴有即事成什詩)由来性不喜繁
喧於能静處每從静奚必觀燈出午門(永樂十年元宵賜宴聽臣民於)
(午門觀鼇山三日時尚書夏原吉侍母往觀命齎鈔二百錠以賜見明通紀)
謾稱佛火與神燈哈達懸瞻塔頂層(上元前正月六日賜千叟宴時妙應)
(寺塔最高頂懸有哈達哈達蒙古語謂奉佛吉祥製帛也非人力所能為遠近瞻禮者駢肩接踵咸謂佛力神)
(通不可思議既弗禁亦弗艷稱宣付然實吉祥節事也)人力莫為不思議上元佳
話助休徵
雖曰望宵實幾望(憲書正月十六日方值望)示冲於是果為冲可無
轉語聽斯語此夜萬方元夜同
百道流虹光四射十尋火樹爓雙撐燈光月色雖争朗
望雪因之意轉怦
南油西漆紛争麗刻像圖形各鬥竒入儉難而入奢易
安窮長此每廑思
玉宇金繩界道斜萼不(平聲)不夜燦光華苑邱林服得仙
道樹樹九靈明鏡花
火戲樓前與衆觀西戎北漠及回官(向例上元賜蒙古諸藩王公及回部)
(降番等觀燈與宴近並令朝鮮暹羅陪臣一體預觀)燈詞拙速仍八首例事依然
不畏難
上元後日小宴廷臣得句
筵開千叟事希倫小宴盈庭此浹旬過望應知方月望
欽鄰恒用勖臣鄰笙鏞以間原依例禮樂惟和未是頻
酬酢即看多白首
天庥同沐共增寅
三朝寶訓四言傳(乾清宫正大光明匾為明匾世祖御書景山觀德殿正大光為)
(皇祖御書圓明園正大光明匾為以貫皇考御書三朝心法内聖外王一之)正大光明
殿額懸内聖外王胥是道上行下效本同詮時和詎可
相嬉若世泰尤應共惕然咨爾摛毫賡韻侣體予意在
九三乾
題含經堂
過節芸堂至率成例事如閙餘頗喜静几淨遂觀書改
過偶思彼(用論語蘧伯玉事)躬行何有予十年屈指近娱老企
斯居(今歲乙巳新韶至乙夘歸政之期屈指十年)
味腴書室口號
味腴書室以何名薈要鈔成取最精即薈要猶艱遍閱
更奚望此亹躬行
淳化軒誌愧
由儉入奢易由奢反儉難百年太平世民物誠熙然以
此諸物貴平之豈易言設使嚴禁令罹法必多焉遊手
好閒輩亦藉謀食權使其盡歸農安得如許田均田雖
有法亦惟故紙傳富者必失業貧者詎被全圖治先致
亂可不思其艱蒿目補苴策淳化徒名軒
安瀾園十詠
葄經館
溪邊書館富芸編坐不踰時命駕旋付與白魚斯饜飫
食三仙字便成仙
四宜書屋
髫齡以至古希歲實與簡編手未離四庫新看編纂就
抽翻無有不宜時
無邊風月之閣
為聲(風)為色(月)孰齊肩總與韶春增麗妍世界無邊風
月共而吾意亦與之然
涵秋堂
當春何必重(去聲)言秋似與韶光煞興頭旋憶菀因枯以
致箇中消息可無不
遠秀山房
假山之頂搆雲房遠見西山色尚蒼莫謂春初秀猶遲
(去聲)四時佳氣此中藏
染霞樓
溪樓俯攬芰荷叢夏月花開照影紅漫議染霞副名未
東風偶爾讓薰風
綠帷舫
假舫為名真舫實冰時真舫塢中收綠帷偶坐囅然笑
世上名勝實者稠
飛睇亭
景寫陳家歷有年圍亭種樹已森然不須飛睇隅園遠
昨歲春光即目前
煙月清真樓
煙如漏月清無滓月似披煙真有情煙月其間付不識
便宜樓者得虚名
采芳洲
春孟羣芳未發時春冰雖薄尚凝池額楣不肯孤斯覽
遂以悠然意采之
題豐樂軒
御園隙地多弄田軒名豐樂祈農寓去歲北省率有秋
弄田益慶倉箱裕然而斯慶豈易得十歲難逢五六遇
人益滋而穀益貴歉必增價豐如故(承平生齒日繁穀價日貴而百物亦)
(因之日昂間遇歉歲必至增價及豐收而價仍不減實事勢相因難以就平也)穀貴諸物胥價
貴往往十年倍其數持盈保泰實艱哉長此安窮吾益
懼
敦素堂
旭在明窗冰在池額顔兩字有餘思可知返樸還淳意
每在臨堂梯几時
合翠軒
夏軒名合翠而我來斯春御柳方欲稊遥哉綠葉新其
實尚艱責其名那易循會有合之時流隂詎逡巡
新賞室
梅心柳眼一時新隔歲韶光待主人(去歲因南巡新春未至御園)江
浙風情亦何異漫言孤負昨年春
横雲堂
假山能幾仞詎有干霄狀山堂名横雲亦惟出想像(叶)
然既得其名副實寧容曠憑窗見西山薈蔚峯頭望蒸
雨信其靈凝雪亦云當
翼翠亭
突兀枯枝少葉攅寒林畫展李成寒(内府有李成寒林圖向曾題句云那)
(藉丹青絢猶看柯榦攅正與此景逼肖)孤亭隠隠如相謂夏月閒来試一
看
詠古玉椀玉椀托子
玉椀托子昔有兩前後得之本一對因而有詠識竒合
其椀則以宣瓷配(見壬辰椀托子詩)即今玉椀玉托子乃自古
未離其隊較於昔者斯倍竒矜秘弗錯分寸契(叶)玉質
本一土浸同枘鑿何愁殊向背把玩徒慙無脛来欲罷
不能拈筆再
題宋元眀集繪冊
黃居寀萱花蛱蝶
乾德歸朝眷遇隆命搜名蹟逮江東(見圖畫見聞志)殿屏圖處
超時手湖石狀尤過乃翁朵朵芳萱承曉露翩翩輕蝶
下薰風設如比擬忘憂者却惹悽然思不窮
董源疊嶂飛泉
唐末畫宗開宋初礬頭小幀白雲舒法知居士非虚也
色問將軍可信歟(圖畫見聞志謂源水墨類王維著色如李思訓此幅水墨而略著色故云)
泉落兩峯疑束玉樓圍萬樹似懸居浮圖獨據中間峙
意在堂堂標六如
文同琅玕挺秀
不筍而成攅个个梓潼此法本来閑横枝直性誰能拗
豎榦孤蹤孰得攀擬以琅玕猶頓置投其縑素豈寒慳
重看畫竹文與可却訝東坡阿那間
許道寧翠巘精藍
李(成)范(寬)去存許道寧(見圖畫見聞志)長安獨擅畫儀刑所長
却謝其平遠(聖朝名畫評云道寧所長者三一林木二平遠三野水)别撰偏為此
峭停架水飛廊高士步隔雲精舍定僧惺平生知己張
文懿留得侯門幾曲屏
趙孟頫松泉瀹茗
屋蔭長松階近泉汲泉課僕事烹煎何須水調馳符契
自覺缾音勝管絃不鶴雖煙誰避鼎得魚以趣率忘筌
詩禪設謂樂天似(孟頫自題云却道前身是樂天)贏彼還應是畫禪
黃公望野彴吟笻
嶽嶽高峯隔世塵結廬喜近水之濱青松丹桕秋容與
氣朗天蕭宇淨真憑牖望寧自居主過橋行亦不稱賓
底須一一徵名氏總是箇中無事人
吳鎮叢薄幽居
崇山為郭樹為鄰落落疎峯淡淡皴無悶幽居堪遯世
有懷太古自超塵殊他羅雀翟門誚謝彼馳煙孔檄嗔
不似文家竹掩畫故知吳畫實通神
倪瓉喬柯新粉
僧寺住常十日過繪成小景不煩多幾竿新筍纔脱粉
一對喬枝久擢柯豈必高低相較量雅如顧盼互婆婆
丹青漫議無顔色此是迂翁寫擘窠
李衎秋圃霜菘
墨竹從来稱薊邱别裁時亦見風流霜菘足識貧廚味
秋圃堪方農廩收豈必萬錢詡日食可教一飯忘民調
集賢學士何多暇接踵門前那勝求
王紱古木疎筠
古木由来不計春却隣幾个嫩疎筠詩情略喻忘年友
(見紱自題詩句並跋語)畫格能傳君子人勁節稜稜性弗屈脩枝
靄靄意懷新九龍秀氣挹無盡印證全同庚子巡(王紱自號)
(九龍山人庚子南巡題紱山亭文會圖疊舊作韻有印證恰披行篋畫重看己夘仲之春句)
徐賁雲壑探幽
幾箇危峯雲表攅復驚飛瀑落雲端固知此地非塵境
雅合高人自考槃網水垂垂如鐵鎻線蹊曲曲繞虬欄
都成巢父掉頭處似曰斯宜小住看
唐寅潑墨牡丹
伯虎多能風雅倫寫生猶擅獨傳真别成卉裏孤高種
羞說世間富貴春三朵那期歸上苑六如想欲證前身
不衫不履其人似却得花王自在神
題蘇軾澄泥半碣硯
宋代澄泥珍大蘇李(沖元)黃(庭堅)銘識已糢糊式如半碣復
無字或戒昌黎䛕墓乎
題知過堂
人苦不知過既知改為貴弗改已為非甚者文(去聲)與遂
繄我顔斯堂已閱兩三歲不吝成湯心未能伯玉志我
胥企之哉摛辭誌深愧
思永齋有詠
壬寅詠思永申言有二義(壬寅思永齋詩云一曰永修身一曰永後世五帝官天下)
(修身一已備三王家天下後世應並計)其義已暢眀兹不復辭贅兹之詠
思永用為娱老備建立廿餘年兹近十年計(思永齋在長春園内)
(建立二十餘年在寧夀宫落成之先均以備歸政後頤養所居兹自乙巳春至乙夘歸政屈指十年惟期仰承)
(庶克天貺得如初願協思永之義耳)永者日以近足知老將至設果得
如願額手欽
天賜
豁如室
室盖取其温曲折避風輕而此室獨敞豁如故得名因
思名與實何曾有定衡但繹題額義足以怡神情廓然
而大公虚受弗滿盈内聖外王學胥宜勉力行
師善堂
伊戒明云主善師善無常克一為之書堂適展羲經讀
即景正當元長(上聲)時
樂性齋
樂者悅之義性者心之統曰心統性情吾謂失輕重(叶)
天命之為性豈為心所用禮義之悦心孟云芻豢供是
即率性方其樂油然中詎其在玩物屬屬而洞洞
戲題夏隠亭
春弗隠而夏方隠(解見壬寅題此亭詩)可知其隠未恒兮德璋亦
有時而出那免移文孔稚圭
清曠樓
曠是樓中體清乃樓中用清而無曠枯曠而無清縱相
需相得彰體用戒偏重(叶)詎祗一樓哉絜矩萬理中
活畫舫
木舫原飄動稱云活畫宜此誠石舫耳何以亦名之流
水窗前過行雲天上披詎非無定趣轉語聽乎斯
詠哥窯鑪
宋器無多巧大都鑪與瓶妙香欣此爇忘嗅有餘馨提
拾資雙耳丁星承六釘由来絳土色謂鐵誤為聽(高濂遵生)
(八牋載官窯在杭之鳳凰山下其土紫故足色若鐵哥窯取土亦在此按此則鐵足乃因土色非真以鐵為之)
(足也)
古玉軸頭
古玉軸頭長二寸圍一寸有(去聲)分寸五截為二一則琢
韘一則就圍圓刻寶(叶)寶文曰古稀天子用以抑埴書
畫可(叶)韘則佽手覺太粗中規削半留半取削者玉質
乃全呈留者縟華原作土或者用之日以長受汗氣仍
玢璘吐既思臂病用不數(入聲)刻詠何為意微憮
題徐賁獅子林十二景冊
將謂獅林創老迂誰知維則始姑蘇(石渠寳笈舊藏倪瓉畫獅子林圖瓉)
(自識如海因公宜寶之盖為如海作圖也按如海為元僧維則第三輩弟子獅林實創自維則後人率以獅林)
(屬之倪迂盖誤矣甲辰南巡復得徐賁畫獅林十二景後有姚廣孝跋稱徐賁為如海作益可為證冊中陸深)
(跋元僧維則好聚竒石類狻猊故取佛語名菴或云維則得法於本中峯本時住天目之獅子巖盖以識授受)
(之原也)冊分十二幼文畫卷作長方懶瓉圖各與海公供
祕玩(徐賁畫冊列景分繪為十二幀倪瓉則係通景長卷皆為僧如海作清供者)同為佛偈
演浮屠人家自已殊其事道衍於斯愧也無(又陸深跋稱道衍還)
(吳夜深微服訪其師於獅子林師捫其頂未蓄髮曰和尚留得此在又云和尚撇下自已事却去管别人家事)
(可謂本教中棒喝手)
冰酥
過節冰漸酥盖因立春早酥即弗可涉舟尚堅鳴棹(叶)
二者均艱致中人惄如𢷬鑿凌既慮堅望波愁未渺力
無所之施堪憐亦堪笑(叶)澹然莫芥意吾意彼豈曉凍
與弗凍間豈由汝所造小忠及小勤從不喜其效(叶)輕
輿度横橋遵陸原非杳暖来兩三日凍解湖波浩奚用
爾愁為體物莫非道
節後萬夀山即景得句
燈節全無一日閒忽過燕九瞥眸間可知萬事速流水
因趁片時遊好山綠柳含韶徐醖釀蒼松傲凍聳孱顔
春光不礙昌昌逓茂對酬吟此尚閑
題玉瀾堂
微風弗拂湖春暖漸冰蘇一澈照原有不波紛乃無隔
年景依舊(去歲南巡新正未至此)過節暇来娛坐此先咨政(向每至清)
(漪園必先坐此堂傳餐咨政)勅幾敢懈吾
道存齋
明窗淨几坐温暾舒疊韶光静可論柳眼梅心胥伯雪
不言可識道之存
題樂夀堂(在萬夀山清漪園者)
清漪樂夀堂山水寓仁智後始知紹興堂早用是字(宋高)
(宗内禪後亦稱樂夀老人然其意在亟圖謝責故壬寅詩有彼其耽燕閒率非吾所取之句)寧夀樂
夀堂原可同斯義(寧夀宫亦有樂夀堂仁智之樂取義固同而山水之實則在此不在彼也)
然設責以實景誠萃此地俯湖未波瀾種樹已蒼翠娛
老不其遥祗以十年計
停靄樓口號
雲容山氣靄嵐分(靄為雲容嵐為山氣世多沿習誤用於物理字義均未明晰)謂之
朝嵐涉誤云(朝為靄夕為嵐其誤用始於李商隠徒望朝嵐與夕靄之句詳見辛丑年嵐靄詩并)
(注)欲笑懷州李商隠空教獺祭用功勤
題無盡意軒
有真無盡已頻言清漪避暑豈兩地(清漪園之無盡意軒避暑山莊之有)
(真意軒均屢經題詠向嘗有句云無盡有真同一意盖無盡乃有真而有盡必致無真一而二二而一者也)
設明曾傳第六章二而一即一而二當前切已語毋欺
綠水青山萬物備
知春亭
璿籥循環運四時東皇一氣百昌怡春来有象由無象
亭付無知為有知
題藻鑑堂
溪堂臨昆眀額之曰藻鑑凝則冰之堅融則水之汎其
為照本同於堂有何欠我有用人責賢否應勤勘苟其
用憸壬吾民危必䧟鑑人豈易哉月旦敢詡艷即境增
惕然明達祛心暗
景明樓
樓壓長隄號景明東西湖景八窗迎春纔孟也芳未暢
艷裔休猜上下呈
題治鏡閣
湖中峙城閣向題曰治鏡是盖有二義申之以斯詠一
曰鏡古治善政與惡政一曰鏡今治敬勝及怠勝敬則
其政善民安而俗正怠則其政惡君驕而臣佞敢不戒
其怠猶恐弛兹敬求治忌太速亦足滋為病無逸而有
為永言勵吾行
雲松巢
如巢樸屋倚巖隈節後閒遊淑氣開祗有古松與野鶴
不知春色去和来
邵窩有懷
邵窩本以肖蘇門(蘇門山有邵雍安樂窩遺蹟兹肖其制為之)佳處曾經識
衛源邇歲旱灾頻數縣(近歲河南衛輝府屬之汲縣新鄉獲嘉等縣屢被旱災貧民拮)
(据雖新正加恩分别展賑酌借口糧籽種而如傷之念常繫於懷也)如傷南望惕心存
再題惠山園八景
載時堂
背山臨水搆書堂樂不為疲撫縹緗昨歲江南今冀北
載時一例閱春光
墨妙軒
自是三希擅大家繼收墨妙石鐫華漫嗤孟賈非仙聖
寒瘦由来未甚差
就雲樓
雲屬動而樓屬静何云樓乃就乎雲試看賓主迭為處
奚必其間著相(去聲)分
澹碧齋
碧為水色澹水德却是斯来冰始融憑檻莫嫌名副少
兩言恒此占齋中
水樂亭
煙霞嶺下與東陽(西湖煙霞嶺下有水樂洞東陽亦有水樂洞)及此而三水
樂揚清泌祗知流觱沸幾曾按拍叶宫商
知魚橋
久議惠莊多費辭魚乎子者究為誰不如橋上觀而樂
萬物由其付自知
尋詩逕
散步行来曲棧斜偨池林出石嵯岈設云此即尋詩逕
不在隴西在浣花
涵光洞
牝洞雖幽望不遮南華生白語無差箕疇設喻庶民近
吾亦涵之敢自誇
詠和闐玉驪龍守珠缾
撈取和闐盈尺姿他山石錯玉人為一珠徑寸驪龍護
守口如缾意寓兹
題戴淳匡廬圖
一角陵巖峙迥樓匡廬神韻望中收雖然瀑布未曾寫
想像銀河眼界流
詠舊澄泥蟠夔硯
未央銅雀雖稱瓦鼻祖澄泥實在兹製器弗眀是何代
鏤紋宛看有蟠䕫學書徒撫王家帖稽古猶慙董氏帷
所好聚来物滋夥箇中應懼自應知
夜雨(正月廿八日)
霏絲報夜中欹枕數(上聲)蓮筩望雪乃逢雨敺雲又作風
聽惟憐淅淅懼更怒蓬蓬澤不成分寸晨興意倍忡
御製詩五集卷十二
