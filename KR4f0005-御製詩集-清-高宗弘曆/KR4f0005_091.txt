御製詩二集卷三十三
古今體九十五首(壬申三)
四帝詩(有序)
創業守成之難易予論之已詳古所稱守成令辟
若夏后氏啓殷太甲三宗越有周成康尚矣漢唐
而下得四帝焉曰漢文帝曰唐太宗曰宋仁宗曰
金世宗夫天生民而立之君凡以為民也帝典首
以安民為言周公陳無逸咸知小民之依而子輿
氏謂保民而王四帝之為治不同要以恭儉為心
行仁為本庶所謂保民如赤子者歟幾餘覽古輙
有微斯人其誰與歸之慕爰用顔延年五君詠例
各綴五言一章非惟論世實以寫懷史評苛核槩
無取焉
漢文帝
周綱既陵夷變雅民勞癉高祖易秦暴救世於水火休
息乃未遑吕雉繼搆禍大横為天王啓光克負荷愛民
勵始終約已戒奢惰漢家四百年謂帝所造可或議雜
黃老責賢何𤨏𤨏
唐太宗
創守一人俻無過唐太宗所遭值天倫命也難強同英
識早絶羣降志牧謙冲有諫無不嘉廣闢四門聰行仁
有眀效德彝惜未逢斗米纔三錢使我希休風
宋仁宗
北宋凡九帝仁宗誠首出繼統忌更張惟帝守以一怵
惕凛天變恭儉以身率吏治若媮惰亦不任法律嬖倖
或間用善類氣不窒史贊乃最當論世知其實
金世宗
海陵失其德惟帝天所歸時雨滌炎氛一反海陵為南
北講和好與民休息之福已兼福人宇内致雍熙世稱
小堯舜可為後世師
建福宫對雨
朝隮復棼絲冥濛勢傍午朝罷此宴息耕犁方待舉前
墀羅春花潤含花下土芳菲襲翰思綽約延清覩喜豈
喻近臣慰惟共農父有秋其尚遥無逸以為所
百一詩
智者百慮有一失愚者百慮有一得黑烏黵黵豈無白
白鶴皚皚亦有黑高岸為谷深谷為陵滄海桑田轉盼
相乘披沙揀金見彼星星善射由基及唐瀛百難一中
惟人情
祭
先農壇
莫非爾極粒羣生祀典躬行逮舉耕藹藹青郊含宿露
垂垂黃幕朗新晴三推敢懈勤民志七奏惟宣望歲情
好雨知時先受貺益深兢業凛持盈
耕耤日擬禾詞四首
雨歇春田潤浥時南郊千畆舊章垂習勞詎止知農苦
民命攸關念在兹
平疇膏沃不生塵穡典重逢吉亥辰黛耜青箱看已熟
由来無事必躬親
金犁升降飾飛龍致美無非為重農遍隴土香受新種
恰逢甘雨昨朝濃
麗日和風颺綵鞭農祥大吉是今年漢文帝詔從頭讀
長見愛民心藹然
題倪瓉設色山水(有董其昌題識)
蒼巒翠樾淡還濃生面尋常迥不同怪底香光契真賞
畫禪重得楚人弓
題漢玉斧珮
方折凝精旭采暹辟邪恒協吉祥占隋珠和壁難為寳
殷鉞周刀義取廉脩月應歸仙幞枕含章猶見漢靈炎
可貞因憶從王事特逹如斯詎久潜
暮春太和殿視朝
詄蕩天門開曙曦彤墀香靄露華滋禮章樂亮誠何有
拱手垂衣念在兹百辟都遵博士制七言誰繼舍人詩
昭容已䙝貂璫僣未可眀庭贊盛儀(唐詩有戶外昭容紫袖垂之句眀制)
(司禮監預朝會本朝一革陋制惟用外廷諸臣執事朝儀肅清誠善制也)
臨王帖謾題
龍跳虎卧徒言勢書中稱聖誠無愧仁者見之謂之仁
智者見之謂之智
讀叔孫通傳
叔孫待詔時諛言免虎口漢王憎儒服短衣随左右緜
蕞肄朝儀百官敬奔走尊卑各以次奉觴起上夀稷嗣
拜奉常五百賜金受諸生悉為郎分金不已有諸生乃
推伏叔孫聖人否子輿闢衍儀其道比妾婦賢哉魯兩
生窮不失所守
雨後瀛臺覽景雜詠
耤田耕罷視朝餘上苑芳菲過雨初底覺景光今日好
麥秋有望為懷舒
水增太液漾蘭船汀芷溪芼意盡鮮恰似去年眀聖畔
柳舒花放暮春天
三千插架有芸編佔畢眀窗憶向年舊學商量無寸進
補桐書屋自依然
春隂瓊島紀春眀十歲春天九遇晴今日喜逢真面目
佳名始覺有餘情
石来艮嶽勢嶔崎千載荆凡默監兹當日誠知為(去聲)燕
用壊人墻屋爾奚為
淑清(院名)瀑布舊曾傳溪上三間頗靜便便與新名千尺
雪懷吴兼慕隠人賢(謂趙宧光)
春煙淡沲羃平林陶冶湖山入靜深最喜迎眸新綠潤
西峯又復作輕隂
時和每凛持盈戒心慰那無茂對詩因悟人情彼我一
先憂後樂恕行之
承光殿
碧殿金鼇據左陲来乘路便每神移喬松四面皆宜畫
詭石一拳都入詩瓊島春隂飛濕翠液池新水漲輕漪
書堂小憩聞天籟謀耳清泠意與遲
西直門外
石街官柳綠絲齊蝶逐飛花簇馬蹄最喜迎眸含濕潤
春雲又重碧峯西
一犁已足利新耕更冀優霑尺澤盈樹杪風生心不懌
可知望蜀是人情
朝煙欲泮露光團撲隴来牟已改觀絶勝常年憑覽處
清懷一晌為農寬
御門日雨
徹夜聽鳴琴由来簷響斟
天恩洵既渥余志益丕欽章疏須裁决庭軒此涖臨疇
咨期俊籲自省惕虞箴砌草芳含潤宫槐綠更深敷言
凡百爾喜雨有同心
即事
著雨落英芳草貼菲菲點點自成文不如流水歸鳥有
白雪行空襯綠雲
清可軒
金山屋包山焦山山包屋包屋未免儉包山未免俗昆
眀湖暎帶萬夀山隂麓恰當建三楹石壁在其腹山包
屋亦包豐嗇適兼足顔曰清可軒可意饒清淑璆琳匪
所宜鼎彛或堪蓄挂琴擬號陶安銚聊仿陸人盡返淳
風豈非天下福
雨後御園即景
春霖達曙勢廉纖怪底朝寒料峭添雲歛長空直北望
居庸玉積數峯尖
一篙春水漲清漪欲泛蘭舟意轉遲猶憶常年方待澤
瞻雲頻蹙兩眉時
恰報庭前綻海棠弄珠風韻膩人芳倩誰扶起嬌無力
今日真看出浴裝
江南春月鮮逢晴今歲燕山候頗更最愛煙航凌北渚
適如眀聖畫中行
攅團未下又徐垂風勢飄来濕玉絲正喜麥牟增秀發
逥看花樹總華滋
覽古
封建及井田三代之善政後世強師古無益翻為病均
田勢弗能待亂理豈正(人之言曰井田宜於大亂後行之此豈篤論)漢眀頗
封建厝薪寝上證䦧牆且操戈矧廼各異姓制治本在
道其末乃法令舍本末是求何異彼優孟其餘率類兹
審行尚眀鏡
喻言
物以少為貴亦以貴招議白石與白玉未始非一類石
以為杵臼玉以為彛器人情每視石泛泛無他計於玉
乃不然睨視求瑕俻以此例其凡吁哉可知畏
馬似鹿千金而無千金鹿馬性取其良鹿足取其速馬
也鹿其性長跳去不復鹿也馬其足林中無一育
礛䃴以攻玉玉成棄礛䃴範模以陶磁磁就置範模問
學與政事况更非兩途何因政勞勩云致學荒疎誰能
不忘本是謂賢者徒
新筍
新筍初抽半寸強護培要使長煙篁雲棲犢角山蹊遍
斸取曾將玉版嘗
昆眀雨泛
西山又喜曉雲封靉靅旋看勢越濃一棹昆眀泛空闊
珠簾四面忽重重
亂點随風疎復密寒光度水有還無常年一雨還艱得
叠沛頻霑有是乎
煙中遠岫翠痕失隄外垂楊綠意生恰憶昨春南國景
菱絲甓社半帆横
水田鱗次接塘陂陌上柔桑蠶起時貌得江鄉自人力
隂晴誰料亦相随
進舟至靜眀園即景再作
繁雲漸低翳波面接雨足上下空濛意悅我心與目煙
篷稍沿緣一灣復一曲宛轉逹溪源舍舟而就陸適兹
雨少間花木滃芳馥翠峯為後屏蕭寺在前腹天下第
一泉趵突益漩洑其側得少平命置椶毛屋擬學惠山
勝肯譲聽松(庵名)獨斷手應不日竹爐候茶熟
凉
春雨既優霑望晴人盡同朝来徂雲淨樹杪吹涼風一
慰復一慮新麥正芃芃過寒生理妨踟蹰意無悰可知
為農憂循環無始終
燕丹詩
燕丹怨秦政亡歸思報仇鞠武言不用納亡速禍尤田
光薦荆卿造門供具周玉盤姬手進金丸池龜投既具
督亢圖亦函於期頭徐夫人匕首藥焠利吴鈎荆卿顧
有待徘徊且遲留太子慮改悔舞陽先遣不荆卿怒叱
言豎子安足謀遂發易水上白日為凛秋入秦獻所奉
願得比列侯秦王乃大喜九賓列旌斿舞陽早變色荆
卿神優優圖窮匕首見持揕瞋雙眸袖絶環銅柱笑罵
甘死休尺八不足恃七尺介利收衍水命難全寧臺為
荒邱用人而復疑僨事徒貽羞
數詩擬鮑眀遠體
一心奚所託為君止於仁二典傳
家法敬
天及勤民三無凛然奉大公何私親四序協時月熙績
在撫辰五事惟敬用其要以俻身六府賴脩治(平聲)其施
均養人七情時省察懼為私欲淪八珍有弗甘念彼饑
餓倫九歌揚政要鄭衛漫亟陳十聯書屏扆式聽師保
諄
晴
春晴和氣應麗景照林芳濃露偏侵曙暄風已變涼雉
鳴麥浪綠蝶栩菜花黃茂對方知慰斐然命短章
河南廵撫陳宏謀奏報得雨
麥收三月雨農謠向所傳中州土脉厚更以麥為天去
歲河隄潰數郡遭迍遭瓠子幸成功頗有涸出田麥芽
遍隴青農父冀逢年邇日春霖時南頋心旌懸朝来覽
章䟽一雨千里連餅餌略可期吾民救眉燃元氣豈易
復虔望秋成全
雜詩
虎圈養於菟餵以敗牛肉園池養錦鱗飼以饝脫粟奉
宸司大凡支銷委隸僕虎魚不能言竊饋誰擿伏謂此
無益費射虎魚罷育隸僕反私歎何以贍口腹狗彘食
人食孟子曾記讀效行乃扞格此理將疇告
題沈周寫生二十四種
牡丹
垂露出羣卉恒春不謝花寫生經沈氏較品突劉家雨
後芳如沐風前態欲斜還應笑姚魏未盡洗鉛華
梔子
佛卉曾傳白仙方更著紅揚猗惟近雪吐馥不關風池
影通身净露光滿意融南薰欣晝永茂對五絃中
芙蓉
木蓮原蜀種名擅錦官城浥露真無語迎風最有情寧
因紅艷妬早覺道装成調粉龍香劑斯花自寫生
山&KR1431;
梅白杏花紅開齊色與同(山&KR1431;有紅白二種)標竒凌朔雪耐久
見東風體物輕描外傳神靜對中曼陀羅佛樹空色色
空空
石榴
團團瑪瑙盤盛以水晶丸百顆珠無定三危露早漙匡
頥真欲觧韓手未曾彈底事求爐火纔成九轉丹
枇杷
盧橘非秦樹黃金本蜀珍文園早消渴郭氏未為貧熨
齒生凉乍堆盤帶露新仲長曾有論緬想見斯人
柚
南北奚曾異味香洵得宜却教生動筆寫出欲垂枝不
剖寧非譎能藏太覺竒田盤寺樓上小憶向年時
蓮藕
蓮房青顆顆藕節玉脩脩悅目權教置養生在所求裊
絲雪色脆堕粉露光流聞道林椿後(宋畫院待詔林椿有著色蓮藕雜果)
居然見沈周
瓜(三種)
在栗有敦物纍纍翠蔓舒冰盤間沈李中饋佐生蔬何
必期霜後渾如摘雨餘東陵此小隠種類漫分疏
茄
毘山傳妙法渤海殖嘉生蔡撙栽荒郡王褒約小伻登
盤間魁芋烹鼎厭侯鯖清供戴家物微嫌未隠名
蘿蔔
植援開錦町雜種已分羅紫玉含津脆墨華生意和性
存薑芥半品比菌蕈過學圃雖堪鄙如須今豈多
葱
嶺久傳西域盤仍佐五辛巳知根似玉誰辨下生銀標
倩含朝露紐芽報早春可憐洛陽獄陸續獨思親
筍
刺土纔盈寸凌雲勢不紆峥嶸氣早直森蒨翠相扶怒
長應期夏叢生獨盛吴韜光山徑畔記取帶煙鋤
胡蘿蔔
愛此珊瑚筯堪登白玉盤可蔬亦可果宜脆復宜乾色
相(去聲)出元代采烹奉可汗成名獨惟爾羞殺漢衣冠
菱
開花落復含結實淡而甘煙客浮遊慣幽人咀嚼諳春
光仍鉅野豪興在江南與芡相評較應懷匠氏慙(芡花開向)
(日菱花開背日有如巫匠之術云)
茭白
野沼秋風起荺茭可取嘗不輸藜藿味愛託水雲鄉沙
沚根疎密蘆汀葉短長與蓴一風調何彼獨思張
王瓜
名稱同萆挈四月亦云生花是黃金纈形如綠玉横垂
垂瓠不落纂纂棗何爭寫意惟蕭淡相看最有情
薹菜
蔬譜菘薹芥大同名小殊本根来朔塞今日盛東吴自
是田家味末堪陳國厨雨花煙葉意江左憶清娱
鸜鵒
寒臯不踰濟飛集限淮南屋脊尋常見巢頭風日諳能
言白鸚勝入夢綠隂酣莫報新荷裏司空善理談
白頭翁
頡頏常命侣棲穏砌前枝飲啄自如意平生那解離芳
叢亦可入妙繪若為期白髮嗟何限稱翁爾正宜
蠟嘴
黃嘴烏毛羽翩翔階杏紅禽經傳畫本桑鳸佐蠺功活
脫出形色飄颻謝雨風不因能戲舞安得入樊籠
雞
獨立羽毰毸昂昂絶忌猜底須資芥粉聊爾藉松煤入
埭花迷錦登場玉作臺誰能繼佳什八斗早稱才
鴨
鴨鳬家野異應與雉雞同春水萍茵暖元都蕖露融别
離歎都尉荒誕化仙童沸卉歸羣夥浮深若履空
兔
東郭傳名姓梁園恣宴娱伏跧春草嫩顧目夏槐敷趙
國清辭詠石田妙筆摹未能工百首(李嶠詠物詩百二十首)粗就
寫生圖
香岩室
牝洞依翠岩月廊接虚室窈窕深且眀偃息靜而一拂
招清風来薈蔚白雲出觀書志足娱體道神自謐擬以
永日託夫豈所無逸
御園雨中流覽(三月二十五日)
芳時剛入夏(是月二十二日立夏)好雨又依旬驚喜從無有欽承
倍敬寅麥牟期餅餌花木長精神逥憶向年際終風正
捲塵
一雨為民喜吾心何所憑水能凛舟喻龍御勉時乘渚
柳翠光合隄花暖氣蒸香山漫遊目權付遠煙凝
志樂景逾美時和氣亦清略兹解愁欝可以賞芳榮綠
竹風前重黃鸝葉底鳴翰林近多暇即事進新賡
即事
快雨還欣值快晴蘭舟適可泛昆眀罥煙柳線千條倚
照水花光兩岸迎
隔渚漁村杳靄中樹隂舟繫網絲風九龍畫意知何處
為憶錫山煙雨濛
翠幕支船可號齋飄颻容與水雲涯香山面目何曾隠
落影湖中分外佳
韶光澹蕩午晴暄餘暇清遊略可論鏡裏樓臺入冰牖
壺中氣象在林園
時晴時雨稱人心醖釀嵐光翠益深紆迤西山堪極目
歸雲猶戀最高岑
虚齋素尚養松雲書史沉酣豈市勤恰似雨餘花氣馥
惟能靜者始能聞
飛將軍行
隴西成紀世受射將軍猿臂藝獨精折關格獸不旋踵
擊空鞲脫如蒼鷹百騎往馳射雕者匃奴忽陳隂山下
軍士前前莫還走示閒翻令皆下馬亭尉不識故將軍
小人常態安足論一朝北平得權勢脩怨斬尉殊傷仁
更復坑降逮八百冥冥應受神鬼責不須王朔始知然
只合終身二千石
柳絮
迎夏真無爽随風似不勝趁晴方舞雪入水似鋪冰
詣
黑龍潭作
靈雨三月霑望麥符農諺
天恩慶以懼遑敢恣遊宴
神湫来叩謝願言吾誠薦啟曙出御園菁蔥被芳甸露
氣潤無塵和風拂人面花間蝶相逐柳外鶯自囀觸目
意彌惬近遠春耕徧有求致虔敬無求忘繾綣俗見庶
兹屏惟日凛眀旦
城子山
落空鐘韻一聲傳盤徑花宫忽現前芳樹濃隂逮首夏
好山清别向三年青郊俯暢新耕遍綠字閒拈舊作懸
最喜晴眀引遥目居庸排戶入青蓮
大覺寺
城子言旋日正午大覺咫尺棲禪處鳴鞭取便一徘徊
雲峰謂我無来去
暮春將杪近清和人入山深夏意多林鎻綠隂禽語靜
花飛紅瓣蝶羣過
懸崖泉箔自淙流竹栢隂森亦可留若比江南千尺雪
只輸輪尺綠筠脩
精舍匡牀自在陳隔年頓覺景光新設如大士容諮議
山水緣何解引人
三月晦日作
三春惟有今春幸逐日亡何此日臨底覺賞心酬分外
敢渝初志到而今花蹊謾惜紅芳老林苑徐添綠蔭深
新闢溪田將百頃喜看水足刺秧鍼
御製詩二集卷三十三
