御製詩五集卷八十
古今體九十一首(癸丑四)
賦得繁林蘙薈(得賢字八韻會試題)
春暮氣調鬯繁林萬葉連雰雯雲擬布蘙薈日為鮮羽
族欣趨窟鱗羣譬赴淵翥翔翻下上散集任迴旋執彈
寧同鵲敺叢那待鸇禽原無意必樹亦冺招延察物適
成性興予在渴賢懷來雖有志自審却慙然
雨(三月初十日)
山雲薄復厚春雨密還疎如是終朝度竟成三寸餘瀑
音增以壯林色沐之舒甘澤頻霑好戒盈益凛予
得概軒少憩
將出西北門得概所必經小憩傳朝餐視政因延停軒
額云得概蓋因攬景名攬景固易耳視政應懷兢所易
放者心最難察者情設曰已得概是謂自滿盈其失必
更多思義敢自寧
游古中盤慧因寺
中盤非甚遠乘閒事清游減從出北門弗教鳴七騶千
叠巡雲棧萬派沿溪流古寺旋亦造慧因額昔留(寺本無名)
(乙未來此寺僧乞額遂以慧因名之)偶以繹其意却匪率名酬慧者性之
靈因者象之由象由性以靈因慧豈外求調御坐堂堂
是義有合不
槃阿精舍作
精舍無過一兩間迴廊步入極幽閒喜他盈尺玻璃牖
納得千山與萬山
寺廬祗合樸而野畺吏鋪陳微涉華依例拈毫成七字
却慚去後笑僧家
盤山近日本無虎侍衛持鎗各占(去聲)峯(盤山自建造山莊以來從無虎)
(跡而每來游此虎鎗營侍衛等必分佈各峯持鎗謹備亦成例也)彼自獻勤予却笑田
疇虞致怯斯容
丑歲亥年誰與更窗間駒影暗移眀竒松詭石原無改
何事白鬚增幾莖
少林寺
中盤循轉途少林覓進路出谷過石澗泉流幾曲渡非
險亦弗遥咫尺見僧戸樸斵稱(去聲)山居寺名宛同豫憶
我巡豫時曾貌面壁處(嵩山少林寺内藏一石其上隠有達摩面壁像庚午巡幸至彼)
(曾手摹入秘殿珠林)别來四十年瞥眼如迴顧
東竺菴
東西天竺昔每評(天竺本在西方不應有東竺之名蓋緣菴在盤山東谷之岡得名也其實)
(佛無定相東西亦可無定名向屢有詩及之)今弗重提惟小憩肩輿無過數
里遥瀟灑精藍倏亦至調御丈夫坐樸舍由來弗事莊
嚴麗是誠本分惬禪宗雲與往來同不繋
再題千尺雪
一遊迴必一經斯不厭頻還不免詩那事推敲誠率略
石泉却似首傾之
激石飛流萬狀争軋輣其勢淚漻聲果然體物昌黎獨
物不得其平則鳴
雲林石室
林可稱作雲雲亦林中起石圍室以外室實石之裏相
資相得彰一二二一理犖嶨與茈虒敫靃相依倚視之
形弗定聽亦韻難擬室林雲石間所得率如此
雨花室
雨花不啻數吟之著弗著胥徒費辭欲笑維摩及師利
無言處已屬多為
對山亭口號
山對亭乎亭對山誰能致辯晰其間便教炙轂淳于輠
想亦茫然縮步還
石林精舍
密林既以阻雄石助之詭尋逕歷窈窱希至越覺美入
幽乃得曠尺窗延百里蔥朧屹&KR0008;間風鼓㟏岈起視聽
未可窮一静方寸裏然我無逸人此趣耽非理寓意於
偶然不留意而已
寫音書屋
田盤富於泉石澗胥堪引引即成飛流砏&KR0008;聲顯隠其
韻協宫商其形融界畛書窗宛對之清聽淨諸蕰問誰
能寫斯擬議難為準
泉香亭偶成三首
肖得西湖龍井亭(亭肖西湖龍井龍泓澗亭式為之)每來輙為(去聲)小延
停泉香此際春寒勒想彼田田葉已青
小景溪亭寫浙杭泉清惬意遂名香南巡萬姓情親切
即境依然不忍㤀
泉香固以荷香得荷未開香泉似無舉目檐題還自笑
循名著象若斯乎
再題沈周支硎遇友卷
肖浙溪亭裏寫吳山卷存(沈周是卷即貯泉香亭中)偶然一展看復
爾有題言引慮多微哂寄心静匪煩六巡別南國(自甲辰六)
(次南巡廻蹕已閱十年而親愛民情時覺往來於懷)却每憶黎元
王穀祥梅竹羣雀卷
田盤向日本無梅邇歲勤教栽者培移種(去聲)不妨盆缶
本(北方梅本祗植於盆缶中向因此處雨花室在山谷中其地向陽即移盆梅植於室前遂爾發條成樹屢)
(有詩詠之)遂看就近戸庭開對因畫卷評真假題即書圖騐
往來啾唧簷間窺牖者誰為賓主尚相猜
婉孌草堂
選勝築書堂佳景衆所會青山以為屏綠水以為帶本
非葺茅居數典香光繪婉孌之草堂真蹟藝林最神趣
符倪筦真境印内外於此合忘言興至却難奈
題張宗蒼畫五疊壬寅詩韻
季春復至憩山堂山喜新青那惜蒼張畫誠堪匹董畫
(是處婉孌草堂因懸董其昌婉孌草堂圖得名壁間宗蒼畫氣韻渾成洵堪嫓美)泉光恒此浴
林光不嫌七字句成率待以十全例有常(向日疊韻詩至九叠則成)
(十全以後有作遂別拈韻如此間静夜吟等作即其例也)吟罷遂教行步輦尚乘隠
笑底為忙
對瀑三首
每來對瀑必吟詩恐以頻仍蕪有辭欲罷不能猶點筆
今聲思豈昔聲思
設曰今原較昔殊試看澗際水流乎淙淙弗斷千年韻
彼不遷寧改對吾
飛泉石畔泐垂紳突兀安來萬古春寫出歐陽晝錦記
立朝絜矩望其人
養虚齋六韻
高齋額養虛其養定何於隔歲復臨此當春正起予一
空無不受有欲更須除寧止聽言耳應推敷政如雖然
類知矣尚在勉行諸五字成吟去又消片刻餘
清嘯亭口號
清嘯非應我所為山亭對景偶名兹風林瀑磵如相謂
觸籟無心那禁之
陜甘總督勒保奏報省城得雨詩以誌慰
極邊得雨向來遲仲月優逢先報馳四寸省城霑澤渥
(勒保奏蘭州省城於二月十四日戌時得雨至次日寅時綿密淋漓連宵達旦入土四寸實為優渥現在糧價)
(中平地方寧謐其通省是否一律均霑俟報齊再行續奏)屬疆田畝俟詢知春耕因
冷原弗誤(甘省氣候寒冷農事本遲兹於仲春即得透雨正可及時耕種)糧價本平更
慶宜慰覽恰當佳&KR0584;後(亰畿今歲屢被春膏昨駐盤山於初十日又幸得雨三寸)問
心何以敬承之
遊千相寺
千相東峯東乘暇漫偈至游山合減從弗教紛萬騎宛
委盤磵壑幾間古樸寺是僧家本色兼喜不識字每嫌
文藝禪亦厭莊嚴麗小坐即言旋頗惬清淨意千一數
(去聲)多寡却懶置擬議
貯清書屋有會
屋必有牆壁清乃無形容借問謂屋者所貯又何從有
以無為主無固有之宗是則清貯屋非屋貯清重憩屋
生別會強(上聲)晰反成慵
錢維城松下看泉四疊乙已韻
從來九疊十全罷(向作叠韻詩至九次十全不復叠韻遂相沿為例)斯甫四番
待詠圖却憶侍臣圖此者南雲千里亦知乎
讀畫樓
畫之為物有今古畫之為理有變常筆以寫者常如是
形以現者變無方此日之樓此日畫四時每易其景光
常如是尚易為擬變無方乃參難詳然則斯畫作何讀
默而識之以弗忘
題清音齋
欲問清音處原於山水間漫尋聲動静試領韻高閒絲
竹那堪比畫圖或可攀謀宜捐耳目竒賞破天慳
澹懷堂
懷與意名殊胥屬心之官意微近乎發懷乃發之前斯
堂曰澹懷主静理具焉凭几息諸慮如水澈波瀾設復
問其目四勿從頭觀
交翠榭口號
交為能則翠為所(見梵典)虛榭又當何以稱試看千林鬭
佳蔭無言却占最高乘
心鏡齋有會
心鏡原因臨水名偶臨却會有難易豈非以水喻乎心
而其鏡也實殊致水之鏡也應物來心之鏡也有已意
應物妍媸任彼呈有已好惡自我置必其如水鏡乃公
坐斯齋合思斯義
題崔彦輔溪山煙靄圖
九疊辛年十韻全今來别裁(去聲)句應鮮山原萬古溪千
派仍此圖中靄與煙
瀠文榭
設法貯流水一湖水已呈(盤山之水自高而下不能停蓄因叠石為埭壅為數畝之)
(湖就其旁架以三楹顔曰瀠文)欲以美其趣瀠文向與名然而湖無心
其文因何成昌黎復有言物不得平鳴使非輕風拂波
瀾寧有形是則瀠文者亦有所藉憑虛榭去安排謂斯
辭費評
留雲室二絶句
白雲原是氣之元蒼石更宜雲作根石弗移而成樸屋
(室就石上架數椽為之故室中有石賈島詩云移石動雲根正不如留此雲根轉得天然之趣)浪仙妙
理箇中存
不肯斧斤鑿去石却成棟宇貯來雲無非借得天然趣
微笑靊窿費力勤
題清曠齋
詭石竒松間尋徑極窈窱既至坐齋窗曠如俯雲表四
鄰高下峯一望歸了了乃知不因艱得易理實少目曠
心始清斯理更宜曉
題陳書倣王蒙夏日山居
邇年避暑必山莊長幅當前滿意涼香樹獻詩兼獻畫
(陳書乃尚書錢陳羣之母陳羣家居時呈進和詩之便并獻是圖香樹陳羣號也)迴思談學浙
雲茫
鑑波亭
山泉處處有多流却少停設法貯成湖乃得碧波渟渟
則眀如鏡鑑波名以稱流蓋動之屬停實静之形偶臨
生别會静照動弗能照已照人者斯語其聰聽
受宜居自警
瀟灑山居號受宜受宜之義亦應思設如言或不宜耳
弗納拒之害必隨
含遠樓作歌
山已崇更架樓高無過騁目欲含遠因之絜矩世間事
知止知足其誰亶然而後語宜聽申不如克已以自反
樂莫大焉近求仁拾級降非因步懶
池上居三首一韻
盤中蓄水不一處袤廣無如此處寬(盤山富於水而心鏡齋泉香亭貯清)
(書屋千尺雪等處雖亦蓄有水池以限於地勢俱不甚大惟此間叠石三成以次渟蓄為池可半畝許斯為最)
(廣)疊作三成逓津逮盈科之義亦因觀
設曰心應如止水既知止矣合知寬玉輪每自東岡上
一月當為三月觀
一月千潭三豈啻(一月暎千潭出梵典)偶兹對必覺心寬囅然欲
笑田疇子此景從來想未觀
琴峽亭
琴為名即峽為實那更其間論主賓一晌於斯生别會
循名得實果誰真
題清諧堂
肩輿出城關清諧堂遂至其後倚坦岡其前臨平地平
地裔石澗泉聲幻雄細適從池上看波光鏡奩際流下
乃有聲動響因静秘虚堂但臨之不設動静意是誠得
諧所恰可消清致
漱瓊軒有會
泉漱石原其自然底須躗喻齒之堅試看瀑沫鏗鏘處
争論那生否與賢
漱石由來額漱瓊無非選字取新精却思長此安窮底
笑我未忘名實情
農樂軒書志
處處弄田皆有之較晴量雨日孜孜三間樸屋題農樂
農樂却艱每遇斯
子歲河間戌永平旱乾水溢歉吾民(五十五年庚戌永平府被水去歲河)
(間天津等府又值旱俱即優加賑䘏而小民艱食情形至今猶存心目)雖云昨近秋稱穫
(去歲古北口以外雨暘時若秋收豐稔即京城以北亦獲中豐然究因畿南一帶歉收之處較廣不能不為之)
(縈念)念彼多憂那樂生
迴蹕過大嶺至大興莊行宫是日微雨
佳處留連戒久稽言旋勤政敬惟躋送行山雨真靈應
迎望麥田又長(上聲)齊歷凭輕輿不生壒衆欣長路弗沾
泥此來旬日未乘馬却覺心中略愧兮
御園暮春清暇即事
盤谷旋清蹕御園駐好春沿途共農慶(今歲頻沐春膏昨駐盤山復得)
(雨三寸迴蹕途中見麥苖益加芃荗深為農慶)治塞恕藩循(前因蒙古王公等既叨世爵又欲令)
(子弟佔據呼畢勒罕為圖利起見以致積習漸深佛法日壊朕意趁整飭藏地之便正可革其流弊是以於前)
(藏大昭及京城雍和宫各設金奔巴瓶一令將報出之呼畢勒罕數人籖掣乃甫經降旨之初詎有喀爾喀三)
(音諾尹部落之額爾德尼班苐達呼圖克圖之商卓忒巴那旺達什因其圓寂尋覓呼畢勒罕行至額爾德尼)
(昭廟地方遇圖舍圖汗車登多爾濟偽言伊幼子生時見有微光有歆羡呼畢勒罕之意那旺達什亦欲得一)
(汗王子弟為呼畢勒罕遂細問幼孩生辰及父母年月随即赴藏懇求達賴喇嘛拉穆吹忠指認而今之達賴)
(喇嘛實無臻密觀真諦之能拉穆吹忠又不能降神轉藉那旺達什口氣復貪布施遂指圖舍圖汗車登多爾)
(濟之子為真呼畢勒罕乃該盟長等復瞻徇顔面據情轉報經理藩院參奏朕因立法之始不得不示以懲創)
(遂一面差侍郎松筠馳赴該處傳集車登多爾濟等質訊解京一面差侍郎奎舒帶同扎薩克喇嘛格勒克那)
(木喀馳往三音諾尹額爾德尼班第達呼圖克圖廟宇附近尋覓是歲生産聰慧幼孩數人名姓送京籖掣並)
(令軍機大臣研訊那旺達什但念車登多爾濟身未出痘恐其來京或致疾病復令松筠傳旨詰詢随據車登)
(多爾濟供認欲令伊子為呼畢勒罕授意那旺達什是實自行請罪復質訊那旺達什亦俯首無辭是以降旨)
(將車登多爾濟僅留頂戴革去汗爵仍加恩令伊子承襲冒昧傳報之盟長等交部嚴議商卓忒巴那旺達什)
(剥黃發遣以示懲創經理藩院議奏該盟長等各罰職俸五年車登多爾濟因欲占呼畢勒罕復致拖累多人)
(未便因伊子承襲轉得置之不議應罰職俸十年議上朕復加恩將五年者改為一年十年者改為三年以示)
(薄罰乃今日松筠奏到接奉此旨傳示車登多爾濟伊感激再造恩施情願率領伊子前赴熱河謝恩涕泗跪)
(懇至再至三實出真誠等語朕念其悔罪感恩因又寬免伊子應罰職俸一年並令七月秋爽再同伊子赴熱)
(河謝恩降旨頒示朕辦理庶務當執法者斷在必行而於悔罪知恩者亦必示以矜䘏五十餘年以來蒙古臣)
(僕視如家人父子致數萬里之衛藏及外扎薩克邊遠喀爾喀部落悉就約束遵我軌度非仰邀昊眷之)
(隆亦不能如此順志成事也)有暇略理詠遣詞惟契神得母心近泰
無逸對屏陳(春雨既霑又慮心隣於泰顧視御座書屛無逸篇曷敢少有懈志)
雨(三月十八日)
寅雲方藴釀卯雨遂婆娑久有半時閱深無二寸過眀
知地猶潤然豈澤辭多午後雲重聚心希大霈沱
夜雨
過午果雲輳入宵復雨頻並(上聲)前逮五寸(昨早之雨已幾二寸入夜)
(雷雨交作勢甚霶霈清晨據順天府報稱四寸是並計則有五寸矣洵屬霑透二麥得此當可望其稔收)難
得是三春喜在麰與麥報同齊更秦(今日又據吉慶奏山東濟南等府屬)
(於本月初十日得雨之後省城復於十二日得雨二寸並濟南泰安東昌三府屬之齊河等十五州縣具報同)
(日得雨一二寸至四五寸不等又秦承恩奏陜省自二月初五六得雨之後西安等十二府州屬復於二月十)
(五六七二十八九等日得雨三四五寸至深透不等)自箴心莫放應勵惕和寅
坐春雨軒書事
春雨優霑五寸誠所欣清曉未開晴前年名副遊盤去
(前歲辛亥三月初六正值巡幸盤山途中得雨盈尺京城及遠近情形相同渥被春膏可謂副此軒名)昨
歲孤名巡晉行(去歲西巡五臺蹕途往返僅得微雨總未優渥實為孤此嘉名)此日顧
瞻額(匾額也)幸慰一時徙倚意猶縈夏初恐似辛亥况(前歲)
(自三月得有優膏之後至四月廿一方續得透雨中間已覺盼切今歲春雨既渥又冀夏初早得繼澤祈歲之)
(心真無時可釋耳)祈穡那紓片刻情
雨(三月廿四日)
十日常期今乃五(五風十雨已為時若之期今春自正月廿五二月初五十五三月初一初)
(十率符十雨之占至昨十四十八及今日之雨相距又僅五日暮春得此優澤連綿更為北地所不易逄)暮
春艱遇詎稱霖(霖實久兩詩人或藉用時霖春霖之句然其本字意則實久雨為害也若今春)
(之連獲優澤乃甘膏而非久霖耳)夜而繼晝誠優澤慰以為虞敢放心
細霔密霏潦庭積下垂上接(用杜甫接上意)溜簷斟吟成長律
仍自戒詞或隣誇合益欽
西直門外作
清和龍見舉
常雩紫禁還居齋肅吾春雨雖逢潤麰麥夏膏仍冀繼
霑濡
二麥芃青大田種憑輿豈不意祺然邇來雲作每弗雨
又恐澤艱心為(去聲)懸
甘肅總督勒保奏得雨詩以誌慰
土燥山高地春生夏長遲省中及各屬繼被復深滋(勒保)
(前奏蘭州省城於二月十四五等日得雨四寸實為優渥其通省是否一律均霑俟查眀另行具奏兹據續奏)
(蘭州鞏昌平涼涼州甘州寧夏西寧等府暨秦州階州肅州安西等直隸州所屬於二月十一十三四五十七)
(等日或雨雪間作或時雨連霑自二三寸至四五寸不等現在省城復於二月三十日酉刻起至三月初二日)
(已刻密雨淋漓入土極為深透連日濃雲四布雨勢甚寬通省自必繼霑渥澤俟報齊再行馳奏)似此
天恩渥益加予志寅寰區率佳報(今歲南北各直省如直隸山東河南山西)
(陜西四川安徽江蘇浙江湖北雲貴等省據該督撫等奏報春間率被甘膏麥秋或可冀望普豐感慰之餘益)
(增寅惕)自問曷承兹
詠和闐玉倣文王鼎
商書曾重事師古蘇製每因俗斥今(向來蘇州玉工每得玉材相其形質)
(競出新樣而不知其益入於俗近頗斥之此器命玉工一依西清古鑑内文王鼎式琢成形方而雙耳四足通)
(體饕餮象在雷紋中及底鐫銘詞云魯公作文王尊彜庶幾不違師古)足四耳雙中(去聲)繩
墨底銘身象效深沉禮型既已傳周魯圖論何須泥(去聲)
旦禽(西清古鑑周文王鼎圖說引博古圖有此鼎式而圍徑尺度不同至謂魯公為周公者非是盖周公)
(留佐周未嘗就封此魯公應為伯禽且魯以得用天子禮樂故魯公得祭文王云云今以和闐玉倣此鼎幸其)
(猶見三代法物之遺製其為周公與伯禽亦不必深辨也)覩器設當思作者如傷敢
異視民心
齋居即事
雖是
常祈遠(左傳龍見而雩杜預注遠為百穀祈膏雨孔穎達䟽云雩之言遠也雖豫為秋收而言而萬物)
(始盛待雨而大虔祈近澤亦不可緩)亦希近澤深輕雲作微雨(是日微雨即止)既
惜復滋欽敢恃春膏屢(北地尤重大田今歲春膏屢被麥稔固可期而此心未敢自恃)
(也)益思秋穫諶食
天民本繋怵惕切衷心
孟夏
常雩前一日詣
壇齋宿疊昨日齋居即事韻
宵衣猶雨未(徹夜隂雲時聚散而未雨)登輦沐
恩深敢謂依旬慶(前月廿四日雨)益增曰旦欽渥優望仍切
瞻拜惕誰諶(依例祭前一日至齊宫先謁被甘皇穹宇上香今日自宫中登輦後即膏瞻拜)
(之下既深感惕更冀優霑)敷錫因行賞(是日侍從之王公大臣侍衛章京等及在壇執事之)
(禮部太常寺各員念其濕衣各賞俸半年其護軍營兵校尉人等各賞給半月錢糧修墊輦路之步兵各賞給)
(一月錢糧用昭敷錫)祈農合衆心
雩祭禮成謹述
既霑欣既霽
昊貺惕深蒙昨歲
祀因闕(去歲巡幸五臺於四月十六日迴蹕是以常雩未得躬親行禮)今春
恩實崇趨蹌欽
正位分獻節微躬(己亥即屆南郊大祀自念六旬有九來歲七旬雖拜跪尚可如常而)
(禮文繁重亦當少節庶可專誠對越遂定議位前晉獻香帛俎爵自當躬親致敬至配)(正位列)
(祖命諸列宗前仍親詣上香其俎爵三獻則分皇子恭代至今十餘年沿為定制)禮畢顧諸
子永期奕葉同(非年至七旬自當依會典行禮)
題池上居
池上灑然居清和每相(入聲如杜甫恰似春風相欺得白樂天為問長安月如何不相)
(離之句唐人多讀作悉音)於便宜慰為惕春末夏之初屢渥膏澤此
(今春雨澤調勻自正月廿五至昨初五已霑被八九次洵為往歲所罕有)戒盈曉夜予三時
尚悠遠自問敢懷舒
琴清齋口號
遠瀑漫尋七絃比近湖恒對五音清那更陶壁相唐&KR0691;
箇裏無聲却有聲
觀雲榭
出岫者無心觀峰者有意(夏雲多竒峰顧愷之句也)以有應其無如
願自艱致有必有所縈無乃無所繋寄語為觀者漫以
目為視
照曠亭有會
曠斯臨水不遮山上下天光攬結間對以近仍會以遠
廓然方寸照區寰
狎鷗亭口號
選額無妨新與竒狎鷗舉目見於斯自惟不是高閑侣
心有心無亦合思
命將領侍衞内大臣一等超勇公海蘭察入昭忠
祠詩以誌惜
本以索倫兵手擒巴雅爾(乾隆二十年大兵進討凖噶爾輝特台吉巴雅爾以其屬)
(降因封為汗及阿睦爾撒納復叛巴雅爾旋附為逆大兵窮追巴雅爾走匿塔爾巴哈台山谷中時海蘭察方)
(為馬甲從軍奮勇獨追射巴雅爾墜馬遂生擒之事聞即擢為侍衛以示優奬)因之識英材超
羣侍衛俾感恩益忠勤征戰無不委猶憶伐緬甸領隊
率一旅(叶)眀瑞被賊阻就近欲救彼額(勒)登額挾仇無
奈為(去聲)所止(緬甸之役將軍眀瑞師次猛腊屢戰克勝既而賊偵我孤軍無繼蟻聚抗禦眀瑞令)
(將領分隊以出自為殿後而參贊額勒登額分駐旱塔忌眀瑞成功不救以致殞軀時海蘭察聞信即欲往援)
(為額勒登額阻止彼時海蘭察不過一領隊侍衛固不能違參贊之號令徑自赴救而其忠誠於此益見嗣後)
(每遇出征無不簡派伊亦感激朕恩倍加奮勉至其料敵攻戰進退策應悉協機宜伊雖未知書儼若素嫻韜)
(略者金川奏捷後遂封為一等超勇侯)斯則勇兼謀赤心更莫似是後凡
用師洊至參經理凡戰皆獲勝深眀進退揆曾不一字
識每合七略旨臺灣及廓喀福康安肩比崇爵錫黻衣
恩榮冀永祉(丁未臺灣逆匪林爽文等滋事命福康安為將軍並令伊為參贊不數月逆匪悉就)
(擒獲事蕆論功因晉封為三等超勇公賞帶紅寳石頂四團龍褂及此次廓爾喀侵擾藏界仍命伊為參贊同)
(福康安往討七戰皆捷賊人震讋乞降大功告竣又晉封一等超勇公及去冬回京朕方冀其長受寵恩永膺)
(福祉不意今春抱病未及旬日遽爾溘逝可勝&KR1266;惜所有飾終令典俱已恩錫既念此次深入賊境山徑﨑仄)
(備極艱辛其得病未必不由勞瘁所致尤為憫惻因令入昭忠祠用彰勛績並為宣力效忠者勸)胡乃
落將星扼&KR1266;惜無已雖非當陣亡昭忠應入祀(昭忠祠建於雍)
(正年間盖為將士之捐軀行陣者特加恩恤海蘭察雖非陣亡而其屢著殊勛實合制祀之義但究與治政大)
(臣有間未可入祀賢良惟祀昭忠祠内在國家式禮酬庸既不為過而伊得光著祀典亦可傳令名於無窮耳)
五字申予懷千秋述伊美
題顧德謙摹梁元帝蕃客入朝圖
梁圖顧倣猶津逮婆利龜兹務遠竒可笑江南安撮土
魯河南竟入諸夷
是卷宋理宗題為南唐顧德謙摹梁元帝蕃客入朝
圖按梁書武帝時婆利龜兹扶南高麗等十餘國有
獻方物者至大同以後全無且元帝於侯景亂後已
以長江為限荆州界北盡武寧西拒峽口嶺南為蕭
勃所據詔令所行不過千里民戶著籍不盈三萬豈
尚有蕃夷朝貢之事未幾魏遣于謹會蕭詧伐梁如
入無人之境而元帝臨敵聽講巡城和詩愚騃之態
可以概見何暇繪此圖誇張遠略哉圖中所列乃有
魯及河南名目按吐谷渾居赤水在河之南躗以為
號其地近在涼州尚可然並非外域也至於卷中第
一人書魯則梁書諸夷傳更無假藉此名者豈以少
皥之墟判為異國尤不值一噱矣因閱是卷並識詩
末
賦得首夏猶清和(得薰字八韻會試覆試題)
一日還兩日居然春夏分和猶帶昨盎清已睇今氲靈
運前留句德潛後泥(去聲)文(歲時記四月朔為清和節如謝朓詩麥候始清和楊萬里)
(三月廿七日送春詩只餘三日便清和古人引用皆然乃沈德潜誤以二月中和節為清和節其意謂四月天)
(氣似二月也夫謂四月如三月則可謂四月如二月則氣候懸殊未免有涉牽強况猶訓似亦訓尚詩意盖謂)
(首夏寒燠相屆其氣尚清和耳向已有清和詩以闢其謬)撫編曾攷覈調幕重(去聲)慇
懃漢志六為合(見漢書禮樂志)虞書南曰薰非寒却非燠宜織
亦宜耘候嫩身應適晝長學可勤每懷若不及平秩敢
云云
首夏駐蹕香山静宜園之作
首夏乘閒駐静宜清塵潤物攬和滋(夜雨至曉未止)依旬屈指
先三日(今春頻沐甘膏率符十日之期昨三月廿四及本月初四之雨正喜依旬何期甫經七日復得)
(時霖較前旬又先三日更深欣慰)來復稱(去聲)心合七期較比往年誠罕
遇撫惟此際欲生疑麥將逮秀禾争發慰以為惶益勵
寅
向每清和昨秋孟(去年以九月初來此因春間西巡於四月望後方迴復因值旱後雖得雨)
(遂往避暑山莊)以遊山論此為宜連林葉已清隂滿帶雨花猶
和氣滋松似故人無改色峰雖直立有新姿於凡攬景
都參理豈是尋常來索詩
棲雲樓
每來先至此今來實暢已徹夜達曉膏餞春報夏喜入
山尚&KR1268;&KR1268;憩樓漸止止天容欲開朗林姿如濯洗大異
往年况或慕或息爾是謂消一愁自當致百美雲棲弗
棲可吾亦言行矣
天池二首
山半艱逢是畝平為池堪貯碧波清故知此舉似靳澤
設任流川亦底成
巖泉出穴本猶微今日池波練似肥悟識勢因好雨助
不資助者識應稀
歡喜園自警
一雨無不歡吾豈能不喜然豈啻是哉兵威伏萬里(去歲)
(命福康安等聲討廓爾喀罙入屢捷彼即悔罪籲恩憐其誠悃特允歸降雖未搗穴擒渠而數萬里外震讋兵)
(威誠心歸順是亦歡喜之一端也)自春至初夏各省雨暘美(今歲春澤連綿不特)
(畿輔胥獲優霑即南北各直省據該督撫等無不奏稱渥被實為近年所罕覯)近著喇嘛說西
藏敬遵旨(近因藏中大喇嘛轉生之呼必勒罕率出一族幾與封爵世職無異乃另立規條自京中)
(發去金奔巴瓶令供於佛前嗣後凡有指出之呼必勒罕悉書名簽貯於瓶内令達賴喇嘛或班禪額爾德尼)
(會同駐藏大臣公同簽掣其各蒙古之大呼必勒罕亦令報眀理藩院會同扎薩克達喇嘛在雍和宫公同簽)
(掣以示至公並著喇嘛說以記其事旋據福康安等奏達賴喇嘛感頌大皇帝保護衛藏恩慈惟有一洗舊習)
(督率噶布倫堪布喇嘛等敬謹遵旨並一切新定章程無不實力奉行斯亦自有黃教以來未有若是之悅服)
(從命者也)一二奸縱臣亦以正刑理(巴忠前次至藏力主與廓爾喀議和令蔵中許)
(銀贖地而彼又不自露名設心實為奸詐以致廓爾喀無所畏憚再來侵擾若非伊畏罪自戕必將寘之於法)
(至福崧自再任巡撫以來驕縱乖張婪索鹽道柴楨銀二十餘萬兩之多又其母游玩西湖每次派令鹽道備)
(用燈彩船隻費至數千兩貪肆不法實出情理之外經欽差大臣審實擬罪觧京即令沿途督撫於接到諭旨)
(地方正法以為封疆大吏昧良負恩者戒雖此等奸貪墨吏天理不容必致敗露然未能先事覺察殊以自愧)
斯更弗為歡媿未先覺始左近坐金仙付之如是耳而
我未如是去佛猶遠矣
來青軒
青之來也豈青哉(青色也豈能自來乎)一室四鄰生翠陪欲問當
年號軒者(來青軒明神宗所題見帝京景物略)斯青畢竟是誰來
香巖室漫題
試問巖和室斯香究屬誰譬如曰能所可識總然疑誠
若一不立那更二謂其雨過風拂處三者付無知
超然堂書意
超然兩字出東坡世詡名談莫與過遊内外應有分别
欲詢玉局謂如何
按蘇軾超然臺記有遊於物外之語讀是文者莫不
以為名言然遊於物外近於放意肆志予謂當遊於
物内以求正心之本則天地我心萬物我心會為一
體矣曾著反超然臺記以闢其說兹題此堂並識詩
末
曠覽臺作歌
曠盖繋乎心覽寔屬乎目相資二而一要乃歸無欲我
之曠覽誠悠矣惟心惟目期理諧上而千古關治亂下
而萬㝢籌栽培方寸苟或蔽一雙必致乖遊山今復斯
登臺顧名思義增惕懷詎云曠覽靡遮哉
静室
言復造静室有造斯無静而室止空空豈識昨今更羅
落遠峯圍茈虒低林映人知室不知甲乙分已竟更覓
静以欣迷頭認影定
竹罏精舍口號
茗人烹鼎早殷勤却為(去聲後同)厭觀弗為欣小或致佳大
致戒一編眀史具前聞
午晴
山雲傍午晴高處更暢目適從霧裏觀忽自畫中讀林
景及田狀一律似新沐向時之所惜(望雨之年遇晴無不惜今歲春夏雨)
(澤頻霑而既雨之後又即晴朗則麥禾倍加長發即園中景物亦覺鮮妍覩此能無欣悅)兹欣如所
欲咄哉此言失意滿忘敬篤
學古堂
行則有輿憑憩則有箋撫撫以述所存憑以收所覩如
是一日間成什十贏數向晦歸寢齋其額曰學古學古
即是乎自審意為憮
御製詩五集卷八十
