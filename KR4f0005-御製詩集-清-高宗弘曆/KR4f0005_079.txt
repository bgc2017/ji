御製詩二集卷二十一
古今體一百十首(庚午八)
過漳河初入豫省即目成詩示撫臣鄂容安
一水分燕豫提封制度周當秋廵狩處自古帝王州務
本民風厚崇廉吏計脩益須持後效方足慰先憂休助
予常切旬宣汝善求滌場欣遇稔供帳戒從優河水安
瀾遠嵩陽瑞靄浖閭閻疾苦隠道左共諮諏
豐樂鎮
一橋接兩隄兩省限一水迎者既紛來送者亦旋止守
臣有爾我子心何彼此周禆寰海内孰非我赤子中州
乃初至按轡咨民事(叶)夾道老幼填瞻就近尺咫蠲租
早頒詔賜金每問齒笑譁奚必禁奔走紛未巳其數無
慮萬一一色含喜嗟子有何德子來乃爾爾寒所衣者
布飢所食者米比戶日所需直貴固其理既庶而既富
曰教思所以擾之愛亦害循之順匪弛是處名豐樂高
廪慶亦有(叶)顧名心倍欣熙世無過是伊洛周鄭間結
攬從兹始
安陽道中覧古
翠䍐度安陽秋暄曉露瀼韓陵一片石晝錦數間堂建
置相還鄴軍期項與章考尋閒按轡要務讓農桑
演易臺謁周文王祠
洹蕩之間曰羑里演易聖人昔拘此天高地下皆易理
彖辭闡發權輿是天王聖明罪當誅千載而下真知巳
巍巍之臺近尺咫夙凜師承惟四字(叶如常謂文王視民傷四字足為)
(千古帝王心法)無憂其常憂暫耳王季為父武為子牧誓諒非
心所喜叩馬村在河之涘夷齊首肯吾斯語(叶)
經岳武穆祠
翠栢紅垣見葆祠羔豚命祭復過之兩言臣則師千古
百戰兵威震一時道濟長城誰自壊臨安一木幸猶支
故鄉爼豆夫何恨恨是金牌太促期
夜雨
夢廻武帳聽浽溦借助風催峭冷微䟦涉為厪征馬瘦
(雨寒則草衰故馬瘦)滋培亦慶宿牟肥
曉行
雲斂豫天晴塵清鄭野平真成灑道雨不礙省方行疾
苦咨民瘼歡娛騐物情德車憑覧處侯度凛持盈
淇縣覧古
河洛省方初秋遲暖律舒紅橋度淇水綠野紀殷墟綫
弱風前柳針長雨後蘧從民每乘騎暫可謝輕車(豫省覲光)
(之民益多於直省盖以初至也若多乘車則有歎不得遂願瞻仰者故每乘騎以從民意云)
燕去雁來初閭閻氣象舒古来猶沬土此際已良墟社
祀衛公武村傳君子蘧千秋彰癉在何必便廻車(用朝歌墨)
(子事)
射
省方展休助較射習勤勞繩
武心恒切穿楊興共豪流星貫(平聲)鵠的滿月引烏號觀
德威儀秩其争君子曹
過殷比干墓
天地之經君臣之義貴戚異姓同歸一致與社稷共逝
將焉避孰丁其難孰丁其易嗟哉斯人遭殷之季罔為
臣僕先王獻自披瀝以陳甘於殞棄五畆佳城千秋弗
墜夫子適周載經柏隧早許三仁詎惟四字
謁衛源祠
駐蹕蘇門下躬瞻清衛源地靈神以妥派遠物蒙恩百
顆珠呈琲一泓月貯痕流淇潤桑土利澤永中原
登嘯臺有作
太行秀迤蘇門山宜為隠者所盤桓我來深秋氣蕭霽
曠懷以上千年間辭騎屧步陵崇巒憩藉猗靡之臯蘭
謖謖天風吹鳳鸞即遇公和相周旋清激嘯旨我不解
慷慨嘯理我或閑嗣宗猖狂豈能攀詩留片石飄乎仙
題安樂窩
前者周程後者朱同歸何礙却殊途深知天地理數藴
不作語言文字儒試想安貧樂道趣常依月到風來湖
嘯臺近在烟霄裏異世芝蘭結契無
駐蹕百泉作
清蹕來遊衛水源小加構築儼林園洛中名勝山川秀
秋杪風光松菊存座俯滄池下鷗侣階含碧蘚育桐孫
讀書近溯周程旨恰喜明忩暖日暾
半頃明湖綠竹圍衛詩風景尚依依大珠小珠玉盤落
智樂仁樂逸興飛竿綫不期魚受釣樊籠獨惜鶴思歸
廵簷更讀前人句却似韓陵可語稀
竒樹歌(有序)
百泉多竒樹然不過曲拳轇轕貌古形詭而未始
離夫木也惟此樹其根盤錯多穴望如淮石亦有
石子磥磈蒼皮間其上則扶疎老幹依然嘉樹深
秋葉落不知其名問之云皂莢百泉竒樹無復竒
乎此者矣既命筆為傳其神復成是歌題於上而
識之
久竹青寧古或聞異哉此樹非木羣木乎石乎難疏分
我忽逢之清衛濆下臨流水上干雲盤根錯節如髠屯
兩株直聳拏輪囷華清一樹其子孫小試成仙左騎軍
興來命筆傳其神
白雲寺
入山秋色佳到寺春陽煦匼匝圍玉屏茈虒張錦樹
竹徑穿雲出禪房花草菲階前一泓水去作垂虹飛
一庭柏樹青千嶂楓葉紫平原逾月行今朝見山喜
静室纔十笏好山具四鄰當年誰結夏無著與天親
巖凹藏乳竇竹底眄煙郊斷缺唐碑在猶然稱白茅(是寺)
(唐時名白茅明季改今名)
少坐清有餘便去興未巳廻視失招提鐘聲白雲裏
加免獲嘉等縣今年秋收稍歉者租詩以示地方
吏
我過直隸時蠲租别次第豐收普免三歉收更加二前
臨豐樂鎮憑輿覘稔歲是用生歡顔免三均示惠邇日
遵河北觀民每駐轡沙田餘穉苖場圃鮮碩穗問知秋
雨稀榖價因以貴休助有古訓加蠲亦近例亟頒十行
詔更勅一方吏惠民不吝恩施恩善推類
七賢詠
嵇生放逹意真豪嗣宗青眼誇神交啟事吏隠何妨濤
沛國豫流形陶陶向秀佐鍜鑪錘操小阮不媿玉樹曹
阿戎清爽舞濁醪竹林之遊芳躅高延之過激由去朝
五君成詠寓貶褒我過山陽望古遥土阜惟見横岧嶤
猶使逸興軒軒飄
清化鎮
清化近覃懷溝渠引丹水頓覺風物佳西成頗豐美䟦
馬路無塵熙皥樂井里高樹柿垂丹疎林楓染紫矮屋
曲籬間綠竹黃花綺就溪翻水碓碾出長腰米芃芃麥
被隴餅餌明春指前者山田旱切切愁無已加蠲今歲
租庶冀民瘼起都無兩日程稔秋乃異彼老幼多豫色
吾亦生歡喜喜愁非無恒因民豈為己
登月山寶光寺
月地由來號月山蜿蜒一逕入雲關真成七寶光無定
消受三秋趣以閒平野色含菁峭外飛泉聲在翠微間
心疑開士幽居處欲辨殘碑蘚已斑
駐蹕竹塢
竹塢覃懷勝清秋說六驂筠篁突淇澳風景似江南引
水村舂熟垂林野實甘惟應與休息循吏孰龐參
盈耳聞蕭籟延睎舞翠虬更無塵可避惟與静為謀疎
間黃花放澄臨碧水流氊廬移頓屢是處占清幽
渡孟津河恭依
皇祖元韻
方舟氣霽潦收天後海先河凛
祭川所冀安瀾九曲水永寧率土萬家烟(萬家烟火隨民便皇)
(祖御製句也太和融盎每歎以為千古治法無過此)嵩山太少修
殷祀澗水東西祝大田芝篆豐碑重捧讀益欽繩繼仰
堯年
渡河舟中作
惟天有漢地有河其源則一理豈訛時廵嵩洛初渡過
清秋浪静暄且和樓船捩柁發櫂歌濤聲砰礚鼓靈鼉
黃頭相顧喜色多訝逢希有之恬波我昔澄海縱遐睋
此輸彼受均難為(叶)壯哉大觀抒雄哦
題洛陽都亭
洛陽都亭名自故云是文紀埋輪處豺狼當道置狐狸
十五事陳逆當路王家炯鍳何曾悟連踵雲臺身犯霧
鳶肩豺目志䟦扈廣陵出守單車去尚勝杜喬及李固
位至三公乏匡助瘐死獄中應悔誤
洛陽道中八韻
朱暾麗雲罕絳氣拂星旃喜色盈茅屋歡心歴麥田榮
光直北望華盖迤南連百雉今雄郡三河古帝廛翻經
白馬寺呈瑞玉雞川柳綠摇秋暖菊黃擎露圓山猶圍
闕塞莊已失平泉為想衣冠會深思治亂緣
香山寺雜咏
華幹西來走嵩嶽龍門中斷放清伊果然佳景無窮盡
潑眼驚看此最竒
依巖古洞號賓陽乳竇冬温夏却涼龍口噴成珠瀑落
逝將學海一川長
畫舫撑過伊水平向來小坐白雲横叢篁深處飛欄外
留我敲吟一晌情
攀躋直到香山寺尋遍殘碑可惜生内翰書屏猶述古
(尋白居易記已無存惟餘近年間翰林汪士鍠所書居易香山記刻於屏間)一番讀罷見交
情(白居易修香山寺記云予為微之作墓誌元氏具銀幣鉅萬志謝予念平生分堅辭不獲乃廻施兹寺)
題香山寺二首
龍門凡十寺第一數香山自古才華地當秋䍐蹕間闕
峰迎嶻嶭伊水俯潺湲始見人楓葉霜前三兩殷
静室暫周旋興懷每睪然如斯看水逝不改是峰連畫
意誰能貌吟情祇合蠲慮輸白少傅已著祖生鞭
登緱山極目
緱嶺巃嵸嵩嶽連傳聞子晉此昇仙割來太室三分秀
望去清伊一帶綿歡豫民情他閬苑菁芊麥色我芝田
孜孜求治猶多愧無暇重繙學道篇
少林寺作
少林千載寺少室一房山禪悅偶重叩(雍正年間曾蒙皇考指示)
(禪宗妙諦而此處又為達摩面壁處故云)秋巖此乍攀樹姿紛綺繡澗響静
潺湲却見來時路轘轅雲外關
題面壁石
大地那非碧眼僧九年面壁却何曾宋雲道是逢葱嶺
五葉原教到慧能片石無端留色相千秋不必考明徵
我非見布疑黂者畫取由他故事增(石中隠隠具初祖面壁之相或係偽)
(為而神采渾穆特手為摹本以歸)
宿少林寺用唐沈佺期韻
明日瞻中嶽今宵宿少林心依六禪静寺據萬山深樹
古風留籟地靈夕作隂應教半巖雨發我夜忩吟
雨
止頓暮山蒼秋霖入夜長慣經曾塞北初值此嵩陽(塞上)
(山靈者經過必遇雨雪兹至中嶽亦然)詎止湔塵淨端資潤麥香(途中見麥苖頗)
(待澤兹雨實有益田功也)來朝林外路馬上試新涼
會善寺
外方多寶地淨域闢雲關自占山川秀遥看花樹殷到
來塵念息試坐穉冬閒(時十月朔日)紺宇怡神静丹梯舉足
攀龍池噴德水雁閣禮華鬘太少無窮奥於兹見一斑
嵩陽書院
書院嵩陽景最清石幢猶紀故宫名(舊名嵩陽宫宫前石幢載唐明皇求)
(仙得藥事)虚誇妙藥求方士何似菁莪育俊英山色溪聲留
宿雨菊香竹韻喜新晴初來豈得無言别漢柏隂中句
偶成
漢柏行
我曾快讀杜甫詩千秋絶作嘆莫比嵩陽今見漢時柏
學步吟懷不能已久與公孫並得名潁川嵩岳近尺咫
潁川馬鬛尚存無嵩岳龍身猶故爾世人安得如汝夀
休論二在一已燬是時雨後涼飇起瀏莅卉歙聲盈耳
金幢玉節舞其翩瑞鳳祥鸞集爰止栢下平鋪金粟紙
寫形要欲寫其理浮丘伯周王子風雨晦暝翺翔是倘
更逢之亦圖彼
謁嶽廟
正正堂堂地巍巍煥煥京到來瞻氣象果足慶平生愜
我長年願(去年即降旨祠嶽)陳兹祈歲情忽聞鸞鶴韻疑有列
仙迎
嶽廟秩祀禮成有述
明禋親舉備宫懸
德並高峯峻極
天秩視三公伊古重名尊五嶽匪今然會其有極
神如在允建于中道豈偏肹蠁願陳心所願篤生申甫
佐蕃宣
登嵩山華蓋峰歌
嵩高峻極周雅談居中鎮東西朔南宇宙以來鮮比參
時廵秩祀駐絳縿殷禮蕆事神人忺一登絶頂衆妙探
宿嗤丹藥求仙嵒無事登封埋玉函侍臣告我初寒添
太空黯黕凝雲嵐我笑謂之正所耽不宜返轡山靈慙
神區奥壤貴靜恬千乘萬騎紛奚堪策馬减從遵路巉
異哉所見真不凡二十四峰左右咸中為華蓋尊且嚴
俯視羅列如孫男不須僂指其名拈少室三十六峰尖
向者背者都包含以河為帶潁為襟(叶)為唐為宫復為
谽隆崇案衍䆾以䆱崒嵂嶻嶭嶊崣嵌丹黃紫翠青碧
藍聲兮卉歙氣兮馣博大富有莫不兼幻以雲容技畢
覃英英靄靄滃曇曇變遠為近夷為險(叶)黃山雲海歌
德潛(沈德潛近有黃山雲海歌)如遇嬙旦矜無鹽泰山昔亦陟巖巖
引興未似今兹酣擕來雙鶴其羽毿放去聊任王喬驂
(時地方大吏有進仙鶴者擕至華蓋峰放之)卓午躡景歸驂驔紛迎老幼圍
層嵁警蹕不飭任就瞻尊親亦可民情覘呼萬歲者奚
啻三
新月
過雨琉璃潔入冬蝦蟇冷武帳冰(去聲)夜窗豫天影遐嶺
怡神在泬寥流藻契虚静可惜别嵩門(太室玉柱峯東兩峯夾峙每月)
(初生正從峽中出志載嵩門待月為兹山佳勝)未一攬清景
隂
前朝嵩陽雨信靈未及寸邇日歴廣陸堀堁揚塵坋冬
麥始茁苖遍野綠鍼嫩三白雖可待豫立言誠信薄暮
作輕隂冀灑天漿潤無間為民心不已祈年願
駐蹕開封示廵撫鄂容安
修祀廻登封展義臨祥符翠䍐今駐蹕雄城古建都故
蹟徵文獻遺風考輿圖所願濡教化豈因限賢愚惟此
中州民尚多淳樸徒平康合正直疇陳良非誣
閱兵
伊古廵方重觀民及詰戎金明習戰舊黃幄閱兵同組
練光爭耀兜鍪氣益雄從來安不忘至治默存中
登吹臺八韻
京國探遺蹟豐碑謂已摧何期得古最果足暢今來勝
日停鑾蹕凌晨陟吹臺傳蹤思頡曠作賦羨鄒枚(是地亦為)
(梁王兔園)風葉梧青落霜花菊白堆尋廊攬郊郭俯楯極崔
嵬杜子真豪矣梁王安在哉無須命長笛為恐豫雲開
(是日薄隂頗因望雨故云)
渡黃河
一帶黃河經兩度省方中土記初來風平稳過柳園渡
雲表廻瞻繁氏臺學海波濤不舍耳拍天氣象實雄哉
長隄舄奕金墉固(河自孟津而下地就夷曠水勢奔放始有兩岸隄工云)疏導常
懷大禹才
掛缾菊
緩歴多暄地疎篸耐冷花迎風謝蝶粉沿路笑霜華西
洛春何在東籬秋尚賒卿雲隨御輦那復畏塵沙
冷
河水分南北寒暄迥不侔風林多落葉曉轡稱輕裘民
瘼殷勤問圖經取次諏廪延經古邑塔影出城頭
題孔子擊磬處
荷蕢人過識有心既譏揭淺厲於深知其一未知其二
玉振金聲冠古今
嵇紹祠
良馬何須急著鞭時遭陽九分(去聲)身捐應教識闇鳴蛙
者解惜忠臣血點濺
大生寺
秋月安陽路蘭若經未入小陽廻蹕便意行聊訪及龍
宫八部衛雁樓三十級數間静室幽竹隂成小立過眼
雲外賞翻覺勞補葺
渡漳河
中土周廵一月強浮橋廻首望安陽往還節換秋冬候
迎送疆分清濁漳拍岸沙痕依次退繡塍麥色較前長
時平到處均繁庶益切持盈祝歲穰
磁州道中作
一道中間柳兩行籠隂障壒鬱蒼蒼往還覕眼何殊觀
(去聲)霜染長條強半黃
引滏澆田宛樂郊劭農良吏尚傳包(明知州包宗逵引滏水灌田千頃至)
(今利之)欣看納稼崇墉積辛苦宵綯與晝茅
綠水紅橋曲抱原蝸廬蟹舍貌江邨一鞭昨過誠輕擲
七字今來好重論
叢臺覽古
主父當年志頗雄覘秦胡服入關中老來慝愛心猶豫
禍起蕭墻恨莫窮
駐蹕梅花亭因繪梅花小幅並紀以詩
重吟賦句憶前賢便是無花地亦仙賸有亭名傳故里
因教畫意補東川(璟序隨從父束川所作)宛然疎影臨清水行矣
明朝隠斷烟俯仰漫須憐往迹風華爾許在詩編
隂
忩引晨光微路分寒墅曉近山多白雲遥宇藏朱鳥英
英意始作䨸䨸勢方悄低合墟里烟遠暝郵亭道野况
不厭涼冬雪不厭早
憩趙州栢林寺
横川度石橋古郡連平野尋勝憩征鞍得句向蘭若蘭
若已清幽祖堂况趙州單提及直指要非庸者流香臺
已絶登禪佛率弗舉嗟哉風日下何怪優婆侣翠栢籠
清蔭南榮懸暖光虞字復吳畫與我相徜徉徜徉旋命
馭廻憶秋風曙歴然成往還底是無來去
渡滹沱河
嵩陽瞻嶽返滹水度橋重岸迥全收潦澌流已栢冬柳
黃路隂薄麥綠隴塍封遥見佛香閣疑聞雲外鐘
登廣惠寺多寶塔
高秋結念屬嵩洛行蹕經過謝登攬省方祠嶽次第舉
初冬未覺嚴寒犯滹沱廻度入權城道左精藍一到點
(到即不點點即不到為禪宗法印語)住空梵宇青蓮開出塵法相黃金笵
千年窣堵高切雲景概近遠資葆檢大茂峰姿在眼眥
四襌天樂鳴軒檻杜老慈恩資佛力果然萬慮消&KR2223;&KR2223;
隋唐奚必究根源往還已復成荏苒豫天趙土指顧間
爾許詩情寄閒淡
命吳應枚圖嵩山華蓋峰仍叠前韻
即景不能默於談昨來瞻嶽洛以南其峯造極愜靜參
華蓋之下停龍驂償我夙願引我忺目所攬結興欲探
詎惟一壑與一嵒維嶽與鎮都包函是宜紀詠詩囊添
問上問下隔層嵐其呼萬歲奚足耽無德登封實可慙
不如校景收清恬石磎曲折路尚堪底須鏨鑿屴崱巉
下視羣峭知其凡金臺玉鏡(皆峯名)積翠咸鐵梁大小(皆峽)
(名)殊森嚴搗衣玉女不嫁男常有雲物供繡拈嵩門待
月纔眉尖謫仙人宅萬古含大化冥合開胸襟如響應
聲空谷谽侍臣𢋫韻艱谽䆱磨崖擘窠大字嵌他年誰
其青出藍莫使薜荔蒙茸馣爾枚闕里歸程兼(應枚奉差祭告)
(曲阜真孔廟歸程扺定復命)要當詩畫藝兩覃無舉柱史及瞿曇名
教之中樂無險漫云月窟天心潛大羹有味匪醯鹽試
走健筆為雲巖鬼神入處氣益酣兩行煙柳疎毿毿燕
山趙水迎歸驂長歌還憶陟巘驔題幀何異書崇嵁擕
歸温室資吟瞻香光家法待更覘(將亦命董邦達圖之)是謂舉一
乃得三
真定行宫即景
升中展義六龍還小息征塵駐此間幽室數楹聊不俗
清機片晌恰宜閒漫拈栢子參真諦尚有黃花破笑顔
我寄崇情在古月歴恒沙劫照常山
明忩
侵曉驛程登卓午行營駐武帳儼書齋紙忩迎陽煦從
來樂三餘奚必拘温樹掛缾菊尚菲睡鴨蘭堪炷晰理
固忘機硏精亦得趣明朝覓此情廻首寒烟路
題蘇軾中山松醪賦真蹟卷
中山停蹕憶松醪開卷如親書興豪大令漫教誇裹鐵
曹郎差可擬持螯文章爛豈驚徽纆拄杖投仍起續騷
(二語櫽括蘇句)雪浪齋前重俯仰髯翁曾此一揮毫
衆春園雜咏
去是深秋來首冬景光爾許異初逢依然只有韓蘇蹟
不改長如磊落松
嫩日文忩散暖光墨壺硏席小徜徉菊花道負重陽節
酣放寒英傍曲廊
七字題盆柳復顔撫吟樂此片時閒異哉駮石夫何幸
得與文昌作硯山
盆池半畆假山圍點綴軒忩入靜機却喜齋名消息好
何當一夜六花飛
書院甘棠景創新衆春來駐小陽春勖兹魚雅勤文行
莫負崇祠並坐人
行檠叠舊作韻
底羨雙葩及九枝卷舒恰適用為宜愛他武帳光如昔
對我宵衣念在兹止麗乎明偏利旅繼騰其照正符離
詩編強半於中得了不相關景與思
再題雪浪石
駮石纔一拳底是難得貨玉局能點金頓使聲價大設
其逢堯舜應即臯夔佐牛刀試一州放浪寄吟課硬語
強横盤佳句出窮餓(用坡語)要當如葛天一唱萬人和致
我每留連相期賞重過
過望都懷古
廽鑾經古縣懷古周道左胡乃堯母同易名始自我(舊名)
(與堯母同予前數年經此易今名)聖母及聖子相望叢祠妥風雨晦暝
中慈孝歡如昔(叶)蜡臘走鄉農雞豚薦香火三代猶斯
民直道終無墮夸大自名門鈎弋遭坎坷其子胡為情
行權過險果孝武固寡恩吕雉實肇禍
望都道中即景雜咏
背看古邑斷烟蒼十里郵亭不計長為愛寒鴉啼箇箇
分明合作閱倪黃
歸根葉落路隂輕霜氣侵柯靜籟生可識元冥不相藉
傳来峭景先(去聲)行程
古戍寒村農務稀装棉薄具禦冬衣艱難傳語材官看
裘馬休誇輕與肥
一帶疎林碧水邊景光撿校遲(去聲)垂鞭遥看馬耳生雲
氣(馬耳山在縣西北其峯生雲必有雨雪)更擬含毫詠玉田
題臨漪亭
綠沼紅橋畔文疏綺薦低靈源分一畆解澤利千畦餘
事饒魚鳥天然具壑谿廻鑾重駐䍐觸緒暢吟題
日色上簷多初冬風物和綠筠静不籟銀水㶑猶波古
砌餘苔篆寒禽擇樹柯蜃忩試憑攬比似畫誠過
盆梅
邇日行郊郭頗識冬意酣保陽今說輦喜對盆梅馣數
蕊自饒致萬卉都覺凡忘言如夙契得意惟静耽一氣
真不息大哉乾元含
南城
道旁古南城城廢存土阜云米拒契丹築此夾河守和
金計滅遼唇齒患互受外夷尚知此(謂高麗對宋使言)小利目
前取詎惟失河北汴亦不能有國勢成積弱况復政多
咎方士及權姦豈堪僂指數(叶)虚内乃貪外屋豐閴家
蔀五國固其宜炯戒傳不朽
曉行過安肅
霜重日華明鳴梢過遂城寒村烟靄合野景畫圖横民
氣雖非饉秋收底覺盈勞勞常厪念米價幾時平
雜言
潦退地淤肥秋麥已遍布芃芃被千畦生意夾兩路乃
知造物恩盈虚無極數額手為民慶敬勤益滋懼近畿
景率同明春耕不誤天津原澤國却聞困沮洳昨來苦
塵壒望雪為趙豫安得如予意時若均處處
橅三友軒真蹟各題以詩
曹知白十八公
問余底事是便宜到處圖書得自隨曹氏五鍼傳粉本
漢家一樹引遐思(近在嵩陽書院曾圖漢栢一株)
趙雍枯槎寒篠(元人君子林凡七種竹今祇倣其一)
君子林中貌一家石邊老幹故槎枒昨從淇澳觀如簀
阿那烟梢指似耶
吳鎮老榦梅
合卷無須泥宋元(宋元梅花合卷凡三種兹亦臨其一)小吳風度宛然存
廣平故里新留蹟(昨過宋璟梅花亭書其賦并繪梅花一株勒石壁間)同異誰能
下一言
燈忩
燈忩我所耽冬夜清更永羣籟一以息周廬四顧靜武
帳不受風文疏未覺冷適已安足侈度人亦頗省策府
在我几千秋法戒炯秉燭匪為遊觸緒常懷警
霜
青女將霏雪嚴霜豫試行未垂千樹玉先放一天晴(諺云)
(嚴霜出暖日)曉履村橋跡寒鐘野寺鳴鋪原渾有質降宇却
無聲著處侵肌冷看來照眼明白琅何足羨紫塞獨關
情
讀史漢書有感
兩人促膝語彼此不洩露所語竟誰傳而史以為據甚
至惟一人心跡隐未吐祇恐他或知炳然乃傳後(叶)發
潛信頼史紀訛亦屢屢盡信不如無不求甚解悟此皆
非常人卓識有别具固遠不逮遷翻訾有抵捂(叶)後人
復不逮而更妄非固嗚呼聖賢門却成是非路
過涿鹿
畿南名郡古稱雄歉後閭閻景尚融未窘幸逢連歲稔
其蘇要祝次年豐冬來比戶棉粗具潦退平原麥倍芃
老幼迎鑾歡不識爾恒疾苦我心中
弘恩寺小憩
花宫旛影颺宗風丈室清幽有路通静試茶經方陸氏
笑參栢子是從公(趙州從諗禪師示人參庭前栢樹子)果然别洞天人到
且喜小陽春景融依舊孤雲和片石每尋色相了無同
廻鑾奉
皇太后進宫之作
展豫廵嵩洛廻鑾奉
夀康三呼
遐算祝九曲瑞符彰不狩安知外惟勤所戒荒鳳樓五
雲表藹藹萃千祥
恭送
列祖
皇考
實錄
御容及
玉牒至盛京
尊藏卜言啟程瓣香致敬
豳沛陪京地肇兹王業興
二陵欽陟降萬代謹繩承於鑠
帝居壯允宜
神御憑宗枝綿
玉牒
實錄燦金繩齎送垂儀典瞻依矢惕兢皇圖開奕葉
家法示孫曾
命董邦達圖嵩山華蓋峰再叠前韻
周禆瀛海逞辯談強分疆界朔與南運諸掌上默以參
何須遍歴揚斿縿其間民物戚及忺用懷康乂時籌探
省方詎惟賞川嵒曰有深義於中函鼓舌底慮浮議添
秩祀嶽廟瞻遥嵐華盖左右飛興耽竟不能登我實慙
山靈雲物意趣恬投我無報其奚堪仄徑追攀未覺巉
造極下視殊仙凡空谷有聲應速咸剛柔合德均寬嚴
大矣時義稱少男盪胸决眥供吟拈無所假藉羣峰尖
天中衆美已畢含百五十里敞神襟虚牝澒洞氣長谽
廣生博大穹窿䆱飛泉潄石玲瓏嵌幾曾點綴資精藍
道之猶覺齒頰馣應枚小試霜毫兼亦云其可力已覃
譬之言佛必瞿曇是理易喻非竒險孰抉窔奥開幽潛
如恒河中投升鹽爾達素工為雲巖定當技癢落筆酣
松忩月影寒毶毶靜觀絶藝誰方驂使我興在驅驪驔
曰某層峯曰某嵁一一聚米同親瞻陳迹俯仰頻懷覘
快哉長韻賡其三
恭瞻
皇史宬
五代神謨秘典垂
崇宬扄鑰壯鴻規蘭臺令史無慚筆綸閣元臣有職司
(内閣所掌)百世聰聽欽
寶訓萬年永茂衍宗枝(玉牒並藏於此)瑶函金匱前朝制殷鍳
兢兢念在兹
偶為梅竹雙清圖用王世貞題王冕吳鎮梅竹合
卷韻
今秋問俗燕趙以南豫以北頗慰觀民富孳息浮洛祠
嵩諸務畢攀躋直攬華蓋峰尖碧駐䍐淇澳前廻蹕廣
平後一時餘事寄翰墨却喜携得雙清友旋歸温室未
踰旬日日來往吾心神似欲倩吾寫生面不須假藉虬
松鱗因檢石渠寶笈所葆祕恰得吳王合作手蹟真仲
圭學得仙人縮地千里為咫尺竟置清淇在几側元章
更以文貞鐵石肝腸作胸臆居然鄧尉傳本色明忩日
嫩小陽春是一是二煩參論後來好事琅琊君雄材麗
句驅紛紜我無元美便便經史簏又謝吳王落筆光射
屋乃今撫其合作賡其吟翻愧當前對珠玉梅香竹韻
總道腴詞壇藝苑有是夫都來薈萃成吾雙清圖忩外
十八公省乎相看伯仲原不孤
冬至
南郊
瑞葉霏微達曙連正逢陽復祀
皇乾益增虔意升柴燎敢即紓心卜麥田大禮躬親今
十五威儀敬慎古三千
慈闈明日稱觴慶介夀祥徵亞歲駢
夀五弟和親王四十夀辰
灰飛緹室應書雲遐算添同刺繡紋邸第良辰欣有慶
天倫至樂貴無文樽持北斗傾紅友詩擬東坡夀卯君
從此每逢開袠歲棣華歌繼九如聞
雪後瀛臺即景
積素林巒石徑斜和晴纔放早蒸霞三冬望澤憂勤切
六出迎年景物嘉圓嶠風微花破萼藍田烟暖玉生芽
湖山韶秀清遊適書屋摛毫紀歲華
除夕
餞臘迎春節宫墻日影斜素梅舒砌萼紅燭卷盤花底
藉增篇什惟因紀歲華栢枝勝沉水此是吉祥霞
御製詩二集卷二十一
