御製詩三集卷三十六
古今體一百二十三首(甲申二)
上元前夕小宴宗藩
熙春三接荅韶年
家法都城列邸便輿去何須詠菽采源來恰喜值柑傳
祥霙點作庭柯蘤瑞霧噴成榻鼎煙百世宗支正昌熾
舉頭如月上元前
題綏德齋
四序春為首一心元作基王言豈徒大君子貴乘時必
有德無忝方將禄永綏克明堯蕩蕩不敏請敦之
紫碧山房
因迥為高本不艱遠竒近概獻誰慳康功北郭桑麻裏
爽氣西山襟袖間詩意乘空每有會畫家縮地此為閑
是真佳處宜常坐坐便思回奈少閒
涵雅齋得句
廻廊寧藉多曲折以致深深處有書齋彬然翰墨林每
值怡神候亦常點筆吟吟不尚雕龍惟寫勤民心
題張羽松軒春靄圖
樓臺金碧望雲頭軒外春松翠欲流人世定知無此境
前生遊處寫防邱
上元日侍
皇太后觀鐙
慶霄雪霽復風輕寶䨲騰輝春宇晴
萬夀字屏金匼匝九華蓮燭翠縱横
介眉卮進兜羅手照世杯開不夜城秋穡有登冬雪好
鐙宵庶足惬
慈情
上元鐙詞
西山積素未全消先日祥花又細飄(十四日微雪)嘉夜于于
宜共樂
天教人度好元宵
春鐙去歲恧灾連今夕春鐙始惬然敢曰重熙逢勝節
益惟一意厪
祈年
靈臺剛協敷和紀上苑初廻條鬯時一氣陽春萬方被
花催羯鼓信兒嬉
歲歲
徽音奉豫遊行行火樹暎西樓飛空萬道金魚箭獻
夀都為海屋籌
掌儀襍技增回部凸鼻凹睛舞木熙誰曰任禁率難解
譯成原是祝
釐詞
翠藍火結太平字丹碧煙擎富貴花雖是鐙前呈吉語
祥徵願共萬民家
西瀛北界厠鴛行曶爽胥教得耀光屬國寧惟三十六
大都去號不稱王
毳服花茵宴賞陪真成萬國樂春臺(所司陳火戲其名曰萬國樂春臺)
貴山又報新馳使(伊犁將軍明瑞奏報哈薩克阿比里斯遣陪臣策伯克等七人入覲將次)
(至京)小分(去聲)應留待彼來
上元後一日小宴廷臣
上元剛過昨朝纔曲宴聯情此日開用事外藩仍許厠
(貝子扎拉豐阿呼圖靈阿並以禁近得預)牧民方伯恰因來(直隸總督方觀承適以十五日)
(至因命預宴)入宵乍可羣觀炬卜晝何妨一舉杯
正大光明懸寶額(殿正中恭懸寶額皇考御書四字)
憲皇謨訓共欽哉
酒醴笙歌秩有倫虞書弼直切臣鄰要當吁咈陳民隱
豈貴都俞頌治臻三輔稍欣溝壑逭萬家詎獲蓋藏均
帝城午夜稱同樂尚共思乎俾返淳
錢選清江漁艇
澄潭網集頗嫌喧一對煙篷出水村椎髻蓬頭自團聚
逍遥那羡武陵源
燕九鐙詞
層層火樹銜丹鳳爓爓蓮花踏碧雞西域法輪無盡轉
東山仙蹟又重提
月色今朝似讓鐙鐙將闌際月初昇一輪原比千枝朗
標出心禪最上層
吐霧興雲成指顧噀蜂化鴿祇斯須丹臺試問登仙者
幻術何曾有略殊
七宵鐙宴對鼇山(自十三至燕九觀鐙凡七日過此則收鐙矣)電火原消瞥
眼間最是流風眞解事常收傍晩樹梢閒
詠漢檐鐸六韻
夏人沿路徇漢殿向檐尋詎是宣文木稍殊奮武金特
編異鐘製柄甬突鈴音博古瑶函萃千秋翠色沉漫論
出土代可伴翦檠吟緬想占風雨起予宵旰心
題仇英林亭佳趣
選幽結屋萬山間山外流來水一灣石岸奚妨教詰曲
木牀眞足飬高閒並無俗客尋常到雖有柴門總不關
架上抽書聊棄暇龍蒙那擬便為刪
春正含經堂
書堂御園東軒敞别一區鐙宵宴賚駢日日奉
慈娛以此無暇至華檠空待諸過節兹偶臨芸編香襲
予綵綴雖飄蕭慶宵寔則孤斯因臺館多静思增恧如
盆梅乃知時枝頭芳始舒
思永齋
含經思永近比鄰題額稱名實欲循枕葄禮園希復性
沉潛義府愼修身底須銀燭憐過節耐可華編娛早春
德業進修寧二道箕疇願福萬方民
得春亭
野疊春臺佈始青行看色色與形形東皇消息誰傳得
領要由來是此亭
自得軒
寶額煥楣檐因文理趣拈
聖人能自得小子歎前瞻鐙事收銀燭年光發繡簾優
游翰墨苑覺此足沉潛
迎步廊
廽廊不欲直曲折足延步一轉一致幽迎人遞佳趣因
之悟為文元氣在吞吐(叶)善詮理者誰莫過陸家賦
題金廷標畫
不教篾舫換柴扉團聚常看婦子圍榿岸繫船羣曬網
盤餐喜有鱖魚肥
右漁
山頭薪負過溪濱擔賣無過左近鄰何必道中嘔且讀
報妻終不學吴人
右樵
揮汗耘田日正長偷閒小睡午陰凉夢還不涉邯鄲境
也祗殷勤較雨暘
右耕
三家村裏古風存白首田翁自課孫耕織相安王道具
寧須時務細陳論
右讀
新春萬夀山
過節稍餘暇新春試賞山凍蘇土潤埒冰解水溶灣四
序不相讓一心底是閒迥軒俯曠野于耜厪民間
繪芳堂
開韶乘氣攬山光休坐書堂玩繪芳孚甲紐芽行已至
千紅萬紫箇中藏蜃忩且遲(去聲)丹青采鈿几欣披翰墨
香若向魯論究深義當前境是起予商
題澹寧堂
山未芳而澹水無波以寧觸緣皆妙會契理亦忘形砌
草露生意盆梅噴静馨化工惟易簡揭義在羲經
寄瀾亭
萬頃昆明未作瀾風波静亦覺池安對亭若問於何寄
踏寔應從冰處觀
静佳齋有會
聞之無極翁動静互為根其義本羲經闡微直探源如
是則動静應迭為主賓翁更詮之云主静人極存斯齋
曰静佳此理可與論既占山水秀復遠塵市喧即所謂
静乎未識濓溪門
袖嵐書屋
廻巒沓嶂護書齋詭石喬松古與偕憑著雲忩聊縱目
西山却近在襟懷
搆虚軒
雲軒據别峯琳宫遥對望訝如搆於虚何殊乾闥狀因
悟四天下於此應相仿(叶)藏密彌六合惟在一卷放每
每會心殊因之題壁上
清琴峽
出峡泠泠帶凍懸彈成眞是響冰絃春温即景原吾事
思到茅檐蔀屋邊
題方琮倣王蒙松路僊巖圖
仙巖松路久傳王藏&KR0869;鈐山舊有堂(見名畫大觀董其昌題語)昔實
得門自文貴(亦見董題語中)今虚授業者宗蒼(方琮從張宗蒼學畫有年)詎
惟溪壑肖曲折端在精神合混芒那更丹臺尋葛羡起
予睪望屬中郎
嘲紅白梅
梅以白為真紅者亦間有然皆異樹生賦色隨所受東
坡答温公茶墨義精剖墨黑茶欲白茶新墨貴久其蹟
雖相反德操同不朽譬之賢君子黔晢異妍醜此語可
狀梅色殊夫何咎怪哉藝花師移接逞巧手一樹而二
花紅白紛枝首白如荀傅粉紅如徐中酒徒稱把臂英
亦豈㤀年友絲非墨翟悲柳幻支離肘大失梅本性放
葩似沮忸俗眼或詫竒雅人應不取
觀通鑑輯覽至褚遂良貶潭州事嘉其忠悃輙效
其體擬作
元舅與功臣由來不可誅草茅承顧託寧當惜殘軀忍
視夷姜汚曲從政君誣國是太宗創臣忝召奭徒叩首
願還笏忤旨罪奚逋潭州被薄譴敢曰非其辜廻首望
金門無言以嗟吁
和闐玉寒山拾得子
入巖復出巖無可無不可嗑然笑伊誰豐干何𤨏𤨏
倪瓚巖居圖
幾个一拳多贋鼎(世傳雲林蹟率作一拳石幾个筠了了簡淡而已然偽仿優孟正復不少)
巖居此獨見渾深並無人迹來空谷疑有雲容出遠林
已似山陽曾著論不須梁父更成吟竹編茶竈依然好
(見圖中王孟端題句)引我遐心到惠岑
填倉日作
十日上元過五朝春孟遺玉盤行麫餅銀縷佐蓴絲但
得倉箱積寧愁甑釡炊雖云俗節令王政必勤斯
挹香堂
都梁沈水不須焚四季花芳鼻觀薰若論挹香心會處
六經以内得尊聞
戲題鶴安齋
園林率飬鶴以其調弗俗素羽與朗音足清人耳目不
無資稻粱斯有所拘束閒庭松石佳鶴安名我屋其然
豈其然胎仙意如恧
澹閒室
築室山水間水澹山斯閒等度與佳名不出此一園春
秋趣會殊向背景各存名固莫可窮阿誰能㤀言室乃
不著語澹閒於是閑
再題廓然大公八景
雙鶴齋
綠柳陰中鶴刷翎月明疑是兩仙停每從
標牓窺
深意能和猶然愧法經
規月橋
規成圓圓莫如月月自先天規後天試看卧波分上下
却因半故體常全
峭蒨居
假山閱久訝真山莫謂疑黂見布還古假喚真真喚假
更誰能置議其間
影山樓
拾梯人似壺中步捲幔棲原鏡裏披窈窕本懸石谷畫
沖融合讀杜陵詩
披雲逕
詭石攢叢鶱欲飛又疑雲片是耶非此中尋逕入深處
安得濛濛不濕衣
綺吟堂
成吟寓目祇斯須工拙何煩更計乎五字設當髭撚斷
盧家笑欲作髠徒
韻石淙
流泉石上似琴調詎是尋常㸑尾燒莫訝宫聲非漏越
五絃
當日叶簫韶
啟秀亭
已覺芳茵襯步青東風有脚善形形朝葩夕蘤行看啟
解報先聲是此亭
題李唐滕王閣圖
遠秀分從衡與廬江邊樓閣迥臨虚峥嶸直寫絳州記
歌舞遥思帝子居南浦西山相映帶今來古往此踟躇
家將軍法能津逮蔚紙雄渾青出於
蠛蠓
蠛蠓浮撇天陽氣始奏達塘北冰欲蘇池南水已活醯
雞甫辭波飛空亂騰越非甕無酒氣撲地隨唾沫驅散
仍復聚紛不可究詰粘衣喪其生較菌猶飄忽微物亦
一時化工浩旋斡
董其昌竒峯白雲即用其韻
重之曰書翁輕之曰畫客香光兩不知雲峯伴寥寂
正月廿九日詣
暢春園問
皇太后安遂命駕還宫輿中即事
慶節承
娛荏苒過仙園言返奉
慈和問
安遂命還宫蹕祭
社兼修進講科勤政心殷宵旰切行時志凛惕乾多青
郊含潤將興耒為祝倉箱卜若何
木根如意
冺盡山中生意却供座上揮如欲笑石家賓鐵金剛禪
此非虚
高克恭雲横秀嶺圖
廻薄氣蒸澤淋漓潤逼人溪頭覓津渡雲外見嶙峋自
是大家法能傳詩者神小亭檐柱迥借問待誰廵
正月晦日瀛臺即景六韻
經筵尚遲日西苑偶行春底論一分去聊為片刻廵笙
歌却舟泛詩句笑樓掄誰見蓂全落恰欣蘚漸新芳菲
無遠限藴藉有良因最好尋吟處由來不染塵
綺思樓
口過非惟宜戒之(佛經口過四一綺語也)有為終不若無為請看
萬紫千紅者大塊何曾費綺思
淑清院
苔皴松盖蔭石激泉琴鼓假山四百年岡巒鬱吞吐草
木雖未芳陽和已將煦徘徊閱淑清世界即上古墻外
市鄽聲疑是修月戶
千尺雪
流泉不凍表垂冰動作雪花静雪凝此是六霙真面目
寒山閣上得何曾
題鑑古堂
檐楣標鑑古鑑古意聊論詎玩豹奴帖非珍虢叔尊縹
緗足神往勸誡在思存義府真堪樂休言衆妙門
植秀軒
階下猗猗綠竹栽林丞分付善滋培怡然攬秀翻餘愧
幾見菁莪樂育材
虚白室
谽呀望中深既深始宜静窈窕一徑通希夷六情屏妙
達目為明寥朗意因永克已顔四勿守約曾三省殊途
而同歸虚室其首肯
藻韻樓
金碧樓臺閬苑邊八鴻祇在鏡中懸不經意想天然得
月露風雲總道詮
春及軒
疇咨罷幾暇不可孤良辰韶春行將及柳稊蘚已皴是
處亦三逕松竹扶嶙峋緬懷淵明翁清風穆如新我當
勤思政安能效其人
補桐書屋作
新桐如舊桐交枝伯仲伍書屋每朅來輙憶其初補披
芸恰羲經旡咎一絜矩如云藉取資吾懷仲山甫
聽鴻樓
陽鳥雲中未發聲高樓何不可為名一般聽有百般意
宵雅劬勞切我驚
沈周溪舟夕照圖用吳寬題句韻
無礙溪煙黯欲迷挐舟幾曲只沿溪渚旁小泊廻頭望
却見厜㕒茅屋低
摘梅
梅花無仰開云善避風雪騐之果誠然反側枝間纈是
謂具機智寧祇芳且潔盆蒔雖由人其性不可奪春來
葩益繁纍纍纖條結韻妍以為清味郁而不烈太盛物
所忌間摘非連折置之水精盤一色難分别几上撲鼻
香不辨瓊英設欲呼宋廣平重賦心似鐵
仲春經筵
文華春講集羣英書義經微細討評四海耕桑因所利
萬幾勅毖省其成(是日進講論語因民之所利而利之尚書屢省乃成)詎惟守註
毋甚解亦曰尊聞在力行内外交修非二事隣哉思日
贊治(平聲)平
春仲齋居
仲月臨上戊將以祈
右壇法宫肅致齋穡事籌大田去歲沐
鴻貺二收頗可觀稍以濟灾黎吾心為少寬即今農方
興䕫䕫敢即安顒希暘雨若庶得綏豐連所厪萬民食
所凛為君難高居非習静默審敬怠端
漢玉雙鳩
刻玉成鳩漢制遺雙棲恒不離(去聲)雄雌那因晴雨為呼
逐可向榛桑想羽儀京索追求雖說俗長安變幻亦傳
竒老安本是宣尼志祝䭇扶危合廑斯
明忩一首
明忩詎曰尚高閒闢達重華志仰攀越若臨民愼恭已
克知圖易在思艱
題韓幹馬性圖
不求形沛艾端取性驍騰試看驊騮夀誰云凋喪曾
反韓偓鬭雞詩
偓詩嘲其不問梟而害同羣蓋有激而言之然梟
本非雞所當制而報豢飬以禦來侮亦不可謂之
害同羣也因作此詩以反之
狸膏芥羽主人施驅向羊溝鬭敢辭正是稻粱恩報處
庾公抽矢亦何為(庾公抽矢孟子雖以為端然顧友誼而敗其君事豈正道哉故並及之)
隨安室八韻(在養心殿東暖閣内)
隨遇得居安飬心左序端檢身若不及容膝已為寬志
與青年異(此予在青宫時即以名室蓋取隨所遇而安之義今則異曩日之志矣)題斯觸
處觀(御園及行宫書室率題此額猶弗㤀昔之意也)敢求一已逸實覺萬民難
為是勤宵旰因之叶燠寒祈年無間意望雨或忘餐驕
否(有韻)泰艱致今非昔所歡循名如責實赩爾祗三歎
安息雀卵(有序)
胚渾孕異寧聞累御探來孚翼遺珍孰辨姬邰覆
去徵趙宋而瑞圖差小不胎詎出真龍訂馬遷則
屬國云詳如甕曾傳大鳥旁證鮫人園客語斥搜
神近参羽橢鱗圓形符博物爰定條支之種並摛
安息之篇披舊製於上方紀年難溯兆新銘於西
域即事堪欣縱品殊闐國球琳不貪是寶而光嫓
伊犁鷟鸑可用為儀云爾
宋家龍鳳率非真(見聞見後錄)史記條支早見珍形大誠如
陶繭甕質輕穩藉錦茸茵惟黃與白艱孚翼既橢而圓
辨匪鱗庫貯不知何代物先聲應為(去聲)遠方賓
延春閣
春為四德仁鳳閣牓延春登必思元善職惟牧萬民高
言謝容䣛切已在修身韶景將條鬯吾懷與物新
賦得玉壺冰
樓閣壺冰裏襟懷清亦如簾旌風入静忩綺月延虚芝
篆薰晨鼎蓮檠檢夜書恭軍已獨步那更藉吟諸
王鑑倣元四家筆意
不擬富春長卷艱興來小景倣秋山愛他迎面金□意
豈在疎皴仿彿間
右仿黃公望
數疊蒼山松幾株九峯為憶讀書區絳雲可惜咸陽炬
欲覓真王正復無
右倣王蒙
淡淡喬柯遠遠山却因鼻祖溯荆關草亭莫問應誰付
流水行雲好是閒
右倣倪瓚
山居粉本宛呈前津逮還教溯巨然匪說攸聞不師古
亦云師意始稱賢
右倣吳鎮
仲春祭
社稷壇
無事必躬親祈
農逮仲春蘢葱祥栢護肥腯盛牲陳
土榖惟神道
稷龍亦佐禋五方壤分色七奏樂鳴鈞希
佑非關已籲
豐總為(去聲)民東郊將舉趾膏雨願依旬
題素尚齋
西壇舉春祭西苑駐春旌問
寢已云闊傳餐便以行韶廽樹改色冰解瀑添聲黻芾
兹更服差符素尚名
望寶月樓未至口號一絶
慶宵已過又中春西宇眉痕掠影新恰似高樓遥在望
祇應屬目絳河濱
韻古堂
鎛鐘特磬均依古所為(去聲)西江古器呈遂使笙簧無舛
律乃知天地有元聲溪堂在簴常含韻春祭聆章正叶
平(本朝中和樂皆以平為章)鄒孟設如誦服服放勲益切勉行行
春耦齋
候
安將欲御園廻取便春齋小憩來心切方興東作矣况
當祭
社甫成纔
再題聽鴻樓疊前韻
乘煙前日憶其聲嘹唳聽疑自喚名恰是令人識鴻耳
流隂瞥眼那知驚
看畫廊
山纔向芳際水始欲波時柳帶黃猶淺蕪茵綠尚疑行
行目因遠望望意方遲試問丹青者將何設色為
詣
暢春園問
皇太后安
經筵祭
社無非事蕆事平明詣
暢春歡喜
庭闈趨省謁
康強食履敬咨詢壺天欲鬯園如繪愛日方長漏似逡
内侍連朝馳問
豫豈如色
飬以躬親
題和闐玉鏤巖居圖韘
與木石居鹿豕遊是誰肥遁許巢流吾惟從善重華企
莫禦機張一例遒
唐寅溪橋漁艇
野艇浮溪處處通芰荷香遞網絲風箇中眞趣誰曾得
仿彿其人休與蒙
仲春静明園即景
初歲堂堂逮仲春煙宫偷暇始來廵波暄蠛蠓乘空起
坡暖蕪苔得氣皴祇彼蒼松無改度待他衆樹又從新
静明不在芳菲輳今日方知妙入神
華滋館
春波弱勝舫春旭暖明軒漸欲豐裘換恰欣芳帙存來
信因往屈得趣亦㤀言底識華滋候韶光遞水源
竹鑪山房
何必椎輪憶惠山欣兹享帚片時閒若非製斗評輕重
(向製銀斗評較諸泉惟玉泉與伊遜皆斗重一兩餘自贏二三釐至一分不等語具第一泉記)能不失
之伯仲間
練影堂
上帶煙空下落空虚堂心境兩俱融一間法括三千界
衹在依稀影響中
題飛淙閣
天一本無翼淙空乃若飛勢疑翔且翥色訝是耶非衝
出氣元漠擘開山翠微今朝觀振鷺周雅辨依稀
含峭居得句
山居羣峭裏云峭此中含日面將月面前三與後三本
來無定象誰果契幽探小憩旋言去静緣寧得耽
岑華閣
誰道春山花尚無擢芳啟秀迥標孤恰如佛掌青蓮茁
不共四時為菀枯
涵漪齋
初開春水一舟通水上軒齋鏡影中偶詠壁題成隔歲
似看雁字不留空已欣皎潔如呈月何必波瀾更憶風
位置若還覓粉本輞川圖裏辨新豐(石渠寶笈藏郭忠恕輞川圖是處位)
(置略仿之)
賦得廓然大公
順應惟神用大公全體存祛從情好惡施因物威恩鑑
不妍媸設衡寧輕重論銘屏常觸目還似讀昌言
分鑑曲
一片虚明成兩鑑曲因山浸作崖垠恰如月印千江裏
誰識其間分不分
創得齋
創得由來此創成山莊亦用此為名不因數典翻推祖
設論居前合號兄觀物何曾有定象喜新率可識常情
花芳未發知春入乍聽岩禽自在鳴
戲題試墨泉
每愛山清水復清輙教選字與佳名不工書法兼無暇
笑我何曾命墨卿
仲春御園泛舟即景
法宫數日小淹留凍解居然可泛舟試艤蘭橈觀石激
光陰却訝似兹流
嫩芷新花都未發頭鵝迴雁已紛來曰矰曰網全無用
那更高稱三面開
迎步廊
人步廊而前廊似迎人步誰主更誰賓妙趣箇中寓曰
往即具來謂新已成故可以掞毫翰可以供繪素曼迴
自超超乃於不知付
再題開鑑堂
春池冰解水瀠洄今日真看鑑影開興趣每因殊所遇
不遷於境者誰哉
煙月清真樓
春月真誰比春煙清以嘉寧須輕拂柳且未淡籠花凝
處半輪暎掛時一縷斜古來兩契友風韻特無加
得全閣
牓題逐處選名言責實循名意每存不取沈家傳八詠
端思枚叟有佳論
静娛書屋
石秀松蒼别一區雅宜樸斲謝軒朱庭前花事猶遼待
架上芸篇伴静娛
賦得水村圖
山村稱北遠(北遠山村中傍水築村舍因以名静室)亦有水彎環可課農
桑事無非煙靄間蠶筐求葉出漁網受風還寶笈藏松
雪(石渠寶笈藏有趙孟頫水村圖)置身中不慳
琴清齋
書齋臨水號琴清正是春温和且平何必七絃虞撥剌
由來太古自然聲
君子軒
一逕入琅玕三間藏宛委衆芳尚遲遲萬个祗如此標
形皆玉亭作響乃金止雅宜風月契寧藉龍鳳比惟斯
不改度信足稱君子
唐寅滄浪濯足圖
不繫舟浮萬頃淪何妨濯足坐船脣天空水闊渾無伴
應是三閭問罷人
御製詩三集卷三十六
