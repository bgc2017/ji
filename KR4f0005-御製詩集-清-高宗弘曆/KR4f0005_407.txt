御製詩五集卷十六
古今體八十四首(乙巳六)
泉宗廟瞻禮
視朝有事復還宫路便泉宗廟據中瞻禮瞥然成隔歲
抒誠莫匪為農功新松籠戶枝交榦(是廟建於丙戌至丁亥春落成閱今)
(二十年所種新松已交榦成隂矣)夏卉繞階花滿叢春雨固佳顒再霈
瓣香應鑒此深衷
依綠軒
一歲軒忩一兩披灑然松竹又斯時高枝低葉含新色
西抹東塗滿舊詞月霽風光寧有改秋黃冬落付無知
設如依處循名者惟念於民綠舍斯
挹源書屋
萬泉豈真萬多竇則誠多全是北流水(泉宗廟建於萬泉莊地高於暢)
(春園及圓明園故水皆北流)半資南去河(萬泉莊泉雖多然以稻田廣闢又輸為御園湖沼故)
(水常憂其不足乃資長河之南自西頂廣仁橋流入京師者於其東岸設涵洞分瀉至泉宗廟轉而北流亦天)
(地自然之利也)挹源兹信易問學可同麽細繹題檐額惟增愧
若何
扇淳室口號
江南室樣肖為之綴景無過偶一時設曰淳風扇比戶
顧名乃謂不相宜
題集遠堂
一歲能幾至應乘此日閒巖堂蹀步迥棐几坐吟間遊
目無遮望拈鬚識老顔如云心集遠祗在豫民艱(河北衞輝)
(等屬被旱至今尚未報得透雨繾念日甚一日)
曙觀樓
首夏日輪東北昇層樓出牆拾級登曙觀之名真足副
滄凉旦氣和而清下視水田鱗叠好今年秧較常年早
(泉宗廟一帶水田鱗次未至芒種稻秧已出水數寸實較常年為早)夏長秋收期尚長此
時敢即期萬寶
題明綠端石蘭亭硯
硯寫蘭亭不一足(内府收藏舊硯刻繪蘭亭觴詠曾經題句者不一而足)又看觴
詠弆天球(是硯以綠端石為之有吳郡周天球銘三十六字)得皮誰者誰得骨
把筆之時憶此不
馬遠竹鶴二首
首章用畫中題句韻次章詠事
布景期神弗期格分明馬遠署臣名胎仙近遠相鳴和
繪也羲經與註成
若無若有望中迷獨立黃冠仙客擕識賞分明印坤卦
何云為壽賜都提(是圖畫竹鶴下方署臣馬遠欵上方鈐坤卦印一楊氏書印一題云賜王)
(都提舉為夀按楊氏係寧宗皇后之妹書史會要稱馬遠畫多其所題但以宫闈題識賜逮外廷臣下殊非禮)
(也)
詠官窑方罏
陶器如立身圓易方難為張禹圓融流朱雲方正持以
此品其第高下原堪知磁罏實官窑成於修内司爾時
蔡與王(謂蔡京王黼尚不如張禹童貫梁師成輦更不必言矣)較張禹猶差論器
寓論世用人可弗思圓缾已屢見方者惟見斯久置檀
架間未詠誠孤其炷檀烟直上氣求念在兹
雨(四月二十五日)
問夜夜將殘興雲雲勢寬忽聞雷&KR0008;&KR0008;旋落雨闌干忩
氣侵薄冷簷聲垂急湍傳宣停御殿衣濕慮千官(昨因御殿)
(還宫二十五日寅夘間正值雷雨簷溜如注視朝不過舉行常例慮官員等沾濕衣履因傳諭停止行禮)
西直門外二首
詰曙雨零罷視朝御園旋蹕路非迢顧瞻綠野增顔色
麥穗含漿黍潤苗
行行雲勢向南馳盡善心殷復惜之却向豫齊遥致禱
即斯甘&KR0584;碩優施
雨(四月廿七日)
今日雨二寸前朝一寸餘雖未致深透繼潤欣澤濡略
惜欠優渥不知足惟予雲勢率南去膏&KR0584;應隨諸㦯者
齊與豫甘霖被霈乎佇望佳音報問驛心殷如
漢建安甎太極硯歌
晉唐硯已稱最古未央銅雀以九數(内府所有晉硯二唐硯七又漢未央)
(瓦硯三銅雀瓦硯六兹建安甎硯色黝墨池刻作太極圖硯背有建安十五年造隸書六字)兹乃漢
甎識建安想亦銅雀之侣伍墨池刻作太極形隂以為
凹陽為凸宜贈深於易者人綈几瞠乎慙相輔(用周易泰卦大)
(象語)
宋旭天香書屋
高人無事坐匡牀繞舍楓丹松栢蒼著相底湏認桂子
枝枝葉葉總天香
詠玉牛
斲玉居然此卧牛俗工誇巧作籠頭亟教磨去適其性
弘景高情可悟不
俗工祗論玉之輕重以為價之高下不肯多去疵纇
又裁花鏤葉亟繁縟而益粗鄙此亦玉之一厄矣兹
玉牛乃至籠其頭而韁繩拖至其尾亟命磨去之並
戲成是什
雨(四月廿九日)
昨晚晴眀無雨望三更忽報雨廉纖自寅逹酉審未止
潤葉濯枝展渥霑麥穗正當灌漿候禾苗庶得似雲占
天恩稠疊慰為懼驛問豫齊可並漸(四月廿九日自寅至酉一雨竟日未)
(止於麥秋大田均喜及時且雲勢廣遠河南山東想當一律普霑因降旨馳詢惟顒望奏章之至)
文徵明柴門草閣圖
地僻江深樂軸邁寒侵草閣邁清和浣溪神韻形容處
靜坐無言知作麽(作麽生會出指月錄)
五月朔日作
連夜達晨復至晚甘霖此番(去聲)渥而優保陽已報深將
尺(京師自四月廿九至五月初一日申酉間閱兩晝夜悠揚浸潤入土盈尺實為近年夏至前希有渥澤今)
(晨據劉峩奏報保定省城亦於廿八九日自亥至寅已得雨七寸勢尚未已且雲氣南來霑被自及豫齊鄰省)
(惟盼報章續至)鄰省冀聞速置郵浸潤為膏益滋地悠揚弗暴
正宜麰朔朝競渡奚妨罷(端節例於朔日即觀競渡然向年多值望雨罷舉兹以&KR0584;)
(雨霶沱恐濕衆衣亦罷競渡農功有望較慶節更為欣慰也)既慰更思何遇修
明人合筆端陽景即用圖中顧景星題句韻
夏五晝長晷緩移同人粽席聚相知為花為果各奏技
(是卷有小欵分題云陳嘉言補衆花平果陳翿寫缾果陸鴻補寫菱李枇杷)恰似八音繁會
時
題文彭所刻圖章九枚
三橋刀筆非俗吏落楮揮毫别契神(櫽括用其自識語)綠野有
懷花徑曲(右第一第二章)衡門無斁茗香新(右第三第四章)放歌狂飲
宫壺酒(右第五第六章)鳳嶠瑶池仙籙春(右第七第八章)天澹一簾萃
五合(右第九章各章皆櫽括本刻語)東華不識有紅塵
元班惟志宋端天一硯
宗時端石元人用鐫識分明曰恕齋逮此不知經幾手
笑他萬事與之皆
喜晴(五月初二日)
常年望雨際今歲喜晴時受
貺如斯重酬
恩當自知無過愛民事忍不盡心為延頸豫齊境佳音
希即馳
恭題壺盧椀歌
壺盧椀逮百年矣穆如古色含表裏摩挲不忍釋諸手
康熙御玩識當底昔時未審
賜何人其家弗守鬻之市展轉兹復充貢珍是誠珍勝
其他耳辭塵世仍入西清椀如有知應自喜敬思
當日聖意淵不貴異物祛奢靡園開豐澤重農圃蔬瓠
爾時種於此就模中規成諸器
神樞即契造物理對椀可悟
見諸羹幻海浮沈寧論彼
詠古玉宜子孫珮
是珮誠堪佩言祥試可詳亦惟心精一乃得世綿長穆
若以古處闇然而日章永欽示五字詎在寶琳瑯
近註明珮佩二字義因思有以證之適得此古玉宜
子孫珮率成次句以祥詳亦同韻而義别也雖屬詠
物亦造次不離欽之意耳
賜休致大學士蔡新還里之作
大學士蔡新以年近八旬奏請解職情詞懇欵彌
眷於懷因其耆齡遠涉姑允所請以原官致仕加
太子太師乘傳還里並製詩章以寵其行
建元臚第丙辰年五十春秋駒影遷黃閣首行千叟宴
白雲心憶七閩天慰留弗忍耆而艾聽去教娛林與泉
祝八旬期仍赴闕俞哉嘉予意肫然
題王蒙停琴聽阮圖
山樵應是好古者胡作停琴聽阮圖何異三郎愛羯鼓
一䕫豈遜仲容乎
按晉書阮咸字仲容妙解音律善琵琶又唐書元行
沖傳有人得古銅器似琵琶人莫能辨行沖曰此阮
咸所作器命易以木絃之其聲亮雅樂家遂謂之阮
咸夫琴者古樂阮者鄭聲王蒙此圖自題曰停琴聽
阮是進鄭退雅於義何取乎昔唐明皇好羯鼓令待
詔鼓琴未終曲而遣之急呼寧王為我解穢夫以琴
為穢而欲以羯鼓解之正與停琴聽阮者同一顛倒
豈后䕫典樂轉遜阮咸製器乎或蒙别有寓意乎然
其意亦昧矣因題是圖為闢其謬
降旨分别蠲免河南開封等府州屬正賦及帶徵
積欠錢糧詩以誌事
河南五百里馳郵將謂甘雨被豫州披閱乃覆奏諭旨
弗增慰念仍增愁馳摺以月之廿九此霑霈彼未蒙庥
(畢沅奏摺於四月廿九日拜發其日京師大雨而未據畢沅奏及是豫省尚未被澤益深繾念)昨為(去聲)
衞輝雖蠲賦不無鄰郡向隅憂因命方伯查詳悉兹乃
一一陳厥由(前因河南被旱地方較廣除衛輝各屬業經節次加恩外其鄰近之開封等各府州)
(屬雖經得雨仍未透足民情不無拮据因降旨馳詢畢沅令其將各属雨水及麥秋大田情形據實詳悉覆奏)
(兹據逐一詳查奏到因即降旨分别蠲緩以紓民力)十分之三㦯其五二府正賦
免課收(今歲受旱較重開封府屬之祥符蘭陽陳留儀封滎澤彰德府属之内黃六縣本年應徵地丁)
(錢糧即降旨加恩蠲免十分之五其次重開封府属之杞縣通許尉氏洧川中牟鄢陵滎陽禹州彰德府属之)
(湯隂安陽十州縣即加恩蠲免正賦十分之三)及餘緩徵之舊欠視災輕重次
第酬(開封府属之鄭州新鄭汜水密縣河南府属之新安澠池偃師洛陽鞏縣孟津嵩縣歸德府属之永)
(城鹿邑柘城虞城夏邑陳州府属之太康扶溝西華陕州并所属之靈寶許州并所属之臨潁襄城郾城長葛)
(又河北懷慶府屬之河内濟源孟縣温縣彰德府屬之臨漳林縣等六府二州所屬三十二州縣雖受旱稍輕)
(但現在青黃不接小民生計維艱所有積年緩徵帶徵各項舊欠並加恩槩予蠲免十分之三其與災地毗連)
(之商邱寧陵睢州宜陽登封永寧淮寧商水武安涉縣并汝州及所属之伊陽寶豐郏縣等十四州縣所有麥)
(後應徵舊欠及本年錢糧俱著加恩緩至秋成後徵收並令該撫率属妥恊辦理俾窮民均霑實惠)俾我
窮黎少蘇息祈優霖被補種秋從来救災無善政盡予
心力勤咨諏
端午日作
春夏京畿幸時若昨宵夜雨復朝晴設如對景弗行節
亦覺於心太矯情榴缶紛陳偏有豔龍舟雖渡却無爭
繾懷豫省霖猶靳百戲呈觀意轉怦
西安巡撫何裕城奏報得雨詩以誌事
西安缺雨非洊旱兹報甘霖霶霈施(西安於四月中旬連次得雨雖未霑)
(足尚非洊旱兹據何裕城奏省城於四月二十三日申刻得雨綿密達旦二十四日又得雨數陣共四五寸不)
(等農民乘時耕作甚為踴躍近省之西安鳳翔邠州乾州等屬州縣稟報相同䓁語)麰麥登場堪
接食黍禾播隴正資滋幸因少望即惬望以不相宜反
受宜(陜省當二麥登場之際普霑渥澤得以播種秋禾甫望雨即沐甘霖可為欣慰何裕城因與豫省人)
(地不甚相宜新經調任西安今甫至省得此雨膏應候轉勝在豫望澤是其幸也)豫省依然未
霑澤畢沅焦急為憐之(以畢沅通達政務豫省屢旱之後且有河工故自西安巡撫與)
(何裕城相調兹據畢沅奏該省近日得雨總未透足風乾日杲目擊閭閻廹切情形蚤夜焦急惟有率属齋戒)
(籲禱該明神䓁語憂民之意與朕同而撫目擊身臨更堪憐憫也)
玉瀾堂即景
香山迴蹕過山隂(堂在萬夀山陽四月十六日由香山旋蹕道經山隂未至此堂閱今正兩)
(旬矣)閱廿朝兹試一臨肯以閒遊妨正務偶因幾暇暢清
襟榴雖度節芳猶豔柳弗梳風影更深咫尺冰疏俯瀾
玉不生波處喻從心
泛湖至睇佳榭得句
迤邐六橋眀聖摹湖分内外亦同乎鏡光天裏鳴榔渡
杭渚風情了不殊
向東虚榭據林岑佳處都供騁睇尋却我昔年懈操縵
幾曾蕉石解鳴琴(是處肖西湖蕉石鳴琴景為之)
暢觀堂作歌
依巖高下為雲廊數武之間廊接堂堂以暢觀額已久
暢觀之義斯堪詳必曰萬民足衣食又曰四海若雨暘
斯事豈可容易得後樂艱矣先憂長宿雨新霽含烟光
坐堂北望爽弗凉顧名思義吾惟惕豫省正厪視如傷
懷新書屋
今歲插秧早往歲鱗鱗水弗缺溪田隴間已喜芃稻潤
埒上仍看種豆駢最惜農勞不留暇益厪吾念為祈年
懷新意異陶居士無事惟吟歸去萹
石舫二首
外湖遊奕内湖歸石舫前臨倚石磯有泊為賓無泊主
此中誰辨是耶非
堤邊綠柳柳邊橋盪槳中流七字消石舫試憑棐几望
動觀輸却靜觀饒
寄瀾堂口號
有術非關凭檻觀後来前往不停湍謂瀾寄者聽斯語
可識堂猶寄此瀾
曠觀齋
曠則其觀通弗曠其觀翳泰山豈不高一指當前蔽遊
目斯小哉吾厪臨政際用人之賢否出治之巨細胥戒
有蔽乎曠乃大公契所以眀與達重瞳猶自勵
水周堂口號
溪上書堂號水周靜看其澈動其流設如書畫米家擬
吾亦因民慎載舟
清可軒
山陽迤邐至山隂石洞空空清可心冬燠夏凉天地妙
(凡石洞皆如是)屋包壁立畫圖深境惟是樸樸堪會物以含華
華可尋歷歲泐題將遍矣古稀仍未戒於吟
綺望軒即目
山隂樸斵處北望恰相宜綠野鋪禾候黃雲釀麥時畫
工誰得繪襄錦自為披幸值雨暘若戒盈勵敬持
靜佳齋
齋以靜得佳知此固為易然而佳與靜實非齋所致可
悟知在人知復匪靜類設使弗晤對亦豈識此意口業
戒綺言吉人辭寡義
翠籟亭口號
翠屬色而籟屬聲坐來心意灑然清問他聲色何為者
祗許亭楣略注名
降旨復加賑衞輝所屬五縣詩以誌事
衛輝屬五縣被旱經兩年一再縦加賑五月期屆完麥
歉斯已定禾黍期亦難南望薦臻區災民實可憐預計
期滿逮加賑命速傳不拘極次貧胥展三月連(衛輝屬被旱最)
(重之汲縣輝縣新鄕淇縣獲嘉五縣節經加恩展賑至五月底但該處至今未得透雨二麥無收大田未種深)
(堪憐念因再降旨不論極次貧民再行展賑三箇月俾資接濟)鄰郡略勝兹虔祈熟晩
田有無或相通庶幾餬粥饘救災乏善政憂慮弗安眠
或者貪(官)酷(吏)行細察今無旃㦯予弗愛民則實不敢
然自幼讀魯論宣尼不怨
天小民設怨咨亦足戾氣宣(衛輝䓁属被旱軫念無刻釋懷每清晨齋心默籲叩)
(邀有貪天貺而彼處得雨總未深透自昔災沴之事㦯因官酷吏屯膏惜澤或因在上者弗恤民艱致令)
(失所今則反覆自省實無其事或者該處窮黎因久旱缺雨呼籲之殷激為怨咨以致上干天和垂象示)
(儆因論小民䓁寧歸咎於朕躬斷不可怨及于昊我君臣以及百姓惟當反躬自責庶冀感格)(蒼天)
(恩和氣致祥甘膏立霈轉災為福命該撫將此旨刊刻宣示務使鄕僻窮民各安静守分以待天佑此亦)
(無聊之極思耳)謂民寧怨予調燮實多愆思過上下同庶幾和
氣旋悔禍
天降康膏&KR0584;霑陌阡煩語不成章惄如愁愧駢
新蟬用甲戌詩韻
萬物馮生各赴時新蟬流響不教遲較他胡氏一籌勝
恐被人知尚有知
甲戌末二句云細擬争先傳響意幾曾清實畏人知
盖用胡質事以嘲之今思畏人知是尚有人知之意
也而蟬豈有蘄人知與畏人知之意哉故末句反前
詩意而其意始圓融如天衣無縫也
題文彭刻章
刻石印章復得九文氏夀承筆以手各識年月與名字
珍重心期垂不朽書法篆法胥古樸摩挲凍石如瓊玖
燈光妙品是耶非(見周亮工印人傳)文甫(李)牙章較覺醜人君
好惡可弗慎三橋所作頻煩有無過雅玩佐文房自問
於斯知懼否
詠宣德雕漆横琴盤
茶盤硃漆尚深紅圖寫横琴坐老翁細睇金書宣德欵
疑更永樂出髹工(明宣德時雕漆器不及永樂時所製精巧工人因竊磨永樂針刻細書欵)
(刀刻宣德年製大字劉侗帝京景物略詳載其事)
西直門外作
北郊歲歲勖躬勤復此齋居式禮文合在宫中養體志
還從郊外驗耕耘雨誠十日晴五日麥蔚黃雲黍綠雲
田况近畿幸時若惟殷敬懼以為欣
詠漢玉雙螭觥
入土嗟何代出塵復此時中心標一䨲兩耳抱雙螭黃
赤白相暈去来今可思摩挲生别悟昔用是為誰
題楊无咎蝴蝶花
无咎野梅夙擅名别裁蝴蝶寫如生乍看嬝娜蹁躚態
作賦無輸宋廣平
命截留漕二十萬石於山東備賑詩以誌事
從来天庾司農惜(向来各省督撫奏請截留漕米若發部議多以天庾正供為重議駁是以)
(歷年截漕皆特旨允行)每用截漕(讀作鯫)特旨行百姓足君孰不足
豫方煢兗致同煢(昨因河南衛輝等属久旱慮災區民食拮据已特降旨截留漕糧三十萬)
(石備賑濟之用兹東省曹州各属缺雨情形略同自應一體接濟)正供廿萬留資賑舊
欠多年早緩征(明興奏曹州東昌濟寧臨清各府州属未得透雨者尚有三十州縣請截留南)
(漕二十萬石存貯備用前雖降旨借給口糧籽種並將兖州曹州濟寧三府州属應徵帶徵錢糧倉穀俱緩至)
(秋成後徵收以紓民力兹再降旨於南糧内截留二十萬石存貯濟寧聊城水次以資賑恤)肯使窮
黎向隅泣無能調幕愧而怦
題徐賁吳興清遠卷
略倣王蒙荷葉皴村居雖密澹為神吳興清遠真清遠
恐悞農桑弗事巡(南巡首重民務而湖郡農桑之事尤殷是以每至杭後即由嘉興旋蹕歷)
(来未嘗一往吳興也)
詠舊玉斗
亞父撞之後重為玉斗誰連成雙面畫接刻七言詩迥
異俗之態依然古作師藉瑕繪松鬛(玉白質黑章為器者藉其瑕處刻松)
(鍼亦絶技也)思已漸鄰竒
夏至日
北郊禮成述事
紀年臻五旬
母地錫慈仁資事真蒙
愛承
庥切勵寅黃琮香帛薦大武豆籩陳惕矣代癸夘幸哉
繼甲辰(前年夏至以氣滯舊疾偶作因於御園齋戒告虔遣皇子恭代行禮昨歲北郊即躬親將)
(事今復得以藉展夙忱實蒙厚貺)禮希十載執(計今年至歸政之期屈指十年惟仰希)
(以純佑致虔郊壇大典每歲得躬禮用酬鴻貺耳)志永一心純近讀温舒
疏(昨因讀路温舒尚德緩刑疏因著納汚含垢之論以為父天母地萬物皆然人之初生以至離襁褓五濁)
(穢溷遺母之身不以為汚又安有納其汚之念乎兹承大祀益切母事之忱)益深敬與
親
仲夏玉泉山即景
玉泉未至恰彌月啟蹕前因偶一臨(以十八日啟蹕往避暑山莊)孟
夏忽然為仲夏寸隂原合惜分隂雜芬逓自草花夥(春花)
(多木本夏秋花多草本)嘉蔭看從樹葉深常謂學當袪結習未能
忘者是搜吟
題創得齋
初成兩字率與額為(去聲)喜巖隈復水邊却已庭看合抱
栢更兹池俯欲開蓮山莊數(上聲)典牀頻據(避暑山莊亦有創得齋歷)
(年無不留詠而此翻隔數年乃一詠耳)溪閣經年徑鮮緣勒壁詩原隔歲
詠(靜明園創得齋詩自甲戌至今三十九年之間勒題纔二十一首)謂之創得亦應然
麗矚軒小憩
玉泉山此稍平處攀陟已稱登最高豈以憑輿一已逸
而忘跋巘衆人勞及臻少坐俾休息延望盈眸啟興豪
巖閣倚晴呈石俯東升西降例前遭
倚晴樓有會
有升必有降萬事胥一理盤旋下層磴巖樓近尺&KR2149;升
難降實易可悟為學旨翹首觀樓額則久題晴倚邇来
幸時若麥隴黃雲擬宜暘飽曬穗副名信可喜忽思豫
齊間頓復生愁矣
陕甘總督福康安奏報甘省得雨詩以誌慰
甘省由来旱歲多幸哉大雨霈滂沱不惟候晚登麰麥
更可時乘種黍禾(據福康安奏省城於四月十八九兩日大雨滂沱入土深透並據蘭州鞏)
(昌平凉寧夏西寧䓁府屬具報四月十六七八九䓁日得雨三四五六寸及深透不䓁節屆小濡得此透雨不)
(惟麥秋豐稔並於大田甚有禆益)出口報遲定奚礙先(去聲)秋霑再願無
訛(福康安現因出嘉峪關查勘地方情形是以四月中旬得雨之報奏到稍遲又據稱若於月内再得普沾)
(渥㴻可卜秋成惟望報章續至)洊饑豫省較兹甚南望仍增嘆奈何
陸治林壑觀泉即用其韻
飛流天半落来長濺石翻花瀉野塘林下一時澄慮睇
不秋亦自沃心凉
詠官窑缾
是器微有薜暴然實宋時脩内司物也憬然有思
因成此詠
古瓷髺墾人亦珍今窑完善人弗貴常情大都輕目前
吾於中庸識其義行為世法言為則豈非君子三重粹
及其同時遠近者有望不厭以為至人尚如斯物豈不
宜知懼哉取物譬
啟蹕幸避暑山莊即事成詠
今歲京畿若雨暘時巡啟蹕例依常天垂澄宇地無壒
黍蔚青雲麥有黃目攬近郊信徼倖心牽遠省益傍徨
(幸避暑山莊出大東門仍循向例乘馬蹕途所見麥隴雲黃黍禾芃蔚堪為欣幸惟河南山東等省被旱之區)
(尚未據報普霑渥澤實切傍徨爾)七旬有五仍乘馬行健體乾勵自強
過清河
清河水自御園流橋下波寬較向優自是甘霖霈春夏
灌田餘潤到通州
二麥將收禾遍耕歷觀農况允怡情西成萬寶期猶遠
虔祝還深戒滿盈
哀眀陵三十韻
北過清河橋遥見天夀山勝朝十三陵錯落兆其間太
行龍脉西南来金堂玉戶中天開左環右拱實佳域千
峰後護高崔嵬昌平(州名)黃土(山名)誠福地永樂曾以親臨
視(叶)英雄具眼自非常豈待王(賢)廖(均卿)陳其藝(日下舊聞載永)
(樂初卜陵衆議欲用潭柘寺永樂獨銳意用黃土山即此天夀山也又西京求舊錄稱明陵擇地或云山東王)
(賢㦯云江西廖均卿所聞異辭難以懸定據此則永樂考卜之說較為可信)或曰十三氣數
盡朱眀祚以此為凖是盖形家惑世言承天造命惟君
允後嗣果能繼祖烈朱氏宗社那遽絶君昏國事付貂
璫瞻烏久矣於誰瞥向聞頽廢應修治工鉅無敢發其
辭湯山駐蹕一往閱勝朝舊蹟當護持祾恩(殿名)制肖皇
極(殿名)建雖存已剝丹青爛宣德曾頌祛奢麗(明宣宗實錄載宣德)
(駐蹕陵下語侍臣云皇祖嘗言帝王陵寝有崇奢麗及藏寶玉者皆無遠慮云云今觀長陵享殿曰祾恩殿九)
(間重簷石城眀樓規制巍煥雖丹青剝落而榱棟閎壮與皇極殿相肖為自古所無豈所云祛奢崇儉者乎)
此而非奢奢孰見石城明樓依然巍三杯手酹拜如儀
(今春駐湯山命取道昌平謁明永樂長陵酹酒三爵如鍾山謁洪武孝陵之例論明成祖之事雖非予所景仰)
(然既為古帝王自當下拜如儀)明臣屢詠衣冠閟(楊士竒陪祀長陵作云萬里蒼梧去不還)
(又區大相供事長陵詩云文皇鼎成後此地葬衣冠又李應徵謁長陵詩云乾坤留劍舄伏臘拜衣冠盖均指)
(榆木川事㦯出怨者之口)底須重訂傳訛詞棟柱如舊椽木朽簷瓦
落地狐兔走以其初建工力觀未修盖數百年久(長陵殿宇)
(雖存而椽木朽壊簷瓦落地以初建窮極工力論之不應蕪廢如是之速盖自明中葉以後怠棄不修者已一)
(二百年至今則三四百年宜其荒廢如是也)永陵制乃如長陵(明世宗陵曰永陵規制一)
(如長陵而外多一周垣享殿明樓皆以文石為砌壮麗精緻長陵不及見昌平山水記其後神宗定陵制亦如)
(永陵而侈飾又過之云)定陵效之侈有增忘其前世艱開剏徒計
身後胥堪輕(日下舊聞載永陵成世宗顧謂工部臣曰朕陵如是止乎部臣倉皇對曰外尚有周)
(垣未作乃築重垣後定陵效之)長陵一碑功德記餘皆有碑而無字泰
山以後唐乾陵此典何出竟為例(明諸陵惟長陵有聖德神功碑文餘陵俱)
(有碑無字檢查諸書惟徐乾學讀禮通考載唐乾陵有大碑無一字不知何謂而明諸陵效之竟以為例實不)
(可解也)思陵乃就妃園葬趙一桂曾記開壙香殿三間復
九間寢床供案皆雄壮(明崇禎思陵乃因田貴妃園寝營建未畢而都城失守遂以帝)
(后梓宫移至昌平州署吏目趙一桂率士民斂錢安葬記壙中隧道長十三丈餘石門内香殿三間陳設器用)
(衣物又開二層石門内通長大殿九間寢休供案備具一妃園寢如此其餘諸陵侈費可知)一妃之
費已如此餘諸帝者可知矣即今雖為(去聲)禁樵蘇松栢
鬱葱屋傾圮屋圮猶可龕帳無並其神主全失諸尺木
值幾亦盗去汝祖獨非厥民乎(本朝定鼎後雖為明諸陵嚴禁樵蘇松楸弗翦)
(而經流賊兵熱之後殿宇多就傾圮不獨龕帳全無並神位亦俱遺失實不堪入目因降諭旨特派大臣前往)
(相度並發帑金鳩工庀材通行修葺俾一律堅整完固重設神主以時祭享)不忍再視命修
葺悵然悚然欲垂泣此意弗更再三言讀召誥文示詳
悉(因謁明陵屈指數明季之事應亡弗亡屢頼棘詳天恩而思受命保命之要必當以奈何弗敬為見)
(所著讀召誥文)
送原任大學士蔡新歸里之作
不忍言留合令歸及歸言别又依依忠抒贊理登黃閣
醇藉授經近紫微尚計一旬萬幾勑(計余歸政之期屈指十年顧瞻左右)
(耆舊甚稀昨蔡新以引年予告奏請於八旬萬夀時赴闕祝釐情詞懇欵不忍言留兹路旁送駕復賦此詩書)
(扇以賜)顧瞻左右老臣稀心交豈在形容際榻下閩山是
也非
密雲縣行宫即事
啟行早斯到亦早辰末已初駐蹕好不惟行宫憩爽凉
僕御羣欣免炎燥記云凡事豫則立一語由来該萬道
批答有暇覲畺吏咸曰西成冀萬寶在兹言兹固爾職
而我憂懷汝豈曉豫齊霑膏信未至(日内盼望河南衞輝等属山東兖曹)
(等属普得透雨信息至今未據奏報實無刻釋懷也)南望悠哉愁未了
夜雨朝晴
夜雨朝晴好行程爽且和既欣逮收麥實復正滋禾僕
役途非濘農夫舞以歌憑輿慰仍慮齊豫究如何(兹又數日)
(尚未聞河南山東得雨之信也)
山西巡撫農起奏報得雨信至詩以誌事
春末夏初際晉省雨澤疎農起雖奏報而語總含糊敦
書香差迴據奏所經途民情望雨甚聞之為嗟吁馳諭
問實況胡不早奏吾速即親身往以救民之劬(昨梁敦書因祭)
(告嶽瀆迴京復命奏稱經過山西平陽蒲州一帶民情望雨甚殷與農起所奏雨水地方情形不符恐其意存)
(諱飾屢經降旨嚴飭令其速行親往查明被旱各属一面等辦一面迅速覆奏)兹乃接驛章始
旱得雨蘇(兹據農起奏查勘太原汾州各属從前雖俱缺雨嗣於四月十六七八及廿八九五月初)
(一二等日連得透雨入土六七寸麥收尚好秋糧播種已出土數寸並未成災䓁語)麥收亦尚可
大田播種俱惟所借倉糧期滿應濟諸平陽及蒲州麥
歉誠向隅應與再減價緩徵秋後輸即命賑兩月何必
曰借乎(又據奏各屬地方前次借糶倉糧將已辦竣目今秋成尚早請將太原汾州等属照歉年減價)
(二錢之例將倉穀酌量續糶平陽蒲州等属麥收較歉請再行酌借口糧並將本年錢糧緩至秋收徵收等語)
(朕以平陽蒲州䓁属麥收既歉著即恤賞兩月口糧餘照所請速行分别平糶酌借緩徵以資接濟而紓民力)
(農起前奏並未剴切陳明又所奏平糶緩徵酌借口糧並不早行籌辦待降旨詢問始親往查勘奏辦以致小)
(民遲霑渥澤此即其從前含糊具奏之咎已經部議從寬留任並將此旨及原奏宣示中外咸使聞知)民
情未預陳薄責寧可無公聽為政要而况關民瘼五字
誌顛末西望仍厪予
出古北口疊乙未舊作韻
部覆蔡元修塞疏欽觀
實錄
聖謨貽(恭讀北口皇祖實錄康熙三十年五月工部議准古總兵官蔡元請修築古北口一帶邊)
(墻一疏險阻上諭大學士等曰帝王治天下自有本原不專事秦築長城以耒漢唐宋亦常修理其時豈)
(無邊患明末我守國太祖統大兵長驅直入諸路瓦解皆莫敢當可見之道惟在修德安民民心悦則邦)
(本得而邊境自固所謂衆志成城者是也蔡元見未及此其言甚属無益仰見聖謨宏逹正本清源所當)
(萬世奉為法守)安民修德
垂昭訓繩武銘心切永思拓土因資衆人力寧邊㦯免
後儒嗤伊犁萬里夜行旅(予臨御以来凜承至伊祖烈開拓新疆自近邊犁等)
(處二萬里商旅夜行無滯古北近如門戸更不必言矣昔人慎守藩籬之說實無所用於此時惟仰聖訓)
(昭垂億萬斯年當敬承無斁也)誰復塞關昔例斯
喜晴
夏雨不妨霖邇来始稱足侵曉霏細絲逮已紛銀竹南
望雲容重想遍霑霡霂但未知更南豫齊可同沐徐灑
非暴傾高低胥潤溽却未致大濘旅装免跼蹙究以晴
為佳兼美實人欲傍午雲散淨羲輪朗高燭因詠喜晴
什爽颸拂箋幅欲多愁自多兩全慰心曲
常山峪行宫八詠
綠樾徑
年年樾徑必循披入室升堂又一時絜矩設於子游問
無端却恐滅眀嗤
虚白軒
八景初題癸亥年或吟或竟罷吟篇兹来歷數(上聲)前成
什趁爽揮毫足十全(常山峪行宫八景詩始於癸亥嗣後㦯吟或罷計至今乙巳凡十經)
(題詠得詩八十首)
青雲梯
巖梯靄靄羃青雲假借如徯士子羣與我雖云不相涉
用斯誰責亦應勤
楓香坂
幾餘散步小徘徊石徑巖扉迤邐開却以昨朝過渥&KR0584;
青楓冉冉送香来
如是室
嶺度石梁世里強行宫駐蹕喜晨凉設云如是鄰禪語
結習於斯我未忘
蔚藻堂
含飴昔此沐
深恩娛侍那能識
聖源稔冉光隂六十載即今我又抱元孫
翠風埭
翠色風聲合相宜底湏分别主賓誰當前披得綠泠者
正是南薰解阜時
陵霞亭
夕佳山氣喜淵眀霞影陵来座底横設以翼然擬飛鳥
較他鴉背更多情
至喀喇河屯曡壬寅韻
夜雨晨晴恰合期行宫到復霈棼絲(午時陣雨即晴)北方誠覺
今年幸尺澤却贏昔歲滋(今歲京畿及口外前後得雨盈尺因憶壬寅至此遇山雨)
(詩有入地原艱二寸滋之句實較遜此次之優渥也)秀實尚厪數月遠旰宵惟戒
一心嘻滿招損也謙受益敢不書紳常誦之
題翠雲堂
又渡灤江憩巘堂碧天過雨坐延凉友松階下如四皓
(庭中有四松)題字壁間慙二王那計夏中今與昔幸逢時若
雨和暘看来農景北逾好却繾河南切視傷
虬盖亭
昔纔拱把今參漢風入炎天意颯然盖影忽驚較前張
(去聲)旋思種樹已多年
御製詩五集卷十六
