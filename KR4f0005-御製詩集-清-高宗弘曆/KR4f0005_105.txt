御製詩二集卷四十七
古今體八十六首(甲戌三)
偶題
蘇李真稱神理超曹劉未覺古風遥三唐已自相沿下
何用流波說四朝
詠漢玉圖章
良瑶誰得亂繆篆獨超羣抑埴傳遥代瑰奇焕秘文堯
年垂寳露虞旦爛卿雲介紹客卿侣彬然挹古芬
題張宗蒼畫
蒼山紅樹裡流水側崖顛獨倚危亭坐如安空界禪遥
源白雲外别業綠筠邊世上無名姓誰希續列仙
玉泉山見新耕者
遲日尋芳到玉泉含胎花信欲嘕娟虛窗納遠聊披景
沃壤融膏見種田已盼雨靈亟顒若乍看土潤為欣然
山容水態田盤似所得今朝迥勝前
山桃始開
嫣然度索放和嬌頭踏羣芳報節韶只有東風偏慣妬
蓬蓬底事不相饒
題張宗蒼夏山圖
好山濃若滴灌木翠如流雲起知將雨風来乍似秋展
書惟靜客鎮日坐高樓何必稱王粲曾無羈世憂
湖上
湖上青韶漸可憐新波晴旭漾澄鮮花將放蕊明思雨
柳已舒條暗惹烟踏浪錦鳬空際去尋芳粉蝶密中穿
溪山好值春光富妙理清機日細硏
白山桃
綠萼已稱謝脂粉素華偏自舞媻姍不因嚴節從頭校
幾與寒梅一例看
鳳凰墩放舟由長河進宫川路攬景雜詠
一篙春水漾文舟便泛長河達帝州山色溪光相罨畫
湖心小憩鳳凰樓
青蒲白芷欲浮波柳態花姿即漸多底識明湖不相譲
六橋一帶遠烟拖
垂虹迸水落銀塘小擬洪湖石堰長恰有侍臣董事返
秋災細詢厪維揚(時總督策楞董築南河堤工事竣復命隨侍舟次)
幾曲川途綠柳堤遥聞鐘磬出招提今朝不必維舟訪
默識禪房有舊題
瓊島春望
太液池邊瓊島嵬登臨縱望氣佳哉新蒲弱柳高低綠
杏蘂桃花次第催玉筍含隂隱壺嶠銀奩倒影畫樓臺
萬家春樹皇居拱生計籌量日幾迴
偶成
無稽及弗詢勿聽亦勿庸重華以命禹心傳繼神宗仲
尼稱好問邇言察用中好察隣庸聽邇言詎盡公典傳
似枘鑿繹思異實同
即事
曉喜濃雲布四宇無何堀堁變終風土膏固不妨春種
未免先時意已忡
暮春漪瀾堂
岧嶤峙穹塔衍漾浮液湖畫樹疉峯稜綠縠周堂除白
烟帶嫩柳紫茸發新蒲繢藻潛遊鱗梯浪起飛鳬妙趣
上下察神詮動植俱三歎吾與點言志何傷乎
三月三日
逼閏節猶寒上巳花始發馬射古所稱袚稧今久歇王
謝文會豪張庾佳辭越纔喜春雲濃可惜終風勃無心
玩芳華惟是厪耕垡
錢維城林塘泛艇
葉舟泛空闊去住隨所如不擬瀟湘意嫌襲弔三閭
梅有後桃杏而開者詩以嘲之
盆梅本自放嚴冬但是薰培出温室山&KR1431;牡丹冬亦開
豈曰耐寒其本質南方有梅北方無造物異視詎理乎
墻根向暖試種植頗得滋榮三五株緋桃綘杏爛澷矣
纔綻蘂珠一兩爾或云氣候究不同江國原報春光始
若然遇寒終變節逐炎何以稱高士隱覺清友向人言
南方之強理如此
御園暮春即事
年来翠輦每乘春農扈瞻蒲事省巡仙苑恰欣值清暇
可無藻句答芳辰
山桃正放樹梢紅洞口源頭宛轉通慣被封姨作媒糵
蓬蓬鎮日厭顛風
鳴鳩喚雨鵲呼晴愛聽鳩音厭鵲聲宴坐閒齋參耳觀
物無分别概人情
新波曲岸板橋横仙樹真花景正明緩棹湖心成靜寄
米家書畫不相爭
汀蘭岸芷吐芳馨漪碧偏宜近水亭未可春園亟行樂
周書無逸每書屏
纔喜御園春好看又愁南畝雨嫌遲却憐九十韶光裡
放眼舒眉付阿誰
含經堂
惜隂遵古訓克己陶今情無逸惟勵志有亹常硏精明
鏡待㫋摩鑠金資土型行知則廣大尊聞則高明欹案
味道腴轉憶書窗横
襍言
黃蘖其味苦咀嚼生微甘白蜜滿口甜微辛其中潛元
冰含陽温烈火藏寒炎翼者兩其足齒者角難兼高明
□闞室天道每益謙百慮或一失芻蕘有理談
讀平原君傳
公子稱最賢食客至數千高樓臨民家躄者行槃跚美
人忽臨見倩兮巧破顔明日躄者至謁者抗辭前願得
笑者頭君哂未許焉舍人稍引去怪問始知然愛色而
賤士誰肯相周旋爰斬美人頭謝罪自造門門下乃復
来相傾文歇間卒得穎脫力定從自楚還一笑知何人
其事况經年美人誠然乎胡乃致客還史公每好奇於
斯見一斑
湖上雜詠
山桃報道爛如霞風定乘閒攬物華已藉吹開自吹落
三分塵土一分花
望蟾閣外放烟舟澄照欣看鏡裡遊綠柳紅橋隄那畔
駕鵝鷗鷺滿汀洲
渚蘭岸芷郁青青萬頃波光漾碧舲便是明湖春暮景
謝他雜沓管絃聽
澹沱溪烟接六橋雙湖夾鏡盪蘭橈玉泉不是言遊懶
咫尺波心落翠標
藻鑑堂
畫舫過長隄鏡湖環迥榭于焉可小憩天水光上下輕
烟柳絲罥嫩日花枝亞飛躍契靜觀動植含神化溯洄
駕言旋吾寧此多暇
景明樓
隄亘湖心上有樓昆明烟景座中收春秋無盡風兼月
左右何須女與牛魚頡鳥䀪自飛躍波光雲影相(入聲)沉
浮岳陽記語當前景吾亦同之厪先(去聲)憂
時哉行
惜以分寸較聖賢内典更云彈指間一刹那頃来今去
堂堂去者誰見還日中必&KR2146;操刀必割白圭趨赴鄙哉
貨殖齊人有言曰雖有鎡基湛靜安舒者戒於後遲行
夏乃仲尼之訓吾惟後天而奉之
題張宗蒼畫
如滴春山美欣欣總向榮崖枝改舊觀(去聲)澗水發新聲
雲塢數家靜風帆幾舸輕層樓俯空闊興發謝宣城
再題牟益𢷬衣圖仍用謝惠連韻(有序)
是卷題於乾隆丁卯比戊辰再題則已遭
先孝賢皇后之慼迨今甲戌倏已七易星霜矣寒食
前一日適值忌辰追念前徽撫懷節序披圖觸緒
繭館猶新用寫悲懷仍賡舊韻
鴻龍運玉斗紀序相嬗催新烟引綠榆兔目吐高槐邇
日頻望雨愁卜桑鳩啼孰謂斷魂節憶昔别椒閨東巡
禮岱宗鳳翣聊相擕大故遭登舟銀漢不可階兹辰值
忌辰慼慼余懷悲遣緒展斯圖圖間有舊題傳神擅老
牟宛似秋氣歸佳人閙掃粧相聚𢷬寒衣即今重織維
親蠶館復開何當盆手三愴念前人非
寒食日作
二十四番風欲遍一百五日春將深花開花落亂人眼
雲聚雲散愁予心後樂惟希三月雨先憂益惜分寸隂
烟景不乏佳麗趣邇来何事慵登臨
恭奉
皇太后昆明湖觀水獵
水虞應節習昆明緁獵輕舟罨綵旌漢武唐堯溯往蹟
燕南趙北效
前行(淀池水圍明近皇祖時歲舉行之朕亦偶試二次兹以昆而便故奉皇太后觀之)舉
求便衆咸稱樂取戒多鷗未致驚景麗春和欣日永福
增
慈履視滄瀛
由玉河復至玉泉
聊因習衆水圍收幾曲遥源一溯遊夾岸菜花香遞送
黃於金菊綠於油
卧波橋影亘銀川寒食風輕穩度船賜火那須資蠟燭
綠榆無樹不新烟
山色花光繢靜明華滋(館名)小憩足怡情尋春向者無多
日錦埭新看有落英
詠翠雲堂雙栝
兩樹盤盤蔚翠雲四時無改自超羣隠如俯視羣芳道
任爾千紅萬紫紛
永世名堂占翠雲胎仙欲下更呼羣春松比似還差勝
未致和家擬議紛
課耕軒
疏軒倚秀巖俯暢名課耕溪田帶左近引水藝稻秔墻
外即高田禾麥千畦呈向者偶憑窗欣聞叱犢聲今来
再騁目綠剡已滋榮及時資好雨庶可希西成豈辭欲
速譏惟是先憂并濃雲看漸徂惜哉心怦怦
詠史
范叔困說力擔石乏自資夤緣事須賈客乘從之齊牛
酒不敢受賈聞猶怒私告相相亦怒折脇行刑笞佯死
卷以簀乃得免禍危姓名易張禄伏匿恐人知幸得鄭
安平薦剡歸王稽槖載避秦相待命復歲餘(叶)上書慢
言外觀王俯仰姿計行乃言深封侯不逾時微行諗須
賈綈袍憐賜之御以入相府先入怪久徯門下告之故
肉袒謝罪遲三罪既庭數馬食縱以歸德必償一飯怨
亦報睚眥(叶)安平旋降趙王稽坐法誅(叶)蔡澤遂適秦
相位竟奪其機謀誇百變時窮安能為是始還是終小
智真大癡
自訟
行如畏難安期進詩務求多定鮮精我每於斯未能信
聊因自訟騐平生
題董邦達西江勝蹟
滕王閣
帝子長洲烟水渺仙人舊館畫圖新千秋風月是公物
一晌披探即勝因擬看西山將作雨誰憐舞席久生塵
片帆風利江樓近似送龍門作記人
百花洲
澹蕩百花洲林泉與靜謀已看文石立便擬藻船浮小
憶鴛鴦濼曾登烟雨樓一般天水闊千載畫圖留奇境
曾何盡遊蹤可遍不問誰斯結構聞說宋商邱
北蘭寺
平陵雉堞法王宫微微仙梵疑飄空僧房花木深蔚秀
愛彼幽篁曲徑通因迥為高就卑下自然妙理標禪宗
襟三江北蘭寺經始斯者南豐子誰謂伊人不解詩江
聲月色真詩髓
鏁江樓
鏁江百尺聳岑樓下俯潯陽日夜流雪浪至今淘不盡
高眠逸致想蘇州(韋應物詩有始罷永陽守復卧潯陽樓之句)
歸宗寺
山隂已自佳清賞興未巳覽勝愛廬阜卜宅因於此旋
捨居梵僧清池心共止誓墓有高節歸宗示淨旨餘事
付龍跳墨雲黯湫水
秀峯寺
秀甲廬山秀元標淨土元寳華飛傑閣珠瀑掛前川俗
却三千里僧安六度禪至今傳迥句祗有李青蓮
萬杉寺
大超手植萬杉默然不辯聖凡何必元珪說法山神示
蹟東巖
三峽澗
水石相遭遌奇變不可窮擬展蜀江看(石渠寳笈藏李公麟蜀江卷盡)
(三峽瞿塘之勝)瞿塘是異同
棲賢寺
李渤讀書處今為釋氏居棲賢存故號無聖演新書珍
重昌黎輩排斥定何如
白鹿洞
奥區五老峰之陽仲季偕隠潛德光厥有白鹿性馴良
羶薌名勝爰始唐後来朱子守南康葺治書院開講堂
五教四事規制詳溪名貫道水洋洋上溯洙泗其源長
興賢淑世予心藏
東林寺
白蓮當日名社青山萬古留姿翻經欲修淨業落諦已
涉有為靈運肅然伏意淵明忽爾攅眉惟有巖花溪樹
識得三笑如斯
吳章嶺
吳地此䧺關廬山維北轉㠎嶫羅層峰盤迴架陡棧陡
棧若無路行人為跼步嗟哉名利子冒險紛来去来去古
復今吳章自碧岑陸文不可作董法猶堪尋堪尋巖壑
表一一供幽討借問&KR1707;車迴桃李收多少(癸酉秋命董邦逹典江西)
(鄉試經歴諸勝因成是圖)
微雨
微雨剛成寸雲徂旋放晴較恒風自善曰及節非情檐
瓦垂輕滴階茵潤始萌也知時令早預盼每心怦
永定門外
一夜雲容聚散爭曉來春宇麗新晴輕烟宿潤相融冶
頗喜青郊物向榮
土囊風息不揚塵微雨從看捷有神恰值鳴梢向南苑
試蒐兼為一行春
羣稱地潤知誠否畢竟親覘始慰心却惜一犂猶未及
綠疇何以發秧針
行圍
南苑臨春暮青郊試小蒐略觀虞者技宛憶少年遊勞
衆寧堪亟㩦孫自有由(今年兩孫皆八歲因㩦以来示之度也)翻犂見耕
父諮穡每延留
風
卓午山吐雲復引望雨意宿潤欣稍佳優霑希更繼少
頃乃變風塕然作氛翳寸澤曾幾何而禁吹萬恣罷圍
坐行宫踟躇愁弗置
蔭榆書屋晚坐
杏朵舒妍蘭放馨洒然書史幔紗青庭榆影淡月初上
院柳烟濃風乍停適者戚欣真暫幻少年俯仰已無形
袛餘架上芸編在隨意披翻悅性靈
謁元靈宫
中天嵽嵲鬱羅臺虎豹重關寳扇開已看卿雲護丁甲
更希時雨命風雷真花繞砌新韶秀仙構扶霄舊實枚
敬仰
穹碑閱三世祈年此志每虔来
德夀寺
芳甸春明碧草萋乘閒淨業覓招提到来俯仰足新趣
著處徘徊有舊題
春曉
澹蕩離宫曙禽聲出樹遲露滋花氣馥旭影柳梢蕤理
趣清平旦春光及暢時未遑觀景物九㝢入籌思
即事
次第封章畢指揮青郊草淺試春圍設如驀遇姚元景
咨事安能待獵歸
吉驄馺娑破晨凉略欲親勞亦戒荒輸與廿年前意氣
揮鞭數肋射銀麞
雙柳依然窣綠絲陌旁駐馬立移時去年文賦從頭讀
不更臨風搆藻思
裕性軒詠玉蘭
一樹當庭萬玉蕤春風别館及芳時色香兩字無餘淨
綈几憑参性所宜
繢寫春光得爾神去年題句壁間新(去歲来此亦值花開)較量含
韻齋前樹清詠饒他兩度春(舊作有裕性軒為含韻齋之句含韻齋圓明園賞玉)
(蘭處也)
曉隂
曉隂重春宇佇看久徘徊潤&KR0008;青郊縱霏微數點纔祝
風其莫作恐霽又云開點筆艱佳句惟應道惜哉
夜雨
入夕聞風息深更報雨零&KR0034;&KR1854;遥想像淅瀝細酬聽喜
浣花蹊壒希滋麥壠青少時勢徐止欹枕意無寧
春曉即景
問夜無眠尚衣早三驅意足命歸輿中人縱是頻来往
未及躬親侍
起居
溶溶曉月漏輕雲古樹禽聲傍曙聞昨夜雨纖風郤驟
滿庭紅惜杏花紛
豐臺迤邐接凉水宿雨雖微意已佳綠竹緋桃護村舍
幽情往往繪秦淮
率題
至人不夢勞人夢吉夢常稀噩夢頻寄語槐安未醒者
幻猶如此况其真
漪瀾堂
弓樣圍樓鏡樣波中堂儼是影清娥漫言七寳瓊居綺
不藉千枝挂樹娑檐際光翻銀液藻窗間聲按羽衣歌
獨予水鑒因心切澄照何當惕對多
建福宮詠紅梨花
李花太白海棠紅斟酌穠纖著禁叢最是麝風琳月下
仙人遥在蕊珠宫
齋居
齋日視祭差(大祭三日中祭二日)致誠應無二况兹饗
先農孰非為民事暮春諏吉亥將臨千畝地土膏雖潤
升時雨乃艱致豈不日密雲未行徒亂意
祭
先農壇
歲歲躬耕耤勤農
皇考貽
松壇先肅禱穀寳冀豐綏琯玉調韶濩山龍式禮儀春
雲頻聚散時霈切翹思
文徵明春山烟樹圖
春山秀冶含姿春樹烟融雨滋記得楓橋那畔所逢往
往如斯
題張宗蒼山水
佛鉢中青萬葉蕖排空翠影落窗虛白雲谷口仙家竈
黃樹村頭靜者居石穴溶溶出鍾乳峰坳艥艥矗箖箊
伊人肥遯真無悶不是窮愁自著書
御製詩二集卷四十七
