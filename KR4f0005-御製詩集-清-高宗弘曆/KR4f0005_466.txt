御製詩五集卷七十五
古今體五十九首(壬子七)
福康安奏攻得濟嚨賊寨詩以誌喜六韻
擦木瑪噶(平聲)以次舉(昨據福康安等奏五月初六日至擦木地方該處兩山夹峙中亘山)
(梁路更險峻福康安等恐賊匪聞知據險抵禦因不待各兵到齊即乘雨夜分兵為五隊登山潛至賊巢墻外)
(屯兵等奮勇越進奪獲碉座殺死賊匪一百餘名其後一碉亦經官兵鼓勇先登殺死賊目三名賊匪九十餘)
(名拏獲活賊十八名遂即乘勝直前初八日行至瑪噶爾轄爾甲地方山梁陡峻峭壁深林有賊匪三百餘名)
(蔵身林内官兵併力擊殺數十名福康安等泒兵繞至半山埋伏令各兵故留一路誘賊上山帶兵横衝鎗箭)
(齊發賊衆奔竄經官兵追過邦杏地方殺死賊目七名賊匪二百三十餘名拏獲活賊三十餘名連日再戰再)
(捷士氣倍增除福康安海蘭察惠齡等褒賜外兵丁等先賞一月錢糧以示奬勵該處距濟嚨不遠事機順利)
(知濟嚨捷音指日可至矣)濟嚨咫尺弗為遐破宵冒雨乘無備直進
分班策肯差(本日據福康安奏初九日跴探道路察看濟嚨賊寨高大山崗上砌築石墻週圍叠)
(壘密排鹿角西北臨河大碉一座直通賊寨為取水之地東北石上砌碉東南山梁石碉甚陡賊匪分據險要)
(負嵎固守山下寺宇亦為佔據福康安令巴圖魯侍衛章京將領屯弁等分隊即扵初十日丑刻乘其不偹攻)
(取各碉使之處處受敵彼此不能相顧惠齡帶兵往来策應其山麓稍平之地海蘭察率領索倫騎兵分為兩)
(翼以備截殺逸匪是日午後官兵冒雨攻圍向晚雨甚復令官兵乘勝將濟嚨立時克復並不予賊以暇佈置)
(籌策均為合宜)賊竟抗顔以死敵師争刃血更雄加據其要險
鴞失翼遂克中堅蟲洗沙(福康安分𣲖各隊已定令各路同時並進賊匪拚命撲出)
(官兵殺賊甚多即將山梁佔據旋將喇嘛寺賊匪殱盡進至臨河碉下賊匪因係取水要隘抵禦益堅隨將攻)
(克山梁兵丁撤下恊攻並用砲轟擊碉座賊匪落河淹斃甚衆其登岸逃逸者俱被截殺其石磡碉座官兵抛)
(入火彈將上兩層賊匪盡行焚斃竄出者亦即拏獲及官兵進撲賊寨先將寨下房屋焚燒乘勢進攻賊匪放)
(鎗投石抵死守禦因復將各路官兵全撤至賊寨併力進攻兩面用砲轟擊縛木為梯蟻附而登將寨外石壘)
(拆毁至亥刻將東北隅攻破賊匪逃竄者我兵盡力窮追痛加截殺此次共殺賊頭目七名賊兵六百四十七)
(名其投河落崖及在碉寨内傷斃者尚不在此數又搜獲逃匿活賊七十五名自擦木邦杏至濟嚨前後四日)
(之内痛殱賊衆三戰皆捷聞之實深喜慰額手感謝昊貺)報至喜翻成欲泣念馳
憐切詎惟嘉復番境已壓寇境(此次官兵奮勇直前將屯據賊匪攻勦無遺不)
(惟出力可嘉其冒雨攻圍夜以繼日尤堪憐念福康安海闌察惠齡三人俱優加賞賚俟大功告蕆時再沛酬)
(庸之典其帶兵奮勇之護軍統領台斐英阿加授散秩大臣副都統銜阿滿泰以副都統即用其餘出力之侍)
(衛章京將弁等賞巴圖魯名號者十二人賞戴花翎者十三人賞戴藍翎者二十六人陞任者三十五人至索)
(倫屯土官兵等均賞一月錢糧以示鼓勵現在大兵連次克捷所向披靡已將後蔵邊界肅清自濟嚨八十里)
(一過熱索橋即為賊境福康安等自必乘此軍威冞入賊巢攻勦陽布惟冀仰邀天恩助順將逆酋等全)
(行俘獲以申國法而靖遐荒計此番奏捷至今已經匝月諒日内已掃穴擒渠苐道途遥遠惟顒盼捷音遄至)
(耳)陽布摧枯望不賖
漕運總督管幹珍山東廵撫吉慶各報德州等處
得雨及運河水長情形詩以誌慰
自春徂夏德州旱艱窘黎情屢諭詢何幸轉旋頼
大造隨看優渥報諸臣均霑高下河增水(管幹珍奏六月初五日在)
(故城二望地方見河水漸次增長當即催令幫船量水酌撥初六日押協撥回空軍船遵旨加給運費迅催入)
(閘南下行抵恩縣德州交界之十屯地方戌刻得雨二寸初七日復得大雨高下均霑河流加長連底水現深)
(四五尺現在東境之江西幫船除倉場侍郎劉秉恬奏眀截留永建鉛山二幫外止餘四幫計初十以内必可)
(全出東境北上)普救黍禾災逭民(吉慶前奏濟南省城扵六月初七日得雨四寸旋據德州)
(具報同日自子至寅得雨兩陣自辰至未大雨如注入土極為深透又省北之齊河禹城平原高唐陵縣臨邑)
(德平濟陽商河省東之長清章邱鄒平長山新城並臨清州夏津泗水等處亦報同日得雨自二三四五寸至)
(深透不等德州一帶正慮缺雨成災得此甘膏早禾藉資秀實未種地畝即日翻犁耩種雜糧秋成尚有可望)
(覧奏深為額慶)却是畿南仍望澤一為(平聲)慰一為(去聲)憂頻
夜雨朝晴(六月十五日作)
夜雨朝晴夏最宜况優霑後將十日此際晴雨兩胥可
却以逮旬思潤溢昨夜細霔膏(去聲)山田所幸破曙羲輪
出望為下半月之首設使勿霽連隂必兩三日前懼以
豫不謂殢雲散一律高黍低禾總勃生西成庶可望無
失咄哉此語近滿哉惟應惕息祝宥密
文園獅子林遣慮
心因時若略覺適遊以幾餘得趁閒駐已月過方此詠
軍臨地遠念其艱(此次大兵往剿廓爾喀特以關係前後蔵為班禪與達頼喇嘛住錫之地)
(賊匪三四年内兩次滋擾而此次更敢侵掠扎什倫布廟其勢必將吞噬蔵地若不擒獲首惡眀正其罪何以)
(安靖蔵中僧俗人等惟是道路險遠山徑﨑仄計自京至賊巢有一萬四五千里打箭爐以外崇山峻嶺多有)
(難以乘騎之處雖福康安等鼓勵將士無不奮勇争先而朕心想其勞瘁之状無日不為眷念)雖云三
捷頻聞至(昨四日之内連得福康安等奏剿殺擦木瑪噶濟嚨賊匪三次捷音可見事不畏難究獲)
(成功聞濟嚨距熱索橋八十餘里即至賊境福康安等必湏扵濟嚨留一大員撥兵防守後路而我兵罙入賊)
(境轉運糧餉亦得迅利遄行想福康安等一過熱索橋自必馳奏若以此三次剿殺賊匪情形而論事機順利)
(或尚易扵成功惟有仰籲勲奏昊恩佑助祝福康安等一至彼境即得速蕆大凱而還慰此懸厪耳)惟
祝一征耆定還水秀山青倪盡裏那能暢意豫斯間
題静好堂
館曰清舒齋德含别成幽室一而三(清舒山館後曰含德齋二皆皇)
(祖御額齋之東温室予另名之曰静好堂)視常扵净天光迥心似不波水影
涵弗厭觀書仍結習每因得句豈非貪雖然琴瑟亦在
御操縵未能静好慙
鑑始齋
慎終亦曰惟其始一鑑始終恒貫之十二居斯今八二
流年
恩共日昭垂
山近軒得句
凉曉午猶爽輕輿試一遊快晴過十日望雨又先憂(月之)
(初四五澍雨連朝極為霑透旋即開霽十四夜復得細雨一陣雖大田正宜曝曬益加暢遂農人尚不亟扵待)
(澤然晴已逾旬又不能不豫為厪念耳)事每豫人慮農惟切已愁慙他仁
者樂渠(去聲)在近中求
古松書屋
書屋就松築松古屋亦古謖謖無凡聲空空合天宇陡
思木蘭賦(木蘭圍中有峯名僧機圖下有喬松一本二株遠望似兩松然丁卯經此名之曰夷齊松)
(並繫以歌及己卯重經其地則松自燬扵火又感而作歎夷齊松賦)謂此勝他許然而既
有形不壊那恒覩幻中較久長塵念未消取
延山樓口號
山中樓更額延山横嶺豎峯樽俎間待欲題詞還自笑
不知足矣祗宜刪
暢遠臺寄懷
曲臺臨平湖騁懷目堪放詎及視眺娱足惬水天量忽
思萬里外勦賊勞兵將枕戈實苦辛捷音日夜望方寸
刻無寧那易由言暢
臨芳墅
墅曰臨芳額
寶章撫牀坐每仰懷長髫齡何致蒙
鑄冶(用法言鑄回事)耄耋依然瞠望洋古樹雙撑雲作盖(庭前古樹)
(一雙盖千百年物也)水華一片錦為裳昔年遊月放舟處久不為
哉興亦忘(昔年恒扵此放舟泛月至癸卯夏以水風夜寒非高年調攝所宜遂罷之閱今已十年矣)
題和闐玉觀泉圖
石子屏山帶水落千年土氣自成皴憑欄默坐觀泉者
不問知他是玉人
福康安奏攻克熱索橋進勦賊境詩以嘉慰
熱索河橋界番廓(福康安等奏自五月初十日克復濟嚨後即整頓兵力扵十三日前進距)
(濟嚨八十里為熱索橋過此即属賊境最為扼要之區賊人跨河浮搭木板為橋并扵北岸三四里外索喇拉)
(山上砌石卡一處南岸臨河砌大石卡二處賊人恃險抵禦防備頗周)賊之門戸備防周
雖摧北卡艱中渡(又稱濟嚨西南高山夹峙石崖壁立緣河一線窄徑極為陡峻沿途所經)
(獨木偏橋必湏攀藤而過是日又值大雨溜滑難行官兵步行一晝夜扵十四日清晨至索喇拉山直前摧撲)
(北山上石卡賊匪旋即棄卡奔逃官兵奮勇追剿一面伐木預備搭橋一面施放鎗砲無如河面甚寬水深溜)
(急賊匪阻河抗拒急切不能前渡而北岸山徑極狭又難駐立多兵籌度形勢與其徒費兵力與賊相持不若)
(暫行撤退别圖進取之策)别遣精兵進上游(福康安等因扵十五日寅刻𣲖兵仍至河邊作)
(為欲進之勢密遣阿滿泰哲森保墨爾根保翁果爾海等帶領屯土兵丁由東首峩綠大山繞至熱索橋上游)
(六七里外砍伐大樹紥為木筏渡過南岸出其不意直撲賊卡殺死賊匪數十人摧倒頭層石卡而正路官兵)
(亦即乘勢搭橋一時並濟復將後層石卡奪據實覺大快人意)寇駭熊羆自天降逃排
蜂蟻向河投(賊匪不料大兵驟至相顧驚駭紛紛潰亂抛棄鎗刀倉惶奔竄而該處路徑險仄賊)
(自相排擠滚跌落河及投崖谷死者不可勝計官兵乘勝追至賊境色達木地方已過熱索橋三十餘里沿路)
(痛殱賊匪並擒獲活賊八名據云昨官兵攻破濟嚨彼處守禦之人尚不知信息是濟嚨賊匪殱除淨盡可知)
(兹又攻克熱索橋已入賊境門戶自此直搗陽布賊巢自當勢如破竹矣福康安等一切籌畫俱合機宜深堪)
(嘉尚當即優加賞賚其繞道渡河之巴圖魯侍衛等並加陞用又發去翎管荷&KR0694;等件令福康安酌賞出力之)
(將弁等以示鼓勵至由聶拉木一路牽綴賊勢之成德岱森保等亦扵十二日佔住賊境德親鼎山連克三卡)
(殱賊甚衆亦属奮勇可嘉並令查眀酌加奬賞惟是屢勝之後自當倍加慎重所有防備後路催運軍火糧餉)
(更為緊要摺内稱不敢因屢得勝戰輕率冒昧總期全師克捷蕆事完善等語所見更是惟冀勉力以成大功)
(紅旂迅至慰朕旰宵顒望耳)飛章披閱憐為慰(是役我兵將實為勞苦出力敵愾憐憫嘉)
(尚至不忍看)戒滿教蘉偉績收
山東廵撫吉慶及布政使江蘭各報續得透雨晚
田補種齊全情形詩以誌慰
齊西春夏旱厪慮諭綢繆(前因山東德州一帶春夏缺雨慮成旱象因節次降旨馳)
(問加恩緩征並賞給口糧借給籽種共銀十三萬餘兩民食攸關不能不豫為綢繆也)何幸季初
雨(幸扵月之初七日濟南省城及附近十七州縣均得雨澤而德州一帶更属霑渥農民極為懽悅)遂
連膏澤優(兹又據吉慶奏省城扵十一日得雨二寸十三日自戌至子得雨復極深透並各府州属)
(陸續禀報扵初九十一等日先後得雨自二三四五寸至深透不等共計有七十八州縣霑潤幾遍又江蘭扵)
(德州查放籽種口糧途次具奏十三日在齊河禹城一帶遇有澍雨連宵竟日其平原德州恩縣武城等處亦)
(同日得雨沾足農民趕種蕎豆雜糧極為寬廣其初次雨後佈種晚穀俱已透甲萌芽即先經受旱之早穀高)
(梁亦漸覺回蘇詢之鄉民俱云節候雖遲秋田尚可望有收等語)襍糧胥補種晚榖可
期收旋念畿南未(畿南景州一帶與東省德州接壤乃至今總未渥被甘膏仍為繾念不置)
依然弗解愁
松鍼
松鍼出石縫菁蔥三寸許非人巧能種造化生幾煦然
而豈無因松落子着土歷之以春秋潤之以露雨固云
天所養亦緣自所處常謂&KR1852;入畫(癸未作喬松歎詩有廿年略入格&KR1852;年始)
(成象之句及辛卯詠清暉閣前松又有云待汝四十年老成或如舊今已閱三十年矣兹松雖纔出石縫若待)
(至四十年當亦虬榦之而堪入畫格矣)拱把斯未覩待作老龍鱗五言仍
此汝
雨(六月十九日)
快晴逾十日望雨又生心卓午細絲霔潤山一寸深慰
中却帶懼節至恐成霖(農占立秋日雨不止主秋月雨多因有秋傻之諺自初五雨後)
(十四日夜雨即止晴已逾旬今日午間得雨及寸略為慰望然眀日立秋節未免又以多雨為懼幸而向晚就)
(晴或可有符吉占也)西照晴方定五言乃誌吟
留京王大臣奏京師得雨詩以誌慰(六月二十日)
昨曉欣雨霽今晨亘晚晴貞符恰合節(是日立秋)佳信又来
京(京師扵前月二十八九兩日連得渥澤昨留京王大臣復奏昨十八日夜間得雨入土計有四寸)何
以酬
天惠惟應竭已誠愛民及勤政遑忍懈平生
河南廵撫穆和藺奏河北三府得雨間有深透者
詩以誌慰
河北每遭旱春霖後復乾(豫省河北三府向年每易被旱今歲自春間得雨之後仍)
(復艱澤嗣扵四月下旬該撫奏報三府内雖有二十餘處同時得雨究多未能霑足)綢繆奏夙閱
(先是因河北三府缺雨降旨截留南漕三十萬石運往備用又將麥收歉薄之處新舊錢糧概予緩徵並借給)
(籽種口糧資其耕作既又慮其旱象已成馳諭穆和藺如尚有湏撫恤之處應即先事綢繆據實奏聞嗣據奏)
(請將三府内安陽等二十五縣緩徵錢糧俟秋成後徵收者緩至来年麥收後起徵並將應徵本年漕糧米麥)
(豆三項同上年湯隂等十三縣緩徵之米豆二項均緩至来年秋成後起微或臨時再分限帶徵以紓民力其)
(有應行酌加借給籽種口糧之處統俟勘眀分别奏聞又河以南有應徵米豆五萬餘石亦請停運留以備用)
(等語已即如所奏允行令其實力妥為賑恤務俾小民得沾實惠)優渥報今看(兹又奏稱開封)
(省城扵十二日午後澍雨連宵極為深透隨又據河北彰德府属之安陽湯隂臨漳林縣内黃衛輝府通属懷)
(慶府通属各縣先後禀報扵十一二三四等日得雨三四五寸至深透不等所有雨澤偏潤之秋禾固資長發)
(即被旱之區尚在立秋以前均可趕種蕎麥菉豆雜糧等項其開封通属並河南府属之洛陽等九縣南陽府)
(属之裕州葉縣汝州暨所属之伊陽陕州暨所属之靈寶盧氏等廳州縣得雨先後分寸情形亦復相同覽奏)
(實深欣慰)尚有不齊者勿為僥倖觀(河北三府此次沾澤普行趕種雜糧秋成或有)
(可望但其中得雨分寸及人力耕種必尚有不齊之處倘地方官因現在情形心存僥倖經理或未周妥向隅)
(之歎又不能不為繾念耳)秋成雖可望莫俾向隅歎
直隸總督梁肯堂報天津府得透雨情形詩以誌
慰
德州知雨透(山東德州一帶春夏之間雨澤缺少前據吉慶奏報月之初七日省城及附近州縣)
(均得甘膏而德州一帶尤為深透乃天津與景州一帶接壤尚未同沾正深懸切)接壤憶天津
兹報霑優渥仍查其近隣(兹據梁肯堂奏因駐長安城防汛目覩該處十八日夜雷)
(雨交作勢甚滂沛計入土三寸餘旋據涿州良鄉安州永清保定省城定州等處陸續報稱同時得雨二三四)
(寸不等至天津府報稱十八日自亥至次日寅刻得雨八寸極為深透雖被澤稍遲然尚在立秋以前已種秋)
(禾固資長發未種之地尚可趕種蕎豆菜蔬至景州一帶曾否均沾俟查覆到日再為奏聞等語)舊秧
(禾黍)幸蘇長晚種(蕎菜)更催畇曰慰那易慰捷音刻望頻
雨(六月廿二日)
立秋前後幸如時(昨二十日立秋農占最喜是日晴眀則秋霖不致過多然半月以来未獲)
(渥澤究切盻望幸十八日夜雨而晴立秋前後三日皆晴未雨今日午刻雨勢以漸優渥入土極為霑足既符)
(農諺而田功亦大有禆益)伏熱炎蒸究望滋兩日晴欣農諺合一朝
雨實歲功宜或徐或疾悠揚永既渥既優坦蕩披直豫
缺霑想廣被(此次雲勢濃厚雨澤必廣想直隸河間一帶及豫省河北三府缺雨之處自必一律)
(沾足早晚冀得奏報耳)南瞻惟待喜音馳
清暉亭
曉凉步輦試清遊徙倚溪亭小坐留正喜錘峰邊出日
金波一片滿懷秋
聚香齋
雨足朝露多瀼瀼迎日晃秋草及秋花沃心無不享既
沃斯油然色與香同盎是室曰聚香為之生静想鼻觀
一以清目謀乃弗爽
清綺書屋
清而弗綺嗇失過綺或欠清豐豈應若論登峯造極處
兩言書屋占其恒
降旨給借河間等府闕雨州縣口糧詩以誌事
將謂前霖普遍滋誰知數郡尚艱之(昨立秋後二日此間復得優膏意河)
(間闕雨等處或可普沾因飭梁肯堂詳勘籌辦兹據該督奏河間等府属尚未得透雨二十六處受旱較甚難)
(期有收)督臣因有借糧請閣諭教頒不待時(梁肯堂奏請將河間等府)
(属之景州河間獻縣阜城任邱吴橋保定府属之雄縣束鹿八州縣有田無力貧民扵七八兩月先行賞借兩)
(月口糧河間府属之肅寧交河東光保定府属之清苑滿城安肅唐縣博野望都完縣蠡縣容城新安天津府)
(属之青縣南皮滄州鹽山慶雲等十八州縣酌借八月一月口糧每大口日給穀一升小口減半先扵義社二)
(倉動用如有不敷照例每榖一斗折給銀六分均扵来歲麥收後免息還倉至鰥寡孤獨老弱殘疾者大口給)
(榖五合小口三合亦扵義倉内支銷等語因即允其所請並令該督董飭所属實力稽查毋任胥役侵冒庶俾)
(小民均沾實惠)載命諸官及諸吏與其無濫要無遺成灾處所
例秋賑(按定例夏灾開賑俟地方大吏依限查勘分數分晰極次貧民具題朕思依限題請總在兩月)
(之外灾民嗷嗷急何能待前因直隸南三府春間闕雨扵四月初西廵回鑾途次即飭截漕三十萬石備用嗣)
(又因河間一帶總未霑足命再截留二十萬石以備賑濟之需兹據梁肯堂奏請先行分别賞借口糧立即降)
(旨允行往返不過數日小民已得沾恩矣)胥伇侵饕在慎釐
熱(六月廿九日作)
弗雨過數朝朱眀爞赫曦秋後仍末伏難言十日期廣
厦及深林豈不延涼颸適已而忘他違恕我不為願一
雨滌炎既復有所思即當月朔臨成霖慮非宜(農占以月朔雨)
(主是月雨多故以為非宜)進退皆無據為君難視兹即今&KR1204;即晴兩
全或庶幾
福康安奏報攻克協布嚕賊寨情形詩以誌慰六
韻
入賊境深賊謹防木城石寨倚河傍路無容足兵同進
宿祗露身氣更揚(福康安等奏自五月十五日奪據熱索橋進至賊境旋扵十七八兩日行)
(一百六七十里抵旺噶爾地方山徑愈險偵探西南地名協布嚕一帶賊匪砌卡屯聚隨扵十九日察看該處)
(有横河一道水深溜急與熱索橋形勢相似其河北旺堆山坡地勢低下河南克瑪山坡地勢極高賊匪據高)
(樹立木城河傍據守又扵克瑪山東三十餘里築寨數座名克堆寨其中聚賊甚多我兵沿河前進路逕幾難)
(容足亦無平地可以安營因即帶領巴圖魯侍衛兵丁俱在石岩下露宿等語批閱之下至不忍觀)橋拆
横流難徑越砲轟直拒尚猖狂(旺堆坡原有橋座被賊匪拆毁福康安等扵二)
(十二十一兩日令官兵屢次伐樹搭橋無如賊匪扵木城内施放排鎗勢不能搭橋渡河隨扵山上用砲轟擊)
(斃賊甚多而賊人猶復拒守甚堅亦緣所據之地勢最高難扵仰攻是以賊匪仍敢負嵎)上游别據
臨下壓竒出原来以正當(福康安計議必須先將克堆寨攻破奪據上游從上壓下)
(則協布嚕克瑪一帶賊匪亦可不攻自潰因𣲖官兵回至旺噶爾搭橋渡過瑪爾臧大河越山繞至協布嚕對)
(岸進攻二十二日惠齡等帶兵仍由旺堆正路牽綴賊勢福康安海蘭察等越過三重大山扵二十三日黎眀)
(徑至横河上游是處橋亦無存適南岸有大枯樹一株横倒河中令官兵伐木接縳為橋旋以雨後水溜愈急)
(橋不能速成維時日暮雨大福康安佯令撤兵實令退伏石墈林木之下俟夜半賊懈仍接縛大木成橋官兵)
(等俱即過河至克堆寨下又慮仰攻徒費兵力𣲖人守橋另分兵為三路扵二十四日黎眀三面夹攻併力壓)
(下賊匪見我兵驟至紛紛潰亂官兵盡力追剿殺賊三百餘名焚燬賊寨五座直趨克瑪木城賊匪隨棄木城)
(石卡奔逸復被官兵截殺二百餘名而正路官兵亦即乘勢搭橋過河佔據賊卡殺賊數十名實屬大快人意)
(然賊人地既險要抵禦甚力若非福康安等出竒制勝安能數日之内即行攻克而自用兵以来亦未有若斯)
(之勞苦者惟盼大功迅蔵用加懋賞)接樹渡川奮腁胝前衝夹擊𢷬彭旁
(釋名彭排車器也彭旁也在旁排禦敵攻也林又據福康安等奏此次將士等争先用命扵峭壁深黑夜冒)
(雨攀陟至有腁手胝足並未稍形退怯實為奮勇出力此時乘勝直攻賊巢不難悉數俘擒且聞作木朗哲孟)
(䧺宗木及珀仁披楞各部落或已合兵攻賊或擬即日進兵皆足以分賊勢隨又宣諭天朝聲罪致討並不利)
(其土地成功後各還被佔地方衆部落自當益加感奮等語福康安從前即擬檄諭各部落協力攻剿朕謂尚)
(非其時早有旨諭今我兵既深入賊境不日可得陽布賊巢原可不藉羣力而各部落聞之皆願併力進攻是)
(亦自然之機會耳)披看捷報圖功蔵慰矣益增敬不遑
雨(六月晦日)
望雨思湔暑懼霖緣近秋渥優達午霈點滴過申收似
此如人意稍紓切已愁出言漫容易招損滿為由
師行
師行萬里匪興戎(廓爾喀之役予初意本不欲興師動衆事非得已心可共眀况距京師一)
(萬數千餘里道路險遠𣲖撥烏拉運送軍儲甚非易事而一切軍務指授方略往返動須兩月餘宵旰籌謀何)
(能一刻置懷)軍務軍儲方寸中所喜都差知要略(今春念及師行糧隨)
(所關非細鄂輝既恐眙誤而孫士&KR1063;僅駐劄打箭爐亦慮鞭長莫及因思和琳屢次奉差頗多認真才具亦覺)
(優長隨命馳往與鄂輝同駐蔵中並經理糧餉事宜節次據奏沿途催儧烏拉立定期限章程駕馭番民賞罰)
(嚴眀先是軍糧及軍装火藥餉銀到蔵者不過十之二三自和琳督辦以後源源運送不致遲悮又採買得青)
(稞一萬五千餘石以為有備無患之需而前後蔵中事務整理亦俱得窽要初不料其竟能如此若非專差前)
(往安能諸凡整頓妥協朕實自喜用人之當此皆怪其天啟予衷事機協順所致並非由和珅之奏請方)
(早未言及也)更嘉參贊不貪攻(前經降旨濟嚨以内糧運烏拉等事令和琳鄂輝往来催)
(查濟嚨以外及大兵所到地方令惠齡往来專辦惠齡本係參贊大臣固應與將軍等統兵督剿但其調度既)
(不如福康安而打仗亦不如海蘭察自應用其所長將来大功告竣惠齡轉輸之功即與戰勝之功無異自當)
(一體加恩並不稍存岐視昨據覆奏前在拉子地方設法趕運糧石軍火業已全行運至軍營近又計議雇覓)
(商民長運價值不增而轉運又速且可免更換稽延之弊並招回避賊番民一同受雇及唐古特番兵打仗不)
(能得力者亦令運送量加犒賞所辦俱為周妥又據稱前在軍營不敢藉稱運糧遂不隨同打仗今既往来專)
(辦軍前糧運不敢狃扵軍前攻戰出力設催糧至營適值進兵仍當隨將軍等出力督戰亦不敢藉詞自逸等)
(語惠齡若固執攻戰不即来往運辦朕方斥之今竟能不分畛域實属可嘉此番軍營有和琳惠齡二人實心)
(任事後路軍糧充裕可謂不負委用朕心深為慰悅)無前突將先聲烈有繼餘糧
後路充遑敢驕心恃屢勝企平陽布定鴻功
一片雲三絶句
兢兢過朔兹翼旦雨後欣連兩日晴(農人最喜月初兩日晴則是月暘雨)
(應時七月秋稼將熟尤以為宜昨六月晦日雨後兩日俱皆晴霽實堪欣慰)偶憩眀忩撫淨
几謂云且莫副其名
龍井曾聞舊號傳
奎文猶仰
綵毫鮮(西湖名勝志餘杭風篁嶺上有石一片青潤玲瓏舊稱一片雲皇祖喜其名雅遂以額此)
(堂並未移石至此也向扵龍井常有詠)欲詢石也稱雲者一片飛来又幾
年
浙中一曲西南角最擅山青水復清却我心無存蒂芥
未能忘者彼民情
題嘉樹軒
古榆千百歲嘉蔭佈軒前難問人誰種應知天與然鹿
遊仍塞月鶴唳共秋烟小矣言封殖是為樹裏仙
巢翠亭口號
古柯新植四圍多一翠為巢嘉蔭羅箇裏忘年如問友
兩唐父(上聲)外更無他(古之巢父唐堯時人後之巢父李唐時人故云)
雨(七月初二日)
過午山雲佈雷催銀竹懸可知方惬若不覺變夔然甫
透那虞潦當秋恐致綿入宵猶細灑側枕不成眠
喜晴
丑半雨漸止寅初雲遂徂徘徊侵曙起寥朗碧霄鋪閱
射都欣衆(是日兵部理藩院帶領武職人員引見例扵正門前閱射)執欹獨凛吾四
隣餘幾縷散净始寧乎
倉場侍郎諾穆親劉秉恬奏報起漕全竣詩以誌
事
懲懈勸勤漕運專邇来頗覺勝先年(漕艘自四十二年全數届期抵通後)
(連歲以水淺滯運多有截留守凍情事當年既不能冬兑冬開次年亦不能如期而至輾轉相因竟成積重之)
(勢邇年加意籌辦其有實力疏濬者即加優叙懈弛者嚴加懲處自己酉以後全漕率扵中秋前告竣而糧艘)
(皆得及早回空遂符舊制扵是歷年積弊為之盡除)壬兹亥彼雖稱早(兹據諾穆親劉秉恬)
(奏扵六月廿九日將最後之江廣八幫船四百二十二隻全數起卸完竣軍船俱已催令回空南下上年扵七)
(月初九日起完以日較之比去歲早十日軍船回次赶辦冬兑冬開竟属從容等語)閏有昨無究
較延(朕思今歲有閏四月比之去歲則遲二十日矣且先已截留南漕十八幫豫備直豫二省賑濟之用)
(則抵通之船數又少是今歲起卸完竣日期較之去歲究不得不謂之遲延矣)實以燕齊忽值
旱故應淤淺嗇行川(節據該侍郎等奏今歲二進幫船過天津關脫幫十七日嗣三進船)
(又有脫幫三十八日者雖因運河水淺但恐官弁相率效尤不可不防其漸已移漕臣分别辦理等語今歲山)
(東德州直隸景州一帶春夏之交雨澤缺少運河水勢不旺以致糧船行走不能銜尾北上此亦實在情形也)
尚能秋孟回空畢(北方天氣早寒往歲軍船不能及早回空因有守凍之累今據稱六月廿)
(九日起卸完竣後俱已催令南下則是秋初回空已畢計九月後均可全抵水次矣)庶可寬其脫
漏愆(歷年整頓漕務不遺餘力幸連歲以来已有成效倘復因循懈誤自不可少為寬縱若今歲雖較去)
(歲遲至兩旬然回空之期尚與昨歲無殊俟漕運總督參奏脫幫之摺尚可原宥也)
處暑日作(七月初五日)
朔終朝至翼破午朗霽謂符農諺佳即日誰期雲起乍
一天遂作雨霏皆入宵逮曉方歛勢(農諺最忌月朔雨昨初一晴朗竟日)
(至初二午前亦尚開霽方欣有協祥占乃其日申刻忽爾作雲即有陣雨霏微竟夜至初三日曉始歇三四兩)
(日亦間有細雨雖此間山田正喜霑足並不為多所慮秋霖或過致傷禾稼今初五日處暑節自晨至未雲勢)
(未歛頗以為念幸下晚日出虹見扵東始覺晴定田禾得此時暘烜暴庶可望其稔收耳)立望坐吁
難置懷今幸東虹更處暑若暘從此祝無乖
陸治卷石芙蓉
數朵芙蓉石一卷金風玉露意泠然試看落落明秋色
粉本應摹舜舉錢(陸治多寫意花卉此軸工細盖倣錢選筆意)
直隸總督梁肯堂奏報保定河間等府普得透雨
及一切煮粥辦賑情形詩以誌慰
迤南數府旱灾定(今春畿南大名順德廣平三府闕雨歉收已截漕三十萬石以備賑濟嗣)
(據梁肯堂奏保定天津河間數府属中竟有被旱更甚之處隨令再截漕二十萬石備用幷奏請將景州獻縣)
(等二十六州縣先行分别賞借兩月及一月口糧亦即降旨允行盖旱灾已定惟有加意賑恤以盡補救之責)
(耳)諭往廵民疾苦情(前因直隸被旱地方小民赴京覓食者多命扵京城内外增設粥厰)
(十四處妥為賑濟又聞出口謀生者紛紛不絶並扵熱河設立粥厰二處俾資餬口因念梁肯堂藉詞永定河)
(防汛安坐長安城殊属非是諭令該督速即親往河間一帶查勘被灾地方小民是否不致失所地方官辦理)
(賑務果否實惠及民不為吏胥等侵蝕及現在曾否得雨一切情形速即據實覆奏)保定河間報
霑透(此間前此得雨雲勢濃厚想畿南各處霑被必廣昨初六日已據該督奏稱本月初二至初五日保)
(定河間天津等府属得雨之處多已透足)大名順德勘旋行(至大名順德廣平等府尚俟該)
(督至彼查勘續奏用慰馳厪)粥賙籽借隨時便(又據奏稱六月中旬即飭被旱各属動用)
(義倉正息榖石扵立秋後設立粥厰並同司道及各州縣量捐榖石以為煮賑之用又扵天津及産麥地方多)
(為購買麥石以備借助籽種冀得播種齊全庶来春麥收可資接濟等語)蘇藁催新望歲成
(文稱保定河間等府自六月得雨後低窪之處禾苖多已轉青並陸續趕種晚禾及蕎麥菉豆等項不惟已經)
(結實之早禾籽粒愈資飽滿續後所種雜糧值此雨後晴眀以烜以潤勢若催以速成各城鄉市集瓜果菜蔬)
(駢列肆㕓均與平日無異現在情形實属如是覽奏稍為慰念)調幕無能敢忽賑慙為
慰意更怦怦
爽(七月十二日)
略愁七夕未孤名(七月七夕雨俗謂之洗車雨見荆楚歲時記是日午後䨟雨一陣固属應)
(節但秋禾既得透雨亟須曝曬方能顆粒堅好初二以後已隂雨連日是日之雨不能不縈念也)何幸
五朝連遇晴(幸而過申雨旋止自初八至今實已晴朗五日即再晴四五日扵大田總属有益)
正值上弦月就望更當清曉露瀼晶山深林静景含爽
下隰高原稼逮成似此心中應慰適盼因捷報每牽縈
福建巡撫浦霖奏報早稲收成九分有餘詩以誌
慰
臺灣久靖法廉飭(臺灣遠隔重洋向日文武官吏相沿作弊以致奸民林爽文等藉口滋事)
(自己酉平定以後數年以来屢加懲儆奸民倡亂未有不由惡吏作弊為政者宜知矣)内外官方
早肅然已是麥收八分報(夏間據該撫奏閩省麥收八分有餘)又兹稲穫
九餘連(兹届早稲收成又據奏該省六十四州縣除臺灣一縣因土性不宜向不種植早稲外其餘六)
(十三州縣内收成十分者晉江等七縣九分有餘者羅源等十四縣九分者閩縣等二十九州縣八分有餘者)
(福清等十一縣八分者嘉義等二縣合計通省早稲收成實共九分有餘等語該省當屢豐之後今歲早稲收)
(成又較勝往年所當益謹盖蔵俾知禮義是在守土者善為開𨗳耳)登豐莫忘有嗇遇居
滿當思抱歉先洋盗歛蹤農樂業海疆既富教宜宣
題清溪遠流
齋枕清溪西北投(是地在曠觀關城外受山莊城内西北諸山之水成溪)山城内
爾究非脩雨傾一陣斯臨漲(若雨驟衆水奔注頗有滈瀑之勢)晴過五
朝早斷流力學因思貴有本為人那得便無憂幸逢時
若心應適却盼軍書日夜愁(福康安等自五月初旬連得三捷克復濟嚨隨扵十)
(五日攻克熱索橋廿四日攻克協布嚕賊寨半月之内已深入賊境雖山路險峻賊人負嵎堅守而福康安等)
(督勵將士無不奮勇先登又復越山繞至上游出其不意奪據碉卡殱賊殆盡度此情形軍聲實属壮盛事機)
(亦悉順利再不過數日即可直抵陽布賊巢擒獲首惡蕆此大功即或中間尚有攻克之處福康安非不知朕)
(盼望之殷亦應早為奏至乃自前月三十日報到後至今已閱十三日未得軍報日夜盼望焦急愁悶至不可)
(言矣)
簇竒廊有會
清溪渡野彴曲棧向東尋山近軒非遠簇竒廊便臨(軒為)
(總名廊在其側接之)一時生别會為語定當斟竒實不如正五言
用自箴
登矚霄樓自警
山比四山高矚霄名更叨本因題額偶却爾戒心慆曰
欲豈可縱即游應有操今朝登則合馳望衆軍勞
笠雲齋口號
一笠巍然山頂亭十年九不一臨停既如此又何事搆
酬語難為議語聽
福康安奏攻破東覺噶多等山並奪得木寨石碉
大獲全勝詩誌慰喜八韻
亟盼軍書得未觀食寧甘味坐寧安(自前月三十日得福康安攻克協布)
(嚕賊寨捷報後意過數日自必續有奏到捷音以慰朕心乃已閱十四日尚無信息為之繾念徬徨日夜不置)
(盼望焦急之情難以言喻)那知半月牽心慮又幸徼
天捷報看(今日得有福康安六月初十日所奏攻克東覺噶多等山並奪得木寨石碉殱賊甚多情)
(形扵是半月以来牽系之思方為慰釋)門戶擊其死穰穰熊羆鼓我進桓
桓噶多東覺雖扼要分勦合衝肯畏難(福康安等奏稱自協布嚕百餘)
(里至噶多又二十餘里至足木古拉巴載山梁山下有横河一道隔河大山即係東覺望見賊人營寨甚多半)
(山以下又有木城石卡堵截正路自噶多東南越山至雅爾賽拉博爾東拉一帶大山亦有賊匪屯聚東覺兩)
(山夹峙壁立數千仞賊人鎗砲處處可及斷難徑渡探得上游噶多普大山係横河来源水勢稍淺即留台斐)
(英阿等駐兵足木古拉巴載山下晝夜用大砲轟擊使賊匪不得休息初三日福康安親領將弁扵初五日潛)
(至噶多普大山因賊人放鎗抵禦我兵且伏且行初六日至山麓鳬水渡河一面勦殺一面將近河碉卡奪據)
(其陡磡上木城石卡即有屯兵數人鼓勇先登衆兵繼進立時攻克殱戮賊人殆盡而台斐英阿等聞知噶多)
(普得勝亦即乘勢由正路搭橋渡河鼓勇合攻前後共將賊寨賊營石碉木城石卡四十餘處全行克獲追奔)
(二十餘里拏獲賊人大頭目一名活賊七十六名殺死小賊目二名哈瓦達三名咱瑪達二名賊匪四百餘名)
(其滚崖落河者不計其數海蘭察亦扵初三日分路繞行雅爾賽拉博爾東拉各山該處林深箐密全無路徑)
(各兵晝夜冒雨雪遄行至博爾東拉前山遥見賊人木城三座石卡七處初六日徑登山巔繞至賊卡之上賊)
(匪蜂擁衝突海蘭察督率將士奮勇剿殺鎗箭並無虚發自卯至午往返追壓十餘次殺死賊目一名咱瑪達)
(二名賊匪二百餘名將城卡全行拆毁行至嗎木拉復殺死賊人伏兵百餘名前與福康安會合一處盡力搜)
(捕沿途殺獲甚多覽奏實属可嘉之至然其勞苦之状竟不忍視矣)冒雪官軍忘皸瘃填
尸衆寇竟闌殫戰無不勝攻悉取兵氣倍揚賊膽寒(又據)
(福康安等奏稱此次官兵登山陟險履機擦損跣足徒行且賊境隂雨最多山巔氣寒入夜雨皆成雪山徑尤)
(属滑溜難行而將士等攀援跳越皸瘃弗頋扵萬難攻剿之時竟獲全勝毫無畏却賊人經此痛加懲創後填)
(屍滿野業已望風膽落想即遣人懇降臨時再行相機辦理等語凡此戰勝攻取實賴上天佑順感謝之)
(忱益增敬畏)因駐雍鴉略休息(又稱初九日赶至雍鴉地方對面為噶勒拉山梁尚有接)
(應賊匪據險防守本應即日攻取但因將士等冒險登涉接仗力攻晝夜辛勤已經八日兩脚多有腫痛者必)
(須休息數日稍養兵力並整頓軍械即當為掃穴擒渠之計所奏悉合機要此番大加勦殺賊匪震讋失措諒)
(無能再為抗禦約計此時或早抵陽布克奏膚功然予不得已用兵之心惟祈仰荷昊蒼昭鑒護佑官軍)
(紅旗速至以蕆大功望捷之心時刻敢忘乎)即臨陽布翦兇殘斯誠適百半
九際籲望
昊蒼昭鑒寬
護理江西巡撫布政使託倫奏報早稲收成八分
有餘詩以誌事
自春徂夏雨暘充麥已稔收稻復豐(江西夏間麥收奏報八分有餘又春)
(夏以来雨水充足節經該撫臣姚棻奏稻田均資渥潤届期刈穫可冀稔收)本擬十分穫稱
上却因數縣減為中(兹據護撫托倫奏稱該省七十九廳州縣内南昌等十五縣地方夏)
(間偶有被水漫淹之處隨即補種晚禾雖在各縣中不過百分之一然究未免有減分數其餘早稲俱獲稔收)
(計八分者二十八州縣九分者五十一廳州縣牽算通省實共收成八分有餘等語該省若非十餘縣偶被水)
(淹當獲上豐然通計猶有八分餘尚属中豐亦堪欣慰)肯緣足鬴之怡悅而忘向
隅者困窮慰即不無憂亦有承宣可以識吾衷
食蔗居
西峰循降棧北谷護幽區来又今秋剏披欣颯景娱紅
星尋數點綠蔭尚紛鋪底用稱名額到斯熱早無
小許菴
樸菴十尺兩間耳無盡昨今意與存却笑頻頻計大小
可知敬小(出春秋繁露)有名言
湖北巡撫福寧奏報早稻收成八分有餘詩以誌
慰
八分逮中稔中晚亦堪期(該撫節次奏湖北各属入夏以来叠霑雨澤禾苖荗盛可)
(冀稔收兹據奏報早稲收成分數除應山等六縣不産早稻外其餘六十二州縣内收成九分者江夏等十六)
(州縣八分有餘者通山等四州縣八分者嘉魚等四十二州縣合計通省收成八分有餘至中晚二禾所有塘)
(堰蓄水充盈足資灌溉秋稔亦属可望現在新糧入市價值平減民氣倍覺恬熙)所幸民食繼
莫非
天惠貽屢綏固合慰(該省連歲以来夏秋收成俱在八九分以上)盈戒更宜
思南省隔相近佳音佇企之
登四面雲山亭子
同庚亭子
聖文彰一歲一登由舊章(是亭建扵康熙辛卯與予同庚亭額及山高先得月嶺峻)
(自来風聯句皆莊必皇祖御題也每歲来山一登覽)爾即我兮我即爾常如幻
亦幻如常閒雲歸嶺目因淨朗日輝楹心並光高出衆
峯占魁首試詢其姓合稱梁(宋梁灝登第時年八十二今此亭亦正閱八十二年)
(故云)
山東巡撫吉慶奏報秋成七分有餘詩以誌慰
春末夏初東省旱宵衣旰食為(去聲)求霖雨霑秋穫合通
計補短截長餘七任(本年東省地方惟登州莱州青州兖州沂州泰安濟寧七府州属雨)
(澤調勻其餘各府州属因春末夏初得雨較遲無日不以該省秋收為念兹據吉慶奏報約收分數内莱州府)
(属並濟寧州及所属約有九分登州青州兖州沂州四府属約八分有餘泰安府属約有八分武定曺州二府)
(属約七分有餘濟南東昌二府属並臨清州暨所属約六分有餘合計通省秋田收成約共七分有餘等語意)
(前此慮旱之時東省收成必致歉薄今據所奏截長補短竟有七分餘尚稱下豐亦堪慰幸耳)得致下
豐亦稱幸為懷隅向尚縈心顒希冬雪滋培麥民氣或
紓望以忱
遊山遇雨二首(七月廿一日)
快晴五日秋陽暴(望日曾雨)一晌遊山&KR1204;雨遭衣履濕霑薄
行賞役人知喜不知勞
邇来晴雨誠時若早稲收成亦漸聞却以軍臨陽布近
(福康安等自五月初旬進兵以来一月之内連次攻克濟嚨及賊境熱索橋協布嚕東覺噶多等處木寨石碉)
(前後𠞰殺賊匪約三四千人據稱賊人業已望風膽落計至陽布賊巢不過三四日程令將士等暫為休息即)
(當鼓勇前進搗穴擒渠迅蔵大功計此時紅旗當已近京而予盼捷之心不覺日益急切耳)急知盼
捷不知欣
廣東巡撫郭世勲奏早稲收成八分有餘詩以誌
慰
早稲收成八分勝則扵中晚率堪知披章粤左誠為(去聲)
幸(郭世勲奏該省早稲成熟均已收穫登場所有各属收成分數九分有餘者潮陽等三縣九分者香山等)
(十一州縣八分有餘者新會等三十二廳州縣八分者南海等四十五州縣合計通省九十一廳州縣早稲收)
(成共八分有餘等語)絜矩畿南那忘思(今歲畿南一帶春夏之間雨澤稀少雖已降旨將被)
(旱地方概予緩徵並前後截留漕米五十萬石飭令加意賑恤而果否均沾實惠不致一夫失所何能一日置)
(懷)思在近乎每不置幸誠遠耳豈恒怡即兹憂夥樂常
鮮可識君難無巳時
留京王大臣報晴雨時若詩以誌慰
今年古北口内外季夏孟秋晴雨時昨近北間復霑霈
京師同日亦優滋(數月以来口内外晴雨應時秋田極為芃荗邇来快晴五日昨廿一二日)
(復得密雨優霑農民倍加歡悅兹據留京王大臣奏稱京城亦扵廿一日酉刻至廿二日申刻雨勢綿密徹夜)
(淋漓入土深透覽奏益深欣慰)既宜禾稼更資麥(現在正當高梁豆穀成實之時得此渥澤)
(滋培且雨後旋即開霽暄潤兼施顆粒益當飽綻不特豐收可期而將来播種秋麥更属大有禆益)豈不
慰欣益勵寅却憶畿南已成旱(惟畿南一帶旱灾已成而河間所属尤甚雖已)
(先事豫截漕糧以備賑恤但是否有需銀米兼放之處及該省庫貯果否足用或更有需撥濟時為懸念仍即)
(馳諭梁肯堂速行勘核覆奏以待續沛恩施)諭教賑務慎勤為
湖南巡撫姜晟奏早稲收成九分有餘詩以誌慰
湖北八分餘已報湖南連界正厪望(前據福寧奏報湖北早稲收成八分)
(有餘湖南接壤且本年自春徂夏該撫節次奏稱晴雨應時當亦具報豐收日内正殷盼望)欣兹上
稔饒中稔(兹據姜晟奏湖南自六月初六七日渥澤霑透之後旋即晴朗經旬早稲正當刈穫登場)
(所有通省七十四廳州縣内除永綏桂東二廳縣向不種早稲外其餘收成九分有餘者三十一廳州縣九分)
(者二十七廳州縣八分有餘者十二州縣八分者二縣合計通省早稲收成實九分有餘現自立秋節後旬日)
(以来各属屢獲陣雨而晴霽日多中晚二稲可望一律豐收等語是湖北今歲尚属中稔而湖南更獲上稔然)
(亦俱稱豐歲矣諺云湖廣熟天下足覽奏誠堪慶幸)何幸炎疆接朔疆兩足誠占
天下足屢穰仍冀疊年穰深知感慶難勝惕畿輔暵艱
刻忍忘
見紅葉
今年霜信似速扵往年以閏在四月夏至在五月
初三日之故兹見紅葉亦較早扵往歲也然今八
月初七日正在秋分則物之應候原亦不失其節
也
綠雲叢裏火珠鮮瞥眼流光隔七年(甲辰曾詠紅葉閱今已七年矣)早
識木蘭今歲冷近徵葵簡衆誠堅(向遇上半年有閏月之歲未嘗不進木蘭)
(並有雪中行圍之時亦屢有詩今歲遇閏日内曉寒頗甚况距進哨時尚有十餘日彼時圍中氣候自必倍寒)
(昨衆蒙古王公等以予年過八旬非昔時可比理宜遵養具摺懇請罷圍情詞甚為真摯予既鑒其誠悃且邇)
(時盼望福康安奏捷紅旗心甚殷切若駐蹕山莊路程較近得信更早因即允其所請但念佈園之蒙古兵丁)
(已遠来預備雖未行獵仍照往年之例減半行賞以示體恤)何妨從請聊罷獵兼得
駐兹盼喜牋若謂山莊留詠景那知望捷寸心懸
浙江廵撫福崧奏報早稲收成九分有餘詩以誌
慰
秋麥春蠶已告豐即今早稲熟西東(夏初福崧已奏浙江通省二麥收成)
(共九分有餘杭州嘉興湖州三府蠶絲亦均有九分現在早禾收成又稱浙東西俱獲稔收深為農慶)統
論(平聲)各属九分勝(據奏浙省除杭州府属之海寧仁和錢塘三州縣暨嘉興湖州二府属向)
(不種植早禾外其餘各属所種早禾入夏以来晴雨得宜顆粒飽滿現俱一律成熟陸續登場計收成九分有)
(餘者杭州寧波紹興金華嚴州温州六府属九分者台州衢州處州三府属統計通省早禾收成共九分有餘)
(等語)何幸吾民衣食充戒滿爾當敦節儉撫亨予益勵憂
忡宇寰廣矣稔那遍暵被畿南念不窮
御製詩五集卷七十五
