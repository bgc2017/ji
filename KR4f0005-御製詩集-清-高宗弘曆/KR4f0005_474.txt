御製詩五集卷八十三
古今體六十九首(癸丑七)
喜晴(六月初八日)
昨日曉晴直至酉將謂晴定慶額手然而聚散猶戀宇
傍晚霏絲復紛糾不安衾枕恐成霖展轉思維增惕醜
或適煙雨樓之作語近猖狂深自咎(昨日至烟雨樓喜其開霽有作盖初)
(諱其名不欲往因已連隂遂復登眺而適即放晴因有乃知涉趨避不可謂豪爽之句或此語復隣於驕以致)
(夜間仍雨耶可知為君之難雖一語亦不可忽如此)二更假寐旋復醒雨止簷間
聞聲否四更則報漸開霽曙起絮片淨靡有過未逮申
朗碧天方敢拈毫吟慰口得無此慰又隣驕誠矣君難
難盡剖
戒得堂曡去歲韻
一例今年詠喜晴(去歲來此正值雨後新晴因有既雨霑猶欣既晴逢時若亦慰時情之句)
莫非方寸為(去聲)農情較於去歲斯為早(去歲以六月初二日來此較今)
(歲早數日而夏雨易多實相倣也)無奈夏時每至盈亦既收場麰與麥
(幸自前月廿四日雨後晴霽旬餘此間二麥已俱登場矣)可知過隙邁而征籌之蕆
矣邀
天眷敢避書堂戒得名(上年廓爾喀復來滋擾蔵界並搶掠扎什倫布財物若不命福)
(康安等統率勁旅大加懲創則蔵地長被侵侮迄無寧歲我朝百餘年來護衛黃教豈容此小醜肆其猖獗要)
(在朕之初心原無欲得其土地而為窮黷之舉是以去歲此時正值籌辦進討機宜題是堂詩有句云固非土)
(地又期得盻獲捷音恧顧名其實並非同戒得之謂也幸即連得捷音八月内賊人遂已震慴國威再三籲降)
(計自四月内進𠞰以來不數月間旋即蕆事是其事非得已心可共見乃得仰邀昊恩鑒其曲直迅奏膚)
(功未可徒避戒得之名而不為永靖邊圉之計也)
清舒山館
戒得居東山館西近原咫尺稱幽棲以愁雨却不曾至
既喜晴因取便題境本清哉宜望也心雖舒矣恐驕兮
老年得句耽平淡豈以儒生述敬躋
承慶堂
承慶當年
訓意深(堂即在清舒山館内有深皇祖當年題是額以賜舊皇太子具意原望其常自省躬)
(不啻時承是以面命乃彼自不能敬體伊人聖訓弗克膺受丕基辛丑題山館詩有句云真薄福承)
(慶愧其儲盖惜之也每來仰瞻奎翰恒用自惕)其如乖
面命違欽即今兩字謀於目永世恒傳惕在心
留京王大臣報得雨詩以誌事
麥已收完大田茂將旬炎霽望優施孰知喜被渥霑日
正是於兹恐過(去聲)時
京城自上月廿八日雨後至昨初六早晚之間得雨
二次盖晴霽將及一旬方喜其渥霑不知山莊是日
正以連隂為慮幸自初八日方覺晴定耳
上伏日作
伏日三旬或四旬(夏至後第三庚為初伏第四庚為中伏立秋後初庚為末伏此定例也而)
(中伏有十日二十日之不同者盖以夏至日所值之干有異故長短不齊如夏至日逢庚則推至立秋前應有)
(五庚遇三庚起初伏四庚為中伏下距立秋後初庚以前得二十日如夏至日逢辛至立秋前則祗有四庚遇)
(三庚起初伏四庚為中伏下距立秋後初庚以前祗得十日是以每年總計三伏有三旬四旬之不同也)其
長其短不能均三庚初值晴和日幸協農占慰倍寅(農家)
(占驗以初伏日晴霽則三伏内暘雨時若兹幸協祥占倍加寅惕)
招涼榭
三庚方入伏熱乃候之常嘉蔭清波裔有榭曰招涼坐
實堪忘暑而予意徬徨恐仍致雲興幸而露日光散以
碧天淨庶幾協時暘旋復自為咎願美心太忙
千尺雪
向北曾無一里遥輕輿言至憩松寮山莊到已逮廿日
畫卷吟方記此朝(往歲至山莊旬日内必來此今年駐蹕已幾兩旬因前數日盼晴心不豫)
(尚未一至連日開霽似已晴定兹来并展閱所弆分繪山莊西苑盤山吳中千尺雪景四卷乘興拈毫意思方)
(覺閒適耳)
託波已是涼為色際渚由来静作音笑欲兩言齊置却
更於何處覓予心
玉琴軒
水源必有委分西固可東(自北來為一河至文津閣之上乃分為二溪東溪流為千)
(尺雪是軒在西溪之上曲澗湍流激石成響玉以比色琴以喻聲要亦随在安名究其原則本一也)既其
流就下合一原仍同是軒西溪上雪瀑東廊通不煩數
武勞清趣偶試窮曰琴以玉喻謂雪復尺充層曡名字
增水亦嫌其重欲笑拈筆者何不忘言融
寧静齋
雪應狀像琴喻響左右之間寧静齋(是齋在千尺雪之西玉琴軒之東)
色見聲求兩不藉是真得趣冺安排
題文津閣
玉琴軒後文津閣石洞過臨咫尺間(自玉琴軒而北不數武即假山過石)
(洞為方池池之北即文津閣假山之東岡曰月臺西岡曰趣亭有似米芾書帖所云寶晉齋東則月臺西則西)
(山之槩)既喜晴和宜步屧遂探書史寄心閒一天六地義
斯取深棟寬梁制有關(初輯四庫全書因聞海内蔵書家惟浙東范氏天一閣之制為)
(最善閣凡六楹前臨水池盖取天一生水地六成之之意而梁棟寬深尺寸悉有精義是以自明嘉靖末至今)
(二百餘年雖時修葺未曾改易於是四閣之式一倣其製為之而規制經營實始於此其次乃文源又次為文)
(淵文溯則成於最後也)倣自范家剙自此七言紀始那能刪
按水有源必有流尋流探源必應先知津凡求聖道
者非有津逮鮮能究其源本焉且山莊舊為塞外荒
略之地近則闤闠日增禮樂日盛丙申復升熱河廳
為承德府轄一州五縣創建
文廟設學校定中額俾得觀光上國而此文津閣亦適
成於是時縹緗充棟儼若嫏嬛福地絃誦之士不啻
尋析木而可以浮槎天漢矣惟是四庫之書浩如淵
海學者難以遍觀而盡識若僅習於文詞章句誇多
鬭靡不能涵泳聖涯得其要眇若遊大川罔知攸濟
則又非予津逮後學之意矣因題是閣並識於此
趣亭
假山歲久亦成真西首孤亭棲碧峋寄語千秋佔畢侣
似兹知趣幾何人
月臺
来惟清晝弗宵来月自月仍臺自臺隱慮顛翁似舍笑
笑斯搆築若為哉
直隸總督梁肻堂奏無須減價平糶詩以誌事
災區米價恐難平馳諭籌當減糶行(近閱直隸五月分糧價清單順德府)
(属尚注價貴雖畿南一帶麥秋均属豐收惟該府為上年被災之處民氣恐未驟復隨馳諭梁肻堂如應須平)
(糶接濟當即立時奏聞)却奏麥收民食裕更兼雨足大田耕(兹據覆奏)
(上年被旱處所業已多方賑貸今歲青黃不接之時糧價不無稍增已屢遵諭旨或借給籽種口糧或減價平)
(糶民食不致缺乏順德府属究緣災歉之後二麥甫經登場是以價值尚未大減現在新麥業已上市又復甘)
(霖應候秋收可望目下糧價較旬日以前已漸平減似可毋庸減價平糶)因稱渥澤實深慰
即問低窪或致盈(又奏稱保定省城於六月初二夜得雨深透寧河通州一帶初二至初六)
(七等日得雨二寸至六寸不等覽奏又慮低窪之處或致過多仍即於摺内批詢民事固不可輕畿南民氣初)
(復尤為關念)無刻弗關農務切那能避暑獨怡情
漕運總督管幹珍奏尾船出山東境並報途次得
透雨詩以誌事
去歲運河微欠水今年弗閏水原通(去歲德州一帶夏初闕雨以致運河)
(水覺微淺糧艘不能趲行中間尚多一閏四月江西猶有四幫於六月初旬方出東境若今年比去歲少一閏)
(月而此時江西尾幫已將全抵天津則幸賴雨水調勻而運河水勢充足也)總因化筦為消
息度以津關無異同(據管幹珍奏江西祗餘七幫已於六月初六日親押尾幫至楊柳青)
(地方距天津不過三十里約三日内即可全過津關去歲尾幫雖亦於六月初旬出東境而以閏計之則較今)
(歲實遲月餘矣)南府恰當望澤際甘霖正喜濟農功(又奏稱初二日晚舟)
(抵泊頭汛得雨一陣初五日戌刻過静海亦得有密雨及初六日至楊柳青午刻陣雨如注雲氣廣被大田正)
(在望雨之時霑被甘霖農民極為歡慶)食天國本何非事遇順惟深敬畏
衷
倉場侍郎諾穆親劉秉恬奏得雨情形詩以誌事
雨足連晴收麥宜大田長(上聲)覺望優滋(諾穆親等奏通州地方自五月)
(二十二日得雨霑足後連日天氣晴霽農民藉此收穫二麥現在場功已畢而大田又正在望澤之際兹於六)
(月初六日自亥至次早大霈甘霖次日夜間又復大雨移時入土極為深透初八日旋即晴朗洵属雨暘時若)
(不特秋禾益資暢茂而河水充裕浮送糧艘更為裕如)誰知喜霈甘膏際即是此
虞過盛時(山莊自春月以来晴雨調勻即前月廿二日駐蹕後亦頻霑優澤至月之初六七復值連)
(隂未免又慮過多乃通州是日方喜甘膏應時遠近情形各異即無日不縈念慮耳)
荷
開比去年過兩旬(去年有閏四月是以五月中旬荷花已放今歲雖較遲兩旬然去年五月)
(十八日交小暑仍属六月節氣也)紅霞襯綠繖從新其間漫更較遲速
名亦未孤六月春
敖漢(平聲)藕種(上聲)早年攜(湖中别有蓮一種色鮮朵大千瓣攢簇者乃敖漢種也皇)
(祖時移植於此)清遠香風帶露凄君子塞中如問傳(去聲)遼金元
史目同迷
夜雨
夜雨雖昨夜丑時則今日昨為下旬首弗雨叶農吉(昨夜)
(雨時詢係丑刻自属今日而十五究未雨也蓋農家以望日為下半月之首亦喜晴朗謂與朔日占同惟自初)
(八至今晴已幾旬大田正將吐穗伏暑亦覺漸盛又冀再得渥霈為佳)惕度終朝晴過矣
慮何必况當伏暑時炎蒸邇來鬱思一洗其歊剛寸意
微惜(雨祗一寸)再霈乃益佳大田潤隂隲迴思兩日間惕慮
心殊疾(昨日盼其無雨今日盼其得雨兩日之内情形各異總之願其時若喜懼不同同一關心民事)
耳然其殊原同無非為(去聲)民實
山東巡撫吉慶報得透雨詩以誌事
麥收早奏八分知夏穀均看暢茂披却是望霖資潤澤
遂因步禱沐
恩施(據吉慶奏東省自五月廿二日得雨以後惟平原禹城於二十八日得雨二寸尚未一律普霑現在)
(高粱早糓長發暢茂亟須膏雨滋培農民望澤甚殷隨率同司道等設壇步禱兹於六月初八日自寅至已大)
(雨如注差查四鄉入土實有五寸並據濟南等府属三十九州縣稟報於初六七八等日各得雨自二三寸至)
(四五寸及深透不等)省城属府胥周遍稻下黍高普渥滋驛致佳
音欣慰覽思方此處籲晴時
書懷
本是避暑處人家輳致炎(山莊本為避暑而建乃數十年来生聚日繁不下十餘萬)
(家人烟輻輳當此盛暑倍覺炎蒸)閭閻數萬倍烟火自蟲添甫過三霖
懼(月之初六七連朝隂雨方以為懼幸自初八以後始覺晴定望日竟喜無雨有符農占而過望後又慮大)
(田乾燥亟須霈霔既滋禾黍並可以解藴隆之氣矣)又懷六日詹山雲方&KR0034;&KR0034;尺
澤願重霑
四川總督惠齡奏報麥八分有餘詩以誌慰
湖廣熟稱天下足近年川省頗相如(近年川省年歲屢豐收成總在八九)
(分以上諺云湖廣熟天下足既緣雨水易於霑足且由漢江販運隣省甚便川省由川江装載而下頗亦相似)
(也)雖然二麥弗為重却亦八分得有餘(惠齡奏川省麥收分數除茂州)
(松潘懋功三州廳向不産二麥此外麥收九分有餘者成都重慶敘州夔州嘉定五府眉州一州九分者順慶)
(龍安二府卭州一州八分有餘者保寧潼州寧遠三府瀘州綿州達州酉陽四州八分者雅州一府資州忠州)
(二州敘永石砫二廳七分有餘者理番一廳及茂州所属之汶川保縣兩縣統計通省麥收實在八分有餘等)
(語該省雖不甚重麥收然得此夏稔於農民青黃不接之時大有禆益)自可閭閻資旦夕
况經邊遠罷儲糈(去歲蔵界用兵一切兵糈俱用官帑在蔵中就近購備從不令絲毫擾累)
(民間然轉運軍械雖亦計日給值究不能不勞民力幸而去秋旋即蕆功兹又夏田報稔盈寧之象可以想見)
定羌歸凱勤民事(惠齡自到川督任後即命往軍營為參贊畱中途督辦軍營糧運現在大)
(兵早已凱旋因令伊回成都經理總督本任事務此報麥收摺仍在中途邊壩地方所發也)此是封
章首吉書
驟雨(六月十八日)
避熱文津閣(此閣最高其下涼爽從不知暑)油雲起四山欲先雨迴者
却值衆行間(日内因炎歊異常望雨頗切過午四山雲起知雨將落欲趁雨先回前宫方乘輿雨)
(即作勢甚酣暢片時各峽漲流皆滿不覺暑氣頓消)豎灑橫飛快敺炎送爽還濕
衣原有賞例也那能刪(此番雨来甚驟而長僕從人等衣服盡濕然原舊所常經亦必)
(有賞沿為成例矣)
觀瀑二首
望雨(近因炎燥異常頗望雨)愁霖(不五日前又因頻雨恐成霖按三日雨不止為霖其春霖時霖)
(等詩人亦不拘例用之)兩過之心閒觀瀑水垂絲忽思衝&KR0584;昨朝
景遍宇摐銀竹勝斯
題句仍畱壁剰三丑寅卯歲泐吟堪(每歲来此有句皆泐之壁間計今歲)
(癸丑閱明年甲寅又明年乙卯三年之詩壁間留有餘地至歸政後来此亦無可書之地矣)就閒以
後如臨此誠祗合觀應罷談
永恬居曡去歲韻
谷口延緣入新晴景惬拈山蹊半里近林屋幾楹瞻圖
畫四鄰供縹緗一晌淹籌軍即蕆勣(是額皇祖當年題原取義引恬)
(期一世永享昇平之福而予之去歲用師廓爾喀亦不過使之震懾國威不致再来侵擾蔵界並非有計功謀)
(利之心是以去歲来此有句云陡憶捷書至佳名副永恬幸蒙祖恩垂佑不數月間旋即蕆勣從此蔵中)
(僧俗人衆永臻寧靖果副佳名何如心感)
祖佑副名恬
素尚齋
年年臨素尚即此豈非貪數(上聲)歲近餘二題檐並是三
(計至歸政之期再餘甲寅乙卯兩年而題楹之詩並今歲亦祗須三首即遍斯齋)罷吟指歸政
習静擬眠菴謾謂巖廊迥(齋在永恬居之後地勢處高中接以廊可通步屧以現在)
(精力而論歸政後来此尚可登臨賞憩也)扶笻或尚堪
題創得齋
西北谷猶迥晴和爽拂晨輕輿試深造曲磴宿知循山
景仍依舊人情率喜新賚籌&KR2006;咭唎事亦創非陳(去冬據廣)
(東巡撫郭世勲奏西洋&KR2006;咭唎國王遣正副使嗎嘎爾呢&KR4494;噹㖦都等齎貢恭祝萬夀由海道至天津登岸近)
(據吉慶奏該國貢船已過登州洋面約計八月初旬以前可抵山莊該使臣遠涉重洋虔誠祝嘏忱悃可嘉理)
(宜優加賞賚以示柔遠之意日内預令揀備賚予物件親加閱視該國占風入覲事亦創得此皆仰蒙昊)
(貺不覺益增感惕耳)
栴檀林有會
一嶺横拖西陟東由来事半倍成功曰升曰降昔勞辯
(栴檀林在嶺東創得齋在嶺西自創得齋而耒則謂之升嶺若自此往創得齋又謂之降嶺向題栴檀林詩有)
(云設如由東来復當易其向乃知一切稱名初無定狀也)或彼或斯今視同夏景仍
兹以時遇金仙只在不言中栴檀名本因假藉真樹千
林信孰充(松柏楓柳之類其名亦皆假藉耳)
澄霽樓口號
碧天朗暎爽風披拾級静觀莫不宜一切向来愁慰念
兩言樓額付無知
挹秀書屋
依山為搆築自必有高低拾級雲廊達憑窗夏景齊近
遙胥入畫芳潤恰堪題五字稱挹者一言惟秀兮
松霞室對松有作
含青向北堂幾轉陟東廊蜃牖虚通白霞松古入蒼是
非非即是忘辯辯難忘著相真堪笑圖仍女史張
題陳書長松圖
江南塞北原無涉室裏山中若有期女史或知此意否
七章佛偈早言之
曉涼
渥雨既驅炎微涼遂送曉無過與不及時若豈弗好塞
外曉晚涼亦曰其常道而予復過慮恐致霜来早然兹
方六月自解時尚藐因憶三曰憂刻亦弗能少
陣雨(六月廿二日)
午熱復熾然蒸雲四山起匉訇雷作聲傾盆忽至矣千
澗瀑互垂萬林姿盡洗遊山所恒遇葛衣如浣水羣役
弗嘆勞而翻以為喜(例有賞也)
出麗正門觀稼並閱隄工有作
昨歲發山水恤恩次第行(去歲六月初旬因連日驟雨武列河上游山水陡發瀕隄)
(低窪之處兵民房舍多被沖塌隨從員役亦有沖失什物者當命和珅等察其輕重分别次第賞給銀米幸俱)
(不致失所)葺居兼禦漲役舉視工成(越數日朕因觀稼親臨閱視所有被淹兵房即)
(令官為修葺民居舖戶照例加倍賞銀令其自行修理俾安棲止並察看沿河舊有石隄卑薄因命酌量增高)
(其原未有石隄處並令補建約用銀十餘萬兩今日仍策馬觀稼見民居安整如故而新建隄工屹然如式兼)
(之邇来暘雨時若河流亦頗覺安瀾矣)出閱無非事圖安肻懈誠邇来幸
時若益慎敢怡情
漕運總督管幹珍奏全漕抵通日期詩以誌慰
全漕抵通州七月實常例後每致阻悞督飭懲惰吏(定例)
(全漕以七月抵通自四十二年以前每因水淺滯運既有截畱守凍情事則次年開兌必遲輾轉相因竟成積)
(重之勢其大要則在地方官惰於經理所致因命阿桂等疏通清口停沙明興籌蓄微山湖水櫃效績者優敘)
(懈弛者嚴懲自此運河更無淺阻之慮矣)邇来乃改觀為之在人事(邇年以来全漕)
(率於七月内抵通交卸及早回空亦即依限俱抵水次竟符冬兌冬開舊制於是漕運頓覺改觀事在人為洵)
(非虚語)上年中旬八今年下旬一(叶)粗看遲三朝細以閏
月計則早二十七勤宣之所致與敘以旌能然實
天恩賜雨暘今歲佳事半功全倍(兹據管幹珍奏今歲漕船已於六月二十)
(一日全數抵通計月杪月初起卸可期全竣等語查上年漕船於六月十八日全數抵通似較今歲僅遲三日)
(若以上年有閏四月計之則今年實早二十七日矣因令將管幹珍及督運押運並催漕出力之文武員弁一)
(體交部議敘然亦今歲雨暘時若河水充盈沿途儹行遄速不啻事半功倍感蒙天佑更當何如惕勵也)
迴空及受兌又可速明歲自慰更自慎勵衷識五字
三題文園獅子林十六景
獅園(謂獅子園)咫尺獅林(謂江南)遠中則御園(圓明園亦有獅子林)此曰
文(文園獅子林則獨此處名也)三隔三年成九歲如駒隙影太殷勤
(自甲辰南巡獅子林後乙巳己酉及今年癸丑是處每隔三年一題句總計之已瞬閱九年矣)
右獅子林
徐家名合不期同(初成是橋時亦就其景名之後閱徐賁為僧如海作獅林圖十二幀其中)
(本有小飛虹一景可謂不期而合)飲練兼符飛者虹(長虹飲練為山莊三十六景之一乃)
(祖所皇題)設謂俯流武列水濟之文更兩資中
右虹橋
初稱瓉(倪)復後稱賁(徐)假象於斯亦肖之彼二人胥名
利客高僧維則却何為(世多以獅子林為倪瓉别業瓉工畫自當有圖繼得徐賁為僧)
(如海作獅林圖其後有陸深跋乃知為僧維則菴如海其三輩弟子也世間名象真假無常有如此石維是瓉)
(與賁皆名利場中客幻假為真或所不免維則以方外之人亦復為之豈亦有達於六如之旨者耶)
右假山
堂無納意而言納景有遷時那駐遷即此曡三成九者
一彈指頃幻誠然(自乙巳至今年癸丑扵是處三次曡詠倏已九年時序遷流真如彈指而)
(景則日新而不已固有遷而不遷者在耳)
右納景堂
漫稱維則及如海清閟終當属老迂却笑其中蔵畫者
(閣中蔵倪畫數種)真成執象豈然乎
右清閟閣
綴景架藤不可無十来九一見花敷(藤花率以春間開放而每歲来此皆)
(在夏至後從未見花惟己酉年春夏雨足氣候微涼雖以閏五月初旬至此而猶有開者因有架上却留三兩)
(朵奇哉渴句有如斯之句架藤本以綴景而十僅一遇士之好名鮮實者何以異此)似兹種植何
為也笑好名人視此乎
右藤架
塞山平率馳馬易磴道曲斯躩步艱平易曲艱原至理
謂人何不忖其間
右磴道
假山之上真亭在真假分明孰得更却是巍然翼然者
不知占亦不知名
右占峯亭
清而弗淑失乎寂淑而匪清實近華斟酌濃纖作齋額
可為佳格贈詩家
右清淑齋
獅林禪窟建南江(獅林數典扵僧維則本為禪窟後屢經易主遂傳為名勝之地此間特肖)
(為之亦不過僅薌其名而已)問汝心降乎未降此偶肖名非肖實山
山樹樹總香幢
右小香幢
年年如是山莊駐矻矻常思
祖蹟遵何暇探尋書史富愛民
一念是真傳
右探真書屋
景固天成無盡蔵樓由人起有招延偶然拾級却生愧
何不用之扵渴賢
右延景樓
塞川流易難為蓄此蓄清波數里餘舫進波平含動静
乃成活畫米相如
右畫舫
林因雲幻低成迥室以石圍静且深忽憶田盤駐春季
(盤山亦有雲林石室)此之石室彼雲林
右雲林石室
一碧流溪窗裏横弗言照也秪言平因之悟得為君理
何必其間用太明(此雖常談頗包寬則得衆之義)
右横碧軒
架水為門弗設版往来舟楫任其然九春秋裏消三曡
亦厭吟多逮筆捐(二年即當歸政即重来此亦當娱老不更言詩也)
右水門
雨(六月晦日)
廿二逮兹晦已度八日遙中伏熾藴隆不可當炎歊望
雨解鬱蒸其奈赤陽驕過午山雲吐&KR3581;&KR0034;旋佈霄西南
送密&KR0584;(此間雨每自西南来)風涼暑頓消大田濯暵氣尺澤沃茂
苗披爽心合慰而忽惕為焦明當七月朔更值立秋朝
農諺畏雨零(農家以七月朔日晴則此一月可占時若又以立秋日小雨即晴為上吉)復切
愁無聊中夜或明曉快霽希時調
喜晴(七月朔日)
卯末猶細霔辰臨即快晴既符立秋吉(是日正值立秋農諺以立秋日)
(得微雨即晴為最吉乃卯末猶見細霔入辰即已快晴幸符吉占)兼叶孟朝禎(孟秋朔日晴朗)
(農人亦謂可徵時若似此習吉尤為可喜)惟是驕陽暴(入聲)又懷畏熱情憂難
去三曰守志敢忘貞
即事(七月初三日)
孟朔農占雨叶貞(農家以孟秋朔日與立秋日晴為吉占昨初一日即值立秋果叶農占可)
(謂吉而又吉)翼朝常諺又符巧(農諺又有最忌初二隂之語昨初二晴霽竟日又符常諺)
(益深欣慰)似此時若合慰欣而方寸中愁每擾各省麥收報
已全八分九分餘不少秪一安徽稱七分(今歲各省麥收俱在八九)
(分以上惟安徽省因春雨稍多通省牽算僅有七分餘而大田禾黍實資霑渥可冀稔收)堪接青黃
足食肇至扵大田苗茂發胥稱優渥霑恩飽兹接江南
奏河工盛長(上聲)速消安瀾保(兩江督臣書麟河臣蘭第錫奏黃河水勢盛長各工)
(搶護平穏情形據稱緣甘肅寧夏黃河及豫省之沁河扵六月初旬水勢陡長五六尺南河扵六月中旬亦日)
(見浸長現在唐家灣誌樁長至九尺餘當將毛城舖滚壩開放其各廳埽壩工程俱已鑲護平穏至洪澤湖水)
(亦陸續加長高堰誌樁現存水九尺五寸已即將清口禦黃束清兩壩全行開放又邳宿桃清一帶運河因東)
(省山水下注自十一至十八日共長水一丈零所有中河之雙金閘草壩及楊莊頭二三壩王營減壩並淮陽)
(高寶等處兩岸便民各閘洞俱經啟放各隄岸工程一律穏固至二十以後天色晴霽黃運兩河水勢漸消可)
(冀安瀾等語此皆仰賴在河神默佑得以順軌安流惟當虔申祈謝並飭工諸臣益加敬慎耳)是宜
心適怡旰宵却以蒸炎願涼好願涼需雨復恐多進退
艱得兩全道洵予欲美不知足欲多愁多理堪曉秋陽
之暴熾騰歊究望陣霖敺暑燥
夜雨(七月初四日)
過未山雲佈入宵秋雨霏弗徐還弗止非驟亦非微既
沃黍根潤更增禾穗肥歊煩一以滌益敬凜知幾
題秋澂齋
每以先(去聲)秋詠(齋額秋澄而向年先秋至此暑氣漸退即為留題昨初一立秋前此方以炎歊)
(望雨及晦日得雨又以農占月朔宜晴為之心惕幸是日旋即開霽而蒸熱復熾昨夜得有渥雨今早頓覺颯)
(爽来此攬景頗喜副名然立秋已數日氣侯固宜如是)兹因懶興遲雨暘艱兩若
言行(去聲)或多虧徹夜甘膏渥凌晨颯爽吹止乎祝適可
踴慮洗車隨
霞標觀舊作夜遊山月圖曡壬寅庚戌韻仍分書
兩卷中
寫意曾非著意修霞標(高標之標)山水兩標(標題之標)遊(往歲在山莊每)
(扵望後登霞標坐待月升跋馬遊山至辛丑以年踰古稀不復乘馬因有霞標弗待月之詩然當塞湖秋望仍)
(命棹泛月至癸卯又以風水夜寒非高年所宜亦未如往例並成塞湖弗泛月之詩)曰詩曰畫胥
偶爾一紀光隂各卷留(壬寅取歷年夜遊山月詩彙書成卷癸卯復取泛月諸什彙為)
(一卷復因卷尾餘紙倣高克恭筆意各繪為圖每一披閱恍如舊遊均已歲踰一紀矣)
邇来心緒鮮寧閒(邇来秋暑甚盛夜間亦覺蒸鬱因思得陣雨以滌煩襟又以&KR2006;咭唎國貢)
(使將到指示一切事宜是以頗鮮閒適耳)展卷聊因遣悶間一望洗車(是日正值)
(七日)一為慮(既望雨又慮過多)兩難進退愧青山
夜雨
一夜洗車雨萬山活樹(草木雖無知亦畏炎蒸而萎也)秋輕涼自然至
溽暑不期收愁與浮雲散歊同大火流漫稱心意滿滿
惕損之由
福建巡撫浦霖奏報早稻收成九分有餘詩以誌
慰
七閩六十四州縣早稻收成贏九分(浦霖奏福建早稻收成分數所有通)
(省六十四州縣内除臺灣一縣向以土性不宜種植早稻外其收成九分有餘者長樂等十九縣九分者閩縣)
(等三十二州縣八分有餘者福清等十縣八分者鳳山等二縣合計通省截短補長實属九分有餘)截短
補長得總數慰心屈指訝希聞况經綏屢春秋際(又稱連歲)
(屢豐本年雨水調勻早稻又獲稔收新糧上市米價日減民情悅豫云云)自合恬熙蒼赤羣
第一秋成吉音遞(今年秋成之報此為最先至惟冀各省次第皆似此更大幸也)益增
兢惕寸衷殷
倉場侍郎景安劉秉恬奏報起漕全竣均予議敘
詩以誌事
到有早遲行者事(每年催儧漕船北上係總漕及沿途文武員弁之事如近年漕運抵壩俱)
(早槩予議叙實與倉場侍郎等無與也)收殊徐疾守之分(若漕船抵通後起卸收倉則為)
(倉場侍郎等專責果能起卸妥速俾軍船及早回空亦堪嘉予兹據該侍郎等奏今歲全漕抵通計漕白米麥)
(豆三百一十四萬三千九百六十餘石已於七月初五日起卸全竣查五十六年全漕到壩後該侍郎蘇凌阿)
(等上緊起卸扵七月初九日告竣較之五十五年早至十七日因即均予議叙以示奬勵至上年雖扵六月二)
(十九日卸竣既以遇閏為期較寬兼有截留並非全漕未為迅速若此次較之五十六年告竣更早四日辦理)
(實為妥速因令該部分别議敘)賞宜寬並教優敘天庾勗哉司以勤
陣雨六韻(七月十二日)
洗車翼日曉来晴暴以秋陽暑更生自是山田蒸易長
却憐烟戶暍難平(農家喜伏中蒸熱則百榖易長而今歲山莊暑熱立秋後尚盛烟戶稠密)
(又慮有傷暍者頗為憐切)旱論小大五與十(俗謂伏中三日不雨小旱五日不雨大旱)愁
切旰宵今復明過未西南幸雲佈入申霶&KR3168;遂霖傾敺
炎送爽消片刻已疾蠲災惬衆情以手額加感
天宥益滋虔悚寸衷盈
江西巡撫陳淮奏報早稻收成八分有餘詩以誌慰
閩疆報穫西江繼例事年来率已然(上年福建江西奏報早稻收成福建)
(先扵江西數日今年該二省奏報日期亦與上年相似盖以道里計之則福建遠於江西以地氣言之則福建)
(較暖收成早故率先至數日)恰又八登九熟似(去年福建報收早稻九分餘江西報收八)
(分餘今年各報分數恰亦相同)更同麥稔稻豐連(據陳淮奏江西各属早稻收成九分者瑞)
(州袁州建昌南安贛州五府寧都一州八分有餘者南昌臨江吉安撫州廣信饒州南康七府八分者九江一)
(府通省牽算總計早稻收成共八分有餘等語雖非上豐而已在中豐以上况該省上年及今夏麥收亦俱属)
(八分有餘感荷虔寅昊恩稠曡益切)如兹稠曡農功貺實切旰宵民務
拳招損益謙凜
天道慰中惟自勗勤虔
喬樹
喬樹有嘉蔭仙境稱避暑停輿坐其下繖張過丈許况
復透風爽實不覺炎苦咄哉此語失亦思忠恕否(叶)知
已弗知人君道乖尤巨翹哉金氣行兩日匪遥佇(望後二日)
(即交處暑節)愧無術調幕實有懷絜矩
直隸總督梁肯堂奏報秋禾約收十分詩以誌慰
約收摺報繼題達各省農功例按全(凡各省夏秋麥禾將屆成熟之際該)
(督撫先將約收分數具摺馳奏以慰懸廑俟刈穫後核實另行題報此定例也)訝看(去聲)秋禾十
分穫(兹據梁肯堂奏直隸本年夏秋雨水調勻田禾極為暢茂現在將次成熟據順天永平保定宣化河)
(間天津正定順德廣平大名承德等十一府暨口北道属並遵化易州冀州趙州深州定州等六直隸州属具)
(報秋禾約收分數俱有十分覽奏甚為欣慰)疑心歲事幾曾然(朕臨御五十八年以来幸)
(蒙處分天佑歲稱有穫然往往大熟之省其中不無一二數少減牽算總數即不能具報通省十分惟癸)
(己巳酉兩年山東省報稱二麥收成十分此外惟直隸今歲秋收大豐實所罕遇)發苗結穗資
茂實(今日又據兼管順天府尹蔣賜棨等奏京師左右大田正值結實之際頻沐甘膏繼以蒸熱顆粒極)
(為飽綻白露前後即可次第登場豐稔倍扵往年及詢之此間道府所稱情形亦俱與梁肯堂所奏相符)今
稔昨災改惠鮮(梁肯堂又稱本年二麥既属有收兼之秋禾豐稔民情歡忭異於尋常等語盖)
(去年直隸河間天津等府歉收雖不惜數十萬帑金漕米大加賑濟而閭閻不過僅免失所今幸夏秋兩收皆)
(十分庶幾災後之區民食給足漸復元氣耳)曰允慰乎允惕耳自惟何以答
皇乾
文從簡秋林野思
杖策青松丹桕間自稱野思一時關大凡思故出乎動
何不忘之樂此閒
省刑
向扵春夏間望雨每省刑今歲沐
天貺時若報十成(今歲自春夏以来各省奏報雨暘時若均属十成感沐昊恩亦云至)
(渥)而何邇日来異歊暑氣蒸祈霖解煩囂求雲率朗晴
展轉乏良方或予志滿盈(近日早稻收成最先者如福建江西俱報八九分以上直)
(隸奏秋禾約收分數竟有十分豈予因是志或自滿以至靳澤内省未敢如是然不得不深自刻責也)庶
獄命清理冀可紓人情恩欲自近始弗待具文呈(熱河自昨)
(初八日得雨後已經旬餘現已交處暑節而炎熱未減京師人烟稠密自當更甚前據順天府奏報扵十三日)
(得雨近日是否再得雨澤又慮小民或因溽暑藴蒸致有疫病亟命軍機大臣馳諭留京王大臣即行據實覆)
(奏更念清理庶獄可期感召甘霖一面傳諭刑部堂官查明徒罪以下案情較輕者分别減等發落其緣事牽)
(連及尋常案件亦即訊釋完結並傳諭熱河道府將此處就近獄犯核明情節開具清單速交軍機處即行奏)
(釋以迓和甘當此望澤孔殷之際若拘扵常例具文報該督必致稽遲也)五字不成章一心
惕屏營庶幾霈霶𩃱和衆萬事亨
御製詩五集卷八十三
