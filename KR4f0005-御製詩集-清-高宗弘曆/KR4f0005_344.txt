御製詩四集卷六十六
古今體七十四首(庚子二)
祈穀齋居
今歲齋居異昨年春屏仙木列粘駢峙庭雙栝雪倍澤
遷坐三朝樂徹懸幸罷希膏切畿輔(京畿元旦新正連得瑞雪至今尚未)
(消盡較之往年齋居望澤實深慶幸也)仍殷補漏繾河堧深寬加倍鳩夫
役(昨阿桂奏王家莊引河頭之長三百丈者已開有七十餘丈又上下一律加深一尺五寸現在鳩集夫役)
(晝夜督辦其南北兩&KR0309;亦仍一面接做邊埽土戧俾口門收窄時引河挑挖亦可同時竣工不致有彼此等候)
(及壩工著重之慮云云所奏引河壩工同時併辦之處頗合機宜惟盻喜音速至迅奏合龍成功耳)冀即
成功奏喜箋
周用甫田農慶圖即用其韻
農慶雖云圖甫田伊余意祇切祈年老翁町畔耘新穀
為憶夷中五字篇
詠宣德雕漆九龍盒
永樂剏朱漆文孫應見之原從果園製亦類肯堂為著
色層披赭雕紋細入絲九龍各蠖略粉本所翁貽
題宋蘇軾龍珠硯
曾記偃松玉局圖侍臣題句亦吟吾(石渠寶笈有蘇軾偃松圖張照曾題)
(以詩余嘗仿寫成卷並用張照韻題之)下巖重此龍珠詠今昔憑參同與
殊(硯有張照題識余復題詠及之與偃松圖卷相似而實不同也)
祈穀前一日詣齋宫作
百禮今年依例行平明玉輦出都京六街積素人胥悦
何事怦然獨繾情
癸巳至今閱六年詣
壇同此步瓊田(癸巳故有)(祈榖詣齋宫正逢榖日得雪祈穀齋逢榖日雪之句今歲)
(履端獲霑瑞也天澤尤為上)此猶元旦蒙
初祉敬慰之餘較勝前
步甲壇丁衆役攅松根三尺雪培看按名行賞胥教被
(每於得雪後派侍衛督兵役於各處埽雪培護樹根隨即按名頒賞亦成常例故無人不喜雪也)斂錫
由來示一端
明忩日影又新春撚指流光驗以真幾簡依然頻問政
古稀猶未歇肩人
祈穀禮成述事
齋弗隔年辛值次(上辛祈穀以上辛今歲新正初二值則應於隔年十二月廿八日齋)
(戒是日又當袷祭例用太廟禮難並舉因遵舊次辛)為民
祈穀敬躬行蒙
恩踐阼開七衮
錫福元正被六霙禮謹
首禋希歲熟樂宣太簇叶春聲擬因歸政仍將事永沐
鴻庥益屏營(上年冬至仍躬南郊大祀改定列祖正位上香獻爵晉申虔至)
(列宗配位前亦親上香帛爵諸禮則令諸皇子恭代以年届七旬略省趨蹌庶得一心祼薦用致專誠若蒙)
(自上蒼眷佑得遂歸政初願當歲歲躬行以伸誠敬)
南巡啟蹕四疊前韻(有序)
十六載溯懷繫念莫伸蒼赤之誠三千里積悃就
瞻難却東南之請矧清弱黃強之久悉復南坍北
漲之夙期後海先河民事咨其大者由吳入越人
情慰彼同然於是儀舉五巡循成例而禁申靡縟
值此籌開七袠罷慶典而祝謝歌謠惟是蠲漕開
科俾士庶各孚所願且更賜金發帑使上下勿耗
其貲冀連疆共紓望幸之忱而發軔正逮
祈年之日韻經四疊體踵七言睠維扶
鳳雲中感春音而增悵爰此鳴鸞郊外隨里鼓以繼賡云爾
高齡遠馭慮
勞辛
色養由來關大倫乙酉以還罷斯役(乙酉南巡回鑾以聖母春秋日)
(高難再奉以遠蒞曾諭地方大吏向後不得復有所請)三年云滿舉重巡因之俞允
諸臣請(前歲江南浙江督撫以兩省臣民望幸並殷合詞申籲且言河工海塘亦必藉親臨指授遂允)
(其請於今春舉行惟七旬慶典降旨停止仍普蠲漕粮開鄉會思科以慰士民之願)亦欲行觀夙
願申憶昔回鑾攀戀衆(江浙羣黎於乙酉回鑾時依戀之誠極為懇切余非不繫念實)
(不忍訂以後期今忽忽十六年復舉巡典此日就瞻之民仍多昔日攀留之衆也)即今露冕拊
循民殷哉一體逸圖切小矣七旬慶典陳瞥眼歲華過
十六迎人江浙逮韶春戒奢崇樸例依舊撫景得詩事
又新賡韻茫然失掖
輦不禁把筆愴懷頻
法源寺瞻禮
最古燕京寺由來稱憫忠滄桑已閱久因革率難窮名
允法源稱(去聲二寺額唐曰憫忠明改名崇福我朝雍正十年賜額法源名寔始稱昨歲命)
(加重葺今春落成爰于起蹕日瞻禮)實看象教崇甲寅剏雍正戊戌葺乾
隆是日落成慶初春瞻禮躬所期資福力寰宇屢綏豐
過盧溝橋
撰吉啟行旌南巡第一程東風石橋嫩積雪野田明燈
節烟村近韶年物象亨春冰猶未解元玉鏡光平
良鄉行宫四疊舊韻
璧薦祈
辛發東道鼓鳴計里指南江初程不遠午前到饒得餘
閒對碧窗
已不言勞厪衆勞或應諒弗為嬉遨徘徊景却異前度
吟興何由得爾豪
乙酉有言弗重幸(乙酉南巡回鑾曾諭江浙督撫不再舉南巡之典)民非悉喻
吏知情何當十六年再舉豈我祝
釐心弗誠
節前燈火御營南觀罷清陪古月酣恰有盆梅一枝馥
堂堂春信此先探
良鄉行宫觀烟火
南巡初頓翠華停先節陳燈例得聽(啓鑾適當燈節前大吏擬陳燈火應)
(節因有外藩扈行姑聽之但令其即於行宫門前施放毋庸另設燈棚以省繁貲)攜有隨鑾諸
外部況多送駕各京廳廣陽何必廣陵遜寶燭偏宜寶
月亭略合衆歡悲獨切那如前度奉
慈寧
郊臺
迤邐向南程郊臺覿面呈丙申斯再叩(丙申歲阿桂等平定兩金川凱)
(旋時仍視庚辰春兆惠等平定回部凱旋之例行郊勞禮但庚辰初創規模丙申則臺已甃成其舊設幄次者亦)
(已為亭座矣)孟月重(去聲)經行屢獲
帡幪佑敢忘乾惕誠諸藩扈清蹕益切撫柔情
弘恩寺三首
招提枕路陲東道必經斯樹古難論古春時正好時佛
原冺空色僧自重毘尼一十六年閱真如瞥眼馳
下院分潭柘(此寺為潭柘岫雲寺下院)傳來守淨規未能忘有執(佛以)
(無著為宗即守律仍有所執著也)却亦勉無私忍草向陽發禪枝帶籟
披華幢及香鼎仍是
聖慈施
東廂有静室熟路徑庭知步入齋牀撫坐來忩旭移樸
淳原自好陳設此何為欲疊前番韻前番不可追
琉璃河
西北諸山夏漲多滙兹流巨遂成河長虹卧俯琉璃界
涷未開欣他不波
石橋壓岸多平陸一綫流纔幾洞門稳度輕輿試憑攬
前朝事實不堪論
督亢攬古
白衣送荆卿焉得無聲聞秦豈乏耳目自敗密謀迅及
至圖窮處何不速奏刃逡巡先傷股那見神勇奮行險
以徼幸宣尼有定論然而馬遷書大都難盡信
涿州行宫作
行館城南兹重(去聲)臨蕭然門逕窈而深嫩苔依砌纔生
色古樹鋪庭未張(去聲)隂撫舊跡惟增慨嘆消餘閒祇以
清吟遙知南去江鄉景何日能忘此際心
涿鹿行七疊前韻
七言不似五言城短則近體長歌行於此恰宜歌涿鹿
歴歴舊作書壁明城村民象胥温飽獄訟不興任恤好
籌治蓋亦弗出兹詎在求竒及誇巧不為已甚去其尤
(余於地方官民弊病有犯必懲從不肯顢頇了事然亦不肯逆億苛求嘗有詩云不為已甚去已甚總不外此)
(意也)勉斯恒以喻衆稠省方展義率由此吉行五十清蹕
留觀燈應節入夕收明朝遂與登程修
漢昭烈廟
不無權術馭羣英鼎足那能免戰争北魏與其承以統西
川自合屬乎正君同操耳機生迅便自取之語失誠(昭烈紹漢遺緒)
(朱子綱目以正統歸之自為正論然其平生非無用譎處即如諸葛亮感其三顧之恩忠誠矢報乃永安託孤之言謂孺子可)
(輔則輔之如不可輔則君自取之不免致疑諸葛故其言惟以智術相尚然觀出師二表心事昭然惜乎劉禪昏闇二世而亡)
(是亮知昭烈而昭烈不能知亮也向作全韻詩嘗論及之)安樂旋看亡二世昭昭
天鑒信分明
樓桑村
靖王後果得賢孫生長樓桑尚有村曰出貴人斯信矣
較之白水未堪論
紫泉行宫賜隨營諸臣及直隸各官食即席成什
程非遠乃到斯早賜食同招大小臣亦有笙歌呈百樂
却無酒醴事三巡晚來燈火觀先節都以歡娛答始春
回部番官胥令預(年班入覲之回部伯克及四川番部頭目等並令扈隨數程俾得與觀燈)
(節之盛)耀光曶爽澤應均
紫泉行宫十詠
敞軒
敞軒都不設窗櫺兹日於兹適可停略弗覺寒微覺暖
尋思俶律正回青
屏山
堆石當門代屏扇一拳意亦具雄嶠襄陽設使驀逢此
難作柴桑不折腰
鏡湖
滿浦冰光尚未融為冰為水本來同唐宗喻别開生面
三鑑意余都在中
舫室
舫廬傍岸却艱行一例篷窗映沼清安福遙知待淮浦
不妨小試此先聲
椶亭
椶亭雅合隠淪居綴景因之此構諸步入自嫌衣履異
欲詢構者意何如
虹橋
曲折扶欄接遠津豈虹為主豈橋賓世間名象率如此
幻爾何曾信有真
魚罾
魚罾不啻幾遭吟曾未烹之試釡鬵設擬仲舒策中喻
對之惟覺媿於心
石逕
不同蔣宅擬之三碪&KR1095;中間屧步堪我是小山招隠者
漫訾捷徑此終南
竹埭
幾個猗猗埭畔扶但看節概迥然殊雲棲謾詡干霄翠
為問斯非君子乎
箭廳
馬射依然步射廢(自臂痛以來騎射尚可借馬力開放且有命中者步射則因左臂不能支)
(柱久不作矣)已看虚擲廿年春箭廳猶自瞻簷額憶古微慙
拊髀人
紫泉行宫疊壬午上元前夕韻
冰涷春遅那涷泉行宫原構涷溪前到來人日仍逢倍
對去新蟾微欠邊翠火落時篆每疊紅燈舞處陣偏圓
光含元玉如呈鏡有照中無醜與妍
降旨命免直隸歴年逋賦詩以誌事
經途例免十分三(每巡幸經過地方免額賦十分之三昨已降旨子蠲惟直省尚有積年偏)
(災借出未完之項并令查明一體蠲免)所弗經應澤並覃稔幸昨年逢以
普災厪前歲被于南(順德廣平大名天津迤南四府屬前歲被灾較重所有因灾出借常)
(平倉榖八萬四千餘石折色銀九萬八千餘兩屯糧荳榖一千二百餘石概予豁免俾無催科之擾)
豈無積欠勞追呼(去聲)率與豁除免負擔(四府因災出借積欠銀榖全予)
(蠲除仍飭該督等實力妥辦俾閭閻均霑實惠)咨爾長官勤撫字催科漫詡政
能堪
謝佑之茶梅蠟嘴即用楊榮題韻
寶珠磬口鬭嚴風玳瑁為黃火齊紅蠟嘴獨棲名近者
(兩鳥皆棲蠟梅枝上)氣求别寓意偏工
題舊玉穀璧
惟土物愛厥心臧璧刻以榖寓意長詎祗子執明朝章
佳城誰氏出深藏肉倍於好規製良如雲籠月不礙光
而光自葆非赫揚把吟緬古仍慨慷
題宋端石硯(背刻中岳外史)
拜命曾吟中岳詩(石渠實笈有末芾拜中岳詩真跡刻入三希堂法帖)或因外史
自稱之臨池欲試還應恧那似顛翁用筆竒
賜直隷總督袁守侗
督軍兼理撫民事責重器資特簡諸中外久經勤敡歷
淀河並賴善防疏(直隷總督兼管河道守侗曾為河東總河故授此任)葺修行館
猶餘務保障京畿慎匪紓幕府一年凡兩易(昨歲周元理因井陘)
(聚衆抗官一案於縣官派累激變袒護不問因罷其任以楊景素易之乃敷經數月而楊景素又忽以驟病不)
(起既惜其材更難其選益厪為君之難耳)掄材宅牧益愁予
駐蹕趙北口即事雜詠
歸義迴瞻雉堞遙春寒宿麥未抽苗燕之南即趙之北
一縣何當兩國標
新城迤北猶時駐(此及新城以北行宫向于巡幸津淀時尚經臨駐自此以南則乙酉以後)
(未南巡故不至也)雄縣以南久未經十六春秋過瞬息得教溪
館一宵停
大隄南去無多子門逕烟宫早識諸迴憶當年問
安處黯然俯首祇欷歔
蜃窗西望遠猶宜天水永曾額杜詩(此間&KR1141;櫺安設琉璃淀池全景一覧)
(在目曾以杜甫詩天水相與永句顔其室楣兹經地方大吏於浦西添置數宇轉不及從前眺覽之暢矣)拓
致亭臺翻礙眼效勤却笑此何為
絞縳烟花慶上元聽之祈歲意猶存番回便道胥當遣
(年班入覲之回部伯克及番人頭目俱令便道扈隨至此與觀燈火節後即令從保定路便各迴)今夕
應教共沐恩
夜深古月映虚齋麗句雄詞也罷排消得片時託清賞
閙餘原以静為佳
趙北口行宫作
烟宫向每此&KR0008;驂門徑依然舊所諳展拓却看侵淀渚
經營似擬肖江南(趙北口舊有行宫兹地方大吏又于浦西拓置軒亭雖肖江南風景然踵)
(事增華未免侵及淀池地面較之前時眺覧清曠轉覺不及矣)今來明去何須是踵事
增華信不堪唱始兩人難重(去聲)問(增置亭臺乃周元理楊景素所辦然過于)
(增飾徒費物力使兩人若在本任必當嚴加申飭也)未先諭祇自懷慚
題湛持軒
舊有書軒臨淀池紙&KR1141;木塌樸相宜隔溪點綴頗繁矣
未識吾心湛以持
懷清樓有會
層樓我向名懷清雖云即景有深意滄浪寧渠喻玩水
弊吏曰廉非我事九州四海奉大清胥俾懷之豈易致
是必乾惕整君綱近悦遠來胥化被南巡兹詎圖遊遨
省方所重惟施惠
趙北口行宫西軒作
西軒咫尺臨淀池窗俯清波淼萬頃向喜憑之吟杜甫
恰合天水相與永别斯弗到凡數年來往吾胸愛清境
兹來建置却殊前溪外亭臺修以整迴廊宛轉遮高低
欲因騁目何由騁供觀烟火何須是費奢長此安窮逞
況占淀池為陸地夏漲無所容堪省經始二人弗在斯
在斯未必能逃眚(行宫西軒俯瞰淀池渺瀰萬頃足資騁望是以有天水相與永之額今周)
(元理楊景素因欲供觀烟火添置亭臺廊榭既徒遮騁望更占淀池水道無益而徒滋繁費瓣理寔為不善二)
(人設尚在本任未必能辭其咎也)博喜徒增風景佳不喜翻為煞風景
趙北口行宫三疊舊作韻
於意有不懌摛詞那得妍居停原似舊建置訝增前(行宫)
(浦西拓置亭榭既多勞費且風景遠遜昔時矣)既往事弗究費多心為懸西軒
偶憑憩殊異昔如船(丙子年舊作有虚&KR1141;依碧水不繋得稱船之句)
辛未南巡句郵籖記以明祀河酉歲詠
釋奠子年評(辛未南巡成詩二首後三次南巡皆未疊韻癸酉年因閱視永定河丙子年因撫定)
(伊犁告功巡闕里經趙北口二疊韻皆非南巡兹南三疊舊韻亦閱廿餘年矣)來往誠如幻
光隂迅可驚尚存問
安室撫
榻最傷情
上元夕趙北口行宫觀燈火與扈蹕諸臣聯句(有序)
禮成元日程開蹕路三千節届燈宵序過韶隂十
五繡甸看渚宫蟾影月到天心澄暉指冰沼銀花
陽回地底前此上元燕九拈吟幾度重賡今兹瀛
海河間彈指恰經四宿爾乃候占雨水律應春風
時巡而歲叶由庚運轉而支符肇子覲
前光于五涖敷恩行徧乎東南攬左輔以先臨展義塗
遵夫雄鄚由是情聯中外扈隨携藩部偕來因之
喜兆農蠶衢舞俾臣民共樂九華舒燄青郊則輝
映琉璃百戲呈奇水鏡則朗懸霄漢不夜覩燭龍
含燿文列延禧當春聆爆竹聲雷祥徵啟蟄掄從
官而授簡和鳴待奏諸臣進方伯以摛毫新韻分
題七字佇咨芳信即催梅柳于江南爰播德音願
普甘膏于趙北
(御製)上元虚度戊與已展義初春此值庚歲紀況重首輪
子
時巡又逮始和正春旗按頓青郊遞玉鑑成規玉浦迎
花合前宵風肇試(臣福隆安)雨占次候水方生(是日雨水)柳
纔婀娜堤邊曳麥早菁葱隴畔萌煙煖茅檐濃入
盡(臣嵇璜)膏凝芳陌潤宜耕十千取兆甫田祝三五
圓教列座賡
行館
敷恩波浥淀(臣梁國治)
(御製)曲臺考禮地臨瀛燕南趙北傳千語楚尾吳頭指後
程為重農桑沿俗例
先從畿田
賚殊榮頭番燈續風扶轄首站春同斗運衡貝闕連雲
看縹緲(臣和珅)鼇山駕海聳峥嶸不殊銀燭朝
丹禁無數金枝耀翠旌百琲穿珠光錯落(臣董誥)三橋
夾鏡路迴縈倒分虹影波紋淨然就蚖脂水物呈
七綵九微紛熠煜(臣袁守侗)
(御製)芙蓉芳苡滿渟瀯月宜燈夕十分皎燈借月光越樣
晶資以冰湖益澄潔
照將瓊液更涵清屏圍處處張雲母簾押家家晃
水精迴憶六街闐寶馬(臣達椿)遙知三島仰金檠燦
如洛浦投珠翠爛似江皋贈佩珩喜溢燒盆煨熚
爆(臣嵩貴)歡催節鼓杖敲鏗從官訝覩恒春樹鄉老
貪遊不夜城地縮炎州羅火齊(臣王昶)
(御製)天開閬苑簇霞英
鴻庥允藉雨暘恊燕喜惟聯上下情回部番臣盡鳬藻
黃圖赤縣共螻誠三陽乍啟乾居泰萬彙昭蘇元
起貞在鎬雅歌申宴愷(臣國柱)卷阿音矢叶
韶韺水雲淼淼連重箔繢繡層層覆列甍宵藉銀塗移
作晝(臣劉躍雲)雪輸玉戲轉成晴氣佳似識金銀鑛狀
異先看虎豹獰結勝週遭還夾仗(臣陳崇本)
(御製)流蘇匼匝總乘纓乍輝翠火延禧字旋發春雷鼓蟄
聲恰異捷音盻曩歲(丁丑駐此時西師之役未蕆諸臣詩聯有捷奏天山信有斯之句)
咸徵吉語悦斯氓雨金雨粟陳紅積衣袴衣襦列
綺擎矧復綵棚停弗設(向年地方官陳燈火俱于數里外另設燈厰此次預)
(坊概敕於撤宫門前陳放其舊例棚行停以省繁費臣福隆安)緣依芳漵雅
相并漾瀾蕤蓋朱聯碧照岸旛幢紫間頳角觝魚
龍真曼衍(臣嵇璜)吸嘘蛟蜃幻縱横倏排崇雉空中
矗紛掣驚蛇水底轟沙鳥誤晨飛拍拍(臣梁國治)
(御製)壺虯雜漏應丁丁踏歌别浦悠揚遞漁火遠舟約略
明一琖貧人燈有憶
萬家富竈㸑同評盛膏祠戶風存古汎粥迎神象
履亨野燒相將纔化草(臣和珅)田柴一例最宜秔光
疑顆顆驪探得采匪枝枝帛剪成閣校藜烟分綠
爓(臣董誥)院歸蓮炬陋紅瑩乾元御孰
昌辰並太乙祠循故事更左輔職期宣
保惠(臣袁守侗)
(御製)春臺登願鞏升平閒心底論今和昔至理深維虚與
盈慶節樂同仍有節(節間燈火十二至今夕而止十六以後惟燕九節仍設餘日俱不令)
(預備矣)每防泰侈意怦怦
鄚州道中作
俶裝計里發晨朝格淀長隄千里遙隄上春光何所似
看他漏洩柳枝條
漁村蝸舍大隄西東則平阡綠陌萋物象隨宜四時閱
民艱到處一心稽
土郭猶存古鄚州人家負郭頗稱稠年年四月集藥市
(鄚州每歲四月中廟市最盛其地為扁鵲里祀藥王祠凡各處地道藥材之至京城及北省市售者必集于此)
(始發行)風俗應從民便由
思賢村行館再疊舊作韻
思賢名為祀賢祠傍築齋堂宜匪宜不號行宫曰行館
(用舊作第七句反其意)欲求論息即論資御營煩重雖減費(地方大吏)
(以此地舊無行宫于壬午年添構數楹即可省備帶行營駝裝之力並可息傔從之勞且所增不過數處因聽)
(之)清暇徘徊慚考詩經以漢明學以宋述之足矣漫更
為
思賢村上元後夕疊壬午詩韻
壁粘舊作不堪提觸緒閒庭景色凄預罷觀燈圖目悦
(上元前後例陳燈火壬午觀燈有耐可郊燈燃更閙之句今歲自良鄉至趙北口以有外藩扈行并賜隨蹕辦)
(差諸臣觀燈應節至十六日即飭停罷)欲將把筆早眉低閙餘頗覺静偏
好人世安能物一齊駐輦韓家授經處聊因遣悶古芸
稽
題趙孟頫松下聽琴即用其韻
松下班荆翟與趙(圖中首句押茵字以出韻故用仄韻)何來周子結同心
静濤幽操相問荅一例聽為塵外音
詠古玉璧
古璧何年物完全肉好留代時不知漢蒲榖匪從周蝕
土渾如土入幽還出幽慨然思閱世弗藉屢廻眸
題舊端石方池硯
書&KR1141;恒是伴人南活眼一如月沼涵十硯軒珍得其二
(硯覆手銘詞後署欵曰莘田任下有黃任二小印硯側有莘田自賞十硯軒圖書二印考黃任閩人康熙壬午)
(舉人官縣令有硯癖以十硯名其軒此及已入譜之石田硯乃其十硯中之二也)半欣聚古半
懷慚
河間道中詠古
獻王祠
路過河間問古遺村中云有獻王祠漢唐帝祀廢者夥
公道斯民却見斯
簡子城
埋符見說在常山割據雄圖指顧間剰有荒祠留姓氏
常山依舊矗孱顔
扁鵲宅
垣方人見事真竒診脈徒因名以施又道軒轅時已有
姓名與宅屬應誰
亞夫城
真將軍可謂知兵千載仍稱細柳營敵未至何遽持滿
思劉奉世語尤精
董學村
漢儒醇者斯人耳疾自公孫豈繋心三策童時即成誦
推行慚愧至于今
閭邱臺
挾弓弩對誠明理寶鼎汾隂乃遁辭此日閭邱臺蹟在
能無愧彼下帷師
瀛州南樓六疊沈佺期韻
品詩憑層譙宋作意凌霄沈辭非不佳末句誠凄寥胡兹
南樓間絶唱傳揚颷韻仍疊六鉢境復度三橋觀民惟
務近論古漫追遙扶携隨輕輿寧復厭喧囂最宜田斯
情因重摛兹謠
題毛公祠
故里祀毛公傳詩正派通亦看連樸館誰弗曰行宫砌
草蘇輕綠盆梅暈淺紅不教烟火設(節間燈火惟十二至元夕而止又十)
(九日為燕九節亦仍設之其十六至十八三日則皆命停止示有節也)長此恐安窮
御製詩四集卷六十六
