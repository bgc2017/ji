御製詩五集卷九十九
古今體四十九首(乙夘七)
翠雲巖叠去歲韻二首
去年季夏兹仲夏一例喜晴景詎非(去歲六月下旬慮此間雨多幸自廿)
(六開霽越五日來此有五日快晴畏方釋連朝繼朗願無違之句今年自昨十八九霑渥俊放晴亦越五日情)
(景正復相同惟早去歲一月却增一月之懼未免縈懷)却更添彌月之懼實然名
乃不妨違(數日内雲開天朗實已晴定是處翠雲不妨假名耳)
題句廊檐一剰孤(去年題是處詩尚留餘地因有檐間留空乙夘耳之句兹成叠韻二首恰)
(補其空足副所期)待今補滿副符吾年週乙夘乙夘至竟得眀
年罷詠乎
對山齋
四鄰無處不佳山奚獨書齋對此間偶爾相逄今及古
笑兹多事往和還試看觸目依然者莫若無心付以閒
老杜名言恒在憶向來題句總須刪
搴芳書屋口號
是處山清水復清天然六藝面前呈問誰潄者宜居此
合俾吳中陸士衡
貴州巡撫姚棻報二麥收成九分有餘詩以誌慰
黔苗向與楚苖通聞信督臣急定功(此次貴州逆苖石柳鄧勾結楚省逆)
(苖石三保滋事予初閱奏報即意福康安在滇聞信自必即赴黔省調兵籌剿果爾尚未接到諭旨已即一面)
(奏聞一面馳赴貴州銅仁府先就現到之兵將苖匪痛加剿殺焚燬寨落無算連解正大嗅腦松桃之圍賊匪)
(随即奔竄以此黔省二麥得以安然種植無誤農功)以此安然二麥種竟臻夏熟
九成豐(據姚棻奏黔省入春以來雨水充足土膏滋潤二麥極為暢茂兹已陸續登場所有通省收成)
(分數十分者安順南籠黎平三府仁懷一同知清江丹江二通判定番等七州修文等六縣九分者貴陽大定)
(都勻鎮遠思南石阡思州等七府長寨等五同知歸化等三通判册亨一州同羅斛一州判廣順等五州貴筑)
(等十九縣八分者平越一府都江一通判鎮寧黃平二州仁懷等八縣七分者銅仁府銅仁縣合計通省二麥)
(收成九分有餘現在糧價較之常年青黃不接之時尚不為昂貴)設非移篆事將敗(福康)
(安久經行陣威名素著此次剿辦苖匪每戰報捷惟去歲調伊雲貴總督原令其整頓錢法正月間適有逆苖)
(滋擾之事福康安就近星赴銅仁剿辦設使富綱仍任雲貴總督必至誤事此皆天誘予衷有不期然而)
(然者即此可徵事機之順必能迅蕆大功也)實是無心
天誘衷乘勝今當翦巢穴捷猶未至盼惟怱
游獅子園即事
六歲初來纔讀書(予年六歲始隨於此皇考來熱河讀書)倍之
恩命禁中居(十二歲蒙山莊皇祖養育宫中至熱河即随侍賜居萬壑松風)月長
日引八旬五
顯祖
承宗拮据予文德武功亦何有山青水綠鎮依如丙辰
歸政近符願適百里猶慎盼諸
妙高堂詠蘇東坡事
獅園中此山最高高則無不妙之理即景遐想及玉浮
賜額書堂蓋以此(金山妙高臺乃蘇軾所題其名皇祖當年書賜是額即取)江南
塞北一宇内何論兹高及妙彼偶因憶及昔髯翁江天
留題蓋喻已高則高矣妙未然入室操戈向程子
草房
綴景無不可山中結草房葱朧界祛俗窅窱徑延長周
事夜繼旦
堯心屋匪黃(昔年儉是皇考潛邸時建此既以綴景亦以示以己亥題此詩有黃屋非堯)
(垂志早之句)愴然對樸室問禮向何方
樂山書院口號
書院坐來年八旬(康熙丙申子随巳八皇考來此至今歲乙夘十年矣)芸編翻
手祇如新
奎文單舉樂山字(書院額書也皇祖御)體貼為人重在仁
宜照齋
獅園迴蹕石城入宜照棲遲舊有齋却以面西陶意借
(是齋向西額曰宜照盖借陶潛詩夕佳之意)從無耽久尹言諧(向入西北門至此少憩留)
(句不過辰巳間從未值夕照之時昔年南巡尹繼善曾有馳驛遊山語正與予寓物不留之意相合)不過
片刻前題和(去聲)孤負夕陽向例皆來去乘輿未策騎老
哉惟是略慙懷
詠松癭韘
松癭製為韘阿誰意巧新色將擬漢玉質却匪山珉厭
矣幻非實吁哉假亂真珷玞魚目外似此又紛陳
喜雨用前作喜晴詩韻首句即全用前句(五月二十七日)
五日為期六日詹(前喜晴詩以十三日雨後越五日復雨至第六日猶未止首句因反用采)
(綠詩句之意今自廿一至廿六正復六日意亦相仿故首句仍全用前句)不為略缺不為淹
炎蒸熾午原當暑(二十一日過小暑)早晚微涼亦豈嫌昨歲今
年較量處慮多虞少卅朝添(去歲六月二十日夜雨詩有云却恐連朝懼作霖惟)
(慮雨多也今年初至山莊意略覺旱又虞雨少農事關心固分所應然惟較量晴雨比去歲早一月似更添三)
(十日之繋念矣)弗能辭也分應爾此苦誰知句以拈
喜晴
未至愁霖詠喜晴可知喜裏懼猶贏分眀遇閏多彌月
(今歲二月遇閏日衍三旬若以無閏之歲計之則此時已近孟秋今將屆六月始入初伏秋成尚早較量殷懷)
(又多彌月也)望遠登秋始入庚如洗碧霄雲捲盡值閑朱夏
爽來輕此時拈筆仍艱句切盼捷音覿面呈
六月朔日作
月朔復初庚
天恩賜以晴先寧敢期必後揆祝秋成懼至夕陽朗吉
占方寸貞乾乾唯自勵戒滿守謙亨
山西巡撫蔣兆奎奏二麥收成分數詩以誌事
晉省統邊外地涼節候遲所以歷年來麥熟季夏時九
府十州廳八分餘穫兹(據蔣兆奎奏山西九府十直隸州及歸綏道所屬二麥約收分)
(數九分有餘者忻州一州九分者洪洞等六州縣八分有餘者陽曲等十八廳州縣八分者太原等六十七廳)
(州縣七分有餘者興縣等十州縣七分者沁源等八廳縣合計通省二麥約收八分有餘)因統計各
省中豐幸得之五省報九分此内四有竒(作基讀奏今歲各省麥)
(收分數上豐者直隸西安四川雲南貴州五省内四川九分此外四省皆九分有餘)八分者九省
其七亦有餘(叶湖中豐者江蘇安徽河南江西浙江福建北湖南廣西九省内祗浙江福建八)
(分其餘七省皆八分有餘)廣東弗重麥七分餘匪欺(廣東省向不重麥收昨報七分)
(有餘亦實在情形也)山東六分耳誠歉恤早施(惟山東以東三府雨澤未霑麥收歉)
(薄是以通省牽算收成祗六分有餘已早傳諭撫臣將歉收之處減價平糶以裕民食然合各省通計則已在)
(中豐以上感沐幸昊恩實為厚)幸豐
恩沐多諱灾我弗為五字表衷腸奕葉慎守斯
望雨責己
喜晴未逾旬望雨纔過五(前月二十九日方喜晴有詩月朔及次日復喜晴霽有符)
(農諺今纔越五日慮田中稍乾復又望雨亦自愧其煩矣)似此無厭欲子難得之父
我恃
恩欲得
昊貺幸每許即今復如兹雲生時散宇山田近雖霑欠
優待以佇况兼盼捷音巢穴逼賊所自責心過急宵旰
艱寧處静待戒智昏霶霈希
賜予
招涼榭叠去歲韻
去歲望雨至日雨滌炎早晚致爽涼(去歲六月初二日至山莊正值望雨)
(喜即得雨早晚頗覺涼爽)其後喜霖及喜霽中澣臨此詩以彰(其後既望)
(霖得雨而喜復雨過多求晴得霽而喜均有詩過數日復值熱來此幸得甘&KR0584;因有三朝晴致熱一雨颯湔暘)
(之句)邇來酷熱漸似故却先(去聲)一月愁雨暘(日内炎熱漸似去歲望霖)
(驅暑甚覺殷懷盖今歲二月遇閏盼雨盼晴自五月來山莊已然却早去歲先愁一月矣)願得雲聚
霈優&KR0584;題滿罷詠聽其常(是處題詩書懸柱棟間已遍而今歲滿六十年明年歸政)
(後游此亦可不復拈豪矣)
千尺雪漫題
江南名假肖其假彼不務實此務同一之為甚竟三四
(辛未南巡見吳中寒山千尺雪愛其名佳因於西苑盤山及此處皆仿為之並自寫盤山圖而以西苑命董邦)
(逹寒山命張宗蒼此處命錢維城各為圖四合&KR0724;而分貯之每至一處展卷其餘三處之景皆寓目焉)展
卷分看合愧衷
每至山莊有此詩到將彌月未成詞望晴望雨兼望捷
那有閒情更搆思
留京王大臣等報雨詩以誌慰
山地覺乾問近京(日前以此間自前月廿七八得雨後連朝晴霽時屆大暑田中正盼雨澤)
(因念京城及畿南一帶有無望澤情形即傳諭留京辦事王大臣等據實覆奏以慰厪念)兹有時若
奏章呈(兹據覆奏京城於五月十七十九二十等日節次得雨深透二十六日又得陣雨一次日内雖)
(晴霽一旬土膏積潤不至乾燥本月初六日雲隂四布初七日子丑兩時大雨傾霔勢甚滂沛入土約有四寸)
(且雲氣寬廣近畿均可一律普霑現在莊稼芃茂民情甚為寧謐)月之七日渥霑澤曉
即收雲朗放晴前晚此隂對成幻(此間初六日下晚雲勢亦甚濃密將謂渥)
(雨而夜間竟未霑澤實深慙切)撫躬自責感無誠一欣一愧情難置惟
籲優霖蘇夏耕
紀勝三十韻
紀勝非關紀勝遊紀我軍中勝功絫永綏解圍遂進攻
蘭草(坪)黃瓜(寨)蘇麻(寨)壘是均速克各誌詩(福康安和琳自會合)
(一路抵楚觧永綏圍後即乘勝直攻蘭草坪黃瓜寨蘇麻寨三處所至克捷痛殱賊匪奏報到時均即有詩紀)
(事)確知三逆實四矣務皆生獲靖根蘖待之以仲今季
是(五月至六月)一月三捷兹已四嘉我三軍敵愾美邇日心
神實弗寧正值望捷兼望雨(叶)然而早作夜思間萬幾
庶政勅勤揣小捷雖曾四度聞分詠無興兹統紀一為
克上下西梁首逆巢穴深藏委斷賊後路過前河超岡
焚穴奔羣宄是時逆首受傷逃恨致傷輕未即死(此番逆苗)
(滋事初聞首惡祗石柳鄧石三保吳隴登三人繼而福康安和琳自攻克黃瓜寨後拏獲苗匪隴老供隴老向)
(訊知又有吳半生自稱吳王現居蘇麻寨石柳鄧等皆服其管束福康安和琳随即密跴路逕分兵四路沿途)
(剿殺務將四逆全數擒獲及攻破蘇麻寨後吳半生等復逃至上下西梁福康安和琳於四月二十八日先令)
(額勒登保等帶兵由雷公山一路預斷賊匪救援之路達音泰等帶兵由山溝小路過小烏草河直上山梁連)
(克賊卡數十處下至濫泥塘後有賊苖數千蜂擁赶到我兵乘勢下壓賊匪抵死抗拒福康安和琳令達音泰)
(等一面與賊對敵一面派令將弁分路抄入上西梁及中西梁下西梁等處同時放火焚燒賊寨賊匪正在拒)
(敵回頋巢穴被焚即時潰散達音泰等督率弁兵尾随剿殺殱斃賊匪不可勝計額勒登保綸布春等帶兵分)
(投設伏賊匪見官兵無多出卡迎擊官兵佯退賊匪追赶伏兵突起痛加殱戮額勒登保復帶兵由小路繞上)
(山梁奪卡七座拏獲活賊三十餘名訊得吳半生所聚黑苗屢被官兵打敗支持不住吳半生受傷又竄至猿)
(猴寨現在傷而未死或其罪惡貫盈不能倖逃顯戮亦未可知)二為剿大烏草河山險
巢多峯萃起四甄分路各進發兩督率衆相機使沿途
破卡不計數鎗礟聲聞數十里木柴石城剋及百惜逢
大雨軍停止(按卡字不見經典查字彙補音雜楚屬關隘地方設兵立塘謂之守卡今征楚苖其)
(字義恰合又清語卡綸亦分界之義卡讀若喀自係方言音各不同耳四月廿九日攻克西梁寨後中間大)
(山險峻苗寨極多賊匪或繞抄後路或分撲營卡甚為詭譎福康安和琳於五月初四日三更派令侍衛色靈)
(額等帶屯練降番為一起總兵達音泰等帶貴州官兵並鄉勇降苖為一起侍衛綸布春等帶四川官兵為一)
(起侍衛巴蘭等帶滇黔官兵為一起額勒登保德楞泰帶巴圖魯將弁官兵往來督催福康安和琳帶兵相機)
(策應於初五日各路官兵將沿途苖寨之賊痛加剿殺随剿随進數十里内鎗礟之聲相聞不絶賊衆望風逃)
(竄迨官兵追至懸崖陡坎之上將弁兵丁争先攀陟奮勇窮追連克大新寨等大小苖寨共六十餘處木城四)
(座石卡三十五處鎗箭所到殱斃不可勝計其中豹子陀雷公寨赤河營一帶為賊人藏貯火藥之地我兵放)
(火焚燒烈燄衝天聲振山谷維時對岸聚集賊匪約有萬餘而大烏草河對岸山梁屯聚者更多福康安和琳)
(復挑選勁勇直搶上大樹坡山梁殱斃無算並於田坪地方排立大礟轟擊賊匪不支紛紛潰散酉戌之間大)
(雨盆傾遍山霧氣昏黑不辨人馬因即於大樹坡一帶拏卡駐劄)三為剗取沙兜坎大
烏河西巖峻峙宿將分兵繞道前帥臣正路不旁諉巴
圖魯侍衛超羣黔川勁旅率臂指併力奮勇一當百随
剗盤喇獨盖址直抵沙兜罙入雄仍拒官兵聚賊匪二
將繞至力夾攻利箭神鎗賊難抵密林亂石分投竄所
剋巢穴都焚燬(大烏草河迤西有大山一道地勢險峻苖寨更多所有鴨保鴨酉各寨遠近山)
(勢約略可見賊匪俱於沙兜寨聚集福康安和琳随於二十四日丑刻酌留弁兵駐守大烏草河密派額勒登)
(保等分兵兩路繞道前進而親率達音泰等帶領川黔勁旅由正路進攻額勒登保等至四路口地方該處山)
(坡陡窄賊匪築卡守禦官兵左右圍繞併力夾攻随將盤囀獨盖等寨石卡悉行攻克福康安和琳直抵沙兜)
(寨賊匪呐喊迎拒不下五六千人官兵無不奮勇争先鎗箭所及殱斃不可勝計適額勒登保等亦即赶至賊)
(匪因見聲勢甚大不敢結隊抵敵猶在密林亂石之中分佈放鎗抵禦官兵用大礟擊斃無數餘匪始行潛遁)
(此次約計殺賊三四百名拏獲活賊石老稞等二十七名審明後均即正法梟示其石老稞一犯石三保封為)
(軍師亦即寸磔梟示是時花連布所住之葫蘆坪亦有賊匪攻撲該鎮奮力追剿並將上竹排下竹排各寨悉)
(行焚燬諸神保所駐之蘭草坪等處賊匪間出滋擾亦即随時擊退)四為攻得盤基㘭逆
卡固守注力此敢復乘間(去聲)撲軍營分班設伏伺其至
(叶)賊果蛇行曲徑來遇伏蟻散紛奔徙滚崖落坎數難
窮火其五寨軍營啟獲俘訊是首逆姪親見受傷幸生
耳(二十六日攻剿沙兜寨後見對面又有盤基㘭大山一座賊匪因大兵注力此間據險設卡乘夜分投來)
(撲福康安和琳嚴飭弁兵毋得輕動必須見賊匪將近看凖放鎗擊打並密探賊匪出沒往來路徑於六月初)
(一日夜間派巴圖魯侍衛綸布春等各帶降番屯練分路設伏福康安和琳督同額勒登保等嚴整兵力俟賊)
(匪遇伏驚竄出其不意併力進攻賊匪果於初二日丑刻成羣結隊由左右山溝蛇行曲折而來將及上坎我)
(兵四出鎗箭齊發賊匪彼此不能相顧紛紛逃竄額勒登保等分兵兩翼超上山梁各卡賊匪正思背負器械)
(糧食奔逸不料官兵三面驟至四散驚逃滚崖落坎者不可勝計巴圖魯侍衛將備等一面追捕一面將科榮)
(科愛仍渥俄戴撒罕五寨概行焚燒官兵随移營於盤基㘭山梁駐劄此次拏獲活賊吳老壩一名訊係吳半)
(生之姪供稱吳半生前在西梁地方打仗左膀右腿兩處受傷未死等語現在賊勢窮蹙大兵逼近巢穴賊匪)
(諒亦無路可竄福康安和琳亦自急欲蕆功以慰懸念指顧將首逆四人一併生擒以正典刑而揚國威惟盼)
(奏章飛逓喜音速至耳)凡此四戰樹竒勲我兵勞甚休息擬(又據福康)
(安和琳奏官兵駐劄盤基㘭山梁非不思急圖進取惟日來雨水過大稍晴即蒸熱異常各兵於崇山峻嶺之)
(上畫夜奔馳雨淋日曬甚為勞瘁宜令稍為休息並查兵丁帳房衣履因積雨日多亦須另製以資更換俟稍)
(加整頓即當設法前進以期早獲渠魁殱除餘黨斷不致稍有遷延等語批覽之下方深切嘉憐亦何忍更加)
(催迫也)分識合奬揚國威憐弗遑肯催弗已掃穴捉生想
近哉佇待飛牋報捷喜
山東巡撫玉德奏通省甘雨霑足禾苗暢茂情形
詩以誌慰
麥收早報六分纖稍幸時甘繼被霑各府霶𩃱霏次第
(玉德奏濟南省城自五月十六七日得雨之後已經旬日田禾正需雨澤兹於二十九日自子至已大雨霶𩃱)
(入土深透並濟南東昌泰安武定兖州沂州曹州等七府屬臨清濟寧二直隸州暨所屬各州縣亦均於五月)
(二十四五及二十八九等日先後各得雨三四五寸及深透不等均已一律霑足)迤東節續膏
(去聲)閭閻(至迤東登州萊州青州三府距省稍遠當即飛飭查覆旋據各該府陸續報到五月二十二三)
(及二十八九六月初一等日先後亦得雨三四五寸及深透不等)黍禾苖長(上聲)尺以計
(現在各府州所種高梁已長至四五尺粟穀亦長至二三尺即東三府得雨稍遲獲此甘霖禾苖亦皆一律長)
(發)六七(月也)澤優秋可占(又稱東省此次得雨極為普遍高下田禾均極暢茂如六七兩)
(月再得應時雨澤秋禾可期豐稔等語覽奏深為欣慰)正值山莊望霖際批章曰
慰更慙兼
出麗正門
祈雨觀稼即事有作
昨夏此地雨暘時口外田功勝口内今春京畿雨暘時
口内田功勝口外到之翼日即霑霖(前月十二日至山莊即有微雨尚未)
(滿望次日午後復沛優膏入土四寸旱氣頓解苑中樹姿草色亦即改觀衆人皆謂随車之雨無不歡悅)衆
喜帶來澤深濊樹姿草色胥發蘇鹿多育子領游快(鹿之)
(育麑率待雨後口外之人皆知之山莊内多鹿雨後見其領子以游真所謂草木鳥獸咸若也)無何荏
苒度居諸甫喜利農旋恐最(農家以五風十雨為時若唯北地夏日又有三日一)
(小旱五日一大旱之語前月十三日雨後至十八日又得透雨旋即放晴二十日因有喜晴之作及廿六日又)
(雨於農功固大有禆益未免又虞其過是以二十九日復喜晴有詩幸月朔及次日並晴朗有符農諺不謂今)
(已半月不但農田日殷望澤即居民稠密亦慮炎熱已甚)即今又復霽旬半依然望
澤炎歊逮親詣
神祠為(去聲)民祈山雲冀行施&KR0584;霈調燮無能過自責
代
天濟物惟
神賴迴輿因便閱田功發苖結穗似可待或者地吏飾
予觀(今日因親詣隄文廟田關帝廟結城隍廟虔心祈禱並乘便沿閱視禾現已穗甚為暢茂似)
(尚可待有謂地方官勤加灌溉故能若此是亦冀慰予懷之心而予之盼切不覺日甚一日矣)未經見
者苶必倍靡不宗兮思雲漢心焦待
沛恩宥罪過午陣雨不成寸謂誠感哉滋愧大
陣雨(六月十三日)
昨日不成寸(十二日辰初微雨至辰正一刻時作時止申正一刻復雨惜未久並不成寸)今
朝寸不成(十三日午正三刻作雨旋止申初一刻有雷雨一陣雲勢頗覺寬廣然至申正一刻即止)
(亦未及寸)謂是誠之感益惟慙愧增廣仁嶺迤西雙塔如盆
傾持來禾黍穗與翼將尺盈(昨諭承德府慶章馳赴喀喇河屯一帶查騐是否得)
(有透雨兹據覆奏一路訽之土人僉稱從廣仁嶺迤西至喀喇河屯俱於昨十二日得雨二寸略接土濕該府)
(回至雙塔山大雨如注等情兼稱高梁穀子等項長發極為茂盛並摘高梁穀穗呈騐已長至尺餘其非偽飾)
(可知)設云特飾觀遍野假奚呈嶺東雨膏欠閭閻炎氣蒸
雖聞左近霑(又據熱河道全保稱差人由二道河探至郭果斯台一帶本日未刻得雨二三寸不)
(等雨勢濃厚現尚未止又探至中關一帶昨十二日辰刻起得雨竟日其東南僧帽峯至正東紅石欄一帶本)
(日未刻亦得雨二三寸不等由紅石欄至六溝八溝一帶查探亦於十二日得雨竟日是四處俱已霑霈惟此)
(間十數里之内尚未深透不能不為慙切)獨兹澤偏輕是則誰之過腆顔五
字賡
曉行(六月十四日)
一再叩琳宇實無神不宗(晴已半月農田亟待雨澤日昨曾詣札什倫布廟文廟)
(因關帝廟達城隍廟虔心祈禱而昨日雨勢甚小今日再詣布拉廟躬叩默禱可謂無神不宗唯冀仰邀)
(霈神惠即優膏耳)輕輿曉行爽遍野露光濃(此時田中尚不至旱旱則無露昨雨)
(雖小今晨見草間露水甚濃為之略慰)昨雨誠可惜今山頓改容(昨日午刻雲氣)
(頗厚所惜雷雨一陣並不及寸而四面山色濃青已覺改觀仍得優霖大霈是所盼切)仍希盈尺
霈塞畋宥吾農
山西巡撫蔣兆奎報五六月雨暘及麥收禾黍情
形詩以誌慰
麥已登場(前據蔣兆奎奏山西二麥收成統計八分有餘其秋禾及雜糧業已佈種齊全)秋稼
種仲中季朔得霖頻(該省入夏後節次普霑渥澤兹又據奏太原等九府屬廳州縣遼州)
(等十直隸州併所屬各縣及歸綏道所屬口外各廳先後於五月十三至十七十九至廿八並六月初一等日)
(得雨自二三四寸及深透不等所有秋禾蕎麥高梁穀子豌豆等項得此時雨頻施無不長發暢茂糧價均稱)
(中平民情極為歡忭)府州廳(謂各屬)以次第及三四五(謂寸)饒深透臻
遍野新苖無不茂在鄽時價普稱均却知甘澤歸綏欠
飾稔諱灾仍諭詢(昨聞歸綏道所屬各廳得雨未能深透已降旨詢問該撫兹再諭令查勘)
(如有成灾之處務須據實奏聞加恩賑恤不可稍有諱飾仍令將近日曾否得有透雨及現在情形速即覆奏)
(以慰厪注)
詠荷二首
彌月臨池始詠荷赤曦照以淡婆娑水中之物亦愁旱
何况山田黍與禾
體不風流意似灰乘時三兩潄芳開譬如君子弗得志
豈免對之致慨哉
按山莊引武列水為湖植荷他處所無也荷雖水産
亦須雨澤始能盛開今年至早兩旬之内雨澤雖勻
塞中氣涼尚非荷時乃自前月之杪至今晴已半月
未得透雨是以荷花亦遜往年荷以水中之物且然
其山田望澤可知昨命此間道府在左近查探西自
廣仁嶺至喀喇河屯一帶東北自二道河至郭果斯
台(郭果忒蒙古語野韭也斯台乃蒙古即其地之謂如呼魯斯台什巴爾台之類其地多産野韭因以)
(為名土民訛謂之高高思臺甚無義味今改從蒙古語書之此處本蒙古地也)及中關一帶
東南自僧帽峯至正東紅石欄及六溝八溝一帶各
得雨二三寸不等皆已接潤惟此間十數里之内於
十三日得陣雨一次惜其未久然草間露水已多雖
猶可待而較之四鄰未免抱慙至荷花仍依往年成
詩二首但檐壁間歷年書已滿祗餘一幅可書之地
今歲書畢明歲歸政後來此亦可不必再吟題矣豈
塞荷竟知將為獲麟絶筆而為此耶
雨(六月十八日)
憶昨旬餘秒閱去歲詩篇六月十八雨為之心撫然(半月)
(前正在望雨翻閱去歲詩本自六月十一日雨後旋晴氣復蒸鬱急思霈雨滌炎至十八日方始得雨深恐今)
(歲亦與去歲相同但去歲六月初七十一兩日連次有雨若今歲則五月廿八日晴霽後未及一旬田中已覺)
(乾燥而炎熱尤甚倘遲至十八日得雨則廿日之久當何如焦切)雖望雨而得遲乃十
朝延夘(今年乙夘)恐或似寅(舊年甲寅)何以滋山田仲夏之廿七
喜晴成句便誰知日復日竟致炎暵煽小雨雖屢作(昨十)
(二日以晴幾半月親詣各未神廟虔心祈請是日辰刻時有微雨至申刻復雨並成寸十三日午刻雲勢頗)
(厚申刻得雨一陣亦未及寸十四日申刻亦僅有小雨直至十八日自夘至辰雨勢甚濃然亦時作時止未刻)
(復然至戌正後濃雲四合電光閃掣雷雨大作至亥漸止初意惟恐待至月半以後不謂日引月長竟與上年)
(得雨之日相符今早據地方官報稱高處入土二寸低處入土三寸雖未能深透而旱暵之氣頓解唯今歲有)
(閏較去歲已遲一月尚望優霖繼霈子亦未敢過於躁急惟有虔誠默禱静俟昊恩渥被耳)不成
分寸焉因循今十八去歲竟符前曉晴忽落&KR0584;霶霈如
飛泉倏止逮卓午淅瀝灑庭邊如是斷或續銀竹密晚
餐傍夕遂入夜快陣傾盆懸惜弗久即罷孤坐增憂煎
清晨問畺吏劚土潤氣宣高岡二寸耳低地三寸全依
然未深透青苖蘇略旋豈不稍慰衷自戒焦切偏稽首
謝
天佑静祈
賚霖虔
立秋日作
每歲立秋必有詩歷遡五年以上止甲寅山雨正慮多
入夜仍霏愁不已然霏未至大傷稼其後即晴為幸耳
(農諺向以立秋日之雨不雨卜三秋雨多雨少唯雨而即晴為佳歷數前五年如昨年甲寅六月内雨水甚大)
(自山莊至古北口沿途河水長發低窪地方田禾間有淹浸之處幸消退甚速不至大傷至七月十二立秋日)
(將曉得陣雨即止竟日快晴因有止畫農謠意卜祥之句)癸丑夘霔辰即霽節臨秋
朔晴堪喜驕陽畏熱思滌暑又恐過甚致霖委(癸丑七月朔日)
(正值立秋農家又以朔日不宜有雨幸是日夘末猶有微雨入辰後即已放晴因有詩云既符立秋吉兼叶孟)
(朝禎)壬子之節誠獨佳京中塞外叶一體雨而即晴農諺
合其繼時若歲功美(壬子六月二十日立秋自初五日雨後至十九日得雨略為慰望而)
(次日又懼雨多向晚即已放晴因有西照晴方定五言乃誌吟之句是年京中塞外農功一律稔收)辛亥
之節頗符貞秋掉秋傻申農旨所幸各省多報收不獨
山莊倉箱纍(辛亥立秋日早晨雨猶未止午前雨止而雲猶未散傍晚開晴月出秋掉秋傻兩無)
(所忌是以有農諺幸他兩無蹈庶幾萬寶慶西成之句而是年各省報收亦俱在八九分以上)庚戌則
正望宜暘休咎之徵過深揣幸弗敢欣乖則愁六十年
來可勝紀(庚戌六月廿七日立秋自十二日雨後逾旬未雨幸節前連朝霈&KR0584;而是日申刻旋即晴)
(霽因有昨晚放晴曉復霔逮申大霽節符秋之句)何意今年竟愁旱(大率前五年值立秋)
(日惟慮雨多皆以晴霽為幸而今年乃值晴逾兩旬兹立秋日正殷望雨不能似常年之望晴而徹日無雨益)
(增焦急又自責焦急非正道竟不知所云矣)民本食天益慎此稽首惟祈
天赦過(去聲)靜俟
甘霖錫恩履
兩江總督蘇凌阿山東巡撫玉德同日奏至各報
雨水禾苖情形詩以識慰
齊東路近發摺遲到以下澣二十五江南界遠馳章早
至日不期同東撫五六兩月雨暘調梁八穀四計尺許
晚豆雜糧亦復霑一律茂盛青出土(玉德奏東省雖於四月間雨澤愆期)
(繼於四月三十及五月内各屬先後得雨透足至六月内又復陸續叠沛甘霖自四五寸及深透不等現自入)
(伏以後正禾苗含苞吐穗之時屢得及時甘雨高粱長至八九尺及丈餘穀子亦長至三四尺不等顆粒俱覺)
(飽綻晚豆雜糧亦皆出土青葱所有糧價較上月更為平減)上下兩江澤更勤甘霖
叠沛於溽暑禾苖結穗增與翼農民歡慶期豐覩(蘇凌阿奏)
(江蘇清江浦地方於六月初一初六七等日甘霖叠沛徹夜連朝極為優渥淮安徐州揚州江寧鎮江常州蘇)
(州松江太倉等府州屬均於五月二十三四二十九六月初一初六七等日先後得雨二三寸至五六寸不等)
(又上江之安慶池州廬州鳳陽寧國廣德等府州屬均於五月二十五六二十九等日先後得雨二三四寸不)
(等時屆伏暑正當禾苖長發之時得此嘉澤益覺暢茂改觀結穗含苞計日可待農民無不歡慶)一朝
兩省接佳音豈不西成幸萬寶(叶)仰望山田籲
昊恩虔兮怵爾方寸憮
直隸總督梁肯堂奏缺雨情形詩以誌過
去年此際雨愁過(去歲熱河此時雨已霑足乃復頻值霪雨雖農諺喜六月連隂而未免以)
(過多為慮)今歲翻愁旱奈何塞北似兹暵絶少(向來此間雨澤頗多是以)
(每年此際多有喜晴之作似今歲之望雨急切實所罕見)畿南亦覺澤無多(前據梁肯堂奏)
(六月初中兩旬各府州屬均已得雨惟所奏透足者無多随又馳諭詢問兹據覆奏直隸五六月以來尚不缺)
(雨惟夏月之雨不能一律即同屬一府一州中或此已透足而毗連之處仍殷望澤就通省情形而論正定府)
(屬冀州深州易州併屬雨澤尤稀現在敬謹設壇祈禱間得陣雨惜為時不久不成分寸至大田情形雨足之)
(處固已結實灌漿飽滿即雨少地方或係上年積水之區地多腴潤或濱臨河淀灌溉有資並未稍露黃萎六)
(月以内得有透雨仍可同望有收)較斯勝以春膏被(大概京畿以南春間雨水頻霑為近)
(年所少有是以軙之此間尚不至於望澤過甚)設更延將秋稔蹉(即此間田禾日前令摘穗)
(閱視尚覺滋潤日内得有渥澤似仍可救但亦不能再緩矣)赦過蠲租雖小補(上年以予)
(在位六十年蠲免漕糧普免積欠及將新疆人犯酌量省釋加恩不啻再三近以望雨焦急或恐此外恩施尚)
(有未遍復命再將發遣官犯擇其獲咎稍輕者亦予省釋並令京城及熱河清理刑獄熱河道府煮粥賑施日)
(内又將承德府及灤平縣被旱地方秋糧概予免征雖云小補亦惟有盡予加惠之心庶幾上蒼恩佑憫)
(此農民速耳賜甘霖)慙惟六幕失調和
護理河南巡撫吳璥山西巡撫蔣兆奎陜西巡撫
秦承恩各報雨詩以誌慰
山東已悉雨霑甘左近仍厪省有三河北河南胥澤被
種遲種早卜秋堪(吳璥奏豫省大河南北開封歸德彰德衛輝懷慶河南南陽汝寧陳州等)
(府屬許州汝州陜州光州等州并所屬各於五月初三初七至初十十三十七十九日十二十四至二十九等)
(日得雨二三四五寸至深透不等早晚田禾及一切雜糧無不發生暢茂)十州六府屬均報
嘉&KR0584;夏膏禾普含(蔣兆奎奏山西太原平陽潞安汾州澤州蒲州等府属遼州沁州平定忻)
(州代州保德解州絳州霍州隰州等直隸州并所屬各於五月十三至十七十九二十二十二至二十八並六)
(月初一初五至十二十九等日俱頻霑雨澤其關外之清水河廳和林格爾廳歸化城托克托城亦均於六月)
(内得雨二三四寸及深透不等秋禾豌豆荍麥一律長發至朔平大同寧武各府所屬雨水亦不至短缺民情)
(極為安貼)最遠西秦告時若(秦承恩奏陜西自四月二十八九暨五月十二三等日得雨後)
(西安延安鳳翔漢中榆林同州興安各府屬商州邠州乾州鄜州綏德等直隸州并所屬各於五月二十六至)
(二十八六月初五至初八等日得雨三四五寸及深透不等秋禾長發暢茂糧價平減民情歡忭地方俱各寧)
(謐)暵愁京縣獨懷慙(惟京畿左右六月内雨澤尚未霑足披覽三省得雨情形欣慰之餘)
(愁懷益切)
直隸總督梁肯堂報雨詩以誌愧
正值心殷望澤時督臣驛逓獲甘馳長河伏汛安瀾慶
(前據梁肯堂奏在長安城查勘永定河工程現在伏汛已過水勢安瀾即屆秋汛仍飭工員加意巡防務保無)
(虞等語)綠野濃膏四寸滋(兹又奏二十六日夜間永定河工次隂雲密布得有陣雨二十)
(七日辰刻復得甘雨勢甚滂沛至午刻入土已有四寸雨尚未止並稱民氣濃厚各屬沾被之處必廣俟查報)
(到日再行續奏)王土那分彼此界民天益切旰宵孜披章把筆
艱成句欣以為慙祇自知
雨(六月廿九日)
過午日方淡(昨廿八日)入宵雲密鋪三更霏細點清曉&KR0034;加
濡霶&KR3168;歷辰巳悠揚起槁枯
昊恩蘇萬彙謝罪益欽吾
署福建巡撫魁倫奏早稲收成八分米糧價減詩
以誌事
昨歲漳泉被水灾糧空盜甚勢虺隤(去秋閩省漳泉一帶猝被水灾米糧)
(昂貴兼之洋盜竊發當令地方大吏一面加倍賑恤一面飭令文武員弁捕盜以靖地方)廉知大小
官方弊(前據福建將軍魁倫奏閩省糧價之貴固由昨年歉收亦由地方官吏治廢弛各縣倉穀任意)
(侵虧大半皆非實貯以致未糧價貴之時不能出糶以平市價而客販米船又率被洋盜搶劫竟有盜船近在)
(省城十餘里之外肆行攘奪文武各官並不上緊捕獲實堪痛恨各省督撫受朕委任察吏弭盜是其專責乃)
(總督伍拉納巡撫浦霖莅任數年並不實心察訪加意整頓倉貯則任其虧缺洋盜則聽其劫奪吏治營伍皆)
(不可問其何以除弊蠧而安閭閻是該二人大負朕簡用之恩已降旨將二人革職拏問交與長麟魁倫嚴加)
(審辦用示懲創)漸至閭閻民氣摧道政齊刑不得已(近年閩省吏治營伍)
(廢弛已極總由伍拉納浦霖等負恩昧良不能正已率屬至於如此是二人之罪較之從前富勒渾雅德更重)
(若仍事姑息不大加懲治將來各省效尤成何事體不得不道政齊刑懲一儆百使各督撫及地方官等共知)
(警畏幸而早即敗露尚不至激成事端得以速為整頓以飭官常即此豈非上蒼之眷佑耶)風凋
俗敝實堪哀中穰稍救食艱困(兹據魁倫奏閩省上半年米價漸貴至每石四)
(五千文及八九千文不等現在早稲登場約計通省收成分數九分者長樂等十一縣八分有餘者閩縣等二)
(十四縣八分者福清等二十六州縣七分有餘者南靖一縣七分者侯官一縣合計通省早稲收成實在八分)
(有餘内地新米既已充裕而臺灣商販到處流通民間有榖之家亦皆出糶現在各處未價每石自二千餘及)
(三千餘文不等較前實為大減雨水亦極調勻民情甚為寧謐)南望閩疆愧滿顋
留京王大臣報雨詩以誌慰
畿南初報澤(日前梁肯堂在永定河防汛奏報長安城工次於二十六日夜間得雨一陣二十七)
(日自辰逮午又得雨四寸)塞北繼霑
恩(此間於二十八日夜半漸聞雨聲滴瀝及廿九日自寅至已勢甚滂沛午後尚霏細點入土極為深透因)
(思此次雲勢寬廣南北既已均霑京師居中自必同邀渥澤何以未見留京王大臣奏報甚為縣念復又馳旨)
(詢問)京奏却未至心懸不可言今晨馳驛逓優&KR0584;遍郊原
先後時雖異(今早接到留京王大臣奏始知京師已於廿八日午刻得雨而發報則在已刻是以)
(未及具奏按其得雨時刻此次之雨實由西南而來長安城在京南京城又在熱河西南是以得雨先後次第)
(略殊)高低稼普蕃(據奏京城於六月初七日得雨後已逾兩旬雖節次得有微雨不成分寸至二)
(十八日午刻微雨時作時止入亥後雨勢漸密連宵達旦入土已有四寸餘廿九日辰刻勢尤傾注可冀透足)
(一切莊稼得此優霖立見長發芃茂其隙地並可赶種荍麥農民實深歡忭)轉旋
天地佑乾惕旰宵敦又恐心微放夔夔敬亹存
江西巡撫陳淮奏報早稲收成九分有餘詩以誌
慰
江右雨暘春夏宜報來早稻穫成時幸逢一省都無歉
統計九分尚有竒(陳淮奏江西省春夏以來透雨頻霑田禾滋潤現在早稻登場所有各屬)
(收成分數十分者寧州等十九廳州縣九分者南昌等六十廳州縣通省牽算秋成實共九分有餘比戶豐盈)
(民情甚為歡忭)食足自當衣足矣富加應識教加之雖然此語
誠非易救弊補偏恒愧斯
既富而教洵為治之至要然苟非其人則教未行而
小民先受其害柳宗元郭槖駞傳云雖曰愛之其實
害之其言不為無見夫小民足食自必足衣衣食足
而廉耻生廉耻生而教化行道固然矣顧世代人心
風俗譬之江河日下為吏者不以為獲利之區即以
為立名之地民果蒙其教澤否耶且道之以德齊之
以禮豈易言哉吏之能以身教者有幾人乎不務其
實而循其名誠有如宗元所言長人者好煩其令小
民輟饔飱以勞吏且不得暇何以蕃其生而安其性
哉為今之治惟是補偏救弊俾小民不至迫於飢寒
足矣向屢著之論識兹復為繹其義云
觀瀑口號二首
雨前觀每罷何曾雨後觀翻覺遜能前日&KR0034;&KR0034;溶㵝者
目中應笑此非朋
詠荷遲矣瀑尤遲(往歲駐蹕山莊作詠荷觀瀑詩多在六月望前今歲以六月内雨澤愆期)
(荷既遜往年而瀑亦弗如是以詠荷詩尚惜其旱而觀瀑則以廿九日得透雨之後更較遲矣)餘月飛
光瞥眼斯倩爾洗將愁意盡泠然者却付無知
孟秋即事
孟朔畏雨翼畏隂(農家以七月朔日宜晴又有不怕初一霖只怕初二隂之語總占是月雨)
(水調勻前月廿九日既得優霖幸月朔連朝晴霽有協農占)兩朝怵惕籌農心幸而
連霽風日爽迴思夏季旱日深哉生明已踰農忌繼潤
盡善但莫霖似此多欲誰能副自猶知厭責庶任洗車
待澤仍切呪(洗車雨歲時雜記謂七月六日荆楚歲時記謂七月七日杜牧之詩又云最恨明朝)
(洗車雨是又謂七月八日也傳說雖異然此三日中但有雨即為應節至期果騐亦可以接潤矣)循名
可過多難禁
永恬居
歷歲所必到今年至則新(往歲駐山莊早來此亦必有詩此番駐幾兩月今日方始)
(至此)其間愁暘雨(自五月杪得雨後至前月廿九日始得透雨既雨又慮其多每年暘雨關懷似)
(覺今歲為甚)兼以理絲綸(又以征剿楚南逆苖日盼福康安和琳擒獲首逆吴半生等捷音及)
(魁倫參奏閩省州縣虧空伍拉納浦霖等徇私滋弊現已令長麟等嚴加查辦此皆非常有之事以此繾念頗)
(鮮遊興)彌月鮮游興霑膏偶試巡永思恬者静此後擬書
麟(近日各省奏報雨暘及時收成約俱在八九分以上即口外近已得雨霑足牽算秋收亦尚可得八分惟)
(冀日内速得擒獲逆首捷奏寰宇乂安盈寧普慶永協養恬之義至明年歸政後來此壁間題詩已滿可無再)
(事拈吟矣)
素尚齋戲叠癸丑韻
丑年僂指數(上聲)百半九猶貪(國策云行百里者半九十予初願期在位六十年至)
(癸丑年尚餘兩年是以有數歲近餘二之句蓋其時尚未敢自必也)瞬眼祇如一拈鬚今
逮三(癸丑詩又有題檐並是三之句今轉瞬已至乙夘成詩三首題檐已遍明歲來游可以不湏摛句山)
(莊諸景大率類此)自兹擬絶筆不厭再臨菴儻至默然去空齋
笑信堪
雨(七月初六日)
洗車之言三日殊(洗車雨有謂七月六日者見歲時雜記有謂七月七日者見荆楚歲時記)
(又有謂七月八日者見杜牧之詩今六日得雨雖為應節實欠優渥)洗車之願一心篤殊
之孰是奚必求篤之願符則誠促廿九嘉&KR0584;雖云渥前
亢暘久賴澤續山齋對雨實傾盆意謂三寸普霑溽出
山平野大弗然劚土不過寸餘足仍恐晚種重望澤(是日)
(在含青齋遇雨齋在山莊之北驟雨盆傾勢甚霶霈及南來甚小詢之地方道府亦云東北一帶之雨約有二)
(三寸近處尚不及寸晚種蕎麥雜糧尚以續霈優膏為望)把筆欲言心復恧
創得齋
晝漏午方中山蹊近可通今年原創得(往年駐山莊覺雨易得今夏以)
(望雨日久殊少意興亦未來此幸前月廿九已得優霖昨初六日又獲應節陣雨今日至此樹姿草色倍加綠)
(潤恍與齋名相副)昔號豈徒空坡草却增綠巖楓尚待紅向來
憂慰趣颯爾付秋風
㫋檀林
創得過東嶺㫋檀例憩諸陳言弗屢屢(自創得齋至此處東西升降之)
(故向年題詠言之屢屢兹不復綴)淨界祇如如有樹皆香體無峯不畫
初笑予片時去暖席竟成虚
處暑日作(七月初九日)
剛欣朔翼農占好(月朔及初二日農占宜晴於七月為尤騐幸前月廿九日雨後交七月朔)
(竟獲連朝晴霽)又惜節前雨陣微(前廿九之雨不為不優惟六月内十八雖得陣雨一次未)
(為霑足而晴日較多是以此時仍希續霈方可接潤昨初六之雨東北一帶尚覺稍優及至左近僅可應節惜)
(不成寸)日引月長覺需澤(此時秋禾情形詢之地方道府及農民大概牽算可得八分再)
(得甘澤顆粒當益飽綻乃自初六至今又隔五朝惟慮日引月長盼望彌加殷切)宵衣旰食總
成非今朝暑處(上聲)明伏盡(初一日庚戌入末伏明日已未伏盡可以不致炎熱但祝)
(晴雨應時不至有妨秋穫為幸)虔祝時和秋令微每閱昨編較兹景範
憂無刻與心違(上年秋雨過多幸口外山田易消尚稱有收然檢閱詩本每多盼晴之作今歲)
(又虞雨少日内即得優霑中懷庶可稍釋耳)
陣雨六韻(七月十二日)
洗車徒應節(昨初六日雨亦名洗車固已應節惜其不久即止詎意今日之雨雖然自辰至未疾)
(徐相間時作時止總又不過寸許)倬漢又成空滿擬繼膏霈何期盼澤
窮&KR0034;&KR0034;纔片刻荏苒竟消風乾土剛及寸晚田那救叢
山西尚雲黑舂下變霞紅落莫終朝望拈豪祇鬱忡
甫田曉秋
梵宇詣祈雨甫田歷曉秋(甫田叢樾在苑湖北岸為一皇祖所定三十六景之)
(額懸萬樹園亭中乃皇祖皇祖御筆也其地曠如翳如飛走充盈昔年於此閱習步圍故有取於甫)
(田之義今日往普寧寺拈香出惠廸吉門經此)再三寧避凟沆瀣却看稠(沿路見草)
(間露水甚稠不似未雨之前想田禾亦尚滋潤不至渴於待澤惟盼一二日内再得優霖為幸)潤草應
潤稼曰欣益曰愁西南雲屢佈赦過庶霑優
御製詩五集卷九十九
