御製詩四集卷七十九
古今體九十二首(辛丑三)
孟春遊玉泉山
節事都過尚孟春偶因政簡試遊巡靈泉弗凍湖堪泛
積雪未消雲復皴翠柏庭隂無改度紅梅盆面有餘神
今年詎異昔年景新句常為舊句隣
題翠雲堂
園内斯堂古庭隂雙栝存翠恒不冬變雲益到春屯柳
眼還遲凍梅心似恧温舊題紛四壁造詣自敲論
華滋館
水裔山陽舊書館圜中佳處稱(去聲)棲遲聊憑綈几抒新
興不覺芸窗别久時曰既有來當有去誰能無慮與無
思設因七字論詩格華矣猶應濟以滋
虚受堂自警
堂以湖中額虚受尋思治理兩言該達聰明目虞書訓
言莫予違可畏哉
竹罏山房
數典原稱惠山寺四圖惜已付雲烟(惠山寺舊藏王紱等四圖昨春惜燬)
(于火因各補其卷仍付寺僧藏弆詳見南巡詩)雖云補作還舊觀(去聲)那似本無
精舍全
前年烹茗於此際(己亥於此烹茶有重尋清興指明春之句庚子春南巡至惠山四圖雖燬)
(而竹罏尚在復一烹試今又來此瞬息間已三年矣)去歲行春在彼時彼此消彈
指頃耳三而一也得吟斯
心遠閣
山閣歷多年兩言額心遠盖謂延攬寬目遥心共散以
迥弗常至兹至昔景宛然而思其義遠固殊益損禮義
心遠否私欲心遠善試告甄心人擇斯可弗勉
望冠峯亭口號
未能分日作遊遨亭子冠峯望裏高或曰肩輿亦可到
彼人子也豈無勞
詠素堂
曰素雅宜詠素近無非有曰素弗宜詠奚云繪事後羲
經索隱陳韓子鈎元久是皆明素義其詠可闕否書堂
付不知笑我猶吟口
掛瀑簷
泉能流下弗能上(上聲)别引垂虹落澗隈漫訝掛簷作竒
觀遥源知自碧雲來(玉泉本趵突而非瀑布白為燕山八景詩曾闢其訛兹掛瀑乃是碧)
(雲寺引來之水蓋西高而束平故至此一瀉而為飛流也)
題崇靄軒
北嶺盤過高就卑軒臨崇靄雅相宜澹烟朝暮名常換
(朝嵐夕靄無非烟也)古月春秋實久離(不到此者已五年矣)瞥眼流隂真不
駐拈鬚得句便前移每思老尹傳佳話馳驛觀山正若
斯
試墨泉
懋勤筆硯例恒隨欲擬鋪箋試墨池憶昔山隂撫遺蹟
(辛未南巡至紹興有羲之墨池)驚龍跳久可重為
寫琴廓
清泉汨汨出靈源廓下有聲却匪喧寫處設如爨桐擬
大絃切已是春温
詠古玉榖壁
視如有粟撫如無閱古三千年上乎弗藉他山石錯也
率因佳域土侵夫觀其可欲今斯現悟彼深憐昔豈湏
知此捐川應不惜囅然何事笑吟吾
題米芾平直硯
紫端平且直宋製歷元明曾經漫仕用墨華猶英英書
法真稱佳詩格未臻精雖有顛狂言去太白遠誠撫物
憶其人遂以致公評
正月晦日還宫之作
御苑燈宵過去怱平明依例此還宫奉時行慶惟從衆
祈
社談經必以躬詣寢問
安那重得(向年春仲請暢春園)(社稷壇經筵典禮必恭諸如安然後進宮還御園亦)
(之今不可復得追遡倍增凄切)倚輿摛句詎前同承光路便聊憑憩故
事景龍蹟懶窮
承光殿
雉堞鬱岧嶤承光舊蹟標(承光殿為金元時舊蹟)金元事已往松
柏古增遥液(謂太液池)俯冰將解島(謂瓊島)翹隂復招雨佳雪
亦可總屬澤春苖
振芳亭
翼然騁望四隣通嫩日輕寒春未融漫擬振芳時尚早
韶華都藴靜含中
朵雲亭
一個孤亭似朵雲春隂瓊島正氤氲氣求設果能相應
作雨當教萬物欣
敬題勤政殿
勤政額康熙年陳考莫知(此匾為何年皇祖御書但莫知為御筆也)幾
閒雖一豫政要切疇咨兩字楣端揭千秋
家法垂山莊及御苑一例永欽兹(圓明園勤政殿為萬皇考御筆嗣是)
(夀山香山及避暑山莊勤政殿皆余恪遵家法一例書額)
虚白室
假山既犖礐詰棧亦岭巆劃然如斧劈得徑因達庭小
屋繞三間几席樸而清既靜虚斯饒惟白光自生絜矩
方寸心南華趣含精
澄懷堂
老屋此書齋
奎章懸古釵堪欣俗自遠每與靜為偕紅意吐寒萼綠
情迴凍荄乃知無盡趣率得自澄懷
惇叙殿有感
以親九族著虞經惇敘依然此殿庭閱三十年如一瞬
(丙寅於此宴宗室故顔殿額曰惇叙)乘餘閒至恰韶青水源木本胥融盎
授几賡歌憶燕寧盛典欲重循輙罷頋瞻老輩若晨星
山東巡撫國泰奏報得雨詩以誌慰
孟春下澣每生雲時復密霙落以紛誰識齊東逢雨渥
遂教烟驛達章聞(國泰奏通省九府二州禀報於正月十七八九日得雪自二三寸至五六)
(寸不等又奏省城於二十三日亥時起復又得雨竟夜達旦二十四日至二十五日雨中帶雪随下随融入土)
(深透且雲勢濃厚通省均可普霑麥苗滋長實為東作應時之澤)二州九府胥霑澤冬
麥春麰自利耘接壤豫郊應亦被遞來佳信望猶勤
題竹根七賢筆筒
刀寫七賢老竹根叢篁高下籟聲翻欲詢林裏阮劉輩
可識不亡者箇存
詠舊雘村石玉堂硯
剝蝕漫嫌體不全成形物豈久長堅何年用者玉堂客
至署可過八影磚
敬題康熙年間葫蘆缾
具繪非因刻成模不是陶物皆堪造就可識化工高
月選
月選明揚對廣廷聽無聲復視無形每逢濟濟目為朗
設遇庸庸志弗寧(每引見選官其日若多可用材器輒為之喜設多庸流輒為之不懌念其)
(當選又無過祗於所得缺之繁簡中調用之)祗量缺之殊繁簡酌移人以寓
調停為君難此一端耳詩示後來聰乃聽
改教(謂改教職也)
弗勝民社任正途例改教内卿(謂九卿騐看月選官)外方伯(謂督撫考)
(屬縣)課吏率同調予亦不能違捨此無他道(叶)然予更思
之頗覺殊緩要道德齊以禮聖訓如日照政刑民苟免
安能致熙皥(叶)德禮在明經王道無近效則今之所為
重吏輕學校然其龍鍾輩難免虐無告彼方隱其歲自
以為年少設彼更致問觀人戒取貎何知我不能亦乏
語而報詩識用人難兼因以自誚
仲春
社稷壇禮成述事
庚仲值南巡(庚子仲春值南巡未穫詣壇行禮)躬
祈合此春辰良當上戊歲德尚穰辛盛樂登平奏嘉牲
博碩陳年前三白兆甘雨更希頻
詠官窑雙絃小缾
宋時窑器至今存圍頸雙絃樸可捫設以蘇詩喻大小
不希廉折愛春温
題宋端石鳳池小硯
懷鉛一例提擕便小篆分明泐鳳池疑是早朝歸賈至從
容吟得七言詩
春仲經筵
南巡去歲經筵闕廣殿熙春集珮裾學傳(去聲)易言分晰
注(是日講大學傳第十章此之謂絜矩之道因論發明忠恕一貫即絜矩之義以見聖賢心傳之一又講易)
(文言乾始能以美利利天下不言所利論以乾之德不可見於四德見之猶天不言而時行物生所以為大人)
(君體天者也有孚惠心勿問元吉即不言所利之義)清文漢義各陳書(經筵用滿漢文講官)
(等依次進講御論亦滿漢文分別宣諭以遵舊典)知之切在行之力古與稽當
今與居漫頌古稀猶講學武公抑戒老於予
經筵畢文淵閣賜茶作
經筵例著賜茶典高閣成來遂此移(向例講筵畢賜茶自文淵閣成後丙)
(申己亥經筵即命講官及侍班諸臣於文淵閣列坐賜茶)魚魯縱教精致覈居諸間
(去聲)有故為遲(辦理四庫全書始於癸巳歲迄今將及十年尚未成書盖謄錄議叙較優承辦者或)
(欲留此館局以為邀恩之地則是自私自利而不計公事之淹留矣)雞鳴當繹善和利蠧
簡要分公與私咨爾校讐總羣輩可宜淹過浹旬期
雪六韻(二月初六日)
春寒雨成雪既雪雨隨零落地胥為澤連朝殊未停飄
空飛浩浩積迥點星星玉蘂簇松架瓊鍼潤麥町愛看
披料峭宜詠對鴻冥稠疊蒙
天貺欽承志敢寧
詠和闐玉拜石圖
忽逢竒石拜顛翁石也翁乎總玉同袍笏伊人未免恨
無端圖出受磨礲
題馮子振七星鳳池硯
活眼别開生面巧不於覆手於池端(刻石眼者多於覆手中兹刻於硯面)
(池上殊别致也)想伊賦十八公際舉目七星頭上看
河南巡撫雅德奏報得雪詩以誌慰
山東得雨繾河南(昨據國泰奏東省於二十四五日得雨因望河南報到有接壤豫郊應亦)
(被遞來佳信望猶勤之句)驛使欣披報奏圅凝雪積稱寸以六後期
霑數(上聲)日惟三(雅德奏報正月二十七日未時起密雪紛飛經宵違旦至二十八日夘時止積)
(厚六寸不疾不徐以暄以潤於麰麥埸蔬實有禆益詢之農民咸稱十數年來未有若此優渥等語山東廿四)
(至廿五得雨河南則廿七至廿八尚雪隣封氣候不同而豫省乂後期三日云)不徐不疾春宜
潤於麥於麰長(上聲)助含氣迤南何較東冷(謂山東雨而河南乃雪也)
寒暄候覺未深諳
題舊玉祖丁尊
祖丁取式子商古饕餮為形意戒貪銅貯西清兹致玉
欲題詞早自懷慙
送聖僧班禪額爾德呢舍利歸後藏詩以誌惜
尋常接旨下牀人(西藏達頼喇嘛及班禅額爾德呢為宗喀巴大弟子轉世掌黃教之人體)
(甚尊嚴惟接旨方下牀昨歲乃䟦涉二萬里來朝京師其誠意諄至實可嘉尚)萬里瞻京誠意
淳一見相親如宿識三生有約特來賓未言至已惜其
去明示幻奚即以真珠澤金花定重現衆生羣仰轉經輪
弗肯安居大寂光為綿梵教示真常(逹頼喇嘛班禅額爾德呢之轉)
(世皆為宣揚黃教利益衆生即如梵典宏願衆生不度盡不肯成佛道也)儻來儻去本無著
曰化曰生自有方開塔法華應不久演乘震旦已恒昌
金龕舍利歸西土極樂國中謁法王
覺生寺
聖僧舍利送西歸(班禪額爾德呢舍利金龕以二月十三日將歸後藏因於十一日幸御園)
(之使取道西黃寺拈香益於覺生寺早膳)路便招提小駐騑既曰去來都是
幻欲詢動靜定何機覺生可契無生妙日面休猜月面
非相處(上聲)十旬消七字(班禪額爾德呢以去年七月廿一日至避暑山莊十一月初二)
(日示寂屈指正及百日自示寂至今歲二月十三日發引又恰百日是中因緣亦不可思議)禪房選
壁一毫揮
仲春御園即景
還宫旬浹駕言出御苑風光報仲春心悵重無問
安事(向年幸御園必先恭詣得暢春園問安今不可復矣)髮宣已作古稀人
輕黃上柳略殊昨淡紫含桃未放新屈指花朝隔三日
祇教盆卉荅芳辰
御湖雪泛(二月十三日)
今歲春寒冰解遲鑿開仍復藉舟師平湖一泛觀烟景
冷潤雖同珠異絲
飛空有象入波無剪水神工特地殊墨戲襄陽别生面
遠山一例臥糢糊
陜西巡撫畢沅奏報得雪詩以誌慰
報雪山西於此同(先是山西廵撫喀寧阿奏報正月二十七八日省城得雪八寸餘其太原)
(平定等九府十州属均報得雪四五六寸及尺餘不等京師得雪亦正月二十八日也)迤西厪念
到關中今晨恰展封函喜一日還先被澤融(畢沅奏報正月二十)
(六七等日得有雨雪高下均霑處處透足陕西通省春膏普被三農忭慶等語較之山西及北京尚早一日)
各屬均霑真是慰三秋未至敢言豐大都北省春膏漙
(近畿連得春雪山東河南各奏報於正月内雨雪應時春膏普被北省均霑渥澤實為欣慰)
乾貺欽承惕切衷
題漢玉十二章榖圭
面雕章十二傳虞背刻榖依三禮圖麟趾關雎意有在
周官法度祗斯乎
雨(二月十六日)
半夜春霖疎間(去聲)稠自晨達晚未言休無聲有象真入
細潤葉濯枝果是優朝士濕衣仍共喜(是日御門引見官几九十九人)
農夫戴笠得消愁人情易改何曾定望霽翻多行路謀
(將以二十二日啟蹕西巡故云)
二月二十二日啟蹕幸正定府慶落隆興寺並至
五臺瞻禮(有序)
金身隋寺重瞻相好千年琳宇臺懷已隔清凉廿
載啟吉適仲春下澣歲陽更叶辛穰迎鑾正積雪
纔融農慶恰符土[瓜見]新膏普徧省耕覩耆幼同懽
舊館仍因捐費飭緡錢預賜圓成法果擕來讚喜
真僧(命章嘉國師扈蹕行慶讚禮)湧現佛輪證入妙明師利彈
指紀翠華四度猶感前巡含毫詠繡甸初程爰抒八
韻
隆興逮慶落臺頂重(去聲)瞻依並以廿年隔恒縈一念微
光隂誠迅速來往弗稽遲(自辛巳巡幸五臺閱今二十年本年二月舉行社稷壇)
(經筵典禮後於二十二日啟行計來往程途不過一月)是日啟春蹕行程歷帝畿
恤民還逭賦察吏騐歌祈憩館禁新搆(去歲即預行降旨直隸山西境)
(内蹕路所經除舊有行宮四處賞給直隸銀三萬兩山西銀五萬兩以資修葺毋庸損廉辨理此外總御行營)
(不許再有添建)行營按舊圻對時思育物勑命謹惟幾驀憶前
巡況悵非奉
懿翬
過盧構橋
今時名永定古曰桑乾河歷傳有明微卜漲曾無訛桑
熟必致乾多少期弗差(叶)乾少霖必少乾多霖定多去
歲桑乾際乃延一月過以此秋霖盛衝隄害田未幸雖
排淪成民已昏墊歌兹來過石橋長虹接岸拖春水頗
滿川桑時或有波(桑時弗乾則無盛漲也)五字識民艱蒿目歎若
何
郊行
昨歲秋霖盛春膏亦屢施(昨歲追畿雨水較多今春復速得雨雪兹蹕途所經四野)
(含潤麥苗秀茁較往年為勝而低下之區又或應沮洳之積耳)却嫌沮洳積已見麥麰
披迥異常年望(北方春月每艱雨今歲乃望晴無非厪農務也)惟欣快霽宜駐
旌宣大吏加恤事詳咨(直隸上年被水州縣已於新正降旨分别加賑並先後撥漕米)
(六十萬石部庫銀三十萬兩以資賑恤兹召見袁守侗萬咨問民隠據奏直属尚有積年因灾未完民欠糧米八)
(餘石銀五萬餘兩因降旨悉行蠲免)
良鄉行宫即事
壁有西巡句祝
釐隨
翟輿即今廿歲閱憶昔一忱虚傃駕當春發頓軒此夕
居遣閒思誌事把筆悵何如
降旨免直隸被災各府州縣積欠詩以誌事
去歲秋霖實異常猶看積潦道之傍(上年秋霖實異常年繼以昨冬今春)
(雨雪頻仍雖野含雨潤而道左低田沮洳亦所不免)雖教加賑出倉粟更與寬逋
逮地糧(新正已降旨將直隸上年被水各州縣分別加賑並先後截漕三十萬石撥迎倉米三十萬石)
(部庫銀三十萬兩以資賑恤)七府二州免追呼(去聲津順天保定河問天廣平大名宣)
(化等七府冀州遵化等二州屬均有節年因灾出偕米糓及緩征帶征銀兩)窮簷貧戶俾安
康曰休曰助豫遊要目擊灾黎更是蘉(七府二州節年因灾出借米穀)
(麥共八萬餘石又因灾緩征帶征地糧銀五萬餘兩降旨悉予蠲免以普春巡恩澤俾灾黎世致失所)
郊臺
三奏武成兩度臨(凖噶爾回部金川三奏武成庚辰丙申均於此郊勞出征將士)屢承
天眷意彌欽祇今惟切戒得志(昨歲于避暑山莊作堂題額並為記以闡戒得)
(之義)幸昔敢萌怙侈心臺迥俯郊永示後年深種樹已鋪
隂往來摛句頻識懼莫作尋常問景吟
弘恩寺
計里必經兹精藍隨喜宜莊嚴超色相龍象護威儀階
際看新草壁間吟舊詩昨春小憩景不隔柢如斯
涿鹿行八疊前韻
隆興慶落臨潭城驛程按頓由兹行兹州涿鹿蹟最古
律書定火紀載明不得已用聞之飽軒轅詎以斯稱好
止戈為武勝劵操驅以熊羆傳涉巧行館點綴戒效尤
無過一宿憩從(去聲)稠筆硯精良窗几淨亦復樂此摛句
留逮兹八疊前韻收實覺多矣綺言脩
御行營
早禁沿途憩館增(今春將幸五臺先於上年二月降旨直隸山西督撫除蹕途所經舊有行)
(宫外概御行營不訐增置屋宇並直隸賞銀三萬兩山西賞銀五萬兩以資修葺舊有行宫禁其捐廉辧理)
行營按頓駐因仍放彌卷密用稱便外圓内方制可徵
(行營外為布幕圓城内則黃布方城中設氊廬蓋國朝舊規制云)居以隔年真是迅(去&KR0882;)
(末往木蘭氊廬弗御者怱隔歲矣)觀惟向野雅堪凴消閑點筆還成什熟
處難㤀得爾能
過定興
春郊宿麥始青青期餅餌香輿屢停知潤長(上聲)因昨遭
澇念民艱為意無寧
柏巗秀氣鬱輪囷洞裏仙名萬古新雖遜大宗近寒儉
祗今亦少若斯人
策馬過保定府城
保陽兹省會是日過巡旌一騎市鄽閱萬民愛戴情徒
觀斯富邑更繾彼窮氓按轡因程近(遥來以年逾古稀率乘輿而行昨秋)
(並罷木蘭之圍今日以過省會偶一策馬)微慙髀肉生
至保定府臨漪亭行宫駐蹕叠辛巳舊作韻
畿輔恒傳蹕臨漪此駐旌廿年渾昨近春日正晴明古
蹟率疑信(畿輔通志載蓮花池元張柔所鑿引灘距河水建臨漪亭於上明知府張烈文及查志隆)
(重修)新詩自品評府城重搆築(府城向就頽廢因命發帑重修今來大覺改觀)兹
始閱工成
舫室口號
室因臨水稱云舫舟或可居又號廬名實主賓胥是幻
試詢真者定何如
蓮池書院
通志臨漪亭本曰蓮池上今却居城外就築行館創(臨漪)
(亭據畿輔通志稱在蓮池上則應在城内之蓮池今稱於臨漪亭畔搆行館而行館實在城外故辛已詩有臨)
(漪就古蹟憩輦搆新堂之句紀載難以微信大率如此)紀載率如兹艱得其真諒
書院實在此亭臺增新樣端乃開於方(觀承)成事不說放
興學則其善歷任踵相尚兹來閱諸生頗覺知趨向所
期正學敦詎誇詞藻暢處為傳道器出作濟時匠棫樸
意在兹勗之毋或忘新安復有之章宗蹟艱訪(通志載又一蓮)
(花池在新安縣西南金章宗觀蓮處邑人張光遠起臺於池北日看花臺云)然詎止兩哉備
說蓋無量
啟蹕保定之作
中山行館駐鳴蹕指前郵於邁貴休助諸凡戒滯留雖
云仍舊貫那免略新修昨歲穫非富民艱切隱求
方順橋
清曉保陽發六驂潤融風景學江南柳烟蕪露無塵裏
十里吟情逐處探
曲逆原因濡水名傳稱伐晉久分明元和改號誠無謂
(方順河發源完縣即古濡水於城北曲而西流故名曲逆左傳齊國夏伐晉取逆畤戰圂時曰曲逆是也漢章)
(帝元和二年以曲逆名不善改名蒲隂後人又改為方順云)逆順曲方有㡳爭
六二直方坤道順長橋名蓋取因斯肩輿徑過弗乘馬
老弗如前此愧之
謁
堯祠
堯母陵瞻古
堯皇祠謁靈瓣薌烟引白雙栢色標青柯榦殊三五(祠有)
(古柏二本大可數圍東林三榦西林五榦邑人以其神異殿前題聯云三皇一本五帝同根其東者尚青西者)
(已槁矣)東西暎戶庭去輿迴望睪謨典念儀型
按背誦書今人或謂之背念語雖俗然念者憶也誦
其書不憶其理與其人可乎張照亦有童子念經之
句可謂先得我心然竹坡詩話已早見之矣
望都覽古
望都有堯祠完縣有堯城四千年以下考古信難微且
如一堯耳數處有堯陵吕覽在榖林劉(向)王(象)謂濟隂
(叶)班固地理志以為在成陽(叶州即濮)羅泌作路史曰葬
冀州城冀州地甚廣究以何為貞即今錢載議親見
平陽曾捨是他似譌山原迥神明然斯事體大詎可輕
變更古帝所蔵處即天錫佳京親禮少皥墟原據曲阜
平(錢載奏堯陵應祭平陽且盛陳山川形勝指為神境考辨數千言因下廷臣集議僉以濮州堯陵即成陽)
(為秦漢數千年告祭之所有明輕改東平乾隆元年命王公大臣釐定仍復其舊今與其附會失真毋寧闕疑循)
(舊等語已依議行至堪輿乃後世之說余常屢至曲阜親禮少皥陵見其地勢平衍益無山川形勝固未可執)
(形家言以輕議古帝王陵寝也)後世惑禍福堪輿說乃興無據寧襲故
慎重論從公(叶)祠則各仍舊不悖可並行(廷臣議凡遇慶典仍于濮)
(州致祭其平陽一處倣束平之例該地方官以時展祀明禋備舉已足補前代專祀一方之闕毋庸再議紛更)
(為也)
定州詠宋事
元豐礟石守城資南渡於斯概棄之臥塌不容鼾睡者
建隆雄語那重思
題雪浪齋
雪浪齋前兩卷石一臥一立誰主賓(雪浪石一為礟石舊在定州一為片)
(石自臨城移至真假是非究記難論定詳見本詩並雪浪石)其間是非率難辨可
知今昔胥幻塵沃之水無不作浪稱以雪有若同神祠
中髯老應隱笑笑兹議論何饒脣
定州衆春園見山桃花始開
遇閏遲春令山桃始放榮庭前廿年别窗外幾枝横望柳
偏嫌弱疑梅欲鬭清含毫斯責實不負衆春名
雪浪石七疊蘇東坡詩韻
一為礟石如&KR0008;屯一為片石峯峙尊而胥冐以雪浪名
豈其名者智令昏礟者久占定州境片者移自臨城村
質之蘇曰作飛石定州者可守城門復質之蘇曰畫水
九原欲招兩孫魂(舊雪浪石之在定州者於蘇東坡所云朅來城下作飛石異哉礟石雪浪)
(翻之語為近以其&KR0008;屯磊磊有礟石之用及後之臨城者乃有篆刻雪浪二字考墨莊漫錄稱東坡帥中山得)
(黑石白脈如蜀中孫位孫知微所畫石間奔流云云則真得之臨城者又實似之然事隔七百年率難定其孰為)
(孰為假也因並置之定州之衆春園詳見所製雪浪石記)片石頗具奔流狀況鐫兩
字(即雪浪二字)留雲根我為解嘲乃並置不必求劍舟刻痕
兩張(若靄若澄)一董(邦達)蹟並弆其間是非無定論非則俱非
是俱是試看如是石和盆謂我顢頇亦聽彼無過偶爾
清賞存
三疊東坡刻盆石詩韻
舊石蘇刻識蜀孫新石雪浪復刻原此非彼是艱論定
誰能於此成案翻物當有偶喜共存奚必糟粕求於盆
徒觀坦臥與傑竪是即月窟即天根别久寄興那忘言
惟勤展義惠黎元
衆春園襍詠再叠舊作韻
瞥瞬怱過廿歲冬再來訝似故人逢故人試問伊誰是
韓者蘇乎二老松
宋史中人最有光非悠悠者恣彷徉韓之經濟蘇文學
合閱遺祠步入廊
晝錦堂中駭汗顔(用歐陽修語)相州今日草堂間一家先輩
設相較文筆如椽遜斗山
何代中山曾被圍守同擂木發神機(用東坡詩意)承平郡守
渾無事戲效兒童激雨飛
舊時行館葺修新途便西巡憩以春詠古因之思(去聲)遥
集今那鮮遇若斯人
至正定府駐蹕
廿年未到恒山郡瞬息流光昔即今親愛民情迎佖路
溺饑予意切深心原非問水尋山至惟是曰休云助臨
一節相應亦弗諱乘閒考古屢增吟
正定隆興寺三疊舊作韻
白駒過隙古語聞廿歲忽别相好尊(佛具三十二相八十種好)即今
瞻禮宛如昨識閣其閣門其門久敗重修兩置却(寺始建於)
(隋至今千餘年成壞新故不可數紀昨己亥歲發帑命吏重修一律普新復還舊觀示現金容改正朝向而常)
(樂我淨之真身實不繫於成壊新故幻為之體相詳見所製重修寺碑記)何殊流水及行雲
亥年興工子歲蕆落成辛丑來巡輪十里以外層樓見
迥出雉堞切鵬旻萬民迎輦益親切扶老㩦幼紛且紜
迤邐郡城入闉闍街衢有路祇園分前殿後閣歷歷閱
奎章懸額輝星辰(佛香閣即大佛閣聖祖御題)大士法相逾丈六
(即在佛香閣)訝兹卓峙何威神(大佛像實觀世音菩薩範銅金身高七丈三尺隋開皇時)
(即慕容熙龍騰苑改為廟名龍藏寺至周世宗時毁像以供鑄錢宋開寶中復修改寺曰龍興閣曰大悲)周
毁宋造經興廢亦何有關清淨身井中出銅河出木躗
言傅會徒云云(俗傳宋修此寺時寺後井自出銅又頰龍河浮至材木萬計語殊不經)增
卅六臂益無據(舊像凡三十六臂以銅重乃刻木為之置于銅像上轉覺附贅其實即千手千)
(眼亦同法身耳)空教塗汚灰與塵豈知大士本無我不動聲
色降魔軍因令洗滌復舊觀雙足兩臂萬古存(三十六臂既經)
(年久又復欲墜不知何時更以鉤索懸繋梁上昔年見之心殊不愜徒以陳迹亦祗因循兹緣一律重修乃命解脱所繋木臂)
(仍還本相金身)世六非多兩非少範銅兹現全體真西域真僧
行慶讚(寺工既竣因命章嘉國師行慶讃開光法事古寺重新得真僧宣教實為法會因緣難得之盛)
(事也)遠超一切禪和論建立掃蕩兩弗涉法螺梵貝如是
陳長歌疊韻事紀實重光赤奮若暮春
題廣惠寺塔
廣惠花塔由來稱亭亭傑竪玲瓏仍拾級自應騁望遠
而我來路遠倍增一方已然八如是見興不見何殊此
辛巳之蹟奚必循古稀天子今老矣
正定行宫三疊舊作韻
行館駐春夕流光閱廿年去來真幻蹟今昔假因緣風
過松隂舞月留竹影憐特兹行慶讚惜不共班禪(本擬班禪)
(回衛藏時順途至隆興寺行慶贊禮今福緣不果為之悵惜)
正定閱武
腹裏匪巖疆寰區久晏康詎當弛武備便以閱戎裝作
止原合度精勤要自強載咨司鎮者爾祖慎毋忘(正定鎮總)
(兵陳大用之祖陳福於康熙年間任陜西提督征𠞰因原叛將王輔臣陣亡賜諡忠愍追封公爵世襲三等子)
(賜葬寧夏入籍)
陜甘總督勒爾謹奏報甘省得雪詩以誌慰
北省春膏率慶佳祗惟甘肅遠縈懷今朝奏牘行營至
時澤霑田各屬皆(勒爾謹奏報蘭州省城於正月二十四日二月十一二日連得雨雪入土)
(二三寸並據蘭州鞏昌平涼慶陽甘州涼州寧夏西寧等府奉州階州涇州等州所屬各禀報於正二月内得)
(雪二三四寸不等地土滋潤耰鋤較易於邊氓大有禆益)計以寸分雖略欠究之
雨雪未深乘既因慰復還因惕夏長秋收普願諧
氊室
佛閣邊傍停信宿(正定行宫在隆興寺傍昨因寺工落成開光慶讚兼閱營伍駐蹕再宿)
前途氊室按程披依然宵旰萬幾勑耐可春秋四季宜
芸帙雅宜閑暇遣繩牀泮忘(去聲)昨今移巡南逐頓居行
館雖省駝裝此愧之(昨歲南巡自黃新莊至江南之直隸厰登舟沿途皆有行館雖免行)
(營駝載而修葺究不無勞費是以此次先期戒諭除舊有行宫外概御行營不許更有增置)
箕山
洛州應在豫之封何乃箕山此地逢善善欲長多豈礙
訛傳是處不妨重(箕山在洛陽登封縣境今行唐縣西北五十里亦有箕山俗以為許由隠)
(此上有冡盖傳訛云)
潁水之濱忽見由聞言更恐汙其牛求名既已薄武仲巢
父名何共許留
見杏花
時節弗相譲烟村杏報春紅苞全潤露白朵不妨塵漸
入崇山路寧湏曲水濱行唐逢上已(是日三月初三)隨意度芳
晨
普佑寺疊辛巳舊作韻
夾路蒼松籟謖然前臨水帶背峰蓮金身丈六祇如是
不覺流光隔廿年
色空易了未空空合十仍兹瞻拜躬且自山房成小憩
川巖隨喜望堪窮
阜平縣三依
皇祖元韻
遥遥見城堞歷歷經村杞斗縣亦怱到久經新雉址(縣城)
(久頽庚午經此命重修)戶有絃誦聲民風雅化俚入疆所宜問土
闢勤春耔山泉可引灌率弗資井水黔黎若相識迓我
重來止親切較前諄鞠&KR0957;跪弗起孰非
皇祖恩樂利貽比里惟是勖繼繩何能方
善美更因憶掖
輦翻然意弗喜撚指惜光隂遊目度關市載咨牧民者
無為以為理
御製詩四集卷七十九
