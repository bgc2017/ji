御製詩四集卷七十二
古今體九十七首(庚子八)
登鳳凰山澄觀臺作歌
鳳凰山今杭城外宋代却在禁苑中爾時偏安忘恢復
嬉遊泛索多行宫屢經兵燹率頹廢斷垣破礎猶或逢
乙酉之春南廵浙大吏綴景稍興工成事不說因亦聽
究之總覺欿於衷高臺澄觀我所額江山勝攬豁心胸
訝到水晶宫觀表(乙酉登澄觀臺之句)昔年清興會以重吳興真
有子昂蹟罷往恐妨桑與農(湖州有水晶宮古蹟即郡城南樓也因趙孟頫溪上)
(玉樓樓上月清光合作水晶宫之詩得名孟頫并自號水晶宫道人予舊題此臺以水晶宫相擬故附及之先)
(是地方大吏以湖州太湖漊港關繋數郡水利臣民盼望臨幸指示本欲允之前歲秋浙閩總督楊景素入覲)
(以圖樣呈進計程應多數日且聞縴道有礙農桑遂罷其說而漊港之水利則令該督撫率屬妥為濬治)
寄題道場山用蘇東坡遊道場山何山詩韻
道場何山本同麓或勝在頂(道場山)或在谷(何山見一統志)東坡
詩熟我胸中每思勝處試託足餘杭西望白雲漫其下
玉局曾遊盤儒傳何楷僧如訥俱成往事付流湍省方
今歲當春出要在民瘼咨前席頗聞吳興耕織勤梯田
寸地桑麻植(湖民素勤耕織而水鄉田土無多其藝桑者起土培高四面種植寸地不遺聞縴道)
(所經不無有礙桑田之處是以命罷廵蹕)縱懷螺黛與烟鬟欲往寧弗勞民
間以此竟罷命廵蹕寄題遥自鳳凰山蘇詩偶復和一
旦那論得全及得半望湖亭畔漫泐碑(道場山頂有望湖亭云)漊
港疏治廑顧嘆
題船室
春秋十五閱流年新樣重看室仿船(乙酉年地方大吏新備者)真是
卧遊参水逝不妨戲論置山巔江湖俯處如堪泛星斗
近時若可搴咨爾封疆扈蹕者作舟應憶濟于川
御教場口號
空說南朝詰武揚戎裝教習逮紅裝本無恢復中原志
留此真成是戲場
燕雲嶺
梁時興建識涒灘十六年過此重(去聲)觀為憶曩時兹掖
輦愴然俯首祗餘嘆
敷文書院三疊舊作六韻
久矣别書院重修時對文載咨爾多士何以稱(去聲)尊君
值此興學際應思課讀勤虚車凛有戒實地鄙無聞雅
正原非飾清真不貴紛他年棟梁器兹日蒯菅羣
清漣寺觀魚四疊舊作韻
依舊清漣寺别來十載餘迅誠莊夢蝶知笑惠論(平聲)魚
乍凭(去聲)奩開鏡還欣檻倚裾泳游隨所適潛躍任其如
物意參理趣新題接舊書鱗中足智者誰試釣竿歟
岳武穆祠
相過(平聲)必紀詩忠勇實嘉之屈死夫何恨每生豈肯為
存心義有素報國志無移飛白曾觀諭由來情見辭(内府)
(蔵宋高宗付岳飛手勅云卿盛秋之際提兵按邊風霜已寒征馭良苦如是别有事宜可密奏來云云初無督)
(令恢復之語其願與金國議和之意已隠然言外矣)
金鼓洞
深沉洞穴鎖巃嵸異響常因吼謖風武穆孤墳近其下
至今金鼓氣猶雄
過棲霞嶺
嶺上多桃樹春來燦若霞過之適此日棲則付誰家那
禁溪流片(嶺下有水名桃溪)即看林綴葩廻輿問僧紹(齊明僧紹隠居)
(江南攝山後因其宅為棲霞寺)南北定何差
紫雲洞
黃龍(洞)帶左棲霞(嶺)右牝洞居然據路中未可鳴鞭過
弗入春風坐似拂秋風
黃龍洞
山陽迤邐至山隂古洞黃龍此重(去聲)尋巒谷峭間步由
迥竹松森處望延深依然石佛禮當面何有金經悟入心
移自吳興慧開剏(見西湖志)徒遥題句罷登臨(宋淳祐間有僧慧開初說)
(法於吳興之黃龍山後卓錫於此洞因得名洞中石佛高二丈許相傳即慧開所鑿吳興雖有慧開古蹟今既)
(罷吳興之行僅惟遥詠耳)
題宋製蘭亭硯
舊阬想出艧村湄圖作蘭亭修禊時韻事自來應入畫
雅人端合有深思崇山峻嶺依然在視昔由今定不疑
欲告臨池摹帖者阿誰誠弗愧羲之
詠官窰三足洗
紫土陶成鐵足三寓言得一此中函易辭本契退蔵理
宋詔胡誇切事談(楓忩小&KR2213;載道君益八寶為九王初寮草詔曰太極函三運神功於八索)
(可謂切事云)
題漢玉璧
製傳自姬周稱謂率炎劉名實何常定完全喜尚留䕫
紋圍外緻粟顆簇中稠庇蔭登嘉榖王孫寶有由
月(暮春上澣)
魄影已過弦依依漾碧漣示虚中有實幾望必將圓桃柳
争春夕笙歌息暮烟平湖景已好寧渠在秋天(平湖秋月為西)
(湖十景之一)
飛來峯四絶句
西天竺與東震旦大地三千一掌平宇宙以來便有此
寧資慧理始傳名
&KR0785;瓏峯裏﨑嶇棧熟路之中展步尋以世語形容弗得
虛空體現妙明心
嵌巖梵像無央數聞說鐫成自大元(西湖遊覽志云壁間布鐫佛像皆六)
(代遺蹟而傳聞以為元梵僧札穆揚拉勒第所鑿札穆揚拉勒第發掘南宋陵寢且以貪滛獲罪其過惡固多)
(蓋由元季祖縱梵僧所致至鑿佛石巖其善緣亦不可沒也札穆揚拉勒第舊作楊璉真伽今譯改)福業
禍因齊置却景增萬古護祗園
岰㠡竒峯烘翠烟緩尋詭徑意祺然閱兹常住威光裏
弹指頃過十六年
題靈隠寺
靈隠易雲林
奎章歲月深(寺舊名靈隠額即皇祖南廵時易名雲林寺御書也)名從工部
借詩憶考功吟詎必頻賡韻那無一寫心偷閒成五字
佳境向前尋
四和
皇祖靈隠寺詩韻
峯入飛來路&KR0785;瓏復﨑峨即看佛宇富應識
祖恩多春物鬯階卉山雲潤壁蘿豈期十五載仍此一相過
韜光菴
靈隠暢清遊曲徑西北向翠雲入叢篁赤城盤疊嶂尋
幽極蓊翳造端乃宏曠近山遠者湖縱横歸一望竺菴
名韜光其義藴無量衣錦復尚絅儒佛豈殊狀
韜光菴再疊舊作韻
重尋幽谷入筠林步步非塵得得深佛宇不期行以到
詩情相與酌而斟松聲泉韻近宜聽山色湖光遠豁襟
此是天龍一指處去來今那覓從心
遊普圓院
永福資嚴屢易號兹仍溯始普圓稱峯標石筍陵雲獨
泉冽金沙落磵層蘇(子瞻)趙(閱道)遊蹤尋已冺屠(隆)徐(弘基)題
額見何曾重看修葺供吟眺未識予心益愧增
按此院開山於劉宋元嘉時至石晉天福間顔為普
圓院又名資巖南宋咸淳間改為永福寺資巖無所
取義寺何資於山巖乎意謂西湖志誤書嚴為巖遂
以訛傳訛耳盖父謂之嚴君作寺者必因資其父之
冥福遂以資嚴名寺耳且雷峯塔下别有顯嚴院亦
即作寺者取顯揚其親之義足為資嚴誤巖之証雖
梵書有莊嚴之語但单書嚴則不成文佛以慈為本
無所用嚴也因為訂正並識於此
杭州唘蹕廻鑾之作
勝遊亦戒泥留情適可言旋唘蹕旌九日快晴一夜雨
幾章清詠二編成(南廵詩率以三本書之自京起程為一本自入江南至西湖遊畢為一本)
(今自杭州廻鑾則第三本之首篇矣)山明水秀誠欣我蠶事農功恐誤氓
籌度柴塘教易石(入浙江境即先至海寧閱視塘工見繞城石塘内有工二十餘丈及杭城)
(東老鹽倉處有柴塘四千二百餘丈雖現尚完整然究不如石塘之鞏固命督撫據實勘估改建石塘俾濱海)
(羣黎永享安恬以副子先事豫籌保愛元元之意斯實廵浙第一要務也)保民計不負兹行
雨(三月十三日)
南國多逢雨時晴是此春(江浙素多春雨今歲自入江南境即時雨優霑至蘇州乃)
(晴將及旬入浙境復得優澤至杭州又晴將及旬兹扵啟蹕廻鑾前夕復被渥霖至今日卓午方止傍晚遂快)
(晴)優霑已盈尺及節正依旬佳處罷遊豫良田起墾畇
更因望齊冀渥澤可叨均
即事
田望春膏蠶望晴若晹若雨鮮兼并時逢今歲邁廵值
心為此邦慶幸生即看老愉而幼忭絶勝柳媚及花明
是應翠蹕言旋矣莫誤民間織與耕
題木刻屏
税駕登臺鶴去翩採芝來者石橋邊壺中總是烟霞侣
名姓何須問列仙
右壺天薈景
水亭四面俯鯨波宛轉虹橋少客過小艇艤來有魚賣
晩風正好煞漁蓑
右虹橋晩艤
有樹槎枒有石稜層臺入影鏡光澄大家氣韻雖工寫
似此分明若箇能
右鏡閣秋澄
晴
春雨既優渥春晴亦載陽苗而秀滋麥柔以穉宜桑川
路徐輕櫓陌谿出懿筐勤劬逮婦子誰曰樂江鄉
嘉興道中作
去時桑葉未抽齊返棹桑隂綠覆低正是蠶忙此鄕最
未宜歸舫更教稽
填潭積土有諧傳(茶禪寺吳越時為保安院宋改景德禪寺又名三塔寺壬午南廵時賜今)
(名相傳寺基為潭不利行舟來往唐僧行雲填土起塔鎮之因以名寺土人相沿之說如此)三塔而
今尚峙然僧侣向曾乞題額與名遂舉趙州禪
龍井昨纔述橋事嘉禾今復識堂名(蘇軾訪文長老嘗三過湖上汲水烹)
(茶復人建堂因以三過名之在府城西南)再斯可矣三仍再玉局居然未忘
情
已收宿雨烟未泮寫景傳神更詠詩今日晴明異名實
直教舟過恐程遲
迴蹕至蘇州即事有詠
舟艤鞍憑路不賖(迴蹕至蘇即艤舟由葑門按轡入城路較近便)扶擕瞻弗禁
喧嘩廿朝曰别本非别四海為家即是家信宿駐鑾憩
扈從片時摛藻詠清嘉豈無餘意因民戀政務程期肯
或差(計程至江寧即應閱兵試獻賦諸生又鍾山謁明陵徐州則閱黃河到京後又有殿試散館朝考引)
(見諸務并民情北郊大典均定有日期難以改易雖依戀欲多留數日不得也)
三賢堂三疊高啟韻
李迪昔摛詞扵蘇頌三賢後來有高啟五字繼芳傳在
蘇斯言蘇能無賡韻連櫟陽以疾辭姑胥以疾痊焚香
掃地坐顧(况)劉(禹錫)同登仙(右詠韋應物)自杭分司蘇一水下
碧川出汙而不染有如濯清蓮(右詠白居易)夢得號二王挟
邪勢利牽治郡乃課最頗稱救晚年(右詠劉禹錫)至今留堂
名名亦如雲烟讀史能幾人幾復知媸妍即境考遺蹟
亦足薌文筵善善欲其長棄短吟斯篇
高義園
七百餘年地天平尚范家林泉寧彼愛景概致予嘉樹
即交讓樹花為能忍花舜之徒是矣循路喜無差
題高義園蔵范仲淹書伯夷頌疊前韻
聖之清乃伯夷也小范原為任者流可識頌書聊寓意
應知記作未忘憂(謂仲淹岳陽樓記)重看真蹟惟增快世守家
聲信弗羞秦(檜)賈(似道)富(弼)文(彦博)胥鑒賞今思未是集狐
裘(伯夷頌自宋及今題跋頗多甚至秦檜賈似道亦厠名其上與富弼文彦博並列實為賢奸相混未可謂)
(以類相聚如集腋成裘也)
白雲泉五疊白樂天韻
白雲復此俯巖泉聊趁春遊片刻閒一十六年消底事
淙淙好在滴其間
題龍門三疊高唘韻
天平之龍門不知誰留蹟青邱已題句五字拈明白雄
峯走若怒到此忽雙劈曾無浪瀉河但有月湧夕訝此
金閻郡移彼底柱石千年古蘿薜蒼縈復翠積向曾一
涉吟十五春秋隔重來乃熟路何妨詭蹊窄曲鍼嫌磁
石腐芥棄虎魄一經高氏詠秀色生巖壁把筆擬欲罷
其如興偏激遐思唘之事未忘情點額向謂德潛勝年
老登仙籍(壬午題龍門詩云何一謂真龍還削神仙籍德潛大勝之老作金門客意以德潛晚受恩)
(遇得全末路盖勝於唘之點額乃因徐述䕫詩序事發敗名身後實深負向時期許也)言行不相
符空負李膺客
詠雕漆洗桐筆筒
桐乳汚桐意弗甘課童為浴汲清潭癖痴頗似嵇中散
好潔嬴他七不堪
上方山楞伽寺
上方結精藍自因境清静金仙所宜居開士所宜領而
何起樓臺用以供玩景前度蓋已然重來益修整小坐
意為恧豈合方之省雖云弗勞民却近遊觀逞質諸兩
足尊亦恐弗相肯
石湖八絶句再疊王寵題周臣畫箑頭韻
别久斯當意切憐石湖烟景宛如前畫屏静展翠濯雨
玉鏡平拖朗暎天
東村筆趣足風流氣韻兼之若動浮山靄欲開下歸鶴
湖波點破起飛鷗
參政當年别業開詎知今日有樓臺前番乙酉今庚子
點綴嫌他備兩迴
雅宜七字似天成題箑風生動摇(去聲)輕即境即詩相印
證不差些子是神情
風和日麗颺游絲步輦徐教畫裏移喚雨隔林聽鳩婦
闖波躍藻出魚兒
峡瀑淙池半畆強鐫題兩字勢飛翔(海潮菴後石池半畆鐫題石湖兩字)
(於壁上石湖之名蓋始於此非謂山前連太湖之湖也)不知者謂太湖尾錯把行
春借作梁
鳴鞭問景向城歸(由石湖還蘇城策騎可逹不必棹舟)不必牙檣引纜絲
西望靈巖山頂寺祗餘塔影插雲微
室豈維摩天雨花興闌歸路踏平沙最憐接踵駢肩者
翹首歡心仰翠華
題玉鏤石湖景杯(倣明製犀角杯式為之)
玉石子如犀角材鏤杯明製試摹哉上方山頂楞伽寺
憶我其間得句迴
題明人西山勝景書畫合璧冊
久貯西山勝境圖來廵一一證無殊踞湖風景依然好
拈句人慙尚故吾
右劉珏踞湖山
上方一帶皆臨水浸入青山影漾流茶磨如詢何代始
依稀鴻漸與名留
右沈周茶磨嶼
横山移郭號稱新可識稱新者古人祗有青帘與白屋
閱他千載幻和真
右沈周新郭
石室罪除勾踐纔西施猶自寵蘇臺那知暮樂朝歡裏
已自横塘有越來
右唐寅越來溪
横亘溪湖夾鏡連兩頭桃柳鬭春烟十餘年别夫何異
只覺民情越懇前
右唐寅行春橋
越來溪上跨長橋傳說當年建傅潮何必經行始留句
愛他語叶稼之饒
右唐寅饒稼橋
横築塘看南北排分流東出望無涯臨風欲擬郊寒句
恐匪行春育物懷
右文徵明横塘
水闊峯高静絶塵題尋舊句景吟新范家参政雖留號
不啻江湖放浪人
右文徵明石湖
春日桃花滿塢披六如圖尚有遺詩長歌擬仿樂天白
白俗謂他俗過之(桃花塢為唐寅舊居寅自題桃花菴長歌其意欲仿香山然香山詩昔人)
(即有白俗之譏若寅詩則更俗而近於俚矣)
右陳淳桃花塢
治平居北紫薇南接以長橋卧碧潭五步行看風景異
山隂何異鏡中涵
右陳淳紫薇村
以王紱溪山漁隠圖賜惠山寺弆珍以償竹罏四
圖回祿之失詩以誌事
四圖回祿雖分補(竹罏王紱等四圖既燬因為補寫首卷而命皇六子及都統弘旿侍郎董)
(誥分寫二三四卷雖詩畫依前而氣韻非昔乃復檢石渠所弆王紱畫卷郵寄賜之)氣韻終嫌似
舊難爰命石渠出真蹟俾蔵僧舍作竒觀幸兼跋語存
原博(惠山王紱竹罏卷有吳寬題跋今石渠寶笈所弆王紱溪山漁隠圖亦有吳寬跋語稱其詩畫並臻)
(妙境與竹罏圖筆墨絶肖欵識依然賜蔵山寺俾還舊觀庶為名藍復增韻事)一例長圖寫孟
端試問惠山白足者可猶飲恨有司官
漪瀾堂再疊前韻
玉局當年題此堂重來試閱鏡中光過眸歲月真無住
漪面波瀾亦有章繞砌不妨任清濁隨流那復計圓方
促成七字言旋蹕恐就瞻民候久長
若冰洞
流出為池方與圓溯源冰洞得淙泉濯清因識具深義
六一成之含地天
賦得春日載陽(得風字八韻會試題)
姑洗律方應大梁會並同陸東行麗日臺上報㴞風條
鬯陽初發暄和氣正融辭冬遠嚴栗迎夏近厖鴻勾出
萌都逹柳昏斗曉中陌看柔葉柘庭有始華桐旋(去聲)旋
花甎影遲遲蓮漏筩皆春欣與物益切執規衷
雨(三月二十日)
旋蹕舟行正值閒吳雲密羃遠峯鬟巧其晴寄江天外
沃朕心滋麥隴間䛕頌猒聞娱上下惠鮮益切憫惸鰥
溟濛中裏敲吟罷迴望九龍失却山
劍井
公子延陵冡暨陽訛因觧劍正何妨笑他輿地傳仙蹟
拜相讕稱井吐光
按劍井在武進縣東南二十里其初得名或因季子
有為徐君觧劔繫冡樹事而延陵有季子冡在暨陽
卿毗陵劔井即以此附會傳訛亦尚有說乃輿地紀
勝則稱劔井為葛仙翁駐馬之地郡人有拜樞相擢
大魁者皆先一歲瑞氣氛氲升騰累日邑宰陸元光
立石紀之云云其說益復支離去真彌遠凡紀載所
傳事蹟失實難以盡信每有類是者因於此詩及之
聞京師得雨詩以誌慰
翼旦西湖唘蹕旋(扵三月十三日自杭州唘蹕迴鑾此謂十二日也)密雲終日
閣霏烟那知移作京畿雨(在京王大臣奏報十二日寅刻兩甚濛密已刻後時落時)
(住至晚方止入土二寸有餘於二麥大田實有禆益)繼被深滋江國田(十三日杭州回蹕前)
(夕即兩自宵及旦至午方止雨勢蓋自北而南云)地隔三千郵報至澤霑二麥
隴苖芊既欣略惜欠優渥望蜀予心自昔然
舟過揚子至金山駐蹕作
廵鑾將次至金陵一宿程留浮玉仍(向幸江寧自丹陽城霞閣舟行過揚)
(子江駐金山一宿次日渡江遵陸駐龍潭兹仍其例)風順而平送舟速江恬以
静不波興佈隂樹葉餞春張(去聲)似繪山花望夏增拱讀
穹碑今溯
昔(金山寺恭□&KR0882;予皇祖御製奉山碑記辛未亦製有恭奉)(皇太后駕臨金聖母駕臨金山)
(之記今風景如舊而觸目縈懷祗增感愴耳)無心問景慽難勝
山東廵撫國泰河南廵撫榮柱各報得雨詩以誌
慰用三月十三日雨韻
駐鑾晴及節(駐杭州晴將及旬)迴蹕雨霑春先後連四省(浙江於迴)
(蹕前夕及次日得兩在京王大臣奏報扵三月十二日京師得雨二寸餘兹國泰奏報山東於十一十二兩日)
(濟南等八府濟寧等二州普被春膏自三四寸至五六寸不等榮柱奏報河南於十一日自晝及夜甘&KR0584;優渥)
(四野深透十二日兩勢未止雲氣甚廣云云)渥優總上旬麥麰資粒實禾黍
起耕耘所幸殷勤望(十三日杭州迴蹕兩詩云更因望齊冀渥澤可叨均今果據山東河)
(南同日奏至惟直隸尚未報到想近在鄰疆自可均叨渥澤)誠叨被澤均
讀杜詩口占得句
昨日之昨去難追今日之今無駐時百年之來迅若斯
由今視昔何須悲杜老豈重讀杜詩然而杜老原在兹
顧兹弗捨眷戀迷不值一噱誠堪嗤
題漢玉赤刀
赤刀有赤仍餘白式仿姬家製實劉作佩何殊戒急緩
取裁兼用濟剛柔緬思大訓還堪厠隠懼太阿莫倒投
設使羊脂割以正笑他蒿目可分不
句容道中作
遵陸大江邊衢平直似弦所欣宜北馬乃覺勝南舡麥
穗秀將實菜花開以全三茅曾不問我意匪求仙
雨(三月二十四日)
駐鑾見雨落作觧聽雷鳴真是如人意自然宜物情飛
簷垂瀑響虚砌受盆傾仍有非常願願兹逹帝京(三月十二)
(日京師得雨二寸餘未似此優渥也)
晴用前詩韻
渥雨入宵止庭柯乾鵲鳴利秧浸稻種飽穗喜麰情塵
静沿峯轉谿喧赴澗傾棲霞喜停蹕指日到南京(於棲霞信)
(宿駐蹕擬廿六日至江寧)
慧居寺疊乙酉韻
精藍據向陽熟路到曾常風静乃旛動禪圓而戒方寺
原超下界僧自富齋糧試問出塵地可真選佛場愛他
别室迥却盡納山光
賜額慧居改(寺本名隆昌在寶華山梁僧寶誌駐錫於此聖祖南巡勅改慧居寺)
(賜御書額)千秋名永揚
駐棲霞行宫即事有詠
於斯有宿因心鏡兩無塵樹色自太古山花又好春壼
中仰天鏡座底俯泉紳一瞬十六載今來忽七旬
題棲霞十景
長江為帶白山襟攝養寧因藥草尋幼挈老扶鋪蹕路
惬予一十六年心
右棲霞山
行宫之内最高處高處得泉他鮮同滙作清池鑑毛髮
諸峯圍印影玲瓏
右玲峯池
竪峯萬古矗嶔嵜高閣仍兹偶對之太白香罏詠瀑布
一時日照想然疑
右紫峯閣
過眼浮光迅若馳重兹書舍萬松披山房設果刮目待
猶昔人哉慙自知
右萬松山房
入自蒙茸得以深豁然開處見天心天心原在人心裏
應向聖經章句尋
右天開岩
尋幽最喜得居宜遠郤俗塵引静思雅合付之僧紹軰
千乘萬騎此何為
右幽居菴
詭峯摇刖復㟏岈鋪谷傾崖蹙浪花是水胡然今不濕
山靈直欲傲江巴
右疊浪崖
一泓無滓印空澄山脚泉歕珠顆砯憑攬不殊昔年况
剔疏猶憶尹家曾(江總攝山棲霞寺碑稱尹先生記曰山多草藥可以攝養故以攝為名云)
(云此泉復經前督臣尹繼善疏剔亦今古因綠適相同耳)
右珍珠泉
橋以虹稱溪以鏡藉來幻喻却成真因思世上號真者
何一而非幻所因
右彩虹明鏡
闍黎公案底須刪又見巖雲佈德山空也色乎難著語
彼英英者袛閒閒
右德雲庵
登最高峯作歌
總斯一攝山巒壑派分夥而皆朝宗頂如佛螺髻妥凌
晨肩輿陟紫峯(閣)萬松(山房)幽居(菴)循徑從竒松詭石太
古蹤槎枒詰曲披蒙茸豁然開朗神心泰是乃造極高
之最落星以為襟長江以為帶攝兮無所不包含小㦲
採藥養生談是時天風拂嶃嵒峭寒切體旃衣添牛頭
一帶俯視南此為足底彼峯尖孰能乘天風駕鸞驂消
萬慮於華巖六朝往蹟誠其纖
白乳泉試茶亭用皇甫曾送陸鴻漸棲霞寺採茶
詩韻
石壁隸書六歲久莓苔生(見明盛時泰攝山志即白乳泉試茶亭六字)適自
高峯降遂緣曲棧行小憩笠亭幽慢試雲竇清曾羽茗
蹟邈兹復傳其聲
題太古堂
就山以搆堂堂豈如山久斯堂固今為山實太古有居
然堂占之寧渠非享帚名山意若云復久待可否
武夷一曲精廬
言勝彼以山是獨勝以水水亦非浩瀚一曲斯足矣渒
&KR0008;挂崖口澴瀯圍砌齒武夷我豈見想或有同此因思
世間物何莫非名擬
春雨山房對雨
山房號春雨昨至乃晴明適自山遊回山雲四面迎徐
霏乍急陣簷泉遂霔聲峯姿及樹態隠現萬變生珠簾
垂八忩鳳笙奏六霙把筆坐山房佳哉善循名既云踐
其實便可以時晴
晴
快雨復時晴潤暄欣適平行宫背北麓曉駕指南京廵
狩巡所守觀民觀我生幸逢諸事吉惟益凛持盈
按觀九五之象朱子注之曰人君觀已所行不但一
身之得失又當觀民之善否以自省察如是則君與
民為二非一體而自省察之語亦屬引而不發以余
論之君與民本一體民心之向背宜觀也民風之善
惡宜觀也民生之治亂宜觀也是此三者皆觀民之
要而其餘宜觀者不可屈指數然此三觀皆應觀已
之所行有以致之若曰觀已之得失又觀民之善否
是朱子所謂話成兩橛而非一體矣因用象語故闡
其義如此
燕子磯即景
巖徑度輿輕塵消泥不生暢觀緣造極快意是新晴柳
絮殷勤舞山禽自在鳴長江静風浪來往任舟行
遊觀音山永濟寺
一帶山崖依大江棲崖蕭寺若吳艭下臨無地意無住
上睇得空心得降何必孤舟鍊鐵鎖(俗稱鍼鎖鍊孤舟)恰如破
浪挂筠䉶普門明示法惟識(三界惟心萬法惟識又惟識故聲色摐擬出指月錄)
即境何妨聲色摐
御製詩四集卷七十二
