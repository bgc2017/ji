遵巖集卷五
明王慎中撰
五言排律
聖誕前期一日寓直客部同屠儀制郎中詩以
柬之
瑞氣滿南宫星河渺渺空千廬翊警衛萬國奉朝宗蹕
路風先净帷張月自通□雲當極北曜宿及霄中謬籍
叨分直仙郎嘉自公何其頻視夜彼美切循躬秉燭晤
言久焚香宴坐同岡陵徒欲祝巴里愧難工何人嗣周
雅待爾振王風
屠郎中儀部署館新成賦題九韻
仙吏日攸寧華館肅虚清地是君王賜材兼將作營象
維扶棟宇納景敞軒楹北斗掛簷迥西山對坐明迎秋
朱火變當晝白雲生為沼滋魚藻䟽畦長鹿苹唯寅皇
振采多暇鳥求聲琴與商歌合詩將起草成何言堪野
獲蘭省待嘉名
伯氏曾漸溪先生奉使冊靖江王敬上四十四
韻
漢將標南紀周王暨外埏黃支開象郡赤社直牛纏濰
水扶桑表鬱林滄海邊霜清八桂瘴嵐結九疑烟立壁
攢青蓋飛峰削紫蓮伏波盤荔峽羅閣瞰梧川光色美
如此珍竒産固然軌苞輸御府貢篚達郊鄽經野襟交
廣肇封俯柳全授圭羅赭組分土胙炎天玉葉枝璀璨
銀潢派接連維城宗子令開國大君專帶礪河山固金
湯磐石堅瞻依一萬里屏翰二千年惇族紆宸眷建侯
展睿權文閶簇仗啟廣樂鼓鏞闐貝闕丹霞裊銅樓霽
景鮮冠裳趨濟濟纓&KR0008;萃翾翾節捧星辰上制傳象緯
前瑶函藏寶冊金櫃閟琳編翠琯祥雲抱紫泥卿日懸
皇華十道出司諫一身遷螭筆暫須輟龍顔夢尚牽蘭
坰張祖晏桐柱奏離絃雪送燕關騎春催楚蠡船異花
紛拂䌫怪鳥噦迎旃廬霍行堪結巫衡覧更便槎搖弱
水影旌颺閬風顛列洞密猩語諸蠻解漢言岡巒眺邈
邈原薄驟駪駪篁竹啼猿合石楠蹻&KR1702;緣輶軒駢入境
劍舄忽登仙聖主威光近明王禮數虔遐荒憲命播藩
域寵靈宣晝向日邊接昏從花下旋墀迎珠躡履裾曳
&KR0008;平氊淮國讌游洽梁園詞藻傳觀風行問俗訪古重
懷賢帝子蒼梧些湘妃澧浦篇堯山澆桂酒舜廟擷芳
筌逢鶴還珠洞尋砂勾漏泉豈云奔命遠宜是勝遊偏
謝客唫應遍仲宣賦可鐫茫茫五嶺外何日使星還
上外祖李竹坡先生致尚寶政二十四韻
國運開貞泰今王禮舊耆頒旌招野伏驚代擅雄姿邦
俊推公望朝章屬令儀丘樊馳束帛海嶠動綸絲玉署
初移寵金扉後命貽西垣瞻日殿内闕切雲司雨露青
冥潤弁纓象緯疑秪言翔岳鷟詎意曳塗龜道大經徇
禄幾先果避時竟忘魏闕眷不廢考槃詞臨組惟三揖
封章懇一辭皇心揆赤悃温詔下彤墀計决羣賢早名
高一代垂滄波薄赤紱黃髮狎青鷖棲谷情自得還山
跡信追直嗤少室出誰賦北山移蔦戶琴書暇筠莊歲
月遲江天疏遠目花鳥怯新詩傲世南陽蠖尋仙綺里
芝瑶蘭湘畹紉玉樹謝庭枝峻節元齊杜養真亦尋雌
登龍漢士慕歌鳳楚狂悲尚想篇翰接終虚几杖隨因
風敷此曲遥望碧雲涯
天津覽海
登高以望遠窮髮此天池滉漾迷三島鴻蒙辨四維浮
波極地際蕩景𦕈雲涯日月懸孤嶼江河灌漏巵直將
天作畔聊取漢為湄恨鳥啣枝沒摶鵬蹋翅垂乘桴傷
孔志摛賦慕班詞衆水朝宗去何時一似之
舟中
行路難如此嗟子何滯違朝征沙鴈引晚泊渚鳬依席
勢乘風駛棹謳擊汰飛濟深揚桂枻厲險戒袽衣冐沚
葭侵露緣崕柳礙暉波文明夕照水色長寒威遠火看
還滅孤烟廹已微勞歌徒自奏惆悵未言歸
發東昌道中寄酬寇太守
舟行聊騁望天宇曠微微河曲回隄勢川明泳日暉通
波連井邑平壤畫封圻亭皋千里衍墟市百家稀玉堰
龍蛇蟄金郊草木腓獵騎呼鷹去漁蓑罷釣歸夷猶雖
有適徙倚欲何依山嵬瞻岱近天遠望畿非禀訓亨重
坎悼心未息機故人相念者為見斷蓬飛
始至畱都戶部作
謫籍復收掄天心為洗冤榮枯元有分憂喜自何門器
小乖通理才微誤再論未能思舊過轉使愧新恩秩蕞
堪安拙官貧足避喧不知都邑異但覺省闈尊質是砆
慚玉班非鷺接鵷鴻棲猶得桷羊觸戒臨籓薪積宜先
賤舌柔悟後存為看桃李下成徑亦無言
戶部攝篆作
握蘭叨入省愧此大夫紳周時官主地漢室署名民已
是為郎久翻疑從事新掌邦三壤賦奏計四方人無術
䟽泉布何能學算緡迂疎下吏怪懶慢上官嗔治牘難
稱敏趨期常苦頻非關王事急祇是早閒身
戶部寓直作
凉月静高松華扉掩幾重沈冥遺吏道恬曠絶人蹤宴
坐時聞桂行吟暗度蛩漏聲風易斷山翠露偏濃襥被
同今宿含香異昔逢羈違雲卧性病損世交容擇木難
如鳥潜泥不是龍千門分曙裡猶記聽朝鐘
題雙橋别業為倪考功大夫賦
石橋人不到雲水自為家峰勢低窗入溪流向峽斜田
園三戸闢草木四時華拂席殘雲戀垂帷白日賖穴開
成鳳羽畹藝茁蘭芽振鷺天庭後鷗飛多少耶
送項膳部遷之出守臨川
翩翩五馬貴盡頌用賢宜辭省蘭俱遠之官鶴與隨行
春時擁馭坐嘯書垂帷山遶右軍宅天清内史池名將
先輩掩政起後人思他日徵良吏看君第一碑
寄贈李邦良應聘修兩浙志
霸王開列國牛女直揚州興廢傷千古人文著九流才
高宜可作衆體莫能讐赫矣䧺圖地居然載筆遊贊詞
無下士舘榖有諸侯跡訪虞廵始書從越絶修勞思應
夙夜託志在春秋成將藏禹穴待取好書求
閒居
寂寞棲窮巷蕭條獨揜門機忘親散帙交息絶華軒隠
几非遵孟閒居已勝潘幽蘭充士佩好鳥與人言有飯
時餐菊無憂不為萱陸沉同蠖屈泥辱異龍蟠倦禽知
反宿落葉豈歸根懶拙從吾好惟思守故園
閒居對雨作
閉門亦已静零雨亦凄情暎牖增寒色鳴除急暮聲亂
雲時聚散淺溜漫縱横濕突烟難起荒庭草欲生端居
觀大化抱膝絶微營自顧貧非病堪嗟學代耕方慚聞
道晚始悟視名輕終當謝人世偃息返柴荆
同陳石亭太僕訪顧東橋山庄因縱遊山寺承
徐九峰道人見問遂以貽之
端居不自適訪隠出郊原一路通樵徑千山揜蓽門披
雲開竹院斸石採苓根農事興南畆漁歌到北軒聞鐘
尋遠寺憩杖眺孤邨虎守林中卧猿参講後言巗花難
辨色谷水不知源因愧微官傲彌欽至道尊君將聞好
事書此一同論
夏日田家
首夏新晴後田家事事宜耘耔知土性老少話天時野
飯初登麥家資在種葵燎原延暮燒築圃待秋菑谷鳥
臨耕勸蹲䲭往餉持相逢矜力作不識但蚩蚩
觀周明堂故基在泰山下
帝行先出震茲土表青陽對岳朝羣后膺符築九房隂
陽隨向背天地象圓方環水形裁璧疏窗色順鄉時廵
春首幸景側晝偏長禮樂承三統華夷奉一王經年宏
構冺易姓故基荒難覩周人制徒聞王者堂基崇占積
厚隅廣卜圖昌禾黍榮為壠牛羊踐作場竚瞻停服馬
不至感鳴凰勿須傷已毁布政俟今皇
題賓野堂贈胡竹亭司寇
芳村帶近郭大老此安居闢戶延遥巘為園激淺渠虚
亭修竹拂曲沼小萍舒閣庋恩存詔門懸予告輿家中
婚嫁畢世上是非疎日抱藥邊甕時巾花外車燃燈親
把筆抽牘自藏書揮金宴閭里何似漢廷疏
題泮東書屋贈萬治齋中丞
巷陋因仁里隣芳接泮宫幽貞存士業恬素作民風自
適藏修理寧謀結搆工材完兼善斵石密復加礱草木
終朝静圖書積歲充觀物唯戸内覩聖即墻東經幄芹
香入墨池璧水通青衿時晤語章句滿專攻跡掃柴扉
闔心精牖漏空無為一室老柱石正須公
宿上清道院
稅駕遵山麓爰得老氏宫入門聞芬馥行徑悅青䓤靈
草色難辨幽禽聲不同泉流瑶砌上池照綺楹東菓藥
榮冬日松筠含夜風輕雲拂修棟皓月澄高空晏然諷
道語心悟一窗中永願託兹土餘生於此終
芝山屠東崕招遊
平旦何所適我友惠嘉招因輟几中牘言揚塵外鏕解
紳掛庭柯躡蹻窮山椒霜後千林肅氛收四野遙坐来
生氣象對酒息紛囂鴻雁飛寥廓葭菼變蕭條目騁天
地廣心清草木凋佳景貴良晤非君誰見要
皇帝察宗室子弟之賢孝者制為訓辭以美之
且以為教也而崑崙公以孝受褒參政某来
使河南獲聞其事賦是紀之
有美稱公姓承華自本支生身忘寵禄愉色悅嚴慈樂
備無聲聽居防履險危藥嗤許子誤羹笑穎人推飲食
温良善晨昏居起宜橘踰淮水熟笋送雪林滋取器遵
親滌縫衣學稚嬉秉彛齊一介受福冠諸姬褒詔天閽
出修文史筆摛琅函周國耀綸綍大梁垂傴僂循墻走
尊崇結閣貽来旬叨佐岳采誦慶宗儀
贈鄉飲酒衆賓張
張履石翁壽七十有五有司請為鄉飲酒禮
上賓鄉人皆慶某為賦十二韻詠一時政俗
之美以為翁賀
皇家文盛日海㝢澤熙辰遵讓興東序迎陽及上春三
衣參舊禮八簋備常珍象璧池形鑿鳴鼉鼓奏振若翁
躋保艾末俗見含淳抱甕除機械為樗逭斧斤全真同
楚老忘力比堯民齒號邦人父賢充國子賓衣裳明主
賜几杖列侯陳有祝寧憂鯁無諐可飫醇威儀終秩秩
觀聽自欣欣在燕非毛髮能將義接人
送梁宅之葬
寒郊暮雨濕来送故人行死生奄異域歌笑不同情虛
位將筵列求神把酒傾縞衣非結綬白馬為悲鳴柳聚
車容設蒿虞曲挽驚重泉無返路九地有佳城司馬書
猶在中郎女未成休論身後事空有世間名此日金蘭
斷何時玉樹榮莫邪長閟矣光氣罷千星
張淨峰兩廣功成復命提督湖蜀三省平蠻軍
事賦贈二十韻
漢室預三傑宗門挺再生書仍橋畔得籌即幄中成混
闢鍾靈異掀騰出衆驚踐敡初詰屈際合果昭亨禮樂
真謀帥詩書可用兵地奄羲叔宅機握伏波營郡有前
朝棄城多故尉争按圖徵土貢内面奉王正文武扶今
主韜鈐付夏卿忽移無棣履往致有苗征不改登壇禮
親提賜劍名兢業方受脤節制更持衡大事精魂壯微
軀感激輕軍容下瀨整殺氣渡瀘横威已諸酋憺師兼
長子貞居然收上策坐見静南荆崩角雕題拜飛星露
布行禽蒐休義憤草偃服夷情國倚安危算人推儒術
英千官陪飲至好及上林鶯
送林退齋中丞巡撫湖廣時方有征苗之役張
淨峰公往為總督故末及之
江漢流南紀衡疑極帝巡肇州荆最遠列國楚難馴分
鎮由来重仗材此日真威清霜簡峻寵建隼旟新儒學
今乘勢朝廷正用人憂勞陶甓設瀟洒庾樓親執法兼
移俗治軍更訓民百城迎按節二列喜行春太平多釁
日小醜未康辰問罪揚旗正觀兵授鉞頻壺頭屯組練
夏口逼棼塵凶吉資竒算安危倚大臣寧論權獨任還
以德為隣贊禹公如益唯須舞七旬
寄贈李三州中丞公征蠻十五韻
國有鬼方伐公膺神武求心勞邊圉計義副廟堂憂參
伍看窺敵淵闐起壯猷善師遺下策决勝得前籌狼角
芒初長龍標祲欲收蛇蟠竒布陣虎旅誓同仇賈勇皆
超距先登自挾輈氣將忠憤作誅靡歲旬留螳背當車
奮魚鬐入釡遊殷紅塗草木惨黯變川丘止殺嚴申令
貪功怒未休搗巢妖箐淨洗刃惡腥流築觀崇岡勢回
軍小海謳文儒兼武備道氣出隂謀磨壁題華界投戈
憬衆酋如何論鉅盛方叔再興周
寄壽顧洞陽二十韻
明時方貴齒令德復推賢華胄承源遠高門積慶延羽
儀塵埃表神觀泬㵳先茨墅寧逑道樓居即是仙枕藏
鴻寶訣幾契漆園編玄鶴元長算靈椿本大年蕭疎霜
髮凛綽約雪膚鮮金重腰能勝膳珍腹每便生平閒點
檢心事絶疪愪指屈讒誣盡眼看權勢顚降祥真有在
受氣果能全孫曾森玉立軒冕會蟬聯難老由和萃尊
鈐羡福駢典墳晩好甚池舘野情偏勁力徵書法精心
入詠篇鳥花愁品藻金石盛鎪鐫尺牘人懷去佳章客
誦傳瞳方微露角背繭欲生綿喬衆仍茵鼎園黃却邑
鄽他年輪璧聘更老帝筵前
寄壽華補菴十韻
間氣合調鼎中年遂掛冠沉思存竹素神授得金丹谿
谷參玄理丘園縱大觀開池馴浴鵠剪圃毓芳蘭鄴架
頻經閱陶琴不在彈形全糧可弭事省夢常安算甲天
行遍孤辰夏日曼籧心應已化椿頌自多懽炰鳳琱盤
重流霞玉琖寬遥知賓客盛桂氣集門闌
附五言絶句
夏日病居雜興十首
我病如草木夏日益以長不向本根誅何由柯葉穰
空室寂無人幽襟坐自整吾心已不疑何用論弓影
四體不可風多汗常如沐却妬西園裏凉飈振佳木
寥寥誰與論悄悄自懷恐他日理韋帶知當移幾孔
雙眼如深谷顴峰為高岸撫鏡不欲窺自怪非吾面
種藥元因疾疾如藥草驕壞欄除藥本與疾兩逍遥
家人迎醫至與語岐黃事答言君已知揮手請相避
十旬九不飡氣息微微續豈必覓仙方即此堪避榖
一卷黃庭經藏在枕頭裏因病少静清聊得刊數字
素約山中僧来期不煩訂今来問法門果識余非病
遵巖集卷五
