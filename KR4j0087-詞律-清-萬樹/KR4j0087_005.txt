詞律卷五
宜興萬樹撰
賀聖朝(四十七字)杜安世
牡丹盛折春將暮羣芳羞妒幾時流落在人間半開仙
露馨香艷冶吟看醉賞歎誰能留住莫辭持燭夜深
深怨等閒風雨
(結語前四後五)
又一體(四十七字)杜安世
東君造物無凝滯芳容相替杏花桃萼一時開就中明
媚綠叢金朵枝長葉細稱花王相待萬般堪愛暫時
見了斷腸無計
(後結語用四字三句異)
又一體(四十八字)葉清臣
滿斟綠醑留君住莫匆匆歸去三分春色二分愁悶一
分風雨花開花謝花無語且高歌休訴知他來歲牡
丹時候相逢何處
(後起或作花開花謝都來幾日或作都來幾許皆可又一本作花無語與前段相同故亦收存以備一體)
又一體(四十九字)趙師使
千林脫落羣芳息有一枝先白孤標疎影壓花叢更清
香堪惜吟情無盡賞音未巳早紛紛籍籍想貪結子
去調羹任呌雲横笛
(孤標想貪二句用七字并換頭與前異附又賀聖朝影調原名太平時故雖三字相同不此後)
又一體(六十一字)歐陽炯
憶昔花間相見後只憑纖手暗抛紅豆人前不解巧傳
心事别來依舊辜負春晝碧羅衣上蹙金繡覩對對
鴛鴦空裛泪痕透想韶顔非久終是爲伊只恁偷瘦
(舊字是叶韻舊譜作八字句失註矣觀别作云玉指偷撚雙鳳金線可見覩對對鴛鴦兩句十字正與别)
(作誰料得兩情何日教繾綣同嘯餘落一對字各譜因之遂少了一字但問覩對二字豈成文理乎只憑)
(纖手别作用紅袖半遮想所不拘負恁去聲别作用鳳暮亦去聲不可用平也按此調一作賀聖朝而)
(汲古刻花間集以此調作賀明朝似可另列一調本譜不欲尚奇故附此)
雙鸂鶒(四十八字)朱敦儒
拂破秋江烟碧一對雙飛鸂鶒應是遠來無力稍下相
偎沙磧小管誰吹横笛驚起不知消息悔不當時描
得如今何處尋覓
(前後各四句皆六字相同只後結平仄與前結異鸂鶒圖譜作鷄鵡誤)
錦堂春(四十八字)(又名烏夜啼)趙令畤
樓上縈簾弱絮牆頭礙月低花年年春事關心事腸斷
欲棲鴉舞鏡鸞衾翠減啼珠鳳蠟紅斜重門不鎖相
思夢隨意遶天涯
(前後同坡公前第三句作若見故人須細問後第三句作更有鱸魚堪切鱠與此平仄異因字數同不另)
(錄首按歐公有聖無憂一詞四十七字與錦堂春同只句少一字初謂是兩體然觀李後主烏夜啼一)
(首首句亦五字正與聖無憂同蓋錦堂春原别名烏夜啼也是則錦堂春本有五字起句之格而聖無憂)
(之五字起者斷即是錦堂春耳本譜務覈實歸併不欲侈異誇多故不收聖無憂體而並載歐李二篇于)
(後以資考証識者鑒諸沈選明詞有用仄韻者今查宋元人無此體)
(此聖無憂險十年一别須臾人生聚散歐陽修相見路風波長如此)
(且歡娛紅好酒能消光景春風不染髭鬚爲公一醉花前倒袖莫來扶)
(昨烏夜啼雨簾幃颯颯秋聲燭殘漏滴李後主起坐夜風兼頻欹枕)
(不能平此世事謾隨流水算來一夢浮生醉鄉路穩宜頻到外不堪行)
(此二詞脗合足見聖無憂之必爲烏夜啼而烏夜啼即錦堂春又足見聖無憂之必爲錦堂春矣或曰如)
(是則何不以四十七字者列之于前余曰因錦堂春之名最著作者頗多且後所收長調皆係錦堂春不)
(便以聖無憂爲冠故變例載此至于烏夜啼不以立題說見相見懽調下兹不贅云)
又一體(五十九字)程珌
最是元來苦無風雨只恁匆匆歸去看遊絲都不恨恨
秦淮新漲向人東注醉裏仙人惜春曾賦却不解畱
春且住問何人畱得住怕小山更有碧蕪春句
(前後同只後段第二句七字留得住之住字不必叶韻此調與前調逕庭)
錦堂春慢(九十九字)葛立方
氣應三陽氛澄六幕翔烏初上雲端問朝來何事喜動
門闌田父占來好歲星家說道宜官擬更憑高望遠春
在烟波春在晴巒歌管雕堂宴喜任重簾不捲交護
春寒况金釵整整玉樹團團栢葉輕浮重醑梅枝巧綴
新幡共祝年年如願壽過松椿壽過彭&KR1334;
(問朝來以下與後段况金釵以下同田父二句各六字相對正與栢葉二句合汲古刻歸愚詞落一家字)
(遂使文理大謬讀者勿誤認也)
又一體(一百一字)司馬光
紅日遲遲虚廊轉影槐隂迤邐西斜彩筆工夫難狀晚
意烟霞蝶尚不知春去漫遶幽砌尋花奈猛風過後縱
有殘紅飛向誰家始知青髩無價欲飄零官路荏苒
年華今日笙歌叢裏特地咨嗟席上青衫溼透算感舊
何止琵琶怎不教人見老多少離愁散在天涯
(席上二句應同前蝶尚二句而算感舊多了一字奈猛風句應同後怎不句而少了一字恐有誤處若于)
(漫遶下增一着字奈字上增一爭字則爲完璧矣然相傳巳久不敢妄註也彩筆十字上四下六今日十)
(字上六下四總是語氣一貫分處不拘耳學者若賦此調不如用前體穩當)
人月圓(四十八字)(又名青衫溼)吳激
南朝千古傷心事還唱後庭花舊時王謝堂前燕子飛
向誰家恍然一夢仙肌勝雪宫鬢堆鴉江州司馬青
衫泪溼同是天涯
又一體(四十八字)楊旡咎
風和日薄餘烟嫩側側透鮫鮹相逢且喜人圓玳席月
滿丹霄爛遊勝賞高低燈火鼎沸笙簫一年三百六
十日願長似今宵
(未句與前異)
又一體(四十八字)楊旡咎
月華燈影光相射還是元宵也綺羅如畫笙歌逓響無
限風雅閙蛾斜插輕衫乍試閒趁尖耍百年三萬六
千夜願長如今夜
(用仄聲首句即用韻起六千夜之夜可不用韻)
喜團圓(四十八字)晏幾道
危樓靜鎖窗中迢岫門外垂楊珠簾不禁春風度解偷
送餘香眠思夢想不如雙燕得到蘭房别來只是憑
高泪眼感舊離腸
(此調惟此詞後段同人月圓)
鬲溪梅令(四十八字)姜䕫
好花不與殢香人浪粼粼又恐春風歸去綠成隂玉鈿
何處尋木蘭雙槳夢中雲水横陳謾向孤山山下覓
盈盈翠禽啼一春
(前後段同此白石自度腔也)
朝中措(四十八字)歐陽修
平山闌檻倚晴空山色有無中手種堂前垂柳别來幾
度春風文章太守揮毫萬字一飲千鍾行樂直須年
少尊前看取衰翁
(前後結二句同文按垂字應作楊字故坡公西江月云欲弔章太守仍歌楊柳春風)
又一體(四十八字)趙長卿
荷錢浮翠點前溪梅雨日長時恰是清和天氣雕鞍又
作分攜别來幾日愁心折針線小蠻衣羞對綠隂庭
院銜泥燕子于飛
(後起二句七字五字與前詞異)
雙頭蓮令(四十八字)趙師使
太平和氣兆嘉祥草木總成雙紅苞翠蓋出横塘兩兩
鬭芬芳幹搖碧玉並青房仙髻擁新妝連枝不解引
鸞皇留取映鴛鴦
(前後四段一七一五字俱各整齊想題名因此也)
雙頭蓮(一百字)陸游
華鬢星星驚壯志成虚此身如寄蕭條病驥向暗裏消
盡當年豪氣夢斷故國山川隔重重烟水身萬里舊社
凋零青門俊遊誰記盡道錦里繁華歎官閒晝永柴
荆添睡清愁自醉念此際付與何人心事縱有楚柁吳
檣知何時東逝空悵望鱠美菰香秋風又起
(驚壯志以下九字上五下四陸又别作堪歎處青驄正搖金轡上三下六不拘身萬里叶韻空悵望不叶)
(其别作前後俱用韻學者亦皆叶之可也)
又一體(一百三字)周邦彦
一抹殘霞幾行新雁天染斷紅雲迷陣影隱約望中點
破晚空澄碧助秋色門掩西風橋横斜照青翼未來濃
塵自起咫尺鳳幃合有人相識歎乖隔知甚時恣與
同攜歡適度曲傳觴並韀飛轡綺陌畫堂連夕樓頭千
里帳底三更盡堪泪滴怎生向總無聊但只聽消息
(前段多不叶韻語未審有訛與否惜方千里無和詞莫可訂正也)
海棠春(四十八字)秦觀
流鶯窗外啼聲巧睡未足把人驚覺翠被曉寒輕寶篆
沈烟裊宿酲未解宫娥報道别院笙歌會早試問海
棠花昨夜開多少
(前後段同有于解字道字斷句讀者差)
慶春時(四十八字)晏幾道
倚天樓殿昇平風月彩仗春移鸞絲鳳竹長生調裏迎
得翠輿歸雕鞍遊罷何處還有心期濃熏翠被深停
幽燭人約月西時
(濃熏下與前同)
武陵春(四十九字)毛滂
風過冰簷環珮響宿霧在華茵賸落瑶花襯月明嫌怕
有纖塵鳳口銜燈金炫轉人醉覺寒輕但得清光解
照人不負五更春
(武陵或作武林誤前後同)
又一體(四十九字)李清照
風住塵香春巳盡日曉倦梳頭物是人非事事休欲語
淚先流聞說雙溪春尚好也擬泛輕舟只恐雙溪舴
艋舟載不動許多愁
(詞統詞滙俱註載字是襯悞也詞之前後結多寡一字者頗多何以見其爲襯乎查坦庵作尾句亦云流)
(不盡許多愁可証沈選有首句三句後第三句平仄全反者尾云忽然又起新愁者愁從酒畔生者竒絶)
洞天春(四十八字)歐陽修
鶯啼綠樹聲早檻外殘紅未掃露點珍珠遍芳草正簾
幃清曉鞦韆宅院悄悄又是清明過了燕蝶輕狂柳
絲撩亂春心多少
(後起三句同前圖譜謂首句可仄仄平平仄仄遍芳草可平仄仄何據耶)
秋蕊香(四十八字)晏殊
梅蕊雪殘香瘦羅幕輕寒微透多情只似春楊柳占斷
可憐時候蕭娘勸我杯中酒翻紅袖金烏玉兔長飛
走争得朱顔依舊
(多情下與後同)
桃源憶故人(四十八字人影又名虞美)王之道
逢人借問春歸處遥指蕪城煙樹滴盡柳梢殘雨月闖
西南戶遊絲不解畱伊住漫惹閒愁無數燕子爲誰
來去似說江南路
(前後同今桃源汲古放翁詞作桃園誤此調又名虞美人影只收本題不列虞美人之後與賀聖朝同)
三字令(四十八字)歐陽炯
春欲盡日遲遲牡丹時羅幌卷翠簾垂彩箋書紅粉泪
兩心知人不在燕空歸負佳期香燼落枕函欹月分
明花淡薄惹相思
(每句三字前後段同幌字即後段燼字亦即後詞滿字我字圖譜謂可平何據)
又一體(五十四字)向子諲
春盡日雨餘時紅䔩䔩綠漪漪花滿地水平池烟光裏
雲影上畫船移文鴛並白鷗飛歌韻響酒行遲將我
意入新詩春欲去畱且住莫教歸
(比歐詞前後各多第三句而裏字去字用仄比前用書字明字平聲亦稍異)
眼兒媚(四十八字)(又名秋波媚)王雱
楊柳絲絲弄輕柔烟縷織成愁海棠未雨梨花先雪一
半春休而今往事難重省歸夢遶秦樓相思只在丁
香枝上豆蔲梢頭
(起四字平仄平平惟此詞及阮閎樓上黃昏杏花寒耳歴查宋人樂府皆用霏霏疎雨轉征鴻句法只此)
(註明不復另錄歸書舟歸愚詞俱以朝中措誤作眼兒媚毛子晉䟦愚云眼兒媚不合譜未敢妄爲更)
(定豈朝中措亦不辨耶至圖譜失收此調更爲疎略)
撼庭秋(四十八字)晏殊
别來音信千里恨此情難寄碧紗秋月梧桐夜雨幾回
無寐樓高目斷天涯雲黯只堪顦顇念蘭堂紅燭心
長焰短向人垂泪
(與撼庭竹無涉前後結二句同)
沙塞子(四十八字)葛立方
天生玉骨冰肌瘦損也知他爲誰寒底傲霜凌雪不教
春知高樓横笛試輕吹要一片花飛酒巵拚沈醉帽
簷斜插折取南枝
(論後段&KR0838;沈醉及後趙詞則寒㡳句尚該一字然不敢增入姑列如右)
又一體(四十九字)趙彦端
春水綠波南浦漸理棹行人欲去黯消魂柳際輕烟花
梢微雨長亭放&KR0678;無計住但芳草迷人去路忍回頭
斷雲殘日長安何處
(此用仄韻與前詞異黯消䰟三字與後忍回頭同而斷雲殘日比前段柳際輕烟異想亦不拘)
又一體(五十字)周紫芝
玉溪秋月浸寒波忍持酒重聽鸝歌不堪對綠隂飛閣
月下羞蛾夜深驚鵲轉南柯慘别意無奈愁何他年
事不須重問轉更愁多
(前後段同對此詞完整又有兩闋証可從)
品令(四十九字)顏博文
夜蕭索側耳聽清海樓頭吹角停歸棹不覺重門閉恨
暮潮落偷想紅啼綠怨道我真箇情薄紗窗外厭厭
新月上應也睡不着
(恨字上下必有落字)
又一體(四十九字)石孝友
困無力幾度偎人翠顰紅溼低低問幾時麽道不遠三
五日你也自家寧耐我也自家將息驀然地煩惱一
箇病教一箇怎知得
(首句下與前異後段同或謂驀然地句應于惱字分句然觀前後詞則皆上三下五余謂此兩相慰勉之)
(語若煩惱出一箇病來則那一箇知了便難當矣作煩惱一箇病五字正合)
又一體(五十一字)秦觀
幸自得一分索彊教人難喫好好地惡了十來日恰而
今較些不須管啜持教笑又也何須肐織衠倚頼臉
兒得人惜放軟頑道不得
(第二三句似石詞惡了比前多二字較全衠音諄西廂一團衠是嬌)
又一體(五十二字)秦觀
棹又&KR0751;天然箇品格于中壓一簾兒下時把鞵兒踢語
低低笑咭咭每每秦樓相見見了無限憐惜人前彊
不欲相沾溼把不定臉兒赤
(此詞五十二字比前較全兩結各六字應是正格也前調恐俱有闕誤未可從稼軒作正與此同只踢溼)
(二字不用韻耳兹不錄而按此調多作俳詞故爲彼時歌伶語氣多用入聲肐織字與棹又&KR0751;及壓一)
(等語未解且亦恐傳寫有訛也)
又一體(五十五字)周邦彦
夜闌人靜月痕寄梅梢疎影簾外曲角欄杆近舊攜手
處花霧寒成陣應是不禁愁與恨縱相逢難問黛眉
曾把春衫印後期無定腸斷香消盡
(此與前原各自一體觀方千里和詞平仄處無一字不同初欲作旁註而令人握筆不敢下古人詞律如)
(此謹嚴可亂填乎)
又一體(六十四字)吕渭老
霜蓬零亂笑綠髩光隂晚紫朱時節小樓長醉一川平
遠休說龍山佳會此情不淺黃花香滿記白苧吳歌
軟如今却向亂山叢裏一枝重看對着西風搔首爲誰
腸斷
(此又另體前後段同)
又一體(六十五字)黃庭堅
鳳舞團團餅恨分破教孤另金渠體淨隻輪慢碾玉塵
光瑩湯響松風早減二分酒病味濃香永醉鄉路成
佳境恰如燈下故人萬里歸來對影口不能言心下快
活自省
(首句五字異湯響下口不下各十字上四下六前吕詞上六下四此十字總是一氣貫下斷句不拘也或)
(日金渠三句恰如三句各四字然恰如以下讀作兩六字亦可蓋山谷又一詞千金渠三句用裁成桃李)
(未開便解銀章歸早前段亦作六字兩句耳圖譜以尾句六字上五字平仄俱可相反竒)
陽臺夢(四十九字)唐莊宗
薄羅衫子金泥縫困纖腰怯銖衣重笑迎移步小蘭叢
嚲金翹玉鳳嬌多情脉脉羞把同心撚弄楚天雲雨
却相和又入陽臺夢
(取末三字爲調名兩結七字五字兩句平仄雖同而前尾嚲字領句後尾又入與陽臺各分句法不同圖)
(譜謂情字可仄何也)
極相思(四十九字)吕渭老
西園鬭草歸遲隔葉囀黃鸝闌干醉倚秋千背立數遍
佳期寒食清明都過了趁如今芍藥薔薇衩衣吟露
歸舟纜月方解開眉
(末三句前後同)
月宫春(四十九字)毛文錫
水晶宫裏桂花開神仙探幾迴紅芳金蕊繡重臺低傾
瑪瑙杯玉兔銀蟾争守護姮娥姹女戱相偎遙聽鈞
天九奏玉皇親看來
(前段同阮郎歸此體宋人無作者)
鳳孤飛(四十九字)晏幾道
一曲畫樓鐘動宛轉歌聲緩綺席飛塵座滿更小待金
蕉㬉細雨輕寒今夜短依前是粉牆别館端的懽期
應未晚奈歸雲難管
(惟有此詞外無他証)
柳梢靑(四十九字)秦觀
岸草平沙吳王故苑柳裊烟斜雨後寒輕風前香細春
在梨花行人一棹天涯酒醒處殘陽亂鴉門外秋千
牆頭紅粉深院誰家
(首句有用仄不起韻者不另錄)
又一體(四十九字)張元幹
海山浮碧細風絲雨新愁如織慵試春衫不禁宿酒天
涯寒食歸期莫數芳辰誤幾度回廊夜色入戸飛花
隔簾雙燕有誰知得
(此用仄韻首句有用平聲不起韻者次句有仄仄平平者愁字涯字有用仄聲者後起有叶仄韻者如家)
(山辜負猿鶴是也字句相同不能備錄大約此調平仄二體兹兩詞可爲凖繩矣按此調後第二句殘)
(陽亂鴉四字平平仄平其仄字宜用去聲乃爲起調觀古名篇無不如是前詞亂字可見即仄叶者亦于)
(此字用去此詞夜字可見此等須再四吟玩而後知之乃填詞家抉髓處不可不曉也如沈選釋涵初作)
(此四字云亂點蒼茫豈不貽笑于世)
太常引(四十九字)辛棄疾
仙機似欲織纖羅髣髴度金梭無奈玉纖何却彈作清
商恨多朱簾影裏如花半面絶勝隔簾歌世路苦風
波日痛飲公無渡河
(恨渡二字必用去聲與柳梢青同此乃音理非穿鑿也)
又一體(五十字)高觀國
玉肌輕襯碧霞衣似争駕翠鸞飛羞問武陵溪笑女伴
東風醉時不飄紅雨不貪青子冷淡却相宜春晩湧
金池問一片將愁寄誰
(第二句多一字與前異稼軒亦有此體)
歸去來(四十九字)柳永
初過元宵三五慵困春情緒燈月闌珊嬉游處游人盡
厭歡聚全仗如花女持杯謝酒朋詩侣餘酲更不禁
香醑歌筵舞且歸去
(厭且二字仄聲兩結平仄正同圖譜前作六字後作兩三字而于且字註可平何據乎)
河瀆神(四十九字)孫光憲
江上草芊芊春晩湘妃廟前一方卵色楚南天數行斜
雁聯翩獨倚朱闌情不極魂斷終朝相憶兩槳不知
消息遠汀時起鸂鶒
(此調多用以詠鬼神祠廟)
又一體(四十九字)張泌
古樹噪寒鴉滿庭楓葉蘆花晝燈當午膈輕紗畫閣珠
簾影斜門外往來祈賽客翩翩帆落天涯迴首隔江
烟火渡頭三兩人家
(後段不另換韻迴首句不叶與前異)
燕歸梁(四十九字)杜安世
風擺紅縚捲畫簾寶鑑慵拈日高梳洗幾時忺金盆水
弄纖纖髻雲鬆軃衣斜褪和嬌嬾瘦巖巖離愁更宿
酲兼空贏得病厭厭
(離愁二句各家俱合作七字更字下恐落一字然不敢增盆嬌贏可用仄聲大晏此三字句多用仄平仄)
又一體(五十字)柳永
纖錦裁篇寫意深字值千金一回披翫一愁吟腸成結
淚盈襟幽歡巳散前期遠無聊頼是而今密憑歸燕
寄芳音恐冷落舊時心
(密憑句七字是正體結按此調所用三字語俱兩句者各篇明白可據况處一七兩三前後正同圖譜)
(以前爲兩句後則合六字爲一句試問恐冷落舊時心如何連法)
又一體(五十字)石孝友
樓外春風桃李隂記一笑千金翠眉山歛眼波侵情滴
滴怨深深當初見了而今别後算此恨難禁與其向
後兩關心又何似而今
(第二句五字異後段更異止按此調尾句凡作家無不用六字者此又何似句五字雖列此五十字一)
(體但恐落一字不必從也)
又一體(五十一字)史達祖
獨臥秋窗桂未香怕雨點飄涼玉人只在楚雲傍也着
淚過昏黃西風今夜梧桐冷斷無夢到鴛鴦秋鉦二
十五聲長請各自奈思量
(請各自兩句三字是正體)
又一體(五十一字)謝逸
六曲闌干翠幕垂香燼冷金㹸日高花外囀黃鸝春睡
覺酒醒時草青南浦雲横西塞錦字杳無期東風只
送柳棉飛全不管寄相思
(前史詞後起一七兩三與杜作同此詞後起兩四一五與石作同史詞怕雨點飄涼是怕字領句此則)
(香燼略斷可以不拘但用史詞句法則兩字可用平聲也)
又一體(五十二字)柳永
輕躡羅鞋掩絳綃傳音耗苦相招語聲猶顫不成嬌乍
得見兩䰟消怱怱草草難畱戀還歸去又無聊若諧
雨夕與雲朝得似個有囂嚻
(首句之下即用三字兩句與前各體異苦字或作若恐誤)
醉鄉春(四十九字)秦觀
喚起一聲人悄衾冷夢寒窗曉瘴雨過海棠開春色又
添多少社甕釀成微笑半缺椰瓢共舀覺顚倒急投
牀醉鄉廣大人間小
(後尾比前多一字舀音咬倒字偶合圖譜註叶差)
越江吟(四十九字)蘇易簡
非烟非霧瑶池宴片片碧桃冷落黃金殿蝦鬚半捲天
香散青雲和孤竹清婉入霄漢紅顔醉態爛漫金輿
轉霓旌影斷簫聲遠
(此調無可查對句法叶韻亦未必如此平仄亦不敢註姑存關疑)
應天長(四十九字)歐陽修
一彎初月臨鸞鏡雲鬢鳳釵慵不整珠簾静重樓迥惆
悵落花風不定綠烟低柳徑何處轆轤金井昨夜更
闌酒醒春愁勝却病
又一體(四十九字)顧夐
瑟瑟羅裙金線縷輕透鵝黃香面袴垂交帶盤鸚鵡裊
裊翠翹移玉步背人勻檀炷慢轉嬌波偷覷歛黛春
情暗許倚屏慵不語
(首句用仄仄平平平仄仄三句不叶韻從起句檀字用平與前異)
又一體(五十字)韋莊
綠槐隂裏黃鸝語深院無人春晝午畫簾垂金鳳舞寂
寞繡屏香一炷碧天雲無定處空有夢魂來去夜夜
綠窗風雨斷腸君信否
(首句平仄與歐詞同畫簾垂用平後起用三字兩句與前異)
又一體(五十字)牛嶠
玉樓春望晴烟滅舞衫斜捲金條脫黃鸝嬌囀聲初歇
杏花飄盡龍山雪鳳釵低赴節筵上王孫愁絶鴛鴦
對銜羅結兩情深夜月
(起四句皆七字皆用韻平仄亦皆同又後起用五字與前異)
又一體(五十字)毛文錫
平江波煖鴛鴦語兩兩釣船歸極浦蘆洲一夜風和雨
飛起淺沙翹雪鷺漁燈明遠渚蘭棹今宵何處羅袂
從風輕舉愁殺採蓮女
(前段四句雖亦皆七字而第二第四句平仄與前異尾句亦稍異)
又一體(九十四字)葉夢得
松陵秋巳老正柳岸田家酒醅初熟鱸鱠蓴羹萬里水
天相續扁舟波浩渺寄一葉暮濤呑沃青蒻笠西塞山
前自翻新曲來往未應足便細雨斜風有誰拘束陶
寫中年何待更須絲竹䲭彝千古意算入手比來尤速
最好是千點雲峰半篙澄綠
(耆卿此體于醅字誰字篙字俱用仄聲不拘正柳岸以下與後便細雨以下同圖譜註首句松陵秋已四)
(字可作仄仄仄平未知何據渺字意字柳俱叶韻想可不拘)
又一體(九十八字)周邦彦
條風布煖霏霧弄晴池塘遍滿春色正是夜堂無月沈
沈暗寒食梁間燕前社客似笑我閉門愁寂亂花過隔
院芸香滿地狼籍長記那回時邂逅相逢郊外駐油
壁又見漢宫傳燭飛烟五侯宅青青草迷路陌彊載酒
細尋前跡市橋遠柳下人家猶自相識
(此九十八字乃一定之格只内數字平仄可換耳竹山詞本和周韻而正是句刻作轉翠籠池閣又見句)
(刻作漫有戲龍盤乃各落一字遂使人疑有九十六字一體不特詞調傳訛而文理亦失錯矣余嘗謂千)
(里和清真四聲一字不改觀竹山亦一字不改益知用字自有定格不如今人高見隨意可填也亂花過)
(過字各家俱用仄蔣集作似瓊花花字亦訛恐是苑字夢窗甲槁于梁問二句作芙蓉詞賦客亦是蓉字)
(下落一字非有九十七字一體也或曰前葉詞此句云扁舟波浩渺亦用五字或夢窗同之耳余曰葉用)
(柳體是五字其後段䲭彝千古意亦五字夢窗用周體是六字其後段凌波恨簾戶寂亦六字兩體前後)
(各自相同不可亂也伯可于正是二句又見二句作上四下七不拘此十一字語氣總一貫耳圖譜以此)
(收康周作兩體不必也弄字宜用去聲譜圖云可平暗寒食五候宅宜仄平仄方康吳蔣皆用譜圖云可)
(平仄仄前社客迷路陌宜平去仄方康吳蔣皆同譜圖云可仄平仄似笑我彊載酒宜仄去上方康吳蔣)
(皆同圖譜云可平平仄後起康作楚岫在何處正與前葉詞同譜圖云在字可平駐油壁宜去平仄方康)
(吳蔣皆同譜圖云可平平仄亂花過市橋遠宜仄平仄方康吳蔣皆同譜圖云可平平平俱不顧腔調而)
(信意亂註真爲怪事至于閔字細字方用易漸康用頓夜吳用醉墮蔣用晝墮俱是去聲槩曰可平必欲)
(將此調註壊何歟隔字柳字亦不可平)
憶漢月(五十字)(又名望漢月)歐陽修
紅艷幾枝輕裊早被東風開了倚烟啼露爲誰嬌故惹
蝶憐蜂惱多情遊賞處留戀向綠叢千繞酒闌歡罷
不成歸腸斷月斜人老
(同叔作名望漢月查與此詞同只倚烟句用謝娘春晩先多愁先字恐誤酒闌句用年年歲歲好時節節)
(可作平觀後柳詞則知亦可用仄但前結云更撩亂絮如雪三字兩句與此不同後結云怎奈有人離别)
(則可作三句兩句亦可作六字也)
又一體(五十字)柳永
明月明月明月何事乍圓還缺恰如年少洞房人歡會
依前離别小樓凭檻處正是去年時節千里清光又
依舊奈永夜厭厭人絶
(起六字乃巧句非有此定格也蓋月字入聲可借用耳前段與前詞同後段略異)
少年遊(五十字)毛滂
遙山雪氣入疎簾羅幕曉寒添愛日騰波朝霞入戶一
線過冰簷綠尊向嫩蒲桃映滿酌破冬嚴庭下早梅
已含芳意春近瘦枝南
(後起句用仄餘同子野作于愛日句用銀瓶素綆庭下句用韶華長在與此稍異然各家多從毛詞體)
又一體(五十字)向子諲
去年同醉酴醿下儘筆賦新詞今年君去酴醿欲破誰
與醉爲期舊曲重歌傾别酒風露泣花枝章水能長
湘水遠流不盡兩相思
(首句仄不起韻後起句平仄相反第三句七字不叶韻結句六字皆與前詞異)
又一體(五十字)梅堯臣
欄干十二獨憑春晴碧遠連雲千里萬里二月三月行
色苦愁人謝家池上江淹浦吟魄與離䰟那堪疎雨
滴黃昏更特地憶王孫
(後第三句七字叶韻異千里里字以上作平二月月字以入作平)
又一體(五十字)張耒
含羞倚醉不成歌纖手掩香羅偎花映燭偷傳深意酒
思入横波看朱成碧心還亂脉脉歛雙蛾相見時稀
隔别多又春盡奈愁何
(後第三句七字叶韻而平仄與前詞各異)
又一體(五十)(字)柳永
淡黃衫子鬱金裙長憶個人人文譚閒雅歌喉清麗舉
措好精神當初爲倚深深寵無箇事愛嬌瞋想得别
來舊家模樣只恁翠蛾顰
(後段次句用六字)
又一體(五十一字)柳永
一生贏得淒凉追往事暗心傷好天良夜深屏香被爭
忍便相忘王孫動是經年去貪迷戀有何長萬種千
般把伊情分顛倒盡猜量
(首句六字前後第二句皆六字)
又一體(五十一字)晏幾道
西樓别後風高露冷無奈月分明飛鴻影裏搗衣砧外
總是玉關情王孫此際山重水遠何處賦西征金閨
魂夢枉叮嚀尋盡短長亭
(首起兩四字至第三句方起韻後起亦同尾用一七一五俱叶韻)
又一體(五十一字)姜䕫
雙螺未合雙蛾先歛家在碧雲西别母情懷隨郎滋味
桃葉渡江時扁舟載了匆匆去今夜泊前溪楊柳津
頭梨花牆外心事兩人知
(前起兩四字後起七字)
又一體(五十一字)蘇軾
去年相送餘杭門外飛雪似楊花今年春盡楊花似雪
猶不見還家對酒捲簾邀明月風露透窗紗恰似嫦
娥憐雙燕分明照畫梁斜
(後段七字起尾又用一七一六或對酒恰似兩句有拗字不必從雙字作隻)
又一體(五十二字)高觀國
春風吹碧春雲映綠曉夢入芳闉軟襯飛花遠連流水
一望隔香塵萋萋多少江南舊恨翻憶翠羅裙冷落
閒門淒迷古道烟雨正愁人
(四段俱用兩四一五字)
又一體(四十九字)晁補之
當年攜手是處成雙無人不羨自問阻五年也一夢擁
嬌嬌粉面柳眉輕掃杏腮微拂依前雙靨甚睡裏起
來尋覓却眼前不見
(本譜皆以字數次序前後但此詞全與本調不似未審果是少年遊否今姑依原集題名載此故另列于)
(後)
城頭月(五十字)李公昂
工夫作用中霄晝點化無中有真氣常存童顔不改底
用呵磨皺一身二五之精媾積得嬰兒就試問霞翁
三田熟未還解飛冲否
(前後段同此調與少年遊字句同但係仄韻不敢擅以爲一調故另收之)
詞律卷五
