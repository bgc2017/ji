北山小集卷第二十三
信安程俱
外制二
參知政事李回明堂大禮封贈
曾祖贈正奉大夫祥贈太子少保
勑朕展采合宫肇修宗祀薦見上帝方熙事之旣成
敷錫庶民肆湛恩之廣被舉此在廷之籍與蒙追遠
之私矧吾輔臣慶發先世舊章故在寵命惟行具官
曾祖某潜德無瑕懷才不試責報百年之外非此其
身固窮一世之間克昌厥後惟儲宫之二品有訓導
之六官錫以贊書寵之亞保豈唯發幽光之有煒抑
以勸爲善於無窮可
曾祖母咸寕郡夫人印氏贈武陵郡夫人
勑朕惟祖宗以來慶錫之典每下未嘗不追賁廷臣
之世者豈徒廣孝道於天下抑爲積善之勸爲具官
曾祖母相其夫於隱約之中成其家以勤儉之行是
必有淑恭之美柔嘉之儀以𥙿其後昆者不然何子
孫之多賢而濟美也属我宗祀敷澤加惠以大賚於
士民則輔弼之先寵綏之舊其可後哉䟽封武陵是
惟太郡用告于第尚克承之可
祖任太子中允贈正奉大夫禹贈太子少
傅
勑朕肇修宗祀敷錫寰區恩數首加於四隣寵綏上
及於三世舉儲宫之近著下王綍以載揚其有修德
在躬不踰中盾之秩貽孫有慶亟躋亞傅之崇益顯
流光又爲特美具官祖靖共厥位豈弟宜民諒多三
異之稱見於遺愛卒饗百祥之報以𥙿後昆有子有
孫以孝以享服此惟新之命用孚不朽之言可
祖母晉康郡夫人姚氏贈太寕郡夫人
勑姚姓出於有虞而李者咎繇之裔也始以祥刑弼
于五教使四方風動不犯于有司以成重華之治隂
德懋焉乃有女子嬪于慶門是生雋臣揚歴從橐以
没元身而又継以賢孫流光未艾膺此寵典賁于家
庭具官祖母克以淑德相其君子周旋膴仕通籍金
閨生享錫封没有加贈逮兹均沛䟽榮太寕豈唯旌
尔之休抑以昭慶澤之遠可
父任寳文閣待制太中大夫贈太師琮追
封襄國公
勑昔在神祖厲精有爲凡膺簡睠之餘故多侍從之
老是生賢子亮采累朝属子大饗以致虔爰始敷施
而班慶具官父才猷之邵推重朝廷敏濟之資騰聲
中外出則賦政承流於方面入則贊治率属於省臺
顧績望之在人宜慶祥之貽後久矣便蕃之典煒然
詩禮之庭旣位極於帝師載錫封於公社尚有英爽
歆此寵綏可
嫡母魯國夫人吳氏贈秦國夫人
勑關内大國莫如咸秦古稱小君是亦封爵以彰閨
壼之懿用易龜蒙之詹属敷澤於多方肆䟽恩於新
命具官嫡母毓秀慶胄作嬪高門禮法宜其宗姻輔
佐成其夫子方耆雋論思於法從雖不逮於偕榮而
弼臣寅亮於天工終致隆於追遠賁徽章於綸綍庶
有輝於丘原可
繼母越國夫人邵氏贈秦國夫人
用易句吳之邦(上下詞同)
繼母燕國夫人孫氏贈秦國夫人
勅(上詞同)是亦封爵以彰閨壺之懿用示便蕃之恩肆
於敷錫之初式布惟新之命具官繼母(云云下詞同)
所生母信安郡夫人常氏贈文安郡夫人
勅漢之王符蚤著潜夫之譽晉之周顗世仰忠臣之
門亦惟母教之勤何取外家之盛必有懿德發于幽
光具官所生母淑(御名)有聞温恭不懈實生賢子爲我
輔臣属兹熙事之成咸卑奉先之澤易之大郡表以
嘉名用慰桮棬之思以增松檟之煥可
妻齊安郡夫人郭氏封同安郡夫人
勑公卿大夫積行累功以致休顯夫人以内助之美
而居有之此鵲巢之作所以永言於斯也國有慶錫
有家者與蒙其休則䟽封錫命以榮其私者顧可後
哉具官妻以令淑靜嘉作配君子宜于上下其甘苦
豐約之同儆戒相成之際由初迄今勤亦至矣此䟽
封之典所以有加而無已也同安大郡以易舊封膺
此寵綏永其祗服可
同知樞密院冨直柔加食邑實封
勑朕肇修禋祀祗見合宫刺六經之文嚴祖功宗德
之配導三靈之况布籲天請命之誠粤釐事之無違
敷湛恩於有截睠予廊廟之輔與相肅雍之成爰有
舊章以申寵數具官幾深濟務端亮在躬爰登密宥
之司益著贊襄之美運籌决勝方遲子房之功錫祉
揚休抑見召公之似逮此精純之展故多陟降之勞
用加衍於戸封且陪敦於真賦旣啓尔宇勉思闢國
之謀益奮乃庸無曠代天之用欽我徽命永孚于休
可
知樞密院張浚加食邑實封
勑朕遭時艱虞駐蹕吳越思投誠於上帝肆展寀於
合宫創業守文嚴藝祖太宗之配貴誠上質備匏尊
槀席之儀熙事告成湛恩遐布矧復鈞樞之重可忘
慶錫之朌具官英特應辰幾深濟務忠節著於勤王
之際才術見於持憲之初掃除姦凶方懋有征之舉
肅清宫闕佇成再造之功用加衍於戸封亦陪敦於
真賦(云云下詞同冨)
參知政事李回加食邑實封
勑朕㳙吉季秋薦誠上帝導三靈之况方裒昭格之
休敷百順之祥式布汪洋之澤惟在廷之顯相有進
律之彛章具官迪德粹和受才宏敏自延登於廊廟
益有頼於贊襄望之雅意本朝故多鄕納畢公乃心
王室尚告謀猷用加真賦之封且衍爰田之入旣啓尔
宇勉思闢國之謀(云云下詞同冨)
翰林學士汪藻父任奉議郎致仕贈正議
大夫榖贈正奉大夫
勑朕肇修宗祀祗見合宫釐事旣成肆敷錫於四海
凡通籍于朝者皆得寵贈其先俾申追遠之志而况
吾簮筆持橐出入禁省之臣哉具官父某蚤以文藝
策名儒科廉平之政靜退之守有聞於時不克大施
委慶厥嗣司我内制甚文而賢惟時正奉之階視昔
貳卿之秩用均釐澤以示寵綏可
前母淑人陳氏贈淑人(故母陳氏同)
勑士有砥節厲行修身於隱約之中而遺慶於數十
年之後其必有内助之賢相與保勤儉均甘苦以成
其室家故旣久而弥大也具官母淑靖之美宗姻所
懷儆戒之宜君子是賴属我均釐之澤肆朌綸綍之
襃雖稱謂之不殊亦寵嘉之有煒可
故妻淑人趙氏贈淑人
勑士方抱藝守約沉於下僚以保廉儉之操不以窮
逹累其心者亦室家之助也及其安榮通顯而不與
焉則湛澤之施其可以後具官故妻薰陶賢範毓質
慶門淑(御名)之儀宜于姻族属我(云云下詞同)
妻淑人莊氏封淑人
勑二南之詩婦德是懋夫以鳲鳩均一之美螽斯衆
多之報俯仰無斁淑(御名)有聞豈非婦人之盛節而有
家之可願者哉具官妻毓質慶胄婉懿静&KR0825;克相厥
夫有兹休顯属我(云云下詞同)
吏部侍郎黎確父任許田縣主簿國子監
直講贈朝議大夫宗孟贈中大夫
勑(上詞同)具官父蚤以經術掌教儒宫寬裕以文靖共
是蹈委慶厥嗣實貳天官惟兹五品之階往視儲宫
之友用均釐澤以示寵綏可
故母(詞同汪母)
故妻
勑士方抱藝守約困於未試而有以保其廉儉之操
者亦室家之助也其安榮(云云下詞同汪故妻)
妻(詞同汪妻)
吏部侍郎高衛父任左朝請郎尚書戸部
郎中鎛贈銀青光禄大夫
勑(上詞同汪)具官父蚤以才猷進陟華省靖共是蹈風績
故存不克大施委慶厥嗣惟時二品之位視昔六宫
之聯用示寵綏以均釐澤可
故前母普安郡夫人趙氏贈淮安郡夫人
故母齊安郡夫人趙氏贈同安郡夫人詞
同
勑(上詞同汪)綸綍之襃疏大郡以易封增寵章之有煒可
故妻令人李氏贈碩人
勑侍從宣力之臣有以才術自奮出入膴仕以底顯
榮至於耆艾而内助之賢不與享焉則湛澤之施其
可後哉具官妻婉嫕之質鍾自慶門(云云同汪故妻)之襃惟恩
綍之荐加賁寵章之有煒可
兵部尚書胡直孺父任職方郎中贈開府
儀同三司况贈少保
勑(上詞同汪父)具官父蚤以儒科周旋膴仕靖共樂愷藏器
郎曹不克大施委慶厥嗣位我常伯爲時老成惟兹
保傅之聮是謂孤卿之列用均釐澤以示寵綏可
故母(詞同汪)
故繼母嘉國夫人龔氏贈徐國夫人(詞同)
故妻淑人吕氏贈淑人
龍圖閣待制知廣州林遹父任建州司理
參軍贈中大夫格贈太中大夫
勑(上詞同)具官父蚤以廉平服勤州掾義方之教行於
家庭不克大施委慶厥嗣職在延閣出帥巨藩惟兹
五品之階往視七人之列用均釐澤以示寵綏可
故母令人陳氏贈碩人
妻令人范氏贈碩人
工部侍郎韓肖胄父中大夫贈正奉大夫
治贈光禄大夫
勑(上詞同)具官父盛德之後克承厥家端雅靖共亦濟
其美中更間退公議益孚不克大施委慶厥嗣惟崇
資之二品視疇昔之六卿用示寵綏以均釐澤可
故母碩人文氏贈和義郡夫人
勑在仁祖時輔相之賢有若彦博弼亮三世實爲帝
師旣已勤勞王家以安社稷矣其餘澤遺範刑于厥
家者盖可知焉具官故母婉嫕之質鍾自慶門淑靖
之儀宜于姻族乃有令子爲我從臣屬敷錫於寰區
用宣恩於綸綍進封一等表以嘉稱以示寵章抑光
彤史可
繼母太碩人文氏贈齊安郡夫人(詞同前)
故妻令人王氏贈碩人(詞同汪)
故妻令人文氏贈碩人(詞同)
吕好問父任奉直大夫直祕閣贈太子少
師希哲贈太子太傅
勑(上詞同汪)而况職在祕殿嘗更鈞轄之任者哉具官父
某盛德遺範鍾於其身純粹靖共見於行已中更黨
論公望益明不克大施委慶厥嗣惟儲宫之峻秩有
訓導之古官均彼師嚴升之二品用敷釐澤益示寵
綏可
故母齊安郡夫人張氏贈文安郡夫人
勑士有砥節厲行修身於奥窔之間遺慶於數十年
之後其必有内助之賢相與守廉勤之操保平康之
福以成其室家故旣久而弥大也具官故母(云云同前詞)
故妻永嘉郡夫人王氏贈東萊郡夫人
勑輔弼之臣有以才德自奮以底顯榮至於耆老五
福成備而内助之賢不與享焉則湛澤之施其可後
哉具官故妻(云云同前詞)
給事中洪擬明堂大禮封贈
父贈通議大夫固贈通奉大夫
勑朕肇修宗祀祗見合官釐事旣成肆敷錫於四海
凡通籍于朝者皆得寵贈其先俾申追遠之志而况
吾簮筆持橐出入禁省之臣哉具官父某種德在躬
委慶厥嗣歴踐高顯甚賢而文惟時三品之階視昔
貳卿之秩用均釐澤以示寵綏可
妻宜人鄧氏封令人
勑二南之詩婦德是懋夫以鳲鳩均一之美螽斯衆
多之報俯仰無斁淑(御名)有聞豈非婦人之盛節而有
家之可願者哉具官婉懿之美宜其宗姻克相厥夫
有兹休顯屬我均釐之澤肆朌綸綍之襃易以嘉稱
時爲寵命可
戸部尚書孟庾故父贈朝散大夫贈中奉
大夫
勑(上詞同洪)具官種德在躬委慶厥嗣司我邦計實吾信
臣惟時三品之階視昔貳卿之列用均釐澤以示寵
綏可
故母宜人申氏贈淑人
勑(上詞同汪)如綍之襃易以嘉稱時惟寵命
妻宜人徐氏封淑人(詞同汪)
資政殿大學士中大夫提舉萬壽宫兼侍
讀王綯故祖任尚書都官郎中贈太子少
傅克存贈太子少師
勑朕爰以季秋肇稱禋祀貴誠上質備匏尊槀席之
儀創業守文嚴藝祖太宗之配旣成釐事用渙渥恩
舉兹在服之臣與蒙追遠之賁矧予舊學頃贊洪鈞
加寵厥先理其可後具官故祖某蓄德深厚藏器恢
宏炳文藝以决科藹循良之令聞馮唐老於郎省曾
無不遇之嗟于公大其閭門固有將興之兆惟春宫
之峻秩設六傅以備官莫如師嚴以視公貳用加榮
於襃錫以增寵於幽潜可
故祖母平原郡夫人韓氏贈文安郡夫人
勑朕惟祖宗以來慶賜之典每下未嘗不追賁廷臣
之世者豈徒廣孝道於天下抑以爲積善之勸焉具
官故祖母克以淑德相其君子周旋膴仕通籍金閨
生享錫封沒有加贈而高門之澤大於厥孫爲時醇
儒實我舊學肆朕展合宫之饗推四海之恩用申出
綍之襃以廣均釐之霈易封大郡增賁九原豈唯慰
烝嘗之思抑以表慶祥之遠可
故祖母安化郡夫人皇甫氏贈饒陽郡
夫人
勑朕祗祀上穹均釐四海追遠之數下及於庶僚而
况輔政之舊稽古之儒加寵其先盖有彛典具官故
祖母令儀懿範禮法具宜嬪于德人慶流厥後致位
休顯爲時老成頃進服於大僚旣加恩於三世逮兹
慶賜益示寵綏申之大郡以䟽封易以饒陽之美稱
時惟新命用賁有家可
故祖母臨淮郡夫人來氏贈淮安郡夫人
勑朕觀載籍之傳考興衰之緒其流澤後世俾衣冠
之盛忠厚之風益隆而不墜者非獨世德之修而已
蓋有閨壼之助焉具官故祖母禮法是蹈淑靖在躬
化行於閨門仁及於宗戚以有兹慶迄成厥家肆予
展寀於合宫爰始均釐於緜宇矧繄舊學嘗贊國鈞
加寵其先蓋有彛典是用䟽淮安之大郡易泗上之
故封時惟新恩歆我休命可
故父任宣教郎贈太子少師發贈太子
太保
勑官無小大惠足以及物者其澤必長天無私親位
弗稱其德者其償必厚惟善祥之不爽知義教之有
方顧兹襃贈之彛章是亦報施之明驗具官故父某
育德寬𥙿禔身肅恭遹承詩禮之規無愧循良之吏(云云)
故母高平郡夫人張氏贈太寕郡夫人
勑揚名顯親盖人子之至願而聖人以爲孝道之終
者也其有作配君子允宜其家有子而賢爲國近弼
旣荐蒙於寵數可無與於均釐乎具官故母徽懿之
儀見於内則慈祥之行成此慶門雖五鼎千鐘不逮
南陔之飬而清臺石&KR1038;式慰寒泉之思比䟽錫於高
平固益彰於休顯太寕大郡用易故封肆加綸綍之
榮以爲慶善之勸可
故妻淄川郡夫人高氏贈濟陽郡夫人
勑先王制禮與夫推恩接下之文未嘗不本於人情
也夫相其夫於勤約之中旣已躬廉儉而同甘苦矣
而不共享其安榮則追贈之隆抑以慰其私尔具官
故妻賢淑有聞宜其閨門嬪于大家安若素習夭閼
不壽襃賁可忘旣疏錫於淄川復進封於大郡時惟
新命歆此寵休可
妻永嘉郡夫人強氏封同安郡夫人
勑二南之詩本於王化之基而及於夫人之德雖形
四方風一國小大不同然其所以循法度奉烝嘗致
輔佐之宜一也具官妻婉嫕之儀明淑之美克配君
子宜其宗姻至于艾耆有此休顯旣更大郡之錫載
易同安之封以示寵榮用均釐澤可
北山小集卷第二十三
