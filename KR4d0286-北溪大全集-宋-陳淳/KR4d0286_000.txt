







　　欽定四庫全書　　　　　集部四

　　北溪大全集　　　　　　别集類三(宋)

　　提要

　　(臣)等謹案北溪大全集五十巻外集一巻宋
陳淳撰淳有北溪字義已著錄其生平不以
文章名故其詩其文皆如語錄然淳於朱門
弟子之中最為篤實故發為文章亦多質樸
真摯無所修飾元王環翁序以為讀其文者

當如布帛菽粟可以濟平人之飢寒苟律以
古文律度聫篇累牘風形露狀能切日用乎
否云云是雖矯枉過直之詞要之儒家實有
此一派不能廢也又淳以朱子終身與陸九
淵如水火故生平大㫖在於力申儒釋之辨
以鍼砭金谿一派之失集中如道學體統等
四篇似道似學二辨皆在嚴陵時所作反覆
詰辨務闡明鵞湖㑹講之緒論亦可謂堅守

師傳不失尺寸者矣集為其子榘所編末有
外集一巻載奠祭文誌銘叙述五篇亦榘所
輯附淳祐戊辰郡倅薛季良為鋟板龍溪書
院嵗久散佚元至元乙亥明宏治庚戌又兩
經翻刻今所傳者葢猶宏治本云乾隆四十
四年三月恭校上

　　總纂官(臣)紀昀(臣)陸錫熊(臣)孫士毅

　　總　　校　　官(臣)陸費墀











　　北溪大全集原序

　　道之顯者謂之文措辭艱深造語險怪文云乎哉六經
乾坤也四書日月也矢口成言下筆成書惟盤誥雜以
方言初未嘗艱深險怪也蜀之𤣥䝉之荘如駕蛟螭如
攫虎豹文誠竒矣求其顯斯道者無有乎爾夫以見知
聞知之傳有所自來孟子而後斯道顯於濓洛濓洛之
後斯道顯於紫陽一時門人半天下惟北溪陳先生獨
傳𣲖漳南始未獲見員以成規方以中矩一聆謦欬紅

爐㸃雪查滓渾融觀其問目如小戴曽子問隨事辨詰
毫髪不遺戒懼謹獨二箴與朱子箴敬齋同一轍程張
吕言仁二辨與朱子辨輯略同一機字義近思錄也雜
詠感興詩也篇篇探心法之淵源字字究性學之藴奥
誠又與朱子大全文相先後朱子之道學大明於世羽
翼之功先生居多當時稱為朱子嫡嗣其信然與讀先
生之文當如菽粟布帛可以濟乎人之饑寒苟律以古
文馳驟連篇累牘風形月狀能切日用乎否集五十巻

淳祐戊申郡倅薛公季良鋟梓龍江書院歲乆佚壊乙
亥暮冬幕賔本齋髙公念斯文之將墜痛道統之無傳
遂乃文移有司力請夀梓於是太守張公是其說推理
烏古孫公贊其謀遂以庠廪贏竒委學錄黄元淵之三
山墨莊鎪刻而黄又勉齋先生之裔故其奉承惟謹不
三月而集事環翁備員教席命序其事生晚謏聞揚休
玉立不可得而見之矣所幸者嘉言善行猶未冺焉思
昔吾莆陳復齋鄭子上黄子洪諸老與先生同在朱門

著述今無一二其子孫亦不顧惜使皆如朱公之敬前
修勉來學安有竒寳横道側之歎哉僕於先生之文集
景仰也夫亦重有感也夫至元改元臘月漳州路儒學
教授莆宓軒王環翁舜玉父序






　　欽定四庫全書　　　　集部四

　　北溪大全集目錄　　　别集類三(宋)

　　巻一

　　古詩

　　巻二

　　古詩

　　巻三

　　律詩


　　巻四

　　律詩

　　挽詩

　　銘

　　箴

　　贊

　　䟽

　　巻五


　　書問

　　巻六

　　問目

　　巻七

　　問目

　　巻八

　　問目

　　巻九


　　記

　　巻十

　　序

　　巻十一

　　說

　　巻十二

　　說

　　巻十三


　　說

　　巻十四

　　題跋

　　巻十五

　　雜著

　　巻十六

　　雜著

　　巻十七


　　雜著

　　巻十八

　　講義

　　巻十九

　　講義

　　巻二十

　　解義

　　辨論


　　巻二十一

　　辨論

　　巻二十二

　　書

　　巻二十三

　　書

　　巻二十四

　　書


　　巻二十五

　　書

　　巻二十六

　　書

　　巻二十七

　　書

　　巻二十八

　　書


　　巻二十九

　　書

　　巻三十

　　書

　　巻三十一

　　書

　　巻三十二

　　書


　　卷三十三

　　書

　　巻三十四

　　書

　　巻三十五

　　答問

　　巻三十六

　　答問


　　巻三十七

　　答問

　　巻三十八

　　答問

　　巻三十九

　　答問

　　巻四十

　　答問


　　巻四十一

　　答問

　　巻四十二

　　答問

　　巻四十三

　　劄

　　巻四十四

　　劄


　　巻四十五

　　劄

　　巻四十六

　　劄

　　巻四十七

　　劄

　　巻四十八

　　劄


　　巻四十九

　　祝文

　　祭文

　　巻五十

　　祭文




