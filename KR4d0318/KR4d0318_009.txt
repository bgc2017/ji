翠微南征錄卷之九
律詩
&KR3238;齋(潦其偏有數尺之室僅可置身簷厦去西關屋最弊陋上不蔽風雨下不避塗)
(而出目曰&KR3238;齋地不遠不能直腰)
屋老塵生索椽低帳不縑炙灯烟染棟見客帽翻簷
織壁慳三尺遮門断半簾吾身交九四控制萬愁兼
容膝(&KR3238;齊之側有處曰容膝)
具体功非遠全軀恨已消安禪湏促跌覓句敢成摇
悔不身齊足時當事半腰行人只蒲伏何處得逍遥
野飲呈祝山甫(次山甫韵)
野景何湏買山花不待培幕天分古木裀地得蒼苔
酒上鶯調曲肴空鵲墮梅一壺隨所適何處問蓬萊
題練省元壁(次日出福建界)
脚債嗟犹欠心朋喜偶逢溪声含客怒山色為誰濃
古樹晴摇盖殘蟬晚帶鐘莫辝一樽酒明日是吳儂
南浦客邸(遇兩半月)
南浦半月兩溪流暗没沙断橋虹散綺拍岸雪飛花
孤舘客無梦短蓬人未家何如擁紅日照我上筠車
借景樓(則四璧笙簫之声間發戎坐馮著明翠微居建新市萬花間交客至命酒)
(我有也有詩次韵目曰借景言其皆非)
朱箔鈎新月平闌架落霞百錢呼酒炙四壁聽笙笳
翠映誰家竹香飄何處花功名未歸我且此寄生涯
宿水陸寺(送陳工部上建陽屇水陸寺)
蕭寺廊廡闊無人独自行吳儂非好僻楚客為誰清
花落&KR1088;風掃灯殘借月明江湖有烟浪且此寄餘生
呈魯伯瞻(伯瞻有詩次其韵)
信断無青鳥盟寒有白鷗悶和詩作首愁聽
水滴蓮花曉山空桂子秋功名有期會教
浦城買舟(諸友苛留舟人菊節日買舟商下)
微雨催行旆西風送客舟籬邊鞠纔放
浪激花翻雪山涵影浸秋前灘
歸興呈吳梦祥(次吳梦祥送)
魚㕍音書少關山梦寐遥對花思粉面遇
喜意鵲應報歸心馬更驕西風綽鞭鐙飛
秋晩即事(次黃巨瞻韵)
秋宇清如洗秋宵分外長寒鳮鳴午夜征㕍喚重陽
楓葉已全赤菊花纔半黃不知秋幾許試与問蘇郎
呈李景山(次楊次杜韵)
居靜心尝樂愁多鬢不禁買舟和月載把酒對花斟
白水有深淺青山無古今從兹淂真趣消盡利名心
小圃
舍北有餘隙平禠作小園花存四五本竹種兩三根
風伯倩摇珮月娥煩佐尊誰知方丈裡别有一乾坤
村居(次臧仲武韵時在双瑞)
莫怪村居僻村居亦可嘉僕羸腰帶艾婢倩鬢簪花
歌罷蛙催樂酒闌蜂報衙門前少車馬慚愧五侯家
宣城道中
恰到杏花天轉頭過禁煙燕歸纔數日蚕起又三眠
少智慚樗里多材憶孟堅功名且隨分無苦自咨煎
過新豐市懷古(書坣今立道旁新豐乃太白旧游)
路出横江去虛堂立道偏雨声楊柳外風色杏花前
有泪沾詩宿無欹述酒仙采江千古恨號認向誰傳
買舟浦城
畏路逢危路尋舟得小舟始云為得計終乃復添憂
艙狹難伸足篷低怎㪯頭十圍無處著踘促向中流
憩妙因寺(次王有道先生韵)
蕭寺寒山外﨑嶇一徑幽断雲迎客入曲水護堤流
木石四時古軒&KR1084;五月秋午煩聊小憩拂石為支頭
再繼前韵
俗塵方倥偬淂淂訪清幽煙練素疑抹山屏翠欲流
松筠掃日月藤蔓懸春秋物外有餘樂吾生空白頭
七言絶句
讀漢史(閱紀信韓信傳)
漢將假帝為真帝齊乞真王作假王大抵紀韓皆是
信不知誰短又誰長
寄王五四將仕(戊辰以其兄之事耒告徘徊將仕乃清之弟寓廣信歲在)
(二絶餞行久之臨别以)
季叔青天轟霹靂屈原平地溺波濤從教晉楚多戕
賊二子何曾損一毫
周田且謂曾占易商野何嘗識梦書假使二君無感
召不成終老在樵漁
約叔叔真(從游兩月徬徨不忍去作詩送之二首权真孤高山林自葛峯耒見)
半間屋抵斗來大一箇身同山樣高側坐斜眠俱不
得煩君除去一牛毛
厄臺有事留司馬凌閣無名問太宗我且&KR1083;桓君且
去歸期千載約芙蓉
題忩間(夜𧺫讀書有感)
陽虎不名真盗玉子張何事便書紳聖賢立論有微
旨精義當求妙入神
過西溪(觧珮青帘一醉而去道經西溪僕馬痡瘖)
路随馬足難知數山叠魚鱗不記名隔岸青帘人不
渡一溪流水暮潮生
題蓮華壁間
風外落花千萬片水边啼鳥兩三声無情驚起陽臺
梦独倚閑&KR1084;看月明
贈吕元玘(居分水道旁)
周末見人歌采芑楚先聞客賦離騷胸中有氣不能
吐空使虹蜺萬丈高
初抵富沙(二首)
芳草不隨春水綠連山犹帶夕陽明人生有酒且行
樂休向河梁問子卿
鞭鐙兩三千里路樓臺數十万人家長虹不吸秋江
水一葉扁舟懸雪花
呈周及之貢元(山中留宿及之居三衢)
一頭却過六七嶺兩足幾乎百十斤恰喜故人能下
榻檠&KR1084;樽酒細論文
寧川冷渡(次壁間韵)
峯回路轉六七里林靜鳥啼三四声游女不知行旅
恨一茶留我話平生
宿灌頭(次璧間韵)
淡魚纔煮醎魚熟白酒新篘紅酒香莫訝杯&KR1083;成草
草一年忙處是蚕桑
南浦水閣(其中麗人不知行客南征之後乃南浦橋之西有閣臨水同舍宴岳)
(之意成二十八字有插花臨水相嘲)
橋横南浦虹千丈柳護西溪翠一行佳麗不知滋味
悪插花臨水照紅粧
秋晩独步(次刘彦礼韵)
十分秋色着嵓桂幾陣晚凉催井桐自恨異鄉知遇
少一樽相属與誰同
後溪(二首)
蓬&KR1084;夜雨短長夢啼鳥喚人新旧愁萬里論文一樽
酒醉和明月上扁舟
泉声恰似世情惡山色不如歸興濃自恨十圍無處
著何如瘦作束腰蜂
楊花
一絲不染湖光白萬点能回山色青三月金明池上
水与予同是一浮萍
杜鵑
殘月照愁人病酒好風吹梦客思家欲知亡國恨多
少紅盡乱山無限花
悶述(二首)
雁翎未忍刳丁謂虎口犹期脱蔡京何事姦邪皆倖
免洛陽年少却南征
有鼎不烹胡虜肉無刀可断佞臣頭男兒此等不平
氣空使衝冠射斗牛
酒禁(民不許交飲之禁次項仲山韵嘲軍)
將軍愛士民心失太守憂民士氣衰大抵軍民皆赤
子如何從此便藩籬
贈美人别(鼎才韵次男氏蒙)
花臉送愁和露泣鶯声傳恨向人嬌别情遠去尤難
割相送不須離畫橋
寄宗上人
我為扣閽拘狴犴汝將吟筆換袈裟别來猶記松&KR1084;
外一掬清泉自点茶
寄趙及父
欲邀詩社同蓮社為築將壇并杏壇圖淂有材皆命
世不隨風月報平安
有感
千囷未必將軍喜五斗難消令尹愁若使淵明逢魯
肅折腰應到脚跟頭
桃花
紅雨隨風散落霞行人幾誤武陵家牧童若向青帘
見應認枝頭作杏花
弦月
人間離别最堪憐天上嫦娥恐亦然昨夜廣寒分破
鏡半匲飛上九重天
翠微南征錄卷之九
