翠微南征錄卷之二
古風
歸釣吟
我生本是絲綸客嘗抱絲綸釣王國膠庠雖識姚有
虞載車未遇周西伯抱琴歸去古江邊江頭風月犹
依然江風刮岸岸如削江月照人人未眠沙平浪靜
江天闊換酒捉魚魚撥剌有時醉椀和月吞有時醉棹
和烟撥或唱歌或吹笛欸乃宫商人不識歌声喚徹烟
水寒笛声清透雲霄碧不張帆任渠去去到雲山深
處住雲山深處有畫圖添箇雲山画圖侣不撥棹任
渠流流入玻瓈影裡頭玻瓈影裡迸珠玉千斛萬斛
誰能收&KR0786;時眠醉時舞漁家自有神仙府睡時蝴蝶
梦莊周舞處鷗鳶奏韶武自舉歸釣吟清江漠漠烟
沉沉雲藏萬&KR0676;暗水尾風吹孤月摇天心翠微父翠
微父和我行歌進南浦画橋流水抹晴烟殘照暮霞
收宿雨水連天天似水一蓑活計誰能比楓葉飄霜
鱸鱠香楊花飛雪河魨美也不斈姜太公百年將至
方非熊會湏年少遇真主恢我諸夏車書同也不學
嚴子陵雲臺不為魁殊勛中興只作釣臺侣胸中百
萬知無兵我網不似漢漢網何太疎也曾漏却吞舟
魚何當周密如樞机直欲&KR0655;悉皆無遺我鈎不似吕
吕鈎何太直除却文王有誰識争如猛曲一弯腰牽
取星珠并月璧魚膠寒齒蒿剔蟹螯刺指和籠烹屠
龍飪鼎口不美断鯨斫炙腸聊撑
記梦(來長空明月殊動故鄕之思目成記梦秋夜宿客邸劇梦為無槐大庭之游斍)
溪冷冷(零音)鼓&KR1379;&KR1379;虛堂淅瀝生寒風寒風綽我梦魂
去飛颺直上蓬萊宫蓬莱宫殿女如玉霓裳羽扇環
簾櫳月娥留我宴珠翠玳筵間列花叢叢酒酣萬象
羅心胸舉杯話别殊怱怱青鵉命駕下空闊一聲璫
珮鳴丁東被衣起坐周四頋庭戶悄悄無人蹤銀河
萬里倒澄碧冰鑑半輪斜倚空横江孤寉一声唳喚
起鄕心千萬重
梅(次壁間韵椘東道中)
衰蘭枯荷了秋色幾向寒梢問消息溪橋交馬断腸
時翠袖隹人日暮歸玉面亭亭漢宫樣一見風流慰
心賞寒標孤絶太無情誰為移春上玉京月華凄切
霜華白夜半飄香度簾額寄声横笛且休吹愁殺江
南未歸客
山水吟
閩之山峨峨可以接穹蒼閩士孕其秀胸次尤難量
閩之水滔滔可以烛妍醜閩士生其間其美不容口
君不見周家社稷生甫申崧岳當年曾降神又不見
千里秀氣鍾三蘇眉山草木皆焦枯我生恨不由河
洛虛負三光并五岳地靈人傑推江東人物風流兼
磊落頋此閩之東自古多英雄求其為絶称獨一忠
穆公公今已即世後世誰可擬惟有詹仲通一人而
已耳仲通何如人景星與鳳凰不險亦不深山高兮
水長
浴(出浴覆衣淂詩筆以記十月暇日醉于生春閣暄&KR0757;)
龍藩地暖冬無雪十月風光似三月好風不動綺羅
塵人在繡幃簾半揭酒腸拍索能回春春潮入面香
熏熏香肌汗透披縠紋思淂滄海駈埃氛銀鍋蟹眼
生春雪銀瓢棺破鍋心月流霞傾入碧琅玕香霧氤
氲雲半掇花藤織出金芙蕖烟青霧紫堆雲衣一聲
璫珮簾鈎垂皂&KR1083;捧出双明珠蠟花照入蘭湯閣珠
玑体迸紅猊活鳳豁雲涛濯錦毛龍翻雪浪澆銀甲
起拏裙霧圍春風臙巾抹出桃花紅香泉入齒潄寒
玉吐作冰雪飛長空蒼頭急把春衫換腕玉輕穿雲
一片出門两腋生清風月在嫦娥廣寒殿
嘲熱
南方有神名祝融髮赭面丹唇朱紅執鞭入海駈赤
龍火車勒駕燒長空千驂萬乘如聫轡烈㷔騰騰灼
天地九霄烜赫皆甑蒸四海煎熬俱鼎沸流金爍石
氣不通天下俱在紅鑪中葛衫襟濕疑有雨羅紈柄
折渾無風祝融祝融母太酷天道炎凉尝反覆看看
少皥催戍瓜盡把凉颷散煩溽
釣鰲行(舍人名嗣古上提刑左史張)
北風浩蕩滄溟闊十萬軍声夜潮聒翻空濁浪鼓雷
霆舟子停蘭面如血龍門有客何猙獰弩目張膽殊
不驚桅檣破浪裂津島直欲一舉空蛟鯨我之釣兮
非世比新月為鈎素霞綺先拗虹蜺為釣竿却把鵾
鵬作香餌欲垂未垂号鬼神星斗無光天地昏海灵
乞命免生死一鈎連六酧啣恩我公萬里風烟伯度
量汪汪寰海窄蟠胷高聳蓬萊山壮氣直吞雲梦澤
恩波萬壑奔洪流風帆浪楫交觥籌金鱗照日巨如
斗四海触物無虚舟我生本是釣鰲客几歲灘頭望
風色忽聞霹靂破崑崙便整絲綸駕航舶我今十轄
迎公開會湏舉手生風雷不然長嘯謝水府明月滿
船歸去耒
上趙漕(僉京弟子赴南宫文未上也先名善宣喬松弟子見先生也先生尹)
(由先生之境而不拜先生弟子罪也見先生生每而進之㪯而送之予既德先生矣今道)
(潔雨露清秀松德也亦先生德也萬木遜節而無一言以寓其願見之誠亦罪也風霜高)
(冰霜亦犹先生之不畏彼強禦也松之詩所三友同升松事也亦先生事也松之不畏于)
(弟子耶其罪弟子耶由作也不識先生其哂)
太山之巔有喬松凛凛千丈摩蒼空風雲有會直相
際轟雷掣電蟠蛟龍&KR1083;根錯節真天種卿月郎星伴
辰拱高風蕭瑟涕清泉桃李無言漫丘壟南宫仙桂
饒天香南國蔽芾歌甘棠大枝擎天作砥柱小枝駕
海成虹梁六月無風天欲雨赤龍啣火燒空宇亭亭
横盖指扶桑萬&KR0676;千崖冷無暑大椿可笑欺莊周便
指千歲為春秋使民若戰夏后社(以松夏后氏)用汝當作
商川舟(松舟檜楫)自慚藤蔓纏林壑未遂鷦鷯一枝樂&KR1083;
桓已喜跨高寒(而&KR1083;桓撫孤松)更借扶摇薦鵰鶚我聞處士
方綢繆(處士秦)
(夫子房從赤)
鄰女㮻綿吟(一二縷僕向尝見撚綿紬者于此建安西關鄰女善㮻木綿日可成)
(因問女歲可成几端女云每歲可淂二十疋頗類然就手中提出便紡成絲与撚綿特異)
(其半囙成鄰女搔綿近以繡工妨迫不及)
閑窗日上三竿竹&KR1084;下嬌娥整輪輻匆匆未暇理雲
鬟半朵青鵶倚紅玉青梢摘盡銀香囊画欄平倚斑
筠筐時將纖手翻雪霜蘇胸玉面同光&KR0621;捧歸細&KR1032;
銀成索牽出鬆鬆雲一握珠唇呵挺氣温温鸚觜踏
車声絡絡今年莫怪功績稀阿妳勤繡鴛鴦幃如今
織出秋江練十月正好裁新衣客心聞此愁無着一
夜清寒動寥寞明朝為問買一端剪做道袍披落魄
送商府判(入為審計自劍津倅)
比年十月君初耒梅花破雪迎君開自從佐剣壽民
脉凋山瘵水皆春臺去年七月君開府燕燕鶯鶯為
君舞五日盡蟄潭底龍千里應無市中虎今年二月
君將歸風牽回柳萦君衣君衣不作回柳轉直上雲
端朝紫微紫微有舘名西掖珠玉羅鈿瞰金碧郎星
卿月謾徘徊箇中自是神仙宅紫微有山名大坡烏
飛豸立冠峨峨一声霹靂震天地萬里腥血流江河
紫微有旨垂丹冊二者于斯請君擇便湏東取元化
鈞談笑從容正疆埸君家事業銘冠裳鵉鳳指日鳴
朝陽伊洛諸公有政事洙泗諸子無文章禀違展轉
情難處溪上恩波湛今古東風吹恨入長亭零落桃
花泪如雨
平政橋(為天下第一水西有橋)
建水合流三百里直下冨沙如撚指溪東披拽䌫過
西千丈春風怒濤𧺫香輪不觧碾清江造舟貫索成
河梁年年麥熟梅欲黃連城十里皆波光淳熙太守
憂溱洧問津日夜思無計老農义手碩鳩工疊石中
流便民濟金珠賣價不計緍鐫瑕断梓功方成功成
燕雀賀新屋炳然萬棟輝丹青插天螮蝀横江尾下
&KR1062;寒潭碧無底市声不到画梁間秋色盡歸朱箔裡
我行一月無風波今朝醉眼翻青羅金鰲背路客揮
鐙玉虹跨浪舟飛梭石唇噴盡寒崖雪雪中電掣金
蛇赤兩岸楼頭將相家八州車馬神仙客人言辟人
推政平故此特以平政名我聞政事平如水水到不
平還作声
贈陳道人(画出錦軸求詩道人陳守一喜)
君不見樵人王翰画山水一夜風雷揭&KR1084;紙又不見
長沙洞清画尨蛇滿軸烟雲翻橪指二子相去數百年
筆端妙意誰能傳双溪道人何所授一見筆法堪齊
肩筆一淡輕烟映出垂楊岸遠山依約有還無斜照
不紅秋水漫筆一濃黑雲萬叠翻狂風江天日暮暗
烟靄天地星斗皆昏朦瀟湘詩人不觧語被君吐作
無声句何時覓取綃一縑寫我英姿伴烟雨
柴氏
節婦一樽酒義士拜而受義士一首詩節婦雙眉皺
眉皺意何如有難難相救嘆我廊庙器淹回在汚陋
惠我旨且嘉慇懃推意厚吾今繫閩建家貧喜鄰冨
青眼到朱扉白屋成華胄吾聞孤竹子周室三緘口
又聞杞梁妻秦邦称烈婦此軰誠間生世代不常有
如何天一方同時俱輻凑愧無八品珍草草具籩豆
何當再拜摳我衣巵酒恭為兒女壽
傷春
衣𬒮怯春寒春在江南岸我意正傷春復被春萦絆
一雨臙脂&KR0668;萬壑冰澌泮撩我惜春心与春傷爛漫
柳垂不染絲織成愁一片杏吐無烟火燒碎腸千断
憶昔腰如柳柳腰輕易按憶昔面如花花面嬌難喚
人不似春芳随處得看翫囙春憶人人不見徒扼腕
何時醉臥花柳中一笑千金不容換
百舌(為烏秀福建号)
流鶯一去無消息燕怯春寒歸未得綠&KR1084;清晴静無
人似把衷情訴知識上苑東風二月春淡黃楊柳初
成隂觧將一片無情舌學盡百般能語禽紅英紫萼
紛如雪萬姹千嬌總饒舌莫嫌花外太啁啾默默難
酧好時節湏臾綠暗紅亦稀伯劳杜宇鷹鸇飛更兼
獵弋恣羅網卷舌不語全毛衣堪嗟國士徒切直不
似幽禽明語默何如鉗口歸山林莫問燕南并越北
飲仙閣(小峯王泰之作堂曰傾盖作閣曰飲)
仙廊庑瀟然有物外之有所得者
以樂其身其泰之之謂乎因作詩以
晉歲月
槽頭&KR1062;盡春山綠槽下真珠瀉醽醁騷人一笑傾杯
&KR1083;滿面春風漲紅玉少陵淂此不欲言乃指八子為
中仙主人傾盖慕此意一閣新構堂西偏于今世態
薄于紙何必劳心問青紫願君醉我金屈巵萬事過
耳同風飛醺醺和月上裁竹長嘯一声歸翠微
贈祝跛(武夷人相者祝跛)
我生多蹇難事業冷于水内外兩五行醜悪諱人㪯
武夷有跛者抱術徧荆椘摳衣忽趋隅覿面便相許
摇手無所需再拜拂毫楮一詩聊贈行無以壮箱筥
他時了功名為結烟霞侣
冨沙道中述懷(玘韵次王伯)
敗鼓非全材毁瓦不自牧造物兒未戲達人火先撲
卜不到渭濱人徒嗟海曲彼哉真彼哉伐尽牛山木
驟雨(壁間韵次紫溪)
牛尾烏雲潑濃墨牛頭風雨翩車軸怒涛頃刻卷沙
灘十萬軍声吼鳴瀑牧童家住溪西曲侵早騎牛牧
溪北荒忙冒雨急渡溪雨势驟晴山又綠
翠微南征錄卷之二
