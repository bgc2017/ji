翠微南征錄卷之八
律詩
有激呈江聖與判院
不郊不國不吾庐兀兀騰騰十載餘頸昔已迯三尺
劒腹今犹秘九疇書齊牛難爇吳元濟賈鵩何慚董
仲舒只合三緘且鉗口一蓑歸去伴樵漁
與楞珈老瑛上人
勿謂年來世道艰都緣彼此不相參一生知已有千
萬十事從人無二三紅杏無壇堪拱北白蓮有社結
和南扁舟若有東歸便斷竹枯松寄一擔
呈王子蒙隱者
國士還須為國憂肯同兒女作身謀存無補世亡無
異生不驚人死不休秦鹿須还屠狗逐楚猴猶為爛
羊羞如今若論西都事却与中唐風馬牛
夜讀離騷
楮衾封冷白凝霜展轉無眠夜未央風欲送愁先卷
帳雨嫌多梦故敲&KR1084;自慚鼓瑟投齊好謾接歌輿效
楚狂起把離騷讀幽悶楚詞还似楚江長
倪尚書生祠(駕兼領都事四戎兩院淹禁數百人因思先生不翠微以丙寅春被命南下建安守王君告老别)
(謹以五十六字汚壁復至此自惜其下文不早辯也)
聞說先生入建都一年民樂吏清癯四廂夜月封朱
戶兩院春風鎖翠蕪一旦有書追駟馬萬冤無計徹
羣烏焚香再拜祝公壽問有清朝賞罰無
秋晚述懷呈薛子長
一罋香醪一曲琴淂相尋處且相尋杯寬却怪青山
小坐久不知黃葉深當路星軺已鉗口異鄉風物更
關心何時繫艇秋江上醉卧芦花雪滿襟
双桂堂
月姊親移入慶門廣寒今是並肩人分他蟾窟雌雄
種作我螢&KR1084;南北隣傲竇雖慳三樹玉比詵翻剰一
枝春主人便好鞭黃鵠斫取魁梢謝紫宸
憶弟妹
别來三載客東南始信人生聚首難眼底不聞鴻鴈
信鼻頭常為鶺鴒酸問天不語語徒厲驀地上心心
類剜安得春風吹馬首卧聽行列報平安
責逋
索逋無術謁公門豈謂公門反愴神令尹幸酧三百
索痴兒犹恋一千緡如今縮手方知錯自此甘心莫
怨貧不是恩波不旁洽五穷無奈苦隨人
刳腸植粟餧官牛牛骨成塵粟未酬何事蓮參犹閣
筆反憐花縣若虚舟季公素重千金諾膠鬲當貽萬
世羞願勤相如还趙璧莫教顔色嘆床頭
送趙右秋
梅花飛雪滿霜洲洲上行人去莫留蠟炬結花催管
籥㕍声喚客上蘭舟莫嫌冰炭情難入自是薰蕕味
不侔執節從教少知遇勿于世路學沉浮
閩藩齊指右參軍玉骨清無半点塵一味恤刑常召
禍十年游宦只憂貧圜&KR2666;月照金波夜寒谷花開玉
樹春客子与君雖素昧一詩聊記子張紳
牢城言怀
重城不隔世間塵箇裡無花别有春冤鬼夜隨風雨
泣病囚時作犬羊呻雷霆不霹欺君賊彗孛偏凌為
國人欲問老天天已老料應无說為敷陳
贈楞珈老瑛上人
無聊断梗撥寒灰門掩霜風客自推急下火壚叉手
接便將布袋解頭開拂床展卷呈詩藁炙盞分茶當
酒杯别後逢人須問訊楞珈曾倩寄書來
謝仵判院惠米
溝壑膏粱總自招仲尼陳蔡亦囂囂不逢魯肅千囷
指空折淵明五斗腰孤竹二饑知我意蒼梧一飽為
君謠從今隻手摩挲腹却向顔門問一瓢
除夜大雪
青帝明朝下玉京先教滕六掩車塵梅花笑我三年
臘椒葉争他一夜春烏角触簷鞭墮玉馬蹄印路椀
抛銀何當夜縛吳元濟去作中興社稷臣
呈毛南仲(好賓客有鄉里之譽巨出江水過門南仲求見有南仲之居名曰沙坑在松溪浦城之間南仲賢者)
(日而别作詩南仲感謝終夜之欵呼二子聽琴翌)
暮宿東溪一草堂&KR0786;和衣屨卧胡床梦随鵉去遼天
闊夜到雞鳴剗地長早𧺫不須禽為喚多憂誰謂草
能忘清閑却愧毛南仲醉卧西忩一枕凉
除夜(二首)
纔辱東皇造化工便隨飛鵲報簾櫳人間狴犴知無
所天上蓬萊还有宫酒色半澄春後綠蠟花全折夜
來紅從今泰道能連茹願駕蒼蟠躍震風
吳鈎不是怒鯨鯢夜半刘琨屢舞鳮十載載春游大
學二年年夜宿圜&KR2666;楚盤未必資毛遂周粟如何飽
叔齊塵世功名傥來爾無言桃李自成蹊
呈富大卿(以詩示之卿為感嘆垂泪大卿名琯鄭公六世孫詣獄)
司晨未曉報龍樓昨夜中天貫索流石父不逢齊子
相馬遷空作漢家囚銅壺滴碎短長梦鈴索拽翻新
舊愁安得君王賜歸騎一㕓投老大江頭
雪中呈劉子冲
朔風卷水入天渠剪作飛花散六虚竹本無声緣葉
密梅因有影怕花疎路從玉鑑上頭過家在冰壺裡
面居欲作一詩撩謝女不知為况近何如
雪中有戲(桐栢柳元用賜書以寄之是歲有神馬坡樊城之後辱)
一夜風神揭海神盡將純素掩丹青四圍白壁成千
嶂萬里紅塵没一星搭岸柳條横玉帶壓墻梅萼上
銀屏好將今日平淮策說与當年李愬聽
憂世寄清溪友人
庙堂無計息干戈國士&KR0742;冤未汨羅尺五指天均日
月八千里地旧山河人無遠慮心徒切里有新喪巷
不歌况是十年芹泮客倚闌尤斍泪滂沲
嘲曹掾友人
世態年來日日新宦途澆薄更驚人闕期動徹連三
政選調無疑費百緡是吏有囊盛短卷非財無藥療
長貧參軍也勝陶彭澤且糶官糧醉幾巡
囚中記貧(和方思索間同邸有陳子昭者語翠微在西關有客送僧字韵詩求)
(閑和尚之語就𢋫其韵及世故渠有志公不是)
英雄不遇不憂貧獄吏從教喚不應煑飯只燒沽酒
罐讀書权借守囚灯堪嗟世事危如卵無怪人情冷
似冰勿謂功名成倖致志公終不是閑僧
送倪尚書歸霅川
筆麟圖鳳久無声何事权輿復見今魯祭不因天子
肉齊卿難奪孟軻心我公去就何為重吾道興亡所
繫深安得斯文天未喪載歌狼跋繼遺音
五言律詩
宣城道中(間韵石湖宣界地名)
躍馬上宣城千山翠欲顰蕙風輕卷舌櫻雨細沾唇
柳絮難驅臘榆錢不買春何如澆一斗爛醉石湖濱
當塗道中
春晴不慷慨十日九清隂蝶宿花留粉莺眠柳借金
胡塵方障眼漢壁尚關心醒去愁無奈杯行滿滿斟
壽昌道中(次韵别刘仲方)
山斷疑無路林開斍有村饑牛恋茅壠吠犬護柴門
悶去詩千首愁來酒一尊明朝南去路怀抱与誰論
别王泰之
風神恋行客吹柳纏簪纓傍水鳥多白近山蟬更清
别腸雲閣泪歸路月關情告德無多日清觴聊一傾
遊溪西寺
寺覺重遊好僧期後会賖青虫彫病葉白鳥篆平沙
水瘦石生齒山寒梅未花功名今有待且謁惠公茶
登樓晚望
疎雨洗空碧晩晴人倚樓稻花千頃浪楓葉一簾秋
遠岸明殘日孤村認小舟溪山如愛我相見亦回頭
安分呈李竹齋(韵次)
風雨思君子煙霞憶舊遊一區山水國萬里帝王州
臘罋香浮玉春旗雪滿甌安貧隨處樂此外復何求
拜茶
(城則率百官之漕建者貢茶于京)
北苑春將半星槎欲奏功杵鳴千臼雪鎗卷一旗風
盝錦鸚毛翠簽羅象眼紅封成拜玄寉飛上紫微宫
邸食責庖者
(者不善治食建安邸中㸑)
陋邸已無味庖人更不材盫炊全做粥燒鮝半成灰
添醋酸綿齒研椒辣木腮何時聳堂臠香霧靄樽罍
秋意(礼韵次項子)
木剪空山瘦西風掃落黃荷殘簪失盍菊老餅还香
詩盡尤闊愁多夜更長悶懷無處着隨雁落瀟湘
書堂遇雨
(者盈軸近承菊峯送至𣸪自𢋫韵翠微向有書堂遇兩押承字韵和)
風叠雲成片溝搓水作層濕書移案避添硯就簷承
瓦擊声疑雹&KR1084;低暗欲灯須臾西漏日晴意慢勝
翠微南征錄卷之八
