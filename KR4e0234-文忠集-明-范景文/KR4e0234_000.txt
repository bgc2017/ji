







　　欽定四庫全書　　　　　集部六

　　文忠集目錄　　　　　　别集類五(明)

　　巻一

　　奏疏(攝銓稿　　副銓稿典銓稿)

　　巻二

　　奏疏(撫豫稿)

　　巻三

　　奏疏(出鎮稿)


　　巻四

　　奏疏(出鎮稿　　南樞稿)

　　讞牘附(東昌存稿)

　　巻五

　　序

　　巻六

　　記傳

　　巻七


　　碑銘

　　行述

　　祭文

　　巻八

　　像贊

　　疏引

　　題跋

　　巻九


　　詩(小東草　　石城遊草)

　　巻十

　　詩(餘草　　　苕雲草)

　　巻十一

　　詩(聞鶴草　　留都稿)

　　巻十二

　　簡牘

　　(臣)等謹案文忠集十二巻明范景文撰景文

字夢章吳橋人萬厯癸丑進士授東昌推官
厯官東閣大學士工部尚書李自成陷京師
景文至演象所拜辭闕墓赴雙塔寺旁古井
死順治九年

　　賜諡文忠給地七十畝建祠致祭事蹟具明史本傳
所著有味鉉堂疏稿思仁堂存稿玉静閣存
稿且園存稿瀾園存稿餐氷齋詩稿諸目其
子毓秀及其甥王孫錫等合編以為此集景

文為莊烈帝所知入閣未五十日而都城淪
破卒能從容蹈義自得所安大節炳然爭光
日月至生平厯官所至亦多引繩切墨持正
不阿史稱其在文選時值魏忠賢魏廣微中
外用事景文同鄉不一詣其門亦不附東林
孤立行意而已是其丰裁峻厲而不肯矯激
以取名在明季尤為難得今觀集中攝銓副
銓諸稿所載奏議大抵剴切詳明切中時弊

而撫豫出鎮等稿所載諸疏於興利除害之
方規畫不遺餘力雖遭時艱棘弗獲盡展其
謀猷而幹濟之才實可藉覘崖畧固不獨以
義烈見重矣乾隆四十三年六月恭校上

　　總纂官(臣)紀昀(臣)陸錫熊(臣)孫士毅

　　總　校　官　(臣)　陸　費　墀












