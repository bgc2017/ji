六一詩話詩文評類
提要
(臣)等謹按六一詩話一卷宋歐陽修撰前有
自題一行稱退居汝隂時集之以資閑談陳
師道後山詩話謂修不喜杜甫詩葉夢得石
林詩話謂修力矯西崑體而此編載論蔡都
尉詩一條劉子儀詩一條殊不盡然毛晉後
跋所辨亦公論也其中如風暖鳥聲碎日高
花影重一聫今見杜荀鶴唐風集而修誤作
周朴詩又九僧之名遺其八司馬光續詩話
乃為補之是則記憶偶疎耳乾隆四十二年
五月恭校上
總纂官(臣)紀昀(臣)陸錫熊(臣)孫士毅
總校官(臣)陸費墀
