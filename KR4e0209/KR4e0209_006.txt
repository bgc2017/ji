宗子相集卷六明宗臣撰
五言律詩
寄懷鄉園游好五首
浮雲日萬里空復滯燕臺朋好寧相負音書自不來吾
慚歌鳳侣君等卧龍才悵望青山裏蔷薇幾度開
最憶論心者乾坤一草廬開尊銷夜燭聽雨長春蔬作
客殊寒暑憑誰共起居翩翩北來鴈似有故人書
那堪千日别直使寸心違望極頻藜杖情深自布衣偶
看長路草髣髴故山薇客思將江水春來滿釣磯
即有鴻書去其如鳥道長春來楊柳徑日憶芰荷裳鷗
鷺應無色田園豈盡荒難將尊酒意一聽楚歌狂
貧賤有情在風塵一病深向人歌白雪畏路失黃金爾
輩甘雲卧吾生肯陸沈故園松菊在早晩問投簮
送蘇生南歸
短鬢不堪數孤舟何太頻客塗空歲月江國有絲綸劍
在猶干楚書成更上秦敝裘曾季子莫問下機人
四月一日于鱗子與元美約南溪之游偶以事
羈悵然有感
殘春已昨夜初夏自流年朝謁誰能倦松蘿爾輩偏孤
舟凌細雨積水下寒煙遠憶臨溪者何人不可憐
解佩豈朝客持竿遂釣徒年華過燕雀春色尚蘼蕪赤
水心頻切紅塵爾自拘兹遊且不得何更問江湖
不分林塘好偏令爾輩遊花枝晴自動草色暮堪愁俯
仰聊停騎行藏且狎鷗茫然心共折何處是滄洲
病中答吳明卿見贈二首
一病秋能抱孤吟夜可殘採芝吾未得視草爾其難瑤
瑟人間思金莖露下看廣陵濤足賦江色不勝寒
其二
伏枕花頻改登樓月乍圓宦情疎病後世事得愁先才
已金門隠名非白雪傳新詩酬偃蹇三嘆暮雲前
有寄
憶爾辭燕甸逢人賦楚騷芙蓉千水暮薜荔萬峰高秋
月驚紈扇寒雲落布袍愁心不可問孤鴈滯江臯
贈别吳子
問爾何年至還能幾日留尊開朱鴈夕心折紫萸秋歲
月餘孤鬢關山任敝裘漁竿如可飭遲我狎江鷗
同于鱗子與元美郊行二首
誰識冠纓者常投水石間春風吹大道紫氣照西山松
徑荒難度楊枝亂可攀相逢勿遽返世路正摧顔
去去春蘿好行行朝雨寒路迷頻勒馬塵起一彈冠宛
轉溪園出依稀江路看所嗟情不惬無處問漁竿
送張明府謫教湖州
自古悲行路于今更畏途才名收倚馬宦計失飛鳬白
日晴開越青山亂入吳傳經稍欲慰咫尺對西湖
與錢惟重步月下
秋風何處起兹夕倍堪嗟不見碧雲色難禁孤月華客
愁驚蟋蟀鄉思忽蒹葭誰謂天河遠翩翩漢使槎
歲暮
霜雪不堪暮隂陽莽自過淚偏兒女盡情為歲華多留
滯非吾意凄涼奈爾何寸心無可折落日滿庭柯
送王判
可嘆日為别兼之歲欲殘青袍今作吏白髮已盈冠鴻
鴈千門夕梅花一騎寒風塵好自愛行路古來難
除夕答謝茂秦徐子與見贈
今夜為誰永清尊只自持歲華明日異旅思故人知坐
待青春色行傳白雪詞梅花空復好愁絶楚江枝
送張簿之上饒
送君燕市北作客楚江西日月千山闊星辰一劍低馬
蹄仍遠道鳳翼且卑栖芳草天涯綠相思秪杖藜
寄遠曲
秦塞一投筆章臺日倚欄鴈書何寂寞龍劍有艱難烽
燧春華暮琵琶曉淚寒自知容色落不忍對花看
青海人頻去黃河信轉稀徘徊空夜月顦顇任春衣漢
將頻營壘邊兵未解圍近來常涕淚不獨為君揮
問元美病二首
倦遊吾未敢抱病爾何心萬里蘼蕪色秋風一夜深長
嘯豈不得悲歌直至今茂陵消渴日還聽白頭吟
爾已青雲薄誰其白眼偏一身詩作僻萬事酒相捐枕
簟疎秋雨江山隔暮煙登樓知有賦莫向衆人傳
寄陸子
何時重把袂兹意有沾巾春去悲遊子書來見故人風
塵虚倚劍日月負垂綸一别清江上年華幾白蘋
同李司封蘇文選遊聖禪寺
有寺焚香在何人結駟來靈花如雨落貝葉不春開聽
法龍依水窺禪鳥下臺塵心忽到此那得遽如灰
送周先生之海寧
彩筆時難見青氊爾自尊一官聊日月雙鬢自乾坤雪
後西山賦風前北海樽因君寄鄉思好去過江門
答袁子
别思將春起鄉心與日摧已經三載别猶有一書來我
愧思鱸者君誠倚馬才黃金似芳草又滿郭生臺
遠思
歸期不可問客思坐紛紜白髮兩鄉隔青猿何處聞日
摧蜀道險雲逐楚江分尺素看鴻鴈高秋或一羣
同李于鱗徐子與梁公實夜過王元美
一尊那忍負永夜坐堪酬鳳豈吹簫落人疑鼓瑟遊江
湖青桂暮關塞白榆秋明月無南北泠然萬里愁
夜嘆
纖月稍稍起寒霾細細分窮途惟白雪畏路是青雲豈
作鵷鴻侣難期鹿豕羣平生霄漢思汩没向時氛
三月
三月忽云暮一年空見春不堪垂柳色似與客愁新慘
淡時名棄迂疎長吏嗔清江有鷗鳥怪爾未歸人
天寧寺同于鱗子與元美餞别公實各賦二首
孤臣辭上國匹馬自秪園樹影僧窺日鐘聲客到門江
湖難寓目天地易銷魂行念中心約相思且勿論
分襟即此地握手更何年詞賦吾甘後煙霞爾最先世
情頻按劍生事欲逃禪今夜南樓月凄涼空自圓
送人
歲暮豈不苦離愁那可銷僅辭燕市酒已犯浙江潮明
月帝鄉滿梅花客路遙豈能因五斗楚澤負漁樵
于鱗子與元美夜過時元美將有江南之役矣
今夕復何夕相看又此亭金樽墮明月銀漢倒繁星吾
已甘多病君今幸不醒胡笳中夜起凄惻若為聽
亭花新乍落砌竹遠生隂砧杵秋城急煙霞故國深不
堪惆悵色兼入别離心去住傷萍梗兹期未易尋
皇甫别駕初至夜集得歸字
君自何方至憐才意久違朔雲停暮屐漢月照春衣江
左時名重人間雪調稀燈前出瑶草坐客不能歸
寄黃山人
已厭時人目翻生古道悲洲中鸚鵡賦臺上鳳凰詩風
雨客多病江湖鬢有絲長途且萬里無夢寄相思
追送謝山人不及
白髮久為客青春忽與歸馬衝燕雪盡心逐塞雲飛天
地飄蓬甚河橋折柳違離情堪涕淚此際倍沾衣
月夜聞笛
暮雨浮天去寒雲歸峽遲青山饒遠色紫菊把新枝何
處風前笛頻停月下巵關河已搖落故向客愁吹
懷顧二丈
客久春如失愁深夜不開眼看鴻鴈去書對白雲裁叢
桂迷淮甸長楊識漢才江東秋色好消息幾時來
寄書
别已三年久情堪萬里餘常勞燕塞鴈不到蜀江魚浩
蕩心中事遲迴紙上書白頭還好在一泪滿朝裾
寄元美二首
念爾行搖落何心堪寂寥凌風雙鬢短畏路一身遙薜
荔亂江雨魚龍犯夜潮廣陵明月好曾聽玉人簫
客久非吾意愁來獨爾思寸心今已折尺素忍教遲風
雨相如病江山宋玉悲淮南行落日惆悵桂枝詞
夜集懷茂秦二首
得爾漳南信愁予冀北天蹉跎春事晩懶慢世情捐日
落黃河遠秋驚白髮先狂歌對明月莫受衆人憐
聽雨詩仍在開尊事已遙以予愁劍佩嘆爾得漁樵兹
意浮生失何時客淚消淮南行結隠不待楚詞招
寄黃先生二首
憶與先生别乾坤各泛萍可憐雙鬢綠僅對一氊青雲
落仙人洞天寒吏隠亭相思若江水日夜向南溟
塵路一知已浮名遂此生嶺南天共遠冀北日為情苜
蓿春堪長芙蓉夜與清尺書那不寄白鴈滿江城
對雪有懷于鱗子與明卿元美四子
暮雪一何急玄雲莽欲垂誰為黃竹詠千載有餘悲鴻
鴈稍疑羽關河驟失岐薊梅寒入酒曾共故人持
再得元美書
楚日吾家到吴門使者來書纔片紙讀淚已萬行摧佩
有蘭堪贈衣知薜共裁梅花江路滿一酌向誰開
贈黃山人
羨爾逃名者蕭然卧遠臯絲綸江艇闊蘿薜石門高白
已殘雙鬢青猶戀一袍不堪搖落後重讀楚人騷
出郊過陸子和草堂同太史李公文學顧丈
進艇吾能遠攜尊客許同青天開萬象白浪失千鴻蓂
莢細堪數蘼蕪寒幾叢漁歌稍稍起知在石湖東
並入無新好相逢況故園看山頻紫翠在野易黃昏柳
折風前笛蘭開月下樽起來望北斗歴歴見天門
孤燈深入坐稚子遠相看月動前江白星垂大澤寒魚
枯終有鋏鶡敝不辭冠嗟爾屠龍者清時只釣竿
清夜豈堪别長愁欲盡消梅花春未折叢桂賦還招白
鷺暗驚棹青藜危度橋月華散蘆荻寒思莽蕭蕭
過時寺訪袁三子敬
向客春鴻起逢僧夜磬前慈雲垂大地慧日暗諸天酒
至堪浮白吾來獨問玄孤亭入微雨似欲長青蓮
答周明府
相望一江暮難期對月明青山移病遠白鴈繫書輕天
地看喬舄兵戈阻漢纓秋風散麋鹿憶爾闔閭城
春夕同舒子房子子培訪陸長庚别業
暝色戎戎亂春隂慘慘生孤村流水夜一酌故人情雪
積天逾白江寒月較明綸竿吾欲把頗怪楚漁驚
元美有江上之約未得遽赴悵然有思二首
亦自悲春暮居然負所期金山一柱立滄海萬波隨征
鴈羣羣急浮雲日日吹淹留吾有待吾愛桂花枝
去路惟楊柳吾衣況薜蘿如何明月夜不作片帆過紫
氣星辰動青天吳楚多蓴鱸秋正好知爾醉漁蓑
小園花開悠然獨酌
避世誠何意為園信有才隂晴三月暮遠近百花開春
訝林塘遍時愁風雨來酒杯吾共女日日好登臺
有客
豈亦沈淪者頻來問釣磯青天雙鳥去白髮一漁歸忽
雨新楓橘如雲長蕨薇山花似留客隨處傍人衣
白馬湖泛舟三首
宛宛春潮入紛紛上客從湖今蕩白馬棹恐碍遊龍折
柳晴相媚攜尊日可重君看千水外已自長芙蓉
何限人同在心知我獨來孤峯雲不薄萬象日頻開稼
穡山中計鸕鷀水上杯桃花忽如雨髣髴到天台
青蘿堪作服白鹿遂為羣江樹低從密溪流曲更分停
杯生桂月掃石起松雲徙倚悲歌去翩翩向紫氛
吳中兵亂海上徵援感事賦懷因寄元美
世變忽如此天心那可知蛟螭江欲裂戎馬地堪支當
日銷金甲斯人遂赤眉羣奴把蘆管應向闔閭吹
獨吟心欲折南望首頻搔鼓角鯨如立樓船蜃自高青
天失戰馬落日慘征袍稍幸王開府臨戎有佩刀
傳檄紛天地徵兵到薜蘿愁來失俯仰書去畏江河痛
哭千村暮横行萬騎多滄洲狂客在應悔罷鳴珂
不盡黃塵起重驚赤羽馳無書問消息有淚到瘡痍家
國愁兼入行藏事可疑浮生同遠近斟酌向鸕鷀
雨夜沈二丈至二首
榻有何人下君能此夜過寒蟬吳客賦衰鳳楚狂歌雨
氣千江入秋聲萬木多明朝寒浦望搖落有漁蓑
樹色迷寒渚江流没石梁驚風孤鴈下聽雨一燈長蟋
蟀夜堪賦薜蘿秋可裳相看愛容鬢時序有新霜
不盡
不盡梅花路其如桂樹叢天高片雲紫木落萬山空砧
杵自秋簟關河有塞鴻何人抱瑤瑟今夜月明中
中秋有懷茂秦
日落寒江上尊開北斗前高秋中夜减孤月兩鄉圓人
隔黃河遠書無白鴈傳謝莊應有賦何得問嬋娟
進艇
白苧聞歌好滄波進艇遲暮雲殘薜荔秋水失鸕鷀日
落中原紫天高北斗垂梅花已零亂玉笛莫頻吹
夜
明月有如此況從湖上看驚蘆秋鴈起把酒暮鐘殘楊
柳垂垂暗龍蛇去去寒夜來新水闊吾欲飭漁竿
人日寄吳明卿舍人
尺素不相寄孤鴻那可聽瀟湘秋水曲何處白雲停滄
海又人日金門自歲星鳳凰池上草應只為君青
陸長庚夜至
戎馬暗江國君從何處來門驚芳草遍尊對早梅開雨
雪春衣短魚龍夜笛哀中宵撫長劍惜爾陸雲才
别袁使君
久應郎官宿猶乘使客槎宦情摧郡縣畏路莽龍蛇海
外珠含日天南梅正花壯遊千萬里且莫問煙霞
繫鷁殊方路聽猿故國情關河同泪遠楊柳共愁生攬
轡江雲暮停車嶺月明泠泠鴈湖水人比使君清
席上贈東麓山人
茫茫飄素髮曲曲到寒扉亂石蘼蕪徑殘春薜荔衣一
尊青鳥去雙袖白雲歸九十猶能賦如君世更稀
送馮尉
一尉爾何有孤槎路最便關山寒食後風雨暮笳前入
夜江看月行春路拂煙青蓮幕下客來往日翩翻
即事六首
詎知烽火色亦到海門東九市旌旄立千家杼軸空漁
樵新授甲都護驟從戎寂寞江天上驚看一劍雄
白日頻搔首青山一杖藜星辰千騎入風雨萬家迷有
路難舟楫中天急鼓鼙愁心與芳草江上共萋萋
赤羽遙傳越黃霾近接吳夷歌分鼓吹野哭散蘼蕪日
落江流急天高海氣孤中原有廉頗爾輩敢長驅
敵騎縱横甚將軍轉鬭頻兩間迷白晝萬象失黃塵江
海遂流血弓裘豈著身招䰟誰與賦洒淚寄青蘋(時王洪二)
(將軍戰死)
華夏翻連寇江淮遂苦兵鯨鯢揚子渡日月棘門營俠
氣荆卿劍雄心漢吏纓爾曹何足慮流涕此蒼生
坐嘆兵機失兼憂國計存干戈在淮海消息已乾坤授
鉞曾諸將宵衣獨至尊定知哀痛詔早晚下江門
寄子與明卿元美三子
同心久相失羇思近何如星出窺龍劍天長阻鴈書滿
江紛甲鼓落日泣樵漁去住情兼苦奚方定卜居
豈乏青雲侣其如白雪盟一分燕楚闊三見柳梅生眼
底簮袍計身前詞賦名放歌當落日的的為誰明
寄真州張子二首
世路驚投璧君才類握珠談經深歲月垂釣任江湖落
日千峰紫長天一劍孤凌風有羽翼與爾立相須
一望隋堤草孤吟楚岸花賦成似班馬身在只煙霞夜
月懷湘瑟秋風進漢槎斗間垂氣色吾欲問張華
元美訪我百花洲上夜集四首
君來何節鉞秋到正江湖斗室羣星聚天門二曜孤古
人窮抱玉吾道忌投珠歲晩魚龍寂臨流未可呼
終日不得醉相看獨奈何狂心知爾甚青眼向人多席
已移星月衣猶掛薜蘿興來歌楚調雪色滿江河
坐對百花落孤登萬里樓醉開吴楚色狂失鳳鱗愁握
手青燈少論心白日浮相思曾往昔泪逐大江流
雙眼人何白孤懷爾獨長相看鴻鵠志不厭芰荷裳黃
菊紛垂露丹楓莽下霜湖南泛明月髣髴對瀟湘
送徐山人還吴
問君何處去一騎大湖邊久客青春暮多愁白髮先征
衣裁薜荔長劍倚風煙江上波濤急新詩莫浪傳
去住悲生事乾坤總畏途梅開春到楚柳折曉歸吴倚
棹江雲亂傳書海月孤知君饒雅思早晩著潜夫
秋夜顧二丈來集二首
少别已殘暑相看失舊容秋衣下風露夕草亂芙蓉世
故尊前盡鄉愁雨後重徘徊望北斗明月照千峯
一徑隂隂入孤煙去去斜江亭頻載酒巖桂正逢花吹
笛驚黃鳥持竿散赤霞看君靈氣甚早晚問仙槎
得徐子與書
不分黃塵色稍驚白鴈音傳書燕塞遠落日楚江深戎
馬乾坤泪豺狼道路心聞君持漢節松下擬抽簮
簡陸子和二首
歲月仍吾病風塵奈爾何青天應自問白雪向誰歌夜
立殘砧杵園行久薜蘿相逢恨咫尺況乃隔江河
握手朱明過驚心白露漙江平低鴈翼潮落進漁竿野
色蘼蕪淨秋聲蟋蟀寒相思對新月疑在異鄉看
中秋遣騎迎沈二丈北莊
遙憐滄海上獨對白鷗羣客自殊方到秋看此夜分凌
風孤騎遠掃徑一鴻聞明月湖南早君無待暮雲
中秋無月呈席上諸公
翩翩攜杖至愛此河中洲不見關山月空分天地秋魚
龍潭水黑松桂石門幽瑤瑟何人抱湘靈未易求
寂寞自松逕蒼茫任草廬高雲莽不止明月竟何如席
上頻窺酒盤中僅辦蔬天風如可馭吾欲摘蟾蜍
秋夜同李伯章高子明徐養浩泛湖
高沙迴白鷺遠水到青天棹恐羣星亂杯驚孤月圓秋
聲來薜荔夜色淨嬋娟玉笛君能把吾將弄紫煙
黃山人夜坐
日散千峯紫煙收萬樹青高雲去莽莽孤月寒冥冥歲
序已新鴈江沙空亂螢餐霞真愧汝徒復問黃庭
聞鴈
一枕何能得長愁至不禁魚龍殘夜笛風雨急秋砧天
入蕭森氣人兼去住心湖南有新鴈作意送悲音
無月
可怪清秋月難看永夜輝蟾蜍高不落烏鵲暗能飛迷
徑頻呼燭驚寒驟問衣羣公未應去雲色漸霏微
客夜
歲暮青山遠天空白鴈殘孤舟凌夜發長劍共誰看鼓
角高城急星辰大地寒中宵起遙思倉卒負漁竿
山陵陪祀二首
閶闔門重啓星辰地一隅寂寥羣籟動慘淡百靈趨劍
佩當風亂松楸上月孤他年神武氣或恐未荒蕪
石馬鳴何日金鳬起别宫關山不改色天地自相雄惆
悵君臣禮凄涼歲序同泰陵千古泪一灑翠華東
山陵道中四首
處處春雲色相逢上翠微枌榆向人發鴻鴈背天飛列
騎松為蓋羣峰霧作衣歲華空浩蕩難問故山薇
吾愛天門近何妨日馭斜愁邊歸燕雀意外避龍蛇不
辨層崖樹難逢三月花向來邊騎入滿路散悲笳
路迷人屢問石險騎常停折柳新能綠看山近失青峰
高天兀兀泉細日泠泠何處無春色吾今愛地靈
馬遲榆柳徑人指鷺鵷班諸帝留弓劍千官肅佩環風
雲回紫塞日月滿青山王氣中天在朝朝護漢關
過明卿
頻來春騎遠最苦夜杯傳深語江河在雄心日月前千
秋難自定萬事竟誰先豈作巴渝客常驕白雪篇
得于鱗書二首
重來擊筑飲偏憶和歌人明月漳河夕梅花碣石春愁
難千里破情到尺書真誰不疑斯道君當愛此身
舊侣淹漳水新詩寄漢關鳳麟千古色鵷鷺衆人班易
側乾坤目寧開案牘顔搴帷猶有賦落日太行山
憶弟
忽是青春别難堪白日移江山一弟遠鴻鴈尺書遲湖
上又芳草淮南多桂枝池塘尊酒夜知爾重相思
吴舍人得子
持我百年意看君一日情人間麟趾少池上鳳毛生桂
發燕山色珠來合浦明他時弄環語應令楚妃驚
哭梁公實十首
當日梁鴻去青山弄紫煙形容疑好在消息是誰傳鵩
鳥豈來舍龍蛇或值年倉皇不可問隕涕五噫篇
使者春江到傳君隔歲書開函生氣色數字慰躊躇日
月孤吟失河山一病虚皇天深忌汝竟不免樵漁
徘徊南斗下歴歴少微星一夜因風隕高人遂不醒孤
雲垂慘淡萬象驟沈冥莫問西樵桂千秋空復青
羅浮不可望鎮日紫霞封爾把金光草行吟第一峰驚
颷殘薜荔驟雨泣芙蓉恐逐仙人去青天跨白龍
汝去亦何速人生良已浮蒼梧一灑淚赤石萬峰愁才
或雲霞妬名非劍佩收知無封禪草漢使不須求
五子中原得千秋僅一麾壯心何遽折吾道益堪悲大
海東南去天風日夜吹獨留龍劍在紫氣斗間垂
長安曾落日為爾抱瑤琴一鼓秋雲白瀟湘寒色深斯
人遂不見是物可無音坐憶龍門曲潸然淚滿襟
少别即成古相逢豈在今黃河難北注白日似東沈天
地冥鴻志文章逐鹿心悲風吹大壑夜夜助蕭森
漢省空題柱文園早閉關生難看白髮死豈負青山天
柱浮雲色茫茫去不還肯思黃石侣萬一到人間
浮世誰能免如君獨可哀荒榛滿天地玉樹莽塵埃裘
馬偏窮路江山不盡才更憐擊筑者蕭索薊門臺
初夏夜同明卿元美遊張氏園亭
塵途忽到此世事頓相違月色輕隨馬松枝亂拂衣相
逢青滿眼並坐綠成圍便作幽棲得何須問釣磯
倏爾過山雨蕭然對石欄雙衣絺綌薄五月薜蘿寒高
竹翠難把新松秀可餐吴歌況在耳真作故園看
一逕杳然入參差絶可憐古臺荒自出石磴曲相懸林
密難窺月枝高易破天誰能吹玉笛吾欲弄蒼煙
太虛何必問一壑坐相收橘柚山形古藤蘿石壁幽杯
疑天外把人似月中遊莫作霓裳曲翩翩不可留
夜色亂相射幽人那可禁天流孤月白庭落大槐隂忽
起千秋思能空萬里心長吟一汗漫纖露下衣襟
聞島夷將逼湖州寄懷子與
兵已蒼生苦書仍赤羽愁風吹遠海立潮壓太湖流鼓
角天應裂鯨鯢日不收桃花藏戰色慎莫問漁舟
汝在登天目春來似綠林荆榛黃鉞入烽燧白雲深百
戰江山色千家隴畝心當年一匕首應或作龍吟
同余德甫吴明卿王元美再遊張園
為愛林塘好頻從駟馬來僅成三日别復作一尊開橋
憶牽衣草庭思待月梅昔心還鹵莽此夜重徘徊
畏客雙尊在留人一榻遷浮雲去萬里明月更嬋娟細
柳風藏碧新榴夜失妍無能永兹夕心折薜蘿前
不盡山靈僻難持幽思翻星辰莽相照鳥雀一何喧竹
葉傳金甕松花落石門危峰一長嘯髣髴是崑崙
何處陽春調來同此夕歌地能燕市有人得楚狂多把
盞青天墜題詩紫石磨一呼去魍魎片語即江河
零露隔金掌長天轉玉繩夜驚羣象遠狂得寸心憑高
樹歌能立危巖暗可登何當謝塵網日日白雲層
問余德甫病二首
浩蕩俱燕市蕭條自馬卿茂陵拾瑤草消渴望金莖夕
鬢裁詩短秋雲伏枕生南樓今夜月故向客愁明
獨憐青桂侣高卧白雲樓見爾能稱病何人肯倦遊星
河雙杵夕風雨七陵秋且莫歌芝曲商山不易求
立秋夜明卿元美來集二首
塵心不自好歲序莽相催風起千門亂秋隨二客來絺
衣雲共白紈扇月同開且莫悲搖落吾慙作賦才
酒至期晨漏風來破夕隂星辰垂戸小蟋蟀語庭深白
眼千年思青天一夜心併隨秋色動四顧起蕭森
答明卿給事
世事憑誰問浮生得爾同有心俱欲折無路不歸窮戰
伐乾坤色安危將相功君看鳴玉者楚楚日華東
蕭然雙鬢短莽矣百憂新白雪孤調世黃金巧識人勢
應駭積羽心或急批鱗遂恐風塵色難圖蘿薜身
明卿宅分得宫字
翩翩傲世者馬上落青楓把酒長安月殘秋碣石鴻玄
芝紛下蔡白羽急西戎向夜寒(闕)起(闕)漢宫
德甫明卿元美肖甫夜過時肖甫將有使命矣
得來字
借問此何夕秋高冀北臺浮雲萬里去明月幾時來莫
惜黃金盡其如綠髮摧相逢不成醉鼓角道途哀
聞子培又下第賦此寄之
憐汝不得意上書今又回秋風江色暮愁見菊花開抱
玉時堪泣投珠夜更哀薊門看白鴈曾否故園來
九月驟寒二首
頗怪雷仍起還驚雪乍飛隂陽曾世變順逆摠天威白
馬紛傳檄黃龍正合圍北風休更急漢卒夜無衣
搖落一何甚西風起大荒黃霾吹欲立白鴈急分行倚
檻深看雨懸燈數問觴流離滿天地兹夜不堪長
雪夜訪明卿病時有客因簡元美
伏枕寒仍立傳杯深可停雪吹天地白山掩薜蘿青耳
目予今病浮沈爾昨醒客言能鼓瑟或恐是湘靈
夜色流燕樹寒霾失薊門予難歌白雪爾豈妬清尊日
月憑雙眼乾坤阻片言坐來心萬里忽欲問崑崙
明卿宅同元美分賦得席上笋
二月破雲根千行碧玉新湘痕知有日孟泣豈兹辰酒
對殊方夕盤留故國春吾將付風雨片片作龍鱗
賦得席上菊
一枝吾在把不必向籬東秋色近相媚寒香夜可終酒
來疑泛白燭滅似愁紅好為攜懷袖玄霜下遠空
九日
九日吾家會遙憐骨肉歡一身懷橘負羣弟把萸難蜀
道向愁險楚江今更寒白雲空荏苒可得故園看
秋風
秋風吹萬里一夜過扶桑落葉碎難掃孤鴻高自翔登
樓來朔雨倚劍下邊霜聞道榆關使飛書入建章
東臯隠居為子與尊人賦
一逕斜臨水長汀曲抱沙古來鴻鵠侣霅上白雲家種
橘開新溜尋芝數落霞武陵溪不遠石壁有桃花
天目三千尺高樓第一峰瀑來飛萬馬石削起雙龍白
日江華細朱霞海色封行歌秋更好散髮弄芙蓉
亦抱杞人念其如苕水幽手攜青玉杖坐老白蘋洲萬
象秋如滴羣峰日亂流太湖三百頃處處不驚鷗
避世亦何甚空山一釣臺幽人瑤瑟至稚子石門開白
髮照秋水青天落夜杯近雲常五色或恐漢麻來
得子與離家消息
使者發湖干千山搖歲寒漁樵心或負烽燧鬢應殘青
雀凌風上黃河落木看貂裘須早御朔雪滿長安
懷李伯章
故園棲隠處何得爾為羣握手先朝雨論心到暮雲江
湖雙鬢短日月兩秋分豈有同心者令子不念君
簡陳使君
父老書頻至瘡痍嘆未醒長懷閩日白難照楚山青野
兕稍離室河魚更入庭怨歌滿天地不遣使君聽
同明卿子與送别于鱗元美席上得天字
春色何堪問開尊是别筵中原送二子北斗散高天薊
日愁難緩吳歌泪與傳千山分馬首那忍遂揚鞭
得元美書
使者春何往吾徒日轉孤屢書心盡折一字眼堪枯未
測皇天意其如壯士圖自知寒色甚不敢怨明珠
既賦金山篇寄子與復系之此詩
寄爾金山賦登山莫自歌恐驚明月去其奈白雲何夜
棹鯨波急秋衣蜃氣多憑誰慰搖落滿目是江河
同峻伯夜過助甫得鐘簫二字
以我天涯泪洒君庭下松寸心燕市筑雙鬢薊門鐘明
月還依馬浮雲欲作龍相思如有贈慎莫問芙蓉
萬柳催吾别孤槎去國遙主恩還劍珮春色豈蘭苕白
雪寧誰妬黃金任爾驕美人從此隔忍聽廣陵簫
發京
十載侍青瑣殘春出薊門浮沈原宦計遠近摠君恩芳
草愁邊綠燕花泪共繁孤心似列宿常傍太微垣
長庚純一舜隆既别憶之
一别不自意茫然空復愁孤舟仍盜賊多病已春秋明
月一江遠故人何處樓風塵雙泪眼為我寄滄洲
渡江
秋風高不極破浪片帆輕鴻鴈衝沙起蛟龍傍檻鳴愁
人芳草遠落日一江明十載風波事茫然空復情
渡江得子與書
亦有華陽在誰其汗漫遊書傳天目雨客到秣陵秋江
遠芙蓉細山低蟋蟀幽此懷吾不淺直欲醉丹丘
句曲七夕大雨不得子與消息怪之
七夕憑誰問雙星奈爾何朅來行暮雨早已失天河不
見停梭去寧知乞巧多盈盈一水者人世更蹉跎
江上聞明卿量移南康二首
復得南康信匡廬遂爾狂詩仍官長罵名或簿書強暮
雨湘潭近秋風楚塞長江流如可返為我到潯陽
西望楚天碧茫然空暮霞寸心隔江海雙泪滿蒹葭白
鹿誰為客青山爾即家武陵溪尚在不必種桃花
燕子磯
解珮掛蘿薜翩翩凌紫氛乾坤雙眼盡南北一江分麋
鹿散秋草牛羊下夕雲瑤華如可拾即此好遺君
答五岳山人見寄
片雲何處至為爾獨依依寄我青山賦悲愁采石磯九
華明月在五岳幾時歸蕭索長途客玄霜未授衣
南陵道中聞閩寇
到處蒼生泪那堪白羽驚寸心折淮海羣盜駐延平客
有杞人抱誰其漢吏纓百年雙眼在可得見休兵
宗子相集卷六
