李太白集分類補註卷七
宋楊齊賢集註
元蕭士贇補註
歌吟(二十八首)
襄陽歌(齊賢曰唐禮樂志襄陽歌宋隋王誕作)
落日欲没峴山西倒着接䍦花下迷襄陽小兒齊拍手
攔街争唱白銅鞮傍人借問笑何事笑殺山翁醉似泥
(士贇曰已上事並見五卷襄陽曲註)鸕鷀杓鸚鵡杯百年三萬六千日一
日湏傾三百杯(齊賢曰鸕鷀水鳥也其頸長刻杓為之形山海經黃山有鳥其形如鶚青羽赤)
(喙人舌能言名鸚鵡鏤杯為之形今人以海螺如鸚鵡形作之亦曰鸚鵡杯並酒器名也)遙看漢水
鴨頭綠恰似蒲萄初醱醅此江若變作春酒壘麯便築
糟丘臺(齊賢曰蒲萄酒見五卷註士贇曰醅釋名酒未漉也糟酒滓也王充論衡紂釀酒積糟因為丘)
(此形容嗜酒思想之極云耳)千金駿馬换小妾笑坐雕鞍歌落梅車
傍側坐一壺酒鳳笙龍管行相催咸陽市中嘆黃犬何
如月下傾金罍君不見晉朝羊公一片石龜頭剥落生
莓苔淚亦不能為之墮心亦不能為之哀(齊賢曰說文曰笙十三簧)
(象鳳之身列管以象鳳翼士贇曰羊公事見第五卷㐮陽曲詩註)清風明月不用一錢
買玉山自倒非人推舒州杓力士鐺李白與爾同死生
襄王雲雨今安在江水東流猿夜聲(士贇曰楚㐮王事見一卷註宋歐陽)
(永叔曰落日欲没峴山西倒着接䍦花下迷㐮陽小兒齊拍手大家争唱白銅鞮此常語也至於清風明月不)
(用一錢買玉山自倒非人推然後見其横放其所以驚動千古者固不在此乎)
南都行
南都信佳麗武闕横西關白水真人居萬商羅鄽闤高
樓對紫陌甲第連青山(齊賢曰贄虞曰南陽郡治宛在京之南光武舊里以置都焉漢)
(紀長沙定王中子買為舂陵節侯至其孫考侯仁以舂陵地勢下濕願徙南陽守墳墓元帝許之以蔡陽白水)
(鄕為舂陵侯國傳至南頓侯欽生光武故識稱白水真人白水謂南陽白水縣也世祖所起之處鄽市中空地)
(一曰居也崔豹古今注闤市垣也)此地多英豪邈然不可攀陶朱與五
羖名播天壌間麗華秀玉色漢女嬌朱顔(齊賢曰張華曰陶朱公家)
(在南郡華容縣西樹碑云是越之范蠡隂皇后諱麗華南陽新野人光武適新野聞后美心悦之更始元年遂)
(納為后)清歌遏流雲豔舞有餘閒遨遊盛宛洛冠蓋随風
還走馬紅陽城呼鷹白河灣誰識卧龍客長吟愁鬢斑
(齊賢曰漢志南陽郡宛縣故申伯國光武起於宛都於洛陽遂以宛為南都故曰宛洛紅陽縣本侯國白河即)
(白水河劉表在㐮陽築臺名呼鷹蜀志諸葛亮字孔明南陽人先主嘗訪士於司馬德操德操曰此間自有伏)
(龍鳳雛伏龍諸葛孔明也鳳雛龐士元也荆州記曰鄧城西有獨父山諸葛亦嘗登此山因山作梁父吟)
江上吟
木蘭之枻沙棠舟玉簫金管坐兩頭美酒樽中置千斛
載妓隨波任去留(齊賢曰廣記漢成帝與飛燕戲太液池以沙□為舟以紫文桂為柂枻)
仙人有待乘黃鶴海客無心隨白鷗屈平詞賦懸日月
楚王臺榭空山丘(齊賢曰九域志鄂州有黃鶴山黃鶴樓圖經云費文偉仙去駕鶴来此列)
(子海上之人有好鷗鳥者每旦之海上從鷗鳥游)興酣落筆搖五嶽詩成笑傲
凌滄洲功名富貴若長在漢水亦應西北流(齊賢曰杜陽雜編隋)
(大業九年元藏幾為過海使判官風飄至洲島間洲人云此滄州去中國已數萬里其州方千里花木常如二)
(三月人多不死所居或金闕銀臺玉樓紫閣洲上有九視山有金池水石泥沙皆如金色有金莖花如蝶人皆)
(帶之曰不帶金莖花不淂到仙家藏幾淹留既久忽念中國洲人製凌風舸以送之激水如箭不旬日即達東)
(萊士贇曰此達者之詞也漢水無西北流之理功名富貴不能長在亦猶是乎)
侍從宜春苑奉詔賦龍池柳色初青聽新鶯百囀
歌
東風已綠瀛洲草紫殿紅樓覺春好池南柳色半青青
縈烟裊娜拂綺城垂絲百尺挂雕楹上有好鳥相和鳴
間關早淂春風情春風卷入碧雲去千門萬戶皆春聲
(士贇曰瀛洲紫殿皆宫苑名)是時君王在鎬京五雲垂暉耀紫清仗
出金宫随日轉天回玉輦繞花行始向蓬萊看舞鶴還
過茝石聽新鶯新鶯飛繞上林苑願入簫韶雜鳳笙(齊賢)
(曰漢志武王治鎬師古曰今昆明池北鎬陂唐制朝會之仗三衛番上分為五仗皆帶刀捉仗列于東西廊下)
(每日以四十二人立内廊閣外號曰内仗天子出則有細仗黃麾仗說文曰笙正月之音十三簧象鳳身蓋其)
(簧十二以象十二律其一以象閏士贇曰蓬萊茝石當時宫苑名)
玉壺吟
烈士擊玉壺壮心惜暮年三杯拂劍舞秋月忽然高詠
涕泗漣鳳凰初下紫泥詔謁帝稱觴登御筵(齊賢曰漢舊儀天子)
(六璽皆以武都紫泥封之)揄揚九重萬乘主謔浪赤墀青瑣賢(齊賢曰九)
(重言天子有九門一關門二遠郊門三近郊門四城門五皐門六革門七雉門八應門九路門禮天子赤墀漢)
(給事日暮入對青瑣門其門刻為連瑣而青塗之天子制也)朝天數换飛龍馬敕賜
珊瑚白玉鞭(齊賢曰唐天駟監御左右六閑分二廏一曰祥鳳二鳳苑其後禁中又增至飛龍廏)
(士贇曰杜陽雜編載代宗長幸興慶宮于復壁間得寳匣匣中獲玉鞭鞭末有文曰軟玉鞭即天寳中異國所)
(獻光可鑑物故老相傳雖藍田之美不能過也屈之則頭尾相就舒之則頭尾如繩雖以斧鑕鍜斫終不傷缺)
(上嘆為異物遂以蟬聫綉為囊碧玉絲為鞘又凉州記咸寕二年發張駿陵淂鞭飾以珊瑚觀此事則知宣太)
(白之時必嘗乘御廏之馬而揮此鞭矣)世人不識東方朔大隐金門是謫
仙(齊賢曰史東方朔行殿中郎謂之曰人皆以先生為狂朔曰如朔等所謂避世於朝廷間者也古之人乃)
(避世扵深山中時坐席中酒酣據地歌曰陸況于俗避世金馬門宫殿中可以避世全身何必深山之中蒿廬)
(之下應劭風俗通曰東方朔是太白星精黃帝時為風后堯時為務成周為老𣆀越為范蠡齊為鴟夷子)西
施宜笑復宜嚬醜女效之徒累身君子雖愛蛾眉好無
奈宫中愁殺人(士贇曰西施醜女事見前卷註此詩乃太白自述其始末知遇之辭也觀太白)
(傅及前後詩集序其意自見矣)
豳歌行上新平長史兄粲
豳谷稍稍振庭柯涇水浩浩揚湍波哀鴻酸嘶暮聲急
愁雲蒼慘寒氣多(齊賢曰九域志邠州新平縣有豳邑涇水出安定涇陽縣西岍頭山東南)
(至馮掖揚陵縣入渭士贇曰爾雅稍稍擢也郭璞曰謂木無枝柯稍擢長而殺也)憶昨去家此
為客荷花初紅柳條碧中宵出飲三百杯明朝歸飲二
千石(齊賢曰後漢百官志郡置太守一人二千石)寕知流寓變光輝胡霜蕭
颯繞客衣寒灰寂寞憑誰暖落葉飄揚何處歸吾兄行
樂窮曛旭滿堂有女顔如玉趙女長歌入綵雲燕姬醉
舞嬌紅燭(齊賢曰古詩燕趙多佳人美者顔如玉)狐裘獸炭酌流霞壯士
悲吟寧見嗟前榮後枯相翻覆何惜餘光及棣華(齊賢曰郭)
(氏曰今關西有棠棣樹子如櫻桃可食士贇曰禮玉藻錦衣狐裘諸侯之服也語林晉羊琇字稚舒景獻皇后)
(從弟性豪侈洛下少林木炭貴如粟琇乃𢷬小炭為屑以物和之作獸後一時豪貴共集乃以温酒熱猛獸皆)
(開口向人赫赫然諸豪貴皆效之)
西嶽雲臺歌送丹丘子
西嶽崢嶸何壯哉黃河如絲天際來黃河萬里觸山動
盤渦轂轉秦地雷(士贇曰爾雅華山為西嶽漢書黃河如帶)榮光休氣紛五
彩千年一清聖人在巨靈咆哮擘兩山洪波噴箭射東
海(齊賢曰李蕭遠運命論黃河清而聖人生兩山首陽太華也禹貢同為逆河至於海郭緣生日征記曰華)
(山與首陽山本同一山河神巨靈擘開以通河流今河中府有巨靈廟士贇曰雲笈七籖華山高七千丈洞周)
(回二千里名太極緫仙之天少昊為白帝治西嶽巨靈神手擘其上足决其下以通河流以救民洪波之難仙)
(掌之形燦然瑩日上應井鬼之精下鎮秦地之分野隸在華州華隂縣酈道元水經注國語曰華嶽本一山當)
(河河水過而曲行河神巨靈手盪脚踏開而為兩今掌足之跡猶在嘗有好事之士升華嶽而觀跡馬)三
峯却立如欲催翠厓丹谷高掌開白帝金精運元氣石
作蓮華雲作臺(齊賢曰淮南子西方金也其帝少昊其神太白華山有蓮花峯有雲臺觀)雲
臺閣道連窈冥中有不死丹丘生明星玉女備洒掃麻
姑搔背指瓜輕(士贇曰丹丘生即元丹丘也明皇玉女見二卷註)我皇手把天
地戸丹丘談天與天語九重出入生光輝東來蓬萊復
西歸玉漿倘或故人飲騎二茅龍上天飛(齊賢曰開皇神告錄曰隋)
(開皇末有老翁詣唐高祖状貌甚異高祖欽之從容置酒飲酣語及時事曰公積德之門負至貴之表應天受)
(命當不勞而定但當在丹丘子之後帝曰丹丘謂誰曰與公近籍但公不知神器已屬惟此二人然丹丘先生)
(凝情物外恐不復以世網累心倘或俯就公若不相持於中原當為其佐帝曰先帝安在曰隐居樗杜間帝遂)
(袖劍詣焉將不利於丹丘然先生道德弘遠貌若水壺覩其儀貌心駭神聳伏謁于苫宇之下拜未及起先生)
(遽言曰吾久厭濁世汝羶于時者顯晦既殊幸無見忌帝愕而謝之武德初密遣太宗訪焉則其室已墟矣天)
(子之門九重仙傳拾遺曰嵩山北有大六一叟嘗誤堕其中行十許日見草屋一區有二仙對棋局下有數杯)
(白飲叟告飲棋者與飲飲畢氣力十倍丰年出蜀青城山歸洛問張華曰此仙館所飲者玉漿也士贇曰劉向)
(别錄曰騶衍之所言五德紋始天地廣大書言天事故曰談天此喻元丹丘為仙人東來於蓬莱復西歸于華)
(山也呼子元乘茅龍事見二卷事)
元丹丘歌
元丹丘愛神仙朝飲潁川之清流暮還嵩岑之紫烟(齊賢)
(曰唐許州潁川郡乃潁考叔所封唐潁州汝隂郡嵩山中嶽祠隷唐河南府登封縣距府一百二十里說文小)
(山而高曰岑)三十六峯長周旋長周旋躡星虹身騎飛龍耳
生風横河跨海與天通我知爾遊心無窮(士贇曰戴延之西征記嵩)
(山其山三十六峯東曰太室西曰少室相去十七里嵩其總名也劉向列仙陶安公傳曰安公安公治與天通)
(七月七日迎汝以赤龍至期遣赤龍到大雨而安公騎之東南上)
扶風豪士歌
洛陽三月飛胡沙洛陽城中人怨嗟天津流水波赤血
白骨相撑如亂麻(齊賢曰天寳十四載十一月禄山反范陽十二月陷洛陽十五載六月陷)
(京師明年三月禄山據洛陽廣平王入洛陽大陳兵于天津橋士贇曰此禄山陷京師時作也)我亦東
奔向吴國浮雲四塞道路賖東方日出啼早鴉城門人
開掃落花梧桐楊柳拂金井來醉扶風豪士家(齊賢曰吳國孫)
(權故都建業也士贇曰此太白避亂東土時言道路艱阻京國亂離而東土之太平自若也扶風乃三輔郡意)
(豪士亦必同時避亂于東吴而與太白銜杯酒接殷勤之歡者)扶風豪士天下竒意氣
相傾山可移作人不倚將軍勢飲酒豈顧尚書期雕盤
綺食會衆客吳歌趙舞香風吹(齊賢曰陳遵嗜酒每大飲賓客輒關門投轄車)
(轄投井中雖有急終不淂去嘗有部刺史奏事過遵值其方飲刺史大窮候遵沾醉時突入見遵母當封尚書)
(有期會状母乃令從後閣入)原嘗春陵六國時開心寫意君所知堂
中各有三千士明日報恩知是誰(齊賢曰史記齊威王少子田異封于薛曰)
(靖郭君子文立曰孟嘗君招致賓客賓客數千人趙惠王弟勝曰平原君封于東武城喜賓客賓客至者數千)
(人魏昭王少子無忌封為信陵君仁而下士致食客三千人黃歇事楚頃襄王王卒考烈王以為相封為春申)
(君客三千人上客皆躡珠履)撫長劔一揚眉清水白石何離離脱吾
帽向君笑飲君酒為君吟張良未逐赤松去橋邊黃石
知我心(齊賢曰黃石事見前卷註)
同族弟金城尉叔卿燭照山水壁畫歌
高堂粉壁圖蓬瀛燭前一見滄洲清洪波洶湧山峥嶸
皎若丹丘隔海望赤城(士贇曰雲笈七籖天台赤城山係第六洞天在天台縣丹丘海)
(外神山也)光中乍喜嵐氣滅謂逢山隂晴後雪迴溪碧流寂
無喧又如秦人月下窺花源了然不覺清心䰟袛將疊
嶂鳴秋猿(士贇曰會稽山北曰山隂此八句是詠其圖寫之状)與君對此懽未歇
放歌行吟逹明發却顧海客揚雲帆便欲因之向溟渤
(齊賢曰溟渤二海名)
白毫子歌
淮南小山白毫子乃在淮南小山裏夜卧松下雲朝飡
石中髄小山連緜向江開碧峯巉巖綠水迴余配白毫
子獨酌流霞杯(齊賢曰王逸楚辭序曰招隠士者淮南小山之所作也昔淮南王安好士八公)
(之徒著作篇章分造辭賦或稱小山或稱大山其義猶詩有大雅小雅神仙傳王烈嘗獨之太行山忽見山破)
(山裂青泥流出如髓烈取食數丸如桃夭因擕少許歸與嵇叔夜即與烈往視之斷山已復如故烈曰叔夜未)
(合得道故也仙經曰神山五百年一開門中中石髓出得而服之與天相畢)拂花弄琴坐青
苔綠蘿樹下春風来南牎蕭颯松聲起憑厓一聽清心
耳可得見未得親八公攜手五雲去空餘桂樹愁殺人
(齊賢曰神仙傳淮南王安召天下方術之士有八公詣門皆須眉皓白門吏先密以白王王使難問之曰我王)
(尚欲求延年長生不老之道今先生年老似無駐顔之術八公笑曰聞王尊禮賢士故還致其身何以年貌遽)
(見嫌耶王必若見年少今則少矣言未竟八公皆變為童子年可十四五色如桃花門吏走白王王迎登思仙)
(之臺執弟子禮北面叩首願道君哀憐入童子乃復為老人曰吾一人能坐致風雨畫地為江河撮土為山嶽)
(一人能束虎豹致蛟龍役鬼神分形易貌一人能入火不灼入水不濡刃射不中一人千變萬化恣意所為行)
(宫易室一人能煎泥成金凝水為銀水鍊八石飛騰流珠乘雲駕龍浮于太清之上在王所欲時淮南被人誣)
(告安仄天子使宗正持節治之八公曰可以去矣即白日升天八公與安所踏山上皆陷成跡安臨去問八公)
(曰可以將交親俱至彼便遣還否八公曰但不得過五人即以左吴王春傳生等五人至玄州便遣還劉安招)
(隠士曰桂樹叢生兮山之幽)
梁園吟
我浮黃雲去京闕挂席欲進波連山天長水闊厭遠涉
訪古始及平臺間平臺為客憂思多對酒遂作梁園歌
(齊賢曰漢梁王都睢陽北界太山西至高陽四十餘城孝王築東苑方三百里廣睢陽城七十里大治宮室為)
(複道自宫連屬於平臺二十餘里九域志南京睢陽郡治宋城縣有平臺複宫三十六士贇曰西京雜記梁孝)
(王好營宫室苑囿之樂作曜華之宫築兔園園中有百靈山山有膚寸石落猿岩栖龍岫又有鴈池池間有鶴)
(洲鳬渚其諸宫觀相連延亘數千里竒菓異樹瑰禽怪獸畢備王日與宫人賓客弋釣其中此梁園名之所由)
(始也)却憶蓬池阮公詠因吟渌水揚洪波洪波浩蕩迷舊
國路遠西歸安可得(士贇曰此乃太白觸景而吟阮籍蓬池詠懷之全句耳今錄其略于)
(下徘徊蓬池上還顧望大梁渌水揚洪波曠野莽茫茫漢書地理志河南開封縣東北有蓬池或曰即宋蓬澤)
(也唐都長安在西白遠離京國故發西歸安可得之嘆也所謂身在江海而心存魏闕者歟)人生達
命豈暇愁且飲美酒登高樓平頭奴子搖大扇五月不
熱疑清秋玉盤楊梅為君設吳鹽如花皎白雪持鹽把
酒但飲之莫學夷齊事高潔(齊賢曰魏明帝與崔浩語至中夜賜浩縹醪酒十斛)
(水精戎鹽一兩曰朕味卿言若此鹽酒故與卿同其味也)昔人豪貴信陵君今人耕
種信陵墳荒城虚照碧山月古木盡入蒼梧雲(齊賢曰魏信陵)
(君墓在東京開封府士贇曰史記魏公子無忌者魏昭王少子封為信陵君仁而下士當時諸侯以公子賢多)
(客不敢加兵于魏高祖始微少時數聞公子賢及即天子位每過大梁嘗祠公子為置守塚五家世世歲以四)
(時奉祠公子此言耕種者以後事也)梁王宫闕今安在枚馬先歸不相待
舞影歌聲散綠池空餘汴水東流海(齊賢曰雪賦序歲將暮時既昏梁王)
(不悅遊于兔園乃置旨酒命賓友召郡生延枚叟相如末至居客之右西漢志河南滎陽縣汴水在西南東漢)
(永平十二年修汴梁王景築堤自榮陽至于東海口千餘里)沉吟此事淚滿衣黃金
買醉未能歸連呼五白行六慱分曹賭酒酣馳輝歌且
謠意方遠東山高卧時起來欲濟蒼生未應晩(齊賢曰招魂曰)
(象棋有六博分曹並進道相迫成梟而牟呼五白晉書桓温請謝安為司馬將發新亭朝士咸送中丞高崧戲)
(之曰卿屢違朝旨高卧東山諸人每相與言安石不肯出將如蒼生何蒼生今亦將如卿何安甚有愧色)
鳴臯歌送岑徵君(時梁園三尺雪在清冷池作士贇曰鳴臯歌者翰林供奉李白)
(之所作也白天才俊麗不可矩矱然要長於詩而文非其所能也盖賦近於丈故白大鵬賦辭非不)
(壯不若其詩盛行於世至鳴臯歌一篇本末楚辭也而世誤以為詩因為指出其略曰蝘蜓嘲龍魚)
(目混珍嫫母衣錦西施負辛此諄諄效屈原卜居及賈誼弔屈原語而白才自逸蕩故或離而去之)
(云)
若有人兮思鳴臯阻積雪兮心煩勞洪河凌競不可以
徑度冰龍鱗兮難容舠(都交切齊賢曰河南時陸渾縣有鳴臯山洪河黃河也舠小船)
(也)邈仙山之峻極兮聞天籟之嘈嘈霜厓縞皓以合沓
兮若長風扇海湧溟之波濤(齊賢曰莊子顔成子游曰敢問天籟乎子綦曰天吹)
(萬不同而使其自已也)玄猿綠羆舔舕崟岌危柯振石駭膽慄魄
羣呼而相號峯峥嶸以路絶挂星辰於巖㟼送君之歸
兮動鳴臯之新作交鼓吹兮彈絲觴清冷之池閣君不
行兮何待若反顧之黃鶴掃梁園之羣英振大雅於東
洛(齊賢曰九域志南京睢陽郡有清泠池)巾征軒兮歷阻折尋幽居兮越
巘㠋盤白石兮坐素月琴松風兮寂萬壑望不見兮心
氛氲蘿冥冥兮霰紛紛水横洞以下渌波小聲而上聞
虎嘯谷而生風龍藏溪而吐雲寡鶴清唳飢鼯嚬呻䰟
獨處此幽默兮愀空山而愁人(齊賢曰唳鶴聲也鼯鼯鼠也)鷄聚族
以爭食鳳孤飛而無隣蝘(烏典切)蜓(徒顯切)嘲龍魚目混珍
嫫母衣錦西施負薪(齊賢曰說文在壁曰蝘蜓在草曰蜥蝪士贇曰說文鳳飛羣鳥從以)
(萬數此言鷄聚族而鳳無隣以喻小人多而君子少也即楚辭衆烏皆有行列兮鳳獨翔而無所薄之意纂文)
(嫫母醜人也黃帝愛幸之吴越春秋西施越之美女也楚辭諒不聰而蔽壅兮使讒謏之日歸自前世之嫉賢)
(兮謂杜若之不可佩爐加冶之芬芳兮嫫母狡而自好雖有西施之美容兮讒妬入以自代白意祖此)若
使巢由桎梏於軒冕兮亦奚異乎䕫龍䠥(蒲結切)&KR0887;(私列切)
於風塵哭何苦而救楚笑何誇而却秦(士贇曰巢由堯時之隠者䕫龍)
(堯時之臣此言巢由若不以讓天下為高則亦將如䕫龍之役人之役而勞力於風塵之中也釋文足械曰桎)
(手械曰梏莊子古之所謂得志軒冕之謂也䠥&KR0887;用力貌史魯仲連却秦事見二卷註)吾誠不能
學二子沽名矯節以耀世兮固將棄天地而遺身白鷗
兮飛來長與君兮相親
鳴臯歌奉餞從翁清歸五厓山居
憶昨鳴臯夢裏還手弄素月清潭間覺時枕席非碧山
側身西望阻秦關(齊賢曰秦關函谷關及武關也)麒麟閣上春還早著
書却憶伊陽好青松來風吹古道綠蘿飛花覆煙草(齊賢)
(曰九域志伊陽縣在西京南二百六十里)我家仙翁愛清真才雄革聖凌古
人欲卧鳴臯絶世塵(齊賢曰我家仙翁即所謂從翁者後漢張奐長子芝伯英善草書韋)
(仲將謂之草聖)鳴臯微茫在何處五崖峽水横樵路身披翠雲
裘袖拂紫烟去去時應過嵩少間相思為折三花樹(齊賢)
(曰嵩少乃嵩高山少室山士贇曰三花聚頂乃修煉法或曰相思而掇一日之心思則三花為折故云)
勞勞亭歌(在江寧縣南十五里古送别之所一名臨滄觀)
金陵勞勞送客堂蔓草離離生道傍古情不盡東流水
此地悲風愁白揚我乘素舸同康樂朗詠清川飛夜霜
昔聞牛渚吟五章今來何謝袁家郎苦竹寒聲動秋月
獨宿空簾歸夢長(齊賢曰輿地志新亭隴有遠望樓一名勞勞樓後為臨滄觀在江寧縣南)
(牛渚在太平州采石磯晉温嶠至牛渚磯水深不可測嶠燃犀角照之見水族竒形異状謝尚鎮牛渚秋夜乘)
(月率左右微服泛江會袁宏在舫中諷詠聲既清妙文辭藻拔駐聽久之造問焉荅曰是臨海郎宏誦詩即其)
(詠史之作也尚即迎升舟與之談論宏父勖時為臨海令士贇曰南史謝靈運襲封康樂公世共宗之咸稱謝)
(康樂也袁家即指袁宏也宏有逸才文章絶美曾為詠史詩是其風情所寄此詩意乃太白自比於靈運而又)
(自嘆其才不減彦伯而無謝尚之見知獨宿空簾寄情歸夢亦可哀矣)
横江詞六首
人道横江好儂道横江惡一風三日吹倒山白浪高於
瓦官閣(齊賢曰采石在太平州當塗縣距建康八十五里即古牛渚瓦官寺古碑云昔有僧誦法華經)
(以瓦棺葬于此棺上生蓮花寺中有閣高三十五丈士贇曰郡縣志横江浦在和州對江南之采石往来濟渡)
(處)
其二
海潮南去過潯陽牛渚由來險馬當横江欲渡風波惡
一水牽愁萬里長(士贇曰圖經九江郡晉唐為潯陽州後復為江州牛渚山在當塗縣北三)
(十里山下有磯古津渡也與和州横江渡相對馬當山在池州東流縣)
其三
横江西望阻西秦漢水東連楊子津白浪如山那可渡
狂風愁殺峭帆人(齊賢曰唐志揚州廣陵郡永淳元年析江都縣置揚子縣揚子縣有瓜步)
(鎮即渡江處横江建康之西津楊子建康之東津也)
其四
海神來過惡風迴浪打天門石壁開浙江八月何如此
濤似連山噴雪來(齊賢曰博物志文王以太公為灌壇令朞年風不鳴條文王夢一婦人甚)
(麗當道而哭問其故婦人曰我東泰山神女嫁為西海婦欲東歸灌壇令當吾道有德吾不敢以暴風疾雨過)
(也文王夢覺明日召太公三日三夕果有暴風疾雨去者皆西來也錢塘潮圖云潮至每月三十四五漸減二)
(十六七漸生至初三漸大不差頃刻惟八月十五獨大常潮遠觀數百里若素練横江稍近見潮頭高數丈卷)
(雲擁雪混混沌沌聲如雷鼓猶不足以形容之始皇東遊至錢塘臨浙江水波惡乃西北二十里從狭中渡即)
(今餘杭也士贇曰圖經天門山在太平州當塗縣西南三十里又名蛾眉山夾大江東曰博望西曰梁山又浙)
(江在錢塘)
其五
横江館前津吏迎向余東指海雲生郎今欲渡緣何事
如此風波不可行(齊賢曰横江館乃采石津官舍)
其六
月暈天風霧不開海鯨東蹙百川迴驚波一起三山動
公無渡河歸去來(齊賢曰古語月暈而風礎潤而雨嶺表錄異海鯂魚即海上最偉者也小)
(者亦千餘尺每歲廣州常發銅船過南海貨路經調黎深潤處地名海心有山阻東海濤險而急亦黃河之三)
(門也又見十餘山或出或没初甚訝之篙工曰非島鰌魚背也果見雙目開爍鬚鬛若簸朱旗危洹之際日中)
(忽雨淋漓舟子曰此鰌魚噴氣水散于空風勢吹來若雨耳丹陽記江寧縣北十二里濱江有三山相接即名)
(為三山舊時津濟道也)
金陵城西樓月下吟
金陵夜寂凉風發獨上高樓望吴越(齊賢曰越州會稽郡勾踐所都蘇州)
(吴郡闔閭所都)白雲映水搖空城白露垂珠滴秋月月下沉吟
久不歸古來相接眼中稀解道澄江淨如練令人長憶
謝玄暉
東山吟(晉謝安攜妓之所云醉過謝安東山)
攜妓東土山悵然悲謝安我妓今朝如花月他妓古墳
荒草寒白鷄夢後三百歲洒酒澆君同所懽酣來自作
青海舞秋風吹落紫綺冠彼亦一時此亦一時浩浩洪
流之詠何必竒(齊賢曰臨安圖記所載東永安西永安二岩為安石之東山以安石嘗于此遊)
(憩名之耳自安至太白二百餘歲又本作五百歲非士贇曰東山在建康府上元縣三十里丹陽記晉大傅謝)
(安别墅在焉安放情丘壑每遊賞必以妓女從晉書會稽王道子專權安出鎮廣陵築壘曰新城以辟之安雖)
(受朝寄然東山之志始末不渝每形于言色及鎮新城盡室而行雅志未就遇疾篤悵然謂所親曰昔桓温在)
(時吾嘗懽不全怱夢乘温輿行十六里見一白鷄而止乘温輿者代其位也十六里止今十六年白雞主酉令)
(太歲在酉吾疾殆不起乎尋薨謚曰文蜻安石志在東山太白志在青山故有此作但浩浩洪流是稽康詩盖)
(白志在青山則不以邦畿為竒也)
僧伽歌
真僧法號號僧伽有時與我論三車(齊賢曰紀聞錄僧伽大師西域人姓)
(何氏唐龍朔初來隸名于楚州龍興寺後于泗洲臨淮縣信義坊乞地樹標將建伽藍于標下掘得古香積詩)
(銘記并金像一軀上有普照王佛字遂建寺中宗聞名遣使迎師入内道場居薦福寺常獨處一室頂上有一)
(宂以絮窒之夜則去絮香從頂穴中出非常芬馥及燒香還頂中又以絮窒之師嘗濯足人取其水飲之痼疾)
(皆愈景龍四年端坐而終中宗令于寺起塔俄而大風歘起臭氣滿長安中宗問近臣近臣奏僧伽大師化緣)
(在臨淮恐欲歸中宗心許其臭頓息竒香馥烈五月送至臨淮起塔供養即今塔也中宗問萬迴曰僧伽是何)
(人曰觀音化身士斌曰三車者羊車鹿車牛車也)問言誦咒幾千徧口道恒河
沙復沙(齊賢曰西國祇洹精舍側近三河佛嘗對此河說法以河沙譬喻故金剛經云如恒河中所有)
(沙數)此僧本住南天竺為法頭陀來此國(士斌曰東漢書天竺國一名身)
(毒其人修浮圖道不殺伐世傳明帝夢見金人長大頂有光明以問羣臣或曰西方有神名曰佛帝于是遣使)
(天竺國問佛道法遂流於中國圖畫形像焉楚王英始信其術中國因此頗有奉其道者後桓帝好神數信浮屠)
(老子百姓稍有奉者於是浮屠遂轉盛)戒得長天秋月明心如世上青蓮
色(齊賢曰佛家說戒生定定生慧晉佛圖澄咒鉢水中生青蓮花花色曜目士斌曰妙法蓮花經精進修净)
(戒猶如護明珠維摩詰經寳積偈曰目净修廣如青蓮心净已度諸神定)意清淨貌稜稜亦
不減亦不增瓶裏千年鐵柱骨手中萬歲胡孫藤(齊賢曰胡)
(孫藤乃藤枝手所執者士斌曰維摩詰經云不行諸煩惱而心常清净心經云是誰法空相不生不滅不垢不)
(淨不增不減)嗟予落魄江淮久罕遇真僧說空有一言懴盡
波羅夷再禮渾除犯輕垢(齊賢曰傳燈錄慧可大師有一居士常来說禮曰弟子身)
(纏風恙請和尚懴罪師曰將罪來與汝懴居士良久云覓罪予不可得師曰我與汝懴罪竟士斌曰六祖惠能)
(大師曰懴者懴其前愆悔者悔其後過)
白雲歌送劉十六歸山
楚山秦山皆白雲白雲處處長隨君長隨君君入楚山
裏雲亦隨君渡湘水(齊賢曰湘水出唐桂州興安縣海陽山西至于全州又北至于洞庭)
湘水上女蘿衣白雲堪卧君早歸(士斌曰意劉十六楚人而遊於秦送其歸)
(山者歸楚山也)
金陵歌送别范宣
石頭巉巖如虎踞凌波欲過滄江去鍾山龍盤走勢來
秀色横分歷陽樹(齊賢曰圖經云石頭在建康府上元縣西五里諸葛亮謂吴大帝曰秣陵)
(地形鍾山龍蟠石地虎踞真帝王所都也和州歷陽郡治歷陽縣士斌曰巉巖石高峻之貌鍾山在上元縣東)
(北八十里漢秣陵尉蒋子文討賊死事于此吳大帝為立廟子文祖諱鍾因改曰蒋山)四十餘帝
三百秋功名事跡隨東流(齊賢曰按紀年自孫權定都建鄴傳四主五十九年而晉)
(并之元帝渡江傳十一主一百三年而宋代之高祖傳八主六十年而蕭齊代之高帝傳七主二十四年而梁)
(代之高帝傳四主二十六年而陳代之武帝傳五主二十三年而隋并之凢三十九主三百四十五年此言四)
(十餘帝者併其間推尊者而總言之也三百秋者乃詩人造辭遣意舉成數而言耳)白馬小兒誰
家子泰清之歲來關囚(士斌曰白馬小兒指侯景也景所乘白馬每戰將勝輒躑躅嘶)
(鳴意氣俊逸其有奔衂必低頭不前及王僧辨至石頭精神沮喪卧不肯動景使左右拜請或加箠策終不進)
(泰清梁武帝年號時遭侯景之難囚于臺城以所求不供憂憤寢疾崩于净居殿乃泰清三年五月甲辰也)
金陵昔時何壯哉席卷英豪天下来冠盖散為烟霧盡
金輿玉座成寒灰(齊賢曰楚威王埋金於此故曰金陵)扣劒悲吟空咄嗟
梁陳白骨亂如麻天子龍沉景陽井誰歌玉樹後庭花
(齊賢曰南史韓擒虎入金陵後主逃於井軍人窺井呼之不應欲下石乃聞呌聲以繩引之驚其太重及出乃)
(與張麗華孔貴妃同乘而上又後主以宫人有文學者為女學士後主每引賓客及貴妃等游宴共賦新詩以)
(為曲調習而歌之其曲有玉樹後庭花臨江樂等其略云璧月夜夜滿瓊樹朝朝新士斌曰圖經景陽井在法)
(寶寺或云白蓮閣有小池方文餘或云在寳輝寺覽輝亭前樂錄玉樹後庭花與堂堂黃鸝留金釵兩臂垂凡)
(四曲皆陳後主所作常與宫女學士及朝臣相唱和為詩大樂令近臣採其尤輕豔者以為此曲)此地
傷心不能道目下離離長春草送爾長江萬里心他年
來訪南山老(士斌曰此篇似非太白之作今附卷末)
笑歌行(此篇與後悲歌行皆非太白之作乃世俗無知者所託也)
笑矣乎笑矣乎君不見曲如鉤古人知爾封公侯君不
見直如絃古人知爾死道邊張儀所以只掉三寸舌蘇
秦所以不墾二頃田笑矣乎笑矣乎君不見滄浪老人
歌一曲還道滄浪濯吾足平生不解謀此身虚作離騷
遣人讀笑矣乎笑矣乎趙有豫讓楚屈平賣身買得千
年名巢由洗耳有何益夷齊餓死終無成君愛身後名
我愛眼前酒飲酒眼前樂虚名何處有男兒窮通當有
時曲腰向君君不知猛虎不看几上肉洪鑪不鑄囊中
錐笑矣乎笑矣乎甯武子朱買臣叩角行歌背負薪今
日逢君君不識豈得不如佯狂人(齊賢曰應劭風俗通曰順帝末京師童謠)
(云直如絃死道邊曲如鉤封公侯張儀魏人嘗從楚相飲楚相亡璧意儀盜之執儀掠笞數百不服釋之歸妻)
(謂曰嘻子毋讀書遊說安得此辱乎儀謂妻曰視吾舌尚在否妻笑曰舌在也儀曰足矣蘇秦洛陽人出遊數)
(歲大困而歸兄弟嫂妹妻妾竊皆笑之秦聞而慙後出說六國合從秦為從約長相六國行過洛陽車騎擬于)
(王者妻嫂昆弟不敢仰視秦笑謂嫂曰何前倨而後恭嫂曰見季子位高金多秦嘆曰使我有洛陽負郭田二)
(頃吾豈能佩六國相印乎楚辭漁父歌曰滄浪之水濁兮可以濯吾足屈原憂愁幽思而作離騷莊子子貢過)
(淮隂見一丈人為圃畦鑿隧而入井抱甕而出灌子貢曰有械于此一日浸百畦為圃者曰子非夫博學以擬)
(聖於千世盖欲獨弦哀歌以賣名聲于天下者乎晉張翰曰使我有身後名不如即時一杯酒朱買臣吳人家)
(貧擔束薪行且讀書妻羞之求去買臣笑曰我年五十當富貴今四十餘矣妻怒曰如公等終餓死溝中買臣)
(不能留聽去數歲買臣隨上計吏至長安詣闕上書久不報邑子嚴助薦買臣召見拜中大夫豫讓巢由夷齊)
(甯武子事並已見前卷註)
悲歌行
悲來乎悲來乎主人有酒且莫斟聽我一曲悲來吟悲
來不吟還不笑天下無人知我心君有數斗酒我有三
尺琴琴鳴酒樂兩相得一杯不啻千鈞金悲來乎悲來
乎天雖長地雖久金玉滿堂應不守富貴百年能幾何
死生一度人皆有孤猿坐啼墳上月且須一盡杯中酒
悲來乎悲來乎鳳凰不至河無圖微子去之箕子奴漢
帝不憶李將軍楚王放却屈大夫悲來乎悲來乎秦家
李斯早追悔虚名撥向身之外范子何曾愛五湖功成
名遂身自退劒是一夫用書能知姓名惠施不肯千萬
乘卜式未必窮一經還須黑頭取方伯莫漫白首為儒
生(齊賢曰漢志三十斤為鈞四鈞為石項羽少時學書不成去學劒人不成季父項梁怒之羽曰書足以記)
(姓名而已劒一人敵不足學學萬人敵于是梁教羽兵法卜式河南人以田畜為事時漢方事匈奴式上書願)
(輸家財半助邊上使使問式欲官乎曰自小牧羊不習仕宦不願也後渾邪降縣官費衆式復持錢二十萬與)
(河南太守以給民河南上卜式姓名上以式終長者召為郎中元鼎中代石慶為御史大夫李廣李斯范蠡事)
(並見前卷)
李太白集分類補註卷七
李太白集分類補註卷七
宋楊齊賢集註
元蕭士贇補註
歌吟(二十八首)
襄陽歌(齊賢曰唐禮樂志襄陽歌宋隋王誕作)
落日欲没峴山西倒着接䍦花下迷襄陽小兒齊拍手
攔街争唱白銅鞮傍人借問笑何事笑殺山翁醉似泥
(士贇曰已上事並見五卷襄陽曲註)鸕鷀杓鸚鵡杯百年三萬六千日一
日湏傾三百杯(齊賢曰鸕鷀水鳥也其頸長刻杓為之形山海經黃山有鳥其形如鶚青羽赤)
(喙人舌能言名鸚鵡鏤杯為之形今人以海螺如鸚鵡形作之亦曰鸚鵡杯並酒器名也)遙看漢水
鴨頭綠恰似蒲萄初醱醅此江若變作春酒壘麯便築
糟丘臺(齊賢曰蒲萄酒見五卷註士贇曰醅釋名酒未漉也糟酒滓也王充論衡紂釀酒積糟因為丘)
(此形容嗜酒思想之極云耳)千金駿馬换小妾笑坐雕鞍歌落梅車
傍側坐一壺酒鳳笙龍管行相催咸陽市中嘆黃犬何
如月下傾金罍君不見晉朝羊公一片石龜頭剥落生
莓苔淚亦不能為之墮心亦不能為之哀(齊賢曰說文曰笙十三簧)
(象鳳之身列管以象鳳翼士贇曰羊公事見第五卷㐮陽曲詩註)清風明月不用一錢
買玉山自倒非人推舒州杓力士鐺李白與爾同死生
襄王雲雨今安在江水東流猿夜聲(士贇曰楚㐮王事見一卷註宋歐陽)
(永叔曰落日欲没峴山西倒着接䍦花下迷㐮陽小兒齊拍手大家争唱白銅鞮此常語也至於清風明月不)
(用一錢買玉山自倒非人推然後見其横放其所以驚動千古者固不在此乎)
南都行
南都信佳麗武闕横西關白水真人居萬商羅鄽闤高
樓對紫陌甲第連青山(齊賢曰贄虞曰南陽郡治宛在京之南光武舊里以置都焉漢)
(紀長沙定王中子買為舂陵節侯至其孫考侯仁以舂陵地勢下濕願徙南陽守墳墓元帝許之以蔡陽白水)
(鄕為舂陵侯國傳至南頓侯欽生光武故識稱白水真人白水謂南陽白水縣也世祖所起之處鄽市中空地)
(一曰居也崔豹古今注闤市垣也)此地多英豪邈然不可攀陶朱與五
羖名播天壌間麗華秀玉色漢女嬌朱顔(齊賢曰張華曰陶朱公家)
(在南郡華容縣西樹碑云是越之范蠡隂皇后諱麗華南陽新野人光武適新野聞后美心悦之更始元年遂)
(納為后)清歌遏流雲豔舞有餘閒遨遊盛宛洛冠蓋随風
還走馬紅陽城呼鷹白河灣誰識卧龍客長吟愁鬢斑
(齊賢曰漢志南陽郡宛縣故申伯國光武起於宛都於洛陽遂以宛為南都故曰宛洛紅陽縣本侯國白河即)
(白水河劉表在㐮陽築臺名呼鷹蜀志諸葛亮字孔明南陽人先主嘗訪士於司馬德操德操曰此間自有伏)
(龍鳳雛伏龍諸葛孔明也鳳雛龐士元也荆州記曰鄧城西有獨父山諸葛亦嘗登此山因山作梁父吟)
江上吟
木蘭之枻沙棠舟玉簫金管坐兩頭美酒樽中置千斛
載妓隨波任去留(齊賢曰廣記漢成帝與飛燕戲太液池以沙□為舟以紫文桂為柂枻)
仙人有待乘黃鶴海客無心隨白鷗屈平詞賦懸日月
楚王臺榭空山丘(齊賢曰九域志鄂州有黃鶴山黃鶴樓圖經云費文偉仙去駕鶴来此列)
(子海上之人有好鷗鳥者每旦之海上從鷗鳥游)興酣落筆搖五嶽詩成笑傲
凌滄洲功名富貴若長在漢水亦應西北流(齊賢曰杜陽雜編隋)
(大業九年元藏幾為過海使判官風飄至洲島間洲人云此滄州去中國已數萬里其州方千里花木常如二)
(三月人多不死所居或金闕銀臺玉樓紫閣洲上有九視山有金池水石泥沙皆如金色有金莖花如蝶人皆)
(帶之曰不帶金莖花不淂到仙家藏幾淹留既久忽念中國洲人製凌風舸以送之激水如箭不旬日即達東)
(萊士贇曰此達者之詞也漢水無西北流之理功名富貴不能長在亦猶是乎)
侍從宜春苑奉詔賦龍池柳色初青聽新鶯百囀
歌
東風已綠瀛洲草紫殿紅樓覺春好池南柳色半青青
縈烟裊娜拂綺城垂絲百尺挂雕楹上有好鳥相和鳴
間關早淂春風情春風卷入碧雲去千門萬戶皆春聲
(士贇曰瀛洲紫殿皆宫苑名)是時君王在鎬京五雲垂暉耀紫清仗
出金宫随日轉天回玉輦繞花行始向蓬萊看舞鶴還
過茝石聽新鶯新鶯飛繞上林苑願入簫韶雜鳳笙(齊賢)
(曰漢志武王治鎬師古曰今昆明池北鎬陂唐制朝會之仗三衛番上分為五仗皆帶刀捉仗列于東西廊下)
(每日以四十二人立内廊閣外號曰内仗天子出則有細仗黃麾仗說文曰笙正月之音十三簧象鳳身蓋其)
(簧十二以象十二律其一以象閏士贇曰蓬萊茝石當時宫苑名)
玉壺吟
烈士擊玉壺壮心惜暮年三杯拂劍舞秋月忽然高詠
涕泗漣鳳凰初下紫泥詔謁帝稱觴登御筵(齊賢曰漢舊儀天子)
(六璽皆以武都紫泥封之)揄揚九重萬乘主謔浪赤墀青瑣賢(齊賢曰九)
(重言天子有九門一關門二遠郊門三近郊門四城門五皐門六革門七雉門八應門九路門禮天子赤墀漢)
(給事日暮入對青瑣門其門刻為連瑣而青塗之天子制也)朝天數换飛龍馬敕賜
珊瑚白玉鞭(齊賢曰唐天駟監御左右六閑分二廏一曰祥鳳二鳳苑其後禁中又增至飛龍廏)
(士贇曰杜陽雜編載代宗長幸興慶宮于復壁間得寳匣匣中獲玉鞭鞭末有文曰軟玉鞭即天寳中異國所)
(獻光可鑑物故老相傳雖藍田之美不能過也屈之則頭尾相就舒之則頭尾如繩雖以斧鑕鍜斫終不傷缺)
(上嘆為異物遂以蟬聫綉為囊碧玉絲為鞘又凉州記咸寕二年發張駿陵淂鞭飾以珊瑚觀此事則知宣太)
(白之時必嘗乘御廏之馬而揮此鞭矣)世人不識東方朔大隐金門是謫
仙(齊賢曰史東方朔行殿中郎謂之曰人皆以先生為狂朔曰如朔等所謂避世於朝廷間者也古之人乃)
(避世扵深山中時坐席中酒酣據地歌曰陸況于俗避世金馬門宫殿中可以避世全身何必深山之中蒿廬)
(之下應劭風俗通曰東方朔是太白星精黃帝時為風后堯時為務成周為老𣆀越為范蠡齊為鴟夷子)西
施宜笑復宜嚬醜女效之徒累身君子雖愛蛾眉好無
奈宫中愁殺人(士贇曰西施醜女事見前卷註此詩乃太白自述其始末知遇之辭也觀太白)
(傅及前後詩集序其意自見矣)
豳歌行上新平長史兄粲
豳谷稍稍振庭柯涇水浩浩揚湍波哀鴻酸嘶暮聲急
愁雲蒼慘寒氣多(齊賢曰九域志邠州新平縣有豳邑涇水出安定涇陽縣西岍頭山東南)
(至馮掖揚陵縣入渭士贇曰爾雅稍稍擢也郭璞曰謂木無枝柯稍擢長而殺也)憶昨去家此
為客荷花初紅柳條碧中宵出飲三百杯明朝歸飲二
千石(齊賢曰後漢百官志郡置太守一人二千石)寕知流寓變光輝胡霜蕭
颯繞客衣寒灰寂寞憑誰暖落葉飄揚何處歸吾兄行
樂窮曛旭滿堂有女顔如玉趙女長歌入綵雲燕姬醉
舞嬌紅燭(齊賢曰古詩燕趙多佳人美者顔如玉)狐裘獸炭酌流霞壯士
悲吟寧見嗟前榮後枯相翻覆何惜餘光及棣華(齊賢曰郭)
(氏曰今關西有棠棣樹子如櫻桃可食士贇曰禮玉藻錦衣狐裘諸侯之服也語林晉羊琇字稚舒景獻皇后)
(從弟性豪侈洛下少林木炭貴如粟琇乃𢷬小炭為屑以物和之作獸後一時豪貴共集乃以温酒熱猛獸皆)
(開口向人赫赫然諸豪貴皆效之)
西嶽雲臺歌送丹丘子
西嶽崢嶸何壯哉黃河如絲天際來黃河萬里觸山動
盤渦轂轉秦地雷(士贇曰爾雅華山為西嶽漢書黃河如帶)榮光休氣紛五
彩千年一清聖人在巨靈咆哮擘兩山洪波噴箭射東
海(齊賢曰李蕭遠運命論黃河清而聖人生兩山首陽太華也禹貢同為逆河至於海郭緣生日征記曰華)
(山與首陽山本同一山河神巨靈擘開以通河流今河中府有巨靈廟士贇曰雲笈七籖華山高七千丈洞周)
(回二千里名太極緫仙之天少昊為白帝治西嶽巨靈神手擘其上足决其下以通河流以救民洪波之難仙)
(掌之形燦然瑩日上應井鬼之精下鎮秦地之分野隸在華州華隂縣酈道元水經注國語曰華嶽本一山當)
(河河水過而曲行河神巨靈手盪脚踏開而為兩今掌足之跡猶在嘗有好事之士升華嶽而觀跡馬)三
峯却立如欲催翠厓丹谷高掌開白帝金精運元氣石
作蓮華雲作臺(齊賢曰淮南子西方金也其帝少昊其神太白華山有蓮花峯有雲臺觀)雲
臺閣道連窈冥中有不死丹丘生明星玉女備洒掃麻
姑搔背指瓜輕(士贇曰丹丘生即元丹丘也明皇玉女見二卷註)我皇手把天
地戸丹丘談天與天語九重出入生光輝東來蓬萊復
西歸玉漿倘或故人飲騎二茅龍上天飛(齊賢曰開皇神告錄曰隋)
(開皇末有老翁詣唐高祖状貌甚異高祖欽之從容置酒飲酣語及時事曰公積德之門負至貴之表應天受)
(命當不勞而定但當在丹丘子之後帝曰丹丘謂誰曰與公近籍但公不知神器已屬惟此二人然丹丘先生)
(凝情物外恐不復以世網累心倘或俯就公若不相持於中原當為其佐帝曰先帝安在曰隐居樗杜間帝遂)
(袖劍詣焉將不利於丹丘然先生道德弘遠貌若水壺覩其儀貌心駭神聳伏謁于苫宇之下拜未及起先生)
(遽言曰吾久厭濁世汝羶于時者顯晦既殊幸無見忌帝愕而謝之武德初密遣太宗訪焉則其室已墟矣天)
(子之門九重仙傳拾遺曰嵩山北有大六一叟嘗誤堕其中行十許日見草屋一區有二仙對棋局下有數杯)
(白飲叟告飲棋者與飲飲畢氣力十倍丰年出蜀青城山歸洛問張華曰此仙館所飲者玉漿也士贇曰劉向)
(别錄曰騶衍之所言五德紋始天地廣大書言天事故曰談天此喻元丹丘為仙人東來於蓬莱復西歸于華)
(山也呼子元乘茅龍事見二卷事)
元丹丘歌
元丹丘愛神仙朝飲潁川之清流暮還嵩岑之紫烟(齊賢)
(曰唐許州潁川郡乃潁考叔所封唐潁州汝隂郡嵩山中嶽祠隷唐河南府登封縣距府一百二十里說文小)
(山而高曰岑)三十六峯長周旋長周旋躡星虹身騎飛龍耳
生風横河跨海與天通我知爾遊心無窮(士贇曰戴延之西征記嵩)
(山其山三十六峯東曰太室西曰少室相去十七里嵩其總名也劉向列仙陶安公傳曰安公安公治與天通)
(七月七日迎汝以赤龍至期遣赤龍到大雨而安公騎之東南上)
扶風豪士歌
洛陽三月飛胡沙洛陽城中人怨嗟天津流水波赤血
白骨相撑如亂麻(齊賢曰天寳十四載十一月禄山反范陽十二月陷洛陽十五載六月陷)
(京師明年三月禄山據洛陽廣平王入洛陽大陳兵于天津橋士贇曰此禄山陷京師時作也)我亦東
奔向吴國浮雲四塞道路賖東方日出啼早鴉城門人
開掃落花梧桐楊柳拂金井來醉扶風豪士家(齊賢曰吳國孫)
(權故都建業也士贇曰此太白避亂東土時言道路艱阻京國亂離而東土之太平自若也扶風乃三輔郡意)
(豪士亦必同時避亂于東吴而與太白銜杯酒接殷勤之歡者)扶風豪士天下竒意氣
相傾山可移作人不倚將軍勢飲酒豈顧尚書期雕盤
綺食會衆客吳歌趙舞香風吹(齊賢曰陳遵嗜酒每大飲賓客輒關門投轄車)
(轄投井中雖有急終不淂去嘗有部刺史奏事過遵值其方飲刺史大窮候遵沾醉時突入見遵母當封尚書)
(有期會状母乃令從後閣入)原嘗春陵六國時開心寫意君所知堂
中各有三千士明日報恩知是誰(齊賢曰史記齊威王少子田異封于薛曰)
(靖郭君子文立曰孟嘗君招致賓客賓客數千人趙惠王弟勝曰平原君封于東武城喜賓客賓客至者數千)
(人魏昭王少子無忌封為信陵君仁而下士致食客三千人黃歇事楚頃襄王王卒考烈王以為相封為春申)
(君客三千人上客皆躡珠履)撫長劔一揚眉清水白石何離離脱吾
帽向君笑飲君酒為君吟張良未逐赤松去橋邊黃石
知我心(齊賢曰黃石事見前卷註)
同族弟金城尉叔卿燭照山水壁畫歌
高堂粉壁圖蓬瀛燭前一見滄洲清洪波洶湧山峥嶸
皎若丹丘隔海望赤城(士贇曰雲笈七籖天台赤城山係第六洞天在天台縣丹丘海)
(外神山也)光中乍喜嵐氣滅謂逢山隂晴後雪迴溪碧流寂
無喧又如秦人月下窺花源了然不覺清心䰟袛將疊
嶂鳴秋猿(士贇曰會稽山北曰山隂此八句是詠其圖寫之状)與君對此懽未歇
放歌行吟逹明發却顧海客揚雲帆便欲因之向溟渤
(齊賢曰溟渤二海名)
白毫子歌
淮南小山白毫子乃在淮南小山裏夜卧松下雲朝飡
石中髄小山連緜向江開碧峯巉巖綠水迴余配白毫
子獨酌流霞杯(齊賢曰王逸楚辭序曰招隠士者淮南小山之所作也昔淮南王安好士八公)
(之徒著作篇章分造辭賦或稱小山或稱大山其義猶詩有大雅小雅神仙傳王烈嘗獨之太行山忽見山破)
(山裂青泥流出如髓烈取食數丸如桃夭因擕少許歸與嵇叔夜即與烈往視之斷山已復如故烈曰叔夜未)
(合得道故也仙經曰神山五百年一開門中中石髓出得而服之與天相畢)拂花弄琴坐青
苔綠蘿樹下春風来南牎蕭颯松聲起憑厓一聽清心
耳可得見未得親八公攜手五雲去空餘桂樹愁殺人
(齊賢曰神仙傳淮南王安召天下方術之士有八公詣門皆須眉皓白門吏先密以白王王使難問之曰我王)
(尚欲求延年長生不老之道今先生年老似無駐顔之術八公笑曰聞王尊禮賢士故還致其身何以年貌遽)
(見嫌耶王必若見年少今則少矣言未竟八公皆變為童子年可十四五色如桃花門吏走白王王迎登思仙)
(之臺執弟子禮北面叩首願道君哀憐入童子乃復為老人曰吾一人能坐致風雨畫地為江河撮土為山嶽)
(一人能束虎豹致蛟龍役鬼神分形易貌一人能入火不灼入水不濡刃射不中一人千變萬化恣意所為行)
(宫易室一人能煎泥成金凝水為銀水鍊八石飛騰流珠乘雲駕龍浮于太清之上在王所欲時淮南被人誣)
(告安仄天子使宗正持節治之八公曰可以去矣即白日升天八公與安所踏山上皆陷成跡安臨去問八公)
(曰可以將交親俱至彼便遣還否八公曰但不得過五人即以左吴王春傳生等五人至玄州便遣還劉安招)
(隠士曰桂樹叢生兮山之幽)
梁園吟
我浮黃雲去京闕挂席欲進波連山天長水闊厭遠涉
訪古始及平臺間平臺為客憂思多對酒遂作梁園歌
(齊賢曰漢梁王都睢陽北界太山西至高陽四十餘城孝王築東苑方三百里廣睢陽城七十里大治宮室為)
(複道自宫連屬於平臺二十餘里九域志南京睢陽郡治宋城縣有平臺複宫三十六士贇曰西京雜記梁孝)
(王好營宫室苑囿之樂作曜華之宫築兔園園中有百靈山山有膚寸石落猿岩栖龍岫又有鴈池池間有鶴)
(洲鳬渚其諸宫觀相連延亘數千里竒菓異樹瑰禽怪獸畢備王日與宫人賓客弋釣其中此梁園名之所由)
(始也)却憶蓬池阮公詠因吟渌水揚洪波洪波浩蕩迷舊
國路遠西歸安可得(士贇曰此乃太白觸景而吟阮籍蓬池詠懷之全句耳今錄其略于)
(下徘徊蓬池上還顧望大梁渌水揚洪波曠野莽茫茫漢書地理志河南開封縣東北有蓬池或曰即宋蓬澤)
(也唐都長安在西白遠離京國故發西歸安可得之嘆也所謂身在江海而心存魏闕者歟)人生達
命豈暇愁且飲美酒登高樓平頭奴子搖大扇五月不
熱疑清秋玉盤楊梅為君設吳鹽如花皎白雪持鹽把
酒但飲之莫學夷齊事高潔(齊賢曰魏明帝與崔浩語至中夜賜浩縹醪酒十斛)
(水精戎鹽一兩曰朕味卿言若此鹽酒故與卿同其味也)昔人豪貴信陵君今人耕
種信陵墳荒城虚照碧山月古木盡入蒼梧雲(齊賢曰魏信陵)
(君墓在東京開封府士贇曰史記魏公子無忌者魏昭王少子封為信陵君仁而下士當時諸侯以公子賢多)
(客不敢加兵于魏高祖始微少時數聞公子賢及即天子位每過大梁嘗祠公子為置守塚五家世世歲以四)
(時奉祠公子此言耕種者以後事也)梁王宫闕今安在枚馬先歸不相待
舞影歌聲散綠池空餘汴水東流海(齊賢曰雪賦序歲將暮時既昏梁王)
(不悅遊于兔園乃置旨酒命賓友召郡生延枚叟相如末至居客之右西漢志河南滎陽縣汴水在西南東漢)
(永平十二年修汴梁王景築堤自榮陽至于東海口千餘里)沉吟此事淚滿衣黃金
買醉未能歸連呼五白行六慱分曹賭酒酣馳輝歌且
謠意方遠東山高卧時起來欲濟蒼生未應晩(齊賢曰招魂曰)
(象棋有六博分曹並進道相迫成梟而牟呼五白晉書桓温請謝安為司馬將發新亭朝士咸送中丞高崧戲)
(之曰卿屢違朝旨高卧東山諸人每相與言安石不肯出將如蒼生何蒼生今亦將如卿何安甚有愧色)
鳴臯歌送岑徵君(時梁園三尺雪在清冷池作士贇曰鳴臯歌者翰林供奉李白)
(之所作也白天才俊麗不可矩矱然要長於詩而文非其所能也盖賦近於丈故白大鵬賦辭非不)
(壯不若其詩盛行於世至鳴臯歌一篇本末楚辭也而世誤以為詩因為指出其略曰蝘蜓嘲龍魚)
(目混珍嫫母衣錦西施負辛此諄諄效屈原卜居及賈誼弔屈原語而白才自逸蕩故或離而去之)
(云)
若有人兮思鳴臯阻積雪兮心煩勞洪河凌競不可以
徑度冰龍鱗兮難容舠(都交切齊賢曰河南時陸渾縣有鳴臯山洪河黃河也舠小船)
(也)邈仙山之峻極兮聞天籟之嘈嘈霜厓縞皓以合沓
兮若長風扇海湧溟之波濤(齊賢曰莊子顔成子游曰敢問天籟乎子綦曰天吹)
(萬不同而使其自已也)玄猿綠羆舔舕崟岌危柯振石駭膽慄魄
羣呼而相號峯峥嶸以路絶挂星辰於巖㟼送君之歸
兮動鳴臯之新作交鼓吹兮彈絲觴清冷之池閣君不
行兮何待若反顧之黃鶴掃梁園之羣英振大雅於東
洛(齊賢曰九域志南京睢陽郡有清泠池)巾征軒兮歷阻折尋幽居兮越
巘㠋盤白石兮坐素月琴松風兮寂萬壑望不見兮心
氛氲蘿冥冥兮霰紛紛水横洞以下渌波小聲而上聞
虎嘯谷而生風龍藏溪而吐雲寡鶴清唳飢鼯嚬呻䰟
獨處此幽默兮愀空山而愁人(齊賢曰唳鶴聲也鼯鼯鼠也)鷄聚族
以爭食鳳孤飛而無隣蝘(烏典切)蜓(徒顯切)嘲龍魚目混珍
嫫母衣錦西施負薪(齊賢曰說文在壁曰蝘蜓在草曰蜥蝪士贇曰說文鳳飛羣鳥從以)
(萬數此言鷄聚族而鳳無隣以喻小人多而君子少也即楚辭衆烏皆有行列兮鳳獨翔而無所薄之意纂文)
(嫫母醜人也黃帝愛幸之吴越春秋西施越之美女也楚辭諒不聰而蔽壅兮使讒謏之日歸自前世之嫉賢)
(兮謂杜若之不可佩爐加冶之芬芳兮嫫母狡而自好雖有西施之美容兮讒妬入以自代白意祖此)若
使巢由桎梏於軒冕兮亦奚異乎䕫龍䠥(蒲結切)&KR0887;(私列切)
於風塵哭何苦而救楚笑何誇而却秦(士贇曰巢由堯時之隠者䕫龍)
(堯時之臣此言巢由若不以讓天下為高則亦將如䕫龍之役人之役而勞力於風塵之中也釋文足械曰桎)
(手械曰梏莊子古之所謂得志軒冕之謂也䠥&KR0887;用力貌史魯仲連却秦事見二卷註)吾誠不能
學二子沽名矯節以耀世兮固將棄天地而遺身白鷗
兮飛來長與君兮相親
鳴臯歌奉餞從翁清歸五厓山居
憶昨鳴臯夢裏還手弄素月清潭間覺時枕席非碧山
側身西望阻秦關(齊賢曰秦關函谷關及武關也)麒麟閣上春還早著
書却憶伊陽好青松來風吹古道綠蘿飛花覆煙草(齊賢)
(曰九域志伊陽縣在西京南二百六十里)我家仙翁愛清真才雄革聖凌古
人欲卧鳴臯絶世塵(齊賢曰我家仙翁即所謂從翁者後漢張奐長子芝伯英善草書韋)
(仲將謂之草聖)鳴臯微茫在何處五崖峽水横樵路身披翠雲
裘袖拂紫烟去去時應過嵩少間相思為折三花樹(齊賢)
(曰嵩少乃嵩高山少室山士贇曰三花聚頂乃修煉法或曰相思而掇一日之心思則三花為折故云)
勞勞亭歌(在江寧縣南十五里古送别之所一名臨滄觀)
金陵勞勞送客堂蔓草離離生道傍古情不盡東流水
此地悲風愁白揚我乘素舸同康樂朗詠清川飛夜霜
昔聞牛渚吟五章今來何謝袁家郎苦竹寒聲動秋月
獨宿空簾歸夢長(齊賢曰輿地志新亭隴有遠望樓一名勞勞樓後為臨滄觀在江寧縣南)
(牛渚在太平州采石磯晉温嶠至牛渚磯水深不可測嶠燃犀角照之見水族竒形異状謝尚鎮牛渚秋夜乘)
(月率左右微服泛江會袁宏在舫中諷詠聲既清妙文辭藻拔駐聽久之造問焉荅曰是臨海郎宏誦詩即其)
(詠史之作也尚即迎升舟與之談論宏父勖時為臨海令士贇曰南史謝靈運襲封康樂公世共宗之咸稱謝)
(康樂也袁家即指袁宏也宏有逸才文章絶美曾為詠史詩是其風情所寄此詩意乃太白自比於靈運而又)
(自嘆其才不減彦伯而無謝尚之見知獨宿空簾寄情歸夢亦可哀矣)
横江詞六首
人道横江好儂道横江惡一風三日吹倒山白浪高於
瓦官閣(齊賢曰采石在太平州當塗縣距建康八十五里即古牛渚瓦官寺古碑云昔有僧誦法華經)
(以瓦棺葬于此棺上生蓮花寺中有閣高三十五丈士贇曰郡縣志横江浦在和州對江南之采石往来濟渡)
(處)
其二
海潮南去過潯陽牛渚由來險馬當横江欲渡風波惡
一水牽愁萬里長(士贇曰圖經九江郡晉唐為潯陽州後復為江州牛渚山在當塗縣北三)
(十里山下有磯古津渡也與和州横江渡相對馬當山在池州東流縣)
其三
横江西望阻西秦漢水東連楊子津白浪如山那可渡
狂風愁殺峭帆人(齊賢曰唐志揚州廣陵郡永淳元年析江都縣置揚子縣揚子縣有瓜步)
(鎮即渡江處横江建康之西津楊子建康之東津也)
其四
海神來過惡風迴浪打天門石壁開浙江八月何如此
濤似連山噴雪來(齊賢曰博物志文王以太公為灌壇令朞年風不鳴條文王夢一婦人甚)
(麗當道而哭問其故婦人曰我東泰山神女嫁為西海婦欲東歸灌壇令當吾道有德吾不敢以暴風疾雨過)
(也文王夢覺明日召太公三日三夕果有暴風疾雨去者皆西來也錢塘潮圖云潮至每月三十四五漸減二)
(十六七漸生至初三漸大不差頃刻惟八月十五獨大常潮遠觀數百里若素練横江稍近見潮頭高數丈卷)
(雲擁雪混混沌沌聲如雷鼓猶不足以形容之始皇東遊至錢塘臨浙江水波惡乃西北二十里從狭中渡即)
(今餘杭也士贇曰圖經天門山在太平州當塗縣西南三十里又名蛾眉山夾大江東曰博望西曰梁山又浙)
(江在錢塘)
其五
横江館前津吏迎向余東指海雲生郎今欲渡緣何事
如此風波不可行(齊賢曰横江館乃采石津官舍)
其六
月暈天風霧不開海鯨東蹙百川迴驚波一起三山動
公無渡河歸去來(齊賢曰古語月暈而風礎潤而雨嶺表錄異海鯂魚即海上最偉者也小)
(者亦千餘尺每歲廣州常發銅船過南海貨路經調黎深潤處地名海心有山阻東海濤險而急亦黃河之三)
(門也又見十餘山或出或没初甚訝之篙工曰非島鰌魚背也果見雙目開爍鬚鬛若簸朱旗危洹之際日中)
(忽雨淋漓舟子曰此鰌魚噴氣水散于空風勢吹來若雨耳丹陽記江寧縣北十二里濱江有三山相接即名)
(為三山舊時津濟道也)
金陵城西樓月下吟
金陵夜寂凉風發獨上高樓望吴越(齊賢曰越州會稽郡勾踐所都蘇州)
(吴郡闔閭所都)白雲映水搖空城白露垂珠滴秋月月下沉吟
久不歸古來相接眼中稀解道澄江淨如練令人長憶
謝玄暉
東山吟(晉謝安攜妓之所云醉過謝安東山)
攜妓東土山悵然悲謝安我妓今朝如花月他妓古墳
荒草寒白鷄夢後三百歲洒酒澆君同所懽酣來自作
青海舞秋風吹落紫綺冠彼亦一時此亦一時浩浩洪
流之詠何必竒(齊賢曰臨安圖記所載東永安西永安二岩為安石之東山以安石嘗于此遊)
(憩名之耳自安至太白二百餘歲又本作五百歲非士贇曰東山在建康府上元縣三十里丹陽記晉大傅謝)
(安别墅在焉安放情丘壑每遊賞必以妓女從晉書會稽王道子專權安出鎮廣陵築壘曰新城以辟之安雖)
(受朝寄然東山之志始末不渝每形于言色及鎮新城盡室而行雅志未就遇疾篤悵然謂所親曰昔桓温在)
(時吾嘗懽不全怱夢乘温輿行十六里見一白鷄而止乘温輿者代其位也十六里止今十六年白雞主酉令)
(太歲在酉吾疾殆不起乎尋薨謚曰文蜻安石志在東山太白志在青山故有此作但浩浩洪流是稽康詩盖)
(白志在青山則不以邦畿為竒也)
僧伽歌
真僧法號號僧伽有時與我論三車(齊賢曰紀聞錄僧伽大師西域人姓)
(何氏唐龍朔初來隸名于楚州龍興寺後于泗洲臨淮縣信義坊乞地樹標將建伽藍于標下掘得古香積詩)
(銘記并金像一軀上有普照王佛字遂建寺中宗聞名遣使迎師入内道場居薦福寺常獨處一室頂上有一)
(宂以絮窒之夜則去絮香從頂穴中出非常芬馥及燒香還頂中又以絮窒之師嘗濯足人取其水飲之痼疾)
(皆愈景龍四年端坐而終中宗令于寺起塔俄而大風歘起臭氣滿長安中宗問近臣近臣奏僧伽大師化緣)
(在臨淮恐欲歸中宗心許其臭頓息竒香馥烈五月送至臨淮起塔供養即今塔也中宗問萬迴曰僧伽是何)
(人曰觀音化身士斌曰三車者羊車鹿車牛車也)問言誦咒幾千徧口道恒河
沙復沙(齊賢曰西國祇洹精舍側近三河佛嘗對此河說法以河沙譬喻故金剛經云如恒河中所有)
(沙數)此僧本住南天竺為法頭陀來此國(士斌曰東漢書天竺國一名身)
(毒其人修浮圖道不殺伐世傳明帝夢見金人長大頂有光明以問羣臣或曰西方有神名曰佛帝于是遣使)
(天竺國問佛道法遂流於中國圖畫形像焉楚王英始信其術中國因此頗有奉其道者後桓帝好神數信浮屠)
(老子百姓稍有奉者於是浮屠遂轉盛)戒得長天秋月明心如世上青蓮
色(齊賢曰佛家說戒生定定生慧晉佛圖澄咒鉢水中生青蓮花花色曜目士斌曰妙法蓮花經精進修净)
(戒猶如護明珠維摩詰經寳積偈曰目净修廣如青蓮心净已度諸神定)意清淨貌稜稜亦
不減亦不增瓶裏千年鐵柱骨手中萬歲胡孫藤(齊賢曰胡)
(孫藤乃藤枝手所執者士斌曰維摩詰經云不行諸煩惱而心常清净心經云是誰法空相不生不滅不垢不)
(淨不增不減)嗟予落魄江淮久罕遇真僧說空有一言懴盡
波羅夷再禮渾除犯輕垢(齊賢曰傳燈錄慧可大師有一居士常来說禮曰弟子身)
(纏風恙請和尚懴罪師曰將罪來與汝懴居士良久云覓罪予不可得師曰我與汝懴罪竟士斌曰六祖惠能)
(大師曰懴者懴其前愆悔者悔其後過)
白雲歌送劉十六歸山
楚山秦山皆白雲白雲處處長隨君長隨君君入楚山
裏雲亦隨君渡湘水(齊賢曰湘水出唐桂州興安縣海陽山西至于全州又北至于洞庭)
湘水上女蘿衣白雲堪卧君早歸(士斌曰意劉十六楚人而遊於秦送其歸)
(山者歸楚山也)
金陵歌送别范宣
石頭巉巖如虎踞凌波欲過滄江去鍾山龍盤走勢來
秀色横分歷陽樹(齊賢曰圖經云石頭在建康府上元縣西五里諸葛亮謂吴大帝曰秣陵)
(地形鍾山龍蟠石地虎踞真帝王所都也和州歷陽郡治歷陽縣士斌曰巉巖石高峻之貌鍾山在上元縣東)
(北八十里漢秣陵尉蒋子文討賊死事于此吳大帝為立廟子文祖諱鍾因改曰蒋山)四十餘帝
三百秋功名事跡隨東流(齊賢曰按紀年自孫權定都建鄴傳四主五十九年而晉)
(并之元帝渡江傳十一主一百三年而宋代之高祖傳八主六十年而蕭齊代之高帝傳七主二十四年而梁)
(代之高帝傳四主二十六年而陳代之武帝傳五主二十三年而隋并之凢三十九主三百四十五年此言四)
(十餘帝者併其間推尊者而總言之也三百秋者乃詩人造辭遣意舉成數而言耳)白馬小兒誰
家子泰清之歲來關囚(士斌曰白馬小兒指侯景也景所乘白馬每戰將勝輒躑躅嘶)
(鳴意氣俊逸其有奔衂必低頭不前及王僧辨至石頭精神沮喪卧不肯動景使左右拜請或加箠策終不進)
(泰清梁武帝年號時遭侯景之難囚于臺城以所求不供憂憤寢疾崩于净居殿乃泰清三年五月甲辰也)
金陵昔時何壯哉席卷英豪天下来冠盖散為烟霧盡
金輿玉座成寒灰(齊賢曰楚威王埋金於此故曰金陵)扣劒悲吟空咄嗟
梁陳白骨亂如麻天子龍沉景陽井誰歌玉樹後庭花
(齊賢曰南史韓擒虎入金陵後主逃於井軍人窺井呼之不應欲下石乃聞呌聲以繩引之驚其太重及出乃)
(與張麗華孔貴妃同乘而上又後主以宫人有文學者為女學士後主每引賓客及貴妃等游宴共賦新詩以)
(為曲調習而歌之其曲有玉樹後庭花臨江樂等其略云璧月夜夜滿瓊樹朝朝新士斌曰圖經景陽井在法)
(寶寺或云白蓮閣有小池方文餘或云在寳輝寺覽輝亭前樂錄玉樹後庭花與堂堂黃鸝留金釵兩臂垂凡)
(四曲皆陳後主所作常與宫女學士及朝臣相唱和為詩大樂令近臣採其尤輕豔者以為此曲)此地
傷心不能道目下離離長春草送爾長江萬里心他年
來訪南山老(士斌曰此篇似非太白之作今附卷末)
笑歌行(此篇與後悲歌行皆非太白之作乃世俗無知者所託也)
笑矣乎笑矣乎君不見曲如鉤古人知爾封公侯君不
見直如絃古人知爾死道邊張儀所以只掉三寸舌蘇
秦所以不墾二頃田笑矣乎笑矣乎君不見滄浪老人
歌一曲還道滄浪濯吾足平生不解謀此身虚作離騷
遣人讀笑矣乎笑矣乎趙有豫讓楚屈平賣身買得千
年名巢由洗耳有何益夷齊餓死終無成君愛身後名
我愛眼前酒飲酒眼前樂虚名何處有男兒窮通當有
時曲腰向君君不知猛虎不看几上肉洪鑪不鑄囊中
錐笑矣乎笑矣乎甯武子朱買臣叩角行歌背負薪今
日逢君君不識豈得不如佯狂人(齊賢曰應劭風俗通曰順帝末京師童謠)
(云直如絃死道邊曲如鉤封公侯張儀魏人嘗從楚相飲楚相亡璧意儀盜之執儀掠笞數百不服釋之歸妻)
(謂曰嘻子毋讀書遊說安得此辱乎儀謂妻曰視吾舌尚在否妻笑曰舌在也儀曰足矣蘇秦洛陽人出遊數)
(歲大困而歸兄弟嫂妹妻妾竊皆笑之秦聞而慙後出說六國合從秦為從約長相六國行過洛陽車騎擬于)
(王者妻嫂昆弟不敢仰視秦笑謂嫂曰何前倨而後恭嫂曰見季子位高金多秦嘆曰使我有洛陽負郭田二)
(頃吾豈能佩六國相印乎楚辭漁父歌曰滄浪之水濁兮可以濯吾足屈原憂愁幽思而作離騷莊子子貢過)
(淮隂見一丈人為圃畦鑿隧而入井抱甕而出灌子貢曰有械于此一日浸百畦為圃者曰子非夫博學以擬)
(聖於千世盖欲獨弦哀歌以賣名聲于天下者乎晉張翰曰使我有身後名不如即時一杯酒朱買臣吳人家)
(貧擔束薪行且讀書妻羞之求去買臣笑曰我年五十當富貴今四十餘矣妻怒曰如公等終餓死溝中買臣)
(不能留聽去數歲買臣隨上計吏至長安詣闕上書久不報邑子嚴助薦買臣召見拜中大夫豫讓巢由夷齊)
(甯武子事並已見前卷註)
悲歌行
悲來乎悲來乎主人有酒且莫斟聽我一曲悲來吟悲
來不吟還不笑天下無人知我心君有數斗酒我有三
尺琴琴鳴酒樂兩相得一杯不啻千鈞金悲來乎悲來
乎天雖長地雖久金玉滿堂應不守富貴百年能幾何
死生一度人皆有孤猿坐啼墳上月且須一盡杯中酒
悲來乎悲來乎鳳凰不至河無圖微子去之箕子奴漢
帝不憶李將軍楚王放却屈大夫悲來乎悲來乎秦家
李斯早追悔虚名撥向身之外范子何曾愛五湖功成
名遂身自退劒是一夫用書能知姓名惠施不肯千萬
乘卜式未必窮一經還須黑頭取方伯莫漫白首為儒
生(齊賢曰漢志三十斤為鈞四鈞為石項羽少時學書不成去學劒人不成季父項梁怒之羽曰書足以記)
(姓名而已劒一人敵不足學學萬人敵于是梁教羽兵法卜式河南人以田畜為事時漢方事匈奴式上書願)
(輸家財半助邊上使使問式欲官乎曰自小牧羊不習仕宦不願也後渾邪降縣官費衆式復持錢二十萬與)
(河南太守以給民河南上卜式姓名上以式終長者召為郎中元鼎中代石慶為御史大夫李廣李斯范蠡事)
(並見前卷)
李太白集分類補註卷七
