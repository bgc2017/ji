李太白集分類補註卷十八
宋楊齊賢集註
元蕭士贇補註
送
送韓侍御之廣德
昔日繡衣何足榮今宵貰酒與君傾暫就東山賒月色
酣歌一夜送泉明(士贇曰繡衣貰酒東山事見前)
白雲歌送友人
楚山秦山多白雲白雲處處長隨君君今還入楚山裏
雲亦隨君度湘水水上女蘿衣白雲早卧早行君早起
(士贇曰此詩已見六卷特首尾不同故兩存之)
送通禪師還南陵隠靜寺
我聞隠靜寺山水多竒蹤巖種朗公橘門深杯渡松道
人制猛虎振錫還孤峯他日南陵下相期谷口逢(齊賢曰傳)
(燈錄婺州有本陳從朗禪而劉宋時杯渡者不知姓名常乘木杯渡水惠忠禪師居禪祚寺有供僧谷兩廪盜)
(若窺虎而守之縣令張遜至山頂謁問師有何徒弟師曰有三五人遜曰如何得見師敲禅牀有三虎哮吼而)
(出遜驚怖而退永嘉真覺禪師初至曹溪參六祖遶繩牀三匝振錫而立唐南陵縣隸宣州士贇曰冥祥記沙)
(門康法朗晉永嘉中人也)
送友人
青山横北郭白水遶東城此地一為别孤蓬萬里征浮
雲遊子意落日故人情揮手自兹去蕭蕭班馬鳴(士贇曰孤)
(蓬草也無根而隨風飄轉者自喻客遊也)
送别
斗酒渭城邊壚頭醉不眠棃花千樹雪楊葉萬條煙惜
别傾壺醑臨分贈馬鞭看君穎上去新月到應圓(齊賢曰唐)
(穎上縣隸穎州汝隂郡)
江上送女道士禇三清遊南嶽
吳江女道士頭戴蓮花巾霓裳不濕雨特異陽臺雲足
下遠遊履凌波生素塵倦尋向南嶽應見魏夫人(齊賢曰太)
(霄經曰人行大道謂之道士周穆王因尹執制樓觀遂召幽逸之人為道士集仙錄魏夫人者任城人晉魏舒)
(女名華存字賢安好道適南陽劉文字幼彦生二子曰璞曰遐二子粗立乃齋於别寢將逾三月太極真人等)
(來降授神真之道在世八十三年以晉成帝咸和九年清虚真人玉褒與陳華青童為夫人成藥兩劑服之白)
(日上昇領上真司命南嶽夫人比秩仙公使治天台大霍仙洞臺中)
送友人入蜀
見說蠶叢路﨑嶇不易行山從人面起雲傍馬頭生芳
樹籠秦棧春流遶蜀城升沈應巳定不必問君平(士贇曰蠶)
(叢棧道又嚴君平賣卜於成都市中見前)
送趙雲卿
白玉一杯酒綠楊三月時春風餘幾日兩鬢各成絲秉
燭唯須飲投竿也未遲如逢渭川獵猶可帝王師(士贇曰西)
(伯出力得吕尚於渭川迎以為師事見前卷)
送李青歸南葉陽川
伯陽仙家子容色如青春日月秘靈洞雲霞辭世人化
心養精魄隠几窅天真莫作千年别歸來城郭新(齊賢曰神)
(仙傳老子名耳字伯陽楚國苦縣曲仁里人其母感大流星而有娠雖受氣天然見於李家猶以里為姓内經)
(云老子黃白色美鬚廣面長耳大目疎齒方口厚脣額有三五達理日角月懸鼻純骨雙柱耳有三漏門足蹈)
(三五手指十文以周文王時為守藏史武王時為柱下史時俗見其久夀故號老子)
送舍弟
吾家白額(一作馬)駒遠别臨東道他日相思一夢君應得
池塘生春草(士贇吾家白額駒是用涼武昭王事也按晉史武昭王嵩字玄盛姓李氏前漢將軍)
(李廣之十六世孫玄盛少好學長習武藝與吕光太史令郭馨及其同母弟宗繇同宿馨起謂繇曰君當位極)
(人臣李君有國士之分家有騙黃馬生白額駒此其時也吕光末京兆段業自稱涼州牧署玄盛效穀令會燉)
(煌太守孟敏卒於是護軍郭謙等以玄盛温&KR1063;有惠政推為燉煌太守玄盛初難之會宗繇仕於鄴告歸燉煌)
(言於玄盛曰兄忘郭馨之言耶白額駒今生矣玄盛乃從之自是霸有秦涼遷都酒泉及薨國人上謚曰武昭)
(王至唐朝尊上謚號曰興聖皇帝此言吾家白馬駒者亦謂同所自出云爾亦老杜詩龍準自與常人殊之意)
(也)
送别得書字
水色南天遠舟行若在虛遷人發佳興吾子訪閒居日
落看歸鳥潭澄羨(一作憐)躍魚聖朝思賈誼應降紫泥書
(齊賢曰賈誼在長沙歲餘徵見隴右記階州武都郡紫水有泥其色亦紫用封璽書)
送麴十少府
試發清秋興因為吳會吟碧雲斂海色流水折江心我
有延陵劒君無陸賈金艱難此為别惆悵一何深(齊賢曰孝)
(惠時吕后用事陸賈自度不能爭乃病免有五子出使越槖中裝賣千金分其子子二百金令為生産延陵季)
(子掛劍徐君墓事見前)
送張秀才謁高中丞(并序)
余時繫尋陽獄中正讀留侯傳秀才張孟熊藴滅胡
之策將之廣陵謁高中丞余喜子房之風感激於斯
人因作是詩以送之
秦帝淪玉鏡(一作六雄滅金虎)留侯降氛氳感激黃石老經過
滄海君壯士揮金槌報讐六國聞智勇冠終古蕭陳難
與羣(齊賢曰雒書曰余失金鏡喻明道也漢張良傳秦滅韓良遂以家財求客刺秦王為韓報仇東見滄)
(海君得力士為鐡鎚重百二十斤徂擊秦皇帝博浪沙中誤中副車秦帝大怒大索天下求賊甚急良乃逃匿)
(下邳嘗縱步遊下邳圯上有一老父衣褐至良所直墮其履圯下曰孺子下取履良愕然下取履因長跪進之)
(父以足受笑曰孺子可教後五日平明與我會此出一編書曰讀此則為王者師後十年陳涉起沛公略地至)
(下邳而張良遂屬焉士贇曰蕭陳謂蕭何陳平也)兩龍爭鬭時天地動風雲酒
酣(一作縱横)舞長劍倉卒解漢紛宇宙初倒懸鴻溝勢將分
英謀信竒絶夫子揚清芬(一作夫子稱卓絶超然繼清芬)胡月入紫微
三光亂天文高公鎮淮海談笑却妖氛採爾幕中畫戡
難光殊勲我無燕霜感玉石俱燒焚但洒一行淚臨岐
竟何云(齊賢曰兩龍為漢高及項羽也史記項王乃與漢約中分天下割鴻溝以西為漢東為楚胡禄)
(山也禄山死日太白食月甘氏星經紫微宫大帝座天子常居日月星為三光鄒衍盡忠於燕燕王疎之初仰)
(天而嘆六月為之降霜尚書火炎崑岡玉石俱焚士贇曰應劭曰不醒不醉曰酣)
尋陽送弟昌峒鄱陽司馬作
桑落洲渚連滄江無雲煙尋陽非剡水忽見子猷船
飄然欲相近來遲杳若仙人乘海上月帆落湖中天一
覩無二諾朝歡更勝昨爾則吾惠連吾非爾康樂朱紱
白銀章上官佐鄱陽松門拂中道石鏡迴清光搖扇及
于越水亭風氣涼與爾期此亭期在秋月滿時過或未
來兩鄉心巳斷吳山對楚岸彭蠡當中州相思定如此
有窮盡年愁(齊賢曰杜佑云彭澤地今為都昌有桑落洲九域志隸江州尋陽郡王子猷雪夜訪)
(戴安道於剡中見前謝惠連靈運族弟靈運襲封康樂公禮大夫紱色皆黃朱其體前方後挫角其繪山漢儀)
(銀印在龜紐其文曰章謂刻曰某官之章司馬郡之佐也顧野王輿地志自入湖三百三十里窮於松門東西)
(四十里青松褊於兩峯張僧鑒尋陽記石鏡山東有一圓石懸崖明淨照人見形韋昭曰越邑今鄱陽餘干縣)
(是也)
餞校書叔雲
少年費白日歌笑矜朱顔不知忽巳老喜見春風還惜
别且為歡徘徊桃李間看花飲美酒聽鳥臨晴山向晚
竹林寂無人空閉關
送王孝廉覲省
彭蠡將天合姑蘇在日邊寧親候海色欲動孝廉船窈
窕晴江轉參差遠岫連相思無晝夜東泣似長川(齊賢曰姑)
(蘇臺隸吴郡以其近東海日出之地故云日邊劉恢為丹陽尹張憑詣恢恢留宿明日還船須臾恢出求張孝)
(廉船召同載時人榮之)
同吳王送杜秀芝赴舉入京
秀才何翩翩王許回也賢暫别廬江守將遊京兆天秋
山宜落日秀木出寒煙欲折一枝桂還來鴈沼前(齊賢曰唐)
(吳王祗元宗時為陳留太守持節河南道節度採訪使子獻嗣王論語賢哉回也廬州廬江郡京兆府京兆郡)
(士贇曰左雄傳論曰漢舉賢良方正州郡舉孝廉秀才亦貢士之方也)
洞庭醉後送絳州吕使君果流澧州
昔别若夢中天涯忽相逢洞庭破秋月縱酒開愁容贈
劒刻玉字延平兩蛟龍送君不盡意書及鴈迴峯(士贇曰劒)
(至延平津躍水化龍及迴鴈峯事見前)
與諸公送陳郎將歸衡陽(并序)
仲尼旅人文王明夷苟非其時聖賢低眉况僕之不
肖者而遷逐枯槁固非其宜朝心不開暮髮盡白而
登高送遠使人增愁陳郎將義風凛然英思逸發來
下曹城之榻去邀才子之詩動清興於中流泛素波
而徑去諸公仰望不及連章祖之序慙起予輙冠名
賢之首作者嗤我乃為撫掌之資乎
衡山蒼蒼入紫冥下看南極老人星迴飈吹散五峯雪
往往飛花落洞庭氣清嶽秀有如此郎將一家拖金紫
門前食客亂浮雲世人皆比孟嘗君江上送行無白璧
臨歧惆悵若為分(齊賢曰甘氏星經老人一星在弧南為南極星主夀常以秋分日見去參)
(三丈出丙入丁丑時候之出三十日却沒見斯大赦天下安王者夀五峯為祝融紫盖天柱石廩芙蓉峯也)
送趙判官赴黔府中丞叔幕
廓落青雲心結交黃金盡富貴翻相忘令人忽自哂蹭
蹬鬢毛斑盛時難再還巨源咄石生何事馬蹄間綠蘿
長不厭却欲還東山(齊賢曰裘敝金盡事見前蹭蹬失勢貌山濤字巨源辟河南從事與)
(石鑒共宿濤夜起蹴鑒曰今何等時而眠耶知太傅即何意鑒曰宰相不朝斥令歸第即何慮也濤曰咄石生)
(無事馬蹄間耶投簮而去未二年果有曹爽事東山會稽始寧也)君為魯曾子拜揖高
堂裏叔繼趙平原偏承明主思風霜擢獨坐旌節鎮雄
藩虎士秉金鉞蛾眉開玉樽才高幕下去義重林中言
水宿五溪月霜啼三峽猿東風春草綠江上候歸軒(齊言)
(曰史記曾參武城人字子輿孔子以為能通孝道故授之業作孝經唐制節度使賜雙旌雙節)
送陸判官往琵琶峽
水國秋風夜殊非遠别時長安如夢裏何日是歸期
送梁四歸東平
玉壺挈美酒送别強為歡大火南星月長郊北路難殷
王期負鼎汶水起垂竿莫學東山卧參差老謝安(齊賢曰堯)
(典日永星火以正仲夏伊尹以滋味說湯吕尚以漁釣于西伯漢志太山郡汶水出萊州由西南入濟)
江夏送友人
雪點翠雲裘送君黃鶴樓黃鶴振玉羽西飛帝王州鳳
無琅玕實何以贈遠遊徘徊相顧影淚下漢江流
送郄昂謫巴中
瑶草寒不死移植滄海濱東風灑雨露會入天地春予若洞
庭葉隨波送逐臣思歸未可得書此謝情人(齊賢曰傅毅七激曰暗君逐臣)
江夏送張丞
欲别心不忍臨行情更親酒傾無限月客醉幾重春藉草依
流水攀花贈遠人送君從此去迴首泣迷津(士贇曰毛詩箋曰回首曰顧)
賦得白鷺鷥送宋少府入三峽
白鷺拳一足月明秋水寒人驚遠飛去直向使君灘
送二季之江東
初發強中作題詩與惠連多慙一日長不及二龍賢西
塞當中路南風欲進船雲峯出遠海帆影挂清川禹穴
藏書地匡山種杏田此行俱有適遲爾早歸旋(齊賢曰謝靈運)
(有登臨海嶠初發強中作與從弟惠連西塞山在鄂州廬山記匡俗結廬於山故號匡廬山董奉居廬山治疾)
(病重者種杏五株輕者一株號曰董仙杏林遲猶思也)
江西送友人之羅浮(南昌)
桂水分五嶺衡山朝九疑鄉關渺河西流浪將何之素
色愁明湖秋渚晦寒姿疇昔紫芳意已過黃髮期(齊賢曰廣)
(州記云大庾始安臨賀桂陽揭陽是五嶺衡山一名岣嶁山眉當軫翼應機衡故曰衡山九疑見前唐安西大)
(都護府初治西州後徙治高昌故地又徙治龜兹而故府復為西州交河郡士贇曰李善曰紫芳紫芝也)君
王縱疎散雲壑借巢夷爾去之羅浮我還憩峨眉中闊
道萬里霞月遥相思如尋楚狂子瓊樹有芳枝(齊賢曰太白供)
(奉翰林道不合辭去詔賜金還山羅浮峨眉並見前)
宣州謝眺樓餞别校書叔雲(一作陪侍御叔華登樓歌)
棄我去者昨日之日不可留亂我心者今日之日多煩
憂長風萬里送秋鴈對此可以酣高樓蓬萊文章建安
骨中間小謝又清發俱懷逸興壯思飛欲上青天覽日
月抽刀斷水水更流舉杯銷愁愁復愁人生(一作男兒)在世
不稱意明朝散髮弄扁舟(齊賢曰蓬萊指校書也建安末鄴中有魏太子王粲陳琳)
(徐榦劉槙應瑒阮璃平原侯植等詩文皆入文選故曰建安骨也謝靈運子鳳字超宗器宇甚軒爽帝大嗟賞)
(曰超宗殊有鳳毛族弟惠連十歲能屬文靈運嘉賞之云每有篇章對惠連輙得佳語謝眺字玄暉緯之子少)
(學有美名善草隸長五言詩沈約嘗云二百年來無此詩也)
宣城送劉副使入秦
君即劉越石雄豪冠當時淒清横吹曲慷慨扶風詞虎
嘯俟騰躍雞鳴遭亂離千金市駿馬萬里逐王師結交
樓煩將侍從羽林兒統兵捍吳越豺虎不敢窺大勲竟
莫叙已過秋風吹(齊賢曰晉劉琨字越石少與范陽祖逖俱以雄豪著名元嘉元年為并州)
(刺史在晉陽嘗為胡騎所圍數重城中窘廹無計琨乃乘月登樓清嘯賊聞之皆悽然長歎中夜奏胡笳向曉)
(復吹之賊棄圍而走祖逖與劉琨聞雞起舞及郭隗謂燕昭王以千金求千里馬事見前漢有善射者樓煩楚)
(挑戰三合樓煩皆射殺之應劭曰樓煩胡也漢武帝太初元年初置建章營騎後更名羽林騎又取從軍死事)
(之子孫飬羽林官教以九兵號曰羽林孤兒士贇曰劉越石扶風歌曰去家日已遠安知存與亡慷慨窮林中)
(抱膝自昂藏)秉鉞有季公凛然負英姿寄深且戎幕望重必
台司感激一然諾縱横兩無疑伏奏歸北闕鳴騶忽西
馳列將咸出祖英寮惜分離斗酒滿四筵歌嘯宛溪湄
君携東山妓我詠北門詩貴賤交不易恐傷中園葵(齊賢)
(曰戎幕將幕也台司三公也蕭何立東闕北闕崔寔四民月令曰祖道神也黃帝之子好遠遊死於道路故祀)
(以為道神以求道路之福宛溪隸宣州毛詩北門刺仕不得志也言衛之忠臣不得其志爾古詩採葵莫傷根)
(結交莫羞貧採根葵不生羞貧交不成)昔贈紫騮駒今傾白玉巵同歡萬
斛酒未足解相思此别又千里(一作此外别千里)秦吳眇天涯
月明關山苦水劇隴頭悲借問幾時還春風入黃池無
令長相憶折斷綠楊枝(士贇曰隴頭水見一卷註)
涇川送族弟錞
涇川三百里若耶羞見之錦石照碧山兩邊白鷺鷥佳
境千萬曲客行無歇時上有琴高水下有陵陽祠仙人
不見我明月空相知問我何事來盧敖結幽期(齊賢曰涇縣若)
(耶琴高陵陽竇子明得仙及盧敖事並見前)蓬山振雄筆繡服揮清詞江湖
發秀色草木含榮滋置酒送惠連吾家稱白眉愧無海
嶠作敢闕河梁詩見爾復幾朝俄然告將離(齊賢曰白眉及海嶠)
(見前李陵與蘇武詩携手上河梁遊子暮何之徘徊蹊路側悵恨不得辭士贇曰後漢竇章少好學有文章是)
(時學者稱東觀為老氏藏室道家蓬萊山太僕鄧康遂薦章入東宫為校書郎)中流漾綵鷁列
岸叢金羈歎息蒼梧鳳分棲瓊樹枝清晨各飛去飄落
天南垂望極落日盡秋深暝猿悲寄情與流水但有長
相思(齊賢曰鷁水鳥畫船頭為鷁形垂邊也)
五松山送殷淑
秀色發江左風流柰若何仲文了不還獨立揚清波載
酒五松山頽然白雲歌中天度落月萬里遥相過撫酒
惜此月流光畏蹉跎明日别離去連峯鬱嵯峨(齊賢曰殷仲文)
(少有才藻芙蓉貌謝靈運嘗曰殷仲文讀書半袁豹則文才不減班固五松山在宣州南陵)
送崔氏昆季之金陵
放(一作吳)歌倚東樓行子期曉發秋風渡江來吹落山上
月主人出美酒滅燭延清光二崔向金陵安得不盡觴
水客弄歸棹雲帆卷輕霜扁舟敬亭下五兩先飄揚峽
石入水花碧流日更長思君無歲月西笑阻河梁(齊賢曰金)
(陵敬亭見前兵書曰凡候風法雞羽重八兩建五丈旗取羽繫其顛立軍營中許慎註曰楚人謂之五兩)
登黃山凌欹臺送族弟溧陽尉濟充泛舟赴華隂
(當塗)
鸞乃鳳之族翺翔紫雲霓文章輝五色雙在瓊樹栖一
朝各飛去鳳與鸞俱啼炎赫五月中朱曦爍河堤爾從
泛舟役使我心䰟悽(齊賢曰山海經女麻之上有鳥状如五彩畢備聲似雉而尾長名為)
(鸞瑞應圖鸞者鳳凰之佐)秦地無草木南雲喧鼓鼙君王減玉膳早
起思鳴雞漕引救關輔疲人免塗泥宰相作霖雨農夫
得耕犂靜者伏草間羣才滿金閨空手無壯士窮居使
人低(齊賢曰唐裴耀卿傳開元二十一年秋雨害稼京師饑帝將幸東都召問所以救人者耀卿曰陛下)
(既東巡百司畢從則太倉三輔可遣衆臣分道賑給自東都益廣漕運以實關輔關輔既實則乘輿西還事蔑)
(不濟且國家大本在京師但秦地狹水旱易匱正觀永徽時禄廪者少歲漕粟二十萬石今用度寢廣漕運數)
(倍且不支臣願廣開運道使京師常有三年食雖水旱不足憂天子然之拜黃門侍郎同中書門下平章事充)
(轉運使於是置河隂集津三門倉引天下租由孟津泝河而西三年積七百萬石省運費三十萬緡金閨金馬)
(門也)送君登黃山長嘯倚(一作上)天梯小舟若鳬鴈大舟若
鯨鯢開帆散長風舒卷與雲齊日入牛渚晦蒼然夕煙
迷相思在何許(一作所)杳在落陽西(齊賢曰太白時在當塗即今之太平也黃)
(山在城北凌欹臺在其上)
送儲邕之武昌
黃鶴西樓月長江萬里情春風三十度空憶武昌城送
爾難為别銜杯惜未傾湖連張樂地山逐泛舟行諾為
楚人重詩傳謝眺清滄浪吾有曲寄入棹歌聲(齊賢曰黃鶴樓)
(見前孫權破關羽自公安徙都鄂改名武昌今鄂州之東百二十里武昌縣即權故宫與黃州相對)
李太白集分類補註卷十八
李太白集分類補註卷十八
宋楊齊賢集註
元蕭士贇補註
送
送韓侍御之廣德
昔日繡衣何足榮今宵貰酒與君傾暫就東山賒月色
酣歌一夜送泉明(士贇曰繡衣貰酒東山事見前)
白雲歌送友人
楚山秦山多白雲白雲處處長隨君君今還入楚山裏
雲亦隨君度湘水水上女蘿衣白雲早卧早行君早起
(士贇曰此詩已見六卷特首尾不同故兩存之)
送通禪師還南陵隠靜寺
我聞隠靜寺山水多竒蹤巖種朗公橘門深杯渡松道
人制猛虎振錫還孤峯他日南陵下相期谷口逢(齊賢曰傳)
(燈錄婺州有本陳從朗禪而劉宋時杯渡者不知姓名常乘木杯渡水惠忠禪師居禪祚寺有供僧谷兩廪盜)
(若窺虎而守之縣令張遜至山頂謁問師有何徒弟師曰有三五人遜曰如何得見師敲禅牀有三虎哮吼而)
(出遜驚怖而退永嘉真覺禪師初至曹溪參六祖遶繩牀三匝振錫而立唐南陵縣隸宣州士贇曰冥祥記沙)
(門康法朗晉永嘉中人也)
送友人
青山横北郭白水遶東城此地一為别孤蓬萬里征浮
雲遊子意落日故人情揮手自兹去蕭蕭班馬鳴(士贇曰孤)
(蓬草也無根而隨風飄轉者自喻客遊也)
送别
斗酒渭城邊壚頭醉不眠棃花千樹雪楊葉萬條煙惜
别傾壺醑臨分贈馬鞭看君穎上去新月到應圓(齊賢曰唐)
(穎上縣隸穎州汝隂郡)
江上送女道士禇三清遊南嶽
吳江女道士頭戴蓮花巾霓裳不濕雨特異陽臺雲足
下遠遊履凌波生素塵倦尋向南嶽應見魏夫人(齊賢曰太)
(霄經曰人行大道謂之道士周穆王因尹執制樓觀遂召幽逸之人為道士集仙錄魏夫人者任城人晉魏舒)
(女名華存字賢安好道適南陽劉文字幼彦生二子曰璞曰遐二子粗立乃齋於别寢將逾三月太極真人等)
(來降授神真之道在世八十三年以晉成帝咸和九年清虚真人玉褒與陳華青童為夫人成藥兩劑服之白)
(日上昇領上真司命南嶽夫人比秩仙公使治天台大霍仙洞臺中)
送友人入蜀
見說蠶叢路﨑嶇不易行山從人面起雲傍馬頭生芳
樹籠秦棧春流遶蜀城升沈應巳定不必問君平(士贇曰蠶)
(叢棧道又嚴君平賣卜於成都市中見前)
送趙雲卿
白玉一杯酒綠楊三月時春風餘幾日兩鬢各成絲秉
燭唯須飲投竿也未遲如逢渭川獵猶可帝王師(士贇曰西)
(伯出力得吕尚於渭川迎以為師事見前卷)
送李青歸南葉陽川
伯陽仙家子容色如青春日月秘靈洞雲霞辭世人化
心養精魄隠几窅天真莫作千年别歸來城郭新(齊賢曰神)
(仙傳老子名耳字伯陽楚國苦縣曲仁里人其母感大流星而有娠雖受氣天然見於李家猶以里為姓内經)
(云老子黃白色美鬚廣面長耳大目疎齒方口厚脣額有三五達理日角月懸鼻純骨雙柱耳有三漏門足蹈)
(三五手指十文以周文王時為守藏史武王時為柱下史時俗見其久夀故號老子)
送舍弟
吾家白額(一作馬)駒遠别臨東道他日相思一夢君應得
池塘生春草(士贇吾家白額駒是用涼武昭王事也按晉史武昭王嵩字玄盛姓李氏前漢將軍)
(李廣之十六世孫玄盛少好學長習武藝與吕光太史令郭馨及其同母弟宗繇同宿馨起謂繇曰君當位極)
(人臣李君有國士之分家有騙黃馬生白額駒此其時也吕光末京兆段業自稱涼州牧署玄盛效穀令會燉)
(煌太守孟敏卒於是護軍郭謙等以玄盛温&KR1063;有惠政推為燉煌太守玄盛初難之會宗繇仕於鄴告歸燉煌)
(言於玄盛曰兄忘郭馨之言耶白額駒今生矣玄盛乃從之自是霸有秦涼遷都酒泉及薨國人上謚曰武昭)
(王至唐朝尊上謚號曰興聖皇帝此言吾家白馬駒者亦謂同所自出云爾亦老杜詩龍準自與常人殊之意)
(也)
送别得書字
水色南天遠舟行若在虛遷人發佳興吾子訪閒居日
落看歸鳥潭澄羨(一作憐)躍魚聖朝思賈誼應降紫泥書
(齊賢曰賈誼在長沙歲餘徵見隴右記階州武都郡紫水有泥其色亦紫用封璽書)
送麴十少府
試發清秋興因為吳會吟碧雲斂海色流水折江心我
有延陵劒君無陸賈金艱難此為别惆悵一何深(齊賢曰孝)
(惠時吕后用事陸賈自度不能爭乃病免有五子出使越槖中裝賣千金分其子子二百金令為生産延陵季)
(子掛劍徐君墓事見前)
送張秀才謁高中丞(并序)
余時繫尋陽獄中正讀留侯傳秀才張孟熊藴滅胡
之策將之廣陵謁高中丞余喜子房之風感激於斯
人因作是詩以送之
秦帝淪玉鏡(一作六雄滅金虎)留侯降氛氳感激黃石老經過
滄海君壯士揮金槌報讐六國聞智勇冠終古蕭陳難
與羣(齊賢曰雒書曰余失金鏡喻明道也漢張良傳秦滅韓良遂以家財求客刺秦王為韓報仇東見滄)
(海君得力士為鐡鎚重百二十斤徂擊秦皇帝博浪沙中誤中副車秦帝大怒大索天下求賊甚急良乃逃匿)
(下邳嘗縱步遊下邳圯上有一老父衣褐至良所直墮其履圯下曰孺子下取履良愕然下取履因長跪進之)
(父以足受笑曰孺子可教後五日平明與我會此出一編書曰讀此則為王者師後十年陳涉起沛公略地至)
(下邳而張良遂屬焉士贇曰蕭陳謂蕭何陳平也)兩龍爭鬭時天地動風雲酒
酣(一作縱横)舞長劍倉卒解漢紛宇宙初倒懸鴻溝勢將分
英謀信竒絶夫子揚清芬(一作夫子稱卓絶超然繼清芬)胡月入紫微
三光亂天文高公鎮淮海談笑却妖氛採爾幕中畫戡
難光殊勲我無燕霜感玉石俱燒焚但洒一行淚臨岐
竟何云(齊賢曰兩龍為漢高及項羽也史記項王乃與漢約中分天下割鴻溝以西為漢東為楚胡禄)
(山也禄山死日太白食月甘氏星經紫微宫大帝座天子常居日月星為三光鄒衍盡忠於燕燕王疎之初仰)
(天而嘆六月為之降霜尚書火炎崑岡玉石俱焚士贇曰應劭曰不醒不醉曰酣)
尋陽送弟昌峒鄱陽司馬作
桑落洲渚連滄江無雲煙尋陽非剡水忽見子猷船
飄然欲相近來遲杳若仙人乘海上月帆落湖中天一
覩無二諾朝歡更勝昨爾則吾惠連吾非爾康樂朱紱
白銀章上官佐鄱陽松門拂中道石鏡迴清光搖扇及
于越水亭風氣涼與爾期此亭期在秋月滿時過或未
來兩鄉心巳斷吳山對楚岸彭蠡當中州相思定如此
有窮盡年愁(齊賢曰杜佑云彭澤地今為都昌有桑落洲九域志隸江州尋陽郡王子猷雪夜訪)
(戴安道於剡中見前謝惠連靈運族弟靈運襲封康樂公禮大夫紱色皆黃朱其體前方後挫角其繪山漢儀)
(銀印在龜紐其文曰章謂刻曰某官之章司馬郡之佐也顧野王輿地志自入湖三百三十里窮於松門東西)
(四十里青松褊於兩峯張僧鑒尋陽記石鏡山東有一圓石懸崖明淨照人見形韋昭曰越邑今鄱陽餘干縣)
(是也)
餞校書叔雲
少年費白日歌笑矜朱顔不知忽巳老喜見春風還惜
别且為歡徘徊桃李間看花飲美酒聽鳥臨晴山向晚
竹林寂無人空閉關
送王孝廉覲省
彭蠡將天合姑蘇在日邊寧親候海色欲動孝廉船窈
窕晴江轉參差遠岫連相思無晝夜東泣似長川(齊賢曰姑)
(蘇臺隸吴郡以其近東海日出之地故云日邊劉恢為丹陽尹張憑詣恢恢留宿明日還船須臾恢出求張孝)
(廉船召同載時人榮之)
同吳王送杜秀芝赴舉入京
秀才何翩翩王許回也賢暫别廬江守將遊京兆天秋
山宜落日秀木出寒煙欲折一枝桂還來鴈沼前(齊賢曰唐)
(吳王祗元宗時為陳留太守持節河南道節度採訪使子獻嗣王論語賢哉回也廬州廬江郡京兆府京兆郡)
(士贇曰左雄傳論曰漢舉賢良方正州郡舉孝廉秀才亦貢士之方也)
洞庭醉後送絳州吕使君果流澧州
昔别若夢中天涯忽相逢洞庭破秋月縱酒開愁容贈
劒刻玉字延平兩蛟龍送君不盡意書及鴈迴峯(士贇曰劒)
(至延平津躍水化龍及迴鴈峯事見前)
與諸公送陳郎將歸衡陽(并序)
仲尼旅人文王明夷苟非其時聖賢低眉况僕之不
肖者而遷逐枯槁固非其宜朝心不開暮髮盡白而
登高送遠使人增愁陳郎將義風凛然英思逸發來
下曹城之榻去邀才子之詩動清興於中流泛素波
而徑去諸公仰望不及連章祖之序慙起予輙冠名
賢之首作者嗤我乃為撫掌之資乎
衡山蒼蒼入紫冥下看南極老人星迴飈吹散五峯雪
往往飛花落洞庭氣清嶽秀有如此郎將一家拖金紫
門前食客亂浮雲世人皆比孟嘗君江上送行無白璧
臨歧惆悵若為分(齊賢曰甘氏星經老人一星在弧南為南極星主夀常以秋分日見去參)
(三丈出丙入丁丑時候之出三十日却沒見斯大赦天下安王者夀五峯為祝融紫盖天柱石廩芙蓉峯也)
送趙判官赴黔府中丞叔幕
廓落青雲心結交黃金盡富貴翻相忘令人忽自哂蹭
蹬鬢毛斑盛時難再還巨源咄石生何事馬蹄間綠蘿
長不厭却欲還東山(齊賢曰裘敝金盡事見前蹭蹬失勢貌山濤字巨源辟河南從事與)
(石鑒共宿濤夜起蹴鑒曰今何等時而眠耶知太傅即何意鑒曰宰相不朝斥令歸第即何慮也濤曰咄石生)
(無事馬蹄間耶投簮而去未二年果有曹爽事東山會稽始寧也)君為魯曾子拜揖高
堂裏叔繼趙平原偏承明主思風霜擢獨坐旌節鎮雄
藩虎士秉金鉞蛾眉開玉樽才高幕下去義重林中言
水宿五溪月霜啼三峽猿東風春草綠江上候歸軒(齊言)
(曰史記曾參武城人字子輿孔子以為能通孝道故授之業作孝經唐制節度使賜雙旌雙節)
送陸判官往琵琶峽
水國秋風夜殊非遠别時長安如夢裏何日是歸期
送梁四歸東平
玉壺挈美酒送别強為歡大火南星月長郊北路難殷
王期負鼎汶水起垂竿莫學東山卧參差老謝安(齊賢曰堯)
(典日永星火以正仲夏伊尹以滋味說湯吕尚以漁釣于西伯漢志太山郡汶水出萊州由西南入濟)
江夏送友人
雪點翠雲裘送君黃鶴樓黃鶴振玉羽西飛帝王州鳳
無琅玕實何以贈遠遊徘徊相顧影淚下漢江流
送郄昂謫巴中
瑶草寒不死移植滄海濱東風灑雨露會入天地春予若洞
庭葉隨波送逐臣思歸未可得書此謝情人(齊賢曰傅毅七激曰暗君逐臣)
江夏送張丞
欲别心不忍臨行情更親酒傾無限月客醉幾重春藉草依
流水攀花贈遠人送君從此去迴首泣迷津(士贇曰毛詩箋曰回首曰顧)
賦得白鷺鷥送宋少府入三峽
白鷺拳一足月明秋水寒人驚遠飛去直向使君灘
送二季之江東
初發強中作題詩與惠連多慙一日長不及二龍賢西
塞當中路南風欲進船雲峯出遠海帆影挂清川禹穴
藏書地匡山種杏田此行俱有適遲爾早歸旋(齊賢曰謝靈運)
(有登臨海嶠初發強中作與從弟惠連西塞山在鄂州廬山記匡俗結廬於山故號匡廬山董奉居廬山治疾)
(病重者種杏五株輕者一株號曰董仙杏林遲猶思也)
江西送友人之羅浮(南昌)
桂水分五嶺衡山朝九疑鄉關渺河西流浪將何之素
色愁明湖秋渚晦寒姿疇昔紫芳意已過黃髮期(齊賢曰廣)
(州記云大庾始安臨賀桂陽揭陽是五嶺衡山一名岣嶁山眉當軫翼應機衡故曰衡山九疑見前唐安西大)
(都護府初治西州後徙治高昌故地又徙治龜兹而故府復為西州交河郡士贇曰李善曰紫芳紫芝也)君
王縱疎散雲壑借巢夷爾去之羅浮我還憩峨眉中闊
道萬里霞月遥相思如尋楚狂子瓊樹有芳枝(齊賢曰太白供)
(奉翰林道不合辭去詔賜金還山羅浮峨眉並見前)
宣州謝眺樓餞别校書叔雲(一作陪侍御叔華登樓歌)
棄我去者昨日之日不可留亂我心者今日之日多煩
憂長風萬里送秋鴈對此可以酣高樓蓬萊文章建安
骨中間小謝又清發俱懷逸興壯思飛欲上青天覽日
月抽刀斷水水更流舉杯銷愁愁復愁人生(一作男兒)在世
不稱意明朝散髮弄扁舟(齊賢曰蓬萊指校書也建安末鄴中有魏太子王粲陳琳)
(徐榦劉槙應瑒阮璃平原侯植等詩文皆入文選故曰建安骨也謝靈運子鳳字超宗器宇甚軒爽帝大嗟賞)
(曰超宗殊有鳳毛族弟惠連十歲能屬文靈運嘉賞之云每有篇章對惠連輙得佳語謝眺字玄暉緯之子少)
(學有美名善草隸長五言詩沈約嘗云二百年來無此詩也)
宣城送劉副使入秦
君即劉越石雄豪冠當時淒清横吹曲慷慨扶風詞虎
嘯俟騰躍雞鳴遭亂離千金市駿馬萬里逐王師結交
樓煩將侍從羽林兒統兵捍吳越豺虎不敢窺大勲竟
莫叙已過秋風吹(齊賢曰晉劉琨字越石少與范陽祖逖俱以雄豪著名元嘉元年為并州)
(刺史在晉陽嘗為胡騎所圍數重城中窘廹無計琨乃乘月登樓清嘯賊聞之皆悽然長歎中夜奏胡笳向曉)
(復吹之賊棄圍而走祖逖與劉琨聞雞起舞及郭隗謂燕昭王以千金求千里馬事見前漢有善射者樓煩楚)
(挑戰三合樓煩皆射殺之應劭曰樓煩胡也漢武帝太初元年初置建章營騎後更名羽林騎又取從軍死事)
(之子孫飬羽林官教以九兵號曰羽林孤兒士贇曰劉越石扶風歌曰去家日已遠安知存與亡慷慨窮林中)
(抱膝自昂藏)秉鉞有季公凛然負英姿寄深且戎幕望重必
台司感激一然諾縱横兩無疑伏奏歸北闕鳴騶忽西
馳列將咸出祖英寮惜分離斗酒滿四筵歌嘯宛溪湄
君携東山妓我詠北門詩貴賤交不易恐傷中園葵(齊賢)
(曰戎幕將幕也台司三公也蕭何立東闕北闕崔寔四民月令曰祖道神也黃帝之子好遠遊死於道路故祀)
(以為道神以求道路之福宛溪隸宣州毛詩北門刺仕不得志也言衛之忠臣不得其志爾古詩採葵莫傷根)
(結交莫羞貧採根葵不生羞貧交不成)昔贈紫騮駒今傾白玉巵同歡萬
斛酒未足解相思此别又千里(一作此外别千里)秦吳眇天涯
月明關山苦水劇隴頭悲借問幾時還春風入黃池無
令長相憶折斷綠楊枝(士贇曰隴頭水見一卷註)
涇川送族弟錞
涇川三百里若耶羞見之錦石照碧山兩邊白鷺鷥佳
境千萬曲客行無歇時上有琴高水下有陵陽祠仙人
不見我明月空相知問我何事來盧敖結幽期(齊賢曰涇縣若)
(耶琴高陵陽竇子明得仙及盧敖事並見前)蓬山振雄筆繡服揮清詞江湖
發秀色草木含榮滋置酒送惠連吾家稱白眉愧無海
嶠作敢闕河梁詩見爾復幾朝俄然告將離(齊賢曰白眉及海嶠)
(見前李陵與蘇武詩携手上河梁遊子暮何之徘徊蹊路側悵恨不得辭士贇曰後漢竇章少好學有文章是)
(時學者稱東觀為老氏藏室道家蓬萊山太僕鄧康遂薦章入東宫為校書郎)中流漾綵鷁列
岸叢金羈歎息蒼梧鳳分棲瓊樹枝清晨各飛去飄落
天南垂望極落日盡秋深暝猿悲寄情與流水但有長
相思(齊賢曰鷁水鳥畫船頭為鷁形垂邊也)
五松山送殷淑
秀色發江左風流柰若何仲文了不還獨立揚清波載
酒五松山頽然白雲歌中天度落月萬里遥相過撫酒
惜此月流光畏蹉跎明日别離去連峯鬱嵯峨(齊賢曰殷仲文)
(少有才藻芙蓉貌謝靈運嘗曰殷仲文讀書半袁豹則文才不減班固五松山在宣州南陵)
送崔氏昆季之金陵
放(一作吳)歌倚東樓行子期曉發秋風渡江來吹落山上
月主人出美酒滅燭延清光二崔向金陵安得不盡觴
水客弄歸棹雲帆卷輕霜扁舟敬亭下五兩先飄揚峽
石入水花碧流日更長思君無歲月西笑阻河梁(齊賢曰金)
(陵敬亭見前兵書曰凡候風法雞羽重八兩建五丈旗取羽繫其顛立軍營中許慎註曰楚人謂之五兩)
登黃山凌欹臺送族弟溧陽尉濟充泛舟赴華隂
(當塗)
鸞乃鳳之族翺翔紫雲霓文章輝五色雙在瓊樹栖一
朝各飛去鳳與鸞俱啼炎赫五月中朱曦爍河堤爾從
泛舟役使我心䰟悽(齊賢曰山海經女麻之上有鳥状如五彩畢備聲似雉而尾長名為)
(鸞瑞應圖鸞者鳳凰之佐)秦地無草木南雲喧鼓鼙君王減玉膳早
起思鳴雞漕引救關輔疲人免塗泥宰相作霖雨農夫
得耕犂靜者伏草間羣才滿金閨空手無壯士窮居使
人低(齊賢曰唐裴耀卿傳開元二十一年秋雨害稼京師饑帝將幸東都召問所以救人者耀卿曰陛下)
(既東巡百司畢從則太倉三輔可遣衆臣分道賑給自東都益廣漕運以實關輔關輔既實則乘輿西還事蔑)
(不濟且國家大本在京師但秦地狹水旱易匱正觀永徽時禄廪者少歲漕粟二十萬石今用度寢廣漕運數)
(倍且不支臣願廣開運道使京師常有三年食雖水旱不足憂天子然之拜黃門侍郎同中書門下平章事充)
(轉運使於是置河隂集津三門倉引天下租由孟津泝河而西三年積七百萬石省運費三十萬緡金閨金馬)
(門也)送君登黃山長嘯倚(一作上)天梯小舟若鳬鴈大舟若
鯨鯢開帆散長風舒卷與雲齊日入牛渚晦蒼然夕煙
迷相思在何許(一作所)杳在落陽西(齊賢曰太白時在當塗即今之太平也黃)
(山在城北凌欹臺在其上)
送儲邕之武昌
黃鶴西樓月長江萬里情春風三十度空憶武昌城送
爾難為别銜杯惜未傾湖連張樂地山逐泛舟行諾為
楚人重詩傳謝眺清滄浪吾有曲寄入棹歌聲(齊賢曰黃鶴樓)
(見前孫權破關羽自公安徙都鄂改名武昌今鄂州之東百二十里武昌縣即權故宫與黃州相對)
李太白集分類補註卷十八
