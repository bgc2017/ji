李太白集分類補註卷六
宋楊齊賢集注
元蕭士贇補注
樂府
發白馬(士贇曰樂府遺聲車馬六曲有白馬篇亦曰齊瑟行)
將軍發白馬旌節度黃河簫鼓聒川嶽滄溟湧濤波武
安有振瓦易水無寒歌(齊賢曰九域志滑州靈河郡治白馬縣黎陽津一名白馬津史)
(記趙奢傳秦伐韓軍於閼與王令趙奢救之去邯鄲三十里秦軍武安西鼓譟勒兵武安屋瓦盡振士贇曰周)
(禮秋官小行人掌達天子之六節山國用虎節土國用人節澤國用龍節皆以金為之道路用旌節門門用符)
(節都鄙用管節皆以竹為之山海經溟海無風而洪波百丈)鐡騎若雪山飲流涸滹
沱(齊賢曰滹沱河在今深州士贇曰雪山山名在西鐡騎馬之帶甲者其多如山其白如雪)揚兵獵
月窟轉戰略朝那(士贇曰後漢地理志安定郡在洛陽西千七百里有朝那城)倚劒
登燕然邊烽列嵯峨(齊賢曰漢書燕然山去塞三千餘里)蕭條萬里外耕
作五原多一掃清大漠包虎戢金戈(士贇曰鄭玄曰包干戈以虎皮明能)
(以武服兵也師古曰掃者謂盡除之如掃地然)
陌上桑(士贇曰樂府相和歌有陌上桑亦曰豔歌羅敷行亦曰日出東南隅行亦曰日)
(出行亦曰採桑曲曹魏改曰望雲曲按古詞陌上桑有二此則引魯秋胡之事以為證也崔豹)
(古今注曰羅敷者邯鄲秦氏女也嫁千乘王仁仁後為趙王家令羅敷採桑於陌上趙王登臺)
(見而悅之置酒欲奪焉羅敷善彈筝作陌上桑以自明不從其辭稱羅敷採桑陌上為使君所)
(邀羅敷盛誇其夫為侍中郎以拒之或言與舊說不同然侍中郎漢官也恐仁初為趙王家令)
(後為漢侍中郎也呼趙王為使君者郎君之稱本於漢恐言使君者猶今言使頭也其辭有日)
(出東南隅照我秦氏樓之句故亦曰日出東南隅行亦曰日出行别有秋胡行其事與此不同)
(此其亦名陌上桑致後人差互其說如王筠陌上桑云秋胡始停馬羅敷未蒲匡盖合為一事)
(也)
美女渭橋東春還事蠶作五馬如飛龍青絲結金絡不
知誰家子調笑來相謔(齊賢曰漢官儀諸侯五馬士贇曰渭橋在長安見四卷羅敷行)
(曰使君從南來五馬立踟蹰又曰青絲繫馬尾黃金絡馬頭)妾本秦羅敷玉顔豔名
都綠條映素手採桑向城隅使君且不顧况復論秋胡
(齊賢曰羅敷歌曰使君自有婦羅敷自有夫列女傳魯秋胡㓗婦者魯秋胡子之妻秋胡子既納之五日去而)
(官於陳五年乃歸未至其家見路傍有美婦人方採桑秋胡子悅之下車謂曰力田不如逢豐年力耕不如遇)
(公卿吾有金願以與夫人婦人曰嘻婦人當採桑以事舅姑吾不願人之金秋胡子遂去歸家奉金遺其母使)
(人呼其婦婦至乃向採桑者秋胡子見之而慙婦曰束髮脩身辭親仕五年始得還乃悅路傍婦人以金與之)
(是忘母不孝也妾不忍見不孝之人遂投河死士贇曰古羅敷行秦氏有好女自名為羅敷羅敷善蠶桑採桑)
(城南隅又曰使君謝羅敷還可共載否羅敷亦致辭使君亦何愚使君自有婦羅敷自有夫)寒螿愛
碧草鳴鳳棲青梧託心自有處但怪傍人愚徒令白日
暮高駕空踟蹰(齊賢曰螀音將蟬屬士贇曰毛詩注云鳳凰之性非梧桐不栖此六句乃是緫)
(括一篇之意謂采桑之婦託心各自在矣路人挑之者亦何愚哉猶用世之士各有所從他人縱招之豈能動)
(其心哉碧草青梧亦古羅敷行盛稱其夫家好美之意也)
枯魚過河泣(士贇曰樂府遺聲龍魚六曲有枯魚却無過河泣字)
白龍改常服偶被豫且制誰使爾為魚徒勞訴天帝(士贇)
(曰劉向說苑吳王欲從民飲伍子胥諫曰不可昔白龍下清泠之淵化為魚漁者豫且射中其目白龍上訴天)
(帝天帝曰當是之時若安置而形白龍對曰我下清泠之淵化為魚天帝曰魚固人所射也若是豫且何罪夫)
(白龍天帝貴畜也豫且宋國賤臣也白龍不化豫且不射今棄萬乘之位而從布衣之士飲酒臣恐其有豫且)
(之患矣王乃止)作書報鯨鯢勿恃風濤勢濤落歸泥沙翻遭螻
蟻噬(士贇曰劉向說苑吞舟之魚蕩而失水制於螻蟻者離其居也)萬乘慎出入栢人
以為識(齊賢曰史張耳傳漢七年高祖從平城過趙趙王朝夕袒韝蔽目上食禮甚卑有子婿禮高祖)
(箕踞甚慢易之趙相貫高等為氣怒欲殺高祖漢八年上從東垣還過趙貫高等乃壁人栢人要之及上欲過)
(宿心動問曰縣名為何曰栢人栢人者迫於人也不宿而去九年貫高怨家上變告之於是上皆并逮捕治張)
(敖之罪識一作誡士贇曰栢人屬趙國師古曰本晉邑)
丁都護歌(士贇曰古今樂錄丁都護歌者彭城内史徐逵為魯軌所殺宋高祖使督)
(護丁眸收殯之逵妻高祖長女也呼眸至閣下自問斂送之事每問輒嘆息曰丁都護其聲哀)
(切後人因其聲廣其曲焉)
雲陽上征去兩岸饒商賈(齊賢曰寰宇記潤州丹陽舊名雲陽通物曰商居賣曰賈)
(士贇曰按潤州圖經丹陽山古雲陽縣也秦時亦言其地有天子氣始皇鑿北坑以敗其勢截直道使阿曲故)
(謂之曲阿後漢書地理志吳郡丹徒曲阿由拳注云干寳搜神記曰秦始皇東廵望氣者云五百年後江東有)
(天子氣始皇令囚徒十萬人汙鑿其地表以惡名故改之曰由拳縣即今丹陽也)吳牛喘月時
拖船一何苦水濁不可飲壺漿半成土(齊賢曰世說注云今之水牛唯)
(産江淮間故謂之吳牛南土多暑而此牛畏熱見月疑是日所以喘也士贇曰此言水濁而成泥也)一唱
都護歌心摧淚如雨萬人鑿盤石無由逹江滸君看石
芒碭掩淚悲千古(齊賢曰唐志作督護此意謂行船於河河水渾濁不可飲雖使萬人鑿石)
(以通江水終不能得當熱而渴飲千古之人視盤石芒碭然豈不悲哉漢書高祖隐芒碭山澤間應劭曰芒音)
(忙属沛國碭音唐屬梁國二縣之界士贇曰毛詩注滸水涯此言江滸則江之涯也太白樂府每篇必櫽括一)
(事而作非泛然而言者此篇之意是詠秦皇鑿北坑以厭天子氣之事徒爾勞民鑿石而不知真主已在芒碭)
(山澤間矣非人力之所能勝也觸熱拖船就飲濁水征夫之苦徒興千古之悲耳或曰詩者所以抒下情而通)
(風諭此詩乃是為韋堅開廣運潭而作借秦為喻耳按唐史天寳初江淮南租庸等使韋堅引淮水抵苑東望)
(春樓下為潭以聚江淮運船役夫匠通漕渠發人丘隴自江淮至京城民間蕭然愁怨二年而成三月上幸望)
(春樓觀新潭名其潭曰廣運太白之詩其為是歟吳孫權時亦嘗遣校尉陳勲將屯田及作士三萬人鑿句容)
(中道自小坻至雲陽西域通會市作邸閣今以首句觀之似詠此事然詩意重在末句故以秦事為證附註吳)
(事於末云)
相逢行(士贇曰王僧虔技錄曰相和清調六曲有相逢狹路間行亦曰長安有狹斜行)
(亦曰相逢行)
胡騎五花馬謁帝出銀臺秀色誰家子雲車珠箔開(士贇)
(曰李肇翰林志學士每下直出門謂之小三昧出銀臺門上馬謂之大三昧唐翰林故事翰林院在右銀臺門)
(内麟德殿西重廊之後盖天下伎能藝術見召者之所處)金鞭遥指點玉勒近遲回
夾轂相借問疑從天上來蹙入青綺門當歌共銜杯銜
杯映歌扇似月雲中見(齊賢曰漢武時身毒國獻連環羈皆以白玉作之馬瑙石為勒)
(白光琉璃為鞍)相見不得親不如不相見相見情已深未語可
知心胡為守空閨孤眠愁錦衾錦衾與羅幃纏綿會有
時春風正澹蕩暮雨來何遲願因三青鳥更報長相思
光景不待人須臾髮成絲當年失行樂老去徒傷悲持
此道密意毋令曠佳期
千里思
李陵没胡沙蘇武還漢家迢迢五原關朔雪亂邊花一
去隔絶國思歸但長嗟鴻鴈向西北因書報天涯(士贇曰漢)
(書李陵字少卿隴西成紀人少時為侍中建章監天漢二年將步騎五千與單于戰矢窮力盡遂降匈奴為右)
(校王病死蘇武字子卿以父任為郎天漢元年持節使匈奴留十九年竟全節歸漢拜典屬國匈奴傳胡地沙)
(鹵多此篇是詠蘇武歸漢李陵送別悲嘆之意末句鴻鴈向西北因書報天涯者是&KR1357;括陵與武書所謂時因)
(北風復惠德音之語耳)
樹中草(士贇曰樂府遺聲草木二十一曲有樹中草)
鳥銜野田草誤入枯桑裏(士贇曰此謂桑寄生也本草圖經曰桑寄生出弘農山谷)
(桑上今處處有之云是烏鳥食物子落枝節間感氣而生葉似橘而厚軟莖似槐枝而肥脆三四月生花黃白)
(色六月七月結實黃色如小豆大)客土植危根逢春猶不死(士贇曰服虔曰取他)
(處土以增高為客土也)草木雖無情因依尚可生如何同枝葉各
自有枯榮(士贇曰明皇之時諸王相繼誅戮此詩似有感而作也)
君馬黃(士贇曰樂錄漢短簫鐃歌二十二曲有君馬黃晉曰金陵運言晉乘金運也北)
(齊曰定汝穎言文襄遣清河王岳會周將王思政於長葛汝穎悉平也後周曰哲皇出言高祖)
(之聖德也援古辭云君馬黃臣馬蒼二馬同逐臣馬良終言美人歸以南以北駕車馳馬令我)
(心傷但取第一句以命題其主意不在馬也李白之作其得古道乎如張正見蔡知君之流只)
(言馬而已按謝爕云或聽鐃歌曲惟吟君馬黃古人知音别曲見於賦韻者如此後世只於言)
(語上計較此道無聞)
君馬黃我馬白馬色雖不同人心本無隔(齊賢曰詩我馬玄黃又亦)
(白其馬士贇曰興者謂馬之毛色雖不同而其為馬則一也人之才藝雖有異而其為人則均也)共作
遊冶盤雙行洛陽陌長劒既照曜高冠何赩赫(齊賢曰風俗通)
(東西曰陌士贇曰此言俱以才藝而進仕於朝也後两句極貴顯之形容也)各有千金裘俱
為五侯客(士贇曰此言仕於朝者各有所主也)猛虎落陷穽壯士時屈厄
相知在急難獨好亦何益(士贇曰此言士而遭厄猶猛虎之落穽雖有牙爪無所復)
(施而同時儕軰不能垂一指之援獨善其身何取其為益者三友哉此詩其傷朋友之道缺乎抑白遭誣被謗)
(之時所作也耶婉而不迫可謂得國風之體矣)
擬古(士贇曰莆陽夾漈鄭先生曰始於太白)
融融白玉輝映我青我眉寳鏡似空水落花如風吹出
門望帝子蕩漾不可期安得黃鶴羽一報佳人知(士贇曰興)
(者謂當盛年之時攬鏡自照嘆其顔色之美好未有仇也復傷世之閱人如水鏡之無心而人者暫少忽老則)
(似乎風中之花時難得而易失亦猶有志之士當強仕之時而不得進用雖有致君之心無自而遂君門萬里)
(固不可期矣復曰安得黃鶴羽一報佳人知者復冀夫在位之人或者能汲引而進之於君側也其亦不忍自)
(絶於君之意歟)
折楊柳(士贇曰崔豹古今註横吹胡樂也張騫入西域傳其法唯得摩詞兜勒一曲李)
(延年因造新聲二十八解魏晉以來不存見用黃鵠隴頭折楊柳等十曲)
垂楊拂綠水搖豔東風年花明玉關雪葉暖金窗煙美
人結長想對此心淒然攀條折春色遠寄龍庭前(齊賢曰班)
(固燕然山銘註老上單于五月大會龍庭祭其先天地鬼神)
少年子(士贇曰樂府遺聲遊俠二十一曲有少年子)
青雲少年子挾彈章臺左鞍馬四邊開突如流星過金
丸落飛鳥夜入瓊樓卧夷齊是何人獨守西山餓(士贇曰章)
(臺流星並前卷註)
紫騮馬(士贇曰樂府鼓角横吹十五曲有紫騮馬)
紫騮行且嘶雙翻碧玉蹄臨流不肯渡似惜錦障泥白
雲關山遠黃雲海戍迷揮鞭萬里去安得念春閨(齊賢曰晉)
(王濟善解馬性常乘一馬著連錦障泥前有水終不肯渡濟云此必是惜障泥使人解去便渡古今樂錄紫騮)
(馬曲盖從君遠戍懷歸之曲)
少年行(士贇曰樂府遺聲遊俠三十二曲有少年行)
擊筑飲美酒劒歌易水湄經過燕太子結託并州兒(士贇)
(曰并州兒事見五卷註)少年負壯氣奮烈自有時因擊魯勾踐爭
博勿相欺(士贇曰史刺客傳荆軻遊於邯鄲魯勾踐與荆軻博爭道魯勾踐怒而叱之荆軻嘿而逃)
(去遂不復會後為燕太子丹刺秦王不中敗死魯勾踐聞之私曰嗟夫惜哉其不講於刺劍之術也甚矣吾不)
(知人也曩者吾叱之彼乃以我為非人也)
其二
五陵年少金市東銀鞍白馬度春風落花踏盡遊何處
笑入胡姬酒肆中
白鼻騧
銀鞍白鼻騧綠地障泥錦細雨春風花落時揮鞭直就
胡姬飲(齊賢曰毛詩有馬白顚注的顙也爾雅馬黑喙曰騧西京雜記漢武帝得貳師天馬常以玫瑰)
(石為鞍鏤以金銀鍮石以綠地五色錦為蔽泥後稍以熊羆皮為之)
豫章行(士贇曰王僧虔技錄相和歌清調六曲有豫章行)
胡風吹代馬北擁魯陽關吳兵照海雪西討何時還半
渡上遼津黃雲慘無顔(齊賢曰九域志汝州魯陽關即魯陽公與韓遘戰揮戈退日處)
老母與子别呼天野草間白馬繞旌旗悲鳴相追攀白
楊秋月苦早落豫章山(齊賢曰史記屈原曰人窮則反本故勞苦倦極未嘗不呼天也)
(疾痛慘怛未嘗不呼父母也古豫章行白楊初生時乃在豫章山)本為休明人斬虜素
不閑豈惜戰鬭死為君掃兇頑精感石没羽豈云憚險
艱(齊賢曰吕氏春秋養由基射兕中石矢飲羽李廣居右北平出獵見草中石以為虎而射之中石没羽士)
(贇曰此言生於休明之世有征無戰之時素不閑習戰鬭之事然公爾㤀私國爾忘家精誠所至豈復憚險惜)
(死哉)樓船若鯨飛波蕩落星灣此曲不可奏三軍髮成斑
(齊賢曰史記注船上為樓曰樓船士贇曰落星灣在今南康軍城之右唐時屬江州及洪州輿地廣記曰昔有)
(星墜水化為石夏秋之交湖水方漲則星石泛于波瀾之上至隆冬水涸則可以步涉寺居其上曰法安院箋)
(云大國三軍合三萬七千五百人言三萬舉成數也)
沐浴子(士贇曰樂府遺聲遊俠二十一曲有沐浴子)
沐芳莫彈冠浴蘭莫振衣處世忌太潔至人貴藏輝(齊賢)
(曰屈原曰新沐者必彈冠新浴者必振衣安能以身之察察受物之汶汶者乎五臣曰察察潔白也汶音問垢)
(塵也)滄浪有釣叟吾與爾同歸(士贇曰滄浪釣叟即屈原詞所謂漁父者此詩全櫽)
(括漁父詞之意前詩含光混世貴無名何用孤高比雲月亦此意也其太白涉難後之辭乎)
高句驪(齊賢曰隋書曰夫余王嘗得河伯女生一卵一男子破卵而出名曰朱蒙夫余)
(之臣請殺之朱蒙東南走遇一大水不可越曰我是河伯外孫日之子於是魚鱉積而成橋朱)
(蒙遂渡追不及朱蒙既建國自號高句驪以高為氏都平壤漢樂浪郡士贇曰樂府遺聲蕃胡)
(四曲有高句驪)
金花折風帽白馬小遲回翩翩舞廣袖似鳥海東來(士贇)
(曰按唐禮樂志東夷樂有高麗百濟中宗時百濟樂工人亡散岐王為太常卿復奏置之然音伎多闕舞者二)
(人紫大褎裙襦章甫冠衣履樂有箏笛桃皮觱篥箜篌歌而已金花帽白馬廣袖者當時樂舞之飾即所見而)
(詠之東海俊鶻名海東青此喻其舞之快捷如海東青之快徤也)
靜夜思
牀前看月光疑是地上霜舉頭望山月低頭思故鄉(齊賢)
(曰古詩征人相顧白如霜)
綠水曲(士贇曰樂府解題綠水者古琴操名)
綠水明秋月南湖採白蘋荷花嬌欲語愁殺蕩舟人(齊賢)
(曰馬融長笛賦中取度於白雪綠水注二曲名)
鳳凰曲
嬴女吹玉簫吟弄天上春青鸞不獨去更有携手人影
滅彩雲斷遺聲落西秦(士贇曰嬴女弄玉也)
鳳臺曲(士贇曰即古樂府蕭史曲也)
嘗聞秦帝女傳得鳳凰聲是日逢仙子當時别有情人
吹綵簫去天借綠雲迎曲在身不返空餘弄玉名(士贇曰全)
(篇皆櫽括蕭史弄玉事仙傳蕭史得道善吹簫秦穆公以女弄玉妻之遂教弄玉吹簫作鳳鳴有鳳來止其屋)
(公為作鳳臺後弄玉乘鳳蕭史乘龍昇天而去此詩專詠此事)
從軍行(士贇曰王僧虔宴樂相和歌平調七曲有從軍行)
從軍玉門道逐虜金微山(齊賢曰九域志肅州酒泉郡領玉門縣玉門關在焉通典)
(羈縻州有金微山隸振武軍)笛奏梅花曲刀開明月環(齊賢曰桓伊善笛撰落梅)
(花曲尤盡巧妙士贇曰古今樂錄鼓角横吹十五曲有梅花落乃胡笳曲也)鼓聲鳴海上兵
氣擁雲間願斬單于首長驅靜鐵關(士贇曰唐地理志自焉耆西五十里)
(過鐵門關)
秋思(士贇曰秋思古琴操商調之曲)
春陽如昨日碧樹鳴黃鸝蕪然蕙草暮颯爾凉風吹天
秋木葉下月冷莎雞悲坐愁羣芳歇白露凋華滋(齊賢曰詩)
(注倉庚離黃也亦作鸝蕙草即蕙也古今注曰莎鷄一名促織一名絡緯一名蟋蟀謂其鳴如紡緯士贇曰此)
(詩亦嘆夫光景易流功業不建不知老之將至徒與草木俱腐耳有志者讀之當共為之喟然也)
春思
燕草如碧絲秦桑低綠枝當君懷歸日是妾斷腸時春
風不相識何事入羅幃(士贇曰燕草者燕地之草秦桑者秦地之桑也燕北地寒草生)
(遲當秦桑低綠之時燕草方生如絲之碧也秦桑低枝者興思婦之斷腸也言其夫方萌懷歸之心猶燕草之)
(方生妾則思君之久先已腸斷矣猶秦桑之已低枝也末句則興此心貞㓗非外物所能動也此詩可謂得國)
(風不淫不誹之體矣)
秋思
燕支黃葉落妾望自登臺海上碧雲斷單于秋色來胡
兵沙塞合漢使玉關回征客無歸日空悲蕙草摧(齊賢曰單)
(于匈奴號也顔師古曰廣大之貌言其象天單于然也唐志曰沙州燉煌郡夀昌縣西有陽關西北有玉門關)
(士贇曰燕支山名事見第四卷詩注按春思秋思二詩戍婦詞爾征夫不歸春而秋矣登臺而望木葉黃落矣)
(秋高馬肥戎事興矣漢使之出關者亦既回矣今而不歸是無歸之日矣蘭蕙乃女人所佩以宜男者亦復就)
(摧是一年之光景又虚度矣思婦之心當如何其悲也東山其新孔嘉其舊如之何之氣象安得復見於後世)
(哉)
子夜吳歌(齊賢曰唐禮樂志子夜晉曲也士贇曰古今樂錄清商曲子夜亦曰子夜)
(吳聲四時歌亦曰子夜吳歌晉有女子名子夜作是歌甚哀晉武帝太元中瑯琊王軻家有鬼)
(歌之子夜之音同於白紵皆清商調也故梁武本白紵而為子夜吳聲四時歌明此子夜亦有)
(晉聲者其實不離清商)
秦地羅敷女採桑綠水邊素手青條上紅粧白日鮮蠶
飢妾欲去五馬莫留連(士贇曰事見陌上桑)
其二
鏡湖三百里&KR1341;蓞發荷花五月西施採人看隘若耶回
舟不待月歸去越王家(齊賢曰九域志越州若耶溪即歐冶子鑄劍之處士贇曰圖經)
(鏡湖在會稽郡南二十里後漢馬臻順帝永和九年為太守於會稽山隂二縣界築塘周迴三百一十里以畜)
(水吳越春秋越王使相者求美女於國中得之苧羅山鬻薪之女西施鄭旦家飾以羅縠教以行步三年而獻)
(之吳王有西施家有東施家姓施而在西故曰西施圖經若耶溪在會稽縣東南北流二十五里與鏡湖合)
其三
長安一片月萬戶𢷬衣聲秋風吹不盡總是玉關情何
日平胡虜良人罷遠征(齊賢曰唐志京兆府有長安縣良人夫也)
其四
明朝驛使發一夜絮征袍素手抽針冷那堪把剪刀裁
縫寄遠道幾日到臨洮(齊賢曰洮州臨洮郡治臨潭縣)
對酒行(士贇曰樂府相和歌三十曲有對酒行古詞乃曹魏樂奏)
松子栖金華安期入蓬海此人古之仙羽化竟何在(齊賢)
(曰松子赤松子也九域志婺州金華縣金華山士贇曰神仙傳黃初平丹谿人年十五家使牧羊有道士見其)
(良謹將至金華山石室中四十餘年忽然不復念家能坐在立亡後易姓為黃初平改字為赤松子安期先生)
(事見二卷註)浮生速流電倏忽變光彩天地無彫換容顔有
遷改(士贇曰此天長地遠歲不留之意)對酒不肯飲含情欲誰待(士贇曰此)
(詩其太白知非之作乎白少時見天台司馬承禎謂其有仙風道骨繼見賀知章亦目其為謫仙人後從道家)
(者流受圖籙自負為三十六天帝外臣有志於仙術亦可知矣今而老之將至前說茫無寸驗因思古之所謂)
(仙人如赤松安期者亦不復再見於世以知自古皆有死死者無不化所貴乎仙者特其精神與天地同流耳)
(反老還童留形住世之說誕也古詩浩浩隂陽移年命如朝露人世忽如寄夀無金石固萬歲更相送聖賢莫)
(能度服食求神仙多為藥所誤不如飲美酒被服紈與素良有以歟太白亦祖此意而作也)
估客行(士贇曰樂府清商曲估客樂齊武帝所作也武帝為布衣時常游樊鄧踐祚已)
(後追憶往事而作是歌使太樂令劉瑶教習百日無成或啓釋寳月善音律帝使寳月奏之便)
(就勑歌者重為感憶之聲梁改為商旅行其辭二首一曰昔經樊鄧後假楫梅根渚感昔追往)
(事意滿情不敘二曰有信數寄書無信長相憶莫作瓶落井一去無消息)
海客乘天風將船遠行役譬如雲中鳥一去無蹤跡
𢷬衣篇
閨裏佳人年十餘嚬蛾對影恨離居忽逢江上春歸燕
銜得雲中尺素書(齊賢曰嚬蛾嚬眉也)玉手開緘長嘆息狂夫猶
戍交河北萬里交河水北流願為雙燕泛中洲(齊賢曰唐志貞)
(觀十四年平高昌以其地置西州交河郡中都督府河水分流繞城下因名交河)君邊雲擁青
絲騎妾處苔生紅粉樓樓上春風日將歇誰能攬鏡看
愁髮曉吹員管隨落花夜𢷬戎衣向明月明月高高刻漏
長真珠簾箔掩蘭堂横垂寳幄同心結半拂瓊筵蘇合
香(齊賢曰杜預左氏注幄帳也梁書中天竺出蘇合香是諸香汁煎之又曰大秦人採蘇合先笮其汁以為)
(香膏乃賣其滓與人展轉逹中國不大香也)瓊筵寳幄連枝錦燈燭熒熒照
孤寢有便憑將金剪刀為君留下相思枕摘盡庭蘭不
見君紅巾拭淚生氤氲明年若更征邊塞願作陽臺一
段雲(士贇曰禮記婦人或賜之蘭茝則受獻諸舅姑又左傳燕姑夢蘭事則知蘭者婦人所佩之花今夫)
(從軍誰與媚哉幽鬱之情亦可見矣末句曰明年若更征邊塞願作陽臺一段雲意謂滔滔不歸則惟有托夢)
(以從其夫於四方上下耳此亦極其懷思之形容也歟)
少年行(士贇曰樂府遺聲游俠三十一曲有少年行)
君不見淮南少年游俠容白日毬獵夜擁擲呼盧百萬
終不惜報讎千里如咫尺(齊賢曰唐淮南道古揚州之地荀悅曰立氣岸作威福結)
(私交以立強於世者謂之游俠士贇曰何無忌傳劉毅家無擔石之儲樗蒲一擲百萬)少年游俠
好經過渾成裝束皆綺羅蘭蕙相隨喧妓女風光去處
滿笙歌驕矜自言不可有俠士堂中養來久好鞍好馬
乞與人十千五千旋沽酒赤心用盡為知已黃金不惜
栽桃李桃李栽來幾度春一回花落一回新(齊賢曰漢游俠叙曰)
(布衣游俠劇孟郭解之徒馳騖於閭闔權行州域力折公侯衆庶覬而慕之雖其陷於刑辟自與殺身成名若)
(季路仇牧死而不悔也)府縣盡為門下客王侯皆是平交人男兒
百年且樂命何須徇書受貧病男兒百年且榮身何須
徇節甘風塵衣冠半是征戰士窮儒浪作林泉民遮莫
枝根長百丈不如當代多還往遮莫姻親連帝城不如
當身自簮纓看取富貴眼前者何用悠悠身後名(士贇曰遮)
(莫方言也遮音折此篇末章上二句辭意迫切似非太白之作具眼者必能辨之)
長歌行(齊賢曰陸士衡樂府有長歌行古今注長歌言夀命長短定分不妄求也)
桃李待日開榮華照當年東風動百物草木盡欲言枯
枝無醜葉涸水吐清泉大力運天地羲和無停鞭功名
不早著竹帛將何宣桃李務青春誰能貫白日富貴與
神仙蹉跎成兩失金石猶銷鑠風霜無久質畏落日月
後強飲歌與酒秋霜不惜人倏忽侵蒲柳(士贇曰古詩浩浩隂陽移)
(年命如朝露人生忽如寄夀無金石固萬歲更相送聖賢莫能度服藥求神仙多為藥所誤不如飲美酒被服)
(紈與素又人生非金石豈能長夀考奄忽随物化榮名以為寳此詩意全出於此富貴神仙蹉跎兩失亦白自)
(嘆之意歟)
長相思
日色欲盡花含煙月明欲素愁不眠趙瑟初停鳳凰柱
蜀琴欲奏鴛鴦絃(齊賢曰西京雜記趙后有寳琴曰鳳凰皆以金玉隐起為龍螭鸞鳳列女)
(之狀蜀都賦巴姬彈絃鴛鴦絃以雌雄也或曰成都雷氏善琢琴故曰蜀琴)此曲有意無人
傳願隨春風寄燕然憶君迢迢隔青天昔時横波目今
作流淚泉不信妾腸斷歸來看取明鏡前(齊賢曰晉書嵇康宿華陽)
(亭引琴而彈夜分忽有客詣之稱是古人與康共談音律因索琴彈之而為廣陵散聲調絶倫遂以受康仍誓)
(不傳人亦不言其姓字士贇曰此亦戍婦詞也詞意悲而不傷怨而不誹可謂得國風體矣)
猛虎行(士贇曰王僧虔技錄相和歌平調七曲有猛虎行)
朝作猛虎行暮作猛虎吟腸斷非關隴頭水淚下不為
雍門琴(齊賢曰唐隴州汧陽郡汧陽縣有壠山雍門琴見前卷士贇曰隴頭水亦古樂府别離之曲正)
(與雍門琴相對郭伸產秦州記曰隴山東西百八十里登山嶺東望秦川四五百里極目泯然山東人行役升)
(此而顧瞻者莫不悲思故歌曰隴頭流水分離四下念我行役飄然曠野登高遠望涕零雙墮)旌旗繽
紛兩河道戰鼓驚山欲顛倒(齊賢曰兩河道河南河北也)秦人半作
燕地囚胡馬翻銜洛陽草(齊賢曰天寳十四載十一月安禄山反十一月丁酉陷東)
(京十五載六月已亥陷京師以張通儒為西京留守崔光遠為京兆尹安思順屯苑中鎮關中禄山命搜捕百)
(官宦者宫女等每獲數百人輙以衛送洛陽陳希烈張均張垍皆降禄山以希烈垍為相肅宗問李泌強敵如)
(此何時可定泌曰臣觀賊所獲女子金帛皆輸之范陽此豈有雄據四海之志士贇曰秦人半作燕地囚者唐)
(都長安秦地也京師既陷則人被驅虜而歸於幽燕也胡馬翻銜洛陽草者賊兵屯東京時牧馬於洛陽也)
一輸一失關下兵朝降夕叛幽薊城(齊賢曰一輸一失謂正月安慶緒寇)
(潼關哥舒翰擊却之六月上遣使趣翰進兵復陜洛翰撫膺慟哭引兵出關遇崔乾祐軍於靈寳西大敗乾祐)
(遂克潼關火拔歸仁執翰以降朝降夕叛謂至德二載正月安慶緒殺禄山即位以史思明為范陽節度牛廷)
(玠領安陽軍事十月廣平王俶與回紇葉護入洛陽慶緒走保鄴耿仁智說思明歸朝廷思明即囚安承慶遣)
(其將竇子昂奉表以所部十三郡及兵八萬來降并帥河東節度高秀巖亦降十二月子昂至京師上以思明)
(為歸義王范陽節度乾元元年六月李光弼以思明終叛隂使烏承恩圖之承恩多以私財募部曲及數衣婦)
(人服詣諸將營說誘之諸將以白思明思明執承恩集將佐西向大哭曰臣以三十萬衆降朝廷何負陛下而)
(欲殺臣命表云陛下不為臣誅光弼臣當自引兵就太原誅之乾元三年再反正月僣稱大聖周王夏四月更)
(號大燕自稱應天皇帝)巨鰲未斬海水動魚龍奔走安得寧頗似
楚漢時翻覆無定止朝過博浪沙暮入淮隂市張良未
遇韓信貧劉項存亡在兩臣暫到下邳受兵略來投漂
母作主人賢哲棲棲古如此今時亦棄青雲士(齊賢曰史張良)
(者其先韓人秦滅韓良求刺客刺秦王為韓報仇東見滄海君得力士為鐡椎重百二十斤徂擊秦皇帝博浪)
(沙中誤中副車良乃更姓名亡匿下邳良常游下邳圯上有一老父出一編書曰讀此為王者師矣旦視之乃)
(太公兵法良因習讀之遇沛公略地下邳西遂屬焉數以兵法說沛公沛公常用其策良曰沛公殆天授故遂)
(從之不去韓信淮隂人也貧無行釣於城下諸漂母有一母見信飢飯信竟漂數十日信喜謂漂母曰吾必有)
(以重報母母怒曰大丈夫不能自食吾哀王孫而進食豈望報乎項梁渡淮信從之梁敗又屬羽羽以為郎中)
(數以策干羽羽不用信亡楚歸漢漢王以為大將)有策不敢犯龍鱗竄身南國
避胡塵寳書玉劒掛高閣金鞍駿馬散故人(士贇曰翰曰寳書真)
(經也)昨日方為宣城客掣鈴交通二千石(齊賢曰宣城客者太白自道也)
(嘗有贈宣城宇文太守及贈宣城趙太守悅詩)有時六博快壯心遶床三匝呼
一擲(齊賢曰招魂菎蔽象棋有六博王逸注菎音昆玉也蔽簙箸以玉飾之方言曰秦晉間謂之簙吳楚)
(間謂之蔽或謂之箭或謂之棋博雅曰簙箸謂之箭投六著行六棋故謂六簙)楚人每道張旭
竒心藏風雲世莫知(齊賢曰唐張旭善草書而好酒飲後號呼狂走索筆變化無窮若有)
(神助時人號為顛初為常熟尉有老人陳牒求判宿昔又來旭怒其煩責之老人曰觀公筆竒妙欲以家藏耳)
三吳邦伯皆顧盻四海雄俠兩追隨(齊賢曰通典曰吳郡吳興丹陽為三)
(吳士贇曰兩字盖白與旭而兩也)蕭曹曾作沛中吏攀龍附鳳當有時
(齊賢曰漢書曹參沛人也秦時為獄掾而蕭何為主吏耿純說光武曰士大夫從大王於矢石之間者其計固)
(望攀龍鱗附鳳翼以成其所志耳士贇曰漢書贊曰蕭何曹參起秦為刀筆吏當時碌碌未有竒節漢興依日)
(月之末光為一代宗臣盛矣哉)溧陽酒樓三月春楊花茫茫愁殺人胡
雛綠眼吹玉笛吳歌白紵飛梁塵(齊賢曰唐志昇州江寧郡溧陽縣唐禮樂)
(志白紵吳舞也七略曰漢魯人虞公善雅歌發聲盡動梁上塵)丈夫相見且為樂槌牛
檛鼓會衆賓我從此去釣東海得魚笑寄情相親(士贇曰任)
(公釣魚事見一卷按此詩似非太白之作用事既無倫理徒爾肆為狂誕之辭首尾不相照應脉絡不相貫串)
(語意斐率悲歡失據必是他人之詩竄入集中歲久難别前輩識者蘇東坡黃山谷於懷素草書悲來乎笑矣)
(乎等作嘗致辯矣愚於此篇亦有疑焉因筆于此以俟知者)
去婦詞(士贇曰此篇即顧况棄婦詞也後人添增數句而竄入於太白集中語俗意重)
(斧鑿之㾗斑斑可見可謂作偽心勞日拙者矣子見註巳詳兹不復註)
古來有棄婦棄婦有歸處今日妾辭君辭君遣何去本
家零落盡慟哭來時路憶昔未嫁君聞君却周旋綺羅
錦綉段有贈黃金千十五許嫁君二十移所天自從結
髮日未幾離君𬗟山川家家盡歡喜孤妾長自憐幽閨
多怨思盛色無十年相思若循環枕席生流泉流泉咽
不掃獨夢關山道及此見君歸君歸妾已老物情惡衰
賤新寵方妍好掩淚出故房傷心劇秋草自妾為君妻
君東妾在西羅幃到曉恨玉貌一生啼自從離别久不
覺塵埃厚常嫌玳瑁孤猶羡鴛鴦偶歲華逐霜霰賤妾
何能久寒沼落芙蓉秋風散楊柳以比顦顇顔空持舊
物還餘生欲何寄誰肯相牽攀君恩既斷絶相見何年
月悔傾連理杯虛作同心結女蘿附青松貴欲相依投
浮萍失綠水教作若為流不歎君棄妾自歎妾緣業憶
昔初嫁君小姑纔倚牀今日妾辭君小姑如妾長回頭
語小姑莫嫁如兄夫(齊賢曰馮衍娶北地任氏為妻悍忌不得畜媵妾兒女常自操井臼)
(老竟逐之與婦弟任武逹書曰不去此婦則家不寧不去此婦則家不清不去此婦則福不生不去此婦則事)
(不成自恨以華盛時不早自定至於垂白家貧身賤之日養&KR1012;長疽自生禍殃禮女子許嫁笄而字天父母也)
(蘇少卿詩結髮為夫妻韋昭國語注𬗟猶邈也古今注鴛鴦水鳥鳬類雌雄未嘗相離人得其一一思而死謂)
(之匹鳥)
李太白集分類補註卷六
李太白集分類補註卷六
宋楊齊賢集注
元蕭士贇補注
樂府
發白馬(士贇曰樂府遺聲車馬六曲有白馬篇亦曰齊瑟行)
將軍發白馬旌節度黃河簫鼓聒川嶽滄溟湧濤波武
安有振瓦易水無寒歌(齊賢曰九域志滑州靈河郡治白馬縣黎陽津一名白馬津史)
(記趙奢傳秦伐韓軍於閼與王令趙奢救之去邯鄲三十里秦軍武安西鼓譟勒兵武安屋瓦盡振士贇曰周)
(禮秋官小行人掌達天子之六節山國用虎節土國用人節澤國用龍節皆以金為之道路用旌節門門用符)
(節都鄙用管節皆以竹為之山海經溟海無風而洪波百丈)鐡騎若雪山飲流涸滹
沱(齊賢曰滹沱河在今深州士贇曰雪山山名在西鐡騎馬之帶甲者其多如山其白如雪)揚兵獵
月窟轉戰略朝那(士贇曰後漢地理志安定郡在洛陽西千七百里有朝那城)倚劒
登燕然邊烽列嵯峨(齊賢曰漢書燕然山去塞三千餘里)蕭條萬里外耕
作五原多一掃清大漠包虎戢金戈(士贇曰鄭玄曰包干戈以虎皮明能)
(以武服兵也師古曰掃者謂盡除之如掃地然)
陌上桑(士贇曰樂府相和歌有陌上桑亦曰豔歌羅敷行亦曰日出東南隅行亦曰日)
(出行亦曰採桑曲曹魏改曰望雲曲按古詞陌上桑有二此則引魯秋胡之事以為證也崔豹)
(古今注曰羅敷者邯鄲秦氏女也嫁千乘王仁仁後為趙王家令羅敷採桑於陌上趙王登臺)
(見而悅之置酒欲奪焉羅敷善彈筝作陌上桑以自明不從其辭稱羅敷採桑陌上為使君所)
(邀羅敷盛誇其夫為侍中郎以拒之或言與舊說不同然侍中郎漢官也恐仁初為趙王家令)
(後為漢侍中郎也呼趙王為使君者郎君之稱本於漢恐言使君者猶今言使頭也其辭有日)
(出東南隅照我秦氏樓之句故亦曰日出東南隅行亦曰日出行别有秋胡行其事與此不同)
(此其亦名陌上桑致後人差互其說如王筠陌上桑云秋胡始停馬羅敷未蒲匡盖合為一事)
(也)
美女渭橋東春還事蠶作五馬如飛龍青絲結金絡不
知誰家子調笑來相謔(齊賢曰漢官儀諸侯五馬士贇曰渭橋在長安見四卷羅敷行)
(曰使君從南來五馬立踟蹰又曰青絲繫馬尾黃金絡馬頭)妾本秦羅敷玉顔豔名
都綠條映素手採桑向城隅使君且不顧况復論秋胡
(齊賢曰羅敷歌曰使君自有婦羅敷自有夫列女傳魯秋胡㓗婦者魯秋胡子之妻秋胡子既納之五日去而)
(官於陳五年乃歸未至其家見路傍有美婦人方採桑秋胡子悅之下車謂曰力田不如逢豐年力耕不如遇)
(公卿吾有金願以與夫人婦人曰嘻婦人當採桑以事舅姑吾不願人之金秋胡子遂去歸家奉金遺其母使)
(人呼其婦婦至乃向採桑者秋胡子見之而慙婦曰束髮脩身辭親仕五年始得還乃悅路傍婦人以金與之)
(是忘母不孝也妾不忍見不孝之人遂投河死士贇曰古羅敷行秦氏有好女自名為羅敷羅敷善蠶桑採桑)
(城南隅又曰使君謝羅敷還可共載否羅敷亦致辭使君亦何愚使君自有婦羅敷自有夫)寒螿愛
碧草鳴鳳棲青梧託心自有處但怪傍人愚徒令白日
暮高駕空踟蹰(齊賢曰螀音將蟬屬士贇曰毛詩注云鳳凰之性非梧桐不栖此六句乃是緫)
(括一篇之意謂采桑之婦託心各自在矣路人挑之者亦何愚哉猶用世之士各有所從他人縱招之豈能動)
(其心哉碧草青梧亦古羅敷行盛稱其夫家好美之意也)
枯魚過河泣(士贇曰樂府遺聲龍魚六曲有枯魚却無過河泣字)
白龍改常服偶被豫且制誰使爾為魚徒勞訴天帝(士贇)
(曰劉向說苑吳王欲從民飲伍子胥諫曰不可昔白龍下清泠之淵化為魚漁者豫且射中其目白龍上訴天)
(帝天帝曰當是之時若安置而形白龍對曰我下清泠之淵化為魚天帝曰魚固人所射也若是豫且何罪夫)
(白龍天帝貴畜也豫且宋國賤臣也白龍不化豫且不射今棄萬乘之位而從布衣之士飲酒臣恐其有豫且)
(之患矣王乃止)作書報鯨鯢勿恃風濤勢濤落歸泥沙翻遭螻
蟻噬(士贇曰劉向說苑吞舟之魚蕩而失水制於螻蟻者離其居也)萬乘慎出入栢人
以為識(齊賢曰史張耳傳漢七年高祖從平城過趙趙王朝夕袒韝蔽目上食禮甚卑有子婿禮高祖)
(箕踞甚慢易之趙相貫高等為氣怒欲殺高祖漢八年上從東垣還過趙貫高等乃壁人栢人要之及上欲過)
(宿心動問曰縣名為何曰栢人栢人者迫於人也不宿而去九年貫高怨家上變告之於是上皆并逮捕治張)
(敖之罪識一作誡士贇曰栢人屬趙國師古曰本晉邑)
丁都護歌(士贇曰古今樂錄丁都護歌者彭城内史徐逵為魯軌所殺宋高祖使督)
(護丁眸收殯之逵妻高祖長女也呼眸至閣下自問斂送之事每問輒嘆息曰丁都護其聲哀)
(切後人因其聲廣其曲焉)
雲陽上征去兩岸饒商賈(齊賢曰寰宇記潤州丹陽舊名雲陽通物曰商居賣曰賈)
(士贇曰按潤州圖經丹陽山古雲陽縣也秦時亦言其地有天子氣始皇鑿北坑以敗其勢截直道使阿曲故)
(謂之曲阿後漢書地理志吳郡丹徒曲阿由拳注云干寳搜神記曰秦始皇東廵望氣者云五百年後江東有)
(天子氣始皇令囚徒十萬人汙鑿其地表以惡名故改之曰由拳縣即今丹陽也)吳牛喘月時
拖船一何苦水濁不可飲壺漿半成土(齊賢曰世說注云今之水牛唯)
(産江淮間故謂之吳牛南土多暑而此牛畏熱見月疑是日所以喘也士贇曰此言水濁而成泥也)一唱
都護歌心摧淚如雨萬人鑿盤石無由逹江滸君看石
芒碭掩淚悲千古(齊賢曰唐志作督護此意謂行船於河河水渾濁不可飲雖使萬人鑿石)
(以通江水終不能得當熱而渴飲千古之人視盤石芒碭然豈不悲哉漢書高祖隐芒碭山澤間應劭曰芒音)
(忙属沛國碭音唐屬梁國二縣之界士贇曰毛詩注滸水涯此言江滸則江之涯也太白樂府每篇必櫽括一)
(事而作非泛然而言者此篇之意是詠秦皇鑿北坑以厭天子氣之事徒爾勞民鑿石而不知真主已在芒碭)
(山澤間矣非人力之所能勝也觸熱拖船就飲濁水征夫之苦徒興千古之悲耳或曰詩者所以抒下情而通)
(風諭此詩乃是為韋堅開廣運潭而作借秦為喻耳按唐史天寳初江淮南租庸等使韋堅引淮水抵苑東望)
(春樓下為潭以聚江淮運船役夫匠通漕渠發人丘隴自江淮至京城民間蕭然愁怨二年而成三月上幸望)
(春樓觀新潭名其潭曰廣運太白之詩其為是歟吳孫權時亦嘗遣校尉陳勲將屯田及作士三萬人鑿句容)
(中道自小坻至雲陽西域通會市作邸閣今以首句觀之似詠此事然詩意重在末句故以秦事為證附註吳)
(事於末云)
相逢行(士贇曰王僧虔技錄曰相和清調六曲有相逢狹路間行亦曰長安有狹斜行)
(亦曰相逢行)
胡騎五花馬謁帝出銀臺秀色誰家子雲車珠箔開(士贇)
(曰李肇翰林志學士每下直出門謂之小三昧出銀臺門上馬謂之大三昧唐翰林故事翰林院在右銀臺門)
(内麟德殿西重廊之後盖天下伎能藝術見召者之所處)金鞭遥指點玉勒近遲回
夾轂相借問疑從天上來蹙入青綺門當歌共銜杯銜
杯映歌扇似月雲中見(齊賢曰漢武時身毒國獻連環羈皆以白玉作之馬瑙石為勒)
(白光琉璃為鞍)相見不得親不如不相見相見情已深未語可
知心胡為守空閨孤眠愁錦衾錦衾與羅幃纏綿會有
時春風正澹蕩暮雨來何遲願因三青鳥更報長相思
光景不待人須臾髮成絲當年失行樂老去徒傷悲持
此道密意毋令曠佳期
千里思
李陵没胡沙蘇武還漢家迢迢五原關朔雪亂邊花一
去隔絶國思歸但長嗟鴻鴈向西北因書報天涯(士贇曰漢)
(書李陵字少卿隴西成紀人少時為侍中建章監天漢二年將步騎五千與單于戰矢窮力盡遂降匈奴為右)
(校王病死蘇武字子卿以父任為郎天漢元年持節使匈奴留十九年竟全節歸漢拜典屬國匈奴傳胡地沙)
(鹵多此篇是詠蘇武歸漢李陵送別悲嘆之意末句鴻鴈向西北因書報天涯者是&KR1357;括陵與武書所謂時因)
(北風復惠德音之語耳)
樹中草(士贇曰樂府遺聲草木二十一曲有樹中草)
鳥銜野田草誤入枯桑裏(士贇曰此謂桑寄生也本草圖經曰桑寄生出弘農山谷)
(桑上今處處有之云是烏鳥食物子落枝節間感氣而生葉似橘而厚軟莖似槐枝而肥脆三四月生花黃白)
(色六月七月結實黃色如小豆大)客土植危根逢春猶不死(士贇曰服虔曰取他)
(處土以增高為客土也)草木雖無情因依尚可生如何同枝葉各
自有枯榮(士贇曰明皇之時諸王相繼誅戮此詩似有感而作也)
君馬黃(士贇曰樂錄漢短簫鐃歌二十二曲有君馬黃晉曰金陵運言晉乘金運也北)
(齊曰定汝穎言文襄遣清河王岳會周將王思政於長葛汝穎悉平也後周曰哲皇出言高祖)
(之聖德也援古辭云君馬黃臣馬蒼二馬同逐臣馬良終言美人歸以南以北駕車馳馬令我)
(心傷但取第一句以命題其主意不在馬也李白之作其得古道乎如張正見蔡知君之流只)
(言馬而已按謝爕云或聽鐃歌曲惟吟君馬黃古人知音别曲見於賦韻者如此後世只於言)
(語上計較此道無聞)
君馬黃我馬白馬色雖不同人心本無隔(齊賢曰詩我馬玄黃又亦)
(白其馬士贇曰興者謂馬之毛色雖不同而其為馬則一也人之才藝雖有異而其為人則均也)共作
遊冶盤雙行洛陽陌長劒既照曜高冠何赩赫(齊賢曰風俗通)
(東西曰陌士贇曰此言俱以才藝而進仕於朝也後两句極貴顯之形容也)各有千金裘俱
為五侯客(士贇曰此言仕於朝者各有所主也)猛虎落陷穽壯士時屈厄
相知在急難獨好亦何益(士贇曰此言士而遭厄猶猛虎之落穽雖有牙爪無所復)
(施而同時儕軰不能垂一指之援獨善其身何取其為益者三友哉此詩其傷朋友之道缺乎抑白遭誣被謗)
(之時所作也耶婉而不迫可謂得國風之體矣)
擬古(士贇曰莆陽夾漈鄭先生曰始於太白)
融融白玉輝映我青我眉寳鏡似空水落花如風吹出
門望帝子蕩漾不可期安得黃鶴羽一報佳人知(士贇曰興)
(者謂當盛年之時攬鏡自照嘆其顔色之美好未有仇也復傷世之閱人如水鏡之無心而人者暫少忽老則)
(似乎風中之花時難得而易失亦猶有志之士當強仕之時而不得進用雖有致君之心無自而遂君門萬里)
(固不可期矣復曰安得黃鶴羽一報佳人知者復冀夫在位之人或者能汲引而進之於君側也其亦不忍自)
(絶於君之意歟)
折楊柳(士贇曰崔豹古今註横吹胡樂也張騫入西域傳其法唯得摩詞兜勒一曲李)
(延年因造新聲二十八解魏晉以來不存見用黃鵠隴頭折楊柳等十曲)
垂楊拂綠水搖豔東風年花明玉關雪葉暖金窗煙美
人結長想對此心淒然攀條折春色遠寄龍庭前(齊賢曰班)
(固燕然山銘註老上單于五月大會龍庭祭其先天地鬼神)
少年子(士贇曰樂府遺聲遊俠二十一曲有少年子)
青雲少年子挾彈章臺左鞍馬四邊開突如流星過金
丸落飛鳥夜入瓊樓卧夷齊是何人獨守西山餓(士贇曰章)
(臺流星並前卷註)
紫騮馬(士贇曰樂府鼓角横吹十五曲有紫騮馬)
紫騮行且嘶雙翻碧玉蹄臨流不肯渡似惜錦障泥白
雲關山遠黃雲海戍迷揮鞭萬里去安得念春閨(齊賢曰晉)
(王濟善解馬性常乘一馬著連錦障泥前有水終不肯渡濟云此必是惜障泥使人解去便渡古今樂錄紫騮)
(馬曲盖從君遠戍懷歸之曲)
少年行(士贇曰樂府遺聲遊俠三十二曲有少年行)
擊筑飲美酒劒歌易水湄經過燕太子結託并州兒(士贇)
(曰并州兒事見五卷註)少年負壯氣奮烈自有時因擊魯勾踐爭
博勿相欺(士贇曰史刺客傳荆軻遊於邯鄲魯勾踐與荆軻博爭道魯勾踐怒而叱之荆軻嘿而逃)
(去遂不復會後為燕太子丹刺秦王不中敗死魯勾踐聞之私曰嗟夫惜哉其不講於刺劍之術也甚矣吾不)
(知人也曩者吾叱之彼乃以我為非人也)
其二
五陵年少金市東銀鞍白馬度春風落花踏盡遊何處
笑入胡姬酒肆中
白鼻騧
銀鞍白鼻騧綠地障泥錦細雨春風花落時揮鞭直就
胡姬飲(齊賢曰毛詩有馬白顚注的顙也爾雅馬黑喙曰騧西京雜記漢武帝得貳師天馬常以玫瑰)
(石為鞍鏤以金銀鍮石以綠地五色錦為蔽泥後稍以熊羆皮為之)
豫章行(士贇曰王僧虔技錄相和歌清調六曲有豫章行)
胡風吹代馬北擁魯陽關吳兵照海雪西討何時還半
渡上遼津黃雲慘無顔(齊賢曰九域志汝州魯陽關即魯陽公與韓遘戰揮戈退日處)
老母與子别呼天野草間白馬繞旌旗悲鳴相追攀白
楊秋月苦早落豫章山(齊賢曰史記屈原曰人窮則反本故勞苦倦極未嘗不呼天也)
(疾痛慘怛未嘗不呼父母也古豫章行白楊初生時乃在豫章山)本為休明人斬虜素
不閑豈惜戰鬭死為君掃兇頑精感石没羽豈云憚險
艱(齊賢曰吕氏春秋養由基射兕中石矢飲羽李廣居右北平出獵見草中石以為虎而射之中石没羽士)
(贇曰此言生於休明之世有征無戰之時素不閑習戰鬭之事然公爾㤀私國爾忘家精誠所至豈復憚險惜)
(死哉)樓船若鯨飛波蕩落星灣此曲不可奏三軍髮成斑
(齊賢曰史記注船上為樓曰樓船士贇曰落星灣在今南康軍城之右唐時屬江州及洪州輿地廣記曰昔有)
(星墜水化為石夏秋之交湖水方漲則星石泛于波瀾之上至隆冬水涸則可以步涉寺居其上曰法安院箋)
(云大國三軍合三萬七千五百人言三萬舉成數也)
沐浴子(士贇曰樂府遺聲遊俠二十一曲有沐浴子)
沐芳莫彈冠浴蘭莫振衣處世忌太潔至人貴藏輝(齊賢)
(曰屈原曰新沐者必彈冠新浴者必振衣安能以身之察察受物之汶汶者乎五臣曰察察潔白也汶音問垢)
(塵也)滄浪有釣叟吾與爾同歸(士贇曰滄浪釣叟即屈原詞所謂漁父者此詩全櫽)
(括漁父詞之意前詩含光混世貴無名何用孤高比雲月亦此意也其太白涉難後之辭乎)
高句驪(齊賢曰隋書曰夫余王嘗得河伯女生一卵一男子破卵而出名曰朱蒙夫余)
(之臣請殺之朱蒙東南走遇一大水不可越曰我是河伯外孫日之子於是魚鱉積而成橋朱)
(蒙遂渡追不及朱蒙既建國自號高句驪以高為氏都平壤漢樂浪郡士贇曰樂府遺聲蕃胡)
(四曲有高句驪)
金花折風帽白馬小遲回翩翩舞廣袖似鳥海東來(士贇)
(曰按唐禮樂志東夷樂有高麗百濟中宗時百濟樂工人亡散岐王為太常卿復奏置之然音伎多闕舞者二)
(人紫大褎裙襦章甫冠衣履樂有箏笛桃皮觱篥箜篌歌而已金花帽白馬廣袖者當時樂舞之飾即所見而)
(詠之東海俊鶻名海東青此喻其舞之快捷如海東青之快徤也)
靜夜思
牀前看月光疑是地上霜舉頭望山月低頭思故鄉(齊賢)
(曰古詩征人相顧白如霜)
綠水曲(士贇曰樂府解題綠水者古琴操名)
綠水明秋月南湖採白蘋荷花嬌欲語愁殺蕩舟人(齊賢)
(曰馬融長笛賦中取度於白雪綠水注二曲名)
鳳凰曲
嬴女吹玉簫吟弄天上春青鸞不獨去更有携手人影
滅彩雲斷遺聲落西秦(士贇曰嬴女弄玉也)
鳳臺曲(士贇曰即古樂府蕭史曲也)
嘗聞秦帝女傳得鳳凰聲是日逢仙子當時别有情人
吹綵簫去天借綠雲迎曲在身不返空餘弄玉名(士贇曰全)
(篇皆櫽括蕭史弄玉事仙傳蕭史得道善吹簫秦穆公以女弄玉妻之遂教弄玉吹簫作鳳鳴有鳳來止其屋)
(公為作鳳臺後弄玉乘鳳蕭史乘龍昇天而去此詩專詠此事)
從軍行(士贇曰王僧虔宴樂相和歌平調七曲有從軍行)
從軍玉門道逐虜金微山(齊賢曰九域志肅州酒泉郡領玉門縣玉門關在焉通典)
(羈縻州有金微山隸振武軍)笛奏梅花曲刀開明月環(齊賢曰桓伊善笛撰落梅)
(花曲尤盡巧妙士贇曰古今樂錄鼓角横吹十五曲有梅花落乃胡笳曲也)鼓聲鳴海上兵
氣擁雲間願斬單于首長驅靜鐵關(士贇曰唐地理志自焉耆西五十里)
(過鐵門關)
秋思(士贇曰秋思古琴操商調之曲)
春陽如昨日碧樹鳴黃鸝蕪然蕙草暮颯爾凉風吹天
秋木葉下月冷莎雞悲坐愁羣芳歇白露凋華滋(齊賢曰詩)
(注倉庚離黃也亦作鸝蕙草即蕙也古今注曰莎鷄一名促織一名絡緯一名蟋蟀謂其鳴如紡緯士贇曰此)
(詩亦嘆夫光景易流功業不建不知老之將至徒與草木俱腐耳有志者讀之當共為之喟然也)
春思
燕草如碧絲秦桑低綠枝當君懷歸日是妾斷腸時春
風不相識何事入羅幃(士贇曰燕草者燕地之草秦桑者秦地之桑也燕北地寒草生)
(遲當秦桑低綠之時燕草方生如絲之碧也秦桑低枝者興思婦之斷腸也言其夫方萌懷歸之心猶燕草之)
(方生妾則思君之久先已腸斷矣猶秦桑之已低枝也末句則興此心貞㓗非外物所能動也此詩可謂得國)
(風不淫不誹之體矣)
秋思
燕支黃葉落妾望自登臺海上碧雲斷單于秋色來胡
兵沙塞合漢使玉關回征客無歸日空悲蕙草摧(齊賢曰單)
(于匈奴號也顔師古曰廣大之貌言其象天單于然也唐志曰沙州燉煌郡夀昌縣西有陽關西北有玉門關)
(士贇曰燕支山名事見第四卷詩注按春思秋思二詩戍婦詞爾征夫不歸春而秋矣登臺而望木葉黃落矣)
(秋高馬肥戎事興矣漢使之出關者亦既回矣今而不歸是無歸之日矣蘭蕙乃女人所佩以宜男者亦復就)
(摧是一年之光景又虚度矣思婦之心當如何其悲也東山其新孔嘉其舊如之何之氣象安得復見於後世)
(哉)
子夜吳歌(齊賢曰唐禮樂志子夜晉曲也士贇曰古今樂錄清商曲子夜亦曰子夜)
(吳聲四時歌亦曰子夜吳歌晉有女子名子夜作是歌甚哀晉武帝太元中瑯琊王軻家有鬼)
(歌之子夜之音同於白紵皆清商調也故梁武本白紵而為子夜吳聲四時歌明此子夜亦有)
(晉聲者其實不離清商)
秦地羅敷女採桑綠水邊素手青條上紅粧白日鮮蠶
飢妾欲去五馬莫留連(士贇曰事見陌上桑)
其二
鏡湖三百里&KR1341;蓞發荷花五月西施採人看隘若耶回
舟不待月歸去越王家(齊賢曰九域志越州若耶溪即歐冶子鑄劍之處士贇曰圖經)
(鏡湖在會稽郡南二十里後漢馬臻順帝永和九年為太守於會稽山隂二縣界築塘周迴三百一十里以畜)
(水吳越春秋越王使相者求美女於國中得之苧羅山鬻薪之女西施鄭旦家飾以羅縠教以行步三年而獻)
(之吳王有西施家有東施家姓施而在西故曰西施圖經若耶溪在會稽縣東南北流二十五里與鏡湖合)
其三
長安一片月萬戶𢷬衣聲秋風吹不盡總是玉關情何
日平胡虜良人罷遠征(齊賢曰唐志京兆府有長安縣良人夫也)
其四
明朝驛使發一夜絮征袍素手抽針冷那堪把剪刀裁
縫寄遠道幾日到臨洮(齊賢曰洮州臨洮郡治臨潭縣)
對酒行(士贇曰樂府相和歌三十曲有對酒行古詞乃曹魏樂奏)
松子栖金華安期入蓬海此人古之仙羽化竟何在(齊賢)
(曰松子赤松子也九域志婺州金華縣金華山士贇曰神仙傳黃初平丹谿人年十五家使牧羊有道士見其)
(良謹將至金華山石室中四十餘年忽然不復念家能坐在立亡後易姓為黃初平改字為赤松子安期先生)
(事見二卷註)浮生速流電倏忽變光彩天地無彫換容顔有
遷改(士贇曰此天長地遠歲不留之意)對酒不肯飲含情欲誰待(士贇曰此)
(詩其太白知非之作乎白少時見天台司馬承禎謂其有仙風道骨繼見賀知章亦目其為謫仙人後從道家)
(者流受圖籙自負為三十六天帝外臣有志於仙術亦可知矣今而老之將至前說茫無寸驗因思古之所謂)
(仙人如赤松安期者亦不復再見於世以知自古皆有死死者無不化所貴乎仙者特其精神與天地同流耳)
(反老還童留形住世之說誕也古詩浩浩隂陽移年命如朝露人世忽如寄夀無金石固萬歲更相送聖賢莫)
(能度服食求神仙多為藥所誤不如飲美酒被服紈與素良有以歟太白亦祖此意而作也)
估客行(士贇曰樂府清商曲估客樂齊武帝所作也武帝為布衣時常游樊鄧踐祚已)
(後追憶往事而作是歌使太樂令劉瑶教習百日無成或啓釋寳月善音律帝使寳月奏之便)
(就勑歌者重為感憶之聲梁改為商旅行其辭二首一曰昔經樊鄧後假楫梅根渚感昔追往)
(事意滿情不敘二曰有信數寄書無信長相憶莫作瓶落井一去無消息)
海客乘天風將船遠行役譬如雲中鳥一去無蹤跡
𢷬衣篇
閨裏佳人年十餘嚬蛾對影恨離居忽逢江上春歸燕
銜得雲中尺素書(齊賢曰嚬蛾嚬眉也)玉手開緘長嘆息狂夫猶
戍交河北萬里交河水北流願為雙燕泛中洲(齊賢曰唐志貞)
(觀十四年平高昌以其地置西州交河郡中都督府河水分流繞城下因名交河)君邊雲擁青
絲騎妾處苔生紅粉樓樓上春風日將歇誰能攬鏡看
愁髮曉吹員管隨落花夜𢷬戎衣向明月明月高高刻漏
長真珠簾箔掩蘭堂横垂寳幄同心結半拂瓊筵蘇合
香(齊賢曰杜預左氏注幄帳也梁書中天竺出蘇合香是諸香汁煎之又曰大秦人採蘇合先笮其汁以為)
(香膏乃賣其滓與人展轉逹中國不大香也)瓊筵寳幄連枝錦燈燭熒熒照
孤寢有便憑將金剪刀為君留下相思枕摘盡庭蘭不
見君紅巾拭淚生氤氲明年若更征邊塞願作陽臺一
段雲(士贇曰禮記婦人或賜之蘭茝則受獻諸舅姑又左傳燕姑夢蘭事則知蘭者婦人所佩之花今夫)
(從軍誰與媚哉幽鬱之情亦可見矣末句曰明年若更征邊塞願作陽臺一段雲意謂滔滔不歸則惟有托夢)
(以從其夫於四方上下耳此亦極其懷思之形容也歟)
少年行(士贇曰樂府遺聲游俠三十一曲有少年行)
君不見淮南少年游俠容白日毬獵夜擁擲呼盧百萬
終不惜報讎千里如咫尺(齊賢曰唐淮南道古揚州之地荀悅曰立氣岸作威福結)
(私交以立強於世者謂之游俠士贇曰何無忌傳劉毅家無擔石之儲樗蒲一擲百萬)少年游俠
好經過渾成裝束皆綺羅蘭蕙相隨喧妓女風光去處
滿笙歌驕矜自言不可有俠士堂中養來久好鞍好馬
乞與人十千五千旋沽酒赤心用盡為知已黃金不惜
栽桃李桃李栽來幾度春一回花落一回新(齊賢曰漢游俠叙曰)
(布衣游俠劇孟郭解之徒馳騖於閭闔權行州域力折公侯衆庶覬而慕之雖其陷於刑辟自與殺身成名若)
(季路仇牧死而不悔也)府縣盡為門下客王侯皆是平交人男兒
百年且樂命何須徇書受貧病男兒百年且榮身何須
徇節甘風塵衣冠半是征戰士窮儒浪作林泉民遮莫
枝根長百丈不如當代多還往遮莫姻親連帝城不如
當身自簮纓看取富貴眼前者何用悠悠身後名(士贇曰遮)
(莫方言也遮音折此篇末章上二句辭意迫切似非太白之作具眼者必能辨之)
長歌行(齊賢曰陸士衡樂府有長歌行古今注長歌言夀命長短定分不妄求也)
桃李待日開榮華照當年東風動百物草木盡欲言枯
枝無醜葉涸水吐清泉大力運天地羲和無停鞭功名
不早著竹帛將何宣桃李務青春誰能貫白日富貴與
神仙蹉跎成兩失金石猶銷鑠風霜無久質畏落日月
後強飲歌與酒秋霜不惜人倏忽侵蒲柳(士贇曰古詩浩浩隂陽移)
(年命如朝露人生忽如寄夀無金石固萬歲更相送聖賢莫能度服藥求神仙多為藥所誤不如飲美酒被服)
(紈與素又人生非金石豈能長夀考奄忽随物化榮名以為寳此詩意全出於此富貴神仙蹉跎兩失亦白自)
(嘆之意歟)
長相思
日色欲盡花含煙月明欲素愁不眠趙瑟初停鳳凰柱
蜀琴欲奏鴛鴦絃(齊賢曰西京雜記趙后有寳琴曰鳳凰皆以金玉隐起為龍螭鸞鳳列女)
(之狀蜀都賦巴姬彈絃鴛鴦絃以雌雄也或曰成都雷氏善琢琴故曰蜀琴)此曲有意無人
傳願隨春風寄燕然憶君迢迢隔青天昔時横波目今
作流淚泉不信妾腸斷歸來看取明鏡前(齊賢曰晉書嵇康宿華陽)
(亭引琴而彈夜分忽有客詣之稱是古人與康共談音律因索琴彈之而為廣陵散聲調絶倫遂以受康仍誓)
(不傳人亦不言其姓字士贇曰此亦戍婦詞也詞意悲而不傷怨而不誹可謂得國風體矣)
猛虎行(士贇曰王僧虔技錄相和歌平調七曲有猛虎行)
朝作猛虎行暮作猛虎吟腸斷非關隴頭水淚下不為
雍門琴(齊賢曰唐隴州汧陽郡汧陽縣有壠山雍門琴見前卷士贇曰隴頭水亦古樂府别離之曲正)
(與雍門琴相對郭伸產秦州記曰隴山東西百八十里登山嶺東望秦川四五百里極目泯然山東人行役升)
(此而顧瞻者莫不悲思故歌曰隴頭流水分離四下念我行役飄然曠野登高遠望涕零雙墮)旌旗繽
紛兩河道戰鼓驚山欲顛倒(齊賢曰兩河道河南河北也)秦人半作
燕地囚胡馬翻銜洛陽草(齊賢曰天寳十四載十一月安禄山反十一月丁酉陷東)
(京十五載六月已亥陷京師以張通儒為西京留守崔光遠為京兆尹安思順屯苑中鎮關中禄山命搜捕百)
(官宦者宫女等每獲數百人輙以衛送洛陽陳希烈張均張垍皆降禄山以希烈垍為相肅宗問李泌強敵如)
(此何時可定泌曰臣觀賊所獲女子金帛皆輸之范陽此豈有雄據四海之志士贇曰秦人半作燕地囚者唐)
(都長安秦地也京師既陷則人被驅虜而歸於幽燕也胡馬翻銜洛陽草者賊兵屯東京時牧馬於洛陽也)
一輸一失關下兵朝降夕叛幽薊城(齊賢曰一輸一失謂正月安慶緒寇)
(潼關哥舒翰擊却之六月上遣使趣翰進兵復陜洛翰撫膺慟哭引兵出關遇崔乾祐軍於靈寳西大敗乾祐)
(遂克潼關火拔歸仁執翰以降朝降夕叛謂至德二載正月安慶緒殺禄山即位以史思明為范陽節度牛廷)
(玠領安陽軍事十月廣平王俶與回紇葉護入洛陽慶緒走保鄴耿仁智說思明歸朝廷思明即囚安承慶遣)
(其將竇子昂奉表以所部十三郡及兵八萬來降并帥河東節度高秀巖亦降十二月子昂至京師上以思明)
(為歸義王范陽節度乾元元年六月李光弼以思明終叛隂使烏承恩圖之承恩多以私財募部曲及數衣婦)
(人服詣諸將營說誘之諸將以白思明思明執承恩集將佐西向大哭曰臣以三十萬衆降朝廷何負陛下而)
(欲殺臣命表云陛下不為臣誅光弼臣當自引兵就太原誅之乾元三年再反正月僣稱大聖周王夏四月更)
(號大燕自稱應天皇帝)巨鰲未斬海水動魚龍奔走安得寧頗似
楚漢時翻覆無定止朝過博浪沙暮入淮隂市張良未
遇韓信貧劉項存亡在兩臣暫到下邳受兵略來投漂
母作主人賢哲棲棲古如此今時亦棄青雲士(齊賢曰史張良)
(者其先韓人秦滅韓良求刺客刺秦王為韓報仇東見滄海君得力士為鐡椎重百二十斤徂擊秦皇帝博浪)
(沙中誤中副車良乃更姓名亡匿下邳良常游下邳圯上有一老父出一編書曰讀此為王者師矣旦視之乃)
(太公兵法良因習讀之遇沛公略地下邳西遂屬焉數以兵法說沛公沛公常用其策良曰沛公殆天授故遂)
(從之不去韓信淮隂人也貧無行釣於城下諸漂母有一母見信飢飯信竟漂數十日信喜謂漂母曰吾必有)
(以重報母母怒曰大丈夫不能自食吾哀王孫而進食豈望報乎項梁渡淮信從之梁敗又屬羽羽以為郎中)
(數以策干羽羽不用信亡楚歸漢漢王以為大將)有策不敢犯龍鱗竄身南國
避胡塵寳書玉劒掛高閣金鞍駿馬散故人(士贇曰翰曰寳書真)
(經也)昨日方為宣城客掣鈴交通二千石(齊賢曰宣城客者太白自道也)
(嘗有贈宣城宇文太守及贈宣城趙太守悅詩)有時六博快壯心遶床三匝呼
一擲(齊賢曰招魂菎蔽象棋有六博王逸注菎音昆玉也蔽簙箸以玉飾之方言曰秦晉間謂之簙吳楚)
(間謂之蔽或謂之箭或謂之棋博雅曰簙箸謂之箭投六著行六棋故謂六簙)楚人每道張旭
竒心藏風雲世莫知(齊賢曰唐張旭善草書而好酒飲後號呼狂走索筆變化無窮若有)
(神助時人號為顛初為常熟尉有老人陳牒求判宿昔又來旭怒其煩責之老人曰觀公筆竒妙欲以家藏耳)
三吳邦伯皆顧盻四海雄俠兩追隨(齊賢曰通典曰吳郡吳興丹陽為三)
(吳士贇曰兩字盖白與旭而兩也)蕭曹曾作沛中吏攀龍附鳳當有時
(齊賢曰漢書曹參沛人也秦時為獄掾而蕭何為主吏耿純說光武曰士大夫從大王於矢石之間者其計固)
(望攀龍鱗附鳳翼以成其所志耳士贇曰漢書贊曰蕭何曹參起秦為刀筆吏當時碌碌未有竒節漢興依日)
(月之末光為一代宗臣盛矣哉)溧陽酒樓三月春楊花茫茫愁殺人胡
雛綠眼吹玉笛吳歌白紵飛梁塵(齊賢曰唐志昇州江寧郡溧陽縣唐禮樂)
(志白紵吳舞也七略曰漢魯人虞公善雅歌發聲盡動梁上塵)丈夫相見且為樂槌牛
檛鼓會衆賓我從此去釣東海得魚笑寄情相親(士贇曰任)
(公釣魚事見一卷按此詩似非太白之作用事既無倫理徒爾肆為狂誕之辭首尾不相照應脉絡不相貫串)
(語意斐率悲歡失據必是他人之詩竄入集中歲久難别前輩識者蘇東坡黃山谷於懷素草書悲來乎笑矣)
(乎等作嘗致辯矣愚於此篇亦有疑焉因筆于此以俟知者)
去婦詞(士贇曰此篇即顧况棄婦詞也後人添增數句而竄入於太白集中語俗意重)
(斧鑿之㾗斑斑可見可謂作偽心勞日拙者矣子見註巳詳兹不復註)
古來有棄婦棄婦有歸處今日妾辭君辭君遣何去本
家零落盡慟哭來時路憶昔未嫁君聞君却周旋綺羅
錦綉段有贈黃金千十五許嫁君二十移所天自從結
髮日未幾離君𬗟山川家家盡歡喜孤妾長自憐幽閨
多怨思盛色無十年相思若循環枕席生流泉流泉咽
不掃獨夢關山道及此見君歸君歸妾已老物情惡衰
賤新寵方妍好掩淚出故房傷心劇秋草自妾為君妻
君東妾在西羅幃到曉恨玉貌一生啼自從離别久不
覺塵埃厚常嫌玳瑁孤猶羡鴛鴦偶歲華逐霜霰賤妾
何能久寒沼落芙蓉秋風散楊柳以比顦顇顔空持舊
物還餘生欲何寄誰肯相牽攀君恩既斷絶相見何年
月悔傾連理杯虛作同心結女蘿附青松貴欲相依投
浮萍失綠水教作若為流不歎君棄妾自歎妾緣業憶
昔初嫁君小姑纔倚牀今日妾辭君小姑如妾長回頭
語小姑莫嫁如兄夫(齊賢曰馮衍娶北地任氏為妻悍忌不得畜媵妾兒女常自操井臼)
(老竟逐之與婦弟任武逹書曰不去此婦則家不寧不去此婦則家不清不去此婦則福不生不去此婦則事)
(不成自恨以華盛時不早自定至於垂白家貧身賤之日養&KR1012;長疽自生禍殃禮女子許嫁笄而字天父母也)
(蘇少卿詩結髮為夫妻韋昭國語注𬗟猶邈也古今注鴛鴦水鳥鳬類雌雄未嘗相離人得其一一思而死謂)
(之匹鳥)
李太白集分類補註卷六
