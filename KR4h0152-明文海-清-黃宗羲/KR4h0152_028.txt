明文海卷二十八餘姚黃宗羲編
賦二十八
人事二
歡賦(有序屠長卿)
余處冗賤百憂煎人側身天地長苦跼蹐思欲揮悶
散心寄興楮墨我思古人動多憂愁昔士衡歎逝文
通賦恨驚心動魄一字一歎每一披覽秋氣颯颯風
雨欲來使人惻愴幾不知有生人之樂矣友人馮夢
楨謂僕曰子何不為歡賦悅心暢意破彼我之煩悶
宣萬物之鬱塞則此道貴矣夫愁苦之語易好歡娛
之言難工然烏可以其難而含毫沮喪也於是為賦
焉文通諸君子見當掩口
晨登山阿下覽八紘天地開朗風日熹明遊人出嬉川
途載平於是僕本曠士解顔畼鬱百慮盡捐萬愁若失
我思古人歡情靡一娟娟皇娥夜處璇閨薄焉遵渚帝
子是依精靈感化中心不違清歌相答游漾㤀歸軒轅
守和冥心合道夢遊華胥萬國熙皥終登崆峒後天地
老子晉仙才神骨蕭爽丹經既成捫霞直上羣英夷猶
九州糞壤薄富貴而不懷希世外之幽賞英英穆滿志
狹乾坤萬里烟霧八駿雷奔謁西王母登彼崑崙奏白
雲之長謠俯弱水而歴天門秦家公主氣凌紫氛一當
蕭史遂厭人羣攬虹霓而作佩製丹霞以為裙睇樓上
之明月躡天邊之彩雲長辭綺閣永隨夫君千秋萬世
此樂何云越王破吳奏凱言歸載蛾眉於金車挂將士
以錦衣樓舡壓江濤朱旗晃日輝緹騎填乎廣野羅綺
盈於中閨堂上燭滅笙歌不喧尊罍酒清房櫳月昏閽
者出客主人留髠坐細毳以終夜傾一石而何言至若
漢帝英雄初誅項王山河入掌弓矢斯藏過豐沛兮訪
故偕父老兮尚羊歌大風而忼慨覽雲氣之飛揚又如
延年獻歌夫人初御驚玉骨之凝霜艷輕綃之如霧樓
閣含風階除墜露洵明珠之照人判傾城於一顧衞霍
出帥士馬精強匈奴滅漢道昌黃金朱第列侯煌煌鈿
釵作隊歌舞成行相如弄琴文君私喜臨卭夜亡成都
歸市姿態艷目芙蓉心死紅蘭茁芳砌青苔生玉戺雖
貧賤其何傷願百齡以為矢若夫太液波明昭陽月滿
香蓮罥舟凉風送管黛色欲絶歌聲乍緩既和媚而魂
癡亦宛麗而心斷兔園既開梁王意歡碧瓦宵白朱門
夜寒集詞客之鴻藻駈凍雲於毫端孟德芟除四方蒿
萊雄圖既就猛士歸來引漳河以為池鑄銅雀以為臺
清吹干雲步軍轟雷高歌烈士泰山崔巍陳王妙才應
劉卓犖寶馬金羈光輝歴落出馳東郊歸燕平樂神飈
蕩空青山暎閣會稽諸賢遠覽高步山川崩峭雲物莽
互喬松夾道脩篁繞戶一詠一觴凌虚徑度庾公風流
作鎮武昌挾賓佐娛景光暢飲其無人代長歗而下天
霜又有征夫戍邊思婦含悽長想忽見遠行乍歸今夕
何夕月白星輝高堂敞兮春溶溶朱簾捲兮秋漫漫新
昏合兮出瓊珮佳期至兮藉芳蘭金爐兮乍焰紅燭兮
未殘莫不欵爾彌洽爽焉和愉寸腸不結雙眉長舒知
離憂之為何物豈羡夫神仙之所居
孤燈賦(顧紹芳)
當夫羲和促駕陽景戢曜露凝霜而未飛星含芒以漸
照肆目則黮黯而若迷極聽或淜吰以如咷爾乃燧人
獻伎祝融效靈沃以馨蘭之膏列以黃金之檠覆以綃
縠之幕然以琪華之莖續龍銜于既灰俾幽穸之大明
爰有貴人公子耽妖冶之劇游縱浩奓之至娛曲房隠
閒高軒周疏左擁姣女右挾子都趾動流光齒露生姿
盤辟巧笑終宵不疲玉漏漸撤猶仰餘輝又有遷臣逐
客投湘竄澤猿啼兮腸斷林嘯兮夕惕淹寂寡儔面之
太息亦有傑客俠朋豪舉踔厲風流相師吐辭眩日積
釃成池振歌舞吹塤箎御翠尊撫琱巵為歡未央聯翩
淋漓怳修炬之爓朗佇扶桑之朝暉又有思媛戍婦神
挂紫陌魂馳玄關日晷空擲良夜徒闌握金剪以凜霜
抱孤裯而盤桓睹殘燼之在壁攅哀思而長嘆兹物情
之詎殊亮憂愉之異觀惟余今之所覿將為悲兮為歡
始熖熖以昭爛既憧憧而飄颻乍隠乍舒若邇若遼當
隙風以披靡近閒牀以泬寥于斯時也鼯鼬啼覘乎其
側塵坌繚繞乎其上月皎皎以奏光雁嚦嚦而飛響悄
焉孤影凄其萬狀爾乃沈酣千代咀𠻳百家彤管吐精
竹素揚花寐不知其枕席游㒺借其煙霞於是孤燈亦
熠爚吐氣輪囷生花似目余以知已矢久要而靡他亂
曰聘靡曼兮窶無貲徇節俠兮獨無徒蹇余賤兮焉所
放穆余姣兮焉所思坱兮軋兮大化紛以離披乘運順
流安余其居余弗知其懌又焉知其悲願優游以卒歲
請終身而誦之
罪鬚賦(有序)(靳學顔)
予試童子見有魁梧而甚鬚者命作此辭不諧吾意
遂援筆製此以示風焉辭曰
遵彼旄丘莫赤匪狐叔兮伯兮有鬚丈夫爰自鄉甸來
適都市曰往試乎偕彼童士童士曰嚇於思於思譽髦
方臻爾胡為哉兵衞總總大夫在公髯於衆中緣階自
東既旅進以獨聳指危冠而上衝乍引領以斂翼忽脱
穎而露鋒於是髯也俯而不昂肩高頥隠欲蓋彌章大
夫曰髯前吾語汝道遠云來䟦疐良苦汝其心童而貎
則皤顧名思義人其謂何髯謂大夫失之子羽長揖不
辭將歸有處既歸返舍盛氣自厲攬玄錫之光華鼓金
錯之利器鏗將舉而未下先聲罪而矢意曰陶無見膚
其以汝貴何吾殖汝廼貽棄累凡吾百體纖悉有以齒
决爪搔冠以髮紀睫衞離朱毛通肺理宛彼兩眉所占
無幾輔頰匪尺而據踰中實繁有徒汝吾奚功發論則
附以作勢微詞則欝而不通解顔而燦然之美若失長
嘯而宫商之旨弗融雖有嘉食淋漓引膩雖有麗服覺
我形穢流火之期揮汗成雨紈扇弊搖亟麾不去積塵
為垢積垢為蠕無而不治疹其興諸是用多方剪理拂
䟽嗚呼子鬚汝大負予上官見憎職汝之居龍蛇之蟄
時有卷舒寧不少潜以忍須臾顧乃森發爭張競挺參
鬢侵歡翼腮蔽領黃氛繚繞赭茸不整使我染翰無光
吐氣不揚誓將决汝離彼故疆已而鑷人呈技待詔獻
功芟荑搜剔根株斯窮長條冉冉以錯落弱苖離披而
飄蓬既乃假寐隠几憮然自喪鬚作人言見夢陳狀曰
予受命與子形俱妍媸在子不在吾鬚内充外瑩血氣
有餘赭茸不整子自中枯不曰妍乎綽約妙姿黝光可
鑒玄珪載垂毶毶長揚清飈吹之落落喬松麗葩施之
吾於此際何負人為且夫鼎龍墮小臣之泪編虎設尼
父之戒賁須上興和樂示愛子之無情一何自壞禮云
斯須不可去身我須我友詩範人倫智者不拔一以利
世何吾子之棄彙而捐親
巧賦(有序)(孫宜)
巧者何傷仕之譎也
遂古之初道惟一真厖厖噩噩混混冥冥時皆朴戅世
罔哲霛緣渾而治循厚而行錐者就絀鞟者孰淪詭者
孰褒獧者孰稱醇風肆颺本俗用成嗚呼噫嘻敦厖既
分渾朴以喪雕鏤是工鎻研是仗悃欵者麾哫訾者尚
正直者棄喔咿者放突梯者顯滑稽者相衆方貿貿莫
知攸為僉曰倀倀罔適所之守蹇則怯徇捷則疑厥有
巧夫曰識時宜掄聰揣慧啓鍵發機觸物妙見當事計
施非為世縛不與道稽出則響應用則影隨斂則電伏
運則風馳變則雲煙幻則蛟螭詭争詐騁孰詧所會竒
蹤異態翩其可畏故若隆隆者時赫赫者位指授君造
掌握朝寄低昂重輕噓吸榮悴禍福與階死生併係既
大以聲亦侈厥氣勢雖灼爍我獨獧利爾其妖媱狐惑
壈坎猱攀蘿依蔦附根引枝援折節降意屍心靦顔秘
潛畏境晻昧當關入於左腹持彼要端矯趨偽合曲順
旁干術寧缺漏智罔遺慳是故傳璣宛珠堅琨瑩璧䮍
蹄馴齒冰綃霧帛索咸高價市本絶域隠購冥搜遐求
淟責恪慎標題縝嚴封籍馳以腎腹約以時刻旦啓途
津暮充藪澤假物奉交緣情寓識推轂汲引庶几斯策
下逮侍僮弄僕嬖媵豪兒廣為賕賄咸有賂貽稱名敬
納舉號哀祈渠官某秩孰地誰司心乎愛之懷欲得之
頼假調協矢冀維持片言倘辱千金不欺廼至幕客座
賓周親近故苟可贊辭但能獲助鮮論同異無分今素
重足伺庭多岐覓路環贄奚慳珍貲畢付獻達悃忱開
示臆愫稠叠表虔周詳見慕凂以先容因而媒顧若夫
湛恩濡渥峻級崇班偶增一命時進一銜或當壽紀容
值讌歡晨雞未聽駑馬已鞍投謁貴室整沐華冠出詞
袖内捧斝筵間德頌旦奭功誇范韓争新停駟市寵聯
鵷時乎弁屨悉臻縉紳咸共發言盈庭借箸有衆利害
懸招蒸黎係重有凛而斷亦微而諷正則砭礪竒斯切
中聆者忤深覿焉恨痛載觀若人善藏其用順語逆探
陽操隂縱舌任轉易口與彌縫又若繽紛國度膠臘帝
幾權將奚撓職豈攸移彼勢之子曰予利斯循軌者隘
沿法者泥彼甘一怒我曰兩宜鶻突含糊模稜脂韋頥
吹頷仰巷遇牖窺以綿厚眷以結殊知迨夫寵過災生
釁深禍萃對理陳冤祼躬屬吏狡兔嗟興鴟夷革被於
斯之時及門之士善自解携速為規避遠跡内疎逃嫌
外議偽無半面佯寡尺幣苟免是良負心疇計嗚呼噫
嘻人有爵位我則取之人有利禄我則有之彼取者何
惟巧取之彼有者何惟巧有之凡此者術孰云語之凡
此者儔孰任數之於戲噫嘻天地賦性醇樸章矣人曰
受形厥有常矣廉潔弗馳真原固矣彊梗弗撓本始復
矣此謂吾能寔云賊矣彼謂吾知寔云拙矣於戲噫嘻
茫茫大塊悠悠蒼旻吉凶原數禍福匪人左伏右見細
逝鉅形疇敏而逭疇慧而成我敏彼又我慧彼能於戱
噫嘻衆人皇皇未值其定昊天曰明厥有成命源古稽
今近述遠證窮豈盡樸達豈成競守道藏晦人逆我順
&KR1981;險闘譎繄成者幸君子聽之毋侈厥進
燈花賦(徐□)
陽暉乍匿隂魄初生曲房暗室短架孤檠剔銀缸於獨
夜爇蘭膏於深更歘吐萼而結蕊徐擢跗而舒□光閃
閃以搖玉影離離而綴瓊侔寶炬之羅列讓庭燎之晶
熒爾其非綠非青如珠如紺艷態芬敷冶容璀璨素瓣
宵燔丹葩夕煥垂穗抽條縈枝繞幹既乍翕以還張偶
將明而復暗青蓮傍火以争開金鑛在爐而鑄鍜孕蓓
蕾之轉鮮鬭葳蕤而愈爛若乃囊挑金粟釵綴玉蟲熠
燿宵行而獨照蜻蜓拂水而䨇瞳飛蛾投明以赴火浪
蝶誤色而隨風不異泣鮫珠於月裏何殊剪綵勝於宫
中至若席啟芙蓉尊調芍藥絲竹逓鳴履舄交錯輝掩
映於晚妝熖朦朧乎翠幕綻竒卉兮芬菲絢天葩兮的
爍任更籌之云殘洗杯觥而猶酌别有征夫遠塞思婦
深閨為歡未罄决絶分携揜錦衾而寄慨揮羅袖而空
啼雖占繇於永夕難委恨於孤棲燼伴妝而共落暈繞
思而俱迷况夫志士窮經騷人授簡偏惜夜長恒愁晷
短垂惟下篝含毫搦管悵年華之不留念景光而莫挽
羡夜明之珠胎重含輝之琰琬豈曰嘆榮瘁於須臾實
效燃藜光於日晚
乍見賦(徐&KR0958;)
嗟人生之轉轂兮恒一東而一西恨蹤跡之流萍兮真
聚散而弗齊痛遠别兮道路邈嘆離羣兮天一涯傷人
遐而室邇感會少而情暌歘不意以遭遇或無心以追
隨既樂深而不殫復喜極而難持若乃曲院疎楹凉天
静夜絶過客之履聲寡高人之軒駕落月滿乎屋梁寒
雲停於草舍倏驟見兮綢繆陳酒殽兮杯斝樂傾蓋兮
方新驚會面兮何乍烏鵲已飛鷫鸘猶卸至若臨邊戍
客廿載塞垣雲埋龍漠月照雁門遼兵朝閧牧馬夜奔
顧身自恨吊影難言偶故人兮邂逅揮涕淚兮寒温述
沙場之痛楚問鄉國之田園當年髩髮兮白復白舊日
交遊兮存不存乃有五陵少年千金任俠重諾輕生執
仇飲血愛趙女兮秦娥指青樓兮紫陌過狹邪之娼家
遘邯鄲之賓客選絲竹兮徵歌奏笙簧兮按拍玉燭羅
幃璚筵玳席行醇酎兮千廵盡歡娛兮永夕或有深閨
少婦久别征夫雁稀鯉絶日居月諸秋風冷落芙蓉帳
夜月空明翡翠襦愁復愁兮容色改怨復怨兮形影孤
值夫君之歸輪聞門外之嘶馬涉遠道兮言旋喜從天
兮而下慶再世之伉儷隔幾年之春夏嬿婉由此兮重
伸别淚從今兮不灑至若永巷長門深宫凄惻紅葉傳
情團扇掩泣着舞衣兮空自傷歌悲愁兮倍於邑閉椒
室兮徒含情恨君王兮不相識一旦親召幸非常賜顔
色得寵有時承恩無極其或才子風流高唐夢寐朝朝
暮暮雲雲雨雨二八佳人妖嬈旖旎被繡縠兮桂裳服
羅紈兮繢綺廽眸轉盻芳心歘起雖夢幻之非真亦交
懽之堪喜又若修真羽士拔宅飛昇黃龍可御白鶴堪
乘游玉樓兮金闕踏紫府兮瑶京視人間於凡濁謁上
帝於杳冥拍羣真兮嚼瓊蕊揖八公兮參雲駢欣聚首
之有數幸宴樂之匪輕若夫流落羈臣長沙遠謫鵬既
來棲地復卑濕一朝命下身歸故國談夜半之鬼神會
至尊之前席上與下兮相親悲與喜兮交集又若文人
墨客千里神交偶通姓名於逆旅或枉車駕於衡茅似
磁引銕如漆附膠又有苧羅妖妃江漢遊女逍遥水濱
顧盻江汜一見兮目成相對兮魂裭既贈珮兮委
心不投梭兮折齒别離倏忽遘會匪常雖日月之
逾邁豈中心之能忘覺悲欣之交戰疑晤對之倉
皇誰能當綢繆顧戀之際而不神爽飛揚者乎亂
曰伊擾擾之浮生真如過客兮迺世路之多岐何
太輻仄兮惟人生之見期詎能預必兮祗惙惙之
憂心殆真如積兮憬彼迷途之茫茫益寤天地之何
極
餮客賦(夏樹芳)
會稽子門下故多客客有曼衍支離而善彈壓者輙握
麈希夷而笑曰子之堂有詞客有劍客有俠客有說客
有章逢禮義之客所謂餮客者何居會稽子長嘯纚纚
而答之曰吾聞饕者嗜財餮者嗜食餔糟餟醨風斯下
矣請為子談諸客是故語詞賦則吐鳳吞龜&KR0034;龍繡虎
藻掞天葩靈開秀圃昔人所稱咳吐落九天隨風生珠
玉者非詞客乎語劍客則揚紫電淬流黃躍青萍舞含
光揮斥八極天地低昂非劍客乎語游俠則慷慨淋漓
激烈瓌竒義重泰山名垂四維一死輕鴻毛而功成不
受賞非俠客乎語說士則押闔權輿一縱一横口若懸
河目如矅星投足所向判若畸贏彼夫㧙䟦揣摩而趨
時如炙輠非說客乎若夫章逢禮義之客此吾家分内
事無容贅矣抑上所稱數客者右多負儁略而宣瑰行
今則托宿於此而純盗虚名猶夫日及之竊楩楠山雞
之竄長離也請言餮客夫餮客者非史非曾不真不贋
迹埒散儒乞墦居半態若餓鴟捷如壟斷賓未廸夫初
筵鼎已嘗其一臠熊蹯未熟而食指先驚羊舌既埋而
客心猶戀肥腯甫入於喉甘芳若達於面盻需雲之油
油樂鴻磐之衎衎一者嗿犬&KR0008;&KR0008;(逐)&KR0008;(侍)&KR0008;(容)若沉若
湎䭘(影)&KR0008;(怨)饀(逃)&KR0008;(崇)二者大餔□(飽)&KR0008;(栢)䭄(示)&KR3561;(飫)
如逐如馳䭓(銀)餤(塩)餼(乞)&KR0008;(預)三為饞口&KR0034;(淹)□(意)&KR0008;
(撑)䭚(牀)頡之頑之䭙(僣)□(熾)&KR0008;(登)&KR0008;(牀)四則鼓腹&KR0034;(飲)
䬧(官)䬭(叨)䭤(遣去聲)左顧右攫&KR0034;(敦)&KR0008;(零)&KR0008;(農)□(懴)蠢爾
餒士&KR0008;(飢)䬶(恨)餧(侍)&KR0008;(飽)前喁後於&KR3287;(坎)&KR0008;(厄)䬨(救)□
(飽)此皆飲食之徒望門投轄以身為壑曾不知節其行
趑趄伊口嚅囁蓋爼豆衣冠之所不容刹利㫋陀之所
不屑奚足以厠周孔之門挂詞臣之頰乎將俠客視之
為烏有說客視之為土苴為蠛蠓仗劍而游者曾不足
以膏霄鍊而蘸豪曹也語畢會稽子復愴悢椰榆而贈
之以歌歌曰大道邈邈凃多惄飢四豪不作三河蔑如
孰鳴短鋏孰曳長裾侯鯖不設壺飡莫携中人好事市
惠飲&KR0755;雖則飲&KR0755;昌捄枵樗已而已而今之為客者殆
而於是餮客泚然汗下而機發於踵曰舍爾靈龜觀我
朵頥屠門大嚼壮夫不為蓋下莫下於餮客而肸蠁醯
雞之不如矣然而詞客者靡劍客者霸說客者横俠客
者邪抑亦有志者所不齒先生為世大儒其為我執牛
耳而攻之我其從先生游食簞瓢枕曲肱追詩書守固
窮且絃且歌金石相從願洗滌前愆而作儒門之鼔吹
乎䭈於是鬻於是
明文海卷二十八
