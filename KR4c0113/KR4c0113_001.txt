周賀詩集
留辭杭州姚合郎中
波濤千里隔抱疾亦相尋會宿逢高燒辭歸值
積霖叢桑山店迥孤燭海船深尚有重來約知
無省閣心
酬吳之問見贈
已當聽鴈夜多事不同居故疾離城晚秋霖見
月疎趁風開静戶帶葉卷閑書盪槳期南去荒
園久廢鋤
寄姚合郎中
轉刺名山郡連年别省曹分題得客少著價買
書高晚柳蟬和角寒城燭照濤鄱溪卧疾者未
獲後乘騷
送分定歸靈夏
南遊多夏疾見說講經稀塞寺幾僧在關城空
自歸帶河衰草斷映日旱沙飛却到禪齋後邊
軍識衲衣
與崔弇話别
歸思緣平澤■齋夜話遲人尋馮翊去草向建
康衰雨雪生中路干戈阻後期幾年方見面應
是鑷蒼髭
送康紹歸建鄴
南朝秋色滿君去意如何帝業空城在民田壞
塚多月圓臺獨上栗綻寺頻過籬下西江水相
思見白波
再過王輅原居納凉
夏天多憶此早晚得秋分舊月來還見新蟬坐
忽聞扇風調病葉溝水隔殘雲别有微凉處從
容不似君
同朱慶餘宿翊西上人房
溪僧還共謁相與坐中天屋雪凌高燭山茶稱
遠泉夜淸更徹寺空闊鴈衝天莫怪多時話重
來又隔年
送耿山人歸湖南
南行隨&KR1724;僧别業幾池菱兩鬢巳垂白五湖歸
挂&KR0699;夜濤鳴柵鏁寒葦露船燈此去已無事却
來知不能
送省巳上人歸太原
惜别聽邊漏䆫燈落燼重寒僧廻絶塞夕雪下
窮冬出定聞殘角休兵見壞峰何年更來此老
却倚階松
寄寧海李明府
山縣風光異公門水石淸一官居外府幾載别
東京故疾梅天發新詩雪夜明家貧思减選時
静憶歸耕抱跡窮書義澄心得獄情夢靈邀客
解劒古㨂人呈守月通宵坐尋花迥路行從來
愛知道何慮白髭生
宿招山晝公禪堂
從作兩河客别離經半年却來峯頂宿知廢井
南禪積靄沉斜月孤燈照落泉何當閑事盡相
伴老溪邊
相次尋舉客寄住人
停橈因舊識白髮向波濤以我往來倦知君耕
稼勞渚田臨舍盡坂路出簷高遊者還南去終
期伴爾曹
出關寄賈島
舊鄕無子孫誰共老青門迢逓早秋路别離深
夜村伊流背遠客岳響荅啼猿去後期招隱何
當復此言
暮冬長安旅舍
湖外誰相識思歸日日頻遍尋新住客少見故
鄕人失計空知命勞生恥爲身■看洞庭樹即
是舊山春
贈胡僧
瘦形無血色草屨著行穿閑話似持呪不眠同
坐禪背經來漢地袒膊過冬天情性人難會遊
方應信緣
贈李主簿
稅時兼主印每日得閑稀對酒妨科吏爲官亦
典衣案遲吟坐待宅近步行歸見說偏論道應
愁判是非
休粮僧
一齋難過日况是更休粮飬力時行道聞鍾不
上堂唯留温藥火未寫化金方舊有山厨在從
僧請作房
懷西峯隱者
灌木藏岑色天寒望即愁高齋何日去遠瀑入
城流臘近溪書絶燈殘夜雪稠邇來相憶處枕
上苦吟休
栢巖禪師
野寺絶依念靈山會遍行老來披衲重病後讀
經生乞食嫌村遠尋溪愛路平多年栢巖住不
記栢巖名
旅懷
不覺月又盡未歸還到春雪通廬岳夢樹匝草
堂身澤鴈和寒露江槎帶遠薪何年自此去舊
國有■隣
緱氏韋明府廳
貴邑秋風滿誰同上宰心杉松出郭外雨電下
嵩隂度鴈方離壘來僧始别岑西池月纔迥會
接一宵吟
送朱慶餘
野客行無定全家在浦東寄眠僧閣静贈别橐
金空舊里千山隔歸舟百計同藥資如有分相
約老吳中
長安送人
上國多離别年年渭水濱空將未歸意說向𣣔
行人鴈度池塘月山連井邑春臨分惜携手日
暮一沾巾
宿開元寺樓
西峯殘日落誰見寥寂心孤枕客眠久兩廊僧
話深寒扉開雨氣風葉隱鍾隂此愛東樓望仍
期别夜尋
投江州張郎中
要地無閑日仍容冒謁頻借山年涉閠寢郡月
逾旬驛徑曾衝雪方泉省滌塵隨行溪路細接
話草堂新减藥痊餘癖飛書苦問貧噪蟬離宿
殼吟石寄秋身鍊句貽箱篋懸圖見蜀岷使君
匡嶽近終作社中人
送僧還南岳
辭僧下水棚因夢嶽鍾聲遠路獨歸寺幾時重
到城風高寒葉落雨絶夜堂清自說溪居後隣
州亦不行
秋思
楊柳已秋思楚田仍刈禾歸心病起切敗葉夜
來多細雨城蟬噪殘陽嶠客過舊山餘業在杳
隔洞庭波
旅情
黃葉下階頻徐徐起病身殘秋螢出盡獨夜鴈
來新别業去千里舊鄕空四隣孤舟尋幾度又
識岳陽人
送禪僧
寒天仍遠去離寺雪霏霏古跡曾重到生涯不
暫歸坐禪幽店暝𥙷衲夜燈微廵禮何時住相
逢的是稀
送防秋人
疋馬無窮地三年逐大軍筭程淮邑遠起帳夕
陽曛疊浪行時漱邊笳語次聞要傳書札去應
到磧東雲
山居秋思
一從雲水住曾不下西岑落木孤猿在秋庭積
葉深泉流通井脉蟲響出牆隂夜静溪聲徹寒
燈尚獨吟
贈然上人
竹庭瓶水新深稱北䆫人講罷見黃葉詩成尋
舊隣錫隂迷坐石池影露齋身苦作南行約勞
生始問津
春日重至南除舊居
綠水隂空院春深喜再來獨眠從草長留酒看
花開過雨遠山出向風孤鳥廻忽思秋夕事雲
物却悠哉
春日寄友人
春居無俗喧時立澗前村路遠少來客山深多
過猿帶巖松色老臨水杏花繁除憶文流外何
人更可言
送僧歸江南
洗足北林去遠途今巳分麻衣行嶽色竹杖帶
湘雲飢鼠緣危壁寒狸出壞墳前峯一聲磬此
夕不同聞
早春越中留故人
此行經歲近唯約半年迴野渡人初過前山雲
未開鴈群逢燒斷林色映川來清夜蘆中客嚴
家舊釣臺
送友人
彈琴多去情浮檝背潮行人望豐壖宿蟲依蠹
木鳴檣煙離浦色蘆雨入船聲如疾登雲路憑
君寄此生
春日重到王依村居
野煙居舍在曾約此重過久雨初招客新田未
種禾夜蟲鳴井浪春鳥宿庭柯莫爲兒孫役餘
生能幾何
入静隱寺途中作
亂雲迷遠寺入路認青松鳥道緣巢影僧鞋印
雪蹤草煙連野燒溪霧隔霜鍾更遇樵人問猶
言過數峯
送楊嶽歸巴陵
何處得鄕信告行當雨天人離京口日潮送岳
陽船孤鳥背林色遠帆開浦煙悲君唯此别不
肯話逥年
贈朱慶餘校書
風泉盡結冰寒夢徹西陵越信楚城得遠懷中
夜興樹停沙島鶴茶會石橋僧寺閣連官舍行
吟過幾層
逢播公
帶病希相見西城早晚來衲衣風壞帛香印雨
沾灰坐久鍾聲盡談餘嶽影廻却思同宿夜高
枕說天台
尋北崗韓處士
相過值早涼松箒掃山床坐石泉痕黑登城蘚
色黃逆風沉寺磬初日曬隣桑幾處逢僧說期
來宿北崗
冬日山居思鄕
大野始嚴凝雲天曉色澄樹寒稀宿鳥山迥少
來僧背日收䆫雪開爐釋硯冰忽然歸故國孤
想寓西陵
如空上人移居大雲寺
竹溪人請住何日向中峯瓦舍山晴少齋身疾
色濃夏高移坐次菊淺露行蹤來往湓城下三
年兩度逢
送幻法師
北京一别後吳楚幾聽砧住久白髮出講長枯
葉深香連隣舍像磬徹遠巢禽寂默應關道何
人見此心
春喜友人至山舍
鳥鳴春日晚喜見竹門開路自高巖出人騎大
馬來折花林影斷移石洞隂廻更欲留深語重
城暮色催
留别南徐故人
三年蒙見待此夕是前程未斷却來約且伸臨
去情潮廻灘鳥下月上客船明他日南徐道緣
君又重行
玉芝觀王道士
四面杉蘿合空堂畫老仙蠹根停雪水曲角積
茶煙道至心機盡宵晴瑟韻全暫來還又去未
得坐經年
出關後寄賈島
故國知何處西風已度關歸人值落葉遠路入
寒山多難喜相識久貧寧自閑唯將往來信遥
慰别離顔
題晝公院
叢木開風徑過從白晝寒舍深原草合茶疾竹
薪乾夕雨生眠興禪心少話端頻來覺無事盡
日坐相看
京口贈崔固
積雨晴時近西風葉滿泉相逢嵩嶽客共聽楚
城蟬宿館横秋島歸帆遠漲田别多還寂寞不
似剡中年
書實上人房
絶頂言無伴長懷剃髮師禪中燈落燼講次栢
生枝沙井泉澄疾秋鍾韻盡遲里閭還受請空
有向南期
早秋過郭涯書堂
暑銷崗舍清閑語有餘情石水生茶味松風喊
扇聲遠分臨海雨静覺揜山城此地秋吟苦時
來遶菊行
晚題江館
病寄曲江居帶城傍門孤柳一蟬鳴澄江月上
見魚擲晚徑葉多聞犬行越島夜無侵閣色寺
鍾涼有隔原聲故園盡賣休官去潮水秋來空
自平
同徐處士秋懷少室舊居
曾居少室黃河畔秋夢長懸未得回扶病半年
離水石思歸一夜隔風雷荒齋幾遇僧眠後晚
菊頻經鹿踏來燈下此心誰共說傍松幽徑巳
多栽
秋晚歸廬山留别道友
病起陵陽思翠微秋風動後着行衣月生石齒
人同見霜落木梢愁獨歸巳許衲僧修静社便
將樵叟對閑扉不嫌舊隱相隨去廬岳臨天好
息機
贈神遘上人
草履蒲團山意■坐看庭木長桐孫行齋罷講
仍香氣布褐離床帶雨痕夏滿尋醫還出寺晴
來曬䟽暫開門道情淡薄閑愁盡霜色何因入
鬢根
贈道人
布褐高眠石竇春迸泉多濺黑紗巾搖頭說易
當朝客落手圍碁對俗人自筭天年窮甲子誰
同雨夜守庚申擬歸太華何時去他日相尋乞
藥銀
寄新頭陁
見說北京尋祖後瓶盂自挈遶窮邊相逢竹塢
晦暝夜一别茗溪多少年遠洞省穿湖底過斷
崖曾向壁中禪靑城不得師同往坐想滄江意
浩然
湘漢旅懷翁傑
一宿空江聽急流仍同賈客坐歸舟遠書來隔
巴陵雨衰鬢去經彭蠡秋不擬爲身謀舊業終
期斷糓隱高丘吾宗尚作無爲者中夜閑吟生
旅愁
寄韓司兵
多病十年無舊識滄州戰後始逢君巳知罷秩
辭瀧水相勸移家近岳雲泗上旅郵侵疊浪雪
中歸路踏荒墳若爲此别終期老書扎何因寄
北軍
寺居寄楊侍御
雨過北林空晚凉院閑人去掩斜陽十年多病
度落葉萬里亂愁生夜床終欲返耕甘性拙久
慚他事與身忙還知謝客名先重肯爲詩篇問
楚狂
贈僧
藩府十年爲律業南朝本寺住來新辭歸幾别
深山客赴請多從遠處人松吹入堂資講力野
𬞞供飯爽禪身他年更息登壇計應與雲泉作
四鄰
送石恊律歸吳
僧䆫夢後憶歸耕水涉應多半月程幕府罷來
無樂價紗巾戴去有山情夜隨淨渚離蛩語早
過寒潮背井行巳讓辟書稱抱疾滄洲便許白
髭生
寄金陵僧
水石致身閑自得平雲竹閣少炎蒸齋床幾减
供禽食禪徑寒通照像燈覓句過秋山半落臨
書近臘硯生冰行登揔到諸■寺坐聽蟬聲滿
四■
送廬岳僧
浪匝湓城岳壁青白頭僧去掃禪扄龕燈度雪
𥙷殘衲山日上軒看舊經泉水帶冰寒溜澁薜
蘿新雨曙煙腥巳知身事非吾道甘卧荒齋竹
滿庭
贈姚合郎中
望重來爲守土臣清高還似武功貧道從會解
唯求静詩造玄微不趁新玉帛巳知難撓思雲
泉終是得閑身兩衙向後長無事門館多逢請
益人
宿李主簿林亭
獨樹倚亭新月入城牆四面鏁山多去年今夜
還來此坐見西風裊鵲窠
潯陽與孫郎中醼廻
别酒巳酣春漏前他人扶上北歸船潯陽渡口
月未上漁火照江仍獨眠
送宗禪師
衡陽到却十三春行脚同來有幾人老大又思
歸嶽裏當時來&KR0238;祖師身
送僧
草履初登南客船銅瓶猶貯北山泉衡陽舊寺
秋歸去院鏁寒潭幾樹蟬
寄長孫中丞
潯陽却到是何日此地今無舊使君長憶窮冬
宿廬嶽瀑泉冰折共僧聞
寄潘緯
楊柳垂絲與地連歸來一醉向溪邊相逢頭白
莫惆悵世上無人長少年
哭閑宵上人
林遠西風急松枝講鈔餘凍髭亡夜剃遺偈病
時書地燥焚身後堂空着影初弔來頻落淚曾
憶到吾盧
城中秋作
巳落關東葉空懸浙右心寒燈隨故病伏雨接
秋霖客話曾誰和蟲聲少我吟蒹葭半波水夜
夜宿邊禽
臨安府棚北睦親坊南陳宅書籍鋪印
東海司寇所有宋槧唐人詩集五十餘
家惠為揚州大賈項景原所淂此冊經
手人朱生乞以分潤後歸憩閑堂主
人予之表舅也知予嘗購之因而輟贈
籖是王伯榖先生所題云壬辰冬曰何焯
記扵賚研齋
