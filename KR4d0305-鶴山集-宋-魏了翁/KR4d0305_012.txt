重校鶴山大全文集卷之十二
律詩
用蔣成甫韻賀虞退夫生子且以相名之
秦雍孫曾尚典刑只將一念荅天明震雷殷地勾萌
逹解雨鳴春澗谷聲階玉正看聮羯末籝金安足擬
賢成相門爲我成宅相我欲將兒以相名
虞退夫生日
人情處約久斯渝子把膏腴氣習除肯向縑緗迂事
業要尋屋漏實工夫
初度重逢巽上坤庭闈應念子生孫好將吉語傳金
母更把歸音報玉昆
十一月九日新灘李示余開禧三年四月
九日所跋外舅楊憲使灘字韻詩爲次韻
憶從筮仕歲涒灘(予庚申歲僉判成都)三十餘年閱暑寒撫事無
成人潦倒懷人有夢涕汍瀾家山擾擾膠膠裏(時韃犯蜀)
(未退)廟社譆譆出出間(臨安火焚宗廟朝廷)欲上青天愁險絶誰能
爲我斬樓蘭
建士施霆亯自夔以詩相迓
三峽雲連白帝城風波九死得餘生虎頭狼尾亂流
濟猫面馬肝緣壁行中衍何妨需在險心亯但見坎
常平况逢詩友慇懃問寧復窮途哭步兵
過虎頭狼尾灘避險出陸至譚晉仲故居有
謝公昌國劉公德脩薛公仲章詩用謝韻有賦
尚記翩然下帝傍七年纔入屈公鄕山銜西日去家
近風逓北氛吹𬒮凉新事感傷心力短舊交零落話
頭長况堪劉薛吾師友黃壤堂堂閟夜光
紛紛操罟入山林我自終朝不獲禽遠物只知肥遯
利窮幽不問浚恒深畢逋啼日满荒戍(市西有荒壘或云即安蜀)
(壘或云陳後主嘗戍此)欵段行雲供醉吟宇宙窮空歲遲暮平
沙獨立數寒金
書所見聞示諸友(萬州岸下)
行到青天最上頭蜀人争看錦衣遊誰知一夜北風
惡吹起家山萬斛愁
聞說奔軍闖閬州餘州民潰去如流親曾見虎誠堪
怖只爲狐驚亦可羞
一從輕棄五邊州所恃藩籬僅&KR1061;休又謂&KR1061;休無足
恃併捐洋漢守金牛
金繒㗖虜巳無謀况恃空言廢内修師卦在中惟九
二曾聞帷幄授成籌
死城䧟陣巳長休捍虜鳩民亦漫憂(一作亦未酬)局外閒
人倚江立全軀保室信良謀
次韻虞退夫除夕七絶句
蜀人誰不望西還何事天公獨我慳两度來逢單閼
歲腥風血雨滿人間
誰驅斗柄向東遷漸喜新年勝故年歲緯移躔東井
外狼星歛角左參邊
是滔滔者竟誰歸有酒盈巵不暇揮待挽長江洗兵
馬盡還艸木舊晶暉
雲外銜山日半環傳杯共惜片雲懽莫疑來日是來
歲萬古光隂只麽看
幾度將心安處安有時中夜起長嘆年來識得安心
法否泰元從隨蠱看
人道渠陽爾嶮囏嶮囏在彼我何關却從楚澤寬平
後彫盡從前鏡裏顔
明朝同上四賢山(是夕宿涪州岸下)要與羣英盡日還認取
鈎深堂上意春風曳曳鳥關關
用樊武仲致政韻餞黃戶部
七載賫身入楚鄊誰將平坂換羊腸覺來親友渾依
舊觸處江山不改香正引德星成勝集更忻郎宿下
垂光人生行止時爲大膜外浮榮蟻穴王
次韻荆門張守寺簿(元簡)見寄詩韻張守
以制司調民築城申朝廷制司繳納告勑
不願仕
不把離憂寄楚辭絶嗤致邑請臧爲日纔北向夏長
至火未西流秋變衰消息一機川水逝詘信二氣蟄
蟲知夫君識慮超餘子我亦年來管豹窺
書來寄我賦歸辭諒子知其不可爲&KR0766;&KR0766;牛羊芻牧
隘嗸嗸鴻鴈稻梁衰有飢有溺巳飢溺後覺後知誰
覺知細翫海州三奏藁前賢風味儼重窺(張巨源至海州以發)
(運司調民凡三上奏執不遣)
六月十四次韻樊武仲喜雨
誰信夔夔解感神嚶嚶赤子母心熏爲將一滴翻瓢
水散作千家舉臿雲大化無端長寂寂衆形有欲自
芸芸更須盡挽天河水亟與三邊洗惡氛
送楊子有赴叙倅用高榮州韻
俗事縈人阻四并東郊又送屏星行欲安邊圉元無
策善服人心只有清使馬如羊非我愛帶牛佩犢豈
其情非惟此意行夷狄䜛舌雖工亦絶聲
長女生日(十月晦明日冬至)
相逢猶記度瀟湘旋理衿纓旋理裝壻見舅姑纔識
面明朝馬首上渠陽
蜑煙蠻雨鎻窮荒寇熖兵氛返故鄕誰信夢回人似
舊青衣綵服儼成行
兩地耶娘正健強門楣况是得安郎七年重會非容
易且爲新陽釂一觴
送李蒲江歸簡池用高榮州韻
尚記春風黃栗留明年春又到鈎輈會䟽長作去時
恨年大能禁生別愁言偃得人行不徑繆公受責俾
如流願將二語爲君贈更願開誠學武侯
北郊勞農歸路五十六言
方春不及與劭農十月郊行勞歲功因記旱雲占晻
(烏感切)濭(音藹)更愁霖雨望瞳矓田苗粒粒祈禳裏民命
絲絲嘆恨中憂國願豐雖我志更須人事與天通
安緫領生日
猶記僊翁護玉關版圖半壁手提還每驚蕩潏風波
後多謝經綸父子間元是爛柯觀巳熟故應當局秖
如閒幾人錢榖鞭中老雙鬢何曾點一斑
祝公不作語啾啾陛下憑公釋顧憂往誤叵堪成鐵
錯後圖猶可保金甌飲江共喜無胡馬屯渭懸知有
木牛虎也膚公康是似願歌江漢美宗周
楊尚書生日
幾許中和釀此身秋風江上玉精神性姿無忤水行
地冨貴有緣花得春閒處消搖欣佚老會朝魁艾正
須人絶知雲滃龍淵濕莫倚晴江把釣緡
三邊頭緒正相尋雲氣糢糊尚積隂巳喜龍荒通漢
使更須帝夢起商霖功名本自於人薄家國相關此
念深共指岷峨祝公壽鬢華未聽曉霜侵
李制置生日
玉堂人住玉堂山公論推排授將壇朔壘令嚴精采
異甘泉烽息顧憂寬北邊舊嘆無頗牧西賊今聞有
范韓夏屋不知幾崇廣喚回春燕下林端
披荆重立小朝廷風逓南薰入扇巾大勢巳馮天祚
宋中興更賴嶽生申扶持命脉還吾蜀消息精神運
此身人願武公歸入相我祈河内且留恂
魏茶馬生日
南渡波流蕩潏中紹興御史最清忠和戎二字排時
論用世諸孫尚祖風彈壓峽江羣嘯静指麾邊市虜
資空盛心未必榮三錫且喜朝廷荅有功
浪誇京洛漸塵清局面今翻第幾枰須倚玉龍擎重
任暫依金馬作長城時人共記維寅度陽畫元從建
亥生試向後天推八八吾宗卜數萬爲盈
遂寧家知府生日
玉堂元不閟英靈地主還從此地生千里樓高人獨
立九宗山峙月雙清洋洋水薤臨民意獵獵霜林戰
葉聲如許高情誰與擬玉梅枝外看參撗
相去無多五日間兩家牛酒賀生賢二陽引類臨爻
長三壽爲朋泰茹連析木旁瞻星兩兩大椿遥祝歲
千千相期恊力亨屯難未聽絲絲鬢髮宣
潼川路施運判生日
家聲燁燁自乾淳王謝門中着此身金碧池邊金碧
使玉山臺上玉山人都將奕葉芝蘭味散作羣州桃
李春應記西陵分首後枯棋一局幾回新
朔吹饕寒凝不禁地雷應合戰羣隂悠悠未快功名
手渺渺誰覘造物心三壽作朋剛巳復二陽初動卦
爲臨經綸及此身強健插頷青絲雪未侵
瀘貢士二十人端平元季手書增郡國貢士
員瀘增二人是歲貢于東西路轉運司者各
二人以五月庚戌合寮吏宴于郡之正牙歌
鹿鳴以遣之
皎日中天萬國明恢恢賢路慶端平月正元日下書
詔二十六人登姓名西澤射陳貍首節東廉歌奏鹿
鳴聲謬侯何幸身爲駕要示周行玉女成
天地中間着此身合將位育入經綸隂陽固自生成
我爵禄安能冨貴人利欲當權心退舍詖淫得路俗
迷津諸君自此騰驤去願以先知覺此民
送李季允赴召
擁馬懽呼夾道迎詔書洛社起耆英史筵載筆聮翁
季政路題名接弟兄新政期公皆一律故交惟我得
忘情正邦須自明倫始要仗公開萬世程
一傾鼎否一番新但見新人笑故人元祐至今迭更
化崇寧以後幾權臣曾趨嘉定改元詔又賀端平第
一春長把人才留一半今年新是去年陳
是是非非各有心以同爲愛異爲憎誓殽秦穆旋修
怨在莒齊威卒震矜事急求言常易入位高從諫最
難能願公一破從前陋萬里無雲皎日升
李尚書被召過瀘臨發之日官吏以行香日
分追送不及明日尚書自合江詰後期次韻
以謝
黃雞喔喔丑前催擬效張侯夜半來殘夢方隨僧梵
去拏音巳聽客帆開江臯望極空留恨陛下憂深
正急才巳賦明倫相贈勉更思桃李及時栽
題外舅提刑楊大夫墓
追思初攝大夫車得助堂前見舅姑三十三年歸夢
枕一生一死隔黃壚時危剰着人間我境换遥憐向
者吾伯也叔兮今巳矣誓偕仲季勉終圖
嘉泰二年題資州醮壇山星斗閣至是同王
資州其然賈大安子湜楊季持成子諸公登
山用前韻
三十三季去復還筍將重踏舊江山青衿朋友子當
戶綠幘奚臧霜半鬟&KR1151;得光隂歸鬢裏悔將聲譽
落人間聖門事業無窮已只問君王覓退閒
天磨團團任往還莫將止處認兼山水歸寒谷歛秋
練木落前峯明暁鬟天度巳歸參井後日行又值斗
箕間若知此處真消息血氣浮名緫是閒
制置丁少卿生日
皜皜陵霄獨鶴飛九芙蓉裏爛生輝青陽少府舊弓
冶(少卿之父武德沛人始爲青陽縣尉)白石先生新杼機(少卿嘗從白石先生錢文)
(季受學)閱盡世紛磨不磷聽渠公論是邪非恭惟
陛下方親政小卻猶應伴紫薇
蜀道今行第幾回天西玉帳又宏開鶴歸華表人如
舊龜放長河獨再來屈處觀伸霜後菊消中見息雪
前梅瀘江不解西流去引領長空酌斗魁
次韻丁制置遠迎三絶
錦里論交三十年浮筠大玉透中邊投荒巳作無期
别夢覺依然墮我前
喬松挺挺百年期霜雪無端頓繫之一點陽和消不
斷春風又長歲寒枝
谿瘴蠻煙隔市朝十年山徑長蒿茅好風吹送知時
雨生意洋洋大國郊
寄題李季衡東樓
前年呼舫下玻瓈突兀新樓闖目圍鴈影巳隨流水
去鶴歸空感昔人非曩遊歷歷夢中似往事茫茫知
者稀幸有季衡風味肖何當倚檻語朝暉(鴈謂鴈湖鶴謂鶴山)
題王巴州震傳經樓
牣&KR0869;充厨書滿家到無言處柰書何六經文字未曾
有三代聖賢如許多直自語言空布滿却嗟人物轉
消磨有來訂古談經者試把斯言爲切磋
恭和聞喜宴御製
祖宗德澤被生民列服山川各效神幾見高岡鳴鳳
集又看層浪化魚新升歌幸聽三章雅佩印行紆五
兩綸聖世賓賢如此厚致君忍負不貲身
題余氏聚遠樓
若向天機識得親是間看不盡靑春須知聚遠惟方
寸說與樓前望眼人
將作監栽竹徐直翁淸叟俾予書植賢亭三
大字以詩見貽
烈日嚴霜恣挾持孤標犖犖肯隨時笑看世上間桃
李一夕狂風失令姿
氣端解使四時靑萬物彫零獨典刑嚴子高風扶漢
鼎包胥勁節撼秦庭
客夢時時遶故山夢餘砉見玉孱顔徐公本自無通
介自是時人醉眼斑(斑班二字通盖班以閩班得氏取虎有斑文)
夜直玉堂
金鑾坡上䟽開邊夢也非與三十年世事煙埃緣手
盡正邪二字在遺編(開禧元年正月予召試館職于摛文堂上以力遏開邊之議大)
(忤韓氏)
金羈玉勒錦籠韀重上鑾坡鬢欲宣自喜晨趨無媿
色更忻夜直得安眠
四月癸巳發潯陽館過濂谿飰于杏谿愒清
虚庵宿太平宫
旌旗隂裏盛傳呼春夢纔醒一事無草草山肴話朋
友依然白鶴故時吾
多少濂谿生並時兩程夫子詠而歸須知宇宙何曾
隱魚自川游鳥自飛
欲識真人千古心療飢獨有杏成林豈無世上閒桃
李要使人從實行尋
步自清虚過上宫千言萬論揔談空擬將一語隨人
後嘗與心謀不肯同
又過前谿訪𣑽宫人言此與老莊同是同是異誰知
得擬問山前無極翁
丙申攜客自康王觀東北行十里觀谷簾泉
正喜昔聞今見之泉稱第一更何疑此心好樂先爲
主但見忠謀皆我欺(久欲一到谷簾問之於人輙以無足觀見止聞者皆不信既而)
(所見果不逮所聞)
筍將軋軋度巖隈亂澗穿空去復回方識人間真毁
譽只緣親到地頭來
題歸宗寺
憒憒深源與會稽識時惟有一羲之千年誤作能書
看謾說鵝池與墨池
青玉峽
一派泉聲萬古懸觀瀾歎逝意悠然須知大化無窮
巳莫賦銀河落九天
萬杉寺
萬杉深處着僧廬中有昭陵飛帛書想象承平心似
醉小亭竚立看跳珠
三硤橋
英雲皓雨瀉明蠲題作人間第六泉擬把谷簾從黜
降却將此水爲超遷
重校鶴山先生大全文集卷之十二
