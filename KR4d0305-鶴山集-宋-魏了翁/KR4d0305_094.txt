重校鶴山先生大全文集卷之九十五
長短句
次韻李提刑(&KR1546;)白笑詞併呈李參政(壁)
誰分天種來上花鬘供綠葉素雲姿雅重那得愁心
頻捧他花自是無工不關香淡香濃才問爲誰含
笑盈盈靴面欹風
約李彭州(&KR1546;)兄弟看荔丹有賦
雙荔堂前呼大撇蚪枝看取垂垂帝憐塵土著冰姿
故教涷雨過浴出萬紅衣綠幄頳圓高下處中含玉
色清夷涴人應笑太真肥破除千古恨須待謫仙詩
李參政(璧)領客訪環湖瑞蓮席間索賦
曉鏡搖空髻聳丫夜盤承露掌分叉翠(芳綽)葯揔無華
欲往從之空悵望潛雖伏矣莫藏遮淤況深處瑞蓮花
李參政(壁)賦浣溪沙三首再次韻謝之
一日嘉名萬口傳都憑新樂播芳鮮非關呈瑞作人
妍地𥚹不妨金步穩境幽生怕鼓聲填餘尊相與
重留連
密葉留香護境天好風時雨媚清漣亭亭雙秀倚湖
弦造化曾居公掌握呈祥寧許百花先聊占棣萼
蔕芳連(柳子厚雙蓮表雙花擢秀連蔕垂芳)
試問伊誰若是班二喬銅雀鎻孱顔千年痕露尚餘
潸羞向眼前供嫵媚獨於静處愜幽&KR0570;人情多少
逐河間
生日謝寓公載酒
只記來時節又三年朱煒過了恰如時霎獨立薰風
蒼凉外笑傍環湖花月多少事欲拈還輟扶木之隂
三千丈遠茫茫無計推華髮(容易)過三十八此身待
向清尊說似江頭汎乎不繫扁舟一葉將我東西南
此去都任長年旋折風不定川雲如撇惟有君恩渾
未報又故山猿鶴催歸切將進酒緩歌闋
和李參政(璧)惠生日
物象芸芸知幾許功夫來格更時把荷衣芰製從容
平熨雲淡天空詩獻狀竹深花静機藏密對䆫前屏
岫老儀刑真顔色商古道誰儔匹評今士誰鈞敵
向平舟問鴈久閒霜翮枰上舉碁元不定磨邊旋蟻
何曾息儻天公有意要平治饒華髮
送簡池宋倅之官即席賦
脩姱人物元如許誰把屏星留卻弄破峩眉山月影
似作平分消息捲霧名譚翳雲長䄂未稱三池客且
然䄂手人間煩暑方劇分手未見前期風前耿耿
目斷斜陽角亦欲乘風歸去也問&KR2588;故山猿鶴紞鼓催
雞揮弦送鴈轉首成乖各願加湌飯書來頻寄新作
虞萬州(剛簡)生日用所惠詞韻
久向間邊着對滄江煙輕日淡雨疎雲薄一片間心
不間精粗只從厚處作(去聲)規模簡編迂事業屋漏拙
功夫
和閻廣安感皇恩韻
三峽打頭風吹回荆步坎蓅行謾隨遇須臾風静重
踏西來舊武世間憂喜地分明覷喜事雖新憂端
依舊徒爲岷峩且懽舞隂雲掩映天末扣閽無路一
鞭歸去也鷗爲侣
登白鶴山借前韻呈同遊諸丈
闌風長雨連宵昨朝晴色隨軒驟松聲花氣江煙浦
樹如相迎候山送青來僧隨麥去山爲吾有更榰笻
直上薜蘿深處雲垂幄蘚成甃末至相如獨後對
山尊勸醻多又記曾犯雪重來巳是綠肥紅瘦好語
時聞憂端未歇倚風搔首謾持觴自慰冰山安在此
山如舊(去冬來時侂無恙也)
次韻西叔兄詠蘭
玉質金相長自守間庭闇室對黃昏月冷朦朧霧浥
知我者希常我貴於人不即而人即彼云云謾自怨
靈均傷蘭植(屈平子建憤世之不見知離騷常以蘭自况而子建亦謂秋蘭可喻桂樹冬榮)
鷤鵊亂春芳寂絡緯呌池英摘惟國香耐久素秋同
德旣向静中觀性分偏於發處知生色待到頭聲臭
兩無時眞聞識
吳制置(獵)生日
世界要扶助人物載耆英茫茫四海誰識今代有厖
臣萬頃青湖佳氣一片紫巖心事天付與斯人聳聳
鐡冠吏表表白雲卿海沮漳城漢郢宅峨岷規摹
妙處胷次納納幾滄瀛未說令公二紀先看武公百
歲年與學俱新星弁百僚準天宇四時春
和黃侍郎(疇若)見貽生日韻
萬里載浮名憶昔從容下帝京冉冉七年如昨夢分
明嬴得存存夜氣清誰使濫專城有罪當誅尚薄
刑細數當時同省士皆卿落落韶陽獨九齡
張致政生日
冬至子之半玉筦罅微陽壷中別有天地轉覺日增
長一樣金章紫服一樣朱顔綠髮翁季儼相望翁是
修何行未巳且方將玉生煙蘭競秀綵成行翁無
他智只把一念荅蒼蒼今日列城桃李他日八荒雨
露都是乃翁莊要數義方訓不說竇家郎
楊子有(德輔)母夫人生日
尚憶去年稱壽日綵衣猶帶天香今年還見鴈成行
兩頭娘子拜笑領伯仁觴知是幾年培植底如
今滿院芬芳只憑方寸荅蒼蒼春風來不斷點綴豔
陽粧
婦生朝李倅同其女載酒爲壽用韻謝之
曾向君王說臣願守嘉州風流别乘初届元在越王
無窮事機難料只有儲才急願公壽考養成元祐人物
和劉左史(光祖)人日遊南山追和去春詞韻
天公只解作豐年不相治遊天小隊春旗不動行庖
晚突無煙吟鬚撚断寒爐撥盡鴈自天邊喚起主
人失笑寒灰依舊重然(公所論聖忌日事凡歷二十年而所上疏亦半年飲才見施行故云)
元夕行燈轎上賦洞庭春色呈劉左史
花帽簷行寶釵梁畔還是上元看去年芳草如今又
綠當時皓月此夕仍圓節序驅人人不解道歲歲年
年都一般看承處有燭龍照夜鐡鳳連天東風不
知倦客又吹向樓閣山巔任管絃閙處詩豪得志綺
羅香裏俠少當權客與溪翁無一事但隨俗簮花含
笑看無限意更醉騎花影飽看豐年
次韻劉左史(光祖)自和去年元夕詞
春漏逢懽恐不深銀花火樹粲成林酒中和樂無窮
味燭裏光明一寸心金馬朔玉堂尋風流文獻未
如今連霄坐我東風裏春滿肝脾月滿襟
劉左史(光祖)夫人生日
劉郎初度隨春到尚記綵衣春立又上夫人千歲壽
相望不争旬日琴瑟儀刑山河態度長是春風識都
將和氣蒸成滿院紅白我被五斗紅陳三升官酒
驅到郪城北解后相逢同一笑此會幾年難覓寶蠟
燒春花光縞夜未放觥籌急天然眞樂儻來知是疣物
同官載酒爲叔母壽次韻爲謝時自潼過遂
射洪官酒元曾醉又六十八年重至長江驛畔水如
藍也應似向人重翠人生豈必高官貴願長對詩
書習氣陶家髻子作賓筵有如个嘉賓也未(外祖譙公初任)
(射洪簿再爲長江令叔母生于射洪故云)
叔母生日用許侍郎(奕)所和去歲詞韻爲謝
誰主誰爲客嘆人生別離容易會逢難得省戶高門
十年夢瞥忽渾如昨夕風不定亂雲飛急本自無心
圖冨貴也元知冨貴無緣逼且還我兔園策誰知
一曲柯亭笛向天涯依然解后長安本色怪我阿㜷
今老眼巳是看朱成碧但猶記黃裳曾識多謝殷勤
無以報願阿㜷長健如今日送公去上霄極
和虞萬州(剛簡)所惠叔母生日詞韻
人生一世如此元如此造化都從起時起看庭前桃
李弄蘂開花還又看一度成隂結子母壽親認取
葉葉枝枝一氣分來結成底更得故人書遺我新詞
把寸心分明指似信過眼浮華幾何時剰培植根心
等閒千歲
婦生日許侍郎(奕)載酒用韻爲謝
曾記劉安雞犬誤隨鼎竈登仙十年塵土涴行纏怪
見霞觴頻勸會合元非擇地乖逢寧得非天婦聞
風月正㛹娟親潑床頭醅面
叔母生日劉左史(光祖)以余春時所與爲壽
詞韻見貺復用韻謝之
夢中猶記來時路五馬踟蹰攅立江北城南春澹沲
山鎻一天晴日伊軋征車徊徨去意只有東風識如
今遠在誰人伴我浮白天外一曲陽春依然有脚來
到萱堂北不是竒情雙照亮肯寄鱗鴻相覓酒引曹
醇歌飜楚調觸撥歸心急醉䰟時遶鸎花世界風物
叔母生日
人道三十九歲暮日斜時兒今如許才覺三十九年
非昨被玉山樓取今仗牛山挽住役役不知疲自巳
未能信漫仕亦何爲亦何爲應自嘆不如歸問歸
亦有何好堂上綵成圍上下東岡南陌來往北鄰西
舍逿地看兒啼冨貴適然耳此樂幾人知
和費五九丈見惠生日韻
早歲騰身隮輦路秋月春風只作渾間度手挾雷公
驅電母䄂中雙劒蛟龍舞如此壯心空浪許四十
明朝忍把流年數又過一番生日去壽觴羞對親朋舉
新亭落成約劉左史(光祖)和見惠生日韻
又一番雨過倚閣炎威探支秋色前度劉郎爲故園
一出黃髮絲絲赤心片片儼中朝人物詩裏香山酒
中六一花前康節倦客才歸新亭恰就萱徑蔭濃
蔔林香發尊酒相逢看露花風葉躍躍精神生生意
思入眼渾如滌更祝天公收回積潦放開晴日(久雨故云)
次韻李參政(壁)見貽生日
水花湖蕩翠連天記年年甚因緣闘鴨闌干雲霧踏
青妍人似風流唐太白披紫綺卧青蓮如今别思
浩如川欲騰騫隔風煙月到天心人影在長編只有
此身飛不去翔鴈側狎鷗邊
和許侍郎(奕)韻
千里樓前客數從前幾般契分更誰同得尚記流鸎
催人去又見莎鷄當夕嘆天運相煎何急幸自江山
皆吾土被南薰吹信還相逼臨大路控長策向來
風月蘇家笛問天邊玉堂何似黃岡秋色萬事無心
隨處好風定一川澄碧些箇事非公誰識我亦年來
知此意伹聦明不及於前日誰爲我指無極
賀劉左史(光祖)進職奉祠
許大才名知幾許功夫做得獨自殿三朝耆舊巋然
山立出處只從心打當去留不管人忻戚抱孤衷脉
脉倚秋風無人識龍可養凡鱗匹鸞可摯凡禽敵
便翩然歸作玉龍僊客枰上舉棋元不定磨邊旋蟻
何曾息儻天公有意要平治須華髮
劉左史(光祖)別席和韻
一襟滿貯梓城春笑聲頻筆揮銀自有冮山長是管
將迎不似如今歸去客雲外步水邊身蕭然今代
傑魁人混光塵越精神不把浮雲軒冕拂天真化洽
堂邊應創見人物舊榜顔新
約劉左史(光祖)謝會再和
如公何地不陽春往來頻醉傾銀聞道河陽童穉正
懽迎移向德威堂上着疑潞國是前身行人還又
送行人夜無塵對丰神自古心知別語轉情真須信
人生歸去好三徑舊四時新
又
西來紫馬倦行春上書頻闕排銀願聽臣歸子舍便
將迎又爲老臣全晚節關教化係臣身帝心終睠
老成人想音塵倍留神且把間風淡月與全真出處
如公都有數今古夢幾番新
同官酌酒相賀再和前韻
與君同醉梓州春不辤頻漏更銀尚記梅時出郭喜
相迎又對西風斟別酒雲過眼月分身儻來官職
不關人等微塵苦勞神更向中間謾說假和真只有
交朋關分義無久近與陳新
別許侍郎(奕)即席賦
公在春官我巳歸公來東蜀我居西及公自遂移潼
日正我由潼使遂時如有礙巧相違人生禁得幾
分飛只祈彼此身長健同處何曾有別離
許侍郎(奕)生日(十月二十四日)
記北人騎屋看龍首許仲元自擁節來歸持荷直上
誰與争先好官到頭做徹些兒欠缺便徒然我愛慶
元龍首當春不逐時妍人生天地兩儀間且住百
來年數初度庚寅未來甲子儘自寬間太平竟須公
等終不成造物謾生賢拓取面前路徑着身常要平寬
宴遂寧新進士
記薰風殿上曾當暑侍君王看絳服臨軒白袍當殿
流汗飜漿今年詔書催發趁槐庭初夏午隂凉瘦馬
行時臘雪疊猿啼處年光大科異等士之常難得
姓名香嘆陋習相承駒轅垂耳麟楦成行平生學爲
何事到得時遇主忍留藏看取杏花歸路身名渾是
芬芳
即席和韻
問梅花月裏誰解唱小秦王向三疊聲中蘭橈荃棹
桂醑椒漿明朝濮渝江上對暮雲平野北風凉準擬
八千里路破除九十春光硯涵槐影漾旂常披拂
御爐香念人世難逢玉階方寸陛楯顔行休言舉人
文字繫一生窮逹與行藏凡卉都隨歲換幽蘭不爲
人芳
西江月夢中作覺後渾能省記獨欠第五句
因足成之曉起大雪
一段同雲似練更無剰幅間邊玉娥不怕五更寒剪
就飛花片片酒裏吟邊競爽枝頭枝底争妍入春
無物不芳鮮只我依然顔面
許侍郎(奕)碩人生日(十二月二十二日)
新符舊曆交割新年餘七日誰識春華元住東川太
守家一年一曲擬盡形容無可祝願似庭梅長向
春風伴斗魁
劉左史(光祖)生日(正月十日)
見說新來把間事都齊閣東日用處渾無凝滯天機
純熟簾捲春風琴静好庭移曉日蘭芬馥笑可曾些
子上眉頭縈心曲吞宇宙舡明玉批風月詩成軸
問人間底處升沈榮辱與我言兮雖我願不吾以也
吾常足但年年先後放燈時篘新醁(先後放燈併謂夫人十九日生也)
同官約瞻叔兄飲于郡圃海棠花下遣
酒代勸
東君慣得花無頼看不盡治容嬌態擬傍小車來又
被輕隂紿隂晴長是隨人改且特地留花相待榮
悴故尋常生意長如海
與同官飲于海棠花下燒燭照花即席賦
自有天然真冨貴本來不爲人妍謹將醉眼着繁邊
更擎高燭照驚攪夜深眠花不能言還自笑何須
有許多般滿空明月四垂天柳邊紅沁露竹外翠欺煙
次韻同官約瞻叔兄及楊仲博(納)賞郡
圃牡丹併遣酒代勸
玳筵綺席繡笑蓉客意樂融融吟罷風頭擺翠醉餘
日脚沉紅簡書絆我賞心無託笑口難逢夢草間
眠暮雨落花獨倚春風
東叔兄生日
去歲玉堂山下住母旁後弟前哥今年作縣古松坡
静參朱祭酒間印馬頭陁去路更無山䧚斷春風
跋馬經過不妨緩轡儘婆娑願申臨別語長使得天多
小圃牡丹盛開舊朋畢至小闋寓意
昨夕相逢煙包沁綠月豔羞紅旭日生時初春景裏
太極光中别來三日東風巳非復具中阿蒙須信
中間隂陽大造雨露新功
叔母生日每歲兄弟多以校試莫遂綵衣團
欒之樂今歲復爾良以缺然小詞寄五兄
代勸
養得兒男百不中年年隨舉子踏春風(一作年年蚕蟻陣作元戎)
壽觴庭院燕泥融將雛處長是半西東移孝便爲
忠兒行雖在遠母心同若將一念荅天公歸來拜也
勝橘雙紅
即席次韻張大博(方)爲叔母生日賦
莫雨收塵馬薰風起籜龍夜凉人鎻武成宫卻憶親
旁壽餅薦油葱誰錫詩人類應晞穎谷封兒行雖
遠母心通觸撥今霄夢逐綵雲東
瞻叔兄生日(五月三日)
夢䰟不踏正牙班直作五雲間簡編真樂壎篪雅韻
菽水凊懽都將瞥忽榮華事春夢曉雲看只期他
日實頭受用大耐高官
南叔兄生日用前韻(五月六日)
不居上界烈仙班梅隱寄幽間玉堂雲暁玉珍雨夜
揔是真懽如兄才譽居人上鵬路正看看只祈兄
弟長隨母健不愛高官
次韻許侍郎(奕)爲叔母生日
壽觴庭戶正柳明排炫擬斫江魚鱠銀線被春風吹
入花錦城中惟有夢時到輕軒翠&KR0955;歸來春巳過
挑柳成隂但喜庭闈鎮強健更得故人書遺我瑰詞
應重記去年相見望白鶴朱霞杳難攀謾芳草如煙
青青河畔
又次韻爲婦安人生日
夫子同年第太常偶然二内亦同鄕其間更有真用
處道義場中無别香花入思繍爲腸不妨冬月作
重陽家人但歉今年會猶欠腰金與鞠黃(冬月重陽用夷故事)
(鞠黃夫人鞠衣也)
叔母生日劉左史(光祖)以余正月十日所與
爲壽詞韻見貽至是始克再用韻謝之
彼美人兮不肯爲時人粧束空自愛北䆫睡美東隣
醅熟不道有人成離索直教無計分膏馥望鶴飛不
到暮雲高闌干曲駒在谷人金玉槃在陸人寬軸
笑吾今何苦耐司空辱應爲嗷嗷烏反哺眞成落落
蛇安足到梓州舊事上心來呼杯醁
重校鶴山先生大全文集卷之九十五
