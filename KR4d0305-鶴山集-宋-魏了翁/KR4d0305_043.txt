鶴山先生大全集卷之四十五
江陽集
錫山安國重刊
記
寶謨閣直學士知潼川府贈大師劉
清惠公祠堂記
尚書郎劉全叟邸予以畫曰先君清惠公
早孤自奮紹元祐家声扵黨禍流離之餘
出入中外幾四十年晚守潼川邦人德之
不忍忘自郡及邑既象而祠之然未特祠
也端友不佞猥以宝章之直司臬東川邦
人曰吾清惠之子也合辤以請乃圡其地
于郡北長平山築室三楹而厚祀之旁曰
憩亭以傳于愛棠之義昔者爲十縣代役
有記蠲租有記蠲米麥之耗有記北山之
詞二顧廟之祠中江縣之祠與郡庠之市
田儲書亦皆有記子於先清惠匪惟同朝
之舊且常刺部于斯守藩于斯今新廟之
役考成而舊人之存無幾記載之筆必子
是屬予謂公平生大節識于碑楹施于烝
彛䁀錄于大史氏議于奉常考功昭昭日
星之垂奚以予言為也矧惟郡縣吏所去
見祠非卒渙立廟之意今祠之夛記之備
而又以屬于不肖不巳贅乎將辞諸使人
復自惟念古今異制郡國異史固有遭將
爲法緣情制礼者且古者裂五侯三圡以
與天子共守天下没而奉祀則有祀宗卜
史典策分物祀于大宫宗氏分族共其職
事如懷姓九宗之於晉殷民六族之於魯
盖建邦啓宗正襲其位則世祀其先也若
鄕大夫士爵禄有列於朝亦得以其等殺
立廟于家内賓宗婦昭穆以序皆不失乎
萃渙之意自許田立魯别廟而鄭人承祀
三家分魯分晉而各主其廟大非先王之
舊戰國而後宗法廢絶廟祀之不經久矣
况自罷侯置守吏如傳舍才在下中者苟
容以求全而貪沓殘暴者民盻盻然疾視
唯恐去之不亟則民安知有故侯之祠苟
幸而遇廉平之吏有德于民民幸其有以
福我也則非以選表召亦以終更去吏民
之愛戴者雖欲借留攀截終爲其文扵是
而度越古典築館圖形以奉嘗其守宰亦
人情之不可巳者又慮其善政之無傳也
爲文以記之慮來者之去籍也勒石以永
之豈無尚德懷賢抑以廉頑儆貪兹其情
不旣甚切而滋可矜者乎其間豈無出於
驅迫本扵謟佞者然吏去則祠毀幸而勿
毀則荒穢弗治徒取笑辱焉此又所不論
也惟清惠公以文献故家發身科第清心
約巳一介不妄取予御命朔庭威名擔虜
後以從臣守荆正韓侂胃開边姦人乘時
造釁公首戮朱勝威行南國侂胄憚之以
公還蜀守漢中劾寮吏之從乱者守潼川
拯民于焦士逮鰥振滯己責蠲逋度地以
居民發廪以振乏儲書以勸學市田以養
士前後爲費數鉅萬蠲失火之家貸緡十
餘萬又爲潼人請于朝永蠲米麥肖耗歲
爲石三千七百八十最後又蠲諸邑田賦
爲緡八萬四千有竒盖居郡五年苟以利
民者無不爲也嘗上䟽乞身詔書報曰鄕
守荆江漢懷惠守梁梓巴蜀称仁有臣
如斯朕將褒表不暇顧欲引年而去可乎
盖遲留至五年而後去然人情終弗慊也
祠之多記之備非其倩之不可巳與其倩
之滋可矜者乎諸葛武侯之卒民巷祭野
祀朝論以祀秩禁之不可卒使近墓立廟
邦人思亮不置而愛其子瞻每朝廷有善
政必曰此吾侯之子瞻所爲也鳴呼鄭人
思威公而愛武公晉人思欒武子而愛威
子蜀人思諸葛公而愛瞻人之情至扵愛
而不見圖其形書其政猶以爲未足也而移
其爱扵子孫雖以見斯民秉彛好德之性
亦由化敞俗媮人幸於善人之見故愛之
切而思之深嗚呼全叟而登斯堂也睹斯
義也知人情之望扵我者若此其後也其
益知自勉以克休于前烈矣全叟嘗歴合
龍普卭四郡守擢金部郎中山成都路提
點刑獄移節潼川所居有善收其子震孫
自通判隆慶府以方伯之薦召赴都堂審
察清惠之報庶其在此云
璧津樓記
成都路刑獄使者吏部郎游景仁以書邸
予曰佀之先人嘉泰間守嘉即城之南瞰
江跨堞而爲楼焉陳益之取水經語名以
壁津後三十年侣以使事來而樓無以存
吾不忍考志之弗嗣也仍其名而復之基
視舊如崇楼之崇三於舊最下爲堂曰寶
忠以識先人易名之典子既大書而揭之
矣盍爲記之雖然吾之為斯樓也匪以爲宴
娭之供每一登臨憂感交集盖未嘗有一
忻焉昔者張義立夷佛灘之險是矣苐水
勢自高臨下且暮齧城足傳城而居者廪
廪然吾雖在寮吏盡力於匽豬且爲支流
以泄其怒而不保後來之我繼也慺之石
三峩衡陳其下中鎮諸柴實邇夷略險所
弗及阻木以為固而郊於是邦也今濯濯
然吾雖誅犯令者而憲之禁亦不保後來
之皆我聽也蜀餉爲粟百五十萬石仰西
州者居多歲侍以稔惟都江通濟二匽而
積蠧弗蠲歲比不登吾雖廣思集益損其
敝之十八今舳艫相銜登楼目送三軍之
士庶乎可飽抑又不保匽之久而勿替也
旣又思之所憂有大扵此者獄訟之不平
隂陽以珍今傅爰之不幸而訴扵我吾不
能盡心焉匽雖修如水早何職思其外則
三垂之不戒寇盜以興雖一方之粗定軍
餉之無闕亦將蹙蹙而無所騁是乃范文
正公所謂進亦憂退亦憂者子將何以教
我嗚呼予嘗以弘毅爲景仁發室今景仁
之慮及此其庶幾亡愧於斯二言矣乎予
嘗觀易六十四卦乾坤之次即為六坎其
謂天一生木而成於六乎剛柔始交而难
生則聖人之憂患實昉諸此盖以一陽而
䧟乎二隂險也亦勞也既險且勞聖人獨
能忘情乎故乾坤既定即次以屯君子不
可以不經綸也及其見諸經綸以濟險难
則又以未濟終焉始乎屯終乎未濟君子
無一息而不憂也景仁觀水之激則憂在
城覩防之壞則憂在餉即天水之違行則
憂在訟憂其可憂而又憂人之憂憂人之
憂而又憂後人之不見憂也非弘毅者能
之乎雖然人能憂人之憂而後能樂巳之
樂内有可樂則仁念發逹人頃焉往而不
憂不則物足以勝我氣足以役志其不憂
樂而樂憂者幾希景仁之先人名某嘗主
司農寺簿紹熙之末國有太議自司農發
之景仁不隊厥紹今端平改元天子有紹
召爲郎從施諸事業有引未艾云益之名
謙義立名方
瀘州重修學記
瀘故有孔子廟在州郛之北唐咸亯所建
也迨慶曆四年詔州縣興學爰始除舍以
贏生徒元祐五年徙廟學于州南紹興中
始置教授自崇寧說嘉泰雖三歷繕修然
今旣三十年矣某起家守瀘以故事謁先
聖先師堂序若將壓焉則撤而新之前端
門術後建齊寢左右列從祀位又念廟學
不可混也更建東西序築師生之舘于外
尊壘爵洗故以梓今范金爲之凡二百一
十爲有司製冕服諸生製衣幘役未既會
某以君命召士曰公無一言以告我乎某
對曰吾幼而斈之孔孟之書也壯而欲行
之率不與事&KR1275;今願竊有告焉且古者國
子舍于王宫教于師氏而時會干大司樂
以習誦弦以學樂舞萬民居于比閭教于
塾師而時屬于州序以受教法以正齒位
皆非常廪之士也自漢景時文翁爲蜀郡
守立學官置左右生而郡國養士始此武
帝立博士弟子員而大學養士始此古者
以有道有德者教國子父師少師教于閭
塾盖礼所謂鄕先生國人所視爲矜式者
故扵射飲則爲遵自鄕治廢而教法壞至
新莽始於校學立經師繇是相承有郡文
學州博士之等迨我慶曆設教授之官始
也猶聽舉人自擇熙寕以後命於朝廷命
於吏部則皆聽之資格矣古者有養老乞
言有旅酬合語蓋學校公論所出也自春
秋至二漢此意尚存迨其後也規約日繁
禁防日密至蔡京專國則憲禁申今如謗
訕朝政如造爲飛語皆坐首罰至于今未
之改也雖然是特學制之變耳其如廟制
則滋異昔間古者祝祭亯之别不相僣瀆
未有非鬼非族而可以言廟不尸不猒不
睱不綏不旅不繹而可以言亯也魯哀公
十七年立孔廟于故宅閱千餘載未嘗出
闕里也漢儒所謂立斈釋典未知先聖先
師爲誰自載記之外無聞焉迨魏齊王㬜
武帝釋奠于學雖昉見史冊而未有原廟
也唐武帝二年廟周孔子胄監迨正觀定
爲孔子爲先聖而黜周公於是牲牢器幣日
增月益無異廟祧之祀矣古者弟子之扵
師子孫之於父祖尊之而無以加也則称
字以别之字之至貴漢初猶然而新莽不
知仲尼之爲尊也妄爲作謚然宣尼之云
未敢削其字也至追崇之典代增則以絫
謚爲重王封爲貴矣古者惟功臣與亯太
烝未聞弟予從祀于師也自建武祠七十
二子于孔廟然亦不出闕里也正觀末加
以左卜諸儒從祀火學而武成王之祠亦
倣而爲之緫章開元以來又加諸儒以三
等之爵而州縣學官咸有後祀矣夫是數
者孰非致隆極美之事乃肇自漢景武而
盛扵魏晉齊梁隋唐以後然則五三之典
非與易書詩春秋不可信與借曰昔人未
及聞知則美化善俗宜有以遠過三代而
民之淳漓世之治乱顧相反若此則又何
在大抵先王之時其人則四民也其居則
六鄕三采五比四閭也其田則一井二牧
三屋九夫也其食則九穀六畜五牲三犧
也其服則九文六采五色五章也其官則
三吏六聮五侯丸伯也其教則五事五典
也其學則六德六行五礼六樂五御六射
六事九數也民少而習之長而安焉不奪
於竒器異物不僥扵淫辞詖行不蕩扵姦
声亂色族閭所學師友所講無適而非堯
舜禹湯文武周公仲尼之道雖以周之叔
季而車軌書文行倫萆之或異也自趙渠
梁壞田制田政燔詩書道失民散至漢而
不能復於是詖淫邪遁之言得以乘虚竊
入始也孔老離立久之而釋氏參焉盖自
天地山川日月星辰雨風震電下至蟲黽
艸木皆爲宫室衣冠以肖人類府吏胥徒
以象官府以至民之日用飲食車服器皿
亦無一而不改先生之舊舉世由之不以
爲疑也使扵是時又不爲之建學立師示
之以五三六經之隼的則生民之類幾何
而不胥爲夷也然則學盛而員廣廟隆而
祀緐其殆起扵異端日熾大道寖微之時
乎士復請曰記斈校者多矣而不反此亦
曰生斯世也而必古制之是不具迂乎曰
吾固知是古之無益而不可以末之間也
千百年間習焉不察以郡縣之制視邦國
以塔廟之議曰庠序以羌胡之教釋聖言
今曰無益而末之間也是孰爲有益乎乃
次第其說勒諸斈官以諗同志相與敷求
墜典搜索遺言期紹昔聞開來哲爲萬里
建長治之策嗚呼其無有聞風而興起者
乎
瀘州社倉養濟院義嫁記
天運無窮物生不已人之性無不同也然
而二氣雜糅強弱異質短脩異數貴賤富
貧異分所貴乎君公師長者位乎两間有
以品節而左右之某自流南裔猩鬼與鄰
誠不自意生返故鄕起臨舊鎮益思所以
布昭土靈加惠遠服修校官增學廪創縣
庠繕誠郭植觀闕念民困於科糴歲以四
萬緡敷二萬斛前官雖嘗市田代輸而行
之僅二年乃以彊事之㒷粥田以佐用度
此事中廢予爲出少府餘財斛增直二千
雖然不惟小惠不可徧也亦恐人心不能
盡同行之久近未可知也又念城内外土
嘗合力創社倉于四隅以時糶糴為榖二
千二百五十斛然而舊没新升之交細人
末作昏暮得糓舂揄無所出緡錢萬有三
千糴米千斛爲倉廥於報恩佛舍之西廡
歲貯田柤七十斛以備消耗一其槩量糶
以元直將以制物低昂也又慮社倉不能
常糶乃與寮吏躬視城南飬濟院而增廣
焉院始創與太府寺承王公大過有序有
室有府有庖戚八千三百斛約其所入可
飽百人弟歲久朘削所飬視昔財半命復
其數選吏覈實增置官田若干畒增飬百
人庶乎老且廢者有養疾且病者有療孤
有幼者可以成人鰥寡者有告也則又慮
死者無所歸也乃稽州之義冡自故相趙
文定公創於眞如寺之西偏旋以地隘不
可更拓李侯寅仲又嘗更創於寺之南而
男女混殽中羊蹂踐過者顙泚乃爲相地
扵使君嵓下山從西北來襟抱環合廣深
各二十文出緡錢三十萬庚之甃石為冗
几無主之喪全而藏之周以圡牆飾以門
術分左右以别男女書年状以待子孫秩
廪給以處守者亦撥田租十有三斛歲儲
其入於常平庫歲掩埋之命鄕之仕者傳
朴李有之司其事規置既成人曰吾侯之
爲是也節縮浮費此四方之邦交之幣献
不有其一錢以臻于是是不可以無紀予
愀然曰是惡足紀也古之為政壯有用老
有歸幼有飬矜寡孤獨有秩瘖聾跛躄断
者侏儒有食其徙也相授死也相葬不幸
而道死也墐之無主後也里胥主之&KR1990;也
蜡氏除之盈天地間生事死送無一民弗
得其所此君公帥長所以師保萬民之職
分也今也不然簿書期會之是務而區區
然爲小惠以說民且社倉歲糶之數視昔
非不廣矣然生聚之蕃舟陸之會是果能
爲低昂乎養濟之數視昔亦倍矣然老癃
殘疾顛連亡告者亦能無所遺乎患墐死
之不廣也爲之行營高燥多其兆域益其
儲峙不知喪無主後行有死人亦止於是
乎孝子慈孫欲自致其誠敬者亦有以處
之乎自聖賢視之直不滿一笑尚足以爲
功乎姑識予恨以俟来者云
鶴山先生大全文集卷之四十五
