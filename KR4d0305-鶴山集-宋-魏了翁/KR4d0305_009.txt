重校鶴山先生大全集九
律詩
次韻瀘帥范郎中(子長)再和所送李季允(&KR0811;)
韻見寄
人老邊關未得歸行違久速只安時令隨天闊風搖
嶺語挾春來草夢池舊壘無華閒睥睨新機有句到
侏離孤衷耿耿無人會只傍天公作巳知
新陽拆地喚春歸生意綿綿重此時青女卷寒還朔
易朱輪駕暖出咸池恩流未滲魚猶涸禁網雖䟽雉
或離撫事傷時無限意馮梅折寄故人知
題牟節叟介壽堂和劉左史(光祖)韻
兒大詩書敵冨強婦供滫㵦養尊章照盤曉日龍爲
炙介壽春風玉作堂禮物皆由天賦分家榮亦使里
生光人生有子不翅足况復孫枝習氣香
次李參政(壁)所和五絶句韻因以爲壽(五首)
竹外臯禽相與和湖邊沙鴈自由飛美人醉踏梅花
月笑領明年春事歸
過眼浮雲齊劒吷會心眞趣付爐尖羲皇弭節前余
路日景方中未迫崦
漠漠煙塵連北道幽幽草樹蔽南山照人明月長無
寐遶遍清風五百間
天地之心萬物靈世間難得是人身面前放過知何
限好與光明做一廵
天如有定開平治寧患無人安子思到出手時須卓
卓逢開口處莫期期
再和前韻荅賦(五首)
羣青海上迎機舞雙鴈天邊避弋飛犖犖此心天與
識滔滔斯世我誰歸
秋到山川自童涸春回草木又勾尖隂機盡處雷居
地月魄生時日在崦
甫田之田(去)驕驕莠大國之郊濯濯山飬且難成摧
則折寧居材與不材閒
別來滿眼簿書塵想像湖邊玉立身文陣時傳騷將
令愁城不倩酒兵廵
一聲鳳咮朝陽裏慰我雞鳴風雨思藐藐大鈞那可
問有才動與厄相期
書遂寧何氏穩興齋
巫峽孤舟嫌太重山陽小艇又偏輕直須裝載停勻
着更要其間銜者平
赴遂寧進士期集即席賦
聘幣嗚騶選實才輦輸使者作行媒般添春意和氊
墨嗺送花風上翠桅世論且然聊爾耳諸君行矣勉
之哉邦人此意母虚辱滿貯香名萬里回
送劉類元(炳)奉對闕庭
&KR0691;兀脩名磊磈匈一嗚冠蜀未酬公十年解瑟無調
瑟百載張弓未弛弓剥啄門邊誰主客畢逋城上孰
雌雄引吭爲作朝陽瑞攜取香名壽迺翁
二月二日遂寧北郊迎冨故事
才過結柳送貧日又見簪花迎冨時誰爲貧驅竟難
逐素爲冨逼豈容辤貧如易去人所欲冨若可求吾
亦爲里俗相傳今巳久謾隨人意看兒嬉
二月十九日席上賦(四首)
野荼䕷發雪堆牆草牡丹開月照梁世眼都隨人毀
譽不知底處是眞香
露漬風揉嬌婀娜煙籠日炙綠鬅鬙風流名字時方
汚亦爲儀容太不矜
昨宵渾不遣花知畚&KR1257;和根帶露移睡裏驪珠醉中
屐想花失在未醒時(數日前小園移茶䕷樹老根深凡以二百人巨舞長轉移犬)
(餘而花自若也故及之)
年光又見一百五春意才餘十二三節物催人渾不
覺謾隨白墮看紅酣
翌日約客有和者再用韻四首
柳梢庭院杏花墻尚記春風繞畫梁二十四番花信
盡只餘簫鼓賣餳香
堆案文書長引睡起來搔首亂鬅鬙眼明嘉卉紛紈
綺竟是脩篁聳棘矜(矜一音巾一如字)
妙處和春莫遣知晚尊隨柳逐花移落花繡地春深
日翠柳蓰空月上時
古來長恨難并四今日相逢所就三花裏賓朋皆臭
味夜凉風月更清酣
昨有禱于社稷及境内山川是夕枕上聞雨
郊宫方社詩攸重川澤山林禮所崇古祀不修牲幣
廢𣑽鐃聲裏紙錢風
中春天氣似朱明翕翕炎威惱亂人一夜簷前天雨
麥曉來仍作本來春
次虞萬州韻送曹簡夫(彦約)守宣城(待闕)
旅力方剛髮未翁不令憂樂與民同卷人間事風塵
表收天下春襟府中江北勤勞誰念德湖南幹事未
論功如今又聽還家去緩急分明要此公
次壁閒韻題懷安道上三州王氏亭(六言二首)
滿壁故人何在倚闌心事誰同蚤徑遊絲罥日亂山
瘦馬行空
老農不留地力萬物取具天公曲曲拗拗夏隴枝枝
葉葉春風
以使事過成都訖事而歸虞萬州(剛簡)成都
尉高表兄拉訪靈泉宰高表兄風雨連明
遂謁朱祭酒祠即事賦(四首)
薝蔔風清醉騎香滿身花影踏斜陽行花盡處山圍
郭又聽松風吹客裳
青燈相對同胞弟白酒交酬異姓兄(先是靈泉兄嘗遣詩抵虞侯有)
(云擬約滄江異姓兄)風雨似知人有約終宵都作對床聲
無事江流到處平無言天運四時新眞僊此意何曾
間直到如今瞪眎人(取瞪眎高士廉意)
天運無窮成變化水流不息作江淮須知瞪處非無
事莫着僊人舊草鞵(取居士屩意)
臨發潼上許侍郎(奕)提刑餞于東山賦詩
留別
人生出處亦何常又到涪江江上鄕山色如逢故人
語松聲仍作去年香紅裳大舶滿清鏡翠㶑白沙明
夕陽未省此懽何日更擬邀明月照昏黃
題潼川賈伯用崇雅閤出入體
寒鄕晚學恨無書亦有藏書不若無謾把詞章作禽
犢或鑽文字等蟲魚新籖三萬幾成肆拄腹五千猶
類厨崇雅主人來索句謾哦七字勸躊躇
約客木犀下有賦
茂樹幽花兀老蒼不隨衆卉入詞場虎頭點點開金
粟(顧虎頭善畫金粟)犀首纍纍佩印章(公孫衍佩五國相印)明月上時
疑白傳清風度處越黃香人才生世元如此不爲無
人不肯芳
八月十四日夜約客月下有賦
秋空和月卷玻瓈清入肝脾觸撥詩元自生來全體
具只緣見處一分虧俗情數日須圓候識者先幾畏
滿時千古詞人誰解道擬將今夕當佳期
即席自和
薌林逗月剪玻瓈要索人閒飲與詩不飲清風嗤我
俗無詩明月怨人虧少陵正念西營日越石方驅北
狄時滿目憂端無處說且將醉口謾期期
八月十五日夜月意偃蹇夜久微明須臾復
晦瞻叔兄有詩因次其韻
長風送月九霄寬無頼浮雲告亦頑夲目無私長委
照不應有礙似偏慳蒼生望治東山隱四海傾風釣
瀨閒潛復雖深终是昭(灼)停觴且待夜深還
翌日對客雨中再和
風雨盲程不少寬告焉藐藐似殷頑苦於風月佳時
競甘向雲霓望處慳天象自從盈裏缺人心正要用
時閒浩然此樂無時極應笑徽之興盡還
贈相士郭灝
載小奚奴長自隨兩牛腰大贈行詩逢人有問輙如
見及我相遭不肯竒每會面時長好好合開口處或
期期道人莫是朱僊術當與余言未及之
李微之(心傳)聞其弟貫之(道傳)西歸以詩迓
之劉左史(光祖)和韻屬余同賦
室中萬象鎮寬閒舒卷風煙入鳳山俯聽候蟲坏戶
去仰看倦鴈絶雲還
只期玉女是用諫肯爲金夫不有躬想見江南兩膚
使天涯顦顇鬢成翁(併謂眞景元也)
行李營營遍八荒麹車炙騎趁春忙莞然獨笑無人
管寒蕙牆東蜀海棠
公卿奏䟽謾琅琅誰刃樓蘭檻鬼章巢燕豫憂江上
北幕烏未到峴之陽
滔滔斯世我誰歸置散投閒分亦宜乾鵲頗驚仁鳥
害堅冰巳向履霜知
曩與劉公同一邦如今背我去堂堂京師尊貴在朝
者爲問誰能踰阿章(王章傳凉師尊貴人在朝者誰能踰仲卿)
元夕卜油溪故事
不隨洛俗占燈影不學荆人問紫姑賣得薪來卜油
去豐年還似去年無
滿目憂端膏火煎聊將膏卜驗新年只祈五色雲瑞
世不願蚩尤旗亘天(以油點水或似五色雲或如絳青旗故云)
和李參政(壁)正旦聞邊報
羽檄連旬月邊塵換歲隂捉衿憂見肘𥙷肉忍剜心
天遠鴻飛急林疎鷰恨深直將歸往地都作殺胡林
(參政送乃姪知閬州詩云莫令歸往地翻作殺胡林果然)
茂叔兄還鄕北郊酌別
動是三年別纔堪十日留蒼頭相與並軟語未能休
祗攪逍遥夢眞成浪泊遊相期各努力歲月鬢邊遒
次王萬里(萬)愁霖
江聲砧杵入層樓預作人閒八月秋虹外挂無窮遠
思鴈聲鳴不斷新愁漢淮赤地不知里巴蜀青天更
上頭蹇我康時分無策只祈一飽暫銷憂
贈術士龔恢乙
龔生來過我極意論先天自得環中趣無言巳十年
題桃源圖
伏勝高堂晝巳出竇公制氏樂猶傳魯生力破秦儀
陋商皓終扶漢鼎顚隱者寧無人禮義武陵獨匪我
山川若將此地爲眞有亂我彝倫六百年
題賈伯用(軾)大龍阡
積薪寢火漢公卿爛額焦頭城郭臣新沔精神開白
日三泉血泪濕初春舊聞撇難須男子誰識先機有
婦人添入開禧忠義傳擬將笄珥易冠巾
次韻李參政(壁)龍鶴山廬
山色醉痕邊溪聲客枕前山溪元自舊人巳别經年
天公冨萬有秋事不曾貧靜閱歲時信動觀天地仁
莫使兒軰覺從渠青紫紛馬前金罷亞鳥外玉奫淪
世事從頭數時機觸眼竒山靈莫留客大夏要人枝
李參政(壁)約至井監偶得三絶
忽聞車馬下天來擁術闐衢撥不開六十七年無此
客竈前老隷亦驚猜
不乘轞轞上公車軋軋肩輿兩僕夫世道險夷隨所
遇車中只是舊時吾
溪邊鵠白蘆花瘦山下鵝黃稻實肥更得天公晴十
日今年穡事庶乎幾
題成都憲江(公亮)公廉勤謹忠信和緩八箴
勤似忉忉廉揭揭謹疑&KR1029;&KR1029;信悾悾佩韋董子柔成
緩專瑟梁丘和近同義利只差絲杪忽功夫端驗始
衷終六箴須把公忠貫公處還歸一字忠
自長寧阡過靈泉兄墓爇黃經從隈支以歸
晨策犯層巔危如峭壁緣溪明人在地路絶馬行天
松倚露雲立稻依霜雨眠不知歲年晚撫事亦悠然
李參政(壁)生日
文章心印老傳家閒弄湖霜拭劒花時事令人添臼
髮只憑書味養靈芽
天馬流行不見痕黃鐘吹籥煦乾坤坎離互處靈根
峙剥復機中碩果存
才記官來早去官行人驚說路艱難行藏用舍何關
我時把尼淵出處看(才記官來三節父老語孔顔用舍公嘗以爲言)
歷盡玄枵十二辰飽看三十六宫春纔噴一霎挂龍
雨又卷雲霓還翠旻
梅豔凌霜帶雪餘鉛華洗盡玉生膚東方千騎推人
去聊折春風寄鴈湖
絶嗤梁夢誤金甌又嘆祁征困木牛只藉人才作元
氣聞公安健百無憂
安宣撫生日(丙二首)
知是皇家幾世仁天開人物作長城元崇雅號濟時
相景略眞成間代英天路旂常鋪績用中原草木識
威名北征西略公餘事應念同胞百萬生
疎戇煩公刮目看肯持䛕語祝加餐千鈞弩上機寧
易百尺竿頭步轉難事遇快時聊復忍民當急處略
須寬掃除荆棘栽梨棗累璧重圭耐歲寒
和楊仲禹送史子修特奏赴吏部注闕
科名寧較後先題嘆老嗟卑世所迷須識是閒天地
似要知立處聖賢齊人情一理塗塗附古道千年印
印泥屬子隨時崇令德䆫前紅日未全西
和除夕前一日南叔兄會楊仲博(約)楊季穆(縡)詩
玄裏探幽識罔冥易中觀象見文明心虚有友皆三
益宇静無時不四并物理玩來成獨笑年華見慣漸
忘驚只餘親友關天分離合鍾情不肯平
人日南山寺約汪憲(杲)
天開三十六宫春又見階&KR1396;七葉新雨足翦來齊麥
壠時和看不斷遊輪記曾英簜爲使客却擁朱轓作
主人客主何常均寄耳繫邊認取本來身
正月九日北山雍熙寺約同官
自從寒陸爽乾坤律吕還宫歲換辰曆紀人正纔九
日斗移天位巳三春銷磨壯士姑隨俗牽引閒心苦
爲人終愧時艱才力短只將民命倚洪鈞
春社日祀事旣畢轎中得三絶
風雨聲中聽李陵起來被服對神明歌鐘才徹車轓
動歸到譙樓恰六更
輾然馮軾受風吹吏皂前驚雨濕衣豈識主人非崛
強一川生意索褰幃
隂霧冥濛慢鼓鼙田坡勃窣誤輪蹄居人閉戶未忺
起太守車前一尺泥
觀南隄
吏報南郊役事休好風吹𬒮到江頭長隄飲水馬非
馬疊石護田牛戴牛(見考工記)處處女筐蠶望歲(𧖟歲見禮記)
村村社鼓麥祈秋守臣不辦康時策只把農夫作巳憂
正月九日川上之遊楊季穆(縡)以詶唱見寄
走筆次韻
雨中未放笑眉開獨守空齋著玉杯觀水功夫隨處
見逝川意思即心來
次韻李參政(壁)見寄(三首)
自失鷗邊約應羞鶴上人竹荒青翼短書遠墨題親
世事方嘗瞻時賢謾飲醇國疑誰爲嗣公子急振振
(時景獻薨未六皇子)
怕放紅樓目浮雲斷復連遠看壷聚&KR1909;近眎室如縣
耿耿自許國悠悠誰訊天天心那可識拄頰看晴川
湖畔三頃&KR1045;釀成聊獨斟積薪傷汲直求舊感遲任
夢裏牛山峻吟邊鴈泊深兩鄕明月夜應照舊登臨
重校鶴山先生大全文集卷之九
