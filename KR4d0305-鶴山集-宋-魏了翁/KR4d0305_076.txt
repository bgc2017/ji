鶴山先生大全集卷之七十七
渠陽集
錫山安國重刊
墓誌銘
有寳章閣提舉冲佑觀張公墓誌銘
始余將漕劍東廣漢張公行使父湖北書
數往返未相善也嘉定十五年冬同在郎
省明年公見上首陳司馬公仁明武之說
申之以進賢退不肖賞功罰有罪詞乎而
氣直予與同列固期之又明年賜對極言
時事曰數年以來方内弗寕山東之地旣
歸而未稟正朔忠義之徒雖附而左衽自
如得之無𥙷祗以示弱而况殘金易酋外
示安靜縱還俘掠議遺行人安知不以怠
我韃之來也實與我使俱至彼能使邊人
獸駭鼠㐲則于我非必有畏慕之誠意弟
甘小佞弗慮後艱一與之盟而嗣有难塞
之請則或從或郤皆足以兆禍海上之盟
厥監未遠也次又言薦舉科目之弊互送
苞苴之弊苛歛虐征賄訟鬻獄剽奪民産
勢所不免請自朝廷之上粛紀綱以示觀
聽申憲度以警貪媮不然天下之患有不
可勝言者䟽入士論浩然歸重予又心降
焉未幾寕考登遐或疑所服公上書宰
相請取法孝宗行三年之喪且曰孝
宗始自踐阼服勤子職凡二十有七年今
皇帝自外邸入継大統未嘗躬一日定
省之勞欲報之德眎孝宗宜有加尋又
以宰執率百官請大母同聽政表至七上
公復以書抵宰相謂英宗以疾仁哲
以幼則母后垂簾聽政有不容巳惟欽
聖出於勉強故務從抑損不避父名不慶
三日不御前後殿僅半載而卒辤焉今吾
君長矣若姑援以爲請此亦中策未幾制
詔公卿百官集議廟制公謂九廟非古今
若升祔先帝則十世之廟昉乎今日于礼
無稽予時聞公建議卓亮明偉又申敬而
願交焉未幾下詔求言公上封事凡五千
言今掇其要著千篇一曰天人之應捷于
影響今自冬徂春雷雪非時積隂久雨西
霅東淮狂悖游興通者客星爲妖太白是
畫正統所係不宜諉之分野二曰人道莫
先乎孝而送死尤爲大事自漢景並緣吏
民釋服之語忍薄其親貽誚千載惟我祖
宗定爲宫中之礼孝宗皇帝朝衣朝冠
皆以大布于昔有光迨寧考以嫡孫承
重光宗雖有疾未嘗不服喪宫中也泊
光宗上賓則權𦦨方張莫有言者去秋禮
寺受成胥吏開端聽擇未嘗以義折衷今
巳不可追咎而尚有當講者蓋再朞而祥
百僚始純服吉慶元末年初議爲得今若
甫經練祭雖朝臣一帶之微亦不復有凶
吉之别則是三年之喪降而為期害理滋
甚况人生執喪干内而羣工之服無異常
日是有父子而無君臣也曩時德壽重華
異宫慮數蹕以煩民也故有五日一朝之
制今莚几在前自可朝朝暮夕而無故習
爲䟽簡臣所甚惑也三曰母后之贒本朝
爲盛今太后力却垂簾之請天下誦之
而聞慶夀前期陛下吉服稱觴播爲詩
什凡以寓頌禱者惟恐不至此世俗之見
而表儀天下者亦爲之乎太后撫時觸
物追念所夭亦豈樂于受此臣窈爲陛
下惜此舉也四曰夫婦人倫王化之基也
陛下斬然在疚大昏之議固未暇問然非
豫講夙定將恐俚說乘間而入竊考累朝
元配始于潛邸惟仁哲襗配于承祧之
後選納自正而昭慈之于元祐臨軒發冊
六禮俻舉尤爲坦明臣之所望于今日者
亦曰嚴取舍而正法度廣詢而叶公議
耳五曰處變之道自匪易惟事實無隱心
迹自明陛下嗣服以來濟王之恩禮自
謂彌縫曲盡矣而不留京師從之外郡不
擇收守混之民居一夫奮呼闔城風靡旋
雖弭患莫副初心謂當此時亟下哀詔痛
自引咎優崇恤典選立嗣子則陛下所
以自處者庶或無憾而造訛騰謗者亦非
所致力矣自始至今率誤於含糊而猶不
是之思臣所以不觧也六曰近世憸佞之
徒凡直言正論率指為好各歸過夫果好
名歸過則其自爲者非也而人君實賴其
忠益若首萌逆億厭惡之心則自今言者
莫不望風是疑此危國之鴆毒也七曰
陛下御極之初凡在名流首被褒顯然而
命召所及不過數人方其未來不加勉趣
迨其既至無所咨訪而况&KR0679;羅未廣遺才
尚多經明行修如柴中行陳孔碩楊簡識
高氣直如陳宓徐僑傳伯成僉論所推招
徠可緩若精于史筆復有如李心傳可惜
一官不俾與聞鉅典他固未易徧舉矧又
有不及知者乎况迓來世俗取人以名節
爲矯激以忠讜爲迂䟽以介潔爲不通以
寬厚爲無用以趣辨爲強敏以拱嘿爲靖
共以迎合爲適時以操切爲任事是以正
士不遇小才見親此識者所憂陛下安
得付之悠悠不以動心乎八曰近世士習
曰異民生益囏弟宅之䴡声伎之美服用
之侈餽遺之珍何來宗戚奄䆠所聞見者
今搢紳士夫殆過之公家之財眎同巳物
而猶未厭也則薦舉獄訟軍投吏役僧寺
道觀冨民巨賈凡可以得賄者無不爲也
至其避譏媒進往往分献厥餘欲基本之
不搖殆郤行而求前也䟽入士大夫傳誦
紙價爲貴予至是知魏公有後矣又目輪
對以其伯父宣公告孝宗語告上當求
暁事之臣不求辦事之臣欲求仗節死義
之臣必求犯顔敢諫之臣語益剴切其論
學術邪正略曰大學之道格物致知誠意
正心脩身齊家治國平天下而其要則曰
自天子逹扵庶人壹是皆以脩身爲本蓋
正心以上皆脩身之事齊家以下則舉而
措之耳無二道也後世乃有謂人主之學
與士大夫不同者吁其諸異乎大學之道
歟子聞其說又知公不特優於論事益斈
問之道固嘗有聞扵其請外也深嗟屢歎
爲詩以送之時諸賢如眞希元丁文伯洪
舜俞皆有詩云何真希元以言語得罪予
亦追官禠職投之靖州明年臺臣指公爲
朋比免所居官予由潭趨靖會公歸自贑
相與欵繹干嶽麓精舍不覺日之旰也止
予宿道林僧舍明日别去自是家居聚友
益求爲巳之學居數歲識益明志益厲士
之道長沙者皆傾心願見焉紹定三年七
月從子榖城令某卒公盡力救藥又爲之
治喪謀嗣遂以傷悼感疾九月甲子屬纊
年五十有七且死謂其子献子曰我死則
葬我于潭之善化縣忠臣鄕霛泉山某岡
墓門之石必屬吾友魏華父銘之旣卒献
子奉遺令以請會予蒙恩西歸道五谿遇
使人于塗乃爲叙姓系爵里俾書而納諸
壙厥九月舟于南郡之汭献子又遺予書
曰吾子之辱貺先君也不肖孤旣奉而鑱
諸石矣今將以十一月即窆匠事既嚴
失今不銘後將噬臍嗚呼公以同志坐累
無愠色無怨言死又屬之銘曰其敢辞公
諱忠恕字行父其先漢綿竹人曾祖咸舉賢
良方正皇任奉議郎僉書劔南西川節度
判官贈太師秦國公祖浚皇任尚書右僕
射少師保信君節度使魏國公贈太師謚
忠献始寓居潭州父杓皇任端明殿學士
通議大夫贈少師妣魯國大夫人臨卭計
氏淳熙八年公以忠獻致仕恩𥙷承奉郎
監臨安府楼店務慶元三年差提領建
康府戸部贍事酒庫所幹辦公事父卒不
行服除差廣南西路轉運司主管文字嘉
泰四年以避親嫌改通判沅州開禧三年
四月主管京西湖北宣撫司機宜文字其
秋權發遣澧州秩滿除籍田令嘉定五年
八月改軍器監丞是月遷太府寺丞六年
四月差權發遣湖州七年擢司農寺丞是
月差權發遣寧國府九年二月差主管建
寕府武夷山冲佑觀十年二月差知鄂川
權荆湖北路轉運司職事尋改除轉運判
官兼知鄂州十二年八月詔赴行在奏事
明年末對除屯田郎宫七月丁母憂十五
年九月除尚書戸部右曹郎中十七年三
月除將作監寳慶元年累請𥙷外七月除
直秘閣知贑州明年春視事两月落職降
两宫罷紹定三年復元官進直宝章閣提
舉建寧府武夷山冲佑觀以疾請老詔特
轉一官致仕元配正氏繼室趙皆贈宜人
獻子從事郎新監嚴州都酒務公始仕臨
安府尹王漑之致莫府時韓侂胄權勢熏
灼有民家女已議昏對而奪之者夫家以
告公獨曰尹歸其父母家尹不能难人巳
覘其爲遠器矣在廣西日使者王公資之
吴公獵黃公瀕帥梱蔡公戡詹公體仁皆
不輕許可者惟深知公以姓名聞上其爲
丞沅守澧率爲民植長利蠲久患在奉常
日大宫鴟吻爲雷雨壞神主移御公因輪
對請廣言路通下情爲湖州治勢家門卒
之暴民者逮復湖學以振士風蠲下戸積
逋凡泉帛纊粟之征爲數甚夥宣城夏旱
公盡瘁禱求至忘寢食請于朝鬻度僧牒
截撥米運以備濟糶且又勸分招糴以責
寬征嚴保伍之法以防姦覦常平使者以
是郡爲得人不更遣官既而朝廷撥賜
米一十萬七千餘石僧牒五十使者欲均
濟而不復糴公慮無以継則核戸口計歲
月庶及春莫使者欲勿勸糴公慮來日尚
賖則請嚴戒諸邑禮諭大室仍發蓋藏所
見旣殊間言乘之轉運使者以聞是以有
冲祐之命朝廷遣常平使者領其郡則所發
之廪固班之諸邑無留藏也湖北一十五
郡而調夫運糧供億㐮漢者九公請出鹽
鈔募民漕安郢之粟則可以少寬民力嘉
定十二年春虜破五關圍信陽蘄黃㐮漢
皆震公請調飛虎軍以壯声勢卒賴其用公
在外服其不忝厥世又如此予嘗評公孜
孜體國以忠献撥煩剸劇似端明爰曁中
身歛華歸實則蓋有志乎宣公義理之斈
而死不待年齎恨泉壌人謂實錄云銘曰
進退語嘿士之大致吾觀于公事主弗貳
言言至計炳炳大誼挫抑彌伸纔壬靡忌
人之方人賤目貴耳吾身親見以詔千禩
鎮江府教授徐君墓誌
婺武義徐君以淳熙六年十一月丙申卒
于鎮江府教授明年十一月甲午葬溪上
原徐家塢又四十有六年其子潤以學正
胡緝所次行實求銘干史臣魏某某辤曰
我生之明年而君卒相去相後若此吾不
敢可潤泣而固請曰潤不天生十年而孤
旣葬之二十有九年潤始克綴一名于進
士藉又十有三年而伯兄淮之予澳始自
上庠賜弟然後鄕之人皆知先君位不稱
德之報然而墓前之石又未有識潤蓋有
待也昔者眉山蘇公與南豐曾公爲輩行
蘇氏之大父待曾公書其碣古之人有以
發敡其先美者固不計夫地世之久近人
之識與不識也則又泣數行下以其曾王
父母王父母四銘以來始余將漕東川潤
爲之屬知潤為最久今又參諸先銘且矜
其請之篤也則不敢曰不可君諱端卿字
于長曾王父惠王父革皆緼德不仕父安邦
早有譽于太學晚從恩仕爲含山尉會昌
丞以宣義即致其事嫓湯氏生四男于君
其次也幼貧厲志于學始事鄕人章公階
又從任公尽言率讀書至玉夜常曰士之
學道貴于自得豈徒以絺章繪句為事舉
紹興二十一年進士監潭州南嶽廟再調
鄂州司戸參軍未上會婦翁胡彦國帥淮
西辟書寫機宜文字胡公移鎮潼川君轉
丞廣安之新明秩滿教授漢州胡公卒君
于是將改秩矣或請少須君曰是家子尚
幼非吾當誰託乃觧官護其輤以歸改教
授邵州丁外艱服除監文思院下界又罹
外艱仕進益落調教援鎮江請于長修學
舍建貢院至捐私帑以助其役其思職首
公大較如此旣舉王及格怱寢疾乃卒得
年五十有四嗚呼是可悲矣夫元配曾氏
樞密院計議官諱之子繼室以胡生六子
男曰淮漣源潜潤漣以後伯父集女適某
人君平生清苦急義不蘄人知事親盡道
事上官以義待下以慈蓋其斈志于自得
恥爲絺繪故造次中理道曾氏早世於奩
中物秋豪無所取胡氏設有田三百餘畒
悉以歸其兄人惟不役志于貨利辤受取
予惟義之權則胷中所存浩然與天地同
體而其耦事涉變有不可奪有不肯爲者
矣惜其所存若是而其年其位僅若是已
平生所著有麟經淵源論十篇漢鑒十篇
覆瓿集二十卷集杜子美詩若于卷藏于
家銘曰義理不競絺繪相沿承虜襲末譁
世取妍篤哉俆君雖誘弗挺雖撓弗奪雖
窮益堅屈信之度寒暑相孀是開厥紹替
替有延
李中父墓誌銘
吾友李中父生而秀晤七歲彊記過人十
三善屬文十六以周官書應聘有声十九
與鄕舉未及仕于春官而大父母卒哭泣
以喪明紹熙四年考君策進士甲科注普
州州學教授遽以喪返中父號于殯廟曰
其自今無望干斯世矣卜宅兆以葬重親
求菽水以養嬗母教養弟妹以冀其成立
如是而巳矣貧無澹儲受徒以自給積歲
累月僅畢所願益得以大肆於斈少所誦
習省記無遺至是温尋而增益之嘗舘于
大邑劉氏因痔痛㣧心膂爲詩曰生道由
来貫古今纖毫不假外推尋只因疾病呻
吟切識得平生弟一心繇是隨事習察精
切明著群經義䟽緒史有氏靡不究研出
則門人居則弟若子從旁代讀氣聽色受
讀巳諷味數十過融液浹洽乃止人有問
焉從容辨對往往有目者所未睹於三礼
尤該暢嘗欲爲周礼傳而未及晚尤遽扵
易以周程子書參諸邵子之說每謂太極
太衍相為表裏羲易周經相爲體用彖繁
多𫐠先天心法而人罕知之欲必之于書
亦未及為之而精體嘿識固巳月異歲殊
嘗曰朝聞道夕死可矣世方馳騁乎俗學
而不聞大道雖廑勞没齒知其無以死也
疾病語不及私帷曰君子曰終小人曰死
吾今日其庶幾乎吟誦累日以及于絶鳴
呼非嘗從事于斯而實有得也安知道爲
何物死爲何事何如其可終也使假之季
益加微治之功所造當不止是國朝以斈
校育才以科舉取士濟時詒後亦云盛矣
然而名公詎儒有不必皆自科舉而繇學
校進者鮮其敝務以科臼組綴之又靡爛
士氣揣摩迎合之說瑑喪心術以位天地
育萬物之身顧為小小得失隂驅潜誘以
没其身曾不暇及觀内索以事其所當事
是故有能以言行淑身垂世者非蚤自拔
俗則晚而有聞以中父之才之敏雖不可以
淺近量使以方盛之年挾其所長與等軰
角名場利區何鄕荆克是則中父尔矣遭
家多难不幸有左卜之厄不惟動心忍性
觸慮增知乃以是葆先襲明觀身於艮觀
心于復若將此悠然獨得於義理之奥然
則士之斈果在此而不在彼邪尤審于去
就之分束脩之問日至不苟扵受余弟文
翁旣冠願從之遊會劉文節公守眉亦
除舘待之中父必以復先爲從違太府
卿張東父子震從子與虞仲易剛簡謀致
中父幣誠而詞共居數月卒以道遠辞前
後郡守以禮疆起之張義立方尤卷卷焉
率謝不敢往不得巳間造而遄返余前後
家居乃幸肯臨相與比席誦書章分句析
諸生環侍而聽各足其分族昆天祐字德
先安貧樂道與中父爲久敬交中父名齋
以喜告德先為之銘文翁事中父尤謹飲
食卧起扶相必親盖近世事師者鮮能及
之後又爲經理喪事合同志&KR0608;其葬先事
走人至靖求余銘以識諸墓吾友郭方叔
黃中亦以書來曰自李先生卒吾無所於
聞盍速銘之有以慰國人弟子之恩按李
氏係出唐宗室太子議郎仁濟從禧宗西
幸九世祖暉五代時為臨卭錢監徙大邑
令因家于卭曾祖寔不仕祖名孫以淳熙
賜高季爵封修&KR1348;郎考諱丙仲妣吳氏費
氏中父諱坤臣取同鄕蒲氏生子男四人
日章能讀父書契行秀行全行皆以後諸
父女一人適士人劉損之中父卒以嘉定
十四年十二月年五十有四葬以寳慶
三年月墓在縣鄕山銘曰
形容甚臞其中孔腴生世云孤其施孔遐
匪顧匪盱其書滿家匪室匪廬其居廣居
升沈荣枯晦明盈虚有物有吾果孰在乎
知江原縣兼權通判成州馬君墓誌
嘉定十一年春女真敗盟掠西和襲天水
奪散關披皂郊蜀人震恐制置使倉皇乘
邊晉人馬君範時知江原縣受徼權通判
成州經理餽餉至沔列七便宜至成數有論
建如言忠義軍廪給不周統御無法必為
乱虜所驅丁壯皆五路遺民設俘獲之則
資給遣還以繋其南望之志時忠義軍統
領張釣復湫地堡君言宜增戍守以爲進
取之基虜之渠率號三府相公者爲我軍
所膊君清乘虜氣索鼓行進襲且虜忿於
敗釁於怒其勢必深入虜法嚴酷失主將
則部曲連坐其勢必致命于我我以乍勝
之餘將驕卒惰夫以驕將墮卒而當怒冠
吾甚懼焉師不聽君又申述餉道利病會
緫餉者與制司矛盾君引疾求去會忠義
軍迫扵散遣之今倒戈内向虜因之大入
西和成州及河池將利大潭皆莽爲盜藪
君之言皆信而帥無所歸咎則以避事劾
公詔送岳州居住後二年詔自便先是岳
州通判吕橚屬君代箋紀凡二年比去以
楮劵百千饋謝公受之不疑尋乃&KR1486;知入
經緫制錢曆爲嫁禍之媒郎以返于府人
代吕者發其事部刺史以聞於是吕鐫一
秩君再徙全州該登極恩量移常德府宝
慶元年之正月也二年八月以疾終于寓
舍享年六十有六方君之迁岳也予與工
部尚書楊叔禹汝明兵部侍郎杜忠可孝
嚴同自丞相予言大將擁兵而遯未嘗見
之罰也而獨責守貳之不能死守守二固
無辤于罸然在朝廷不無吐剛茹柔之嫌
其後徙全又言吕橚之饋益禦人于貨之
頑而馬則受禦也况知其爲禦旣速巳之
丞相皆是其言一以自便一以量移然而
棲遲武陵終以喪返是可哀也孤巽之將
葬以其母之命狀君行走靖竭墓道之銘
予不敢辞君字噐之系出趙城世居晉之
臨汾曾祖周祖彦皇通直郎紹㒷三十一
年君之父士寧侍通直守商洛君以七月
生于郡齋其冬遇王師吊伐通直起義内
應因舉族南來居巴之化城君少而莊靖
長從師志尚不群淳熙十六年舉于鄕于
類省試明年入對大廷未唱名二親相継
淪謝公執喪葬祭如礼服除廬墓不出或
問之曰三釡之養弗及而徒爲畜妻子計
非始圖也鄕黨朋友強起之調漢州什邡
縣主簿謹勾稽新官舍除學館群邦之俊
秀而課試之再調監成都府犀浦鎮稅乎
訟牒戢姦胥通商旅寬征歛歲比登而民
富乃葺鄕校殿屋斎廬一新且益粟以養
士又以餘財營𪠘甃道秩滿授遂寧府學
教授寓居成都會吴曦以蜀叛君慷慨憤
激謁制置使及諸寓公請討之謂曦自狂
逆而官吏軍民固未嘗叛也議始定而㬢
戮詔遣刑部侍郎吳公獵諭蜀以其事上
之朝未報又辟重應府新津縣令縣宰久
虚逋負積至十餘萬緍君謂此由字民之
意未孚乃悉意獄訟誠求而審克民自以
不冤君察人情旣孚則令可行爰始考會
財計多有産去稅存重科覆納之患乃屬
縣民定其強弱之等以制賦役民始譁然
君語之曰人莫公于心苟隱諸心而安則
公論所同也於是交舉迭承高下畢陳貧
弱者蠲除至三千餘緡以均諸得産而未
承者其中人家則鄕之有德齒者自為推
排不經吏手自是民當輸賦往往鼓吹導
從以來積貧既賞公私兼𥙿宣撫司改辟
榮州教授秩滿尋辟知重慶府江原縣居
民不戒于火延燬百家君念散財發粟亦
姑逭目前欲振業之而帑無餘財俸賜亦
緣手盡乃以元𥙷授文書質于富民得錢
則使民各狀其業視費之高下自二十千
至百千貸爲本錢期以半年責償小民勸
呼感泣未幾民廬皆復其舊君又取所貸
緡揭諸方盡蠲之民大過望象而詞之君
先世以流寓西南不殖産業自奉簡約而
勇于濟人樂乎晦人予過李公李章壁及
吴公德夫每見二公置公坐隅以備訂問
益君商洛故家博聞多識蔚有典刑而一
跌不振以殞厥身惜哉葬以紹定四年十
月墓在王望山坎岡君取袁氏生二
子長伯午嘗與嘉定九年鄕舉前君八年
卒次巽之銘曰
汾晉之英商洛之靈巴山于營岷嶓于征
三黜于荆大命卒傾江流自岷逹于荆衡
神其來寧故山之京
鶴山先生大全文集卷之七十七
