鶴山先生大全集卷之三十七
朝京集
錫山安國重刊
書
李眉州(壬辰)
韃寇漸定而諸臺裴徊不進利州一帶巳
營葺屋廬墾闢圡地梁洋之間諸將亦肯
向前若諸臺駐利則舊疆漸可歸流民有
所系屬大明賞罰别慝癉惡剹叛捕亡何
爲不可顧悠悠果山下怯誨盜殆莫可撓
黃卿獲潼川盗四十八人便可即誅乃觧
赴制司雖云把穩實以滋變或者猶議使
府巳獲姦細具有贓證乃託之鞫勘明示
姑息臨卭亦獲大邑所捕逋宼數人乃不
就戮執而歸之成都帥司内郡皆爾潰徒
何憚而不橫行也
黃制置(伯固王辰)
載惟吾蜀之敝肇自開禧之棄四郡嘉定
以来經理未竟虜復大入分閫者或两三
月或三二年而去關隘疎魯舊來備禦去
處未暇尽修而損之又損以養成單閼之
變故自比歲壊政敗局之說每行於公私
文書信乎其若此也然藥之活之則未有
他策是以昔之受大寄膺重任者惟有開
誠心布公道集衆思廣忠益不以遜逆廢
是非不以喜怒用賞罰功不以䟽遠廢罪
不以昵比揜此意不競證局之懷相尋無
窮某官秉德康寧宅心寬綽况十年使蜀
閱理既多凢今儳言皆所素講諒惟聞命
引道旗志號令必已洒然更新邈兹遠服
特未及聞之僞帥武仙雖日散亡之餘然
當韃則不足鄕我則尚可安康邊面而付
之吴桂未保何如陳昱粗強人意近乃聞
麾下有潰者豈御下稍嚴未可施之目前
邪近事則未盡知若前一年秋冬漢沔間
亦賴其力也田冐能保武階於羣州潰裂
之衝邇來鞫治之詞乃若度其所爲此不
可曉亦嘗爲季丈言之而見荅之詞未甚
明暢前一年冬夛事之時人才短長大略
可見古人觀過使過之說若試以是思之
尚有遺才可用也
江陵别安撫(之傑)
俗流世壞士大夫以官爲市與民爲仇少
之時有言人之簠簋不飾者輙咎其誣人
迨稍涉世疑信參半今則信其有是人也
不知某斈力日銷不足以克其性資之薄
邪抑世變之滋可憂也古者自君上至公
卿大夫侯伯牧長咸有師保之義焉今使
民日趨於邪辟以䧟扵盗賊寘之殺戮者
則師保者實誨之某學不適時分與世絶
久矣便蕃三命起之於久間習嬾之餘属
時多艱救遇不瞻蜀边知目前所聞似無
他慮然藩籬元未復將習於貪妬守利扵
逋亡軍樂扵潰散則猶如故也吏狃於誅
求士狀扵躁競民困於物貴猶如故也然
則天下事盖未可知人謂金亡韃和可以
少紓亦未知高明以爲如何
程運使(遇孫甲午)
如熱事者在今寡儔嘗欲一拜下風因循
不果則起家爲吏益遠聲華矣聖學不講
士棄其德性之知以怵於見聞之陋其酣
身於利禄者固無足言也稍知自好者亦
以纂詞緝句爲學問之極功俗流世敗莫
知正救乃至養痾枕席卧制四海舉朝薦
紳之士奔走後先莫或以為非今天去積
年之疾是治乱安危之幾也或爲地節之
親政或爲天寶之踵乱皆未可知也而朝
會無白首大儒可備顧問則天下事誠未
可知也某才譾知薄誤叨閫寄屬時多故
爲力孔艱向來渠陽七年亦粗有讀書工
夫嘗欲以古今典礼名物之變緝爲一書
或有𥙷於世教今一行吏此事盡廢少須
亦欲乞身以去卒酬此願惟是未知見日
臨紙悄然
鄭丞相(甲午)
某比者伏覩顯號揚庭正人宅揆嘗修尺
者亟控賀忱伏計登徹某此月二十九日
伏凖十一月十九日堂帖偶蒙誤東進職
錫鞶董惟奮身寒微致位嚴近自貽不靖
投卑蠻荆旣獲生还誓言報效今以西清
候對東蜀作藩起之&KR1255;戾之餘已劇僥踰
之懼而器名驟假爵服優加矧惟他節親
政之初天正履長之始命令之播聽贍所
關猥蔇表臣式商大賚念非大丞相柩使
國公錄善棄瑕納汙藏垢委曲敷奏動悟
帝心藐兹妄庸疇以有此已具奏櫝控辤
恩命併具公狀上諸尚書敢復吉圭手狀
盡控衷曲拱伺報可之命庶得以少安厥
位迯負乘之譏則區區之愚分也蜀去天
日萬里罕所知聞聖化更新人才彙進戢
進戢貪獎善聞者興起不圖餘日獲暏明
時更願行之以和平守之以攸久謹終如
始不替有加母安於小成毋狃於姑息毋
摇於係累則宗社靈長之福也夬之彖曰
剛長乃終其九五曰莧陸夬夬中行無咎
惟大丞相深思而篤行之某受知之素無
以致其靖獻之私不斍縷布
鄭丞相(甲午)
某巳粛吏凾敬為明時致登庸正人之賀
寒暄彜問兹不瀆陳竊惟瀘介渝𤏡之間
自爲一隅於中都近事咸罔聞知今春便
從置郵奉立相制書奉戢貪御筆奉改元
詔令始知親事法宫大明黜陟忠良胥勤
幽枉畢伸以靜默者十年而發舒扵一日
日雷行電瞬句茁萌逹蓋有日侍左右而
不及盡知者此自昔英主之所罕見也者
不圖餘齒親逄盛際矧又王靈下燭商賚
優加舜閣增華漢金寓寵銜戢恩遇莫知
所以報稱忽又從邸報伏睹求言之詔蜀
置自近歲多故習成臯緩若須被受將有
後時之悔散共德意亟貢封函尚慮聖化
更新不欲循襲謬例繳呈錄本乃以鄙見
即封章之詞節成短啓似亦可當錄本非
敢爲世問虚美不情之言以自䟽於門牆
也仰惟鈞慈幸察其有封章啓事之未盡
言者願終言之主上天姿絶人無庸過
慮而了翁妄謂古人格君事業全在觀摩
䴡習益左右前後出入起居無非學也賈
生所謂習與知長故切而不媿化與心成
放中道若性大抵教扵未濫禁扵未發熏
陶漸潰非一朝夕之功耳用能愈治愈明
愈得愈驚雖以九十之武士功成治盛召
公猶有一簣之戒後世之君非無天資之
資美血氣之勇一旦發扵憤悱如漢武宣
如唐憲武赫然剛断立底成績然而正本
澂原之道未能深厚終有作輟滿除之憂
况後世宫庭規模與正人端士邈不相接
凢羣臣面陳口禀囊封匭奏規模拂之意
少稱譽之詞多人主習聞其說飬成驕矜多
肆易足於是乘其偏而入者何所不有故
二十年間未見有數十年久安長治而不
變者蓋其來久矣大丞相當軸未幾宏綱
大義章明較著固巳一掃近世見聞之陋
更惟立心強志以千載自期而始衷終焉
母避嫌而退託也毋遠怨而姑息也毋猒
煩而自畫也毋易盈而靡竟也斯不勝海
内善類之望此外貪吏之未盡革友以不
受苞苴爲利蜀師今職授任事多牽制餉
所以楮輕物貴立見狼狽此等瑣屑尚嗣
陳之
陳參政(甲午)
某以蠲吏函敬致賀悃寒暄彛問不復重
陳某寓治三瀘僻在渝𤏡之間扵中朝近
事咸罔聞知今春始從置郵獲睹詔令之
下赫然有厲精求治之意明良之會千載
一時不圖餘生獲逢盛際矧又進職錫帶
獎飾孤遠省循涯分未省報称會聞御筆
求言念厚恩未報寧可默塞自同衆人以
上囊封少陳愚悃不敢復效異時錄本繳
納乃以封章之詞節成短啓似亦可以當
錄本非若世俗虚美無益之詞也伏惟鈞
慈幸察蜀地無他聞惟始也聞金讎之旣
滅而喜今也聞和好之不可恃而憂近得
臾制帥書雖亦盛陳平蔡之功如云函守
緒之骨俘阿骨打之寶係天剛之頸其詞
甚偉而其末尚云我情固當防而羈縻之
策不可廢故彊固當復而進取之謀未可
急大抵今日之論雖當事任者亦未能自
必勝負必俟兵刃既接而後見耳人陵朝
亯之使諒亦少須道路清夷狄情可信而
後遣趙敏若同年專閫以來物望甚愜相
公居中之助實多第破碎山河亦費整治
置司漢中非地而分職太煩亦欠剸屬之
意高明以為如何
蔣大著(重珍甲午)
比睹邸報竊審親政之初起家策府歴時
未久又聞擢左著庭兼華經殿难進之節
士林所推比又傳巳闖修門進退之義適
中合宜是爲得之特未知目前事體又何
如大扺後世之治有難言者人主不自親
正人聞正言見正行習與知長化與心成
處作久遠工夫人臣不過隨世就事藉令
杜富韓范文吕司馬諸大老出來亦只作得
三數年遠者亦不過七八年本原不深必
有滿除之憂一伊尹也事成湯則格于皇天
而事太甲則格于上帝僅與扈陟諸臣等
耳况秦漢以後規摹抑又难言宫庭之中
與正人莊士邈不相接間見羣臣則又多
称譽䛕說之詞人主習聞其說飬成驕慢
夛肆易足故二千年間未見有數十年久
安長治始終如一者間有發憤悱赫然刚
断之君亦不過本於資質之美行以血氣
之勇非有志以基之有學以養之况退而
寒之者衆則事業安能不與血氣俱爲盛
衰也元祐自四五年後建中靖國自七八
月後嘉定自十一月後寶慶自八月後事
體頓異此真所謂可立而待者某目前甚
憂之高明以為如何游景仁弘毅堂乃因
某見其後生時好尚稍偏欲勉以遠者大
者渠本用大心堂後来量取弘毅二字
焉作一銘久之渠方求眞丈作記只行得
此二字作聖之功也今門下更欲扵此二
字外添明心二字不巳贅乎吾儒只說正
心養心不說明心故於離不言心而於坎
言心若良貴精玩而有得焉則知此味之
雋永矣
眞侍郎
清原字不容作篆盖篆文原無水旁記得
朱婺原復之嘗以縣額見委誤爲書水
旁既而悔之為改作偕字後來不知換否
李舍人(性傳)
浮光借牧之事太涉容易此處正當衝要
若放令韃騎南牧則廬信黃蘄最切莫不
有飲江之慮矣使全趙守淮東西使大趙
制閫于黃又命重臣帥江東爲慮可以略
見度曾參未必便出其悠悠則漕寄亦
不輕也黃帥易之甚善始也用田冐鞫和
彦威皆能救前政之失人心躍快而冐終
於冐威亦不威敏若才領事便當強韃三
道並進一入河池一田七方一擣石䁀原
幸而連捷邇來两旬又無所聞盖瀘僻在
一方知聞獨後耳丁文伯来音甚速或謂
此時巳在梁山盖巳過䕫門是的却未得
出陸後近音耳幸而胃漲泝峽以趨朝廷
之命使未曾入蜀者必不肯便來試事未
有所付也此聞御筆付敏若有控扼關河
羈縻秦鞏等語又相君有書大抵有乘機
拓境之意却恐自今愈多事矣
丁制副(黼甲午)
竊惟今日事勢飬䛕習欺盖非一日開禧
以来大言誇詡恣行不養義者謂之才吏
至誠懇惻愛養根本者謂之生儒嘉定以
來縱貪剥之吏俟其盈則持而奪之為害
滋甚於前其勢必以掩遏蔽蒙全身固位
爲事實勝實負實利實害上不及知鄭桂
不足責也而後來者亦深以張皇邊事爲
諱無其事而張皇者固不可也有之亦不
可言不惟當時不可言後來亦不可言比
所過州有言今年三四月虜分道大入幸
而曹賀諸人駈之者乃云無許多事某皆
知之竊窺其意似謂二年間渠巳經理有
緒可保無虞又斍其詞氣方欲以此策勛
深恐自今蜀中有請或爲所礙斯亦所關
不細也黃帥之罷牛李表裏之力而黃亦
自取之方其拔田冐於彭門鞫和彦威於
崇慶皆出扵人心不平之久公論稱快旣
乃聞徙冐而不威賞罰之大者既尔餘事
推見今大卿以正學直道自東眷知攜持
令名填撫全蜀雖號元戎之貳實操人才
之權黜貪獎廉旌直遠謟揚善癉惡簡能
汰庸蜀之人士於是有望焉李微之居莫
府為助已多度賓客必有偕行者更惟博
訪而精擇焉得漢中書上以手書付趙制
帥俾之羈縻秦鞏想巳見之别紙錄呈成
大卿亦有破受否制司會到㐮陽和議併
錄呈以儒未見其詞雖若倨肆而所謂不
當取韃人所爭者亦未為不是也惟是朝
士近書報及韃人借浮光放牧事大卿聞
之否光豈可借正廬信蘄黃之衝史帥未
禀命以前巳一面許之朝廷不得巳從之
淮西全帥不可則至割光隷京西以徇其
意正恐天下多事或自此始忽又見高表
兄瞻叔際江東漕未曉此意曾叄預悠悠
未出此一面甚重大趙在黃岡置司意者
朝廷固亦以先信爲慮泛觀目前事體千
歧萬轍未有止跋所幸親政以来善惡粗
明然終斍具文飾美避嫌畏讓之意多或
如靖國半年而變嘉定不及一年皆未可
知也
吳舍人(永)
所繳梁李詞頭陳誼甚偉置中又報再繳
此所謂莧陸夫夫仰嘆盛舉然目前尚存
同類而未經拈出者古人貴於剛長乃終
更惟念之某近嘗遺友朋元書祐自四五
年後建中靖國自七八月後嘉定自十一
月後寶慶自八月後事體頓異此又時賢
之所當鑒也
回牟緫幹(子才)
偏旁從才止有存在二字如字等類皆
才也哉在皆取才而存字轉注續作說以
承委諭此非甚难第夢卜等事關涉最大
今人物之要格事事要知而形體内事最
是切近乃茫不知其故意謂存容當思其
說以見問乃不措一詞故未敢便荅更伺
憤悱之餘却將商略也
曾參政
中道拜䟽逆遏端兵薦紳流傳為明時盛
事恨未獲拜觀諫藳而近日所聞又若和
戰並行者遠方不知事體之詳第深隱憂
直俟至荆鄂江黃以去方知議論之的然
其大略則有可言者盖自三十四年間上
下相徇以大言誇詡爲能以至誠貇惻爲
頓開禧諸臣盛陳備禦自詭克復訖扵失
軍亡將城邑丘墟嘉定宝慶以來此敝猶
如一日張小勝而匿大衂矜虛美而蹈實
害蔽蒙架漏紿取官職其幸焉則灾不及
其身如陳鄭諸公不幸而受其敗則終以
爲同巳也不深咎之若此風未殄憂未歇
也高明以爲如何
吴知縣
端平改元有庇盖所謂平者君子在内小
人在外便是平如賓客坐扵堂上吏卒奔
走堂下耶平也今恐吏卒懷不平之心呼
而與之共坐則不平莫大焉况堂上之客
一一精當則彼未嘗不平乘舟亦然
鄭左相(乙未)
數日間道路籍籍皆謂韃虜巳闖蜀邊有
數百騎巡綽後來者未可知又謂虜在唐
鄧但隨棗又謂淮西搉場客人爲韃所誘
略又謂蔡息之人怨本朝旣深將有必報
之意又疑克敵軍招來不盡恐有遺患連
日俟候取禀不獲詹望嘗以白于右相及
三執政若未盡知其果不知邪中外皇皇
莫知爲計淮西楊帥申者深以王旻誘叛
為疑若謂楊帥自貽厥咎則亦有說然以
某愚見終是王孟諸人素出㐮淮之門不
爲淮西用久矣今當契勘此數人誘叛虚
實别議黜陟若便以今日招安之功厚賞
以報之萬一誘叛是實而反蒙顥賞則朝
廷失政刑矣自今誘叛者源源未巳何以
待之
上两丞相乞以隂雨禜祭國門(乙未)
古者禱禳之典于郊于宫于方于社若久
雨則有禜祭國門之礼至後世乃舍所當
事而奔走扵浮屠老子之宫習熟見聞恬
不爲怪某每見前輩在州郡問猶舉行方
社禜門之礼而堂堂天朝乃不是之行今
隂雨為沴害于粢盛某妄意以爲于郊于
宫事大體重莫若先行禱社禜門之礼則
諏經訂律允謂合宜今来除社禱自照太
常寺常貳差官行事外其禜門之禮今檢
閱通典錄本在前如蒙敷奏施行不勝幸
甚
寕國趙書記(時頌丙申)
西山所書廉仁公勤說可以想見其謹獨
畏知功夫今安得斯人邪跋語足以翊詁
訓而覺世迷本無可議第熟觀来書春谷
之諭方謂春貫四時仁包四端云云今乃
仁以字興廉公勤三字等而爲四此已是
綱領上有病且斷之曰廉則不受欺仁則
不忍欺公與勤則無任欺無敢欺據集愚
見識得仁字分曉則廉公勤在其中安有
仁人而不廉不公不勤者乎况如來教四
欺字上一言如受如忍之類皆未甚精密
更惟思之
吳提幹
高文略涉獵一過大抵粹正而時有逸氣
平實而脫去俗韻甚不易得若更以六經
義理涵貫其間又以贒聖書法自律則法
嚴而味厚矣
吴侍郎(潜丙申)
大抵起家爲郡出處本無難議只有過關
二節爲人所側目初辤且平過正欲於再
辞言疾病之餘不能入且其詞雖似易碍
然言之亦有道理而或謂再辤便及過關
恐傷扵早須三牘後言之若遵來諭則入
見而無所陳此說最好苐未見前輩的例
恐久不見君而徒手以入似欠缺如韓公
之不與聞邊事此是二府奏事韓公不肯
與却非全無奏事耳今欲力辞守郡侯必
不可然後乞免過缺又不可則作一短劄
但言臣本任三两事仍及不敢與聞時事
之意不知可否
鶴山先生大全文集卷之三拾七
