滹南遺老集卷之十三
滹南王若虚從之
史記辨惑(五)
文勢不相承接辨
吕不韋使華陽夫人姊說夫人曰以色事人者色衰而
爱弛今夫人事太子甚爱而無子不以此時早自結
于諸子中賢孝者舉立以爲嫡子子之夫在則重尊
夫百歲之後所子者爲王終不失勢此所謂一言而
而萬世之利也中間文勢蹉跌不相承接
范睢至秦秦王使舍食草具待命歲餘當是時昭王巳
立十六年歲餘下接不得當是時字樂毅使于燕昭
王以為亞卿久之當是時齊涽王彊陳平長可娶妻
富人莫肯與者貧者平亦恥之久之戶牗富人有張
負女孫五嫁而夫輙死平欲得之李廣嘗有罪常斬
贖為庶人頃之家居數歲皆同病也
范增勸項梁立楚後梁乃求楚懷王孫心民間為人牧
羊立以為楚懷王文不相接不若云時懷王孫心民
間為人牧羊梁求得之為順也
留侯世家末云子房始所見下邳圯上老父與太公書
者後十三年從高帝過濟北果見榖城山下黃石取
而葆祠之文勢不接不若云始下邳老父所言黃石
後十三年從高帝過濟北果見于榖城山下
蕭相國世家客說相國曰君胡不多買田地賤貫貸以
自汚上心乃安不相承接
淮隂侯傳云其勢非置之死地使人人自為戰今予之
生地皆走寕尚可得而用之乎不相承接甚矣
汲黯傳云匃奴渾邪王来降至京師賈人與市者坐當
死者五百餘人黯曰夫匃奴攻當路塞絶和親中國
興兵誅之死傷者不可勝計而費以巨萬百數臣愚
以為陛下得胡人皆以為奴婢以賜從軍死事者家
所鹵獲因予之以謝天下之苦塞百姓之心今縦不
能渾邪率數萬之衆來降虚府庫賞賜發良民侍養
譬若奉驕子愚民安知市買長安中物而文吏繩以
為闌出財物于邊關乎陛下縱不能得匃奴之資以
謝天下又以微文殺無知者五百餘人是所謂庇其
葉而傷其枝者也剰今縱不能一句不唯語意重叠
而其畛畦亦不通也
滹南遺老集卷十三
