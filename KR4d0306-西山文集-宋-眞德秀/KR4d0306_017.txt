西山先生真文忠公文集卷第十七
對越乙藁
舉刺
申南安知縣梁三聘劄
證對某去歲蒙恩再守泉州是時巳聞本郡年
来民窮財匱大非昔比意謂此詩未知節用之
方而巳曩自江東移守之時郡計亦自甚匱多
方撙節甫及年歲遂可支吾今者不過力守前
規必無不可及到官數月推尋㒹未乃知昔年
之患在枝葉而今日之病在根本夫一郡有一
郡之財賦一歲有一歲之財賦量入爲出豈不
可爲而今之泉州乃真不可爲者蓋由根本戕
伐之幾盡生意蕭索而無餘故雖極意撙節而
未能救也拫本之壊其事多端某不敢悉以瀆
朝聽姑舉豫借一事言之蓋自十數年来諸邑
令宰多非其人産錢失䧟而不知考覈版籍散
亂而不知整頓鈔書積壓而未嘗勾銷姦吏豪
民相爲欺隠於是常賦之入大虧而預借之弊
始出二三大縣大抵皆然而南安尤甚緣其中
間屡不得人或以他官攝事故其積弊日以寢
深而通直郎梁三聘適承其後儻其人稍有材
力到官之後於前三者用力整頓亦不至弊壊
若是之極而因循廢放遂以預借爲當然紹定
四年巳借至今年而五年巳借至来年矣自某
之来不得不行禁止而三聘乃謂預借者縣之
所仰以送州者也州旣我禁矣使我何所從出
於是自今年正月至于五月一錢不復上州某
旣爲黥竄縣吏之尤姦蠹者數人以其家貲代
版帳一月而自餘月分仍前不輸截日終拖下
版帳錢上供銀錢大禮錢共一萬五千貫有竒
本州即目困於宗子之廩給無所擘劃而又湏
爲人戸理豁預借錢爲本縣代出上供大禮銀
錢又將何所措辦某夷攷其人本無貪暴之行
深欲保全之每諭以振刷精神興起廢壊而其
材力終不可強漢人有換縣而治者亦欲倣而
行之又適無可換之人不免委惠安簿吳子良
往助其鉤考而事權不專猝未見效顧念南安
爲泉壯邑獄訟財賦倍於他縣三聘在官非惟
財賦不辦獄訟亦多不理又其到任甫一考有
半来日尚長深恐邑事日甚一日至於不可扶
持而後已三聘亦自揆其材不足以振起彫弊
數欲自爲去就用敢冐昧申陳伏望朝廷特
賜敷奏亟降指揮令三聘赴部别行注授而選
捧賢能之宰整頓此邑磨以歲月庶幾&KR1171;還舊
觀乞賜指揮施行申聞事
小貼子某聞下任巳自差人亦非材士偏郡
守臣不敢輟易申辟竊見奉議郎新除南劒
州尤溪縣徐&KR0951;卿材識不凡疆毅有立欲乞
堂差改知南安縣事則本邑庶有興起之望
其巳差下人乞送部别行注授伏候指揮(十月)
(十日奉聖旨依梁三聘與祠禄徐&KR0951;卿差知泉州南安縣填見闕)
奏伸雪葉莫誣枉乞加錄用狀
臣恭覩皇帝陛下躬親大政以來𨳩衆正杜
群枉進君子退小人積年蒙蔽之餘一旦豁然
天日澄霽至於疎遠小臣行治有聞者多預召
擢誣枉斥廢者亦被洗湔公道昭明衆志用勸
今有人焉嘗捐軀命委家族為一方翦除兇叛
而扼於䜛口困躓弗伸者殆將十年其事實關
冷臣臣而不言誰當言者臣嘉定之末竢辠湖
相所部武岡軍守臣司馬遵不善撫循致激戎
伍之變臣以本軍簽書判官&KR0550;公事葉莫寬和
得衆委以攝郡密授方略俾爲之圖莫能外示
函容而隂設規畫不數旬間誅斬兇渠闔郡底
定臣即奏于朝蒙恩特進三秩就陞通判以
獎其忠勞既又改倅江陵欲付以事任而司馬
遵者閒廢頗久志圖復用撰造誣罔之辭以欺
言路言者適其鄉曲不暇審詳遽行彈奏削秩
免官其後辟倅汀州又以效免今按其所論大
要有三曰脅長吏而奪之印也曰諭賊黨以逐
郡守也曰掩諸卒禽賊之功以爲巳有也臣身
與其事謹爲條析而辨明之司馬遵當叛卒嚻
譁之初皇恐失措以疾爲辭牒送印記又以手
帖懇囑叮嚀郡之官僚亦合辭致請時事變叵
測人情憂危莫不獲巳出任撫定之責而數申
諸司求免攝郡(臣)爲檄永州通判魏泌前往究
實欲以代之泌至武岡而永守適以論罷有旨
令交與次官泌旣亟歸零陵(臣)遂復以付莫迄
能顯立功效不負委令然其本心蓋求免而不
獲非欲攝以規利也文移具在一一可覆而謂
莫迫而奪之印可乎其誣一也(臣)旣劾遵于
朝又慮其久留竢命萬一不測或生他虞則賊
之兇𦦨又將愈熾一境生靈皆有魚肉之憂不
獲巳令遵先次離任而嚴督廵尉護出數程戒
諭卒徒母得凌犯遵於枕蛟藉虎之時得自拔
以去盡室獲全莫之保護不爲無力而謂諭賊
黨以逐之可乎其誣二也臣聞變之後與莫書
問往来輙爲隠語使用以賊攻賊之策時諸營
千餘人悉巳從賊而莫能於中擇可仗者數人
出臣所下賞㮄文帖密以示之諭以禍福結以
恩信然後陳喜李成等踴躍效命非莫發縱指
示雖百陳喜安能成功其間當賞之人皆莫保
明申上未幾命下𥙷承信校尉者四人莫於諸
卒亦無負矣而謂掩其功以爲巳有可乎其誣
三也方是時叛卒恣横求得欲從諸郡之兵爭
相慕傚有瞋目語難之態而邵州之勢尤急臣
繆尸帥事日夕軫憂幸莫功成聞者惕息憂端
頓弭軍律用張(臣)之薦辭謂其事雖止一方其
利實及一路蓋以此也而遵不思由巳以致變
乃反嫁罪而誣人使莫以慈祥豈弟之資而被
凶險傾邪之目詆誣至此可謂欺天言者未必
有心遵實織成其罪莫旣鐫斥遵遂得祠懲勸
易施重爲可歎(臣)平居念此每爲拂膺今者天
啓聖明宏開公道而(臣)猥以不肖受任全閩
莫之本貫在臣治所祠廩之給又在本州議幕
虚員委令承攝亦能多所禆益似此人材豈宜
久棄且昔嘗頼之以免責今可不爲之訟冤事
之本末不取悉塵天聽巳備錄申尚書省外莫
以儒科入仕治邑有稱兩任通判共歴二考八
月有竒今以朝請大夫主管建昌軍仙都觀資
歴巳深治行無闕伏望聖慈念其捐身弭亂
之功憫其遭誣家食之久優加錄用使天下之
士知能爲國宣力者雖見枉於一時終獲伸於
異日其於勸厲實非小𥙷湏至奏聞者得旨
以莫知贑州
福州舉自代狀
朝奉郎前知荆門軍張元簡有博綜古今之學
有兼資文武之材負抱卓然器能偉甚論思獻
納固所優爲牧御撫循亦嘗小試陳義而去有
藴未施臣實不如舉以自代
應詔薦士狀
朝奉大夫湖南安撫司主管機宜文字趙希稷
忠信篤實寬厚和平(臣)昨帥長沙實掌書記公
廉一節勤瘁百爲若建社倉若行稅酒寬省租
賦字養惸婺惠利稍及於斯民希稷名爲之贊
畫其後帥(臣)余嶸因而委任降酃縣之寇築茶
陵之城績效著明公論推予朝散郎主管西外
睦宗院鄭逢辰生於貴介之族不爲居養所移
好學自修親師取友志尚不苟材識亦優屡任
宗官安恬不競(臣)令暫攝機幕裨贊頗多條醝
政之便宜華其苛擾講舟師之利病爲之扞防
詳其器能實爲通用二人者若蒙朝廷以叙
進擢付之麾節必有可觀朝散郎通判漳州錢
相才力敏強識見𨳩豁辦治之長著於宰邑關
决之助見於佐州履正奉公乃其素守剸煩破
劇實所優爲儻膺臨遣之榮必有澄清之效
除戸書舉自代狀
右文殿修撰知平江府張嗣古蚤中甲科嘗參
柱史當侂胄秉權之際旣弗詭隨迨彌遠顓政
以来又甘退屏積三十年之處外微六七考之
在官深明去就之宜允迪安恬之節况其材猷
宏逹學問精深儻獲與於從班端有裨於國論
臣實不如舉以自代
除翰林學士舉自代狀
宗正少卿兼權直學士院趙汝談蚤以宗英徧
親名輩深醇之學厥有淵源雅健之文自出機
軸確乎不拔之操卓爾不群之風壯老弗渝夷
險惟一退屏於權門孔熾之日来歸於聖化
更新之初懇懇丹忱形於箴諫洋洋大筆播之
絲綸欲求學士之真疇出斯人之右臣以不佞
躐居其先自眡弗如敢忘推遜今舉充自代
奏舉浦城知縣陳昉狀
(臣)伏覩通直郎知建寧府浦城縣兼𬋩勸農公
事兼監因將銅場弓手寨兵軍正陳昉器資沈
靖學識通明儉素雖書生之弗如廉介視古人
而無愧朞年為邑一意愛民性本寬和而凛有
不回之操政先平恕而時有難犯之威今保舉
堪充公正聰明可&KR0879;監司科如蒙朝廷擢用
後不如所舉(臣)甘坐謬舉之罰
辟林司戸充浦城北尉狀
(臣)竊見自来所在創闕去處例從監司選辟一
次然後下部作闕况浦城上五鄉爲福建吟喉
之地民俗獷悍創闕之初必得材識之士方能
斟酌利病為之經始今来两司欲選辟一次踏
逐到迪功郎新建昌軍司戸參軍林元晉奮身
上庠篤學有守明敏詳練允為應變之材且嘗
從父兄歴仕江淮諳識兵民利病使之任上件
差遣必能稱職欲望聖慈差林元晉充建寧
府浦城縣北尉兼遷陽鎮煙火公事其於警捕
之寄誠非小𥙷
拾遺
申請武岡軍將卒賞格状
(某)比因武岡僉判葉莫蒙恩超擢已嘗專人奏
記控叙謝忱近者復凖省劄將用力兵級李成
等四人各與𥙷授真命仰見某官秉持公道甄
錄小劳不遺一卒之賤中外傳聞誰不競勸旦
使某區區言前之信無一弗疇仰戴恩光如巳
被寵葉倅偶到司禀議相與感歎之餘復不能
無少過慮蓋當来設謀誘筭首先用力雖李成
等四人之功而同時下手勦殺二賊則黃逹十
六輩皆左揆以朝廷賞功之律則設謀者為
最用力者次之首倡者為最隨從者次之止賞
四人巳是愜當弟軍卒小人豈知此理往往自
謂其功不在四人之下今見四人者獨受賞而
十六人者止於本司&KR0879;𥙷及量添廩給而巳豈
能無觖望之意兼蔣宗等昨来倡亂本借為衆
之名所以一呼之間從者千計諸营為空後雖
以重賞募其徒使圖之然諸营卒伍往往皆有
憐之之心以為我軰衣粮得免减刻皆出其力
剽聞此語頗巳籍籍今十六人用力而不被賞
其徒必有揶揄之激作之者設或有一誶語便
難處置蓋武岡爲郡本蠻徭故地風俗愚悍不
知逆順從昔而然紹興中有禁軍唐明者作亂
尋被誅戮軍人至今神事之亦猶幽燕之人事
禄山思明為二聖漸染使然有未易以理曉者
葉倅所慮誠非過計某謹巳備其所陳申聞朝
省伏望大丞相先生詳酌或各與守闕副將一
資或各授以宣帖仍疾速行下庶幾潜銷怨望
之萌一方生靈終獲保全悉出大造葉倅莫仰
蒙異渥銘感何窮但其意終以仇怨滿前恐難
安迹欲乞他郡一待闕差遣某併爲申陳惟鈞
慈垂察曲從其請别賜陶鑄小壘近决一倅貳
俾獲保全而去實荷生成之恩干冐崇威某豈
勝俯伏震懼之至
回申尚書省乞裁减和糴數狀
證會准省劄本州措置和糴米一十萬石不得
科抑證對本州雖名産米之地其實早稲倍多
晚米甚少舊来不曾和糴嘉定二年有旨差
万俟寺簿就州置場自後行下轉運司分抛諸
郡本州所糴初無定數三年四年招誘民旅從
便投糶多不過五萬石少者止於二萬而已其
時攽降糶本係用金銀度牒官會品搭支還中
間每以艱糴具申朝廷巳行住免自十一年
又蒙劄下本州支降官會度牒以為糴本會價
折閱巳不便於民旅而度牒經年無人承買於
是官司不獲巳以科配從事每歲州以度牒科
之縣縣以度牒抑之民凡戸管田一千畞以上
者納度牒米一千畞以下者認中糶米每牒一
道率三四戸共之寺觀亦然一歲所科雖十餘
萬石而所納實不及半縣吏並緣繇此致冨則
在在有之甚至鄕胥之走弄埸吏之邀求價直
之减削斛面之增加其納中糶米者比之市價
每石折錢多至八百文足少亦不下官會一貫
而納度牒米者折閱尤甚且無變轉之所詞訴
盈庭怨嗟載道民之脂膏朘削極矣某前者赴
官入境之初訪問疾苦衆口籍籍皆謂朝廷
指揮每有不許科抑之文而州縣奉行乃爾繆
戾且慮因循歲久遂同常賦如江浙和買之弊
前後之詞乞行住罷者甚衆某雖未敢遽行然
竊伏惟念潭人休戚無大於此儻今歲朝廷
免行和糴則巳設或行下則科配之弊豈容不
革今准省劄命某措置不得科抑朝廷恩意
如此其至儻某不能奉行則其罪大矣第旣罷
科抑則辦集愈難所有合申聞事件于后
一本州自嘉定十一年蒙給降度牒州郡無
從擘劃遂計𤱔科敷今旣蒙指揮不得科
抑某巳行下諸縣住罷及鏤㮄曉示十二
縣使知朝廷存䘏之意但科配旣罷即
度牒委難行用兼近者臣僚奏請欲擇米
之中糴者增立價錢收糴米到交受給還
見楮不許减剋朝廷備坐行下某尢當
遵守不敢違戾欲望鈞慈支撥金銀官會
免降度牒庶幾民旅欣然承領乞賜指揮
一某恭凖前項指揮除一面措置外竊見本
州管内今年夏澇至甚减放數多至秋闕
雨頗久間有蟲螟去處近者祈禱兼旬雖
得雨終未霶霈竊慮境内未必中熟所有
十萬之數斷然難以登足契勘本州嘉定
十四十五年科糴米尚有一十三萬餘石
占坐两倉敖眼内十四年米見凖省劄起
發赴襄陽府交卸緣本州目今起發上供
米綱舟楫艱得是致猝難装發今年和糴
尚未有敖可以積貯欲望鈞慈體察特與
裁减米數行下招糴伏候指揮
一近承轉運司公文凖省劄委和糴米七萬
石契勘本州所凖前項指揮尚懼不辦除
乞裁减外竊慮轉運司復就本州管内收
糴两處爭糴則價直愈高辦集愈難兼慮
民間積貯一空来歲春夏之交不無艱食
之患尤非細事欲乞劄下轉運司免就本
州境内和糴不勝幸甚伏候指揮
申尚書省免和糴盡數狀
再凖尚書省劄行下催促糴足米石五日一次
具數申州司遂差人趕回所賣度牒官吏楊禮
等將變賣到度牒官會回州交納未到間再凖
行下催促糴足元敷數目本州遂申照得昨凖
省劄給降度牒一百五十道計官會一十二萬
貫道并官會七萬貫共一十九萬道和糴米石
本州自去年十月二十六日開埸節次糴到米
一萬二百一十五石六斗五升每石計官會三
貫七百五十文巳於嘉定十六年十二月二十
五日具申尚書省訖又自十二月二十六日以
後再糴到客米并回糴到州縣官職田米共二
千一百九十四石四斗八升非不多方招誘終
是稀少蓋緣去歲夏澇所損處多雖有中熱去
處又因湖北水傷多有般販出境米價日見騰
踊細民困於貴糴外議皆云官司所致不免即
行住糴緣未糴之數尚多深恐有悞朝廷指
凖遂權於秋稅米内撥到米三萬八千二百五
十六石五斗七升併前後糴到米通計五萬六
千六十六石七斗見椿𬋩廣積永豐兩倉聽候
朝廷行下起發却將糴本撥還本州聽候秋成
收糴接續支遣除巳别具出豁帳狀供申外申
省照會
申尚書省乞免降度牒狀
凖省劄支撥和糴米本會子七萬貫度牒一百
五十道每道作八百貫變賣仰日下差人前来
請領州司再申證會近凖省劄令潭州守臣就
本州棤置和糴米一十萬石不得科抑某檢會
本州自嘉定十一年蒙朝廷給降度牒以爲
糴本經年無人承買於是官司不獲巳以科配
從事凡戸管田一千畞以上者納度牒米一千
畆以下者認中糶米每度牒一道率三四戸共
之寺觀亦然折閱太甚且無變轉之所詞訴盈
庭愁嗟載道民之脂膏朘削極矣今旣凖朝
廷指揮再行下和糴不許科抑儻某不能奉行
則罪大矣已即行下諸縣住罷科敷及&KR0866;牓曉
示十二縣之民使知朝廷存恤之意近者(臣)
僚奏請欲擇米之中糴者增立價錢收糴米到
交受給還見楮不許减剋朝廷備坐行下某
尤當遵守不敢違戾巳供申朝廷未凖回降
今凖前項省劄指揮除官會别行差官請領緣
本州見今開場招誘民旅投糶即與科配上戶
事體不同只可純用官會更不敢以度牒科抑
以致失信於民今来若蒙仍舊給降度牒委實
難以變轉謹具申尚書省伏望檢證两次申控
免降度牒事因速賜指揮
小貼子
契勘湖南州縣寺觀大抵産稅岑寂巳甚雖
名大刹不足比江浙福建下等寺觀兼自嘉
定十一年以来逐歲敷抑度牒勒令納米其
數巳不可勝計納米不足又責令納錢寺觀
緣此倒敗者非一蓋有一二年敷下度牒至
今監錢未足者人戸既不可科配寺觀又不
堪均敷委是無所措手近凖朝廷旨揮令
本州差官請領度牒四十道充起發和糴米
綱水脚之費本州官吏無以區處不免令差
去官成忠郎傳重榮就都城變轉回州起綱
可見其術巳窮它無擘劃伏乞鈞慈詳察事
理特與全支官會發下不唯官吏之幸實一
方人戶寺觀之幸
申請息山龍王封爵狀
竊惟潭之爲郡負嶽瀕湖山川秀異神物之所
窟宅故南嶽大潙道吾等山皆有龍湫然相去
數百里致禱頗難求其密邇城闉靈跡彰灼者
莫息山潭若也息山在郡城外之東南一里許
山下有潭方可數畞潭上舊有龍神祠其水清
澈四時旱潦未嘗盈涸按之圖志以為昔嘗見
龍浮水數十丈後人鑄銅䇶洩水入城而匯于
湘䇶水湧至則必雨歲旱或壇而禱焉五代晉
時有王眞人錫者以桂陽牙校至長沙適値大
疫乃入息山取潭水和藥以施病者全活甚衆
則知兹山之潭有龍居之久矣乾道戊子帥
臣尚書沈公介因旱致禱沉索測之竟莫知其
底止爾後本州每遇雨暘稍愆隨禱輙應今年
仲夏守臣真某嘗走祠下以分龍得雨為禱且
與神約即雨則繕其祠屋以報未幾果雨則旣
如約矣乃仲秋癸巳又以旱禱于神用皇祐法
置壇㰱血復與神約即雨則請爵號于朝甲
午遂雨丙申又大雨槁苗復蘇迄成中熟其影
響之應未有速於此者如南嶽大潙等山龍潭
皆巳蒙朝廷賜之封爵獨息山潭近在城隅
昭灼若此而乃祠宇弗治爵號未攽儻不以事
實有請于朝豈惟無以彰神龍之靈慰邦人
之望而昔之與神約者亦自食其言矣除巳增
葺祠屋以荅神休外伏覩嘉定十五年正月慶
寶赦文應諸路州縣境内有嶽瀆神祠並仰長
吏致祭其有因雨暘水旱祈禱感應實有惠利
及民靈跡顯著者保明奏聞湏至申聞者
右謹具申轉運使衙欲乞照前項赦條保明申
奏朝廷特賜封爵或降廟額庶幾有以躋神
之榮而徼福於潭人俾無旱乾水溢之虞誠非
小𥙷奉勑賜靈澤廟爲額
知泉州謝表
蕩節九州觀風何有桐城千里假寵過優俶見
吏民敬宣詔旨(臣中謝)伏念臣某性資戇拙學
術迂疎入侍禁林僅守勿欺之節出乘使傳曾
微可錄之勞每慚虚負於明恩敢謂更叨於劇
寄泉雖閩鎮古號樂郊其柰近歲以来浸非昔
日之觀征榷大苛而蠻琛罕至澇傷相繼而農
畞寡收宗支之廩倍增郡帑之儲赤立銀溢於
山者亡有歲為旁郡而代輸粟生於地者幾何
日伺鄰邦之轉餉嗸嗸乎鞭朴之苦盻盻焉帆
檣之来凡兹數端尤為深病顧雖一旦不可寧
居竊自揣於庸虚凜莫知其稱塞兹蓋幸遇
皇帝陛下燭臨萬國器使百工念臣篤於事親
期欲便旨廿之奉知臣嚴於律巳或能銷貪鄙
之風進䆳軄以奬行錫温綸而加勉臣敢不欽
承異渥誓荅隆知廉平而吏民敬焉雖莫望漢
人之政忠信則蠻貊行矣願恪遵孔聖之言
平海寇謝轉官表
銅竹分符實任九重之託菅蒲徹警幸臻千里
之安逭責巳優叨榮實懼(臣中謝)伏念臣材非
敏健志切撫摩田里熙熙粗喜鼓桴之息波濤
洶洶忽聞舟楫之驚念非逆析其萌芽將恐難
圖於滋蔓恊兵民而進討頼將士之宣勤怙衆
陸梁始猶出柙之兕望風披靡卒爲游釡之魚
迄憑藉於天威遂肅清於海服效非循吏敢期
漢璽之褒名在大夫俾晉唐階之峻退循非據
真獲終辭兹蓋恭遇皇帝陛下明照無私功
疑惟重可以與可以無與姑從厲世之權簡厥
修簡或不修庸示馭(臣)之柄顧雖駑怯敢昧激
昂受賞無名媿貽譏於鵜翼報恩有地誓輕死
於鴻毛
慰皇太后表
(臣某)言今月二十二日恭奉大行皇帝遺誥
(臣)謹集在州文武官望闕祗拜宣示即時舉哀
成服者斧扆天臨正仰垂裳之治鑾輿晏出遽
傳憑几之言臣某誠哀誠隕頓首頓首伏以
大行皇帝夤畏事天寬仁得衆雕題之南窮髮
之北方德教之誕敷河圖在東鼖鼓在西廼朝
儀之頓異風雲變色海宇摧心恭惟皇太后
月遡日明坤承乾健憂勤左右幾同三載之艱
難付託丁寧詎忍一朝之荼毒追懷叡訓宜軫
聖情然受遺之寄匪輕共政之圖方切昆崙西
國難回御駿之遊長樂東朝正頼關雎之化願
寬悲悼式副懇祈
賀今上皇帝即位表
(臣某)言閏八月二十二日凖都進奏院逓到赦
書恭覩皇帝陛下登寶位中外稱賀者聖神
有作夙當上帝之心朝覲攸歸咸屬吾君之子
大明一出薄海交欣中賀恭惟皇帝陛下勇
智正邦聰明恊帝英姿異禀寔鍾禹會之山川
盛德深仁宜主漢家之宗廟方侍璪旒之睟穆
遽耹玉几之丁寧寅御丕圖式遵慈訓顧炎運
中興之盛今且百年而軄方故境之歸殆將萬
里珍重豈惟於奉璧憂危諒甚於涉淵雖休勿
休罙謹時幾之敕以聖繼聖益昭付託之公臣
猥玷節麾幸宣詔令天開地闢可占平治之期
日就月將願獻緝熙之頌
江東乞祠申省狀
伏念某一介寒晚誤蒙拔擢將漕江東到官之
初即值亢旱繼以蜚蝗朝夕兢惕如坐&KR1092;炭顧
念監司之職在於布宣德意講求民瘼凡朝
廷寬䘏事件無不即目奉行而民間疾苦有當
&KR1057;梳者亦不敢不盡其力欲以少荅清朝臨遣
之恩而材薄望輕動輙得咎蠲省征稅未嘗過
當或者遽謂州縣不可爲督察荒政未嘗過嚴
或者遽謂臺郡不相䘏今欲一切蓄縮無所展
布則軄業廢弛何名監司欲稍稍振舉事求其
是則違忤必多愈招怨詈用是怵惕不能自安
兼從祈禬以来驟得昡暈之疾坐立稍久即欲
僵仆竊念本路災傷至重非精明疆力者不足
以任救荒之責如某駑庸重以疾疢誠恐上孤
隆委下誤民生用敢伸籲天朝乞垂矜察俾解
漕職卑以祠官它時或有使令願效糜捐以報
恩施奉聖旨不允
奏乞奬擢潭州通判張國均永州通判魏
泌狀
(臣)竊惟郡之有倅所以俾守臣之弗逮苟得其
人則佽助爲多一或不然則反以害政臣所部
九州有倅者八以(臣)朝夕所接與得諸聽聞則
如朝散郎通判潭州軍州事張國均承議郎通
判永州軍州事魏泌則皆所謂能爲郡政之助
者國均實淳熙名臣大經之孫世美相承家法
不墜自其宰奉新倅建寧皆有聲績可紀立朝
未幾復爲此来資禀精明政術通練事無巨細
悉心禆贊臣甚頼之泌實紹興名臣矼之後家
學既有源流又嘗從諸老先生游議論文采俱
不錄錄前宰雩都(臣)在江西聞其政譽甚休及
来二水兩遇闕守泌實攝承孜孜撫摩人多稱
頌(臣)觀二人之材皆足以剸煩劇而立事功局
於貳郡未究施設伏望聖慈特加奬擢以為
一路之勸異時所立必有可觀湏至奏聞者
奏舉潭州官屬狀
臣猥以庸虚濫分帥閫每惟人材無鉅細皆有
益於世用故常攷攷以求乎下而不敢俟人之
求雖一道數千里官僚數百人其材與否不能
以盡知然攷之於見聞試之以職事亦間得其
一二苟薦員之當及者豈惟不竢其求蓋有未
嘗識面而舉之者矣今兹叨蒙召擢行且去官
采諸公言猶有當舉而未及者用敢隨其所長
形諸論薦庶以&KR0879;朝廷之采擇謹開具于左
朝奉郎湖南安撫司機宜林光裔氣質粹温材
猷闓敏常宰劇邑政譽藹然江右諸司皆嘗稱
薦宣教郎湖南運司主𬋩范炎事親有孝謹之
稱治邑有循良之譽浙右薦紳具能言之承議
郎湖南安撫司幹辦公事江疇學問醇正心度
坦夷講學于鄉從者甚衆經其指授多中科名
昨宰宜春安靖不擾老游幕府人歎其淹承議
郎知潭州瀏陽縣事徐玠性禀淳良志念惻怛
平反冤獄惠養小民在官三年人安其政通直
郎知潭州善化縣事石孝隆天資精敏心事和
平獄訟惟公賦役有法今將去替邑人惜之朝
奉郎知潭州湘潭縣事朱子肅持身謹恪涖事
精詳催科有方聽訟惟允利民之事知無不為
奉議郎知道州寧遠縣事黃大中廉介自將端
方有守自其到邑一意為民當官而行不畏彊
禦修職郎永州教授李元白學醇行粹論正氣
平早遊膠庠士論推服及為學錄規範肅然分
教偏州未究其用文林郎前永州推官趙涯學
行俱優志念尤篤蚤以文墨擢在甲科及爲幕
僚盡心民事推行荒政所濟尢多文林郎全州
清湘縣令董夢程通經學古知前輩之源流臨
政字民慕循吏之風績觀其器識殆未易量文
林郎衡州安仁縣丞翟採忠勲之門儒學自奮
文采甚蔚識慮尤長從政郎道州營道縣丞任
士寧性行端良辭華敏贍居官勤恪有志及民
修職郎潭州湘鄕縣主簿田居正禀資篤實履
行端方居懷及物之心務爲有用之學修職郎
潭州湘潭縣主簿胡湍器資端厚問學精專筮
任之初勤於民事
右臣所舉十有四人雖職守不同材品亦異然
其所長各有可稱伏望聖慈明詔大臣更加
詢察或特加旌擢或籍記中書異日必有奮發
爲清時之用者儻不如所舉(臣)甘坐妄謬之罰
按奏武岡知軍司馬遵狀
(臣)竊見武岡一軍雖名小壘然溪峒四環蠻徭
雜處控制綏御責在守臣平時撫存士卒有以
得其歡心然後緩急可頼其用苟惟惑吏言靳
小費使軍情動摇幾至激變其能任綏御之責
乎謹按朝請郎知武岡軍事司馬遵忠賢之裔
嘗綴朝行到官數月未聞它過徒以昨守信州
之日有黥吏李安世者頗得其意及来武岡復
挈之俱借𥙷官資任以衙兵六局之事怙勢作
威鞭扑過當卒輩巳不能堪又聽郡吏董霖等
言回糴軍粮虧損時直冬衣例支錢會中半復
欲以全劵給之遂致此曹觖望當&KR0550;執覆語言
喧悖相率出城群不逞乘之劫掠郡民財物遵
倉皇無措託疾送印次官幸僉判葉莫躬親安
慰衆方稍定(臣)得莫初一日所申即行下委莫
權管軍事諭諸卒還營且追李安世董霖等赴
司究治旣又得莫初五日所申諸卒雖巳還營
尚操兵未釋(臣)復行下牓示各與免罪及將衣
粮等照久例支給若有冤抑許詣(臣)陳訴㮄到
之日軍情或湏帖息遵爲守將舉措乖宜致此
紛擾焉得無罪欲望聖慈將遵罷免或卑祠
禄仍選擇賢良之守令其疾速之官庶幾一方
早獲安渚不至它虞湏至奏聞者
小貼子(臣)初得報即飛申朝廷乞賜指揮
行下本未敢擅自將遵施行及得今報事勢
頗亟用敢不俟回降先次行下令遵起發離
任聽候朝廷指揮及委權軍葉莫多差弓
兵護送出境榜示軍民不得輙加無禮所有
臣專輙令遵離任之罪併乞指揮施行
薦賢能才識之士狀
伏凖正月八日詔書内而侍從两省臺諫暨
卿監郎曹外而前執政侍從之舊暨監司郡守
各舉賢能才識之士或五六人或二三人居官
家食一無所間䟽其事實亟以上聞(臣)仰惟
陛下以寶曆紀元之歲麟經書王之月誕降明
詔蒐拔俊髦此堯舜急賢之心也詔下以来中
外(臣)工剡牘交上蓋不知其幾矣而(臣)猥玷近
班獨未能有所稱舉者非敢後也顧今衆論之
所共屬若柴中行陳宓徐僑危稹輩臣入對之
初與供職之三日皆嘗論薦而未聞有所拔用
(臣)是以未敢復有所薦也今方力請于朝丐
從絀免儻終無以塞明詔則其罪滋大伏念當
今賢能才識之士不為無人其沉下僚困選調
者未易以悉舉今姑取其更歴中外聲迹稍著
而濡滯不振者䟽其姓名以聞庶幾有以上副
朝廷之實用而不為空言謹開具于左
一朝奉大夫新知汀州傳壅實寶文閣學士
伯成之子其學其行皆有父風曩丞棘寺
守職不苟出知延平迓者巳至以迎侍非
便力請奉祠改授臨漳甘濡久次伯成舊
為漳守有惠政壅能循父之轍一意拊摩
繼守臨川究心民隠政平訟理細大有經
以疾丐祠郡人皆惜其去臣以召還過撫
實親聞之提舉常平趙汝談賢監司亦稱
其政不容口今其疾巳瘳尚淹家食(臣)竊
惜之
一朝奉大夫主管華州雲臺觀鄭寅名家之
子刻意問學富於見聞而恬靜自守不汲
汲於進取曩自太府丞出守廬陵實有善
政以風聞論罷退安閒散泊然無营惟日
沉酣於簡冊涵養益粹殆未易量久於奉
祠頗鬱公議
一朝奉郎知興化軍楼昉詞章彪炳有作者
之風識慮深長知當世之務曩官于朝
數有論奏觀其用意實切愛君而留滯於
外歴歲滋久今雖分符支壘粗有展布之
地然(臣)觀其人誠足以羽儀天朝潤色帝
制而局於小用未究所長
西山先生真文忠公文集卷第十七
