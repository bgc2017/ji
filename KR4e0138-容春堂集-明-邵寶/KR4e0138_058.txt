容春堂别集卷三明邵寳撰
五言律(十首)五言排律(一首)詞(四首)
答楊儀部
公有千秋計名山獨著書閒逢僧亦可靜問我何如儀
羽青霄上原泉潦水餘和篇須早及東望正勤渠
謁舒方伯于山中
耆德吾當訪山中豈漫來舊書三日約今雨一尊開健
許身隨鶴閒將手植槐蒼生心未已公亦奈何哉
聞胡仲光訃
東野心如貎相知晩愧吾遊從閒處勝吟到妙時孤世
事唐衢淚民情鄭俠圖訃來空抱恨風雨滿江湖
寄題許州蔡孝子祠
古澗元名揕新祠正倚津一言無盗賊千載有風神風
雨林花晩蘋蘩野水春也知賢守意不獨化鄉人
次南沙宿惠山寺
纔閣南沙榻乘閒我又來為誰山有月從此徑無苔霜
怯千年樹雲低百尺臺題名忘歲月巖畔桂初開
挽林提學
林老真淵懿吾聞李檢齋每懷封事上忽聽訃音來雲
氣生芸閣風聲斷柏臺江南鳴鐸地回首有餘哀(檢齋謂天)
(瑞)
登鈐岡
仰山分遠脈此地古鈐岡星日臨疏迥風烟接混茫月
移峰影動雨應峽聲長眺罷餘清興山花滿袖香
哭丁玉夫
携家向鄉國一水竟茫然易簀已無地横舟空有年何
人收白璧他日負青氊洒淚滄江上凄凉對楚天
雪中寄吳太史
有雨從霄結無風滿院飛聲疑蠶婦屋光稱羽人衣空
相真成界塵心暫息機懷君思難寫東望正霏霏
贈陸瘦竹
郡幕奔趨日誰知瘦竹公愁深相别處興遠獨歸中古
篆山中石新歌水上風寗庵如我問夜夜夢江東
煨橘次匏翁
長安冰雪裏金橘訝團團有味須憑火多情自弄丸消
融何處妙分剖個中難香似風前采色非霜後看侑觴
真勝蜜出鼎或疑丹題數曾書寄盟功及燧鑚未論生
與熟獨愛苦兼酸明日春陽動煩君别薦盤
水調歌頭(送吕憲副之雲南)
晴色豁雙眸玉節向南遊乍離天上宫闕聲名已到遐
陬試看平生名節好似迎風寒露冰在玉壺秋萬世朝
廷法度一一請從頭笑談裏使化外慕中州皇仁隨
處宣布車騎肯淹留民有銜冤茹苦吏有甘刑黷貨憑
我使君籌天子有明見不日召諮諏
玉燭新(送陸憲長之江西)
今歲春王正報道大江西憲臺增勝寒生萬壑冰壺裏
更明月相輝映浙江今日清風動處秋潮定捲山雨百
鑑堂前為萬姓新觀聽平生志在經綸看案牘如山
等閒酬應尚餘高興弔孺子東湖獨穿雲徑霜嚴江淨
古栢枝歲寒逾勁有天書行召君還廟堂執政
滿庭芳(送林方伯考績)
春滿吳山花深薇省徵書將下天邊畫船開處人道似
登仙不待天官書考御屏上姓字高懸最好是甘棠蔽
芾重賦召南篇江湖千萬里一驄五馬猶記當年豸
冠依舊在袍錦紅鮮請看都臺松栢冰霜後老翠含烟
重整頓胷中舟楫風日愛前川
(闕)(送司徒葉公致仕)
三朝元老忽賦歸來未了君王眷矚平生事滿丹青有
何不足鄉里爭看天上人笑聲喧動西湖曲從今後山
南山北到處隨吾所欲曾讀漢唐宋許多年只一本
名臣錄試與從頭點檢幾人全福天留綠野舊規模清
風吹醒紅塵目任教他桃李開遍公門不如松菊
容春堂别集卷三
