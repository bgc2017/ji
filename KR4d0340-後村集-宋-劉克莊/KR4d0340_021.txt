後村先生大全集卷第二十一
詩
送金潮州三首
五管惟潮地接閩自唐牧守卑名臣欲安瘴嶺瘡痍
俗暫輟天家肺腑親新堞永為州壮觀綵虹忽問海
横陳皆言明主&KR0916;軒遣不是諸公啓擬人
二
潮人無計駐軒車来扇仁風僅歲餘棘院從今添立
鵠金隄亘古免為魚真堪香火陪韓廟誰採風謠繼
葉渠曾忝史官牛馬走不妨奮茟為公書
三
虞翻骨體素多屯垂老遭逢白髮新豈有一辭禆衮
斧亦無三制報絲綸孤臣命薄難諧世明主恩深欠
殺身不道歸田無以報暮年長作祝尭人
雜記十首
綠野池新鑿平泉墅又開廼知造凉殿諫者不能回
二
駿馬如花妾平生不負春如何飛燕語不恕輦邊人
三
相國私英倩將軍嬖子都可憐洛陽令只問主家奴
四
恍惚天書亊莊嚴土木功暮年王太尉典領玉清宫
五
養成河北賊挑致海東夷空國坐朋字亂華由黨碑
六
雖則仇平仲何曾問大年崇寕一相拜元祐幾人全
七
登庸局面變報復念頭差貶削村夫子褒崇笑夜义
八
著論貶&KR0916;川談經抑老泉權書并字說究竟果誰賢
九
至郭陪清語留衣示别情奈何鳳翔骨不得憲宗迎
十
劔履崇刀茟鈞衡付蹶張賈生年尚少且去傅諸王
聞祥應廟優戲甚盛二首
空巷無人盡出嬉燭光過似放燈時山中一老眠初
覺棚上諸君閙未知遊女歸来尋墜珥鄰翁看罷感
牽絲可憐樸散非渠罪薄俗如今幾偃師
二
巫祝讙言歲事詳叢祠十里鼓簫忙衣冠優孟名孫
閼氏成妬婦幻教穆滿作
必區區笑郭郎
卷後
梁一點塵遶樹都忘寒徹
客至徘徊月不怕天嗔漏
詠梅合属姓林人
華宗文梅花似有緣君復清風一身
止寒翁塵只觧汚渠輩色茟今知落
爾邊將老醜闘春妍
我爲明道君崇道同晚節光徧閱後来積薪
者僅存前度看花郎彫零堪嘆瓜三摘老退猶貪粟
一&KR0809;但願弟兄享華髮多批祠考賽汾陽
又和二首
只有短轅車錫導更無靈夀杖抉光林間竹笋飽一
世閣下薇花閱幾郎曩欲裂麻寕拂袖老當還笏不
須&KR0809;綠隂周匝迷行徑誰念茙葵惟向陽
二
禁林忝士相如草芸閣曾分太乙光亳社重新依老
子(余舊嘗領明道)天台自古属劉郎判無除目汚黃紙空有
孤忠滿皂&KR0809;廻首觚&KR0994;殘夢断下招不必遣巫陽
記雜畫
醉鍾馗
墜幘長鬚醜遺靴一足濡不須訶小鬼爛醉要渠扶
嘗醋圖
釀者不沾唇旁觀吸者顰翁真堪宰相嫗亦可夫人
(俗以食醋為妬)
廮
咬韲饑餓乍可訓童子誰能說老兵
舜提歸梁束手無争執應慚此璽郎
君耳汚灣首陽落第二前已有箕山
池却恐漁之楽莊生未必知
不必詢名姓知渠是謫仙
歴歷丹青意如譏睡海棠
賣炭圖
衣襟成墨色面目帶煤塵盡爱爐中獸誰憐窑下人
賣卜圖
牽羔仍抱子翁媪各鶉懸破扇題周易全家賴掛錢
送仲晦國錄赴康州二首
帝重南邦妙選掄徐卿又駕两朱輪龍潛不付繭絲
手蜑俗争看玉雪人五瘴下車如痛痒二麾負郭尚
清貧吾評此去今蕭汲惜不居中牧遠民
二
别我暑行三百里使君此舉古今稀班荆不以牙旗
從剪韭都忘草具微浪汩鳶飛毋久住穎川鳳下可
遄歸未妨黠鬼揶揄笑專壑專城孰是非
送陳使君二首(夢龍)
博士曾森戟甘棠爱尚新漫餘受㕓叟獲見拜廳人
醴酒多延士蒲鞭不及民一年三易守無乃送迎頻
二
龐老趨城少嚴公出郭多難攀逸民傳堪舉力田科
夙昔煩騶哄從今閉雀羅若逢两狨橐應問一漁蓑
(項忝朝列尢為松山竹所二公所厚)
和趙廣文韻(維)
趙儒英盍聚奎奈何白首釣磻溪不通光範門前
謁較征西舉墓上題晚節畫工圖廣受高文太史序
重黎(君猶為子阜行状属余銘)章泉沒後無耆舊他日清名可與齊
溪庵十首
漲水侵門堂跳蛙偶来常是到昏鴉宛如逆旅主人
舍誰訪毗耶居士家煨芋不嫌牛糞火供茶就用鹿
啣花老来脚力全非昔且可龕中坐結跏
二
昔美少年今老黧雲林深處葺幽棲空房安得登伽
女同穴惟應法喜妻堯桀两忘何足辨彭殤俱盡不
須齊靈山弟子都麾去免繞金棺掩面啼
三
曾結絲絇侍玉旒暮年身世寄滄洲醜容詎得陪三
閣強項安能事五楼何用渡蘆登彼岸偶然斬草楽
斯邱牧童竊聽商歌起此老胷中不著愁
四
買斷荒山手拮据旋移短樹已扶疎尊堂背市知聞
少竹&KR0985;通溪出入迂闢甕牖軒聊對卷改弓弦路劣
容車可憐四壁空諸有客至難營飯與芻
五
挟冊相從祗一童林間終日飽松風小窗面野容山
入曲甽分溪與沼通定有裔孫尋遠祖儘教智叟笑
愚翁絶憐樗里無標致一墓何須夹二宫
六
自有身来即有愁誰能身外出神遊西方佛比于泡
影南面王輸與髑髅儒運金推尢可笑魋為石槨更
何憂曹瞞遺令空悲慨銅雀臺荒鄴水流
七
病鶴曾棲禁苑枝瞥然驚墜羽䙰褷&KR0694;弹靡靡蕭蕭
制指摘深深欵欵詩(記伊川語)表聖暇時先卜壙牧之他
日自為碑獨慚師說多遺忘老抱殘編嘱付誰
八
村深保社雑樵漁歲晚溪翁此卜居門下諸生皆去
矣塜旁二客定誰歟即今不惜頻投轄他日毋煩更
下車却笑蘭亭輕感慨王侯歸處即坵墟
九
戶外履棋常不到手中鋤柄少曾閑古時廢地今花
塢昨日陂忽蓼灣牧馬童乖能識路&KR0894;蛇神黠怕
移山顔曾老矣雖難免猶在長沮桀溺間
十
豫為終制付諸兒莫待飛騰變化時涑水書儀非含
玉魏公治命欲披緇外加麟楦中先悴生著蝉冠死
豈知除卸布衾堪覆首更無一物可相随
别張倅一首(貴樸)
同謁金閨覲茂陵鼎湖弓劍隔西興絶憐晚景如龐
老空為州人惜許丞自有名姬調綠綺可無侍女直
青綾夢中雪鼓攙天碧恨不陪君住瘦藤
送陳叔方侍郎二首
八郡皆知德度寬缿筒罷設訟堂閑治如清献乖崕
樣人在原明子野間豈有珠魚堪作貢亦無金鶴可
携還暮年腰脚猶頑健惜不從公看雁山
二
猶記同穿豹尾中一翻覆手異蛇龍吕侯賜履作方
伯毛穎免冠成秃翁清苦人無厚禄殷勤軍將有
斜封君歸定訪耆英社問訊周南太史公(蔡遵甫侍郎)
挽王助教
彼此俱丁未相逢憶少時工書有筋骨嗜句入肝脾
魯泮郎君秀唐官助教卑直須燎黃誥方慰蓼莪悲
題劉生雪巢
吾宗手葺幽棲處雪徑依稀認虎跑凍折巖前百尋
木壓翻屋上幾重茅嬾吟二首干韓愈(冰柱雪車)且聳雙
肩學孟郊只怕景思来認業别無人與子争巢
寄題惠州嘉祐寺坡公手植樅樹
誰道炎州無劲植君看韓木與蘇樅憩堂此日成遺
爱伐樹當年不見容巴俗曾傳莱相柏番人猶敬范
公松閱三甲子方拈出吳令之賢豈易逢
山中祠堂
端平聞說建斯堂白首纔重一炷香早有埋辤表真
曜晚為畫贊訟東方秋風浩蕩吹墳樹落月依稀照
棟樑千古行人来下馬陳詩不必奠椒漿
雪觀顧夫人哀詩二首
貞烈過男子當于簡冊求剪鬟衆賓欵斷臂六臣羞
防墓銘旌遠瀧岡宰樹秋可憐彤管廢史茟未曾收
二
吾母尢高潔夫人亦步趨書忩共殘燭禅几對團蒲
不愧顧家婦能存趙氏孤郎君奉鸞誥聊足報親劬
送尉姪
忽有先驅至相迎看武夷尉尤去民近汝勿嘆官卑
不必求三步惟當戒四知要令人刮眼云是挺之兒
題靈石日長老所藏寒齋遺墨
佛子掃空泡影後道家跳出䪿門餘日公未得為超
脱猶寶寒齋𢾗紙書
送強浦注籍
老别親朋已動情可堪玉樹離階庭新吟不𢾗蒼蝇
竅多病真成碧鶴形翁廹崦嵫遲暮景兒看風雪短
長亭早歸共舉屠蘇酒莫爱西湖柳色青
贈女學士
女子談天世有之福唐吳媛獨神竒語多中的疑明
鬼心自通靈不問亀聞道膝邊随季主定傳肘後與
文姬未知誰是吹笙侣玉鏡臺前要畫眉
題吕廣文春秋易傳大圭
磔裂掃空凢例說精微勘破後先天遥知長麈升高
座惜未巍冠列細毡秦火安能燔六籍漢儒浪自費
三年自慚不是韓宣子獲見春秋易象全
惠州弟哀詩二首
两張遺墨六親悲臺下黃瓜摘漸稀用北辰阡殊不
亂似南柯夢復疑非向来豈有葡萄博末後元無薏
苡歸七十殘骸雙秃鬢可堪原上淚頻揮(治命葬北辰山)
二
同産居慚余最長二尊尢向汝鍾情斑衣猶記循陔
楽白髮皆從陟岵生一老吹壎無復和十年廢楽未
能平傷心溪墅成陳迹誰聽松風看月明(謝安弟萬卒十年不聽楽)
荅翁權教(治鳳)
鐡庵同隊亦同庚鵬鷃逍遥各問程渠夢南柯曾富
貴君歸西洛作耆英戴花未肯疎劉監起蕝終當致
魯生須向乘除騐天理莫將夕秀博朝荣
慶老需雲溪詩
虚空自在由舒卷巖穴何曾礙往廻只向旁山依水
住莫教行雨出溪来
送封州方法曹(元吉)
地遠無迎吏州城若箇邊寕甘茅屋粥勿飲石門泉
旋槖挑詩卷家書託客船安知二千石不薦議曹賢
挽林安人(必鍏母)
薄宦周旋廣及邕一生甘苦藁砧同孟光事遠嗟誰
繼督護歌悲聽未終鶴表魂栖高慘地鳳毛名在廣
寒宫病翁空自吟哀些撚斷霜髭竟欠工
贈唐谷
唐氏源流遠竒才每間生勤于騷有分舉以相知名
吾子攻詩苦先民恥藝成常卿不可見見汝眼猶明
記事
輦路香風吹軟塵擁途士女看朱輪朝為赫赫大京
兆暮作栖栖逆旅人姬院肉屏俄頃散帝城眉樣一
番新惟應唤醒茅簷叟長駕柴車戴幅巾
題水西何侯詩卷
劉翰潘檉社友稱何侯直要續心燈隂山有雪雙雕
下碧落無雲一鶴新觜距專埸渠克畏鼓旗傍&KR0997;我
安能男兒何必毛錐子麟閣雲臺有分登
甲寅歲除
老戴黃冠偹埽除空餐忽忽歲云徂繫銜每愧監&KR0916;
曠書考猶欣過犯無地主多情饋椒酒閽人失職廢
桃符絶憐榾柮通紅火不與吾兒共地爐
乙邜元日
免赴早朝參扈從徑尋初服返樵漁前街鶴料權停
閣舊譴雞竿已赦除手板抽還大丞相顛毛秃盡老
中書暮年相伴惟窮鬼虚左迎渠莫送渠
明道祠滿
初作衡山香火緣不教俗亊到吟邊清狂疇昔有三
藁警策即今無一聯汝輩未宜輕宿士此翁猶及見
先賢丁寕稚子收殘草他日箋家要譜年
憶強甫
&KR0916;歧約共屠蘇酒及飲屠蘇汝未歸縱使舉頭瞻日
近可堪返顧見雲飛索長安米難淹久廻剡溪果
是非别後安書加束筍眼穿新歲雁来稀
即事三首
抽簮脱袴滿城忙大半人多在戲場膈膊雞猶金爪
距勃跳狙亦衮衣裳湘纍無奈衆人醉魯蜡曾令一
國狂空巷冶遊惟病叟半窗淡月伴黃昏
二
家世相傳逢掖衣如今結果亦随時二三子遂舍瑟
作七十翁方扶杖嬉野老憂晴妨寶穡社人怕雨濕
靈旗遥知黔閣無歌管一點青燈照董帷
三
陌上鳴鉦夜向晨綴行花錦照城闉湔裙未免多游
女舍耒深憂有惰民史載孝娥今列祀騷云帝子沒
為神臘儺固匪儒家法居魯安能異魯人(用秘書弟韵)
次韵三首
鄰雞初唱曉粧忙空郡疑開選色埸未許叢臺誇袨
服却將淇水易慙裳詠歸惟點曾言志馳騁雖聃亦
發狂閉目不窺惟地主且祈麻麥接青黃
二
病怯春寒添絮衣神情全减少年時僅堪田舍陪鄊
飲難向湖亭看水嬉清旦羲和升日轂廻風王母帶
雲旗管簘聲散人歸晚獨有萤穿馬季帷
三
拂拂東風欲辨晨新晴和氣滿郊闉未妨龡雅存豳
俗何必沉巫怖鄴民田父扶携問雞卜村姑呼唤祭
蚕神柴門不識徵租吏便是堯時擊壌人
又三首
冠盖憧憧有許忙直從虚市到毬埸寶珠似得於佗
冡卉服疑来自越裳鬢雪難勾小兒隊眼花休發少
年狂幾時遊女歸蠶織勿學施朱與約黃
二
莫惜傾嚢更典衣繁華尤詫送神時不惟寶髻脩容
出亦有銀釵跣足嬉但見春城催畫角何曾夜市擁
牙旗遨頭清儉君毋怪疇昔書嚢在殿帷
三
暫抛穡事競芳晨在野稀疎總在闉俚俗讙言宜上
廟賢侯初意欲新民今無麟茟非觀社古有豚蹄可
祝神身是魯中儒服者閑搔白髮看遊人
贈張南金二絶
家寄桐城身在蒲袖中又有嶠南書茅山極目茶亭
遠知向何州度歲除
二
韓慥林開妙不傳請君自算小行年公卿誰是揮金
者大半將詩準卦錢
靈石日長老訪留之樗庵
妄念已知今世錯勤脩别結後身緣尺三汗脚踏龍
尾文六金身坐象筵昔趁蛾眉班謁帝今從牛矢路
歸田未知葱嶺何邊去且向庵中伴老禅
賀秘書弟提舉崇禧
句曲除書至山靈亦喜聞皆云新𬋩轄還是小茅君
(余嘗两任崇禧居厚亦再任)無粟可舂惠有薇堪採分已盟猿鶴
了不怕客移文
次韻
不惟慵進取兼亦斷知聞交友赤松子弟兄孤竹君
共尋對床約更割半山分新敕冰銜峻何湏刻籍文
靈石日長老拂衣退院連帥陸尚書比之石霜
小詩贊歎
我結小庵猶舴艋師抛大刹似蘧蘆菩提身外更無
物椰子腹中惟有書不踏一蘆堪去矣許分半芋竟
何如元来又被寒翁引徑指墳山作退居
送明甫初筮十首
三間参佐𪠘昔也處先公矮屋兒無歎翁生矮屋中
二
守相卿耆舊相逢必霽威渠寕私邑子汝勿視翁歸
三
禄米皆前定分銖不可添園葵莫争利隣棗亦傷廉
四
寕游屋溪畔勿傍盗泉邊監竹不食笋先賢樣在前
五
莫歎家庭遠卿侯即父師尚扵吾繾綣定不汝瑕疵
六
先緒微如綫未知誰亢宗翁猶慙父祖汝可復慙翁
七
十載脾神厄何曾食有魚擊鮮徒溷汝遺鮓適憂吾
八
記取元城語南州熱異常别無衛生訣止酒是丹方
九
博士今儒彦遥知講席重汝宜束脩往吾亦執經從
十
汝幼不努力忽焉三十餘勉㫋教汝子要付善和書
肅翁餉石門芥菜
食指清晨動饞涎異味来高情分石芥辣性似徂徕
偶題二首
自幼耽章句年高竟未工自稱豁逹老人號囁嚅翁
二
莫耗官倉粟休貪御手羹新年採薇食詩比舊年清
後村先生大全集卷之二十一
