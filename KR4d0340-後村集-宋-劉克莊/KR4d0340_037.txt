後村先生大全集卷第三十七
詩
見新歴有感
小時玉雪二尊憐两字眉間點綴鮮尚記嬉避佩觹
日安知荏苒釣璜年渡遼難以徧師從師魯猶將舊
學傳自古鄉先祭于社不須辛苦土凌煙
頃净慈倫老將示寂以其師無凖塔銘見屬
後三年竹溪中書君以詩速銘决韻一首
叢林老宿川無凖不釣纖鱗釣大魚抱佛脚多同學
者得吾髓有幾人歟難呼兜率談宗旨且問狐山乞
緒餘自笑余文無用處熱暪俗眼說真如
荔枝龍眼二絶(有益智輕身之說)
食觀本草豈非癡二菓滋可飬脾耄智自知無益
處肉身安得有輕時
二
不暇更論介買斷何曾敢筭緡譜與本經俱過
食之不老者何人
風雨凉甚一首
淅淅吹庭樹錚錚濺瓦溝乍除秦酷吏重見晉清流
山有月行脚溪無風打頭不知椘臺客何以說悲秋
寄陳澈計議二首
十載三邊慣轍環來得書得保平安謂宜圖畫凌煙
上猶自翺遊隴蜀間畫册功多寕論賞封矦事在且
加餐傳聞玉帳先禽闢定有新銘刻劔關
二
匹馬单鎗去復還天生此士濟時艱如何方奏淮夷
雅又遣行歌蜀道難兜刺史誰修廢廟漢將軍尚有
荒壇會當露布西陲捷師擁齋旄客换班
送侍讀常尚書絶句六首
蝕月妖蟇俄掃穴鳴陽丹鳳力回天圍腰不爱重金
帶洗脚寕登一葉舡
二
季唐兵柄由中尉先漢銅山賜弄臣不是銀臺批敕
手北司將謂國無人
三
先帝倦勤楊未命嗣皇訪落記孤忠銅人嘿嘿輸伊
輩鐵漢堂堂止此翁
四
粟泉竭澤剥床膚劵封如山洩尾閭埒國賈胡成小
販專城太守甚癯儒
五
瑶編日益百千人琛稅年虧鉅萬緡公對玉階方寸
地細為天子說貴州
六
制酒何曾把巨觥抛書不復對寒檠老儒願忍湏臾
死要看諸賢起太平
和方時父
曾陪朵殿燕天基辜負先皇不世知二客穿傍垂漢
史三良臨穴見秦詩大雞拔宅難飛舉雀鼠貪生愧
暮遲回首修門悲復喜大明継照出咸池
喜洪君疇除工侍内制
熱官不拜意何如詔改冬卿春禮殊保晚節香似公
少問今日愈造朝無儒紳易以黃金帶宫錦加諸白
布𥜗直待鋪張太平子却尋北阜與東湖
二
不但持荷班法從兼聞視草属鴻儒邇英两講煩箴
文德三麻待播敷即日載賡虞帝作幾時重入落
英圖諸公若問樗庵歲晚叟偏肓又來扶
新凉理故書有感二首
先帝𨳩宣室頻領郡儒上石渠奏牘三千前日
寓言十九暮年書色空勘破偏盲久記誦俱忘一
餘西晉諸人惟楽令肯將名教矯元虚
二
空花瞥過似浮榮海水難湔是惡名比禹功軻真學
者罪浮桀紂亦書生國師族覆慚家訓太尉朝危悔
官情束起陳編呼伯雅胸中磊隗暫澆平
題黃景文詩(寬夫)
叟懶親燈久矣得君贄卷闔還開專心致意刻成
楮有膽通身占断梅中孟云的非爾力鑚堅顔歎竭
吾才舊時奇字今忘却不是無人載酒來
蚤穿草履行求友晚閉柴&KR0878;病絶交古德皆曾經捧
唱今人不肯事推敲吟于萬首等蛩響續三百篇無
鳳膠霍池鬢毛如雪色少年歲身莫輕抛
即事一首
書卷交疎覺晝長田園收薄值年荒老而用事獨毛
穎何以觧憂惟杜康賜帛恩深優故老(致仕官猶支春冬衣)催
租人至敗重陽西風爛漫開蓉菊不𬋩先生兩鬢霜
與林中書李禮部同宿囊山三首
儒公巨擘竹溪公來憩棠隂訪老農劉子前身漢中
壘李侯今代柳南宫約靈澈共游林下爱涅槃常坐
塔中莫把两儕一叟弹冠不與挂冠同
二
三儒夜話俱忘寝戶夫縱横卧僕夬椰腹拈來即書
簏芋頭煨熟當行厨謫仙豈是無詩種處士相傳有
句圖師服何曾能把筆短章吟就改還塗
三
二妙相從寂寞濱山靈怪有此嘉賓作桑下夢纔三
宿此橘中翁少一人剪截錦機榆子巧分張寶藏拔
予貧臨歧但祝俱黃髮莫把華簮换角巾
辟支巖
不上巖來四十年高僧滅度我皤然歸葱嶺路止雙
履訪草庵基無一椽彺欲片帆浮巨浸老扶雙拐到
危巔誰人肯伴黃師伯何不旁邊著兩禅(謂祖賢立堅)
再和宿嚢山三首
恰似病沙門退院又如老禅錄歸農素無才調宴三
閣不願歌詞傳六宫萬首漏名宗派農百年占藉醉
鄊中暮齡喜共樵夫語懶與諸儒論異同
二
乞骸不作凝香守掩鼻難随逐臭夫牛角書堪教村
學魚羹飯勝食堂厨門無喜鵲傳朝報笥有懸鶉折
海圖常勝淵明歸去早村翁晚始覺迷塗
三
能葱嶺從初祖也不蓬萊訪洞賓煎鳳髄須還此
老執牛耳更属何人笈儲丹附防隄病案設圖書粉
餙貧老覺為僧差省事韓公何必強冠巾
三和
不喜師君師鬼谷寕從許子學神農衰殘猶有忠存
闕老醜應無妬入宮貪漢驚魚懸餌下處人餓風處
禈中两貧堪破真堪笑自古英雄見略同
二
暫繋金狨陪法從長騎秋馬雜夫今紅琥珀來村店
昔紫駝峯出御厨闕里尚延瞽師冕法筵誰起躄浮
圖莫欺殘秃毛雖子幾度曾將敕尾塗
三
交疎認鹿為山友客少呼猿作野賓藏手澤書暫沗
祖食躬耕票恥求人腹無點墨寕非懶腰有重金未
是貧已把朝冠挂神武終身一幅華陽巾
四和
不復闕雞随惡少尚能叱犢慕良農來熏一屡賡凉
殿出晝難重見雪宫老伴轅南并北小孫膝上或
車中自憐孤學無人助從漢諸儒與黨同
二
白公自號老居士疎傳史稱賢大夫膾鯽不妨留客
飲擘麟何必享天厨清池漢沐端溪石素壁彰施洛
社圖帝賜後材奎畫在作堂安用青塗(陳端仁給事家有青)
(塗堂)三
丁寕僮可沽佳酒戒敕閽無納惡賓(不飲者)種杞菊非
求飽者見&KR1052;萊是見幾人食甘鮓飯(荆公)安排易出駕
雞栖受用貧却笑曹瞞遺令侈黔娄殮不待衣巾
和竹溪懷樗庵二首
視艸呼來猶殿上採薇歸去忽山阿重箋渭觀濠義
曾和横汾過沛歌乞島一聯余思澁方丕十倍子才
多白頭辜負龍泉老拙詠安能繼庾何(水心題南岳籇有庾信不)
(留何遜往評君應得當行家之句)
二
偶賦東風御柳詩詩傳誤東九重知昔曾苑内借全
樹今向林間巢一枝已買十牛耕笠澤(角里先生傳云有牛四十)
(耕夫百指)難陪八駿宴瑶池翁同灑遺弓淚猶記甘
随
再和
從來糞土輕胡趙晚視渠儂直唯阿時與客聯烘虱
句(半山有和㤨風詩)斷無人聽飲牛歌挂冠耄及收身晚賜
扇恩深取數多周易魯論俱束閤免教後世罪王何
二
依本文章趁韻詩暮年深不願人知退閒時有賓留
刺攣痺難為長折枝蚓竅聲微羞入社鴉塗礼惡瀨
臨池僧談石竺山幽勝擬執驢鞭挾册随
三和(前和四詩皆不及樗庵事復賦此二首)
高虚早被方心誤老退差賢曲學阿私謚勿煩禮官
議自詩堪付䅋郎歌無衾覆首留名遠有鍾随身覺
事多典午諸人空曠野其如未了死生何
二
曾課山間種藝詩自猶不記更誰知豈無鼠盗食新
筍曾有鳳來捿老枝未敢名為真福地便應唤做小
池籃輿祇合材夫舉兒子門生負笈随
四和
漢末名臣推北海鄴中才子遜東阿老勤未輟吾伊
讀爛醉時為爾汝歌一滴何妨盧行少五車安重惠
施多客來問語巴巴說君不回頭可余何
二
剛後元來儘有詩此言莫遣邵程知匹如東土生三
横向西江出一枝俚曲俗方尊郢市吉音今少奏
咸池誰云老子無呵導塘上蛙聲鼓吹随
簡竹溪一首
溪邊紫氣半空浮父老携杖看故浮叔夜相思曾命
駕子猷一返少來舟煨殘僧芋平分喫說道天花爛
休村叟安能留此客地行僊偶出山游
二
駐顔元不待丹砂筋力渾如昔建牙剥盡皮毛真理
窟分此些膏馥與儒家苫吟寒谷應生黍罷諸講天
亦雨花自笑一生傳註儻容北面學南華
次竹溪别後見懷韻
珍山重翁别病翁(屏山自號)歸鞍欲發苦留儂萬言君視
猶杯水一鏃吾難直箭鋒縮手可憐金落莫攀髯朱
報昔遭逢衰遲只願低頭拜蛟變為龍愈亦從
送月蓬道人南遊寄呈陽岩侍讀直院侍郎
六言三首
昔燕見沉香亭今送老破茅屋醉翁之耳雖白坡僯
之鬢已秃
二
從淇奥君子數到越王潞公世僅有一两箇君母
八十翁
三
士之淵數陽巖學者三斗山麻九制要渠一
馬來否
贈菊庵李道人
萬言萬當眼晴毒一裘一盂口體足不共孤竹子争
却與柴桑翁争菊
挽吴茂新侍郎三首
乘驄馬安能作噤烏去因攻國來又薦君謨
延英疏丹青洛社圖嗚呼傳不朽猶是警姦䛕
二
先皇志公除法從真玉楼要新記鐵壁奪全人
俄封墓柔蒲謾褁諭豈南董代奮筆傳名臣
三
歸休矣公曾慫慂之門無今雨客笥有隔耳詩
課招魂些兒徵積善碑白頭哭同社心折可勝悲
(善里)
黃寬夫示詩不已自和前二首答之
冥搜藻思殊精鍊細讀蓬心稍豁開我竊高年慙綠
竹君持半偈試黃梅肯為唐季小家數湏做僧中大
辨材吸盡魚龍蝦蠏子不妨至如來一來
二
精思巧斵詩家事繆巾陽尊市道交杜說新詩猶費
改韓評推字不如敲衣曾傳飲先師乳絃絶今無異
域膠欲引藺卿懷内璧吾貧未免以磚抛
石竺山二十詠山在福清境内昔羽人今衲
子居之喜壹恭者鼎新此山繪圖從竹溪亭
山求詩二公既為著語余亦繼作
紫雲洞
曾䐽張茂先亦誑關尹喜嗟余雙眼白任汝半空紫
石室
僅可着孤身何曾有四鄰切湏留一榻譲與細書人
上㫒壇
恰召陽翁伯俄徵謝自然不知玉楼上幾箇是詩仙
仙龜蛇山
聞說均州景而今涴戰塵應随黑殺帝避地肯來閩
朝斗石
吾脚今無力安能跪鞠躬北瞻韓吏部南仰狄梁公
仙鶴影
乍見作飛勢細聽無淚聲雪翎差髣髴丹頂不分明
雙鯉石
點額有墨痕剖腹無素書俗視如頑石仙騎上太虚
棋&KR0777;石
元不識死活偶然逢二仙借與墨牧奴戲今饒國子
先丹竈
白公詩酒人惜也未聞道乍可無除書不可壊丹竈
伏虎石
慈悲乳孫叔恭敬侍小顛煩君常警邏老子
濟貧笋
自飢猶可忍民飢誰惻隠吾評首陽薇不若石笋
無盡泉
聖人稱水哉晝夜流不息東坡如萬斛南華只
紫磨石
求可點為金鐵可浸為銅勿使鍾官知一朝此仙童
獅子峰
狼來咋吾羊猩來竊吾酒汝為獸百王不聞一聲吼
象王峰
惜齒埋之土何曾願世知終為交趾獻亦被普賢騎
𥙷陀巖
嗒然蒙一衲跌坐不知年處處神通現何處海岸邊
羅漢臺
海鳥五百士劉郎廬亦深不似阿羅漢神通無處尋
半山亭
此來為嘉處高猶在絶顛吾衰中道廢汝少更加前
寶所
此為何處所滿目是瓊瑰聖人被褐懷凱漢空手回
洗耳泉(林李所賦止十九首余接圖𥙷足元)
力卻帝尭傳猶為穎水羞似曾洗渠耳不可飲吾牛
送鄭倅子善
早欽世德如龍虎晚挹英摽亦鳳麟重濬陂塘今長
古不私風月肯分人衮衣國既歸真宰珠履君應作
上賓洛社諸賢問村叟暮年已餙太邱巾
挽趙孺人(李敬振祖之母)
婉孌宗姬性堅真烈士腸簮蒿安隠約畫荻訓偏傍
防墓夫同穴瀧阡子表岡夫人真范母那得不生滂
挽程孺人黃安(溪裳之母)
七誡尢純偹三從搃吉祥良人今綺季美子古黃香
花引歸西坐萱疑在北堂恨余彤管拙哀誄不能揚
總管徐矦(汝乙)和余梅百&KR2452;輙課七言一
章以答來貺
者肩摩似堵墻君侯殿後獨軒昂攙先太皥露消
息笑殺書生泥色香能令曹瞞兵渴止誰云開府
腸剛騷壇甚矣荒蕪久評小徐陵合擅場
恭上人求偈戲贈二首
爾祖西來無文字受持一句心是佛煩恭藏主試問
他楞伽回卷是何物
侯勸師柔輭說劉叟所見適不司有時一句撞墻
有時一喝驚耳聾
又一首
蒙白帬帽汝著紫袈裟縱有傳大士難和作一家
題趙檢察贄卷(孟渚)
福唐少尹平生友函送王孫一卷詩始信人間有龍
種又疑天上下麟兒月湏玉斧修成後仙待金丹煉
熟時不是樗翁心有竅鏡中添雪到鬚眉
送潮陽方主學(梅卿)
芹泮人人陶聖化花封處處置師孺遥知避席聽
講猶勝開門自授徒官比鄭虔尤冷甚士如孟德豈
今無朝家調守方刓印且可焉依縣大夫
讀巖光傳二首
一栖巖壑一冲霄冠鄧聯翩建武朝招得故人來話
舊也呼大叔作唐堯
二
羊裘素不習朝儀公遣西曹屈致之若是君癡君不
巢由安肯見楽䕫
冬至四絶
觴復無舉萱堂麟卧隴阡雁折行殿後即今帷一
老阿宜長大阿奴亡(冬事)
二
日添一線書中見雪染千絲鏡裏明遲暮猶思寸隂
惜凝嚴未覺一陽生
三
遥知廷設黃麾伏不見人書白板扉老子挂冠還笏
了别無上服止深衣
四
獻壽上公先入閣書雲太史亦登臺惟應閉殺明農
叟起晏柴門曉未𨳩
有感二首
馬欲兵夫子哥利王曾丑釋迦血面何湏丸墜
忮心終不怨鏌鎁
二
夷齊怨惡本不念堯桀是非今亦忘不知伍子嗔何
魄化為潮日夜忙
次韻竹溪題逹卿後坡
反終身從李愿有人半夜唤祁嘉箪瓢齋頗奢顔
巷書畫船堪埓米家樗臾舊栖貧亦好膚翁新句大
非誇誰云他僻交游少鶴肯巢松鹿獻花
再和
無童子窺桃熟坐有騷人頌橘嘉觸是不來争左
角顔淵亦只住西家(坡詩西家着顔淵)羅張門巷求吾樂錦
褁山林笑彼誇紅綠千株皆手種絶勝人看擔頭花
三和
歲計無餘逢榖貴晚餐有味覺蔬嘉賖鄰人酒堪留
客藏善和書滿尚家稍喜熊兒理精熟常嫌犬子賦
虚誇魯論新義何時畢相約溪頭共看花
四和
莫難幽不改聖人固以遯為嘉寕披龍具去耕
鶴書來起家古有晚民逃舉選今無烈士矯
貪誇鬳翁晨遣詩簡至昨夜寒燈屡結花
五和
瘠地力耕禾倍入荒山手植樹皆嘉同煬者并
者融會儒家與墨家見說楊雄太元苦非如宋玉大
言誇絶憐女伯頭成雪羡汝才高筆有花
六和
郎陵後嗣尢推彧大傳諸孫最數嘉之子固無慙爾
祖此翁所望大吾家奪標羞與兒童競佩印纔堪妾
婦誇案上菖蒲勤洗沐靈苗見說有時花
樗庵次前韻一首
退處儂甘身寂寞進為渠值世休嘉劬書不似八十
老輸稅常爲第一家沙盤卦街敵鼓賣村醅店揭
旗誇千林歲暮俱黃落梅向其間獨放花
無題一首
死以子托友病將身付醫友今多市道醫或似屠兒
村獠
村獠席地睡咍㘆唤不知老夫將北面渠莫是希夷
後村先生大全集卷第三十七
