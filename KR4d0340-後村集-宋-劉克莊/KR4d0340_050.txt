後村先生大全集卷之五十
油幕牋奏
謝撫諭詔書表
虜渝信誓爰興細柳之屯帝有恩言申念采薇之戊
命傳急驛歡動連營(中謝)竊以胡馬南侵謂齊盟之
可棄王師北伐乃大誼之當然由聖朝每示於包荒
故醜類敢從而千紀一自天聲之震果令賊瞻之寒
始𣣔肆於狼貪俄巳聞於獸散伏念(臣)誤當閫寄實
董戎昭所惜者可為之事機所憤者未雪之讎恥傳
檄而英豪丕應調兵而將吏無譁義士出竒䤋酋渠
而獻捷遺黎效順舉城邑以願歸國勢旣尊人心咸
奮我疆我理方期舊境之復還靡室靡家尚恐征夫
之况瘁值驕陽之藴暑拜温詔以如春兹蓋恭遇
皇帝陛下剛與時行勇由天錫謂戎車四牡久暴露
於邊頭故細扎十行示激昂於士氣沛然發號聞者
屬心臣散不粛奉賡謨徧孚羣聽拊循意切豈惟感
動於武夫滲漉恩深尚有願觀之癃老
謝轉大中大夫表
分閫岡功虞典尚寬於幽黜拜官甚寵漢恩特示於
超遷䟽渥雖優循涯有&KR0804;(臣中謝)竊考本朝之定制
尤嚴四品之文階秩視諫大夫亶為高選官非眞法
從不可序陞政湏耆舊之人始稱褒崇之𢾗如臣者
素無才業誤受眷知入扈䠋於九宸出總戎於四路
際風雲之會曾微橫草之攻絫日月之勞徒起取禾
之誚通班寖峻論報滋難兹蓋恭遇皇帝陛下德極
照臨政先綜覈三載攷績尚存隆古之遺八柄
馭臣庸作羣工之勸遂令冗迹亦玷邇聯(臣)敢不祗
若綸言誓殫綿力身居外服雖莫陪禁近之游力守
孤忠庶無沗論思之職
謝皇太子牋
譾材分閫未𥙷一毫優詔遷官驟登四品命俶頒於
丹陛恩密載於青宫伏念(臣)奮迹單寒逢辰休顯入
持紫槖何𥙷論思出建碧油更慙風望屬會吏銓之
諫猥陞法從之階兹蓋伏遇皇太子殿下廸性温文
挺姿眀叡承顔廣内恪修問寝之恭聽事嚴宸密贊
求才之治肆令疎逖亦簉高華迹遠甘泉空綴嚴吾
之列心依少海莫陪園綺之游
謝臘藥表
歲華紀臘愧顓閫之素飡詔語如春錫尚方之珍劑
寵綏攸逮捧載難勝(臣中謝)伏念臣薄技易窮孤忠
自信邊城傳柝僅能護於風寒戰士荷戈恨莫同其
甘苦屬當凝凛上珍眷慈函封一札之文奩貯萬金
之藥此蓋伏遇皇帝陛下慱求利病勤拊瘡痍念王
事之獨勞不遑寕處慨君子之於役如何勿思肆朌
股餌之良俾竭馳驅之力臣敢不堅凝晚節御荷天
恩君賜必嘗旣竊康寕之福民勞小愒蓋思蘇息之
期
賀皇太子冬至牋
緹室吹灰迎長伊始青宫主鬯受祉維新和溢殿闈
歡騰寓縣恭惟皇太子殿下性根仁孝學造高明入
侍嚴宸常謹雞鳴之問出親端士用鸛鴻翼之成對
陽德之方亨慶天休之俱至(某)踰瞻鶴禁屬綰麟符
賡暉暈之歌雖慙詞賦藻岡陵之什願祝夀祺
賜歷日謝表(嘉定十一年)
歷書密課紀此元正詔旨分朌逮於外閫仰觀乾象
俯授人時(中謝)恭惟皇帝陛下天𢾗在躬神道設教
御圖二紀常晝訪以夕修更化十年蓋日新而月異
肇嗣開歲誕告庶邦(臣)敢不謹恪布宣作興觀聽務
農重榖冀兼足於兵民愛日惜陰勉未為之事業
賀東宫正旦牋
春陽萌動肇紀王正儲極䆳嚴是膺帝祉歡騰寓縣
慶屬宗祧恭惟皇太子殿下廸德温文挺姿英晤雞
鳴問稱仁孝之譽日隆鶴禁談經問學之功時敏恭
臨華歲茂介繁禧(集)分閫攸拘簉廷伊阻丹墀設伏
莫觀元日之儀青地稱觴徒睇前星之曜
降直學士謝表
愚臣引咎甘寘嚴科聖主隆寬稍裁華職危蹤甫定
感涕橫流(中謝)伏念臣以疎庸之材當董統之寄奉
玉音之臨遣專𣣔息民凡綿力之經營弟惟固圉一
從索虜再入浮光勢旣披猖事誠急危念全軀保妻
子之計夫誰不能然以賊遺君父之憂在臣何忍况
制閫獲便宜之旨而兵家有牽制之謀指授之初預
戒貪功而幸勝文移所至每令見可而知難邊頭皆
奏於膚功京口獨違於節度及師潰泗城之下以身
當淮左之鋒寝食不遑鬚髮盡白席藁私室抗章公
朝謂馬謖敗於祁山亮先貶等任福陷於好水琦亦
奪官彼元老而猶然臣何人而自恕矧𣣔謝三軍之
衆靡容恤一巳之私懼方凛於淵冰戮宜加於䔥斧
汔從寬典亶出異恩兹蓋伏遇皇帝陛下振作事功
丕昭賞罸憤神州之責盍歸王衍之諸人誓殽陵之
師不棄孟明之一青故加薄譴庸示至公臣敢不堅
守孤忠痛思往咎佩大易匪躬之訓固莫辭難味先
民陳力之言终當知止
謝皇太子牋
䟽陳往咎自請抵辜詔黜隆名尚令任責雲天施大
淵谷愧深(中謝)伏念(某)早荷國恩晚分閫寄我固守
睦鄰之信彼屢興犯塞之師勢旣蔓延法當牽制師
行危道雖將帥之非才責在元戎念偏禆之何罪亟
披誠疑自列悔尤恐不免於嚴誅乃僅裁於華職茲
蓋伏遇皇太子殿下力禆聖斷密輔陽剛謂邦有常
刑豈容屈法時方多事不忍廢才示以薄懲俾之内
訟(某)敢不深恩旣往預戒未然尋香火之緣方伸前
請收桑榆之效恐負初心
謝賜夏藥表
閫寄無功載履炎衡之序驛馳有詔肆朌尚藥之珍
稽首拜嘉拊心知愧(中謝)伏念(臣)初無遠略誤揔中
權卧護壺頭敢發墮鳶之嘆躬馳上塞粗親汙馬之
勞曲荷淵衷俯稽暑令奩實節宣之劑璽封披拂之
言茲蓋伏遇皇帝陛下丕赫軍容密延國脉謂連營
暴露久分邊面之憂雖廣内高寒尚軫人間之熱故
加錫予用示眷鄰(臣)敢不祗服寵營力扶衰懦上推
德意同戰士之苦甘下廣仁風問蒼生之蘇息
明堂禮成賀表
中辛㳙吉聿崇三歲之禋上帝享誠丕擁一人之慶
乾坤昭貺㝢縣歡騰(中謝賀)伏惟皇帝陛下治極守成
禮嚴報本調元布政尚存黃帝之規嚴父配天肆舉
周人之典精誠格於穹壤叶氣徧於幅員(臣)分閫攸
拘侍祠伊阻前宣室之席絶企清光扈甘泉之車猶
存昨夢
謝明堂赦表
重屋肇禋汔成熙典端闈肆青誕布寬書大號一傳
歡聲四起(中謝)伏惟皇帝陛下正位凝命畏天受民
謂三歲親祠旣示精虔之意而萬方何罪爰推曠蕩
之恩禁網悉清幅員胥抃(臣)肅聆詔旨寅奉藩條佩
玉麟之符雖慙共理霑金雞之澤庸廣至仁
明堂賀皇太子牋
國嚴常祀載循重屋之規帝享純誠爰輯儲闈之慶
(中賀)恭惟皇太子殿下望隆弍極儀亞至尊事天不
以文旣成縟典受祉施於子宜介鴻休(某)忝際昌辰
適縻外服陪逢璋之彦莫簉邇聯瞻主鬯之賢弟祈
㬌
復寶謨閣學士謝表
罪當貶等奉以周旋恩不踰時復其玷缺拊躬感涕
讀詔汗顔(中謝)伏念臣昨者憤虜憑陵出師牽撓偶
邊將有僨軍之咎在兵家存責帥之文亟自列以抵
辜終不忘於敵愾賈率連營之吏士紏齊諸寨之民
丁分道邀遮阻山鏖擊我方乘勝旣獻馘之屢聞賊
恥無功尚游魂而不去(臣)親提突騎往撫戎行將背
水以夹攻使踦輸之勿返黠酋先遁僇免鯨鯢殘黨
繼奔散知鳥獸然後患方長而未竟顧薄材巳試而
可知衆口難調親年篤老憂國之心如灼論兵之鬢
有霜方陳累䟽以丐閑乃用微勞而牽復茲蓋伏遇
皇帝陛下操持威柄綜覈治功謂事有至難寕保用
兵之利鈍念(臣)無他技粗嘗在外之險艱還其筆槖
之班責以桑榆之效臣敢不深恩大計益謹後圖觀
遇知仁允蹈聖人之明訓鞠躬盡力仰希前哲之盛心
謝皇太子牋
扣閽自䟽僅黜隆名扞塞何功忽還舊觀凌兢拜命
跼踳懷慙(中謝)伏念(某)昨緣邊將之疎力引中權之
咎尚寬萬死止裁筆槖之班自奮一行果奪㫋裘之
氣始蜂屯而不去俄獸散而遂空亭障觧嚴耕桑安
業旣竭節徇國家之事始抗章陳母子之情所冀歸
休乃令牽復茲蓋伏遇皇太子殿下謹修儲德參决
政機謂冶世賞刑不容偏廢然兵家利鈍非可逆知
棄已往之瑕疵錄後来之勞效(某)敢不益思磨礪期
稱寵褒讀誓殺之書未忘前過陳出師之表永愧先
賢
謝臘藥表
職忝中權尚茲翫歲詔頒上藥維以御冬沐寵優隆
拊衷危慄(中謝)伏念(臣)謀身術拙護塞技窮駪駪征
夫未有息肩之日霏霏雨雪適當墮指之時莫少慰
於士心乃獨叨於君賜急驛被璽書之渥内庭出奩
劑之珍兹蓋伏遇皇帝陛下冶保平康化躋仁夀謂
臣謬當閫外旣久護於風寒念臣飽歷兵間恐或愆
於膂力偎承嘉惠俾衛微生(臣)敢不黽勉服勞激昂
扶憊布宣上旨冀同挾纊之温輔飬天和寕畏折綿
之凛
謝歷日表
閏定四時方謹歲華之始王大一統尤嚴歷法之頒
聲教所加觀瞻丕改(中謝)伏惟皇帝陛下握符御極
正事承天有甘石以步占星躔交粲命羲和而出納
日馭順行肆令同字之間皆覩清臺之制(臣)敢不竊
推䟽密式廣布宣正月始和非特觀於象魏三時不
害冀兼足於扈農
賀皇太子歲旦牋
天轉斗杓俶頒鳳歴地隆震器丕擁鴻禧(中賀)恭惟
皇太子殿下學造高明譽兼仁孝參裁庶政更化之
治有光親近正人進德之功未已履端云始介福孔
多(某)猥絆戎昭阻趨班賀仰瞻青地莫親睴潤之餘
俯竭丹心第祝夀禖之永
眀堂加恩謝表(吳縣開國伯加食邑三百戶)
精意承天旣蔵國陽之祀湛恩加地不遺閫外之
丹綍疏榮素餐知愧(中謝)竊考累朝之制最嚴
之祠顯相縟儀時則班行之助漙推餕惠初何中
之分如臣護鑰有嚴奉璋云阻躬圭寖峻巳
爵之公采食驟增尢匪食功之義亟祗誤渥良
顔茲蓋伏遇皇帝陛下禮備夤恭誠通肸響
以事上帝秩若禮文歛福以錫庶民施於藩屏肆
祭澤新衍封租(臣)敢不深省僥踰勉圖報塞進持
槖莫陪祠雍之行退憶蓴羹徒起還吳之興
謝皇太子牋
職居藩屏阻侍親祠恩錫土田例給餘餕省躬負愧
稽首拜嘉(中謝)載考熙朝尤隆宗祀凡在合宫之列
悉均宣室之釐而(某)方奉藩條亦叨祭澤爵每陞而
漸峻禄巳厚而深增茲蓋伏遇皇太子殿下學進多
聞政由參决深宫主鬯恪共膳寝之儀重屋觴密
侑馨香之薦故朌惠術俾衍眞祖(某)敢不勉竭微勞
少酬洪施班超護塞方當固圉之時張翰思吳未有
歸田之日
鐫職謝丞相啓
禦戎弗績上孤東閣之知抗䟽自言稍絀西清之職
恩歸造化愧溢心顔伏念(某)猥以薄才當兹重任知
主上兼愛南北寕忍開邊知廟堂不問甲兵專謀保
境我雖守信虜自敗盟首挫其淮右之鋒復斷彼山
東之臂朞歲於此疆陲粗安豺狼無厭未飽其所𣣔
蜂蠆有毒已驅而復来睥睨關虔劉两郡盖人神之
所共憤豈臣子之敢安事許便宜因有已朌之隆旨
法當牽制詎容不出於偏師文移但戒以淺攻吏士
輙從而深入泗城敗撓淮左繹騷决千里之籌旣無
勝算責三軍之帥厥有常刑徒以寇尚在邊身方扞
塞念辭難之未可姑引咎以自歸上援街亭次稽好
水使伏歐刀之戮亦所甘心止裁簪槖之班寕非輕
典信矣公朝之寬大深哉吾相之保全兹蓋伏遇某
官新美治功秉持憲度謂賞罸軍國之紀必合至公
然勝負兵家之常無庸深咎况已自歸於司敗特為
少屈於刑章僅抑隆名尚叨舊寄(某)敢不堅凝初志
懲艾往愆建大將之鼓旗敢妨賢路奉祠堂之香火
終託化鈞
復職謝丞相啟
邊防盡瘁久無可紀之功廟論閔勞驟復已鐫之職
銜恩至矣圖報闕然伏念(某)昨為牽撓之師庶伐跳
梁之計徼功深入雖由偏將之輕指蹤不明亦是中
權之失旣席藁引矌官之罪尚奮拳勵討賊之心勉
吏士以功名作民兵之勇氣始周城而陣金湯據險
以莫窺及仰寨而攻矢石乘高而並擊寇猶在境身
自督軍但知竭徇國之丹心不敢顧倚門之白髮我
師氣奮將四面以窮追彼衆諜知乃一宵而潛遁蓋
却虜乃廟堂之算而平淮皆將士之勞(某)才不足以
分北顧之憂功不足以捄東隅之失親年既晚每於
色飬以多違衆口紛紜動以空言而責備屢請祝釐
於閑散汔煩當軸之保全還學士之旨班出上公之
洪造兹蓋伏遇(某官)謀謨閎大德量崇深謂天下之
才實難察閫外之事匪易崇文平蜀由黃裳力援於
中充國擊羌賴魏相獨是其說若國論不為之宗主
則人情何自而奮強假復玷之新榮圖折衝之来效
(某)敢不益殫薄技少塞厚恩方丞相憂邊安敢惜驅
馳之力然小人有母冀終憐甘旨之情
謝二府啟
同前(某官)謀謨閎大德量崇深謂人才有賴於扶持
且兵事寕無於利鈍方羣言兢起皆非淮蔡之師獨
定見不搖力是營平之議蓋國論旣為之宗主則人
情必改於觀瞻假復玷之新榮圖折衝之来效(某)敢
不益殫薄技少塞厚恩復鴈門之踦倍費公朝之力
營莬裘之終祈故里之歸
賀丞相明堂加恩啟
播告大庭褒崇眞宰類於上帝聿稽宗祀之文相維
辟公爰侈冡司之渥非止衍戶畬之入蓋益隆巖石
之瞻典册一新搢紳交慶伏惟(某官)功存社稷運際
風雲綽然應變守文之才巍乎體經贊元之學維聖
主敬天之意一本至誠自清朝更化以来四成熙事
凢舉行於縟禮皆典領於首台日者藏大享之儀㳙
中辛之吉月星明穊乾坤清夷奠玉而神祇顧歆合
侑而祖宗昭格法駕寶輅肅臨清廟之豆籩朱芾葱珩
於赫上公之冕服以至御樓肆青稱蹕還宫祭澤流
行天顔開喜厥有顯祀之效恨無可酬之官荒大國
之封豈惟奄魯紀中書之考其永相唐荗對龍光密
扶龜祚某屬縻符鑰快覩制麻徹申伯之田欽異渥
入平津之閣莫綴賀賓
加恩謝丞相啟
熙事告成方𢡟享天之德价藩承乏誤叨加地之恩
盡出洪私敢云舊典竊以禋祭之事國家所嚴討論
於博士議郎典領以龐臣碩輔獻金於廟環列通侯
執玉在庭森聯羣后於以移天子親祀之禮助辟公
顯相之勞此在邦彛盍推祭澤如(某)者心存北闕迹
滯周南昔雖扈蹕於禁嚴今阻奉璋於左右上千萬
歲之壽莫稱都護之觴取三百㕓之禾空起詩人之
刺敢期餕惠申錫綸言超加井賦之多躐處公侯之
亞兹蓋伏遇(某)官加存寅亮道妙爕調類上帝禋六
宗粲若禮文之偹統百官均四海巍乎相業之高致
此優恩施於外服(某)敢不退循忝竊圖報知憐清塞
上之塵方凴妙算動吳中之興冀察歸心
回京湖趙置制啟
西清寓職幸聯中禁之班南紀宣威密倚上游之重
昔嘗忝同寅之事契今共分一面之顧憂江漢相望
政如唇齒邊陲是急未布腹心辱貽翰之相先愧脩
詞之不敏恭惟(某)官康時志大經世才周歷塊過都
掃空冀野之北離羣絶類獨步衡湘以南自結九重
之知不階尺寸之援褰惟出使一道澄清緩帶臨邊
累年靖謐屬者虜来犯塞公不顧身陳宣王復古之
詩續諸葛出師之表英槩凛凛寕退保一隅之偏義
旗堂堂有北向中原之意胡馬既退漢波隨清由渚
官而趨樊城已張光勢經磧鹵而絶大潢行紀雋功
(某)久綴從班冐當閫寄自抵司存之始即聞禁報之
来枝梧至艱鏬漏方闊每念風寒之宜護詎容脉絡
之不通有来好音叶濟滋事瞻羊公於峴首阻趨鈴
閣之嚴依劉表於荆州竊有寶鄰之幸
回湖北張漕啟
請違風度屢閱歲時惟川陸之阻長致音郵之䟽闊
言念音槪實勞寸心昨者諗恭光奉絲綸肅待麾節
實朝廷之異眷肆臺府之並開伏深抃喜(某)官襟度
粹異典刑醖藉昔在先正格於皇天聞司馬丞相當
朝夷虜相戒使諸葛武侯無死禮樂其興志士尚想
其遺風聞孫克紹於前烈入徧儀於鷺翿出屢剖於
虎符政每見思言皆底績屬當宁方勤於北顧而武
昌實据於上游安集鴈之民厥有仁聞轉流馬之餉
了無乏興行疇監牧之勛復贊公侯之業(某)立朝無
𥙷分閫何堪屬儆偹之方嚴而枝梧之未易下慙公
議上愧國恩有来好音願安承教
賀宋總領除農少啟
出綍丹墀陞班金掌守邊務急方嚴萬竈之屯給餉
勛高擢正九農之列使權增重物輪交歸恭惟(某)官
性行俶均文理密察以儒飾吏不減漢之孫宏以道
理財有若唐之劉晏粤自两年之主計未嘗一日之
乏興人皆議增戍之非公獨憂民而體國衆方吝養
兵之費公能倒廪以傾囷有同舟共濟之心無袖手
旁觀之意薦紳稱說旒扆歎嘉祥扈班清何止婆娑
於列寺甘泉地䆳又將獻納於九重(某)側聽餘音莫
陪旅賀方有三軍之事政賴叶心若論萬世之功盍
歸主餉
回江西曹帥啟
帝謀連帥付江湖襟帶之區公以名儒當禮樂詩書
之選先聲籍甚衆望翕然恭惟某官學飽經綸材宏
開濟少已奉丹墀之對晚惟讀精舍之書傾者江湖
之間適有風塵之警建牙旗擁金甲曾上將壇開竹
棧擲桑兮一清蠻峒盍圖畫於雲臺之上乃﨑嶇於
蜀道之中雋功未酬清議尚鬱肆圖舊德来隠洪都
精神鎮壓於山川志慮周匝於田里雲飛南浦未妨
尋閣上之詩夜直北扇行入草禁中之詔(某)濫叨分
閫竊喜開藩追念昔遊巳成陳迹恃長江之天險未
敢謂然護𢾗處之風寒政湏叶濟
賀曾同知除宣撫啟
魁位斗樞宣威玉帳胡人南下至勤黼扆之憂周公
東征丕赫衮衣之望軍容旣肅賊贍自寒恭惟(某)官
學貫天人名垂宇宙晁董萬言之對首唱諸儒燕許
大手之文前無作者久參兵柄密運廟謨居有掃清
河洛之心耻為宴安江沱之計何况我雖畫境虜屡
寇邊錢榖甲兵日至廟堂與其中覆禮樂征夫出自
天子孰若正名以見執政之尊專大行臺之事號召
諸將網羅羣英裴令威名必建蔡州之功業謝公談
笑盡是淮淝之事機當方尋車攻吉日之詩馳鍾&KR1607;
廟貌之奏遂作相以爰立恐無官之可酬(某)舊出鈞
陶令依牙纛上渭濱之表正湏諸葛之君臣隠綿上
之田儻念介推之母子
賀簽書啟
號廣廷登賢宥府國於天地誰能去於五兵儒在
朝廷豈惟重於九鼎師言無間人望有歸恭惟某官
學本思軻道侔禹稷眉山諫臣之後喬木猶存考亭
先生之徒靈光獨在九重賞其陳退四海推為老成
語妙天下而恥於文鳴智周世務而不以才顯赫然
英斷付以事樞方今羣城厭兵強敵在境竊思古誼
大春秋九世之讎抑恐後賢重河洛百年之責公必
有以處此衆方從而讙焉見管夷吾何憂人有凴籍
聞樂正子為政國其庶幾(某)久久登門情深賀厦晉
權東閣莫陪多士之遊生入玉闕頗動暮年之興
金山設陣亡人水陸䟽
北虜渝盟士甘效死西方立教法許追亡興言横草
之冤肆設伊蒲之供昨者寇侵邊圉我出應兵或擐
甲登埤靡憚霽雲之死或摧鋒䧟陣莫歸先軫之元
痛逝者之如斯為泫然而不禁又况時方掩骼野有
暴骸雖戰士竭忠恥為全軀命之計然上蒼惡殺寕
不干陰陽之和乃即名山敬修净果伏願普施救度
盡脱沉淪人可即戎見上恩之深矣鬼猶厲賊想英
魄之凛然
茅山祈雨請詞
年穀垂成政當潤澤秋楊為疹反病亢乾即仙聖之
所居為黎元之有禱伏念臣濫膺顓閫兼鎮陪京維
時多虞所望一稔序既當於秋歛田尚苦於燥剛始
自近郊遠連並塞地綿千里皆懷望歲之憂帝監四
方忍絶斯人之命使旱勢徧於屬部恐咎端專在
於微臣寔震懼之靡寕冀精誠之上逹伏願普敷德
施徧惠嘉生哀此矜人久服勞於穡事沛然下雨俾
無廢於歲功
尚書太夫人生日請詞
八褒之年加二届此始生五福以夀爲先擊于真宰
敬輸悃素仰瀆穹蒼伏念臣妾約巳儉勤捿心冲静
雖家庭雍穆幸色養之無違然歲月侵尋忽耄期之
將至屬臨初度式按眞科恭願颷馭下臨辦香上格
衰如蒲柳固非盛壮之時假以桑榆庶保期頥之算
後村先生大全集卷之五十
