後村先生大全集卷第二十七
詩
荅章林伯(橪)
自笑狂吟浪竊名敢將孤壘敵長城才高君策追風
驃計急吾陳背水兵遠道書来如面見異時反託
詩行殘年無復遊吳椘樽酒何由得細評
南康趙明府贈予四詩和其首篇二首(崇榞)
曾掌蘭臺纂舊聞亦瞻玉座和来薰戇愚漫有誅姦
茟疎拙元無乞巧文執簡自知愧南董免冠誰肯救
朱雲消磨不盡惟詩在社友尋盟意尚勤
二
二老風流接見聞(章泉澗泉)餘香未遠尚堪薰明師豈不
使人巧老僕安能重子文策蹇何由追抹電化龍吾
亦願為雲從来作聖功夫處不在生知在積勤
送黃戶曹(祖潤)
拂榻遲居久今纔問戍瓜海鄉真佛國府主似包家
(仁宗朝優人刺廉者曰汝一箇&KR0694;家一箇司馬家)友喜吟添藁胥驚判有花荀柑
妙天下長鋏不湏嗟
君疇仲晦蒙仲再和余差鬚二詩警齊侍郎
又継之趁韵走謝
晚欲逃儒入墨家自笑老人心尚駿故吾不换换新
花(半山詩新花與故吾巳矣两相忘)
二
衰容懶鑷白髭鬚新詠難追紀少瑜(見玉臺新詠)攀檻公曾排
禹佞下帷我亦鄙宏䛕鉼沽何必太元也褐博嘗聞
大勇乎捽茹膾肝均一飽不知誰聖復誰愚
荅卓常簿二首
神仙留貴擬皆差巳把雲臺讓仲華幸有庾郎三種
韭判無藤叔两車麻斬新句子&KR0694;諸體放潑腔兒令
一家白白紅紅滿山谷不知天女散何花
三
點點新霜上鬢鬚深藏誰辨握中瑜曾為上寝斜封
濫可使人譏曲學䛕已作鳳飛天外者安能鳬泛水
中乎近耒贈誄多虚美自考平生合謚愚
諸公和差鬚二詩不已又得二首
壯志蹉跎隱亊差瓣香稽首向南華歲收别業無千
絹晨起齋厨止一麻麦飯何妨薦寒食榆錢元不濟
貧家金瓶爛漫蔘姚魏誰問幽蘭澗底花
二
乏蕭生表楮公鬚那更癡年已倍瑜(瑜寿三十六余七十二矣)爱北
征詩窮愈壮鄙東封藁死猶䛕譽臣亦有毁臣者知
我寕無罪我乎惜取寶珍常自照底湏揭日耀群愚
(柳云揭兹日月以耀群愚)
陪宋侯趙倅過倉部弟家園賓主有詩次韵
二首
駕鷄棲尾隼輿行取次亭臺若幻成五畝季方荣獨
楽一麾侯豈厭承明芳時别駕聯鑣出歸晚華燈夾
道迎留得廣平春却否傳聞已有璽書旌
二
偶倍小隊謝池行雲澹風輕雨未成夢草詩情全老
退見花病眼尚分明(張藉云昨日韓家後園裏見花猶自未分明)即今樵篴
村童和當日金蓮院吏迎得向騷壇分半席絶勝一
品與三旌
次韵使君邵農一首
朱幡奉詔省春耕掃去隂霾旋放晴應有羅敷随馬
看不煩桃葉渡江迎棠隂民各為封植木德侯方體
發生少惜一年天肯否要看穡寶得秋成
中&KR2675;春祀二首
少者游方老守閭獨携魚菽薦幽墟何時汝輩無行
沒歲歲為翁策蹇驢
二
歸鞍常苦夕陽催小憩聊分飲胙杯萬一得年如小
父尚堪十度掃松来(習静先生年八十二歲一至焉)
延平湯使君惠雙溪楼記跋以小詩
吾評此記前無古歴歴溪山在目中潦後數椽誰樸
雲間千尺忽青紅比滁亭茟尤高簡與洛槁碑角
長雄父老皆云侯苦節咄嗟幻出化人宫
次韻别宋希仁(慶之)
四山寂寞南塘死此亊今誰得緒餘耳冷不聞前輩
論眼明猶讀後身書我如滿柳驚秋早君似芙渠出
水初此别未知重面目可堪回首送軒車
題張遯夫詩卷
憶一乘雲覲帝傍一時聳聽鳳鳴陽久無老子出幽
谷曾有謫仙流夜郎嘿似銅人姑勿論憂能玉汝義
何傷唾壺麈尾俱麾去只挈随身古錦嚢
蒙仲書監通守温陵以戴尚書肖望季内翰
元善嘗歴是官即西偏作室匾以西清風
月賓主唱和甚盛次韵二首
懶即蓬莱訪具茨平分不費一錢貲子綦隱几而聞
者太白停杯以問之螃蠏螯肥毋與事琵琶調下莫
題詩是知二老回頭笑不料清源有此竒
二
終南捷徑行冰聽消得此嘉名且参光霽儒家
誰𬋩歌呼吏舍聲砕安道琴時好淡種文正竹
話偏清聞酬倡皆皮陸耄矣無因共膾鯨(李公擇種竹館)
(中日人唤作李文正竹同舍刘貢父戲之曰李文正能繫茟亦能種竹即時有茟工姓名偶同)
送陳郎玉汝之官二首
平今随孟博車徑趋烏幕遠漸向鯉廷疎
三年别平安两字書何時迎畫繍携酒煑溪魚
二
管鮑交三世朱陳共一村居慙阿承女獲事太邱孫
惜别吾鍾爱相賓右格言應憐垂白叟計日望廻轅
警齋侍郎和放翁與茶山五言寄余次韵一
首
髫齔参諸老辱置書册前上起馬本紀下迄李續編
積勤迫榆景扶病登木天貎醜况古粧臂短非善緣
時人訕晚謬弟子嘲晝眠堕甑懶廻顧棄扇差
衆皆驚曲徑余惟泥方穿平生憂世病華紽不仰
即丹鳳騫俯視磨蟻旋居常哂觸蛮安肯分濟川䑛
鼎堪骨蜕載質從心悁何當坐一月大勝讀惜
哉已耄及晨鏡雪滿顛僊家能返財後儻
荅溪趙廣文(維)
怪耒喜事上双眉袖有恬軒老子詩箇
断十年長敢比肩随(公長余十五歲)古耆舊傳猶堪續今少
星更是誰笑殺太清劉管轄此冠不挂待何時
題溪趙氏連桂堂
一從五竇聯芳後直至君家四桂堂莫是燕山傳
本又疑蟾窟摘来香即今錄續題千佛伊昔栽培記
十郎却笑㕁生太矜露一枝未足詫名埸
戊午上巳謁何恭人墳三絶
織素塵機長寂寞燎黃錦誥謾荣華堪同絡秀盡前
史誰為王符訪外家
二
華堂不千鍾養荒壠空遺四尺封愁絶狐狸潭畔
路不知更掃幾番松
三
當日封崇殊草創未年付授絶悲哀子孫記取吾翁
語斗酒单鷄歲歲来
夏旱五首
南蕩淺堪戽北溝乾可田龍船無頓處起明年
二
井以鉼罌竭溪堪揭厲行蠏泉一摘子辛苦上山迎
三
尚食停膳清齋禱竹宫方當歌雲漢未可和薰風
四
奴挈君持去丁寕費耳提汝寕花䲧吾欲捄蔬畦
五
士窮猶可忍拾穗亦可歌歲事還如此畦間有穗麽
喜雨五首
簘鼓修雩祭風雷起古湫雖無豢龍氏尚有斬蛟侯
二
點點沃枯焦聲聲伴寂寥五更初聽雨千載後聞韶
三
巫祝呼神去緇黃送水還若非宿来雨仙聖亦慙顔
四
昕朝避黃屋露禱動蒼穹野老安知帝豚蹄賽社公
五
在處波池白寕愁汲路遥老猶堪抱甕窮未至&KR0894;瓢
寄題心泉
之子幽棲恨未深飛泉来處有亭&KR0916;觚懸木杪猶
耳易在床頭且洗心夸士十漿湏五饋痴人一
千金箕山穎水應如故太息巢由不可尋
久雨五首
復置漢平隼稍修隋義倉羣公猶禹稷階下况尭湯
二
昔憂腹不榖今恐耳生禾誰向衛公說翻瓢莫太多
三
試倚高楼望桑田化渺彌安知為野老農事上雙眉
四
噫聲初發竅巨浸倏漫空我欲鎸箕畢為天節雨風
五
久断過從容尢妨刈穫夫羲和應爛醉晨起失金烏
挽朱吏部子明二首
渡江太史後當世大儒門諸老賢宗子文公爱嫡孫
不来陪請席却去護留屯寂寞馮唐老無人為上言
二
言偃室偶在鄭公鄉盡識階廷秀多窺屋璧藏
杜陵淚一辨孔林香吾老無行後何由瀝莫觴
喜晴一首
尚紛擾燭龍深伏藏金鷄不能忍滕出照扶桑
警齋再和放翁五言過漿衰朽且示雄文二
編次韵一首
孰讀公詩文高出騷選前蹇余相追逐嚴句入杜編
鼓咸池山歌混葛天刀圭靳付受分寸難扳緣
偶逢浮丘伯月下吹簫眠鳳咮不可和蚓竅殊自憐
披我雲錦裳易去短褐穿啖我玉井藕洒然渴肺痊
廻瀾使東之斡天令左旋斯文恃砥柱諸老随遊川
交遊愧忝竊薰摘劳結悁當論先後覺寕較大小年
得握洼駿共登崑崙顛指點歸宿處目覧非耳傳
倉部弟生日五絶
郎宿臨初度村翁喜欲顛要知儂甲子老弟稀年
二
爵並開鄉邑官皆視大蓬年齡高略似鬚髮黑難同
三
我昔单棲久君今半被空天公將老夀禆補两鰥翁
四
菰甘因輟送荔熟亦均分食指真欺我脾神不似君
(偶腹疾不飲冷)
五
平生老兄弟歲晚共婆娑蘇氏推同叔程家說二番
倉部弟和前韵再得五首
節腹差浮食徐行畏疾顛仙湏有癯相貴亦出長年
二
莫放雙眉皺休嗟两鬢蓬耆英圖裏看若箇弟兄同
三
荆花開漸少苽蔓摘幾空賴有長頭子相從秃鬢翁
四
秧馬催予出銅魚羡子分無蓮照學士有竹比封君
五
甫昔排閶闔雄曾賦馺娑而今行不得切莫喚番番(馺娑師古)
(曰殿名也音先河反文選音且可及又在哿字韵)
精衞銜石填海
精衛銜冤切輕生志可憐只愁石易盡不道海難填
幻化存遺魄飛鳴累一拳終朝納芥子何日變桑田
鵑怨啼成血鴟沉怒拍天君看嘗瞻者終有沼吳年
六言五首贈李相士景春
謗東家丘如狗譽太史儋猶龍卿可自用卿法吾未
始出吾宗
二
少年勿議宿士阿瞞自是相師蒙叟馘黃項槁桓郎
眼小聲雌
三
馬公帶些火色孟生不合山肩争問唐舉相法誰贈
君平挂錢
四
被人看殺叔寶無地逃生伯喈試問天人眉字何如
土木形骸
五
眼有紫&KR0994;安用眉無黃色何妨自断非封侯相尚堪
作牧牛郎
再和仲晦監簿
少狂藴竒志探索刪前安能一措辭何止三絶編
俚音和薰風短夢游鈞天竟無魚水分姑了螢雪緣
北扉失脚堕南窗膝眠寕為英雄笑不受兒女憐徐
侯金閨彦歲晚鉄硯穿掊擊羣疑亡發薬沉疴痊鯨
浪怒噴薄蟻封妙回旋精博昔騎省奇逸今師川望
古多慷慨感時嘗憂悁肯羡蕭芥荣甘保樗檪年君
有論絶交吾無書辨顛(米老與時相書自辨非顛世謂之辨顛帖)倡和誑飢腹
聊與好亊傳
兑女余最小孫也慧而夭悼以六言二首
性慧於靈照女年小似善童急急之符奪汝琅琅
之音惱翁
二
不合小時了了可堪長夜茫茫暮年欠汝淚債已乾
更滴數行
借韵跋林粛翁省題詩
昔冠南宫淡墨書當年萬卷各名湖至今處子尚綽
約應笑老婆曾抹塗詠慶雲圖如着色和薰風句肯
從䛕行三十里余方悞敢與楊脩較智愚
温陵諸賢接刊拙藁竹溪直院有詩助譟戲
和一首
行世安能保不刊自怜敝帚笑傍觀熏香未可疎班
馬&KR0946;癢無過看杜韓雷挾六丁耒取易天教两鳥難
吾聞海上鯨堪膾休把鵉刀切蟻肝(宋玉小言賦)
挽陳梧州二首起
谷目多名士西軒與石門族皆通一譜君獨秀諸孫
叔季斯人少耆英幾箇存可憐同社叟反袂賦招魂
二
小室夷之築荒州舜所藏身過冰蘖苦面帶瘴茅黃
察使&KR0916;陽子遺民笑化光定知廉吏傳化目一名香
後村先生大全集卷第二十七
