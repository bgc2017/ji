後村先生大全集卷第二十
詩
夀計院族兄
晏温全不似霜天開遍芙蓉蜀錦鮮昔我父兄慳上
夀今君翁媪各稀年清狂尚欲簮花舞荅颯無端據
槁眠聞道目邊消息好除書斷在一陽前
陳倩調真陽尉奉臺檄攝潮陽尉小詩將别
相閥白眉子吾家坦腹郎莫貪鳶霧裏小住鱷溪傍
粤槖無卷石韓祠有瓣香两翁各鍾念安訊托風檣
挽李秘監遇
初與游楊事伊洛後聞王魏起并汾空令蟠結千年
核難掩光芒萬丈文兒似福郊傳舊學友為子厚誌
新墳身今獨老西河上欲酹生芻隔暮雲
挽林武博二首(元晉)
郭令科名翁冠絶董生制冊子蝉聯向来景行珠林
老(西山葬珠林阡)末後冰銜玉局僊食肉恨公非燕頷冲霄
從古要鳶肩可憐閒袖功名手僅駕朱輪椘澤邊
二
疇昔論交四十霜知公出處我尤詳召来空賞凌雲
賦麾去全疎偃月堂近寄麗葠憐老病忽吟椘些隔
存亡從今野叟凝塵几無復三溪字𢾗行
送胡叔献被召二首
君去閩山亦動容即今歲儉更民窮有豺當道憑誰
問無鳳鳴陽恐國空莫放欽夫歸嶽下豈容子駿久
京東傳聞玉座籌邊急頗牧何妨在禁中
二
觧瑟扵今又再秋弓旌所致搃名流積輕曾覆祁公
鼎偏重能翻涑水舟袖裏弹文差快意局傍觀奕尚
私憂信庵丞相如通訊為說狂生霜滿頭
趙禮部和余梅花十絶送林錄參微而婉哀
而不怨雑之萬如詩中殆不可辨老拙不敢
當也别課一詩以謝
更無一點涴鉛華状出冰枝糁玉葩十絶頓令儂北
面萬如元住子東家自羞貧女釵邊朵難傍宫人額
上花縦使朔風如鐡劲未妨雪月照槎牙
諸人頗有和余百梅詩者各賦一首
詩至中山不可加直將幽澹掃穠華寕依處士墳前
竹不爱都人擔上花老子騷魂常住世郎君吟茟又
名家遥知丈室無天女紙帳香篝瘦影斜(趙監簿志仁)
二
字字追還水部公萹萹壓倒後村翁可憐和靖拘香
影更笑花光着色空自許鐵心堅晚節渠能粉面向
春風菁華落盡惟枯枿賴有何郎啫好同(何謙)
三
詩境千梅匝草堂參軍今又課梅忙懸知句子追羣
謝每見鄉人說季方處士骨寒誰得髓老夫鼻塞尚
聞香請君摘出驚人語玉篴横吹入楽章(鮑)
四
百首初成六十餘朝塗暮改費居諸誰將綵茟傳扵
子人怪青春小似余一笑拈花差易耳三年刻楮欲
何如梅兄樗叟俱枯槁緫把風光義讓渠(方監鎮楷)
五
盤屈高才入短章卷中字字挟冰霜直探寳藏珠盈
掬倒瀉金茎露浣腸鐵笛一枝横夜月水沉三舍避
天香妙年早去吟薇薬莫共儂争寂寞鄉(王敖景長)
六
方扄北戶逃生客忽折南枝寄病翁雪裏騎驢非俗
格茶邊放鶴有家風寫真影過扵形好鑿竅香来與
鼻通不敢袖歸防電取殷勤返璧錦嚢中(三山林天麟)
七
貧兒籬下看花窠曾見千株玉雪麽畫得詩禅三昧
少詩如無住一聫多過時結實心猶苦從古調羹味
在和我坐聳肩窮到老君肩欲聳又如何(方至貢元)
八
出香影外别商量盡擷菁英發秘藏難把微酸諧衆
口只消一白賽宫粧却疑彼相調金鼎未召斯人試
玉堂便好去供春帖子君才何止倍秦郎(方蒙仲制幹)
九
每抱懷中玉雪如吳霜不覺點虬鬚生三槐裔皆當
肯為六梅孫莫太臞(丞相作六梅亭)抹黛村眉慙醜怪約黃
宫額費粧塗南園樹老花零落還許鄒枚訪舊無(陳珽判官)
又荅袁卿相子一首
百萹端可補詩亡形穢何堪在玉傍方苧蘿山尢覺
豔入旃檀國不知香一枝我欲篸蓬葆七字君宜和
柏梁卧雪家風要人継莫因搖落便凄凉
題戴貢士詩卷
新吟亹亹来相逼華胄遥遥請具陳安道晉時名處
士叔倫唐世老詩人百家衣莫勞針指九轉丹能蜕
肉身肯訪柴門衰老叟愧無薄具可留賓
送葉尚書赴永嘉二首
洛蜀紛紛孰是非孤忠惟上與天知何曾後世無公
論不願明時有黨碑去奉繍簾差足喜来調金鼎未
為遲鈴齋一穟柑香起細聽中和楽職詩
二
曾繫金狨扈属車田間訪舊尚勤渠都忘森戟&KR0916;方
岳但記燃藜共值廬謝守吟来誰継者洛英老去各
何如山林深密江湖遠相見煩公問起居
詠瀟湘八景各一首
遠浦晚歸
極目無邊際惟天與水連煙中帆幾點若箇是君船
平沙鴈落
背冷来趋暖雖微善自謀如何纔得意飛去不回頭
山市晴嵐
曉霧輕綃&KR1032;嵐光抹黛新䔥條𢾗家聚三两趁墟人
漁村夕照
估客繫征䌫漁家收釣筒何妨千嶂黑猶作半江紅
洞庭秋月
寄聲謝軒帝不必奏鈞天一碧九萬里横吹鐵笛眠
瀟湘夜雨
楚澤秋聲早湘山暮色遥偏来短篷上終夜滴蕭蕭
煙寺晚鐘
問寺莫知處躋攀又溯洄惟鐘藏不密日暮過溪来
江天暮雪
縴路泥尤&KR0632;柴門掃不開子猷返棹後不見有船来
至日
鈞天殘夢忽驚回金鑰遥知已掣開不復五更三點
入剛云七日一陽来即今空戀唐宫闕疇昔曾登魯
觀臺猶記小窗添線晷強揩老眼亂書堆
題聽蛙方君詩卷二首
湘絃泗磬有遺聲肯作秋蛩唧唧鳴同社共推一日
長古人尤重十年兄放開隻眼饒初祖蟠屈長身接
後生不是學人無贊嘆學人見得未分明
二
前輩凋零雅道衰陳巖一叟尚龐眉昂藏且伴戴花
老么麽安知撼樹兒警句可編半山集(半出岸沙楓欲死繫舟猶)
(有去年痕方子通詩也半山爱之書之于座今刊在荆公集中)高風宜配客星祠(方干)
(配食子陵)有詩一卷留天地絶勝征南立二碑
題晤上人詩卷
星星短髮茁霜根今後村非昔後村無客雨中能裏
飯有僧月下忽敲門佛為摩頂雖真覺儒勸加巾亦
格言師不茹葷余止酒何時煑茗得重論
聽蛙方君作八老詩效顰各賦一首内三題余
四十年前已作遂不重說倡言别賦二題足成
十老
老儒
向来歲月雪螢邊老去生涯井臼前舉孝廉科非復
古給靈夀杖定何年空蟠萬卷終無用專巧三場恐
未然猶記兒時聞緒論白頭不敢負師傳
老僧
半間古屋冷颼颼死盡同參偶獨留昔巳尋師遠行
脚今惟見佛小低頭舊綾無用聊收取破衲難縫且
着休年少還知貧道不曾同王謝二公遊(支遁云黃吻少年無)
(為輕議宿士貧道曾與元明二帝王謝二公遊)
老道
煉不成丹死不休豈知歲月竟悠悠老扵蒙叟仍黃
馘醜似彌明亦結喉尚隔蓬莱三萬里浪云椿樹八
千秋暮年却羡鄰兒黠阿母蟠桃也去偷
老農
身已龍鍾不出村尚能抱瓮灌蔬園瓦盆甚朴常盛
酒茅屋雖低可負暄鋤倦扶藜訪鄰叟祭歸懷肉遺
諸孫後生記取耆年語世世休思入縣門
老醫
劉叟衣装終老年市中賣薬且随緣馳名最久經三
世閱病雖多未十全亀手有方俄貴矣烏髭無訣獨
皤然卧聞鵲噪扶笻起偶有鄰翁送謝錢
老巫
災祸妖祥判立談白頭猶舞茜衣衫賣符效速抛農
業治祟年深轉法銜三老賽冬為殺豕四婆開歲倩
祈蚕(隨着四婆裙子後楊朴詩也)暮歸舍下分餘胙不信人間有
季咸
老吏
少諳刀茟晚尢工舊貫新條問略通闘智固應雄&KR1405;
輩論年亦合作狙公孫魁明有堪瞞處包老嚴猶在
套中祗恐閻羅難抹過鐡鞭它日鬼臀紅
賦得老松老鶴各一首
山秃林疎萬竅風獨全晚節傲嚴冬老惟交此三益
友夢不貪渠十八公青帝行將轉鄒律蒼官何必爱
秦封樹根定有苓堪掘造物方當夀此翁
二
腥腐年来懶啄吞䙰褷惟有頂丹存長吭偏到清霄
唳病翅猶當霽日翻雲杪孤飛因避箭殼中新鷇各
乘軒士衡晚抱無窮恨誰向華亭酧一樽
題方元吉詩卷
古来名世者一字費吟哦物貴常因少詩傳不在多
詞人三影句處士五噫歌子壮吾衰矣無因共琢磨
送趙將崇慹一首
邊地猶防哨中原屡失機君豪横槊去吾老荷鋤歸
昔被毛錐誤今憑羽扇揮軍前需露布陛下久宵衣
甲寅元日二首
少小逢場老罷休衰殘更閱幾春秋瓜牛廬有親情
賀羅雀門無謁刺留夢斷玉皇香案伴詩成田舍火
罏頭賜駒牽與蕭京兆歸去姑乘欵叚遊(頃侍经筵蒙賜鞍馬)
(匆匆去國以馬送京兆而歸)
二
七袠駸駸病鮮&KR0794;君恩猶許備祠官婢傳稚子屠蘇
酒奴笑先生苜蓿槃自嘆管君今老秃更悲龐嫂不
團欒新年辜負如篩餅炮附煨薑胃尚寒
立春一首
又見城門出土牛雞膚亀手稍和柔懶陪内史吟人
日不記靈均降孟陬病與風光猶未隔老逢節序只
添愁可憐滿鏡星星髮欲戴春幡却自羞
席間即事
急召傳来主第中孫郎上馬鼓三通山人無復金蓮
夢稳聽琵琶到曲中
和鄉侯燈夕六首
老去逢春尚怯寒牛衣那得傍鰲山莫陪畫隼行穿
市姑對嚢萤坐閉關昔聽仙韶遊帝所今披宫錦謫
塵寰溪村可是無風景幾點漁燈照碧灣
二
侯擁雙旌舞两驂應憐一叟卧周南插門僅有一枝
柳照水全無萬椀柑藜去似知瞳子眊梅開且向鼻
端參鈴齋詩句兵厨酒淺酌微吟意巳酣
三
榾柮通紅未辟寒病身無異着囚山㑓游與衆聊同
楽歡事扵儂了不關一霎蓮華開陸地十分桂影洗
瀛寰朝家若訪元真子知在清溪第幾灣
四
頗聞珠履從騑驂士女憧憧忘北南墨客共延素娥
桂鰥翁未遺細君柑坐窗書癖惟孤炷森戟詩豪且
細參輸與鄰村垂白叟賣薪歸去已醺酣
五
街鼓鼕鼕霜月寒冶遊夹道擁如山衡門謝客孤吟
過鈴閣憂民一念關變赤地餘成佛國望紅雲處隔
仙寰華燈收了霏微雨最好耘田更釣灣
六
傳呼鈴下戒輿驂清曉牙旗過水南一瓣預祈今歲
稼两枚不受郡人柑端門侍輦公修覲禅几傳燈我
飽參童子歸談城内事遨頭詩好衆賓酣
又和喜雨四首
茅檐卧聽兩聲寒晨起油雲遍海山州牧憂勤真可
記田家苦楽最相關親祈閟宇神其吐誰道靈湫鬼
所寰但願時平魚稲熟結茅青壁艤滄湾
二
暮年臺笠代羸驂信步籬東過舍南稍喜農家行食
麥徑催園戶去移柑尋花公倘来過甫置薤吾無可
語參諸縣豊登條教簡醉翁飲少已先酣
三
催花小雨餞餘寒衰病今朝始出山移北阜文從汝
笑非西疇事勿予關預知帝耜開耕籍初灑天瓢徧
域寰便起茟床茶灶興釣舟久矣閣前湾
四
白頭無復駕征驂薄有田廬汾水南但使金穣堪拾
穗何曾玉食欠&KR0694;柑(郭樸賦厥&KR0694;橘柚精者惟柑)莫辭社酒傳三
爵猶勝障泥趁六參不必宗文扶亦可老人不飲似
微酣
又和感舊四首
三世高枝折廣寒謂宜挽致道家山使君紫馬重&KR0916;
郡柱史青牛亦出關占籍喜居廉讓里&KR0757;觚悔記太
平寰(余在史館修地里志未成而去)新萹猶覺波瀾闊堪笑持竿向
淺湾
二
蹇驢誰駕復誰驂略似遺公在劔南尚有三鍾加十
束那無二頃種千柑(見杜詩)不煩剥啄敲門訪且可跏
趺面壁參春到茅檐殊未覺暁窗差薄日初酣
三
人言上界足高寒錯踏金鰲絶頂山恩許乞身鏡湖
曲老難效命玉門關明知甑破休回首猶喜弓亡不
出寰(見太白詩)便合挂帆滄海去義溪三十六重湾
四
老馬虺隤不服驂纍然病起泛溪南失侯我尚堪耘
豆出牧公方自種柑(子厚柳州詩云手種黃柑二百株)畏壘屡豊愧
桑楚漢嘉雖小屈岑參新年聞說茅柴賤陌上逢人
各半酣
又即亊二首
唤回暖律觧嚴寒甚矣吾侯似次山拾穗有農田盡
闢詬租無吏戶常關家扵莆積百年爱帝視閩如千
里寰欲掃草堂迎小隊釣臺只在北溪湾
二
放逐誰曾為觧驂自治蕪穢墾山南西疇會有两歧
麦東府底須三寸柑芋美尢扵飢後覺㰖甜少待味
回參採薇散髮無窮楽寄語痴人勿豢酣
又聞邊報四首
籬援䔥疎堂奥寒西從蜀嶺北淮山少狂曾似身摩
壘衰暮今無力拓關(孔子之劲能拓國門之關見列子)烽火終年煩
斥堠車書何日混輿寰佽飛冗惰楼船敝誰爲朝家
備海湾
二
八駿西遊造父驂六飛草草幸東南故宫久嘆生禾
黍急驛毋煩貢荔柑自古廟謨勞聖慮即今軍事有
人參行宫一穗祥雲起應觧三邊黑祲酣
三
玉帛朝馳盟暮寒覆車胡不鍳燕山未聞一范出乘
塞忽報六符来叩關孫氏巳憑江立國孔融誤以許
為寰(孔融坐王畿千里不以封一句殺身然時巳都許不知以何地為畿寰)洛花歲歲
無消息極目蘆洲更蓼湾
四
一胡两馬不煩驂草地蠕行到極南春鷰無棲各依
木佛狸有使輙求柑按中軍請東陽徙(臺疏故蜀帥乞追竄)獲
左車誰北面參(峴首大捷)憑語吳兒莫游冶塞鴻回處陣
雲酣
又即事四首
塞氛未静鐡衣寒愁絶江南庾子山誰使石郎捐一
道僅聞柴氏復三關西當太白餘孤壘北望神州隔
幾寰猶憶楼船建黃鉞夕烽明滅照龍湾
二
鷃飛安敢並鸞驂去矣休休顧渭南稍喜園官来送
菜不愁御史出推柑銅山賊有錢神援玉版禅須銕
漢參聞道五原鉦鼓急崆峒山叟畫眠酣
三
霜髭撚斷雪肩寒帝放還山莫下山饒取两生留魯
國笑他四皓出藍關奕秋局已翻新勢王會圖應復
舊寰老不預人家國事自撑一葉向深湾
四
鷹已離韝馬釋驂弇州西畔大槐南酢梅難比奉宸
杏病橘本非供御柑怕向道旁逢醉尉底須帳裏著
髯參細聽檐&KR1543;諧宫徵床下安知闘蟻酣
䂬溪陳貢士挽詩(秘書弟母舅)
早佩廉丞訓中偕計吏行那知身嗇報僅見子成名
表里高陽氏銘阡輔嗣孫他年燎黃誥亦足慰幽明
喜六二弟生子
邵子生男四十五弟今方卲過三年莫隨夷甫舉遺
逸且教伯温成大賢洛下耆英爲汝喜河南聞見待
渠傳會當楊柳芙蓉下快與翁抄擊壌編
和朱主簿四首(名天雷浦城人)
在朝無友助于野有人同生愧飲牛叟死慙招鸜翁
未應千載後也似百年中一掬珠林淚憑高灑北風
(西山葬珠林阡)
二
玉座懷賢遠黃扉取友端吾方觀治象渠忍鎩祥鸞
家學應難改賢名巳不刊三年無一字懷舊忽汍瀾
(仁夫)
三
耄矣猶耽學天乎不背師僅餘芭受業曾許賜言詩
魯兀存尊足虞翻乏媚姿廻頭謝房魏努力輔明時
(伯紀諸人)
四
君思清如許吾詩淺矣哉不能具芻飯虚辱受瓊瑰
伊洛推游謝韓歐賞孟梅武夷老仙伯相引上蓬萊
(徐蔡諸公)
同秘書弟賦三老各一首
老奴
少賤腸枵破褐单傍人門戶活飢寒自從毁齒初成
劵直至長鬚尚不冠冷炙時霑筵上飯秃芒旋掃臼
邊殘他時縦取封侯邙僅得君王踞厠看
老妾
傷春感舊似中酲楽器全抛曲譜生自小抱衾無怨
色有時擁髻尚風情曾陪太尉斟還唱猶記司空眼
與聲著主衣裳為主夀莫如琴客别宜城
老兵
昔擁琱戈射鐵簾可堪蓬鬢映冰髯金瘡常有些兒
痛斗力今難寸許添至老安能希駱甲從初悔不事
蒙恬莫嗟身上衣裘薄猶向官中請半縑
贈浦城陳貢士適
聞與先師是切隣束書無定槖装貧不辭遠道長為
客未有荒山可掩親石槨懸知非爾力麥舟今豈乏
斯人吾聞葬禮随豊儉布被珠襦到底均
贈郭相士㑓夫
東郭無全履南轅似轉蓬自慙老中壘莫誤小林宗
若見同胞子為言秃鬢翁衰年不堪玩一病一龍鍾
病起窺園十絶
夜起飯牛薄暮舂古人既老始明農殘年尚欲勤東
作未肯將身旁瘦笻
二
謬叨虚奬每慙顔竒字新經未一斑除却騎驢搜句
外了無些子似鍾山
三
青帝施恩野老家分張紅白乞年華安知巽二無斟
酌吹盡先生一架花
四
一陣狂風吹彩雲猩紅萬點落繽紛人間無處堪翻
訴說向天公似不聞
五
經月龍鍾少下床土花上壁笋穿墙不知老去無筋
力猶自支吾探海棠
六
久匣菱花懶一窺都忘抰弹洛陽時若非病起&KR0916;池
水白盡鬚眉不自知
七
病来豈有力迎緩耄及已將家付康幹蠱久劳小兒
子探丸未遇大醫王
八
姑山糠粃鑄堯舜鐵拐刀圭度吕鍾結裹諸君成禹
孟可能不是老夫功
九
花外小車時出遊有佳風月亦登楼水晶宮與人間
相把乞先生未點頭
十
雲裏金烏瞥見些屋山鵲語亦查查侵晨掃徑開籬
戶童子知翁出看花
小園即亊五首
投老誅茆水竹村未論避謗且逃喧屋低稳似于誰
屋園小賢扵楽彼園待小車来時上閣有高軒過勿
開門蜗牛不暁虫魚法作意麻搽篆粉垣
二
靈椿難减菌難加莫笑山翁两鬢華不與公荣同飲
酒只留禹錫獨看花客来稍覺罍空恥亊去方知甕
筭差歸老東陳無可恨失侯不失故園瓜
三
乍脫重裘試薄紈綠隂多處小凭欄李甘尚可分螬
半柿落何妨拾鳥殘貸粟監侯寕忍餓借衣友壻不
如寒獠奴但怪沉吟久肯信詩中字未安
四
拂成桃笙設葛㡡床頭老易卷還舒慣聽小子嘲師
語懶作痴人罵鬼書(東方朔作罵鬼書)無復出神游帝所有
時信脚到華胥獨憐短夢匆匆覺不曉希夷睡月餘
五
稍轉陽和觧積隂暫停湯熨亊微吟翠禽娛客有佳
哢金鯽知人無殺心一片不留花着樹𢾗竿忽見笋
成林野蹊&KR0632;&KR0632;泥平膝荷&KR1257;奴扶試一尋
送趙知錄(與啓)
餞送多逢掖俱懷倒屣恩浮圖無合潁冤獄有平反
輦路催華轂山城漫綵門病翁不下榻判袂一銷魂
送哀倅方巖仲并呈太守湯息庵
去郡于兹十八年讙傳良牧出藩宣更煩逸驥康沂
海會見靈禽下穎川絶喜鈴齋新有助莫嫌玉局冷
無懽此行未論膠東賞且作廉丞亦自賢
後村先生大全集卷第二十
