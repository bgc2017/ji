後村先生大全集卷第四十二
詩
憶昔
晚遇先皇詔起家負金蓮炬紫薇花犯顔屡抗塗歸
疏斷腕難操起復麻愚不入時逃北谷老難待漏守
東華人生惟有村田樂未覺封侯勝種瓜
雜興十首
昇天雖可喜削地已堪衰早知守厠去何須拔宅來
二
早持堅白論晚踏軟紅塵明逸并夷甫初終似二人
三
地逼難容足天低礙舉頭那堪去梯子誰肯上高樓
四
不肯彈冠起俄從折簡招雖然䑛丹藥未免悔青苗
五
做了高官軄雙眉皺不開譬如三日婦錦襪著珠鞋
六
開閣何其盛(天章)行邊寢已疎遶床彈指嘆六丈聖人歟
七
典領天書使脩崇照應祠可憐有遺恨殮不得髠緇
鳴夏高秋響激空翼雖映華冕身自閉雕籠
蠑
言周逹理吾以蝶為優無想亦無夢有身長有愁
燕
昔人懷故主季世絶貧交汝勝炎凉者年年歸舊巢
蟻
呼童掃蟻子勿上法堂階渠出賣廳角云参妙喜來
叙倫五言二十首
父子
祀辱中丞世歆臣二姓廷如何出腹子反不以螟蛉
君臣
千古靈胥怒惟知有伍奢安知崇伯子北面事重華
母子
慱覽勞丸膽精思恐嘔心可憐親養薄難報母恩深
祖孫
文若忠於操嘉賓謟事温晦翁嘆難嗣(聚星圖贊云嗣守之難古)
(今所嘆)坡老惜無孫
兄弟
友并公旦均為未盡倫吾評千萬世兩箇採薇人
夫婦
翁子妻求詇羞慙婿負薪不知辟纑婦保守灌園人
婦妹
為固續漢史嗔原作楚騷偉哉二女子才學識俱高
叔侄
二王(濟湛)與二阮(籍咸)尊幼自相推却恐外人笑兒癡叔
亦癡
翁壻
堅猛一時雄猶知有謝公王郎乳臭子敢以壻撾翁
婦姑
晨膳嫌羹薄寒機怪織遲阿家語新婦汝有作家時
嫂叔
澄少危加杖平肥亦食糠劉郎豁如者轑釡未能忘
甥舅
太傅風流祖親朋共手談元來碁有智輸墅與羊曇
婦姒
難冺同胞好每因長舌疎若能諧婦姒九世可同居
長幼
田蚡坐東向貴加諸父兄請渠觀涷水不敢齒耆英
朋友
翻覆易管鮑始終難帝腹容加膝劉郎尚歲寒
少全若論死生無愧怍幅巾豈不勝貂蟬
懷舊
蚤從南浦晚南塘二老聯翩返帝旁天上慶雲誰屬
和斗間紫氣久無光已埋玉樹難扶起所寳銀鈎永
襲藏老去悲懽排遣盡猶於師友未能忘
晨起
雞唱鴉啼攪曉眠起煨田舍火爐邊天寒雪閉袁安
戶歲惡江通魯望田已返山林全晚節勿煩郡國禮
高年老臣久不陪朝謁猶記稱觴玉座前
夢回
跳出槐安有底忙何須更待熟黃梁牙籖載返善和
宅手板抽回政事堂效玉川生稱銳漢愛楊處士號
憨郎山中豈不差岑寂猶腸人間臭腐腸
春日卽事六言
椒酒桄符改舊麥芒菜甲懷新東皇太乙用事不能
粉餙陳人
二
藻密難呼金鯽柳疎未待黃鸝華髮無重黑理燒痕
有再青時
三
室殿耆英社獨靈光(甫人惟余年高)錦袍争看前供奉白髮
誰憐老遂良叢藁如山千載後尚堪拈出補詩亡
得閒
凖敕放還山祈閒果得閒直令舂廡下也勝乞墦間
子美雖存闕淵明且閉關遥憐早朝者推枕恐催班
立春
綵勝矜時節其如兩鬢皤所欣解餘凍已覺扇微和
牧䜿眠吹笛漁翁起曬蓑土牛蹄角赤休咎果如何
次韻寄題建陽馬氏亦樂園
匹如迂叟洛中園花竹依稀五畝寬梧樹参天棲鳳
集檜根入地蟄龍蟠翁求真樂希顔子世着清名慕
邴丹身是雙溪前令尹勝遊蹉過不曾觀
得歸
叔夜形骸巳不堪安能扶曳事朝參添十莖雪希臨
鏡省一條冰細署銜續補亡詩存古意廣崇有論矯
清談暮年堅壁惟東澗老子方渠未免慙
和鄉守趙計院燈夕韻
厨傳終年省餞迎萬金難買上元晴首龡豳俗祈年
雅遥和尭民擊壤聲庭少缿䇶知訟息邊無刁斗喜
時平雌堂清苦倡優拙姑扇仁風慰物情
納履歸來六載強身閒冷看世人忙遠公有酒遲蓮
社錄事無資助草堂柿被鳥殘分亦好(别公云鳥殘紅柿昔曾分)
李為螬食咽何妨春山何處無薇蕨更不須求辟榖方
次韻竹溪中書重脩縣橋二首
古者役人常以冬據經端自紫微公杠輿梁涉猶徒
步龜筮民從見大同不假洛陽抱橋礪宛如震澤卧
波虹春江浩渺風濤急方待先生濟不通
二
仲秋䲮僝迄窮冬鉅麗依稀似蔡公濡足幾年通國
病肯心一片有誰周人言此慶鍾雙鳳天落其成見
兩虹不是坡仙捐寳帶此橋安得往來通
休致
休致後欣榮念薄利名中伏禍機深藺卿反僅能全
璧疏傅歸纔有賜金福過安知御穢韈朝回猶嘆負
香衾山中猿鶴休猜怪方表先生鐵石心
憂愛
脱髮清晨雪滿簮把茅不恨八山深安能更作皺眉
事但可聊為擁鼻吟鞭筭難權鹿皮幣害藏誰發裏
蹏金暮年未敢忘憂愛喜聽三邊奏凱音
題雑書卷六言三首
小雅衰周所作二南治世之音子虚失之誇大太玄
文以艱深
二
論篤惟昌黎伯史法止太史公誰云孔墨道二但見
聃非傳同
三
若稽古至三萬道德經亦五千俗學見皮膚止聖處
非口耳傳
碧溪草堂六言二首
雖無百官宗廟薄有先人田廬子云飯疏飲水通也
彈琴著書
二
素隱非君子志獨樂豈賢者心邀陶陸投蓮社放山
王入竹林
次韻竹子彬五言二首
晡暮書窗黑俄瞻貫月虹真知今絶少好本古來同
孤壘吾無拔偏師汝策功暗投可借許留取和重瞳
二
短章足光怪夭矯暮天虹俗子仙凡判詩人伎倆同
君奚慙有道吾欲訪無功肉眼非弘景何由見碧瞳
有感
我與昔賢生異世晝思夜夢兩微茫掉頭随霧入東
海被髮乘風下大荒仙伯已尋丹竈地(稚川號左玄仙伯)武
皇亦返白雲鄉惟應詩卷留天地寳氣雖埋斗有光
公論
公論無過月旦評吾衰安敢主卿盟觸蠻力勸休争
戰猿鶴相安不怨驚髧彼兩毛呼作友長吾一日敬
為兄前身定是徐先輩延夀溪頭了一生
湯熨
湯熨沉綿弥半載未嘗寸步出村居登翹村舘多新
貴歸善和坊守舊書有客嘲楊雄拓落無人問李白
何如腐腸端為肥膿爾且課畦丁力灌蔬
蚊蠅五言一首
蛟集殊難散蝇驅已復回偏能侵枕簟尤喜敗樽罍
恰則噬臍去何曾洗足來化工生育爾豈不甚仁哉
祖母何恭人葬處地狭不能容守冡者遇省
拜墓前雨則借方氏庵設位以祭自
先君病之治命以屬予予既孤五十餘年終
不能增尺地插寸椽至咸淳丁卯予年蓋高
自墓下山至官道傍有隙地二十餘𤱔林木
多合抱予訪之鄰地屬誰氏曰屬春谷子故
人也試以情自言春谷忻然緘劵卑予随於
其所作饗堂以奉香大而棲童行走筆賦詩
以謝春谷
當年草草掩泉扃家集年深失坎銘後裔澆松難盥
薦先君易簀尚丁寕告頻燎也知天定笏已堆床見
地靈便築精廬陳像設大書山劵刻碑廳
二
微似錐刀亦苦争使君諾重萬金輕希夷不以山分
客(崖)太傅曾將墅乞甥季世炎凉幾市道古人生死
見交情與公到老宜同社倡率鄉人遜畔耕
少陵子
驥子熊兒俱早慧可憐失教遂紛紛驢邊雞栅猶云
可文選安能勝魯論
昌黎子
渥洼駒孰非龍種丹穴雛皆是鳳毛却怪韓公産韓
昶不如枚叔有枚臯
後村先生大全集卷第四十二(終)
