後村先生大全集卷之一百九十
長短句
賀新郎
吾少多竒節頗揶揄玉關定遠壷頭新息一劍防身
行萬里選甚南溟北極看塞雁㗸来秋色不但槊棋
夸妙手管城君亦自無勍敵終賈軰恐難匹酒腸
詩膽新来窄向西風登高望遠亂山斜日安得良弓
并快馬聊與諸公角力漫醉把闌干頻拍莫恨寒蟾
離海晚待與君秉燭游今夕歡易買徤難得
又(送陳真州子華)
北望神州路試平章這場公事怎生分付記得太行
山百萬曾入宗爺駕馭今把作握蛇騎虎君去京東
豪傑喜想投戈下拜真吾父談笑裏定齊魯两河
蕭瑟惟狐兔問當年祖生去後有人来否多少新亭
揮淚客誰夢中原塊土筭事業湏由人做應笑書生
心膽怯向車中閉置如新婦空目送塞鴻去
又(杜子昕凱歌)
盡說番和漢這琵琶依稀似曲驀然絃断作麽一年
來一度欺得南人技短歎幾處城危如卵元凱後身
居玉帳報胡兒休作尋常看布嚴令運竒算開門
决鬪雌雄判笑中宵奚車氈屋獸驚禽散箇箇巍峩
橫塵柄誰了君王此叚也莫靠長江能限不論周郎
并幼度便仲尼復𧺫嗟微𬋩馳露布築京觀
又(跋唐伯玉奏藁)
宣引東華去似當年文皇親躍馬周徒步殿上風霜
生白簡下殿扁舟已具怎不與官家㽜住古有一言
腰相印誰教他滿篋嬰鱗䟽還笏退不廻顧新来
邊報猶飛羽問諸公可無長策少寬明主攀檻朱雲
頭雪白流落如今底處但一片丹心如故賴有越臺
堪眺望那中原莫已平安否風急惡海天暮
又(送唐伯玉還朝)
驛騎聫翩至道臺家籌邊方急酒行姑止作麽携將
琴鶴去不𬋩州人随淚與富貴平生無味可但紅塵
難着脚便山林未有安身地揆白髮兀相對前身
小范疑公是憶當年天章閣上建明尤偉慶歴諸賢
方得路便不容他老子須著放延州城裏一句慇懃
牢記取在朝廷最好圖西事何必向玉關外
又(送黃成父還朝)
飛䛇從天下道中朝名流欲盡君王思賈時事祇今
堪痛哭未可徐徐俟駕好着手扶將宗社多少法筵
龍象衆聽靈山祝付些兒話千百世要傳寫子方
行矣乘&KR1301;馬又送他江南太史去游㫋厦老我伴身
惟有影倚徧風軒月榭悵玉手何時重把君向柳邊
花底問看貞元朝士誰存者桃滿觀幾開謝
又(戊戌夀張守)
南國秋容晚曉寒輕菊花臺榭拒霜池舘試向湖山
堂上望萬頃黃雲刈遍總喫着君侯方寸不要漢廷
誇擊斷要史家編入循良傳春脚到福星現家家
香火人人願要還他慶元狨座建炎蝉冕穏奉安輿
迎兩國誰謂山遥水遠福壽比河沙難算来歲而今
黃花節早驂鸞入侍瑶池宴風浩蕩海清淺
又(端午)
深院榴花吐畫簾開練衣紈扇午風清暑兒女紛紛
夸結束新樣釵符艾虎早已有游人觀渡老大逢場
慵作戲任陌頭年少争旗鼓溪雨急浪花舞靈均
標致高如許憶生平既紉蘭佩更懷椒糈誰信騷魂
千載後波底垂涎角黍又說是蛟饞龍怒把似而今
醒到了料當年醉死羌無苦聊一笑吊千古
又(九日)
湛湛長空黑更那堪斜風細雨亂愁如織老眼平生
空四海賴有高樓百尺看浩蕩千崖秋色白髮書生
神州淚盡凄凉不向牛山滴追往事去無迹少年
自負凌雲筆到而今春華落盡滿懷蕭瑟常恨世人
新意少愛說南朝狂客把破帽年年拈出苦對黃花
孤負酒怕黃花也笑人岑寂鴻此去日西匿
又(寄題聶侍郎欝孤臺)
絶頂規危榭跨高寒鳥飛不過雲生其下斤&KR1263;無聲
人按堵翕䀜青紅變化覧城郭山川如畫閣老鳳樓
修造手笑談間突出凌雲厦臺上景買無價唾壼
麈尾登臨暇似當年滁陽太守歐陽公也倒傾贑江
供硯滴判斷雪天月夜更唤取鄒枚司馬銅雀凌敲
歌舞散訪殘磚斷甓無存者餘翰墨被風雅
又
動地東風𧺫畫橋西遶溪桑柘漫山桃李寂寂墻隂
蒼苔&KR0985;猶印前回屐齒驚歲月颷馳雲駛太息攀翻
長亭樹是先生手種今如此君不樂欲何俟傍
人錯會淵明意笑斯翁皇皇汲汲登山臨水佳處徑
呼籃輿去髣髴柴桑栗里從我者門生兒子嘗試平
章先賢傳屈原醒不似劉伶醉判酩酊卧花底
又(宋菴訪梅)
鵲報千林喜還猛省謝家池舘早寒天氣要與瑶姬
叙離索草草杯盤籍地悵减盡何郎才思不願玉堂
并金屋願年年歲歲花間醉餐秀色挹高致西園
飛盖東山妓問如何半山雪裏孤山烟外管甚夜深
風露冷人與長缾共睡任翠羽枝頭多事老子平生
無他過爲梅花受取風流罪簮白髮莫教墜
又
溪上取殘雨倚畫欄薄綿乍晚日隂亭午閙市不知
春色處散在荒園廢墅漸小白長紅無數客子雖非
河陽令也随緣暫作鸎花主那可負甕中醑碧雲
四合千巖暮恨匆匆余方有事子姑歸去趁取羣芳
未摇落暇日提魚就煑歎激電光隂如許回首明年
何處在問桃花尚記劉郎否公莫笑醉中語
又(和詠荼䕷)
曾與瑶姬約恍相逢翠裳搖曳珠韝聫絡風露青冥
非人世攬結玉龍驂鶴愛萬朵千條纖弱禱祝花神
憐惜取問開時晴雨湏斟酌枝上雪莫銷却惱人
匹似中狂藥凭危欄燭光交映樂聲遥作身上春衫
香熏秀看到参橫月落算茉莉猶低一着坐有緱山
王郎子倚玉簫度曲難爲酢君不飲鑄成錯
又(用前韻賦黃荼䕷)
想赴瑶池約向東風名姬駿馬翠韉金絡太液池邊
鵠羣下又似南樓呼鶴畫不就穠纖嬌弱羅帕封香
来天上瀉銅盤沆瀣供清酌春去也被㽜却芳䰟
再反應無藥似詩詠綠衣黃裳感傷而作爱惜尚嫌
蜂採去何况流鶯蹴落且放下珠簾遮着除却江南
黃九外有何人敢與花酧酢君認取莫教錯
又(再用約字)
淺把宫黃約細端相普陀烟裏金身珠絡萼綠華輕
羅韈小飛下祥雲仙鶴朵朵賽蜂腰纖弱巳被色香
撩病思儘鵝兒酒美無多酌看不足怕殘却人間難
淂傷春藥更枝頭流鶯呼𧺫少年狂作留取姚家花
相伴羞與萬紅同落未肯譲臘梅先着樂府今無黃
卷手問斯人清唱何人酢休草草認題錯
又(客贈芍藥)
一夢楊州事畫堂深金瓶萬朵元戎高會座上祥雲
層層𧺫不减洛中姚魏歎别来關山迢逓國色天香
何處在想東風猶憶狂書記驚歲月一弹指數枝
清曉煩馳騎向小&KR1084;依稀重見蕪城妖麗料得花憐
儂銷瘦儂亦憐花憔悴漫悵望竹西歌吹老矣應無
騎鶴日但春衫點點當時淚那更有舊情味
又(郡宴和韻)
草草池亭宴又何湏珠韛絡臂琵琶遮面賓主一時
詞翰手倏忽龍蛇滿案傳寫處塵飛鸎囀但淂時平
魚稻熟這腐儒不用青精飯隂霧掃霽華見使君
償了豐年願便從今也無敲朴也無厨傳試拂籠紗
看壁記幾箇標名渠觀想九牧聞風争羡此老飽知
民疾苦早歸来載筆薰風殿詩有諷賦無勸
又(再和前韻)
夢斷鈞天宴怪人間曲吹别調局翻新面不是先生
瘖啞了怕殺烏臺舊案但掩耳蝉嘶禽囀老去把茅
依地主有瓦盆盛酒荷包飯停造請免朝見少狂
誤發功名願苦貪他生前死後美官家傳白髮歸来
還自笑𬋩轄希夷古觀看一道冰銜堪羡妃子將軍
真未已門問匡山何以金鑾殿休更待杜鵑勸
又(題滿澗寺)
風露驅炎毒記仙翁飄然謫堕吹笙騎鵠歴歴漢初
秦季事山下瓜猶未熟過眼見羣雄分鹿想得拂衣
游汗漫試回頭劉項俱蛮觸斫鯨鱠脯麟肉越人
好事因成俗擁遨頭如雲士女山南山北問訊先生
無恙否齊魯干戈滿目且遊戲扶胥黃水不是世事
瓜樣棗便有来肯飽癡兒腹聊舉酒笑相属
又(王寔之喜予出領命受姬歌新詞以相勞輙次其韻)
此腹元空洞少年時諸公過矣上天吹送老大被他
禁害殺身與浮名孰重這鼓笛休休拈弄綵筆擲還
殘錦去(用江淹鮑昭事)願今生来世無妖夢且飰犢莫吞鳳
新来瘖啞如翁仲羡王郎驂鸞縹緲玉簫吹動應笑
夔州材裏女灸面生愁進奉要絶代傾城安用今古
何人知此理有吾家酒德先湏頌三萬卷謾充棟
又(蒙恩主崇禧再用前韻)
主判茆君洞有簷間查查喜鵲曉来傳送幾度黃符
披戴了此度君恩越重(僕五任祠廟一南岳二仙都三玉局四雲臺五崇禧)被
賀監天随調弄做取散人千百歲笑渠儂一霎邯郸
夢歌而過鳳兮鳳灌園織履希陳仲問先生加齊
卿相可無心動除却醴泉中大乙㨂箇名山自奉那
提徑輸它藏用有耳不曾聞黜陟免教人貶駮徂徕
頌服蘭佩結茅棟
又(三和)
謫下神清洞更遭他椰榆黠鬼路傍遮送薄命書生
雞肋尔却笑尊拳忒重破故紙誰教繙弄一枕茅簷
春睡美便周公大聖何湏夢門前客任題鳳卜麟
羊仲并求仲願春来西疇雨足土膏犁動白髮廵官
占歲稔不問京房翼奉橰與甕從今無用醉與老農
同擊壌莫随一投獻嘉禾頌在陋巷勝華棟
又(席上聞歌有感)
妾出于微賤小年時朱絃弹絶玉笙吹遍粗識國風
關睢亂羞學流嬰百囀搃不涉閨情春怨誰向西隣
公子說要珠鞍迎入梨花院身未動意先懶主家
十二樓連苑那人人靚粧按曲繡簾初卷道是華堂
簫管唱笑殺雞坊拍衮廻首望侯門天遠我有平生
離鵉操頗哀而不愠微而婉聊一奏更三嘆
又(生日用寔之来韻)
鬢雪今千縷更休休癡心獃望故人明主晚學瞿𣆀
無所得不觧飛昇滅度似曉鼓&KR1379;&KR1379;撾五散盡朝来
湯餅客且烹雞要飰茅容毋怕回首太行路麟臺
學士微雲句便尊前周郎復出審音無誤安得春鶯
雪兒軰輕拍紅牙按舞也莫笑儂家蠻語老去山歌
尤協律又何湏手筆如燕許援琴操促筝柱
又(再和前韻)
放逐身籃縷被門前羣鷗戲狎見推盟主若把士師
三黜比老子多他兩度䄂手看名場呼五不會車邊
望塵拜免它年青史羞潘毋勾曲洞是歸路平平生
怕道蕭蕭句况新来冠歌弁側醉人多誤𬋩甚是非
井禮法頓足低卭𧺫舞任百鳥喧啾春語𣣔托朱紘
寫悲壮這琴心脉脉誰堪許君按拍我調桂
人(寔之三和有憂邊之語走筆答之)
國脉微如縷問長纓何年入手縛將戎主未必人間
無好漢誰與寬些尺度試看取當年韓五豈有榖城
公付授也不干曾遇驪山毋談笑𧺫两河路少時
棋柝曾聮句歎而今登樓攬鏡事機頻誤聞說北風
吹面急邊上衝梯屢舞君莫道投鞭虚語自古一賢
能制難有金湯便可無張許快投筆莫題柱
又(四用縷字韻爲王寔之壽)
萬字如鍼縷憶王郎丹墀大對氣爲文主貴近傍觀
俱失色仰止如天聖度笑杜牧成名居五晚面清光
猶苦諫似封人&KR0548;切言君毋謫塵世錯行路當時
宜和薰風句又那知青雲一跌被才名誤輸與靈和
殿前柳柔軟随風學舞怪語鳥新来停語不是先生
高索價問何時宰相圥生許舉杯祝莫傾柱
又(寔之用前韻老者壽戲答)
身畔無絲縷但從前練裳練帨做他家主甲子一周
加二紀兔走烏飛幾度賽孔子如来三五(徐陵云小如来五歲)
(多孔子三年)鶴髮蕭䔥無可截要一杯晉客慙陶母門外
草欲迷路朗吟白雪陽春句待夫君&KR0784;駒不至鵲
聲還誤老去聊攀萊子例倒着斑衣戲舞記田舍火
爐頭語肘後黃金腰下印有高堂未敢將身許且扇
枕莫倚柱
又(張倅生日)
輦路東風裏試回頭金閨昨夢侵尋三紀歲晚巋然
靈光殿僕與君侯而已漫過眼幾番桃李珠履金釵
常滿座問誰人得似張公子馳驥騄佩龜紫宿雲
收盡簷聲止玳筵開高臺風月後堂羅綺恰近洛人
修禊節莫惜飛觴臨水怕只怕追鋒徵𧺫此老一生
江海客願風雲際會從今始寕欝&KR1273;久居此
又(九日與二弟二客郊行)
老去光隂駛向西風疎林變纈殘霞成綺尚書暮年
腰脚徤不礙登山臨水算自古英遊能幾客與桓公
俱臭腐獨流傳吹帽狂生爾後来者亦猶此籃輿
伊軋柴桑里問黃花没些消息空籬而已賴有一般
芙蓉月偏照先生懷裏且覓箇欄干同倚檢點尊前
誰見在憶平生共插茱萸底歡未足飲姑止(未草追懷無兢)
(處和二等)
又(己未九日同季弟子姪飲倉部弟免庵艮翁宫教来會)
憶昔俱年少向斯農登高懷古賦詩舒嘯追數樽前
插花客人物並皆佳妙禁幾度西風殘照元子寄奴
曾冨貴到而今一一消磨了君不樂後人笑山南
山北添華表歎歸来謝池草合黃臺瓜少老去受特
齊物論誰𬋩彭殤壽夭待細說教天知道不羡兩蘇
并二宋願弟兄歲歲同吹帽杯到手莫辭釂
又(居厚艮翁皆和余亦継作)
何必遊嵩少屋邊山松風浩蕩虎龍吟嘯舊遊椘人
悲秋作晚愛陶詩高妙髮如此臨流羞照屈指向来
夸毗子被西風一筆都勾了曾不滿達人笑當年
玉振于江表悵而今老身空在歡欠全少假使真如
彭祖夀蒙叟猶嗤渠天偶落華不經人道歲晚連床
談至曉勝岡頭出没看烏帽君舉白我頻釂
又
人老難重少強追陪李侯痛飲劉郎清嘯(與兄也琨弟也)報
答秋光無一字虚說君房語妙且匣起青銅休照賴
有多情籬下菊待西風不肯先開了留晚節發孤笑
璋客紹衡依表有誰憐戴花翁病插萸人少生不逢
場閑則劇年似龔生猶夭喫緊處無人曾道到得扶他
迂叟出筭貂蝉未抵深衣帽街酒賦更沽釂
又(四用韻)
猶記臣之少興狂時過陳遵飲對孫登嘯歲晚登臨
多感慨但覺齊山詩妙任蓉月柳風吹照金印不来
丹飛去擬神仙富貴都差了空鑄錯與人笑九年
前拜懸車表試回看柴桑菊老玄都花少周也曾言
殤子夀佛以白頭為夭(未得平生心白頭亦為夭)末後句巖頭曾
道頭似秃鶖巾褁懶最不宜蝉冕宜僧帽柸中物直
湏釂
又(五用韻讀坡公和陶詩其九篇為重九作乃叙坡事而賦之)
行樂尤宜少憶坡仙洞簫聽罷劃然長嘯四海共知
霜鬓滿莫問近来何妙也不記金蓮曾照老没大官
餻酒分把茱萸便准登高了齊得喪等嘻笑集無
韓子潮州表數當時南遷者衆北歸人少赤壁玉堂
均一夢此豈蠻烟能夭與同叔俱嘗知道誰向進賢
冠底說畫出来不似眉山帽秋菊殘獻公釂
又(六用韻叙謫仙事為宫教兄壽)
鵬賦年猶少(初為大鵬遇希有鳥賦後悔少作改為大鵬賦)晚飄蓬夜郎秋秋
浦漁歌猿嘯(猿嘯風中斷漁歌月下聞見太白詩)駿馬名姬俱散去参
透南華微妙歛萬丈光芒廻照妃子將軍嗔箇甚老
先生拂䄂金閨了供王齒粲然笑觧驂賴有汾陽表
歎今人布衣交薄綈袍情少黃祖斗筲何足筭鸚鵡
才高命夭與賀監共歸同道脱下錦袍與獃底謫仙
人白苧烏紗帽(題太白像鳥紗之巾白苧袍)邀素月入杯釂
又(傳相生日壬戌)
低局從頭錯觧危機除非唤取國棋来着不信胡兒
能膽大南岸安他陣脚談笑裏烏巣空幕西𧺫岷峨
東海岱有捷旗露布無宵柝莘渭後到秋壑淮田
犁遍吳田穫問臺家山河宇宙是誰擎托自覺懷中
殘錦盡采色彰施技薄視柳雅韓碑瞠若稽首魯公
黃髮頌世何人堪継奚斯作楚狂語莫刪却
又(癸亥九日)
宿雨輕飄&KR0904;少年時追&KR0794;記節同人于野老去登臨
無脚力徙倚屋東離榭但極目海山如畫千古惟傳
吹帽漢大將軍野馬塵埃也須綵華為陶寫鶴歸
舊里空悲咤歎原頭纍纍高冡洛英凋謝留得香山
病居士却入漁翁保社悵誰伴先生情話樽有蒲菊簮
有菊西凉州不似東籬下唤醒名利者
又
拂䄂歸来也懶追陪竹林嵇阮蘭亭王謝誰與此翁
相煖熟賴有平生伯雅且放意高吟閒話山鳥山花
皆上客又何須勝似公荣者胷磊隗搃澆下盤龍
癡絶求鵝肉這先生黃虀甕熟味珍無價酒頌一篇
差要妙莊列諸書土苴任禮法中人嘲罵君特未知
其趣耳若還知火急来投社共秉燭惜今夜
又(甲子端午)
過眼光隂駛憶垂髫留連節物逢場游戲初試練衣
弄紈扇鬪採菖蒲澗裏今髮白顔蒼如此艾子蕭郎
方用事怪先生苦死紉蘭芷君不樂欲何俟頭標
奪得羣兒喜向溪邊傍觀助譟嘆吾衰矣欲建鼓旗
無氣力唤𧺫龍泉改委(小心評余詩有建大將旗鼓非子熟當之語)但酒
戶加封而已(去秋禋霈余沗加三百戶)晚覺醉鄊差快活那獨醒
公子貞獃底聊洗淨笛筝耳
又(二鶴)
家有仙禽二早追随先生杖屨互鄉童子旦旦池邊
三熏沐夜夜山中警睡且伴我人間遊戲此老平生
哀大陸到末稍始憶華亭唳評往事敗佳思古云
鶴筭誰能紀歎歸来山川如故人民是非但願主君
高飛去莫愛乘軒禄位更賽過令威千歲價使焦山
羽化待華陽貞逸銘方瘞我拍手渠展翅
洞仙歌(癸亥生朝和居厚弟韻題謫仙像)
上林全樹曾借君栖宿朝過瑶臺暮羣玉忽翩然脫
下宫錦袍来却向齊州受錄等閑揮醉筆欬唾千
篇長興詩家竊膏馥身是酒星文星剛被詩人唤做
禁中頗牧便散髮騎&KR1706;去何妨從我者誰歟安期徐
福
又(和居厚弟韻)
眇難攬鏡破尤難穿履懶有胡公菊潭水信醫言斷
了重碧輕紅禁害殺不遣高吟大醉古来希七十
添許多年嬴得箋天致君事莫問客去門前金盡床
頭留寳扇御詩珍閟疇昔暮乖崖老尚書到晚節依
稀有些兒似
後村先生大全集卷之一百九十
