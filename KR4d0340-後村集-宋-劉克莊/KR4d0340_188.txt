後村先生大全集卷一百八十八
長短句
念奴嬌(木犀)
遶籬尋菊菊猶遲舍北芙蓉渾未却是小山叢桂裏
一夜天香飄墜約束奴兵丁寕稚子莫掃青苔砌風
高露冷倚欄疑匪人世客有載酒過予朗吟招隐
洗盡悲秋意白髮長官窮似虱剛被天公調戲遍地
堆金滿空粟不濟淵眀事殘英賸馥明朝猶可同
醉
又(菊)
老夫白首尚兒嬉廢圃一番料理平餐飲落英并墜
露重把離騷拈𧺫野豔幽香深黃淺白占斷西風裏
飛来雙蝶繞叢欲去還止嘗試詮次羣芳梅花差
可伯仲之間耳佛說諸天金色界未必莊嚴如此尚
友靈均定交元亮結好天隨子籬邊坡下一杯聊泛
霜蘂
又(壬寅元日)
比如去歲前年今朝差覺門庭静玉軸錦標無一首
知道先生遠佞假使文殊携諸菩薩来問維摩病夭
花堪散亦無香積齋襯回首雪浪驚心黃茅過頂
瘴毒如杴甑山鬼海神俱長者饒得書生窮命不慕
飛仙不貪成佛不要鑚天令年年今日白頭母子家
慶
又(壽方得潤)
卯君来處與眉州僊子依稀同日一自前朝襲蔡後
頗覺壷山岑寂誰料端平繼居遺𥙷復有斯文出幅
巾林下姓名玉座長憶須信謟語尤甘忠言最苦
橄欖何如蜜諸老蕭疎星𣣔曉留取南都鐵壁洛社
自佳鑑湖雖好莫問君王乞年年歲歲大家同做真
率
又(丙午鄭少師生日)
禁中張讌苦留公未許歸尋初服千載君臣魚有水
不比嚴公文叔火德中天客星一夕草草聊同宿重
来凝碧依然賡載相属過眼夸奪紛紛浮雲野鶴
幾度棋翻局客話鳳池三入事洗耳湖光一曲伯始
泉荒穉珪圃冷占斷西風菊年年歲歲金英常泛芳
醁
又(居厚弟生日)
素馨苿莉向炎天别有一般標致淡粧綽約堪導引
海山大士泛者誰歟青藜閤上漢卯金之子雲階月
地夜深凉意如水客又疑這僊翁唐元都觀裏詠
桃花㡳且賭樽前身見在休管漢唐時事坡穎歸遲
機雲發早得似儂兄弟屦来戶外但言二叟猶醉
又(七月望夕觀月昔方孚若每以是夕泛湖觴客云修坡公故事)
天風浩動掃殘暑推上一輪圓魄愛舉眉山公舊話
與客泛舟赤壁一自奎星去朝帝所歎洞簫聲息空
餘二賦至今凄動金石長記詩境平生詩豪酒聖
亦自仙中謫疇昔停橈追&KR0794;處忍聽鄰人吹笛董相
陵荒賀公湖在俯仰成陳迹两翁已矣年年辜負今
夕
又
少時獨步詞場引弦百發無虚矢歲晚却蒙崑體力
世業工修鞋㡳(用楊文公事)曾裂白麻曾塗墨敕謫墮俄
徵𧺫鼎湖龍去老臣何以堪此回首當日遭逢譬
如春夢誤入華胥裏推枕黃粱猶未熟封拜幾王侯
矣似甕中蛇似蕉中鹿又似槐中蟻先人書在尚堪
追𥙷遺史
又(和誠齋休致韻)
此翁雙手頓閑處且把香篝籠䄂西掖北門辭不要
肯要南柯太守小小亭臺些些竹木何必靈和柳地
行仙裏合推儂做班首取次著絶交書續歸田錄
誰掣先生肘莫遣朝衣梅醭了留祝南山之夀蒼妓
上廳老僧封院得似樗庵叟虚名身後生前且一杯
酒
又(再和)
夢中忘却已閑退諫草猶藏懷䄂文不會鋪張粉飾
武又安能戰守秃似葫蘆辣于薑桂衰颯扵蒲柳沒
安頓處不如歸去坵首歲晚筋力都非任空花眩
眼枯楊生肘客舉前修三數箇待與劉君為夀或號
憨郎(楊朴)或稱鈍漢(玉川)或自呼聱叟一篇齊物讀時
燕以巵酒
又(三和)
戲衫抛了下棚去誰笑郭郎長袖小小草庵無寶貝
何必神訶鬼守黃妳篝燈青奴拂榻莫要他桃柳(退之)
(二妾)客来問字此翁高卧摇首彷彿曾子當年商歌
滿屋衣不完衿肘(曾子捉衿丙肘見)混沌若教休鑿竅巧歴
安知其夀文叔故人仲華幾箇輸與羊裘叟浮生如
寄切身之物惟酒
又(丙寅生日)
老逢初度小免女盤問翁翁年紀屈指先賢彷彿似
當日申公歸邸跛子形骸瞎堂頂相更拆當門齒麒
麟閣上定無人物如此追憶太白知章自騎鯨去
後酒徒無幾悪客相尋道先生清曉中醒慵起不袖
青蛇不騎黃鶴混迹紅塵裏彭&KR1334;安在吾師淇澳君
子
又(二和)
並游英俊從頭數冨貴消磨誰紀道眼看来歎人生
如寄家如旅邸教婢羹藜課奴種韭聊誑殘牙齒草
堂綿蕝百年栖托于此歲晚筆秃無花探懷中殘
錦剪裁餘幾脚脚頑麻賜他靈夀杖也難扶起誰絶
交游變更名姓日暮空山裏老儋復出不知誰氏之
子
又(三和)
四朝遺老鬚眉白巧歴不知其紀(瘞鶴銘云鶴壽不知其紀)真唤
九重爲座主肯謁侯門王邸晚會耆英未論爵德鄉
曲無如齒酒酣度曲妙音久不聞此堪歎化鶴重
来但纍纍華表舊人存幾散盡黃金留篋中團扇怕
秋風起結綺歌闌披香宴悄放出深宫裏顛毛雖秃
尚堪封𬋩城子
又(四和)
太邱晚節把家事一切傳它諶紀業已休休又誰觧
露綬會稽郡邸張丈殷兄阮生朱老相與為唇齒酒
樓酒記謫仙嘗醉于此一二耆舊貽書新来強健
否問年今幾謝傅當時却因箇甚抛了東山𧺫對局
含嚬(温飛卿對句詩含嚬見千里)聞箏堕淚圍在愁城裏吾評晉
士不如歸去来子(淵明自稱陶子)
又(五和)
隆乾間事兩翁有手澤遺編曾紀余掌蘭臺修纂到
景定初開忠邸懷起復麻奮塗歸筆嚼碎張廵齒德
音由在非卿何足語此老来兹事都休問門前賓
客今朝來幾逹汝空函投伊大甕内誰曾提𧺫丹汞
灰飛黃梁炊熟跳出槐宫裏兒童不識秃翁定是誰
子
又(大和)
輪雲世故千萬態過眼誰能殚紀隻履携歸消許急
日暮行人問邸麝以臍灾㣝為尾累焚象都因齒後
之覧者亦將有感于此檢點洛下同盟蕭疎甚白
髮戴花人幾一覺&KR2737;齁笑僕家越石聞鷄而起顔髮
俱非頭皮猶在勝捉来官裏俗間俚耳未曾聞這腔
子
又
自填曲子自歌之豈是行家官樣眼瞎背駝方引去
羞殺陳搏种放摺𧺫殘編寄聲太乙不必煩藜杖陳
人束閤讓他来者居上安樂直幾多錢且幅巾絛
褐凖雲臺像長扇矮壷山南北忘却曉隨天仗六逸
七賢五更三老元不論資望香山誤矣漁翁何减為
相
又(丁卯生朝)
小孫盤問翁翁今朝怎不陳弧矢翁道暮年惟隻眼
不比六根全底常日談玄餘齡守黑赤青從何𧺫鬢
鬚雪白可堪委頓如此心知病有根苗短檠吹了
世界朦朧裏縱有金篦能去翳不敢復嚢螢矣但願
從今疾行如鹿更細書如蟻都無用處留他教傳麟
史
觧璉環(戊午生日)
傍人嘲我甚鬢毛都秃齒牙頻墮不記是何代何年
儘元祐熙寕儂常音麽退下驢兒今老矣豈堪推麽
要掛冠神武幾番說了這回真箇親朋紛紛来賀
况弟兄對榻兒女團坐願世世相守茅簷便宰相時
来二郎休作(佐)白紵烏巾誰信道神仙曾過㨂人間
有松風處曲肱高卧
又(甲子生日)
揆余初度笑汝曹緋綠乃翁蒼素一甲子帶水施泥
今歲謝君恩放還山去政事堂中把手版分明抽付
向門前客道老子出遊人不知處小車萬花引路
又誰能記得觀裏千樹老冉冉&KR0794;意闌珊縱桃葉多
情難唤同渡買隻舡兒稳載取筆床茶具便芸瓜一
生一世勝侯千戶
又
懸弧之旦憶争騎竹馬各懷金弹恨歲月去我堂堂
向酒畔愁生鏡中顔换竈壊丹飛謾追悔鄴侯婚官
已發心懴悔免去猴冠卸下麟楦依稀僕家鐵漢
雖末梢老夀初節魔難幸聞早省了柳枝更送了朝
雲塵念俱断丈室䔥然獨病與樂天相伴但歸依西
方拈起向來一瓣
又(乙丑生日)
左弧懸了把柴門櫰定悄無人到慚愧得一二親朋
温存枯槁玉軸銀鈎攛掇我比磻溪老之瓊琚可報
惟有聲聲司馬稱好卷收狨韉錦襖且行拾遺穗
醉藉芳草做一箇物外閑人省山重擔擎天大煩惱
昔似龍鸞今踏颯不驚魚鳥願從兹享回仙壽凖汾
陽考
木蘭花慢(夀王寔之)
瀛洲真學士為底事在紅塵為語觸宫圍沉香亭裏
嗔謫仙人為親近君側者見萬言策了惎劉蕡為是
尚方請劍漢廷多惮朱雲君言往事勿重陳且鬪
酒邊身也不會區區算他甲子記甚庚寅爾曹譬如
朝菌又安知老栢與靈椿世上榮華難保古來名節
如新
又(癸卯生日)
病翁將耳順牙齒落鬢毛疎也慚愧君恩放還田舍
免詣公車兒時某丘某水到如今老矣可樵漁寶馬
華軒無分蹇驢破帽如初浮名箕斗竟成虚磨折
搃因渠帝錫余别號江湖聱叟山澤仙臞尊前未宜
感慨事猶須看歲晏何如衛武耄年作戒伏生九十
傳書
又(送鄭伯昌)
古人吾不見君莫是鄭當時更築就山房躬耕谷口
名動京師諸公任他衮衮與杜陵野老共襟期有客
至門先喜得錢沽酒何疑昔年聮轡柳邊歸陳迹
恍難追况種桃道士看花君子回首皆非相逢故人
問訊道劉郎老去久無詩把作一場春夢覺來莫要
尋思
又(丁卯中秋)
水亭凝望久期不至擬還差隔翠幌銀屏新眉初畫
半面猶遮湏臾淡烟薄靄被西風掃盡不留些失了
白衣蒼狗奪回雪兔金蟇垂雲径到玉皇家人世
鼓三撾試自判此生更看幾度小住為佳何湏如鉤
似玦便相將只有半菱花莫遣素娥知道和他髮也
蒼華
又(漁父詞)
海濱蓑笠叟駝背曲鶴形臞定不是凡人古來賢哲
多隐于漁任公子龍伯氏思量來島大上鉤魚又說
巨鰲吞餌牽翻員嶠方壷磻溪老子雪眉鬚肘後
有丹書被西伯載歸营&KR0588;茅土牧野檀車世間久無
是事問苔磯癡坐待誰歟只怕先生渴睡釣竿拂著
珊瑚
又(趙守生日)
郡人元未識新太守定何如待說向諸賢西橋人物
箇箇清癯相將下車許久但凝香之樂一些無殘漏
幾籌視事濃油一琖觀書傍人徒見兩輪朱玉色
未嘗腴有無窮隂隲三農衣食萬衲鍾庾爾儂迎新
送舊似君侯清約更誰歟欲舉一杯夀酒却愁破寔
丘厨
又(己未生日)
新來衰態現書懶讀鏡休看笑量窄才慳卷無驚策
柸有晉殘思量减些年甲怎奈何鬚與鬢難瞞假使
䛇催上道不如敕放還山數年前乞掛衣冠耄矣
尚盤桓且行歌拾穗未應天上觧勝人間仙家更無
理會至今傳都厠處劉安莫怪是翁矍鑠止緣老子
癡頑
又(客贈牡丹)
維摩居士室晨有鵲噪簷聲排闥者誰歟冶容袨服
寶髻珠瓔又疑是毗耶城裏那天魔變作散花人姑
射神仙雪豔開元妃子春醒鄜延第一次西京姚
魏是知名向歐九記中思公屏上描盡難成一自朝
陵使去賺洛陽花鳥望昇平感慨桑榆暮景抉挑草
木微情
摸魚兒
怪新年倚樓看鏡清狂渾不如舊暮雲千里傷心處
那更亂蝉疎柳凝望久愴故國百年陵闕誰廻首功
名大謬嘆采藥名山讀書精舍此計幾時就封侯
事久矣輸人妙手滄洲聊作漁叟高冠長劍渾閉物
世上切身惟酒千載後君試看拔山扛鼎俱烏有英
雄骨杇問顧曲周郎而今還觧來聽小詞否
又(海棠)
甚春來冷煙凄雨朝朝遲了芳信驀然作暖晴三日
又覺萬株嬌困霜點鬢潘令老年年不帶看花分才
情减盡悵玉局飛仙石湖絶筆辜負這風韻傾城
色懊惱佳人薄命墻頭岑寂誰問東風日暮無聊頼
吹得臙脂成粉君細認花共酒古來二事天尤吝年
光去迅漫綠葉成陰青苔滿地做得異時恨
又(用寔之韻)
便蓑衣荷鋤歸去何須身著宫錦與誰共話桑麻事
朱老阮生尤稔節樣餅甕樣蠒長鬚赤脚供樵飪清
流獨品盡掃去胷中置諸膜外對酒莫辭飲華胥
夢怕殺人驚曉枕疎窗惟月来闖一生常被弓旌誤
且告朝家追寢愁箇甚君管取有薇堪采松堪蔭苑
山再任幸不是謀臣又非世將免犯道家禁
轉調二郎神(余生日林農卿贈此詞終篇押一韻效顰一首)
抽還手版受用處十分輕省便衣剪家機飯炊躬稼
且免支移係省帝憫龍鍾蠲朝謁予長假母煩申省
笑木石虚齋暮年忺做端明提省閑冷槖金散盡
書筒來省有小小樓兒看山待月絶勝崔公望省兩
鶴随軒一奴負&KR1257;此外諸餘從省把一生本末綠章
奏過泰玄都省
又(再和)
黃梁夢覺忽跳出北扉西省今似得何人老僧退院
秀才下省罷草河西淮南詔沒一字諮尚書省(學士院文)
(字至朝廷皆云諮報不云申也)已交侣漁樵免教人道彌封官省
多幸條冰觧去新銜全省笑殺太師光賜靈夀杖有
䛇扶它入省死謚醉侯生封詩伯此事不關朝省便
茅屋送老雲邊也勝倚金華省
又(三和)
一笻两屨導從比在京差省更不草白麻不批黃勅
稍覺心清力省幸有善和書堪讀何必然藜芸省且
閤起莊騷專看老易課程尤省夢境槐隂禁苑藥
翻綸省紙褁裹有青銅錢三百送與酒家展省吊李
白墳挂徐君劍零落端平同省(端平乙未李元善為都官徐直翁為司封)
(余為待右同在南廊)僅㽜得老子婆娑怎不拂衣華省
又(四和)
近来塞上喜蠟弹羽書清省更萬竈分屯百年和糴
慙愧而今半省蒙韃殘兵騎猪遁永絶生徭侵省做箇
太平民戴花身健催租符省何幸行人来密僉軍
抽省但進有都余退無科瑣不用依時出省子厚南
宫仲舒西掖又報岑参東省趁此際納綠懸車亦為
大司農省
又(五和)
人言官冗老病底法當先省况行則蹣跚立時跛倚
幸免做它兩省(侍立官號小兩省)客怕逢迎書慵答得處
而今姑省笑落盡桃花僕家夢得重来郎省凉冷
練衣差薄蒲葵堪省嘆三紀单棲二毛純白情味似
潘騎省鬻馬遣姬惟書與畫點檢依然難省也不用
畜犬防偷老去睡眠常省
長相思(惜梅)
寒相催暖相催催了開時催謝時丁寕花放遲角
聲吹笛聲吹吹了南枝吹北枝明朝成雪飛
又(寄遠)
朝有時暮有時潮水猶知日兩迴人生長别離来
有時去有時燕子猶知社後歸君行無定期
又(别)
風蕭蕭雨蕭蕭相送津亭折柳條春愁不自聊煙
迢迢水迢迢凖擬江邊駐畫橈舟人頻報潮
又
煙凄凄草凄凄野火原頭燒斷碑不知名姓誰印
纍纍冡纍纍千萬人中幾箇歸榮華朝露晞
又
勸一杯復一杯短&KR1257;相随死便埋英雄安在哉眉
不開懷不開幸有江邊舊釣臺拂衣歸去來
昭君怨(牡丹)
曾看洛陽舊譜只許姚黃獨步若比廣陵花太虧他
舊日王侯園圃今日荆榛狐兔君莫說中州怕花
愁
又(瓊華)
后土宫中標韻天上人間一本道號玉真妃字瓊姬
我與花曾半面流落天涯重見莫把玉簫吹怕驚
飛
又
一个恰雷州住一个又廉州去名姓在金甌不如休
昨日沙堤行馬今日都門飄瓦君莫上長竿下来
難
生查子(元夕戲陳敬叟)
繁燈奪霽華戲鼓侵明發物色舊時同情味中年别
淺畫鏡中眉深拜樓西月人散市聲收漸入愁時
節
