後村先生大全集卷第四十六
詩
病起五首
躬圭寶&KR1869;俱藏起出入惟消笠與蓑農說雨暘差有
凖客談問諜易傳訛豐年海熟田尤熟聖伐朝和野
亦和縱使大寒并大暑小車時出至行窩
二
鬻文賣賦今能幾窮薄常因病折磨寕作地仙事思
邈不教天女惱維摩乞骸幸已逃空谷養氣難扵塞
决河豈是先生老而徤修方多更閱醫多
三
小窗不復聽吾伊時有蛩聲出吻悲曲宴無歌賡太
液巾痟止酒飲華池誰將暁雪堆新鬢自撥寒灰鍜
近詩未敢熱同社友草鞋尚欲遠尋師
四
百歲將闌猛省驚六根不足可憐生古人使祝爲祈
死叔世無人弔失明昔睚殘更羞渴睡今當清畫要
扶行時扵夢裏瞻星斗愁絶隣鷄腷膞聲
五
越境迎毉伎又窮殘骸奉施與天公外庭幸際清明
始内障如因黑暗中貝葉今難開隻眼薰絃昔忝和
重瞳暮年滕上惟文度常挈書燈伴乃翁
次韻君節祕書三首
甫登鼇頂浩然歸豈是區區較粟薇縱使吠聲雜尭
桀可無直筆辨𥅆非雷音首占第一義黛色終當四
十圍想見朝陽鳴未已在岐山下莫高飛
二
又從天禄閤中歸厭太官羊憶苦薇仍瑗昌言憂國
事永欽沽直暴君非貴人高爵懸金印狎客閑情减
帶圍獨有冥鴻惜毛羽刺天未肯羡羣飛
三
寕作青袍朝士歸烹恙未必勝羹薇易貪塵世好官
職難泯人心真是非戰士未收青野骨將軍誰報白
登圍可憐鳩鷃藩籬下豈識垂天翼恕飛
醉筆一首
滿棟花黃沃巨杯一絲不遣掛襟懷若非供奉仙重
謫必是玄真子再來有妓分甘徒自臭無奴負鍤也
須埋平生不喜名浮實佳傳何消上曲臺
次韻林太淵二首
齒宿何妨意尚新向來誤認假為真漏名左相門首
客占籍愚公谷裡人上知豈無千慮失下官惟有兩
眉顰(晉人云下官不堪其憂)史臣傳與頌臺謚未抵杯中物切身
二
時賢多以刻爲明撫字催科鮮並行聞舊吏民皆向
化喜新令尹不求嬴察簾外事非中道立路傍碑亦
近名莫比尋常貴公子長官清若一書生
送胡石璧帥廣西二首
制難由來在一賢青冥鉄鉞授中權漢家固已收羣
策胡運何曾有百年不待焦頭蒙上賞莫云幹腹是
虚傳提封五莞&KR0694;鯨浸黎母山猶在次邊
二
此叚君王付託誰明公身可荷安危常游篸帶春携
客忽奪崑崙夜出竒忠定罷兵纔建紹㐮公討叛止
邕宜腐儒雖憊如同載堪槀平蠻第二碑(在龍隱洞)
迎候林德輔帥参一首
西埜約余同薦禰六丁力盡不能留霜蹄屡蹶追風
驃皓首還登載月舟伊昔士元曾别駕即今子美尚
卷謀浮榮膜外何須較且可歸來秉燭游
感昔
曾見弘文館盛開難將汗脚涴金臺搜山不見之推
出入海難呼太白來士各自媒誰待聘世皆𣣔殺少
憐材空存先帝昭回筆永閟巾箱不忍開
題法帖
二王萬古擅書名聞說臨池學始成瘞鶴字猶看不
見黃庭小楷付來生
荅學者
自古名家豈偶然雖游於藝必精專經生各守單傳
舊國奕常爭一着先馬老于行知嚮導鵠騰而上睹
方圓殷勤寄語同袍者努力磨教鐡硯穿
南唐一首
建隆事得之遺老疇昔曾参野史看後閣夜猶歌玉
樹陳橋日已湧金盤可憐李主歸朝晚專靠江神立
國難誰道齊兵當十萬一身机&KR1150;不能安
古意
吾夫子喜稱遺逸太史公曾傳滑稽堯帝杯曾遜巢
許(邵云唐堯揖遜三杯酒)武王粟不飽夷齊拾來穗即萬鍾禄
採下薇堪百甕韲不是狂言大無當聞之齧缺與王
倪
題畫六言一首
子猷無乘興舟越石有長嘯樓雪滅千山蹤跡月照
幾家樂愁
理故書二首
軸猶插高架檠已棄低墻可惜亡三篋安能讀一箱
自慙伯仁退不及阿宜長但憶初強記誰知晚健忘
二
難窺一字脚空皺兩眉頭孤露無三樂凄凉有四愁
詩疪撚鬚改丹走出神求元不離禅榻當年遍九州
用韻題卓刑部樂山楼
城裏惟楼盡見山使君小築可三間弓旌招莫返長
往爐竈壊方求大還及菊未荒歸粟里有芝堪茹老
商顔鶴書曾賺幽人出只恐先生又予環
銘座六言二首
象防跡露埋齒麝以香聞割臍羣免争放紙鷂老子
寕為木雞
二
數步覺䔥娘臭三日聞荀令香涑水公銘衾戒乖崖
老按劔防(蕭察性悪婦人相去數步犹聞其臭)
耳鼻六言二首
萬法與身俱幻百骸惟耳尚聦文公為𥙷琴操回仙
邀聽松風
二
一飢慣食腥腐三嗅不分臭香殘質心灰已久末年
鼻甕何傷
蝶庵一首
萬里求師脚力頑可憐無藥駐童顔遊梁曾在鄒枚
右仄魯安能季孟間但見堆金守郿䲧未聞全璧出
函關堯如天大逃馬往莫費巢由自買山(世說云未聞巢由買山而隱)
即事六言四首
宦情爲虎爲鼠世態如雲如輪武夫駕盲宰相醉尉
呵飛將軍
二
有時眼花落井有時鼻孔撩天工詩只是少黠說禪
莫是大顚
三
骨巳朽黃泉下傳猶列青史中猛朴時来宰相關張
運去英雄
四
早詠白駒在谷晚駕青牛出關寕為魚點墨退猶勝
鶴帶箭還
古意二十韻
自從混沌死萬象困穿鑿淳風誰挽還古意日漓薄
余幼膽輪困泛濫通流略短篇堪掣鯨片文可驅鰐
吾嘗觀竅妙渠敢譏離駁比未陟崧岱南僅覧衡霍
菊坡評三雋(崔公以陳仰齊方孚若及余為閩之三雋)竹隱表一鶚(余受傳公)
(干科自伐及賢能才識之薦)雖為世流傳末經聖刪削歲晚歴
九州導從惟一鶴飄然乘剛風騰而上寥廓金色大
千界水渦幾萬落荒哉漢陵闕蕞爾遼城郭遂窺子
宗廟盡見佛楼閣呌開閶闔雲耳聞鈞天約吾持此
安歸喜極還驚愕恍疑緣崖墜又恐行路錯詩魔暫
辤去來如隔日&KR1211;易展随天翼難踏實地脚萬病皆
有方惟狂不可藥拙吟示免曹聊記武公謔
送王南海二首(元䆳礼部之子)
昔作翹材客曾談執友賢雖無金屋貯頼有歸窼遷
比老飛仙去斯文什嫡傳病翁猶未瞶要聦武城絃
二
史氏傳良儒家果藝科土荒耕老少海近販人多
古有寕馨語今無子蔿歌懸知新令尹琴調得民和
挽陳司直二首
五朝際遇諸家少四葉封崇一品荣不似鶯花貴公
子宛然螢雪老書生交游綠野舊賓客濡染滄州賢
父兄吾老埋辭失之約餘哀翻入薤歌聲
二
隆乾事契始休論歲晚相看成兩翁吾女偶霑郊霈
下君兒亦脱縣灘中清伊高會蓍英少碧瀨新丘伉
儷同我有蔡邕書欲付未知何日兆非熊
挽葛夫人二首
銀臺曾奮塗歸筆我亦留花枇逆鱗早共裂麻沮裴
相晚甘負耒作滕民免班衣從雙旌貴母繡簾迎萬
戶春方擁皇華荒大國誤他多少借晉人
二
不惟婆嫂咸嗟惜學語免知此母賢味薄居常喜蔬
食心慈勸勿用蒲鞭若非騰上宫天裏必是迎歸海
岸邊九十老農來祖奠眼枯不覺亦潜然
謝景行方寺丞惠衣二首
贑州牧念予絶㓗見遺上衣并下裳澤畔年裘未韜
晦雪中鶴&KR0769;大清狂笑金谷友望塵繆經紫陽翁攷
古詳更惠雞栖車一乘十分結褁老文昌
二
初裁隱服師楊陸忽贈身章别一般似雪精絺爲表
襮桃花文錦作中單何妨俗笑浩然聳不要人憐范
叔寒孰若子衣安且吉絶勝劔履進賢冠
抄戊辰十月近藁七首
後學鮮能舍瑟作古人未免假韶鳴不劳左轄誦新
句却爱老婆呼舊名史館誰徵叚公事讎家妄作武
侯評人間安得忘憂物爲窭儒生澆不平
二
識之無字憶髫年霍地紅顔變雪顛求狗監人難復
得如雞林相豈非賢鯉庭聞處才三百蚓竅唫來忽
五千寄語毛韓并衞卜不煩序亦不煩箋
三
頂雪無多爬𣣔秃眼花亂發捏來空何如自號四休
叟不要人扶獨樂翁純白固知難諱老大丹未必可
還童不知後世評碑板似李邕耶似蔡邕
四
主公巳換老龍名部曲無知覬寵靈執㸑婢權呼小
玉拾樵童暫叚奴星(子厚奴名)旋椎隣叟稱尊宿兼命雛
孫口寕馨稚子不知儂爛醉剛來耳畔喚教醒
五
戶外跫然聞足音或怀漫刺袖新吟樽空愧不能觴
客綆短如何敢汲深薄俗求疵誰揜悪先賢慮患或
陽瘖國人豈待儂箴儆持在螢窗且自箴
六
少狂費盡一生心叢藁如山雪滿簮楊子雕鐫誇賦
麗唐人鍜鍊說詩深(唐人有詩源不敢論之句)寒來尚可披裘鈞
窮殺何妨帶索吟社友䔥疎吾老大安知来者不如
今
七
畴昔荣途分寸躋危机不合上雲梯鳳皇池有人曾
奪鸚鵡洲無客敢題早不修真壌丹竈晚方受籙脕
金閨羽毛只可如鴉雀誰遣君爲吐綬鷄
又五言一首
甫白不可作千年有廢壇虛逢右文主難獻采詩官
與子擘麟脯從渠切虮肝後生多美秀未可便麤瞞
絶句二首
枝上好花無十口松梢葉表有千年靜中勘破人間
世醒者常愚醉者賢
二
浮荣巳是卿慙長勇退猶稱相避賢先帝腸金揮未
盡不應全仰作碑錢
六言三首
不識平唐坊裏多在村學堂中安得金錢買笑只堪
夏楚訓蒙
二
不入城裏市裏常在水邊月邊蜀公有䟽謝事米老
無書辦顛
三
溪北酒旗裊裊溪南社鼓&KR1379;&KR1379;寕問餔糟漁父懶水
賦芧徂公
壷山一首
俯瞰二州煙晻靄遥瞻八面壁崔嵬廼知仙聖門庭
廣也放長房跳入來
相法一首
始射仙風肌似雪盧郎鬼質面如藍不劳鍳裁分妍
醜但覧丰標辨聖凢
先識一首
耕戒幾曾参古德死人不信有神仙蚊䖟縱使皆成
佛(出圓斍)雞犬何修得上天
讀阮籍傳一首
言出勿令圭有玷舌捫不及駟難追阮公托醉歡進
表龐老無名受禪碑
題韓柳廟碑一首
韓柳子孫皆物故士民尸祝尚如新吾行天下已頭
白三百年唐惟二人
挽林學錄五言二首(友聞)
節麾三世顯萤雪一生貧愈積家餘慶咸稱里善人
幼常推李泌(員俶以舅子李泌對)老忽哭盧綸聖悪無從涕那
堪是外親
二
昔報尊公訃奔喪萬里程生居諸子下身代二兄行
負骨老純孝分財見不争九原面先舅應問白頭甥
送莊紏一首
忽枉高軒訪殷勤不忍離雖書督郵考率在過庭時
辯素推三語清尤畏四知歸装無長物一首後村詩
雑詠一首
晴是義和喜隂是嫦娥妬暖是青帝來凉是赤驃去
災是旄頭出祥是奎星聚雷是阿香嗔涛是靈胥怒
字說一首
半山字說行精義極貫穿世好&KR4575;蚓書誰識蟲魚家
目眚六言一首
暮年因耽黃卷雙瞳忽雀盲如來生願爲蒼頶四目
造鳥跡書
夢覺一首
抛書咍㘆聲裏轉枕屈伸肘中盧生相黃梁舍沈郎
壻翠微宫
匡人一首
匡人不識夫子往往發其笥中但有深衣古履元無
宝玉大弓
懷真趙二公一首
南塘清談亹亹西山至言琅琅七略通羣書博一生
短千載長
留侯一首
一搥復九世讎編書封萬戶侯指視紫芝翁出身從
赤松子遊
遊仙一首
懶為随駕處士寕作閉門隱君(秦系有寿風興閉門之句)跨青牛
導紫氣乘黃鶴上白雲
題趙昌花一首(藁齊侍郎舊物得之其孫約)
趙傁生長太平以著色花擅名自古良工獨苦于今
墨畫盛行
題桃源圖一首
但記嬴二世爾豈知晉太康耶一境渾無租税四時
長有桃花
貴公子一首
春圃鶯花圍席秋堂風露入簾寕以肩承蹴鞠不將
手觸牙籖
讀開元天寶遺事一首
環子受兵火涴梅姬如玉雪清二妃未免遺恨三郎
可煞無情
醉醒一首
醉夢發於真性醒狂㦯者矯情左相飲如川吸龍圖
笑比河清
讀韓信馬援傳一首
伏波自托真主淮隂願爲假王病厭鳶飛鼓躁晚悲
烏盡弓藏
畫贊七言一首
驢加九錫石三品鳥覩村翁晚節荣出有小車扶有
杖前身莫是邵先生
又六言二首
韶顔譬槿花爾&KR1102;腹僅椰子如不知作千年調誰教
盛萬卷書
二
有載書盟三友無文章送五窮怯懦寕出跨下清狂
羞入禪中(劉伶云諸君何爲入我禪中)
五言一首
驢多爲令僕蟻亦拜侯王恰則封萬戶俄然夢一場
雜詠六言八首
退之效玉川體子美和舂陵行古訓後生可畏俗語
文人相輕
二
臺卿遺令畫贊淵明祭文挽詩乍可祼尸仰藥勿求
勑葬宣毉
三
龍章鳳姿中散麞頭鼠目十郎一遺恨悲風操一老
死偃月堂
四
大將軍無舊客四公子成古墳寄語魯仲連軰買絲
繡平原君(李賀詩)
五
上夀都來百歲厚禄不過萬鍾陋巷儒死廿九灌園
子辤三公
六
遊俠客無珠履故人子有練裙小楷臨樂毅論太息
祭田横文
七
痛駡老奴尊已錯認厠鬼爲妻先儒重鄭玄易三孤
喜李赤詩
八
盧老數間破屋張公九尺長身容膝何妨嘨傲打頭
不敢欠伸
雜詠五言五首
傳呼尤赫赫變滅忽休休鴻筆銘勳績蟬冠歛髑髅
二
奴視申人少庭機左戚難高爹嗔李白新莾惎師丹
三
親朋存者少歲月去如馳不記桃三竊猶疑黍一炊
四
乾鵲噪送喜訓孤鳴主災龍隨黃帝去麟爲素正來
五
敝廬吾亦愛陋巷人不堪癡免蝸帶屋老子&KR1472;名庵
雜詠七言二首
夷濟甘受周家餓申伯曾遭漢法髠全活老臣殘齒
髮來生尚欲報君恩
二
清禁已無蓮炬分名山尚欠草鞋緣賀公未是真知
已却喚詩作謫仙
䟦潘岳悼亡一首
長恨齊眉人已往可憐尊足者猶存乃知劔履圖麟
閣不似琴書隱鹿門(左抱琴書右携妻子)
題佛書六言一首
圓随如一百八大知識五十三旋學梵音朗誦老無
脚力遍參
凢聖一首
死生非有二致聖凢於此一般桓魋預為石槨王喬
尚𣣔玉棺
梅開五言一首
陶翁書甲子楚客紀庚寅村叟無臺歴梅開認小春
記方尊師事一首
块軋司元化回環列衆真有稱金闕令無記玉楼人
(卿前輩方尊師法御称金闕尚書令)
後村先生大全集卷第四十六
