後村先生大全集第二十五卷
題近藁二首
吾年開八秩形槁更心灰禅縛病居士詩殃凍秀才
(坡云凍死秀才衣帶有雪詩)無功上麟閣有案在烏臺攻苦三千首誰
曾着價来
二
世間小家數不瘦失之寒都未飽鯨膾徒然烹蟣肝
於今無對壘亘古有荒壇改竄無全句明朝吏取看
瓦送
瓦送繍行均一去如公之去獨賢哉國僑存校如迂
闊涑水辭樞冀挽回聊為先師主精舍不煩殘客到
翹村半山未是忘情者重拜頭廳便出来
村居即亊六言十首
磐石時時垂釣茅簷旦旦負暄小杓行魚羹飯長竿
晒犢鼻禈
二
呵凍畫灰鍜詩傍人笑汝白痴五百年有名世七十
翁如小兒
三
鈍根無慧能偈信必有梵志詩黃吻年忘語厖眉
尊者不知
四
老蚌剖胎枯矣雄雞断尾棄之刎&KR1450;交誰捄汝犁舌
獄無出時
五
有時散髮松風有時一劔秋空講易白牛谿上題詩
黃鶴楼中
六
風窗有竹相敲地爐無葉可燒亂書翻覆未了一燈
明滅頻挑
七
一把算未能下萬戶碁苦不高老子腹中無物渠儂
笑裏有刀
八
坐處在細㫋上立時傍紅雲邊寕罰公幹磨石可使
劉陶鎛錢
九
髮脱秃鶖無異背傴槖駞逼真不是進賢冠者亦非
靈夀杖人
十
緼袍足蔽體悪草具可享賓犢車榮過九錫鮓飯
甘於八珍
春夜温故六言二十首
待中譎取玉帶尚書苦爱貂蝉家破謫黎母矣塚穿
無髑髅焉
二
私怨有公論者反噬非人情哉穎叔發修隂事資深
歎軾竒才
三
鼎鑊烹東都黨烟瘴磨元祜人但看紙上陳迹始知
陛下至仁
四
骨朽是非始定怒炎毀譽未公太平呼竒宰相野狐
目半山翁
五
燕山張皇薄伐艮嶽文&KR0918;太平黼賀尅復受賞瓘憂
分裂有萌
六
門前客已去矣屋裏人安在哉寒雀張羅可得春鷰
啣泥不来
七
丞相訓子尤儉夫人送女巳非盥面用瓦盆子籍足
以錦地衣
八
出入息頃冷暖翻覆手間雨雲斬頥從教萬叚賣頒
不直分文
九
京檜皆黃髮老攸熺各黑頭公當時號為小相至今
歎作頑童
十
哀多微辭
十四
向来動脚巳謬末後濡尾轉非伏生力辭不至申公
不合婦歸
十五
一部日錄付壻三經新義傳兒躋翁超乎亞聖贊父
光於仲尼
十六
懲舒之志甚銳祚宋之言可悲濃墨書姦黨石長䋲
拽粋德碑
哀多微辭
十四
向来動脚巳謬末後濡尾轉非伏生力辭不至申公
不合婦歸
十五
一部日錄付壻三經新義傳兒躋翁超乎亞聖贊父
光於仲尼
十六
懲舒之志甚銳祚宋之言可悲濃墨書姦黨石長䋲
拽粋德碑
十七
圖覇卧薪嘗膽為農拾穗行歌短衾歛首形矣
如跋疐何
十八
絶交書謝伊輩養生論真吾師詩無風刺尤妙史
无刑勿為
十九
辨材師苦死爱文皇帝得許痴温韜劫陵大盗䔥翼
穿窬小兒
二十
相郎厨而竊王相坎壁以藏十襲為傳家寶
無入巳贓
挽林韶州(興宗)
堕落紅巾子崎嶇白刃間死難令北面囚尚著南冠
漢使無金贖相如與璧還都將雙鬢雪换得兩輪丹
二
東起平戎策鈴齋晝掩扉身留嶠南老餉至洛中稀
瘴自茅花起丧同薏苡歸不知湯介子朝論是耶非
和黃戶曹投贈二首(祖潤)
羞問胡奴乞米炊君恩撲断老儋祠蚤𢋫殿閣微涼
作晚課田園雜興詩洛下共遊無在者巖頭末句欲
傳誰天公别有相禆補素髮星星两鬢垂
二
巫醫末技有師生古道今人鮮復行受子雲元誰卒
業附韓公傅不埋名虱猶可以箭鋒貫蝇豈能增秤
尾輕頗欲他時觀續集定將蒼老换朱荣
又二首
萊菔可薺秔可炊絶勝遠訪碧溪祠渠能去伴舒為
誥時有来聽鼎說詩江夏竒童今属子金華仙伯更
誰錦囊倒贈貧家了不管旁觀笑槖垂
二
詩家事業可憐生骨朽人間有集行鍜鍊鬼猶驚險
語折磨天亦妬虚名長倚驢背嫌肩聳欲投鯨牙恨
力輕吟得擅場成底亊不如黃策挹浮荣
荅楊公朝
昔抱遺編亊悦堂蟇陵宰樹想荒涼問君鄉土生悲
感家住秦溪又姓楊(悦堂謂吏部楊公通老)
鶴會三首
晚覺方家㧾寓言儋書只說谷神存不煩姹女来丹
竈忽有嬰兒出䪿門
二
肉眼安能辨聖凡有時巾褐過城南亦無肘後堪傅
汝且向純陽两字参
三
投不貲軀火宅中湏臾鬢雪换顔紅暮年頗欲從翁
去共過蓬莱聽冰風
林知錄和余梅百詠
一已為多况百哉得君詩卷久驚猜乍疑姑射山頭
比誰唤勾芒雪裏廻委壌可憐渠有命傾城豈是子
無媒直須著意描香影和靖宗人合詠梅
送林知錄(仲嘉)
狗監知才子雌堂惜上賓歸船載畫重清俸買書貧
已作扶犁叟難留挂笏人洛英如見問為說卧漳濱
周天益辭歸延平
自說鐔津上辛勤葺數楹一家僑寄活隻手拮据成
俗薄詩人厄州貧太守清聞君不由徑想見攬衣迎
送仙遊黃尉(巖孫新授朝教)
三載仙谿上䔥然少府廳不曾填格日但見纂圖經
黃綬離卑冗青衿典刑泉潮相接壌尤可奉親庭
贈貴上人
貴公葬法妙蓍龜眼力尤高異管窺先世曾從牧堂
學(蔡西山之父)前身疑是湼槃師服寒食散方誰驗荣土饅
頭計巳遲我卜寝丘將蘄草重来莫負老人期
次韵黃戶曹問訊二首
埋窟騷壇两罷休倒持麈柄讓名流向来袒裼欲暴
虎老去短衣聊飲牛歛退始知顔巷楽迂疎空抱𣏌
夫憂名山何處無靈薬長笑痴人入海求
二
殘年宜去亦宜休出處輸渠第一流華表歸三千歲
鶴具區有四十蹄牛(見甫里先生傳)吟薰風殿曾微諷夕
陽亭尚隱憂乾鵲噪簷無别喜書筒詩卷遠相求
寄題楊𢡟卿孝感堂
哭時聞者亦欷歔雙鶴随聲下碧虚帝出絲綸照穹
壤宫施綽楔表門閭今無陶侃誰能爾古有蘇耽莫
是渠華髮史儋曾載茟尚能濃墨為君書
摘玉堂紅皺玉(二絶)
顆顆苞甘液年年飫老饕絶勝九十歲三度竊蟠桃
二
珍貴均摩勘甘滋過醴泉謂天不吾享豈不厚誣天
樗庵採荔(二絶)
村叟相持將白髭羡儂健似去年時野儒枯槁無師
授傳得单方服荔枝
二
墜殼紛紛滿樹間更抛墻外費防閑暗中仍被揶揄
笑此老冬烘可熱瞞
余平生不至廬山六月廿八日夜夢同孫季
蕃游焉林木参天瀑聲如雷山中物色良是
一刹甚幽邃傍人告曰此有不出院僧余與
季蕃欣然訪之語未終而覺將曉矣窗外簷
&KR1543;淋浪紀以二詩
似與孫郎有宿期共穿紫翠探幽竒水簾噴雪非常
火傘張空了不知蒙衲僧寕非惠遠結茅人莫是
凝之惜今粉繪無名茟尚可追摹入拙詩
二
泉聲㶁㶁樹蒼蒼云有高僧占一房糧絶罕曾起烟
火佛来不肯下禅床緇流誰可傳宗旨黃勑難招坐
道場何必真分一間住偶爲但過亦清涼
虎暴一首
趫捷超山徑咆哮噉土墻昔無當道卧今有税人場
班特歸攔早韓盧入寶忙四山多伏弩未可恃雄強
二
噬至飽而止出為飢所驅東鄰棧失羖西舍廐亡駒
浪說裴旻射難施抱朴符雌雄已堪畏况挟小於菟
初秋感事三首
徧閱同参入湼槃傍觀盡怪老僧頑有詩傳世天機
淺無史藏山茟鉞閑夢境瞿莊更唤醒醉鄉陶阮夹
扶還吾廬寂寂人稀至不是先生爱掩關
二
跌薄當年賦两京晚抛茟硯亊春耕逹空函啓巳心
懶讀夾注書猶眼明金匱舊聞虚論次香奩少作悔
流行而今老病都休也起聽秋聲百感生
三
恩放歸田又數期少猶迂闊况衰遲日非夸父追能
及山豈愚公力可移前席虚懷何日報細㫋密啓有
天知太陽所燭皆萌逹不照墻隂藿與葵
贈宇文貢士(叔簡)
君家忠節著先朝廟院如今稍寂寥晉代褒勛侯謝
澹唐人詔姓取顔標地寒訪我門羅爵天定看君世
珥貂欲掃空齋同夜話山荒黃獨尚無苗
跋青陽尉古賦(卯起)
二
世法人情巳盡抛深林自占一枝巣病来不飲疎歡
伯老去惟書作淡交馬尾動煩刊茟誤蝇頭尚可就
燈抄山空月落商歌起不管秋風&KR1032;屋茅
秋旱継以大風即事十首
雖作尭時擊壌民田家憂楽尚關身抱珠難起龍公
睡走石誰掩颶母嗔
二
蘋末䔥䔥忽怒飛松公欲仆竹君倚無人委曲鎸風
伯晚稻方花最怕吹
三
作苦三時逸在冬安知一簣尚虧功愁聞地籟吹羊
角不見天瓢滴馬鬃
四
曾立龍墀忝近臣深知玉座最憂民近傳奎畫蠲租
賦稽首觚&KR0994;祝聖人
五
吳中見說亦枯焦勺水如金汲路遥但有清塵無灑
道不能破塊止鳴條
六
抱甕區區溉旱苗忍飢終勝似&KR0894;瓢飲堯井水耕尭
野偶作樵歌亦譽尭
七
古人一念感而通不待焚巫祭雨工湯反諸身防六
亊漢移其咎責三公
八
老農相戒早輸官何日爰書得少寬明府安知簾外
亊路人却見水中瘢
九
禹功遠矣世猶思誰榖吾州頼两陂待與閟宫碑歲
月併爲神作送迎詩
十
少耽章句老明農無意爲文忽自工戲作小詩說場
圃細看似可讀豳風
雜興十首
蒼苔滿意上庭除應爲新来客屦疎老圃寕無螬半
李貧家尚有鼠餘蔬身先退士吟招隱兒勸尊公賦
遂初已與山靈盟歃了龍鐘断不就安車
二
曾忝開元供奉班君恩全護放還山諸公縦欲俎豆
汝老子安能茟硯閒試拂毛錐嗟已秃便扶靈夀亦
何顔廻頭猿鶴休相笑猶勝周顒去不還
三
少喜清談拙自謀行年至此復焉求歸休誰肯争
谷貧殺猶堪買沃洲笛作曾垂安石淚扇遮難護彦
回羞伯陽老去差姦黠真出函關不少留
四
旋插疎籬設矮扉僅容老子自娛嬉國蝸角上何嫌
小巢鳥窠邊不覺危石槨無陳雞絮者朱門有設雀
羅時平泉花木竒樟檜辛苦栽培竟属誰
五
鬢髮蕭䔥牙齒疎耄荒不記兔園書有時待月
榭驀地看花命小車早慕兩龔辭病去晚從二
隣居阿戎觧執牙籌耳稽阮中間却頓渠
六
何止才疎亦命慳暮年身世寄田間望塵早不游金
谷投茟今難戍玉關日禱泥龍睛自若晝騎秧馬夕
方還跳丸只了東西走不道能蒼壮士顔
七
熙以後峩熙前曺馬灰寒不復燃寕作歸来詞引
避可為勸進表求全斜川妙語超言外廣武狂談發
酒邊頼有遺文堪可質世誰陶阮豈其然
八
諸公衮衮一番新留得山林着放臣鞍破馬移它廐
去巣空燕覺主家貧甥陪棋局何湏客兒舉籃輿不
覓人膜外浮荣酒中趣看来二者孰關身
九
廻首危途尚可驚三家村裏送餘生入無奥主常孤
立歸有隣翁可耦耕罵坐不聞因耳重懸車已决覺
身輕小詩何必諸公誦自向閒時詠太平
十
古書蹐駮承訛久新義支離折衷難孔墨達觀無異
道觸蠻角立有爭端壁中科斗經傳寫甕裏醯雞
殘老子暮年親勘破束書閣上不湏看
太守宋監丞新三先生祠刊二劉遺文以二
詩紀實
两翁仕不至丞郎名節能流百世芳窮巷號爲通德
里舊書藏在善和坊古楹日敝加丹刻老栢年深益
黛蒼太守懷賢崇教化先生祭于鄉
二
俱亊重華著直聲百年藏藁未流行世評諫疏如劉
向公讀遺書感楽生里有㐮陽耆舊傳史無齊魯大
臣名(去歲得吳卿明輔書云新史不為文軒及两翁立傳)孤孫白首荒家學甘作滕民負
耒耕
使君次韻再賦
當年雙璧甲科郎未羡燕山五桂芳奏賦何曾因狗
監諫書直乞罷鷹坊聚萤窗冷韋編蠧下馬陵蕪宰
樹蒼不是使君来北海邦人豈識鄭公鄉
二
下車不識直呼聲郡政清平教亦行曹相治齊賓益
老何侯在楚厚龔生甘棠通國俱懷惠遺藁因公得
記名老受一㕓無以報先疇不腆尚堪耕
芙蓉六言四首
東林百草搖落老圃數株白紅椘客空悲歲晏班姬
錯怨秋風
二
雪白露初泣暁酒紅日欲平西王姬何彼穠矣美人
清揚婉兮
三
月地不離人世花城豈必仙家且容康節向月不羡
曼卿主花
四
羞作太真妃帳寕為屈大夫裳帝賞此花高節别賜
一名拒霜
端明無惰趙公哀詩二首
惜昔並居封駁地相期叶力共推車慣看東雀批黃
勑同向南衙沮白麻高竟歸安石訪
舒家僅存一鑑今亡矣想見昕朝亦嘆嗟
二
惜身顧影世滔滔歎息斯人振古豪中壘老猶献封
事三間去尚作離騷無金可遺貧如故加璧難招
更高有淚數行芻一束若為飛渡浙江濤
惜筍二首
主人尢爱竹老病鮮窺園粟鼠競携子籜龍空長孫
化為玉版去留得錦綳存雖有監&KR0916;者貪眠晝閉門
二
手移孤竹氏遍地長孫枝挺挺堪傳嫡疎疎欲咎誰
汝饞猶可忍吾俗恐難醫雖有監&KR0916;法寬柔不忍施
後村先生大全集卷第二十五
