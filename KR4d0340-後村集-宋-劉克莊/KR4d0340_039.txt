後村先生大全集卷第三十九
詩
竹溪以余得第七孫惠詩次韻一首
衡門忽有滿堂賓皆詫瞿梅抱送麟懶作柳邊退朝
客寕為花下弄孫人小年置膝尤鍾愛晚歲含飴當
食飱吾萬卷書將付汝勝知制誥水銀銀
再次竹溪韻
聊為湯餅會親賓豈敢誇張墮地麟汝若上扳曾大
父翁堪下見我先人善和書即傳家寶儒行篇方聘
席珍莫遣父兄被嗤笑金根謬改作金銀
送廣師謁竹溪中書五言二首
村老詩顛者顛年八十年後生被傳染引得廣師顛
二
五十有三箇問法向誰邊村老小顛爾竹溪翁大顛
(善財参五十三善知識)
挽卓元夫國博一首
仲氏聯芳比酥酪長君獨冷飽虀鹹五升日糴尤清
苦一枕風来且黑甜儒舘誰憐鄭公老穎川空說許
丞廉朔齋平昔知心者細讀新銘筆力嚴
又五言一首
累䟽皆中寝孤忠奈衆咻人方䄂瓦送君獨舉幡留
不記邯郸夢猶貪洛社遊而今都已矣慟哭過西州
(余丙午兼西掖當草某人制累䟽留黃外議莫知君為諸生獨上書明余之心)
挽汪守宗博二首
雖則凝香無幾日攽條下教得民和迎来境内風謠
美仙去城中巷哭多應似柳侯驅癘鬼又疑包老作
閻羅眼看青史常如此命制於天可奈何
二
還笏歸為負耒農清談常許奉從容芻蕘孰肯来詢
汝薤水吾無可語公懷惠俱垂峴碑淚旌廉合有
寝邱封莆人謾課招魂些應伴迂齋返甬東(迂齋亦終于莆)
表弟方時父寄荔子名草堂紅若𣣔與吾家
玉堂紅爭名者次韻謝之
忽有尺書来委巷斷無半顆奉權門且為錦荔支聯
句不記金蓮燭代言頗羡綵毫摛老作未應丹實减
初元明年倍熟平分喫暢殺兹溪與後村
又采荔一首
我已歸尋鳥石路人誰肯顧雀羅門荔三百顆猶能
啖椿八千秋不足言唐貢華清勞歲歲宋蠲驛置惠
元元客詢老子休糧訣丹實漫山更滿村
方甥餉酒酸甚
方奉手牋貽緣醑忽通鼻觀類黃虀自憐徐邈時中
酒多謝微生更乞醯未敢啐空杯面蟻却愁舞殺
中雞相君五斗安能吸但嗅新醅醉似泥
送趙撫幹趙班(珤)
貴重元身外物輕薦書慫慂入都城金閨得路通初
籍玉座臨軒再唱名巖邑古人難錦製長官叔世少
琴聲今皇取法乾淳帝峩豸多由此陟明
生日和竹溪二首
宿昔銀鞍狨覆羈今騎秧馬墾荒田學神仙者丹多
壊立事功人傳少全誰管靈均初度日都忘彌勒下
生年新皇早晚𨳩宣室定有英才對席前
二
暮年量减怯杯深客餉村醪且淺斟衰惰僅存已殘
錦清貧安得未揮金朱絃有味餘三嘆丹扆無階献
六箴晉取平生一笻竹約公徧訪大叢林
再和
剗騎犢子不施韉老退猶堪學力田䟽大夫金雖已
散藺相如璧偶然全黃河水有曾清日白髮人無再
少年許大乾坤愁塞滿覓無愁只樽前
二
味澆漓酒趣深對花無客亦孤斟飢来肯羡乞墦
貧殺不貪謏墓金耄齒未妨詩抑戒高譚何似守
箴吾今會淂逍遥義懶訪曹溪問少林
三和
斷無小妾坐金韉(太白詩)且伴諸孫懇紙田天子尤尊
方外者少陵盛說飲中仙宫花畢竟非真色朝&KR0818;安
知有大年牧豎和聲儂倡首𬋩他王後與盧前
二
歲晚文園渴疾深瞻相北斗不堪斟幸無封禅書晉
藁豈有長門賦賣金它日友人定郊謚當時酒客誦
雄箴箕山未是逃名地何處人間有密林
鳳孫余第六孫也早慧忽夭追悼一首
竟失鵷鶵種難求扁鵲醫两行樗叟淚一本杏殤書
(見孟郊詩)抱去常回顧呼来尚挽髭案頭莊列子哀至掩
還披
次竹溪韻䟦志仁工部柞木詩
冥搜險韻攪枯腸音義時乎取斷章吾寠僅能茒破
屋君材真可棟明堂居然挺挺過蒼柏勝似蕭蕭種
白楊識草木名湏博覽夜窗燈火恰新涼
再和
白也詩高有别腸棄餘分與老知章鄧林木大堪支
厦謝砌蘭佳况肯堂何必三年猶刻楮便教百步亦
穿楊咸淳天子開文治定起君賡殿閣凉
挽葉寺丞二首
少日思乘博望槎中年歸種邵平瓜力辭驃騎安祠
廪因忤洪羊失使華互市賈胡共香火專城戰地再
桑麻可憐送老茅山觀空費君王拊髀嗟
二
何待臺傾曲沼平昨朝戶牖上丹青寒花自拆侍中
圃劫火猶存太祝廳托紹遺言那忍負哭憐哀挽不
堪聽空令雪鬢龍鍾叟秉筆来書宰上銘
書事
市朝無處避喧啾思駕飛車事遠遊古志曾云壽多
辱前賢亦說耄宜休愈訶彼佛爲夷鬼跖罵吾師
盗邱安得海波都變酒洗空開闢以来愁
挽吳君謀少卿二首
重瞳親簡擢華髮困招麾汶上吾行矣膠西等棄之
翟門羅爵静魯地泣麟悲意一竒風骨如何不論
(唱名曰余與意一立殿下意一見公儀状曰小侍從)
二
吳公卿尚少劉叟耄而迂一任群兒謗相輝九老圖
客誰哭横墓友可托嵇孤(解峯李公)心拆墓陵路終當酧
東芻
五言二十韻别方氏長孫女
中年别作悪大老何以堪我如安昌侯爱女甚於男
念汝明當發一夕起再三絶憐汝父貧練裳與蒿蔘
不量此藍縷遣嫁彼槐潭古云婦難為采桑自餧蠶
冰魚或東笋旦旦营旨甘亦有嗜江水遠汲劳肩擔
今汝一何幸琴瑟和且湛虎符舅光寵象服姑尊嚴亭
傳盛供帳吏士羅騑驂汝但謹内則毋使婦德慙晨
昏躬定省冨貴勿豢酣百行孝為先彤𬋩垂美談汝
當法淑人倩當肖鉄庵汝翁雖在家譬如住精藍不
下趙州床常共彌陀龕願汝福惠全早叶維熊占它
日来歸寕伴我村北南龐老與靈照安知非同参
史藁
雖有隆乾手澤傳空疎豈敢望談遷春秋筆絶經誰
續光嶽氣分材少全老去汗顔慙巧斵向来執手付
遺編文名史學都休矣追誦堯言一泫然
試筆二首
商昔有卑辤召傅野今無審象求世態衆徂更喜
市聲百鳥各喧啾力耕且趁農東作懶出難陪知
遊九萬里天渾是月夜深無伴獨登楼
二
老子歸耒作麽生掃空諸有覺身輕觸蛮大戰兩蝸
角甫白相酬二鳥鳴煨芋僧高曾約語負苓者點不
傳名世間無過村田樂莫怪龐公懶入城
九日
起瞻宇宙尚隂霾杖策離東一散懷髮少可堪烏帽
落樽空凝望白衣来插萸兄弟悲終鮮把菊先生唤不
廻猶倚欄杆搔雪鬢老無脚力更登臺
資殿清惠陳公哀詩二首
不比堯夫新悦澤依然迂更舊清羸末年先帝攀髯
恨幾處遺民堕淚碑上自易名真獨断史當立傳要
雄辭道山堂上分襟句豈料今為絶筆詩
二
清德在人如皦日荣名加我等浮雲漫張贊下青凉
繖不改遼東白布帬老惜平生惟此友吾雖後死愧
斯文昔賢千里懷鷄絮安得陳之董相坟
三
端平元&KR1124;王正月我與公同被特招甲午英游小元
祐庚申景運再陳橋可憐轉枕成春夢猶憶聯鞍趁
早朝若見西山詢學子爲言衰鬢雪蕭蕭
和徐總管雨山堂一首
趁韻哦詩老未工不如總角口吹葱載輜車裏輸伊
輩對畫屏前要此翁
雜記五言十首
洞逹開堂奥荒堂說刹塵儒醇明告子釋默熱瞞人
二
不必桮棬性安能桎梏身誰知千載下有箇葛天民
三
青天先已去白鶴久方歸若欲分優劣老儋賢令威
四
東行值伯倫西去逢無功不知何國土疑是醉鄉中
五
履霜行于野絶粮厄於陳伯竒父逐子仲尼天戮民
六
追日忍渴走喝月使倒行夸父骨已朽秦皇家亦平
七
客有過吾廬自言師陸朱故應東海若不及北山愚
八
先傳傳後學自覺覺天民魯儒迷甚者何以救迷人
九
荒哉穆天子轍跡徧九垓已寫偃師弄更引化人來
十
愚哲皆根性巫醫各有傳参禪纔一宿學幼費三年
送林若山太傅赴建倅
入誨諸生方楽育出為少尹忽高翔登臨庾月半
處唯諾侁星一點傍署尾冰廳雖寂寂瞻前鐵壁
堂堂自憐老病詩情减縱寄茶來不合嘗
示同志
旋入洛中新保社稍增汾曲舊田廬市朝幸免髠鉗
我尸祝何煩爼豆予静看芭蕉身不實(半山云且當觀此身不實)
(如芭蕉)健忘椰子腹無書故人遠致郫筒餉待約隣翁
共破除
題舊記顔
憶携束書來京師洛下諸賢頗見推當日難為元方
弟何處聞有蔡克兒晚節免羞彦回面後生願識李
邕眉五陵年少欺衰颯不見田光盛壯時
改詩
推敲覓句渾如故卧起詩人始覺衰送老聊題
頌逢辰曾和柏梁詩今無鮑叔誰知我後有揚雄必
好之叢藁麻搽鴉蚓黑匹如墨蠟打殘碑
懶
向來楽此不為疲太息龍鍾廹旄期鼓未撾三先就
睡書纔數葉已停披護篝妾喜烘衣晏拂䄂賓嗔倒
屣遲一事切身猶自力扶衰抱甕灌園葵
有感
向來涉筆賦長楊辱賜天家七寶牀黃吻少年評
士白頭宫女說先皇(唐人詩云白頭宫女在閒坐說玄宗)走章臺馬
遊冶攀鼎湖龍竟渺茫縱使老婆強搽抹安能更
入時粧
唐詩
瀛洲學士風流遠中葉唐慙貞觀唐靈武拾遺脱羈
旅開元供奉老佯狂戲苕翡翠非倫擬撼樹蚍蜉不
揣量賴有元和韓十八騎驎被髮共翺翔
覽鏡
覽鏡無方染白髭垂車有疏叩丹墀故將軍老班師
後村校書貧散學時百歲電光俄變滅一場春夢莫
尋思籬邊尚有𨳩殘菊亂插烏巾策杖嬉
排悶
少携一笻徧行脚老苫把茅聊蓋頭事十八九不如
意身百千億皆有愁彼埋高冢柏下卧此駕小車花
外遊猶恨俗人知去處近城林樾未深幽
歎老
口惟兩齒鬢雙皤百計無如耄及何少壯未嘗参
女衰殘始欲飬黃婆原鴒逝去牀誰對遼鶴歸來
漸多客笑儂詩真滯貨太平典册要聲和
戲題山菴二首
曾批龍鱗將虎鬚君恩天大偶全軀入華胥國
夢移太行山得許愚無劒拄頥但樵服有衾覆首
珠𥜗他時只着深衣去不必防閑發家儒
二
封高四尺寕從險穴錮三泉豈不愚客過唐陵悲石
馬盗穿秦冢得金鳬蛩吟不必人歌挽雞絮那無
弔孤自作銘詩差寶錄免教人謗退之䛕
雜興六言十首
羹墻如見堯在謳歌皆之啟賢至行冠冕萬世通
丧縞素三年
二
史事十羊九牧古音百鳥孤凰前召南塘視草後起
秀巖提綱
三
直翁壽甫踰八叔方年不及希即今高麟卧何時
華表鶴歸
四
昔從西山授業屢言後村當仁伯紀盖同學子履常
真對掌人
五
重來已白髮老獨斷擢紫薇郎雅量雖慙子固熱
不倩君房
六
小臣素著狂直先皇數獎忠嘉叩額有厚倫疏斷腕
無起復麻
七
穆陵聖學高妙詞(臣)絶企清光大典冊多貼改小字
本通商量
八
希夷一睡一月惜哉肘後不傳擁破衣裘待旦聽殘
更點如年
九
一老遂𨳩九秩諸賢多八八哀扶起風前玉樹吸空
月下金罍
十
吾猶及見諸老今誰可寄斯文有傑村怕尋斧無妙
質可受斤
挽王孺人
貞潔如圖史纖微到米鹽辟纑窮亦楽反鮓訓尤嚴
封邑纔綸誥還鄉尚繡簾自慙銘筆拙何以發幽潛
挽黃德遠堂長二首
雖與長君友居常敬少君何曾錦襖子竟老布襦羣
申白無殊禮程朱有舊聞誰為復齋傳應許附青雲
二
舊宅猶東里新邱宛北邙單雞頻哭友老鶴悔還鄉
齋記曾磋切埋文愧耄荒諸郎真五寶雖死未嘗亡
書窗
跳丸屋角去如馳蠧簡窗間卷復披元老豈無揮玉
塵大儒曾有奮金椎釣牽鰲極靈根動斧入牛山傑
木衰白首腐生多感慨愁來時以酒澆之
雜詠七言十首
元老墟墓中得貶諸賢煙瘴裏招魂無盡自誇佛口
眼子厚先拚鬼骨臀(黨碑)
二
雪蕭太傅幾罹禍訟石中書又納忠豈可朝無宗室
老不知家有國師公
三
回仙輕舉乘白鶴太白大醉騎鯨魚純湖飛過人不
識入海問訊今何如
四
寕草兩都卿雲賦不作六朝徐庾詩賸馥沾李翺張
籍殘錦分江淹邱遲
五
文公左目晚羞明猶抱遺經細考評今汝畏書如畏
虎天公折罰使偏盲
六
聪明不及前時久惟鼻猶能嗅臭香老去無端都塞
了不分鮑肆與蘭房
七
造物將如此老何懸車以後藁猶多晉劉伶醉戲爲
頌楚接輿狂偶作歌
八
周旋王庾二公際傳授并汾諸子家間晚歲更無人共
語牛欄西畔荷鋤還
九
老憐幾箇小孫兒不減添丁與阿宜漸有墨鴉掃窗
興絶勝竹馬走廊嬉
十
讀書十行目俱下上樹百回心尚孩君看大年與
叔當日皆從童子來
讀秦紀七絶
黔首死於城者衆𣏌梁身直一微塵不知當日征入
婦親送寒衣有幾人
二
匃奴驅向長城外當日蒙恬計未非欲被築城夫冷
笑輼凉車載鮑魚歸
三
秦賤儒冠貴鞅斯士生此際命如絲可憐聚議&KR0784;山
下駢首趍坑尚未知
四
人所難言敢納忠祖龍雖暴却英雄同時見者皆虀
粉肯活茅焦沸鼎中
五
怒發君山俄見赤威驅海石亦遭鞭儒生曰山東無
盗方士云海中有仙
六
逐客古人先後相絶它柏醫皆蘭陵况書舊德優諸
子吕覧今編入六經
七
通國無人敢挟書嶧山碑自篆蟲魚至今覽者賞竒
古先漢文章已不如
竹溪間道至水南不入城而返小詩問訊
牛屋方將扣角同漁磯亦擬共披蓑即今耆舊多凋
謝從古文章要琢磨一老少曾聞正始六人五已相
元和白頭頼有溪翁伴頗怪高軒不我過
問訊大淵痔疾
秋來日日候雙鳬霍地光隂迫歲除古有客過雄寂
寞今無人問白何如蘇先自說飢餐麵蒙叟曾嗤
得車縱使村翁窮到骨豈無薄醴與枯魚
懷舊二首
盛名豈敢儕三俊痛飲猶堪入八仙屈指淳熙遺老
少到頭元祐幾人全松為明誤天千歲薰與蕕并臭
十年立傳臣僚宜自愛追懷此語一悽然(中散大夫以上立傳)
(山先生云参與仕公方向用或某皆曰伯今是立傳臣僚)
二
童蒙頗慕舞雩樂老病猶参立雪碑愧我高年成後
殿輸他半夜得单傳著書有子詮中說覆瓿無人守
太玄董薛程仇皆已矣螢窗誰共輯遺編
邱君雙薦前尹古田三年有遺愛邑人以為
可繼陽巖侍郎洪公今尹孝感又將細滿小
詩將行
五言徽外弹聲古一點眉間喜色濃去莠莆田成沃
壤種花塞地亦春風民懷惠愛祠鄉祀上奮英明即
墨封不比尋常折楊柳君侯髦士我衰翁
寝室二絶
衆已咍㘆猶待月身堪扶策便尋春漏名牛黨贊皇
黨尚有蒙人苦縣人
二
倦投枕上如𧖟老飛入花聞與蝶同可惜無人勸蒙
叟百年莫出大槐宫
無題二首
恕漢唾師德酒徒拳伯倫吾評此二士顔子後無人
二
季世讎相復先賢量有餘潞還子方謫坡答致中書
(章授也)丙寅記顔六言二首
八十餘戴白老五紀前琢玉郎只愁雷爆丹竈不煩
月照星梁
二
手無太尉玉麈腰無鄂公羽箭一聲喝海潮音一隻
眼巖下電
丙寅贈月逢道人
孝肅以來風力少今龍圖是恕齋公憑誰為請南山
判兩箇道人争一蓬
後村先生大全集卷第三十九(終)
