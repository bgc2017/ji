後村先生大全集卷第三十
詩
志仁監簿示五言十五韻夸徐潭之勝次韻
一首
嵐翠屏環墅溪光練抹坤尚書華棟改先輩釣磯存
久卧漳濱疾誰招楚澤魂昔慙葵䘙足今喜葉歸根
自誌臺卿墓休爭謝傅墩牧慵貪草暖鳥急怕林昏
時許樵分席何煩客掃門早嫌皮袋臭晚悟髑髏尊
童子便高枕偷兒瞰短垣歲寒始知栢劫大不焚璠
恩未忘簮履衰難戀廐軒抽身脱膠優掩耳避啾喧
聯句那無藉藏書幸有繁故交頻煖熱新貴斷寒暄
籬落多疎闕猶湏折桺樊
和鄉守朱監丞勸駕一首
龔陳盛事記當年重見奎星聚舊躔瑞日賦工豈迷
色慶雲詩妙似非烟(柳子厚省試慶雲圖詩有非烟繞御爐之句)馳千里
足相期遠占百花頭孰敢先老子扶衰看晝錦瓊林
春好莫留連
送德甫姪省試
絶出雕蟲輩相期竹馬年二魁家有樣四世里興賢
(吾家尤利鄉舉)雪鬢吾還笏霜歸汝著鞭微痾真换骨骨换
不難仙
餞鄉守宋監丞二首
束起蒲鞭教令清郡人未識疾呼聲甌閩莫不興於
學虞芮忘其所以爭父老見棠思舊愛兒童騎竹若
初迎何湏更說郎官省小却猶當拜水衡
二
牛屋漁磯在履封晚將身世託春風荒原拾穗誰憐
我小隊尋花屢屈公耄有鬚眉如蓋老衰無歌誦美
文翁明時各遂飛潜性去矣鞭鸞碧落中
贈音上人(本右庠諸生曾一飛)
脱白披緇迹涉奇傍人能說舉幡時禅家合掌來參
請烏寺搖頭不住持喜捨未逢大檀越實封輸與小
沙彌是凡是聖都休問且為渠看一䄂詩
贈王月軒用意一韻
江湖少菰米京洛足風塵生命主窮鬼贈詩多貴人
芒鞋雙堠遠斗糴一家貧吾力輕於羽安能舉百鈞
已未元日
久向優場脱戲衫亦無布袋杖頭擔化彌勒身千百
億問綘人年七十三諸老蕭疎留後殿高僧滅度少
同參未應春事全無分醉折緗桃蒲帽篸
淮捷一首
掃地南來蜂出窠裔夷謀夏欲如何傳聞撻斃一
矢驚走單于騎六羸匹馬隻輪番部曲十天尺地漢
山河晉公幕府多名士不欠寒儒作凱歌
凱歌十首呈賈樞使
孔明籌筆即天威謝傅圍基亦事機武騎散群望洋
退佛貍忍渴飲溲歸
二
翦稱名將豈其然汲汲惟求宅與田見說淮兵殊死
戰相公喝犒是私錢
三
活俘萬戶虜無酋拔寨宵奔黑祲收不用偏師追出
塞殺胡林只在揚州
四
東南立國惟王謝西北籌邊只范韓公不衮衣假黃
鉞吾能右社更巍冠
五
君親一念與天通麾下人人可即戎豈敢全軀顧妻
子相公將母在軍中
六
將謂長淮平豈知什塹又顛坑從今莫近他城
子怕有南人夜斫營
七
清野都無寸草留暴師塞下欲何求東風借便天亡
春水方生早去休
八
羽聯翩趣募兵單槍一劔覓功名健兒爭欲趍淮
閫宣相看若父兄
九
殘黨分兵盡撲除遊魂多不返穹廬肅清執至龍顔
喜人奏淮西有捷書
十
自古勲名勒鼎彛老於文學即今誰腐儒尚可軍馬
司試作平淮第二碑
飲良翁宫教新第二首
袖歸來計未疎别規爽塏卜新居即今獨擅百弓
當日惟携束書戶外何湏置行馬坐中不必盡
懸魚渠亦若與人家國輸與興公賦遂初
二
郭依山遠市纏高宜臺榭下宜田徑當膏抺從盤
谷似向丹青見川别墅暮
南遷與君辛已抽身了共結黃雞白酒緣
次韻二首
老懶尤於筆硯疎難陪騎省賦閑居去周誰為
史傳鄴侯家尚有書臺饋不煩公粟肉戶租難辨客
車魚側旁萬一隣堪買便擬誅茅近太初
二
半生竊禄取禾㕓晚節休官失秫田伴陸先生遊甫
里同陶微事訪斜川鳳池信美其如奪鶯谷雖幽
顧遷自笑劉牆如許短謫仙壇未易扳緣
翌日宫教惠詩次韻二首
忘機漚鳥日相親鼻祖曾言畏四隣幸有山林容此
老不將籬落寄他人誰能交結今韓吕猶記周旋昔
鄭陳晞髮中庭蹻足卧絶勝雅拜望車塵
二首
即令身在水雲間不著斯人玉筍班子美步歸猶戀
闕浩然肩聳徑還山人情薄似平原酒世路危於灔
澦灘華棟把茅皆幻假祝君黃髮映朱顔
次韻二首
阮生未老各情親誰道先生不覿隣莫管彈丸驚鴨
者豈無酒與魚人何曾膝上推文度亦許車中載
小陳(太丘訪荀叔長載著車中)賜第京師即山鑄得如跳出
軟紅塵
二
投老參陪杖屨間頗容摘宋更薰班端能面我九年
壁(去國九年)不惜分君一半山絶喜庚桑來畏壘懶爲
涑水續君灘夷居巷處何嘗陋但看當年孔與顏
題聽蛙方君寫六言
少濟南生十歲與磻溪叟同庚陳巖方氏耆雋後村
老子師兄
小飲
讀書慵惟有杯中興尚濃枕麴惰人眞遠
祖看花跛子同宗鮆魚蝦䱹何虧汝蜾羸螟蛉妄
議儂帝賜醉鄉為食邑此生不必更移封
試筆六言二首
鶴尚能孤淚凍螢相守殘編世間有豁逹老天上
無愚仙
二
薰玉蕤香觧穢挽銀河水滌塵雖非𥙷造化筆不似
食烟火人
即事一首
過了田光盛壯時年今望八復奚為薄澆磊磈嫌紅
酒懶讀聱牙喜白詩釋子書求名邜塔社人卜請記
叢祠吾文誰道難施用後有中郎賞斷碑
田舍二首
雨逗餘寒曉露濃絮衣著破索重縫清狂昔作帶花
監衰病今為賣菜傭負耒耦耕沮桀溺操㿻三祝棄
句龍暮年飽識西疇事不問家邱問老農
二
白布衫寬烏角巾誰知曾扈属車塵行婆内翰共鄰
曲田父拾遺相主賓設苜蓿盤殊菲薄沽茅柴酒半
漓淳直令爵齒如荀爽晚節依然愧逸民
挽林法曹實甫二首
老學多推誼諸公孰薦雄卻行吾日暮渴睡汝冬烘
木經春雨園花逐曉風寢門哀未盡寓在薤歌中
二
昔我叨馳馹惟君伴聚螢病翁尚佔畢良友忽幽冥
古有東方贊今無真曜銘不知吟幾些呌得屈原醒
翀甫姪西上
同向溪邊卜一邱獨憐出處不同謀吾今老矣佚吾
老子好遊乎與子遊漫對芰蘭懷幼度可教白馬笑
之人生無過家山好京洛風塵莫久留
答林逮贄卷因以送行
都忘几桉有華牋但怪虹光夜属天唐律胚胎梨嶺
作古文骨髓艾軒傳蚤陳大夫三策肯覓原夫輩
聯若過溪邊叩宗旨為余問訊玉堂仙
寄題竹溪平遠軒
米含毫野處名略安欄檻不施扄原田足雨陂塘
白天海無雲島嶼青鄰叟扶犂耕斥滷行人休樹濯
清冷何時去作軒中客併欲傳公道德經(竹溪新註是書)
司令為牡丹集次坐客韻
古人曾道四并難酒量黃花頓覺寬誰與蔡歐脩舊
譜且為姚魏煖春寒飲狂尚欲篸巾舞漏盡何妨秉
燭看國色老顔不相稱世間何處有還丹
挽李法曹一鳳内子
藁砧死先疇自懇耕雙飛鸞影拆獨力燕巢成
鄹人母持家寡婦情今無彤史筆猶幸有鄉評
東澗為余序後槀余以國帖唐碑古壺潤筆
反成桃抛引小詩謝之
居然託序行緼袍被衮豈非榮家徒四壁窮難
諱字答三謙禮尚輕金薤銀鈎俱妙絶石泉香餅太
青生如何更費公搜索緘送松煤與水晶
次韻竹溪一首
藏山覆瓿兩相癡辛苦纔供世俗嗤壯不如人徒自
悔老能學未過時懶猶堪草歸田賦鈍豈能吟對
御詩(用薛昂事)惟有聃書宜北面存元守黑畏人知
諸家牡丹已謝小圃忽𨳩兩朵皆大如斗戲
題二絶
地荒豈有雕蘭護日烈元無繡幕遮九十種俱𨳩謝
了末稍𨳩到後村花(歐譜云錢思公屏上錄九十餘種)
二
踏青人被色香迷擊壌翁看蓓蕾知漏籍譜中無可
恨花𨳩殿後未爲遲
記牡丹事二首
暴骸獨桺冤誰雪藁葬青山過者悲甘露殿中空誦
賦沉香亭畔更無詩
二
西洛名園堕却灰揚州風物更堪哀縱携買笑千金
去難唤能行一朵來(張又新有牡丹一朵直千金張祜有一朵能行白牡丹之句)
送勲姪銓試
十日隂霾潦未乾可堪送女上征鞍店荒待米晨炊
晏橋毁呼船野渡難尚喜山公銓綜允莫愁冰氏戶
門寒筆耕無凖先籌薄且看青衫揖上官
送方添倅
忠惠横經地今將五十秋諸生迎謁廟吾子往監州
吏散齋堂静朋來鄭校修勿嫌員外置風月鴻溝
即事二首
厨人失職晏忘炊頼是先生貫忍飢一客覆羹眞小
事舉家食粥已多時自憐氣餒鮮難膾漸覺身輕鶴
可騎屈指故交無厚禄未知太保李公誰
二
厨荒竈鬼未須嗔君看先師尚在陳老退休貪太倉
腐清虚聊燕上池津今無金膏者古有逢石
髓人自笑冰衡三百戶難分圭撮餉比鄰
六言五首為倉部弟夀(六月十七日)
映青藜燈娛目吸金莖露入脾寕作履霜逐子肯隨
向火乞兒
二
幼道一生第五文淵萬里建侯假令加驃騎號何如
騎欵叚游
三
天既勞我佚我侯偶得之失之安用爾銅魚使且伴
吾竹馬嬉
四
薄田足可躬稼餘俸尚堪買山家庭有箇郊時姬院
欠他素蠻
五
丹田舊種梨棗冰柈新摘荔蕉年年此夜待月年年
此日迎潮
荔厄一首
怒潦浮槎去狂颷拔木飛不饒後村荔如奪首陽薇
任土包茅闕過時碩果稀誰言長卿渴且嚥上池肥
以宋香方紅送聽蛙翁荅束云兩年來啖
顆則動氣按本草等書云荔枝能蠲渴𥙷髓
未聞其動氣也口占一首發翁一笑
封名品餉耆年誼比芹曝背然帖報能生采薪
疾譜言曾有荔枝仙朵頥笑我脾神節腹知君氣
挽方倅景楫二首
上世曾通好君尊昔托孤初聞推乃一束俄見賦三都
皆謂終童雋安知董相迂秃翁老無力愛助尚區區
二
屢薦於諸老斯人可在廷不令客翹舘僅使直都&KR0550;
史漫存融表墳猶待愈銘西風已蕭瑟哀鐸更堪聽
仲晦監簿和放翁七十三吟三篇華予初度
走筆韻荅之
鏡中雪鬢數莖新歸作田間負耒民仕五十年難諱
老封三百戶敢嫌貧諸無物實師龐藴萬若非真試
子春到得邢揚遭勘辯始知鉄漢是全人
二
諸公衮衮幾番新留得淳熙一老民就枕驚回鷄攪
睡委巢飛去燕欺貧貪生尚惜桑榆景排悶全憑麯
米春賴有平生金石友年年歲歲記陳人
三
下餙墨又新以史名官不治民後死漫為諸老
完深愧兩翁貧譬牛山木全高壽讓馬堘花闘
早春兀坐空齋形對影載醪飯更無人
送強甫赴惠安六言十首
宰社如宰天下其難舉者莫勝忍亊吸醋三斗不飲
彊飯二升(昔宰建陽白亊府下府公程内翰舉范魯公吸醪醋語勸余忍耐追記其語于此)
二
予奪平心足矣痛癢以身體之薤本何湏先拔蒲鞭
不可妄施
三
古云若保赤子亦曰如烹小鮮雉馴萬物遂性犬吠
一村廢眠
四
巽以行權亦可方於事上未然或迎使者負弩或為
刺史挽船
五
腦上筆不會插心頭肉其忍剜乍可儂無花判莫教
渠有租瘢(瑞袁虔吉腦上插筆江西語)
六
警報環四面至急符寓一分寬吾兒行矣無怨大守
似元次山
七
彼民若不駭輿廼翁可就安車擊鮮之力不足啜菽
之歡有餘
八
村叟昔嘗為宰溪民今未忘吾汝父德薄勿效前有
子野易
九
得百里地雖小作三年計勿忙但原彼禾稼熟莫愁
汝松菊荒
十
或問漢庭名卿僅數洛陽耆英汝見諸公執贄各為
老子寄聲
别陳宗院
送客頻張酒迎賓久倚轅何曾薄西邸不忍
宦拙從渠巧甥榮覺舅尊福唐遺父老應看
惜憶昔二首
憶惜金鞭觀玉臺當年並駕盡龍騋恰逢居易投詩
去又報竒章䄂贄來病謝交游空感舊老無氣力尚
憐才孟陽殘錦都能幾莫悟諸君更剪裁
二
猶記顓蒙昔未開自鞭寕待父師哉殘編常到鷄聲
徹警枕頻警蝶夢廻且可徧參學童子未應一跳至
如來叢林箇箇談宗旨誰是禅家大辯才
縱筆二首
忽忽韶顔變老蒼堪屋角兩輪忙羣花獨菊香
晚大木惟樗夀最長眉有白毫垂過眼腹無墨
搜腸荒村偶有優旃至且伴兒童看戲埸
二
髮似秋霜身槁枝相逢驚怪此翁誰能啖范丈韲
塩日曾識荆公疥癬時不待姓名尊德要知戒臘
鬚眉融修漢士中翹楚商略總堪大小兒
即事二首
碧玉去隨年少易絳桃留待主君難唤郎豈有雲
女觴客寕無黑牡丹漢上謾為空佩惱湘東曾被
粧瞞維摩老病禅房冷一點合燈伴夜闌
二
非人不暖豈其然卷起挑笙設艾氊老物可憎吾
覺盛時一失汝堪憐有分香妓空遺臭無散花魔
恼禅多謝小窗半規月夜深長伴綘紗邊
老歡
功名幻妄郯梁枕歲月奔忙下坂輪昔作時來木居
士今為暑退竹夫人白𥜗羣穏於歸衮黃獨苗似
倉老漢秃殘惟齒髮不妨句子尚尖新
余常用小端硯失之經年忽在常賣人手中
以錢贖歸紀實二首
幾年共學久相於中道如遺忽棄予韞匱而藏機不
密竊鈎雖小法當誅匹夫有罪因懷璧象罔無心偶
得珠戒飾家僮嚴護守即今鼠子巧穿窬
二
得來矻矻相親附颺去頻頻入夢思盗璧相争笞掠
汝竊弓子筆亦誅之償今在我寕從厚拜石爲兄若
好竒待唤良工鐫硯背偷兒携出有人知
挽趙碩人二首(俦老之内仲鰲之母)
華轂早于飛深知夢幻非幽間林下氣澹素嫁時衣
聞轑釜兒猶寶断機天風環珮遠兜率是真歸
二
若戀萊衣楽非貪漢繡行上方優幹腹兒未可陳情
風木終身恨朝華過眼荣誰言彤史廢阡表自峥嵘
送字文倅二首
昔以縣為灘于今倅亦難縱令急符下且放大絃寬
海船粳白游山譜荔丹應憐銅墨吏舒惨在毫端
二
佐文忠幕初新粛愍祠昔曾瞻古栢今始識孫枝
西鄙方頭重南轅若背馳漢朝如諭蜀草檄舍君誰
挽鄭令人二首(葉新之侍郎之内)
廼翁自是里名儒箴史遺言幼染濡設饌禮如初作
婦貤封誼不忍先姑色絲尤妙於前製彤管從刐以
後無一事可紓存没恨即今丹穴有雙雛
二
宗伯中朝第一人向來曾卜泰初鄰凝香侯有孤高
趣擁絮翁餘老病身(敗絮自擁何慙兒子淵明悼亡句也)嗟汝棄予寕
返顧祝公存我勿傷神(用荀令事)瑞雲道遠西風冷想見
齋居百歲新
哭趙百媺少蓬二首
書筒舊歲尚諄諄曾幾何時哭蜀珍對紫薇邊還老
手近紅雲處立長身禁中神草蒙天笑湖外埋輪
觸相嗔直氣雄辭俱已矣西風懷友一沾巾
二
長君尤歲輩流稀君直西垣我北扉襆被本無桑下
戀聮鞍猶記柳邊歸錦殘尚足邱遲用斤妙曾看郢
客揮聞卜莬裘殊未定吳中埋玉是耶非
夢與尤木石論史感舊七絶句
學士朋來似堵墻共看老筆出提綱綉韉張盖傳呼
寵不比倡優蓄子長
二
錫山落在暮雲邊幾載無書寄老仙公藝九齡余望
八夢商史藁覺悽然
三
加壁年高公誤矣免冠髮秃上憐之懸知黃鵠飛難
返獨恨青牛去稍遲
四
眼昏漸覺聚螢難閑殺蘭臺舊史官縱使青藜重下
照細書如蟻不能看
五
金榜朱扉此帝居舊游恍似夢清都可憐白首充
修撰到了藏山一字無
六
徑畈山栖謝宦情竹溪巷處閉柴荆藜曾伴劉中
壘起蕝誰招曾兩生(余為少蓬時二君為正字)
七
久軒雖貴尚儒癯商略斯人似蔡謨給札曾來為學
士拂衣不愛作司徒
菊
性遲故故待霜天珠蕾金苞帶露鮮曾有餐之充雅
操又云飲者享高年騷留楚客芳菲在史視胡公糞
土然道先生真鼻塞幽薌常在枕囊邊
芙蓉
紛亭錦映池塘豔冶姿容淡泊粧醉去恍疑曾被
酒集來未必可為裳有懷絶色真如面誰改新名
作斷腸只合尊前簮老監石丁之事太微茫
後村先生大全集卷第三十
