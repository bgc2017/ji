後邨先生大全集卷第十
詩
送真西山再鎮溫陵
父老香花夾路催朱幡那忍更徘徊弓張至此尤宜
弛珠去安知不復回海上有艘堪致粟洛中無篚勝
生財泉人畢竟修何福消得西山兩度來
水僊花
歲華搖落物蕭然一種清芬絶可憐不許淤泥侵皓
素全憑風露發幽姸騷魂灑落沈湘客玉色依稀捉
月仙却笑涪翁太脂粉誤將高雅匹婵娟
葵花二首
植物雖微性有常人心翻覆至難量李陵衛律隂山
死不似葵花識太陽
二
下了江南奏凱回曹公鞅鞅未忘懷爭知野老門庭
冷旌節無心忽自來
題鄭寕文卷(西山作跋)
昔侍西山講習時頗於函丈得精微書如逐客猶遭
絀辭取横汾亦恐非筝笛豈能諧雅樂綺紈原未識
深衣嗟余老矣君方少勤向師門叩指歸(西山先生編文章正)
(宗如逐客書之類止作小字附見内詩歌一門初委余裒集余取秋風辭西山欲去之蓋其議論森嚴如)
(此鄭君試以此意求之可也)
悼阿駒七首
吾老方期汝亢宗愛憐不與眾雛同豈知希世千金
産止作空花賺乃翁
二
長兄開卷每隨聲天母繙經亦諦聽眉目分明無夭
法恐緣了了與惺惺
三
北轍南轅有返期吾兒掣手去何之夢中玉雪来懷
抱愁絶鄰鐘喚醒時
四
隔日猶能喚女兄兒於孝友殆天成直湏見汝蓮花
上纔得胸中一點平
五
富貴威權得自由收融二子殺楊修閑人於物無恩
怨那得倉舒只麽休
六
眼有元花因悼亡觀書對客兩茫洋情知泪是衰翁
血更為童烏滴數行
七
人生憂患本無涯強取瞿𣆀語自排吾母白頭尤念
我吞聲不敢惱慈懷
鄭寕示邊報走筆戲贈
曾客驃姚與伏波慣騎生馬擁琱戈金臺有命終湏
築鐵硯無功亦且磨見說帛書來汝洛人傳氊帽廹
淮河只今西北多機會吾子南歸意若何
挽劉學諭(徐尤溪鹿卿之婦翁豐城人名履)
少游鄉校至華顛常以虀塩養浩然科舉法行無譽
士邱園禮廢有遺賢劉蕡下第人稱屈李漢編文後
必傳間道諸郎皆秀孝拂雲華表看他年
送陳戶曹之官㐮陽二首(珽)
丞相曾参督府謀郎君今復贊邊籌哉金谷飲今
夜去矣玉關防盛秋尺度豈能拘快士功名斷不在
中州習池水滿隄花豔安得相陪賦遠遊
二
幕府秋風事日生參軍匹馬戴星行起為楚舞何其
壯吟退胡兵在此行且喜峴山碑有跋不愁江表傳
無名老儒那復封侯夢止願躬耕看太平
盱士張季擕所注三略訪西山先生既跋其書
余復題二絶於卷尾
張生快士非拘儒袖出一編相硏書撲虱捫蚊吾不
忍斷蛇刺虎子何麤
二
千里從師細講評横渠昔亦謁高平自從受得中庸
了止說西銘不說兵
送湯伯紀歸番禺
華宗所産必人英久見諸賢說父兄荀氏晚添文若
出楊家又有敬之生進堪負荷斯文責退亦流傳後
世名身老荒邨無可恨獨於佳友尚關情
病後訪梅九絶
夢得因桃𢾗左遷長源為柳忤當權幸然不識桃併
柳却被梅花累十年(鄴侯咏柳云青青東門柳歲晏必憔悴楊國忠以為譏已)
二
先生歲晚被人疑梅畔渾無一字詩明月清風愁併
案野花啼鳥怕隨司
三
區區毛鄭號精專未必風人意果然犬彘不吞舒亶
唾豈堪與世作詩箋
四
和靖林閒欬嗽時一邊覓句一邊飢而今始會天公
意不惜功名只惜詩
五
老子無&KR4023;可禦冬強鳴飢吻和寒蛩舍南舍北花如
雪止嚥清香飽殺儂
六
與梅交絶幾星霜瞥見南枝喜欲狂便欲佩壺㩦鐵
笛為花痛飲百千埸
七
一聯半首致魁台前有沂公後簡齋自是君詩無警
策梅花窮煞幾人来
八
春信分明到草廬呼兒沽酒買溪魚從前弄月嘲風
罪即日金雞已赦除
九
菊得陶翁名愈重蓮因周子品尤尊從来誰判梅公
案斷自孤山迄後邨
陪西山遊鼓山
先生廊廟姿非直藩翰才南州彩旗留北闕丹詔催
重臣方暑行停驂小徘徊客中載枚鄒物外尋宗雷
遂窮天海觀一豁風雲懷眷言此靈山判自宇宙来
登臨幾朱輪滅沒隨飛埃堂堂蔡與趙繼者其誰哉
共惟勲業侔況乃名節偕伊余忝載筆適值祖帳開
雖陪叔子游獨抱湛軰哀餞詩堪覆瓿不敢鎸蒼崖
鼓山用餘干趙相韻
城郭區區一聚埃江山如此信佳哉挟龍相國騎箕
去招鶴仙人弭節来試問炊梁成短夢何如煨芋撥
殘灰危亭更着文公扁日落山空未忍回
題真仁夫畫卷
草木黃落水雲蒼茫孤舟卸帆凍雁失行昔余遠遊
沿灕泝湘堠長店疎僕痡馬僵行李蕭然有詩滿嚢
今其老矣寕至四方撫卷追思歷歴不忘
題龍眠十八尊者
嘗聞天台境肉身往無從仁未示此圖恍惚游其中
應真一一若舊識或踞怪石臨飛淙山鬼投牒何敬
恭天女問法尤丰茸盆魚鬐鬛等鍼粟放去夭矯拏
空濛山深無人地祗出被服導從侔王公前驅摰獸
後䕫魍徐行殿以一瘦笻巉巉蒼壁謖謖松下有老
宿眉雪濃石橋滅没雲氣斷似是鬼國非天宫層冰
融結挾怒瀑毒虺噴薄含腥風至人於此方入定壊
衲羃首枯株同等閑一首六十劫汝技有盡吾無窮
書生往往談性命怵以禍福猶兒童倒持手版口勸
進對此寕不面發紅我知龍眠筆外意要與濁世鍼
盲聾退之釋善變幻愷之謂畫能神通幻耶神耶
兩莫詰與子持叩西山翁
米元章有帖云老弟山林集多於眉陽集然不
襲古人一句子瞻南還與之說茫然歎久之
似歎渠偷也戲跋二首
大令云亡筆不傳世無行草已千年偶然遺下鵝群
帖生出楊風與米顛
二
二集一傳一不傳可能寶晉勝坡仙蘇郎不醉常如
醉米老真顛却辨顛(世傳老米有辨顛帖)
跋周忘機畫一首
周郎詞藝妙天下似是詩家非畫家寕與嵇公寫琴
操不為盛尹作梅花
題林戶曹寒齋(取鄭介夫積雪冒寒齋之句)
舉世爭馳勢利場君於冷處看人忙不營摩詰散花
室只設蘇州聽雨床種果園林無虎守勘書窗几有
螢光直須喚起西塘老來向齋中伴石塘
呈黃建州
當年虎穴挺身臨匹馬平欺萬綠林余欲關弓常掩
涕汝能賣劍即回心歌廉民已嗟來暮微管吾安得
至今欲謁鈐齋參滴派管蠡何敢測高深
過建陽二首
溪上重來兩髩絲豈知拙政久猶思旄倪欲見葉公
面香火共存朱邑祠爭勸令君持酒琖不容老子閉
車幃誰言俗薄今非古我與斯民各秉彛
二
白布帬𥜗雪滿顛扶擕傴僂拜車前皆言庾氏相因
粟猶是君侯不飲泉自古活民須有備即今去客愧
無權愚公老矣癡如故長把心燈望後賢
過章戴二首
鲁叟新阡何處尋橋邊感舊獨沈吟一生欲唾姦諛
面千古難磨道義心溪昔放魚晴鱍鱍門今羅雀冷
涔涔發潛賴有西山筆何日碑成勒碧岑(橋下魚萬計君所放)
二
曾向明時說李邕又聞名在聘賢中憶言䲭吻施茅
屋忍見龜趺立柏宫杯酒昔常陪賀老隻雞終待哭
喬公情知客淚先難制鄰笛那堪咽晚風(君為閩&KR1193;欲請予為)
(屬旣而曰茅屋施䲭吻乎遂止)
答李泉州元善
平生陳無已白首欠吟債未嘗見馬吕況肯交章蔡
附熱生可鄙中寒死亦快吾方尚此友巾車與同載
前瞻有膺滂却顧有要當堅一壁詎可立兩界
恕乎行誼虧希也名節壊使君惠良箴下走敢不拜
懷哉道義交異此姑息愛
送趙信州
君於朝列號名流信在江東亦望州保抱彼民思父母
齎咨吾軰惜交游香凝應物吟詩榻虹貫元章載畫
舟澗上東邊今寂寞豈無遺稿待搜求
二
貧者惟言可贈行臨分握手盡交情馬於轡力窮時
駭鷗向機心動處驚齊士豈無堪客禮蔡人便遣作
牙兵遥知陌上羅敷女競看雙旌出勸耕
題趙子固詩卷
紫芝仲白俱仙去晚秀唯君擅士林字肖率更親手
作詩疑賈島後身吟九成合奏音方備三染為纁色
始深老去尤於朋友篤未忘几硯琢磨心
題湯伯紀程文
詔書選後宫眾女競媒致拂鏡濃畫眉臨風高挽髻
朝猶東鄰居夕已金屋貴彼姝絶代姿綽約乘雲氣
箴史合古趣佩服與今異宜哉寤寐求惜也憔悴棄
君門深復深歲遣花鳥使
和高九萬雪詩
添盡綿衣體未和小窗奈此苦寒何極知上竺仙人
喜不道長安貧士多窮巷都無晨噪鵲邊城應有夜
驚鵝君才堪續梁臺賦早晚樓船濟汴河
答曾無疑校勘
詩到黃初字永和半生西望遡明河已招學士來儒
館更遣山人拜諫坡(李渤种放)四庫舊書存有幾五朝遺
老苦無多傳聞將講臨雍禮小駐驪駒白玉珂
題袁秘書文藁
場屋聲名淳紹初同時一軰曉星疎舉人尚說前鄉
貢天子亦呼行秘書出蜀詩堪編杜集涉湘文可補
騷餘中朝典冊須鴻筆何必燃藜照蠧魚
題廬陵羅生詩卷
門巷䔥然人跡少華裾客子袖文過織千機錦非常
巧熏一銖香已覺多持贈白雲情厚矣暗投明月愧
如何桃花水煗鱸堪鱠恨不相携買短蓑
陳夫人哀詩(同父之女)
龍川天下士女子節尤竒孟母遷鄰訓共姜誓已詩
生無封國分沒有表阡時曾識雙珠樹聊為補些辭
挽連夫人(陳侍郎公益之母代洪侍郎作)
渡江門戶已華簪嫁得黔娄作藁碪疇昔曾為賓截
髮暮年親見子腰金瀧阡新刻豐碑妙防墓重封宿
草深憶與夏卿聯禁路些辭題罷一酸辛
参預陳公挽詩二首
人歎摛毫妙天知𥙷衮忠力猶挽元氣身已御長風
家譜侔洪氏官稱似范公獨憐蒓鯽奠不得至苕中
二
聖主初調瑟煩公𢾗寄聲已来周大老尚致魯諸生
未至餘尊盡西歸隻履輕中年知已泪銷得幾回傾
又二首(代洪給事作)
世道方憑藉云胡不愸遺重如鎮喬嶽寬可納湏彌
䲭閣開無日蟇陵窆有期嗟余衰久矣告第乏雄辭
二
不謂斯人夭堂堂在目中曾參黃面老肯戀黑頭公
性理天淵徹榮華露電空獨餘章奏在聖主記遺忠
送王實之
欲去還留每自憐竟爲吾子着先鞭孤忠盡見萬言
疏十口同登一葉船屈法相全煩聖主上書俱貶愧
前賢南歸定過西山下細把行藏告墓阡
重餞趙信州分韻得寝字
近甸騷屑餘當宁焦勞甚剖符寄非輕弄印擇已審
盎然春風和觧此寒色凛吾聞守四鄰豈必衞堂寝
惡馬易調伏小鮮難烹餁臘前況屡白秋杪定一稔
我侯但凝香彼州自奠枕英英尚書郎餞詩麗如錦
驪珠忽滿軸繼者皆曹沈顧予如病鶴欲鳴聲復噤
寕論鬼揶揄行以親来諗南歸掣齋鈴儻留故人飲
鄭丞相生日口號十首
陌上塵飛敕使来親傳天語賀元台門庭如水無珍
獻惟有黃花伴夀杯
二
王吕紛更尚治安史韓椓代始凋殘迺知元祐調絃
易却是端平變局難
三
金塢銅山二紀中可無玉雪洗貪風從今中外多廉
吏家有錢神賦一通
四
小范登庸面稍腴惟公不以位為娛宅家亦有臨朝
說丞相都因國事臞
五
汲黯淹留守相間平津千載有慙顔惜渠不見端平
相召了西山召鶴山
六
忤旨攖鱗不自安明朝密啓與遷官百僚舉笏私相
語相國胸中得許寬
七
曠懷未許眾人窺細行猶堪百世師廣廈千間無地
起靈臺一片有天知
八
轉了頭廳屢乞歸已將傳舍視黃扉江湖不欠魚羹
飯直為君恩未拂衣
九
篚苞不復入修門民力微蘇物漸蕃見說海邊停䱹
局介鱗亦被相君恩
十
不用占蓍更訊龜功成尚有赤松期由來夀與仁相
貫季主君平末必知
出㝛環碧
逐客挑包水榭中忽聞乾鵲噪東風若非閩嶠安書
至即是襄州吉語通
環碧寒甚移㝛客邸
香歇朝衣懶更熏夢殘宫漏遠難聞漫郎不稱青綾
被退士唯堪白布帬
桐廬舟中卽事
車前彎帽同聲散關外華簪一揖休惟有浙江潮好
事肯隨逐客到嚴州
朱買臣廟
翁子平生最苦貧晚將丹頸博朱輪老儒五十無章
綬歸去何妨且負薪
江山道中
純棉未覺中年煗薄酒難禁二月寒可惜一溪桃李
樹貪程不得過橋看
徐偃王廟
仁暴由來各異施秦徐至竟孰雄雌君看驪岫今無
墓得似柯山尚有祠
漁梁
淺溪忽漲尋常水朽樹猶開千百花有酒可㳓魚可
買造門莫問是誰家
馮唐廟
當饋而今渴將材豈無梟俊尚沈埋不曾薦得雲中
守也道身從省戶來
新蓬二嶺
路入雲端一綫微行人竊笑僕交譏空嚢非有連城
璧作麽携從間道歸
春隂
春陰欺得病夫身偶値晴天一欠伸客舍無誰相管
領半檐紅日苦留人
㝛小寺觀主僧陞座一首
靜處尤宜策睡勛徑投禅榻炷爐熏恰為胡蝶春遊
美忽吼華鯨曙色分僧袒右肩方說法我聾左耳若
無聞平生不作桑間戀草艸挑包下白雲
田舍即事十首
去年贏粟尚儲瓶又見新秧蘸水青野老逢人說慙
愧長官清白社公靈
二
村落争看烏角巾略談北事向南人百年只有中州
楽世世無為塞下民
三
古来觀社見旾秌茜袂銀釵盡出遊𣣔與魯人同獵
較可憐身卋尚它州
四
蹴鞠鞋尖塵不涴臂鷹袖窄樣新裁社中秊少相容
否也待鮮衣染鬢来
五
鄰壁嘲啾誦學而老人睡少聽移峕它年謹物如張
禹帝問牀前謬不知
六
田舍諸雛各雅馴男兒盍有藝資身古来醫卜皆名
世莫學文章點涴人
七
條桑女子兩髩垂車馬過門未省窺生長茅檐蓬戶
裏安知世有二南詩
八
草草衣装挈自随壻貧畢竟與眉齊絶勝京洛傾城
色鎖向侯門作侍兒
九
兒女相携看市優縦談椘漢割鴻溝山河不暇爲渠
惜聽到虞姬直是愁
十
溪上漁郎占斷春一川碧浪映紅雲問渠定是神仙
否艣去如飛語不聞
寄題趙廣文南墅
博士才名賀白流詎應早計到莵裘宫中未索清平
調海上聊爲汗漫遊隠几飽看山變態開軒惟對竹
清修買隣有志嗟無力肯與羊曇共賭不
寄和湯仲能
憶昨挑&KR0694;返故鄉意君束帶侍明光一書似坐窮爲
祟百計無如去最長蟻穴夢殘何足記蟇陵願在莫
須償卽今臺閣多收召定有名公雪孝章
送湯季庸監獄
季氏真竒士聲名亞長君尚難友裘牧何敢吏朱雲
江國無生業沙埸有異聞臨歧各珍重世故屬紛紜
送徐鼎夫用廬陵通守博士戴文韻
一春風雨郡齋寒荒了麻姑老子壇(余嘗主仙都玉局觀)吏抱
文書排闥至客㩦詩卷退衙看愁来鏡裏絲難染老
去胸中錦已殘若棹扁舟見安道為言歲晚習申韓
次韻王元度二首(袁伜之子)
流落而今兩髩秋暮年出處愧前修敢云余𥙷韓公
處極喜君来謝客州竒甚寶鐔騰紫氣清於玉瓉薦
黃流後生不作先賢遠便合相推出一頭
二
向来綺語禍機深幾效靈均欲自沈周廟人曾銘在
背管城子已秃無心今誰伯樂能酬價後有鐘期必
賞音老矣尚須君警策昔人一字答千金
送趙叔愚赴潯州理掾
未奉三雍對聊為五筦行鄊書踰嶺少詩思入湘清
遠宦身差稳中州事日生向来幾離别此別最關情
離郡五絶
自傷臨郡淺有愧在民深稽首文公廟由唐直至今
二
旣收其印綬猶送以車船回首柱下史江邊更可憐
三
昨日專城守今朝失國人乹坤如許大無地着孤臣
四
赫赫戎衣定區區叩馬非如何孤竹子嫌粟不嫌薇
五
&KR0588;筆鄭克叚軻言象愛兄回天力不足削地罰猶輕
後邨先生大全集卷第十
