後村先生大全集卷之百三十六
祭文
方武成
嗚呼寳謨之喪萬里遣訃君棄其孥跣足不屨既疥
遂痁尚宿葬處我勸君歸深山風露君殊自彊手畢
壙戶疾返苦醫庸藥誤首投承氣暴下如注田傁
煮葠利止熱去又易浙醫奄至大故惟君之病我知
其緒伏于奔喪發于作墓嗚呼哀哉君之雋敏鮮有
儔比寳謨謂我皃學于爾我謝不敏君進未止虚空
幻成平地宇起曾幾何時欲摩余壘天奪乃翁尚有
吾子今也復天萬事已矣遺言琅琅託我以死門前
賓客昔多如市身後人情今薄如紙覆此一觴老淚
翻水嗚呼哀哉
方氏表弟(代作)
嗚呼吾念伯姊歸汝季女不腆齎裝散如風雨吾謂
吾女必敬無違冀汝老成身修家肥汝復何爲以鴆
爲餌母愁妻泣汝弗改嗜腸腐色敗亦更數醫銖劑
石酒良術莫施嗚呼伯姊何罪季女何負門戶奚寄
皃女誰撫汝之二親併汝三喪卒哭之内當卜竁藏
兒大從師女長擇配猶有鬼神此語可質吾老多感
逆境臨之覆此一觴汝寕不知嗚呼哀哉
又掩坎
嗚呼公忤某人時方盛年因某廢公廟堂之權某貴
須臾浮雲飛煙公先某死則有數焉廢公者人死公
者天公固達者舍笑入泉曩營西峬蕝識儼然日吉
時良歸于新阡鳴呼悲夫往公無恙賓客滿堂一客
不至公不酌觴今日原頭拊事凄凉送車蕭疎悲風
白楊公昔非存公今非亡彼則媮矣于公何傷我懷
生平耿耿不忘白髮縞衣哭聲最長嗚呼哀哉
李靳州
嗚呼蘄黃之禍尚忍言哉虜掃其衆&KR0691;然而來君方
戌靳盖已屬疾扶病登陴蒙犯矢石衆欲潰去君守
愈堅弓盡鼓竭握拳誓天孤城可隳大節不毁朝服
罵賊談笑即死嗚呼有國家者尤寳忠臣歴攷載籍
代不數人武夫麤暴文吏縮瑟平居掉舌臨難屈膝
惟君所學厥有師承綱常之理講貫素明闔門徇義
甘如飴蜜國人相弔行路涕出嗚呼阿世之學或以
取封君老不合轅固申公棄郡之責無過少貶君死
不去張廵許遠充志與氣人之所難全名與節天之
所慳没于牖下滔滔皆是孰史有傳孰廟有諡嗚呼
哀哉士失砥柱國亡金城臨風一哀非為交情聞君
有子天意可見堂堂如生歆此菲薦嗚呼哀哉
趙縣丞
嗚呼自君移疾僕輩私憂朝傳甚危暮說已瘳步武
漸輕判押亦好醫來諗我君將謁告及兹再病同列
㒺知欲往候君君居房帷中瀚入視不可為矣躊躇
不瞑若待猶子細君在疚賢嗣未來鄉路渺然行路
共哀僚友之情譬之昆弟所愧力薄莫相後事縞衣
相率哭君寝門將此掬淚祖于九原嗚呼哀哉
李尚書
鳴呼公積三十年威望而後出當重任轅門初建諸
將震讋檄書一出中原響動其事偉矣然而兵少備
衆財狹費闊外叢難梗内闕調燮方開其首識者固
盧其尾矣嗚呼士幸虜弱奮髯裂皆當其鋒銳遏之
莫止及既衰竭鼓之弗起叫呼者禁虚驕者餒公方
席藁自貶詞義堅白握拳誓衆忠憤激發悵時賢之
莫助援先民以自擬可謂天下之卓識人臣之盛軌
矣嗚呼宴安者鴆毒也敵國者外懼也自公與虜對
壘習卒于鬭而將帥出矣習士于險而人才見矣虜
歲入滁楚告捷也豐濠堅守也靳黃無恙也彼之責
婿輿尸授首矣山東之偽守若令魚貫面縛矣夫兵
有利鈍慮有得失古之論者必参攷也若乃置利而
責鈍掩得而疵失則自管樂以下其得為全人者無
幾矣何獨于公然哉嗚呼初誤泗上未警宣化彼婿
媚公者籍口未已中渡之役豈公實使患則公當釁
匪公啟疆歸璽出人享其利鉦動鼙震公受其詆是
固可痛矣古之人有訟鮑宣者有捄房琯者今也身
任清議而清議不能神公之屈力援名流而名流不
能辦公之毁盖有背惠以市進和聲而助者矣不
亦可痛之甚者乎雖然國家南渡百年士大夫皆以
為非和無以立國至公遂破其論異日秉史筆者書
曰絶幣自立由李公始嗟夫斯亦足矣嗚呼公之晚
節浮湛寓里霜顱雪頷闔扉隱几我來剥啄公尚倒
屣别去幾日遠訃入耳蒼生之望竟絶于此我賤且
戇公視猶子豈無忤觸人愠公喜偷生視景莫從公
死南歸哭公僑寄客邸蓴鯽之奠弗能具禮有香一
銖酌以澗水公茹其誠不吐其菲嗚呼哀哉
王䕫漕中甫
嗚呼虜窺宣化黑幟如蟻昇人夜驚縛筏濟矣羽書
蠟彈来如激矢嗟我與我一夕九起江風刮面淮雪
裂指調發處分頃刻千紙設艘防隘募士斫壘我方
撓怯對食忘匕公餘閒暇削脯行醴及夫戒嚴挺旗
送喜公戌漢江我屏田里獄嗣甫期公使䕫子青袍
如故公已龜紫書來訪舊清言亹亹昨逢峽舟手題
牘尾公健我衰痛牽腰趾蜀丹甚靈卭竹尤美多病
所須惟此而已公没歲餘貧闕奠誄一朝二物西來
萬里發書長慟公止于此悲夫千載而上毫分髮理
三邊之事目擊身履人怠我奮人動我止其材精練
其器瑰偉竟復奚爲激電逝水嗚呼往哭立可二孫
稚齒後哭次魏惟孤女耳公有英嗣珠朗玉峙方彼
二人公爲不死同時幕府零落無幾矢詞洩哀公其
歆只嗚呼哀哉
亡室
嗚呼君之靜專冲澹傳之於家溫良慈恕得之于天
爲婦而孝爲妻爲母而賢余世之齟齬偶與
周旋北冐兵鋒南騖瘴煙濰江觸石松灘覆船盖艱
難險阻悲憂恐怖余不能不動于詞色者君處之而
恬然迢記平生嘉話善言余之疾痛以君爲箴砭余
之𥚹急以君爲韋絃悲夫白首同歸余與君之願也
三十九而夭四十二而鰥尚忍言之悲夫伊人何辜
異疾縈躔卑詞婉氣而使之語蹇規行矩步而使之
足攣余獨怪夫悍且健者之不病又竊見乎仁且病
者之雖廢而久全夫何一旦奄隨逝川悲夫如君至惟
世所罕見余之先君君之聖善宰木已拱君每追憶
必欷㱆而涕漣迨乎屬纊氣息如縷尚於姑與父致
其惓惓君之息十有矣猶執手抆淚不忍訣者得非
以其羸弱而可憐悲夫人生危脆忽如埃烟余奉母
于高堂君從舅于九原截一身之半體抱千古之永
冤余久倦遊從兹歸田願慈君之息至没身而愈篤
藏君之槖待子婦而後傳營家山之一丘築精舍之
數椽生當讀書種樹于其間殁當尋同穴之盟焉悲
夫百齡同盡誰後誰先誓留面目見君黃泉嗚呼痛
哉
又喪歸
舍暫殯蕭寺寄菆是二說者未敢鼻酸君
之愛子日吉時良護柩還里嗚呼吾妻死别吾子生
難悲夫奈何天實為之先人敝廬有圃與池君其往
哉以需余歸
又還里
嗚呼他日我歸鵲噪荆扉君與皃女笑語牽衣今日
我歸室虚無人君皃苴麻君榻凝塵料檢巾笥皆君
手蹟按行井臼皆君區畫窮民有四鰥居其首况憂
損人懼不能久君既長夜我亦中年昔慕伯鸞今師
幼安為皃覓婦為君築阡然後飾巾以俟命焉嗚呼
哀哉
又掩坎
子有慈父又有老姑愛憐其子賓友其夫云何屬疾
有寢無寤人世一瞹夜臺千古壙室燥溫萬金難求
謂善無報視此一坏古人有言死則同穴嗟余與子
暫暌終合籲冤徹天滴淚入泉寫哀一觴抱痛百年
嗚呼哀哉
陳北山
惟古聖賢百行兼該精者為德粗者為材嗟後之人
質偏器小傑材既稀全德尤少惟古文章六經具垂
言亦曰修辭嗟後之儒外文求理理既茫昧
少参張吕歸于朱氏性命之大事物之細
負其魁磊進輙不容退無寸柄為世所宗以德用材
無跡可議以理貫文不斵而粹華軒非泰陋巷非臞
朝野偉人東南大儒平生論著皆有微旨扶聖之脉
探經之髓發舒其華培溉其根鯨掣虎嘯風濤吐吞
三十年間碑無他人孰如公多嗜舊淍零賴有公在
西風豈板溢出人獲一字價重金璧臯陶九德
孔門四科海内悲慨昔先君子與君同盟
愚幼無流傳達公爲啟玉齒每云今世
獨步惟子終日病瘖公書求勸
姑飲勿吟求焚筆研佩公良箴
匪日善謔我歸後村公葬墨豈
道遠莫齎顧瞻蟇陵獻誄與輓哀雖如新禮則
嗚呼哀哉
外舅林寳章
惟公禀天地之冲和踐聖賢之中庸靡煩矯操而與
道舍不立標的而為物宗究觀平生出處雍容來知
鴻禄豈必厚位不
待穹二頃之田
臺閣之顯融追皇
陳師復寺丞
嗚呼律已伯夷之清待人太邱之廣臨民子産之
立朝汲黯之戇若不能言而盡該貫古今
之義不勝衣而有負荷天下之力量
拂袖歸來朝野想踐聖賢之矩矱化州
邑以廉讓訓子弟於家庭聚孝于里巷
有通體之誠實無一毫之矯妄有終
之戰兢無跬步之怠放因善類以為宗主學者以為
師皆謂其享彭&KR1451;之高年踵韓吕之世相夫何一夕
微得恙方親朋之來問覺神
氣之猶王曰大丈夫臨危噤國事之莫吐安能與皃
女咿嚘涕泣于土斯人宏毅
忠臣忠壯嗜道義如膾炙輕榮利如糞
過菜羹脱粟味臞儒之樂深衣大帶
胡伯圜尚書
嗚呼本朝人物多出江鄉廬陵一州魁傑相望前歐
後胡骨朽石香公與少公蚤相頡頏故家文獻中朝
典常並奏塤箎互為宫商里人皆曰澹庵不亡三十
年間更迭翺翔虎節麟符台斗文昌國有喬木民有
甘棠世人皆曰忠簡有光嗚呼諸公逢辰樂飲滿堂
公來何晚鬚鬢如霜憂時懇切望古慨慷當世人物
高下短長氣力所嘘衡尺所量衆不敢援横身主張
上或未知極口薦揚天下桃李多出門墻使公盡用
必扶忠良公道必開公勢必強奈何一夕騎箕帝傍
嗚呼昔我尚少從公南昌厥後追随于昇于湘公不相
吏吹笙鼓簧我官建溪飛語中傷衆競關弓公以身當
流涕止之納矢于房晚觸禍機無地退藏公語諸公弱
羽已瘡禹錫有親朱雲素狂幸小寬之裨謀稲粱汲
引一念至死不忘嗚呼天將否我絶其津梁追憶平
生驚呼熱腸在昔先民匍匐赴喪我有鞠淚欲灑帷
床紅巾滿山道梗歲荒葬以曷日冡于何岡日往月
邁蓴鯽莫將避謗謹語又闕輓章負誼辜恩心析涕
滂西望長號姑覆一觴此身未隕此願或償嗚呼哀
哉
祭周淳仁文
嗚呼始聞君貶彈指失驚相去萬里不知罪名後聞
君訃返袂涕流亦㒺知君委蛻之由嗚呼哀哉昔有
二士太白子昂拔起詞林虎躍龍翔一斃圜土一謫
夜郎千載而下猶為感傷若夫不為永王所污而受
嶺海之竄非有射洪之富而為獄吏所戕酷哉此冤
貫于彼蒼我攜遺墨白之玉堂相與經畫致君之喪
朋友之誼莫施毫&KR0621;俟君返骨當相竁藏嗚呼哀哉
後村先生大全集卷一百三十六
