後村先生詩大全集卷第二十三
詩
銅雀瓦硯歌一首謝林法曹
凉州賊燒洛陽宫黃屋遷播僑鄴中兵驅椒房出複
壁帝不能捄憂及躬臺下役夫皆菜色臺上美人如
花紅九州戰血丹野草不聞鬼哭聞歌鐘時人肆罵
作漢賊相國自許賢周公一朝西陵瘞弓劍帳殿寂
寞来悲風美人去事黃初帝家法乃與穹廬同繁華
銷歇世代遠惟有漳水流無窮時時耕者钁遺瓦蘇
侵土蝕疑古銅後来好亊斵成硯平視端歙相長雄
参軍得之喜不寐携歸光怪夜吐紅謂宜載寶餉洛
貴顧肯割爱遺山翁翁生建安七子後幼覧方冊夢
寐通白頭始獲交石友非不磨礪無新功復愁偷兒
瞰吾屋竊去奚異玉與弓書生一硯何足計老瞞萬
瓦掃地空
和林肅翁有所思韻
老厭人間亊遠遊弇州西畔比台州湏彌身大安知
痛雲夢胷寬不貯愁舊友惟君真管鮑諸生若箇是
程仇跳瓦去速還舟晚獨立空山两鬢秋
再和
少豪曾挟一笻遊晚似龐公怕入州橡栗尚煩天賦
粟粋茅柴似水澆愁何妨范史書鉤黨不願歐碑說
觧仇自古放臣多感慨吾評衰郢勝悲秋
冬至二首
病逢佳節徑投床卧聽群兒笑老蒼僅可六藏𢾗龜
息安能三黜入鵷行脉微薬焙常儲火足冷茅檐定
有霜多謝天公相煖熱起披敗絮負朝陽
二
慈顔幽翳幾星霜猶記斑衣共舉觴老弟頗憐伯仁
短小孫宇過阿宜長親朋不至諳時態兒女無知競
曉粧老退尚餘憂國念朝来雲物果灾祥
挽韓母李氏
持家霜滿鬢誓口鐵為心兄戴萬鍾禄黔娄一布衾
嘉賓懷截髮孤女感抽簪遺慶觀賢子交遊属望深
居厚弟改提舉鴻禧一首
召来未及擁青綾麾去何妨拄赤滕粉署馮唐無輦
行鏡湖賀老有交承吏拖月給幇虚設客怪冰銜字
稍增猶勝亳州前𬋩轄鬒毛秃盡欲歸僧
又次居厚韵一首
衰遲已廹掛冠年三黜皆因戀九遷且傍雁行遊福
地免陪豹尾幸甘泉早知丹汞方難騐晚悟
不然聞說青梯磴捷老無肩力可攀緣
同安權縣林丞和余二首趁韵荅之
雖與尊公甲子同懸鶉久矣愧華蟲程仇不
魏王貢安能勝鮑龔時有放歌吟屋破且無
途窮故山處處薇堪採何必支離粟幾鍾
二
頗聞四境有絃聲雉傍人飛犬不驚在處棠隂
伐等閑花判亦流行掞庭子盍携新藻絶廪
落英臺府諸公衡尺審春風薦子有誰争
擊壌圖
昔聞華胥與净土道釋寓言非目覩此圖物色皆華
人太平氣象在裏許競披野服裝束儉旋瀉薄膠盆
盎古小姑&KR0588;嫂醜駭人襁兒於背行傴偻嶧桐泗㲈
未嘗試手持蕢桴叩土鼓當時四里安耕鑿百焉
知有官府帝心猶不奈叢脞欲以黃屋讓支父烏乎
放勲去已遠朝野多事民愁苦腐儒未暇論秦漢齊
榷魚塩魯税畆舟鮫衡麓設譏禁若海神愁摘煑
計臣各&KR0757;享上說祸先及農商賈南隣米借斗
斛西舍誅帛空機杼又聞更盼平
官庾何况防秋羽檄急選材武下鄉
惨於蛇坐衙官悪猛如虎十家九村落静存者鬼
質身繿縷有時適野挑薺食逢場戴花舞圖
茅屋晴忩下偶然釋耒一摩拊老農未知陶唐過
予瞪視口譫語暮年樵悴欲移鄊借問此是何處所
乙夘歲除
井灶蕭條歲又殘呼童掃地具杯盤村舂笑生涯
儉家祭方知拜起難衲壊蒙頭寒自若燭燒見夜
將闌卧聞儺鼓鼕鼕過不與諸孫作伴看
丙辰元日
勉騎朝馬趁南衙五見空村换歲華旋遣厨人挑薺
菜虚劳座客頌椒花不施欎壘鈞編戶雖飲屠蘇殿
一家二十宦游今七十於身何損複何加
早去
早去天知無宦情急攻人惎有虚名老而
少(曺&KR0757;云老而能學惟吾與袁伯業爾)耄不加刑黜典輕宿昔
未就他時血碧尚難平吾書豈必行今世千
泣蒯生
門外
門外沙鷗忽散羣云何飛矢遠尋君今身莫是前
幹異世寕無後子雲早歲多言生悔吝暮年雙瞶斷
知聞吾兒謹勿趋華藻寕使班書議少文
又一首
平生孤立懶随群未爱標名附五君投老病身甘碓
無窮世事等輪雲牛衣尚許尋初服蠶空何堪續
聞玉座他年如記憶安知不講禮融文
髮脱
髮脱紛紛不待&KR1057;天將醜怪變妍華論為城旦寕非
怒度作沙彌亦自佳稚子笑翁簮柏葉侍人諱老匣
菱花霜寒尤要泥丸暖慙愧烏巾着意遮
憶昔
憶昔春郊共踏青十人中已九凋零溘先未遣随朝
露殿後姑留作曙星老眼蝇書猶可讀微聾蟻閙不
湏聽申公歲晚殊多事白首番番詣漢廷
夜故書得孫季蕃詞有懷其人二首
貪聽未眠偶拈一卷向燈前鳳簫按譜聲聲
叶鮫帕盛珠顆顆圓洛叟曾規秦學士蜀公晚喜柳
屯田江湖冷落詞人少難起花翁傍邊
二
中年豪宕以詞行醉墨淋漓一座傾昔競捧牋求少
藴今誰瀝酒吊耆卿戴花起舞生無悶薦菊為肴死
亦清愁絶水仙祠畔路萋萋原草幾枯榮
門前榕樹
木夀尤推檪與樗觀榕可信添園書絶無翡翠来巢
此曾有蚍蜉欲撼渠五鳳修成安用汝萬牛力挽竟
何如山頭旦旦尋斤斧擁腫全生計未疎
不寐二首
憑書作睡媒夜&KR1084;危坐亂書堆甫從安楽窝移
去又向華胥國遣回轉枕易如炊斗黍據梧聽徹奏
東方白仍取殘編更闔開
二
聽漏籌簷聲得得伴春愁殘燈似唤人開
妾護篝昔者鶴曾為道士俄而蝶又化
莊周要知夢覺皆虚幻且撥寒爐起坐休
荅𥙷同人
莫厭春泥沒膝深公卿皆拔自詞林鵠袍肻在諸生
虫篆原非壮士心山下久無吾屐歯葦間忽聽子
挐音年来懶與人諛墓欲贈劉义未有金
荅上饒江濤
趙傁萬萹韓半之江湖尤重两賢詩不須負笈行十
里回首東家自有師
挽徐吏部二首(拭)
鑚無篚實平進少梯媒一鶴徑歸去萬牛難挽回
空馳驛使召不見省郎来欲挂原頭劍徐君安在哉
二
昔過高陽里宫墻許一窺有藏楼冊子無院處歌姬
羅雀閉窮巷殺雞留晚炊欲携船鯽往道遠歎吾哀
挽蔡遵府閣學二首
外庸為世冠内守與時乖鯁論傳文懿麟編法止齊
晚方顓史茟早不愧面公愧已病朕箴諫難忘耿耿懷
二
俱侍清光邇相看素髮稠已拚老聃去尚意孔戣留
雌甲何其厄同庚只麽休龍鍾不出戶持此誄新&KR0588;
二月初七日夀溪十絶
醜石榕堪坐晴坡草可眠若非古沂水亦是小斜川
二
三
士不論窮逹離鄊即可哀白頭孫七十歲歲埽松来
仙不離世人何須覓遠仙桃花最深處更著小漁船
四
築長城一紛紛走避秦長城遍天下底處着逃人
五
鎖却藏舟屋丁寕忽浪開漁即最饒舌曾去引人来
六
受職於天李冰同處然何曾現靈怪專一管豊年
七
寬裁領蓬頭亂插花相呼挈牲酒再拜禱桑麻
八
夜裏拆箭傳黃旗野老心無亊聞之忽皺眉
九
眼中人纍纍原上墳昔作夸毗子今為冥漠君
十
有時變市朝回首非誰為遼鶴說第一莫来歸
即亊十絶
戰士不觧甲扵今四十年尖量太倉粟爛鑄水衡錢
二
傳聞悪邕宜守偹孱各宜更短製未可靠巍冠
三
蹙公卿耻諸賢強自寬向来沙市冡太半徒公安
四
荆益俱危急夙濤共一舟未知策應使兵已至何州
五
移閫於重慶支吾亦十霜但聞䋲魏尚不見雪陳湯
六
初謂武陵遠移来不計春近傳湖戶警愁殺避秦人
七
老賊順流下周郎憑軾觀不干春水亊一蹙走曹暪
八
玄琰俱年少能推百萬師如何桓幼子輕議謝家兒
九
飲血吞奴羯盛溲餉佛貍勿論城大小但問守城誰
十
穹廬廹淝水黃屋幸澶州謝傅方争奕莱公亦擲骰
神君歌十首
幽明雖異趣追遠豈殊哉隐隐聞簫鼓神君尚家回
二
草市魚蝦賤園家羊粟肥一城空巷出萬燭送神歸
三
樵蘇出林看士女擁途迎要識神通趣年年此際晴
四
徂褁周公服優幪孫粟冠無論騃兒女神亦被渠瞞
五
武當并灌口間說燬扵兵獨有東南遠人神尚太平
六
村楽殊音節蠻謳欠雅馴老儒無酌献歌此送相迎
七
往昔揚州市神仙爱夜游夜来燈與月不忝小揚州
八
泮涣舞雩楽&KR0794;呼記蜡忙且記童子咏莫𬋩國公狂
九
亂離無醉者有則以為祥慙愧生平世人人在醉鄊
十
鼕鼕街鼓動寂寂市聲稀祭罷社人散老巫懷肉歸
荅徐雷震投贈
頗聞譜與夀溪通桑梓吾寕不敬恭東漢聘君真處
士晚唐先輩亦文宗方當夭矯驚春蟄未可呻吟學
凍蛬老矣麾幢俱屏去空弮難與子争鋒
送黃赴補
澤宫選新㑓鼓箧者雲從此士堪穿禮同人學避鋒
朝家胄天子必&KR0916;雍去去飛潜異雲山隔幾重
北耗
京師渠敢洩邊機北耗傳訛果是非不見紅旗加露
布頗傳黃屋尚宵衣南風不競師將老春水方生虜
必歸何日靈臺真偃伯更無一點戰塵飛
送趙司理歸永嘉(時茵)
終歲閉柴荆扵君面尚生客談花判健民道李官清
方喜片言折忽因微罪行吕侯令秉鉞羔雁必耒迎
送林寬夫父子(駒)
家學有渊源傳之扵艾軒三珠生老蚌百鳥避雛鵷
同進誰争賀諸生定閉蕃吾窮無可贐握手贈君言
蜀捷
吠南初謂予堪侮折北俄聞彼不支撻覽果殱強弩
下男章有入檻車時鍾繇捷表前無古班固銘詩
継者誰白髮腐儒心膽薄一春林下浪攅眉
題周從龍養生圖
二圖心悟非師傳子若通之可以仙欲向丹房供灑
掃老人爐灶壊多年
挽劉母王宜人二首
上夀今何憾殷憂昔偹嘗分燈照隣女畫荻訓賢郎
石窌將開邑隴阡自表岡吾衰彤管廢短些不成章
二
原上車千两傾城出送終孟隣懷舊好防墓愴新封
鶴弔孤峯頂牛鳴半驛中會携芻一束自往唁林宗
挽陳判官
兵少匹馬命如絲寶玦化為燼錦囊存者詩
無丹駐光景有雪上鬚眉坐閱君三世如之何勿思
送林推官(觀)
仕泉一郡共稱賢今仕扵漳想亦然非有珠犀堪自
献若無梔蠟可為研悪貪泉水平生潔缺相輪尖早
晚圓若是尚書問村叟衰殘恰似挂冠年
長溪陳夢雷携表弟趙君玉書相訪
外弟寄雙魚細讀銀鈎卷復舒愧我挂冠方草
奏誤君載盾過茆廬罷祠久絶支離粟失勢誰看閑
書老畏春寒縮如斃坐妨沽酒摘園蔬
寄湯伯紀秘書
挽留天語極諄諄願為明時遠牧民倏去居然今國
削至清渾不怕州貧断無苞匪聊崇儉纔用蒲鞭亦
害仁莫比尋常騎竹馬使君元結一流人
六言二首荅陳天驥長短句
天孫機上刀尺雪兒口裏宫商愧我元非郢客恨
君不識秦郎
二
書帬曾累逐客墜釵能謗醉翁寕作經营博士勿為
曲子相公
寄湯季庸侍郎
粤從紫氣度函關更十年中幾賜環一葉身輕歸去
勇六丁力盡挽来難高情常寄紛華外晚節全觀出
處間别後有書無寄處聊憑小阮問平安
送廣東憲
疏屡循墻詔屡催繍衣安得更徘徊直從象窟埋輪
去曾向龍墀折檻来度嶺尊尭心未已登臺呌舜首
頻回遥知行槖無南物驛使歸時且寄梅
次韵趙克勤吏部六首
甫里薄田汾曲廬兒曹堪墾亦堪居惟應水竹并風
月尚属先生未属渠
二
苔徑荒蕪薇架斜樹頭吹盡不留些奴欺主病慵鋤
草魔笑翁衰免散花
三
有小林泉傍隱廬無閒賓客訪村居辛勤闢地添支
徑曲折通入淺渠
四
邊雪畔影横斜應訝何郎太瘦些未可偷渠瞞老
眼玉堂茅舍一般花
五
憶昔承明共直廬而今寂寞賦閒居戴花社裏聊容
我起草臺邊可欠渠
六
两鬢星星暮景斜清狂減似向来些短供未至瓶無
粟妖夢皆因茟有花
齒落
愈悲第二牙辭去况我今虧第一牙嚼比牛飼衰畢
現豁如狗竇醜難遮讌陳麟脯真虚設庖進魚䐹不
必嗟歲晚魯公惟食粥斷無仙骨飯胡麻
四月八日三絶
徵在生夫子摩耶育釋迦人人衣逢掖箇箇着袈裟
二
九龍吐香水兹亊已千秋道是本無垢年年浴未休
三
生曾辭寶位死却要金棺逹士發冷笑痴人被熱瞞
䋲技
公卿黠似雙環女權位危扵百尺竿身在半天貪進
步脚離實地駭傍觀愈悲登華高難下載却尋橦險
不安誰與貴人銘座右等閑記看退朝看
荔枝二首
去年一顆難鑚核今歲千林盡着花老子有方能辟
榖純將絳雪代丹砂
二
寂寂南州少物華有梅池處只梅茶荔枝花發差平
等不問貧家富貴家
蒙恩復卑明道祠寄呈趙克勤吏部三首(趙亦奉亳祠)
曾對青藜漢閣中天風吹散各西東白頭重得為僚
友同為君王轄竹宫
二
柱史荒壇僅有名可能香火似承平却愁似制難遥
領直要先生出按行
三
雲臺玉局舊曾諳回首茅山亦監監惟有亳祠尤久
任白頭三度入冰銜
陳亨叔司理見遺長牋小詩還贄
貧近山家作此行潘輿来只費三程責兒反鮓嫌疑
謹使婦供鮭奉養清吾不入城避瓜李子因謀野過
柴荆柴薇老病君房去自課樵歌代遠遊
久雨二首
倏暖俄寒氣候偏未梅一月雨連綿移床自笑無乾
處鍊石渠能補漏天風卷杜陵幾重屋江通甫里百
弓田誰言野老無憂責據枕終宵不得眠
二
登高四望積雲深失了金烏底處尋未可漚麻需繚退
&KR0916;當晒麦轍天隂寶開元畫憂嵐濕惜善和書怕蠧
侵只道閑人無繫累豈知亦有亊關心
挽趙虚齋二首
俱列儒臣侍細毡各為逐客問歸船親賢有詔徵劉
向疎遠無人贖史遷常日金臺諸客散暮年銕壁幾
人全傷心滴露研朱茟抱在营窗雪案邊
二
前歲山人来訪逮墓田丙舍報余知法書尚寶元常
帖拙茟深慙有道碑重作大招難盡意共談太極永
無期可憐老病忘昏晝但記西窗剪燭時
艾人六言二首
不惟寶劍衝斗亦自高冠切雲令祖豈非艾子先師
莫是茅君
二
欹枕三彭暫去燒船五鬼俱還我欲膝行倒屣君無
髮上衝冠
病起
病起龍鍾怯負犁劣能扶杖視蔬畦罷休自笑同芻
狗老去君當恕木雞孤鶴驚飛沙苑箭群烏嗔借上
林棲終須覓箇安巢處萬疊青山繚碧溪
後村先生大全集卷第二十三終
