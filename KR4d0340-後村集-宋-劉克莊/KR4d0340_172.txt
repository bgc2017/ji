後村先生大全集卷乙百七十二
青辭
袁州入宅
忝牧民之重寄朝命雖榮違將母之初心宦遊奚楽
㓗蠲公宇重拔醮筵將祈千里之蒙休豈特一家之
徼福伏願監臨悃愊界錫福祥田里相孚声永銷於
愁歎庭闈雖遠書常報於平安
廣東入宅
起家一出甚矣勞生乘傳載馳幸而善逹輒陳悃素
胃叩昊蒼伏念臣久分退藏忽叨臨遺白頭慈母老
老戀家山黃叨外兒疾留道路雖百指擅欒而無恙
然寸心隕穫而靡寕兹撰剛辰將趨公宇爰舉祓除
之典冀垂覆懤之仁共願憫此艱勤錫之福順新書
方急若爲寬比屋之歎愁舊學云何夫豈在全家之
飽煖誓殚薄力仰荅厚恩
江東憲入宅
重趼而來頗厭舟車之役息肩云始方知棟宇之安
敬綀剛辰俯陳卑悃伏念臣退蔵不密浪出有慚將
母晨昏旣違此志全家飽煖亦獨何必况以諸生力
量之輕任兹一道耳目之寄何以慰士民之望何以
報君親之恩属臨涖之初爰舉祓除之典伏願辦薌
上格颷馭下臨拔臣孤危之蹤開臣平反之智獄無
冤氣不至干隂陽之和家有安書庶少寬書温之念
袁州祈雨
窮則呼天旣禱祠之徧舉嗟而求雨庶號籲之上聞
謹翀綠章冐陳丹悃伏念臣承流亡状致旱有端戰
戰競競甘一身之即譴炎炎赫赫顧千里之何辜或盈
澮而復乾或閣雲而不下此念未通於幽顯胡顔可
見於吏民輒為四邑之生靈上訴九閽之主宰伏願
曲垂帝監深憫輿情川澤氣升速覩翻瓢之快田疇
水足少休抱饔之勞
江東祈雨
嗟我農夫苦亢陽之為沴惟皇上帝忍膏澤之尚屯
俯陳怵惕之情仰凟穹窿之聽伏念臣自入疆而來
訪知編戶之創瘡數口之家鮮能宿飽一年之計尤
仰早收方彌望以如雲忽兼旬而渴雨深恐孑遺之
黎庶下能自振於儉荒惟暑氣之藴隆欲流金石彼
厚田之秀實將化堇荼列城若處於焚惔近境纔蒙
於霑灑儻慳後惠必廢前勞合一路之哀鳴呌九閽
而上訴伏念矜其誠至賜以惑通若潤澤之敢不盡
微臣之職俾滂沱矣庶幾全大造之功
太淑人保安(庚寅)
小人有母一疾甚危皇天無親至誠可感仰戴生全
之造俯陳喜懼之情伏念臣等母淑人林氏晼晚年
齡沉綿春夏醫師迭試莫知𥙷瀉之方兒女滿前忍
見呻吟之狀遂於中夜密禱上穹願减微臣之年以
延慈母之算寸忱旣徹諸苦頓輕然餘恙未之盡平
顧大恩無以少報敬羞菲薦摧謝高真恭願吉曜臨
身灾躔退舍蠲除熱惱不煩薬石之功降賜福祥永
保櫟樗之夀
太淑人生日(已丑)
桑榆迫暮深羡於久生蒲柳望秋不期而先悴輒陳
卑悃冐瀆高穹伏念臣妾坎壈百罹侵尋七袠雖筋
骸無恙尚可支吾然歲月如流不堪把玩敬因初度
式按真科伏願飈馭下臨瓣香上格循蘭陔之飬永
遂團戀保檪杜之年終逃夭伐
又(庚寅)
我生之初恍如風昔年運而往寢迫暮遲伏念臣妾
累月呻吟闔門驚悚訪醫問卜懔乎性命之憂起死
迴生大矣乾坤之德兹逢誕日謹按真科庶憑方寸
之微誠少荅再生之洪造恭願坎離交濟火孛退躔
雖及老既衰非復盛強之日然踰七里八冀延耋耄
之期
又(辛夘)
質如蒲柳甚矣易衰年在桑榆懔然可懼迺即始生
之旦輒伸善禱之情伏念臣妾少頗艱勤晚即淡白
身多菑疚豈能無性命之憂家素清貧未免有兒孫
之念儻不皈依於大造若何全護於餘齢伏願鍳此
精誠錫之夀嘏懷鍼槖艾不勞方劑之施戲綵含飴
永保團欒之楽
又(癸已)
數平生之善未有纖毫過本命之年又踰一紀兹
載臨於誕日輒默禱於高穹伏命臣妾久矣尫殘偶
然老夀諸兒無似俱忝宦游薄業不多屡逢歲稔未
及祈禳而災退靡煩湯熨而疾平適當禋祀之年將
竊郡封之寵非元化施生之妙何暮齡僥倖之多敬
瀝微誠仰于慈造恭願蠲其美疢介以嘉祥疏湯沐之
新封已慙稀闊徼桑榆之晩福更祝期頥
太夫人生日(戊戌)
暮景婆娑檗檪樗之無用上穹高邈幸蘋藻之可羞
伏念臣妾蕞爾餘生履滋初度歲年冉冉曾無卻老之方
兒輩駸駸浸有惡盈之懼倘非自天之保祐曷延過
隙之光陰伏願介以夀臧原其灾厄金箟刮翳令舊
觀之復還石窌疏恩冀新封之屡啓
又(已亥)
年旣暮遲届始生而有感天雖高邈幸一念之可通
伏念臣妾八袠侵尋一門忝竊無關心之薬褁有繞
膝之班衣兹逄禋祀之期將啓國封之寵曰貴曰夀
覺取數之過多欲安欲生豈常之能免爰齊心于
誕日敬稽首於高恭願降賜祥蠲除灾厄旨甘
無闕永相保於蘭陔瞻復明初不煩於菊枕
又(庚子)
皓首㐮頽幸棲身於田里丹誠懇切冀駐景於崦嵫
伏念臣妾八袠平頭一生多病老而及耄未逢刮膜
之方子且生孫粗有含飴之意郡國三疏於湯沐家
庭並列於節麾積兹僥倖之多懔若滿盈之懼敬因
誕日輙欲籲天伏願鍳此微忱錫之晚福一家仁遜
勿墮先世之風百歲期頥克保天年之夀
又(辛丑)
人羡久生顧飾齢而自慨天無私覆然善願之必從
伏念臣妾某早染世塵晚耽禅悦駸駸大耋久不出
於鄉閭碌碌諸兒粗能當於門戶旨甘無闕湯熨少
停人以為衰老之榮已則有滿盈之懼兹因誕日敬
叩高穹伏願鍳此精虔卑之夀嘏大國賜湯沐竊冀
新恩百年曰期熙熙庶延暮景
福國生日(壬寅)
歲華已晚不勝喜懼之情天聽甚卑輒瀝精誠之禱
伏念臣妾頽然衰景屇此始生雖詹視之逾昏尚筋
骸之可勉老者祝哽祝噎粗適甘嘗情欲安欲生
矧侵耄耋敬憑綠奏輒歴丹忱願矜此餘齢錫之
晚福班衣雜還清温相踵於高堂錦詰便蕃湯沐更
封於大國
又(癸夘)
晼晩餘齢幾於耄及精虔一念可以上通伏念臣妾
自顧早衰偶叨暮福八袠加三之老眠食粗寕一門
取數之多滿盈是戒諸息承顔而定省重孫繞膝而
團欒人所共榮妾常深懼衣揚属&KR0916;於初度瓣香敢
昧於真依天道益謙願勿堕於孝謹人情欲夀庶獲
保於期頥
又(甲辰)
人羡久生氣已衰而將竭天無私覆誠之至者必通
伏念臣妾取數過多踰八望九昏定晨省雖云子姓
之共日往月來不覺旄期之及刮膜之方難遇溲血
之恙甫瘳未能性悟而理融常恐菑生於福過迺齊
心於誕日敬命於上穹莆柳望秋敢保凋零之質桑
榆逐暖之晼晚之齢
又(乙已)
人情欲安矧頽齢之寝廹天道善應冀精禱之上通
伏念臣妾某猥以哀癊安於寂寞擁麾持節及觀兒
軰之榮衣楊弄璋頻見曾孫之慶然而光陰晚矣疾
病半之昨溲血之失常覺殘骸之幾殆幸而平復若
有濩持兹復屇於誕辰敢皈誠於洪造伏願灾躔屏
退吉曜照臨酌彼澗蘋聊薦至微之意譬諸杜檪庶
全無用之年
又(丙午)
春秋之高一則以懼天地之大感而遂通伏念臣妾
迫桑榆之衰年進湯沐於大國目尤昏瞀殆顔色之
不分身扶持亦筋骸之非昔比因疾厄罙切戰競
亟祈扣於上蒼荷保全其餘景然一門盈滿之當戒
矧二息官游而未歸不勝䑛犢之懷異從反哺之請
兹臨初度敢昧貢依欲望鍳其血惋介以眉夀味五
福攸好德之訓佩服切忘稽九十不從政之文檀
欒相保
又(丁未)
夀鄰大耋驚心歲月之深病惜餘生托命乾坤之大
伏念臣妾猥以弱質享兹高齢雖五疏湯沐之封然
一守清白之訓筋骸返少曾無南嶽之方瞻視全昏
矧有西河之哭懼門戶之衰冷念子孫之衆多固已
衰頽未忘貪爱属皇覧初度之旦誦自求多福之言
薦澗濱之蘋蘩冀垂穹聽譬道傍之樗檪永遁之天
刑
又(戊申)
大耋年高但覺光陰之速再生恩大迄臻疾疢之平
伏念臣妾某久以癃殘加之㿃下衣裳顛倒呻吟至
於累旬粥薬扶持性命危於一髮懔兒曹之憂懼荷
造物之哀憐参术收功桑榆駐景然湯熨尚煩於
調燮而尫羸未易以盛強思奮起於沉痾敬薰修於
初度伏願祓除諸古迓續修齢孛尾火頭一洗星躔
之厄原高隰下共榮晝錦之行
新居設醮
女笄男弁頗驚碎累之多考室子堂聊廣先人之舊
落成之日徼福於天伏念臣嶺海脱身家山屏迹昔
存蝸舍粗蔽於雨風今若蜂房各開於戸牖即東偏
之隙地闢小築之數閒雖云練時日之吉良尚恐犯
方隅之禁忌属孟冬之叶卜命二息以奠居上以奉
庭闈之凊温下以帥閨門之雍睦非叩閽而默禱豈
闔室之敢寕伏願憫此艱勤遂其安逸苟全苟合師
往哲之格言乃寝乃興符吉人之占夢
何安(丁未)
戶門災厄嘗抱憂危天地施生汔蒙全護迺薰一瓣
仰答九伏念臣累召造朝一擠去國道聞仲氏疾
遽至於淪亡堂有老人懼不堪於悲惱呼天密禱窮
日疾馳吹箎已隔於怡愉擁笏獲躬於庭省脱仕路
風波之險悪遂家庭朝夕之檀欒静言思之亦云幸
矣然而親旣踰耄體多不安誰無欲生欲安之情矧
迫一喜一懼之際敬因醮謝復有懇祈伏願臣母魏
國太夫人林氏火孛順行坎離相濟孫曾長荗足爲晚
暮之晚娛醫卜屏除永保康寕之福
又(戊申)
微軀幾殆未逄十全之醫一念默通盡出再生之造
輒憑綠簡敬刮丹衷伏念臣晼晩餘齢沉綿累月受
髮膚身體曾未報於劬勞禱上下神祈冀稍延於視息
果臻勿薬之喜遽失采薪之憂深愜母子檀欒之心
不墜戶門付授之托向非元化安有殘生輙羞沼沚
之毛少答乾坤之德伏願自今以始惟適之安夸詡
俗情豈有買臣之繍然娱親膝寕無萊子之衣
又(壬子)
拙恙沉綿幾作異鄕之鬼寬恩全活復為故里之人
仰蒼昊以歸依翀綠草而摧謝伏念臣某昨者膏盲
證迫性命憂深頓灰戀闕之心密露首邱之禱未幾
痛定起衛玠之清嬴俄又伏歸免史談之留滯尋漁
樵之保社治農圃之生涯睎髮曝背於湯熨之餘長
子抱孫於衡茅之下凡餘齢之僥倖皆大造之生全
不揆楼蟻之微輒羞豺獺之祭伏願矜憐哀憊蠲祓
灾迍舊疢悉平不復費醫和之劑希年在望方將挂
洪景之冠
又(乙夘)
采薪之憂命懸一瞬勿薬之喜恩等再生假以餘齢
仁哉洪造伏念臣某官情已簿年事寝高去國為農
圃之歸罷祠絶庖廩之継尚為病撓可見身灾窮則
呼天嘗呻吟而號籲齋可事帝果奮起於沉綿不揆
蝼蟻之微輙羞豺獺之報伏望神祗叶佑星曜順行
屏岐伯之書少停湯熨拜弘景之疏遂挂衣冠
陳氏女保安
女子有行遽違慈侍婦人免乳實抱私憂伏念臣妾
劉氏昨以姙娠感於夢寐遠父母兄弟殆由驚噩而
成禱上下神祇冀遂生前之望果蒙化育隂賜護持
旣無坐蓐之危復有抱雛之慶敢羞菲薦不昧初心
伏願吉曜照臨烖躔銷弭乃安莞簟聿開卜兆之祥
言采蘋蘩益致壼儀之謹
又
父惟疾之憂沉綿幾殆天不言而應號籲必聞伏念
臣女劉氏昨與良人相携遠宦属江城之傳警抱漆
室之隐憂驚恐入心遂得奇疾扶持還里幾成疾人
久矣失音近尤悪食薬褁動煩於尊長藁砧久客於
京師惟平生情之所鍾其危惙目不忍見惟有歸依
於洪造庶幾全活於微生伏願吉曜臨身躔退舍屏
二豎之&KR1090;無使伏藏過十全之醫不勞湯熨
山甫婦保胎
庭闈暮景頗思君子之抱孫家室至情莫切婦人之
免乳敢陳卑悃仰扣高真伏念臣室妾方道璋恃母
以存從夫未久執采蘋之禮敢不敬具迫坐蓐之期
寕無競懼爰歸依於仙聖冀誕育之平安伏願飈
馭下臨瓣香上格于門客駟豈云復福之徼阮婦得
雄庶動尊懷之喜
又
沉綿幾殆寕免呼天俄頃有瘳遂能履地再生之賜
九隕曷酬伏念臣某妻室方道墇涉秋以來属疾頗
久爱我薬石莫起死以廻骸禱爾神祗忽沉痾之去
體蝼蟻之命既知免矣豺獺之報豈容恝然伏望鍳
此情虔蠲其屯厄孩提繞膝未妨戲萊子之衣伉儷
齊眉所願舉孟光之案
里社禳災
興訛未止豈勝如燬之憂思患預防爰作徙薪之計
合輿情而有請庶咎證之可禳伏念臣等一方自旬
浹以來比屋懲融風之警始愚氓不戒始非熒惑
之所為俄俚俗相驚常若畢方之將至深惟鄕閭守
望之義誰無室家漂摇之虞迺延黃冠為拜緣簡伏
望貸下民之自孽&KR0770;上帝之汝臨在昔一言尚使妖
星之退舍矧今萬口必蒙和氣之致祥
之女臨赦下民之自孽室無䲭鴞
傳秘方之訛靡勞鷗驅逐
再祈禱
赤青示菑戒主人之曲突綠章徼福冀熒惑之退躔
臣等昨觀常暘恐為咎證合輿情而致禱庶冷氣之
潜消近者融風作於深夜溝澮之泉久涸綆缶之力
安施甚矣危幸而撲滅國人驚而畢方見未熄妖
譌城門火而池魚殃各懷憂懼衆號鳴於下土再瀆
告於上穹㐲願鍳觀四方敷錫五福安斯筦簟為高
卧之人有此屋廬無摇居之患
直突延燔輿情共駭辨香感格天聽甚卑念再三瀆
&KR0548;切之詞救億兆衆阽危之命耄倪安枕相保於荒
年慧字收芒化為於甘雨更祈終惠永戴洪恩
又
善則降之祥天何常遠灾可禳而去古有是言敢述
輿情仰塵穹聽伏念臣等土風素陋穡事薄收冷氣
未清訛傳相恐禆竈用斝之情其說若迂徐福曲突
之憂夫誰不懼惟有精虔而上愬庶幾消弭於未然
伏願惠此一方錫之五福火既順性深藏炎赫之威
星爲退躔默有感通之神理
又(庚午)
天道善應&KR0770;上帝之汝臨人情欲安懼一人之弗獲
伏念臣等雖逢儉歲幸處楽郊境無鳴拆之虞野有
來弁之熟氣候適當於溽署里閭兼問於巫醫愁難
未甦驚訛相恐陽舒隂惨莫知乖沴之繇更痒春痟
庶可祓禳而去合旄倪而瀝悃冀穹昊之垂慈伏願
董太平嘉之祥貨下民自作之孽懷鍼托艾悉令
美疢之瘳曲突徙薪永息融風之警
又
思患而預防人情至切不言而善應天聽甚卑迺率
耄倪共祈穹昊伏念自冬至臘厥證常暘風日燥剛
水泉乾涸連甍接棟深虞沴氣之行曲&KR0691;徙薪思弭
融風之變俗相恐動古有禬禳凛凛之深憂遂嗸而
上愬伏願賜皇極之福念民生之艱驅厲鬼之妖咸
躋仁夀逐畢方之怪永息驚譌
又(癸亥)
風日燥剛氣殊乖盭星辰高遠古有祈禳敬述輿情
冐塵穹聽惟此一方之生聚適然連月之元乾歲稍
疵癘築場之際未嘗聞拾穗之歌接棟
之慮惟竭精誠而上訴庶令咎證之
又
思患預防人情則一不言善應天聽甚卑謹率耄倪
御于穹昊伏念(臣)等粤自上世奠居此方或長子抱
孫或聯姻聚族成巢辛苦難於燕子之營比屋驚訛
殆若畢方之至古昔有祈禳之說士民均號籲之情
伏願衰閩門之窮順熒惑之性上筦下簟遂棲息之
安接棟連甍無漂摇之恐
民憂赤青不敢奠居帝覧綠章潜消咎證真報乾坤
之德敬羞沼沚之毛伏願彗孛退躔里閭按堵祝史
瓉斝之說何以薦忱古人&KR0691;薪之防益當加謹
魏國追薦工部弟
幽明異趣然可以感通母子至情未忘於顧復俯伸
蘋薦仰徹蘂章伏念臣妾次男某昨者力觧麾符退
安水菽中歲亨垂魚之楽方惬素懷高年抱䑛犢之
悲忽成永訣百指之孤[婺-矛+牙]奚託一生之慈孝難忘問
旬浹之屢更叩天閽而上訴伏願離諸業陣乘此津
梁脱鬼趣之沉淪郡蒿悽愴譬道家之觧化來往消摇
薦工部弟
少小相箎之楽幽明永隔可勝摘蔓之悲
輙翀綠章仰于蒼昊伏念臣亡仲弟某早嘗艱阻晚
致顯融持節擁麾因勤官而得疾上官歸印願奉母
以終身方將躬最昏房枕之勞踐疇昔對床之約云
何竒禍遽隕壮圖上靡顧九袠之老人下不念一房
之孤寡手足之情雖切毫髮之力安施僅有追&KR1104;少
伸哀愬伏願拔於大夜乘此剛風死生豈不痛哉孰
窮變滅魂氣無不之也冀免沉淪
代追薦工部二首
幼而無父豈勝孤露之悲窮則呼天盖本焄蒿之意
俯伸哀籲仰冐穹窿伏念臣先父昨觧印符退依香
火居常乏絶獨忍半生之貧晚稍寬餘曾無一日之
享始謂偶愆於&KR3370;理安知遂迫於膏肓而况重闈九
齢一房百指聞者尚為之太息痛哉以此而安施未
釋煩冤奄臨卒哭惟有精虔而上愬庶幾肹響之潜
通伏願帝所監觀靈其來下脱離大幽之趣逍遥元
氣之初雖往不復還象罔莫之能索然號之使復巫
陽或者可招
父慈罔極徒切於攀號道妙難名有資於觧脫追惟
嚴考奄棄中年歴官以來漫青綾之作夢厭世而去
恐黑籍之挂名洊陳蝼蟻之情汔戴鴻濛之造化橋
稳度早離萬鬼之鄰故宇來歸永受六親之托
代作工部弟中行
伉儷遂暌永抱藁砧之恨焄蒿不遠奄臨鑚燧之期
輙部煩冤冐于真宰伏念臣故夫某已下從於窀
穸靡返願於孤[婺-矛+牙]哭之如新孰云期可已矣望之弗
至所以練而慨然虚結過去生之緣莫逭未亡人之
痛伏願矜憐號籲超脱沉淪雖音容閟乎重泉卽之
冥漠然精爽廻乎長夜凛若生存慰尊幼之哀思為
戶門之依托
魏國九幽醮
蘭陔罸酷可勝罔極之懷苫塊哀深冀動盖高之聽
凄其丹赤仰止穹蒼伏念臣等母魏國太夫人林氏
幼歴阨艱蚤嬪隐約相先君子曷嘗動色於牛衣稱
未亡人初豈有心於象服堅剛自守耄耋靡渝眼看
子舍之顯融手拊孫枝之長立久享重闈滫髓之奉
五啓大邦湯沐之封當其貴夀之時尤以滿盈為懼
案惟𣑽卷笥止澣裳其訓儉每安半菽之供其戒
殺恐傷一蟻之命筋力雖偹神明未衰自仲息之云
殂覺歡悰之寝少属添鄊臬便私之命方為板輿就
養之行云胡沉疴遂至大故惨甚嚴霜之隕夏纍然
孤露之不天南陔白華之章從今已矣凱風寒泉之
感何痛如之敢以煩冤形諸號籲伏望憫毁巢之禍
察呌閽之情技大夜之沉淪乘剛風而觧脱死者可
作固無復生之期魂兮来歸倘有可招之理
代追薦工部弟大祥二首
呼天靡及罔極奈何送父之終有時而旣輙于洪造
少瀝丹忱伏念臣先父某一掩泉扄再周歲律檀弓
旣葬徒深望弗至之悲子夏已除猶有哀未忘之
語痛心祥祭稽首道家庶幾百指孤[婺-矛+牙]之情能動九
閽主宰之聽伏願刊酆都之籍收岱宗之魂或鬼趣
未離幸早超於幽闇縱兒曹無似竊有覬於顯揚
素冠終制未忘人子之悲寶籙煉魂有感道家之
說欲伸餘慕僅有追&KR1104;荷仙聖之證明憫孤嫠之號
籲蠲其業障度彼化橋乘碧落之長風閱赤明之浩
劫消遥靈境離泉壌之幽隂庇夀後昆俾門閭之高
大
魏國卒哭(二首)
毁巢號斗尚未絶聲過隙光隂奄臨卒哭俯殚血悃
仰瀆蒼昊伏念臣先妣魏國捨此庭闈歸于宅兆旣
畢返而虞之禮愈深望弗至之悲断機之訓徒存扇
枕之事永已雖臣親之夀九袠失復奚言然人子之
心百年猶以為短而况莫大乎死生之變難忘者顧
復之恩謂彭殤可齊豈枕塊之所忍道使曾閔復出
非籲天無以洩哀矧如追嚴素所崇信痛逝者十旬
之不返冀諸孤一念之上通伏願帝鍳觀而下臨靈
繽紛其来格刊其黑籍尚何鬼趣之憂乘彼白雲有
若道家之說
命有所制莫駐於親年魂無不之卒憑於道力伏念
臣先妣魏國奄成千古俄巳十旬荷眞宰之鍳臨憫
衆雛之號籲考察平生之功行靡所欠虧證明末後
之因緣超然觧脱旣注名於上界亦垂慶於後昆
追薦惠州弟
野鵬飛来竟作殊鄉之&KR1090;原鴒棄去丁勝同産之悲
聚族煩冤呼天號訴伏念臣弟某蚤承家訓晚奉藩
條有食蘖之清無凝香之楽事来絡繹久聞楽善之
音計至蒼皇忽破槐安之夢委爱子稚孫而不顧捨
凉臺燠館而安之雖七旬已隔于音容然一念可通
於冲漠伏願拔旅䰟於遐嶠脱鬼趣於大幽紼翣旅
歸掃炎歊於三伏箕裘不墜衍餘慶於二孤
爲二姪追薦惠州弟
丹旐言旋陟岵愴十旬之隔赤章哀籲扣閽冀一念
之通伏念臣等先父臣某奮自孤童安於拙宦𥙷孝子
循蘭陔之什久矣栖遲慕前賢守欝林之風過於清
苦凡今日寸地把茅之苟有皆平生節衣縮食之所
營云胡夏鵬之妖莫起河魚之疾野史之亭長在父
老共悲善和之宅依然主人不返雨降露濡動輙愴
悽愴水浮陸步幸無震驚輒伸人子之情敬采道家
之說伏願回乾坤之大造鍳草木之微忱逝者如斯
夫欲承顔而永訣魂兮歸來寕與魄以俱沉脱離
幽隂周游冲漠
獲罪於天抱此幽憂之痛得請於帝招其離散之魂
力援沉淪恩霑存没伏念臣等先父臣某奄終官舍
且涉暑塗雖返丹旌愴慈顔之就木欲銷黑籍遂血
面而呌閽果以哀恫通乎肹蠁騎驎而下等人世之
微塵化鶴而歸訪子孫於他日
為二姪追薦惠州弟小祥
板封坎掩已從窀穸之歸火改榖升追感歲時之變
俯伸號籲仰瀆穹窿伏念臣等先父某定數莫迯慈
顔愈邈期巳久矣野哉短喪之言練而慨然痛甚終
身之慕惟祈哀於仙聖庶有益於幽冥憑仗道慈
超離鬼趣初臨忌日豈惟有一朝之憂永佩義方奚
止爲三年之改益綿餘塵燾後昆
代赤姪孫薦母
鞠育顧復百生莫報於母慈躑躅號鳴九死少伸於
孺慕伏念臣母黃氏傳家巨孝作配嚴君如友如賓
安荆練之淡泊斯人斯疾頼薬疾之扶持意尫嬴爲
夀考之資迺變滅在湏臾之頃夫嗟絃断兒尚髫垂
升堂不見晢晢目存之容開卷不聞諄諄耳提之誨
旣抱煩冤而枕塊尚延殘息而扣閽伏願矜孩幼之血
忱刊幽隂之黑籍棄白日襲長夜雖莫招冥漠之䰟
抱明月挟飛仙冀早獲逍遥之趣
追薦六二弟
少小相依莫切同根之憂幽明永訣可勝摘蔓之悲
抑瀆穹蒼俯陳悃素伏念臣亡弟某厄終一夢俄及
六旬粗有王通之田廬未畢尚平之婚姻重矣托孤
之責壓於垂耄之身迺命羽流薄羞菲薦伏願離幽
隂趣為汗漫遊隻影僅存動往哲獨亡之嘆餘情不
冺結来生未断之因
代續姪孫薦父
幼而無父孰恤零丁窮則呼天必聞哀籲伏念臣某
父臣某燈窗苦學砥礪好修周家所謂鄕之賢能漢
人亦云家之珍寶甫臨伯玉知非之歲方且盛強未
及宣尼學易之期奄然委蛇永别族親之恩誼虚
需兒女之長成終身含陟岵之冤泣血瀝呌閽之悃
伏願遊乎方外復于性初觧脱業緣依憑因果破胡
曾劫灰之語有無渺茫遊仙家白雲之鄊逍遥自在
又
父劬莫報含荼毒之至冤天聽甚卑瀝哀鳴而上愬俯
陳蝼蟻仰叩鴻濛伏念臣某父臣某傳奕葉之弓箕
踐前修之矩矱族稱孝鄊稱弟不可疵瑕市争利朝
争名則如退怯方某水某邱之自適忽斯人斯疾而
弗瘳靡需三息之冠笄不顧六親之恩爱友多作誄
隣不相舂刮苫塊之悲恫徹蘃珠之淵䆳伏願溥施
方便考察平生信大命之有常哀先君之何辜刊隂
官之黑籍超脱沉淪乘帝鄊之白雲周遊汗漫
代強甫婦薦母
御冤枕塊永隔母慈瀝血籲天少伸子慕伏念臣妾
先妣某氏生王侯之閥嬪儒素之門堂有舅姑珍鮭
之養惟謹子無嫡庶鳴鳩之爱則均謂耆年開右窌
之封乃中歲抱栢舟之志鄊評甚媺閫範可師女子
有行念切晨昏之際人生如寄訃馳宿昔之間戴星
而歸陟岵靡及惟祈哀於穹昊庶有益於幽隂伏願
鍳蝼蟻之微忱施洪濛之大造棄日而襲長夜雖莫
返於營魂乘魂而遊太清冀永離夫鬼趣
謝恩
綠章甫徹悲哉草土之情黑籍随刊大矣雲天之施
臣妾某從夫游宦隔母清温聞訃告而亟歸痛音容
之漸遠念聖善劬勞之德等於乾坤接道家煉度之
文求諸酆岱果蒙衆仙聖之力俯憐一女子之微盻
蠁感通幽隂觧脱及黃泉而見永無定省之期乘白
雲而仙早獲逍遥之趣
後村先生大全集卷之一百七十二
