後村先生大全集卷之十七
詩(公淳祐庚戌臘月所作時以大蓬召未行)
梅花十絶答石塘二林
縱賞梅園被一時枝頭往往掛參旗可憐銕漢今衰
颯榾柮爐邊自煆詩
東鄰安得如渠白西域何曾有許香蘇二聰明真道
著杏花恐不敢承當
無梅詩興闌珊了無雪梅花冷淡休懊惱天公堪恨
處不教滕六到南州
薇薬無情自紫紅白頭閤老去匆匆林間翠羽偷相
語可是梅花累此翁
少狂籍草共追歡銕笛横吹到夜闌老怕畫簷風露
冷不如吹燭隔窗看
塞北寒梅要笛催更雷盡鼓奪春回江南氣候閩尤
暖只用詩催也自開
斧殘留得半株斜相對微吟到暮鴉堪嘆病翁無綺
語不如枯樹有琪花
丁寬與易俱東去神秀離禅作北宗天恐孤山無種
子一枝分擘付寒翁
有香影處即追攀豈必西湖水月間若問何人傳此
訣後村翁授小孤山
翁與梅花即主賓月中縞𬒮對烏巾不知衞玠何為
者舉世推他作玉人
二疊
晩作園翁自荷鋤春風那肯到吾廬且湏憐意着芳
潔纔說和羹俗了渠
生在荒山野水傍可曾倚市更窺牆幽妍醜殺施朱
女高潔賢於傅粉郎
漢魏諸賢韻已卑六朝人物復何為平生老子羞由
徑不識蟲兒與玉免
浮休歎柳斫為薪子美憐梅傍戰塵只願玉關烽燧
息老身長作看花人
環子麗華皆已美謫仙客兩堪悲懸知千載難湔
洗留下況香結綺詩
百卉凋零独凛然谷風栗烈澗冰堅隂山餐雪有臣
節中野履霜無母憐
暮年鼻塞等薰莸高摘濃薰兩罷休奴妍長枝汲薪
水老夫不復置香篝
看來天地萃精英占斷人間一味清喚作花王應不
忝未應但做水仙兄
嘔出心肝撚短髭籬邊沙際動移時獠奴竊笑翁迂
闊因斵梅詩忘午炊
錦嚢玉笛昔追從度曲聯詩雪月中老對梅花無意
味欠詩欠笛欠花翁(謂李蕃)
三叠
唐時才子總能詩張枯輕狂李益癡管甚三夷偷玉
笛誑他小玉寫烏絲
銀燭千枝插樹頭燭光花氣半空浮人間富貴真
珠室天上通明白玉樓
羣玉峯頭玉帝家橋邊池上玉横斜白頭老監今留
落曾領群仙共賞花
瓦瓶側畔設蒲龕縱有推敲緊閉庵何庾諸人俱謝
去只饒和靖作同参
半卸紅綃出洞房依稀侍輦幸温湯三郎方愛霓
裳舞珍重梅姬且素粧
春意萌於肅殺中玄冥信有斡回功東皇太一無情
甚吹去纔消幾陣風
曲徑無塵聊席地小亭有月即憑欄此翁雖老犹高
致不但能評黑牡丹
脂粉形容總未然高標端可配先賢不陪嚴子羊裘
後即傍王郎麈尾邊
濡墨先愁染素衣和鉛亦恐浼冰肌後村老子無声
畫壓倒花光與補之
早知粉黛非真色晩覺雕䥴損自然天巧千林均一
氣人癡一葉費三年
四叠
帝恐先生歲晚貧清晨頒瑞到幽人廵簷已覺成銀
屋糝地犹堪作王塵
海山大士素中單鸚鵡前驅不怕寒只在屋東人不
識善財錯去礼旃檀
草戶柴門野老居恍然疑執化人居不知身在花隂
卧但見亭臺似積蘇
抺塗元不加真色凋謝猶當易美名天下斷無西子
白古來惟有伯夷清
偶捉麈揮尢有韻不湏羣辟自無塵早聞玉振真名
士古說冰膚是至人
狩獲祥麟而史作夢吞白鳳以玄成吾詩豈得無佳
瑞枝上啁嘈翠羽声
愁見當時玉鏡臺返魂無訣可勝哀暮年尚有餘情
在月下迢迢挈影來
論不信山礬敢雁行
帶雨折來如有恨被風催去最關情面垂玉筯居然
白身著鉢衣直是輕
典刑堪受百花朝風致宜為萬世標齧雪節剛難居
膝拈花法妙願埋腰
宋臺未了又齊臺有扇應難障彦回歲晚玉人在空
谷何羞面見人家
通宵月迷瓊樹破曉霜葩糝玉枝明豔能花老夫
眼温柔不粟美人肌
不曾觧佩獻明璫莫比徐妃與夀陽五出至今汚宋
史半粧當日怨蕭郎
九疊
商略紅兒何足比丁寕青女不湏嗔故横瘦影禁持
月時送微香漏洩春
翠袖佳人寒倚竹素衣仙子晝看花材墟忽有殊尤
觀茅屋俄成富貴家
蒼頭呵欠納詩卷赤脚鬅鬙收藥鐺惟有小窗一枝
影夜寒不睡伴先生
貴家選色斛量珠洗盡鉛華絶代無老子效顰聊復
爾名崑崙婢作瓊奴
薄薄中單掩塞酥不知眉黛有愁無微顰莫是嘗梅
子好事訛為齒痛圖
國色名花俱絶代玉人甘后本雙身勸君薄薄施朱
粉莫遣名花妬玉人
名見商書又見詩畹蘭難擬况江蘺靈均苦要羣芳
聚却怪騷中偶見遺
門戶重重繡幕遮十分國豔属侯家誰知蔡琰燕山
北愁聽胡笳對雪花
和靖終身欠孟光只留一鶴伴山房唐人未識花高
致苦欲為渠聘海棠
新詠平生陋玉臺梨園以後更堪哀寕隨太白金鞍
去莫放花奴羯鼓來(太白有笑坐金鞍歌落梅之句)
十叠
纔得幾朝渾折徧只消一霎又吹空何曾學舞能回
雪便不為臺與避風
尺棰擬為千世用一梅欲足百人酸苦心乍可韲鹽
裏粉骨何湏鼎鼐間
花離京洛緇塵少詩到齊梁綺語多老子七言雖淡
泊不曾一字犯陰何
有花多處便凭欄插在金瓶不必看百斛量珠真富
貴兩枝剪綵太寒酸
賦繁臺雪雲將暮歌後庭花月未殘客至苑皆瓊作
樹兵來并用玉為欄
起來無賴晩風狂便恐飄零損歲芳飛鷰不持身欲
去綠珠雖墜魄猶香
江左風流屬謝家諸郎如玉女尤佳如何雪裏同聯
句不比梅花比柳花
天子封松作某官相君復報竹平安梅花一點無沾
惹三友中間獨歲寒
霜皜千林凍欲僵經旬不㸑只餐香何曾轉授木糧
訣却是單傳屑玉方
珠樹無多攀不已珊瑚有盡採無窮海神上訴天公
怒似怕龍宫寶藏空
石塘二林寒齋子也長名同次名合各以梅
絶句示余喜其後生有志為作百首既成有
示余以前輩李伯玉百詠者客誦而余聽之
如漢宫洞蕭梨園羯鼓居然協律觀余所作
樵歌牧笛爾惜其太脂粉望簡齋便自邈然
余奸詞巧思不及李遠甚特未知使簡齋見
之以為何如爾若李之下字清新用事精巧
音節流麗有二宋王仲至晏叔原之風近世
惟姜堯章似之則有不可掩者異日得暇當
效李體别課百首李公名縝雲龕龍之子也
自號萬如居士朱晦庵銘其墓稱其有文十
卷梅百詠後村翁書
後村先生大全集卷之十七
