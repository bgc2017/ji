後村先生大全集卷第二十六
贈天台陳相士
徑草齊腰人跡稀凌晨有叩柴扉遠携吾子出疆
贄来看先生許燕頷侯行且驗評鳶肩夭是
耶非惜無斗酒堪澆汝一曲老歌贈北歸
贈日者程士熙
竹溪滿口相稱說韓慥林間一輩流少不如人今巳
老天之命我子難修桑蓬壮志無成就箕斗虚名有
悔尤試為端蓍占歲晚幾囤棗實幾蹄牛
挽鄭永福
竹間梧畔故應佳非但才高詩亦葩世胄蚤通樞相
譜里人知是大魁家誰言陶令纔爲米不遣潘郎再
種花雲深華表遠北風無頼送哀茄
寄題趙尉若鈺蘭所六言四首
平生憎鮑魚肆何處割山麝房試與君評花品不如
渠有國香
二
屈子平章荃蕙筍卿區别芷槐志潔真飲露者性悪
似滫来
三
高標可敬難狎幽香似有如無世間少别花者海上
得遂臭夫
四
遶林尋香不見對花寫貌失真痴人鼻孔無辨俗子
毫端有塵
荅括士李同二首
憶昔駸駸逼要津迂疎誰遣批龍鱗羞為慶歷一不
肖妄意熙寕三舍人鬼質若非天奪魄纍臣豈有地
容身江湖社友應相問為說蕭蕭雪鬢新
二
秃翁門巷泠涔涔僮報詩人遠見尋微露毫芒足奇
怪少加煆煉愈高深肯来鄴下從公幹待向關中說
季心黃鵠池邊需應制勸君莫學凍蛩吟
贈永福黃國孫(余頃為建陽令丞黃之望亦永福人君頗能道當時事)
尚記鳴琴錦水濱華宗贊府偶同寅涉哦松茟隨
我傳種花詞膾炙人潘令鬢毛两堆雪崔丞詩賦一
微塵覧君姓氏詢鄉里舊亊關心感慨頻
強甫西上
平進差賢似躁求乃翁豈不為兒謀今寒畯士難京
古子男邦亦小侯趐舘詎宜頻造請孤山雖好勿
留誰言此老心如鐡臨别無端作許愁
挽薜潮州
謹真賢胄廉能亦吏師潘花一手種韓木百年思
友招魂些遺民堕淚碑今無黃絹茟書墓嘆吾衰
留别表弟方時父二首
四壁蕭蕭落葉聲招留聊試子交情不應華屋延珠
履得似蓬窗共鉄檠襆被都無三宿戀重裘未覺一
生暮年彼此懽悰薄相對清談聽断更
二
分携今再閏君猶黑鬢我霜顛絶憐盧弟真才
若比殷兄尚少年渭北幾時重把酒山隂作麽便
未知後會平安否搔首臨風意惘然(李益外弟盧綸唐大)
(歷十才子之一也白楽天詩猶有夸張少年處笑呼張丈唤殷兄)
輓方宜人二首(林直院内子)
兒孝姑云此婦賢諸郎丹穴種夫子玉堂仙
寕忍煎膠法不傳多情潘騎雀應賦悼亾篇
二
釵股全遮玉鏡輝竟令鸞獨舞愁見雉雙飛
月照梁鴻案塵凝孟母機平生竺乾學至此是真歸
記顔二首
不凍肩山聳方暄鬢雪濃或云夀者相敢道德人容
補助無靈薬扶持賴瘦笻傍觀莫相笑年事合龍鍾
二
恰纔猶兩髧倏忽已双皤昔似衛洗馬今成郭槖駝
窩中老康節龕裏活彌陀縦使加冠劍其如醜怪何
田舍即亊十首
閩土資生少農家作苦多尚能盖牛屋未肯入雞窠
社裏戴花舞原頭拾穗歌設令生漢代堪冠力田科
二
埸圃先修築囷倉次補完坐居鄰叟下身雜役夫間
荷蓧侵星出肩禾束藴還小窗殘卷在未敢便偷閑
三
此日田舍漢當年省禁臣絲綸隔世事蓑笠暮年身
龍棄真初祖羊裘在近隣南朝足名士吾獨爱吾真
四
事國嘗陳力明農晚乞骸擊鮮兒勿費執醬老難
僅可從沮溺安能望賜回幾曾識奇字門外客休来
五
小築三家聚新芻萬戶春昔豪幾腐脇今病罕沾唇
太古華胥氏豊年畏壘人超然市朝外未易
六
疇昔元疎懶如今轉耄荒都忘高士傳僅記庶人章
棲畝牛羊飽開囷雀鼠忙老農識慙愧先議道官倉
七
小榭無丹雘低墻略塈茨辛勤趨穡亊快活過花時
懶献嘉禾頌閑𢋫滯穗詩幸生太平世不楽復何爲
八
淺甽湏穿浚荒畦要糞除何嘗舍耒出亦或帶經鋤
古有神農學今傳汜勝書野儒曾涉獵未可議空疎
九
比屋篝車滿深林鼓篴喧簇花迎婦擔抛果浴兒盆
古禮曾求野先民或灌園子孫記吾語切勿羡華軒
十
凋邑租符緊荒詞木耦新吏談長官健巫託社公嗔
烹犬看承客吹螺降送神二豪懷肉返去誑别村人
輓方倅巖仲二首
上世師未氏慈闈祖艾軒惓惓纂遺緒歷歷識前言
柳記多先友遷書頼外孫悲哉此竒士寂寞向寒原
二
身後辛勤卜此阡書丹翰林茟埋玉息庵錢
葛帔孤誰託蒿簮婦亦賢許丞無事業千古以廉傳
輓鄭郎公衛夫婦二首
燈窗磨歲月竹帛勒功名晦迹溪西隱終身谷口耕
似山猶有漏於佛悟無生尚喜家駒駿何慚輔嗣甥
二
遺言傳属纊内則冠幽閨劉尹真長妹黔娄處士妻
鵉離暮年恨鶴弔凍飛迷慧性無生滅幡花導向西
題同班小錄
猶記甲申引見傳頭幾度春風短夢聽鈞天楽一生
泣鼎胡弓
二
周章鶴碧朝服咫尺猩紅御袍風號先帝陵木霜着
孤臣鬢毛
三
帳殿久移南内橋山已隔西興同時謁帝評亊回首
不忘茂陵(是日評事胡夢昱輪對)
丁已啓建二首
一息营升斗留翁寂寞濱白頭携暮子来作祝堯
人
二
有意祝靈椿無堪献野芹玉柸真繆巧金鏡最忠勤
夜坐二首
坐久鳥薪盡呼童掃葉海風過雪冷冬夜抵年長
故紙真糟粕枯&KR1990;息香老無閑記性讀罷轉頭忘
二
併擁三重絮猶新二尺檠屋高先見月城遠忽聞更
藜杖光芒歇茅柴力量輕若非簷鐡響淡殺老書生
南山感舊二首
髫齔随二親旅泊承天寺姆抱殿上嬉忽覩瞿曇氏
自從出腹来未嘗識竒偉顧瞻忽眩晃冷汗如潑水
戰掉病三日湯熨乃能起譬如秦武陽震慴白帝子
弹指七十年顔髮遽如此捧喝夾攻之碓磨偹嘗矣
既具頂門眼遂得少林髓南山梵王宫規模自唐始
輪奐絶鉅麗像設尤卓詭瓣香大雄前恍然憶稚齒
儂久離怖畏佛亦生歡喜却看丈六身僬僥國人爾
挽陳建昌(夢凱)
一麾踰嶠幾星霜歲晚乘雲覲帝傍方喜吾邱来春
計又聞翁子去懷章百弓别業雖清曠九尺長身已
老蒼原上悲風吹宰樹傷心雞絮莫携將
連日寒甚懷強甫二首
同雲作色日潜輝咄咄元冥未霽威驛使能無一枝
寄客程應有六花飛鳥公恩重宜親謁綘老年高可
蚤歸想見仙霞三尺雪布衾如鐡起添衣
二
人生各有稲梁謀暫去家庭作遠遊年亊但看翁歯
髮天寒深念汝衣裘履霜我獨知琴&KR0894;立雪誰来問
話頭但願茅簷相保守千書說不盡離愁
夜讀傳燈雜書六言八首
曾為魔汝攝入亦被岡明唤廻錦覆蹈穽可畏鐡鑄
門關勿開
二
稍喜世緣漸薄尚嫌家事相關种子入豹林谷龐公
遯鹿門山
三
逹人蘧蘧夢覺獃漢屑屑往来剪断郭郎線索送還
趙老燈臺
四
神秀元来得法誌公了不見幾半夜一鉢南邁明朝
雙履西歸
五
麟經之茟既絶蠶室之書遂行𥅆非二子同傳齊魯
两生失名
六
悠然東籬把菊登彼西山采薇重華去我巳久神農
沒矣安歸
七
贈半山翁甚美責臨淄公不輕大蘇肯念舊悪小宋
猶有宿酲
八
孫以献公稱祖妻以康子謚夫何必議郎傳士千秋
萬歲稱呼
仲晦昆仲求近槀戲荅二首
過去生平一念差偶因薄技忝清華寕吟韓子將歸
操不草韋郎起復麻綺語預愁無間獄綸言見笑當
行家(見鄭某疏)而今老矣全瘖了匹似枯株不着花
二
辛苦搜腸更撚鬚適資談者指瑕瑜中郎碑好猶名
愧吏部銘高未免䛕餘忿燕泥能道否遺言鶴唳可
聞乎從今一字休思索千古文人一律愚
贈洪道人圓定
道人三昧力手閱幾巖塼既用功追琢何憂質得堅
玉因石攻美月似斧修圓非遇良工剖陶泓不受䥴
歲晚試茟一首
憶與諸賢共造廷暮年屈指略凋零顔郎衫色有時
紫潘令鬢毛無月青小草自應慙遠志落英猶足制
頽齡左丞豈識吾詩者舉向村姑倚樹聽(用朱希真語)
題研六言四首
嘘呵肌理泉潤拊摩德性玉温可謂無毫髮恨何曾
犯斧鑿痕(第一硯)
二
其面固巳晬然其背貴不可言寕捧以供李白勿舉
以擲鄭畋(第二硯)
三
無駁雑者其色不磷緇者其德方巖求之不得後村
不求而獲(第三硯)
四
眼如胡僧之碧口如老龐之吸子雲要伴元草添丁
勿翻墨汁(第四硯)
縦茟二首
虚費燈窗一世勤老師曾許與斯文玉臺不善諧新
詠金匱猶堪記舊聞淺學安能演繁露華堂苦受
微雲史香騷豔無窮盡歎息何人共摘熏
二
風月佳時一放懷幸無章綬束筋骸眵昏端以親燈
故憂患皆從識字来受業門人留不住載醪客子
教廻閉門自了身心事寄語時賢莫浪猜
示畫者
眉宇㠝岏鬢秃殘愧君模寫向冰紈削瓜古有形相
肖擲果今無衆聚觀且可夷猶狎鷗鷺不消夭矯比
龍鸞去為將相開生面莫貌山翁骨相寒
書感
恩賜殘骸得返耕孤臣安敢厭承明羊腸曾有单車
覆牛背那無一篴横俗子休疑眉宇異痴人錯望耳
毫生老身雖厄心常泰聽取商歌遶屋聲
對卷
妙在心通與理融卓然有見是英雄大儒晚作韓考
異往哲曾非墨尚同折角争希郭有道鬀眉求似狄
梁公可憐老學孤無助月落参横讀未終
立春二首
絲切登盤菜花垂插鬢幡老人揔無分回施與諸孫
二
枯槁蒙膏潤誰非喜雨人兒童翻懊惱惜不看鞭春
忿慾一首
忿慾傷生甚斧斨易言懲窒味尤長古人明着佩韋
戒前輩猶煩按劔防飬似闘鷄逢紀渻避如泱鹿見
毛嫱小齋掃去閑書畫專揭吾詩置座傍
觀儺二首
烟燻野狐怪雨熄畢方譌惟有三彭點深藏不畏誰
二
祓除嘯梁祟驚走散花魔切莫敺窮鬼相從歲月
多
歲除二首
兒童燒爆竹婦女治椒花獨有龍鍾叟凄凉感歲華
二
冰銜常恁麽雪鬢轉皤然一亊差堪喜多詩似去年
戊午元日二首
過去光隂箭離弦河清易俟鬢難玄再加孔子從心
歲三陪周郎破賊年(赤壁之瑜二十四)耄齒阻陪鳩杖列&KR2954;言
曾献獸樽前磻溪淇澳吾何敢且學香山也自賢
二
敗絮䔥然擁病身久疎朝謁作閒人公卿各趁黃麾
伏賓客誰看烏角巾菱照無情難諱老杏梢作意巳
撩春卧聞兒女夸翁健詩句年光一樣新
送山甫銓試二首并寄強甫
二昆南北各驅馳季復随群試有司蕃衍皆因先世
積荒嬉端為乃翁慈争名古有笞兒語任運
子詩萬一原夫能末綴採蒲褁粽待歸期
二
家事如今亦盍傳此冠未挂待何年忍抛老
畔去傍渠儂水鏡邊逆旅我能幾時客自家
人憐歸鴻數寄平安字莫遣衰翁望眼穿
挽南臯劉二先生(克字子至秘書郎坦之父靖君之子)
久無羔雁聘遺賢白首邱園氣最全聊與荆公續詩
選不聞譙叟入經筵講師翁庶幾三昧樸學余纔說
一篇兩侍細㫋莫推挽䛕儒此愧若為湔(丙午余公書說秘書)
(時忝侍數條欲緝熙以書進講方採公說命中献之上然余僅說至盤庚中章而去)
二
少時巳誦水心銘今息庵文可並行椿筭過如大君
子蒲輪莫致老先生縦無掌故来傳詔盍有門人與
易名嘗辱蓬仙授經說蟇陵道遠一傷情
天基節口占一首
報東方欲辨晨強扶衰憊起冠紳差賢眇者與跛
者竊比封人祝聖人野老豈知蒙帝力農夫稍有告
春不須景慕斜川叟且作田間擊壌民
二
赫風隱隱聽宫縣曾立紅雲一朵邊天語下詢顔不
帝歌自作墨猶鮮臺郎誰是元都舊輿尉安知綘
老年散吏宫花能幾許諸孫争怕落人先
人日
元日至人日未有不晴時剥復觀周易吟哦及杜詩
戶北向折到杏南枝不得東風力余寒豈易支
君疇仰晦茂功蒙仲和余差鬚韵二詩再荅
二首
悔平生擇術差誓將秋實代春華幸無大節汙清
史曾有狂言壊白麻已約宗雷同入社且饒燕許自
家傍人不必争殘線秃茟何因肯再花
二
與脩皆捋虎鬚不論公幹與元瑜譏弹山寺詩為
指點滄州疏似䛕毛垢人將吹洗汝湼磨渠不磷
緇乎勸君刊落閑枝葉佩服高柴一字愚
挽趙漕克勤禮部二首
渠觀英游轉首空玄都葵麥幾春風米郎茟絶九
上子駿星移五莞東雅拜從渠投石友遺言以子
山公定應去判芙蓉館不堕蛮雲蜑雨中
二
息影空山與世疎感君意氣獨勤渠頗憐鳳閣舍人
老猶寄羊城使者書化鶴安知耽是我騎鯨難問白
何如豈無&KR1052;鯽堪携去衰病誰扶上素車
燈夕二首
久矣龐公懶入城偶逢節序尚牽情盛鴟夷酒出行
楽鑄&KR1153;金難買晴不與遺毫競華髮且随兒女看
優棚老儒更為明時喜聞說西南黑祲清
二
本子流傳自柳荣着行線綵闘鮮明似從傀儡家
出又說熙河帥教成邊地烽烟差向裏中州燈火尚
承平何嘗夜奪崑崙隘眞為君王奏凱聲(砑鼓)
又和宋侯三首
春風纔扇巳微和燈市新年笑語多時有老農行拾
穗豈無太史茟歸禾少留楼上三通鼓休記雲間第
一歌傳說遨頭詩句好曹劉墻短不難過
二
齋教令得民和月色今宵十培多節物人家俱插
柳霽華田舍可鞭禾坐中客醉僛僛舞陌上花開緩
緩歌老子尚堪牽率在夜歸巳有木魚過
三
梨園部裏奏雲和衰惰煩公發薬多有轉春鶯觴客
酒無如龍馬暴民禾盍天下傳相晏且聽民間
秀麦歌歸對蓬忩燈一點却疑太乙夜相過
和居厚弟一首
處處笙歌雑誦謠盍簮一笑共今宵宛然上歯尊三
老非若班廷序百僚鄉飲詎宜先仗出虞人不必校
弓招明時各適鳶魚性在野尤和似在朝
送質甫姪銓試
處和昔牧羅浮郡不載南州一物還醖藉汝何慚小
阮空疎吾謬作梁山步趨諸老先生後遨兀齋郎太
祝間華髮病翁無喜事真須春榜一開顔
宋侯和燈夕詩再用韵二首
茜袂黃眉出滿城賢侯遊豫順民情鼓聲足騐村田
楽月色遥占輦路晴定有儒臣映藜仗又聞京尹折
蓮棚祠官一瓣無它祝但願旄頭盡掃清
二
近傳桂管置行营想見&KR0916;淮號令明書載舞干文德
遠曲名破陳武功成小兒隊整遺風在大將壇荒
址平未得軍前實消息強歌安得有歡聲(孟郊詩歌)
挽林計院二首(夀公)
材名漢廷選文學孔門科不訪治安策宜賡善起歌
三麾老龔遂一榻病維摩此亊懸於命吁嗟可奈何
二
檢點齊年友凋零重可悲君逢庚子鵩我歎甲辰雌
鷗社同盟少蟇陵會哭誰暮齡多感慨鄰笛更須吹
錄漢唐事六言五首
漁陽之鼓動地蚩尤之旗竟天梨園弟子按楽竹
方士求仙
二
郡雄競起問鼎老賊傍觀朵頥汾隂三趾去矣桐江
一絲繫之
三
二聖已重勸了西京無一塵飛白衣山人辭去青袍
拾遺步歸
四
文叔親&KR0916;卧所君房邀過台司脚加帝腹一笑身居
鼎足尚癡
五
燕許秉茟封岱歐虞揮翰登瀛寕死開元貞觀勿生
天寳廣明
後村先生大全集卷第二十六
