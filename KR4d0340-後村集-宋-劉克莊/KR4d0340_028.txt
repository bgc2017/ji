後村先生大全集卷第二十八
詩
竹溪直院盛稱起予草堂詩之善暇日覧之
多有可者因效嚬作十首亦人廣騷反
之意内二十九首用舊題惟歲寒知松栢
被褐懷珠玉三首傚山谷餘十八首别命
題式追錄少作並存卷以訓童蒙
駐蹕山
險絶朝鮮國薇茫海四環帝於焉駐蹕人以此名山
虜讋天威近師行雪浪間車旂&KR0916;鳥道草木識龍顔
露布虬鬚喜鐃歌鴨綠還可憐房與魏扈從不随班
腐草化為螢
造化於微物生生噪彙兹流螢倏然集腐草化而為
雨&KR0985;陳荄寒塘碧色衰與星闘光彩助月吐神竒
明滅形無定枯荣理孰推莫務太陽近會有肅霜時
乘月登楼
越石通身膽英英管楽儔防秋戍孤壘乘月上高楼
粉堞齊雲&KR1199;冰輪出海浮目中無虜騎笑裏有邊籌
梟羯言猶壮聞志未素娥知往事猶照麗譙頭
望祀蓬莱
齊魯多方士荒塘絶自媒微茫隔煙霧向望祀蓬莱
甲帳雲旂下離宫月戶開海難架橋渡風易引船回求
薬童安在乘楂使不来空令仁聖悔世豈有仙哉
登封泰山
天下名山衆巖巖獨岱崇聖朝久熙洽天子乃登封
清蹕&KR0916;危頂鉤陳偹祲容下觀紅日出中起白雲濃
太史陪祀見燕公載茟從安知千載後樵者斧壇松
為郎牧羊
式也堪其選非貲所可為誰知省郎者自處牧羊兒
夜襆清綾被晨趋白玉墀都忘列宿貴甘慕乘田卑
衣布猶平日烹桑聳一時廻頭憐大子空献上抹辭
道不拾遺
通國興仁遜渾然太古時不营分表事肯拾道傍遺
山步多樵笛郊行足酒旗馬應無失塞羊豈有亡歧
墜李羞三咽堆金畏四知如何仙聖境着得竊桃兒
登单于臺
五葉英雄主長驅等拉推单于先退舍天子自登臺
鳴鏑經营遠乘輿警蹕来穹廬空漠遁黃屋半天開
鴈塞三更月龍廷一炬灰公卿争上夀扈從醉華廻
(末四句又云飛將竒難耦中郎老未廻貳師知帝意萬里致龍騋)
公主嫁单于
爱於公主情鐘掌上珠是誰誤天子遣嫁與单于
帝女生而貴王姬禮亦殊竟令乘鳳侣遠適牧羊奴
信和戎者真能保塞無如何丈人行金絮奉胡雛
聞鷄起舞
動俱休息遥聞野外鷄起提孤劔舞肯戀一枝棲
枕琱戈寝俄絳幘啼自嗟褐寬博不覺昂低
茅店寒聲絶幽關暁色迷細腰方按曲風雨漫凄凄
寒機曉猶織
婉彼小家女終年楽事稀忍寒惟業織曉至尚聞機
漏聽銅壺滴梭隨玉腕揮只愁老姑促忘送素娥歸
甚矣献裘切傷哉恤緯微盈庭皆賜帛何以補宵衣
太平無象二首
試聽輿人誦如何是太平有生遂其性無象得而名
刁斗三邊静鋤耰萬里耕毋庸奏奎聚不必誦河清
尭豈容知識文非以色聲樵歌殊質俚未足贊休明
二
治象難言說風謠採道塗太平於此盛曠古以来無
腰笛童鞭犢烹葵婦饁夫文如未見者尭豈可名乎
禮楽河汾策衣冠洛社圖工黼黻茟力若為摹
祖餞二疎
祖席為誰設諸公愧二疎雖無人主眷頼有史官書
故里山川近都門供帳初百城圖畫茟幾两送寒車
老氏先知足逋翁晚定儲蕭生亦歲晏竟何如
四更山吐月
夜境沉沉寂高城忽四更山收霾净盡月吐魄初生
已過三通鼓猶殘二尺檠始疑千嶂合徐覺半窗明
顧兔空留照荒鷄太少情應湏煩玉斧缺處更修城
鷄鳴度關
關法晨方度其如夜未明危機真虎口急計假鷄鳴
燭罷城烏起聞来野雉驚秦人百二險齊客两三聲
珠履顔何厚狐裘計巳行昭王見事緩食頃遣追兵
墮淚碑
治化無深淺要諸久始知遺民它日淚太傅向来碑
反袂緣何事輕裘若在時勲名一片石尸祝百年思
比山公醉惟應湛輩悲征南亦深刻感慨者爲誰
五言長城
五字非容易鬚曾断幾莖身雖居破屋人比作長城
李都尉江東長步兵偏師攻不下老將望而驚
騷壇峻降旗敵壘平可憐秦系輩淺陋欲争衡
杏壇
居地流傳後代看竹藏壁中簡杏落水邊壇流
尢蘩盛依槐免折殘一時雩舞楽千古孔林寒
䋈舟聽門人捨瑟嘆世多代木者吾道欲行難
圍棋賭博
心夷曠難將淺見窺能拚百弓墅只賭一枰棋
虜投鞭急羊生對奕遲土山今乞汝泉石更由誰
女收殘局羣兒走捷旗拊筝并折屐無喜亦無悲
飲馬長城窟
多爲窟秦時所築城因憐吾馬渴教飲彼泉清
盧龍塞風烟驃騎營遠從貳師壘瞥過武安坑
警投鞭虜身先荷兵寕為伏波死不作李陵生
鴈足言
塞鴈先荒徼琱兵莫射渠心懷南向意足有北来書
翔集鴻毛迅緘題鳥跡疎上言存魏闕下說厭穹廬
隴右平安遠雲中探報虚不知子卿婦錦字託誰歟
門多長者車
徑通車轍全家隱薜蘿俗人望崖返長者及門多
往往知蝸舍時邱雀羅鷄栖伯厚去犢駕太丘過
尾聊同託驪駒且莫歌平生疑泄柳不納意如何
笛裏關山月
月裏誰横笛秋深戰叠閑别吹新曲調偏照舊關山
嚮激商颷起聲随隴水潺遠傳邊塞外高入廣觧
白嫦娥髮能蒼壮士顔倚楼人謾拜何日凱歌還
濟河焚舟
河勢尢湍急滔滔去莫留此行期死敵既濟遂焚舟
水陳師出乘風縦燎休若非拚血戰不復渡黃流
竹帛今猶載桑榆晚始後來燒棧道母乃祖餘謀
漁父辭劔
父隱於漁者憐渠後騎追得船從此逝贈劔漠然
一葉吾貧甚千金子寳之僅存釣竿在焉用太阿爲
齊客弹何鄙徐君挂尚疑不如葦間叟千古勵清
扁舟五湖
種蠡功名士吾評蠡最優五湖足春水一葉寄扁舟
變姓乘单舸翻身退急流千金徒鑄象萬里孰馴鷗
震澤鱸堪膾蘇臺鹿已遊君王既稱覇求盡沼吳謀
瓜田不納履
君子防微謹嫌疑遠未然從來納履處不傍種瓜田
樊圃芸初熟畦&KR1705;已綿黃臺雖可摘東郭未嘗穿
尾虎懲危道揮蝇慕昔賢浪云擇地蹈儒血在山前
李下不整冠
李下雖云僻行人令處看彼方垂美實渠可整巍冠
花初縞俄驚枝可鑚吾寕墊雨過君欲切雲難
多拆螬侵顆半殘誰令服章甫拘束畏傍觀
無絃琴
琴癖淵明獨不然所藏聊偹物欲拊更無絃
焦尾珍無價朱絲絶有年曾参徽外趣肯問譜中傳
王門下弹扵日影邊两生為巧累益見此翁賢
夢見周公
懷人夢皇皇救世功有心哉叟所見者周公
簡編在精神寤寐通宛如尚為左忘却已遷東
鳳去經綸遠麟来筆削終空令千載下跪奠两楹中
碁聲花院閉(少作)
静院閉花時沉沉晝漏移偶然聲出戶應是客圍碁
寂推枰響機深落子遲惱禅天女去入定老僧知
鵠至難傳藝鶯啼許借枝湏臾分局勢何待爛柯為
蒲鞭(少作)
陌上兒童說時清長吏賢豈能無朴教不過示蒲鞭
采彼輕柔質施諸牧權坐令強梗者若撻市朝然
院舍棠隂合圜扉草色鮮弛笞能敗子威爱遺兼全
隔竹敲茶仞
午杵誰敲臼山童䯻两髽偶因聲隔竹不覺意思茶
北牖沉沉静南墻故遮微聞孤杵響初試一旗斜門
掩王猷宅泉甘陸羽家搜腸攪文字母乃大清耶
西狩獲麟
獲處從西鄙胡然瑞物臻予因書曰狩世始識為麟
出匪於中國来常以聖人皆云&KR0874;且角誰辨獸而仁
巳嘆吾無位于嗟汝不辰茂陵好竒怪得者惜非真
客星
不為劉郎屈蕭然釣遠汀當時無此客其象見於星
龍衮思同學羊裘謁廣庭九仰黃道一耀動青冥
帝座容伸足雲臺肯繪形少微非大隱光彩謾熒熒
掬水月在手(押清字)
月體無拘礙那堪得水清暫從掬處動還在水中明
長物瓢安用寒光握不盈注眸蟾彩亂入掌蚌蛛生
顧兔攀難住騎鯨捉太輕猶勝倒持版去作晉公卿
弄花香滿衣
偶弄閑花久春濃晚露晞是誰設香供終日滿人衣
戲把繁枝玩常愁一片飛疑薰沉水過似惹御罏歸
若爱流芳遠深憐逐臭非平生好竒服未忍改菲菲
肅時雨若
肅在於方寸高高已嘿知端能令雨若焉敢諉天時
此念渊冰凛其機影響随寳薰一隊起銀竹四簷垂
有物皆膏潤無民更怨咨諄諄書喜閔麟筆寓箴規
渴不飲盗泉水
飲啄於身切宜無決擇然豈其陽忍渴嫌以盗名泉
北澤行猶至(夸父飲渭河不足北足欲飲大澤道渴而死)東陵惡莫湔羞為濫
觴者寕作挂瓢賢激齒希高士流涎異醉仙枯腸一
勺足勿傍石門邊
熱不息惡木隂
觸熱慵休息誰知志士心既名為悪木不可就繁隂
炎赫當三伏輪囷欲百尋蔽牛徒隱映下馬復沉吟
濁世無孤竹中原有鄧林飄然遠遊興撒髮更披襟
洗硯魚吞墨
一硯常磨拊寕容點涴痕洗教殘墨去乞與小魚吞
嚴石微塵浣窪泉寸鬛翻安知馬肝紫姑爱麝膠渾
體製該秦篆飛騰慕禹門校人勿烹汝腹有素書存
烹茶鶴避煙
吾鶴尤馴優俄如引避然何曾厭茅舍多是為茶煙
活計窮桑苧枯腸老玉川蒼頭猶爨下丹頂已松顛
渴飲誰能免高飛爾自賢湏臾休茗亊卻下竹傍邊
僧敲月下門
古寺何年廢松門月似冰閒然孰為主敲者只歸僧
地僻禅扄寂天高兔魄升周遊何處晚剥啄有誰
未易公鄰燭又難上燈安知無島輩開戶結詩盟
惜花春起早
清早披衣起春深好亊家非干眠警枕自是惜名花
培溉疎泉脉攀翻帶露葩看常先曉蝶来未散晨鴉
風悪為臺避晴烘着幕遮古人云晝短莫待夕陽斜
爱月夜眠遲
性癖多幽亊尢於爱月偏遠從天際待遲至夜深眠
方恨冰輪缺俄欣玉鏡圓且哦丹桂下未傍大槐邊
快欲騎鯨去輕如化蝶然徘徊惜餘景窗下映陳編
師直為壯
勝負無常數先觀曲直知隱然壮吾國孰敢敵王師
致討皆聲罪徂征必有辭一言明逆順大勢决雄雌
縞素炎圖定包茅覇業基後儒喜穿鑿妄意說升陑
歲寒知松栢(二首)
植物惟松栢蒼蒼貫四時歲雖寒不改人到老方知
風籟龍吟冷冰枝鶴立危一株獨青在(莊子松栢獨青青)萬木
後凋誰齊寝樵蘇矣秦宫點涴之斧斤尋未已善保
棟樑姿
二
松栢無姿媚平時未易看要知渠特操直待歲隆寒
塞草枯先白江楓冷變丹凛然友青士至此識蒼官
物遁天刑少人全晚節難惟應漆園叟與舜合而觀
被褐懷珠玉
珠玉嫌輕街深藏意自佳不歸胡賈手却入褐夫懷
寬博寕儒戲從容與道偕用之薦郊廟捨則媚渊崖
龍起驚空藏虹来貫小齋平生不求售非為價難諧
後村先生大全集卷第二十八
