後村先生大全集卷第四十四
詩
憶古
晚遇先皇詔起家負金蓮炬紫薇花犯顔屡抗塗歸
䟽断腕難操起復麻愚不入時逃北谷老難待漏守
東華人生唯有村田樂未覺封侯勝種瓜
雜興十首
昇天雖可喜削地已堪衰早知守厠去何湏拔宅來
二
早持堅白論晚踏軟紅塵明逸并夷甫初終似二人
三
地逼難容足天低礙舉頭那堪去梯子誰遣上高樓
四
不肯彈冠起餓從折簡招雖然䑛丹藥未免悔青苗
五
做子高官職雙眉㱀不開譬如三日婦錦韈着珠鞋
六
開閣何其盛(天章)行邊寝已疎遶床弹指嘆六丈聖人歟
七
典領天書使修崇昭應祠可憐有遺恨殮不得髠緇
八
專報熙豐怨寕論爵齒可憐五朝老雙淚落齋旄
九
擾擾多群蟻冥冥有幾鴻蜀公陵下語竟免入碑中
十
策免身常佚登庸貎轉癯冨公忘杖起迃叟要人扶
次徐戶部韻
不能測海更觀天頗廢開荒與糞田碧眼晴中疑有
崇白蕉肘後惜無傳佛云泡影應如是儒說心思既
竭焉老子冥搜難屬和公詩美似彈丸圓
記漢事二首
溺天子殿衙歐丞相車茵古有禮揖客今無劾弄臣
二
秦尊君卑臣漢敬賢如賓解衣南鄭將前席洛陽人
又六言二首
羣雄走野逐鹿一士入海騎鯨不聽安期畫策便知
子羽無成
二
貴欒大佩六印賦侏儒俸一嚢曼倩面饑色蟠桃
三度偷嘗
雜記六言五首
移了太行王屋飛上釣天帝居點子盡淪鬼籙敢兒
方讀仙書
二
五更三點待漏一目十行讀書圖南先生仙者偶然
睡覺月餘
三
十月在胞胎裏一朝出門外不干靈丹九轉且看
純陽二字
四
上界尤多官府丹成不必飛冲回仙一歲一度來聽
蓬萊松風
五
曾何薰兮琹調亦聞鏗爾琴聲愛清廟音倡歎嫌
玉臺體浮輕
寓言
夢裏依俙若在傍安知覺後忽他鄉栽成出戍衣封去
挑就廻紋錦寄將多謝舊官留破鏡半為蕩子守空
房偶逢女伴悲酸嘆不是披緇意味長
再次竹溪韻三首
誰云子建卷波瀾詩到黃初最可觀無奈中衰變風
起不應例作晚唐看煎膠粘莫教春去秉燭遊誰管
夜瀾縱有閒愁天樣大此翁爛醉不相干
二
健筆當年奡可排豈知老挾病俱來芋梨煨熟曾分
啖榾柮焼殘共畫灰㐲壁尚堪傳學者(伏生壁藏尚書)虞廷
猶記和康哉向時同輦諸君子輸與村翁早乞休
三
小詞落拓通希真未典春衣未是貧窮肯磷緇久幽
操老猶熏沐不貲身營巢燕熟飛來舊脫桍禽癡喚
着新蜀口塵清江浪白息頭重作太平人
自和效顰一首
未愛京師傳子貞園池冷落戶庭貧神仙疑是丹丘
子年紀高於綘縣人春去似催花送老歲荒聊喜麥
嘗新晚知嵇阮非酣暢名與杯中物孰親
挽陳常二首
幼共從師長五年暮齡彼此各華顛我辞台斗先還
笏君望蓬萊忽引船差勝於朝於市者相携某水
邱邊老儒未至忘情地便是瞿𥅆亦玄然
二
族甲莆鄞鮮擬倫皃班玉筍壻朱輪析財遍及棟華
子艎粟均沾菜色民鄕飲酒希先酌者洛英會失戴
花人與君世世聯墻住晚築新阡亦卜隣
送延平鄧醫
和扁過門千百輩鄧先神妙七閩推(漢書鄧先猶言鄧先生也)非
關玉枕方猶閟自是金篦刮已遲天下豈無書未見
世間唯有老難醫綺裘寶馬相酬未抵樗翁七字詩
再贈一首
藥嚢價重百車渠肯受村翁折簡呼失喜迎君瞻紫
氣必能爲我索玄珠晨興䑛鼎嘗殘藥夕瞑吹燈㩀
槁梧乞取刀圭𥙷精髓天公豈忍瞎癯儒
次韵建安章南舉拔贈
薄有田園興闲挑艸木情慇勤美年少存问老書生
晚覺論心少誰堪歃血盟吾衰得吟友不惮攬衣迎
送山甫赴嶺口倉與黃兄來復同載
德遠先生學者師此郎超詣可傳衣淩雲才子聲名
早煮海麤官氣力微二尺檠商今與古三家村有是
和非真湏滿了葵邱戍策杖溪邊待壁歸
送山甫赴嶺口倉五言二首
離步难相捨今爲薄䆠驅長年幹父蠱晚節頼家驅
鄕近多安訊時清少急符故人問郎罷卧起一笻扶
二
三子俱匏繫將如此老何吾方期跨汝勿厭熬
波食檗心尤苦塩梅味主和先民羞詭遇不在獲禽多
記辛酉端午舊事二首
老子從來寵利輕於棋待詔昧平生内中稱賞秦郎
帖御筆批衣不必更
二
最怕摛詞與草床明朝傳布競攻瑕而今失韵乖平
仄撻布煌堂一任他
雜興四首
何待頡美方引退暫忘設醴可覘終申公見事差傷
晚直待髠八十翁
二
滿城士女闘鮮粧無藥能毉一國狂猶有當年舊旗
鼓溪頭譲與少年郎
三
落月導螢穿綘幔殘膏呼鼠覆青燈心知點鬼慵窺
屋戶上聊施芆道陵
四
九節菖蒲採極難慇勤來自武夷山去年苞寄分同
好今日栽成忍獨飡(朔翁去歲所寄殖之圃&KR1244;生可愛時翁巳仙去)
山甫旣别三日復得此詩追餞
珍重吾皃記瞽言獻之玉帳及輶軒漢鉗者眾商多
犯(漢鹽銕論云敢私煑塩者釱左趾釱足鉗)秦稅民深吏少恩監竹忍饞
毋食筍割葵輕手勿傷根烏衣子弟多佳者莫遣諸
賢笑後村
暁意
鴉啼曙色尚朦朧驚起山房夢蝶翁始悟區區大槐
裏不如栩栩亂花中
無題
鯨海外多仙境界蟻窠中有小乾坤不愁北谷愚公
老自覺南柯太守尊
轅固
非竇太皇崇老子呵公孫子詫周公漢廷可是無驍
勇刺彘湏煩九十翁
醉鄕六言二首
戒飭長鬚赤脚客來洒掃送迎莫言老子晏起但道
先生宿醒
二
古帝神遊其所飲仙死葬是中晉人竊往者眾唐朝
始絶不通
久雨六言四首
夏雨轟轟斷霉新蝉已噪庭槐不暁阿香何意故將
車子頻推
二
汗體方遥團扇粟膚俄索裌衣束緼盡驅蚊去捲簾
莫礙燕歸
三
初疑瓠子隄决又恐蜗皇石穿已是吹翻茅屋那堪
流了葑田
四
平陸莾為巨浸晴空變作漏天明朝是小暑節重霉
必大有年
小暑日寄山甫二首
微官便有簡書畏貧舍非無水菽歡插架籖存世先
舊堆床笏美一時觀遠書且問平安好前哲曾嗟嗣
守難了却臺參早懷檄暫歸亦可小圑欒
二
七年侍膝極融怡半月分襟費夢思北鹿門翁吾齒
耄作魚梁吏汝官卑擊鮮何忍為皃溷反鮓無煩寄
土宜若見省郎問村叟不能書札尚能詩
用舊韻贈瑩上人
飛錫應來從鷲嶺卓茅渾未有蜂窠輸他靈運先成
佛笑殺僧伽改姓何一半芋甘愖共飽六如語妙不
湏多珍公捧喝方行用肯看詩仙掛搭麽
挽礼待中舍朔齋劉公三首
元祐相君纔六世端平朝士不多人冰翁仙去傳佳
壻鐡漢亡來有後身誰向淹中起棉蕝何曾閣下掌
絲論未知造物何年代昂復儲精嶽降神
二
紛紛健吏奉新書一點侁星絶世無鉗銕冶人心不
忍秉牢盆筆涕先濡近臣遠作輶軒使法從臞於陋
巷儒懊惱西風情太薄不吹老淚到蘇湖
三
玄都觀裏曾聯句銕壁堂中許附名客舍炊梁成蝶
夢僧廬煨芋忽雞鳴君賢惜不登台輔吾耄何堪拜
老更直待無身始無痕有身死到恨难平
聞五月八日宸翰口號十首
有文殊佛來禪室無後將軍顧草廬肉眼錯有病居
士玉音猶記老尚書
二
叩墀還笏今三閏誓墓垂車又五春頼有兩輪大圓
鏡當空照見戴盆人
三
飲瓢未必臞顔氏裹飯誰曾訪子來天上人間唯玉
帝肯分兩露到枯荄
四
樹精猶識吕翁仙輿尉安知絳老賢黃吻小皃吾語
汝古來天子禮高年
五
喜教肅才令次對擕明逸手與同登臣於二老非俦
匹慚愧虛加學士稱
六
三重茅喜無乾雨一辨香祈大有年却笑癡人即山
鑄不如老子仰天田
七
物色桐江垂釣客招延商嶺茹椘翁永歌帝閣薰絃
裏密啟垣夾袋中
八
曾為元禮登龍客亦上昭王市駿臺相與席間珠履
說翁雖瞽有詩來
九
翁參老龍華皓首皃非逸驥附青雲瓣香先祝堯天
子次祝汾陽郭令君
十
古人一飯必思大如天未易忘囝罷白頭相告語三
生不可負容堂
雜興四首
尚記青燈同講貫安知白首始遭逢向來眾論稱雛
鳳歲晚同時拜老龍(時伯紀為龍制)
二
梁松帝壻拜堂下伏波將軍坐受之汝雖自詫樊川
姪吾未嘗聞蔡克皃
三
醉尉怒呵故侯獵亭長豪奪徵君牛射虎將軍餘恕
在賣藥先生一笑休
四
簀中尸忽為秦相跨下人俄拜楚王老退巳成大父
笑行嘲一任少年郎
贈許登仕(登瀛)
蓬戶無人來問疾薇坦道汝妙通仙此翁書眼真盲
矣之子心眸愈瞭然(見西澗相君詩)預筭粉郎將死日(管轄為何)
(晏卜)能推綘老始生年清漳守相方懸榻應助君平賣
卜錢
送方汝楫客授嚴陵(用)
昔年尚友先君子晚見賢郎自策名芹泮佩袊尊鄭
老桐江牒派玄英譽髦孰不觀朝彩耄齒吾難主
夏盟若見監州煩問訊必分風月照寒檠
晚意
夢入華胥國土來咍㘆不省夜何其青燈明滅窺昏
眩綘幘殷勤警惰嬉&KR1141;外百禽更唱和禈中羣虱尚
貪癡病翁未得全無事不作新詩改舊詩
方具免櫝走筆次竹溪中書韻
不知捷徑在終南應是癯儒骨相凡馬負遥瞻隔河
洛牛車蚤已出殽函自憐鬓雪今垂嶺豈料條冰晚
入銜望見蓬萊吾足矣逆風不慮更吹帆
懷舊
陌上傳宣學士聲旋施席帽拂華纓催騰制草依時
進多點宫蓮徹夜明五相一翁眞薄命三君八俊總
虛名世間妙物無過酒澆得胷中磊隗平
二
昔掌綸言提史筆心思目力兩徒勞藏山書可秃千
兔釣海力能連六鼇空有風號陵上柏更無春到觀
中桃蒼梧雲暗重華遠淚落當年舊錦袍
四舍二首
源裏人家太古時争為雞黍欵漁師下山莫向城中
說第一休教太守知
二
桀溺長沮振古豪不能歷聘遂深逃貛郎一肚皮周
禮浪說求田意最高
寓言
生有縫舂諷死無封禅書不湏求大手吾自表幽墟
硯
圓眼珠单顆方穿玉一窪寶如双白璧草了十黃麻
耄志十首
富貴浮榮何足道綱常大義詎容差皆云養子將防
老豈若嬌嬰未識爺上欲奪情俾歸衮臣寕斷腕不
操麻向非十日留黃力輦路幾於誤築沙(山相)
二
擁萬貔貅佩玉麟内防天塹外邊塵昔嘗以處范韓
老今奈何炣許史親孤士但知怒螳臂先皇不罪批
龍鱗此身只合山隂住長作陵邊洒掃人(厲得留鑰)
三
甫入烏臺賓客賀(李桂)舉朝側耳聽枰彈臣方抗奏嬰
龍頷上已批依免豸冠皦日方中寕有蔽佞山一拔
了無難追攀老艾吾安敢聊喜詞臣不辱官(艾軒嘗繳副端除目)
四
端平忝綴鵷行未曾抗綱常䟽一通諸老不能回横
議孤臣猶記寤清衷鶴林莫掣傲象時烏府甘彎射
羿弓(謂吳季永蔣伯見)西澗相君知我者篋中尚書記遺忠
五
憶昔叨陪冊府仙曾陳大計璪旒前探符癡妄空
勞矣當璧休祥已灼然奉蠒相眞曾浴日倚楹女豈
敢貪天分明狐趙俱釀賞不似之推隐去賢(記陳宗上書語)
六
京華泪沒易忘歸欲去還如鳥着&KR2365;但見朝臣均佚
詔未聞御製送行詩執殳昔慕前驅伯棄如今扇失
寵姬白首漁翁空感慨當時餞客半臯䕫(壬戍𥙷外)
七
善提坊裏早多病翰墨埸中竟策勲徑以文辭擢臣向
俄而科第與劉蕡上方好問疑經義子不能通史闕
文拈起祈招猶未識安知五典與三墳(丙午賜第)
八
尭言播告幾絲綸服漢衣冠易介鱗羞戰黑山為虜
將俾王青社偹藩臣招懷河北來降者附山東聽
詔人可惜蹉跎墮晚節聖恩尚許廟為神(山東詔令)
九
衛王自謂過伊周奕葉珥貂何足酬四世五公禁太
盛六卿三家僣有由地寒曾為國遠慮天高未察臣
志謀京檜令終貞幸矣何湏接踵貴熺攸(端平乙未輪對)
十
此篇不是臣當筆清暁貂璫忽踵門朕欲散文安用
偶卿多古意勿傷繁院收同列殘篇去家有先朝聖
筆存臣億何嘗無氣性芻言安得及王言(辛酉科詔)
漫興
身似着冠狂賀監面如留髮老廬能無丹竈地焼鉛
永有海潮音話葛藤龍象聾觀俱讃嘆犬鷄癡望共
飛昇門前驀有侵辰客向道先生寝未興
二
送老虛寂寞濱聖朝乃復記遺民摛温洛熒河
筆藻飾寒灰槁木身雖拜老龍呼學士肯教夜鶴怨
山人它時題向征西墓道是先皇獻納臣
寄盧威仲中書
艾翁孝廟老詞臣曾許樗翁接後塵想見柳邊飛蓋
客不忘花外小車人無斜封出公嚴惮有賜金揮僕
未貧聞上三房歸大手周洪以後欠新綸
懷王制恭(應鳳)
因交明允知坡穎(余與其尊公同侍脱講)喜少公文更雅醇方
幸儒林得吾子奈何宰相失斯人未揮潞國告廷制
久作河陽入幕賓自古塤箎宜送奏開元張垍與均
寄馮初心給事
三入承明倦論思都門祖帳憶當時琴弹古調將歸
操篋寶初心送别詩經歲空函無一字侵朝明鏡有
千絲遥知手内封還筆山尚堪移此不移
寄吳恕齋侍郎
幾年病卧禅床上一旦名標御札中收召東都無處
士記憐北谷有愚公依然晚景垂衰白勝似天銜踏
軟紅多謝臯夔與周召十分結裹後村翁
寄劉實齋侍郎
狂胡昔犯高安郡井邑皆經蹀血餘皃童猶記馴治
化盜賊能全白鶴居子政子駿皆博學公是公非各
着書侍即鼎貴殿諸老劉氏愈蕃而大歟
寄翁丹山侍郎
閱盡諸公上要津丹山除目一番新六卿尤重大宗
伯九制湏還老舍人太史將封乃留滯紀瞻雖召尚
逡廵應憐公幹今衰病頻寂書來寂寞濱
寄洪雲巖尚書
再尹神臯逾兩載市無羣鬥獄無冤至尊猶遣使傳
詔細故何煩士舉幡昨日千牙兵遶帳今朝幾箇客
過門懸知一念尤忠愛報大臣知聖主恩
悼吳校勘(必大)
去國親朋風雨散惟君從步至徐州時清相有客
雲意力薄吾無荐禰恩遠遯猶疑在空谷大招安肯
入脩門忽聞社友傳新訃枯目滂然有泪㾗
後村先生大全集卷第四十四
