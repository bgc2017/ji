後村先生大全集卷第七十二
外制
皇弟太師武康軍節度使判大宗正事嗣榮王
與苪三代謚贈
故高祖太師秦國公子奭追封周王賜謚元
粛朕隆棣華之友爱加厚於天倫念葛藟之本根皆
原於祖訓發百年之潜德節一惠以追榮具官某故
高祖具官某恂恂族黨之間肅肅閨門之際雖高才
不試世但知公子之賢然隂隲尤多里素有善人之
譽積此餘慶施于後昆朕因覧班書参稽漢事交與
彭祖易名彼得其一偏王視古人較德此爲於全美
有如英爽無魏褒崇
故曾祖太師齊國公伯旿追封楚王賜謚(孝節)
朕廣累朝睦族之恩嘉介弟榮親之志雖肯王大國
褒崇極一字之封然潜德幽光欝積歷百年之久乃
裒逸事備著贊書具官某故曾祖具官某挺麟宗近
属之英值羯虜乱華之變爲醜類所執而往矣伺守
者之迨而斃之履屯而亨抗志不撓范蠡去而變姓
陳平嬴而刺船長嘯借一帆之風赤手活萬人之命
當千騎肆模金之暴潜往故鄉舉二親已埋玉之喪
歸菆寓里其處家國之際豈非今古所無戴白之老
能談汗青之茟未載噫朕節二惠非由議郎博士之
言史不一書永為忠臣孝子之勸可
故祖太師魯國公師意追封吳王賜謚宣献
朕有介弟賢如文恭孝事親忠事君允蹈先訓物本
天人本祖誰無是心参稽節惠之文昭示發潛之義
具官某故祖具官某生重光之世有令聞於時虬鬚
天人遠矣神明之胄麟趾公子藹然信厚之風凢引
翼於後見皆胚胎於王考史官失其逸事故老記為
美談参沈約賀琛之群言蔽以獨断合河間竟陵之
二美錫兹嘉名益衍慶源永垂後裔可
故高祖太師秦國公子奭追封周王
朕加厚天倫追榮先德以世家而論人才自古已然
如水木之有本原其来遠矣英爽雖九京之隔褒崇
極一字之封具官某故高祖具官某禀大雅不群之
資生太平無事之際蕭然衡泌壮圖未展於風雲修
於家庭素行見推於月旦果上穹之福善慶奕棄之
生賢儻非侈茅土之恩何以慰棣華之志噫惟乃四
世祖亦朕属藉之親其以大邑周為王賜履之國可
故高祖妣秦國夫人王氏贈周晉國夫人
仁人於弟隆一時友睦之恩婦爵從夫極四世褒崇
之寵具官某故高祖妣秦國夫人王氏出烏衣之名
族儷麟趾之宗英靡好紛華相安隐約宜家宜室寔
始開後人之祥如山如河旣追封小君之號朕舉
皇朝之曠禮慰王邸之孝思以衍慶源以旌懿範昔
荒殽雍盖循典故之常今益晉周用廣湯沐之邑可
故曾祖太師齊國公伯旿追封楚王
周封姬姓之國尤重宗盟漢非劉氏不王遂為家法
朕篤友于之至爱發逝者之幽光旣錫嘉名遂躋極
品具官某故曾祖具官某生富貴而負軼群之氣履
忠難而包周身之防忠孝两全仁智兼盡近者因詞
臣之固請命太史而特書昔遵守舊章已冠乎五等
之爵今褒崇大節何靳於一字之封其改全齊俾王
故楚可
故曾祖妣齊國夫人劉氏贈楚越國夫人
朕篤厚倫之爱察尊祖之情孝於親忠於君已光汗
簡之載正乎外位乎内宜旌彤管之賢度越常彛舉
行曠典具官某故曾祖妣齊國夫人劉氏本夘金之
裔儷磐石之宗俾夫子能垂久遠之名亦小君有相
儆戒之道礌礌落落如日月王旣加茅土之封委委
佗佗如山河爾宜異笄珈之禮其賜二邦之湯沐以
為九原之寵光可
故祖太師魯公師意追封吳王
古者封建同姓盖以宗強天之報應善人常於身後
朕加厚天倫之爱載褒世德之賢具官某故祖具官
某典刑老成被服儒雅啜菽飲水之樂修於家庭重
珪壘組之祥施于孫子慨先朝之耆舊嘉介弟之顯
揚雖宰木成隂冠劔之藏已久然分茅裂壌綸綍之
言維新自曲阜而移封合全吳而賜履可
故祖妣魯國夫人石氏贈吳魯國夫人
朕友爱于弟褒崇其先行修於家凛祖風之如在言
不出梱盖女子之未知爰錫贊書以昭懿範具官某
故祖妣魯國夫人石氏截髮之事韙断機之訓嚴原
奕世貴盛之由皆大母賢淑所致孫方濟美以真王
而襲封夫旣追荣豈婦人之無爵改湯沐於二國萃
恩徽於一門可
荣恭王故外孫魏關孫贈承奉郎直秘閣
尔名相之孫名法從之子而朕介弟之甥也幼慧而
敏盖童烏倉舒之倫苗而不秀朕甚傷之其以京秩
中秘告尔墓可
太保右丞相兼樞密使兼太子少卿賈似道封
贈三代
故曾祖太師魯國公嗣業追封魯國公
國家蕆事扵九筵人神悦臣子追封扵三世宰輔
則然極昭代之褒崇表前人之積累具官某故曾祖
具官某樂名教之地食經訓之畬世称鄕里善人知
之淺矣古有丘園隐德庶乎近之生能安扵一尊二
簋之貧殁不逮乎萬鐘五鼎之飬傳家嫡紬書於渠
觀至孫曾紀績扵旂常焚老上之庭漢地息傳烽之
警𣏌文王扵廟鎬京有奠枕之安妙筭卓然慶源遠
矣噫飲福受胙孰先麟閣之元勛裂壌分茅仍啟亀
蒙之舊宇寵光優渥英爽哀荣可
故曾祖母魯國夫人於氏贈魯國夫人
燔燎之礼行于合宫湯沐之封及于曾庙旣告成于
熙事必推本扵慶源具官某故曾祖母魯國夫人於
氏秉德淑均宅心慈恕冲約安荆練之輙功言合圖
史所書甔石常空截鬟而享客誦絃不輟圓胆以課
兒惟其棈之豊而取之廉所以嗇其前而昌其後挺
生端揆顯相精禋四郊息羽&KR0702;之虞九扈奏金穣之
喜追荣三世足慰重泉噫告江漢淮夷之功相予宗
祀啟曲阜東蒙之宇為爾脂田永播徽音益蕃来裔
故曾祖母魯國夫人於氏贈國夫人
柴燎之礼旣成厥施斯普石&KR1038;之封雖舊其命維新
旣典領於頭廳宜褒崇其先廟具官某故曾祖母魯
國夫人於氏賢淑如周南所詠幽閒有林下之風敬
夫如賓不嫌於舉案歸妹以娣所賴以績絃居常炊
扊扅而烹雌不待高門閭而容駟積是餘慶在其後
人江漢浮浮湯湯纉成功而献捷宫廟雝雝肅粛慶
熙事之告成祭澤可通於漏泉慈容豈隔於長夜辟
公率周多士寬爾家之孫曾仲子為魯夫人視惟垣
之爵邑可
故祖太師越國公偉追封越國公
類于帝禋于宗旣成祼薦之礼物本天人本祖皆有
顯揚之心載嘉元台使領之功追奬王父義方之訓
具官某故祖某官某貫穿千載之學鼔吹六經之文
以科目之名儒逢乾淳之真主青藜照夜部瀛洲十
八士之游畫戟行春任漢家四千石之重有其志而
無時命非其身必在子孫績紀旂常名垂竹帛施及
調元之老巋然安社之臣王命来宣武夫洸洸而虓
怒公率以祀多士濟濟而駿奔真再造於皇圖宜首
褒於祖德成洛邑祭清廟允資顯相之劳探禹穴上
會稽不改舊封之大顧如精爽服我寵靈可
故祖母越國夫人於氏贈越國夫人
衮衣相祀實緫統於元台錦告追荣遂褒崇其王母
緬懷賢範加厚徽章具官某故祖母越國夫人於氏
履行懿恭惟姿和順俗尚閥閱求王謝之華宗世為
婚姻有朱陳之古意及夫子已雙旌而五馬
不副笄而六珈傳子至孫出將入相游䰟之
助祭之士駿奔旣徹爼霈漏泉之恩乃出綸為幽
之寵噫國之大事惟祀成洛邑之肅雍家之積
餘仍會稽之湯沐於今鮮儷其後益蕃可
故祖母越國夫人陸氏贈越國夫人
注黃流之潔已畢精禋補彤管之遺追勞慈訓新
䟽渥幽隧有光具官某故祖母越國夫人陸氏通
華宗作嬪名士継室以声子見謂淑賢舉按知孟光
尤相賓敬懿範可儀於族黨慶源萃見於子孫
旂常志安社禝掃清妖祲永絶投鞭之謀收召
咸在奉璋之列摹畫皆元台之力胚胎由王母之
雖文駟雕軒生不拜小君之號然錦嚢金詔沒猶
大國之封苗裔相承熾昌未艾可
故父太師魏國公涉特進封魏郡王
朕率由舊章稱秩元祀奉璋助祭冠使領於合宫
姐均釐先宰衡之祢廟矧英爽尚存於遺烈豈褒崇
可恨於常尋具官某故父具官某蔚乎名臣事我寕
考入則簮茟持槖而上雍出則輕裘緩帶而師邊紅
衲之降附滋多玉帳之規恢甚遠忠臣義士知祖逖
誓江之心故老遺黎悲宗澤過河之志事哉太史慶
鍾象賢於皇家有再造之功爲考纉未成之緒露
布奏行营之捷氣祲掃清衮衣侍清廟之祠月星明
概凢今者弥縫之妙用皆向馬傳授之義方噫文右
饗之成礼賴上公之相魏大名也剖符峻異姓之王
益闡幽光永垂来裔可
故母魏國夫人史氏特贈魏韓國夫人
朕聿隆孝治肇舉宗祈右之饗之爰霈漏泉之
我復我誰無凱風之思况元勲方㑉于安危豈慈
可稽于崇奬具官某故母魏國夫人史氏自生貴閥
嫓于名臣如友如賓肯以牛衣而動念從夫從子孰
云象服之不宜柰何鵉鶴之别離弗覩麒麟之圖畫
乃者外騰戎捷内講精禋邊陲罷傳柝之虞郡國奏
嘉禾之瑞皆爾三遷之教致兹再造之功熙事旣成
廼賜文武之胙徽音未遠其荒韓魏之封存沒有光
哀榮鮮儷可
生母秦國夫人胡氏特封秦齊國夫人
聖人饗帝施大賚於群臣君子篤親况元台之賢母
載嘉懿範申錫贊書具官某生母秦國夫人胡氏禀
淑惠之姿有平均之德是生名宰光輔眇躬属者氊
裘逞航葦之謀鼎祚危綴旒之势南陔飬志每扇抌
問庭闈之安北堂教忠遂投𬒮徇國家之急指麾而
鼇足再奠談笑而旄頭一空人皆誦端揆之功相則
曰聖善之訓露布馳捷書奏適重屋之慶成夀觴舉
慈顔和寔頭廳之剏見魚軒容與鵉告煇煌荒兩大
國之封寔維異數回百官班而賀可継前聞茂對寵
光永緩茀祉可
故妻華國夫人綦氏特贈楚國夫人
朕銷弭外虞嚴恭大孰礼成胙飲先頋之忠
及漏泉矧宰衡之伉儷具官某故妻華國夫人綦氏
産祥華族作嫓元勲㪯案相宾肯發烹伏雌之難断
絃莫續豈勝&KR0894;别鶴之悲雖流彤管之芳徽不覩衮
衣之貴顯出征萬里空漠南之王庭入率群公朝洛
邑之清廟成績有太常之紀追荣及中饋之賢啟宇
嵩昔已峻小君之號移封䣕郢今宜賜大國之
名惟淑靈歆此休寵可
朝請大夫試中書舍人兼直學士院洪勲弟朝
請郎直敷文閣两浙運判夀封贈父母勲贈妻
故父端明殿斈士謚忠文已贈宣奉大夫咨
夔可恃贈銀青光禄大夫
藏嚴父配帝之祠霈昭天漏泉之澤凢通朝藉追
榮皆及扵九泉况烈廷紳濟美有如於二季其加錫
命以奬義方具官某故父具官某節高而名全身沒
而言立陸贄百篇之諫亘古不刊鄭公一鑑之亡至
今追慨遠矣積慶萃于象賢詩礼庭趋若伯魚之善
學絲綸世掌何謝鳳之足云属餕惠之溥行想英風
之如在銀青之秩慰人不飬之悲燎黃于阡使天下
知為善之報可
故母普寕郡夫人阮氏可特贈平陽郡夫人
婦爵從夫已峻小君之號母貴以子載加大郡之封
具官某故母普寕郡夫人阮氏嫔我名臣賢哉内則
半生隐約居常井臼之同&KR0894;一旦顯融曷不笄珈而
偕老宰木已拱庭蘭競芳生不厭於&KR0878;綀沒乃䟽扵
湯沐瀧岡表阡之作何以加諸凱風寒泉之悲可少
慰矣可
勲故妻宜人張氏可特贈令人
朕推祭澤于天下小大之臣其親若嫓皆被恩渥況
吾法從之令妻乎尔早嬪華宗克相夫子鄙牛衣之
卧泣和熊胆以課書雖賢淑可流彤管之芳然奄忽
不覩藁砧之貴其加五命以賁九原可
通議大夫守荆部侍郎兼國子祭酒兼侍讀
江萬里弟承議郎新差充提領犒賞酒庫所
主管文字萬頃封贈父母
故父燁任奉議郎致仕已贈朝請今擬贈奉
顥頥理學本珦之賢軾轍文宗亦洵之教爾
潜心太業飬氣至剛傳經若西京之儒林著籙多北
面之弟子盖嘗擢置廷尉之属且為親灑韋齋之題
奄終耆老賴有冡嫡食尔詩書之澤冠吾献納之班
扈蹕甘泉奉璋清廟類于上帝哉嘉顯相之勞祭以
大夫少報義方之訓可
故母令人陳氏今擬贈碩人
尔有仲妻辟纑之&KR0894;故夫為名士有母畫荻之訓
故子為名臣及見其夫列王官子長御史可謂榮矣
属者朕饗帝親尔子寔扈属車上雍雖尔之宰木已
拱可無餕惠以奬義方可
萬里故妻令人黃氏今擬贈碩人
詩詠魯侯之令妻史傳漢京之列女昔所聞者今亦
有之爾上承舅姑下睦婣族攷其四行合女誡之七
篇胡不百年與君子而偕老其霈漏泉之澤以為黃
壌之榮可
萬里妻鄧氏今擬封碩人
昔曾鞏序列女傳歎後世學問之士多徇外物顧利
恥者往往以家自累朕讀而加之惟汝夫子為吾近
臣中嘗卷懷退遽者十有四年有考槃之楽而無華
軒之羡豈非爾能攻苦食淡有儆戒相成之道而然
歟際澤流行肆命汝從夫之爵汝益敬共以對休寵
可
事奉大夫試工部侍郎兼太子詹事揚棟弟
武節郎擢權知江隂軍事履之封贈父
故父任武德郎已贈大中大夫端仲特贈
通奉大夫
蜀無它姓之揚世家各異眉有静恭之族苗裔益蕃
眷予法從之臣由爾義方之訓具官某故父具官某
大門礼法前輩典刑識面卜鄰多交友鉅人長德把
麾出守不鄙夷小國寡民修齡八之尊美子萬金
之産乃推餕惠以慰孝思噫藁葬一丘返青神而尚
遠爵登三品燎黃誥而有光可
朝請郎權礼部侍郎兼侍講詹文杓封贈父母
妻
故父九齡贈奉議郎
楽記曰祀於明堂而民知孝朕推祭澤於海内臣子
之疎遠者且得以荣其親况貴而近者乎爾斈易有
師法居里有賢譽雖終身不觧褐而死然小宗伯遠
為朕言語侍從之臣彼謂天道逶迤儒效迂闊其論
有不然者矣議郎之秩有司常典方將屡書不一書
以告爾墓可
故母安人陳氏贈令人
婦人從夫之爵為夫在言也夫殁則從子矣尔之夫
終老布衣而子貴為法從今兹燎黃于阡議郎再命
而令人五命烏虖亦足以發菜妻孟母之幽潜矣可
故継母安人周氏贈令人
先賢如尹伯竒曾参之流皆以善事継母為孝令人
之慈子也有平均之盡母道焉小宗伯之奉母也
無前後之異盡子道焉鵉誥象服仲為尔寵幽明有
知對越休命可
妻安人陳氏特封令人
士大夫位望通顯有為居飬所移者况女婦乎尔之
夫子起書生位禁從尔清貧如處糟糠之日冲約不
改&KR0878;綀之舊其賢如此可以笄珈而偕老矣可
中大夫試吏部侍郎兼太子左庶子王爚弟奉
議郎權知台州軍州華甫封贈父母
故父任朝奉郎致仕已贈朝請大夫夢得特
贈中散大夫
先賢以兄弟致一世盛名惟燕山竇氏眉山蘇氏當時
称儀儼者歸美於義方之老而軾轍自相告語者亦
曰其家有師噫有自来矣尔蕭然隠約不出閭巷而
積於身修於家者猶足以熏晉鄙之人有龐公管寕
之風是生雙璧伯爲朝家魁礨之臣仲亦郡國循良
之吏夫爲人子者孰無荣親之志然必忠孝两全身
名俱泰如尔二子而後可以言荣盖古之所謂顯揚
者在此而不在彼也兹以祭澤晉秩中散諒惟冥漠
歆此寵加可
故母令人胡氏時贈碩人
昔季路有負米千鐘之感孟子有前士後大夫之辨
此為禄不洎飬者言也爾庭蘭競秀昔不以華軒之
陳于庭者為喜宰木已拱今豈以黃誥之燎于阡者
為荣哉噫人誰無子至於立朝則古之遺直牧民則
古之遺爱非断机擇鄰之訓而然欤此祭澤之所必
及而朕心之所深嘉而屢歎也可
爚故妻令人周氏特贈碩人
曠蕩之典極昭漏之恩伉儷之情無沒存之間尔以
望族嬪于名卿敬君子而無違可書彤管哀若人之
不淑莫續断絃属餕惠之旁流嗟徽音之未遠其從
夫爵以慰閨魂可
資政殿大學士正奉大夫㳂江制置使知建康
府馬光祖郊恩封贈三代
故曾祖已贈少保千里特贈太保
竣合宫之熙事丕擁蕃釐眷顓閫之名臣方膺隆委
爰推慶典加賁曾門具官某故曾祖具官某飬素家
林游心藝苑綘帳諸生之授熏染師資白眉五常之
良源流世德至老埋光而鏟彩于今隤祉而發祥繁
尔有孫為予分陕顯祖阻陪於禋礼追崇宜視於政
途申伯于蕃任莫尊於居守召公為保荣奚間於幽
明可
故曾祖母崇國夫人葛氏特贈福國夫人
配天其澤寵光首逮於迩聯徹土而封伉儷並崇於
曾廟肆稽舊典申錫愍章具官某故曾祖母崇國夫
人葛氏本出高華来嫔鴻碩動循礼敬恪羞澗藻之
共親授詩書及見階蘭之秀積累端由於世德安危
方託于閫臣礼視鈞樞恩加湯沐福不專卿爰均惠
於麟符逝者有知尚欽承於象服可
故祖已贈少傅之純特贈太傅
禋于宗類于帝餕惠方行非其身在某孫慶源甚遠
爰頒禭典加賁泉扄具官某故祖具官某尚友古人
潛心大業聯名鴈塔韓歐為同榜之俊游講道牛谿
房魏多及門之高弟富有茂陵之俊僅終康海之
題興惟嗇於前遂昌厥後藏祀既陳於騂享分膰首
逮於麟符肆繇孤卿晉陟帝傳祭則受福誕霈燔柴
之恩沒而有知對越面槐之寵可
故祖母吉國夫人楼氏特贈慶國夫人
專閫分憂体貌既均於二府合官竣事寵光亦逮於
九矧如王母之賢加峻封君之號具官某故祖母
吉國夫人楼氏門高四近德著三從礼敬如賓可書
於彤管義方訓子不羡於金籝鍾慶後人賜名大國
噫㑉麟苻而建旗鼔所宜均飲胙之恩奉鵉誥以白
松楸足少慰含飴之念可
故父已贈少師正已特贈太師
予嘉乃績邊籌允賴於制垣父教之忠祭澤必先於
祢廟爰躋極品以慰孝思某故父具官某襲詩礼之
親傳視軒裳而若况乘下澤御欵叚有少游之風施
綘帳居高堂無季長之侈是生鴻碩方佩安危属禋
祀之告成與臣鄰而飲福念陪京留鑰之重阻宣室
前席之咨慶霈旣行具瞻冞峻噫礼嚴牡荐昭吾事
帝之心詩美鷹揚遂尔榮親之志可
故母惠國夫人伍氏特贈衛國夫人
敬祭重祠旣㪯類禋之典報本反始難忘頋復之恩
載加制閫之賢劳嘉厚親闈之寵數具官某故母惠
國夫人伍氏功言咸備礼法自防清節凛然鄙牛衣
之卧泣義方嚴甚和熊胆以助勤鍾慶輔臣分憂方
岳雖主陪京之鑰亦均宣室之釐昔啟宇羅浮已極
魚軒之貴今移封淇澳益增馬鬛之光可
故母肅國夫人葉氏特贈相國夫人
掃地而祭霈皇家漏泉之恩裂土而封慰賢子凱風
之念乃䟽寵渥以發幽潛具官某故母肅國夫人葉氏
迪德温恭宅心慈恕家無甔石相安織屦而辟纑門
有軒車不但剪鬟而市酒推本由三遷之教産祥為
一代之英笄珈不及於生前湯沐追崇于身後兹由
餕惠復峻徽章噫移相臺之封次國固殊於支郡勒
瀧崗之表先賢不假於它人冥漢有知哀荣無憾可
故妻東陽郡夫人丁氏特贈普安郡夫人
朕&KR2041;事國陽加恩閫外君子偕老帳遺恨於中閨婦
人從夫旣視儀於二府音徽木遠寵數聿新具官某
故妻東陽郡夫人丁氏備班史之功言寶彤書之慈
儉属者陪油幢而西沂俄而愴畫翣之東歸苦澹相
安每感貧賤糟糠之語芳菲易歇可勝死生契闊之
悲兹霈金鷄之慶條加賁玉麟之賢偶湛恩所被潜
德有光称曰小君昔已隆於命服賜名大國今益廣
於脂田可
觀文殿大學士金紫光禄大夫判平江府事浙
西两淮發運大使程元鳳封贈二代并妻
故祖已贈太師正特追封崇國公
&KR2041;事精禋皇矣邦彛之㪯睠懷名宰基於祖德之傳
爰錫徽章俾光幽壌具官某故祖具官某丘園隐曜
泉石飬高少游使鄉里称為善人不求聞丘當世于
公知子孫必有興者果鍾美於後昆昔經體以贊元
今幹方而作屏顯相阻陪於宗祀追崇遠遡於慶源
已峻師垣肇開蜀土公槐極品煥先廟之衮衣宰木
成隂燎佳城之黃誥尚爾英爽歆我寵光可
故祖母齊國夫人方氏特贈齊國夫人
称秩元祀蕃釐既格於媪神貴極人臣積慶端繇於
王母乃推駿惠申錫愍章具官某故祖母齊國夫人
方氏簡澹無華温恭有度早日嚴断机之訓素篤義
方平生慕舉案之風相安隐趣寕劬躬而燾後宜継
世以生賢美以孫枝屹然國棟属藩維之作屏阻左
右之奉璋頋朕懷注倚之方深豈先德褒崇之可後
作三公之嫓典冊聿新奄四塞之都封圻維舊祗承
寵渥永播芳徽可
故父已贈太師追封昌國公放特追封福國公
价人維藩大邦維屏煩該輔之元臣聖人饗帝孝子
饗親俱函蒙於景福誕揚愍冊丕闡幽光具官某已故
父具官某奥學沉潜雄文絢爛居常欲陳治安之策
不遇乃著窮愁之書文中子礼楽之傳盖及門之高
選伯休父卿士之任使易地以皆然惜有志而無時
乃非身之在子肆予考謹繁尔教忠森庭宇之三槐
屹邦家之一柱雖莫侑合官之享固宜均宜室之釐
進爵名都追荣祢廟噫七聚無諸之故國非若迩封
一經韋氏之傳家詎容專美凛然精爽歆此哀荣可
故母魯國夫人吳氏特贈魯國夫人
告成熙事迎后土冨媪之休興念元有穎谷封人
之義廼推餕惠申錫綸言具官某故母魯國夫人吳
氏躬行備已誠之全家法嚴三遷之訓沂延州来之
胄遠有慶源嫓伯休父之宗素推名閥是生英衮作
屏价藩雖奉璋不及於侍祠然徹姐敢忘於致胙極存
沒哀荣之礼慰焄蒿悽愴之情噫國仍曲阜之封不更
其舊子作瀧岡之表自足以傳終始哀荣幽明感慨可
故妻廣國夫人吳氏特贈周國夫人
礼成重屋首舊揆之褒崇恩及中閨慨元妃之凋謝
爰朌異數以奬徽音具官某故妻廣國夫人吳氏毓
質名門齊眉碩輔内則可書於箴史外言不入于房
帷警戒相成有道焉殆天之合夭夀不貳立命也豈
人之為生徒共於糟糠殁乃霑於雨露繇番禺之偏
壤易豐鎬之上都噫蝉冕衮衣不及覩藁砧之貴魚
軒錦誥猶足為泉穸之光冥漠有知哀荣無憾可
今妻慶國夫人汪氏特封漢國夫人
清廟祀文莫先扵嚴父閟宫頌魯爰及扵令妻眷台
鼎之舊臣有閨門之賢助肆因祭澤由錫恩言具官
某妻慶國夫人汪氏出自高華嬪于(鴻)碩隐約無牛
衣之歎賢有鵲巢之風謂婦職尤在於奉先故薦
蘋之礼肅謂母道多牽於慈子故畫荻之訓嚴属者
蝉冕出藩魚軒並駕雖職守阻陪於大祭然霈恩亦
逮于小君使吳會右扶之間見漢廣二南之化羅舞
八介媪神之蕃釐副笄六珈美君子之偕老叙承休
寵式燕夀祺可
後村先生大全集卷之七十二
