後村先生大全集第三十八
詩
次韻黃帳幹(祖潤)
瘦馬虺隤已卸韀縱鞭其後不能前才非應氏慙三
入齒較楊雄長十年髮老病餘偏種種腹空虚甚謾
便便故人過矣相稱譽敢挹衰殘望昔賢
八十吟十絶
就莆食菜國恩優晝錦全勝萬里侯却笑向來師尚
父磻溪不老老营邱
二
至道之精以治身推其土苴足經綸矢詩自儆儂衰
惰未有工夫儆國人
三
漢承秦後古書亡太息高文總未遑六葉蒲輪迎一
老元耒却是議明堂
四
文叔差增似往時君房只是向耒癡誰知有箇羊裘
叟漢鼎懸渠一釣絲
五
逃秦博士浮邱伯傳說今猶在海中自古先多儒者
做安知吾不躡高風
六
八十餘歲老儒生見帝諄諄勸力行應被伏生轅固
笑两賢終是十年兄
七
縱心以後决求歸曰耄之年永息機𬞞食不稍人祝
饐布裘安用妾熏衣
八
誠翁僅有四千首惟放翁幾滿萬篇老子胸中有殘
錦問天乞與放翁年
九
試筆慚題新欝壘拂塵聊桂古鍾&KR2084;班衣紀節諸孫
喜白首添年一老悲
十
伯倫酒頌老义詩腹憤胷竒略洩之别著潜書(李泰伯)
并悔藁(項年父)後千百載有人知
送淮士陳文席見四川陳制參
漢家募擊匈奴者此士如何未見收聞說將軍能揖
客安知定遠不封侯羊腸九折誰云險駿骨千金豈
易詶自古薦楊繇幕府送君去謁大參謀
漫興一首
在重華内禅前紅顔倏忽變霜顛吾雖後軰識前
輩彼以小年疑大年殤子幾曾知壽夭死人安可語
神仙(見虞翻見)何湏求入耆英社作老農夫也自賢
挽章孺人(尼争叔之母尼自誌墓)
種崗頭新宰樹追嚴案上舊楞伽埋詞更不煩謏
墓反哺阿曾似自家此女安知非妙善夫人亦恐是
摩耶遥知兜率迎歸去天樂冷冷夹路花
田舍一首
貧漢殉財夸死權世間廉退者差賢高門炙手今羅
雀癈塚枯髏昔珥蝉薄糁藜羹誑雷腹旋蒙帽絮暖
霜顛時人莫笑儂寒儉自古&KR0751;儒近列仙
書事三絶
耳根聞得吴田熟客自吴歸乃不然中戶無糧支卒
歲上都有雪瑞耒年
二
蜀相昔曾耕渭上漢家今有糴湼中唱籌但欲令邊
實懸罄誰知慮國空
三
收邊訊云蝗入近得京書報哨回放得子陵歸釣
瀨還他高密上雲臺
立春一首
古有道人皆朽骨世無價寶是元身天公作意相禆
𥙷又見咸淳第二春
二
生後至和嘉祐時老身猶及見淳熙都忘滿鏡星星
髮帶了春幡便出嬉
三
病添敗絮飢猶凛老飲新醅力不支獨有脾神無恙
在餅如餙大菜如絲
四
禅榻惟梅親紙帳村沽以草塞甆瓶老癃頗怪牛頭
赤兒女争看柳眼青
五
觧凍依然風栗烈鞭春纔了雨廉纖街坊遏密無儺
鼓村落豐登有酒帘
六
八十公公三歲兒一孩一耄總憨癡向来略識童蒙
老去惟吟豁逹詩
七
存五千篇吟筆老加三百戶贊書新官分綵勝簮華
髮僧送烏薪煖曲身
挽黃安人(陳宰霍之母)
嫁作儒家婦韶顔已守孀夫窮於仲子兒勝似元方
陶母將迎飬龐妻忽坐亡吾衰不能誄短些謾凄凉
題後林李伯高詩卷
蝉噪螿啼衆竅號豈知今代有詩豪諧如帝所聞天
楽壮似胥江看雪濤險韻森嚴壓皮陸短章高雅逼
韋陶老夫欲反樊川序長吉安能僕命騷
寄湯伯紀侍郎二首
明主虚懷相受言苛晉不住去翩然久無疎傳還鄉
事始覺甘槃遯野賢真箇浮雲輕富貴元来平地有
神仙两翁到老相追逐君駕青牛我執鞭
二
伏下鳴曾驚衆聽省中語不願人傳騷晉屈子芳菲
在史視胡公糞土然士到後凋方見節世除勇退别
無仙遥知洛下諸君子應笑儂詩老放顛
挽惠安林丞
策名廹榆景謝病去松廳博取儒先說尤深道德經
族通艾軒譜葬得竹溪銘愁絶蟇陵路哀笳不忍聽
和方時父立春
茶梅有意如相伴梨棗無根未易栽稍喜凍逢春漸
解不堪老挟病俱来久扃北戶寒稀出已落南枝暖
再𨳩忘却玉堂供帖子牛欄西畔覓詩逥
元日七言二首
久辤两禁歸民伍遥想群先謁帝居少有人臨雀羅
者未知誰飲獸樽歟向來不曉京房易老去粗通汜
勝書懊惱西疇春事動漸難為國荷犂鋤
二
屋角微聞哢曉禽起煨搰拙旋冠簮菜衣兒老長相
守椒酒翁衰且少斟浮世事渾忘記了暮年詩轉用
功深雙桃忽放花如錦勾引先生策杖尋
春日六言十二首
䙰褷病鶴翅短寇隤老馬力疲不知大朝會事且吟
小家數詩(元日)
二
七誠婦罕全者四窮鰥居一焉嗟余抱終身恨與子
結耒生緣(二日題擁絮庵)
三
宜露卷青步障晨㬢涌紫金輪時平有戴白老春睛
宜踏青人(三日)
四
黃亭罋聞酒美白湖船至糴平珠衱䴡人出郭銀釵
村姑入城(同前)
五
昨夜身手和柔今晨毛髮颼飅不堪早朝騎馬尚能
夜起飯牛(四日)
六
病不禁茅柴酒寒添着水綿裘寄語斜川魚鳥先生
改日来遊(五日)
七
謾道三陽交泰絶無一客来臨仲尼於復卦見子美
云人日隂(人日)
八
淵明甫涉知命汲汲登臯臨流儂長渠三十歲故當
秉燭出遊(同前)
九
黃燭分光過眼柳條弄色關心老死毋劳覆議先生
自謚醉吟
十
不肯肩隨謟子幸晉面見嚴君脱駕笨車還里歲將
麦飯澆墳(八日題潤庵)
十一
扶持村翁出來問訊壼公安否汝寒插帽蒙頭吾渴
脱巾漉酒
十二
適報翁子露綬又聞孟博登車田里覘賑貸議墻壁
掛寬大書
泉牧帖請嚢山福上人住持承天既至有沮
之者興盡而返戲贈小詩
揖退新龍象歸尋舊鶴猿空令行百里不遣罵三門
易致實封者難招不動尊辟支放光處尚有石龕存
送方君節監丞
世論喧啾衆竅鳴先賢於此極持平坡稱淳父文經
世沂惜希文諫近名向去史書將有考申耒公議冣
無情我衰君壯飛潜判何日重尋洛杜盟
送婺教林伯良兼柬直卿山長
鄭虔别去巳離羣遲暮何堪又别君弟子皆知師
季上官應不吏朱雲才多未給尚方礼飯少聊羹泮
水芹定與明招及門者共尋墜緒訪遺文
方巖尹主課漁溪
君於場屋素稱雄非止原夫一技工貫虱心推白杜
族執牛耳属紫薇公烏衣子弟如康樂綘帳先生得
馬融看得龍飛苐一榜聮翩奏賦冠南宫
送質甫姪銓集
乾淳門戶芳菲歇尚喜蘭芽接續開不學老劉看花
去又牽小阮入林来汝賢能寶鄭公笏吾耄難燃内
内史灰天目侍郎今水鏡不妨長榜注官逥
次韻瘦使左史中書行部二首
朝回暖律變嚴冬應念閩風與蜀同叢棘冤皆為洗
雪發棠惠徧及饑窮冰寒吏膽照天燭泉湧詩腸飲
澗虹帝遣二星臨七聚下妨擊壌和元豊(&KR0878;公有元豊行)
二
渭樹江雲春復冬安知今夕一尊同放還頗有詩招
隱餓死断無文送窮笑我垂車老騎犢喜公下馬氣
如虹暮年未敢忘憂國白髮丹心每願豊
再和二首
旨蓄元無可御冬薄醪欣與故人同蜀珍乃肯臨閩
聚韓富何嘗笑孟窮舊事廽頭梦中蝶浮荣過眼雨
虹公出處關時運堪榖年荒玉歲豊
二
新歲凝嚴過舊冬微和初扇八州同固知使者獲五
應念天民先四窮政召嘉祥平地雪詩騰光怪亘
天虹祝公相業追元祐二虜来王九扈豊
三和二首
身疊三綿凛似冬老農不與壮丁同飲泉吏鮮能清
白瀕海民多有赤窮晴雨幽人曾候鸛水風閩囝亦
占虹(閩謗有虹出東主大水西主風災之說)漢家非有公私積亨大母
庸說豫豊
二
世吏寬嚴若夏冬欲安欲富此情同楮先生賤難扶
起桑大夫生計亦窮漸喜青規舒化日更煩絳氣導
晴虹若教子駿星常照荒扎從今可阜豊
次漕庾两使者絶句韻六首
廉使端如秤樣平行臺非以刻為明未論漢吏摇山
力且聽尭民擊壌聲
二
痛懲毒螫要持平不察淵魚未害明棘戶有囚疎械
花村無吏打門聲
三
雋游廽首記端平朝退聯鞍出大明紫陌難尋看花
伴丹山聊聽喊茶聲
四
公等真堪起太平我儂久已厭承明扶犂只合
務奮筆猶能作頌聲
五
向来儲粟輔常平招鶴翁曾爲證明可是
者邑人久不識絃聲(余宰建陽儲粟五千斛作倉記今粟猶存琴堂)
六
古来一閧立之平朱魏當年互講明遺
約面含菜色腹雷聲(諸色杜倉)
哀二僧
送迎懶更下禅床撑拄猶堪坐道埸大衆
病小師忽報惠休亡庵荒空復晉遺偈
厚藏吾老此詩聊贈别塔銘合属紫郎
二
子瞻詞裏貶眉漢魯直詩中返哺僧
針血寫南山
來似曾
甘霖長瀨四五尺宿霧緘山重慙愧
策年年来為毋澆松
二
尼父常言諱徵在釋迦說法向摩耶僧伽端的
姓絡秀何湏有外家
三
先君遺令有餘哀自掃蒼苔酧一杯八十孤孫
白未知更得幾廽耒
四
庵裏僧應行脚去龕中佛也為眉嚬炎炎昔有
者寂寂今無上冢人
五
鬢毛雪盡難重綠燒地春来又再青但出郭門行十
里新立太半是余銘
不寢二首
&KR1355;&KR1355;㩀槁元無寐栩栩穿花不識愁老子定中曾看
破寕為蝴蝶勿為周
二
三柸攻散愁腸易百歲頻開笑口難誰南柯太守
說黃梁未熟且追歡
倉使和詩出竒不窮再次韻四首
作雨賓春雪餞冬田家休戚使家同魚非人所當加
察馬與民皆不可窮政爾和風并暖日管他霓更
雄虹耿侯非祖荆舒昔預創常平偹歉豊
二
百禽久已蟄於冬春暖喧啾各不同壺少提沽村店
静袴無脱着小家窮山翁吟竅黃泥蚓閣老毫端白
晝虹社飲今年多醒者豚肩掩豆不能豊
三
向耒文史足三冬今與樵兒牧豎同舊領木天良不
悪新加菜地未爲窮筆精公有詞批鳳鉼罄吾無酒
灌虹老思遲於寒苦黍更煩鄒律爲吹豊
四
公似長松特秀冬青蒿安敢與松同高於岱頂誰曾
覧遠若河源未易窮歴塊豈無追電駿步虚疑有架
天虹吾詩直有磚抛耳載寶而歸所得豊
次韻豊守讌新進士
聯鑣共醉杏園春英辟龍飛爲作新諸老破荒
宋三台接武輔乾淳賢侯推廣崇儒化先軰
士仁珍重黃堂一杯酒也霑白髮舊詞臣
次韻吳師卿宴高年二首
耆年與令名由未椿菌異枯荣卑辤昔有迎商
畫今誰寫洛英應共盖公談治道素知嚴丑冨
情可憐衰悴難扶曳不是元戎外老生
二
尊德齒賤功名叔季徒知外物荣直把輿臺煩綘
絶無几杖賜樊英旄期宜序於鄕飲詩興尤濃似
情聞說淹中方起蕝詔書行致魯諸生
昔坡公倅杭有憫因詩後守杭幾歲除獄空
和前作廬山吳公前倅後守踐坡𥙷處亦歲
除獄空和坡二詩寄示墨本次韻附諸公後
坡去二百載尚有遺愛晉孤山領衆客三圄無一囚
尹學問人刀筆盖所羞惓惓民隠瘼不翅已戚休
大意師長公尚德賤智謀談丈及談政&KR1275;美㐮與脩
二
吾聞霹靂手刮决靡停晉彼哉刑名家臘晦方報囚
烹鮮貴不擾劾鼠呵可羞恕齋仁滿腔圄空吏沐休
清静有古意正大無隂謀乍可免兆京安能媒蹇脩
次两紫薇共游黃蘗韻
仰攀栖鶻手捫天俯暇靈虬卧沕渊廉使昉於今易
祖師曾向此安禅絶憐雪瀑飛千丈頗欲隂崖結
數椽老病不能扶杖出譲他李郭依神仙
荅黃德遠(續)
閙處棹頭揮手去定中惟影與形俱幼而好賦同儕
少老矣劬書獨學孤後殿君如傲霜菊早衰吾似望
秋蒲癡人多戀黃梁夢不信先生夢也無
老歡
宿昔髫年忽旄期登臨筯力尚支持酒腸忘恙重開
禁薬性皆諳懶問醫夜漏猶披燈下卷春風不染鏡
中絲銷磨未盡惟吟癖鍜了新詩改舊詩
寒食二首
歴歴曉風傳廟鼓瞳瞳霽日上窗紗孫同魚隊忙觀
社翁入鷄窠且守家已是濕灰并槁木不知榆火與
花燔山無覓之推處誰道斯人羡四蛇
二
古来禁火惟汾晉今徧天涯海角然一老家纔有黔
突五侯第各起青煙絶䛕墓筆方無愧比乞墦人豈
不賢獨恨海棠吹打盡枝頭粉淚濕紅綿
醉筆
無復戴花能起舞有時逢麹尚流涎年齡綘縣老人
長交友青州從事賢司業送錢真愛我侍郎取榼亦
欣然吾詩淺易聊陶寫不似淵明述酒篇
送方辰孫赴崇安尉
遯翁精舍久荒涼君去應先炷辦香疇昔二難賢可
即今一箇弱堪傷時平多有農耕野官好渾無卒
鄕莫作尋常黃綬者子真向亦尉南昌
漫興
保社有幽子戸庭無雜賓若非負苓者即是耦耕人
笻稳慵呼馬蔬甘勝擘麟篋中詩又滿誰謂此翁貧
送曹守司直二首
莫作封君看慈祥若父兄化教虞苪遜和了觸蠻争
戟猶森衛曹装忽趣行要知莆俗厚冠盖送傾城
二
滿葵邱戍民猶借一年何曾拔薤本亦不用蒲鞭
羡帤留守泮公厨少起烟今無採詩者付與後人傳
丙寅記顔
顔髮今如此光隂更幾何不堪上麟閣只合入雞窠
足弱追花懶瞳昏認字訛一般差自慰卷裏警聯多
避客
簪茟西清慙德薄角巾東路喜身輕不煩左轄誦新
句時有老婆呼小名乍可戴花筵上舞安能扶杖省
中行過門驀有向看者向道先生病宿酲
唐衣二首
傳来两箇詩翁像(楊陸)吾製冠裳略放他華似庄農加
盛服清於朝士賜香羅儒衣曾有髠鉗者公衮其如
跋疐何皂緣黃絁安且吉不妨藉草眠更眠莎
二
晚持漢藁愧衰遲先帝恩深觧縶維貂映雖無華冕
貴(庾果之為貂蝉所映弥有華彩)鶉懸差勝緼袍時笥藏尚喜衣裳
在械繋方知劒履危畫向古賢顔子裏兒童却問此
翁誰
杜鵑問答二首
昔南使粤北防秋聞汝啼聲悔遠遊我憶故鄉歸久
矣君歸未得使人愁
二
雲安萬里一禽微翅短安能遠奮飛帝放還山君有
福虜猶戍獨我安歸
鸎粟
初疑鄰女施朱染又似宫嬪剪綵成白白紅紅千萬
朵不如雪外一枝横
憶昔二首
過去生中一念差強扶衰巧踐清華出靈芝殿渾忘
却入大槐宫豈夢耶不記省中紅芍藥曾看天上碧
桃花而今送老荒村里且向溪邊問麥麻
二
武皇好賦網羣英猶記龍顔賞墨卿白玉牒中曾有
草碧紗籠裏本無名唐詩醉使張窮瞎國語能令左
失明老子一生嗜章句故應天罸遣偏盲
口占
時有吟哦搔雪鬢别無主掌繁冰御寕歸南畝稱三
老怕守東華趁六參跌蕩已將經束閣跏趺聊與佛
同龕向来麈高懸起舊事何人共可談
後村先生大全集卷第三十八
