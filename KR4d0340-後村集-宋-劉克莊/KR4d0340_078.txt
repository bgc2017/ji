後村先生大全集卷之七十八
奏申狀
照對臣准十月初三日省劄備奉御筆除臣起居
舍人者俶頒奎畫交戰危衷伏念臣近以衰殘輙求
休致露章雖切天聽愈高適值叔祭有嚴恭謝巳
廹遂勉竭駿奔之力庶幾逭&KR1986;曠之誅止族禮成復
伸忱悃忽叨喚渥良劇震驚竊惟振鷺之群猶重立
漓之選平生夢想所不及一旦遭逢而獵升既貽昭
代乏才之羞亦為明主知人之累而况臣半朞在列
八疏乞骸心勦力疲辭窮理極設若為卿監則頻數
引去擢記注則復俳徊復留是懷利以事君且矯情
以㒺上縱聖思寬其鼎鑊之戮然公議甚於斧鉞
之嚴蒙此惡名喪其素守庸敢㴓肺肝之懇非姑為
具文之辭欲望睿慈垂淵聽察臣前臣俾挂新除俾
挂衣冠歸尋醫藥寔出君父終始保全之賜
再
照對某准初五日省劄以某辭免新除起居舍人恩
命奉聖旨不元者重念所抱沉疴巳詳累疏才非揚
億不敢為昜翟之行官似知章止欲乞鏡湖而去眷
留未替拔擢有加属齋居决事之辰叨柱史記言之
選居常旋葷於侍立之際難素乏建明恐直前之職
曠而况力甚駑而已極舌非駟之能追倘昧牢辭但
貪榮進及物議並興而攻詆雖聖恩不得而保全
欲望朝廷特為敷奏寢免新渥放還故山
三
照對某准初七日省劄以某力辭新除奉
聖旨不允者某竊惟故事柱史初除只許再辭然某
惕廹之情䟦疐之蹤則實有不敢安者求退而進欲
去而留一不敢安也衆皆滿歲而序遷獨不踰時而
超擢二不敢安也身有旋暈之病殿㘭侍立萬一
顛踣觀瞻謂何三不敢安也昔孔戣自謂有二宜去
遂行其志今某有三不敢安豈敢備禮再辭而止欲
望朝廷特賜敷奏寢停記注之命改俾時髦保全衰
懦之夫免墮晚節
乞兼免太常少卿申省狀
照對某蒙上恩俾兼太常少卿禮樂高華之選某
何人叨叠組可謂榮矣承乏半載適值禋祀駿奔左
右僅免疎虞兹幸禮成别無規避寔以衰病日侵祠
祭拜跪常顛仆况禮寺近已除丞即非前日闕官之
比欲望朝廷特賜敷奏令某免兼得旨依
辭免陞兼侍講奏狀
照對臣今月十九日伏准尚書省劄子三省同奉
御筆劉某陞兼侍講者渙渥淑頒震驚㒺措竊以經
帷所繫甚重講席之選寢高昔專處法從近臣後參
用講官御史非博治之前軰必直諒之端人如臣者
記誦荒疎敷陳短拙荷冕旒之寵奬侍㫋下之燕聞
所習鯫生章句訓誥之言不過口耳其於聖主緝
熙光明之學奚補毫芒顯黜乃其分宜驟遷出於
望表陪諸老先生之未猶恐不堪列前師後誦之
間孰云其可倘或昧循墻之義必將累當宁之知
欲望眷慈俯矜愚悃姑令樸學少安夕說之聯别東
名儒俾效辰猷之告
再
照對某今月二十二日伏准尚書省劄子以某辭免
御筆陞兼侍講備奉聖旨不允控免弗俞省循
增懼某不敢援引舊事竊見歲在丙午某忝侍經帷
時應繇劉應起皆以右史迭為說書此即近例某獵
陞勸講豈容冐居自顧人微不敢再凟宸嚴欲望
敷陳特賜寢免俾仍舊次庶安愚分
求宸翰奏劄(辛亥)
臣伏惟陛下上智生知多能天縱萬機之暇無所嗜
好八法之妙極其精微凡侍㫋厦講誦之臣率拜雲
漢昭回之賜臣才學雖不及以望諸臣然君父之待
臣子一也臣竊見孝宗皇帝常賜范成大石湖二
字賜洪邁野處二字或以地名或以圃名臣所居田
舍地名後村欲乞聖慈賜臣後村二大字去家三
里有小精舍山多古木取莊周語曰樗庵乞賜臣樗
庵二大字臣以庸品蒙陛下親擢兩侍邇英兹以衰
病乞骸若得宸翰奎文以華其歸臣當誇示州閭
族黨傳之後世子孫以至山間林下一草一木皆
有光華(臣)死且不朽
乞祠狀
某輙有廹切之懇冐干鈞嚴某素無疾病昨因退棘
偶感旋暈遇其發作坐立欲仆神理錯亂心思迷㒺
數月將護猶未復常每有性命之憂自去春以後此
證始不復作某意以病已去體所以叨膺召除扶曳
而來修途筋力尚堪扶持不謂自四月末此證復作
初猶稍疎俄而轉密雖藥調理痛自勉強太廟朔祭
便殿對揚僅疎脱然病根隨身連日困&KR0629;命醫診視
皆云風虛之証竊念羈旅入朝仰荷君公奬擢便
蕃曰史館曰礼寺曰詞禁曰經帷極儒臣高華之選
今乃萃於一身承學之士莫不歆豔某之圖報又當
何如惟是所感之疾甚拙發歇無時深慮顛朴外於
宗廟祠祀之際失容於旃厦誦說之間况身為詞臣
居討論潤色之任而有錯亂迷罔之疾不但負上眷
知亦且為僇笑某自量此疾若非力求退閑休養精
神决無可生之理欲望鈞慈時為敷奏與某宫觀差
遣一次以便醫藥倘遂生存赴湯火尚有他日
再
某不善攝生伏枕兼旬此三兩日略能扶策起坐而
氣息奄奄尚未相屬盖緣病根既深氣血積損縱使
展假數日將理自度衰羸如此决是未堪勞苦爲礼
官而不能祠祭爲詞臣而不能書命爲講官不能誦
說職守&KR1986;曠公議爲何某呻吟困苦反覆熟思筋骸
已愆其它驅策寔難勉強惟有簡自力簡編一節尚
可以竭微勞見被詔旨俾同吏部趙尚書以夫修
纂四朝志傳某竊惟人各有能有不能某于天文地
理五行度數之學素非所詳責之執簡必無高論獨
幼事父兄長從師友講貫中興以来元臣故老前言
往行稍爲詳寔是非去取不至差謬今雖病耗尚能
記憶去歲回奏嘗以列傳自詭不敢自畔前說向来
新唐書紀志出於歐陽修而列傳乃宋祈之筆前軰
亦嘗如此分撰某若就退閑退病尚可醫倘得一
祠禄或待次郡免朝参駿奔之列就家山湯藥之便
某乞就四朝國史中分任一兩朝列傳之責盖某上
世猶有手澤書如陳龔諸老之家往往紀錄尚傳全
亦足參攷考某願與子弟朋友立為課程隨所論著
自備紙札繕寫繳奏乞從監修大臣本院長官以
次審訂刊削其不合增廣其未偹者幾傳信於来世
一則可以延病軀之殘喘二則可以平生之微志三
則可以少就君父之異知區區哀鳴出於情實欲望
朝廷特賜敷奏施行
三
臣今夏一疾從死獲生骨肉之恩盡出君父雖使九
隕莫酬萬分而臣參告月餘病不脱體小思索則
怔忡稍勞役則旋暈強自撑柱深慮一旦顛仆傳笑
朝野臣竊見唐秘書監賀知章自請為黃冠而歸心
慕其人授以為請欲望聖慈憐臣衰病賜臣骸骨
俾之奉祠還里盖臣向來再入再去皆囙論列今兹
之去乃其自乞庶幾晚節可以歸見魯衛之士所有
史事乞下長官分定卷帙臣還家纂述繳奏干黷天
威罪在不貸惟陛下天地父母裁哀之
四
照對某伏准尚書省劄以某丐祠&KR0640;奉
聖旨不允者某衰病之狀人所共知當此炎暑人皆
揮扇身獨棉衣每遇宗廟祠祭㫋厦誦說常恐疾顛
明禋在即安能駿奔向去寒凛豈任朝謁又聞外議
謂某不敢辦惟有一去心迹自明所有以僣因進講
拜疏乞骸惟是蟣虱小臣不敢頻黷君父欲望公朝
特賜敷奏察其所陳非有矯餙亟賜俞允庶及新凉
未寒之際扶曳而歸寔拜洪造所有史事容某還山
論次繳奏庶幾少報聖主不世之遇
五
某本以病求去而事勢又有廹切不容安者某在田
里時傳聞朝野疏奏上書多以諸賢齟齬流落在外
及覩今歲元正除目凡齟齬流落在外者收拾略盡
如近日召容一疏所薦之人多在其間然出命久之
而有未至者豈非疑朝廷厭倦人言各有遐心而然
所以召對之初不揆綿薄欲上之人益廣容受之德
量勿替招徠之初意而巳昨因進講及真宗皇帝擇
京朝官二十四人置之臺閣舘殿事奏云元正所
除諸賢不减先朝但未多来乞礼待其已至者趋召
其未至者數月之内三見廟堂未嘗無忠益之言某
終始用意如此今外議不察以為阿黨為邪說某雖
不肖丙午召對誤蒙宸翰親擢賜第入舘侍經
掌制某既恃明主為知已况身為詞臣講官親近人
主左右非如小臣之疎遠者必依附他人以進身兹
以白首之年受阿黨邪說之謗若更頑鈍不去四維
掃地甚矣况某所兼詞翰之職當極天下之選一時
乏才俾之叠組今在列固有典冊素稱於大手文采
久滯於下僚者豈容鯫生坐妨賢路欲望公朝特賜
敷奏亟俞所請一可以塞紛紛之議二可見區區之
史事惟歸則可成乞檢照累申事理施行
六
某重玷班行甫百餘日疾病告假乃居其半養疴曠
職日夕憂懼伏見明禋在即身為詞臣礼官深恐禁
林宣鎻之際迷㒺不能措詞法駕導引之時蹣&KR1552;不
不能成礼若不引去必干大謬欲望朝廷矜念檢會
某節次五申特賜敷奏卑之祠廪庶得生還田里
乞掛冠状(辛亥)
某入秋痼疾時作屬迫祀禋強扶羸&KR0629;参陪礼官之
列舘寺同僚莫不憐其龍鍾連日駿奔屢欲顛朴僅
免疎脱尤覺困乏某每見奉常老吏沈靁老有疾在
身貪戀俸賜強自支吾一旦朝省習儀忽然暈倒某
忝從士大夫之後自當知陳列不能者止之義欲望
朝廷憐其小少入仕今已遲暮察其衰病不任别
無規避特賜敷奏令某挂冠納禄生還田里庶免灾
厄小延頽齡
再
某昨有納禄之請九月十九日准尚書省劄備奉
聖旨不允某所以箋天請老寔緣衰病之故前軰
挂冠或不待年范鎮六十三歐陽修六十五固非後
學所敢仰望竊見孝宗朝郎有鹿何者年未五十謝
事而去朝廷不奪其志公卿皆餞其行如某者犬馬
之齒六十五以疾乞骸不足為高欲望鈞慈俯矜
危悃采鹿何之故事攷淳熙之已行特賜敷陳亟頒
俞允亦使朝野知明主親擢一士雖言議風
旨之無取然進退出處之粗明
辭免右文殿修撰知建寕申省奏狀(壬子)
照對某二月初七日准省劄奉聖旨除某右文殿
修撰知建寕府抆拭驟加省循增悸伏念某者自量
朽拙難玷清華六丐退閑兩求休致不能决裂徒積
悔尤及煩霜簡之暴揚尚属奎文之掩覆進無路以
報明主歸無辭以白先人朝夕思維淵冰兢戰至如
陞華貼職起廢守藩非朝廷勝流則中外宿望今卑
之被遣沃歸之冗士若待夫以礼去就之近臣實孤
危晚暮灾身之媒亦始初清明除目之累盖嘗熟計
惟有固辭皆出胸中之言非漫為鬲上之語欲望公
朝俯憐懇切力賜敷陳挂洪景之衣冠或未令於謝
事收賣臣之印綬姑俾遂於祝釐
辭免兼漕申省狀
照對某二月二十四日准省劄奉聖旨某時暫權
福建路運副使者起廢過優省愆知懼重念某久抱
負薪之疾幸反故栖力辭剖竹之榮庶安晚節惟
明主深哀小臣之流落而公不忍一士之棄捐巽
牘甫馳除書薦至轉輸一道宣布六條仰稽慶歴淳
熙之盛時有若蔡襄林枅之前輩凛然清介對此寵
光今以衰&KR0629;餙巾之責激昂攬轡之事况漕計非
書生之素講且鄉嫌在令甲之尤嚴雖日暫兼亦
難冐受揣量至審傴僂固辭欲望朝廷特為敷奏姑
令暮景改尋香火之盟别選時髦增重節麾之寄
辭免右文殿撰提舉明道宫申省狀(壬子)
照對伏准省劄勅黃某依舊右文殿撰兼提舉亳
州明道宫伏念昨者召歸當舊相之未斥去在諸
人之先每責已以省愆尤杜門而畏禍聖明更化
賢才奮庸垂紳之流舉笏以賀旣不敢献徂徠之頌
亦未嘗通元城之書上恩偶卑以節麾物議遂疑其
鑚刺洊煩抨刻切中隱微禠不終朝黜未塞責盖无
狀名姓常汚人齒牙對揚者加邪說挽臂之名封駁
者極憸人秉筆之詆外積衆毁内无裏言幸逢真
主之英明夷考纍臣之平素忽叨華職且領重祠磨
玷蔑聞還氊太驟豈不貪朝廷榮寵恐又費君父
之保全欲望均慈特為敷奏反汗亟收於前命餘齡
庶免於後災
辭免除都大申省狀(乙卯)
照對某十月初六日伏准省劄奉聖旨某依舊職
除江淮等路都大提點坑冶鑄錢公事者除書驟下
感涕交零伏念某頃以空疎列於華近廹招徠而後
至遭弹射而先歸絶筆不作子公之書飯蔬終無伯
氏之怨閱歲華之四昜值鈞播之一新元夫巨人予
環相継前後故復玷者多至如髦矣之夫亦忝使
乎之選竊聽道路之選說皆言君相之遴才初無
先容遽出新命而某病根猶在年事向高更衆毁不
直一錢之餘退安田舍當明時欲捄五銖之弊責在
鍾官徒泥方穿詎通圜法倘辭受之際不審則曠&KR1986;
之悔奚追欲望敷奏亟行寢免擇時髦而臨遣俾晚
節之全保
庚申乞休致申省狀
某閩嶠鯫生早由父任奔走州縣五十餘年歲在丙
午由太府卿少賜對誤膺天奬賜第入館又使之執
經為誥辛亥之入遂長蓬山螭㘭鰲扉纂使勸講極
儒臣清切之選然某本以鉛槧受知於明主終緣
柄鑿不合扵時賢三黜還山十年執軌追念頃綴班
列兩求休致時方六十有五今犬馬之齒七十加四
鍾漏之期逼甚崦嵫之景幾何欲望公朝興憐遺老
檢會辛亥二疏特賜敷奏令某生前致仕庶幾保全
晚節以從先大夫於九原某死且不杇
庚申辭免除秘書監申省狀
照對某六月二十七日准省劄聖旨除某秘書監
者誤渥渙頒危衷震惕伏予環曩歲抗疏大昕謂人
主惟一心攻之衆矣諫者有五義諷其一焉輙昔人
納約之忠亦佩前軰近名之戒雖聖上灼知其懇懇
然時賢不察其區區群起觝排十更寒暑久欲尋遂
初之賦近已騰告老之章詎意頽齡尚叨除目辟
作威福之際黜涉一新相闢翹才之初招徠尤甚如
某方且躬田舍間之耒耜乃令掌大上之圖儻於血
炁旣衰之餘而犯於思復来之謗與前言而相及將
晚節而愈虧欲望公朝持賜敷奏可垂車之初請寢
出綍之新榮庶安孤蹤亦穆輿論
辭免除起居郎奏狀(庚申)
照對(臣)某八月二十八日承中使趙思恭宣諭尚書
省劄一封奉御筆除(臣)起居郎日下前来供職令
(臣)具收領奏聞者殊渥便蕃頽齡感涕伏念(臣)曩
塵記注密邇威顔聖明千載之遭逢權要十年之
殘蹋属更化瑟興念遺簪收之山林長往之餘寘之
風日不到之處需章懇切輙希正考父之恭明詔丁
寕遂之景丑氏而宿敢云宸眷親灑奎文寬俟駕之
嚴誅循立螭之故步由今視昔光景已暮自右而左
班聯益高蹣&KR1552;難結於絲絇荒落曷當於史筆謀猷
惟我后德何以輸忠隕越遺天子羞安能无懼仰祈
君父俯察臣工渠觀臣之舊游簡編臣所酷嗜倘得
追倍群彦温習故書出要而入新去勞而就逸任使
不違於物性始終盡出於上恩所有前件除命未敢
祇受欲望聖慈寢免令臣且供大蓬之職臣已迤
邐前凃聽候回降指揮
辭免兼權中舍奏狀
照對某九月十八日行至福建懷安縣承中使趙恩
恭奉旨宣諭臣賜新除兼權中書舍人者省劄一
封令臣具收領聞奏者未再踰旬凡三錫命伏念臣
迂疎一介際遇九重衆妬起於入宫羣吠使之
去國曾謂墮履之念未替還邅之擢已超申之以縶
御之傳宣重之以牧守之勉諭甫束書而前邁復叠
組而峻遷清莫清於左拗要莫要扵右掖方昭代朋
来於鵷鷺使鯫生廉取於熊魚楚倚相問不知已愧
三長之史管城子老而秃尤非九制之才與其坐代
斵之嘲孰若力控循墻之請仰祈聖主别選詞
臣非惟資潤色之工亦以重封駁之任
再
照對某准省劄以某辭免兼權中書舍人奉聖旨
不允氣衰而竭自箋不可以代言令出惟行側聽
未蒙於報可載循忝冐薦有控陳伏念某往貳蓬山
暫兼薇省已嘗血指安能如郢匠之揮斤使縱搜
腸寕復有江淹之殘錦一則用小儒而過分二則彰
昭代之乏才况近制有兩辭之文豈選牘可一上而止
自揆庶僚冗瑣不敢屢凟宸嚴欲望釣慈特賜敷
奏寢免今職改属譽髦
辭免權兵侍兼直院兼中書奏狀(庚申十一月)
臣洊叨晉倍切震驚竊以貳卿所以處德之名臣
兩制所以待文章之宿老兼此二者難乎全才臣起
廢造朝扶衰就列侍左拗甫閱數日攝西省未
草一詞非有微勞遽膺異奬居周典夏官之亞兼唐
朝疚直之榮空疎而責以献納論思荒落而使之
討論潤色華顛耄矣非爲干澤而来清議凛然但見
得官之驟自知不稱人豈謂然輙陳量巳之言非曰
具文之避乞廻誤渥改屬當仁上則聖朝無濫受
之譏下則愚臣無躁進之咎實出君父終始保全之
賜
再
臣雖控愚忱未廻誤渥竊考向来詞臣固有已出而
復入者然其進皆有漸如周必大以少蓬洪邁以集
撰僅兼儤直且未嘗併掌外制又久之始有遷擢臣
視二臣無能為役今乃躐從班於數日之頃萃兩
制於一身之微臣自度學問惰荒福分淺薄非獨懷
曠&KR1986;之慮亦恐挻顛踣之灾出於一真冐然再凟欲
望聖慈察孤臣之量已况多士之滿朝特寢除書
别加遴選
三
某免牘再騰俞音尚閟伏念某召還兩省已難潤色
於皇猷進六官將使簡稽於軍實微一毛之補益叠
三組之光榮雖鴻碩有未敢當豈衰杇所雖能勝任
内省徒深於維谷納辭不足以回天欲望朝廷特
加敷奏寢免清華之峻擢改卑名流保全兄散之凡
材别膺粗使
辭免兼史舘同修撰奏狀(庚申十二月)
某今月初九日伏准尚書省劄子三省同奉
聖旨劉某兼史館同修撰者伏以疏渥太頻循涯
增惕伏念臣夤緣文史際遇聖明向也招徠嘗俾世
談彪之業俄而斥去弗容措游夏之辭敢圖華皓之
年復玷汗青之選惟信史事崇而體大顧微臣齒髦
而學荒堵墻之士奚觀閣筆之誚可畏襲六藝為七
提綱固頼於鴻儒論三年罕兼執簡難陪於馬走詎
宜冐處惟有牢辭欲望聖慈收還誤寵擇英髦而
改卑庶臣典之速成
宣索文集回奏狀
臣今月初三日早承中使鄭師望傳至宣諭
聖旨臣所著後村文集邇來居閑日久述作必多可
集一本進呈臣伏讀聖訓感極涕零臣舊作不曾携
本自辛亥去國每念受知明主不願傍人門墻凡更
數相並不曾作書干求差亦敢乞祠專以杜門讀書
自娛庶幾終始不辱君父親擢之意十年間所作詩
文稍多然其間頗有奠誅之類不可上覧經天覧者
容臣一面芟去蕪穢繕寫一本别奉表以聞
再
臣前蒙聖旨宣諭令臣裒錄閑居述著進呈臣
草莽賤臣有此遭際自昔詞人墨客之所未有感激
聖知歡喜踴躍冥搜破笥得古律詩千餘首雜文十
數卷雖謄寫成策而臣猥以宸恩謬當兩制且兼史
局詞頭史稿堆案盈几以夜繼日僅了公家文書欲
點對鄙拙之文力未能及兹幸史事稍空即容點對
装背涓日投進先具奏聞
自劾奏狀(辛酉正月)
臣今早隨班大慶殿行朝賀礼至第六拜笏滑足跌
使之稍延暮景實出君父終始保全之賜(臣)見集
錄猥藁未辨及者有未撰誥詞見修史藁若蒙
聖恩俯從所乞臣當於關外付赴三事而後行伏乞
睿照
進文集劄(辛酉)
臣某近因進書畢始於草制餘暇點對所作辛亥以
後猥草得古賦一卷古律詩十一卷記二卷序二卷
題䟦六卷詩話四卷欲投間進或謂臣白子被遇聖
主日近清先曾無忠言嘉謀禆益明時所著之書又
非有經說可助緝熙史學可備顧問今二十六卷皆
燈窗諸生呻吟佔畢之作田里老農歌詠擊壤之詞
何異乎奏俚音以溷天鈞美野茾以献玉食其愚甚
臣曰漢求相如之藁魏訪孔融之文皆至身後而榮
光未有生前之遭遇如臣之僥倖者也君父之命豈
敢鄙拙爲觧謹繕寫十三冊以告日戊戍投進冐凟
天威臣下情無任瞻天仰聖激切屏營之至
回奏御筆奬諭所進猥藁劄
臣昨以村居猥藁仰臣一覧大懼詞藝蕪拙不足以
奉清燕方且跼蹐俟誅敢謂聖度如天曾未信宿親
灑睿藻昭回之先衣被衰朽所以寵藉小臣德至渥
也仰惟陛下堯文舜章卓絶千古雖使班馬燕許
諸臣復生猶不敢望末光立下風况如臣軰譬之蜩
螗自鳴自止寕覬其雖強自支吾成礼而退然忝綴
從班於大朝會間失恭謹如此罪不可貸謹自劾以
聞欲睿慈斷將臣重作黜責兼照得臣犬馬之齒七
十五雖目耳心思尚可勉強而筋力全非畴昔敢援
陳力就列不能者止之義控告君父乞除臣一外
祠俾佚餘齒寔荷天地父母生成之造
乞祠奏狀
臣近因元會失儀拜疏自劾聖恩寬大遂有赦罪
之詔臣捧戴感泣不能自禁伏念臣誤叨收召入對
清光之翌日首蒙宣諭取索臣間居著述俾之集錄
進呈又翌日恭攝二夏卿兼掌兩制之命自昔書生
際遇未有如臣之光寵者孤忠感慨深願覃恩畢精
於文字典冊之間庶效毫芒之報而福分淺薄十年
閑散尚爾健頑一旦顯榮頓然衰颯臣猶自力於天
基節日隨班祝堯侍宴而退意謂元會之失一時偶
然及至明慶寺滿散拜跪間又幾顛仆五日之内
兩次如此臣始騐是風虛之証自惟身綴從列軒陛
之間威顔咫尺今旣不任朝謁豈可冐居清要以妨
賢路夫持戟之士至微也一日而三失伍猶且當去
臣之當去無可疑者臣非不知衰暮之年幾何聖
明之時難而膂力既愆不容勉強欲望聖慈念臣
疲癃鍳臣丹赤特卑外祠放還故山聲聞於大清乎
夫聖筆一字之褒榮於華衮今奎文誘掖奬餙凡六
十九言歴數先朝文章宿老未嘗有此希闊之遇臣
感激聖主敬當刊之樂石以詔來裔
後村先生大全集卷之七十八
