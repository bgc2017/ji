後村先生大全集卷第一百二十六
雜啟
答楊伯紀論四六
伏承枉教過許儷文深惟空疎不稱是奬以至切磋
之論尤明愛助之心念昔宦游猥塵賓佐當插羽流
星之交至多㩀鞍横槊而立成盖率然供記室之求
非以此為名家之製亦有偶誦文而着價未識面而
露草以幕僚而施諸府公以門生而用之座主呼君
房以足下既雜學子陵之高斥桓公為老兵安敢效
孟嘉之醉故于酬答之際未免抑揚某辭然而博觀
陳編頗見前輩于頔徤將退之擬所作于商周嚴武
麤才子美方其賢于顔賈或以為窺濤海而悸慄或
以為繫雪山之重輕若乃廬陵之于文僖眉山之于
安道皆以游從之舊每形推許之間曷嘗謂文字之
瑕疵適足見風流之篤厚顧如執事方負軼材小欲
騁落霞孤鶩之詞大欲秉檢玉泥金之筆務為高簡
恐貽買菜之潮盡黜着葉似匪粲花之體誠願于俊
壮雄深之外加委蛇曲折之功出之無窮讀者不駭
大慙謂之大好每觀舊作而忸怩小人可以小知烏
覩斯文之鉅䴡方將廣吾子之意聊亦發老生所懷
裴然有云亮之而已
回湯仲能撫属
先奉贊書采参婉畫我公始至方招温石之流此士
昔来徑處鄒枚之右輙修短記往候先驅恭惟某官
性極高明行尤峻潔羣謝諸王之外誠家世之鮮儔
二蘇三孔以来復弟兄之競爽項禆大使出護陪京
方觀要路之登忽勇急流之退雖入山避謗幾不調
者十年然飲水著書亦足傳于千載茲盖調于琴瑟
果来赴于弓旌側聞公朝属意人物方將命議郎而
草新奏遣掌故而放遺書何况元侯已召還于闕北
豈容雅士尚留滯于周南某華髮漸多壮心都盡昔
棄貞如于苦李今留頗似于繫匏方喜論心竟成交
臂嵇康性懶煩見索于報書司馬才高惜不觀于授
簡
回京尹
某恭審妙選名卿恭行大尹權尊任寵固光弹壓之
威物貴幣輕尤頼變通之術除書初播輿望交歸某
深喜微蹤密依巨庇昔嘗捧刺繼辱貽戕問馬及牛
共仰神明之見騎驢衝節竊欣禮𢾗之寬
回游提刑入國門
之一言渠欲焚黃寕免謗嘲于三字空煩優思聊奉
啟顔
答賈都大謝贊(書啟)
皇華使遠有光肅將上指中書君老而秃偶代王言
不能措于一辭安敢當于儷語恭惟某官金莖承露
玉樹臨風誼所條陳出先漢諸老生之右志之賦詠
在中唐大家𢾗之間既入承明而至九卿且坐黃堂
而稱太守属台星之歸衮貪夜雨之對床當辨賢彙
進之時覺巧匠傍觀之久以鎔臺而臨遣由黼座之
選掄攬轡而行遂提封于九路予環而入將濟美于
一門某昔受魏王之知今為魯公之客輙持殘錦謬
演新綸元憲之有景文更相輝映子固之稱平甫匪
曰比周勉課蕪詞難追藻思
答江東曹趙待制謝(替書)
妙選宗英疊將使指事權之重今昔所稀恭惟慶㥦
某官水鏡清明風斤敏銳兼京畿澄清弹壓之任衆
謂當仁陪雍畤扈從論思之班士無異流忽勇急流
之退果與當宁之思以從臣節持灌輸以王人提綱
煑摘必能参酌漢儒鹽鐵之論斡旋唐人鞭笏之間
印綬若若纍纍夐無近比財貨汸汸暴暴叶濟中興
既殚忠力于國家盍即謨謀于廊廟某偶緣薄技獲
草贊書羡輶軒使之行方立于霄漢恨管城子之秃
莫鼓于風雷廼勤貽翰之臨且有濡毫之惠所為感
悚未易究宣
賀馬相公
伏鉞策勛予環趣勤微仲其左袵矣昔稱九合之難
歸公以衮衣兮今閱三年之久慶關宗祐喜動縉紳
恭惟驩㥦竊以某官許國精忠康時老手被髮纓冠
捄鄉隣之闘力掎角于上流綸巾羽扇蹙狂虜之鋒
汔掃清于多壘雖曰旂常之紀績猶煩樽爼之折衝
今則胡運寝微皇威未鬯東逆雛之徂伺西畔將之
鴟張近而飢民之火燒腸遠而甲士之冷徹骨孟子
云如當世之欲平治晉人謂非上哲必假英豪昔菜
公獲北門以朝廷之無事今司馬相中國何遼夏之
足憂某半生勤岩石之瞻一旦睹介圭之入洪鈞轉
一氣風託化甄黃麻似六經愧無筆力所爲忻躍未易
揄揚
回陳正鄉會助筵
共承真染寵餉盛儀雖蒲省尊嚴不可領湖山之集
然粉鄉繾綣猶爲主洛社之盟分餘瀝于美酒價十
千之時將厚意以青銅錢三伯之助某與同朝之勝
彦及新榜之譽髦望遺公若景星鳳凰均託歡顔之
庇宴嘉賓而吹笙鼓瑟誰無飽德之心姑援筆以禀
訓容摳衣而摧謝
答安溪黃宰相謝薦啟
鐔津一見辱傾盖之甚懽輦路重逢值斵窗之少暇
念鈍漢久稽于還贄幸外臣尚可以露章妄相品題
殆若抛引伏惟某官為有用學讀未見書才寡二而
少雙文千變而萬態菖蒲花蟠桃寔曠劫間生火浣
布切玉刀至珍無價同志請避三舍諸老放出一頭
曾謂儒英尚尋縣譜聞絃而笑筦爾猶有武城之遺
風聯袂而敬為于未害魯山之高致風憲之緊除由
此乾淳之舊典則然某身已明農意猶勤類服膺可
雋仰一鶚之材高極口吹嘘恨匹雛之力薄謹搜枯
槁少答謙撝
賀陳大諫
出綍龍墀提綱騎省識者相慶翕然同辭恭惟歡㥦
某官風憲迭居霜稜尤峻近所建白聞者作興論王
氏五侯權門氣阻奪堯佐四使貴畹膽寒皆它人噤
不敢言惟文王欣然能聽緊頭直上睿意可占誦慶
歴御筆之詩既增光于歐蔡踐乾道元台之拜行趾
美于葉陳某猥以餘生睹茲盛舉作退之諫臣論無
復激昂續子西内前行尚堪勉強
賀馬中書
南衙䟽寵西掖爲真公當五星聚奎之時尤其穎異
上于一佛出世之選久矣印刓仍居禁林且冠槖從斯
文之慶有識所同盖世運罕逢於休明詞氣尤宜于
盛壮于湖未及而立已掌贊書水心晚廹者希力辭
儤直屬當宁敷求于英妙顧在廷孰副于眷知文不
在兹乎既已提鼇而對掌年不可及也更煩立馬而
一揮極儒生之至榮亦公朝之盛舉發帝之令兼南
豐曲阜所長秉國之均踵盤洲平園之拜
答卓漳州謝順寕精舍記
僕賣文莫售直一錢而何堪君着價太高字三縑而
不吝厚幣侈多儀之餉長牋摛絶妙之辭拜賜何功
置慙靡所恭惟某官窮理盡性至命以孝事君則忠
素薄宦情守逸少墓前之誓及題庵扁本横渠座右
之銘梁詞自寫其雅懷壁記尚煩于拙手有昌黎之
序令猶壮李愿之言無安仁之才孰能發彦輔之思
搜枯腸而屬藁覺秃筆之無花虚白之室屡空玄黃
之篚甚設以至蟠屈九制一揮之體揄揚再衰三竭
之文某懷惠情深傷廉顙泚老山之下既買田築室
之羡君楽&KR0777;之中願秣馬膏車而從子
回陳尚書
僕慙陶宏景廹晚節之宜休公若龐德翁凛高風之
可敬雖嘉遯無入城之迹猶執謙尋同社之盟厚意
盎然華顛榮甚伏念某絫章毣毣八秩駸駸曩陪狨
槖之班報微涓露今卧牛衣之集景薄崦嵫共承帝
俞許致君事遂田舍翁初心之懇切由鄉先逹素論
之游揚當虎立殿上之時主張甚力及龍卧洛中之
日賞好未衰既懸安車尚陟奎閣某愧謝函之後至
辱慶牘之先施和台鼎之梅方聳聽文德昕朝之制
煨地㠠之芋顧毋忘僧廬夜話之言謹勒蕪詞少酬
藻思
賀陳尚書生日
伏審日迎長至陽復之初天佑中興賢生此際方燕
申而山立宜夀嘏之川增恭惟某官以忠藎結主知
其出處關世運晉鄙之俗薰陽亢宗而為善良畏壘
之人賢庚桑楚而欲尸祝當宁憶𢾗百篇之論諫上
穹卑九五福之康寕某属廹耄惽末由旅賀此懷溢
喜莫籠鴿以放生不腆菲儀姑存羊而愛禮
賀陳尚書生日
批龍鱗而抗䟽久著直聲&KR0807;麟角以呈祥光生闕里
輙陳菲薄虔祝耆龐恭惟某官直幹千尋精金百鍊
擢車諫長號四緊頭跳入如来僅一蹴地謂聽履而
升矣廼褰裳而去之領洛杜之耆英主香山之詩酒
武公美綠竹百齡必享於旄期子房從赤松千載猶
高於雅志某久矣得謝老而失明半芋煨殘未殘招
提之約瓣香拈起有如釋子所云
回林中書
儒有已試之效難揜時名臣寔不如之章僅存古意
公言之耳私謝云何恭惟某官典冊當行風騷餘事
九重側席飽聞世間謫仙之名一顧傾城醜却天下
婦人之面雖鴻筆焉能捨我然蛾眉或者嫉予小需
加璧之招忽抱遺弓之痛嗣皇初政代言尤重于斯
文先帝舊人訪落必先於此老某氣再而衰三而竭
身三宜去四宜休恩許辭榮法當薦代素仰慕祁文
夫之舉老未敢忘不能進&KR1355;伯玉之賢死將有愧因
酬謙貺聊發鄙懷
答劉提舉
王尊叱馭而至徧行九折之塗許行負手而歸幸在
一㕓之列褰惟戾至折屐跫然念昔端平嘗陪名勝
持孤論尾蜀珍之後不謀同辭及煩言罪濮議之人
盡歸一綱動子夏離羣之嘆誦淵明思友之詩僕已
挂冠公方衣繍強扶白髮出輅皇華使者騏駰或可
俻周原之訪故人鷄黍儻肯爲田舍之留
與丞相(&KR0819;夀詞劄附)
茲者伏遇光輔中興篤生上宰麟角繫繡綬現聖丘
闕里之祥烏飛銜紅巾啟阿母瑶池之燕夀綿箕翼
福比河沙某受恩莫報于萬分贊美常熏于一瓣闌
珊暁夢嘗操前殿之制麻下俚村歌難被後堂之弦管
婚書附
季子聘書
累世通家有孔李交游之舊一村二姓尋朱陳婚嫁
之盟謀之既臧卜云其吉令愛小娘子素閑圖史毓
秀于閨房某學生粗學箕裘飬蒙於學塾男女之
時今其及也父母之心人皆有之每煩柯斧之言遂
合琴瑟之好向平畢娶庶無俗務之相關德耀如賓
將見壼儀之可法
又請期
薄贄初通縟儀附逮深惟婦職以奉於蘋蘩著在禮
經不過于榛栗茲拜兼金之侈豈勝報玖之慚逾小
學之癡年既突而弁卜大歸之吉日言結其褵
去華姪聘方氏
猶子承家粗鄉評之無玷比鄰擇對以婦道之有聞
何况筮從匪由媒伐某姪長于世胄雖慙羯末之風
令愛出自豪宗盖亦姬姜之比信哉佳耦申以
盟言主饋久虚良切及時之願結䄜不遠適當獻歲
之初
又請期
問名納采已修不腆之儀拂筴端蓍茲卜始和之吉
属臨銓集敢請婚期生蘭玉於庭雖慙家學薦蘋蘩
于廟竊喜婦賢
答李氏聘書(為姪孫女)
卯金系冷有息女之惸然仙李根深况賢郎之籍甚
昔忝交遊于三世今通休戚于一家决于長上之片
言略去俗間之末節金屏繡稺雖慊貴豪竹笥練裳
各隨豐儉洞房停燭畫眉將拜于舅姑酒缸纏紅坦
腹誠堪于子婿
又請期
求皇甚切欲及婚姻之時命龜以占莫如姑洗之月
雖不腆之貲装未具然久要之道義素孚及茲請期
敢不如約願為箕箒固徵容德之可稱如鼓琴瑟庶
若友賓之相敬
答方氏婚書(蒙仲子)
子知父志蚤馳跨竈之名女嫁官人矧托連墻之好
諏龜云吉奠鴈如彛恭惟令嗣翰墨流傳信高才之
難掩某孫女荆綀淡泊然内則之粗閑于君家忝管
鮑之交宜子舍踐朱陳之約一言而决五两以將禮
重舘甥孰謂非於吾耦諺誇宅相端有望于此郎
又請期
累世通家懷哉事契一村两姓重以婚姻良深倚玉
之慙敬拜訂金之諾禮嚴奠贄詩貴及時曲水羽觴適
逢于修禊洞房花燭將遂于結褵
姪孫士寅將仕聘潘氏
弟兄折桂欽騎省之華宗父子然藜忝麟臺之遺緒
久爲嘉耦殆有宿緣某人令愛玉雪自將曾靡内言
之出某姪孫某箕裘初習適當中饋之虚矧桑梓之
連隂喜松蘿之相託前史美閨房之秀其選極難詩
人詠家室之宜于歸不遠
答余氏婚書
孔李世家未忘舊好朱陳婚嫁殆有宿緣蕭然羅雀
之居盛矣委禽之貺合孫摳趨力學何愧于伯魚某姪
孫女淡泊素風有如于阿鶩允為嘉耦奚假行媒拜
重諾之訂金需佳期而合卺仲瞻華閱宜生峙鵠之
兒預喜蓬門必有乘龍之壻
勝女回方氏定日書
两家生子感年相當十月為陽小春伊邇古重請期
之禮今差締好之辰然諾不移敬共以聽金屏繡縟
雖難匹于貴游竹笥練裳諒不嫌於儒素
沂孫請期書
君子抱孫老尤關念丈夫有室禮貴及時端篋而占
結褵伊邇匪媒不得敬聞柯伐之言之子于歸允叶
桃夭之詠
涣孫趙氏婚書
嫡孫承學粗窺屋壁之藏愛女鍾情見謂閨房之秀
片語辱訂金之諾敝宗深倚玉之慙長令愛擬封縣
主貴為族姬彤管之芳華博覧其次孫學生涣名曰
胄子青燈之習氣未忘齊眉欽德曜之賢坦腹愧王
郎之選諏龜云吉奠鴈如儀况梓里之連隂而花封
後村先生大全集卷之一百二十六終
