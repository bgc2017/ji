後村先生大全集卷之七十七
奏申狀
辭免兼侍講奏狀
奎畫倏頒危衷增悸伏念(臣)奮身冗鎻逢世休明兩
嘗執卷於邇英久已荷鋤於故里晚隨環召驟尾槖
班暮景廹而強殘骸舊聞荒而無新意素非大筆尚
恐包血指之羞復待細㫋安敢望清光之末倘不自
量其盈滿偃然冐處於高華恐速疾顛有孤親擢仰
祈睿鍳特寢治書别求博洽之儒俾就將來之學
辭免申省狀
免牘力陳俞音尚閟伏念某所兼三職已極天下清
選今又使之勸講雖工宗鉅儒所不敢當某有何才
學可以上答聖知下穆師言以量一明之微負載千
鈞之量重其顛踣也必賢某不敢洊凟宸嚴欲望公
朝特為敷奏收還誤渥改卑當仁
乞免兼中舍奏狀
臣寒遠微生誤蒙聖知使之攝貳夏卿且兼兩制近
又叨恩勸講以一身而叠五組福過灾生舊苦痰暈
忽又發作自覺心神迷亂文思遲滯緣上四房制誥
最為繁冗今積詞頭已多西掖非養疴偷安之地用
敢披瀝血悃乞憐君父欲望聖慈將臣所兼中書舍
人職事改卑材學富有精力強勉之人臣免曠&KR1986;之
誅公朝頼潤色之助(臣)本俟進講日分控告於旒扆
之前緣後省不時書黃豈容頃刻失職伏乞眷慈早
賜處分
辭免除兵侍奏狀(辛酉四月)
䟽渥過優循涯增懼伏念(臣)昨叨召擢濫綴論思叠
五組之光華蔑一毫之著見所掌者五符尺籍且不
善於簡稽况責以九制二麻又豈工於潤色加以福
分有限節力不任數職之中外制尤冗朝頒攽除目
暮出贊書自前輩皆言其難故先朝必試而授(臣)昔
猶矍鑠今已耗昏昨因史藁之浩繁不覺詞頭之積
壓旣慙臣敞能一揮而立成欲清君房恐榜觀之竊
哂遂使自箋於危悃乞改卑於英髦仰荷至仁俯從
微願方幸少輕於蚤負豈知重沐乎龍光始佐卿姑
令攝之忽承天奬驟使落權於歲月則無積累之勞
以文墨則無諷議之益倘不自知止足但慕進遷必
且上速司敗之誅下受公論之責欲望皇帝陛下
憐臣垂老察臣由衷特寢新綸俾仍舊貫寔出天地
生成之造
再辭免奏狀
䟽雖瀝惘詔未賜俞伏念(臣)斗筲小才桑榆暮景召
還未久取數過多近有採薪之憂力辭判花之筆荷
聖主之聰明洞照察愚臣之筋力已疲稍省文書得
親湯液赦臣曠職延臣殘年臣之所求不過如此今
乃因攝乏之故加為真之治無勞而驟遷求損而反
益奚異馬力窮而馳板不止鼠量溢而飲河未休臣
受之而何名人問則無以對遠稽孔聖戒得之訓深
味老氏知足之言與其速化以延後災孰若徐行而
保晚福臣竊見趙希文&KR1546;由貳遷長尤焴落權出於
命之後堅辭不拜(臣)雖不敢望古人如希&KR1546;與焴臣
昔嘗與之比肩以事陛下謹援二臣之例再凟君父
欲望聖慈將臣新渥特賜寢免且令以舊銜供職
三辭免申省狀
温詔未俞懦衷增惕竊以仕路莫榮於入從朝蒙先
尤重於落權或以行能之高或以歲月之久某於此
二者咸無一焉而又筋力巳疲心思亦竭外雖強勉
内切兢危服勞於筆硯之間了無新意率舞於軒
墀之下常恐疾顛荷明主眷知之深恨孤臣福分之
薄惟有早退或延殘年今若不揣衰癃但貪寵渥非
惟昧先民陳列之訓寔亦有嬰兒傷飽之憂某賤微
不敢洊凟冕旒欲望公朝特賜敷奏照某前奏姑寢
新除令以舊銜供職
辭免除仍兼中舍奏狀
臣令月二十六日伏准省劄備奉聖旨除臣兼中
書舍人者(臣)叠被選論益深危懼(臣)以二十四日出
闕送客忽為寒温濕所乘左股作痛筋脉攣縮不能
履地二十五日自當待經延不免謁告一日初謂偶
然便可平復既而所苦愈甚服衢僧藥未效擬求寬
假將理適學士院先擬吉日降制奉御筆點用二
十七日(臣)遂未敢有請兹捧除目感涕交零(臣)詞藝
最出流輩之下而擢用每居英俊之先夏初因患痰
暈不能友吾兩制哀鳴於朝乞觧其一聖恩從欲(臣)
既省一半思索始獲親近湯液以延餘齡忽叨誤
渥俾之再兼若昔者病今日愈(臣)當踴躍奉詔不幸
(臣)所感寒濕甚重呻吟痛楚生意索然若更旬日不
愈則(臣)遂為廢人豈能強支離之殘骸叢清要之美
職哉(臣)除已别狀乞給朝假將理外所有仍兼中舍
恩命不敢冐受欲望聖慈察(臣)血悃改卑英髦
貼黃
(臣)伏見軍器監吳堅著作佐郎兼右司馬廷鸞慱雅
工辭令剛介有節守士林推重若蒙
聖慈俾掌書命足為國華(臣)雖老病不敢蔽賢伏乞
睿照
再辭免奏狀
臣八月二十七日具奏乞免兼中書舍人職事至二
十九日准省劄奉聖旨不允者(臣)愚忱已竭聖聽
未愈自量有愧三字之除烏可備禮一辭而止又况
未出綸而先病再叠組而奚堪(臣)切見韓愈評王仲
舒云帝思其文復使掌誥公潜謂人此職宜少遂出
為江西觀察使按仲舒再掌書命方五十餘乃職少
不宜老臣才不及仲舒而年則過之既司内命又主
贊書不能為典冊之光華徒堅妨英俊之塗輙見以
足疾蒙恩賜告輙敢扶憊稽箋天欲望聖慈聽(臣)
免兼故卑當仁
乞引年奏狀
臣輙歴丹忱仰干洪造(臣)前自柱史去國灰心十年
化弦初更魁柄改枝屬猥以蒙憶記重忝徠朞年
於兹凡朝廷美官曰侍從曰詞臣曰經筵曰史館(臣)
徧歴之並游英俊皆有以自靖自献惟(臣)疎拙百無
能降觧徒以片文隻字誤簡聖知遇主如此譬之
犬馬猶戀軒墀非獨不當言去亦自不忍言去然(臣)
年已七十五早衰多病辛亥九月兩乞掛冠堂案可
考今去辛亥又十有一年病隨老至飲食减少筋力
全乏拜起尤難常語同列恐不測顛踣於大廷廣衆
之間起為近臣羞春夏以来心思猶可勉力自八月
一病之後精神儻恍忘前失後每作小心文字冥搜
不能成章自度向去光華能有幾何用敢哀鳴
於君父之前欲望聖慈察(臣)寔老實病許(臣)引年
納禄放還山林(臣)未填溝壑以前尚能與田夫野老
鼓腹擊壤歌詠聖德實戴天地父母曲成之造謹
錄奏聞伏候勅旨
貼黃
臣自端平初元至今四塵朝列丙申忝樞屬省郎丙
午少蓬西掖辛亥忝右螭内四制皆以罪去今幸未
罪戾望聖恩哀憐從臣所乞使朝野之人皆知者之
歸出於自請足以煎洗三黜之羞結褁一生之事(臣)
死且不朽伏取聖裁
二
臣昨具奏乞引年納禄伏奉詔書不允者臣告老
已遲箋天未允輙忘再凟之誅冀悟四聰之聽伏念
臣粤從先世罕至高年臣祖父夙叔祖朔事孝宗為
館職年皆不滿五十先臣彌正事寕考為權侍郎年
止四十有七臣才學不才及祖父萬一而官職年夀
皆過之物禁大盛神靈害盈凡人福分各有分限劑
臣忝竊至此尚不知足以何為足惟有君天可以析
哀欲望聖慈察臣由衷許臣歸老庶幾臣生有見魯
衛之士殁可以從先大夫於九原非惟粗全晚節亦
不為明主親擢之羞
辭免除權工書奏狀(壬戌三月)
臣今月初八日伏准尚書省劄子備奉御筆除(臣)
權工部尚書兼職依舊日下供職者伏以驟頒奎畫
交戰危衷伏念臣白首還首朝素飱職職未及兩載
已叨五遷明主好問好言兼屈群策諸臣自靖自献
獨無才長去秋巳以耒引年者再雖聖恩逾厚曾
禮貌之未衰然物議交譏謂耆老而不謝擬續掛冠
之請忽陞曳履之聯以献納則迂疎以辭令則蕪拙
有何才學冐此寵光事功薄而取數尤多分溢量而
貪得不已人將責備神亦害盈輙瀝卑忱仰干穹聽
伏望皇帝陛下曲垂聰鍳姑寢除書勿拘反汗之
小嫌俾遂骸之初志
再辭免奏狀
臣伏蒙聖慈以臣辭免新除權工部尚書兼依舊恩
命特奉詔不允者箋天未允蹐地靡容臣所以不敢
低徊貪寵冐昧拜命者其說有三年事向高筋骸非
昔行則蹇澁拜則喘汗每趁朝參侍講說常恐顛
於軒墀之下䧟大不恭上費君父保全一也繆兼兩
制以詞翰為職而晚年健忘遇演綸視草或用事不
省出處或作字誤寫偏旁常慮傅笑四方為國起羞
二也上世以来不高爵出高爵耆老(臣)為貳卿垂八
秩每竊憂懼今又使長冬官决非窮薄所能負載三
也臣受明主異知感清時難遇向使尚堪驅笑豈敢
陽為巽避情實如此欲望聖慈取臣去秋與今兹
兩奏更賜一覧收回新渥許臣告老或照近日鄧垧
例與臣外祠俾佚餘年而全晚節實出天地父母生
成之造
三辭免申省狀
某今十月十三伏准尚書省劄子以某再免新除權
工部尚書備奉聖旨不允者依已降詔不允者巽
辭者再莫動四聰蒙凟至三更呻一喙美官乃舉世
同羡者鯫生豈與人異趣哉寔以危衷具如前䟽侍
經丹地嘗力乞於殘骸奏記黃扉每欲尋於初服懇
祈未遂奬擢有加外竊殊榮中包厚愧自憐進退之
維谷不敢顰繁而箋天欲望公朝特賜敷奏察還山
之微志停起部之峻除俾全晩節而歸寔戴化鈞之
造
辭免陞兼侍讀奏狀
臣今月二十四日伏准尚書省劄子備奉御筆除
臣兼侍讀者伏以䟽渥便蕃拊窮戰惕臣自丙午辛
亥以至於今三侍經帷恭惟
皇帝陛下臨御久閱理熟五帝三王之行事優為之
矣六經諸子之格言深造之矣其於道德性命之藴
粤義利理欲之界限講之精且詳矣宜得楊時尹焞
胡安國朱震之流以輔緝熙以備顧問臣於經學尤
為淺膚加以暮年耗昏舊讀遺忘臨當進講率是依
傍注䟽祖述陳言了無新義譬如寸筵之叩洪鍾
爝火之望太陳每瞻威顔面汗心愧今乃宜去而遷
由講而讀上不量能而予之下不量巳而受之臣罪
大矣况陛下邇者方以此職命前相舊弼命風憲之
長今亦使臣君之如輿論何欲望
聖慈特寢新綸俾仍舊貫庶安愚分
再辭免申省狀
某近具奏辭免陞兼侍讀伏奉詔書不允者某抗章
雖切拜詔弗俞某切惟執經乃承學之至榮勸讀尤
邇英之高選粤若我朝故事率用老儒宿師如某者
僅涉獵於古書未研究於理學久塵講說奚補就將
重席之寵驟加垂車之志莫遂戒之在得既害廉隅
行不顧言寕逃清議蒙凟懼干於旅旒扆選巽亟仰
叩於公朝欲望賜以敷陳許其辭避庶安愚分免至
疾顛
乞以楚王伯旿遺事宣付史館奏狀
(臣)昨准中書門下省送下詞頭一道望弟太師武康
軍節度使判大宗正事嗣榮王與芮故曾祖太師
齊國公追封楚王伯旿可時賜謚孝節及恭覩宣諭
丞相聖旨昔聞慈憲之言楚王隨二聖北狩虜令役
昨因守者假寐舉磨以斃之遂航海逃歸於越此其
節也又自越之汴取父母之柩復歸之越此其孝也
有此異績所當褒表可諭詞臣又再宣諭丞相聖
旨楚王斃守者後隱其姓名能駕舟楫虜令掌管被
擄人船囙語衆曰我等俱欲逃生及岸各令避遁活
者萬衆可因告詞添入此意(臣)以非才猥攝書命所
草訓辭常患無所據依今聖訓諄詳如此諥當摭寔
著之贊書惟是楚王忠孝大節冠紀古今照映穹壤
非一詞所能周盡(臣)秉筆起草供進外欲望聖慈
宣付史館以楚王前件事迹就國史立傳昭示千萬
世永為臣子軌則謹具奏聞伏乞眷照
壬戍乞引年奏狀
臣海嶠孤生遭逢明主由任子雨特賜儒科起俗
吏而徧塵清貫持片文隻字而誤叨睿奬晚蒙淵衷
記憶擢之於十年間廢之餘寘之兩禁論思之列所
歴之官皆老師宿儒不敢當者在臣可不世之遇矣
犬馬猶戀軒廐况臣久侍清燕何忍言去實光隂垂
暮筋力已愆比於六月二十九日發策玉堂執筆起
草自嘆衰&KR0629;常與同院(臣)洪勲言欲告君父求去既
而適值陛下追悼貴主未敢有請(臣)孱軀每遇寒
暑燥濕之變必發病於春夏尚可友吾偶在秋未常
是委頓歲歲如此今巳秋高深恐發作無時顛踣一
旦於玉階之下細㫋之上噬臍莫及欲望聖慈察
臣入仕五十四年今已逾七望八以求退非有
規避特示聖恩許臣引年納禄使及新凉未寒之
際扶曳還里(臣)生當繋壤沒當結草以報天地父母
之造
小貼
臣惟朝臣求去者率是請郡或詞臣所乞只是掛冠
别無希覬竊見故翰林學士李韶與臣有瓜葛素友
善其去也蒙陛下賜扇韶嘗出示以誇臣不獨臣
羡之士大夫見者莫不歆羡臣視韶無能爲學役然
久塵從班今兹之去年事又高於韶妄意援韶故事
乞賜臣御書扇一柄使臣懷之以歸以白家廟以
誇魯衛之士比之得郡與祠其榮萬倍冐干天威臣
下情無任席藁俟命之至伏乞睿照
辭免除寶章閣學士知建寕府奏狀(壬戍八月)
臣昨乞引年納禄准省劄備奉御筆忽覧来奏求
退甚勇詞垣經幄正資文儒輸情甚真難奪雅志特
寶章閣學士知建寕府替全槐卿缺涣號初揚震
驚靡措載念(臣)之告老異乎人之具丈去歲以來累
䟽可覆陞陛下處法宫之内洞知群下之情以大
君之尊而不奪匹夫之志察臣蒲柳之質巳悴憐臣
牛馬之力已疲賜(臣)骸骨以歸田里臣且驚且喜感
極涕零即以歡躍舞蹈觧去五印趣裝治行惟是恭
讀宸翰嘉奬微臣聽其引去之外有特除寶章學士
知建寕府旨揮臣内自循省跼蹐不安盖累朝奎閣
有直學士潜藩牧守必重望必能臣臣以攝冬卿而
除直學士超獵太甚一不安也求休致而忝左符也
昏眊而挂仕籍二不安也臣雖以退為喜又以榮為
懼欲望聖慈今臣依律謝事收回寶章閣學士知
建寕府恩命使臣得返初服歸為擊壤之民寔出
君父始終生成之造
再辭免奏狀
臣近具奏辭免御筆特除臣寶章閣學士知建寕
府伏奉詔書不允者優詔春温危衷冰戰伏念臣
雖在辛亥已嘗兩乞休致庚申造朝以来轉覺龍鍾
又嘗屢温前請兹蒙聖主察臣真寔許辭禁嚴而
去垂垂八秩遂獲生還田里君父之恩臣過天地之
報君父之無毫髮得宸翰詔旨藉手南歸足矣至於
峻職名都寔非臣之所敢安前奏固嘗自箋不敢求
郡及祠今若兼取熊魚懵於辭受則是言不顧行行
不顧言名曰求退寔則邀榮必為清議譏貶必費
聖恩保全欲乞睿斷將臣所忝新命亟思寢停使臣
受之而安人亦無得而議臣苟未溘先尚能作為詠
歌詩以歌詠太平以贊祝聖夀
三辭免申省狀
某伏凖尚書省劄子以某再辭免御筆特除寶章
閣學士知建寕府備奉聖旨依已降詔不允者伏
念某早日迍邅暮年遭際論思遂跨三載補報寂無
一毫兹廹耄及之期請致君事而去荷聖世不違於
物性使老生獲返於山林宸翰賜褒除書超等乾坤
施大淵谷懼深惟是奎閣隆名潜藩重鎮以優德望
以處賢勞乃俾之力求休致之人恐或者必有僥踰
之議兩疏未蒙於俞允三思徒切於凌兢欲望朝廷
特賜敷奏寢免職名於郡寄俾之掛冠而歸寔出隆
天厚地之賜
甲子乞納禄奏狀
臣某昨塵蒙從班誤柬宸眷及迫耄期而求退過蒙
明主之閔勞峻職左符同時並命以至摛奎丈於
寶箑匪頒御府之金壘歷考前修罕逢異數昔惟張
詠近則李韶臣懷此而歸死且不朽无斵憲攬衣
之窘有飯藪蔬飲水之安雖作閑人尚貪聖世而臣
分已極筋骸轉衰自入新一跌以来加負痛十旬之
久呻吟不絶臥起湏扶遇家廟之奉嘗與先茔之展
省孫曾四世俱下拜以敬其老病餘生獨立觀而跛
倚龍鍾之狀遠近知靖思灾厄併集僝軀良由姓名
猶挂於仕版惟有納禄庶幾延齡用仰凟於冕旒非
取求於帷盖所願者還笏垂車之舉寔在聲鍾給賻
之前倘籲天而賜俞則沒地而無憾臣區區血懇乞
降聖旨許臣守本官軀職致仕豈特保全其晩暮
誓將啣結於幽明
貼黃
臣辛亥忝柱史辛酉壬戍忝從班凡五乞休致堂案
可攷今犬馬之齒七十有八此係拜第六䟽若不得
請遂為終身之恨欲望聖恩速賜矜允(臣)藉席槀
侯命之至
辭免特除龍圖閣學士仍舊致仕奏狀(戊辰六月)
右臣某六月初一日伏准尚書省劄備奏御筆劉
某謝事先朝年德愈高特除龍圖閣學士仍舊致仕
者伏以河圖六十五字昭昭乾坤符珍采興三百餘
年巍巍祖功宗德瞻兩朝之寶庋冠諸閣於崇霄必
歴近臣始加峻職如某者蚤參諸老酷信古書了無
小善一藝以應時需徒以片言隻字而竊士譽重以
先師德秀寕考藎臣及事穆陵每稱晚學起逐客簡知
於二聖由詞臣按武於六卿御詩送賀老之行畫史
圖巨源之去鼎湖龍遠徙抱遺弓之悲暘谷鳥升獨
隔戴盆之望不圖英辟猶記陳人灑東壁之奎文超
西清之禁直喧傳新渥度越常彛臣叨榮巳廹於暮
年捧詔不知其嗚咽譬猶施履屐於刖者之足加冠
巾與浮屠之顛與其見誚於友朋自隳晚節就若祈
哀於君父特寢誤恩
申省狀
右某六月初一日恭准省劄備奉御筆劉某謝事
先朝年德愈高特除龍圖閣學士仍舊致仕者伏念
禁歴事三朝累遷八座一從去國久已休官欣逢新
天子之御圖某作老農夫而沒世敢謂廟謨密勿宸
翰昭回新綸鼓動於風雷枯枿沾濡於雨露睠河圖
之峻職處雍從之宿儒顧臣何能惟帝時舉謂其久
無献替幾於響絶而聲銷意其尚有典刑或者年高
而德邵雖孤遠貪承聖奬恐空疎未穆於師言欲
望朝廷特賜敷奏保全晚節寢免誤恩白髮華顔尚
未了燈前之債赤文篆字詎敢窺奎璧之藏
再奏
臣某近具奏辭免特除龍圖閣學士仍舊致仕者恩
命伏奉詔書不允者伏以一辭而退下之義再命而
傴上之恩蹐地&KR0377;忱箋天蒙凟伏念臣某奮由任子
被遇先王賞李白之才名賜劉蕡之科第一時遭際
千載疎闊及夫氣竭而衰年運而往既可武門之流
疏始覺身輕扶靈夀杖於朝不幾厚顔有唐殿薰絃
之奏無漢宫團扇之悲鼎湖上昇嘆終天之髯絶咸
池下照無一日之駿敢謂朝廷清明之初猶記澗
阿槃寬之老玉音煥發奎畫昭回嘉臣以保晩節之
難待臣以尊高年之禮臣雖貪華峻恐連滿盈敢薦
敢陳知足之言冀亟寢惟行之令
薦林中書自代奏(特除焕學致仕日)
伏覩某官尋微之學遠有師承崇雅之文前無古作
先後迭掌二制體裁自成一家早被簡知中遭讒惎
其來也非有他援其去也乃作微文當五星之聚奎
獨一賢之遺野歲云暮矣士者惜之(臣)以南畝之老
農忝西清之學士惟隆古有九官相遜之事矧今甲
存三日舉代之文自視才學之不如欲望朝廷之改
授
薦陳禮部自代奏狀(龍學致仕日)
耄耋光隂已嘆桑榆之廹祖宗謨訓莫言奎畢之藏
敢薦賢才乞回虛授(臣)伏見某官自游場屋已擅
文章臣曩忝乘軺屢嘗推轂今惟此士可獨夫絲綸
每見其文欲自焚於筆硯閱人多以報國蔑然慕昔
賢不進以不休豈累疏自鳴而自止奮身不顧孤
忠竊比於歐陽携手共登内省不如於种放
後村先生大全集卷之七十七
