後村先生大全集卷之三十二
詩
漁村林太淵相訪
不但親傳亦鮑參妙年青乃過於藍一斑昔已窺而
見三顧吾何德以堪之子鳳兮真有種汝曹犢耳可
無慙自嫌老病難留客只伴樗翁數刻談
竹溪痔後齒痛小詩問訊
天壽斯文嘿護持區區二䜿莫兒嬉炊糜足以留佳
客啖麪賢於聘上醫渴見紫芝常入夢共游黃蘖屡
愆期溪邊雨過春泥滑借問門前裹飯誰
臨江使君陳華叟哀詩二首
衆聞鳴鏑驚麏散獨奮空拳躍馬迎嚼齒罵聲殊未
絶歸元血面尚如生睢陽合祀無南八河北諸城有
杲卿可惜援師來已晚當時巷戰不州兵
二
去歲相過寂寞濱心如符劵迹参辰骨香萬死何曾
腐膝屈千生不復伸哀仲行詩誰續古𥙷中丞傳豈
無人短歌雖愧招魂作或可留傳逹史臣
挽方揭陽内子一首
鷰營巢切鳴鳩愛子均荆練孟光飾玉雪敬姜身
女史無其匹宗姬有若人里中多作誄何况忝朱陳
挽貢士方清卿
矯俗非崖異誅姦似刻深世無爱才意天有不平心
陋巷貧猶樂孤墳死尚吟絶憐蔚宗史未及共研尋
六言二首贈月蓬道人
我與蒙倛相類君似季城而非老子曾傳口訣道人
勿洩天機
二
希夷所見良是麻衣之說未然幾人能急流退這漢
即平地仙
題畫二首
奮雄何勇猛取履若兒童眇是沙中帝不如圯上翁
二
絶頂風吹酒中流浪駭舟參軍顛落帽處士悔科頭
有感
蹕移退保一隅偏幅裂纔餘半體全恰見測圭營洛
邑忍看披髮祭伊川胡行如鬼無逃地帝剖為得
罪天直待徤兒歸洗甲𥙷還幾覺北窗眠
得池陽書
出門一步即天涯何况迢迢隔九華汝性惠於靈照
翁年高似木蘭爺帛書寄遠無憑
差嫁與官人成底事荆釵只合偶田家
挽羅慶元(澄源)
昔與先君子同時宰建溪晚看康楽鳳亦割武城雞
幼嗣萊妻立新阡楽令(卿君作銘)傷心埋玉早遠
難携
送徐平父往水南
東漢高士後晚唐先輩家聚十年讀中鵠一毫
有人還贄今無佛雨花水南士淵藪弹鋏不湏嗟
挽朱丞一首(履常)
伯厚漢人推雅操慶餘唐世擅詩盟辤家東走先
奉對南廊晚策名昨日庭移二松種幾時墳有一
芝生遥知靈鷲山邊路烟慘雲愁薤露聲
送顔清漳六言三首
人尤嚴師友不在文章既是來從顔巷如何
去傍劉墙
二
清漳古佛國尚書令魯郡公始信十年夜讀不如
月春風
三
昔有華陽真逸今惟員嶠老仙懸&KR1249;小余歲拈
先我兩年(余近有此情)
送魏錄事
君去民吾州錄事廉平心决蠻觸恕筆讞髠鉗
守法仁人勇持身處女嚴城中旗榜盛不欠惡詩拈
題竹溪近藁二首
上翁新授字字費精研韓嬰豈敢為
郭象安能嘔嘔心多警語或疑枕膝有
傳溪僻何日真乘入剡船
二
久譲牆低怯淺攻白敏居常嘲杜
甫愈謙自說效盧仝三千首探驪頷寶九萬里搏鵬
背風欲往從之翅短碧天無際海連空
平舟場為郡人劉某言某有
客曰玉一再斑荆語而别余
贈以二詩有盧繩孫貢士過門
余倒屣平舟者乃其翁也
葬霍小詩還贄
州牧有佳客愛吟老义句猶記照隣文
吾無恤孤力懷舊意空勤
次竹溪韵
拂塵猶認壁間題于何林叟自拾
却遣白也新詩追鮑庾遷之自叙本
重黎不知在牛欄更向西
采荔二絶
日三百顆沃饞涎肘後丹方勿浪傳晚與放翁争曠
逹荔枝顛向海棠顛
二
思蓴羹豉辤京洛為海棠花客劍川帝憫後村翁老
病即家除拜荔枝仙
和族兄計院二首
雖存闕北王君公巳隠牆東
下首陽誰拙工兄徤享年過夀
蓬客嘲賓戲都休管雙耳新来漸
二
疇昔曾賡殿閣凉君恩重管舊
誚賀八帷宜道士装社裏戴花
差彊摩抄璧記懷今昔
次韵竹溪
剥啄誰歟没膝泥斜封
猶勝來僅糁
黎(生扵淳丁未)暮不記蓬莱路
竹溪除司封郎中走筆賀
猶記摛毫侍玉除溪傍
久白首馮唐顧問初
無書不應更作含色香
送仲晦徐監丞
曩歲屢嗟蕭𥙷郡此行稍喜居中
清議從來在澤宫未必諸生無郭泰
遥知共起淹中蕝不必畦間拾翁
被旨趣行和計院兄韻
耄耋即今同隊少宗盟扵我數年加陳根尚
新咏真堪續棣華狂老監猶嗜酒
生花何時手板抽還了杖履追隨莫去家
二
李邕眉宇誤人看敢翰此去
向來上雍從和鑾如前夢烏不相尋待
歲寒臨𨳩酒禁人間不似醉鄉寬
行期一首
同登市駿臺柳邊花底早朝廻仕如枘鑿難投
台身幾麾招老去來近恩曠傍吾豈敢居枚叟右
應猜暮年怕與家山别門外弓旌莫苦催
挽柳齋陳公四首
夾輔曾調鼎分憂屢建牙虜猶聞范老盗亦說宗爺
公晚參黃蘖人癡望白麻臨岐郤葷茹應怕念頭差
二
已老烏衣巷何心虎節門子寕無可毁公尚有流言
客散翹材館樵窺獨楽園空留殿後者頭白賦招魂
三
昔有羆當道今無雀可羅愁遺公已矣殄瘁國如何
末句拈花笑前知曳杖歌晚交帷趙子曾作誄丈麽
四
受學龍圖老于今五十春常為驚坐客不比掃門人
薦我煩金口酬公盍&KR0238;身自憐雙鬢秃扶憊演恩新
(公建鄉閫再挂冠及贈少師三制皆余所草)
酬淨慈綱上人三首
參寥燈一點不審是誰傳晚識綱書記元来在汝邊
二
和靖肘後訣不曾埋土中煩師試尋看尋得報衰翁
三
社友携詩訪憐予滿面塵么么今出局不是社中人
挽閩漕章吏部二首
邂逅曾傾盖殷勤許製鈴榮枯一炊黍聚散兩浮萍
方喜占郎宿俄驚隕使星遥知華表路新種短松青
二
昔我如冰冷惟公獨歲寒杯難洗馬鬛篋尚寶龍團
吟筆兄誰和琴予忍弹蟇陵百餘里欲往愧衰殘
洛浦善先長老贈詩自方無本惠勤
安知先長老不是昔勤公爾有五七字今無六一翁
二
入佛名無本歸儒字浪仙韓公雖稍黠不曉句參禪
答番易使君胡直院二首
老欠人書債帷公幸恕之不逢斵窗處即值攬衣時
(東坡有詞頭夜下攬衣忙之句)膽薄書行詔才怪倚閤詩自憐雙鬢
秃猶忝為軍隨
二
久别番君國山川遠間之惟應殘夢裏壹似舊游時
方草淮南詔難酬渭北詩都忘今契闊但記昔追随
壬戍首春十九日鎖宿玉堂四絶
無情蓮炬剪將殘有樣葫蘆畫不難盡笑翰林麻草
拙誰知老子布衾寒
二
十年前已卜蒐裘老戀君軒不自由衰颯秃翁垂八
十四更燭下作繩頭
三
師罪我當犂舌賀母嗔兒欲吐心老去未償文字
債始知前世業緣深
四
捣腎搜腸極苦辛先賢曾嘆費精神瓣香重發來生
願世世無為識字人
二月二十日再鎖宿四絶
角門閉了曉方𨳩坐撚霜髭盡雪灰縱有浩然堪共
直法嚴不敢唤渠來
二
憶昔初寒已拂衣當時曾悔出山非而今老去
了𨳩盡荼梅尚未歸(辛亥九月鎖宿小詩中有荼梅一絶月餘去國)
三
才薄何堪草雨麻封題進了鼓三撾平明掣鎖無公
事閑看金魚嚥落花
四
上水舡湏寸寸挨摩挱空腹愧非才熱瞞舍下癡兒
女道是先生視草來
送鄧侍郎
追陪豹尾恰踰年劉臾安能望鄧先聖主憂賢
對諸公祖道羡登先降庚寅歲雖相似甲辰
自風雨滿天春水闊不知若箇是君船(余丁)
三月二日被命祈晴上天竺舟中得六絶句
手寫八詩寄耳聾三日驚何湏論句法年自譲吾兄
二
浪說無文字楞伽面壁看元來有懷挾一世被麤瞞
三
無盡談空學縱横膽似天如何兜率說不肯許他禅
(以上呈晦巖照老人)
四
寥昔十年字新今百八篇男兒自傳世何必託坡傳
五
僧句多枯槁舟公錦繡堆如何涉吾地咄咄逼人來
六
本小家數韓歐秀才二公需作料勾入集中來
(以上答新首座舟上人)
恭和御製進讀唐鑑徹章詩(并序)
(臣)恭惟皇帝陛下天縱將聖日臨邇英以唐鑑書
命儒紳讀之清燕慕正觀開元之全盛思致隆
平覧元和會昌之中興欲追前烈然其身修家齊
慚於古訓其治少亂多可戒於後人忠哉臣
祖禹之格言参以我本朝之成憲史明乎得失不
逃王取舍之間學典於始終無待䛕儒誦說之
助(臣)徒持淺陋適際休嘉宸奎分雲漢之章帝
天之宴遭逄希闊錫賚便蕃譬鼠飲河已過滿
腹之量如蟈鳴夏自聲深感躍之情謹昧死仰和
聖製一首陳謝以聞(臣)無任瞻天望聖激切屏營
之至
考詳事炳蓍龜精論微言訓戒垂度贊元和中興
業證開正觀太平基覧披賢似銅為鑑顧問謙然木
就規孤遠䛕儒叨執卷白頭兩和緝熙詩(臣丙午忝說書嘗恭)
(和御製禮徹章詩)
進讀唐鑑徹章謝恩唐律一首二十韻
勛華嗟已遠最近莫如唐祖禹忠於宋云周監有商
雖然張萬目終未立三綱正觀初勤恤𨳩元未怠荒
錄忘曲江獻鏡惜鄭公亡節鎮私齋鉞兵權假貴璫
甫聞平夏蜀尋又失河湟歷歷前朝事惓惓治世防
幾年藏秘府一日進華光主聖勤稽古臣愚值徹章
重瞳悉該貫呐舌愧精詳前接䕫龍武後陪鵷鷺行
舜歌奎宿燦鎬宴天凉鳳分新焙魚鬚出尚方
玉驄五花白寶帶萬釘黃内醖霑宣勸朝衣惹御香
染孺乏才藻𢋫載仰明良拔櫂由民伍推遷侍帝旁
榮猶戀旃厦憊不任簪裳尚念申公老非如賀監狂
恭和御製聞喜宴詩(并序)
(臣)叨蒙聖慈賜(臣)聞喜宴御書聖製詩一軸者
仰惟皇帝陛下策多士於漢廷宴嘉賓於鎬邑儒
待霑宫花綾餤之榮帝庸作歌儷仙籍恩袍之
句下燭稀闊罕逢(臣)位雖忝於論恩材有慙於
賡載輙忘固陋恭和御詩一首昧死儧塵乙覧
(臣)無任瞻天望聖激切屏營之至
冠聖世君師自鑄顔海運而南六月
衆星環宴開鎬邑升平際樂奏鈞天縹
緲間(臣)蒙特起羡他先輩奪標還
長老住寕國光孝寺併題雪磯二絶(净慈僧)
去春蒙尹召曾一泛湖光和靖應相笑君房有許忙
二
占斷一房居磯邊足釣徒如何貪出世亦典了西湖
三
昔把釣竿垂今拈拂子揮磯邊漚鳥問師出幾時歸
皇女周漢國端孝公主挽詩二首
孝謹親顔悦端嚴婦德修鵲橋猶紀節鸞扇忽驚秋
魯筆王姬卒湘絃帝子愁願言寬聖抱已返蘂宫游
二
甥館恩通内妃塋詔卜鄰來應自仙佛去尚戀君親
望送龍綃濕封崇鶴表新不能秉彤管羞愧作詞臣
寄肅翁紫薇
年臨鏡學施朱不信人間有彼姝瞥見内家眉樣
别回看鏡裏是村姑
過建陽
城郭依稀人物改橋邊感舊一銷魂小童子已成黧
黑久寓公惟見子孫耄矣千絲羞覧鏡去之三記尚
攀轅當時手種花無數問訊而今幾樹存
無題一首
毫揮萬字思如泉曾映金蓮讀奏篇藜杖方燃芸閣
上葉舟忽傍鈞臺邊詩成渭北空相憶謀寝淮南恐
未然君去吾當從此逝未知握手定何年
挽林侍郎二首
端平初偶忝朝班親見仙枝折廣寒揭曉名高推虎
榜凌雲賦奏動龍顔烹桑猶記攻京尹諫草何妨上
史官膜外浮榮姑勿論長留公是在人間
二
龍墀元會日千官拜舞奉尭樽問周大老今安
在指鲁靈光尚獨存次對職清褒橐從中書君秃愧
自憐洛社歸差晚舊話無人可共論
和吳警齋侍郎二首
抽得不貲身慚愧君厚恩老臣扇障絶勝一青
扶安用兩朱輪門無造請冠裳懶有昭回翰
墨珍道是全人吾豈敢温公纔做九分人
二
帝憫龍鍾許放還夢魂尚記侍威顔難陪貢禹王陽
後猶在申公轅固間昔領羣仙上蓬島今為居士老
香山痴年八十官三品不欠浮名只欠閑
挽六二弟二首
三良盡龍鍾一老存瓜稀悲摘蔓豆泣惜同根
空遺恨連床不踐言奈何令杖者要絰向寒原
二
向來造詣極深醇土苴浮名貴重身無愧里中稱正
士有辭地下白先人大招誰識三號禮小歛惟消一
幅巾老别親朋猶作惡可堪白首哭天倫
送陳郎玉汝赴淮南計幕
臺使方求助征鞍倍道馳君懷翁定省吾念女傷悲
玉塞烽全少金閨籍未遲暮年怕離别計日數歸期
挽顔尚書二首
憶昨端平際煩公尹帝京觧絃三輔理免胄一軍驚
舉國言尊勇無人議敞輕如何開濟手寂寞向佳城
二
昔有顔光禄依稀即此翁祖傳孫愈盛官與姓皆忠
遺訓言猶在楞伽讀未終遥知空巷送笳鼓咽城東
次韻徐守宴新進士
銀袍鵠立帝當陽曾看天街馬綴行一鼓諸君俱作
氣七襄吾老不成章先賢肯靠三場飽男子湏留百
世芳學取侯家棋埜樣奏篇日月可爭光
挽李直人(陳澈之母)
上將馳齊幣元台助麥舟鄉評榮此母治命買新邱
夫婿於陵子郎君定遠侯嗟予衰甚矣不及醉原頭
寄題上饒方氏野堂
尊君曾索野堂吟忽忽歸舟忘至今舊有田廬無偃
仰新移花木已幽深遠書来責訂金諾拙咏聊酬挂
劍心行盡四方垂八十始知朝市愧山林
子真子常餉雙鴛將以五言效顰三首以謝
重重金殿裏鎖向帝王家縱得游靈沼何如睡暖沙
二
栖非梧不憩渴以醴為漿回首笑鴟輩方争腐鼠忙
(周宗子)
三
顧影矜毛羽晴川偶泳游不知誰打鴨驚去不回頭
贈四明余天與
七聚帷莆最僻窮四明狂客此飄蓬聖門性命言
罕俚俗支干說未通子術縱高季主吾年已老
公貧家無處撰車馬草草搜詩亦欠工
送鄭甥主籠溪學
去年殿上侍天顔親見龍墀拜敕還瓜地我歸芸
圃杏林君去主荒壇春光已過三分二寒食都無數
日間天氣未佳宜且住老來不喜聽陽關(顔鲁公云)
(天氣未佳汝定成行否寒食只數日間得且住為佳耳)
書近事二首
壊局今猶勞聖慮窮塗自歎失人心貴曾顓面居金
鼎謪尚扵飛戀繡衾罪大柳下恩寬許卧古
藤隂殯時帷有青繩集此外應無吊客臨
二
石衛尉家先没入黔婁生處亦誅求客嘲未悟漫天
戲鬼瞰皆知偃月謀不許他人分越國預拚異日去
崖州傍觀莫枉為酸鼻鹿死無魂豈有愁
送勲姪之官嵢峡五言五首
津吏難繩束灘舡易覆翻能除一方害不忝二劉孫
二
李下與瓜田嫌疑謹未然先賢監竹木不食笋多年
三
襆被囊書去譏征市與關姑全藺卿璧勿買鄭商環
四
机難下鷗鳥察至見淵魚何日抽回去商人願出塗
五
太守今元結論交四十年汝行勿前郤如在父兄邊
寄題小孤山二首
鼻祖耳孫同嗜好買山世世種梅花直從和靖先生
戶割上寒齋處士家
二
梅花種子無窮盡和靖何曾占斷休若向鼻端參得
透孤山不必在杭州
奉題付珠二首
象岡得來還失了寒齋拾去悶藏之臨行此物猶
忍不付他人付二兒
二
初祖西來但指心大光明藏在胸襟世間盲漢渾忘
却誤向驪龍頷不尋
後村先生大全集卷之三十二
