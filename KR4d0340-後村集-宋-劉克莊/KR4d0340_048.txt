後村先生大全集卷之四十八
詩
畫贊
雖則丹青妙具如齒髮衰遠孫元未識認作故鍾馗
時事
問訊班春守牢辭餽歲人翁年十分老時事一番新
二吕
韓吕真喬木蟠根與國同伯泰太史氏子約大愚公
立春十四韻
嘉平至孟輙麗譙春再頒齊民撥不開雜還來如山
農家卜休咎多以觳觫觀頗聞舉體赤其咎爲燥乾
又云尾角白亦慮冬祁寒吾憊不能耕對之發長觀
平生願豊心雖老猶如丹方興西畴務稍覺南船慳
展轉夜少眠嘔㘆晨廢餐敢望餘粮栖漸恐拾穗難
陛下仁如天役簡税賦寬臨遣皆循良黜削先饕
殘一麗丹書内孰若青史間僕方儕民伍誰爲語縣官
老少
上樹千回時已過遶枝山匝老安歸向来誤立紅雲
畔逃入青山計未非
倚伏
且可飲杯中物誰能管身外愁穢韈奄終元載短衾
可歛黔婁(唐誅元載以穢韈塞其口而終)
萤蟻
萤微化因草蟻聚國於槐繆析封侯爵僣為思子臺
九泉謀蟄處十月有霜來穹壌大如許爾曹小矣哉
范睢魏齊
士固不可辱人殊未易知元来座上客不及簀中尸
瓜李
蠅及瓜勿啖螬食李何妨苦淡誰知味甘鮮或腐腸
盤龍欒大
豪傑争䏑神仙食馬肝豈知有薇蕨布滿首陽山
達生
無二客穿塚殉有一奴荷鍤從勿煩作者䛕墓莫管
鄰人相舂
儒䆁
鵝湖始若小異虎溪豈必皆同平亭晦庵弓静狸合
淵眀遠公
閑情
宴坐僅留半䆫月歸裝只載一般愁可怜潘令無標
致却為閑情白了頭
諸侯客
犬吠雞鳴者皆為席上珍如何彈鋏客亦有竊弓人
三和粧字韻陳魁載酒
榮途素定不須忙羞作春妍爱古粧衆促奪袍詩進
御君寕微服夜歸鄉怪来尊老升歌席移就菩提飬
病坊聞說重題新鶴表分留印與諸郎
孚應詞十二韻
吾翁宰未下有蛟穴而居一旦忽死去灵物不待驅
秦時灌口君髣佛其人歟但當詠雩風不必焚尫巫
三農相劳若萬頃皆上膄其功及百世否則吾其魚
沈沈(出陳步傳)孚應詞綸奐粲碧朱何當春服成童冠相
携扶牢醴薦閟宮風采康衢它日送迎神詩亦不
可無吾筆雖卑弱實錄非敢巫裴然勒碑隂竊比韓
與蘇
歲除前一日
暮年心膽怯臨履極兢兢已被梅花惱時為爆竹驚
演雅二十韻
學道無所得惟於鄙事能九袠後篇什來世有公評
豈未登社壇直欲破劉城六言與七字如九轉煉城宇
宙中間物瑣屑不記名孰能通倫類挑抉其微情城
以燈為光䖟衆成雷声桑老𧖟蠒白草腐萤爝
明幽谷聞蠻綿知有遷喬鶯落日見科斗深夜蟈
蚋鳴嗜醯雜襲蚓飲泉亦清(半山詩云槁太牢俱有未可能蚯蚓獨清簾)
蠅吮血美羊䏑犬以穢爲侯鯖蛇非性好曲蠖負屈
求仲蚤懼鵂鶹撮自匿於衣巾虱愁犢鼻破不免景
略捫孤依塚作祟鼠謂社可憑痛摑一掌血飽
食五鼎烹畴昔同袍子來問儂師承前柴桑處士後
半山老人詎能追
郄謝
蒙叟云大儒倡晉人以小字呼謝琰僅呼未婢方回
故是傖奴(晉人簡傲多呼人小字按謝琰大傳少子小字未婢破符監者又郄愔字方回鍳長)
(子官至待中司徒有傖奴矢及文章右軍稱於劉尹)
梅妃
簘能妻弄玉琴可挑丈君吹徹能寕奇笛梅妃未必聞
寄強甫
囝罷相依萤雪邊安知今汝葉顛寕從欸乃翁孤釣
肯要原夫輩一䏈(柳詩孤舟簔笠翁獨釣寒江雪)兒向詩中得三昧
吏鉗紙尾怕分權客言大尹尤謙挹每見屏星搨心
懸
春詞
人競迎新歲儂方餞舊年雛鶯又百囀高柳忽三眠
題海陵徐神翁墓
忽破黃符廹下山許携苕帚面天顔早知錦䌫盛宫
女因舍紅巾問阿環空有蚋蝇侵玉骨断無龍虎守
金丹秋墳翁仲相酬荅日落僧歸家閉關
寓言
赤肉圍終當敗壞臭皮袋死尚貪癡生憎銅鏡催白
髮殘着珠𥜗待赤眉高築迷楼愁鬼瞰多為疑冡怕
人知吾評祼葬尤堅久來往何曾桂一絲(張云紅紅白白)
(莫相謾無限真人赤肉團敗壞不知猪狗相只今便作死尸看)
芳臭
流芳斜谷出師表遺臭樊城受禅碑芳臭即令皆判
矣鮑魚難揜祖龍尸
後村先生大全集卷之四十八
