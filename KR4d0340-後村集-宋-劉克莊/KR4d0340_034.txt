後村先生大全集卷之三十四
詩
紀游十首
倦後入蒲翕欣時出草庵偶圓靈照話亦於善財参
二
捫蘿伏虎岩把釣斬蛟潭偶有樵夫過呼来與共談
三
昔與二龍友同尋九鯉祠百身何可贖一老偶然遺
(謂孚若子敬)
四
二客如龍虎同登蠏井顛吾今成聱叟渠久作飛仙
(謂師復孚若)
五
北郭西郊外聯鞍共探春惟應舊猿鳥猶記兩詩人
(謂東海仲白)
六
篋有亾友詩愈久愈鮮健不歸芙蓉城定返靈芝殿
(謂賓之)
七
照眼園花發傷心墓草陳君謨兩字謚廷叟九分人
(謂德潤)
八
軒豁百觚量昂藏九尺身如何天奪盡真率社中人
(謂元䆳)
九
自為遺老傳或入少年叢我已無同輩誰能起此翁
(謂元質)
十
由晉以至唐幾人作文字前有酒德頌後帷醉鄉記
和徐常丞洪秘監倡和四首
一著能回一局輸安危豈不繋兹儒楽卿昔去曾入
海老監今歸但乞湖阮子杖挑聊共出麻姑榼送不
煩沽二仙占斷壼中景不許長房跳入壼
二
紛紛博局迭嬴輸孰是真儒孰盗儒履道宅佳多輦
石輞川亭巧恰臨湖可無詩唤劉郎和偶有錢同鄭
老沽却笑吳兒拚命者潮頭如屋靠腰壺
三
孤忠鬱積未全輸臧氏其如命世儒歸治隠棲秦
里去留遺爱葛仙湖一辤吾已抽身退十襲公非待
價沽大手會當摛玉檢窶人只合傳冰壼(蘇易簡有冰壼先生傳)
四
公詩妙巧過般輸蚓竅何堪和大儒豈敢分庭鯨
海頗思越邑會鵝湖薰蕕年老迷香臭酒脯
市沽病起帶圍渾減盡免教人誚腹如壷
又四首
一
咄咄清流久灌輸帝虚館殿待名儒縱
嶺未抵䲭夷泛太湖青史方將觀晚節黃封
材沽書言耳重知君意怕聽朝雞與漏壷
二
已藁忠言未及輸豈知窮鬼廹㬬儒諸生蕝就
野一束芻留孺子湖室有瓶儲聊自給帘夸椀
人沽風濤如此行何適猶幸中流得一壷
三
薄收僅足了冬輸晚覺明農勝業儒稍喜塵清
峒更祈田熟似蘇湖小舡楊柳陰中泊大斗杏花
處沽游野歸来天欲雨雲邊玉女屢投壷
四
幸與再榷與三輸半猶堪活窶儒寕揖劉郎歸
瀨昔于孟覓崲湖杯中王至休醉飲膜外名虚不
必沽晨出作勞宵穏睡管他布榖更提壼
贈碧眼相士六言二首(其人云余耳白)
耳白無盖世名眼碧有竒中語老夫定非醉翁人
莫是初祖
二
荀卿子論心形許負書說氣色我雖
看未成碧
檢校樗庵花木二首
我與兹山殆有緣手裁一一已參天主林神黠
佛老樹精乖意是仙留客看花聊席地課僮
澆泉丹成未可匆匆喫且向溪邊住十年
二
林密山深客少過暮年杖履此婆娑桂𨳩香
窟檜長高於窣堵坡不記元暉紅芍薬且栽
蓑荷聖邱未必知為圃何似姑師郭橐駞
送龍岩林主學(子齊)
官冷君行勿鄙夷儒風未有盛斯時進青衿子陳新
義為紫陽公廣舊規然否聽人来議政尊嚴無士敢
嘲師薺塩堪飽芹堪采况值文翁適擁麾
北苑一首
舂汲常分任巾篝久服勤汝何慙絡秀吾自誌朝雲
客送西州路兒封北苑墳凄凉蒿里挽未必九泉聞
即事
醫書攻百病惟有老難醫霧眼朱成碧霜顛涅不緇
炎凉蒼狗變光景白駒馳怱見鏡中者驚詢汝是誰
暮春一首
謝館王亭安在哉荒村亦自有池臺苦嫌野蔓縈紆
竹甚愛殘花點綴苔老送病来推不得歡隨春去挽
難回未應寂寞無心賞牆下葵榴次第開
漫興一首
經行中野多新塜檢點高陽少舊徒縱不能陪雍
禮尚堪添入洛英圖愛東臯子生沉醉慕北山公死
諡愚賴有小詩自陶寫何湏著論學王符
安溪黃明府得水次徐常丞韻一首
宰公心印佛心慈吉兆前知抱送期喜溢親闈占
鷟来從帝所下騎麒芝蘭庭戶芽初茁荼堇原田
變飴加我數年渠稍長要看丱角出吟詩
錦湖新亭告成宸翰大書水村二字以落之
二詩輙附賀客之後
暫辭玉笋眷猶濃朝野皆知不世逢賀老曾求湖一
曲希夷亦乞(去音)華三峰鳳銜奎墨飛華扁虎拜觚稜
折御封帝以此翁深易學除官壹似鄭司農
二
自說秋豪盡帝恩煌煌㬢畫照乾坤偶留佳客常投
轄怕礙游人不設門枕麯先生傳醉種詠梅處士有
詩孫何湏更羡東西陕君管南村我北村
二和
主人卜晝衆懽濃今孟嘗君豈易逢漲水已堪航别
港宿雲何必帽前峰三千客各聞風至一曲湖勝裂
地封小試此翁𨳩濟手不妨行樂不妨農
二
四傍山色青環郭八面波光練抹坤天造居然成别
墅帝招未肯入修門爱蓮豈欲希周子起蕝終難滯
叔孫介甫争暾人已笑老夫安敢又爭村
三和
野色湖光淡復濃阿香神爻巧相逢金篦莫辨理中
樹蠟履難發漢上峰帝眷驛馳丹詔問客歸亭有白
雲封邊無牧馬村無犬擊壌何妨作老農
二
擊磬何湏入於海括&KR0809;未免取諸坤尋盟今已白鷗
社待詔昔曾金馬門魚戲罕逢同隊子雞窠會見二
毛孫(唐人詩子孫皆二毛)兩翁未易分優劣一楽山村一水村
四和
鯨吸仙人飲興濃尤嫌惡客懶迎逢逆風弱水三萬
里夢雨高唐十二峰詩派相邀容入社酒泉雖遠願
移封葑田畢竟勝高仰猶可躬耕佐大農
二
臨淵細味心亨坎卜築先占地勢坤說易何妨遇于
野談元亦入妙之門賜金莫惜娛賓客堆笏猶堪遺
子孫不比酸寒杜陵老破茅草屋傍江村
五和
霧掃山如潑黛濃一開口笑古難逢耕種柳輞川
水大急移蓮玉井峰甚爱名花當輦致遠求佳菓莫
函封人生惟有田園楽未可輕將仕易農
二
江湖浩渺常存闕雲漢昭回妙闡坤妓或携來安石
墅客誰畔去翟公門戴花老豈非同姓拾穗翁猶有
遠孫殺馬毁車吾耄矣尚堪扶杖過鄰村
席間次水村主人韵
游人似蟻磨邊旋驚怪壼中有别天鉄畫誰如奎畫
妙錦湖賽過鑑湖賢懸知星照嚴光瀨不管江通魯
田昭代未應無狗監誦公新作冕旒前
挽鄭計院
方與譽髦連茹進忽然避弋下喬來空令歸訪盟鷗
社不使重登市駿臺古有孟嘗能好客今無鮑叔肯
分財吾衰難秉銘幽筆短些凄凉不盡哀
答林文之
筆勢翩翩漸入佳晨簷怪得鵲查查勞謙君子方求
益老秃中書不夢花商頌以前殊簡短衛風而下稍
淫哇鶴天鯨海無邊際莫費工夫納百家
盗發蔡端明墓一首和竹溪䪨
忠惠松揪過者欽誰知藏伏禍機深英魂久向兹埋
玉佛面今為汝削金下馬三號空枚淚磔蟇萬叚亦
甘心邇来野外無全塚謾使閑人憤滿襟
又盗端硯一首
衣孔履世猶欽此硯隨公歲月深璞美止緣鸜眼
價高不數褭蹄金虬髯尚破偷兒膽麟筆曾誅賊
子心今代安知無雋尹傳經决獄肯披襟
送方漳浦(景子)
頗聞送者詩盈軸我有樵歌子試聽岩邑雖然人所
畏畬民均是物之靈二升飯了宫中事一字廉真座
右銘見說守侯如召杜斷無走吏至公庭
和林太淵二首
端舌本鈍如槌自畫村眉不入時門巷張羅賓客
少車輪生角僕夫悲共游洛下凋零盡末向巖頭
嘱誰爲吾子師余豈敢伊家元有大宗師
二
聲籍甚自髫年聖處聞之於膝邊廟瑟久無人續
國棋誰與子分先書經秦火訛難讀鉢至曹溪靳
不傳功行滿時笙鶴下未應山澤著臞仙
禋霈進封一首
忽得中都訊綸言下玉墀名為開國子實類出家兒
不記操麻卷猶堪譜荔枝吾方抽手扳榖璧欲安施
目疾一首
疾起自肝家眵昏認物差昔如虹貫日今隔霧看花
瞑鵲驚飛匝凉蟾瞥露些廟堂見章奏應笑字欹斜
送游潮洲二首
霜簡剛言璧有瑕清朝耳目不應差醉翁絶少環滁
飲范老何心慶朔花省庫錢皆留享士高齋琴却帶
還家邵平舊圃元無恙未必封侯勝種瓜(慶朔堂在饒州郡圃見范公詩)
二
雖森畫戟惟清嘯因討紅巾有雪髯孟子曾稱伯夷
隘漢人亦議弱翁嚴交游皆嘆遺公誤&KR1665;怨猶言太
守廉可惜遒人官久廢此詩湮鬱在閭閻
左目痛六言九首
深碧非少林祖暴赤疑歸宗僧何湏近青藜杖不願
如紫石稜
二
親燈似鴟撮蚤對卷如獺祭魚今已作白頭觀昔曾
校黃本書
三
詩到歌行尤妙傳與國語並行艱辛張籍病瞎浮誇
左丘失明
四
昏花廢干禄書麻嗏類辟瘟符草字見嗤醉秃小楷
難付官奴
五
晚歲甘為瞽史前身不是離婁喜𣑽夾書送老惡巾
箱本如雔
六
儒醫診肝脉去小童負薬笈從吾寕作一目鬼古曾
有獨眼龍
七
熏目不欺暗室呻吟少下禅床悟後盡除業障定中
或放毫光
八
早眈蔡譜華妙晚受𥅆書深長始悟擘紅異味不如
守黑单方
九
閣上束三千卷牆角棄二尺檠此玉函方不載無金
篦刮亦明
後九首
宏景已上矣天子書久無之怕騎瞎馬浪出安用
二
經来葱嶺絶域書出汳縣古家饒君一目十行如彼
千瘡百孔
三
痛定偶成短夢驚廻如近清光黃怕牙篦𨳩卷絳紗
玉斧照
四
夜眠便甘菊枕晨起避凌霄露倍爾雅幾委頓註本
草不宜誤
五
力疾搜腸草制忍痛撚髭改詩鐵燈檠我同好金蓮
炬被一時
六
默默回光反照津津勿薬有喜八荒入吾闥中四海
在我牆裏
七
坐井成小眼孔面壁得大醫王净洗三生熱惱不煩
一服清涼
八
老去具一隻眼向来隔幾重膜盡見夫子宗廟遍觀
彌勒樓閣
九
吾今垂老示疾君昔與人作緣尚能續華陀傳何敢
負宋清錢
陳佐藏之温陵
鬱相門望新書在所銜昔隨翁出宰今見子封男
大錄䳱行至遺民馬首參擊鮮良不惡何日返槐
陳郎玉女之官
擇地喜將父戴星勤坐曹阿奴巳傷錦君子好更
大尹徵求寡先賢橅字勞直湏琹調古莫倚棒頭高
目痛一月未愈自和前九首
開之則新生犢閉之則入定僧有時起瞻斗極有時
遥望觚稜
二
悔名草木鳥獸住校亥豕魯魚識字惹客問字懶書
怕人索書
三
隘矣匹夫疾視鄙哉主父倒行止酒看花濺淚吹
見月羞明
四
無復燃藜照向徒以親燈觀符掩卷嫌穢史
罵元老奴
五
鬚眉似是綺皓耳目已非曠婁受明上座頂禮
老公讐
六
耄及歲不我與眼空吾誰適從蒙叟逹觀鵬鷃子雲
自視蛇龍
七
静中面壁打坐&KR0786;後抛書投床認自家一尺捶管渠
儂萬丈光
八
朱顔無薬能駐白髮緣愁許長昏昏枉讀萬卷
起瞻四方
九
乍可頻看短劍渠肯高張長檠已與鷗盟浩蕩
鵠立通明
又和後九首
覺性靈明自若本心利欲食之大觀如夢如幻
坐忘坐馳
二
學仙燒汞成灰學書埋筆爲塚羡關尹喜見聃希顔
氏子瞻孔
三
寒儒賴有雪映貧女那無績光千眼今依佛閣重瞳
昔侍舜廊
四
康術鷹眼不化處仲蜂目亦露我有自觀人訣汝勿
為相誤
五
簡定字黑屏倒月蝕詩嗜學心無止法讀書
眼有還時
六
入槐見茅覺徂恕喜脱離黑暗獄中透入光
明裏
七
自遣病魔不干薬上薬王洗眼菊泉舊本照懷
蓉月新涼
八
浮雲月之障礙蒙氣日之翳膜已把太元覆瓿更將
三傳束閣
九
憂患長我意知苦楽隨渠業緣貴人銀燭按楽書生
紙裹見錢
送方郎唐卿漕試
翁已鞭鸞上九霄此郎雖小亦清標斯文上有嫡傳
在每見能令人意消身退吾難論一鶚才高君必中
雙鵰漢廷急士將親策想見諸儒避董晁
自題長短句後
春端帖子譲渠儂别有詩餘繼變風壓盡晚唐人以
下託諸小石調之中蜀公喜柳歌仁廟洛叟譏秦堞
上穹可惜今世同好者樽前憶殺老花翁
勉千里姪秋試六言四首
而翁二子絶奇其季虎中最怒期此郎甲科郎跨王
父曾王攵
二
童習好雕篆作相業寓混成篇猶之射者百中勉&KR0999;
原天一聯
三
茂才異等息嚮太祝齊郎比肩汝伯何由&KR0238;髮我家
舊有青氈
四
思猶盛壮吾光隂已耋耄不堪蝥弧先登尚可
旗傍
中秋大風雨五絶十四夜
(說中私月四海皆熟)
縱筆一首
鄴下徐陳逐逝波(意一柳齋)僅留老子尚婆娑吾宗世
戴花舞大耋誰能鼓缶歌松下尋常無暍道花間隨
處有行窩痴人逐物廻頭少看到棋終恐爛柯
後村先生大全集卷之三十四
