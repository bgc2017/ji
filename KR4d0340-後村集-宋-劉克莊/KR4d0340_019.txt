後村先生大全集卷第十九
詩
和張秘丞燈夕韻四首
公承赤地饑荒後一念通天立致和永日庭中私謁
少豐年陌上醉人多更生昔忝陪藜杖臣甫今寕想
玉珂益郡樂歌何足擬要書善政續歸禾
二
牧守二期方奉計未期君已得民和不愁米送官倉
少但怪蓮開陸地多座客共霑眉夀酒厩人預戒早
朝珂諸公若問龍鍾叟為說腰鎌自刈禾
三
君侯談笑該能事詩到元和字永和五夜縱遊聊與
衆一年更借不為多牙旗此際留宵鑰寳馬來春蹋
暁珂白髮老農相告語看燈歸去要栽禾(劉賓客有寳馬鳴珂)
(蹋暁塵之句)
四
頻年沴氣稀安業一旦仁風忽扇和野老說侯遊豫
少醉翁與客倡酬多一笻扶我蹣跚步五馬輸君蹀
躞珂得雨下秧晴亦好舊冬猶有未鞭禾
挽鄭瑞州
召來未得久居中麾去安知尚不容虹卧雪濤懷舊
惠馬跑白日掩新封村邊宅昔鄰王翰冡上碑今愧
蔡邕綠樹青山摠無恙傷心杖履斷過從
挽趙卿無垢二首
血衣尚在久乘邊入手功名費十年圯上一編非鬼
授晉陽三版以人全共祠石室思方切不畫雲臺命
使然玉樹堂堂如昨日安知冠劍隔重泉
二
自是妖星死諸葛非關潦霧病文淵蒓鱸不復歸吳
矣琴鶴還如出蜀然賢有豐碑存峴首(余嘗為公作開河碑)儉
無高冡象祁連東風一掬交遊淚吹向柯山宰樹邊
挽丘大卿二首廸吉
方喜遼天孤鶴返忽驚蔡嶺一牛鳴理官未遣儔三
后拙宦纔令至九卿盡翦雚莆潢弄息不囊薏苡粤
裝輕厚誣豈待他人雪自有尭言與辨明
二
武仲孝標皆已矣(劉傅二公)可堪又奪到丘遲漢家卿將
今能幾洛社耆英在者誰作有道碑寕免愧過喬公
墓定何時春風自綠原頭草不管人間殄瘁悲
賦得牛駝各一首
以羊相易慙羊小與象同稱笑象輕碧草充腸隨意
飽黃鍾滿脰有時鳴力麤曾索寅人門骨朽難湔丑
座名空費景升芻與藁不如羸㹀尚堪耕
二
形模獰怪駭兒童技與黔驢大略同葱嶺䭾經曾有
力岐陽載鼓竟無功效牽尚記隨班役(相傳閤門謂排班有三難)
(一舉人二番人三駱駝)健倒安知卧棘中莫信人言君背貴肉
鞍強似錦韀蒙
送林知錄觀
除却留耕知已外其他蹊徑不曾鑽泉人浪自誇清
史冰氏安能動熱官一鶴隨身來去易匹雛無力挽
推難東風作意開桃杏且閟清薌待歲寒
送惠州弟
半竹分來豈不榮三荆拆散若為情莫云炎嶠非吾
土直為豐湖作此行交趾珠能令綬去鬱林石可壓
舟輕懸知觧印無南物留面歸看白髮兄
喜雨二首東張使君
一穟祥烟徹九關六丁澒洞起泥蟠皆云端笏精虔
際不覺翻飄肸蠁間侯念牧芻無德色僕尸香火有
慙顔分明喚得天公應清旦朱幡謝雨還
二
天人誰道不相關方寸精誠極際蟠綠簡赤文宣讀
頃青秧白水立談間昔霑一溉猶衡慮今卜三登始
解顔野老放鋤相勞苦官租堪了債堪還
又和八首
莫信天高虎守關懶龍至此不容蟠須臾雨慰三農
望膚寸雲彌六合間愈謂勾龍功配社軻云后稷道
同顔老儒負耒今無力也趁田丁種蒔還
二
今雨何人更叩關庭花不掃竹根蟠論詩子美嚴公
際尚友長沮桀溺間只怕荷鋤傷地脉都忘載筆侍
天顔受&KR1185;幸在滕君國白酒黃鷄得往還
三
白首還鄉鐵鑄關雲泥不復計飛蟠原田高下雨三
日菴屋中分雲半間麻麥芃芃廽秀色茅柴薄薄暫
酡顔若非鈴閤詩筒至身在華胥的未還
四
老畏春寒緊閉關群龍應笑一蛇蟠茒茨掩翳三家
聚桑柘依稀十𤱔間茇蔽芾棠公自愛食支離粟我
何顔人生安穏惟田舍歸晚猶勝死不還
五
參透黃陳向上關肯將風月乞揚蟠君才不忝圖書
府吾老安能筆硯間有鄙拙歌叩牛角無清平調動
龍顔暮年多被蒲輪賺豈獨申公罷遣還
六
淺池荒榭不施關一任蟇跳更蚓蟠儒墨是非憑紙
上隂晴變態騐窗間晨光可愛聊睎髮老相堪憎莫
鏡顔賴有詩中奎墨在絶勝疎傳橐金還
七
不識三君與八關平生所敬獨肱蟠扶犂甘雨祥風
裏占籍廉泉譲水間聊伴漁翁歌欸乃且饒大子賦
孱顏村深隱隱聞簫鼓知是田家賽社還
八
免周柱史出函關豈有根株可據蟠但見名刊黨碑
内可曾身在屬車間老尤怕血斤邊指春不能朱鏡
裏顏誰道先生渾懶去巾車檢校别村還
居厚弟示和詩復課十道
家事從今勿更關山深林密且栖蟠白眉君秀閨門
内秃鬢余慙季孟間厚族肯分南舍阮亢宗何减北
州顔西山幸有薇堪採免被人驅去復還
二
古書時務了無關却悔胸中萬卷蟠尚可追陪漚鳥
社安能生死蠧魚間毀言自歎今銷骨戅草誰憐昔
犯顏聖主恩深臣命薄黃冠結褁季真還
三
野處經時懶入關放教野蔓向忩蟠豈無求仲住鄰
曲僅有惠連來梦間架上書聊揩老眼暮前誓已白
慈顏山靈未可相嘲戲猶勝周顒去不還
四
近傳鐵馬哨榆關想見西南殺炁蟠常恐漏名青史
上不令效命白衣間本無高論生叢謗虚過明時死
厚顏春水漸生天向暑寄聲速載帝羓還
五
自與浮名了不關騰空豈若抱珠蟠浪云史學三劉
後敢道詩名二宋間青帝總然迴煖律蒼官安得有
韶顔日晡坐客俱辭去鹽酪城中買未還
六
病夫豈有力翹關腹憤胸竒漫結蟠昔臂靈旗窮塞
下今腰長鑱亂山間秫田易了淵明醉菊井難湔伯
始顏慙愧天魔呈伎倆老僧入定未曾還
七
脱身朝市惡機關弓餌安能到伏蟠把似去梯置樓
上何如抱甕灌畦間有黃粱枕休圓夢無紫金丹可
駐顏直入深山更深處時人莫呌孔賓還
八
病久溪堂鎮日關潭空不復著蛟蟠斷無喝道來松
下旹有拏音到葦間上宰相書渾絶筆聞皇子報一
開顏出門應被盟鷗笑誰遣高飛帶箭還
九
花深蘚合似禪關千歲榕根入水蟠方土何須求海
上地仙元不離人間忘言已悟銅銘背卻老非干玉
鍊顏客至未應愁酒盡少需便了巷沽還
十
身如齊客脫秦關逥首危途毒虺蟠宿昔立螭曾柱
下卽今叱犢且田間迂疎素不工桅貌老醜安能競
蕣顔自笑此翁猶矍鑠與雲俱出鳥俱還
寄方時父
憶騎竹馬已情親何况而今雪鬢新早日無金能結
客暮年有膩解汚人忝品料余宜斥厭五侯鯖子
貧已向楁隂添釣石儻來溪上伴垂綸
用強甫蒙仲韻十首
病著經旬卧小齋一&KR1084;螢雪與誰偕季宣易尚資
漑茂叔書曾取壽涯(鶴林寺僧)志苦白頭寕退惰論孤黃
吻競攻排兔園冊子俱拈起且放芙蓉月照懷
二
絶無上足擔簦至僅有長鬚荷鍤從乍可沙邊狎
鳥誰能池上送䕫龍入耆英社老能幾舉力田科
不逢翠管檀槽方迭奏未應考擊到編鐘
三
不數浮溪與止齋網羅欲與巽巖偕極知浩博窺
固未肯輕浮學祐涯愧我孤根難樹立誤君初艸
編排藏山行世俱閑事莫把窮通累雅懷
四
俊物終當騰踏去鈍根猶欲溯洄從鄰家東豈無
子小屋西堪住士龍擲筆不求佳傳伦署門怕與惡
賓逢山歌亦自諧音節莫管人嘲似啞鐘
五
老病難持繡佛齋田翁泥欲與之偕鳳凰渺渺翔千
仞牛馬區區辨兩涯驥尾傳休勞附見蛾眉班不
推排得君小住為佳耳姑置閑談叙別懷
六
久矣設羅無客至居然執簡尚予從微辭幸不遭陽
虎幾諫誰能諒觸龍竊曼倩桃無復味聞安期棗有
誰逢殘年飲啄隨緣遇能費支離粟幾鍾
七
玉堂豈必勝茅齋誤得虚名與謗偕㳒吏淬磨真出
角先生度量莫窺涯謗書堪醜毋庸辨悶賦雖工未
易排己設葛㡡安菊枕投床不覺到無懷
八
幼磨銕硯翁同學晚捧銅槃客鮮從十二相寕分虎
鼠兩家子各判猪龍有時捫虱燈前話亦或騎鯨海
上逢自是老人眠睡少梦回原不為晨鐘
九
己傍先廬敞便齋善和萬卷與君偕少時歲月眞馳
隙聖處工夫未涉涯海淺蓬萊疑可近雲深閭闔不
容排信書至老成何事有酒聊澆磊塊懷
十
先生擬把衣冠挂穉子能操杖履從叔夜只堪伴魚
鳥子雲何至况蛇龍豹皮尚欲留名死雞肋安知與
怒逢老去自鳴還自止簣桴何敢間金鐘
和季弟韻二十首
何處有禾三百&KR1185;芋區止在舍西邊室如蒙叟生虚
向詩賽唐人選極玄耐久不如常友石固窮未肯便
兄錢春情尤愜看花者却怕山田欠水泉
二
古書隨讀已微茫時事間思欲發狂願保殘年同絳
老不貪來世作緇郎史饒西漢寕論晉詩止黃初不
及唐海闊天高孤鶴遠寄聲飛矢莫抽房
三
放逐歸來老一&KR1185;舊巢回首五雲邊固知七略慙臣
向誤把三長責子玄豈有侍郎留下榼亦無司業送
來錢豐年不怕相如渴處處人家酒似泉
四
即今巾鏡歎蒼茫但覺書癡勝酒狂已怕詞頭趨坡
老更禁帖子累秦郎魯生競起為綿蕝邶俗誰能不
采唐自唱樵歌余季和免教人謗到君房
五
秋輸急急了園&KR1185;生怕租瘢照水邊有客聳肩對摩
詰無人擁髻伴伶玄俗中安得遊仙枕世上原須使
鬼錢却笑贊皇歸不得崖州城北望平泉
六
夢事迴頭墮渺茫松間梅半放清狂直湏添竹成三
友不必栽槐待二郎老愛家山安畏壘早知世路險
瞿唐人間腥腐如何向莫怪靈均葺葯房
七
雖與漁樵共受&KR1185;尚餘氣習雪螢邊故須堂下参輪
扁未可燈前罵鄭玄那有傳求千斛米更無策捄五
銖錢陳編老矣猶加勉鑿久安知不及泉
八
蠡管安能測混茫楚狂敢道國人狂似聞函谷逐秦
客恰見初筵笑郭郎壯志不如乘下洿微辭何足諷
高唐入山未即無鄰伴書室旁邊著鶴房
九
去國為農混里㕓故書抛向短檠邊臺卿複壁猶温
孟夷甫排墻始悔玄送老只消營藁葬買春不過費
榆錢枯腸欲汲無涓滴誰道先生萬斛泉
十
天海憑高两杳茫豈無容地着吾狂俗人不慣呼聱
叟明主何曾罪寢郎耕富春山能重漢隱王官谷未
忘唐自嫌老病疎溪墅只靠鄰僧守竹房
十一
栖山畢竟勝居㕓投老柴門古道邊儋死更無人守
墨雄存已有客嘲玄鴟夷腹大常盛酒麈尾談清絶
口錢掛起桔橰能幾日田間軋軋又機泉
十二
群書煙海眩彌茫一念毫釐判聖狂煽寵艷詩多狎
客漏名直筆幾牙郎同時待詔餘枚叟何處山人似
李唐老矣自籌身世事不將卦氣問京房
十三
不管開阡與税㕓自鋤瓜芋小溪邊向來一鶚謾薦
禰它日隻雞誰誄玄埋骨要鄰高士塜買山莫費故
人錢舍旁苔井尤宜茗何必人間第一泉
十四
幾欲乘桴泛淼茫世間詎着次公狂幸無珠可分房
老安得錢堪遺窟郎直筆今誰書漢晉魏冠昔謾講
虞唐那知谿上垂綸叟曾導龍綃輦出房
十五
小隱山林大隱㕓市塵吹不到書邊知他孟喜傳誰
易僅一侯芭受我玄古有飰牛仍扣角世無騎鶴又
腰錢溪光門外清如鏡莫遣胡公涴菊泉
十六
且耕閒曠釣迷茫風月佳時亦放狂辟榖久從赤松
子對花幾換紫薇郎王何變晉為東晉郊島催唐入
季唐此事故須商榷在鐵檠未可厭山房
十七
村有數家無百㕓小軒送目到鴻邊青牛曾動半空
紫白鳳端為一卷玄上世架籖猶萬軸太平斗米只
三錢課童更渫墻西井擬學蘇仙賦乳泉
十八
倘來事已付茫茫朝野皆知故態狂視草偶曾稱學
士看花未了失臺郎賈生作賦先揚馬屈子分騷與
景唐絕筆且宜高束起要賡黃鵠和芝房
十九
荒村隨分有區㕓不在花邊即水邊甚懶安能詩詠
史已歸不復賦思玄提壺聲好行沽酒撲滿身災坐
貯錢㨂箇名山藏斷藁莫教望氣識龍泉
二十
帆近蓬萊忽浩茫歸来散髮且陽狂昔陪上帝圖書
府今作清都山水郎子美愁來曾呌舜退之老去獨
鳴唐商歌滿屋如金石絕勝簫聲出洞房
三日喜雨呈張守
方寸憂勤匝四封兵厨不㸑鮮懽悰青苗暫閣農加
額朱表親題帝動容便着蓑衣駕秧馬莫投錢簡起
湫龍邦人喚作張侯雨三日油雲潑墨濃
又和六首
浹日甘霖徧履封懸知蒼昊鑒丹悰蔬腸賢牧通齋
禁菜色愚民有喜容鬻馬余猶堪買犢刑鵝公不更
祠龍去年恨殺茅柴薄慙愧而今琥珀濃
二
四山猶被亂雲封卧聽檐聲洗病悰焦榖萌芽非爾
力晚花膏沐為誰容水田渺渺飛雙鷺暘谷徐徐起
六龍莫道農家無供悵抶疎遶屋綠隂濃
三
曾抗歸田䟽幾封天高殊未察微悰時人今雨誰相
過地主春風獨見容取友肯遺沮桀溺論功不下棄
勾龍眉間黃色元無事因拆詩筒一點濃
四
鄉縣俱叨析爵對弟兄麾節媿慆悰(余與居厚弟俱開國蒲田)腐紅
有兆寬枵腹新淥無端照醜容青草池荒休去蟈黃
梅雨歇近分龍即今諸老調元手野叟間愁浪自濃
五
薰薔薇水啓函封妙語端能破悶悰自請把麾行雅
志渠能腰扇鄣羞容居然雄狡伏麟鳳何止傑魁如
虎龍致了豐年歸未晚西來詔墨似鴉濃
六
昨聞英斷有烹封澤畔纍臣抱寸悰巧智不如葵衞
足曲蟠誰與木為容祠官失職慙虚蠧野老無知禱
象龍欲上高樓瞻魏闕亂山千叠暮雲濃
挽王禮部二首
留滯身猶健招延鬢已皤竟無金實橐虚有錦為窠
貂角傳空響蛾眉妒漸多向來真率伴回首半消磨
二
曲學多希世方穿竟忤時麈談巾墊角燕處案齊眉
峙鵠非常秀離鸞得許悲殘年有何樂偏作故人詩
居厚弟詩將活鹿壽余次韻一首
從獵曾陪漢建章肄歌遣壽魯靈光山林放去全渠
性町疃歸來獲此祥却笑績皮資少府底須折角向
朝堂殘年不作蕉中夢得丧冥心付一觴
送方蒙中赴辟二首
誰云逢掖不知兵一士居然繫重輕往昔下愚融鐵
鏁即今上聖倚金城可憐蔣子開三逕又被烏公奪
二生旋作凱歌馳露布殘年猶擬看昇平
二
聖君羔鴈遠相求去去榆關廹盛秋應念霜寒履中
野定分月色照鄜州畫江謀拙難言智出塞詩豪不
惹愁却笑縛輪觀井者一生過計更私憂
贈高效士
季咸莫測壺丘子詹尹安知屈大夫老子即今無可
奈問君活得幾年無
逹摩渡蘆圖
長嘯生風白浪起高桅千尺如折箠佛狸百萬不敢
渡師跣雙髐踏一葦視魯叟桴差簡捷比博望槎尤
俶詭豈小兒女狡獪然亦大神通游戲爾老胡西來
紛文字遍東西旦撒種子塔藏共禮熊耳骨壁觀誰
得少林髓吾聞至人未嘗死歲晚翩翩携隻履學人
其如初祖何應身已度葱嶺矣
送張守秘丞二首
斗壘那堪數旱飢君侯苦節未為非賓筵雖畫何嘗
雩禱於天且不違歲儉粟輸倉氏少郡貧餉入洛
陽稀老農夾道攀轅歎作麽携琴載鶴歸
二
向來歲月半投閑莫歎朝朝苜蓿槃身後芬芳聊自
誑眼前腥腐飽曾餐蟲雞一笑何須較魚鳥相疎恐
被彈清議自為儒者設未應羈束老黃冠
再和
借屋城中又一春桃符萬口說清新向來曾上慶歴
頌老去甘為元祜人健論真堪驚諂子固窮不肯媚
錢神吾評此士西塘比後進紛紛謾效顰
二
與君未得便安閑邊警偏能惱㵎槃草地棗紅猶索
鬭田家稻白可能餐誰將鐵綆横江鎖莫靠琵琶出
塞弹處處衝梯樓上舞不應諸老自巍冠
三和
主聖時清萬宇青禽魚花草各懷新如何丹鳳樓中
手未作金雞竿下人家有寕馨堪跨竈嚢無阿堵可
通神客談江北狼煙息暫展雙眉不用顰
二
廚人無職主君閑春日惟供菜滿盤山下鴟肥聊共
飽堂中羊美得常餐徧嘗憂患肱三折已過光隂指
一弹老去有巾宜漉酒笑他楚客切雲冠
丁酉重九日㝛順昌步雲閣絶句七首呈味道
明府
傍邑曾爲劫火塵獨茲猶是太平民兒時所歴經三
紀便喚溪山作故人
二
老子癡頑耐遠遊平生腹不貯閑愁今年天錫登高
地身在雲峰最上頭
三
小休綠樹濯清泉垢盡身輕意欲仙豈必魯儒知此
樂舞雩風止在溪邊
四
九月南州菊未黃芙蓉取次獻新妝不妨折取繁紅
插四海皆知兩髩霜
五
只了年年作逐臣衣冠繿縷面埃塵偶逢令尹留連
我不畏狂生點涴人
六
先倩清風埽水軒更呼流月照金樽定知明府歸侵
夜縣郭留燈未閉門
七
綠珠
畏死仕新室輕生謝季倫細評投閣者大媿墜樓人
蔡奴
帝令工寫貌相諷尹加笞且賞折枝杏休嘲有靨枝
後村先生大全集卷第十九
