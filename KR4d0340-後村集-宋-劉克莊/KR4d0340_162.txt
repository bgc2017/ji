後村先生大全集卷之一百六十二
墓誌銘
林德遇
林氏九牧之後自寿溪徙居郡城之前街五世矣德
遇名子濟一名逢丁以字行曾大父天覺以隐德號
閉門居士大父伯京與群從處士處厚齊名郡博士
以前廡致延不能屈早卒父稚珪六歲而孤又與
群從君槩世有能賦称中年罷舉及見德輔登乙未
第德遇丁酉庚子再薦于鄉以承務郎致仕累贈承
議郎德遇扵學有&KR0825;苦之功好深沈之思其文尤
宜扵場屋而老大頓挫景定壬戍下第余與德輔勉
就南廊中第三等授吉州文斈癸亥禋霈𥙷迪功郎
授漳州龍巖縣主斈道建尹漕古心江公𣣔客之郡
齋以疾辞漳守卓侯德遇布衣交累移文趣上可留
扵幕辞俾督稅務辞俾受秋輸又辞適龍江書院山
長奉檄校文族強德遇亦以北溪講貫德遇攝事
之地楽與士交遊處乃就之山長歸改攝漳浦令辞
上登極循修職郎會畬寇復出屈入節制幕義不得
辞時州家和糴以餉兵委視出納德遇痛革奮弊孔
粒之微官民兩相交付更不得一奉乎一郡皆服侯
委任當才亦服德遇清介不負知己也德遇素有痬
疾屡止屡作至是復作常日退食必留郡齋不相見
一日尔侯命醫投劑竟不起咸淳乙丑二月十六日
也年六十一侯&KR0608;以公私帑使推官余亢宗主簿龍
鏜為治後事而計告于德輔德輔告假還里使長子
吉老往扶護守貳卒同僚吏民哭返盡哀初游洋陳
氏家惟一女以配德遇首為甥舘定嗣外舅姑皆
殁又為其嗣畢娶陳氏無所字以德遇輔子愷老為
子余嘗患士有科舉之累學有所未通書有所未讀而
檀一生之富貴者德遇群書皆出入貫穿諸文皆鬯
達流䴡余自少至老閱士友多矣惟德遇姚元泰林
汝賢不&KR0825;一藝叩之不竭今亡矣夫德遇著名早入
仕晚起家貧得祿簿人意其汲汲於榮利者然事
長多薬石之言未嘗希合持身甚王堂之潔不自膏
潤又意其寿祿蕃永而未艾者乃復不然何哉與德
遇交游如王卿實之林侍郎元質鄭閩清君瑞皆以
仙去存者劉吏部居厚林中舍肅翁李儀曹良翁及
余皆七八十矣是歲五月甲申陳氏愷老奉治命葬
扵文賦里前柳之原德輔属予以銘德輔兄也名拱
辰今為朝奉郎通判福州銘曰手抄而讀躬稼而
食貧不悖入卑不干澤胸蟠万卷家立四壁守不能
吏漕不能客外物糞土元身圭璧哀哉若人才多命
嗇伯氏書来季將窀穸君歸於宫我勒扵石
方秘書蒙仲
蒙仲名澄孫以字行曾大父庭輝大父履之號為履
齋先生父大東乙未乙科授永春主簿卒母林氏係艾
軒族孫女蒙仲入小斈驚悟異群免属辞落筆長老
皆警若它生宿習而然者鄉先生群文斈課試諸生
姓名常出千百人上再校胄薦中丁未甲科教授邵
武軍學賓礼耆宿作成俊秀一經賞識後多知名會
學廩嬴錢及校官例卷置貢士莊以待西上者秩滿
入京余與虛齋趙奉方公詔纂史議辟属會余去果
監激賞所酒庫有惎而去之者今丞相魏開大幕府
於淮楊以幹官辟時淮閫號小朝廷英彦輻凑然
猝有羽書軍冊衆方環視愕貽蒙仲磨盾鼻&KR1088;敗鼓
多萬字少千言各有意度魏公大喜有語妙天下之
薦一府欽其才望猶強至之客韓端叔之從坡也入
為國子監書庫官校藝南宫坐商論去取不能下
氣去滌倅南劔州改泉州先是兩倅同餉左翼戍兵
蒙仲慨然曰添差猶方外司馬耳請于朝改属正倅
而水廳遂無一事關會闕守朝命攝郡兼舶黥籍魁
素無文者舶至吏請按視蒙仲曰以待新侯為岷之
隐太公竹湖李公作風月堂二公皆嘗為贅倅者節
齋趙公建江閫辟机幕權國子監主簿趙公移檄
改辟議幕趙號吏師其臨淮閫適虜透渡江氣甚悪
治法政謀悉咨元僚而行蒙仲亦孜孜為盡力通上
下情恤將士疾苦虜退府罷蒙仲需次郡武軍於是
魏公衮歸舊賓客皆弹冠相慶蒙仲獨奏記言一生
窮薄幸樵山瓜熟願為朝廷拊摩凋瘵時庚午冬也
余隨召節謁趐材魏公問蒙仲肯来乎余答蒙仲欲
姑試外庸自見有旨趣上樵歲三易守公私赤立專
以清苦節縮支吾乏絶上供卜送使外又為前政逋
綱數十万拊柔獷俗表福儒行與其士民相安未嘗
而報政以秘書郎召臺閫上其郡最詔增一秩為朝
奉郎蒙仲在郡以積劳体力益羸犹据案治事郡都
試最起戒嚴矣忽中風泫越三日卒于寝年四十八
時洪尚書伯魯漕建以書報蒙仲訃余馳曰魏公
簡余曰蒙仲謝人世間造物者何奪之速邪拊祥物
瑞事不常有無可久之理即今而後還壼山英靈之
氣矣其痛惜之如此娶鄭氏蘇州法曺仁甫之女封
孺人子公權以遺稿將士郎妙詞翰有父風進而未
止者二女尚幼蒙仲卒以辛酉九月己丑葬以癸亥
十一月丙申墓在白杜路口之原所著有綱錦集通
鑑表微鄉先達如方鐵庵王臞軒李儀曹皆折節與
之友與樵守方侯巨山福唐潘君庭堅尤相賞好東
澗湯公爲銘綱錦堂余與蒙仲連墻也通家也蒙仲
諸父余銘者三又錦潜仲今又爲銘蒙仲焉盖前
作三經義者或不喜之春秋爲程氏斈者或未觀通
典著潜書者或不能通秘閣之六論吟唐風者或
不能道原夫之一聯蒙仲則不然經傳皆探索精微
詞藝各根極体要方英妙時挟才乘氣不知者以爲
傲中年磨去蠭銳務爲和易謙巽前之嚴而惎者皆
親而狎去矣遇貧賤布衣交往往觧衣揮金扵宗戚
有恩意初陟岵弟洧孫尚幼扶携教養以至成立蒙
仲既爲一世所爱敬然深自損挹逄人則曰後村吾
師也故哀其死者多以唁余余曰昔也余竒若人爲吾
里有英物也爲故人有美子也爲吾徒有畏友也今
也余哀若人爲朝廷偕譽髦也爲臺閣借詞人也爲
東閣惜奇士也嗟乎蒙仲吾無所用吾情矣乃爲銘
曰余嘗考論屈賈二士芋士忠賢溪漢廷茂異一考
靳蘭行吟顦顇一逢綘灌流落遠外蒙仲出處則異
扵是堂堂魏公畴昔羅致凱旋衮歸麟獲鳳至蒙仲
獨請一鄣自試若臺若閫上其郡最增秩雌堂然藜
中秘大臣知己近臣非有䜛原亦無害誼蓬萊近矣
風引帆退笙鶴下矣丹飛竈壊孰為之哉命有所制
何生之難何奪之易地下修文天上作記以蒙仲觀
容有是事燕許之手沈謝之思百年幾見一夕殄瘁
昔人存殁乃見交際死者吾銘無愧
徑山佛鑑禅師
師雍氏名師範西蜀劒州人世積善初昭慶院老僧
王八師道行高誦華嚴不絶口與師父祖善淳熙丁
酉無疾化去已而師生時謂王師再来九歲棄小斈
投招慶院院老宿有所詰難應荅如流十八歲始成
僧將行脚母何病師刲股以療既愈二親乃聽師游
方明年至成都堯首座者乃瞎堂高弟言下有者其
秋出峽至荆南見玉泉&KR0770;明年辞去見保寕全金山
奇至四明見秀岩瑞佛照在焉日範兄方二十更二
十未可量也復至靈隐見松源净慈見肯堂充万寿
見無證修華藏見遯庵演天堂見息庵觀若雲巢岩
石溪月皆聞風欽挹卒至徑山依破菴先師雖徧参
老然始終大精進大悟入皆得之破庵以禅門枝派
言之盖破庵子之密庵之孫上抵楊岐八世嘗住四
明之清凉移焦山移雪寳育王紹定壬辰秋奉詔住
徑山師先夢龍君来迎既而果然次年四月寺燬于
火有旨出内帑俾師葺廢會恭聖仁烈皇太后上仙
宣召入禁中祝香罷賜金欄袈沙詣慈聖明殿對凡
演法上乘垂簾以聽師舉揚奏對徑直詳華天顔大悅
賜號佛鑑禅師又賜齋及金帛曠典也師以朝廷錫
賚公卿士庶擅信之資悉力拮据不三年寺還舊觀
師旦過時以寺距京百里中涂靡所次舍至是即梁
渚作大蘭若且布良田六千畝廩其徒世守之宸翰
書其扁曰萬年正續之院及淳祐辛丑寺再燬于火
衆謂不可復興矣師曰自我興之自我廢之不可也
既而尚方密賚大枟喜捨海外日本遣使資助不數
年而寺再成又扵正續之田二百步作庵焉藏先後
所被奎畫于楼奉祖師與雍氏香火于東西偏遇始
生及祝髮日則飯緇流以報劬劳訓導宸翰書庵扁
曰圓照淳祐已酉二月悉以衣孟付衆暫歸明月庵
三月朔鳴鼓升堂云山僧老且病無力得與諸人東
語西話今日勉強出来將從上諸佛祖說不到處一
時抖撒與諸人去也遂起抖擞云是多少衆訝之
翌日疾作語侍僧云時止矣十八日親書遺表說偈
而蜕葬于圓照庵世寿七十二僧臘五十六自號無
凖余不及識師晚塵侍從净慈主僧妙論臨示寂遺
余書日佛鑑吾師也以塔銘象公余未及答問倫巳
唱衣余重倫垂死而不忘其師也心誥之既告老歸
山中病不果銘余友竹溪翁父子及師之徒白雲深
無文餐激發余曰劉柳不銘曺溪乎余愧于其言乃
叙而筆之昔兜率悅謂張無盡公向悅說禅犹悦向
公悅文章烏呼說禅若無盡庶幾大辨才者而悅之
言如此今世士大夫未夢見無盡脚後而自謂得少
林骨髓吾未之信也余謂師所聞扵佛照光及退
菴奇破菴先十數公皆大喜知識其間荅言句不待
余下注脚也至扵住天下第&KR1244;林再遭魔厄萬瓦
灰飛而露坐草宿不忍去必復其舊乃止使之事國
必鞠躬盡力其惓惓淬潼丘墓雍氏香火使不至逃
儒必立身掦名余雖禅不及兜率悅文章不及無盡劉
柳凡師始未皆信實可銘曰銘世有名儒口吟手
披及坐臯比士者笑之師不執卷面壁而巳及對龍
象豎起拂子少指顕禅多大藏經万衲諦聽如醉夢
醒吾聞徑山人天供養惟佛日師十朞方丈無凖
之今古罕倫老古錐漢大德福人際永穆陵褒弥天
什帝將遺弓師乃飛錫其来非生其去非仙不靈山
會即兜率天正續之西松檜蒼翠昔憩于是今竁于
是参數卜商謂不称師倫也垂命遺言孔悲凖固作
家倫亦開士吾大書之以詔師弟
鄭逢言
余謝事之明年鄭士南吉將葬其二親来求銘于余
時余已八&KR1030;才盡而思澁諾人誌銘或徤忘失記或
常挂懷抱而累歲不免為其人往往厭倦不復至南
吉守余數月不懈益勤余矍然曰所諾諸家其官高
卑人顕晦未暇論姑以廹葬欲掩諸幽者為先按君
名濬甫字逢原累世業儒君尤刻若視朋儕工雕篆
扶套括耴高第者心輕之講學貫通倫類属文根極
體安鄉先生方鐡庵王臞軒皆推重鐡菴所至與同
載晚客于塾俾姻族雋秀師焉嘉熙丁酉拔胄觧余
從弟居厚衡文得之淳祐庚戌擢第授惠州歸善主
簿居厚守拉君南轅攝揭揚尉郡博士士民称之
又攝群幕有甲乙闘殺之獄吏以謀殺坐甲君辨之
曰刀出乙家非甲本意卒從闘論里人有官于潮考
試以殁者君極力營其後事歸善縮次余叔弟處和
守惠移書趋上余以詩餞之賓主相得郡創豊
朔書院請充山長君選與郡博士而自居堂長忽得
滯下疾既愈復劇和為迎醫外邑竟不起淳祐甲寅
二月二十九日也年五十處和為治棺衾哭之哀
率同官&KR0608;其歸殯于某寺娶李氏處士應甫之女後
君八年卒景定壬戌三月日也咸淳乙丑十有二月
十五日合葬于嘉禾里滿黨山之原以仲子祔子
男三人南吉壬子薦次傳孫早夭次似孫女三人長
適趙時淀將仕郎次適陳作霖陳榕孫男女各三人
其所著有經史考其自述日鄭玄集六經箋傳而談
經之失無出扵玄馬遷為史筆巨擘而記事之失莫
甚扵遷我朝諸儒接乎朱吕氏理義之斈大明而經
史百家衆說淆辞未能盡訂而歸一三礼經傳扵古
人均田建國之制多聞未講綱目大事記扵前史記
錄加筆削而猶多錯訛使天假之年而究其斈豈不
可以繼君家夾漈湘鄕乎君上世太府鄉露由侯官
徙莆號南湖先生其后徙後埭君曾大父恪大父毅
貢扵鄉晚當大對不就號鄭晝樹父度博學高年侍
郎林公元質受業焉母黃氏鄉先生通直郎鼎之女
曰昔者吾友議郎苔翁每嘆叔季科目崇偶程
度立致顕融放下黃冊叩之空空激哉是言未敢苟
從緊士之生各繫其逢固有寡淺宜卑而穹亦有耆
碩宜逹而窮嗟嗟逢原策螢雪功先賢難疑諸儒異
同探索精微條理始終万逢掖間群雌一雄此日杲
杲彼天夢夢不芸香上天茒瘴中吉也苦心蔚有
父風如参扵哲如峙扵道聞諸老儋矢犹張弓豈昌
厥遂塞於躬嗟嗟逢原歸扵其宫所積者厚其報必
豊
秘書少監饒公
公諱應子字定夫饒氏之譜曰堯後也堯都冀其後
食菜扵冀之平陽至漢魯隂太守威漁陽太守斌遷
臨川國初自郡徙鄉且十世鄉始隷臨川後改隷崇仁
今為崇仁人曾祖美以孝友称祖延年疎財好施鶴
山魏公書其墓曰長者父焯两貢扵鄉是為東山先
生公初授業扵黃公義明黃伯仲皆考亭門人斈文
扵章公節夫章得之陳公剛陳得之扵止齋水心入
太斈一時名流争折節願交由内舍擢紹定五年第
教授岳州士有自湖南江西者帥欲駐兵于斈公
拒不納秩滿監封樁上庫一日内侍傳旨以内帑千
十七界會子三十万易十八界公謂財皆天子之財
以小易大則非國体卒寝前詔改秩宰新建縣催科
先覈詭逸三十戶為一甲寬期示信邑無逋賦之民
村無詬租之吏昔都保避役如仇至是有願充者豪
右誣仇家為盗監司下其事公以其無左騐力争不
得移疾去辟光州定城縣留㳂江副閫幕府邏執䧟
虜而歸者為姦細帥命誅之公物色親属認識竟
脫其死以外艱去調江西機幕未上内艱服闋寳祐
六年五月除太學錄七月升博士有援公為緊官者
力辞時大全當國公責之曰&KR0825;欲難成高位疾顛丞
相今為怨府天下之責將四面至矣大全怒甚賴上
保全開慶元年正月進國子博士参詳省試兼景献
府教授七月擢秘書郎俄兼國兼史縣編修實錄院
檢討官輪對曰天下之不常而可慮者勢天下之有
常而恃者理理至大而無對至實而無妄至長久而
無弊玉音嘉納九月虜騎偷渡上選不附大全者為
耳目擢兼監察御史兼說書公本至誠持正論其
弹劾皆老姦巨蠧不摭細過時江西湖南北皆授兵詔
洼兵赴援分命蠧臣督之公行次江北手䟽淮不可
弛備宜留兵牽制上從之或請移蹕朝堂聚議公乃
奮筆曰誰為此謀宜斬其父又言空言常典不足以回
天意簿物細故不足以收人心條用君子爱民命受
人言三說以献别疏云毋以内隆輕名器毋以宣諭
藝紀綱毋以昏椽之順適厭忠言毋以肺腑之恩倖
屈國法又言洪天錫有犯無隐監斈小官如徐庚金
軰扣昏去國宜旌異累疏大全及董宋臣等罪其劾
趙時詁方大猷也雖宣輸節不變講義斥阿䛕故事
詆進奉所言皆可以暴之當世書之信史故事臺
無長官其後論列多禀聽扵長公公察沈炎長也嘗
語同列近過府者多由此一路不湏矯激公引涑水
公辞副樞之言曰自古被這般官職壊了名節不少
沈大慙受詞有賂吏求曲筆者吏曰吾公不久去矣
姑少待景定元年四月遷大理少卿改秘書少監仍
兼說書五月以何夢然疏羅太學諸生群走關外留
行公曰母重吾罪既歸无一字入修門景定三年七
月丁卯得腹疾乙已終扵寝年五十七娶曾氏継娶
何尚郎書之曾孫女俱封人男立有父風以遺澤
𥙷將仕郎女長適曾士荣次適黃時熙餘三人未笄
孫齊太斈生以景定五年六月庚申葬于臨川新豊
鄉之徐原所著有南麓集三十卷公斈以考亭為
止大而該体用文以止齋水心為法故䴡密而行有
氣劲而色和大廷廣衆望之&KR0770;然山立未嘗問家之
有無有亦多所推選性儉約惟親知急難則傾貲周
恤最者葬之棄不育者字之無夫家者嫁之居里
無纖芥撓郡縣涖官清苦特甚外若疏略内文理密
察臨大節謹不疏忽已發不可回止與朋友論文
柝理衮衮不竭人人心滿意足對曰夫野老亦與之
班荆分席從公遊者記其言行自少至老不改度公
方隐約内美修能自重雖合世裁量公者不遇曰德
人詞人耳一旦霆奮蟄鳳鳴陽皂嚢白蘭凛凛有慶
歴歐蔡建中鄒陳之風向之裁量公者然後追恨知
公之淺也以余耳目覩記士大夫一除緊官必根着
不去必極其用沈欲公勿矯激者何斛排公者復皆
至樞輔然不久亦去既去議者犹䋲之未已視公
得丧所較幾何而全名高節則有愧於公多矣余不
及與公同朝而忝交仲氏御史君御史継公峩象未
幾以議論不合出去處大致略似長公與二唐相
望皆出余所敬畏御史遺書曰吾兄宰上之碑以属
子文曰某立身本末兄教也乃論次而銘之銘曰端
人士之&KR0576;主兮公論國之元氣孜列聖之家法兮緊
修之讜議言乘輿兮抨權貴上改容兮相待罪厥後
言貴異於是號賢者兮犹嫵媚或近名兮或擇利偉
饒公奮孤士峩獬角弓兮住烏寺長語属兮相勉勵勿
矯激兮耴大位公曰受常耳目寄禍福在前死不
避首繫鶴相兮次董賢請尸兩親兮投四裔淫朋
謟子兮繁有徒盍空窟穴兮窮黨類在朝在野兮賀
國人兮並游英俊兮顔慙且惎身如葉兮名如山宜
品兮且百歲犹望兮銀信之召公遽草兮玉楼之記
前沈後何兮迭居兩地天夢夢兮胡足恃彼陽兮衒
浮榮之青&KR0819;公矯矯兮立清議之赤幡乱曰浮荣一
瞬兮清議万世天之報君子兮與細人異有繼志兮
跨竈之美子有競爽兮吹箎之賢季吾為此銘兮
侯南董氏
直寳章閣羅公
羅氏世居隆興之進賢曾大父諱先以勤儉成家當
建炎初鄉國乱離多所全活祖諱俊臣武穆岳公討
楊么過師豫章後軍禆將道弊衆散亟以便宜招集歸
之行营武穆壮之將留置帳下以親老辞授保義
郎考諱天祐急誼好施歲歉貸人而焚其劵三世積
善累積中散郎大夫妣万氏贈恭人諱必元字亨甫
初入小斈能兼誦他書長借故家書手抄纂遂淹
貫精傳素有能賦聲俄改治春秋嘉定丙午賓興考
官陳文得公卷驚異寘首選明年登第授鄂州臧寕
縣簿尉漕使正肅吳公柔勝一見賞重選属賑荒
尤盡瘁南渡初㐮鄧隨郢鎮撫使陳求道為劇盗劉
忠所執罵賊不屈拔舌而死埋骨蒲圻之興陂公白
計臺請于朝䉝立祠阡率其後嗣祭告再調撫州錄
事参謀未上内艱服闋授州崇仁縣丞郡檄權法
曹曾極生詩案繫獄初編隷廣南継改湖南聽讀史
卒議何甚峻公奮筆數百言朝廷既不深罪詩人郡當推
廣上恩守感悟極得善達貶所公力也秩滿授
都大司檢踏官改辟福州觀察推官州倉積弊公受
輪革高量削古例一毫不耴擬筆是是而非非不以
一字迎合上官阿徇貴介郡士潘杲伯舊客温陵
為周氏女生男錫老後歸鄉娶林継蔡周携子以愬
官俾杲伯子錫老而嫁杲伯又信蔡之譛逐錫老未
幾杲伯死蔡改適潘弟兄争立後錫老愬于州公謂
錫老雖見逐扵父謂之非果伯之子則不可况杲伯
無他子自當歸紹父業二十年之訟至此始定黃檗
缺住持既㪯他僧矣了知者恃多貲挾西倅謀耴
公不為動倅逮吏臨之甚威公白諸司卒寘之罪
使陳公韡薦公云律己甚潔事上敢言直道而行
無異議文忠真公帥閩爱其調直公京状已溢格乃
監以司科薦公將去條十二事以献皆切中三山利
病多見采用俄而真公召赴闕公適班見時朝議中
興可日月冀公為真公言以今東南事力贍東南且
不足柰何空之以趨西北又言露布方馳隻船不返
彼或長駈我難立脚宜急為秋高馬肥之備久曰大
名難居大望難塞大病難扶真公深然之巳而時
事皆如公言自承直郎改奉議郎知饒州餘年縣舊
牒日數千百逋巨戶萬前後宰多傷錦公至廷無
留訟水無租㿍得郡急符反覆開陳云某縱不能如
宓子賤豈不能如陶淵明守愧謝公往傅耒守鄱迎
兄秀岩公即郡齋纂史&KR0702;公入局范公應麟為廣西
臬辟公通判容州不果行畿漕曾穎茂辟提領犒賞
所主管文字轉承議郎潮齧堤岸迎龍虎嗣天師
致闕下公為廟堂言不修人道而修鬼道不求之法
家拂土而求之方士非盛世事以風聞勉通判贑州
踐濓溪之後尊賢懷古為君子亭拙齋自記之轉朝
奉郎賜以緋漕江公万里憲趙巃聫銜合薦攝郡平
塩丁嘯聚時兵餉倚辦倅廳自增卒員利源歸於西廳
東倅獨任兵餉公移書當路言民命國脉甚切忤總
領意免去除行在諸司粮料院俄被旨督淮西軍馬
餞粮久而不改初變客鈔從官賣價三倍扵昔贑居
江西窮處淮塩少入贑者民争販廣塩兩路騷動公
目擊身履至是獻捄弊之策言格不行遷司農寺簿
公歸自淮輪對言清野之說倡淮皆荒蕪棄擲之士
禁耕之令下淮皆流離轉徙之民城守之說拘誰皆
閉關而縱寇之兵為今之策莫若聚重兵驅哨招流
民使復土又言更張官價而塩鈔之法壊收奪牙
免而投印之法壊以五凖一而楮劵之法壊理今之
財不必求祖宗立法之外但當反之于祖宗立法之中
玉音謂清野有利有害又曰官賣已减價公抗論愈
切古心汪公薦公可為緊官不果用古心語人前軰日
遠斯人豈復易得虚老可惜後為公從子晉伯記經
訓楼云君族有尊老博士公被知人主將以為諫諍
官佞柔側目孤注外反甚使少自降屈豈庭院深蕪
竟日寂寂久淹此奇傑哉除知徽州瓜熟兩為有寂
力者攙上治如也轉朝散郎奉崇道祠除宗斈博
士又以風聞免轉朝請郎初公在閩幕李君遇居里
朱君景彛丞侯官公待之簡有宿憾酒所之去李爲之
也宗庠之去朱爲之也履齋吳公嘗與公書云先正
肅公得公扵不卑小官之日丞聞扵朝今三十年矣某
中間繼聞扵朝今二十年矣自是悄不相聞每惜朝
廷用公未盡壬子當國起知汀州移書勉爲千里一
出公至汀首祠郡前軰澹軒楊吏部以崇風教俗易
動難安公欲以詩書之澤新美之講大斈明德一章
扵學境接漳浦民以販鹺爲常毛髮争輒相屠害有
張三官者狃送近習漸披倡公調兵將合隅總殄渠魁
貸脅從境内以安郡計仰塩川派于縣縣派於民
公罷之教沠四民方翕然向化大全素嚴惮公入臺
首薦及之詔食崇禧祠公年益高力祈納祿寳祐丙
辰三月詔守本官致仕景定癸亥元旦御筆待從
臺諫冬得薦士從臣以公名聞詔羅某謝事有年操
履可尚持除直寳章閣仍致仕甲子鄉人争持酒賦
詩詞賀公九十公喜見眉宇高歌滿引咸淳乙丑以
登極恩轉朝奉大夫雖龐眉皓首然齒牙無搖落者
飲啖如少壮是冬無他苦他悪食屏薬如是旬餘親
族侯問公坐起言笑如常時晨興犹正衣冠斍氣息
寖微翛然而逝十月己丑也年九十一臨終語孫
祖吾父母妻子之喪未嘗用浮屠勿以是汚我娶万
氏封安人先公十八年卒子祀先二十年卒命
從子晉之幼子為後名以同祖盖公生扵淳熙乙未
二月乙丑同祖之生年月日皆同受公致仕恩今為
修職郎信州永豊縣主簿女二人長適進士危琛蟾
塘仲子次適登仕郎吳行簡曾孫男女各一人將某
年某月某甲子葬于東菴公止有田三數頃老屋二
間仕五十年未曾治第殖産同祖生父晉以私錢
為新舊廬又析産以益之自是始有以合族交賓公
少師&KR0784;塘危公稹蟾塘危公和壮為性理之學與
柴公守歐陽公鎮馮公曾講切初筮上正肅吳公
書千言欲折衷朱陸異同後見&KR0694;先生遜志氣孚而
議論合及為真公從事参叩益詳造詣愈深遇家齋
袁公於塗論格物克己蒙齋服其簡切所著中庸
說二卷雜說五卷離騷大義一卷起敬錄一卷詩文
三十卷進賢自隆興癸未簡世傑擢第五十年無繼
者至公與万一薦聯名後不絶書羅故家所産多異
才公創義斈成就者衆接踵膴仕公年四十餘即
故居楊園兩山環合處開元谷錦蕝山族有力者為
創亭榭槗堤公日遊其間自號北谷山人又营東臯
為寿藏闢西畴為南山亭竹万竿蓮万柄長夏無暑
晚楽天自誌醉吟先生故事作北谷山人誌銘暇日
玩周程朱陸之書杜陵康節坡谷諸詩倦則命二
僮對變遇佳風月必與親朋友子姪尚羊谷中性不
嗜酒而属客必霑醉雖老倚胡床歌古調音節豪右
客談外事不荅聞朝廷用一君子行一善政則屡称
好否則太息深居𣣔掃而後林李公省身雷公皆舂
糧越邑耒訪後學口語筆授賢士大夫相訊不以爵
氏皆曰老先葬前同祖奉年譜先集省身公所壮言
行存及姪孫廣東机宜一龍書介斛峯礼待李公不
遠二千里走僕請余碑之念昔與蟾塘同官秩陵聞
公德業後為真公軍諮接公言論凡余所書皆有稽
据無一字虚美世之仕者多慕速化公垂四十始策
名六十始宰邑八十始典州中間真吳二公尤知己
然公亦不汲汲翅附及時改事異向之速化者万墳
纍纍公獨享耆頤之寿懸車後尚高蹈十年為三朝
遺老其自誌謙挹特甚余故表而出之銘曰古扵
典型人耆寿雋兮致其倦倦或詢猷兮或乞言是
先生兮有武公之年曷不使之訓國人兮而箴儆又
曷不遣掌故兮而授傳秀眉黃髮兮臥松風而飲簡
泉寳儲之輝兮難上貫乎奎壁束帛之礼兮乃下賁扵
丘園意莫長於千載兮莫短扵一生早令而晚繆兮
不如後凋之全懷古心翁之妙語兮吾取以銘公之
阡曰通塞隐顕之際一世不能盡爱者觀正論焉觀
士之極致焉
後村先生大全集卷之一百六十二
