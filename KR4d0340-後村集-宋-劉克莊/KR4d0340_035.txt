後村先生大全集卷第三十五
詩
洪秘監徐常丞有詩賀余休致次韻
還笏何湏待拖紳世間無價是元身為梁父咏常存
漢累太元經坐美新朝露饒他夸奪子暁星有幾典
刑人由來老幹禁霜雪不問東皇探借春
其二
玉座分明念老臣孤忠何路更前陳無枯樹賦如開
府有病梨篇似照鄰粥鉢不愁餐鯁饐蔬盤何用膾
紛綸儘教巷静門羅爵絶勝山空塚卧麟
其三
既衰戒得久書紳所得毫毛所失身疎傳畫圖傳不
朽胡公糞土謗如新古詢黃髮非無意今繋蒼生尚
有人吾老而休君未可時來偏與物爲春
其四
好語嘘枯極主臣未應公幹勝徐陳争三十里敢言
智有百萬錢難買鄰殘燭苛留終斷簡瘦笻扶出拜
新論德星若肯過田舍只膾溪鮮代脯麟
和警齋侍郎二首
顔蒼鬢秃舊詞臣幾見臺家局面新栖碧山中真大
隠立紅雲畔是前身魯公昔有賦千禄楊子今無賦
逐貧縱使未能追綺皓絶勝賜杖給扶人
其二
家傳豈有枕中方敢向堯朝議大難入高賢真率社
且尋童子釣遊鄕有西疇事咨衡宇無北山移誚草
堂獨恨才衰詩不進儻容摘豔更薰香
病起十首
架帙縱横硯有埃先生久不至山齋散花魔已降摩
詰褁飯人誰訪子來又與杜康絶交兵併疎毛穎少
恩哉幾時真得金篦力書債重償酒興開
其二
薄有桑麻在北溪輜車懸了駕雞栖專房安得莫愁
妾同穴除非法喜妻掛屋梁聊藉草螢穿窗隙勝
然藜謝公虚下問筝淚輸與劉伶醉似泥
其三
未縱心年乞退休垂八十更何求相方好事下白
屋帝豈無人記玉楼綬未必為翁子福扇安能障彦
回羞吾詩絶似淵明誄莫遣他人弄筆頭
其四
亹亹清談猶可聽星星素髮不禁搔昔如八駿走干
里今似九牛亡一毛吟苦都忘年事老寢甘始悟早
朝勞箕山只有人間世尭大如天未易逃
其五
有四宜休七不堪豈容華皓尚癡貪固難唐突耆英
社尚可追攀老學庵酷嗜蟹螯聊自酌高懸麈尾共
誰談吾聞多夀常多辱伯始何湏飲菊潭
其六
昔與諸賢共造廷如風吹䋈浪飄萍溘先忽忽同晨
露殿後暉暉獨曙星未肯肩隨金谷友幸留面見
堂靈伯倫舊與吾通譜欲往從之唤不醒
其七
酒戶詩壇聊爾耳也吟唧唧醉陶陶鯨魚翡翠兼羣
體蜾蠃螟蛉視二豪京落飲徒煩借問江湖社友謬
推高可憐小杜醺酣者浪許詩人僕命騷
其八
暮年字字費冥搜少作如山棄不收作美新文生失
節留封禅草死包羞懷中探錦都無幾身後懸金未
易求懊恨新來剛制酒世間何物可澆愁
其九
變風而下世無詩幼學西崑壮恥為老去僅名小家
數向來曾識大宗師百年不覺蟠雙鬢一字誰能断
數髭誠叟放翁幾日死著鞕萬一詩肩随
其十
有粟二囷書數厨一生受用小規模要令後裔師吾
儉不願多財使爾愚旋作續書傳福畤偶成小楷付
奴自慙未至韓公地老語諄譫謾勸符
諸公載酒賀余休致水村農卿有詩次韻(二首)
聖世烏巢可俯窺乞食豈必避危機牛車徑駕史儋
出麟筆曾嘉季友歸迂叟相邀入真率乖崖安肯慕
輕肥山林深密雲天遠存闕心寕不可磯
二和
日眚陳編懶更窺博通似恐洩天機大愚苦要騎麟
下小黠猶能化鶴歸覓句瘦肩两山聳絶粮乾嚥上
池肥平生慕用徐先輩異世溪边共一磯
三和
别無穴隙可鑚窺常恐冥行踐駭機恰則賜環煩内
引俄然双履巳西歸都忘紫金煙花繞絶喜青山筍
蕨肥應被水村翁冷笑争墩未了又争磯
四和
覺海難將淺見窺打&KR0694;徑去契禅機何曾蝴蝶暫成
夢誰勸歸江上風濤猶洶湧盤中泉土頗
甘肥恒當叱犢勤耕野不必然犀往照磯
五和
𣆀書深遠絶難窺止足書中向上機但看杖扶博山
入不知扇賜曲江歸年饑方慮溝中瘠旰食欲令天
下肥念此令人生内熱溪邊頼有滌煩磯(見盧鴻士草堂)
六和
時事渾如坐井窺逢人不敢問邊機連營未寄寒衣
去故里何心晝錦歸笑矍鑠翁鳶跕堕愛元真子鱖
魚肥綠隂多處宜垂釣莫𬋩楸花落滿磯
七和
戶外荒園久不窺桔橰已息漢隂機與雞窠老略相
似微鹿門翁誰與歸訓儉家纔支伏臘力農田不問
饒肥由來位重多憂責未必沙隄勝石磯
八和
指法金針不許窺笑他貧女織寒機摘仙曲奏調羹
賜之問詩成奪錦歸論定會盼銀信召眷濃漫妬玉
環肥(梅妃目太真爲肥婢)溪邊鷗鷺偷相語只怕先生又下磯
(張平崖有失脚下魚磯之句)
九和
陸海潘江莫測窺手揮巧斵執神機昔如魯衛麟初
獲今似遼天鶴獨歸外物何殊竿木戲内丹不待薬
苗肥只愁戶外蒲輪至去坐絨韉勿坐磯
十和
高屋從來有鬼窺鐵門關枉費心機逃尭欲去未忍
去捨魯不歸何處歸欵段馬知如狗大堂厨羊不侣
蠔肥賜金未可都揮散要買荒山鶴斷磯
目青
一秋窗下少書聲目眚纏綿久未平丈德三麻如昨
日善和千卷付來生𣆀兮雖視如無見藉也於心固
不盲吹却殘燈抛蠧簡擁衾巍坐待天明
賀警齋吴侍郎被召
舊人僅有魯靈光銀星翩翩下帝傍龍去十年閉卧
洛鳳來一日再鳴陽璽書下訪芻言急月食回思㰖
味長善類合離關世道祈公趣駕勿循墻
挽鄭甥主學二首
北轍心猶銳南廊策不遷美芹干將相果薄淑生徒
賦鵩方疆仕聞雞漫壮圖未應精爽盡丹穴有雙雛
其二
親則班子賢於輔嗣甥奠芻終古訣炊黍霎時荣
先墓身為殉新邱手自營老人尢惜淚何况又偏盲
大淵寄道冠漢鏡各答以一首
已掛朝冠了煩君寄道冠頭蓬不梳久髮秃欲簮難
簡便烏巾贅清羸鶴&KR0769;寬兒童怪崖異便作羽流香
其二
雁足傳書至蟾光出匣新真從古冶子曾照漢時人
昔作美年少今非妙色身明知皆梦幻莫認假為真
覧西齋弟子抄諸家詩一首
小窗幾載共吟披重見殘編拊事悲早日才高鸚鹉賦
暮年淚盡鶺鴒詩神交夢尚通康楽手澤書堪付阿
宜若是孔懷因未斷安知來世不吹箎
讀太白詩一首和竹溪
翰林萬里出峨嵋曾受開元帝異知只道高爺能毁
鬲無端環子亦嗔癡空傳飛燕當時句難覓騎鯨以
後詩的是長庚星現世粃糠伯友與王帥(李華為白墓誌)
(云下為伯友上為王師)
挽陳岩方隠君二首
長魯申公數歲餘占天随子百弓居久抛科舉尋初
服不願君王載後車里有學人來問字朝無掌故就
傳書新春農告西疇事誰伴樗翁共荷鋤
其二
溪邊山房委折通每分半榻聽松風芻成昔喜同浮
白荔熟今悲自擘紅宰上碑何慙有道城中人少識
龐公单雞勺酒新邱遠迢遞扶衰别殯宫
徐洪二公再和二詩余亦隨喜
腰臂拘攣倦笏紳箋天乞得水雲身古書一點心源
合時事千莖鬢雪新世重晚香并晚節吏難全傳更
全人歲寒頼有梅相伴先向南枝漏洩春
其二
龍鍾渠可偹藩臣半俸恩深勝在陳熏鼠少曾開牖
殺牛何必效東鄰箋天䟽許初還笏上水舡難更掌
綸幼讀學而渾忘却豈能歌鳳又書麟
其三
松風地籟瀑天紳下有苔磯著老身僵卧從教茅屋
破放歌不犯玉臺新陶元亮可羲皇上管幼安非漢
魏人酒禁近來開一綫霜天便覺滿懷春
其四
久愧君恩禄具臣太倉非有國陳陳立朝到處老羞
窟避客經鄰年少覿鄰鶴夜失鳴猶給料魚寒不食
收綸小瓢如璽猶慵佩何况金龜與玉麟
和長溪葉潘投贈韻(工琴詩書畫)
脯麟炰鳳飲鯨吞肯學寒儒嚙菜羹琴古無階登舜
殿詩窮作崇客羌村可憐書畫科俱廢(元朝立書學畫學)誰
謂文章技未尊世上金臺随處有吾貧聊復贈君言
林卿勸開酒禁次韻一首
新沐髮潬如雪白大開眼只見天青稱觥乍可同幽
俗錫爵安能效衛伶遇眼神奇俄臭腐到頭濁醉勝
清醒閙籃不是安身處且向糟邱寄暮齡
和曹守司直勸駕
李唐故典存燒尾皇宋科名從勅頭月露濃熏仙桂
發天風高送客槎浮三場魁匪先賢志千佛名知幾
劫脩自笑申公垂八十不能挾册共西游
讀大行皇帝遺詔感恩哀慟六首
昨者攙搶久未收宫中齋素郤珍羞宵衣密遣庚牌
遞露布差寬丙枕憂大慚忽然開玉鎖積勤端為保
金甌尭民莫不如喪考况侍尭階近璪旒
其二
或犯威麟批逆麟容如天地養如春早年憔悴行吟者
(真魏諸人)歲晚賡歌喜起人風雨無終飄暴意雪霜有天
發生仁才哀莫如丈之德虚沗詞臣與史臣
其三
聖度如天未易量每憐孤直赦疎狂中傷競發千鈞
弩拂拭重登七寶牀昔忝未歸同二老今無殉死愧
三良鼎湖望斷靈斿遠血淚纔乾又數行
其四
禁中宣召佯狂李度外蒐羅不第蕡先帝英明親擢
汝孤臣老死敢忘君壊麻詎忍加城罪庭著居常讀
軾大縱使天光留隻眼此生無復望堯雲
其五
批鳳提鼇間世遭老臣全未保絲毫封還不覺天顔
近勸誦偏知帝學高戶外昭容猶紫䄂柩前諸后更
黃袍暮年淚滴藏山藁疇昔曾經聖筆褒
其六
士有一長斯可矣文兼衆妙古難之元豐御覧諸生
賦(周邦彦汴都賦)淳化屏題侍讀詩(楊徽之詩十聯)序建隆須還鞏
筆記儲祥必待蘇碑臣於四美安能偹虚受先皇不
世知(宣索文稿宸翰褒諭略云賦典麗而詩清新記贍而序簡古)
大行皇帝挽詩六首
仁厚傳嘉祐重華繼紹興方恢周境土忽治漢山陵
儉匪珠𥜗殮危猶玉几憑遥知天上楽難返白雲乘
其二
臨照三千界涵濡四十春沙難量福壽天不大堯仁
眇小坡詩案優容濮議人老臣偏慟絶曾扈属車塵
其三
虜哨無寕處龍顔有隱憂未曾御戎服已報走&KR0999;裘
地拓黃河土天燒赤壁舟奈何投柱斧不待獻俘囚
其四
頗怪旄頭異何曾玉色怡惡言聞佛耳夷猾上尭眉
河豈無清日天曾有壊時嗣皇新讃禹遺老喜還悲
其五
自惜孤寒士栖栖到老休生前浩然棄殁後所忠求
臣草金雞赦帝臨丹鳳楼追懷稀闊遇恨不殺身酬
(辛亥禋赦臣草德音蒙天一笑小字本並無塗改)
其六
英鍳高千古名尤不假人周惟十夫哲漢止一儒醇
聖筆嚴褒貶臣材豈儗倫驪珠六十九誰謂槖中貧
(庚申被旨宣索丈藁奉宸翰有醇儒哲匠之褒)
送外弟方時父寄呈古心相公
一自子猷廽棹後溪邊風雪少來賓櫟樗吾寓逃天
伐爪葛君猶訪古親不以癡頑疎此老絶勝富貴合
它人相公留下陽春脚應念詩翁白首貧(古詩人云富貴它人)
(合貧賤親戚離)
挽高孺人(太傳鄭君薦母)
泝源高適譜作&KR1290;鄭虔家賢子搴丹桂高才𥙷白華
病猶觀輅没不待笄珈阡表堪傳遠何湏挽誄加
挽黃拙軒(巖孫之父)
曠懷無事可攅眉高興成章不撚髭爱殺元公為賦
笑他平子作愁詩山中拔鶴平生支天上麒麟小
兒今代徐陵文價重為君鄭重述俚辭
臘月二十二夜漏下數刻小飲徑醉坐小
閤睡傍無侍者仆於戶限眉鼻傷焉流血被
面記以六言九首
退之落齒感慨子春傷足悲哀遺有所受也敗
豈不痛哉
其二
玉追琢天肖汝血模糊物敗之何事筆端白現依舊
眉毫雪垂
其三
點鬼機械惡毒老人皮肉麻頑且摩麟竭止血不
獺髓滅瘢
其四
不為卿面作計轉令汝貌不揚鬢畔有千莖白眉間
無一點黃
其五
垂堂一跌血面閉閤三旬裹瘡有佛至維摩室無人
拜德公床
其六
室中文殊已去戶外子輿不來蒙𥙷院衲足矣扶靈
壽扶彼哉
其七
晉士讐阮籍眼唐人觀李邕眉任汝得吾皮骨惟吾
不汝瑕疵
其八
書大聖初元白髮先朝遺老浪言鐵筆猶存不覺
玉山自倒
其九
嘗學斵傷鼻不待狂言炙眉禍福非自求者横逆
順受之
責猫
錢聘汝向彫寵稳卧花隂曉日紅鷙性偶然捎蝶
魚餐不與飼鷄同首斑虚有含輝相尸素全無執
鼠功歲暮貧家宜汰冗未知誰告主人公
答陳莆田投贈二首
昔潘郎說孟公講聞久矣匪匆匆君豪不忝十才
子吾老真成一秃翁謝事安能騰穪墨輟耕猶可和
風畫簾寂寂蒲鞭小應許澹臺至室中
其二
退已邀鷗入社畸孤羞使鴆為媒聞聲令尹弹琴
治有遠方人負耒來雷邑地偏難舞䄂㘭堂水淺易
㬔杯一枝半朵真窮相輸與河陽滿縣開
送林德輔倅三山
雛力薄難軒輊一鶚能高易輓推屡見衮衣聞吉
安知夾袋偶遺才易云極困將享矣諺說平分有
是哉苦餞古公煩問訊蚤𨳩翹舘築金臺
七十九吟十首(和山谷荆江亭韵)
閱世桑田變海波謾存銅狄共誰摩釣璜歲月明年
是馳隙光隂一霎過
其二
端平甲子歲結局景定壬戌年有北窗凉來枕
風塵傍扇邊
其三
便有鳳從千仞下更無虎守九重門拔茅初喜仕途
泰起蕝廼知皇帝尊
其四
多作惡詩供世笑晚持孤論誰予同才名壓倒
老官職火迫乖崖翁
其五
向來熱血潑虚庸巵酒憑誰酹二公老作地仙差
了洞賓相約聽松風
其六
適聞有詔追陽子又說厚禮迎申公莫教涑水疑四
皓且伴横渠吟八翁
其七
經書上卿曰劉子史稱三老為董公趙章泉自號晏
叟米先生一字遯翁
其八
舊田廬我先人業某水邱吾童子遊有𣏌菊姑安蒲
里無蒲萄可博凉州
其九
業緣在東震且國参禮徧南贍部州欠明眼人
圓機士語九流
其十
瞎吾眼猶劬書平生無淚如唐衢爱鶴天鯨海空
嫌羊腸鳥道﨑嶇
吾里前輩林删定甫六十挂冠夾漈艾軒諸
老皆為賦詩追次其韻
定飛仙去不留惜余生睌欠從游种明逸後屈三
范景仁邊放一頭有鹿門栖堪遯去無菟裘計徑
休却憐荷蓧非真隠鷄奚殷勤止仲由
乙丑元日口號十首
三白吳中梅花雪一穟海南沉水煙勸汝杯酒令汝
壽著婆衫子拜婆年
其二
俗情諱老難藏老暮景添年是减年舉力田科雖殿
後序鄉飲酒却居前
其三
癡獃已肖木雞状行走不减竹馬時太平期恰當今
日嬉戲翁渾如小兒
其四
坐臯比開講肆忽看傀儡至優場此翁奇奇又怪
怪若非偽學即陽狂
其五
伴壮丁騎秧馬出遥看兒童放紙鳶戲老無憂庸
非福身是神仙不自知
其六
無春一點到田廬有雪千莖上鬢鬚昧爽小孫唤翁
起勸簮栢葉飲屠蘇
其七
新天子法永阜為先皇帝服通喪初元年素幄視
千萬世責史有光
鐵筆俱牽動金臺搃去登老僧不出院挂起一枝藤
其二
皓素應難染元纁未易迎只宜大林卧或命小車行
其三
烏寺迎巖主(君畴)螭拗起澗翁(伯紀)也湏留幾箇相伴聽
松風其四
李廣飛將軍世南行秘書乃知數寸管不及丈二殳
(懷歐陽巽齋)其五
鰲頂來差晚龍髯去莫攀不能從㐮野只合殉橋
其六
佛以滅為楽觀身等一漚如何盧行者鎔鐵護枯髏
其七
蒙叟云𣆀死當時有吊賓始知關尹子迂誕誑愚人
其八
柳七葬堆頭營妓歲&KR0377;酒不知花翁墳有人擘紙否
其九
向來春帖子殘&KR2208;罥蛛絲無復秦郎思聊吟党進詩
其十
跌蕩四千首流行宇宙間國風幾曾熄聖筆不能删
後村先生大全集卷三十五終
