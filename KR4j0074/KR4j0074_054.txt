欽定四庫全書
御選歴代詩餘卷五十四目錄(起九十一字至九十三字)
滿江紅(又一體)
吕渭老
吕本中
葉夢得(二首)
嚴羽
戴山隱
醉翁操(又一體)
蘇軾
辛棄疾
八六子(又一體)
晁補之
采蓮令
柳永
夏雲峰
柳永
十二時慢
朱雍
淒涼犯(又一體)
吳文英
法曲獻仙音(又一體)
柳永
尉遲杯
晁補之
意難忘
蘇軾
周邦彦
陳允平
張炎
林正大(二首)
何夢桂
范晞文
宋遠
塞翁吟
周邦彦
方千里
楊澤民
吳文英
陳允平
張炎
趙文
露華
張翥
法曲獻仙音(又一體)
周邦彦
姜蘷
方千里
楊澤民
吳文英
陳允平
王沂孫
張炎
李彭老
樓采
勸金船(又一體)
張先
漢宫春
陳允平
宣清
柳永
金盞倒垂蓮
晁補之
轆轤金井
劉過
探芳新
吳文英
東風齊著力
張大烈
雪獅兒(又一體)
張雨
埽花遊
王沂孫
薄媚摘徧
趙以夫
滿江紅(又一體)
吳文英(二首)
詹正
彭芳遠
如魚水
柳永
臨江仙(又一體)
柳永
浣溪紗慢
周邦彦
瀟湘夜雨
趙長卿
梅子黃時雨
張炎
惜秋華
吳文英(二首)
前調(又一體)
吳文英(二首)
露華憶
周密
探春
吳文英
淒凉犯(又一體)
姜蘷
卜算子慢(又一體)
張先
滿庭芳
黃公度
玉漏遲
蔣捷
洞仙歌(又一體)
僧寳月
轆轤金井(又一體)
劉過
御選歴代詩餘卷五十四目錄
欽定四庫全書
御選歴代詩餘卷五十四(起九十一字至九十三字)
司經局洗馬掌局事兼翰林院修撰加二級(臣)王奕清奉
旨校刊
滿江紅
(又一體雙調九十一字)
滿江紅吕渭老
燕拂危檣斜日外數峰凝碧正暗潮生渚暮風飄席初
過南村沽酒市連空十頃菱花白想故人輕箑障遊絲
聞遥笛魚與鴈通消息心與夢空牽役到如今相見
怎生休得斜把琵琶傳密意一襟新月横空碧問甚時
同作醉中仙煙霞客
前調吕本中
東里先生家何在山隂溪曲對一川平野數間茆屋昨
夜江頭新雨過門前流水清如玉抱小橋回合柳參天
搖新綠疎籬下叢叢菊虚檐外蕭蕭竹歎古今得失
是非榮辱須信人生歸去好世間萬事何時足問此春
春釀酒何如今朝熟
前調(重陽賞菊時余已除代)葉夢得
一朵黃花先催報秋歸消息滿芳枝凝露為誰裝飾便
向尊前&KR0838;醉倒古今同是東籬側問何須特地賦歸來
抛彭澤回首去年時節開口笑真難得使君今那更
自成行客霜鬢不辭重插滿他年此會何人憶記多情
曾伴小闌干親攀摘
前調葉夢得
雪後郊原煙林外梅花初拆春欲半猶自探春消息一
眼平蕪看不盡夜來小雨催新碧笑去年攜酒折花人
花應識蘭舟漾城南陌雲影澹天容窄遶風漪十頃
㬉浮晴色恰是槎頭收釣處坐中仍有江南客問如何
兩槳下苕溪吞雲澤
前調(送廖叔仁赴闕)嚴羽
日近觚稜秋漸滿蓬萊雙闕正錢塘江上潮頭如雪把
酒送君天上去瓊琚玉珮鵷鴻列丈夫身富貴等浮雲
看名節天上事吾能說今老矣空凝絶對西風慷慨
唾壺歌缺不灑世間兒女淚難堪親友中年别問相思
他日鏡中看蕭蕭髮
前調戴山隱
醉倚紅樓長空外行雲遥駐甚淒凉孤吹引商刻羽薄
夜冷侵沙浦鴈老龍吟徹寒潭雨驀凉飇一陣捲潮來
驚飛去重欲聽知何處誰為我胡牀據謾尋尋覓覓
凝情如許舊日山陽猶有恨杏花明月今誰賦恐憑闌
人有愛梅心空愁竚
醉翁操
(又一體雙調九十一字)
醉翁操蘇軾
琅然清圓誰彈響空山無言惟翁醉中和其天月明風
露娟娟人未眠荷蕢過山前曰有心也哉此賢醉翁
笑詠聲和流泉醉翁去後空有朝吟暮怨山有時而童
巔水有時而回川思翁無歲年翁今為飛仙此意在人
間試聽徽外三兩絃
前調辛棄疾
長松之風如公肻余從山中人心與吾兮誰同湛湛千
里之江上有楓噫送子於東望君之門兮九重女無
悅已誰適為容不龜手藥或一朝兮取封昔與遊兮皆
童我獨窮兮今翁一魚兮一龍勞心兮忡忡噫命與時
逢子之所食兮萬鍾
八六子
(又一體雙調九十一字)
八六子(重九呈祖禹叔)晁補之
喜秋晴澹雲縈縷天高羣鴈南征正露冷初減蘭紅風
緊潛彫柳翠愁人漏長夢驚重陽景物淒清漸老何
時無事當歌好在多情暗自想朱顔竝遊同醉宦名韁
鎖世路蓬萍難相見頼有黃花滿把從教綠酒深傾醉
休醒醒來舊愁旋生
采蓮令
(雙調九十一字)
采蓮令柳永
月華收雲澹霜天曙西征客此時清苦翠娥執手送臨
岐軋軋開朱戶千嬌面盈盈竚立無言有淚斷腸爭忍
回顧一葉蘭舟便恁急槳凌波去貪行色豈知離緒
萬般方寸但飲恨脈脈同誰語更回首重城不見寒江
天外隱隱兩三煙樹
夏雲峰
(雙調九十一字)
夏雲峰柳永
宴堂深軒楹雨輕壓暑氣低沉花洞彩舟泛斝坐繞清
潯楚臺風快湘簟冷永日披襟坐久覺疎絃脆管時換
新音越娥蕙態蘭心逞妖艷昵歡邀寵難禁筵上笑
歌間發舄履交侵醉鄉深處須盡興滿酌高吟向此免
名韁利鎖虚費光隂
十二時慢
(雙調九十一字即十二時長調故加慢字也)
十二時慢(梅)朱雍
粉痕輕謝池泛玉波暖琉璃初展覩靚芳塵冥春浦水
曲漪生遥岸麝氣柔雲容影淡正日邊寒淺閒院寂幽
管聲中萬感併生心事曾陪瓊宴春暗南枝依舊但
得當初繾綣晝永亂英繽紛解珮映人輕盈面香暗酒
醒處年年共副良願
淒凉犯
(又一體雙調九十一字亦名瑞鶴仙引引或作影與瑞鶴仙無涉姜䕫自度實九十三字此亦後人)
(所損也)
淒凉犯(賦重臺水仙)吳文英
空江浪闊清塵凝層層刻碎冰葉水邊照影華裾曳翠
露搔淚濕湘煙暮合塵韤凌波半涉怕臨風欺瘦骨護
冷素衣疉樊姊玉奴恨小鈿疎唇洗妝輕怯殢人最
苦粉痕深幾重愁靨花溢香濃猛熏透霜綃細摺倚瑶
臺十二金錢暈半滅
法曲獻仙音
(又一體雙調九十一字)
法曲獻仙音柳永
追想秦樓心事當年便約于飛比翼悔恨臨岐處正攜
手翻成雲雨離析念倚玉偎香前事慣輕擲慣憐惜
饒心性正厭厭多病柳腰花態嬌無力早是乍清減别
後忍教愁寂記取盟言少愁煎剰好將息遇佳景臨風
對月事須時恁相憶
尉遲杯
(雙調九十一字)
尉遲杯晁補之
去年時正愁絶過却紅杏飛沉吟杏子青時追悔負好
花枝今年又春到傍小闌日日數花期花有信人却無
憑故教芳意遲遲及至待得融怡未攀條拈蕊又歎
春歸怎得春如天不老更教花與月相隨儘歸路拍手
攔街笑人沉醉如泥
意難忘
(仙呂曲也取以名調雙調九十二字)
意難忘蘇軾
花擁鴛房記拖肩髻小約鬢眉長輕身翻燕舞低語囀
鶯簧相見處便難忘肻親度瑶觴向夜闌歌翻郢曲帶
換韓香别來音信難將似雲收楚峽雨散巫陽相逢
情有在不語意難量些箇事斷人腸怎禁得恓惶待與
伊移根換葉試又何妨
前調周邦彦
衣染鸎黃愛停歌駐拍勸酒持觴低鬟蟬影動私語口
脂香檐露滴竹風凉&KR0838;劇飲淋浪夜漸深籠燈就月子
細端相知音見說無雙解移宫換羽未怕周郎長顰
知有恨貪耍不成妝些箇事惱人腸試說與何妨又恐
伊尋消聽息瘦損容光
前調(次周美成韻)陳允平
額粉宫黃襯桃花扇底歌送瑶觴裙拖金縷細衫唾碧
花香瓊珮冷玉肌凉羅韤步滄浪漫共伊心盟意約眼
覷眉相連環未結雙雙似桃源誤入初嫁劉郎瓏璁
仙子髻綽約道家妝千種恨九廻腸雲雨夢猶妨誤少
年紅消翠減虛度風光
前調張炎
風月吳娃柳隂中認得第二香車春深妝減豔波轉影
流花鶯語滑透紋紗有低唱人誇怕誤却周郎醉眼倚
扇佯遮底須拍碎紅牙聽曲終奏雅可是堪嗟無人
知此意明月又誰家塵滚滚老年華情付在琵琶更歎
我黃蘆苦竹萬里天涯
前調(括李白蜀道難)林正大
蜀道登天望峨眉横絕石棧相連西來當鳥道逆浪俯
回川猿與鶴莫攀緣九折聳層巒算咫尺捫參歴井回
首驚歎西遊何日當還聽子規啼月愁減朱顔連峰
天一握飛瀑壑爭喧排劔閣越天關豺虎横朝昏問錦
城雖云樂土何似家山
前調(括黃庭堅煎茶賦)林正大
洶洶松風更浮雲皓皓輕度春空精神新發越賓主少
從容犀箸厭滌昏懵茗盌策竒功待試與平章甲乙為
問涪翁建谿日鑄爭雄笑羅山梅嶺不數嚴邛胡桃
添味永甘菊助香濃投美劑與和同雪滿兔甌溶便一
枕莊周蝶夢安樂窩中
前調何夢桂
避暑林塘數元戎小隊一簇紅妝旌&KR1242;雲影動簾幕水
沉香金縷徹玉肌凉慢拍舞輕颺更一般輕絃細管孤
竹空桑風姨昨夜癡狂向華峰吹落雲錦天裳波神
蔵不得散作滿池芳移彩鷁柳隂傍&KR0838;一醉淋浪向晚
來歌闌飲散月在紗牎
前調范晞文
清淚如鉛歎咸陽送遠露冷銅仙巖花紛墮雪津柳暗
生煙寒食後暮江邊草色更芊芊四十年留春意緒不
似今年山隂欲棹歸船暫停杯雨外舞劍燈前重逢
應未卜此别轉堪憐憑急管倩繁絃思苦調難傳望故
鄉都將往事付與啼鵑
前調(題樟鎮華光閣誌别)宋遠
雞犬雲中笑種桃道士虚費春風山城看過鴈春水夢
為龍雲上下燕東西久别各相逢向夜深江聲浦樹燈
影漁篷舊游新悶重重便十分談笑一樣飄蓬元經
摧意氣丹鼎賺英雄年易老世無窮春事苦匆匆更與
誰題詩藥市沽酒新豐
塞翁吟
(義取塞上翁事琴操也遂以名詞雙調九十二字)
塞翁吟周邦彥
暗葉啼風雨牎外曉色朧&KR0008;散水麝小池東亂一岸芙
蓉蘄州簟展雙紋浪輕帳翠縷如空夢遠别淚痕重澹
鉛臉斜紅忡忡嗟顦顇新寬帶結羞豔冶都消鏡中
有蜀紙堪憑寄恨等今夜灑血書詞剪燭親封菖蒲漸
老早晚成花教見薰風
前調(次周美成韻)方千里
暮色催更鼓庭戶月影朧&KR0008;記舊跡玉樓東看枕上芙
蓉雲屏幾軸江南畫香篆燼煖煙空睡起處繡衾重尚
殘酒微紅忡忡徑分散歌稀宴少懷麗質渾如夢中
苦寂寞離情萬緒似秋後怯雨芭蕉不展愁封何時細
語此夕相思曾對西風
前調(芙蓉次周美成韻)楊澤民
院宇臨池水橋邊遶水朧&KR0008;橋左右水西東水木兩芙
蓉低疑洛浦凌波步高如弄玉凌空葉百疉蕊千重更
都染輕紅忡忡能消盡憂心似結看豔色渾如夢中
為愛惜芳容未盡好移去滿插家園特與培封年年對
賞朝朝披翫麗質香風
前調(餞梅津除郎赴闕)吳文英
有約西湖去移棹曉折芙蓉算終是稱心紅染不盡薰
風千桃過眼春如夢還認錦疉雲重弄晚色舊香中旋
撐入深叢從容情猶賦冰車健筆人未老南屏翠峰
轉河影浮槎信早素妃呌海目歸來太液池東紅衣卸
了結子成蓮夭勁秋濃
前調(次周美成韻)陳允平
睡起鸞釵嚲金約鬢影朧&KR0008;檐珮冷玉丁東鏡裏對芙
蓉秦筝倦理梁塵暗惆悵燕子樓空山萬疉水千重一
葉漫題紅忡忡從别後殘雲斷雨餘香在鮫綃帳中
更懊恨燈花無凖寫幽愫錦織回文小字斜封無人為
託欲倩賓鴻立盡西風
前調(友雲)張炎
交到無心處出岫細話幽期看流水意俱遲且澹薄相
依凌霄未肻為霖去物外共鶴忘機迷古洞掩晴暉翠
微濕紅衣飛飛垂天翼飄然萬里愁日暮佳人未歸
尚記得巴山夜雨耿無語共話生平都付陶詩休題五
朵莫問陽臺不贈相思
前調趙文
坐對梅花笑還記初度年時名利事總成非謾老矣何
為吳山夜月閩山霧回首鬢影如絲嬾更問斗牛箕強
憑醉成詩閒思嗟漂泊浮雲飛絮曾跌蕩春風柘枝
便萬里金臺築就已長分采藥龐公誓墓羲之百年政
爾一笑尊前兒女牽衣
露華
(雙調九十二字)
露華張翥
瀛洲種玉總付與花神月底深斸琢就瑶笄光映鬢雲
斜矗幾度借取搔頭别試漢宫妝束風露冷幽香半襟
淡佇闌曲亭亭雪豔愁獨愛粉沁冰筒髮撚金粟石
上那回磨斷争忍輕觸一自楚客歸來珠履舊遊誰續
秋夢起殘妝半簪墜綠
法曲獻仙音
(又一體雙調九十二字有以下半闋起韻屬上者非是)
法曲獻仙音周邦彦
蟬咽凉柯燕飛塵幕漏閣籤聲時度倦脱綸巾困便湘
竹桐隂半侵庭戶向抱影凝情處時聞打牎雨耿無
語歎文園近來多病情緒嬾尊酒易成間阻縹緲玉京
人想依然京兆眉嫵翠幕深中對徽容空在紈素待花
前月下見了不教歸去
前調(張彦功官舍)姜䕫
虚閣籠寒小簾通月暮色偏憐高處樹隔離宫水平馳
道湖山盡入樽俎奈楚客淹留久砧聲帶愁去屢回
顧過秋風未成歸計誰念我重見冷楓紅舞喚起淡妝
人問逋仙今在何許象筆鸞牋甚而今不道秀句怕平
生幽恨化作沙邊煙雨
前調(次周美成韻)方千里
庭葉飄寒砌蟲催織夜色迢迢難度細剔燈花再添香
獸淒凉洞房朱戶見鳳枕羞孤另相思灑紅雨有誰
語道年來為郎憔悴音問隔回首後期尚阻寂寞兩愁
山鎖閒情無限顰嫵嫩雪消肌試羅衣寬盡腰素問何
時夢裏趁得好風飛去
前調(次周美成韻)楊澤民
汀蓼收紅井梧凋綠嚦嚦征鴻南度靜聽寒砧悶欹孤
枕蟾光夜深窺戶露暗滴芭蕉重蕭蕭本非雨砌蛩
語怎知人漏長無寐念遊子惆悵路修道阻蚤起嬾晨
妝自秋來眉黛誰嫵淨几眀牎但無憀空對蠻素早知
伊别後恁久悔教輕去
前調(和丁宏菴韻)吳文英
落葉霞翻敗牎風咽暮色淒凉深院瘦不關秋淚緣生
别情鎖鬢霜千點悵翠冷搔頭燕那能語恩怨紫簫
遠記桃枝向隨春渡愁未洗鉛水又將恨染粉縞澀離
箱忍重拈燈夜裁翦望極藍橋綵雲飛羅扇歌斷料鸎
籠玉鎖夢裏隔花時見
前調(次周美成韻)陳允平
油幕收塵素紈招月一枕蘋香微度枕玉牙牀浣冰金
斛薰風夜凉牎戶漸睡醒眀河暗芭蕉幾聲雨對誰
語念徽容已成憔悴心期悞歸計欲成又阻寂寞燕樓
空想弓彎眉黛慵嫵淚墨愁牋縱回文難寫情素便山
遥水邈幾度夢魂飛去
前調(聚景亭梅次草牎韻)王沂孫
層綠峩峩纖瓊皎皎倒壓波痕清淺過眼年華動人幽
意相逢幾番春換記喚酒尋芳處盈盈褪花晚已消
黯况淒凉近來離思應忘却月明夜深歸輦荏苒一枝
春恨東風人似天遠縱有殘花灑征衣鉛淚都滿但殷
勤折取自遣一襟幽怨
前調(席上聽琵琶有感)張炎
雲隱山暉樹分溪影未放妝臺簾捲篝密籠香鏡圓窺
粉花深自然寒淺正人在銀屏底琵琶半遮面語聲
軟且休彈玉關愁怨怕喚起西湖那時春感楊柳古灣
頭記小憐隔水曾見聽到無聲漫贏得情緒難翦把一
襟心事散入落梅千點
前調(梅次周草牎韻)李彭老
雲木槎枒水葓搖落瘦影半臨清淺翠羽迷空粉容羞
曉年華柱絃頻換甚何遜風流在相逢共寒晚緫依
黯念當時看花游冶曾錦纜移舟寶筝隨輦池苑鎻荒
凉嗟事逐鴻飛天遠香徑無人任蒼蘚黃塵自滿聽鴉
啼春寂暗雨瀟瀟吹怨
前調樓采
花匣么絃象匳雙陸舊日留歡情意夢到銀屏恨裁蘭
燭香篝夜闌鴛被料燕子重來地桐隂鎖牎綺倦梳
洗暈芳鈿自羞鸞鏡羅袖冷煙柳畫闌半倚淺雨壓荼
䕷指東風芳事餘幾院落黃昏怕春鶯驚笑憔悴倩柔
紅約定喚取玉簫同醉
勸金船
(又一體雙調九十二字)
勸金船(流杯堂倡和)張先
流泉宛轉雙開竇帶染輕紗皺何人暗得金船酒擁羅
綺前後綠定見花影竝照與豔妝爭秀行盡曲名休更
再歌楊柳光生飛動搖瓊甃隔障笙簫奏須知短景
歡無足又還過清晝翰閣遲歸來傳騎恨留住難久異
日鳳凰池上為誰思舊
漢宫春
(雙調九十二字)
漢宫春(芍藥)陳允平
開盡荼䕷正桑雲麥浪天氣如秋南國露梢半坼金粟
絲頭温香傍酒儘多嬌不識春愁鶯院悄輕隂弄晚何
人堪伴清遊偏愛紫蕤黃裊想金壺勝賞依舊揚州
花前夜闌醉後翻階句好記元暉此日風流雙鬢改一
枝花底如今應為花羞
宣清
(雙調九十二字)
宣清柳永
殘月朦朧小宴闌珊歸來輕寒森森背銀釭孤館乍眠
擁重衾醉魄猶噤永漏頻傳前歡已去離愁一枕暗尋
思舊追遊神京風物如錦念擲果朋儕絶纓宴會當
時曾痛飲命舞燕翻翻鳳樓鴛寢玉釵亂横信任散盡
高陽這歡娛甚時重恁
金盞倒垂蓮
(雙調九十二字)
金盞倒垂蓮(寄霸帥楊仲謀)晁補之
休說將軍解彎弓掠地崑嶺河源綵筆題詩綠水暎紅
蓮算緫是風流餘事會須行樂芳年只有一部隨軒脆
管繁絃多情舊遊尚憶寄秋風萬里鴻鴈天邊未學
元龍豪氣笑求田也莫為庭槐興歎便傷搖落悽然後
會一笑猶堪醉倒花前
轆轤金井
(一名四犯翦梅花一名錦園春一名月城春雙調九十二字此調剙於劉過兩用醉蓬萊復合雪獅)
(兒解連環故曰四犯)
轆轤金井(席上贈馬僉判舞姬)劉過
翠眉重拂後房深自喚小蠻嬌小繡帶羅垂報濃妝纔
了堂虚夜悄但夜約鼓簫聲鬧一曲梅花尊前舞徹棃
園新調高陽醉山未倒看鞵飛鳳翼釵褪微溜秋滿
東湖更西風凉早桃源路杳記流水泛舟曾到桂子香
濃梧桐影轉月寒天曉
探芳新
(雙調九十二字)
探芳新(吳中元日承天寺遊人)吳文英
九街頭正軟塵潤酥雪消殘溜禊賞祇園花豔雲隂籠
晝層梯空麝散擁凌波縈翠袖歎年端連環轉爛漫遊
人如繡腸斷廻廊竚久便寫意濺波傳愁蹙岫漸没
飄鴻空惹閒情春瘦椒杯香乾醉醒怕西牎人散後暮
寒深遲廻處自攀庭柳
東風齊著力
(雙調九十二字)
東風齊著力(除夕)張大烈
爆竹驚寒疎梅送臘歲轉韶華振天簫鼓喧鬧在鄰家
處處桃符貼換簪方勝秀隱嬌娃迎春早寶釵端整玉
鬢排斜心事暗中誇惟願取箕疇歛福頻加金尊滿
祝初添海屋霞且飲今宵歲酒膽瓶開眀日鮮花全收
來隔簾春色澹柳抽芽
雪獅兒
(又一體雙調九十二字)
雪獅兒張雨
含香弄粉便勾引遊騎尋芳城南城北别有西村斷港
冰澌微綠孤山路熟伴老鶴晚先尋宿怕凍損三花兩
蕊寒泉幽谷幾翻花影濯足記歸來醉卧雪深平屋
春夢無憑鬢底鬧蛾爭撲不如圖畫相對展官梅風竹
燒黃獨自聽缾笙調曲
埽花遊
(雙調九十二字)
埽花遊(綠隂)王沂孫
小庭蔭碧遇驟雨疎風剰紅如埽翠交徑小問攀條弄
蕊有誰重到謾說青青比似花時更好怎知道一别漢
南遺恨多少清晝人悄悄任密護簾寒暗迷牎曉舊
盟悞了又新枝嫩子總隨春老漸隔相思長亭路杳攪
懷抱聽蒙茸數聲啼鳥
薄媚摘徧
(雙調九十二字)
薄媚摘徧趙以夫
桂香消梧影瘦黃菊迷深院倚西風看落日長江東去
如練先生底事有賦飄然剛道為田園獨醒何為持杯
自勸未能免休把茱萸吟翫但管年年健千古事幾
凭闌吾生九十強半歡娛終日富貴何時一笑醉鄉寬
倒載歸來廻廊又月滿
滿江紅
(又一體雙調九十三字亦名上江紅)
滿江紅(澱山湖)吳文英
雲氣樓臺分一派滄浪翠蓬開小景玉盆寒浸巧石盤
松風送流花時過岸浪搖晴棟欲飛空算鮫宫祗隔一
紅塵無路通神女駕臨曉風眀月珮響丁東對兩蛾
猶鎻怨綠煙中秋色未教飛盡鴈夕陽長是墜疎鐘又
一聲欸乃過前巖移釣筒
前調(餞方蕙岩赴闕)吳文英
竹下門敲又呼起蝴蝶夢清閒裏看鄰牆梅子幾度仁
生燈外江湖多夜雨月邊河漢獨晨星向草堂侵曉卷
琴書猿鶴驚宫漏静朝馬鳴西風起已關情料希音
不在女瑟媧笙蓮蕩折香花未晩野舟横渡水初晴看
高鴻飛上碧雲中秋一聲
前調(牡丹)詹正
翠袖餘寒早添得銖衣幾重何須怪年華都謝更為誰
容銜盡吳花成鹿苑人間不恨雨和風便一枝流落到
人家清淚紅山霧濕倚薰籠垂㔩葉鬢酥融恨宫雲
一朵飛過空同白日長閒青鳥在楊家花落白蘋中問
故人忍更負東風尊酒空
前調(風前斷笛)彭芳遠
愁滿關山又吹得蘆花雪深西樓外天低水湧龍挾秋
吟回首人間無此曲數峰江上落餘音似斷雲飛絮兩
悠悠何處尋江南路晴又隂聲韻改淚盈襟自中郎
去後羽泛商沉牛背夕陽添别恨鸞膠秋月續琴心待
醉騎黃鶴度蒼寒霜滿林
如魚水
(雙調九十三字)
如魚水柳永
輕靄浮空亂峰倒影瀲灧十里銀塘遶岸垂楊紅樓朱
閣相望芰荷香雙雙戲鸂鶒鴛鴦乍雨過蘭芷汀洲望
中依約似瀟湘風澹澹水茫茫動一片晴光畫舫相
將盈盈紅粉清商紫薇郎修禊飲且樂仙鄉便歸去徧
歴鸞坡鳳沼此景也難忘
臨江仙
(又一體雙調九十三字)
臨江仙柳永
夢覺小庭院冷風淅淅疎雨瀟瀟綺牎外秋聲敗葉狂
飄心搖奈寒漏永孤幃悄淚燭空燒無端處是繡衾鴛
枕閒過清宵蕭條牽情繫恨曾向年少偏饒覺新來
憔悴舊日風標魂銷念歡娛事煙波阻後約方遥還經
歲問怎生禁得如許無聊
浣溪紗慢
(雙調九十三字)
浣溪紗慢周邦彦
水竹舊院落櫻笋新蔬果嫩英翠幄紅杏交榴火心事
暗卜葉底尋雙朵深夜歸青瑣燈盡酒醒時曉窗眀釵
横鬢嚲怎生那被間阻時多奈愁腸數疉幽恨萬端
好夢還驚破可怪近來傳語也無箇莫是嗔人呵真箇
若嗔人却因何逢人問我
瀟湘夜雨
(雙調九十三字與滿庭芳迥不同不可以别名混入也)
瀟湘夜雨(燈花)趙長卿
斜點銀釭高擎蓮炬夜寒不禁微風重重簾幕捲堂中
香漸遠長煙裊穟光不定寒影搖紅偏竒處當庭月暗
吐焰如虹紅裳呈豔麗娥一見無奈狂蹤試煩他纖
手捲上紗籠開正好銀花照夜堆不盡金粟凝空叮嚀
語頻將好事報與主人公
梅子黃時雨
(雙調九十三字)
梅子黃時雨(别羅江諸友)張炎
流水孤村愛塵事頓消來訪深隱向醉裏誰扶滿身花
影鷗鷺相看如瘦近來不是傷春病歎流景竹外野橋
猶繫煙艇誰引斜川歸興便啼鵑縱少無奈時聽待
棹擊空眀漁湖千頃彈到琵琶留不住最愁人是黃昏
近江風緊一行柳隂吹暝
惜秋華
(雙調九十三字)
惜秋華(重九)吳文英
細響殘蛩傍燈前似說深秋懷抱怕上翠微傷心亂煙
殘照西湖鏡掩塵沙翳曉影秦鬢雲擾新鴻喚淒凉漸
入紅萸烏帽江上故人老視東籬秀色依然娟好晚
夢趁隣杵斷乍將愁到秋娘淚濕黃昏又滿城雨輕風
小閒了看芙蓉畫船多少
前調(七夕)吳文英
露罥朱絲小樓隂墮月秋驚華鬢宫漏未央當時鈿釵
遺恨人間夢隔西風算天上年華一瞬相逢縱相疎勝
却巫陽無準何處動凉訊聽露井梧桐楚騷成韻綵
雲斷翠羽散此情難問銀河萬古秋聲但望中婺星清
潤輕俊度金鍼漫牽方寸
前調(又一體送人歸鹽官)吳文英
數日西風打秋林棗熟還催人去瓜果夜深斜河擬看
星度匆匆便倒離尊悵遇合雲消萍聚留連有殘蟬韻
晚時歌金縷綠水暫如許奈南牆冷落竹煙槐雨此
去杜曲已近紫霄尺五扁舟夜泊吳江正水珮霓裳無
數眉嫵問别來解相思否
前調(木芙蓉)吳文英
路遠仙城自玉郎去却芳卿憔悴錦段鏡空重鋪步幛
新綺凡花瘦不禁秋幻膩玉腴紅鮮麗相攜試新妝乍
畢交扶輕醉長記斷橋外驟玉驄過處千嬌凝睇昨
夢頓醒依約舊時眉翠愁邊暮合碧雲倩唱入六么聲
裏風起舞斜陽闌干十二
露華憶
(雙調九十三字)
露華憶(和寄聞韶)周密
曉消蕙雪漸水紋漾錦雲澹波容岸香玉蕊新枝輕裊
條風次第鴈歸將近愛柳眉桃靨煙濃鴛徑小芳屏聚
蝶翠渚飄鴻六橋舊情如夢記扇底宫眉花下遊騘
選歌試舞連宵戀醉瑶叢怕春早鶯啼醒睡筝鈿誰點
愁紅心悄春嬌又入翠峰
探春
(或加慢字雙調九十三字)
探春吳文英
苔徑曲深深不見故人輕敲幽戶細草春回目送流光
一羽重雲冷哀鴈斷翠微空愁蝶舞逞鳴鞭遊蓬小夢
枕殘驚寤還識西湖醉路向柳下竝鞍銀袍吹絮事
影難追那負燈牀夜雨冰谿憑誰照影有眀月乘興去
暗相思梅孤瘦共江亭暮
淒凉犯
(又一體雙調九十三字亦名瑞鶴仙引)
淒凉犯(合肥秋夕)姜䕫
綠楊巷陌西風起邊城一片離索馬嘶漸遠人歸甚處
戍樓吹角情懷正惡更衰草寒煙淡薄似當時將軍部
曲迤邐度沙漠追念西湖上小舫攜歌晚花行樂舊
遊在否想如今翠彫紅落謾寫羊裙等新鴈來時繫著
怕匆匆不肻寄與悞後約
卜算子慢
(又一體雙調九十三字)
卜算子慢張先
溪山别意煙樹去程日落采蘋春晚欲上征鞍更掩翠
簾回面相盼惜彎彎淺黛長長眼奈畫閣歡遊也學狂
花亂絮輕散水影横池館對静夜無人月高雲遠一
晌凝思兩眼淚痕還滿難遣恨私書又逐東風斷縦夢
澤層樓萬丈望湖城那見
滿庭芳
(一名鎖陽臺一名瀟湘夜雨雙調九十三字)
滿庭芳黃公度
一徑叉分三亭鼎峙小園别是清幽曲闌低檻春色四
時留怪石參差卧虎長松偃蹇挐虬攜笻晚風來萬里
冷撼一天秋優游消永晝琴尊左右賓主風流且偷
閒不妨身在南州故國歸帆隱隱西崑往事悠悠都休
問金釵十二滿酌聽輕謳
玉漏遲
(雙調九十三字)
玉漏遲(贈傅岩叟納姬)蔣捷
翠鴛雙穗冷鶯聲喚轉春風芳景花湧袖香此度徐妝
偏稱水月仙人院宇到處有西湖如鏡煙岫暝纖葱悞
指蓮峰篁嶺料想小閣初逢正浪拍紅猊袖飛金餅
樓倚斜暉賸把佳期重省萬種惺忪笑語一點温柔情
性釵倦整盈盈背燈嬌影
洞仙歌
(又一體雙調九十三字)
洞仙歌僧寶月
廣寒曉駕姑射尋仙侣偷被霜華送將去過越嶺棲息
南枝勻妝面凝酥輕聚愛横管孤度隴頭聲盡&KR0838;得
幽香為君分付水亭山驛衰草斜陽無限行人斷腸處
盡為我留得多情何須待春風相顧任倒斷深思向棃
花也無奈寒食幾番春雨
轆轤金井
(又一體雙調九十三字)
轆轤金井劉過
水殿風凉賜環歸正是夢熊華旦疉雪羅輕稱雲章題
扇西清侍宴望黃傘日華龍輦金劵三王玉堂四世帝
恩偏眷臨安記龍飛鳳舞信神眀有後竹梧隂滿笑
折花看槖荷香紅潤功名歲晩帶河與礪山長遠麟脯
杯行狨韀坐穩内家宣勸
御選歴代詩餘卷五十四
