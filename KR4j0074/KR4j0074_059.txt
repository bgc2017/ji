欽定四庫全書
御選歴代詩餘卷五十九目錄(九十五字)
水調歌頭(下)
李綱
張元幹(四首)
曾覿
侯寘
辛棄疾
范成大(二首)
陳三聘
張孝祥(二首)
仲并
袁去華
李處全
趙彥端
陸游
劉過
楊炎(二首)
劉光祖
李泳
毛幵
韓淲(五首)
汪莘(二首)
吳潛
李昴英(二首)
盧炳(二首)
石孝友
林正大(四首)
葛長庚
吳子孝
楊慎
前調(又一體)
蘇軾
黃庭堅
吕渭老
向子諲
蔡伸
羅願
八聲甘州
湯恢
前調(又一體)
蕭列
鳳凰臺上憶吹簫
李清照
趙文
張翥
馬洪
天香(又一體)
王觀
玉女迎春慢
彭元遜
傾杯樂(又一體)
柳永
夢揚州
秦觀
尾犯(又一體)
柳永
白雪(又一體)
楊无咎
雙瑞蓮
趙以夫
慶清朝慢
文徵明
塞姑(又一體)
柳永
小聖樂
元好問
芭蕉雨
晏璧
玉梅香慢
無名氏
徵招(又)(體)
趙以夫
周密
張炎(二首)
聲聲慢
周密
&KR0785;瓏四犯
劉基
御選歴代詩餘卷五十九目錄
欽定四庫全書
御選歴代詩餘卷五十九(九十五字)
司經局洗馬掌局事兼翰林院修撰加二級(臣)王奕清奉
旨校刊
水調歌頭(下)
水調歌頭(李太白畫像)李綱
太白乃吾祖逸氣薄青雲開元有道聊復乘興一來賓
天子呼來方醉灑面清泉微醒餘吐濕龍巾詞翰不加
點歌闋滿宫春筆風雨心錦繡極清新大兒中令神
契兼有坐忘人不識將軍高貴醉裏指汙吾足乃敢尚
呵嗔千載已仙去圖像聳風神
前調(虎丘中秋)張元幹
萬里冰輪滿千丈玉盤浮廣寒宫殿西望湖海冷光流
埽盡長空纖翳散亂疎林清影風露廹人愁徐步行歌
去危坐不眠休問孤蓬緣底事苦淹留倦遊回首向
來雲臥兩星周此夜此生長好明月明年何處歸興在
南州老境一傖父異縣四中秋
前調張元幹
今夕定何夕秋水滿東甌悲凉懷抱何事還倍去年愁
萬里碧空如洗寒浸十分明月簾捲玉波流非是經年
别一歲兩中秋坐中庭風露下冷颼颼素娥無語相
對尊酒且遲留琴罷不堪幽怨遥想三山影外人倚夜
深樓矯首望霄漢雲海路悠悠
前調(丁丑春登垂虹亭)張元幹
拄策松江上舉酒酹三高此生飄蕩往來身世兩徒勞
長羡五湖煙艇好是秋風鱸鱠笠澤久蓬蒿想像英靈
在千古傲雲濤俯滄波吞空曠恍神交觧衣盤薄政
須一笑屬吾曹洗盡人間塵土埽去胸中冰炭痛飲讀
離騷縱有垂天翼何用釣連鰲
前調張元幹
放浪形骸外憔悴山澤癯倒冠落佩此心不待白髭鬚
聊復脫身鵷鷺未暇先尋水竹矯首漢庭疏長夏噉丹
荔兩紀傲閒居忽風飄連雨打向西湖藕花深處尚
能同載麴生無聽子談天舌本澆我書空胷次醉臥踏
冰壺畢竟凌煙像何似輞川圖
前調曾覿
溪山多勝事詩酒辦清游主人為我增葺臺榭足凝眸
髣髴玉壺天地隐見瀛洲風月千首傲王侯誰與共登
眺公子氣横秋記當年曾共醉庾公樓一杯此際重
話前事逐風流多謝兼金清唱更擬重陽佳節挼菊任
扶頭但願身長健浮世&KR0838;悠悠
前調(題岳麓法華臺)侯寘
曉霧散晴渚秋色滿湘山青鞵黃帽忻與名士共躋攀
窈窕深林幽谷詰曲危亭飛觀俛首視塵寰長嘯望天
末餘響下雲端白鶴去荒井在汲清寒醒然毛骨浮
丘招我御風還拂拭蒼崖苔蘚一寫胸中豪氣渺渺洞
庭寬山鬼善呵護千載照層巒
前調辛棄疾
萬事到白髮日月幾西東羊腸九折岐路老我慣經從
竹樹前溪風月雞酒東家父老一笑偶相逢此樂竟誰
覺天外有冥鴻味平生公與我定無同玉堂金馬自
有佳處著詩翁好鎖雲煙牎戶怕入丹青圖畫飛去了
無蹤此語更癡絶真有虎頭風
前調范成大
細數十年事十處過中秋今年新夢忽到黃鶴舊山頭
老子箇中不淺此會天教重見今古一南樓星漢澹無
色玉鏡獨空浮斂秦煙收楚霧熨江流關河離合南
北依舊照清愁想見姮娥冷眼應笑歸來霜鬢空敝黑
貂裘釃酒問蟾兔肻去伴滄洲
前調(燕山九日作)范成大
萬里漢家使雙節照清秋舊京行徧中夜呼嘯濟黃流
寥落桑榆西北無限太行紫翠相伴過蘆溝歲晩客多
病風露冷貂裘對重九須爛醉莫牽愁黃花為我一
笑不管鬢霜羞袖裏天書咫尺眼底關河百二歌罷此
生浮惟有平安信随鴈到南州
前調陳三聘
玉鑑十分滿清露一年秋漂流蹤跡誰念楚尾與吳頭
此夜刮明塵眼望極好張詩膽何處有高樓浩蕩銀潢
冷縹緲白雲浮笑勞生難坎止亦乘流闌干拍碎清
夜起舞不勝愁萬里關河依舊一寸功名烏有清淚滴
衣裘老去心空在歸夢繞蘋洲
前調(舟過金山寺)張孝祥
江山自雄麗風露與高寒寄聲月姊借我寳鑑此中看
幽壑魚龍悲嘯倒影星辰搖動海氣夜漫漫擁起白銀
闕危駐紫金山表獨立飛玉佩整雲冠潄冰濯雪眇
視萬里一毫端回首三山何處聞道羣仙笑我邀我欲
俱還揮手從此去翳鳳更驂鸞
前調張孝祥
檥棹太湖岸天與水相連垂虹亭上五年不到故依然
洗我征塵三斗快挹商飇千里鷗鷺亦翩翩身在水晶
闕真作馭風仙望中秋無五日月還圓倚闌清唱孤
發驚起壑龍眼欲酹鴟夷西子未辦當年功業空繫五
湖船不用知餘事鱸鱠正甘鮮
前調(浮遠堂)仲并
静練平千頃華棟俯中流凌晨畫戟來看宿雨斷虹收
八九胷中雲夢三千筆端風月無處快凝眸笑詠一堂
上揮麈氣横秋俯危闌紅日下暮雲收無窮偉觀祗
應天意為君謀容我時醒時醉獨泛微煙微雨浩蕩逐
輕鷗不羡岳陽勝丹碧聳層樓
前調袁去華
天下最奇處綠水照朱樓三高仙去白頭千古想風流
跨海晴虹垂飲極目滄波無際落日去漁舟蘋末西風
起橘柚洞庭秋記當年攜長劒覓封侯而今憔悴長
安客裏歎淹留回首洪崖西畔随分生涯可老卒歲不
知愁做箇終焉計誰羡五湖遊
前調(送景文)李處全
上馬趣攜酒送客古朱方秋風斜日山際低草見牛羊
酩酊不知更漏但見横江白露清映月如霜平睨廣寒
殿誰說路岐長醉還醒時起舞念吾鄉江山爾爾回
首千載幾興亡一笑書生事業誰道管城居士不換碧
油幢好在中泠水擊節奏伊凉
前調(秀州坐上作)趙彥端
秋色忽如許風露皎如空平生青鬢餘地老與故人同
憶得鱸魚來後雜以洞庭新橘月墮酒杯中賓客可人
意歌舞轉春風坐間玉花底月又從容從容更好無
奈多病巳衰翁賴有主人風味識我少年狂態乞與酒
顏紅一醉曉鴉起流水任西東
前調(多景樓)陸游
江左占形勝最數古徐州連山如畫佳處縹渺著危樓
鼓角臨風悲壯烽火連空明滅往事憶孫劉千里曜戈
甲萬竈宿貔貅露沾草風落木歲方秋使君宏放談
笑洗盡古今愁不見襄陽登覽磨滅遊人無數遺恨黯
難收叔子獨千載名與漢江流
前調劉過
春事能幾許密葉著青梅日高花困海棠風急想都開
不惜春衣典盡只怕春光歸去片片點蒼苔能得幾時
好追賞莫徘徊雨飄紅風換翠苦相催人生行樂且
須痛飲莫辭杯坐則高談風月醉則恣眠芳草醒後亦
佳哉湖上新亭好何事不曾來
前調(呈趙總領)楊炎
買得一航月醉臥出長安平堤千里過盡楊柳綠隂間
依約曉鶯啼處認得南徐風物客夢恍驚殘重到舊遊
所如把畫圖看英雄事千古意一凭闌惜今老矣無
復健筆寫江山天上人間知已賴有使星郎宿照映此
塵寰凖擬五湖去為乞釣魚竿
前調楊炎
把酒對斜日無語問西風胭脂何事都做顏色染芙蓉
放眼暮江千頃中有離愁萬斛無處落征鴻天在闌干
角人倚醉醒中千萬里江南北淛西東吾生如寄尚
想三徑菊花叢誰是中州豪傑借我五湖舟楫去作釣
魚翁故國且回首此意莫匆匆
前調劉光祖
客夢一回醒三度碧梧秋仰看今夕天上河漢又西流
早晩凉風過鴈驚落空階一葉急雨鬧清溝歸計休令
暮宵露浥征裘古來今生老病許多愁那堪更說無
限功業鏡中羞只有青山高致對此還論世事舉白與
君浮送我一杯酒誰起舞凉州
前調(題甘將軍廟卷雪樓)李泳
危樓雲雨上其下水浮天羣山四合飛動寒翠落檐前
盡是清秋闌檻一笑波翻濤怒雪陣卷蒼煙炎暑去無
跡清駛久翩翩夜將闌人欲静月初圓素娥弄影光
射空際渺嬋娟不用濯纓垂釣喚取龍宫仙駕耕此萬
瓊田横笛望中起吾意已超然
前調(次陸務觀登多景樓韻)毛幵
襟帶大江左平望見三州鑿空遺跡千古奇勝米公樓
太守中朝耆舊别駕當今豪逸人物藐應劉此地一尊
酒歌笑擁貔貅楚山曉淮月夜海天秋登臨無盡須
信詩眼不供愁恨我相望千里空想一時高唱零落幾
人收妙賞頻回首誰復繼風流
前調(對木樨小飲次韻)韓淲
明月到花影把酒對青紅此情飄灑但覺清景滿簾櫳
人被好花相惱花亦知人幽韻佳處本同風揮手謝塵
網舉袂步蟾宫秋巳半幽澗側亂山中故人過我終
夕乘興可千鍾賴有曲江才子坐上平章花月不管老
英雄心事將何寄醉語别匆匆
前調(清明嚴瀨)韓淲
今古釣臺下行客繫扁舟扁舟何似雲山千疊亦東游
我欲停橈一醉與寫生平幽憤横管更清謳小上客星
閣短鬢獨搔頭風乍歛雲未起雨初收一年花事數
聲鶗鴂欲春休弔古懷賢情味只有浮名如故誰復識
羊裘賴得玄英隐相望此溪流
前調韓淲
一枕暑風外事事且隨緣隨緣何處琴劒閒泊此層顛
日遶九天樓殿煙羃四山林薄塵土市聲前老眼醉還
醒猶得到詩邊橋南院雙桂隐有名言江湖人物好
在收拾付書簾回首吾廬無恙寄臥僧牎何事鴻鵠本
高鶱水調賦明月誰道更超然
前調韓淲
新月巳如許我問帶湖梅人間題句贏得浮㶑酒盈杯
拓落豪英滿座爛漫風騷連紙天外鳳凰來只恐輕孤
負莫待巧安排空翠滴寒爽矣晩佳哉為君絶倒拆
盡千樹玉蓓開渺渺章泉好在寂寂盧家仙去今古付
尊罍拍手見花木放眼記莓苔
前調(次宋倅韻)韓淲
嘉節已吹帽誰復見南山南山佳處臺上雲繞一溪環
猶記使君同醉化鶴千年何在今古自應慳勝事漫陳
迹風物只高寒都莫問歸酒畔集毫端等閒吟笑而
今賴有孔融尊偉矣廣平心致贏得相遭淡泊感舊唱
酬間且看小齋菊抵掌共憑闌
前調汪莘
寄語山阿子何日出幽篁蘭衣蕙帶為我獨立萬尋岡
頭上青天蕩蕩足下白雲靄靄和氣自悠揚一陣東風
至靈雨過横塘招山鬼弔河伯俟東皇朱宫紫闕何
事宛在水中央長望龍輈雷駕憑仗簫鐘交鼓賓日出
扶桑我乃援北斗子亦射天狼
前調(篘酒得三十六壺酹黃山神)汪莘
釀秫小春月取酒雪花晨滿壺插破浮蟻湧起碧鱗鱗
誰覺東風密至更帶梅香潛入甕裏净無塵一見酒之
面便得酒之心這番酒未及飲未留賓黃山圖就舊
日境界喜重新三十六峰雲嶂三十六溪煙水三十六
壺春寄語黃山道我是境中人
前調(送吳叔永)吳潛
才惜季方去又更别元方驚心天下雙鳳接翅下高岡
萬里瞿塘煙浪一片昭亭雲月渺渺正相望夜雨連風
壑此意獨凄凉杜鵑聲猶不住攪離腸黃雞白酒吾
亦歸興動家鄉人事紛紛難料世事悠悠難說搔首對
穹蒼肻落兒曹淚一笑付滄浪
前調(題舫齋)李昴英
郭外足幽勝潮入漲溪流舫齋小小一葉老子日遨遊
管領白蘋紅蓼披戴綠蓑青篛直釣任沈浮玉縷飽魚
鱠雪陣狎河鷗箇中眠箇中坐箇中謳箇中收拾詩
料觴客箇中留休羡乘槎博望且聽洞簫赤壁樂處是
瀛洲日月蕩雙槳天地一虛舟
前調(題登春臺)李昴英
野趣在城市崛起此臺高誰移蓬島馮夷夜半策靈鼇
十萬人家甃碧四面峰巒擁翠遠峙拍銀濤插漢筆雙
墖簸兩葉輕舠我乘風時一到共嬉遨江山無復偃
蹇彈壓有詩豪寳劒孤横星動鐵笛一聲雲裂寒月水
宫袍滄海一杯酒世界渺鴻毛
前調(題蒲圻景星亭上慕容宰)盧炳
華亭新偉觀勝地得高雄凭闌徙倚杳渺萬里景無窮
好是江流縈繞那更雲天舒闊疊嶂倚晴空眼界無盡
藏懷抱有清風主人賢開綺席泛金鍾放懷一笑許
我滿酌醉顏紅祗恐璽書即下促起飛鳬東去行作黑
頭公還記今朝客曾對一杯同
前調盧炳
風馭過姑射雲珮挹浮丘丁寕月姊為我澂霽一天秋
盡展冰匳玉鑑要看瑶臺銀闕萬里冷光浮分與世間
景好在水邊樓想霓裳呈妙舞起清謳藍橋何處試
尋玉杵恣追游擬待鉛霜𢷬就緩引瓊漿沈醉誰信是
良籌長嘯跨鯨背不必願封留
前調石孝友
美人在何許相望正悠悠雲牎霧閣遥想宛在海中洲
空對殘雲冷雨何限重山疊水一夢到無由遺怨寫紅
葉薄倖記青樓金烏擲玉蟾缺物華休鳳梧鴛竹一
夜風露各驚秋惟有遠山無賴淡埽一眉晴綠特地向
人愁歛袂且歸去回首漫遲留
前調(括聽真上人琴歌)林正大
耿耿銀潢淨牎月瑩如冰朱絲一扣萬籟不起冷光凝
千古遺音猶在一洗淫哇鄭衛北里與南陵孰識聲音
事哀樂不同情咽流泉戛鳴玉擊浮金老龍啼曉幼
猿忽復暮山吟為我臨風再奏仙鵠翩翻十二感物一
何靈此曲誰當聽四海有知音
前調(括岳陽樓記)林正大
欲狀巴陵勝千古岳之陽洞庭在目遠銜山色俯長江
浩浩渾無涯際爽氣北通巫峽南去極瀟湘騷人與遷
客覽物興尤長錦鱗游汀蘭郁水鷗翔波瀾萬頃碧
色上下一天光皓月浮金千里把酒登樓對景喜極自
洋洋憂樂有誰會寵辱兩俱忘
前調(括黃州竹樓記)林正大
聽說竹樓好佳地占黃岡月波相接俯臨江瀨挹山光
急雨檐喧瀑布密雪瓴敲碎玉幽闃興尤長琴調更虚
暢詩韻轉清揚公退暇披鶴氅戴華陽手披周易消
磨世慮坐焚香縹緲煙雲竹樹迎送夕陽素月勝槩緫
難量欲辦騷人事瀹茗漱清觴
前調(括廬山高)林正大
廬山幾千仞屹立竝長江揚瀾左蠡洪濤巨浪日舂撞
風止雲消水淨相與泊舟登岸攀磴望空谾巖壑響松
桂巨石激流淙事幽尋遺世俗絶紛庬幽花野草香
滿時有鶴飛雙羡子買田築室欲使浮嵐暖翠坐臥對
軒牎我欲為君說安得筆如扛
前調葛長庚
江上春山遠山下暮雲長相留相送時見雙燕語風檣
滿目飛花萬點回首故人千里把酒沃愁腸回鴈峰前
路煙樹正蒼蒼漏聲殘燈焰短馬蹄香浮雲飛絮一
身將影向瀟湘多少風前月下迤邐天涯海角魂夢亦
凄凉又是春將暮無語對斜陽
前調(詠百舌)吳子孝
落日青蕪岸移棹綠蘋洲清和天氣碧樹隂合暮雲稠
忽聽林間百舌巧作千般妙語嘔啞更咿嚘側耳行吟
畔如聽好歌喉車音細機韻杳櫓鳴柔誰家兒女昵
昵學語不能休乍止猶啼宛轉吹徵呵宫迭奏百鳥枉
啁啾翹首上林苑好共鳳凰遊
前調(賞牡丹)楊慎
春宵微雨後香徑牡丹時雕闌十二金刀誰翦兩三枝
六曲翠屏深掩一架銀筝緩送且醉碧霞卮輕寒香霧
重酒暈上來遲席上歡天涯恨雨中姿向人如訴欲
將彩筆記相思九十春光堪惜萬種心情難寫粉淚半
低垂曉看紅濕處千里夢佳期
前調(又一體由中秋懷子)蘇軾
明月幾時有把酒問青天不知天上宫闕今夕是何年
我欲乘風歸去又恐瓊樓玉宇高處不勝寒起舞弄清
影何似在人間轉朱閣低綺戶照無眠不應有恨何
事長向别時圓人有悲歡離合月有隂晴圓缺此事古
難全但願人長久千里共嬋娟
前調黃庭堅
瑶草一何碧春入武陵溪溪上落花無數枝上有黃鸝
我欲穿花尋路直入白雲深處浩氣展虹霓祗恐花深
裏紅露濕人衣坐白石敧玉枕拂金徽謫仙何處無
人伴我白螺杯我為靈芝仙草不為絳脣丹臉長嘯亦
何為醉舞下山去明月逐人歸
前調(題季修書室)吕渭老
秋齋多夢渴舌本欲生煙獨步一庭明月鴈字已横天
作箇生涯不遂松竹雨荒三徑却憶五湖船小阮貧尤
甚犢鼻挂長竿白鷗汀風共水一生閒横琴唳鶴要
攜妻子老雲間燈火熒熒深夜高臥南牎折几杯到不
留殘莫遣江湖手遮日向長安
前調(趙伯山席上見梅)向子諲
天公深藏巧雲裏放春回不到閒花凡草都付與疎梅
獨立水邊林下瀟灑冰容孤豔清瘦玉腰肢觸撥暗香
動風味欲愁誰姮娥攜青女過夜闌時瑶冠瓊佩粲
然一笑亦何奇賸欲舉觴對飲不怕月明霜重寒氣著
人衣只恐鄰笛起化作玉塵飛
前調(别彭城)蔡伸
醉擊玉壺缺恨寫綠琴哀悠悠往事誰問離思渺難裁
綠野堂前桃李燕子樓中歌吹那忍首重回惟有舊時
月遠遠逐人來小庭空清夜永獨徘徊伴人幽怨一
枝瀟灑隴頭梅心斷雲帆西去目送煙波東注千里接
長淮為我將雙淚好過楚王臺
前調(中秋和施司諫)羅願
秋宇淨如水月鏡不安臺鬱孤高處張樂語笑脫塵埃
檐外白毫千丈座上銀河萬斛心境兩佳哉俯仰共清
絶底處著風雷問天公邀月姊媿凡才婆娑人世羞
見蓬鬢漾金罍來歲公歸何處照耀彩衣簪槖禁直且
休催一曲庾江上千古繼韶陔
八聲甘州
(一名甘州曲西域記載龜兹國工製伊州甘州凉州等曲皆翻入中國詞調八聲者歌時之節奏也)
(雙調九十五字)
八聲甘州湯恢
摘青梅薦酒甚殘寒猶怯苧羅衣正柳腴花瘦綠雲冉
冉紅雪霏霏隔屋秦筝依約誰品春詞回首繁華夢流
水斜暉寄隐孤山山下但一瓢飲水深掩苔扉羡青
山有思白鶴忘機悵年華不禁搔首又天涯彈淚送春
歸銷魂遠千山啼鴂十里荼䕷
前調(又一體)蕭列
可憐生飄零到荼䕷依然舊銷魂殘春幾許風風雨雨
客裏又黃昏無奈一江煙霧腥浪捲河豚身世忽如葉
那自清渾莫厭悲歌笑語奈天涯有夢白髮無根怕
相思别後無字寫回文更月明洲渚杜鵑聲裏立向臨
分三生石情緣千里風月柴門
鳳凰臺上憶吹簫
(取列仙傳秦弄玉事雙調九十五字)
鳳凰臺上憶吹簫(宋媛)李清照
香冷金猊被翻紅浪起來慵自梳頭任寳匳塵滿日上
簾鈎生怕離懷别苦多少事欲說還休新來瘦非干酒
病不是悲秋休休這回去也千萬徧陽關也則難留
念武陵人遠煙鎖秦樓惟有樓前流水應念我終日凝
眸凝眸處從今又添一段新愁
前調(轉官毬)趙文
白玉搓成香羅捻就為誰特地團團羡司花神女有此
清閒疑是弓鞾蹴踘剛剛踢誤掛花間方信道酴醿失
色玉蘂無顔凭闌幾回澹月怪天上冰輪移下塵寰
奈堪同玉手難插雲鬟人道轉官毬也春去也欲轉何
官聊寄與詩人案頭冰雪相看
前調(沈野雲吹簫)張翥
琪樹鏘鳴春冰碎落玉盤珠瀉還停漸一絲風嫋悠颺
清冥疑把紅牙趁節想有人記豆銀屏何須教琵琶漢
女錦瑟湘靈追思舊時勝賞醉幾度西湖山館池亭
慣倚歌花月按舞娉婷歲晩相逢客裏且一尊同慰漂
零君休惜吳音朔調盡與吹聽
前調(秋夜)馬洪
澹澹秋容澄澄夜影娟娟月挂梧桐愛簫聲縹緲簾影
玲瓏彩鳳銜書未至玉宇淨香霧空濛凉如水翠苔凝
露琪樹吟風匆匆年華暗換嗟舊歡成夢彷彿飛蓬
想清江泛鷁紫陌遊騘應念佳期虚負瞻素彩感慨相
同凝情久誰家搗練砧杵丁東
天香
(又一體雙調九十五字)
天香王觀
霜瓦鴛鴦風簾翡翠今年較是寒早矮釘明牎側開朱
戶斷莫亂教人到重隂未觧雲共雪商量未了青帳垂
氊要密紅鑪圍炭宜小呵梅弄妝試巧繡羅衣瑞雲
芝草伴我語時同語笑時同笑已被金尊勸酒又唱新
詞故相惱盡道窮冬元來恁好
玉女迎春慢
(雙調九十五字)
玉女迎春慢彭元遜
纔入新年逢人日拂拂澹煙無雨葉底妖禽自語小啄
幽香還吐東風辛苦便怕有踏青人誤清明寒食消得
渡江黃翠千縷看臨小帖宜春填輕暈濕碧花生霧
為說釵頭裊裊繫著輕盈不住問郎留否似昨夜教成
鸚鵡走馬章臺憶得畫眉歸去
傾杯樂
(又一體雙調九十五字)
傾杯樂柳永
離讌慇懃蘭舟凝滯看看送行南浦情知道世人難使
皓月長圓彩雲鎮聚算人生悲莫悲于輕别最苦正歡
娛便分鴛侣淚滴瓊臉棃花一枝春帶雨慘黛别臨
行猶自再三問道君須去頻耳畔低語知多少他日深
盟平生丹素從此盡把憑鱗羽
夢揚州
(雙調九十五字)
夢揚州秦觀
晩雲收正柳塘煙雨初休燕子未歸側側輕寒如秋小
欄外東風軟透繡幃花密香稠江南遠人何處鷓鴣啼
破春愁長記曾陪燕遊酬妙舞清歌麗錦纏頭殢酒
困花十載因誰淹留醉鞭拂面歸來晩望翠樓簾捲金
鈎佳會阻離情正亂頻夢揚州
尾犯
(又一體雙調九十五字)
尾犯柳永
夜雨滴空階孤館夢回情緒蕭索一片閒愁想丹青難
貌秋漸老蛩聲正苦夜將闌燈花漸落最無端處忍把
良宵只恁孤眠却佳人應怪我自别後寡信輕諾記
得當時翦香雲為約甚時向幽閨深處按新詞流霞共
酌再同歡笑肻把金玉珍珠博
白雪
(又一體雙調九十五字)
白雪(雪)楊无咎
檐收雨脚雲乍歛依舊又滿長空紋蠟焰低熏鑪燼冷
寒衾擁盡重重隔簾櫳聽撩亂撲漉春蟲曉來見玉樓
珠殿恍若在蟾宫長愛越水泛舟藍關立馬畫圖中
悵望幾多詩意無句可形容誰與問已經三白忒是報
年豐未應真箇情多老却天公
雙瑞蓮
(雙調九十五字與雙頭蓮無涉)
雙瑞蓮(竝頭蓮)趙以夫
千機雲錦裏看竝蔕新房駢頭芳蕊清標豔態兩兩翠
裳霞袂似是商量心事倚綠盖無言相對天蘸水彩舟
過處鴛鴦驚起縹緲漾影搖香想劉阮風流雙仙姝
麗閒情未斷猶戀人間歡會莫待西風吹老薦玉醴碧
筒&KR0838;醉清露底月照一襟歸思
慶清朝慢
(雙調九十五字)
慶清朝慢文徵明
天朗氣清惠風和暢勝遊何似山隂春光自來堪戀一
刻千金蘭舟初泛畫橋春水一篙深煙霏處離離淺草
冉冉遥岑且此傍花随柳柳隂繫馬花外囀幽禽擾
擾蜂黏柳絮蝶繞花心為問朱衣車馬何如我白髮園
林新月上竹枝風動環珮清音
塞姑
(又一體雙調九十五字)
塞姑柳永
一聲雞又報殘更歇秣馬巾車催發草草主人燈下别
山路險新霜滑瑶珂響起栖烏金鐙冷敲殘月漸西風
緊襟袖淒裂遥指白玉京望斷黃金闕遠道何時行
徹算得佳人凝恨切應念念歸時節相見了執柔荑嘉
會處沾香雪免鴛衾兩恁虚設
小聖樂
(雙調九十五字元好問製蓮花曲以授歌者亦名驟雨打新荷)
小聖樂元好問
綠葉隂濃徧池亭水閣偏趁凉多海榴初綻朵朵蹙紅
羅乳燕雛鶯弄語對高柳鳴蟬相和驟雨過似瓊珠亂
撒打徧新荷人生百年有幾念良辰美景休放虚過
富貧前定何用苦張羅命友邀賓宴賞飲芳醑淺斟低
歌且酩酊從教二輪來往如梭
芭蕉雨
(雙調九十五字)
芭蕉雨(梅)晏璧
角聲高吹夢斷月痕尚挂林梢萬葉千花似埽綠避紅
逃讓與寒梅獨殿還狀元宰相當消恁了却殘年教人
媿煞離騷富貴等鴻毛紛紛傷春濃李夭桃自是冰
魂欲觧漫倩并刀只道乾坤清氣怎知他雪虐風饕睡
起望北斗闌干人間翠羽嘈嘈
玉梅香慢
(雙調九十五字)
玉梅香慢(本意)無名氏
寒色猶高春力尚怯微律先催梅拆曉日輕烘清風頻
觸疑散數枝殘雪嫩英妒粉嗟素豔有蜂蝶全似人人
向我依然頓成離缺徘徊寸腸萬結又因知暗成凝
咽撚蕊憐香不禁恨深難絶若是芳心觧語應共把此
情細細說淚滿闌干無言強折
徵招
(又一體雙調九十五字)
徵招(雪)趙以夫
玉壺凍裂琅玕折駸駸逼人衣袂暖絮漲空飛失前山
横翠欲低還又起似妝點滿園春意記憶當時剡中情
味一溪雲水天際絶人行高吟處依稀灞橋鄰里更
翦翦梅花落雲階月砌化工真觧事強勾引老來詩思
楚天暮驛使不來悵曲闌獨倚
前調(九日有懷楊守齋)周密
江蘺搖落江楓冷霜空鴈程初到萬景正悲秋奈曲終
人杳登臨嗟老矣問今古清愁多少一夢東園十年心
事恍然驚覺腸斷紫霞深知音遠寂寂怨琴凄調短
髮已無多怕西風吹帽黃花空自好問誰識對花懷抱
楚山遠九辨難招更曉煙殘照
前調(聽袁伯長琴)張炎
秋風吹碎江南樹石牀自聽流水别鶴不歸來引悲風
千里餘音猶在耳有誰識醉翁深意去國情懷草枯沙
遠尚鳴山鬼客裏可消憂人間世寥寥幾年無此杏
老古壇荒把凄凉空指心塵聊更洗傍何處竹邊松底
共良夜白月紛紛領一天清氣
前調(答仇山村寄)張炎
可憐張緒門前柳相看頓非年少三徑巳荒凉更如今
懷抱薄遊渾未減滿煙水東風殘照古調誰彈古音誰
賞歲華空老京洛染緇塵悠悠意獨對南山一笑只
在此山中甚相逢不早瘦吟心共苦知幾度翦燈牎小
何時更聽雨巴山賦草池春曉
聲聲慢
(宋蔣捷賦秋聲俱用聲字收韻調名本此雙調九十五字聲作勝者誤)
聲聲慢周密
燕泥沾粉魚浪吹香芳堤十里新晴静惹游絲花邊裊
裊扶春多憐漂泊記章臺曾挽青青堪愛處是撲簾嬌
嫩随馬輕盈長是河橋三月做一番晴雪惱亂詩魂
帶雨沾衣羅襟點點離痕休綴潘郎鬢影怕綠牎年少
人驚卷春去翦東風千縷碎雲
&KR0785;瓏四犯
(雙調九十五字)
&KR0785;瓏四犯劉基
白露點珠明河生浪秋光看一半翠衾知夜永夢冷孤
館南樓數聲過鴈西池桂花零亂歲序如何江山若此
贏得霜鬢滿傷心慢回愁眼見蛩吟蔓草螢度荒疃
淚随黃葉下事逐浮雲散滄波滚滚東流去問誰是登
樓王粲菊綻籬邊賦歸來恐晩
御選歴代詩餘卷五十九
