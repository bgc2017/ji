蘇詩補註目錄别集類二(宋)
卷一
詩四十二首(仁宗嘉祐四年巳亥冬侍老蘇公自蜀至荆州作)
卷二
詩三十九首(嘉祐五年庚子春自荆州赴京師作)
卷三
詩五十二首(起嘉祐六年辛丑十一月赴鳳翔簽判任合明年壬寅共作)
卷四
詩三十八首(嘉祐八年癸夘在鳳翔任作)
卷五
詩四十五首(起英宗治平元年甲辰合明年乙巳罷鳳翔任還朝直史館作)
卷六
詩五十首(起神宗熙寧二年已酉服闋還朝歷任開封推官尋改杭州通判赴任抵廣陵作)
卷七
詩五十首(起熙寧辛亥冬自潤州抵杭州通守任合明年壬子春夏作)
卷八
詩六十九首(起熙寧五年壬子秋盡是年十二月倅杭時作)
卷九
詩六十一首(起熙寧六年癸丑正月盡六月倅杭時作)
卷十
詩五十八首(起癸丑立秋盡九月倅杭作)
卷十一
詩七十七首(起癸丑冬合甲寅春夏往返常潤道中作)
卷十二
詩四十八首(起熙寧七年甲寅六月自常潤回杭九月移知密州以後作)
卷十三
詩四十三首(熙寧八年乙夘密州任作)
卷十四
詩六十六首(熙寧九年丙辰在密州作)
卷十五
詩六十三首(熙寧十年丁巳正月自密州至京師四月後赴徐州任盡一年作)
卷十六
詩六十三首(元豐元年戊午春夏在徐州作)
卷十七
詩五十一首(戊午秋冬徐州作)
卷十八
詩四十七首(起元豐二年已未正月至三月以後自徐移湖州作)
卷十九
詩五十首(起已未五月在湖州任八月赴御史臺獄十二月出獄作)
卷二十
詩六十首(元豐三年庚申正月赴黃州盡一年作)
卷二十一
詩八十九首(元豐辛酉壬戌兩年中在黃州作)
卷二十二
詩四十二首(起元豐六年癸亥合明年甲子三月在黃州作)
卷二十三
詩四十四首(起元豐七年甲子四月離黃州五月至筠七月過金陵作)
卷二十四
詩五十六首(起甲子八月自金陵歷真潤揚淮在泗州度歲作)
卷二十五
詩五十六首(起元豐八年乙丑正月自泗州往南京得請放歸五月抵常州後作)
卷二十六
詩五十一首(乙丑五月後起知登州十月到任十一月以禮部郎召還朝作)
卷二十七
詩三十八首(哲宗元祐元年丙寅自右史除中書舍人十月擢翰林學士知制誥盡一年作)
卷二十八
詩四十二首(元祐二年丁夘春夏間官翰林學士作)
卷二十九
詩四十七首(元祐丁夘秋冬官翰林學士作)
卷三十
詩五十七首(元祐三年戊辰官翰林學士作)
卷三十一
詩四十九首(元祐四年已巳春由翰林學士除龍圖學士四月以後出知杭州盡一年作)
卷三十二
詩七十一首(元祐五年庚午守杭州作)
卷三十三
詩六十三首(元祐六年辛未春在杭守任三月後還朝八月出知潁州作)
卷三十四
詩六十七首(起元祐六年辛未八月以後合明年三月以前在潁州任作)
卷三十五
詩五十三首(起元祐七年壬申三月自潁移知揚州其年九月以兵部尚書還朝作)
卷三十六
詩六十五首(起壬申秋杪自揚州還朝合明年癸酉九月以前作)
卷三十七
詩五十二首(起元祐八年癸酉九月出知定州合明年甲戌四月謫惠州南行過金陵作)
卷三十八
詩四十四首(起紹聖元年甲戌秋自西江赴嶺外十月到惠州盡十二月作)
卷三十九
詩七十四首(紹聖二年乙亥在惠州作)
卷四十
詩六十九首(起紹聖三年丙子正月合明年丁丑四月以前在惠州作)
卷四十一
詩四十三首(起紹聖四年丁丑四月自惠州謫昌化軍安置盡是年十二月作)
卷四十二
詩五十一首(起元符元年戊寅合明年已夘在儋州作)
卷四十三
詩五十二首(起元符三年庚辰春是年五月自儋移廉八月杪離廉州時作)
卷四十四
詩四十三首(起庚辰九月離廉州是冬在韶州度歲明年辛巳正月度嶺作)
卷四十五
詩四十二首(起徽宗建中靖國元年辛巳春自南安歸常州終是年七月作)
卷四十六
詩六十五首(補錄帖子詞口號)
卷四十七
詩四十五首(遺詩十九首補編)
卷四十八
詩九十二首(補編)
卷四十九
詩四十七首(他集互見)
卷五十
詩四十三首(他集互見)
臣等謹案蘇詩補注五十卷
國朝查慎行撰慎行字夏重號初白海寧人康
熙癸未進士官翰林院編修先是宋施宿注
蘇軾詩陸游為之序久無傳本康熙中宋犖
得其殘帙而闕佚數卷屬邵長蘅等補之急
遽成書潦草殊甚又舊本黴黯字迹多難辨
識長蘅等憚于尋繹往往臆改其文或竟刪
除以滅迹併存者亦失其真慎行是編凡長
蘅等所竄亂者並勘驗原書一一釐正又於
施注所未及者悉採諸書以補之其間編年
錯亂及以他詩溷入者悉攷訂重編凡為正
集四十五卷又補錄帖子詞致語口號一卷
遺詩補編二卷他集互見詩二卷別以年譜
冠前而以同時倡和散附各詩之後雖卷帙
浩博不免牴牾如蘇轍辛丑除日寄軾詩軾
得而和必在壬寅乃亦入之辛丑卷末則編
年有差題李白寫真詩前後文義相屬本為
一首惠洪所說甚明乃據聲畫集分為二首
則校讐為舛漁父詞四首醉翁撡一首本皆
詩餘乃列之詩集則體裁未明倡和詩中所
列曾鞏上元遊祥符寺詩陳舜俞送周開祖
詩楊蟠北固北高峯塔詩張舜民西征三絶
句皆與軾渺不相關乃一概闌入至於所補
諸篇如怪石詩指為遭憂時作不知朱子語
類謂二蘇居喪無詩文鼠鬚筆詩本軾子過
作而乃不信宋文鑑和錢穆父寄弟詩巳見
三十一卷乃全篇複見元祐九年立春詩即
戲李端叔詩中四句已見三十七卷乃割裂
再出雙井白龍詩冷齋夜話明言非東坡作
乃反云據以補入甚至李白山中日夕忽然
有懷詩亦引為軾作尤失于檢核如斯之類
皆不免炫博貪多其所補注如宋叔達家聽
琵琶詩夢回猶識歸舟字句本用箜篌朱字
事見太平廣記乃惟引天際識歸舟句又誤
謝脁為謝靈運黃精鹿詩本畫黃精與鹿乃
引雷斆炮炙論黃精汁製鹿茸事皆為舛誤
又如紀夢詩引李白粲然啓玉齒句不知先
見辛氏三秦記端午詩引屈原飯筒事云據
初學記所引齊諧記不知續齊諧記今本猶
載此條皆為未窮根底然考核地理訂正年
月引據時事原原本本無不具有條理非惟
邵注新本所不及即施注原本亦出其下自
有蘇詩以来注家以此本居最區區小失固
不足為之累矣乾隆四十四年三月恭校上
總纂官(臣)紀昀(臣)陸錫熊(臣)孫士毅
總校官(臣)陸費墀
蘇詩補註原序
成一代之文章必能立天下之大節立天下之大節非
其氣足以高天下者未之能焉孔子曰臨大節而不可
奪君子人與孟子曰我善養吾浩然之氣以直養而無
害則塞乎天地之間蓋存之於身謂之氣見之於事謂
之節節也氣也合而言之道也以是成文剛而無餒故
能參天地之化關盛衰之運不然則雕蟲篆刻童子之
事耳烏足與論一代之文章哉故贈太師諡文忠蘇軾
忠言讜論立朝大節一時廷臣無出其右負其豪氣志
在行其所學放浪嶺海文不少衰力斡造化元氣淋漓
窮理盡性貫通天人山川風雲草木華實千彙萬狀可
喜可愕有感於中一寓之於文雄視百代自作一家渾
涵光芒至是而大成矣朕萬幾餘暇紬繹詩書他人之
文或得或失多所取舍至於軾所著讀之終日亹亹忘
倦常寘左右以為矜式信可謂一代文章之宗也歟乃
作贊曰
惟古文章言必已出綴詞緝句文之蟊賊手扶雲
漢斡造化機氣高天下乃克為之猗嗟若人冠冕
百代忠言讜論不顧身害凛凛大節見於立朝放
浪嶺海侣於漁樵歲晚歸来其文益偉波瀾老成
無所附麗昭晰無疑優游有餘跨唐越漢自我師
模賈馬豪竒韓柳雅健前哲典刑未足多羨敬想
高風恨不同時掩卷三歎播以聲詩
乾道九年閏正月望選德殿書賜蘇嶠
蘇詩補註例略
余於蘇詩性有篤好向不滿於王氏註為之駮正瑕璺
零丁件繫收弆箧中積久漸成卷帙後讀渭南集乃知
有施註蘇詩舊本苦不易購庚辰春與商丘宋山言並
客輦下忽出新刻本見貽檢閱終卷於鄙懷頗有未惬
者因復補輯舊聞自忘蕪陋將出以問世昔王原叔註
杜詩既行世矣王寧祖則有改正王内翰注杜集薛夢
符又有補註本黃長睿有較定本蔡興宗有正異本杜
田有補遺正謬本古人於箋疏之學各抒所得不肻雷
同勦說如此非欲衒已長而攻人之短也(慎)不敏竊取
此義
公詩自仁宗嘉祐已亥始見集中所謂南行集也牛口
見月詩亦是年作注家顧系諸嘉祐元年按嘉祐元年
為丙申而詩中有忽憶丙申年之句其背戾可知從来
編年者或起辛丑或起壬寅南行集迺已亥庚子詩反
置續集中殊失位置考宋史藝文志有南征集一卷征
字乃行字之訛當時此卷本自單行今自郭綸及初發
嘉州以下編次一準欒城集例雖獨變序固不紊也
蘇詩宜編年固矣惟是先生升沉中外時地屢易篇什
繁多必若部居州次一一不爽自非朝夕從游疇能定
之施元之顧景繁生南渡時去先生之世未遠排纂尚
有舛錯如客位假寐一首鳳翔所作而入倅杭時次韻
曹九章一首黃州所作而入守湖州時姑舉二段以見
編年之難凡(慎)所辨正必先求之本詩及手書真蹟又
參以同時諸公文集洎宋元名家詩話題跋年經詩緯
用以審定前後余家少藏書每從竹垞朱先生及馬衎
齋素村兄弟借閱援据考證實頼佽助焉
兹集舊有八注十注同時稍後者有唐子西趙䕫等注
乾道末御製序刊行紹興中有吳興沈氏注(見吳興備志經籍類中)漳
州黃學臯補注(見王懋宣閩大記藝文類中)今皆不傳傳者惟王氏施氏
兩家耳施氏本又多殘脱近從吳中借抄一本每首視
新刻或多一二行乃知新刻復經增刪大都掇拾王氏
舊說失施氏面目矣今於施注原本所有而新刻所刪
者輒補錄以存其舊漫不可辨者則缺之譬諸斷碣殘
碑自成片段何取天吳紫鳳顛倒裋褐哉
南宋時人有箋注先生詩句號東坡錦繡段隨句撰事
牽合殊無根蔕此與魯訔黃鶴之注杜李歜之撰詩史
同科固有識所姗笑若乃當代文獻信而足徵寧容闕
略趙叔平張退傅張天覺李誠之徐德占劉仲馮劉壯
輿諸公宋史各有傳非冺冺無聞者仁宗朝之制科范
景仁之新樂王介甫之新法种誼之禽鬼章邢恕之搆
宣仁王韶之啟邊釁何以一無援證元祐初年議回河
七年議郊祀周思道等先後論𣙜蜀茶詮釋亦復影響
糢糊皆疎漏之大者餘無論矣
疎漏之病前條略舉之更有繁蕪之病有詩意本瞭然
多添注脚者有所用非此事強為牽率者有一事經再
用三用稠叠蔓引者洪容齋曰讀是書者要非蒙童小
兒何煩屢注哉凡此冗沓王注固多施氏亦所不免芟
之不勝芟也且二書流傳已遠聽其單行於天地間知
此解者毋謂離之則雙美也
此外更有改竄經史妄托志傳以傅會詩辭者禮記敝
帷不棄為埋馬也敝蓋不棄為埋狗也施氏注刪去中
間二語作何解乎唐明皇兄弟六人其一蚤卒寧薛兄
也岐申弟也當時稱明皇為三郎王氏謂岐薛申寧皆
明皇諸弟何所據乎北史周樂運字承業錄夏殷以来
諫諍事名諫苑先生和朱公掞初夏第五句正使此事
而施注王注皆云南史李承業集古今奏議作諫苑南
史曾有其人乎范石湖吳郡志王誨字規父熙寧六年
知蘇州王覿字明叟元祐中亦知蘇州明明兩人也施
注謂覿字規父可乎王明清揮麈錄趙令鑠字伯堅宗
室世雄子也趙令畤初字景貺東坡為改字德麟集中
有字說可考施注謂伯堅一字景貺可乎詩家秀句傳
少陵哭李尚書五言句也施注因先生有秀句出寒餓
之語遂增二字為七言杜集中曾有此句法乎盧鴻一
草堂圖有十志詳載唐詩紀及周密雲烟過眼錄而以
十志為千老作何解乎出峡詩云亦到龍馬溪茅屋沽
村釀按樂史太平寰宇記䕫州有龍洞溪即善釀酒之
村也地名雖一字小異與詩意正合而施氏補注謂馬
鳴溪俗稱龍馬溪寰宇記之文可偽造乎訛在原注則
應駁正訛在補注咎將誰諉乎
郡縣山川之名最易傳譌虔州號虎頭城見宋中興小
歷而以為常州醴泉眉州山名而以為西安之醴泉縣
姥嶺在杭州龍山而以為天姥山太白在長安而引洞
天記龍潭在壽州而引延平志玉門關在瓜州而云沙
州其他寺觀樓閣妄指圖經附會不一兹從十道志元
和郡縣圖志太平寰宇記輿地廣記九域志方輿勝覽
下逮曹學佺名勝志古今沿革考索為詳至於宋朝官
制亦不敢略則本之曾子固隆平集孫彦同職官分紀
二書用補他家所未及雖未必毫髮無憾固巳十得八
九矣
王注之繆吳中新刻本正譌一卷抉擿過半矣但持議
有過苛者如素木之為素米盬惡之為鹽惡盧山之為
廬山襄楷之為裴楷范縝之為范績狄詠之為秋詠率
因字畫相近傳寫翻刻致成魯魚帝虎訛由工匠非關
注家也又所糾第八卷王瀹當作倫按晉書列女傳王
渾中弟名瀹惟世說注則云渾弟倫然則瀹字固譌倫
字恐亦譌也三十七卷望祖猶蟻蜂注云當作望祀葛
立方韻語陽秋辨之詳矣應仍作望祖輕為改易於義
似有未安
本集詩與他集互見者凡九十餘篇皆施氏原本所無
也新刻本收入續補上下卷王氏本散見於分類中&KR0915;
作極多潁濱及蘇門六君子作率皆混雜至有割截他
集半首誤為全篇者如答晁以道索書則陳後山五律
前半首也寄歐叔弼七言絶句則子由贈劉道士七律
後半首也唐人詩甚且有闌入者若概行削去時俗恐
以為疑故另為二卷每首後附注此詩亦見某集令覽
者有考焉至施注新刻内有本集重出者如歸自道埸
何山遇大風憩耘老溪亭命官奴秉燭寫風竹題詩云
云即遊道埸何山五古全首中之四句也睡起一首即
佛日山榮長老方丈五首之一也贈虔州慈雲鑒老一
首已載第四十卷中復載續補遺下卷復官北歸再次
前韻二首郭功父作也既附三十九卷注中補遺下卷
何以再見此類徑從刪例又如次韻子由聞予善射七
律一首扶風天和寺五律一首答南華長老一偈舊本
所有而新刻失載亟當補錄要歸於别真&KR0915;去重複無
脱漏而巳若云糾繆則吾豈敢
和陶詩一百三十六首子由有序自成二卷細考之惟
飲酒二十章和於揚州官舍餘悉紹聖甲戌後自惠遷
儋七年中作也歲月大略可稽分之各卷以符編年之
例其間亦有未能確指年月者則(慎)以意推之要難遷
就他所也
文字之禍於公為烈始而牽連詩帳終則禁及藏書散
軼固多收藏不乏今從編簡中留心摉輯共得逸詩一
百二十餘首又唐人所謂口號皆近體詩也張燕公有
十五夜御前口號少陵紫宸殿退朝口號西閣口號之
類是也宋人帖子詞及致語口號猶仍其舊施氏原注
有帖子詞一卷目錄尚存新刻妄為刪削今一併采入
與逸詩釐為三卷
劉辰翁之評杜集也同時倡和如嚴武高適韋迢元結
詩例皆附錄和賈至早朝詩錢塘舊本兼收王維岑參
作錢虞山箋注仍而不刪也今視此例凡與東坡增畣
者若文潞國張宣徽文湖州梅都官歐陽公范純父王
半山鄭介夫以及子由子容山谷少游補之文潛後山
端叔功父述古仲車三孔兄弟方外則辨才參寥幸而
人有專集悉採其詩附本篇末或有集而不傳傳而不
遠如劉景文錢穆父孫莘老李公擇陳舜俞王仲至胡
完夫蔣穎叔王定國魯元翰王晉卿趙景貺柳子玉周
開祖諸公贈答之什偶得一二闕略不少其附錄諸詩
不加注釋者蓋方專精於此未遑旁及云
補注之役權輿於癸丑迨已未庚申後往還黔楚每以
一編自隨已卯冬渡淮北上冰觸舟裂從泥沙中檢得
殘本淹浥破爛重加綴葺辛巳夏自都南還夜泊吳門
遇盜探囊胠箧之餘此書獨無恙也自念頭童齒豁半
生著述不登作者之堂庶幾托公詩以傳後因閉門戢
影畢力於斯追維始事迄今蓋三十年矣雖蠡測管窺
何足仰佐萬一顧視世之開局於五月藏事於臘月半
年勒限草促成書淺深得失必有能辨之者
康熙壬午仲春初白菴主人查慎行識
蘇詩補註采輯書目
十三經注疏五經要義
水經注山海經
夏小正春秋繁露
乾鑿度陸璣詩疏
吳越春秋越絶書
國語戰國策
史記前漢書
後漢書袁宏後漢紀
謝承後漢書三國志
魏氏春秋晉書
南北史宋書
南齊書梁書
陳書隋書
魏書北齊書
周書唐六典
舊唐書唐會要
五代史王溥五代會要
陸游南唐書馬令南唐書
吳越備史(范埛林禹)宋史
吳越備史補東都事略(王偁)
李燾長編歷代史表
宋史新編李肇國史補
續資治通鑑楞嚴經
法華經維摩經
金剛經金光明經
圓覺經古今譯經圖記
釋迦方誌(道宣)釋迦氏譜(道宣)
高僧傳(梁釋慧皎)續高僧傳(道宣)
宋高僧傳(贊寧)法苑珠林
傳燈錄續燈錄
傳法正宗記釋氏稽古錄(覺岸)
教苑遺事梁武帝集
五燈會元僧寶傳
翻譯名義僧史
黃庭經禪林寶訓
吕氏春秋管子
莊子道德經
真誥太霄經
神仙傳列仙傳
十二真君傳續仙傳
搜神記續搜神記
抱朴子淮南子
列子燕丹子
楚辭古樂府
穆天子傳王子年拾遺記
方言周處風土記
荆楚歲時記三輔决錄
三輔黃圖西京雜記
博物志續博物志(李石)
文選世說
陸佃埤雅劉熙釋名
急就篇參同契
炙轂子杜氏通典
文苑英華文獻通考
鄭樵通志釋藏音義指歸
李肇翰林志唐詩紀事
唐文粹宋文鑑
白氏六帖曾慥集仙傳
洛陽伽藍記金陵梵刹志
武陵梵志宋宰輔編年錄(徐自明)
皇朝事實類苑(江少虞)宋朝職官分紀(孫彦同)
咸淳臨安志(潛說友)施宿會稽志
張淏會稽續志東京夢華錄(孟元老)
汴京遺蹟志(李濓)開元天寶遺事
大滌洞天記(鄧牧心)洞天福地記
范成大吳郡志咸淳毗陵志(史能之)
成化毗陵志南徐記(虞孝恭)
京口三山志于欽齊乘
晏謨齊地記盛儀維揚志
元和郡縣志(李吉甫)太平寰宇記(樂史)
輿地廣記(歐陽忞)王存九域志
祝穆方輿勝覽元方輿勝覽
名勝志(曹學佺)程大昌雍錄
東觀餘論輿地碑目(王象之)
西湖遊覽志(田汝成)遊覽志餘
吳興掌故集(徐獻忠)十道四番志
九州記要汴故宫記(楊魚)
震澤編(王鏊)全邊紀略
至元嘉禾志(徐碩)成化杭州志
江西通志明一統志
廣東通志閩大記(王懋宣)
吳都文粹(鄭虎臣)九朝通略(熊子復)
齊安拾遺(許端夫)虔州志
荆州志渚宫舊事(余知古)
初學記(徐堅)古今惠山考(談修)
成化湖州志(勞鉞)三楚新錄(周羽冲)
南唐近事(鄭文寶)洛陽名園記(李格非)
隋唐嘉話(劉餗)吳興備志(董斯張)
雞林志(王雲)辛氏三秦記
陳沂山東通志楊慎四川志
李膺益州記輿地紀勝
潤州志張揖廣雅
至治瑞陽志(楊升雲)海寧縣志
吳興舊志(談鑰)吳興統記
名山記徑山志
茅君傳天竺事跡
上天竺紀勝祥符志
吳興雜錄(張勃)蘇州舊志(王鏊)
嘉興舊志(柳琰)新城縣志
湛長史舊居志華陽國志
任豫益州記永嘉志
天台記彭門志
南虔記晉地道記
桂海虞衡志賓州志
金陵雜志廬山紀事(桑喬)
圓通事實錢塘潮候圖
金山寺志南方草木狀(嵇含)
蔡襄荔支譜韓彦直橘譜
戴凱之竹譜劉蒙菊譜
蔡君謨茶錄范成大菊譜
陸羽茶經北苑貢茶錄(熊蕃)
黃儒品茶要錄張又新水記
廣西郡邑志(張維)江源記
九江志(文德翼)南海古跡記(吳萊)
顧微廣州記北流志
羅浮指掌圖記(鄒師正)吳地記(陸廣微)
吳郡圖經續記(朱長文)南嶽記(徐靈期)
辰州志曹溪志
廬陵志(周必大)長安志(宋敏求)
襄陽記程大昌演繁露
全芳備祖(陳景沂)海棠譜(陳思)
吳船錄歸田錄
入蜀記夢粱錄(吳自牧)
硯譜洪容齋五筆
學林(王觀國)齊民要術
困學紀聞(王應麟)汝南先賢傳
許氏說文陶淵明集
謝靈運集鮑明遠集
庾子山集杜少陵集
萬首唐人絶句李太白集
韓昌黎集孟襄陽集
孟東野集長慶集
四門集劉賓客集
柳子厚集杜樊川詩集
樊南甲乙集李義山集
李長吉集江東集(羅隠)
玉川子集松陵集
會昌一品集六一居士集
嘉祐集梅宛陵集
丹淵集(文同)樂全先生集(張方平)
安陽集(韓琦)蘇子容集(頌)
趙清獻集(抃)司馬温公傳家集
石室先生年譜范文正公集
無盡居士集(張商英)范純父内翰集
范蜀公集(鎮)元城先生語錄(劉器之)
欒城集隆平集(曾鞏)
元豐類藁王荆公集
清江三孔集黃山谷内集(任淵注)
山谷外集(史容注)山谷别集(史季温注)
陳後山詩集(任淵注)後山叢話
古靈先生集(陳襄)雞肋集(晁補之)
嵩山集(晁以道)宛丘集(張耒)
姑溪集(李之儀)青山集(郭祥正)
淮海集(秦觀)蔡君謨集
文潞公集西堂集(鄭俠)
王梅溪集賀方回集
節孝先生集(徐積)文昭公集(曾肇)
滄浪集(蘇舜欽)擊壤集
眉山集朱子全書
真西山集范石湖集
汪彦章集(藻)雙溪集(蘇籀)
唐子西語錄横浦集(張九成)
謝叠山集陸放翁集
烏臺詩案(眀九萬)參寥集(釋道潛)
北磵集(僧居簡)金室外集(釋宗泐)
吳淵穎集(萊)道園學古集(虞集)
魏鶴山集(了翁)陵陽集(牟獻)
宋景濓集黃文獻公集(溍)
韻語陽秋(葛立方)詩話總龜(阮閱)
猗覺寮雜記(朱翌)鐵網珊瑚(朱存理)
苕溪漁隠叢話(胡仔)歲時雜咏今集(蒲積中)
詩人玉屑(魏慶之)能改齋漫錄(吳曾)
吕氏童蒙訓傅咸七經詩
藝苑雌黃(嚴有翼)瀛奎律髓(方回)
津陽門詩注月窟集(釋昭覺)
冷齋夜話(僧惠洪)竹坡詩話(周紫芝)
葉石林詩話潘子真詩話
二老堂詩話(周必大)䂬溪詩話(黃徹)
容齋題䟦山谷題䟦
廣川畫䟦(董逌)石門題䟦(僧德洪)
止齋題䟦(陳傳良)西溪詩話
百家詩話六一詩話
許彦周詩話(顗)陸放翁題䟦
王立之詩話詩眼(范元實)
紫薇詩話(吕居仁)聲畫集(孫紹遠)
後村題䟦(劉克莊)漫叟詩話
劉須溪評鐵圍山叢談(蔡絛)
蔡寬夫詩話李北海普光王寺碑
宜秋集(揭傒斯)繼古叢編(宋施青臣)
本覺寺碑記(姚綬)南部新書(錢易)
清波雜志(周燀)中吳紀聞(龔明之)
肯綮錄(趙叔向)梁溪漫志(費衮)
邵氏聞見前錄邵氏聞見後錄
高士傳東南防守利便(陳克)
慧光奏事錄乾道庚寅奏事錄(周必大)
惠山新皇記(獨孤及)癸辛雜識(周密)
聞見近錄(王鞏)甲申雜記(王鞏)
石林避暑錄劉敬叔異苑
張師正括異志遯齋閒覽(陳正敏)
丘處機西遊記春渚紀聞(何薳)
侯鯖錄(趙德麟)南卓羯鼓錄
因話錄(趙璘)劉向别錄
豹隠記揮麈三錄(王明清)
貴耳錄(張端義)沈括筆談
五色綫齊東野語(周密)
玄中記雲烟過眼錄(周密)
雞肋編(莊綽)泊宅編(方勺)
陽朔廳壁記(吳武陵)北戶錄(段公路)
酉陽雜俎(段成式)王禎農書
楓窗小牘(戴埴)圓通紀勝集
熙豐日歷渑水燕談(王闢之)
侍兒小名錄道山清話(王暐)
陵陽室中語蓼花洲閒錄(高文虎)
冡記文昌雜錄(龐元英)
城東父老傳(陳鴻祖)志林
外紀晏公類要
類說湘山野錄
續前定錄嬾真子錄(馬永卿)
養痾漫筆(趙溍)炙龜論(張世南)
墨莊漫錄摭青雜說(王明清)
離騷辨正(朱熹)劉甲人物志序
丹鉛總錄(楊慎)雲笈七籖
王銍默記晁氏世譜
晁公武讀書志瑞應錄
坦齋通紀(邢疏)天台國清寺碑
周羽皇到難篇洪邁對雨編
陳襄文昌雜述春明退朝錄(宋敏求)
晁以道墨經洪氏香譜(駒父)
葉廷珪香譜陸友墨史
唐彦猷硯錄高似孫硯箋
金壺記(釋之)投荒錄
中興小歷捫蝨新語
東皋雜錄(孫宗鑑)城邑考
緯略(高似孫)緗素雜記(黃朝英)
席上腐談(俞琰)幕府燕閒錄(畢仲詢)
丁未錄燕翼貽謀錄(王栐)
桐君藥錄殷芸小說
談錄雪浪齋日記
楊文公談苑輟耕錄(陶宗儀)
郭頒世語學林新編
吳均續齊諧記張君房脞說
北夢𤨏言(孫光憲)蘇鶚演義
復齋漫錄金石錄
禁臠(僧洪覺範)碧湖雜記(謝枋得)
溪蠻叢笑(朱輔)集異記(薛用弱)
玉堂雜記(周必大)孫公談圃(劉延世)
羅璧識遺岳珂媿郯錄
玉壺清話(僧文瑩)詩林廣記
藜藿野人詩話太平清記
茶事續錄茶譜
樂章文譜(徐景安)法書苑(周越)
宣和書譜歷代名畫記
名畫錄名畫錄補遺
法書要錄(張彦遠)鄧椿畫繼
郭若虛紀藝李廌畫品
宋朝名畫評(劉道醇)朱景元名畫評
益州名畫錄(王休復)謝赫畫品
五代名畫補遺(劉道醇)米襄陽畫學
書苑菁華(陳思)唐朝名畫錄
式古堂書畫彙考書畫舫(張丑)
本草别錄唐慎微本草証類
嘉祐本草(以上共五百十六種)
續采書目(一百十六種)
百斛明珠玉局文
播芳大全爾雅翼(羅願)
世本法句經
杜預春秋傳序陸羽惠山寺記
南嶽思大禪師行狀歐陽守道碧落堂記
臨淮志雲居山志
西清詩話佩韋齋輯聞(俞德麟)
羅浮記六經釋文
司馬温公詩話江文通集
孫真人枕中記大集經
陳楠翠虛篇景定建康志(周應合)
庚溪詩話(西郊野叟)蠶書(秦處度)
詩釋文湼盤經
蔡邕月令寶祐志
家語瓊州志
裴淵廣州記新唐書
石林燕語八素經
庾肩吾書品景德傳燈錄
三十國春秋心經疏記
韓致堯集彌陀經
太平廣記竇蒙述書賦
顔之推家訓梁京寺記
大唐拾遺記集古錄
百州學海樂府解題
宋元詩會隋遺錄(顔師古)
峽程記野客叢書(宋王楙)
詩苑類格文心雕龍
菽園雜記南越志
唐會要唐大詔令
茶陵集(李東陽)江鄰幾雜志
帝王世紀華嚴大疏
崔豹古今注明道先生集
高齋澷錄(會慥)吳越國考(徐一䕫)
金丹訣大還丹秘契圖
伏琛齊地志開天傳信記(鄭棨)
石鼓文考正(王厚之)吾衍學古篇
遁甲專征賦(袁卓)李綽歲時記
梁益州記十六觀行經
吳都諸山錄(周必大)玄奥集成
續吳都文粹(錢榖)悟真篇
錢唐先生集異物志(楊浮)
中黃經神宗頌古
晁氏客語(以道)遂初堂書目(尤袤)
芥隠筆記(龔檢討)雲巢集(沈遼)
糖霜譜(洪邁)遊名山記
攻媿集(樓鑰)蘭陵尚書集(孫覿)
宋中興四朝志後村詩話(劉克莊)
平園集(周必大)雪樓集(程鉅夫)
七返丹砂法(孫思邈)四朝聞見錄(葉紹翁)
元遺山集(好問)娛書堂詩話(趙與虤)
海錄碎事(葉庭珪)朱少章詩話(朱弁)
晦菴詩話(朱子)刊誤(唐李涪)
中華古今注永嘉集(釋玄覺)
東溪試茶錄蜀鑑
賓退錄分門古今類事
太平御覽麟遊縣志
耆舊續聞(陳鵠)學圃餘藁(朱長文)
晞髮集(謝翺)周易古占法(宋程迥)
蘇詩補註采輯書目
