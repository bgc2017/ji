







　　欽定四庫全書

　　晞髮集巻四

　　宋　謝翺　撰

　　古體二

　　廢瑟詞

　　發埋空山販繒客草中惟棄秦時瑟樵夫拾置貽樂工
朱徽作絃如墨色自從漢曲入鐃歌清廟無人傳不得
至今崔嵬人巳死越&KR0146;春蟲聞呪子


　　飛仙引逰沃州水簾谷作

　　赤城後門桃花尾濕浸蘼蕪洗蒼耳小支菩提海上來
天風吹下谷簾水斜珠界左轉復右華葢縣肝三葉紫
内間肉芝承乳流鬼母仙姝臨洗胃蒼龜守闗朝太微
色阻䜛神誣奏事海桑男子在謫籍驅鹿行車閏年至

　　樊夫人上昇詞

　　四明山樊榭即漢劉綱與夫人樊氏上昇處

　　石蠔粘牕秋見海山雞夜啼弄毛彩王孫吹笙𨗳夫人

青髮凌風素霞在雨塵離地白浩浩河西種星榆樹老
海桑童童日出歸衣溼上池洗頭草

　　俠客吳歌立秋日海上作

　　潮動秋風吹牡荆離歌入夜斗西傾佽飛廟下蛇含
草青拭吳鈎入匣鳴

　　島上曲二首

　　皮帯墨鱗身卉衣晩隨鬼渡水燈微石門犬吠聞人語
知在海南種蛤歸


　　島上曲之二

　　夫招賈客嵗經遼自到城中賣織綃郤買鉛華采珠母
㯽榔露下月中調

　　落梅詞

　　北風花糝枝春風花糝衣青鳥夢中見畏來花下飛豈
是得春遲因縁别春蚤夜濕㶚陵苔半在古馳道入瓦
雪㝠㝠離樹香草草那無返魂術不忍見春老

　　望蓬萊


　　青枝啼鳥波延延方士指海談神仙五雲垂天光屬夜
老父相傳説車駕千官此地佩宛宛舟發黄門止供頓
繞檣赤日䕶龍旗西北驛書馳羽箭百年塵空滄海晩
月落無人度㶚滻鷄鳴白石爛如銀蓬萊不見夷州逺

　　結客行

　　結客衛京師棄家南斗陲相㸔各意氣欲取遼陽歸事
左脱身去豈為無所為家藏楚王子手執五陵兒泣奉
先主令白旗曏天揮鞭屍讐必報函首㨗終馳力盡志

不遂以死謝漸離

　　古别離

　　仙人别母母哭啼遺以神藥乃醉之醒來哭定記兒語
食此庭前雙橘樹葉能禦飢病能愈豈似當時逐兒去
隣翁有女立我前取刀剖腹爾勿憐但爾嫁夫能治田
生子不願生神仙

　　花卿冡行

　　山谷云花卿冡在丹陵之東舘鎮至今猶有英氣

血食其鄉

　　溼雲糢糊埋秋空雨青沙白丹陵東苺苔隂隂草茸茸
(上聲)云是花卿古來冡花卿舊事人所知花卿古冡知者
誰精靈未歸白日西廟鴉啄肉枝上啼緜州柘黄魂正
飛

　　和靖墓

　　山中處士白麻履死後無書獻天子青童𤣥鶴晝上天
夜下玉棺葬湖水湖堤四合封如髮芳樹玲瓏倚春雪

百年鳳舞雲霧空玉椀人間出句越宫嵐塔雨恍如失
飛網繞湖冠聚鷸琳宇焚芝秋寂㦄斗下無人祠太乙

　　蓮葉舟

　　溼雲冉冉依芳芷楚女神絃迎帝子天人種蓮露染根
一片碧花秋堕水笙簫聞聲影如夢浮花漠漠船來重
神蛟蛻腸江水湄化為五色光陸離中有玉人跨蛟舞
藕根斷絲罥人衣碧瞳秋髮眠清夜按肌不粟清露下

　　玉井水


　　玉華翳日神封井液冷秋根洗雲影年年天女下來觀
露濕風吹太華頂冰枝脱葉墜欲舞青鳥伺枝忽銜去
夜深井氣白吐虹井中龍子如守宫凡人不敢飲此水
往往夢寐㳺其中

　　送人歸烏傷

　　湖邉老屋墻壓籬飢鴉啄雪枝上啼湖中葑田産菰米
菖蒲花開照湖水蒺藜老翁呼不起曽入東宫教皇子
文雅風流俱掃地瓦磚擲人老兵醉後園小坊近市㕓

借人樗蒲無税錢君歸故里何所憐

　　覔紫芝

　　少微昏見觜觽中山深夜氣光流虹青芝獨産林下石
染根濕雲如紫漆天門夢斷路初回山鬼守根不敢食
銀泥徹鎻守者疲老翁持呪取夜歸明當食之聞鬼哭
對爾洗膓還入腹

　　雨後海棠

　　春光揺揺一萬里野粉殘英空蜀水天人愁濕紅錦窠

萬里移根泪如洗蒼苔裹枝雪堕地雨中聞有西南使
化為黄鵠凌空青開時銜花落銜子緑章青簡下蓬萊
滯魄㳺魂恨未已至今鸚鵡啼猩紅不隨明月葬空中

　　登廣陵寺塔望南髙峯(寺碑紀太宗潛藩時事)

　　城池風烟杯度僧廣陵孤塔懸晝燈塔燈上齊南髙雲
南髙峯顛祠歙神靈旗蕭蕭巻清雨結喉巫陽能楚語
回望人煙塔峯北惟有空城臨水滸赤蛇不神江海翻
藪澤狐狸作巴舞當年介弟階防禦玉鸞青鞭上天去


　　雪度

　　千山萬山雪崔嵬欲流不流水洄洄蟄熊出穴戍草短
客行心急夢歸來南園桑柘未生葉南溪渡頭不可涉
朝種木蘭㧞為檝

　　閲方史君登行狀

　　九江黥王所理州衰年㐲箠作諸侯唐人舊隠衣冠盡
歸闖宫潮不得覲天吳舞罷塵土飛廿(音入)載猩雲寄歸
殯當年電隙豈所問生死身名惟轉瞬睦人共説方饒

州番人作廟祠唐震

　　食薺歌送别方安道

　　山中薺發燒餘地與君為客同食薺薺長故君收燼餘
君歸食薺如食荼我家甌越草應出土溼烟青歸不得
相逢舉酒復為别對君盤中不忍食

　　夜宿南明縣齋

　　朝隂扣舷清剡曲暝投天姥峯前宿桂蟲食葉露濕身
影落莓苔雲矗矗天風吹枝斷未殊夢尋杳靄來絳車

下車者誰藏姓氏夜向瓊䑓讀諸子覺來隠隠聲在耳
月向西南望為水

　　書畫梅花水仙巻

　　風吹韈露明微照芳雲弱植仙姝廟髻鬟零亂在枕函
月裏羅浮夢中到鮫綃拂塵蟬翼隔牕霧凝寒唯影入
曉來坐對殘空標翠翎不見額黄濕

　　冬青樹引别玉潛

　　冬青樹山南陲九日靈禽居上枝知君種年星在尾根

到九泉雜龍髓恒星晝霣夜不見七度山南與鬼戰願
君此心無所移此樹終有開花時山南金粟見離離白
衣人拜樹下起靈禽啄粟枝上飛

　　小元祐歌寄劉君鼎

　　前甲子小元祐句章祲黒權臣死端平天子初改紀襲
芳㤗陵種蘭芷當秋淮甸枯草黄彎弧北向射天狼弧
南星光天狗墮入蔡生擒偽國王是年南海無波浪月
溼珠胎君以䧏只今六十空白頭獨騎麒麟補春秋天

回星周美惡復人世更傳蔡州録

　　句章見月食

　　縠州見月如魚口沫聚痕消暗牕牗鄞城見月如破臼
棄藥含垢掛南斗龍蛇伏氣諸腦空水中睡失羣隂母
其間海禽獨夜啼黒雲赴海同奔犀市人識母不識父
擊拆摧扉救月死況值㽔賔月十五干神附甲支在子
孤子哀吟離楚尾泪落荒江弔南紀猶憶秦淮哭日年
不敢仰視㸔盆水


　　避暑城西觀吳道子畫老君像

　　溼煙掛龍天海頭角城溽暑如炎州白氛翳景失樓閣
蓬萊縹緲不可求解衣揮麈子城下地湧青蓮隣古社
巻簾㸔畫人猶龍矯首見龍還見畫碧幢髮雪垂過耳
弄筆者誰吳氏子

　　趙安天北遊求詩安天韶王孫作詩送之

　　海雲抱漚海水熱道路征人裹冰雪憐君獨作萬里遊
雨把蓮莖手中别蓮莖刺多蓮葉溼翻為君衣覆為笠

汴南淮北多故人馬上相逢泪相揖故園萋萋長草根
遲君歸來洗雨痕青鞭碧影角湖曲芳夢猶到韶王孫

　　逃暑崇法寺

　　城南古寺凉生處草色遥連孝子墓棊局雨生苔蘚文
袈裟晴挂芭蕉樹自昔闍黎修白業㑹公惟與舒王接
只今塵土影堂空石上猶鐫麻紙帖

　　鄞女墓

　　網草新垂月中露青禽夜宿菱塘陼寺西幽修雲覆土

知葬舒王下殤女百年光塵事事新皇子夫人墓作隣
民間壓勝祈新鬼穉鬼久隨風雨陳去來佀爾勿復道
白下鍾山夢中老

　　寶幢山尋黄提刑震舊避地處

　　甬東寺裏逢陳若雙袖龍鍾行帯索問知黄公舊避逃
寳幢山下坐叢薄日惟一食禱先靈不願拾得不死藥
仰天呼號得正終一往不復至城郭公初著書女立旁
公死母亡家濩落予為户曹取公女欲叙因由無與語

得來與子行林莽月落山空識其處

　　城西廢園

　　水門夾西雨連越鄴瓦畊殘莎草茁誰知當日夫容園
溼路迷城暗車轍夫容青根聨戚里美人對博蓬山裏
潮痕欲上紅露晞知是日髙梳洗起園南禁絶人行道
中有民間舊宿草廢園起垡鳴竊脂寒日始應通祭掃


　　晞髪集巻四

