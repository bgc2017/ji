關學編首卷
秦子
秦子名祖字子南秦人(一統志西安府)孔門弟子篤于守道唐
玄宗追封少梁伯從祀孔子廟庭宋真宗加封鄄城侯
國朝嘉靖中改稱先賢秦子宋高宗贊曰秦有子南贇
贇述作守道之淵成德之博範若鑄金契猶發藥歴世
明祀少梁寵爵(聖門人物志末二句作紛華不撓縻我好爵)
燕子
燕子名伋(家語作級)字子思秦人(一作汧陽人)孔門弟子唐玄宗
追封漁陽伯從祀孔子廟庭宋真宗加封汧源侯國朝
嘉靖中改稱先賢燕子宋陳知微贊曰八九之徒具傳
大義賢哉子思道本無愧鍾靈咸鎬浴德洙泗增封汧
源皇澤斯被聖門人物志贊曰師席高振大成是集道
傳一貫速肖七十善教云袤儒風可立漁陽之士得跂
而及
石作子
石作子名蜀字子明秦之成紀人(一統志鞏昌府秦州)孔門弟子
唐玄宗追封石邑伯從祀孔子廟庭宋真宗加封成紀
侯國朝嘉靖中改稱先賢石子宋高宗贊曰在昔石邑
能知所尊懋依有德克述無言鼓篋槐市揚名里門此
道久視彼美常存按姓氏英賢傳有石作蜀氏族略複
姓篇有石作氏注云石作蜀孔子弟子據此當稱石作
子稱石子者誤
壤駟子
壤駟子名赤字子從(家語壤作穰史記從作徒)秦人(一統志西安府)孔門弟
子唐玄宗追封北徵伯從祀孔子廟庭宋真宗加封上
邽侯國朝嘉靖中改稱先賢壤子宋高宗贊曰式是壤
侯昭乎聖徒執經請益載道若無詩書規矩問學楷模
得時而駕領袖諸儒按通志略壤駟氏複姓今稱壤子
誤
