四六標準别集類三(宋)
提要
(臣)等謹按四六標準提要四十卷宋李劉撰
明孫雲翼箋釋劉字公甫崇仁人嘉定七年
進士歴官寶章閣待制雲翼有橘山四六箋
注已著錄劉平生無他事可述惟以儷語為
專門所著有類藁續類藁梅亭四六今皆未
見此本乃其門人羅逄吉所編以劉初年館
何異家及在湖南蜀中所作彙為一集題曰
標準蓋門弟子尊師之詞也凡分七十一目
共一千九十六首自六代以來箋啓即多駢
偶然其時文體皆然非以是别為一格也至
宋而歲時通候仕宦遷除吉凶慶弔無一事
不用啓無一人不用啓其啓必以四六遂於
四六之内别有專門南渡之始古法猶存孫
覿汪藻諸人名篇不乏迨劉晚出惟以流麗
穏貼為宗無復前人之典重沿波不返遂變
為類書之外編公牘之副本而冗濫極矣然
劉之所作頗為隸事親切措詞明暢在彼法
之中猶為寸有所長故舊本流傳至今猶在
錄而存之見文章之中有此一體為别派别
派之中有此一人為名家亦足以觀風會之
升降也至雲翼之注蕪雜特甚然亦有足備
考證者舊本所載亦姑附存焉乾隆四十三
年六月恭校上
總纂官(臣)紀昀(臣)陸錫熊(臣)孫士毅
總校官(臣)陸費墀
四六標準目錄别集類三(宋)
卷一
言時政
䞇見
卷二
論事
卷三
薦舉
卷四
舉科目
謝座主
卷五
謝到任
謝解任
卷六
通交代
卷七
謝除授(内除)
卷八
謝除授(外除)
卷九
謝辟置
舉自代
宣賜
被召
卷十
進職
轉官
改官
宫觀
致仕
卷十一
雜謝
卷十二
謝惠詩文
卷十三
謝及第
謝科舉
卷十四
生辰
婚姻
卷十五
師傅(封爵附)
宰相
卷十六
參政
樞密
卷十七
中堂
史掖
六部
臺諫
卷十八
寺監
學官
宫教
卷十九
六院
架閣
卷二十
制帥
經略
卷二十一
安撫(帥守附)
卷二十二
總領
卷二十三
都大
提舶
卷二十四
漕使
卷二十五
憲使
卷二十六
倉使
宋正
卷二十七
太守上
卷二十八
太守下
卷二十九
倅
卷三十
諸司屬官
卷三十一
教官
卷三十二
州官
武官
寄居官
卷三十三
宰
卷三十四
丞
卷三十五
簿
卷三十六
尉
卷三十七
監官
卷三十八
學職
進士
卷三十九
賀正
卷四十
賀冬
