四六標準卷九宋李劉撰
謝辟置(文獻通考徐氏曰公府辟命自西京則然東漢之世公卿尤以辟士相高卓茂習詩禮為)
(通儒而辟丞相府蔡邕博學好詞章而辟司徒橋元府周舉博學洽聞為儒者宗而辟司徒李郃府又有)
(五府俱辟如黃瓊者四府並命如陳紀者往往名公鉅卿以致賢才為高而英才俊士以得所依乘為重)
(一洗末世苟合輕就之風矣宋周煇清波雜志云建炎兵興日帥臣許辟置幕屬既素為知己其於婉畫)
(禆助良多今惟四川制帥如故事他皆命於朝賓主邈不通情殆與郡縣官等閫寄兵謀無從咨訪川泳)
(雲飛豈復有相得之樂緩急利害既不相及相忘於江湖宜也)
再辟制幹入蜀謝丞相
遮曰而走長安幾穿破履(杜牧詩惆悵江湖釣竿手却遮西日向長安莊子衣敝履)
(穿史記東郭先生待詔公車貧困饑寒衣破履不完杜詩頻游任履穿又履穿四明雪山谷詩寧穿東郭履不)
(遺子公書)登天而攀蜀道忽得舊氊知坱圠之無垠(並見前)難
趦趄而不進(韻會趦趄趨不進貌通作咨且易臀無膚其行次且王肅云行止之礙張載銘一人)
(荷戟萬夫趦趄)輒修贄見併吐謝衷伏念某骯髒亡奇雎盱有
志一科不補墮身溝瀆之尋常萬物皆塵妄意簡編之
尺寸(並見前)繇頃年之從辟抵中道而遭艱跨海涉湖痛
猶未定(韓文如痛定之人思當痛之時不知何能自處也)捫參歴井夢不敢尋
(六國張敏與高惠為友每相思不能相見便于夢中相尋王昌齡詩曉夕雙帆歸鄂渚愁將孤月夢中尋東坡)
(詩夢尋西南路)故因祥除甘就部闕適干西清之衆論許為東
閤而一言遂令索米之人(並見前)或動乞漿之興(袁子正書太歲)
(在酉乞漿得酒)鬻璞而售乾璞誰適為容(應邵傳昔鄭人以乾鼠為璞鬻之于周宋)
(愚夫亦寳燕石緹䌌十重夫覩之者掩口盧胡而笑)翹材以待大材非汝所及(西京)
(雜記平津侯開東閤營客館以招天下賢材次曰翹材館以待大材詳見前)猶見益州之元
德尚思吳下之阿蒙羅而致之兆足行矣(並見前)幾葬魚
腹固嘗回孝子之車(史記屈原傳寧赴常流而葬乎江魚腹中耳韓詩魚腹甘所葬)又
過羊腸益合叱忠臣之馭(魏武苦寒行羊腸坂詰曲車輪為之摧晉太康地記常山)
(曲陽有恒山坂號飛狐口上壺關縣有羊腸坂史記羊腸之西正義云大行山坂道名南屬懷州北屬澤州劉)
(向新序趙簡子上羊腸之坂羣臣皆推車唐楊烱詩山路遶羊腸江城鎮魚腹宋鮑照詩淖坂既馬領磧路又)
(羊腸陳江總詩三春别帝鄉五月度羊腸)竊聞殿西之顧頗及雲南之師要
是四蜀之可憂(巴蜀黔漢為四蜀)殆非一端而遽止雖托重固
在詩書之帥(見前)然拔尤宜得文武之材(韓文朝取一人焉拔其尤又將)
(為天子得文武士于幕下)置諸鄒枚之間(李詩梁苑傾鄒枚韓詩卓犖傾鄒枚王摩詰詩侍從)
(有鄒枚)蓋有禕允之任(見前)豈應愚下可在選中(劉孝綽啟寵先曲被)
(獨在選中王裒傳選好事者令依鹿鳴之聲習而歌之時汜鄉侯何武選在歌中)兹蓋伏遇某
官身佩安危(新唐書李晟傳贊提孤軍抗羣賊身佩安危而氣不少衰者徒以忠義感人故豪英)
(樂為之死耳)心存開濟(杜詩百年開濟老臣心)獨揮九日再為天地而
立心(見前)八荒一雲復令山澤之通氣(杜詩四海八荒同一雲繫辭天地定)
(位山澤通氣䟽艮兊象山澤山澤異體而通氣)從政如彼其久樂不存焉當今
舍我其誰聖之任也粤從更化(董仲舒傳為政而不行甚者必變而更化之乃)
(可理也當更化不更化雖有大賢不能善治也)專務調元(班固傳降烟煴調元氣高適詩獨立調元)
(氣)三階既平元首有股肱之喜(尚書股肱起哉元首喜哉餘見前)五部
方擾中國無疥癬之憂(疥音芥說文瘙也或作蚧癬音蘚說文乾痬也釋名徙也浸滛)
(移徙後漢書鮮卑傳蔡邕議邊垂之患手足之蚧掻中國之困胸背之瘭疽餘見前)然欲折千里
之衝是必開衆正之路(並見前)得人朝廷得人幕下寧有
重輕(韓文相為天子得人扵朝廷將為天子得文武士扵幕下)誠死城郭誠死封疆
要加儲飬(賈誼傳父兄之臣誠死宗廟法度之臣誠死社稷輔翼之臣誠死君上守禦扞敵之臣誠)
(死城郭封疆故曰聖人有金城者此物此志也)如有所試俾勉此行某敢不體
認一陶攀緣九折(並見前)堪其事者謂之力藉莫酬相國
之知(韓文自百官已下欲以其業徹相國左右者多矣皆憚而莫之敢獨愈辱先索相國之知至矣凡適)
(于用之謂才堪其事之謂力愈于二者雖日勉焉而不近不見斥以不肖幸矣其何敢敖于言乎)遠而
使之觀其忠詎敢作衆人之報(莊子遠使之而觀其忠近使之而觀其敬煩使)
(之而觀其能委之以財而觀其仁卒然問焉而觀其智急與之期而觀其信醉之以酒而觀其量雜之以處而)
(觀其色臨之以危而觀其節)
謝董制置(居誼)辟充成都撫幹(宋史寕宗嘉定七年三月以成都府)
(路安撫使董居誼為四川制置使八年夏四月秦州人唐進與其徒何進等引衆十萬來歸居誼拒)
(却之十年四月金人分兵圍棗陽光化軍詔四川制置使董居誼酌量緩急便宜行事十一年金人)
(焚大散關破皂郊十二月正月召居誼詣行在以利路安撫聶子述代之二月金人犯洋州居誼自)
(利州遁四月紅巾賊張福入利州聶子述遁殺總領楊九鼎居誼落職奪三官七月復奪居誼二官)
(居誼帥蜀大失士心金人乘之宋師所至輙潰)
簿領抗塵自分湘濱之憔悴(梁書朱异傳當局簿領諮詢詳斷伏挺傳簿領沉廢)
(臺閣未理王瞻傳精神益朗不廢簿領劉孝綽傳美錦未可便製簿領亦宜稍習何敬容傳聪明識治勤于簿)
(領又簿領文案不復經懷陳書黃法氍傳便書䟽閑明簿領北史司馬子如傳簿領之務予奪任情北山移文)
(抗塵容而走俗狀屈原漁父屈原既放遊扵江潭行吟澤畔顔色憔悴)帥幢辟屬許令蜀
道之攀緣(太白蜀道難黃鶴之飛尚不得過猨猱欲度愁攀緣)初無待扵懇祈便
力為之振拔請裁四六少謝萬分(詳見第一卷)竊觀我宋帥
蜀之臣無若前後趙張之懿(漢書傳贊前有趙張後有三王此指趙抃張詠)忠
定之薦辟必方廉恬退之人(宋史張詠字復之濮州人中進士第位至工部尚書)
(謚忠定太宗朝知益州真宗朝以詠前在蜀治行優異復命知益州傳諭詠曰得卿在蜀臣無西頋之憂矣五)
(朝名臣言行錄轉運使黃觀好舉時才之士公勸曰舉人當舉好退者好退則廉謹知耻舉之志節愈堅少有)
(敗事莫舉奔競者奔競則能曲事謟媚求人知已舉之必矜材好利累及舉者其人既觧奔競何必舉乎)清
獻之奏揚皆骨鯁敢言之士(宋史趙抃字閱道衢州西安人舉進士事仁宗英宗)
(神宗位至參政謚清獻初知睦州移梓州路轉運使改益州英宗朝加龍圖閣直學士知成都神宗朝以大學)
(士復知成都其為政善因俗設施寬猛不同在成都尤為世所稱論曰包拯吳奎趙抃唐介四臣面諍鯁吭逆)
(心或不能堪而仁宗容之無咈誠盛德之主哉)欲濟其美在簡乃僚伏念某殖
學不豐聞道猶淺怵於為飬強營三釡之謀拙不適時
竟墮一科之底謂屠龍之可學(並見前)又畫虎之不成(馬援)
(傳所謂畫虎不成反類狗者也)孫寳安得自高且棲矮屋(見前)王珣能令
公喜偶傍轅門(言以主簿受辟)其實出朱入墨之材終非泛綠
依紅之器(並見前)駭從臣之出牧(杜詩民到于今歌出牧)指尊選以
見招(山谷送李次翁别友賦曩聞義扵孫李指尊選以先招惜予行之舒舒曰其夜以為朝)我猶
未免鄉人固應累陶鎔之造翁真善幹國事何至須斗
筲之徒(五朝名臣言行錄淳化四年两川民饑起復張詠知成都公至問城中所屯兵尚三萬人而無)
(半月之食公知鹽價素高而廪有餘積乃下其估聽民以米易鹽未踰月得米數萬斛軍中聞而呼曰前所給)
(米皆不可食今一一精好此翁真善幹國事者)聞已牋閶闔之風(晉劉謐之有與天公牋韓)
(詩寄牋東南風天門西北祈風通易緯西方為閶闔風)欲共泛瞿塘之水成都萬
事好每歌誰能委珪幣之詩(杜詩成都萬事好豈若歸吾廬山谷詩人物方𦕈然)
(誰能委珪幣)長沙千里平恐發忍著主衣裳之笑(韓詩長沙千里平勝)
(地猶在險陳後山詩主家十二樓一身當三千古來妾薄命事主不盡年起舞為主壽相送南陽阡忍著主衣)
(裳為人作春妍)進退維谷(詩人亦有言進退維谷注谷窮也谷是山谷墜谷是窮困之義)傴僂
循墻(左傳一命而僂再命而傴三命而俯循墻而走初命為士其容僂再命為大夫其容傴三命為卿其)
(容俯位益高身益下也墻謂公門循墻不敢安行也)及見移文不容控避鮑叔真
能知我他復誰知政身未可許人盍為公許(並見前)恭惟
某官含洪光大(易坤厚載物德合无疆含宏光大品物咸享)明允篤誠(左傳昔高)
(陽氏有才子八人齊聖廣淵明允篤誠天下謂之八愷)親結冕旒進儀筆槖(並見前)
晝日三接而天心默契(易晉康侯用錫馬蕃庶晝日三接)終歲九遷而
人望尚奢(見前)一節使燕言面無幾微之見(寧宗嘉定五年六月遣董)
(居誼賀金主生辰會金國亂不至而還禮記一節以趍韓文今人適數百里出門惘惘有離别可憐之色今子)
(使萬里外國獨無幾微出扵言面豈不真知輕重大丈夫哉)三刀夢益氣色歸號令
之明(晉書王濬傳夜夢懸三刀于卧屋梁上須臾又益一刀濬驚覺意甚惡之主簿李毅再拜賀曰三刀)
(為州字又益一者明府其臨益州乎及賊張宏殺益州刺史皇甫晏果遷濬為益州刺史王摩詰詩遠樹刀州)
(出天際柳詩夢喜三刀近)欲擇幕賓必先朝彦(居誼為成都府路安撫使餘見前)况
幾兩幾駟而出定多驥尾之攀(韓文不知楊侯去時城門外送者幾人車幾兩)
(馬幾匹餘見前)何一琴一龜之餘亦取鶴翎之短(山谷詩身如病鶴翅翎短)
(餘見前)以識字有數為敏贍淹該之學(楊文公談苑晉開運中詔令两制各)
(作詩賦一篇付禮部為考試之式獨學士李懌不肯曰李懌識字有數因人成事使令白衣入貢部中下第必)
(矣胡能作文章為世模楷時論美之山谷詩識字有數我自知又按蜀志南史皆有所識不過十字之語史通)
(謂王平所識僅通十字此亦識字有數之意)以多言數窮為貫穿通逹之才
(老子多言數窮不如守中數王弼注去聲謂理數也明皇注音朔今以對識字有數當從朔音穿去聲司馬遷)
(傳贊貫穿經傳馳騁古今杜詩貫穿無遺恨薈蕞何技癢賈誼傳贊通逹國體)自視歉然公言
過矣然已入朝取良馬之數(昌黎送温處士序伯樂知馬遇其良輒取之又朝取)
(一人焉拔其尤)難更作夕避長蛇之疑(太白蜀道難朝避猛虎夕避長蛇)某敢
不澡雪此心鞭磨所學銘諸肺腑惟國士遇之國士報
之(見前)借以齒牙乃執事事也執事責也(老泉集若其言之可用與其身)
(之可貴與否者執事事也執事責也于洵何有哉)縱使盡無用扵世亦將求不
辱其門(東坡祭韓忠獻公文敢不師公治民與軍雖無以報不辱其門又祭歐陽文忠公夫人文潁人)
(思公曰此門生雖無以報不辱其門)舉李生何辭當謹佩愛直之贈(韓文有愛)
(直篇贈李君房别略云李生南陽公之甥也今之從事扵彼也吾為南陽公愛之又未知人之舉李生扵彼者)
(何辭彼之所以待李生者何道舉不失辭待不失道雖失之此足愛惜而得之彼為歡欣扵李生道猶若也)
為董公從事豈但陪合樂之嬉(韓文汴州東西水門記序隴西公作東西水門)
(成大合樂設水嬉會監軍軍司馬賓佐僚屬將校熊羆之士肅四方之賓客以落之士女和會闐郭溢郛既卒)
(事其從事昌黎韓愈請紀成績隴西公謂董晉晉本仲舒之裔自廣川徙隴西故云)
代趙主簿(希坡)謝衛參帥辟撫屬
黃綬抗塵幸蒙恩而受代(薛宣傳欲言縣丞尉者刺史不察黃綬師古曰丞尉職卑)
(皆黃綬北山移文抗塵容走俗狀)碧幢率屬辱剡奏以充員(方干詩問津求拜碧)
(油幢法言奏不剡)雖未占天問之果酧(劉禹錫問大鈞賦楚臣天問不酧今臣過幸一)
(獻三酧)豈不假人言而後得頂踵皆歸扵特逹(禮記圭璋特逹䟽行)
(聘之時惟執圭璋特以通逹不加餘幣四子講德論特逹而相知者千載之一遇也韻會特但也獨也)肺
肝倍激扵輪囷(韓詩肝膽還輪囷)伏念某名為皇宗實本素士
(南史始興王傳王儉嘗歎云始興王雖尊貴而行履都是素士)先人存趾嘗首列扵儒
科(韓文若既自克自敬勤及先人存趾美進士續聞成宗惟服任遂功為孝子在不怠)元舅拊頭
謂必成其宅相(唐楊扵陵登第調潤州句容尉浙西觀察使韓滉有知人之鍳謂其妻柳氏曰)
(吾閱人多矣後貴且夀無如楊生者生子必位宰相以女妻之既而生嗣復滉拊其頂曰名位皆踰其父楊門)
(之慶也竟如其言陳後山詩少日拊頭斯類我莫年垂淚向西風魏舒傳少孤為外家寗氏所飬寗氏起宅相)
(宅者云當出貴甥外祖母以魏氏甥小而慧意謂應之舒曰當為外祖成此宅相梁書王規傳規子褒七歲能)
(屬文外祖司空袁昂重之謂賓客曰兒當成吾宅相北史李繪傳河間邢晏繪舅也與繪清言歎其高遠曰若)
(披雲霧如對珠玉宅相之寄良在此矣)遭家多難(詩維予小子未堪家多難)欲仕無津
(陶侃傳鄱陽孝廉范逵嘗過侃侃追送百餘里逵曰卿欲仕郡乎侃曰欲之用于無津耳)躡屩擔簦
輕别家園之松菊(史記虞卿者游說之士也躡屩擔簦說趙孝成王徐廣曰蹻草履也簦長)
(柄笠音登笠有柄者謂之簦歸去來辭三徑就荒松菊猶存)懷鉛抱槧甘依學舍之
韲鹽(槧有三音于廉切削牘也在敢切斷木為槧削版牘也七豔切說文櫝樸也謂始削粗樸也西京雜)
(記揚子雲好事常懷鉛提槧從諸計吏訪殊方絶域四方之語以為裨補輶軒所載東觀漢紀曹褒為漢禮儀)
(晝夜研精寝則懷抱鉛筆餘見前)偶爾登名(韓文豈不登名于一科兮)漫而試吏(元結)
(傳浪者亦漫為官乎呼為漫郎)會計而已初無出位之思名實未加濫
竊代庖之譽不堪位置何足控摶泰階六符忽擁旄麾
而至(並見前)明堂一柱不遺扂楔之微(禮記䟽夏曰世室殷曰重屋周曰明)
(堂周禮殷人四阿重屋鄭元注云四阿若今四柱餘見前)曲假存全屢令任使及瓜
而代詎希東閤之留(朱雲傳且留我東閤)繞木何依空結南枝之
戀不圖裁鍳忽辱薦揚錐之處囊中初無見穎羅而致
幕下欲使空羣(並見前)重惟蟣蝨之官(盧仝詩下士蟣蝨臣韓詩官無蝨其)
(間杜牧書孔子廟碑隂記彼仁義蝨官也可以置之)夐乏蚍蜉之捄(見前)一齊衆楚
豈能回莊嶽之音九舜十堯不敢望隆冬之糓(桓範要論執權)
(者衆雖九舜猶亂韓子桀紂生而在上位雖十堯舜不能化之梁元帝伐侯景檄文叶和萬邦平章百姓十堯)
(九舜曷足云也淮南子禹決江疏河以為天下興利不能使水西流后稷闢王墾草以為百姓力農然而不能)
(使禾冬生)知賢而舉惟斷乃成(昌黎平淮西碑凡此蔡功惟斷乃成)縱寄牋閶
闔之風未知利鈍(韓詩寄牋東南風天門西北祈風通易緯秋分閶闔風至注西風也)然
銘心泰華之石豈易銷磨伏遇某官四海真儒三朝舊
弼文章有斐再見武公之賢(詩序淇澳美武公之德也有文章又能聽其規諫以)
(禮自防故能入相于周美而作是詩也詩有斐君子如切如磋又有斐君子充耳琇瑩)招選無遺
一洗將軍之陋(衛青傳贊蘇建嘗責大將軍至尊重而天下之賢士大夫無稱焉願將軍觀古)
(名將所招選者勉之哉青謝曰自魏其武安之厚賓客天子常切齒彼親待士大夫招賢黜不肖者人主之柄)
(也人臣奉法遵職而已何與招士)自元戎十乘之啟至長沙千里之平
苟有寸長悉入大鈞之播不遺餘力復收小子之狂欲
令奔走扵顔行力借吹噓而送上萬一所請或不見却
尋常之恩豈可並言某敢不銘佩異知激昂晚節(並見前)
將母來諗身雖未可以許人(諗音審謀也告也相思念也詩是用作歌將母來諗)
(箋諗告也以飬父母之志來告于君也)懷德維寧士固必伸扵知己(詩懷德維)
(寧宗子維城注懷和也和安汝德以施于民無行酷虐之政惟安汝之國矣餘見前)
代盧尉(仲雋)謝諸司辟知資興縣(資興本郴縣地漢永和初析置)
(漢寧縣三國吳改曰陽安晉改曰晉寧隸桂陽郡陳廢入郴縣隋改晉興縣唐貞觀中省咸亨中改)
(置資興縣隸郴州五代時廢為寨宋嘉定四年平寇析郴縣兩鄉于青要置資興縣紹定中改興寧)
(縣徙治管子壕今因之)
箠楚塵埃之徼福偶幸代更(韓詩判司卑官不堪說未免捶楚塵埃間餘見前)
繭絲保障之謀人猥勤特辟(尚書鞠人謀人之保居餘見前)戴使天之
私覆循材地以中慙(晉謝琨自負材地不妄交納後魏辛雄疏選補之法妙盡才具如不)
(可並後地先才晉書王藴傳遷吏部郎每一官闕求者十軰藴輒連狀行之曰某人有地某人有材務存進退)
(各隨其才故不得者無怨焉陳書蔡凝傳凝年位未高而才地為時所重後主謂蔡徽曰蔡凝負地矜才無所)
(用也)惟義郴據楚之上流(郴州秦長沙郡項羽徙義帝都郴故曰義郴項藉傳古之王者)
(必居上游徙之長沙都郴師古曰游流也宋凌伯裕郴江前集序郴居湘楚上游以山水名)而資興
為晉之故縣(注見題下)數百年瓦礫之迹猶有劫灰(曹毗志怪云漢)
(武鑿昆明池極深悉是灰墨無復土舉朝不觧以問東方朔朔曰臣愚不足以知之可試問西域胡帝以朔不)
(知難以移問至後漢明帝時外國道人來入洛陽時有憶方朔言者乃試以武帝時灰墨問之胡人云經云天)
(地大劫將盡則劫燒此劫燒之餘乃知朔言有旨周書庾信傳談劫燼之灰飛辨常星之夜落唐詩眼看朝市)
(為陵谷始信昆明有劫灰王荆公詩愆陽陵秋更暴横焮我欲作昆明灰又日月紛紛付劫灰山谷詩收足垂)
(親子存身亘劫灰)五六載鋒鏑之餘肇稱新邑(尚書王肇稱殷禮祀于新邑)
俗多鼠嘯財欠鬼輸欲其賣劔以買牛相與抱孫而歌
犢是在撫字之職宜得通練之材歴數部封何限囊中
之穎豈期庸妄遂蒙送上之嘘(並見前)雖未占天問之果
酬(劉禹錫問大鈞賦楚臣天問不酬今臣過幸一獻三售)詎敢不星言而夙駕(詩星)
(言夙駕說于桑田注雨止星見夙早也文公于雨下命主駕者雨止為我晨早駕)伏念某起扵
寒遠持是空疎三年飲墜露扵湘濱(楚辭朝飲木蘭之墜露兮)一念
繞落霞扵滕閣下車攘臂敢嬰搏虎之嘲學道愛人難
奉割鷄之笑不虞製錦輒使代庖(並見前)此蓋伏遇某官
大鈞無垠小善必錄(韓文占小善者率以錄)耻納溝不被其澤欲
惠遠黔出推轂有味之言不遺寒素或者封囊之露許
還假印之真(並見前)借以聲光寬其轡策(虞詡傳願寬假轡策勿令有所)
(拘閡而已)某敢不力摩凋俗盡布教條不鄙夷其民當使鳥
言夷面之俗(韓文柳侯為州不鄙夷其民動以禮法又小吏十餘家皆鳥言夷面始至言語不通)
事慈惠之帥如在熊旂金節之前(釋名熊虎為旂象其猛也昌黎平淮西碑)
(金節煌煌錫盾雕戈犀甲熊旂威命是荷)
舉自代(共三條徽本缺今補唐制常參官及刺史授上訖三日内舉一人自代宋咸平間秘書)
(丞陳彭年請用唐故事舉官自代詔秘書丞直學士馮拯陳堯叟参詳之拯等上言常參官及節度觀察)
(防禦刺史少尹畿赤令并七品以上清望官授訖三日内于四方館上表讓一人以自代其表付中書門)
(下每官缺以見舉多者量而授之今官品制度沿革不同請令兩省御史臺尚書省六品以上諸司四品)
(以上授訖具表讓一人自代于閤門投下方得入謝在外者授訖三月内具表附驛以聞遂著為令)
謝李侍郎(&KR0811;)舉自代
玉堂圖舊趣四軰以來宣(馬周傳遣使者四軰敦趣傅介子傳殺略三軰王翦傳使)
(使還請善田者五軰張湯傳使使八軰簿責湯婁敬傳使者十軰韓安國傳漢使十軰至梁趙充國傳凡七十)
(軰餘見前)寳閤冠班舉匹夫而為代止流言扵智者發&KR1081;記
而信然(並見前)感固感扵相知慙則慙扵不稱竊以伯禹
固遜扵后稷曷嘗稽首扵殳斨(尚書禹拜稽首讓于稷契暨臯陶又垂拜稽首)
(譲于殳斨暨伯與)仲尼謂不如顔淵何與及肩之子貢(家語子夏問于)
(孔子曰顔回之為人奚若子曰回之仁賢于丘曰子貢之為人奚若子曰賜之敏賢于丘曰子路之為人奚若)
(子曰由之勇賢于丘曰子張之為人奚若子曰師之莊賢于丘)蓋惟善能舉其類然擬
人必以其倫(禮記擬人必于其倫郄鍳傳王敦謂鍳曰樂彦輔短才耳考之以實豈勝滿武秋耶)
(鍳曰擬人必于其倫彦輔道韻平淡體識冲粹武秋失節之士何可同年而言三國志辛毗傳注裴松之曰擬)
(人必于其倫取譬宜引其類故君子于其言無所苟而已矣)未聞取原隰馳驅之人
謂可備軒墀供奉之數(新唐書百官志元宗以中書務劇文書多壅滯乃選文學之士)
(號翰林供奉與集賢學士分掌制誥東坡詩供奉清班非老處會稽何日乞方回)鳳兮巢閣方
將揚覽德之輝(尚書中候堯即位七十年鳳凰止庭伯禹拜曰黃帝軒轅時鳳皇巢閣皇甫謐)
(帝王世紀黃帝齊于中宫鳳皇或止帝之東園或巢阿閣賈誼傳鳳皇翔于千仞兮覽德輝而下之)馬也
守閭正恐累知人之鑒(韓文鼎也不可以柱車馬也不可使守閭)伏念某嶔
﨑萬狀拓落一官器窳識凡安能超卓學荒術陋何有
深醇當光皇之末年教胄子者數月(尚書命汝典樂教胄子)一鳴
輒斥刺天不羡扵羣飛(昌黎祭柳子厚文子之視人自以無前一斥不復羣飛刺天)
四國于宣見雪幸逃扵衆吠(詩四國于蕃四方于宣正義曰四方恩澤不至則往)
(宣暢之使霑王化柳文僕來南二年冬幸大雪踰嶺被南越中數州數州之尖皆蒼黃吠噬狂走者累日至無)
(雪乃已)十暑貫岷山之葛(貫音射說文貸也廣韻賖也杜詩十暑岷山葛三霜楚戶砧)
一寒仍范叔之袍乏四騏四駱之咨諏端方烏有無一
鶴一龜之風采澄按何功(並見前)豈謂我家侍郎之賢(李詩)
(今日竹林晏我家賢侍郎三杯容小阮醉後發清狂)曲念吾宗孫子之老(杜詩吾宗老孫)
(子詳見前)惟學士學先聖之道(見下文)况敷文敷國典之華(宋紹)
(興十年置敷文閣以藏徽宗御製詔曰徽宗皇帝宸章奎畫煥乎若三辰之文麗天垂光賁餙羣物殆與詩書)
(相表裏崇建層閣以嚴宅藏恭以敷文為名宜置學士直學士待置以次列職備西清之咨訪為儒學之華寵)
(其著于令)两命以起知章足為光寵(新唐書隐逸傳賀知章字季真越州永興人開)
(元中遷禮部侍郎兼集賢院學士一日併謝宰相源乾矅語張說曰賀公两命之榮足為光寵然學士侍郎孰)
(為美說曰侍郎衣冠之選然要為具員吏學士懷先王之道經緯之文然後處之此其為間也)一字之
拔叔夜却恐麄疎(山濤傳濤所奏甄拔人物各為題目蔡謨傳謨父克未仕時山簡嘗與王)
(衍書曰蔡子尼今之正人衍以書示衆曰山子以正字拔人然未易可稱嵇康傳山濤將去選官舉康自代康)
(乃與濤書告絶曰足下舊知吾潦倒麄疎不切事情自惟亦皆不如今日之賢能也)德不待扵成
身士固伸扵知己(並見前)此蓋伏遇某官四朝元老(詩方叔元)
(老注元大也五官之長出于諸侯曰天子之老方叔天子之大老)一世真儒奉命任危
難之間(諸葛武侯出師表受任于敗軍之際奉命于危難之間)固國還封疆之界
南人不復反矣(漢晉春秋諸葛武侯在南中所在戰捷聞孟獲者為夷漢所並服募生致之使)
(觀營陣問曰此軍何如獲曰向者不知虛寔故敗今蒙賜觀看若祗如此即定易勝耳武侯笑縦使更戰七縱)
(七擒而猶遣獲獲止不去曰公天威也南人不復反矣遂至滇池)東山以公歸兮(詩我徂東)
(山慆慆不歸又無以我公歸兮無使我心悲兮箋東都之人欲周公留之為君謂成王所齎来衮衣願即封周)
(公子此無以我公西歸)然神旗戟纛既久長扵魏師(韓文旌節有韜豹尾神旗)
(橐兜戟纛以長魏師)則光禄金紫當即封扵晉國(事物記原云魏晉以來有左右)
(光禄及光禄大夫皆銀印青綬重者加金章紫綬因稱金紫光禄大夫後周以為散官裴度傳蔡平策勲進金)
(紫光禄大夫宏文館大學士上柱國晉國公戶三千復知政事)走卒知司馬頋令領嵩
陽崇福之宫(東坡詩兒曹誦君寔走卒知司馬宋在外宫觀杭州洞霄宫亳州明道宫華州雲臺)
(觀建州武夷觀召州崇道觀成都玉局觀建州仙都觀江州太平觀洪州玉隆觀五嶽廟嵩山崇福宫舒州靈)
(仙觀東坡温公行狀公四任崇福宫)單于問大蘇亦知起元祐眉山之學
(東坡詩時時鴂舌問三蘇又單于若問君家世莫道中朝第一人)宜煩泥檢(說文檢書署也徐曰)
(書函之盖也三刻其上䋲緘之然後填以泥題書而印之也詳見前)來趣脂車(曹植詩星陳夙駕秣)
(馬脂車詩爾之亟行遑脂爾車)幸舍人之治裝(見前)副天子之虛佇帝乃
誕敷文德正藉臣隣(尚書帝乃誕敷文德舞千羽于兩階)王惟圖任舊人
適登丞弼(見前)藉令念小草之有遠志(山谷詩小草有遠志)何至引
老芋而替茯神(柳文余病痜且悸謁醫視之曰惟茯神為宜眀日買諸市烹而餌之病加甚召)
(醫而尤其故醫求觀其滓曰吁盡老芋也)某敢不銜佩異知磨礲晚節(韓文磨礲)
(乎事業)集賢以待侍讀固使臣不敢與聞(新唐書開元十二年宴學士張)
(說等于集仙殿于是改殿名集賢改修書使為集賢殿學士書院學士五品以上為學士每以宰相為學士知)
(院事左傳三夏天子所以享元侯也使臣弗敢與聞)征夫豈不懷歸願君子惟能
通志(詩駪駪征夫每懷靡及又豈不懷歸王事靡盬繫辭惟深也故能通天下之志)
代回董惠州(居誼)謝舉自代
咨垂共工自當申稽首之遜(尚書帝曰疇若予工僉曰垂哉帝曰俞咨垂汝共工)
(垂拜稽首譲于殳斨暨伯與)舉康自代得無笑炙背之疏(嵇康傳山濤將去選)
(官舉康自代康乃與濤書告絶曰野人有快炙背而美芹子者欲獻之至尊雖有區區之意亦已疏矣)銜
䄂惠然開緘愧甚(並見前)恭惟某官有致遠之器無欲速
之心屢薦不入官姑取一麾而去(顔延年詩屢薦不入官一麾乃出守杜牧)
(之詩擬把一麾江海去)三宿而出晝無勤千里之追難進易退我
不如(禮記事君難進而易退則位有序易進而難退則亂也東坡鶴歎園中有鶴馴可呼我欲呼之立坐)
(隅鶴有難色側睨予豈欲臆對如鵩乎驅之上堂立須臾投以餅餌視若無戞然長鳴乃下趨難進易退我不)
(如)見賢不薦誰當耻(東坡送任伋通判黃州詩吾州之豪任公子少年盛壯日千里無媒)
(自進誰識之有才不用今老矣知命無憂子何病見賢不薦誰當耻)聊復爾耳止或尼之
某欲為王留徒得君重(並見前)得隴望蜀戲已騐扵前言
(岑彭傳人苦不知足既得隴復望蜀每發一兵頭髮為白)召鄒延枚客正觀扵末至
(謝惠連雪賦梁王不悅遊扵兔園乃置旨酒命賓客召鄒生延枚叟相如末至居客之右)
代回倪告院(千里)謝舉自代(宋初于右掖門置院四司告身案並集于)
(此以備中書除改本司郎官各主其事淳化五年始專置司官于省内凡官誥各以本司告身印印)
(之官誥院提舉一人以知制誥充判院一人以帶職京朝官充元豐五年行官制文武告身屬吏部)
(審官告屬兵部封贈及命婦告屬司封加勲及拜將校告屬司勲倪千里字起萬東陽人紹熙中)
(任蘇學教授因其羡積飬士復作義廪以資禮文之費士心悦服)
禀令推賢得公為重(尚書王言惟作命不言臣下㒺攸稟令又推賢譲能庶官乃和)袖
箋委貺陳義甚高(莊子屠羊說居處卑賤而陳義甚高)文則其文謝非所
謝恭惟某官學有原本行無瑕疵(左傳予取予求不汝疵瑕也韓詩佳句喧)
(衆口考官敢瑕疵柳詩進身齊選擇失路同瑕疵山谷詩遇人不崖異順物無瑕疵互見前)委蛇結
綠之珍是宜廟序(委於危反蛇音移詩委蛇委蛇傳行可蹤跡也箋委曲自得之貎䟽動而)
(有常使人可蹤跡而效之范雎傳周有砥砨宋有結綠梁有縣黎楚有和璞此四寶者良工之所失也而為天)
(下名器曹植七啟佩則結綠縣黎寳之妙微曹丕與鍾繇書晉之垂棘魯之璵璠宋之結綠楚之和璞價越萬)
(金貴重都城序東西墻也)騰踏飛黃之駿而伏鹽車(淮南子飛黃神馬也文選整頓)
(雲輅驂飛黃韓詩飛黃騰踏丢戰國策驥伏鹽車而上太行伯樂遭之驥俯而噴仰而長鳴賈誼傳驥垂两耳)
(服鹽車兮師古曰駕鹽車也李商隠詩人疑迷麥市馬似困鹽車)使在論思獻納之班
(班固西都賦朝夕論思日月獻納)必有輔贊彌縫之益(新唐書房杜傳贊輔贊彌縫而)
(藏諸用)某濫持荷槖(見前)謬厠李官(天文志房南衆星曰騎官左角理右角將史記)
(天官書作李盖古文理與李通)守正奉公實不如扵戴胄(王珪傳濟繁治劇衆務必)
(舉臣不如戴胄)明刑弼教義當孫扵臯陶(尚書明于五刑以弼五教又禹拜稽首讓)
(于稷契暨臯陶)不謂高情猶勤私謝惠而好我皆藹如仁義之
言(詩惠而好我攜手同行韓文仁義之人其言藹如也)更以贈君願力蹈中庸之
正(山谷詩君家所有更贈君)
宣賜
賀黃制置(伯固)賜金帶(青箱雜記本朝之制待制止繫皂鞓犀帶遷龍圖閣)
(直舉士始賜金帶歸田錄太宗皇帝謂銙玉不離石犀不離角可貴者惟金創為金銙以賜羣臣方)
(團毬路賜兩府御仙花賜學士以上今俗謂毬路為笏頭御仙花為荔枝黃伯固將樂人為建昌)
(尉累官四川安撫制置使終兵部侍郎涖官行已為時所重卒諡忠簡)
分閫疇庸(杜詩分閫救世用賢豪漢宣帝紀疇其爵邑祭遵傳疇其爵邑世無絶嗣注疇等也言功)
(臣死後子孫襲封世世與先人等柳文皇天疇庸審厥保承荀彧傳增疇戶邑注疇等也)錫鞶疏寵
(說文鞶大帶也易或錫之鞶帶終朝三禠之左傳鞶厲游纓昭其數也又鄭伯之享王也王以后之鞶鑑與之)
(注鞶帶而以鑑為餙)三品百鍊焜煌内府之朌(尚書厥貢惟金三品孔傳金銀銅也)
(白帖百鍊之金言百鍊之不耗劉琨詩何意百鍊鋼化為繞指柔唐詩光生百鍊金焜戶衮切說文煌也煌胡)
(光切說文煇也增韻焜煌光也朌賦也禮記名山大川不以朌)萬釘九環褒表中權之
勁(楊素傳開皇十八年素大破突厥優詔褒揚賜縑三萬疋及萬釘寳帶新唐書夷狄傳西綂葉護可汗獻)
(萬釘寶鈿金帶山谷詩萬釘寶帶琱狨席職官分紀隋薛道衡出為襄州總管高祖謂曰爾之去朕如斷一臂)
(扵是賚物三百段九環金帶馬十疋遣之周書熊安生傳高祖入鄴幸其第賜象笏及九環金帶李德林傳開)
(皇元年令德林與于翼高熲等同修律令事訖奏聞别賜九環金帶一腰六一居士詩白髮垂两鬢黃金腰九)
(環)不勤使請彌覺道存恭惟某官追琢其相(詩追琢其章金玉其)
(相注追彫也金曰彫玉曰琢相質也治寶物為器所以可彫琢其體以為文章者以金玉本有其質性故也以)
(喻文王所以可修餙其道以為聖教者由本心性有睿聖故也)柔惠且直(詩申伯之德柔惠且直揉)
(此萬邦聞于四國注申伯之德安順而且正直)言忠信行篤敬學素得于書紳
極高明道中庸強何虞於袵革(疏高明謂天也言賢人由學如天之高明之德)
(道通也又能通逹乎中庸之理也袵卧席也北方剛猛好鬭故以甲鎧為席寢宿于中)上嘉羊祜
輕裘之緩(羊祜傳祜在軍常輕裘緩帶身不被甲鈴閣之下侍衛者不過十數人)欲厲田
單仗鍤之横(戰國策田單將攻狄往見魯仲子仲子曰將軍攻狄不能下也將軍之在即墨坐而)
(織簣立而仗插為士卒倡當此之時將軍有死之心而士卒無生之氣此所以破燕也當今將軍黃金横帶而)
(馳乎淄渑之間有生之樂無死之心所以不勝者也)肆分紫磨之真(爾雅黃金謂之盪美者謂)
(之鏐郭璞云鏐即紫磨金也林邑記上金為紫磨金又曰陽邁金南史南海扶南國王諸農死子陽邁立陽邁)
(初在孕其母夢生兒有人以金席藉之其色光麗夷人以金之精者為陽邁若中國云紫磨者因以為名)昭
示黃河之信(功臣表封爵之誓曰使黃河如帶泰山若礪國以永存爰及苖裔于是申以丹書之)
(信重以白馬之盟)為兵餽之何不受從革作辛(尚書金曰從革從革作辛)匪
伊垂之則有餘在師中吉(詩匪伊垂之帶則有餘匪伊卷之髮則有旟注言非故垂)
(此帶也帶于禮自當有餘也禮大帶垂三尺易在師中吉无咎王三錫命)向來衆口之鑠(鄒陽)
(傳衆口鑠金積毁銷骨師古曰美金見毁衆共疑之數被燒鍊以至銷鑠讒佞之人肆其詐巧離散骨肉而不)
(覺知野客叢書屈原九章曰故衆口其鑠金兮初若是而逢殆注引鄒陽之語在後豈宜引證鄧析子曰衆口)
(鑠金三人成虎則先原已有此言矣國語衆心成城衆口鑠金王充論衡在五行二曰火五事二曰言言與火)
(值故衆口鑠金風俗通云俗說有美金于此衆人咸共詆訾言其不純賣金者欲其售因取鍜燒以見真故云)
曾不累月而銷賜爾通天略吐胸中之十萬(昌黎平淮西碑賜汝)
(節斧通天御帶崔浩傳世祖指浩示高車渠帥曰汝曹視此人尫纖懦弱其胸中所懷乃踰于甲兵宋名臣傳)
(范文正公領延安閱兵選將日夕訓練夏人聞之相戒曰無以延州為意今小范老子腹中自有數萬甲兵不)
(比大范老子可欺也)用汝作礪便看腰下之两重(尚書若金用汝作礪宋魏泰東)
(軒筆錄舊制學士以上並有一人朱衣吏引馬所服帶用黃金而無魚至入两府則朱衣二人引馬謂之雙引)
(金帶懸魚謂之重金矣世傳館閣望為學士者賦詩云眼裏何時赤腰間甚日黃及為學士又作詩曰眼赤何)
(時两腰黃幾日重謂雙引重金也眼前何日赤腰下幾時黃白樂天詩也)某聳聽夬揚(易夬揚于)
(王庭孚號有厲疏夬決也以君子決小人故可以顯然發揚决斷之事于王者之庭此借用)阻陪旅
賀(夬旅卦名)寬營平先零之漕儻免裹屍(趙充國傳與大將軍霍光定册尊立)
(宣帝封營平侯擊先零羌上屯田奏分屯要害處冰觧漕下馬援傳男兒要當死于邊野以馬革裹屍還葬耳)
賜贊皇于闐之珍尚祈拭目(新唐書李靖傳靖五代孫彦芳家蔵靖破蕭銑時所)
(賜于闐玉帶十三胯七方六刓胯各附環以金固之楊脩書觀者駭視而拭目杜詩拭目萬人看)
賀魏侍郎(了翁)賜金帶(宋史理宗紹定六年十一月以魏了翁為華文閣待)
(制知瀘州潼川安撫使賜金帶魏了翁傳知瀘州進華文閣待制賜金帶因其任)
賜璽襃賢(循吏傳序以璽書勉厲增秩賜金)横金增秩(見上條)書盈于閣
進思緯國之文華(漢刑法志文書盈于几閣班彪傳敷文華以緯國)帶錫之鞶
昭示立朝之賓客(見上條)登庸有漸寵錫非常恭惟某官
根柢六經(柢典禮切說文木根也徐曰華葉之根曰蒂木之根曰柢杜詩詞林有根柢)光芒
五緯(劉禹錫柳先生文集序粲然如繁星麗天而芒寒色正人望而敬者五行而已)忠信篤敬
學素得扵書紳高明中庸強何關扵袵革一笑微生於
偃月(新唐書奸臣傳李林甫有堂如偃月號月堂每欲排搆大臣即居之思所以中傷者若喜而出即其)
(家碎矣唐岑嵓吉凶影響錄李林甫創一堂有却月之形名曰却月堂欲破人家族則入堂精思後有斵棺之)
(禍惡之者有詩云却月堂中喜色新明朝應有破家人禄山反噬家還破須信難欺是鬼神)十年良
耻於倚冰(天寳遺事楊國忠為右相公卿以下頥指氣使或勸陜郡進士張彖謁之彖曰君軰倚楊)
(右相如泰山吾以為冰山耳若皎日既出君軰得無失所恃乎遂隐居嵩山)上應念徙薪之
言(霍先傳臣有過主人者見其竈直突傍有積薪客謂主人更為曲突遠徙其薪不者且有火患)人望
還采薇之帥(詩序采薇遣戍役也文王之時西有昆夷之患北有玁狁之難以天子之命命將率)
(遣戍役以守衛中國故歌采薇以遣之)姑朌芝檢(檢書函之盖也三刻其上䋲檢之然後填以泥)
(題書而印之也陳江總為南陽王讓吳郡表芝泥馳印發命開函張鷟奏章芝泥發彩宣鳳藻而騰文蘭檢流)
(香潤龍縑而動色王子年拾遺記元封二年浮忻國貢蘭金芝泥常以此泥封諸函匣漢世上將出征及使絶)
(國多以此泥為璽封衛青張騫蘇武傳介子之使皆受金泥封璽所謂芝泥蘭檢也)仍進松班(唐開)
(成元年正月詔以入閣日次對官班退立于東階松樹下須宰臣奏事畢齊至香案前各言本司事雖紫宸殿)
(亦有松樹為待制官立位元微之詩松門待制應全遠馬戴詩待制松隂移玉殿)申錫九環誰
曰有常而循故庚金百鍊式彰從革之作辛(尚書金曰從革從革)
(作辛孔傳金可以改更)佩則有餘(見上條)服之無斁(詩為絺為綌服之無斁箋服整)
(也整治之無厭倦是其性貞專此借用)褭蹄麟趾不由郿塢之貯儲(漢武帝紀)
(詔曰往者朕郊見上帝泰山見金又有白麟神馬之瑞宜以黃金鑄麟趾褭蹄以恊瑞焉注獲白麟有瑞故鑄)
(金如麟馬以協嘉瑞也古有駿馬名騕褭赤喙黑身日行萬五千里也董卓傳築塢于郿高厚七丈曰萬歲塢)
(卓誅塢中珍蔵有金二三萬斤)鳳閣鸞臺端屬趙家之世界(新唐書百官志光宅)
(元年改中書為鳳閣令為内史垂拱元年改門下省為鸞臺李嶠傳進麟臺少監同鳳閣鸞臺平章事姚崇傳)
(進同鳳閣鸞臺平章事新唐書劉禕之傳不經鳳閣鸞臺何謂之勅)無勤使請更覺道存
横安平之金不難破敵(見上條)觧武侯之帶寧久渡瀘(蜀志)
(諸葛亮傳劉備以亮有殊量及三顧亮於草廬之中亮深謂備雄姿傑出遂解帶寫誠厚相結納又五月渡瀘)
(深入不毛沈約王僧逹顔峻傳論披胸觧帶義止賓僚王勃餞霍使君序臨風雲而觧帶眄江山以揮涕)衮
以公歸礪資汝作某聳聞郵報竊賀厦成(並見前)兩赤重
黃自異佩芄蘭之葉(芄音丸芄蘭草名詩序芄蘭刺惠公也驕而無禮大夫刺之詩芄蘭)
(之葉童子佩韘雖則佩韘能不我甲容兮遂兮垂帶悸兮箋容容刀也遂瑞也言惠公佩容刀與瑞及垂紳帶)
(三尺悸悸然行止有節度然其德不稱服餘見前)千紅萬紫寧能對松栢之柯
(王荊公詩百紫千紅占得春)頌詠惟深敷宣罔既
代回嗣秀王(師揆)賀賜玉帶(宋孝宗繼綂封秀王子孫為嗣秀王按宋)
(史師揆太祖九世孫)
揚庭渙號(易夬揚于王庭渙渙汗其大號詳見前)分寳展親(尚書分寳玉于同姓之國)
(時庸展親)追琢其章璀璨簮紳之長(詩追琢其章金玉其相注追雕也金曰雕玉曰)
(琢周禮追師掌治衡笄衡笄以玉為之而職曰追師則追亦治玉之名追琢金玉使成文章璀音崔璨音粲說)
(文玉光也)温潤而澤彰施衮繡之光(禮記君子比德于玉温潤而澤仁也縝密以栗)
(知也廉而不劌義也垂之如墜禮也叩之其聲清越以長樂也瑕不掩瑜瑜不掩瑕忠也孚尹旁逹信也氣如)
(白虹天也精神見于山川地也圭璋特逹德也天下莫不貴者道也尚書以五采彰施于五色)恭惟某
官德濬璿源(顔延年詩玉水記方流璇源載圓折宋璿源分𣲖太祖位下德惟從世令予伯師希)
(與孟由字號師字係九世孫)望儲琳館合宫薦瑞恪陪圭邸之恭(管子)
(黃皇有合宫以廣政尸子欲觀黃帝之行于合宫史記成王削桐葉為圭以封叔虞邸典禮切說文屬國舍徐)
(曰諸矦來朝所舍曰邸顔師古曰漢制郡國朝宿之舍在京師者悉名邸白帖諸王朱邸)御府闡珍
寧假玉人之琢萬釘錯落(崔顥詩錯落金鏁甲注間厠也東坡詩錦袍錯落真相稱)
六服焜煌(焜戸衮切說文煌也增韻焜煌先也或作煇封禪書燠炳煇煌又公渾切服虔曰明也煌)
(胡先切說文煇也)某未能造朝猶稽走賀揚休屹立更勤珠璧
之投(鄒陽傳明月之珠夜光之璧以暗投人于道餘見前)病骨難堪莫辦瓊瑶之
報(東坡詩病骨難堪玉帶圍詩投我以木桃報之以瓊瑶)
被召(共四條徽本闕今補)
賀綿州高知府(定子)赴召(綿州在成都東北三百六十里本漢廣漢郡之)
(涪縣蜀漢屬梓潼郡晉以後屬梓潼巴西二郡西魏改縣曰巴西置潼州隋初改為綿州後改為金)
(山郡唐初復為綿州天寳初改巴西郡乾元初復為綿州宋仍舊互見後宋史高定子字瞻叔嘉)
(定二年舉進士授郪縣主簿辟丹稜令以同産弟魏了翁守眉改監資州酒務差知夾江縣長寧軍)
(尋知綿州時元兵穿鳳州塞破武休下興元小校張鉞以其徒潰入文州殺守臣楊必復將自龍趨)
(緜以闖成都安撫使黃伯固奏定子兼參議官措置文龍備禦定子乃部分諸軍扼青塘嶺鉞就擒)
(定子身任两司之責極其勞勩以收捕張鉞功進三官以防遏收招潰兵功又進一官進直寳章閣)
(再任頃之召入奏事吏民追送莫不流涕鄰郡聞定子至焚香夾道舉手加額曰微公吾屬塗炭久)
(矣歴官簽書樞密院事兼權參知政事卒贈少保)
疇庸廉水(柳文皇天疇庸審厥保承廉水在綿州彰明縣北平地泉出宋書明帝因言及貪泉問梓)
(潼人范栢年曰卿鄉土有此泉否栢年對曰梁益間惟有廉泉讓水不聞有貪泉帝善之即拜梁州刺史按今)
(漢中府亦有此二水)奏計甘泉(文帝紀上幸甘泉師古曰甘泉在雲陽即奏林光宫武帝紀受計于)
(甘泉師古曰受郡國所上計簿也若今之諸州計帳高駢詩歸來長安道召見甘泉宫)駕兩朱轓
去載屹頽波之柱(劉禹錫詩世道劇頽波我心如砥柱山谷詩砥柱閱頽波餘見前)奉
尺一詔兹晨趨文石之塗(陳蕃傳尺一選舉注漢以尺一板寫詔書山濤傳宰相三)
(日不朝與尺一令歸第令何慮耶陽球傳不得稽留尺一魏志明帝紀尺一詔書)用人如斯(魏志)
(毛玠傳玠為東曹掾太祖歎曰用人如此使天下人自治吾復何為哉)通國幸甚恭惟某
官參旗孕秀(晉輿服志參旗分景帝車含曜晉天文志參魏益州禮記參取象熊旂象伐注輈人)
(熊旂六斿以象伐也晉天文志參旗九星在參西一曰天旗一曰天弓西南九星曰九斿天子之旗也蘇易簡)
(擬宋玉大言賦參旗井鉞嚴武備也)井絡載英(蜀都賦岷山之精上為井絡江漢炳靈世載其英)
師友卿雲黼黻交輝扵河漢(廣絶交論舒向金玉淵海卿雲黼黻河漢)伯仲
伊吕羽毛盍在於雲霄(杜詩伯仲之間見伊吕指揮若定失蕭曹三分割據紆籌策萬)
(古雲霄一羽毛)言從磊落之州(杜詩綿州州府何磊落顯慶年中越王作孤城西北起高樓碧)
(瓦朱甍照城郭)茂著蕃宣之最(見前)適貔貅之狼狽(貔貅猛獸史記黃帝教熊)
(羆貔貅貙虎以與炎帝戰扵阪泉之野狽音貝狼屬生子欠一足二足相離而行離故猝遽謂之狼狽神異經)
(狽無前足附狼而行)委鴻鴈於牛羊(詩序鴻鴈美宣王也萬民離散不安其居而能勞來還定)
(安集之詩鴻鴈于飛哀鳴嗸嗸)一人之情千萬人之情親援桴而立鼓
(杜牧之阿房宫賦一人之心千萬人之心也桴音浮擊鼔杖亦作枹桴棟之桴音夫世多誤用史記司馬穰苴)
(傳援桴鼓之急則忘其身索隠曰枹音浮正義曰鼓挺也田仁傳提桴鼓立軍門不及任安)百步而
止五十步而止紛棄甲以曳兵公獨作張雎陽之守城
(新唐書張許傳贊張廵許遠以疲卒數萬嬰孤墉抗方張不制之虜鯁其㗋牙使不得摶食東南牽掣首尾豗)
(潰梁宋間大小數百戰雖力盡乃死而唐全得江淮財用以濟中興引利償害以百易萬可矣)上不識
顔平原之何狀(新唐書顔真卿傳禄山反河朔盡䧟獨平原城守具備使参軍李平馳奏帝大)
(喜謂左右曰朕不識真卿何如人所争乃若此)兹令四軰(陳餘傳候者往十軰皆死傅介子傳三軰)
(趙充國傳凡七十軰馬周傳遣使者四軰敦趣互見前)趣覲九宸此行登仙富貴
乃緒餘之事(新唐書倪若水傳時天下久平朝廷尊榮人皆重内任雖自冗官擢方面皆自謂下)
(遷班景倩自揚州採訪使入為大理少卿過汴州若水餞于郊頋左右曰班公是行若登仙吾恨不得為騶僕)
惟公懋德功名留久遠之看(尚書惟公懋德克勤小物蔡襄詩世間萬事俱塵土)
(留取功名久遠看)某屯蹇百罹(詩我生之初尚無為我生之後逢此百罹說文罹心憂也又遭)
(也冐也爾雅毒也注憂思惨毒)暌離半世(韓詩與子昔暌離嗟予苦屯剥屯蹇暌離四卦名)玷
征夫之濡轡幸君子之得輿(並見前)有德進則朝廷尊既
聞耳矣(東坡集士以德望進則風俗厚而朝廷尊食貨志既聞耳矣注聞于天子之耳)所用賢
則功施普當拭目焉(王襃傳賢者國家之利器也所任賢則趨舍省而功施普器用利則)
(用力少而就效衆餘見前)
回諸處賀召命
匹雛無力久動歸去來兮之思四牡何功誤叨詣行在
所之命(俱見前)方切循孔墻之避(家語三命而俯循墻而走)未遑謝鄭
轂之推(鄭當時傳其推轂士及官屬丞史師古曰推轂言薦舉人如車轂之運轉也)敢意雲
箋先馳霧驛恭惟某官璽書增秩斧繡生輝德既厚於
蘇栝道仍隆於拔茹(並見前)嘘是拂是起死草之華風(李賀)
(詩誰知死草生華風)縶之維之憐生芻之空谷(詩皎皎白駒食我場苖縶之維之以)
(永今朝皎皎白駒在彼空谷生芻一束其人如玉注宣王不能用賢有乘白駒而去願此去者乘白駒而來使)
(食我場中之苖我則絆之繫之以永今朝愛而欲留之也今乘此皎皎然白駒之賢人在彼大谷之中矣汝行)
(所舍主人禮餼雖薄止有束芻要得其德如玉者就之不可貪餼而棄賢也)齒牙所借(見前)羽
翼斯成(張良傳羽翼已成難動矣)顧某欲拜威顔(左傳天威不違顔咫尺)既愆
膂力(尚書番番良士旅力既愆)不能者止詎堪再傍扵九關(宋玉招魂虎豹)
(九關言天門九重虎豹守之)兆足以行或許退專扵一壑(謝鯤傳明帝問鯤曰)
(論者以君方庾亮自謂何如答曰端委廟堂使百僚準則則鯤不如亮一邱一壑自謂過之陸機文古之逸民)
(輕天下而欲專一邱之懽擅一壑之美豈不身重于宇宙哉)徒勤襃餙但愧感藏
謝趙制置(彦呐)安總領(癸仲)賀辭召不允(宋史趙彦呐字)
(敏若彭州人登四川類試第少以材稱吳曦叛彦呐結義士殺其偽䕫守禄禧遂顯名嘉定十二年)
(安丙檄使經理西和州轉提點尋帥沔寳慶元年移帥興元紹定間為桂如淵李&KR0811;黃伯固副使端)
(平元年遂升正使三年金人大入至三泉彦呐大敗貶衡州詳見後安癸仲安丙之子董居誼帥蜀)
(大失士心金人乘之宋師所至輒潰聶子述代之時癸仲知果州子述檄兼参議官紅巾賊叛子述)
(檄癸仲兼節制軍馬任討賊之責宋史理宗寳慶元年以安癸仲為戸部郎中總領四川財賦)
漕冰未解敢希全璧之歸(趙充國傳冰解漕下)戍雪將更誤玷與
環之寵(杜詩西山白雪三城戍南浦江清萬里橋荀子聘人以珪問士以璧召人以瑗絶人以玦反絶)
(以環范寗榖梁傳注君賜之環則還賜之玦則往柳詩未賜大夫環又賜環留逸響)傴僂再三而
引避(家語一命而傴再命而僂三命而俯循墻而走傴於語切僂音樓身向前也傴恭于僂俯恭于傴)
威顔咫尺之難處此非左右之先容孰與吹嘘而送上
伏念某志隨學落氣與年凋虛警空悲皆信書而成誤
乾愁漫解覺行道之猶非(並見前)自再泝於岷江已九鑚
於巴火(杜詩九鑚巴噀火)奉法循理奈倡矣而莫隨節用愛人
愧行之之未盡(自警篇李文靖公作相常讀論語或問之公曰沆為宰相如論語中節用而愛)
(人使民以時两句尚未能行聖人之言終身誦之可也)每覺匹雛之無力敢言四
牡之有功(詩序四牡勞使臣之來也有功而見知則說矣)招大夫以旌豈為我
設(阮籍傳嫂嘗歸寧籍相見與别或譏之籍曰禮豈為我設哉)越小臣諸節亦厠旁
招(尚書惟厥正人越小臣諸節孔傳于小臣諸有符節之吏厠初吏切釋名雜也一曰間也次也)未敢
隨召驛之塵將復返屠羊之肆詎期巽櫝莫反渙章此
蓋制置某官以禮樂英為詩書帥十七年干城之底績
數百戰尊爼之折衝(並見前)迄厲二矛重弓之威(詩朱英綠縢二)
(矛重弓注二矛重弓備折壊也美僖公用兵征伐)俾無匹馬隻輪之返(榖梁傳秦伯襲)
(鄭晉人與姜戎要而結之殽匹馬倚輪無返者注倚輪一隻之輪公羊傳匹馬隻輪無反者注匹馬一馬也隻)
(踦也皆喻盡潘岳西征賦曾隻輪之不反緤三帥以渡河)草尺書而招贊普聞已請
降(東坡詩試草尺書招贊普詳見前)奬三軍而定中原即觀奏凱(出師表南)
(方已定兵甲已足當奬帥三軍北定中原凱通作愷軍勝之樂周禮春官王師大獻奏凱樂左傳晉文公振旅)
(愷以入于晉樂書風謂之凱風天地之怒氣散王師大獻謂之愷樂人之怒氣已焉雲笈軒轅記帝五十二戰)
(天下大定始作棡鼔曲靈䕫吼鵰鶚争石墜崖壯士怒元雲朱鷺等曲謂之凱歌)每借齒牙之
餘論不遺毛髮之謭材(並見前)致茲無用之人亦有罔功
之奏(尚書敷同日奏㒺功)此蓋總領某官世濟膚公(詩薄伐玁狁以奏膚公)
家傳遠略(張九齡詩山川動遠略原隰軫皇情)卿月高升於金掌(杜詩卿月升金)
(掌)陣雲連捷扵玉關(庾信詩陣雲千里散黃河一代清玉關在燉煌郡壽昌縣漢龍勒縣)
(也玉關在縣北陽關在玉關之南故曰陽一縣而兩關者自此而趨西域有南北道故也)智運木牛
師不憂於左次(易師左次无咎象曰左次无咎未失常也)權兼茗駿貢争效
於右牽(禮記效馬效羊者右牽之效犬者左牽之)佇積勛庸徑登鬷假(鬷音奏假)
(音格詩既載清酤賚我思成亦有和羹既戒既平鬷假無言時靡有争綏我眉夀黃耇無疆)妄借齒
牙之重不遺毛毳之微(韓詩外傳盍胥對晉平公曰鴻鵠一舉千里所恃者六翮耳背)
(上之毛腹下之毳益一把飛不為加高損一把飛不為加下今君之食客門左門右各千人亦有六翮在其中)
(矣將皆背上之毛腹下之毳耶毳嗤瑞切細毛也按此一聫與前重複宜更訂之)致此絲綸許
令敷奏(尚書敷奏以功)某敢不益加黾勉復策駑庸雖無治聲
塞海内寡二之問(吾邱夀王傳子在朕前之時知略輻湊以為天下少雙海内寡二及至連)
(十餘城之守任四千石之重甚不稱在前時何也)願陳民德當雲中第一之歌
謝利路高提刑(稼)賀辭召不允(宋史忠義傳高稼字南叔卭州蒲江)
(人真德秀一見以國士期之嘉定七年進士潼川制置使崔與之聞其名辟幹辦本司公事稼持論)
(不阿及鄭損為制置使即求去損之入蜀也稼同産弟魏了翁誦言于朝謂必敗事損銜之遂劾罷)
(稼寳慶三年元兵至武階損棄沔而遁桂如淵鎮蜀辟通判沔州如淵以便宜命稼利路提刑司兼)
(權興元府制置司如淵既罷李&KR0811;代之御史汪剛中如淵黨也欲使稼分其罪乃謂蜀之敗實由稼)
(削二官李心傳見上訟稼無罪制置使趙彦呐以參議官避之會彦呐召還密奏留稼以直秘閣知)
(沔州利州提點刑獄兼參議官沔無城依山為阻北兵大至稼死之詔進稼七官為正議大夫龍圖)
(閣直學士諡曰忠後以子斯得報政累贈太師稼為人慷慨有大志推轂人士常恐不及視財如糞)
(土死之日聞者莫不流涕所著有縮齊類稿三十卷斯得自有傳)
冰漕終更誤玷予環之寵(見上條)露章未允難從俟駕之
私(何武傳所舉奏二千石長吏必先露章禮記凡君召在官不俟屨在外不俟車)退循頂踵之
歸皆出齒牙之借(並見前)至勤下問尤佩高情恭惟某官
胸著千年(陳後山詩胸中歴歴著千年)身兼數器(薛宣傳經術文雅足以謀王體斷國)
(論身兼數器有退食自公之節)人或劫劫而不足(韓文人皆劫劫我獨有餘)公獨恢
恢乎有餘(莊子恢恢乎其扵遊刃必有餘地矣)縶之維之惟恐生芻之空
谷(詩皎皎白駒食我場苖縶之維之以永今朝又皎皎白駒在彼空谷生芻一束其人如玉注縶絆維繫也)
(宣王不能用賢有乘白駒而去者願此白駒食我場中之苖我則絆之繫之以永今朝愛而欲留之也空大也)
(言乘白駒而去之賢人今在大谷之中矣汝行所舍之主人禮餼雖薄止有生芻一束耳當得其人如玉者而)
(就之不可貪餼而棄賢也)嘘是拂是能吹死草之華風德既辱扵蘇
枯道亦隆扵拔茹(並見前)致兹頑鈍亦預招徠(徠古文來字)某
敢違威顔(左傳天威不違顔咫尺言君尊如天其威嚴常在顔面)既愆膂力(尚書番番)
(良士膂力既愆)不能者止詎堪再傍於九關兆足以行或許退
休於一壑(並見前)
四六標準卷九
