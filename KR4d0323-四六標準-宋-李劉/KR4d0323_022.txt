四六標準卷二十二宋李劉撰
總領(總領財賦古無其官宋靖康末高宗以大元帥駐軍濟州命隨軍轉運使梁揚祖總領措置財)
(用然未以名官也南渡初嘗命朝臣總領都督府宣撫司財賦建炎末張浚甪趙開總領四川財賦始置)
(所繫啣總領官始此紹興三年差戸部侍郎姚舜明往建康府總領應于都督府錢物糧斛六年都督張)
(浚言三宣撫司錢糧漕司互相占恡因至闕乏乞于戸部長貳内差一員來鎮江府置司專一總領詔差)
(戸部侍郎劉寧止七年令戶部郎官霍蠡前往鄂州置局專一總領岳飛軍錢糧其後大軍在江上間遣)
(版曹或大府司農少卿調其錢糧皆暫以總領為名而四川改置都轉運司故總領又廢紹興十一年諸)
(將既罷兵乃收諸帥之兵以為御前軍屯駐諸處皆置總領以朝臣為之仍帶專一報發御前軍馬文字)
(盖又使之與聞軍政不獨職餽餉而已敘位在轉運副使之上鎮江諸軍錢糧淮東總領掌之建康池州)
(諸軍錢糧淮西總領掌之鄂州荆南江南諸軍錢糧湖廣總領掌之興元興州金州諸軍錢糧四川總領)
(掌之)
賀牛都大除總領(大年知榮州作宋史牛大年字隆叟揚州人慶元二年進士)
(歴官將作監主簿遷軍器監主簿大宗正丞四川提舉茶馬兼權總領知黎州兼管内安撫司公事)
(節制黎雅州屯戍軍馬加直寶章閣為工部郎官遷侍左郎中進直文華閣浙東提點刑獄守秘書)
(少監宗正少卿升秘書監遷起居舍人升起居郎兼宗正殿說書以寶章閣待制提舉太平興國宫)
(卒大年清操凛然所至以廉潔自將中興小歷紹興十年侍御史汪勃請置四川總領治利州)
結知宸扆(扆音倚說文戸牖之間謂之扆新唐書馬燧傳帝賜宸扆台衡二銘以言君臣相成之美)
改領餉臺(說文餉饟也爾雅饁餉饋也廣韻自家之野曰餉或作饟史高帝紀老弱罷轉饟)千
里餽糧有饑孰堪將指(見前)六計以廉為本疇可易公(周禮)
(少宰之職以聽官府之六計弊羣吏之治一曰廉善二曰廉能三曰廉敬四曰廉正五曰廉法六曰廉辯注聽)
(平治也平治官府之計有六事弊斷也既斷以六事又以廉為本先言廉後言善能之等故知以廉為本也)
成命風馳驩聲雷動恭惟某官弘深而肅括忠敏而篤
誠(見前)為淮海維揚之俊人(尚書淮海惟揚州杜詩淮海維揚一俊人金章紫綬照青)
(春)得伊洛入河之宗派(尚書伊洛瀍澗既入於河孔傳伊出陸渾山洛出上洛山澗出)
(沔池山瀍出河南北山四水合流而入河)仁為己任此心即禹稷之心謹厥
身修所學皆周孔之學(尚書慎厥身修思永韓詩生平企仁義所學皆周孔)安行
塗轍動中和鑾(崔豹古今注五輅衡上金爵者朱雀也口銜鈴鈴謂鑾所謂和鑾也月令乘鑾)
(路注云有鸞和之節而飾之以青郭璞曰鸞鈴也在軌曰鸞在軾曰和五行志登車有鸞和之節)名既
震於京師(法言谷口鄭子真不詘其志耕於巖石之下名震於京師)才合居於給諫
(韓詩才名三十年久合居給諫)行行且止避御史已播流聞皇皇者華
遣使臣乃煩咨度(並見前)茗駿之登既羨(謂都大提舉茶馬)槐龍
之對可占(東坡詩風動槐龍舞交翠公自注邇英閣前有䨇槐摎然屬地如龍形詳見前)留蕭
相於關中且專餉事(見前)任武侯於渭上式敏戎功(詩念兹戎)
(功繼序其皇之注戎大也念此大功勤事不廢)然劔閣雖曰峥嶸而崔嵬(李詩劍閣)
(峥嶸而崔嵬)而益州實覺疲敝而危急(出師表今天下三分益州疲敝此誠危急)
(存亡之秋也)䑛糠何止於及米(吳王濞傳狧糠及米師古曰狧古&KR1851;字&KR1851;用舌食也盖以)
(犬為喻也言初䑛糠遂至食米也&KR1851;食爾反)放手寧恤於傷葵(杜詩淘米少汲水汲多井)
(水渾刈葵莫放手放手傷葵根)人知罪歲之徒然天遣福星之臨止(東坡)
(詩斯人乃福星遣往虛危間詳見前)序諸矦之上暫借重於王人(見前)折千
里之衝即遄歸於政地(詩式遄其歸)某比緣井改(易改邑不改井)益
覺困窮(繫詞困窮而通比井益困四卦名)雖飲冰食蘗以自將(白樂天詩三年)
(為刺史飲冰復食蘗)然求牧與芻之未獲置郵傳命喜聞君子之
得輿(並見前)升斗䟽恩庶免波臣之涸轍(莊子余東海波臣也文選滄溟)
(未運波臣自蕩駱賓王詩揶揄慙路鬼憔悴泣波臣餘見前)其為欣懌罔既敷宣
賀黃運使除總領(申)
内躋郎省外總餉臺西賓出幕之十年遂專主席(班固西都)
(賦西都賓問於東都主人柳詩若道柳家無子弟往年何事乞西賓杜詩十年出幕府自可持旌麾)東漕
下車之三月盡總賦輿(張衡傳下車治威嚴張酺傳下車擢用義勇周䊸傳下車先問)
(大姓主名左傳群臣率賦輿為魯衛請注兵車也)人歆錫命之蕃上恨用公之
晩恭惟某官器資凝遠業履端温言行夙擇乎中庸名
實久孚於上下頃歲紅巾之變(宋方勺青溪寇軌云宣和二年睦州青溪縣人)
(方臘託左道以惑衆自號聖公改元永樂置偏禆將以巾飾為别自紅巾而上凡六等宋史寧宗嘉定十二年)
(三月興元軍士張福莫簡作亂以紅巾為號四月福入利州制置使聶子述遁殺總領楊九鼎掠閬州果州五)
(月張福入遂寧府焚其城都統張威引兵捕福福入普州六月福請降張威執之七月福伏誅莫簡自殺紅巾)
(賊悉平此紅巾指張福)折衝白刃之間數進忠規刈葵惟恐其放
手(見上條)縱無恩澤徙薪豈下於焦頭(霍光傳曲突徙薪亡恩澤焦頭爛額)
(為上客耶)共推江夏之無䨇再試潁川之第一維駒維騏維
駱暫紓苞栩之飛(並見前)如熊如羆如貔孰飽樵蘇之㸑
(尚書如熊如羆如虎如貔孔傳貔執夷虎屬)帝咨衆望僉曰公宜王人下視
於諸矦有嚴天節(並見前)郎官上應於列宿肯歴土山(明帝)
(紀舘陶公主為子求郎不許而賜錢千萬謂群臣曰郎官上應列宿出宰百里是以難之史記太微宫後二十)
(五星郎位也唐新語晉宋以還尚書省置員外郎分判曹事唐朝彌重其選舊例郎中不歴員外選謂之土山)
(頭景龍中趙謙光自彭州司馬入為大理正遷戸部郎中賀陟為員外乃戱詠之曰員外從來美郎中望不優)
(誰言粉署裏翻作土山頭謙光酬之曰錦帳隨時設金爐任意薰唯慙員外置不應列星文互見)政令
先庚而已孚軍民旁午以相賀田里愁恨歎息久已周
知財貨本末源流尤皆宿講(並見前)皮不存則毛將安傅
(傅著也左傳皮之不存毛將安傳)唇既亡則齒得無寒(左傳諺所謂輔車相倚唇亡齒)
(寒者其虞虢之謂也)欲兵食兼足之沛然在制閫同心而已爾既
無間秦越之肥瘠(韓文若越人視秦人之肥瘠忽焉不加喜戚於其心)何難圖韓
范之功名(韓琦范仲淹)某百無一能億或屢中頃進總領甚
稱之語蓋在咨諏周爰之初兹聆除目之頒豈勝頓足
之喜(並見前)惟榮之歲租無五十斛而使所月觧近七萬
緡昨賴管煎抱賣之贏用補大科帶補之欠近困井遷
之後(繫辭井居其所而遷榮州有公井)難施箕歛之苛(漢書頭會箕歛服虔曰吏到其)
(家人人頭數出穀以箕歛之井箕星名)在小郡官兵既多空腸而大司符
移尚理虚額巧但施於有麫(並見前)窮莫甚於無錐(傳燈錄去)
(年貧無卓錐之地今年貧錐也無)與物為春(淮南子日夜無傷而與物為春注與物為春言飬物)
(也)望公如歲(左傳國人望君如望歲焉歲年數也)今夕飲者恩明日按者
法正累故人(見前)觀察急於賦刺史私於民頗哀老子(韓文)
(為刺史者恒私於其民不以實應乎府為觀察者恒急於其賦不以情信乎州馬援傳頗哀老子使得遨遊)
賀楊總領(九鼎宋史寧宗嘉定十二年四月紅巾賊張福殺四川總領財賦楊九鼎詳)
(見前)
升賢九列(韋玄成傳注九列九卿也)總賦兩川無踰老臣久望甲寅
之報(趙充國傳使御史大夫丙吉問誰可將者充國對曰亡踰於老臣者矣上書陳兵利害六月戊申奏)
(七月甲寅璽書報從充國討焉互見前)厥有成命足寬庚癸之憂(尚書王厥有成)
(命餘見前)除目一傳滿口交慶(除滿對)恭惟某官資弘且毅器
博而周觧十二牛而有餘才固高於一世(賈誼傳屠牛坦一朝觧十)
(二牛而芒刃不頓者所排擊剝割皆衆理觧也師古曰坦屠牛者之名也事見管子)繫千駟馬而
弗視氣亦盖於諸公(史記季布傳布弟李心氣盖關中晉書王濟傳風姿英爽氣盖一時)
(李詩大梁貴公子氣盖蒼梧雲陳後山詩才名四十年盛氣盖諸儒)天使之為入蜀之星
人以此愛如衰之日(竝見前)知彼知己漢中方務於養民
(孫子知己知彼百戰不殆不知彼而知己一勝一負不知彼不知己每戰必敗蕭何傳臣願大王王漢中養其)
(民以致賢人收用巴蜀還定三秦天下可圖也)擒賊擒王許下幾為之避地(杜詩)
(挽弓須挽強用箭須用長射人先射馬擒賊先擒王蜀志關羽攻曹仁於樊曹操遣于禁助仁禁所督七軍皆)
(沒禁降羽羽又斬將軍龐德梁郟陸渾群盗或遥受羽印號為之支黨羽威鎮華夏操議徙許都以避其銳)
徒緣食乏遂致師還皇欲我公身任此事爰峻上卿之
拜(益都耆舊傳趙典為太常雖處上卿而布被瓦器)俾專計相之權(張蒼傳遷為計相師)
(古曰專主計籍故號計相)金掌月昇光無不燭(見前)玉關夜閉守或有
餘(東坡詩終閉玉關辭馬武)聊寬西顧之憂即聽東歸之命某聳聞
出綍竊喜得輿(並見前)敢問遲之遲長恐遭羣吠之怪(禮記)
(敢問遲之遲而又久何也柳文屈子賦曰邑犬羣吠吠所怪也)可以速則速幸即遄四
牡之驅
通四川王總領(鉛代董制置)
金郎宿之周天夙瞻景耀(天官書太微内五星五帝座後聚一十五星蔚然曰郎位)
(天文志南宫後聚一十五星曰哀烏郎位明帝紀郎官上應列宿唐韋叔諧與弟叔謙兄季武同省皆為郎中)
(時號三列宿蘇味道詩遠從南斗外遥仰列宿文班固答賓戲含景曜吐英精曠千載而流光也)望使
星於蜀野行挹餘光(戰國策甘茂謂蘇代曰臣聞貧人女與富人女會績貧人女曰我無)
(以買燭而子之燈光幸有餘子可分我餘光今臣因君方使秦而當路願君以餘光振之駱賓王集分其斗水)
(濟濡沬之枯鱗惠以餘光照孀棲之寒女又儻餘光之可照庶寒灰之復然李詩願假東壁輝餘光照貧女)
同是天涯(白樂天琵琶行同是天涯淪落人相逄何必曾相識)莫非王事欲抒方
寸之悃(太平御覽云徐庶母為人所執曰方寸亂矣今謂方寸為心似始乎此然列子巳嘗曰吾見子)
(之心矣方寸之地虚矣)可無咫尺之書恭惟某官器度崇谹典刑
炳蔚江左風流之後代不乏人(南史王儉傳作觧散幘斜插簮朝野慕之相與)
(放效儉嘗謂人曰江左風流宰相惟有謝安盖自况也)襄陽耆舊之家世濟其美
(習鑿齒有襄陽耆舊傳李詩襄陽耆舊幾人存王安石詩襄陽州望古為雄耆舊相傳有素風)恬於再
轉翻若一麾日近長安謂即登於金馬天通蜀道又出
護於木牛惟關中餽餉之功實海内安危之本樵蘇後
㸑今多宿飽之師(並見前)弩矢前驅古有晝行之美(司馬相如)
(傳縣令負弩矢先驅蜀人以為寵項藉傳富貴不歸故鄉如錦衣夜行)行詠勞還之四牡
佇觀趣侍於六飛(袁盎傳陛下騁六飛如淳曰六馬之疾若飛也)某起家單寒
(高彪傳家本單寒)蒙恩優渥立朝已濫况塵六典之卿(爾雅塵久也注)
(云塵垢稽久也)試郡猶慙輙冐十連之帥周環四顧冐昧一來
(左傳子産曰晉楚將平諸矦將和楚王是故昧于一來詳見前)惟方國奏十行之書妄
希宣布(後漢循吏傳其以手迹賜方國者皆一札十行細書成文王襃傳作中和樂職宣布詩注宣布)
(者風化普洽無所不被)諒王人序諸矦之上亦願將明(刑法志有司無仲山)
(父將明之材師古曰大雅蒸民之詩曰肅肅王命仲山父將之邦國若否仲山父明之將行也否不善言王有)
(誥命則仲山父行之邦國有不善之事則仲山父明之故引以為美傷今不能然也)
代回趙總領(不儳儳音䜛)
餉師天塹(塹七艷切說文坑也廣韻遶城水也陳書都官尚書孔範曰長江天塹古以為限隔南比)
(今日虜軍豈能飛度耶于湖居士集流柹投鞭規濟天塹楊廷秀揚子江詩天將天塹護吳間不數殽函百二)
(關)晉秩月卿峙乃糗糧坐給列屯之衆(尚書峙乃糗糧無敢不逮)厲
以爵禄宜登九州之先恭惟某官育德忱恂掞材膚敏
方公私之積可哀痛孰與阜通(漢食貨志漢之為漢四十年矣公私之積猶可)
(哀痛)顧材貨之出有源流當加斟酌(見前)期年而變千里無
饑(韓信傳千里餉糧士有饑色)載疇流馬之功宜進執羔之寵(周禮射人)
(掌國三公孤卿大夫之位其摯三公執璧孤執皮帛鄉執羔大夫執鴈)某阻陪賀旅先辱
撝謙(旅謙卦名)卿不同乎已升華於兖冕公歸無所會加畀
於繡裳(詩我覯之子衮衣繡裳又公歸無所於汝信處注王迎周公當以上公之服往見之周公未得)
(王迎之禮歸則無其住所故于汝東方信宿而處耳再宿曰信)
代董帥回楊總卿交割(崔與之傳成都帥董居誼以黷貨為叛卒所逐總領)
(楊九鼎遇害蜀大擾)
榮駕駟車(晉太康四年詔依漢故事給九卿朝車駕駟馬及安車各一乘)遄開犀印(司馬)
(彪漢書二千石以下至四百石佩雙印皆以黑犀)卿士惟月班通河海之間(尚書)
(王省惟歲卿士惟月師尹惟日春秋漢含滋三公象五嶽九卿法河海二十七大夫法山陵謝承後漢書李淑)
(諫更始曰夫三公上應垣宿九卿下括河海)軍聲如雷驩溢關山之外恭惟
某官材弘且毅器博而周運斤成風觧全牛於四顧(莊子)
(郢人堊墁其鼻端若蠅翼使匠石斵之匠石運斤成風聽而斵之)策轡奔電洗凡馬而
一空(王襃傳追奔電逐遺風周流八極萬里壹息何其遼哉人馬相得也)皇咨分閫之勲
(史記馮唐傳上古王者之遣將也跪而推轂曰閫以内者寡人制之閫以外者將軍制之注此郭門之閫也門)
(中橛曰閫正義曰謂門限也杜詩分閫救世用賢豪)命亞執圭之位合東西而瞻
使節共稱總賦之有人(杜詩川合東西瞻使節地分南北任流萍)分南北而
立王庭何患勒銘之無日(漢書幕南無王庭又絶大幕破寘顔襲王庭窮極其地沙)
(鉢羅可汗建庭於睢合水謂之南庭吐陸建牙於鏃合山謂之北庭按宋史寧宗開禧二年蒙古却特特穆津)
(起於鄂諾河稱青吉斯汗是為元太祖)亟觀舍爵(左傳凡公行告于宗廟反行飲至舍爵策)
(勲焉禮也舍置也爵飲酒器也策勲書所出之功于策也舍爵即策勲言紀功之速也)佇即歸班
某有幸為僚又將徼福(左傳君惠徼福於敝邑之社稷辱收寡君又寡君願徼福于周)
(公魯公以事君又徼福于太公丁公又徼福于厲宣桓武又徼福于先君獻穆)百里九十正倚
同舟共濟之功(戰國策詩云行百里者半於九十此言末路之難)一日三秋願
叱負弩前驅之效(詩彼采蕭兮一日不見如三秋兮)
代回趙總領(不儳)
祥刑訓夏深愧曠官(書序吕命穆王訓夏贖刑傳以穆王命作書訓暢夏禹贖刑之法)
事典司冬猥令率屬(周禮六曰事典以富邦國又六曰冬官其屬六十掌邦事)冐恩
有靦竊芘知歸恭惟某官給餉上流簡知中扆樵蘇宿
飽知調度之賢勞(周禮注均猶調度也䟽謂調之使依常度吳志陸遜傳今日乃知調度自)
(有方耳蜀志譙周傳城守調度諸葛武矦傳臣身在外别無調度)衮繡晝行佇詔書之
趣覲有華餘潤且及陳人某度其夕陽(宋文景筆記云莒公嘗言山東)
(曰朝陽山西曰夕陽故詩云度其夕陽又云于彼朝陽指山之處耳後人便用夕陽為斜日誤矣予見劉琨詩)
(夕陽忽西流古人亦誤用久矣)宜於野服(裴度傳度野服蕭散與白居易劉禹錫為文章把酒窮晝)
(夜相懽不問人間事)猶曳鄭崇之履小立斯須(李陵詩長當從此別且復立斯須杜)
(詩不敢長語臨交衢且為王孫立斯須)行巾元亮之車又奚惆悵(歸去來辭或命)
(巾車又奚惆悵而獨悲周禮春官巾車掌公車之政令注巾車掌在官之車者也謂之巾者以設飾為主也)
代回四川陳總領(咸宋史陳咸字逄儒登咸淳二年進士遷利路轉運判官吳)
(曦反以咸蜀名士欲首脅之咸語子欽曰咸受國厚恩義當擊賊恨無兵權獨有下策削髮以全臣)
(節耳曦既誅咸語諸子曰吾不能討賊而棄官守罪也上表自劾安丙奏以咸總蜀賦從之咸晝夜)
(精勤調度有方不二歲賦額倍增金人犯上津守賴以固召為司農少卿卒安丙列奏其功賜謚勤)
(節論曰陳咸不從逆曦雖不能死然理財於喪亂之餘蜀賴以固守豈不賢於匹夫之自縊溝瀆者)
(哉)
陞卿九農(左傳少皞氏以九扈為九農正)給餉四蜀(巴蜀黔漢為四蜀)事權增
重光弩矢之前驅氣色益明飽樵蘇之後㸑(並見前)恭惟
某官學宗洙泗(禮記吾與汝事夫子於洙泗之間地理志洙泗之間齗齗如也從征記洙泗二)
(水交于魯城東北十七里闕里有洙泗墻南北一百二十步東南六十步四門各有石閫北門去洙泗百餘步)
(論語考䜟注夫子教于洙泗之間今城北二水之中即夫子領徒之所)秀禀岷峨介然忠
勤屹立江流之砥見於調度傍流地上之錢(並見前)致詳
慮於講觧之餘(觧舉蟹切說文判也從刀判牛角廣韻講也說也項籍傳業已講觧)定經
制於裁節之内粟塞其庾已成末乃取闢之功(昌黎平淮西雅)
(末乃取闢駭汗如寫揮刃紛紜争利膾脯優賞將吏扶珪綴組帛堆其家粟塞其庾)印弄於庭宜
有無以易堯之命(周昌傳高祖持御史大夫印弄之曰誰可以為御史大夫者孰視趙堯曰)
(無以易堯)庸進執羔之寵以彰流馬之勞正觀游刃之若新
(並見前)何慮強弩之已末(韓安國傳衝風之衰不能起毛羽彊弩之末力不能入魯縞師)
(古曰縞素也曲阜之地俗善作之尤為輕細故以取喻也)某僝功愒日(見前)得謝為期
(禮記七十而致事若不得謝則必賜之几杖)取御史於九卿之中行觀更迭
(說文迭更迭也廣韻遞也增韻互也史記四國迭興更為伯主)序王人於諸矦之上願
立斯須(見前)
代回湖廣趙總領(彦橚宋史趙彦橚字文長悼王七世孫登隆道二年進士知)
(晉陵縣歲饑振恤有方所活幾二十萬監登聞檢院時韓侂冑方柄用士趍其門彦橚惋歎出知汀)
(州侂胄死詔戸部侍郎樞密院檢詳遷湖廣總領清士卒虚籍減額錢百萬用度以饒比去餘七百)
(萬知平江府奏置嘉定縣屯兵轉寶謨閣待制卒)
疇庸外府進位上卿禮樂光華既茂明於調度貨財平
凖兹益重於事權除目一頒輿言胥穆(竝見前)恭惟某官
持心信厚(詩序麟之趾關雎之應也關雎之化行則天下無犯非禮雖衰世之公子皆信厚如麟趾)
(之時也)臨事浚明(尚書夙夜浚明有家)恭懿篤誠繼高陽之才子(左傳)
(高陽氏有才子八人齊聖廣淵明允篤誠高辛氏有才子八人忠肅共懿宣慈惠和)切磋磨琢蹈
衛國之武公揚歴彌深聲華甚茂茲肅將於使指(司馬相如)
(傳因宣其使指令百姓皆知天子意)俾總視於軍儲曾不淹時已聞奏最
爰進四大夫之禄(禮記卿四大夫禄君十卿禄)仍斡半天下之贏是
亦平遷行有峻擢某未繇旅賀例辱巽牋卿不同乎已
陞華於玄冕公歸無所會加寵於繡裳(並見前)
代回湖北錢總領(學)
自違貝闕(紫貝闕河伯所居九歌魚鱗屋兮龍堂紫貝闕兮珠宫東坡詩豈有貝闕藏珠宫山谷詩)
(貝闕珠宫開水府)寖遠珠庭(李珏傳甫冠舉明經李絳見之曰日角珠庭非庸人相)迹雖
間於行藏心實馳於賢德恭惟某官材全而業鉅學廣
而聞多鞭霆駕風已上蓬萊之島捫參歴井遽登蜀道
之天飛芻遍給於列屯叱馭不辭於九折(並見前)成功者
去(蔡澤傳四時之序成功者去)盍歸乎來惟是洞庭彭蠡之間(史記三苖)
(氏左洞庭右彭蠡)實接夜郎牂牁之徼(西南夷傳夜郎者臨牂牁江江廣百餘步足以)
(行船)少須澄按庶免繹騷當饑饉師旅之餘民亦勞止(詩民)
(亦勞止汔可小康)在諮諏詢度之事公優為之(禮記為人臣者殺其身有益于)
(君則為之况于其身以善其君乎周公優為之)顧恐詔温不容席煖某腰黃無
補頭白思歸(並見前)嬉笑文章良感雙魚之遺(宋史蘇軾傳嘗自謂)
(作文如行雲流水初無定質但常行於所當行止於所不可不止雖嬉笑怒罵之詞皆可書而誦之其體渾潤)
(光芒雄視百代有文章以來盖亦鮮矣山谷東坡像贊嬉笑怒罵皆成文章觧羈而歸紫微玉堂)光華
禮樂願遄四牡之驅遷召新榮眷委庸敬不敢煩瀆併
幸照知(遷召以下十六字徽本闕)
代回淮西趙總卿(不儳)
陞卿九扈(左傳少皞氏以九扈為九農正言為司農卿詳别見)給餉列屯人自日
邊恩榮晝錦之遣(晉明帝紀不聞人從日邊來詳别見)錢流地上師有宿
飽之期下車初云載路相慶(詩厥聲載路爾雅路大也沈休文碑威令首塗仁風)
(載路)恭惟某官直温而肅括明敏而疎通早練達於民庸
洞講明於邦計懋轉輸之績飛不盡翰(韓文不長其年飛不盡翰乃生)
(給事松貞玉剛)持經濟之材翔而後集屬邊防之小定惟糧道
之孔艱爰興前席之思久不見賈復念弄印而授無以
易堯庸䟽執羔之榮俾專流馬之運序王人於諸矦之
上姑馳驅數月之間(並見前)求宰相於宗室之中會凌厲
九人之後(新唐書宗室宰相傳贊周之卿士周召毛原皆同姓國也唐宰相以宗室進者九人林甫)
(姦䛕幾亡天下李程和柔在位無所發明其餘以材稱職號賢宰相嗚呼盛歟文選凌厲捷出又凌厲中原顧)
(盼生姿李詩獨鶴思凌厲杜詩凌厲不飛翻)某託交惟舊話别方新闖伺眡
龜正欲致燕雀之賀(闖丑禁切說文馬出門貌從馬在門中公羊傳開之闖然韓文姦首)
(不敢闖皆以窺覘為義說文伺候望也奄闚也周禮卜大封則眡高作龜大祭祀則眡高命龜)勤渠車
騎乃先辱鯉魚之書(車一作專)徒華巾笥之藏莫遂襜褕之
報(並見前)
四六標準卷二十二
