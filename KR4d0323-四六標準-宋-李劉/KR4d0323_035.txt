四六標準卷三十五宋李劉撰
簿(主簿漢晉有之自漢以来皆令長自調用隋始置之唐主簿上轄赤縣置二人他縣一人以流外為)
(之高宗始以為品官吏部選授掌付事勾稽省署抄目紏正縣内非違宋開寶詔諸縣千戸以上置令簿)
(尉四百戸以上置令尉令知主簿事四百戸以下置簿尉主簿兼知縣事元馬端臨曰丞簿尉雖均稱縣)
(佐然漢書百官表所載只丞尉而已丞尉各有印綬簿獨無蓋古者官府皆有主簿自三公御史府九寺)
(五監下逮州縣皆有之所職者簿書蓋曹掾之流耳漢人所謂高士不為者御史府之主簿也元豐令寺)
(監主簿不得與卿監連署文書然則主簿雖在雄要之司猶為卑賤而況縣乎後世以簿先尉非古義也)
通寧鄉蔡主簿(汝說交代寧鄉已見)
望俊躔於淮海知敬儒先(方言躔歷也日運為躔月運為胶徐曰星之躔次星所履)
(行也吳都賦英雄之所躔尚書淮海惟揚州杜詩淮海維揚一俊人柳文今天下外多賢方伯連帥朝廷立槐)
(棘之下多用儒先注猶云先生也按晁錯傳公卿言鄧先師古曰鄧先猶云鄧先生也蓋本於此)問邅
道於洞庭偶從誤後(洞庭太湖也在長沙巴陵間屈原九歌駕飛龍兮北征邅吾道兮洞)
(庭邅張連切難行不進貌易屯如邅如)貂不足而狗續(趙王倫傳諸黨皆登卿將並列大封)
(其餘同謀者咸超階越次不可勝紀至於奴卒厮役亦加以爵位每朝會貂蟬盈坐時人為之諺曰貂不足狗)
(尾續)鴻高舉而燕来(張良傳鴻鵠高飛一舉千里外戚傳燕飛来喙王孫陳勝傳燕雀安知鴻)
(鵠之志哉禮記孟春之月鴻鴈来仲春之月玄鳥至)及未治任可無執訊(詩執訊連連)
恭惟某官負材鴻碩(鴻通作洪河渠書禹抑洪水揚雄傳鴻生鉅儒鴻大也說文碩頭大)
(也詩碩大且儼爾雅碩大也)蓄學駿龐(詩為下國駿龐爾雅龐駿大也)中郎典刑晚
亦宜於東觀(蔡邕傳建寧三年召拜郎中校書東觀初平元年拜左中郎將孔融傳與蔡邕素善)
(邕卒後有虎賁士貌類於邕融每酒酣引與同坐曰雖無老成人且有典刑)客卿富貴久盍
見於西秦(史記蔡澤傳從唐舉相曰富貴吾所自有吾所不知者夀也舉曰先生之夀從今以往者)
(四十三歲澤曰富貴四十三年足矣乃西入秦昭王與語大說之拜為客卿)吾道非耶(家語吾道)
(非乎奚為至于此)公等安在(主父偃傳上召見三人曰公皆安在何相見之晚也)跨揚州
之鶴安得自高(小說有客相從各言所志或願為揚州刺史或願多貲財或願騎鶴上昇其一)
(人曰腰纏十萬貫騎鶴上揚州欲兼三者東坡詩若對此君仍大嚼世間那有揚州鶴餘詳見前)麾湘
水之蛟能令公喜(離騷經忽吾行此流沙兮遵赤水而容與麾蛟龍使津梁兮詔西皇使陟)
(余餘見前)方今漢庭之老用矣(陳後山詩漢庭用少公何在不使羣飛接羽翰)敢問
吳會之意何如(杜陵逢唐興劉主簿詩劍外官人冷關中驛騎疎輕舟下吳會主簿意何如)
某志大心勞才疎意拙(孔融傳意廣才疎迄無成功南史蕭惠開傳才疎意廣竟無成)
(功杜詩老大意轉拙)一科不補欲釣鼇而未能(韓文豈不登名於一科兮曾不補其)
(遺餘杜陵寄弟臨邑主簿詩倚頼天涯釣猶能掣巨鼇)五技易窮覺屠龍之無用
(荀子梧鼠五技而窮莊子宋泙漫學屠龍於支離益殫千金之家三年技成而無所用其巧俱詳見前)所
頼鸞凰之先戒棲枳何如(離騷經鸞皇為余先戒兮雷師告余以未具吾令鳳凰飛)
(騰兮又繼之以日夜仇覽傳考城令王渙政尚嚴猛聞覽以德化人署為主簿謂覽曰主簿聞陳元之過不罪)
(而化之得無少鷹鸇之志耶覽曰以為鷹鸇不如鸞鳳渙謝遣曰枳棘非鸞鳳所棲百里豈大賢之路)無
謂牛羊之下来求芻而止(詩曰之夕矣牛羊下来昌黎復志賦固余異於牛馬兮寧)
(止飲水而求芻)尚託子孫之契(童蒙訓曰同僚之契交承之分有兄弟之義至其子孫亦世講)
(之前輩專以此為務今人知之者蓋少矣杜詩起予有斑白因是託子孫王元之詩古人重交代子孫不相忘)
欲窮師友之源(董仲舒傳贊老其師友淵源所漸)向来一瓣曾南豐苦
難並世(史記仲尼弟子列傳孔子數稱臧文仲柳下惠然皆後之不並世韓詩吾與東野生並世山谷)
(詩醫和不並世深根且固蔕又師儒並世難日月過箭疾餘見前)安知四海習鑿齒不
勝讀書(習鑿齒傳鑿齒字彦威襄陽人時有桑門釋道安俊辯有高才自北至荆州與鑿齒初相見道)
(安曰彌天釋道安鑿齒曰四海習鑿齒時人以為佳對為桓温西曹主簿時温有大志追蜀人知天文者至夜)
(執手問國家祚運脩短星人曰太微紫微文昌三宫氣候如此決無憂虞至五十年外不論耳温不悦送絹一)
(疋錢五千文以與之星人乃馳詣鑿齒曰家在益州被命遠下今受旨自裁無由致其骸骨緣君仁厚乞為標)
(碣棺木耳鑿齒問其故星人曰賜絹一疋令僕自裁惠錢五千以買棺耳鑿齒曰君幾誤死君嘗聞干知星宿)
(有不覆之義乎此以絹戲君以錢供道中資是聽君去耳星人大喜便詣温别温問去意以鑿齒言答温笑曰)
(鑿齒憂君誤死君定是誤活然徒三十年看儒書不如一詣習主簿)
代回上高劉主簿(昌詩上高本漢豫章郡建城縣地晉為望蔡縣隋省入建城)
(唐以故望蔡縣地置上高鎮南唐易鎮為場尋陞為上高縣宋因之)
衆賢雜遝共騰薦士之章(遝達合切說文䢔也劉向傳雜遝衆賢㒺不肅和師古曰)
(雜遝聚積之貌遝音大合反杜詩賓從雜遝實要津東坡詩醉翁門下士雜遝難為賢)老子婆娑
竊與挂名之寵(陶侃傳老子婆娑正坐諸君輩文選使名挂史筆韓文挂名經端)無可
謝者安用文之(左傳身將隠焉用文之詳見前)恭惟某官節抱秋竿(樂天)
(贈元稹詩豈無山上苖徑寸無歲寒豈無要津水咫尺無波瀾之子異於是久處誓不諼無波古井水有節秋)
(竹竿)詞摛春藻(曹植文章序質素也如秋蓬摛藻也如春葩)諸公評論謂當策
足於要津(文選何不策高足先據要路津)何物簿書欲使擡頭於矮屋
(王衍傅何物老嫗生寧馨兒國朝傳記有令史騎驢過臺衝裏行御史將杖之令史請數驢罪曰汝技藝可知)
(精神極鈍何物驢畜敢於御史裏行天寶遺事張彖登科為華隂簿為守令所抑歎曰丈夫有凌雲蓋世之志)
(而居於下位若立身矮屋之下使人擡頭不得乃棄官而去)人爭送上(見前)我亦譟旁
(六一居士集安得二子接揮鋒兩交鋩我亦願助勇鼔旗譟其旁)引重鼎兮不程(禮記引重)
(鼎不程其力詳見前)問大鈞而未答(劉禹錫問大鈞賦云楚臣天問不酬詳見前)某挽
士不寸(山谷詩挽士不能寸推去輒數尺)宜休者三(新唐書卓行傳司空圖字表聖河中)
(虞鄕人隠居中條山王官谷作亭名曰休休作文以見志曰休美也既休而美具故量才一宜休揣分二宜休)
(耄而聵三宜休又少也惰長也率老也迂三者非濟時用則又宜休因自目為耐辱居士)遺我雙鯉
魚似虛取勤渠之辱(見前)漸階羣振鷺願無忘醇正之歸
(韓詩漸階羣振鷺入學誨螟蛉)
回江夏范主簿(之損江夏本漢沙羡縣地屬江夏郡孫吳屬武昌郡後省晉太康)
(中置沙羡縣太元初改為汝南縣復屬江夏郡隋初廢郡改縣曰江夏唐宋因之宋屬郢州)
屈就棘棲榮趨瓜戍(見前)漢之廣江之永古稱夏口之雄
(詩漢之廣矣不可泳思江之永矣不可方思夏口一名魯口本指夏水之口然何尚之云夏口在荆州之中正)
(對沔口浦大容舫於事為便而章懷太子注東漢亦謂夏口戍在今鄂州故唐史皆指鄂州為夏口本在江北)
(自吳大帝取對岸夏口之名以名之而江北之夏口始晦)簿如絲訟如糜今敢秋毫
之隠方圖贊喜(周禮大行人賀慶以贊諸侯之喜致禬以補諸侯之烖注贊助也張于湖集嘗)
(附啟緘少陳贊喜)已沐飛箋恭惟某官翰墨功名塤箎學問(詩伯)
(氏吹壎仲氏吹箎)一門叔父慨然孟博之登車(謝道韞傳一門叔父則有阿大)
(中郎范滂傳登車攬轡慨然有澄清天下之志)十萬甲兵喜為幼度而折屐(名臣)
(紀傳范文正公領延安閱兵選將日夕訓練又請戒諸路養兵蓄銳毋得輕動夏人聞之相戒曰無以延州為)
(意今小范老子腹中自有數萬甲兵不比大范老子可欺也晉書謝玄字幼度既破苻堅有捷書至謝安方對)
(客圍碁看書既見了無喜色客問之徐徐答云小兒輩遂已破賊還内過戸限心喜甚不覺屐齒之折)顧
就銓曹之調俯從簿正之供難為弟難為兄正觀競秀
(世說陳元方子羣季方子忠各論其父功德爭之不能決咨於太邱太邱曰元方難為兄季方難為弟顧愷之)
(傳千巖競秀萬壑爭流餘見前)能令喜能令怒佇即蜚英(見前)會蹋飜鸚
鵡之洲(楊用修丹鉛總錄云太白過武昌見崔顥黃鶴樓詩歎服之遂不復續其事本如此後有禪僧)
(作一偈云一拳搥碎黃鶴樓一脚蹋飜鸚鵡州眼前有景道不得崔顥題詩在上頭原是借此事設辭非太白)
(詩也流傳之久信以為真宋初有人偽作太白醉後答丁十八詩云黃鶴高樓已搥碎一首樂史編太白遺詩)
(遂收入之何太白之不幸耶)見倚頼巨鼇之釣(注見本卷第一條)某一寒寡
與三暑投閑(見前)頃者綴文石之班不堪教胄(言為國錄)今兹
佐武岡之治正恐負丞(言倅武岡)所欣楚服之同(戰國策異人至不韋)
(使楚服以見)尚竊晉波之及(左傳其波及晉國者君之餘也)修西門種柳之
課君必勉之(陶侃傳侃性纖密好問頗類趙廣漢嘗課諸營種柳都尉夏拖盜官柳植於已門侃)
(後見駐車問曰此是武昌西門前柳因何盜来此種拖惶怖謝罪)尋南嶽煨芋之禪我
之懷矣(高僧傳唐李泌與明瓚禪師遊禪徒謂之懶殘者泌嘗於衡嶽寺讀書察懶殘所為曰非凡人)
(也聆其中後梵唱響徹山林泌頗知音能辨休戚謂懶殘經音先悽愴而後喜悦必謫墮之人時將去矣中夜)
(潛往謁焉懶殘命坐發火取芋以啖之曰勿多言領取十年宰相泌拜而退懶殘性懶而食殘故以為號東坡)
(詩他年記此味芋火對懶殘詩我之懷矣自貽伊阻箋安其朝而不去左傳趙宣子曰嗚呼我之懷矣自貽伊)
(慼張載擬四愁詩登岸遠望涕泗頽我之懷矣心傷悲)
回綏寧譚主簿(成子綏寧已見)
老驥垂頭有愧治中之展(鹽鐡論騏驥負鹽車垂頭於太行之坂屠者持刀睨之)
名駒策足不孤簿正之供幸游從諸父之間有稠疊同
僚之好(杜詩稠疊多幽事)恭惟某官美由世濟仕本學優乃翁
知國如知兵手板無蒼黃之失(山谷送范德孺知慶州詩乃翁知國如知兵塞)
(垣草木識威名敵人開戸玩處女掩耳不及驚雷霆法言樗里子之智也使知國如知葬則吾以疾為蓍龜按)
(山谷語本此謝安傳桓温入赴山陵大陳兵衛將移晉室呼安及王坦之欲於坐害之坦之甚懼既見温坦之)
(汗流沾衣倒執手板蒼黃失措急遽貌)他日聞詩又聞禮心印得清白之
傳(高適詩心持佛印久標割魔軍退東坡詩還從舊社得心印楊震傳使後世稱清白吏子孫以此遺之不)
(亦厚乎)寧嫌矮屋之卑會即高門之亢某再叨半刺不羡
羣飛(陳後山詩行地經須先八駿刺天終不羡羣飛)士安得自高儻可請比隣
而與祭余方有公事亦當破崖岸而為文(俱見前)
回武岡黃主簿(海武岡已見)
深叢見孤羆曾聽阿房之讀(昌黎寄崔立之詩城西員外丞心跡兩屈寄往歲戰)
(詞賦不將勢力隨下駐入省門左右驚紛披傲兀坐試席深叢見孤羆文如翻水成初不用意為餘見前)遠
方遺雙鯉来司臨邑之曹(古樂府客從遠方来遺我雙鯉魚杜詩舍弟卑棲邑防川)
(領簿曹詳見前)可謂聞音而跫然抑訝何見之晚也(見首條)恭惟
某官原委深厚(禮記三王之祭川也皆先河而後海或原也或委也此之謂務本)波瀾
老成(杜詩毫髮無遺恨波瀾獨老成)潁川第一之功固起甚廉之簿(黃霸)
(傳入錢賞官補侍郎謁者復入榖沈黎郡補左馮翊二千石卒史馮翊以霸入財為官不署右職使領郡錢榖)
(計簿書正以廉稱為潁川太守治為天下苐一)江夏無雙之學盍觀未見之書
暫須矮屋以擡頭即快要津之策足(並見前)某㒺功教胄
承乏佐州(左傳攝官承乏職源别駕長史司馬通謂之上佐晁无咎詩天教仁政滿東南青袍門人)
(老州佐)聾丞尚可送迎儻或免督郵之逐(見前)短簿能令喜
怒何幸同君子之僚(韓文留守無事多君子僚餘見前)
回蔣主簿(時懋)
雌伏郡丞可笑廣文之何用(後漢趙温字子柔初為京兆郡丞歎曰大丈夫當雄)
(飛安能雌伏遂棄官去杜詩諸公衮衮登臺省廣文先生官獨冷甲第紛紛厭粱肉廣文先生飯不足先生有)
(道出羲皇先生有文過屈宋德尊一世常轗軻名垂萬古知何用李以國錄倅武岡故云)鸞棲簿領
渠云高士之不為(詳三十三卷代回興寧廖宰條)聞須及瓜之期尚請
拔薤之教(見前)恭惟某官掞材有裕蓄學不貲黔山之巑
夙負權竒之質(柳文武岡銘黔山之巑巫水之磻漢禮樂志太一況天馬下霑赤汗沫流赭志)
(俶儻精權竒薾浮雲腌上馳體容與迣萬里今安匹龍為友)湘水如舞聊攄會計之
材(柳文湘源二妃廟碑銘南風湑湑湘水如舞將事無讙神聽鐘鼓)佇即飛騰徧儀華
膴某臥雲已幸(鮑昭詩雲卧恣天行杜詩雲臥衣裳冷李詩雲臥游八極又雲臥從所適又雲)
(卧歸丹壑)分月何為(東坡詞别乘一来有唱終須和還知麽自從添箇風月平分破詳見前)靡
有他長友其士之仁者能令公喜忠焉能勿誨乎
代回廬陵嚴主簿(世明廬陵本漢舊縣孫吳置廬陵郡晉徙郡治石陽縣隋廢)
(郡置吉州改石陽為廬陵縣唐永淳初州徙今治縣赤隨徙宋因之)
老夫耄矣不堪再鼓之衰(左傳老夫耄矣無能為也又戰勇氣也一鼔作氣再而衰)
(三而竭)主簿何如猶致一牋之賀(杜詩輕舟下吳會主簿意何如詳見前)恐
孤厚意即具報章恭惟某官𣲖分釣瀨之清(後漢書逸民傳嚴光)
(字子陵會稽餘姚人少與光武同遊學光武即位召為諫議大夫不屈乃耕于富春山後人名其釣處為嚴陵)
(瀨焉顧野王輿地志七里瀨在東陽江下與嚴陵瀨相接有嚴山桐廬縣南有嚴子陵漁釣處今山邊有石上)
(平可坐十人臨水名為嚴陵釣臺也)文似漆園之壮(史記莊子者蒙人也名周周嘗為蒙漆園)
(吏正義曰括地志云漆園故城在曹州冤句縣北十七里此云莊周為漆園吏即此按其城古屬蒙縣)驊
騮開道會即秣天山之禾(驊胡瓜切騮力求切說文赤馬黑毛尾也爾雅注赤色黑)
(鬛驊騮周穆王八駿之一列子左驊騮而右綠耳說文秣食馬榖也東坡詩可憐老驥真老矣無心更秣天山)
(禾)鸞鳳冲霄姑少棲人間之枳(見前)交章載道增秩匪朝
(循吏傳輒以璽書增秩賜金于湖集趣召来歸匪朝伊夕)贈我明月珠可見多時之
簸弄(四愁詩美人贈我貂䄡褕何以報之明月珠韓詩婆娑海水南簸弄明月珠)乞君飛霞
佩會看萬里之頡頏(韓詩乞君飛霞佩與我高頡頏)某高卧北窗(陶靖節與)
(子儼等疏常言五六月中北窗下卧遇涼風暫至自謂是羲皇上人)卻遮西日(杜牧詩惆悵江湖釣)
(竿手卻遮西日向長安)軟紅可厭敢長戀屬車之塵(東坡詩軟紅猶戀屬車塵)
(注戲語有西湖風月不如東華軟紅香土司馬相如傳犯屬車之清塵師古曰屬車者言相連續不絶也塵謂)
(行而起塵也言清者尊貴之意也)堅白爭鳴惟欲據槁梧而瞑(莊子今子外乎)
(子之神勞乎子之精倚樹而吟據槁梧而瞑天選子之形子以堅白鳴注神不休於性分之内則外矣精不止)
(於自生之極則勞矣故行則倚樹而吟坐則據梧而睡言有情者之自困也凡子所謂外神勞精倚樹據梧且)
(吟且睡皆世之所謂情也而云天選明夫情者非情之所生而況他哉故雖萬物萬形云為趨舍皆在無情中)
(来又何用情於其間哉瞑音眠据琴而睡也)謀歸決矣因謝及之
代回姜主簿(盟)
昭誣辯謗方欲賀君比事屬辭何為至我(董仲舒傳此言何為至于)
(我哉)恭惟某官居官能大(柳文先君石表隂先友記袁高河南人以給事中敢諫争貞直)
(忠蹇舉無與比能使所居官大)遇事直前象有齒以焚身古今如此(左傳)
(象有齒以焚其身賄也唐詩古往今来只如此)鼠無牙而速獄事理固然(詩誰謂鼠)
(無牙何以穿我墉誰謂女無家何以速我訟史記孟嘗君傳物有必至事有固然)幸疑似之既
明(柳文疑似不可不辨崔顥詩我来折此獄師聽辨疑似)將功名而自致暫蹶霜
蹄未為失何必尤人(杜詩舊穿楊業真自知暫蹶霜蹄未為失莊子馬蹄可以踐霜雪)
勿諱泥坑乃良規願觀進德(昌黎病䲭詩僥倖非汝福天衢汝休窺京城事彈射)
(孺子豈易欺勿諱泥坑辱泥坑乃良規)
代回永豐洪主簿(樒永豐本漢廬陵縣地孫吳析置陽城縣晉太康中改為陽)
(豐縣隋省入廬陵宋至和間始置永豐縣)
尋陶潛之邱壑方此息交(歸去来辭歸去来兮請息交以絶游世既與我而相違復)
(駕言以焉求或命巾車或掉孤舟既窈窕以尋壑亦﨑嶇而經丘)託孫寶之比隣惠然
執訊(詳前)願有復也(曲禮若有告者曰少間願有復也)何以報之(四愁詩何以報)
(之英瓊瑶又何以報之雙玉盤又何以報之明月珠又何以報之青玉案)恭惟某官地望穹
華人門炳蔚故國非喬木信有典刑(並見前)用人如積薪
寧分先後(汲黯傳陛下用人如積薪耳後来者居上上日人果不可以無學觀汲黯之言日益甚矣)
(師古曰言其鄙俚也或曰積薪之言出曾子故云不可無學也宋王楙野客叢書云汲黯之言出於文子黯蓋)
(引而用之耳漢書注積字無音是從本音也按周禮甸人積薪音子賜切漢書合從此音)暫勾朱之
游戱(見前)佇薦墨之飛騰(山谷詩更磨薦禰墨推輓起疲懦)某已乞懸車
(薛廣德傳懸其安車傳子孫師古曰懸其所賜安車以示榮幸也致仕懸車蓋亦古法韋孟詩云懸車之義以)
(洎小臣也韋賢傳注應劭曰古者七十懸車致仕叙傳抑抑仲舒再相諸侯身修國治致仕懸車蔡伯喈碑遂)
(隠邱山懸車告老)殆難推轂(見前)俟有可乘之間詎敢蔽賢設或
未同而言則懼辱命
代回崇仁黃主簿(元崇仁已見)
告移文之猿鶴方此投林(北山移文蕙帳空兮夜鶴怨山人去兮曉猿驚)訪銜
詔之鳳凰居然棲枳(鄴中記石季龍與皇后在觀上有詔書銜木鳳口中以數百丈緋䋲)
(廵轉飛下杜詩鳳凰丹禁裡銜出紫泥書)先勤下問良戢高情(戢側立切音與節同說文)
(藏兵也从戈咠聲詩載戢干戈爾雅聚也疏藏聚也陶詩銜戢知何謝)恭惟某官家學深
純天才膚敏誦詩三百已多識草木之名下筆五行遂
得雋蓬莱之殿(六典大明宫有蓬莱殿西京記蓬莱殿在紫宸殿北段秀實傳對蓬莱殿代宗)
(問所以安邊者畫地以對許康佐傳文宗觀書蓬莱問康佐李訓春秋之義)乃屈丹鉛之點
(韓詩不如覷文字丹鉛事點勘)暫為朱墨之勾(羅隠詩朱墨勾稽官)聊復培鵬(莊子)
(而後乃今培風注培音裴重也)行且展驥某抗章納履誤寵剖符(見前)賦
平子之歸田便堪税駕(後漢書張衡字平子南陽西鄂人善屬文才高於世衡遊京師)
(四十不遇順帝時閹宦用事欲歸田里作歸田賦其略曰遊都邑以永久無明略以佐時徒臨川以羡魚俟河)
(清乎未期感蔡子之慷慨從唐生以決疑諒天道之微昧追漁父以同嬉超塵埃以遐逝與世事乎長辭李斯)
(傳吾未知所税駕注舍車曰税張恊賦佇輿蕙渚税駕蘭田)聞孫寶之祭竈尤幸卜
隣(見前)
回范主簿
君子實寫我心未遑走謁(寫先野切詩蓼彼蕭斯零露湑兮既見君子我心寫兮爾)
(雅寫憂也注有憂者思散寫也)主簿能令公喜猥辱飛牋既勞十部之
臨敢廢七襄之報(俱見前)恭惟某官器資瓌碩學問醇明
胸中十萬之甲兵吐為筆陣(十萬甲兵見前回江夏范主簿條杜詩筆陣獨掃千)
(人軍東坡集射策玉堂方觀筆陣校書天禄遂秀儒林)硯裏三千之禮樂俯拾儒
科(夏竦詩殿上衮衣明日月硯中旗影動龍蛇縱横禮樂三千字獨對丹墀日未斜)便應策足
於要津底用擡頭於矮屋(俱見前)兩府以孫寶為可如彼
斯何(孫寶傳張忠使所親問寶曰兩府高士俗不為主簿子既為之徙舍甚說何也寶曰高士不為主簿)
(而大夫君以寶為可一府莫言非士安得自高詳見前)百里非仇覽所棲自此升
矣某偶巢燕幕(並見前)例拜魚書(古樂府呼童烹鯉魚中有尺素書詳見前)遺
我翠織成欲卷還而不敢(少陵張舍人遺織成褥段詩客從西北来遺我細織成開)
(緘風濤湧中有掉尾鯨領客珍重意顧我非公卿錦鯨卷還客始覺心和平互見前)報之青玉案
愧營度之無竒(韓文石鼎聯句詩序每營度欲出口吻聲鳴益悲操筆欲書將下復止卒亦不)
(能竒也)
代回上饒趙主簿(汝騋上饒本漢豫章郡鄱陽縣地孫吳置上饒縣晉省宋復)
(置隋省唐復置隸饒州以其在饒州之上故名尋省入弋陽乾元初復置為信州治宋因之)
老夫耄矣陞華五雉之工鄉人好之委重雙魚之素(俱見)
(前)伏惟某官學優而仕業稱其家(韓文幼子娟好静秀瑶環瑜耳蘭茁其牙)
(稱其家兒也)邑大民殷無憚勾朱之冗政成事舉會觀薦墨
之飛(見前)有憐龍鍾(李濟翁資暇集云鍾即涔耳涔與尋並蹄足所踐處則龍之致雨上下所)
(踐之鍾固淋漓濺澱矣義當止此蘇鶚演義云龍鍾者不昌熾不翹首如䰐鬖拉搭斛觫之類互見前)猶
共鳩僝某偶然曳履(見前)甚矣濫巾(北山移文學遁東魯習隠南郭竊吹草堂)
(濫巾北岳)已再具休致之章期於得請(禮記大夫七十而致事若不得謝則必賜)
(之几杖)行重尋邂逅之願兹不瀆辭(詩邂逅相遇適我願兮)
回靈泉李主簿(靈泉在今成都府東五十里唐貞觀初置東陽縣天寶初改曰靈池)
(宋改曰靈泉今廢)
君子之居是邦未遑進謁他人不如同姓先辱陳牋(詩豈)
(無他人不如我同姓)既感臨存(嚴助傳使重臣臨存師古曰存謂省問之)亦深訟愧(臨訟)
(卦名)恭惟某官隆山望族(東晉析武陽縣東境置西域戍西魏陞為縣改普寧為隆山郡)
(治宋改隆州又地理志注應劭曰隆慮山在北避殤帝諱改林慮屬河内郡)隴右名家(地理志隴)
(西郡注應邵曰隴坁在其西也師古曰隴坁謂隴阪即今之隴山也此郡在隴山之西故曰隴西)飛將
軍之功名寧論妄校(李廣傳召拜右北平太守廣在郡匃奴號曰漢飛將軍避之數歲不)
(入界廣與從弟李蔡俱為郎蔡為人在下中名聲出廣下逮甚封樂安侯代公孫弘為丞相然廣不得爵邑官)
(不過九卿廣之軍吏及士卒或取封侯廣與望氣王朔語曰漢擊匃奴廣未嘗不在其中而諸妄校尉已下以)
(軍功取侯者數十人廣不為後人然終無尺寸功以得封邑者何也張晏日妄猶凡也)謫仙人之
苗裔顧落夜郎(太白集太子賓客賀監於長安紫極宫一見呼余為謫仙人因解金龜換酒為)
(樂没後對酒悵然有懷而作是詩四明有狂客風流賀季真長安一相見呼我謫仙人曾子固李翰林集序明)
(皇在蜀永王璘節度東南白時卧廬山璘迫致之璘兵敗丹陽白以璘事長流夜郎遂泛洞庭上峽江至巫山)
(以赦得釋)進士論定而官之(禮記論進士之賢者以告於主而定其論論定然後官之鄭注)
(各署其所長使之試守)公等何見之晚也(見首條)暫且出朱而入墨
(周書蘇綽字令綽武功人博覽羣書尤善算術拜大行臺左丞始制文案程式朱出墨入及計帳戸籍之法互)
(見前今按朱出墨入凡文案皆然作者以白帖主簿有朱勾之語羅隠寄剡縣主簿詩有朱篆勾稽官之句故)
(用之主簿耳)猶堪紆紫以懷黃(晉書儒林傳序莫不紆青拖紫服冕乘軒沈隠侯集自兹)
(以降懷青拖紫崇基嚴嚴長瀾瀰瀰楊僕傳懷銀黃垂三組注黃金印也互見前)某有幸識賢
特勤委贄置一盂之水正有望於吾宗(左傳晉吾宗也豈害我哉李邕)
(詩吾宗固神秀杜詩吾宗老孫子東坡詩吾宗先生有深意山谷詩江夏無雙乃吾宗又吾宗落筆賞幽事又)
(吾宗端居聚百憂餘見前)夢三刀於梁初何關於我輩(見前)
回長沙蕭主簿(秦置湘縣為長沙郡治漢改曰臨湘隋改曰長沙五代漢析置龍喜)
(縣宋罷龍喜置常豐縣開寶中廢常豐入焉按十三卷有回武岡新舉蕭漢龍啟詳此啟即其人也)
(前啟云吕侯之辟三千既知奥義蕭何之功第一宜稱名家此云洞明吕辟之三千當擢蕭何於第)
(一語意脗合)
歌鹿鳴而勸駕叨與旁觀(禮記宵雅肄三官其始也注宵之言小也習小雅之三謂)
(鹿鳴四牡皇皇者華也韓詩州家舉進士選試謬所當相公朝服立工席歌鹿鳴高帝紀其有意稱明德者必)
(身勸為之駕文穎曰有賢者郡守身自往勸勉令至京師駕車遣之韓文巧匠旁觀縮手袖閒)聞鵬化
之回程已違旅賀(莊子北冥有魚其名曰鯤化而為鳥其名曰鵬)有高陳誼(見前)
猶念故侯(蕭何傳召平者故秦東陵侯李德裕詩雖非逃相第乃是故侯園東坡詩幅巾我欲隨君)
(去海上何人識故侯)恭惟某官挺秀楚材(束晳詩黍發稠華禾挺其秀左傳雖楚有材晉)
(實用之孟浩然詩共理分荆國招賢貴楚材)效珍嶽貢(班固傳寶鼎詩嶽秀貢兮川效珍吐金景)
(兮歊浮雲)頃觀奥義洞明吕辟之三千(尚書吕刑五刑之屬三千上下比罪無僣)
(亂辭)固擬大庭當擢蕭何於第一(蕭何傳列侯已受封奏位次皆曰平陽侯曹參)
(功最多宜第一上心欲何第一鄂千秋進曰蕭何全關中待陛下此萬世功也雖無曹參等百數何缺於漢奈)
(何欲以一旦之功而加萬世之功哉蕭何當第一上曰善於是乃令何第一)龜果登於前列
(禮記龜為前列先知也注此即旅幣無方之事也龜是靈知之物陳之於庭則列龜最在前故云先知也東坡)
(徐州鹿鳴燕賦詩序庭實旅百貢先前列之龜工歌拜三義取食野之鹿)鸞暫屈於卑棲長
沙不足回旋會計而已短簿能令喜怒騰踏在兹(俱見前)
惟是資水之淵源(資江在今成都府資縣東四十里水深百丈為羣川總會之所)寥乎
曲江之姓字(李肇國史補進士既捷列姓名於慈恩寺塔謂之題名大讌於曲江亭子謂之曲江)
(會詳見前)閱世三紀(尚書既歴三紀)闔郡一人進士業與進士同若
為愛助(韓文堅以進士舉於余為同業)天下寶為天下惜當自激昂(王坦)
(之傳天下之寶故為天下所惜詳見前王章傳不自激昂乃反涕泣何鄙也)某叨守三榮(見前)
將書一考已進南嶽香火之請或可言旋(南嶽一名衡山南嶽記衡)
(山者朱陵之靈臺太虛之寶洞上承翼軫鈐總萬物故名衡山下踞離宫統攝火師故號南嶽赤帝館其巔祝)
(融宅其陽逮於軒轅以潛靈二山副焉杜陵望嶽詩南嶽配朱鳥秩禮自古王歘汲頓地靈鴻洞半炎方劉禹)
(錫詩東南倚蓋車維嶽資柱石前當祝融峯上拂朱鳥翮南嶽廟在衡山西三十里南嶽記南宫四面險絶無)
(得至者漢武帝移於霍山隋文帝移於今所昌黎謁南嶽廟詩五嶽登秩皆三公四方環鎮嵩居中火維地荒)
(足妖怪天假神物專其雄范至能驂鸞記衡山縣西望嶽山岧嵬半空湘中山既皆岡阜迤邐至嶽山乃獨雄)
(尊特起若衆山遜其高寒者南嶽廟四阿各有角樓兩廡土偶儀仗皆取則帝所正殿獨一神座監廟與禮直)
(官日上香火宋祠禄有提舉官觀嶽祠官南嶽其一也宋牋表修香火之因東坡詩灑掃古玉局香火通帝禋)
(王荆公詩香火有新緣又東人香火有因緣又香火靈山亦有緣又香火因緣寄此山)儻過東園
山水之亭更希勿毀
回新威遠趙主簿(與橒威遠漢為蜀郡地隋置威遠戍後改為威遠縣屬資州)
(唐屬榮州宋因之今屬嘉定州趙諸本俱作蕭今詳啟中語多用宗室事而與字乃宋玉牒璇源)
(字號盖承上條蕭字之誤耳)
鳳凰千仞不辭棲枳之卑(賈誼傳鳳凰翔於千仞兮師古曰八尺曰仞千仞言其極)
(高餘見前)鯉魚尺書見報戍瓜之及良陳高誼復愧過情伏
惟某官卓爾不羣飄然無敵(俱見前)心潛鴻苑富金淵玉
海之藏(劉向傳淮南有鴻寶苑秘書師古曰鴻寶苑秘書並道術篇名廣絶交論舒向金玉淵海卿雲)
(黼黻河漢)句滿錦囊多篆鼎風檣之作(李賀傳每旦日出從一奚奴背古錦囊遇)
(所得書投其中杜牧李賀集序瓦棺篆鼎不足為其古也陣馬風檣不足為其勇也詳見前)既儒科
之峻擢何簿領之足淹矮屋擡頭聊復爾耳要津策足
由是而之(俱見前)某久於知名行矣聯事取青嫓白愧修
報之不工(柳文世之模擬竄竊取青嫓白肥皮厚肉柔筋脆骨而以為辭者之讀之也其大笑固宜)
出墨入朱惟疾驅之是望(見上回靈泉李主簿條)
回新盤石曹主簿(盤石已見)
開驊騮之道萬馬皆瘖(驊胡瓜切騮才求切說文赤馬黑毛尾也爾雅注赤色黑鬛驊)
(騮駿馬名周穆王八駿之一列子左驊騮而右綠耳漢地理志驊騮綠耳之乘師古曰言其色如華之赤杜詩)
(驊騮作駒已汗血東坡三馬贊時西域貢馬首高八尺龍顱而鳳膺虎脊而豹章出東華門入天駟監振鬛長)
(鳴萬馬皆瘖)飛鸞鳳之驂一䕫亦足(風俗通義吕氏春秋魯哀公問於孔子樂正䕫)
(一足信乎孔子曰昔者舜於䕫為樂正始治六律和均五聲以通八風而天下服重黎又薦能為音者舜曰夫)
(樂天地之精得失之節故惟聖人為能和樂之本䕫能為之平天下若䕫一足矣故曰䕫一足非一足行說文)
(䕫神䰧也如龍一足有角手人面之形國語木石之怪䕫蝄蜽注一足越人謂之山繅或云獨足司馬相如傳)
(捐䕫魖而扶獝狂孟康注䕫神如龍有角人面一云似牛一足無角莊子䕫憐蚿注一足獸)未遑候
氣(列仙傳關令尹喜者周大夫也善内學星宿服精華者修德行仁時人莫知老子西遊喜先見其氣知真)
(人當過候物色而迹之果得老子索隠曰列仙傳是劉向所記物色而迹謂視其氣物有異色而尋迹之又按)
(列異傳老子西遊關令尹喜望見有紫氣浮關而老子果乘青牛而過)先辱修辭(易修辭立其誠)
(所以居業也疏辭謂文教誠謂誠實内則修理文教外則立其誠實)恭惟某官履行醇明
風猷凝遠(見前)吐天葩而拔俗(韓詩東野動驚俗天葩吐竒芬)拾地芥以
決科齒清如冰豈羡景宗之笳鼓(韓詩憶昔初及第各以少年稱君頥始生)
(鬚我齒清如冰梁書曹景宗字子震新野人以膽略知名頗愛史書每讀穰苴樂毅傳輒放卷歎息曰丈夫當)
(如是為人自恃尚勝作書字有不解不以問人皆以意造焉南史曹景宗傳景宗破魏兵振旅凱入帝於華光)
(殿宴飲連句令沈約賦韻景宗不得韻意色不平詔令約賦韻唯餘競病二字景宗操筆須臾而成其辭曰去)
(時兒女悲歸来笳鼓競借問路行人何如霍去病詔令上左史詳見前)學至於海方觀子
建之波瀾(法言百川學海而至於海邱陵學山而不至於山是故惡夫畫也注百川亦海之類而小)
(故曰學海百川動而不息故至於海邱陵止而不進故不至於山學者亦猶是矣唐文粹序天下之人始知文)
(有江而學有海識於人而際於天杜詩文章子建波瀾闊)俯從簿正之供密邇里仁
之美能令公喜公怒直為假館之謀(曹交)爾有嘉謀嘉猷
又恐趣装之入(曹參傳告舍人趣治行師古曰舍人猶家人也治行謂修行治装也)某欣
聞還舍未遑欵門(韓詩誰家多竹門可欵)諸侯不臣寓公無曰一
㕓之願受(禮記諸侯不臣寓公故古者寓公不繼世注寓寄也正義云寓公者何也失地之君也或)
(天子削地或被諸侯所逐皆為失地也諸侯不臣者不敢以寓公為臣也)進士與吾同業尚
須尊酒以細論(杜陵懷李白詩何時一尊酒重與細論文餘見前)
回趙主簿(淵)
伏蒙枉顧見畀屬辭備知家學之淵源仍見詞場之根
柢(柢典禮切說文木根也爾雅本也徐曰華葉之根曰蔕木之根曰柢杜詩詞林有根柢東坡詩問學有根)
(柢山谷詩唯有文字工萬古抱根柢)繼沈侯之八詠綽有祖風(八詠樓在婺州子城)
(西即沈隠侯元暢樓宋至道間郡守馮伉更今名八詠詳見前唐嚴維詩明月雙溪水清風八詠樓少年為客)
(處今日送君遊崔顥詩梁日東陽守為樓望越中綠窗明月在青史古人空江静聞山狖川長數塞鴻登臨白)
(雲晚留恨此遺風李易安詩千古風流八詠樓江山留與後人愁水通南國三千里氣壓江城十四州)吟
趙嘏之一聯肯孤宗𣲖(趙嘏字承祐晚唐詩人會昌四年進士終渭南尉有渭南詩三)
(卷行於世杜紫微讀其早秋詩云殘星幾點鴈横塞長笛一聲人倚樓因目之為趙倚樓所謂一聯指此唐張)
(夀詩人主客圖以鮑照為博解宏拔主人入室則李羣玉劉禹錫趙嘏長孫佐輔曹堂升堂則盧騏陳羽許渾)
(張肅及門則張陵章孝標陶雍周祚袁不約亦江西宗𣲖之意也)但深藏感曷既報酬
回任主簿(三錫詳啟意蓋其人服闋謁見而答之者)
欲見組纓取瑟尚疑於將命(禮記有子盖既祥而絲履組纓注譏其早也正義云)
(此絲履組纓&KR0941;後之服今既祥而著故云譏其早也此言欲謁而疑於早恐其見辭)鼎来綠綺彈
琴足想於成聲(梁元帝纂要綠綺司馬相如琴名傅玄琴賦序齊桓公有名琴曰繞梁中世司)
(馬相如有綠綺蔡邕有焦尾皆名器也張載擬四愁詩美人遺我綠綺琴何以贈之雙南金禮記孔子既祥五)
(日彈琴而不成聲又子張既除喪而見子之琴和之而和彈之而成聲詳見前)望履未先鳴謙
何厚(履讌卦名)恭惟某官諸任望族(任姓出樂安黃帝二十五子以德為姓一為任)
(左傳寡人若朝於薛不敢與諸任齒正義云謝章薛舒吕祝終泉畢過此十國皆任姓)四蜀名家
(見前)鄉老使興賢能久應定爵(周禮鄉大夫之職三年則大比攷其德行道藝而興)
(能者賢者鄉老及鄉大夫帥其吏與其衆寡以禮禮賓之禮記論定然後官之任官然後爵之疏堪任此官然)
(後爵命之)主簿能令喜怒晚乃棲鸞(見前)屬聞纏風木之悲(韓詩)
(外傳孔子行聞哭聲甚悲至則臯魚也孔子辟車與之言臯魚曰吾少而學游諸侯以後吾親失之一也高尚)
(吾志間吾事君失之二也與友厚而小絶之失之三矣樹欲静而風不止子欲養而親不待也不可得見者親)
(也吾請從此辭矣立槁而死)未敢于水薤之教(見前)捄蒙袂葺屨之餓
乃辱協心(禮記齊大餓黔敖為食於路以待餓者而食之有餓者蒙袂輯屨貿貿然来注蒙袂不欲)
(見人也輯斂也斂屨力憊不能屨也尚書三后恊心)推被髮纓冠之仁可占用世
朝祥既御暮召何疑某方欲欵門(並見前)已勤命駕(嵇康傳東)
(平吕安服康高致每一相思輒千里命駕李詩不以千里遥命駕来相挽)發棠殆不可復敢
更希馮婦之下車治齊問所以安或可延蓋公而避舍
(曹參傳參之相齊盡召長老諸先生問所以安集百姓言人人殊參未知所定聞膠西有蓋公善治黃老言使)
(人厚幣請之於是避正堂舍蓋公焉互見前)
回榮德馬主簿(竒之榮經縣本漢南安縣地歴代沿革不常宋為榮經縣為榮州)
(治後州陞紹興府今為榮縣屬嘉定州)應靈趙主簿(綸應靈已見)
一麾出守慙非牧御之才(寇恂傳并州未安光武難其守問於鄧禹禹曰昔高祖任)
(蕭何於關中無復西顧之憂今河内帶河為固戸口殷實北通上黨南迫洛陽寇恂文武備足有牧人御衆之)
(才非此子莫可使也乃拜恂河内太守)同官為僚正藉老成之助(詩雖無老成人)
(尚有典刑)有来下問極仞高情伏惟某官腹溢儒書(韓詩人之能為)
(人由腹有詩書東坡詩腹有詩書氣自華)氣吞餘輩(東坡詩氣吞餘子無全目詩到諸郎尚絶倫)
倚頼巨鼇之釣時来為之(杜詩倚頼天涯釣猶能掣巨鼇南史膺時来之運互見前)
低回祥鳳之棲公等安在(史記低回留之不能去瑞應圖鳳王者之嘉祥主父偃傳)
(上書言世務書奏上召見三人謂曰公等皆安在何相見之晚也互見前)諒奏勾朱之最即
遄薦墨之飛某自笑倦游何堪共理(並見前)友其士之仁
者行即盍簪(易朋盍簪注盍合也簪疾也)忠焉能勿誨乎更希倒廩
(韓文猶捋倒廩傾囷羅列而進也)其為傾徯曷既敷宣
回汶川劉主簿(成之汶川在茂州南二百里本漢綿虒廣柔二縣地初屬汶山尋)
(隸蜀郡東漢以廣柔屬汶山郡晉省綿虒後廢廣柔後周置汶川縣隋屬汶山郡唐屬茂州宋熙寧)
(九年即汶川縣治置威戎軍使汶山即禹貢岷山在列鵝村江水出焉汶江出岷山為大江按劉)
(諸本皆作文蓋梅亭名劉主簿避諱故改劉為文如錢武肅王諱鏐吴越間諱劉為金耳然避諱者)
(或取音相近如孫荀之類或取義相近如嚴莊之類劉之為文不知所取豈俗書有以卯金省文从)
(文者在宋已有此字乎詳啟意自見)
聞覲省之歸未遑一詣(習鑿齒傳然徒三十年看儒書不如一詣習主簿)辱臨
存之寵仍畀屬辭(嚴助傳使重臣臨存詳前)得非所蒙願竊有復(見前)
恭惟某官學優而仕德世其家蕡下第之厚顔雖淹衆
論(新唐書劉蕡字去華幽州昌平人沈健于謀浩然有救世意擢進士第舉賢良方正能直言極諫文宗引)
(諸儒百餘人於庭策之第策官馮宿賈餗龐嚴見蕡對嗟服以為過古晁董而畏中官睚眦不敢取士人讀其)
(辭至感慨流涕者諫官御史交章論其直於是被選者二十有三人所言皆冗齪常務類得優調河南府參軍)
(李郃曰蕡逐我留吾顔其厚耶互見前)龔好古而篤論自有祖風(董仲舒傳贊仲)
(舒遭漢承秦滅學之後六經離析下帷發憤潛心大業令後學有所統壹為羣儒首然考其師友淵源所漸猶)
(未及虖游夏而曰管晏不及伊吕弗加過矣至向曾孫龔篤論君子也以歆之言為然)少屈鸞棲
行觀鵾化某濫膺郡寄幸託士鄉將因其嫌乎將諱其
姓乎固非所望(韓文諱辯周之時有騏期漢之時有杜度此其子宜何如諱將諱其嫌遂諱其)
(姓乎將不諱其嫌者乎)吾見其人矣吾聞其語矣愧莫之酬
回長江李主簿(長江縣在遂寧府北三十里舊名巴興西魏改曰長江隋唐屬遂州)
(宋陞州為遂寧府元併長江入蓬溪縣至本朝降遂寧府為縣與蓬溪俱隸潼川府)
出幕罔功詎堪再辱(杜詩十年出幕府李陵傳歸易耳恐再辱又丈夫不能再辱蜀志譙)
(周傳再辱之恥何與一辱)分符非據恐負三榮(榮州有榮梨榮隠榮德三山故名三榮今)
(為榮縣)所幸在賢者之邦或可冀忠焉之誨恭惟某官學
探聖處(韓詩近憐老杜無檢束爛漫長醉多文辭屈原離騷二十五不肯餔啜糟與醨惜哉此子巧言)
(語不到聖處寧非癡此聖處借用)譽藹明時柱史五千言潛心有素(史記)
(老子傳老子者周守藏室之史也見周之衰廼遂去至關關令尹喜曰子將隠矣彊為我著書於是老子乃著)
(書上下篇言道德之意五千餘言而去索隠曰按藏室乃周藏書史之室也又張湯傳老子為柱下史即藏室)
(之柱下因以為官名董仲舒傳潛心大業法言敢問潛心於聖曰昔仲尼潛心於文王矣達之顔淵亦潛心於)
(仲尼矣未達一間耳)鄴侯三萬軸載腹不遺(韓詩鄴侯家多書架插三萬軸一一懸牙)
(籖新若手未觸為人強記覽過眼不再讀偉哉羣聖文磊落載其腹)顧薄蓬莱(柳文謫龍說扶風馬)
(孺子言年十五六時在澤州與羣兒戱郊亭上頃然有竒女墜地有光曄然被緅裘白紋之裏首步摇之冠貴)
(游年少駭且悦之稍狎焉女頩然怒曰不可吾故居鈞天帝宫上下星辰呼吸隂陽薄蓬莱羞崑崙而不即者)
(帝以吾心侈大怒而謫来七日當復今吾雖辱在塵土中非若儷也)暫棲枳棘王珣能令
公喜不足為歟孫寶安得自高聊復爾耳(俱見前)某濫守
和義(榮州漢為南安縣地李雄據蜀夷獠居之所謂生鐡獠也齊立南安郡隋以其地屬資陽又置太牢)
(縣唐置榮州又改太牢為應靈州改和義郡復為榮州)蓋擇里仁無以我公歸兮
使解凝塵之榻(晉書簡文帝性冲澹所居凝塵滿席湛如也新唐書楊綰傳性沉靜獨處一室)
(左右圖史凝塵滿席澹如也)事其大夫賢者惠之止水之盂(莊子人莫監於)
(流水當監於止水餘見前)
回趙主簿
頂戴登科記知一日之成名(唐張倬東之之孫數舉進士不第捧登科記頂上戴)
(之日此千佛名經劉賓客賀王魏公詩一日聲名徧天下滿城桃李屬春官白樂天及第後歸覲詩十年常苦)
(學一日謬成名)跪讀尺素書喜同年之有子(古樂府長跪讀素書書中意何如東)
(坡答劉沔都漕書文章如金玉珠貝未易鄙棄見足下詞筆如此又喜吾同年兄龍圖公之有後也)既高
陳誼又恥過情恭惟某官賦擅凌雲(司馬相如傳相如既奏大人賦天子)
(大悦飄飄有凌雲氣游天地之間意)文成翻水(韓詩文如翻水成初不用意為)能吟青玉
案學素裕於鯉庭(杜詩試吟青玉案莫羡紫羅囊楊汝士詩桃李新陰在鯉庭)甫縱
黃金羈名果聯於鴈塔(東坡詩野馬不受黃金羈摭言神龍以来杏園晏後皆於慈恩)
(寺塔下題名同年中推一善書者記之他時有將相則朱書之及第後知聞或過未及第時題名處則為添前)
(字故昔人有詩云曾題名處添前字送出城人乞舊衣南部新書韋肇於及第偶於慈恩寺塔下題名後進慕)
(效之遂成故事類苑佛在世時有比邱見羣鴈飛空念曰摩訶薩埵可充我費鴈乃墮地佛曰此鴈王也不可)
(食乃立鴈塔宋馬永卿懶真子云長安慈恩寺塔有唐新進士題名雖妍蚩不同然皆高古有法度鴈塔者唐)
(玄奘法師往五印度取經得梵本五百六十七部師乃於寺造甎浮圖以藏梵本恐火災也所以謂之鴈塔者)
(用西域故事王舍城中有僧娑窣堵波僧娑者唐言鴈也窣堵波者唐言塔也師至王舍城嘗禮是塔問其因)
(緣云昔此地有伽藍依小乘食三淨食三淨食者謂鴈也犢者鹿也一日衆僧無食仰見羣鴈翔飛輒戱言曰)
(今日衆僧闕供摩薩埵宜知其引前者應聲而墮衆僧飲泣遂依大乘更不食三淨仍建塔以鴈埋其下故師)
(因此名塔薩埵好施之謂其後遂為遊人宴集之地唐張禮遊城南記云慈恩寺本隋無漏寺高宗在東宫為)
(文德皇后立為慈恩寺永徽三年沙門玄奘起塔初惟五層甎表土心效西域窣堵波即袁宏漢記所謂浮屠)
(祠也長安中摧倒武后及王公施錢重建至十層其云鴈塔者天竺記達嚫國有伽葉佛伽藍穿石山作塔五)
(層最下一層作鴈形謂之鴈塔蓋此意也熙寧中富民康生遺火經宵不滅塔既經焚塗圬皆剥而甎始露唐)
(人墨跡於是畢見今孟郊舒元輿之類尚存其他不聞於後世者盖不可勝數也)暫棲枳棘即
上蓬莱某辱託通家(柳文送崔羣序予於崔君有通家之舊)過勤委贄憶
曲江杏花之會陪野鶴於未仙(唐張禮遊城南記杏園與慈恩寺南北相直唐)
(新進士多遊宴於此芙蓉園在曲江之西南隋離宫也與杏園皆秦宜春下苑之地唐劉滄及第後宴曲江詩)
(及苐新春選勝遊杏園初宴曲江頭東坡詩何人更識嵇中散野鶴昂藏未是仙餘見前)尋平羌江
水之流幸海鯨之有種(李詩峨眉山月半輪秋影入平羌江水流崔豹古今注鯨大者)
(長千里小者數丈一生數萬子嘗以五六月就岸生子至七八月導從其子還大海中鼓浪成雷噴沬成雨水)
(族驚畏莫敢當者)
回崇仁趙主簿
聞公子之翩翩受㕓良幸(史記平原君趙勝者趙之諸公子也諸子勝最賢太史公)
(曰平原君翩翩濁世之賢公子也)還使臣之靡靡返室有期(靡音美詩行邁靡靡)
(中心摇摇行邁靡靡中心如醉行邁靡靡中心如噎沈佺期詩令君出使車行邁方靡靡)將遂識
賢預深引領恭惟某官負材開敏廸德忱恂(尚書廸知忱恂于九)
(德之行)名千里之駒早騰燕譽(見前)振九苞之鳳迄對龍光
(詩既見君子為龍為光餘見前)便當遡紫以凌青(太白春日行深宫高樓入紫清按上皇玉)
(帝吟玉清之隠書曰上景發晨暉金霄鬱紫清翰林志時以居翰苑者為凌玉霄遡紫清)顧屈出朱
而入墨(見前)會膺鶚表徑造鴛行某將指雪邊(杜詩鷗鳥鏡裏来關)
(山雪邊看)傾心日下(陸雲傳雲與荀隠素未相識嘗會張華坐華曰今日相遇可勿為常談雲因抗)
(手曰雲間陸士龍隠曰日下荀鳴鶴)一詣習主簿合應勝於讀書獨冷鄭
廣文尚從容於歸賦(俱見前)其為欣幸罔既編摩
普回簿尉監當已下
不願封侯已快盍簪之悃既見君子又勤銜袖之文(俱見)
(前)感煖於布帛之言(荀子與人善言煖于布帛詳見前)乏報以襜褕之
語徒知十襲莫效七襄(俱詳見前)
四六標準卷三十五
