四六標準卷十四宋李劉撰
生辰
代胡侍郎謝朝士賀生日
生我劬勞撫六弧而增感(詩蓼蓼者莪匪莪伊蒿哀哀父母生我劬勞禮記男子生)
(桑弧蓬矢六以射天地四方)俾爾耆艾捧連璧以知慙(詩俾爾昌而大俾爾耆而)
(艾)恭惟某官厚德嘘枯(後漢書鄭大傳孔公緒清談高論嘘枯吹生東坡啓固無心于)
(集苑而有力于嘘枯)高詞發藻(董仲舒傳發藻儒林)五十年之過二應憐坡
老之衰(孔融與曹操書歲月不居節序如流五十之年忽焉已至公為始滿融又過二東坡詩五十之)
(年今過二衰顏記我今如此)三萬日之無多欲擬茶山之老(曾幾字吉甫號)
(茶山有詩行世詳宋史列傳按茶山乃上饒名刹)華其斑白飾以青黃(莊子百年之木)
(破為犧尊青黃以文之)人情欲壽欲安知所蒙矣(鼂錯傳人情莫不欲夀三王生)
(而不傷也人情莫不欲安三王扶而不危也羊祜表臣雖小人敢緣所蒙念存斯義)君子善頌善
禱何以報之(張衡詩美人贈我金錯刀何以報之英瓊瑶餘見前)
代謝朝士以下
五十之年過二孰記衰顏(見上條)什伍之星有三猥勤善
頌(韓文三星行三星各在天什伍東西行)顧方思罔極之德(詩父兮生我母兮鞠我拊)
(我畜我長我育我顧我復我出入腹我欲報之德昊天罔極)何敢當不類之歌(左傳晉平)
(公與諸侯宴于温使諸大夫舞曰歌詩必類齊高厚之詩不類荀偃曰諸侯有異志矣類謂從其義類山谷詩)
(向侯賦我菁莪何敢當不類歌)簸弄明珠藏但深於十襲(韓詩婆娑海水南簸弄明)
(月珠)嘘呵凍筆報有愧於七襄(天寳遺事李白撰詔時大寒帝敕宫嬪執牙筆呵之)
(詳別見)
謝黃侍郎(伯固)惠生日詩(黃伯固見第九卷宣賜類)
絳縣老人之生甲擁翠節以知慙(左傳晉悼夫人食輿人之城杞者絳縣人)
(或年長矣無子而往與于食有與疑年使之年曰臣生之歲正月甲子朔四百有四十五甲子矣其季于今三)
(之一也使問諸師曠曰七十三年矣周禮道路用旌節注使者所擁節是也玉藻凡君召臣以三節注今漢使)
(擁節䟽擁持也)黃絹幼婦之受辛感碧幢之委重(石林燕語節度使節及麾)
(鎗網以碧油故謂之碧油紅旆白樂天詩碧油幢引向東川方干詩問津求拜碧油幢)愧踰垣之
莫避且返璧之未能(左傳受飱返璧)恭惟某官帷幄近臣(魏書高允)
(傳公帷幄寵臣答詔宜實)詩書元帥憐生我勞瘁之旦有愴蒿莪(詩蓼)
(蓼者莪匪莪伊蒿又哀哀父母生我勞瘁正義曰憂思之深每事皆不精識故視莪以為蒿以已二親今且病)
(亡身在役中不得侍養精神昏亂故視物不察也)歌俾爾耆艾之詩使堅松栢
(詩徂徠之松新甫之栢)勞以春天之尊酒(杜詩渭北春天樹江東日暮雲何時一尊酒重)
(與細論文)副之秋月之兩章(杜詩兩章對秋月一字偕華星)殆念苞栩憩棠
之陰(詩肅肅鴇羽集於苞栩王事靡盬不能蓻稷黍又蔽芾丼棠勿剪勿拜召伯所憩)曷稱飛
芻刻楮之役(漢書秦欲攻匈奴使天下飛芻輓粟轉輸河北列子宋人以玉為楮葉三年而成)
某平頭六十(白樂天詩病眼少眠非守歲老心多感又臨春火銷燈盡天明後便是平頭六十人)
(又白髮平頭五十人)關慮萬千(杜詩時危關百慮)思玉局老之養生安得
還鄉而騎鵠(玉局觀在成都北二十里彭乘記漢永夀初李老君與張道陵至此老君升座為道)
(陵說經既去而座隠地中故以玉局名之東坡年譜元符三年先生被命提舉成都玉局觀先生嘗著續養生)
(論又詩云鏡湖敕賜老江東未似西歸玉局翁則東坡自稱為玉局翁也烏孫公主歌居常士思兮心内傷願)
(為黃鵠兮歸故鄉太白蜀道難黃鵠之飛尚不得過猨猱欲度愁攀援)從金華仙而學道
或蒙叱石以為羊(神仙傳黃初平年十五家使牧羊有道士見其良謹便將至金華山石室)
(中四十餘年不復念家其兄初起行索初平歴年不得後遇道士隨往金華山中與初平相見問羊何在云在)
(山東兄往視但見白石平乃往言叱叱於是白石皆化為羊)
謝魏侍郎(了翁)惠生日詩
久生不學蹇蒲柳之先零(世說顧悦與簡文同年而髮早白簡文問曰卿何以先老答)
(曰蒲柳之姿望秋而落松栢之姿隆冬轉茂學林爾雅曰檉河柳旄澤柳楊蒲柳所謂蒲柳乃柳之一種是一)
(物也左傳董澤之蒲可勝既乎注蒲柳可以為箭柳詩手自移蒲柳家才足稻粱是以蒲柳為二物誤矣)初
度無能困樵蘇之後覺(離騷經皇覽揆余于初度兮肇錫余以嘉名)過辱兩
章之秋月見期千載之春風留歸壓于漁舟(廖融詩雲穿搗藥屋)
(雪壓釣漁舟)難捲還於鯨錦(杜詩奈何田舍翁受此厚貺情鯨錦卷還客始覺心和平)恭
惟某官拍肩諸老(郭璞詩右拍洪厓肩)畜眼一人(杜詩蓄眼未見有)天不
㭬民將謀及詩書之帥(㭬音卓詩民今之無祿天天是椓箋民于今而無祿者天以薦)
(瘥天殺之王者之政又復㭬破之正義曰㭬使破壞然㭬如㭬杙之㭬謂打之也)人能棟道恐
宜在條理之科(南史陳帝紀論黃塵汙人衣皂莢相料理詳見前)閔六十服戎
之夫(内則五十不從力政六十不與服戎七十不與賓之事注服戎謂從軍為士卒也蜀志宗預傳鄧芝)
(自江州來朝謂預曰禮六十不服戎而卿甫受兵何也預答曰卿七十不還兵我六十何為不受耶)窘千
里餽糧之役(韓信傳千里餽糧士有饑色)我辰安在敢祈牛斗之能
神(詩天之生我我辰安在箋言我生所值之辰安所在乎謂六物之吉凶正義曰左傳何謂六物歲時日月)
(星辰是也昌黎三星行我生之辰月宿南斗牛奮其角箕張其口三星各在天什伍東南行嗟汝牛與斗汝獨)
(不能神)夫子言之或免蟪菌之俱腐(莊子朝菌不知晦朔蟪蛅不知春秋注菌)
(其隕反大芝也天陰生糞土見日則死一名日及故不知月之始終也蟪蛄寒蟬也一名蝭蟧春生夏死夏生)
(秋死即楚辭所云寒螿者是也)某屬有國故且無親存方兹疚懷於劬
勞(疚病也詩憂心孔疚)只得痛謝於頌禱先生與之言則對參乎
奚避席之疑(禮記遭先生於道趨而進正立拱手先生與之言則對不與之言則趨而退孝經仲)
(尼閒居曾子侍坐子曰參先王有至德要道以順天下民用和睦上下無怨女知之乎曾子避席曰參不敏何)
(足以知之)小子何莫學夫詩武也請卒章之受(左傳鄭伯享趙孟於垂隴)
(子展伯有子西子産子大叔二子石從趙孟曰七子從君以寵武也請皆賦以卒君貺武亦以觀七子之志子)
(産賦隰桑趙孟曰武請受其卒章隰桑詩小雅篇名義取既見君子其樂如何其卒章云心乎愛矣遐不謂矣)
(中心藏之何日忘之孟欲子産見規故受之)
謝諸處監司賀生日
我年六十真成薄頽景於西山(寡婦賦歲云暮兮日西頽反離騷恐日薄於西)
(山東坡詩我今六十一頽景薄西山)春餘十分未許託老人於南極(天文志狼)
(比地有大星曰南極老人見則治平主夀昌晉灼曰比近也)茲届劬勞之旦敢當襃
借之辭恭惟(提刑云)六轡澄清(詩六轡如濡范滂傳登車攬轡慨然有澄清天下之)
(志)十行炳煥(後漢循吏傳序一札十行)(運使云)斧繡光輝(暴勝之傳衣繡持斧)
(威振州郡)珠璣咳唾(牛僧孺詩珠玉會應成咳唾山川猶覺露精神)賢者告以善揆
亡菑亡害之初(詩時維后稷誕彌厥月先生如逹不坼不副無災無害以赫厥靈注其生之時)
(不坼割不副裂其母故其母無災殃無患害)愛之欲其生有爾熾爾昌之詠
(詩俾爾夀而臧俾爾熾而昌)所愧泥塗之絳甲(左傳絳縣人或年長矣無子而往與于食)
(趙孟曰武不才不能由吾子使吾子辱在泥塗久矣由用也辱在泥塗謂受版築之役詳見前)要非光
熖之白庚(新唐書白之生母夢長庚星因以命之韓詩李杜文章在光熖萬丈長)某有味
其言(鄭當時傳誠有味其言也)不知所賀(左傳楚子將圍宋使子文治兵于暌終朝而畢不戮)
(一人子玉復治兵于蒍終日而畢鞭七人貫三人耳國老皆賀子文蒍賈後至不賀子文問之對曰不知所賀)
(子文欲委重子玉故不戮一人賀子文者賀其所舉得人盖謂子文略而子玉詳也蒍賈逆知子玉必敗國事)
(故曰不知所賀)君子謂之善頌相期食蛤以踞龜(淮南子盧敖游乎北海經)
(乎太陰入乎玄闕至于蒙穀之上見一士焉深目而玄鬢淚注而鳶肩方倦龜殼而食蛤蜊注楚人謂踞為倦)
(龜殼龜甲也蛤梨海蚌也)使臣不敢與聞但願放牛而歸馬(左傳三夏天子)
(所以享元侯也使臣弗敢與聞又牀笫之言不踰閾况在野乎非使人之所得與聞也尚書歸馬于華山之陽)
(放牛于桃林之野示天下弗服)
謝都大惠生日詩(通篇用茶馬事詳啓意似與魏鶴山)
匪莪伊蔚正緬思罔極之天(詩蓼蓼者莪匪莪伊蔚又欲報之德昊天罔極詳見)
(前)以蘿施松辱許共後凋之歲(詩蔦與女蘿施于松上爾雅唐蒙女蘿女蘿兔)
(絲陸佃云在木為女蘿在草為兔絲注蔦寄生也女蘿兔絲松蘿也蔦與女蘿施于松栢之上非自有根依于)
(松栢之根故松栢存而茂松栢殞而亡是存亡在松栢)然頭白走雪山之戍(杜詩西山)
(白雪三城戍詳見前)覺鬢青負寳蓋之峰(寳蓋山在撫州崇仁縣南三十里號江南絶頂)
(形如寳蓋上有浮休臺乃王郭二真人昇仙之地顏魯公為之記)幸聯公子之婚姻(史記)
(平原君讓魏公子曰勝所以自附為婚姻者以公子之高義為能急人之困也)見假長庚之光
熖(見上條)恭惟某官糠粃團鳳(建州郡志國朝太平興國二年始置籠焙造龍鳳茶)
(咸平中丁謂為福建漕監造御茶進龍鳳團蔡襄為漕始改造小龍團茶仁廟尤所珍惜歐陽公茶錄後序茶)
(為物之至精而小團尤其精者仁廟尤所珍惜雖輔相之臣未嘗輒賜惟南郊大禮致齋之夕中書樞密各四)
(人共賜一餅宫人剪金為龍鳳花草貼其上兩府八家分割以歸不敢碾試宰相家藏以為寳時有佳客出而)
(傳玩爾東坡詩糠粃團鳳友小龍奴隸日注臣雙井舊唐書白居易傳贊錙銖採葛糠粃懷沙)轡策翔
龍(新唐書百官志武后萬歲通天元年置仗内六閑一曰飛龍二曰翔麟三曰鳳苑四曰鵷鸞五曰吉良六)
(曰六郡亦號六廐李適傳天子享會游豫惟宰相及學士得從給翔麟馬注翔麟廐名)一雄將十
萬之雌識神駿於驪黃之外(山谷詩一雄可將十萬雌餘見前)六經佐
三尺之法辨淄澠於兔褐之中(山谷煎茶賦乃至中夜不眠耿耿既作温齊殊)
(可屢㰱如以六經濟三尺法雖有除治與人安樂又酌兔褐之甌瀹魚眼之鼎宋趙彥衞雲麓漫抄云陸羽辨)
(天下水味各立名品列子云淄澠之合易牙能辨之易牙齊威公大夫能别二水威公不信數試皆驗陸羽豈)
(得其遺意乎互見前)眷此陳人寵其初度正欲歸耕於劒外(杜詩劒外)
(官人冷又劒外春天遠又彭門劒關外又草木變衰行劒外)詎思入對於延英(六典延英)
(殿在西上閣之西唐書楊瑒傳玄宗召對宰相議天下戶版延英殿惟瑒言利病尤詳苗晉卿傳代宗立年老)
(乞閑帝優之為御小延英召對宰相對小延英自晉卿始詳别見)某有味其言(見前)不知
所報(左傳君亦不任受怨臣亦不任受德無怨無德不知所報)絳縣老人之生甲花
六十以既周(李淳風有六十花甲子歌)黃絹幼婦之受辛椿八千其
安用(見前)
謝都大惠生日詩
皇揆余度已勤溢美之言(見前)子與人歌更作新凉之賀
(宋楊湜古今詞話蘇子瞻守錢塘有官妓秀蘭善應對湖中有宴羣妓畢至唯秀蘭不來子瞻問其故則以髮)
(結沐浴告坐中倅車屬意于蘭見其晚來恚恨不已子瞻作賀新凉以解之取其沐浴新凉也後誤為賀新郎)
(苕溪漁隱云野哉楊湜之言真可入笑林東坡此詞冠絶古今託意高遠寧為一伎而發賀新郎乃古曲名今)
(乃云云誤矣)輙駢四六仰謝再三恭惟某官學廣聞多(韓文學廣)
(而聞多不求聞於人也)筆精墨妙(江淹别賦淵雲之墨妙嚴樂之筆精)歌鍾二肆和
諧魏絳之聲(左傳鄭人賂晉侯以歌鍾二肆及其鎛磬女樂二八晉侯以樂之半賜魏絳曰子教)
(寡人和諸戎狄以正諸華八年之中九合諸侯如樂之和請與子樂之魏絳于是始有金石之樂注肆列也縣)
(鍾十六為一肆二肆三十二鍾)騋牝三千教習開元之舞(詩秉心塞淵騋牝三千注)
(馬七尺以上曰騋明皇雜錄玄宗嘗令教舞馬四百疋分為左右目為某家驕某家寵時塞外亦以善馬來貢)
(者上俾教習無不曲盡其妙因命衣以文繡絡以金鈴飾其鬛間雜以珠玉其曲謂之傾杯樂若歌其曲奮首)
(鼔尾縱横應節又施三層板牀馬乘而上旋轉如飛或命壯士舉一榻馬舞于榻上樂工數十人立于前後左)
(右皆衣淡黃衫文玉帶必求少年而姿貌美秀者每千秋節常命舞於勤政樓下)寬朢秋先零
之念(見本卷謝魏侍郎條)賜陽春寡和之章某重拜珍投(左傳臣獲五善)
(敢不重拜)宛成珠貫(禮記歌者倨中矩句中規纍纍乎如貫珠故歌之為言也長言之也)贈以
綠綺愧莫報於雙南(張衡四愁詩美人贈我綠綺琴何以報之雙南金)寫之烏
絲惟謹藏於十襲(烏絲紙名國史補朱亳間紙有織成界道謂之烏絲欄霍小玉取珠珞縫)
(繡囊出越姬烏絲欄素段三尺以授李生生多才思援筆成章東坡與錢志仲尺牘云烏絲當用寫道經一篇)
(惡詩不足錄也又與劉器之云志仲本以烏絲欄求某錄雜詩耳某自出意欲與寫廣成子山谷詩正圍紅袖)
(寫烏絲又下筆却到烏絲欄汪彦章詩玉為蟾蜍冰作滴烏絲欄開寳鴉黑餘見前)
謝吕提刑惠夀詩
泥塗絳老正自疑甲子之年(見前)霄漢繡衣猶記揆庚寅
之度(杜詩繡衣春當霄漢立離騷攝提貞于孟陬兮惟庚寅吾以降)鼎來好語(李賀詩沙路歸)
(來聞好語東坡詩輦路歸來聞好語又山寺歸來聞好語又好語夜喧街)賁飾孤生(周榮傳榮江淮)
(孤生張霸傳起自孤生致位郡守岑文本傳自以興孤生柳詩孤生易為感失路少所宜鼎賁卦名)恭惟
某官高誼薄雲(揚雄傳高義薄雲天杜詩故人有孫宰高誼薄層雲)長毫裁霧(杜詩)
(裁縫雲霧成御衣)舊游楚地未寒車馬笠之盟(左傳吳使太宰嚭請尋盟子貢)
(曰盟所以周信也若猶可改日盟何益今吾子曰必尋盟若可尋也亦可寒也段公路北戶錄越人每相交作)
(壇祭以白犬丹鷄盟曰卿若乘車我戴笠後日相逢下車揖我若步行君乘馬後日相逢馬當下)今戴
蘇天尚念斗牛箕之宿(三星行我生之辰月宿南斗牛奮其角箕張其口詳見前)雙
節帡風而幪雨(唐百官志節度使辭日賜雙旌雙節法言震風凌雨然後知夏屋之為帲幪也)
兩章對月以偕星(杜詩兩章對秋月一字偕華星)某遠守石龜(海錄碎事榮州)
(榮黎山有石洞洞中有石狀如龜形十道圖云即古石龜州也李嘗知榮州)深慙玉燕(天寳遺事)
(張說母夢玉燕自東南飛來投入懷中而有孕生說果為宰相其至貴之祥也)報德罔極劬勞
但感於蓼莪(見前)有功見之勞來請歌於枤杜(詩序枤杜勞還役也)
(餘見前)
謝提刑
蕭艾賤生(蕭先彫切說文蕭艾蒿也爾雅注今藾蒿也離騷戶服艾以盈腰兮謂幽蘭其不可佩又)
(何昔日之芳草兮今直為此蕭艾也淮南子巫山之上順風縱火膏夏紫芝與蕭艾俱死注蕭艾賤草諭不肖)
(張衡傳珍蕭艾于重笥兮謂蘭蕙之不香宋羅願爾雅翼云蕭艾皆香草古者天子摯鬯諸侯蕙大夫蘭士蕭)
(庶人艾至離騷則薄之蕭艾雖非惡物要之庶人所服比之蘭蕙芳草君子所服則有間矣)桑蓬初
度但切劬勞之感敢當頌禱之勤恭惟某官盛德嘘枯
高文發藻(並見前)既旌厚意又蕆多儀(蕆音闡備也)區區之私
(楚元王傳豈為區區之禮哉師古曰區區謂小也詳别見)拳拳戢佩(戢藏也)
謝吕運使賀生日
霄漢繡衣遷轉木牛之運(見前)瓊瑶錦段寵光芻狗之陳
(張衡四愁詩美人貽我金錯刀何以報之英瓊瑶又美人貽我錦繡段何以報之青玉案莊子芻狗未陳也盛)
(以篋衍巾以文繡尸祝齋戒以將之及其已陳也行者踐其首脊蘇者取而㸑之而已)揆初度以
何榮(見前)受徽言而增愧(尚書予旦已受人之徽言)恭惟某官修名揭
日(離騷老冉冉其將至兮恐修名之不立)高誼薄雲篤車馬笠之盟不挾
貴不挾長(見前)問斗牛箕之宿無以名無以懷七言撮白
玉之丹(韓詩壯非少者哦七言六字常語一字難我以指撮白玉丹行且咀噍行詰盤)一字重
黃金之價(穀梁傳序一字之襃寵踰華衮之贈杜詩一字偕華星季布傳得黃金百不如得季布諾)
某身方受察(韓文受容受察不復致謝樂毅傳以身得察于燕)心已懷歸(詩豈不懷)
(歸王事靡盬)使臣必諮于周惠而好我人情莫不欲夀更以
贈君(並見前)
謝生日投詩(代何月湖)
彼其之子鵜積愧於在梁(鵜音啼鵜鶘水鳥爾雅鵜鴮鸅一名涸澤詩彼候人兮何)
(戈與祋彼其之子三百赤芾維鵜在梁不濡其翼彼其之子不稱其服注鵜在梁當濡其翼而不濡者非其常)
(也不稱者言德薄而服尊)我生之辰牛莫神於奮角(韓詩我生之辰月宿南斗牛奮)
(其角箕張其口又嗟汝牛與斗汝獨不能神)茲勤善頌徒發愧情恭惟某官
藻掞天庭(李詩秀句滿江國高文掞天庭)句穿月脇(皇甫湜顧况集序逸歌長句駿發踔)
(厲往往穿天心出月脇意外驚人語非尋常所能及也)憐絳人之甲子混在泥塗
(見前)記孟陬之庚寅眷焉遲暮(離騷攝提貞于孟陬兮惟庚寅吾以降又信草木之)
(凋落兮恐美人之遲暮)特華其老(東坡集慶元宣義王丈人有書求紅帶既以遺之且作詩為戲)
(黃魯直學士秦少游賢良各賦一首為老人光華又答于連州啓過情之譽知無其實而愧于中起廢之文欲)
(借此言以華其老)相贈以言(見前)某取數既多(禮記取數多者仁也)餘年無
幾(晉書張忠傳苻堅遣使徵之沐浴而起謂弟子曰吾餘年無幾不可以逆時主之意又劉敏元字道光永)
(嘉之亂同郡管平以年老從敏元西奔為賊所劫敏元謂盜曰此公餘年無幾願以身代東坡詩餘年知幾何)
(佳月豈屢逢又六祖塔功德䟽念餘年之無幾賜以安閑憐幼穉之無辜除其疾恙)欲報罔極之
德已廢蓼莪(晉書孝友傳王裒字偉元痛父非命未嘗北面而坐示不臣朝廷也隱居教授三徵)
(七聘皆不就讀詩至哀哀父母生我劬勞未嘗不三復流涕門人受業者並廢蓼莪之篇齊顧歡字景怡早孤)
(讀詩至哀哀父母輒執書慟哭由是受業者廢蓼莪篇不講)敢當不類之歌請辭假
樂(左傳晉侯降辭登成拜公賦嘉樂降辭降階辭讓也嘉音假嘉樂詩大雅篇名取其顯顯令德宜民宜人)
(受祿于天以祝晉侯也餘見前)
代謝生日投詩
皇覽揆余初度漫扈江蘺(楚辭扈江蘺與薜荔兮紉秋蘭以為佩扈後五切披也王)
(注楚人名披為扈爾雅翼云博物志謂芎藭苗曰江蘺根曰&KR1048;蕪本草亦曰芎藭有二種一種似芹一種似蛇)
(床然則小葉似蛇牀者&KR1048;蕪大葉似芹者名江蘺爾餘見前)子欲養親不存但悲風
木(韓詩外傳孔子行聞哭聲甚悲至則皋魚也曰子非有喪何哭之悲也皋魚曰樹欲静而風不止子欲養)
(而親不待也往而不可得見者親也吾請從此辭矣立槁而死孔子曰弟子戒之足以識矣)茲勤妙
語徒發愧情恭惟某官脱時世粧(唐趙璘因話錄崔吏部樞夫人西平王女)
(也婦德克備治家整肅貴賤皆不許時世粧梳勲臣之家特數西平禮法白氏諷諫時世粧儆戒也時世粧時)
(世粧出自城中傳四方時世流行無遠近顋不施朱面無粉烏膏注唇唇似泥䨇眉盡作八字紙妍蚩黑白失)
(本態粧成盡似含悲啼圓鬟無鬢堆髻樣斜紅不暈赭面狀昔聞披髮伊川中辛有見之知有戎元和粧梳君)
(記取髻堆面赭非華風又上陽白髮人愍怨曠也上陽人紅顔闇老白髮新小頭鞋履窄衣裳青黛點眉眉細)
(長外人不見見應笑天寳末年時世粧東坡詩揚州近日紅千葉自是風流時世粧)續古樂府(稗史)
(類編古人初不定聲律因所感發為歌而聲律從之唐虞三代以來是也餘波至西漢末始絶西漢時今之所)
(謂古樂府者漸興晉魏為盛隋氏取漢以來樂器歌章古調併入隋樂餘波至李唐始絶中葉雖有古樂府而)
(播在聲律則尠矣白樂天讀張籍古樂府詩張君何為者業文三十春尤工樂府詩舉代少其倫為詩意何如)
(六義互鋪陳風雅比興外未嘗著空文上下禆教化舒之濟萬民下可理性情卷之善一身時無采詩官委棄)
(如泥塵)温柔厚重有二雅之正言(禮記温柔敦厚詩教也詩序雅者正也言王政)
(所由興廢也政有大小故有小雅焉有大雅焉)婉麗清新無六朝之俳體(俳音排說)
(文戲也漢書談笑類俳倡注俳雜戲也)惠而好我何以報公某愧乏辰猷
(詩遠猷辰告)空踰亥首(左傳史趙曰亥有二首六身下二如身是其日數也士文伯曰然則二萬)
(六千六百有二句也按二亥字二畫在上三人在下故以二為首以六為身下猶置也如往也除下亥上二畫)
(往置身傍二畫為二萬三六為六千六百六旬此是老人所生至今日之數也因亥畫似筭法故假之以為言)
(而下如二字亦用筭法之義蓋一甲子為六十日總之合有二萬六千六百日其末之甲子止得三分之一故)
(少四十日餘見前)聽陽春之寡和為調彌高(見前)享肆夏之升歌
請拜其細(左傳穆伯如晉晉侯享之金奏肆夏之三不拜工歌文王之三又不拜歌鹿鳴之三三拜)
(韓獻子使行人子員問之曰子以君命辱于敕邑先君之禮藉之以樂以辱吾子吾子舍其大而重拜其細敢)
(問何禮也)
普謝見任官惠生日詩詞
伏以小人不知紀年恍近平頭之六十(左傳絳縣人曰臣小人也不知)
(紀年餘見前)君子為善頌禱仰勤厚意之再三(見前)受言藏之
(詩彤弓弨兮受言藏之)有感多矣恭惟某官英詞潄潤(陸機文賦傾羣言之)
(瀝液潄六藝之芳潤)盛德噓枯愛之欲其生忘泥塗之為辱賢者
告以善任牛斗之不神(並見前)所慙雌甲之辰(盧氏雜說裴晉公在)
(相位日有人寄槐癭一枚欲削其枕時郎中庾威世稱博物召請别之庾捧良久白曰此槐癭是雌樹生者恐)
(不堪用裴曰郎中甲子多少庾曰某與令公同是甲辰生公笑曰郎中便是雌甲辰今按雌甲固出裴公戲語)
(然年月支干實有雌雄之說虞喜天文論漢太初歷十一月甲子夜半冬至云歲雄在閼逢雌在攝提格月雄)
(左畢雌在觜日雄在子又云甲歲雄也畢月雄也陬月雌也郎顗傳有易雌雄秘歷采玉賦有雄風沈約賦有)
(雌霓師曠占有雄雷雌雷可類推矣)難擬長庚之夢某未能返璧又乏報
瓊(並見前)三歎而音有遺良服朱絃之䟽越(禮記清廟之瑟朱絃而䟽)
(越壹倡而三歎有遺音者矣)千歲而眉無害還期黃髮之夀胥(詩俾爾昌)
(而熾俾爾夀而富黃髮台背夀胥與試俾爾昌而大俾爾耆而艾萬有千歲眉夀無有害)
謝學職十四人投詩賀生日
伏以召南之詩十四固足繫騶虞之風(召南鵲巢至騶虞凡十四篇詩)
(序鵲巢騶虞之德諸侯之風也先王之所以教故繫之召公)魯侯之歲萬千何以當
泮宫之頌(詩序泮水頌僖公能修泮宫也餘見上條)良見維桑與梓之敬(詩維)
(桑與梓必恭敬止注凡人父之所樹者維桑與梓見之必加恭敬之止况父身乎)然增匪莪伊
蔚之思(見前)伏惟某人學士岷峨之英江漢以濯他年事
業半雲閣之功臣(洛陽記雲臺高閣十四間丼泉賦乘雲閣而上下注高連雲也黃圖雲閣)
(高如雲故言雲西京賦途閣雲蔓注閣道如雲氣連蔓後漢書傳論顯宗圖二十八將于南宫雲臺馬援傳援)
(女立為皇后顯宗圖畫建武中名臣列將於雲臺以椒房故獨不及援)此日詞章倍建安
之才子(魏文帝典論今之文人魯國孔融文舉廣陵陳琳孔璋山陽王粲仲宣北海徐幹偉長陳留阮)
(瑀元瑜汝南應瑒德璉東平劉楨公幹斯七子者於學無所遺於辭無所假咸以自騁騄驥于千里仰齊足而)
(並馳以此相服亦良難矣韓詩建安能者七卓犖變風操)憐香山艷陽之過九(白居易自)
(號香山居士五十九詩半百過九年艷陽殘幾日)信眉州近古之有三(東坡眉州遠景)
(樓記吾之俗有近古者三其士大夫貴經術而重士族其民尊吏而畏法其農夫合耦以相助蓋有三代漢唐)
(之遺風而他郡之所莫能及也詳見前)勁氣芳詞(韓文勁氣沮金石)高文大册(西京)
(雜記揚子雲曰軍旅之際戎馬之間飛書馳檄用枚皋廊廟之下朝廷之中高文典册用相如)序所為
作者之意陳誼尤高(孔安國尚書序書序序所以為作者之意昭然義見宜相附近故引)
(之各冠其篇餘見前)相接以粲然之文過情是恥(董仲舒傳粲然有文以相接驩)
(然有恩以相愛此人之所以貴也師古曰粲明貌)某薾然蒲柳感此桑蓬人情
莫不欲夀欲安生則惡可已也君子謂之善頌善禱忠
焉能勿誨乎(並見前)
謝潼川提刑謝太博賀生日
伏以問甲辰之雄木既遄諏度之載馳(見前條)守癸亥之
犍為真覺棲遲之萬狀(地理志犍為郡應劭曰古夜郎國詩衡門之下可以棲遲)猶
蒙佳句見貺陳人恭惟某官高義薄雲英詞組霧牛頭
衮衮詎止隨世界之花(寰宇記牛頭山在梓州郪縣西南二里四面孤絶形如伏牛俯)
(臨州郭自長樂寺樓閣烟花為一方之勝概杜子美上牛頭寺詩青山意不盡衮衮上牛頭又登惠義寺詩春)
(日無人境虛空不住天鶯花隨世界樓閣倚山巅梓州即今潼川府)象耳耽耽猶記生池
塘之草(象耳山在眉州彭山縣東北二十五里上有大悲道場會昌寺下有寳硯磨鍼二溪龍池蟹泉)
(及李白讀書臺杜光庭詩有青蓮居士幾時來之句耽音眈說文耳大垂也南史謝惠連傳惠連十歲能屬文)
(族兄靈運嘉賞之曰每有篇章對惠連輙得佳語嘗於永嘉西堂思詩竟日不就忽夢見惠連即得池塘生春)
(草大以為工常云此語有神功非吾語也)曲憐苦李(晉書王戎年六七歲羣兒見李競趨戎獨不往)
(曰李在道傍而多子必苦李也東坡詩顧我如苦李全生依路傍)承藉丼棠皇揆余降
庚寅紛吾有此(離騷紛吾既有此内美兮又重之以修能餘見前)我與君皆丙
子欲並生哉(東坡詩嗟我與君皆丙子四十九年窮不死尚書書用識哉欲並生哉)某獲
守蕭規(曹參傳蕭何為政講若畫一曹參代之守而勿失法言蕭也規曹也隨)敢當唐律
思其人愛其樹何如對秋月之兩章(左傳武子之德在民如周人之思召)
(公焉愛其丼棠况其子乎)誦其詩讀其書安得共春天之尊酒(見前)
謝鄉官寄居士人賀生日詩
伏以匪莪伊蒿增劬勞勞瘁之感(詩哀哀父母生我劬勞又生我勞瘁餘見)
(前)維桑與梓辱熾昌昌大之詩(詩俾爾熾而昌又俾爾昌而大)何以報
木瓜之三(詩序木瓜美齊桓公也魏國有狄人之敗出處於漕齊桓公救而封之遺之車馬器服焉)
(衛人思之欲厚報之而作是詩也詩凡三章)凡是光蓬矢之六恭惟某官嘘
枯意厚發藻才雄(並見前)半百過九年笑白傳艷陽之已
老(見上條)分寸落千丈憐韓公牛斗之不神(韓詩躋攀分寸不可上失)
(勢一落千丈強餘見前)贈汝好辭揆余初度某安知燕喜(詩吉甫燕喜既)
(多受祉注吉甫既伐玁狁而歸天子以燕禮樂之則歡喜矣又魯侯燕喜令妻夀母注燕燕餘也魯侯燕飲于)
(内寢則善其妻壽其母為之祝慶也)但笑龍鍾(蘇鶚演義龍鍾者不昌熾不翹首如䰐鬖拉搭斛觫)
(之類李濟翁資暇集或問龍鍾之義鍾即涔爾鍾與涔並蹄足所踐處則龍之致雨上下所踐之鍾固淋漓濺)
(澱矣義當止此餘俟該通今按龍鍾之義其說多端蔡邕琴操卞和歌云空山欷歔涕龍鍾周書王褒與周弘)
(讓書云援筆攬紙龍鍾横集唐詩亦有雙袖龍鍾淚不乾之句則于淋漓濺澱之義為近廣韻云龍鍾竹名年)
(老者如竹枝葉摇曳不自禁持韓詩已作龍鍾後時者又東野不得官白首誇龍鍾東坡詩龍鍾三十九勞生)
(已強半互見前)一唱三歎而音有遺難和朱絃之䟽越萬有千
歲而眉無害還祈黃髮之夀胥(並見上普謝見任官條)
代回孟提舉(此條劉本無)
庭芾門弧方切蓼莪之感(詩殖殖其庭有覺其楹乃生男子朱芾斯皇注芾天子純)
(朱諸侯黃朱皇猶煌煌也東坡啓蓬矢之祥雖世俗之所尚蓼莪之感終衰老而不忘)函牋臺餽
仰勤桑梓之情却之不恭用是下拜(左傳敢不下拜下拜登受)恭惟
某官高誼絶俗厚德嘘枯記孟陬之庚寅撫其遲暮憐
絳人之甲子混在泥塗(並見前)華以緹緘(緹田黎切說文帛丹黃色緘居)
(咸切說文束篋也廣韻緘封也江總陶貞白集序校之鉛墨緘以緹緗)加之飲饌某丁年
託契(見前)亥字過期(劉禹錫詩亥字老人迎)鵝鴨之惱比隣甚華登
爼(杜詩休怪兒童延俗客不教鵝鴨惱比隣左傳鳥獸之肉不登于爼)鷄豚之同保社敢
不舉觴(白樂天詩牛馬因風遠鷄豚過社稀韓詩願為同社人鷄豚燕春秋東坡詩鷄豚異日為同社)
(應有千篇唱和詩兒寬傳敬舉君之觴)
謝潼川知府趙監丞賀生日詩
伏以男子始生肯負大人占之之夢(詩大人占之維熊維羆男子之祥箋)
(大人占之謂以聖人占夢之法占之也正義曰占夢之官中士耳而言大人占之明其法大人所為故曰聖人)
(占夢之法)我辰安在敢當先生長者之褒(詩天之生我我辰安在注見前曲禮)
(謀於長者必操几杖以從之又從于先生不越路而與人言)有愧徽言莫酬隆眷恭
惟某官為善最樂(後漢書明帝詔問東平王處家何事最樂王言為善最樂薛道衡詩幸逢)
(為善樂頻降濟時才)大雅不羣發更生鴻寳之書浩如淵海出長
吉錦囊之句迅若風檣(俱見前)有憐桃李之一株(談叢王泠然上)
(裴耀卿書拾遺補闕寧有種乎僕不侫亦相公一株之桃李也)重感桑蓬之六矢吹以
七言之律重於雙璧之貽(東坡詩烱烱明珠暎雙璧)某夙荷甄收竟
成椎鈍老人無一子誰知絳甲之泥塗仙官勅六丁長
倚白庚之光熖(並見前)
謝列郡大守以上賀生日(按理宗端平三年梅亭六十二歲)
小劫六十之風雨齒邁二齡(東坡别子由詩願君亦莫歎留滯六十小劫風雨疾)
(注法華經有六十小劫又八十小劫)大川三百之波濤心驚萬里揆余初
而增感俾爾夀以何居(居居之切語助也檀弓何居我未之前聞也郊特牲二日伐鼔)
(何居注語助也怪之也)恭惟某官云云河漢淵海富卿雲舒向之
儲(廣絶交論舒向之金玉淵海卿雲之黼黻河漢)月露風烟陋盧駱王楊之作
(北史李諤字士恢以時文體尚輕薄上書曰自魏之三祖更尚文詞江左齊梁其弊彌甚遺理存異尋虚逐微)
(連篇累牘不出月露之形積案盈箱唯是風雲之狀捐本逐末流徧華壤逓相師祖久而愈扇)憐絳縣
老人之生甲贈黃絹幼婦之受辛(俱見前)某仕則慕君老
當佚我(莊子大塊勞我以生佚我以老)不俟駕固將朝也良感徽言射
以弧受乃負之敢忘幼志(禮記生男子設弧于門左三日始負射人以桑弧蓬矢六)
(射天地四方保受乃負之)
謝通判以下賀生日
六十二歲之樂愧無白鶴之新居(東坡年譜紹聖四年先生六十二歲二月)
(十四日白鶴新居成有連娟缺月黃皆後縹緲新居紫翠間之句)萬里幾年之歸孰念
碧鷄之老客(見前)皇揆余度何及公言(劉寵傳吾政何能及公言耶)伏
惟某官盛德嘘枯英文掞藻念苞栩之使雖叨四牡之
還(並見前)感蓼莪之詩無復三牲之養(孝經三者不除雖日用三牲之養猶)
(為不孝也三者謂驕亂爭三牲謂牛羊豕禮記三牲之爼八簋之實美物備矣餘見前)煖於布帛
(苟子與人善言煖于布帛傷人之言深于矛戟)贈以襜褕(張衡四愁詩美人贈我貂襜褕何以報之)
(明月珠)六轡既均(詩我馬維駰六轡既均注均調也)二節以走(禮記凡君召以三節)
(二節以走一節以趍詳見前)夙興夜寐亦希無忝於所生(孝經忠順不失以事)
(其上然後能保其爵位而守其祭祀蓋士之孝也詩云夙興夜寐無忝爾所生)日邁月征尚祈
不諫之亦入(詩題彼眷令載飛載鳴我日斯邁而月斯征注我我王也邁征皆行也王位無常須)
(自勤于政日行視朝之禮月行視朔之政與羣臣議政事日有所決月有所行無時休息也又不聞亦入不諫)
(亦式注言性與天合也文王之聖德自生知無假學習不聞人之道說亦自合于法不待人之諫諍亦自入于)
(道此斷章)
謝王制參等八員賀生日
王制參(翊)丁制機(鎔)蒲制機(仲乙)
楊制幹(異)陳制幹(噲)宋制幹(拱)
王撫幹(三桂)王鈐幹(澥)
四方有志愧孤負於桑蓬(禮記男子生桑弧蓬矢六以射天地四方天地四方者男)
(子之所有事也故必先有志于其所有事然後敢用穀也互見前)八公同辰辱褎期於
樗櫟(晉書職官志世祖武皇帝即位之初以安平王孚為太宰鄭冲為太傅王祥為太保司馬望為太尉)
(何曾為司徒荀顗為司空石苞為大司馬陳騫為大將軍世所謂八公同辰攀雲附翼者也樗音樞爾雅栲山)
(樗材易大而不中器用櫟力狄反莊子匠石之齊見櫟社樹其大蔽牛匠石不顧曰是不材之木也無所可用)
(故能若是之夀)固辭不獲厚意何居(見謝列郡太守條)恭惟某官合志
同方(禮記儒有合志同方營道同術並立則樂相下不厭久不相見聞流言而不信)集思廣益
(蜀志廣衆思廣忠益詳見前)依紅泛綠培懷黃拖紫之程(楊僕傳懷銀黃垂三)
(組注黃金印也揚雄傳紆青拖紫朱丹其轂晉書儒林傳序莫不紆青拖紫服冕乘軒沈隱侯集自茲以降懷)
(青拖紫崇基巖巖長瀾瀰瀰南史卞彬蝦蟆賦紆青拖紫名為蛤魚)取白媲青忘看朱成
碧之醜(柳文世之模擬鼠竊取青媲白肥皮厚肉柔筋脆骨而以為辭者之讀之也其大笑固宜又抽)
(黃對白渰渰飛走王臺新詠夜愁詩誰知心眼亂看朱忽成碧李詩催絃拂柱與君飲看朱成碧顔始紅劉禹)
(錫贈眼醫詩看朱漸成碧羞日不禁風山谷詩亂我朱碧眼又醉眠朱碧亂又邂逅相將倒一壺看朱成碧倩)
(人扶)揆余初度贈汝好詞某返璧未能報瓊焉有觀我生
之進退真成維谷之羞(易觀六三觀我生進退孔䟽三處進退之時以觀進退之幾詩)
(人亦有言進退維谷)俾爾夀而熾昌曷副如岡之頌(詩如山如阜如岡如陵如)
(川之方至以莫不增注言其福禄委積高大也)
謝丁制置(黼)惠詞(宋史忠義傳丁黼成都制置使也嘉熙三年北兵自新井入詐)
(竪宋將李顯忠之旗直趨成都黼以為潰卒以旗榜招之既知其非引兵夜出兵散力戰死之北兵)
(未至黼自誓死守至是從黼者唯幕客楊大異及所信任者數人大異死而復蘇黼帥蜀為政寬大)
(蜀人思之事平賜額立廟)
轉粟青天之上牋詞來謝於青天(杜詩轉粟上青天樂廣傳若披雲霧而覩)
(青天)射蓬白雪之邊度曲敢當於白雪(禮記男子生桑弧蓬矢以射天地四)
(方白雪即雪山杜詩西山白雪三城戍野客叢書云漢書自度曲如瓚注謂歌終更授其次引張衡賦度曲未)
(終之語為證西京賦復引漢書為證正如瓚之失是不深攷耳二音各有意義元帝度曲乃隱度之度音鐸如)
(應劭所注師古所音是也西京賦乃度次之度音杜豈漢書之意哉注但見漢書有此二字故引為證而不知)
(其意自别文苑宋玉笛賦度曲羊腸此語却可以為證又在漢書之先今人詞中用此二字類祖漢書非也漢)
(書元帝紀贊自度曲被歌聲師古曰度大各反應劭曰自隱度作新曲因持新曲以為歌詩聲也荀悦曰被聲)
(能播樂也張衡西京賦度曲未終雲起雪飛田藝蘅云歌終更授其次曰度曲即今之逓曲也吕詵曰曲之節)
(度非也沈約傷美人賦信美顔如玉咀清哇而度曲杜詩翠眉縈度曲山谷詩松風自度曲我琴不須彈又時)
(時能度曲秀句入新腔杜氏通典雜歌曲有白雪周曲也平調清調瑟調皆周房中之遺聲也漢代謂之三調)
(按張華博物志云白雪是天帝使素女鼔五絃琴曲名以其調高人和遂寡自宋玉以來迄于今祀未有能歌)
(白雪者)有美朝中之措(朝中措小令名宋有時相本寒生及登台位常以措大自負生日都)
(下有一妓易歐陽公朝中措數字為夀曰平山欄檻倚晴空山色有無中手種庭前桃李别來幾度春風文章)
(宰相揮毫萬字一飲千鍾行樂不須年少目前看仙翁時相憐其善改易又愛朝中措之名厚賞之)取見
貽方外之游(莊子彼游方之外者也而丘游方之内者也)恭惟某官遼鶴高
標(續搜神記遼東城門有華表柱忽有一鶴集徘徊空中言曰有鳥有鳥丁令威去家千載今來歸城郭如)
(古人民非何不學仙去空伴冢纍纍遂上冲天)庖牛餘刅(莊子庖丁為惠文君解牛注庖人丁其名)
(也又恢恢乎其于游刅必有餘地矣)春風楊柳之句宜拍紅牙(歐陽文忠公守維揚)
(日于大明寺側建平山堂頗得游觀之勝劉原父出守揚州文忠公作朝中措以餞之其詞有云手種堂前楊)
(柳别來幾度春風後東坡亦守是邦登平山堂有感賦西江月云欲弔文章太守仍歌楊柳春風此因丁帥贈)
(朝中措詞故云春風楊柳之句蓋以歐蘇美之也紅牙謂拍板又東坡在玉堂有幕士善謳因問我詞比柳詞)
(何如對曰柳郎中詞只好十七八女孩兒執紅牙拍板唱楊柳外曉風殘月學士詞須關西犬漢執鐡板唱大)
(江東去公為之絶倒)夜月梧桐之篇何關白髮某既聞耳矣(食貨志既)
(聞耳矣如淳曰聞于天子之耳詳見前)又寓目焉(左傳得臣與寓目焉詳見前)適有高
峰緣雲之行(高峯緣雲言登丈人峯也少陵丈人山詩丈人祠西佳氣濃緣雲擬住最高峯魯靈)
(光殿賦飛陛揭孽緣雲上征)别圖公堂披霧之謝(樂廣傳此人之水鏡見之瑩然若披)
(雲霧而睹青天也梁元帝詩還思逢樂廣能令雲霧褰駱賓王詩情披樂廣天杜詩天宇清霜淨公堂宿霧披)
謝丁制置惠夀詩
塵外花村已辱春風之一曲雪邊蓬矢又勤秋月之兩
章拜君貺以何多揆余初而增感(並見前)恭惟某官詩書
元帥翰墨宗工歴井捫參憐長庚之伴月(韓詩東方半明大星沒獨)
(有太白配殘月東坡詩天留殘月伴長庚又長庚到曉空陪月)簸箕挹斗笑韓子之生
辰(見前)既貽一倡之三(禮記清廟之瑟朱絃而䟽越一唱而三歎)復畀七言之
二拊躬感槩(郭解傳隂賊感槩師古曰感意氣而立節槩朱博傳好感槩之士)拜賜駢
蕃(左傳晉人以為拜賜之師又便蕃左右亦是率從)某政爾避喧(沈隱侯集從宦非宦侣避)
(世非避喧)又蒙委重(見前)自為青城客愧擬住之未能(杜詩自為青城)
(客不唾青城地為愛丈人山丹梯近幽意又緣雲擬住最高峰詳上條)贈我翠織成欲捲
還而安敢(杜詩客從遠方來遺我細織成領客珍重意顧我非公卿留之懼不祥施之混柴荆錦鯨)
(卷還客始覺心和平互見前)
回賀生日(戊子按戊子為理宗紹定元年詳啓意是年梅亭年五十五遡其生乃孝宗)
(乾道十一年歲在乙未此啓倅武岡作)
生我勞瘁揆初度以增悲俾爾熾昌受徽言而重愧(並見)
(前)嘗已戒門而絶璧(韓文一見即戒門以絶)猶蒙擲地以鏗金(孫綽)
(傳綽作天台山賦示范榮期曰卿試擲地當作金石聲詳别見李嶠詩乍有凌雲勢時聞擲地聲)恭惟
某官厚德嘘枯英文發藻(俱見前)憐香山花前之歲正可
閒行(白樂天詩前年花前五十二今年花前五十五儻年七十猶強健尚得閒行十五春)吟老坡
月下之風不妨同坐(東坡詞閒倚胡床庾公樓外峯千朵與誰同坐明月清風我)某
自笑朱愚老為黔佐(俱見前)問昌黎之南斗乘除難挹於
酒漿(三星行斗不挹酒漿又名聲相乘除詳見前)歌靈均之東皇偃蹇漫陳
於竽瑟(屈原九歌東皇太乙云陳竽瑟兮浩倡靈偃蹇兮姣服)
回武官賀生日
勞我以生卻青雲於垂上(莊子夫大塊載我以形勞我以生佚我以老息我以死劉)
(禹錫詩青雲直上無多路却作斜飛取勢回)愛人以德歌白雪以彌高(禮記君子)
(愛人以德餘見前)感及爾同僚之私(詩我雖異事及爾同僚)增揆余初度
之愧(見前)恭惟某官共武之服(詩有嚴有翼共武之服共武之服以定王國注服事)
(也言今師之羣帥有威嚴者有恭敬者而共興是兵言文武之人備)克壯其猷(詩方叔元老充壯其)
(猷注見前)談笑詞鋒足當八面(劉禹錫詩鮮有一身兼將相更能八面占文章高僧傳道)
(標詩章比之潘陸當時吳興有清晝會稽有靈澈語曰霅之晝儲清秀越之徹洞冰雪杭之標摩雲霄每飛章)
(寓韻竹夕花時彼三上人者當四面之敵)緒餘筆陣亦掃千軍(杜詩筆陣獨掃千人軍)
有憐桑弧蓬矢之辰見致松茂竹苞之祝(詩秩秩斯干悠悠南山如)
(竹苞矣如松茂矣注苞本也言時民殷衆如竹之本生矣其佼好又如松柏之暢茂矣此借用)某不能
返璧又乏報瓊人情欲夀欲安尚徼餘芘君子善頌善
禱但恥過情(並見前)
代回曾運使
生我劬勞廢蓼莪而興感(東坡啓雖大人占斯干之夢喜獲嘉言而弟子廢蓼莪之)
(篇難忘永慕)俾爾耆艾攬茹惠以增慙(楚辭攬茹惠以掩泣兮霑余襟之淋浪)
敢圖高情見畀妙語恭惟某官文得家法(儒林傳序各以家法教授)
(後漢徐防傳博士弟子皆以意說不修家法左雄傳諸生試家法注儒有一家之學故稱家)句逼古
人憐牛斗之不神了無善狀(見前)因參辰之相比借以餘
光(法言吾不觀辰參之相比也是以君子貴遷善注參辰三星名晉語董史曰公子重耳以辰出而參入言)
(重耳以驪姬之難出晉當辰于外十九年入晉當參也參辰出沒不相比列而重耳象之終免其禍左傳子産)
(曰昔高辛氏有二子伯曰閼伯季曰實沈居于曠林不相能也日尋干戈以相征討君帝不臧遷閼伯於商邱)
(主辰商人是因故辰為商星遷實沈于大夏主參唐人是因故參為晉星山谷詩徒言參隔辰)摛藻粲
然噓枯厚甚某不知所賀藏弆為榮(並見前)八千為春盡
自(原本闕四字徽本作冥靈之歲改盡自二字為敢望今按八千歲為春乃大椿非冥靈也)五十而
慕但激終身之思
代回安撫趙尚書(師&KR0759;)賀生日(宋史趙師&KR0759;字從善和州防禦使伯)
(驌之子燕懿王之後舉進士第歴官兵部尚書以附韓侂胄為士類所鄙按&KR0759;古擇字故字從善師)
(&KR0759;四尹臨安皆有能聲知鎮江府亦有善政今碑碣尚存以撻武學生柯子冲盧宣德故為兩學士)
(子所譟其鷄鳴犬吠之誚蓋誣之也白獺髓云會稽郡治有賢牧堂祀范文正公趙清獻公翟忠惠)
(公朱忠靖公趙忠簡公史越王浩張毘陵守儀從善帥浙使門吏諭耆宿經倉憲兩司陳乞于州治)
(賢牧堂增從善像一時奉承從請有題詩于堂曰師&KR0759;隨衆入祠堂要學朱張與趙王大家飛上梧)
(桐樹自有傍人說短長)
蒲柳既凋又届始生之日蓼峩罔極滋深弗洎之思特
達高情勤渠下問(俱見前)置慙無所(陳書蕭摩訶傳老夫受脤專征不能戰勝)
(攻取今被圍迫慙寘無地)懷感有之恭惟某官曳履公餘(鄭崇傳每見曳革履)
(詳見前)鳴謙私惠憐絳人之甲子混在泥塗記孟陬之庚
寅撫其遲暮(並見前)函牋甚寵臺餽孔殷某祗佩眷存但
深銜戢(陶詩銜戢知何謝冥報以相貽)取公竹馬愧請謝之未能(殷浩傳浩)
(敗桓温謂人曰少時吾與浩共騎竹馬我棄去浩輒取之固當出我下也)投我木桃復報章
之不稱(見前)
代回衆官賀生日
皇揆余以初度内美闕然(離騷紛吾既有此内美兮又重之以修能)牛與斗
兮不神善名安有(三星行無善名已聞無惡聲已讙餘見前)過勤妙語秪發
愧情恭惟某官嬉笑文章(宋史蘇軾傳軾自言作文如行雲流水初無定質但常行)
(於所當行止於所不得不止雖嬉笑怒罵之詞皆可書而誦之其體渾潤光芒雄視百代自有文章以來蓋亦)
(鮮矣山谷贊東坡像云嬉笑怒罵皆成文章解羈而歸紫微玉堂)游戲翰墨(東坡詩退之仙人也)
(游戲于斯文山谷墨竹賦游戲翰墨龍蛇起陸)摩挲銅狄欲相許以久長(後漢書薊)
(子訓傳有百歲翁自說兒童時見子訓賣藥於會稽市顔色不異于今後人復于長安東覇城見與一老人共)
(摩挲銅人相謂曰適見鑄此而已近五百歲矣注魏文帝黃初元年徙長安金狄重不可致因留霸城南)刻
畫無鹽殊不知其老醜(周顗傳何乃刻畫無鹽唐突西施詳見前杜詩舉動見老醜又)
(老醜難翦拂又自覺成老醜又親故傷老醜)此意厚甚而我謂何某返璧未
能報瓊無有此乃相親重道拜而受之(韓文此乃相親厚之道耳非所)
(以待足下者也)何敢當不類歌顔之厚矣(山谷詩向侯贈我菁莪何敢當不類歌詳)
(見前詩巧言如簧顔之厚矣)
代回道士賀生日
勞我以生能嬰兒之除滌(莊子大塊勞我以生老子能孾兒滌除玄覽河上公注能)
(如嬰兒内無思慮外無政事則精神不出洗其心使潔静居玄冥之處覽知萬事故謂之玄覽)游方之
外笑老子之婆娑(莊子彼游方之外者也陶侃傳老子婆娑正坐公輩詳見前)佳句
惠然私情媿甚恭惟某人簸弄明月(韓詩簸弄明月珠)頡頏飛
霞(韓詩乞君飛霞佩與我高頡頏)指石鼎於爐中便成聯句(韓文石鼎聯句詩序)
(衡山道士軒轅彌明舊與劉師服進士相識夜抵其居宿有校書郎侯喜新有能詩聲夜與劉說詩彌明在其)
(傍視之若無人彌明指爐中石鼎謂喜曰子言能詩能與我賦此乎)用榴皮於壁上豈不
中書(東坡詩止用榴皮緣底事中書君豈不中書詳見前)見畀名章有光初度某
偶差一念(東坡詩我本三生人疇昔一念差)獻笑諸公飲馬麾蛟朢崦
嵫而勿迫(楚辭飲余馬於咸池兮總余轡乎扶桑麾蛟龍使津梁兮詔西皇使涉余吾令羲和弭節)
(兮朢崦嵫而勿迫)踞龜食蛤與汗漫以相期(見前)
代回僧賀生日
拖泥帶水若為還我之未生(山谷䟦渡水羅漢畫云阿羅漢皆具神通何至拖泥)
(帶水如此)賞月吟風更愧情人之相訪(僧圓澤詩三生石上舊精魂賞月吟風不)
(要論慙愧情人遠相訪此身雖異性常存)恭惟某人句中有眼(山谷詩拾遺句中有眼彭)
(澤意在無絃陳後山詩句中有眼黃别駕洗滌煩熱生清涼冷齋夜話造語之工至于荆公東坡山谷盡古今)
(之變荆公云江月轉空為白畫嶺雲分瞑與黃昏又云一水護田將綠遶兩山排闥送青來東坡海棠詩云只)
(恐夜深花睡去高燒銀燭照紅粧又云我擕此石歸袖中有東海山谷曰此皆謂之句中有眼學者不知此妙)
(語韻終不勝又山谷題法帖云余嘗評書字中有筆如禪家句中有眼至如右軍書如湼槃經說伊字具三眼)
(也張于湖詩句中有眼悟方知悟處還同病著錐一箇機關無兩用烏窠拈起布毛吹)筆下無痕
應憐生朝認本來之面目(法寳壇經不思善不思惡正與麽時那箇是明上座本來)
(面目東坡詩一任秋霜換鬢毛本來面目還如故)雖脱死籍當自揣於頭顱特
贈以言足華其老(俱見前)某似僧有髮在俗得禪(福德三昧經若)
(有菩薩作是三昧雖在家當說是人名為出家烏窠禪師謂會通禪師曰汝若得淨智圓妙體自空寂即真出)
(家何假外相汝當為在家菩薩戒施俱修東坡詩平生寓物不留物在家學得忘家禪)庵外松枝
覺歲華之難數庭前栢樹或祖意之少分(傳燈錄趙州觀音院從諗)
(禪師有僧問如何是祖師西來意師曰庭前栢樹子僧曰和尚莫將境示人師曰我不將境示人曰如何是祖)
(師西來意師曰庭前栢樹子)
回張縣尉(煥)
五十學易闕然觀我之生(易觀六三觀我生進退九五觀我生君子旡咎)七步
成章厚甚揆余之度(世說曹子建七步成章世目為繡虎又文帝嘗令東阿王植七步中)
(作詩不成者行大法應聲便為詩曰煮豆持作羹漉䜴以為汁箕在釡下然豆在釡中泣本是同根生相煎何)
(太急漫叟詩話曹子建七步詩世傳煮豆然豆箕豆在釡中泣一本云萁向釡下然豆在釡中泣其工拙淺深)
(必有能辨之者任昉竟陵王行狀淮南取貴於食時陳思見稱于七步北史魏收傳閔帝立妙選近侍詔試收)
(為封禪書收下筆便成不立藁草文將千言所改無幾時黃門郎曹思同侍立深竒之白帝曰雖七步之才無)
(以過此新唐書柳公權傳公權從幸未央宫帝駐輦曰朕有一喜邊戍賜衣久不時今中春而衣已給當賀我)
(以詩宫人迫之公權應聲成文婉切而麗令再試復無停思天子甚悦曰子建七步爾乃三焉唐中宗詩雄才)
(七步謝陳王)顧切劬勞之感敢當頌禱之私恭惟某官簮笏
名家(陳子昂集屈富貴于沉冥雜薜蘿于簮笏韓詩簮笏自懷繃)弓刀小隱(唐詩大雪滿弓)
(刀單于夜遁逃東坡詩使君夕不坐衙門散弓刀山谷詩騎從嚴弓刀又弓刀陌上朢行色又昨解弓刀丞太)
(僕又卷旗解弓刀王康琚詩小隱隱陵藪大隱隱朝市)擬姑孰之十詠肯為東野
之酸(姑孰即今太平府李白有姑孰十詠詩謂姑孰溪丹陽湖謝公宅凌敲臺桓公井慈姥山望夫山牛)
(渚磯靈虚山天門山也東坡志林云過姑孰堂下讀李白十詠疑其語淺陋不類太白孫邈云聞之王安國此)
(李赤詩秘閣下有赤集此詩在焉白集中無此赤見柳子厚集自比李白故名赤卒為厠鬼所魅而死今觀此)
(詩止如此而自比太白必其人心疾已久非特厠鬼之罪陸務觀入蜀記云太白姑孰十詠東坡自黃州還過)
(當塗讀之撫掌大笑曰贗物敗矣豈有李白作此語郭功父爭以為不然東坡笑曰但恐是太白後身所作耳)
(功父甚愠盖功父少時詩句俊逸前輩或許之以為太白後身功父亦遂以自負東坡因是戲之或曰十詠本)
(非太白詩宋次道再編時貪多務得之過也韓詩有窮者孟郊受材實雄驁酸寒溧陽尉五十幾何髦)師
廬陵之諸賢尚接西江之派(見前)值分隣燭(西京雜記匡衡勤學而無)
(燭隣舍有燭而不逮乃穿壁引其光以書暎光而讀之駱賓王啓漏微潤于江波流末光於隣燭)見貺
門弧(見前)某德既多凉(左傳虢多凉德注凉德薄德也)官仍獨冷(見前)弟子
有笑于列者雖未見治(進學解言未既有笑于列者又冗不見治)鄉人皆好
之何如莫知所報
回同官預賀夀詩
生我勞瘁隔彌月之實訏(詩誕彌厥月又實覃實訏注誕大彌終也后稷之在其母)
(終人道十月而生訏王遇切大也謂張口嗚呼也)俾爾熾昌荷祈年之孔夙(詩祈)
(年孔夙方社不莫注我祈豐年甚早此借用餘見前)感高情之見厚豈善頌之敢
當恭惟某官義篤官聯(周禮太宰以八法治官府三曰官聯以會官治注聯非一官也)
禮隆僚好憐絳縣老人之辱越在泥塗加黃絹幼婦之
辭寵其遲暮(並見前)及差科之未動(韓詩白布長衫紫領巾差科未動是閑人)
(麥苗含穗桑生葚共向田頭樂社神)勞朋友之先施某既感且慙罔知所
報人生不滿百孰非欲夀而欲安(選詩人生不滿百常懷千歲憂)天下
達尊三各願彌高而彌劭(法言年彌高而德彌劭者是孔子之徒歟注劭美也亦高)
(也)
回鄉官上夀(庚寅按庚寅為理宗紹定三年梅亭時年五十七)
伏以我生之辰與王瓜而同日(三星行我生之辰月宿南斗禮記孟夏之月王)
(瓜生注王瓜萆挈也通志曰王瓜曰土瓜曰&KR0008;姑曰鉤&KR1365;曰菲芴均房間曰老鴉瓜又曰莵瓜其根可生食類)
(瓜故得瓜名而鄭玄以為菝葜誤矣圖經以為生平野田宅及墻垣葉似括樓烏藥圓無了缺有毛如刺蔓生)
(五月開黃花花下結子如彈丸生青熟赤根似葛細而多糝又名土瓜一名落鵶瓜今藥中所用也鄭玄以為)
(即萆挈本草作菝葜王冰王瓜生作赤葥生即此也以色赤故耳)物出於甲奈雌木之
非材(漢律歷志出甲于甲史記甲者言萬物剖符甲而出也說文甲位東方之孟陽氣萌動從木載孚甲)
(之象餘見前)何勤黃絹幼婦之辭更為絳縣老人之祝恭惟
某官英文發藻厚德嘘枯(並見前)五十七之歸遲每憐白
傅(白樂天詩我年五十七歸去誠已遲)二千石之強直俯念朱卿(朱穆傳再遷臨)
(淮太守吏民愛畏為之歌曰彊直自遂南陽朱李吏畏其威民懷其惠)假以徽言寵其初
度某不知所賀藏去為榮吾黨小子之斐然乏瓊琚之
效報(並見前)是邦大夫之賢者希藥石以相生(左傳臧孫曰季孫之)
(愛我疢疾也孟子之惡我藥石也美疢不如藥石夫石猶生我疢之美其毒滋多)
回謝同官投詩
五十七之歸遲愧見唐人之句(見上條)萬有千之無害敢
當魯頌之歌(詩萬有千歲眉夀無有害)何勤黃絹幼婦之辭更為蒼
顔太守之祝(醉翁亭記蒼顔白髮頽然乎其間者太守醉也)恭惟某官薄雲高
誼(見前)翻水成文(韓詩文如翻水成初不用意為)及爾同寮喜參辰之相
比(見回曾運使條)揆余初度笑牛斗之不神贈以徽言極其善
頌某自憐雌甲難問長庚匪莪伊蒿但感劬勞之罔極
(並見前)有枤之杜敢希守衛之勤歸(詩序采薇遣戍役也文王之時西有昆夷)
(之患北有玁狁之難以天子之命命將帥遣戍役以守衛中國故歌采薇以遣之出車以勞還枤杜以勤歸也)
(詩有枤之杜有睆其實王事靡盬繼嗣我日枤大計切音悌說文樹貌正義云有枤然特生之杜)
回士人投生日詩
生我劬勞曾莫報昊天之德俾爾昌熾詎敢當泮水之
歌有勤黃絹之辭但重朱絃之歎伏惟某官文如翻水
(並見前)思若涌泉(新唐書蘇頲傳中書令李嶠曰舍人思若涌泉吾所不及)憐白傅五
十七之齡已遲歸計(見回鄉官上夀條)比絳人三分一之數大
似疑年(見謝黃侍郎條)贈以徽言寵其初度某不知所賀藏弆
為榮愛之欲其生倍有加於布帛(見謝通判以下條)施不求其
報愧莫辦于瓊琚(文帝紀昔者先王遠施不求其報望祀不祈其福)
回三江文將仕
誦白傅五十七之詩己遲歸計(見前)辱魯侯萬有千之頌
俾試夀胥(詩黃髮台背夀胥與試注胥相也夀而相與試謂講氣力不衰倦詳見前)愧非所
蒙竊願有復恭惟某官瑰文發藻瓊翰嘘枯(並見前)贈汝
好辭磨厲桑蓬之志(左傳摩厲以須)揆余初度堅凝松栢之心
得非愛之欲其生所謂交以久其道(柳文與李睦州服氣書友者欲久存)
(其道客者欲久存其利宗族姻婭欲久存其戚閨門之内子姓親眤欲久存其恩臧獲僕妾欲久存其主將卒)
(胥吏欲久存其勢)某自憐單獨倍感劬勞維摩想日邊之朝難
陪雄甲謫仙尋夜郎之夢且伴長庚(並見前)
回學職二十四人投詩
香山五十七歲歎歸計之已遲(見前)凌煙二十四賢惠歌
詩之不類(唐凌煙閣在西内太極宫三清殿側太宗貞觀十七年二月圖功臣於凌煙閣秦瓊傳十)
(七年詔長孫無忌河間孝王恭杜如晦魏徵房玄齡尉遲敬德李靖蕭瑀段志玄劉弘基屈突通殷開山許紹)
(長孫順德張亮侯君集張公謹程知節虞世南劉政會唐儉李勣高士廉秦叔寶圖形凌煙閣)揆余初
度懷我好音(詩食我桑黮懷我好音)伏惟某官氣應歲躔(漢律歷志斗十)
(二度大雪牽牛初冬至婺女八度小寒危初大寒危十六度立春營室十四度驚蟄奎五度雨水婁四度春分)
(胄七度穀雨昴八度清明畢十二度立夏井初小滿井十六度芒種井三十一度夏至柳九度小暑張三度大)
(暑張十八度立秋翼十五度處暑軫十二度白露角十度秋分氐五度寒露房五度霜降尾十度立冬箕七度)
(小雪)才堪郎署(杜氏通典都堂之東有吏部戶部禮部三行每行四司左司統之都堂之西有兵部)
(刑部工部三行每行四司右司統之凡二十四司分曹共理而天下之事盡矣按二十四司謂吏司封司勲考)
(功戶度支金部倉部禮祠部膳部主客兵職方駕部庫部刑都官比部司門工屯田虞部水部)比周家
八士之數價喜倍三(韓文伯樂一顧價增三倍)較魯頌四篇之文數
幾用六(詩魯頌駟有駜泮水閟宫凡四篇禮記其數六)冠以鱣堂之序寵茲鯉
饋之辰小人不知紀年自丼雌甲君子善為頌禱誤擬
長庚(並見前)列磬編鐘(列磬編鐘皆二十四詳見前)舂金撼玉(韓詩金舂撼玉)
(應厥臭劇蘭鬱)某自慙一喙(喙許穢切音與未韻諱同說文口也柳文余雖家置一喙以自稱道)
(詬益甚耳)莫辦七襄孰殺子産吾其與之幸可免輿人之誦
(左傳子産從政一年輿人誦之曰取我衣冠而禇之取我田疇而伍之孰殺子産吾其與之及三年又誦之曰)
(我有子弟子産教之我有田疇子産殖之子産而死誰其嗣之)守得陽公民又賢也所
希篤同業之盟(韓文送何堅序堅以進士舉于吾為同業堅道州人道之守陽公賢也堅為民)
(堅又賢也詳見前)
回同官上夀詩詞
揆余初度終身惟切於慕親及爾同僚君子顧多於善
頌過情可恥佩意亦勤伏惟某官義篤官聯材雄筆陣
憐白傅五十七之感歸計已遲比絳老三分一之年輿
人何筭(並見前)既加膏沃(韓文加其膏而沃其光)復借品題某自顧
衰殘難當奬予加桑弧於蓬矢之六空走四方報綺琴
以南金之雙僅憑尺牘(並見前)
回衆官賀生日詩(癸已按癸已為理宗紹定六年時梅亭年六十)
蘧伯六十之年重感劬勞於初度(莊子蘧伯玉行年六十而六十化)魯
侯萬千之頌難當襃拂之徽言無容屣履以迎門正恐
文書之銜袖拜珠璣之終惠列鐘磬以成編(並見前)恭惟
某官直氣抗峨(蜀都賦帶二江之雙流抗峩眉之重阻)英詞倒峽(杜詩詞源倒流)
(三峽水)濯錦江之錦洗空黃絹之絲(宋郡縣志初李冰既鑿離堆又開二渠一)
(渠由永康過新繁入成都謂之外江一渠由永康過郫入成都謂之内江蜀人以此水濯錦鮮明故又名錦江)
撫琴臺之琴高掩朱絃之瑟(琴臺在今成都府西南五里漢司馬相如宅益部耆)
(舊傳少城中笮橋下有琴臺十道志果州左濱西漢水叢薄蔚然名相如琴臺寰宇記在華陽縣市橋西成都)
(志在浣花溪之海安寺南今為金花寺城内非其舊成都記琴臺院以司馬相如琴臺得名而非相如舊臺在)
(浣花溪正路金花寺北相號海安寺梁蕭藻鎮蜀增建樓臺以備游觀元魏伐蜀下營于此掘為塹得大甕二)
(十餘盖所以響琴也隋蜀王秀更增五臺并舊為六杜詩茂陵多病後尚愛卓文君酒肆人間世琴臺日暮雲)
(餘見前)厚同官為僚之義(左傳同官為僚)忘歌詩必類之言(見前)使
臣弗敢與聞固以王宅憂之故(尚書王宅憂諒陰)人情莫不欲
夀且懷祝矯舉之羞(左傳今民餒而君逞欲祝史矯舉以祭臣不知其可也言祝史詐稱)
(功德以欺鬼神)某莫報七襄但藏十襲今日之受非也璧恐暗
於投人忠告而善道之石尚期於生我(左傳石猶生我詳見前)其
為感佩罔既敷陳
回諸廳屬官賀生日五十人(人衆難以徧謝遂以五十起義此作文一)
(法)
生我劬勞永負綵衣七旬之養(列女傳老萊子孝養二親行年七十作嬰兒自)
(娛著五采斒斕衣嘗取漿上堂跌仆因卧地為小兒啼或弄雛鳥于親側)俾爾耆艾敢當錦
瑟五十之絃(史記封禪書天帝使素女鼔五十絃瑟而悲帝禁不止故破其瑟為二十五絃李商)
(隱詩錦瑟無端五十絃)良感同僚之盡心(左傳吾嘗同僚敢不盡心乎詳見前)曷稱
高文之大册(西京雜記廊廟之下朝廷之中高文典册用相如)恭惟某官文濯
江漢筆抗岷峨四揲二分洞庖犧大衍之數(繫辭大衍之數五十)
(其用四十有九分而為二以象兩卦一以象三揲之以四以象四時又古者庖犧氏之王天下也仰則觀象于)
(天俯則觀法于地觀鳥獸之文與地之宜近取諸身遠取諸物於是始作八卦揲食列切說文閱持也廣韻數)
(蓍正義云揲之以四以象四時者分揲其蓍皆以四四為數分而為二以象兩者以四十九分而為二庖犧太)
(昊伏羲氏大演者衍天地之數五十者謂十日十二辰二十八宿也)三章九旨合公羊外
傳之篇(三章當作三科公羊訓詁解十二卷漢司空掾任城何休撰春秋公羊䟽以何氏三科九旨為)
(宗本其說曰何氏之意三科九旨正是一事總而言之謂之三科析而言之謂之九旨新周故宋以春秋當新)
(王此一科三旨也所見異辭所聞異詞所傳聞異辭此二科六旨也内其國而外諸夏内諸夏而外夷狄此三)
(科九旨也又云三科者一曰張三世二曰存三綂三曰異内外九旨者一曰時二曰月三曰日四曰王五曰天)
(王六曰天子七曰譏八曰貶九曰絶時與日月詳略之旨也王與天王天子是錄遠近親䟽之旨也譏與貶絶)
(則輕重之旨也藝文志公羊傳十一卷外傳五十篇章句三十八篇皆公羊之學也按此一聫乃借大衍公羊)
(以影五十之數)有憐揆初寵貽善頌考華陽之志復見三州之
後賢享穆叔之歌敢忘五善之重拜某捲還不敢藏弆
為榮虀臼外孫荷假長庚之光燄桑弧男子丼付雌甲
於泥塗(並見前)
回魏制幹賀生日
老瞻南極違入丁出丙之躔(漢天文志狼比地有大星曰南極老人晉天文志老)
(人一星在弧南常以秋分之旦見于丙春分之夕沒于丁見則治平主夀昌常以秋分候之南郊)詩夢
西堂愧换甲生申之句(南史謝惠連十歲能屬文族兄靈運嘉賞之云常于永嘉西堂)
(思詩竟日不就忽夢見惠連即得池塘生春草大以為工)有勤親誼見畀英辭恭惟
某官挺有祖風(魏謩傳贊謨之論議挺挺有祖風烈)卓為人鑑老者人所
敬為近於親(東方朔傳老者人所敬也禮記敬老為其近於親也)愛之欲其生俾
昌而熾對兩章之秋月藹多態之春雲(並見前)某倚玉知
慙(世說魏明帝使后弟毛曾與夏侯玄共坐時人謂蒹葭倚玉樹)報瓊何有沉香吟芍
藥之調詎敢與聞(李翰林别集序開元中禁中初重木芍藥得四本上因移植於興慶池東)
(沉香亭前會花方繁開上乘照夜車太真妃以步輦從詔選黎圉子弟中尤者得樂一十六色李龜年以歌擅)
(一時之名手捧檀板押衆樂前將欲歌之上曰賞名花對妃子焉用舊樂詞命龜年持金花牋宣賜翰林供奉)
(李白立進清平調詞三章白欣然承旨援筆賦之)遠志有當歸之心尚希愛助
(吳志曹公問太史慈遺書一篋發看無所道但貯當歸魏氏春秋異同姜維得母書并當歸維曰良田百頃不)
(在一畆但有遠志不見當歸其背義徇利如此古詩曰上山採蘼蕪下山逢故夫崔豹古今注牛亨問董仲舒)
(曰將離相贈以芍藥者何答曰芍藥一名可離故將別贈之亦猶相招贈以文無文無一名當歸也以夫當歸)
(故下山逢之爾如藁砧刀頭之義也沉香芍藥遠志當歸用四藥名)
回黃侍郎(伯固)賀生日
白鶴新居有頽景六十一之歎(東坡詩已買白鶴峰規作終老計又我年六十)
(一頽景薄西山)碧鷄老客無廣厦千萬間之思(見前)敢意達尊特
形善頌恭惟某官疇庸參井(柳文皇天疇庸審厥保承蜀郡井鬼分野入參一度)
趣覲房心(周禮䟽房心天帝明堂天文志房心為明堂又房心天子宫也注天子布政之宫文獻通)
(考心六度一名大火天王位也中星曰明堂為大辰天子之正位也)草蟲阜螽之勞還自
天子所(詩序出車勞還率也詩我出我車于彼牧矣自天子所謂我來矣又喓喓草蟲趯趯阜螽未見)
(君子憂心忡忡注草蟲鳴阜螽躍而從之天性也喻近西戎之諸侯聞南仲既征玁狁將伐西戎之命則跳躍)
(而鄉朢之自從也有人從王所來謂我來矣謂以王命召已使為將帥也)木牛流馬之積困
哀我人斯(詩哀我人斯亦孔之將又哀我人斯于何從禄)有憐花甲之周曲借
虀辛之妙(見前)某未知淑後况敢揆初錦城早還徒仰夏
官之典午(李詩錦城雖云樂不如早還家典午謂司馬蜀志譙周傳嘗書版示文立曰典午忽兮月)
(酉沒兮典午司馬也月酉八月也至八月而司馬文王崩王導傳贊典午發蹤本于陵寡恭帝紀贊宋高非典)
(午之臣孫恩豈金行之寇賈充傳贊當塗闕翦公閭笠實肆其勞典午分崩南風亦盡其力周書庾信傳居)
(轂而掌兵出蘭池而典午韓詩甚慙典午非材職)清溪夜發或思伴秋月之長
庚(李詩夜發清溪向三峽東坡詩天留明月伴長庚)
回魏機宜賀生日
糟糠之堂偶當初度(宋弘傳貧賤之知不可忘糟糠之妻不下堂)芙蓉之褥
猥辱英詞(杜詩屏開金孔雀褥隱繡芙蓉)非所宜蒙竊願有復(見前)恭惟
某官句穿月脅(見前)筆掞天庭(李詩秀句滿江國高文掞天庭)借泛霞之
光轉而白雪(十洲記景雲燭日朱霞流光)攬浣溪之水寫以烏絲(浣花)
(溪在成都府西南五里吳中復冀國夫人任氏碑記夫人微時見一僧墮汚渠為濯其衣百花滿潭因名其潭)
(曰涴花唐妓薛濤家潭旁以水造紙為十色箋李商隱詩浣花牋紙桃花色即此烏絲見謝都大惠生日詞條)
所愧瓦磚之牀(詩乃生女子載寢之地載衣之裼載弄之瓦後漢書列女傳古者生女三日卧)
(之牀下弄之瓦塼而齋告焉毛傳瓦紡磚也箋云紡塼其所有事于紡績也)曷副珠璣之詠
但深十襲莫效七襄(並見前)
代胡尚書回趙編脩
二日栗烈寒但感於寘冰(詩一之日觱發二之日栗烈又誕寘之寒冰鳥覆翼之鳥)
(乃去矣后&KR0008;呱矣)五雲郁紛文乃工於翻水(韋陟傳自謂所書陟字若五朵雲時)
(人慕之號郇公五雲體史記郁郁紛紛蕭索輪囷是謂卿雲韓詩文如翻水成初不用意為)物將其
意愧在于肝(東坡詩有愧在其肝)恭惟某官有偉宗英(叙傳禮樂是脩為漢)
(宗英)入倍廟筭(孫五子兵未戰而廟筭勝者得筭多也未戰而廟筭不勝者得筭少也潘岳賦定廟)
(筭之勝負)駕輕就熟問津槐棘之榮噓枯吹生假寵桑蓬之
賤粲然駢儷幸此衰遲(並見前)郭令二十四考之書此言
何為至我(董仲舒傳此言何為至于我哉)魯侯萬有千歲之頌所有更
以贈君(山谷詩君家所有更贈君餘並見前)
回漢川劉教授(大川漢川見太守類)
鴈塔聯名料有感屏中之鶴(南部新書韋肇初及第偶于慈恩塔下題名後進慕)
(效之遂成故事詳見别)鯉庭寘饋何足惠堂下之鱣或承之羞不
知所賀(並見前)恭惟某官世家政駿(劉向字子政子歆字子駿)師友卿
雲舊憶杏園同走馬看花之賞(杏園在曲江池西長三十里唐進士錫宴于此)
(摭言神龍以來杏園宴後皆于慈恩寺塔下題名唐武宗禁曲江亭宴聚大中元年正月敕進士放榜後杏園)
(依舊宴集宋張茂中游城南記云杏園與慈恩寺南北相值唐新進士遊宴于此樂史撰杏園集十卷劉滄詩)
(及第新春選勝游杏園初宴曲江頭孟郊詩春風得意馬蹄疾一日看徧長安花餘見前)近懷蘭省
共饕蟲爆竹之吟(應劭漢官儀尚書郎含鷄舌香伏奏事黃門郎對揖跪受故稱尚書郎懷)
(香握蘭趨走丹墀白帖粉署蘭省山谷詩儀鸞供帳饕蝨行翰林濕薪爆竹聲言同在禮部貢院)揆余
度之余名(離騷肇錫余以嘉名餘見前)俾爾耆而爾夀(見前)君子之言
信有證既正而葩(左傳叔向曰子野之言君子哉君子之言信而徵故怨遠於民小人之言)
(僣而無徵故怨咎及之韓文易竒而法詩正而葩)我生之初尚無為其何能穀
(詩我生之初尚無為我生之後&KR1134;此百罹又握粟出卜自何能穀)某恭承嘉惠(賈誼傳恭承嘉)
(惠兮竢罪長沙)倍感故情避蓋公之堂願安承教(曹參傳膠西有盖公善治)
(黃老言參使人厚幣請之既見盖公為言治道參于是避正堂舍盖公焉)推鄭莊之轂但懼
罔功(漢書鄭當時字莊其推轂士及官屬丞史誠有味其言也師古曰推轂言薦舉人如車輪之運轉也)
回家縣宰(午仲)
不腆糟糠值此瓦磚之旦何勤翰墨曄然黼黻之詞調
固仰於彌高歌亦慙於不類(並見前)同我婦而饁南畆但
切懷歸(詩同我婦子饁彼南畆饁炎輒反野饋也)跂彼女之織七襄竟成匪
報(見前)
婚姻
為顯孫通魏宅問名啓(了翁禮記昏義昏禮納采問名納吉納徵請期正)
(義曰問名者問其女所生母之姓名故昏禮云謂誰氏言女之母何姓氏也納采問名一使而兼行)
(之)
言念二姓分野適並舍於魚鳬(禮記昏禮將合二姓之好上以事宗廟而下以)
(繼後世也周語歲之所在則我有周之分野也唐天文志五帝分野與帝車相植揚雄蜀本紀蜀始王曰蠶叢)
(次曰伯雍次曰魚鳬)兩家提孩許問津於烏鵲(淮南子烏鵲填河而渡織女庾肩吾)
(詩倩語雕陵鵲填河未可飛宋之問明河篇鴛鴦機上疎螢度烏鵲橋邊一鴈飛又奔龍多渡月飛鵲亂填河)
(沈叔安詩彩鳳齊駕初成輦雕鵲填河已作梁王建七夕曲遥愁今夜河水隔龍駕車轅鵲填石李商隱詩豈)
(能無意酬烏鵲唯與蜘蛛乞巧絲又鸞扇斜分鳳幄開星橋横過鵲飛廻唐彦謙詩天外鳳凰何寂寞世間烏)
(鵲謾辛勤李郢詩烏鵲橋頭雙扇開年年一度過河來杜審言詩天&KR1199;兔欲落河曠鵲停飛李嶠詩查來人泛)
(海橋渡鵲填河)仰丼棠之有笏(魏謩傳帝問卿家書詔頗有存者乎謩對唯故笏在詔令上送)
(鄭覃曰在人不在笏帝曰覃不識朕意此笏乃今丼棠)愧苦李之無蹊(東坡詩顧莪如苦李)
(全生依路傍新唐書李乂字尚真趙州房子人為吏部尚書知制誥與宋璟等同典選事請謁不行時人語曰)
(李下無蹊徑)熟固在於地同(孟子其地同樹之時又同至於日至之時皆熟矣)合殆
由於天作(詩文王初載天作之合傳載識合配也箋文王生適有所識則為之生配於氣勢之處使)
(必有賢才謂生太姒)茲者伏承某官小娘子周旋内則夙閑十七
之少儀(内則第十二少儀第十七皆禮記篇名)而某太學生位長孫某温
習中庸詎達三千之曲禮(曲禮中庸亦禮記篇名)况未策贊皇之
名第(李德裕傳德裕宰相子少力於學既冠卓犖有大節不喜與諸生試有司以蔭補官)乃竊附
公子之婚姻(史記信陵君傳平原君讓魏公子曰勝所以自附為婚姻者以公子之高義為能急)
(人之困也)亦惟陪萬里之游(萬里橋在成都)因得合二姓之好(見上文)
卜妻占八世克恊鳳飛之鳴(左傳懿氏卜妻陳敬仲其妻占之是謂鳳皇于飛和)
(鳴鏘鏘八世之後莫之與京)勸郎勤六經寔朢鷄鳴之戒(杜詩客來洗粉黛日)
(暮拾流螢不是無膏火勸郎勤六經詩序鷄鳴思賢妃也哀公荒淫怠慢故陳賢妃貞女夙夜警戒相成之道)
(焉)
為顯孫通魏宅納采啓(了翁禮記正義曰納采者謂采擇之禮故昏禮云)
(下達納采用鴈也必用鴈者白虎通云鴈取其隨時而南北不失節也又是隨陽之烏妻從夫之義)
(也)
言念納采問名嘉禮寧嫌於重請(儀禮昏有六禮納采問名納吉納徵請期)
(親迎鄭玄注曰納采者將為婚必先媒通其言乃後使人納其采擇之禮用鴈為贄取其陰陽往來之義也問)
(名者謂問女名將歸卜之也納吉者卜於廟得吉兆復使往告婚姻之事於是定也納徵者用束帛徵成也請)
(期者謂吉日將親迎謂成禮也周禮大宗伯以嘉禮親萬民)居敬行簡省事固厭於
兩回(東坡詩省事天公厭兩回立春元日併相催)不敢虛拘敬將厚意必河
之魴必河之鯉亦惟采藻以采蘋(詩豈其食魚必河之魴豈其娶妻必齊之)
(姜豈其食魚必河之鯉豈其娶妻必宋之子箋言何必大國之女然後可娶亦娶其貞順而已又于以采蘋南)
(澗之濱于以采藻于彼行潦)言秣其馬言秣其駒更冀刈蔞而刈楚
(詩翹翹錯薪言刈其楚之子于歸言秣其馬翹翹錯薪言刈其蔞之子于歸言秣其駒注翹翹薪貌錯雜也楚)
(雜薪中尤翹翹者我欲刈取之以喻衆女皆貞潔又欲取其尤高潔者秣養也之子是子也謙不敢斥其適已)
(于是子之嫁我願秣其馬致禮餼示有意焉蔞草中翹翹然六尺以上曰馬五尺以上曰駒)菲儀不
腆别楮是陳
請媒書(說文媒謀也謀合二姓周禮媒氏注媒之言謀也謀合異類使和成也)
言念㭊薪匪斧曷諧二姓之歡(㭊或作析說文破木也考工記㭊幹詩析薪如)
(之何匪斧不克娶妻如之何匪媒不得正義云言析薪之法如之何乎非用斧不得斫之以興娶妻之法如之)
(何乎非使媒不能得之又詩云伐柯如何匪斧不充取妻如何匪媒不得箋云媒者能通二姓之言定人室家)
(之道)釣絲伊緡良借一言之重(詩其釣維何維絲伊緡齊侯之子平王之孫注伊維)
(緡綸也其釣魚之法維何以為之乎維以絲為繩則是善釣以興其娶妻之法亦何以為之乎維以禮為之則)
(是善娶)况以葭莩之契(中山王傳非有葭莩之親師古曰葭蘆也莩其筒中白皮至薄者言)
(其輕薄而附著王莾傳有葭莩之故)獲聯榛棗之昏(禮記婦人之贄椇榛脯脩棗栗䟽婦人無)
(外事惟初歸用贄以見舅姑故用此六物為摯也椇即今之白石李也榛似栗而小所以用此六物者椇訓法)
(也榛訓至也脯始也棗早也栗肅也婦人有法始至脩身早起肅敬也必知以名為義者左傳云女摯不過榛)
(栗棗脩以告虔也見榛是虔始之名明諸物皆取名為義案昏禮婦見舅以棗栗見姑以脯脩其榛椇所用無)
(文)遂孫枝攀附之榮(傅毅琴賦盖雅琴之麗樸乃升伐其孫枝嵇康琴賦乃斵孫枝准量)
(所任至人攄思制為雅琴周禮孫竹之管鄭注云孫竹竹枝根未生者也東坡集凡木本實而末虛惟桐反之)
(試取小枝削皆堅實如蠟而其本皆中虛空故世所以貴孫枝者貴其實也白樂天詩老去長孫枝東坡詩庭)
(松應長子孫枝王荆公詩籜龍空此見孫枝)皆梅葉往來之助(劉斧青瑣高議流紅記唐)
(僖宗時有儒士于祐晚步禁衢于御溝得一脱葉上題云流水何太急深宫盡日閑殷勤謝紅葉好去到人間)
(祐亦題一葉云曾聞葉上題紅怨葉上題詩寄阿誰置溝上流宫女韓夫人得之後帝放宫女三千人祐娶韓)
(成禮各于笥中得葉韓氏賦詩云一聯佳句題流水十載幽思滿壯懷今日却成鸞鳳友方知紅葉是良媒宋)
(龐元英談藪云唐人記紅葉事凡四一本事詩顧况在洛乘興與一二詩友遊苑中流水上得大梧葉題詩云)
(一入深宫裏年年不見春聊題一片葉寄與有情人况明日于上流亦題云愁見鸚啼柳絮飛上陽宫女斷腸)
(時君恩不禁東流水葉上題詩寄阿誰後十餘日有客來苑中又于葉上得詩以示况曰一葉題詩出禁城誰)
(人酬和獨含情自嗟不及波中葉蕩澲乘春取次行一雲溪友議云明皇代以楊妃虢國寵盛宫娥皆頗衰悴)
(不備掖庭嘗書落葉隨御溝水而流云舊寵悲秋扇新恩寄早春聊題一片葉將去接流人顧况著作聞而和)
(之既達宸聽遣出禁内者不少或有五使之號焉顧所和詩即本事詩所記也盧渥舍人應舉之歲偶臨御溝)
(見一紅葉命僕搴來葉上乃有一絶句置于巾箱或呈于同志及宣宗既省宫人初下詔許從百官司吏獨不)
(許貢舉人渥後亦一任范陽獲其退宫人覩紅葉而吁嗟久之曰當時偶選隨流不謂郎君收藏巾篋驗其書)
(跡無不訝焉所題詩即流紅記所紀也一玉溪編事侯繼圖嘗倚檻于大慈寺樓時秋風四起忽有木葉飄墜)
(上有詩曰拭翠歛雙蛾為鬱心中事搦管下庭除書成相思字此字不書石此字不書紙書向秋葉上願逐秋)
(風起天下有心人盡解相思死後貯巾篋凡五六年旋與任氏為婚嘗念此詩任氏曰此詩在左綿時書爭得)
(至此余意前三則本一事而傳記者各異耳劉斧流紅記最為鄙妄盖竊取前說而易其名為于祐云本朝詞)
(人罕用此事惟周清真樂府兩用之埽花游云信流去想一葉怨題今到何處六醜詠落花云飄流處莫趁潮)
(汐恐斷紅尚有相思字見得脱胎換骨之妙極矣又太平廣記載北夢瑣言云進士李茵襄陽人嘗遊苑中見)
(紅葉自御溝流出上題詩云流水何太急云云茵收貯書囊後僖宗幸蜀茵奔竄南山民家見一宫娥自云宫)
(中侍書名雲芳子頗有才思茵與之欵接因見紅葉歎曰此妾所題也同行詣蜀具述宫中之事及綿州逢内)
(官田大人識之曰書家何得在此按此事又談藪所未載備記以廣異聞)
請期書(禮記正義請期者謂男家使人請女家以婚時之期由男家告于女家何必請者男)
(家不敢自專執謙敬之辭故云請也女家終聽男家之命乃告之)
十月在策交月夙契於丙辰五日為期吉日又符於庚
午(詩五日為期六日不詹注詹至也婦人五日一御箋云婦人過于時乃怨曠五日六日者五月之日六月)
(之日也期至五月而歸今六月猶不至是以憂思又詩云吉日庚午既差我馬注以吉善之日庚午日也)宜
其孫子宴爾室家敢修一介之尺書(見前)拱竢八鸞之百
兩(終軍傳斯拱而竢之耳詩百兩彭彭八鸞鏘鏘䟽韓侯親迎于蹶父之里其迎之時則有百兩之車彭彭)
(然而行每車皆有八鸞之聲鏘鏘然而鳴也)
代姜寺丞(注)回史丞相府定親
相門有相方託身於槐棘之陰(孟嘗君傳相門必有相南史王訓傳訓召見文)
(德殿上目送之謂朱异曰可謂相門有相)丞壁負丞敢妄意松蘿之附(詩蔦與女)
(蘿施于松栢注女蘿莵絲餘見前)蒙以貴而下賤(易以貴下賤大得民也)聘不腆
之若人(公羊傳不腆先王之服又不腆先王之器左傳不腆敝邑之禮又靈王求后于齊齊侯問對於)
(晏桓子桓子對曰先王之禮辭有之天子求后于諸侯諸侯對曰夫婦所生若而人妾婦之子若而人無女而)
(有姊妹及姑姊妹則曰先守某公之遺女若而人若而人言如常人不敢譽也)徼福甚榮(左傳君若)
(不忘先君之好惠顧齊國辱收寡人徼福于太公丁公照臨敝邑則猶有先君之適及遺姑姊妹若而人若而)
(人)省心知愧恭承某官階蘭堪佩足繼史魚之風(謝玄傳譬)
(如芝蘭玉樹欲使其生于階庭耳離騷紉秋蘭以為佩)而某女澗藻可湘粗閑姜
鯉之教(詩于以採蘋南澗之濱于以湘之維錡及釜湘烹也後漢列女傳姜詩妻者龐盛之女詩事母)
(至孝妻奉順尤篤姑嗜魚膾又不能獨食夫婦常力作供鱠呼隣母共之舍側忽有涌泉每旦輒出雙鯉魚常)
(以共二母之膳)居禮絶百僚之重(涑水紀聞宰相自唐以來謂之禮絶百僚見者無少長皆)
(拜相少垂手扶之送客未嘗下階客坐稍久則吏從傍唱曰相公尊重客踧踖起退選詩平生禮數絶式瞻在)
(國楨薛能詩清如冰玉重如山百辟嚴趍禮絶攀嚴維詩禮數自憐今日絶風塵空記往來歡)令好合
二姓之驩(見前)君子不施其親已敬佩魯公之訓(史浩先封魯公)
公侯必復其始願益綿魏國之封(左傳合而能固安而能殺公侯之卦也公)
(侯子孫必復其始史浩進封魏王)
四六標準卷十四
