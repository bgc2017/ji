禪月集卷第八
禪月集卷第九
五言律詩三十二首
聞徵四處士
一詔羣公起移山四海聞因知丈夫事須佐聖明君
白酒全傾甕蒲輪半載雲從兹居諫署筆硯幾人焚
送友生下弟遊邊
失意窮邊去孤城值晚春黑山霞不赤白日鬼隨人
角咽胡風緊沙昏磧月新明時至公在廻首莫因循
寄匡山紀公
錦繡谷中人相思入夢頻寄言無别事琢句似終身
書卷須求旨鬚根易得銀斯言如不惑千里亦相親
聞無相道人順世(五首)
一事不經營孤峯長老情唯飱橡子餅愛說道吾兄
池藕香狸掘山神白日行又聞行脚也何處化羣生
自昔尋師日顛峯絶頂頭雖聞不相似特地使人愁
庭樹雪摧殘上有白猕猴大哉法中龍去去不可留
常思將道者高論地爐傍迃談無世味夜深山木僵
下山遭離亂多病唯深藏一别三十年煙水空茫茫
石霜旣順世吾師亦不住杉桂有猩猩粃糠無句句
土肥多孟蕨道老如孾[孑(焉-正+?)]莫比優曇花斯人更難遇
百千萬億偈共他勿交涉所以郍老人密傳與迦葉
吾師得此法不論劫不劫去矣不可留無蹤若爲躡
苦熱
松桂晝不動陽烏飛半天稻麻須結實沙石欲生煙
毒氣仍干扇高枝不立蟬舊山多積雪歸去是何年
鄂渚贈祥公
寂寥堆積者自爲是高僧客遠何人識吟多冷病增
松煙青透壁雪氣細吹燈猶頼師於我依依非面朋
懷武昌棲一(二首)
常憶能吟一房連古帝墟無端多忤物唯我獨知渠
病愈嚢空後神清木落初秪因烽火起書札自兹疎
清風江上月霜灑月中砧得句先呈佛無人知此心
(師得句秪云供養佛)寂寥從鬼出蒼翠到門深唯有雙峯寺時
時獨去尋
寒食郊外
寒食將吾族相隨過石溪塚花霑酒落林鳥學人啼
白水穿蕪疾新霞出霧仾不堪回首望家在赤松西
送道士歸天台
道高留不住道去更何云舉世皆趨世如君始愛君
逕侵銀地滑瀑到石城聞他日如相憶金桃一爲分
經孟皓然鹿門舊居(二首)
孟子終焉處遊人得得過&KR2455;深黃狖小地暖白雲多
孔聖嗟大謬玄宗争奈何空餘峴山色千古共嵳峩
花落谷鸎啼精靈安在哉青山不可問永日獨徘徊
塚穴應藏虎碑荒秪見苔伊余亦惆悵昨日郢城廻
春送禪師歸閩中
春色滿三湘送師還故鄕穿霞逢黑乞食得紅薑
大化宗門闢孤禪海樹凉儻爲新句偈寄我亦何妨
途中逢周朴
東西南北路相遇共興哀世濁無知巳子從何處來
菊哀芳草在程遠宿煙開儻遇中興主還應不用媒
避寇上山作
山翠碧嵳峩攀牽去者多淺深俱得地好惡未知他
有草皆爲戶無人不荷戈相逢空悵望更有好時麽
避寇上唐臺山
蒼遑緣鳥道峯脅見樓臺檉桂香皆滴煙霞濕不開
僧高眉半白山老石多摧莫問塵中事如今正可哀
題擇詞律師院
律中麟角者高淡出塵埃芳草不曾觸幾生如此來
壑風吹磬斷杉露滴花開如結林中社伊余亦願陪
上馮使君渡水僧障子
跣足柱巴藤潺湲渡幾曾盡權無著印不是等閑僧
熊耳應初别牛頭始去登畫來偏覺好將寄柳吳興
秋夜翫月懷玉霄道士
光異磨礱出輪非雕斵成今宵剛道别舉世勿人爭
征婦砧添怨詩人哭到明唯宜華頂叟笙磬有餘聲
上杭州令狐使君
顔冉德無隣分憂浙水濱愛山成大癖求瘼似諸身
視事奸回盡登樓海岳春野人如有幸應得見陶鈞
懷諸葛珏(二首)
諸葛子作者詩曾我細看出山因覓孟踏雪去尋韓
(遇孟郊韓愈於洛下)謬獨哭不錯(謬諸葛云思牽吳岫起吟索剡雲開)常流飲實難
(諸葛曾爲僧名然有詩云到處自鑿井不能飲常流)知音知便了歸去舊江干
羸馬與羸僮微吟冐北風店孤僧共歇日落思無窮
囊草無非刺魏人郍識公(投魏不遇而去)鸎花五陵道去去與
誰同
懷錢唐羅隱章魯封
二子依公子鷄鳴狗盗徒青雲十上苦黑髮一莖無
風澁潮聲惡天寒角韻孤别離千萬里何以慰榮枯
送沈侍郎
從知無遠近木落去閩城地入無諸俗冠峩甲乙精
山多高興亂江直好風生儉府清無事唯應薦禰衡
題宿禪師院
身閑心亦然如此已多年語淡不著物茶香别有泉
古衣和蘚納新偈幾人傳時說秋歸夢孤峯在海邊
秋晚泊石頭驛有寄
蕭索章江北何人慰寂寥北風人獨立南國信空遥
燒塢新雲白漁家衆木凋所思不可見行鴈在青霄
别盧使君
杜宇聲聲急行行楚水濱道無裨政化行處傲孤雲
