清風嘯一聲九真須拍黃金几葉落蕭蕭杳送
師言了意未了意未了他時爲我致取一部音聲鳥
了仙謠
海中紫霧蓬萊島安期子喬去何早遊戲多騎白麒
麟鬚髮如銀未曾老亦留仙訣在人間齧鏃終言藥
非道始皇不得此深旨遠遣徐福生憂惱紫朮黃菁
心上苗大還小還行中寳若師方術棄心師浪似雪
山何處討
禪月集卷第二
禪月集卷第三
古風雜言三十首
循吏曲上王使君
需宿需宿炳爛光合蒸蒸婺民鍾此多福自東自西
自南自北伊飛伊走乳乳良牧和氣無形春光自成
大信不信貽厥無朕需女需女爾亦須語使君爲理
玄風震古需女需女爾亦須語我願喙長三千里枕
著玉階奏明主
古鏡詞
我有一面鏡新磨似秋月上唯金膏香下狀驪龍窟
等閑不欲開餽者多不悅或問幾千年軒轅手中物
懷張爲周朴
張周二夫子詩好人大癖更不過嶺來如今頭盡白
人傳禹力不到處河聲流向西周又到處即閉戸逢
君方展眉張不知是不是若是即大竒我又聞二公
心與人不同一生長在寂寞中有時狂吟入僧宅錦
囊鳥啼荔枝紅有時冥搜海山腦珊瑚株動日杲杲
聖君在上知不知赤蟹濁醪許多好
題弘顗三藏院
儀清態淡雕瓊瓌卷簾蕭灑無塵埃岳茶如乳庭花
開信心弟子時時來灌頂壇嚴神㽬塞三十年功苦
拘束梵僧夢裏授微言(師曾夢神僧具言於夢中)雪嶺白牛力深得
水精一索香一爐紅蓮花舌生醍醐初聽喉音寳樓
閣如聞魔王宫殿拉金瓦落次聽妙音大隨求更覺
人間萬事深悠悠四音俱作清且柔愛河濁浪却倒
流却倒流兮無處去性海含空日初曙
古意代友人投所知
青松雖有花有花不如無貧井泉雖清且無金轆轤
客從遠方來遺我古銅鏡掛之玉堂上如對軒轅聖
天龍睡坤腹土蝕金鬛綠因知燕趙佳人顔似玉不
得此鏡終不得
聞知己入翰林
天驥頭似鳥倏忽四天下南金色如椹入火不見火
吾交二名士遽立於帝左鳳姿旣出世天意囑在我
竒哉子淵頌無可無不可
上裴大夫(二首)
我有一端綺花彩鸞鳳羣佳人金錯刀何以裁此文
我有白雪琴朴斵天地精俚耳不使聞慮同衆樂聽
指指法仙法聲聲聖人聲一彈四時和再彈中古清
庭前梧桐枝颯颯南風生還希師曠懷見我心不輕
上劉商州
周邵吁嘘氣結爲禎祥雲客從遠方來持此將贈君
時命偶不謬授館終南東愔愔良吏師不寐如老農
丘軻文之天代天有餘功代天復代天后稷何所從
閑居擬齊梁四首
夜雨山草滋
夜雨山草滋爽籟生古木閑吟竹仙偈清於嚼金玉
蟋蟀啼壞牆苟免悲跼促道人優曇花迢迢遠山綠
果熟無仾枝
果熟無仾枝芳香入屏帷故人久不來萱草何離離
苦吟齋貌減更被杉風吹猶頼湖上翁時爲烹露葵
紅藕暎嘉魴
紅藕暎嘉魴澄泉照孤坐池痕放文彩雨氣增慵墯
山翁寄术藥幸得秋病可終召十七人雲中備香火
清氣生滄洲
清氣生滄洲殘雲落林藪放鶴久不歸不知更歸否
支策到江湄江皐木葉飛自怜爲客遠還如鵲遶枝
南枝復北枝玉露霑毛衣
塞上曲二首
錦袷胡兒黑如漆騎羊上冰如箭疾蒲桃酒白鵰腊
紅苜蓿根甜沙鼠出單于右臂何須斷天子昭昭本
如日一握黳髯一握絲須知只爲平戎術
去年轉鬪隂山脚生得單于却放却今年深入於不
毛胡兵拔帳遺弓刀男兒須展平生志爲國輸忠合
天地甲穿雖即失黃金劔缺猶能生紫氣塞草萋萋
兵士苦胡虜如今勿胡虜侯封十萬始無心玉關凱
入君看取
擬齊梁體寄馮使君三首
庭鳥多好音
庭鳥多好音相呼灌木中竹房更何有還如鳥巢空
頼逢冨人侯真東晉諸公煌煌發令姿珂珮鳴丁冬
故山有深霞未如旌旆紅慙非衛霍松何以當清風
露益蟬聲長
露益蟬聲長蕙蘭垂紫帶清吟待明月孤雲忽爲蓋
伊余石林人本是燒畬輩頻接謝公碁輸多未曾賽
大道貴無心
大道貴無心聖賢爲始慕秋空共澄潔美玉同真素
偉哉桐江守雌黃出金口爲文能廢興譚道弭空有
雪林枯槁者坐石聽亦久還疑紫磨身成居靈運後
書匡山老僧菴
篔簹紅實好鳥語銀髯瘦僧貌如祖香煙濛濛衣上
聚冥心縹緲入鐵圄白麏作夢枕藤屨東峰山媪貢
瓜乳
讀顧况歌行
雪泥露金冰滴瓦楓榸火著僧留坐忽覩逋翁(况自稱逋)
(翁也)一軸歌始覺詩魔辜負我花飛飛雪霏霏三珠樹
曉珠纍纍妖狐&KR1057;出西子骨雷車桚破織女機憶昔
鄱陽寺中見一碣逋翁詞兮逋翁札庾翼未伏王右
軍李白不知誰擬殺别别若非仙眼應難别不可說
不可說離亂亂離應打折
冬末病中作二首
東風吹草木亦吹我病根故人久不來泠落如丘園
&KR2157;龍與摩詰吁嘆非不聞顧唯年少時朱合多憂懃
風鍾遠孤枕雪水流凍痕空餘微妙心期共静者論
胷中有一物旅拒復攻擊向下還上來唯疑是肺石
山童頑且小用之復何益教洗煑茶鐺雪團打隣壁
宛轉無好姿徘徊更何適庭前早梅樹坐見花盡碧
屋老多鼠窠䆫卑露山脊近來胷中物巳似輸藥力
微吟復微吟依俙似莊舄
遇葉進士
文章擬真宰儀冠冷如璧山寺偶相逢眼青勝山色
氣隆多慷慨語澹無他力金繩殘果落竹閤涼雨滴
自媿龍鍾人見此冲天翼
寄杜使君
清辰卷朱簾盥嗽香滿室杉松經雪後别有精彩出
琅凾芙蓉書開之向階日好鳥長解來孤雲偶相失
有時作章句氣槩還鮮逸茫茫世情世誰人愛貞實
清高慕玄度宴默攀道一殘磬隔風林微陽解冰筆
亦知休明代諒無經濟術門前九箇峯終擬爲文乞
寄高員外
冷冽蒼黃風似劈雪骨冰筯滿瑶席庭松流汗相抵
喫霜絮重裘火無力孤峯地爐燒白櫪痝眉道者應
相憶倏忽維陽歲云暮寂寥不覺成章句唯應將寄
蘂宫人襌刹雲深一來否
書陳處士屋壁
有叟慠堯日髮白肌膚紅妻子亦讀書種蘭青溪東
(處士有種蘭篇)白雲有竒色紫桂含天風即應迎鶴書肯羡於
洞洪
高步前山前高歌北山北數載賣柑橙山資近云足
新詩不將出往往僧乞得唯云李太白亦是偷桃賊
吟狂神鬼走酒釅天地黑青芻生階墀擷之束成束
對月作
今人看此月古人看此月如何古人心難向今人說
古人求禄以及親及親如之何忠孝爲朱輪今人求
禄唯庇身庇身如之何惡木多斜文斜文復斜文顚
窒何紛紛
山茶花
風裁日染開仙囿百花色死猩血謬今朝一朵墮階
前應有看人怨孫秀
上孫使君
聖主得賢臣天地方交泰恭惟岳精粹多出於昭代
君侯握文鏡獨立塵埃外王演俗容儀崔陵小風槩
馨香擁蘭雪峻秀高嵩岱嵇松領歲寒莊劔無礱淬
威稜玉霜直匠石金槌大詩穿月明珠道拍安期背
中興鸞鳳集直道風雲會萬卷似無書三山如歷塊
德乎天所縱清矣誰堪對有法在朝端無塵到冠蓋
具瞻從密勿旦夕調鼎鼐爲君整衢樽爲君戢蕃塞
豈知吾后意憂此毗陵最親手賜彤弓蒼生是繄頼
下車隣寇散是物冰壺内龔遂愛廉平次公太繁碎
袴襦砧動地父母歌闤闠雪鎻戈鋌非煙遶旌旆
寧思子産水肯美任棠薤忽如春再來不獨天重戴
昂藏海嶠鶴冷碧仙庭檜物物動和風家家有新態
芙蓉開弈幕錦帳無纖壒鼓角穿凍雲恩波動耕耒
姦回改精魄禮教書紳帶必於堯舜日還似房杜輩
野人有章句格力亦慷慨若不入丘門世間更誰愛
禪月集卷第三
