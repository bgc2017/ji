禪月集卷第十五
五言律詩三十首
寒夜有懷同志
永夜殊不寐懷君正寂寥疎鍾寒遍郭微雪静鳴條
南省鴈孤下西林鶴屢招終當謝時去與子住山椒
寄新定桂雍
獨自住烏龍隣應是納僧句須人未道君此事偏能
塢濕雲埋觀溪寒月照層相思不可見江上立騰騰
贈靈鷲山道潤禪師院
常恨煙波隔聞名二十年終爲清氣引來到法堂前
薪撮紛紛葉茶烹滴滴泉莫嫌來又去大道本冷然
十霄亭晚望懷王棨侍郎
霜打汀島赤孤煙生池塘清吟倚大樹瑶草何馨香
久别青雲士常思白石房誰能共歸去流水似鳴璫
海昏見羅鄴
清世詩聲出誰人得似君命通湏有日天未喪斯文
楚木寒連寺脩江碧入雲相思喜相見庭葉正紛紛
送僧之東都
之子之東洛囊中有偈新紅塵誰不入獨鶴自難親
定鼎門連岳黃河凍過春憑師將遠意說似社中人
送于兢𥙷闕赴京
亂離吾道在不覺到清時得句下雪岳送君登玉墀
冷驚蟬韻斷涼觸火雲隳儻遇南來使無忘問所之
送鄭凖赴舉
两河兵火後西笑見吾曹海静三山出天空一鶚高
賃居槐拶屋行卷雪埋袍他日如相覓栽桃近海濤
寄拄杖上王使君
拄杖林僧與殊常不可名一條黳玉重百两紫金輕
有乳盤春力無心合道情唯宜高處著將寄謝宣城
秋望寄王使君
静躡紅蘭逕憑高曠望時無端求句苦永日壑風吹
大月生峯角殘霞在樹枝秪應劉越石清嘯正相宜
送緣有禪師與雷處士入武夷山
師與雷居士尋山道入閩應將熊耳印别授武夷君
崖罅仙棺出江垠毒草分他年相覓在莫苦入深雲
送友生入越投知
才大終難住東浮景漸暄知將刖足恨去擊李膺門
宿霧開花塢春潮入紵村預思秋薦後一鶚出乾坤
寄烏龍山賈秦處士
庭果色如丹相思夕照殘雲邊踏燒去月下把書看
澗水仙居共䆫風漆樹寒吾君方仄席未可便懷安
題大安寺通禪師院
應行諸岳遍象屣半無綱一法尋常說此機仍永忘
䆫閑藤影老納厚瀑痕荒寄語迷津者来茲問不妨
春晚寄盧使君
滿郭春如畫空堂心自澄禪抛金鼎藥詩和玉壺冰
白雨飄花盡晴霞向閣凝寂寥還得句因寄柳吳興
武昌縣與晝公兼寄邑宰
小一何人識騰騰天地間尋常如一鶴亦不愛青山
鐵鉢年多赤麻布帶毳斑秪聞尋五柳時到月中還
别東林僧
大士宅裏宿(双大士宅)芙蓉龕畔遊(芙蓉道人生)自憐
在子莫苦相留燥葉飄山席孤雲傍茗甌徘徊不能
去房在好峯頭
避地寄高蟾
荒寺雨微微空堂獨掩扉高吟多忤俗此貌若爲肌
旅夢遭鴻喚家山被賊圍空餘老萊子相見獨依依
懷武夷山禪師
萬疊仙山裏無緣見有緣紅心蕉遶屋白額虎同禪
古木苔封菌深崖乳雜泉終期還此去世事秪如然
秋末閑居作
幽居山不别落葉與階平永日吟詩坐無端箇病成
逕苔因旱赤池水入冬清惟有東峯叟相尋月下行
贈許徵君
晝公友秦奚來往踏溪雲如今又到我還愛許徵君
落花鳥銜來永日香氤氲終期將爾曹歸去麋鹿群
秋夜作因懷天台道者
萬事何須問良時即此時高秋半夜雨落葉滿前池
静怕龍神識貧從草木欺平生無限事秪有道人知
偶作因懷大同道友
蠻木葉不落微吟瘴水濱二毛空有雪萬事不如人
壍水平芳草山花落淨巾天童好真伴何日更相親
邊上行
白榆林外路風角遠嗈嗈朔氣生荒堡秋塵滿病容
犲掊沙底骨人上月邊烽休作西行計西行地漸兇
江西再逢周璉
六七年不見相逢鬢巳蒼交情終淡薄詩語更清狂
未得丹霄便依前四壁荒但令吾道在晚逹亦何妨
登鄱陽寺閣
寺樓閑縱望不覺到斜暉故國在何處多年未得歸
寒江平楚外細雨一鴻飛終斆於陵子吳山有綠微
秋晚野居
僻居人不到吾道本來孤山色園中有詩魔象外無
霜禾連島赤煙草倚橋枯何必求深隱門前似畫圖
酬杜使君見寄
軋軋復軋軋更深門未關心疼無所得詩債若爲還
露灑一鶴睡鍾餘萬象閑慙將此時意明日寄東山
湖上作
我竟胡爲者嘮嘮但愛吟身中多病在湖上住年深
山霤穿苔壁風鍾度雪林近來心更苦誰復是知音
送僧歸天台寺
