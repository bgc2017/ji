古詩紀卷一百四十三明馮惟訥撰
外集第三
仙詩
蓬萊四真人詩
(真誥曰興寧三年四月九日楊君夢北行登高山上有大宫室數千間欎欎不可名四面皆大水仰)
(見白龍身長數十丈東向飛行光彩曜天一老翁著繡衣裳芙容冠拄赤九節杖而立視龍君問公)
(何人來登此宇答曰我蓬萊仙公洛廣休此蓬萊山吾治此上府君故來乃得相見耳君又問龍可)
(乘否公曰此龍以待真人張誘世石慶安許玉斧丁瑋寧譬世軺車朱鳥更一日乘以上直侍帝宸)
(也湏臾公呼此四賢來張誘世年可五十石慶安甚童蒙年可十三四許玉斧年如今日所見丁瑋)
(寧年可三十四五公曰玉斧君師友也張誘世常山人公弟子也石慶安汲郡人鉤翼夫人弟子也)
(因語四人曰並可作一篇詩以見府君)
石慶安先作詩
靈山造太霞竪巖絶霄峯紫煙散神州乘飈駕白龍相
携四賓人東朝桑林公廣休年雖前壯氣何蒙蒙實未
下路讓惟年以相崇
次張誘世作詩
北遊太漠外來登蓬萊闕紫雲構靈宫香煙何鬱欎美
哉洛廣休久在論道位羅併真人座齊觀白龍邁離式
四人用何時共觧帶有懷披襟友欣欣高晨會
次許玉斧作詩
遊觀竒山峙潄濯滄流清遥覩蓬萊間屹屹(一作巘巘)衝霄
冥五芝被絳巖四階植琳瓊紛紛靈華散晃晃煥神庭
從容七覺外任我攝天生自足方寸裏何用白龍榮
次丁瑋寧作詩
玄山構滄浪金房映靈軒洛公挺竒尚從容有無間形
沈北寒宇三神棲九天同寮相率往推我高勝年弱冠
石慶安未肯崇尊賢嘲笑蓬萊公呼此廣休前明公將
何以却此少年翰
青童大君常吟詠(東宫九微真人金闕上相青童大君)
欲植滅度根當拔生死栽沈吟墮九泉但坐惜形骸
太虚真人常吟詠
觀神戴形時亦如車從馬車敗馬奔亡牽連一時假哀
世但識此但是惜風火種罪天網上受毒地獄下
西城真人王君常吟詠
形為渡神舟泊岸當别去形非神常宅神非形常載徘
徊生死輪但苦心猶豫
小有真人王君常吟詠(清虛小有天王王子登南嶽之師)
失道從死津三魂迷生道生生日已遠死死日已早悲
哉苦痛客根華已顛倒起就零落塵焉知反枯老(去月秋分)
(日瑶臺大會四君吟此言以和玄鈞廣韶之絃聲也十月十五日右英夫人說此令疏)
方諸宫東華上房靈妃歌曲
紫桂植瑶園朱華聲悽悽月宫生蘂淵日中有瓊池左
拔員靈曜右掣丹霞暉流金煥絳庭八景絶煙廻綠蓋
浮明朗控節命太微鳳精童華顔琳腴充長饑控晨揖
太素乘歘翔玉墀吐納六虛氣玉嬪把巾隨彈璈南雲
扇香風鼓錦披叩商百獸舞六天攝神威儵歘億萬椿
齡紀鬱巍巍小鮮未烹鼎言我巖下悲(按楊君記云東方赤氣中有言)
(曰小鮮未烹鼎言我巖下悲當以此事諮啓司命故答稱此詩仍及下篇也)
太微玄清左夫人北停(一作淳)宫中歌曲
鬱藹非真墟太無為我館玄公豈有懷縈蒙孤所難落
鳳控紫霞矯轡登晨岸寂寂無濠涯暉暉空中觀隠芝
秀鳳丘逡廵瑶林畔龍胎嬰爾形八瓊廻素旦琅華繁
玉宫結葩凌巖粲鵬扇絶億領拊翮扶霄翰西庭(一作度)
命長歌雲璈乘虛彈八風纏綠宇叢烟豁然散靈童擲
流金太微啓璧案三元折腰舞紫皇揮袂讃朗朗扇景
曜曄曄長庚煥超軿聳明刃下眄使我惋顧哀地仙輩
何為棲林澗(晉興寧三年乙丑十二月十七日夜太元真人司命君書出此詩云是青童宫中内)
(房曲恒吟讃此和神)
辛玄子贈楊司命詩三首
(玄子字延期隴西定谷人漢明帝時諫議大夫辛隠之子也玄子少好至道享年不永沒命扵長津)
(西王母見我苦行酆都北帝見愍告敕司命攝取形骸使我頥胎位為靈神近得度名南宫定策朱)
(陵藏精待時方列為仙而太帝見差領東海侯氏更生又選補禁元中郎將吳越鬼神之司故來相)
(從今贈詩三篇以叙推情之至也注云楊君既為吳越司命董統鬼神玄子職隸方應相聞故先)
(造此詩陳情)
疇昔入冥鄉順駕應靈招神隨空無散氣與慶雲消形
非明玉質玄匠安能彫蹀足吟幽唱仰手翫鳴條林室
有逸歡絶此軒外交遺景附圓曜嘉音何寥寥(此篇叙事迹之)
(本志也)
寂通寄興感玄氣攝動音高輪雖參差萬刃故來尋蕭
蕭研道子合神契靈襟委順浪世化心標窈窕林同期
理外遊相與靜東岑(此篇申情寄之來緣也)
命駕廣酆阿逸迹幽冥鄉空中自有物有中亦無常悟
言有無際相與會濠梁目擊玄觧了鬼神理自忘(此篇論人)
(鬼之幽致也)
清靈真人八月十六日夕授詩(考真誥前後當是授許長史清靈)
(真人裴玄仁)
擬駕東岑人停景招隠靜仁德乘波來俱會三秀嶺靈
芝信可食使爾無終永噏真獻金漿不待百丈井
七月十五日夜清靈真人授詩
與許玉斧
企望人飛若感若成威不内接驕女遠屏三四縱横以
入帝庭歷紀建號得為太齡亦必秀映四司元卿翻然
縱羽遂登上清(此離合掾大名名翽字也)
定錄中候告(定錄者句曲真人定錄右禁郎茅季偉也此並離合譬喻四人姓名名銓)
(衍宜脩行服御事尋辭意皆相貫次不知云何得兩人共說)
與許玉斧
鳳巢高木素衣衫然(此八字是作長史小名穆字也)履順思貞凝心虛
玄(仍取此思字玄字即成長史字也)五公石腴彼體所便急宜服之可
以少顔三八令明次行玄真解駕偃息可誦洞篇瓊刃
應數(此瓊刃字即是掾小名玉斧也與外傳青錄所載若鋒者義同故云應數)精心高栖隠
嘿沈閉正氣不虧术散除疾是爾所宜次服䭀飯兼穀
勿違益髓除患肌膚充肥然後登山詠洞講微
寅獸白齒(此四字即是云虎牙也)亦能見機遂得不死過度壬辰
偃息盛木玩執周書(此八字即是作楊字也)太極植簡金名西華
學服可否自應靈符理異契同神洞相求(許長史名謐字思玄一名)
(穆世居丹陽之句容晉奉車都尉副之第五子少知名儒雅清素簡文皇帝久垂表俗之顧為護軍長史給事)
(中散騎常侍雖外混俗務而内脩真學挺分所得乃為上清真人爵登侯伯位編卿司長史中男聮字元暉)
(小名虎牙郡主簿功曹又為輔國司馬長史小男名翽字道翔小名玉斧郡舉上計掾主簿並不赴清秀瑩)
(潔糠粃塵務居雷平山下)
右英引大洞真經
扶晨始暉生紫雲映玄阿煥洞圓光蔚晃朗濯耀羅眇
眇靈景元森洒空青華九天館玉賓金房烟霄歌(外國呼日)
(為濯耀羅方諸真人呼日為圓羅曜夢見此濯耀羅者日之應也紫雲中人者胎宫神也闕玄真之道矣日德)
(廕澤長生之象紫雲冈晨魂魄安也身康神寧從此始矣右英疏大同真經言以釋夢濯耀羅之義也長)
(史夢事不顯)
許長史答詩
微誠因理感積精洞幽真斐斐乘雲綵靈像憑紫烟眇
眇濯員羅佛佛駕飛輪玄翰啓曚昧顧景思自新(長史既聞)
(啓告賦詩一篇本注此即&KR0008;釋夢之旨也)
許掾夢詩
(四月二十七日夜半夢見一女子著上下青綾衣與吾相見自稱云我是王眉夀之小妹也相見時)
(似如在山林之間云明日可暫出西門外有犢車白牛皮巾裹僕御頭者是我車也後别相詣扵貴)
(解因口喻作詩如别)
乘氣涉渌津採藥山中巔披心煥靈想蕭蕩無悟言願
與盛德遊驂駟騁因緣榮塵何足尋疾激君清玄苟能
攝妙觀吐納可長年(王眉夀小妹即中候夫人掾既未接真故假夢以通旨而有榮塵之)
(句又恐非掾矣)
杜廣平常喜歌一章(杜契字廣平京兆杜陵人建安初渡江依孫策黃武二年)
(學道隠居華陽)
淳景翳廣林曖日東霞升晨風儛六烟勃鬱八道騰五
嶽何必秀名山亦足陵矯首躡洞阜棲心潛中興吐納
胎精氣玄白誰能勝(保命君告許虎牙保命者三官保命司茅思和)
保命吟曰(告虎牙)
朝華煥晨井九蓋傾青雲前此珪璋庸不識萬流椿解
落儵歘頃寅客何必人(或云是誠戒則能改)
五仙詩(見周氏通冥記)
(玄人周子良茅山陶隠居弟子寓居丹陽一夕五仙降于庭各授一詩)
保命府丞授詩(樂道士)
華景輝瓊林清風散紫霄仰攜高真士凌空馭綠軺放
彼朱霞館造此塵中僚有緣自然會不待心翹翹
馮真人授曰(嵩高真人)
太霞鬱紫蓋景風飄羽輪直造塵滓際萬穢澆我身自
非保仙子安見今日人過此未申歲控景朝太真冥緣
雖有契執德故湏勤
張仙卿授曰(蕭閒仙卿)
寫我蕭閒館遊彼塵喧際騁景蓋飛霄尋此人間契周
生一何竒能感玄人轍無使凌雲榦中隨嚴霜折
洪先生授曰(中嶽仙人)
靈風扇紫霞景雲散丹暉八素不為迥九垓何足巍志
業雖有(闕)習之亦成微勖此今日事金闕方共歸
華陽童授曰(華陽之天司農玉童)
懸臺凌紫漢峻階登絳雲華景飛形燭七耀亦殊分寫
此步塵穢適彼超世君勖哉二祀内無令邪世門方為
去來會短辭何用紛
王暉詩
(真仙通鑑曰道士王暉者魏時人白羊公子之弟子也居華嶽熊牢嶺常種黃精扵溪側則虎為之)
(耕豹為之耘出入亦乘虎豹餌黃精蒼术其後以道術傳王法冲乃尸解而去嘗著袐訣百餘言以)
(教人而人莫能曉其辭曰)
黃帝昇鼎湖乘素入紫煙明精隂不久運往馳龍旋枯
悴林將凋鮮鱗沈深淵遊仙騰霞觀喜作歲月綿晝占
勿龜兆夕唱良有緣中嶽鎮和氣般輪共成篇若能思
得之賜與金一缾(音駢)
公孫卿合藥詩
(洞仙傳云公孫卿者學道扵東梁甫山一云滋液山山中有合成仙藥得服之人立仙日月之神並)
(在宫中合藥時頌曰)
玉女斷分劑蟾蜍主和𢷬一丸煉人形二丸顔容好
敬玄子歌
(洞仙傳云敬玄子者脩行中部之道存道守三一常歌曰)
遥望崑崙山下有三頃田借問田者誰赤子字元先上
生烏(一作二)靈木雙闕夾兩邊日月互相照神路帶中間
(一作天)採藥三微嶺飲潄華池泉遨遊十二樓偃蹇步中
原意欲觀絳宫正值子丹眠金樓凭玉几華蓋與相連
顧見雙使者博著太行山長谷何崢嶸齊城相接隣縱
我飛龍轡忽臨無極淵黃精生泉底芝草披岐川我欲
將黃精流丹在眼前徘徊飲流丹羽翼奮迅鮮意猶未
策外子喬提臂牽所經信自險所貴得神仙
郭四朝扣船歌四首(苻秦時人見雲笈七籖)
(洞仙傳曰郭四朝者燕人也秦時得道來句曲山南所佳處作塘遏澗水令深基墌垣墻今猶有可)
(識處四朝乘小船遊戲其中每扣船歌曰)
清池帶靈岫長林鬱青葱玄鳥翔幽野悟言出從容鼓
檝乘神波稽首希晨風未獲解脱期逍遥丘林中(晨風謂上)
(清玉晨之風非毛詩所稱鴥彼晨風之鳥也)
浪神九陔外研道逐全真戢此靈鳳羽藏我華龍鱗高
舉方寸物萬吹皆垢塵顧哀朝生蟪(一作輩)孰盡汝車輪
(女寵不蔽席男愛不盡輪朝生蜉蝣也以喻人之在世易致消歇)
遊空落飛飈靈步無形方圓景煥明霞九鳳唱朝陽揮
翮扇天津晻藹慶雲翔遂造太微宇挹此金梨漿逍遥
玄陔表不存亦不亡(玄陔九陔也皆八極之外九霞之頂名也飛登木星亦云朗東陽之)
(陔故若士語盧敖云與汗漫期扵九陔之上也)
駕歘舞神霄披霞帶九日高皇齊龍輪遂造九華室神
虎洞瓊林風雲(一作香風)合成一開闔幽冥戶靈變玄跡滅
(四朝為玉臺執蓋郎故云高皇齊輪)
扈謙詩二首(晉海西簡文時人見雲笈七籖)
(洞仙傳曰扈謙者魏郡人也性縱誕不耻惡衣食好飲酒不擇精麄常吟曰)
風從牖中入酒在杯中搖手握四十九靈光在上照巍
峩藂蓍下獨向冥理笑
進不登龍門退不求名位無以消白日常作巍峩醉
李仙君歌(見桓真人昇仙記下首同)
(蜀華蓋山李桓仙君授道桓凱真人仙君一日謂凱曰金丹大藥子得之矣飛步隠身諸訣汝皆洞)
(曉但未聞大道耳遂歌曰)
金鼎天門開反童復嬰孩日月照崑崙真君自然來三
年結黃雲千日成聖胎九年登金闕一紀升三台龍虎
自然交上帝安金臺衆神仰天表忻慕心徘徊子今受
靈文專心如死灰積功十二年功畢登雲梯白光生圓
象紫氣冲雲霓端虛念太乙浩劫天地齊
桓真人吟詩
(陶隠居先生謂弟子曰予夜夢神光滿室彩雲連霄有金甲神人謂予曰明日有異人至汝當掃門)
(待之日午桓凱真人果至披髮跣足唱詩曰)
黃花生紫雲日月周天輪混混太虛中不與衆生羣崑
崙十二峰上帝朝萬廵一日功行滿升空謁元君
武夷君人間可哀之曲
(陸鴻漸武夷山記云武夷君地官也相傳每扵八月十五日大會村人扵武夷山上置幔亭化虹橋)
(通山下村人既往是日太極玉皇太姥魏真人武夷君三座空中告呼村人為曾孫汝等若男若女)
(呼坐乃命鼓師張安陵等作樂行酒令歌師彭令昭唱人間可哀之曲其詞曰)
天上人間兮會合疎稀日落西山兮夕鳥歸飛百年一
餉兮志與願違天宫咫尺兮恨不相隨
武陽山遺詠
(水經註曰峩山縣東北有武陽龍尾山並仙者羽化之處扵其處得遺詠雖神栖白雲屬想芳流藉)
(念泉鄉遺詠在茲覽其餘誦依然息遠匪直邈想霞蹤愛其文詠可念故端牘抽扎以詮其詠其略)
(曰)
登武陽觀樂數峨嶺千蕤洋湖口命非螭駕白駒臨天
水心踟蹰千載後不如
太上導仙銘
子欲長生當服山精子欲輕翔當服山薑(术古人名之為山精之卉)
(山薑之精)
内經真諺
子欲夜書常修常居(眉後小穴中為上元六合之府主化生眼暉如瑩精光長珠徹瞳保)
(鍊目神是真人坐起之上道一名曰真人常居)
長生諺
(真誥曰楊羲夢遊蓬萊山會蓬萊仙公洛廣休既下山半見許主簿相逢扵夾石之間公語主簿曰)
(吾為汝置酒四升在山上可往飲之此太平家酒治人腸也諺曰)
欲得長生飲太平
古詩紀卷一百十三
