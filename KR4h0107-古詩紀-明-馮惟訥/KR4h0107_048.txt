古詩紀卷四十八明馮惟訥撰
晉第十八
蘇若蘭
璇璣圖詩(并序讀法)
前秦苻堅時秦州刺史扶風竇滔妻蘇氏陳留令武
功蘇道賢第三女也名蕙字若蘭智識精明儀容妙
麗謙默自守不求顯揚年十六歸於竇氏滔甚敬之
然蘇氏性近於急頗傷嫉妬滔字連波右將軍于爽
之孫朗之第二子也風神偉秀該通經史允丈允武
時論高之苻堅委以心膂之任備歷顯職皆有政聞
遷秦州刺史以忤旨謫戍燉煌會堅克晉襄陽慮有
危偪藉滔才略詔拜安南將軍留鎮襄陽初滔有寵
姬趙陽臺歌舞之妙無出其右滔置之别所蘇氏知
之求而獲焉苦加捶辱滔深以為憾陽臺又專伺蘇
氏之短讒毁交至滔益忿蘇氏蘇氏時年二十三及
滔將鎮襄陽邀蘇氏同往蘇氏忿之不與偕行迺擕
陽臺之任絶蘇氏音問蘇氏悔恨自傷因織錦為迴
文五綵相宣瑩心輝目縦廣八寸題詩二百餘首計
八百餘言縦横反覆皆為文章其文點畫無缺才情
之妙超今邁古名曰璇璣圖然讀者不能悉通蘇氏
笑曰裵徊宛轉自為語言非我佳人莫之能解遂發
蒼頭齎至襄陽滔覽之感其妙絶因送陽臺之關中
而具車從盛禮迎蘇氏歸於漢南恩好愈重蘇氏所
著文詞五千餘言屬隋季喪亂文字散落追求弗獲
而錦字回文盛傳於世朕聽政之暇留心墳典散帙
之次偶見斯圖因述若蘭之多才復美連波之悔過
遂製此文聊示將來如意元年五月一日大周天冊
金輪皇帝製
(仁智懷德聖虞唐真妙顯華重雲章臣賢惟聖配英皇倫匹離飄浮江湘津傷嗟情家明葩榮志庭闈亂作人)
(讒佞奸凶害我忠貞桑凶慈雍思恭基河惨歎中無鏡紛為篤明難受膚原禍因所恃滋極驕盈榆頑孝和淑)
(自為隔懷懷傷君朗光誰終榮苟不義姬班女婕妤辭輦漢成薄浸休家貞記孝塞慕所路房容珠感誓城傾)
(在戒后孽嬖趙氏飛燕寔生景讒退遠敦貞敬殊增離曠幃飾曜思穹熒猶炎盛興漸至大伐用昭青青昭愚)
(謙危節所是山憂經遐清華英多蒼形未在謹深慮微察遠禍在防萌西滋蒙疑容持從梁心荒滛忘想感所)
(欽岑幽巖峻嵯峨深淵重崕經網羅林光流電逝推生民堂妃闈飛衣誰追何恩情時形寒歲識凋松愆居嘆)
(如陽移陂施為祗差生空后中奮衮為相如感傷在勞貞物知終始咎獨懷何潜西不何誰神無感惟自節能)
(我容聲將顔孜君想顔衰改華容是與女賤曜日日激與通者曠思興厲不歌冶同情寧孜側夢仁賢别行士)
(念誰賤鄙翳白無憤將上採悲詠風樊歎發觀羽纏龍旂容衣詩情明顯怨衰情時傾英殊衰殊身節菲路和)
(周楚長雙華宫憂虎雕飾繡始璇璣圖義年勞歎寄華年有志飭忘葑長音南鄭歌商流徵殷繁華觀曜終始)
(心詩興感遠殊浮沉時盛意麗哀遺身藏召衞詠齊曜下情多文曜壯顔無平蘇氏理往憂歲異浮惟必心華惟)
(微摧伯女志興榮傷患藻榮麗充端此作麗辭日思慕世異逝衰違榮感體憫悲窈河遐碩翠感生嬰漫丁冤)
(詩風興鹿鳴懷悲哀誰遊倏無一俯憂作已聲窕廣路人粲我艱是漫是何桑翳感孟宣傷感情者頽然盈體)
(仰情者處發淑思逶其威情惟憂何艱生時盛昭業傾思永戚我流若不中容何成幽曲姿歸迤頎蕤悲苦懷思)
(苦我章徽恨微玄悼歎戚知沙馳虧離儀貲辭房秦王懷土眷舊鄉身加兼愁悴少精神遐幽曠遠離鳳麟龍)
(昭德懷聖皇人商遊桑鳩揚仇傷榮身我乎集殃愆辜何因備嘗苦辛當神飛文遺分歸賤絃西翳雙激好摧)
(君深日潤浸愆思罪積怨其根難尋所明經殊孤乖鴈為激階隂巢水悲容仁均物品育生施天地德貴平均)
(勻專通身粲妾殊翔女楚步林燕清思發離濱漢之步飄飄離微隔喬木誰隂一感寄飾散聲應有流東桃飛)
(泉君歎殊心改者惑暱親間遠離殊我同衾志精浮光離哀傷柔清廂休翔流長愁方禽伯在誠故遺舊廢故)
(君子惟新貞微雲輝群悲春剛琴芳蘭凋茂熙陽春墻面殊意惑故新霜冰齊潔志清純望誰思想懷所親)
讀圖内詩括例
依五色所分章次讀之
仁智至慘傷倫匹至榆桑人賤至聖皇春陽至
殊方欽岑至如何
已上七言四十句每句為一首每首反讀之
計八十首
詩風至微玄仁賢至凋松充顔至虎龍日往至
寄傾
已上五言十六句以每句反讀之成三十二
首
周南至相追年時至無差讒佞至未形愆辜至
伯禽
已上四言二十四首每兩句分讀就成一篇
寧顔至勞形懷憂至何冤念是至如何悼思至
者誰詩情至終始
已上四言前四首以每句反讀後一首每句
反讀成十首
嗟歎至為榮凶頑至為基遊西至摧傷神明至
鴈歸
已上三言十二首反讀成二十四首
佞因至舊新南鄭至遺身舊間至佞臣遺哀至
南音
已上七言凢起頭退一字反讀之成四首
廂桃至基津嗟中至春親春哀至嗟仁基自至
廂琴
已上七言自角退一字斜讀之成四首
再敘
回文詩圖古無悉通者予因究璇璣之義如日星之
左右行天故布為經緯由中旋外以旁循四旁於其
交會皆契韻句巡還反覆窈窕縱横各能妙暢又原
五采相宣之說傳色以開其篇章其在經緯者始於
璣蘇詩始四字其在節會者右旋而出隨其所至各
成章什外經則始於仁真至於音深中經自欽深至
於身殷内經自詩情至於終始皆循方回文者也四
角之方如仁真欽心四韻成章而回文者也至其經
緯之圓者隨色自分則外之四角窈窕成文而文皆
六言也四旁相對成文而文皆六言也及交手成文
而文皆四言也在中之四角者一例横讀而四言在
中之四旁者隨向横讀而五言惟璇圖平氏四字不
入章句觀其宛轉反復皆才思精深融徹如契自然
盖騷人才子所難豈必女工之尤哉詩編載馳史美
班扇才女專静用志不分雖皆擅名此為精贍者也
聊隨分篇掇其一隅以為三隅之反代久傳訛頗有
誤字亦輒證改一二其他闕謬不欲以意足之雖未
能盡逹元思抑庶幾不為滯塞云
經緯(始於璣蘇詩始四字)
璣明别改知識深峩嵯峻巖幽岑欽所感想忘淫荒心
堂空惟思詠和音
詩興感遠殊浮沉華英翳曜潜陽林羅網經崕重淵深
峩嵯峻巖幽岑欽
蘇作興感昭恨神辜罪天離間舊新霜冰齋潔志清純
望誰思想懷所親(凢三色讀不可回文)
外經
仁智懷德聖虞唐真妙顯華重雲章臣賢惟聖配英皇
倫匹離飄浮江湘(回讀)
傷慘懷慕增憂心堂空惟思詠和音藏摧悲聲發曲秦
商絃激楚流清琴
中經
欽岑幽巖峻嵯峩深淵重涯經網羅林陽潜曜翳英華
沈浮異遊頽流沙(回讀)
何如將情纏憂慇多患生艱惟苦身加兼愁悴少精神
遐憂曠遠離鳳麟
内經
詩情明顯怨義興理辭麗作此端無終始(回讀)
始終無端此作麗辭理興義怨顯明情詩
四角之方
仁智懷德聖虞唐真志篤終誓穹蒼欽所感想忘滛荒
心憂增慕懷慘傷(回讀)
四角之間窈窕成文
嗟嘆懷所離經遐曠路傷中情家無君房幃清華飾容
朗鏡明(回讀)
四角在中者一例横讀
念是咎愆誰與獨居賤女懷嘆鄙賤何如(反讀窈窕成文)
愆咎是念誰與獨居歎懷女賤鄙賤何如
四旁相對成文丈皆六言
讒人作亂闈庭奸凶害我忠貞禍原膚受難明所恃滋
極驕盈
四旁相向横讀而成五言
寒歲識凋松貞物知終始顔衰改華容仁賢别行士(反讀)
(窈窕成文)
士行别賢仁容華改衰顔終始知物貞松凋識歲寒
交手成文文皆四言
讒佞奸凶害我忠貞禍因所恃滋極驕盈(反讀)
用色分章(止舉一隅餘皆倣此)
横用色
嗟歎懷所離經遐曠路傷中情(十二字用粉紅)
家無君房幃清華飾容朗鏡明(用綠)
葩紛光珠耀英多思感誰為榮(用白)
周風興自后妃楚樊厲節中闈(周楚二字用黃外十字用綠)
長嘆不能奮飛雙發歌我衮衣(長雙二字用黃外十字用粉紅)
華觀冶容為誰宫羽同聲相追(華宫二字用黃外十字用青)
已上依此順讀成章
直用色
庭闈亂作人明難受膚原(用綠)
榮苟不義姬城傾在戒后(用粉紅)
熒猶炎盛興形未在謹深(用青)
已上作兩句各添下字倒讀成章
恩感顔寧孜孜傷情時在君側夢想勞形(用粉紅順讀)
龍旂容衣虎彫飾繡(八字用綠)
横用黃色
奸佞讒人作亂庭闈所因禍原膚受難明
右舉此為例餘可悉通元祐三年九月工部何公過
麴院見僕書几有此驚曰昨日於屯田陳侯所觀書
唐真本圖宜皆可求一見果得出示凢六幅右三為
若蘭所居重樓複屋戶牖間各作著思練絲織錦遣
使處左三幅為竇滔歸第外為車馬相迎次女妓坐
大氍毺合樂其間樓閣對飲處(闕)圖中近上作遠水
紅橋竇臨高列騎擁旌旄以望橋之西氊車從數騎
排引見滔盛禮迎蘇圖中近下左書武后序右寫詩
圖徐視果有淡色分其篇章正與此同迺知人心不
甚相遠而尤可怪矣青紅綠旋折之方皆不之差盖
理之所在隂陽五行色味莫不相假况情識之運宜
自冥合也元豐四年四月趙郡李公麟伯時再題
又五色讀法(見武功縣志)
四圍縱横初行八行十五廿二廿九行及仁嗟斜至
春親廊琴斜至基津以朱畫其形如圖按讀法此色凡
九圖餘四色色各一圖共字六百二十五計詩三千
七百五十二首四隅嗟情至英多遊桑至長愁神飛
至悲春凶慈至持從縱横皆六字以墨畫正面妃闈
至蕤悲移陂至貲辭縦六字横十三字庭闈至防萌
身我至惟新縦十三字横六字以青畫
中方正面龍旂至麗充衰情至暮世縦四字横五字
兩旁寒歲至行士詩風至微玄縱五字横四字以紫
畫
中方四隅思情至側夢嬰漫至若我愆居至賤鄙懷
悲至戚知縱横皆四字又中縱各五字詩情至顯怨
端比至麗辭横各五字詩始至無端怨義至理辭空
中心圓始平蘇氏詩心九字以黃畫
古詩紀卷四十八
