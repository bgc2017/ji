申忠愍詩集卷五
明申佳允撰
五言絶句
秋江晚唱(用解大紳韻)
江頭欸乃聲驚散寒雲影漁竿掛夕陽月照芙蓉冷
訪友不遇
㕓市厭煩囂偶來幽寂處水流半掩扉坐久却忘去
秋日有懷
秋水連天際鶩飛帶晩霞景中人不見惆悵咏蒹葭
其二
室邇寧分水人遐似隔山蒼苔餘蔓草誰與叩柴關
秋興集古
秋色正瀟灑高齋聞雁來我心渺無際隨意坐莓苔
其二
明月高秋迥徘徊祗自知凉風吹夜雨摇蕩菊花期
其三
日暮秋風起遥聞横笛音憑高何限意蕭瑟動寒林
其四
升高臨四野秋色老梧桐索莫竟何事清川思不窮
其五
白露沾人袂秋風落日斜憂來誰共語爛醉是生涯
其六
野樹蒼煙斷人閒月影清山空松子落淅瀝度秋聲
其七
寂寞書齋裡蕭蕭送雁羣彈琴復長嘯情發為知音
其八
天際秋雲薄牀前明月光無由一化羽廻立白蒼蒼
古意
纖纖弄玉盆月掛垂楊樹盆中影似郎幾回捉不住
其二
郎去幾時還抛奴情忒寡呪郎鸚鵡嗔頻呌哥哥打
題畫
獨伴奚奴行為予拖竹杖雲深遊興闌扶爾青山上
其二
兀坐不張琴仰看山色渺其中音自微塵世知者少
生子廻文
明月映&KR0707;桑鳳麟鍾氣香擎杯喜夜永熳爛啟禎祥
六言絶句
閨情
門前綠柳飛絮簾外紅桃落花寂寞不知因甚顰眉悄
對窗紗
晝寢(辛未都門)
三春未了途債千里忽縈客心午榻一牀蝶夢蓮灣兩
部蛙吟
其二
馬蹄周廻曲巷客屐踏碎庭陰拂簟聊消暑氣敲冰暫
滌塵襟
其三
汲水呼奴煮茗下簾任我抛書莫愁迎賓倒屣百官薄
暮齋居
其四
奔走以勞而倦棲遲惟静則清閒窗再尋午夢奚奴莫
下棋聲
申忠愍詩集卷五
