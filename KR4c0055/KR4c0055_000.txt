李文公集序
邵武郡守西蜀馮君師虞以唐
隴西李文公所為文一十八卷
凡一百三首命工鋟梓以傳扵
天下後世乃以属余序扵乎文
章之有補扵治道也尚矣為文
無補扵治道雖工何益然文不
本扵仁義則扵治道亦何補之
哉孟子七篇惓惓扵仁義之言
故程子謂孟子有功扵聖門者
以其開口便說仁義也公嘗與
其從弟正辭論文章云汝勿信
人號文章為一藝夫所謂一藝
者乃時世所好之文或有盛名
扵近代者是也其能到古人者
則仁義之辭也惡得以一藝而
名之哉仲尼孟軻殁千餘年矣
吾不及見其人吾能知其聖且
賢者以吾讀其辭而得之者也
後来者不可期安知其讀吾辭
也而不知吾心之所存乎尔未
可誣也公之所論文章如此故
其凡所為文莫不本扵仁義其
曰仁義之道章章然如大道焉
人莫不知之然皆不能行者嗜
欲害之也曰君子非仁與義則
無所為也曰近代以来入仕者
以容和為貴富之路曷嘗以仁
義博施之為本乎此皆直指仁
義以示人者也其曰君子進退
周旋群獨語默不失其正曰善
理其家者親父子殊貴賤别妻
妾男女高下内外之位正其名
而巳矣曰行巳莫如恭自責莫
如厚接衆莫如弘用心莫如直
進道莫如勇受益莫如擇友好
學莫如改過曰用忠正而不疑
屏邪侫而不返改稅法不督錢
而納布帛絶進獻以寬百姓稅
租之重厚邊兵以息蕃戎侵掠
之患數引見待制官問以時事
以通擁蔽之路此皆本扵仁義
尤章章者也公之文本扵仁義
如此惡有讀公之文而不知公
之心之所存者乎公嘗有云僕
之道窮則樂仁義而安之者也
如用焉則推而行之扵天下也
何獨天下哉將後世之人有得
扵吾之功者爾然則公之存扵
心者仁義是也夫仁義乃人人
之心之所固有者也公之心存
乎仁義讀公之文者有以知之
則必有以慕之慕之不巳則其
心亦在扵仁義矣孟子曰為人
臣者懷仁義以事其君為人子
者懷仁義以事其父為人弟者
懷仁義以事其兄是君臣父子
兄弟去利懷仁義以相接也然
而不王者未之有也是則公之
文也扵治道豈小補之哉而郡
守馮君欲公之文傳扵天下後
世也尔豈不為治道計哉公諱
翶字習之官至山南東道節度
使撿校戸部尚書盖嘗徔昌黎
韓先生游而為先生之所重者
云
成化乙未春二月之吉
賜進士出身通奉大夫廣西等
處承宣布政使司左布政使
王融何宜序
唐李文公集總一十八卷凡一百三首(二首元闕)
唐山南東道節度使檢校戶部尚書
李翶字習之
第一卷賦三首
感知巳賦幽懷賦釋懷賦
第二卷文三首
復性書上復性書中復性書下
第三卷文三首
平賦書進士策問二首
第四卷文七首
徔道論去佛齋觧惑
命觧帝王所尚問正位
學可進
第五卷文八首
知鳳國馬說截冠雄鷄志
題燕册傅後拜禹言送馮定序
雜說二首
第六卷書四首
荅韓侍郎書荅獨孤舍人書
荅皇甫湜書荅朱載言書
第七卷書六首
論事宰相書勸裴相書
薦士扵中書舍人書謝楊郎中書
與陸傪書荅侯高書
第八卷書六首
薦所知扵張僕射書與淮南節度書
賀陸大夫書勸河南尹復故事書
寄徔弟書與李舍人書
第九卷䟽七首
論事䟽表䟽用忠正
䟽屏奸佞䟽攺稅法
䟽絶進献䟽厚邊兵
䟽引見待制官(闕)
第十卷奏議狀六首
百官行奏狀陵廟祭議
與本使論陸巡官狀與本使請停率脩寺觀錢狀
與故度支李尚書事狀
第十一卷行狀實錄三首
韓吏部行狀嶺南節度徐公行狀
皇祖實錄
第十二卷碑傳四首(歐易詹傳闕)
高愍女碑楊烈媍傳
東川節度使盧公傳
第十三卷碑述三首
平原郡王栢公碑僕射傳公碑
陸歙州述
第十四卷墓誌五首
楊僕射墓誌馬少監墓誌
李長史墓誌侯處士墓誌
叔氏墓誌
第十五卷墓誌六首
武侍郎墓誌馬少監墓誌
李長史墓誌盧司錄墓誌
武錄事妻墓誌韓書記夫人墓誌
第十六卷祭文十四首
祭韓吏部文祭獨孤中丞文
祭韋相文祭盧夫人文
祭楊僕射文祭李賓客文
祭李峽州文祭徔弟少監文
祭劉巡官文祭錢巡官文
祭伏波神文祭天中王文
祭灊山神文祭女足墓文
第十七卷雜著八首
行巳箴陸傪檻銘
泗州開元寺鍾銘舒州新堂銘
江州南湖堤銘趙州石橋銘
觧江靈數奇篇
第十八卷雜著八首
来南錄題桄榔亭
題峽山寺題靈鷲寺
五木經韋氏月錄序
何首烏方錄戲贈詩
目錄畢
