羽庭集卷一元劉仁本撰
四言詩
五雲為括蒼王叔雨賦也叔雨擬托於雲避地
上虞之五郛作雲溪雲堵雲居雲松雲路以自
娛為之賦焉
白雲繄繄于彼澗溪載興載揚為虹為霓為膏為液有
渰萋萋樂只君子迹其天倪
白雲湑湑于彼洲渚其流如脂其湛如水或霈而泄或
窪而澍樂只君子思其霖雨
白雲徐徐鬱彼蓬居以攬以結以卷以舒孰為之搆自
我庭除君子戾止其樂只且
白雲溶溶施於長松長松千尺矯如蒼龍白鳥鶴鶴載
蜚載翀君子戾止灑然清風
白雲楚楚覆于行路如軒如坻如迎如遡迺息迺怡靡
或馳騖君子戾止其美無度
五雲五章章八句
五雲美韓也韓祖魏國忠獻王登宋天聖第唱
名時太史奏日下五色雲現蓋令德之符也既
南渡後嗣孫徙居越上五雲里者祕閣左司公
有作五雲次舊聞詢齋先生有五雲續舊聞莊
節先生有五雲漫藁十世孫諤力學制行扁其
藏書之室曰五雲書而其號五色生昭不忘其
祖也前翰林侍講金華黃公溍傳其事嗚呼豈
五雲之瑞與韓氏相為終始歟故作詩美之
猗歟卿雲五色氤氲兆為禎祥天作人文頎頎魏國令
譽令聞既魁多士克相大君以踐台鼎以樹元勲雲施
為澤澤垂後昆
世祈南遷自相徂越五色宅里相攸奕葉如雲斯興奮
乎莫遏如火既然如泉既達禮樂冠裳光華炳越宜其
子孫克篤前烈
卿雲五色于日之下作其休徵以篤韓祜頎頎魏國在
帝之所出將入相文武吉甫有子有孫繩其祖武諤也
雲仍其儀楚楚庶幾詩書以永韓祚
五雲三章二章章十二句一章章十四句
俞節婦(原註猗嗟孝節也勾稽俞婦聞氏女勵節克孝人皆賢之故作是詩也)
猗嗟賢女來嬪于俞克遵婦道重罹厥辜既喪爾男復
殞爾夫乳子在哺孰相爾孤&KR1137;&KR1137;以樹堅志弗渝績紡
自給養終而姑
猗嗟賢女歸為俞婦既失所天伶仃孤苦刻志養姑弗
堪其窶父母欲奪誓則弗許引刀截髮號泣以詛天地
鬼神胡寧弗顧
猗嗟賢婦節孝獨貞姑嬰末疾復翳于盲吮瞳䑛睫視
為之明既其令終喪弗克塋褰裳傴僂負土以營悲號
哀籲風雨晦冥
猗嗟賢婦克殫節孝懿德令儀是則是效昊天孔昭爰
食其報宜其子孫宜其壽考鬱鬱勾稽雙桓具表我歌
匪溢式勵風教
猗嗟四章章十二句
湖田閔上虞也田利於湖水而或奪於豪石民
甚病焉故作詩以閔之也
漠漠湖田瀕于海堧為畎為畝湖水漣漣以溉以灌稼
穡闐闐弗溺于澇弗暵于乾
湖水綿綿歲取百千藝我沃壤粒爾艱鮮誰其作者手
足胝腁致力溝洫禹無間然
維田於於受水於湖計水之利亦入其租其租伊何受
田之家既利其利迺輸其估官弗民病多黍多稌
湖水鋪鋪或堙或蕪弗治弗疏深溝為塗弗剪弗鉏有
荷與蒲彼豪者徒罔利以圖謂湖可畬官輸是誣迺泄
其瀦以藝其淤朘我膏腴以害我農夫衆迺咈怒彼有
餘辜
我疆我場我田我穡繄湖之水實利之食樂歲狼戾伊
帝之力蒼蒼者天去此蝥&KR0630;俾浸常滛彼敓田殖深我
溝洫滋我黍稷豈弟君子俾民弗慝後來其詢視于版
籍
湖田五章二章章八句一章十句
石
他山之石既堅以貞既攻既錯于以成城迺疆迺理經
始營營萬夫皆作百堵崒興以築以登弗怠于程
謂城蓋高如陵如臯莫堅匪石莫深匪壕集我畚杵聽
我伐鼛民亦來只不敢以告勞
昔我先王有馮有翼作我藩垣保我疆埸後來弗修恃
險蔑德城非不高孰為堅壁
維城連連維守迺堅守或匪良式戾于愆或據以叛或
擅而專或降于敵或棄以捐化為豺狼風雨變遷
民維邦本先哲有言維此屏翰惠我黎元宗子維藩大
夫維垣式遏亂虐以克完完他山之石永矢弗諼
石五章一章十句二章章八句二章章十句
題水木軒
維木有本維水有源水木假義以名我軒源清莫激本秀莫繁激
則潛逸繁則集喧止淵茂植取逢其源南山心遠欲語忘言
五言古詩
寄許具瞻省郎
長松出古澗參天二千尺矯矯冰雪姿不為歲寒易女
蘿附其顛亦復借顔色一朝事斧斤剪伐由中直但願
成棟梁女蘿不足惜
臘底雪
歲未盡三日雪深二尺餘喜作明年瑞先占大有書去
年冬不雪今歲田無儲十室九懸罄空山拾橡柤橡柤
饑可療拾盡將何如所愁凍餓死不見明年糈
為朱伯言題卷
朝陽有異士曾造重華庭一鼓南風曲萬物為和平東
姬及漢晉秦楚無餘聲彼或怨以怒又或淫而傾素絃
不為理千載懷幽貞美哉昌黎伯掇拾風雅英欣然作
十操擬託周孔名辭情或微隱古意誰能徵抱琴適東
海迺遇鄒陽生廣操一紬繹援琴為我聽三嘆有遺音
始足擴其情天地既寥廓日月行清明夜忽夢聖哲吾
衰感精靈起謝抱琴士伐木何丁丁長揖出門去幽思
秋冥冥
次帥掾張惟彬見寄韻
吾友張公子形骸頗疎放長才鬱未展浩氣自清尚豈
無萬里心為謀三釡餉王良善徒御乃使驊騮踼猶能
範馳驅未信斯文喪念昔與子遊中心日傾向如何久
參商杳爾音書曠懷人天一方氣與孤雲盎明年上玉
階子當擁仙仗儻能貽好音庶慰吾心壯
賀金元素拜福建省參政仍兼海道防禦
玄靈忽中激四起波瀾狂河源溢故道淮泗迺濫觴大
江㳂西下瀰漫汎沅湘浙水注東溟安流稍不揚蒼生
思濟涉孰作巨川航金君將相材起身自文章時危多
武備帝命出禦防三年持節鉞四境民樂康回瀾矻矻
石心赤葵傾陽豚魚既孚信豺鱷俱遁藏喜今膺大拜
擢置居巖廊匪惟天意眷允愜民心望旌旗障海上照
耀閩南荒大厦圮將構瓌材須棟梁車攻能復古東姬
期載昌向來弭節地暉曯有餘光
次楊彦成見寄韻
東方有處女皎若冰霜潔十年無可人布衾冷於鐵萬
里君王心所思漢宮闕及今寡所諧猶自重名節肯逐
兒女妍幽閨夐清絶寧死不苟從從人有真訣君家好
弟昆磊落皆英傑蹇修莫致辭令人生肉熱三歎理瑶
琴寄調相思闋上有青山高下有孤鸞别
餞秘書卿貢玩齋于慈溪永樂寺分韻得壑字
牽舟泊洄渚飛觴坐林薄惜别起遐思凉飇散寥廓宦
鞅昔言邁朋簮久離索及兹税塵驂清華登秘閣雲漢
倬昭回奎躔仰盤礴搔首發孤唱商聲激巖壑
適意為倪仲權作
我有琴一張我有酒一壷我有書一卷我有宅一區物
我兩相㤀天地一籧篨吟咏乎情性緩步而舒徐今人
不我薄合與古人居登山時採茹臨淵或羡魚人生適
意耳須富貴何如
雜花林紫薇坡蓋靈源山十一詠之二也為住
山阜上人賦
靈源函丈地種種植羣葩燦若列瓊瑶明如鍊丹砂繽
紛衆仙袂絢爛五色霞粉白與黛綠一一含春華為言
觀樹叟且復觀其花恍然色界天風雨成婆娑
贈章履祥入憲幕
幽蘭在空谷泉石生輝光春風茁其穎曉露滋其芳脩
名不自眩信美誰能忘移之古柏下足以怡風霜願持
君子操永佩騷人章回頭視衆草紛紛道路傍
七夕宴會分韻得人字
雙星會七夕芳筵瓜菓陳長歌乞巧辭對酒娛嘉賓牛
箱既不服空飲河畔津女織不可被支機久沉淪徒以
智巧名役此愚拙人紛紛兒女輩詐偽日以臻寧知有
大巧淳樸還其真雙星竟無答我亦不汝嗔但見銀河
翻風雨横秋旻查查兩靈鵲屋角時來馴
次韻奉答柳洲陸德陽
柳洲有佳士襟度殊清豁文采鸞鵠俱履操冰霜若芝
蘭暎玉樹封胡與羯末才名人共誇道義羣蒙覺時世
遭亂離行藏始蕭索坐歎扶摇鵬遂困蓬蒿雀海濱忽
解后羇懷慰寥寞伊昔薦南宮起身事文學王迹詩未
亡春秋謹書法禮樂字縱横珠玉炫參錯波瀾振頽靡
錭鐫敦菲薄閶闔風雲會璇璣星斗泊披腹呈琅玕傾
心秉葵藿孰謂河漢表支機不可著五色雲錦章迴飇
竟飄落歸來坐黌宮教育資三樂文運夙艱危武流競
聞達健翮尚冥飛靈姿終聳壑未起東山臥且赴西湖
約楊柳曉風清蒲萄春水潑共君解塵纓長歌醉濯髮
題毛貞士傳
蒼蒼松柏操不為霜雪移矯矯君子行堅貞常自持功
名及富貴顛沛與流離小人患得失君子審處之美哉
毛士子淑慎爾威儀彬彬周太史傳實無靡辭願保歲
寒節允懷風雨思清飇激頽波永為衰世貽
贈四明胡古淵
胡生安定系胷中星斗羅手持一寸鐵琱琢千岷峨漢
經與秦繹草隸及篆蝌班班善模勒歴歴能爬挲風雲
抉河漢海岳騰蛟鼉九霄鸞鳳翥圭璧明瑳瑳六書盡
標本八法無舛訛往年在天府巍石蒼穹摩臣模播聖
德刻畫功居多今年歸海上四起紛干戈方叔一戾止
跕跕安鯨波弓刀錫辭誓帶礪同山河文儒載巨筆老
稚齊謳歌崢嶸事鐫鏤千載功不劘淋漓傳墨本觀者
填丘阿作詩美斯善愧爾黃庭鵝明年中興頌微子其
奈何
寄卓習之教授
天台接四明雪竇連丹丘神仙所窟宅雲樹相綢繆上
有兩白鶴千年結清幽不為鳳凰似不與凡鳥儔天風
忽引去一息三千狄雙雙整羽翮齊落南海頭兩鶴自
鼓舞朝夕鳴相酬一啄丹山頂一飲劒水流丹山彫瓊
樹劒水凝不收遥遥山水間燦爛雲霞浮兩鶴又相顧
誓言毋久留巢穴本同地出處良亦侔寧不返華表誰
能上揚州
遊餘姚靈源山明真寺詩(原註寺乃晉支遁講道之所時主席昱大)
(明宋劉忠諫公四世孫也忠諫與吾生祖郭正肅公同在言路論事為權臣所害故詩語及之)
時遊謝安寺今來支遁家昔賢冠蓋地我亦隨行衙旌
旗照山谷甲帳浮煙霞峯巒濯秋水燁燁青蓮花燒香
開寶殿老衲持袈裟昔逢暑雨足百卉生狄華平川沃
禾稻原隰收桑麻雖當軍旅際民物安生涯甚愧二千
石田里無愁嗟夜凉開講席竒芬發天葩語及通家好
前修倚莩葭羣書在西閣萬竹森交加白雲繞牀下明
月來簷牙忘言煮春茗清思散幽遐安得洗兵甲共泛
靈源槎
西樓喜雨(并序)
癸卯夏四月不雨實切雲霓之望遂有事於山川五
月三日始雨四日五日又雨於是領客會於西樓飲
酒賦詩志喜也會者凡八人咸謂屬兹艱危在逆旅
中硯田筆耕亦不能無望於穫焉於時雲氣敷落雨
聲連續竹檜森爽凉浮几席間似有秋意衆賓懌然
相與為樂歸功太空欲即坡仙名亭之意以名樓席
長陸君德陽謂余亦郡守也遂摘取韋蘇州詩八句
分為起語人各足成篇篇十二句復俾余序之詩如
左姓名附見余得起句俯飲一杯酒
俯飲一杯酒仰酧三日霖兹辰屬端陽候律生初陰枯
槁沐甘澍一滴當千金禾苗遂長薿卉木良蕭森匪暢
西樓樂實慰南畞心懷哉答靈貺永言託微吟
題昱大明住持明真寺行卷後
爾祖與我祖同居宋臺端清名照冰雪蒼天日月寒兒
孫百載後名保青氊完師今在林下我立當驚湍師能
振宗鐸我徒懷悲酸邂逅一相遇握手平生歡青燈讀
家傳山殽飣盂盤相期共努力先德殊未殫
送别友人
送客長松下松間一壷酒酒盡客當去踟蹰重擕手念
我平生歡感我離索久豈無絃歌娛歲宴寡親友情深
語反短契合誼益厚居人戀舊鄉行子在遠道灼灼洛
陽花依依漢南柳昨日少年客今朝成老醜一心秉明
德離别何足取
過餘姚州謁嚴子陵故宅高節書院
昔年過桐江釣臺鬱千尺扁舟泊祠下高風不可涉歲
月忽飄零惆悵塵沙隔今來舜江上先生有遺宅林巒
見儀形草木含幽寂南山崒嵂高氣與秋旻逼尚有古
風煙睢盱漢物色雙桓高節表千古頽波激仰視客星
堂穹碑頌遺德懷賢拜衣冠愧我持鋒鏑落日照巖扉
凉飇洒芳席蟬聲散餘清孤雲斂微迹天象詎可窺乾
坤渺猶窄長歌雲山詩目送冥冥翼
和高灞雪經歴致仕韻
宛駒縱逸步豈為千里窮長鳴一振鬛閶闔生華風燦
燦黃金絡矯矯玉蒼龍乘駕穆天子周遊四海空瑶池
上仙去寧知八駿功爾亦謝芻收飄飄載喬松房垣我
窟宅倏忽騰雲中
送内弟王仲祥掾史赴福建省
凉飇薄天際秋聲動羣蟄載酒出城來為子澆鬱悒子
著從事衫浩氣風雲集左手掛弧矢右手持决拾有懷
離别情肯為兒女泣駿骨服鹽車安能久羈馽萬里閩
南路天昏瘴烟濕我昔佐使者分曹行郡邑後來在藩
閫軍民久寧輯念此遭亂離吁嗟亦何及儻見黌宮叟
為我致長揖遺我珠玉篇珍藏猶什襲明月下閩關願
逐清光入
舟泊石門洞
孤舟一夜雨溪流漲三尺起來推短蓬洒然好山色旭
日弄晴暉微雲斂殘迹修眉澹欲舒嬌鬟淨如拭巖華
亞高低幽禽互喧寂仙人石門洞捫蘿可緣陟蒼松雜
疎篁清泉潄白石野鶴從何來長鳴韻嘹嚦是時秋氣
中天宇湛虚碧吾徒詩眼明從者行亦適凉月忽在林
客衣風露襲篙人苦相催前灘起鸂鶒
題東坡居士著屐圖
楚楚玉堂仙飄飄儋耳客羈孤萬里身誰當慰岑寂黎
家釀新篘相邀風雨夕麻條束緼袍竹笠行山屐歸來
載酒堂泥深步傾仄陶然天地間乃知謫非謫千載慕
風流落月見顔色徘徊仰斗牛高標不可陟
建寧芝山取陸羽泉煎茶次卓習之教授韻
建城南五里芝峯特清麗頗聞此山中有泉出雲際昔
逢老茶仙烹嘗殊品第寥寥百載下幽尋竟誰繼客從
三山來顧兹若神契清風忽我招脱巾坐林翳金芽芝
髓滑石鼎松風細一飲詩脾清再啜凡骨蛻清談各盡
歡悠悠成久憩何當起羽仙飄飄遠塵世
憶别二首
君行湘水頭妾在吳江尾君妾兩相望遥遥數千里音
書似投石歲月如流矢念妾初事君終身托生死豈期
負年少春風誤桃李遠浦雙鴛鴦齊飛墮秋水牆中牆
外花何日復連理抱琴不成彈掩面淚如雨
妾在吳江尾君行湘水頭君恩與妾意共此江水流别
時花未開落葉忽已狄狄風苦裂帛道路無重裘孤燈
與明月照影不照愁有書不堪寄那知沉與浮塵埃生
鐵鏡衣帶寬吳鈎努力君加飯妾身夫何憂
紫薇坡
我時居掖垣堂署多紫薇夜直坐花下明月涵清輝一
為風塵起遂與花相違鐵衣過林樾霞佩在巖扉相逢
喜得得欲語情依依花能擇幽地我乃乘危機愧花作
招隱行當歌式微
自東嘉與周草庭縣尉同舟至括蒼詩以送之
拏舟上括蒼同載得良友秋日淨宇宙凉飇在林藪地
勢行漸高溪流緣下走潭影日月寒灘聲風雨驟篙師
拽短纜傴僂狀如狗險惡勿相角前呵後揮手來舟欲
挽前去者那肯後復有叩舷人得魚時貫柳青山為主
賓掛石還沽酒白鶴下青田啄以芝千畞仙班儻可尋
宦路亦何有君今去作尉小邑僅如斗况乃山水佳武
夷在其右梅福有古祠丹臺遺藥臼須君一問訊肯寄
刀圭否
石門飛瀑次鮮于伯機都事韻
巋然兩石峽連雲不能斷飛瀑忽中分千古作竒觀玉
龍蛻鬐鬛灝氣薄銀漢銀漢爛不收萬斛跳珠亂天宇
肅高寒候律踰秋半維舟石門下遂得飽清翫山中有
高人為我理焦㸑焚香謝塵俗横經列童冠山猿與野
鶴可聞不可喚平居懷謝樂我亦思張翰
六月四日宴倪仲權荷亭
凉颸起蘋末疎雨滋水花彤雲擁翠幰來駐山人家山
人領賓飲碧筒吸流霞清波蘸方席小屋如仙槎浮光
濕衣袂餘馨散幽遐鳴蜩咽古木竹影森交加坐久良
不厭樂意殊無涯因思越城下擾擾飛塵沙
戍婦吟四首
明月何皎皎白露湛為霜妾身未有託遊子天一方悲
風四邊來中夜起彷徨欲隨明月去懷哉不下堂
妾在父母家衣容常楚楚一朝無良媒嫁作征人婦征
人遠戍邊勤勞日夜苦欲往復躊蹰有言不出戶
夫君在邊戍妾身守孤幃欲往備紉櫛不如頻寄衣衣
到恐遲遲不到妾不知欲知衣到無明年鴻鴈歸
將軍功未成持牛勞軍士將軍豈無家為妾語夫主勿
為賤妾生寧為將軍死賤妾欲從之軍中無女子
七言古詩
董君諺軍功詩
龍媒神物筋權竒落落不受黃金羈伯樂一顧價萬倍
乘雲獵霧從驅馳董生逸氣有如此管侯何術能豢之
千金購士未為寶人生莫樂新相知至元五禩秋八月
炎荒夜半盲風吹蠢爾無知梗治化結巢據穴何險&KR2404;
守臣邊吏不敢視貔貅百萬勞王師瘴癘潛消軍卒勇
矢石空遺寒暑移管侯忠貞昭白日金符玉節光陸離
一鼓作氣萬夫勇三軍制命傳節麾帳下豈無謀策士
董生指畫如摘髭凱歌捷奏獻俘馘膏澤大洗民瘡痍
柳營之江春水瀰礬石之陽瘦石隳我聞昌黎作司馬
隴西用爾平淮夷儒者胷中有兵甲奮忠肯為兒女癡
董生日夜讀古書小試寧無大設施浩歌長嘯風雨作
劒氣直上星斗垂丈夫會遇各有時為君歌此從軍詩
謁建上梨山廟
建安山水東南竒扶輿磅礴來武夷巨靈掣此崐崘秘
煙霞翠碧長淋漓夫何蜿蜒吐金景孤峯特立無與並
千崕萬壑爭獻技盡向梨山作藩屏梨山有廟廟有神
迺是皇唐之藎臣英英國姓通帝籍字曰德新名曰頻
當時受命拜天子來向建州作刺史建州遠在天南荒
百萬蒼生寄生死刺史下車觀民風刺史下令則民從
道路謳歌閩越最詩書禮樂鄒魯同唐德距今幾百載
德在民心有遺愛生為邦侯死廟食水旱不逢無札厲
年深歲久事糢糊祠人罔或識厥初強名爾回字爾度
嗟神之靈詎可誣只今王封又三禩新作王宮五雲起
氣燄掀騰上牛斗溪山秀麗撼風雨邦人鼓舞歌太平
石班鮓香來薦誠劔戟森嚴擁遺像音容響荅如平生
我亦瓣香謁靈祇對越英姿凜顔色摩挲兩眼看蒼石
但覺閃閃神光擲我聞古有烈丈夫磨牙决齒面裂膚
忠肝義胆相照燭光岳英靈何代無區區作吏謝神寵
百福是遒祿是總稽首再拜心為悚梨岳之峰欲飛動
題鄂省知郎中母太夫人劉氏節行詩卷
女蘿託質青松樹半夜髯龍忽飛去庭闈霜月生高寒
碧蔓縈愁幾朝暮仙家種出忘憂華合有春工新雨露
幕中狄香渚蓮開山中黃鵠銜書來見說門楣表貞節
白雲遮斷江聲哀
為黃理問賦百牛圖
谷口山村百牛犢牧子羣來四十六蒼茫牝牡各意態
頭角崢嶸立如簇或行或齕或寢訛落日川原豐草綠
一羣遠自村南來一羣相隨過江北兩羣分隊復東西
角力參差忽成觸持鞭左右猛欲笞欲笞不笞互毆遂
前呼後噍亂不羣散漫陂陀走林麓老翁秉耒歸西疇
畊遍一犂春雨足啄瘡鴝鵒背上行四五飢烏下枯木
爾牛一一耳俱濕爾牧徜徉樂蕃畜不作南山白石歌
雨笠烟蓑自櫛沐席也或茵坐鬭草捲桐為角横吹竹
輕竿小網出蹄涔亂拾薪蒸在腰束榮名利祿了無關
差科不競歲年熟何人筆力回萬牛斑特烏犍動盈幅
憶昔龍眠善畫馬人言後當生馬腹我今覩此考牧圖
嵩骨已朽誰能贖邇來草木暗風塵坐歎十牛紛九牧
四郊搏囓豺虎多蕃庶一時成觳觫赤地千里無菑畬
觔革歸官喂飢肉安得問津河畔人織女支機同杼軸
復見周宣九十犉昇平大放桃林牿先生玩圖萬山底
便好歸畊坐茅屋曉日神光射牛背遮莫辛勤掛書讀
贈瞽僧通月海
天上有眼秋月明下照海水神光清海水明月萬古情
盡使品類涵羣形天台絶頂有老僧曾泄天機天所憎
天令怪物蝕其精老僧迺以月海名古來瞽矇心則靈
師曠有耳通五聲人生三十骨骼成舉手一觸分枯榮
禍福歴歴皆可憑高談霏屑鬼神驚昨夜策杖來叩扄
為言我骨多峻稜我言師語他日譍請師持此來余徵
上虞大禹峯夏蓋湖山寺分韻得楚字
我倏秉飇帝之所謫向滄洲采芳杜水田萬頃夏蓋峯
茫茫禹迹靈鼇負金仙赤脚開寶坊倒影玻瓈濕窗戶
玉壺下浸馮夷宮瑶光上掣璇璣府闌干十二銀闕通
日月煙霞互吞吐瓊枝棋樹凋秋霜赤壁丹崖墮玄圃
夜半潮聲風雨來老蟾捧腹魚龍舞我時一葉青蓮舟
雲從羣仙盡翹楚紅塵隔斷人間世手挹天杓酌清酤
醉登絶頂呌虞舜神禹之功垂萬古
野渡舟横
青洲渡頭舟自横浪花帶雨春潮生竟日潮生復潮落
沒泥青草無人行向來此路當通道行人喚渡爭先到
只今鯨鯢浪拍天無復行人有飛鳥
送委羽道士北遊
奉林昔沼空明山靈光夜夜飛寶丹丹成白日上天去
時聞笙鶴來人間師今别我竟何往真仙窟宅窮躋攀
東掠扶桑繫海水西登崑崙欵天關玉泉儻許借辭色
為言鬼蜮尤肆姦上界仙曹足官府胡我所治多荆菅
願得劒光斗牛下一洗東南民物艱政恐依然隔風雨
碧桃千樹春闌珊
送阮止善提點福州紫極宮
我昔騎鯨度南海直上三山躡煙藹珠宮貝闕開參差
玉荔瓊枝動光彩紫極真人坐瑶壇玄精百鍊成寶丹
帝勅天丁為呵護金輪黑幟猛虎跧鬼蜮潛形不敢奸
瀛波跕跕無狂瀾真人去後遺劒冠石壁丹臺風露寒
君今談玄得真訣麾叱雷霆下金闕三神之君持絳節
久待滄洲弄明月
桂山見月
青洲桂樹何團團樹頭明月不可攀嫦娥揭弄山河影
乞與人間之廣寒白兔細擣長生藥香飛屑屑金華落
主人折桂月中歸月中桂子誰能斫
梅澗寒冰
青州古澗凝寒冰上有老樹盤稜層玉壺明月印疎影
乃知梅與冰爭清迥然孤標出萬壑凌室寒光照東閣
欲擕紙帳澗底眠餐水啖梅兩不惡
隔林僧梵
青洲洲外梵王宮映窗海日摇青紅門前潮汐自來往
隔林煙靄聞疎鐘鐘聲喚起漁人夢海上風塵方澒洞
輸與山僧入定還龍女時來獻清供
次韻琴鶴歎
練朱疏越忘遺音雎鳩鳴鳳成陸沉離鸞别鵠聲哇淫
雜嘈非瑟還非琴牧犢感此朝飛禽何人賈衒白首吟
漢宮女子恩怨深悲來乃售詞客金蘋蘩王化行周南
變風一作傷人心
懷哉令威遼海東一去不返城郭空朝陽五彩遺孤桐
雲天邈邈飛冥鴻陽侯吐氣乘毒龍旄頭吮血流為虹
華亭煙雨悲秋蓬凄然嘹唳將安從飲啄不下空明宮
羽衣何日能相逢
少年行
城中美少年十萬當腰纏朝擁紅姬醉莫入花市眠青
春事游俠白日行神仙豪奢侈靡競誇詫干金之裘五
花馬明珠的礫珊瑚赭錦囊翠被薰蘭麝生來富貴無
與倫豈知耕稼識艱辛一朝世變起風塵少年嬌脆無
容身城外惡少年膂力如虎健令人出胯下麤豪逞精
悍舞刀持槍乘世亂掉臂横行遮里閈剽掠人貲為巳
劵昔無擔石今百萬結黨樹羣肆欺誕矙室憑陵何所
憚一朝黃霧肅清飈大官正法施王條隳突追呼行呌
囂少年浪跡無遁逃鉗鎚束縳首為梟鞭流腥血尸市
朝我作歌歌年少毋為美誇毋惡暴我作歌歌少年夜
讀古書朝力田作善降祥天則然生當亂世終得全
四明車廐驛世傳為秦皇求仙廵遊駐蹕之所
秦皇詐術愚天下好誕反為人所愚萬乘既尊天子位
九重即是神仙居茫茫采藥馳男女歷歷祈神封禪書
海上蓬萊果何處山河回首成丘墟後來漢家第五葉
露盤通天亦可吁祈天永命别有道長年當效唐與虞
竹塢清風
青洲種竹千萬竿翠葆常生六月寒日色微籠金影碎
風聲戛戛青琅玕疎為三逕密為塢此君何用侯萬戶
可是故人期不來我獨悠然造竹所
登福州鼓山屴崱寺詩(原註寺在河口又名涌泉上有七曲亭晦庵先)
(生舊讀書地也)
屴崱屴崱萬山頂佛窟深藏白雲靜天台有客愛看山
摩挲蒼翠踏雲影一曲初上乘雲亭乘雲便覺毛骨輕
山花迎客山禽語同行亦有三兩僧二曲孤亭半山立
獨松偃蹇蒼龍蟄亭前石塔古佛刻巖花毶毶苔蘚碧
坡陀三曲勢欲平憑欄一望心眼明長江暎帶出其左
孤巒湧躍如渴鯨峯回四曲勢危陡下瞰城闤僅如斗
風帆沙鳥江上來盤屈長蛇又其右有亭五曲如騎龍
翼然兩角爭為雄孤高峭立衆山上金榜重標第一峯
六曲七曲天咫尺石門參井皆可立崇墉繚繞入深閴
重玄寶閣揭飛錫中峯後擁如天幢左之右之萬陣降
浮圖百尺扶漢起玲瓏八面鳳鳴缸老僧一一為余語
香霏翠蕩天花雨靈源洞口雲氣深欲聞石鼓呼山鬼
山鬼不應鼓不鳴寒崖空寫喝泉名當年一喝有何異
至今不聽潺湲聲雨亭坐對忘歸石石屋臨滄接東極
天風海濤孰揮灑迺是紫陽真人之遺蹟我今乘興來
登臨尋幽索怪成孤吟却憶十年夢中到一聲長嘯開
煩襟興闌步月出前林回首白雲深復深
將南歸
桃花流水碧潺潺劉郎誤入天台山玉簫吹斷丹霞夢
回首塵霧非人間乘鸞却向武夷頂手攀明月弄清影
何人苦斫丹桂花萬丈金光落銀井劃然長嘯天地秋
天風吹送三神丘真仙笑贈芙蓉玦白日翺翔南海頭
海若揚塵海水立焦熬斥鹵青煙濕蒼生願得秋雨凉
却嫌珠碎蛟人泣飄然拂劒來東吳葛洪鼎溢流成湖
翩翩紫鳳在何許空山凡卉皆焦枯滿目黃埃不可住
翻身又入三山去荔子丹燒火齊紅瓊田萬頃芝堪茹
絳衣仙子彈金徽把翫琪花待我歸珠宮貝闕芳菲菲
胡不返兮將疇依裁雲為佩風為騑吾將去矣聊以明
吾幾
題會溪圖贈胡仲玉
四明山高水發源七十二曲流奉川幽人結屋會溪上
千巖萬壑多風煙派分自是安定系薄宦因家二百年
子孫讀書尚文彩鐵筆代畊無石田去年海上逢古囦
天府璠璵多鏤鐫今年相見有仲玉叔侄古意俱蒼然
青燈夜雨看石刻姓名世上同流傳只今戍壘填郊原
文章圖史誰復言落日放船會溪上山水窈深聊考槃
武戡文定垂不刊行當與君撫巑岏
白雲篇七首
芙蓉花開隔秋渚白雲孤飛度江水江水長帶落花香
我心逐逐雲飛揚
山中白雲不出山山外白雲招不還雲亦何心異出處
我獨傷悲淚如雨
鷄聲喔喔號風雨布衾寒氊冷如水我興不昩聽鷄聲
鷄聲漸歇風雨晴樓頭鴈過殘月明
曉鶯飛上春風枝學語未成兩小雛我思歸兮夢千里
隔窗何人弄機杼
空明山色浮丹丘美人結桂山之幽簸弄煙霞鍊方石
我欲從之歸未得長憶明空好山色
光風和月蘭生芽茁茁擬作明年花花有清香三萬斛
我有寸心耿幽獨相思欲奏猗蘭曲彼美人兮在空谷
曛曛曉日山色蒼起來覓鏡如明霜有懷不語對鸚鵡
君不來兮君馬黃
琵琶曲
冰絲雪練紫檀槽大槽急切小嘈嘈帳下小番齊拍手
越姬馬上醉葡萄我聞此曲何人度曲中有女將誰訴
一聲似說漢明妃一聲似恨商人婦琵琶琵琶且莫彈
齊竽楚瑟紛世間青草獨生孤塚上青衫何似淚澘澘
青洲
青洲野水瀦為塘塘頭高柳參成行漲痕過雨微風起
柳色淡弄鵝兒黃波明煙煖春意足大鱗小鱗遊岸曲
主人把釣成坐忘終日晴光泛蘋綠
田父吟
田家父作勞苦五更鷄鳴月當午呼兒鞭牛出蓬戶翻
犁南畞耕新土土沃泥深沒牛股田家父作勞苦朝櫛
風莫沐雨舉鍤成雲齊耦伍沾體塗足身僂傴村南村
北飛桑扈何如六月商羊舞田家父作勞苦有男在邊
負弓弩不得歸家築場圃今年年豐多黍稌大半供輸
入官府去年陳逋還未補田家父作勞苦如坻如京願
倉庾日殺羔羊祀田祖鷄豚社酒喧村鼓擊壤高歌祝
明主靜掃邊塵不用武但得年年太倉積紅腐我田作
勞不為苦
採桑婦
朝採桑向東陌露花盈盈桑葉白暮採桑向西阡鷄栖
已在桑樹顛菀彼柔桑採不盈筐高枝仰攀難入手低
枝屈曲勾衣裳阿婆家中望葉歸蠶飢葉少歸來遲蠶
成織絹作征衣征衣寄與塞上兒昨夜大兒寄書至書
中點滴關山淚去年山東置老營今年又離山東去河
北河南盡戰塵此身生死知何處採桑採得桑已枯蠶
繭未成來索逋當門下馬意氣麤滿槖黃金呼阿奴使
君得非是秋胡使君自有家中婦妾身豈必秦羅敷妾
身自有塞上夫使君莫狂呼男兒當遠圖我願四海罷
兵民力甦年年採桑養蠶供税租
賦賞心亭送李止敬
酌美酒賞心亭山川古形勝江左誇金陵鳳凰不飲啄
草木皆彫零晉代衣冠久岑寂謝家庭院多竛竮不聞
玲瓏響玉樹但見霜臺老柏摩空青酌美酒賞心亭寒
煙亂荒草落日明疎櫺酒酣兩耳熱浩歌醉未醒醉未
醒浩歌為我呼寧馨
蕨萁行(原註閩清縣饑不報民采蕨萁為食而多死者作蕨萁行)
東山有蕨萁南山無蕨萁西山有蕨萁北山無蕨萁采
采蕨萁晨露未晞荆棘離披筐筥擕持長鑱深入土短
褐寒風吹采采蕨萁可以療飢以簸以炊為餳為飴食
少不下嚥食多傷人脾去年歲歉食無糜橡栗拾盡民
流離今年歲歉田無稗蕨萁食盡將安之美食太官饌
仁心寧汝悲但見昨日奏麥兩岐今日進五色芝呈祥
獻瑞無休時載膏載脂驛騎驅馳蕨萁蕨萁官獨不汝
知己而已而歲云暮矣
送林宗明調廣東掾
君不見元龍老去氣尚豪醉卧百尺危樓高又不見淵
明不為米折腰安肯束帶迎兒曹節槩由來重山嶽功
名迺或輕鴻毛薦書期會相迫促吁嗟州縣人徒勞南
山白雲不可招東海黃塵浩莫逃安得攀馭明月乘清
飇與君八極同遊遨
四明行寄臨海尹張惟彬
君不見四明佳氣長鬱葱層巒疉巘摩蒼穹上有四窗
鑿靈竅空濛杳靄開玲瓏丹山赤水洞天在淋漓紺碧
雲霞重海上鯨鯢矗樓觀風煙有路蓬萊通劉樊夫婦
上昇處至今絶頂丹臺崇火輪東出扶桑谷谽谺下走
祥雲封蜿蜿蜒蜒獲福池滄波浸碧環鄮峯千秋琳館
知章宅十洲島嶼真隱宫飇車鶴馭羣仙下珠璫玉珮
聲磨礱乘槎遂有張公子丰標眉宇真喬松黃石素書
非草草霓旌絳節行幢幢大府雄藩重然諾徘徊翠幕
依芙蓉袖裏如椽五色筆文章煥爛流白虹紫電清霜
補玄化瓊芝瑶草回春醲簸弄日月兩湖水珊瑚倒影
摇青紅我來逢人說斯善塵談亹亹生華風憶從束髮
共交結遺編硯席朝暮同芸窗雪案久磨琢蟾宮桂殿
期相逢一朝寰海起黃霧人間蹤跡如飄蓬九年青山
落君手我亦獨走閩嶠東二十餘年泛萍梗新豐歲月
何怱怱歸來相看各老大未許試劒誇英雄豈知四野
急烽火置身還自居兵戎玉帳分弓嚴虎旅燃犀照海
驅蛟龍丈夫遭時各有異莫嗟文事趨武功君人作縣
在鄉里勸課猶得隨桑農賣劍有人曾買犢讀書興學
如文翁嗟我去年忝郡守逗留五馬將遊從池塘春草
歸未得依然長劍倚崆峒懷人千里共明月昨夜書來
猶夢中贈遺使我顔色好花帽細穿魚子椶瓊瑰乏報
沈吟久作詩聊附南征鴻
