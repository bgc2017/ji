元張光弼詩二卷爲不觧事書人強為觧事作七卷分
之遂失其本来面目一卷之五卷元合作苐一卷六卷
之七卷元合作苐二卷也其書借海塩胡孝轅氏所錄
往數年前聞孫唐卿氏有是集碌碌南北未及假錄昨
歲差旋往謁孝轅遂携之歸錄之以償夙昔然胡本中
頗多浥爛損壊字尚須假孫氏本𥙷之集有輦下曲一
百二首宮中詞二十一首皆道胡元宫闈中事也别有
國初宗室得所賜元老宫人言庚申君宫中事為作
宮詞百今見丈園謾錄惜為刪去五十二章今惟存四
十八章錄作一家亦俻一代之遺事云旹天啟二年壬
戌正月上元後一日書於武源山中連隂雨二十日矣
尚未有晴意恐復作元年連綿四五月也清常道人書
嘉慶甲戌收淂明刻夲校非特浥爛損壊
字与趙所據抄之夲合且此夲有墨筆
旁添之字皆刻本所有其爲海塩胡
孝轅夲無疑明刻新從湖賈之趕考
玉峯銷中所收來自浙中當不誣也
趙據抄于前余覆勘于後尚有
一二實为趙抄时所遺書經三寫
魯魚亥豕故樂淂祖夲也校注
記閏二月十九正下𣸪爲識
此夲多為唐卿夲校補一過
幸先由此而刻夲反可藉是
獲今書可編如此
𣸪爲又記
