張光弼詩集卷之五
長短句
巫山高
巫山高望不極際天微茫十二峯彩雲上蒸靈雨集中有瓊臺
承翠館㬅態脩容相出入君王淫荒進神女直以夢中爲白日
洛汭無聞五子歌宋玉微辭諷何及巫山高望不極不比尭階
土三尺
君馬黃
君馬黃臣馬白十月風高塞草枯鉄衣夜浸盧龍月深入單于
臣敢辭邊城土是征人血
翹搖花
翹搖花清明時節徧天涯東阡南陌畫輪車樂游踐之同泥沙
城中多少冨豪家去年不見今年花慎勿輕賤翹搖花
擬古秋夜長
雲中鴻鴈過門前朔風起梧桐葉落金井頭月照烏啼天似水
誰家機上織逥文夜聽啼烏如不聞明朝為遣安西使細意緘
題持贈君
古意
頭上鳳凰釵是郎手中物床上鴛鴦被是妾手自織將釵與衾
寄郎去願郎長見長相憶
拙逸齋
羣峯兮立立衆流兮湜湜大木千章兮丘陵是植桑麻百頃兮
蔽扵原隰翁居是間兮以作以息階庭五子兮蘭玉其質教以
一經兮是訓是式富春之渚兮漫而不激有魚可釣兮鳬鴈可
弋翁居扵是兮天之所隲鑿井而飲兮耕田而食仰事俯育兮
不知不識窪尊兮噏噏土鼓兮秩秩優游卒歲兮皆仰蒙乎帝
力高車駟馬兮非予心之所及高車駟馬兮非予心之所及
五言律詩
暑中招客(二首)
長夜不可度欝陶自難開衣冠嫌褦襶樓觀想蓬莱赤日天中
過涼風湖上來非君一命駕誰與共傳杯
江上猶故國風月自閑人老至謀生拙時更盛化新花疑春是
夢酒與道為隣柱史猶何者何嫌有此身
虀館詩(有序)
省掾李仲常儒者也喜𬞞菜每年以時治百餘品候
開歲正月人日會郡中諸儒士為虀舘之會時予為
左右司員外郎以斯得忝座右索賦其事
虀舘常年會辛盤此日傳鷁飛慚落羽鯨吸感流年白髮干戈
裏青雲談咲邊晤言寧邂逅接席亦因緣列爼餘珍味登筵総
俊賢玉壺延淑景綵筆詠春天上客歡先醉狂朋喜欲顛梅懸
金勝小燭照錦袍鮮起舞交為夀疑年各自憐主人情更重屡
賦鹿鳴篇
送天使僧
釋子承天語儒官撰寺碑萬間靈谷建一切布金為寳界山河
大璇題雨露垂丹青人所仰壮䴡古無之鈔幣勤中賜恩榮拜
曲施文章尊典語億兆頌皇基騫舉鸞逥筆光華鳳吐辭繡幢
天上遣金錫日邊移赫赫瞻行邁遥遥賦載馳在公無候謁扵
禮有嫌疑道路承傾盖言辭見誦詩斯湏如久要造次亦委蛇
宗廟觀罍洗雲霄式羽儀乃知脩白業動輒守清規空谷行春
律餘生共聖時頂祈摩佛手目願覩尭眉慶讃諸天會觀光夙
世期頭雲陛遠舞䄂草堂卑枝繞貪生鵲池支服氣龜睽違
難折柳嚮仰只傾葵復命蒼龍闕覃思白玉墀握蘭前席對視
草近臣知仙樂停宫扇天花散殿帷一人膺大慶萬宇受繁禧
立雪時將至拈華事未遲有緣皆弟子無念不慈悲軟語敷甘
露清齋却紫芝頻煩尊者問慚愧老夫衰在德寧忘報惟心不
可欺朝宗江漢水日夜注懷思
六言詩
題山青白雲
一箇茆廬何處小橋古木溪湾但見山青雲白不知天上人間
四言詩
題鍾馗
夢以自見正以辟邪賜之袍笏人耶鬼耶
計七十二葉繞一卷
楊陳二序各二葉
(附)楊維禎次韻楊左丞五府壁詩
皇元正朔承千載天下車書共一家一柱東南擎日
月五城西北護烟霞寳刀雷煥蒼精傑天馬郭家獅
子兒收拾全吳還聖主將軍須用李輕車
張光弼詩卷一止此刻失結尾處復前校
