姚少監詩集卷第六
閑適時序風月六十二首
莊居即事
休看小字大書名向日持經眼却明時過無心
求冨貴身閑不夢見公卿因尋岳寺葷辛斷自
到王城床新睡覺&KR1214;風半夜鶴
来聲
親仁里居
三年賃舍親仁里寂寞何曾似在城飲酒自緣
防冷病(一作氣)尋人多是為閑行軒車無路通(一作)
姚少監詩集卷第六
閑適時序風月六十二首
莊居即事
休看小字大書名向日持經眼却明時過無心
求冨貴身閑不夢見公卿因尋岳寺葷辛斷自
到王城床新睡覺&KR1214;風半夜鶴
来聲
親仁里居
三年賃舍親仁里寂寞何曾似在城飲酒自緣
防冷病(一作氣)尋人多是為閑行軒車無路通(一作)
(過)門巷親友(一作故)囙詩道姓名自别(一作下)青山
歸未得羡君長聽石泉聲
莊居野行
客行野田間比屋皆閉戶借問屋中人盡去作
商賈官家不税商税農服作苦居人盡東西道
路侵壠畆採玉上山顛探珠入水府邊兵索衣
食此物同泥土古来一人耕三人食猶飢如今
千萬家無一把鋤犂我倉常空虚我田生蒺䔧
上天不雨粟何由活烝黎
春日閑居
居止日蕭條庭前唯藥苗身閑眠自久眼差視
還遥簷燕酬鶯語隣花雜絮飄客来無酒飲掻
首擲空瓢
獨居
深閉柴門長(一作多)不出功夫自課少閑時翻音
免問他人字覆局(一作勢)何勞對手棋生許如雲
無定所窮愁似影巧(一作每)相随到頭歸向(一作去)
青山是塵路茫茫𣣔告誰
早春閑居
寂寞日何為貧(一作間)居春色遅驚風起庭雪寒
雨長簷澌強飲區(一作樽)中事(一作酒)嘲山世外詩
此生仍且在難與老相離
原上新居
秋来梨果熟行哭小兒飢鄰冨雞長往莊(一作家)
貧客漸稀借牛耕地晚賣樹納錢遅牆下當官
道依前夹竹籬
將歸山
野人慣厺山中住自到城来悶不勝宫樹蟬聲
多却樂侯門月色少扵燈飢来唯擬重餐藥歸
去還應只別僧聞道舊溪苑屋畔春風新上數
枝藤
山中述懷
為客久未歸寒山獨掩扉曉来山鳥散雨過杏
花稀天遠雲空積溪深水自微此情對春色盡
總欲忘機
偶然書懷
十年通藉入金門自媿名微枉搢紳鍊得升砂
疑不食從兹白髮日(一作自)相親家山迢遞歸無
路杯酒稀疎病到(一作在)身漢有馮唐唐有我老
為郎吏更何人
客舍有懷
旅人無事喜終日(一作夜)思悠悠逢酒嫌杯淺尋
書怕字稠貧来許錢聖夢覺見身愁寂寞中林
下飢鷹望到秋
及第後夜中書事
夜睡常驚起春光屬野夫新銜添一字舊友遜
前途喜過還疑夢狂来不似儒愛花持燭看憶
酒犯街沽天上名應定人間盛更無報恩丞相
閤何啻殺微軀
偶題
年年九陌看春還舊隠空勞夢寐間遅日逍遙
芸艸長聖朝清净諫臣(一作書)閑偶逢遊客同傾
酒自有前騶恥見山道侣書来相責誚朝朝欲
報作(一作又)何顔
感時
憶㫺未出身索寞無精神逢人話天命自賤如
埃塵君今纔出身䬃爽鞍馬春逢人話天命自
重如千鈞信涉名利道舉動皆喪真君今自世
情何况天下人
憶山
閑處無人到乖疎稱野情日高掻首起林下散
衣行泉引窗前過雲看石鏬生別来愁𣣔老虚
負出山名
客遊旅懷
客行無定止終日路𡵨閒馬為賖来貴僮囙借
得頑詩書愁觸雨店舍喜逢山舊業嵩陽下三
年未得還
迎春
半年留辭待花開曉去迎春夜始廽風暖慢行
尋曲水天晴遠望立高臺亦知無處將詩請唯
得終朝把酒催今日柳條全弄色遊人相伴看
春来
遊春十二首
正月一日後尋春更不眠自知還近僻衆說過
扵顛看水寕依路登山欲到天悠悠芳思起多
是晚風前
卑官長少事僻縣又無城未曉衝寒起迎春忍
病行樹枝風棹軟菜甲土浮輕好個林間鵲今
朝是喜聲
詩酒相牽引朝朝思不窮苔痕雪水裏春色竹
烟中迎雨緣池草摧花倚樹風書非名利事爱
此少人同
塵中主印吏誰遣有高情趁暖簷前坐尋芳樹
底行土融凝墅色冰敗滿池聲漸覺春相泥朝
来睡不輕
疎頑無異事随例但添年舊曆蔵深箧新衣薄
絮綿暖風渾酒色晴日暢琴絃同伴無辭困遊
春貴在先
看春長不足豈更覺身勞寺裡花枝净山中水
色高嫩(一作懶)雲輕似絮新艸細如毛併起詩人
思還應費筆毫
悠悠小縣吏顦顇入新年遠思遭詩惱閑情被
酒牽戀花林下飲爱艸野中眠疎懶今成性誰
人肯更憐
處處春光遍遊人亦不稀向陽傾冷酒看影試
(一作着)新衣嫩樹行移長幽禽語旋飛同来皆去盡
衝夜獨呤(一作行)歸
朝朝看春色春色似相憐酒醒鶯啼裏詩成蝶
舞前摘花盈手露折竹滿庭烟親故多相笑疎
狂似少年
卑官還不悪行止得逍遙晴野花侵路春陂水
上橋塵埃生暖色藥艸長新苗看却烟光散狂
風處處飄
身被春光引經時更不歸嚼花香滿口書竹粉
粘衣弄日鶯狂語迎風蝶倒飛自知疎懶性得
事亦應稀
曉脱青衫出閑行氣味長一瓶春酒色數頃野
花香朝客聞應羡山僧見亦(一作似)狂不將童僕
去恐謂(一作為)損風光
賞春
閑人祗是爱春光迎得春来喜欲狂買酒怕遅
令走馬看花嫌遠自移床嬌鶯語足方離樹戲
蝶飛高始過墙顛倒醉眠三數日人間百事不
&KR0736;量
春日即事
春来眠不得誰復念生涯夜聽四隣楽朝尋九
陌花輕烟浮草色微雨濯年華乞假非關病朝
衣在酒家
春日江次
㙒步出苑齋閑行坐石臺久悲鄕路遠猶喜杏
花開鷗鷺皆飛去帆樯何處来囙凝千里目落
日尚徘徊
楊州春詞三首
廣陵寒食天無露復無烟暖日凝花柳春風散
管絃園林多是宅車馬少扵船莫喚遊人住遊
人困不眠
滿郭是春光街衢上亦香竹風輕履舄花露膩
衣裳谷鳥鳴還豔山夫到亦狂可憐遊賞地煬
帝國傾亾
江北烟光衮淮南勝事多市廛持燭入隣里漾
船過有地惟栽竹無家不飬鵝春風蕩城郭滿
耳是笙歌
寒食二首
今朝一百五出戶雨初晴舞爱雙飛蝶歌聞百
囀鶯江深青艸岸花滿白雲城爲政多孱懦應
無酷吏名
出城煙火少况復是今朝閑坐將誰語臨觴只
自謠階前春蘚偏衣上落花飄伎楽州人戲使
君心寂寥
暮春書事
窮巷少芳菲蒼苔一徑微酒醒聞客別年長送
春歸宿願眠雲嶠浮名繋鏁闈未回丞相庇難
得脱(一作觧)朝衣
春晚雨中
寂寂春將老門人強自歡迎風鶯語澁帶雨蝶
飛難傍砌木初長眠花景漸闌&KR0916;軒&KR0685;目望情
思若為寬
送春
昨吟(一作迎)今復送来晚去逡廵芳盡空繁樹愁
多獨病身静思傾酒懶閑望上樓頻為向春風
道明年早報春
別春
留春不得被春欺春若無情遣泥誰寂寞自疑
生冷病凄凉還似別親知随風未辨歸何處澆
酒唯求住少時一去近當三百日徔朝至夜是
相思
夏夜
閑齋深夜静獨坐又閑行密樹月籠影疎籬水
隔聲斷猨時呌谷棲鳥每摇檉寂寞求名士誰
知此夕情
秋日有懷
秋来不復眠但覺思悠然菊色欲經露蟲聲漸
替蝉詩情生酒裏心事在山邊舊里無囙到&KR1214;
風又一年
秋夕遣懷
昨宵白露下秋氣滿山城風勁衣巾脆空虚筆
墨輕臨書愛眞跡避酒怕狂名秪擬随糜鹿悠
悠過一生
秋中夜坐
疎散永無事不眠常夜分月中松露滴風引鶴
秋日有懷
秋来不復眠但覺思悠然菊色欲經露蟲聲漸
替蝉詩情生酒裏心事在山邊舊里無囙到&KR1214;
風又一年
秋夕遣懷
昨宵白露下秋氣滿山城風勁衣巾脆空虚筆
墨輕臨書愛眞跡避酒怕狂名秪擬随糜鹿悠
悠過一生
秋中夜坐
疎散永無事不眠常夜分月中松露滴風引鶴
同聞
同衛尉崔少卿九月六日飲
酒熟菊還芳花漂盞亦香與君先一醉舉世待
重陽風色初晴利蟲聲向晚長此時如不飲心
事亦應傷
九日憶硯(一作峴)山舊居
帝里閑人少誰同把酒杯硯山籬下菊今日幾
枝開曉角驚眠𧺫秋風引病来長年歸思切更
值鴈聲催
秋晚江次
蕭蕭晚景寒獨立望江壖沙渚幾行鴈風灣一
隻船落霞澄返照孤嶼隔微煙極目思無盡鄊
心到眼前
除夜二首
衰殘歸未遂寂寞此宵情舊國當千里新年隔
數更寒猶近北峭風漸向東生誰見(一作想)長安
陌晨鍾度火城
慇懃惜此夜此夜住逡廵燭盡年還別雞鳴老
更新儺聲方去疫酒色已迎春明日持杯處誰
為最後人
晦日送窮三首
年年到此日&KR0377;酒拜街中萬戶千門看無人不
送窮
送窮窮不去相泥欲何為今日官家宅淹留又
幾時
古人皆恨別此別恨消䰟只是空相送年年不
出門
詠雲
靄靄紛紛不可窮戞笙歌處盡随龍来依銀漢
一千里歸傍巫山十二峯呈瑞每聞開䴡色避
風仍見挂喬松憐君翠染雙蝉鬢鏡裏朝朝近
玉容
詠雪
愁雲殘獵下陽臺混却乹坤六出開與月交光
呈瑞色共花争豔傍寒梅飛随郢客歌聲遠散
逐宫娥舞䄂廽其那知音不相見剡溪乘興為
君来
郡中對雪
霏微著草樹漸布與階&KR0685;遠近如空色飄颺無
落聲飛鵶疑翅重去馬覺蹄輕遙想故山下樵
夫應滯行
對月
銀輪玉兔向東流瑩淨三更正好遊一片黑雲
何處起皂羅籠却水精毬
八月十五夜看月
亭亭千萬里三五復秋中此夕光應絶常時思
不同九霄微有露四海静無風惆悵逡廵別誰
能看碧空
賦月華臨静夜
長空埃壒滅皎皎月華臨色正秋將半灮鮮夜
自深九霄晴更徹四㙒氣難侵静照遥山出孤
明列宿沉高人應不寐驚鵲復何心漏盡東方
曉佳期何處尋
酬任疇恊律夏中苦雨見寄
銀漢波瀾溢經旬雨未休細聽宜隔牗遠望憶
高樓風急飄還斷雲低落更稠走童驚掣電飢
鳥啄浮漚絲網張空際珠䋲續瓦溝青蛙多入
戸潢潦欲勝舟雷怒疑山破池渾似土流灰人
漫禳厭水馬恣沉浮廣陌應翻浪貧居恐作湫
陽精蔵不耀隂氣盛難收遠色重林暮繁聲四
壁秋望晴思見日防冷𣣔披裘枕潤眠還懶車
羸出轉憂散空烟漠漠迸&KR1543;竹修修樹暗蝉吟
咽巢傾燕語愁琴書凉簟净燈燭夜窗幽天下
那能向龍邊豈易求濕煙凝竈額荒艸覆牆頭
酒思凄方罷詩情耿始抽下床先仗屐汲井恐
飄甌危坐徒相憶佳期未有由勞君寄新什終
日不能酬
和座主相公雨中作
清氣潤華屋東風吹雨勻花低驚豔重竹淨覺
聲真山際凝如霧雲中散似塵蕭蕭下碧落點
點救生民緩洒雷霆細微沾瓦䃯新詩成難継
和造化筆通神
惡神行雨
面神扇簸悪神行汹湧挨排白霧生風擊水凹
波撲凸雨漴山口地嵌坑龍噴黑氣翻騰滚鬼
掣紅光劃揁哮吼忽雷聲揭石滿天啾唧閙
轟轟
姚少監詩集卷第六
