花間集卷九
顧夐(六首)
臨江仙
碧染長空池似鏡倚樓閒望凝情滿衣
紅藕細香清象床枕簟山障掩玉琴横
暗想昔時歡笑事如今羸得愁生博
山罏暖澹烟輕蟬吟人静殘日傍小窗
明
其二
幽閨小檻春光晚柳濃花澹鶯稀舊歡
思想尚依依翠顰紅歛終日損芳菲
何事狂夫音信斷不如梁燕猶歸画當
深處麝烟微屏虛枕冷風細雨霏霏
其三
月色穿簾風入竹倚屏雙黛愁時砌花
含露兩三枝如啼恨臉魂斷損容儀
香燼暗銷金鴨冷可堪辜負前期繡𥜗
不整鬢鬟欹幾夕惆悵情緒在天涯
漠漠秋雲澹紅藕香侵檻枕倚小山屏
金鋪向晚扄睡起横波慢獨望情何
限衰柳數聲蝉魂銷似去年
其二
岸柳垂金線而晴鶯百囀家住綠楊邊
往來多少年馬嘶芳草遠高樓簾半
卷歛䄂翠蛾攅相逢爾許難
更漏子
舊歡娛新悵望擁鼻含嚬樓上濃柳翠
晚霞微江鷗接翼飛簾半捲屏斜掩
遠岫参羌迷眼歌滿耳酒盈罇前非不
要論
孫光憲(三十六首)
浣溪沙
蓼岸風多橘柚香江邊一望楚天長片
帆煙際閃孤光目送征鴻飛杳杳思
隨流水去茫茫蘭紅波碧憶瀟湘
其二
桃杏風香簾幕閒謝家門戶約花關画
梁幽語燕初還繡閣數行題了壁曉
屏一枕酒醒山却疑身似梦魂間
其三
花漸凋疎不耐風画簾垂地晚堂空堕
階縈蘚舞愁紅膩粉半粘金靨子殘
香猶暖繡薰籠蕙心無處與人同
其四
攬鏡無言淚欲流凝情半日懶梳頭一
庭疎雨濕春愁楊柳秪知傷怨别杏
花應信損嬌羞淚沾魂斷軫離憂
其五
半踏長裾宛約行晚簾疎處見分明此
時堪恨昧平生早是銷魂殘燭影更
愁聞着品弦聲杳無消息若爲情
其六
蘭沐初休曲檻前暖風遲日洗頭天濕
雲新歛未梳蝉翠𬒮半將遮粉臆寳
釵長欲墜香肩此時模樣不禁憐
其七
風遞殘香出繡簾團窠金鳳舞䄡䄡落
花微雨恨相兼何處厺来狂太甚空
推宿酒睡無厭争教人不别猜嫌
其八
輕打銀筝墜燕泥断絲高罥画楼西花
冠閒上午墻啼粉籜半開新竹逕紅
苞盡落舊桃蹊不堪終日閉深閨
其九
烏帽斜欹倒佩魚静街偷步訪仙居隔
墻應認打門初將見客時微掩歛得
人憐處且生疎低頭羞問壁邊書
河傳
太平天子等閑遊戲䟽河千里柳如絲
隈倚渌波春水長淮風不起如花殿
脚三千女爭雲兩何處留人住錦帆風
煙際紅燒空魂迷大業中
其二
柳拖金縷著烟籠霧濛濛落絮鳳凰舟
上楚女妙舞雷喧波上鼓龍爭虎戰
分中土人無主桃葉江南渡襞花牋豔
思牽成篇宫娥相與傳
其三
花落烟薄&KR1180;家池閣寂莫春深翠娥輕
歛意沉吟沾襟無人知此心玉罏香
斷霜灰冷簾鋪影梁燕歸紅杏晚来天
空悄然孤眠枕檀雲髻偏
其四
風颭波歛團河閃閃珠傾露點木蘭舟
上何處吴娃越豔藕花紅照臉大堤
狂殺襄陽客烟波隔渺渺湖光白身巳
歸心不歸斜暉遠汀鸂䳵飛
菩薩蛮
月華如水籠香砌金鐶碎撼門初閉寒
影墮高簷鈎垂一面簾碧烟輕褭褭
紅顫燈花咲即此是高唐掩屏秋夢長
其二
花冠頻鼓墻頭翼東方澹白連窗色門
外早鶯聲背樓殘月明薄寒籠醉態
依舊鉛華在握手送人歸半拖金縷衣
其三
小庭花落無人掃疎香滿地東風老春
晚信沉沉天涯何處尋曉堂屏六扇
眉共湘山遠爭奈別離心近来尤不禁
其四
青巖碧洞經朝兩隔花相喚南溪厺一
隻木蘭船波平遠浸天扣舷驚翡翠
嫩玉擡香臂紅日欲沉西烟中遥觧携
其五
木綿花映叢祠小越禽聲裏春光曉銅
鼓與蛮歌南人祈賽多客帆風正急
茜䄂偎檣立極浦幾回頭烟波無限愁
河瀆神
汾水碧依依黃雲落葉初飛翠華一厺
不言歸廟門空掩斜暉四壁隂森排
古画依舊瓊輪羽駕小殿沉沉清夜銀
燈飄落香灺
其二
江上草芉芊春晚湘妃廟前一方夘色
楚南天數行征鴈聮翩獨倚朱欄情
不極魂斷終朝相憶兩漿不知消息遠
汀時起鸂䳵
虞美人
紅牎寂寂無人語暗澹梨花雨繡羅紋
地粉新描慱山香炷旋抽條暗魂銷
天涯一去無消息終日長相憶教人相
憶幾時休不堪棖觸别離愁淚還流
其二
好風微揭簾旌起金翼鵉相倚翠簷愁
聽乳禽聲此時春態暗關情獨难平
画堂流水空相翳一穗香遥曳教人無
處寄相思落花芳草過前期沒人知
後庭花
景陽鐘動宫鶯囀露凉金殿輕飈吹起
瓊花旋玉葉如剪晚来高閣上珠簾
捲見墜香千片脩娥慢臉陪雕輦後庭
新宴
其二
石城依舊空江國故宫春色七尺青絲
芳草綠絶世难得玉英凋落盡更何
人識野棠如織只是教人添怨憶悵望
無極
生查子
寂莫掩朱門正是天將暮暗澹小庭中
滴滴梧桐雨繡工夫牽心緒配盡鴛
鴦縷待得沒人時偎倚論私語
其二
暖日策花騘亸鞚垂楊陌芳草惹烟青
落絮隨風白誰家繡轂動香塵隱映
神仙客狂殺玉鞭郎咫尺音容隔
其三
金井墮高梧玉殿籠斜月永巷寂無人
歛態愁堪絶玉罏寒香燼滅還似君
恩歇翠輦不歸来幽恨將誰說
臨江仙
霜拍井梧乹葉墮翠幃雕檻初寒薄鉛
殘黛稱花冠含情無語延佇倚欄杆
杳杳征輪何處厺離愁别恨千般不堪
心緒正多端鏡奩長掩無意對孤鵉
其二
暮雨凄凄深院閉燈前凝坐初更玉釵
低壓鬢雲横半垂羅幕相映燭光明
終是有心投漢佩低頭但理秦筝燕雙
鵉偶不勝情只愁明發將逐楚雲行
酒泉子
空磧無邊萬里陽關道路馬蕭蕭人去
去隴雲愁香貂舊製戎衣窄胡霜千
里白綺羅心魂夢断上高楼
其二
曲檻小樓正是鶯花二月思無憀愁欲
絶鬱離襟展屏空對瀟湘水眼前千
萬里淚淹紅眉歛翠恨沉
其三
歛態牎前褭褭雀釵抛&KR1450;燕成雙鵉對
影耦新知玉纖澹拂眉山小鏡中嗔
共照翠連娟紅縹緲早粧時
清平樂
愁腸欲斷正是青春半連理分枝鵉失
伴又是一埸離散掩鏡無語眉低思
隨芳草萋萋憑仗東風吹夢與郎終日
東西
其二
等閑無語春恨如何厺終是疎狂留不
住花暗柳濃何處盡日目斷魂飛晚
牎斜界殘暉長恨朱門薄暮繡鞍騘馬
空歸
更漏子
聽寒更聞遠㕍半夜蕭娘深院扃繡戶
下珠簾满庭噴玉蟾人語静香閨冷
紅幕半垂清影雲雨態蕙蘭心此情江
海心
其二
今夜期来日别相對祗堪愁絶偎粉面
撚瑶簮無言淚滿襟銀箭落霜華薄
墻外曉鷄咿喔聽嘱付悪情悰斷腸西
復東卷九
