花間集序
唐歐陽烱撰
鏤玉雕瓊擬化工而迥巧裁花剪
葉奪春豔以爭鮮是以唱雲謠則
金母詞清挹霞醴則穆王心醉名
高白雪聲聲自合鶯歌響遏青雲
字字偏諧鳳律楊柳大堤之句樂
府相傳芙蓉曲渚之篇豪家自製
莫不争門高下三千玳瑁之簮兢
冨罇前數十珊瑚之樹則有錦筳
公子繡幌佳人遞葉葉之花笺文
抽麗錦舉纖纖之玉指拍桉香檀
不無清絶之辭用助嬌嬈之態自
南朝之宫體扇北里之倡風何止
言之不文所謂秀而不實有唐巳
降率土之濱家家香逕春風寕尋
越豔處處紅樓夜月自鎖嫦娥在
明皇朝則有李太白應制清平樂
詞四首近代温飛卿復有金筌集
邇来作者無媿前人今衛尉少卿
字弘基以拾翠洲邊自淂羽毛之
異織綃泉&KR1284;獨殊機杼之功廣會
衆賓時延佳論因集近来詩客曲
子詞五百首分為十二卷以烱粗
預知音辱請命題仍為序引昔郢
人有歌陽春者號為絶唱乃命之
為花间集庶以陽春之甲將使西
園英哲用資羽盖之歡南國嬋娟
休唱蓮舟之引
萬曆壬寅孟夏玄覧齋重梓
花間集叙目
温助教(廷筠)六十六首
皇甫先軰(松)十一首
韋相莊四十七首
薛侍郎(昭藴)十九首
牛給事(嶠)三十二首
張舍人(泌)二十七首
毛司徒(文錫)三十一首
牛學士(希濟)十一首
歐陽舍人(烱)十七首
和學士(凝)三十首
顧太尉(夐)五十五首
孫少監光(憲)六十首
魏太尉(承斑)十五首
鹿太尉(虔扆)六首
閻處士(選)八首
尹参卿(鶚)六首
毛秘書(熙震)二十九首
李季才(洵)三十七首
花間集叙目
花間集𥙷叙目
上卷
李翰林(白七首)張翰林(志和五首)
元刺史(結四首)劉尚書(禹錫十一首)
李慱士(涉三首)王司馬(建六首)
下卷
白尚書(居易八首)薛京兆(能一首)
徐昌圖(一首)伎(劉燕哥一首)
無名氏(二首)李中主(景一首)
李後主(煌二首)馮學士(延巳二首)
花間集𥙷叙目
