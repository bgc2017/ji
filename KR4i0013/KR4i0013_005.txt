花問集卷五
牛嶠(六首)
酒泉子
記得去年烟暖杏園花正彂雪飄香江
艸綠柳絲長鈿車纖手卷簾望眉學
春山樣鳳釵低褭翠鬟上落梅粧
定西番
𬗋塞月明千里金甲冷戍樓寒梦長安
鄉思望中天闊漏殘星亦殘画角數
聲嗚咽雪漫漫
玉樓春
春入横塘搖淺浪花落小園空惆悵此
情誰信為狂夫恨翠愁紅流枕上小
玉牎前嗔燕語紅淚滴穿金線縷雁歸
不見報郎歸織成錦字封過與
西溪子
捍撥雙盤金鳳蝉鬢玉釵搖動画堂前
人不語絃觧語弹到昭君怨處翠蛾愁
不擡頭
江城子
鵁鶄飛𧺫郡城東碧江空半灘風越王
宫殿蘋葉藕花中簾&KR1032;水樓漁浪𧺫千
片雪雨濛濛
其二
極浦烟消水鳥飛離筵分首時送金巵
渡口楊花狂雪任風吹日暮空江波浪
急芳艸岸雨如絲
張泌(二十七首)
浣溪沙
鈿轂香車過柳堤樺烟分處馬頻嘶為
它沉醉不成泥花滿驛亭香露細杜
鵑聲断玉蟾低含情無語倚樓西
其二
馬上凝情億舊遊絶花淹竹小溪流鈿
筝羅幕玉㮻頭早是出門長帶月可
堪分𬒮又經秋晚風斜日不勝愁
其三
獨立寒階望月華露濃香泛小庭花繡
屛愁背一燈斜雲雨自從分散後人
間無路到仙家但憑魂夢訪天涯
其四
依約殘眉理舊黃翠鬟抛擲一簮長暖
風晴日罷朝粧閒折海棠看又撚玉
纖無力惹餘香此情誰會倚斜陽
其五
翡翠屏開繡幄杠謝娥無力暁粧慵錦
幃繡被宿香濃微雨小庭春寂寞燕
飛鶯語隔簾櫳杏花凝恨倚東風
其六
枕障熏爐隔繡幃二年終日兩相思杏
花明月始應知天上人間何處去舊
歡新梦覺來時黃昏微雨画簾垂
其七
花月香寒悄夜塵綺筵幽會暗傷神婵
娟依約画屛人人不見時還暫語令
纔抛後愛微顰越羅巴錦不勝香
其八
偏戴花冠白玉簮睡容新𧺫意沉吟翠
鈿金縷鎮眉心小檻日斜風悄悄隔
簾零落杏花隂斷香輕碧瑣愁深
其九
晚逐香車入鳳城東風斜揭繡簾輕慢
廻嬌眼咲盈盈消息未通何計是便
湏佯醉且随行依稀聞道太狂生
其十
小市東門欲雪天衆中依約見神仙蘂
黃香画帖金蝉飲散黃昏人艸艸醉
容無語立門前馬嘶塵烘一街烟
臨江仙
煙收湘渚秋江静蕉花露泣愁紅五雲
雙鶴去無蹤幾廻魂斷凝望向長空
翠竹暗留珠淚怨閒調寳瑟波中花鬟
月鬢綠雲重古祠深殿香冷雨和風
女冠子
露花烟艸寂寞五雲三島正春深貌减
潛消玉香殘尚惹襟竹疎虛檻静松
密醮壇隂何事劉郎去信沉沉
河傳
渺莾雲水惆悵暮帆去程迢逓夕陽芳
艸千里萬里雁聲無限𧺫梦魂悄斷
烟波裡心如醉相見何處是錦屛香冷
無睡被頭多少淚
其二
紅杏交枝相映密密濛濛一庭濃豔倚
東風香融透簾櫳斜陽似共春光語
蝶争舞更引流鶯妬魂銷千片玉罇前
神仙瑶池醉暮天
酒泉子
春雨打窗驚梦覺來天氣暁画堂深紅
熖小背蘭缸酒香噴鼻懶開缸惆悵
更無人共醉舊巢中新燕子語雙雙
其二
𬗋陌青門三十六官春色御溝輦路暗
相通杏園風咸陽沽酒寳釵空咲指
未央歸去插花走馬落殘紅月明中
生查子
相見稀喜相見相見還相遠檀画荔枝
紅金蔓蜻蜓軟魚雁疎芳信斷花落
庭隂晚可惜玉肌膚銷瘦成慵懶
思越人
燕雙飛鶯百囀越波堤下長橋闘鈿花
筐金匣恰舞衣羅薄纖腰東風澹蕩
慵無力黛眉愁聚春碧滿地落花無消
息月明腸斷空憶
滿宫花
花正芳樓似綺寂寞上陽宫裡鈿籠金
瑣睡鴛鴦簾冷露華珠翠嬌豔輕盈
香雪膩細雨黃鶯雙𧺫東風惆悵欲清
明公子橋邊沉醉
柳枝
膩粉瓊粧透碧紗雪休誇金鳳搔頭墜
鬢斜髮交加倚着雲屏新睡覺思梦
笑紅腮隱出枕凾花有些些
南歌子
柳色遮樓暗桐花落砌香画堂開處遠
風凉高卷水精簾額襯斜陽
其二
岸柳拖烟綠庭花照日紅數聲蜀魄入
簾櫳驚斷碧窗殘梦画屏空
其三
錦薦紅&KR1484;鶒羅衣繡鳳皇綺疎飄雪北
風狂䈴幕晝垂無事鬱金香
江城子
碧欄干外小庭中雨初晴暁鶯聲飛絮
落花時節近清明睡𧺫卷簾無一事勻
面了沒心情
其二
浣花溪上見卿卿臉波秋水明黛眉輕
綠雲高綰金簇小蜻蜓好是問他來得
麽和咲道莫多情
河瀆神
古樹噪寒鴉滿庭楓葉蘆花晝燈當午
隔輕紗画閣珠簾影斜門外往來祈
賽客翩翩帆落天涯迴首隔江烟火渡
頭三兩人家
胡蝶兒
胡蝶兒晚春時阿嬌初着淡黃衣倚窗
學画伊還似花間見雙雙對對飛無
端和淚拭胭脂惹教雙翅垂
毛文錫(八首)
虞美人
鴛鴦對浴銀塘暖水面蒲梢短垂楊低
拂麴塵波蛟絲結網露珠多滴圓荷
遥思桃葉吳江碧便是天河隔錦鱗紅
鬛影沉沉相思空有梦相尋意難任
其二
寳檀金縷鴛鴦枕綬帶盤宮錦夕陽低
映小牎明南園綠樹語鶯鶯夢難成
玉鑪香暖頻添炷滿地飄輕絮珠簾不
捲度沉烟庭前閒立画鞦韆豔陽天
酒泉子
綠樹春深燕語鶯啼聲斷續蕙風飄蕩
入芳叢惹殘紅柳絲無力褭烟空金
盞不辭湏滿酌海棠花下思朦朧醉香
風
喜鶯遷
芳春景曖晴煙喬木見鶯遷傳枝隈葉
語關關飛過綺叢間錦翼鮮金毳軟
百囀千嬌相喚碧紗牎曉怕聞聲驚破
鴛鴦暖
替成功
海棠未坼萬點深紅香包緘結一重重
似含羞態邀勒春風蜂來蝶去任遶芳
叢昨夜微雨飄&KR0904;庭中忽聞聲滳井
邊桐美人驚𧺫㘴聽晨鍾快教折取戴
玉瓏璁
西溪子
昨夜西溪遊賞芳樹竒花千樣瑣春光
金罇滿聽絃管嬌妓舞衫香暖不覺到
斜暉馬䭾歸
中興樂
荳䓻花繁烟豔深丁香軟結同心翠鬟
女相與共淘金紅蕉葉裡猩猩語鴛
鴦浦鏡中鸞舞絲雨隔荔枝隂
更漏子
春夜闌春恨切花外子規啼月人不見
梦難憑紅紗一點燈偏怨别是芳節
庭下丁香半結宵霧散曉霞輝梁間雙
燕飛
花間集卷五
