花間集卷三
韋莊(三十七首)
歸國遥
春欲暮滿地落花紅帶雨惆悵玉籠鸚
鵡单棲無伴侶南望去程何許問花
花不語早晚得同歸去恨無雙翠羽
其二
金翡翠爲我南飛傳我意罨画橋邊春
水幾年花下醉别後只知相愧淚珠
難遠寄羅幕綉幃鴛被舊歡如夢裡
其三
春欲暁戲蝶遊蜂花爛漫日落謝家池
舘柳絲金縷斷睡覺綠鬟風亂画屏
雲雨散閒倚慱山長嘆淚流沾皓腕
應天長
綠槐隂裡黃鶯語深院無人春晝午画
簾垂金鳳舞寂寞綉屏香一炷碧天
雲無定處空有夢魂來去夜夜綠牎風
雨斷腸君信否
其二
别來半歲音書絶一寸離腸千萬結難
相見易相别又是玉樓花似雪暗相
思無處說惆悵夜來烟月想淂此時情
切淚沾紅䄂黦
荷葉杯
絶代佳人難得傾國花下見無期一雙
愁黛遠山眉不忍更思惟閒掩翠屏
金鳳殘夢羅幕画堂空碧天無路信難
通惆悵舊房櫳
其二
記得那年花下深夜初識謝娘時水堂
西面画簾垂携手暗相期惆悵曉鶯
殘月相别從此隔音塵如今俱是異鄉
人相見更無因
清平樂
春愁南陌故國音書隔細雨霏霏梨花
白燕拂画簾金額盡日相望王孫塵
滿衣上淚痕誰向橋邊吹笛駐馬西望
銷魂
其二
野花芳艸寂寞關山道柳吐金絲鶯語
早惆悵香閨暗老羅帶悔結同心獨
凭朱欄思深夢覺半床斜月小牎風觸
鳴琴
其三
何處遊女蜀國多雲雨雲觧有情花觧
語窣地繍羅金縷粧成不整金鈿含
羞待月鞦韆住在綠槐隂裡門臨春水
橋邊
其四
鶯啼殘月綉閣香燈滅門外馬嘶郎欲
别正是落花時節粧成不画蛾眉含
愁獨倚金屝去路香塵莫掃掃即郎去
歸遟
望遠行
欲别無言倚画屏含恨暗傷情謝家庭
樹錦雞鳴殘月落邊城人欲别馬頻
嘶綠槐千里長堤出門芳艸路萋萋雲
雨别來易東西不忍别君後却入舊香
閨
謁金門
春漏促金燼暗桃殘燭一夜簾前風撼
竹夢魂相斷續有個嬌嬈如玉夜夜
繍屏孤宿閒抱琵琶尋舊曲遠山眉黛
綠
其二
空相憶無計得傳消息天上嫦娥人不
識寄書何處覓新睡覺來無力不忍
把伊書跡滿院落花春寂寂斷腸芳艸
碧
江城子
恩重嬌多情易傷漏更長觧鴛鴦朱唇
未動先覺口脂香緩揭綉衾抽皓腕移
鳳枕枕潘郎
其二
髻鬟狼籍黛眉長出蘭房别檀郎角聲
嗚咽星斗漸微茫露冷月殘人未𧺫留
不住淚千行
河傳
何處烟雨隋堤春暮柳色葱蘢画撓金
縷翠旗高颭香風水光融青娥殿脚
春粧媚輕雲裡綽約司花妓江都宫闕
清淮月映迷樓古今愁
其二
春晚風暖錦城花滿狂殺遊人玉鞭金
勒尋勝馳驟輕塵惜良晨翠娥争勸
臨卭酒纖纖手拂面垂絲柳歸時烟裏
鍾鼓正是黃昏暗銷魂
其三
錦浦春女繍衣金縷霧薄雲輕花深柳
暗時節正是淸明雨初晴玉鞭魂斷
煙霞路鶯鶯語一望巫山雨香塵隱映
遥見翠檻紅樓黛眉愁
天仙子
悵望前回夢裡期看花不語苦尋思露
桃宫裏小腰肢眉眼細鬢雲垂惟有多
情宋玉知
其二
深夜歸來長酩酊扶入流蘇猶未醒醺
醺酒氣麝蘭和驚睡覺咲呵呵長道人
生能幾何
其三
蟾彩霜華夜不分天外鴻聲枕上聞綉
衾香冷嬾重熏人寂寂葉紛紛纔睡依
前夢見君
其四
夢覺雲屏依舊空杜鵑聲咽隔簾櫳玉
郎薄倖去無蹤一日日恨重重淚界蓮
腮兩線紅
其五
金似衣裳玉似身眼如秋水鬢如雲霞
裙月帔一群群來洞口望煙分劉阮不
歸春日曛
喜鶯遷
人洶洶鼓鼕鼕襟袖五更風大羅天上
月朦朧騎馬上虛空香滿衣雲滿路
鸞鳳遶身飛舞霓旌絳節一群群引見
玉華君
其二
街鼓動禁城開天上探人廽鳳銜金牓
出雲來平地一聲雷鶯已遷龍已化
一夜滿城車馬家家樓上簇神仙争看
鶴冲天
思帝鄕
雲髻墜鳳釵垂髻墜釵垂無力枕函欹
翡翠屏深月落漏依依說盡人間天上
兩心知
其二
春日遊杏花吹滿頭陌上誰家年少足
風流妾擬將身嫁與一生休縦被無情
棄不能羞
訴中情
燭燼香殘簾未&KR1032;夢初驚花欲謝深夜
月朧明何處按歌聲輕輕舞衣塵暗生
負春情
其二
碧沼紅芳烟雨静倚蘭橈垂玉珮交帶
褭纖腰鴛梦隔星橋迢迢越羅香暗銷
墜花翹
上行杯
芳艸㶚陵春岸柳烟深滿樓絃管一曲
離聲腸寸斷今日送君千萬紅鏤玉
盤金鏤盞須勸珍重意莫辭滿
其二
白馬玉鞭金轡少年郎離别容易迢逓
去程千萬里惆悵異鄉雲水滿酌一
杯勸和淚湏愧珍重意莫辭醉
女冠子
四月十七正是去年今日别君時忍淚
佯低面含羞半歛眉不知魂巳斷空
有梦相随却除天邊月没人知
其二
昨夜夜半枕上分明夢見語多時依舊
桃花面頻低桺葉眉半羞還半喜欲
去又依依覺來知是夢不勝悲
更漏子
鍾鼓寒樓閣瞑月照古桐金井深院閉
小庭空落花香露紅烟柳重春霧薄
燈背水窗高閣閒倚戶暗沾衣待郎郎
不歸
酒泉子
月落星沉楼上美人春睡綠雲傾金枕
膩画屏深子規啼破相思夢曙色東
方纔動柳烟輕花露重思難任
木蘭花
獨上小楼春欲暮愁望玉關芳艸路消
息斷不逢人却歛細眉歸綉戶㘴看
落花空嘆息羅𬒮濕斑紅淚滴千山萬
水不曾行魂夢欲教何處覓
小重山
一閉昭陽春又春夜寒更漏永夢君恩
臥思陳事暗消魂羅衣濕紅𬒮有啼痕
歌吹隔重閽遶庭芳草綠倚長門萬
般惆悵向誰論凝情立宫殿欲黃昏
花間集卷三
