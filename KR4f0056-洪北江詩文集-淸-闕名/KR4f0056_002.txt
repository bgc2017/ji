更生齋詩餘卷二
陽湖洪亮吉著
機聲鐙影詞
蝶戀花(題畫)
絲雨絲煙湖上道夢裏年華深淺誰知道天上玉梅開
過了又教人世東風早春事及今偏艸艸有分披圖
月與花枝小&KR0870;立數峯吟句峭乾坤分半輸褱抱
鷓鴣天
學畫敲詩興轉闌更從花裏響銅環雕籠出語偏生脆
翻遣鸚哥課小蠻顏冷落致闌珊萬重密意總相關
鄰家姊妹邀同坐說夢先消春晝閒
點絳唇(春病)
隔箇紅窗強將八字排來看自憐魂斷欲把他生算
支枕應難且復憑詩案誰相伴喘聲低緩虧得鸚哥喚
風入松(題春山獨往圖)
翛然一境迥難攀幾家人住谿灣疎籬敗壁凴誰補借
亭亭隔岸靑山小史亂頭粗服先生雨笠雲衫生綃
忽破酒人顏淸夢置其閒谿塘正好營高閣待他時風
月人還仲蔚蓬蒿須補劉安鷄犬都刪
醜奴兒令
海棠小院春深見一晌難描千種無聊容易將人挂眼
梢低徊不解傷春句一卷離騷纖手難抛自把蠅頭
小字鈔
紅林檎近
紅錦香猶淺白閒春正長睡起懶無事鬢花碍釵梁春
衫攜來早皺呼小婢熨沉香屈指挑菜年光待畫艇尋
芳麗句傳鸚母名絲繡雁娘妝樓無事鏡邊㪅展縹
緗算傷春未敢閒愁無據背人私自禱海棠
點絳唇(送春)
又是春殘海棠花外游絲亂淚珠成串待把年光換
惜别匆匆鎮倚閒庭院闌干畔綠愁紅怨約略傷春劵
漁家傲(題陳野航畫竹)
午餘睡起茶初熟一竿愛寫玲瓏玉葉葉枝枝濃淡各
還須屬三更窗外秋聲莫娟娟穩稱輕綃薄圖成好
置闌干角待得晩涼新雨足天如沐月痕倒挂梢頭綠
酒泉子
驀地行來一樹好花離地出雕闌排玉砌陟瓊臺四
更玉笛聲三弄肩上露華堆重與雲飛隨月上逐風回
探春令(題侍女屏風)
晩妝初罷怯春寒約伴花閒步正一縷愁來無著處把
十三絃偷訢玉簫斜倚林閒路想個儂丰度到宵深
霜月空濛錯認作梅花幾樹
醉桃源(前題)
薰風池閣簾微亞曰暖豪犀偷卸行到綠沉窗下一樹
榴花謝滿樽蒲酒人初暇結伴消他長夏采戲又還
輸卻些事關心者
紅窗聽(前題)
一院飛花空白晝看結束春弓閒走隄畔盈盈堆絮厚
襯得鞵帮瘦簾幕深深垂錦繡闌干外總燒金獸昨
宵霜冷今宵風驟屈指剛三九
買陂塘(題錢孝廉㴻川鸚鵡媒傳奇)
爲多情靑衫血淚生生判向愁老冰絃誰把傷心譜又
早别懷縈擾幽會巧君不見茫茫碧落相思鳥芳心寸
拗待密約重圓愁盟暗續一一淚珠繳銷魂處我亦
靑鸞信杳年來暗損懷抱江南江北傷春恨付與斷腸
衰艸辜負了是舊日金釵鈿盒情多少閒愁待掃又一
兩三聲無端逗起淸夢隔簾悄
河瀆神(迷藏)
游戲共登壇窄靴小袖衣單身輕總欲避遮攔空裏時
時指彈同是曲欄何處躱慧心先向偏左女伴盡皆
藏過百忙何苦尋我
淸平樂
楊花凭早不待春歸了可惜玉人渾未曉逗點與他知
道晝長人倦敲詩畫屏一枕閒支睡覺數聲搏黍消
他春日遲遲
點絳唇
花事關心東風吹到茶䕷架燕兒多謝呪得春成夏
不放春歸斜日簾微亞秋千下游絲無賴又向荷錢惹
鵲橋仙
玉鉤響斷玉簫聲斷更苦玉人音斷淸明上已總無聊
欲飛去晴江南岸小園春半小窗月半尤喜小樓天
半黃鶯紫燕不曾來只螮蝀與人作伴
望江南
幽夢破斜倚小紅樓又是卷簾人不見滿街絲兩糁春
愁綠暗幾重流
昭君怨(江行)
帶得綠蓑鐵笛消受短篷秋月帆影入江流小于鷗
目極楚天遙甸潮接海門如線一點着杯梢是金焦
減字木蘭花
垂垂一樹曾見個儂珍重處已分成陰頭白蕭郞恐不
禁還憐飛絮一樣東風飄泊去郞已沾泥莫趁流鶯
是處飛
相見歡(夢中作)
無端踏卻輕鷗共淸遊夢裏居然東海向西流雲中
屩風中纛不能收幸喜天鷄初呌始回頭
一叢花
林禽喚我作春遊煙景逼南州藍輿卸處幽吟好尋僧
話又引閒愁無事銜杯有山埋骨此外總悠悠消沉
白了少年頭靑鏡惜風流江山勝處余歸也等幾度白
玉成樓悟徹孤花彫殘心字春總不如秋
靑玉案(十三夜玩月)
東風又把緗梅染看靜裏簾斜捲追取十年前事轉亭
涼月暗漏深花滿兩兩傷春劵如今細雨沿門糁幾
陣落紅愁欲浣鐵笛五更吹更惨任他風雨任他憔悴
再也無人管
千秋歲(瓶梅)
春來心性花與人同命香未拆愁先迸一枝聊供汝五
夜誰相訊最好是百花頭上懨懨病晝永寒先警骨
冷魂尤勁花總謝香難並幾絲芳意織一瓣心香永拚
得是閉門風雨無人省
買坡塘(邵二雲姚江歸棹圖)
黯然歸一肩行李春風不遣人住姚江雙漿悠悠去去
也更休回顧天意苦要汝是名山夜雨成千古功名射
虎只亘亘平生才皆中下李蔡豈君伍當年事千佛
名經曾數一枝原最高處衫靑袍紫都閑物惹我酒閒
起舞君莫誤君尚有數椽茅屋秋風浦萍蹤語汝恐又
引先生酒闌燈炧淸泪滴殘炷
天仙子
溪上鷺絲忙報客玉人遣透春消息怔忪相送巳嫌遲
無可說祗相憶門外滆湖千頃碧
蝶戀花(落梅)
白白紅紅開未止一擅孤標卽兆飄零始如此人生剛
半世問年一樣輸餘子入夜春愁爲剪紙屬汝重來
休昧初來旨多分柔魂猶在水五更吟斷梅花誄
又
窗外游絲空復漾十見花殘那得人無恙莫向酒閒矜
跌宕春風已把飛瓊葬花未開時愁巳釀寄語桃根
春到休輕放人世有情還有障招魂供汝靑綾帳
賣花聲
獨客正思家到曉啼鴉灑窗寒雨又如麻不放南枝開
到好春有些差客裏事堪嗟似錦年華幾人紅泪隔
窗紗燕子平生眞恨事不見梅花
倦尋芳(春星)
寂寥銀闕怪底瓊妃媵他數個三五春宵可許玉階同
坐人說高寒應讓汝九重天上還難妥咲風詩只咏到
衾裯被他喚做也知我殷勤看爾駐向樓頭幾番難
過錦樣連錢一例被風吹墮仙掌夜過防暗摘月盤露
冷愁輕簸寄新詩先問汝點頭也麽
荷葉杯
病到幾番委頓誰問曲闌旁畫眉頻喚不能住猜是甚
心腸
蝶戀花(啼鳩和仲則)
艸繡平堤花繡樹如此江南隻影堪飛度畢竟塵情猶
未悟雨晴簾角聞呼侶倚樹鷦鷯爭笑汝三度營巢
依舊無家住幾日酒痕兼墨汚樓頭催澣春袍袴
前題(鷓鴣)
莫向天涯棲苦竹只遇啼鵑歸計須頻屬望帝愁魂魂
已續此閒樂亦應思蜀何事啼聲常傍屋解喚哥哥
引起春人獨花到黃陵千度落這回尚憶詩人谷
憶秦娥
春時節春人住處春光别春光别膩紅花朵膩黃新月
濛濛膩綠千條結樓梯欲上愁三折愁三折文簫聲
動剪刀聲歇
柳梢靑(新柳次高東井韵)
向曉層巒將煙做霧釀雨成寒鬢綠衫靑眉長眼瘦于
女何干一枝折了重看怪徹底春愁總諳柳㝛前身
萍花再世我亦差堪
沁園春(題萬黍維持籌握算圖)
儒林傳耶貨殖傳耶君因併書嘆百不如人一籌還展
十嘗九誤些子都輸業可抛經讀宐從律且把蒼生經
濟儲他年看看致君事了更累錙銖滿盤算了還虛
怕仰屋他年更苦劬只田從玉局須求陽羨家從杜牧
更創吾廬我謂先生歸謀之婦料理牀頭阿堵鋪先生
笑有五銖七幣盍往觀乎
摘得新
難得來休教到便回屋頭雙喜鵲久徘徊紅窗故啄墮
靑梅勸銜杯
玉珥墜金環
晝永窗虛嫩寒先把花朝做幾番凝恨上重樓樓又教
人鎖長自雨篩風簸把春陰當成功課沉思往事判盡
浮名換他眞個寂寞深園小桃也肯留人坐細拈春
夢寫春愁夢又將人躱知道枕衾孤臥算風光幾曾到
我年華誤盡到了今番更教難妥
東風第一枝(桃花)
團泪成花搓煙做骨商量不遣春瘦幾番醉了重蘇依
然十三時候前塵誤汝應一例向風回首笑無端占了
珠簾肯放玉人垂手只花也憐人非舊問此度探春
何後簸錢堂上重來不似那時淸晝芳心易逗算薄命
永供人咒待拈他花片緘來付汝一春消受
八聲甘州
又西風吹雨上空樓點點雜更聲正涼隨雁至宵同燭
永夢與年更十二鏡雲何處江館聽吹笙多分樓前約
不記啼鶯一半塵封玉鎖看碧紗籠處墨雨縱横只
蠻箋消息何事苦難凴想蕭郞傷春恁遠料夢魂逗不
上銀屏須知我靑衫泪濕不爲浮名
南鄕子(自雲溪放舟至靑山莊)
藥王廟晏公祠北關剛値午晴時三折水程欣已到都
贊好門外水田門內沼
花塢曲月廊周半塘煙雨幾時收百步小橋隨鶴過思
久坐翡翠北軒晴日墮
長亭怨慢(蟹)
猛霜風漸肥郭索是處橙香薦他黃玉記得年時酒徒
醉月小樓曲深杯浮綠陟地向天公祝臣願把浮名都
付與蟹螯添足稻熟漸燈明深港糁破一溪寒綠鱸
魚便美怎占得九秋名目第一是左手須閒怕明日故
人相速只紫蛤紅螺風味幾堪作僕
金縷曲(寒夜重光齋頭看秋海棠因言前曾于花下掘得古櫬發之儼內妝宮嬪也余感其事因併賦)
(之嬪蓋齊梁時宮人云)
燭冷人初醒正虛廊角聲吹徹商聲又警籬落寒花開
自好露點欲斜仍整粧惨淡玉人微病不向春園誇勝
事伴艸根菜甲三秋永其下有波如鏡千年舊事思
量猛被西風吹將世換泪珠紅併一半齊梁遺蹟在漠
漠土花填井待說與古懷誰省落月微黃天乍曙向闌
干逗出銷魂影重認取劫灰冷
玉燭新
窺簾新月小卻數朵花枝照人寒峭新詩寄與雙環巧
故把幽期漏了文鴛堆枕密意取夜香薰好又早是玉
漏星星門前乳鴉啼曉紅箋付與殷勤只此恨平分
幾時堪繳歸期及早重到也不是玉簫年少萍浮絮裊
試逗點與他知道須記取錦瑟年華暗中易老
鶯啼序(關神武廟後有隙地里人别搆諸葛忠武祠落成謹賦)
丞相祠堂看古栢陰陰翠繞重來處一瓣名香空裡晴
絲自裊黃石兵書吾懶讀靑田洞府愁難到只先生志
業今古幾人同調凴高回首炎精中燼天意殊難曉
聞說定軍山下翠羽靈旗山昏月黑鼓聲猶惱陰平貽
悞䕫門敗踵滿盤都錯何須說更譙周黃皓知幾早相
隣壯繆遺祠未了忠心此時重表茲地當年紫髯虎
踞更周郞年少柰江山數著殘棋着手便教輸了把荆
梁十郡名區輸織屨小兒坐嘯尚躊躇北定中原南淸
江島當途高也往日紛紛割據算曹瞞尤狡匹馬過
秦中早鷄筯全抛虎鬚重燎巾幗謀臣彈棋胄子一揮
羽扇愁俱倒只遺恨在五原秋艸十年深計擬將赤帝
關河重藉手還高廟
法駕導引(補赤城韓夫人詞)
天上樂天上樂博戲更藏鈎怪底燭龍呼不醒兩丸日
月覆金甌螢火照淸秋
雲漠漠雲漠漠飛渡赤城梁摘取列星歸北斗倒傾銀
漢入西江天闕費平章
銀漢畔銀漢畔織女起高樓玉作簾衣花作座海雲爲
佩月爲兜縹緲坐牽牛
偕勝侶偕勝侶仙閣坐虛無一賦玉樓猶未竟人閒甲
子總糢糊長爪比麻姑
點絳唇(次黃仲則韵)
尺五荒墳小桃一樹傷心艷寄將花片沒個人兒便
芳艸多情引他歸騎尋教遍糢糊見月殘如線霧隱傷
春面
如夢令
簾外日遲風簸簾内粉消香涴未慣是樗蒲輸了更抛
金鎖還我還我莫被小鬟猜破
摸魚兒(淸風亭故址)
又斜陽晚林一抺天空飛破歸鳥危亭覓遍蓬篙徑咫
尺謝家山到吟未了算好景如前好句還輸眺初三月
早看一縷吟魂寒鴉爭瘦逗去碧波小當年事此地
放歌孤嘯狂來幾側烏帽詩名天地成何補身後一椽
誰保吟愈峭把長句風前漫博先生笑思君欲老怕騎
鶴還來此間亭上留得醉中艸
靑玉案(過凌敲臺故址)
凌敲臺剩荒基也雨洗石苔侵瓦到日短衣尋客話庾
郞年少衆中爭羨不醉看盤馬孤域陟築寒山罅城
裏猶聞暮潮打休怪客愁容易惹那邊人語者邊雁呌
月照荒荒野
減蘭
聞遊采石早起披衣看曙色不敢窺簷烏鵲南枝夢正
甜酒衫芒屩二十男兒工跳躍一縷吟魂先向風前
逗早春
金縷曲(淸風亭夢李白)
天與人俱老又何爲一千年後此閒凴弔一半江山歸
李白一半分還謝眺我到也祗餘衰艸畢竟微軀容易
盡覓些須身後名纔好勤打叠零星藳靑衫百計供
人笑只悠悠非公知我恨和誰告金粟前身眞小劫墮
作五湖年少有夢也不離蓬島猛憶人生何者是只浮
雲偶寄孤飛鳥殘夢破余歸了
前調(再次汪劍潭韵)
花是明朝放只萋萋滿城芳艸已供凝望多病年時誰
付與綠酒紅愁同量且小立雨中惆悵若許鶯花還再
世拉春人早向春風葬簾蒜揭心旌蕩樓高總伴閒
雲上有當年鏡盟衫誓&KR1055;懷琴况可惜韶光都健在春
到也須微恙莫輸與個儂門巷我比絮泥心更定背夭
桃穩坐靑綾帳塵夢覺釵鈿響
前調
蠟屐嫌疎放任些時殘紅剩紫幾曾凝望廿載可憐靑
鬢改江水未勝愁量春付與别人惆悵我慕蠧魚能再
死趁餘香好伴殘編葬渾未管流鶯蕩聽歌人在靑
雲上只年時招邀勝侶尚牽游况杜牧揚州人巳換只
有月還無恙照惨惨幾家門巷尺五桃潭三徑艸瓣心
香供汝靑綾帳添一綫春潮響
前調(倒次汪劍潭韵)
夢遠金鈴響正無聊紅窗睡足倚帷牽帳羅襪閒行花
露重頗怯曉風深巷渾悟到玉人春恙薄酒多愁眠易
醒問樓高更有何情况梯隱約難重上傷春早怕春
飄蕩把泥金書成梵字伴花同葬一例有情應解取花
也對人惆悵巳開滿十分春量此度見花應背面誤人
人簾底三年望屬來歲休輕放
醉花陰(爲孫大和婦王采薇韵)
日午麴塵何處避斷粉零紅且自由天地三十年華愁
也未不回頭負春人意情到九原須更記骨冷灰飛
灰冷情還膩幽夢壓簾魂壓被醉醒怕沒絲兒氣
浪淘沙
路遠小樓低花朵分飛依然銜恨上重梯何止舊人尋
不見梁燕都非愁裏闢窗扉殘月剛西畫簾風破鏡
臺欹只有曲屏風六扇猶罩羅衣
點絳唇
鬥艸歸來一窗好夢非無據筆床茶具且復安排預
強自支持鬼病終難愈誰來覷藥爐煙畔只有風飄絮
憶王孫
山拗池閣水邊樓一雨銀塘便覺秋長日無人掉小舟
水分流胡蝶閒來立鴨頭
靑玉案
算來未到銷魂地偏是識愁滋味欲寫紅箋珍重寄随
肩小妹隨身小婢多恐難回避幔垂不放通花氣又
早早斜陽把門閉莫道文窗蹤跡祕黃鶯紫燕畫眉百
舌箇箇知人意
浣溪沙(二首)
玉腕偏憐金釧寬鳳釵頻撥獸煙寒萬重心事壓闌干
杜牧已留來世約蕭郞不作路人看雖然猶覺恨無
端
前調
背面難禁萬種愁見時無語只凝眸初陽一綫下簾鉤
百計未能通一語暫時曾許共扁舟淚痕和露咽心
頭
傷春怨(劍客)
七首飛將過到處人頭疑墮日昨詣叢祠土偶居然離
坐旋空中如磨電影終難挫驀地指晴空一道采虹
中破
金縷曲
僮窺園從予八年矣體弱善病今年予秋試被落忽
爾辭去念事傷離不能無作命沽酒歌此調以送之
衣薄還如紙最凄凉前宵毷&KR2765;今宵送爾八載追隨無
别事傷病傷離傷死總誤爾朝飢飲水苦訪蟲魚摩篆
籀但論才爾便成佳士休更作朱門使無家我共僧
居寺只蕭蕭寒雲丙舍尚堪南指入夢總從吾父母醒
處怕逢妻子况薄命久無人齒明日出門誰念我就飄
蓬斷梗商行止爾去矣淚流駛
前調(重九日陶然亭作)
車馬長安道有誰憐中秋雨暗重陽花少尺五閒亭三
徑柳亭徑尚餘秋艸更難得紅塵似掃半舫斜陽新月
影借團蒲穩夢仙人島算懷抱此時好玉山莫向壚
前倒只空囊俸錢難假酒錢輸了門外鍾聲催客去衣
上薄寒淸峭料理是餔糟代飽無數樓臺凝醉眼訝籬
頭果大星辰小歸尚有未棲鳥
前調(僮得前詞泣不忍去復成此闋)
暗裏驚聞泣一聲聲無端惹我靑衫又濕多病經旬誰
得似欲共候蟲秋蟄爾似燕舊巢還入典盡衣裘頻擁
絮更同扶瘦影當風立渾不怕霜華襲八年侍我肩
差及笑囊空新詩屢付傭錢未給費爾一杯村落酒爲
我解除狂習說月好今宵初十樓上三更雲氣淨看星
辰如豆天如笠吟正遠催歸急
靑玉案(十一日同人飲長安酒樓)
臨街樓上泠泠語醪味薄催添糈一院酒人揮不去持
螯手冷潑醅顏熱繞著筵吟句臨街樓外疎疎樹已
覺秋聲落無數一院酒人招不住來時天惨去時月暗
繞著城徒步
憶秦娥(寄季仇)
鍾已動一聲破我長安夢長安夢世情未了鬢絲先種
書乍捧故人遲我華陽洞華陽洞丹沙填壙碧山成
冢
浣溪紗
薄暝微醺枕酒瓢病心一縷逐風搖夢無來歷入鴉巢
初八夜星還照曉十三涼月卻終宵&KR0888;魂尤避出林
鵰
買坡塘(送繆公子笠莊至江浦)
趁霜風沿林飛徧巢荒去住無據雁聲卻有東歸信切
莫更留征羽凄燕語道千里同來千里應同去霜鴻未
許算我願隨陽卿尤避熱各自歎羈旅天涯路來日
風風雨雨别離頓起愁緒江南兄弟誰能健羨爾雁行
有序須記取只紫塞重逢可識前時侶天空欲舉穩待
爾重來春風三月共看滿林絮
漁家傲
宣武坊前淸酒美多錢約客誰來會日午闢窗人似海
孤劍在萬金難買心無愧畢竟浮名猶可待少年莫
學呈身銳鼎鼎百年君誤再棺已蓋幾時贖取從頭悔
一萼紅(龔孝廉克一寓居晉陽庵側因屬余顏其齊日聞鐘并係以詞)
傍禪關搆閒亭似舫四面啟疎櫺十五良宵一雙人影
三千里外鐘聲有多少春人心事柰秋窗黃葉巳先零
借了蒲圑繙殘梵頁悟徹鐙檠我亦能來聽此只靑
衫似夢百倍凄淸苦竹疎蘆幽花淡艸此身如在江城
况惹起寒蟲鳴砌又丁丁蓮漏滴殘更待得蕭齋響寂
人語還生
摸魚子(龔克一邀遊夕照庵卽展其令弟紫樹殯)
正無衣壚頭索醉油車忽引君到愁中天氣還如霧咫
尺遠山舒眺煙柳道算怕是逢人只是逢僧好無多落
照但挂近禪房和將夕磬便有暮雅呌荆高市酒人
一樣潦倒塵沙埋盡年少江干舊侶今誰在(癸巳秋予與劍潭紫)
(樹同客姑孰至宣城始别)可惜龔生竟夭渾未料看冠蓋如雲更有
閒人弔高原古廟但肻費茶瓜時時欵客我輩不須召
荷葉杯(自夕照庵步至萬柳塘)
三里望中依約樓角亭館太荒蕪萬株楊柳一行無風
急戰菰蘆林際黑歸一片雅點隔寺暮鐘聞寂寥城
上去閒雲雲薄帶斜曛
小重山
舊日紅闌已作薪玉蘭花滿樹曬春裙經過燕子亦嫌
貧呢喃語故故入西鄰寂寞掩重門小樓三面暗易
斜曛屏風吹淨十年塵中還有兩小舊啼痕
謁金門(送龔曉升南歸卽題其長松片石行幛)
歸亦得卷裏天靑雲白不誤今宵歸計决誤前時爲客
屋三閒醒夢適何止長松片石七十二峯晴歷歷在
先生窗隙
梧桐影(將至仙遊潭迷路)
馬獨來南山麓厓上石樓纔一閒推門且抱神龕㝛
玉女泉淸無極雲外木魚聲不停三更月向東峯直
臨江仙(溪山秋曉卷子)
十里空濛雲外水水雲光隱回汀最無人處小舟行到
來谿館泠秋燕語分明渾異踏靑前度至滿坡花氣
將迎剩他幾樹綠無情四更山曙早紅葉點疎星
蘇墓遮(寒禽枯木卷子)
綠初離紅乍失白釀層雲黃澹初升日空裏數聲禽語
切似說宵寒約略明朝雪凍絲黏冰綫結莫折高枝
恐有東風出轉向竹稍深處歇玲瓏石愛蓬山骨
臨江仙(蘇州)
紅鶴谿山烏鵲館金閶從古繁華三分樓閣二分花一
分留隙地隨分種桑麻海物新奇爭入市晨餐都厭
魚蝦等閒吳語六時譁笙歌叢作隊脂粉瀉成洼
玉樓春
園空膽小愁無侶錦幕時時風欲舉生憎梁燕不歸來
銜得徑泥何處去三更又是瀟瀟雨剩得燈光靑幾
聚小樓西畔窅無人一片落花浮鬼語
點絳唇
傳粉攤書硯旁小匣先安鏡梅花同命瘦到年時影
小别生疎問語都愁應更初定爲憐春病偷向床頭省
好事近
抱處恍如無柰小語心尤怯夢裏有誰知覺紅上雙雙
頰三更碧月淡紗帷涼把重衾壓欲訴二年情事和
淚開吟篋
金縷曲(元夕柳子廟道中作)
綠鬢還如舊又依然長隄風細碧空雲皺艸艸柴門元
夜到催送斷腸時候幸濁酒數杯還彀愁欲成癡眠轉
醒怕相思一夕人天瘦欹枕處淚痕透樓高往日長
垂袖摘疎枝殷勤記取柳邊花右分半紅窗堆卷軸多
付個儂消受渾可惜此生難又欲倩雪衣爲懺悔更煩
他百舌聲聲咒春夢破月如晝
霜天曉角(讀天寶遺事)
開元政倦無逸圖先換頒到秋來羽扇無多日賢臣竄
戚畹更相煽羯奴先兆亂河北河南皆叛何須責哥
舒翰
河湟使典宰相居然忝天子更思康辯還應惜無人薦
傳箭出郊甸馬嵬軍又變啟釁堂開月偃休專怨長
生殿
臨江仙(八月十一夜雲谿晩步有感)
猶記石橋橋畔路死生離别匆匆綠波搖月去如風唾
痕都作血岸柳不曾紅留得一行臨别語幾生重得
相逢夜臺沒箇寄書鴻廿年如夢過來聽渡頭鐘
減字臨江仙(十二夜步月葛仙橋)
十日秋陰情緒減乍眠卻喜新晴紅墻千尺月華生水
明鐙暗依約卷簾聲谿口寂寥尋渡少酒徒多分飄
零柳絲笑客眼猶靑好天涼夜祇剩一人行
烏夜啼(十三夜)
水邊門掩重重海棠紅不信者般顏色墮西風相扶
醉相偎睡意惺忪正好一鐙私語伴秋蟲
中年一種情牽病懨懨欲借舊家樓閣訢當年黃庭
卷丹爐畔學飛仙留得一絲兒恨未生天
小冲山(十四夜無月三更後微雨)
一種閒情那得知乍眠還又起出門遲秋鐙替月巳多
時三橋走衣袂雨絲絲空外影参差西風吹不斷柳
絲兒昵他燕子說相思還生怕燕子笑人癡
滿江紅(十五夜坐雨)
百事輸人祇嬴得幾番沉醉又苦是宵燈替月秋霖成
歲說餅齋抛荒徑外采蔆舟泠靑溪內倚闌干聽雨到
更殘何曾睡風轉處枝枝背檐漏處聲聲碎只無端
兜起舊愁無柰白玉盤埋雲惨淡黃金花買秋憔悴擘
蠻牋題恨寄花前花垂淚
人月圓(十六日顧唐橋步月)
昨宵細雨沿門糁深巷掩重扉繞砌寒蟲滿廊歸燕秋
思依依今宵暢好橋邊樓上人月雙輝曉漏將殘夜
烏啼徹直自忘歸
醉太平(十七夜庭桂甚開鄰人復有貽秋葵野菊者獨飲偶賦)
葵芳菊芳蜂忙蝶忙小庭節近重陽是秋花總黃
疎枝貼窗濃陰滿廊人閒月午淸涼比天邊更香
金縷曲(送唐大令蔗園之嵊縣任)
衣上春雲起記征程錢唐到日好花開矣兄領三州君
作縣穩稱陸家難弟只手版也須隨例昨夢越江東去
好是紅塵不到天光膩官事少看山未京華往日曾
聯騎憶匆匆斜陽古道柳絲同繫(丁未春偕君及孫淵如計偕北上)一
幅東風吹上了兩兩金門高第偏剩得杜陵書記捉鼻
功名知不免笑他時我亦神仙吏輸一著早曾計
買坡塘(送莊舍人植三南歸並寄蔣太守星仲趙舍人億生莊進士葆琛)
又懵騰幾番煙月東風吹過年少寂寥三徑尋遊侶只
有阿蒙還小忘不了是當日曾經擲果蘭陵道一官亦
好看衣桁簪花佩囊槖筆渾稱此風貌夷門路金尊
昨日頻倒天涯尚未生艸同來恁不同將去撓亂數旬
懷抱歸正巧算剪韭烹葵煑筍都堪飽寄聲短趙更瘦
蔣風流癯莊緼藉相憶令人老
虞美人(二十夜楊孝廉敬之招集騰光館看桂)
艸元亭在雲溪北暇日能邀客寂寥深院倒金尊添得
幾絲疎雨易黃昏廿年前記題詩處花壓闌干住故
人多半起雲霄只我閒居尚赴小山招
南歌子(古州道中)
似柳應同韵疑花未解羞慣抛白足上危樓喜折連枝
果葉插人頭生熟居然異形聲迥不侔怪來行立總
如猴拗得脆蛇寸寸啖同遊(生苗有能啖蛇者)
人月圓(黎平試院作)
蠻中三月春光好新雨又新晴纔離豚水仍盤獅嶺又
抵黎平昨宵上已今辰寒食來日淸明釀碧成蒼催
紅做綠有甚心情
浣溪紗(楊太守席上看牡丹作)
雲作簾衣絮作塵向前還有幾多春豔陽天氣說生辰
圓比十三將望月嬌如二八上鬟人畹蘭香味玉精
神
又(杏花)
一晌花枝欲上樓東風先爲揭簾鉤和煙和露搭床頭
百五時光容易過十三年紀不知愁初陽籬落悄凝
眸
菩薩蠻(淇縣道中贈譚上舍子受)
靑泉落處紅雲碎馬啼亂踏林聲脆十里繞淇泉愁無
靑竹竿遲行雖數里巳覺唫聲起知我欲回車來朝
度曲徐
桂殿秋
飯已熟忽呼茶滿盤堆得雨前芽甆杯到手復揮去獨
自開簾看杏華
三字令
天上月枕邊來似追陪香一盒貯玫瑰襯珠蘭和玉蕊
髻旁堆羅幕外燕疑猜蝶徘徊鐘巳歇漏仍催婢朦
朧窗隙報渚蓮開
