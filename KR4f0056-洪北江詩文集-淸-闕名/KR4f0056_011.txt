卷施閣詩卷第十一
陽湖洪亮吉著
五陘聯騎集(辛亥壬子)
雨窗讀何水部道生詩適有饋蟹者率賦一首卽題卷
末
平明生輕寒秋雨閉門大窗風扇如鬼梢人竹數個起
來天冥冥枯坐無一做攫得一本詩中邊頁先破案頭
光正黑捉就窗隙卧讀一首兩首大呌急起坐波濤欲
掀屋日月忽顛簸無端蟠虹霓光怪生土莝排空一枝
筆五岳透皆過凝然七字出重欲百馬馱又如五兵利
當者無不挫讀時忽狂笑一屋悉驚邏一句復一滴恍
與檐漏和雖然萬言富無救一日餓忽然敲門來送蟹
有鄰左是時雖正晝墻外黑若磨安排醋盈盞叠取薑
桂剉呼童急斟酒好句我欲賀遺經嬾書寫卽此當清
課(時爲幼子書爾雅)讀詩一兩卷食蟹七八個快哉復快哉屋
漏頂上墮
自蘆溝橋西人山至花犁坎道中作
山程七十里半道馬巳死(時同行劉檢計湛齋馬忽斃)主人寄坐僕
告歸一馬乃載三人來前山蒼蒼月初出對面一山看
落日微紅入水尙有光水底巳復鋪新黃山風斜衝兩
山口倦客欲眠山石走一峯槲葉下趁人車上鈴鐸聲
疑嗔客行無糧馬無草三兩人家閉門早却怪前頭紅
樹多槖駝不到山初好
自慧聚寺北行歴化陽朝陽觀音諸洞晩上極樂峯作
峯形南北殊凹凸入地上天皆一日潜行五里不見天
躐炬光遠空浮烟莓苔森森綠疑夢蝙蝠手捫皆不動
一風衝出微帶腥足底萬竅聲俱鳴好奇徑欲窮顛末
行僮失聲炬將滅四人急轉我後來風黑恍有千人追
是時屈指當交酉出洞見天天尙晝飲泉百盞神始清
坐調鼻息方遠行樹巔斜行途轉窄鴉點撲人如雨黑
東行一洞勢較低一洞復出淸泉西斜陽沉沉嶺頭落
客意極疲龕極樂下方巳黑天頂青側帽恐碍當頭星
自潭柘寺至龍潭久憩
一亭蓋清泉再轉泉巳失山腹空若囊時時怪風出青
松高穴蒼鼠肥紅葉遠雜烏雛飛四山茫茫樵跡稀山
翠沁骨思添衣斜陽下嶺客上山山寺防虎門先關坡
陀百轉行客餓林果却從頭上墮
宿慧聚寺山房
寺門望殿樓樓迥若天上一松蟠殿角高復出千丈山
僧導客行不休石屋轉出青松頭客行開窗玩松頂下
視僧房若居井秋衾鋪月夢不成一夜枕七皆松聲松
耶雲耶不能省月裏千重百重影三更闢戸禮上眞北
斗正南來瞰人
日午抵潭柘寺至猗玕亭久坐
到門諸峯低青翠收一殿直上百級奇雲紅撲人面穿
廊入厨院百匝水聲徧危亭圍衆綠當午無所見林杪
開北風晴陽落如綫山窗當殿展涼燠亦時變朝饑誰
可喻山果幸時薦吳筠雖說餅束晳仍賦麪卧枕明昌
碑狂思永和讌(亭有流觴曲水故云)
慧聚寺夜起行馬鞍山麓
三更東峯明斜月逗林左連閭無人聲獨往意亦果北
戸昨巳扃山風自開鎖梢南通一徑細路出墻垜碧樹
合作屏黃雲散成朵低同馴鹿步高與彌勒坐一寺十
數廊閒行止餘我徘徊念儔侣水黑月巳墮歸路愁徑
昏山榴綻如火
山房與卲侍講晉涵話舊兼呈曹侍御錫齡劉檢討錫
五張運判道渥
憶昨從君遊青山謝公宅五更搖夢醒君苦行不得出
門殘月尙在牆照見四野黃花黃傍花前行衣𬒮香綠
鬢欲與花争光看山百度花千度鏡裏朱顔已非故五
嶽雖成汗慢遊一春每被風光誤洪厓仙人寧足誇君
亦嬾種青門瓜雲山無意忽相合且拾山果烹谿茶對
床七輩今誰似可惜三人巳前死(壬辰三月同遊青山七人今朱竹君先生)
(張上舍方海黃二尹仲則並下世)學士才名上舍詩還餘李嶠眞才子
今日張顛有替人曹劉聯轡出風塵青松白石談遥夜
豔李夭桃訂好春(時約明歲三月重遊)
歸途遊石鏡山作
馬行半日城皆陡槲葉隨風出林走桑乾河北飲馬時
却望樹色還參差平沙茫茫埋馬膝復有一山當路出
遠尋千級到寺巔寺外城堞皆衝天紅林蕭疎日光薄
破樓無鐘殿扉落庭隅堆草濕一邊夜半或有山魈眠
梧桐葉
梧桐葉秋來大如掌肅肅西風催蕭蕭打門響
何工部道生招飲卽席羅山人䀻曹指揮銳張運判道
渥合作一圖名秋堂雅集因繋以詩
一人畫山一人畫樹旁有六七人嘐嘐屋中住曹興宗
昔時畫馬今畫松羅江東畫人不工畫鬼工張風子畫
卽有風獦葉恍起秋堂中兵曹詩百篇(法時帆)舍人酒一
斗(劉湛齋)比部談天(李石農)我义手屋頭有樹樹杪山却怪
樹底門常關晚晴巷口車聲接一徑呼僮掃紅葉斜陽
入樹留一分道遠客欲趨城門(時帆居内城)君不見山雛窺
客喜復嗔認是昨日遊山人
遊古寺
入門悄無人北風吹小住誰肯揖先生長身一松樹
朱孝女奉親圖
孝女婺源人誓志不嫁以養父母父亡事母幾二十
年及母沒孝女年巳五十依兄弟以居繪父母象懸
室中朝夕事之如生其兄某爲作奉親圖索詩云爾
二十事父母三十依偏親四十作藐孤哀哀逮晨昏父
亡事毋毋亦亡高齋却掃爲影堂影堂西偏兒所住生
死不離親一步行年五十不下堂父毋以外無尊章畫
師敬復瞻顔色髮白未笄何可得椿兮萱兮合作圖旁
有几榻兼詩書君不見孝可生孝可死由周秦逮今此
伊誰作配光青史北宫之女嬰兒子
歲暮飲酒詩十篇
一屋無閒人勉復出門走一巷無閒人驅車出坊口東
西街十里排戸欵良友皆云出門久十至九不偶沿路
爆竹聲兒童拍雙手車來仍復返斜日巳交酉一世無
閒人誰同飲杯酒
飲酒或不樂時時復嘯歌讀書有時疲披牋亦吟哦設
榻書案旁所以消睡魔房廊亦周行時還撫庭柯大扺
一日中良朋間經過飲酒時究少讀書時究多
自爲京朝官童僕色不展連晨朔風至寒色到雞犬吳
奴昨告去朱戸别思欵今辰關右僕衣被亦將捲欲留
心不忍各爲計安善十年依倚久一旦忽辭遠周親復
交詈食窘衣不暖笑讀東觀書何如北門管
學士不能飲而時負酒錢(法時帆喜招客)侍講久輟詩(卲二雲)獨
喜客贈篇孝廉耽宵吟(王愓甫)日出擁被眠廣文退食遲
(汪劍潭)負劵愁逼年皆隔十里遥誰能比唫肩歡悰杳難
尋俗累苦復牽惟應孫比部(淵如)時闖笙歌筵
比鄰指揮署對戸車臝坊鄰雞第一聲馬嘶人亦忙否
則公案側貫索聲琅琅羣動旣巳繁吾行起徬徨門戸
尙未開初日上北墻窺厨炊烟稀正苦瓶無糧吾師昔
人言冬日則飲湯
歸鴉値歸鴉十十復五五酒人憶酒人相思倍云苦寥
寥心一寸誰復可傾吐欲因西逝日寄此蜀江滸江水
杳以深高原復相阻思君不能見夜起聽更鼓安得雙
鯉來奇篇槪今古(此首寄張同年船山)
屋頭無星辰積晦巳三夕淩晨先習霰騎馬懶入直生
徒來饋歲野鶩間鮮鯽更有酒一樽聊云破岑寂雖慚
通德里差比草元宅呼兒開美醖小酌經案側正好無
俗人門前雪盈尺
人皆處城西我獨居城東城西人不來賓坐時時空非
徒息紛紜藉卧篇籍中日旰弱弟歸粥飯喜與同兒曹
誦經餘得句輒復工爲善無近名我師陳仲弓干祿不
欲多我法邴曼容興至卽舉杯消磨寺樓鐘
昨來京華居闢室作影堂晨昏覲吾親旬朔申瓣香祿
苦不逮親時時我心傷幸伴弱弟居諸甥亦隨行誨以
勤讀書庶幾能顯揚歲晏風雪中懷人益傍偟一舅依
郭門兩姊居江鄕何時能合并築室先壠旁
向生無他奇貧甚益偃蹇人言年歲竟屏當無一件開
函展然笑一室尙仰偃泉明乞食詩吾行恐難免欣然
喻妻子且設歲除宴爲歡極今日先把百愁遣待過元
日朝衣裘亦堪典
歲除以酒炙酹亡僕窺園并繋以詩
自余爲諸生汝卽侍左右皖江隨學使姑熟依太守兩
年居白下一載住京口逮擢明經科相從浙東走窮冬
遭大故九死返林藪汝也痛哭隨衣穿露跟肘經年堊
廬内料理及糔&KR1566;一僕乘間逃蓬門汝兼守余心感其
義待汝乃不苟除喪來日下百事益粉糅春秋兩闈試
十上九顚踣屈指十五年所値苦不偶親知久相弃汝
乃誓不負落落十數州商量覓升㪹遊梁才匝歲客陜
時最久中謀金半百爲汝歸娶婦南下不半年長饑婦
先詬踉蹌復追及訢室有病母汝才工料事兼復習科
蚪每寫百幅書人疑出余手余交徧區宇能一數某某
孫黃曁崔趙識我交最厚不來同我憶來卽具尊酒各
能諳食性默爲理菘韭武昌城郭外客歲歴申酉地也
南北衝邨墟雜花柳平生汝頗謹苦被僚僕誘到此亦
有由都緣婦奇醜妄心希外遇或可副箕帚放艇夜渡
江時時逐鷄狗衙推頻乘隙間値墨尿毆有時方縱笑
遭我出行陡厲色一禁之鞭笞願甘受扶疴方就道風
雪復連嘍余來幸通籍解汝顔色愀遣歸迎眷屬兼爲
覓糧糗汝時雖巳病聞語尙抖擻今年附舟至面色益
昏黝殷勤覓醫藥病早醫乃後短至節氣長時時伏床
嘔屏除諸食品日僅啖蔆藕沈疴由自取將死乃一剖
彌留三兩日作札呼汝舅瞠目不得言頭從枕邊叩卅
年爲一世誰識汝不壽汝行雖厠僕汝義實兼友汝不
善攝生吾行又誰咎急爲馳惡耗書至月巳九汝母哭
定癡汝父顔亦叟伶仃遺弱女學語未離㪍一棺雖草
草必爲枕邱首除夕酹一杯傷心汝知否
小除日寓齋卷施閣祭詩作
昨年祭詩日同館挈仙史(謂張船山)今年祭詩時闔戸僅兒
子一兒讀詩業未醇一兒學選粗有文呼來筵上作陪
祭不向屋外招詩人事功一歲慙何有詩一百篇文十
首偕之作達亦可憐敢向衆中誇不朽此筵設自我此
例舉自唐浪仙詩句鏤肝腎積歲預恐心神戕我詩直
欲寫胸臆元氣未劚何由傷雖然一日間檢韵亦巳忙
灤河仙鹿北谷羊作脯聊潤詩人腸南鄰詬誶聲北巷
市&KR1185;沸吾廬雖冷一事無尤喜門無索租吏一詩焚筵
前一詩寄蜀中狂生避債作臺後預想掩戸浮千鐘我
行亦返卷施谷欲仿長江作詩屋更邀諸老同祭詩短
趙狂孫附癯陸(陸秀才繼輅年尚幼巳工詩兒子友也)
小除夕從家大人祭詩歌飴孫
兒時放塾庭前過重慈提擕侍行坐桑陰屋側隨嬉
遊手捧新詩當餘課十年負笈從師遊樓前學詠珊
瑚鈎閒中分賦荷奇賞出語不肯同朋儔歸來朗誦
喜阿母慈顔一笑開眉愁歲除亦解束詩卷雅伴積
軸堆床頭屋傍十畝富風景絶愛春晚兼新秋偶然
好句覺自得僮僕往往嗤吚嚘&KR0712;舟亭畔蠡河地花
落花開摠能記年華二十春二分入世文章敢遊戲
春明北上隨慈親歲星在亥月在辰曾登鳬繹望泰
岱更喜擊楫經渾淪看山看水不相識問名一一窮
本根祝風咒雨一枝筆行客舟子驚竒珍燕中隨宦
樂趨侍一卷兀兀隨晨昏過庭重誡爾小子學詩一
語言重申閒堂月好命分賦擘牋搦管嘘陽春一篇
偶合長者笑一篇若拙長者嗔弟昆相賀復相戒冥
索時復煩心神金臺芍藥閘河柳快飲百杯詩百首
夜闌掩戸時朗吟一屋兒童都上口卷施閣集排西
東更列酒脯酬天工庭除恪侍作陪祭釭穗凝綠花
冥濛太華培塿並時列光氣淩亂殊青紅瓣香縱不
在前哲敢說家學能兼通他年倘得嫻一藝略比過
邁隨坡公
花朝日獨遊二閘歸適馮編修集梧得田侍郎雯大通
橋秋泛卷子索題因率書長句于後
花朝日展重陽圖百年風光今在無蓼紅荇碧色不減
只有卷裏人俱徂河流北去都成岸驢背紅塵亦頻換
誰從物外觀古今石墖亭亭峙天半惜哉秋好何如春
津水乍綠無纖塵獨遊徑苦意蕭瑟坐恨不見當時人
百年似此清遊寡都策疲驢不騎馬沿堤正好迎面風
攬得柳絲盈一把米船東來畫舸西百丈往往牽朱旗
羣公觴詠致堪樂可念民力東南疲君不見東南十郡
沿江滸陟險誰憐挽輸苦就中若以河沙量我亦江鄕
一編戸田郎仁者固不同刻石告誡垂橋東即論文筆
亦殊健赤幟巳植騷壇中風光過眼誰能久感舊懷人
一杯酒春禽送客如有情約我重來看新柳
葉舍人雯移居觀菜園上街東作圖索詩爲賦長句
樓頭擘山作兩峯門外江漢流無窮先生開軒日正東
繞宅萬樹桃花紅朝烹武昌魚草飲江渚酒卅年撰述
無不有博士一官堪白首無端欲將閶闔排愛看紅藥
翻當階江頭池館覓人住反使猨鳥情俱乖水程迢迢
陸程少糧盡唯凴讀書飽津門橋南賃百驢囊金雖少
書有餘朅來都門三易居菜圃開處眞吾廬盤盤老屋
橫街後分半貯書嫌不彀鎻廳退直事亦忙目力若短
書聲長談心時接北街李(小松編修)聯句尙有南頭王(愓夫孝廉)
君不見買山何似還山住一樣門前幾株樹屋頭添得
十丈塵失却雙川合流處
法學士式善屬題曹指揮銳張運判道渥所繪二卷子
蓬壺有仙人早歲卽食祿所居尤禁近
丹闕森在目官清饒暇日當干駐車軸閉門詩作命萬
事不貯腹我頃謂先生身外物皆足無須更誅茆天地
卽詩屋苦吟朝復夜雙舉日月燭惟愁鑿幽險或致鬼
夜哭元氣不可漓期君返眞璞詩名試屈指海内不五
六餘如閱傳舍彼此可駐宿賞心雖偶寄過眼亦苦速
茲龕庶&KR0691;兀表以出檐木名山原有待壇坫今已築我
亦念故居卷施一隅谷
右詩龕圖
我家門前接早潮却行一里數十橋橋邊朱樓橋下艇
千尺闌干漾清影扶橋楊柳高接天樓上著客疑飛仙
偶然窗際落高詠却惹遊魚出波聽此橋此屋别幾年
轉眼風月凋朱顔幸從塵外覓棲止百步尙有泉濺濺
車聲馬聲何日歇每遇橋名輒驚絶橋心何止無水流
反惹岸塵高尺一先生詩思本最超更喜畫裏逢溪橋
桃花溪南楊柳梢著一斗室如鴉巢我因鄕夢頻生妒
君爲尋詩盍延佇徑擕秃筆及團蕉明日從君畫中住
右溪橋詩思圖
寒食出遊詞
墻頭無雨聲墻下無草色杏花一枝空復情薄暝吹香
作寒食春衣初試欲出門東風吹塵日已昏天嬌南去
路如掌楊柳缺處藏春墳春墳高高盡尺五貼徧紙錢
知有主橋西燕子飛不停啄得幾家墳上土啄殘墳上
土來作梁間塵堂前宴客開酒樽卽是掃墓歸來人世
間行樂皆如此一邊生人一邊死消沉代謝那得知冷
眼却輸雙燕子東風吹塵日向西燕子亦逐遊蜂飛成
團蝴蝶出門去屋角幾樹桃花低城陀高低土無隙高
種花枝下栽麥老翁往歲食有餘麥穗旣黃桃實赤今
年無雨桃少華麥隴三月飛黃沙關心歲事各惆悵令
我興盡思還家歸來閉戸同誰語一枕輕寒夜如許忽
驚飛夢到江南借得鵓鴣來喚雨
館僮折梨花一枝供膽瓶中率賦一絶
折枝聊復詡春華插向文窗影絳紗蝴蝶一雙來入定
錯疑添得樹頭花
三月廿三夜丁香花下獨坐適法學士式善以庚戌辛
亥兩年所作詩屬訂定因䟦于後
丁香花底展君詩花穗千條月一絲句向卷中吟欲活
月從窗裏墮多時商量握管題長句珍重臨風嗅亞枝
明日欲邀花下醉更凴殘朵索新詞
三月晦前一日清曉獨遊法源寺看海棠花下値馮戸
部敏昌因同過寺旁亡友黃二景仁舊寓室已傾圯
不可入感賦一首
出門誰是看花路縱馬直前知不誤斜行七里破曙光
馬不識途能嗅香平明一寺攔街出萬綠衝門馬驚逸
客行下馬方拂塵花下巳有先來人羡君何止尋花早
花氣入簾餐欲飽十分花事惜巳過砌下漸比枝頭多
明朝更惜花無幾窗外怪風成陣起看花人老花莫悲
花下幾見常追隨不然花枝南頭兩間屋曾有詩䰟抱
花宿眠時如鷗立如鶴看得開時復看落如今寂寞鎻
幾春花屋祇當詩人墳門闌雨圯紙窗破時聆唫聲夜
深墮君行歎息欲出門我更代花招客䰟君不見客䰟
定在花深處怪底曙鴉啼不住
暇日校法學士式善張大令景運近詩率賦一篇代柬
我詩時苦難法詩時苦易若欲詩筆工兩人先易地張
君下筆有古人我詩下筆苦有我若論詩格超有人有
我皆不可咄哉詩道匪易言何況雅頌至此巳及三千
年誰無好句播人口大扺來往起滅一一如雲烟天有
日月星地有嶽與瀆筆端撼之不能動何以奴視荆朱
僕賁育若夫一身之内理更該心志各淩爍口眼各闔
開不將我之心志口眼寄于古人四體百骸内始覺我
與天地錯立成三才不能已于心乃復出諸口爲天地
立言于我亦何有有所溢于目乃復矢厥音爲山水寫
照而我何容心一言二言精不磨千語萬語寧嫌多鋪
牋直可槪八極濡墨眞欲成江河然後張君詩法君詩
牛腰巨卷擲我我欲頂禮同所師且令前萬古與後萬
古得我數輩中立藉可相支持
晦日卷施閣餞春偶賦十首
紅杏枝前拜朔來丁香花底餞春回冷官一日無餘事
祇向疎闌數舉杯
經旬常坐此花前花幔愁開日影煎怪㡳鬢絲都不潤
江南抛却已三年
白雲間有護花心時墮高枝作曉陰雲起接天花委地
欲凴誰與判升沉
細語檐鈴那得聞城東風物感羈䰟春原一樣平如掌
只少菜花黃到門
雨絲眞欲比黃金尺五閑階草未侵九十日春晴過了
却餘今日是春陰
春殘排日鎮飛沙自掩疎櫺護碧紗誰向燕南記風土
屋頭青草窖中花
閒禽多半向城東花裏高樓面面通不看生紅看生綠
天壇十里柳絲風
送春歸處敞斜扉星露微茫點裌衣休更梯墻看風色
明朝不放紙鳶飛
悟徹繁華摠是空興來擫笛自西東尙餘幾尺斜陽影
要與春花鬥晩紅
一種心情小婢猜四更猶自踏蒼苔燕疑殘月衝簾出
那識幽人秉燭來
惜春詞
一風吹自東一雨來自西風催花作塵雨催花作泥作
塵飛揚作泥定誰是春花舊心性桃枝欲窺廊柳枝欲
窺樓窺廊見客行不休樓上柳眼看春愁入門復出門
不見碧天色離離滿徑堆綠陰明月欲從何地白心長
夜短睡不甘曉夢亦復歸江南夢時看花醒時呌芍藥
如盤向人笑
四月十三日張運判道渥招同王給諫友亮劉舍人錫
五伊比部秉綬何水部道生胡文學翔雲陶上舍渙
悅至海北寺街古藤書屋看花小集分韵得花字
一屋如舫門開斜半空吹香不見花入門老幹復橫路
根古半入鄰人家抬頭花向竹梢颭一架正把天光遮
綠雲濛濛雜紫霞花朵缺處蜂爲衙花光豈止潤眉宇
坐久衣上濃香加主人華筵開咄嗟有畫可質無須賖
巷南喧喧來酒車花片驚落隨飛鴉以花入酒沁齒牙
海濱石首津門蝦更喜蘆筍先抽芽年光慨如赴壑蛇
春止一日須豪奢(十五日立夏)握拳透爪拇陣譁上樹百徧
能搔爬酒盞嵌入枝了&KR1166;不爾恐有旁人挐十三清宵
月正華笑視竹影生窗紗忽思逃席路復义一徑却好
鳴官蛙到家冥冥吹曉笳袖底香氣留些些
自
御園回半道遊五塔寺寺中有古樹二株出檐幾數十
丈花開覆屋寺僧曰銀杏也爲賦一律
五塔寺邊雙樹奇馬行迂道欵禪扉高枝似向雲中出
落蘂猶能天半飛清磬幾聲催夕照疎香十里點朝衣
鄰齋東去春如海(寺旁卽極樂寺牡丹薔薇盛放)較爾濃陰覆院稀
廿二日侵曉偕孫大至豐臺看芍藥
馬聲嘶過柳梢頭宛轉雲容清淺流十畝竟從人外闢
萬花如向鏡中浮狂思海國春三月夢斷江城尺五樓
小坐不妨遲日出滿汀濃綠撲簾鈎
國花堂看牡丹
新綠叢邊競吐芽柳陰先爲障飛沙縱教風雨無寒色
占得樓臺是此花幾日酒中勞悵望有人簾底惜韶華
如盤莫向閒時笑第一銷䰟數謝家
崇效寺看海棠
入寺先教蜂蝶忙殿前一樹倚朝陽若逢蜀客應回首
不作秋花恐斷腸夢雨心情初挹露冠春顔色肯施香
紅紅白白看千朵莫更臨風笑野棠
題阿少空彌達西尋河源卷子
鞭梢生層雲馬尾搖晴暉却行數里卽天上側帽忽礙
星芒歸雲外一株樹我疑是落棠不然何以夸父擲杖
來茲方石林何周遭復疑天盡處不然何以豎亥逡巡
欲回步地高于天石壓雲北斗背上生崚峋幾回洗眼
望來路祇覺黃氣一縷從東奔漢家西南羌元人鄂端
尾去此不知凢有幾一條天路雖分明歴萬萬古無人
經飲源三日馬亦靈五色石上飛而行天河轉近滄溟
遠三面銀光截雲斷行經萬里無一人立久氣如春日
煖乃知山經水注皆放哉眼底甫覓眞源回道逢青鳥
亦不訝見慣捧日黃人來(圖中繪花翎黃馬挂)君不見相公奉
命安河流怒濤如雷喧七州此時那識鑿空使藐爾巳
據天西頭一尋其源一疏委同日奏功
天子喜雲梯關北望板桐只隔地中三萬里
立秋前一日法庶子式善邀諸同人至積水潭滙通寺
泛舟觀荷分韵得學字
入門一徑何磽确山鳥迎人如鼓樂繞垣三折到寺樓
松櫟圍堂密如幄是時正値新晴後破曙園亭色班駮
張顛窗裏先揮翰以指擘牋如可學卷頭祇寫波一層
巳覺清光動榱桷苦唫尙厭人聲雜逕上高枝與商榷
何生入座先邀客後日出遊期可確(時約遊南西門外金尚書園亭)坡
陀高下石百堆坐啖冰棱與瓜瓝新蓮去菂桃芟核客
未及餐遭鳥啄纍纍紅果堆綠陰不問鄰家棗先撲誰
人升屋思逃酒墻角銀衫險遭捉樹頭啖果人不知風
峭時時墮菱殼碧筒杯好長三尺荷露殊清酒偏濁東
西拇陣何喧雜熱暑欲將衣袖濯趁閒拉客淩波去忽
有小舟無木榷船頭三四船梢兩喜得吳儂體修揱豈
惟快飲荷盤露盤底嫩紅時一搦離離百頃生晩涼此
樂江南庶堪較坐中誰復唫詩健欲以持橈抵橫槊弄
波東去香尤迥指爪時驚刺菱角潭平日落風正生手
撼前汀鷺絲覺
法學士以康熙巳未鴻博前輩徐嘉炎等崇效寺雪公
房探梅詩册索題爲賦一律
棗花寺裏看花日我後諸君祇百年見說雪公疑古佛
却驚梅榦亦飛仙馬蹄聲冷春三月鴻爪泥留尺五天
莫哂阿儂題卷末後來應又作前賢
