錢塘集卷三
宋韋驤撰
戲别顔令
趣馭不遑辭地主趁晴唯且荷天公縣楼歸去勞東望
早就新篇寄好風
將及熟溪
東風吹散黑雲輕漸望吾疆野色青料得熟溪灘響急
到時聊為駐軒聽
邨落
輕寒切切戰春陽村落人家意自遑老婦畫眉窺止水
癡兒曝背坐頽墻牛歸小徑蹄痕疊犬吠空山響荅長
夏賦未來秋賦了片時優佚勝膏梁
途中寄縣齋諸士子
花發蒙亭畫景舒浩歌應嘆食無魚靈岩恨不同真賞
且把新詩慰子居
離石室
九十陽春興已酬登山穿谷盡清幽閒田不是無多讓
故遣塵勞作勝遊
離邑寄顔長道
縣城不出已逾月出愛秀野浮青春前時枯株變深翠
對我意氣如欣欣肩輿漸入南康道溪山清曠交吾鄰
簿書撥置固可喜又况雅誼還相親
聞詔士呈同僚朱伯英
聖神慮遺士豪俊思致身詔書一飛傳上下交歡忻吾
儕職山邑步局志未伸緬想風雲會廓然忘我勤
和亭
前賢重交際世俗競將迎用禮皆由正知和始可行候
亭增舊構題榜易先名訓激非存遠還當鍳鄙情
和伯英初霽
日出乾坤靜隂霖革累旬前溪聲未减綠野秀如新人
意猶祛病物心疑再春此情誰解賦先手属東鄰
和顔令見寄
孤城四面插羣峯雲翳經旬雨氣雄自愧不才為縣尹
近来無事若山翁幾思羽翼飛騰去幸有英豪咫尺中
獨上高楼方引脰喜逄嘉句載清風
洗出郊原物象明積隂祛盡喜天晴東鄰長道詩新寄
增我溪山一倍清
權東陽既久求歸武川上守倅
章守
劇邑虛官偶承乏字民何術慰林林文翁化被雖無事
巫馬才慳懼不任樽爼弗踰宗祝計牛羊自守乘田心
願歸山邑逃瘝曠養拙寒儒荷賜深
沈倅
星火州符氣勢豪敢辭承乏賦賢勞設施每恐無能及
曠責還憂不可逃捕鼠孰淹希驥足觧牛難任割雞刀
願令樗散歸閒邑更使潛心緣餙高
衢梁試院呈同事
秋風動林葉山國早寒輕較藝精神暇持杯語論清勿
辭淹鎻院未用尅歸程留意如求舉終當不誤評
依前韻酬張屯田和詩
落筆流星緩醻言白璧輕鄙辭翻可媿老格有餘清擇
士無精鍳糊名况舊程更煩為大句使我壯文評
試士畢同長道東歸
相將冐曉出郊原但值佳山即駐軒投午未行三十里
和詩已及半千言黃雲被野田禾熟白雪飜空溪浪奔
高曠襟懷共為樂此情難與俗人論
上睦州劉工部
政行荆楚百蠻懷却擁旌旄向此来自喜平生無枉道
豈論千里復淹才恩蘇疲瘵精神返威懾姦憸胆氣摧
秋晩子陵溪上好樽罍風雅許誰陪
桐廬古郡壓烏龍瀟洒佳名信不空傲世曾栖隱君子
謫官多属鉅賢公連雲城郭殘秋外近水楼臺返照中
太守公餘登覧勝始知天意飬其衷
和朱尉見招
作尉由来本仙局况能投隙會僚朋開懷自適人湏美
治具雖疎客不憎雨意初收天爽快田工將畢歲豐登
高吟大飲無羞澁祗恐秋風苦不勝
和顔令見寄
别後經宵各到家别時岐路兩縈斜相期巵酒重何日
獨對秋林浪有花攻墨卻思同整具擇金猶記共澄沙
語言髣髴如朝暮但悵暌離似海涯
觀穡
霜風卷葉度高楼楼上蕭然對晚秋坐看野人收䆉稏
相將盡室在田疇赴晴汲汲如防寇望歲區區已見酬
遺&KR1367;多忘歌笑去乃心應亦傲輕裘
寄長道
詩筒寂寞過殘秋望斷前山暮靄收共簡猶思石岩句
連鑣悔失爛柯遊晴溪激淺聲還細栖鳥争深閙未休
野興與君當不異不知今日在層楼
縣齋即事
比来&KR1161;訟少拙令稱幽潛愛日開朝幌看雲捲畫簾澄
神烹茗粥憶古檢書籖菽水清多樂溪山意自恬韜光
異耕釣苦志念漁塩驥足空思展牛刀敢謂淹民心久
當信佐局美相兼笑傲言祛隘賡酬韻鬭嚴囊錢如未
乏樽酒尚能添園笋新成綠池荷半露尖共謀懷坦坦
母卹遠炎炎此興歡無敵逄人語必箝
永康徐尉次寄顔令詩韻見寄因以前韻酧答
柅車為别始中秋遽見霜朝愛景浮自愧馬期無少暇
祗應梅福有清遊殷勤好句能相寄哦咏幽齋豈便休
此段情懷何所似月明更上庾公楼
和朱伯英後圃見招
愛君邀客以清詩會我公&KR1161;詬訟稀卷白到時須自勉
亂紅飛處是春歸
初夏公餘
公&KR1161;日無事民伍正蠶耕夏淺寒猶在雲濃雨易成圖
書存遠古詩酒有餘情傲吏居幽僻其誰誚近名
和朱伯英迓送還示
憐君連蹇從初仕慰我蕭條典一同莫為塵勞便興歎
所施無負即為功
和太守郡閣望羣山有雪
郊原霽後晩寒清殘雪籠山望處明盡道凝留因地冷
當知粉餙藉天成崑岡玉聚微雲歛滄海潮横返照輕
解賦属誰詩格老賢侯登覧在層城
自郡還寄長道
故歲跼重城填然思不清歸来見春老何處慰詩情顧
我幾茅塞知君已帙盈社壇當未廢舊約可尋盟
和顔長道見寄
宛轉溪山邑落深春歸雲物易成隂鶯穿别塢遺新子
花謝前村失舊林自厭簿書為滯迹未應軒冕足關心
東鄰幸有顔明府清曠襟懷且共吟
謝朱伯英遺詩
我輩清懷善自將不須才與古人當佳辰美槩無窮盡
險語高詞亦轉相隱吏未能離擾擾詩情猶得慰皇皇
如君逸格誰忘羡騕褭終難困服箱
和顔長道寄三首
首夏
秀邑發叢萱清隂泛新竹園林足幽思陽陽曲池曲奚
獨念春歸愛此未炎燠
縣齋肆筆
簿領區區豈惬情塵紛安得眼長青且希五柳先生醉
莫似清江使者靈臨政每慙非善治随時尤愧(闕)
誰能與我同幽曠隴上耦耕還帶經
閱武川倡酬
往還賡唱百餘篇草草編聯後或前語氣有時凌夜月
詞源何啻瀉春泉須知吏隱能遺俗不獨山棲解樂天
屈指代期秋信逼封人莫厭屡馳牋
掃蒙亭
蕪亭一掃媿陳蕃松柏隂森翠竹環閙蟈盡毆澄曲水
横柯旋斫望青山人歸畎畆醇風在我近圖書白日閒
樗散自知成獨樂慚無善效及民間
次韻和顔令見寄
再來東白日無休剸割唯憂或滯留滿眼煙塵真可厭
幸而涵碧見清秋
伯瞻郎中生日
瑞氣飄飄貫斗牛當時貽慶在南州太平勢盛高賢出
造化功成萬物秋侯國幾年凝課最相門今日足風流
祝公壽與靈椿等庶得胷中盡壯猶
中秋南康夜會得天字
宿隂初卷盡萬狀正蕭然夜色兼秋半人情愛月圓禠
巾灑濁酒露坐幕青天佳節還相遇陽陽憶去年
假道南康長道語今夕中秋正故歲聚并喜樂時
也遂留以夜飲飲半和所示詩
月華乘顥氣人競此宵眀舊會嗟經歲修途為輟程凉
飄襟袖爽秋入管絃清莫誚紅裙飲新詩亦間成
睦州千峯榭二首
千峰圍繞自蒼然古榭凄凉不記年搜索舊名逄雅尚
主張佳境有豪篇坐凌翠靄羣囂隔眼入清秋萬狀全
蕪廢不唯興此地當知民物盡陶甄
層基突兀倚晴空碧嶂回環勢複重秀色有時侵畫隼
蒼煙盡日臥烏龍嚴公灘近增幽槩方叟詩存得舊蹤
賢守葺遺殊衆好政閒把酒看千峯
宿廣嚴靖閣
久為簿領廢登臨一宿禪扄萬慮沉半夜松聲驚夢枕
琴書幡起故園心
過法寧僧舍
積隂卷盡見朝陽更入雲林古道場疎曠襟懷終久在
暫離簿領已清狂
題虎峯真師壁
虎踞山形路屈盤烟雲過盡到禪關老僧得地真安穩
不向人間趁往還
檢覆雞啼源還虎峯
到此﨑嶇力已疲肩輿西去更乘危始知不及閒人好
避險從安任所之
寒雨夜會得歌字
佳客來相遇銜杯語論和夜寒兼雨甚酒色向人多淚
燭搖紅萼風帷動翠波漏聲催舉白簷溜混微歌朋契
談間合詩鋒闇裏磨十年方一笑不醉奈情何
呈范子鎮同年
白日當時共得仙清樽未倒且留連間關益部君今去
後會輕論又幾年
勸元功飲
昔時同閈今同郡氣義相懽此最親莫向酒杯成偃蹇
醉來詩格合清新
再和范同年得廳字
人生難計擬并合若漂萍稀闊同年會蕭條古縣廳冐
寒欺雨勢卜夜託龜靈漏轉歌聲促風餘燭燼零主樽
慙北海客量過滄溟願且留車馬離絃未可聽
涵碧池
原泉有本養淵渟更似端人見底清竹色山光朝暮在
當知涵碧不虛名
涵碧亭
座隅平地是雲山爽氣無窮六月寒夢得祗知圖未善
不知能畫不能完
瀑泉
堂堂一道出山腰色似垂縑響似潮何必枕流圖洗耳
坐觀已覺俗塵消
雙石魚
誰磨紫石作雙魚繞以清流泛酒觚祗使幽人添醉逸
山林未快憶江湖
傲亭
峩然危構冠山巔以傲名亭傲可賢不與世人論是否
誰能来此臥雲煙
雙峰
我愛雙峰若竝趨鈞然蒼翠傲榮枯定應天意成真槩
磊落相依道不孤
擊甌
簫鼓厭喧豗甌聲可薦杯鳴珂秋獵駿鏘佩曉朝迴挹
注雖為助甄陶别有胚玉纖敲擊銳驚起玉山頽
和朱尉示親老生日
臘殘朝夕是新春秀入溪山碧萬尋白髮親逄蓬矢慶
綵衣人奉玉杯深風迴&KR1161;砌絃簧宛日上簾旌插珥森
敢謂小官無足慰盡懽菽水亦甘任
和朱伯英元夕
燃燈結綵學春山佳節還逄邑事閒僚佐相從真我侶
旄齯共樂在其間月中風味當無比醉裏塵勞似不關
祗以清罇期漏盡明朝應悔主才慳
席間和向闢之元夜
令節伸眉且自寬與民同樂是民官宴酣豈為殘更促
醉兀何妨萬目觀舞袖飄飄凌夜月燈山閃閃戰春寒
孤城誰謂蕭疎甚無愧途人即可懽
無愧塗人即可歡(原闕)月華瑩澈通春夕
民氣融和却暮寒捃摭餚蔬成曲會扶携老稚任環觀
邑農他日逄今日往往應能話舊官
回長道中論
(原闕)紛吾子文章有本根此說獨能通正(原)
(闕)專門剖開先聖難明旨羞殺拘儒既(原闕)
才何足議但憑餘熖發冥昏
和長道候使者宿龍窟見寄
(原闕)幽寺傍(原闕)昂藏頂翠螺縣尹候迎車暫(闕)
田甿觀(原闕)潭間水黑應龍臥松表風清獨鶴過
(原闕)我蕭齋倚柱祗長歌
寄(原闕)長道將罷邑借前韻以寄
山(原闕)對春風把酒螺况是安甿囂訟少
何(原闕)懷多眼看野色煙雲秀指數瓜期日月過
聞說(原闕)將觧印追攀無計且酣歌
和見貽
拘攣山邑四(原闕)滯徒嗟薄宦身憶昨同時來視事
羡君先我作閒(原闕)心雖記多佳議寒齒還憂失舊鄰
安得追攀如素約舳艫銜尾倚江濱
送章郎中赴闕
(原闕)治已成還臺榮望本崢嶸朝廷不許淹賢(原)
(闕)借守情曉日旌旗動行色春風笳鼓作(原闕)
閼城西道祗恐朱轓欲迅征
(原闕)孰可儔弟兄麾節占三州疲甿救盡方為(原)
(闕)還豈自由仁似周侯小棠在清嫌漢守大(原闕)
應靜夜雙溪月遠挂公心未得休
探得海棠送章仲成
高低海棠枝交結離人思離披海棠花爛漫離人醉醉
來離思輕看花(闕)有情一片随春風悠悠逐君行
和長道交道釋見招同趨府
北出城闉(原闕)明待驅款叚趁君行歸時亦欲偕吟醉
寄語(原闕)落英
同長道遊惠僧翠樾堂
覃覃潔宇(闕)城阿車馬知名始見過䆳密莫嫌春態淺
牢籠不(闕)翠隂多玩心爽槩真偏得冺迹空山去幾何
今日(原闕)禠帶暫將塵擾就消磨
清明雨
隂雲散漫與山平草暗花昏匝古城定是大心惡遊放
故將雨脚鎻清明誰知静圃無窮趣獨有幽禽不住鳴
况值清明歸去客共樽談笑有餘情
四月一日西池作
(原闕)荷葉大如錢拙令無功又一年六月京塵傳流(原)
(闕)嫌池上更遷延
和朱尉首夏偶書見寄
蹭蹬瓜期失山城獨滯留馳驅更萬態寒暑過三周底
裏繇前固隄崖懶外修僅能違吐茹豈謂足陽秋所幸
偷安佚兹心在討求門闌方事隙園落見春休秀色孤
花載晴光隘葉浮池魚行有隊林鳥語多羞蘆笋青簮
密丁香翠幄稠藏身嗤野繭露角笑蝸牛&KR1161;擁芭蕉扇
墻披薜荔裘清風如遠俗危坐自忘憂目極山兼水雲
飛越與甌官曹雖鞅掌野興易牽鈎缿絶侵疆訟閽無
覆刺投優閒為佐局邂逅得吾流酒薄猶思共詩成罔
不酬肺懷非異致議論詎相矛受代何辭晩謀懽且自
由他時遂暌阻徒爾念英遊
遊金柱觀瀑泉
源高雲表許誰窮飛出岩前百丈雄豈是山神作靈怪
觧將煙雨變晴空
和伯英冄賦
(原闕)隱怪少人知非是山僧别有機漏泄一朝逢地(原)
(闕)終不似前稀
同朱尉遊普寕僧舍
訟庭無事出南城來扣禪關萬慮平強作優閒羞宓子
自成清淡愛梅生棋敲玉局林鶯竄詩落苔牋山鬼驚
却說去年違此約老僧應觧管宫營
和初夏雨中
瞥然春去浹旬餘積雨乘隂氣節殊曠野石泉飛白練
虛&KR1161;簷溜激明珠繭因寒晩羣情病麥候晴收萬室須
空觧登楼伺雲色愛民拙令愧偷儒
端午雨飲伯英池舘
山城重午遭隂晦謝氏池亭亦自堪野色映來歌舞好
炎威消去酒餚甘手中菖屑隨杯泛頭上榴花帶雨篸
且盡主人留客興明年誰北復誰南
送王學士赴京東漕
重寄属名卿除書拜寵榮山東移使節天上動星明經
畫幾三載恩威盡列城詢求皆疾苦課入自豐盈酣宴
咍無取焦心憫未宏孟陽䰟已愧劉晏譽還輕報國胷
襟壯紓民術學精休風鼓羣吏高論滿諸生豈敢身干
進難排翼傳聲褒功形聖詔易地近王京捧檄將新命
遮車見衆誠拳拳思遠託冉冉即修程電閃旌旗活雲
收鼓吹清山川開爽氣草木有餘情行徤途疑促吟豪
思欲傾越吳鈞慕戀齊魯樂奔迎萬里宣材力中朝倚
辨營僉諧猶有待輿議豈能平噐尚虛兼濟謀終贊仰
成宸衷方外藉安可憶登&KR0801;
曉出候按察
未曉驅車出炎蒸畏日高蒼茫侵霧氣隱約聽雞號流
滯還尸禄奔馳敢嘆勞苦吟随處有未始廢陶陶
自和
將旦雲天惨前瞻使旆高田翁持火走山鳥向人號自
哂折腰久誰憐負弩勞觧從歸去樂空愧不如陶
偶作
紗巾疎爽葛衣寬簿領無多笑傲間黃卷仰持眠晝榻
白雲斜歛見晴山風荷瀉露池聲激煙柳藏蟬野趣閒
日月淹留非不幸柅車休嘆未西還
予莅製濟民藥朱尉掌糶常平粟因以記
火日炎炎五月天邑中分事力相完君當庾廩司平糶
我近方書輯衆丹共識朝廷欲為惠豈圖居處自偷安
誰言忠誼須謀大未合謀時且恪官
和新竹
根本堅深豈費培龍蛇蛻盡見天材斜穿似愛幽人到
疎列還容小徑開凉月驟添新影密清風不减舊枝来
歲窮自有凌霜節寧比秋衰惡草莱
和獨釣
蒼葭欺綠髩白水照朱顔擲餌淵渟處牽鈎蕩漾間亦
知魚呴沬肯學雀銜環且欲資清曠消磨永日閒
古人多隱釣意不在微求稽海曾垂犗磻溪舊直鈎聲
名當日晦德業後來收莫笑臨流者持竿迹更幽
送劉睦州移京西漕
賢傑恬榮進朝廷睠舊材優閒輟為郡按舉復行臺憶
昨巡荆北于時會歲菑轉輸憂國計假易緩民財吏議
烏能避邦條不可裁謫遷知咎戾忠信即基胎觧印離
江滸分麾泝浙洄列城遺厚愛千里沛餘才火玉堅難
變霜松翠弗摧壯行心所勇膠禄素嘗咍履道期終固
謀身絶外猜子文忘愠色嚴助樂歸來撫俗專求瘼提
綱獨整頽察幽窮蔕芥屏惡自渠魁犴獄春多草賓階
雨不苔溪山圍几席風月侑樽罍毫瘦清吟苦絃高雅
曲哀黃堂成臥治青律再飛灰況味安符竹胷襟傲面
槐桐廬聲績遠蓂陛寵光催近部勞經畫兼資藉瑋瑰
使旌蜺夭矯宸詔鳳毰毸肅肅途將戒元兀慕若孩車
攀朝&KR2475;軸舟遁夜張桅被命恭雖益封章懇以推讓廉
儀組紱貪冐愯駑駘京輔非輕寄天衷未易迴功名當
盛獲藴蓄豈空培輿論蘄皆惬高懷願更恢壯猷那久
抑早晩詠良哉
雙蓮二首
池間&KR2438;鞢紅特爾不雷同共本青跗瘦駢頭秀色充湘
娥心並恨江女珮雙空忍負流觴樂虛教逐暮風
臨風皆獨媚同蔕忽相親擢秀材宜合飄香勢自鈞雖
慙兩岐瑞已掩百花春定是憐濡滯殷勤悦主人
和朱伯英以詩慶將代
非材安敢嘆淹留吏外尤忻共雅游欲代雖知歸去樂
相看還動觧携愁襟期豈逐炎凉變談笑應随簿領休
來歲黃花何處好懷思把琖對霜秋
再和
區區邑落四逄秋敢詫歸期占上游似得葵丘瓜代信
如銷都護玉關愁琴彈夜月聲還變詩寫溪山興未休
幸有臺池且同醉别離到後更何由
將歸
代期漸可數光隂掉鞅歸時秋已深籬菊正牽元亮眼
江鱸還動季鷹心迎新送故人徒擾興利除殘我不任
唯有溪山不辜爾未嘗曠日廢清吟
效謝宣城體呈同事
秋風鼓長松聲来何颼颼衆鳥相與還山椒落景收吏
冗得所隙笑傲偕優游雖無杯中物亦足忘余憂
呈孫東美(睦州試院)
露氣侵簾幕蕭然夜已分括囊停較藝倚几重論文邂
逅成相際從容慰所聞溪船行各去回首只秋雲
試罷
沓沓紛袍去寥寥鎻院中雲收晴野曠潮卷夜江空難
盡文章鍳終輸議論公敢辭淹旦暮歸翼尚羈籠
和東美示内樂亭詩
養恬真有得逐俗固無心月沼秋如鑑風松夜當琴公
餘偏坐晩客至不談今張我名亭意慙君寄好音
和東美見寄
子陵溪上各危檣心逐君歸到故鄉回首蒼茫空鶴望
亂山縈繞似羊腸評文酷愛胷襟遠坐邑還憂事業荒
忽得新篇開鄙塞甚于濰水決沙囊
鈞愛亭
簿領支離每競辰退思當亦在吾民抑扶為術如偏取
字養存心固一均杖履數來消逕蘚笙歌久闋聚梁塵
天公豈復遺疎拙風月隨時不負人
内樂亭
誰謂茲亭浪得名寥寥氣象副深誠地饒松竹千年色
天與雲山四合清靖節固嘗為傲吏子真元不勢名卿
伊余竊慕恬然樂肻以紛華戰性情
凌翠閣
凌翠閣翠光寒不落公事餘閒日日來簷前好鳥無驚
作
凌翠閣突兀撑寥廓滿眼蒼煙萬里春忍負十分金鑿
落
凌翠閣四面祛櫺箔千里無雲看月明何必庾家樓上
樂
凌翠閣山繞如城郭風味都侔陶令居所慙猶被青綸
縳
木芙蓉詞
木芙蓉墻頭淺淺紅秋林枝葉十九空獨此蓶扈當秋
風秋風無意開俗眼俗眼不開須在儂接䍦斜欹勿嫌
重滿篸何䘏驚兒童豈必黃金菊難辜白玉鐘
國哀
天地有大故朝庭凶訃來五年再罹苦臣民若為哀鉅
賢荷遺託夢澤滂九垓衣冠又新命收淚心悠哉
離鄉
不走京塵已十年治任西去興悠然功名欲立非人致
才宦未伸還自憐路柳得春多意思野禽批水共連翩
孤舟獨載無人語唯把空書攷聖賢
過千金懷陸剛叔許顧道
記得當年泛小舟相將隨計冐殘秋故人笑語無緣合
今日煙波獨此由老木戰風春尚淺斷雲籠日雨方收
自惟我軰襟期在碌碌誰甘便白頭
平望阻風
大風嘷空聲烈烈小舸逆牽饒&KR0008;甈交跗擁鼻坐其中
蚤暮恍然難以别利名無䋲人自縈山林無扄人自絶
區區冷官何足頼奔走勤勞可嗟咄
題周開祖叢翠軒
所居知所向種竹接前櫩翠色無時减清風引日添蕭
疎共談麈輝映祗書籖碌碌夏畦病輸君此養恬
汴上遇孫楚材
春隂蔽日多飄風二月凛冽猶窮冬馭夫凌兢踏泥凍
旅况索莫填心胸淑人邂逅獲交馬語言浹洽欣相從
夜投孤驛共清飲安得復訴瑠璃鍾
再和所酬
萇弘滅跡已綿久誰于二月為隆冬相逄詩酒得賢侣
遽使炎燠生吾胸飲酣真趣不可壞詩狂險韻皆能從
殷勤鄙句復叩激自喜牙琴還遇鍾
早行
曉雞三唱已戒馭復長郊殘雪籠河岸初陽射柳梢野
人猶閉戸宿鳥㦯依巢而我何為者區區足自嘲
宿零壁驛
凄寒動春夕覆被益重袍鄉夢驚還遠征途久覺勞破
窗留月影古木任風號聞戒無兵餽剛腸獨佩刀
予枕屏書叔夜養生論而孫楚材觀之有詩相示
遂次来韻以答
枕外霜屏手自書數千微指慰焦枯乘時豈羡鵬飛海
悖理湏譏馬守閭治氣飬心予所慕長生久視古非無
喜君與我同兹好免蠧當終學尸樞
和黃彦文示詩
執經今日冄相從快若鴻毛翼疾風持已已憐仍舊好
力文還喜後来充平蹊安肯容茅塞美玉寧辭以石礱
顧我空空當考擊愧無術學似河東
岩齋曉起
曉起郊原寂清風盥櫛傍松梢泫微露岩頂泛初陽髣
髴山禽語飄零古殿香携書寓疎拙三伏化寒凉
寄陳安道
同年同第復同門計治同為待次人一紀清時共濡滯
兩身孤宦各艱辛不要鐘鼎湏耕道未遂山林為食貧
吾黨襟期當自信且隨天意養輪囷
又和所示
布鼓微聲強自信兩篇響答語驚人連城自我忻懷寶
八字憑誰歎受辛豈為儻來輕有動但能恬守即安貧
相期厚養忘多欲莫似豚蹄祝滿囷
七夕
此夕流傳久不磨相逄樽酒且酣歌竿垂阮服終成強
腹曬隆書頋幾何漫道銀潢能限隔未聞河鼓畏風波
樓閒安用穿針乞世上紛紛巧已多
七夕寄安道
去年此夕我拘官君挾魚軒到此安自爾分馳數千里
豈圖今日一交懽風萍離合光隂速月桂交遊契分完
不倒玉壺終未已待將河漢夜深看
附郭照鄰舟還鄉一首
國門迴首氣葱葱拜了君恩去意濃故里華舟幸同載
鄰邦嘉士喜相從高談浹洽情無畛新句縱横筆有鋒
往往旁人多羡慕主人况是郭林宗
送郭照鄰赴南雄簽幕
淺汴縈迴减迅流綠榆疎薄弄殘秋蘭舟去指三千里
梅嶺前頭第一州幕府久湏賢者畫朝廷最重遠民憂
近來選擢多超邁竚聽君才不次酬
汴舟早行二首
隱約短忩明嘔啞兩櫓聲曉寒衾外覺鄉夢枕中驚心
喜親闈近身從宦路輕男兒棺未蓋安可嘆虛生
容足豈無處浮名浪自牽通宵不安寢湍水正鳴船旅
况情何賴家音遠未傳凌晨飛棹急聊以慰遷延
延和引對
昔年便殿拜恩光今日重來惨肺腸螭陛載瞻新侍從
龍顔如仰舊君王星霜一紀逡巡過膏澤三朝次第當
埃壒尚能禆泰嶽豈無忠誼報明昌
至泗即天長獨歸叙别照鄰
長淮十月北風高判袂臨津首屡搔草草旅裝方攬轡
勤勤别酒更持螯扁舟君去良多况間道子歸豈憚勞
行矣餘杭期會在早来江上看寒濤
再回前韻
畫船東下櫓聲高閃見旁舟堕玉搔張翰歸心鱸滿箸
畢公狂興蟹雙螯朝飡餖飣唯論飽夜語詼諧豈厭勞
乍聚乍離當不怪夫君多可似山濤
無脚橋(汴上)
枘鑿關連壯横空不可搖激波無鴈齒跨岸只虹腰改
制千年取傾舟衆患消乘輿濟人者為惠固相遼
離泗上
曉霧鎻長淮初陽熨未開造舟行險滑舁竹勢遲徊迥
野蒼茫合嚴風浩蕩來歸耕如有地勞苦曷為哉
避雨大明寺
去時驟雨忽兼風歇馬曾留此寺中今日來歸復如此
始知事有偶然同
和簡夫遊鼓山
氣肅乾坤萬物秋久違真槩喜重遊高閒况奉挂冠樂
曠逸慚非蠟屐流狂飲何羞吹帽落時鮮豈必置船頭
鵬摶鷃集逍遥等醉眼冥冥百事休
申園席上口占
涼秋池舘燕閒身密席榮驩主與賓白日神仙分兩牓
青雲兄弟占三人東籬瀟洒黃花好北海風流渌酒醇
投轄更湏防壤坐夜深共醉月精神
和李信臣遊南岩
秋雲沓沓鎻秋岩怪木森森蔭碧潭遊騎去時平壄曉
老僧迎處滿衣嵐何人自塑臨泓水近古遺棺䃭石龕
我憶昔年曾此醉却嗟今日輟陪参
答信臣遺詩以失南岩約
閒裏縈愁不自由馳心空想碧岩秋連鑣獨遠朱蹄駿
釃酒還辜綠螘浮嗟我數年遺覧歴属君一尺更遲留
定知清興難窮盡莫便輕迴訪戴舟
和南岩迴
心舒還愛日境勝欲忘歸茶戰弱一水棋兵尚十圍秋
山終易冷暮坐只添衣上馬迴首數霜蟾逐蓋飛
簡夫丈約遊南岩時以婦翁室會遂渝爽依韻和
其來篇
巨源常少怪第五豈無私酒食先為困溪山輙負期七
年思舊賞隔日誦新詩康樂清遊在隨軒别有時
和信臣遊簡夫太丞申園
洞門流水地仙家棄禄歸來餌曉霞不比鍾山多怨語
未饒金谷足名花風絃静舞千齡鶴夜枕閒聽一部蛙
此樂人間無覓處只應天畔有靈槎
又和
一門清訓黃金賤三葉榮名翠琰題楊雀語言先世得
荀龍頭角後來齊聯姻君喜重交好高閈予慚早獨躋
試聽野人歌盛事滿床牙笏當公圭
和簡夫送信臣同年次韻
龍鳳當年共力攀参辰異迹十年間相逄邂逅身為客
叙别躊躇色動顔北冀馬羣先駿逸南山豹隱舊文斑
而今百里還淹止行聽佳聲似魯山
廬陵待試士呈伯升郎中
重門晝鎻碧梧隂秋氣凌虛日向深耳目暫清抛吏局
情懷終樂近書林安排一月拘攣計酬酢千人進取心
未牓試期饒暇逸倚罇尤喜聽高吟
中秋夜
人間此節號佳辰鎻宿文場意自伸雨脚洒開秋氣象
雲頭放出月精神坐無紅䄂何妨樂琖有芳醪不計巡
數句願歌今夕事主人才力似陽春
贈别伯升
士林佳譽久飛揚脱迹初筵夲異常盡道清朝隱方朔
不知白髮困馮唐古今議論千端勝南北風情萬里長
乍會乍離勞景向萍江樓上獨相望
又和來篇
貢闈將畢意揚揚日夕炎凉亦未嘗幾聽秋聲廢高枕
屡乘月色坐中唐雲牋寫句慙非敵玉塵揮談服所長
款叚匪朝歸冷僻未知何以慰鄰望
陪吉守范淳元觀玉虛觀靈芝席上口占
廬陵盛事照明昌浩蕩西風八月凉賓履共隨紅旆去
仙宫新報紫芝芳成非雨露寧無感出近星辰别有祥
誰謂古書難盡信眼看珍異答龔黃
寄題吉州三瑞堂
珍祥疊疊遺廬陵芝秀蓮雙瑞露清天意獨偏三物應
人心胥慶一堂成壁間篇詠辭多實席上樽罍勢自榮
早晩璽書褒治行潁川遺美為銷聲
送章少卿赴闕
老成風迹藹中朝威惠南邊久已勞三節召歸方汲汲
列城懷戀尚嗷嗷郊原雨止車塵少霄漢雲空旆影高
太上定嗟相見晩佇聞秋覲拜恩襃
和龔簿同辨金劍源
兩源溪水弄清音百丈山峰削翠琳不顧衣冠當赤日
共看沙礫辨黃金自緣世態嫌遺利豈是吾儕枉用心
却憶去年并會樂相逄又得叙離襟
劉仲誠以武夷記見借
自從見借武夷編每一開編思渺然使我胸懷厭塵滓
羡君家世樂神仙漫亭曾會千餘客石洞元居十六天
何日訪靈尋翠壁待將名字謾彫鐫
寄上高宰孫世則
鄉間遊處景醇全忽忽光隂二十年官局舊嗟蹤迹遠
封人今喜信音傳才驅繁剸君應易事奪清閒我獨然
畏簡未能成會合且持詩句寫拳拳
道中寄景升仲誠二同官
兩道幾千里殘炎七月天纍囚念濡滯匹馬重遷延夜
宿荆榛際朝行虎豹前幡思竹軒好擁事亦神仙
巴陵訊囚所居附岳陽樓前
雙扉晝鎻夜傳呼訊鞫勞心迹也拘祗有清虛慰懷抱
開軒即是洞庭湖
洞庭湖上岳陽樓舊走聲名徧九州今日偶來猶吏事
幸當風月近中秋
洞庭秋四首
洞庭秋旦好餘霧尚懷山日色一竿際波光萬頃間宿
商鳴櫓去夜網得魚還佳趣知多少濡毫恨思慳
洞庭秋晝永氣象坐中分浩蕩三江水蒼茫萬里雲君
山壓波面民舍傍城根自昔看圖畫今焉過所聞
洞庭秋薄暮日脚返滄溟雲氣天涯赤峯巒水上青歸
舟來隱隱夕鳥去冥冥鼓瑟音何在空聞帝子靈
洞庭秋夕爽皎月瑩長空顥氣重湖接清光四望通樓
開雲母扇人在水晶宫勝絶無窮景蕭條萬古同
寄示二小子
學自辛勤冨名從曠怠休癡慵迴爾意扞格慰吾憂股
刺難須著鄰光豈用偷當知漢唐世家緒有公侯
洞庭即事
日車閃閃下山椒風陣蕭蕭掠柳條湖上晩秋天氣爽
樓間極目客䰟銷湘妃哀怨馮誰聽楚屈英靈何處招
竊禄無田歸未得浪吟當此愧漁樵
浪頭卷白去無垠山面舖青一色勻氣象清雄無處比
情懷跼促此中伸欹危釣艇唯堪望倉猝商帆不用嗔
顧我遽來非自任也知牽制為官身
君山
洞庭波上崪高峰翠色難將别岫同真籍從來標福地
大鈞于此費神功蛟龍拗怒深深避星月流光面面通
塵迹未能乘興往據鞍迴首正秋風
岳陽樓
岳陽樓句舊空傳今日登臨一慨然不是洪鈞有偏黨
豈容勝概獨完全山川形勢三千里基構聲華五百年
襟帶西南太平世收羅風月属私權
曉起
落月光微暝靄收一軒瀟洒旅懷幽湘君山外波濤曉
麋子城邊草木秋俗吏區區情易倦古人皦皦志空求
且希月廩從官給仰事孤親㓗膳羞
閱金科
得情猶勿喜聖訓所宜欽取正存三尺持平在一心摭
文唯恨密麗罪莫求深豈必于虞軰源流定可尋
和朱伯英新州詩見寄二首
武川當日一分襟會合乖期向武林從此参辰不相比
由來歲月漸加深書郵遠道煩新寄詩社前盟約再尋
何以報君雙白璧南樓高處獨縈心
吏冗拘人好思慳憐君遠遠發昏頑梅花嶺外題詩寄
萍實江邊繼韵還數幅密緘迢遞去寸誠都寫别離間
翻思舊日賡酬樂鼓譟當時更有顔
送潘簿還侍下
四見霜花始觧官綵衣還侍肯盤桓胸中事業仍加益
篋裏經書不廢看立馬仙山風帽側移舟秀水露帆寒
銓衡論奏恩輝近早寄佳聲遺我懽
送周廣之令桂陽
猶餘殘雪凝山椒已見新春上柳條引領不能成面别
寄詩空欲减魂消為言民社遷官重莫嘆湖湘去路遥
早向縣廷舒所學如君風迹定翹翹
安遠道中
晩穿亂水踏欹危曉度空山瘴霧飛今日戒途甘險阻
古來謀事重依違行詢野叟觀其欲静究州圖記所非
走徧封疆收定議黃花時節合東歸
金精岩
回岩萬仞透青暝造化功偏竅鑿精自是神仙乘福地
豈因諼詐誘愚兵金牀舊迹知何在石鼓遺歌僅可評
塵淟暫来心已悟靈場千古為蒼生
遊金精迴書朝陽岩觀壁
秋入羣峰氣象清朝陽才過到金精勝遊却向塵勞得
此日情懷慰此行
板石驛
童山皆戴石淺水屢縈村路接猿猱險雲兼瘴霧昏披
榛投舍館藉草展行樽吏役身無定天涯一斷䰟
中秋午夜和溪看月
去歲中秋别岳陽洞庭湖外望清光今年衮衮仍行役
此日蕭蕭復異鄉林葉泛輝兼玉露水波搖影接銀潢
出船聊踞胡床坐遠負高樓列酒觴
登欎孤臺
區區倦翼傍旌旄獨上名臺滯思逃章水背流餘𣲖合
崆山前隱獨峯高萬家井落氛埃絶千里喉襟氣象豪
一見荆川勝侯印况將佳趣慰塵勞
去年秋宿洞庭湖今日登臨在欎孤兩處風流皆勝絶
一身奔走亦﨑嶇光搖二水看雲斷翠滴千山愛日晡
吏役不容清興足放船回首望城隅
過贑石
乘危趨疾固輕身却羡操舟妙入神石罅安船石頭立
漁人謾笑往來人
天柱灘
密密贑灘三百里此灘崛起最峥嶸中原柱石知多少
安用江心濫得名
九月八日離虔
明日重陽日章江獨放船豈無時節興固有簡書牽殘
暑猶争際餘雷忽霈然詰朝晴氣爽忍負菊花天
九月八日薄晩離贑城十餘里而雷雨作遂倚舟
以宿九日曉行又十餘里而逆風暴甚乃泊于
白鷴灘側虔之史君相留不可屢以亟行見謔
今日會賓席間當語及濡滯以為笑矣因書以
自戱云
佳辰來可喜久客去難論為憶東籬菊因辭北海罇逆
風吹急浪單舸泊孤邨緬想茱萸宴盧胡有後言
至萬安
西風蕭瑟作秋聲遠客歸心信水程雙石尖尖雙鷺立
一灘渺渺一舟行酒杯無侣難成飲詩句非竒謾寫情
晩泊沙頭從杖履故鄉何在眼空明
和孫世則著作新年見寄
不奉清譚一紀餘相期情分愈于初數篇秀句鋒誰敵
累幅華牋手自書芸省聮曹雖喜共萍江製邑獨慙疎
如君才術當超卓安見飛黃困守閭
剸繁芟弊力無餘行學存心負厥初凍筆方驅囂訟牒
觧頥忽得故人書分襟固久情還密領邑雖鄰迹也疎
安得同時俱代去相從山水樂吾閭
行年
行年四十志方剛一任蓬鬆兩髩蒼道在忽愁施設地
心恬寧惑利名場本無畎&KR3717;為私計只有詩書可自強
努力終非素餐輩未堪回首顧滄浪
宿新樂驛
去秋村北宿僧床今夕村南寓驛堂官僕頗諳蹊逕熟
野人應笑往來忙敝裘不耐春寒甚老馬猶堪山路長
獨酌獨吟還獨寐此中清况亦難忘
之虔推劾道遠雨甚念從隸之勞
山雨淋頭急岡泥沒骭深從驅爾何罪行役我甘心柳
鞚憂難趁分裝恐不任蘇樵復稀遇寒氣少相侵
安福驛
作邑多離邑去家如去鄉三年三過驛一别一迴腸治
績安能勝征途迺偹嘗何時腰觧印長嘯入餘杭
喜晴
今年未見日指數兩經旬清旦初開霽元功始布新溪
流徐變綠林囀便知春吏役方長道油雲莫更嗔
南昌鐡柱
南昌昔謂水浮州鐡柱持持事更幽天地有鑪勞一鑄
蛟螭無穴觧羣憂槎牙露處幾三尺搖撼徒然踣萬牛
人頼旌陽恩力大此功何愧禹功優
寒食
春來二十日寒氣尚稜稜萬甲殊未拆新雷徒已曾山
禽鳴瑟縮道馬足凌兢節候無驚異江南舊所稱
贑州鞫劾呈同事鄧宰德夫
二月春寒倍覺深雙扉晝鎻栢庭隂修途遠至勞雖甚
雅誼相親喜不任窮覈湏繄顓用智哀矜當亦共存心
纍囚未引猶紓暇濁酒那辭細細斟
次韻和同時到院
各沿臺檄會平番萍水金谿隔萬山兩處相期仗官驛
一時交際到江關如何遠趾符同甚豈是誠心脗合間
案牘牽仍毋易視囚情未得莫優閒
鎻院深寂夭桃獨芳有可憐之色為詩要德夫共
賦以賞之
静院深扃霽雨新小桃牆側弄精神只知春色歸吾眼
不悟他鄉寄此身露蕊妖韶眞自得胭脂濃淡属誰勻
共將短句酬幽豔奚獨東風是主人
二月十六日感雨示同事
燭燼遺朝几爐烟出晝簾時春驚一半山雨悵相兼吏
局如巢寄家音以鵲占敢思遊觀樂同患滯囚淹
錢塘集卷三
