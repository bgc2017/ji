皇元風雅卷之三
〇安竹齋
送白雲平章
舟人停棹酒停斟試听筵前送客吟離恨早知如此苦
交情不台恁為深白雲境界三更夢紅葉園林两地心
從此卓茅亭上客抱琴何処遇知音
〇明普彦
題商山四皓圖
刘氏何如吕氏安尺書便𡭗闖重關空將鬢雪驚隆隼
不道啼紅慘玉顔鴻鵠声寒悲曉殿紫芝香冷怨秋山
千年猶昧深根術又落巴童橘樹間
〇文子方
次元復初韵送虞伯生代祀江瀆二首
成均十載宛遺經未識沙墩長短亭旌旆曉霞穿化日
文章秋月映華星鳥鳴春晝岷江白鶻汶天低隴樹青
四海車書今混一摩挲劒閣重鐫銘
出宿春城宿霧低閱人老眼似層梯功名愧我蠅鑚紙
文采憐君玉在泥蜀道連雲春繫馬巴山踏月夜聞雞
贈言却笑瀛洲客吟落梅花日又西
贈别任毅走御史行臺陜西
金天行秋河漢凉星鞀夜起尚書郎隴山晴樹熙化日
燉煌楚道霑飛霜天邊鵉鵠意自遠草間狐兔无苦傷
丈夫樹業方如此探别不用愁中腸
和寗致陶幽懷
時雨息氛翳高林嘒風蝉端居愜孤尚圖書静當軒涼
颸薄櫺戸微爽生簡編客來聊与楽客去自復眠徜徉
永仐夕庶以全吾天
送馬伯庸御史奉使關隴
聖朝啓文運同軌來无方夫君起天關崛起千仞翔脩
辝陋史漢高步追黃堂廼祖尚書君樹立何堂堂昔在
帝世祖榮身事戎行風雲一朝會奕世傳芬芳矧君擢
高科有業未易量斯文繫政教治忽慎弛張世豈无勇
者舍君吾何望勿爲守鉛槧局束徒苦傷僦屋京城居
去君百㪯趾聞君起冠豸僮走亦欣喜况當遠于征无
言詎能巳朝風號空桑衆草日披靡河關尚瘡痍聖度
乃弘偉繄彼&KR0636;天休能不懷愧耻艱危見臣節維持頼
風紀温言表遺忠生氣凛不死乃知烈丈夫豈独魯連
子題楚山春曉圖
荆門雪霽江樹芳巫峽冉冉愁雲長山猿杜鵑呌落月
風&KR0904;露沐何蒼凉六龍從東来曉氣開扶桑天高雨絶
人事變觧環結珮空相望渚宫西澨連三湘畫中隱隱
听鳴榔安得置我棲其傍爲君一曲歌滄浪
袁伯長
送華山隱者
黑髩祠官佩水蒼万松深処響琳琅黃柑有法能為酒
紫术无飢可當粮招鶴舞空山月冷檄龍吹雨海風凉
瑶池欲問長生訣碧澗研朱寫綠章
次韻呈周儀之虞伯生
英英雲中君含思歌太乙廻鵉舞天葩流粲曉莫述報
之不成章玉雪耿素質臨風發長謠庸以永今日
昔斈空岩居之人怒且怠哀猿雜山狖驚笑欲我害天
隱神所藏别之空悵慨桃源閟深竇亦復知晉代
道逢斈仙人御氣不飲酒我笑初无言彼巳嗔我否哀
哉守其愚繫石猶在肘冥化隨悲風淪淪骨不朽
羲娥挾双輈冉冉若見迫丹臺嗽靈霞瓊蕊生尺宅控
搏无須臾詭幻巳千百慎此隂陽機迯虚脫其厄
竒樹生南薰清坐弹五絃涼風邈永古白雲赴蒼煙世
故日巳偷俛仰隨歲年折腰倘為酒猶足青簡傳
少年恣青雲歡至无復恋一為關河行常恐不得見新
鴈雲中來飛飛落南遠歸心耿无寐寒更促浮箭
次韻送友教授閩中
欎欎大古樹叢生散珠玕明時炳陽德寥落歘歲寒天
風西北來凍海繁層瀾芳朽各有性盛衰詎无端貿貿
冰上屦黯黯塵中冠宿志不得酧奮飛戢其翰伊南蹇
一士羈鴻河之干手持大雅篇八音佐王官墻隂卧朝
日薄飯不滿盤邂逅喜我同金石生肺肝出処非故意
低徊耿相看閩山渺雲海東望通三韓居夷垩有在取
琴為君弹
送邵元道
仲連匡世姿揮手却秦軍掩𬒮停白日登車抗浮雲射
書誠草草孤城死生分辝榮敦厚俗矯抗離其群
虞卿舌轉丸揣事精微芒事危見交態窮愁名益光黃
金散逝水白璧凝飛霜丈夫有定志得失非豫防
梅生一尉微喋喋正天紀洗心洞玄化削跡无妻子龍
變孰為驯蝉蛻乃真止松廻風泠泠水落石齒齒
襄陽孟浩然拂衣歸故山放浪岩壑深流泳遺人間㪯
䄂林花落擊楫江鷗还羊公何堕淚水声日潺二
送世茂許省椽歸武昌
岷江下奔流日夜東南趍艱虞六十載蜀客无完居纖
脩掛晴練五老為之庐招彼素人心蒼翠垂流珠峩峩
銀臺公懷宝耿不攄青桐濯孫枝下此佳鳳雛絢爛五
色翼披霞表亨衢清者冥鴻遠逸㒷蒼鷹俱食竹恋苦
志餐風養真腴誓將八極周覧得為貞符歲月諒有盡
雲端復躊躇躊躇固吾事荏苒悲征途
蒼莾鵎鵡洲日没楓葉赤昂昂處士恨蔓草化為碧之
士輕且儇之人何急窄至今千処下投筆五鋒鏑銀城
大古雪俛仰一消釋雍容詩書郎浩氣烈金石徘徊登
臨意寒波净如席相逢各万里未契淪夙昔咿嚘語未
罄征鴈起瞑色凄凉衣冠聚山海窮畢弋翳翳桑榆老
人物渺可識停驂望前坡去馬記初驛
歐陽元功
延祐二年二月十七日侍宴北省
臣本江南一布衣恩榮今日及寒微台躔列漢光相射
湛露迎陽晝未晞仙醖飲來生羽翼宫衣晉得奉庭闈
酒闌車馬如流水回望紅雲遶闕飛
題孫氏壽慶堂
孫母歐陽九袠登外家譜諜自庐陵高年備養人俱羡
同姓升堂我未能好客郎君深巷轍讀書稚子小窗灯
朝廷屡賜尚方帛更待廻鵉織誥綾
題澧州謝家建通済橋
慶雲龍日護雲根玉樹薰薌接澧沅太傅功晉召伯埭
相君心競謝公墩巳誇螮蝀綿今古猶羡封胡偉弟昆
珍重盧溝溝上月時隨車駟勞于門
過洞庭二首
白沙隱隱見金鰲殿閣憑虚結&KR0799;牢天水渾融浮太極
神人幽顯隔秋豪龍堂深閟靈栖冷象緯低垂客枕高
欲作庿堂迎送曲杜紅蘅碧尽離騷
媧星摶五擲虚空屹立君山面勢雄一畫犠圖天地骨
九江鯨觀鬼神功裾飄帝子蒼茫外楽奏鈎天傾洞中
頗恨當年鄒魯客觀瀾未到楚諸熊
夜宿寺前農家
漢南旅店巳星稀倦宿田家帶落暉䔥寺依山聊復𡭗
鄴侯送酒是耶非風餐井斍凉生飯露坐俄驚月在衣
老子漫遊吾漫送登山臨水澹忘歸
西明道人每一相見去必求詩余亦不能郤
武昌堤上水雲身三十年來識道人只爲漫遊相見少
故知臨别贈言頻幢幢車馬紅塵老靡靡江山白髮新
邂逅一回詩一首錦囊千首未爲貧
寄諸弟七絶
長樂鍾声拆號時三台八座列参差自憐手把天瓢水
一滴鄕關不得私
聖主宮中遊幸疎日臨秘閣看芸儲今朝蘭省初開試
清曉玉音催着書
省垣東畔至公堂十五年前戰藝埸飽食大官无𥙷報
两科來此校文章
御史承差鎻院門使臣傳語出天閽試宫被命連鏕入
同榜三人入謝恩
仁廟初科射策郎如今斑白殿朝行東風昨夜聞歸鴈
夢遶江南烟水長
薊門城下過階塔一一行人通竈間今朝送客又还入
那忍更投名利關
别駕祠前雪水深弟兄沙上把離樽三年不洗來時褐
要看淋漓别酒痕
早朝
扶摇九万透雲霄鳳闕龍池步步瑶駞背負琛金絡索
象身備駕玉逍遥衣冠俯伏傳呼岳干羽低回看舞韶
湖海布衣瞻盛事他時田里夢天朝
〇杜清碧
与趙子昂集䝨爲壽
東觀道家蓬萊山神人來往乎其間銀鈎势壓蛟龍榜
玉佩声聞虎豹關秋露满天濡綠髮晨光出海曜朱顔
金凾更注長生籙林下種菊巳斑斑
送趙編修
往年初記抵京師正類機雲入洛時未識鰲頭分赤管
先傳馬首控青絲瓊林舊醉家家酒金刹新題処処詩
此日揚州歸去路錦衣光彩照城池
寄題周待制悠然閣
大江之東彭蠡南周家高閣与雲參秋風猿狖啼青嶂
夜雨蛟龍起碧潭繞屋千藂生杞梓通簷百尺長楩柟
何時共此登臨樂指點平川得縦談
真州賈生索賦孩兒茶
吾聞孩兒茶始來自殊方古人譯其名和以龍麝香賈
生得妙訣品製非尋常清晨持遺我今我試与嘗味腴
甘且美頓洗葵藿腸惜无瑶瓊報裁詩謾誇張燦爛黃
金芽錯落明月章波浪盤蛟螭雲霞廻鳳凰好將龍鳳
餅褁以玉雪囊特之献
天子𥙷益未可量能令齒頰生玉液却回麯蘗升明光
諸公以懷李白詩分韻送李茂遠後以酒字
索賦遂綴五言一首
樟江水逵逵民俗多雜揉李君專檄來號令粛廵掫遂
令万家市安集日豊阜春風有歌姬夜月无吠狗築堤
捍水災皆自將軍手至今此邦人秝誦常在口我來自
京師始得一聚首綵過日以數言論竟開剖有如済世
方乃𡭗困升斗孰云勞積多反使歲月久方今
天子聖賢知在左右銓曹每推擇往往雜瓊玫此行看
薦進直入紆組經莫負平生心㚻使斯民壽豈敢為贈
言裁詩侑杯酒
送李伯循歸山中
巳聞盤谷最深幽便欲從君遂此遊春氣和柔朝採薬
秋風清徹夜乘舟岩花冉冉誰晉客汀草纖纖独倚楼
楊柳新條不堪折只須買酒喚離愁
和楊仲弘
老來自愛黃叔度少日空期魯仲連高卧独无田二頃
曳裾誰有客三千滄江渺渺浮鴎鷺白日翩翩換歲年
只憶江東楊少尹劇談終夜不須眠
〇楊仲弘
送虞伯生赴召
幾年簮笔侍明光共取才華𥙷衛郎祀事必稽周典籍
頌声多假漢文章雲垂迥野鳴鞘遠月滿高城下漏長
縱獵合祛誇盛美願言作賦継班揚
送朱澤民之京師
櫰山挾海奠京師氣势紆餘尽北陲鴈度塞雲秋色遠
鵲鳴宫樹曉光遟四方英俊皆來萃一代經綸属有為
君有長林希屈賈好將詞賦重當時
送彭萬里
平居鄕鄙係瞻听遠涉京畿迂寵靈席底波濤秋淼淼
枕前星斗夜熒熒肯如龍劒重藏匣誰識牛刀始發硎
將相与人殊勢分秪應双眼為君青
擬辝京師
囊衣托載道傍車人事匆匆歲欲徂風雨五更雞乱呌
關河千里鴈相呼蕪菁散漫根猶美桑柘䔥條葉半枯
却上高丘重回首五雲繚繞帝王都
㳄韻陳子仁黃河
禹功䟽鑿適憂勤宇内山川自此分无氣渾淪通地脉
孤光迢逓貫天文母金伏土秋當孕隂火潜淵夜欲焚
万里窮源何日遂片帆西上破層雲
早朝
掖垣迢逓到城回魏闕蒫莪此日開赤芾會延宵仗引
朱輪争道曉鍾催三泉忽報藏金甲万歲猶聞献玉杯
楽奏象箾從此畢小臣思見鳳凰來
錢塘懷古(四首)
斜界鈎陳通大道中分魏闕對層峦雲生殿上金炉暗
露下庭前玉井寒江漢飛龍俄杳杳滄𬈑泛鷁竟漫漫
中天會合寕非數坐見蒼生奠枕安
山回禁禦入雲長無復陳兵衛两廂千古金鍾埋野草
万年珠樹落秋霜龍文不徙陽人聚鳥篆終歸軹道傍
九市塵埃來衮衮一江風浪去茫茫
西湖清濁自天開鴻鴈鳬鷖日往來黃道星辰環太乙
紫雲宫殿擁蓬萊能丈競奏王褒頌献壽深傾阿母杯
九域輿圖今混一百年耆舊自興哀
化人宫殿被層阿棟宇高低日擁波翠石文章題日月
宝珠光𦦨烛山河空乘說法黃龍听貝葉繙經白馬䭾
誰謂一无超衆有秪今塵土重來過
宗陽宫中秋對月
老君壇上凉如水坐看冰輪轉二更大地山河微有影
九天風露寂无声蛟龍並出扶金榜鵉鳳双飛載玉笙
未信弱流三万里此身今夕到蓬瀛
九月
御氣排空宝扇開金衣照日近臣來絲囊巳進千秋錄
黼座还称万壽杯王子吹簘双鳳舞羲娥攬轡六龍回
侍臣此日沾恩賜散作祥風遍九垓
東湖即事四首爲王侯本齋賦
朝來千騎出城闉爲向東湖踏早春素練抺林雲氣薄
明珠穿草露華新山花献笑開簷畔野馬忘機戲水濱
記取當年賢太守及時爲楽与斯民
夏月湖中裘氣多南風曡曡卷長莎漁翁舟楫衝蘋藻
遊女衣裳擘芰荷膾切銀絲嘗異味腔傳金縷唱新歌
君侯用意仍深遠即此光輝豈滅磨
暫停麾蓋擁輕舟此日湖山属莫秋采采黃花登几案
離離紅樹散汀洲傾壷浮蟻杯頻竭下著鮮鱗網乍牧
莫向錢塘誇往事白蘇未許檀風流
雲氣低藏十万家東湖飛雪又交加玉禾舊布仙山種
瑶樹新開帝所花伹听两岐歌瑞麥何勞八月泛靈槎
侯門自有相仍客賸賦篇車後世誇
九日別友人
客中佳節罷登高独立凄凉感二毛紫陌泥塗秋汨汩
黑山風雨夜嘈嘈幽人侈有觀魚楽壯士慚无汘馬勞
得失古今俱一律惟應痛飲讀離騷
次田師孟西曹即事韻
隱吏重來右掖初清明時節乱花舒霧迷黃閣霏霏重
雨散彤庭點點疎李耳舊藏周典礼䔥何元得漢圖書
經綸事業煩公等要使皇文日粲如
題鄧善之袁伯長諸大史
詔編國史有程期正是諸郎儤直時虎士守門宫杳杳
雞人傳箭漏遲遲窗間夜雨銷銀烛城上春雲壓彩旗
才人各稱天下選書成當継古人爲
贈賈國英郎中
挺生雄傑氣昂昂服事朝家被寵光鸚鵡杯中春正好
鳳凰池上日偏長新裁楽府傳宫体舊着朝衣帶
御香忠孝两全人所羨只仐慈母在高堂
遣興二首
庭樹號蝉日巳凉塞雲横鴈夜何長挾書万里干
明主仗劒三年别故鄕西北諸山連朔漠東南衆水隔
荆揚淹晉不共慙蘇子莫遣貂裘壓雪霜
往歲㗸杯意氣舒願從童子誦詩書巳荒陶令松三逕
猶守揚雄宅一區春樹花殘收夏果海門潮落買江魚
如今也足成吾趣何事侯門欲曳裾
紀夢
海上垂綸巳有年閑居无事夢朝天蒼龍觀闕東風裏
黃道星辰北斗邊盛際只今逢五百前程何許隔三千
楊雄曾奏甘泉賦應有声名逹帝前
送殷國華之饒州教授
送君行李欲何如楚國䔥條戰伐餘西塞人烟連草莽
南江波浪入空虚遺民罕作先王服故府徒存博士書
往事悠悠多泯汝好從黎老問終初
望海
海門東望路漫漫風颶无時縱惡湍白霧漲天隂氣盛
滄浪&KR0636;日曉光寒豈无方士求靈薬亦有幽人把釣竿
與俗浮沉何足道願乘浮舶肆遐觀
題息齋竹石
行前怪石起参差篁竹叢深使客疑如過潇湘江上路
鷓鴣声断日斜西
寄題羅氏山莊
黃石山原風物幽賤子往年嘗一遊舊行檿柘巳成徑
新刈禾麻應满睡馮衍元忘白首嘆謝安當爲蒼生憂
餘杭溪上明日發愁殺楊花吹客舟
題先天觀圖
浩浩大古石雕鏤矜嵳我瓊林化飛騫宝&KR0799;通欝羅矯
首視三光丹青相盪摩上隣列仙居西移瑶池柯玉蛟
亦受令鞭撻廻盤渦巍巍双華表飛鳥不敢過玄鶴時
一來潜鱗净无波心迹會虚湛神光隱鳴鼉𬗟彼巢居
子凝睇佩女蘿天風入紫京百靈莫誰何朗言渾沌後
龍馬方負河視之杳不見嘉名表山阿冥思有至理熟
視猶摩挲
〇李竹所
題蘇李泣别圖
我去君晉可奈何明朝烟雨隔關河當年胡婦分携処
想見中郎淚更多
過采石
独卧空山五百年喚醒除是老坡仙沉香亭北花成土
采石江頭月在天遺跡不妨晉狡獪多情猶自狎婢娟
余生若在開元日也向長安斈醉眠
〇何吾山
贈琴舟趙海月五首
瓏瓏花雨客屏香理尽哀絃曲轉長海上歸來望鄕土
風回依約夢霓裳莫年鉄杖身差徤何處銅盤月共將
幸自金丹堪點化不須秋樹說荒凉
倦遊何處不逢春猶記臨風度碧雲客裏看花同是夢
囊中有道未為貧黑貂裘在閑隨意黃鵠歌成墓可人
聞有琴材在樵㸑勞君妙斵一揮斤
超摇万里一枯槎脫略塵凡三朵花自與秋風同客夢
曾随明月落誰家江湖量大容浮瓠雨露春深斈種瓜
却得先生有新曲如何能觧理黃荂
楊柳風烟蜃氣昏秭歸花月碧潇春水雲别後行千里
儋泊相遭得幾人見說周旋惟我我定知僵走隔塵塵
初心未證圓通悟猶恐隨身認作真
〇劉時中
古採蓮曲
長安女兒淑且儂日日棌蓮溪水中笑插荷花照溪水
韶容欲與花争紅溪中荷花深幾許溪上時時聞笑語
紅酣綠縟不見人應在荷花更深処歸時夜&KR0765;溪水清
扣舷踏歌盪槳行荷葉盖頭花㔩鬢溪上月明潮已平
望夫磯
望夫山頭日欲頽望夫山下江声哀山頭日日風雨悪
江上不見行人回空山亭亭幾朝莫猶記行人去時路
知君渡河長不歸恨不當年遂君去此身化石千仞磯
石猶可懸心不移長江水涸黃埃飛行人應有歸來時
對月
凉宵在前墀佳月墮我側此月如此心曠朗一片白開
樽起相娛佳月即佳客月如感知已為我好顔色此時
还独醒柰此明月夕
吳敬庭
古意四首
我志在林壑而与世沉浮是非復非是此語真謬悠所
願適其適冨貴何足求有酒同醉醒商歌動清秋得意
巳志辨白雲散岩幽
斜陽在遠樹微風動高荷䔥蕭湖亭上今夕凉巳多遇
此素心人清言洗煩痾樽酒相与歡竟坐酣且歌揮手
謝塵世不楽復如何
夏日苦炎热但願一夕凉及此秋氣深蟋蟀鳴近床物
情亦知時催製公子裳戸牖當綢繆歲晏饒風霜感此
發斈儆終然惜流光
隂陽有代謝寒暑相推移人生百年内行楽當及時昨
日猶朱顔今日生白髭所以遺世事飲酒不復辝寄傲
南窗下千載真吾師
新春喜晴
歲序更五日人皆悅春晴宮曹喜休暇瘦馬成郊行冰
消明水綠霧散山光明寒梅送餘香幽禽弄秋声覧物
俱得時悠然起深情蹇余佐兹邑慙負吏隱名撫字心
轉勞催科政何成願言兆豊年擊壌歌太平
偶成
微官羈此身遠投數千里觸暑涉長江晨夕不遑止殊
方寒氣早秋意亦如此歲月倏如流感嘆成坐起繭絲
將奈何終當就料理
送吳済川
脫穎貴毛遂投筆知班生子携束書去而有千里程曉
𬒮江風寒夜枕霜月明觀光丈夫事惜别兒女情會當
拾青紫壯志酧平生
夏日述懷
屏跡遠囂紛息交歎孤陋蕭然一室間圖史分左右瓶
花眩餘春炉烟靄渚晝坐觀羽虫化卧聞穴蟻開青山
自偃蹇相對如有舊我家陵峯下溪水清可潄誤身投
塵羈三年此紆綬素餐亦知愧民瘼未能究白雲渺何
之念之令人瘦陶令歸去來深漸着鞭後
李長源
題峽州
黃河城下水澄澄送别秋風似洞庭李白形骸須放蕩
并州豪傑爲凋零十年道路双蓬鬢万古乹坤一草亭
八月崤陵霜樹老傷心休折柳條青
上清宫
蒼梧雲氣赤城霞錦谷鈞天帝子家仙掌高承九霄露
霓旗遥駐五雲車昆明火劫驚人世瀛海風濤撼客搓
醉裏忽逢王子晉玉簘吹上碧桃花
楊鵬翼
正旦有感
干戈短景去匆匆回首南朝一夢中世事尽隨天道北
春正依舊斗杓東四时玉烛堪調爕万國車書想混同
寂寞荒山老松樹看渠梅柳競春風
華清宮
四海笙歌属一家&KR0784;山宫殿倚烟霞烛龍正照三郎宴
野鹿偷銜第一花大抵失人迂致乱未知亡國不由奢
自從西蜀蒙塵後幾使殘民望翠華
穎亭
懸厓高築此亭孤落日登临酒十壷雲破九山開曡嶂
天低三楚入平蕪断碑黃絹空塵迹遠水白鷗如昼圖
對此風煙巳䔥&KR0904;扁舟何必到西湖
送真善卿歸秦中
少年錦帶佩吳鈎曾伴秦陵俠士遊沙苑草青春試馬
岳連雲净晚登楼十年為客少青眼一事不成空白頭
此去何時重相見一樽聊与故人晉
鞦䩠
日轉簷花樹影偏謝家庭院簇神仙綵繩斜擘纖纖玉
昼板輕承步步蓮弄玉未升雲漢去綠珠先墜綺楼前
不知小逕殘紅裏明月何人得翠鈿
陳自堂
春晝睡起
柳影年華度鶯声午夢回偶然床置易政尔席凝埃隱
几野花落閉門山雨来无人見愁緒歡伯一樽開
春風
着柳成新綠吹桃作故紅衰顔与華髮不敢怨春風
先主
扶義風雲急投難歲月長猶懷置嗣子豈要負刘璋討
賊吾誰遜違天有併亡春秋復讎大万古烜炎光
武侯
千載生諸葛餘才了十丕百王巴蜀佐三代渭濱師礼
楽无㒷日乹坤有閏時豈晉文字在不愧說兼伊
曹操
鹿去卯金刀當塗未敢高争梟猶在弈食馬巳同槽身
後三分閏生前百詐勞就如題墓上盜豹亦焉逃
司馬懿
本祖賊爲媒聊同漢報仇機深螳後雀禍隱馬中牛夷
甫母專罪江生足遠猷誰開千古恨落日淡神州
送客
信屐卷仍还詩生暮靄間塘蒲身共晚野鶴意俱閑送
客度流水見雲歸别山一声長笑遠吾亦掩柴關
登岳陽楼
扁舟小繫畫㯗西万里清光一拄頥湖面欲包天外去
嶠鬟疑割海中來高空自瀉軒皇楽元氣長涵老杜詩
慶曆殘碑重回首此生何限退爱時(來力反見左傳)
皇元風雅卷之三
皇元風雅卷之三
王蘭思(宣慰)
題武夷九曲圖
一曲溪邊一曲仙櫂歌遺響有誰傳西風吹入無声畫
來上江東子静船
朱本初
盗發亞父塜
戲馬臺前范增塜英風千載行人竦塜中宝氣騰光芒
識宝賈胡心爲動築室潜謀二十年一朝鑿井穿其壟
畚鍤纔深四十尺乃有石盤青巃嵸四旁牂杙大十圍
各施九十森環拱石穿棺翣更分明漆光可鑑剛而鞏
斵之不用揮金椎白骨儼然金頂踵宝劒未化横蒼虬
金玉煇䊮氣交擁賈胡致富須臾間棄骨溝中寕愧恐
平原無色鼓角悲山鬼夜號川澤涌太守陳公英俊才
慨歎姦偷吾所綂亟呼五百取羣盗械置狴犴見仁勇
傷哉亞父天下竒鴻門高會真危機火龍飛起實天意
拔劒起舞空𡭗為風雲變化失隆準玉斗一碎山河非
如公明義古亦少發憤乃作彭城歸六合茫茫漢疆土
厚葬何人誠可嗤君不見驪山牧竪遺烬酷不如王孫
祼葬良亦足
查廣居
汲汲歲年徂慘慘冰霜厲君子不遑舍明發戒行李南
臺雄且高國家所仗倚辟椽無凡林今子足稱是諤諤
鋤姦貪軒軒懾悍鷙風俗歸之正郡邑得以治御史不
敢争簡書豈非議擣空狐狸穴動有鷹隼氣仕宦等一
擲名節在萬世皇皇吾君業正朔越裳被今歲一再赦
求言弭灾異况子得言秋盍体堯舜意吾師范德機每
與論兹事露坐山月高撫劍各流涕我本滄浪人鼓枻
從此始
二銀女祠
銀冶二女祠撫州之金溪其家姓葛氏无字年未笄羞
顔不出戸宛娈守礼儀在唐宝曆歲其父爲胥吏宫家
起銀埸日夜遭箠楚勤紅問父苦玉頰啼珠雨父命斯
苟活誓以死相許禽獸尚知義報父寕元心投身入銀
冶遂化成白金郡縣驚且嘆奏名上朝端下詔罷炉冶
雞犬皆平安巳經五百歲歴歴人猶傳荒祠俯流水傢
設還&KR0770;然世間盡兒女此事誰能𡭗緹縈曹娥去未有
堪倫比可比惟皇英双魂抱煩冤至今湘江竹出土含
淚痕
孝子行
豊城廖孝子至元十九年鄉寇大作子負
母冐刃逃及靖孝養終身與江革不殊惜
無史書之揭翰林近題其墓曰有元純孝
廖公之墓又爲作文刻石虞斈士書之
豐城昔在至元歲寇賊紛紛亂如鬼是時廖生抱母行
不死白刃天有情固知至願天必感母子全活見太平
廖生雖死猶未死往往遺民言此事有如江革遭亂离
負母逃潜經險阻情詞測測賊捨之孝德還堪耀今古
烏乎薄俗獍同墓上請看純孝字
田師孟
分韻
清明與省郎毛潜夫杜孝先周内翰景遠
元樞密復初儒生虞德生會飲分韻得復
字呈秋泉功遠二仙伯
冠袍褁身厭拘東惜春只斍光隂蹙雪融波面綠痕添
風着花枝亂紅䔩杜陵才子本茅屋十年省署叨粟肉
芝撿番香白晝晴時尋勝友相追逐毛君古丈夫内翰
五車讀元子真英豪文華過潘陸德生味道餘腴閉門
樂幽獨漫郎潦倒双鬢秃志在酒船三百斛相逢一笑
宇宙間羽觴未盡還再復醉中更約二仙人共訪赤松
參辟谷
黃君瑞
蕨萁歌
信州州官萬種粟殺馬搥牛日絲竹信州鄕民蕨作粮
三月懷飢聚頭哭蕨萁開葉不可飡蕨根有粉聊鉏鑱
偏攻性冷損胃氣民面生黃苦憔悴縣不申聞郡不知
官中有米重封閉重封閉將若何衆人歌我蕨萁歎九
莖莫唱靈芝歌
双燕吟
双兼双双飛更復双双梄穿花掠水双㗸泥簷前緝壘
双哺兒春風一双至秋風一双歸念𡭗双不得故巢須
獨依莫斈人妻朝亡其夫暮嫁之莫斈人夫暮亡其妻
朝納妃
酒
麯蘖生春出小槽幾人耽酗日陶陶笑吞鸚鵡杯中月
貧典鷫鸘花下袍内府蠟傳紅琥珀西京秋壓紫葡萄
杜康儀狄今安在回首丘陵半是糟
送信州守
龍池水暖碧鱗香池上韶鉤舞鳳凰玉節引班天咫尺
信州太守奏農桑
送琴士歸杭
雲中歌断紫芝歌不奈周君欲去何十里湖山好明月
却怜隨處醉人多
康里夔
題釣臺
子陵才業高千古當使君王入夢思漢祖規模只如此
惜哉堯舜不同時
送高中丞南臺
鸚鵡洲邊明月鳳凰臺上清風人物江山两絶才高不
爲時容
張天師(太乙子)
滦京八景
鳳閣朝陽
開國行都重朔城大安高閣煥鴻名中天旭霽昭黃道
萬象春熙拱
帝京瑞露氣浮仙掌動文星光挹泰階平朝元羽佩輝
蝉冕長振琳琅侍
玉清
龍岡晴雪
隂山積雪亘春秋霽景玲瓏燦十州玉展畫屏當黼扆
翠凝香霧繞龍楼吟懷煖動鼠鬚筆酒力寒輕狐白裘
清暑年年動游幸冰壷六月坐垂旒
敕勒西風
敕勒連營意氣豪西風沙漠静驚濤皂鵰背影翻金鏑
赤驥騰空頓紫條入夜胡歌諧篳篥蚤時新酒壓葡萄
&KR0999;庐處處人長樂万里雲屯雪自高
烏桓夕照
烏桓列部拱提封落照千山返映紅遠樹參差連塞北
断霞明滅際遼東牛羊下夕羣屯霧鷹隼横秋势掠風
亦有隱淪懷済世何時歸獵載非熊
滦江曉月
滦江曉月漾玻瓈皓景沉沉碧海西監牧平沙時洗馬
趣朝青鎻政聞鷄鍾声破霧騰珠刹橋影垂虹枕玉溪
夙德祠臣勞扈從恩承紫誥又春泥
松林夜雨
百萬蒼虬幾雪霜夜深和雨激滄浪秦金賜爵揔東岱
漢王搜十負栢梁劒戟森嚴堅歲暮佩環鏘奏際時良
千年琥珀應流地服餌身輕久帝鄕
天山秋獮
駕辛天山校獵埸夜嚴精騎裹糇糧鷹鞲脫臂高横塞
雉箭穿雲急觧囊豈但薦毛供爼豆要知閱武固金湯
歛圍賜宴千軍醉駝背纍毛揔兔羊
陵臺晚眺
李陵行處莽平原秪見荒臺思愴然野日断鴻空送晚
塞雲歸鶴不知年千重牙帳開周後萬里長城啓漢前
雅調蚤傳來魏闕賡歌尚擬頌堯天
薛玄卿
送文郎中奉使交趾
天子龍飛統萬邦玉符封檢下殊方遠人盡是雕題獠
奉使唯應粉署郎翡翠飛時銅柱&KR0668;鷓鴣啼處石門荒
炎風苦雨煩珍重蒌葉㯽榔取次嘗
次韻欧陽検閱濠池觀荷
行行濠池上亭亭見長荷瓊葩豔初日碧芰卷輕波深
蒲曉色乱微雨晚香多方舟時自移高軒或來過豈无
河朔飲聊復發商歌商歌一慷慨此物奈君何
埜宿山简虞博士王待制
迢迢埜宿山峯峦何崔嵬朝登猛虎嘨莫宿玄猿哀高
風四面發花草爲誰開傳闻章皇帝此地昔徘徊龍駕
竟不返浮雲空往來秀色九天外巨㚑不敢摧飄搖散
襟帶覧結何悠哉
宋顯父秘書惠海子北門之什次韻荅之
得君佳句見君情春半閑從海上行紅杏啼鶯沙苑邃
綠楊嘶馬漢堤平玉山地势連双闕金水河流注夾城
万乘以仁懷遠迹遊觀宜着魯諸生
燕粟緫管玩芳亭子
粟氏林亭好飄飄借馬游薬闌當戸密花逕近城幽未
許朝參懶聊爲逸㒷留使君行楽処風物為春柔
送陳都亊銓選雲南兼簡(李廉訪)
送君銓選使滇池部落諸夷善品題明月先經䕫子北
長風却度夜郎西山㴠塞雨驊騮骨花壓蛮雲杜宇啼
爲問霜臺李廉訪白頭官滿尚羈栖
送朱本初之玉降官
西山紫翠簇芙蓉師住逍遥苐一峰慎勿挽弓思射鹿
秪須鑄鉄斈降龍闲穿曉月鋤芙薬醉拂秋風卧古松
應憶京華舊遊処蓬萊坊畔五雲重
高遠堂
數椽茅屋雲中出一抹青山坐上看讀罷黃庭春雨後
刺桐花落鳥声寒
贈聶尊師
青山寂寂雨潇瀟一箇長松翠欲飄白髮道人年八十
小楼間坐說前朝
游張公洞簡常守刘道中
赤烏二載發㚑竒空洞深沉道路危翠竇下攅山瀑落
紫岩中廓石膏垂鉄船通海时難遇金鼎調元亊可期
秪恐使君同變化白螺來往少人知
張一無
寄薛玄卿
上界真人金馬貴山中道士草衣輕一弹指頃三千劫
何日蓬萊問淺清
黃松瀑
自麻仙至茟架道中作
三步五步歇六日七日晴豈不念我歸春色相送迎前
宵杜酒散行將及清明紅紫小零落嚶嚶相和鳴叢薄
山礬花玩之有餘馨亦欲寄所思歸鴻巳宵征悠悠不
可極惻惻難爲情荒荒誰与語脉脉曳杖行
飯山道院
萬鍾鼎食不到我正自不必西山餓飯山雲氣如炊煙
三飡而返腸果然臨川丞相有素願何處獨無魚羹飯
勸君飯客先飯窮往往乞丐皆英雄
題高麗五明馬
海波不動關梁通虬髯使者來吳中名騅額間掛明月
四蹄猶帶龍堆雪仰妹不受田家芻大官之羊五味俱
賢才萬里不難致糠粃不充盱老矣
次韻謝新荔
海國仙人剪絳霞年年一朵到山家眼中玉色如何晏
席上風流得孟嘉野客不分唐殿帶老臣并按建溪茶
醉來往亊都休問且擘輕紅對晚花
寒食客中
明朝便典黑貂裘寒食寕無數日留煙断舊嘗悲介子
火衰今不祀商丘百年盡付風吹柳柳雨遠隨山入楼
安有五侯鯖到我自修茶品試香篝
墨梅
去年曾訪林君復烟水蒼茫鶴未歸不似對君横小幅
一枝和雪照柴扉
客語
舊時供奉曲歌者亦無人伹感歲年晚不知天地春客
猶談宝慶吾亦及咸淳何處楊花過飛來點角中
午日
世故一炊黍吾生百鍊銅客情傷髮白醒眼對榴紅遠
岫冥冥雨綀衣细細風欲論千古恨不見楚南公
于仲元
度車庸關思親
車庸之關高嵯峨霜乾水淺寒無波大風捲沙聚作嶺
火車碾断深成河商女蹋歌喫馬乳胡兒行鼓搥駱駝
斜陽駐馬一回首故鄕萬里秋雲多
危太樸(臨川人)
暮冬
種稻南谷口凶歲囷倉虚晚值老農語出口三嘻吁幸
有高亢田種麥給群需有麥且勿憂無麥將焉如
昔謂厓谷底其俗異黃農浪迹城府歸却爱淳樸風獵
夫不射鴈云與兄弟同羽毛豈知道天理諒無終
徐人歌
季子有劒秋水色徐君見之惜不得徐君墓上荒草寒
季子觧劒掛樹間一死一生見交義嗟哉延陵吳季子
楊季(豫章人)
晚憩澗北亭
我性喜消散東園時獨行高亭俯絶澗下有流泉声秀
不翳繁蔭朱華散微馨踟蹰澹忘歸夕露沾我纓人生
忽如寄何乃苦營營優游在空谷飲水有餘情
夏日山中讀書
翳翳嘉大隂結庐三四椽南風五月中日夕聞鳴蝉居
閒復奚爲涵泳聖人言時於會心處掩卷自欣然
送别鎦伯章歸省時鎦方悼亡故并致其意
斗酒酌未盡離人去匆匆歸心逐海月飛遶香炉峰峰
前綠蘿樹下有五畒宮上堂壽尊親手把黃金鍾入室
獨無依風吹羅慢空雖有两小妾顔色如花紅不敵伉
儷情虚爲夭冶容人生百年内哀樂本無窮自非曠士
懷寕免勞其中心堅抱節義行止慎其躬贈言匪諧謔
勖𡭗保令終
包淝川(淮)
幽居
雲作交游山作賓道心爲主自安貧柴荆無鑰見同物
竹帛有名終累人綠水一潭澄静性青山萬曡褁間身
紛紛望拜馬蹄下不見胸中萬斛塵
七夕
欲理凌波踏造舟不知滿架勝蒙鳩漢隂抱瓮蒼顔老
不上今宵乞巧楼
謾成
三春胡蝶誰云夢六月蒼蠅詎可憎未怪康衢中有虎
每疑太極裏無僧
周德可(蘭溪人)
送衣篇
長城萬里飛秋沙弓馬夜驚雪作花龍泉吐光射天地
是妾掩鏡夫辭家此時惜别方壯年年年花發園中煙
征鴻無書日苦短牛女夜夜銀河邊萬瓦欲霜楓似綺
親送寒衣數千里匣鵉顧影凰孤飛山過望夫道湘水
湘水無情漾白波望夫山石浮青螺長途行処意慘愴
誰家嬌女終夜歌衛霍功高尤黷武善馬未歸羝不乳
關河回首路迢遥愁雲四山水南浦夕陽孤舘停征軺
一身百慮双涕交中宵無人語声絶風吹燭短山月高
寄遠
邊風驚枕簟漢月耿房帷何處懷人切停梭見鴈時寒
生衣莫寄瘦盡鏡先知願子長努力效忠歸未遟
陳敬齋
呈蔡府判
東風一夜拂清寰如許文明治象還萬古乾坤一東魯
七閩日月两西山寒梅寂寂春華䴡喬木森森古意間
獨奏瑶琴生客恨有誰隔月听潺湲
舞劎歌
曉騎白鶴入滄海手携青龍浴寒水背負河圖天地文
或變或化疑神鬼始對双鵉出林坰終与孤鶴翔風墜
翩翩又在瑶池間戲与群仙買歡醉青龍顧我浩氣疲
欲假明月横波睡我亦假之一霎間徑然飛去天牛間
千呼万喚不肯下且吐風雨飛漫漫
呈方逹斎
端平諫臣心似鉄忠肝落紙天地悅羅浮山下種梅花
独倚西窗看晴雪古來老鳳生鵉兒錦雲两翼星斗披
朝浴春風芹藻池夜眠凉月槐杏枝君不見丹山一溪
水化作春陽時雨飛千門教渴不苦早木草潤澤生華
輝方逹斎真吾師薰風吹我面臯比兑使青灯照雨思
舒元易
聖節詩
楽奏雲門金闕高春風汎酒入蒲萄九重天上尊堯舜
万歲声中拜禹皐仁藹乾坤知帝業明同日月見秋毫
願推大道為
君壽不用瑶池薦海桃
偰世南
贈墨士
魚胞万杵成玄玉應是柯仙得妙傳鉄硯毛錐為密友
何時海上别回仙
王玄翰
南山有猛虎
南山有猛虎欲以赤手屠山下一老人見謂𡭗甚愚衝
冠与裂背所詫乃匹夫古來功名士遐攬王伯圖幾先
非快意道遠慎前謨奈此謬其逢試之誠巳䟽竒中或
偶然再往類難虞丈夫雖賭命慷慨易長途苟无金石
堅何以當變渝苟无忠誠心何以涉﨑嶇斯言願三復
歛祍愧弗如吾行庸可驚聊取一笑娛且尽飲斗酒長
揖歸衡庐
高况梅
擬古
楚人有和氏懷宝空待價玉石苟未分胡亊哭長夜人
生豈不辰物物該造化賢哉荷蓧翁託身以耕稼
張南臯
贈丹士
天地炉中有太丹朝飛東海莫西山一年三百六十粒
十粒輕抛去不还
危琴樂
送芳潤葉道士
二十四岩凌紫清琪花瑶草日初晴抱琴曾侍群仙宴
記得鈞天一两声
韓中村
鴻門宴
花膺綉膊伯抺額勇士如門森劒戟沛公對酒顔如灰
主人重瞳光照席重瞳座上身如寄巵酒未吞心已醉
醉酣不辨真天人百万貔貅眼中睡春融玉帳香風開
嗚嗚帳下箏琶哀目前等作万口計軍声四面歡如雷
沛公唯喏非无意䄂中暗挈秦天地此時可想听得異
四面軍声皆漢騎
征婦歎
虎頭將軍眼如電領兵夜渡黃河面良人腰懸大羽箭
遼東掠地遼西戰一紙紅牋寄春怨十年消息無歸便
日長花柳暗庭院斜倚粧楼倦針線心憶良人嗔不見
手擲金弹打双燕無術平戎报明主恨身不是竒男子
倘妾當年未嫁夫請斈明妃獻西虜
岳王墓
妖星墮地芒角赤龍劎悲吼風䔥瑟中原王氣挽不回
將軍一死鳴毛擲秦家小皃真戲劇播弄造化榣樞極
指讎爲親忠且逆隻手上遮天眼力九關茫茫隔天日
無由下燭臣愚直臣愚萬死不足惜國恥未湔猶噴激
古墳埋冤血空碧風雨年年土花蝕我恐精忠埋不得
白日英魂土中泣請將衰骨斵出荒苔痕獻作吾皇𥙷
天石
對月吟
霜風捲地霜氣乾碧空照水生晴寒天公合就七宝團
何年轉向玻瓈盤婆娑桂樹籠仙窟夜夜飛從海上出
遂使時光挽不留盡向婆娑影中没幾人綠髮紅顔好
照見顔衰髮應槁年去年來無盡時政恐月中人亦老
客䆫見月空沉吟碧紗如霧愁人心燭花撲散香滿襟
下階踏碎梧桐隂
憶去年
江湖渺渺白鷗前歸路春風憶去年細雨孤燈村店夢
冷煙殘雪落梅天驛行多避官人馬水宿怕逢綱吏船
行李半肩吟卷重過津恐索稅詩錢
况肩吾(縣尹)
題梅卷
牡丹池舘閙春殘多少詩人被眼瞞我有癯仙最知巳
一枝留與雪中看
吕元卿
晚宿郎官湖
半煙半雨樹扶疎畫出无暉水墨圖最是一天秋月白
不隨魚課入官湖
月夜洞庭舟中陪九江茶漕五哥同知宴酒
邊索詩遂賦
朔風扇鬢向君山歲晚霜華爲改顔吟望滄浪湘水遠
醉歌欸乃洞庭寬那能䄂劒遊蓬島何似乘槎訪廣寒
莫道岳陽無醉客洞賓元只在人間
陳小庭
大孤山至湖口
大孤大孤何渺茫小孤誰說嫁彭郎鞋山對面四十里
屹立宛在湖中央行轉清江過湖口波濤如此今何有
天公助我半帆風江神勸汝一杯酒
章養吾
次韻徐可齋嘉禾馬上見寄
世事悠悠两鬢塵始知今古一郵亭章庐春動吾猶懶
蕙帳寒生子獨醒萬里關河秋鴈断千年書劒夜燈青
東風又是離愁處芳草萋二白鷺汀
許存我
次韻吳叔廉山村回文
田繞青山好住家短籬疎圃接丘麻煙村遠近棲鴉乱
竹岸高低飛鷺斜泉噴石間岩湧雪霧浮堤外柳吹花
連雲碧色秋風冷眠犢黃昏草長芽
劉恭叔
夜坐江亭
明月出林抄大風吹漸高軒䆫墮圭璧竹樹起波濤隣
笛悲歡併江鴻去住勞倚欄惆悵久霜露&KR0668;綈袍
城中至日
我道何曾長城中獨重冬酒殽分市卒冠履祝家公日
晷空江見梅花亂世逢故鄕還往在筋力愧兒童
葉干林
送李石泉
風雲令人廋關河怕酒醒過橋春水綠送客晚山青君
馬巳先發我舟湭暫停臨分耿無語江上雨冥冥
葉天趣(孟明章貢)
感寓
顔曾志道德汲汲思競辰盗跖膾人肝白首丼惡人是
非两忘羊萬古同埃塵何如盡棄置宴坐觀日輪風吹
紫藤花䔩䔩沾衣巾興發自一杯陶然泰和春
秋夜和韻
西風何處來鼻觀古香發夜深耿無寐踏破松䆫月芙
人期不至跂望雙背裂一掬可憐心青燈照愁絶
皇元風雅卷之三
