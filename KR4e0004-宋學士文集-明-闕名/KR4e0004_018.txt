宋學士文集卷第十八鑾坡集卷第八即翰苑後集
贈侍儀舍人林成之序
余家食時有同門友宣君彦昭爲温之平陽判官當報政而
歸州之文學掾林成之實護送来浦陽成之以余頗知學也
自浦陽謁予金華山中相與講學術異同論風俗淳漓至更
闌月落蟬聮不得休臨别造四言一章以贈成之旣去西東
絶不相聞予亦應中書之出仕䏂熙朝有從平陽来者輙
詢之咸言成之處烟霞泉石間詠詩讀書以爲樂予亦爲之
驩然頗自念相望二千里不知何時與成之盍簮乎今年夏
予在南宫忽有踵門而拜者予弗能識之叩其姓氏則成之
也嗚呼相别未十年壮者日益衰朽至熟視良久亦不記其
顔兒之真人事之不堪把玩如此可勝嘆哉扵是與之坐而
慰勞之成之頗往来扵予門問詩若文之法予以舊游之故
歴舉體製之殊音節之異者亹亹列之未幾成之忽来告曰
小人有毋貧窶不能存雖幸竊禄于朝而烏鳥私情懸懸
不能忘昨巳請扵廟堂陳其中情涕與淚俱下執政大臣憐
其志子告一百日俾迎飬扵南京今將行矣執事其能賜之
一言乎夫成之為退思先生五葉孫先生實考亭夫子高苐
世稱十哲之一其家世之懿不俟言也成之以茂才貢上銓
曹擢為侍儀舍人出入禁省日覲
天顔整肅乎鵷班峙立乎螭拗其寵榮非他職名所可比今
又奉板輿迎親而来母子怡愉聚扵一堂何人不慕豔之亦
何俟予言也無已則有一焉予與成之别後成之學問日新
予則摧落不振四庫之書廢忘者十九視舊相見時若兩人
焉此無他習與怠相仍氣隨世所移故也成之宜益自奮勵
母若子之所為則下不夫家世之懿上無負
國家之恩予與成之言者止此而已若夫温之先儒卓然以
學術名家或沈潜性理或有志事功或推明經制大抵與吾
婺諸賢同其扵醇疵得失之間多有可議予雖欲言雖更僕
亦不能盡也尚容他日爲成之發之成之名伯生䔍實好學
有士行絶不同扵流俗云
飬親園記
天台楊君子善謁予而請曰善之少也習進士業從陳用晉
彭允誠二先生游屢踐場屋輙不利扵是棄去會海内弗靖
奉二親遠竄山谷艱難險阻無不備嘗及今
真人啓運六合一家幸得還先人之敝廬竊自念少壮之時
思欲沾寸禄以榮親東馳西奔靡有寕歲定省曠而音問疎
兹獲婆娑扵膝下家公年巳七十又二固幸康強素髮垂領
而齒牙且&KR0978;摇矣毋之年如家公又益其二焉尫羸如不勝
衣而出入之氣僅属愛日之情恒怦怦然頗聞申椒爲物性
熱而味&KR0605;能益氣延年明目生津吾親所宜服餌而不可闕
者也乃擇家南之沃壤數畝而贏九畊而十耨之使其土䟽
而壤鹵封爲直疄疄各有溝踰三尺輙樹一本以數計之將
六伯焉周爲儲胥以護之使羊牛不得踐履夏氣方中絳實
盈盈綴于枝間舉手觸之馨烈之氣鬯逹扵左右遂與子姓
采而擷之以奉親有餘則售于千家之市獲其直以還買魚
沽酒以爲親驩班衣起舞每歌之以侑觴歌曰我藝我椒其
寔纍纍只薄言掇之其香弗虧只可以延年可以生津只樂
兮樂兮吾以奉吾親只歌巳二親亦欣欣爲之引滿頽然就
醉今善雖出仕與有禄食遐想斯園窹寐不能忘子願爲善
記之予聞用天道分地利孔子以爲庶人之孝說者謂其順
時别五土所宜而播種之以飬其父毋盖古之士者朝出耕
暮歸讀聖人書亦常事爾後世習俗䆮偷鷄鳴而起從事於
末作始有不知躬耕以爲飬者如吾子善扵瀾倒波隨之際
屹立不遷不亦行古之道哉雖然子善以茂才應辟出仕爲
時亦既丞京府而贊治化當以守貴富保社稷和民人爲孝
遠攬深涵淺受而其學益進扵前一旦將還東海之上與璞
原游者咸惜其去相率發為聲詩命予執簡而序之因繫其
辭曰世之學者夥矣溺文學者則局促經畬馳驟藝苑其流
必外騖而忘返泥苦空者則措情高遠游志疎曠其流必内
躁而失守所以皆倀倀他適不知正塗之從有若璞原其知
真乘法印與儒典並用者歟處乎世間不着世間如環之無
端不見其止如刀之剖水不見其跡其知空有相資真俗並
用者歟循序而上此焉發軔他時出世為人其知所自重者
歟予儒家之流也四庫書冊粗嘗枝閱三蔵玄文頗亦玩索
負誇多闘靡之病無抽關啓鑰之要近惟默坐存誠屏斥而
銷霣之扵是天光駿發靈景自融方知儀曹之云為漸門者
設璞原春秋甚富宜逹圓頓之旨尚思得魚兔而忘筌蹄歟
白雲悅公時碩德也身居岩壑名聞禁闕璞原嘗師事而
親炙之當以予言質其然否白雲又將有以為璞原告也
&KR0605;亥京畿鄉闈紀錄序
進士之科始扵陏而盛扵唐唐扵進士之外又有明經明法
書筭諸科然皆有學以肄其業每歲之冬州縣舘監課試其
成者使與計偕其不在舘學而舉者謂之鄕貢既上尚書始
由戶部集閱而關扵考功復課試其可者而苐之此其初制
也自時厥後其法靡常而諸科或廢或因亦無一定之論唯
進士之設行之頗久其得人之盛考諸載籍猶班班可見也
皇明誕膺丕圖繼天出治廼法前王建進士科用康保于我
烝民洪武&KR0605;亥秋八月洊當鄕貢之期凡畿内三州十七府
之士皆歡忻相告褁粮而奔走儀曹具以状聞上親選兵部
尚書吳琳國子司業宋濂司考文之任命即日蒞事而中書
右丞相汪公左丞胡公復妙柬在廷之臣廉慎而通文藝者
為受卷謄錄對讀彌封等官期各盡厥職庶有以副
上側席求賢之意其不輕也較然矣夫自歴代以来為之士
者焚膏繼晷矻矻窮年欲徼科目以為身榮柰何有終身而
不霑一命者設得之秋髮&KR0813;紛而有弗獲禄食者其間幸無
二者之累拘扵歲月又有不能改合入官者何其艱哉今我
皇上求治之切一藝一才無不庸擢上苐者固不限資序而
爵之或見遺扵南宫亦俾其與有禄食寒酸之士一旦遭逢
盛際紆朱拖紫秉笏垂紳光顯尊榮照耀耳目此
皇恩之滂沛醲郁誠歴代之所無有為之士者動静云為之
間曷思所以致此哉其尸位素飡而不知報國者妄也違道
干譽而不務恤民者殆也貪墨敗類喪名檢而墮風教者非
人也鄕闈小錄成直書首簡用以為多士之規是歲八月十
九日金華宋濂謹序
雲中辭
黃岩有竒士曰許君弼其字廷輔治周昜燁然以文名會天
下紛擾輙被鐡衣操蛇矛集兵以禦寇尤能挽強命中衆初
弗信君設正鵠一百八十步外挟弓矢以往轟然一彂輙中
之乃皆歎服由是多驅馳戎馬間及天兵取台州四方次
苐平大興文治建科目以取士君慨然曰聖天子在
上可以出而仕矣起應書鄕闈遂取浙江苐二名君文觧去
通判沔陽府剸煩劇如庖丁觧牛恢恢乎投刃而有餘地已
而復慨然曰予家之東有委羽山其高摩天委羽之下又有
桃山焉羣峰相與回環日未出常有雲氣起其間縹緲輕盈
如兜羅綿籠罩崖谷如翔如舞絶可愛玩有時下覆櫩宇覺
此身飄然在雲之中恍欲逐黃鶴仙人吹簫而往来也苐以
君恩未報不敢决去他時髮種種當掛冠而歸與雲為朋姑
以雲中生自號盖以表其志云夫雲之為物出乎太虛歘然
而有忽然而無其變幻有不可測者當長空晴妍紆徐其興
結而為祥鸞散而為綺霞其文采郁如也及其黤黮欝勃銕馬
長驅雷電為之恍愡而甘霖注焉嗚呼雲哉何其有類扵君
也然非雲之類君實君有取扵雲也樂繁華者贈勺藥以相
娱務高㓗者貯秋菊以為糧物何嘗有心而人自強同之爾
予方與君談雲中之趣君忽昂然而来顧予言曰弼知誦子
之文久矣盍為賦雲中辭乎予聞君襟韻洒落得喪一歸于
天故其顔四時無憂色其號為雲中也亦宜為之辭曰
委羽之山兮雲薄之勢輪囷兮復㠁嵯膚寸而合兮既合而
復離不崇朝兮雨渺瀰渺瀰兮雲之歸玄功泯泯兮邈難知
嗟爾雲中之人兮胡不爾思或出兮或處兮恒與雲以相期
題山房清思圖(書萱草蘭蕙竹石松梅為一卷)
趙魏公以藝文名天下及用篆籀法施扵繪事凡山水士女
花竹翎毛木石馬牛之属亦入妙品脩道先生云廣長三萬
里上下二百年唯公一人爾信然保寧慧禪師以山房清思
圖相示遂書而歸之
䟦佛頂托盋歌諸文後
穆庵禪師康公耽樂法乘見諸履踐每念先佛以乞食為事
日中一食樹下一宿尚恐畱情永法乃一切悖之而唯嗜欲
是滋是長扵是著托盋之歌古者專務精進無少懈怠得無
上道亦無自滿之意末法乃中道迷惑扵未足中生滿足證
扵是書首楞嚴經千種識隂之文在昔陀摩尸利刻苦脩行
獲遇堅牢比丘相與激勵卒趋覺門而使彌樓犍陀佛法再
興末法乃壞散弗收鮮有誠心向道者扵是錄堅牢石室之
偈其一則咏之以巳意其二則證之以古辭大㮣勉人捨妄
入真無乖扵聖教而已嗚呼禪師之慮至此其可不為慟哭
而流涕矣乎然而豪傑之士何世無之君讀斯卷當有蹶然
而興起者豈惟禅師望之予亦望之無相居士金華宋濂題
陶府君墓志銘䟦尾
右上虞典史陶府君墓志銘一通翰林學士承旨河東張翥
仲舉造集賢大學士滕國公保定張&KR0722;公弁篆題盖府君之
子江浙行樞密院管勾漢生之所請其時則至正二十三年
漢生將南轅復求嶺北行省左丞臨川危素太朴書後一年
太朴還中朝承旨翰林始為作烏界道繕謹寫就會南北道
絶附海舶至江南以歸漢生又一年漢生自江浙行省檢校
官陞行樞密院都事贈府君承事郎福建江西等處行樞密
院都事府君之妻趙氏亦贈宜人漢生既奉命書祭告扵
墓下復欲請仲舉𥙷入誌中而九京不可作矣乃并仲舉舊
撰宜人墳記聮為一卷傳示子孫使有所徵焉府君初除大
理路儒學教授誌中書為文學掾用省文法也漢生兄宗傳
時為江浙行省掾未幾亦轉為台之臨海尹陶氏一門父兄
子弟其不墜書詩之業往往知自奮如此䆠牒之蟬聮此盖
其權輿哉前史官金華宋濂題
茂承齋銘
閩人鄭子尚世惇書詩為良士其父周可君尤能以道自娛
子江浙行樞密院管勾漢生之所請其時則至正二十三年
漢生將南轅復求嶺北行省左丞臨川危素太朴書後一年
太朴還中朝承旨翰林始為作烏界道繕謹寫就會南北道
絶附海舶至江南以歸漢生又一年漢生自江浙行省檢校
官陞行樞密院都事贈府君承事郎福建江西等處行樞密
院都事府君之妻趙氏亦贈宜人漢生既奉命書祭告扵
墓下復欲請仲舉𥙷入誌中而九京不可作矣乃并仲舉舊
撰宜人墳記聮為一卷傳示子孫使有所徵焉府君初除大
理路儒學教授誌中書為文學掾用省文法也漢生兄宗傳
時為江浙行省掾未幾亦轉為台之臨海尹陶氏一門父兄
子弟其不墜書詩之業往往知自奮如此䆠牒之蟬聮此盖
其權輿哉前史官金華宋濂題
茂承齋銘
閩人鄭子尚世惇書詩為良士其父周可君尤能以道自娛
所居曰至德里並舍北南環植以蒼松鼓髯奮爪儼若蛟龍
然嘗喟然嘆曰始者拱把爾今則大將十圍人之種德其亦
有類扵是乎御史鄭公過而嘉焉名之曰松庄云周可君既
乘風御氣游神扵冲漠之墟而松固無恙寒光凉翠益翹然
發舒子尚日徘徊其下仰而慕俯而疑悵然其若思已而曰
先子不可見矣倘能承繼之庶幾其不死矣乎乃取詩所謂
如松栢之茂無不爾或承之語扁其齋曰茂承盖萬物榮扵
春悴扵秋各繋其逢唯松也舊葉將落而新葉已生所以四
時而恒青子尚欲承父志無湏臾間斷其將常茂而益榮者
哉子尚亦善扵取譬者巳子尚以明經試天官歸教長樂鄕
校其將行也介國子錄趙伯庸来徵予銘銘曰
有松丸丸兮于彼郊坰来者既續兮往者始零衆悴黃霣兮
其色獨青嘉名斯建兮象類之精父經能傳兮扵粲其榮繼
繼承承兮允有餘馨毋玩葩澤兮忽彼堅貞太史造銘兮勒
扵軒楹
戴亭張氏譜圖記
張出自姬姓青陽氏苐五子揮爲弓正始造弓矢寔張羅以
取禽獸主祀弧星世掌其職賜姓張氏周宣王時有卿士張
仲其後裔事晉爲大夫張侯生老老生君臣君臣生趯&KR0901;生
骼骼孫曰抑朔至三卿分晉張氏事韓匕相開地生平凡相
五君平生良字子房其孫子寔蕃分布四方有安定范陽太
原南陽燉煌脩武上谷沛國梁國滎陽平原京兆清河等四
十三望大抵皆良之裔故唐初定清河爲乙門其所由来者
遠矣句容戴亭張氏自汴而遷則始扵大理評事要皆出扵
四十三族之中屢更兵燹圖譜喪不能言其爲幾世評事生
謙三傳至邦寕邦顯邦寕生孝仁孝榮孝仁生景逢景逢生
應珍應蘭應珍生鄕貢進士志禮孝榮生溧陽學諭景先次
元英景明景先生應開應熙元英生玉山教諭應辰金壇稅
務副使應麒次應麟應時應麒生四子遂遷金壇應麟生志
遠志遠生文賢文賢生允隣允逹允成景明生應和應和生
志穎志穎生文原文原生伯常邦顯生日升日升生思恭思
恭生雲霓雲霓生天麟天錫天福天錫生文昌文昱文圭文
昱知青陽縣自謙逮今十有二世析為三十四支而族属之
衆將數百人當科目之興也以五見其棟試者各有其人冠
衣濟如劒佩鏘如論道德而談唐虞&KR0813;紛而舒徐人或造之
但見其棟宇鱗次術徑交羅朝夕循環扵詩書爼豆間竟迷其
西東故鄕之稱望族者一則曰戴亭張氏二則曰戴亭張氏
云先是應和嘗扵譜廢之餘蒐采而圖之未盡其詳而殁其
孫文原出而𥙷其闕請序扵申屠推官駉未幾又廢扵兵文
原之從子允逹恐愈久而愈忘也乃以耳目之所記䟽其大
槩来謁扵予曰先生有職扵太史氏其言必見信扵世幸不
鄙而文諸碑予因不辭按史表之法書而遺之嗚呼圖譜局
之不見即令史之不設大小宗之法遂廢而弗之講允逹能
惓惓扵圖譜之脩亦可謂賢也巳允逹有上行尤致謹扵先
世遺文裝潢成卷而珍襲之其扵崇孝廣敬之道盖有知無
不為云
曾侍郎像贊
身形之瘦弱也則山澤之臞精神之凌厲也則列仙之儒博
極諸書而守之則約智用群類而處之若愚當議禮而考文
較損益扵錙銖稽百王之軼典翼一代之鴻圖豈非飬德之
腴造道之樞而為國之耆艾邦之蓍龜者乎
盧龍清隠記
盧龍山在京城西北二十五里周遍十二里高三十六丈山
嶺綿延遠接石頭乃江上之關塞比扵北地盧龍山因名和
陽尊帥駱月溪隱居其中自號曰盧龍清隱請予友王儀曹
本道徵予文以記之本道述月溪之言曰古人有云心不溷
濁謂之清迹不章顯謂之隱予學老子之法者也朝暮黃梁
一盂苜蓿一盤既適而且安間披鶴氅衣手執黃庭經一卷
翛然而凝坐九衢十二陌之游塵莫我之干也寧非清邪名
氏不落扵聲利之場心迹不属乎榮辱之境其入也烟霞與
之同棲其出也漁樵與之争席寕非隱邪然而老氏之道清
淨而無為隱約以無名不以清為清不以名為名是則無所
不名可以治國可以觀兵可以脩身可以延齡其小靡不該
其大無不并此其為清隱益大矣吾嘗聞之扵師而未之能
行也姑就其近似者而究心焉雖然予視古仐不翅一旦暮
何為復膠膠扵斯人身至中其體含虚不縦不横非東非西
纖如黍珠鴻包玄區火龍因之而飛𦦨水虎以之而生腴庶
幾騰神紫府吹簫玄都此殆忘清隱之名而食其實也邪其
言若是先生以為何如金華宋濂聞之嘆曰月溪盖幾扵知
道者非歟其始也將欲遁世其中也又知其道可以治世其
未也又思長生而度世縦予有所言其何以加扵三者之間
哉扵是偕本道訪月溪扵盧龍山中白月獨照萬樹僵立無
風乃握手歌曰盧龍之山兮高岏有儒一生兮煉九還夜
半月出兮露浸寥壇紫霞仙人兮駕采鸞七星為衣兮夫容
為冠鉄笛一聲烟漫漫擷靈芝兮下空山歌巳二人者相視
而咲遂次苐其言而為之記
送陶九成辭官歸華亭序
君子其可必扵仕乎曰否可以仕可以不仕曰仕而不仕亦
繫其逢乎曰否可仕而不仕不可也可不仕而強扵仕亦不
可也唯其義而巳曰義之所在柰何曰義者宜也當其可之
謂也欲當其可非守道君子其亦戞戞乎難矣哉嗚呼斯人
吾不得而見之矣得見其次焉者斯可矣天台陶宗儀九成
有學之士也僑居華亭之泗涇飲水著書多至一百餘卷會
朝廷設六科以求賢郡守遂以九成為薦將授之以官九成
慨然曰不仕古云無義當草昧之初兵戈未息法制未定民
氣未蘇吾不可以不仕不仕何以觧生民倒懸哉今天清地
寕六合一家論道經邦皆䕫龍稷契之彦趋事赴功多龔黃
姚宋之儔四方人士樂觀治化之成贏糧而馳騖者動千餘
人無事扵吾也吾可以不仕矣去而為巢父為許由為嚴子
陵擊壌而歌以為太平之幸民不亦可乎白之銓曹銓曹允
之列之丞相府相君嘉之扵是九成翩然東歸薦紳之家咸
唶曰九成之出處其亦合扵義哉或曰非是之謂也九成有
弟曰宗傳近擢代縣令曰宗儒妙柬為選曹郎官九成之意
以謂一家不可以俱仕恐妨進賢之路故力辭之不特如前
所云而巳也曰是未知九成者也九成伯仲之才不為不美
矣其問學不為不充矣九成之志豈不欲如河東之三薛清
江之三孔虎林之三沈番陽之三洪蜚英聲扵當時樹芳烈
扵後世其所以果扵辭榮而謝寵者亦度其時可以不仕也
避嫌云乎哉雖然九成之歸也結廬泗涇之上日坐臯比横
經而講肄之子弟從之者皆知所以孝弟忠信出而事君又
皆知能致其身之義九成有功扵國比扵它仕者留心簿書
期會而不知教化者又為何如哉苟謂之仕亦可也抑予聞
國家稽古右文大興文治嚴禁林清切之選增成均弟子之
員有如九成之賢其在所棄乎在所取乎九成行哉席不及
暖突不暇黔予知鶴書之赴隴矣九成必不能扵果不仕矣
九成行哉
蘇州重脩孔子廟學之碑
蒲坼魏公守姑蘇之明年鋤暴樹良無令弗肅上下洽和百
廢具興惟孔子廟學弗治棟楹傾欹丹堊䵝昧若不能支旦
暮者公顧瞻良久愀然弗寕乃登僚寀縣令丞暨尚義之士
咸集于庭喟然嘆曰
皇帝以神武定四海即大興文治詔以明經六藝之科頒示
郡邑使選弟子員肄講明體適用之學將以人文化成天下
今弊陋至是非所以靈承帝意予先捐俸為倡爾二
三君子幸相與圖之穹殿邃廊虔奉明禋靈星之門神道所
繇其役為最殷吳江葛德潤爾其葺之論堂有嚴兩廡相嚮
挾以六齋以通于前門吳江寗璇汝其脩之亭號采芹下臨
康衢来游来歌多士攸宜崑山張庸爾其整之公言未巳吳
江令許茂進曰邑有八士曰李庚等頗有意乎書詩尊經之
閣先賢諸祠游息三亭以至庖湢橋梁之属茂率其承之長
洲丞丁師尹復進曰許令然矣師尹獨不可為乎若止善堂
及中廊逹于閣者當諭群儒使賦金俾里耆唐晟視其役焉
公大悅唯周垣四千八百尺未有所属僚若佐遂以罰布佽
助而吳縣令曾輔驩然趍功役邑夫畚粘土繩繩而来事因
大集始事扵洪武六年二月戊辰而訖功于十二月某甲子
如翬斯飛如雲斯凝如濤斯湧深沉而潔清宏麗而靘密一
還承平舊觀公帥其属執豆籩具脯醢以成功告觀者如堵
墻莫不嗟嘆自兵興以来學宫所在蹂踐為墟而姑蘇幸僅
存非公之至幾何不與之俱廢乎教授貢穎之旣宣力扵始
終復使訓導張田請記其事以垂不朽惟蘇之有學實始扵
范文正公盖公景祐初出守鄕郡擇南園之地奏請于朝而
建是學為其師者則安定胡文昭公也計當時人物固嘗盛
矣數百載之下仰其聲光慕其風烈每使人發不可企及之
嘆自時厥後雖有賢愚而學之興廢靡常而二公過化之地
流風遺俗終未泯也况今遭逢
有道之朝而得良二千石為之師帥豈徒然哉然公興學之
志不下扵范公者也則夫坐臯比而談經藝者其必將取法
扵文昭乎明體適用之學吾知駸駸然向盛矣苟不務出此
而摘英搴華為譁世取寵之具非區區所敢聞請■是刻諸
麗牲之碑庶幾蘇之人士知所自勖哉公名觀字把山通周
易為人䟽逹無疑滯如八牎玲瓏見義勇為雖千萬人不可
遏所至輙烈烈有聲同知府事李權通判徐弼推官超霖皆
號一時之選與公道合故成事無難者碑為脩學作前代興
造各自有記皆不書唯當書者不敢拘扵文體而不致其詳
焉系之以詩曰
姑胥之墟有川滮滮折趋南園匯而東流靈氛中啓渙爛弗
收自非聖師疇恊其休昔有哲人出綰郡章乃搆學宫乃建
廟堂廟堂章章學官將將衿佩洋洋来翺来翔盛衰相因揆
理則然風摧雨蝕上漏旁穿矧丁艱虞烽火相連誰舉一臂
持危扶顛大明當天九服攸同叶攙搶歛翳奎璧吐芒睠
我魏公来涖大邦屢形扵言我敢迨遑既率部封復登府僚
分勞授事具乃教條曾不一朞厥功孔昭化此朽腐欝為岧
嶤孰敦化原孰築教基孰牗民彛匪學曷為我語蘇人公豈
爾私耳目苟具必致其思思之如何法孝與忠二者無媿行
將天通震澤有石其堅比銅史官勤辭用昭無終
泰和劉氏先德錄序
惟劉娃出自祁其後生子有文在手曰劉累因以為名事夏
孔甲為御龍氏子孫在商更為豕韋氏又更為唐氏至周又
更為杜氏杜氏生士蒍為士師因官命氏又更為士氏至晉
士會入秦雖復歸扵晉而子孫留秦者遂稽劉累之名别姓
劉氏此得姓之所由始凡六更矣自秦歴漢世有其人而劉
氏蔓延于四方其在今廬陵者實出扵發之後盖發生倉倉
二十餘傳始自長沙遷金陵後唐天成間復自金陵遷廬陵
之泰和圖譜之家可徵也或謂從彭城徙建業又徙西昌者
殆與所聞異辭泰和之傳况與兄雅弟戎皆通文學雅生俊
戎生光而絶况生嵓崟岑耑崒耑生遜遜生生諒諒生
利濟利宿利簡利槩遺胤日滋分為四巨族宋自嘉祐壬寅
至寶慶乙酉一百六十四年中舉進士者二十有二自熙寕
丙辰至寶慶丙戍一百五十一年中擢進士苐者八授經扵
庠序蜚聲扵州縣遐邇相傳以為盛事鄊邦之間推故家文
獻者一則曰泰和劉氏二則曰泰和劉氏云况之七葉孫安
尉宗回愳世系相傳久而或紊也始重著譜圖一編十二世
孫黃陂令宣復增脩之十六世孫鍔復益廣其未備首譜其
宗支次表其世科次輯其遺文而名公卿之為劉氏作者亦
類觧焉通名曰先德錄鍔之三子麓崧埜復旁搜曲探倘可
入編中者悉謄附焉亦可謂不忘其先者矣崧與濂為文辭
交力以首簡請為序歐陽氏有言曰自受姓命氏以来歴唐
虞三代數千載間詩書所紀各有次苐豈非譜系傳之百世
而不絶歟嗚呼此濂因崧之請而重有嘅扵斯言也士大夫
間孰不曰尊祖而敬宗孰不曰辯同而别異及叩其所自出
輙舌彊不能下甚至王父之字有不及知者其所以遠扵禽
獸者幾希此無它詩書之澤弗加譜牒之修不謹不知玩愒
之弊遂至扵此也有若劉氏恪守明訓集其承傳次苐垂二
十代支析派殊整比可觀非世濟其美而能然邪自時厥後
苟引之而弗替雖至扵百世不絶可也劉氏之子孫上慎旃
哉抑濂觀劉氏之中利濟則輸家粟以給邊餉好先則折獄
不阿人莫敢變或欲鑿庾嶺以通漕運復論罷之獬則憫饑
泯輕䧟法網而出諸死地令猷則辭迓吏白金毅然弗之願
幼文則捐縣帑以紓長沙制帥之難是五君子者其事多可
稱而獬及令猷寔同年進士胡中簡公銓周文忠公必大為
銘其墓是宜後人之所取法濂所深望者非持繼脩其譜圖
而已也劉氏之子孫上慎旃哉崧元名楚至正丙申曾用試
取江西鄕試苐二十一名文觧今入兵部為職方郎中階奉
議大夫文章政事見重當時人謂其能世其家云
徑山悅堂禪師四會語序
根有利鈍故所教有異同悟有淺深故所印有小大施其善
公得法最蚤乃出四會語俾題首簡予竊聞之入奥室者能
探扵幽䆳升危岑者始瞩扵冥茫松月大師印公禪林之獅
子法海之長鯨也其稱禪師之道高扵圓照佛照二公其言
豈虛發者哉惟賢知賢盖可徵矣仰前哲之風徽作後武之
矩度究其遺轍足證新功是錄之行其必有超然獨得扵語
言之外者乎
旃檀大愛妙色三經小引
先佛所說旃檀香身大愛妙色三陀羅尼經皆西天譯經三
蔵朝散大夫試光禄卿明教大師法賢奉詔所譯其在法蔵
與瑜珈大教王經凡二十七等同車輦字凾中功德所被或
療悪疾或救海難或出生際諸鬼趣資以觧脫誠心求之靡
不應感盖我如来大誓願故神通力故慈憫有情故一彈指
頃即能成親無邊殊勝經言可信真實不虚天界沙門太初
肇公信之為尤力扵是命工鍥梓以廣流通介其同抱一林
桂公徵濂引其首大佛法廣如虚空然無始無終無内無
外苟欲繪畫而贊咏之非愚則惑矣始書其槩以起讀者之
信心云
故天台朱府君霞塢阡表
孝子之扵親曷嘗有紀極哉唯恐其嘉謨懿行不暴白扵後
世也件繋群事既有状矣足以昭于人人又有玄堂之銘銘
比㧋著矣又有阡上之表焉盖辭之重&KR3376;者事必着甚哉孝
子之心其有所慎乎仙居朱府君之卒多歴年所其子公立
既請縣大夫前進士魏俊民爲之銘其二孫木棐猶以爲未
足復来徵予文表扵墓門揆扵古義合矣予乃按状而書之
曰府君諱嗣夀字得仁姓朱氏世居台之臨海宋殿中侍御
史希述其遠祖也殿中君六世祖友直仕爲宣撫司某官始
遷仙居之東門至府君又六世矣府君之生岐嶷而深沈豊
厚而敏慧自爲童子時風岸孤騫昂然野鶴之在鷄群見者
莫不異之及游鄕校擩嚌群經食芳而潄腴充然若有所得
且曰古者爲學精神心術一寓之扵事爲或慮其有不正也
必資體驗擴充之功所以皓首窮經不敢輕寘之若拈華&KR0933;
豔鉥心劌腎扵辭章間陋之陋者也自是撫世酬物一出扵
正而異端無實之說了若不經意事父母輙盡其孝奉異母
之兄甚扵同毋者凡事必咨禀而後行遇弟有恩及其蚤捐
舘舍諸孤貧喪不得入土府君泣曰兄弟同氣也死而不葬
吾心其安乎即命堪輿家卜地而蔵焉夫妻相敬如賓自委
禽至髮白無反目之失教諸子力田孝弟不許事紛華靡麗
遂名堂曰順德且賦詩以示意待族姻廬井曲盡人情不以
貴富賤貧而爲薄厚䟽數春秋祭其先儀文並循家禮升降
跪拜如將見聞其容聲人取以爲法治家甚嚴子孫朝夕冠
帶承候顔色拱聽訓飾不命之退不敢退也晚年築室東園
藝鞠花數十本當秋高氣清金錢纍纍然布柔條間府君熟
玩不忍釋去或對之酣觴清詠終曰且謂人曰鞠誠吾良友
吾殆托之以逃名乎逹忠介公兼善時出鎮于台聞府君有
賢行將剡薦于朝府君謝曰仕將以得祿飬親也親亡以仕
何爲哉逹公亦不敢疆未幾遘疾府君度不能起召子若孫
訓之曰吾晝夜兢兢業業以克至于今日非爲仰不媿俯不
怍抑且可以見祖宗扵地下汝等守爾孝弟篤爾忠信蹈爾
禮義厲爾廉恥庶幾不䧟扵有過之域吾雖死將含笑入地
矣已而遂卒時至正乙未十月二十一日也享年六十又九
府君曾祖懋宋鄕貢進士祖智父元豪𥙷武學生妣應氏金
氏府君金出也娶同縣吕氏先十三年卒子男子二公立公
成公成先四年卒子女子一適楊弘祖孫男六木松棠棐棣
楫木棐即来謁文者孫女一歸吕志尹卒後當某年月日葬
于縣東一里馬裊山霞隖之原禮也嗚呼士君子之立身也
其功名烜赫扵世則登名扵國史其次焉則書諸郡志又其
次焉則藉薦紳之立言者以傳及其久也未嘗不與史志相
爲頡頏有若府君之行斥乎澆漓葆乎醇熙一本乎真誠而
弗事乎詭随此所謂一鄕之善士非歟是宜揭之崇阡以爲
聳善扶世之計而所愧者予非其人也雖然予久居禁林海
内名公卿及賢士大夫所銘者多矣鮮有徵文扵十九年之
後者而木與棐有焉則其久不忘乎親可知矣予雖欲辭之
而烏乎辭之若木與棐者亦可謂之孝孫矣乎是爲表
題劉氏官誥後
宋誥太氐沿㰍于唐唐初以紙肅宗朝有用絹者貞元以後
始易爲綾其制凡三變宋則自國初至季年一皆用綾此其
所以異耳烏傷劉公亮以中奉大夫致仕贈其父俊太中大
夫盖大夫乃秦官取掌議論之義漢署太中大夫歷代因之
而不廢至宋元豊官制行則以之易諫議大夫若中奉之階
始置扵大觀間而古制則無之也中奉六世孫剛久從予游
持誥耒求題予見名門右族未一再傳祖父之名諱有不知
之者剛則能寶此扵一百四十餘年之後剛亦賢矣哉故略
據所見以告之同郡宋濂記
宋學士文集卷第十八鑾坡集卷第八
