宋學士文集序
翰林學士金華宋公景濂自少以文雄一時人不遠數千里
求之殆徧扵中國四夷矣其居家所作者曰潜溪集其在
朝所作者曰翰苑集潜溪集凡若干卷故翰林承旨歐陽文
公爲之序而翰苑集復萃記序碑銘表傳雜說釐爲前後續
别四集云余嘗讀而好之浩乎莫窮其所至乃撫卷而歎曰
文章經國之要也豈直一藝而巳哉而與時升降其變不一
在唐則宗昌黎韓子在宋則宗廬陵歐陽子韓子之文祖扵
孟子而歐陽子之文又祖扵韓子皆所謂傑出扵千百者也
在元則宗蜀虞文靖公金華黃文獻公亦若韓子之在唐歐
陽子之在宋矣然文靖公之放言極論縱横無窮其氣𦦨莫
敢迫而獻文公之不失凖繩卑不可隆而高不可抑也公起
而繼之自五經子史靡不通䆒其造理也精其攷事也博
故發之扵文章悉鏟近習之陋學者復翕然宗之國朝龍
興遂以布衣登侍從之選歴十餘年凡奉詔撰述莫不
曲盡其體勒之金石播諸筦絃寔與虞黃二公相後先巳雖
然虞黃二公属重熙累洽所以黼黻一代之盛者爲易今
國家文運方興之時將昭武功而宣文德以新四方之觀聽
使知
大明之超軼三五豈不爲難乎大抵先秦兩漢以來聖人之
經汨扵諸子道固晦而未明也故各騁異同之說以誇耀一
世恒病其駁而不純及宋周程朱子大發其閟是非邪正奚
趐黑白之形而後之立言者由是求合於道亦旣無弊矣又
惜蓄之無源而徒剽竊陳腐皮離蔓衍之爲工孰知其去古
益遠而益抗不亦悲夫嗚呼公之文可謂至純矣正聲勁氣
充塞宇宙星辰河漢山川草木風雨雷電鬼神變化龍跳虎
躍雖極瑰詭竒絶之觀惡足以喻耶昔公之揔脩元史也余
獲預編纂之列熟其議論觀其儀矩非一日矣故知公爲深
而推公爲重輙爲之說如此尚俟知言者於後而非謏其所
好云洪武八年歲在乙卯冬十有一月既望將佐仕郎國子
助教檇李貝瓊序
宋學士文集目錄朝京槀目錄
卷第一
臨濠費氏先塋碑徐知俯墓碑
景祐廟碑惠州何氏先祠碑
忠肅星吉公神道碑銘孫都事墓銘
獅子山徐將軍廟碑李都尉字辭
馮都督字辭
卷第二
季同知墓銘莆田陳府君墓銘
戴府君墓志銘吳郡廣記序
送李參政之官廣西序味梅齋槀序
題吳節婦詩後惜隂軒記
贈李子眞序怡養堂記
錢唐沈君墓忘銘謝節婦傳
經畬堂記鷹房總管王府君墓志銘
贈夏安禮序朱葵山文集序
姑蘇林君母墓銘送吳仲實還金谿序
文右相像贊題張泐和陶詩
王宗普像贊
卷第三
送東陽馬生序泉州總管朱公墓銘
玄潤齋記金陵杜府君墓銘
會稽陳君墓志銘莆田方時舉墓銘
嚴陵汪氏家譜序平陽林氏祠學記
蒼雲軒銘拙庵記
送王文冏序樗散生傳
南海高君墓銘方氏譜序
太古正音譜嚴宗奭小傳
危雲林儒贊讀書箴
卷第四
葛孝子詩序周君墓銘
敦睦堂記連槐堂銘
李疑傳題夀昌胡氏譜後
贈鄭院判序送陳庭學序
周知縣墓銘柳氏二節婦傳
番禺蒙氏譜序送會稽金生序
遯畊軒記毛德玄傳
臨海方府君墓銘新雨山房記
送李生序持敬齋銘
眞白堂銘贈張致中序
傅幼學字說題甘氏三友堂文後
默齋銘
卷第五
長州練氏義塾記林氏詩序
恭題御製論語解二章後
恭題御製勑符後正心堂銘
周節婦傳竹䲧幽居詩序
静學齋記送允師省母序
徐夫人墓銘莆田黃府君墓銘
上海夏君新壙銘文真節處士蔣府君墓銘
叢桂樓記王指揮像贊
蘇都事伯䕫像贊景定諫䟽序
贈浩然子叙引桑仁卿傳
送王明府之官序
宋學士文集目錄朝京槀目錄
