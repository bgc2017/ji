宋學士文集卷第五十八芝園後集卷第八
王節婦湯氏傳
婦以節名非常也變也變而不失其正不亦善之善者乎若
王節婦者是以節婦名慕貞姓湯氏世居武林施水坊父榮
母戚氏慕貞生十七年同里王君暹聞有容德俾其子常奠
鴈納為室既歸三族媪御交譽之常字彦常少有遠游志既
生女及男驥元至正乙未出商番禺巳而之桂林後六年死
焉慕貞二十七矣遥望南海淚眼無乾時上承舅姑米薪塩
醯之費靡不經度不足使蒼頭貿易以給舅姑忘其子之亡
舅嘗患疽慕貞稽顙北辰乞以身代疾乃瘳舅有女兄二人
年耄無所依慕貞迎還扵家忠養同其姑夫之季弟曰暉娶
史氏育二女貧不能嫁慕貞擇良婿治嫁具遣之暉與史旅
死三衢慕貞不惮千里之遠耴二喪蔵諸先塋其訓驥尤切
俾事賢傳受春秋三傳之學國朝洪武癸丑取浙江行省
第六名文觧貢入成均選授吴王府伴讀朝夕陳訓于
王久之拜監察御史近以使事入閩過其家方嶽大臣
洎部使者交謁于門問母夫人無恙人為慕貞榮慕貞不自
樂也且曰我未亡人爾自意危如朝露不復有今日幸視驥
加長歲時持一觴酒酹王家墳上庶他日九泉見彦常無慚
色爵禄之有無皆天也奚暇計哉君子愈賢之嗚呼婦之青
年喪夫最號多艱儻居貴富家有傔媵足以備驅役闔廬足
以蔽雨風粟帛足以供衣食猶可自安苟或煢煢弔影室如
懸磬忍寒夜織機聲與候蟲齊鳴逹曙不休自非鐵心石腸
未必不為之動也學士大夫讀四庫之書平日抗手論天下
事何處更有豪傑一遇絲髮利害反眼若不相識視女婦未
嘗知書者乃有所不及可勝嘆㦲濂扵慕貞之事不得不為
之紀載也夫移風俗美教化之道慕貞實有焉因具書之以
厲為人婦者贊曰
婦以節名初非美稱唯王婦湯守變以貞心堅同石操㓗如
冰太史作傳永揚休聲前翰林學士承旨嘉議大夫知制
誥兼修國史兼太子贊善大夫金華宋濂撰
佛心慈濟妙辯大師别峯同公塔銘
華嚴建宗始扵帝心大士帝心作法界觀門及妄盡還源觀
以傳雲華雲華傳賢首賢首既終而其徒慧苑等悉叛師說
後百有餘年僧統清凉國師遥遵遐軌丕弘教緒國師傳圭
峯圭峯傳奥奥之後又復廢逸朗現父子相繼而作𥙷葺粗
完現傳璿璿傳源二師隂搜陽闡其宗扵是乎中興源傳仲
仲傳觀觀傳會會傳心心傳悟悟號竹坡自吳来越𨳩法景
德教寺越之有賢首教自悟始悟傳介介傳瓊瓊傳東山萃
冥承國師之旨大能發越受學者至千餘人萃傳春谷遇遇
傳今佛心慈濟妙辯大師同公上遡圭峯凡一十六代矣公
諱大同字一雲其號别峯越之上虞王氏子世推簮纓之族
父友樵母陳氏姙師巳十月父見龐眉僧振錫而行問僧来
自何所曰崑崙山也竟排闥而入父急追之寂然無有也暨
出聞房中兒啼聲笑曰兒豈向来浮屠耶幼極俊爽覧諸載
籍輙會其玄奥父援以辭章之訣握筆翩翩輙有可觀遂以
纉承家學屬之母獨嘆曰是子般若種也可俾其纏繞塵勞
乎命捨家入會稽崇勝寺從僧貴游已而鬀落受菩薩戒會
春谷講經景德公復往依之獲授五教儀玄談二書又謁懷
古肇師受四種法界觀懷古春谷皆東山大弟子深扵華嚴
之學者也公天分既高又加精進之功凡清凉一家䟽章悉
攝其會通而領其樞要義趣消融智光發現識者心服之春
谷陞主寶林華嚴教院召公謂曰子學精且博矣恐滯扵心
匈以成麄執曷從事思惟修以剗滌之乎公即出錢唐見佛
智熙禪師扵慧日峯下舊所記憶者一切棄絶唯存孤明耿
耿自照如是者閱六暑寒佛智嘉其有成欲縻以上職不聽
而去俄上天目山禮普應本禪師普應見已期之如佛智公
將久留普應曰賢首之宗日遠而日微矣子之器量足以張
大之毋久淹乎此也為贊清凉像而遣之公喜曰吾今始知
萬法皆本一心不識孰為禪那而孰為教乘内外自此空矣
亟還寶林見春谷且告之故春谷曰可矣乃命之司賓尋陞
上座當時相從者皆宏偉之龍象公為分講雜華玄門會元
統宗必極其所言宋故官徐天祐王易簡聞之相與崇奬弗
置聲光煥著五尺童子皆能知其名郡守范侯某憐春谷僧
臘巳高風之使譲其席公毅然不荅侯設伊蒲供延公親與
之語公曰有是哉所貴乎道者在明師弟子之分垂訓後人
苟乘其耄而攘其位豈人之所為乎明公縦愛我厚名義不
可犯也侯不覺離席把公臂曰别峯誠非常人也元延祐初
始用薦者出世蕭山淨土寺公自念圭峯以来累葉相承其
間或絶或續繫執法者之賢否遂發弘誓力持大法晨講夕
演雖至扵勞勩弗敢少懈天曆初朝廷新設廣教都總管府
遴選名山主僧一歸至公陞公住景德重紀至元中行宣政
院遷主嘉禾之東塔公不赴時宰臣領院事乃改寶林寶林
清凉肄業之地人咸爲公榮公固守謙退遲回不上州牧邑
尹山林友社交䟽延請亦不允至第二䟽始投𬒮而起倣終
南山草堂故事建高齋闢幽舍招徠俊乂浙水東西莫不擔
簦躡屩爭集輪下公竭忱𨳩授比景德爲由勤法筵之盛不
减東山時公復念許玄度皮道輿蕭察三公程師孟汪仲舉
二郡守有修建塔廟之勲立五賢祠以世祀焉至正初順帝
御宣文閣近臣有以公之道行聞者帝嘉之特賜金襴伽黎
衣帝師大寶法王亦俾以六字師號隱然作鎮江南宗門恒
倚之以爲重状元忠介公泰不華守越病旱無以禳僉謂非
公不可公爲爇香臂上以請雨即澍公蒞事一紀餘以疾固
辭堅臥崇福庵中未幾部使者持節行郡迫起之元季寺焚
于兵公奮然有為創演法堂及方丈室皆六楹間堂以實三
蔵𣑽典室以修首楞嚴期殿閣門廡將次第經營而時事日
棘公因退處膽博迦室年垂及扵八十矣皇明御極四海
更化設無遮大會扵鍾山名浮屠咸應詔集闕下入見扵
武楼獨免公拜跽之禮命善世院護視之次日復召賜食
禁中及還復有白金之賜洪武二年冬十二月得疾久不瘳
口占辭衆語端坐而蛻實三年春三月十日也世夀八十一
僧年六十五越七日遵治命就城南竹山凖法闍維收餘燼
瘞焉所度弟子泰来元善如坻性&KR0697;慧朗智僊真詣總該其
嗣法分布列刹者則妙心大衍臯亭善現高麗若蘭景德仁
靜姜山明善延夀師顗南塔國琛福城大慧景福性澄妙相
道偁法雲道悅小寶林日益淨土𣑽翺也公神宇超邁伏犀
插腦長身而玉立美談吐遇王公貴人輕重教門者發論衮
衮弗休其挺已衛道理或不直雖斧鑕在前不少挫其氣中
之詳而為銘文辭雖繁而不敢殺者稱人之善法當如爾也
銘曰中天調御說大華嚴最勝種智萬有俱含煌煌帝
心冥承遐受昏蒙之中鑿𨳩戶牗熾極而衰微𦦨欲灰不有
清凉曷振其頽黃龍入夢鱗鬛照日首枕尾蟠㙜之南北曾
未再傳離而去之諸師繼興是考是毗載之則升委之則墜
丕弘在人道何行廢奕葉之餘靈承者公搴華茹滋號為法
雄謂彼雜華如来智海扵覺定中而得自在帝珠出現寶鏡
臨空交光互照真俗俱融不善效之或膠扵相若不剗除孰
非吾障旋光内燭耿耿孤明一法不立廓落無營安住毗盧
靈慧自發内外皆空觀心無物出世度人從者如林據摩尼
坐揚清淨音旃檀熏心醍醐灌頂香味所加動靜雙領
詔下九門召入禁廷恩光赫赩佛日增熒賢首之宗非
公誰寄慧力之施兹焉為至報緣巳終輕如蛻蝉定光常寂
白虹在天龍鬼護塔隂颷颯爽塵沙有生望門稽顙
題蔣伯康小傳後
吾婺自東莱吕成公傳中原文獻之正風聲氣習藹然如騶
魯而其屬邑東陽為尤盛有若李正節侯茂欽信國葛端獻
公容甫監察御史喬公世用通判眉州趙公周錫皆成公之
高第弟子或以忠義顯或以政事稱或以文學著傳之當世
布之簡書相去一百餘載人猶象而法之嗚呼何其盛也今
觀蔣君伯康小傳述其立身行已動法古人阽危之際又能
力持其家使勿墜斯可謂之賢矣此固伯康問學之美所由
致自非前修流風遺澤有以薰蒸之亦未必遽至扵斯也嗚
呼維桑與梓必恭敬止矧吾父母之邦賢哲奮興前被後承
雖隱顯之或殊揆諸物則民彛之懿皆可以無媿聞風而興
起者孰謂後無其人乎故因稱伯康之賢特推其本而言之
忠厚君子當有取焉洪武十二年九月二十二日金華宋濂
識
志實與孔子同是亦孔子之孝子也當今學者瀾倒波随一
惟卑陋之歸伯清能尊朱子之學而扶導之豈非朱子之孝
子乎夫孝者善繼人之志者伯清實有焉伯清名濂官至楚
相府長史其父𥙿軒先生師事許文懿公公則上承朱子六
傳之緒其家學淵源盖有所自云洪武十二年九月二十四
日同郡宋濂序
元故處州路總管府經歷祝府君墓銘
濂朝京師麗水祝君彦方以莱州通判引年辭歸詣濂請其
先府君之銘曰昔季父公榮之墓辱表而銘之矣先君政事
文行君子稱之而銘闕未具敢復持状以請濂受而諾之未
遑也及歸蘿山彦方復命其子金来速曰葬距今五年矣銘
其可後願終卑之無譲按國史編脩吴從善状府君諱大明
後避國號更之爲大朋字公亮勇扵爲學古今載籍皆探索
其大旨元延祐初受薦爲武義儒學教諭以出粟賑饑陞吉
之書每謂人曰朱子之學菽粟布帛也天下一日不可無也
伯清既受薦爲國史編脩上簡主知特詔授經扵楚王
府其見扵辭章資爲講說皆以朱子爲宗巳而不俟引年納
禄而歸寄迹浦陽江上日取朱子書温繹之察除陽鬼神之
運行驗心情性命之發舒明白昭著循環無窮皆本乎道體
之妙所見端確所得粹凝扵是即朱子精語編成理學纂言一
書其凡例全倣近思錄其所采語錄雖雜以方言唯恐失真
片辭不敢移易氣象或不類者刪之其扵文集則節取切而
要者載焉凡八千三百條方之於諸家殊適厥中取而讀之
不翅親逢朱子在坐而見門人難疑荅問之盛不知其身生
扵二百年之後也伯清嘉惠後學之功何其至歟世之好著
書者多矣恃一偏之見操無根之學肆口詆斥恬不自愧何
嘗能窺朱子之藩籬是皆獲罪於伯清者也抑嘗聞孔子天
之孝子也以其扶持天地植立綱常爲千萬世計也朱子之
志實與孔子同是亦孔子之孝子也當今學者瀾倒波随一
惟卑陋之歸伯清能尊朱子之學而扶導之豈非朱子之孝
子乎夫孝者善繼人之志者伯清實有焉伯清名濂官至楚
相府長史其父𥙿軒先生師事許文懿公公則上承朱子六
傳之緒其家學淵源盖有所自云洪武十二年九月二十四
日同郡宋濂序
元故處州路總管府經歷祝府君墓銘
濂朝京師麗水祝君彦方以莱州通判引年辭歸詣濂請其
先府君之銘曰昔季父公榮之墓辱表而銘之矣先君政事
文行君子稱之而銘闕未具敢復持状以請濂受而諾之未
遑也及歸蘿山彦方復命其子金来速曰葬距今五年矣銘
其可後願終卑之無譲按國史編脩吳從善状府君諱大明
後避國號更之為大朋字公亮勇扵為學古今載籍皆探索
其大旨元延祐初受薦為武義儒學教諭以出粟賑饑陞吉
之層山鎮廵檢吉俗多喜譁訐女婦童子咸習法律如老吏
府君至召耆老于庭告之曰所貴乎美俗者以人有忠厚長
者之風今閭閻細民不務掩匿人過失惟以機穽相傾擠俗
之詭薄孰加扵此此固耆老不能教誨之失也吾竊為諸君
恥之扵是父兄訓其子弟使為淳篤姦妄帖息既而以親老
自免歸用事者惜府君才復起管勾台州杜瀆塩場場課額
固重塩廪又瀕海海潮溢損塩以千百計竈氓鬻家貲償官
猶不足相率逋逃他邑前吏莫敢為計府君言扵朝得减
額三之一及罷章安牛頭諸屯民頼以寧轉處州司獄改永
嘉塩場司丞歲終課增倍都轉運司才之俾兼督隣邑五場
有能聲至正十二年盗起龍泉江浙行中書命攝處州路錄
事從擊賊真授從仕郎潭州路錄事未幾辟為掾屡受丞相
命贊諸將幕府多出竒謀尋與大將語不合去十八年使者
經略江南最其勞績承制擢承直郎處州路總管府經&KR0851;府
君捐貲財助守臣石林忠愍公築處州城明年敵兵破樊嶺
關關吏率兵近道過府君里府君怒與少子桐山廵檢嶽執
兵當道呼曰國家養若曹以備難也今敵来不戰走將何為
請亟返潰兵不聽刺嶽嶽死之城破府君不復有禄仕意築
别業以居服隱者服日與士友遊眺賦詩為樂所為詩曰樵
隱集凡若干卷如是者十有七年年八十二以國朝洪武
八年正月四日終是月日即葬焉先是彦方自安陸同知
歸省府君謂之曰吾以六物步之當終於卯歲若歲行在卯
其死矣夫彦方泣識之既而果然府君容貌凝重人望而畏
服事母吕氏能孝吕多病湯藥必手製乃進日侍床下忘與
濯之節垢積如漆弗顧也吕好佛老家書曲承其意同孝經
刊梓摹印千餘卷以傳及卒刻木為像率家人事之若平生
撫二弟有恩其一公榮名載元史孝友傳中公榮病躬禱于
祖考請假其夀其一公旦早卒遇三孤兒與巳子無異事先
尤致謹先塋在良山月朔望走謁至老不廢建舍塋側分田
為祠祀之資佛老舍近塚墓者亦割田與之祝氏散居他郡
&KR0851;訪其傳序之詳列扵家牒里有官橋水漲輒奔悍民頗病
涉府君造舟以濟斥田遺操舟者使歲繕之府君嘗創義庄
合族以居建學以淑鄉之子弟志之所存甚遠舉其著者其
餘可類推也府君娶林氏宋戶部侍郎覺之諸孫母儀婦道
皆可以無愧前一年卒葬于良山而府君與之同穴男三人
長嵩處州路松陽主簿其次名岑彦方也今以字行仕都邑
二十年以政事稱少子即嶽孫男八人鐡鋪金錠鉉鑰鐘鉞
鐡黃陂縣主簿鐘泗州判官一女適陳慶曾孫男八人濟潜
濬漢溢濛淵源曾孫女三濂昔銘公榮墓嘗備載其先官諱
里居固知祝氏之積累者深遠矣府君之行扵家於邦無不
可稱述不亦善為人後㦲府君父紹祖之琦曾祖䛬宋潭州
司戶參軍其始遷麗水之祖曰寔以子坦為兵部侍郎贈金
紫光禄大夫司徒河南郡公其墓在今宣慈鄉之杉坑至府
君凡一十四世云銘曰祝氏之傳自軒轅譬如江漢遠
有源光初受地為封君後微并齊宗始分巡更晉亂遂南奔
宣城徙家居信安唐衰五季相噬吞光禄始基赫有聞麗水
之族久愈蕃盂縣死邊史焯勲後生綿延千子孫惟君嗜學
賢且文初為求盗化凶嚚奸譎為止風還淳海潮駕風圯塩
囷鹵丁號泣訴秋旻騰書减徵逹天閽逋逃復返歌至仁兵
興屡參大帥軍指捕山寇如殪豚破家築城酬寵恩國難是
赴寧顧身大兵西来捷如神守戍夜遁不敢眴君聞怒視手
握&KR1689;舉家障道遏且言國何負若棄不援海内既宴棲丘園
目視利禄如浮雲匪惟有政可著論孝反内充外行敦人有
其一且難臻矧兹章明非昧昏史著厥弟此其昆比德無愧
銘宣均紀揚始終表茲墳宰木有朽名長存
靈隱良禪師遺像贊
眼光閃鑠如秋隼之横寥廓也威鋒峭崿猶扵莵之居踞叢
薄也文彩彰灼藻火施而江漢濯也正令揮霍舂雷霆而撒
霰雹也縈然而若有着也悠然而無所泊也洸然而不可度
也沉然而堪任其託也是無忝佛智之孫廣智之子超然而
頓覺者也
宋學士文集卷第五十八芝園後集卷第八
