以嶽祗而與昊天抗在古所未聞質之扵禮誠有難言者乎
皇明御極一以禮事神而不敢褻特降璽書正名定號曰
東嶽泰山之神命使者至山麓望祭勒石廟中以示敬恭明
神之意歷代之陋至是而盡革矣然而州邑之間復或祀之
如故者皇仁溥博從民之欲而不忍咈其情所謂有其舉
之莫敢廢也嗚呼先王之禮山川有能潤扵百里者皆秩而
祭之况泰山之雲不崇朝而徧雨乎天下尸而祝之其亦本
乎人情㦲濂官儀曹時嘗與討論典禮因推璽書之所及
以定天下百神名號亦既奏聞列之祀典而頒行四方今
從顯等之請故備書之以見禮之不可紊者如比顯等韋布
之士也非有官守之責而能致力扵神惓惓乃爾可不謂之
賢乎後之人尚察其衷而蹈其轍斯可也
題栲栳山人詩集後
餘姚岑公靜能志節之士也其居鄕也人皆敬而憚之是何
不可乎扵是各捐私槖而興修之不足則遣緩頰之徒說諸
有力者土木之材不期月而集新作寢宫以間計者三正殿
則葺而完之其間如寢宫之數東西二序各二十有二皆易
朽腐而為堅良然神道貴清靜恐細䇇之或瀆也剙外門以
扃鐍之像設䵝昧剥蝕者施冊艧以藻飾之殿閣深沉儀容
嚴飾靈颷襲人如將見之經始扵洪武十年某月某甲子告
成扵十一年某月某甲子仍擇純行道士周節亨為其主守
歸田若干畆收其粟以給羞服薌燈之費為慮甚周而成功
甚鉅也介濂學子葛信来求記濂聞岱宗地祗之屬不可以
形像求也古者北郊與享之外唯魯君得專祠扵壇亦無所
謂廟也其建廟設像扵桑乾河北則自元魏始魏之廟止扵
桑乾而已而不及乎其他也五嶽各扵山趾立廟復自李唐
始唐雖立廟而加之王爵猶未徧扵寰宇也四海郡縣皆有
廟以祭復自趙宋始宋則封之曰帝與昊天上帝並稱矣夫
以嶽祗而與昊大抗在古所未聞質之扵禮誠有難言者乎
皇明御極一以禮事神而不敢䙝特降璽書正名定號曰
東嶽泰山之神命使者至山麓望祭勒石廟中以示敬恭明
神之意歷代之陋至是而盡革矣然而州邑之間復或祀之
如故者皇仁溥博從民之欲而不忍咈其情所謂有其舉
之莫敢廢也嗚呼先王之禮山川有能潤扵百里者皆秩而
祭之况泰山之雲不崇朝而徧雨乎天下尸而祝之其亦本
乎人情㦲濂官儀曹時嘗與討論典禮因推璽書之所及
以定天下百神名號亦既奏聞列之祀典而頒行四方今
從顯等之請故備書之以見禮之不可紊者如比顯等韋布
之士也非有官守之責而能致力扵神惓惓乃爾可不謂之
賢乎後之人尚察其衷而蹈其轍斯可也
題栲栳山人詩集後
餘姚岑公靜能志節之士也其居鄕也人皆敬而憚之是何
也其出言可為世則其制行可為世範所以名閥之家雖至
凋瘁多藉之以自立崛起寒微之莗縦富埒公侯亦不為凌
躐之事設有之往往私相謂曰岑先生莫知之乎復退縮不
敢吐氣或者不知徒謂公為詩人嗚呼公果詩人也哉廣西
部使者虞泰魯瞻其鄉中子也力請予題聊紀公之賢行以
示讀公詩者
題子昂書招隱卷後
右趙魏公所書招隱士一篇公自大德三年八月改集賢直
學士行江浙等處儒學提舉至七年十月巳閱五載而公年
亦五十矣鄉先生方君夀甫從其父巖南翁游杭提舉官署
時寓扵杭府故先生得見公而請書此卷也卷左有翰林待
制柳公長薌山長吳公題識二公皆濂所嘗師事者九京不
可作矣披玩數四不覺淚落紙上
故仙居陳府君墓誌銘
古者鼎有銘銘者自名也自名以稱揚其先祖之美而明著
之扵後世也嗚呼孝子慈孫欲顯其親也尚矣後世不銘之
扵鼎而以懸棺之石代之不自著名而假諸能言者述之其
事雖殊而其心一也台之仙居有陳瑜者自縣諸生選入太
學與予兒中書舍人璲交甚洽瑜方被旨覈實征稅扵安
吉而以父憂還瑜思有以顯其親走湖州謁教授童君冀摭
其孝行成状復持璲書走青蘿山中請予製銘樹之扵墓道
盖瑜之先本金華人六世祖始遷而予與童君皆世占金華
之籍鄉人之言當取信扵世此瑜之意尤加勤者也予何敢
辤瑜之父諱嗣字自得母夫人青年喪夫以貞節自持自得
養之無不竭其衷夫人春秋高沉痾荏苒隂虧不足以制陽
痰液膠澁口鼻間氣弱不可出欝塞無以自暢自得跪床下
噏而吐之日以為常嗚呼汚惡人之所難近自得為之若易
易然非其心誠愛親者不能也斯事且爾則凡謹衣之燠寒
藥之&KR1113;升食之蚤莫宜不言而可諭矣嗚呼人子之身親體
所分也何敢有焉身且不敢有則凡痒痾疾痛舉切于心生
養死蔵必誠必信而無錙銖之不盡焉如自得者殆將無慊
扵兹也使自得享有爵位則移而逹之事君也必忠惠民也
必仁臨下也必寬惜為時命所拘而所及者不過振其宗婣
卹其比鄰而已可勝嘆哉孔子之教以孝為天經地義諄諄
然著之扵經予學孔子者也自得孝行有如是者烏得不揚
之章之以為世勸乎自得性嗜學幼時厄扵單窶晝則注意
米塩細務夜則爇薪誦書逮長家䆮饒遇有可矜輙施與不
靳鄕黨稱為善士生扵元延祐乙卯正月十四日殁扵國
朝洪武戊午三月二十三日夀六十四卜以明年已未月
日葬扵山之原曾祖儼祖淳父宏義母陸氏元配王
氏先卒繼室董氏子男子三人長瑜有文學温温然如玉即
来徵銘者次璞次琳皆業儒子女子二適某某云銘曰
家享千金埒扵封君苟于道無聞愧扵七尺之身三組銀黃
為鄉為郎儻昧其天常筋骸雖疆而人心巳亡君子哉若人
篤孝扵親瑞世之珍鳳風麒麟惇史造文勒石墓門以揚清
芬以勗其後昆
題七才子圖
右七才子圖盖唐檢校左僕射同中書門下平章事韓滉所
作滉善書得顛旭筆意畫則與宗人韓幹齊名其妙不待贊
也宋宣和間嘗入御府故用小璽識扵前後其第六璽乃帝
筆二字見扵義雲章及林罕偏傍記或者以此圖乃祐陵所
臨祐陵作畫固有晉唐風致然畫後必有署押予扵中秘屡
見之因知其非也或又歸之丘文播文播雖亦畫七才子其
運思平凡烏足以敵是哉黃金白璧可得而此卷未易得尚
永寶之
净慈禪寺第七十六代住持無旨禪師授公碑銘
臨濟之道十一傳至圓悟而益盛圓悟又五傳至破庵松源
兩支分峙譬諸南北二斗爛然在天光芒參列瞻者目眩由
是子孫布滿四海之内執法輪樞機晝夜弗停大法昭明若
親覩世尊扵耆闍崛山一切有情無不攝授可謂極光明盛
大者矣有如無旨禪師授公則松源六葉孫其授受分明證
悟真切𣑽行有足書者入室弟子文郁不遠千里持法蔵大
師夀公所為状来徵銘状文淵慤而無誇辤是用㩀之以成
序序曰公諱可授無旨其字也一號休庵台之臨海李氏子
自幼處童子中屹然如稚松超乎蒿菣不與之齊然王
之法視塵坌膠轕若將溷焉年十二即思舍族而去時季父
仲智為僧扵同里石門寺乃往為驅烏仲智竒其風骨亢爽
俾至越之九巖從萬壑觀公游授之内外典皆了逹大旨十
九得度受具為大僧巳而嘆曰所貴為比丘者務欲究明心
宗爾苟纏蔽文字相中何時能脫離邪竟杖策而出徧歷諸
名山下語多不契復退潜一室加澄靜之力久之參普覺明
公扵靈隱靈隱列在五山僧指盈萬其門庭嚴峻未易叩擊
公直入無畏問荅之頃疑情盡釋普覺以其俊爽欣然印可
之特命充堂司公不復辤振挈綱維四衆悅服尋還石門白
巖貞公主真如豔禪師公制行之堅延居上座助揚正化聲
聞燁然騰緇素間元重紀至元六年出世大雄山之安聖執
香自叙實上嗣普覺之世人信之無異辤閱五年遷隆恩又
二年𥙷白巖故處明年行宣政院選主龍華一座十三春秋
百廢具興山門為之改觀公凡四坐道埸皆不出乎台境諸
方欲倚之以為重競来聘致漠然若不聞作休庵扵西塢日
修淨土法門念佛三昧且曰此即禪定之功也惡可強分同
異哉國朝洪武六年杭之中天竺寺以府侯之命起公主
寺事公勉強應之行至錢塘江濱淨慈諸勤舊相與謀曰此
大善知識胡可失也天竺尚可致吾屬獨不能邪帥衆邀扵
道擁居其位公屡却之不聽色頩然不怡時當歲儉問道者
如雲糗粻方患不繼而施者踵至居二載擊鍵雅集衆再三
申精進之戒手撾鼓而退歸卧竹院曶示微疾端坐西向召
左右謂曰吾將逝矣左右進觚翰請書偈公麾去之曰吾宗
本無言說乃合爪連稱佛號至聲漸微而寂時八年八月十
一日也世夀六十九僧臘五十龕留七日顔貌不變用闍維
法從事齒牙貫珠不壞設利羅光色晶瑩如金銀水精者徧
滿于地見者聞者無不哀慕太息其徒自省等歛其不壊者
并遺骼歸龍塔而蔵焉公儀觀雄碩識見夐卓其扵榮名利
養視之如無物出專法席皆迫扵不得巳會朝廷設善世
院總統天下釋教事或勸公求檄以主名山公笑而不荅然
其所蒞之處不以恬退而不加之意必革其弊習新其規制
使可貽扵悠久所度弟子某等若干人得其法者則某某也
五會語多肆口而說曾不經思四方先巳傳誦不俟刊行平
居遇物成味率出人意表自省與文介類為十卷公戒勿示
人亦不敢流布公之言論屡行為當時推重至扵尊賢尚德
推已及物尤非人之所及叢林孰不能言之兹可略云嗚呼
大雄氏之設教法門雖廣其所以攝妄念明真性者則一而
巳因根器之或不齊而誘掖化導之方不容不異有若思惟
脩之道與期生安養之功咸能拔迷津而升覺岸者也是故
先德恒並行而不相悖宗照夀公得法扵天台詔國師圓照
本公傳道扵天衣懷禪師二公兼脩淨土之業俱有上品受
生之徵載諸方策可考不誣今吾授公瀕沒之際又加跌西
向念佛而化然而三公皆主乎淨慈者也何其重徽而疊照
哉當必有其故矣昧者不察強謂觀念之未能忘扵形跡乃
好誇過高之諭非事實也扵是直書其故使知佛法無二致
以為後来者之勸銘曰
能仁立教廣開度門萬别千差終歸一源禪那之修曰祛忘
慮觀念之勤亦依真住均為攝念奚分異同一心既昭衆法
自融所以先德内而不外破妄顯真兼行無礙公由幼齡挺
然弗羣有慕空宗留神竺墳法海冥茫屡形嘆息掬沙筭之
數何能畢持智慧刀斷其縶維八荒洞然不懸毫絲安養導
師實我依怙一塵不立即為淨土空有俱息能所亦捐至無
念處三昧現前出世鄕邦四占淨域化熱惱埸入清凉國黑
白歆豔如渴思漿飛錫所及熙如春陽脚踏濤江来赴天竺
中道要遮奪去何速南屏草木大根小莖法雨普沾軋者皆
萌俄結雙趺稱佛而化金㙜来迎白光交射何以驗之見扵
茶毗設利&KR0813;紜光如流離龍華之阿有塔如筍琢石鐫文為
世規凖
旌義編引
浦江鄭氏世居縣東二十五里卿名感德里曰仁義其遠祖
沖素處士綺自宋建炎初至今同居巳十世歷二百五十餘
年守詩書禮樂之教弗墜宋元二史俱載孝義傳中然其持
守之規前錄五十八則六世孫龍湾稅課提領大和所建後
錄七十則續錄九十二則七世孫青摙府君欽江浙行省都
事鉉所𥙷皆巳勒石鋟板當時公卿大夫士所遺詩文亦類
為麟溪集二十二卷刊示後昆今八世孫太常博士濤復以為
三規閱世頗久其中當有随時變通者乃帥三弟泳澳湜白
扵二兄濂源同加損益而合扵一其聞諸父之訓曾行而未
登載者因增入之總為一百六十八則文辭之属選有繫扵
事實者則錄之釐為三卷通名曰旌義編既刻板可模印請
言其故于篇端予與源為姻家濤為同門友而泳等又皆執
經從余學義不容辭嗚呼是編之行其扵厚人倫美教化之
道誠有益哉
故浦江義門第八世鄭府君墓版文
浦江義門其第八世主家政者曰鄭渭字伯陽宋龍游丞德
珪之曾孫東埜處士文嗣之孫元贈中書禮部郎中鑑之子
年七十二以洪武十年九月十九日終于家十一月二十四
日葬扵縣東三十里杉柏墓之原其子梴桶與其孫烱勲合
辭請銘扵太史氏濂濂乃為之銘曰
維伯陽父自幼穎發佐諸父齊家才超然自見也泉布出納
及米塩細務一一鉤校使無所漏也更繇之繁身獨任之戴
星往来踰三十春秋不憚煩也辭意懇欵一本諸誠無纖毫
人偽也化行鄉邦三尺之童率皆信服爭呼之為長者也縣
之大夫踵門問政告之以利病民隂受其賜也方嶽重臣嘉
其篤純欲辟為從事辭不為也上䋲祖武下儀■曾循蹈矩
彠晝夜兢兢自惕也大田以祭儼若祖考之臨勒石示訓戒
勿質鬻之也合㸑十世中更亂離左抗而禦卒使危復安也
羣從同樂熙熙然如春和氣襲人見者革面也宅心忠厚不
動聲氣寕人加巳誓不先人也國初定賦郡田一斛驟增其
半白扵當路而蠲之也姻家析貲陳之以秉彛不以巳之親
疎為厚薄人服其均且平也宗族有早孤者收而鞠之歛其
租入逮長而悉歸之也有盗持斧斤入林僮往禦之反為盗
所歐僮妻往護夫足墜塹死禁僮勿訟反遺之槥櫝也職此
之故聞其捐舘一郡為之出涕貴賤賢愚無間然也其妻吳
𥙿字曰靜安能誦詩書為一家女師足以配君子也嗚呼世
不逮古夫妻相虐而兄弟為仇比比皆然也有若伯陽父實
中流之砥柱彛倫頼以扶樹名教頼以增重柰何去昭昭而
就冥冥也青山不移流泉不改而形容不可復覩苟可贖之
當人百其身也嗚呼勒銘斯阡言有盡而情無窮過者讀之
不為之涕泗汍瀾非仁人也
宋學士文集卷第五十三芝園後集卷第三
