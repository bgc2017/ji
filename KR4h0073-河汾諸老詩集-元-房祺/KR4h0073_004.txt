河汾諸老詩集卷之四
横汾隠者房祺編
陳先生庚子京
送麻信之内鄕山居
四海紛挐戰虎龍驚麕無計脫圍中莫貪利
禄招時忌要學聱牙與世同汝水應逢寒食
雨川行舞雩風離心洗蕩方如許莫上
危樓聽断鴻
吊麻信之
弊屣功名懶著鞭劇談豪放本天然每
愛從人語醉裏何妨對客眠体瘁漸成酒
病家貧全仰賣碑錢堂一去今何在三尺
孤墳罩野煙
風采瓊林未足侔一朝零落委山丘君恩未
賜金蓮炬天闕俄成白玉樓詩珠尤可
翫空如懸磬更堪憂路遥未暇憑棺奠悵望
中條涕泗流
荅楊煥然二首
梁苑當年記盛遊乱離南北悵遲留且教紅
似金縷莫對青山嘆白頭人似贊遷蜀
郡詩如子美到䕫州傳家况有玄文應使
童烏継纂修
獻賦當年覲𬗋宸羡君藻思獨超群扶持吾
道難尤力潤色斯文老更勤學際天人寧有
伴文如風水自成紋何時載酒清伊上寄字
時来問子雲
清明後書懷
花氣薰人動竹齋貪春狂思若為栽蜂粘落
絮飛還墜燕認新巢去復来乱後精魂猶夢
境貧中風景剩詩才江山信美非吾土懷抱
何時得好開
送孟駕之赴闕
文史相從二十年歲寒心事久彌堅向来才
力驚游刃此去功名穏著鞭淺綠美依沙漠
草横青遥指拂廬煙應將萬字臣時策挽取
恩波下九天
病後贈姚仲寬居士
寂寂柴關晝不開虚&KR0585;獨步意徘徊百年素
業南柯夢一寸丹心古鼎灰野老相過聊問
訊禽近啄不驚猜好竒誰是劉公肯為
楊雄載酒来
有懷家兄子颺
蕭蕭雙鬢半成絲亹亹襟懷抱所思趍向自
知違俗好文章只合伴兒嬉嵩西晚照霞明
處洛汭秋風鴈過時中有先人弊廬在與君
何日理茅茨
贈李彦誠
五嶽分崩四海傾便宜一别盡今生艱難契
闊重相見四十餘年老弟兄
峴山秋晚圖
當年叔子愛兹山陵谷回頭幾變遷縱使豐
碑今尚在遊人誰復一&KR1008;然
題師嵓卿蒲中八詠
蒲津晚渡
中條山色照黃河競渡行人晚更多城上危
樓倚霄漢凭欄有客正悲歌
虞坂暁行
五更風露正清冥馬首殘蟾分外明好句墮
前俄失去微吟倏過古虞城
舜殿熏風
德化當年被海隅熙熙物性盡照蘇不知今
日吾民愠一聽琴聲觧得無
首陽晴雪
山頭晴雪照城楼潑水融銀眩兩眸蕩滌寒
城須美醖浮香醽醁夜来芻
東林夜雨
瀟瀟寒雨濕觚稜古殿長廊夜氣增此地此
時誰得意龕澄一點坐禪僧
西嵓疊巘
螺鬟煙髮矗萬峰行人指點梵王宮烏飛杳
靄蒼茫外人在霏霺空翠中
媯汭夕陽
水曲山河古樂鄕聖謨曾此降英皇遺風欲
問應無處破屋頽垣半夕陽
王官飛湍
表聖當年愛此山倚楼終日看飛湍後人空
飲貽溪水不學先生便挂冠
河汾諸老詩集卷之四
