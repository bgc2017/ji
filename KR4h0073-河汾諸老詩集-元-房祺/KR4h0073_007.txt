河汾諸老詩集卷之七
横汾隠者房祺編
菊軒叚先生(成巳)誠之
題容安堂
陳子少英邁逸氣不可挫典刑肖乃翁出語
輙驚座行止非所能造物聽掀簸功名鷹在
鞲歲月蟻旋磨區區一室中十載供史課結
廬慕淵明志向有許大淡墨寫形似終日相
對坐一室足我容百念付慵惰青山隠簷楹
流水出階左植花數十叢種竹千百箇事来
若機張事去如瓶墮浩然方寸間不受一塵
汚豈無二仲賢閑暇日相過有酒相獻酬有
詩互賡和溪山入笑談珠玉霏咳唾徜徉天
地間一物莫非我醉来語更真卿去我將臥
主人正高眠山鳥莫啼破
題梁氏靜樂堂
攘攘區中人役心名與利於身竟何有乾没
不少置叔敬有耳孫犖犖與時異一官不肯
覓閑居飬高志築室塵境中中有塵外意方
其厭囂啾歸来行少墍牀頭一卷書静洗紛
華累苟能樂其樂寧復事吾事見客不吝情
有酒即成醉為問東華塵何如北牎睡清風
吹我懷萬事覺無味誰知方寸間自有清凉
地
蘇氏承顔堂
登僊不羡飛雙鳬宰官不樂紓金珠行年四
十著綵服悲啼效作兒聲&KR0561;丈夫豈無四方
志倚閭望望心何如家國無事壽觴舉慈顔
得酒增和舒客来草具對客食殺雞奉母其
榮華富貴固所願有子能盡如君
不動古未有悦親自得神明扶茁哉人生
孟林笋圉言日出姜泉魚古来孝感有如此
今人盖以古為模嘗聞古有色難戒愛深容
色何愉愉詩成不覺涕淚俱𡭗有毋遺傷獨
無他年誰作孝友傳請錄吾語為君書
題秋暮山行圖
乱山嵂崒争清妍寒林寂歴相綿聮人間黃
塵千萬丈一點不到山林邊秋光淡薄秋氣
爽浮雲積翠何葱芊高風凄其脱木葉向来
面目仍增娟江流一曲抱山麓孤舟斜日栖
江湍行人何適来負擔腰膂犖确石頭路
蹇馿鞭不前人家前塗渺何許望之不及憂
悁悁問公何從得此本筆势髣髴營丘傳我
本山中人見之心惘然崁歴落真可笑對
畫題詩思昔年
送孫仲文行臺之召
仲也何人斯不滿六尺長言議間英發入耳
音琅琅胸懷湛秋水面目嚴清霜讀書及城
且寓跡鳬鶩行自公少餘暇婉愉奉高堂甘
旨未及親有飯不敢嘗顔色或未怡綵又戲
親傍執喪三年中哀慕如新喪回思顧復劳
此意何時忘日聞辟書下且喜還且傷捧檄
念吾親不覺涕泗滂拔英外臺選列布皆珪
璋掾吏湏幾人亦必求循良世人豈無才要
以德自將紏擿誰弗能吾心恐無常詩人有
明誡茹柔吐其剛孝為百行先子孝吾既詳
苟能推此心前路未易量慇懃飬雲翼行矣
勿怱忙
醒心亭
䆫前流水玉冷冷䆫下高人酒半醒喚省邯
鄲枕中夢如看王湛案頭經翛然自得天遊
趣恍若那知地境靈說似功名場上客倦游
時節一来聽
送尋正道
江邊楊柳纔堪折陌上行人還又別春光不
觧苦留人两岸楊花飛白雪江風搖搖吹綠
波欲別未別傷如何願君少住聽我歌後日
重来白髮多
䟦三堂王自寫真
觧去盤礴真畫史不特濡毛知可矣葛仙草
服常畫我意𣣔置我山嵓裏虎頭于今幾百
年與渠誰後復誰先翛然蜕跡乘風去一笑
相逢喜拍肩
䟦秦得真墨
晴䆫不用辨犀紋墨妙秦郎巳飫聞翠餅瑩
如雅背淨玉圖香鄙麝臍薰永寧賜弟今猶
少易水無良古亦云老我媿非揮翰手两丸
投贈負伊勤
送馮資深西歸
人間蠻觸日干戈暮四朝三能幾何歸去不
憂瓶粟罄西山雨足蕨薇多
蕭蕭華髮老書生久欲歸田計未成喜聽日
邊消息好故山容得子真耕
三年思慮謾营营重見浮山眼倍青&KR0909;次無
塵元自好床頭况有洗心經
侯門稚子喜歸来暖熱都無酒一杯抖擻滿
身塵土盡襟懷還對好山間
嗅梅
玉骨那愁瘴霧傷好將經卷伴南荒坡仙鼻
孔清如水老覺朝雲道氣長
題張郎中明皇小决圖
志在驅馳禍巳胎笑顔况更為誰開貧争飛
鞠鞭&KR1042;去不覺踰有&KR0951;来
天寶承平事久無弄丸馿背恣驅馳不期一
笑宫中戲傳作人間小决圖
如夢庵
覺時還笑夢時訛夢覺其間有幾何聊爾藏
身大槐國臥看明月上南柯
虞坂暁行
林外晨雞苐一聲隴頭殘月伴人行未知局
促鹽車下老驥蕭蕭又幾鳴
首陽晴雪
薇歌一曲對青山萬古千秋老翠巒望断空
嵓人不見光搖銀海玉峯寒
書師嵓卿蒲中八詠圖
老大溪山入夢頻聊憑圖畫寫情真歸歟不
及身強徤山有英靈恐笑人
河汾諸老詩集卷之七
