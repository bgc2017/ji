欽定四庫全書
聖祖仁皇帝御製文第三集卷四十
雜著
古文評論
劉敞
前秀州崇德縣尉左惟温可漣水軍錄事參軍
不遺一善
太常少卿張鑄可光祿卿致仕
敦尚風節
無為軍錄事參軍馬易簡可太子中舍致仕
意在興廉讓之誼
龍圖閣直學士兵部郎中涇原路經略使王素可
諫議大夫
茂奬武勲中却寓有平定安輯之意措語特妙
前邠州觀察推官李育可著作佐郎前趙州軍事
推官許林宗可大理寺丞
簡貴不靡
西京左藏庫使忠州刺史高陽關路駐泊兵馬鈐
轄時明可文思使
語有鋒稜
宰相富弼奏試國子四門助教王淵宰相韓琦奏
鄉貢進士李常竝可試將作監主簿
辭旨温厚
定武軍節度推官衛觀可大理寺丞常州團練推
官沈披可衛尉寺丞
勸勵具備
翰林學士給事中知制誥歐陽修可禮部侍郎端
明殿學士吏部侍郎宋祁可尚書左丞禮部郎
中知制誥范鎮可吏部郎中刑部郎中知制誥
王疇可右司郎中三司度支判官太常博士集
賢校理宋敏求可祠部員外郎竝依舊職任
著作一時勸懲千載褒辭亦無溢美
禮部侍郎参知政事曾公亮可加正奉大夫進封
開國公食邑五百戶賜推忠佐理功臣
意特崇重言極和摯
將作監林洙可司農卿
氣體古茂
權邠州軍事判官楊永可右贊善大夫致仕前岳
州平江縣張正已可大理寺丞致仕
義厚詞温
都官員外郎邢夢臣可侍御史殿中丞沈起可監
察御史裏行
簡切無枝辭
屯田員外郎胡揆除都官員外郎
得綏邊之道
度支郎中李碩可三司戶部判官
語簡而盡藹然愛民之意
陜西路都轉運使兵部郎中天章閣待制傅求可
右諫議大夫河北都轉運使工部郎中天章閣
待制周沆可兵部郎中依舊
但作褒辭勉勵意在言外
司門員外郎張鞏可開封府推官
急吏緩民亦一張一弛之意而造語特為新創
論邪正
語本質實意復忠讜
為兄後議
引據博辨析詳以此稽求典禮不為無助
奔喪議
教孝勸忠粹然正議
士相見義
一以聖人之道相為折衷豈徒以古雅見長
公食大夫義
典實之文知其深於經學
致仕義
學識淵博發為閎辭固宜佳暢乃爾
君臨臣喪辨
經義湛深而出以鴻肆豈非文人之雄
與吳九論武學書
通逹治務之言
劉攽
七門廟記
信治績不見於史得此可補載筆之闕
與王介甫書
析辨處精穎不可當令安石何處置辭
呂誨
論選部
綜名實以立言足資經濟
奏乞致仕表
殆以醫進說者
宇文之邵
應詔上疏
剴正亦明決
沈括
上歐陽
括精於樂律此但先陳其槩而筆墨疎秀朗豁
孫覺
諫行青苖法疏
辭理簡括
鄭俠
論新法進流民圖
事既流傳文亦佳勝
蘇軾
賜尚書刑部侍郎范百禄乞外任不允詔
藉經語發義疎秀入妙
賜阿里骨詔
恩義兼至得詔諭之體
太常少卿趙瞻可戶部侍郎
屏功利而用老成王言甚大
楊繪可知徐州
簡淨樸直立意自厚
揚王子孝騫等二人荆王子孝治等七人竝諸州
團練使
言極斐亹恩誼深篤
李承之知青州
意寬裕而言典切
韓維父億贈冀國公
辭製入古最饒風韻
賜韓絳上第二表乞致仕不允詔
藹如春温
賜新除落致仕依前光禄大夫范鎮赴闕詔
淵重之體式如金玉
賜太師文彦博乞致仕不許批答
敦厚語可以覘盛時氣象
賜文武百寮太師文彦博以下上第一表請舉樂
不允批答
情文悱惻動人
又
天懷發中自成至文
賜宰相呂公著乞罷相位除一外任不許批答
温文爾雅
又
莊重典嚴而能曲折以盡事理惟陸贄有之
賜太師文彦博乞致仕不許詔
約舉而意已周
賜資政殿學士大中大夫新知成都府王安禮乞
知陳穎等一郡不允詔
雅音健筆
賜宰相呂公著上第一表乞致仕不許批答
體裁修整而引喻更有風致
賜宰相呂公著上第二表乞致仕不允斷来章批
答
詞頗簡重益復婉至
太皇太后賜門下手詔
撝謙之語彌覺其真
上神宗皇帝書
一書萬言意甚貫串而不失之複詞甚矯厲而不過於
激不獨經濟之裕抑亦文章之䧺
擬進士對御試策一道
指陳時事逐節條對透徹了當不冗不支
代張方平諫用兵書
識解既超則措語自然警動行文自然高卓至其疎宕
俊邁之氣磅礴筆端真奇才也
策略一
理精辭決絶無悠泛之言
策略三
勢若馳騖可以逸塵絶迹
策略四
難其英偉之氣而又兼雋快之筆
策略五
雄辭博辨而有超逸之風縈紆飄發此是東坡獨絶
策别七
任法任人之論義正而語盡
策别八
言博而指約
策别九
疏暢之文亦復警透
策别十一
文意屹然山立其涉筆不羈有變化錯綜之妙
策别十二
局勢開闔而嚴緊最為挺特
策别十三
以勸親睦為厚風俗之本以立小宗為勸親睦之本文
特絲絲入扣
策别十七
用意最精細搆辭矯厲不羣
策别十八
節用廉取二意互相紬繹而逐段發論極其警策
策别十九
疏兵制得失灼然明確而大義歸重訓練土兵亦自有
見非徒託之空言者
策别二十二
鑿空立論精悍動人
論治道
辨論飇起而一軌於正縱横變動中極有斷制
正統論
詞省而該意堅而暢與歐陽論可以参觀
孔子從先進論
暢朗之文不詭於道
秦始皇帝論
禮之為國久矣一經拈出便成佳論
荀卿論
謂人性惡誠荀卿學術之偏此又推極言之理據精詳
非苛論也
韓非論
道德刑名之利害所見朗徹而辭筆亦沉鷙絶倫
伊尹論
推極根柢妙有發揮
留侯論
以忍字作骨而出以快筆豈子瞻胸中先有此一段議
論乃因留侯而發之耶
張釋之論
達於論治若就日而辨物
六一居士集敘
從韓愈說到歐陽語有確據文亦矜重不凡
潮州韓文公廟碑
氣概雄深光芒萬丈文之有關於世教者固振古如新
也
志林(錄三首)
非屬深文確有至理中間併入史遷處尤見卓識
雄辨而正簡帙之中具有光燄
立論洞中秦事識解最高
聖祖仁皇帝御製文第三集卷四十
