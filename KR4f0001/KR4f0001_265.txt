欽定四庫全書
聖祖仁皇帝御製文第三集卷三十四
雜著
古文評論
北齊
邢邵
請建明堂太學疏
語華意質非僅鞶帨之工
杜弼
為東魏移梁朝檄
度策梁事如符契悉合而文筆雅健
北周
武帝
停徵發詔
息事寧人恤民之善經治理之要道仁音琅琅可以感
人
毁露寢諸殿詔
文既莊雅氣亦淵茂不事雕琢而渾噩之致見乎尺幅
中此後代詔令之最近於文景者
報于謹詔
詞意篤摰隆禮勲舊猶有盛世之風
于謹為三老詔
敦行古典得憲老乞言之遺意
蘇綽
為周太祖作六條詔書
治平之理此六條足以盡之要當以力行為亟亟
耳
第二條
此以王道立說有古儒者氣象
第三條
重農務本乃王政之大端措置處亦井然明悉
第四條
天之生才自足供一代之用豈有借才於異代此自是
千古名言
第五條
天地之大德曰生重物之生所以奉若天道故矜慎刑
獄是治天下第一義也
第六條
此言征税亦救時之務以上六條當時令百官誦習
牧守令長非通此者不得居官盖重其言而用之如
此
庾信
賀平鄴都表
警麗中自有典則
功臣不死王事請門襲封表
以典核之辭抒懇惻之悃無嫌其為駢儷也
隋
文帝
辭封禪詔
謙沖非由矯飾無須辭費
正樂詔
聖王制作之精意此雖未能詳盡然其識議亦有可
擇
與元諧勅
語不多而有令音亦耀德不觀兵之意也
賜高麗王湯璽書
曉示遠人必如此朗暢始可悉其情事文亦質實
牛宏
請開獻書之路表
此表有功經籍不在王儉阮孝緒下也
李諤
論文體書
不獨文教有禆亦可使頽風歸厚
唐
高祖
修定科律詔
漢高入關除秦苛法唐祖受禪修隋律令一代創興以
刑法為重務其規模可概覩矣
太宗
金鏡
唐之太宗致治幾於三代之隆今覽金鏡所載其於處
已行政用人之道亦何其見之明而言之詳也此所以
追蹤往古歟
致仕朝參在見任本品上詔
舂容雅贍淵淵金石之音
賜孝義高年粟帛詔
敘意屬辭婉切暢悉殊覺情文生動
誡厚葬及賜功臣陪塋地詔
深情内藴麗藻外敷
褒李大亮書
温純深潤詞不煩而意甚摯
帝範序
述天位之不昜敘王業之艱難垂訓後昆特為深切
帝範後序
意既切至文復典正純雅
晉宣帝傳贊
選詞厚縟而大義相繩處殊自嚴正不磨
晉武帝傳贊
文瀾浩渺而反覆抑揚於當時情事最為穩切
睿宗
褒魏知古手制
清辭簡指悠然自遠
勞畢構璽書
條數弊源洵為探本之論而文彩爛然使人耳目一新
明皇帝
發宣撫使勅
典正之論而辭涉華腴則質文損益風會使然也
求賢良詔
意既纏綿而言皆雅令
誡勵風俗勅
清靜不擾和平不爭王道之成何以加此
焚珠玉錦繡勅
英茂鴻駿亦古人貴五穀而賤金玉之意
勅朝集使
拊循斯民惟牧守是寄一不稱職則兆人何賴焉教勅
之辭故宜諄切如此
勅朝集使
辭義何等殷切是不欲僅奉行故事者明皇初政所以
蔚然可觀
處分朝集使勅
吏治所賴以振飭者全在敷奏明試之時不如此深切
鄭重安能致理故知臨軒勅遣非屬具文也
孝經正義序
說經之家往往鑿空騁異使聖人之道不明於天下此
能深斥其流弊而文亦簡貴可傳
肅宗
讞獄詔
有惻怛之思故文情條暢
代宗
增修學宫詔
金革之餘加意文學不惟收拾人心自是立國本務
大赦詔
播告之文語意加詳而名理亦復斐亹
德宗
亢旱罪已詔
文辭贍潤而有真意流貫其間命令之佳者
褒功臣詔
思老成之功烈而欲圖列其容儀亦所以勸後勵世也
君臣箴
有訓誡之誠有勸勉之義上下勤恤庶幾盛世遺風
西平王李晟東渭橋紀功碑
敘戡定之烈奕奕精采文雖以偶麗見勝而西京遺軌猶存
贈太尉段秀實紀功碑
豎義正大播辭詳整可以植綱常勵風教
武宗
毁佛寺制
明斷之舉宏碩之論洵有禆於風化人心
傅奕
請除釋教疏
痛斥異端理明氣壯始能為此非過激也
徐賢妃
諫息兵罷役疏
謇諤之辭得於宫掖貞觀之治故爾流聲千載
房喬
諫伐高麗疏
文勢浩瀚靡有涯涘
魏徵
論治疏
反覆援引文勢自相貫注辭亦淹暢不拘
請罷工役疏
論古今奢儉非擷華攬藻之文
上十思疏
風格詳整中特多懇到之語
論十漸不克終疏
昜戒履霜書言惟幾皆致謹於漸之義魏徵舉十漸以
立說殆亦慎終於始之道也
求賢審官疏
開闢盡變列論臣品可謂曲中
張玄素
請罷修乾元殿疏
辭不煩蕪而義甚爽豁彌足使人繹思
李百藥
封建論
該洽精詳深明於損益之宜利害之故可謂閎辭碩謀
矣
馬周
論奉親享廟襲封樂工等疏
剴篤之辭出之以委蛇盖由其忠誠内結耳
岑文本
上太宗勤政疏
開引其端而所包至廣政之體要略盡於此
禇遂良
請復高昌疏
唐之郡縣高昌者國家服遠之略遂良請復高昌者臣
子謀國之忠兩者正不妨竝美耳
張藴古
大寶箴
炳炳琅琅如觀禮樂之噐
狄仁傑
請赦河北諸州疏
定亂之方惟崇尚寬大則能消人心之疑懼而反側自
安斯謂洞晰機要
諫造大像疏
摹寫勞費曲盡俗情佛骨表意多本此
請罷百姓戍四鎮疏
請罷四鎮遠戍以息百姓命意與賈捐之罷珠崖對同
而文之頓挫古鬱亦近之
劉知幾
上蕭至忠書
班馬以前以專家著美晉唐而後以衆手多疵推論史
局之難盖後先一轍矣
陳子昂
對利害三事
論事簡當不涉支蔓百姓安則樂生不安則輕生洞逹
人情可謂經國之言
諫雅州討生羌書
子昂本蜀人故言蜀用兵利害警切動聽蜀恃險為固
險不可使通良有遠識
蘇安恒
請復位於皇太子疏
論還政事不少為婉避之詞文自有奇氣
救魏元忠疏
語簡而氣岸唐文之似兩漢者
聖祖仁皇帝御製文第三集卷三十四
