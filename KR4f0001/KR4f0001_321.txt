欽定四庫全書
聖祖仁皇帝御製文第四集卷十
勅諭
諭各路將軍
策妄阿喇布坦甚是奸詐之人知我兵在巴爾庫爾阿
爾泰處看守嚴密周詳伊算計從噶斯大張聲勢前來
掃除青海欲取西邊亦未可料着西安將軍總督額倫
特郎中常壽率領西安滿漢大兵並西寧之兵在西寧
預備并率領四川松潘大兵凖備若策妄阿喇布坦從
噶斯路來欲掃青海以取西邊着將西寧所備大兵與
青海之左翼台吉等一同行事提督康泰率領四川大
兵與右翼台吉等一同行事至布龍格爾地方既俱通
噶斯巴爾庫爾路徑着尚書富寧安將就近大兵酌量
派出發往布龍格爾預備杭靄地方領兵之祁里德並
巴爾庫爾之將軍雅木布等着在哨塘處小心嚴謹看
守再派精細人遠遠眺望追蹤前去若策妄阿喇布坦
潜來即行領兵征剿康熙五十五年十一月十三日
諭大學士九卿
蘇州船厰每年造船多至千餘出洋貿易回來者不過
十之五六其餘皆賣在海外賫銀而歸海船桅木龍骨
皆中國所産海外無此大木故商人射利偷賣若行查
訊彼但捏稱遭風打壞而已海外如吕宋噶囉吧等口
岸多聚集漢人此即海賊之根也如張伯行啟奏江浙
間米俱出海口去賣等語貿易人等米糧酌量足敷口
食不應擕帶太多海中東洋可使貿易南洋商船不可
令往如紅毛等國之船惟聽其自來耳若出南洋必從
南澳海壇鎮經過此處如截住不放豈能即過耶又沿
海礟臺足資防守明代即已有之應令各地方設立往
年差往福建運米廣東所僱民船三四百隻合計便數
千人此數千人聚集海上湏為長久之策即臺灣人時
與吕宋等處相通皆湏預為措置凢福建廣東及江南
浙江等沿海地方有人在京師者爾等可加詳詢今國
家承平日久湏要安不忘危也康熙五十五年十一月
二十一日
諭戸部
朕御極以來念切民生時勤宵旰凢巡歴所至必以編
氓疾苦備悉諮詢盖欲比戸之盖藏恒裕三時之水旱
無虞斯民氣和樂聿成豐亨豫大之休也頃者朕廵行
口外經過三河等州縣暨永平府交界地方見今歲秋
成豐稔米價稱平惟是去年雨水過溢田畆間被渰沒
朕深加軫惜蠲賦平糶轉漕分賑貧民使不致失所今
者雖復有秋然僅足支一歲之用恐來年之輸將尚多
難繼是必再沛恩膏始可大培民力着將順天永平兩
府所屬大興宛平通州三河密雲薊州遵化順義懷柔
昌平寳坻平谷豐潤玉田良鄉涿州武清永清香河覇
州大城文安固安東安房山保定延慶梁城盧龍遷安
樂亭灤州撫寧昌黎山海等州縣衛所康熙五十六年
地丁銀二十六萬四千三百三十六兩零米豆高糧二
萬一千六百四十六石零草九萬四千九百五十束零
俱通行蠲免所有歴年積欠銀九萬三百九十六兩零
米豆高糧一萬六千二百七十五石零草八萬四千四
百七十束零亦并與豁除爾部行文該督嚴飭所屬實
心奉行俾遐村窮谷均霑德意倘有不肖有司借端朦
混私行征收者察出定行從重治罪爾部即遵諭行特
諭康熙五十五年十二月二十六日
諭學士星俄特常鼐郎中三寳吳碩色鄂啟卿齊
布員外郎吳黑逹頼
爾等俱出過江南海差海船一年造多少應令報明監
督於出洋時將從前報過造船人名與船隻字號逐一
查對方不致隠匿船數一明於錢糧及地方均有禆益
第如此查驗商船或致稀少然船少於貿易亦更有利
也凢大船指稱貿易領票出洋每另泊一處用小船於
各處偷買米石載入大船不知運往何所乍浦地方有
堤一應貨物必於此遞運其餘各口皆小大船不能出
入惟上海崇明等口甚屬緊要現今九卿為防海事宜
會議爾等將此諭傳示九卿康熙五十六年正月初十
日
諭戸部
陳璸奏稱將廵撫衙門公用銀兩撥充餉銀曾諭以督
撫等將此項銀兩充餉具奏者朕俱批知道了並未准
其撥充緣此項係伊等應用之銀並非正項錢糧若撥
充餉嗣後不肖之徒必將此項銀兩充餉為正項此外
又行侵蝕索取諭旨甚明且此項銀兩滿保亦曾在朕
前陳奏凢係動用正項錢糧例應奏銷此並非正項陳
璸將伊等所用銀兩數目𤨏屑具題殊屬不合其嚴飭
之康熙五十六年三月十一日
諭大學士學士九卿詹事科道等
記注官陳璋於今年三月内查閱檔案抄朕去年十二
月所諭江南錢糧之旨與趙熊詔伊等皆屬有心特以
朕於去年曾諭江南舊欠錢糧應行蠲免今年未行蠲
免意欲將朕前後互異之處指出書寫耳去年赫壽請
頒特恩蠲免前項錢糧摺奏朕批令繕本具題及繕本
具題後朕知赫壽受人囑託又彼此私同商定具題欺
朕且以西邊正值軍需之時故舊欠未准蠲免照依部
議分年帶徵朕御極以來蠲免天下錢糧數千萬兩豈
有惜此些微舊欠之理江南官員衆多赫壽惟欲沽取
善譽於官而民殊不感戴聲名甚劣朕於事無不經歴
人亦焉能欺朕朕豈肯以大權授人乎若不將此故曉
諭諸臣爾等必謂朕前後諭旨不符所係非輕且漢人
著作文集内有將未題之稿云欲行具奏以事已完結
未獲具奏等語似此並未入告者尚且書寫况其他乎
起居注衙門記注諭旨原為敬慎起見然自古未有久
遠設立者亦有旋立旋止者皆由所記不實故耳記注
官所記諭旨朕從不檢閱交與大學士等校看大學士
等事務繁多亦無暇細校又或以師生同年瞻顧情面
恐致讐怨即有錯謬之處亦不指出殊不知記注諭旨
雖一字皆有關係朕聽政之日記注官入侍伊等跼蹐
無措豈能備記諭旨詳悉紀載耶侍班漢官歸寓後將
朕諭旨纂寫數日方擕至署與滿官校看又每争競是
非由此觀之將朕諭旨多遺漏舛訛可知惟朕硃書諭
旨及批本發科之旨始為真確耳其起居注所記難於
憑信也再或有大臣所辦之事功則歸已過則諉之年
老糊塗為人臣者在官一日當盡一日之心安可以年
老糊塗推諉耶今國家大臣俱係年高髮白之人朕亦
與爾諸臣相等孟子云責難於君謂之恭陳善閉
邪謂之敬吾君不能謂之賊書云一日二日萬幾天工
人其代之今爾等以年老糊塗推諉教朕朕果若爾等
亦以為年老糊塗或致料理失宜諸臣其能堪此乎康
熙五十六年三月十六日
諭吏部
趙申喬從前奏稱鉛觔壞爛今又云鉛觔壞爛之處原
非確有實見諉稱年老衰邁所致鉛觔之不壞天下通
知趙申喬自幼讀書身登進士歴陞尚書今年逾七旬
無書不覽鉛觔壞爛之處見於何書趙申喬於所辦之
事功則歸已過則諉之年老衰邁為人臣者在官一日
當盡一日之心若盡諉之衰老可以糊塗了事國家事
務作何處置耶且於緊要事情並不留心稽核錢糧出
入漫無覺察惟於一二兩之細務膠執已見刻意苛求
以鉛觔壞爛等語率意凟奏殊屬不合該部察議具奏
康熙五十六年三月二十七日
諭大學士九卿
倉内米石甚多着分運直隸各府州縣存貯預備於民
甚有禆益每府或貯萬石每州縣或貯數千石附近通
州河道者交與倉場總督等運送其餘府州縣所運米
石速行文直隸總督派地方官乘未雨之先輓運值此
青黃不接之時於各府州縣平糶亦大有益於百姓其
江南浙江如有應行截留漕糧將截留若干之處爾等
一併速議具奏康熙五十六年四月十一日
諭大學士馬齊理藩院尚書赫壽等
本朝從各處捕獵帶來皮抄並販賣皮抄等物甚多如
今市上所有因出賣不完還被蟲傷鄂羅斯如何勒令
我貿易人等置買本朝最大不似爾等鄂羅斯國視為
罕物無處可賣亦無官買之處今若照伊所請賖給彼
時若不得銀爾等又向部院監督嘵嘵即使貿易人等
賖去亦必將物販賣始能償還似此有不致曠日遲久
者乎且此處皮抄之物既多自後必隔數年再來貿易
方有置買之人若不時頻來此貿易人等之貨物尚且
不能賣完豈能買爾等之物耶爾等乘此時在邊境地
方貿易甚善應即定奪方是將此情由告之并行文噶
噶林處俾令知道伊有何言問明議奏康熙五十六年
四月十二日
諭九卿
倉厫陳米甚多若年久不發徒致浥爛着於八旗三季
放米之時除應領正數外將此四百三十餘萬石之陳
米酌量格外賞給官兵兩年間可以全完如此不但陳
米可清倉厫得空而官兵亦有禆益矣爾等會議具奏
康熙五十六年四月十六日
諭大學士馬齊松柱蕭永藻王掞等
今日覽刑部所奏遵旨審問孟光祖口供摺内有架鷹
牽犬往各省去的侍衛太監等語由此觀之各省肆行
詐騙之人甚多若論放鷹應在口外豈有差往南省之
理前差李秉中等畫輿圖俱給有憑㩀又行文督撫令
其知悉况徐元夢見在前曾賞賜書籍俱有憑㩀朕差
遣官員如此嚴密而于來鳳一案刑部尚且疑為朕所
差遣之人審理時兩相瞻顧此皆督撫猶豫不奏餽送
盤纏但圖苟且令其出境故至如此之極光天化日之
下容此魑魅魍魎任意横行如果王子阿哥差人賞賜
外省大臣官員衣服等物理應將差人留住叩禀王子
阿哥等如果採買物件亦應將差去之人留住一面將
情由聲明各該管王等併將所賞物件呈送則真偽立
辨矣不應令差人遊蕩各省以壞各該管王之聲名且
如朕凢有恩賜即將送去之人所賞之人俱登記檔案
公來喜向太監鄒海要求取御用紅京米鄒海因不能
得在街市採買誆哄來喜送去此事發覺已將鄒海正
法朕稽察之嚴如此見今拏獲孟光祖在各省指稱阿
哥名色誆騙行走殊屬可惡雖凌遲處死不足以蔽其
辜將審出之處理宜行文各省通行曉諭廵撫年羹堯
曾餽送過驘匹銀兩佟國勷亦餽送過銀兩縀疋將此
等俱隠匿未奏着明白回奏此逃人在各處誆騙數年
並無一人奏聞若趙宏燮不奏朕尚不得洞悉此事若
不發覺外省漢人即認作實事編書註記誣枉之事尚
有甚於此者耶爾等會同九卿議奏康熙五十六年四
月十九日
聖祖仁皇帝御製文第四集卷十
