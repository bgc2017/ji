欽定四庫全書
聖祖仁皇帝御製文第三集卷三十七
雜著
古文評論
杜牧
罪言
綜天下之情形權累朝之得失如聚米畫沙不爽尺
寸
原十六衛
府兵與藩鎮相為輕重而唐之興廢即因之溯源窮委
論斷獨精
戰論
四支五敗字字精確而文亦磊砢自喜
守論
風規峻邁文采燄然
燕將傳
筆力陡健極似戰國策中文字
鄭亞
唐丞相太尉衛國公李德裕會昌一品制集序
本以讚德裕之制作而益見國家功德之崇隆品裁宏
廓筆墨皆靈
孫樵
復佛寺奏
就國計民生立論與昌黎原道永叔本論義相發明
書何易于
唐書昜于傳全採此文盖不惟工於序事而褒貶亦至
公可信也
書褒城驛
前幅似主而實賓後幅似賓而實主此文家變化錯綜
之法
孫氏西齋錄
文頗聱牙而是非不詭
李商隱
為濮陽公檄劉稹文
淹通朗盡文之以姿法勝者
羅隱
上招討宋將軍書
氣甚清疏頓挫處自然入古
陸龜蒙
復友生論文書
穿貫源流博綜理趣殆從窮經味道中来故絶無揣摹
影響之語
皮日休
請孟子為學科書
斥莊老而尊孟子此等議論在唐人中不可多見
請韓文公配饗書
昌黎衛道之功得此書推尊益覺昭揭宇宙而不朽
沈顔
象刑解
清拔之氣矯然自異
五代
後唐莊宗
冊封吳越國文
典贍有則猶足懾強藩之氣
李繼岌
伐蜀檄
體本新藻而氣殊朗俊
李嚴
聘蜀笏記
宣暢威靈使臣之義應爾詞亦雅稱
周世宗
賜南唐主李景書
簡貴得體尺幅中備四時之氣
又賜南唐主李景書
義指温厚不為逆億
伐江南詔
嚴毅明正自能使聞者&KR0719;然
王朴
平邊策
中一段議論乃吳之所以敝楚隋之所以取陳也籌畫
既善文亦復佳
南唐主李昇
舉用儒吏詔
崇尚儒術立意正大
論廷臣勿言用兵勅
此篇頗得保境息民之道辭亦警動
南唐主李景
災異詔
憫惻之思正無煩多語
答留守周宗乞罷鎮詔
鎔鍊雅飭
張義方
上南唐烈祖書
伉爽不羣僣國中之錚錚者
江文蔚
對仗彈馮延巳魏岑文
軒軒標舉略無媆靡之習
歐陽廣
論邊鎬必敗書
質言無華論事諧暢
潘佑
代南唐主勸南漢劉鋹書
事大之誠交鄰之道此書兩得之
馮涓
諫蜀主屢興兵旅疏
此亦是節要語然意已周至
幸寅遜
諫擊毬疏
意矯勁而語聳拔
田淳
言朝政得失疏
蜀文類不卑弱豈揚馬之餘風使然耶
吳越王錢鏐
杭州羅城記
涉筆&KR0570;雅亦有淵渾之氣
丁思覲
諫楚王馬希範書
名義森嚴故辭論侃侃
宋
太祖
諭輔臣詔
承五代僭亂之後故以慎刑辟肅紀綱為要
平刑詔
明罰勅法情見乎辭
下孟㫤詔
誼本寬大詞亦温藹
禁獻羡餘詔
英明語正不在多
禁鑄銅詔
真懇之意溢於行墨
治河詔
簡要極有體裁
江南平下詔
骨秀神腴雅詞令則
太宗
非課最不書勞績詔
明達治體有禆黜陟之典
限日決獄詔
深得古人無留獄之意
禁喪葬舉樂詔
事關教化之本故言之不厭其詳
戒許王元僖等詔
可作一篇家訓讀
止尊號詔
撝謙之語出於至誠
答樊知古詔
起勢甚突兀詞義亦深確而不詭於正
選寺監官詔
古雅有則不類浮靡之音
平權衡詔
語本周官彌覺簡貴
議立贖法詔
本欽恤以為心故言之&KR0579;怛
賜上官正手札
辭約而理綜
申理冤滯諭
不為督責之辭而勸勉諄切仁者之言藹如也
答李至詔
明暢修潔
真宗
順時行火詔
事既近古文亦爾雅可觀
切責陳堯咨詔
辭雖峻切而意却寬厚
仁宗
戒貢士進學詔
廣勵人才深得激勸之道
恤刑詔
有益明允之治
禁按赦前事詔
詞旨温厚意在蠲滌煩苛
立制科舉詔
制誥文以健筆為之便爾生色
給致仕官奉詔
曲體人情言之懇惻
改定樂制詔
淹雅之詞出之鄭重昇平氣象穆然可思
戒百官詔
琢句近古以遒勁為工
頒樂名大安詔
制作關乎典禮有此大雅之篇庶足以鋪揚鴻業
戒飭轉運使詔
能悉俗吏之弊故明透乃爾
戒百官詔
崇尚寬裕足以敦礪薄俗
賑濟災傷路詔
中誠惻然形諸言表
儆百工敦實行詔
治體貴乎惇大此詔得之
頒久任格詔
留心吏治播為令辭
英宗
飭百官詔
措詞雅潔亦覺陳言務去
飭舉人制
氣體頗似兩漢
聖祖仁皇帝御製文第三集卷三十七
