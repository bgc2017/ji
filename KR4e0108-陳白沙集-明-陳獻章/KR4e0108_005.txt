白沙子卷之五
古選
荅張内翰廷祥書括而成詩呈胡希仁提
學
古人棄糟粕糟粕非真傳眇哉一勺水積累成
大川亦有非積累源泉自㳙㳙至無有至動至
近至神焉發用兹不竆緘蔵極淵泉吾能握其
機何必窺陳編學患不用心用心滋牽纏本虚
形乃實立本貴自然戒慎與恐懼斯言未云偏
後儒不省事差失毫釐間寄語了心人素琴本
無絃
代簡荅羅一峯殿元
臺城一揮𬒮忽忽星週五路永消息斷年深别
離苦思君髮爲白始白數莖許今晨對書尺白
者不可數先生天下士詎肯顧衡宇悵望曹溪
約獨與光也語(一峯約會南華不至)
贈張叔亨知縣
栖栖白沙舫影弄寒江月夫君沙陽令胡事顧
微劣我祖在九冥願君爲墓碣三夜茆簷下寒
燈坐來滅感子心意勤愧我言詞拙明發江上
舟踟蹰與君别
戲贈館賓
遲遲歲將暮戚戚懷故里館中飢鼠多旅食驢
兒尾垂德扵不報世間寧有此行李無一錢還
家對妻子
冬夜
長夜氣始凄木綿被重裘端坐思古人寒燈耿
悠悠是時病初間背汗仍未收學業坐妨奪田
蕪廢鉏耰高堂有老親徧身無完紬丈夫庇四
海而以俯仰憂口腹非所營水菽吾當求明旦
理黃犢進我南岡舟
又
我從省事來過失恒十九喜怒朝屢遷言爲夕
多苟平生昧慎獨即事丼掣肘孔子萬世師天
地共高厚顔淵稱庶幾好學古未有我才雖鹵
莾服膺亦云久胡然弗自力萬化脫樞紐頽顔
無復少此志還遂否歲月豈待人光隂隙中走
念此不成眠晨星燦東牗
經鱷洲
夕舫凌大波北風吹我席冥冥鱷洲煙宛對君
山碧來雁知天寒歸人看月色超超塵外心浩
矣周八極
崖山看大忠祠竪柱阻風七日後發舟用
舊韻
青青竒石草上有牛羊躅洶洶崖門水遠帶湯
瓶(山名)綠浮雲散孤嶼初日明村曲言歸輙風
濤無乃疑張陸遲遲重遲遲畏此波心木(漁人植長)
(木於波間置&KR0699;俗呼爲&KR0699;戙木觸之能覆舟)
自策示諸生
賢聖久寂寞六籍無光輝元氣五百年一合又
一離男兒生其間獨往安可辭邈哉舜與顔夢
寐或見之其人天下法其言萬世師顧予獨何
人瞻望空爾爲年馳力不與撫鏡嘆以悲豈不
在一生一生良遲遲今復不鞭策虚浪死勿疑
請回白日駕魯陽戈正揮
湖西八㬌爲羅脩撰作(效一峯體)
太極丸春
天城列兩儀其中位太極(山名)不悟名象生焉
知畫前易伏羲古已亡圖(書久)晦蝕寄語山中人
妙契在端默
翠玄洞天
翠玄在何許乃在金鼇麓石門俯深幽來者秉
明燭繡壁誰可緣丹房我當宿呼童烹金鼇膏
此千丈木
一峯來秀
湖西有一峯天地得撑拄旁有龍塘峽北有浮
香塢我行崑崙丘一望一延竚歸來二三子抵
掌太極語
三峽廽清
一峽蟠一龍群山莾回互武夷雖九曲三峽誰
勝負澄澄水上月歷歷谷中樹焉得千丈笻坐
弄潺湲處
金鼇霽雪
一鼇海上來頭戴雪花白諸鼇起相拒千秋歸
不得仙人羅一峯永戲金鼇側借問别離時西
佛生彌勒
玉冕晴雲
玉冕臣諸峯左右羅絡之雲來巾其顛得雨不
復疑豈無澤物功雲覆在何時悵望百穀春廣
濟蒼生飢
飛轝横翠
我昔遊太空太空雲冥冥歸來控翠蚪力與金
鼇争巍巍太極尊揮置東西行如何千載下空
儗飛轝名
大流垂玉
大流無此竒偶值銀河傾願回銀河流免與世
濁并一洗日月光再洗天地清何止天地清萬
世無甲兵
題冷庵(江西僉憲陳琦自號)
舉世好近熱子獨畏之猛投身向&KR0676;雪永謝白
日影玉壼貯清冰秋露滴金井是以冷自勝于
世非絶屏假令務絶屏過與近熱等我以道眼
觀天下方首肯寒暑两推移正中太和境寄語
庵中人不熱亦不冷
扶南訪黃巖尹鄺載道適來顧白沙兩不
值賦三側韻
行舟石門浪不識扶溪口時時聞來往日入喪
水手昨暮黃巖馬來嘶白沙柳惜哉两不遇獨
坐空搔首
我有一斗酒願與子秉燭子來復空去值我不
在屋穉子呼不至踉蹌走入竹明旦歸我艇先
後迓以告
閑居不儗出偶出負佳客問客來何許來自黃
巖謫長安接笑語中道有暌隔悠悠百年内與
子異顯默
感事
君心如逝水一往不復旋誰能萬里浪安坐駕
此船傷哉一何愚由我不由天仁者固有矜智
士乃自全
夢觀化書六字壁間曰造物一場變化
孔子曳杖歌逍遥夢化後我夢已逍遥六字書
在牗聖愚各有盡觀化一遭走問我年幾何春
秋四十九死生若晝夜當速何必久即死無所
憐乹坤一芻狗
貪泉
藜藿可養生栢棺可送死瓦礫是黃金貪泉亦
清泚飲水心不易豈獨夷齊爾山鬼笑儂家儂
家笑山鬼
九日諸友會飲白沙得雁字
黃菊有佳辰良朋樂呼喚争持淵明杯來接子
桑飯落葉迎馬鞭斜暉轉沙岸雨聲静秋竹池
影入江雁酒酣獨高歌呼兒續我斷諸君極晉
戀十觴亦不筭雖無孟嘉量且免落帽亂百年
能幾何去者已強半來會安可期細把茱萸看
贈林汝和通判
在昔黃金臺與子初周旋萍蓬忽相失不見垂
十年昔爲禮曹官今搖慶陽鞭常聞太華峯峻
絶峙中天雅志在登陟矯如孤鵠騫適來南海
旁問訊滄洲㕓語舊未終日棲棲有所牽丈夫
重出處冨貴如浮煙行則爲在田止則爲在淵
勞勞夫何爲贈子千金言
贈馬龍如湖西奠一峯先生
晨興坐捫蝨有客窺我床客來問何許顔色慘
不光去歲秋在季文星墜西江而師羅一峯幸
視我弟兄相見不得語失聲淚滂滂子行詣湖
西問訊我有將夙昔夢見之恍若芙蓉城覺來
索苦句句&KR0556;涕未停何以告一峯寄意於瓣香
索火化奠文一峯其洋洋我病久南海欲往未
得行送子出門去目極秋天長
贈陳秉常
遠色霽初景清風振遥林子來入我室弄我花
間琴正聲一何長幽思亦巳深願留一千歲贈
子瑶池音
黍稷雜萑葦邪思亂正性人爲一鹵莾諉曰天
之命白日朝出東須臾復西暝良時誠可惜逝
矣悲莫競
大舜卷婁之莊周竟奚取人生貴識真勿作孟
浪死誰能去中土僦舍朝鮮里白首金石交視
我南川子
我否子亦否我然子亦然然否苟由我於子何
有焉人生寄一世落葉風中旋胡爲不自返濁
水迷清淵
藤蓑
一蓑費幾藤南岡礪朝斧交加落翠蔓制作類
上古吾聞大澤濱羊裘動世祖何如六尺蓑滅
蹟蘆花渚舉俗無與同天随夢中語今夜不須
歸前溪正風雨
人好蓑亦好月光水亦光水南有酒媪酒熟喚
我嘗半酣獨速舞舞罷還舉觴所樂在知止百
年安可忘
挽蓑欲何爲新月出東嶺獨速舞不休凌亂何
由整曠哉&KR0238;園吏自形還自影
新蓑藤葉青舊蓑藤葉白新故理則然胡爲浪
忻戚扁舟西浦口坐望南山䂖東風吹新蓑浩
蕩滄𬈑黑須臾月東上萬里天一碧安得同心
人婆娑共今夕
朽生何所营東坐復西坐搔頭白髮少攤地青
蓑破千卷萬卷書全功歸我大吾心内自得糟
粕安用那
賽蘭
南有賽蘭香名花人未識光風散微馨甘露洗
新碧一月薰蒸來氤氲在肝膈乃知方寸根中
禀天地塞誰爲續騷手俯仰空悽惻窗戸悄無
人圖書共昕夕
天人之際
天人一理通感應良可畏千載隕石書春秋所
以示客星犯帝座他夜因何事誰謂疋夫微而
能動天地
荅梅侍御見寄
群龍盛朝野弱羽聊山林行春忽傾盖對榻山
花深引我一杯水寫君龍唇琴永言歌大篇風
雅有遺音乃知鷹鸇氣未愜鸞鳳心王事有驅
迫暮雨别江潯離情落晚趣再枉三洲吟何以
舒我懷青天盻遥岑
寄題三洲巖
我行蒼梧道息槳荒江湄連岡一以眺石室涵
晚暉前哲有題字執炬往讀之遲回北壁下目
擊元公遺今古一相感光風吹我衣䖝鳴丹竈
中葛仙胡不歸對之發長嘯宇宙今何時圓蟾
夜冏冏蝙蝠秋飛飛願言托高棲行矣無是非
病中寫懷寄李九淵
出門見齋顔十日不一逢以我腹中滿憶君頭
上風頭風尚可炙腹滿何由通受氣我亦薄况
乃疾病攻五十去始衰三四謝春冬鬢顔倏巳
彫血氣少復充客來索我書穎秃不能供茅君
稍用事入手稱神工以兹日衮衮永負全生功
長揖謝茅君安靜以待終
和梅侍御見寄
飛蓋凌滄𬈑高臺拂朱鳥軋坤一水浮日月雙
輪繞塵埃紛局促正坐眼孔小㬌山千丈松慰
我冰雪皎萬里一春風東西逐騕䮍故人子羅
子仙鶴歸華表暮雨江門舟含悽問封草假令
鮑叔在一士亦不少誰云越臺近舉目河山杳
冥冥白沙塢雲煙共昏暁
題劉氏雙節卷
阿姑與阿媍守此芳歲闌三十寡且貧紡績供
朝飡孤兒泣長夜秉燭更抱看苦心两咽絶芳
顔亦彫殘持此雙白璧輝映天地間聖皇重
民極門閭合施丹煌煌東白碑終古埋空山我
毋寡更早賦詩涕汍瀾弱草因風靡頽波良獨
難
送李劉二生還江右用陶韻
夜聞桂樹芳晨起山鳥喧客從遠方來歴我階
西偏手持諸侯書徵會在匡山我願結其人遂
往不復還滯形宇宙内俛仰獨何言
中年見二子楚楚西江英問訊徐蘇李千年有
餘情開尊對𬈑月高歌亦心傾胡爲别我去感
此秋蛩鳴贈處各有言慨然盡平生
澷題
日月逝不處奄忽幾華顛華顛亦奚為所希在
寡愆韋編絶周易錦嚢韜虞絃飢飡玉臺霞渴
飲滄溟淵所以慰我情無非畹與田提擕衆雛
上啼笑高堂前此事如不樂它尚何樂焉東園
集茅夲西嶺燒松煙疾書澄心胸散滿天地間
聊以悅俄頃焉知身後年
仕者必期通隠者必期高麋鹿或可群肉食安
可饕聖人履中正白首濟川舠悠悠荷簣者果
識聖心勞浮雲馳白日黍稷生蓬蒿飯𬞞食飲
水曲肱謝遊遨汶上去不顧陋巷貧絶交徒聞
武城宰割鷄以牛刀
拉馬玄真看山
官府治簿書倥偬多苦辛文士弄筆硯著述勞
心神而我獨無事隠几忘昏晨南山轉蒼翠可
望亦可親歲暮如勿往枉是最閑人近來飲酒
者惟我與子真能移柳間舫同泛江門津
感劉琨與盧諶事
越石信英臣子諒亦文雅生遭晉運微奔走風
塵下晉陽笑明月胡雛夜回馬并州困石勒從
事爲别駕成敗非所論吾憐鑿坏者
和陶(一十二首)
歸田園
我始慚名羈長揖歸故山故山樵采深焉知世
上年是名鳥搶揄非曰龍潜淵東籬采霜菊两
渚收菰田游目高原外披懷深樹間禽鳥鳴我
後鹿豕遊我前泠泠玉臺風漠漠聖池煙閑持
一觴酒懽飲忘華顛逍遥復逍遥白雲如我閑
乘化以歸盡斯道古來然
高人謝名利良馬罷羈鞅歸耕吾豈羞貪得而
忘想今年秋又熟讙呼負禾往商量大作社連
村集少長但憂村酒少不克儂量廣醉即拍手
歌東西卧林莾
近來織畚徒城市售者&KR1789;朝從東皐耕夕望西
巖歸貧媍業紡績燈下成歲衣但令家温飽不
問我行違
移居
萬金論買憐千金論買宅豈不念子孫而以營
朝夕長揖都會里來趨白沙役壌地何必廣吾
其寄一席隣曲彌樂今園林尙懷昔吾志在擇
善無然復離析
留連晡時酒吟咏古人詩夕陽傍秋菊采之復
采之采之欲遺誰將以贈所思所思在何許千
古不同時四海倘不逢吾寧獨去兹碩言秉孤
貞勿爲時所欺
九日閑居
無錢撫秋菊向夕&KR0765;風生誰爲白衣者頗識江
州名映杯碧水净曜日丹葩明天際雁孤去草
根蟲一聲荏苒委時節裵徊閱年齡興來發長
歎意盡還一傾儉德苟不慙厚禄安可榮白首
&KR1789;高賢清謠渺遺情人生亦易足何必勤無成
和劉柴桑寄袁道見懷一峯之意
當年臺城會執手多踟蹰四海一爲別寒暑逝
不居遠意属羅浮舉頭望匡廬胡然金牛谷奄
忽成丘墟蛻骨歸復土靈衿存爲畬庶幾百代
下攀駕以忘劬袁侯西江英好德眼中無尺素
每欲近十年不作疎磨劍患不快快則随所須
永願磨此心恢恢快劍如
和郭主簿寄莊定山
青松出喬木遥望十里隂少年不結友歲暮懷
同襟同襟問爲誰定山携一琴悠然一鼓之不
辯古與今在昔經江東多士予所欽論文一觴
酒惟我與子斟豈意千載下復此聞韶音我病
不出戸何時還盍簮茫茫宇宙内與子契其深
贈羊長史寄遼東賀黃門欽
此心自太古何必生唐虞此道苟能明何必多
讀書寂寂委山澤于于來亰都斯人各有分彼
此何能踰杪秋風日清呼兒理肩輿聊爲玉臺
遊言笑誰與俱屈指意中人一坐一踟蹰歸來
看四壁四壁光如如聖道日榛塞誰哉剪其蕪
夫子久不見吾生何以娛常恐歲月晚况與音
問疎申以伐木章一日三卷舒
飲酒
木犀冷扵菊更後十日開清風吹芳香芳香襲
人懷千回嚥入腹五内無一乖雖靡鸞鳳吟亦
有鷦鷯棲昔者東籬飲百榼醉如泥那知此日
花復與此酒諧一曲盡一杯酩酊花間迷赤脚
步明月酒盡吾當回
庚子歲九月中於西田穫早稻
遲明向南畝疎星在簷端夫出婦亦随無非分
所安道旁往來人下車時一觀問津津不知仰
視飛鳥還邏苗遠峙夕濯足荒溝寒吾惜耦耕
好焉知世路難伐鼓收西畬黃雲被江于聊用
代糟糠作粥歡賓顔隣叟携兒來嬉戲松下關
齊聲鼓腹謳永謝攅眉歡
懷古田舍
君子固有憂不在賤與貧農事久不歸道路竟
徒勤青陽動芳草白日悲行人阻溺去千載相
知恒若新出門轉竆厄得巳聊一欣丼雨濡夕
畛繁花幕春津獨往亦可樂耦耕多近隣百年
鼎鼎流永從耕桑民
製布裘成偶題寄黎雪青
海布剪黃雲嶺綿装白雪製爲道人衣方直無
周折吾老不出門躬耕慕䔬缺黃昏披此裘坐
望梅村月美人遺我酒小酌三杯烈半酣發浩
歌聲光真朗徹是身如虚空樂矣生滅滅
紫菊吟寄林時嘉
嚴霜百卉枯三徑挺秋菊綠葉明紫英微風逓
寒馥芳情謝桃李雅望聮松竹懷哉種花人杳
在江一曲遺我盎中金南窗伴幽獨時無續騷
手憔悴誰當錄且脫頭上巾茅柴今可漉
感鳥
有鳥不知名皎然閨中清育雛止庭竹衆鳥不
敢凌暮雨&KR0742;䖝歸喚雛雛不譍以翼覆雛宿夜
久巢屢驚小㒒極殘忍不眠伺東榮扳巢襲其
毋毋去巢亦傾一雛堕地死二雛尚吚嚶平明
視竹根群蟻正經营子弱毋護之無毋何以生
嗚呼號者誰宛有雌雄情入簾逼我枕爲我再
三鳴此鳥初來巢卑卑近前楹我無害鳥心人
謂此鳥靈終焉失所托此禍將孰懲吾甚愧此
鳥感之欲霑纓呼奴撻其背流血非所矜再拜
謝此鳥此意何由平
賓陽樓八㬌(爲丘侍御作今存其三)
榖城呼月
微月瞰高樓樓中酒初瀉旁見榖城山孰是呼
月者騰騰露光㬌寂寂開迥野笑問圯上翁何
知此山下
牌山樵唱
日夕樓上飲瞻望南山阿樵夫睨林木會意豈
在多白雲滿山徑負薪行復歌人生異出處貧
賤奈爾何
羅水漁歌
有月來照人沉竿坐羅水意與羅水深夜静歌
亦起江湖雖云樂天地惧終否豪哉賓陽子發
蹟異姜吕
題萬碩司訓風木圖
把君風木圖識君風木心賢者不易貴遠者寧
務今嗟哉鼎與茵充足時所欽
築室
辛勤結吾廬經始筭一一廣狹更度量卑高在
平秩堂以備薦享閣以邀風日前樹貞節門後
治渭川室四垣謝粉餙牡蠣高爲骨仰瞻勢微
峻其間僅容膝既以儲簡編猶堪歛袍笏是年
秋在仲筮日欣得吉良友交助余衆工告易畢
把酒對梅花浩歌新突兀
讀林緝熙近詩時緝熙典文衡閩中欲便
道還家數夕前嘗夢見之故有是作
言笑不可親中宵馳夢想君行幾千里道路輕
閩廣忽見嚢中詩區區謝官長深淵或遺珠努
力試一往微官亦何事感激章欲上行止各有
時姓名忌標榜此言誰爲傳聊以慰俯仰
將如外海看山先寄道傍諸友
吾衰何所如俯仰在一席舍旁有小水相望渺
南北静久動乃宜住多行亦得朝往暮南還路
旁事舊識故人邀我飯半餉吾未惜東老對回
公神仙無惡客
秋興
西風振庭木虚堂夜蕭蕭攬衣起步月歸雁雙
飄颻天地豈予獨知音不可招冥心祈有合悵
望空雲霄
盛時不得意衰老徒傷悲志士曷爲爾載籍多
見之翹首面崑崙白龍有遺池振衣一千仞高
詠秋風誰
海上有一士來往不知年或&KR0556;胥靡飯或投上
方眠游處各有徒孰謂世情然飲酒不在醉弄
琴夲無絃借問子爲誰得非魯仲連
謝琴月惠荔枝
長夏風雨過西良荔枝熟晩有好事人提筐歸
我屋老母不肯嘗馨香聞隔宿上以薦祖考支
分及僮㒒第令筐中有不畏稚兒哭爾惠良足
嘉吾親素多淑在德不在物豈謂竆口腹東坡
三百顆日啖不知足長爲嶺南人千載披心曲
贈世卿
采菊復采菊嚴霜下庭木豈無桃李顔畏此天
地肅落落枝上英未傷飡者獨持贈楚人歸投
之江魚腹
青青墻下竹冬後色如是燦燦月中花歲寒香
不匱新知語未足遠别情難置獨上江門舟北
風日凌厲
進亦人所憂退亦人所憂得亦人所憂失亦人
所憂所憂非憂道所憂其可晉所憂非憂貧所
憂其可休古來嚮道人能辯憂所由去去凌九
霄行行戒深溝敬此之謂修怠此之謂流
元神誠有宅灝氣亦有門神氣人所資孰謂老
氏言下化囿其蹟上化歸其根至要云在兹自
餘安足論
可以參两間可以垂萬世聖人與人同聖人與
人異堯舜於舞雩氣象一而已大者苟不存翩
翩竟奚取老夫嘗用力兹以告吾子文字費精
神百凢可以止一落永不收年光建瓴水
上上崑崙峯諸山高幾重望望滄𬈑波百川大
幾何卑高入揣料小大窮多少不如两置之直
於了處了
容珪輓
師友道久衰窮鄕無可者是非真妄間彼此不
相假所適一以偏較然見趨舍滔滔復㴞㴞風
俗日益下珪也何所之終身在陶冶
四雛一母乳衎衎東山岑二雛羽翼長一去無
遺音毋衰二雛小中夜哀莫任感此骨肉别悄
然傷我心蕭蕭暮色起脉脉春江深百年會有
盡淚下雍門琴
容氏多兄弟西良此白眉源源來講席稍稍樹
頭籬行可鄕人敬心惟我軰知臨危㒒且至忍
死待斯須
有懷世卿
仙鶴去不歸黃鸝向人語空館忽相思雲山杳
何許出門望東海默默空延竚月出潮復來鳴
橈下滄渚
時雨日夕來郊原藹新綠白雲被重崖下映寒
塘曲情結竹上言䰟消井邊躅三年隔瀟湘書
至不可讀
伏枕廬山下春懷慘不舒哀絃久去耳風韻今
何如灼灼花自媚嚶嚶鳥相娛高臺夕流盻古
道行人疎
煩囂謝人境抱膝山臺居奈此枝上鳥交交春
雨餘少年耳目冗衰老不能虚安得魯連子從
之泛江湖
觀自作茅筆書
神往氣自随氛氲覺初沐聖賢一切無此理何
由矚調性古所聞熙熙兼穆穆耻獨不耻獨茅
鋒萬莖秃
益母草
有草人不識弃之等蒿萊時來見任使到口生
風雷溲也佐未足益以蜜與醅生者得其養死
者無遺胎岐黃開夲草夭扎人所哀一物具一
用神功不可猜佳名夙所慕廣濟真天才
送劉方伯東山先生
未别情何如巳别情尤邈豈無尺素書遠寄天
一角江門卧烟艇酒醒蓑衣薄明月照古松清
風灑孤鶴
遊圭峯同世卿作
窮居無歲年老夢得迂朽永托山水間東西事
遊走幽幽鐡橋花悵望未得手杖屨聊此躋微
霜正疎柳歛襟欲無言會意豈在酒滄海當我
前崑崙卓我後但談孔氏規坐失微生畝
示李孔脩近書
昔别秋未深今來歲方晏吾衰忘筆硯月記詩
半板或疑子美聖未若陶潜淡習氣移性情正
坐聞道晚爲我試讀之如君當具眼
蔣韶州書至代簡荅之
相别何悠悠梅花十寒整音塵中斷絶窅若堕
深井忽枉尺素書開讀喜不定庾嶺秋正高揚
旌下松徑君才足理郡韶民日延頸古來水火
喻子産功在鄭歲計諒有餘願聞下車令
八月二十四日颶作多溺死者
坐忘一室内天地極勞攘顛浪雷殷江流雲墨
推障高田水滅頂别䲧風翻舫大塊夲無心縦
横小兒状江門三两詩饒舌天機上
讀張廷實主事近稿
世惟識寳人惜寳如惜子寳爲物所揜念之容
色悴一朝此寳來輙復喜不已喜戚由寳故以
識爲心累
贈鍼炙楊飛
昔吾見爾翁賣藥金陵市手持一寸鍼鍼落病
者起我主大行人翩翩酒相值京中多異客飛
盖若流水一峯挾一&KR0809;有藥能醫世時當引疾
去東西各飄逝歲月忽復多&KR0809;括鍼亦廢君來
還見予俯仰相悲喜何期二紀下重睹無雙技
瞻彼老定山風波五千里金陵多舊游存殁寧
復記人生若浮煙爲君語如是
聞陳宗陽湛民澤欲過江門遇颶風不果
用張廷實韻寄之
斬蛟須射虎水䂖敢誰欺老夢不知遠客來何
怨遲千休千處得一念一生持衰白如曾見斯
言或可依
與民澤
漠漠黃雲岡珊珊鐡橋水宇宙幾千年洞天今
有主借問主爲誰平生子湛子
題民澤九日詩后
我思陶長官廬山一杯酒世遠道彌光歲歲此
重九酒中有歌者劃然金䂖奏謂從秦漢下藩
籬士夫口藩籬苟不顧其中更奚有寥寥二千
載長夜不復晝俛仰宇宙間孤光映疎柳民澤
長者言藩籬自兹厚兹晨偶拈出以洗薄俗陋
付民澤
千休千處明一了一切妙若也不明了了心
到頭反異憧憧撓
拾遺(七言)
擬移木犀於上游黃雲示民澤
木犀金粟散天香在秋之季廬山陽湛生期我
上游庄移根千丈黃雲岡萬丈黃雲千丈山金
粟花開不等閑金粟氤氲塞两間先生與爾同
歲闌
右以木犀贈民澤還植黃雲之麓異
時諸生候我於黃雲這早晚便是木
犀花開時也
與民澤(四言)
聖人之學惟求盡性性即理也盡性至命理由
化迁化以理定化不可言守之在敬有一其中
養吾德性
正月二日雨雹(是日雨水節)
雨水不雨水雨雹胡乃然小者如蓮實大者如
彈丸仍聞隔江言有雹大如拳吾君古帝堯
神功格皇天雹往而霰來無乃爲豊年(後二日雨霰)
五日雨霰
北風卷長雲晨光坐來滅映空絮忽飛誰謂越
無雪
元氣塞天地萬古常周流閩浙今洛陽吾邦亦
魯鄒星臨雪乃應此語非謬悠
讀張地曹偶拈之作
拈一不拈二乹坤一爲主一番拈動來日出扶
桑樹寂然都不拈江河自流注濂洛千載傳圖
書乃宗祖昭昭聖學篇授我自然度
不習書絹殊失故態已付染師作碧玉老
人卧帷矣呵呵拙詩紀興錄上顧别駕先
生以博一笑
用絹不用裡下筆無神氣何况闢其行大小難
更置能書法夲同萬物性各異茅君疎而野拘
拘用乃廢我且毛穎之安能免濡滯書成始大
慙未忍水火棄持以付染師經營卧帷事作詩
告先生共契茅君理
贈黎秀才
月行在青天月影沉碧水誰爲弄影人吾與黎
生耳黎生青雲彦偶借薇垣使明日還端陽贈
君惟有此
寄李子長
仙城李子長髮短不及寸家有覓栗兒時無郭
元振經年斷往還使我勤問訊寧知造化心天
地無情盡
祝融我當往往處還自然未往亦由我安知不
是仙是身元有患天道豈無緣難逢俗人說可
爲知者傳
卧遊羅浮(四首)
登飛雲
馬上問羅浮羅浮本無路虚空一拍手身在飛
雲處白日何冥冥乹坤忽風雨蓑笠將安之徘
徊四山暮
度鐡橋
一度一萬劫飛空夲無鐡何名爲飛空道是安
排絶夜久天宇高霜清萬籟徹手持青琅玕坐
弄碧海月
下黃龍
天風吹我笠吹下黃龍頂两手捉笠行不知白
日瞑赤松見我笑却立千丈影童子問赤松雲
深各不領
望羅浮
山大必有靈土高豈無異翠浮幾千丈日月東
南翳我尋五岳來未問仙家事絶頂望九州衡
山正西峙
贈周文都
十年两别君一别一回老問藥朱陵遊吾兹恨
不早平生憂樂心相對各傾倒遠别望眼昏浮
雲不堪掃
寄題嚴州嚴先生祠壁
既上桐江臺復弄桐江釣不食桐江魚不怕嚴
光笑衣巾人笑儂羊裘終未了堂堂范公碑今
古稱獨妙
寒菊
菊花正開時嚴霜滿中野從來少人知誰是陶
潜者碧玉歲將竆端居酒堪把南山對面時不
取亦不舍
寄賀柯明府
夷狄犯中國妻妾凌夫君此風何可長此恨何
由申仲尼憂萬世作經因感麟往者宋元間適
逢大運屯仰天泣者誰屈指張陸文臨事誠已
疎哀歌竟云云一正天地綱我祖聖以神缺
典誰表章厓山莾荆榛寥寥二百年大忠起江
濆慈元廟繼作爛映崖山雲近者陽江尹一念
何精勤作祠比崖山两廟存三仁大封赤坎墓
昭昭愜衆聞深悲魚腹冷一躍海門春厓海風
波隔陽江面目新自然聲氣應坐使風俗淳短
卷心先賀神交夢每親琢詞告萬世老病敢辭
君
偶書所見
崖傾百丈泉直下注東川翳流起大舂覆茅於
其巔一爲利所驅取便世争先漢隂喻桔橰所
見無不然嗟哉抱瓮心古道何由全
謝鄧督府惠交藤酒至
使來遺一樽百金不願易遇藥如遇仙竒方聞
在昔卓哉李文公作傳甚詳悉感公嘉會心何
以酧公德但恐命不齊服藥也無益
暁枕
天地無竆年無竆吾亦在獨立無朋儔誰爲自
然配舂陵造物徒斯人可神會有如夀厓者乃
我之儕軰永結無情遊相期八紘外
題端陽李太守丼霖重應卷
嶺南名刺史端陽有成績端陽問爲誰長沙垂
令德曰惟長沙公善非一代積去年苗欲稿公
寢不安席手拈一炷香須臾見昭假今年事復
然斯民忻目擊丼霖(雨下)土郊野望四塞滂沱及
僯壌秋田足民食公惠寧有心斯民感公德口
頌遂成碑舉手還加額安得長沙公爲我大邦
伯坐令十郡内廣布陽春澤閭閻興孝悌四野
無盗賊共育太和春絪緼謝反側
偶得寄東所
知暮則知朝西風漲暮潮千秋一何短瞬息一
何遥有物萬象間不随萬象凋舉目如見之何
必竆扶摇
登高未必高老脚且平步平步人不疑東西任
四顧豈無見在心何必擬諸古異體骨肉親有
生皆我與失之萬里途得之咫尺許得失在斯
須誰能别來去明日立秋來人方思處暑
和羅服周對菊見寄
春來苦不早春去常碩遲嗟哉造化機萬物安
得知歲晏菊始吐鮮鮮在東籬不汚桃李塵永
續徵君詩
龜山夜月
萬古此龜山萬古此明月開簾望龜山岱宗固
無别但恐山多雲風吹亂人睫
馬牙香
爐中煨白木坐上是青天綺季奕未畢夷齊上
西山沉檀皆下品欲語不同年
題心泉贈黃叔仁
夜半汲山井山泉日日新不將泉照面白曰多
飛塵飛塵亦無害莫弄桔橰頻
贈伍弼歸覲
諸生胡不歸九月望庭闈山北山南道紛紛落
葉飛呼兒巾木榻謝客掩荆扉不盡來時約堪
沾别處衣
得何時矩書
良友惠我書書中竟何如上言我所憂下述君
所趍開緘讀三四亦足破煩汚丈夫立萬仞肯
受尋尺拘不見柴桑人丐食能歡娛孟軻走四
方從者數十車出處固有間誰能别賢愚鄙夫
患得失較計扵其初高天與深淵懸絶徒嗟吁
寄李若虚憲副
我吟白洲詩神爽自清絶平生磊磈心盡向詩
中泄詩成輙寄予所得遂盈篋蔵之石室中至
寳防盗竊
五言絶句
暁起
偶然風折木村犬吠成群此事真難免問君聞
不聞
辛苦南隣臼遠鷄方一鳴夜來風極急吹斷到
窗聲
冬眠不覺暁開門見白雲雲中何所有童子两
三人
湖西九巖爲一峯題其一光霽岩
風月佳名在乹坤浪跡空從來岩下客秪與異
人逢
翠華巖
來說湖西者不及華山頂誰知巖中仙觧作石
柱屏
清風巖
聲從竇中來可以塞天地借問采薇人便知風
動處
府教巖(宋教授羅開禮所棲之地)
府教英靈在虺蛇不敢居從來巖上月只是照
虚無
極清巖
聲名野老畏草䂖貴人争剗却巖中有悠然是
極清
英公巖(今名鍾英一峯所更)
翠掩千尋洞青窺一竅天人間無絶境不要問
桃源
扇和巖(即石柱岩)
山骨短圓稜初疑削木成乹坤蔵一柱猶得鎮
巖扃
卧龍巖(岩有龍潭龍床床之旁有䂖仙人)
龍出潭水空龍歸潭水黑君從龍床來誰在龍
床側
月巖
闇闇月堕地忽在天中央堕地人不覺中天照
四方
題慈元廟
慈元一片䂖長留何處山崖門潮日至雪浪飛
天關
題畫
金籠鎻鸚鵡山木縦斑鳩巧拙知誰是天機不
自由
髮與疎梅白身將寡鶴親孤山殘雪夜清絶凭
欄人
題畫松泉爲張别駕
松乃木之雄公亦人中龍何須看畫夲千丈在
胸中
對酒
放歌當盡聲飲酒當盡情門前烏桕樹夜半子
規鳴
荅丘侍御送酒
石齋書夲拙酒力巧相扶欲報霜臺貺山中一
物無
雨後
久雨妨行樂花前望玉臺人間見花樹不似玉
臺開
村步雜書所見
疎花明委巷細雨得今晨點綴非無意紅芳不
是春
公飯何曾接衣冠不作人齋中有名酒分爾一
杯春
晚食南山稻堂堂媿野人平生無可說一個白
頭親
村笛轟牛背山花結帽頭騎牛勝騎馬曲坂没
郎愁
趁罷江門市商船奪港歸溪山愁引望城郭更
須知
日照南浦口初喧江市人小奴性嗜酒出飲畏
吾嗔
戲贈求書饒大中還江右
書法一家成風波幾月程孤舟愁度儉薦福有
雷聲
代簡荅方伯彭公
大賢望扵人往往非獨守難將一人意滿足天
下口
氤氲復氤氲東君欲放春梅花何太早早報越
城人
絶句
清暁乘驢出北風吹澗藤沉吟澗邊道天意莫
留行
行止皆前定出門愁北風西郊不成往昨夜夢
途竆
贈鄺知縣雲卿别
又送夫君别芙蓉花可怜水深難折贈留伴老
夫眠
與諸友夜過貞節橋
人影荒橋下䖝聲滿月中連翩雙大䄂聊得颭
溪風
讀張主事近稿
雨中月不見雨霽月還多雨被風吹去無風月
奈何
對菊
淅淅西風至爲秋未有涯江邊聊一醉信手得
黃花
不落龍山帽何須九日風更煩將小雨向晚洗
花叢
春事歸桃李西風響未休長官三徑晩丞相一
坡秋(菊坡先生崔與之也)
好個重陽節誰家酒不賖果然殺風景吸茗對
秋葩
天地花無數寒花色乃佳古詩拈未出除是長
官來
九月木犀花盛開偶成寄賀黃門克恭
香逐西風起氤氲入杳冥不知從此去幾日到
遼城
洗竹
風引一叢竹搖搖四五莖横斜今洗盡道眼看
圓成
洗竹洗荒枝洗心洗狂馳老夫無可洗抱膝洗
吾詩
一洗一回疎相將洗到無客來莫問我北壁有
團蒲
暁起
籬頭過井水不打隔齋門手握南陽布纏頭數
竹孫
老不愛春華一籬孤負花胡爲聒我枕穉子打
朝鴉
自有無情蝶孤飛不傍花白頭聞見少閑動羽
䖝嗟
贈張叔亨侍御
天下元無事勞勞我有心相携沙上語山月二
更深
觀群兒釣
群兒齊弄釣其一偏多遇餘三未得手投竿來
上樹
仰面看垂釣失脚堕危䂖若是謫仙人水中眠
亦得
閱丁知縣傳
模樣從看拙丹青只寫真乹坤如許大具眼豈
無人
夢中作
翩翩復翩翩天生我亦仙江山足風月吟弄到
何年
夢丁彦誠
與君生死别三四歲星周夢語分明記相悲各
點頭
對竹
竹色上墻多南薰綠幾何時無分付處野鳥自
來歌
窗外竹青青窗間人獨坐究竟竹與人元來無
两個
北風卷頑雲隂晴安可卜海月出漸高獨照南
窗竹
随筆
苟能深積累豈患無高譽如何世中人丼心鐡
爐步
一歲十匹衣一日两杯飯真樂苟不存衣食爲
心患
人不能外事事不能外理二障佛所名吾儒寧
有此
斷除嗜欲想永撤天機障身居萬物中心在萬
物上
小雨閉空齋青青竹映階道人終日静一枕到
無懷
子美詩之聖堯夫更别傳後來操翰者二妙少
能兼
梅下雜詩
朝凭曲欄西暮凭曲欄東欄裏梅花好看花了
病翁
久共寬閑地濃薰自在香折來何所寄只是寄
遼陽(賀黃門欽也)
贈人
萱親垂九十遊子尚天涯莫艤仙城棹南風夜
引旗
讀易偶成
南乎不可北東乎不可西自從孔孟來君子恒
處暌
張克修别駕約遊羅浮
重疊四百峯鐡橋在何處莫將别駕來同到飛
雲去
張克修見訪
滄𬈑幾萬里山泉未盈尺到海觀會同乹坤誰
眼碧
題劉鑑松
劉生於寫松能以酒力遣酩酊氣正豪蒼龍自
舒卷
題扇
風檣拗欲折五月瞿塘過何如此庵中終日抱
膝坐
張帆海上回帆掛鐡橋樹驚起白蝦蟆跳上飛
雲去
贈胡地官次韻吳明府獻臣
有一范仲淹人將重名節馬上地曹郎翩翩起
吾粤
引滿花下杯延緣坐中客醉下大䄂歌孰云此
門窄
題林府尊夀家慈書後
馬尾緣封事魚緘壽老親古今誠一揆藉用白
茅人
題顧通府集古倡和卷後
滿眼珠玉光高才極雄騁對之不敢言稚子來
弄影(出化書)
訪客舟中
船頭酒多少船尾閣春沙恰到溪竆處山山枳
殼花
夢後作
策杖獨行游青山一何深道逢采藥人問我松
脂林
見月時一吟夜&KR0765;天稱心回頭望東川流水無
古今
幻迹有去來達觀無古今長嘯人不聞山風吹
蘿襟
楊柳餘朽株梧桐但疎隂小卧不出門不知秋
已深
贈鄺筠巢
山中一夜秋老屋居然别丈人不飲酒共坐看
明月
客乞題随時子軒
無雨笠且置未晴蓑不捨蓑笠用不竆我是随
時者
題扇
東艇拍西艇小拍庸何傷夕風起驚濤艇艇争
低昂
一夫眉正揚一夫髮盡秃日暮船正歸前江風
拔木
蔣韶州世欽挽詩
治郡聲名遠如何是我詩青山韶石老回首盡
交期
往事形骸外如今一夢休曹溪分我茗猶說蔣
韶州
周京聞母喪歸弔以是詩
萬里無歸耗形將一木親遺言入肝肺真得太
夫人
題南窗壁
南風吹面處不省是南窗此意無人會乹坤落
酒缸
雨後示劉宗信林時嘉
一雨變新&KR0765;炎埃洗除盡廬山昨夜燈已照劉
宗信
秋來亦滛潦日月閟其光乹坤丈夫事千古空
堂堂
漫筆
幅巾是秀才袈裟是和尙伎俩人共知長篇事
標榜
神泉八㬌爲饒鑑賦其四贈之
太極涵虚
混沌固有初渾淪夲無物萬化自流形何處尋
吾一
浮螺得月
道眼大小同乹坤一螺寄東山月出時我在觀
𬈑處
茶山分香
江門白藕花我榻廬山頂君若去茶山茶香復
誰領
神泉漱玉
焦明亦是鳳螢熖只疑燈安得石上泉爲洗世
中盲
九日
霜前淡淡花瓢内深深酒今日陶淵明廬山作
重九
同俗不同俗山杯映秋菊仍聞席上歌不是人
間曲
歌舞重陽酒今年有去年山中八石榻榻榻是
回仙
讀李評事承芳文
著論必無同乹坤孰此容人扶周孔教用世且
無功
一囊包宇宙到手問綱常所以東坡老嘐嘐薄
武王
不薄論交意因書稍稍知還將天下眼照破老
夫痴
送劉宗信還增城
夜宿黃雲塢秋登碧玉樓歸時一片䂖見月過
羅浮
山到鐡橋西青天一角低送君高處望天與帽
簷齊
菊花笑我前梅花撩我後問花花不言駐楫增
江口
山人偶出村送客村南道江山風日佳歲月乹
坤老
贈張叔亨侍御出按雲南
到治一萬里使君行莫遲梅花開樹樹不是向
南枝
碧玉樓晩望
樓遠見諸山目短意不盡天隂水怪興碧玉所
以鎮
贈克脩別駕遷梧州守來别白沙贈之
甲兵滿一船江門來訪別贈君欲何言笑把梅
花折
少年恣行遊老病徒拘綴送君今夜心還到蒼
梧去
贈陳頀湛雨
說到忘言處無詩可贈君許將臨别意一點落
黃雲
君若問鳶魚鳶魚體夲虚我拈言外意六籍也
無書
送李子長往懷集取道謁張梧州
春棹去江門泝流焉汲汲點筆煙外山歸來看
懷集
不聞端别駕敬士如子長問道蒼梧下登歌刺
史堂
贈范能用
溽暑不可處清風時滿樓如何傳别教衲被坐
蒙頭
阮籍見孫登只聞孫登嘯針在繡不傳繡傳針
不妙
西良容倫餽荔枝非桂州夲色戲以是詩
口溢桂州漿眼定西良色我是荔枝仙何人觧
漫得
夀南山翁七十
朝看亦南山暮看亦南山南山長不老聊以永
君年
萬株松上花千日杯中酒兒孫戲膝前一舞一
回壽
贈太守黃公
水白端陽色梅紅嶺上花春風迎度馬秋月候
歸槎
題宋丞相陳俊卿畫像
御史鐡爲肝張秦掛舌端至今湖嶠月猶作太
師看
題宋状元陳文龍畫像
文章甲天下氣節愧當時公母亦滂母千秋名
共馳
梁惟正鄧德昌往來白沙途中遇盗惟正
以舟泊淺奔于岸避之德昌抱書立船頭
盗不加害戲贈以詩
道逢惡少年打破两生敬試問鄧德昌何如梁
惟正
暁枕偶成
采義非采薇食薇不食粟遥遥望西山千古嵳
峩獨
西北多竒峯雲深杳難認漢廷無謀臣黃綺皆
真隱
度危橋
事至絶安排放脚踏高崖如何謝上蔡旦旦習
危階
贈閔督府還陞南京秋官
司寇今欲行病叟山中卧如聞經略憂未向春
風破
吾聞用世心中外無異等何由一送公細話東
西省
贈林府尊
彼曰春泥人此曰人泥春晨朝出相送向夕望
歸輪
贈李克常
桃花被東岸江水日日深贈君豈無言亦有花
水吟
感事漫述與王樂用
丁侯爲縣時不與謁者通古稱奉法吏秉筆惟
至公
留情重留情獄事果難明無輕赤子命爲官急
書程
士而未聞道未免爲物撓卓哉安心人外事若
無好
舍已莫委命從人莫登山嗚呼羅一峯逐善如
轉圜
寄淮上秋官姜仁夫
問客淮南道停舟過此無廬岡一端帛爲我謝
仁夫
吳山夀蔵
山隠一坏土人思百代傳無竆身後事未若子
孫賢
題丁長官廟
何時重借寇此地一桐鄕四海諸侯望千年一
炷香
會翠亭
東池久寂寞會翠得佳名小詩拈未出去尋王
右丞
吳主簿詩主薄名則宣平人吳黃門仕偉
之父也
軍門止殺按状正統已巳閩城賊流毒
處民蟻附朝命大司馬孫公原貞夷之知
先君謀略禮致幕下贊畫百恊邑有三巖
民多避難於上偪脅之衆亦有聞義而歸
者命先君統之推誠示信無不感服寇平
孫又欲行法先君泣曰殄厥渠魁脅從罔
治矧既歸命殺之不祥竟得免奏功授鮑
村廵檢
泣諫天應見坑降地不知自然殃慶至天道不
須疑
過與弗取按状㬌泰間分麗水爲宣平
復命先君董其役伐木於山役力扵民期
年而功成孫曰難平邑作皆爾之能餘木
尙多可治爾居先君辭曰功成於上愚下
何有明公芟夷大難布德於瘡痍之民一
方獲安某也受賜多矣且官物不可入私
門未敢如命孫益敬之
百世高公綽千金謝魯連胸中無雅度勝事竟
誰傳
卜築西溪按状鮑村任滿陞華亭主簿
愛民如子處國如家凢有議讞多稱平焉
且䟽子下民濬河渠禁賄賂等十事于
朝皆賜可松之地狹于蘇而漕數反出其
上又爲民陳情得减北運一萬石事載雲
間志在松十年勤勞罔懈僅五十而二毛
蕭然嘆曰天道四時功成者退庸可不知
止乎遂乞致仕而歸卜築西溪之上
主簿能經濟中年未乞身西溪看卜築知是晏
眠人
寄嚴州林郡博緝熙
萬紫千紅外如君故可人桐江都滿樹海驛尙
含春
寄東所
春江正滿時未具衡陽楫還携鄧俊圭江門與
君别
夢林緝熙
酒闌歌不起老病無奈何夢滿桐江雨相對不
成歌
山樓夲無夢我自夢嚴州嚴州誰夢我白雲天
際流
荅柯明府
終秉循良筆難迯俗吏媸不知三考績課最竟
何須
贈雷少尹還汀州
桔橰滿天地抱瓮古來難哦松非俗吏哦松不
在山
覺後
馬圖不出河鉛刀不割痴上下幾千年揜卷一
沾衣
謝姜太參惠酒
名公遺我酒洗琖自開嘗何以酧佳貺商歌示
不忘
武進八㬌爲徐嶺南紘作
龍山春雨
長夏龍山暁人間望忽開長風捲雨去復送雲
歸來
笠澤烟波
何處煙波好公乘笠澤槎我泛江門月乹坤共
一家
龜山夜月
夜半龜山月能開萬頃秋試從開處望照公湖
上樓
陳湾疊嶂
丹青陳湾疊嶂新我詩君莫笑還属姓
陳人
薛堰通津
薛堰歸何處披圖想具區古來探夲論無欠也
無餘
亭山夕照
亭山不可踰華頂凌天台卑高夲自形夕照從
西來
廟墩靈跡
捄溺如救火造次遂捐生金陵人去遠拗鬼不
來争
板橋書屋
板橋藹吾伊名稱已盖世誰云龜山月不照新
堂睡
荅無錫諸友
碧玉通書久青天感興新江門動秋思聊因寄
故人
送米與何侃
野饌家禽小村舂晚粒香莫言無厚餽吾意在
分嘗
九日用舊韻
新篘壓两壷落英携滿䄂我非陶長官廬山還
九九
送黃希顔之太平推官
有官五馬後無官百揆前不將前後看須着有
無言
題高瑨詩集
神交傾盖上心遠著詩時無由向人道人亦豈
能知
紀夢
一别三十年相逢不相識骨肉爲路人春風淚
沾臆
寄潘留鶴
有時牛亦坐何處鶴還留天台二萬丈誰踏紫
冥謳
題伍光宇碑隂
松柏孤高處春風更可尋如君有賢配昭德在
碑隂
荅廷實有懷見寄
白雲滿中野此地即衡山莫擬西來棹須防失
路難
謝孟芳遺腹生男
充閭人所喜今日愴還深憶我初求乳誰知母
氏心
贈吳惠州繹思
皂蓋朝天闕青山道故鄕高堂開壽斝酩酊别
莆陽
鴝鵒
初日上茅簷江邊有畫船八哥莫饒舌有詔許
歸眠
鴝鵒能言鳥能言我恨無白頭書小楷不及蔡
君模
九日諸生携酒飲白沙醉中和荅
老病得狂痴讙呼九日期自𥙷登山屐誰供把
酒巵
諸君爲飲會老子不須期盡數籬前菊一花拈
一巵
九九八十一去來無窮期元精爲我酒大塊爲
我巵
對酒用九日韻
秋花新氣味秋月舊襟期獨唱花前曲閑傾月
下巵
行年三十許已卜入山期處處開花徑牀牀是
酒巵
飲酒何必多醺酣以爲期不辭亦不勸三巵或
五巵
作詩尚平淡當與風雅期如飲玄酒者噐用瓦
爲巵
梅花
水陸花無數南枝愛殺人遥持一杯酒江上酹
花神
逢人問除日君得地曹郎此意憑誰寄梅花隠
石床(謂東所也)
九日懷麥𡵨時往江東未返用前韻
東西填脚債已過一秋期今日拈花處思君第
一巵
茱萸何處酒勝日與君期漁翁歌獨釣江月夜
明巵
羅浮
羅浮海上來高高幾千丈鐡橋倘不關諸峯竟
流浪
世人未得仙斯事安知妄九等真洞天朱明惟
上上
題子長寓舍壁
子長亦何病夜夜此呻吟世無白家媪誰會子
長心
驢背推敲去君知我是誰如何乂两手剛被長
官笞
乞茘枝
逢春思種樹垂老笑開齊未厭青紅在從君乞
茘枝
六言絶句
周鎬送白菊乞詩
陶令黃金遶舍君家白玉滿園千古清風廬阜
幾叢細雨江門
微醉不須酩酊半開莫待離披安得季芳與語
相思欲寄一枝
白菊偏宜素髮青山只對蒼顔嚥罷秋香滿腹
風吹不到長安
邀丁縣主賞菊
社會賦詩不就公當酧我杯盤小酌倘尋舊雨
東籬還對長官
題枕
太華峯頭一枕千秋萬歲通靈不怕惡蛙驚睡
鼻端三月雷鳴
澷興
風洒數莖白雪月臨一丈青笻餘事歸詩卷裏
殘年放酒杯中
景斜瓦碗方食日宴柴門未開五柳前身處士
一瓢今日顔回
晨光沼上魚戲夕陽村邊鳥來東僯小兒識我
一日上樹千回
翠煙綠樹歌鳥青水紅蕖浴鷗笑問五湖范蠡
風濤何處扁舟
贈陳聦還莆
緼袍不妨學道絶榖可以求仙相府胡爲慢士
紙田自有豊年
青錢不滿杖頭雪繭徒勞免穎相逢浪勸歸耕
實欠蘇秦二頃
七言絶句
伍光宇卜室白沙爲讀書之所
君此卜居君亦足空村無人山多木參差芭蕉
麗晨旭新葉新心逓相續
競晨登登聞隔竹東僯老人事幽卜甆甌瓦盆
不供俗我不到門此翁獨
荅叚錦衣惠藥
藥來詩往共誰忙野老無金與叚郎泉石旌旗
俱在眼不應泉石獨膏盲
聞㰖山近有車馬之蹟因贈緝熙并寄竹
齋丈
白日傳呼攪翠崖誰家玉樹碧雲埋只疑冬酒
開松逕定有山靈怨竹齋
偶成
墻角經春卧短笻千秋塔骨不如公科頭坐轉
茅簷日閑看蛛絲蕩午風
夜坐與童子方祥慶話别偶成
晚飯跏趺竹几安秋吟涕泪閣燈殘一詩可送
方童子千煉不如莊定山
往潮連人事
獨速蓑衣舞我航數家煙樹隔㳽茫不將起倒
供人事秪爲看花也未忙
柳渡月下承苕溪翁約賞中秋月於潮連
年顔欲比苕溪老酒琖同揮夜月圓來共主人
秋半醉更回楊柳渡頭船
次韻張叔亨侍御見寄
酒舫當年興未涯清宵人語白鷗沙如今縦有
相思夢不到長安御史家
看柳
淺塘低竹小坭村黃土墻扄白板門望見西頭
楊柳樹行人都訝是桃源
雜興
曲肱深閉倚山閣照眼不堪臨路花一身老去
何須出两脚朝來只欲&KR0984;
倚檻纔看一两花不堪終日雨斜斜先生已結
僧趺坐還與人間管歲華
白日幾時生羽翼金丹負我不神仙東家茗椀
頻分啜两腋清風也可憐
溪橋晚立示諸郎
溪邊明月掃不去竹下清風時一呼天與乃公
供打睡莫安橋板引樵漁
齋大父忌作舊居在道娘墳東
道娘墳西近官路朝朝暮暮行人多世事百年
渾不省滿堂賓客竹枝歌
贈釣伴
短短蔞蒿淺淺湾夕陽倒影對南山大船鼓枻
唱歌去小艇得魚吹笛還
得陳德雍書年九十餘矣猶有碩學之志
越客初披手翰新天涯暮雨欲沾巾可憐一片
長江水日夜東流不待人
望頂湖山
客子正歌山鬼句篙師欲進頂湖船遥看落日
蒼梧外獨立横槎古寨邊
夜過三洲巖讀濂溪題名示諸生
山容寂寞紅葉老江月照曜青天高題名夜半
尋周子秉炬相随愛爾曹
歇馬大徑山
數家烟火隔林塘一樹寒花晚自香黃葉塚頭
聊歇馬鷓鴣聲裏近斜陽
華盖仙蹤爲謝布政作時謝巳物故
華盖山頭雲起時群仙雲裏坐彈棋謝公不用
登山屐借得千秋一鶴歸
東軒獨坐
桃花寂寞梨花開山中薄酒三五杯村西有客
可人意風雨今朝期不來
虎夜出
虎頭縋淵雨即下山中白額還遭打今年雨足
汝不知稍出人間食牛馬
次韻趙提學見寄
蒿萊封徑不腰鎌長夏山齋睡正甜風送歌聲
滿天地驚回殘夢雨廉纖
老大行藏敢不疑暁川紅日睡醒時昨宵共對
崖山雨如此乹坤那得知
古有所思
采采紅芳日欲斜盈盈珠淚落天涯東風忽攪
籬前樹惱亂春愁不爲花
卜日修外海赤泥嶺祖墓值雨
冬雨墳頭蒿已生年年披草祭清明晚風吹落
携鉏艇又聽軥輈隔水聲
與景星夜坐
撥悶無人致酒瓶哦詩燈下一郎清夜深笑拍
胡床語忽亂階前落葉聲
西樵山下感舊
西風吹老錦巖春遺跡荒&KR0765;此水濱雲氣不遮
西望眠青山剛對獨歸人
西樵山前暝鶴歸縞衣雙拂錦屏飛凄&KR0765;夜半
孤舟客一聽遺音淚滿衣
德孚先生留此眠南山揮手白沙船(伍光宇號小南山)
江山此日三人别誰道人生無百年
示建旌節亭役者
照曜乹坤功不小此風此日更須扶泮宫畚土
皆民力不共城郎一例書
次韻趙提學留别白沙
列炬溪邊樹影斜隔花遥迓使君車酒杯欲别
微風起吹動馨香下柳沙
蕉麗望羅浮
翠錦爲山白錦雲畫工傳影不傳神今朝蕉麗
江頭望魂爽何由得傍身
黃連&KR1905;即事
青草橋邊船未歸曲川微雨暗荆扉江村盡日
無來往夫在東皐媍給炊
上帆
蜻蜓翅短不能飛欵欵随風堕客衣此是天人
相合處蒲帆高掛北風歸
南川風雨上歸舟水國蕭蕭昨夜秋鍾鼓不來
南海岸夢魂深遶白沙樓
荔丹映雨垂垂濕江練随風滚滚流不敢久貪
山水勝白頭正動倚門憂
初晴
初晴樓上燕飛飛樓下歌人白苧衣一曲未終
花落去滿林啼鳥送春歸
落花
落花半落流水香鳴鳩互鳴春日長美人别我
在江浦欲來不來空斷腸
清暁
清暁有人來欵扉風吹衫䄂白披披昨宵雨打
山窗破莫怪先生下榻遲
對酒
半開半謝花相催江水東流不復回扶杖江頭
看花樹不知笑向酒家來
喜生姪
两翁筋力少翁衰竹杖先堪付若兒只恐暮年
詩更逸出門須背錦嚢随
新設紙帳軒中
如雲白紙罩方牀翠簟眠穿我固當世到葛天
終不遠先生枕外即羲皇
階面苔侵牡蠣墻小軒容易領年光只從今夜
床頭月已照先生鬢脚霜
送鍾地曹入亰
十年自汗不曾乾枕上殘書白首看莫道無心
與君别樽前更覺别君難
感事
人間骨肉薄秋雲一事朝來不忍聞何處青山
封宿草欲將衰淚灑孤墳
平生交態如兄弟此日悲歌聞路人欲寄秋風
两行字九原無雁獨憐君
宿倪麟所石榴花秋開
老蟾半影秋如水曙角一聲霜滿街白髮山人
到城府石榴花下借眠來
催諸友九日詩課
九日樓前客令新黃花愛酒不饒貧勸君火急
交詩課纔到明朝罰主人
題杜少陵小影次韻柳文肅
孟子詩肩高聳山杜陵談笑古風還世間還對
憂時畫美酒花前巳破顔
與舊童子
神樂燒茶伴老夫昔時童子今生鬚青春過眼
如流水白雪滿頭非故吾
謝惠酒
白髮蒼顔老䂖齋出門秋思滿天涯極憐紫酒
逡巡有不負黃花點綴佳
五月二十七夜颶風作屋漏
燈殘四壁漏㾗斜老屋回風落細沙乹坤更有
晴明日爲報家人莫怨嗟
題畫
赤壁磯頭天欲曙縞衣和夢掠舟西欲尋故處
何由見長恨今人畫亦非
題月溪卷
月出東方白漲溪溪翁行樂溪東西相思欲過
隔溪去南斗無光北斗低
贈周鎬兄弟
周生两馬齊两鞭亰指長安鎬在山今夜尊前
看秋月明年秋月憶尊前
秋日
山河一望仲秋前楓葉初黃水半川路上行人
不歸去北風吹爾過殘年
木犀未發盎蓮空小女來方剪綵工不信哀榮
是天道覓花無處怨西風
閱馬氏均田文
王侯尚愛槖中装何况田家弟與兄孟子未知
人世事獨將仁義教齊梁
贈鄧某家其人貌似伍光宇
南山面目偶然同又向人間見此翁碧蘿窗下
一杯酒猶勝良宵夢裏逢
此老若是石曼卿此山便是芙蓉城高歌獨控
青騾去是有風流萬古情
喜雨
滿眼珠玉不足珍甘雨一灑萬家春昨日蒼頭
木洲至又道木洲饑殺人
將如東莞聞途中盗發不果
扁舟東過扶胥口一日二日之便風何故三旬
不成往仰船岡下賊旗紅
題朴軒
葛洪亦號抱朴子安知朴翁不是仙莫將甲子
編年看人道翁生大撓前
題應憲副真率卷
今古一杯真率酒乹坤幾個自由身春風回首
黃巖會醉插花枝少一人
茶園曲寄治香櫃袁暉
峽東弯弯一水長商船無日不蘇杭千村萬落
無竆樹盡是袁郎櫃裏香
插花
巖前上馬興難挐卯酒三鍾帽半斜兩鬢馨香
齊插了賽蘭花間木犀花
訪山家次韻
樛枝逕口郎迎馬語鳥籬前妾掃雲笑殺主翁
忙出戶手提筐果喚廚人
清泉煮蕨愛山家夜飲西岩望月斜澗底白雲
留不住半随紅雨落天涯
蕭黃門書來見責久無書用舊韻荅之
諫官一字照天涯南海年年問釣沙滄波不與
黃門信笑殺龍鍾百姓家
平鄕伯陳公以紫茄花絹爲家慈夀詩以
謝之
吳紈衫色紫茄花老親著時衆口誇小兒奉酒
歌七字持獻軍門表拜嘉
㬌雲偕范規海上割稻
犬子給炊海上舟范生打槳两同遊田中割稻
家中望逢著諸仙莫浪投
招訟者歸
越王城裏塵随馬刺史衙前吏喝人此日王孫
不歸去舊遊芳草可憐春
中秋期諸友不至
山妻有錢肯沽酒諸友賦詩期不來范生也逐
吾兒去一夜清光對玉臺
贈鄺載道之淮陽別駕前御史謫黃巖
十年花縣眼中人别駕淮陽又幾春曾共烏臺
高十仞鄭郎今著白綸巾(鄭紀也)
感事
齒夲生來不著唇呶呶衆口劇鵝群鼻雷自炒
元城耳夜半鍾聲那得聞
木犀四絶寄倪麟
正月山桃委地紅柳塘還捲落花風木犀一樹
渾堪賞盡日相看煙雨中
風雨歸來問小奴藥欄花架費人扶黃昏雨歇
茅簷月只有木犀對老夫
春城無日不思家風雨經旬損物華竹色四時
長不改平安先報木犀花
風吹雨打只傷神白首龍鍾尚愛春花意未應
嫌老醜十年前是種花人
題两山居士卷
墨水翻騰作巨川两山何處洒雲煙醉中亦有
臨池興悵望名家不敢言
題東所卷
東所詩成月滿衣乹坤無語鬼神悲郎今欲到
飛雲去說與两山居士知
問鄺珙病
鄺生病肺今何如獻歲初驚得手書我有丹方
欲傳與小棃床上半跏趺
次韻陳冷庵僉憲見寄
擊壤聲中酒國春海風吹老石邊身桃花幾樹
衡門下我是唐虞一軰民
乹坤畫筆久荒蕪誰作臨江五老圖聞道遠師
將結社華巔猶得照鄱湖
五十四年居海濱偷將水月洗心塵今朝偶得
西江使溟海猶堪把贈人
别意
江閣醒眠秋正&KR0765;西風殘漏轉離腸不知天道
平分未巳覺人間一夜長
悼林&KR0788;
一日之雅亦爲哀鍾淑相随入夜臺此生未了
男兒事也向扶胥打坐來
木犀開時江右李士逹劉希孟巳去容貫
范規江浦未還因有獨賞之歎
嶺北書生嗟去早江東遊子惜歸遲重陽將近
無風雨正是木犀初發時
先子忌日作
生來只見山頭土祭諱惟聞月下螿五十四年
天頗近諸孫羅列拜成行
題畫
茅簷秋颭酒旗風舟入兼葭月半籠醉睡不知
家遠近醒來依舊五湖東
寒山鍾近不成眠人在姑蘇半夜船何處明朝
正堪望吳王宫苑草芊芊
金陵城西趁市郎負戴不厭江路長百花橋頭
換美酒歸與漁父歌滄浪
古耶道中有懷
翠煙浮壠麥初齊社樹青青獨鳥啼何處相思
不相見木綿花下水門西
小湘峽食嘉魚
两山斷處小湘峽十月嘉魚出水鮮引滿阿儂
生日酒微吟空記属牛年
自三洲還至禄步村
江流夾束午風柔城郭歸來禄步舟惆悵碧桃
歌舞散黃茅烟裏一軥輈
過清遠峽
行人初上峽西頭巳有心随下峽舟天下名山
皆可愛夢中慈母不來遊
讀鱷魚文
刺史文章天下無海中靈物識之乎如何皇甫
兼逢吉不及潮州一鱷魚
食蜆
家住東南蜆子村小鐺風味勝侯門眼前下筯
非無處芹曝猶堪奉至尊
社中
桑林伐鼓酒如川秋社錢多村社錢盡道升平
長官好五風十雨更年年
社屋新成燕子來山丹未落野棠開三三两两
兒童戲弄水扳花日幾回
社酒開顔一百家春風先動長官衙東君也觧
遊人意紅白交開樹樹花
社日年年會飲同東原西埭鼓鼕鼕無人不是
桃花面笑殺河陽樹上紅
夜雨
侍子焚脂弄小孫藥爐分火暖殘樽東風不𬋩
黃鸝怨一夜飛紅滿樹根
問李深之病
竹林花埭酒旗風秋賞春遊事事同伏枕六旬
猶未起相思紅日滿簾櫳
沙上
付逕西來入社松北山終日白雲封往來獨把
梅花笑只有沙堆不負公
秋江喚渡
何處渡頭風浪喧隔波仙境似桃源瘦藤倦向
人間去喚得船來便上船
春寒
清明天氣如初臘雨脚雲頭枉是春階下荼䕷
開自晚不随紅紫怨東君
一春光景在花枝三月殊非隂雨時只有木犀
偏耐冷小枝簷下對衰遲
看花何處輾香輪江上春寒著莫人衰病未堪
供起倒且便高枕過殘春
題棲霞卷
紅霞小塢地仙家日出耶溪十里花秋竹垣低
是何處有人窗下讀南華
雜興
數行屋蟻下庭蕪墻角扶留綠映裾正是滿樓
山雨過夕陽惟好鵓鳩呼
讀朱晦庵註參同契
神仙不註參同契火候工夫那得知千古晦庵
拈一語可憐無及魏君時
大水浮舟至七星巖頂題其上
七星巖下醉神仙猶占龍床水底眠我有一樽
延夀酒月明今夜對南山
蒼梧寄陳庸時館潯州
山形西上水東流獨泛長江十日舟無翼可随
飛鳥去相思時復到潯州
題林良爲朱都憲誠庵先生寫林塘春暁
圖
煙飛水宿自成群物性何嘗不似人得意軋坤
随上下東風醉殺野塘春
出肇慶有懷馬玄真
紅塵白浪去來年細雨秋江看木綿何處思君
君不見羚羊峽尾七星前
金州別陳冕
江上東風捲暮旗木綿花下進舟遲金州未是
窮途别莫贈黃金只贈詩
澷興
粉墻經雨舊成㾗青被扶留直到根俗吏欵門
教暫去隔簾抛果戲諸孫
畫鷹
落日平原散鳥群西風爽氣動秋旻江邊老樹
身如鐡獨立槎牙一欠伸
木犀枝上小鵲
翠裙白領眼中無飛上木犀還一呼乹坤未可
輕微物自在天機我不如
贈周成
虚無裏面昭昭應影響前頭步步迷說到鳶飛
魚躍處絶無人力有天機
春中雜興
春寒著莫絮袍輕遊走何山更乞晴夜夢髯翁
作人拜安知不是白龍精
小雨如絲落晚風東君無計駐殘紅野人不是
傷春客春在野人杯酒中
香煙裊入䄂中蛇讀易山齋日未斜領取乹坤
分付意扶留生耳木犀花
端陽後一日里人送角黍酒至
荷瓢童子問誰家老婦簷前駐紡車角黍喚回
端午夢還從艾琖得松花
九日木犀未開
野徑香沉舞蝶稀柴門樹老著花遲含章此日
無窮意只有階前拄杖知
菊來栗里何須酒梅到孤山不欠詩老去未丼
詩酒廢木犀其那放花遲
木犀花下待陳秉常
常疑楚客飡秋菊不信唐人醉牡丹何處木犀
香可愛須君曾到玉臺山
謝九江惠菊
誰將此菊種江濱物色當年漉酒巾若道淵明
今我是清香還属隔江人
紫菊移來紫水濱白頭對著白綸巾花前酌酒
笑未足酒後簮花笑殺人
故根迢逓九江濱歲晩相看此道巾不用詩流
強分别種花人是賞花人
鶴䄂披翻野水濱黃花簮破小烏巾腰間我有
坡翁帶觧與西僯賣酒人
夜夢見太母急呼諸孫前拜
欲覺未覺夢中夢有形無形身外身喜逐悲來
呼不得曾孫前拜太夫人
馬肇文惠油酒并錄示哭一峯先生詩及
送林緝熙掌教絶句復以香一束賦三絶
見意
誰以三年報一峯舒剛盖有古人風一詞亦到
君親地何處無天覆馬龍
清油濁酒慰家貧老子山中但白雲君欲看雲
須久坐晴窗端爲起爐熏
南川釣艇巳横波裏水漁翁又放歌今日未知
明日事且傾君酒爲君哦
贈周二仔入京(文都家㒒)
故人訝我久無書只到長安夢亦疎萬里周郎
知此意杖藜江上送長鬚
次韻張廷實東所寄興見寄
天邊暝色將秋至海上長風送月來何處無人
識東所夜分樓上了餘杯
明月清風放两頭一笻挑到古尼丘而今老去
無筋力&KR0870;坐江槎看水流
扳緣千尺采松花服食爲仙未到家我得丹方
欲傳與肯捐妻子入煙霞
路自飛雲過閬壷仙人迓我久次且相期汗澷
歸何處猶占煙波理釣魚
放倒瓊林半醉間半留醒處著江山病來只有
冠裳在不帶朱門一事還
不求老馬在長途誰道長安一馬無伯樂未來
幽䔬北憑君傳語到平湖
邯鄲枕上看三台誰撼藜床喚老萊幽事不應
全廢却夜來風吼澗中雷
西風吹老木蘭花水閣氛氲帶晚霞溪上行人
不相識隔舡對語問誰家
海上峯峦今属誰携來四百布&KR0809;垂或嫌珠珮
多遺恨化作長髯未可知
門下諸生無一個山童撤却臯皮坐與儂七尺
青團蒲今年換與張東所
沽酒
酒店無錢與酒遲初晴天氣菊殘時乹坤不放
閑人醉也到江門酒盞知
題南浦送别圖爲蔣方伯
何人更賣雲卿屨我昔曾歌孺子亭欲寫别離
非此日西山南浦認丹青
對菊
花開無酒醉江濱莫笑人間破葛巾廬阜長官
歸未得看花還共去年人
飡香誰亦到湘濱西崦東籬濫一巾去歲金英
曾照我今年玉蕊又驚人
白雁南飛到海濱吟邊芳氣襲衣巾門通水竹
三丫路坐對求羊一軰人
秋英如雪照江濱扳折須妨小侍巾曲檻两頭
門盡掩先生元是惜花人
日日狂歌菊澗濱花神應識玉臺巾西風爲掃
繁華去不遣紅芳近老人
花舫誰撑綠渚濱道人醉脫碧方巾東籬不飲
江州酒彭澤當年未盡人
精魄當歸楚水濱天涯聞訃忽沾巾西風吹醒
蒲團夢獨對黃花憶故人
扁舟何處剡溪濱夜半歸來雪滿巾争似一瓢
秋菊伴&KR0238;園風暖蝶疑人
我貌不如蘇穎濱秋風華髮巳盈巾有錢不買
重陽醉籬下黃花也笑人
菊坡持酒越江濱御筆親題與醉巾丞相九回
徵不起碧虚長揖夢中人
知章投老鑑湖濱還戴華陽羽士巾元亮也歸
三徑去至今人笑是痴人
陶家園裏舊開叢復入山窗對此翁一曲一杯
花下醉人生能得幾回逢
種扶留用舊韻
輕落藤稍淺打溝種時須共小遲留浮生日月
供眠外付與携鋤把甕休
絜矩工夫但一溝山中夜雨長扶留莫教看到
詩人眠千首鳶魚也未休
澷興
娉婷鄭女著纖羅能爲㐮王激楚歌一曲霓裳
都掃盡尊前無地舞陽阿
贈麥岐出遊
錯教人意向花濃萬樹香飄一夜風行過東津
莫回首一番春事又成空
我得無言贈麥岐乹坤遊走到何時千山萬水
無竆意分付芙蓉杖一枝
八月八夜忽夢玉宇無瑕碧雲燦爛南斗
下大書八字云生生生德俊逸超全下有
四人面西而行或隱或見覺後紀以絶句
八字光騰斗外天碧雲西去擁群仙乹坤此夢
無人話起步中庭月正弦
贈人
誰將兒女浪千情春雨來時草又生夢亦是真
真亦夢石衆槐火對清明
悼周鎬(京之兄也京以母命赴春官鎬亡京南歸在道)
一封長夏寄京書不遣歸來待拜除誰與行人
報消息高堂今日要人扶
一雙玉樹出東𬈑豈意先随暁露傾三十六年
惟一女老夫垂淚寫銘旌
叔子還家定買碑墓旁將刻老夫詩詩中不借
閑言語只寫人間母子悲
嗜好平生法帖詩偶逢方士問刀圭何人擺脫
浮生事得似周郎易簀時
里巷三年六七墳老年無淚哭交親數聲願借
遼陽鶴喚醒人間未死人
望白龍池(在本邑崑崙山頂)
西望不見崑崙池白龍上天歸何時望中心逐
飛雲去半掛玉臺松樹枝
涵虚數尺鏡光懸舊是頭陀洗鉢泉又有山人
來洗耳白龍休占水中眠
雲影天光共一池池中消長白龍知仙翁騎龍
上天去只有明月照漣漪
梅花
一枝低壓塢籬斜細路穿雲竹半遮忽被暗香
相引去小塘詩景在西家
老樹眠江水囓之茫茫水月浸花枝暗香捲入
滄𬈑去不是漁翁那得知
沙籠寒月樹籠煙香徹龍溪水底天斜隔竹林
窺未得更尋西路上漁船
南枝照水忽先開漁父湾頭有釣臺罷釣歸來
溪路暝暗香幾度倩風媒
孤山山下一枝梅春到南枝尙未開酒醒西樓
看月坐清風湖上捲香來
朝來溪上弄花丸天地氤氲日月還無覓暗香
疎影處笑呼歐九問孤山(氣魄壓倒孤山)
梅花撩我又冬殘落日深山一凭闌病眼不知
花妙處只將花作野人看
梅花如雪擁溪扉漁父村南負酒歸縦飲不知
花落去酒醒船上見花稀
日日花邊喚酒船梅花開處酒家眠青山一片
無人買誰與先生辦酒錢
樵客入林聞曙鴉梅梢殘月暗溪沙沿溪路盡
無人到更說林逋住處賖
舍南朝見一枝梅舍北桃花昨夜開笑問花開
何太急青春肯逐酒錢來
南北枝頭月正懸月中誰此弄溪船晩來吹入
梅花去吹到林逋木榻邊
蒼煙裊樹溪冥冥夜半江樓笛一聲悵望錯疑
溪女折滿頭只慣插金櫻
懷張詡
南北東西一馬塵相思何處不傷神竹邊閉閣
長無事猶厭山雲軟素巾
玉枕山
一枕横秋碧玉新金鰲閣上見嶙峋使君得此
元無用賣與江門打睡人
魯两生示民澤
九五當朝須勸駕两生朝突不留琴想見古來
交會盛鴛鴦譜裡盡傳鍼
黃雲右關
萬丈黃雲千丈山金粟花開不等閑吁嗟乎金
粟丈人與爾同歲闌
黃雲左關
萬丈黃雲千丈山金粟花開不等閑金粟氤氲
塞两間吁嗟乎金粟丈人與爾同歲闌
和鳳山見寄韻(乙巳冬十月)
白馬山前雪滿扉隔江雲樹晚依微津頭日日
行人過不見長安舊布衣
江浦有白馬庵曾寓處
相逢記得入亰年夢破邯郸不受牽更說莆田
風㬌好木蘭溪裏木蘭船
讀陳庸詩稿
天上霓裳久寂寥人間何處不詩瓢寄言雪月
風花好都在騷人仔細描
張廵
獨蔽江淮阻賊兵乹坤回首盡羶腥何人肯救
睢易急不使忠臣付忍名
許遠
援絶城孤力不任逆胡天討竟成擒却憐當日
奴羹進酸盡平生長者心
南霽雲
萬人回首看浮屠肯訊將軍躍馬呼誰續雎易
三口命進明先斬後擒胡
桃花
雲鎻千峯午未開桃花流水更天台劉郎莫記
歸時路只許劉郎一度來
山中兒女不知秦無頼漁郎最惱人溪上桃花
君莫種東風不貸武陵津
題袁氏知歸卷
鳥在蒼岑魚在淵水深林密保生全秋風莫怨
茅茨破白首眠看榻頂天
隂厓水必到滄𬈑石罅㳙㳙势已成萬古乹坤
流不盡望湖亭下更分明
示我隂陽闔闢機舂陵墨雨灑門扉直從罔象
前頭見人與軋坤一處歸
界江八景
河橋柳色
廬阜清風長官宅渭城朝雨王維詩東西綠遍
河橋路長與離人照酒巵
驛館槐隂
愧隂覆庭日卓午小吏夜出迎當路長江閱盡
往來人淦水西邊此槐樹
爐渚晴煙
香爐紫煙生一縷天風吹落蘆花渚江東行客
歸去來霑衣猶帶金陵雨
古埠漁燈
埠頭半點夜燃枯釣得淞江一尾鱸漁父聮舟
向東岸東岸人家有酒沽
界江霽月
玉宇蟾輝秋展鑑界江水色夜磨銅乹坤好景
誰無分只問靈臺得属公
西僧禪𣑽
竹徑風傳西𣑽聲隔墻深夜有人聽山僧老去
無功德還倚禪門誦佛經
東閣書聲
閉戸書聲午欲乾夜闌燈燼落蒲團朝廷若
問觀風使猶有書郎信長官
大橋牧笛
山花争插帽頭紅蘆葉鳴鳴弄晚風橋大板平
牛步稳老牛差後不愁儂
讀周朱二先生年譜
千年幾見南康守嘆息人間两譜開但使乹坤
留一緒聖賢去後聖賢來
一語不遺無極老千年無倦考亭翁語道則同
門路别君從何處覓高蹤
白洋潭魚
白洋風起釣絲飛夢裏漁蓑此夜歸明日冷香
橋上望海鷗相對便忘機
