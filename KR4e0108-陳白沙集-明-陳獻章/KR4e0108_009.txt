䟦刻白沙子
崍梓是書旣因呈諸吾師鶴阿高子請校
焉遂顧崍曰世之梓詩文者多矣然或止
乎詞焉而已者也何益哉吾欲維揚士究
白沙子之心以逹扵濂洛洙泗故命𡭗梓
之苟得其心者衆焉雖廢是梓可也不然
又增一贅疣矣嗚呼會吾所以欲梓之心
而得吾所以不欲梓之意是在二三子崍
曰天何言哉四時行焉百物生焉天何言
㦲是故其梓也其弗梓也無加損扵白沙
子也而以詞焉視兹書者其自病也甚矣
崍敢不祗若子之訓若將終身焉扵是退
而䟦諸此以告吾揚同志之士是歲孟冬
望日江都卞崍謹䟦
