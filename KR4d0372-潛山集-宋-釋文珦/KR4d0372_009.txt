潛山集卷九宋釋文珦撰
五言律
農父
農家逢樂歲歡笑自村村麰麥黃鋪野桑麻綠映門簄
梁收鰋鯉圈柵足雞豚古廟高楓下迎神鼓笛喧
暮春書懷
青春還又暮草樹各相高細雨啼姑惡微風飛伯勞壯
懷消白髮隱跡寄玄袍萬事何須計人生各有遭
嬾出
年衰常嬾出經歲坐衡茅適俗無新韻因貧失故交厨
空鳴蟋蟀簷静落蠨蛸獨有吟詩癖如今亦盡抛
衡茅
衡茅隱翠層聊以盡殘形得性非常道忘言是此經孤
標松落落晩節竹青青此外非吾事來言總不聽
偃息
偃息冷雲邊悠然白已玄動時皆物役静處是吾天虛
牖延蘿月連筒引竹泉心期終不出就此了餘年
息影
息影塵埃表安心静默間若為消白日長是對青山流
水欲窮處野猿相與還孤雲時起滅未必似余閒
秋日禪房
絶巘秋光裏禪房夜氣清天風吹鶴夢山月照猿聲性
懶諸緣絶身閒四體輕生來自蕭散不是彊遺名
農戶
農戶竹林西茅簷傍水低黃雞四五隻青薤兩三畦社
甕醅堪漉秋田秫又齊老翁留客住為具任山妻
農居
農居深且僻城市不相聞草路縱横入柴門向背分兒
童知放牧父老念耕耘但願桑麻長勤勞豈足云
山房
山房孟冬月獨坐對殘缸侍者嫌貧去詩魔以静降霜
威寒透衲月色碎穿窗萬法皆非侣令人憶老龐
空中
空中窴至理彼我兩俱忘自有心如鐵寧嫌鬢似霜清
泉隨澗遠古屋入雲長此是吾安處陶然樂未央
物我
物我兩俱忘隤然入道鄉空為真命脉静是悟肝腸竹
月光零亂松風韻短長色聲皆妙契曾不費思量
樗櫟
樗櫟非時用悠悠任散材自歸孤嶂下已是十年來世
慮消除盡閒門少得開相過但清話嬾不置茶桮
身老
身老心仍懶深棲樂此園飲冰難變節卧雪不開門八
尺藜牀輭三重紙被温傷懷惟一事凍破石陶尊
吾心
吾心偏向静物外寄柴荆山意深方好溪源遠自清餘
生惟欠死衆慮已皆平隱者宜無迹人休問姓名
夜氣
夜氣正冥冥閒人夢已醒上方風磬斷小室雨燈青照
鏡諸心静忘緣四體寧勝他名利客騎馬戴寒星
老人
老人方外人觀物又觀身得性無今古隨時亦故新梅
容微笑臘柳意暗藏春除是同懷者知予此語真
永晝
永晝絶將迎禪房似水清可曾留長物頗以厭虛名日
正樓無影風迴樹有聲吟章久不弄今日偶然成
為商隱賦篔房
斯篔非俗本清韻古今同渭上曾千畆房邊又一叢月
生金散亂風過玉玲瓏勁節尤宜晚青青雨露中
一身
一身誰與偕病骨老窮崖春雨苔封徑秋風葉滿階翦
雲成隱服煮石當清齋樵客時相過言予有好懷
山園叢桂新蘖將抽陳葉皆隕感而成詠
草木隨時變由來不少停新萌將欲吐陳葉已先零便
可知浮世無由固此形保常同醉夢曾有幾人醒
室空
室空無侍者坐卧一團蒲但見朝還暮焉知榮與枯山
心便寂寞天籟聽喁于雲外幽人好時來問老夫
晨步
茅堂清潄罷隨意涉西陵茅屋冰千柱高峰雪一稜水
渾潮已長霞淡日初昇更欲過前浦漁舟喚不譍
調琴
羣動夜中息霜清月滿林野僧無俗事幽興寄瑶琴澹
澹思歸操悠悠太古心希聲在自得不必為知音
郊行
陋室隨緣住空山信意行何須稱隱逸且復謝將迎古
木青猨性孤烟白鳥程由來各有適豈必用浮名
乘興
乘興不拘程悠悠任意行小溪横木渡何寺遠鐘聲野
菜抽心起山花照眼明幽禽亦堪愛多解自呼名
歸來
世變今如此吾心復背時皇皇無所與去去欲何之獨
木橋難渡三乂路可疑歸來差自好猨鶴舊相知
夜讀太玄
虛室冷雲邊消閒讀太玄未須求甚解聊復竟餘篇夜
永殘膏薄天高列宿懸有蓍還懶揲休咎已俱捐
年來
年來已絶交孤憩竹間寮境寂身逾嬾神安息自調雲
開山意静風止樹聲消自足全無樂誰能問市朝
世路
世路古來難深居息萬端道因無欲勝山不厭人看石
碓寒流淺畬田遠燒殘未嫌生意少老子自能安
臘月立春雪後谿行偶作
踽踽白頭人江湖寡所親故鄉千里念閏歲兩番春北
雪歌黃竹東風變綠蘋此中來往熟不問自知津
春日病起
暮景交朋盡何人問死生卧於蝸室㡳看得鵲巢成緣
絶門常静心空疾漸平又思扶杖出溪上聽泉聲
朽質
朽質任浮沉都無住著心未凴三窟兔得似九臯禽煮
石清泉潔眠雲翠壁深生來有詩癖老去亦忘吟
梅柟
梅柟三四樹手種近巖房始見條抽綠俄驚葉隕黃物
情殊易變身世豈能常且盡修心法休傳却死方
地僻
地僻鄰居少蕭條獨掩關還因萬事拙分得一生閒野
水皆歸壑孤雲不離山白鷗知我性渾不怪疎頑
堪歎
堪歎是衰年年年白髮添客身窮鬼狎古道俗人嫌當
作凌霄鶴休為上竹鮎到頭歸去好秖合效陶潛
忘已
身榮如美疢身退是良方雲月皆成趣悲歡不入腸閑
門清晝永宴坐綠陰涼昔者惟忘物今焉已亦忘
山林古松
古松形甚怪得性在山林偃蓋盤空老流脂入地深青
霜曾換骨野火誤燒心材太誠難用良工亦漫尋
閒房
閒房近竺岑四面是清陰涉物皆成趣無因廢得吟蛇
蟠枯樹腹雀乳古亭心倘或遊人見猶疑隱欠深
幽步
僻好唯泉石深居任草萊寧辭幽步遠且放好懷開綠
樹鶯求友青坡雉應媒因逢道人語月出始能回
晚步
秋色徧西原行吟野興存坂田通堰熟溪水度灘喧宿
鳥分投樹歸牛各認村幽居乘夜返松月在衡門
賡李篔房韻
故國頻關夢春深一到來却因風景異便棹雨舟回其
可忘諸夏真堪賦七哀天居曾入處滿目是寒苔
曝背
老知身是患萬事不關心曝背茅簷下孤猨時一吟白
雲同去住青壁共幽深小嶺尤堪隱難尋支道林
焙茶
異荈雲邊得山房手自烘頗思同陸羽全覺似盧仝孤
閱當先破仙靈更可通蓬萊知遠近我欲便乘風
秋夜月下獨吟
看月倚修桐寥寥夜正中西郊金氣肅南陸火雲空繞
樹徒憐鵲傳書未有鴻浩歌誰與和禪意自相通
秋懷
寂寥誰共語白髮對寒流往事渾疑夢餘生秖似浮青
蟲鳴向夕玄鳥去因秋故友滄江外茫茫不可求
種植
種植有良法曾聞老圃辭靈苖如已茂惡草自然萎根
本須培養生枯勿顧思修身亦如此於理足堪推
閒居
影不落人間空門斷往還心如灰已死身與石同頑洗
耳清㪺瀑搘笻静對山老僧閒甚富誰欲賈予閒
荒徑
荒徑入林微蓬廬客到稀苔痕侵藥褁山色冷吟衣蚯
蚓耕泥起蜻蜓點水飛坐來忘萬事静看宿雲歸
幽徑任蓬蒿衡門閉亦牢駒寒宜在谷鶴倦懶鳴皋老
樹根流髓重崖石長膏樵童更閒静聽我讀離騷
深居
湖海同流盡深居獨繫匏已全忘疏鈔亦不事推敲水
石為清供烟霞作澹交隨行一枝錫高掛在松梢
孤蹤
孤蹤不擇地陵上即安陵聊自存吾道其他無異能禪
衣皆芰製齋鉢但藜蒸更喜交游絶閒房冷似冰
嘉况
嘉况日因仍山翁樂豈勝自知梅已熟人報麥初登外
患忘饑渴中心散滯凝超然出天地不止似壺冰
喜故人來訪共論易
讀書無與娛日夕友猿狙喜悅深交至參同未畫初語
邊驚鬼魅句裏得真儒兹事忘來久因君又起予
螢火
爾質非天賦唯從腐草生細微曾未覺變化亦難明自
照光寧遠羣飛體更輕空教征戍婦容易動離情
自愛
衣裳唯毳衲飲啄祇簞瓢翻為生涯薄能令世慮消寒
花香不遠病木葉先凋自愛秋風裏雲山共寂寥
梅雨
梅雨無時下霖滛一月餘重陰迷早晚常課廢經書衣
潤無由曝園荒亦欠鋤堯天舜日遠懷抱若為舒
世外
世外多幽勝塵樊豈足云泉聲長似樂山氣自成雲觀
象知羲易安禪悟竺墳貴交休見憶已與鹿麋羣
物外
物外煙霞古幽深斷送迎瞶僧唯反聽啼鳥自春聲望
嶽山心静臨池水觀成豈知趨世者終日但營營
惜别
風濤晚未止鼓枻欲何之穉齒便相識暮年成别離水
香浮浦樹月露滿江蘺明日空凝佇茫茫無處期
哀理樗散
樗散本靈種根於廣莫鄉繁陰深雨露怪節老風霜幸
自忘封植何須較短長世交多未逹為子重悲傷
哀梅麓樓寺丞
散逸羲皇上風流晉宋間金蓮推寓直玉筍竟虛班名
在方為重身榮等是閒知心千古月耿耿照泉關
道與時人背多因得所深文章千古印忠孝一生心棘
冷難承澤梅殘秖在林空門翻有淚斷斷是知音
寄酒全清逹論交不世情遠猷期變俗直氣反傷生屬
纊無妻子營墳尚弟兄九原那可作腸斷買山盟
詠梅戲效晚唐體
古今人共愛不獨是林逋樹老枝方怪花開葉已無月
中香冷澹雪後意清孤長憶山房外臨溪有一株
辛巳仲冬二日冬至孟冬晦日偶成
天地一陰陽推遷見短長後朝方反復此月謾稱良萍
梗餘浮迹桑榆借晚光有龜還懶卜唯覺好支牀
駸駸近一陽晝短夜偏長打睡工夫到潛蹤計策良曉
霜寒有力冬日淡無光生怕人相覓衰翁嬾下牀
歲盡
雲深路不通獨處歲還窮盡斷塵勞念方成隱遯功松
疏斜漏日竹勁老吟風不是遺名者何由到此中
地偏
地偏人到稀倦客老柴扉屈指同遊盡回頭萬事違石
泉清夢枕山月冷禪衣身與孤雲合無心自在飛
静地
適時非所長静地閱流光舊燕無留影新鴻有斷行交
朋皆謝往老大足悲傷彊詠多羞澀追思亦易忘
山居冬日
嬾隨冬日柳獨許歲寒松無復芳菲意深棲雲外峰病
身寒易縮老衲澀難縫却喜同懷者時來問隱蹤
傳聲問我
問我是何人空門舊隱淪因知身世假養得性情真短
景將沉照枯株不受春古來黃綺輩亦復嬾稱臣
野草花
心愛無名草閒花取次開自能追造化渾不假栽培姚
魏傷攀折楩柟困剪裁秖因非世用長得保根荄
放浪
放浪一虛舟江湖七十秋見聞遺耳目生死付浮休寧
有機心在唯同造物游脫然人境外無喜亦無憂
幽懷
野僧如野鹿畏下白雲層遲暮知身幻疎慵奈世憎烟
埋秋徑竹風閃夜堂燈萬事何須問幽懷自可憑
曉别故人
别日不易數相逢多故情為吾留一宿同子話三生月
印秋燈白霜添夜氣清晨鐘緣底事還又動離聲
感舊
山川雖不改傷感自難窮野樹浮新綠宫花隕舊紅兩
間無異氣一等是春風萬古乘除理誰能究始終
不出
飢寒驅不出忍死住空山芰製幾回補荆扉終歲關是
非塵外遠雲月句中閒此意難名道存諸静默間
雪霽别鄉
雪霽别鄉關經行百里間溪流殊蕩漾山色正斕斒民
散無多戶程途轉幾灣衰齡垂八十未必又重還
吟意
朝吟暮亦吟吟意在山林往事皆如夢餘生已死心白
雲閒到底黃葉積來深此是吾安處人休笑陸沉
閉戶
閉戶秋風裏寥寥絶往還菊開無俗豔木落見真山心
比孤蟾淨身同野鹿閒困來雖就枕無夢到人間
九日吟
又過一番秋秋應笑白頭任教花自笑其奈我忘憂未
死聊游戲纔亡即罷休應知皆是幻盡㡳付悠悠
