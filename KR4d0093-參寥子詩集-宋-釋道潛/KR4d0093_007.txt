參寥子詩集卷第七
别蘇翰林
四海窺人物其誰似我公論交容末契許國見深衷漸遠吴天
月行披禁殿風玉堂清夜夢解后過江東
送景文
交游盡四海厚我乃無幾劉侯軀七尺堂堂信英偉中剛冷如
鐵萬事肯料理相逢傾蓋餘眷眷極終始東南久徹警將領用
儒士三年湖上游屬得陪屐齒長謠傲雲壑草木俱披靡詞鋒
剉萬象搜索泣山鬼珠璣溢錦嚢所得真冨矣軒冕本儻來功
名徒爾耳一㕓聞已卜視此猶脫屣歲晚匡廬山高捿踵前䡄
贈太守林子中待制
拭目除書下九天邦人争賀使君賢風流謝守宣城日愷悌龔
公渤海年終作塩梅均鼎鼐且憑觴豆樂山川一門棣萼登臺
省盛事駸駸海内傳
照閣奉陪辯才老師夜坐懷少游學士
猿鳥投林已寂然芭蕉過雨小樓前雲依絶壁中間破月自遥
峰缺處圓照坐不須紅蠟炬可人唯有蕙爐煙校酬御府圖書
客疇昔還同此夜禪
贈天竺聦道人
完完明月珠蓄彼萬丈淵徑寸不可覩餘輝媚清川道人實有
道膠口默不傳心閑氣自和眉宇常藹然邦人昔致師欲以居
法筵文移動帥府禮數端亦虔冥鴻避網羅矯翼從高騫朅來
靈山隅圓蒲味深禪盛德不自顯與物同周旋兒曹恃文采毫
末爭醜妍相逢廣坐間肯顧斯人賢茫茫大化中浮名暫腥膻
吾知道人意反汝生哀憐
送僧遊天台
海邊孤起碧千尋俯仰應酬壯觀心峭壁断崖當歲晏冷雲疎
雪上衣襟論懷此日能傾倒尺素它時嗣好音摘勝窮幽吾老
矣杖藜無復伴登臨
覽黃子理詩卷
六載南官何所營百篇翻覆見高情霜鷗露鵠元非俗雪竹風
松本自清俊逸固宜凌鮑照優游真已逼淵眀微言會有知君
者謾擬鍾嶸試一評
梅花寄汝隂蘇太守
湖山搖落歲方悲又見梅花破玉蕤一樹輕眀侵曉岸數枝清
瘦耿疎籬良辰易失空回首習氣難忘尚有詩所向皆公舊題
墨肯辜魚鳥却來期
次韻陳敏善秀才見過
投老形骸真木偶水飲嵓栖聊自守世事浮雲日變遷我亦何
心預臧否故人新自廣陵來問我詩嚢近何有吾言淡薄非橄
㰖縱可咀嚼聊能久且開䆫戶話平生湖色山光翠相糾烘簷
暖日氣味好相對蒲圑復支肘愛君年少擅才華詩律清妍無
可醜却愁征棹促君還空聽陽關詞一首
都僧正慈化大師挽詞
領䄂吾家事由來二十春虚懷能應物真氣肯隨人逝水流方
遠臨池墨尚新聲聞䨇樹子不見葉間身(漢木贈蘇翰林蘇反以育王山大覺襌師以羅)
(師嘗指此語余曰吾不復見此羅漢之生也故及之贈師凢植凢二十年葉間生青如比丘形謂之羅漢木)
平生輕長物身世等鴻毛譽出東南早人驚節義高玩竒唯水
石結客盡英豪來往元無迹情鍾謾鬱陶
伏枕時無幾臨分若故常寸心能烱烱去路豈茫茫車馬門猶
盛芝蘭室更香獨餘庭下竹冷韻起悲凉
次韻吴承老推官觀開西湖
偉人謀議不求多事定紛紛自唯阿盡放龜魚還渌净肯容蕭
葦障前坡一朝美事誰能紀百尺蒼崖尚可磨天上列星當亦
喜月眀時下浴晴波(出教中列星事)
都僧正既闕子中待制欲余𥙷其位輒辭以小詩遂獲免
佩德懷恩豈易陳自嗟麋鹿性難馴流年日月無多子乞取山
林放曠身
送子中待制
翹翹孤鳳凰安巢本阿閣偶來依澤國歸興遂淹泊江山廹歲
華草木正搖落霜空肅萬里纖翳無處著翻然整羽儀一舉在
寥廓
南山有佳木秀色何葳蕤封植不記年落落今百圍盤根雖自
固烈風無時吹匠手營大厦衆材得施為偉哉梁棟姿取用不
可遲
平生長樂公聲華越三紀文章兩京齊學術游夏比螭頭足未
安符竹已屢徙聮翩開幕府爛漫樹桃李鋒車入帝鄉天馬行
九軌周旋有程度駑駕安足擬
曉發苕溪將次徑山呈通判廖明略學士
明星耿耿出天東結束籃輿伴(公我)藹藹梅香侵曉陌斑斑旗脚
轉春風勝游此日塵埃外回首它年夢寐中絶景小詩難壯觀
當看醉筆吐長虹
次韻王行甫奉議湖上晚歸遇雨
妙齡公子嗜遨嬉永日湖山未肯歸酒幟曉人應慣識花枝拂
帽不湏揮輕紈細綺來何處青蓋朱輪去似飛向晚薄雷催急
雨清寒無柰襲裳衣
同曾仲錫通判游天竺諸山
煌煌世胄餘夫子非碌碌由腹有詩書所以能拔俗得官夲河
朔瓜期未云促扁舟下東南逸興追鴻鵠遇勝即徜徉風飡兼
露宿嗟余偶傾蓋一笑外羈束杖策每過從相携訪山谷春風
披鮮榮繡錯出林麓松門有時盡幽興無断續崖轉聞鍾聲林
疎見華屋銜山餘落景歸路猶躑躅誰云鄴下歡往事不可復
吾曹二三子所樂亦云足願公紀新詩一一能見錄舡頭行北
歸嚢篋有美玉塵埃京洛人示與洗心目
次韻劉韋孟主簿湖上
劉郎詞筆過蘭成詠遍湖山草木情禄隠太平真樂事莫思神
武挂冠纓
中流出沒一舟虚緩檝長謠彼自如聞說古來江海上達人多
半寄樵漁
老葑如雲既卷除風瀾百頃翠紆餘竒探險取各争賦誰復能
名造物初
遊苕溪道場山
東風吹雨過城闉日照河隄柳映津兩槳差差搖燕尾千山漠
漠散魚鱗長緣絶境關幽夢尚喜兹游及暮春蘭蕙未衰桃李
在蜂喧鳥咽莫愁人
夏夜
松室開孤定褰幃納夜涼嬋娟依翠竹無語過東墻
送蘭花與毛正仲運使
幽姿冷豔匪夭嬈曾伴靈均賦楚騷今日移根庭下植可無佳
句與揮毫
從來託迹喜深林顯晦那求世所聞偶至華堂奉君子不隨桃
李闘氤氲
夏日竹閣
沈水擢煙青繚繞風篁傳韻冷蕭騷楚山竹簟琉璃滑卧看炎
雲檻外高
送李仲益赴襄陽幕
襄陽古名都雄觀壓荆楚醉公誇文詞風物粲可數嗟余未歷
覽彷彿已如覩人生游宦間得此亦佳遇李俊妙天姿文行兩
自負少年志冥鴻千里輕一舉天風不借便造物暫淹阻既無
負郭田黽勉依幕府賢哉彼方伯脫略高韻度寧俾簿書役朱
墨事朝暮爽氣對西山清談共樽爼試問鹿門翁遺蹤今在否
訪勤上人
断橋蒼壁倚溪斜赤葉楓林噪晚鴉可怕嶺雲埋徑路會尋流
水到君家
荅柯山曉上人
風騷古人事而我豈所長兒曹嗜章句餘習未易忘根源本無
有真若夏潦潢道人氣拔俗吾黨稱俊良十年依叢林實以道
自將禪餘喜賦詠妙語逾珪璋世眼獨未識深叢閟孤芳鋒錐
必穎脫安肯久處嚢子宜力自勉聲問終揚揚吾言豈知子老
大殊荒唐
送俞伯謨宣德赴辟成都
我生落拓如虚舟萬里江湖隨演漾君今禄仕亦我同南北悠
悠無定向故鄕回首海東頭兄弟十年官塞上才高質美衆所
竒𣏌梓豫章非冗長辟書交飛上廟堂肯使湏臾事閑曠秦山
峥嶸塹戎虜自古征人愁悵望劒門棧閣天下危去馬來車魂
欲喪羡君年少勇攀躋足躡青冥身益壯舊游陳迹想依然感
物懷親情獨愴(嘗為成都漕伯謨先公待制)
次韻文饒同自龍井出資國度泛舟以歸北山
踞虎奔犀列萬形竒觀直已過南屏縈雲細路杳無盡落石飛
泉静有聲十里平湖初卷葑一天秋色共揚舲停橈共過孤山
寺寂寂林僧半掩扃
陪司馬才仲節推諸君游天竺(得青字)
西郊久不雨草木無餘青薄雲弄秋暉山色時晦冥超然五詞
客文采披華星聮翩過吾廬車蓋紛滿庭相携訪靈鷲細路通
嵓扃攀翻幽桂叢衣襟襲芳馨絶境異人世吾詩豈能名諸豪
追鄴下妙語逾瓊英願言一揮寫樂事良難并高空墮海日歸
驂尚能停
呈丞相章公(時提舉洞霄)
大滌仙翁謝往還蕭然几席奉清閑胷中舊已吞雲夢人望從
來重泰山書到鍾王方絶學文非典誥不湏攀名言一一皆公
語它日親聞廣坐間
過定林謁荆公畫像
古木蒼藤一徑纏我公疇昔屢回旋蕭蕭屋底瞻遺像傑氣英
姿尚&KR1006;然
壁間千字走龍蛇好事何人護絳紗一讀已能生感慨暮簷蕭
瑟更啼鴉
次韻曾子開侍郎話别
二紀浮游踏世塵賢愚了了見情真行藏不昩如公少細聽名
言實可人
抗論儀曹肯折旋一麾江海去飄然他時開府餘杭郡來酌吾
廬石縫泉
書夢寄妙懿
妙思堂深路屈盤夜來魂夢忽躋攀道人開戶相迎處宛在脩
篁翠霧間
觀恭師詩書以二絶勉之
吾鄕英秀頗能文子復區區慕碧雲請用三多為祖式他時自
與古人群
論書當亦似論兵軍律非嚴事不成行伍會湏同比櫛出竒方
可語縱横
過鍾山尋俞清老不遇
霜風薄木韻含悲歲晚尋君失後期夜鶴曉猿驚怨歇草堂人
去已多時
次韻劉伯昌長官見贈
劉侯詩格殆天全初得西湖紀勝篇錦繡為腸供麗藻鯨鯢作
氣吸長川静依北牖開樽爼醉掃寒梢雜雨煙歲晚扁舟東去
急喜君高調重遷延
次韻法真禪師送曾敬之宣德昆仲
昔與乃翁相遇年始知有子生且賢尔來䨇榦已争秀屹屹欲
上參高天昨朝較蓺偶不售他日奏賦聞甘泉方今廟堂喜人
物收拾萬彙歸陶甄褭蹄麟趾終一出輝映左右無餘妍肯學
孟生誇得意一日走遍春風前嗟余投老隠嵓谷形若槁木心
灰然扁舟追子僅千里彷彿夜夢遥相傳西湖風物行歲晏歸
賦梅花趁臘先
送文惠師還金華
脫略紛華自妙年秉心端喜事金僊終期象馭超三界不羨鵬
程越九天考䟽窮經心尚壯依仁據德節尤堅秋風陡起庭闈
念聊寄脩江一葉舡
證師聖可桐虚齋
吾聞嶧山桐猗猗排秀榦栖鸞宿鳳信所竒衆木紛紛何足筭
嗚呼天相彼質復虚彼心故其聲之隱也無閡其動也無留有
叩而鳴體佚而休嘉上人之妙齡兮無適俗之卑韻剛有儗於
斯桐兮廓中虚以受訓異速成之朝榮兮培益厚而日敏悼像
末之寥寥兮蹇我道之不振續芳塵於祖席兮他日非桐虚上
入者而復誰何哉
規師方外停雲齋
上人少脫略出處非拘囚停雲倚空端舒卷良自由縱之千丈
強歛附拳石幽超遥宇宙間孰與斯人儔銘詩善摹寫居士亦
風流(士居士即周元翁也揭榜作銘皆濂溪居)
卜居智果方外以詩見寄次韻奉酬
偶來湖上緝衡門桐長脩柯竹有孫引策每從佳處去望雲橋
下是西村
青燈殘篆夜寥寥門外秋風振葦蕭慚愧高人能見憶為余西
望立溪橋
次韻周開祖大夫泛湖見訪
漾漾清漪十里間畫舡人似鏡中安雨催菡蓞幽香發風觸莆
萄細浪寒高岸烏紗來静院倒揮白羽傍曾欄吟毫所遇無遺
景天乞詞源比海寬
參寥子詩集卷第七
