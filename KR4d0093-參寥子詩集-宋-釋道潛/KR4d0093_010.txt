參寥子詩集卷第十
續許元裕夢中作(下遂夢爲詩覺而記其兩句云未可病中許奉議失幼子甚慧方悲惱中卧於北䆫)
(元𥙿意其子他日必復生俾余續之驚老去會湏花底喚春歸語甚美而)
北䆫支枕夢幽微隱隱神眀發暗機未可病中驚老去會湏花
底喚春歸
琉璃雖破彩雲飛演慶高門未易衰既有嘉祥能兆夢定湏他
日産熊羆
次韻聞復湖上秋日六言(十首)
澤畔蒹葭蕭瑟露華落日珠浮撫事少陵多感萬端獨立懷憂
禪餘偶登絶巘據石聊為欠申眼界謾分畦畛誰知大道無隣
楚客當年何苦愁懷繚轉非舒頼有管城公子離騷萬恨能書
西湖發揮有素最盛唯誇樂天遺愛到今不朽長隄一道如弦
處士尚餘陳迹断碑横卧林塘婉約梅花秀句騷人萬古傳香
草蔓行將潰茂菊英稍稍敷金南浦愁窺去燕海山莽蒼雲深
江城秋至幾日風物斗覺凄凉隣女機絲何有夜聞促織悲傷
人物年來衰謝背繩追曲周容嗟爾得時蝘蜓故能嘲哂龜龍
涼月娟娟清媚舒光巧入簾櫳萬籟聲同比竹細窺一一空中
可怪狙公巧黠猶迷暮四朝三老我身如枯枿瓦然不動幽嵓
觀宗室趙明發使君所畫訪戴圖并二小詩因次其韻
水石追摩詰風騷類小山每來窺二妙戀戀欲忘還
巉絶千峰玉清妍五字詩胷中盤爽氣彷彿幾人知
次韻樓試可承議見招
東州羈旅迹誰親夫子端能給我貧默識松筠霜後操静(桃看)李
夢中春嵩陽勝絶高天下縣令風流邁古人待得芳菲開爛漫
去隨行樂後車塵
次韻秦少游學士(畫江千晚晴圖四首觀宗室大年觀察所)
數幅生綃上形容萬態心坐窺天下勝何用遠登臨
漠漠雲披岫斑斑雨弄晴横江舟一葉注目使人驚
陽秋閟肝膈無處見微茫時作丹青戲風流冠帝鄉
參差山接野渺莽水連空笠釣沙頭客真宜避世翁
春隂
浮雲易作雨無端未放春泥十日乾湏信杏園憔悴煞從來花
骨不禁寒
次韻伯言眀發登西樓望桃花
江南梅子已生人京國桃花始放春氣候不齊雖可恨一枝猶
得見墻闉
小樓西望那人家出屋香梢幾樹花只恐東風能作悪亂紅如
雨墮䆫紗
送伯言赴姑蘇上幕
都城公子海賢否良難會從容翰墨場班班知所詣超然三四
公詞學昔人配源流出蘇黃汲引功豈細斯人固才華氣節復
遠邁一官從幕府未覺簿書礙投刃却鳬行岸巾依物外凝香
久寂寞清絶今可繼初辭廣陌塵笑鼓春江枻楚岫與吴山相
望挹空際莫唱渭城歌臨流增歎喟
贈歐陽季默承議
先公跨箕尾搖曳旋天關於今二紀餘肯復來人間時時對遺
編彷彿窺一斑夢寐思見之何從暫追攀迩來都城裏忽覩庭
中蘭方寸實驚喜典刑斯可觀抱痾一榻上骨瘦清琅玕爲余
設幽几氣皃徐以寬微詞落玉麈文彩真孔鸞棣華惜未識妙
譽聞朝端先公德未冺四海共仰歎願言付百世清風嗣門闌
次韻劉延中廷直見贈
劉郎世胄子苦學窮淵源羞爲一掬清欲效千丈渾君看長鯨
質澗壑豈所存操觚妙述作斧鑿無纖㾗鍾牙不世出審音誰
復論鵷鶵理勁翮雲漢思孤騫上追鸞皇游下棄燕雀喧建安
誇七子壮氣君可吞九衢苦昏霾槐隂蔽重門良辰爲我飯滿
案餘芳蓀軟語夜達旦未覺罷神魂湏知名教樂不羨冨貴尊
酬劉巨載舍人見贈所畫山水扇
冰紈玉粉净無塵墨妙扶疎更絶倫試問揮毫底人物不言從
可識天真
觀眀發畫李賀高軒過圖
唐年茂宗枝時平多俊良長吉尤震曜春林擢孤芳退之於孔
門屹屹真棟梁筆力障百川風瀾息其狂破衣繫麻鞵右顧生
輝光一朝與湜軰命駕驚煌煌賀初為兒童隨父事迎將湏臾
命賦詩英氣加激昂長安衆詞客聲問争推揚風流垂異代尚
想古錦嚢君今亦宗英韻勝斯人方少年肯事事苦學志獨強
風騷擬屈宋妙處相頡頏丹青出戲弄配古猶擅場形容示往
事彷彿如在旁一徑入幽遠古垣繚林莊平橋跨渌水叢薄含
葱蒼晴䆫為披拂佳興杳難忘
次韻東坡居士過嶺
一時遷客盡難堪二老高懷默自甘造物定知還嶺北暮年寧
許喪天南安排拄杖尋廬阜斗藪征衣洗瘴嵐他日相逢長夜
語殘燈飛燼落毿毿
次韻代嶺上老人荅
閑持箕箒掃崔嵬夾道松隂盡我栽人去人歸真一笑壊空成
住互輪回
次韻子由侍郎書事二首
七年依嶺外遇物即防閑宿負初償畢他生豈復還飄飄疑鶴
骨奕奕藹童顔自許喬松夀玄機密鏁關
真材不易得於國實長城造父還能御驊騮豈憚行買田隣少
室為計老餘生居士來何晚江淮遣候迎
次韻世可見訪峻極遇雨
都城塵土倦茫茫獨喜西來策甚長避暑禪房依亢爽可人溪
雨作清凉飛蚊斗絶簷間閙乳燕時拳砌下篁縣令風流真晉
客談餘玉麈自揮揚
揖仙亭
崧陽古令尹製錦誇妙手鳴絃對高堂坐使風俗厚政成思考
槃觴豆宴賓友開亭面緱嶺佳致昔未有雲煙靄葱曨青壁冠
星斗王子果真仙揖君千載後鸞車駐縹緲彷彿容暫偶天風
吹簫笙凄響落戶牖紛紛驚坐客往往爲回首相顧弗復言且
進杯中酒
次韻試可同遊法王嶽寺
兩山脩徑盡榛蕪謾詫當年幸翠輿空覩宸文藏寶&KR0799;不逢衲
子話真如(長老寺久無)林深想見靈根茂地勝宜多隠者居凉月照人
歸路好傍溪嘉樹影扶疎
次韻試可喜雨
東阡北陌久黃埃天遣神龍詎用媒雲似濤頭山半起雨如銀
竹望中來奔輸澗谷時頽岸噴激龜魚或曝顋民物有秋真可
喜池蓮從此更湏栽
峻極夏夜
廣庭無凡株鬱鬱兩佳樹扶疎饒美蔭盤錯根本固朝披葉底
風夜泫衣上露禪餘自循繞百匝未忍住月華中天來左右發
暉素清景非人間泠然洗吾慮緬彼大梁下炎蒸毒朝暮朱門
曉未開馬足已馳騖摧眉事權要幸彼一盻顧素標插君頭擾
擾獨不悟
觀宗室曹夫人畫
野水平林眇不窮雪翻鷗鷺點晴空洞房豈識江湖趣意象冥
將造化同
華屋生知世胄榮誰教天付與多能西風白草牛羊晚隠見横
岡一兩層
臨平山下藕花洲旁引官河一帶流雨棹風帆有無處筆端湏
與細冥搜(平藕花圖嘗許作臨)
次韻陽翟尉黃天選見寄
寓形宇宙間佚我方以老流光安足恃百歲同過鳥頃余嬰網
羅文彩緣自表自古山林人何曾識機巧但記寒嵓翁論心秋
月皎黃香十年舊學術參衆妙虚懷養天和肯徇奔走閙官居
職事理晨起何用早桐隂滿西齋叱吏供洒掃眷余東南來野
飯煑芹藻先生既清尚令尹亦高蹈相將古寺行軟語頽晚照
公家有畸人虚緣能自葆卜築嵩山陽行當從結好山中饒勝
境一覧未易了何時命巾車共陟雲外嶠翻愁筋力疲不隨追
勇踔公詩擬南山雄拔千丈峭形容逼天真解后適其要籓籬
吾未窺敢議窮閫奥
次韻試可嶽祠祭土宿齋
神祠齋舘卧耽耽五鼓星河屢起瞻劔珮森森趨帝右衣冠肅
肅奉宸嚴風傳遠壑松千樹人擁回廊月一簾四嶽旌幢初會
散晨烏聲動廟竿尖
贈宗室德強團練
造物賦象質於余頗能名瓊瑶琢其骨冲和擅其清公生華屋
貴好學從妙齡才高豈容遏卓然以文鳴厚德滋善飬雍容無
暫矜區區草苑人未必真爾能家藏三萬軸插架連屋楹牙籖
示題目探賾手不停微言固澹泊嗜好如飴餳祖宗開鴻基累
聖致太平詵詵既蕃衍綽綽亦見稱𥙿陵喜人物教率從典刑
聮翩試文藝議論參公卿公材實𣏌梓落落非杉檉願言勤著
書會當補朝廷他時樹勲業彛鼎信可銘
秋聲
古槐花落小中庭夜半風來捲葉鳴潁水先生如尚在呼兒應
問此何聲
次韻天選寄逍遥庵黃居士
收得詞場舉子身拂衣高卧傍嶙峋休言白日壷中勝且看紅
顔鏡裏春冨貴群争雖有路山林獨往豈無人恐君未識陶彭
澤故約籃輿訪采真
次韻試可同謁子晉祠
古栢連岡三萬株朝煙破日翠扶疎投鞭下馬得幽徑共謁賓
天帝子居
遺榮少海猛無雙便逐浮丘出帝鄕可笑而今居冨貴亦思高
舉上蒼蒼
哭少游學士
江左有豪英超驤世無倫妙齡已述作識造窮天人儒林老先
生相與為友賓客來叩治亂亹亹披霜筠波瀾與枝葉猶足跨
後塵青衫入仕初十手爭扶輪孤嘲可敵衆志欝不得信造物
念流落荐收付洪鈞干將不許就中晝如有神七年投炎荒日
與山鬼隣妻孥各異土相望同參辰秋風吹黃茅八月瘴霧新
回車嬰重癘惸惸無與親中原尚杳隔墳隴懷棘薪凄涼浯水
頭魂逝歸無因精爽竟了了挽章見情真流傳到京闕悲讀聞
縉紳斯人儻不亡光華國之珍彼蒼未易曉三歎鼻酸辛
念子少年日豪氣吞九州讀書知宎奥游刃無全牛當時所獻
策考致第一流論高追賈誼氣勝凌馬周勝理非空文灼可資
廟謀危根易搖動謂子不好脩嗚呼一齊人柰彼衆楚咻孔門
餘四科士豈一律求區區事屠釣崛起為公侯數竒信有命君
亦忘怨尤平生所著書字字鏗琳球子道决不泯千載傳芳猷
瓶盂客京口彷彿熙寧末君方駕扁舟歸來自苕霅中泠忽相
值傾蓋忘楚越禪揮龐老鋒辯鼓子貢舌連宵極名談江閣倚
清絶扣檻出黿鼉時取一笑發(即出賓客常以爲戲金山江中多黿扣欄)䢴溝介淮海
濟濟多俊傑良辰苦招要結好從此設堂堂紫髯翁道德冠前
烈(老龍圖謂閻求)老禪魁藂林冠蓋
趨雜遝(之禪師謂慶顯)三豪相繼往墓木葉屢脫子今復云亡枯棋愈
殘缺相逢舊好間悲詫那忍說眀年東下船繫䌫竹西月茗奠
蜀岡南彈指當永訣
參寥子詩集卷第十
