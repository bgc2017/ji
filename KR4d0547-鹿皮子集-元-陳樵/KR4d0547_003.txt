鹿皮子集卷三元陳樵撰
七言近體
題建炎遺詔
解下塗金膝上衣(一作蛾眉金縷衣)怱怱命將墨淋漓圖中吳
楚無端拆月裏山河一半虧銀漢經天都是淚杜鵑入
洛不如歸黃衣傳詔三軍泣不是班師詔岳飛
吕氏樵隱圖
山藹氤氲濕綠蓑無人空谷伴狂歌千年甲子棋邊老
兩字功名世外多乳鹿穿雲覓芝草驚猿抱子度烟蘿
心閒便是神仙侣莫對癡兒說爛柯
蛺蝶圖
禁籞名園信所之深紅膩紫共春暉人疑落葉有生色
我道飛花上故枝掌上豔姬垂䄂舞屋頭故吏竊香歸
花中只許秦宫活未必莊生入夢思
北山别業三十八詠(石岩即是樓觀)
太霞洞(冬春居此洞)
石林深處飰胡麻幾度登臨送日車(一作山中穴處送春和洞下栽桃攬)
(物華)雪到峯頭猶是雨雲生石上半成霞相看露下朝華
草不放春歸冷豔花(地冷花遲一作樹臨金壑元無影日傍晴崖不度花)魏紫姚
黃風捲盡人間蜂蝶到山家(一作暮夜相過玩清月山前隣笛兩三家)
飛雨洞(盛夏居此流沫成雨中有小泓)
蜀天萬里入東州(一作天梯石棧落東州)冷翠侵扉翠欲流朱鯉
有靈時上穴白狐生火幾經秋山中十暑寒猶在潭上
千年雨未收昨日西林晞白髮濕雲依舊滿貂裘
碧落洞(秋初入居此洞)
灝氣翻衣露滿懷人言天上我驚猜近從月裏種花去
遙見鼎湖飛葉來使我加餐有黃獨為人題榜是青苔
杖頭化作光明燭願逐東皇下九垓(又一首云聽盡東林夏雨聲自携桐)
(几下岩扃白雲持得人誰寄明月攀來桂未生雨後引苔書洞榜霞邊摘葉寫山銘如何地絶重黎後猶自挑)
(雲望玉京)
蘿衣洞
蘿衣草帶護烟蓑(一作手携綠玉下山阿)楚國狂夫尚楚歌石影
到溪千丈勁藤痕入木八分多泉分少白山中雨衣取
雲門寺頂荷(一作卷中真跡臨紅葉身上生衣捲碧蘿又作僧披槲葉收芝菌客厭蘿衣種芰荷)
洞口樵人誰語汝棋邊相遇懶相過
五雲洞
飛梁(一作漁磯)壓水石苔蒼洞口飛泉瀉(一作下)石梁屋上春
霞常易散雪中樹影不曾長隂雲滿地晴飛白雨蝶依
林暗貼黃(一作松花入酒傳香碧貝葉分題寫硬黃又作飯收菰蔣叢邊米藥聚梧桐葉上霜)手
裏夫容渾忘却蓑衣日日釣滄浪
巴雨洞
濕雲侵袂(一作依洞)細&KR1673;&KR1673;自曬蓑衣石上楓海月長來飛
雨下仙家半入漏天中石稜近水依崖長山柹著霜連
葉紅却笑當年補天手煉成五色竟無功
梅暾石
篁竹瀟瀟暗水鳴(一作隔水)朝暾奕奕耿殘星繁花無處分
南北明月何時厭死生石樹裹雲長自溼日華映雨半
邊晴霜晨露夕長來往幾度攜琴鼓再行
越觀(在岩頂)
吳根越角兩茫茫石傘峰頭俯大荒鳥道北來通禹會
雁程南不盡衡陽雲移暫覺天河没月暗不知松影長
天姥若耶他日事明朝采蕺下山梁
陳氏山林春日雜興
賸水殘山瘴海濱一丘一壑可全真月華(一作夜光)雖死猶
隨我春色為塵亦汚人石護生香成石乳花連别樹作
花身他年終擬忘名氏碣石桐江理釣綸(新接桃梅傾一作人間)
(奪非我願忠恕吾知可感神)
溪亭
百尺層崖接翠微潭空石影曉離離雲隨白鶴翔千仞
月與青猿共一枝不信水深騎赤鯉曾因夢裏殺黃鸝
(一作牀下苔花大如席亭前巴字細成溪)芳洲翠羽無人拾自補山中白接䍦
醒酒石(在少微岩下有窪樽)
夢渴醒來賦楚騷(一作首屢搔)紛紅駭綠未全銷樽空鸚鵡
杯猶在歌罷玕琪樹尚摇夜久月方臨石上雲低雨不
到山椒平泉池館吾無分栗里徵君或可招
翻經臺
石函朱机曙雲中雲散臺高萬象空枝重有時來白鳥
雨殘無處著晴虹血書貝葉三年碧秋入蘿衣半袂紅
幾度山人同聽法翠微深處石池龍
東白草堂
屋後茳蘺與水平屋頭很石列為屏捲簾帳下雲先去
步月庭前樹欲行(一作齋餘瓢裏水猶活晦近花前月尚生)白雨侵階渾是
綠(一作桃洞落英晴更碧)黃(一作山)童食柏久成青如何庭下朝陽
影盡在少微巖上明
望月臺(在岩下)
玉簫吹斷暮雲平散髮臨風露(一作夜)氣清尾見欲當南
紀出月銷半入楚天青松高琥珀無苖茁蟾老丹書滿
腹生(一作靈星隔漢烏橋度細草成茵碧火生)桂子何年生(一作來)石上丹英
零落樹冥冥
銀谷澗空碧亭
水光山綠滿闌干上有琉璃萬頃田水鳥臨池青入羽仙
人唾地碧如天雨添銀谷空中翠雲是蒨桃花上煙只有
垂猿(一作綠衣)無倒景有時弄月到亭前(地多海棠綠一作有時却掛窗前)
少霞洞山居
太霞洞口(一作裏)採金芝千歲山南(一作前)聽碧雞煮石鼎
中饒(一作燒)綠薤封書函外有丹泥度關僧寄娑羅樹入
市人傳木客詩又(一作却)抱瑶琴向隂洞青禽啄碎碧梧
枝
圁谷澗(一作臺)
雲在闌干葉在庭瓢(一作囊)中無藥事(一作自)飛騰丹霄有
路星辰近(一作長河如帶東南拆又作銀河屬地西南溼)明月無根日夜生滿
䄂天香和夢冷半村雨色傍林青仙人約我瓊樓上(一作)
(瓊樓玉宇丹霄裏)只恐月中秋更清
少霞洞(作室)
煙霧霏霏溼麝煤(一作長綠臺)文生綠硯硯生苔(一作海棠滿徑不湏)
(栽)天風拂地鳳笙下楚雨入吳龍女回石壁水花(一作壁上)
(水紋)泉湧出海棠(一作花前)春色鳥銜來洞天只在風塵外門
外遊塵拂不開
圁谷澗
水樂聲中共夕凉雪花片片灑衣裳山中古樹如魚大
(一作碩果如瓜大)水上遊絲似線(一作雨)長柳絮散為萍梗紫花
根染作牡丹黃(一作采藥奴舂菰作米談經人指樹生薑)自從西域神僧死
(一作僧祇去)澗上(一作南地)無人識水香
少霞洞
柏葉山前綠石扉溼雲墮地不能飛青童卧護千年鹿
木客相傳一派詩龍帶雨花臨硯滴(一作海)僧添槲葉上
秋衣山人晏坐青霞外飲露飡霞度歲時
泰素壇
竹死煙寒樹不榮石壇千仞與雲平春來天上元無色
雨到人間方有聲夢入松風吹不斷詩如芳草剪還生
陶山北望飛霞散夜半有時孤鶴鳴(一作他年學製鄒生律盡種山樊與)
(杜蘅)
招隱巗(一作山)
何年積盖與山齊樹轉峰回草徑微野火裂為方解石
秋風不到寄生枝誰來樹下看雲坐半入人間作燕飛
箬笠岩(一作柏葉山)前今净社不須更草北山移
紫嶶岩(在蘭池上)
手種岩花對北峰花間無葉紫茸茸人行鳬雁不到處
家在鸎花第幾重綠水值隂還又碧青春著樹却成紅
紫薇莫入絲綸閣且伴山中白髮翁
北峰
皂閣山前小水明甗峰無影樹亭亭人從煙雨上頭立
詩到鸎花過後清雲傍樓臺低地碧天將草樹染春青
名山何事窮幽僻臨水登山已稱情
石甗峰
柏葉山前鶯亂啼小樓西望石離離北峰雲出何曾斷
(一作甑中雲起長如溼)東郡(一作門外)山凡不解飛蘿蔦相扶枝着樹
蟾蜍不死肉成芝黃粱夢短風塵暗不是山人好食薇
飛花亭
昨日朝華照夕曛又看夕秀比朝菌松高猿見古時月
花晚鶯添幾日春盛露囊中封臘藥無塵䄂裏裹吳雲
人間何用春長在只愛飛紅日日新
水亭
少鳳穿花照水盟(一作門外飛流拂石稜)水禽衝浪動軒楹(一作溼簾)
(旌)雲從薜荔衣中起雨向玕琪樹上生曲水傍人(一作隂澗)
(有泉)流白羽嬌花無語荅黃鸎澗中日與山中日(一作地中日與)
(天邊日)同上晴&KR1440;各自行(有流羽泉)
清凉臺
水邊石影覆松亭洞口飛雲細細輕花重只因雲下溼
草寒誤向影中生好風入夏傳芳信片雨隨雲度月明
不用破瓜沉綠李自從雲後有餘清
忘憂閣
宜男葉上幾飛螢(一作冷雲生)夢畢醒來笑倚楹(一作聽盡風聲聽水)
(聲)天外唾如雲樣碧(一作杯裏酒連天共碧)江南春與草俱青鐺
(一作銼)寒已喜松丹熟燭盡只消華豔明無喜亦無愁可
解山人投老竟忘形(一作見說世間愁滿地誰知樂事在林坰)
南軒
石上菖蒲綠滿叢石根水竹傍梧桐人來此地見山碧
月未冷時如日紅春水有聲通北澗晚花無信誤東風
人間不是高寒地那得春紅入夏中
雲山不礙樓
飛花墮地柳依牆很石侵檐逕草香人道峽中無落月
我疑肘後有垂楊庭虚只放溪雲度水淺不妨松影長
却憶壺中天地闊十洲煙雨正茫茫
野芳園
桂子紛紛入我懷海棠芳桂雪生葩日移深澗松隂上
風引前朝樹勢斜芳草無名多是藥雲藤着紫不須花
牡丹未入曹劉室元白歐蘇不用誇
蘭池
空翠亭前露草繁自栽蘭芷雜芳蓀猿窺澗底風枝動
鶯踏花間水影翻早就山林成獨往晚從桃李學無言
國香只合依泉石種向人間恐礙門
空翠堂
蕉葉茙葵照檻明山光入室雨初晴平分天上無邊色
送盡江南未了青息石長年依砌活茯苓無種入庭生
亭西昨日林霏重採藥歸來露滿庭
山齋(一名草易臺)
幾(一作秋)夜山中作月荒晨朝挾册傍初(一作山)陽懸崖種
菊紅千葉開戶見山青一方(一作登臺望月丘陵遠開戶草玄枝蔓長)石上
韋編原是竹林中白露半成霜春皇未畫非無易石室
遺(一作成)書不用藏
山園
洛陽池館半桑田斷竹操觚日灌園春日花連小東白
暮年草創大還丹蕨薇自古猶長採桃李于今竟不言
一徑桑榆隨地暖雨餘苜蓿又闌干(一本作斷竹操瓢日灌園洛陽池館)
(半桑田蕨薇自古猶長採桃李于今竟不言隔水三竿花上日去人尺五澗中天山居亦欲知春事刻畫隨宜)
(不用妍)
壺天(在澗上一作壺天閣)
宫殿隨身信所如寓形一室似樓居神遊八極皆吾土
天入三山(三神山)不滿壺雨夜無人共清月水扉幾度種
丹魚山童長怕漁舟至不放桃花下五湖(一作刹海中間别一區普)
(香香積是通衢花連藥蔓疑無路天入靈山不滿壺芥裏須弥空處有階前花影月中無自從漁父穿花去不)
(放桃花下石渠)
鹿皮子墓
土蝕苔(一作石上藤)侵古瓦棺(一作斑)化臺深鎖萬松關坐看天
上樓成日吟到人間詩盡年句漏無靈丹竈冷孟郊未
死白雲閒江南春草年年綠又向他生說鄭玄
遊絲
兜率宫中拂不開支機石上亂成堆超凌塵坱高千仞
束縳虛空斷幾回又逐飛雲縈草樹暫隨片雨掛樓臺
詩成猶憶宣和腳透過澄心紙背來
臨花亭
主人病癖愛年芳春日花荒夜月荒調水分符到西澗
惜花封淚寄東皇天生國豔春無價日繞遊絲風有光
物色是空非是色枉教蜂蝶一生忙
惡雨愁風易結隂夜遊秉燭晝傳飱香添荔子能消日
粥費桃花怕減春綠暗有人來折柳紅飛剪紙為招魂
竹間午夢時驚覺滿眼卿雲覆錦茵
芳艸生煙葯在房鞓紅衣紫共芬芳丘園風雨三家市
草木文章萬丈光花正欲言還寂嘿春無自性不堅良
晚來只有鵝紅在莫放香絲取次黃
滿樹琉璃問碧瑤當歸葉長暎芭蕉樹頭生雨時時溼
春色如花日日銷杜宇有言終不踐綠魚新種已生苗
今朝百舌聞鸎語飛上梧桐特地嬌
右挾長鑱左帶經蔬畦藥圃照衣明客來青鳳穿花去
草盡蒼苔上樹生靈藥易荒常檢校繁花無賴枉丁寧
來禽青李成隂後更覓楞梨日給勝
花在人間春自歸去來何用杜鵑知鶴銜瓊蕊來仙苑
雨引山薑過别枝天出異香薰寶樹日將五色染遊絲
主人莫賦傷春句但使百花無盡時
雨後金沙入柳隂紫薇紅藥正紛紜客來只道天開畫
春去盡將花屬人越鳥啄殘松下子吳僧寄到水中雲
蓮紅直到梅花發何處人間不是春
松邊柳下日徘徊鳥散花紅墮酒杯芍藥成叢當戶出
茯苓分種傍松栽雲高卷雨從風去花晚將春入夏來
亭下肉紅如斗大耐看不似玉玫瑰
遠山過雨綠崔嵬竹外青松竹下梅滿樹丹青隨物換
平生富貴逐春來歌珠一串鶯流出花影數重風揭開
關右牛酥賤如土莫教紅紫落成堆
遠目樓
天垂平野樹團團雨過平蕪綠更鮮何事高梧遽如薺
只消寸草已凌煙山遮春欲歸時路雁入鳬飛不盡天
廬舍似蝸人似豆天開粉本夕陽邊
蠟屐亭(晉阮孚避亂婺州)
七賢老死獨南奔䄂有江亭墮淚痕函夏盡為新土宇
醉鄉不失舊乾坤金貂曾入丹陽市蠟屐應歸白下門
惆悵黃門墓前柏不禁三度見風塵
西峴峰(寺傍皆官山)
聽盡熙寧水樂聲斷碑無字倚荒庭雲歸僧舍樹皆溼
犬吠獵圍山誤譍覆屋松隂遮日黑隔林春色為官青
故侯轍迹無尋處丞相題詩擬峴亭
雨後看山對酒歌飛紅駭綠滿岩阿(一作紅銷綠漲草成窩)萬重
山外碧方寸五色雨中青最多亭下日生霞暎草松根
苓長葉成窩(一作峯漸欲危通月過路遮不斷奈春何)江源分付西流去莫
作門前東逝波
涵碧亭(劉禹錫題涵碧亭猶能三伏凛生秋)
涵碧池頭夏氣清我從三昧起經行移樽近樹傳杯綠
向日看山入戶青人似亭前花不語詩如江上草無名
山中水調知何限不入熙寧水樂聲
入谷沿流曳杖行亭亾白谷半為陵蟬驚兩腋風初定
樹少多年秋不生水急溜穿南澗石雲深黍没夕陽僧
龜兹板上元和腳猶有劉郎舊姓名(丙戌)
池曲奔流下石渠池頭空翠溼烟蕪(一作池曲新泉不滿壺池頭縣溜溼)
(烟蕪)夏禽反舌餘聲盡薜荔連墻寸影無(一作莓苔石上千挂落桃李花)
(間一字無)僧爨屋頭猿挂樹鳥銜窗外雨生魚長安才子看
圖畫疑是仇池隱士居(丁亥)
上虞魏氏湖上精舍圖
湖上蘭舟水上亭有時水漲與階平亭前古柳經春弱
門外孤洲昨夜生海氣遥連(一作侵)育王塔蜃樓半入會
稽城山隂道士攜琴至寫盡風聲到水聲(春)
停舟日日望東溟蓼岸蘆洲露未凝沙戶得花聯作絮
吳姬雪藕織為繒馮夷送月臨軒落海若令(一作分)潮入
岸生朝暮屯蒙丹自熟披沙莫學趙臺卿(秋)
霜巗石室
懸流脈脈又涓涓浣水為花到席前我為天穿來煉石
僧從雨下度流年月中溜灑黃金淚壁上雲生火玉烟
山下四隣皆雨外天瓢枯槁蟄龍眠
洞天無暑亦無寒淑氣芳風不出山掃葉僧歸雲未溼
賣花人去蝶先還滿庭脩竹下黃葉千歲古松生綠烟
盡道雪中依祼壤我疑夏室是冰天
樓閣天然石削成山為棟宇石為楹丹砂伏火有光景
石斛依空無死生葉落世間多月色瓢亡林下欠秋聲
山中水石皆吾黨竹兔松雞不用驚
滿林翠霧溼麻衣山影遥侵白板扉竹石無心吾所畏
煙霞有疾不須醫夢騎鶴處天逾闊歌遏雲時花不飛
燕子飛來背人去吾廬無地可棲遲
巖穴冬温夏氣清有時采蕺度崚嶒閒雲起作飛雲去
今雨還隨舊雨生樹上菟絲低窣地階前息壤暗通靈
人間甲子何須問只憶山花幾度榮
丹荑滿地藥生茸著屐登山春正濃委羽山人來相鶴
天台道士去投龍風傳花信歸何處日卷松隂展向東
不見霜岩松下竹空王未作已心空
石樓草廬
一室寬於一畝宫隔林竹樹影重重青春著地十分綠
白日經天兩度紅小草自憐無遠志茯苓終不近孤松
未須西憶金華洞只在週回百里中
楚氛千里海連淮思子臺前望母臺春在地中長不死
月行天盡又飛來林亭清論松為麈荷屋寄生花作胎
七十九年殘喘息欲從李白上天台
哀江南效李義山
幾年王謝望升平戎馬臨淮日繞營萬里邊塵暗京洛
五朝王氣在金陵臨春閣上華林近玉樹歌中璧月生
獨有紹興經亂後聖賢相遇頌中興
慧力寺斷崖
僧緣鳥道上穹蒼下視斷崖千丈強百里週回玄鶴洞
羣仙出没白雲鄉山藏宿雨禾生稼日轉垂楊影過墻
未若鼎湖天地絶無人折得碧蓮房
鹿皮子集卷三
