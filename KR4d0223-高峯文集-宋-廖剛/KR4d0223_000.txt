高峯文集目錄别集類三(宋)
卷一
劄子
卷二
劄子
卷三
表
卷四
表
卷五
奏狀
卷六
進故事
卷七
辭免
乞出
乞致仕
卷八
啓
卷九
啓
簡
卷十
詩
詞曲
卷十一
疏狀
青詞
記
題跋
墓誌
卷十二
致語
祝文
祭文
挽詞
(臣)等謹案高峰文集十二卷宋廖剛撰剛字
用中順昌人紹興中為御史中丞以提舉明
道宫致仕高峯其號也朱子語類論龜山門
人謂剛為助和議今觀其集若漳州被召上
殿乞約束邊將諸劄其說誠然然宋史本傳
載金人敗盟剛乃有責鄭億年以百口保金
人之語又欲起舊相有德望者以是為檜所
惡致斥奉祠而集中與秦相公書亦以和議
為失前後如出兩人豈至是乃悟其謬歟史
以剛與張九成胡銓同傳固為不倫然視怙
過黨惡者則有間矣其他奏議指陳當時利
弊頗有可採答陳幾叟書論知制誥之失尤
為切當至其乞設親軍劄子舍大慮小所見
殊陋又諫止高宗節序拜欽宗事于君臣兄
弟之義亦皆未協宋史乃獨采之去取未免
失倫是集久無刻本傳寫多誤脱字或至數
行無從校補今亦姑從舊本錄之云乾隆四
十三年九月恭校上
總纂官(臣)紀昀(臣)陸錫熊(臣)孫士毅
總校官(臣)陸費墀
