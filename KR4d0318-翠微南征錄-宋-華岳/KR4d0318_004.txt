翠微南征錄卷之四
律詩
次李信州七十韵
挺挺萬人傑坣坣間世賢胸中兵十萬足下客三千
楊賦希三嘆坡詩和百萹錦囊華似衮綵筆大如椽
随陸縱横舌良平左右肩兩驂公子服四牡魯侯畋
量闊滄溟岸胷蟠泰華巔紅壇歌魯杏白社結陶蓮
遣幣通秦好求&KR0666;托鄭㜕匣藏湏虎兕冠餙待貂蝉
標自龍頭奪書由㕍足傳不侯嗤李廣求使短張騫
食客希毛遂茶僧集大顛詩材親子建字法邁公權
黃貉蒙金絡青&KR1301;勒宝韉伐燕欺騎劫聘魯慢韓穿
周室歌山甫齊人美仲連劒從豊水鋳碑向峴山鐫
有頌褒唐太無詩剌衛宣&KR0702;堪傳代郡節可仗居延
聽訟疎淹禁豊財剔冗員策從之反後鞭着祖生先
孝有参而已忠如丘者焉春冰同皎㓗秋月共婵娟
冡宰當釣軸將軍事槖鞬千官視標凖萬國倚陶甄
多士圜冠帶諸侯執豆籩山期封泰岱石擬勒燕然
禹甸期環轍堯氓願受㕓明坣歌赤紱清庙頌朱絃
臺閣皆三益&KR1083;盂記十愆片言能息訟隻手可旋乹
公昔尝推轂吾今尚食饘聞鳮效劉舞抱虎笑秦眠
蘇子舌犹在邊韶腹尚便牛衣怀白璧虎節誓青氈
飲馬量淝水屯兵料漢田鬢星飛汴洛血兩洒伊瀍
伊五成湯就軻三孟母遷雲鋤翻椘嶠月䌫繫秦川
罋有扶頭酒厨無縮項鯿詞源慚子美詩社感庭堅
水陸三千里炎凉二十年周田纔廢井秦陌已開阡
夜月琴三弄春風詩一聯自称山宰相人号地神仙
扣馬罹三尺平戎授一編鼠投當忌器魚得偶忘筌
避地思無所滔天罪莫湔梁鴻方北謫賈鵩已東旋
孫刖難謀魏樊誅莫救燕江天駈鳥雀淮地迅鷹鸇
日守掫訾分星流太白躔瘡痍連四境煨燼極三邊
淮浪夜翻雪胡塵晝𧺫烟二陵歸培塿百
自撫劉生几誰思祖逖鞭戍方興頡利役莫
宫昔尝游泮&KR2666;今謾嘆圜豈知医國手變作
椘客弓雖失秦人璧幸全宦途良可畏吏鞅不
世變言難盡民頑令不悛一千新楮劵三百舊
駟馬涎流地群烏冀蔽天人心徒擾擾王道
衛女歌淇澳曺人思下泉穷途惟自愧當路
作俑宜旡後追俘恐不前詩成何太喜舞䄂欲蹁躚
丹青閣(之韵次朱載)
未識丹青意凭欄試觧嘲烟雲朝起陸汀渚暮生潮
山卓數枝筆天横一幅綃霞收紅暈淺溪褪綠痕消
箇裡風烟冷扵中景物饒飛黃凌翠閣寒碧瞰紅橋
酒盡香凝甕詩成錦掣標朱衣扶客醉翠䄂殢人嬌
屏帳接千里画圖連九霄長風耒水尾斜日轉山腰
赤脚支笻稳蒼頭控馬驕老臣今已矣兒女搃金貂
律詩
上韓平原
君家勲業在&KR1083;盂莫把頭顱問钃&KR0866;漢地不埋王莽
骨唐天難庇禄山軀不随召奭始求老便學孔明終
托孤十庙英灵儼如在謾于宗社作穿窬
清冨楼(楼名清冨求詩小湖楞珈老作)
楞珈心地有瞿曇清冨名樓足可覌買断江山詩料
俗揭開風月画圖寬都無一點紅塵到便作千双白
璧看我欲鞭馿快幽賞白鷗盟在不憂寒
去年清冨屡求詩今日凭闌約翠微山帶野花堪入
画水環汀草欲成圍一園黃菊有餘食兩頃白雲無
限衣說与塵寰守錢虜不劳魂梦到禅扉
出郭(随佛下生者就嘲之十客出郭中有自称為)
十客聯鑣出北門馬蹄剜盡碧苔㾗從教管史占星
聚且聽杯人和月吞我欲求仙問離坎君當随佛整
乾坤樽前慷慨休辝醉明日有懷誰共論
(則邀清風明月醉而倒舍後丈地令人植花竹悶)
有地都耒一丈餘墾鋤元不費工夫匝墙先種竹三
本遶檻却㘽花數株風伯喚耒煩觧珮月娥&KR0829;淂醉
携壷&KR1088;君試向蓬莱問還有神仙似我無
送周魁(是歲元日立春時周在閣門出疆)
昨夜霜風鼓萬兵今朝華節照边庭人間元日是春
日天上魁星為使星且向&KR0849;囊挆寸尺却歸麟閣做
丹青離觴不是延清夜明日異邦長短亭
二月二日即事(元韵次王德)
春潮昨夜没平灘一兩催花色半含㕍喚元霄歸塞
北燕啣新社到江南無歡不必遊花籍有病何湏置
藥藍只把公忠荅天地從教兒女閙冠簮
登楼晚望(以棘丞求𥙷外次曲溪韵曲溪方)
六曲朱闌瞰碧虚淡烟秋水接平蕪展開風月添詩
料装点江山歸画圖㪯足便堪馳駟馬折腰何必問
双鳬當年庾亮今还在定約楼前醉一壺
訓㸑婢
十載膠庠莫怪穷旅囊安淂有從容無錢休欠牛羊
債有酒只將魚蟹供班頷昔尝肥似燕沈腰今已瘦
如蜂從今莫恣肥甘口只擷清𬞞祭豢龍
别藍詳道(横江以詩言别詳道率昆玉送至)
君在江東我水西君今北去我南歸竹孫和客凌風
瘦梅子偏他得兩肥鶯囀好声歸酒斝花分紅影上
人衣相看莫作皺眉别期子秋高賦式微
傷春(仲韵次賈武)
初入京華菊薦香途中今已過春芳十年恰走万餘
里兩鬢几乎一半霜却酒不禁春黯淡落花愁對月
昏黃不堪夜半歸心切更被杜鵑啼断腸
别子陳子(之宣城郡斋寕州人向尝識)
丙寅三月三十日天子&KR0702;我南國行蒲剣欲飛春漲
急柳綿才脫曉寒輕事非淂已初何好物到不平終
作声自古英雄總多難賈梁何必怨清明
河魨(仲山韵有感次秦)
形容初不類魚鰕偏稱芦蒿与荻芽触物可憐空怒
腹囓人旡計謾聱牙子排金粟真堪畏乳溜玉酥何
足誇從此烹鮮督庖吏只將鮎鱯假名它
自嘆(魁韵次黃)
自嘆身謀我独疎只貪風月恣歡娛杯&KR1083;遇客随多
寡囊槖何時問有無万里梯航旡罥罣十年墙屋有
穿窬從今老去無他望綠綺一張醪一壺
春日書怀(熊韵次李次)
紫褪紅銷到海棠几多遊侠爲渠忙秋声落盞鶯調
曲春色惱人花聞香羝乳雖能屈蘇武牛衣終不卧
王章男兒多少英雄氣只对東風醉几場
過文脊山(之隂市曰版橋次壁間題韵宣界有山曰文脊又曰百峯山)
百峯攅碧版橋西眼力增明步武遅紅映竹籬花笑
客翠翻雲幕兩催詩蕡还及第吾何媿廣不封侯子
未思凡物不齊皆有謂到頭忠義是男兒
熱(伯恭示詩次韵三衢道中訪周)
翠微家在大江東五月鞭馿入建中雲烈火車天欲
兩汗淹香葛扇無風不求殿閣千間庇却喜岩泉一
線通為汲滿盂清齒頰与君行盡夕陽紅
有感(仲韵次陳平)
十年憂患客江城双鬢蕭蕭已不禁多病不逄医國
手感怀徒有済時心西風吹梦夜寒悄黃葉滿階秋
意深休笑當年杜陵老白頭今亦不勝簮
悶中𢋫趙丞韵
壮士不同兒女曺誰云賦性太麄豪一編韜略追擒
虎十轄絲綸斈釣鰲剣口不磨韓信血鼎心須刮食
其膏英雄多少不平氣一夜朔風争怒号
秋宵有感
滿目秋容拂画圖敗荷衰柳接平蕪西風刮地鴈声
落寒月滿天人影孤木耳有才持紫槖楮皮無計換
青蚨不知此去功名事還許封彛見也無
過羊腸嶺(于潜分水之間和壁間韵羊腸在)
拂面東風吹夕陽路蟠千折過羊腸山疑随馬回回
見花欲撩人故故香世路與誰分曲直人情扵我自
炎凉何當更上風烟上為把穷途問彼蒼
宿横溪橋(淳安界横溪在)
夜宿横溪烟霧間眉頭歸路萬山攅連天麥浪波千
頃撲地楊花雪一團餘鏹不供春後醖夾衾犹怯夜
耒寒征夫莫怪車音澁自是愁多行路難
送倪尚書赴召
守節如初未足覌毫釐終始寔其艱鄭公勇却樞衡
貴衛叔羞居荷槖班冷暖萬端炊飯頃是非一着奕
棋間江湖無限孤高客拭目看公此召还
宿嚴瀨(卿未至時迓王)
遐想高風殊未厓艤舟夜訪子陵臺&KR0742;山西照情何
限逝水東流梦不回双槳未聞卿月過一尊先為客
星開東都人物俱煨燼独有先生迹未灰
題澤民庙(命追回時被)
生握藩旌死象梨澤民山下澤民谿蒼天九重開日
月赤地千里㒷雲霓寐假商宗曾淂說爵高韓信屡
封齊英雄不入蒼生眼願借高風吹馬蹄
早春即事(坡韵次菊)
楊柳絲絲弄淡黃怯寒燕子未歸梁曉迷芳草騅騣
&KR0668;夜宿閑花蝶翅香得句自慚非子美賞音犹恐誤
中郎願言相約花前醉莫放春容過海棠
早行述怀(間韵和壁)
歸心夜半已飛揚喚僕吹灯促曉装鳮翅拍斜茅店
月馬蹄剜破板橋霜二陵万里埋荆棘十庙百年生
稻梁安淂有臣如祖逖慨然擊楫誓江長
題易村(請迂道半里訪之示詩賡韵次何貢元韵何兄以辛酉同)
路轉峯回斍有村數間茅屋瞰山隂午炊已飽翻匙
玉臘醖仍拚掛杖金穷去作文和鬼送㒷耒得句倩
蝉吟一声横笛斜陽外吹起江湖万里心
述事(談物理之斈因箴之次王梦与韵梦与好)
心不融明遂啟疑源流本末致交馳谷何尝響人相
喚岸幾曾行舟自移枉直萬端明似鏡是非一著錯
如棋磨心拔去誰能轉試問諸公知不知
述怀(父韵次何德)
我生不觧覓冠裳滿目風波祗自傷楮劵不堪供虜
幣沙籌那觧足軍粮人情在我随多寡世態從他自
短長只告天公乞安樂百年随分老農桑
寄劉浩然(書中所喻之意次浩然韵且勉以)
樽酒檠&KR1084;鬢髮新别耒驚見雪霜侵幾行泪滴風前
烛一片心敲月下砧好德未聞如好色知人安得似
知音一書欲寄南耒㕍江闊天高無處尋
知遇(今思古成知遇閱韓信傳囙傷)
淮隂西漢一英雄史氏持衡論亦工不向追亾羡蕭
相却于爰死著滕公豈知並績三人傑皆自當時一
語功後世人材自戕賊炎凉安淂古人風
和戎(請成之議時有凾首)
納幣求成事已非可堪函首献戎墀一天共戴心非
石九地皆塗血尚泥反漢湏知為朝錯成秦恐不在
於期和戎自有和戎策却恐諸公未必知
翠微南征錄卷之四
