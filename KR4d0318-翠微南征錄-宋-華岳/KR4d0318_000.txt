宋史本傳
華岳字子西為武學生輕財好俠韓侂冑當國岳上
書云云書奏侂冑大怒下大理貶建寕圜土中郡守
傳伯成憐之命獄卒使出入母繫伯成去又迕守李
大異復寘獄侂冑誅放還復入學登第為殿前司官
屬欝不得志謀去丞相史弥遠事覺下臨安獄獄具
坐議大臣當死寕宗知岳名欲生之彌遠曰是欲殺
臣者竟杖死東市
