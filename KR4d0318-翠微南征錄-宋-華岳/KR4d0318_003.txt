翠微南征錄卷之三
古詩
别王泰之(正韵次王飬)
黃塵漫漫小峯路白石齒齒茗坑渡相亭南耒第一
程人烟蕭條歲云暮故人小隐三家村約我旗亭聊
一樽相逢此地復相别明朝懷抱同誰論
江上雙舟催發
前帆風飽江天闊後帆半出疎林闕後帆招手呼前
帆画鼓輕敲總催發前帆雪浪驚飛湍後帆䑨尾披
銀山前帆漸緩後帆急相傍俱入蘆花灘島屿縈回
断还續沙尾夕陽明属玉望中醉眼昏欲花誤作閑
&KR1084;小横軸
慰吳吉甫縣尉(女皆死焉所可免者渠夫婦吉甫縣尉有横逆之難兄嫂)
(詩慰之而已作)
子鍼如京師一室膏鼎臠兄室雖被戕一妻犹可免
伯奢事行役八子俱蹂踐兄家祸雖劇一女特婉孌
女死固可傷殊未敵冠冕妻在固全軀丧女憂莫遣
大厦既灰飛豊儲皆席卷鶺鴒𧺫嘆嗟鵉鳳徒展轉
我昔以難動荷兄垂勸勉兄今以難告倍斍泪淟涊
泛覌天之理禍福尝相反有難既不死他時非淺淺
去兄一牛鳴為地良非遠不能見兄慰面目寔有靦
自料吾與兄氣量及者鮮胡為蒼者天与子独羈蹇
贈刘相士
班超未侯漢誰識烏孫客韓信已王齊誰知長楽厄
彼亦非異術忠䛕分黑白直道世且違彼亦何足責
自古勲業人把鏡惟自索頋我洒落資足可振翰翮
如何汗馬秋英雄尚南謫祗應捻胎鬼手叚不合格
古括子劉子閱人幾千百一見麞鼠質便許正疆埸
知子忠且䛕愚固未暇擇萬一符子言亦可名簡冊
它時双蹇馿与子訪黃石
誚胡同巡(回見僕坐城旦之地遂不相過以同巡名瑾向与岳最善忽自潮陽)
(之詩誚)
岳昔游時卿兄尝過弊庐捫心論事業耐久良非虚
岳今隷城旦氣象誠惨舒髠黥塞糞壌敢辱長者車
尝聞古人交穷逹無親䟽冨貴不相忘有終还有初
与兄三載别無日不引裾中間喜一見欣慰云向如
相去天一涯雲濤䟽雁魚忽聞夙駕回喜色喧門閭
相聞即相别厥意良踌躇尝聞郢中人結客于樵漁
又聞淮南王受德于刑餘岳既不自檢失身堕籧篨
壮士視一死其犹尔欷&KR1187;势分已霄壤孤托難相于
願兄此召还巍然奉中除前巖与西閣談笑看連茹
或遇趙可父為岳声起居薰風有良便當拜平安書
送詹仲通縣尉
秋郊送行色執别臨清流風神掣回柳故故牽衣裘
吟螿附草際催客登蘭舟問客何所之駕言京闕遊
愚聞京闕間多難三春秋閫外炙魚肉闕内羅羊頭
鼎却吠堯犬冠还沐椘猴和戎重輸費廊庙有隐憂
賑荒少儲蓄郡國無良謀飛蝗蔽日月兆亀拆田畴
君以經濟材抱負衝斗牛家傳医國秘殊不諸子侔
有用即降平豈特為東周碩君(開冕旒管攄緒餘咳唾)領一世雄
克復歸神州賤子忝知遇脫網將從游相随上凌烟
也勝登瀛洲作詩告于君君其許之不
上詹仲通縣尉(木少見肺肝冀叨烛電之私但某亀雀蒙恩犬馬誓報譬諸草)
(之耻劇布雷)
松竹不着花密葉徒如箒江梅不藏葉寒花綴枯朽
独有尨焙茶花葉秀而耦冰霜着群木凍死十八九
惟此百草灵名可綴三友春雷迸雀舌夜雨滴尨口
皆萌哺啜心誰假栽培手惟有蔡端明識之在蒿蔌
移根入北苑金碧煥星斗夸作尨鳳團封成献元后
門花何以報牙舌甘鼎臼他時子𣸪生為公滌繁垢
西風卷荷衣破破不成幅清霜折蕙囊冽冽已成蓿
如何独東籬黃華笑寒菊物之有盛衰循環若推轂
世事良亦然亦豈物所欲金鈿鎔落日零露洒寒玉
人皆惜芳菲誰𣸪念幽独惟有陶淵明慇懃費培沃
簮花從帽落撚酒醉商陸從此擅秋芳芙桂非同錄
問花何以報剪首薦醽醁他時更粉軀為公明采目
寄大庾郭縣尉
前年建安然始識韓荆州一見辱知遇許我尝從游
尋幽訪赤壁買笑陪青楼有酒即命駕夜飲忘觥籌
雪香飄梅花歸駕仍遲留送君城北隅歲事希一周
告德雖未久有怀奚所投客来自錦溪知為藍田遊
摳衣欲趍隅其奈風馬牛方啚拜尺紙文此不敏羞
乃復三不緘獲戾于君侯謫客干典刑宜尔飡吳鈎
幸不畀我死殘喘延俘囚搜索編中外釋縛良無由
始思鵾鵬翼庇我反手犹嘘灯拂毫楮尺素馳星流
荷公三復还惻然添我憂許我京闕間与我為良謀
于今秋𣸪冬俟命犹置郵西風掠天宇魚㕍俱沉浮
未審恩波中許我共済不我材襪線短願公廣甄收
他日賓幕府鏖戰當焚舟公兮不我援復駕言焉求
嚴陵方市(嚴韵次方子)
浮雲掃盡天宇清千花萬花開錦屏好風吹皱一池
綠白鳥点破千山青客行五里復五里兩眼丹青間
紅紫杖屨不知行路難人在江南圖画裡
月岩(酒論詩拍掌擊案自謂淂句且对岳自己巳春道廣信夜宿月岩邸中三客酌)
(囙思月岩為山甚異午夜月出于岩之中侈云我軰嘲風詠月自有所淂勿怪狂妄)
(之所以異詩之所由以作也然壁間集上桂影于月之上月有小大桂有廣狹此山)
(偶三客出天蟾字韵索筆和之三客頓首留詠萹章無慮千萬求其絶称盖亦鮮儷)
(以留歲月謝罪特疥壁)
六丁一鑿空雲烟滿窟勒駕駈神仙冰輪推出月中
月玉斧劈開天外天便把嫦娥騎綵鳳却呼羽客烹
銀蟾更&KR0829;王母瑶池酒今夜廣寒同醉眠
熱中呈椘南僧(未應時雩祷)
帝炎執鞭駈赤龍火車萬乘燒長空長空萬里俱藴
隆流金爍石天地同我耒亭亭日當午欲避驕暘竟
無所願求一洒楊柳枝化作東閩萬家雨
送春(山仍次其韵約友人李景)
留春無計奈春何九十過眼如飛梭三分二分風雨
尔十日九日愁悶呵風前飛絮政無數雨後落花全
不多争如買酒速相就君自𧺫舞吾能歌
僧画(叔珍欲增其價求一轉語于軸角王叔珍所收十軸乃政和僧人所画)
萬景峯前老禅叔搜羅風月歸岩谷胸中有句吐無
声寫作生綃三四幅
賀趙法曹(幕後兼漕僉趙可久入郡)
紅日轉簷花飛鳴一声鵲鵲翅未離簷有客拽鈴索
呼童急啟戶問客意何若客聞笑而言法曹参計鑰
囙知鵲之鳴報我良不悪知我門下人一揵聊相託
如公材器大末掾豈能縛咫尺蓬䒹宫左右芙蓉幕
直入鳳凰池更上麒麟閣賤子無所需願作楊州寉
野菜吟
芙蓉峯下楊雄宅路入城闉里三百有山無粟飬鳮
豚有水無人捕魚鱉山翁菜色流清涎齒頬連月無
腥羶客来問我何所有手指萬&KR0676;烟霞边青芹不似
蘆蒿美石芥防風空剔齒蕨腦纔抽稚子拳蘆牙已
迸佳人指兒童不待明朝陽花襟路&KR0668;争荒忙携籠
拍塞貯不盡歸耒滿䄂春風香攬衣踏破青銅鏡挼
動碧雲流一径漉歸銀鼎作波濤無限春工上&KR1083;飣
酒歌(南陵名英謝同舍葉)
尝聞子美清江曲日典春衣耽美醁又聞太白遊長
安市上熏熏醉眠熟風流國裡太平時處處紅楼漾
酒旗王孫公子恣行楽繁絃脆管相追随誰知寥落
天涯客笠頂清風秋挑月&KR0621;鞋踏編山水雄奮身欲
入黃金闕方嗟蕭索向西園刮面寒風雨漲天回頭
忽喜黑衣至擊破紅泥傾數船雖無皓齒歌金縷也
掃新詩狂欲舞兒童拍手笑攔街應怪吳儂喜如許
長江波浪卷銀山去去仍悲道路難只&KR1088;一醉進未
得更借高風吹片帆
寄敬甫葉兄
歲次丁夘秋八月既生魄于時謫建安脫去未有策
忽覩星鳳光慨然陪履舄自謂入閩建閱人几千百
間有知功名所見復邪僻否則苟利禄鄙猥何足責
星次幾一周幸我安且懌尝覌義与利更相為損益
欲論古人交二者請君擇不惟眼独青且要心同赤
此身可虀粉此道不可易自料吾与君造物難弃擲
胸次蓬䒹山襟懷雲梦澤未說詩書帥休論文章伯
坣坣大丈夫詎可虚竹帛但恨不振蹤尚此多扞格
在君當先登挽回二千石飢溺切君身推觧過畴昔
炎凉無異心始終無異迹庶幾吾二人交情可全璧
記梦(足跌囙記諸低夜梦牛入室角折)
夜漏徹三更梦牛入我屋有角断而懸有足折而縮
驚斍細思量䜟有何祸福兆者事之先形者心之属
事既兆于心梦乃形于腹入屋牛有盖為牢事刑獄
吾今尚縲囚其應已桎梏軆具牢方具無足牢不足
不足意無他示予可脫輻去盖只論牛其義尤可錄
牛足不下垂淂一生可續牛角不上横淂某去何速
一旦忤君心吾罪當何贖生去氣横秋風馬不相逐
下裂輿地圖上應周天宿峥嵘挽萬鈞其始播百穀
身雖在籠檻志不徑溝瀆寗戚不吾歌丙吉當吾哭
安淂如齊王過坣憐觳觫
琴(籟鐫二十八字于底翠微淂雷霹材断曰天)
月浸虛坣夜氣清𧺫聽萬籟寂無声輕輕拂動匣面
塵玉笋不弹風自鳴
苦蚊
四壁人声絶榻下蚊煙滅可憐翠微翁一夜敲打拍
翠微南征錄卷之三
