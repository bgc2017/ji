翠微南征錄卷之十一
七言絶句
漁父(父先送翠微翠微次韵徑还叔陽明父廖叔陽漁父詩押花字求何明父和明)
(當退矣明父名于詩社嘆服如此不及見也它日明父閱軸云老秋)
江村水落富魚鰕半属橋边賣酒家莫訝鬢边新有
雪夜來沉醉宿蘆花
寄趙德夫
男兒無路出邯鄲長鋏休從暗裡彈是處有魚堪下
釣扁舟何独子陵灘
春閨雜詠(十首問庖嫿)
溪舘供庖独有魚溪翁日日扣吾庐兒童不問無錢
買便拽鈴兒喚小厨
其二(午枕)
午簟風清帳自開日斜雙鼻尚鳴雷不知蝴蝶何方
去多少黃鸝喚不回
其三(落花)
石痕新褪落溪毛應是春流昨夜潮紅雨入簾衣不
濕玉人沾作鬢边嬌
其四(卷簾)
眉帶遥山淡拂秋幾多春恨瑣重樓真珠半卷嬌無
力須索偎人為上鈎
其五(酒醒)
宿酒初醒午夢回不煩梳掠傍粧臺曲肱斜把香腮
托却訝荷花藕上開
其六(雪獅兒)
勸罷浮酥酒一巵殢人相伴塑獅兒却將凍手和衣
拍笑我金鈴用橘皮
其七(醉歸)
紅猊燒盡夜堂寒銀烛生花玉漏殘沉醉歸來渾不
記阿誰扶我上雕鞍
其八(買盆池蓮)
小罋栽成一把蓮問渠邀價勒三千玉人不問成和
否移向西&KR1084;画舫前
其九(晚醉登樓)
鳳簫吹斷古梁州獨倚東風十二樓醉把朱簾和露
卷恍疑新月是銀鈎
其十(帶花)
不整烏雲不画眉天然標格自相宜梅花羞對傍人
插背倚屏山捻一枝
夜有所聞(思者書二十八字于&KR1084;以愧之建邸夜不安枕隣璧復有激人之離)
好風吹月上回廊花壓闌干子漏長天籟不鳴天外
竹披衣潛起聽鴛鴦
秋朝有感(初欲檄癸終沮于平原之令翠微在建屡准&KR0878;淮諸司奏辟西府)
十年版築嘆勤渠自笑青霄去路迂昨夜高宗聞有
梦不知曾到傅岩無
聞有薦翠微者成二絶
二袁吕布謾豺狼孟德仲謀那易量頋我未逢三頋
主空教徐庶下南陽
韜鈐鼎鼐本同倫後世人材自淺深相國若能擒項
籍漢壇應不薦淮隂
流螢(二首起占躔度渾儀按堵久之乃知腐草之光池亭夜坐有星孛入燕翼之郊見于冰鑑)
誰將殘火曳流螢月黑星昏分外明老眼年來困躔
度恍疑流彗入王城
前年天狗落京西千里生灵血染衣子夜不知螢電
過復憂天外一星飛
早春十絶
其一(&KR1018;貴公子)
自嘆身如不繫舟幾年漂泊在南州柳絲只解弄春
色不把紫光絆客愁
其二(層樓)
故山烟靄接層樓樓上離人泪欲流誰謂樓高添望
眼一層楼上一層愁
其三(麥坡)
雪滿遥山玉作堆幾多花柳望春回出門独有平坡
麥一派生青熨不開
其四(楮衾)
夜來不敵楮衾多全勝吳綾与越羅好是玉人春睡
起白雲堆裡見姮娥
其五(酒家)
青帘久不訪文姬樽酒慇懃欵翠微沉醉不須籠畫
燭自挑明月送郎歸
其六(梅山)
十年不謁五通仙自嘆何時揖聖顔此去行祠應不
遠白雲深處是梅山
其七(水西)
詩道風光在水西水西我意未為竒若教南北東溪
去更費詩人無限詩
其八(梅)
尋春不遇欲空歸竹外横斜恰一枝且喜東君有消
息隔香應不怕疎籬
其九(寄書)
一書欲寫寄雲鬟更把春衫裹素蛮欲識相思誰最
切泪痕今作鷓鴣斑
其十(自述)
蒼生千里望雲霓何事英雄去路迷見說九重新有
夢濟川人在北岩西
寄仵判院(八首)
其一
閑亭無日不相隨稍不相隨恨别離况是一秋無信
息可無人寄問安詩
其二
自慚兒女總江湖鴻鴈不來音訊疎且喜北堂珠玉
眷團圞環誦道家書
其三(為期今己倍蓰何尚杳然春諭空洞之音許以五百卷)
天音空洞豈虚傳許我琅函誦半千何事加持功已
倍日邊消息尚茫然
其四
短牋封罷更重題生怕蒼頭去路迷說與不須多借
問葛庐祇在白雲西
其五
紅猊消盡水生花清夜迢迢玉漏賖環珮不知何處
去醉眠應是小卿家
其六
毫端風雨走蛟螭人物風流冠一時要向行雲問蹤
跡青樓何處没新詞
其七
此去于門咫尺間樽罍無計得躋攀断魂欲伴行雲
去犹恐歌喉誤小蛮
其八
錦牋牙軸白雲詞君外知音更有誰一榻何時對風
雨与君聯臂話相思
得金正將書(海為盗配隷池州牢城復結連金暉本名金軍三四四明人沿)
(欲盡棄市翠微止之改竄建安翠微有南徐三沈二等叛囚池守陳模池帥毛智通)
(沿淮立功見任定海正將暉識洋島善波征之役金應募上边作書薦之边帥續因)
(海鄉導濤可充沿)
八行黥墨笑金暉今亦提兵上海涯一介問安雖老
略感恩猶勝李申之
莫出(韓平原囚之囹圄自舍人張公提嶽閩翠微謫居建安郡太守以下皆迎合乎)
(权勢命不允至是有司尚有防閑之意嶠特令自便丁卯边帥屢辟入幕西府以)
無事何須出短籬一關風月足朱扉幾回趿起芒鞋
去帶得閑愁無限歸
自喻呈趙明夫(者遇時則無声反舌禽之譊譊)
梁間燕子為喃喃故下珠簾未放還料得無声如反
舌不應留落在人間
惜秋(二首秋之去次李忠朝韻成惜秋予聞宋玉悲秋之來予独惜)
祝融嘘火扇驕陽北陸迎寒釀雪霜安得金風專歲
令四時心地有清凉
詩到林頭落葉時眼前秋事已無幾何當領取秋容
去收拾詩囊帶淂歸
上運管張平國(陽西樓酒官平國初任池)
妙年司釀水邊州浪迹曾陪汗漫游紅粉夜嫌銀烛
短醉和明月下西楼
其二(銅官宰次任池陽)
大江南畔五松西潘岳風流梦有詩歸路經從定留
挽莫教父老見旌旗
其三(潭皆池陽山水名九子芙蓉上下雪)
雨洗芙蓉沃眼青雪潭澄月照人明銅民指點向民
說未比當年令尹清
其四(居九華雙峯其號程廷老乃平國姪壻)
雙峯十月客辝家廷老相期下九華檢旱不逢陶靖
節喚船同過鯉魚沙
其五
紫樞黃閣搃青氊西掖東華墨尚鮮何事
業獨公蓮幕恁淹延
其六(筆法安國平國尤善)
閑將玉斧製羅紈醉引龍蛇竟筆端流落
軸綠&KR1084;俱作画圖看
其七(漕管除龍舒守明年野夫平國姪安國子路)
武城三載促公歸自合班行列禁闈計幕暫參知有
在野夫曾此便横飛
其八
朱顔綠鬢富春秋家世才華二搃優不用寉裘兼映
雪天然標格自風流
其九
雲衢從此喜通亨鳳閣鸞臺信脚行願把恩風散寰
宇盛栽桃李作門生
其十
英雄三載謫東南二月東風始放還馬瘦尚嫌歸路
窄願求屋上一青山
再還建上舊居(歸是秋復准部符再还建上翠微嘉定乙巳仲春被命東)
翠微南征錄卷之十一
