翠微南征錄卷之七
律詩
有觸述懷(始若加礼而終乃者深切悼之翠微以訐直取怒于人多矣士大夫有)
英雄還要識英雄不識英雄搃是空投鼠在人當忌
器見鴻非我獨弯弓情從忠佞分輕重事戒恩威戾
始終說与翠微休截截三緘從此更誰工
岩桂(反以為常卉故貶而抑之建人以盆蕙為重岩桂夾道)
西風吹老碧蓮房万壑風流拆麝囊謾与籬花爭曉
色肯教盆蕙壓秋芳月中有女曾分種世上無花敢
闘香要識仙根迥然别一枝開傍郄家墻
偶成
一别京華近十年此心無日不悠然嗅梅得句天然
巧把酒開怀地自偏鐵硯不須兵十万銅&KR1083;何用客
三千功名自有風雲會不遇風雲毋自煎
寄王士貴
畫橋相送百花春轉眼孤鴻逐斷雲别後有誰能頋
我客中無日不思君風前花影尝興念月下桐声久
不聞見說近來多好况一書無惜寄云云
發書与幼弟及坦齋
風煙世事不堪聽勿謂封侯勝白丁老眼隔年新旧
曆歸心連夜短長亭一声蜀鳥驚胡蝶十幅蛮花寄
鶺鴒更向坦齋夫子道近來双鬢已星星
寄王清之(項平甫疾之清之贅于長沙間整清之名度入吳德夫幕置局漢上)
(勉推挽之意歸鞍故有相)
封書漢上寄清之却恐清之漢上歸千里謾懷明月
共寸心常伴白雲飛湘妃有泪能斑竹周士無心恋
采薇安得一緘飛海嶠与兄聯轡上淮淝
感應王祠(應祠至灵遇有禍福神夜預告有翠微繫牢城凡一歲籥城中有感)
(神之容儀而祠奉之若響應因捐囊繪灵)
如神正直護縲囚當代公卿總合羞疏紙未燒謀已
遂炉香方爇病先瘳乞灵屢假三更寐釋縛當封万
戶侯待得有勳書竹帛一封當為薦宸旒
寄張舍人(本路獄事時舍人提)
萬冤無計&KR1062;天衢三尺金科謾卷舒公不戴星馳駟
馬民將指日就枯魚黃堂宴妓不加意丹陛慮囚空
有書見說羣烏廣瞻聽如何公論尚躊躇
禱富沙(者書致禱欲發部使)
十年蹤跡淖泥沙為炷灵香禱富沙萬里無由詣霜
闕一書聊欲為星槎解驂許我來齊晏釋縛從君問
左車他日横飛上麟閣行祠當為建京華
謝劉判院(衾見惠判院以綿)
細軸濃雲寄&KR3238;齋蒲團和氣忽驚回一床浪捲芙蓉
皱十幅香重錦綉開不怕夜寒侵斗帳却愁春夢到
陽臺感恩未作瓊瑶報先把新詩寄小梅
寄苕溪故人
昔年分袂霅江東繫馬花梢撲乱紅解珮送行情怏
怏舉杯言别恨匆匆中人以上誰知我北斗以南惟
有公此去東閩有良便一書無惜慰羇穷
不禱
不炷灵香不誦經兆杯籖牓搃欺人窮通只合從天
地禍福何須問鬼神命到死時生莫倖事當直處曲
还伸從今若問開先事桃李無言二月春
送提舉陳工部(召入自福建)
溪風拂拂卷征衣溪上攀轅恨馬遅蝗不入閩今已
矣碑無留峴古求之泉知送客声犹咽烛昧留人泪
謾垂願速長沙还賈誼為公江上斬鯨鯢
悉事(朝旨作詩愧之金幕諸丈不能奉)
欲歸未去兩紛拏何事回天力未加九牧誰為十羊
主百冠當念一人髽肘边有石心雖切腰下無錢手
謾叉千萬有人逢伯樂為言尨種尚鹽車
呈陳信父
老來百計總無成當路時官懶問名國事只將心事
比今人難作古人評蒼頭笑我樽無佐白髮欺人鑷
又生惟有建溪知客意過灘時作不平鳴
寄江子崗
秋夜封書上子崗别來化日又舒長只知電烛兩經
月不斍星毛半欲霜竹葉照人凝盞滑梅花撩客透
籬香知他詩債曾償未料得尋春日日忙
書太乙編年卷尾(始至今中元甲子截日編年自紹興上元甲子)
(未耒曆其餘皆)
年來太乙犯咸池三式編年事可疑西北膏腴從脯
腊東南皮肉恐瘡痍堯天日月期無已胡地烟雲歲
有之更向江湖問同志中原何日是歸期
怒成(自師旦在建聞侂胄)
舌端豪氣吐長虹四海一身無處容不向北山求刺
虎便從南海學屠龍鼎須刘闢方成器劍到魏齊那
是鋒欲抱不平朝玉帝梦魂飛上祝融峯
楮衾
霜風剪水作冰荷織出吳綾不用梭十幅曉雲藏處
士一床秋水浸常娥直疑天上無青女却信人間有
睡魔更向屛山畫梅竹紅塵還有此風麽
勉趙法曹(贑之石城比歲不登茶寇塩商在法曹以詞賦明經屢貢監漕初尉)
(掃隨即撲滅因識江湖之士次任達安法在嘯集法曹招集豪傑分道掩捕雷馳電)
(終建安任又明年發兵上边時卿有薦趙曹明年𣸪為南省鎖試第一不願易授特)
(之士多歸之于幕府者江湖)
銀潢河海浸崆峒君独軒昂萬派中北鄙虎牢今子
産東山狼跋古周公固知魯衛封同姓合向燕秦策
異功我欲誓江同擊楫中流無惜伴英雄
獄中責廷尉(公論以詩責之廷尉党權勢而無)
重門有路透泉關便合摳衣問比干愧我直言難媚
灶從渠怒髮自衝冠烏臺有月身何及犴獄無天泪
謾彈自恨不逢包孝肅此身那許報平安
吾巾不是不冠儒曾被儒冠几誤予鉄硯不磨天地
軸毛錐難復帝王居當傳衛霍無傳秘却著韓曹不
著書堪笑蒼生無眼力不知豪傑在樵漁
挽戚虚中(遊治生仰給于藥府与翠微有林泉之契虚中尝從老氏之斈無歲不為庐山之)
梦裡匡庐興未闌轉頭世事已辛酸肥家有術疑非
藥漉酒從人笑不冠雁序向人羣已失鳳雛過眼影
何單不堪回首原頭路一塢松楸生暮寒
寄盧進士
丈夫策定在吳鈎浪把橋門作勝遊綵筆誤人隨驥
尾錦標還我占鰲頭關山夢寐三千里竹帛功名四
十秋安得九重容借箸盡將軍國為前籌
九日言懷(有聯鑣之約旣而飛符入金不識次刘功父韵功父為江湖領袖初)
(見貽次韵報之所在至是方以詩)
凄凄天氣間炎凉破帽翻風客鬭狂酒味暗消萸蘂
辣鴈声喚淂菊花香三京昔擬恢同軌九日今犹客
異鄉更仗阿誰上沙漠為予申意郭汾陽
呈番昜趙及甫
不學炎凉不自謀動和權勢作仇讐筆鋒帶怒摇山
岳劍氣㗸冤射斗牛龍虎榜中當擢第麒麟閣上合
封侯功名未入男兒手誰肯甘為郡督郵
九日溪樓遠望
西風寥落做重陽人在東南水一方地僻阻它鴻鴈
信天寒撩我菊萸觴江澄素練魚翻赤葉剪紅綃蟹
結黃不是倚闌迷望眼欲&KR1088;歸雁問蘇郎
訴董寺丞(以一詩董揮泪而出董詣獄問囚翠微款)
神首羅㬋欲蝕天彎弓直造玉皇前九重不忍誅林
甫一札翻令囿馬迁投鼠固知當忌器淂魚誰敢便
忘筌吾今一死初無憾願把孤忠托孟堅
寄小王徐子晉(餘里托拜書二潘子晉去唐城二百)
十載長沙路二千歸心日夜在長安居家有譽眉空
白恋闕無謀心謾丹獲鴈不聞蘇子信沐猴徒笑楚
人冠馬蹄恐有唐城便為把功名問二潘
獄中作
壯士剛腸不受冤髑髏可斷志難干韓仇未報薪當
卧漢賊犹存鋏謾彈情款不從囚口責炙漿難塞吏
腸寬何當盡瀝姦邪血染作衣裳看孟安
池亭即事
春風恰恰破桃李池舘無人一徑深鷗刷斷翎翻水
面蝶抛殘粉出花心詩懷攪我丹心破節物催人白
髮侵流水伯牙今已矣世間那復有知音
南剣水閣
欲向津頭問鏌鎁一潭秋水漫煙霞画屏對客景藏
景芳樹壓溪花照花有策廷爭慚賈誼無功庙食笑
張華夜深霹靂轟双劒驚起延平十萬家
丹青閣
閣上闌干紫翠環閣中身世異塵寰長虹吸月印秋
水孤鶩伴霞量晩山萬里風煙屏帳裡一時人物畫
圖間凌烟須是男兒事却恐功名未放閑
折桂園友人宴
墻頭羅綺碧雲濃墻外鞦韆電掣空蝴蝶拍開花面
粉鷓鴣吹落杏腮紅翠裀不卷珠簾月蠟烛還摇錦
袖風醉眼不知塵世有直疑身在廣寒宫
夜步水西
半趿(颯音)芒鞋過水西樓臺灯火未多時山羞見我頭
頭轉月怕抛人步步隨楓葉卷愁秋去早溪声翻笑
夜歸遲柴門只解關煙雨不隔離愁些子兒
酒樓秋望
西風吹客上闌干萬里無雲宇宙寬秋水碧連天一
色暮霞紅映日三竿花摇舞帽枝犹軟酒入詩腸句
不寒古往今來恨多少一時收拾付杯盤
臨清閣
闌干古木瑣青葱闌外簷花灼半空萬里好山春黛
碧一溪流水暮霞紅&KR1084;疎不礙東西月帆過始知南
北風試問支郎一樽酒好天良夜与誰同
思故人
十載無人問益之誰于欬唾覓珠璣雨三千里家何
在三十六峯人未歸將謂抱薪能救燎果然畫餅不
充饑東川恐遇連榮祖一笑不須論是非
翠微南征錄卷之七
