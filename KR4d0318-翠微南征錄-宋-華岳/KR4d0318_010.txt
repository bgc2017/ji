翠微南征錄卷之十
七言絶句
白面渡(不曉白面之義因詩其事在池陽之西五十里村人皆)
繫舡白面問溪翁名不虛傳說未通秪恐當年溪上
女浣紗時節懶勻紅
田家十絶
十幅生綃一墨池盡收好景入屏幃會湏少緩丹青
筆更倩牧童横笛歸
其二
農夫日炙面如煤絲婦繅成雪一堆早早安排了官
税莫教耆長上門催
其三
老農鋤水子收禾老婦攀机女擲梭黃絹已成空对
喜納官还主外无多
其四
鳮唱三声天欲明安排飯椀与茶瓶良人犹恐催耕
早自扯蓬&KR1084;看曉星
其五
緋袴青衫紫繫腰攬衣隨過水平橋雖然不識風流
事也向人前學逞嬌
其六
村獒奮迅出籬笆欲吠还休喚可拏不是忘机太馴
狎那回曾宿那人家
其七
画眉無墨把燈燒豈識宫粧与翠翹堪笑東風也相
謔暗牽裙帶纏(声去)人腰
其八
脔魚炊糝作荷包宿飯無湯煖酒澆放椀出門行一
匝小溪新漲已平橋
其九
麥飯瓜虀及早催田夫双眼望儂來油塩不倩傍人
帶日午痴兒犹未回
其十
拂曉呼兒去採樵祝妻早办午炊燒日斜枵腹歸家
看尚有生枝炙未焦
舂夫
秕穅粒粒裹真珠玉杵舂來白有餘待問常姮借金
鼎等閑令汝作蟾蜍
新市雜詠十首(紗翠盖常无異于花朝灯夕建安人物風流市井華麗紅)
(未尝見之惜藁帙散落不多見耳長篇短句形容一時之盛翠微之前)
雲鬟烟鬢縷双鴉一搦宫腰柳帶花試問行雲何處
覓画橋東畔是奴家
其二
翠翹佯醉倩人扶約我文君賣酒壚解珮向人陪笑
問一杯容妾佐樽無
其三
恰把青荷插髻鴉嗔人偷眠過&KR1084;紗一盤珠翠俱抛
擲却向枝頭摘杏花
其四
遅遅蓮漏不相催亭舘無人午夜開風欲捲簾花影
動梦魂疑是故人來
其五
小橋相見便相親猶帶西湖陌上塵欲買一樽聊欵
曲歸遅還怕小蛮嗔
其六
不帶冠兒不插花過門佯把扇兒遮嗔人貪數天边
雁失記回頭喚喫茶
其七
青衫揾淚向人啼妾本秦樓浪子妻流落南州歸不
得青樓今在画橋西
其八
一年不訪李紅娘今日過門意已忘嘶入画橋東畔
路紫騮犹記舊垂楊
其九
花牋得得寄瀛洲約我今宵特地留好笑蒼頭迷去
路綠楊無處認青樓
其十
朱門粉壁謫仙家柳外鞦韆襯落霞一澗碧雲流不
去木蘭舟繫木蘭花
花村(二首山翁云村人花姓因曰花村寧州花村初謂紅紫之地問)
問宿花村喜有餘已拚花下倩人扶牧童不見枝頭
杏空向青帘問有無
夜宿花村不見花數間茅屋瞰溪沙山翁不是通名
姓幾誤河陽令尹家
過番陽湖(及中流風濤大作篙師束手翠微翠微訪趙貢无于番陽湖之中方)
(絶而止恬然哦一)
北風翻雪鼓雷霆舟子停蘭亦斷魂看我金鱗三十
六為君一躍上龍門
嘲熱(門學種瓜次其韵張季卿詩云甘傍青)
赤帝乘龍駕火車晴空燒斷暮天霞流金爍石休相
酷少皥看看催戍瓜
三友亭(不預其間非私故可議即炎凉世情平山常有六客從游東館之集乃半)
(江梅之間命曰三友回次其韵聊及前日之論人殆不免異日盧子彰作亭于松竹)
(伯雲皆平山客也之意盖子彰与李)
老松疎竹間梅英三友如何独擅名應是枇杷并檜
栢當時無力預同盟
青樓贈别(老人韵次甘州)
笛声吹徹玉樓寒金鴨香消更漏殘含淚欲揮羞不
敢倩他銀烛向人彈
枕上吟(風聞角建邸曉)
畫角梅花吸曉寒數声清徹碧雲端誰知有客愁無
寐一掬鄉心不奈酸
午枕
三杯未醒復三杯醉眼朦朧劈不開急辦藤床并竹
枕要隨蝴蝶到蓬萊
香篆(字送至求和囙次其韵刘子源有香篆詩押灰)
輕覆雕盤一擊開星星微火自徘徊还同物理人間
事歴盡﨑嶇心始灰
&KR3238;齋雜詠(二十首)
其一(落花)
東風吹恨上眉頭兩岸桃花瞰碧流一片紅雲飛不
起斷霞殘照落汀洲
其二(宿溪上)
夢回斜月掛林端酒力初消怯夜寒何處客舟犹未
泊一声柔櫓過前灘
其三(漁兒)
無肉鸕鷀入水頻双童聯網立沙濱問渠掃得魚多
少纔可爲羹了一人
其四(會五友)
聯翩屐齒破苔痕醉裡觥籌不計陳來日不須關太
史五星令返聚甌閩
其五(宿茅亭)
投宿茅亭得夜凉鷓班摇落奏篔簹青簪擊破寒窗
紙漏淂山花一線香
其六(江濤)
曉鐘搥動巨鰲䟫(棖音)枕上春雷一夜轟應是金鱗三
十六化龍頭角逞崢嶸
其七(月夜吟)
一声殘角送黃昏独倚闌干空斷魂竹影掃階塵不
動自挨明月閉柴門
其八(嘲染鬢者)
萬事關心兩鬢秋柳灰何用苦文羞無情霜雪催年
少閑似青山犹白頭
其九(早春)
梅梢弄粉做新晴積雪殘雲没一星只把眼前春事
卜麥坡已作佛頭青
其十(憶西湖)
十年南國嘆徘徊一片鄉心撥不開應是西湖花柳
問風流何事未歸來
其十一(問宿)
紫騮回首客思歸萬里家山蝶梦迷問宿莫耒林下
邸夜深生怕杜鵑啼
其十二(曉望)
長天萬里掃清秋宿霧朝雲寸不留向曉殘星犹未
落一盤棋子倩誰收
其十三(患瘡)
前回風疹徧身紅布褐因燒豔火烘兩腿熱瘡今又
發休將紙被把頭蒙
其十四(水禽)
一曲漁歌古渡頭幾多鷗鷺起汀洲西風吹散瑶池
雪点破長天萬里秋
其十五(獨宿)
朔風号木作嚴霜錦被重重凍欲僵夜半脚跟疑已
割梦魂安得到高堂
其十六(幽居)
獨自清閑獨自忙杳無人迹到蕭墻眠時不用呼童
僕自有清風爲拂床
其十七(送行)
秋波春水照殘霞恨雨愁雲嚲髻鵶飛上領襟隨得
去妾身安得似楊花
其十八(春思)
東風吹恨入青樓滿目春容總是愁楊柳織成絲萬
縷&KR1088;誰裁作翠茸裘
其十九(小春)
閩南十月已春回無限風光暗裡催桃李海棠俱閗
豔誰云梅是百花魁
其二十(上巳)
桃溪噴火柳拖烟如豆青梅已半酸燕子怯春歸未
得一簾風雨杏花寒
嘲賀將仕(二首不克詣賀以詩嘲之賀兄燕尔翠微繋獄)
花何太喜誰能賦葉是良媒解寄詩但斍人間傳盛
事不知天上集佳期
其二
吾身西圛拘犹少君腹東床坦已多我欲屠牛穷建
節君從歡燕小登科
冬晴(卿韵次孫子)
臘月南州不類冬梨花飄粉小桃紅未曾飛動遥山
雪早有春三二月風
夢謫仙
夢駕白雲參謫仙謫仙留賦白雲篇醉將隻手拏虹
筆便扯青霄作彩牋
懷九江友人(罷釣線矣作詩訐之久不見荣仲樵似聞巳)
浪拍西風萬&KR0676;秋幾多香餌落金鈎無魚可釣渾閑
事留得絲綸在即休
翠微南征錄卷之十
