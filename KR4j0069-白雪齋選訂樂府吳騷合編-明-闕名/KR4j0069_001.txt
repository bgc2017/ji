白雪齋選訂樂府吳騷合編卷之一
騷隱居士選輯
半嶺道人刪訂
仙呂
題情(翻北詞巳刻)沈伯英
醉扶歸(用尤侯韻)
效于飛鴛侶天生就須知他前生福慧是雙修看星
河織女共牽牛信三生夙帳原非謬這些兒都是舊
根繇似驂鸞仙子騎鯨友
皂羅袍
標格江梅清秀更腰肢宮樣纖媚輕柔尊前皓齒映
明眸星前密意符深呪廻風舞燕盈盈畫樓隔花鶯
語聲聲好逑當杯暗覺春心逗
月上海棠(以下仙呂入雙調)
恩未休良緣不讓桃源後關情是丁香枝上荳&KR1958;稍
頭笑生花夜月芙蓉眉着暈春風楊柳冰絃奏怕并
州孤客綠鬢先秋
江兒水
莫學章臺柳臨岐盻遠遊等閒折入他人手結就雙
雙鴛鴦扣歌翻楚楚琵琶袖錦帳重茵消受把個眼
去眉來博得箇天長地久
僥僥令
當壚心旣有題柱志須酬莫向風塵忙奔走只合向
碧紗窗將夙願勾
尾聲
休嗟當日難成就兩下終須是匹儔着甚多情先自
愁
題情(原稿未刻)李文瀾
醉扶歸(用蕭豪韻)
聽敲窗夜雨知多少好一似愁人枕上淚珠抛熱急
急心頭惡根苗看他兜底都來到可憐虚度可憐宵
矻碀碀恨把牙尖咬
江兒水(仙呂入雙調)
點點燈花落沉沉香篆消冷淸清幾陣風兒峭滴溜
溜雙眼何曾合悶懨懨一枕愁腔調想想思思顚倒
幾轉柔腸一寸寸因他斷了
皂羅袍
夢到何曾身到兩頭單落得意綰心交口調滋味實
難消眼傳恩愛如多少東墻咫尺相逢路遥西廂何
處相思病熬哄心腸沾得些兒好
香柳娘(南呂)
看靑靑柳條看靑靑柳條牽人懷抱韶華肯逐東風
老這些兒掛着那些兒掛着見景兒便偷瞧借名兒
將他呌把絲桐謾調把絲桐謾調孤鸞自嘲離鴻誰
噪
尾聲
花星一點空相照銀漢何時渡鵲橋把今世裡姻緣
心上了
紀情(未刻)沈伯明
醉扶歸(用家麻韻)
喜萍浮一葉相逢乍感天教兩意不爭差露水兒恩
情且休誇風波倒惹動天來大只道章臺弱柳受攀
踏却是餘桃苦被人驚訝
步步嬌(以下俱仙呂入雙調)
只得強赴徵歌向侯門下請不滿風流假繇他喬坐
衙落得詞場添個佳話留戀着那冤家明朝忍把孤
帆駕
園林好
悵逢時情同聚沙恨别時似風飄墜瓦何日似當年
初嫁應不久泛星槎須記取信非遐
江兒水
慘淡杯中月夢裏笳情堪腸斷人堪畫層叠叠離愁
難禁架絮叨叨私語無休罷念念心心牽掛把袂相
看只落得如癡似啞
玉交枝
更深殘蠟亂紛紛情珠似麻靑衫共濕眞堪咤料非
關淚落琵琶一個翻身抱石欲待學浣紗一個險些
又逐江魚化驚殺了病休文腰圍瘦麽忙殺了快袁
宏休誇倚馬
川撥掉
情非耍賸今宵天一涯霎時間片片風花霎時間片
片風花問重逢怕香塵路雜渴相思怎療他怪林稍
啼曉鴉
尾聲
梁谿咫尺非巫峽只索把剰雲相迓認取桃源萬樹
霞
題情(白雪齋改本)張伯起
醉扶歸(用先天韻)
相思欲見渾難見眞箇是别時懊恨見時憐記當初
未見悵無緣及至見來又結就愁千件見和不見奈
何天怕見了又心兒軟
步步嬌(似下四曲俱仙呂入雙調)
夢遶高唐還留戀雲雨忙收卷似遺香在枕邊寂寞
空餘舊時歌扇盻不到羅袖擁香肩看雙星移入參
商殿
江兒水
陌上朝來遇阻萬千隔簾凝望梨花面泪眼迷離渾
如茜東西𡵨路天來遠聚散人生飛電難割捨萬種
思量無數迎人嬌倩
園林好
留一盻清波欲濺覻半面明霞欲燃何事蕭郞偃蹇
似線斷晩風鳶空悲哽夜啼猿
五供養
歸來月轉看屋梁落影幃薄風牽舊愁流水急新恨
海潮煎轆轤輾轉敲心碎砧聲一片只索向孤檠下
影兒前衾裯泪冷寂無言
僥僥令(雙調)
膠絃聲歷落燼篆思聯綿加上些雨雨風風來厮纏
吟不盡寫離愁千丈箋
尾聲
心頭掌上提千遍恍忽地耳邊嬌顫又是何處鶯聲
溜的圓
春寒夜午月浸花釀情種逗人吟懷走筆愁重
未堪斵句倦來聊展名詞雖意態固巳擅場奈
韻律尚多失譜遂爾一時翻變庶乎全調諧和
誰則日削方而圓我惟知引竹而肉云爾(騷隱)
閨思(白雪齋藏本巳刻)杜圻山
八聲甘州(用魚模韻)
梨花小雨向紅窗支枕香冷燻爐因他禁害添却幾
多愁苦别來望裡書頓杳憶到逢時夢也無怎教竟
常如皓月同孤
前腔(換頭)
慵梳任塵蒙奩鏡不禁這香殘粉冷脂枯相思無那
偏值鳥啼春暮非關薄倖心如石只是紅顔命合孤
可堪畫梁間燕子將雛
不是路
風景蕭疎花自飄零鳥自呼可惜顔非故腰枝一捻
瘦將無恨糢糊綠陰芳草天涯路目斷王孫隔楚巫
愁無數白頭吟吟就情空訴竟成擔悞竟成擔悞
棹角兒序
連理枝無端剷鋤竝頭花等閒摧仆比目魚蠻將剖
分交頸鴛反成單獨只落得冷瑶琴閒錦瑟空珠戸
魂斷長途相思孽債前生罪辜難道是參商作祟偏
照奴奴
前腔
雪濤箋忙將恨書霜毫筆難描離緒強擡身幾度思
量空搔首一番延竚多因是好中堪愛生嗔恩成怨
將奴輕負無憑無據何時問渠怎能勾魂如倩女飛
渡衡廬
尾聲
見時漫把前情訴訴時節怕又多閒語總是煩惱如
山從教一笑除
贈徐瓊英(巳刻)梁少白
八聲甘州(用江陽韻)
紅樓繡榜記風情千古猶見徐娘儀容聰俊月下素
蛾相倣宮眉秀靨難描寫高髻雲鬟别樣籹堪憐向
廻廊花底端相
前腔(換頭)
念年少綺羅生長見家常偏愛淺淡衣裳清歌飛動
天外野雲䬙颺門盈海内文章客斷盡江南刺史腸
等閒將羈人忘却他鄕
不是路
何處劉郞引入桃源一徑長忙投訪見樓臺罨畫舞
鸞凰珮鏗鏘分明閬苑飛仙降邂逅相將入洞房魂
飄蕩似鴛鴦一&KR0863;相偎傍踏翻春浪踏翻春浪
解三酲
生受處錦衾羅帳促急裡蝶趁蜂狂燈兒剔處歡心
暢東風横燕鶯忙亂茸茸林花着雨胭脂濕軟怯怯
水荇牽風翠帶長金鈎上看烏雲撒處旖旎聞香
前腔
頃刻間霧迷青嶂霎時裡花落河陽長亭一曲陽關
唱青衫袖淚千行最堪憐半江露滴芙蓉冷恰正是
兩岸風凋楊柳黃情難忘總笑歌深處獨自淒涼
尾聲
姑蘇東望添惆悵一騎重看入豫章却指金陵是故
鄕
〇代周非月賦别阿蟬(原稿刻)袁鳬公
八聲甘州(用尤侯韻)
冤家聚首似漆膠相和魚水相投嬌歡密愛没遮攔
媚眼横秋魂銷反覺少話頭心醉頻忘酒政紏放情
繡幃中緊抱濃勾
皂羅袍
自小平康馳驟竝無人像你放誕風流可憐香影墮
青樓做了水中萍草風中柳攢眉強笑牽衣詐留昨
宵今晚何年罷休因此上傾心願締鸞凰偶
羽調排歌
鼎貯名香筵集勝流證盟心怎顧嬌羞誰知平地起
戈矛頓聳香兒逐楚囚焚鴛被破彩舟江城不許韻
人遊羡你多瀟洒咱也不怨尤兩人從此倍綢繆
掉角兒序
到來朝偏教逗遛重歡聚知音羣友垂虹亭月色勝
前載花舟酒香依舊問歸期生離况話兒兜眉兒皺
可勝僝僽緊携素手相看淚眸恨不得月波深處竝
頭消受
尾聲
暫分離應不久只在我梁溪歸後與你端午金閶再
和酬
擬閨人托鴈寄情(改刻)沈青門
八聲甘州(用齊微韻)
相思無底這幾時教人獨守香閨從他别後杳没數
行書寄多管是戀新忘舊好因此上將人輕棄遺心
癡何日裏得展秋眉
前腔(換頭)
情衷訴與誰枉教奴暗數歸斯空庭徙倚落得腸斷
魂離關山阻隔人又遠瘦損香肌他怎知凄其挨不
過月轉花移
不是路
默默傷悲忽聽得南來一雁兒聲嘹嚦呀呀哀怨過
樓西夢驚回慌忙推枕披衣起囑付靈禽莫浪飛煩
稍逓半函都是燈前淚許多愁味許多愁味
解三酲
蓼花灘莫教濡滯蘆荻岸擇伴相依趁西風一翅翔
天際薄倖客蚤尋覓總利名韁鎖身縈繫難道春色
全無隴上梅相煩累向那人傳示切莫遲遲
前腔
聞他在漢南湘水又道在渭北燕磯又道在長安客
裏曾留跡又道在錦江湄總天涯浪蕩無消息望你
逐處追尋他極蚤歸相煩累若得箇上林隹信不負
逢伊
尾聲
枉叮嚀空歡喜驀地騰騰飛起却是南柯一覺裏
詠輕雲贈王秋卿(巳刻)梁少白
蘇臺王子小字輕雲性度通明風儀秀整高歌
淩乎白雪游藝擅乎朱絃同心學結似西陵松
下之蘇香翰盈箋類萬里橋邊之薛北溪華子
攜之草堂心聲頓起于筵前目色橫生乎燈下
悵佳人之難得感勝會之不常遂搆斯篇以應
來命
桂枝香(用魚模韻)
江東日暮亂山無數天邊長鎖春陰嶺畔半橫秋樹
陽臺夢紆陽臺夢紆襄王凝竚朝行何處暮天低迷
却南來雁關河未有書
不是路
曾上衡廬見一片飛來萬里餘蒼梧遠飄揚蹤跡定
何如路崎嶇重重隔斷瀟湘渚何日乘風下九嶷休
回顧翠華不見迷歸路幾時還遇幾時還遇
長拍
舞按霓裳舞按霓裳歌停金縷送月來被人間留住
這是蕊宮仙馭軃雲鬟遊戲天衢盡駕絳綃輿引飛
瓊控兩兩彩鸞歸去幾見瑤池傳曲遠更洞口笑人
迂問仙姬何事冐雨濕羅襦又不知春山鎖翠何日
還舒
短拍
襯煖成綿襯煖成綿催寒做雨伴茶煙細繞簷隅何
處是郞居任千里隨風遍訪無拘曾渡秋風汾水至
今共塞非雁空飛
尾聲
山中住原無侶數被淸風引去終有日歸來返故閭
旅思(白雪齋藏本)屠長卿
桂枝香(用車遮韻)
靑燈殘夜蕭條旅舍夢雖多燕約鶯期事巳共水流
花謝聽敲窗敗葉敲窗敗葉助人凄切杳難休歇鼓
鐘絕無限衾裯冷難消心上熱
不是路
情種些些打起愁城千萬疊無明夜懨懨心病費周
折去程賖一鞭風雨和殘雪信斷衡陽鴻雁帖眞抛
撇佳期自分成吳越我淚痕似血你寸心似鐵
長拍
合浦珠分合浦珠分延平劒别問雙環是何時節向
君平問卜怕人知不敢明說枉自把錢跌想五行八
字合受顚蹶有限眉峯無限恨靑衫上淚成血急整
片帆歸也又恐怕江寒夜靜空載明月
短拍
歸思迷離歸思迷離愁心哽咽怪家山霧黯雲遮驚
夢怕啼鴂逢驛使隴梅徒折冷落繡幃香煖恨陽關
當日唱三叠
尾聲
好姻緣多磨滅料應是前生欠者把玳瑁簪燒羅帕
裂
擬劉采春寄元微之(有引未刻)王伯良
唐劉采春故越州名妓微之刺郡時眷愛甚至
故白樂天謔微之詩有因循歸未得不是戀鱸
魚之句註言戀鏡湖春色耳蓋指采春也采春
雅善樂府所作羅嗊諸曲迄今猶豔人口余意
微之去郡後采春當有詞寄戲爲擬此
桂枝香(用蕭豪韻)
江南春早天涯人杳倩他驛使無憑寄去梅花不到
斷腸來幾朝斷腸來幾朝朱絃新調紅牋殘稿恨難
抛燕寢香仍在旗亭柳正嬌
不是路
翠寫丹描萬壑千巖畫一條山陰道風流太守自才
豪喜相桃你玉皇案畔司花巧神女峯頭待雨喬多
顚倒尊前誤采春紅小淺顰輕笑淺顰輕笑
長拍
鏡水鱸魚鏡水鱸魚吳堤芳草白傅謾勞狂誚西陵
話别憶消魂幾度江潮淚點在冰綃怨使君薄倖負
人年少吟就聲聲羅嗊曲酬不得可憐宵無奈蝶煩
蜂惱把金釵買卜零亂雲翹
短拍
司馬情多司馬情多靑衫恨悄問何人此夜江臯更
錦水寄風騷一字字校書詩好我怎比崔娘妖麗題
尺素千里托廻飈
尾聲
算前期眞難料菖蒲花謝五雲高春色靑靑總易消
歡會(原稿巳刻)王百榖
桂枝香(用蕭豪韻)
今宵何夕月痕初照等閒間一見尤難平白地兩邊
凑巧向燈前見他向燈前見他似夢中來到何曾心
料怕人瞧驚臉兒紅還白熱心兒火樣燒
不是路
緣分難消欲笑含羞分外嬌低低道道忍教虚度可
憐宵夜迢遥陽臺分得春多少剰雨殘雲别樣嬌怕
燈兒照枕邊力怯鶯聲俏半推半要半推半要
長拍
點簡風流點簡風流綢繆懷抱霎時間粉褪香消雙
眉鎖黛瘦東風一捻纖腰慵整翠雲翹怕分離寸寸
柔腸如絞有約明朝窗外月休洩漏這根苗守盟言
心上牢牢柰情翻意覆生出波濤
短拍
珮綰雙鸞珮綰雙鸞情同匹鳥願靑靑柳色常嬌珍
護最長條怕攀折添人煩惱怎效連枝竝蒂竟生生
世世莫相抛
尾聲
暗中天地焚香告切莫犯參商酉昴羡煞雙吹碧玉
簫
辛未秋日紅橋庄居詠遇(巳刻)梁少白
二犯月兒高(用先天韻)
月冷靑松殿秋閒廢宮苑偃息長林下滿壁生蒼蘚
瘦比黃花猶意那人面西窗亂葉淸霜剪宋玉悲
深淒涼紈扇天别恨巳三年除非是再續鸞膠
方歸舊庭院(按此曲中一叚犯五更轉後一叚似犯梧葉兒姑闕之)
桂枝香
秋鴻巳遠春鶯方囀誰知路入花溪有箇人兒曾見
似東風柳條似東風柳條翠翹花顫玉鈿雲碾這冤
牽一似韋郞妾來尋未了緣
不是路
何處嬋娟生在人間二十年眞堪羡漁郞來趁武陵
源信難傳重門慣臥金鈴犬欲叩花房未敢前閒遊
遍數來簾底尋方便盡憑春燕盡憑春燕
羽調棑歌
白羽霜中丹楓水邊輕橈駕破蒼煙石橋西下響潺
湲楊柳風牽隔岸船笙歌擁花燭然靑鸞飛下入文
軒秋波烱翠黛鮮分明花洞小書仙
皂羅袍
門掩謝家深院見紋衾低展黼帳高褰燈花碎結畫
屏前麝蘭暗裊金罏片繡簾風細深情未言紗窗月
冷芳心暗牽女牛&KR0863;說長生殿
大勝樂(南呂勝或作聖)
入巫陽雨戀雲纏幕全遮燈半剪瓊津煖潤春羅薦
濃香沁軟紅鑴這些時莊周曉夢迷蝴蝶可正是望
帝春心托杜鵑嬌痴腼腆儘平生供養痛惜深憐
解三酲(俗以醒誤)
從今去春風茂苑從今去夜月文園從今去天桃栽
向河陽縣從今去玉種藍田從今去壺觴歲歲郊西
輦從今去簫鼓年年湖上船常留戀謝人間離别和
你永遠團圓
掉角兒序
念芳卿心專意堅儘他人海移山變任飄流水宿風
餐料隨處姓揚名顯休問咱走西秦留南越住東吳
居北海天涯踏遍腳根無線杖頭有錢稱遨遊名山
洞府定是神仙
尾聲
而今始信蓬萊淺靑鳥爭㘅海外箋會看取同赴仇
池小洞天
閨怨(巳刻)馮海浮
二犯月兒高(用庚靑韻)
紅粉多薄命靑春半殘景人去瑤臺怨花落胭脂冷
嬝娜腰圍強把繡裙整弓鞋淺印淺印殘紅徑正
當三月韶光倚闌干無限情情離别幾曾經再
來扯住衣衫影兒般不離形
前腔
月缺重門靜香消漏聲永手托芙蓉面背立梧桐影
瘦損伶仃越覻越孤另抽身轉入轉入房櫳冷又
一個畫影圖形半明不滅燈燈花燭杳無憑一
似靈鵲虚囂喜珠兒不志誠
前腔(用魚模韻)
小院香風過疎簾淡煙鎖舞倦垂楊線飄盡梨花朵
懊恨今春偏把俺折挫腰肢瘦小瘦小些兒個見
了憔悴形骸心疼殺可意哥哥喬樣兒託誰學
一似皓月難圓減容光夜夜磨
前腔(用先天韻)
歌罷桃花扇粧殘翠雲鈿恨壓春山重淚滴秋波淺
寶鏡塵蒙何曾覩顔面知他那里那里貪歡宴撇
的我短嘆長吁聲聲祝願天天靈感鍳盟言不
記的耳畔叮嚀枕頭兒作證見
前腔(用侵尋韻)
玉宇明河浸瓊窗朔風&KR1006;展轉蝴蝶夢寂寞鴛鴦錦
閤淚汪汪長夜捱孤枕從來不似不似今番甚都
因一片閒愁生趷查惱碎心〇心害得死臨侵欲
待再不思量急煎煎怎樣禁
前腔(用江陽韻)
夜夜閒惆悵時時細思想纔離心窩内又到眉尖上
萬恨千愁還不了冤業帳多情自古自古多魔障
空有翠繞珠圍總不如薄倖郞郞遊蕩在何方
縱有野草閒花虛飄飄不四行
前腔(用皆來韻)
門外雕鞍邁鏡中玉容改扯碎合歡被剪斷同心帶
鳳拆鸞分端的是愁無耐那人流落流落天涯外
悄没一紙書傳空留下啞謎兒猜猜没亂殺女裙
釵但得箇信息眞實來不來也放懷
前腔(用家麻韻)
遠樹寒蟾下長空凍雪撒風動流蘇帳冷透淩波襪
夢兒裏温存熱突突都是假醒來提着提着名兒
罵兜的俺惱亂柔腸閃煞人只爲他他一迷的使
虛花想的他一腳兒回來實心不到家
閨情(白雪齋藏本)唐六如
二犯月兒高(用先天韻)
煙鎖垂楊院日長繡簾捲人靜鶯聲細花落重門掩
薄倖不來羞覩雕梁燕天涯咫尺情人遠只怕路
阻藍橋無繇得見天天若肯週全除是夢裏相逢
把衷腸訴一遍
前腔(用魚模韻)
院落飄紅雨輕風蕩飛絮有限春將盡無計留春住
倚遍闌干默默悄無語雲山萬叠空凝佇薄倖喬
才如他在何處書欲待付雙魚只怕水漲湘潭
飄泊迷前路
前腔(用尤侯韻)
慢折長亭柳情濃怕分手欲上雕鞍去扯住羅衫袖
問道歸期端的是甚時候回言未卜奇和偶懶唱
陽關慵斟别酒酒除是你消愁只怕酒醉還醒
愁來又依舊
前腔(用東鍾韻)
髻亂香雲擁冷落釵頭鳳塵暗菱花鏡香斷芙蓉夢
月黯黃昏孤燈有誰共心頭紅淚如泉湧愁聽畫
角頻吹梅花三弄風休吹入繡簾中只怕惱亂
離懷把相思的病越重
四時閨怨(未刻)張伯瑜
月雲高(用先天韻)
(月兒高)意中人遠芳魂逐飛燕幾度登樓望雲山一
片忽聽啼鵑又惹得添哀怨那桃花驚落盡看芍藥
都開遍(渡江雲)不禁紅淚涓涓如湧泉那些個春宵
人月圓
前腔
晝長人倦徙倚閒庭院綠映階前樹空驚時變羞浴
蘭湯愁解那雙金釧寂寞殺珊瑚枕辜負了齊紈扇
柰寸寸愁腸似火然怎能似雙鴛浪裏眠
前腔
井梧風剪落葉驚籬犬疑是他來到忙抛針線迎出
羅幃悄没個人兒見空立遍蒼苔露紅映却桃花面
望斷歸鞭信杳然羞覩雙星夜夜懸
前腔
獸寒香篆永漏催銀箭怕入芙蓉帳和誰留戀兀坐
懵騰驚墮落梅花鈿繡被裏愁滋味嚵口内涎空嚥
願你一夜春風返故園早難道藍關馬不前
題情(巳刻)王百榖
月雲高(用寒山韻)
别情無限新愁怎消遣没奈何分恩愛忍教人輕折
散一寸柔腸兩下裏相縈絆去則終須去見也還須
見只怕燈下佳期難上難枕上相思山外山
前腔(用皆來韻)
吞聲寧耐欲說誰偢採惹得傍人笑招着他們怪懽
喜冤家分定懨纏害去不去心頭恨了不了生前債
教我心上黃連苦自捱却似鎖上門兒推不開
紀情(巳刻)梁少白
月雲高(用蕭豪韻)
夢魂初覺閒庭弄花草見蛺蝶雙雙戲忍不住將闌
干靠誰料喬才隔窗兒覻着了他背地將腰摟我不
合回身抱〇雖是平日秋波眼上招畢竟是桃花命
裏遭
前腔(用先天韻)
匆匆得見姻緣分還淺又不曾通音信難道便相留
戀誰料娘行霎時間寸心軟他旣把終身許我豈忍
將深盟變雖是只得郵亭一夜眠畢竟藍橋宿世
緣
按此調犯渡江雲與琵琶記路途勞頓曲相合
但渡江雲本調竟無可考而江東白苧内遂註
此曲爲月兒高不知月兒高本調惟荆釵記錦
香亭所有者是餘皆犯别調者今改正附識
閨思(巳刻)王雅宜
醉羅歌(用眞文韻)
(醉扶歸)爲你爲你擔愁悶悞我悞我正靑春細雨梨
花又黃昏深院誰啾問(皂羅袍)如癡如醉也只爲君
没情没緒也只爲君歸期暗數春纖困(排歌)書空寄
病有因何時得見意中人
前腔
懶整懶整烏雲鬢寬褪寬褪繡羅裙默默無言暗消
魂人遠天涯近粉容憔悴也只爲君桃腮消减也
只爲君緣何一向無音信江東樹渭非雲斷腸人
盻斷腸人
前腔
暗憶暗憶多聰俊減盡減盡舊精神懨懨骨立病纏
身空受淒涼運黃花羞&KR0863;也只爲君金樽慵倒也
只爲君淚珠暗把鮫鮹搵更初靜月半昏誰憐獨
坐可憐人
前腔
畫閣畫閣挑燈盡翠被翠被共誰溫千里無端一時
分閃得俺無投奔塵蒙鸞鏡也只爲君寒生鴛枕
也只爲君離愁萬種縈方寸風敲戸雪舞筠折梅
空寄隴頭人
閨情(巳刻)古調
醉羅歌(用皆來韻)
恨殺恨殺無情客跌綻跌綻鳳頭鞋追悔當初一念
乖着甚將他愛燈前月下偎肩竝腮羅幃錦帳鸞
和鳳諧把恩情一旦沉東海懨懨害病怎捱負心
的天自有安排(犯調註前)
前腔
鎮日鎮日愁無奈不放不放翠眉開記得河橋分袂
來一别經多載想應别惹閒花野荄腰肢瘦損晨
昏怎捱薄情不記得盟言在新人態似舊懷可知
舊人曾也向新來
前腔
想起想起春風態無日無日放心懷雁杳魚沉信不
來愁蹙雙眉黛是我緣慳分淺非你情薄意乖阻
隔天南地北空自朝思暮猜爲前生做下今生債
愁嗔臆淚滿腮幾時得歡容笑口到粧臺
前腔
素粧素粧花不戴禁步禁步戸慵開因甚多心胡亂
猜枉把奴嗔怪非是相交一日和你綢繆數載肯把
芳心别付難免靈神鍳灾如何輕拆雙鴛帶眞和
假難盡解請君一一想將來
旅思(原稿巳刻)馮海浮
二犯傍粧臺(用東鐘韻)
(傍粧臺頭)恨匆匆一鞭行色片時中到今空記着臨
行話想不起别時容(八聲甘州)影孤惟有靑燈&KR0863;夢
斷纔知翠被空(皂羅袍合)穿簾夜月敲窗曉風(傍粧)
(臺尾)可憐淸冷各西東
前腔
恨重重不知何處覓芳蹤多應淚似三江水愁鎖着
兩眉峯香銷蘭麝金爐冷玉減腰圍繡帶鬆(合前)
不是路
見面無從廢寢忘飡百事慵添悲痛漫將心事問長
空怪飄蓬巫山十二連雲凍路隔三千棹未通擔愁
重枕邊少箇風流種錦衾誰共錦衾誰共
掉角兒序
淅零零階前候蛩嗚咽咽角聲三弄嘹嚦嚦樓頭塞
鴻韻悠悠曉鐘聲動好一似怨孤鸞傷别鶴呌哀猿
泣麟悲鳳(合)淒涼萬種雲山幾重望鄕關天涯咫尺
别恨無窮
前腔
想當初情投意濃到如今一場春夢甫能勾那步步
追隨只落得這心心珍重多應是前生緣今生債命
中該將人磨弄(合前)
尾聲
望天公憐哀控願歸去滕王風送看取春時挹翠紅
春閨(白雪齋改本)周秋汀
二犯傍粧臺(用江陽韻)
(傍粧臺頭)景淒涼畫眉人去深院鎖垂楊花影亂闌
干上蝶翅舞砌臺傍(八聲甘州)歡娛自古嫌春短寂
寞須知怯漏長(皂羅袍)琴絃難整釵頭倦粧(傍粧臺)
(尾)懨懨不覺減容光
前腔(換頭)
無明無夜費思量小窗寂靜空鎖綉鴛鴦雲軃髩因
愁重珠迸眼爲春傷荼䕷架底曾槜手芍藥亭前
記舉觴良辰虚度牽衣掛裳幾回魂夢赴高唐
不是路
竚立西廂俛首無言欲斷腸空惆悵音書不寄兩三
行暗心傷語惺惺空憶臨岐謊熱簌簌分開雙鳳凰
誰承望經年冷落銷金帳共誰說向共誰說向
掉角兒序
損香肌藥宜甚方消紅頰成何模樣&KR0863;蒼天暗祝歸
期卜金錢卦成无妄莫不是殢天涯淹旅邸貪新愛
落在誰傍從他别後巫山渺茫想那人何時得至慰
我愁腸
前腔
下羅幃慵臨象牀空繡被寒侵斗帳困騰騰夢中見
他急煎煎鷄聲頻唱想只是夙緣慳孤辰犯合分離
雲迷煙障相思萬種牽纏怎當歎光陰愁中蕭瑟病
裏郞當
尾聲
倚朱樓空凝望何處覓天涯浪蕩總有音書憑誰遠
寄將
擬四時閨情(改舊未刻)張伯起
二犯傍粧臺(用東鐘韻)
(傍粧臺頭)睡朦朧牀空鴛被羞覩繡芙蓉翠翹欹雀
雲撩亂支剰枕墮釵橫(八聲甘州)靑樓珠箔天涯遠
隔斷巫山幾萬重(皂羅袍)畫廊人靜難禁曉風(傍粧)
(臺尾)飛紅冉冉度簾櫳
前腔
畫橋東垂楊堤畔曾繫玉花驄自從那日分離後心
上事不言中荷花空&KR0863;嬌如面紈扇常抛恨欲同
王孫何處雙魚怎通玉簫聲斷彩雲空
前腔
數流螢見天河牛女又早巧相逢舞殘淸露涼金縷
樓十二倩誰同霜毫欲寫離情寄羞緘鸞箋托雁
鴻更闌香燼閒凭繡籠秋聲何處響梧桐
前腔
獸爐紅葡萄春煖曾記捧金鍾醉尋羅袖籠香冷驚
玉粟響玲瓏風流回首渾如夢愁&KR0863;寒山峯外峯
圍幃徙倚相思轉濃梅花枝上雪初融
四時閨思(巳刻)文衡山
二犯桂枝香(用尤侯韻)
(桂枝香)韶光似酒醉花酣柳無端幾許閒愁博得芳
容消瘦(四時花)休休雲情雨意無盡頭三春有約君
記否倚闌干凝翠眸(皂羅袍)鶯兒有偶燕兒有儔青
鸞孤影教人可羞(桂枝香)薄倖今何在空餘燕子樓
前腔(用東鐘韻)
池塘晝永薰風南送春纖倦撥冰絃懶把霜紈搖動
眉峯堆堆積積愁萬重相思往事如夢中好姻緣
難再逢竹搖翡翠榴噴火紅荷香飄馥槐陰正濃
自别東君後金罇幾度空
前腔(用庚靑韻)
月圓冰鏡疎星耿耿良宵院落沉沉立盡梧桐清影
傷情西風敗葉和雁聲銀屏冷落秋漸零數歸期
心暗驚紅蓮落盡黃花滿庭登高望遠雲山幾層
恨煞音書斷空將别淚傾
前腔(用東鐘韻)
鴛甃霜重翠衾寒擁香腮半貼珊瑚一線紅香將凍
萍蹤飄楊柳絮心性同無些凖繩西復東海山盟
都是空窗兒外月壁兒裏風相思滋味這回轉濃
正好朦朧睡寒山寺巳鐘
昔人謂仙呂一官止與羽調互用與道宫高平
相出入其餘宫調無令竄入固格律之嚴不僅
爲北詞而設若夫淸新綿邈猶屬本宫三昧審
音辨字察調按拍䆒心此道者其留意夫(嶺樵)
羽調
題情(原稿未刻)沈伯英
四季花(用齊微韻)
秋雨過空墀正人初靜更初轉漸覺淒其人兒多應
傍着珊枕低剛剛等咱纔睡時便覺相將投夢思若
伊無意誰教夢迷多情又苦得見稀抵死恨着伊恰
恨罷又添縈繫更憐你笑你愁你想你冤你
集賢賓(以下俱商調)
當初戲語說别離道伊口是心非誰料濃歡猶未幾
恁下得霎時抛棄千央萬凂但只願休忘前誓我雖
瘦矣再拚得爲伊憔悴
簇林鶯(譜中向無此體係新增亦妥)
(簇御林)舒新恨問後期結同心念未灰滿擎珠淚和
身殢(黃鶯兒)他一聲聲似推一聲聲似依回頭漫道
多寬慰意兒迷眼兒轉處暗裏覷人癡
琥珀猫兒墜
浮萍心性只得強禁持任你風波千丈起到頭心性
没那移猜疑又怕潑水難收絃斷難醫
水紅花
想應前世負虧伊得便宜今生償抵勸伊從此發慈
悲莫心灰他生重會免使得如咱今日看簷下雨淋
漓點點滴滴不差池也囉
尾聲
過犯多權休罪回嗔作喜且相偎看取風流涎臉皮
寒宵閨怨(巳刻)梁少白
四季花(用庚靑韻)
寒氣透疎欞正窗兒破風兒猛背却殘燈愁聽高梧
露滴秋夜淸南山子規啼一聲月沉西門暗扄曉鐘
何處噹噹五更薰籠坐倚直到明輾轉夢不成難道
便一生孤另奈香冷篆冷衾冷枕冷人冷
集賢賓(以下俱商調)
六朝舊事心暗評消磨多少豪英朱雀烏衣留話柄
記潘妃蓮步輕盈景陽宮井多半是佳人薄命須自
省盡沉没暮天鴻影
簇林鶯
(簇御林)還懷舊自幼齡播蜚聲滿上京長于歷遍諸
名勝(黃鶯兒)鳳凰臺晝登燕子磯曉行莫愁湖上春
風艇總無憑年華巳矣何事負平生
琥珀猫兒墜
而今憔悴獨&KR0863;短檠燈眼見淒涼逢暮景當初誰道
又恁零丁牽情羞覩那烏鵲橋邊匹配雙星
水紅花
海盟山誓信非輕數年庚今成畫餅一生寂寞竟何
曾問儒卿甘心誰等挽不住夕陽西下遣不去恨難
平這場恩怨不分明也囉
尾聲
歎行藏頻看鏡大都塵世總浮萍不如淨掃花前學
誦經
題情(未刻)沈伯明
四季花(用監咸韻)
驀地把愁擔這人兒厚情兒久索付空談懷慙因何
聽却無影䜛從前枉奴囑再三悄思量情怎堪只見
朝霞明湛不覺烟浮暮嵐黃昏又蚤月映潭此景更
誰貪盡日裏愁填心坎看容慘鏡慘燈慘影慘神慘
集賢賓(巳下俱商調)
人來寄語如寄緘早說向喃喃聞道郞心仍未減問
何時重把春衫重鋪鳳毯試兩下將情重勘心下感
撲簌地淚流紅馣
簇林鶯
(簇御林)音雖至情未諳假和眞奴怎探問伊何事輕
撇賺(黃鶯兒)爲甚的花兒懶簪髮兒亂鬖病懨懨獨
自難立站意兒憨情癡未解望得眼兒饞
琥珀猫兒墜
紫騮嘶處小徑忽停驂不信郞來問再三從前積恨
總休銜情酣須不似昔日參差面北眉南
水紅花
兩情和洽蜜兒甘淚猶含願得盟山無憾閒花斜畔
莫貪婪有神監還教敢敢再休使奴心牽掛病得我
骨如巖思思不斷似春𧖟也囉
尾聲
感恩情來時暫正睛煙漠漠柳毶毶抵多少昨夜相
思雲樹黯
按四季花一曲譜謂與四時花大同小異首句
似犯黃鶯兒次句與第八九句似皂羅袍餘皆
金鳳釵也後未詳
閨思(白雪齋改刻)秦冰澳
勝如花(用庚青韻)
從他去春幾更愁積層巒叠嶺記當初春煖銀屏到
如今鴛衾夜冷&KR0863;好景越添心病(合)愁殺人薰籠短
檠哄殺人燈花鵲聲雨意雲情記陽臺夢醒怎捱得
這般孤另背人前淚雨頻傾背人前淚雨頻傾
前腔
是奴差别不慣經肯容易分開交頸到如今井墜銀
瓶又似那風飄斷梗怎下得虧心短倖(合前)
三叚子(以下俱黃鍾)
相思巳成瘦腰肢憑誰肉疼盟言似冰語臨岐憑誰
證明幾回強把衷腸硬怎禁驀地心無定空&KR0863;柔條
惜舊鶯
滴溜子(又名雙聲疊韻又名鬪雙鷄)
春歸去春歸去紅殘綠零人何處人何處雲迷霧凝
寄書鱗鴻難倩天長一樣箋欲言難罄拚一箇癡心
終身耐等
尾聲
連宵夢裏迎歸艇醒後依然影共形何處覓鸞膠續
舊盟
羽調較各宮標目爲數最隘而名作亦復晨星
今擇其尤者悉以公世隋珠趙璧正不以多多
見勝也至若勝如花一套原稿用韻多訛特爲
刪潤與墨憨齋改本各異敢爾錄刻以政知音
正宮
〇泊舟連河懷清源胡姬(刻依藏稿)史叔考
錦纏道(用先天韻)
滿帆風吹不動離人小船愁重滯江邊盻相思盈盈
一水春天我想他别時言行時淚眼不繇人恨迷離
意馬心猿說甚好烟緣這破題兒是柳愁花怨江關
信杳然何日覩桃花人面怕夢魂依舊在清源
普天樂
記銀燈思金釧鳳鸞交蜂蝶戀靑樓上錦帳瓊筵今
番做怨鶴啼鵑是當初偶然再休題抱琵琶醉我花
前
古輪臺(中吕)
豔陽天隔墻花裏弄鞦韆笑歌聲逐孤蓬轉空教留
戀簡點春風何處是舊家庭院燕解離愁鶯知别怨
一雙雙宛轉話江煙又恍是傳消寄息把佳期約在
明年怕只怕一灣流水半窗殘月幾村漁火寂寞&KR0863;
愁眠難消遣一瓶香煮惠山泉
尾聲
彩雲望斷春波遠欲寄鸞箋没便只落得魂斷長途
泣杜鵑
四時閨思(白雪齋藏本未刻)秦復菴
錦纏道(用江陽韻)
記當時舞春風團花綵裳誰折散錦鴛鴦到如今空
教夢遶瀟湘又一番柳拖金脂凝海棠怎當得步花
陰珮冷琳琅燕子語雙雙猛聽得神魂飄漾花飛怯
露涼又蚤是杜鵑枝上一聲聲呌月斷人腸
前腔
好時光過池庭風牽翠香惆悵日初長最苦是菖蒲
空泛瓊槳我待學赤澄澄葵心向陽怎當他亂飄飄
柳絮顚狂驀地汗沾裳羞見那綵鴛池傍蛙聲閙暮
塘又蚤是菱歌溪上一聲聲唱月渡滄浪
前腔
透紗窗淅零零金飈薦涼掩袂聽寒螿最難禁是連
宵月轉廻廊他本是映歌樓當年皓光今日箇照長
門偏惹恓惶桂窟冷霓裳好似我孤單一樣寒砧夜
搗霜又蚤是孤鴻天上一聲聲帶月過衡陽
前腔
傍銀缸朔風嚴寒威怎當一瞬淚千行况又是漫空
雪蕊飄揚想當時擁鴛衾春生象牀今日裏抱寒綢
萬種淒涼澹月襯梅粧數更籌越添悽愴高唐夢渺
茫又蚤是鄰鷄陌上一聲聲啼月恨更長
古輪臺(中吕)
景堪傷苔封錦砌篆消香四時風月和誰賞參商兩
兩况盻斷歸鞭把那前言都謊虚度花朝慵登月厰
苦相思兀自懶梳粧凝眸癡望算程途水遠山長音
沉魚帖歌閒鳳管酒闌瓊席展轉費思量粧樓上殘
絨慵理綉鴛鴦
前腔(換頭)
郞當怎得愁除與病強撇得我影隻形單心慵意攘
春盡秋闌荏苒間韶光反掌怕那桃李春風反增悽
愴又見梧桐秋雨滳空廊孤燈相傍儘題情寄却萸
囊薄衾孤帳如何捱得淒風苦雨此際總徬徨想是
前生帳斷頭冤債合相償
尾聲
巫峽迷藍橋漲隔斷處紅塵千丈只落得煙樹蒼蒼
雲水茫
春日懷蕭楚雲(巳刻)楊升菴
綿纏道(用江陽韻)
心悒怏縮不就相思地長何處訪蕭娘珮環聲依然
只在湘江怎能勾趁東風騎着鳳凰一霎時喜相逢
齊赴高唐雲雨謾商量把角門兒輕輕關上縱巫山
路渺茫也落得一宵歡暢怕鐘聲隱隱到書窗
太師引(南呂換頭)
桃花依舊遮門巷問紅顔今宵那方特地把瑶琴三
弄又誰知淚雨千行抛琴挹淚空惆悵聊聽取玉樓
歌唱芭蕉影紛紛過墻只道是那人轉向廻廊
三學士(南吕)
春風不管人魔障偏來助我悽惶花枝縱有他嬌模
樣那裏有軟玉溫柔不斷香若使他和花共語花便
肯寫書降
解三酲(仙吕)
不繇人眠思夢想不繇人割肚牽腸枉臨風&KR0863;月生
悽愴舒𧖟繭寫詩章不繇人啼衾怨枕到天兒亮不
繇人罵柳嗔花送夕陽誰相傍把離愁當酒心坎爲
觴
尾聲
伴靑燈梅花帳今夜歡娛罷講怕離恨牽人夜未央
寄顧姬(未刻)王伯良
錦纏道(用尤侯韻)
憶年時掛靑帆向維揚浪遊正値錦塘秋夜沉沉花
明一葉蘭舟恰正是載西施廻橈浦口又做個醉胡
姬移席壚頭窈窕更風流喜窗外月明如晝何妨作
逗遛笑吟吟暗鬆金釦怪起來紅日在簾鈎
普天樂
軟腰肢纖纖柳巧梳粧亭亭藕相偎傍日日朱樓縱
烏絲百幅難酬鸞班鳳儔似美人圖簇擁觥籌
古輪臺(中吕)
恨悠悠一江煙水動離愁斷腸人别黃昏後不堪回
首嘆紫馬青裘又作長安生受花落銀牀西風依舊
天涯月色共燈篝照人消瘦休再提酒盞茶甌軟綃
淚點香囊詩句依然在手信阻白蘋洲卿知否悔將
書劒覓封侯
尾聲
病兒沉心兒陡莫教朱字問箜篌爲你百鍊剛成繞
指柔
四時閨思(白雪齋集四詞家小令)李日華
玉芙蓉(用蕭豪韻)
殘紅水上飄靑杏枝頭小這些時眉兒淡了誰描因
春帶得愁來到春去緣何愁未消人别後山遙水遙
我爲他數歸期劃損掠兒梢
前腔金白嶼
長天暑未消長恨何時了玉肌柔教人倦倚水綃粧
臺羞&KR0863;花如貌舞袖空憐柳似腰人不到把盟香暗
燒這些時粉香消常是淚珠抛
前腔沈靑門
風簾玉馬敲月砌莎鷄閙冷淸淸繡閣人孤難熬無
憑又是燈花爆嬾上牙牀三四遭姻緣事全無下稍
想應他卜金錢偏遇反吟爻
前腔張伯起
餘香冷綘綃半壁燈光照繡衾兒獨擁夜寒偏峭秦
臺寂寞煙空繞何日雙吹碧玉簫關情處噹噹麗譙
猛可的熱心腸一陣水兒澆
按前三曲傳之舊本卽韻選亦所並載後得伯
起一闋以成全璧而三籟疑之抑未之見耶
靑樓貽恨(翻北詞)卜大荒
玉芙蓉(用尤侯韻)
紅舒臉上桃翠展眉間柳覻肌溶粉膩鬢嚲雲稠纖
長帶綰金雙釦窄小鞋弓玉半鈎腰圍瘦約珍珠臂
鞲據丰標止應蘭館貯嬌羞
刷子序
歌臺賺留經年殢取酒觶茶甌昨夜新歡今朝又阻
行舟温柔這里紅裙翠袖那壁廂蜂迷蝶瘦緊摩弄
火熱心腸業障兒無了無休
雁來紅(後三句疑卽朱奴兒今照譜刻)
(雁過沙)機關勸你收捨身崖莫更投迷魂洞作急丢
開手陷人坑趁蚤忙回首色褪三春不耐秋(紅娘子)
宜速搆雲深小樓是葉落歸根候
朱奴兒
愛潭女詞憐少遊癡通叔硬趕蘇舟兩箇竒緣意表
兜没添貨偶然厮就纔消受鸞衾鳳裯再肯向鳴珂
走(尾聲無)
擬秋閨思(巳刻)沈青門
普天樂(用蕭豪韻)
建安才河陽貌從一去無消耗别時節淑景初交驀
又把芳時過了三秋易到可意人難到觸處無端成
懊惱&KR0863;瑤琴玉軫愁調向粧臺蛾眉怕掃寄香囊繡
字慵挑
雁過聲(換頭)
無聊況復凑巧風和雨縱橫正飄時間鐵馬偏咶噪
夢難成恨難熬更漏聲將盡譙鼓頻敲鷄聲偏又早
寒蛩抵死在窗前哨不繇愁悶攢更直到曉
傾杯序(換頭)
蕭條爽漸生暑漸消塞雁又呀呀呌看滿徑黃花滿
林紅葉滿地蒼苔教人心碎難熬有誰憐瘦損幾番
夢醒畫眉人杳不繇人怨殺暮暮更朝朝
玉芙蓉
參差玉珮搖恍惚銀甌掉好姻緣做了有下無稍峯
頭夢斷難重到洞口花開怎再邀把些恩和愛如鹽
在浪淘奈江深没底枉徒勞
小桃紅(與越調異或作山桃犯誤)
寫罷了回文稿打叠起離鴻調愁來待把菱花照須
知不似前春好畫圖雖寄應難肖傍丹靑時復擎管
羞描
尾聲
孤辰限豈自招于飛願天應作保且把香來着意燒
閨怨(巳刻)李東陽
普天樂(用蕭豪韻)
四時歡千金笑從别後多顚倒俺這里玉減香消他
那里珠圍翠遶婚姻簿内想是名不到却把鸞釵輕
分了恨茫茫水遠山遙悶沉沉雲深霧杳困騰騰使
人夢斷魂勞
雁過聲(換頭)
終朝院落靜悄徒然有龍香鳳膏鸞笙象管無心好
萬般愁萬般焦這悶懷端的教我難熬空教人易老
那堪暮雨花簷前閙比着俺淚珠兒兀自少
傾杯序(換頭)
思着掩翠屏冷絳綃寂寞向誰行告捱幾個黃昏幾
番明月幾度靑燈和我知道把歸期暗數寶釵劃損
畫欄雕巧不繇人罵他薄倖絮叨叨
玉芙蓉
金爐香篆消寶鏡塵埋了數歸期一夕又還一朝薄
衾小簟殘鐘曉暮雨梨花魂暗消這相思病多應是
命招算人心不比往來潮
小桃紅(註前)
誤約在蓬萊島冷落了巫山廟愁雲怨雨羞花貌精
神不似當初好雁來鴻去無消耗委實的教我心癢
難猱
尾聲
凄涼運莫再交但願得鴛鴦會蚤莫待秋霜染鬢毛
秋閨(巳刻)文三橋
普天樂(用蕭豪韻)
閉月容羞花貌這幾日懶把菱花照憶多才山長水
遙恨薄倖魚沉雁杳謾&KR0863;景傷懷抱更有甚心情將
這蛾眉掃最苦是明月初高最苦是殘燈倦挑最苦
是隣鷄又蚤報曉
雁過聲
愁聽落葉亂攪愁聽那砧聲夜敲愁聽四壁寒蛩閙
更愁聽雁嘹嘹愁聽窗外雨灑芭蕉愁聽枝上鳥因
他幾樣將人惱瘦得奴腰肢兒兀自小
傾杯序
前宵鶯燕友鳳鸞交帳裡相偎靠好似悞入桃源喜
逢洛浦樂賦高唐怎知您别調把離情謾簡這回却
比舊時多少算將來愁腸積累似山高
玉芙蓉
垂楊映畫橋小逕迷芳草急回頭又蚤秋滿林臯薄
情遠别長安道目斷關河魂暗消懨懨病甚藥可調
只恐怕芳容不比昔年嬌
小桃紅(註前)
默默地將人惱魆魆地催人老巴巴望眼空凝眺一
腔愁緒何時了這般滋味有誰知道幾時得使我離
却煎熬
尾聲
星前月下頻頻禱願莫負深盟舊好記取江心把舵
牢
旅懷(未刻)沈伯英
普天樂(用皆來韻)
片時情三生債只索自寕心待眼見得病骨如柴辜
負了春光如海當初取次出鶯花寨生把連枝輕拆
解海山盟霧鎖雲埋翠紅鄕天寬地窄&KR0581;蘭芳枉教
結佩縈懷
雁過聲(換頭)
難捱分違半載吳山阻音塵漸乖那堪客路在吳山
外漫行行自裁劃這别離也是天遣神差將生辰還
細擺花星兀自多妨碍想着俺這孤辰何日改
傾杯序(換頭)
天涯旅病身且自挨怕景物供愁態奈幾曲江流幾
重煙樹幾帶雲山添我無賴枉憂風怨雨綠愁紅慘
夢勞魂駭怎能彀月明千里故人來
玉芙蓉
西湖想鏡臺鷲嶺思眉黛看蘇堤沙軟好印弓鞋綠
茸茸蔓草疑羅帶紅灼灼夭桃憶粉腮當杯處倩羈
懷好開又猛隨他風雨上心來
小桃紅(與越調異)
應接到山陰側蚤似有巫峯在無端又渡曹蛾界錢
塘却望空煙靄梁溪何處紆襟帶急回頭猶恐迷了
天台
尾聲
看武夷歸蘭舟載無人知是荔枝來莫做楊妃病齒
猜
按普天樂首曲南九宮譜原以拜月亭呌得我
氣全無一闋爲則而歷觀名作其格律大都不
能一一合法且向復名之日四塊玉豈别有所
本而相沿乃爾耶然據其腔調頗爲合拍或亦
可以僃新增一體云(嶺樵漫筆)
暮秋閨怨(巳刻)梁少白
白練序(用尤侯韻)
西風裏見點點昏鴉渡遠洲斜陽外景色不堪回首
寒驟謾倚樓奈極目天涯無盡頭消魂久淒涼水國
敗荷衰柳
醉太平(換頭)
羅袖琵琶半掩是當年夜泊月冷江州虛窗别館難
消受暮雲時候嬌羞腰圍寬褪不宜秋問靑鏡爲誰
憔瘦海盟山呪都隨一江逝水東流
白練序(換頭)
凝眸古渡頭雲帆暮收牽情處錯認幾人歸舟悠悠
事巳休總欲致音書何處投空追䆒光陰似昔故人
非舊
醉太平(換頭)
颼颼霜林鬭葉更風簷驟馬夜堂飛漏白雲天遠那
堪値雁南歸後衾裯空餘蘭麝伴薰篝冷落了竊香
韓壽背燈獨守寒生兔窟露凝鴛甃
尾聲
荏苒韶華逢九九登臨怕惹無限愁在開遍黃花不
上鈎
春閨(巳刻)關九思
白練序(用尤侯韻)
沉吟久奈好事從來不自繇芙蓉帳未煖又還分手
别後萬種愁歎曉夢高唐一旦休添僝僽梨花細雨
燕子空樓
醉太平(換頭)
消瘦纖腰似柳近日來絳裙羅帶頻收這閒衾易冷
人在小小雲兜堪羞淒淒孤影伴燈篝倚窗下倦聽
銀漏這般時候三更酒醒滿枕春愁
白練序(換頭)
綢繆兩配偶同歡共遊在花陰下渾如閬苑瀛洲無
繇願再酬恨飛絮飄香逐水流成拖逗釵分鳳拆線
斷銀鈎
醉太平(換頭)
悠悠靑霄路有奈繡鞍歸晩山盟虛謬似分開雙璧
不能勾兩情依舊頻修銀箋錦字到皇州一字字淚
痕湮透甚時相守金杯滿酌豔曲低謳
尾聲
思沉沉如病酒又値落紅時候何日春歸十二樓
秋閨(巳刻)陳石坡
白練序(用歌戈韻)
相思擔漸覺道秋來重許多憔悴了解語一枝花朵
重山壓翠蛾千萬結愁腸無奈何偏難過黃昏細雨
綠窗深鎖
醉太平(換頭)
追慕丰姿俊雅在奴行未敢醉酒高歌燈前枕畔幾
回把花月消磨灾魔平空鴛帳起風波比目魚雙雙
分破忽驚秋暮魂斷空階敗葉殘荷
白練序(換頭)
香雲散一窩臨鸞懶梳思君恨堆積起塞海填河光
陰暗裏過霜落梧桐冷鳳窠今宵個玉釵敲斷有誰
知我
醉太平(換頭)
婆娑簾虚桂影見水簾輕碾碧天秋破清光到處不
知他那里如何嗟哦淒涼最是月中娥也得照客窗
人臥紅綃淚抺桃花萬點玉珠千顆
尾聲
&KR0863;青燈呆呆坐煙冷金爐獸火愁聽寒蛩聲絮聒
離情(未刻)沈子勺
白練序(用尤侯韻)
殘月冷漸一帶清輝下小樓金風剪陡覺露凝雙袖
寒岫供遠愁見銀漢參橫雲半浮飛淸漏隔林曉鏡
&KR0863;籠纖柳
醉太平(換頭)
僝僽相思一點蚤離愁幾許撮上心頭花殘酒剰輕
發付舊日風流悠悠知他何日債緣勾且生受一場
消瘦望天還佑發來的願兒怎肯輕丢
尾聲
嘆從來多掣肘冤家到底常聚頭方信恩情險處久
按白練序首曲起句應用四字自窺青眼一曲
盛行作者遂爾相習無復遵譜矣可爲三嘆
四時閨怨(巳刻)劉東生
刷子帶芙蓉(用家麻韻)
(刷子序)雲雨阻巫峽傷情斷腸人在天涯奈錦字無
憑虚度荏苒韶華嗟呀春晝永朱扉低亞東風靜湘
簾閒掛(玉芙蓉)黛眉懶畫軃宮鴉鬢邊斜插小桃花
山漁燈犯(或作虞美人犯誤)
燕將雛逢初夏夢斷華胥風弄簷馬閒扄了刺繡窗
紗香消寶鴨那人在何處貪歡耍空辜負沉李浮瓜
寂寞厭池塘閙蛙庭院日長偏憐我枕簟上夜涼不
見他多嬌姹愛風流俊雅(玉芙蓉)倚欄干猛思容貌
勝荷花
普天帶芙蓉
(普天樂)景淒涼人瀟灑何日把雙鸞跨怨薄情空寄
魚箋相思句盡續琵琶彈粉淚濕香羅帕暗數歸期
在斜陽下動離情征雁呀呀無奈心事轉加(玉芙蓉)
&KR0863;西風病容憔悴似黃花
朱奴插芙蓉
(朱奴兒)漸迤邐寒侵繡榻蚤頃刻雪迷了鴛瓦自恨
今生分緣寡紅爐畔共誰閒話詀啼罷托香腮悶加
(玉芙蓉)膽瓶中懶添雪水浸梅花
尾聲
重相見兩意佳憶昔傳杯弄斝斷送了年時四季花
酬魏郡穆仲𥙿内史(未刻)王伯良
刷子帶芙蓉(用先天韻)
(刷子序)白眼看青天悠悠更誰同調相憐嘆流水高
山空斷幾叠危弦金鞭趁紫馬黃河一線覓燕市紅
雲半面(玉芙蓉)狗屠不見算翩翩酒人只有穆生賢
雁過聲(換頭)
西園好風似剪初調笑紅牙錦箋當場肝胆投一片
度新聲夜忘眠儘輸他燈下花前杯傳不放淺春朝
秋夕成留戀何處他鄕路幾千
傾杯序(換頭)
難言别靑門倍黯然看日近長安遠誰在江東誰居
渭北一縷春𧖟兩處絲牽苦書沉雲雁信疎驛使五
年似撚幾番家夢魂中斷月明邊
玉芙蓉
你回車又入燕我鼓棹重逢阮喜今宵浮萍兩葉仍
圓綈袍不負靑霜院彩筆還驕淥水篇多歡忭狂來
似顚那問他酒巵狼籍濕紅氊
小桃紅(越調異)
想光陰如飛電悵聚散眞蓬轉尊前莫怪頻酬勸黃
塵海水須臾變茫茫後會鶯和燕恁高歌一笑當筵
一樶棹
紅兒唱粉頰有餘妍靑童舞羅袖倍蹁躚簷雪色宛
轉照金鈿盆梅馥旖旎散朱軒提如意憑將兩眉展
重剪燭握手話姻緣
尾聲
玉爐香銅壺箭此際謾消繾綣聽取新聲字字妍
擬閨怨(未刻)張旭初
刷子帶芙蓉(用歌戈韻)
(刷子序)紅粉命常薄笙臺人去聲斷誰和雙魚無覓
難將幽恨傳他蹉跎香篆冷空餘繡幕眉峯鎖羞添
翠螺(玉芙蓉)愁無那傷心事多任雲鬟零落髻見矬
錦芙蓉
(錦纏道)枉存活苦躭承愁緣病魔魂夢遶關河怪連
宵依希枕上摩挲道别後東西飄泊何曾把恩情放
過(玉芙蓉)珠彈顆靑衫証佐恨鶯聲驚拆鳳凰窩
普天帶芙蓉
(普天樂)鏡中華心頭火到惹得枯腸餓悔前春容易
抛離到如今恩愛隨波(玉芙蓉)成躭閣砂鍋打破端
的是妬花蜂蝶暗搬唆
朱奴插芙蓉
(朱奴兒)載花船憑誰把舵斷絃琴隨他結褁今生冤
債前生作空到處求神拜佛(玉芙蓉)鞋尖破多因恨
磨幾番兒向蒼苔跌足濕淩波
尾聲
花事闌春將暮怕炎威薰蒸難過況復秋冬怎奈何
歲時傷逝(巳刻)梁少白
破齊陣引(用齊微韻)
(破陣子)帳掩香消人去房空珮冷魂歸(齊天樂)桃李
春風梧桐秋雨又是經年隔歲(破陣子尾)忽憶綢繆
生前阻夢見依俙覺後疑人間長别離
刷子序(端陽)
蒲酒啓瑤席雕梁燕兒依舊雙棲奈物是人非一旦
雲鎖空閨堪悲香艾裊鬟釵巳委蘭湯膩臂絲曾繫
夜涼時倚醉窗西半闌殘月曉鶯啼
普天帶芙蓉(七夕)
(普天樂)鵲橋橫雙星會玉露潤金風細羡誰家乞巧
樓頭笑聲喧玉倚香偎恨獨拆鴛鴦&KR0863;目斷盈盈銀
河水妬牛郞織女夫妻任天長團圞到底(玉芙蓉尾)
笑人間爲何途路便抛離
尾犯序(中秋中吕)
長空一鏡輝萬里全無一點纖翳此夜當年記雙凭
玉肌徙倚空追念香鬟霧鎖空追念弓鞋露綴嫦娥
寡蟾宮獨守天遠信音稀
錦纏道(重九)
雁來期正秋風寒雲亂飛把酒&KR0863;斜暉問芳卿爲甚
的便蕙損蘭摧想蕭關黃葉盡起念漢殿紫莄誰佩
歲月轉淒其衾餘枕剰初寒未授衣辜負登高節&KR0863;
黃花羞插滿頭歸
傾杯序(長至一名汲煞尾)
時移日漸長轉候灰又節値書雲歲捱幾度寒砧幾
聲殘角幾箇孤鴻别館的滋味慘年華過眼暑來寒
往一生無幾線空添要見伊還共日俱遲
玉芙蓉(除夕)
空傾栢葉杯枉泛椒花蕊總迎新愁看斗柄春回誰
憐今歲今宵盡又早明年明日催消長夜撥寒罏死
灰這傷心只有歲寒知
小桃紅(元宵與越調異)
燈影下人叢裏火蛾轉笙歌沸家家盡簇神仙隊花
容誰似娘行比歸來空倚書幃立寒窗底獨展畫裏
崔徽
摧拍(上已大石)
記祓除流觴水湄記游衍踏青翠堤記郊原路迷挈
榼提壺處處徘徊香輦雕鞍步步追隨今安在海角
天涯魂欲斷日平西
一撮棹(清明)
人何處墓上草新齊悲風起棠梨上紙錢飛孤墳小
殘月冷走狐狸青衫淚盡是杜鵑啼痛殺青松底又
添一新鬼天地永日夕想魂兮(無煞)
刷子序首句應用四字前各曲疑犯别調未詳
春怨(巳刻)陳秋碧
錦庭樂(用廉纖韻)
(錦纏道)被兒餘枕兒單春寒較添夜雨響空簷曉來
呵殘紅滿簾(滿庭芳)更那看掩重門&KR0863;鶯花鬼病懨
懨這病危如燈熖這恨深如天塹(普天樂)病和愁兩
厮兼病當心坎愁在眉尖
前腔
錦鱗稀塞鴻遙書沉信淹江樹眼空瞻怯梳粧塵緘
寶奩常則是倚闌干數歸程屈損春纖霧帳雲屏
虚占海誓山盟無驗線和針懶去拈靈犀一點無
計拘鉗
前腔
憶王孫乍交歡情投意忺永遠效鶼鶼自離家新生
棄嫌料應他在天涯被秦樓歌管相漸金粉花容
嬌豔血色羅裙紅茜美甘甘笑語甜未知將我唇
上曾呫
前腔
影伶仃竚蒼苔鮫綃淚黏無語&KR0863;銀蟾暎孤燈蕭蕭
短簷幾回價寄佳音怕人知躱躱潜潜是則是前
生少欠苦則苦終常作念把恩情做了水底鹽羊
腸龜卦今後休占
尾聲
合浦珠豐城劒願配合莫教抛閃看玉簿姻緣許再
僉
擬冬閨怨(巳刻)史叔考
傾杯賞芙蓉(用家麻韻)
(傾杯序)隔墻新月上梅花綉閣吹燈罷驀忽地冷了
瑤琴撇下箜篌倚了薰櫳放了琵琶(玉芙蓉)那些箇
春宵一刻千金價畢竟夜靜三更萬事差人牽掛控
心猿意馬這浮雲遊子何日别京華
玉芙蓉
相思夢見他夢裏多歡耍醒來時依然人在天涯鴛
鴦&KR0863;&KR0863;成虛話做蝴蝶紛紛過别家奴生怕怕那金
鷄和鐵馬悄不覺催雲送雨到窗紗
普天樂犯(新增體)
(普天樂)聽更籌頻頻下淚滴滿鮫綃帕料多情别有
嬌娃把我認做冤家當初來嫁星辰應犯孤和寡
使今朝錦帳文鴛做了路柳墻花
朱奴帶錦纏
(朱奴兒)鎮日裏籹聾作啞捱一刻勝如一夏問張郞
何日眉重畫玉簪兒打得酸牙(錦纏道)覷腰瘦不堪
把饑時不飯渴時不用茶弄得人憔悴一廻煩惱一
廻嗟
尾聲
海山盟丢開罷枉自去燒龜叩瓦把美滿恩情做了
浪滚沙
寄中都趙姬(未刻)王伯良
傾杯賞芙蓉(用車遮韻)
(傾杯序)一徑春風轉狹斜滿地荼䕷雪愛殺他門掩
靑桐人在紅樓到處焚香直恁淸絕(玉芙蓉)盈盈悄
臉花雙靨嫋嫋柔軀柳一捻紗窗夜記銀燈未滅掛
一幅美人圖畫半簾月
雁過聲(換頭)
裙摺猩紅乍湼邀人褪榴花幾葉枕邊絮語脂香烈
儘憑他漏聲接軟迷離玉襯花貼嬌怯偎粉頰兜郞
肯惜靈犀洩好處廻身劣處嚙
普天樂
乍相逢芳心熱便相憐柔腸結常消受雨擁雲遮一
時間將鶯燕攔截經年短鋏自看花來爲你費盡周
折
朱奴兒
急分手靑衫哽咽頻作念錦字重叠寄得香囊餘淚
血一點點將幽情描寫殷勤說休辭䟦踄難道便心
如鐵
小桃紅(與越調異)
轉眼處春光謝屈指又朱明也消魂最是秋風冽牽
情窗外驚飛雪看來都是冤和孽悔當初輕散輕別
尾聲
到如今成吳越做不得抱花蝴蝶先寄烏絲一紙斷
腸帖
正宫一調昔人以惆悵雄壯爲的蓋取其有悲
歌激烈之氣也固詞不難於呌囂而難於得體
不難於縱放而難於就䋲是選諸作可爲各極
其致本宫南詞之法程或者其在斯歟(騷隱識)
大石調
閨思(刻依原稿)王西樓
念奴嬌序(用江陽韻)
麗譙落月正野烏城上啼殘萬瓦明霜畫角聲中嗚
咽處吹徹老梅爭放悽愴太灝宸遊乍臨靑闕土牛
簫鼓天街景物果堪賞人爭攘紛紛綵仗簇擁勾&KR0621;
尾犯序(中呂換頭)
成行仕女簡春忙巧剪春旙彩燕雙雙試舞翩翩闘
釵頭鳳凰惆悵偏我慮天涯人遠偏我慮山高水長
又慮他心兒放萍蹤梗跡兀自殢他鄕
錦纏道(以下俱正宮)
迅時光蚤花朝催開衆芳紅紫闘春粧最無情㶚陵
岸上柳絲千丈留得住離人征鞅留不住離人去腸
落得意傍徨夢飛度楚陽臺上雲山嘆渺茫生受處
鄰雞忽唱錯教神女惱襄王
傾杯序
淒涼從君去冷綉房寂寞了梅花帳想揮淚陽關分
袂河橋約在端陽准擬還鄕眼睜睜教我窮冬捱盡
又過靑陽天便教人霎時相見又何妨
玉芙蓉
風和蝶戀香水暖魚翻浪正園林開到荼䕷海棠乍
晴乍雨花容老輕暖輕寒愁味長相思恨牽纏怎當
總朱顔消瘦不比舊時龐
小桃紅(註前)
歡娛事皆巳往淒涼事總親嘗雲迷楚峽空餘嶂彩
鸞飛去臺虚厰秦樓更没簫吹響每日的教我怨悵
裴航
尾聲
歸來有日同鴛帳還問他别來無恙只怕他做了天
涯浪蕩
麗情(未刻)王伯良
賽觀音(用眞文韻)
怕着羞添着恨看點點羅衫淚痕只落得燈前倫揾
這叚相思誰道假和眞
前腔
我口兒推心兒肯悔那日停針閉門空惹個蝶驚蜂
褪嬌軟肝腸做了硬心人
人月圓
他去後風雨無憑凖縱有靑鸞難傳信隔花陰眞是
天涯近嬴得箇懨懨成病損纔知道眼前人更有誰
爲温存
前腔
連日來打疊胭和粉便取次摧殘一葉身天公折罰
甘心認這&KR0863;面惺惺背面親衷腸事待告訴靑天君
不知聞
尾聲
謾說有情魂夢堪尋趁且捱他幾箇惡黃昏辨取和
葉和根總付君
大石名詞絕少卽一二傳世之作按其句調強
半未稱入彀寥寥碩果足當一斑而謂其盡風
流藴籍之旨則吾豈敢所錄麗譙落月一套坊
刻多訛今得停雲館袖珍樂府舊刻參之似屬
本來面目遂爲釐正其同雲萬里等詞因其命
題皆屬咏物與是選意不相合容俟别刻以快
大觀(嶺樵隨筆)
白雪齋選訂樂府吳騷合編卷之一(終)
