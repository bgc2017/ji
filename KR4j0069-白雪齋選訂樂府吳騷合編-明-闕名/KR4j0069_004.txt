白雪齋選訂樂府吳騷合編卷之四
騷隱居士選輯
半嶺道人删訂
仙吕入雙調
題情周秋汀
夜行船序(用車遮韻)
翠擁紅遮錦香叢勾住採花蝴蝶迷戀處只爲多情
難捨風月頓使綢繆偏令愛惜愈加疼熱拚也准僃
下鬼門關心願對海神同設
前腔(換頭)
應藉夙世冤業但逡廵一見兩情牽掣歌臺上一曲
霓裳淸絕嬌怯粉黛輕勻蛾眉淡掃晩粧初卸覻者
便是那潘妃丰韻比他何别
黑䗫序(換頭舊名闘寶蟾誤)
曾寫鸚鵡新詞向尊前花下把彩雲歌徹斷人腸誰
送一紙書摺虚說石榴花巳開玉人音信截那時節
悶殺人離愁萬種寸心千結
前腔
歡悅剗地歸來似天仙降下蕊珠宫闕喜釵分再整
絃斷重接聽說花枝插在瓶湘簾放下些叙離别喜
殺人書幃半掩把燈吹滅
錦衣香
喜的他心兒熱怕的他性兒劣便教一句開言不許
差迭端詳濟楚又貞潔全無半點假意虚撇更聰明
俊雅酒兒中件件淸切洒落風流也竟與人别冰肌
玉骨皎然朗澈
漿水令
想當初相逢狹邪武陵溪短棹輕楫歌聲宛轉髩欹
疊近船呼出醉眼乜斜天涯去雲水賖陽臺夢魂空
飛越誰承望誰承望到底和恊今日裏今日裏始得
寧貼
尾聲
從今共把山盟設不許負心薄劣這叚情詞留在帕
兒上寫
冬閨(巳刻)陳秋碧
黑䗫序(用蕭豪韻舊名闘寶蟾誤)
點簡梅花見南枝春信漏泄今宵雪糢糊可堪半壓
寒稍飄颻暗香動且浮疎英嫩又嬌正無聊着意看
花却又被花相惱
前腔
清曉眉黛慵描整殘粧無語向花微笑惜花人此時
音信寥寥蕭條天寒縞袂薄風輕繡帶飄自今朝一
捻腰肢寬掩翠裙多少
忒忒令
任雪花梅英鬭巧憔悴人暗傷懷抱此情若與天知
道離恨比天更高果然是天知道和天也瘦了
五供養
青山頓老誰收拾滿地瓊瑤蒼茫冬暮景舉目總蕭
條笑我因花起蚤聽滿耳靈禽喧噪不報些兒喜惹
煎熬北風吹面利如刀
好姐姐
一交黃昏静悄孤另另銀缸相照把燈兒慢挑和衣
剛睡着誰驚覺聲寒指冷難成調偷弄飛瓊碧玉簫
川撥棹
難猜料自來這讀書人心性喬蚤殢上金屋多嬌蚤
殢上金屋多嬌頓忘了臨卭故交漢相如恩愛薄卓
文君緣分少
錦衣香
瓓珊了錦字詩差錯了瑤琴操釵分了交股金帶折
了連環套鳳凰簪蹀爕玲瓏那得堅牢桃花源上不
通潮傷心總是雨葉風條連枝樹近來也生成恨種
愁苗魚雁無消耗水闊山高紅絲繫足誰把冰刀雙
攪
漿水令
不索把穹蒼禱告一任他傍人笑嘲盟香夜夜&KR0863;天
燒憂情未訴意攘心勞從前誓都忘却只求眼下他
來郅鴛鴦被鴛鴦被重薰麝腦銷金帳銷金帳共飲
香醪
尾聲
愁容等得生歡笑愁甚麽暮冬天道番成月夕花朝
題情(巳刻)馮二酉
黑䗫序(用先天韻)
兩字鴛鴦惹心頭夢裏多少牽纏怪分飛偏憎月下
燈前堪憐月圓人不見衾寒夜怎眠悞芳年人隔三
秋又蚤寸腸千轉
忒忒令
比人間紅樓畫船似天上銀河月殿分明咫尺無分
緣如隔太行一線秋水盈春山怨怪情丢意淺
五供養犯
山高水遠恨知音曲中斷絃琴心空有調詩句共誰
聮我想桃花人面隔朱門春風轉盻别來虚歲月何
處指盟言(月上海棠)怎得人心久長不變
好姐姐
魚雁水沉風㨵書和信雲遮霧罥花飛月冷塵蒙舊
簡篇愁和怨愁深隱隱當心坎怨結悠悠在眼前
玉交枝
梧桐幾片閙秋風飄零翠軒翻來捲去如相戀動人
無限熬煎記月明疎影共留連又霜寒夜瓦驚時變
最無聊孤燈影懸最傷心青衫淚濺
川撥棹
無繇見陽臺上巫峽邊似如今鬼病纏綿似如今鬼
病纏綿到不如丢開在先偷香手誰見援傅粉心誰
與傅
尾聲
風流孽瘴還不免畢竟是爲他牽纏怎能彀春生庭
院把孔雀屏遮離恨天
惜别(未刻)王伯良
惜奴嬌(用眞文韻)
山抺微雲聽連天畫角聲斷譙門聊停征蓋花前共
飲離尊難分舊事蓬萊回頭迅見炊烟紛紛盡日漸
曛遙指寒鴉數點水遶孤村
前腔(換頭)
銷魂此際征人想香囊暗解羅帶輕分靑樓休道贏
得薄倖名存傷神此去何時重親近惹啼痕羅襟潤
惆悵頻又是高城望斷燈火黃昏(止二闋無煞)
離情(巳刻)沈伯英
步步嬌(用先天韻)
别鳳離鸞驚時變新景添新怨雕窗裊篆烟靑瑣虚
凉翠幄空展却憶俏嬋娟酬不了當初願
江兒水
常想西江夜艤畫船芳菲北苑開春宴七換凉州歌
喉顫一聲金縷香風轉怕&KR0863;羞人鶯㷼舊恨從頭十
二闌干凭遍
園林好
昏慘慘愁城似天遠迢迢長日勝年記一笑春風嬌
面燈兒下鬢雲偏急回首巳茫然
五供養犯
别來想見見月缺多時也有團圓畫堂深窈窕歸翼
枉蹁躚怕玉鉤未捲一天愁着誰消遣訴一晌心間
事寫一幅斷腸篇(月上海棠)等一箇峰頭孤雁回旋
川撥棹
雙眸倦看這豔陽時三月天&KR0863;一杯悶酒尊前&KR0863;一
杯悶酒尊前少一箇人兒在眼前害相思張解元盻
神仙歸洞天
錦衣香
春衫和淚穿猶是伊針線玉簫深夜吹多是君愁怨
傲殺槎頭金盤雙薦笑他竝蒂兩紅蓮香雲迢逓蝶
浪蜂顚縱東風難見怕顚倒風吹花片不與些兒便
怎生留戀看看瘦得沈腰一線
漿水令
煞靜悄垂楊庭院虚供養綠暗紅嫣銀鉤屈曲指駢
聯淋漓錦袖細艸鸞箋剛删訂相思傅遲遲月上桃
花扇香羅帕闌珊了舊盟新愿流蘇帳冷落了粉露
花烟
尾聲
愁人怎把閒情遣一恁啼春兩淚懸誰管領春山雙
翠淺
閨情(已刻)劉東生
步步嬌(用魚模韻)
月夕花朝成虚度把往事難憑據東風舊院宇塵滿
瑤臺悶扃朱戸六曲畫闌干總是傷情處
孝南枝
(孝順歌)關山路信也疎鴛鴦繡衾香也無蟬鬢爲誰
枯蛾眉爲誰蹙只有天知我苦也不揮毫也不聯詩
句也不開樽也不歌金縷(鎖南枝)燈也孤人也孤枕
又孤月也恨長孤
香柳娘
嘆離愁幾許嘆離愁幾許勝似大江東去將心比心
如何辜負想昔日共笑語想昔日共笑語情似水中
魚愛惜如掌中珠我欲待要寄書我欲待要寄書寄
與薄情看取淚痕如雨
園林好
不記得彈絲品竹不記得偎香倚玉不記得臨行時
囑付不記得醉糢糊不記得臥流蘇
江兒水
盻殺門前馬陌上車年年空把隹期悞好似和番漢
蘇武終須有日還鄕故忍把奴心辜負雁杳魚沉不
見傳來尺素
僥僥令(雙調)
鸞凰錦帳圖蝴蝶繡羅襦惹恨牽愁無心緒直待兩
成雙心願足
尾聲
逢時遇景添淒楚常思想鸞交鳳侣至今在海角天
隅
閨怨(巳刻)舊詞
步步嬌(用江陽韻)
昨夜春歸今朝夏時序如翻掌相思惱斷腸只怕愁
病無情減却容光血淚漬成行點點滴在靑衫上
山坡羊(商調)
綠陰陰竹梢初放碧沉沉荷錢較長紅潑潑榴花漸
舒白茫茫麥隴翻銀浪雨乍晴園林梅子黃時移物
換人何向種種思量椿偆惆悵凄凉半開窗半掩窗
悲傷半思郞半恨郞
五更轉(南呂)
納稼時離鸞帳到如今又插秧南鱗北雁頻來往自
没一紙書來慰奴懷想向晚來空倚定危樓望朝雲
暮雨和誰講除是夢裏重逢和你徘徊半晌
園林好
覺來時愁魂半牀那人兒依然兩廂只落得千聲悒
怏端的是怎推詳端的是怎推詳
江兒水
睡起嬌無力窮愁莫可當咭叮咚風韻簾鈎響淸溜
溜竹夾茶烟漾碎紛粉日映晴絲蕩混攪碎離人情
況縱有良工畫不就相思模樣
玉交枝
綠窗虚朗晝寥寥共誰舉觴芭蕉弄影搖書幌一霎
時過了端陽夢魂驚破追楚襄首兒淡了思張微待
見他山長水長待放他情長意長
玉抱肚(或作胞誤)
南薰薦爽這花陰看看過墻聒噪些蛙鼓蟬琴蕭索
了蝶粉蜂黃中心怏怏無明無夜費思量倩托何人
遠寄將
玉山供
(玉抱肚)精神愡恍這滋味何曾慣嘗覻花鈿粉面流
脂透酥胸汗雨揮漿(五供養)燈花鵲噪到此都成虚
謊命薄多磨障意徬徨停針無緒繡鴛鴦
三學士(南㠯)
花愁酒債何時了償經幾度飯廢茶荒威蕤懶傅何
郞粉寂寞羞添賈女香心爲遠懷縈百丈魂消處逐
去檣
解三酲(仙呂)
錦葵開有誰宴賞記昔日歡娛在華堂今日里浮瓜
沉李没心想盈盈泪浴蘭湯趁微涼緩步出洞房悶
數歸鴉立小廊聲嘹喨採蓮歌何處晩渡横塘
川撥棹
舉目誰親徬&KR0863;三星禱夜央俏冤家杳隔在瀟湘俏
冤家杳隔在瀟湘幾時得榮歸故鄕辦虔誠叩上蒼
奈愁城未肯降
前腔(換頭)
瘦損龐兒淺淡粧怕暮鼓晨鐘特地忙蚤知道今日
恓惶蚤知道今日恓惶爭似當初不識強待相忘不
忍忘待相從路渺茫
僥僥令(雙調)
蜻蜓飛兩兩燕子語雙雙偏我海誓山盟都成謊番
做了五更頭夢一場
尾聲
君平問卜都虚謊只恐怕歸來鬢巳霜怎能勾身生
兩翅飛到伊行
怨别(已刻)唐伯虎
步步嬌(用蕭豪韻)
樓閣重重東風曉玉砌蘭芽小垂楊金粉消綠映河
橋燕子剛來到心事上首稍恨人歸不比春歸早
醉扶歸(仙吕)
冷淒淒風雨淸明到病懨懨難禁這兩朝不思量寶
髻插桃花怎當他綉戸埋芳草無情挈伴踏春郊鳳
頭枉綉弓鞋小
皂羅袍(同上)
堪嘆薄情難料把隹期做了流水萍飄柳絲暗約玉
肌消落紅惹得朱顔老情牽意絆山長水遙月明古
驛東風畫橋俏冤家何事還不到
好姐姐
如今瘦添楚腰悶懨懨離情懊惱落花和淚做了一
樣飄知多少花堆錦砌猶堪掃泪染羅衫痕怎消
香柳娘(南吕)
隔簾櫳鳥聲隔簾櫳鳥聲把人驚覺夢回蝴蝶巫山
杳我心中想着我心中恨着雲散楚峯高鳳去秦樓
悄怕今宵琴瑟怕今宵琴瑟你在何方弄調撇得我
紗窗月曉
尾聲
别離一旦生芳草畫棟梁空落燕巢可惜粧臺空教
人自老
秋日懷舊(巳刻)梁少白
步步嬌(用先天韻)
一夜梧桐金風剪敗葉空廊戰離愁有萬千夢入蘭
心芳香不變目斷碧雲天把西樓東角閒凭遍
忒忒令(初見)
記初見在春風繡筵又驀遇在夜香深院花枝婹嬝
似趁風搖顫人叢裏信難傳人叢裏信難傳又誰知
背畫闌把秋波暗轉
尹令(重逢)
自别去心畱意眷再没處尋方覓便誰道渡頭重面
還似舊時迷戀路阻藍橋肯負前生未了緣
品令(訂盟)
娘行爲何再入武陵源池亭深處恰似降飛仙幽期
密訂去畱多腼腆太湖石畔只恐怕他人瞧見帶綰
同心共結東林祗樹邊
荳葉黃(幽遇)
夜深沉漏滴銀鎖喜空聯挽青鸞翅入重樓挽青鸞
翅入重樓親受用香温玉軟一時繾綣釵橫鬢偏眞
箇是水雲中的鸂鶒眞是箇水雲中的鸂鶒看遺却
花鈿零落在銀屏錦韉
玉交枝(懽會)
舞衫歌扇載卿卿西江畫船紅衣濕處淸波濺竝頭
開徹雙蓮絲絲柳條風渚牽瀟瀟竹影溪雲淺擁鴛
衾落月未眠酒初醒猶聞嬌喘
月上海棠(話别)
最可憐歡娛未了生離怨恨片帆東去甚日還旋霎
時間翠減香消頃刻裹山長水遠重發願願年年相
見勝似今年
江兒水(離情)
江水明於練秋雲薄似綿奈扁舟飄忽如飛箭看牀
頭翠被餘香捲囊中秀髮和愁纏怕睹社前歸燕何
日重來還向舊家庭院
川撥棹(哀怨)
詩題絹淚斑斑成翠蘚夜迢迢輾轉無眠夜迢迢輾
轉無眠洞房虚孤燈慘然似枯枝泣露蟬似風花哭
杜鵑
前腔(祈祝)
腸斷箜篌第五絃奈萬事傷心在眼前縱風波倏起
平川縱風波倏起平川誓把衷心鐵石堅願頻頻音
信傅莫教人眼望穿
尾聲(復合)
歸舟有日還重見那時節錦堂歡宴銀燭高燒繡帳
懸
閨思(巳刻)文衡山
步步嬌(用蕭豪韻)
簾控金鈎深閨悄風動爐烟裊淒涼恨怎消望斷衡
陽底事鱗鴻香獨坐悶無聊把金叙劃損雕闌巧
香羅帶(南吕)
幽窗倍寂寥冰絃懶調春纖未舉先倦倒斷絃何日
續鸞膠也總有相思調&KR0863;誰抛思君幾遍成鬱陶便
是暗擲金錢也有甚心情辨六爻
醉扶歸(仙吕)
悶懨懨羞把菱花照睡昏昏慵整翠雲翹覺離愁應
比舊時多看花容不似前春好可憐辜負好良宵多
應是别惹閒花艸
皂羅袍
可惱鬱人懷抱响叮噹鐵馬鬪風聲敲瀟瀟疎雨洒
芭蕉啾啾四壁寒蛩閙尋章摘句臨風懶嘲蛾眉消
黛金針懶挑虧心自有天知道
好姐姐
看他量如斗筲没來繇教人談笑翻雲覆雨都是奴
命招無消耗滔滔水渰藍橋倒烈火騰騰將祅廟燒
香柳娘(南吕)
見紅輪墜西見紅輪墜西晩鐘聲報孤燈慘淡和愁
照聽譙樓畫角聽譙樓畫角嗚咽怨聲高令人越焦
懆剪秋風敗葉剪秋風敗葉把紗窗亂敲攪得奴夢
魂顚倒
尾聲
薄情做事多奸狡撇得人來没下稍短嘆長吁捱到
曉
閨怨(巳刻)元詞
步步嬌(用車遮韻)
暗想當年羅帕上把新詩寫偷綰同心結心猿垂意
馬劣都將軟玉溫香翠擁紅遮琴瑟正和恊不覺花
隂轉過梧桐月
沉醉東風
一團嬌香肌瘦怯半含羞粉容輕貼微笑&KR0863;人悄說
休忘了今夜等閒間將海棠開徹把山盟共設不許
暫時棄撇有個負心的教他隨燈兒便滅
忒忒令
他殷勤將春心漏泄我風流寸腸中熱因此上楚雲
深鎖黃金關休把隹期頓撇湘江竭燕山截斷魚封
雁帖
好姐姐
自别逢時遇節冷淡了風花雪月奈柔腸萬結怎禁
窗外鐵無休歇一似環珮搖明月又被西風將錦帳
揭
桃紅菊
渭城人肌膚瘦怯楚天秋難禁病叠停勒了畫眉郞
京尹停勒了畫眉郞京尹補填了河陽令滿缺
園林好
也傷殘連枝帶葉勾引得狂蜂浪蝶閙炒起謌臺舞
榭回首處楚雲遮堪嘆處水痕賖
川撥棹
成吳越怎禁他巧言開間諜平白地送暖偷寒平白
地送暖偷寒猛可地搬唇弄舌水晶丸不住撇蘸鋼
鍬一謎掘
錦衣香
他將楚館焚秦樓拽洛浦填涇河竭梅家庄水罐湯
瓶打爲磁屑賈充宅守定粉墻缺武陵溪澗把花兒
釘了樁撅楚襄王夢驚蝴蝶漢相如趕翻車轍緊閉
芙蓉闕紫簫聲裂碧桃花下鳳凰把翎毛生扯
漿水令
响叮噹將菱花碎跌側楞碀冰絃斷絕喜孜孜將同
心帶扯撲鼕地寶簪墜折採蓮人偏把竝頭拆比目
魚就池中將水車竭連枝樹生砍截打撈起御水流
紅葉藍橋下翻滚滚波濤捲雪祅神廟熖騰騰火走
金蛇
尾聲
饒君總把機謀設怎禁那負心薄劣一一向夢兒中
&KR0863;他分說
秋夜同胥姬坐雨西窗感舊(巳刻)梁少白
步步嬌(用魚模韻)
半夜蕭疎芭蕉雨葉葉西風裏相將夢覺時一枕華
胥十年心事細數雨欷歔柔情不斷如春水
忒忒令
論命裏今生合孤嘆花星幾番明汚知音絕少誰可
堪回顧迷魂陣久荒蕪又誰知遇合奇惹閒情萬縷
沉醉東風
記當初曾通素書到年來數傅淸譽奈深戸暎花關
天涯爾汝空奔走東西鄰嫗河橋故居山城小溪依
稀記得風簾露出繡襦
好姐姐
沉淪數載有餘竟没處問消尋息他生未卜此生應
見稀甘抛棄靈禽久被樊籠繫誰料秋來放雪衣
園林好
病相如在文園著書曠文君正臨卭寡居還没有逓
春心綠綺險增出酒家壚險增出酒家壚
江兒水
瞥見深深巷欵欵扉緣何欲避還凝竚初疑施氏西
村女原來宋玉東隣妹雅淡裙衫白苧小立迎風注
目似曾相識
五供養犯
(五供養)方知是你這叚姻緣會合眞奇遂憑冰上語
竟赴月中期看他衷情幾許遍訴出半生憔悴道幽
花經雨蹙皓月被雲迷(月上海棠)受盡淒涼萬般滋
味
玉交枝
今朝得遇感娘行素心不移渾如枯樹生連理分明
得水遊魚因思往事多淚垂從今相守君須記&KR0863;西
庚明星見知仗東君鶯花有主
川撥棹
會眞詩雙文句楚臺風巫峽雨笑兒曹旣不相知笑
兒曹旣不相知枉奔波磨穿襪兒弄機關你好痴破
姻親却怎的
香柳娘(南呂)
我而今共伊我而今共伊花前月㡳願年年同伴春
光住總閒言有些總閒言有些任他們自傾欹和你
甘心且包蔽算人生有幾算人生有幾休攅兩眉試
看傀儡
尾聲
綠窗人靜風兒細追想當年難遇莫負韶光十二時
春閨(巳刻)鄭虚舟
沉醉東風(用皆來韻)
海棠花開還未開倦停鍼繡窗閒待花睡去冷閒階
教人憐愛須避却妬花風霾把門兒謾開不許蝶蜂
參拜若等着那負心的便隨着進來
忒忒令
盻得個春風滿街好花枝没人簪戴&KR0863;花無語空立
遍蒼苔擔害得人無頼愁無奈恨無端磨穿了繡鞋
品令
相思默默没個好安排脂憔粉悴也是命合該匆匆
話别不見尺書來何處遨遊忘却故園歡愛驀地思
量推不出冤家在我懷
豆葉黃
我忘餐廢寢日夕難挨總然我骨瘦如柴也燒不過
愁城高大這些冤債何時擺劃除非是那人見相見
除非是那人兒相見和息了相思勾銷紙牌
玉交枝
他毒如蜂蠆戀花心花還受災芳心從此被伊家賣
說甚麽有地重栽桃源洞口信巳乖武陵溪上春難
再頓忘却雙頭鳳鞋頓忘却同心鴛帶
月上海棠
鸞鏡臺何時得揭香羅蓋竝雙肩同照玉樹花腮揾
滅了秋水啼痕重掃個春山首黛身通泰這姻緣除
非是夢裏和諧
江兒水
見月頻生怪因花更自猜一春無車爲相思害千般
消遣心難解萬樁擺脫情難懈除是鴻門樊噲打破
愁關提出了淒涼法界
川撥棹
情忒歹没音書三四載全不記那日書齋全不記那
日書齋曾道遇鱗鴻足書繫帛到如今呆打孩筆無
情手懶擡
尾聲
香肌瘦得容如菜病久空教尋艾只落得怨瑟愁琴
付鴻雁哀
四時題情(巳刻)陳秋碧
嬌鶯兒(用眞文韻此曲與朝天歌似屬一調)
春寒成陣繡衾誰與溫枉自換爐薰可怪東風連夜
只管通花信夜長風力緊教人眠不穩我這裡顧影
徘徊又被這一簾花露遮得個月兒昏
前腔(用先天韻)
雙飛雛㷼薰風吹柳綿荷葉小如錢正是淸和天氣
初試香羅扇盆池曲檻邊一泓寒水淺却又蚤庭院
黃昏我將這玉纖閒戲掬得個月兒圓
前腔(用庚青韻)
天街人靜羅衣風露冷玉漏已三更怪底鳳笙何處
吹做陽關令梧桐淸瘦影秋蛩鳴露井幾日來不見
姮娥多謝這一星兒螢火如得個月兒明
前腔(用魚模韻)
長更難度沉沉樓上鼓淸漏響銅壺無限惱人情緒
況是年華暮鼓聲淒又楚漏聲誰待數強支吾步出
重簾又見那玉梅枝上添得個月兒孤
贈徐姬飛卿(有跋白雪齋改刻)汪伯玉
余參禪金山秦淮徐翩飛卿往訊爲作慧月天
人品并繫以辭
園林好(用寒山韻)
常相傍淮南小山曾得致河中小蠻人世那逢靑眼
端爲爾一開顔還爲爾更愁顔
前腔
瘦怯怯春羅半删嬌滴滴秋波兩灣高髻雲鬟官扮
從何處落塵寰知何處脱塵寰
江兒水
錦瑟逾千指霓棠第一班題來錦句留香翰携來彤
管卿雲爛揮來綵筆天花璨一幅千金爭看帝里前
身墮落在那庄公案
前腔
繡戸時時掩琅函日日翻菩提煩惱無常限須彌芥
子眞和幻刹那曠劫如輪趲解脫都無拘絆借問登
伽糊突心猿誰綰
五供養犯
(五供養)蓬萊海岸欲叩三乘直到三山維舟風馥馥
繞屋步姗姗信是天人縞帶全抛華鬘香巖容說法
香積候傳餐(月上海棠)一晤無多相逢恨晚
前腔
靑樓夢返黃鳥歌殘白嶽雲還帝居天作闕佛座雪
爲山信宿精藍水月梵王宫晩到來千座滿歸去一
帆閒五兩風輕順流如坦
玉交枝
三生轉眼會中人朝來暮還忙中撇却千金擔何勞
湯沸柴燔禪心一點江上山風情幾綑春前蔓惡魔
頭是紅襟淚斑孽冤家是情詞恨柬
前腔
蘭橈輕泛送行人垂楊淺灘彩雲只合天邊散又何
勞聲唱陽關人生聚離誠等閒江心舟舵須欄絆莫
沉淪鴛衾麝蘭急回頭紅爐冰炭
川撥棹
枝和幹算從前總浪攤到頭來興盡更闌到頭來興
盡更闌看印澄潭新蟾一彎漾銀波照影寒說團圞
又缺殘
前腔(換頭)
别後依希響珮環香韻風揚纏彩幡信道是丰骨非
凡信道是丰骨非凡悟從前料門開指彈似掌書仙
供奉班散瓊花繡佛壇
尾聲
江上雲沙頭雁伴人閒松濤古梵說甚紅樓翠與丹
蒲團悟語不宜更作麗詞亟爲脫胎以當降魔
一杵想閙熱場中正不可無此冷諢也願大衆
着眼(半嶺道人)
遇虞山張姬於虎丘作(未刻)梁少白
攤破金字令(用庚青韻)
(四塊玉)芳容竝月皎潔如明鏡飛來碧海常在淸虚
境欲問嬋娟未通名姓(五馬江兒水)誰想上方深處
一欄花影相逢彼此無限情(朝元令)疑排廣寒扃姮
娥下紫淸(柳搖金)林際風生天畔雲停&KR1021;歌一聲飛
露冷
夜雨打梧桐(此曲原稿與譜未合内删去一句)
(梧葉兒)身材小性格靈驀地乍逢迎(水紅花)眼波橫
况復香肩偷凭(五馬江兒水)促急間寒溫難叙細語
惺惺依俙似聞花外鶯(桂枝香)奈匆匆頓别一天風
景曉雞聲頃刻人何處鐘開春殿燈(無煞)
首闋前九句犯調註見淘金令頭後五句犯調
註見二犯江兒水譜中查訂頗明而復於此謂
未能考定者豈偶遺之耶今爲拈出註刻
四時閨怨(巳刻)陳秋碧
二犯江兒水(用簾纖韻)
(五馬江兒水)減盡了花容月豔重門常是掩正東風
料峭暮雨簾纖落紅殘千萬點(朝元令)香串懶重添
針兒怕待拈(柳搖金)瘦骨嵓嵓鬼病懨懨將他這舊
恩情重簡點(五馬江兒水)愁壓損兩首翠尖怕惹得
張郞嗔厭這些時&KR0863;鶯花不捲簾
前腔(用先天韻)
靜悄悄槐陰庭院芭蕉心乍展見鶯黃&KR0863;&KR0863;蝶粉翩
翩盻情人天樣遠高柳噪新蟬淸波戲彩鴛行
過闌前坐向池邊又蚤那邊廂唱采蓮急攘攘愁
懷萬千拈起柄香羅紈扇恰寫着阮郞歸詞半篇
前腔(用齊微韻)
捱過了炎蒸天氣新涼入繡幃怪燈花相照月色相
隨影伶仃訴與誰征雁往南飛雁歸人未歸想
像腰圍做就寒衣不知道他如今在那裹全無有
眞實信息倩着個誰人稍寄又恐怕路迢迢衣到遲
前腔(用真文韻)
幾遍把梅花相問新來瘦幾分笑香銷容貌玉減精
神比花枝先病損繡被與重裀爐香夜夜熏着
意溫存斷夢勞魂只恁般睡不安眠不穩枕兒冷
燈兒又昏獨自個和誰評論百般的放不下心上人
贈石城美人(巳刻)梁少白
二犯江兒水(用真文韻)
(五馬江兒木頭)看姐姐風流聰俊皇都眞妙品羡身
兒窄小性子溫純不搽朱不傅粉(朝元令)生怕到黃
昏移燈便掩門(柳搖金)要結姻親須叙寒溫莫淹留
不上緊(五馬江兒水尾)願姐姐將歡歛嗔做好事霎
時從順那裏見做猫兒的不喫葷
莫雲卿攜戴膩兒過婁水作(巳刻)
前腔(用尤侯韻)
覷着俺娘行淸秀秦樓誰更有愛櫻桃注口秋水凝
眸似章臺風外柳怯怯啓鶯喉行雲去欲留繡
被香兜羅襪雙鈎喜孜孜軟身軀全是酒冰河阻
溪邊渡頭受用足黃昏清晝羡君家遇人兒是莫愁
紀情(巳刻)周幼海
前腔(用真文韻)
記得他霧鬟雲鬢嬌羞半掩門似湘妃丰韻巫女精
神俊龐兒羞傅粉翠黛兩眉分櫻唇一顆勻堪
愛堪親宜喜宜嗔間别來坐不安眠不穩相思病
看看在身待倩個侍兒通問又則怕惡搶白斷送人
按南官譜云此曲本係南調前輩作此調者甚
多今銀瓶記亦唱作南曲可証也不知始自何
人將寶劒記諸曲唱作北腔此後紅拂浣沙而
下皆作北腔唱矣然作者本未嘗以北調題之
也今力正之斷該除去叠句决不可作北曲唱
蓋北調止有淸江引别名江兒水與此曲絕不
相同則南北可立辨矣
春閨(已刻)騷隱生
江頭金桂(用庚青韻)
(五馬江兒水)最苦是深閨人靜怎消除愁悶縈可惜
落英堆砌褪粉連楹好時光驀地傾(柳搖金)爲伊行
辜負今生只怕來生孤另擔着愁城病債日夕伶仃
幾番來如醉醒(桂枝香)倘伊行作想豈甘薄行曉風
淸千里悠悠夢相思恨不平
二犯江兒水
(五馬江兒水)空爲你相思愁病病來時身也輕怪連
宵潦倒好夢無憑化西園蝶未成(朝元令)漏斷玉壺
冰香消寶篆零(柳搖金)月轉虚櫺花冷閒庭這淒涼
仗誰行來問省(五馬江兒水尾)望不徹銀河水澄認
不出高唐路景但只見滿階前碎月明
江頭金桂
(五馬江兒水)剛一片階前月影照青苔落絳英誰念
淒涼滿眼花露閒情故園蕪春草生(柳搖金)被伊行
賺却前程又怕前程難定試看川原日暮噭噭猿鳴
斷人腸風雨縈(桂枝香)坐寒宵漏永低回自省意懵
騰又見曉日瞳瞳起相思磬幾聲
二犯江兒水
(五馬江兒水)猛聽得幾聲淸磬意撩人百恨生想起
那人幽韻剪雪裁冰占風流雅度增(朝元令)詩酒意
亭亭憐香倍有情(柳搖金)曾與他解盡春酲醉看三
星臥花間幽夢惺(五馬江兒水尾)轉眼時好事難成
愁絕處春明將剰幾時得向鴛幃續舊盟
爲顧旦偶題(有引未刻)張旭初
顧郞芙初眉修蛾綠眼映波秋燁燁如待春之
華亭亭若臨風之玉歌飛白雪蒲東巧囀上林
鶯舞殢行雲聖湖驚見章臺柳更情躭問字興
快傳觴旣半醉之堪憐復獨醒之可喜予盟明
侯兄與之纏綿夙昔牽戀非常旁觀共詫其情
癡彼亦自干其鳩拙廼偶泛苕水之舟遂不勝
各天之痛情可知巳秋香可挹南浦堪邀因代
搆斯篇以佐隹話
桂花遍南枝(用皆來韻)
(桂枝香)前生冤債今生禁害眼前花惹禍招非心上
事千魔百怪(鎖南枝)喬才想估却風流寨直恁的妬
殺裙釵妖治偏無賽頭纏錦腰半窄歌似囀春鶯舞
似柳條擺
孝南枝(雙調)
(孝順歌)閒時待忙裏來撩人促急呆處乖蕭瑟冷書
齋窗前且浮白休教浪猜是分定綠該相憐相愛任
那平地波瀾且自安心耐(鎖南枝)難道空消受風月
差爲甚醒時言常是醉中改
鎖南枝(雙調換頭)
想起無聊賴待丢開難擺劃爲甚方讒别去却蚤掛
肚牽懷愁蹙雙眉黛非是癡還自揣怕有蝶和蜂度
春色
江頭金桂
(五馬江兒水)你須守燈前盟戒切莫學閒䕨纏野荄
多少餘桃話柄玉碎香埋下場頭眞可哀(柳搖金)這
都是烈火乹柴風塵買賣牢記江心把舵勒馬臨崖
願伊行自主裁(桂枝香)這情山義海肯教摧敗莫生
尲&KR4069;避風臺從今緊扣鴛鴦帶會看牢封錦砌苔
此調名作雖多而僃員之詞亦復不少集中所
收雖云十之二三然當行諸作似乎稍僃其爲
顧日二詞燈前偶爾戲筆適値本調將竟而&KR0922;
人索樣甚亟漫以災水殊愧明眼(嶺樵隨筆)
附錄譜内新增體并各宮花犯曲
旅思(巳刻)舊詞
小措大(用家麻韻此調向收仙呂今照譜刻)
暗潮拍岸斷江風掃蘆花鷗鷺破烟飛落汀沙見漁
舍兩三家在夕陽下一簇晩景堪畫悶無語時將珠
淚灑愁轉加瘦損丰姿只爲他事縈心髩添白髮蹉
跎負却年華
不是路
暗憶嬌娃别後應憐雨後花思量煞徘徊無語自嗟
呀眼巴巴無眠欹枕和衾壓夢斷蓬窗月映艖風兒
颯蘭舟未曉驚先發去程堪訝去程堪訝
長拍
疊疊離情疊疊離情重重愁恨羇旅怎生禁架家鄕
遙遠楚水洶湧闊迢遙去程無涯斜日映紅霞望水
邨深處酒旗高掛淺水灘頭有鷺立枯樹上噪昏鴉
來往櫓聲咿啞正野塘水漲浪擊汀沙
短拍
紅蓼灘頭紅蓼灘頭白蘋岸側曲灣灣水遶人家還
再赴京華怎訴得許多般瀟灑異日圖將此景俺直
待要歸去鳳池誇
尾聲
煙光映牛羊下權借村醪閒話今夜相知恁共咱
旅思(未刻)史叔考
小措大(用車遮韻)
敲冰進舫正瑤天忽漫飛雪兩岸荻蘆風打稍折見
漁火乍明滅在江心也萬頃波濤平貼暗敲蓬時聽
風送葉寒巳冽香到梅花船未歇欲向那酒家沽酒
指尖兒瓶冷難挈
不是路
遠岫重疊半入彤雲半護雪人離别那堪&KR0863;鏡漫傷
嗟淚如血酒杯兒空向爐頭熱化不得我愁腸一寸
結歸心切兼程一夜無休歇不憚路途跋踄路途跋
踄
長拍
鳥道嶙峋鳥道嶙峋猿聲哽咽跨雕鞍却把帆摺關
河迢逓路崎嶇一似蜀道褒斜聽罷曉鍾徹見樓臺
古寺在樹杪山缺回首杳然無出處馬頭上濕雲遮
溪澗水聲傾瀉白茫茫遠去曲了兩三折
短拍
枕冷鴛儔枕冷鴛儔衾閒鳳侣夢迷離空有蝴蝶好
事總徒說若得個苦盡甘來時節再休提萬千般勞
碌便韁䋲兒斷了不重接
尾聲
歸期准在春三月怕人面桃花去也把這擔相思教
我何處歇
秋日懷馬湘蘭(巳刻)梁少白
小措大(用蕭豪韻)
桂堂東畔背燈門掩秋宵孤鴈數聲飛落空濠奈殘
夢繞天涯自長干到寂寞形影誰吊聽譙鼓南樓天
漸曉香燼消露冷芙蓉葉半凋爲娘行頓添縈惱音
書斷絕無聊
不是路
暗憶多嬌别後容顔難畫描花枝嫋春生滿座氣何
豪喜揮毫風流昔日追蘇小詞翰當年駕薛濤描蘭
草秋枝葉葉能奇妙有這般才調這般才調
長拍
湛湛湘臯湛湛湘臯盈盈蘭沼雲水怎禁迢迢章華
臺館想裙兒半縮宫腰目斷帝城遙向晚烟深處遠
山残照别浦歸鴉風正緊正客棹聚江坳胡爾錦書
縹渺悵月明古渡浪急回潮
短拍
宋玉愁多宋玉愁多潘郞鬢老向廻廊遍寫芭蕉何
事女兒曹只討得秀才家枯槁望殺秦樓蕭史直待
要吹斷鳳鸞簫
尾聲
金陵驛路原非窵江城日暮好相邀有一日銀漢星
飛渡鵲橋
四時宮詞(巳刻)李日華
六犯淸音(用先天韻)
(梁州序)瑣窗人靜未央天遠一似嫦娥無伴玉容消
減教人剉過芳年(桂枝香)何處流紅葉無心整翠鈿
(排歌)鶯將老恨轉添梨花院落冷鞦韆(傍粧臺)怎如
得雙雙燕子在梁間語怎如得兩兩鴛鴦在沙上眠
(皂羅袍)長門望月深巷鎖煙琵琶寫不盡思君怨(黃)
(鶯兒)恨綿綿春寒尙淺何日裏侍溫泉
前腔
雕簷風煖香階紅淺轉眼星移物換等閒春散難教
玉貌常妍睢鳥詩空在靑鸞信不傳銷粧粉冷
篆烟含情無語倚闌干怎禁得纖腰瘦怯愁如海
怎禁得白晝淒涼永似年晩涼時候别殿管絃奈
重華咫尺無繇見慢埋冤從來薄命多只是紅顔
前腔
長生宫殿珠簾齊捲愛殺瑤臺月滿銀河星燦天孫
此際成懽競乞針穿巧誰憐扇棄捐釵閒鳳鏡
掩鸞西風吹鬢倍淒然怎能得簫韶共奏秦臺上
怎能得雲雨同行楚岫間慵題紅葉倦舞翠盤淚
痕兒界破芙蓉面&KR0863;蒼天焚香暗禱願結此生緣
前腔
繡官添線冰壺凝箭縱使梁園雪滿謝庭才徤吟毫
懶拂花箋魚鑰收來晚龍樓閉後寒眉橫黛鬢
軃蟬粧成雖好有誰憐只愁是畫圖誤寫王嬙貌
只愁是羅帶空留白玉篇鴛幃自守杯酒自拈奈
新愁舊悶都難遣倚窗前梅花和月應笑我孤眠
尾聲
病容添恩光淺望不見羊車來便始信人生際會難
冬閨(巳刻)虞交俞
六犯淸音(用寒山韻)
(梁州序)小窗雲重凍鴻聲短忽見墻頭梅樹似去年
花滿今年人遠江南(桂枝香)好雪迷桃渡陰風塞玉
關(排歌)時將晚路轉頑貂裘敝盡您孤單(傍粧臺)怎
能勾征袍夜絮持郵發怎能勾疋馬寒飛戴角還(皂)
(羅袍)獸紅銷易心灰較難眉頭舉不起冰來飯(黃鶯)
(兒)筆尖寒甚時呵煖重畫舊春山
冬閨(巳刻)何西來
六犯淸音(同前韻)
玄陰觱發林霜飄散滿目蕭條無限孤燈桃盡可憐
角枕空閒勵石盟冰節飛蓬減玉顔鸞羞舞恨
轉添乘危徒見凍雲旋甚時得緡綸竿釣寒江上
甚時得執䈁招繇煖閣間折梅拂雪問月臨軒金
罍消不盡填胸障病淒涼薰籠斜倚紅淚滴靑衫
詠璧桃贈魏姬湘鴻(未刻)梁少白
六犯淸音(用齊微韻)
華林百種玄都千樹豔色幽香絶異爭如一品天然
淺淡芳姿未許霜禽覩還憐粉蝶棲梨花榭柳
絮池淡粧濃抹兩相宜最愛他舞餘涼月霓裳冷
最愛他歌罷陽春白雪飛香含素袖煙籠翠褵更
重門深鎖尋無計問仙姬那天台應少何事阮郞
期
四時閨情(巳刻)祝枝山
七犯玲瓏(用江陽韻)
(香羅帶)新紅上海棠猛然情惨傷前春有箇人共賞
(梧葉兒)今日在何方蚤把春心蕩免教人斷腸(水紅)
(花)細思量誰眞誰謊自古隹人薄命怨殺斷頭香(皂)
(羅袍)想桃花也會殢劉郞怪遠山無計畱張敞花陰
月影看看過墻朝雲暮雨誰覺夜長(桂枝香)捱得今
宵過明朝又怎當(排歌)鶯兒&KR0863;燕子雙飛來飛去爲
誰忙(黃鶯兒)偏不到他行
前腔
芭蕉映粉墻綠陰淸晝長炎天倍覺心悒怏獨坐
傍南窗細雨消繁暑晚風生嫩涼看池塘鴛鴦兩
兩世上有情都配偏我不成雙碧紗厨鬆透玉肌
香珊瑚鉤誤觸冰絃響浮瓜沈李共誰舉觴調脂弄
粉爲誰晩粧懶向金盆浴盈盈自解裳腰如柳
病似霜無人共試紫蘭湯空惹舊心狂
前腔
金風透瑣窗不禁羅袖涼秋來怕上危樓望舉目
總堪傷衰柳垂寒雨敗荷擎曉霜擊玎璫簷前馬
響最恨今宵更漏一似去年長看銀河織女會牛
郞想姮娥一樣情惆悵從來孤雁傳書故鄕緣何今
日渾無半行想是恩情薄非干路渺茫芙蓉老
菊蘂黃瀟瀟風雨又重陽越越減容光
前腔
江梅綻蚤芳雪花籠錦堂孤眠分外寒威壯怎不
倍恓惶想着他身上不知寒與涼懶梳粧當年模
樣思憶千般簇擁不是負心郞枕邊廂閒了繡鴛
鴦擁香衾撇下紅羅帳淺斟低唱當年洞房山盟海
誓何時象牀忽見燈開蘂還聽鵲遶梁朝朝拜
夜夜香伊還歸也謝穹蒼願得永成雙
四時閨情(巳刻)楊升菴
七犯玲瓏(用尤侯韻)
(香羅帶)凝粧上翠樓垂楊映玉鈎重簾不捲餘寒透
(梧葉兒)羅袖鈿箜篌彈出江南怨翻成塞北愁(水紅)
(花)謾盈眸繁華時候只見王孫芳艸千里路悠悠(皂)
(羅袍)歎韶華不爲少年畱恨靑春獨把空幃守蜂兒
作隊鶯兒喚友魚兒不見雁兒怎求(桂枝香)有信書
難寄無言淚暗流(排歌)寬腰帶脫臂韝闌干劃損玉
搔頭(黃鶯兒)何日再綢繆
前腔
昏昏倦倚樓炎炎暑氣浮離人最怕初長晝薄倖
在何州粉頸鬆羅扣弓鞋腿錦兜恨悠悠雲僝雨
僽辜負調冰點雪淸暑共消憂&KR0863;粧奩不見鳳凰
儔捻銀鍼懶把鴛鴦繡碧筒翠斝與誰和酬銀牀珍
簟與誰竝頭香冷黃金獸茶寒白玉甌荷香靜
槐影收夕陽西下水東流天際望歸舟
前腔
悲鴻度小樓飛螢滿院流火雲消盡靑山瘦蘆葉
暗汀洲南浦潮初落西山雨乍收冷颼颼生綃翠
袖多少淒涼證候團扇掩嬌羞只羸得一重愁翻
做兩重愁怎能勾長相思變作長相守玉人何在音
書枉投玉關何處山河阻修每夜燒香拜何時秉
燭遊銀河淡璧月浮纔看織女會牽牛指日又
中秋
前腔
寒光凍玉樓霜威透錦裘起來呵手雙首皺&KR0863;鏡
懶梳頭嬌淚紅冰落長首翠月愁憶藏䦰去冬時
候誰承望今經别久轉眼歲華週風掀衣只道玉
人搊雪敲窗錯認擅郞叩誰堪相伴銀燈半篝誰來
相探銀蟾半鈎業瘴千重積恩情一筆勾梅横
瘦竹影幽幾曾蝴蝶夢莊周默坐數更籌
遇陳芳蘭于虎丘作(巳刻)梁少白
七犯玲瓏(用東鐘韻)
(香羅帶)琳宫驀地逢翛然林下風飛瓊控鶴來雲洞
(梧葉兒)飄忽入芳叢柳撼鶯初識路紆花未通(水紅)
(花)奈匆匆一時愁冗豈料尋蹤覓跡重訪曲闌東(皂)
(羅袍)似賃舂孟女托梁鴻效聽琴崔氏投張珙空庭
月滿花香酒濃閒階露下釵橫鬢鬆(桂枝香)密語還
重訂春詞定幾封(排歌)巫陽夢恨又空上方風落夜
堂鐘(黃鶯兒)環珮有無中
再寄芳蘭(巳刻)
前腔(用先天韻犯調註前)
芙蓉翠館仙别來今幾年浣花溪畔驚重見誰發
夜深船野店鷄初醒水村人未眠總畱連恩情還
淺不想前生少欠要了此生緣解犀梳分却翠鬟
蟬剪湘裙畱下生綃絹這相思何處歸鴻水邊夢魂
飛去翔鸞鏡前宿約渾無定私書未敢傳初寒
日欲暮天多應伴月立西軒愁絕小嬋娟
代金壇王姬錫山渡口惜别(已刻)梁少白
七賢過關(用支思韻)
雕簷風馬馳粉堞霜烏起幾夜畱君想是終難住
殘燈尚熾芳心未灰只得眼前眼前繇他去路阻
關河往返全憑你奈衾寒枕冷畢竟有誰知水
遠山長幾日歸今朝又向江頭别忍見月落潮平是
去時思君輾轉柔腸九廻一似東流水日夜東
流無盡期
春思(出雍熙樂府)元詞
前腔(韻同上)
春風花草香遲日江山麗萬紫千紅總是傷情處
懨懨爲伊愁懷爲伊只聽得管聲管聲喧天地縱
有笙歌不入愁人耳見鶯花憔悴杜鵑語聲悲
梅子心酸柳皺眉一春魚雁無消息悶得我似雨打
梨花珠淚垂空房獨守此情爲誰冷落閒庭院
暮雨瀟瀟郞未歸
此調譜中未有明註卽少白所列名目亦未甚
確故寧闕之以俟知音不敢杜撰以滋物議也
題情(未刻)張伯起
九廻腸(用家麻韻)
(解三酲)一從他春思牽掛到如今多少嗟呀秋波望
斷藍橋下鎖春山又阻巫峽音書未托魚和雁凶吉
難憑鵲與鴉成話靶(三學士)當時鏡裏花難把更那
堪塵掩菱花隹人巳屬沙吒利義士今無古押衙(急)
(三鎗)只索向無人處把鮫綃看見盟言在不覺淚如
麻
前腔
一從他相逢月下嘆緣慳咫尺天涯眉來眼去情傳
話攪春心一點如麻恩情指望長厮守風浪誰知起
衆譁擔驚怕想前生曾欠鴛鴦債今世裏合受波
查到做了鏡中鸞影波中月夢裏幽期霧裏花誰
知我意中愁心中想閒中客獨坐小窗紗
懷舊(巳刻)孫百川
九廻腸(用江陽韻)
(解三酲)&KR0863;燈兒幾番思想挨枕兒無限淒涼燈殘枕
冷空惆悵夜兒短夢兒長人從夢裏空來往事在心
頭日付量眉尖上(三學士)常時描出愁模樣鏡兒中
暗怯風霜愁容蕭索花枝瘦病體凋零柳葉黃(急三)
(鎗)挨幾箇燈兒滅香兒盡月照人孤另花影冷紗窗
前腔(用皆來韻)
苦心兒終朝寕耐惡病兒鎮日難挨意中人隔愁雲
外黃葉恨滿空街春宵剰有心頭愛錦字難教病裏
裁空躭待西風一枕相思債怎教人盡付沉埋隔
河夢斷經年約&KR0863;月人思千里來你試聽風聲急
雁聲孤幾度柔腸碎又添的雨聲哀
贈李姬湘蘭(未刻)史叔考
九廻腸(用桓歡韻)
(解三酲)爲一點香生九畹儘春風幾度盤桓調琴弄
瑟拈銀管文與翰曉般般那揚州縱有蕃釐觀怎比
我江南花柳冠誰輕喚(三學士)更一種温柔人自喜
洞房深怕少乘鸞你偷香自比人如賈我竊玉眞慚
客姓韓(急三鎗)試看那芙蓉上梧桐畔冰輪皎助我
罄交歡
春日題情(巳刻)梁少白
巫山十二峯
(三仙橋)院落淸明左右遇花時倍僝僽關河路阻雁
歸書未有(白練序)清晝上小樓奈觸日雲山都是愁
難尋䆒風餐水宿淡煙疎柳(醉太平)輻輳雙雙配偶
是誰人打散覆水難收離箋恨譜書不盡舊日根繇
無讐(普天樂)緣何處處藏機彀誓把菱花生分剖繫
春鴻另䟎書郵掣文鴛還添械杻絆驊驑使人更射
戈矛(征胡兵)千山萬水親投首逆來俱順受自知萬
死一生爲郞甘出醜(香遍滿)認千般斷送巳拚却一
命丢誰知恁這毒劣却又得神明佑(瑣窗寒)歎如今
流落滄洲何處天南海北頭料停雲滯雨似漂渺孤
鷗(劉潑帽)想房櫳靜掩眉兒皺應未休性格兒還如
舊(三換頭)風花路岐暮雲時候秋深别館想寒生敝
裘此事明知拖逗這其間只是我不合來把伊掣肘
(賀新郞)致娘行害得無人救音信遠有誰叩(節節高)
風廻順水舟坐中流江頭有日輕帆走功名就夙志
酬姻緣又彩雲飛處靑鸞驟(東甌令)腰纏騎鶴上揚
州談笑覓封矦
尾聲
喜重諧言非謬試看織女共牽牛擬定相逢在歲週
友人談夢戲贈(未刻)沈伯英
巫山十二峯(用東鍾韻)
(三仙橋)一片情雲引弄好風光肯輕送吟餘篆冷坐
來淸思迥(白練序)濤松度晩鐘正寂寞雲巢塔院東
羅浮夢魂銷影斷漏沉更永(醉太平)驚動疑是玉人
笑擁却不道風來月下竹影篩空廻廊偏倚行踏盡
艸徑蒙葺尋蹤(普天樂)只見微燈隱處雲垂凍曲水
廻流層巒拱夾疎槐碧瓦朱甍扣高扉金環玉棟見
雙鬟笑將手揭雲封(征胡兵)遙知路渺東牆宋這鸞
緘怎通步來瑞靄香霏忽導明紗絳籠(香遍滿)瀉葡
萄碧瓮儘拚斟玉觥恍身遊綺繡叢又引入桃源洞
(瑣寒窗)喜瑤臺月㡳初逢想雲裳花似容料仙蹤浪
跡夙世情鍾(劉潑帽)瓊窩帳煖人兒瑩煞意濃一點
兒靈犀貢(懶畫眉)玉粉圓搓軟香融眞箇隱約豐柔
怯畫工好似溫泉浴膩舞春風不知若箇氤氲使(賀)
(新郞)把移花手叚權時用别去也又得幾時共(節節)
(高)天鷄喚曉紅語匆匆依稀囑付郞珍重呼爲鳳疑
姓龍行排仲看姓名香處人爭誦(東甌令)却被一聲
淸磬響空濛旭日到簾櫳
尾聲
笑牛生輕傳詠又有箇梅魂空引趙師雄抵多少雲
雨巫山十二峯
曉夜閨情(巳刻)陳秋碧
十二紅(用江陽韻)
(山坡羊)伴孤燈三更情況捱剰枕幾番移放想當初
此時共他樓香肩睡足芙蓉帳(五更轉)到如今獨自
宿空惆倀燈兒半滅半滅銀缸上你看残月低沉又
蚤鐘鳴鷄唱(園林好)聽啼鴉林梢曉霜日弄影花篩
紙窗怕&KR0863;鏡重添悒怏(江兒水)羞殺胭脂粧不就桃
花模樣(玉交枝)眠思夢想&KR0863;朝餐無心去嘗好花曉
怯枝頭放戴不上昨夜殘粧(五供養)嘆我纔離鴛帳
又蚤見雙飛燕來燕往起來無半日淚滴幾千行怕
綉那傷心兩兩鴛鴦(好姐姐)午晌倚樓凝望人隔着
山遙水長(玉山供)穿梭日影又過粉墻西向香閨人
寂寞意徬徨綉鞋兒雙褪晒西窗(鮑老催)此情慘傷
疎林宿鳥喧夕陽人歸不似飛鳥忙(川撥棹)想起他
虚謊不思量歸故鄕愁殺人傍晩淒涼愁殺人傍晚
淒涼罵負義虧心薄倖郞(嘉慶子)把燈兒點上銀缸
把燈兒點上銀缸怕捱過黃昏又怎當(僥僥令)聽嘹
嘹孤雁泣點點漏聲長夜靜更深人悽愴總夢裏相
逢魂渺茫(此調譜中不載諭見南吕十樣錦後)
尾聲
一年未了相思帳一月月難消磨障怎禁一日十二
箇時辰空斷腸
閨怨(巳刻)林石崗
十二紅(用車遮韻)
(山坡羊)照孤衾寒燈半滅捱譙鼓三更初歇要什麽
夢兒中見他蚤醒來添箇新離别(五更轉)恨鐘聲和
鷄唱催殘月幾番眼上眼上空流血守着露冷霜寒
衾枕何曾寧貼(忒忒令)囀流鶯枝頭韻切催花雨朝
來&KR1006;洌寒料峭曉風把繡戸偏推拽(江兒水)惱人半
晌心頭熱剰枕閒衾堆叠雲髩鬅鬆掙不住起來嬌
怯(玉交枝)香奩頓撇剖雙鸞菱花半缺瘦龐兒粉褪
胭脂謝賣花聲空自嘔咽(五供養)你看雲收雨歇弄
新晴花影半斜時過五十刻腸斷兩三折情在心頭
人還離别(好姐姐)生惹相思病拙挨一刻如挨半月
(玉山頽)沉思倦想忘却坐來時節暮雲扶日色又回
車疎林掩映夕陽遮(鮑老催)登樓慘切爭喧渡頭人
歸也恨他何處貪歡悦(川撥棹)看投林鳥疾如梭不
暫歇照紗窗又見新月照紗窗又見新月(嘉慶子)更
照我孤星偏皎潔把相思空掛唇舌把相思空掛唇
舌幾箇黃昏經挫折(僥僥令)却憐更漏永那得繡衾
熱展轉無眠成瘦怯便合眼莊周飛浪蝶
尾聲
十二時中成萬結奈離别經年動月却教我晝夜思
君空自說
題情(巳刻)吳載伯
十二紅(用江陽韻)
(山坡羊)鷄聲兒啼來孤帳鐘聲兒傳來書幌夢驚回
衾寒半牀披衣起獨坐牙牀上(五更轉)想與他三丈
日多歡暢如今曉起曉起無情況勉強梳頭羞看鏡
中模樣(關林好)見紅輪瞳瞳小窗空擺列朝餐懶嘗
待弄筆圖他形像(江兒水)無奈纔思先自神魂飄蕩
(玉交枝)客來罷想接言談全無主張忘前失後如癡
狀被他們參破行藏(五供養)歎我情懷如喪這相思
却教&KR0863;誰說向椀虛陽羡茗爐暖鬱金香欲待閒行
倦走廻廊(好姐姐)難講他諸般停當眞個是風流女
娘從辰至巳思量又午晌(玉山頽)沈郞腰瘦損病難
當時看羅帕淚千行(鮑老催)情深怎忘書來幾番稱
罷粧蛾眉不畫脂粉荒(川撥棹)想起添惆悵奈關河
路渺茫這良緣何事相妨這良緣何事相妨(嘉慶子)
偏把佳人各一方看疎林又掛斜陽看疎林又掛斜
陽花下何人共舉觴(僥僥令)聽初更人靜悄二鼓自
淒涼睡醒三更四更傍受盡了五更兒滋味長
尾聲
看看不覺東方亮聽鷄兒喔喔頻唱不管離人欲斷
腸
紀情(未刻)王玉陽
十二紅(用尤侯韻)
(山坡羊)冷蕭蕭風狂雨驟恨悠悠經年拖逗遠迢迢
青禽信來急匆匆特地相攔就(五更轉)你在意憐抵
死捱堅心守桃花人面相逢又嬌倩依前只是添些
消瘦(園林好)你爲我怨吳宫逗遛我爲你罷長安浪
遊(江兒水)向只道情綠虚謬今日纔知不負神前盟
呪(玉交枝)低聲細剖落牢籠如何自繇爲多才受盡
閒僝僽險些兒覆水難收(五供養)春残秋後盻一紙
書來望斷雙眸燈前腸自結枕上淚長流泣柳啼花
做下了百般心疚(好姐姐)休疑情抛愛丢甘九死寸
心同朽(玉山頽)怕機緣中斷偷自淚淹衫袖離多歡
會少似女和牛難將心事隔年酬(鮑老催)你是個雕
籠彩鳩做不得紅綃半夜踰畫樓做不得章臺片晌
馳紫騮(川撥棹)空消受似浪花中權聚首惡風波又
起前洲惡風波又起前洲(嘉慶子)促急裏文鴛分竝
頭眼睜睜一樣離憂途路茫茫兩處愁(僥僥令)你行
雲歸楚岫我飛夢隔揚州恰正是地窄人稠難分手
剛道個莫相思滿頰羞
尾聲
這恩愛從來有似你鍾情偏厚教我腸斷瀟湘一葉舟
附錄譜外變調
閨情(照墨憨齋改刻稍異原稿)陸包山
漁燈兒(用齊微韻做南西廂聽琴曲譜中不載)
没來繇惹相思蹙損愁首俏不覺帶兒鬆瘦削腰圍
你若是當我做墻花路柳垂怎便肯輸情畱意這姻
緣須不是露水夫妻
前腔
别來後却緣何魚沉雁稀空自把方勝回文錦字題
誰與我披星帶月傳將去煞強似向黃昏呆想閒提
又須防寄書人拆了封皮
錦漁燈
桃源路盻不得漁郞棹回巫山路怕襄王好夢無期
章臺路楊柳青靑列路岐短長隄終日裏送人歸
錦上花
我若是得見伊再休題歡會遲把從前愁病盡都醫
我若是夢見伊也強如久别離又怕夢魂驚破四更
雞窗外月沉西
錦中拍
鴛鴦帶從今拆毁盻甚麽隹期全不想窗前共倚全
不想月中同誓把恩山義海朝更暮移弄得個花憔
柳悴弄得個鸞悲鳳泣兩字姻綠萬種滋味好教人
難廻避
錦後拍
本待要把熱心腸一時灰不覺冷地又癡迷向誰行
告理向誰行告理他若是勸伊行和咱相會那時節
到神靈辨個是和非這田地總費些兒閒氣也免得
無人處獨自哭啼啼
尾聲
千愁萬恨空堆積都付與落花流水爲甚的煩惱心
頭只自知
世所傳李日華西廂記有漁燈兒一套蓋卽王
實甫北詞而被之南聲者九宮譜舊所不載苐
其詞音調悽惋人喜歌之偶閱吳騷集擬有閨
怨一套刻陸包山而詞亦流利恨兼用齊微支
思二韻後見墨憨齋改本悉去借韻復調平亥
毫不戾嗓洵可快也亟爲傳之(太霞新奏評)
秋夜懷程文卿(未刻)沈孚中
漁燈兒(用庚青韻此調譜中不載論悉前曲)
從那日冷桃源漁艇空撑便領下没頭繇花月文憑
淒涼路獨自箇黃昏帶淚行經歷盡斷腸邊境纔知
道相思郡路接愁城
漁家燈
呆呆地石人般没緒無情倒貶做了不語西來面壁
僧還堪笑生平浪說肝腸硬到此地不繇人不熱痛
寒疼滿心窩盡填漫一箇文卿
錦漁燈
陪伴俺只留得半莖冷影斷送俺還不消幾下寒更
再不點夜夜生花說謊燈竟無靈填橋鵲一聲聲
錦上花
人說道醉了寧我孤酣愁幾酲對霞觴反恨不雙擎
人說道睡了停我思眠愁要醒只被幾聲長嘆到天
明夢也竟何曾
錦中拍
書生輩樁樁薄命拿不穩前程剛着足花村柳徑便
做了下梢頭領一首合歡詩稿兒未謄單思案誰來
折証斷腸譜空來掛名幾句情辭一杯香茗是愁壘
萬千層
錦後拍
偏要向斷藍橋起工程燬祅廟重建牡丹亭縱藥方
靈應縱藥方靈應不割捨便醫痊這般隹病就箇中
日月住今生没僥倖拚耐心而等不來呵難道便丢
箇不惺惺
尾聲
把癡情牢守定權發付衾寒枕剰須有日花前共證
盟
此調以北賡南而聲韻悠掦頗稱巧合西廂而
後詞林無譜此詞者近惟陸包山一套向收集
中後則僅見王伯良麗情一作耳伯良筆性遒
勁雖韻嚴律叶而鑄詞間有生澁此套固在予
所不賞正苦繼美而孚中以是曲見寄讀之不
覺擊節亟爲付&KR0922;孚中俠骨嶙峋騷情放浪所
著有綰春園傳奇之刻讀其曲自見其人(嶺樵)
附錄南北間調
閨怨(巳刻)祝枝山
新水令(用尤侯韻北雙調)
一春無事爲花愁&KR0863;東風轉添憔瘦盻多才難割捨
&KR0863;好景慢追遊歲月如流心上事今非舊
步步嬌(南仙吕入雙調)
獨掩紗窗空把香囊綉無語沉吟久香閨淚暗流自
恨無緣將好事難成就何處訴離愁淚珠兒濕透羅
衫袖
折桂令(北雙調)
這幾日爲傷春懶上粧樓所事兒一一難留&KR0863;人前
把精神強抖飲食不週想當初實指望天長地久到
如今空惹下蝶怨蜂愁情思悠悠無了無休空辜負
畫堂前柳媚桃嬌挨不過繡幃中日暖風柔
江兒水(南仙吕入雙調)
玉腕常虚澑湘裙過掩頭今春更比前春瘦見雙雙
燕子歸來後悶懨懨鬼病相纏守無限淒涼消受靜
掩重門捱幾箇黃昏時候
雁兒落帶得勝令(北雙調)
空&KR0863;着碧溶溶一影篝暗數着靜悄悄三更漏圍伴
着薄怯怯翡翠衾空倚着香馥馥黃金獸纔要做一
個團圓夢又被那子規聲在窗外頭看看月轉過鞦
韆架又被曉鶯聲送我愁休休再不索閒窮䆒甚的
因繇不是冤家不聚頭
僥僥令(南雙調)
繡幕珠簾懶上鈎日午倦梳頭一任釵橫雲鬟亂淚
灑春山兩臉愁
收江南(北雙調)
呀蚕知道這般樣春光虚度呵何日裏訴離愁俺只
見過時桃杏不經秋你如今好休俺如今好丢只恐
怕文君不比舊風流
園林好(南仙吕入雙調)
海山盟全不應口說的話都成怨讐負心的蒼天不
祐須有日看傍州須有日看傍州
沽美酒帶太平令(北雙調)
嘆春光似水流嘆春光似水流不覺的一年休俺只
見雨雨風風暗結愁紅雨散綠雲收鶯儔燕子報新
秋不明白冤家抛人在腦後甚日裏得隹期成就不
記得拈香設呪我呵俺和你志投意投那些兒不投
呀要相逢甚時能彀
尾聲
多才不來空僝僽幾回凝望斷雙眸何日看花淥水
洲
閨情(已刻)唐伯虎
新水令(用先天韻南北宫調註前)
水沉消盡瑞爐烟夢驚回可憎語燕掩重門深小院
空辜負豔陽天花柳爭妍好教人倍傷感
步步嬌
徐步閒庭試把愁懷遣無奈金蓮倦心中愁萬千滿
目繁華總是離人怨默默悄無言把欄杆十二閒凭
遍
折桂令
數歸期惟困春纖纔見春來又蚤春還盻多才雲鬟
倦整綉線慵拈恨東風吹散了殘紅萬點怨東君收
拾去光景無邊心事綿綿鬼病懨懨又蚤見南窗外
新笋成竿
江兒水
瞬息端陽至門庭艾虎懸想年時共賞荷亭畔切菖
蒲慢把金尊勸浴蘭湯相竝搖紈扇誰料薄情心變
一别經年杳没個音書回轉
雁兒落帶得勝令
我爲他被娘行苦自嫌我爲他被姊妹們相輕賤我
爲他消疎了柳葉眉我爲他淸減了桃花面我爲他
滴盡了相思淚我爲他茶飯上不週全我爲他害了
懨懨病我爲他終夜裏竟忘眠天天怎不與行方便
若得他團也麽圓准僃着誓盟香答謝天
僥僥令
丹桂飄香出廣寒皓魄闘嬋娟嘆我孤幃無人共心
自想姮娥也獨眠想姮娥也獨眠
收江南
呀蚤知道這般樣薄倖呵誰待要結良緣捱盡了衾
寒枕冷夜如年愁聞征雁過樓前一聲聲可憐一聲
聲慘然爲甚的冤家不把信音傳
園林好
你緣慳奴身命蹇别時易相逢甚難一任雲鬟撩亂
零落了翠花鈿憔悴了粉容顔
沽美酒帶太平令
値嚴冬陽九天彤雲布朔風旋只見柳絮梨花亂撲
簾獨坐在獸爐邊烹鳳髓煮龍涎銷金帳共誰歡忭
不記得雙雙罰愿我呵到黃昏轉添悶懨&KR0863;淸燈悄
然淚漣呀猛傷情把玉釵敲斷
淸江引
紅顔古來多命蹇不索將人賺恓惶兩淚流界破殘
粧面望長安路迢遙郞去遠
閨情(巳刻)沈靑門
新水令(用尤侯韻南北宫調註前)
一聲孤雁送新秋頓教人轉添憔瘦暝烟楓葉晚涼
雨桂花秋燕侶鶯儔甚時得重完就
步步嬌
底事懨懨如中酒鎮日眉常皺浪子不回頭着意沉
吟自也難窮䆒欲訴恨無繇把相思就裏空僝僽
折桂令
枉躭着閒悶閒愁不在心頭定在眉頭只爲你心腸
忒狠語話全浮寄離情書何得有待相逢夢也難求
着甚來繇曉夜無休又不是魚水相懽膠漆相投
江兒水
有意花空待無情水自流看從前光景都非舊莊西
風吹起滄江皺奈浮雲點破靑山秀觸處如何消受
淚顆無端展轉亂垂如斗
雁兒落帶得勝令
空只恁霧鎖了金梯翡翠樓塵蒙了錦被鴛鴦繡絃
絕了瑤琹鸞鳳音篆燼了玉鼎狻猊獸寂寞殺傳書
白雁秋冷淡殺流詩紅葉溝辜負殺&KR0863;影靑鸞鏡凄
凉殺交歡碧玉甌羞羞羞殺了偷香手愁也麽愁愁
殺了枉離魂倩女遊
僥僥令
凉浸閒庭宿雨收敗葉亂盈眸悶把年光閒屈指看
重陽又過頭看重陽又過頭
收江南
呀蚤知道是這般樣情分阿枉攧損玉搔頭空復把
翠綃封淚寄牢收翻做了波上一浮鷗細思量轉羞
細思量轉羞不覺西風吹老故園秋
園林好
那再說鸞交鳳友那再說鶯諧燕儔信是虚躭生受
消盡了玉般柔消盡了玉般柔
沽美酒帶太平令
桃花溪楊柳樓荼䕷酒鷓鴣謳一任烟月空濛到處
留費盡了錦纏頭只管誇乖俏逞風流全不念星前
交厚全不念燈前罰呪我呵到如今總丢不休雖然
罪尤似讐呀見他時管取懽顔如舊
淸江引
姻緣分定終須有只是眼下難消受追想别離情豈
盡成虚謬免不得向人前問破了口
閨情(巳刻)沈靑門
新水令(用庚靑韻南北宮調註前)
半窗殘月夢初醒瘦巖巖怎當愁病翠衾閒剰榻碧
燭冷疎燈捱徹寒更不繇人淚珠迸
步步嬌
展轉將伊重思省㡳是心腸硬看來鐵有情鐵遇紅
爐也自回柔性那道負前盟似風箏線斷無蹤影
折桂令
倚圍爐暗裏傷情話也眉攢說也心疼受了些悶悶
懨懨孤孤另另怨怨憎僧冷落了獅頭翠鼎寂寞了
鳳嘴瑤笙再休提竝坐同行共盞同傾都做了亂紛
紛蝶夢無憑
江兒水
一自書來後書來話又更書來書去全無定算從前
盡是他薄倖到如今只怨咱薄命漫惹一身多病枉
自薄情好一似搬鹽投井
雁兒落帶得勝令
厮琅的金鬆了鎖鳳䋲撲騰的玉倒了牢籠穽矻碀
的瑤分了别鶴琴咭可的碎剖了離鸞鏡因此上羅
帶緩又重增因此上珠淚滴那曾經因此上碧蝴蝶
描難就因此上錦鴛鴦夢不成聽聽又蚤是鐘初靜
愁也麽生怎禁他斷人腸杜宇聲
僥僥令
星落花梢曙影生淡日上疎櫺且把愁容還臨鏡空
獨&KR0863;明窗恨復增
收江南
呀都只爲冤家薄倖呵撇得咱冷如冰全不管倒枕
捶牀淚暗凝一任教金錢瓦卜總無靈這懨懨病成
這懨懨病成折磨得離披瘦損那討似人形
園林好
這情繇何須再省料必是前先做成莫須是天教月
老偏繋着斷頭䋲生做下苦伶仃
沽美酒帶太平令
枉自叩天罡問君平爇寶鼎告蒼冥百次千番恁至
誠空只自費勞承那裏是美前程怎跳出淒涼厄境
成就了歡娛佳興俺呵把些個海山誓盟兀的那愛
情呀一笑間兩相質證
尾聲
更從頭將心訂朝歡暮樂儘平生再不去花月庭前
着意等
夜窗話舊(有序巳刻)凌初成
余飄蓬浪跡落魄餘生滅竈重燃殊愧梁鴻負
氣着褌賣賦敢言司馬多才心未用於挑琴眉
豈期于舉案河陽氏者標俠骨於芳叢蘊文心
於綺閣揚聲雲遏爭揮買笑之金歛袂風廻沓
至纏頭之錦夷然如不屑意黯矣而欲銷魂長
顰西子之眉慮入沙奴之手綢繆屢束薄倖時
遭忽於四壁之家獨成滿堂之目漫因一諾縱
千金而不移遂結三生矢百折而靡悔影伴屋
梁之落月夢離巫峽之行雲葺居以待征人干
茅索綯不言苦闔閽而逢暴客探囊篋遽云
空無非熱興憐才竟爾息心皈命但知盛名之
下無虚士不嫌天壤之中有王郞因故園之歉
西成乃輕裝而届南服始營新壘驕鶯燕之雙
飛時撫舊弦絕螳螂之後捕壚頭酒熱窗下燈
明傾數斗以談心&KR0863;三星而叙舊諧之律吕慙
非白雪之章傳諸管絃冀作丹衷之証云爾
新水令(用齊微韻南北官調註前)
夜窗相&KR0863;一燈微把從前悄然思憶是情緣都落後
任俠骨總休題待說因依業身軀蚤撲𢤱憁地
步步嬌
想當日無端閒遭際正値風波起因緣在此期一度
追隨一番迢逓卽漸的意難離莾思量許下諧姻契
折桂令
少甚麽貴游門百縱千隨都看做鶯花羅網風月籓
籬須知俺運阻鵬搏更那堪計同鳩拙誰承望嫁逐
鷄飛總爲些熱心密意語話投機一念皈依更不支
離用不着媒妁通言一霎里之子于歸
江兒水
曾被多人誤今朝却遇伊赸臉的閒趁些風流趣村
沙的硬攪了温柔會負心的白賴着牙疼誓一抹地
無根無蒂只爲情緣幾墮落爲人一世
雁兒落帶得勝令
你爲我被無端苦禁持你爲我受無干閒談議你爲
我把巧機關脱着身你爲我把親骨肉拚的離你爲
我含着淚數歸期你爲我擔着怕掩雙扉你爲我將
悶弓兒實丕丕心頭繫你爲我將畫餅兒眼睜睜待
療饑情癡爲寒酸圖什麽名和利心機鎮朝昏自支
撑飯共虀
僥僥令
君愁無兩翼妾恨有雙眉又被強徒生惡意把衣裝
盡作灰妾驚惶君未知
收江南
呀蚤知道恁般樣遭際呵誰待要暫抛離當不得東
塗西抺自支持南來北往費驅馳更没些暇期更没
些暇期險摧残一塊望夫石
園林好
事多魔從來有的但心堅何須再題好自把前程端
的整備着燕雙飛蚤則待脫藩籬
沽美酒帶太平令
故園蕪無可依辦綵鷁却南飛看兩兩雙雙定止棲
任饞口自涎垂還堪笑浪游的費纏頭三心二意強
盟誓千方百計喬說合十拿九離俺阿更相將舉杯
酌壘消多少拂鬚解頤呀除是鷫鸘裘俏當壚那人
無愧
清江引
而今總是姻緣矣莫說恩和義但作帳中音常記燈
前誓惟願取永團圓恁是喜
余於白下始識初成見其眉宇恬快自負情多
復出著輯種種頗有謔浪人寰吞吐一世之槩
及以曲見擲而調諧呂律字洽陰陽用韻尤嚴
寫情欲溢試爲三復其風雅不可想見哉(騷隱)
附錄北調
黃鐘
秋思(未刻)陳秋碧
醉花陰(用魚模韻)
窗外芭蕉戰秋雨又添上新愁幾許珊枕剰繡衾餘
落雁沉魚眼底知何處酒醒後細躊躇一寸柔腸千
萬縷
喜遷鶯
把離人愁助閙西風翠竹蒼梧蕭疎粉牆外霜砧轆
轤一片秋聲厮斷續不知人心上苦捱不過追魂鐵
馬更和那索命銅壺
出隊子
記柳邊朱戸乍相過春正初看一簾花霧暗香浮愛
滿地涼蟾素練鋪聽四座笙歌紅袖舞
么篇
想多情丰度論褒彈事事無他有那西施妖豔不傾
吳小小風流不姓蘇巫女精未遇楚
刮地風
看了他閉月羞花天付與又何須傅粉塗朱整羅衫
欵把寒溫序禮法誰如偶能彀一番遭遇便拚下百
年歡聚死生情山海誓永無憂慮似鸞凰緊趁逐畢
罷了寄柬傳書等閒間長就連枝樹這言辭豈是虚
四門子
自别來幾見垂楊綠悄然的音信疎瘦影兒單好夢
兒孤憶分離恁時風景殊樹影兒沉日色兒晡擺列
下淒涼隊伍
水仙子
我我我自嘆吁罷罷罷姻緣簿仍將姓字除准准准
斷雲將楚岫遮攔敢敢敢桃花把天台截住來來來
生分開比目魚呀呀呀兩三朝鬼病椰榆是是是教
吹簫月明無伴侣他他他把六朝金粉收拾去單單
單畱下寫恨幾行書
尾聲
曾指歸期在春暮却又蚤霜冷菰蒲把燈花影兒終
夜卜
春懷(未刻)古辭
醉花陰(用蕭豪韻)
春困書齋夢魂擾誰似俺如今這遭相思病怎生熬
竹影頻搖越感得傷懷抱心間事&KR0863;誰學似這般無
打算淒涼何日了
喜遷鶯
想多情容貌一團兒玉軟香嬌難描萬般婹嬝想着
俺倒鳳顚鸞那一宵指望待同到老不思量火燒了
祅廟水渰了藍橋
刮地風
鐵馬兒在簷前不住搖引得人心癢難撓金風淅淅
添煩惱更那堪砧杵頻敲閙啾啾蟬鳴柳稍絮叨叨
蟲吟磚竅這壁廂那壁廂咭聒聒魄散魂消想起俺
雜情的女豔嬌空着我無語無聊你道我每日花胡
哨你風流罪有萬條
四門子
我儀容不似潘安好你難同蘇小嬌秋風兒起梧葉
兒凋綻黃花有如蜀錦袍秋風兒起梧葉兒凋不覺
得零荷敗草
古水仙子
紛紛的瑞雪飄凛凛的寒威侵畫閣悠悠的山寺裹
鐘聲切切的戍樓上寒角呀呀呀幾般兒厮凑着漸
漸的鬼病難逃是是是他無緣料應我命薄休休休
我爲官他請夫人誥俺俺俺重准備鳳鸞交
尾聲
今日個夫婦和諧盡懽樂喜孜孜月夜花朝只願得
普天下有情人完僃了
正宮
懷舊(未刻)陳秋碧
端正好(用支思韻)
珊枕畔麝蘭香羅帕上鴛鴦字引得人無明夜坐想
眠思不甫能遂了今生志又惹起閒愁至
滚繡毬
想着那抱銀箏寫怨詞竝香肩詠柳枝我爲他朋友
中受了那許多譏刺他爲我母親行惹得來常是參
差他爲我鍼指上撇了半年我爲他筆硯上疎了許
時他敬我勝敬似飽文章玉堂學士我愛他更愛如
擅風流金屋嬌姿撇不得他腰欺楊柳風前態忘不
得他口吐丁香舌上私眼㡳何之
倘秀才
一個是善歌舞梨園教師一個是知律呂蘇州刺史
端的是才子隹人信有之一個懷春消粉暈一個想
像廢神思不分箇彼此
滚繡毬
好恩情半霎兒惡愁腸十二時幾番家簡帖兒上錯
僉了名字有時節卦爻兒中倒點了干支減何郞鏡
裏容添潘岳鬢上絲怕姨夫爭怕仞出柙虎兕恨虔
婆更恨如當道蛇蟕往常時種成合璧藍田玉今日
也砍倒栖鸞翠竹枝展轉嗟咨
倘秀才
我爲他寄相思到有百來篇小詞他爲我寫離恨到
有千來張大紙到如今都做了無打斷春𧖟口内絲
約期在明月館設誓在海神祠虚勞了口齒
叨叨令
性疎狂播滿烟花市病風流害損靑雲志思糢糊懶
寫蘭亭字瘦伶仃羞看羅衫䘭兀的不想殺人也麽
哥兀的不想殺人也麽哥路迢遙無個人傳示
脱布衫
常想着喜春晴步蒼苔輕逐遊絲動春心倚雕欄笑
撚花枝怯春寒下珠簾羞看燕子訴春愁寄花箋暗
央蝶使
小梁州
咱雨個一霎相逢萬種思留意孜孜鞦韆庭院晩涼
時傳心事撇下繡鞋兒
么篇(合上係一曲誤分姑照原刻)
這姻綠不讓瀟東寺想鶯鶯未必如斯也曾向月底
潛也曾向花邊俟雨雲情思都做了斷腸詞
煞尾
今日也愁着風怕着雨靑衫血淚應常漬幾時得竝
着肩携着手玉鏡鉛華恰再施撥雨撩雲又如是詠
月嘲風舊相似看香裊金爐篆一絲喜梅印紗窗影
半枝何粉韓香得重賜破鏡分釵得重視吐噀玉噴
珠那才思展說地談天那胸次將翠幕雲屏更設施
把錦帳鴛衾重鋪肆說海誓山盟舊日思遂倚翠偎
紅少年事解合歡帶兒鬆同心結子還記得喘吁吁
立不定燈前那一個死
仙呂
贈妓(未刻)舊辭
點絳唇(用江陽韻)
月戸雲窗翠屏朱幌靑樓上楚楚紅粧國色眞堪賞
混江龍
鳴珂里巷悄名兒占斷錦排場歌傳金縷舞按霓裳
才貌絕勝蘇小小風流不讓呂雙雙聽嬿婉尊前唱
比花解語玉生香
油葫蘆
杏臉桃腮宫樣粧步凌波羅韈涼眞箇是春風一曲
杜韋娘覻了這羞花閉月嬌模樣識不盡撩雲撥雨
虚情況安排下假志誠施逞些巧伎倆包藏着賺郞
君掇子弟暪天謊外貌兒甚端詳
天下樂
兀的不惱亂蘇州刺史腸司空休泛常若是楚襄王
見了也勞夢想怎禁他動人情的翠黛長蕩人情的
雲髻光那更這透人懷的玉腕香
金盞兒
靠東墻近西廂隹人才子時相傍芳心密意怎相忘
引惹得崔生頻覓槳逼臨得韓壽暗偷香因此上棲
遲風月所留戀雨雲鄕
賺尾
個中人心上想怕不道年少花容正芳只恐人心不
久長蚤尋取畫閣蘭堂尙兀自鳳去凰翔怎不量回
首星星兩鬢霜少不得月缺也浮雲蔽藏花謝也狂
風飄蕩那其間蜂蝶誰賞好春光
中呂
贈妓(未刻)蘭楚芳
粉蝶兒(用家麻韻)
他生得如月如花蕩湘裙一鈎羅襪寶釵橫雲鬢堆
鴉翠眉灣櫻唇小堪描堪畫剛隔着碧窗紗倚幃屏
繡簾低下
醉春風
香細裊紫金爐酒頻斟白玉斝銀燈影裏殢人嬌他
生得可喜殺殺更性兒宜喜宜嗔便有那閒愁閒悶
見了他且休且罷
迎仙客
傍芝蘭吸露華遊宇宙步煙霞我只見窄弓弓藕芽
兒剛半扎踐香塵踏落花淺印在輕沙印一&KR0863;相思
卦
紅繡鞋
有他時一刻千金高價有他時一生興旺人家有他
時村沙的化得不村沙臨風三勸酒&KR0863;月一烹茶說
蓬萊都是假
普天樂(卽黃梅雨)
信步到海棠軒閒行至荼䕷架引得些蜂喧蝶攘來
往交加粉臉襯桃杏腮雲髻把花枝抹看嬝嬝婷婷
花陰下他若是不言語何處尋他他比黃金足色明
珠没價美玉無瑕
耍孩兒(般涉調卽魔合羅)
透春情說幾句知心話只被你拖逗殺我心猿意馬
寒窗寂寞廢琴書苦思量曉夜因他傲風霜分不開
連枝樹宜雨露栽培出竝蒂花見一日買幾遍龜兒
卦似這般短促促携雲握雨幾時得穩拍拍立計成
家
二煞
捧金杯勸醁醑按銀箏那玉馬似展開幅吳道子觀
音畫他那裏倚闌翠袖凝秋水暎日紅裙襯曉霞但
見處人驚訝端的是沉魚落鴈閉月羞花
一煞
咲一面不覺得春自生行一步看得人眼倦花十分
愛常帶着三分怕愛的是風流旖旎嬌千種怕的是
間阻飄零那半霎天生下一虎口淩波襪堪與那俏
子弟寒時煖手村郞君飽後挑牙
尾聲(與中呂煞尾同)
若要咱稱了心只除是娶到家學知些柴米油鹽價
恁時節悶減愁消受用殺
南呂
詠遇(未刻)陳秋碧
一枝花(用簾纖韻)
嬌滴滴千金玉體輕窄弓弓半虎羅鞋㜞長挽挽兩
彎首黛巧顫巍巍一捏柳腰纖禮數謙謙歌白雪櫻
唇豔撥檀槽春笋尖俏儀容㷼㷼堪同美聲價鶯鶯
不忝
梁州第七
那裏有一毫兒破綻端的無半米兒憎嫌溫柔瑩潔
絕瑕玷宜嗔宜喜知恥知廉諸餘可愛所事相兼惹
得些蜜蜂兒攘動雕簷引得些蝴蝶兒飛近粧奩恨
只恨歸去後佩聲兒空館遙聞喜只喜相見時脚步
見殘紅半掩愁只愁别離間唾津兒香帕猶粘意懽
語甜知音不是恩情欠您蘇卿俺雙漸暪不過慣打
聽風聲阿母嚴步步拘鉗
隔尾
丢不開放不下難成合繾綣終常念染的重感的深
無倒斷相思積漸添有一日軟玉温香許咱贍放下
花撲撲繡簾靠着喜孜孜杏臉恁時節方纔把撥雨
撩雲意收歛
雙調
秋閨(巳刻)祝枝山
新水令(用江陽韻)
鴛鴦夢斷藕絲鄕晝沉沉水心亭上柳絲牽舊恨花
纈鬭新粧立盡斜陽悄無語幾惆悵
駐馬聽
客路修長一度書來一度想金風蕩漾一番雨過一
番涼生前業債甚年償眉尖悶鎖何時放聽誰家砧
韻響一聲聲偏搗在愁心上
雁兒落
好似那無根蓬欠主張漫天絮閒遊蕩逐浮萍任去
畱隨風柳多偏向
得勝令
呀空寫下舊事兩三行故紙百千張把些箇諕鬼瞞
神誓番做了唆秦騙趙謊害軟了心腸&KR0863;人前口強
心不強病染膏肓那里醫良藥不良
川撥棹
一弄兒助淒涼没來繇閒閙攘兩兩寒螿草下階傍
也會把離人話講絮聒聒多半响
七兄弟
他那裏遠方異鄕着我費思量且休提動止渾無恙
便些兒破綻有何妨莫輕將美愛都全忘呀却思今
還念往
梅花酒
問月在西廂待月在東墻&KR0863;月在南窗匆匆的秋又
來呀迢迢的漏偏長遲遲的夜未央塵蒙了象牙牀
火冷了玉爐香零落了錦香囊冷淡了舞衣裳金縷
也不成腔金縷也不成腔
收江南
呀爲誰消瘦減容光蛾眉空想畫張郞薄倖繫馬向
垂楊知他在那廂知他在那廂高燒銀燭照紅籹
離亭宴帶歇揭煞
枕邊悄語成虛妄從來好事多魔障積儹下恩多怨
廣鏡奩兒羞照舊時容袖梢兒不乾今日泪裙腰兒
減盡前春樣捱徹了孤辰寡宿年再整理殢雨尤雲
況跳出了愁城恨網將養的比翼羽毛成醖釀的竝
頭花朵就滋培的連理枝條旺忙鋪設翡翠屏重拂
綽鮫綃帳滿捧着瓊觥玉觴三秋月儘情看四時花
隨意賞
春閨(巳刻)周秋汀
新水令(用東鍾韻)
碧桃花外一聲鐘繡衾寒喚四春夢香消金獸冷花
落翠屏空雨雨風風攛斷的病兒重
駐馬聽
帶結頻鬆瘦骨不禁愁冗冗眉峯難縱黛蛾深鎖恨
重重瑤臺人遠信勞鴻彩雲聲斷簫閒鳳惡相思千
萬種百般難把愁來送
雁兒落
冷落了春風銅雀宮間阻了夜雨陽臺夢闌珊了停
雲燕子樓寂寞了流水桃源洞
得勝令
單守着四扇矮屏風三尺舊絲桐總費囊中藥全消
鏡裏容簾櫳步月無人共花叢尋春誰與同
川撥棹
我這里恨匆匆晝偏長更又永許多時歌歇梧桐帳
冷芙蓉酒盡瑤觥不見了紅圍翠擁望藍橋無路通
七弟兄
&KR0863;着這落紅舞風畫欄東怯餘寒簾簌金鈎控寄閒
情琴在錦囊封揾啼痕袖濕瓊珠迸
梅花酒
減雀徽畫裏容怕曉角昏鐘恨芳艸靑驄怪浪蝶狂
蜂秋來呵江上别花落也未相逢又不知吉與凶我
只索含着泪告蒼穹陪着笑問靑銅側着耳聽歸鴻
緘着口怨東風
收江南
呀懨懨不比舊時同綠窗針線廢春工殘雲剰雨自
西東全無有定蹤巫山十二總成空
本調煞
好姻緣都虛哄惡相思將人磨弄還說甚前生栽種
憶所見(巳刻)毛蓮石
夜行船(用皆來韻)
缺月風簾碎影篩碧紗厨酒乍醒來雲髩風鬟柳腰
花面憶多情恁時安在
風入松
杏花深處小亭臺猶作夢魂猜東風邂逅逢嬌態麝
蘭散滿閒階羅襪凌波半窄更春衫可體新裁
落梅風
眉尖上眼挫側先畱下幾分恩愛怕有人知佯不採
徐行過玉闌干外
胡十八
不下懷自驚怪悲間阻想和諧巫山頂楚雲埋雁帖
魚書手倦裁一身擔無限愁十日却九番害填不滿
離恨窩還不了相思債
撥不斷
細裁劃命合該姻緣頃刻多成敗鬼病千般強打捱
凄凉萬種難擔載幾曾得片時輕快
離亭宴煞
楚陽臺步步荆榛隘擔閣下兩廂情色相思卷何年
結束糊突謎甚日明白傳示你權寧耐切莫把鯫生
見責是送煖的意兒虛非搏香的性兒歹
爲妓白蓮賦(巳刻)沈青門
夜行船(用先天韻)
太乙峯頭玉井蓮等閒移入梁園繡屋遮藏錦屏圍
護不許路人窺見
風入松
劉郞心性與花便獨自掌花權高燒銀燭重開宴好
風光壓盡桃源煙靄輕籠婀娜更月明冷浸嬋娟
喬牌兒
惜花人正少年共花恣畱戀朱顔相&KR0863;如花面美姻
緣天下鮮
雁兒落
花香散舞筵花影迷歌扇花輸才子看花許騷人羡
得勝令
人是惜花仙不吝買花錢痛飲花前醉狂吟花㡳眠
天然果遂今生願堪憐還應宿世緣
鴛鴦煞
名題月老合同劵情畱張珙相思卷山海盟深膠漆
心堅暢道是綠嫩紅柔香嬌玉軟兩意相投巳謝却
閒鶯燕風月無邊諧老芳聲播楊遠
商調
秋懷(巳刻)陳秋碧
集賢賓(用車遮韻)
憶吹簫玉人何處也今夜病較添些白露冷秋蓮香
謝粉牆低皓月光斜止不過暫時間鏡破簪折到勝
似數十年信斷音絕&KR0863;西風倚樓空自嗟望不斷嶺
樹重疊怕的是流光奔去馬雁陣擺長蛇
逍遙樂
歡娛前夜喜報燈花香生帶結誰承望又蚤離别常
記得相靠相偎笑語喋畫堂中那日驕奢受用些尊
中綠蟻扇㡳紅牙枕上蝴蝶
醋葫蘆
我和他初相逢臉帶羞乍交歡心上怯半粧酒醉半
粧呆兩下情濃難棄捨鴛衾方熱把一枝鳳凰簪掂
做兩三截
么篇
我爲他桃着燈將好句裁背着人將心事說直等到
碧梧窗外影兒斜惜花心怕將春漏泄蒼苔輕躡露
珠常汚了踏青靴
么篇
我爲他朋情上將謊語兒丢他爲我母親行將嬌樣
兒者我爲他在家中費盡了巧喉舌他爲我褪湘裙
杜鵑花上血我爲他耳輸兒常熱他爲我面皮紅羞
把扇兒遮
梧葉兒
一箇是相府内懷春女一箇是君門前彈劒客半路
里恰逢者剛幾箇千金夜怱喇叭抛去也我怎肯恁
隨邪又去把牆花亂折
後庭花(仙呂)
夢了些虛飄飄枕上蝶聽了些吉丁當簷外鐵剛纔
得合上温郞鏡却又蚤攔廻卓氏車我這里痛傷嗟
香消蘭麝望陽臺道路賖
靑歌兒(同上)
風亂掃階前黃葉雲半遮柳梢殘月這離恨更比太
山轉陡些待桑田重變海枯竭還不了風流業
浪裡來煞
這愁呵剛不在眼角踅又來到眉上惹恨不的猜三
尸肺腑細鐫竭有一日繡幃中玉肌重厮貼我將他
指尖來輕捏直說到那樓頭北斗柄兒斜
北詞名作雖多而強半不能合譜卽集中所收
亦未敢盡稱可法其曲中板眼綠北調向無確
載而時俗臆爲增減緩急虛實頗堪反唇今攷
之嘯餘諸譜止載名詞而無板法寧弗杜撰不
敢臆增此則闕疑之意良有以也兹亦不復點
板以俟知音者自爲揣摹至如醉花陰端正好
點絳唇粉蝶兒一枝花新水令等套則又歌壇
素所習聞試細心參酌自得其竅從事絃索者
其加諸意焉(嶺樵)
白雪齋選訂樂府吳騷合編卷之四(終)
