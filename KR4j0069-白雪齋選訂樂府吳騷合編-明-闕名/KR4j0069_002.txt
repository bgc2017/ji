白雪齋選訂樂府吳騷合編卷之二
騷隱居士選輯
半嶺道人删訂
中吕
題恨(未刻)張伯起
泣顔回(用家麻韻)
解語一枝花被霜凌雪妬芳華香消玉減零落了鬒
髻堆鴉雙蛾恨鎖遠山橫冷淡無人畫一霎時平地
風波兩邊廂對面天涯
前腔(換頭)
堪憐紙帳冷梅花相思夜夜空到窗紗夢中親見訴
不出許多情話魂搖魄亂那些兒一刻千金價陰霾
障二六巫峯邊聲噪十八胡笳
長拍(仙吕)
悶擁離鸞悶擁離鸞愁縈意馬兩鴛鴦驚散汀沙檻
猿籠鳥更那堪路遠途雜血淚洒杜鵑花雁聲孤漏
沈沈怎禁牽掛一紙魚牋難盡寫轉教人萬縷春情
亂似麻眼前雖望斷七香車豈無緣向太湖石畔帽
亥烏紗
短拍(同前)
子晉風流子晉風流潘郞温雅奈不在宋玉東家空
懸望眼巴巴悄無言粧聾做啞待得債緣滿也看彩
鸞飛雙駕赤城霞
餘文
強寬懷抱終難罷鎮日無端自咬牙恨一似明妃馬
上琵琶
閨怨(未刻)陳秋碧
泣顏回(用家麻韻)
薄倖忒情雜不比尋常作耍出門容易而今海角天
涯歸期歲晚轉頭來過了春和夏去時節霜老芙蓉
却又蚤水冷蒹葭
前腔(換頭)
奸猾心性最難拿瞞人利齒伶牙悠揚不定猶如風
裏楊花千思萬想恁從來色膽天來大恐習學竊玉
偷香唐突了相府高衙
撲燈蛾
恩情如捻沙淸苦似嚼蠟知他在那廂偎笑臉虛擔
着許多愁病也不索尋消問息到頭來終有個還家
風流罪招繇細數從頭兒一椿一件自詳察
前腔
風兒颼颼亂刮雪兒紛紛密洒淒淒的鳳枕單鴛帳
冷薄怯怯繡衾寒壓也懨懨的銀燭爆花嗚嗚的城
上吹笳鼕鼕的殘更正煞呀呀的曉天啼散樹頭鴉
尾聲
文君再把香車駕只恐琴心調弄差反與相如做話
靶
此曲原與三弄梅花北詞相和成套而韻選中
獨載南詞諒亦别有所本且易煩就簡而詞氣
頗無叚續之病因爲錄刻(嶺樵)
秋懷(翻元詞未刻)沈伯英
泣顔回(用監咸韻)
風露怯靑衫窗冷月斜燈暗濁醪吞恨黃菊帶愁同
簪天南地北悔隹期却被虚名賺哭哀哀似泣露寒
蛩氣絲絲如做蠒春𧖟
駐馬聽
沈約羞慚都道年來腰瘦減潘安驚慘自嘆如今兩
鬢鬖鬖鴛衾錯送玉清庵鸞交空閃藍橋站休笑休
譚我這吟肩慣壓相思一擔
漁家燈(墨憨齋謂犯兩休休紅芍藥剔銀燈三曲名之日兩紅燈)
風流謎着緊包含因緣簿忒煞&KR2977;自從他暗與香
囊别時痛剪春衫更堪剖破菱花鑑都斷了雁帖魚
緘憨憨秋光過三鎮日把離愁自攬
千秋歲
病難甘轉覺文章淡更秋思撩人心坎憔悴空擔憔
悴空擔無意把兔毫龍香頻蘸綠綺斷紅葉黯高唐
賦空掇賺舉目羞披覧說甚讀書人自來餓眼偏饞
尾聲
須有日看花結果了偷香膽且寧耐紅愁綠慘管受
用翠幄牙狀金鳳毯
春遊(巳刻)高東嘉
泣顏回(用蕭豪韻舊名好事近誤論詳後)
東野翠煙消喜遇芳天晴曉惜花心性春來起得偏
蚤教人探取問東君肯與我春多少見丫鬟笑語回
言道昨夜海棠開了
前腔(換頭)
今朝特地到西郊端的是萬紫千紅爭巧花情酒債
一生被他縈擾雕鞍駿馬會王孫貴戚把金樽倒有
時節沉醉花前把金丸墜落飛鳥
千秋歲
杏花稍間着梨花雪一點點梅豆靑小流水橋邊流
水橋邊只聽得賣花聲聲頻呌鞦韆外行人道粉墻
內隹人笑笑道春光好把花籃旋簇食櫑高挑
前腔
俊多嬌他只顧貪歡笑却不道冷被人瞧綠柳陰中
緣柳陰中藏身暗折花枝來到低聲問奴容貌比花
貌爭多少又被才郞惱道花枝勝似奴貌妖嬈
越恁好(又名走山畫眉)
閙花深處閙花深處滳溜溜酒旆招牡丹亭左側尋
女伴鬭百草翠巍巍柳條翠巍巍柳條見忒楞楞曉
鶯兒飛過樹梢撲簌簌落紅舞翩飜粉蝶兒飛過畫
橋一年景四季中惟有春光好向花前暢飲月下歡
笑
前腔
乍晴還乍雨乍晴還乍雨暖融融景致饒見游人往
來貪歡笑舞鮫鮹閙咳咳笑高閙咳咳笑高見骨碌
碌小車兒乘着豔嬌嬌滴滴眼兒弓彎彎小脚兒一
捻舞腰十分俏難畫描蕩漾春心了怎教人對景辜
負年少
紅繡鞋(此曲與譜中三體俱不相合不知所本)
聽一派鳳管鸞簫鸞簫見一簇翠圍珠遶珠遶捧玉
鐘酒沉倒歌金縷舞纖腰任明月上花稍
前腔
花枝明月多嬌多嬌三般凑逞妖嬈妖嬈一樣妝最
波俏花陰下閙炒炒醒來時不覺夜深了
意不盡
從教酩酊眠芳草高把銀燭花下燒韶華易老休把
春光虚度了
春恨(翻元詞未刻)沈伯英
石橊花(用東鐘韻)
碧桃花外忽聽一聲鐘醉魂驚散夢巫峯那堪雨雨
更風風恨香消獸冷花落鏡塵蒙嘆雲寒西樓燕子
空舊桃源路迷仙洞單守着伴孤燈矮屏風悶彈哀
怨泣絲桐
駐馬聽
帶結頻鬆瘦骨誰禁愁緒冗眉峯難縱鎖住雙蛾幽
恨重重瑤臺人遠信勞鴻彩雲聲斷簫閒鳳怨綠羞
紅百般難把悶懷相送
剔銀燈
看花去誰與同探舊叢待月處簾櫳誰共日長又怕
更偏永都不見紅團綠擁他似飄蓬全無定蹤教我
愁對着落紅舞風
漁家燈(註前)
從别後帳冷芙蓉許多時曲罷梧桐餘寒在簾控金
鈎誰寄錦箋鸞封袖中怕濕瓊珠迸恨王孫芳草花
驄對靑銅空陪笑容全不比崔徽畫中
尾聲
剰雨收殘雲迥朝暮相思萬種十二峯頭總是空
感舊王伯良
漁家傲(用眞文韻)
我只道再到天台訪玉眞溪邊路尚有桃花還存舊
人昨夜忽傳靑鸞信開緘不忍空孤負前度劉郎這
些時心慘片雲又誰知粉謝香消巳七八春
剔銀燈
好姻緣幾年厮渾惡相思半生作狠恨孤辰伴着紅
鸞運說嫁字是伊先肯啼痕紅衫半湮盻不到荆釵
布裙
攤破地錦花
秀才們終則是拏不穩欲吐又吞匆匆的誤了侯門
從此靑樓鏡别釵分見無因竟化做了杜鵑魂
麻婆子
血書血書題不了猩猩一紙存繡履繡履香不散纖
纖三寸新分明記得夢中身眞娘墓草痛難認有淚
有淚臨風隕泉下不知聞(不用尾聲)
散曲中向無石橊花曁漁家傲長套今得前曲
固足補昔人之闕且情文韻調無不到家允稱
作手(騷隱)
閨情(未刻)楊德芳
瓦盆兒(用尤侯韻)
西陵渡口西風吹不到木蘭舟憔悴殺一雙眸俺這
裡淚珠和雨滴江流他那裏背前盟别上了靑樓敢
只是那人兒兩意投因此上戀新忘舊每日家枉費
心慢咨嗟空僝僽辜負却花月好春秋
橊花泣
(石橊花)碧紗窗下簪折鳳凰頭恩山誓海總成愁香
殘粉冷幾時休當年雲雨都向夢中求(泣顔回)言不
應口這相思何事多顚覆滿襟懷飯廢茶荒這都是
恨惹情兜
喜漁燈(與雁魚錦第四曲不同)
幾回耐着心兒守歸期難候消和息眞箇藏䦰魚雁
總沉浮同心兩字俱差謬再休題花老鶯愁休休
相思盡勾只恨我明珠暗投
攤破地錦花
慢追求扯碎了鴛鴦扣苦不自繇驀忽地上了心頭
夢斷高唐魂冷莊周恨悠悠雲雨暗玉簫樓
麻婆子
怪你怪你多薄倖金釵當酒籌笑我笑我忒情重香
囊緊護收你一般恩愛兩般丢我黃花何日逢重九
寂寞躭憔瘦做織女盻牽牛
尾聲
風風雨雨敲窗牗珠淚難量升斗只落得花自凋零
人自愁
題情(白雪齋藏本與時刻異)高深甫
瓦盆兒(用庚靑韻)
相思到底爲他害得不分明金屋夢玉關情只爲着
别離兩字等閒輕因此上鴛鴦陣擺做了愁兵未知
道自别來他心可至誠他應恨魚沈雁靜不道我仲
宣愁相如渴躭孤另枉教我欹枕對殘燈
橊花泣
(石橊花)誰知一别蹤跡便飄零怪煙雨隔江城只見
天邊圓月幾回明紗窗半掩一派冷淸淸(泣顔回)淒
涼淚傾把不住幾陣渾身冷飲弓蛇空自心驚照石
鏡見他無影
喜漁燈(註前)
音書欲寄情難罄雲樹瞑相思債欠下了前生今日
却怎生怎生掃却心頭病虛擔着雨剰雲凝風情
全無半星斷人腸寒蛩幾聲
尾聲
絮叨叨眞難聽攪得我神魂不定好一似吞却金鍼
和線攖
憶舊(未刻)卜大荒
瓦盆兒(用先天韻)
落紅滿地驀忽又蚤晚春天愁黯黯恨綿綿惱一番
蜂鬚蝶翅趲韶年最無奈冷淒淒夜月咽啼鵑只辦
取悶支頥撥殘獸鼎煙詫香塵糝盈琴面幾時得訴
離悰在枕邊重留戀煞強似剰枕伴孤眠
橊花泣
(石榴花)閒將往事細推原何心去整花鈿鳳釵敲損
雀鬟偏殘粧儘膩瘦臉淚常懸(泣顔回)愁腸萬轉這
人兒漸巳生爻變濕胭脂淺暈桃腮裙摺縐石榴羅
軟
喜漁燈(註前)
怎堪靜鎖深庭院難自遣鴛鴦拆翡翠巢顚兩葉眉
可憐可憐怕覩雙飛燕還羞種竝蒂嬌蓮燈前合
歡帶剪覓黃耳音書倩傳
尾聲
風流子在那邊欲待尋他夢裏言又恐陽臺驛路遠
秋夜傷舊(未刻)梁少白
瓦盆兒(用蕭豪韻)
虛堂坐雨西風蕭瑟起林臯聽落葉小窗敲怎禁他
雲房獨掩夜寥寥空嬴得淚痕濃黯淡了鮫鮹誰憐
我破題兒新秋第一宵你何處絕無音耗想那里郵
亭稀雁魚少書難到詠楚些魂斷倩誰招
橊花泣
(石榴花)簾櫳深處常獨伴那多嬌今只剰影瀟瀟只
見粧臺塵鎖翠鈿抛羅衣帶結猶繫紫絲絛(泣顔回)
記恩多怨少十年心難&KR0863;傍人道漫追他舊日風儀
祗憐伊病來容貌
喜漁燈(註前)
幾回欲覓巫山廟怕飛夢杳陽臺下空雨暮雲朝雖
則是遇伊遇伊又被鷄驚覺鴛衾冷轉覺無聊烟
消風花露草好添香寒灰怎燒
尾聲
蓬山隔雲路遙再休想同吹月下簫腸斷東風第五
橋
秋日閨情(巳刻)毛蓮石
好事近(用東鐘韻墨憨齋定名顏子樂詳後)
(泣顏回)風月兩無功枉把心機牢籠巫山雲雨一旦
杳然無蹤(刷子序)隨風奈向樓頭譙鼔聽沉响又打
三鼕(普天樂)寂寞恨更長漏永便做了歡娛夜短却
共誰同
錦纏道(以下俱正宫)
路難通料隔着雲山萬重空蹙損兩眉峯暗銷魂没
情没緒倦理殘絨有愁來全仗酒哄醒來時依舊還
同暮鼓又晨鐘韶光荏苒歸期尚未逢怕染潘郞鬢
被他依舊笑春風
普天樂(同上)
減芳容愁越重罷却了描鸞鳳雕簷畔鐵馬叮咚紗
窗外絮聒寒蛩砧聲又攻更那堪雁聲嘹嚦長空
古輪臺(中吕)
恨無窮西風蕭瑟助秋容别來望裏關河夐寒衣誰
送寄與君家料想是覓却芳容誤我佳期一場春夢
欲將心事問孤鴻想當時曾共翠被生寒馥香温軟
到如今蓬鬆兩鬢釵橫髻亂修眉懶畫别後苦匆匆
思前事教人心下氣沖沖
尾聲
聽敗葉敲窗縫悶對殘燈午夜風展轉無眠珠淚湧
代寄呂姬小喬(巳刻)梁少白
好事近(用車遮韻)
(泣顔回)書寄秣陵賖奈樓前雲水重疊落花飛絮那
堪暮春時節(刷子序)淒切夜雨曉風臺榭空梁燕誰
遣來傳說(普天樂)道佳期休虚度也絮叨叨恰如窗
下分别
橊花泣
(石橊花)追思當日别館酒初設逢迎處繡簾揭匆匆
禮數甚周折(泣顏回)看趍承舉止羞怯腰圍一捻似
縈欄弱柳絲牽惹鬭纖軀掠水蜻蜓試輕衣逗風蝴
蝶(此曲犯體第五句較譜未合詳論於後)
錦纏道(正宫)
玳筵列滿華堂會當年俊傑初相見甚干涉料姻緣
前生未定難道就和恊怎知伊多情的姐姐含情處
眼波雙借翠帶兩偷結佳期密邇相將不暫撇宴罷
催歸去笑蹁躚同上七香車
千秋歲
那冤業只道難消受誰知道蚤便寧貼公瑾當年公
瑾當年渾如綴着喬家枝葉春衣褪雲鬟卸相偎處
身兒趄故把羅幃扯怕花燈斜照回過桃頰
普天樂(正宫)
向蒼穹把盟香爇負心的天難赦繡囊中雙貯烏雲
羅衫上&KR0863;粘靑血從今記者這恩情忍教中道輕絕
鮑老催(黃鍾)
帝城鳳闕靑樓雖是多歡悅銀蟾長恨空圓缺奈山
鬱盤水潺湲雲明滅腮懸玉筯啼應裂胎含荳&KR1958;春
方洩心摧銕馬秋爭掣
古輪臺
記初别疎林處處下黃葉那堪逆旅西風夜孤村茅
舍況枕塊衾鐵酒醒處依稀蘭麝敗壁蟲吟破幃燈
射夢魂中猶記語些些道我音書頻寫雁南來蚤寄
回帖休常恁雨散雲收冰消瓦解水流花謝莫遣坐
銷歇恩難捨還期同宴錦堂月
尾聲
遇良辰逢佳節管領着歌臺舞榭日日春風醉狹斜
寄趙袁卿(巳刻)梁少白
好事近(用尤侯韻)
(泣顔回)人去莫登樓況當風景三秋蘇臺雲冷教人
目斷長洲(刷子序)悠悠試看霜空征雁分明寫一字
字離愁(普天樂)空悲怨團圓未久爲甚匆匆頓拆燕
侶鶯儔
錦纏道(正宫)
記緣繇爲當時情和意投年少更風流這姻親朝朝
暮暮來往扁舟意仙姬初難匹偶誰知道便容消受
遂爾兩綢繆巫陽縹緲雲深雨不收靈鵲千羣駕似
明河織女會牽牛
普天樂(同上)
性纏綿心迤逗永歡娛無僝僽又誰知霹起風波驀
然間打散雙鷗終難罷手怎禁得霎時間絃剪箜篌
古輪臺
恨難畱半江斜日放歸舟淒涼正値金風驟梧飄時
候看淚洒江洲空濕透縷金衫袖料想别來黃昏清
晝任一簾落葉響銀鈎渾如病酒應爲郞望斷雙眸
宫眉細蹙楚腰纖削相思依舊欲說又還休無限關
情事一時和雨到心頭
尾聲
丰姿媚體態柔喚飛燕名兒非謬終有日還向昭陽
殿裏遊
閨情(巳刻)沈靑門
好事近(用皆來韻)
(泣顔回)兜底上心來教人難想難猜同心羅帶平白
地兩下分開(刷子序)傷懷舊日香囊猶在詩中意書
寫得來明白(普天樂)數歸期一年半載算程途咫尺
音信全乖
錦纏道(正宫)
托香腮懶梳粧慵臨鏡臺無語自裁劃正芳年又不
道色減容衰怎知他把前言盡改咱須是暫時寧耐
歲月好難捱孤辰寡宿時該命又該不索長吁氣負
心人天自有安排
普天樂(同前)
畫闌前湖山外見月也深深拜月圓時人未團圓望
蒼穹鍳察憐哀郞心最歹把些個温香軟玉做了糞
土塵埃
古輪臺
恨多才萍蹤浪蹤寄天涯繡幃錦帳春猶在自有許
多恩愛豈料如今番做了破鏡分釵剰雨殘雲等閒
消盡是誰别壘楚陽臺有傾城嬌態把誓海盟山做
冰消瓦解忘飡廢寢魂勞夢斷肌骨瘦如柴懨懨害
四時花月總沉埋
尾聲
黃昏更是無聊賴斜倚薰籠半側羞見燈花一稔開
擬元帝餞明妃(未刻)卜大荒
好事近(用江陽韻)
(泣顔回)貂錦換宮粧轉勝圖中描樣新愁夙枉生拆
寶殿鴛鴦(刷子序)拴裝兩下相看悒怏秦城外倦柳
淒涼(普天樂)斜日映灞川渡廣怪琵琶寫恨舉目沾
裳
錦纏道(正宫)
韻堪傷一闋兒陽關緒長滿酌捧霞觴殢樽前堪憐
淚眼雙雙欵呼韓情調半晌心先赴李陵臺傍直恁
䟎程忙朝陽雨露初心肯頓忘舞謝纏頭錦恐驚飈
吹散舊餘香
普天樂(同上)
夢魂遊靑苔巷缺鏡杳風流況揣今朝出塞昭君甚
年似蘇武還鄕邊材浪養做别姬楚項送女吳邦
古輪臺
累娘行辭家背井逗龍荒怎堪臨去回頭望角聲悲
壯更旆影悠揚白草平鋪沙壤車輓餱糧馬䭾氊帳
欲追携手話河梁蜂攢迅往怕鑾輿返到咸陽遶階
籜墜掖庭漏永寒蛩泣露冷暈惹紗窗不思想除非
鐵冶鍜剛腸
尾聲
美人軸掛屏山上權作挑燈照粉龐忍聽南來孤雁
響
按蔣氏舊譜載東野翠煙消一曲題日好事近
實則泣顔回也詞隱新譜亦云詳查舊板戲曲
皆以泣顔回爲好事近固知好事近特後人惡
泣顔回之名而更之者耳風月兩無功一體原
犯普天樂刷子序者而時本單刻泣顔回不註
二犯調亦猶新篁池閣之混刻爲梁州序而不
知犯賀新郞糠和米之混刻爲孝順歌而不知
犯江兒水也今墨憨齋定名顔子樂頗稱允恊
但未敢於譜外别增名目故凡泣顔回本調向
來誤刻者悉還原名而人去莫登樓諸曲則照
譜明註而仍以好事近名之蓋好事近原無别
體吾安知此體之非確然爲好事近也(嶺樵識)
九日雨花臺别陳文姝(未刻)梁少白
橊花泣(用尤侯韻)
(石橊花)長江東注目斷荻花洲同携手下靑樓滿城
風雨總難留(泣顔回)依依欲住無繇原非浪遊笑書
生何事歸徧驟冷淡了馥馥香衾遺落了小小雲兜
錦纏道(正宫)
羡風流似石城當年莫愁嫋娜更温柔翠紅鄕天然
生下一種嬌羞爲憐才情偏耐久非容易便能成就
眉畫兩山秋相逢花底雙波澑不收驀地傳心處笑
窺人佯整玉搔頭
節節高(南吕)
江東第一流逞歌㗋行雲片片停虚牗鶯聲溜扇影
搊梁塵逗秋來更比黃花瘦風流一叚難消受金屋
曾聞貯娉婷生身原是陳家後
漁家燈(註前)
今日裏别酒長亭明日向匹馬荒丘算只是幾夜恩
情比他人數年婚媾勸伊莫便多僝僽願歲歲共逢
重九夷猶終難逗遛丹陽道寒雲正愁
尾聲
長干在望空回首亂山高下入常州心似江波不定
流
〇喜諧文娟(未刻)願太初
橊花泣(用江陽韻)
(石橊花)瑤天夜晃雀語噪花房焚寶鴨照金羊紅羅
斗帳玉分張(泣顔回)目羞看麝帶珠囊銅蚪未央刺
蒲挑串露紅絲漾按新聲雁泣水絃繫幽心燕宿瑶
筐
前腔
瓌姿難狀寶月出琱梁裁星的拭霞光芙蓉解語玉
生香畫雙蛾曲曲春楊檀心半粧轉欄杆流盻秋
波蕩擁花鈿髩拂玄蟬點朱翹額上鴉黃
泣顏回
皓指玉傪長逞纖腰初試羅裳裁紅點翠不禁愁微
步虚廊鵲橋渺茫怪銀河萬里波如掌落花風飄盡
蒲東鎖楊烟罩滿高唐
前腔(換頭)
驚看梧影過銀牀乍廻眸驀遇檀郞山盟海誓笑相
迎共解鳴璫春心怎降擲龍梭簷角雙星上揾香腮
並蒂桃花啓朱唇半吐丁香
摧拍(大石)
試闚臣宋玉左牆乍逢人崔徽右廂這幽情怎忘拚
取比翼瑤池比目銀塘弄雨推雲剪玉裁香從今後
帶綰鴛鴦調寶瑟乞瓊漿
前腔
揚素翹花飛上陽拂青蘋塵凝建章這密語難詳空
教蘭被生寒蕙帶流霜刻燭淒遲援枕徬徨從今後
夢遶鸞凰空僝僽效迷藏
尾聲
西陵油璧期同往看松柏靑驄相向休教舊恨新愁
惱寸腸
紀恨(未刻)王伯良
橊花泣(用尤侯韻)
(石橊花)伯勞飛燕一别兩悠悠嗟覆水定難收他生
未卜此生休(泣顔回)這籌兒怎按下心頭何須逗遛
也空勞憶殺紅酥手嘆經年揀盡寒枝又誰知誤了
傍州
錦纏道(正宫)
記春游信靑驄向花叢浪投把酒醉紅樓忽無端胡
麻流出溪頭倩漁郞乍通媒媾謝仙姝便諧配偶花
色映燈篝這其間正海棠時候說甚麽新豐困馬周
贏得個小蠻如柳拚此生常自老温柔
玉芙蓉
青眉月半鈎粉頰花雙扣愛靈心一點偏稱淸幽醉
歸金勒殷勤候讀罷牙籖次第收眞消受喜情投意
投準僃着嫁鷄歸路及淸秋
普天樂
我茂陵人原自有你說讓他先甘居後舒心的打叠
衾裯況撩人無限風流輕彈細謳更纖纖裳縫素手
宜秋
喜漁燈(註前)
鎖春風銅雀雙栖舊好難自剖嘆匆匆歲月如流誰
知蒯緱蒯緱消不得偎紅袖霎時間雨打春柔戈
矛翻生道周做得箇香燒斷頭
節節高(南吕)
難將破鏡收恨無繇高樓百尺投身陡黃昏後銀燭
愁淒風逗把玉簪敲折鴛鴦脰羅襟扯斷芙蓉扣哭
盡紅衾淚應枯眞箇是天還知道和天瘦
大砑鼓(同上或作迓)
并州欠滯留一回蝶夢片晌鷹鞲誰教蓮子栽成藕
又誰教波浪打眠鷗似露水姻緣終難到頭
撲燈蛾
傷心燕子樓腸斷章臺柳剰粉與殘脂只留取淹人
衫袖也鎮懨懨病酒爲伊長日鎖眉頭悔當初錯將
放手成差謬枉教織女怨牽牛
尾聲
你多情難學臨卭走我薄倖空躭桃葉愁縱骨化形
銷恨未休
得書(未刻)王伯良
橊花泣(用新定居蘧韻)
(石橊花)經年驛使望斷隴頭書驀忽地寄雙魚不知
書中消息是何如(泣顔回)急開鈐印雙朱匆匆看取
打頭來便寫着相思句那些兒幾字蠅頭恰分明滿
紙明珠
喜漁燈
幾番讀到傷心處淚零似雨你爲我病損柔軀說覓
人寄書寄書書去魂亦去紙梢上淚點沾濡何須
千言萬語殢人情一行起居
撲燈蛾
别時新月生約定登樓處兩下遞思量問記否臨𡵨
私語也清秋時序數歸期巳近茱莄儘盻殺暮雲春
樹只教我對西風黯慘自嗟吁
尾聲
萍蹤浪跡難憑據因循辜負你個女相如眞是腸斷
蕭娘一紙書
時本皆以橊花泣誤作石橊花而不知石橊花
自有本調如譜中朔風&KR1006;&KR1006;及前所選碧桃花
外一體是也今改正其橊花泣第三句應以譜
中忍將身命掩黃沙句爲法今俱用三字作二
句第四句應以撥雲見日枯樹再開花句爲法
今用泣顔回第四句體不知果何所本至於首
句點板照譜似非起調今從俗本宫名作輩出
未能悉收所恝然者如折梅逢使諸曲向來膾
炙人口奈用韻旣雜而所接漁家傲等闋實欠
體裁削方爲圓旣有礙於古詞而扭曲作直猶
不便於按拍故不敢違心以逢世云(嶺樵漫識)
南呂
題情(照江東白苧改刻)金白嶼
紅衲襖(用侵尋韻)
嚲香肩鬆臂金削纖腰寬帶錦這些時懶把生綃理
針絍羞將寶鴨添水沉自别來還至今幾曾時放下
心不能勾一霎徘徊兩意綢繆也只落得長夜孤眠
伴繡衾
五更轉
冷鳳幃虚鴛枕對金樽誰共斟淒涼此際難消任誰
料冤家薄情特恁到今來猶記得花前飲閒窗寂静
空顚窨彷彿逢君梅花月蔭
浣溪沙
他負心眞忒甚枉教人肺腑簽針金錢不准年來䜟
錦瑟空閒月下吟身&KR1006;&KR1006;不繇人不迷魂没合煞空
勞我吊膽提心
東甌令
心中印口中噙到向那陽臺曉夢尋清宵淚滴衫兒
袵桃花冷胭脂沁畫欄月轉粉墻陰無奈漏沉沉
大砑鼓(或作迓)
逢人覓信音奈衡陽雁杳湘浦魚沉傷秋漫把閒愁
禁怎當他夕陽歸鳥下疎林撇却歡娛翻成病侵
節節高
秋來意更深漫思尋音書欲寫還厮噤空追審不見
臨因些甚兔毫血蘸尖兒浸鸞箋墨灑行兒淋一緘
離思逐雲飛遍身香汗和衣滲
金蓮子
倩塞禽多情定見機中錦料應是長吟還短吟爲甚
的惡姻緣更重重遠水又遙岑
尾聲
算來人世多䜛譖大都常是負初心誰似我海樣相
思直到今
按此曲爲白嶼得意之筆但其本領原優於北
調脫略南詞楚學齊言未免有礙復閱少白江
東白苧詞中乃有改作而詞意格調自然曲合
固知少白爲曲中聖也(騷隱原評)
寄楊姬幼眞(有序未刻)張叔周
𬗟維戊子縱步秦淮偶度虹橋之楊氏欣逢閬
苑之玉娟盈盈十五芳春皦皦三千絶世嬌來
笑語渾疑一騎塵飛倦倚迷離郤訝沈香亭畔
方幸繡幃之春暖俄驚錦䌫之秋風寂寞扁舟
嘆文鴛之暫隻淒涼寶瑟傷彩鳳之常孤斷弦
何日續鸞膠朔風兹厲錦字一朝傳雁足芳草
向榮重以血淚詩新加之繡囊縑素鍾情獨至
寓意良深圖報愧乏瓊瑶寄意聊𢋫律吕庶雙
簪玉鳳期髻綰乎靑絲而六幅名花詎帶寬於
團扇
紅衲襖(用庚青韻)
記初逢秋月盈乍相看紅玉映兩點涓涓眼波淨雙
彎藹藹眉黛輕展羅襦飄麝冰啓朱唇語燕鶯那更
額印芙蓉臉暈桃花也霧髩雲鬟翠靨明
五更轉
教我意馬馳心猿競他掩靑團秪笑迎筵開玳瑁金
樽罄一曲淸歌碧天雲靜背畫欄偷自把香肩並心
招目允幽期訂有分劉郞巳入天台佳境
浣溪沙
龜甲重流蘇整裊薰籠一縷煙凝輕拈荳&KR1958;嬌還倩
細吐丁香欵不驚幽夢醒不覺得透酥胸浥香汗喘
吁吁耨耨低聲
東甌令
迷香窟殢花營一片春心不恁撑朝雲暮雨歡無竟
又重九西風冷蕭蕭落葉短長亭執手暗叮嚀
大迓鼓
扁舟度石城花濃帝里莫負深盟鴛鴦隊散憐孤影
鸞凰巢拆痛哀鳴死别生離音沈路冥
節節高
雙魚千里程語叮嚀生綃血淚斑斑剰新詩哽音律
清揮毫正香囊萬縷裁花勝鍼鍼線線堪人敬寄語
湘裙六幅花腰圍未必剛相稱
金蓮子
賦别情花箋天樣應難罄把紈扇共烏雲付卿更看
這鳳頭簪一雙雙綰髮誓今生
尾聲
一緘書權折證扺多少同心兩兩結西陵怎做得薄
倖王魁負桂英
紀遇(照墨憨齋改刻)高深甫
太師引(用眞文韻)
花飛陌上春將盡妬東風殘香逐塵溪山下水流花
恨林臯外雨卸春魂令人一見情難忍禁不住眉鈎
目引分明是巫山彩雲向人間出落賣弄精神
鎖窗寒
斷人腸風雨紛紛恍惚相憐意自勤看他多情多趣
宜喜宜嗔形容玉軟衣衫烟潤全不是尋常丰韻此
心因他撩惹不繇人便教兜地銷魂
三叚子(黃鍾)
風掀練裙襯丹霞梨花吐雲春生笑顰濕胭脂櫻桃
綴唇腰肢妬雪飄輕俊身裁豔月憐淸潤瀟洒飛烟
風流絕塵
東甌令
身嬌怯性温存幾轉秋波玉澑頻春心寄托鴛鴦陣
蜂蝶牽愁悶靑樓朱箔見無門此恨向誰論
三換頭(前二句五韻美中四句蠟梅花後四句似犯梧葉兒譜亦未詳)
姻緣妬人從來無准恩情未眞怎生便親自笑没
根牽引似浪裏萍飄泊恨誰曾憐憫惜别愁成病
難忘見是恩封揲游魂何處是漁郞可問津
解三酲
倚雕闌低頭自忖怪畫槳頃刻平分雨窗寂寞今宵
恨從此後惱晨昏雙魚未許能吞餌尺素何繇得到
君忙偷揾止不住盈盈望眼滴滴啼痕
三學士
自分相逢無遠近這其間事涉寒温如今天近人難
近畢竟是寒温没半分野水平川愁隱隱芳草路怨
埋輪
節節高
青山隔暮雲惜殘春尋花問柳空勞頓今休問陌上
情桑間恨相思一擔都承認此情未必他相信夢魂
冷落楚陽臺琵琶聲斷臨川郡
尾聲
湘波月冷簫聲隱那裏問秦臺楚郡過眼繁華總未
眞
四時閨情(巳刻)陳秋碧
一江風(用皆來韻)
到春來常是懨懨害不出簾兒外甚情懷雨驟風狂
綠暗紅稀花事收拾快蜂驚蝶又猜蜂驚蝶又猜靑
靑半是苔一點春何在
前腔
夏初來長日無聊頼溽暑偏禁害小亭臺並蒂荷花
交頸鴛鴦不管離人怪調朱手倦擡調朱手倦擡描
鸞眼怕開黑海相思債
前腔
到秋來好月凭闌待見月深深拜下瑤階露濕弓鞋
涼沁羅衣風又吹裙帶孤燈爆綘臺孤燈爆綘臺寒
衣想像裁手慢并刀快
前腔
到冬來飛雪簾兒外呵手勻眉黛托香腮白日淒涼
巴到黃昏一點燈兒在一更強打捱一更強打捱三
更怎擺劃刻刻難支派
按古調中本無疊句今人增入想以譜中羅帶
風後叚爲則今從之
爲陳姬雪箏賦(照原稿刻)史叔考
宜春令(用尤侯韻)
燕臺駿何處求任春風長安浪遊利名難就黃金白
璧人徒有奈朱門客散平原更寥落穆生醴酒堪愁
囊琴匣劒薊門空走
太師引
聽西秦金鼓喧何驟更遼陽輪蹄亂投雖不是蕭墻
禍起甚難禁𤇺火城頭萬言羞澁懸河口誰便肯璽
符輕授鴻鵠志蹉跎蒯緱滿皇州更没一箇曹丘
瑣窗寒
怕浮生虚度春秋打疊淒涼上翠樓見平康佳麗瀟
洒溫柔未通姓字先抛情竇容易折章臺楊柳嬌羞
燈前欲語更低頭似仙姝乍謫瀛洲
三叚子(黃鍾此調較譜中所載多未合)
催花酒籌醉蔔萄銀瓶玉甌濃香錦兜美前程鸞交
鳳儔長安風露閒刁斗景陽鐘鼓催更漏月落燈殘
鴛鴦竝頭
東甌令
雲和雨片時收寶瑟搖冰翡翠柔紅漿粉汗微微透
似覺難禁受起來紅日照梳頭花夢隔羅浮
三換頭(犯調註前)
銀河女牛相思還又怪狂蜂浪蝶把奇花暗偷姻
緣差謬這些時只得把竝頭蓮暫時分首夙債難
消受歡娛一筆勾這叚風流只落得鳳去臺空人自
愁
劉潑帽
滿前花鳥都僝僽更何心别詠雎鳩西風吹徹黃花
瘦訴無繇帶累着眉兒皺
大勝樂(俗以聖誤)
這姻緣到底難酬誓和盟空自有敢只爲腰纏跨鶴
人兒厚因此上下揚州你原道天長地久相厮守今
做了又抱琵琶過别舟此情細剖畢竟是波中印月
水面浮鷗
解三醒(仙吕俗以醒誤)
怎能勾對籠雙袖怎能勾煮雪吟謳怎能勾挑燈共
剪春園韮怎能勾看舞伊州怎能勾燈前再解文犀
扣怎能勾月下相看醉裏眸閒窮䆒須不是區區割
捨你把人丢
節節高
佳期風馬牛謾追求同心方勝空裁就情何謬恩變
讐心非口相思弄得人憔瘦只恐新人似舊人别離
依舊輕咳嗽
三學士
江關夜冷層冰厚教人難覓歸舟恩情自分花和柳
别恨空牽春復秋眼見參商來卯酉腸斷處續無繇
大砑鼓(或作迓)
仳&KR0867;似楚囚傷情到處淚冷貂裘端端有日思張祐
何時眄眄謝江州難道傳言是胡謅亂謅
撲燈蛾(中吕)
桃花又一週人面還依舊不肯做野鴛鴦只說使君
有婦也把姻緣拖逗那其間誰與策良謀華堂中無
分左右思前後洞房雙枕話綢繆
尾聲
花營錦陣空馳驟好馬豈思外廐覆水難教潑地收
閨情(白雪齋改刻)高深甫
宜春令(用眞文韻)
燈前恨夢裏人似風帆搖搖此身銀河鵲渡相逢也
得年年准似如今何處朱陳都忘却舊時秦晉沉淪
多少恩情竟同朝槿
太師引
這些時何事縈方寸痛煞煞如煎似焚空消受閒中
愁病竟冷落剰雨殘雲腰圍日漸成寬褪更那堪香
殘紅暈游魂卦占來果眞斷送人是無情白日黃昏
瑣窗寒
暗河橋春樹連垠極目天涯又日曛看樓前飛絮陌
上征塵風箏線斷憑誰接引探歸期全無音問離魂
空教天外覓漁津嘰回飛渡層雲
三叚子(黃鍾)
青樓笑顰多半是新人意親孤幃淚痕管甚麽舊人
怨嗔想舊人空自添新恨新人有日行孤運新舊恩
情還須兩分
東甌令
閒金鴨冷瑤琴寂寞紗窗又一春梨花零亂東風狠
蜂蝶空相趁鶯鶯燕燕總慇懃催老舊精神
三換頭(犯調註前)
前生孽因姻緣無分今生欠君參商堪憫想到來生
不忍怕似如今落得箇兩三番都成冤恨怨海知無
盡恩山隔楚秦平地荆榛啞苦心頭味暗吞
劉潑帽
人前珠顆忙偷揾百般兒強自温存春風望斷梅花
信兩三旬趷喇喇把牙兒齦
大勝樂(俗以聖誤)
怪年來合受災迍好風光剛一瞬五行都是迷魂陳
惟寡宿與孤辰却教我眉尖翠壓蛾峯困鏡裏霜飛
綠鬢新雕欄劃損苦只苦燈銷蘭熖犬吠柴門
解三酲(仙吕俗以醒誤)
想着他風流聰俊更撩人别語諄諄道同衾共穴心
兒肯遲和疾總休論又道是雙飛願比三生翼竝蒂
應同連理根成矛盾總神前呪咀冤屈無伸
節節高(卽生薑牙)
淒涼不忍聞痛酸辛窗前夜雨聲偏緊霜柯隕冷綉
茵寒威峻幾般都是愁中信刺人腸肚如鋩刅佳期
只索夢中尋誰知夢裏何曾穩
三學士
無計從君心暗忖何繇覓漢口雙鱗君家住處知何
處妾便逢人難問人渭北江南天隱隱芳草路綠如
芸
大砑鼓(或作迓)
從前錯認眞因他留戀便爾情親那知事事空幇襯
到頭敗露總虚文寂寞陽臺蕭條楚岷
撲燈蛾(中吕)
啼紅減翠顰怨粉輸香韻楊柳殢柔腸又見海棠風
謝也芳心自捫想玉簫聲斷彩雲湮冷淸淸蒼苔月
印天涯近幾層雲樹隔河濱
尾聲
聽傍人添笑哂道辜負了花嬌蕊嫩打動無明火一
盆
此詞韻犯庚靑而復多重押意非瑞南先生得
意之筆今爲刪潤較原稿似乎稍妥但詞長韻
窄猶以重用一二字爲歉且依樣葫蘆意多束
縳恐難乎法眼耳(嶺樵附識)
贈田姬(未刻)王伯良
宜春令(用齊微韻)
章臺路舊不迷信東風翩翩馬蹄尋紅訪翠晚來誤
入花叢裏是誰家深鎖娉婷問何處新來佳麗分明
似芙蓉一朵乍開秋水
太師引
出繡帷渾一似飛仙隊悄雙鈎欵欵慢移料艷色應
嫌粉汙怕纖腰不任風吹低聲剛道箇年十七自一
種天生姿媚蛾眉㮄從頭品題少不得蘸霜毫取作
花魁
瑣窗寒
捧金螺眼色迷離的的鶯聲囀欲飛恁當場調笑只
歛羞眉酒闌人靜漏深香細更催人移燈先睡解衣
口脂一縷俏相偎翻驚荳&KR1958;新摧
東甌令
紅窗淺畫簾低錦帳春濃曉色遲嫩花枝可忍輕狼
藉消受殺娘深意些些絮語墮金鎞只許枕函知
浣溪沙
燕子棲鴛鴦對從來緣福難齊你楊家隊裏稱嬌妹
我喬氏班中占小姨成縈繫但得箇在他鄕受恩深
頓忘却海角天涯
解三酲(仙呂俗以醒誤)
便做道周南留滯儘教他渭北棲遲我從來自苦多
情累又觸起舊根𬎼漫說是傾城傾國人堪嬖敢誇
箇爲雨爲雲賦是媒言非戲甘爲伊情死做蝴蝶雙
飛
尾聲
新詞寫向紅箋麗寄去垂楊小院西說不盡相思日
九廻
太霞新奏有劉潑帽三學士二曲而舊存錄本
無之故不載是作章法易長爲短有破板爲活
之趣且寫情繪景每多俊語伯良信詞壇赤幟
此詞如貂裘染靑陽候等套向頗傳頌人口卽
余前刻中亦所並錄是選旣嚴於韻自不得徇
情以開濫觴之漸倘有怪其遺珠者當於舊本
索之可也(嶺樵漫筆)
幽期(未刻)沈則平
宜春令(用齊微韻)
寒侵夜人去幃向東家尋蹤問跡他曲房深閉俏從
窗隙將他覻見他背銀燭慢解羅襦繞沉烟緊籠鴛
被低低呌呌多情待等是莫先睡
前腔
他聲驚驟意自疑急抽身輕輕問誰半將門啟側身
捱過剛行禮問今夜人可知之比别宵來何遲矣奈
此更闌漏短再休得擔殢
前腔
釵橫墮枕亂欹乍同衾將身狃回只推不就要郞下
氣先輸巳下工夫絮語柔情儘伎倆蜂痴蝶醉這搭
山般海樣敢忘恩義
前腔
鷄三唱鳥漸飛夢方濃虧他喚廻莫貪歡會明朝惹
事閒合氣枕兒邊顚倒衣裳粉花香尚餘溫袂且喜
回來尚蚤曉星還未
天然丰度絕無脂粉之氣此調可與靑門先生
寶花欄一曲竝傳如此等詞散曲中信不易得
至於韻調和叶尤其剰枝(嶺樵隨筆)
閨怨(巳刻)康對山
香羅帶(用車遮韻)
東風一夜冽雲收雨歇傷心怕見窗外月嘆姮娥獨
守廣寒闕也爲我多愁處照離别更長漏永燈半滅
(合)便做挫折金針也解不得我愁腸千萬結
前腔
愁腸千萬結實難打叠新愁舊恨都莫說怎捱過今
夜這時節也只見雕牀靜綉幃揭無言怕聽那窗外
鐵(合前)
醉扶歸(仙呂)
鶯儔燕侣恩情絕鸞交鳳友頓抛撇本是韓朋塜上
兩鴛鴦番做了莊周夢裏雙蝴蝶(合)曾和他綉帶結
同心反教我翠袖沾紅血
前腔
雲鬟散亂金釵折腰肢瘦損綘裙摺誰想燈花不准
鵲聲空再來不把金錢跌(合前)
香柳娘
嘆陽關唱徹嘆陽關唱徹井梧飄葉把佳期望到梨
花墜雪這深盟永訣這深盟永訣秦期晉約都成吳
越(合)要相思妥貼要相思妥貼直待黃河水竭泰山
崩裂
前腔
奈衡陽信絕奈衡陽信絕綢繆喜悅如今博得個憂
愁慘切想音調韻叶想音調韻叶香偷玉竊做了花
殘月缺(合前)
尾聲
啼痕界破桃花頰蛾眉蹙損遠山月縱使蠟燭成灰
心尙熱
何姬昭華訪余玉山西歸賦送(巳刻)梁少白
香羅帶(用尤侯韻)
天寒澤國秋斜陽渡頭佳期千里一夕休只見潮平
月落水西流也載箇人兒去竟難留傷心滿目不盡
愁誰料别院三杯酒斷送淸溪一葉舟
醉扶歸(仙吕)
好時光故把情拖逗惡姻緣何事苦追求新相知都
爲強支吾舊時交反把人掣肘金盆覆水總難收梨
花冒雨甘消受
香柳娘
漫懷人倚樓漫懷人倚樓不堪回首一林黃葉淸霜
皺&KR0863;孤燈細籌對孤燈細籌今夜到湖州蛾眉暫開
否想心情不自繇想心情不自繇簾櫳下鈎黃昏淸
晝
尾聲
秋來更比黃花瘦勸卿卿不須僝僽有一日遇箇人
兒定好逑
憶情(未刻)秦復菴
香羅帶(用東鍾韻)
去年三月中花香酒濃合歡喜貪春夜永今年三月
嘆飄蓬也各自隨風轉任西東香消麝蘭翠被空寂
寞黃昏也萬種離愁兩地同
醉扶歸(仙吕)
語呢喃紫燕驚塵夢舞翩翩蝴蝶撲香風呌月明花
底怨啼鵑怕更深枕上傷孤鳳盻佳期枉費念頭多
惜殘春陡覺相思重
香柳娘
任花如錦叢任花如錦叢尋芳誰共凭欄有恨無人
懂牡丹亭迤東牡丹亭迤東見朵竝頭紅俄然轉心
痛恨無端化工恨無端化工不把離人生成一種
江兒水(仙吕入雙調)
漫道心如繡爭看氣吐虹竒才撼得天關動也難跳
出腤&KR4235;衖急流會把人攛送無限愁來簇擁薄命柔
軀赤緊處繇他剔弄
園林好(同上)
有條路陽臺可通似阻隔巫山萬重信那個傍人䜛
訟誰爲你繫靑驄徒使我怨蒼穹
玉交枝(同上)
愁眉頻縱意中人如何放鬆心頭没箇相思空怎禁
得碎搗零春聽殘晩鐘聽曉鐘起來日上簾鈎控把
往事閒提幾宗都記在煙花簿總
玉抱肚(同上俗以胞誤)
梅花三弄落紅香燕泥煖溶見狂蜂也解隨人是游
絲畢竟撁風春光有限恨無窮難把衷腸訴便鴻
猫兒墜玉枝(收商調)
(猫兒墜)惱人懷抱無奈理絲錯亂宮商調不同(玉)
(交枝)高山流水再難逢思量往事如春夢等你呵怕
祅祠火烘待你呵恨藍橋水湧
尾聲
武陵春桃源洞何時鳴珮下瑤宮空教我雲想衣裳
花想容
此詞向爲予所稱賞惜久爲淹没每讀對山少
白兩作輙有遺珠之嘆今偶爾簡出不勝心喜
想豐城之劍要亦不肯自甘沉埋也附識(嶺樵)
恨别(巳刻)陳秋碧
香遍滿(用尤侯韻)
因他消瘦春來見花眞箇羞羞問花時還問柳柳條
嬌且柔絲絲不綰愁幾回暗點頭似嗔我眉兒皺
懶畫眉
無情歲月去如流有限姻緣不到頭懨懨鬼病幾時
休綉戸輕寒透十二珠簾不上鈎
梧桐樹犯(商調)
(梧桐樹)黃鶯似喚儔紫燕如呼友浪蝶狂蜂對對還
尋偶無端故把人僝僽一片身心如何教我得自繇
(王更轉)梨花細雨黃昏後靜掩重門只與燈兒厮守
浣溪沙(以下南吕)
我容貌嬌他年紀幼那其間兩意相投琴心宛轉頻
挑逗詩謎包籠幾和酬他去久有些箇風聲兒未眞
實見人須問箇因繇
劉潑帽
浪遊那里靑驄驟向吳姬賣酒罏頭烏絲醉寫偎紅
袖厮逗留半霎兒渾忘舊
秋夜月
恩變做讐頓忘了神前咒耳畔盟言皆虛謬將他作
念他知否他待要罷手我何曾下口
東甌令
難消悶怎忘憂抱得秦箏上翠樓絃聲曲意皆非舊
淚濕了春衫袖青山叠叠水悠悠何處問歸舟
金蓮子
表記留香羅半幅詩一首做一箇香囊兒緊收怕見
那綉鴛鴦一雙雙交頸睡沙頭
尾聲
等待他來時候薰香重整舊衾裯把往事從前一筆
勾
寄王桂父(有序巳刻)梁少白
無翼而飛者聲也不根而固者情也聲繇虛發
故隨地而馳情自實生每從恩而使非今獨爾
自古爲然余性喜纏綿意偏感慨一承他人之
微盻卽爲我輩之所鍾而況以楚館之神姬値
秦臺之逸史心堅匪石契同若蘭陟馬鞍而宵
誓同效弟子之和南駕鷁首而晨游獨憐夷吾
之敗北感投囊之盈袖悵寄翰之連箱能無報
惠之章遂著閒情之賦
香遍滿(用蕭豪韻)
雲容月貌尋常淡粧難畫描出落丰神年尚小一團
都是俏還憐情性調總然萬種嬌不易得千金笑
懶畫眉
蘭房聲價一何高才調當年似薛濤因此上元郞不
憚路途遙爭奈他枇杷花下音書杳怎能勾直至成
都萬里橋
金絡索
(金梧桐)匆匆歲月消寂寂音容悄曾記蘭舟避跡潛
移棹春山暗裹游(東甌令)怕相抛執手偎依厮纏着
偸忙背語回身蚤(針線箱)側坐防人驀地瞧(解三酲)
誰知覺(懶畫眉)至今猶認夢中遭(寄生子)今日呵又
不是水遠山遙爲甚麽無消耗
浣溪沙
你情自投我恩難報最堪憐兩地蕭條憑誰訴與娘
行道我不似靑樓名倖薄雖見許恐無憑話未眞實
只落得夢斷魂勞
劉潑帽
畫樓頻倚想雙蛾俏對簾櫳淒楚無聊瑶琴謾寫相
思調音韻喬彈出些孤凰操
秋夜月
初夏交記那日人曾到蠅頭小字親相召誰知病滯
文園老空回帖草草枉歸程渺渺
東甌令
難消受印心苗未必空亾坐本爻紅鸞幾日輪佳造
必定有花星照那時節華燈燁燁影搖搖偷卸翠雲
翹
金蓮子
鸞鳳交恩情美滿同歡樂這一叚姻緣兒怎抛恰正
是遇雲英一雙雙仙子渡藍橋
尾聲
共引入蓬萊島仙源此去路非遙洞口雙吹碧玉簫
閨怨(未刻)願道行
香遍滿(用尤侯韻)
别來時候孤鴻幾番書未修恨叠秋雲無奈陡離情
休未休何時却斷頭相思含兩眸血染楓林瘦
懶畫眉
蘆花吹白上人頭鏡裏蕭疎不耐秋敲窗落葉冷颼
颼人怯黃花瘦把有限柔腸殢無限愁
梧桐樹犯(商調)
(梧桐樹)愁躭白苧秋病怕黃昏後月暗燈殘冷落還
生受常時有約何曾就人隔重門音書便有怎暗投
(五更轉)鸞求雉雊無心奏帳冷香消只索把被兒空
摟
浣溪沙
我心共口不自繇怎生忘口裏心頭心頭却怨參商
驟口裏常躭歲月憂空厮守我這裏愁他别來久不
知他心有心丢
劉潑帽
便教相見也難如舊想甚麽情意常投厖兒一半因
他瘦背地流淚濕靑衫透
秋夜月
生前欠修命兒裏孤星守背後人前名兒醜因他沾
手難丢手見三星一鈎怨河分兩宿
東甌令
琴絃絕鏡塵浮鸞鳳空留釵竝頭同心帶綰何曾久
離恨常相守燈花鵲噪總休休歡喜夢中求
金蓮子
還自羞黃昏夜雨重門叩他别後歲月如讐恨殺那
等閒間把靑霜容易白人頭
尾聲
風流滋味都嘗透那知我害不了的相思還有除非
是夢裏尋他續斷頭
閨情(未刻)王伯良
香遍滿(用尤侯韻)
從他别後相思那日不淚流想在心頭提在口想他
没斷頭提他不自繇人前怕着羞瞞不得羅衫袖
懶畫眉
婦人家情性忒嬌柔他當日匆匆說遠游枕函邊悔
不苦相留錯放却臨岐手嬴得恩愛無多倒覓箇愁
梧桐樹犯(商調)
(梧桐樹)他離情挽不留我病眼看成疚送阻紅閨折
不上長亭柳他蕭蕭馬去空回首我黯黯燈殘獨倚
樓(五更轉)黃昏掩上紗窗繡從此經年做箇空房自
守
浣溪沙
他囑付頻留連久繫人心賣箇溫柔慢道受些憐惜
償些瘦經得淒涼耐得愁情緒陡我爲他近新來對
粧臺幾時得好好梳頭
劉潑帽
他說道天河見鵲歸非謬誰知似籠鳩一放難收到
如今荷花謝了芙蓉又煞逗遛只是我下不得將他
咒
秋夜月
書信修寫罷纖纖手心事重重題難就啼痕點點封
來皺有新詩一首并靑絲一綹
東甌令
親將寄幾時收他兩字平安報未酬多情恰喜多消
受冷落殺淸秋候爲郞憔悴替郞憂又寒色到衣篝
金蓮子
歲月遒把金鞍盻斷君知否更莫問門前紫騮怪連
宵眼睜睜和夢兒也不肯就牀頭
尾聲
說與他便相逢今非舊風流人去減風流只剰得常
鎖眉梢翠一鈎
傷逝(巳刻)凌初成
香遍滿(用魚模韻)
芳時輕度流光自來如轆轤把皓齒明眸容易誤可
憎人巳無風流分巳孤英雄淚欲枯這冤苦憑誰訴
懶畫眉
錦浪愁看戲雙鳬忍聽垂楊聒晩烏淒涼更自恨居
諸天公獨解將人妬只揀心疼的便下手毒
梧桐樹犯(商調)
(梧桐樹)潘安果幾多沈約腰如許張敝何郞一箇箇
揉碎了姻緣簿也是無端撞入桃源路一笑相逢便
自情意孚(五更轉)乘槎巧向銀河渡月夕花朝鎮把
琴心厮訴
浣溪沙
理舊絃酬新曲傲殺他卓女當壚燈前看繡青鸞譜
席上同傾綠蟻壺良宵度也懷揣道秀才們何處福
到今日生闖入怨府愁窟
劉潑帽
西風一夜嬌花仆美前程到此囂虛夜臺前猶試他
金蓮步冥使符生板障陽臺路
秋夜月
空嘆吁恁恩情成畫虎蕙帳鸞牀都如故博山沉水
閒無數那裏是他去所怎生爲咱計處
東甌令
空有行雲賦會眞圖擬得崔徽舊日模死臨侵儘着
霜毫秃寫不出千愁簇顚來倒去眼糢糊百忙裹响
銅壺
金蓮子
有計無問還丹道士在甚途便能助玉人兒體蘇也
贖不了擁衾裯獨&KR3709;跧腸斷一春餘
尾聲
月明徙倚空庭步影隨身還疑伴侶怎禁得剗地回
頭一個無
閨思(巳刻)古詞
針線箱(周眞文韻)
自别來杳無音信昨夜裏燈花未准五行中合受淒
涼運眞箇是惱人方寸有時節獨立在垂楊下可奈
枝上流鶯和淚聞(合)愁悶損縷金衣上一點點都是
啼痕(此調時腔皆作觧三酲唱殊爲可㗛)
前腔
過一日勝似三春看看的春光將盡害着不疼不痛
懨懨病漸學道帶圍寬褪正是落紅滿地胭脂冷早
雨打梨花深閉門(合前)
解三酲(仙吕)
待寫下滿懷愁悶更說與外人不信廻文錦詞徒織
就倩誰訴與斷腸人幾番待撇尋思别事因爭奈一
夜歡娛百夜恩(合)縈方寸非因害酒只爲傷春
前腔(換頭)
海棠嬌等閒憔悴損又不見當時花下人東風不𬋩
離人恨苦吹散楚臺雲如癡似醉悠悠勞夢魂恨不
得飛上靑山立化身(合前)
尾聲
恨薄情無憑准終朝思省淚珠湮這樣傷心空自忍
春閨(白雪齋改刻)史叔考
針線箱(用歌戈韻)
萬斛愁等閒堆埵終日裏長眠短臥看嬌鶯乳燕啣
花朵俏不學繡簾穿破嫩紅香斷送在雕欄外九十
日春光似擲梭愁城大悶無聊空自怨粉羞螺
紅衫兒(換頭)
爲甚的躭饑餓爲甚的受攧簸爲甚的淚眼滂沱爲
甚的蟬鬢婆娑總差訛做下了平地風波將人來結
果雖只是紅顏命薄忍教人没下落
太師引(換頭)
相思闖破重門鎖夢魂兒天涯任過你雖做無情喬
木怕難辭有意絲蘿若還肯將錯就錯愁甚麽有舟
無舵敢只是那傍人調唆又添個做媒的學了蕭何
醉太平(仙吕換頭)
蹉跎花情柳思做半牀春病一枕沉疴追思往事眞
個是夢裡南柯騰那空憐孤另似姮娥除却你便當
數我良宵躭閣人間天上都是愁窩
三學士
數尺紅綃雙足褁驀忽地線斷絲磨浮生巳信霜前
草弱質誰憐燭底蛾十二時辰都折挫只恨自敢嫌
他
大砑鼓(或作迓)
佳期無奈何洛腸逢我花謝偏多騰騰熖烈祅神火
咫尺藍橋漲白波有限光陰都歸病魔
尾聲
珠淚彈衫兒汚一點傷心無那跳不出情山與愛河
此曲子猶先生向有改作頗稱致家病中偶爾
閱及妄爲效顰竟忘其工拙也附識(嶺樵)
訪桃花美人(巳刻)張少谷
懶畫眉(用尤侯韻)
玉人家傍碧湖頭楊柳靑靑一徑幽璧桃花裏露紅
樓輕輕試把門兒扣只見他正捲朱簾上玉鈎
不是路
謾整搔頭乍見花前尚害羞分離久三春轉眼又經
秋共登樓殷勤細把相思剖翻惹凄凉淚暗流慙拖
逗你眞情豈似章臺柳教我怎生消受怎生消受
掉角兒(仙吕)
囀春鶯重聽歌喉向朝雲再依紅袖可憐人皎皎冰
肌更如蔥纖纖素手且邀懽弄銀箏調寶瑟度新詞
翻舊譜共傾杯酒櫻桃笑口秋波兩眸繡牀前醉鬆
羅帶慢擁衾裯
尾聲
風情却喜渾如舊趁枕上月明時候殢雨尤雲樂未
休
幽期(巳刻)沈青門
懶畫眉(用庚靑韻)
寶花欄十二玉亭亭月轉層樓香霧凝嬌娥有約在
初更徘徊立徧蒼苔徑驀被柳影風搖幾度驚
不是路
悄悄冥冥只見他轉過沉香六角亭簾櫳映依俙環
珮夜無聲乍逢迎對籠雙袖梨花冷寶釧金寒玉腕
冰嬌癡性却纔相迓還相倩戰驚不定戰驚不定
掉角兒序(仙吕)
香枕挨銀泥翠屏煖裀鋪紫藤花櫈解酥胸釦脫珍
珠吐丁香臉偎他杏怎禁他任狂蜂隨浪蝶倒靑鸞
顚繡鳳喘吁厮應親親氣命低呌幾聲悄一似東風
未曉月底聞鶯
尾聲
分明人在神仙境一叚巫山夢未醒明夜還來花下
等
題情(巳刻)沈伯英
懶畫眉(用魚模韻)
落日遙岑淡烟孤蕭寺昏鐘分外疎陽關剛唱一聲
初早離人耳畔添淒楚生斷送黃公舊酒壚
不是路
歌酒呼盧奈酒債歌聲都被愁思拘關情處離離江
樹片帆速漫躊躇把沈魚落雁輕發付倩魚雁何年
好寄書愁雲暮眼看生隔藍橋路好生難渡好生難
渡
掉角兒序(仙吕)
喚人歸賓鴻亂呼撮怨恨秋光無數恰住着送客西
風又添起助愁白露今夜裏明月洲黃蘆岸翠薇山
靑村塢何處棲宿玉銷香斷花殘月孤這的是五行
劫運合受催促
尾聲
安排好夢尋他去只怕一夜淸霜斷綠蕪渺渺長途
將我魂夢阻
題情(巳刻照江東白苧詞)沈靑門
懶畫眉(用尤侯韻)
小名兒牽掛在心頭總欲丢時怎便丢渾如吞却線
和鈎不疼不痛常拖逗只落得一縷相思萬縷愁
不是路
無了無休鎮日縈牽不自繇難窮䆒只因幾度送雙
眸謾追求假若他不應花前口爲甚麽還將熱話兜
休相誘有心待共鬆羅扣不如蚤些成就蚤些成就
掉角兒序
任勾差隨時應酬趁埋冤總然承受不爭差性命心
肝好一似爹娘骨肉又何曾氣兒呵情兒拗話兒嘲
龐兒訕一些相鬪隨衙聽候朝來暮休但得個尤雲
殢雨勝似封侯
尾聲
憑將風月都投首不信冤家不轉頭終有日飛上紅
香燕子樓
怨離詞(未刻)龍子猶
繡帶兒(用車遮韻)
離情慘何曾慣者特受這個磨折終不然我做代缺
的情郞你做過路的妻妾批頰早知這般冤債誰肯
惹被人罵做後生無藉靑樓裏少甚調風和弄月直
恁蠢魂靈依依戀着傳舍
前腔(換頭)
作業千般樣牽腸掛肚怎能彀一筆銷蔑似這般軟
欵趨承再休提伶俐幇貼悲咽偶將飛燕閒問也你
想不想舊時王謝心兒裏知伊冷熱只奈何得少年
郞清清捱着長夜
太師引
他去時節一似無牽扯只教人捶胸呌絶自没個隻
字兒傷犯也何曾敢眼角差别野鴛鴦心性終飛越
說將起薄情難赦還㗛你自看做尋常狹邪把絕調
的琵琶輕易埋滅
前腔
幾番中熱難輕捨又收拾心狂計劣譬說道昭君和
番去那漢官家也只索抛撇姻緣離合都是天判寫
天若肯容人移借便唱箇諸天大喏算天道無知怎
解這離别
三學士
空計香偷和玉竊少磨勒恁樣豪俠謾道書中自有
千鍾粟比着商人終是賖此情若何粧臺說道從别
後我消瘦些
前腔
没巴臂的相思無了歇怎當得這半世鬱結畢竟書
中那有顔如玉我空向窗前讀五車此情若向粧臺
說問從别後你可也消瘦些(不用尾聲)
怨夢(未刻)龍子猶
大勝樂(用歌戈韻俗以聖誤)
劣冤家難遣心窩怪雙眉常自鎖恩辜義寡我也丢
得過直恁的費吟哦料想是露凝荷葉空留戀祗不
過水上桃花知怎麽(合)此恨終没結果則索高擎慧
劒斬斷情魔
前腔
便比你做賽瓊花獨一無多被攀折須不可假如你
在花前月下難忘我也只是空記念怎騰那明知是
有團有散官筵席反害了無夜無明久病痾(合前)
不是路
夢裹差訛化却鴛鴦做一窠知他是人間天上鬼婆
娑笑呵呵霎時相問還相賀虧殺你跳出淸洪萬丈
波情如火一場歡喜天來大被鳥聲啼破鳥聲啼破
掉角兒序(仙吕)
眼兒前恍惚婆娑舌兒尖淋漓香唾枕兒上愁擔還
挑被兒中愛河重墮想他柳如芽花似朵影難拿風
難縳閙市張羅(合)當初會少如今夢多惱殺人魂來
魄往可奈他何
前腔
誓今生決不念他又誰知夢中提我嘉相逢白日難
求惡相思夜間怎躱恨他去無蹤來無影慣懡㦬頻
趺蹉瞌睡哥哥(合前)
尾聲
劣冤家能作禍常把芳魂撩我畫箇眞兒供養他
春懷(未刻)王伯良
梁州序(用庚青韻)
粧慵玉鏡香消金鼎日午華堂人靜王孫芳草知他
何處閒行謾有楊花飛素桃萼飄紅巳遍靑苔徑無
聊常殢酒病難勝鎮日懨懨倚翠屏雲髩亂不堪整
前腔(換頭)
悵江南舊事無憑盻天涯斷鴻難倩漸西樓月滿畫
闌愁凭常恨歸期空訂嘶騎不來一似缾沉井綠窗
銀燭暗又深更立盡梧桐影半明誰似我恁孤另
按南九宮譜梁州序以荆釵記家私迭等一曲
爲則此曲其正體也諸如琵琶記新篁池閣一
體皆犯賀新郎者乃世誤以爲梁州序而反以
前調爲古梁州又或名之日梁州小序謬矣
夏閨(巳刻)陳秋碧
梁州新郞(用家麻韻)
(梁州序)西園暮景南軒初夏長日端居多暇樓頭楊
柳陰陰漸可藏鴉無奈關心杜宇惹恨鶬鶊占定荼
䕷架芭蕉分綠也上窗紗閒看兒童捉柳花(賀新郞合)
珠箔捲金鈎掛怪無端一夜東風大花亂落謾嗟呀
前腔
瑶臺寂靜畫欄幽雅一樹薔薇低壓鴛鴦兩兩飛來
煖傍晴沙爲甚金鍼閒却綵線丢開刺繡都停罷舊
巢新燕子語窗紗又見蛺蝶雙雙入菜花(合前)
前腔(換頭)
枕痕橫臉玉生霞篆烟微麝香消鴨對銀箏無緒雁
行空駕幾度閒尋舊譜試學新聲欲演還抛下絲絲
梅子雨潤窗紗無奈少女風前爛漫花(合前)
前腔
對香奩朱粉慵搽臨寶鏡靑螺羞畫病懨懨多半爲
他瀟灑堪笑鸚&KR1765;解語鸜鵒能言把薄倖提名罵開
遲紅芍藥映窗紗爲甚送盡春風始見花(合前)
節節高
蓮舟戲女娃笑聲譁蘭橈水濺凌波襪貪懽耍兩髻
乂雙鬟亞靑靑荷葉無多大折來莫把絲牽掛(合)翠
羽飛來綠葉叢玉盤欹側瓊珠下
前腔
乘陰傍水涯數歸鴉那看淚染鮫鮹帕音書假辜負
咱多嬌姹歸期總是虛脾話長房縮地憐無法(合前)
尾聲
芳時一任東風嫁對良辰懽情未洽難道經秋不到
家
閨怨(巳刻)沈靑門
梁州新郞(用尤侯韻)
(梁州序)朱明佳景綠陰淸晝盡日飛花鴛甃夢驚芳
草風簾搖拽金鈎正是屏山人悄沉水煙消此際堪
憔瘦楚天人共遠謾凝眸倚遍西江十二樓(賀新郞合)
春巳盡愁如舊怕黃昏寂寞難消受懽會少别離又
前腔
斜陽芳草淡烟疎柳又是棲鴉啼後悶來無語凭欄
錯認歸舟空有藍橋心約紅葉情詞底事成虛謬舊
遊人在否水空流雲鎖當年望月樓(合前)
前腔(換頭)
嘆巫峯雨歇雲收恨陽臺釵分鏡剖記臨岐執手淚
盈衫袖只恐關河迢遞落日長堤千里空回首相思
分兩地恨悠悠辜負今宵月滿樓(合前)
前腔
立斜暉目斷荒丘倚危樓聽殘寒漏浸紗厨月冷斷
魂時候記得前春遊賞月下花前有箇人携手揚州
孤夢破倦追遊更與何人上翠樓(合前)
節節高
花間鶯燕儔動離愁孤鸞羞舞菱花剖相思久恨未
休人消瘦羅衣寬褪芙蓉釦鮫鮹不禁啼痕透(合)但
願延平劒再逢珠還洛浦圓如舊
前腔
瑤臺月影收露華浮看江空夜靜天啣斗頻搔首徹
夜愁濃如酒任香消寶篆寒金獸誰憐獨自個空僝
僽(合前)
尾聲
分離不似今番驟望斷煙波萬頃秋愁滿天涯無盡
頭
詠遇(片心樓改本)唐六如
梁州新郞(用皆來韻)
(梁州序)飛瓊伴侣神他姿態一種風流無賽輕籠淡
掃娉婷别樣安排那更蘭心柔膩蕙質温存性格偏
堪愛錦春浮簇處好紅白偏占屏前第一釵(賀新郞合)
秦臺畔巫山外把眞情暗裏相傾待惟願取永和諧
前腔
霞籠杏臉春生銀海乍見靈心先解匆匆幽恨低從
曲裏傳來暗把酒浮花瓣香結鮫鮹勾却前生債千
金同一刻暢奇哉不用情傳雙鳳釵(合前)
前腔(換頭)
錦雲明花滿樓臺翠烟浮柳擎飛蓋喜靑春遊冶瀟
洒襟懷正好偎紅倚翠爲雨爲雲牢結同心帶香肩
雙竝處樂無涯輕却當年十二釵(合前)
前腔
自慚無華國雄才怎消受傾城眉黛喜瓊花玉樹竝
蒂同栽最好是芙蓉帳裏明月窗前底事無聊賴嬌
癡剛半醉鬢雲歪珊枕欹斜墮玉釵(合前)
節節高
簫聲起鳳臺彩雲開銀蟾湧出瓊瑤界香浮靄花戸
埋三星在雙雙携手深深拜江枯石爛情無懈(合)盟
言從此記心懷莫教犯却神前戒
前腔
佳期莫浪猜命中該鳳幃香煖春如海心兒快絕世
才無瑕色當壚重遇臨卭客從今牢佔鶯花寨(合前)
尾聲
這姻緣應無賽似趙璧隋珠合彩願世世蟠桃會裏
來
春閨(巳刻)張伯起
梁州新郞(用先天韻)
(梁州序)瓊樓人靜綺窗塵遠簾幕春風輕軟花開花
落相思易惹難痊正是晝長人困鳳管簫然此際情
無限啼鶯聲亂也攪春眠兩地牽愁各一天(賀新郞合)
韶光逝難留戀對東風無語空長嘆人别後幾時見
前腔
荼䕷香軟海棠枝懶雨重紅芳消減羅帷岑寂玉爐
飛斷沉烟謾把絲桐閒整别雁離鴻總是傷春怨闌
干凭欲遍夜如年露滴香埃月滿天(合前)
前腔(換頭)
掛斜暉柳帶蒼烟舞雕簷桃花紅艷更瑶階人悄漏
傳銀箭落得西樓閒倚望入雲林人共天涯遠當年
携手處草芉芉番做愁雲怨雨天(合前)
前腔
落晴霞影亂文軒瀉寒濤冷侵眉靛更江空風送一
聲歸雁只恐關河迢遞信斷衡陽離恨憑誰遣銀缸
燒盡也不成眠人去空遺離恨天(合前)
節節高
垂楊月影圓漏將殘花稍露滴珍珠濺重門掩聽杜
鵑啼紅怨流光頻向愁中變惜春不禁芳心亂(合)殷
勤分付與東風莫教凋盡桃花片
前腔
榆英落翠鈿舞簷前空階風送香塵淺春宵半蝶夢
闌鄕心轉玉人此夜應腸斷啼痕界破梨花面(合前)
尾聲
倚樓空把歸舟盻對景教人思悄然何日重逢續斷
絃
惜别(有序巳刻)凌初成
余身作秣陵之旅客心作吳門之故人正苦孤
蹤忽來仙旆兩情俱暢一意爲歡猛傳突起之
獍竟致頓歸之狼狽徒使靑衫濕淚反看綠
鬢蒙塵不禁寂寥謾形歌詠
梁州新郞(用先天韻)
(梁州序)擔囊京國閒吟空院追憶芳塵悽怨柔腸斷
處從天降下輜軿依舊自腰欺弱柳步蹴金蓮歌罷
桃花扇相逢先一笑態嫣然夜月輕彈念五絃(賀新)
(郞合)方歡會諧心願被罡風吹得朝雲變消阻事陡
然見
前腔
祅祠烟烈藍橋波濺衣帶從今寬展搴幬佇望殘膏
剰馥依然鎮自把燈前絮語枕畔盟言夢裏空敷演
高山流水調有誰憐閒盡相如綠綺絃(合前)
前腔(換頭)
啓朱唇頻誦新編露纖手時鐫秦篆這風流旖旎總
堪畱戀還記得呼名低應偎臉微酡拍按喉輕囀揮
毫空落紙似雲烟誰譜新聲被管絃(合前)
前腔
拚沈醉有酒如泉恰欠申殘燈空顫剰羅緯繡幕竹
奴爲眷還念他長途炎日旅舍淒風暗損如花面千
般無意緒總堪捐一任蛛纏錦瑟絃(合前)
節節高
薰籠懶自然静無烟和衣亂倒孤衾罥涎空嚥枕逓
遷頤支遍顚來倒去渾難便挑燈索候催銀箭(合)未
審相逢是何時不覺腹中車輪轉
前腔
終宵思黯然想從前懵騰一會心驚戰聞聲囀恍竝
肩歡相見元來是夢魂闖入蓬萊院虚無縹緲和卿
面(合前)
尾聲
從來好事多更變最苦是蚊雷成陣打盤旋又凑箇
不做美的迢迢未曙天
秋閨寄遠(未刻)陳藎卿
梁州新郞(用江陽韻)
(梁州序)金風蕭瑟銀河高朗最惹離人愁況雙星耿
耿相思兩地參商喜今夕橋填烏鵲駕擁紅雲會合
瑤天上六街晴色也動秋光一夜征人盡望鄕(賀新)
(郞)奴命薄郞心蕩空教寂寞芙蓉帳惟明月照流黃
前腔
記得紅亭落照滄江雙槳含淚和君相向驪歌未罷
牽衣且問歸航你道少須三月多則經年聚首章臺
上秋來鳬雁也下方塘猶自音書滯一鄕關河遠
恩情曠緣愁白髮三千丈明鏡裏見秋霜
前腔(換頭)
怕霜繁欲寄衣裳悄没個人兒來往正高梧下葉片
片焜黃空把芙蓉笑靨楊桺纖腰減盡風流樣獨眠
人愧也合歡牀怎得他一宿秋風憶故鄕門静掩
燈微亮夢魂恨殺雙砧響呼侍女夜添香
前腔
石頭城樹色蒼茫桃葉渡歌聲嘹喨是繁華六代千
里金湯因此上花迷漁父草怨王孫忘却文君恙天
涯一望也斷人腸你莫指雲山認故鄕憐别院歡
情暢穿針巧笑危樓上誰念我獨沾裳
節節高
從歸薄倖郞記年芳關關匹鳥相依傍到如今巫山
障湘水茫秦樓莽秋風團扇輕抛漾蹉跎歲月歸期
爽莫教長袖倚欄杆白蘋紅蓼添惆悵
前腔
江頭橘柚香見飛航倦遊都爲鱸魚上翻怪你襟懷
放翰墨長交遊廣故令蹤跡萍浮浪臨卭久絕瑤琴
響人傅郞在鳳凰山白頭寄恨多勞攘
尾聲
計歸來黃花放好向花前共舉觴休隔銀河暗自傷
題情(巳刻)沈伯英
繡帶引(用歌戈韻)
(繡帶兒)驀忽地雙眉頓銷層層疉箇愁窩心苗內種
得恩深春絲裹惹得情多蹉跎(太師引)萍蹤兩下難
定妥脚根線恐他失蹉都歷過從前折磨非容易如
今風不揚波
懶針線
(懶畫眉)憶昔相逢兩情和浪友狂朋幾調唆慳雲澁
雨屢經過(針線箱)任教他百樣相摧挫只忍受痛腸
無那有時節背地頻留意有時節人前佯誚訶他和
我許多科叚都只恐或被人晙
醉宜春
(醉太平)知麽閒身未老爲傷離怨别無奈卿何珠流
淚顆填不滿慾海情河差訛誰言水盡欲飛鵝(宜春)
(令)管成就鴛鴦則箇好待枝成連理那時結果
鎖窗繡
(鎖窗寒)送得人特地風魔廢寢忘餐只爲他漏風聲
又恐打破沙鍋雲帆霧槳時或相左願卿卿緊持心
舵(繡衣郞)又何須論分離會合又何須論分離會合
大節高
(大勝樂)經年遠隔斷銀河到秋期還證果填橋靈鵲
應相賀(節節高)風流貨錦繡窩珠璣唾春纖攜處寒
暄過問郞何事音書惰悄語娘行莫相疑傳書怕教
人宣播
東甌蓮
(東甌令)千金笑半含酡妾不相疑聊試哥從今不放
君移舵儘占了鶯花座饒他蜂蝶浪瞧科(金蓮子)敢
覻着翠紅鄕兩鶼鶼相守在輕莎
尾聲
把離情一筆都勾過這歡會非同小可要見情長須
是磨滅多
爲董遐周贈薛彦升(有序未刻)龍子猶
苕溪董遐周來遊吳下偶於歌筵愛薛生密與
訂晤舟次夜半而生冐雪赴約情可知巳一别
三載遐周念之不釋物色良久忽相遇於武陵
突而弁矣丰姿不減余目擊其握手唏噓之狀
因爲詞述之
繡帶引(用皆來韻)
(繡帶兒)風流性歡山笑海堪憐俏的身材當場喜殺
兒郞深閨妬殺裙釵緣該(太師引)歌殘舞罷把餘歡
買肯分地坐兒做一塊情偷送密約暗諧愁殺人孤
舟雪夜把更捱
懶針線
(懶畫眉)繡被香籠蚤安排似到還非幾浪猜更深雪
重悄寒崖(針線箱)多應他弱體愁尶&KR4069;辜負了子猷
思戴夢驚回舟動聲微咳合喚名兒做薛夜來相憐
愛把貂裘擁護親手溫腮
醉宜春
(醉太平)舒懷渾忘量窄取醇醪痛飲拚醉陽臺春生
繡帳似梅花雪裏香開心哀他衝寒來到恁癡騃(宜)
(春令)這恩德猶如天大縱有分甘割袖此情無賽
瑣窗繡
(瑣窗寒)自當時植下根荄指望俲紅飛雙鼠偕忍教
他隨行逐隊玉韞香埋縱使銅山盡銷儂情不改誓
不學那棄魚無頼(繡衣郞)又誰知妬花風忒歹又誰
知杜鵑聲更歹
大節高
(大勝樂)從别後信斷音乖等閒閒便隔一二載錦營
花陣飄泊知何在(節節高)蜂蝶寨鶯燕窩鴛鴦派風
雲隨例靑樓態虚脾爭似眞心耐想雪夜孤舟是何
人越教掛却相思債
浣潑帽
(浣溪沙)他便做柳絮飛我怎把浮萍待謾勞人踏破
鐵鞋向歌雲停處探丰采多𬋩瘦損潘容在天一涯
(劉潑帽)他心中料也渾無奈得再諧恰便似從天賚
東甌蓮
(東甌令)吳宮信共越潮來驀地相逢眞怪哉依稀總
丱風神在舊日懽還再百般心話兩人皆(金蓮子)止
不住未開言一雙雙情眼淚盈頦
尾聲
佛面前通誠拜新懽舊好儘摩揣那個虧心天降灾
歡會(未刻)王伯良
宜春樂(用歌戈韻)
(宜春令)牛郞遠隔絳河那愁他朝風暮波鵲橋親駕
霓旌羽旆從教過又何妨韓女題紅便認個潘郞擲
果(大勝樂)這相逢非小可權爲妹妹拜做哥哥
太師垂繡帶
(太師引)你是麗春園嬌滴滴花一朵肯任東風輕隨
着逝波他若不是前緣註定喜孜孜那肯自結絲羅
看蘭房暗將春色鎖說甚麽蝶眠蜂臥(繡帶兒)謾交
付柔枝嫩柯儘消受一時任教摧挫
學士解酲
(三學士)的的朱唇櫻半顆俏身材一捻輕羅撩人帳
底蓮三寸撲鼻窗前髮一窩(解三酲)閒丢抹更聰明
伶俐殢得人多
潑帽落東甌
(劉潑帽)篋中錦字堆成垜百千行無奈情何新詩幾
首沾香唾(東甌令)堪誇彩筆屬靑蛾士女隊有他麽
尾聲
譜麗詞從酬和燈前宛轉費吟哦誰識新翻子夜歌
閨怨(巳刻)古調
羅江怨(用庚青韻卽羅帶風又名楚江情)
(香羅帶)一更夜氣清瑤階露零殘燈隱隱昏復明強
將針指度閒情也思量薄倖全無志誠今宵那搭花
徑行(一江風)撇得人冷冷清清門掩孤幃靜紅鴛被
似冰紅鴛被似冰靑鸞夢未成又感起相思病
前腔(用江陽韻)
二更露正涼金爐燼香簷前鐵馬聲韻掦悶推鴛枕
喚梅香也把銀缸點上羅衾欵張知他在誰家繫馬
嘶綠楊多管是路柳墻花引得他心飄蕩月兒過
粉墻月兒過粉墻風兒透紙窗怎受得淒涼況
前腔(用齊微韻)
三更玉漏遲殘燈影移階前促織相伴啼蚤知他不
是個致誠的也姻緣匹配如何便依到如今只落得
空怨悲他將那訴過盟言只做個牙疼誓芭蕉細
雨催芭蕉細雨催梧桐淸露垂都做了相思淚
前腔(用先天韻)
四更睡思纏騰騰困眠分明夢裏來近前我罵他薄
情相負是何緣也他臉兒又厚口兒又甜牀兒前跪
膝稱可憐怎下得將他惡語相埋怨一輪明月圓
一輪明月圓千金良夜天欲共效于飛願
前腔(用江陽韻)
五更覺夜長教奴怎當終宵錦被閒半牀方纔得睡
又驚慌也梅香來報那人在堂春風欵欵入洞房
怪他來揭起羅幃強把他攔擋傷心淚兩行傷心淚
兩行薄情紙半張他認宿在平康巷
按南宫譜云舊譜謂末後三句是怨别離但怨
别離本調無可考而此三句與一江風後叚分
毫不差只以一江風唱之爲是曲中思量薄
倖二句梁少白以爲似皂羅袍非也此二句卽
琵琶記香羅帶內擔閣你度靑春二句但每句
多一字耳
閨怨(白雪齋藏稿未刻)失名
羅江怨(用東鍾韻又一體)
(香羅帶)懨懨病漸濃誰來和哄春思夏感秋又冬把
滿懷心事訴天公也(一江風)天不憐人一任你遭磨
弄恩多也是空情多也是空都做了南柯夢
前腔
伊西我在東何時再逢花箋漫寫封又封叮嚀囑付
與鱗鴻也誰料浮沉不把我音書送思量也是空
埋冤也是空都做了巫山夢
前腔
恩情逐晚風心意懶慵伊家做作無始終盟山誓海
耳邊風也不記當初多少恩情重虧心也是空癡
心也是空都做了蝴蝶夢
前腔
惺惺似懵懂落伊彀中無言暗把珠淚傾口心誰想
不相同也一片眞情若個能知重得便宜也是空
落便宜也是空都做了邯鄲夢
閨情(巳刻)楊夫人
羅江怨(用車遮韻又一體)
(香羅帶)空亭月影斜東方旣白金鷄驚散枕邊蝶長
亭十里唱陽關也(一江風)相思相見相見何年月淚
流襟上血愁穿心上結鴛鴦被冷雕鞍熱
前腔
黃昏畫角歇南樓雁疾遲遲更漏初長夜愁聽積雪
溜松稠也紙窗不定不定風如射墻頭月又斜牀
頭燈又滅紅爐火冷心頭熱
前腔
關山望轉賖征途倦歷愁人莫與愁人說遥瞻天闕
望雙環也丹靑難把難把衷腸寫炎方風景别京
華音信絕世情休問涼和熱
前腔
靑山隱隱遮行人去急羊腸鳥道馬蹄怯鱗鴻不至
空相憶也惱人正是正是寒冬節長空孤鳥滅平
蕪遠樹接倚樓人冷闌干熱
代金陵馬瑶姬寄渤海君(巳刻)梁少白
九疑山(用眞文韻)
(香羅帶)江東日暮雲寒鴉遠村關河千里勞夢魂三
年不見倍傷神也(犯胡兵)黛眉都瘦損往來空寄信
總然要打聽近行蹤無人可問(懶畫眉)鳳城車騎日
紛紜只得勉強支持病裏身奈蕭郞不是箇中人(醉)
(扶歸)最憐有線無針引因此上杜陵來往没寒溫到
不如崔生日夜常親近(梧桐樹)香囊刺繡新畫扇描
蘭俊自着春衫束得腰身緊寄時萬縷縈方寸(瑣窗)
(寒)一星星意眞情懇偶聞君和水館締深盟這忘機
鷗鷺休親(大迓鼓)相逢期孟春上元佳節燈火黃昏
尺書何事無憑凖(解三酲)今回首又過春分長江且
是東風順况一騎丹陽便到白門還思忖(劉潑帽)紅
顔定是多薄命莫負恩看舊日緣和分
尾聲
秋來又見歸鴻陣倚樓南望正斜曛拚却和淚緘書
再寄君
惜别(巳刻)元辭
十樣錦(用江陽韻)
(繡帶兒)幽窗下沉吟半晌追思俏的嬌娘娉婷態不
弱似鶯鶯妖嬈處可比雙雙非奬(宜春令)最堪誇他
性格兒温柔難描畫他身材停當說不盡風流可喜
萬般模樣(降黃龍)相當月下星前吐膽傾心把誓盟
深講行携坐兩願盡老今生同俲鸞凰(醉太平)誰想
驀然平地浪波揚信知道禍從天降霧迷雲障被冤
魔苦苦打散鴛鴦(浣溪沙)情慘悽心悒快閣不住淚
珠汪汪勞神役思意倉皇忘飡廢寢徒懸望要見無
繇百計忙除非是夢兒裏求到伊行(啄木兒)憐香惜
玉相偎傍尤雲殢雨多歡暢那禁敗葉敲窗驚分天
一方(鮑老催)此情怎忘羅衣尚存蘭麝香銀牋枉寫
離恨章人何在謾嘆息空惆悵惱得潘郞兩鬢似霜
(下小樓)咱這裏因他狂蕩他因咱痛感傷幾番拚却
不思量欲待將他丢放怎做得鐵打心腸(雙聲子)江
淹恨韓生忿怎比得咱悲愴(鶯啼序)千般事纔離了
心上又蚤來攢蹙眉傍天憐愁狀便教他相見何妨
尾聲
情人蚤得同鴛帳免使我心勞意攘爇一炷盟香答
上蒼
懷舊(巳刻白雪齋改本)張靈墟
十樣錦(用眞文韻)
(繡帶兒)燈兒下低頭自忖消磨了幾箇黃昏夢回時
殘月孤蓬花落後細雨重門堪憫(宜春令)是前生犯
却勾陳怪今生又逢羊刅愁悶怎討得一宵恩愛膁
了半生緣分(降黃龍)難論無底深恩月下花前目成
心允幽期密訊受盡了從前多少寒温(醉太平)慇懃
錯將紅荳種愁根惡根苗苦縈方寸思量不盡這千
般旖旎半天丰韻(浣溪沙)性兒醇情兒順最相應暗
裏温存可憐冤債是前因河陽天遠難投逩算何日
方酬斷續恩絮叨叨說與他們(啄木兒)相逢非是言
無准匆匆自恨情難盡又早雨打梨花欲斷魂(鮑老)
(催)花香酒尊人生飛駛逐電奔韶光九十没半分人
不見謾嘆息空勞頓夢遶巫山一片雲(下小樓)只落
得那夢中秦晉總牽愁秋與春桃源有路歎埋輪羡
殺蜂忙蝶趁到省得瘦減精神(雙聲子)水中魚沙中
雁怎討得愁中信(鶯啼序)心中事描寫在紙上又相
將化作啼痕其間怎忍自甘心寂寞病臥愁呻
尾聲
緣慳咫尺如天峻相思一曲不堪聞只恐啼徹哀猿
也斷魂
閨情(巳刻)梅禹金
十樣錦(用齊微韻)
(繡帶兒)秦樓上月明如水難禁處鳳管頻吹恨悲秋
宋玉偏多到今朝共我同悲追悔(宜春令)恨來時錦
帕燒除愁絕處玉簮敲碎徘徊不覺啼花怨柳似痴
如醉(降黃龍)羅幃燈火追隨帶影成三怎如他對魂
消心苦似寸燭風前到底成灰(醉太平)蛾眉羞將胭
粉畫葳𬎼怕綵雲收琉璃還脆似蜂攢花蕊怎消得
千般狼藉萬般憔悴(浣溪沙)髻雲鬆釵金墜盻蕭蕭
徑路無媒江南空有蚤春梅隴頭驛使應難會咫尺
如同萬里違多因是有馬虺&KR3009;(啄木兒)空教蹙損春
山翠繡幃錦帳情難遂恐容易香消土一坯(鮑老催)
凄凉訴誰幽窗夜深啼子規鴛鴦枕倒牀亂搥鴻難
覓雁不來書多僞心旌擺斷又搖神旆(上小樓)醒時
易愁愁時難寐眞箇柔腸九曲廻相思路遠又崔巍
莫說寄書的難到便那人兒有夢難歸(雙聲子)恨裏
茶愁邊酒都化做心中淚(鶯啼序)心中淚啼殘帕上
一行行又蚤成堆
尾聲
飄殘雲雨收環珮蝶祟蜂魔似鬼寂寞求凰一二徽
惜别(巳刻)高深甫
十樣錦(用家麻韻)
(繡帶兒)河橋路征帆初掛瀟瀟水冷蒹葭生怕尋夢
裏陽關蚤輕分眼前巫峽冤家(宜春令)明知是長短
隨緣畢竟的縈牽難罷這心頭怪風塵離别夢魂驚
諕(降黃龍)因他秋水烟霞掌上輕盈淩波瀟灑娉婷
如畫勾引得漁郞路失桃花(醉太平)嗟呀蒼茫風露
去無涯水中央櫓聲吚啞怎生禁架這雙眸望斷一
天愁壓(浣溪沙)鴛枕邊燈篝下兩綢繆意不爭差等
閒蜂蝶浪排衙新詞醉寫冰絲帕風月心傾綠髩娃
儘郵亭唱入琵琶(啄木兒)懽娛一刻千金價金錢卜
動游魂卦難道是水上萍蹤鏡裏花(鮑老催)而今淚
洒那堪人去愁轉加深林古樹棲暮鴉山與水魚共
雁伊和咱端的是水遠山長魚雁遐(下小樓)惹得些
没頭牽掛假疑眞怎捉拿三更夢不到天涯教我鸞
孤鳳寡一擔兒總自撑逹(雙聲子)漏聲悽寒宵害先
巳把供招押(鶯啼序)從前事幾多恩愛倒翻成無限
波查還相訝何日月重圓枯木重華
尾聲
姻緣須記臨岐話莫把我别後相思當假又只怕回
首恩情似搦沙
按十樣錦十二紅俱譜中所不載但兩調向爲
人所習見且步驟亦自調胋故爲破格之收以
僃一體問其所本則不可得而知也附識
南呂名作如林閱之如入萬花谷中令人目迷
五色然而姚黃魏紫疎影暗香自足玄賞是選
不能盡收而惟以近乎感嘆傷惋之旨者錄爲
上乘其餘剰香殘蕊當留别墅以待陽春(嶺樵)
白雪齋選訂樂府吳騷合編卷之二(終)
