夷白齋藁卷之十一
臨海陳基著
金華戴良編
長律
送頋用之知階州
磊落階州尹風流淮海人剖符新出牧觀國早充賓愷悌臨民
意賢勞報主身威儀何逮棣辞氣𣸪恂恂河水遙通漢天文迥
入秦度關鷄戒曉行路斗移春鸚鵡如人巧蒲萄勝酒醇王遵
方叱馭張翰肯思&KR1052;斧扆憂黎庶銓衡重守臣致身湏老鍊報
政莫逡廵
送謝參軍十八韵
帷幄掄材日君侯許國年三吳脩職貢六合倚蕃宣絳灌功難
並龔黃政獨賢金湯新設險琴瑟重張弦借寇心離切安劉策
最全肻甘周顗泣勇著祖生鞭殺氣連區夏妖氛亘海壖丹心
期捧日赤手欲擎天綠愛蘇堤柳紅依庾幕蓮此行真特逹臨
别更留連夜蹙西湖席春廽震澤船輕風催觧䌫落日慘離筵
浩蕩十年客衰遲百慮牽眼青慚阮藉頭白事孫堅迹忝摳機
近恩沾雨露偏委身同草莾報主乏埃㳙知已青雲上忘形太
古前願君容一壑随分老林泉
安童右丞挽詩
我昔遊亰邑公方振羽儀諫垣推謇諤經幄重論思國器魁羣
彦風猷竦百司讜言從迕物直道不容私落落匡君略桓桓
輔世姿太阿元自利白璧夲無疵河潰圖身禦嵩頽誓手支此
心參日月沒齒却磷緇民亦多勞只天胡不愸遺扶顛摧柱石
謀國毁蓍龜垂死猶憂主平生不負知頋兹忠孝訓與爾子
孫期謚法原終始恩光邁䓁夷哀榮增感慨存沒繋安危墓木
秋應拱風塵日未衰傷心行道者和淚讀豊碑
郜同知挽詩
循吏古稀有斯人今亦亡䰟應歸海岱身巳葬桐鄕官近二千
石年幾八十霜秋風悲拱木愛日在甘棠賓客羊求軰兒孫王
謝郎史臣司衮鉞宜與彂幽光
聮句
至正十一年正月一日遂昌鄭元祐龍門僧良琦臨海
陳基聯句送匡廬道士于彦成歸越兼簡蕭靖復盧益
脩
歲朝逢王春雨雪暗吳下行人當眀彂(祐)别𬒮慘莫把飄颻賀
監舟基蹀躞靈運馬山驛梅始繁琦溪船浪仍打行紓莊舄唫
(祐)去結遠公社禹穴紬奥編基蘭亭集群雅神運鶴&KR0769;朗風摽
鵝經寫(祐)雙鳬継遐躅千秋祝純嘏基信憑回潮尾春融枯樟
骻(祐)越臺瞰蓬&KR0801;胥濤駕龕赭基白戰隠鞍甲綠醑酣&KR0678;斝祐
智嚢倒精悍詞鋒彂侈哆琦蕭臺多神仙盧敖夲静者道樞混
溟涬語穽脫謑髁祐但令冠峩峩肯羡綬若若滄海等稊米黃
金真土苴接䍦或露髮短褐不掩踝捷若矢離弦勇如金躍冶
青雲步伊始白雪和殊寡基土膏動句萌春情滿原野琦桂樹
謌詎已柳枝折難舍基别夢梁月堕清談松風灑琦蓬藋既可
居蘆菔自堪鮓基望望玉山阿来期卜燈灺祐
絶句
高郵湖
春深湖水漾汀洲耿七公祠在上頭蒲帆十幅東風順眀日還
君到䠂州
次韻吳江道中
兩䄂清風身欲飄杖藜随月步長橋仙人有約歸林屋共飲甘
泉聽玉簫
次韵臨平道中
仗策從軍事戰征簡書人畏漢章程去年此日山前路十萬妖
兵一鼓平
題柯博士畫竹
群玉仙人佩水蒼金莖分露服琳琅曾將天上昭華琯吹作飛
龍奉玉皇
題宋陵梅竹圖
自從廷論主和親毛穎陶泓入御頻數葉寒梢吹欲折争教扶
𧺫北枝春
題摩癢馬圖
將軍日日過南山射虎原頭暮未還獨繫驊騮枯樹下秋風摩
癢箭瘢班
題寒林讀書圖
側耳幽泉入窈冥近人嘉樹欝空青掛冠擬事陶貞白學注神
農本草經
題畫馬圖
殷郎妙寫三神駿髣髴一嘶風滿林如此權竒世常有可能當
價不論金
題倪元鎮畫
西池亭舘帶芙蓉雲水蒼茫一萬重此日畫圖看不足滿簾秋
雨夢吳淞
次韻劉德方經歷
白露池塘點翠荷越羅衣䄂覺秋多棃園弟子今華髮唱得開
元供奉謌
次韻送彦成玉山
石路穿雲海湧山朝来爽氣有無間獨憐禹穴清狂客買得扁
舟載酒還
著屐溪頭日日過驪駒謌断柰君何虎丘山下東流水争佀春
愁一半多
戲和玉山韻
西子湖邊蘇小宅錦官城裏薛濤家来時荳蔲初含蘂别後菖
蒲又著花
媿我風情如柳絮多君才思佀春江無端飬得秦吉了日日呼
人向碧窗
東林蘭若題謝仲和墨竹
謝家公子晉風流寫竹渾如黃澹游道人相對東林下滿室清
飈生素秋
疎篁翠著滄洲雨老樹青含太古春想見觧衣盤薄處爲渠爛
熳寫天真
題蒲柳鸎鶺圖
高柳風葉繁短蒲春露薄爲問出谷心何如在原樂
題畫山茶折枝
江梅與水仙難兄𣸪難弟一節傲冰霜無心媚桃李
題月季花折枝啚
瑞葉時時綠靈葩月月紅天非私雨露人自競春功
臨平
氛霧不見人晨曦忽生嶺倉卒過臨平舟眠猶未醒
騷
悼鶴文(并序)
世稱浮丘伯善相鶴浮丘伯相鶴如伯樂之相馬所貴乎良馬
者不以其能千里乎而鶴固仙者之驥一舉而千里者也然世
無浮丘伯而鶴之能千里者豈少哉彼羅而致之以充耳目之
翫者雖復寵之乘軒食以厚禄亦從耴其羽毛之貞白音聲之
高遠舉止之馴雅非以其能千里也甚者鎩冲天之翮辱青雲
之姿傍徨蹙恧使與鷄鶩争稻稷競膻腥以支朝夕之困而燕
雀從旁鼓翼且得以俾倪而竊咲之矣是以神銷色沮敞惘低
摧秋高露零引吭長嘆若將求哀扵人而卒無知其意者嗚呼
夫有仙驥之材千里之志縦世無浮丘伯亦豈無好事者如支
道林矜其懊惋飬其羽翼以遂其軒舉乎然而不少隐忍䘚以
憤懣失軄偃蹇無憀悒鞅不樂而化悲夫故余為文以悼之雖
不敢自附上皇樵人若乃繾綣悲傷愍其不幸則亦庶幾勒銘
之遺意云𡭗其辞曰
吁嗟鶴兮孰使有千里之質而不翔寥廓乎彼夭鳥獲貰扵硩
蔟氏兮而𡭗鶴不逭夫矰繳乎汩鷄鶩使旅飲食兮孰若集華
池而遊于甸也指幽樊媟以萃止兮孰若挟飄風而薄雲漢也
浮丘邈其弗頋兮信斯生之不淑彼支公或可幸而覬兮頋狷
焉不屑此汙瀆載營魄邅其道扵冥漠兮秉眀心逝將焉告山
川紆曲兮天地圜方𡭗神游兮紛翩翩乎帝鄕濁世多患兮天
上差樂御飛仙而下上兮羌鳳蹌而龍躍嗟尔鶴兮孰從而訊
之生亦曷喜兮死亦曷悲苟庶乎其一致兮則余又奚愴怳而
歔欷
代弔岳飛文
亘天地而長存兮惟孝與忠參日月以齊明兮惟德與功昔有
宋之多賢兮禮彬彬其在魯彼絳灌或弗喻乎文兮随與陸豈
良扵用武何夫子之英傑兮文與武其並施篤忠孝以為輿兮
載功德以驅馳當建炎之播越兮遵典午之遺轍豈將相之無
其人兮夫子獨臨危而激烈友萇弘扵千載兮偕吳胥而上下
猗嫖姚豈獨方略兮矧孫吳又長扵用寡使君王而不忘嘗膽
兮則功業豈卑扵范蠡使左右而不信夫讒賊兮則斯讎豈容
湏臾而緩死彼便巧固不足誅兮此廷臣豈皆不淑壊長城曾
不少救兮棄神州逝將誰復嗚呼自古皆有死兮余獨扵夫子
而永傷谷可變而爲陵兮海可化而爲桑炳父子之昭昭兮盖
弥久而有耿光弔遺墳扵西湖兮作新廟扵北山跽陳辭而敬
酹兮&KR1006;生氣之桓桓
弔徐節孝先生文
歲行聿其將暮兮弭余節于淮之隂出郭門而望九原兮羌獨
慕夫子而悲唫吾嘗竊觀乎聖門兮每服膺扵曾氏後若人盖
千載兮夫子實匑匑乎踐履嗟事親莫先養志兮夫子一何其
恂恂謂事死有甚事生兮夫子盖已質之扵鬼神充百行扵一
原兮其所養者正直炳文質之彬彬兮信有言者有德昔有宋
之重熙兮曰惟以孝爲治聖人作而萬物覩兮鳳鳥豈得高飛
而遠逝紛束帛又加璧兮眷側席扵丘園育菁莪沒齒鄕校兮
禮彌至而道弥尊少余粤在束髮兮知嘉言之是服謂君子之
思孰先扵善兮斯奉盈而執玉歲冉冉其不與兮汩余未知所
之叱其馭扵九坂兮柰何不畏隕踣而顛躋奉遺軆而過夫子
之里兮懔淵深而冰薄反余躬其或庶幾兮尚惓惓扵先覺率
寮友而拜遺墓兮羞秋菊而薦寒泉仰泰山而企喬岳兮誓有
永而無諼
清暉樓辞(并序)
吳興沈仲說父學古有文事大毋無間言所居東林
有樓曰清暉金華王君子充記之以文予因推夲其
志而為之辞曰
東林兮北渚有樓兮式宴以處楶不雘兮丹不塗梠圜不過規
兮方以為榘環之兮樹竹繚之兮蘭杜白雲兮在上原泉兮在
下仰挟烟月兮俯臨風雨山之峯兮水之浦綠宛宛兮清暉暉
其承宇入事有親兮出游有所昏兮旦寒兮暑温清適兮時以
序原有秔兮隰有稌軒有&KR0874;兮肴有羜汲清流兮甘如乳搴幽
芳兮菲菲&KR0670;予鳴琴兮酌醑樂清暉兮受天之祐
歸鶴觧(并序)
吳沈仲子以所畜雙鶴善鳴者遺其婣魯施氏至則
喑不類常時且相頋低徊若悵焉有懷奮之意魯施
氏閔之復以歸仲子則忻然鳴且舞不輟赤城山樵
見而感之乃為作歸鶴觧
客有羽衣玄裳過予而言曰吾胎化之属也家扵青田毓貞姿
扵浮曠挺孤摽扵飛翰囙金氣而乘火精兮禀陽德而長年世
宗長扵羽族兮躬服馭扵神仙接帝子之蜺旍兮乘大夫之華
軒參鸞鵠扵阿閣兮簉鵷鷺扵九天挟浮雲而凌飛霞兮游清
都而朝上玄頋嘗脫飛弹扵桂陽撫故鄕扵華表横江湖而徘
徊望青冥之縹緲渴想瑶池之泉飢憶璚田之草金風颯而知
秋玉露零而知曉感蕙帳之夜空悵昆丘之路杳美荀瓌之純
孝樂蘇耽之好道託軒墀以並萃期歲寒以相保矧義侔金石
之固契恊芝蘭之深始不間扵青蠅兮終靡惑扵孔壬念懿親
扵疇昔脩雅好扵方今辱使者以將命遺公子以好音予自慚
扵徵羽彼過重扵兼金扵是影遲遲扵中路情慘慘扵故林曰
曈曈以乍晞雲屏屏而載隂意欲往而復止目反頋而哀唫眷
碧&KR1842;以嘿嘿盼翠竹以喑喑豈伊人之不淑頋睽離之莫任幸
幡然而見惻獲遂予之初碩覧歸塗而聮翩尋前盟以繾綣慕
求友之鸎鸎&KR0670;子飛之燕燕將翡翠以戲苕偕鳳鳥以翔甸豈
汩沒扵鷄羣終羽儀扵霄漢惟吾子之好脩秉中心之孔嘉假
清言以逹志庶察予之匪它諒去&KR0556;之不苟誓卒歲以婆娑予
方俛焉以莊聽客忽不知其所之但聞九臯之餘音如助予之
齎咨
夷白齋藁卷之十一
