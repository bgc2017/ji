夷白齋藁卷之一
臨海陳基著
金華戴良編
賦
别知賦送王子充
紛吾好兹良友兮慮無遠之不求匪夫人之不衆兮羌獨愛子
之好脩廸仁義以為塗兮挟忠信以為輈朝縦鞚扵齊魯之郊
兮夕沿洄扵洙泗之流登泰華以望八荒兮薄青冥而上遊抉
雲漢而分天章兮將黼黻扵皇猷&KR0849;豹怒而當關兮呌
帝閽而無由出國門而南鶩兮逝將返扵故丘曰國家之耴
士兮盖亦有夫常度策騄耳而駕輕車兮矧從容扵熟路秋風
𧺫而江水波兮歲月聿其云暮鴻羽用而為儀兮廓雲逵而軒
翥謇予生之孑孑兮何&KR0881;世之孔囏馳予乘扵九衢兮太行剨
其在前豈王良之不善御兮反予躬之㦯愆昔韓愈之魁傑兮
感二鳥扵潼關汨予黤黲而無類兮又何足以永歎属吾友之
遠别兮申一言以自勖倘夙好之不替兮尚候子扵空谷
蟬賦
笠澤之野夏無鳴蟬嘉木欝其如雲衆鳥雑而争喧維歲行之
在丣景風生扵樹顛劃抱葉以高噪復憑虚而浩歎赫乎對趙
盾之日悽焉訴齊女之冤盖非金而非石亦非管而非弦變化
乘乎氣侯音奏發乎自然初而聽之若流泉之含清風瀉疾瀨
而為湍徐而察之如靈絲之抽獨薾引餘緒之緜緜若乃微雨
乍止涼颷满園陽舒隂伏雲霽曰鮮擇脩幹以仰集盻柔柯而
延緣㦯嘒嘒而弥厲或琅琅而未闌暁咽碧梧之露夕唫琪樹
之烟興玉署之秋懷警金閨之晝眠韻欲斷而復續喙暫默而
逾宣將自鳴其不平意有蓄而莫傳者乎盖萬物蠕動品異類
殊維𡭗蟬之為物何賦形之眇如始並育扵汙濁卒獨慕夫清
虚羌含氣而飲露曾不豐而不腴奚斧蟲之稔毒恒不利𡭗軀
豈文惡太著𡭗首綏飾兮物忌太廉𡭗不黍食兮居忌太儉𡭗
不巢息兮衆忌太信𡭗守不忒兮性忌太潔𡭗蛻無跡兮嗟乎
𡭗有五德又復善鳴激中林之逸響振寥廓之餘聲縱有惬扵
人耳寧無迕扵物情𡭗其謝高枚扵靈囿託茂樹扵郊坰藉流
暉扵叢薄蔭清樾扵廣庭于以安貞而養素于以遠害而全生
然周詩詠其應時漢冠尚其能介集弁則前史徵祥偷安則昔
人垂戒盖進則揚扵聲眀退則游扵塵外雖隐見之有時亦趣
舍之無悔也
樂府
白鴈操
梁君出獵其臣公孫襲善其君之聽其言而作
有群白鴈王其戈諸蠢彼行者王其釋諸匪伊是釋惟王之德
王德伊何曰齊景公一言之善上格帝衷人獵得獸扵言何有
王獵得言王千萬年
鴻鵠操
晉平公浮于西河感&KR0657;人固桑好士之言而作
鴻鵠于飛以翮非毳君子好士宜别其類鵠蜚冲天其有以夫
美哉山河守以士夫孰謂彼夫言有旨夫
崇丘寄倪元鎮
丘崇崇兮下有流水樹森森兮匪櫟伊梓彼檪孳兮且夀梓棄
為薪兮扵材何有造物孔仁兮將焉歸咎
山高寄陸玄素
謂山高兮其上有天謂地厚兮其下有泉天不可叔兮地不可
極我思古人兮為之太息古之人兮謂誰山之中兮水之湄孤
舟兮容與俯狎步兵兮仰拓鴟夷非夫人兮𡭗曷從之
春草辭為延陵華彦清氏作
當軒不栽花只種忘憂草栽花恐傷春草根草色年年為親好
東方日出芳菲菲堂上阿㜷堂下兒兒来為夀阿㜷喜何用遠
遊千萬里春草種易生春暉報難極不將春草報春暉且著春
衣舞春日舞春日樂無殃阿㜷夀與春日長教人愛殺雙胡蝶
歲歲飛来入畫堂
㕐孤飛為徐夫人作
鴈孤飛在何所一在江之南一在河之滸江南一去不𣸪歸河
水悠悠自東注結髮從君作夫婦豈料孤飛失儔侣夫為忠臣
妾貞女忍昔聞之今自許我𣣔同歸泉下土翼下之雏誰與哺
日暮不離河之洲日出飛飛愛毛羽毛羽幸無矰繳傷翼下之
雏乃可防
慈烏曲為沈仲說作
慈烏尾畢逋朝夕相呼浦𡭗雏今日慈烏一何樂飛向樹頭兼
屋角飛去飛来鳴且啄門前忽有吏手奉篚與筐中有兩東帛
爛爛生天光孫也出見吏再拜升毋堂祖母康強年九十受帛
拜天仰天立太平恩澤高年及歡樂盈門動鄕邑慇懃裁剪製
為衣長短扵身無不宜毋著衣孫𧺫舞日日見烏来反哺萬歲
千秋荷
明主
黃雀行
黃雀何飛飛雄鳴呼雌野草低暮歸莫向空城栖空城挟彈多
小兒朝飛莫傍東家屋東家鷙鳥食𡭗肉不信只看梁上燕昨
日飬雏今不見不信更看桑間雉綺翼離褷瓜中死東家公子
非少恩彼鷙不仁誰敢嗔吁嗟𡭗生亦甚微彼鷙不仁謹避之
鷄鳬行
鷄與鳬皆鷇育鳬愛水遊鷄愛陸鳬昔未辨雌與雄母不頋之
雞為伏雞渴不飲飢不啄以腹抱鳬誰敢觸鳬脫鷇雞鼓翼日
日庭中求黍稷啄啄呼鳬使之食鳬羽日䙰褷一朝下水不頋
雞雞在岸鳬在水賦性夲殊徒𡭗耳雞知為毋不知鳬恨不随
波共生死
白頭公詞
杜陵三月春風暖燕語鶯啼雜弦管落花撩亂紫騮嘶平樂歸
来酒尊滿雨㯤風篁忽已秋幽鳥多情亦白頭不随翡翠樓中
宿却愛鴛鴦水上遊春去秋来不知老安樂即多憂患少綺窗
深處語言竒付與紛紛秦吉了
刈草行
原上秋風吹百草半青半黃色枯槁城頭日出光杲杲腰鎌暁
踏城門道門頭草多露未晞𡭗鎌利鈍𡭗自知一人刈草一馬
肥馬不肥兮人受笞城中官廐三萬疋一疋日飱禾一石
新城行
舊城城舊人民新新城城新無舊人舊城城外兵一觧新城城
中齊覆瓦萬瓦鱗鱗次第成將軍令巖鷄犬寧將軍愛民如愛
子百賈皆集新城市浙米淮塩兩相直椘人之弓椘人得何時
四海無荆棘北賈販南南販北
見月行
在家見明月誰論圓與缺他鄕見月明却驚虧又盈世間兒女
不知愁夜夜月明同上樓那知此夕遥相望樓上徘徊不惆悵
人生願與月同圓不願别離年𣸪年此身捴為飢寒逼奔走東
西與南北它鄕見月與家同慟哭亦無阮嗣宗
裁衣曲
慇懃織紈綺寸寸成文理裁作遠人衣縫縫不敢遲裁衣不怕
剪刀寒寄遠唯憂行路難臨裁更憶身長短只恐逿城衣帶緩
銀燈照壁忽垂花萬一衣成人到家
征夫歎
世上父毋心貴男不貴女生女不過嫁夫家生男可以當門戶
東家有女不嫁夫夜夜織帛輸官租西家有男雖娶婦歲歲從
軍身荷殳有夫不若無夫樂無婦何如有歸惡却羡林間百鳥
飛雌雄相呼不暫離
征婦怨
征人娶征婦誓𣣔同甘苦征婦嫁征夫心期事舅姑舅姑在堂
夫遠戍𣣔寄征衣不知處裁衣不寄恐夫寒有婦容易無夫難
人生莫作征人婦夜夜裁衣淚如雨
逿城曲
莫啔匣中鏡怕見頭上雪莫放弦上箭怕射邊城月边城月闕
還再圓頭上髮白何由玄君不見自古邊城有餘樂夜月聮詩
畫棋槊至令月照郾城頭相國功名齊斗牛
夷白齋藁巷之一
