玉臺新詠卷之八
古樂府蕭子顯
大明上苕苕陽城射凌霄光照窗中婦絶世同阿
嬌眀鏡盤龍簪刻羽鳳凰彫逶迤梁家髻冉弱楚
宮腰輕紈拂重錦薄縠間飛綃三六前年暮四五
今年朝蚕園拾芳繭桑陌採柔條出入東城里上
下洛西橋忽逢車馬客飛蓋動襜軺单衣鼠毛織
寶劒羊頭鞘丈夫疲應對御者輟䘖鑣桂間徒脉
脉垣上幾翹翹女本西家宿君自上官要漢馬三
萬匹夫婿任飄颻鞶嚢虎頭綬左珥鳧盧貂横吹
龍鍾管奏鼓象牙簫十五張内侍十八賈登朝皆
笑顏郎老盡訝董生超
代美女篇
邯郸暫輟舞巴姬請罷絃佳人溱洧上豔趙復傾
燕繁穠旣爲李照水亦成蓮朝沽成都酒暝數河
間錢餘光幸未惜蘭膏空自煎
春月王筠
日照鴛鴦殿萍生鴈&KR1405;池遊塵隨影入弱柳帶風
垂靑鶻逐黃口别鶴慘羈雌同衾遠遊說結愛久
生離於今方溘死寧湏萱草枝
卷葹心未發蘼蕪葉欲齋春蚕方曳緒新燕正&KR0742;
泥野雉呼雌雊庭禽挾子栖從君客梁後方晝掩
春閨山川隔道里芳草徒萋萋
秋夜二首
九重依夜管四壁慘無輝招搖顧西落烏鵲向東
飛流螢漸收火絡緯欲催機爾時思錦字持製行
人衣所望丹心達嘉客倘能歸
露華初泥泥桂枝方悚悚煞氣下重軒輕隂滿四
屋别寵增脩夜遠征悲獨宿愁牽翠羽眉淚滿横
波目長門絶往來含情空杼軸
遊望二首
落日照紅粧挾瑟當囱牖寧復歌蘼蕪唯聞嘆楊
柳結好在同心離别由衆口徒設露葵羔誰酌蘭
英酒會日杳無期橓華安得久
相思不安席聊至狹斜東愁眉倣歲里高髻學城
中隻眉偏照日獨蕊好縈胸自知心所愛獻賦甘
泉宮博聞方鼎食詎春憶閨容
遥見鄰舟主人投一物衆姬爭之有客請
余爲詠劉孝綽
河流旣浼浼河鳥復關關落花浮浦出飛雉復流
還此日倡家女競嬌桃李顏良人惜美珥欲以代
芳管新縑疑故素盛趙蔑衰班曳綃事掩縠摇珮
奪鳴環客心空振蕩高枝不可扳
淇上人戲蕩子婦示行事
桑中始奕奕淇上未湯湯美人要雜珮上客綉明
璫日闇人聲靜微步出蘭房露葵不待勸鳴瑟無
暇張翠釵掛巳落羅衣拂更香如何嫁蕩子春夜
守空牀不見靑絲騎徙勞紅粉粧
賦得照棋燭刻五分成
南皮絃吹罷終奕且留賓日下房櫳閉華燭命佳
人側光金照扃廻花半隱身不亂纖手卷羞令夜
向晨
夜聽妓賦得烏夜啼
鵾絃且輟弄鶴操暫停徽别有啼烏曲柬西相背
飛倡人怨獨守蕩子遊未歸若逢生離曲長夜泣
羅衣
賦得遺所思
遺簮彫玳瑁贈綺織鴛鴦木若華滋樹交枝蕩子
房别前秋已落别後春更芳所思不可寄唯憐盈
袖香
繁華應令劉遵
可憐周小童微笑摘蘭叢鮮膚如粉白慢臉似桃
紅挾彈雕陵下垂鈎蓮葉東腕轉飄香麝衣輕任
好風幸承枕席選得奉畫堂中金屏障翠翡籃帊
覆薰籠本欲傷輕薄含亂羞自通剪袖恩雖重殘
桃愛未終蛾眉詎湏嫉新粧迎入宮
頓還城應令
漢水深難渡深潭見底清錦苲繫鳧舸珠竿懸翠
鈴鳴笳芳樹曲流唱採蓮聲神遊不停駕日暮返
連營寧顧重房重階上綠苔生
奉和率爾有詠王訓
殿内多仙女從來難比方别有當窗豔復是可憐
粧學舞勝飛燕染粉簿南陽散黃分黛色薰衣雜
棗香簡釵新輾翠試履逆垣牆一朝恃容色非復
守空房君恩若可恃願作双鴛鴂
有所思廋肩吾
佳期竟不歸春物坐芳菲拂匣看離扇開箱見别
離井梧生未合宮槐卷復稀不及啣泥燕從來相
逐飛
詠美人自看畫應令
欲知畫能巧喚取真來映並出似分身分看如對
鏡安釵等疎密着領俱周正不觧平城圍誰與丹
后競
賦得橫吹曲長安道
柱宮横複道黃山開廣路遠聽平陵鍾遥識新豐
樹合殿生光采離宮起煙霧日落歌吹還塵飛車
馬度
南苑還看人
春花競玉顏俱折復俱扳細腰宜窄衣長釵巧挾
鬟洛橋初度燭青門欲上關中人應有望上客莫
前還
相東王春宵應令
征人别來久年芳復臨牖燭下夜逢衣春寒偏著
手願返歸飛鴈因書寄高柳
送别於建興苑相逢
相逢小苑北停車問苑中梅新雜柳故粉白映綸
紅去影背斜日香衣臨上風雪消階漸黑冰開池
半通去馬船難歸啼烏曲未終眷然從此别車西
馬復東
侍宴賦得龍沙宵月明劉孝威
鵲飛空繞樹月輪殊未圓姮娥望不出桂枝梢隱
殘落照移樓影浮光動塹瀾櫪馬悲笳吹城鳥啼
塞寒傳聞機杼妾愁余衣服單當秋終已脆㗸啼
織復難歛眉雖不樂舞劒強爲歡請謝亟關吏行
當看一丸
奉和湘東王應令冬曉
妾家邊洛城慣識曉鍾聲鍾聲猶未絶漢使報應
行天寒硯冰凍心悲書不成
都縣遇見人織率爾歌婦
妖姬含怨情織素起秋聲度梭環玉動踏躡珮珠
鳴經移疑杼澁緯斷恨絲輕蒲桃始欲罷鴛鴦猶
未成雲棟共徘徊紗窗相向開囱疎眉語度紗輕
眼咲來曨曨隔淺紗的的見粧華鏤玉同心帶列
寶連枝花紅衫向後結金簪臨鬢斜機頂挂流蘇
機傍垂結珠靑絲伏引兔黃金繞轆轤豔彩裾邊
出芳脂口上渝百城交問道五馬共踟蹰真爲閨
中人守故不要新夢啼漬花枕覺淚濕羅巾獨眠
真自難重衾猶斍寒逾憶凝脂暖彌想橫陳歡行
驅金絡騎蹄就南城端城南稍有期想子亦勞思
羅衣久應罷花釵堪更治新粧莫點黛余還自畫
眉
共内人夜坐守歲徐君舊
歡多情未極賞至莫停杯酒中挑喜子粽裏覓楊
梅簾開風入帳燭盡炭成灰勿疑鬢釵重爲待曉
光催
初春携内人行戲
梳飾多今世不著一時新草短猶通屧梅香漸著
人樹斜牽錦帔風橫入紅綸滿酌蘭英酒對此得
娛神
南苑看遊者鮑泉
洛陽小苑地車馬盛經過緣溝駐行&KR0955;傍柳轉鳴
珂履高令響珮襪輕半隱羅浮雲無處所何用轉
横波
落日看還
妖姬競早春上苑逐名辰苔輕變水色霞濃掩日
輪雕甍斜落照畫扇拂遊塵衣香遥已盡衫紅遠
更新誰家蕩舟妾何處織縑人
敬酬劉長史詠名士悅傾城
不信巫山女不信洛川神何關别有物别還是傾
城人徑共陳王戲曾與宋家隣未嫁先名王來時
夲姓秦粉光猶似面朱色不勝唇遥見凝花發聞
香知異春釵長逐鬢髮祩小稱腰身夜夜言嬌盡
朝朝態還新工傾荀奉倩能迷石季倫上客徒留
目不見正橫陳
雜詠湘東王三首
别後春池異荷盡欲生冰箱中剪刀冷臺上面脂
凝纖腰轉無力寒衣恐不勝右冬宵
樓上起秋風絶望秋閨中燭溜花行滿香燃奩欲
空從教兩行淚俱浮粧上紅右秋夜
不堪寒夜久夜夜守空牀衣裾逐坐襵釵影近燈
長無憐四幅錦何湏辟惡香右寒閨
和隂梁州雜怨鄧鏗
别離雖未久遂如長别離叢桂頻銷葉庭樹幾攀
枝君言妾貌改妾畏君心移終湏一相見併得兩
相知
奉和夜聽妓聲又
燭華似明月鬟影勝飛橋妓兒齊鄭樂爭妍學楚
腰新歌自作曲舊瑟不須調衆中俱不笑座上莫
相撩
奉和世子春情甄固
昨晚褰簾望初逢雙燕歸今朝見桃李不啻數花
飛以愁春欲度無復寄芳菲
和詠舞
洞房花燭眀燕餘双舞輕頓履隨疎節低鬟逐上
聲伴轉行初進飄衫曲未成廻鸞鏡欲滿鵠顧市
應傾已曾天上學詎似世中生
和何僕射還宅懷故
紫閣旦朝罷中臺夕奏稀無復千金笑徒勞五日
歸步簷朝未掃蘭房晝撩扉苔生理曲處綱積廻
文機故瑟餘絃斷歌梁秋燕飛朝雲雖可望夜帳
定難依願憑甘露入方假慧燈輝寧知洛城晚還
淚獨沾衣
萬山見採桑人劉邈
倡妾不勝愁結束下靑樓逐伴西城路相携東陌
頭葉盡時移樹枝高乍易鈎絲繩掛且脫金籠寫
復收蚕飢日已暮詎爲使君留
見人織聊爲之詠
纖纖運玉指脉脉正蛾眉振躡開交鏤停梭續斷
絲簷花照初月洞戸未垂帷弄機行掩淚翻令織
素遲
秋閨
螢飛綺窗外妾思霍將軍燈前量獸錦簷下織花
紋墜露如輕雨長河似薄雲秋還百種事衣成未
暇薰
鼓吹曲折楊柳
高樓十載别楊柳擢絲枝摘葉驚開駃攀枝恨别
離年年阻音信月月减容儀春來誰不望相思君
自知
逮興苑紀少瑜
丹陵抱天邑紫苑更上林銀臺懸百仞王樹起千
尋水流冠蓋影風揚歌吹音踟躕憐拾翠顧步惜
遺金日落庭花轉方幔屢移隂終言樂未極不道
愛黃金
擬吳筠體應教
庭樹發春輝遊人競下機却匣擎歌扇開箱擇舞
衣桑萎不復惜看花遽將夕自有專城居空持迷
上客
春日二首
愁人試出牖春色定無窮參差依網日淡蕩入簾
風落花還繞樹輕飛去隱空徒令玉筋泣双垂明
鏡中
高臺動春色清池照日華綠葵向光轉翠柳逐風
斜林有驚心鳥園多奪目花相與咸知節嘆子獨
離家人行今不返何勞空折麻
走筆戲書應令徐孝穆
此日乍殷勤相嫌不如春今宵花獨淚非是夜迎
人舞席秋來卷歌筵無數塵曾經新代故那惡故
迎新片月窺花簟輕寒入帔巾秋來應瘦盡偏自
著腰身
奉和詠舞
十五屬平陽因來入建章主家能教舞城中且巧
粧低鬟向綺席舉袖拂花黃燭送窗邊影衫傳鉿
裏香當關好留客故作舞衣長
和王舍人送客未還閨中有望
倡人歌吹罷對鏡覽紅顏拭粉留花稱除釵作小
鬟綺燈停不減高扉掩未關良人在何處光唯見
月還
爲羊兗州家人荅餉鏡
信來贈寶鏡亭亭似團月鏡久自踰明人久情逾
歇取鏡挂空臺於今莫復開不見孤鸞鳥香魂何
處來
春閨怨吳孜
王關信使斷借問不相諳春光太無意窺窗來見
參分與光音絶忽値日東南柳枝皆嬲燕桑葉復
催蚕物色頓如此孀居自不堪
渫井得金釵湯僧濟
昔日倡家女摘花露井邊摘花還自插照井還自
憐翠羽成泥去金釵尚如先此人今不在此物今
空傅
和班妤婕徐悱妻劉氏
日落應門閉愁思百端生况復昭陽近風傳歌吹
聲寵移終不恨讒枉太無情只言爭分理非妬舞
腰輕
和昭君怨王叔英妻劉氏
一生竟何定萬事良難保丹靑笑舊啚玉匣成秋
草想妾辭關路至今猶未燥漢使汝南來殷勤爲
人道
玉臺新詠卷之八
玉臺新詠目錄卷之八
蕭子顯二首
王筠六首
劉孝綽五首
劉遵二首
王訓一首
庾肩吾六首
劉孝威三首
徐君蒨二首
鮑泉二首
劉緩四首
鄧鏗二首
甄固一首
庾信
劉邈四首
紀少瑜三首
聞人蒨一首
徐孝穆四首
吳孜一首
湯僧齊一首
劉令&KR0570;一首
王叔英妻一首
