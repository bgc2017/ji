玉臺新詠卷之七
擣衣梁武帝
駕言易水北送别河之陽沉思慘行鑣結夢在空
牀旣窹丹綠謬始知紈素傷中洲木葉下邊城應
早霜隂虫日慘烈庭草復云黃金風但清夜眀月
縣洞房嫋嫋同宮女助我理衣裳參差夕杵引哀
怨秋砧揚輕羅飛玉腕弱翠低紅粧朱顏日巳興
盻睇色增光擣以一匪石文成双夗央制握斷金
刀薰用如蘭房佳期久不歸持此寄寒鄕妾身誰
與容思君苦人腸
擬長安有狹斜十韻
洛陽有曲陌陌曲不通驛忽逢一少童扶轡問君
宅君宅邯郸右易憶復可知大息組絪緼中息珮
陸離小息尚靑綺總轡遊南皮三息俱入門家臣
拜門垂三息俱升堂旨酒盈千巵三息俱入戸戸
内有光儀大婦理金翠中婦事玉觹少婦獨閑暇
調笙遊曲池丈夫少徘徊鳳吹方參差
擬明月照高樓
圓魄當虛闥清光流思筵筵思對孤影悽怨還自
憐臺鏡旱生塵匣琴又無絃悲慕屢傷節離憂亟
華年君如東扶景妾似西柳煙相去旣路迥眀晦
亦殊懸願爲銅鐵轡以感長樂前
擬靑靑河邊草
幕幕綉戶絲悠悠懷昔期昔期久不歸鄕國曠音
輝音輝空結遲半寢覺知至旣窹了無形與君隔
死生月似雲掩光葉似霜催老當途競自容莫肯
與妾道
代蘇屬國婦
良人與我期不謂當過時秋風忽送節白露凝前
基愴愴獨凉枕搔搔孤月帷或聽西北鴈似從寒
海湄果啣萬里書中有生離辭惟言長别矣不復
道相思胡羊久剽奪漢節故支持帛上看未終臉
下淚如絲空懷之死誓遠勞同穴詩
古意
飛鳥起離離驚散怱差池嗷嘈遶樹上翩翾集寒
枝旣悲征役久偏傷壠上兒寄言閨中愛此心詎
能知不見松蘿上葉落根不移
芳樹
綠樹始摇芳芳生非一葉一葉度春風芳華自相
接雜色亂參差衆花紛重疉重疉不可思思此誰
能愜
臨高臺
高臺半行雲望望高不極草樹無參差山河同一
色髣髴洛陽道道遠難别識玉階故情人情來共
相憶
有所思
誰言生離久適意與君别衣上芳猶在握裏書未
滅腰間雙綺帶夢爲同心結常恐所思露瑶花未
忍折
古意
當春有一草綠花復垂枝云是忘憂物生在北堂
垂飛飛双蛺蝶低低兩差池差池低復起此芳性
不移飛蝶双復隻此心人莫知
紫蘭始萌
種蘭玉臺下氣暖蘭始萌芬芳與時發婉轉迎節
生獨使金翠矯偏動紅綺情二遊何足瓌一顧非
傾城羞將苓芝侶豈畏鶗鴂鳴
織婦
送别出南軒離思沈幽室調梭輟寒夜鳴機罷秋
月良人在萬里誰與共成匹願得一廻光照此憂
與疾君情倘未忘妾心長自畢
七夕
白露月下團秋風枝上鮮瑶臺生碧霧瓊幕亟紫
煙綺會非妙節佳期乃良年玉壺承夜急蘭油依
曉煎昔時悲難越今傷何易旋怨咽双念斷淒切
兩情懸
戲作
宓妃生洛浦遊女出漢陽妖閑逾下蔡神妙絶高
唐錦駒且變俗玉豹復移鄕况玆集靈異豈得無
方將長袂必留客清哇咸繞梁燕趙羞容正西姐
慙芬芳徒聞殊可弄定自之明璫
樂府三首皇太子
豔歌篇十八韻
凌晨光景麗倡女鳳樓中前瞻削成小傍望春旌
空分粧間淺壓繞臉傅斜紅張瑟末調軫飲吹不
全終自知心所愛出入仕秦宮誰言連伊屈更是
莫敖通輕軺綴皂蓋飛轡轢雲驄金鞍隨繫尾䘖
璅映躔駿戈鏤荆山玉劒飾丹陽銅左把蘇合彈
傍持犬屈弓控弦因鵲血挽強用牛螉弋獵多登
隴酣歌每八豐暉暉隱落日冉冉還房櫳燈生陽
燧火塵散鯉魚風流蘇時下帳象簟復韜筒霧暗
窗前柳寒疎井上桐女蘿托松際瓜蔓甘井東拳
拳恃君愛歲莫望無窮
蜀國弦歌十韻
銅梁望絶國劒道望中區通星上分野作固爲下
都雅歌因良守妙舞自巴渝陽城嬉樂所劒騎欝
相趨五婦行難至百兩好游娛牲祈望帝祀酒酹
蜀俟姝江妃納重娉卓女愛將雛停絃時繫爪息
吹治脣朱春衫湔錦浪廻扇避陽魚聞君旌節返
賤妾下城隅
妾薄命篇十韻
名都多麗質本自恃容姿蕩子行未至秋胡無定
期玉貌歇紅臉長顰串翠眉奩鏡迷朝色縫針脆
故絲本異搖舟咎何關竊席疑生離誰撫肓溘死
詎成遲毛嬙貌夲絶踉蹌入氊帷盧姬嫁日晩非
復好年時轉山猶可逐烏白望難追妾心徒自苦
傍人會見嗤
代樂府三首
新成安樂宮
遥看雲霧中耿耿映丹紅珠簾通曉日金花拂夜
風欲知聲管處來過安樂宮
雙桐生空井
季月双桐井新枝復舊株晚葉藏栖鳳朝花拂曙
烏還看西子照銀牀牽轆轤
楚妃歎
幽閨情脉脉漏長宵寂寂草螢飛夜戶絲虫繞秋
壁簿笑未爲欣微歎還成戚金簮鬢下垂玉筯衣
前滴
和湘東王橫吹曲三首
洛陽道
洛陽佳麗所大道滿春光游童初挾彈蚕妾始提
筐金鞍照龍馬羅袂拂春桑王車爭晚入潘果溢
高箱
折楊柳
楊柳亂成絲攀折上春時葉密鳥飛礙風輕花落
遲城高短簫發林空畫角悲曲中無别意併爲久
思相
騮紫馬
賤妾朝下機正値良人歸青絲懸玉鐙朱汗染香
衣驟急珂彌響&KR1568;多塵乱飛雕胡幸可薦故心君
莫違
雍州曲三首
南湖
南湖荇葉浮復有佳期遊銀綸翡翠鈎玉管芙蓉
舟荷香亂衣麝枕聲隨急流
北渚
岸隂垂柳葉平江含粉蝶好値城傍人多逢蕩舟
妾綠水濺長袖浮苔染輕檝
大堤
宜城斷中道行旅極流連出姜工織素妖姬慣數
錢炊彫留吐客貰酒逐神仙
同庾肩吾四詠二首
蓮舟買荷度
採蓮前岓隈舟子屢徘徊披衣可織風疎荷香不
來欲知當度處當看荷葉開
照流看落釵
相隨照綠水意欲重凉風梳搖粧影壞釵落鬢花
空佳期在何許徒傷心不同
和湘東王三韻二首
春宵
花樹含春叢羅夜幃長空風聲隨篠韻月色與池
同綵牋徒自襞無信往雲中
冬曉
冬朝日照梁含怨下前牀帳褰竹葉帶鏡轉菱花
光會是無人見何用早紅粧
戲作謝惠連體十三韻
雜蘂映南庭庭中光景媚可憐枝上花早得春風
意春風復有情拂幔且開楹盈盈開碧煙拂幔拂
垂蓮徧使紅花散飄揚落眼前眼亦多無况參差
欝相望珠繩翡翠帷綺幕芙蓉帳香烟出窗裏落
月斜階上日影去遲遲節花咸在玆桃枝紅若點
柳葉亂如絲絲條轉暮光影落暮光長春燕双双
舞春心處處揚酒滿心聊足萱枝愁不忘
倡婦怨情十二韻
綺窗臨畫閣飛閣繞長廊風散同心草月散可憐
光髣髴簾中出妖麗特非常恥學秦羅髻羞爲樓
上粧散誕披紅帔生情新約黃斜燈入錦帳微煙
出玉房六安双玳瑁八幅兩鴛鴦猶是别時許留
値觧心傷含情生度日俄頃變炎凉玉關驅夜雪
金氣落嚴霜飛狐驛使斷交河川路長蕩子無消
息朱唇徒自傷
和徐錄事見内人作臥具
密房寒日晩落照度窗邊紅簾遥不隔輕帷半捲
懸方知纖手製詎减縫裳妍龍刀横脉脉畫尺墮
衣前熨斗金塗色簪管白牙躔衣裁合歡攝文作
鴛鴦連針用双縫縷絮是八蚕綿香和麗丘密麝
吐中臺烟已入琉璃帳兼雜太華氊且句彫爐煖
非同團扇捐更恐從軍别空牀徒自憐
戲贈麗人
麗姬與妖嬙共拂可憐粧同安鬟裏撥異作額間
黃羅裙宜細簡畫屧重高墻含羞來上砌微笑出
長廊取花爭問色扳枝念蘂香但歌聊一曲鳴絃
未息張自矜心所愛三十侍中郎
秋閨夜思
非關長信别詎是良人征九重忽不見萬恨滿心
生夕門掩魚鑰宵牀悲畫屏廻月臨窗度吟虫繞
砌鳴初霜霣細葉秋風驅亂螢故粧酒累日新衣
襞未成欲知妾不寐城外擣衣聲
和湘東王士名悅傾城
美人稱絶世麗色譬花叢雖居李城北住在宋家
東教歌公主第學舞漢成宮多游淇水上好在鳳
樓中履高疑上砌裾開特畏風衫輕見跳脫珠槪
雜靑虫垂絲遶帷幔落日度房櫳粧窗隔柳色井
水照桃紅非憐江浦珮羞使春閨空
從頓暫還城
漢渚水初綠江南草復黃日暖蒲心發風吹梅蕊
香征艫艤湯塹歸騎息金隍舞觀依裳襞歌臺絃
未張特此橫行去誰念守空牀
詠人去妾
昔時嬌玉步含羞花燭邊豈言心愛斷㗸啼私自
憐常見歡成怨非關醜易妍獨鵠罷中路孤鴛鸞
鏡前
執筆戲書
舞女及燕姬倡樓復蕩婦參差大戾發摇曳小垂
手釣竿蜀國彈新城折楊柳玉按西王桃蠡杯石
榴酒甲乙羅帳異辛壬房戶暉夜夜有眀月時時
憐更衣
豔歌曲
雲楣桂成戸飛棟杏爲梁斜窗通蘂氣細隟引塵
光裁衣魏后尺汲水淮南牀靑驪暮當返預使羅
裙香
怨
秋風與白團本自不相安新人反故愛意氣豈能
寬黃金肘後印白玉案前盤誰堪空對此還成無
歲寒
擬沈隠俟夜夜曲
藹藹夜中霜何關向曉光枕啼當帶粉身眠不着
牀蘭膏斷更益薰爐滅復香但問愁多少便知夜
短長
七夕
秋期此時夫長夜從河靈紫煙凌鳳羽奔光隨玉
軿洛湯疑劒氣成都怪客星天梭織來久方逢今
夜停
同劉諮議詠春雪
晚霞飛銀礫浮雲暗未開入池消不積因風墮復
來思婦流黃素溫姬玉鏡臺看花言可插定有非
春梅
晚景出行
細樹含殘影春閨散晚香輕花鬢邊墮微汗粉中
光飛鳧初罷曲啼鳥忽度行羞令白日暮車騎欝
相望
賦樂府得大垂手
垂手忽苕苕飛燕掌中嬌羅衣恣風引輕帶任情
摇詎似長沙地促舞不廻腰
賦樂名得箜篌
捩遲初挑吹弄急時催舞釧響逐絃鳴私廻半障
柱欲知心不平君看黛眉聚
詠舞
可憐初二八逐節似飛鴻懸勝河陽妓闇與淮陽
同入行看履進轉而望鬟空腕動苕華王袖隨如
意風上客何湏起啼烏曲未終
春閨情
楊柳葉纖纖佳人懶織縑正衣還向鏡迎春試捲
簾摘梅多繞樹覓燕好窺簷只言逐花草計較應
非嫌
又三韻
珠簾向暮下妖姿不可追花風暗裏覺蘭燭帳中
飛何時玉窗裏夜夜更縫衣
率爾成詠
借聞仙將畫詎有此佳人傾城且傾國如雨復如
神漢后憐名燕周王重姓申挾瑟會游趙吹簫屢
入秦玉階偏望樹長廊每逐春約黃出意巧纏絃
用去新迎風時引神避日暫披巾疎花映髻插紬
佩逸衫身誰知口欲薄含差不自陳
美人晨粧
北向窗朝鏡錦帳復斜縈嬌羞不肯出猶言粧未
成散黛隨眉廣燕脂逐臉生試將持出衆定得可
憐名
賦得當爐
十五正團圓流光滿上蘭當爐設夜酒宿客觧金
鞍迎來挾瑟易送别但歌難詎知心恨意翻令衣
帶寬
林下妓
炎光向夕歛促宴臨前池泉聲影相得花與面相
宜管聲長鳥哢舞扶寫風枝歡樂不知醉千秋長
若斯
擬落日窗中坐開
杏梁斜日照餘輝映美人開亟脱寶釧向鏡理紈
巾游魚動池葉舞鶴散階塵空嗟千歲久願得及
陽春
美人觀畫
殿上啚神女宮裏出佳人可憐俱是畫誰能辨偽
眞分明淨眉目一種細腰身所有特爲異長有好
精神
代秋胡婦閨怨邵陵王綸
蕩子從游宦思妾守房櫳塵鏡朝朝掩寒衾夜夜
空若非新有悅何事久西東知人相憶不淚盡夢
啼中
車中見美人
關情出眉眼軟媚着腰肢語笑能嬌媄行步絶逶
迤空中自迷惑渠傍會不知懸念猶如此得應時
若爲
代舊姬有怨
寧爲萬里别乍此生别離那堪眼前見故愛逐所
移未展春光落遽起秋風吹怨黛愁還歛啼粧拭
更垂誰能巧爲賦黃金妾自貲
登顏園故閣湘東王繹
高樓三五夜流影入丹墀先時留上客夫壻芙蓉
姿粧成理蟬鬢笑罷歛蛾眉衣香知步近釧動斍
行遲如何舞舘樂翻見歌梁悲猶懸北窗幌未捲
南軒帷寂寂空郊暮非復少年時
戲作豔詩
入堂値小婦出門逢故夫含辭未反吐絞袖且踟
躕摇玆扇似月掩此淚如珠今懷同無已故情今
有餘
夜遊柏齋
燭暗行人靜簾開雲影入風細雨聲遲夜短更籌
急能下班姬淚復使倡樓泣况此客遊人中宵空
停立
和劉上黃
新鶯隱葉囀新燕向窗飛柳絮時依酒梅花乍入
衣玉珂輕風度金鞍映日暉無令春色晚獨望行
人歸
詠晚栖鳥
日暮連翻翼俱向上林栖風多前鳥駛雲暗後群
迷路遠聲難徹飛斜行未齊應從故卿返幾過入
蘭閨借問倡樓妾何如蕩子妻
寒宵
烏鵲夜南飛良人行未歸池水浮眀月寒風送擣
衣願織廻文錦因君寄武威
秋夜
秋夜九重空蕩子怨房櫳燈光入綺帷簾影進屏
風金徹調玉軫玆夜撫離鴻
同蕭長史看妓武陵王
燕姬秦妙舞鄭女發清歌廻羞出幔臉送態入嚬
哦寧殊値行雨詎减見凌波想君愁日暮應羨魯
陽戈
和湘東王夜夢應令
昨夜夢君歸賤妾下鳴機意知君意薄不著去時
衣故言如夢裏賴得鴈書飛
曉色
晨禽爭學囀朝花亂欲開爐烟入斗帳屏風隱鏡
臺紅粧隨淚盡蕩子何時廻
閨妾寄征
歛色金星聚縈悲玉筯流願君看海氣憶妾上高
樓
玉臺新詠目錄卷之七
擣衣梁武帝
擬長安有狹斜十韻又
擬明月照高樓又
擬青靑河邊草
代蘇屬國婦
古意臨高臺
芳樹有思所
古意紫蘭始萌
織婦七夕
戲作
樂府三首皇太子製
豔歌篇
蜀國絃歌十韻
妾命薄篇十韻
代樂府三首
新成安樂宮
雙梧生空井
楚妃嘆
和湘東王横吹曲四首
洛陽道折楊柳
紫騮馬南湖
北渚太堤
蓮舟買荷度
照流看落釵
春宵冬曉韻
戲作謝惠連體十三
倡婦怨情十二韻
和徐錄事見内人作臥具
戲贈麗人秋閨夜思
和湘東王名士悅傾城
從頓暫還城
詠人棄妾執筆戲書
豔歌曲怨
擬沈隱俟夜夜曲
七夕
同劉諮議詠春雪
晚景出行
賦樂府得大垂手
賦樂器得箜篌
詠舞春閨情
又三韻率爾成詠
美人晨粧賦得當爐
林下妓
擬落日窗中坐
美人觀畫
孌童
代秋胡婦閨怨邵陵王綸
車中見美人
代舊姬有怨
登顏園故閣湘東王繹
戲作豔詩
夜遊柏齋
和劉上黃
寒宵
詠晚栖烏
詠秋夜
同蕭長史看妓
和湘東王夜夢應令
曉色
閨妾寄征
玉臺新詠目錄卷之七
