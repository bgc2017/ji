玉臺新詠卷第六
古意吳均
匈奴數欲盡僕在玉門關蓮花穿劒鍔秋月掩刀
環春機鳴窈窕夏鳥思綿蠻中人坐相望狂夫終
未還
採桑
賤妾思不堪採桑渭城南帶减連枝綉髮亂鳳皇
篸花舞依長薄蛾飛愛綠潭無由報君信流涕向
春蚕
梅花落
終冬十二月寒風西北吹獨有梅花落飄蕩不依
枝流連逐霜彩散漫下冰澌何當與君日共映芙
蓉池
與柳惲相贈荅六首
黃鸝飛上苑綠芷出河洲日映昆明水春生乾鵲
樓飄颺白花舞瀾漫紫萍流書織廻文錦無因寄
隴頭思君甚瓊樹不見方離憂
鳴鞭適大阿聯翩渡漳渏燕姬及趙女挾瑟夜經
過纖腰曳廣袖半額畫長蛾客本倦游者箕箒在
江沱故人不可棄新知空復何
離君苦無樂回暮心悽悽要途訪趙使聞君仕執
珪杜蘅色己發菖蒲葉未齊羃䍥蚕餌蠒差池燕
吐泥願遂東風去飄蕩至遼西
白日隱城樓勁風掃寒木離杼隔東西埶手異凉
燠相思咽不言洞房清且肅歲去甚流烟時來如
轉軸别鶴千里飛孤雌夜未宿
閨房宿巳靜落月有餘輝寒虫隱壁思秋蛾繞燭
飛絶雲斷更合離鴻去復歸佳人今何在迢逓江
之沂一爲别鶴棄千里淚沾衣
秋雲靜晚天寒夜方綿綿聞君吹急管相思雜採
蓮别離未幾日高月三成弦蹀疉黃河浪嘶昌隴
頭蟬寄書蘼蕪葉插着叢臺邊
擬古四首
陌上桑
嫋嫋陌上桑蔭陌復垂塘長條映白日細葉隱鸝
黃蚕飢妾復思拭淚且提筐故人寧知此離恨煎
人腸
秦王卷衣
咸陽春草芳秦帝卷衣裳玉檢茱萸匣金泥蘇合
香初芳薰複帳餘輝曜玉堂當湏宴朝罷持此贈
華陽
採蓮
錦帶雜花鈿羅衣垂綠川問子今何去出採江南
蓮遼西三千里欲寄無因緣願君早旋返及此荷
葉鮮
携手
豔裔陽之春携手清洛濱雞鳴上林花薄暮小平
津長裙薄白日廣袖葉芳塵故交一如此新知詎
憶人
贈杜容成
一燕海上來一燕高臺息一朝所逢過依然舊所
識問我來何遲山川幾紆直荅言海路長風多飛
無力昔别縫羅春衣風初入帷今來夏欲曉桑蛾
薄樹飛
春詠
春從何處來拂衣復驚梅雲障靑瑣闥風吹承霧
臺美人隔千里羅幃關不開無由得共語空對相
思杯
去妾贈前夫
棄妾在河橋相思復相遼鳳凰簮落髮蓮花帶緩
腰腸從别處斷貌在淚中消願君憶疇昔片言時
見饒
詠小年
董生唯巧笑子都信美目百萬市一言千金買相
逐不道參差菜詣諭窈窕淑願君捧繡被來就越
人宿
春怨
四時如湍水奔飛競廻復夜鳥響嚶嚶朝花照煜
煜厭見花成子多看筍成竹萬里斷音書十載異
栖宿積愁落芳鬢長啼壞美目君去往楡關妾留
住亟谷唯對昔耶房如鬼蜘蛛屋獨喚響相酬還
時影自逐象牀易氊簟羅衣變單複幾度過風霜
猶能保焭獨
月夜詠陳南康新有所納
二八人如花三五月如鏡開簾一種色當戶兩相
映重價出秦韓高名入燕鄭十城屢請笏千金幾
爭騁君意自能專妾心本無競
見貴者初迎盛姬聊爲之詠
久想專房麗未見傾城者千金訪繁華一朝遇容
冶家夲薊門外來戲叢臺下長卿幸未匹文君復
新寡
與司馬治書同聞隣婦夜織
洞房風已激長廊月復清藹藹夜庭廣飄飄曉帳
清雜聞百虫思偏傷一息聲鳥聲長不息妾心復
何極猶恐君無衣夜夜當窗織
夜愁
簷露滴爲珠池水合成璧萬行朝淚瀉千里夜愁
極孤帳閉不開寒膏盡復益誰知心眼亂看朱忽
成碧
春閨有怨
愁耒不理鬢春至更攅眉悲看蛺蝶粉泣望蜘蛛
絲月映寒蛩褥風吹翡翠帷飛鱗難托意駃翼不
綴思
擣衣
足傷金管處多愴緹光促下機騖西眺鳴砧遽東
旭芳汗似蘭湯彫金辟龍燭散度廣陵音槮寫漁
陽曲别鶴悲不已離鸞斷更續尺素在魚腸寸心
憑鴈足
爲人傷近不見
嬴女鳳凰樓漢姬柏梁殿詎將勝仙死音容猶可
見我有一心人同鄕不異縣異縣不成隔同鄕更
脉脉脉脉如牛女何由得一語
爲何庫部舊姬擬蘼蕪之句
出戶望蘭薰褰簾正逢君歛容纔一訪新知詎可
聞新人含笑近故人含淚隱妾意在寒松君心逐
朝槿
在王晉安酒席數韻
窈窕宋華容但歌有清曲轉盻非無時斜扇遠相
矚詎减許飛瓊絶勝劉碧玉何因送欵欵伴飲杯
中醁
爲人有贈
碧玉與緣珠張盧復雙女曼聲古難匹長袂世無
侶似出鳳凰樓言發瀟湘渚幸有褰衣便含情寄
一語
何生姬有怨
寒樹栭羈此月映風復吹逐臣與棄妾零落心可
知寶琴徒七絃蘭燈空柏枝顰容不足效啼粧拭
復垂同衾非楚越異國非此離
鼓瑟曲有所思
夜風吹熠熠朝光照昔耶幾銷蘼蕪葉空見蒲桃
花不堪長織素誰能獨浣玅光隂復何極望促反
成賖知君亦蕩子柰妾自倡家
爲人寵姬有怨
可憐獨立樹枝輕根亦摇已爲露所浥復爲風所
飄錦衾襞不開端坐夜及朝是妾愁成瘦非君重
細腰
爲人自傷
自知心裏恨還向影中羞廻持昔慊慊變作今悠
悠還君與妾珥歸妾奉君裘斷絃猶可續心去最
難留
秋閨怨
斜光隱西壁暮雀上南枝風來秋扇屏月出夜燈
吹深心起百際遥淚非一垂徒勞妾辛苦終言君
不知
相逢行張率
相逢夕隂階獨趨向冠里高門旣如一甲第復相
似憑軾日欲昏何處訪公子公子之所在所在良
未知靑樓出上路漸臺臨曲池堂上撫流徽罍樽
朝夕施橘柚分寶葉朱火燎金枝兄弟兩三人冠
佩紛陸離朝從禁門出車騎並驅馳金鞍瑪瑙勒
聚觀路傍兒入門一顧望鳧鵠有雄雌雄雌各數
千相鳴戲羽儀並在東西立群次何離離大婦刺
方領中婦抱嬰兒小婦尚嬌稚端坐吹參差丈夫
無遽起神鳳且來儀
對酒
對酒誠可樂此酒復能醇如華良可貴如浮更非
珍何以留上客爲寄掌中人金尊清復滿玉椀亟
來親誰能共遲暮對酒及芳晨君當歌未罷却座
避梁塵
遠期
遠期終不歸節物坐將變白露濕單衣秋風息團
扇誰能少離别他鄕且異縣浮雲蔽重山相望何
時見寄言遠行者空閨淚如霰
贈内徐悱
日暮想靑陽躡履出椒房綱虫生錦薦遊塵掩玉
牀不見可憐影空聞黼帳香彼美情多樂挾瑟坐
高堂豈忘離憂者向隅獨心傷聊因一書札以代
九廻腸
對房前桃樹詠佳期贈内
相思上北閣徙倚望東家忽有當窗樹兼含映日
花芳鮮類紅粉北素若鉛華更使心增意彌令想
狹斜無如一路阻脉脉似雲霞嚴城不可越言折
伐疎麻
華觀省中夜聞城外擣衣
閶闔下重關丹墀吐明月秋氣城中令秋砧城外
發浮聲繞臺雀飄響度龍闕婉轉何藏摧當佳上
路來藏摧意未巳定自乘軒裏乘軒盡世家從麗
似朝霞圓璫耳上照方繡領間斜衣薰百和屑鬢
搖九枝花昨暮庭槐落今朝羅縞薄拂席捲夗央
開幔舒亀鶴金波正容與玉步依砧杵紅袖往還
縈素腕參差舉徒聞不得見獨夜空愁佇獨夜何
窮極懷之在心側階垂玉衡露庭舞松風翼瀝滴
流星輝燦爛長河色三冬誠足用五日無粮食揚
雲已寂寥今君復弦直
和蕭紀室春旦有所思
芳樹發春輝蔡子望青衣水逐桃花去春隨楊柳
歸楊柳何時歸裊裊復依依已蔭章臺陌復掃長
門扉獨知離心者坐惜春光違洛陽遠如日何由
見宓妃
春郊見美人
芳郊拾翠人廻袖捲芳春金輝起步摇紅米發吹
輪湯湯蓋項日飄飄馬足塵薄暮高樓下當知妾
姓秦
詠照鏡
晨輝照杏梁飛燕起朝粧留心散廣黛輕手約花
黃正釵時念影拂絮且憐香方嫌翠色故乍道王
無光城中皆半額非妾畫眉長
陽春發和氣
日淨班姬門風輕董賢舘卷耳緣家出反舌登牆
喚蚕女桂枝鈎遊童蘇合彈拂袖當留客相逢莫
相難
秋夜凉風起
佳人在河内征夫鎮馬邑零露一朝團中夜雨垂
泣氣爽牀帳冷天寒針縷澁紅顔本暫時君還詎
相及
採菱
妾家五湖口採菱五湖側王面不關粧雙眉本翠
色日斜夭欲暮風生浪未息宛在水中央空作兩
相憶
鼓吹曲二首
高巫山
巫山光欲晚陽臺色依依彼美岩之曲寧知心是
非朝霽觸石起暮雨潤羅衣願解千金佩請逐大
王歸
有所思
上林鳥欲栖長安日行暮所思欝不見空想丹墀
步簾動憶君來雷聲似車度北方佳麗子窈窕能
廻顧夫君自迷感非爲妾心妬
同郭侍郎採桑姚翻
鴈還高柳北春歸洛水南日照茱萸領風摇翡翠
篸桑間視欲暮閨裏遽飢蚕相思君肋取相望妾
那堪
孔翁歸和湘東王班姬一首
長門與長信日暮九重空雷聲隱聽隱車響絶籠
籠恩光隨妙舞團扇逐秋風鉛華誰不慕人意自
艱終
劉令&KR0570;詩二首徐悱妻
花庭麗景斜蘭牖輕風度落日更新粧開簾對春
樹鳴鸝葉中舞戲蝶花間騖調瑟本要歡心愁不
成趣良會誠非遠佳期今不遇欲知幽怨多春閨
深且暮
東家挺竒麗南國擅容輝夜月方神女朝霞喩洛
妃還看鏡中色比豔似知非摛辭徒妙好連類頓
乖違智夫雖巳麗傾城未敢希
何思澄三首
寂寂長信晚雀聲哦洞房蜘蛛綱高閣駮蘚被長
廊虛殿簾帷靜閑階花蘂香悠悠視日暮還復拂
空牀
擬古
故交不可忘猶如蘭桂芳新知雖可悅不異茱萸
香妾有鳳雛曲非爲陌上桑薦君君不御抱瑟自
悲凉
南苑逢美人
洛浦疑廻雪巫山似旦雲傾城今所見傾國昔曾
聞婿服隨嬌合舟唇逐笑分風卷蒲桃帶日照石
榴裙自有狂夫在空持勞使君
荅唐娘七夕所穿針徐悱
倡人助漢女靚粧臨月華連針學並蒂縈縷作開
花孀閨絶綺羅攬贈自傷嗟雖言未相識聞道出
良家曾停霍君騎經過柳惠車無由一共語暫看
日升霞
玉臺新詠卷之六
玉臺新詠目綠卷之六
吳均三十四首
張率三首
徐悱三首
費㫤十首
姚翻二首
劉令&KR0570;二首
何思澄三首
