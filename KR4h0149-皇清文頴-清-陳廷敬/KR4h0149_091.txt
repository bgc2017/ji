皇清文穎卷九十一
詩
七言律詩
恭賀
御製翰林院宴畢
駕幸貢院七律四首元韻裘曰修
棘闈光采動星辰鴛瓦鱗鱗接
紫闉運際龍飛天甲子風高鶚薦日庚辛論文自詡千
秋事挟策争来萬里人漫說此中桃李盛吹噓都属
上林春
祥凝五緯聚三台應運誰為特逹才經術一時推學者
股肱他日待良哉
天章遍許儒林誦
仙牓新從藝圃開曾是諸生攻苦地不圖親見
至尊来
閬苑翩躚鶴影摶瑤臺十二碧闌干試看雷雨經綸起
未覺風雲際會難首闢四門符舜典載申三物重周官
聖朝玉尺高懸處不使良材㸑下殘
搦管曾驚晝影沉春蠶食葉憶孤吟有懷漫比漣漪淨
被
澤真同渤澥深謬謂文章抵鐘鼎不將廊廟負山林風
簷舊夢驚回首猶是青燈十載心
恭和
御製翰林院宴畢
駕幸貢院七律四首元韻陳邦彦
奎騰東井應昌辰
帝輦遙臨下紫闉纔向鳳池歌宴衎又從棘院閱艱辛
千行試舍邀
宸睠萬類洪罏荷
聖人一自
翠華遊幸後鵬霄鶯谷盡生春
賢書自昔寄中台選駿頻收馭遠才五色文章非易也
九重㢲命曰欽哉青燈夜雨連宵課紅杏春風傍日開
攻苦寒窗蒙
睿咏
恩隨墨瀋自天來
漫說長風萬里摶從來詔祿豈容干生逢
聖世飛騰易身入賢關報稱難俊乂闢門符舜典明經
多士擬周官
鑾輿己度龍門影棫樸登歌尚未殘
天意憐才詩思沉簷風寸晷動高吟至公堂上秋雲淡
明遠樓中碧月深甲乙品題歸水鏡珪璋磨礪得瑶林
還鑣追憶紅綾夢更凛冰淵精白心
恭和
御製翰林院宴畢
駕幸貢院七律四首元韻鄂容安
玉堂高會近星辰試院鳴鸞
紫禁闉巨典鴻文超令甲景雲旭日正先辛(是日庚午)從容
天步登龍路辛苦風簷立鵠人瑞氣珠宫渾不散賢關
草木盡回春
地憑北斗映三台桂籍槐廳引彦才
君子游歌眞樂只文章場圃亦雄哉風簷月燭千廊寂
意蕊心花一院開貢樹分香
天語接他年公輔此中來
長風羽翼試高摶氣象虛傳彩筆干誠正由來與巳切
才華到底報
恩難鎬豐雅頌尊周士賈董風規貢漢官省識寸心關
得失秋江應不怨凋殘
霓旌鳳咮晝沉沉雲路鵬程入
聖吟千載持衡
天鑑在百年養士
國恩深芙蓉敢有先傳鏡桃李誰言自得林科第湏從
忠孝副雲霄儀羽
九重心
恭和
御製翰林院宴畢
駕幸貢院七律四首元韻觀保
至德垂裳拱北辰恭惟
仙仗越城闉頒來
丹詔逢先甲算到良時屆下辛(二十八日辛未)零露巳霑儀鳳
侣和風兼拂聽鶯人棘闈咫尺金坡路十月春如二月
春
遥望丹梯接曙台網羅欲盡碧雲才遭逢如此人知否
辛苦猶蒙
帝念哉萬歲三呼千載會
重瞳一顧四門開柳邊蹀躞金臺駿知為庥明作瑞來
敢道憑空一鶚摶培風訝許九霄干花因向日開常早
草喜逢春綠不難屈指四年膺
寵命衡文三度典寒官追陪此地
恩尤切報稱常思五夢殘
星臺崒嵂玉璣沉北斗城邊萬籟吟天運左旋清漏迥
日華東出慶雲深畢箕風雨從民好奎壁文章徹藝林
一豫一遊關繫重
帝王心是化工心
恭和
御製翰林院宴畢
駕幸貢院七律四首元韻于敏中
斗牛光氣應星辰尺五天南接
帝闉文運百年周甲子秋期八月過庚辛為
臨丹禁蓬山地還
念青衫席帽人鎻院盛傳
車駕幸一時寒畯總生春
聚奎堂迥接中台此地三年一選才漫說功名偶然耳
亦知科第豈徒哉金臺本為求賢築珊網原因籲俊開
寄語槐花忙裏客好從洗髓伐毛來
璇榜
天題一氣摶兩行珠琲耀闌干若論觀國才非易語到
知人哲最難萬選伊誰如學士三升自昔重周官(小臣)
却憶當年事幾度風簷聽漏殘
日麗龍門曉霧沉文昌風景入
高吟花開桂落憐甘苦雲路鵬程閱淺深持鑑敢忘清
似水儲才還冀盛如林萬間廣厦千秋遇總是
君師教育心
恭和
御製翰林院宴畢
駕幸貢院七律四首元韻董邦逹
文教昌明際此辰五雲佳氣護層闉奎垣正耀重開甲
㢲命時申自納辛巳集蓬池傳鎬宴更臨棘院作周人
多將萬點
恩波雨灑遍千山桃李春
清時灼灼啟英台
帝念殷殷育俊才儒術眞堪經世也制科豈是為名哉
三秋蟾影香初馥二月仙姿紅又開多少風簷辛苦淚
翻從感激
聖恩來
積厚方將九萬摶可容輕易向時干傳薪有學斯無忝
翻水成文未足難自古闢門開盛典
熙朝敷政屬儒官程才大小周時用莫便迂疎但守殘
賢關咫尺判升沉回首當年鏁院吟忝與持衡慚識淺
肯教張網畏淵深昭回雲漢欽
天藻樂育菁莪滿士林屢被
恩膏難報稱願將冰雪勵臣心
恭和
御製翰林院宴畢
駕幸貢院七律四首元韻宋楠
纔看水署集星辰又見
鑾輿轉鳳闉校士此間分甲乙撤闈前月紀庚辛洵知
上苑鳴珂侣原是風簷剪燭人兩地儒紳俱望
幸珠斿隨處佈陽春
蕊榜人多位鼎台經綸端藉出羣才文期有用為佳耳
士聽無譁尚慎哉壁府占祥星再耀史臣紀事帙重開
乾隆九載初冬吉
大駕親臨貢院來
鵬背長風九萬摶摩霄有路豈湏干冰甌雪椀盟心易
月斧雲斤措手難題目
禁中由
御定主司簾内異麤官千金得士期登用莫注蟲魚但
守殘
等閒雲路判升沉甘苦何期入
睿吟一代制科風尚貴百年
文教濯磨深
龍章並仰書垂露鶯谷行看羽出林共慶生民來未有
帝王如此愛才心
恭和
御製翰林院宴畢
駕幸貢院七律四首元韻鶴年
譽髦斯士慶逢辰
仙仗爭看溢巷闉棘院
親臨逢再甲風簷遍覽念多辛飛鳴益奮摶霄翼&KR0146;&KR0146;
應無失路人
鸞輅所過如挟纊不關候値小陽春
寶翰輝煌照斗台
旁求至意屬眞才無私鑑物湏淵若有志觀光尚勉哉
詞館清華門益闢蓼蕭譽處宴新開相期握瑾懷瑜軰
盡入瀛洲座裏來
文陣湏將大力摶䄂中行卷漫輕干弊清簾外蒐羅易
題出
宸衷擬議難自此諸生歸就學更無捷徑去求官三年
養得凌雲氣不怕天香桂子殘
龍門咫尺判升沉特軫
皇情寄雅吟辛苦三場天不負漸摩百載澤尤深愧非
經笥叨師席漫向鱣堂課士林弦誦各教敦實學菁莪
仰副
育才心
恭和
御製翰林院宴畢
駕幸貢院七律四首元韻吳應枚
駕蒞瀛洲燕喜辰載
廵棘院繞闤闉詞曹榮並卿和相甘味回思苦共辛放
眼選場誰是佛殫心舉業始成人小春
旭日迎仙仗
賜與青陽左个春
奎光萬道接三台百載陶成間世才雲漢為章歌倬彼
海隅時舉詠康哉桂培蟾窟先期種雷動龍門特地開
多少青袍齊額手今朝親見
翠華來
三干水擊羡扶摶綵筆曾聞氣象干市駿有臺還鄭重
梯雲得路本艱難直從根柢端儒術常以公明勖試官
要副
九重臨幸意敢希弋獲守叢殘
鑾輅廻翔晝漏沉鹿苹魚藻矢清吟紅雲一朵瞻
天近樺燭三條想夜深如璧如圭珍待聘樹人樹德蔚
成林玉堂遥望
恩同戴汲引惟期表素心
恭和
御製翰林院宴畢
駕幸貢院七律四首元韻德保
鑾輿初降棘圍辰士氣文光滿
帝闉倩補
衮龍修黼黻擬調鼎味試酸辛焜煌翰墨昭千古赫奕
謨猷仰
一人致嘱朱衣詳點額培成桃李待先春
昭明奎壁接三台
天步廵行重勸才際遇
明君將仕矣韞藏美玉待沽哉崔巍虎觀千尋上閶闔
龍門四逹開定有英賢孚
帝望賁然會見白駒来
仙仗来臨五鳳摶緣求鴻鳥漸於干共知入仕如今易
始信為
君自古難
聖意周詳憐士子公車感激奮
王官洪鈞鼓鑄斯文運不比尋常補缺殘
昭融和霽晝沉沉景物歡承
睿藻吟士習教成敦古樸
天才神縱仰
高深鶯聲幾處鳴幽谷春色新年發杏林從此
恩波籠鎻院觀光應勉致
君心
恭和
御製翰林院宴畢
駕幸貢院七律四首元韻秦勇均
鸞旂飄拂燦星辰文士歡迎傍鳳闉欣覩棘闈輝氣象
更煩
瑶翰詠艱辛十年寒暑横經客萬里關山獻策人自入
宸衷加愛惜螢窗雪案總陽春
文昌光氣近三台玉尺平量
盛世才軍夢火山祥兆矣城飛聊矢意雄哉龍門轉盼
桃花麗蟾窟遥瞻桂子開從此揮毫添得意並誇曾接
聖人来
展翮羣思九萬摶最憐及第似方干莫言千仞登梯易
曾悵三年入彀難伯樂未逢空入市卞和幾次獻當官
兩廊燈火今回憶七札穿来月影殘
淵底珠光豈久沉五雲多處聽龍吟層霄奎壁流輝遠
四國菁莪被澤深
法駕經臨歡士氣
宸章傳誦寶儒林草茅聽說叨
光寵倍矢傾葵報
國心
恭和
御製翰林院宴畢
駕幸貢院七律四首元韻栢謙
三載從傳貢士辰試闈常傍禁城闉玉堂幸沐
新恩渥棘院寧忘舊日辛通籍正宜思故我濡毫原是
此中人欣瞻
鳳輦親臨幸纖草齊涵大造春
科名自古應奎台衡鑑還湏别茂才雲漢作人非偶爾
菁莪養士豈徒哉十年面壁蓬扉扄一日登雲蘃榜開
甘苦休言人莫喻曾看此地
翠華来
垂天羽翼任鵬摶鎻院森嚴未敢干螢火聚光窺慘淡
蜂房釀蜜識艱難青雲得路趨
雙闕白首窮經效一官多少幽情歸
睿鑑底因遲遇惜衰殘
科名得失判升沉下里休淆白雪吟景慶喜符昌運瑞
文章思報
國恩深
賜觀睿藻趨
瑶陛遠播
綸音遍藝林會向金門看釋褐輸忠誰不罄丹心
恭和
御製翰林院宴畢
駕幸貢院七律四首元韻張映斗
蓬池魚藻樂嘉辰載
幸文闈近綺闉臺笠四周瞻氣象
鑾輿一顧念艱辛青雲納履非無路白首懷鉛大有人
簾月燈風湫隘地
宸光煦照即陽春
席帽隨身志鼎台幾經磨礪盛年才心追作者良難耳
論少卑之曷尚哉織錦每誇新樣改栽花休問故園開
龍門莫悵秋濤冷瀛海
恩波汨汨來
鵰鶚俱從雲路摶禮羅豈屑雉媒干明珠十斛平量易
寶劍雙精鑒識難三策天人光漢詔九年選造重周官
法宫正鼓雲和瑟肯使焦桐㸑下殘
海天魚鳥各飛沉叨與看花馬上吟昔夢尚驚三榜發
新篇載紀五雲深昇平潤色歸經術大雅扶輪廣學林
玉尺金衡
天賜予儒臣長合矢冰心
恭和
御製翰林院宴畢
駕幸貢院七律四首元韻徐景熹
養士掄才撫五辰
翠華曉日出重闉風簷晷度雙丸速樺燭光添五夜辛
南省探花曾有使秋林攀桂更多人紛綸經術邀知遇
試問誰如井大春
文昌列宿耀三台雲漢為章肯育才匣有寒芒歸識者
匵多美玉尚沽哉驊騮自見馳驅穩桃李還欣爛漫開
珍重書升成
曠典棘闈喜迓
六龍来
展翼皆期九萬摶原知天禄不湏干名經千佛題非易
健翮三秋奮未難抱璞久應邀巨眼席珍果識重儒官
風雲多士霑
恩渥感激
天心滴淚殘
鎖院森嚴夜柝沉撚髭抱膝費清吟璠璵可有良工琢
杞梓眞邀大澤深桂蕊芬時環寳樹杏花開處上春林
作人棫樸逢
熙運簡在均宜報
聖心
恭和
御製翰林院宴畢
駕幸貢院七律四首元韻楊述曾
紀元甲子際昌辰雲漢昭回麗九闉鰲禁濡
恩歌宴樂龍門紆
念涉艱辛華筵此日簪毫侣短策當年席帽人
特賁紫泥移
鳳輦一時藝苑總廻春
㢲地三條映斗台
聖朝羅網重英才振興士氣俱升矣稠疊
王言實大哉棘舍萬間雲色燦風簷四面日華開那知
燭淚燒殘處也入
重瞳盼睞來
培風鵬翮任飛摶勿以求心逐野干便腹五經眞不易
摘鬚一第未爭難文成黼黻方華國笥有衣裳省服官
三尺短檠看尚在書囊無底讀更殘
春蠶食葉晝沉沉鳳咮堂前幾度吟名次臚雲邀
簡擢家仍
禁籞荷
高深一條冰繫膺華選二丈光分照上林更咏詩篇薪
棫樸金相玉琢答
皇心
恭和
御製翰林院宴畢
駕幸貢院七律四首元韻鍾衡
蓬瀛宴罷値良辰
鳳蹕欣過
帝里闉官舍深嚴無請謁棘闈料峭倍艱辛應知他日
登龍客不負當年題柱人萬里鵬程從此始彈冠共慶
玉堂春
榮光熠熠耀三台為國湏求俊乂才冰鑑玉壺長在否
龍雕虎繡實雄哉三條燭盡文星燦五夜風清鎖院開
最是月中攀桂客聯翩俱赴鹿鳴来
風簷咫尺欲鵬摶十丈文星射鏌干曾是槐黃情最切
由来棘綠景猶難清華有路堪酬志
明主憐才不惜官身際
聖朝文物盛莫教歲月易摧殘
明時籲俊念升沉得失雲泥入
帝吟三載賓興宏典禮百年培養沐高深一行
鳳詔頒中禁五色龍旂出上林黃闥(小臣)同拜獻賡歌
敬體
聖皇心
恭和
御製翰林院宴畢
駕幸貢院七律四首元韻程鍾彦
龍光燕喜慶芳辰
帝引奎雯駐綺闉杏苑南宫儲甲乙桂輪西顥應庚辛
長開科目登良士廣貯圖書待學人
鑾輅親臨宏沛澤成蹊桃李巳含春
銀漢光芒接斗台作人雅化起英才致身雲路誠榮矣
稽古行間尚勖哉道域已隨
天步闢賢關特荷
聖恩開蓬山儤直揮毫彦都是
鴻鈞陶鑄來
扶搖九萬效鵬摶白雉青雲直上干閬苑迢遥瞻亦近
天門詄蕩到非難神凝如坐清華舘心靜誰移耳目官
摹得廟堂鐘吕韻砰鍧未覺漏聲殘
聯翩席舍晝隂沉下筆聞聲戒朗吟自古文章崇正始
從来淺陋即艱深天池芹藻涵
宏澤
上苑鶯花異衆林承乏掖垣宣
德意竹梧長表向陽心
恭和
御製翰林院宴畢
駕幸貢院七律四首元韻鄒一桂
棘闈
臨幸及兹辰翠葆風和接九闉入彀英才爭踴躍思文
聖主識艱辛
廵遊寵被龍門客拜舞
恩霑雁塔人
錫下彤章雲五色難教白雪和陽春
文章天禄曜三台珊網宏收報國才共體
乘乾常惕若尚思稽古凛欽哉紅綾宴自篝燈集丹桂
香因種德開今日持衡舊懷璧莫忘甘苦此中來
萬里扶搖豈易摶青雲有路不湏干攤書五夜窮經苦
破浪三門歴級難理發程朱如月印文卑屈宋是衙官
更知為國求賢意仕學兼資讀未殘
功名得失豈浮沉把卷還湏仔細吟鹿苑看花承燕喜
鳳池歸燭受
恩深遠栽桃李敷卭筑舊采參苓入桂林此際從遊来
藝圃敢忘冰玉勵臣心
恭和
御製翰林院宴畢
駕幸貢院七律四首元韻孫灝
鳳沼銜
恩宴吉辰龍津駐
輦瞰重闉頻瞻
日表
天巍煥頓改風簷地苦辛玉筍競誇門下士紗籠曾護
榜中人爭如雨露培根渥桃李金城萬樹春
文昌座迥冠三台
帝為蒼生佇上才第一官求誰可者無雙士貴豈虛哉
宫蟾乍喜凌雲接林杏先思向日開盛比橋門觀聽萬
鎖闈驚見
翠華来
滄溟六翮此鵬摶立鵠孤寒又若干
顧盻自
天儒不賤典文從古見猶難風前畫燭然深夕筆底春
蠶動試官冰鑑丁寧勞
聖訓夜珠投恐目光殘
桐井朱門列棘沉
宸襟清暇入高吟鄉三物後書升重
國百年来養士深
仙仗雲排光席舍
天章日麗照儒林(小臣)窺管知誠陋籲俊惟期永
德心
恭和
御製翰林院宴畢
駕幸貢院七律四首元韻楊開鼎
日旌月羽拂三辰警
蹕来遊雉堞闉欣展
舜顔臨太乙競瞻
堯顙類高辛沙堤方宴登瀛客棘院来觀負笈人夾道
歡聲騰
御氣小春今正勝陽春
文昌六宿接三台珊網宏羅四宇才共矢冰心惟謹爾
敢忘
寳訓往欽哉半簷低處祥光擁一鑑懸時景運開說與
横經諸髦士龍門信有
六龍来
六月培風萬里摶青雲綵筆也能干懷中瑜瑾酧金鑑
字裏珠璣勝木難自昔天人推漢策由来俊乂屬周官
離蔬湏副旁求意莫向空山啖芋殘
銀河一抹夜初沉畫角聲中費苦吟玉尺平衡多士奮
龍文軒翥五雲深收羅經術歸藜閣珍重科名比桂林
自佩烏囊何所報
皇猷願贊育賢心
恭和
御製翰林院宴畢
駕幸貢院七律四首元韻周孔從
奎文璀璨應昌辰鎻院重重拱
帝闉幸倚玉堂叨
寵眷敢忘雲路共艱辛鹿鳴芩野歌君子鳳翽梧桐詠
吉人總為崇儒增
曠典
翠華行處藹陽春
雲凝華蓋映三台璇曜靈鍾命世才文治薰蒸風尚矣
重闈葱鬱氣佳哉黃槐結蔭含秋爽紅杏催春報曉開
海底珊瑚澄鐵網一時爭道獻琛来
坐看雲鵬九萬摶鏡湖那復滯方干情知老鶴冲霄易
肯信新鶯出谷難籲俊四門光舜典賓興三載重周官
皇情更軫風簷苦不負春蠶食葉殘
香焚紫案晚煙沉校閱曾分剪燭吟(今秋京兆試士臣奉命分校)細
領文情秋月朗難描風景夜堂深光含寶氣侵珠匣露
浥清芬滿桂林重捧
天章雲漢表羣才樂育
聖人心
恭和
御製翰林院宴畢
駕幸貢院七律四首元韻邵齊燾
棘闈榮幸値昌辰
鳳蓋鸞鈴歴翠闉儒雅銜欣資化育
宸居徹邃念甘辛衡梁攸寄
皇多士雲漢為章
聖作人甲子恰逢新日至
帝車指處即陽春
早為他年慎鉉台鎻闈
行幸重掄才
前旒俯察誠明矣
元首賡歌曰喜哉桐梓維楨知地敏山川欲雨睹雲開
英賢從此相望出何待箕星入夢来
九萬風區大翼摶清時爵禄不湏干惟賢自以身為取
則哲誰云
帝所難利見
飛龍瞻首物書升司馬慎論官丁寧寄語觀光士磨礪
寒窗共抱殘
春秋代序此飛沉虎嘯龍興蟋蟀吟樂育多方食德舊
旁求在念荷
恩深彈冠好勸賢能駕炤藝教遊道德林慚愧(微臣)預
斤斵永持清慎答
皇心
恭和
御製翰林院宴畢
駕幸貢院七律四首元韻竇光鼐
盛典初開選吉辰詰明
鳳駕出重闉聯珠共睹奎光燦饌玉偏知蓼味辛闊到
海波能育物明如天火受同人直教未脫藍袍者也沐
陽和大地春
熙朝元化接元台崇雅無庸輕豔才樂備禮明觀止矣
蘭馨桂馥氣佳哉周三物要諸生備虞四門看此日開
山岳由来資土壤儘容一得罄懷來
摩空健翮倚雲摶愷悌憑將百禄干合有魁儒推學富
免教
聖主嘆才難文章自要爭千古科第寧惟博一官萬事
心花能結撰墨花開處燭花殘
三條燭盡漏聲沉嚼徵含宫費苦吟誰似賈生能策治
漫希揚子好思深圭璋有價諮都市梁棟湏才訪鄧林
自古人文關國運虛公端合體
皇心
恭和
御製翰林院宴畢
駕幸貢院七律四首元韻張泰開
鎻院奎躔恊五辰
日華門外鳳城闉欲培士氣歸長養尤愛儒生耐苦辛
禮樂百年隆籲俊明良千載在知人蓬山宴後
龍旂出
寵賁風簷萬國春
延英講席接元台為闢賢關擢俊才傳世文章特末耳
匡時事業豈徒哉丹心自有冰壺潔寶氣先由鐵網開
糺縵
天書丕煥後共將衡鑑記從來
鵬程自昔趁風摶未許蜩鳩妄意干得失總由人事判
推敲應覺匠心難含經便欲窮三箧對策非徒效一官
多少儒臣隨
鳳輦濡毫猶憶燭花殘
十番棘院愧浮沉長對青燈擁袖吟幸拔泥塗驤首後
方知雨露沐
恩深驊騮合與開先路燕雀何期托
上林此際傾葵圖報答承明莫負
聖人心
六言律詩
鏡水雲岑應
制趙熊詔
近水遥岑交映鏡光雲影相涵平開一片皎潔亂點長
空蔚藍鑑洗獨澄秋月霞披常對晴嵐天然别苑圖畫
佳處全憑静探
皇清文穎卷九十一
