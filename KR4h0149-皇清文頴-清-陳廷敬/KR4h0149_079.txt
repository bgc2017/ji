皇清文穎卷七十九
詩
七言律詩
聖德神功詩四首孫致彌
聖朝宵旰重勤民特展時廵出
紫宸薊北柳絲初欲放淮南花蘂已爭春
龍舟乍發層冰泮錦䌫遙添淑景新驛路三千齊望幸
歡呼扶杖太平人
永定河邊倚棹看横流非復舊桑乾白魚躍處波濤靜
黃鵠歌中士女歡上策
九重親指授神功兩月勝隨刊勿言水患元難息得沐
君恩便不難
法宫圖繪舊曾頒稔悉農家稼穡難一自
聖人過陌上頓教春色徧田間瞻蒲望杏應須早耡雨
耕烟莫放閒從此年年書大有黍徐長載滿車還
吳風越俗漸還淳敢忘
天王巽命申鑿井耕田皆
帝力條桑布榖樂天眞頻逢稔歲人人喜已過花朝處
處春北望五雲爭引領
翠華今日又南廵
康熙己卯春二月二十三日濟寧迎
鑾蒙
賜召對恭紀
聖恩詩四首孫致彌
翠華臨幸徧陽春異數何期及(小臣)十載重瞻天咫尺
九霄親拜
帝絲綸和風乍拂垂楊軟好雨旋滋細草新自幸生當
明盛世難將高厚頌洪鈞
勅使傳呼近
御前泥塗忽訝上青天草茅名姓
重瞳識蒲柳容顔
聖主憐獻賦得依
龍艦側承
恩轉憶鳳池邊休官尚沐非常寵何異金門侍從年
鸞輿曾發玉虹光
聖代崇儒冠百王九拜特隆新典禮兩楹重煥舊宫墻
庸材濫備金壺選盛事應歸石室藏
帝德如天書不盡十年珥筆杏壇旁
一統文明海外通
詔隨龍節下天東徧收圖籍歸書庫兼采歌謠補國風
特許决科温素業難忘將母厪
宸衷
皇恩深重知何似直比滄溟與華嵩
暢春苑侍直王原
三月春光醉上林晨趨儤直立花陰鳥矜新霽流黃小
柳耐寒烟貯碧深劍佩下時仙樂近樓臺迥處水雲侵
(侍臣)忝綴文螭陛
謦欬親承識
聖心
詠硯池冰王原
月銜片石曉凝寒香歛縹囊古墨丸影合蛟龍雷未動
眼明鸜鵒鏡同看憑添玉冊千行白與照冰心一寸丹
取次鳳池春有信天葩五色吐雕翰
恭紀
聖恩詩四首沈宗敬
素業相承有一經當時端尹侍
彤廷文章報國邀
宸眷翰墨開函傍
御屏曠典至今猶鄭重陳編留篋總清泠寸箋獨進
天顔喜
温語褒嘉翠輦停
天章何幸及儒林中使宣傳
寵賚深願挹清風歌
聖德敢將蘭雪滌臣心六經廣孝眞彝則千字成文有
座箴玉軸㩦歸驚異數涓埃莫報倍沉吟
紈扇輝煌出尚方許將末藝進巖廊難描帝室山河壯
漫寫江南烟水蒼巖為
宸遊凝曉碧林隨輦路發天香三吳擊壤歌衢意圖繪
慙無六法良
偶將筆墨逹微名
詔撫絲桐理正聲行漏鳴時相和答繁音指下自澄清
九成功德天朝奏四海絃歌大化行南幸年年(臣)望切
薰風從此祝昇平
癸卯正月五日奉
命之秦中祭軒轅氏以下諸陵恭請
聖訓紀事錢以塏
泰運乘乾禮百神恭承
聖訓侍
楓宸螭頭日麗銅龍曉雉尾香浮秘殿春萬里明禋金
節重尚方祝冊寳函新微(臣)奉
命趨原隰天府山河特向秦
祀黃帝軒轅氏陵錢以塏
橋山拔翠路盤紆沮水回環衆壑趨近郭高原三百里
繞陵栢樹一千株昇仙臺古存遺跡問道宫遙失舊途
(問道宫今在崆峝山)
聖代明禋崇鉅典雲旗絳節耀天衢
北鎮(即毉巫閭山)吕履恒
營州作鎮肇封疆恒岱遙同祀冀方北極星光分野闊
東京王氣亘天長迢迢松響聞空際漠漠山形入大荒
盛代精禋邁三古靈風甘雨祝農祥
大駕南廵詩八首劉灝
東南民事軫
皇情廵守還依舜典行自昔
九重無暇逸况今四海久昇平減裁羽衞隨雲䍐儲偫
金錢出水衡文鷁輕帆從簡易綠楊烟裏省春耕
宫扇雲旓下玉除恭隨
文母奉宸輿時調寢膳依行在日按晨昏問起居江岸
雨晴烟樹渺春風波暖畫帆徐
慈顔豫後
天顔喜孝思眞同孺慕初
駐蹕淮黃緬禹功雲帆水靜正春風幾年疏瀹煩人力
此日訏謨出
聖衷佇看千艘啣鷁尾已知百丈徙鮫宫金堤玉斗榮
光滿長載恩波萬里中
欣欣老穉日相偕匍匐山根與水隈自訝此生田野裏
何緣親見
聖人來更無嚴禁當儀衞時有歡聲出草萊盛世太平
眞景色丹青如對畫圖開
江城巖邑遞經過闤闠熙然陌巷和碧樹青烟村外市
綠秧紫穟隴頭禾笙簫處處迎鑾曲桴鼓家家擊壤歌
古史傳聞猶羡慕於今眞見更如何
詔書宥過及微(臣)祝網兼聞赦小民黍向寒時還就暖
木經枯後復知春簪纓同日皆生色耕鑿從今得此身
臣勵廉隅民向善相期同作報恩人
已沾行在
主恩深更仰慈航
聖母臨自是
一人崇孝治遂教萬國被
徽音臣民爭效岡陵頌草木難酬天地心檢點從來青
史内幾聞盛事似如今
銀管生香玉版新船窗翰墨動如神披雲向日
宣天語帶露含烟
賜近臣共喜開緘光奕奕還驚
垂訓意諄諄漫將鵠跱鸞停擬比較王謨帝典眞
龍池春草劉灝
暖積廻塘碧草勻萋萋帀岸及芳晨迎風低接宫花露
向日平鋪
輦路茵色映
御溝光自遠根滋靈沼澤常新年年感激陽和力散質
容隨
上苑春
漁樵耕牧詩四首劉灝
漁
生涯老向五湖過風掛蘆篷雨著蓑孤棹隨時移浦溆
全家終日在烟波晨炊近折秋菰便夜火遙驚宿雁多
盤有白魚尊有酒滿灘明月一聲歌
樵
家依山下本長貧山上﨑嶇獨採薪細路攀緣常畏虎
空林來往不逢人行經老樹緣衣慣坐向清磯礪斧頻
偶看圍棋臨玉局一聲鶴唳出松筠
耕
又是春郊播種天帶耝荷耜出村前雨昏布穀鳴深樹
風過烏犍徧野田饋餉每諳中婦苦勸農更喜長官賢
隴頭聚坐還相賀豐稔今年似去年
牧
平郊漠漠雨昏昏遠近長㩦笛一根盡日夢依芳草地
三春路熟杏花村蓑衣著得偏能稱牛背騎來未覺喧
滿眼閒雲林木外歸從小徑認蓬門
早春出西郊顔光斆
岸梅溪柳欝交横煖霧霏烟着處輕乍聽村農喧社鼓
遙看山畔試春畊解冰野水穿塍過報餉隣鷄上樹鳴
為語康衢諸父老秋糧有
詔更蠲征
萬壽詩二首黃叔琳
運應昌期轉玉璿光分南極仰星躔堯階氣象成雍睦
禹甸山川廣幅&KR0695;日麗
九重多瑞草春融萬井入祥烟垓埏久已歌豐豫行健
天心正體乾
蠲租
詔發未央宫鼓腹興歌德化隆秉穗尚餘場圃外鷄豚
堪入畫圖中時和每浥騰軒露氣暖全薰解愠風雲表
翠華開雉尾迎塵稽首共呼嵩
聖武平北詩六首高其倬
星輝雲爛際時昌
聖主尊居卜歴長
至德九天明日月
神威萬里肅風霜版圖已見昭無外聲教何容阻一方
三御六飛欣底定從兹海岳盡梯航
歌傳笳鼓擁回軍三月犂庭昔未聞銘勒燕支彰
大武謀成犄角靖餘氛一鞭已近長安日萬騎猶屯朔
漠雲大沛
仁恩寬黨羽招徠遣使日殷殷
為民總不憚艱難十月重臨朔塞寒毳帳千羣來化外
降幡一片入雲端從前空恃山川險此日方知雨露寬
遂自雲中回
警蹕不教壯士困征鞍
飛馳露布奏行營極北烽烟萬里清佳氣連雲浮豹尾
祥光散綵護龍旌華峯指日看歸馬青海無波待洗兵
濯濯聲靈咸震疊防邊不用築三城
和風甘雨淨飛塵凱入千靈擁畫輪事出萬全非用武
師行九伐為安民冠裳夾道
天顔近鐃吹連雲法曲新野老壺漿咸鼓舞呼嵩無限
太平人
廟謨斷决自
宸衷匝歲欣看異域通塞外有天皆舜日寰中無地不
堯風雲霄
大業千年事竹帛
鴻名百代功歌詠終慙同白雪願隨率土樂年豐
聖武平北詩四首汪漋
行營萬竈擁貔貅三路分兵獨運籌
天子自提軒后劍將軍欲飲月支頭彌山瑞草連雲翠
匝地神泉傍馬流川嶽百靈齊效順
鑾輿到處協天庥
纔見
天兵奏凱旋軍營重列玉關前貂裘禦臘衝邊雪寳劍
經寒入塞烟逆部已全歸壁壘遊魂何日脱戈鋋指揮
四面無遺策定戮蚩尤馬首懸
闐闐振旅入重關警蹕清塵
萬乘還遮道壺漿迎羽衛盈城父老拜
天顔三軍鼓吹鐃歌發四海歡呼露布傳共慶
皇威宣絶域金戈一指定天山
紫塞兵聲永不聞磨崖萬古勒
竒勲寧同竇憲燕然碣遠勝周宣石鼓文
御墨昭回懸日月豐碑嶻嶪起風雲邊城比戸安耕鑿
南畝新看五德耘
萬夀詩八首周起渭
太平天子夀如天天帝高居不計年日月總行黃道裏
星辰常護紫微前梯航接踵朝
金闕花柳長春傍御烟閶闔雲中歌吹滿遙同萬里祝
增川
百疊祥烟繞
帝宫玉階仙仗曉曈曨銅池芝草年年長仙圃桃花歲
歲紅夏屋連雲千里合春臺送暖八方同還看天意如
人意十日甘霖五日風
正朔遙頒十二樓九州之外又神州地通香海環流處
人到蓬山最上頭蓂葉莫窮天甲子蟠桃長記
帝春秋紅雲歲歲依香案嶽瀆朝宗拜冕旒
光風冉冉鳳城隈山色濃如獻夀杯金埓幾程過閬苑
玉泉三匝繞蓬萊崆峝山向青天入太液波從碧漢來
聖祚綿延春日永百花齊傍
御筵開
宫柳含烟百子池仙花簇錦萬年枝金莖雨露山河潤
玉藻衣裳日月垂羲畫開天龍馬出虞琴解愠鳳凰儀
從今十屋添籌算甲子千回總盛時
減賦蠲租歲未停
深宫子夜尚談經禹糧堯韭俱登饌周鼎湯盤總勒銘
天上七星持斗柄人間五嶽繪眞形華胥世界春何極
日日東風百草青
高樓大艑欝嵳峩銜尾千帆次第過九曲安瀾天作塹
百神受職海無波風飄楊柳牽絲䌫水泛桃花淨綺羅
但使江河同
聖夀永教千載奠江河
雍雍禮樂更桑麻王會衣冠道路賖喬嶽已看船是藕
海山新貢棗如瓜千秋歲月同春書萬國河山總
帝家從此八荒開夀域年年今日醉流霞
奉
使朝鮮雜詩五首揆叙
初出
都門
風薰燕市雨初收近郭村村綠樹稠戀
闕廻瞻天北極計程直向海東頭碑傳箕子遺封在地
訪檀君舊蹟留行徧淵波江畔路歸途迢遞指清秋
中前所石佛寺芍藥
郊園紅藥已紛披意外禪扉見數枝此地遲開如有待
他年重翫與誰期最憐野月當頭映莫遣邊風掠面吹
為語山僧須割愛臨分眞合贈將離
過摩天嶺
炎官火繖正當空峻嶺摩天地勢雄曲磴廻環青靄外
亂山高下綠陰中沉沉雲合渾忘暑栩栩身輕想御風
却笑白衣勞轉戰只今異域盡來同
立秋日平壤作
浿江雲歛萬峯青亦有梧桐一葉零還往山川諳異域
遷移時序驗虛星蟬鳴漸較秋前切蟲語初從夜半聽
便覺微凉侵枕席不須重上快哉亭
肅州肅寧館觀荷花
石徑無塵暑氣清水花齊放趁秋晴香吹翠蓋含風細
粉濕紅衣墜露輕短策馳驅明日路小亭延竚暫時情
金塘玉溆多幽賞不負丸都嶺外行
夏五月恭聞
上因旱減膳至八日時雨大沛適下直於西山别墅推
窗望雨喜而有作夸岱
精誠信可與天符遊豫歡從萬姓呼雲壑空濛山意遠
原田膏雨稼苗蘇自公退食閒瀟灑與客憑軒興有無
不用丹黃能繪手天然一幅米家圖
瀋陽夸岱
欝蔥城郭信佳哉尚見當年王業開絶塞屏藩皆北向
二陵山水自東來餘荒作洫猶堪畝即社為倉可備灾
海上魚鹽邊上牧經營須仗濟時才
春日
駕幸南苑四首法海
鑾輿曉日肅鈎陳羽衛驂驔扈近臣嫩柳韶光新有色
春膏和氣淨無塵飛芝細傍重城轉獵騎遙連六轡勻
鎮國寺前回首望草橋齊渡小河津
迥野連空入望賖春冰初泮印平沙雲移仁網開三面
風逐霜蹄散五花金勒控弦持鄭重玉鞭連騎遠周遮
千旂獵罷平林外駐馬南莊日欲斜
鷹師狗監列行圍獵獵霓旌趁早暉東郭草間遮脱兔
南山雲外落飛翬重環共說韓盧俊鷙鳥曾歌尚父威
今日
君王多霽色歡聲齊逐馬蹄歸
春日靈臺駐
玉鑾羽旄鐘鼓萬人歡芻蕘雉兔原無禁監令丞司各
有官畿内更嫌文囿小編氓深喜
聖恩寬詞臣亦有金門賦莫作揚雄羽獵看
恭和
御賜山莊避暑詩扇二首覺羅滿保
萬幾清暇駐山莊民莫關心
睿慮長十雨五風周甸服千巖萬壑繞岩廊自天湛露
螭頭渥當暑微颷殿角涼珍重驪珠五十六擎來
御墨尚留香
太和元氣聚山莊石磴松筠
輦道長軒棟呈祥雲入牖堯階崇儉竹為廊研硃點韻
丹文麗挹露揮毫玉宇涼猶記往時陪
法從經函長傍
御爐香
恭隨
聖駕北廵自
暢春園駐
蹕湯山恭紀覺羅滿保
羽林遙映翠微峯繡野雲開奉
六龍温液香浮烟正煖熏風晴拂瑞初濃村連幕影雲
千疊陌散林光翠萬重紫塞招涼叨珥筆恩波浩蕩此
先逢
春分即事應
制覺羅滿保
晴臨古淀講春蒐整頓軍容
睿算周千鷁齊飛鴻雁陣雙旌圍繞杜蘭洲平分玉漏
當春永共仰恩波並海流日覲
天顔瞻聖武祝衢願進萬年謳
聖駕親視河淮廵行江浙恭頌八首姜宸英
十年輿望切
前旌咨警長留
聖主情祗為
神謀存北伐故教天意緩南行竒探虎穴狂氛靜怪鎻
蛟宫濁浪平今日雙龍趨翼衛春風搖曳出
皇城
舳艫南指路非賖楫擁烝徒靜不譁行漏曉供長信膳
廻帆初放紫宸衙漁樵得意瞻容衛鷗鷺無心避鼓笳
中道時聞寬大
詔懽聲雷動萬人家
塗泥自古記淮揚已束洪流似帶長綠字朱文窮宛曲
隤林楗石陋宣房精誠感動鮫人泣
方略潛驅㒺象藏會有靈圖符
聖瑞波心泛㶑發榮光
瀕河猶自愁艱食
詔截東南十萬艘更免舊逋紓郡邑同霑新惠出波濤
家家秋潦成堤堰處處春田響桔橰比量
皇恩眞似海百川奔赴不辭勞
祥颷吹送大江流一望南天瑞靄浮蓬島侍書羣學士
塗山輯玉萬諸侯同瞻
日角歌岡阜喜覲旌門拜
冕旒誰是旬宣多政績内傳新賜黑貂裘
東吳佳麗廵遊處風景微傷不似前秋穫未經開百室
天恩重與賜三千宏恢
帝網金鷄舞廣厲儒宫木鐸傳試看
六龍新幸後明湖草木倍鮮妍
三山凝望日光輝講武臺前翠幕圍細草平沙開馬埓
黃雲紫氣護
龍旂將軍命中誇猿臂校尉登場號佽飛次第千官同
拜賞
廻鑾爭獻萬人衣
天章絢爛動星辰灑落銀鈎氣象新烟火萬家纔極目
登臨半晌已縈神江山迢遞歸淵宇人物熙和浹大春
樗散無由叨扈從陳詩聊和壤歌民
聖駕南廵紀德詩張元臣
柳舒金縷拂
龍旌畫槳蘭橈趁曉行千里和風吹浪暖一天麗日映
江清巖花處處增春色蔀屋家家識
聖明至德彌綸疇與並神功萬載慶平成
皇清文穎卷七十九
