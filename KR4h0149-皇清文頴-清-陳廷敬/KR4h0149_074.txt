皇清文穎卷七十四
詩
七言律詩
賜假南歸恭賦紀
恩詩四首張英
(臣)心寸草由來久未敢封章逹
至尊每見青郊陳麥飯思乘春水到柴門上書幸恕愚
情廹
當宁偏承
詔語温廻憶此身依日月芸編香案十年恩
典學筵開久侍觀龍綃棐几碧雲端風亭展卷都㤀暑
温室披圖豈避寒日旰坐當樓影直宵分聽徹漏聲殘
法天行健誠稀覯蠡見惟愁測海難
自離疏屩入觚稜碧落丹霄十二層别苑每隨臨水殿
御筵常近讀書燈靜從秘閣聽鈴索晚向天街望玉䋲
檢點平生
恩遇地涓埃酬答媿無能
雞舌乍辭文石陛羊腸重踏碧山岑陳情敢有懷鄉意
拜
命彌增戀
闕心繾綣難違芸閣侶低徊還惜
禁庭隂年來供奉銜
恩句暫向東臯澤畔吟
丙寅七月初九日
賜食於西苑并
賜法瑯爐瓶匙箸香盒各一具同被
恩賚者五人左都御史(臣)廷敬禮部侍郎(臣)乾學侍讀
學士(臣)士竒編修(臣)杜訥(臣)英時為翰林掌院
學士張英
西巘秋光滿
上林傳來
賜食
禁庭隂芙蕖照水紅欄遠秔稻吹香
御苑深湛露同沾
明主澤豳風作頌侍臣心幾人曾到甘泉館柳岸花蹊
取次吟
内製薰爐出禁闌鏤金錯采碧琅玕
御筵移得香猶在温室分來火未寒沉水烟常凝玉篆
博山雲自起龍團
賜書百卷家藏久棐几湘簾與對看
昌瑞山晚眺張英
地接東溟海氣黃橋山弓劍枕崇岡千林春色還秋色
萬嶺朝陽與夕陽雲近
園陵多靉靆月臨關塞迥蒼茫幾廻步屧鸞旗後涕泗
西風
輦道傍
乙亥六月二十日奉
召至暢春園
賜食於韻松軒
賜宴於淵鑑齋宴畢敬觀
御書於佩文齋
賜御筆書扇並紅白千葉蓮各一瓶恭賦四章同
召者戶部尚書(臣)廷敬原任左都御史(臣)鴻緒學士(臣)
藻少詹事(臣)士竒太常少卿(臣)杜訥督捕理事
官(臣)會恩侍講學士(臣)䕫庶子(臣)岳頒及長男
侍講學士(臣)廷瓚張英
時和鳴鳥聽雝喈避暑亭臯惬
聖懷苑柳凉生
宣政殿渠蓮香繞讀書齋林幽地靜烟霞古徑轉谿廻
水石佳惟有侍臣
恩眷渥木蘭舟泛到
蓂階
萬幾臨御久精勤暇日
皇情涉典墳窗度竹風彌靜遠簾垂花氣更氤氲芸香
披卷侵晨色蓮漏觀書逹夜分水變墨池何足訝琳瑯
千軸盡奎文
遏雲亭畔列芳叢景物人間迥不同玉蕊乍驚天上樹
荔枝初見嶺南紅雕欄鳥語曈曨日水殿蘭香澹蕩風
總是生成饒雨露擢英競秀碧霄中
自昔詩稱玉井蓮錦堂今見露華鮮重臺異種蓬壺客
碧藕竒姿太液仙缾貯荷香分渥澤舟移花影度晴川
一從拜賜芙蓉闕日日清芬几席前
侍宴外藩郡王
賜石榴子恭紀陳廷敬
仙禁雲深簇仗低午朝簾下報班齊侍臣蚤列名王右
使者曾過大夏西安石種栽紅豆蔻火珠光迸赤玻璃
風霜歴後含苞實只有丹心老不迷
講筵
賜紫貂文綺白金恭紀三首陳廷敬
去歲含毫侍
玉墀錦裘天上拜
恩時衣冠曙色交
龍衮鵷鷺春温集鳳池
禁苑久依簪筆地直廬重詠
賜貂詩微勞一髮何曾效輕暖頻年媿
聖慈(賜貂)
紫襭青綾出尚方
恩深奏謝閣門旁機絲巧度金梭月刀尺頻霑錦綺香
袖拂螭頭爐氣暖步隨龍尾珮聲長許身
衮職無能補空睹宮衣滿篋箱(賜文綺)
榮光
賜予報重重内裏分金勅禦冬赤縣尚鐫初進字瑶函
纔啟
御前封記
恩未忍輸泉布索米重教罄釡鍾不羡長門工賣賦腐
儒執簡慶遭逢(賜白金)
奉
命祭告北鎮陳廷敬
使星十道出
王城獨奉函書到上京大漠北來砂磧盡神山東望海
雲生鶯花舊日朝
陵路楊柳春光出塞情曾是
翠華游歴處臨軒故遣侍臣行
世祖章皇帝御書正大光明四字
上御製題䟦勒石
賜觀於
内殿恭紀陳廷敬
曾侍
先皇近玉除龍鸞重捧九霄書
兩朝寳翰輝天府奕葉奎文映
禁廬典册星雲光絢爛勛華日月氣扶輿還思開國規
模遠金匱藏編在石渠
聖德萬壽詩十二首(有序)陳廷敬
伏惟德並乾行純嘏允符函盖光齊日照遐齡永
配曦輪欣逢景運之隆慶洽承平之盛陽春發育
喜萬彙之蒙庥化域和恒咏九如而獻祝(臣)廷敬
恭覩我
皇上禎符誕握寳籙弘膺居正體元備聖人之全德履
仁蹈義躋天下於咸寧有生民未有之竒道隆三
古兼前代未兼之業功盖百王文命敷而風教式
於九圍武烈昭而聲靈振乎八極既高蕩蕩巍巍
之績復溥穹穹厚厚之恩偕闓澤於神人徧謳歌
於中外盖以肇天極而修人紀用是闡
皇綱而恢
帝紘昔當初臨寶祚之時正是孝事
慈寧之日
重闈問以為君何欲我
皇答曰圖治愛民曾傳
聖語於當年言為經而辭為緯果見太平於今日治已
定而功已成猶思由後以視今每念謹終其如始
廓明德新民之量廣錫類不匱之原存心飬性以
逹天主敬立誠而體道
容儀清穆肅雍殫昭事之虔
齋祓潔嚴享祀盡明禋之實危微精一接統緒於勲華
濂洛關閩會淵源於鄒魯籖分甲乙探冊府之藏
卷歴丹黃發圖疇之秘西清東壁古今絶企夫
天章二典三謨前後允推夫
御製並虞廷之什義兼周雅之長超唐人之篇理取宋
儒之正冠六文而首出邁八體以遐標玩程頤即
此是學之言契神化於形聲之内愛公權心正筆
正之語運經綸於文字之中宮漏未移已布千言
於紙上封章纔罷早廻萬象於毫端貫乎百家而
我學不厭游於六藝而惟聖多能玉尺儀天溥博
如天之大土圭候日昭明如日之新春蒐夏苗適
修軍國之禮投戈講藝不㤀弧矢之威凡此躬行
心得之精微具見
帝德宸修之廣大奉
東朝之鼎飬允矣孝慈操北斗之璣衡皇哉作述龍樓
鳳閣光華朗映前星玉葉瑶枝芳馥長凝叢桂克
勤克儉建昭代之儀型是訓是行彰清時之法守
體節用之指約省百倍於前朝弘益下之規德澤
頻施於萬姓惜金錢於太府無非寬閭左征徭減
玉食於尚方正以裕民間積貯時頒渙汗蠲逋歲
至再三屢沛絲綸賜免動逾千萬當爰書之覆奏
必惻怛於
宸衷祥風轉草色於圜扉協氣應星光於貫索夫自
端居燕寢無時不以黎庶為心至於問俗觀民隨在必
以補助為事鑾車駕而需雲布慶翠旗指而解澤
滂敷河淮為國計攸關疏瀹悉
聖謨所示山川永奠春回禹貢之區漕輓咸宜人樂我
朝之制良由無遠弗矚視萬里如目前以故靡舉不神
運天下於掌上在昔逆藩蠢動致勞天討遐施一
怒而安四海之民一舉而靖三方之亂彼有元之
餘裔曾負固於窮邊奮我武之惟揚七旬弗俟殄
累朝之不逞彌月而平海不揚波郡縣盡臺灣之
地野無斥堠享王來域外之人迨喀爾喀歸依幬
冐之中廼噶爾丹自棄生成之外
神謀獨斷
廟算無遺朔漠
三臨銘勒天山之表羽林大捷塵清瀚海而遥慕義嚮
風日出悉冠裳之會同文合軌月支皆職貢之邦
惟
聖主過化而存神故
王師有征而無戰所以行焉斯效動罔不臧總明目逹
聰之休弘集思廣益之美自執河魁之柄
睿照遐周高披天鏡之光物情畢鑒規模弘遠令甲宣
昭轉輸通遼海之舟航水利興西北之農畝積倉
平糶以逮窮簷發粟截漕以蘇澤國郵傳用恤而
恩渥輿徒鹺税是輕而惠流商賈頖宮璧水奉箴
勸以欣榮魚服豹韜感投醪而鼓勵仕循資格而
立賢無方才許薦揚而用人惟巳時施仁於後世
每致憫其嗣人念臣子末路之艱見覆載兼容之
大凡沾雨露思竭涓埃共荷帡幪罔酬高厚今者
歡呼遍於率土忭舞極夫含生雲燦星輝轉洪鈞
於一氣麟遊鳳集開壽域於遐荒八千歲為春秋
籌增太乙億萬年齊甲子世躋華胥昔天保頌岡
陵推誠受禄及豳風陳忠愛歸嚮稱觥(臣)廷敬忝
列侍從之班幸際雍熙之代伏覩
聖德廣運同歡
萬壽無疆謹獻
聖德
萬壽詩十二首管窺蠡測而莫罄歌衢擊壌以難名(臣)
不任踴躍歡忭之至
泰符運啟
帝圖昌還識流虹繞電祥鳳歴紀元天並永龍飛當午
日初長仙桃結子春三月御柳垂條歲萬行正是豔陽
逢
聖節紅雲高捧玉爐香
日暖花明紫禁林風廻青鏁漏沉沉萬幾宵旰三天事
四海昇平五夜心雨露恩流金闕外桑麻春長玉階隂
億年齊上無疆祝總為憂勤&KR1354;載深
聖質天齊凝寳命
神霄地迥照人寰山河環拱罘罳上日月高臨藻火間
八表驩聲歌
帝則萬年春色駐
龍顏
皇圖開拓要荒外柔遠何曾閉玉關
講席經函列
御筵淵源盡闡魯庭傳文成偉論高謨典詩就新篇逹
性天載詠光華同舜旦深明歴象定堯年仰觀俯察鳶
魚妙道契羲皇一畫前
丹地金鋪淑景新綺疏明淨對花茵
九霄清晏心無事萬卷詩書筆有神璀璨
宸章懸斗極龍鸞
聖藻麗星辰六文八法流傳盛光被誰能比
一人
龍文五色護瑶牋拜賜恩華自日邊開處春風彌宇宙
捧來瑞氣出山川香含月樹枝枝秀朗照驪珠顆顆圓
琬琰恭橅垂寳搨維南同壽永留傳
神威征伐久旋師灌燧銷烽正此時一自三廻臨朔漠
遂令萬禩靖邊陲玉鞭晝舉靈泉出金甲宵明
御寢遲北斗天南回望處於今中外盡雍熙
節儉
皇家邁昔王
聖心原為恤農桑止須制用供天府直使流膏徧下方
疊見金錢蠲百萬還思玉粒自倉箱陽和到處人歡樂
春日春隨日正長
耕織新詩出上闌情殷稼穡詠艱難恩添瀛海波瀾闊
人到中天歲月寬繡壌風輕飛玉燕瑶池水暖浴青鸞
吳綃並寫來王會若木流沙總奠安
黼座慈雲下碧空普天人在太和中祥刑德與唐虞並
育物心將造化同丹鳳
九重銜赦草金雞一夕報春風遐荒盡是康衢地處處
謳歌逹
帝聰
荷耡倚杖野農情每聽
音車為省耕瑞日早迎仙蹕上彩雲時傍翠旗生華封
人進三多祝嵩嶺神傳萬歲聲江北江南長望幸五年
今得見廵行
虞廷威鳳喜來儀麟趾文祥福履綏曠代光榮逾鎬飲
萬年祝頌叶邠詩春雲瑞雪迎三正甘雨和風順四時
仰荷栽培同寸草蓂階還與露華滋
召見
乾清門承
旨充日講起居注官恭紀史鶴齡
幾年儤直
禁庭隂夙夜常懷捧日心宣室忽隨仙仗入承明初拜
主恩深毫分五色簪成筆書上千秋鑑是金治比虞廷
方鼔瑟賡歌何幸入韶音
扈
蹕南苑應
制史鶴齡
曉隨仙仗出神京爽氣欣看翠岫横豹尾聯鑣依日麗
龍輿馳道御風清柳垂金殿千絲裊水落銀橋萬玉鳴
聖主廵遊來上苑天衢雲淨馬蹄輕
南苑進講恭紀史鶴齡
獵馬平原正夏初鑾坡朝罷更陳書儒生敢謂三冬足
聖主彌勤五夜餘御鼎濃香浮殿陛宮槐清蔭滿彤除
文章早誦相如賦報國寧容上子虚
賜白櫻桃恭紀史鶴齡
櫻桃原出上林紅忽訝冰姿萬顆同宿雨漫教瓊玉瑩
曉霞常映水晶融宮鶯欲啄疑珠露綵燕驚翻避雪風
今日承
恩天澤渥翠籠擎賜自瑶宮
皇清文穎卷七十四
