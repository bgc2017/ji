皇清文穎卷八十五
詩
七言律詩
乾隆四年
聖駕南苑大閱恭紀四首徐元夢
盛世休和景命隆
皇風淪浹遍寰中遐哉山海梯航至久矣
尊親覆載同
聖主檢身勤夙夜
帝心無逸詰兵戎恭逢干羽虞廷化江漢何須贊武功
先期瑞雪報初晴
仙仗遙臨淑氣迎南苑烟開屯虎旅崇臺日朗耀龍旌
已知師律符臧吉試聽輿人頌
聖明見說
秉旄廵壁壘六軍挾纊動歡聲
弧矢神威自昔留弛張兼用
睿謨周因承累洽重熙業益謹容民畜衆謀陟迹書稱
揚武烈綏邦詩頌屢豐休
皇心端為幾康凛共仰
垂衣肅冕旒
下武周詩溯哲王欽惟
列聖在穹蒼
皇躬作配昭孚式
帝命靈承豈泄忘起沛遺昆皆虎拜大蒸世胄盡鷹揚
老臣筋力慚陪從心切
鸞旂豹尾傍
聖駕南苑大閱恭紀四首福敏
休祥奕葉慶重輝景命祗承式九圍澤潤衢樽聞擊壤
歌傳軒陛仰
垂衣
明堂脱劍銷兵氣象譯輸琛慕
德威吉日蒐苖遵舊典吾
皇神武嗣
前徽
鳴笳
清蹕白旄揚曙色遥分組練光絡繹征徒趨甫草嵯峨
石鼓勒岐陽雍容但順三驅禮節制寧誇七校長簡練
元戎昭
聖武
威靈旁暢入遐方
風雲
南苑護高臺
御駕親臨八陣開金勒傳符徵頗牧彩毫分簡命鄒枚
林披餘雪寒光薄律轉初陽暖氣來大典新成歌大武
朱干玉戚共昭回
翠葆雲旓夾路迎
天門回輦日初晴鐃歌朱鷺軍容壯瑞應騶虞德化成
本為師田昭禮讓遂因旗物辨聲名歡情旁洽
皇風暢經緯鴻猷屬
聖明
聖駕南苑大閱恭紀四首徐本
瑞雪凝輝協仲冬乘時行狩整軍容屯雲虎旅排千帳
閃日龍旂下
九重赫濯聲靈皆典則覲揚
光烈倍嚴恭良辰扈從趨南苑萬姓讙闐喜氣濃
文治休明冠百王詰戎禮舉道彌光折衝樽俎由
淵默揮霍風雲合
昊蒼就位金貂都鶴立分行羽騎各鷹揚恭承大閱隨
清蹕森肅威儀網在綱
萬壑龍吟畫角催臨觀
親上晾鷹臺五兵器習光於電八陣形開奮若雷預備
幾曾忘偉略承平自昔飬雄材請看白羽頻穿札首應
騶虞樂節來
聖武初隨節候宣
宸章早共日星懸要知祝網開三面未異垂裳拂五絃
比戸恬熙胥有象羣方清晏鎮無邊禁中頗牧臣何敢
羽舞忻歌億萬年
聖駕南苑大閱恭紀四首(有序)陳世倌
洪惟我
皇上天錫勇智表正萬邦文德宣昭武功丕著爰於乾
隆四年冬至月舉行大閱禮六師歡騰萬民忭舞
(臣)世倌謹稽首拜手而颺言曰禮有六而軍禮其
一軍有五而大閱為要周官大司馬中春教振旅
中夏教茇舍中秋教治兵惟中冬農事已隙則通
三時之教而並舉焉是謂大閱蓋承平之時行大
閱之禮以簡擇之則以别材力之強弱技藝之能
否心志之離合由是兵知將意步伐疾徐有節攻
戰進取有方此聖帝哲王所以義取師貞而威武
震叠於天下也
皇上膺
上天之眷佑承
列祖之鴻庥内寧外順遠至邇安然猶不忘武備
命所司具儀集諸軍於南苑之原是日也瑞雪初晴風
和日曜
皇上親擐甲胄指授方略諸王大臣環侍左右都統將
領督帥步伍威儀悉備少長咸列訓以鸛鵝魚麗
之形導以折衝擊刺之法龍翔鳥飛行陣肅也霆
激電騖卒徒奮也萬鏃齊發角射藝也六軍羅拜
效嵩呼也師整而堅士閑而銳赫赫厥聲濯濯厥
靈周禮所謂寓軍政於四時之田而戒衆旅修戰
法獨詳於中冬之大閱者惟今日
聖天子之舉行大典為然夫豈上林之射昆明之習驪
山之講所可同日而語哉臣竊惟文德大備於成
周而陳兵講武自永清大定以後未嘗廢而不舉
其在成王蒐岐陽而會諸侯亦越宣王因田獵而
選車徒一時臣工若史佚史克吉甫仍叔莫不作
為詩歌以美其上鋪張揚厲俾薄海億兆人庶共
覩太平鴻烈臣幸際誕敷載纘之時敢忘貍首騶
虞之義謹賦四章以抒忱悃召穆公曰天子萬年
周文公曰綏厥兆民是乃臣矢音遂歌之微忱云
爾
六合塵清紀
帝功更從吉戊講車攻
鑾輿曉引曈曨日彩仗晴飄廣莫風陣列千軍鐃吹震
營開萬騎角聲雄臣民共仰
天威肅却在陽和大化中
曉移行幄向閑田
駕近遥聞警蹕傳禾稼秋登開禹甸郊原氣肅朗
堯天驊騮競騁三花鬛霹靂爭飛七寶鞭越棘大弓
親命中星輝五曜協珠聯
雲麗層霄舜日光六師遙認
赭袍黃龍驤肅肅魚成隊虎衛森森雁列行
頒賚盡叨三日酺呼嵩羣祝萬年觴不忘武備勤
宵旰獵碣岐陽未足方
戎政修明典禮成
聖人講武協師貞要令寰海安耕鑿淨挽天河洗甲兵
列祖垂謨隆繼述萬方樂業享昇平拜颺願托臯賡後
文教遐宣慶永清
聖駕南苑大閱恭紀四首尹繼善
六琯葭飛萬物春
詔傳閱狩肅清塵
金輿赤羽雲中出銀甲朱斿仗外陳文德覃敷光正遠
武功丕振烈尤新紹
庭不盡憂勤意
睿藻先教示近臣
晾鷹臺迥接層霄虎帳開時直斗杓
玉座高臨虬纛整軍營徧歴馬蹄遙千山瑞雪連天淨
四野和風應候調建旐設旄循舊典非徒摶獸咏於苖
南苑晴暉向曉開旌旗簇簇陣雲堆驅馳變化龍驤奮
步伐從容羽騎廻有喜
天顔敷雨露無譁軍令肅風雷
熙朝不廢修戎事赫濯聲靈萬國來
夏諺於今意自親吾休吾助賴遊巡歡聲挾纊回陽律
喜氣投戈洽兆民文囿騶虞仁最溥禹階干羽化彌淳
颺言更進無荒戒憂樂關心仰
一人
聖駕南苑大閱恭紀四首留保
貔貅百萬衛神州
法駕風清十二斿
輦路遙連黃道正
御爐徐引瑞烟浮握機一卷承皇古顯比三驅卜大猷
武備修明全盛日黎元額手慶
宸游
轟雷掣電火連營疊礮叢鎗共一聲響徹八門開
紫極雲排兩翼現金城
神弓自教諸軍射
御馬常先衆騎鳴甲胄詩書䨇濟美吾
皇智勇是天成
賜酺有
詔出
離宫甲士歡騰列拜中幸際太平瞻典禮不徒大武象
神功先春暖挹三陽麗積雪光涵萬旆紅如虎六師齊
挾纊鐃歌聲裏仰
鴻濛
元靈邃閣倚南潯
駐蹕時懷作述心詩繼
仁皇同典訓業遵
列祖並高深武功文德垂金鑑緯地經天作
寶箴慚愧(小臣)疎筆陣敬從颺拜頌咸臨
聖駕南苑大閱恭紀六首田懋
聖人恭已邁垂裳
鸞輅時廵闢九閶
文德覃敷歌鳳翽
武功聿奮重鷹揚爰徵月令諏良日更考天心應一陽
華蓋平臨行漏轉惟聞複道散奇香
日麗金門淑氣通旋移仙仗向
帷宫三時務畢知民樂六出祥呈識歲豐霽色千郊平
輦路晴烟九陌轉和風始知
帝力難名處只在衢歌夏諺中
璚宇琳宫締構宏
聖心欽若轉屏營紹庭永矢羹墻慕景行彌深繼述情
丕顯丕承崇
往烈一遊一豫厪民生
宸章題處星辰麗糺縵卿雲得載賡
行營肅穆廣場開
清蹕傳宣
萬乘來虹曳旌旄輝五色雲屯壁壘應三才干矛森處
明於電鉦鼓喧時隠若雷步伐止齊嚴紀律日華深捧
晾鷹臺
角力呈材士氣揚桓桓虎旅盡騰驤紛紜騎擁風雲轉
燦爛鋒生斗宿芒弓挽六鈞驚霹靂矢穿七札靖欃槍
太平休養軍多暇武節遐宣
國運昌
天厨頒賜飫芳鮮抃舞雍容奏凱旋地迥正宜呼俊鶻
風微不用載鳴鳶折衝樽爼非忘戰賞獲論功在得賢
何幸(小臣)觀盛禮還期
夙夜懋乾乾
聖駕南苑大閱恭紀二首塞爾赫
雪晴南苑淨氛埃大閱欽瞻
萬乘來颯沓羽林皆虎旅騰驤寶騎盡龍媒禮崇舊典
三驅洽旂展鮮雲八陣開文化更忻兼武略
親臨指授迅風雷
一聲清蹕肅連營赫赫河魁太乙兵七校按行分雁翼
五雲作隊引
龍旌霜原日霽吳戈耀坰野風飛夏箭鳴
神武作君欽
廟算丕揚謨烈慶昇平
聖駕南苑大閱恭紀二首呂耀曾
乘時閱狩重三驅
法駕龍驤徧九衢析羽旌門昭
聖武擁麾幄殿肅
皇圖千官鵠立霜戈耀
萬乘雲屯玉甲趍
繼述同符遵典禮覲光揚烈顯訏謨
風和雪霽動輕寒
聖主臨軒七校團
德耀兩階光舜日典昭九伐凛周官
琳瑯珠玉揮毫見龍虎風雲列陣看共仰
天威顔咫尺呼嵩舞忭奉
宸懽
聖駕南苑大閱恭紀四首張廷璐
昇平職貢九垓同武備時修厪
聖衷雲集千官趨帳殿星羅萬象護
行宫旌旄色漾和風裏鎧甲光生麗日中畫鵠初陳飛
赤羽
君王親引六鈞弓
畿南冬狩敞軍營
輦路新開玉勒行羽衛森嚴環列宿花驄蹀躞導前旌
龍驤自昔稱中壘虎旅由來重禁兵咫尺
天威叨指顧期門甲士倍光榮
野曠沙平散馬蹄雕戈畫戟擁東西烟光匝地千聲合
鼙鼓臨風萬隊齊氣壯六軍騰虎豹旂分八校耀虹霓
武功文德兼
昭代久已車書達象鞮
羽林夙昔荷
恩殊簡閱尤沾雨露濡
賜帑更頒天庾粟傳餐同飽大官厨長楊漢苑誇遊獵
甫草周原記選徒何似
聖朝隆典禮歡聲雷動遍
堯衢
聖駕南苑大閱恭紀四首吳應棻
畿南雲氣接
宸居東望扶桑掛日車天意放晴迎
玉輅山容展黛拱
金輿城鴉有隊隨陽舞苑柳無言待臘舒今夜滹沱應
解凍百靈環衛翼
周廬
元靈宫闕倚崔嵬賡和
奎章頃刻裁龍虎氣從千帳出鳳鸞聲自九天來簫韶
已奏平成業鼙鼓還思將帥才百里萊田標似錦列營
齊對晾鷹臺
貔貅十萬耀戎裝共仰
龍鱗照日光馬控流星紅赭汗弓開滿月綠穿楊旂稍
風颭花千簇鹿角雲排卦八方兩翼中間羅萬象
盛朝軍制邁軒黃
恩綸大賚羽林軍踴躍歡聲動地聞將士渥沾三日宴
山河底定萬年勲陋他漢武金鐃曲拓得周宣石鼓文
大狩禮惟司馬職葵心一點捧紅雲
皇清文穎卷八十五
