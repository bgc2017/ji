皇清文穎卷九十四
詩
五言排律
乾隆三年
聖主躬耕藉田恭紀敷文
聖主勤民切
躬耕典禮優神倉占沃壤
御耤敞
皇州吉亥千官集元辰百度脩既郊除近甸于耜遍遐
陬
華蹕祥光繞
方壇淑氣浮明農隆祀典敦本裕深謀曉發驂青輅晨
興駕玉虯嗇夫陳播植太史備諮諏時雨霑
仙仗油雲擁
翠斿東㕓行
駐輦南畝佇停騶穜稑繁多種耰鋤遍列侯霞旌明繡
野芝盖覆營疇京兆紛趨事司空早預籌三農齊抃手
千耦盡凝眸隴畔馴蔥犗林間喚乳鳩紺轅行復止縹
軛去還留膏澤連宵沛甘泉匝地流三推瞻祗敬一墢
見勤求農正祈多穫天官祝有秋粢盛知必飭醴酪咏
思柔大武陳天上思文頌道周省風胥協吉勞酒互相
酬發趾青旂展回
鑾翠幕稠(小臣)叨侍從賡拜荅宏庥
聖主躬耕藉田恭紀(有序)孫灝
(臣)聞帝廷敷治垂六府以厚生王政勤民重三農
而頒職春居左个千畝之甸斯開地税南郊三推
之儀肇舉姬周則禮隆躬秉炎漢則詔下親耕洪
縻頌太始之年清甽炳永明之策莫不命陽官而
戒典按春扈以諏辰代著鴻章事昭往牒欽惟
皇上
日麗堯衢
風熏虞陛
湛恩汪濊本人情以為田
至治馨香用民和而降福乃
紹基之三載將展事於
六飛寅賓當羲仲之春舉趾屆豳風之日青壇大啟畮
畫東南縹軛初廻推分五九時則至誠默運禋祀
潛孚昭大順於隂陽協休徵於感召芳塍習習輕
吹應律之風綺陌芊芊潤灑知時之雨敞四塗而
引矚遠翠俱流邀
五輅以停輪纖塵不動萬絲斜點杏花偕菖葉分妍千
耦勻沾青笠與綠蓑交映載芟載柞周知稼穡之
艱難于豆于登早卜粢盛之豐潔(臣)質均糠粃學
愧菑畬欣逄
親載之虔衷思紀勸農之
令典涓埃微細難形山海之崇深雲日瞻依莫罄乾坤
之繪畫庶同歌於擊壤擬效祝於呼嵩肅獻葵誠
懽聯雀舞詩曰
堯朔當平秩周郊撫載陽春深資木德星正協農祥
帝耤開畿甸
親耕莅廣場元辰先事擇吉亥上儀詳知稼陳無逸求
衣問未央嵯峩
丹闕曉縹緲瑞烟翔緩聽虬鐘啟勻排羽仗長芳原
華輦駐沙路錦帷張
衮冕山龍燦旌旂日月光
齋壇臨穆穆雅奏韻鏘鏘修祀蕭茅潔歌豐灌獻莊陌
阡紆黛耜穜稑疊青箱一墢咨成式三推過昔王公卿
緣序徧亞旅沐榮襄遠目崇臺迥休徵庶彙昌重巒蒸
霡霂甘澍灑蒼茫點散農人笠絲飄饁婦筐乍驚榆莢
雨徐看稻苗香潤喜沾犂足濃逾浥露瀼至誠昭默感
上歲卜神倉致孝粢盛告登新黍麥嘗翠畦珠作穗沃
壤繡連疆力本邦基厚勤民
聖澤彰嵩呼交四野虎拜肅千行慶洽邀
清蹕
恩覃考舊章
綸言宣勞酒
黼座仰垂裳玉食膺諸福金甌鞏萬方儉惟師大禹仁
已頌陶唐蕆事隆文偹班朝
鉅典臧(小臣)慙珥筆紀盛附賡颺
聖主躬耕藉田恭紀郭肇鐄
淑氣彌芳甸皇州轉化鈞農祥關
睿慮
帝耤荷躬親享醴齋宫毖明禋祝史申祈年先覛土卜
日得元辰七校雲麾隸千門榆火新青箱儲玉粒翠葆
度香闉地敞宜晴旭風和静麴塵龍旗看渒渒虎旅正
駪駪綺陌花迎幕平原草似茵預占嘉禮洽行識化工
春縵縵仙班集森森稼器陳町畦紆若繡原隰次如鱗
一墢紺轅舉三推縹軛馴腴田膏欲發香稻布来勻率
作先卿士陳修逮庶人扶犂耕澤澤喜雨甸畇畇允矣
農夫慶俞哉
聖意純迎
鑾簫鼓合勞酒象尊廵盛典從今肅隆儀奕代振謳吟
来父老鼓舞遍臣鄰瑞靄依
黃幄祥光護
紫宸八垠胥擊壤七月待吹豳享
帝神倉富勤民
御廩均作詩歌有歲長此荷
皇仁
乾隆三年
聖主臨雍禮成恭紀劉藻
聖世文明啟敷天教澤宣虞廷垂舊典闕里溯薪傳觀
化人文盛當陽雨露便三雍欽矩矱萬國荷陶甄仰止
心彌切崇儒道必先丹青新結搆金碧映堂筵殿廡罘
罳麗宫牆棟宇連赤螭分糾結青鳳鬱聯翩瓦燦黃雲
色池流翠藻鮮松筠含古澤絲竹發真詮仰見
乾衷惕頻聞
巽命專先期嚴飭備屆日事明蠲旭景浮金闕晴光起
玉泉爐香仙仗外扇影
禁城邊上巳良辰近三春淑氣妍穠花輕著雨細柳淡
籠烟燕剪當風掠鶯梭拂露穿戒塗森羽衞在
廟列宫懸執鬯
皇情肅凝旒
睿志虔馨香流碧荇疏越發朱絃分奠公卿逮趨陪鴛
鷺聯觀
光州十二習禮衆三千祭酒横經地論鐘造士年朱衣
開絳帳紫幄對青編顧問
龍顔喜颺言虎拜拳欽明稽古帝性道紹前賢大義昭
如日神機啟自
天
恩波方浩爾治象益巍然一德明良會三階福履駢聞
風思鼓舞名藝就雕鐫典制垂千載車書被八埏(小臣)
叨侍從擬上辟雍篇
聖主臨雍禮成恭紀何其睿
運際文明會人游教育中心傳懸日月思服遍西東華
宁榮光被熙臺淑氣冲花環青𤨏外菜釋
素王宫伊昔圜觀盛於今念典隆芝蘭春馥馥棫樸雨
芃芃造士
恩誠溥尊
師禮更崇肅將先日致顒若至誠通入廟翔
仙仗乘橋躡彩虹矞皇昭氣象綺麗照玲瓏璧水新漪
淨槐街宿霧空香雲承露湛文杏倚雲紅喜聽鸞聲噦
旋聞鼉鼓逄翬飛黃瓦煥鼎設紫烟籠百爾趨蹌謹諸
生磬折同升堂書授簡登席珮鳴璁事以敷陳切幾由
講析融危微徵懋學位育著純功大道承悠久精言契
折衷乾坤標六籍今古振羣蒙翰海沿江漢文山仰岱
嵩式瞻心不二移易道為公鳳德輝千仞
龍飛動八風(小臣)慙吉甫獻頌達
宸聰
聖主臨雍禮成恭紀王會汾
接統千齡合雝宫萬化先神扶文思運德邁永平年乙
夜探瑶牒鴻都燦玉編會應興禮讓更用表陶甄雲擁
金根麗天廻璧水圓翠隂槐市近茜綬鶴紋聯爼豆森
成列鐘匏儼在懸儒臣同拜手髦彦亦随肩振振靈鼉
響愔愔玉琯傳告虔行釋菜
命講即開筵章甫人三代淹中士八千材官都挾策侍
子解紬箋景曜高辰動洪源百谷連霑濡遍榛楛鼓舞
及魚鳶舊憲留惇史精心啟道詮永惟鄒魯業直纂姒
姚篇絶學今方懋從風物自遷絃歌聲匝地杞梓蔭垂
天曉日橋門路非烟
紫盖邊於論爭獻頌周雅並昭宣
乾隆四年
聖駕南苑大閱恭紀張廷玉
聖世文明煥清時武略全習勤非校戰崇典為承
先古禮中冬閱前期大號傳
九重方念雪六出巳盈阡惠澤膏農畝光風齊野[田耎]鳴
鉦齊部曲列幕按星躔旆展雲隨散旌颺日正懸金輿
瞻涖止貝胄各森然瑞靄凝芳苑明霞耀錦韉百靈随
寶騎八校捧瑶鞭
御箭星穿葉雕弓月滿弦歡聲呼
萬歲講事重三田虎旅神皆竦鷹揚奮欲前登臺旗肅
肅引隊鼓淵淵浴鐵光繚繞轟雷響接連軍容觀整暇
陣勢布方圓但使嫻魚復何須折獸骿喜融春似海暄
覺日如年誰道三冬景都成二月妍
回鑾仙仗迥挾纊羽林旋衆志和而樂
皇心静且專敬邀
天
祖貺益展廟壇虔
仁孝開千禩
恩威徧八埏經綸敷盛化贊畫愧前賢敢侈長楊賦欣
賡甫草篇大成君子德寧僅邁周宣
聖駕南苑大閱恭紀鄂爾泰
方夏敷文會中冬教閱期
璇宫親考典萊野肅乘時吉戊諏三日先庚飭六師沙
龍承
御輦翠鳳引
鑾蕤列仗勾陳轉籠霄寶盖移鉦鼙轟順動校萃燦紛
緌飈静鳴鐃振霜清畫角知貝装旌析羽玉埒戟交枝
映水吳鈎淬摛霞楚練垂射堋圍暈的犀革貢黃支都
尉身輕鳥材官笑却羆縱横分雁翼偏伍合魚麗地奮
雷霆軸天曛日月旗碧紛翻獵獵金鎻爛披披爪士嫻
鈐略
神謨妙握竒何須誇駿足真欲陋昆池辨曉沈雲豁彌
原霽雪遲
嚴尊增豫悦韎韐緩驅馳次舍躔中道周廵挈四維烟
高臨䍐畢露散走南箕挾纊成暄景推心洽
睿慈聞聲思宿將䋲武溯前基往者經綸始猗歟帷幄
規傳炊曾露沐擐甲亦風纚一自收羣策無煩折尺箠
百年深濯浴萬國久恬熙斥堠埋烽燧期門卧虎貔彯
纓仍齒胄講藝及牙禆兆是觀成賁占當繼照離
德威原廣運
法駕儼隆儀返旆歡聲沸韜戈闓澤施上樞陪祕鉞令
史飾華羈
行殿瞻雲近濡郊湛露滋精神喬嶽聳氣象瀆川麾鼓
潤皆鴻造弛張豈異宜一陽初屆候萬彙己和吹羽舞
懷虞贊車攻譜籀詩情田培脉厚禮囿澹神怡鐵甲皆
農具笙鏞典樂司八荒昭
聖武端拱受重釐
聖駕南苑大閱恭紀王安國
帝德兼文武軍容邁漢唐仲冬修狩禮大閱簡戎行鳳
闕排仙仗
鸞輿出建章雷霆開道路日月動旂常雪映郊原秀川
環壁壘長和門收積霰幕伍麗晴暘列隊魚鱗集周廬
雁翅翔翹材歡踴躍宛馬飽騰驤征伐惟
天子神威仰
聖王赭袍雲爛縵金甲鎖輝煌九節詩篇奏三侯畫的
張琱弓䧺貫革羽箭直穿楊衞士鳴鼙鼓圉人駕驌驦
坐懸蔥玉轡
御鞚紫絲韁
躬覽師徒健
廵行器械良五兵咸整飭七萃總軒昂部曲分牙帳馳
驅復上襄酋矛伸鶴膝寶劒帶干將勁挽千鈞弩堅持
百鍊鋼招搖朱雀幟銛利綠沈槍叱撥追風雨兜鍪耀
雪霜八門旗正正萬騎陣堂堂步伐嫻規矩奔趨類頡
頏交綏成犄角接靷試鋒芒越石身材捷超車旅力剛
呼聲濤沸海礟燄火焚岡將帥饒謀略貔貅競武揚指
麾身使臂統領網從綱少長登高辨偏縫按次詳膽由
忠作胄心以智為囊猛銳前無敵縱横勢莫當匪惟強
本榦實可鎮邊防甫草攻車地長楊校獵場驊騮齊蹀
躞鷹隼驟飛颺纉
祖昭
英烈承
宗覲
耿光方行齊禹跡裒對識周疆蒐狩詳司馬師田自古
皇玉璜傳渭水石鼓勒岐陽
國是勤
宵旰兵機握
廟廊屏藩環北極畿甸制中央六合烽烟静
三朝軌物彰采薇宣偉績天保佐
垂裳
元首先羣策聲靈震四方
一人親閫幄萬載固金湯
聖駕南苑大閱恭紀䨇慶
地接神臯重時逄歲務閒有年豐巳兆冬狩
令初頒舊制遵
文囿前驅肅禁闤霓旌飄析羽
鸞輅振游環雲集森嚴簿星聯扈從班晴郊開禹甸别
苑渺瀛寰徑轉臨丹阜橋横跨碧灣出林臺崒峛遶郭
水洄澴
帝則崇無逸
宸遊念克艱陳師營梐枑講武闢榛菅虎拜来都閫龍
驤列上閑戈鋋明若雪壁壘峻如山畫鼓霆轟激琱弓
月抱彎合圍皆擐甲角技悉翹關霜潔雕翎影塵清豹
尾斑千廬廵衛密八校止齊嫻翕赫昭軍實從容悦
聖顔詰戎咸震疉耀德孰追攀
命賞嵩呼會承
恩歌吹間太平惟載筆恭紀頌聲還
聖駕南苑大閱恭紀張鵬翀
天衢龍在御靈囿鳳高翔圍合乾坤大兵銷日月光順
時循獮狩
命駕控驪黃雪映金支麗花迎玉輅香明禋申肅穆曉
景逗清凉貔虎森周旅黿鼉静禹梁三驅非尚武九譯
自来王類禡依風雅畋虞法聖皇網開施澤遠獵卜得
賢昌藉以綏黎赤因兹答
昊蒼綢繆真有具險阻願無忘乾豆承千祀威弧靖八
荒黃圖增赫奕翠氣滿悠颺備豫人蒙福時和
帝降祥珠囊昭順則玉燭兆靈長燕坐鷹臺上軍聲樂
愷康
威鳳岐陽集神鷹夢澤翔中冬行狩獵南苑歘輝光海
子凝澄碧都人候赭黃弓刀方欲奮翰墨早流香纊挾
如回煖冰纏未覺凉平沙連翠幕積水度紅梁七萃䧺
多士三田邁古王隊分旗繹絡環合陣堂皇效獲
天顔喜求寧
帝業昌垂精思漠漠降鑒色蒼蒼磐石安彌永苞桑備
弗忘膺期鍾下武控馭極遐荒弭節旌杠卷迎鑾鐃吹
颺元符端獻瑞雲物復呈祥燕賜
恩胥洽賡歌韻更長
聖心宵旰切申命勅幾康
聖駕南苑大閱恭紀劉綸
鑾輅勤時閱鯨鐘動曉晴三驅来
鳳苑七萃繞
龍城塗是孅阿啟塵從屏翳清熊羆森入隊鵝鸛互連
營衞列鈎陳象軍分太乙名
崇臺捫尺五大纛繪重明披練雪初霽彎弧月始生
天容方粹穆士奮尚縱横百萬胸羅壯三千膽鍊精登
麾雙戟闔蹴部一騶鳴摐罷金音肅桴餘鼓氣盈因兹
占
廟勝且以叶師貞聿自星杓轉行看日御迎諏辰當出
甲夙事已先庚
駐蹕摛
宸藻賡歌洽
睿情從禽今有戒率狩古攸行奕奕恢文囿輝輝建德
旌九賓陳貝賮六羃静欃槍鞠旅徵司馬
頒緡詔水衡行間真挾纊農隙好稱觥信矣師無戰休
哉御不驚舞干仍在陛獵鼓亦充楹甫草稽周甸長楊
軼漢京(小臣)随載筆永紀
泰階平
聖駕南苑大閱恭紀何其睿
萬乘臨畿甸三驅率典常代當文教洽禮載武功揚廣
漠風行肅中冬月令詳五音諧羽奏六琯紀雲翔平樂
開
南苑華林闢廣場陳師時應律别墠位因方日炫蒼虬
動霜清翠鳳颺琱弓披月影寶鉞映星芒雁翼營連壘
鵰盤技截楊騰驤看正合變化識竒藏法從威儀盛元
戎節制強敦詩賡雅什束帛拜瑶筐海宇欣無外
齋宫念不忘詰戎恢禹跡立政發姬祥勝算收羣力承
謨覲耿光總干原大定輯瑞各来王縹緲天花璨絪緼
御藻香仰惟徵不息猶自戒無荒兢業歸
神武修和在
廟堂柔能懷遠邇長與奉
垂裳
聖駕南苑大閱恭紀吳嗣富
芳甸南原敞
熙朝武備詳三餘農事暇九伐
國威彰物候方含肅天時乍轉陽龍旂飄細柳鸞輅駐
長楊星列營初合雲屯幕徧張萬靈齊擁護百辟總趨
蹌晴麗旌旗色寒生組練光音從清角遠聲續鼓鼙長
山嶽遥相峙風雷迅莫當轉移俱應律坐作儼分行結
陣成荼火揚矛耀雪霜虎牙依北極豹尾鎮中央節制
嚴三表威儀整八方撫循如挾纊恩誼比同裳珍膳官
厨供金錢内府藏匪頒周遠邇拜荷異尋常競捧朱提
貴同沾綠醑香載言多侍從簪筆附賡颺欲識
天顔喜還看士氣揚武功知備豫文治樂平康
聖駕東廵
盛京恭謁
祖陵大禮慶成詩葉酉
槖籥三辰正車書四海澄發祥知有自積慶豈無憑忠
厚垂光遠艱難創業弘垣墉豐邑作弓劒鼎湖升邰室
瓜綿瓞橋山樹繞藤竒氛連太乙彩霧耀
諸陵
往聖珍符啟
今皇寶籙膺遂蠲庚午吉爰卜戊辰烝報本情偏切廵
方禮足徵
仗移星北拱
輦動震東乘日閃干旌曳雷輷萬騎輘名王效琛賮屬
國競鞲縢七校軍聲壯三驅士氣騰蹄輕五花馬眼疾
九秋鷹兔起弦開月狐驚箭釋掤戈矛森獻伎盧鵲各
呈能甫草差堪擬長楊詎足矜戎兵真克詰堂構看丕
承不用云亭禪何煩泰華登渾河波滉瀁銕嶺勢崚嶒
正位
元宫閟崇岡
禁籞層守祧嚴象設駐
蹕擁觚棱登降百靈衞幽明一氣凝精誠通冥漠水木
仰
高曾肹蠁巵盈酒馨香鼎實脀或燔兼或炙于豆復于
登肅肅金鏞奏鏘鏘玉瑟縆
宸容欽盥薦
睿慮凛冰兢禮樂明還備天人感必應豐穰康屢降保
定榖駢增率土謳吟遍當年締造稱徇齊生不世盪滌
力能勝旄鉞乘時奮乾坤一怒馮詩歌皇矣赫史紀勃
焉興繼體傳恭儉蜚聲播簡繒架懸聽政鼓帷集上書
幐稼穡終須念觀游夙所懲勲華隆作述謨烈裕雲仍
幸荷孫謀永欣將
祖武䋲洪惟
陛下聖日月共升恒
聖駕東廵
盛京恭謁
祖陵大禮慶成詩胡寶瑔
展謁心䋲
祖精禋孝格
天殷祥從啟後周祚溯開先寶命三才合瓊源一氣連
辨方符出震配極協基乾式廓由仁累維新在德延流
虹將毓
聖長白預徵
仙武履吞朱果星臨貫紫躔篤生風表異乘運日華懸
丕搆初桓撥羣䧺盡伏跧十三推勁甲百萬却飛鋋拓
土聲威壯瞻原本實堅舟瑶勤相度襟帶勢洄沿再卜
今遼瀋千秋古澗瀍
亶聰能纘緒
列聖念稽田大統兼函夏神都乃定燕經營光宙合撫
御跨嵩滇久道甌長固重熙戟改煎我
皇懷肇迹繼志重仔肩松柏瞻依切羹牆對越專先期
詢
帝典諏日應虞璿
清廟申虔告隆儀考實詮爰移雉尾扇遠颺魚鬚旃奉
侍
慈寧慶馳行福履駢霱雲隨羽葆香靄護珠軿雨霽塵
氛淨風和景物妍潔齊心翼翼定省意&KR1715;&KR1715;北口千盤
拱南天一線緣嚴關通虎氣高塞靖狼烟
行殿依層障
離宫仰舊椽憑軒
先澤迥染翰
睿情牽不為廵遊至非因逸興遄覲揚時惕若陟降每
兢然大獮徵徒盛脩戎振旅闐雙鞬攢韎韐萬騎接連
錢陣整花團槊場寬柳拂韀秦成爭執戟許少逞銜弦
絡野馳偏挺罘山逐更翾將藏仍觸蹶欲縱又聯猭扼
猛僵生兕追奔挫巨狿青骹騰白鵲素練㩳蒼鸇自覺
皆關輻何曾待步鋗疊雙穿繡羽羣友散腥涎月滿乘
飛接星流帶走搴共驚
天智勇齊慶日充填甫草詩徒侈長楊賦苦研何如勤
講武不比樂遊畋
祖制宜常守遺風莫暫捐諸蕃羣引領候
駕幾佪儃永念懷柔德均歸統馭權壺漿看簇簇芻糗
效惓惓厥角還輸馬雕題亦獻豜晨車循水曲夜帳結
山巔咸戴
天家澤俱稱衆部賢名王邀眷遇國戚重姻聯鰜鰈同
胞與梯航總幅&KR0695;昔無私覆載今豈薄虛孱盡在生成
内寧令雨露偏凡兹皆
世德長以固䧺邊聲教訖如此
恩威詎偶焉
御題標勝地
睿藻賁懸泉雷若山陽殷虯疑水窟眠巖腰梳靉靆石
齒濾潺湲喜氣勻寒燠時光賴節宣草青秋露潤林絢
晚霞褰
輦路依原隰沙程讓陌阡天和駢玉穗歲稔穫霜私處
處吹豳樂家家鼓腹便昇平思
締造恬養本鈞甄到此皆疆理行来異毳氊塞門随擊
轂遼水復牽船
櫛沐聞堯腊風塵記禹腁遥睎形駊騀顒企氣蜿蜒景
彼松楸茂從茲瓜瓞綿千峯朝
啟運
四祖慶光前肸蠁陳登豆翹襟潔几筵先河尊自出卜
洛溯營遷峻業垂無極鴻基永不騫矗如雲鬱蓊亘若
霓連蜷既仰龍東護還欽鳳北翩金銀隆地軸星宿耀
河壖
文祖方昭格
神宗復吉蠲
栢城藏劒舄
琳殿奉杯棬書謂材宜雘詩聞桷有梴瑶光騰釦砌瑞
色擁珠櫋鼇戴三山柱螭盤四寶磚祠官嚴辨省宗伯
戒愉綖執事鴛鸞肅陳牲繭栗卷觀孚咸有秩萃假洵
無愆
履位昭中正凝神表滌湔
洪歆誠巳達介福德加虔僾愾通心結形聲冥意筌焫
膋蕭燿燿灌鬱鬯涓㳙禮畢華芝動風行翠䍐旋餘香
烟羃䍥夾道樹蔥芊雉堞分樓櫓蜂房富市㕓莊馗平
似砥列隊密於緶
象闕規模舊
臯門體制全即看霞繚繞並暎日炎燀圭地黃輿正儀
天紫盖圓一尊聯海甸萬類統垓埏舜簋惟和土堯題
喜不枅衣裳猶什襲圖訓尚連編示儉捐紈綺垂型却
玉磌依依欽
手澤
聖聖共心傳閶闔迎晨啟旌旗拂曙鮮早朝銀箭仗待
漏赤墀鞭忭舞聞宣
詔嵩呼敬上箋維城鏘劒珮列陛肅貂蟬
錫類蠲千庾流
恩注百川絹頒
仁共煦竿植過容悛枌社均霑被雲臺最繋攣厥初爭
附鳳應運翊鳴鳶銘鼎推同體援旍念控咽三勲親奠
斝諸佐使加籩鎮岳横青壁靈源匯碧漣惟神將璧帛
承
命薦牲牷廼令熊羆會旋觀組練挻軍容齊郅偈武節
集鮮扁後距成山立前茅擬水漩電馳戈閃閃雷動鼓
鼘鼘莫訝輈能挾兼誇札盡穿鸛鵝風欲卷荼火錦初
纏慶勞鐃聲奏呼騰凱唱還於焉開大酺是用宴華顛
豐沛興歌日邠岐望幸年駢羅肴盡蕙照耀燭皆蓮眷
顧容酬酢言情任笑嘕後人猶食舊
先志並垂憐所遇咸欣躍無誰更結悁餐和春以嫗交
讓性寧顓耕鑿安淳樸漸摩異巧儇培深徵皥皥化洽
近蹎蹎但覺心恒習都緣目久擩深叢繁果實沃壤秀
禾弮蘇子靈槎接松花寶石濺三椏珍玉茁萬顆璨珠
蠙是水成甘醴其材悉杞楩射熊馳躡影釀鹿護長鬈
肪截摛冠雉銀翻縮項鯿土饒嘉産錯人厚古風扇自
昔能時保奚煩慮月脧無名誠蕩蕩有道信平平逖聽
常翹首騰歡幾曲拳
文濤涵渤澥
筆露漬蘭荃賦就瞻
羲畫歌成叶舜絃惟馨光典冊至治握樞鍵用述
前謨大兼窺
聖德淵盤杅期日儆金鑑願心鐫紹衣符三五綿長紀
萬千
回鑾咸有慶敬獻上
陵篇
皇清文穎卷九十四
