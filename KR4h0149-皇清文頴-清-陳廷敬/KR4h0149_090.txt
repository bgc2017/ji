皇清文穎卷九十
詩
七言律詩
恭和
御製翰林院宴畢
駕幸貢院七律四首元韻鄂爾泰
萬歲千秋記此辰棘闈寥寂比荒闉幾聞
玉趾移亭午来自詞垣論臼辛量校不收無行客奬成
深許讀書人(御製句云從今不薄讀書人凡見者聞者莫不感奮)薔薇桃李皆含
澤中候凝和豈待春
政術頻煩喻鼎台科名
殷望属英才南朝風月徒為耳北斗權衡有是哉欲網
鳳麟希世出默祈忠孝待天開文章報國談何易端委
須從性道来(御製句云志聖賢志應湏立言孔孟言大是難臣盥手莊誦頓發深省不敢作文字)
(觀)
鴻翥鵰盤祗自摶底曾雲路可相干飽温無意償三試
軾轍稱名匹二難國噐半為貧賤士棟材常起末微官
恩懷甲乙惟賢俊衣鉢矜傳局巳殘
試院停
鑾午漏沉奎堂吟續壁堂吟叢山木美工求大埳井泉
微汲戒深持玉尺衡迷五色授朱衣柄譟儒林兼銜早
媿知人哲(臣於大學士任曾叨恩命兩主春闈)精白長應矢此心
恭和
御製翰林院宴畢
駕幸貢院七律四首元韻張廷玉
参差萬瓦麗霜辰鎻院森沉儼列闉禮樂重光逄甲子
文章乘運化庚辛三年黃卷讐書日五夜青袍槖茟人
共道
聖朝深雨露菁莪同領四時春
帝車五色焕中台冠劍雍容集衆才從邁魯詩賡戾止
和歌虞陛詠明哉蘭臺畫戟凌晨啟蕊榜春華計日開
當代崇儒超往牒棘闈驚喜
至尊来
杳靄青霄墜復摶科名曾說渃方干荆山有泣前人惜
滄海無遺自古難雪案辛勤憐素士冰衡公慎賴專官
宸章敬誦纏綿語忍使孤桐委㸑殘
柝鈴周匝漏初沉七度龍門聽苦吟(臣自通籍迄今分校禮闈者三典鄉)
(會試者四)鵰鶚盤雲秋翮健琳瑯堆几夜堂深敢云一頋羣
空翼但願多材萃作林此日
屬車叨侍從拜颺仍矢昔年心
恭和
御製翰林院宴畢
駕幸貢院七律四首元韻福敏
珠斗輝澄仰北辰城魚舒鑰啟重闉崇文共識天開甲
食德渾忘力學辛鳳舉鴻軒皆翌運玉衡金鑑定知人
翠華是處争先睹早覺陽和徧小春
百僚濟濟步三台總是中阿樂育才禮樂於斯為盛矣
文章亦幸有神哉珠呈滄海榮光耀玉剖荆山朗鑑開
争羡風雲多會合韜藏曾向霧中来
九秋健翮趁風摶氣象應教彩茟干直上龍門原不易
秃来兔穎亦良難懷文更望能尋道學古方無忝入官
努力
明時湏愛日桂林多少悵花殘
返轡重城日未沉錦嚢随
輦入高吟文壇氣映風雲壮才士
恩沾雨露深歡動青袍迎
彩仗欣看丹桂倚華林
興朝盛事書惇史觀感能無報稱心
恭和
御製翰林院宴畢
駕幸貢院七律四首元韻陳世倌
文明景運應昌辰鎻院巍峩接帝闉萬里風雲期際會
十年燈火最艱辛詩書淑世還成俗科目掄材在得人
自是
皇心周士類
親臨盛典紀千春
明明魁柄指三台珊網期收俊傑才針芥暗投非偶爾
鵾鵬能化亦神哉禹門浪擊桃花暖月殿香飄桂蕊開
從此士林湏努力
至尊曾幸棘闈来
雲程空闊待鵬摶誰道弓旌可易干文體要從心術正
功名無愧
主恩難特隆貢舉参羣議為待賢才設衆官敬讀
宸章生感奮定無人歎㸑琴殘
明遠樓高漏點沉撚髭欲斷費搜吟千門月色人聲静
萬舍燈熒夜氣深名姓忝曾登蕊榜
恩榮遂得厠瓊林回思四十年前事生植均關造物心
恭和
御製翰林院宴畢
駕幸貢院七律四首元韻史貽直
棘圍光氣逼星辰
翠葆霓旌拂綺闉
聖世不忘羅俊彦儒生誰敢惮艱辛徘徊滄海探珠地
惆悵荆山獻玉人桃杏花前叢桂後
恩波無限逗陽春
奎斗星明接曙台
恩綸稠疊勵羣材誰為國士無雙者共仰
王心克一哉人說登瀛仙路迥
帝殷籲俊仕途開龍旂還向龍門度
鳳輦看從鳳沼来
九萬鵬程向此摶雲連矮屋月闌干漏催蠟淚終宵易
茟走蠶聲得意難校藝場中迎
黼座儒生隊裏擁從官躬逄
聖主旁求切莫恨柯亭㸑竹殘
分題握管暮沉沉曾向簷帷剪燭吟幸際風雲依
禁近多慚雨露沐
高深
聖朝會見麟遊囿泰運方看鳳在林禮樂百年瞻至治
薦賢為國有同心
恭和
御製翰林院宴畢
駕幸貢院七律四首元韻任蘭枝
翠華臨幸動星辰鎻院光輝照畫闉帳影連雲移甲乙
琯聲調律换庚辛周官久重賓賢地漢典勤求射策人
共仰
皇情富追琢菁莪詩裡露垂春
霞標千仞麗天台特敞東堂待俊才駿買金臺看正爾
鳳鳴桐樹咏良哉粉袍鵠立秋飈爽文陣虹騰曙景開
萬舍峥嵘添氣色
龍旌曾駐此中来
争言霧變與風摶珊網層層寶氣干鵲抵崑山論璧易
蚌沉滄海覓珠難榜期龍虎皆名士事羡歐梅作考官
舊忝
深恩持玉尺南宫連署粉毫殘
學市槐䟽花影沉風簷四璧起長吟文章報國情原切
俊乂招弓道更深採徧琨瑶皆入貢收来梓杞自成林
大科從此人相賀鼓舞咸知
聖主心
恭和
御製翰林院宴畢
駕幸貢院七律四首元韻彭維新
盛事連綿集令辰鸞聲噦噦指東闉羣瞻日馭當亭午
更向風簷恤搗辛
聖意厚期天下士儒流寕譲古時人棘闈舊是興賢地
玉輦經臨處處春
文昌躔次近三台月露風雲祗費才不媿科名斯卓矣
無求温飽詎難哉朝經暮史根源在秋桂春花接續開
結網殷勤非漫爾
皇家元待鳳麟来
扶搖九萬積風摶根托高山見射干登第敢言酬志易
持衡當念得人難幾多春夢耽榮路莫遣冬烘誚試官
豈乏殊材涵古淡知音應惜㸑桐殘
食葉蠶聲夜漏沉燒殘樺燭尚微吟從来雲路艱辛處
何意
天臨軫恤深
翰藻榮輝垂試院縹緗
勑賜徧儒林列行縫掖瞻
龍衮四表歡傳
樂育心
恭和
御製翰林院宴畢
駕幸貢院七律四首元韻張照
槐花落盡及冰辰龍䍐紛蕤拂綺闉何事
至尊遙戾止為憐士子絶艱辛打頭屋矮風兼雨落手
蛟騰天與人胥入
重瞳廻注裏拈毫灑作藝林春
消磨髮背作黃台猶向春卿舉茂才方寸難忘餘習耳
三千斯擊亦悠哉月含清淚光如瀉茟有真花夢亦開
滌慮束身歸義府未妨得得十回来
蓬梗因風萬里摶雷搥何礙倒題干讀書始見民情易
窮理方知帝命難棫樸小材湏就育圭璋大德不名官
文昌風月三千界莫使仙枝取次殘
如鱗萬舍杳沉沉想見風前墨吻吟人樂簮花諧所願
帝憐刖璞意何深欲教麟鳳遊郊藪先要琅玕溢泮林
賢有司今寰海遍尚敷文德叶
皇心
恭和
御製翰林院宴畢
駕幸貢院七律四首元韻汪由敦
三霄湑露渥昌辰
仙仗重移向綺闉直為蓬山均
愷澤更從棘院
軫囏辛繡楹
寶帖榮觀國玉版
奎章懋作人試看和風吹長飬八紘随處布陽春(御製詩并)
(直御製書聯扁頒發省貢院恭奉勒石)
奕奕虹光燭斗台百年羅網育真才鳳凰鳴矣梧生矣
元首明哉士勖哉月窟桂飄仙路迥春江杏倚上林開
誰知鱗次風簷隘特荷
君王玉趾来
鵬背曾看九萬摶門高詎敢寸私干披沙不道求金易
抱璞應憐獻玉難黎獻萬邦傳帝典賓興三物本周官
詞源學海敷
彛訓未許區區但守殘
鎻闈晝静漏森沉幾度煎茶記舊吟(蘇軾有試院煎茶詩)樺燭敢
辭通夕倦冰衡頻忝被
恩深珠璣百琲涵滄海杞梓千章蔚鄧林多少迎
鑾魚雅士欣欣就日見葵心
恭和
御製翰林院宴畢
駕幸貢院七律四首元韻劉統勲
盛事喧傳共此辰一聲
清蹕徹重闉詞垣巳慶新丹雘棘院還蒙
念苦辛在藻依蒲辭舊侣擔簦躡屩有勞人
天文朗耀懸珠斗徧燭鱗鱗萬舍春
聚奎有象應星台勉爾旁求得俊才
王國為楨洵美矣臣心如水尚欽哉菁莪不向私門頌
桃李偏連上苑開何幸青衿瞻黻冕
至尊親到禮闈来
雲鵬有路九霄摶燕雀休憑弱羽干價比連城真贋别
目迷五色鑒裁難
訓言剴切垂貞石典故殷勤
問禮官多士幾人能立志遺經長對短檠殘
風簷想像漏聲沉䟦燭含毫入夜吟此地幾經文思苦
今朝一頋
聖恩深璠璵噐重光崑圃梁棟材多茂鄧林三復
宸章同拜手洪鈞陶鑄見
天心
恭和
御製翰林院宴畢
駕幸貢院七律四首元韻阿克敦
恰逄陽月最佳辰
特典傳宣遍九闉纔向花磚
親翰墨更從棘院
軫艱辛搜羅每下求賢詔㐮贊終期槖茟人此日
翠華勞警蹕千秋文苑總含春
文昌司命属三台玉尺金臺校衆才天地篤生寕偶爾
國家培養亦深哉誰將美錦心為製漫道紅紗眼未開
好待春風秋露日持衡一矢潔清来
養成毛羽自飛摶厚禄休將末學干海底千層收欲盡
竿頭百尺進猶難曲江高會題仙籍雁塔芳名重禮官
次第上林花信到莫教嘉實鳥銜殘
芹生玉井碧香沉海宇欣傳
御茟吟下士有懷無不逹
聖情能鍳一何深焦桐留韻歸宵雅秀木儲材積鄧林
共識
垂衣敷大化鈞陶萬類荷
皇心
恭和
御製翰林院宴畢
駕幸貢院七律四首元韻梁詩正
鑾輿臨幸及霜辰棘院深嚴傍
帝闉四海早瞻文焕爛
九重猶念士艱辛風簷晷促通經彦雲路梯攀射策人
從此
恩流登俊地陽和分取藝林春
奎光煜煜燭乾台自古瑶林萃衆才三載賢能書盛矣
百年禮樂運皇哉魚龍變化随春動桃李繽紛向日開
金牓更垂
天茟麗旁求
令典式將来
萬仞瓊霄鶚羽摶青雲入望盡思干漫言場屋科名易
湏識
朝廷拜獻難白首一經憐下士丹鉛三復重簾官升沉
祗判持衡手莫使搜芳桂獨殘
冬冬院漏夜初沉猶記當年抱苦吟宫燭分来催草就
句臚唱罷被
恩深久咀橄㰖回初味敢侶鸞凰忘舊林他日倘教量
玉尺勉承
明主愛才心
恭和
御製翰林院宴畢
駕幸貢院七律四首元韻錢陳羣
燦爛文昌拱北辰垂芒下照
帝城闉時清真見才師濟
主聖偏知士苦辛樺燭閃風吟卷地青衫似草計偕人
拜瞻
天仗聞
天語輦路如随有脚春
人間有路接中台鎻院曾量斗石才試巳至三亦足矣
拔能得五儘佳哉晷移蝸舍千行列雲擁龍門四扇開
最憶年時文戰北蹣跚六七番曾来(臣陳羣曾應京兆試五南宫試三而)
(成進士)
羽儀王國待扶摶不是尋常挟策干擢秀鄧林心匠巧
求珠赤水夜光難瀾翻舌本推文傑冰作頭銜属試官
珍重
至尊延佇意摩挱莫厭漏聲殘
花開桂落寫升沉七字
宸章萬遍吟求士何妨求驥比爱才真與爱民深華簮
自昔憐初服玉筍經春戀故林寒畯一時齊忭舞敢將
志業答
皇心
恭和
御製翰林院宴畢
駕幸貢院七律四首元韻德齡
吾
皇籲俊練良辰鳳旆虹旌集錦闉祗為賢能勞寤寐特
於科第念艱辛虞門穆穆傳賓俊周雅芃芃賦作人十
月芳華香擁
座濃恩暖應小陽春
昇平有象恊三台藹藹
廷多黼黻才己遣旌旄問姝者更同喜起詠熙哉蒼龍
彩抱
宸章動若木華連
睿藻開自昔驊騮矜一頋争看千里籋雲来
直上清秋翼並摶伐檀那復置河干石多似玉分須急
金必披沙揀最難郊遂己看移不帥賓興惟待論為官
聖朝樂育同天地何況琴材㸑未殘
井亭桐葉影沉沉曾記當年事苦吟奔走未酧官爵重
文章詎報
國恩深嘉祥久兆芙蓉鏡盛事彌誇桂樹林幸上星辰
随曳履惟期不負讀書心
恭和
御製翰林院宴畢
駕幸貢院七律四首元韻塞爾赫
鑾輿臨幸趁良辰棘院崇墉接綺闉三載方窺魚變化
九重先念士艱辛興賢選俊
明廷典篝火聽雞皓首人愛物
天心揮玉藻龍門十月暖於春
三公昭德映三台濟務湏憑選逹才進退於兹豈偶爾
股肱自古重良哉春風二月夭桃發瑞露三秋丹桂開
(臣)愧愚頑仍分淺未能此地唱名来
青衿鵠立擬雲摶射策原非禄可干多士漫矜登第易
昔人端底歎才難翻飛遮莫騰雙翮隕越常憂曠一官
只為懷
恩勉衰老肯随霜葉就凋殘
聚奎堂外曉烟沉
輦路簫韶龍鳳吟
誥誡常聆
天語切栽培益感
帝恩深掄才自此澄冰鑑摛藻應看焕藝林千載一時
期共勉莫教辜負
聖君心
恭和
御製翰林院宴畢
駕幸貢院七律四首元韻秦蕙田
瀛洲雅讌洽良辰
帝輦還廵鎻院闉
九陛
温綸垂涣汗一時寒士釋酸辛容光不隔通微照棘地
初傳
警蹕人曠典千秋書甲子龍門十月普陽春
奎垣瑞氣近三台
聖世賓興禮上才燒尾浪高非偶爾穿楊心苦亦微哉
人稱冀北驊騮壮天與文昌日月開此際風簷瞻
翠葆殊榮偏喜話從来
培風莊叟羡飛摶直上青雲未易干下乘只今愁任重
治朝從古說才難正期志節侔三代詎以文辭貿一官
寸晷厚叨
勤恤意寒窗忍爱雪燈殘
紫陌廻鑣日未沉光昭雲漢麗高吟百年典寄權衡鉅
七字恩同覆載深畫燭那知輝
鳳藻青衫從此重雞林昇平盛事榮稽古情竭難傳報
稱心
恭和
御製翰林院宴畢
駕幸貢院七律四首元韻勵宗萬
霓旌翠葆拂星辰一片非烟散綺闉
特幸文場觀整肅深憐舉子備艱辛日邊氣吐青雲客
山外觀回泣玉人四首
宸章勤慰勞枯桐殘桂總含春
慎遴冰鑒自奎台力屏囂浮拔異才九載
旁求思切矣幾回
申命曰欽哉化承累洽滋培厚運始中原氣象開注記
一時多
曠典賡歌纔自玉堂来
鵰鶚乘秋奮擊摶何曾老去屈方干盡除宿弊持衡易
特命新題剿說難入彀文雖知有數抱才人不患無官
雞窗自此都勤學書卷寕供蠧蝕殘
三條燭盡漏聲沉記得風簷擁鼻吟僥倖昔年為學淺
科名奕世受
恩深漸看暖律回寒谷又聽嚶鳴滿上林萬彙均歸
陶鑄裏傾陽惟有竭葵心
恭和
御製翰林院宴畢
駕幸貢院七律四首元韻張若靄
百年容易值兹辰拜聽
新綸出禁闉
鸞輅乍臨争舞忭雞窗回憶倍艱辛典隆獻策明經地
念軫風簷雪案人何幸
天顔親指頋一時矮屋盡逄春
文昌炳炳麗中台嶽降嵩生有茂才舉矢成驕良巧矣
茹荼得蔗亦佳哉珊瑚網密殷勤護桃李隂濃次苐開
聖治休明儒術重觀光争向
日邊来
碧漢迢遥彩翼摶鵬飛誰復敢私干風雲際會翺翔易
雨露涵濡報稱難夜永朱衣隂相士春遊紫陌待除官
盛朝最慎量才尺那惜三條燭蕊殘
銅壺聽徹漏沉沉廡下人還擁鼻吟得第詎忘雲路迥
崇儒今荷
主恩深明珠喜見来滄海小草先教托上林從此單寒
依廣厦昭回雲漢答
天心
恭和
御製翰林院宴畢
駕幸貢院七律四首元韻嵩夀
帝德乘乾撫五辰制開棘院麗城闉雲程千丈真騰躍
雪案三冬歴苦辛茟落風生能肖物衡懸冰鑑故由人
即今
上苑看花滿多是寒枝後試春
祥雲瑞靄護三台天佑
明時鍾異才金鼎調羹能辦矣龍門發軔信竒哉如椽
鉅茟千鈞立射斗文光一道開
聖念特憐多士苦棘闈欣見
翠華来
長風共擬學鵬摶遇合由来不可干温飽志曾除却未
科名籍要克當難探香月窟推佳士搖珮
金鑾拜列官漏盡清宵文思湧恬吟那計燭光殘
參差雉堞影沉沉鎻院風清入夜吟駿足應圖来絶遠
珊瑚啟網出重深爬羅文采絲抽繭澹蕩韶光花滿林
温語數行
宸瞩近春和育士
聖人心
恭和
御製翰林院宴畢
駕幸貢院七律四首元韻張鵬翀
禁苑行觴燕吉辰棘圍飛旆涖嚴闉荆山玉璞呈和氏
燕國金臺致劇辛健翮當風培萬里弱毫結陣掃千人
昌時加意勤
清問莫負紛綸井大春
斗魁高㨖接星台首善人文上國才科苐摘髭誠易耳
英䧺入彀信竒哉鵠袍有淚臨風洒虎榜無私傍日開
更喜觀光承
御蹕歡迎夹道拜恩来
光華日月聚摶摶綵茟誰將象緯干風雨魚龍相混易
風塵簦屩脫離難司徒六行非空舉宵雅三終早肄官
聖主旁求申命切肯教點額恣摧殘
鯤桓雀躍意飛沉
當宁咨嗟動遠吟馬勒朝銜千壁静魚鱗夜簇萬燈深
珠璣詎抵賢為寶梁棟先儲士作林不薄讀書真有味
皇言肫切感人心
恭和
御製翰林院宴畢
駕幸貢院七律四首元韻劉綸
堂開鳳咮際昌辰
華盖遥臨望
帝闉此日
宸遊增物色經時文戰憶艱辛風雲並護三千籍雨露
先霑十八人踏徧槐花秋報罷行看珊網結来春
干將有氣叶中台黃牓齊登重茂才文史三冬應足矣
名經千佛信佳哉祗知溟北風多便争許終南徑别開
自此登龍真得地
至尊親駕六飛来
脩翅垂天任擊摶誰矜采茟昔遊干每懷
宵旰求賢切彌覺文章報
國難策射天人推漢制書升道藝重周官扶輪大雅資
真賞不獨芸忩飽蠧殘
明遠樓前漏欲沉五通十帖記披吟頻年襆硯慚材拙
兩試持衡感遇深(乾隆戊午已未鄉會兩試臣綸並蒙恩命充同考官)敢以
微㳙量學海祗期弱草藉華林鏁闈聽譜迎
鑾曲萬品鈞陶荷
聖心
恭和
御製翰林院宴畢
駕幸貢院七律四首元韻嵇璜
光動魁躔紀瑞辰
鑾輿新賁鎻闈闉求賢
聖主如饑渴挟策真才獨苦辛玉尺平量期獲雋金針
暗度属何人龍門此日紆
宸頋寒谷吹噓總是春
黼黻文章耀鼎台
朝廷立政在儲才知人則哲誠難矣觀國之光尚勖哉
天茟大書珠斗焕
帝歌庸作慶雲開從今郭隗臺邊路不數千金買駿来
前程九萬儘扶摶忍困藩籬不上干五色賦成迷目易
三條燭燼稱心難惟憑雅正師多士肯以浮華炫試官
博得
天顔回一笑短垣猶剰墨痕殘
棘院行行景象沉廵簷凝睇想幽吟政先釐剔頽風挽
澤漙滋培
至意深遠溯源流澄道𣲖盡刊枝葉振詞林千秋衡鑑
應相勵報
國先酧造士心
恭和
御製翰林院宴畢
駕幸貢院七律四首元韻張映辰
鸞旂玉輅耀三辰萬騎喧闐溢
帝闉文運宏開週再甲棘闈
親幸值先辛(是日庚午)清班共集蓬瀛宴綺陌曾傳龍虎人
糺縵光華歌復旦不徒桃李滿城春
奎璧星明映斗台珊瑚鐵網試真才三條風燭偹嘗矣
萬里雲鵬不易哉丹桂有香從月落碧桃和露向春開
天街策馬看花徧莫忘門前鵠立来
雲翼乘風九萬摶豐城光氣属吳干文如翻水成偏易
中擬青錢選極難自昔賢書傳盛典即今
聖治重儒官
右文雅意知辛苦好向芸編共抱殘
銅龍水咽漏聲沉記向
螭㘭珥茟吟
三殿常瞻
金闕迥五雲回首玉堂深追陪宴序遊文圃賡和詩才
媿學林叨被
殊榮何以報壺中一片矢冰心
恭和
御製翰林院宴畢
駕幸貢院七律四首元韻于振
儒風有幸際
昌辰欣迓
鑾輿出
紫闉自是
一人勤教育非關多士歎艱辛誰知
雲棟繙經日時厪風簷刻燭人拜頌
天章多感泣禹門鱗鬛盡回春
妙簡名臣佇鼎台三年大比為掄才試思不媿科名者
此志寕惟温飽哉桃杏己随佳日種芙蓉亦向小春開
三千弱水天風勁曾見飈輪幾度来
溟海天池儘控摶何曾草澤老方干果如飯顆躭吟苦
不患陽春賞識難
帝世四門明
舜目
盛朝六典重周官春風苦啖紅綾餅勿笑蟲牙老齒殘
潛鱗健翮異飛沉蟋蟀經秋亦觧吟琴遇鍾期思愈切
驥逄伯樂感彌深從教乳燕栖文棟兼許巢烏集上林
雅意旁求羅俊彦
天書昭揭
聖人心
皇清文穎卷九十
