皇淸文穎卷六十七
詩
五言律詩
扈從
聖駕南苑閱武應
制馮溥
訓武乘農隙春蒐典制同甲開光吐日弓勁響隨風九
陛都俞切三門禮讓崇微臣叨侍從珥筆愧難工
秋日
瀛臺即事應
制二首馮溥
芳湖當玉殿奏對芰荷香山色開朝爽花陰帶露凉微
風迎翠輦初日隱紅廊曳履蓬萊路賡歌興味長
待漏百花芳
君王問未央星辰催曙色鴛鷺接班行學士收封事詞
臣進講章遊魚時出聽雅製協宫商
廷試武進士閱卷即事馮溥
拊髀旁求切遴尤
簡命申晴雲開殿陛英氣動星辰技是穿楊舊花知夢
筆新熊羆羅鳳闕不待屬車塵
閶闔雲霄迥英雄奏對來丹書原佐命武庫舊竒才貍
首雕弧勁螭頭彤管開
天顔應有喜絶足羡龍媒
武闈對雨梁淸標
秋堂涵澹色危坐雨窗孤丹闕風雲集靑天鸛鶴呼行
間思衛霍紙上校孫吳俎豆儒臣事何能佐
廟謨
海内論兵日中朝拊髀年魚龍喧午夜雕鶚起秋天閣
照靑藜火書繙黃石編球琳與竹箭願貢
鳳樓前
賜宴西苑恭紀張英
離宫烟浦外幽賞
禁垣西瑶島孤峰秀華林萬樹齊水生楊柳岸春滿杏
花蹊不覺怡情久仙源到易迷
水亭浮畫棟高敞若凌虛雲影搖珠箔天光動綺䟽藥
欄棲皓鶴石瀨戲文魚
聖主揮絃處薰風化日舒
講筵紀事陳廷敬
崇政經帷秘延英玉陛高聲容肅中禁寵渥厚詞曹
天語開黃卷乾文上彩毫萬言親講誦或恐
聖躬勞
燕寢羅緗帙高居
御氣淸泰階懸朗照乾象法時行燎火千門望詩書五
夜情未央常待旦求理為蒼生
早朝即事陳廷敬
遠坊鷄未唱疲馬夜行遲漏點催金鑰珂聲動玉墀朝
班存近侍官職在文辭正喜勤封事
君王召對時
天壇齋宿候
駕恭述王士正
穹宇中宵啟齋心上日虔星河明泰畤燎火動甘泉
紫禁傳淸漏靑松覆
御烟行宫空拜望不數漢皇年
康熙十年二月二十八日蒙
召入
弘德殿出西伯求賢圖
命題賦五言近體應
制沈荃
白髮垂綸叟丹書佐命臣風雲寧預料魚水自相親駐
馬高林晩揚旗碧甸春慇勤後車意曠代有同倫
瀛臺侍宴泛舟賞荷應
制四首葉方藹
夏后璿臺上周王瑤水前何如逄
聖主開宴集羣賢雲壑真丹地冠簮儼列仙千秋傳盛
事光耀史臣編
御座霞為幄花林玉作臺更無凡迹到只許近臣來睟
穆依天表光榮浹上台太平欣正永長日得追陪
詔許仙舟泛人行一鏡中象從河漢接氣與斗牛通荇
藻翻輕影鳬鷖接遠空朝宗皆到海心共百川通
光風動水際異采發華滋翠蓋亭亭立紅衣冉冉時淸
波輕泛鷺密葉暗藏龜微物生多幸終年荷
聖慈
南廵聖德詩六首韓菼
聖德時廵運嬋嫣龍起年諸侯虞玉帛四載禹山川日
御方從震雲行總象乾東南何厚幸次第澤敷天
築舍臣三策憂民予一人歷廵堯甲子廷少夏庚辰立
馬黿鼉窟停餐風雨晨湍波泥滑滑寧識
聖躬親
書聖推
今聖多能聖又該戈從神武運畫自帝羲來麗藻中天
迥榮光萬象開沾
恩揮落處字字篤羣材
農事省春深村村桑柘隂鳥催秋後玉花發馬頭金早
麥迎風浪初秧待雨鍼幾章豳雅頌四語見天心
花幡迎十字寶炬列千門敢越
官家禁聊酬天地恩旌旗聞北指信宿戀南轅幸
賜如湯沐年年奉
至尊
江心天插寺高矚俯神州海湧三千界雲重十二樓百
靈趨黼帳御氣滿珠邱莫大文章在
龍書最上頭
冬日
駕幸南苑恭紀二首王鴻緒
禁籞期門發戈鋋散曙暉三驅横獵陣七校合行圍碧
漢星鵰健香巖月兔肥
君王廵幸地巖谷滿光輝
馳道黃金埒離宫白玉扉兕裘千隊列毳帳五雲依田
犬銜鈴去銀麞帶箭飛始知冰雪候
靈囿自芳菲
上步禱
天壇甘霖立霈恭紀二首王鴻緒
甘雨
皇心切
圜丘禮太淸省刑寬赤縣虔禱答蒼生曉日沈芳甸濃
陰繞翠旌自
天膏澤渥真傍六龍行
至德穹蒼應油然萬嶺雲升壇纔靄靄潤葉已紛紛絲
散
天衣濕烟含野穗分豐登瞻
帝力擊壤九衢聞
五月初九日
賜遊暢春園觀荷花復
命中官同泛舟遊覽畢
賜宴兼
賜千葉荷花一瓶恭紀八首王鴻緒
内直依天苑薰和殿閣風日陪丹禁裏身在碧霄中嶺
樹遙分翠池荷映曉紅忽聞傳召入聯珮接芳叢
西嶺千重水流成裂帛湖分支歸
御苑隨景結蓬壺玉蝀凌波迥瑶臺入漢孤上林曾有
賦於此見真圖
秘閣臨流峻花磯就澗低荷呈千瓣艷葉覆一池齊舞
蝶知香戀遊魚唼翠迷曠觀天上景自有若邪溪
湖映千林綠山圍一苑靑花間開鳳閣樹杪出龍亭香
氣無邊散鶯聲不斷聽更看幽絶處漁網掛烟汀
既歷芳巖勝中璫引畫船烟波靑鏡闊楊柳碧絲懸朱
鷺晴遵渚金鱗晝躍川蘭橈經百轉何境不棲仙
翠巘依雕檻銀塘敞玳筵接茵同晝卜式燕自天傳酒
借波光綠肴含花色妍今朝風景好喜荷
渥恩偏
上苑芙蕖種塵寰眼未經豔姿何灼灼密瓣自亭亭折
取從靈沼分頒貯寶瓶拜
恩瑤磩下光采耀仙扄
堯舜雍熙世生為侍從臣言聽熏瑟奏來賞芰荷辰重
綠全迎夏殷紅半奪春看花能到此蓬島復何論
聖駕南廵恭紀四首徐潮
聖代時廵重欣逄熙皥年寒輕猶
北闕春迥已南天仗入江雲遠旌連海日懸萬民齊引
領羅拜
翠華前
飛輓供京國長河捲素濤地官難作計
天步不辭勞刊滌蹤非遠平成績並高江鄉好安枕
睿鑒悉秋毫
初日照江城城邊鼓吹迎何知
九重遠真見六龍行結隊疑山勢羣呼作海聲翻勞
聖天子愛惜到欹傾
問俗崇淳古遙聞
誥誡嚴
君王先尚儉長吏敢忘廉舊習風斯變豐年瑞屢占從
兹比戸慶藏富在茅檐
賦得淡日非雲影徐元夢
秋空移白日淡漠不關雲寂寂當軒照霏霏隔樹曛何
須驚彩暈早已絶塵氛自愧瞻堯久拘墟滯見聞
春風限韵徐元夢
拂地初融凍㳂溪乍解澌徘徊千樹底藴藉百花時慣
逐陰晴變頻兼雨露垂自然生意好披對滌煩思
春雨次前韵徐元夢
春雲生沼上細雨點流澌隱隱紅滋處鱗鱗綠起時璚
膏隨地布珠顆滿林垂播種農夫慶因知慰
聖思
賦得雪夜書千卷徐元夢
窗白生寒久燈明散帙初幽情參六出清味在三餘鹽
絮知誰詠丹黃祗自如夜深渾不寐水月浸吾廬
塞外曉行徐元夢
野宿何曾穩中宵趁伴行馬蹄隨月影人語亂溪聲草
露沾衣濕山雲繞徑生地幽饒景象容易逗詩情
扈從
駕幸五臺恭紀成德
杳杳丹梯上迢迢
翠輦迴慈雲籠戸牖佛日現樓臺珠樹參天合金蓮布
地開(金蓮花惟山中有此種)共傳
天子孝親侍
兩宫來
西苑入直成德
望裏蓬瀛近行來閬苑齊晴霞開碧沼落月隱金隄葉
密鶯先覺花繁徑不迷笙歌迴
輦處長在鳳城西
景山成德
雪裏瑤華島雲端白玉京削成千仞勢高出九重城繡
陌廻環繞紅樓宛轉迎近天多雨露草木每先榮
蕉園成德
見說齋壇閟前朝太乙祠鶯邊花樹樹燕外柳絲絲宫
籞人稀到辭臣例許窺今朝陪豹尾新長萬年枝
賜宴西苑恭紀二首高士竒
亭榭水雲隈軒楹面面開地疑圓嶠近人自玉墀來駕
鳳雕甍出䟽龍磴道回賦成慚庾信忝竊侍臣才
遠勝東堂會(晉太和六年命羣臣東堂臨流小會)何殊曲水遊(顔延之有三日賜讌)
(曲水賦詩序)早鶯啼太液芳樹遶瀛洲北接層霄峻南臨萬
堞浮此中涵
帝澤端愧濟川舟
渡渾河高士竒
浩淼看無盡滄波滚滚來浮橋齊渡馬大地不生埃勢
接黃圖壯流從碧漢廻尋源雖有志終忝漢臣才
登戒壇高士竒
絶巘横初地鳴鑾曲徑通旌旄分遠近樓閣倚虛空壇
靜山松冷巖深野卉紅遊廵重農事偶陟梵王宫
恭和
聖製賦金蓮花韵勵杜訥
在昔隨
仙蹕金英燦碧谿名雖同菡蓞根不染汙泥移植來淸
殿深恩荷
御題園林凡卉滿難與此花齊
恩賜禁中騎馬朱彛尊
魚鑰千門啟
龍樓一道通趨翔人不易行步馬偏工鞭拂宫鴉影衣
香苑柳風薄遊思賤日足繭萬山中
壬戌除日
保和殿侍宴朱彛尊
珮結緋魚後樽開白獸先呈能勾樂隊密坐潤爐烟紫
路頻除夕靑燈異往年誰當頌椒會猶侍
聖人前
癸亥元日
賜宴太和門朱彛尊
垂衣逄盛際輯玉盡來庭白醖三光酒靑歸一葉蓂新
年恩較渥昨日醉初醒九奏
鈞天曲風飄次第聽
皇仁綏遠詩四首朱彛尊
雁路緣沙磧魚雲接幔城鳴
鑾七校從吹篴六軍行俗本通鞮譯人今息戰爭紛紛
攜老稚遙望屬車塵
納欵陳千帳班
朝式九圍不圖瞻
日角轉自懾
天威重馬駝金槖茸裘換錦衣早知
恩賚渥慕義久先歸
錫讌原殊禮官庖出上方自來鹽榖少初得旨甘嘗位
近周靑馬詩題漢白狼遠人何所報齊奉萬年觴
羽衛三千士龍媒十二閑揚旗平似水布陣屹如山膽
已寒蕃部歡仍啟
聖顔始知師以律悔恃七旗孱
皇清文穎卷六十七
