皇清文穎卷九十八
詩
七言絶句
滇南凱旋歌六首王士禎
鈞天樂動五城樓
玉輅前行十二斿親見萬方頻送喜
翠華三度幸盧溝(湖南福建雲南大軍振旅皆駐蹕盧溝郊勞)
將軍收取舊山河飲馬瀾滄萬里波珍味
天厨人不識
禁中特遣一封駝
升中大禮視
圜丘黃幄天清宿霧收朝罷將軍先受賞
尚方催進紫貂裘
都人夾道看旌旄萬里歸來血洗刀鞲上竒鷹皆帶角
仗前天馬盡拳毛
原廟衣冠二十春太平今見上
陵辰象犀玳瑁新供祭巧使安南備九賓(上將謁安南孝陵適)
(國請至京封表)
清時王會徧諸方絶調昇平嗣柏梁從此漢家新樂府
白狼添詠又三章(今年上元賦賜朝臣宴於效柏梁體昇平嘉宴詩)(乾清宮御書頒)
(賜)
瀛臺
賜宴恭紀六首王士禎
朝來
勅賜宴淋池桂檝蘭舟待水嬉度盡雲沙回首望綠楊
風外颭黃旗
越羅吳錦尚方來黃紙書名繡作堆次第鵷行齊拜
賜凉蟬聲裏謝
恩廻
御舟往往艤沙汀瓊島中流日幾經不是華林樂魚鳥
慈顔近在五龍亭
中旨頻傳内大臣龍眠學士命重申捧觴跪起華裀上
蘋末風來散酒鱗(唐詩玉船風動酒鱗紅)
崇蘭風汎共徘徊九畹揚揚取次開鄭重天香擕滿袖
移從弘德殿中來
太液池中百子蓮花開十丈藕如船酒闌
宣賜歸鞍重錯認滄洲太乙仙
賜貢茶二首王士禎
朝來八餅
賜頭綱魚眼徐翻晝漏長青篛紅籤休比並黃羅猶帶
御前香
兩府當年拜賜迴龍團金縷詫竒哉
聖朝事事寬民力騎火無勞驛騎來
賜櫻桃漿恭紀王士禎
色映琉璃得未曾凉風長日拂觚稜人間不識嵰山雪
天上相逄玉井冰
上
陵歌三首王士禎
令支廻合萬重山閃日旌旗虎豹閑東望風雲過沛上
西來車騎出蕭關
遼水東廻北鎮斜龍盤虎踞
帝王家依依最是關門柳十二年前拂
翠華(辛亥今大駕謁年陵於盛京年十二矣)
艱難
王業本岐豐扶杖來觀父老同
詔賜大酺還給復一時歌舞徧遼東
扈從紀事四首勵杜訥
獻歲纔過
命駕行不緣佳序緩期程省方問俗乘農暇瓠子桃花
趁浪平
勾陳羽衛臨畿甸帶郭連村抃舞迎野老自言蠲賦後
家家餘粟足春畊
麥滿田疇望雨時欣傳甘㴻迓
龍旗觀風錫宴新晴報德合天心事事宜
花牋分列牓高張選句摛辭效頌揚一路春風蓬戶外
爭書
聖壽祝無疆
懋勤殿芍藥春前盛開恭賦二首勵杜訥
豔陽纔許鬭芳菲何事衝寒萼巳肥松棟自來多湛露
不須欄畔待春暉
漫誇魏紫與姚黃幾見春先入建章早綻丹樓饒正色
得隨瓊蕊侍
君王
御製咏杜鵑花詩
賜(臣)士竒恭紀三首高士竒
滿院薰風拂絳跗亭亭孤幹托仙鋪吟成
寶墨流香瀋散作重霄雨露濡
鶴林移到自何年一片朱霞玉檻前弱植己甘巗畔老
翻因野逸得天憐
龍燄堆成火齊盤光摇釦砌晃瓊闌嘘培難荅陽和澤
捧日惟舒一寸丹
扈
蹕登景山恭紀二首高士竒
細草新莎生碧甃古槐高柳暎朱楹薰風纔過端陽後
聽得鳴蟬第一聲
蘢葱仙境九成臺石磴螭文暗綠苔
聖主朝朝勤聽政看山一月幾回來
夏日扈從
聖駕幸西山南苑恭紀十首高士竒
懸崖百尺俯高稜捫葛攀蘿最上層跨馬不愁登陟險
身依日月氣憑陵(自黑龍潭乘馬度峻嶺至五華閣)
荒山古寺夕陽邊萬木清隂一澗泉啼鳥嚶嚶迎綵仗
野花灼灼點金韀(廣泉寺綠隂夾路門繞流泉鳥語花香山容太古)
帳殿風微暑氣凉夜深清籟發幽篁亭臺影裏人聲静
皎月新懸滿壁光(上於山亭夜坐對月賦詩一首)
深深古洞絶躋攀灑翰題詩碧漢間返照入林添氣色
半天旛影颺青山(御聖感寺照耀山谷是日書寶旛)
(上登寶珠洞賦詩賦詩一首贈寺僧海岫命臣英臣士竒各)
行殿虛明月似銀高張絳蠟坐華裀夜分獨自披章奏
内旨連催召輔臣(上於行宫詳覧章奏必至夜分有時召閣臣面議或至三鼓)
問安近侍頻馳馬視膳中官每進鮮心戀
慈寧
天性切朝朝遥憶
繡闈前(太上於南苑射鮮麅進絶於路皇太后中使往來不)
巍巍高殿入雲孤寶地琉璃翠色鋪得附
六龍廵上界此身早巳到清都(上幸南苑元靈宮諸勝特命臣士竒遍觀)
雨濕宫槐曉霧開今朝傳幸晾鷹臺爐烟香繞龍牀淨
猶待詞臣進講來(上於南苑仍行日講未嘗稍輟)
風送蟬聲直到門空庭寂寂見苔痕綠隂一片方亭午
半晌清凉造物恩(上真武廟門前古槐蒼鬱命遊憩其下)
駿騎嘶風寶轡明蒼麋射得早歸營年豐還講三驅禮
時有安危繫
聖情(上嘗言人君當安不忘危故於幾暇時勞餘聖躬是日合圍麋鹿成羣上親射一巨鹿俱釋)
(之)
賜金盤時菓恭紀三首高士竒
新香拂拂摘芳林澹碧微紅藴素心故事休傳王逸少
青嚢何用乞來禽(蘋果)
蓮菂新收太液池黃金盤裏玉參差幾回細嚼寒漿迸
想像紅衣裛露時(蓮子)
紫角青包水府鮮中官初進
御筵前野人那識瀛洲味翻憶西湖過雨天(鮮菱)
瀛臺
賜宴詩十二首尤侗
君王消夏蘂珠宮垂柳垂楊面面風綠水青山遶殿閣
千官影立畫圖中
新秋零露乍濃濃曉啟天門照燭龍十里香風吹不散
遥知蘭澤採芙蓉
玉泉一𣲖注流淙太液池邊隱畫艭自有恩波成五色
浣花不羡錦名江
並泛蘭橈度玉墀分明閬苑接瑶池大官預辦鈞天宴
内殿先頒金屈巵
御林深處綺筵開轟飲無煩黃紙催挹酒頻從北斗望
五雲千朵起蓬萊
吳綾越綺望如雲捧手疑沾百和薰正值銀河初渡後
天孫織錦就廻文
夢到瑶京弄紫鸞紅樓十二碧欄杆多因挾纊
君恩厚一夜西風不覺寒
靈囿分齊鵷鷺班雲階月地許躋攀登高試上瓊華島
看盡齊州萬點山
休沐初聞罷早朝長楊五柞暫逍遥外人若問吹笙曲
先是彤弓後蓼蕭
水殿風微翠幄凉叢蘭九畹颺芬芳離騷紉作幽人佩
今日方稱
王者香
豈樂曾聞宴鎬京羣工獨飽雉頭羹小臣願借金莖露
還獻吾
皇萬壽觥
河漢
宸章彩鳳銜盈廷歌咢勝韶咸短才本乏凌雲賦欲報
慙無五色函
聖駕南巡視河吳越歡迎曲八首徐倬
淮黃合注幾千春璧馬臨河感
聖仁天錫九疇開禹貢時逄二月協虞巡
歲歲田收畆一鍾鷄豚醴酒足三冬南村北舍欣相告
天子親來為勸農
太平時節盛鶯花碧水丹山貢物華遥識
天顔還有喜江南無地不桑麻
菖蒲新綠杏花紅雞犬桑麻輦路中陌上吳歌真夏諺
民間細事繪豳風
軋軋機聲繞綠蕪插秧時節水禽呼農家作苦官家曉
盡在新頒耕織圖
南郊士女踏陽春手執豚蹄祝社神粒粟寸絲皆
帝力五風十雨盡
皇仁
桃李今年故放遲鳬鷖共樂太平時休誇湖水三千頃
可比
天家太液池
錦纜牙檣接絳霄江神河伯盡來朝山呼萬歲逾千里
聲奪錢塘夜半潮
恭紀
聖恩詩八首(有序)徐倬
伏惟在位之靖共維一侍從尤親立朝之報稱雖
同投閒倍切光依日月曾到雲霄影戢江湖不忘
廊廟况恩施于父子先後拜颺且澤及于妻孥家
庭順聚斯誠遭逄所希有而詠歌之莫罄者也洪
惟
皇帝陛下功宏幬載德邁生成弘錫類之仁孝稱不匱
體羣臣之隱道在無私雖枯木朽株盡沐陽春之
澤凡黃童白叟胥遊化日之中(臣)倬學慙樸遫年
及耄荒簡擢清班曾上花甎之直矜全末路得安
草野之生燕雀春風相將婦子雞豚社日共樂昇
平但念十載潛蹤自分浮沉于下澤猶幸一經授
子希圖報效于涓埃(臣)子翰林院侍講學士(臣)元
正者屢荷榮遷兩頒
寶翰職斯有忝
恩巳無涯而猶越分陳情妄干
天聽以(臣)倬同(臣)妻年躋八十路隔三千猥緣烏鳥之
私乞從
鑾輿之便
特恩俯允
温諭有加且令鼓棹前驅軫及于脂車秣馬遂得擔嚢
早至歡生于送臘迎春回淑氣于窮檐色縈寸草
起祥光而開篋賦寫高松一室團圞如登極樂之
國貧兒拜舞還疑春夢之中(臣)倬何人膺斯隆遇
謹率妻子孫曾恭排香案望
闕叩頭謝
恩訖擬欲涓誠繕疏披瀝愚衷復因畎畆閑身不得拜
陳奏牘幸遇
六飛之南下得隨萬姓而歡迎瞻仰之餘敬呈蕪句其
詞曰
虞巡四十二年春就日瞻雲萬萬人誰獨感
恩情最切青衫白髮老儒臣
仙凡迥隔是蓬瀛身到三山近太清長憶通明香案下
玉皇親自點微名
萬國觀瞻屬四門圜橋禮樂有淵源三千弟子横經侍
再擁臯比是
特恩
傳家慙愧鳳池毛兩世
深恩歴史曹身在江湖心在
闕夢魂飛入五雲高
十年身隔鳳凰池一夜啣
恩介酒巵誰道八旬眉案下重添半百老萊兒
驛路三千道里深驊騮未度意沉吟乘船騎馬尋常事
也費
天王俯恤心
圍爐如晝燭如銀兒捧辛盤獻老親絳縣漫誇堯甲子
今宵
恩抵八千春
晝靜真如對紫庭夜深呵護草堂靈平添奎壁光多少
牛斗中間見幾星
聖駕南廵詩二首楊瑄
春風
輦路草芊綿望幸輿情又十年聽得
南廵宣諭到家家引領五雲邊
路入京華繡壤平
翠華巡歴為春耕時禽也識勤民意桑壠隂隂布穀聲
恩賜玻璃眼鏡一副恭紀三首楊瑄
珍逾照乘勝懸黎妙製新傳自海西親向
九重宣
賜出人間何用刮金鎞
并州快剪剖輕冰碾得如規碧月澄從此紙窗燈火夜
長牋小字寫秋蠅
摩挲䨇纈感年華蕙圃春風似隔紗一片空明塵翳淨
今朝真見
上林花
暢春園書堂春日即事二首徐元夢
春光浩蕩是
天家五色迷離處處花探討自應忘歲月雲窗卷帙足
生涯
花光柳色蔭晴川諷詠何期此地偏黃鳥也知人意樂
朝朝啼向豔陽天
蒙
恩賜新笋數枝名鴈來笋恭紀二首張廷瓚
春林鴈筍露華滋驛使封題貢御時自昔京華曾未識
分頒塞北遇尤竒
觧籜香生綠玉痕得嘗珍味荷
君恩宵來清夢留人處家在江南水竹村
南廵扈從恭紀四首張廷瓚
春流如縠片帆開晚浦明霞錦作堆錯落紅燈浮水面
直疑龍獻夜珠來
赭黃華蓋軟風吹童叟爭看鷁首移羽衛不教傳警蹕
天顔豈獨近臣知
棐几珊瑚架筆牀吳舠清晝擁書嚢芸牋五色頻揮灑
春浪長流翰墨香
桑麻四野散和風父老謳歌擊壤同
天詔猶言民力竭如傷只在
聖心中
觀河布德詩十二首王九齡
昇平
聖主坐垂裳萬國共球集廟堂治至神堯無一事尚煩
帝念是懷襄
省方古帝有成謨奥壤如今說五湖此去觀河兼問俗
望中風物入吳都
三農
元后重春畦愛聽山村布穀啼佇見杏花菖葉裏躬乘
青輅問鋤犁
乘流彩鷁向江關縹緲
鸞旂霄漢間白叟黃童咸拜手春風三度識
龍顔
躬視河流日幾回欲將沈竈作春臺任教白水黃茅地
龍馬衝泥盡到來
烟波何處植桑麻六馬欣瞻駕日車
天子自行沈璧玉寧愁春浪漲桃花
車駕乘春省俗時秋毫無擾肅諸司漁莊酒肆渾如故
萬乘雷行總不知
四民辛苦首農功春省吟成
睿藻工自是
宸衷崇稼穡陳詩不待獻豳風
望
幸雲霓渴九霄地連吳越豈迢遥太陽自識傾葵志早
見
恩光徧六橋
柳營校閱集熊羆挾矢爭看射戟枝盛治揆文兼奮武
觀兵宜在太平時
金山千丈削芙蓉
翠輦經時駐碧峯笑指長江魚競躍妙高臺上有
真龍
春藹龍翔鷁首東
天回絳闕正薰風請磨千仞吳山石虔勒
南廵萬世功
皇清文穎卷九十八
