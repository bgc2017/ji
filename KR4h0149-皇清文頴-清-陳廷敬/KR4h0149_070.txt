皇淸文穎卷七十
詩
五言律詩
甲辰仲春
上祀朝日壇恭紀錢以塏
大采春光麗寅賓曙色鮮槐壇迎
御仗桂燎起祥烟帝典昭欽若王宫舉吉蠲曦輪新獻
瑞重珥紀堯年
恭謁
福陵吕履恒
太祖龍升處巍巍近斗杓南天千岫拱中夜百靈朝廊
廡丹如昨松杉翠不彫仰瞻佳氣聚常在五雲標
石匣劉巖
千巗磐石匣一綫宛蛇行出塞無多路防秋有舊城馬
依殘壘卧人入亂山耕猶聽斜陽外嗚嗚畫角鳴
古北口劉巖
古戍勒兵屯千峯擁一門犬牙交塞口鳥道插城根寒
燠天分劃山川氣吐呑夕陽驅馬過烟滿磧沙㾗
鞍子嶺劉巖
天畔插山稜盤盤幾百層石危循磴歇峰峭撥雲登朔
吹旋崕瀑寒聲裂竇冰未曾鎸姓字孤負碧崚嶒
黃土梁劉巖
後嶺連前嶺天根倚石根峭崚熊耳㟧穹洞虎牢門鳥
路穿雲過驂蹄踏霧昏中原回睇處寧獨華嵩尊
台拱卽事吕耀曾
禹甸山河外遐陬隸版圖有苗皆向化無處不懽呼絶
域風雷動
皇仁雨露濡莫言台拱遠已見好規模
賦得帳殿欝崔嵬應
制阿克敦
野淨秋光裡雲開帳殿中雙旌搖晚照萬馬動西風烟
重山逾紫霜輕葉未紅時廵當歲稔
聖藻仰天工
哈密阿克敦
蕞爾伊吾地西通路正賒衣冠别蒙古城市類中華引
水能知稼分畦善種瓜
聖朝深護惜村落有人家
使回伊里阿克敦
絶域皇華使雙旌嶺外看廿年兵事息一詔遠人安虎
穴探非易巖關閉亦難
聖謀天意合歸路少春寒
東科爾寺德齡
一統華夷盛三秋旌旆遙市城通古塞綏撫到天驕西
極烽烟息東科海霧消雍容持節客羞說霍嫖姚
大通河德齡
山斷得平路搖鞭渡大通千峰晴入畫一水澹涵空狐
兔營深窟鷹鸇識順風慚無綏遠略觀獵賦徒工
渾水德齡
塞水含泥濁源泉出石淸波搖博望節岸撤亞夫營已
見洗兵甲還期潤偶耕降胡過萬帳烟火樂西成
渾源州(磁硤渾源神谿等八水合而渾流注桑乾)高斌
八水源泉渾河流日向東千峯雲嶺路一徑雁門通山
蓄元靈氣人涵太古風冀方沾德化
帝力頌無窮
讀書高斌
山水林泉興春江花月吟細尋天下樂䆒竟讀書深朗
誦湏危坐研精自惜隂還應手加額多謝古人心
乾隆三年
聖主躬耕耤田恭紀六首熊暉吉
運啓三階泰時和萬國豐升馨親穡事無逸重田功天
廥陽辰合農祥土脉融勤民稱盛典忭舞盡呼嵩
祈年春首舉農祀更相仍報本崇司嗇陳辭命祝丞神
光紛烱烱閶闔矗層層秬鬯惟馨遠精禋意已升
穜稑儲先歲犁鉏出尚方作甘爰稼穡敦俗在耕桑柳
拂霓旌轉花迎羽蓋翔天田邀
駐輦野老亦承光
紺幄霏微裡瑤臺杳靄間桑麻通井邑雨露遍河山終
畝齊簔笠從耕列珮環眞看入藻繪有喜動
宸顔
龍衮瞻雲近鵷班就日高豐亨由
帝力宵旰爲民勞嘉植駢珠穗良疇浸玉膏拜颺羣賀
瑞九奏叶仙璈
楓陛勤如此茅檐意若何犁雲趣引犢耕雨急鳴簔銅
雀徵祥早鰩魚紀瑞多普天皆力穡大地暢年和
乾隆三年
聖主臨雍禮成恭紀八首梁詩正
雲漢昭回日光華糺縵年
一人承大統
景運邁中天典學
君心切
臨雍
聖道宣儒林紛有喜忭舞荷陶甄
道德符
宣聖文章接
素王崇儒風愈古
視學典重光鳳輦橋門駐鸞旂璧水揚莘莘看彦士迎
拜辟廱旁
黃屋隆華構笙鏞入奏頻觀光增裔胄
釋奠及王春舞列威儀備尊罍濯溉新載稽三獻禮
天子特躬親
聖
聖心相契尊崇禮日躋宫墻伊古仰藻翰自
天題德表尼山峻光懸列宿齊祗今瞻謁次炳耀序東
西
禮備生徒集升堂
講幄開昕徵循舊典雨化被羣材性道探微旨欽明仰
睿才
一人崇聖學奎斗朗中台
鐘鼓三雍盛趨蹌庶尹多圜橋俱俊秀敷化叶菁莪
錫賚周衿佩
恩華被玉珂
聖朝文德洽倫叙奏熙和
共慶儒風暢從知士氣興典隆羣辟奉教立萬方承盛
與鴻都埒榮逾虎觀升育才誠本計
天府重賢登
自分循墻陋榮叨侍從行右文遭
聖代習禮紀虞庠統識源淵合
恩流芹藻香遂歌忻有願才乏愧長楊
乾隆四年
聖駕南苑大閱恭紀八首汪由敦
干羽堯天洽車書禹迹同順時稽令典撰日整元戎七
德揚
神武三驅振古風不湏刊石鼓
盛烈邁車攻
淸蹕向長楊鳴鑣出建章九旗懸日月萬騎蹴冰霜帳
殿氍毺暖旗門組練光驍騰健貔虎肅肅羽林郎
地是周靈囿城連漢上林華旃馳日馭紺宇佇天臨沙
路飛塵淨松臯積翠深
離宫時暫駐端不為從禽
甲帳拱中樞辰旗辨正隅玉鞭馳騕褭寶纛擁蝥弧令
舉吟龍角營開合虎符氣酣金鼓外雷動萬人呼
日角瞻
天表
親廵驃騎營秉旄森豹尾按轡儼龍行韎韐威容壮戈
鋋節制明六軍同抃躍挾纊此時情
周官司馬法風后握奇經迭進嫻師律環生變陣形千
行飛電紫萬道漲烟靑却望高臺上森嚴衞百靈
六鈞神力勁一發耀
天威旋旆仍餘勇呼鷹更合圍采翎迎日麗錦翼傍雲
飛
恩賚叨蕃錫歡同奏凱歸
詰戎非耀武偃革誕敷文喜氣融成雪和風卷陣雲陽
回軒律正歌阜舜絃薰謨烈承
三后垂衣仰
聖君
聖駕南苑大閱恭紀二首程盛修
南苑蒐苗地
三朝翠輦臨保邦原在德御衆不㤀欽櫛沐開基遠綢
繆屬望深雅歌傳
睿藻猶是紹庭心
帳殿中權肅
天威震叠時百年豐鎬澤萬隊虎貔師鉦鼓團精銳風
雲聽指揮太平櫜戢久仍見鄂褒竒
聖駕南苑大閱恭紀四首宋楠
禁籞丹霄迥
帷宫翠嶂開虹梁飛放泊仙島水雲隈豹尾千官集龍
旗
萬乘來
至尊親講武初
幸晾鷹臺
七校羽林郎鳴鑣出建章風霆馳號令日月煥旂常陣
合軍容整師貞
廟算長泰符星象正弧矢注天狼
甲帳臨芳甸霓旌翊桂宫車徒司馬法千羽有虞風
睿藻光文德戎衣
念武功丕承揚大烈忭舞萬方同
閶闔和鑾入鈎陳肅隊還淸霜乘北陸霽雪在南山太
液
恩波渥重門羽衞閒昆吾連
御苑回望五雲間
聖駕南苑大閱恭紀四首鶴年
軒管迎陽日虞琴解愠年九圍聲教洽七德武功宣綵
仗龍遊轉華林虎旅騫
聖朝修古制萬騎赴平川
雲物開新霽
鑾輿指幔城蓂敷三葉翠雪麗六花晴金鼓轟雷動旌
旗耀日明師中嚴號令氣象壯昇平
天子親教射騶虞應節詳期門咸踴躍羽衞各騰驤龍
虎千軍列風雲八陣張指揮雄略遠盛事邁岐陽
國典蒐苗大
皇猷繼述隆選徒揚政令振旅被仁風雅韻
天葩發懽聲
聖澤融
鑾回齊虎拜震叠萬方同
聖駕南苑大閱恭紀六首觀保
有嚴共武服無逸太平心
元化兼溫肅
神功冠古今禮頒修戰法樂奏凱歌音
南苑旌麾滿軍門
翠輦臨
宇内直寧謐多年頗牧閒
王師常不用兵法愈能嫺虎豹三千士驊騮十二閑廵
營
親玉趾行陣屹如山
咫尺近
天威紅雲映紫微星連君子鵠箭出
九重闈端冕臨牙纛垂裳易甲衣嵩呼諸將列一一授
兵機
冬日如春日
君恩挾纊温龍光千仗合虎拜萬雲屯風勁笳聲壯星
明旆影翻歡騰營幕徹牧馬散平原
復
詔從田狩旌為左右和網開三面闊禽落九霄多
駐驆麒麟苑前驅苜蓿坡遙瞻
宸翰灑朱雁被絃歌
洗兵呈瑞雪不獨報豐登允矣
文謨顯欽哉
武烈承明明珠斗見奕奕劍光騰舉動天人合千秋運
景興
皇清文穎卷七十
