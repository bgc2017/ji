欒城集卷第十六
詩一百二十首
程之元表弟奉使江西次前年送赴楚州韻
贈别
送君守山陽羡君食淮魚送君使鍾陵羡君江上居
憐君喜爲吏臨行不欷歔紛紛出歌舞綠髮照瓊梳
歸鞍蹈凉月倒盡清樽餘嗟我病且衰兀然守文書
齒疎懶食肉一飯甘青蔬愛水亦巳乾塵士生空渠
清貧雖非病簡易由無儲家使赤脚嫗何煩短轅車
君船繁東橋茲行尚徐徐對我竟不飲問君獨何歟
表弟程之邵奉議知泗州
馬有千里足所願百里程馬心自爲計安用終日行
何人志四方欲買千金輕吾弟有儁才見事心眼明
二年坐北部萬口傳佳聲談笑頑狡伏何曾用敲榜
艱難得銅虎洗眼長淮清民事不足爲但當食魚烹
負重貴餘力過飽多傷生不見大路馬垂頭畏繁纓
次韻子瞻書黃庭内景卷後贈蹇道士拱辰
君誦黃庭内外篇本欲洗心不求仙夜眎片月墮我
前黑氛剝盡朝日妍一暑一寒久自堅體中風行上
通天亭亭孤立孰傍緣至哉道師昔云然既已得之
戒不傳知我此心未虧騫指我嬰兒藏谷淵言未絶
口行已旋我思其言夜不眠
次韻子瞻好頭赤
沿邊壯士生食肉小來騎馬不騎竹翻然赤手挑青
絲捷下巔崖試深谷牽入故關榆葉赤未慣中原暖
風日黃金絡頭依圉人俛聽北風懷所歴
送葆光蹇師遊廬山
建成市中有狂人縱酒罵市無與親敲門訪我何逡
巡頭蓬面垢氣甚眞截河引水登崑崙下洗尺宅骨
髓勻告我入室要自門仙翁道師豈遺君歸來插足
九陌塵獨遊凝祥芳草春蕭然孤鶴鳴鷄羣子欲不
死存谷神海山微明朝日暾丹成寄子勿妄云出入
無眹窮無垠相思一笑君乃信
同子瞻次梅聖俞舊韻題鄉舍木山
江槎出没浮犀牛波濤掀天谷爲洲江寒水落驚霜
秋危根瘦節鳴寒流脆朽吹去誰鐫鎪連峯疊嶂立
酋酋吾家此山不易得十年棄置空自尤猿號鶴唳
豈無意委蛇怪我懷羔裘西歸父老拍手笑笑憶翁
子躬薪槱去時三山今有五不問故園惟一丘
次韻子瞻送千乘千能
少年食糠覈吐去願一官躬耕遇歛穫不知以爲歡
謂言一飛翔要勝終屈蟠朝廷未遑入江海失所安
多憂變華髮照影慙雙鸞恩從萬里歸獨喜大節完
日食太倉米篋中有餘紈竒窮不當爾自信處此難
長女聞孀居將食淚滳槃老妻飽憂患悲吒摧心肝
西飛問黃鵠誰當救飢寒二子憐我老輦致心一寬
别久得會合喜極成辛酸忽聞倚門望有書驚歲闌
深情見緩急欲報非琅玕勸爾勤孝友慎母慕衣冠
淵渟自成井放瀉當生瀾豈有白雪駒舉足無和鑾
題王詵都尉畫山水橫卷三首
摩詰本詞客亦自名畫師平生出入輞川上鳥飛魚
泳嫌人知山光盎盎著眉睫水聲活活流肝脾行吟
坐詠皆目見飄然不作世俗詞高情不盡落縑素連
峯絶澗開重帷百年流落存一二錦囊至軸酬不訾
誰令食肉貴公子不學父祖驅熊羆細氊淨几讀文
史落筆璀璨傳新詩青山長江豈君事一揮水墨先
淋漓手中五尺小横卷天末萬里分毫釐謪官南出
止均潁此心通逹無不之歸來纏裏任紈綺天馬性
在終難羈人言摩詰是前世欲比顧老凝不癡桓公
崔公不可與但可與我寬衰遲
憐君將帥雖有種多君智惠初無師篇章俊發巳可
駭丹青妙絶當誰知自言五色苦乱日况乃旨酒長
傷脾手狂但可時弄筆口病未免多微詞歌鐘一散
任池館幅巾靜坐空書帷偶從禪老得真趣此身不
足非財訾世間翻覆岸爲谷猛獸相食虎與罷逝將
得意比春夢獨取妙語傳清詩眼看宫釀瀉酥酪未
與村酒分醇漓解鞍駿馬空伏櫪寄書黃狗閑生釐
江山平日偶有得不自圖寫渾忘之臨䆫展卷聊自
適磐礴豈復冠裳羈欲乘漁艇發吾興願入野寺嗟
兒癡行纏布襪雖巳具山中父老應嫌遲
我昔得罪遷南夷性命頃刻存篙師風吹波蕩到官
舍號呼誰復相聞知小園畜蟻防橘蠧(南人畜蟻於橘性甘多蠧)
(相接而蚊不相過亦一異耳園中蚊緣木食蠧雖鄰家柯葉)空庭養蜂收蜜脾讀
書一生空自笑賣鹽竟日那復詞城中清溪可濯潄
城上連峯堪幕帷十千薄俸聊足用魚多米賤憂無
訾東坡居士最岑寂岌然深藂見狐羆坐隅止鵩偶
成賦槃中食蟇時作詩憐君富貴可炙手一時出走
羞啜醨澤傍憔悴凡幾歲胷中芥蔕無一氂江山别
來今久矣不獨能言能畫之同朝執手不容久笑我
野馬初受羈袖中短卷墨猶濕傍人笑指吾儕癡方
求農圃救病已年未用譏樊遲
次韻子瞻十一月旦日鎖院賜酒及燭
銅鐶玉鎖閑空堂腕脫初驚筆札忙紅燭遙憐風雪
暗黃封微瀉桂椒香光明坐覺幽隂破温暖深知覆
育長明日白麻傳好語曼聲微繞殿中央
送周正孺自考功郎中歸守梓潼兼簡吕元
鈞三絶
白髮熙寧老諍臣凜然心膽大於身吾儕坐看馮唐
去誰起雲中廢棄人
十年符竹守吾州故吏相逢嘲土牛毋謂徐公不堪
用諸人自與世沉浮
東道如聞近稍安乘騘按部凜生寒忽逢太守能相
下俱是從來言事官
雪中訪王定國感舊
昔游都城歲方除飛雪紛紛落花絮徑走城東求故
人馬蹄旋没無尋處翰林詞人呼巨源笑談通夜倒
清樽住在城西不能返醉卧吉祥朝日暾相逢却說
十年事往事皆非隔生死惟有飛霙似昔時許君一
醉那湏起蘭亭俛仰迹巳陳黃公酒壚愁殺人君知
聚散翻覆手莫作吳楚乘朱輪
次韻王定國見贈
枯木無枝不記年寒灰誰遣強吹然南遷不折知非
妄未老求閑愈覺賢屢出詩章新管籥偶開畫卷小
山川簿書填委慙君甚撥去歸來粗了眠
王子難龍圖挽詞
帝子乘鸞巳列仙遺芳晉得衆孫賢俊科蚤與寒儒
競禁從終償白髮年輦路聯鑣驚往事圃田回首泣
新阡舊聞推歷知天命看熟黃粱定洒然
次韻李豸秀才來别子瞻仍謝惠馬
小床卧客笑元寵彈鋏無輿下舍中五馬不辭分後
乘輕裘初許弊諸公隨人射虎氣終在徒步白頭心
頗同遙想據鞍橫槊處新詩一一建安風
吕司空挽詞三首
少年輕富貴一意在詩書共恨經綸晩纔收老病餘
寡言知德勝善應本中虚卒相承平業謳歌元祐初
又
將相家聲近勲名晩歲隆給扶安舊德賜府壓羣公
不見彌縫迹空推翼戴功山公舊多可寒士泣清風
又
罷郡來清潁微官憶宛丘頽垣那可住隠几若將休
復起民欣願全歸天不留世間反覆手有德竟無憂
(為陳斈官時請見焉公罷潁川退居於陳轍)
范蜀公挽詞三首
能言人盡爾有立世終稀憂國常先衆謀身亦勇歸
見竒初或笑要極未應非僅似西山老終身止食薇
又
賦傳長嘯久書奏鏄鍾新共歎文章手終爲禮樂人
遺風滿臺閣好語落簪紳欲取襃雄比終非骨鯁臣
又
劒外東來日城西却住年高齋晉寓宿旅食正蕭然
謂愜聞投石詩新看涌泉清樽寄苦淚一酒葉墳前
范百嘉百歲昆仲挽詞二首
少年何敏銳才氣伏諸生展卷五行下揮毫萬字傾
百年殊未艾一病竟無歲誰謂從夫子同開鬱鬱城
又
季子尤高爽顔家早哭回白頭生便爾黃壤遽相催
舊草誰收拾新松剰插栽悲傷有伯氏諸子尚嬰孩
安厚卿樞蜜母夫人挽詞二首
家起側微中身兼富貴終慈仁本宜壽勤約自成風
大府寧居久名邦賜沐雄共傳生子福仍指讀書功
又
早歲參戎幕開門對粉牆初聞寡兄弟共羡好姑章
一别飛騰速全歸福禄長遺芳在子舍它日望巖廊
題李公麟山莊圖二十首(并叙)
伯時作龍眠山莊圖由建德館至垂雲泝著綠者
十六處自西而東凡數里巖崿隱見泉源相屬山
行者路窮於此道南溪山清深秀峙可游者有四
曰勝金巖寶華巖陳彭漈鵲源以其不可緒見也
故特著於後子瞻既爲之記又屬轍賦小詩凡二
十章以繼摩詰輞川之作云
建德館
龍眠渌淨中微吟作雲雨幽人建德居知是清風主
墨禪堂
此心初無住每與物皆禪如何一丸墨舒卷化山川
華嚴堂
佛口如瀾翻初無一正定畫作正定看於何是佛性
雲薌閣
清溪便種稻秋晩連雲熟不待見新春西風薌自足
發眞塢
山開稍有路水放亦成川游人得所息眞意方澹然
薌茅館
山居少華麗牽茅結净屋此間不受塵幽人亦新沭
瓔珞巖
泉流逢石缺脉散成寶網水神瓔珞看山是如來想
棲雲室
石室空無主浮雲自去來人間春雨足歸意帶雷風
秘全庵
世道自破碎全理未常違溪山亦何有永覺平日非
延華洞
共恨春不長逡巡就搖落一見洞中天真知世間惡
澄元谷
石門日不下潭鏡月長臨細細溪風渡相看識此心
雨花巖
巖花不可攀翔蘂久未墮忽下幽人前知子觀空坐
泠泠谷
層崖落飛泉微風泛喬水坐遣谷中人家家有琴筑
玉龍峽
白龍晝飲潭脩尾掛石壁幽人欲下看雨雹晴相射
觀音巖
倚崖開翠屏臨潭置苔石有所獨無人君心得未得
垂雲沜
未見垂雲沜其如歸興何路窮雙足熱爲我洗磐陀
勝金巖
置馬步巖間巖前得平地肴𬞞取行簏粗飽有餘味
寶華巖
團團寶華巖重重蔭珍木歸來得商鼎試鬻溪邊綠
陳彭漈
蒼壁立精鐵縣泉瀉天紳山行見巳久指與未來人
鵲源
溪深龜魚驕石瘦椿楠勁借子木蘭船寬我芒鞋病
(伯時所畫四時首記)
將使契丹九日對酒懷子瞻兄并示坐中
黃華巳向初旬見白酒相携九日嘗更少一枝心自
覺春同斗粟味終長蘭生庭下香時起玉在人前坐
亦凉千里使胡須百日暫將中子治書囊
題王詵都尉設色山卷後
還君横卷空長歎問我何年便退休欲借巖阿著茅
屋還當溪口泊漁舟經心蜀道雲生足上馬胡天雪
滿裘萬里還朝徑歸去江湖浩蕩一輕鷗
次韻子瞻相送使胡
朔雪胡沙試此身青羅便面紫狐巾擁旜代北隨飛
鴈頓足江東有卧麟欺酒壺冰將送臘照溪梅萼定
先春漢家五餌今方驗更愧當年歎息人
歐陽文忠公夫人挽詞二首
先生才盖世家事少經心流落初相偶委蛇志益深
功名入圖史文字刻璆琳有助知由内騶虞欲重吟
又
好禮忘耆老持家歴盛衰謹嚴終致一貧富各從宜
晚歲仍聞道臨終竟不疑外人傳一二猶得載銘詩
歐陽伯和仲純挽詞二首
之人雖蚤病對客每清言不信疾爲累要稱學有原
蘧蒢視名噐果蓏指乾坤長短何湏問傳家巳抱孫
又
仲氏氣無前爲文思湧泉飄然落筆地時出疾邪篇
杶幹要經雪驊騮待著鞭淒涼悲故客不及見華顛
奉使契丹二十八首
次莫州通判劉涇韻二首
北國亦知岐有夷何嘗烽火報驚危擁旜絶漠聞嘉
語緩帶臨邊出好詩約我一樽迎嗣歲待君三館巳
多時從今無事唯湏飲文字聲名人自知
平世功名路甚夷不勞談說更騎危早年拭目看成
賦近日收心聞琢詩古錦屢聞新得句弊貂万競苦
寒時南還欲向春風飲塞柳凋枯恐未知
贈知雄州王崇拯二首
趙北燕南古戰場何年千里作方塘煙波坐覺胡塵
遠皮幣遙知國計長勝處舊聞荷覆水此行猶及蟹
經霜使君約我南來飲人日河橋柳正黃(以人日还主辰使例)
(州至雄)
城裏都無一寸閑城頭野水四汗漫與君但對湖光
飲久病偏湏酒令寬何氏溝塍布棋局李君智略走
珠槃應存父老猶能說有意功名未必難
贈右番趙侍郎
霜湏顧我十年兄朔漠陪公萬里行駢馬貂裘寒自
煖連牀龜息夜無聲同心便可忘苛禮異類猶應服
至誠行役雖勞思慮少會看黎棗及春生
古北口道中呈同事二首(後一首呈王副使前一首呈趙侍郎)
獨卧繩牀巳七年往來殊復少縈纏心游幽闕烏飛
處身在中原山盡邊梁市朝回塵滿馬蜀江春近水
序天枉將眼界疑心界不見中宵氣浩然
笑語相從正四人不湏嗟歎久羣離及春煑菜過邊
郡賜火煎茶約細君目暖山蹊冬未雪寒生胡月夜
無雲明朝對飲思鄉嶺夷漢封疆自此分
絶句二首
亂山環合疑無路小徑縈回長傍溪髣髴夢中尋蜀
道興州東谷鳳州西
日色映山才到地雪花鋪草不曾消晴寒不及隂寒
重攬篋猶存未著貂
過楊無敵廟
行祠寂寞寄關門野草猶知避血痕一敗可憐非戰
罪太剛嗟獨畏人言馳驅本爲中原用嘗享能令異
域尊我欲比君周子隱誅彤聊足忠䰟
燕山
燕山如長蛇千里限夷漢首銜西山麓尾掛東海岸
中開哆箕畢未路牽一線却顧汝漠平南來獨飛鴈
居民異風氣自古習耕戰上論召公奭禮樂比姬旦
次稱望諸君術略亞狐管子丹號無策亦數游俠冠
割棄何人斯腥臊久不澣哀哉漢唐餘左袵今巳半
王帛非足云子女罹蹈踐區區用戎索久爾縻郡縣
從來帝王師要在侮亡亂攻堅甚攻玉乘瑕易冰泮
中原但堂治敵勢要自變會當挽天河洗此生齒萬
趙君偶以微恙乘馳車而行戲贈二絶句
鄰國知公未可風雙駞借與兩輪紅他年出塞三千
騎卧畫輜車也要公
高屋寬箱虎豹梱相逢燕市不相親忽聞中有京華
語驚喜開簾笑殺人
會仙館二絶句
北嶂南屏恰四周西山微缺放溪流胡人置酒留連
客頗識峯巒是勝游
嶺上西行雙石人臨溪照水久逡巡低頭似愧南來
使居處雖高巳失身
出山
燕疆不過占北關連山漸少多平田奚人自作草屋
住契丹駢車依水泉槖駞羊馬散川谷草枯水盡時
一遷漢人何年被流徙衣服漸變存語言力耕分穫
世爲客賦役希少聊偷安漢奚單弱契丹橫目視漢
使心凄然石瑭竊位不傳子遺患燕薊逾百年仰傾
呼天問何罪自恨遠徂從禄山(人語也此皆燕)
奚君(京南宅在中)
奚君五畒宅封戸一成田故壘開都邑遺民雜漢編
不知臣僕賤漫喜殺生權燕俗嗟猶在婚姻未許連
惠州(者多在其間傳間南朝逃叛)
孤城千室閉重闉蒼莾平川絶四鄰漢使塵來空極
日沙場雪重欲無春羞歸應有李都尉念舊可憐徐
舍人會逐單于渭橋下歡呼齊拜屬車塵
神水館寄子瞻兄四絶(日是日大風十一月二十六)
少年病肺不禁寒命出中朝敢避難莫倚皂貂欺朔
雪更催靈火煮鉛丹(守一法似有功馬上作李若芝)
夜雨從來相對眠茲行萬里隔胡天試依北斗看南
斗始覺吳山在目前
誰將家集過幽都逢見胡人問大蘇莫把文章動蠻
貊恐妨談笑卧江湖
虜延一意向中原言語綢繆禮亦虔顧我何功慙陸
賈槖裝聊復助歸田
木葉山
奚田可耕鑿遼土直沙漠蓬棘不復生條幹何由作
茲山亦沙阜短短見叢薄冰霜葉隨盡鳥獸紛無託
乾坤信廣大一氣均美惡胡爲獨窮陋意似鄙夷落
民生亦復爾詬汙不知怍君看齊魯間桑枯皆沃若
麥秋載萬箱蠶老簇十箔餘粱及狗彘衣被遍城郭
天工本何心地力不能博遂令堯舜人獨不施禮樂
虜帳
虜帳冬住沙陀中索羊織葦稱行宫從官星散依冡
阜氊蘆窟室欺霜風春粱煑雪安得飽擊兔射鹿夸
強雄朝廷經略窮海宇歲遺繒絮消頑凶我來致命
適寒苦積雪向日堅不融聯翩歲旦有來使屈指巳
復過奚封禮成即日卷廬帳釣魚射鵝滄海東秋山
既罷復來此往返歲歲如旋蓬彎弓射獵本天性拱
手朝會愁心胷甘心五餌墮吾術勢類畜馬游樊籠
祥符聖人會天意至今燕趙常耕農爾曾飲食自謂
得豈識圖覇光和戎
十日南歸馬上口占呈同事
南轅初喜去龍庭入塞猶須閱月行漢馬亦知歸意
速朝暘巳作故人迎經冬舞雪長相避屈指新春旋
復生想見雄州饋生菜菜盤酪粥任縱橫
傷足
少年謬聞道直往寡所疑不知避礙嶮造次逢顛危
中歲飽憂患進退每自持長存鄙夫計未免逹士嗤
前日使胡罷晝夜心南馳中塗冰塞川滉漾無津涯
僕夫執轡前我心志止之馬眩足不禁拉然卧中抵
異域非所息據鞍幾不支昔嘗誦楞嚴閠有乞食師
行乞遭毒刺痛劇侵肝脾念覺雖覺痛無痛痛覺知
念極良有見遂與凡夫辭我今亦悟此先佛豈見欺
但爾不即證欲往常遲遲咄哉後來心當與初心期
春日寄内
春到燕山冰亦消歸驂迎日喜嫖姚久行胡地生華
髮初試東風脫弊貂插髻小幡應正爾點槃生菜爲
誰挑附書勤掃東園雪到日青梅未滿條
渡桑乾
北渡桑乾冰欲結心畏窮廬三尺雪南渡桑乾風始
和水開易冰應生波窮廬雪落我未到到時堅白如
磐陀會同出入凡十日腥羶酸薄不可食羊脩乳粥
差便人風隧沙埸不宜客相㰎走馬渡桑乾旌旆一
返無由還胡人送客不忍去久安和好依中原年年
相送桑乾上欲話白溝一惆悵
送文太師致仕還洛三首
國老無心豈爲身五年朝謁慰簪紳元臣事業通三
世舊將威名服四鄰遍閱後生眞有道欲談前事恐
無人比公惟有凌雲檜歲歲何妨雨露新
齊魯元勲古太師寂寥千載恐無之昔歸暫縮經邦
手復起還當問道時入謁何曾湏掖侍到家依舊擁
旄麾孔公靈壽固應在秋晚香山訪佛祠
西都風物漢唐餘天作溪山養退居盈尺好花扶几
杖拂天脩竹倚庭除白頭伴侣誰猶徤率意壺飱夕
巳疎(爲真率之会酒肴果蔬隨有而具公昔與司馬公同居洛下常与諸老)我欲試求
三畆宅從公它日賦歸歟(意不肖常欲成就先志顧先人昔游洛中有小築之)
(耳未暇)
李公麟陽關圖二絶
百年摩詰陽關語三疊嘉榮意外聲誰遣伯時開縞
素蕭條邊思坐中生
西出陽關萬里行彎弓走馬自忘生不堪未别一杯
酒長聽佳人泣渭城
學士院端午帖子二十七首
皇帝閤六首
溽暑避華構清風迎早朝楓槐高自舞冰雪晩初消
又
南訛初應曆五日未生隂靈藥收農錄薰風拂舜琴
又
皇心本夷曠一氣自炎凉不廢荆吳舊民風見未央
又
九門已散秦醫藥百辟初頒凌室冰飲食祈君千萬
壽良辰更上辟兵繒
雨遲麥粒尤堅好日䴡蠶絲轉細長入夏民間初解
愠宫中時舉萬年觴
汴上初無招屈亭沅湘近在國南坰太官漫解供新
糭諫列猶應記獨醒
太皇太后閣六首
決獄初迎雨開倉旋取陳青黃今接夏飢疫免憂春
又
簾密風時度宫深日倍長紵羅隨節賜黍麥趁新嘗
又
執熱寧忘濯清心自釋煩東朝聞好語畏日解餘暄
又
出磨玉塵除舊廩捧箱綵縷看新絲一年豐樂今將
半兩殿歡聲外得知
舟楫喧呼招屈處禽魚鼓舞放生中百官却拜梟羹
賜凶去方知舜有功
玉殿清虛過暑天草廬煩促念民編外家近許遷新
宅不遣司農費一錢
皇太后閣六首
壽康朝謁蚤長信燕閒多不有圖書樂其如晝漏何
又
玉宇宜朱憂壺冰生晩凉深心念行暍清夜久焚香
又
蠶宫罷採擷暴室獻朱黃翕呷霜紈動闌班綵縷長
又
六宫無事著嬉游百藥初成及早收菖歜還羞十二
節椿年自占入千秋
萬壽仍縈長命縷虛心不著赤靈符民間風俗疑當
共天上清高定爾無
楊子江心瀉鏡龍波如細縠不搖風宫中驚捧秋天
月長照人心助至公
皇太妃閣五首
曉起鐘猶凝朝回露欲乾逡巡下清蹕委曲問平安
又
壓蔗出寒漿敲冰簇畫堂人間正袢暑天上絶清凉
又
九夏清齋奉至尊消除癘疫去無痕太醫爭獻天師
艾瑞霧長縈堯母門
紈扇新裁冰雪餘清風不隔紵羅疎飛昇漫寫秦公
子榮謝應憐漢婕妤
渺渺金河入禁坦漸臺雨過碧波翻共傳太液龍舟
穏不似南方兢渡喧
夫人閣四首
修厦欺晴日重簾度細風羣仙不煩促長在廣寒宫
又
尋芳空茂木鬪草得幽蘭歌舞纖絺健嬉游玉佩珊
又
新煑青筠稻米香旋抽獨蠒薄羅光剰堆雕爼添崖
蜜爭作輕衫薦壽觴
御溝遶殿細無聲飛灑彤墀曉氣清開到石榴花欲
盡隂隂高柳一彈鳴
次韻門下劉侍郎直宿寄蘇左丞
雷雨連年起卧龍穆然臺閣有清風一時畫諾雖云
舊此日都俞本自公松竹經霜俱不改塩梅共鼎固
非同一篇和東西府六律更成十二宫
次韻張耒學士病中二首
一卧憐君三十朝呼醫仍苦禁城遙靈根自逐新陽
發病枿從經野火燒勿燥未湏尋麯蘖囊空誰與典
絺蕉何時匹馬隨街鼓睡起頻驚髀肉消
塵垢汙人朝復朝病中吟嘯夜方遙長空鴈過疑相
荅虚幌螢飛坐恐燒稍覺新霜試松竹未應寒雨敗
梧蕉從來百鍊身如劒火滅重磨未遽銷
次韻張君病起二首
肚年得疾勢能支不廢霜螯左手持漸喜一杯晉好
客未應五斗似當時口中舌在時聞句雪裏心安不
問師去卧淮陽從病守功名他日許君期
老去生經廢不行鏡中白髮見空驚觧將冲氣通枯
指易甚新陽發舊莖一悟少年難久恃不妨多病却
長生文章繆忝推前軰服食從來亦強名
欒城集卷第十六
欒城後集卷第十六
兄除翰林承旨乞外任劄子四首
(臣)伏見兄軾近除翰林學士承旨兼侍讀以臣備位
執政不敢復居要職比雖受命仍奏乞候過坤成上
壽再乞外任伏念臣頓蒙誤恩擢居丞轄才微德薄
常有負乘致寇之憂但以遭逢聖明恩德深厚未之
所報不敢求去今者乃以忝冐之故㐲致兄軾逡廵
退避不敢安職於臣私情莫遑寧處况復兄軾才高
行備過臣遠甚不唯衆所共知抑亦聖鑒所亮兼臣
自蒙擢用今將半年雖日夜勉勵終無所補若使兄
軾得安處侍從論恩講讀正其所長未必無補於聖
德也故(臣)以謂陛下只可使弟避兄不可使兄避弟
只可使不肖避賢不可使實避不肖區區愚懇竭盡
於此伏乞聖慈察臣深心除(臣)一郡上以全朝廷之
公道下以伸兄弟之私義(臣)不勝至願冐昧自陳取
進止
貼黃(臣)自聞兄軾相次到闕即欲上章避
位意謂恐涉援引兄軾之嫌今者竊觀朝
廷擢用兄軾首冠禁林經筵眷遇之意可
謂至重榮名厚禄亦云極矣雖愚無知豈
復更有僥倖無厭之望臣以此不敢復避
小嫌令兄軾不安其職伏乞聖慈體察早
賜施行
第二
(臣)竊以君臣之間譬如父子中有所懷不當不盡(臣)
近以兄軾為臣備位省轄不敢安職援引故事力求
補外臣丙緣長少之義外量賢愚之分冐瀆聖聰欲
求一郡以厭公義今月十二日面被德音以(臣)與軾
旣非同官不須回避臣退而思念聖恩隆厚不以兄
弟並處要劇為嫌略去形迹責之實效(臣)等雖復捐
軀何以為報然而兄弟孤遠愚拙寡援前後進用皆
出聖适(臣)旣預聞國政兄復首冠侍從一家寵榮朝
(臣)未見其比若不知退避下則羣言可謂上則陰譴
可虞旣兄弟未可並退而臣自知才氣學術皆不如
兄是以自求引去意欲使軾稍安於位竭力圖報庶
幾有補於國而無害於家耳區區之誠非復矯飾伏
乞指揮檢會前奏早賜施行取進止
第三
臣沗備執政無補萬一而兄軾自外召還以(臣)故不
敢安處要近力求補外(臣)比以長少之宜能否之分
再歷肝膽乞守郡自效以安私義皆面蒙聖訓不允
所請雖再三干冐巳不容誅而區區寸誠終不可巳
特以坤成在近臣子皆得上千萬歲壽况(臣)遭逢恩
寵倍常是以未敢復有所請欲俟過聖節卽伸前懇
伏乞聖慈特賜鑒察取進止
第四
臣伏以兄軾近自杭州召還為翰林學士承旨兼侍
讀(以軾)臣備位政府避嫌請外臣亦再上章自陳以謂
朝廷若以長幼論之則當使弟避兄若以才否論之
則當使臣避軾事理至順意必見從而志淺言輕不
蒙聽察兄軾近已蒙恩除知頻州雖聖恩深厚曲遂
其請而緣臣沗冐致之外徙不惟私意有所未順質
之公議尤曰非宜况臣供職以來於今半年雖勉強
自將而毫髮無補久妨賢路心自不遑欲乞聖慈諒
(臣)誠心非有矯飾特除臣一郡以安愚衷干冐宸嚴
不勝戰汗隕越之至取進止
舉王鞏乞外任劄子五首
(臣)伏見御史中丞鄭雍殿中侍御史楊畏言臣前任
中憲日舉王鞏不當臣伏自念臣昔薦鞏本緣方今
人物衰少惜其才有可採謂宜洗濯瑕疵稍加錄用
朝廷因此過聽除鞏大藩臣雖無欺君之言終有輕
舉之罪人言不巳情實難安伏乞聖慈速正典刑以
弭羣議取進止
第二
(臣)昨以鄭雍楊畏言臣薦王鞏不當奏乞速正典刑
以弭羣議尋復見諫官虞策與臺官安鼎亦論此事
内虞策所言與鄭雍楊畏不甚相遠惟有安鼎謂臣
欺罔詐謬機械深巧不速譴責恐(臣)挾朋誕謾日滋
日橫信如鼎言則(臣)死有餘責有何面目尚在朝廷
今臣旣以舉官不當乞行朝典不敢復與鼎辨别曲
直然鼎頃與趙君錫賈易等同搆飛語誣罔臣兄軾
以惡逆之罪嘗與君錫等同上殿奏對上頼聖鑒照
察知其挾情虛妄君錫與易卽時降黜惟鼎今在言
路是以盡力攻(臣)無所不至朝廷若不逐(臣)鼎必不
肯巳伏乞聖慈憫(臣)孤立無援早賜責降使鼎私意
得伸不復煩瀆聖聽則臣死生幸甚臣謹巳家居待
罪伏乞早賜施行取進止
貼黃臣本欲候二十二日奏事面陳家居
待罪之意但以鼎攻臣甚急若不早自引
避恐再以惡言見及伏乞聖慈體察
第三
臣適蒙恩押赴起居奏事尋面奏以臺諫有言理合
回避乞除外任以安危迹蒙德音宣諭臺諫所言止
是舉官不當一事令臣且為朝廷安心供職臣仰服
聖恩察臣無他過惡便合祇稟訓詞不當再有陳請
然臣備位執政而舉非其人國有成法在臣則當奉
法以率衆於朝廷則不宜曲法以私臣况臣比年以
來再任言責每有論奏不敢觀望以此仇怨滿前孤
立寡援每一念此不寒而慄雖無人言自當引去今
羣言未巳其鋒可畏若不蒙聖恩諒臣此心許臣補
外實恐横被攻擊立見顛隮臣巳不敢復入東府見
在天壽院聽候指揮伏乞聖慈愍臣窮迫早賜施行
臣無任祈天竢命激切屏營之至取進止
第四
臣今日伏蒙聖恩特降中使賜臣不允陳乞外任詔
書一道仍傳宣聖旨令(臣)早赴省供職者孤危之迹
以外爲安保全之恩留而不遣仰荷眷奬惟知感位
然念(臣)兩任臺諫因緣言事仇怨甚多今輕舉之罪
雖蒙寬貸終恐難以自安伏乞聖慈察(臣)危懇檢會
前奏早賜開許再三干瀆天聽無任惶惧戰慄之至
取進止
第五
臣今月二十五日伏蒙聖恩特降中使賜(臣)詔書仍
傳聖旨令臣赴省供職愚直寡助朝多仇怨尋具劄
子復申前請臣之愚意非止欲求安身蓋將稍息煩
言免致上瀆天聽俯伏竢命今巳三日未聞報可憂
懼實深尚冀聖慈察其孤慄畏人之心恕其再三冐
聞之罪檢會累奏早賜施行則臣死生幸甚取進止
乞賜張宣徽謚劄子一首
臣伏見故宣徽南院使太子太保贈司空張方平始
以博學高文名冠多士終以中立不倚望重累朝練
達政體(不言)虛發遭遇聖明眷禮隆異每用其輒言效
見當世其所不用皆有驗於後當熙寧變法之際與
大臣議論不合引就外補年方七十懇請致仕杜門
不出十有餘年觀其始終動合典禮有古人大節然
性本渾朴不近名譽臨終戒其子孫不許請謚立碑
士大夫聞之莫不嘆息臣昔少年識方平於成都一
見以忠義相勉其後兩從奏辟分兼師友竊以謂約
身殺禮雖人臣執謙之美而誄行易名本人君追遠
之義况自方平之亡臣親聞德音許其忠直竊見故
事臣寮之家有不乞謚者皆因奏請特詔禮官定議
以示褒勸伏乞聖慈以臣此奏降付太常寺於其家
取索行狀依例施行取進止
貼黃本朝翰林侍讀學士承旨兵部侍郎兼
秘書監贈太子太師楊徽之翰林學士承旨
工部尚書宋祁此二人身亡皆不請謚其後
參知政事宋綬為徽之請謚曰文莊翰林學
士承旨張方平為祁請謚曰景文伏乞付有
司檢會施行
立皇后制書劄子一首
(臣)昨日躬聽制書伏承太皇太后陛下(帝陛下奉承上皇帝云皇)
(訓慈)公選賢淑下逮側微明建中宮以助内治羣臣在
位無不忻歡臣每因進見備聞德音知采擇之艱前
後經涉二歲所訪何止百家逮兹成命聖心勤止臣
今日偶以在告不獲隨衆面致懇誠不勝區區激切
惶恐之至
論黃河軟堰劄子一首(狀附申三省)
臣今月八日以式假不預進呈公事竊見三省同奉
聖旨比流軟堰依都水監所奏候下手日先將檢計
到功料奏取指揮竊緣臣從來都堂聚議常以謂軟
堰不可施於北流利害甚明蓋東流本人力所開闊
止百餘步冬月河流斷絶故軟堰可為今北流旣是
大河正溜比之東流何止數倍見今河水行流不絶
軟堰何由能立蓋水官之意欲以軟堰為名實作硬
堰陰為回河之計耳朝廷旣巳覺其意則軟堰之請
不宜復從昨巳於正月二十八日面奏大略以謂昔
先帝因河決導之北流巳得水性惟隄防未立每歲
不免決溢之患盖小小決溢是黃河常事本不為大
害而數年前朝廷議欲回河王孝先吳安持等因此
橫生河事昔北京以南黃河西岸有闞村等三河門
遇河水決溢卽開此三門放水西行空地至北京之
北却合入大河故北京坐聚無大危急只自建議回
河先塞此三門又於西隄作鋸牙馬頭約水東流直
過北京之上故北京連年告急緣此水勢卧東故去
年東流遂多於昔由此言之分流之說非徒無利實
亦有害也何者每年秋水泛漲分入兩流一時之間
稍免決溢此分水之利也河水重濁緩卽生淤旣分
為二不得不緩故今日北流巳見淤塞此分水之害
也然將來漲水之後河流東北蓋未可知臣等昨問
吳安持安持亦言去年河水自東安知今年河水不
自北太皇太后宣諭曰水官尚如此言餘人更安敢
保臣又奏曰昨來安持等因河流稍東乞於東流添
埽五七緷稱此機會不可少緩(臣)等恐安持意欲因
此指揮多添埽緷壅遏北流不為穩便卽乞指揮所
增埽不得過元乞數然時方河水埽緷皆不到地所
稱機會悉是妄言安持等旣未得如意卽又奏乞此
流河門只留一百五十步蓋北流河門本闊三百餘
步今若塞其太半河流旣未可保其不北若使所塞
堅壯不可動搖則漲水咽怒必為上流之患京師以
來皆未免憂也若所塞浮虛漲水一至隨流蕩去人
工物料無慮數百萬頃刻而盡民之膏血深可痛惜
然(臣)愚意亦非敢便謂河水必北而不東也但欲候
今年夏秋漲水之來徐觀河勢所向水若全東則北
流不塞自當淤斷水若復北則北河如舊自可容納
朝廷作事務在萬全若行險儌倖萬一成功此則水
官之意臣不敢從也安持等旣見前計不行則又要
橫截北流以爲軟堰見今北流稍緩安持等矣恐因
此生淤故立此堰然却因作堰欲盡留使(臣)人工物
料積漸增卑撩淺即是用河上諸埽人力般土填河
數月之後積土成山不與知見今河淤孰爲多少名
欲分水實是回河決不可許臣欲乞先令安持等結
罪保明河流所向及土堰若成有無填塞河道致將
來之患然後遣使按行具可否利害太皇太后曰水
官猶不能保河之東北時暫遣使又安能知且可重
别商量臣奏曰臣迫於異同之論故乞遣官若出自
聖斷只朝廷商量亦無不可太皇太后又曰縱令水
官結罪待其敗事然後施行於事何補臣奏曰誠如
聖旨昔修六塔河先責李仲昌狀其功不成隨即責
降此是富弼等當時謬政不足復用今來聖旨極為
允當臣退復思之嘗聞頃歲北流河門闊十餘里水
面闊七八里今來河門止闊三百餘步蓋水官數年
以來堙塞大河一至於此使洪流不安誰任其咎又
東流河門止闊百餘步每年漲水東行巳有滿溢之
懼今復欲併入北流理難包畜遂指揮中書工房令
作畫一問都水監至今未有回報朝廷欲作軟堰當
候問得此二事委無妨礙有實及臣等看詳實有利
無害乃可施行若不待報遽降依奏指揮必恐有悞
國事雖云先具功料奏取指揮然巳令依奏下手則
是邪說巳行必致驚動參聽且貽後患伏乞聖慈特
賜詳察降此議付三省所有八日指揮乞未行下俟
(臣)參假商量取旨河事至重措置不當一方生靈被
害非細(臣)時暫在告心有所見不敢默巳干冐天威
甘俟誅譴取進止
工房畫
一勘會北流元祐二年河門元闊幾里水面闊幾
里逐年開排直至去年只闊三百二十步有
何緣故
一勘會東流河門見今闊幾步每年漲水東出水
面南北闊幾里南面有無隄岸北京順水隄
不没者幾尺今來北流若果淤斷將來漲水
東行係併合北流多少分數有無包畜不
盡
貼黃看詳軟堰之義吳安持等本只是奏乞
令外丞司相度北流水勢如更有減落卽令
用軟堰權閉元未敢便乞下手今朝廷指揮
更不相度便令下手卽依奏之言深為未當
兼將來敗事安持等得以歸過朝廷尤為不
便(臣)忝預執政只合每事反覆商量不當獨
入文字只為此命一行臣自度參假之後必
不敢不爭巳行之命顯異同之迹非所以示
天下故須至密入此疏仍巳一面密申三省
乞未施行
論軟堰申三省狀
右轍今月八日以式假不預進呈公事竊見中書省
錄黃北流軟堰事三省同奉聖旨依都水監北外都
水丞司所奏候下手日先將檢計到功料奏取指揮
竊緣轍從來於都堂商量以謂軟堰不可施於北流
利害甚明兼曾於正月二十八日面奏蒙聖旨令别
其商議聞奏今來八日指揮愚意實未以為然况轍
時暫在告心知不便難以緘默巳别具論奏謹具申
三省所有八日指揮乞未行下工部俟參假日更别
商量取旨謹狀
論御試策題劄子二首
臣伏見御試策題歷詆近歲行事有欲復熙寧元豐
故事之意(臣)備位執政不敢不言然(臣)竊料陛下本
無此心其必有人妄意陛下牽於父子之恩不復深
究是非遠慮安危故勸陛下復行此事此所謂小人
之愛君取快於一時非忠臣之愛君以安社稷爲悦
者也臣竊觀神宗皇帝以天縱之才行大有爲之志
其所設施度越前古蓋有百世而不可變者矣(臣)請
為陛下指陳其略先帝在位近二十年而終身不受
尊號裁損宗室恩止袒免減朝廷無窮之費出賣坊
場顧募衙前免民間破家之患罷黜諸科誦數之學
訓練諸將慵惰之兵置寄祿之官復六曹之舊嚴重
祿之法禁交謁之私行淺攻之策以折西戎之狂收
六色之錢以寬雜役之困其微至於設扺當賣熟藥
凡如此類皆先帝之聖謨睿筭有利無害而元祐以
來上下奉行未嘗失墜者也至如其他事有失當何
世無之父作之於前而子救之於後前後相濟此則
聖人之孝也昔漢武帝外事四夷内興宮室財賦匱
竭於是修鹽鐡榷酤平凖均輸之政民不堪命幾至
大亂昭帝委任霍光罷去煩苛漢室乃定光武顯宗
以察為明以䜟決事上下恐懼人懷不安章帝卽位
深鑒其失代之以寬豈弟之政後世稱焉及我本朝
真宗皇帝右文偃革號稱太平而羣臣因其極盛為
天書之說章獻明肅太后臨御覧大臣之議藏書梓
宮以泯其迹及仁宗聽政亦絶口不言天下至今韙
之英宗皇帝自藩邸入繼大臣過許創僕廟之議朝
廷為之洶洶者數年及先帝嗣位或請復舉其事寢
而不答遂以安靖夫以漢昭章之賢與吾仁宗神宗
之聖豈其薄於孝敬而輕事變易也哉蓋事有不可
不以廟社爲重故也是以子孫旣獲孝敬之實而父
祖不失聖明之稱此眞明君之所務不可與流俗議
也臣不勝區區願陛下反覆臣言愼勿輕事改易若
輕變九年巳行之事擢任累歲不用之人人懷私忿
而以先帝爲詞則大事去矣臣不勝憂國之心冐犯
天威甘俟譴責取進止
第二
(臣)近以御試策題有欲復熙寧元豐故事之意尋具
劄子論先帝所行善政見今遵行者自巳非一其間
事有過差元祐以來隨宜修改以安天下者正是子
孫孝敬之義未審陛下以臣言為然否然臣竊觀自
陛下親政於今巳是半年臣等日侍淸光若聖意誠
謂先帝舊政有不合改更自當宣喻臣等令商議措
置今自宰臣以下未嘗略聞此言而忽因策問進士
宣露密旨中外聞者莫不驚怪譬如家人父兄欲有
所為子弟有不預知而亟與行路謀之可乎臣聞兩
喜必有溢美之言兩怒必有溢惡之言喜怒不忘於
心而以議天下之政必有過甚而不平者朝廷雖有
今昔之異其實一家欲有所為當愛惜事體豈可如
仇讎之相及惟患不速也哉頃其元祐初初議改更
亦未免此病故役法一事隨改隨復數年而後稍定
臣於此時初為諫官後為御史每言差役不可盡行
而河流不可強遏上下顧望終不盡從陛下以此察
之臣非私元祐之政也蓋知事出忽遽則民受其病
耳議者誠謂元豐之事有可復行而元祐之政有所
未便(臣)願陛下明詔(臣)等公共商議見其可而後行
審其失而後罷深以生民社稷為意勿為此怱怱則
天下之幸也取進止
貼黃臣竊見章惇昔任樞密使與司馬光爭
論役法其言有曰免役之法利害相雜又曰
見行役法今日自合改更又曰自行免役所
遣使者不能體先帝愛民之意差役舊害雖
巳盡去而免役新害隨而復生今日正是更
張修完之時又曰凡改更政事固有不可緩
者有可以緩者如京東西保馬緩一日則民
間有一日之害此不可緩者也如後法歲月
之間改更了當誠不為緩陛下謂悖豈欲破
壊元豐故事者哉而言猶若此則元祐改更
誠不為過矣
待罪劄子一首
臣以愚拙特蒙聖恩擢用不次備位政府巳及三年
報效不聞負乘為罪前後累致煩言瀆天聽孤危之
迹寢食不遑秖自去秋以來紛紜少止欲祈天請命
力求補外適以東朝變故不敢自陳今者偶因政事
懷有所見輒欲傾盡以報知遇而天資闇冥不達機
務論事失當冐犯天威不敢自安謹巳遷入觀音院
待罪伏乞聖慈察臣久欲退避以免素餐之譏憐臣
不識忌諱出於至愚之性少寬刑誅特賜屏逐以允
公議(臣)無任瞻天瀝懇戰懼殞越之至取進止
欒城後集卷第十六
