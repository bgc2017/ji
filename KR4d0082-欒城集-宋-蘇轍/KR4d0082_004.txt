欒城集卷第四
詩七十四首
次韻子瞻廣陵會三同舍各以其字為韻
劉貢甫
貢甫少多才交遊一何衆談詞坐傾倒玉麈日揮弄
逡廵不為虐巧捷有微中羣情忌超邁微過出嘲諷
南遷時已久未見肯力貢舌在終自竒髀滿安足痛
人生百年内僅比一朝夢駸駸就消涸斗水傾漏甕
江淮未可嫌遲晚聊自送試觀終日閑何似兩耳閧
孫巨源
巨源學從横世事夙討論著書十萬字辯如白波翻
諫垣適多事憂心生病根立談信無補閉口出國門
棄置臥江海閔哩寧復言朝行共長歎逐客繼二孫
(巨源謂莘老)南方固鄉黨謫宦侣鶴猿風俗未寧靜朋黨
争排根引去良自得獨清在澄源往者未可招冠蓋
方駿奔
劉莘老
莘老奮徒步首與觀國賓儼然自約束被服韍與紳
黽勉丞相府接迹輿臺臣顧嫌任安躁未忍裂坐茵
推置冠獬豸謂言我比鄰三晉固多士骯髒存斯人
竄責不敢辭狂言見天真南方異風俗強食魚尾莘
應同賈太傅抱屈耻自陳猶有痛哭書受釐定何辰
和子瞻金山
長江欲盡闊無邊金山當中唯一石潮平風靜日浮
海縹緲樓臺轉金碧瓜洲初見石頭城城下波濤與
海平中流轉柁疑無岸泊舟未定僧先迎山中岑寂
恐未足復將江水遶山麓四無鄰家羣動息鍾聲鏗
鍠答山谷鳥鳶力薄墮中路惟有胡鷹石上宿誰知
江海多行舟遊人上下奪巖幽老僧心定身不定送
往迎來何時竟朝遊未厭夜未歸愛山如此如公稀
不待遊人盡歸去恐公未識山中趣
和子瞻焦山
金山遊遍入焦山舟輕帆急須臾間涉江已遠風浪
闊遊人到此皆爭還山頭冉冉萬竿竹樓閣不見門
長關金山共此一江水只有勝絶無此閑野僧終日
飽一飰與世相視如髦蠻門無舟楫斷還往說法教
化黿鼉頑偶然客至話鄉國西望落日低銅鐶岷峨
正在日入處想象積雪堆青鬟稻田一頃良自給仕
宦不返知誰扳久安禄廩農事廢強弓一弛無由彎
行逢佳處輙歎息想見茅屋藏榛菅我知此地便堪
隠稻苗旆旆魚斑斑(蜀僧也焦山長老)
次韻子瞻遊甘露寺
去國日已遠涉江歲將闌東南冨山水跬步晉清歡
遷延廢行邁忽忘身在官清晨陟甘露乘高棄征鞍
超然脱闤闠穿雲撫朱欄下視萬物微惟覺滄海寬
潮來聲洶洶望極空漫漫一一渡海舶冉冉移檣竿
水怪時出没羣嬉類豭羱幽陰自生火青熒復誰鐟
石頭古天險憑恃分權瞞疑城曜遠目來騎驚新觀
聚散定王業成毁猶月團金山百圍石岌岌隨濤瀾
猶疑漢宫廷屹立承露盤狂波恣吞噬萬古嗟獨完
凝眸厭滉漾遶屋行盤跚此寺歷今古遺迹皆龍鸞
孔明所坐石牂䍽非人刊經霜衆草短積雨青苔寒
蕭翁嗜佛法大福將力干坡陁故鑊在甲錯蒼龍蟠
衛公秉節制佛骨埋金棺長松看百尺畫像晉三歎
新詩語何䴡傳讀紙遂刓嗟我本漁釣江湖心所安
方為籠中閉仰羨天際摶遊觀惜不與賦詠嗟獨難
俸禄藉升斗虀塩嗜鹹酸何時扁舟去不竢官長彈
李簡夫挽詞二首
老成渾欲盡吊客一澘然遺事人人記清詩句句傳
掛冠疎傅早樂世白公賢歎息風流在埋文得細鐫
又
歸隠淮陽市遨遊十六年養生能淡泊愛客故留連
傾蓋知心晚論詩臥病前葆光塵滿榻無復聽談禪
韻子瞻初到杭州見寄二絶
吏治區區豈不任吳中巳自富才能還應占位書名
姓學取藍田崔縣丞
試盡風波萬里身到官山水却宜人君知晏子恩仍
厚還與從來舊卜鄰
和柳子玉地爐
鑿地泥床不費功山深炭賤火長紅擁衾熟睡朝衙
後抱膝微吟莫雪中寵辱兩忘輕世味冰霜不到傲
天工遥知麻步無人客寒夜清樽誰與同
和柳子玉紙帳
夫子清貧不耐冬書齋還費紙重重窗明曉日從教
入帳厚霜飈定不容京兆牛衣聊可藉公孫布被旋
須縫吳綾蜀錦非嫌汝簡淡為生要易供
次韻子瞻遊孤山訪惠懃惠思
鳥依山魚依湖但有所有無所無輕舟沿泝窮遠近
肩輿上下更傳呼翩然獨往不携孥兼擅魚鳥兩所
娛困依巖石坐巉絶行牽翠蔓隨纏紆道逢懃思訪
其廬誦詩清切秋蟬孤隠居羞踏陌上土何人起愛
輪下蒲水南巷中羅百夫鷄鳴朝謁至日晡人生變
化安可料憐汝久遁終無圖鳬鷖不足鶴有餘一俯
一仰戚與蘧嗟我久欲從逃逋方圓不敢左右摹
宛丘二詠并序
宛丘城西柳湖累歲無水開元寺殿下山茶一株
枝葉甚茂亦數年不開轍頃從子瞻遊此每以二
物為恨去秋雨雪相仍湖中春水忽生數尺至二
月中山茶復開千餘朵因作二詩奉寄
旱湖堤上柳空多倚岸輕舟柰汝何秋雨連渠添積
潤春風吹凍忽生波蟲魚便爾來無數鳬鴈猶疑未
肯過持詫錢塘應笑我坳中浮芥兩么麽
古殿山花叢百圍故園曾見色依依凌寒強比松筠
秀吐豔空驚歲月非冰雪紛紜真性在根株大老衆
園希山中草木雖携種潦倒塵埃不復歸
贈提刑賈司門青
前年乘舟護南河宛丘官舍酣且憂歌去年持節犴
獄驅車道路日不足今年春風塵土黃遠赴三州議
繇役天子憂民法令新整齊百事無閑人苗耘髮櫛
何時已回首昔遊如夢寐區區學舍曾未知春晚日
長唯有睡才智有餘安得閑疎慵顧我自當然喜君
未忘太平事獨稱赦書旌孝子(墳賈移文陳州請用項城有孝子負土成)
(䘏之赦書存)
同陳述古舍人觀芍藥
藹藹堂西十畆園晚凉迎步綠隂繁共驚春去已多
日爭看花開最後番未許狂風催爛漫故將青幄強
安存請公作意勸歡賞趁取殘紅照酒樽
次韻子瞻見寄
我將西歸老故丘長江欲濟無行舟宦游已如馬受
軛衰病擬學龜藏頭三年學舍百不與糜費廪粟常
慙羞矯時自信力不足從政敢謂學已優閉門却掃
誰與語晝夢時作鈞天遊自從四方多法律深山更
架逃無術衆人奔走我獨閑何異端居割蜂蜜懷安
已久心自知彈劾未至理先屈餘杭軍府百事勞經
年未見持千旄賈生作傳無封事屈平憂世多離騷
煩刑弊法非公耻怒馬奔車忌鞭箠藐藐何自聽諄
諄諤諤未必賢唯唯求田問舍古所非荒畦弊宅今
餘幾出從王事當有程去須膰肉嫌無名掃除百憂
唯有酒未退聊取身心輕
趙少師自南都訪歐陽少師於潁州留西湖
久之作詩獻歐陽公
公居潁水上德與潁水清身閑道轉勝内足無復營
平昔富交遊開門坐常盈退居萬事樂獨恨無友生
汝潁亦多士後來非老成趙公平生舊情好均弟兄
少年結意氣晚歲齊功名携手踐廊廟躡足辭鈞衡
徜徉里閭間脫略世俗縈興來忽命駕一往千里輕
白髮儼相映元勲各崢嶸人生會面難此會有餘情
遨遊西湖中仲夏草木榮壺觴列四坐歌舞羅前楹
畫舫極㳂泝肩輿並逢迎棹進鳬鴨亂樂作蟲魚驚
近寺駢履迹高臺吹笑聲往事語京洛餘歡發吟賡
拳拳主人厚𣢾𣢾來客誠此樂有時盡此好何由傾
次韻子瞻望湖樓上五絶
欲看西湖兩岸山臥乘湖上木蘭船湖山已自隨船
改更值隂晴欲雨天
眼看西湖不暫來簿書無筭撥還開三年屈指渾將
盡記取從今得幾回
湖山欲買恨無錢且盡芳樽對玉盤菱角鷄頭應巳
厭蟹螯馬頰更勤飡
終日清漪弄短橈久忘車乘走翹翹秋風且食鱸魚
美洛下諸生未可招
滯晉朝市常嫌閙放棄江湖也未閑孤舫粗窮千頃
浪肩輿未盡百重山
和柳子玉共城新開御河過所居牆下
卜築共山功欲成新河入縣巧相縈誰將畚鍤千夫
力添上園林一倍清生長魚鰕供晚饌浮沉鵝鴨放
春聲為鄰有意非今日丐我餘波伴濯纓
歐陽太師挽詞三首
雄文元命世直氣早成風受任衰遲後安邦反側中
廻天深有力扈聖耻言功事巳身隨去驚嗟柱石空
又
唐弊文初喪書成法至今雍容趨聖處深切可人心
氣力知難繼風流喜不滛懸知公欲謝異說勇交侵
又
推轂誠多士登龍盛一時西門行有慟東閣見無期
念昔先君子嘗蒙國士知舊恩終未報感歎不勝悲
賦黃鶴樓贈李公擇(知鄂州公擇時)
前年見君河之浦東風吹河沙如霧北潭楊柳強知
春樽酒相携終日語君家東南風氣清謫官河堧不
稱情一麾夏口亦何有高樓黃鶴慰平生荆江洞庭
春浪起漢沔初來入江水岸頭南北不相知惟見風
濤湧天地巫峽瀟湘萬里船中流鼓楫四茫然高城
枕山望如帶華衰照日光流淵樓上騷人多古意坐
忘朝市無窮事誰道武昌岸下魚不如建業城邊水
次韻子瞻餘杭法喜寺綠野亭懷吳興太守
孫莘老
信美非吾土三吳一水中亭高望已極舟入去無窮
朝市知安在湖山信有功遨遊逐鳬鴨飲食數魚虽
波浪喧朝夕梅烝變綠紅逢人問京洛去國長兒童
同舍情相接鄰邦信屢通相邀欲相過道里訊溪翁
和子瞻宿臨安淨土寺
四方清淨居多被僧所占既無世俗營百事得豐贍
家居每紛薄奉養出寒欠昔年旅東都局促吁巳厭
城西近精廬長老時一覘每來獲所求食飽山茶釅
塵埃就湯沐垢&KR1401;脱巾䪜不知禪味深但取饑腸饜
京城苦煩溷物景費治染吳都况清華觀刹吐光豔
石矼度空闊泉溜瀉深塹經過未足多終老應長歉
和子瞻自淨土步至功臣寺
山平村塢連野寺鐘相荅晚隂生林莾落日猶在塔
行招兩社僧共步青山月送客渡石橋迎客出林樾
幽尋本真性往事聽徐說錢王方壯年此邦事輕俠
鄉人鄙貧賤異類識英傑立石象興王遺迹今岌嶪
功勲三吳定富貴四海甲歸來父老藏崇高畏摧壓
詩人巧譏病牛領恣挑抉流傳後世人談笑資口舌
是非亦已矣興廢何倉卒持歸問禪翁笑指浮漚沒
次韻子瞻遊徑山
去年渡江愛吳山忽忘蜀道輕秦川錢塘後到山最
勝下枕湖水相縈旋坐疑吳會無復有扁舟屢出凌
濤淵今秋復入徑山寺勢壓衆嶺皆摧顛連峰沓嶂
不知數重重相抱如青蓮散為雲霧翳星斗聚作潭
井藏蜿蜒欽翁未到人迹絶千里受記來安禪荒榛
野草置茅屋坐令海賈輸金錢至今傳法破煩惱飽
食過客容安眠解裝投錫不復去紛紛四合來烏鳶
或言此處猶未好海上人少無煩煎天台鴈蕩最深
秀水驚石瘦尤清便青山獨往無不可論說好醜徒
紛然終當直去無遠近藤鞋竹杖聊窮年
次韻子瞻自徑山回宿湖上
朝從徑山來泱莾徑山色莫從湖上歸滉漾湖光碧
借問泛湖舟何似登山屐高懷厭朝市遠去忘憂慄
目向幽人青顔從濁醪赤塵埃解羅網宇宙為安宅
油然了無營此意誰能詰嗟予别離久欲往徒反側
留滯亦可為空驚突深黑
次韻子瞻題孫莘老墨妙亭
高岸為谷谷為陵一時豪傑空飛騰身隨造化不復
返忽若野雀逢蒼鷹當年碑刻最深固風吹土蝕消
無稜遺文漫滅雨中迹翠石斷裂春後冰古墳欲毁
野廟廢行人不去征鞍憑書生躭翫立風雪飢驢厭
苦疲奴憎愛之欲取恨無力旋揉翠墨濡黃繒不如
好事孫太守牛車徙置華堂登遶墻羅列耀珪壁罷
燕起讀晉賓朋却思遺迹本安在原隰處處荒榛藤
田夫野老誰復顧鬼火夜照來寒燈廢興聚散一如
此反使涕泗沽人膺
熙寧壬子八月於洛陽妙覺寺考試舉人及還
道出嵩少之間至許昌共得大小詩二十六首
洛陽試院樓上新晴五絶
縹緲危譙面面山朝來雲作雨潺潺忽然風卷歸何
處百里隂時反掌間
嵩少猶藏薄霧中前山迤邐夕陽紅高樓一閉三十
日遥憶巖頭種藥翁
伊闕遥臨鳳闕前龍門女几氣蒼然唐朝御路依稀
在猶想東巡塵暗天
天壇王屋北侵河高比嵩丘一倍多小有清靈今上
在俗緣深重奈成魔
前朝宫闕倚芒山殿閣層層半嶺間猶恐北來岡阜
淺大行東抱故孱顔
和頓主簿起見贈二首
聲病消磨只古文諸儒經術闘紛紜不知舊學都無
用猶把新書強欲分老病心情愁見敵少年詞氣動
干雲搜賢報國吾何敢欲補空疎但有勤
一鎻樓中暗度秋微官黽勉未能休笑談容我聊紓
放文字憑君便去晉杯酒淋漓已非敵清詩窈眇更
難酬東歸猶得聯征騎同上嵩高望九州
將出洛城過廣愛寺見三學演師引觀楊惠
之塑寶山朱瑶畫文殊普賢為賦三首
寺古依喬木僧閑正莫年為生何寂寞愛客尚晉連
虚牖羅脩竹空厨響細泉坐聽談舊事遍識洛中賢
又
虚室無尋丈青山有百層廻峰看不足危石恐將崩
聽法來天女依巖老梵僧須彌傳納芥觀此信還曾
又
壁毁丹青在移來殿廡深賦形驚變態觀佛覺無心
空色笙竽含妙音風流出吳樣遺法到如今
登封道中三絶
緱山祠
飛仙不返周王子重阜相連少室孫夜靜笙聲兼鶴
下廻看惟有故山存
轘轅道
青山欲上疑無路澗道相縈九十盤東望嵩高分草
木回瞻原隰湧波瀾
少林寺贈頓起
一徑喬林下黃葉三山翠壁遶禪居共君將住還歸
去欲問安心知已䜹(鳳凰山鳳凰山上有初祖庵二少林東接少室北倚石城南臨)
(於此祖問法)
登嵩山十首
石徑
蒼壁上參天微徑隨流水聱牙石齒亂紛薄黃葉委
牽攀不得上顛仆幾將止勉強終此行更老知難至
玉女䆫
巖竇有虚明曨曨發晴曉真人無儔匹牎下晨粧早
門開秋雨入室靜長風掃絶跡杳難尋朱顔未嘗老
擣衣石
玉女雲為衣飄搖不須擣空傳巖下石夜杵知誰抱
清泉供澣濯素月鋪繒縞人世迫秋寒處處砧聲早
醒心泉
上山苦飢渴中道得寒泉舉瓢石竇響入口煩痾痊
洑流去不見落澗聲鏗然莫歸復相值相從下平川
峯頂寺
重重山前峯上上終非頂行登衆嶺徹始得山門迥
高風慘多寒落日側先暝却視向所經眇如在深井
登封壇
登封事巳遥大碑摧風雨靈壇久銷禿古木中梁柱
峰巒至此盡蒼石無寸土俯視萬仞高悲辛但狂顧
法華巖
飛橋走巖居茅屋今已破何年避世僧此地常獨臥
秋風高鳥入夜月寒猿過自非心已灰靜極生悲惰
將軍柏(即唐避暑宫在天封覌覌)
肅肅避暑宫石殿秋日冷凛然中庭柏氣壓千夫整
風聲荅萬壑雲色通諸嶺材大難為工甘與蓬蒿屏
吳道子畫四真君(思觀在精)
浮埃古壁上蕭然四真人矯如雲中鶴猶若畏四鄰
坐令世俗士自慙汗濁身勿謂今所無嵩少多隠淪
啓母石
神夫化黃熊神母化白石嬰兒剖還父涕泣何暇䘏
爾來三千歲往事誰復識惟有少姨存相望居二室
過韓許州石淙莊(常燕羣臣於此石刻尚在水中有石曰淙唐天后朝)
飛泉來無窮發自嵩嶺背奔馳兩山間偶與亂石會
傾流勢摧毁泥土久崩潰堅姿未消釋嶻嶭儼相對
居然受噴潑雷轉諸壑内初喧墮深谷稍放脫重隘
跳沬濺霏微餘潤洶澎湃宸遊昔事遠絶壁遺刻在
人迹久寂寥物理係興廢相君厭紛華築室俯湍瀨
灌纓離塵垢洗耳聽天籟將追赤松遊自置青雲外
道人亦何者預此事歸計猶恐山未深更種萬株檜
過登封閻氏園
秋暑尚煩襟林泉淨客心菊殘知節過荷盡覺池深
疎柳搖山色青苔遍竹隂猶嫌近官道轣轆聽車音
許州留别頓主簿
洛寺相從不出門遶城空復記名園程文堆案晨興
早竹簟連床夜語喧歸路逢僧暫容與登山無力強
扳援遥知别後都如夢賴有君詩一一存
次韻子瞻登望海樓五絶
山色潮聲四面來城中金碧爛成堆不愁門外嚴局
鎻終日憑欄未擬廻
湖色蒼蒼日向斜煙波萬狀不容誇畫船人去浮紅
葉石徑僧歸躡白蛇
樓觀爭高不計層嗈嗈過鴈自相譍錢王舊業依稀
在歲久無人話廢興
荷葉初乾稻穗香驚雷急雨送微凉晚晴相放秋山
色洗却濃粧作淡粧
白酒傾漿膾斫紅晝遊未厭月明中樓高只辨聽歌
鼓不見遊人轉似蓬
和子瞻監試舉人
登科歲云徂舊學日將落外遭饑寒侵内苦憂患鑠
傳家足墳史遺說本精約羣言久紛蕩開卷每驚矍
居官忝庠序授業止千籥朝廷發新令長短棄前彠
緣飾小學家睥晚前王作聲形一分解道義因附託
安行厭衢路強挽就縻縛縱横施口鼻爛漫塗丹堊
強辯忽横流漂蕩終安泊憶惟法初傳欲講面先怍
新科勸多士從者盡高爵徘徊始未信衒誘終難却
嗟哉守愚鈍幾不被譏謔獨醒慙餔糟未信耻輕諾
敢言折鋒鋩但自保城郭有司顧未知選試謬西洛
羣儒誰號令新語競投削雖云心所安恐異時量度
詭遇便巧射晚嫁由拙妁誰能力春耕忍饑待秋穫
聞兄職在監考較筆仍閣縮手看傍人此意殊未惡
和子瞻煎茶
年來病懶百不堪未廢飲食求芳甘煎茶舊法出西
蜀水聲火候猶能諳相傳煎茶只煎水茶性仍存偏
有味君不見閩中茶品天下高傾身事茶不知勞又
不見北方俚人茗飲無不有塩酪椒薑誇滿口我今
倦遊思故鄉不學南方與北方銅鐺得火蚯蚓呌匙
脚旋轉秋螢光何時茅簷歸去炙背讀文字遣兒折
取枯竹女煎湯
次韻子瞻對月見憶并簡崔度
先師客陳未嘗飽弟子于今敢言巧敗牆破屋秋雨
多夜視隂精過畢昴韲塩冷落空杯盤且依道士修
還丹丹田發火五臓暖未補漫漫長夜寒我生疲駑
戀笙豆崔翁遊邊指北斗唯有王江亦未歸閉門無
客邀沽酒(去冬游沉丘遂不歸宛丘道人王江好飲酒)
和子瞻開湯村運塩河雨中督役
興事常苦易成事常苦難不督雨中役安知民力殫
年來上功勲智者爭雕攅山河不自保疏鑿非一端
譏訶西門豹仁智未得完方以勇自許未䘏衆口歎
天心閔劬勞雨涕為汎瀾不知泥滓中更益手足寒
誰謂邑中黔鞭箠亦不寬王事未可回后土何由乾
次韻子瞻雨中督役夜宿水陸寺二首
雲氣連山雨瀉盆莫投僧舍欲關門暫時洒掃寬行
役終夕崎嶇入夢魂煩熱暗消秋簞冷烝濡未解夜
燈昏二年游宦多勞苦何日相從得細論
野寺蕭條厭客喧雨披脩竹亂紛然已因無食聊從
仕深悟勞生不問禪未至莫憂明日事偷閑且就此
宵眠天明歸去芒鞋滑雖有藤輿懶上肩
次韻子瞻將之吳興贈孫莘老
宦遊莫向長城窟冬冰折膠弦亦絶吳中臘月百事
便蟹煑黃金鱸鱠雪京城舊友一分散近憶吳興須
滿頰世事反覆如翻飛今日共鯀前益垂畏人但恐
去不遠適意未覺歸來遲借問校讎天禄閣何如江
海同遊嬉
和子瞻畫魚歌(杖畫水取魚謂之畫魚吳人以長釘加杖頭以)
潛魚在淵安可及垂餌投竿易如拾横江設網雖不
仁一瞬未移收百十畫魚何者漫區區終日辛勤手
拮据已嫌長網不能遍肯信一竿良有餘鯤鯢駭散
蛟龍泣獲少驚多亦何益願從網罟登君庖碎首屠
欒城第三集卷第四
詩十二首
喜姪邁還家一首
一别怱(&KR0901;)歲五除還家怪我白髭鬚懷中初見孫三
世巷口新成宅一區(姪房添一男孫予亦葺成敝廬皆别後事)林下酒尊
還漫設床頭易傳近看無老年遊宦眞安往南北相
望結草廬
次前韻
心空煩惱不須除白盡年來罷鑷鬚隨俗治生終落
落苦心憂世漫區區居連里巷知安否食仰田園問
有無我巳閉門還往絶待乘明月過君廬
喜雨(五月十九日夏至)
一旱經春夏巳牛好雨通宵曉未收氣爽暫令多病
喜來遲未觧老農憂力耕僅足公家取遺秉休違寡
婦求時向林間數新竹籜龍騰上欲迎秋
雨過一首
東南流注巳鳴澗西北霏微僅歛塵人意共懷艱食
病天公那有不仁人雲移巳分貧無福雩應方知社
有神田里相望無一舍終年苦樂會湏勻
溽暑一首
東風吹鼎方然薪遊魚出没一世人隨湯上下猶欣
欣不識河漢淸涼津十年我巳不出門可憐尚寄生
死濱老知下種功力新開花結子當有辰寒暑一過
聊嚬呻至此有道非有神
外孫文九伏中八村㬠麥一首
春田不雨憂無麥入囷得半猶足食伏中一㬠不可
緩旱田蒼耳猶難得人言春旱夏當潦入㐲未保天
日好老農經事言不虛防風防雨如防盗外孫讀書
舊有功五言七字傳祖風旋投詩筆到田舍知我老
來纔且慵秋田正急車難起汗滳肩頳愧鄰里磨聲
細轉雪花飛舉家百口磨牙齒食前方丈我所無烝
䴵十字或有諸孫歸何用慰勤苦烹雞亦有烹胡盧
(唐相盧懷慎旣老家居諸公嘗往問疾公設食待客勑庖夫净去毛勿拗折其項客喜爲當食烝鵝鴨也)
(食至乃丞胡盧耳諸公皆不飽公食之殊美)
大雨後詠南軒竹二絶句
苦寒壞我千竿綠好雨還催衆筍長痛飲雖無嵇阮
客瓢尊一試午隂凉
葉開翡翠才通日節竦琅玕不怕風稍放西邊深二
丈端谷如幽茂中林(竹西有二丈隙地筍猶未到)
秋後卽事一首
苦熱真疑不復凉火流漸見迫西方淸風一夜吹茅
屋竹簟今朝避石床露濕中庭菊含蘂水浮西浦稻
生芒秋成得飽家家事莫笑農夫喜欲狂
送遲赴登封丞一首
昔我過嵩陽秋高日重九晨邀同行客共舉登高酒
藤鞵生腁胝一覧河山富封壇土消盡中夜捫星斗
下山雙足廢欲上知難又回首煙雲中隱約見巖岫
未老約來遊何意七十後吾兒性静默丞邑山路口
秋暑山尚煩冬雪山方瘦春山利遊觀安輿郞迎父
省事一首
早歲讀書無甚解晚年省事有奇功自許平生初不
錯人言畢竟兩皆空空中有實何人見實際心知與
佛同煩惱消除病亦去閉門便了此生中
廣福僧智昕西歸一首
先人寄東巖蕭然四無憐八尺清冷泉中有白髮人
娑娑弄明月松間夜相賓平生指庚壬終老投此身
築室潁川市西望長悲辛故山比丘僧壐足超峨岷
歸塗三千里秋風入衣巾北崦百步外我夢一室新
速營二間堂永奉兩足尊我歸要有時久遠與子親
悟老非凡僧瓦礫化金銀歸去味玄言見日當自陳
欒城第三集卷第四
欒城後集卷第四
詩七十首
葺居五首
南堂初一家隔絶歲月久開牆比風入爽氣通戸牖
棟梁未墔折斤斧聊結構非言事輪奐粗反昔人舊
又
庭方正數尋風月所從入百年養毒樹櫕芒比刀戟
伐之念生久不伐愁跣足且復爲人謀庖椹利朝食
(皂角木宜食椹)
又
竹林失蕃養春筍日瑣細草蔓半縈纏樗櫟互虧蔽
巳令具刀鐮稍竢秋霜厲欲成林下飲更種園東地
又
雜花生竹間竹荒花亦瘁移花通在鞭春到兩皆遂
牆東破茅屋排去抆遺址時來拾瓦礫細細晉花地
又
東南皆民居屋敗如齬齒一完城未能綴葺聊且爾
内修晨夜虞外結比隣喜無心本何營生理未免此
再賦葺居三絶
誰將脩竹寄隣家秋斫長竿春食芽旋築高牆護鷄
犬稍容嵇阮醉喧譁
短垣䟽戸略藏遮翠竹長松夾征斜遊宦歸來四十
載粗成好事一田家
南北高堂本富家百年梁柱半欹斜略教扶起猶堪
住西望吾廬巳自奢
歲莫口號二絶
六十來年又七年眼昏頭白意茫然逢人欲說平生
舊少有能知兩世前
兩世相從今幾人回頭強半巳埃塵此心點檢終如
一時事無端日日新
雪後小酌贈內一首(乙酉正月九日)
薄雪爲燈正和風應節來出遊吾巳懶小酌意難裁
竹徑泥方滑菁畦凍欲開細君憐老病加料作新醅
喜雨一首(三月二十三日)
奪官分所甘年來祿又絶天公尚憐人歲賚禾與麥
經冬雪屢下根鬚連地脉庖厨望䴵餌甕盎思麴糵
一春百日旱田作龜板拆老農淚欲墮無麥眞無食
朱明候纔兆風雷起通夕田中有人至膏潤巳逾尺
繼來不違願飽食眞可必民生亦何幸天意每相恤
我幸又巳多鉏來坐不執同爾樂豐穰異爾若稅役
時聞吏號呼手把縣符赤歲賦行自辦横歛何時畢
收蜜蜂一首
空中蜂隊如車輪中有王子蜂中尊分房减口未有
處野老解與蜂語言前人傳蜜延客住後人秉艾催
客奔布囊包裹閙如市坌入竹屋新且完小䆫出入
旋知路幽圃首夏花正繁相逢處處命儔侶共入新
宅長子孫今年活計知尚淺蜜蠟未暇分主人明年
少割助和藥慙愧野老知利源
養竹一首
病竹養經年生筍大如母初番放出林末番任供口
欲求五寸圍更聽三年後蕭疎盡椽桶無復堪作帚
吾廬適營葺便可開戸牖秀色到衣冠清風盪塵垢
物生恨失養養至無不厚斧斤目摧割隂陽自難救
閑居翫草木農圃即師友養人如養竹舉目皆孝秀
和遲田舍雜詩九首(并引)
吾家本眉山田廬之多寡與楊子雲等仕宦流落
不復能歸中竄嶺南諸子不能盡從晉之潁川買
田築室賖飢寒之患旣蒙恩比還因而居焉然拙
於生理有無之計一付諸子夏五月麥方登埸遲
往從諸農夫簞瓢銍艾知以爲樂作詩九章澹然
有詩人之思歸而山之爲和之云
麥生置不視麥熟爲一來我懶客亦情田荒誰使開
勤事知有獲直駕獨永回交遊悉吾病門巷多蒼苔
又
我生無定居投老旋求宅未暇棟宇完先問松筠碧
床銳日益銷車轄轉生澁東家雖告貧鬻否猶未必
又
偶自十年閑非繼十人作早歲漫云云忘大終落落
齒髮巳半空頭顱不難度顔曾本吾師終身美藜藿
又
至人竟安在陶鑄皆粃糠世俗那得知楚楚事冠裳
方醉狂正作吾語未可莊天定能勝人更看熟黃梁
又
平湖近西垣杖屨可以遊偶從大夫後不往三經秋
盎中插蒲蓮菱芡亦易求閉門具樽爼父子相獻酬
又
試問西寺僧云何古佛意别無安心法但復䴵師餽
外物來無從往亦無所至佛法見在前我亦從此逝
又
老佛同一源出山便異流少小本好道意在三䄂洲
子房見黃石願封小國晉終老預人事斷糓爲吕憂
又
蒼然澗下松不願世雕刻斧斤百夫手牽挽千牛力
斵成華屋柱加以綴衣飾人心喜相賀松心終自惜
又
汲汲䧟有爲昏昏墮無記湛然古井水心在獨無意
讀書非求解食粟姑自遂幸有三男子力田奉租稅
雨病一首
晴送麥入倉兩催糓含穗共怪天公仁曲盡老農意
誰爲三日霖下漉一丈地百谷爭奔流通川不可厲
夜聞屋山落晝說城闉閉老羸知柰何脾病尤所畏
中宵得暴下亭午卧忘起良醫過我言勿藥行自喜
損食存谷神收心辟邪氣几然槁木居油爾元和至
天唯不窮人人則昧其理學道三十年愧爾良醫賜
施崇寧寺馬一首(并引)
子自龍川還潁川安於閑放不畜車馬僧悟緣自
成都來爲予致一滇馬甚駿曰聞公歸自南方家
無良駟此可以備登山之乘予愧其意不能却也
然馬入吾廊輒苦多病意具非吾物也西鄰道僧
和禪席之盛鄕閭之所犇走乃祝之曰俾爾爲和
馬歸依佛法乘病或巳乎因爲詩以示和
南歸閉門萬事了病卧常多起常少未用田間下
澤車何湏櫪上追風驃鄕人記我少年日滇馬爲
致風前鳥三年㐲櫪人共怪馬不能古心可曉坐
馳千里氣蟠結日食生芻空自笑主人自是箕穎
人誰復爲送洮岷道支公惠眼識神駿山下泉其
足芳草法流一洗百病消翹足長鳴且忘老
南堂新甃花壇二首
亂竹侵紅藥病花羞晚春移根近談笑得土長精神
榮悴非由爾芬芳止爲人庭西井泉好汲灌每躬親
又
老木不恐伐横(去声)枝宜少除根莖漸有託兩露稍分
餘生意初無損開花終自如它年諸草木(成就)此幽后
夢中謝和老惠茶一首
西鄰禪師憐我老北苑新茶惠初到晨興巳覺三嗅
多午枕初便一杯少七椀煎嘗病未能兩腋風生空
自笑定中直往蓬萊山盧老未應知此妙
新霜一首
敗簷䟽戸秋寒早老人脚冷先知暁濃霜滿地作微
雪落葉投空似飛鳥新春未覺廩庾空宿逋暗奪衾
禂少旱田首種永言入敢信來年真食麨
戲作家釀二首
方暑儲麴蘖及秋春秫稻丼泉汲桐栢火候問隣媪
唧唧鳴甕盎暾暾化梨棗一撥欣巳熟急篘嫌不早
病色變渥丹羸軀驚醉倒子雲多交遊好事時相造
嗣宗尚出仕兵厨可常到嗟我老杜門柰此(平生)好未
出禁酒國耻爲甕間盗一醉汁滓空入腹誰復告(俗彦)
(有入腹無臟之語)
又
我吹半合耳晨興不可無千錢買一斗衆口分須臾
月俸本有助法許吏未俞愍愍坐相眎饞涎落盤盂
潁潩舊乏水粳糯貴如珠今年利陂堨碓聲喧里閭
典衣易鍾釡入壅坐醍醐歡欣走童孺左右陳肴𬞞
細酌奉翁媪餘潤霑庖厨詰朝日南至相戒留全壺
一家有喜色經冬可無沽莫怪杜拾遺斗水寬憂虞
冬至雪一首
旱久魃不死連隂未成雪微陽凡地來顛風三日發
父老竊相語號令風爲節講武罷冬夫畿甸休保甲
纍囚出死地冗官去煩雜手詔可人心吾君信明哲
風頻雪猶吝來歲恐無麥天公聽一言惟幸早誅魃
歲莫二首
嶺南萬里歸來客潁上六年多病身未死誰言猶有
命長閑豈復更尤人眼看世事知難了手注遺編近
一新點檢平生無幾恨濁醪初熟正逢春
又
文章習氣消未盡般若初心老漸明粗有春秋傳舊
學終憑止觀定無生維摩晚亦諧生事彌勒初猶重
世名鬚髮來年應更白莫晉塵滓溷澄淸
春後望雪一首
秋雨僅熟禾冬雪不揜塊温風搜麥根天意欲爲害
老濃強推測妄謂春當改三陽巳換節六出尚茫昧
朝春扶桑暾夜聽土囊噫倉場久空竭榆棗方伐賣
丁夫病風熱孺子作瘡疥無知此何幸得罪彼有在
造物伊誰憎亦復自無柰愼勿翻雪海凍餒無疆界
除夜一首
年更六十七旬滿三百六俛仰定何爲萬事如轉轂
禪心澹不起非人自歌哭芸芸初莫禦勢盡行將復
學道道可成無心心每足守歲聽兒曹自笑未免俗
喜雨一首
歴時書不雨此法存春(我秋)請誅旱魃夭公信聞不魃
去出末門油雲裹嵩丘濛濛三日雨入上如膏流二
麥返生意百草萌牙抽農夫但相賀漫不知其由魃
來有巢冗遺卯遍九州一埽不能盡餘孽未遽休安
得風雨師速遣雷霆搜衆魃誠巳去秋成儻無憂
甲子日雨一首
一冬無雪麥方病細雨逆春歲有望愁見積隂連申
子復令父老念耕桑瘦田未足終年計濁酒誰供淸
旦嘗頼有真人不飢渴閉門却埽但焚香
新火一首
百口共一竈終年事烹煎力耕飼飢饞竈弊火亦煩
昨日一百五老穉俱食寒呼童戞枯竹粲然吐青煙
適從何方來熒熒百家傳性火出眞空應量曾無邊
老病何所求石缾煑寒泉歛爲一夫用無心固當然
次韻和人詠酴醾一首
蜀中酴&KR2573;生如積開落春風山寂寂巳憐正發香晻
曖猶愛未開光的皪半垂野水弱如墜直上長松勇
無敵風中娜娜應數丈月下煌煌眞一色故園聞道
開愈繁老人自恨歸無日百花巳過春欲莫燕坐繩
床空歎息朝來滿把得幽香按頭亂插銅缾濕一番
花蘂轉頭空誰能往問天台拾
閑居五詠
杜門
可憐杜門久不覺杜門非牀銳日日銷髀肉年年肥
眼暗書罷讀肺病酒亦稀經年客不至不冠仍不衣
眎聽了不昩色聲久巳微終然渾爲一誰言我無歸
坐忘
少年嘗病肺納息肺自歛靈液洗昏煩百藥無此驗
爾來觀坐忘一語頓非漸道妙有至力端能破諸暗
跏趹百無營純白乃受染至人不妄言此說豈吾僣
讀書
習氣不易除書魔閑即至圖史紛滿前展卷輒忘睡
古今浩無垠得失同一軌前人巳不悟今人復如此
愍然[婺-矛+牙]婦憂嗟哉肉食鄙掩卷勿重陳慟哭傷人氣
買宅
我老未有宅諸子以爲言東家欲遷去餘積尚可捐
一費豈不病百口儻獲安田家伐榆棗賦役輸緡錢
長大可雙棟瑣細堪尺椽生理付兒曹老幸食耳眠
移竹一首
前年買南園本爲一畆竹稍去千百竿欲廣西南屋
本心初不爾百口居未足黽俛斤斧餘慙愧琅玕綠
東園有餘地𥙷種何年復凛凛歲寒姿餘水非此簇
城中牡丹推高皇廟園遲适聮騎往觀歸報未
開戲作一首
漢廟名園甲潁昌洛川珍品重姚黃雨餘往看初疑
晚春盡方開自不忙爭占一時人意速養成千葉化
工長老人終歲關門坐花落花䦕巳兩忘
外孫文驥與可學士之孫也予親教之學作詩
俊發猶有家風喜其不墜作詩贈之一首
巳矣石室老奄然三十年遺孫生不識妙理定誰傳
孔伋仍聞道賈嘉終象賢文章猶細事風節記高堅
春深三首
郊原紅綠變青隂閉戶不知春巳深稍喜荒畦添野
薺坐看新竹𥙷疎林簾中飛絮縈殘夢䆫外啼鸎伴
獨吟欲聽楞嚴終懶出道人知我粗無心(僧維斍時講楞嚴)
小園松竹有淸隂懶病從玆日益深醉客滿堂慙北
海野僧同社憶東林逢人問道空長嘯久客思歸尚
越吟三十年前誦圓覺年來雖老解安心
又
偶有茅簷潩水隂(潩水自西湖聽水亭不派流自城北而東吾廬適在其南)近依
城市淺非深幽居每自比陳寔古學何人貴社林隣
父時來陪小飲兒曹頗解續微吟前年僅了春秋傳
後有仁人知我心
次遲韻示陳天倪秀才姪孫元老主簿一首
茅簷有佳客肅肅清風興吾孫成均來左(右皆)良朋爲
憐衆兄弟將冠未有稱條枚失熂燎中林化薪蒸老
夫方苦貧不辦酒如澠夏田巳失麥種豆喜多蝇(俗人)
(多蝇為豆熟之祥)何以待君子簟瓢容一升君來豈非誤門
庭冷如冰
再次前韻示元老一首
豪桀多自悟不待文王興四方有餘師十室豈無朋
我老不知時早歲誰誤稱歸來理茅屋對客食黎蒸
遇渴即飲水何嘗問淄澠冠裳強包裹毀譽如飛蠅
植根久巳爾苕潁日自升忘我亦忘法無冰知消冰
築室示三子一首
宅舍元依畢竟空小乘慣住草庵中一生滯念餘妻
子百口僑居怯雨風松竹巳栽猶稍稍棟梁未具勿
怱怱三道院吾眞足餘問兒曹莫問翁
開窗一首
綠竹琅玕色紅葵旌節花開窗風細細窺戸月斜斜
活計無多子文章自一家一牀方病卧隨意上三車
遜往泉城穫麥一首
少年食稻不食粟老居潁川稻不足人言小麥勝西
川雪花落磨煑成玉冷淘槐葉冰上齒湯䴵羊羔火
入腹五年隨俗粗得飽晨朝稻米纔供粥兒曹知我
老且饞觸熱泉城正三伏田家有信呼即來亭午驅
牛汗如浴吾兒生來讀書史不慣田間争斗斛今年
久旱麥粒細及半罷休饒老宿歸來爛漫煞蒼耳來
歲未知還爾熟百口且晉終歲儲貧交強半倉無榖
送元老西歸
晝錦西歸及早秋十年太學爲親留讀詩俛就當年
說答策甘從下第收莫嫌簿領妨爲學從此文章始
自由家有吏師遺躅在當令耆舊識風流(伯父士宦四十年當)
(時號為吏師)
蜀人舊食決明花耳穎川夏秋少菜崇寧老僧
教人并食其葉有鄕人西歸使父爲老言之戲
作一首
飲𬞞舊埰決明花三嗅馨香每嘆嗟西寺衲僧并食
葉因君說與故人家
諸子將築室以畫圖相示三首
還家卜築初無地隨分經營似有時多斫脩篁終未
忍略存古栢更無疑畫圖且作百間計人室猶應三
歲期得到安居眞老矣一生歌哭任於斯
舊廬近巳借諸子新宅分甘臨老時萬里松楸終獨
往四方兄弟亦何疑竹間疎戸幽人到林上長松野
鶴期巳覺高軒慙衞賜可怜黃犬哭秦斯
積因得果通三世臨老長閑自一時久爾觀心終未
悟偶然見道了無疑南遷北返吾何病片瓦尺椽天
與期自斷此生今巳矣世間何物更如斯
題韓駒秀才詩卷一絶
唐朝文士例能詩李杜高深獨到希我讀君詩笑無
語恍然重見儲光羲
秋社分題
天公閔貧病雨止得豐穰南畆傷功作東家杜酒香
分均思孺子歸遺笑東方肯勤拾遺住休嫌父老狂
釀重陽酒
風前隔年麴甕釀重陽酒適從臺無餽飲啜不濡口
秋嘗口巳迫收拾煩主婦仰空露成霜搴庭菊將秀
金微火猶壯未可多覆蔀唧唧候鳴聲涓涓報初溜
輕巾漉糟脚寒泉養&KR0902;缶誰來供嘉節但約鄰人父
生理正艱難一醉陶衰朽它年或豐餘此味恐無有
中秋無月同諸子二首
風雨來無定泥塗日向深直埋今夜月眞失衆人心
雲外天衢净人間濁霧侵幽人久不寐起坐夜愔愔
卷衣換斗酒欲飲月明中坐看浮雲合遥憐四海同
(旧說中秋阴晴四海同之)淸光知未泯來歲尚無窮旦盡樽中
渌高眠聽風雨
予昔在京師畫工韓若拙爲予寫真今十三年
矣容貌日衰展卷茫然葉縣楊生畫不减韓復
令作之以記其變偶作一首
白髮蒼顔日日新丹青猶是舊來身百年迅速何曾
住方寸空虛老更眞一幅蕭條寄衰朽異時髮髴見
精神近存八十一章注從道老𥅆門下人
九日獨酌三首
府縣嫌吾舊黨人鄉鄰畏我昔黃門終年閉戸巳三
歲九日無人共一樽白酒近令沽野店黃花旋遣折
籬根老妻也說無生話獨酌油然對予孫
故國忘歸懶問人新居斫竹旋𨳩門菊生牆下不知
節酒滳床頭初滿樽漲水驟來真有浪淨雲卷自去
無根凡心漫作穎濱傳留與它年好事孫
平昔交遊今幾人後生誰復𣢾吾門茅簷適性輕華
屋黍酒忘形敵上尊東圃旋移花百本西軒恨斫竹
千根舍南頼有凌雲栢父老經過說二孫(古栢孫何僅所種)
泉城田舍一首
泉城欲治麥禾囷五畆鄰家肯見分莫問三吳朱處
士似勝吾鄉楊子雲隂晴卒歲關憂喜豐約終身看
逸勤家世本來耕且養諸孫不用耻鉏耘
欒城後集卷第四
