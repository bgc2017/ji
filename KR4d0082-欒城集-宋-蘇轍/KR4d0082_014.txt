欒城集卷第十四
詩八十五首
次韻王荐推官見寄
可憐衰病孰爲媒私喜鄰邦得儁才玉案愧無酬錦
繡木瓜却用報瓊瑰風流似欲傳諸謝格律猶應學
老梅始信山川出才士扁舟新自宛溪來(人也荐宣)
郭尉願惇夫以琳上人書詩爲示次韻
勉強冠裳四十餘同官早歲亦山居朝來過我三竿
日䄂有幽僧數紙書家住一㕓何計反官供五斛未
應無聞渠秋後來相訪脫粟藜羹只自如
次韻汪琛監簿見贈
連宵暑雨氣如秋過客不來誰與遊頼有澹臺肯相
顧坐令彭澤未能休琴疎不辦彈新曲學廢誰令致
束脩慚愧邑人憐病懶共成淸净勸遲晉
周昉畫美人歌
深宫美人百不知飲酒食肉事游嬉彈絲吹竹舞羅
衣曲終對鏡理鬓眉岌然高髻玉釵垂雙鬟窈窕萼
葉微宛轉躑躅從嬰兒倚楹俯檻皆有姿擁扇執拂
知從誰瘦者飛燕肥玉妃俯仰向背樂且悲九重深
遠安得窺周生執筆心坐馳流傳人間眩心脾飛瓊
小玉雲霧幃長風吹開忽見之夢魂淸夜那復追老
人衰朽百事非展卷一笑亦胡爲特付少年良所宜
病中郭尉見訪
偶成三日寒兼熱知是多聞力未全却問藥王求妙
劑慙非摩詰巳虚圓勞公強說脩行漸顧我方爲病
垢纏應是床頭有新酒欲邀佳客故晉連
病後
一經寒熱攻骸骨正似兵戈過室廬柱木支撑終未
穏筋皮收拾久猶疎芭蕉張王要湏朽雲氣浮游畢
竟虚頼有衣中珠尚在病中點檢亦如如
復病三首
其一
病作日短至病消秋氣初山深足氛瘴俗儉少肴𬞞
藥亂曾何𥙷心安當自除朝庭閔流落巳是
其二
寒作埋冰雪熱攻投火湯今生那有此宿業未應亡
委順一無損力争徒自傷頽然付一榻是處得清凉
其三
一病五十日復爾當解官不才歸亦樂無食去猶難
黽勉人應笑低徊巳意闌舊師摩詰老把卷静中看
送琳長老還大明山
身老與世疎但有世外緣五年客江西掃軌謝往還
依依二三者示我馬祖禪身心忽明曠不受垢汚纏
偶成江東游欲别空悽然緣散衆亦去飄若風中煙
(去洞山聦老與聖寿全老化去高安三長老去之甚熟别後文老)華陽本荒邑緇素
明星懸偶然得老尉舊依育王山璉公善知識不見
十九年我昔未聞道問以所入門告我從信入授我
普眼篇冉冉百尺松起自一寸根南歸髮盡白尺書
今始傳不知鄰邑中乃有門人賢百里走相訪觸熱
汁雨翻懷中出詩卷淸絶如斷蟬我適病寒熱氣力
才緜緜空齋默相向欲語不能宣永暇答佳意歸錫
鏘金環空有維摩病愧無維摩言
病退
冷枕單衣小竹床卧聞秋雨滳心涼此間本净何湏
洗是病皆空豈有方示疾維摩元自在放身南嶽離
思量病根欲去眞源在昨夜夢遊何有鄉
病後白髮
枯木自少葉不堪經曉霜病添衰髮白梳落細絲長
筋力從凋朽肝心罷激昂勢如秋後雨一度一淒涼
答琳長老寄幽蘭白木黃精三本二絶
其一
谷深不見蘭生處追逐微風偶得之觧脫清香本無
染更因一嗅識眞知
其二
老僧似識衆生病久在山中養藥苗白术黃精遠相
寄知非象馬費柔調
次韻侯宣城題疊嶂樓
小邑來時路宣城最近隣樓臺百年舊花竹一番新
豋覧春深日凝思病後身何時對樽酒重爲洗埃塵
初聞得校書郎示同官三絶
其一
讀書猶記少年狂萬卷縱橫曬腹囊奔走半生頭欲
白今年始得校書郎
其二
百家小邑萬重山慙愧斯民愛長官粳稻如雲梨棗
熟暫留聊復爲加飡
其二
病後濁醪都少味老來歡意苦無多臨行寂寞空相
對不作新詩柰客何
績溪二詠
豁然亭
南看城市北看山每到令人意豁然碧瓦千家新渦
雨青松萬壑正生煙經秋卧病聞斤響此日豋臨負
酒丹徑請諸君作佳句壁間題我此詩先
翠眉亭
誰安雙嶺曲彎彎眉勢低臨戶牖間斜擁千畦鋪濚
水稍分八字放遥山愁霏宿雨峯巒濕笑卷晴雲草
木閑忽憶故鄉銀色界舉頭千里見蒼顔
辭靈惠廟歸過新興院書其屋壁
來時稻葉針鋒細去日黃花黍粒麄久病終慙多厰
政豐年猶喜慰耕夫青山片片添紅葉渌水星星照
白鬚東觀校讎非老事眼昏那復競鉛朱
郭尉惠古鏡
凜如秋月照虛空遇水留形處處同一瞬自成千億
月精神依舊滿胷中(巳精神故解之云俗言以鏡予人損)
歙縣歲寒堂
檻外甘棠錦繡屏長松何者擅亭名浮花過眼無多
日勁節凌寒盡此生暗長茯苓根自大旋收金粉氣
尤清長官不用求琴譜但聽風聲作弄聲
邵武游氏老人三淸堂紫芝
黑龜赤鳳早逢師白髮蒼顔老不衰丹鼎一凡深自
祕紫芝三葉却先知煙薰晴日雲容薄色凝秋霜玉
性竒何日刀圭救羸病盡芟荆棘種交梨
神宗皇帝挽詞三首
其一
稽古堯無作勤邦禹有功政新天地力事攺漢唐風
禮樂寰中盛梯航海外通華封徒有誦龍御忽乘空
其二
承平終不處付託重艱難統接神孫正人依聖母安
橋山封劒佩原廟見衣冠萬國纏哀處高陽檜栢寒
其三
取士忘䜹賤量書廢寢興芻言本何益玉殿最先豋
日角依俙想堯言涕泗稱龍髯遠莫及零淚凍成冰
舟過嚴陵灘將謁祠豋臺舟人夜解及明巳
遠至桐廬望桐君山寺漂渺可愛遂以小舟
遊之作二絶
其一
扁舟怱草出山來慚愧嚴公舊釣臺舟子未應知此
恨夢中飛楫定誰催
其二
嚴公釣瀨不容看猶喜桐君有故山多病未須尋藥
錄從今學取衲僧閑
沂潮二首
其一
潮來海若一長呼潮去蕭條一吸餘初見千艘委泥
土忽浮萬斛沂空虛映山少避曾非久借勢前行却
自如天地尚遭人意料乘時使氣定麄疎
其二
疋練縈回出海門黃泥先變碧波渾初來似欲傾滄
海正滿真能倒百源流枿飛騰竟何在扁舟聛睨久
仍存自慚不作山林計來往終隨萬物奔
贈王復處士
候潮門外王居士平昔交遊遍海涯本種杉松爲老
計晩將亭榭付隣家爲生有道終安隱好事來遊空
嘆嗟猶有東牟舊詩飬忻然對客展龍蛇(園亭子讐王君舊有)
(項以貧故鬻之矣兄名之日種德其亭)
張愓山人卽昔所謂惠思師也余舊識之於
京師忽來相訪茫然不復省徐自言其故戲
作二小詩贈之
昔日高僧今白衣人生變化定難知故人相見不相
識空怪解吟無本詩
聽誦長江近章句喜逢澄觀巳冠巾醉吟揮弄清湖
水誰信從前戒律人
次韻子瞻送楊傑主客奉詔同高麗僧遊錢塘
人言長安遠如日三韓住處朝日赤飛帆走馬入齊
梁却渡吳江食吳橘玉門萬里唯言九行人淚墮陽
關酒佛法西來到此閒遍滿曾如屈伸手出家王子
身心虛飄然渡海如過渠遠來欲見傾盆雨屬國眞
逢戴角魚至人無心亦無法一物不見誰爲敵東海
東邊定有無拍手笑作中朝客
寄龍井辯才法師三絶(并叙)
輙自績溪蒙恩召還將自宣城沿大江以歸家兄
子瞻以書告曰不如道歙溪過錢塘一觀老兄遺
迹輙用其言旣至吳中迫於水涸不能久晉十月
八日遊上天笁子瞻昔與辯才師相好今隔南山
不得見乃作一小詩以寄之
我兄教我過東吳遺墨山間無處無忽報冬潮催出
堰俗緣深重道心麄
山色青冥葉未紅湖光凝碧曉無風行窮上下兩天
笁望斷南山龍井龍
井水中藏東海魚側盆翻雨洗凡夫隔山欲共公相
見莫道從來一滳無
元絳參政挽詞
吳越朝天功在民當年卿相亦仁人曾孫終與元豐
政故老猶知異代因吏治淸明開白日文詞俊發吐
青春鄴都從事堂中客涕灑高原栢子新
過王介同年墓
平生使氣坐生風徐扣方知學有功應奉讀書無復
忘虞翻忤物目甘窮埋根射策久彌奮投老爲邦悍
莫攻墳木未湏驚巳拱少年我亦作衰翁(同登制科昔与中甫)
(今巳老矣僕年最少)
將遊金山寄元長老
麄砂施佛佛欣受怪石供僧僧不嫌空手遠來還要
否更無一物可增添
元老見訪晉坐具而去戲作一絶調之
石霜舊奪裴休笏坐具只今君自晉留放書房還會
否受降曾不費戈矛
元老和示小詩自謂非戰之罪復作一絶并
坐具還之
請君却領彌天具不欲終收䧟虎名莫道昏沉非戰
罪何如不戰屈人兵
子瞻與長老擇師相遇於竹西石塔之間屢以
絶句贈之又晉書邀輙同作遂以一絶繼之
遠老陶翁好弟兄虎溪廬阜久逢迎何湏更要經平
子清議從來貴士衡
高郵贈别杜介供奉
淮南魚米年年賤直便歸休無俸錢錦背圖書何益
事塵生弦筦正參禪逢人未廢一樽酒送客長隨百
里船世上得如君自在不須開府事開邊(迭家兄子歲先去年)
(復晉此相别瞻至高郵今年)
答王定國問疾
五年竄南荒頑質不伏病吸淸吐濁穢氣練骨隨勁
澹然久忘歸寂寂就遐屏國恩念流落牽挽卑隣境
舟泝長江藤鞋過重嶺峽深蔦蘿惡山嶮崖石橫
台夏初發氛霧秋愈盛菘薤食有時豚羔詎曾省
開訟氓入日晏鴦舌競肝脾得寒熱冰炭迫晨暝
醫固空疎蠻覡剌麄猛老妻但坐哭遺語未肯聽
子亦在床一卧昏不醒思歸未可得即死付前定
如性終在冉冉歲將冷筯骸稍輕安冠服強披整
方厭苓术日食禁醪茗髮衰亂隨&KR0808;骨瘦空看影
簿書勉復親環玦非所請馬老固伏櫪槎流舊安井
凌兢就輕車邂逅出脩綆此生誠夢幻俛仰成弔慶
故人枉新詩萬里慰孤耿賞音我非曠斵鼻君眞郢
南遷昔所同卧疾今亦並遠行信由天未死庸非命
歸舟正飄兀齋舍念淸淨作書附鴻翼去路瞻斗柄
閘水漸安流吳音未全正一樽對淸言及此冬夜水
和子瞻次孫覺諫議韻題邵伯間上斗野亭
見寄
扁舟未遽觧坐待兩閘平濁水汙人思野寺爲我淸
昔遊有遺咏枯墨存高甍故人獨末來一樽誰與傾
北風吹微雲莫寒依月生前望邦溝路却指鐡甕城
茅簷卜茲地江水供晨烹試問東坡翁畢老幾此行
奔馳力不足隱約性自明早爲歸耕計免慙老僧榮
(陽蒜山下此亭正當㷌路故云尔僧榮斗野主人也子瞻將卜居丹)
次韻子瞻題泗州監倉東軒二首
局輿嫋嫋渡浮梁吏隱知君寄一倉十里遊看飛皂
盖小軒相對有壺槳淸宵往往投車轄永日霏霏散
篆香留滯淮南久仍樂莫年何意復爲郎
萬斛塵飛日爲霾無心退食自成齋梅生紅粟初迎
臘魚躍銀刀正出淮卧病空看帆度磧誦詩猶記雪
填階夾河南北俱形勝且借高城作兩崖
答顔復國博
歲晩河水留畫船一軒脩竹喜蕭然詩詞温厚新成
格道論精微近入樿病後不勝清醑釅别時仍得舊
書傳欲成古史須咨考陋巷何因接尺椽
次韻王定民宣德
彭城寺壁看詩來顔氏瓢樽偶共開茅屋未完先鑿
沼竹林成後想宜梅新詩妙絶難爲繼高論微低得
共陪第一詞人生不識茲行尚喜揖君才
河冰
扁舟多艱虞與我平日類初乘滂洋流旋涉凍淺地
日西隂風作夜半流澌至悄然孤寂枕覺此凝冽氣
河聲噤不喧燈花結復墜忽來觸舟去聲與裂帛似
平明發窗扉吏卒疆未起奔騰陣馬過洶湧晴雲駛
紛紛散環玦卷卷浮席被匯流忽騰蹙曲岸相撑抵
欹危起丘山汗漫接州沚連艘恣凌轣千槌競紛委
剛強初悍頑潰散終被靡掃除就虛曠沿沂弄清泚
我行無疾除乘流得坎止偶然迫還期愧此墮十指
隂陽有定數開塞亦常理窮冬治舟行嗟此豈天意
復賦河冰四絶
客心凜凜怯寒冰擁褐無言夜漏深河伯似知歸意
速風號西北故相禁
春來歸夢劇飛鳬夜半流澌擁舳艫似勝去年彭蠡
口雪封廬岳浪翻湖
朝來縣令借長船仍遣千夫上下牽不惜瓊瑶分衆
手貪看雲片滿河堧
輕紈破碎珮環流顛倒鏘鳴亂觸舟解紼投篙曾不
顧不知何處擁汀洲
河冰稍觧喜呈王適歸
晉滯江湖白髮生西歸猶苦凍峥嶸春風未到冰先
解河水初深船自輕去國偶然經晝夢逢人稍欲問
都城羈鴻共有成行喜雙鯉應將尺素迎
河冰復結復次前韻
懊惱河冰散復生徂年近巳失峥嶸身晉短舫厭厭
睡目送飛鴻一一輕引繂低徊疑上坂打凌甚苦辛
攻城東風憐我歸心速稍變楊梢百里迎
題南都晉守妙峯亭欲
我豋妙峯亭欲訪德雲師春陽被原野濉渙含流澌
未復桃李色稍增松桂姿孑夫東來檣冉冉將安之
萬物委天運此身免奔馳悵然懷舊遊一丘覆茅茨
淸冷久沮洳文雅空頽隳提攜二三子醉倒春風吹
不見妙峯處安知德雲期南遷久忘反有獲空自知
歸來覽新構怳然發深思遠行極南海此地初不移
酌我一斗酒盡公終日嬉德雲非公歟相對欲無詞
次韻發運路昌衡淮南見山堂
疊石初成得賜環未應苔蘚上蒼顔據鞍華岳旌旄
裏回首淮山夢想間烽火日傳西塞静丘陵應伴壯
心閑終南太白皆公有肯向庭中更作山
送戴朝議歸蜀中
岷山招我早歸來劔閣橫空未易回北叟忽驚鶗鴃
晩西轅欲及海棠開避仇賦客親耕來因亂詩翁著
酒杯但愛江山無一事爲言父老莫相猜
後省初成直宿呈子瞻二首
掖垣初罷斧斤響棟宇猶聞松桂香江海暫來俱野
客雲霄並直愧華堂月明似與人煙遠風細微聞禁
漏長諫草未成眠未穏始知天上極淸凉
射策當年偶一時對床夜雨失前期廬間還往無多
地夢裏追尋亦自疑螭墨屢乾朝巳久囊封希上出
猶遲茅簷半破松筠老歸念蕭然欲語誰
次韻子瞻送陳睦龍圖出守潭州
海上石橋餘折棟大舶記君過鐡甕東行萬里若乘
空老蜃長鯨應入鞚波摇風卷卧不起免教髀肉鞍
磨痛歸來過我話艱苦驚汗津津尚流汞海涯風物
畫成圖錯落天吳兼紫鳳至今想象隔人事往往風
濤吹畫夢長沙欲往厭飛楫幸有千兵作迎送文章
淸逸世少比科第峥嶸聲自重遠行屢屈衆所歎出
祖誰攀車故動明朝鼓角背王城莫聽單于吹曉弄
(都見奉往返故此詩言之子雍其使三韓轍時在南)
送千之姪西歸
京洛東遊歲月深相逢初喜解微吟夢中助我生池
草别後同誰飲竹林文字成家憐汝在風流似舊慰
人心便將格律傳諸弟王謝諸人無古今
駕幸親賢宅贈隨駕諸公
日日南風夜氣煩一聲鳴蹕萬人看禁溝飛水淸黃
道凉殿分冰遍從官急雨未成昏觀闕微飊稍覺泛
和鑾相看揮汗塵埃裹散髮何人舊不冠
次韻子瞻飲道者院池上
雨氣凉侵殿河流滲入池黃粱瀹魚子白酒瀉鵝兒
風細初生䄂塵淸免汙眉郊行不意得拂壁看題詩
答孔平仲惠蕉布二絶
裘葛終年累巳輕薄蕉如霧氣尤淸應知浣濯衣稜
敗少助晨趨萃蔡聲
燈籠白葛扇裁紈身似山僧不似官更得雙蕉縫直
掇都人渾作道人看
次韻朱光庭司諫喜雨
焦枯連夏火洗濯待秋霖都邑溝渠净郊原黍豆深
流膏侵地軸晴意動風琴誰似臣居易先成喜雨箴
次韻光庭省中書事
放浪江湖久惰慵安排誰置從官中麄疎空與延和
對開納初還正觀風二鄙兵銷眞帝力四方雨足自
天功時將一勺傾滄海漫使人知逹四聦
送張恕朝奉南京薟判二首
楚蟹吳柑初著霜梁園官酒試羔羊老如計相非無
齒淸似留候未却糧杖履梢通賓客過殽𬞞要遣子
孫嘗詔書委曲如公意幕府新除朱紱郎
朱紱寒家罷倚門晉都無事最宜親下車趨走驚隣
舍決獄平反慰老人相見只今多邂逅舊遊他日半
埃塵何年重起扁舟興會作東湖十日賓
送賈訥朝奉通判眉州
歸念長依落日邊壺漿今見逆新官聲傳巳覺謳歌
遍身到前知政令寬民病賢人來巳暮時平蜀道木
無難明年我欲脩桑梓爲賞庭前荔子丹(归有荔支眉州倅&KR0550;)
(甚大二株)
次韻黃庭堅學士狌毛筆
不悟身邊一斗紅聖賢隨世亦時中何人知有中書
巧縳送能書陳孟公
李誠之待制挽詞二首
脫遺章句事經綸滿腹龍蛇自屈伸南駕威聲傳絶
域西征舊恨失姦臣空晉諫䟽驚頽靡終託詩詞話
苦辛直氣如雲未應盡一雙嗣子亦騏驎
濟南風物在西湖湖上逢公初下車談笑樽前伏齊
虜旌旗門外聽除書一封未奏先焚草三黜歸來便
種𬞞淚落西堂歌酒地杉松空見歲寒餘
司馬温公挽詞四首
白髮三朝舊青山一布衾封章晉帝所德澤在人心
未起謳吟切來歸故託深楊公不久住天意定難忱
又
決策傳賢際危言變法初紛紛看往事一一驗遺書
富貴終何有清貧只自如西州不忍過行哭便回車
又
區區非爲巳懇懇欲亡生力盡心終在身忘勢亦成
遺民抛劔戟故老半公卿魏丙生前友俱傳漢相名
又
少年眞狷淺射策本麄疎欲廣忠言地先收衆棄餘
流離見更化邂逅捧除書趙孟終知厥他人恐罵予
送表弟程之元知楚州
與君外兄弟初如一池魚中年雲雨散各異澗谷居
客舍復相從語極長欷歔青衫奉朝謁白髮驚晨梳
百年不堪把一樽歡有餘淸言我未厭昨夜聞除書
淮南旱巳久疲民食田𬞞話發上供米仍䟽古邘渠
要湏賢使君均此積歲儲徑乘兩槳去不待五馬車
别離難重陳勞徠不可徐政成得召節歲晩當歸歟
送王震給事知蔡州
朝廷入忘返冠蓋如雲屯賢哉貴公子獨以民社言
西臺出命書落筆波濤翻東臺典封駮坐惜日月奔
試劇得上蔡高卧強東藩旱歲獨多麥時雨如傾盆
鈴軒省鞭抶幕府多壺樽逡巡文字樂斥去簿領煩
賜環行當至坐席恐未温三槐日成隂富貴屬曾孫
送王廷老朝散知虢州
滿腹貯精神觸手會衆理一廢十五年直坐才多爾
我昔遊宋城憶始識君子簿書填丘山賓客亂蜂螘
出尋城下宅屢屣床前履清談如鋸木落屑紛相委
解頥自有樂置酒姑且止逡巡破黃封婉娩歌皓齒
風高熊正白霜落蟹初紫夜闌意未厭河斜客忘起
歸來笑僮僕熱醉未曾爾江湖一流蕩歡意日頽弛
西還經舊遊相逢值新喜詔催西州牧門有朱轓柅
都城挽不住山賊近方侈提刀索崖谷援桴動閭里
居家百無與王事非有巳何日却休官復飲梁王市
送魯有開中大知洛州次子瞻韻
仲連雖不仕而非綺與園逡巡笑談間屨觧戰鬭蘩
子敬識二孫長揖鼓鼙喧意氣感周郎振策起江村
二賢繼英風千載爲高門曾孫事仁祖風義夙所敦
臺閣餘故事父老稱遺言白髮識公子十載友元昆
婆娑久不試俛仰色逾温五馬忽嘶鳴朱輪夾征軒
旌旄隔河至部曲幾人存銅虎不可留芻狗行當燔
秋潦決河防遺黎化驚䰟憂心念千里何暇把一樽
西城叩門别南風吹帽飜嗟我限出謁未敢逾短垣
新晴水尚壯想見民驚奔安得萬丈堤止此百里渾
姑爾救一境誰當理其源百聞貴一見尺書爲我論
欒城集卷第十四
欒城後集卷第十四
大行太皇太后諡冊文一首
維元祐某年歲次甲子某月甲子朔某日甲子孝孫
嗣皇帝臣謹再拜稽首言曰臣聞聖人之興默契天
運昔真祖仁祖之際章獻臨御歲周一紀實能協和
神人以綏靖國家逮我聖考蚤厭萬國惟末小子未
堪多難則亦聖祖母躬受其艱始終九年臣民以寧
社稷以固欲報之德未獲其所惟周人以諱事神以
諡易名明詔聖德以示後嗣庶幾不忘世以為憲恭
惟大行太皇太后實天生德作合皇祖無私如天溥
愛如地内自宮省之秘外薄華戎之廣丕冐德澤以
生以成昔在景德北戎弗若時則烈武參定大計師
次澶淵克遂有功南北㡳定垂九十年民獲養生送
死功書鼎彜澤加于後及我仁祖將援宣孝以奠天
位亦惟慈聖實以從母先識潛德宜于室家施及朝
廷元豐之末天地震裂疾方彌留羣公卿士拱手相
視罔知所措而大策中定與天為謀肆時沖人實生
神噐帷幄旣施號令時敘稽于衆庶庸一二老政無
舊新以便民為先人無戚疏以守正為用故士耻奇
衰民知嚮方耕田而食遂㡳于今雨暘小愆責躬菲
食飢饉時告振廩輟漕憂世之心常若(及不)人頼其賜
神享其誠熏然和平無大烖害閒修咸平之政大弛
逋責中外所釋以千萬計飢寒(得者)以衣食流散者得
以安處歌舞之音流于(方四)遼人恃和時肆猾姦一聞
信義然知畏迄無一言之爭夏人恃遠更出侵擾一
被恩德屢畔仍屈卒為乞盟之計雖燕處子中實大
乂千萬邦究觀設施莫見其眹惟約心以公自二王
一主洎于外家均遇(法以)無僥倖之求處躬以儉自飲
食服噐至于宮室取足于用無華靡之飾雖履大位
以天下(而養)歲月之奉子弟之薦猶視長樂之故是以
貴戚近習相視而愧元臣耋老聞風而歎不言而化
成不威而心服自三代漢唐一人(已而)若夫先后舊儀
具(在有)司每自抑畏置而弗舉受冊之禮當在文德也
而退即於崇政明堂之賀當在集英(而也)儀止於東闈
將成宣光則原廟之設自處於治隆將損任子則族
人之恩下比於列辟凡輕於約身而(於重)違禮推之庶
政蓋有不可勝言者矣臣夙遭閔凶未習師保之訓
提携閔閔若農之望歲誘之以詩書之樂滋之以勸
講之良示之以聽納之寬導之以決斷之明久而弗
忘遂以成性方將率德以自廣致養以盡誠而命之
弗知哀恫邦國臨朝惘然未知攸濟易月之制旣弗
敢違因(之山)期兹復以告是用博訪于卿土受命于祖
宗惟德之至不可以名言而功之隆不可以數舉敢
因古人一惠之義益以累朝四謚之法庶以盡子孫
之誠而慰海内之望謹遣攝大尉右光祿大夫守尚
書左僕射兼門下侍郎上拄國汲郡開國公食邑六
千三百戶食實封二千戶臣呂大防奉冊實上尊諡
曰宣(聖仁)烈太皇太后伏惟靈德在天令名垂世光配
廟祐賁子太史没而不亡永永無極於乎哀哉謹言
進諡冊文劄子一首
(臣)奉敇差撰大行太皇太后諡冊文并諡書冊諡寶
者臣學以病衰書無師法受命震恐久不成章然念
頃自元祐之初召還諫省漸更侍從復預丞弼前後
八載未嘗一日不在朝廷耳聞號令目覩風化躬侍
帷幄親承德音其於大行太皇太后聖德休功實稍
究萬一况近者因稟呈諡法復面承聖訓稱道盛美
多昔所未聞雖文訶鄙拙不足以稱陛下追崇聖母
孝思罔極之懷而直紀事實略無一詞稍涉虛美施
之四方可以無愧其冊文謹先繕寫進呈謹進
改園為陵山陵手詔一首
大行太皇太后受遺稱制保佑眇躬勤勞九年阜安
四海大德未報奄棄東朝布宣末命中外悲怛永惟
平日謙恭之至意每避先后臨御之常儀逮兹遺言
止以園陵為號旣非朕尊崇之本志又失臣下愛戴
之誠心宜詔有司易園陵為山陵餘恭依遺誥
擬答西夏詔書一首
鴻惟祖宗兼覆中外眷爾西夏號為父子之邦依我
至仁世享爵秩之賜雖叛服非一而懷柔有常頃朕
纘服之初深示含容之意釋其往事加以新恩而冊
命之使方還寇攘之兵巳發將吏憤怒卿士獻言請
興問罪之師以詰稱亂之故朕念爾在位未久勢不
自由有臣弗率衆則何咎遂命戢兵以竢尋亦欵塞
自歸仍念兵禍以來諸族咸弊是用棄四寨山川之
廣畀每歲賚予之豐開懷不疑施德過厚方畫疆而
會議忽掃境以乘虛再犯誓言專求小利罔念自焚
之禍屢出無名之師眷彼遺民皆吾赤子姑勑邊吏
止為保境之謀亦許兵間勿拒悔禍之請今觀所奏
良副本心接刃之殃非從我始來庭之順豈不爾容
然尚託詞鄰邦失誠請之意多求邊壤非欵伏之宜
蓋中國舊疆西蕃故地已有前詔不係可還况復本
國前後背誕之餘難執向來委曲聽從之命應今來
所奏乞除延州塞門塞本非所賜已指揮鄜延經略
司依前後朝旨分畫及通遠軍定西城東北界見有
漢蕃兵民住坐去處巳指揮熙河經略司依前後朝
旨興夏國商量分畫可差官前去熙州議定其餘並
依所乞仍候畫異了日依例别進誓表然後常貢歲
賜一切復初朕本推誠心坦無疑間雖經反覆猶示
寬恩尚恪守於信言庶永綏於蕃服
擬殿試策題二首(凖備元祐中)
皇帝若曰朕奉承祖宗丕緒上觀三王下覽漢唐考
其為治之實商周之際其政成於禮樂而以法令輔
之至於漢唐其術一出於政刑禮樂雖設而非其所
以為治矣是以三代之盛教化明於上習俗成於下
後世有不能繼者然其治亂盛衰朕蓋有疑焉自三
代聖賢之君没而子孫陵替亦與漢唐無異豈禮樂
刑政之效遂無以大相過耶今自祖宗創業積之百
餘年間律令明具公卿奉法郡縣循理兵民安業大
盜不作四夷馴服求之前世未有治安若此其久也
其所以度越三代而超絶(唐漢)者祖宗何術而臻此哉
雖然朕夙夜東朝祇服明訓居安慮危若蹈泉谷水
惟近歲之治雖散利施惠以賙窮困而民日益貧雖
勤身節用以阜財賦而官日益匱役民之力將以厚
其財也而民或告病馭吏以寬將以責其耻也而吏
滋不肅河決而西導之使東費不貲矣而功不就羌
弱不振招之使來謀旣久矣而約不定此六者皆今
日之所當慮也子大夫明於古今其講之詳矣恃祖
宗磐石之固而忽今日之患則朕所不敢因今日之
安而推求祖宗致治之術則士之所當知也其悉心
以陳勿畏疑朕將親覽庶幾有補焉
朕惟天下之治湏才以濟凡吾左右前後之(臣)皆儒
者矣每三歲一舉所取必累數百猶懼草野之中耆
舊好學之士有或遺焉而不用者是以親策于廷子
大夫幼而習之長而欲行之閱天下之義理多矣凡
平昔之所懷而欲效之于上者皆何事乎朕旣不敏
不明惟取士之道未得其要今大學之士動以千計
四選之士員累數萬而臨事須才或患不足引而進
之則官冗於上抑而排之則士壅於下將制厥中其
道何由子大夫身處其間而有不知其說者乎蓋唐
虞稽古建官惟百夏商官倍亦克用乂今設官之衆
數倍於古蓋尚有可并省者矣古語有之省事不如
省官信如斯言則士又何以處之子大夫其推言本
統以開釋朕意
欒城後集卷第十四
