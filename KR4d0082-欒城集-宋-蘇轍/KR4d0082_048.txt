欒城集卷第四十八
雜謝恩命表狀二十一首
謝除中書舍人表二首
臣某言伏奉告命除(臣)試中書舍人仍改賜章服者
執筆柱下巳愧空疎起草禁中尤為清切上慙主眷
下愧人言(臣)某誠感誠懼頓首頓首伏以西臺政教
之原紫微論思之地緝熙庶政事得起參進退具寮
言成訓誥昔趙孟治晉叔向為之謀主則楚無以當
國僑為鄭子羽掌其詞令則國鮮敗事今(臣)所領頗
近於斯宜得博達詳練之人疎通敏捷之士考覈邦
典潤飾皇猷如臣樸訥少文迂拙自用在仁祖時始
以直言見收下第在神考時復以封事獲對清光不
能自結於一時旋復竄投於萬里雖謀身之不暇顧
受任以何堪泰壇之樽何取溝中之斷清廟之瑟誤
收竈下之焦此蓋伏遇皇帝陛下出震乘龍代天理
物默然思道專意於用人穆若守成選衆而求舊憐
(臣)一介之賤偶為三世之陳遺簮以故而見收老馬
以病而復養不求其用聊廣吾仁臣雖力不迨人而
誠心未冺學忘其舊而一二猶存敢不靖恭於朝側
聽高宗之言政勉強以俟幾見成王之措刑(臣)無任
感天荷聖激切屏營之至謹奉表稱謝以聞臣某誠
感誠懼頓首頓首謹言
又表
(臣)某言伏奉告命除臣試中書舍人仍賜章服者越
從左史擢領西垣口出命書身參法從深念山林之
迹本無富貴之心聞命若驚固辭不獲(臣)某誠感誠
懼頓首頓首伏念臣生本西蜀家世寒儒學以父兄
為師貧無公卿之助私有求於禄養輒自力於文詞
慨然東遊無以上達際會仁祖訪求直言策語猖狂
恃聖神之不諱考官怪怒惡悻直之非宜孰知牾俗
之言特被愛君之詔感激恩遇遂忘死生莫酬國士
之知適有私門之禍未填溝壑重迫饑寒時於道途
望見神考一封朝奏夕聞召對之音衆口交攻終致
南遷之患生雖不遇嘗辱顧於二宗時不見容勢殆
濱於九死厄窮自致黽俛何言敢云衰病之餘復被
寵光之幸此蓋伏遇太皇太后陛下毋慈均覆坤德
無私欲以任姒之明躬行堯舜之道肆求多士以遺
成王耆老畢會於朝廷耕築不遺於林莾遂令拔擢
猥及空疎馮唐已衰猶願雲中之往貢禹雖老未忘
封事之勤譬如木之在山生則荷恩而死無所怨冰
之於地行則潤下而正不敢辭臣之事君義亦如此
欲報之意非言所殫臣無任感天荷聖激切屏營之
主謹奉表稱謝以聞(臣)某誠感誠懼頓首頓首謹言
謝除戶部侍郎表二首
臣某言今月初四日伏奉告除臣依前朝奉郎試尚
書戶部侍郎者掖垣清閟奉鉛槧以媮安民部劇煩
以金殺而爲職事非素學命不獲辭臣某誠惶誠恐
頓首頓首伏念臣起於南裔曾未再期擢在近班訖
無少補開口論事適宸心延納之初引筆代言非書
命縱橫之際竊禄而已功何足云許日以言時亦未
幾方自憂於汰去豈復意於超昇此蓋伏遇太皇太
后陛下仁聖無為靜深照物坐閱工師之衆灼知情
偽之端察臣朴愚憐臣孤遠才雖未能以應務性則
不喜於為邪試之劇曹冀其來效然臣觀當今右部
之政正值昔日新法之餘召募憂於錢荒差繇患於
戶少事既難辨法當通方尚頼聖筭之眀稍寬民力
之憊(臣)之疎拙徒自勉強苟少緩於瘡痍亦圖報之
萬一臣無任感天荷聖激切屏營之至謹奉表稱謝
以聞(臣)誠惶誠恐頓首頓首謹言
又表
臣某言今月初四日伏奉告命除(臣)依前朝奉郎試
尚書戶部侍郎者田野之姿入朝未幾侍從之貴冐
寵巳多方懷汰去之憂敢有超遷之望(臣)某誠惶誠
恐頓首頓首伏以右曹之政本專賦役之煩近歲以
來復益金倉之舊下關民力上計邦儲朝廷議論積
年於兹吏民封章繼日以上置局未遑於成法付部
要責其奏功將以適四方之宜為一代之典自非精
練吏事通知民情何以上付憂勤下寬疲瘵如臣淺
陋殆難克堪此蓋伏遇皇帝陛下聖貴乘時孝先述
志眀於因革之故達於利病之原上覽祖宗之成規
下采今昔之公議昭然獨斷惠此小民謂臣出某賤
寒或知劭農之意性本愚拙庶無希合之情度越衆
賢付以要務(臣)敢不上體聖慮勉盡鄙心臣無任感
天荷聖激切屏營之至謹奉表稱謝以聞臣某誠惶
誠恐頓首頓首謹言
謝對衣金帶表二首
(臣)某言伏蒙聖恩賜臣對衣金帶者盛服在躬衰容
有耀兼金收袵綿力難勝顧視何功叨塵重錫(臣)某
誠惶誠恐頓首頓首伏念臣家本寒族誤點清班豈
曰無衣敢自求於安燠可使束帶顧未工於語言曾
是遭逢坐蒙恩寵此蓋伏遇皇帝陛下德澤無外足
以衣被四方禮義有餘意將藩飾羣下發在笥之珍
以明重慎易佩魚之飾以示等威結以會朝垂厲識
都人之舊服而拜舞顧影有彼已之慙豈徒褒博以
為容願盡麋捐而報德臣無任感天荷聖激切屏營
之至謹奉表稱謝以聞(臣)某誠惶誠恐頓首頓首謹
言
又表
(臣)某言伏蒙聖恩賜臣對衣金帶者中廷拜命御府
推恩授安吉之禮衣兼熒煌之寳帶臣某誠惶誠恐
頓首頓首伏念臣西南賤士儒素傳家羊裘寬博以
禦寒牛脅連延而束體久從游宦幸此甄收曾何施
為坐沾賜予此蓋伏遇太皇太后陛下天覆庶物子
養羣臣機杼告功遠取同裘之義範鎔成質式示斷
金之誠箧笥增輝既燻暖於私室韠紳同結亦誇耀
於周行顧慙彼巳之譏當誓捐軀之報臣無任感天
荷聖激切屏營之至謹奉表稱謝以聞臣某誠惶誠
恐頓首頓首謹言
謝翰林學士宣召狀二首
右臣今月二十五日西頭供奉官充待詔盛倚至臣
所居奉宣聖旨召(臣)入院充學士者成命莫回驚使
華之促召一家竦聽望雲闕以馳情實儒者之至榮
豈平生之敢望竊以翰墨之任始自有唐供奉至尊
講聞前軰北廊奏事有如李絳之忠中禁論兵復數
畢誠之智迨我祖宗之盛最優文學之(臣)時舉舊章
多蒙召對頃自恭默之後稍虚顧問之常方今聖德
日躋羣(臣)屬目蓋將虚前席以博問繼夜燭而疇咨
宜得雋良密侍燕語如臣草野微陋章句拙疎十載
江湖之間自羣魚鳥五遷臺省之要永愧冠裳敢謂
乏人遽令至此兹蓋伏遇皇帝陛下天心廣大海德
并包物無一介之遺意求萬目之舉臨朝訪道有元
老之在前燕處淸心授衆正而自助從容盛德循致
承平塵露之微海嶽奚補修列聖之故事今將其時
因間見以納忠臣亦有志臣無任感天荷聖激切屏
營之至謹錄奏謝以聞謹奏
又狀
右(臣)今月二十五日西頭供奉官充待詔盛倚至(臣)
所居奉宣聖旨召臣入院充學士者力辭不免亟承
詔旨之温就職有時復紆使節之重慙負之極俯伏
何言竊以法從之華禁林稱首田漁自奮信遭遇之
巳艱兄弟迭居況前後之無幾二劉二吳號有唐之
盛事二宋二韓稱本朝之得人或同處於一時或相
望於累歲今臣與兄軾皆塵西掖繼入北扉曾未三
年遍經兩制才不逮於前軰寵遂極於當年聖主何
私偏許一門之幸愚臣自料敢齊伯氏之賢莫為先
容獨尔辛會此蓋伏遇太皇太后陛下天地之德含
氣必生日月之明容光咸照力判忠邪之黨首清侍
從之聮察臣兄孤直之無他適貝員偶闕而當補棄
遺簮而未忍意同氣之可收致此空疎亦蒙奬擢臣
敢不始終一節庶無隕於家聲勉強百為或有補於
國事臣無任感天荷聖激切屏營之至謹錄奏謝以
聞謹奏
謝賜對衣金帶鞍馬狀三首
右臣伏蒙聖慈以臣入院特賜衣一對金腰帶一條
并魚袋金鍍銀鞍轡馬一疋者衣配重金光照從官
之右廐分上駟出忘徒步之勤齷齪何功便蕃若此
伏念臣生於寒遠仕則塵勞逢掖之衣加牛脅而自
約下澤之乘望田舍以懷歸曾是恩私不遺固陋此
蓋伏遇皇帝陛下輯綏多士收攬成功五色彰施既
蓋藩飾之羔六轡調適復均緩急之宜不間衰殘特
加好賜無衣自請喜七節之吉兮爲子永懷悲三賜
之及此麋捐之報造次不忘(臣)無任感天荷聖激切
屏營之至謹錄奏謝以聞謹奏
又狀
右(臣)伏蒙聖慈以臣入院特賜衣一對金腰帶一條
并魚袋金鍍銀鞍轡馬一疋者服章在笥騏驥出閑
襲以會朝乘而拜賜周行悚觀陋室增華伏念臣家
本寒儒誤塵法從既脫布韋之陋稍從輿馬之安同
裘之私本非所望康侯之錫顧亦何堪寵數便蕃循
省愧歎此蓋伏遇太皇太后陛下博求雋乂圖廣治
功歷覽搢紳之閒深照奔走之病亦是迂拙偏被恩
私賓客在前或將使之束帶大夫之後知遂免於徒
行誓以麋捐少圖報稱臣無任感天荷聖激切屏營
之至謹錄奏謝以聞謹奏
又狀
右(臣)伏蒙聖恩賜(臣)對衣金帶鞍轡馬一疋者衣以
旌禮鍚之帶則有約束之嚴馬以代勞加之鞍則無
隕越之懼荷國恩之深重知聖訓之密微服以周旋
益增愧汗此蓋伏遇太皇太后陛下照臨多士抵廣
德心捐厩庫之有餘憐臣庶之微陋拜命茲姑曾無
毫髮之勞受賜以歸先有滿盈之懼伏念(臣)起家寒
遠遭世熙明才下位高畏維鵜濡翼之誚任重道遠
懷老驥伏櫪之心量力自知覧物增愧將何以光被
顯服並驅衆賢惟當知無不言實亦匪以爲報臣無
任感天荷聖激切屏營之至
謝勅設狀二首
右(臣)伏蒙聖慈以臣今月二十六日入陛特賜勑設
者初踐玉堂凾頒燕俎仰示慈之豐厚增涖職之以
華飽食何為汗顔㒺措伏惟皇帝陞下使臣以禮光
禄後威四簋既盈豈復無餘之歎初筵有秩共成既
醉之和荷賜則多論報何所臣無任感天荷聖激切
屏營之至謹錄奏謝以聞謹奏
又狀
右(臣)伏蒙聖慈以臣今月二十六日入院特賜勑設
者恩異禁林禮加燕豆頻年不講故事僅存偶追賢
儁之游凾蒙飫賜之舊伏惟太皇太后陛下惠慈無
外典禮畢修鳴鹿呦呦喜忠言之來告嘉魚汕汕豈
衎樂之徒然祗服異恩敢忘仰報臣無任感天荷聖
激切屏營之至謹錄奏聞謹奏
笏記二首
(臣)蒙恩授翰林學士知制誥者有命自天懇辭無地
伏念臣歸朝未幾受任過優榮兼伯仲之間寵先供
奉之列此蓋伏遇太皇太后陛下德施普博恩及覃
平察狂狷之無他憐孤直之寡助生成之賜草木何
知臣無任感天荷聖激切屏營之至
又記
(臣)蒙恩授翰林學士知制詰者職叨非分恩出異常
伏念臣比自南遷擢居法從功未聞於一二寵遂及
於便蕃此蓋伏遇皇帝陛下急於用人不遺寸善置
之翰墨之地忘其兄弟之嫌欲報洪私未知死所臣
無任感天荷聖激切屏營之至
謝除龍圖閣學士御史中丞表
(臣)某言伏奉告命除臣御史中丞充龍圖閣學士者
視草禁中既亟儒臣之選專席朝右復膺忠告之求
兼延閣之寵名增(司南)之榮觀退循淺拙徒積兢危(臣)
誠惶誠恐頓首頓首伏以仁聖在宥五年于今恭儉
無為四方稱治然而矯枉之過苛吏適去而寬弛相
尋革故之難敝事雖除而條綱尚紊民貧未可經遠
吏窳難於責功是謂守成之難宜有厲精之實幸臺
綱之一舉措國是於無疑如臣才力之微勉強何及
此蓋伏遇太皇太后陛下德惟主善政貴日新閔風
俗之惰媮審詞說之忠侫知逆耳之利行察遜志之
多非是以度越儁賢收掇微賤然臣迂愚之實砥礪
莫加顛沛之餘衰罷日甚言之無補昔已效於諫垣
文不適時比復陳於翰苑恩深莫塞才短奚為惟有
事君之小心每欲終身於直道折而不屈蓋蓬蒿之
自然晦而猶鳴亦雞鵠之常性志效捐軀之報未知
授命之晨拜伏在廷俯仰增愧臣無任感天荷聖激
切屏營之至謹奉表稱謝以聞臣某誠惶誠恐頓首
頓首謹言
謝除尚書右丞表二首
臣某言伏奉制命除臣中大夫守尚書右丞累具辭
免蒙降詔不允仍斷來章者待罪南臺閱時空久承
恩右轄量分實逾雖循墻而固辭媿回天之無力臣
某誠惶誠恐頓首頓首伏念臣衰遲晩節遭遇聖時
還朝首擢於諫垣求言終寘於臺長蓋古人事君之
難事惟忠言拂意之易危迫切至於引裾顛危有或
折檻大則死亡之不䘏小則投竄而莫晉雖伏節之
心没而後巳而保身之義明者非之臣今不然事出
至幸蓋上方有道常導之使言故下獲安心知言之
無罪非徒無益而不譴抑又與進而超遷才不逮於
中流幸則過於前軰出入數歲參陪大猷昔所罕聞
衆或驚歎此蓋伏遇太皇太后陛下奉身有禮體天
無心均覆中外無戚疎之殊惠養黔黎有恭儉之實
德則可紀過寧復聞遂使諫諍之臣不知激訐之懼
因緣寵遇復享尊榮不貲之恩没齒何報方今兵革
既息年榖稍登唯當上體仁心治而弗擾勞求哲士
守之愈堅庶羣后比義以致功則孤(臣)因人而成事
過此以往未知所裁(臣)無任感天荷聖激切屏營之
至謹奉表稱謝以聞(臣)某誠惶誠恐頓首頓首謹言
又表
(臣)某言伏奉制命除(臣)中大夫守尚書右丞累具辭
免蒙降詔不允仍斷來章者涣汗之恩已行而不反
傴僂之志雖勤而莫伸上愧鴻私公下慙議(臣)某誠
惶誠恐頓首頓首恭惟皇帝陛下接堯舜之統蹈成
康之仁體貌先正耆老之臣揀拔後來翹秀之士俛
仰六載前後幾人坦然公眀故不私賢否之實穆然
淵默故坐照情偽之真臨御久則鑒愈明得失分則
下無隠如臣者西南賤士章句小儒早歲猖狂偶竊
方聞之選中年流落既安縣尹之卑遭時乏人致位
近侍跌宕文墨之囿囁嚅議論之場舉皆空言安有
實效顧惟省轄之重實參國論之餘豈無遺賢遽及
微品地寒資淺何以望三事之餘光才短力能安能
裁六聮之滯論雖復黽俛就職愧歎何言此蓋伏遇
皇帝陛下天地之仁曲成草水之陋父母之愛不錄
子弟之非將建大厦以覆羣生故收衆材而無棄物
然(臣)員過其力受非所容惟有㓗已無私或不孤於
託付引類自助幸得免於顛隮不渝始終少答恩造
(臣)無任感天荷聖激切屏營之至謹奉表稱謝以聞
臣某诚惶诚恐顿首顿首謹言
生日謝表二首
(臣)某言伏蒙聖恩以(臣)生日特遣中使降詔書賜臣
羊酒米麫者忝二中臺席猶未暖恩頒細札庖巳分
甘爰因誕辰寵賁私室臣某誠惶誠恐頓首頓首伏
念(臣)才無它技生實多艱近從江海之羈遽聞廊廟
之政齷齪從衆曾何補於微塵出入彌旬已自驚於
素食惟是累朝之故事本優當世之名鄕不遺(臣)子
之私特助室家之喜豈兹菲薄亦被寵榮此蓋伏遇
皇帝陛下仁貴慎微禮思從厚既竭大烹之養兼存
推食之恩庶無饑渴之憂以盡腹心之報雖草木不
知於亭育而犬馬尚職於仁私被服恩光永思報稱
臣無任感天荷聖激切屏營之至謹奉表稱謝以聞
臣某誠惶誠恐顿首顿首謹言
又表
臣某言伏蒙聖恩以臣生日特遣中使降詔書賜臣
羊酒米麫者時當生育情方切以懷親職貳文昌恩
忽驚於捧詔廪庖致饋門戶生光臣某誠惶誠恐頓
首頓首伏念臣夙禀厄窮年侵衰暮偶緣乏使叨據
近班未嘗稼而取禾則多不能謀而食肉無耻醉乏
令德之美飽無用心之勤常恐食浮以爲身累敢煩
好賜之厚曲記初生之期此蓋伏遇太皇太后陛下
推天禄以養才因舊章而惠下旨酒肥羜見和平蓄
衍之祥香稻來年皆調節登豐之報顧惟孱陋坐食
甘膄況臣少也早孤禄不及養老而多感憂以終身
賜予在前莫施烏鳥之微志顧瞻來事惟有忠義之
可為蕞爾寸心未知所報臣無任感天荷聖激切屏
營之至謹奉表稱謝以聞臣某誠惶誠恐顿首顿首
謹言
笏記
(臣)進擢未幾勞效未聞隅緣生育之辰遽蒙歛賜之
典醉酒飽德雖喜太平之風先事後禄愧非崇德之
義黽勉圖報愧畏交中
欒城集卷第四十八
