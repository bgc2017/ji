天㠯誠而覆地以誠
而載日月以誠而久
照江河㠯誠而晝夜
混混不息誠之一字
非聖人疇克盡此文
節楊公㠯誠名齋
要亦自明而誠苟有
為皆是也人皆知
先生之孤標勁節可
以薄秋霜可以沮金
石而始終不撓不知
始終之所㠯不撓
先生之誠也厶皆知
先生之文如甕繭繰
絲璀璨奪目取而不
竭不知文以氣為主
充浩然之氣見諸文
而老益壯者
先生之誠也負天下
之望如
誠齋真所謂一代不
數人而復有
東山為之子是子是
父前後一轍非家學
㠯誠其能是乎
東山先生曩帥東廣
(煒叔)貳令南海辱寘門
墻益深敬慕廼今假
守通德之鄕
誠齋文集獨闕未傳高
先生之道義㠯倡儒
學表
先生之志節㠯激士
習發
先生之詞藻㠯振文
氣冐兹承乏政孰先生
東山首從所請且獲
手為是正以卷計一
百三十有二㠯字計
八十萬七千一百有八
鋟木於端平初元六
月一日畢工於次年
乙未六月之既望(煒叔)
累被
朝肯搜訪遺書遂獲
羣書之未備者悉
上送官蔵之書府云
端平二年月日
劉煒叔序
