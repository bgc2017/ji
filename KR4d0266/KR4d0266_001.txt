誠齋集卷第一
廬陵楊萬里廷秀
詩
江湖集
壬午初秋贈寫真陳生
居士一丘嶽深衣折角巾誰曾令子見忽漫寫吾
真更不游方外於何頓若人呼兒一笑看下筆可
能親
和蕭判官東夫韻寄之
湘江曉月照離裾目送車塵至𣣔晡歸路新詩合
千首幾時乘興更三吾眼邊俗物只添睡别後故
人何似臞尚策爬沙追歴塊未甘直作水中鳬(溪浯)
(人謂之三吾&KR1875;亭峿臺永)
木犀二絶句
只道秋花艷未強此花儘更有商量東風染得千
紅紫曾有西風半點香
輕薄西風未辨霜夜揉黃雪作秋光吹殘六出猶
餘四匹似天花更著香
考試湖南漕司南歸值雨
我亦知吾生有涯長將病骨抵風沙天寒短日仍
為客酒煖長亭未是家又苦征夫催去去更甘飛
雨故斜斜舊聞行路令人老便恐霜毛一半加
題湘中館
清境故應好新寒殊不勝征衣愁著盡凭檻喜猶
能亂眼船離岸關心山見稜箇中有句在下語更
誰曾
江𣣔浮秋去山能渡水來娵隅蠻語雜欸乃楚聲
哀寒早當緣閏詩成未費才愁邊正無奈歡伯一
相開
送施少才赴試南宫(子取魁漕試名淵然蜀人)
我豈登名晚今仍作吏卑文能追古作子未要人
知取第真成漫言良獨奇新知誰不樂所要白
頭期
十日九奔命同行半倦游出城愁不早思子悔何
由脚底已衡嶽眼中猶橘洲似嫌疎過子吾過更
誰尤
野菊
未與騷人當糗糧况隨流俗作重陽政緣在野有
幽色肯為無人减妙香已晚相逢半山碧便忙也
折一枝黃花應冷笑東籬族猶向陶翁覓寵光
衡山值雨
稍喜皈塗中半程猶愁泥潦未知晴雨來也不憐
行客風過何須作許聲
至永州城外
戀戀庭闈竟北征槐花喚我試諸生了知歸近猶
看堠更有愁來即入城愚水端能勤入夢崳峰何
得嬾相迎只應白髮持環久見我跫然笑未成
寄别何運判德献移閩憲(州人名佾處)
再歲三移節千山一據鞍梅花錦囊古霜月繡衣
寒民𣣔刑幾措公於此豈難誰令清廟器未著侍
臣冠
薄枝工奚取知音一已多從公日幾許去我意如
何夢裡閩山月吟邊楚水波門闌萬珠履更試歲
寒柯
視旱憩鏡田店
走檄堪頻捧嚴程敢少徐雖晴恐非久猶熱未全
無憩息翻增倦馳驅减壯圖詩成兼利害失悶得
清臞
視旱遇雨
已旱何秋雨無禾始水聲病民豈天意致此定誰
生湯爪寧須翦桑羊可緩烹小儒空自嘆得到鳳
凰城
水西野店皆不著宿夜抵石山虛
不著官人宿無如野店何見容幸有此雖陋更嫌
佗頭蝨妨販夢隣雞伴寤歌此生眠食爾行路緫
蹉跎
明發石山
明發愁仍集寒雲又作屯懸知今定雨正坐夜來
暄便恐禾生耳寕論客断魂山深更須入聞有早
梅村
涉小溪宿淡山
徑仄愁斜步溪深怯正看破船能不渡晴色敢辞
寒白退山雲細青還玉宇寬險艱明已濟䰟夢未
渠安
題龍歸寺壁
題字纔前歲衝寒又此行竹能知雨至牎不隔江
清走檄還曾了禁人未肯晴息肩更須喜問路可
憐生
董主簿正道壁間作水墨老梅一枝宿鵲
縮脰合半眼棲焉
斜枝飽風雪疎花淡冰玉一鵲忍清寒居然伴幽
獨
普明寺見梅
城中忙失探梅期初見僧䆫一兩枝猶喜相看那
恨晚故應更好半開時今冬不雪何關事作伴孤
芳却欠伊月落山空正幽獨慰存無酒且新詩
寄周子察院二首
鄕者豺當路如今虎在山百年諸老盡一叚好風
還誰謂永嘉末人猶慶曆間班心公定可更可押
廷班
跡遠公猶記情親㔟使疎忽思参硯席如許遽龍
豬雲步知無那文盟肯棄予只哦五箇字不愈一
行書
自音聲巖泛小舟下高溪
晚日黃猶暖寒江白更清遠山衝岸出釣&KR1468;背人
行舟穏何妨小波恬爾許平大魚不相報撥剌得
吾驚
臘夜普明寺睡覺二首
旅夢忘為客檐聲忽喚愁親庭未差遠佛屋不勝
秋只麽功名是如今悟觧不十年行路飽誰不遣
吾休
作臘聊村酒依人只短檠略無更可數聽到雨無
聲犬吠知何若雞寒肯更鳴生來眠不足老去夢
難成
臘後二首
待臘驚還過留年惜𣣔除雨纔三日有雪更一冬
無遊屐妨緣濘寒威戀為炉末須排旅悶猶足助
詩娛
雲暗虛疑暮江空分外寒如何山雨過便爾岸沙
乾杯此詩愁得懷哉歲事闌梅殘吾更忍不折一
枝看
夜坐
𣣔雪天還惜不風寒自生燈搖無定影火作(聲去)始
然聲又遣庭闈訊懸知骨肉情履端猶幾日有夢
未歸程
東寺詩僧照上人訪予於普明寺贈以詩
故人深住白雲隈𣣔到何因只寄梅歲晚觀山吾
獨立泥中騎馬子能來轉頭不覺三年别病眼相
看一笑開說似少陵真句法未應言下更空回
題照上人迎翠軒二首
寺外秋山觸眼明寺根秋水洗心清晴嵐暖翠來
未了不用高人倒屣迎
参寥癩可去無還誰蹈詩僧最上關𣣔具
江西句中眼猶須作禮問雲山
得親老家問二首
節裡難為客家中數有書慈親問皈否意緒各何
如強酒那能盡添愁不更除舊來貧未仕父子豈
相疎
濟世吾無策迎親仕屢驚(王守方撫定時全州兵執)乾坤裂未
補簪笏達何榮三徑猶祿群飛不復情山林早回
首詩酒且平生
立春前一夕二首
春忽明朝是冬將半夜非年華只不住客子未能
歸微霰疎還客寒檐滴又稀撚鬚真浪苦呵筆更
成揮
臘盡春還好朝暄暮復寒雨晴終日異衣著一冬
難生菜知無分殘梅不用看本憑書遣睡轉更睡
相干
霰
雪花遣霰作前鋒勢頗張呈𣣔暗空篩瓦巧尋疎
處漏跳階誤到暖邊融寒聲帶雨山難白冷氣侵
人火失紅方訝一冬暄較甚今宵敢歎卧如弓
立春日有懷二首
飄蓬敢恨一年遲客裡春光也自宜白玉青絲那
得說一杯嚥下少陵詩
玉堂著句轉春風諸老從前亦寓忠誰為君王供
帖子丁寧綺語不須工
立春新晴
宿雲送臘曉仍開日動江光度竹來春到更晴誰
不喜時遷不道老相催山村敢惜身猶遠邊地應
憐戰未回春鳥豈知人意緒新聲只𣣔勸銜杯
晚立普明寺門時已過立春去除夕三日
爾將歸有嘆
蕭蕭淅淅荻花風慘慘澹澹雲物容𣣔雪不雪關
得儂得歸未歸一筦中年華縱留春已換半生作
客今何恨夜來飛霰打僧牎便恐雪真數尺強催
科不拙亦安出吾民瀝髓不濡骨邊頭犀渠未晏
眠天不雨粟地流錢
除夕前一日歸舟夜洎曲渦市宿治平寺
江寬風緊折綿寒灘多岸少工水船市何曾遠船
不近意已先到燈明邊夜投古寺衝泥入濕薪燒
作蟲聲泣冷牎凍筆更成眠也勝疎篷仰見天市
人歌呼作時節詩人兩滕高於頰還家兒女問何
如明日此懷猶忍說
癸未上元後永州夜飲趙敦禮竹亭聞蛙
醉吟
茅亭夜集俯萬竹初月未光讓高燭主人酒令來
無窮恍然墮我醉鄕中草間蛙聲忽三兩似笑吾
人慳酒量只作蛙聽故自佳何須更作鼓吹想尚
憶同登萬石亭倚欄垂手望寒青只今真到寒青
裡吾人不飲竹不喜
過百家渡四絶句
出得城來事事幽涉湘半濟值漁舟也知漁父趁
魚急翻著春衫不裡頭
園花落盡路花開白白紅紅各自媒莫問早行奇
絶處四方八面野香來
柳子祠前春已殘新晴特地却春寒疎籬不與花
為護只為蛛絲作網竿
一晴一雨路乾濕半淡半濃山疊重遠草平中見
牛背新秧疎處有人蹤
武岡李簿回寄問蕭判官東夫
客有來從天一隅相逢喜問子何如橘洲各自分
馬首湘水更曾烹鯉魚心近人遐長作悪離多合
少可無書得知安穏猶差慰敢道韋郎跡也疎
迓新守值雨
春雨不大(惰音)又不晴只與行人禁送迎小溪綠漲
竟何曾官路黃泥滑不滕今年送迎乃爾苦去年
送迎正如許風嚴火滅未五更暗行十里雞三鳴
行路最難仍最悪平生歴盡今更覺前人失脚後
人笑後人失脚那可料
負亟零陵更盡而代者未至家君携老幼
先歸追送出城正值泥雨萬感驟集
吾父先皈吾未可吾母已行猶顧我兒女喜皈未
觧悲我愁安得似兒癡墻頭人看不須羨居者那
知行者嘆昨日幸晴今又雨天公管得行人苦吾
母病肺生怯寒晚風鳴屋正無端人家養子要作
官吾親此行誰使然
送别吕令聖與(申公家名行中)
一門三相千子孫後有公家前諸袁有治國譜無
縣譜種愛在堂銘在門誰能不徼鬻爵恩民乃不
識田畒錢姓名墮在諸公口去去雲霄穏著鞭三
年為寮無間然公行何得攙吾先取别當愁今更
喜定知同醉西湖蓮(郡皆科田畒錢惟零陵獨無聖與不受鬻爵之賞軍興旁)
(銘聖與刻之種受堂上聖與之祖文靖公有門)
和司法張仲良醉中論詩(東人名材山)
醉話醒猶記來詩讀轉新不緣朋好密其柰客居
貧無乃陽秋誤云何鼠朴珍端令和者寡敢以速
為神
相過寕嫌數未行先畏辞要寬千里别猶費幾篇
詩意得翻難售聲希只自奇此生詩社裡三折或
知醫
題唐德明秀才玉立齋(鑑名人)
坡云無竹令人俗我云俗人正累竹玉立齋前一
萬竿能與主人相對寒看竹哦詩筆生力山童怪
予遽忘食不但不可一日無斯須無此看何如詩
成𣣔寫且復歇恐竹嫌詩未清絶丁寧一竿不可
除竹亦何曾减風月
張仲良久約出郊以詩督之
百花亭下花如海子厚宅前溪似油幕下風流法
曹掾坐牎猶未作遨頭
只道今春不肯晴已晴誰遣不郊行忍違花底提
壺語不慮屋頭鳩婦鳴
和仲良催看黃才叔秀才南園牡丹
愁雨留花花巳闌作晴猶喜兩朝寒山城春事無
多子可緩黃園探牡丹
謝唐德明惠笋
高人愛笋如愛玉忍口不餐要添竹云何又遣十
軰來昏花兩眼為渠開敗夫束縳向市賣外強中
乾美安在錦紋猶帶落花泥不論燒煑兩皆奇豬
肝累人真可怍以笋累公端不悪
别吳教授景衡(処州人名湯輔)
道合從人笑情親覺别難得朋何恨晚到老幾相
看世路今逾窄吾徒却自寬此心各相勉不伹道
加餐
謁張安國
帝苑花穠記並遊萬人回首看鼇頭也知旬月應
顓面已逼雲霄又作州别後聞公非故我學林著
脚到前修登門猶說同年話未覺紅鸞映白鷗
龔令國英約小集感冷暴下皈卧感而賦
焉
客裡何煩病春餘不謂寒併來無計柰那得有懷
寬憎藥猶須強躭書更暇看兩親問消息敢道不
平安
吏卒稀仍散僮奴野自親問吾適無恙遽病此何
因初覺身為客還疑老逼人焚香發深省一笑對
殘春
仲良見和再和謝焉
未惜詩脾苦端令鬼膽寒吾才三鼓竭君思九江
寬作者今猶古燈前捲又看不辞鬚撚断只苦句
難安
誰謂陳三遠髯張下筆親夫何此意合恐有宿生
因我豈慵開眼年來寡見人更煩彫好句割取楚
江春(先生也陳三後山)
徤論開仍闔清規高更寒抗章胡未報憂世可能
寬收用今寕晚飛鶱尚會看自憐千慮短所願一
枝安(言時事不報仲良抗章極)
豈不為寮久兹焉獨愈親卜居如不近同志竟何
因山鳥頻招飲江花觧笑人風顛仍雨急枉却一
年春
晚寒
莫道今晨熱東風未得欺晚來作悪甚寒似禁烟
時約雨斜還整吹花合且離不應如許峭故故惱
吾衰
和仲良病中躭睡
居士何曾病群兒錯見憐對床正風雨落紙忽雲
烟𣣔夏花全退猶寒柳尚眠如何睡鄕裡只是著
詩仙
和仲良春晚即事五首
幾許春纔好誰令緣遽深風光曾著眼時序只驚
心永日便甘寢羈懷怯苦吟春歸猶作客晴少更
多隂
春在已愁熱夏來還觧凉一年又如許萬事更須
忙情薄忘花減心危願歲穰平生只坐嬾何藥療
嵇康
𣣔與東風說休吹墮絮飛吾行正無定魂夢豈忘
歸花暖能醺眼山濃𣣔染衣只嫌春已老此景也
應稀
貧難聘歡伯病敢跨連錢夢豈花邊到春俄雨裡
遷一犂關五秉百箔候三眠只有書生拙窮年墾
紙田
笋改齋前路蔬眠雨後畦晴江明處動遠樹看來
齋我語真彫朽君詩妙斵泥殷勤報春去恰恰一
鴬啼
題潘彦政叔姪濯纓齊(文名師)
愚溪之口湘江左茅齋不小亦不大齋前看江江
只流江中望齋齋更幽兩潘讀書韻清壯湘妃出
聽魚吹浪大潘皎如鶴出林小潘不减在沙金向
來姓名到天府市人莫笑渠塵土濯纓當属最閑
人兩潘且彈冠上塵
和仲良分送柚花沉
薰然真臘水沉片烝以洞庭春雪花只得掾曹作
南薰國香未向俗人誇
鋸沉百疊糝瓊英一日三薰更九烝却悔香成太
清絶龍涎生妬木犀憎
鶴骨龍䈥金玉相詩人十襲幾年蔵已驚好手奪
天巧更遣餘芬惱楚狂
再病書懷呈仲良
病身誰伴亦誰憐贏得昏昏幾覺眠睡起不知身
是病踞床看盡水沉烟
病中嫌雨又嫌晴自是情懷未若平兩日雨多端
不悪市聲洗盡只檐聲
功名銷盡向來心詩酒從今也不禁夜雨遣人歸
思動不知湘水幾篙深
方外詩豪張仲良義風今日更誰雙絶憐病客無
半眼粥飯隨宜到小䆫
贈蜀中相士范思齋往全州見萬先之教
授
兩脚那解上金鑾兩手只合把釣竿比身管樂兒
時態已翻九河洗我肝范生來自浣花里眼中之
人定誰貴百鍊未必賢繞指貴人正要老於事斜
風細雨又春休落花啼鳥緫春愁試問談間立封
侯何如百錢拄杖頭
和唐德明問病
罷却微官且客居庭闈不近信全疎更無竹下子
唐子誰與過逢說異書
俟命循天更不疑朵頥那可換靈亀逍遥豈在揄
枋外問著扶搖緫不知
又和梅雨
管得天公雨更晴何關客子病心情得皈此意良
不悪且住微軀也自輕
又和見喜病間
初病楊花猶乱飛即今梅子巳黃稀卧驚節物遽
如許起得沉緜更觧肥雲寺耶溪招布襪斜風細
雨欠蓑衣半生不結脩門夢只夢家山喚早歸
罷丞零陵忽病傷寒謁醫兩旬如負擔者
日遠日重改謁唐醫公亮九日而無病矣
謝以長句
料病如料敵用藥如中的淮隂百戰有百勝由基
百發無一失老唐脉法明更高閱人二竪可得逃
探囊起死無德色掉臂不為曳裾客伹使鄕隣少
臥痾眼底名醫麻竹多嗟予詩瘦仍多病兩旬進
尺退不寸逢君已晚亦未恨埽除何曾費餘刃長
句藉手聊爾耳真成不直一杯水
題黃才叔看山亭
春山華潤秋山瘦兩山點黯晴山秀湖湘山色天
下稀零陵仍復白其眉作(作音)亭不為俗人好箇竹
把茅吾事了朝來看山佳有餘為渠更盡一編書
送張倅
山西勁氣何曾歇秦漢迄今幾奇傑張公長身鬚
鬢蒼斜飛不入鵷鷺行狂卒呌讙民震擾不労談
笑斯須了呈上方披輿地圖煩公赤手繫單于捕
逐虎豹公則老坐運籌策公尚少
題所寓唐德明書齋
鳬鶩行中脱病身竹林深處得幽人只言官滿渾
無事也被詩愁攪一春
白含笑
薰風曉破碧蓮荅花意猶低白玉顔一粲不曾容
易發清香何自遍人間
題唐德明建一齋
城南前江後山趾竹齋正對寒江啓不嫌漁火乱書
燈只苦櫓聲驚睡美平生刺頭鑚故紙晚知此道
無多子從渠散漫汗牛書笑倚江楓弄江水
夜離零陵以避同僚追送之労留二絶簡
諸友
已坐詩臞病更羸諸公剛𣣔餞湘湄夜浮一葉逃
盟去已被沙鷗聖得知
思歸日日只空言一棹今真水月間半夜猶聞郡
樓鼓明朝應失永州山
泊冷水浦
前夕放船湘口步約到衡州來日午五程一减作
三程謝渠江漲半篙清今日雨來三四五又閉疎
篷聽暮雨長年商量泊船所雨外青山更青處
憩連嶺店
此館初明眼前山正接眉熱嫌連日甚凉惜兩朝
遲雨竹何其重風鷗不自持庭闈猶百里早已豁
愁思
早行見螢
淺草時雙起深叢忽獨明情知曉月淡意𣣔照人
行扇撲高無柰風斜半𣣔横書帷吾巳嬾不擬著
囊盛
秋人七夕
愛月斜仍細占星久未過浪傳商用事正苦汙成
河蛛喜今宵綴蠅憎昨日多吾文那乞巧詩或擬
隂何(蒸况乃秋後轉多蠅杜詩七月六日苦炎)
送抹利花與慶長
江梅去去木犀晚萱草石榴刺人眼抹利獨立幽
更佳龍涎避香雪避花朝來無熱夜凉甚急遣山
童問花信一枝帶雨折來歸走送詩人覓好詩
新居翦茅
小築初開一畒基晚風散策已相宜山童何急催
歸去正是凉生月上時
讀罪已詔(離之潰時有符)
莫讀輪臺詔令人淚點垂天乎容此虜帝者渴非
羆何罪良家子知他大將誰願懲危度口儻復鴈
門踦(武紀二年注危度口見光)
乱起吾降(烘音)日吾將強仕年中原仍夢裡南紀且
愁邊陛下非常主群公莫自賢金臺尚未築乃至
羨強燕
只道六朝窄渠猶數百春國家祖宗澤天地發生
仁歷服端傳遠君王伹側身楚人要能懼周命正
惟新
嘉定元年春三月男長孺編定
端平元年夏五月門人羅茂良校正
誠齋集卷第一(終)
