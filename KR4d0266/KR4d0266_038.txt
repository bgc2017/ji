誠齋集卷第三十八
廬陵楊万里廷秀
詩
退休集
冬暖絶句
今歲無寒秪有暄臘前渾似半春天醉中苦有薰
香癖燒得春衫兩䄂穿
臘前月季
只道花無十月紅此花無日不春風一尖已剥臙
脂筆四破猶包翡翠茸别有香超桃李外更同梅
鬭雪霜中折來喜作新年看忘却今晨是季冬
南齋前梅花
山園臘裏日𬞞蕪只有南齋最起予竹映梅花花
映竹翠毛障子玉妃圖
朝朝蚤起掛南牎要看梅花試曉粧兩樹相挨前
後發老夫一月不燒香
寄題周子中監丞萬象臺(成居士自号乘)
昔從永和望青原永和在地山在天今從青原望
萬象青原在下臺在上乘成先生學海龍眼高四
海空復空如登中天騖八極下視積蘇同絳空萬
物一馬喻多少漆園小家窮計校須彌芥子亦未
妙葱嶺老胡烏知道此詩觧嘲仍索閙舉似先生
應絶倒
添盆中石菖蒲水仙花水
舊詩一讀一番新讀罷昏然一欠伸無數盆花爭
訴渴老夫却要作閑人
小醉折梅
死愛花枝不忍吹醉來恣意折芳菲鬢邊插得梅
花滿更撚南梅滿把皈
送錢文季僉判
東海珠胎清廟珍壁水秀孝第一人胡為俯首蓮
泛湪如有用我試治民古來幕中要婉畫君乃不
肯作此客囊箧細碎吾不能玉壷清冰朱絲直梅
花雪片迎新年送君摶風上九天鳳池雞樹只咫
尺致君堯舜更努力
南溪早春
還家五度見春容長被春容惱病翁高柳下來垂
處綠小桃上去末梢紅卷簾亭館酣酣日放杖溪
山欵欵風更入新年足新雨去年未當好時豐
春夜無睡思慮紛擾
不堪萬慮攪中腸打破愁城入醉鄉酒力盡時還
又動春宵短後却成長浮思閑念紛無數飛絮游
絲徧八荒看到東䆫䆫欲白忽然一夢到羲皇
雪後寄謝濟公材翁聫騎來訪進退格
封胡連璧雨中來目送皈鞍悵獨回隱几讀書寒
入骨開門落雪皓平階急尋火闔温雙手自喚兒
郎共一杯念汝野梅官柳路地爐松葉買茅柴
東園醉望暮山
我住北山下南山横我前北山似懷抱南山如䯻
鬟懷抱冬獨暖䯻鬟春最鮮松鬈沐初淨山蘤插
更妍我來猶斜陽我望忽夕煙一望便應去不合
久憑欄山意本日惜知何許人看急將白錦障小
隔青鬢顔近翠成遠淡縹渺天外仙誰知絶竒處
政在有無間頃刻萬恣態可玩不可傳
小酌
酒入春逾勁天寒燭始明偶然傾一琖政尒忽三
更
芍藥初生
芍藥新移種紅拳餐萬雛看來已可愛未問有花
無
上章休致奉詔不允感恩書懷
納禄惟愁晩蒙恩未聽辞猖狂思再凟感戀獨多
時但有花開日無非飲醉時白頭何所用滿與插
花枝
寄題萬元享舍人園享七景
意山
不識弁山面相逢笠澤詩秪應晩雲散玉立對門
時
蒲魚港
蒲牙長幾何已足庇玉尺只恐如主人潜逃逃不
得
溪雲
閣前三面山閣下一溪水雲出戲作霖却歸宿簷
裏
閑世界
要尋閑世界不在世界外明月與清風何朝不相
對
也賢
架亭元用木一夕化為竹醉眼碧成朱若箇是蒼
玉
倚苕
何處苕溪好請君來倚樓西山也驩喜奔走入簾
鈎
緜隱堂
試問隱緜上何如隱東山出處兩無閡世間出世
間
送趙寬之排岸之官章貢
監河曾賦鹿鳴篇又奉潘輿上貢川五子循環迎
一母十分酌玉祠千年欎孤馬祖饒行樂柿粟來
禽肥過拳蘭膳餘閑繙故紙曲江早趁燕花邊
積雨新晴二月八日東園少步
醉來忽隨錦網窩無柰桃園李繞何八角小亭無
處坐見花多處背花多
去歲春時政病身對花不飲被花嗔如今急報千
花道還我前來未足春
春半雨寒牡丹殊無消息
今歲芳菲儘未忙去年二月牡丹香寒暄不定春
光晩榮落俱遲花命長絻一雨朝晴炫野又三四
陣雨鳴廊鞓紅魏紫拳如蕨而况姚家進御黃
題李子立知縣問月臺
高臺走上青天半手弄銀盤濯銀漢喚起謫仙同
醉吟一面問月一面斟初頭混沌鶻崙樣阿誰鑿
開一為兩是時燧人猶未胎那得火鑄銀盤來此
盤能團復能缺團是誰磨缺誰齧中有桂枝起秋
風何處移來秧此中謫仙似癡還似黠把酒問月
月無說老夫伐月一轉語月却問君君領否君能
飲酒更能詩一夕無月君不嬉月能伴君飲百斛
月能照君詩萬玉君但一斗百篇詩莫問有月來
幾時謫仙遠孫證明着笑脫烏紗看月落
初秋戲作山居雜興俳體十二觧
暑入秋來午更強風排雨遣曉差凉如何遶砌千
枝蕙只是開門一陳香
登起翻成坐睡昏鵲聲喚我步前軒竹扉日隙針
來大(隨音)射壁千千彈子痕
暑後花枝輸了春雜英小巧亦炊人索聲觧點粉
描筆金鳳愛垂雞下唇
風騷開國胙寒巖勞績批書課翠嵐梨子要肥千
取百菊苗每摘一生三
昨夜天垂破玉盆今宵辛苦補盆唇看他補到十
六七滿得十分虧二分
甑頭雲子喜嘗新紅嚼桃花白嚼銀笑殺官人浪
驩喜村人殘底到官人
七月初頭六月闌老夫日醉早禾酸莫將煑喫只
生喫更洩天機向逹官(為早禾酸諺謂早秫酒)
自暴群書舊間新淨揩白醭拂黃塵莫羞空腹無
丁字且免秋陽曬殺人
獨對秋筠倒晩壺喜無吏舍四歌呼柳梢一殼兹
緇滓(聲上)屋角雙班谷古孤
湖蜜青房蛹剥瓊沼犀紫觝腦蔵冰先生病暑無
多酌堆飣金柈作麽生
卓午從他火繖張先生别有睡為鄉竹床多徧兩
頭冷瓦枕翻來四面凉
月色如霜不粟肌月光如水不沾衣一年没賽中
元節政是初凉未冷時
謝潭師余處恭左相遣騎惠書送酒三首
小煩上相領元戎潭府千年一日雄鏡樣洞庭那
得浪身為天柱不須峰子房冨貴雲相似中立安
危國與同帝恐我公招不出那時虚左到今冬
鵲語燈花兩太謾三朝五夜強相驩打門軍將還
驚枕破屋山人起着冠知已書從天上落焚香手
把月中看少陵泛愛虚名句羡殺寒儒眼不寒
相思命駕竟成休投老寒盟豈自由雪後風濤難
訪載山間生死緫依劉煩公赤手回青昊容我清
溪弄白鴎穉子尚堪驅使在門闌桃李未應秋
陳安行舍人閣學挽詞
媯水祀百世莆田生此公賢如太丘長忠似了齊
翁玉色猶山立皇居折棟隆孝宗最知已交臂
火城紅
循吏今為冠高文妙草麻龔黃低一着班左共三
家風度春無價身名玉絶瑕可憐人士淚滴損紫
薇花
我昔淤璧水公時宿石渠重來十鑚火兩省共周
廬小語趍丹陛嘉招煑雪𬞞破心搜誄些淚落不
能書
同王見可劉子年循南溪度西橋登天柱
岡望東山
親交久别忽相從飯罷相將拄瘦笻深澗小橋聊
駐步胡床羽扇對西風水聲流入肝脾裏日影輕
遮雲氣中王潤即看朝玉闕山居獨自卧山
翁
偶因閑步散頑麻倦喚胡床小歇些飛上山頭人
似鶴回看溪畔路如蛇雲煙極目知何處松竹為
門是我家下得山來飢更渴也無麥飯也無茶
和曾無疑贈詩語及歐陽公事
烏帽紅塵媿子陵綠蓑青笠晩尋盟三千里外還
家後七十二回看月生與子兩人長對酌笑渠萬
古浪垂名醉翁若是真箇醉皂白何須鏡樣明
演雅六言
觳觫受田百畒蠻觸有宅一區蚍蜉戒之在闘蠅
蚋寔繁在徒
果蠃周公作誥鷾鴯由也升堂白鴎比德於玉黃
鸝巧言如簧
登天柱岡
雲外千峯闘速行山尖一樹獨分明不知林下人
家密倚杖忽聞鷄犬聲
晩皈再度西橋
皈近溪橋東復東蓼花迎路舞西風草深一鳥忽
飛起儂不覺他他覺儂
水落沙灘倍有情漩來漩去不成行暗叢飛下小
瀑布欄住溪聲獨作聲
盡日山行意未銷皈來再與坐溪橋山童抛石落
溪水喚作魚兒波面跳
朝過溪頭聽水鳴似哀如怨百般聲皈來依舊鳴
未了知向何人訴不平
題族弟道卿貧樂齋
雪茹冰餐入骨香帽欹驢瘦儘詩狂人傳幼婦皆
稱絶鬼笑家兄不姓方細雨寒燈初夢短断絲枯
木一聲長上天已辨河東賦豈有長貧執戟郎
睡起即事
午時睡起忽心驚一事䦕心太嬾生速摘荼䕷薰
白酒不愁香重只愁輕
送永州唐德明
忽報故人至知從何許來滿懷俱玉雪半語不塵
埃聚散千江月悲驩一酒杯樯烏有底急一夕百
相催
送趙文友知府謁告省親
邦人寧食三斗葱莫逢向來蠆尾公邦人寕卧文
江路莫放今侯霅川去今侯箇是隆準孫蚤排月
脇斸柱根所至與民作陽春帝遣來活廬陵人是
時蠆尾正搖毒邦人生愁緫魚肉今侯下車蔭未
移春臺載民爺與兒鳩鳴雀乳一千里鴟梟半聲
不到耳今侯冰蘖清到底一粒不嚼廬陵米一芽
只㵸青原水玉皇知渠是廉吏如何尊公小愆和
何恙靡已應無他侯望白雲淚雙落棄印謁告皈
侍藥尊公喜皈即日安一見綵服還加餐玉皇詔
侯結絲屨徑上金門簉鵷鷺借令小緩作尚書也
合追趍趙工部
和虞軍使易簡字知能所寄唐律二首
四海九州虞雍公擎天一柱雪山峯厥孫俊逸詩
無敵下筆縱横劒有鋒舊日門生今白髮故人書
札照蒼松掉頭讀得紗巾落如對青雲阮仲容
柴枽卧病一茅廬或棹孤舟或命車道喪今朝逢
祖謝詩工獨步過應徐萬山不隔相思字數月之
間兩得書廊廟方將訪喬木碧梧翠竹看新除
酧閤皂山碧崖道士甘叔懷贈美名人不
及佳句法如何十古風
桂林戶掾舊能文有弟抛家作(佐音)道人詩似道人
人似鶴看來若箇覓纖塵
贈我新詩字字竒一奩八百顆珠璣問儂佳句如
何法無法無盂也没衣
送羅宣卿主簿之官巴陵
印孫三子十一孫六人擢桂兩特思惟君有子又
擢桂父子仇香仍一門君今初泛洞庭柂湖水黏
天天更大(堕音)請君先上岳陽樓送眼君山最上頭
將詩寫取一湖秋將秋寄來銷我愁為君酒船卷
拍浮
送羅必高赴省
印山先生羅天文一卷周雅遺子孫一門三世六
七人月中桂枝斫到根近來書種將絶却兩度秋
天虚一鶚今年有孫康鼎來問天還我北斗魁印山
草木也驩喜印山風雲有生氣君不見普州衣鉢
付仇香仇香衣鉢付此郎年未三十筆力強百斛
龍鼎一筆扛殿前春風更努力莫放别人居第一
除夕留子上伯玉子西小酌
諸弟山行皈意忙老夫雪卧病身僵維風及雨歲
云暮不醉無皈夜未央五醆更攙三醆麽四更偏
覺五更長也知柏酒明朝近且為梅花盡此觴
己未春日山居雜興十二解
今歲春遲雨亦然生愁無水打秧田不消三日如
麻脚線樣溪流浪拍天
半月春晴探物華山園走得脚酸麻從教三日風
和雨閉戶燒香不看花
海棠雨後不勝佳子細看來不是花西子織成新
樣錦清晨濯出錦江霞
百舌慇懃報曉晴花梢做出百般聲饒渠學徧山
禽語至竟何曾學得鸎
海棠重葉更妖(切伊嗟)斜青帝翻騰别一家格外出
竒人不識大紅抹利小蓮花
春寒偏勒牡丹遲晩似常年半月期上巳清明同
一日那時恰好放花枝
手種花王五百窠半來枯瘁半萠芽東風未要都
開了每日教開三兩花
金作林檎花絶穠十年花少怨東風即今徧地欒
枝錦不則梢頭幾點紅
寒久花遲也大竒雨膏飽足土膏肥牡丹芍藥君
須記管取花房二尺圍
日影雲光學鍍金好風不肯碎花隂人言春色醲
於酒不醉衰容只醉心
半晴半雨半暄凉拖帶春光未要壮為報州家兼
縣裏吾鄕改作萬花鄉
一春雨脚滯東園柳絆花牽不暫閑今日釅晴天
氣好杖藜看水更看山
送談命周從龍
周子囊螢初學儒學儒不就學星書五丸玉李無
逃處折得今年錐也無
暮春即事
花時追賞夜將朝花過癡眠日儘高又與山禽爭
口腹執竿挟彈守櫻桃
送蕭瑞卿
異縣二百里分襟五十年肯來尋病者相對各蒼
然舉似兒時話茫如夢裏煙残花猶可醉細酌未
須眠
聖恩增秩進職致仕感恩述懷
雨露絲綸下玉宸問天乞得箇閑身一生無恨長
多感三請皈休恰四春手板抽還大丞相安車縣
示後來人從今萬八百場醉忽自稱冤五柳巾
春盡有感
等春不到怨春遲又是紅稀綠滿枝雨後晩花猶
好在檻前残醉欲醒時百年人事皆如許千載詩
聲亦浪垂金印不爭爭釣石更饒爭得鬢邊絲
送分寕主簿羅宏材秩滿入京
要知詩客参江西政似禪客参曹溪不到南華與
脩水於何傳法更傳衣吾家親黨子羅子只今四
海習鑿齒花紅玉白幾百篇塞破錦囊脫無底三
年簿領脩水涯夜半親傳雙井芽定知誦向百僚
上不道長江與落霞
書黃廬陵伯庸詩卷
句法何曾問外人單傳山谷當家春截來雲錦花
無樣倒寫珠胎海亦貧汗竹香中翻墨汁扶桑梢
上拄頭巾詩名官職看雙美向道儒冠不誤身
賦益公平園牡丹白花青綠
東皇封作萬花王更賜珍華出尚方白玉杯將青
玉綠碧羅領襟素羅裳古來洛口元無種今去天
心别得香塗攺歐家記文着(斫音)此花未出說姚黃
和益公見謝紅都勝芍藥之句
江西春好不關渠只說平園絶世無牡丹百種移
洛苑海棠千樹賽成都坐令浮花并浪蘂誰敢塗
鉛更抹朱不應一朵翻階豔博得龍宮八十珠
益公和白花青綠牡丹王字韻詩
渠是花中異姓王平園小試染花方冰霜洗出春
風面翡翠輕稜疊雪裳夜領素娥酌青女曉看國
色帶天香更將秋菊潭心水滴作苸茸月蘂黃
題黃唐伯一經堂
人言天地生仲尼不知仲尼生兩儀易中先自有
太極生天生地誰得知一經以後派為六六經以
前一經足學子要探天地心詩書執禮皆可尋吾
鄉後身黃叔度教子一經有住處寄言韋家父子
間浪比籝金良汗顔
送廬陵丞劉約之
忠顯聞孫定不虚西樞猶子故應殊鸞停梧上遺
風在鴈進松間得句無剩有老農歌贊府未多薦
墨送清都晦翁若問誠齋叟上下千峯不要扶
謝張子儀尚書寄天雄附子北果十包
今古交情市道同轉頭立地馬牛風如何聽履星
晨客猶念孤舟蓑笠翁饋藥雙奩芬玉雪解包百
果粲青紅看渠即上三能去大小毘陵說兩公(祖乃)
(封毘陵公全真参政)
初秋小雨残暑未退
雨好夫何小凉新竟未多飄蕭才響瓦點滴不霑
荷龍亦如儂否渠還畏熱麽敢勞頻上水(光為龍諺謂電)
(水上)只倩挽天河
送王子林節推皈融州
吾州佳士子王子深入黃茅作從事捧檄還家侍
老親端能過我誦近文問渠鶚來幾張紙笑道孤
寒那得此老夫已把釣月竿安能為子插羽翰似
聞融水新二天外臺使星俱好賢願子西去早着
鞭歸來薦墨滿袖猶未乾
詠荷花中小蓮蓬
山蜂愁雨損蜂兒葉底安巢更倒垂只有荷蜂不
愁雨蠟房仰卧萬花枝
病中屏肉味獨茹菜羹飯甚美
雲子香抄玉色鮮菜羹新煑翠茸纖人間膾炙無
此味天上酥陀恐爾甜渾是土膏含雨露何須醬
豉與醯塩茹毛禍首雍巫出饞到熊蹯未屬厭(牙易)
(見左傳注雍人名巫)
木犀芙蓉盛開
先生深住萬山村霧裏雲包不見痕也被閑人知
去處芙蓉巷裏木犀門
賀張父寺丞新長鳳雛
念君只欠一英雛萬事今君足也無想見碧梧森
翠竹敢嘲老蚌出明珠只今小德囀春鳥後日熊
見捉蹇驢自古相門長出相煙樓一橦莫教輸
題彭孝求碧雲飛觀
寸雲如絮起青原飛空化作一碧山天風吹上南
斗邊砰然墮在快閣前老彭有孫拉雲住海蜃吐
樓壓雲去日暮佳人來不來朗誦湯休断腸句
䟦劉敏叔梅蘭竹石四清圖
老夫老伴竹千竿海石江梅更畹蘭不道外人將
短紙一時捲去也無端
戲䟦朱元晦楚辞觧
注易箋詩觧魯論一帆徑度浴沂天無端又被湘
纍喚去看西川競渡船
霜後藜枯無可羹飢吟長作候蟲聲蔵神上訴天
應泣攴賜江蘺與杜蘅
贈劉漢卿太醫
爐底金丹妙入神月中玉免擣成塵臣門如市心
如水只要隂功活萬人
鵝兒黃似酒
野水浮天碧鵝兒弄日黃傍人殊秀色以酒更風
光破殼雙翎嫩眠沙百草香却將金欎鬯試比菊
衣裳未慱山隂墨先娱錦里觴滄波兼鳳沼莫遣
後鵝鶬(得四句覺而足之夢中作此詩初止)
送清江王守赴召
世言冨貴易得家世難有賢父兄子弟未渠(聲去)賢
君不見祖孫父子兄與弟根蘭樹玉枝亦桂魏晉
以來誰子家只數江淮一王氏世言淮水若絶渠
不昌不知淮水有絶渠更長請看南朝到吾宋中
間人物無闕空(聲去)有曾有且継茂弘即今紫樞継
子明昔纔一人今三人後者玉振前金聲阿樞更
有金玉阿兄子兩有剛方兼豈弟清江五馬求自
東三年一日一春風又聞一節喚歸去父老攔街
遮不住喚他父老且細聽朝家也要好公卿父老
莫與朝家爭打鼔發般催速行
贈王壻時可
忠襄先生有賢甥盧溪先生有賢孫只今二十能
綴文超然下筆如有神忠襄大節爭日月盧溪清
風敵霜雪兩家不是無家法何須外人問衣鉢老
夫卧病南溪旁芙蓉紅盡菊半黃子來問訊維摩
詰分似家風一辨香
題安成劉伯深爵瑞里報德堂上白爵
圖
君不見書臺之北爵瑞里安成令君旌孝子報德
堂前松造天卜宅浩然老居士居士元無一物遺
子孫只有牙籖三萬存郎君飯此三萬軸落紙雲
煙動埸屋雪中負土成先塋感得路人雙涕零更
傳雪爵雲上墮天表孝子蹈雪行即看黃告來告
弟是時雪爵應再至
嘉定元年春三月男長孺編定
端平元年夏五月門人羅茂良校正
誠齋集卷第三十八終
