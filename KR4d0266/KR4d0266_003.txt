誠齋集卷第三
廬陵楊萬里廷秀
詩
江湖集
薄晚絶句
春氣吹人不作醒病身感物底心情斜陽也不蔵
人老偏照霜髭一兩莖
暫出嫌喧可得除漫游久廢未全無路逢塩裡知
城近店有雞聲覺日晡
興主簿叔𬞞飲䏈句
蕨含春味紫如椽酒入春風浪似山(廷秀)未信乾
坤非細物小吞螺浦半杯閻(昌英)
永和遇風
未嫌春晚不多花只愛青原綠似爪剰𣣔開懷細
巖嶽可堪病眼着風沙待船小立看鴎沒倚杖微
吟儘帽斜客裡更無詩遣悶不愁兩鬢不成華
金甖花䏈句
兩日風狂雨更顛取將暖去正衣單(昌英)金甖花
發關誰事何用夜來如許寒(廷秀)
彦通叔祖約游雲水寺二首
出門天色隂晴半著雨途間進退難知得招提在
何許只憑田父指林間
竹深草長綠冥冥有路如無久断行風亦恐吾愁
寺遠慇懃隔雨送鍾聲
和昌英主簿叔久雨
積雨今晨也解休慇懃日脚傍花流半明衣桁烘
梅潤全為農家放麥秋更著好風墮清句不知何
地頓閑愁新晴佳處無人會隔柳一聲黃栗留
憫旱
鳴鳩喚雨知喚晴水車夜啼聲徹明乖龍嬾睡未
渠醒阿香推熱呼不譍下田半濕高全圻幼秧𣣔
焦老差碧書生所向便四壁賣漿逢寒步逢棘還
家浪作飽飯謀買田三歲兩無秋一門手指百二
十萬斛量不盡窮愁小兒察我惨不樂旋沽村酒
聊相酌更哦子美醉時歌焉知餓死填溝嶽水車
啞啞止復作
和蕭伯振禱雨
雲氣微昇又霍然虛疑數點長三川渚東秔稻今
無雨杜曲桑麻莫問天餓死何愁更平糴野夫半
去只荒田來辞託命長鑱柄黃獨那能支一年
旱後郴寇又作
自憐秋蝶生不早只與夜蛩聲共悲眼邊未覚天
地寬身後更用文章為去秋今夏旱相継淮江未
淨郴江沸餓夫相語死不愁今年官免和糴不
旱後喜雨四首
雲頭造次便能開雨脚商量半𣣔來舊日催詩元
要雨如今雨却索詩催
検校西疇首忍回雨佳小恨較遲來抄雲浙玉何
曾夢只擬禾孫作粥&KR0891;
竟夏興雲只苦風入秋今雨稍宜農怪來霹靂轟
枯樹知向前山起卧龍
密洒疎飄儘自由通宵到曉未須休平生愁聽芭
蕉雨何事今來聽不愁
秋日見橘花二首
花淨何須豔林深不隔香初聞無處覓小摘莫令
長春落秋仍發梅兼雪未強縹瓷汲寒甃淺浸一
枝凉
不夜非關月無風也自香著花能許細落子不多
長玉糝開猶半金鬚撚更強得秋何恨晩映暑却
生凉
題吉水余端蒙明府縣門飛鳬閣
塵外塵中儘靜喧閣前閣後且山川秋生疎雨微
雲處月仄青原白鷺邊眼冷庾樓聊復此人如葉
令更差賢從公𣣔往其如嬾著句無佳莫浪傳
題周鯁臣浩齋
浩翁曲肱一浩齋焉知廊廟與蒿萊此翁定復死
不死舊齋又新有賢子齋前種樹初如椽如今過
雲𣣔造天作人誰無半點氣草動風驚便心醉回
山倒海不關身古人與我各何人杉溪老人是翁
友拈出問渠領否
送胡季永赴漕試
兔目著花官樣黃冰輪飄子秋風香誰騎瘦馬蹈
詞埸澹翁庭階玉雪郎天於賢侫真不省不應阿
翁有阿永景升兒子漫谷量未識一丁惟啗餅阿
永胸中幾許書石渠奄有仍更餘毛錐半點不籧
篨羽鏃一脱無犀渠當家衣鉢更誰付鏁廳小借
梯雲路澹翁嚴冷縱不嬉歸來滕上安文度
送瀛洲先生元举叔談命郡城
誰遣談天太逼真取憎造物得辞貧不妨小隠君
平肆戲與人間閱貴人
四十二叔祖母劉氏太孺人挽詞
夫人自七十有母尚期頥不遣千山訃猶應一病
遲孝留天下口身立女中師到得君羹美翻令穎
谷悲(慟而病竟不起夫人緣得母訃一)
四十九叔母祖朱氏孺人挽詞
憶哭清湘掾諸孤未裡頭盛年能素節凜氣却清
秋眼底生芻奠生前汎柏舟無齡還有德此母不
應愁
黃太守元授挽詞二首
五馬新通貴千牛舊不全豈渠才作祟從古命懸
天半世風波裡清名玉雪邊諸郎俱偉器樞
我忝通家子公如父行親一書雖不欠半面遂無
因旅櫬千江遠銘旌兩竹新慶門寕有此造物豈
其仁
夢亡友黃世永夢中猶喜談佛既覚感念
不已因和夢李白韻以記焉二首
子在人每憎子亡憎者惻自吾失此友伹覚生意
息猶觧夢裡來豈子餘此憶死生知有無賢聖或
未測渾作白日看不記夜許黑尚憐紫鸞姿未举
先折翼只驚玉雪容冷面帶古色夢淚覚猶濕悲
罷喜有得去年客京都子去我未至得書不得面
安用慇懃意猶矜各未老相見當亦易不知此蹉
跎交道遽云墜一杯胡不仁埋此經世志絃絶諒
何益蕙歎庸不顇吾聞佛者流正以生作累夢中
尚微言子豈悲世事
次主簿昌英叔鑷白韻
滴盡思親淚猶殘影弔形眼花渾作黑頷底更能
青少也投三賦今焉忽一星此生成底事有脚不
曾停
次昌英主簿叔晴望韻
秋水冬全落寒梅暖向榮煙林明又滅風鴈仄還
平老豈愁能避貧非嬾不営猶須鏟千嶂剰與放
雙明
次出門韻
有酒何須富無車却好行眼中長得句身外豈關
情遠嶺寒逾瘦乾楓落更聲好懷非自閟且道向
誰傾
次霜月韻
銀浦寒無浪金星澹不芒初看霜是月併愛月和
霜萬里除纖翳雙清作一光詩窮只欠許窮我未
渠央
同主簿叔暮立
旋旋前山沒駸駸半臂寒鷗歸勢何嬾林近意先
安待月遲云麽煩公小立看未知立玉笋何似立
江于
晚望二首
月是小春春未生節名大雪雪何曾夕陽不管西
山暗只照東山八九稜
萬松不掩一楓丹煙怕山狂約住山却被沙鴎惱
人損作行飛去略無還
次主簿叔晚霞
病眼何愁未苦佳曉看霜了晚看霞只驚天上三
冬月那得西湖十里花景與詩争酣未退興如水
湧去難遮却嫌醉墨欹傾甚整整斜斜半似鴉
次乞米韻
魯公尚有粥為食盧老今無僧作隣文字借令真
可煑吾曹從古不應貧詩腸幸自無煙火句眼何
愁著點塵俗子豈知貧亦好未須容易向渠陳
夜雨不寐
雨急點不疎瓦乾聲可數滴破江湖夢合眼無復
補更長酒力短睡甜詩思苦已自不成眠如何更
遭許
新寒
寒力欺誰得知儂典却衣暮禽差慰眼不作一行
歸
和羅巨濟教雪二首
天慳聊爾落地暖未教深猶放遥岑碧偏鳴密竹
林似供愁裡眼小惱客邊心詩卷開還闔清寒溢
素襟
飛來須面旋𣣔墮更横斜不遣詩人嬾惟禁酒力
加鏤冰初試手翦水便成花誰會歐蘇律吟邊别
一家
次主簿雪韻
向來一雪亦草草天知詩人眼未飽相傳南風為
雪骨此言未試吾不曉昨日忽驚冬作春暖氣吹
人軟𣣔倒惟餘桃李未著花便恐蟄蟲偷出窖南
風未了却北風一夜吹翻青玉昊今晨冷傍筆管
生似妬吟邊事幽討司寒作意𣣔再雪凍雀求哀
不容禱令人還憶柳柳州觧道千山絶飛鳥誰教
愛雪却嫌寒歡喜十分九煩惱詩人凍死不足憐
凍死猶應談雪好寄聲滕六何似休净盡將雲為
儂掃
次秦少游梅詩
南枝外槁中不槁未葉先花笑人倒已從寒裡著
詩愁可復溪邊被花惱非渠攙出百卉前爾許清
寒誰敢早有花無雪花只俗有雪無梅雪何好冷
蘃不風元自香瘦何寫月真如掃伹令一嶽蒔横
斜便挂竹皮為渠老秦七蘇二冰玉詞絶唱寒盟
幾秋草梅邊尚有句可搜更撚衰髯仰清昊
次東坡先生蠟梅韻
梅花已自不是花冰魂謫墮玉皇家不餐煙火更
餐蠟化作黃姑瞞造物后山未覚坡先知東坡勾
引后山詩金花勸飲金荷葉兩公醉吟許孤絶人
間姚魏漫如山令人眼暗只𣣔眠此花寒香來又
去惱損詩人難覓句月兼花影恰三人欠箇文同
作墨君吾詩無復古清越萬水千山一瓶鉢
次東坡先生用六一先生雪詩律令亀字
二十韻旧禁玉月棃梅練絮白舞鵝鶴等
字新添訪戴映雪高卧齧氊之類一切禁
之
病身柴立手亦亀不要人憐天得知一寒度夕抵
度歲悪風更將乾雨吹作祥只觧誰飢腹催老偏
工欺短髭透屋旋生衾裡鉄隔䆫也送硯中澌攬
衣起看端不悪兩耳巳作凍菌危似明還暗静復
響索我黃絹揮烏絲誤喜家貧屋驟富不道天巧
人能為忽思向來旅京國瘦馬断鞭包袖持紅金
何曾夢得見繭生脚底粟生肌殘杯冷炙自無分
不是不肯叩富兒獨立西湖望東海海神駕雪初
來時眼花只怪失天地風横併作翻簾幃飛來峯
在水仙國九里松無塵土姿只欠杖頭聘歡伯安
得醉倒衣淋漓猶遭天子呼野客催班聲裡趨丹
墀如今四壁一破褐雪花密密巾披披詩肩渾作
遠嶺瘦詩思浪與春江馳茅柴乞暖却得冷聊復
爾耳三兩巵東坡逸足電雹去天馬肯放氂牛隨
君不見溧陽縣裡一老尉一句曾饒韓退之
丙戌上元後和昌英叔李花
春暖何緣雪壓山香來初認李花繁露酣月蘃蒼
茫外梅與山礬伯仲間剰雨殘風底無頼明朝後
日不堪看泥深小忍春遊脚猶遣青童去一攀
又和春雨
向來一旱鬢成絲敢道新年兩脚垂未必催詩真
強管端令學稼失愁思只今且莫傾三峽此後時
須示一犂未愛少陵紅濕句可人却是道知時
和周仲容春日二絶句
春半花全退詩人尚道遲惟應讀書苦聲調作吾
伊
端憂更貧病不分又花時只說春何好猶堪入小
詩
和周仲容春日二律句
飢民日夜去也有不荒田舊雨仍新雨今年勝去
年未嫌詩得瘦只苦妨眠花氣薰人醉來從若
箇邊
今晨晴頗嬾昨夜雨猶聲𣣔社鷰先覚半春鴬未
鳴詩非一字苦句豈十分清参透江西社無燈眼
亦明
和王才臣
新詩不伹不饒儂便恐除何立下風每與勝談千
古事不知撥盡一爐紅生兒底巧翁何恨得子銷
愁我未窮剰𣣔苛留老三逕念渠何罪亦山中
得省榜見羅仲謀曾無逸策名夜歸喜甚
通夕不寐得二絶句
淡墨高垂兩客名夜歸到曉睡難成却緣二喜添
三喜聽得黃鸝第一聲
兩日隂晴較不常嫩寒輕暖雜花香今晨天色休
休問卧看紅光點屋梁
和蕭伯和韻
桃李何忙開又零老懷易感掃還生略無花片經
人眼誰道春風不世情睡去恐遭詩作祟愁來當
遣酒行成子能覓句庸非樂未必胸中有不平
又和風雨二首
東風未得顛如許定被春光引得顛晚雨何妨略
彈壓不應猶自借渠權
風風雨雨又春窮白白朱朱已眼空拚却老紅一
萬點換將新綠百千重
和文遠叔行春
行脚宜晴翠看雲恐夕黃何村不花柳此社要柴
桑一笑當誰領同來得許忙老懷翻作悪不剰半
分狂
和子上弟春雹
雹子何孤竹屋聲只於花事較無情青春已在殘
紅裡更著渠儂何似生
和蕭伯和春與
只道韶華不到儂不妨較日媚柔風愁心自對春
無味老面可能花似紅逢著詩狂兼酒聖又忘人
辰或天窮聖人枉索方兄價我與賢人也一中
又和聞蛙
春來真底好此軰政縦横身作泥中計聲從雨後
增北人餐未慣南食眼猶生灰洒知虛實於渠似
可行
又和二絶句
一冬寒不到深山豈有春來更會寒幸自趁晴行
脚好却嫌沙入破鞋間
翦翦輕風未是輕猶吹花片作紅聲一生情重嫌
春淺老去與春無點情
三月三日雨作遣悶十絶句
行春莫放一日一修禊仍逢三月三忍遣晴光作
隂雨更將急濺涴春衫
出門著雨不能皈借得青蓑著片時春染萬花知
了未雲偷千嶂忽何之
歸得茅齋松竹邊看風看雨亦欣然空檐知與階
何故須把青苔滴似穿
舊與酴醿頗不疎今春半朵未逢渠千花一雨俱
紅雨問訊孤芳小住無
今年春事底怱怱雨急風顛惱得儂不見一林如
許笋猶嫌三日向來風
荒餘只怪不愁聲好語煩君細細聽秧早不由田
父懶蠶犀端待柘隂成
犀日何緣似箇長睡鄕未苦怯茶槍春風觧惱詩
人鼻非葉非花只是香
村落尋花特地無有花亦自只愁予不如卧聽春
山雨一陣繁聲一陣疎
報荅春光酒一巵貧中無酒著春欺作詩細與東
風道未必東風肯要詩
却是春殘景更佳詩人須記許生涯平田漲綠村
村麥嫩水浮紅岸岸花
和羅武岡欽若酴醿長句
花飛十不啻五六青子團枝失紅簇江南桃李緫
成隂不論少城與韋曲酴醿珍重不浪開晚堆綠
雲點冰玉體薰山麝非一臍水洗銀河費千斛滴
成小蓓密於糝乱走長條柔可束醉眸須及月下
來破鼻細從風處觸先生未必被花惱偶與門人
暮春浴為憐壓架十萬枝小立傍邊領新馥剰拚
妙語寵瓊蕤更掇清英釀酃渌先生何得便杜門
霜鬢猶煩玉堂宿
再和
春風一夜吹滕六旋落旋銷不成簇只餘架上萬
天花照影清池三兩曲江東詩仙花下飲小摘繁
枝篸醉玉驚飛雪片萬許點乱落酒船百餘斛旧
枝掠削自縈回新枝奔迸無拘束詩仙詩滿雲夢
胸那更相逢此花觸只愁毛穎倦驅使一日屢向
陶泓浴兩章洗盡眼底塵箇字亦帶花邊馥憑誰
說與柳柳州休道一聲山水渌願参佳句法如何
夜雨何時對床宿
賀澹菴先生胡侍郎新居落成二首
清廟欹斜一笑扶歸來四壁亦元無可憐拙計輸
餘子住破僧房始結廬三逕非遥人自遠萬間不
悪我何須冥搜善頌終難好賀厦真成鷰不如
眼高不肯住清都夢繞江南水竹居却入青原更
青處飽看黃本硬黃書翦裁風月聊堪醉折洗乾
坤正要渠賜宅不應公得免未知北第似林廬
見周子充舍人叙懷
三年再謁一番逢兩舍相望幾訊通便有好懷安
得盡不知造物底相窮公今貧賤庸非福我更清
愁悪似公誤辱相期千載事雲泥政自未應同
和易公立投贈之句
目者論文各少年中間歲月似風旋老來書冊惟
生睡裡許生涯未苦賢好句撩人那得嬾勝流覓
紙便争傳詩壇正欠風騷將君合為真不用權
和昌英主簿叔求潘墨
頗怯冥搜惱蔵神却思瘞硯學元賓墨家何以得
公重詩債又來欺我貧鏡面松身紛楚楚金華笏
樣本陳陳嬾邊此寳端無用送似草玄揚子雲
之永和小憩資夀寺
石子密鋪逕竹莖疎作行不緣憩騶僕幾失此山
房佛象看都好林花静自香未須清興盡歸更借
僧床
過神助橋亭
下轎渾將野店看只驚脚底水聲寒不知竹外長
江近忽有高桅出寸竿
過大皐渡
隔岸横州十里青黃牛無數放春晴船行非與牛
相背何事黃牛却倒行
至永和
出城即便見青原正在長江出處天却到青原望
城裡樓臺些子水雲邊
自值夏小溪泛舟出大江
放溜山溪一葉輕山溪盡處大江横舟中寂寂無
人語只有波聲及雨聲
和文明主簿叔見寄之韻二首
古聲彈九寡妙學足三多十載纔重見百年當幾
何入州非不肯出伏即相過安得看雲路金盆仄
白河
黃九陳三外諸人緫觧詩甘心休作許苦語竟何
為所向公同我何緣樣入時從來大小阮一笑更
誰知
和濟翁見寄之韻二首
只有高為累元無俗可離正緣隔少面添得許多
詩杜老吟邊樹山公醉處池猶須謀一笑天許又
何時
四海皆兄弟何如真弟兄吾今有弟在眼只為渠
横剰𣣔驅濤壯猶應倒峽清青春不可又未𣣔傍
長檠
和王才臣再病二首
鷰外將心遠鴬邊與耳謀如何再卧病對此兩添
愁赤壁還坡老黃樓只子由二蘇三賦在一覽病
應休
詩瘦如春瘦時乖抑命乖病過三日雨門掩半扉
柴不面何曾久於心便有懷端能暮出否溪水減
南涯
閑居初夏午睡起二絶句
梅子留酸軟齒牙芭蕉分綠與䆫紗日長睡起無
情思閑看兒童捉柳花
松隂一架半弓苔偶𣣔看書又嬾開戲掬清泉灑
蕉葉兒童誤認雨聲來
携酒夜餞羅季周
夜深未要掩柴門且放清風入綠尊淡月輕雲相
映著淺黃帊子裡金盆
雨後獨登舍北山頂
山下生愁熱不除山頭小立氣全蘇自緣著脚高
低别萬岳清風豈是無
題羅巨濟教授蓬山堂
蓬萊蔵室盛東都只著方書并老儒後來許事曉
星疎登車不落問何如廣文先生自有飯諸公衮
衮端無羨著脚金坡不作難問津木天何足辨作
堂聊爾題蓬山此豈有意亦偶然登瀛仙人多姓
許未必先生肯為伍書生饒舌定可憎此話姑置
莫葛藤先生諸孫皆玉冰誦書已作鸞鶴声請來
欹枕細細聽
和昌英叔夏至喜雨
清酣暑雨不緣求猶似梅黃麥𣣔秋去歲如今禾
半死吾曹遍禱汗交流此生未用愠三已一飽便
應哦四休花外綠畦深沒鶴來看莫惜下邳侯
和昌英叔覓松枝作日棚
先人手種一川松為棟為杗似未中只合茅齋聽
駈使為公六月喚秋風
𣣔和新詩且撚髯岸巾百匝繞前檐茅齋或恐清
隂薄更遣蒼官去一添
秋夜不寐
秋氣侵人冷𣣔冰不由老境不愁生雨聲已遣儂
無睡更著寒蛩泣到明
元舉叔蓮花
不著芙蓉近路栽菰蒲深處却花開晩香特地清
人骨多謝西風得得來
昌英叔門外小樹木犀早開
觸鼻無從覓看林小綴黃旋開三兩粟已作十分
香入夜偏相惱攙先有底忙移床月枝下坐對略
傳觴
寄題張商弼葵堂堂下元不種葵花但取
面㔟向陽二首
行盡葵堂西復東葵花元自不曾逢客來問訊名
堂意雪裡芭蕉笑殺儂
主人未肯便山林賞月吟風酒更琴每一登堂一
揩眼誰知半點向陽心
南溪暮立
溪影明霞新月底水聲乱石嫰沙間𣣔皈小爲魚
兒住更看跳波玉一環
晚望
病身似怪暮來風老眼還驚霽後虹落日偏明松
表裡好山分占水西東
嘉定元年春三月男長孺編定
端平元年夏五月門人羅茂良校正
誠齋集卷第三(終)
