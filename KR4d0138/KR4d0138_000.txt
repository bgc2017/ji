梁溪集别集類三(宋)
提要
(臣)等謹案梁溪集一百八十卷附錄六卷宋
李綱撰綱有建炎時政記已著錄是集首載
宋少保觀文殿大學士陳俊卿序謂綱少子
秀之裒集其表章奏劄八十卷而詩文不與
焉晁公武讀書志則作一百五十卷陳振孫
書錄觧題則作一百二十卷盖後人續以詩
文合編互有分併已非復秀之之舊本此本
賦四卷詩二十八卷襍文一百三十八卷而
以靖康傳信錄三卷建炎進退志四卷建炎
時政記三卷俱編入集中又以年譜行狀之
類六卷附焉與晁陳二家所錄均為不合又
非宋本之舊矣綱人品經濟炳然史冊固不
待言即以其詩文而言亦雄深雅健磊落光
明非尋常文士所及徒以喜談佛理故南宋
諸儒不肯稱之然如顔真卿精忠勁節與日
月争光固不能以書西京多寳塔碑作撫州
麻姑壇記遂減其文章之價也集中有補宋
璟梅花賦自序謂璟賦已佚擬而作之其文
甚明元劉壎隠居通議所載璟賦二篇皆屬
偽本明田藝蘅留青日扎乃稱得元鮮于樞
手書璟賦急錄傳之樞之真蹟旋燬核其文
句大抵點竄綱賦十同七八其為依託顯然
然亦見綱之賦格置於唐人之中可以亂真
矣乾隆四十六年五月恭校上
總纂官(臣)紀昀(臣)陸鍚熊(臣)孫士毅
總校官(臣)陸費墀
梁谿集原序
國朝祖宗以仁覆天下而不右武事然垂二百年更外
寇之變者三皆得人以任其事景德契丹之變寇萊公
任之康定元昊之變范文正公韓忠獻公任之靖康金
人之禍比是二者尤鉅而丞相隴西李公亦慨然以身
當其變蓋天之祐宋不于其兵而于其人是數君子者
之事君不于其躬而于其國其事之濟否則有命與數
存焉要之皆忠烈英特之士也予既敬服數公之行事
因欲覽觀其遺文萊公它文不甚見于世獨其詩傳蓋
百有餘篇辭健而格高旨深而思遠真作之傑者也至
于文正忠獻則家集俱在其言之形於文字議奏之間
者或簡重而壯偉或詳明而剴切蓋與其謀謨勲業惟
稱李公近與予耳目接私以不得其文為恨淳熙丙申
予帥三山其子秀之裒集其文以示予求序以冠其端
蓋表章奏劄至八十卷而詩文猶不與焉予讀之而嘆
曰詳哉其言之也世之有其學者常患乎無其材有其
材者常患乎無其節三者備矣然使其辭之不達則不
足以動人主之聽言之不文則不足以永後世之傳是
以君子貴其全也公學本于經才見于用節著于論水
災贊禪議之日是其章較蓋天下之所共知焉予竊怪
方敵騎闖城之際在廷之臣爭為講解遷避之說公子
然孤忠未易以口舌爭卒能感悟萬乘為堅牢之策以
何道而致然及觀公之議奏明白條暢反覆曲折其敘
成敗利害灼然如在目前宜乎感悟明主之聽而亟從
之也使公之謀盡用則敵騎必無再下之禍而其勲業
可以繼寇萊韓范矣惜乎其奪於讒而不之竟也光堯
中興因天下之望而首相公十議所陳規摹弘遠矣劉
麟之役公雖在外且畫三策六條以獻王倫之使公復
憤慨抗疏以爭之與時論不合不顧也嗚呼其可謂忠
也矣然則公之勲業雖不克大就而其所奮立陳述足
以暴于後世况又其言之文哉昔東坡先生謂諸葛孔
明不以文章自名而開物成務之姿綜練名實之意自
見于言語出師之表簡而盡直而不肆而鄭亞謂李衛
公藴開物致君之才居丞弼上公之位建靖難平戎之
策垂經天緯地之文嗚呼若公者可謂兼之矣予既諾
秀之之請奪于多事未暇綴思後三年歸自金陵乃始
書而歸之某月某日陳俊卿序
梁谿集總目别集類三(宋)
卷一
賦
卷二
賦
卷三
賦
卷四
賦
卷五
詩
卷六
詩
卷七
詩
卷八
詩
卷九
詩
卷十
詩
卷十一
詩
卷十二
詩
卷十三
詩
卷十四
詩
卷十五
詩
卷十六
詩
卷十七
詩
卷十八
詩
卷十九
詩
卷二十
詩
卷二十一
詩
卷二十二
詩
卷二十三
詩
卷二十四
詩
卷二十五
詩
卷二十六
詩
卷二十七
詩
卷二十八
詩
卷二十九
詩
卷三十
詩
卷三十一
詩
卷三十二
詩
卷三十三
表本詔書
卷三十四
表本詔書
卷三十五
擬制詔
卷三十六
擬制詔
卷三十七
擬制詔
卷三十八
擬制詔
卷三十九
表劄奏議
卷四十
表劄奏議
卷四十一
表劄奏議
卷四十二
表劄奏議
卷四十三
表劄奏議
卷四十四
表劄奏議
卷四十五
表劄奏議
卷四十六
表劄奏議
卷四十七
表劄奏議
卷四十八
表劄奏議
卷四十九
表劄奏議
卷五十
表劄奏議
卷五十一
表劄奏議
卷五十二
表劄奏議
卷五十三
表劄奏議
卷五十四
表劄奏議
卷五十五
表劄奏議
卷五十六
表劄奏議
卷五十七
表劄奏議
卷五十八
表劄奏議
卷五十九
表劄奏議
卷六十
表劄奏議
卷六十一
表劄奏議
卷六十二
表劄奏議
卷六十三
表劄奏議
卷六十四
表劄奏議
卷六十五
表劄奏議
卷六十六
表劄奏議
卷六十七
表劄奏議
卷六十八
表劄奏議
卷六十九
表劄奏議
卷七十
表劄奏議
卷七十一
表劄奏議
卷七十二
表劄奏議
卷七十三
表劄奏議
卷七十四
表劄奏議
卷七十五
表劄奏議
卷七十六
表劄奏議
卷七十七
表劄奏議
卷七十八
表劄奏議
卷七十九
表劄奏議
卷八十
表劄奏議
卷八十一
表劄奏議
卷八十二
表劄奏議
卷八十三
表劄奏議
卷八十四
表劄奏議
卷八十五
表劄奏議
卷八十六
表劄奏議
卷八十七
表劄奏議
卷八十八
表劄奏議
卷八十九
表劄奏議
卷九十
表劄奏議
卷九十一
表劄奏議
卷九十二
表劄奏議
卷九十三
表劄奏議
卷九十四
表劄奏議
卷九十五
表劄奏議
卷九十六
表劄奏議
卷九十七
表劄奏議
卷九十八
表劄奏議
卷九十九
表劄奏議
卷一百
表劄奏議
卷一百一
表劄奏議
卷一百二
表劄奏議
卷一百三
劄子
卷一百四
劄子
卷一百五
狀
卷一百六
狀
卷一百七
狀
卷一百八
書
卷一百九
書
卷一百十
書
卷一百十一
書
卷一百十二
書
卷一百十三
書
卷一百十四
書
卷一百十五
書
卷一百十六
書
卷一百十七
書
卷一百十八
書
卷一百十九
書
卷一百二十
書
卷一百二十一
書
卷一百二十二
書
卷一百二十三
書
卷一百二十四
書
卷一百二十五
書
卷一百二十六
書
卷一百二十七
書
卷一百二十八
書
卷一百二十九
書
卷一百三十
啟
卷一百三十一
啟
卷一百三十二
記
卷一百三十三
記
卷一百三十四
序
卷一百三十五
序
卷一百三十六
序
卷一百三十七
序
卷一百三十八
序
卷一百三十九
序
卷一百四十
贊
卷一百四十一
贊
卷一百四十二
頌箴銘辭
卷一百四十三
論
卷一百四十四
論
卷一百四十五
迂論
卷一百四十六
迂論
卷一百四十七
迂論
卷一百四十八
迂論
卷一百四十九
迂論
卷一百五十
迂論
卷一百五十一
迂論
卷一百五十二
迂論
卷一百五十三
迂論
卷一百五十四
迂論
卷一百五十五
雜著
卷一百五十六
雜著
卷一百五十七
雜著
卷一百五十八
雜著
卷一百五十九
雜著
卷一百六十
雜著
卷一百六十一
題跋
卷一百六十二
題跋
卷一百六十三
題跋
卷一百六十四
祭文辭疏
卷一百六十五
祭文辭疏
卷一百六十六
碑誌
卷一百六十七
碑誌
卷一百六十八
碑誌
卷一百六十九
碑誌
卷一百七十
碑誌
卷一百七十一
靖康傳信錄
卷一百七十二
靖康傳信錄
卷一百七十三
靖康傳信錄
卷一百七十四
建炎進退志總序
卷一百七十五
建炎進退志總序
卷一百七十六
建炎進退志總序
卷一百七十七
建炎進退志總序
卷一百七十八
建炎時政記
卷一百七十九
建炎時政記
卷一百八十
建炎時政記
