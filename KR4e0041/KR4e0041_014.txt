眉菴集後志
眉菴楊先生孟載吾蘇之吴邑人家天平山南赤
山之下自幼敏悟絶人日記數千言弱冠工文詞
議論古昔亦數萬言謂之論鑒嘗挈以試儀曺值
元季兵興弗果就職當時文章大家若饒參政介
之周左丞伯温見皆竒之會稽楊廉夫以詩伯一
時少所推可僑雲間往來吴下以所號鉄笛謂先
生能歌之乎先生曰不惟爲作鐵笛歌尤且切效
老鐵體翌日成以似廉夫不覺自失曰吾意詩徑
已蕪今復得子老鐵當退步讓爾出一頭地也遂
偕之東遊呼所從者曰吾在吳又得一鐵來矣若
等就之學優扵老鐵學也交與成忘年故當時有
老楊少楊之稱云避兵圍城中日與才友高季迪
王止仲張來儀徐幼文軰相倡和以自適迨我
聖祖肇基之初即受薦任河南榮陽令尋謫鍾離閑
居秣陵江濱久之又用薦爲江西省幕賓以累復
落職處句曲山中又起奉
使湖南廣右既而擢山西按察副使陞按察使而卒
此履歴聞諸故老驗諸詩所載特其大槩緣當時
無有筆其行實者故莫克致詳然先生平日之詩
甚富皆率意爲之略不存稿嘗見先生自序一袟
云因吾友方君不得見予全集為恨故留此以示
之爾則是先生盛年稿已散失今流傳人間者十
無二三况皆抄本又無序志家異而人殊後至天
順間郡人鄭教授嘗為刊行間多訛謬矧諸竒作
失載識者病焉習在髫齡即愛誦先生之詩徧假
抄錄覬圖彌盈及長而仕偕以出入有年猶每隨
訪隨錄卒莫致其全兹官嶺表念齒已邁爰命庠
生顔恭文起會各本錄就請前
翰林學士西蜀江君序諸首重圖鍥梓以傳噫文
章在穹壤間譬之精金美玉不求乎人而人自即
之無有久暫而異所好然好金玉之寶者衆人之
常情而文章雅澹非有景賢好古之心莫克以致
其所好之篤也習為鄉之晚生敬慕前哲之言自
幼抵老不忍泯泯是固庸陋無文不能表章乎幽
潛則區區素願詎不由之而少慰哉若夫先生學
力之充才氣之雄以致詩之清豪自成一家言者
覽是集當自得之茲不瀆
成化乙已秋桂月朏同邑後學張習志
弘治丁巳五月鄕違張企翶先生餽書
余藏明初人集高楊張徐四家獨闕眉菴一種
向書估泛太倉收耒者非企翶所梓故不不取今
香嚴周文慨然以此册贈余可云四美具矣始
淂徐集扵頋八愚家次得張集于頋聽玉
家次得缶鴻集扵書肆兹又得此合四集
于一處其收羅不煞費苦心耶後後瀆此
口家詩者勿謂原刻刻昌淂也
嘉慶己未冬十日王日識扵紅椒山館丕烈
