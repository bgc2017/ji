眉菴集卷之九
七言律吴郡楊基孟載著
罷職初寓句曲山居(峯昔陶隱居所處也在句容縣南一舍近三苑)
兔迯罝罟鳥投林脫彼官資暢此心便覺夜来清夢出
始知人住碧山深詩窮任使金銷槖酒樂何妨雪滿簪
更擬怡雲問弘景華陽仙洞事幽尋
賣袍
鵷鷺行中舊賜緋團花分縫織秋葵齋宫夜直雞前著
内殿春朝馬上披仙露滴身猶點點御香薰䄂尚離離
山中無復瀛洲夢換取金錢當酒貲
寄諸葛同知彦飛
白髮慵梳步屧遲老於田野最相宜每當酒熟花𨳩日
正值身閒客到時雪屋夜燈因婦織月波秋舫為僧移
而今此樂同誰說只有鄕人馬遠知
宜秋軒對月并序
余自罹患奔走南北佳景良辰往往愧負及
来杜曲時豐景幽秋氣既中月色倍常自十
四至十七與杜氏兄弟舉酒邀月夜分乃休
感佳節之難逢而良會之易失也夜賦一詩
以示諸杜留以為故事云洪武辛亥寓句容
仙家玉斧斵猶偏天上瓊樓看𣣔全未滿固當勝既滿
已圓終不似將圓今宵對影人先醉明日成珠蚌有緣
惆悵吴宫與唐殿冷風魚鑰夜如年右十四夜
龍宫浮出白蓮花海宇通明濕素霞琪樹有隂銀闕冷
玉盤無缺絳河斜十分夜色初𨳩鏡多少離人正憶家
但舉觥籌行百罰莫聽更鼓疊三撾右十五夜
已覺来遲未捲簾漸經樓閣照東簷清光念爾随秋减
白髮憐余向曉添自對嫦娥歌宛宛誰教楊柳舞纖纖
昇州憶似鄜州看香霧雲鬟濕翠奩右十六夜
坐久星繁影漸虧也應天轉玉輪欹葵丘伯主初盟後
天寳君王𣣔倦時繞樹鵲驚霜落早吹簫人恨夜眠遲
不湏戚戚悲圓缺長使清光灔酒巵右十七夜
中秋約登茅峯不果寄羽士蔣玉壺
仙人待月大茅峯樓閣高寒近可通表裏山河俱皓白
古今烏兔自西東一塵不住空明外萬象都懸倒影中
𣣔便吹笙跨黃鶴人間或有雨兼風
宿清元道舘簡羽士巫山隱
手閱靈文對羽流道心真境兩清幽雙松過影知將晚
一雨生凉覺近秋丹井有靈泉似玉石碑無恙字如鈎
𣣔求大藥調精魄却咲山人已白頭
哭高季迪舊知
鸚鵡才高竟殞身思君别我愈傷神每憐四海無知己
頓覺中年少故人祀托友生香稻糈魂歸丘隴杜鵑春
文章穹壤成何用哽咽東風淚滿巾(右寓句曲作)
豫章早春
茸茸草色變枯荄&KR0609;&KR0609;寒梅落逕苔山頂雪惟朝北在
水邊風已自東来不湏銀管催鶯出便好珠簾為燕開
見說嶺南春更早桃花流水勝天台
登洪都城憶滕王閣故基
豫章城郭楚江濆帝子笙歌迥不聞十載以前猶有閣
三王之後豈無文春風南浦青青草暮雨西山淡淡雲
若對畫圖悲蛺蝶落霞孤鶩正思君
浦口逢春憶禁苑舊游
春冰消盡草生齊細雨香融紫陌泥花裏小樓雙燕入
柳邊深巷一鸎啼坐臨南浦彈流水步逐東風唱大堤
還憶當年看花伴錦衣&KR0865;馬玉門西
過豐城
雲樹參差接遠汀隔沙誰識是豊城芙蓉不禁行人採
薜荔多依古樹生寒店雞聲烟寺遠滄江鴻影暮川晴
𣣔將三弄桓伊笛吹向船頭喚月明
夜泊臨江城下江清月白悵然有懷
萬里清江急有聲一篷愁影對寒檠當時鸚鵡杯中酒
何處龍香火底笙斗轉東南知夜半月臨子午應潮生
不多鏡裏青青髮又向今宵白幾莖
省垣對雨有懷方員外
老去惟耽是詠詩擬將詩癖待君醫何愁不到王摩詰
自恨無過杜牧之城外綠隂聮騎日省中春雨聽鶯時
歸来莫待秋風後荷葉荷花正滿池
煑得新醅灔灔紅省垣誰與晚樽同人當暫别情偏惡
詩到無聊語更工江浦荷花雙鷺雨驛亭楊柳一蟬風
論文若到虞楊地應對清江憶范公
江郭對雨
鵓鳩催雨一雙啼江郭崇高竹樹低嫩葉暗將枯葉換
新梢争與舊梢齊席因留客長虚左簾為看山盡捲西
自咲為郎今白首也曾通籍向金閨
寄牛理問斗南
每咲楊朱吝一毫恥將刀筆事蕭曺鯨鯢未覺滄溟闊
鷹隼寕知華岳高白璧一雙酬劇孟黃金百鎰鑄山濤
小牎新種娟娟竹深映春風紫蔕桃
懷班大參景通
一榻凝香省署西短屏深掩樹隂低咲談每為相知發
詩句惟應送别題不以學從當世曲直將名與古人齊
别来幾日偏相憶風雨江村半夜鷄
懷萬郎中伯玉
憶曾簮筆侍金鑾華髮驚看照鶡冠倩可承家如有子
俸能供祭勝無官杯緣量减常先醉帶為愁多覺屡寬
應念故園秋色裏露珠香滿菊花團
寄劉儀部子高
𨳩遍芙蓉雨滿津西風又冷楚江蘋眼前簮紱流如水
天上羲和釀得春黃葉亂蟬南浦樹紫髯一騎上京塵
此時詩興誰能識還憶山隂賀季真
懷王節推彦文
烏帽輕籠雪滿簮古苔怪木訟堂深官清猶有長憂色
年老惟存不競心與吏議刑秋寂寂教兒讀律夜沉沉
酒闌可觧時相憶月落霜飛鵲繞林
立秋日懷方員外
幾日西清晝掩屏綠塵幽蘚遍間廰病中事少翻嫌健
醉裏愁多只碩醒悮響閤鈴飛夜鵲偶攤書卷落秋螢
萍蹤已辦東南别風雨長更各自聽
次前韻遣興
已覺新凉入畫屏江聲樹影在西廰人情近午猶思浴
客夢驚秋却易醒月淡渚蓮香掩鷺雨深池草濕栖螢
從今不恨無情緒茅屋西風細細聽
冬夜宿江右省垣懷劉子高司業
曖曖微宵耿玉繩澄澄夜色䴡觚&KR0994;月明鳷鵲千枝雪
霜冷枇杷一樹冰魚鑰戒嚴森畫戟鳳團銷醉擁青綾
瀛洲盡是群仙府鶴背應湏得共登
七月三十日祖母初度時年八十九
白髮青瞳夀者身每逢佳節話咸淳百年未盡四千日
来歲還週九十春遷客無家空望拜孤臣有表竟誰陳
今朝風雨茆茨底應對兒孫說遠人
思親
一割鴻溝消息稀隻身湖海尚流離乾坤何事有今日
父子可憐逢此時悵望只添新涕淚艱難應變舊鬚眉
愁心恨不随春雪飛上吴山椿樹枝
將歸金陵留别省垣諸友
吴山歴歴向東遥望盡寒雲意未消多難定煩慈母憶
畸魂時頼故人招曉霜猶凍枇杷樹春雨還生杜若苗
歸去不愁江水闊野鷗群裏木蘭橈(右仕江西作)
望夫石(在采石東山上)
古荔荒苔綠滿身至今翹首望歸人玉容已化峯頭石
戰骨應為塞上塵風雨不銷千載恨鶯花又度一番春
誰將湘女斕斒竹種向東風似有因
登娥眉亭(在牛渚山)
娥眉亭上看秋山低蹙輕顰淺淡間雨過微雲添一抹
晚来新月闘雙彎不愁商女行相妬長恨離人去未還
我亦峨眉山下客偶因西眺憶鄕關(句及之先生祖蜀中故末)
謁小姑廟
月帔星冠敞翠屏白腮紅頰兩眉青魚鱗小殿波紋滑
龍尾長旗雨氣腥巫女沉牛歌宛轉彭郎回馬拜娉婷
蘭舟願祝東風便一夜夷猶過洞庭
大姑山廟遇老衲年七十餘云是東林寺僧時
廟厄回禄方謀建興有作
白髮星星照赤髭春風邂逅水仙祠我非當世陶彭澤
渠是前生遠法師結習已空終不染塵根俱盡竟何思
猶將大乘神通力咲寄湏彌向一枝
鄱陽湖喜晴
鄱陽湖裏看春晴山色波光蕩漾明短髮已羞芳草綠
閑身應羡一漚輕風来柳上偏無力雲到松梢更有情
却羡蘇堤舊游路碧桃千樹響流鶯
舟泊潯陽懷申屠衡
江烟漠漠草毿毿且泊蘭舟近水南一鷺暝投槎外石
雙鴻低拂樹邊嵐夢随春雨歸華屋愁逐東風上短簮
柳色漸深人漸遠幾時花裏共停驂
晚泊湓浦逢冷節
小雨籠隂護晚霞柳邊停棹聽啼鴉湖光已綠皆春草
風信猶寒是杏花到處青鞵随蛺蝶誰家紅䄂泣琵琶
匆匆客裏逢佳節那得行人鬢不華
過黃州
當年逐兔跨神州此地群雄首建謀亂後江山猶故物
春来花草亦新愁歸人拜塜營茅宇過客停舟問竹樓
惆悵臨皐驛邊柳淡籠烟雨白沙鷗
武昌夜泊懷古
鄂渚柔莎夜雨餘漢陽雲樹暮烟初休誇健筆題鸚鵡
終悔空緘託鯉魚遺臭功名成底用涴人塵土欲何如
㴞㴞黃鶴樓前水日夜東流恨未除(祢衡殷浩桓温庾亮)
吕仙祠
祠在黃鶴樓東江山形勢非神仙不足居此
風清月白之夜時聞鉄笛之聲
兩點方瞳漆有光紫髯眉綠面如霜千年一咲来黃鶴
三度長吟到岳陽日月自随天地老江山不為古今忙
又携鐡笛瑶池去亂插桃花醉一場
過洞庭
雨後春江似潑醅洞庭猶更綠扵苔碧湘樓閣千花繞
紫府旌旗十殿𨳩春色不随流水去暮雲長帶客愁来
間身也是滄浪客鷗鷺匆匆莫浪猜
過洞庭龍君廟
隂隂紫殿肅神都地位清嚴鎮五湖水府奏工題玉檢
淵泉錫爵送珠符雨分赤鯶衝波出風遣青鼉踏浪呼
時有蠻商獻袍笏廟前抛肉飼神烏
岳陽回仙有題
夢覺邯郸月未西碧紗斜插杏花枝丹霞淺淡微生頰
白酒甘甜不上眉戲畫榴皮成鶴舞咲揮銅劒作龍騎
夜来小宴瑶池上嬴得麻姑一着棋
夢覺
囊衣单薄籍無氊天氣將寒每自憐歲月無情人老大
風塵如此路三千片時兒女燈前咲多在關河夢裏船
那得全家江浦上短蓑微雨卧秋烟
舟中聞隣船吴歌有懷幼文来儀
輕帆短檝泝烟波疊渚回舟柰遠何一路詩從愁裡得
二分春向客中過江通漢水晴偏綠山入湘雲晚更多
何處思君腸𣣔断楚妃祠下聽吴歌
途次感秋
嫋嫋西風吹逝波冥冥灝氣逼星河宣王石鼓青苔澁
武帝金盤白露多八陣雲開屯虎豹三江潮落見黿鼉
沅湘一帶皆秋草𣣔采芙蓉柰晚何
渡漢江
九天灝氣肅高秋萬里銀河入海流西楚人才多用晉
中原豪傑暫依劉久無翠羽供王貢時有&KR0686;弓賜列侯
自惜飄飄雙短鬢也随江漢一輕鷗
經潭州哭李太守(黼字子威死節元忠臣潭州即今長沙府太守名)
丁卯科中第一人誓將孤壁障妖塵百年事業歸儒者
萬里江山泣老臣肝膽當時紹余闕英靈此日配張巡
我来竟就船頭拜一盞寒泉薦綠蘋
三湘
曾向三湘望五溪水源汨汨盡流西狂思醉裏千鍾少
老覺人間萬事低移艇出江當月上煑茶消睡恰鶯啼
近来詩句慵思索逢着青山輒謾題
過黃陵廟
萬里蒼梧接桂林九疑雲氣隔湘隂東風又洒斕斒淚
明月長懸悵望心雨裏鷓鴣春色晚廟前莎草落花深
荒碑獨有元和刻苔色蝸涎已半侵
江邊尋花值雨
獨自尋花傍水濱霏霏小雨浥輕塵正憐啼鳥能留客
却笑東風也妬人柳色半昏先近晚梨花漸濕更多春
湘娥應觧知人意兩點脩眉結翠顰
興安道中
青山一半入青雲碧磵千回轉夕曛松碣看来多漢刻
竹祠随處是湘君路經猺洞諸峯直泉入灕江兩派分
莫據孤鞍聽蜀魄野棠疎雨又紛紛
二月晦日来陽江口寄書
自咲無家類轉蓬年光何事更怱怱數聲鶯響千山裏
一樹花𨳩萬竹中夜入瀟湘偏厭雨春来杜若自宜風
兒童别久應驚問華髮飄蕭佀老翁
祁陽道中見海棠
桂陽江口望祁陽疊疊烟雲入渺茫高樹綠隂千嶂濕
野棠疎雨一籬香縱無春在猶回首况有鵑啼合斷腸
惆悵東湖堤上柳暖風輕絮正悠揚
衡陽有懷
寒郭沿洄楚水隂鶯花寂寂雨沉沉江山不盡登臨意
節序偏驚老大心客裏茶烟長自冷衡陽柳色為誰深
峯前亦有回歸鴈不肯随人到桂林
鳴鳩日日喚春隂坐挹爐熏萬慮沉對雨只添鄕國恨
看花無復少年心烟皆榆柳青猶淺水是瀟湘綠更深
不道沙邊有城郭短籬茆宇映疎林
客中寒食有感
客舍蕭條百五天衡陽城下柳隂船梨花又濕初晴雨
草色仍含已禁烟車馬看花悲昔夢綺羅傳燭待明年
三吴八桂東西路萬里空山哭杜鵑
减衣時節尚寒天暫倚東風泊畫船十里樓臺仍細雨
五侯池舘又新烟且簮楊柳酧佳節莫對桃花憶去年
總是無情也腸断鷓鴣聲裏又啼鵑
桂林與蔣張二指揮觀兵
大字青旗寫豹韜連環金鎖束征袍千艘夜泊烟江闊
萬竈晨炊瘴嶺高燕頷將軍髯似戟鵠形俘虜面如刀
自慙不得同高適走馬西河看屬櫜
桂林即興(二首)
曾見重華巡狩来灕江廟宇野棠開山無檜柏皆岩穴
地有芝苓盡藥材花布短衣齊膝製竹皮長帽覆眉裁
也應風土交州近丹荔紅椒不用栽
江為池塹石為城南去蒼梧兩日程碧殿尚存虞帝像
青山不廢伏波名蘭根出土長斜掛榕樹成門却倒生
時有苗人與猺女負薪輸布事科征(右作以上奉使湖南廣)
聞江聲有感
歲事匆匆兩鬢星坐看簷影下虚屏寒梅向暖商量白
舊草迎春斷續青夢以俗牽終夜惡酒因愁散片時醒
秦山密雪巴山雨不似江聲不耐聽
晚發瓜洲
江花江草望中稀相趁畸人萬里歸鷗逐晚潮争北上
鴈随春雨向南飛船頭野老新巾幘馬上王孫小帶圍
嗟我遠来頭總白洛陽塵土滿征衣
宿楊州南門
春風曾在此停舟白髮重来又杪秋何事瓊花猶古物
當時玉樹總新愁孤城小驛連荆𣏌野水荒墳見髑髅
夜静有人船上哭可應鄕井是楊州
舟次邵白有懷徐幼文
文章小技耻雕虫也逐群才赴洛中多病不宜秋色裏
相思只在暮江東雞豚籬落茅茨雨鳬鴨陂塘&KR1341;蓞風
𣣔買一樽澆寂寞傷心不與故人同
過高郵即景
蒼烟斜日照孤城嗟我情多却倦登田豕白蹄高似鹿
野蚊花股大扵蠅人家結屋多蘆葦官府輸租半藕菱
莫向西風詢往事旅懷蕭索豈堪勝
淮安新河候船
城郭逶迤曲遶河塵沙滿眼北風多行人淚落山陽笛
逐客魂銷郢水歌江總歸陳嗟老矣淮隂在楚柰貧何
明朝又鼓征西棹帆影翩翩逐逝波
至龜山有題(在盱眙)
魚鱉撝訶激怒瀧腥風沫雨濕篷窗寳珠佛像山王護
鐡鎻神工水母降石勢參天龜出洛潭光照夜蜃浮江
我行未暇求陳迹且醉船頭濁酒缸
夜宿𨳩封郡齋贈林通判
輝輝燈影照更闌巵酒憐君為觧顔鏡裏風塵雙白鬢
夢中烟雨萬青山逢迎意懶長思静撫字才疎𣣔乞閒
母德君恩俱未報不勝悲感淚潺湲
懷汝寧許知府
能以寬閒繼古風府中無事不從容諸生秋試多高選
八縣春耕少惰農富貴何湏皆汗馬文章正𣣔去雕虫
同庚况有聮曺誼風雨相思意萬重
太原春日郊行
屐齒車輪更馬蹄綠莎随處踏成蹊無人為惜閑花落
有暇来聽好鳥啼步屧愛沿流水曲𨳩懷𣣔與衆山齊
詩成誰復吹簫和却向藤蘿石上題
清明懷故園
縷縷輕烟細細風秋千池舘萬家同高低草色相參綠
深淺桃花各自紅人意盡随流水去風光都在咲聲中
多情白髮并州客坐對西南雪滿峯
春日山西寄王允原知司
并州春半無花可賞追憶舊遊情動于中因賦長句
五首公退之暇詠而味之庶幾春色之在目也允原
知司善詠詩者就錄以贈(至今蔵于家是詩先生親筆知司曾孫)
十里烟光濕翠苕二分春色到花朝無人快擊華奴鼓
有伴同吹弄玉簫遍地錦圍歌處席滿身珠壓舞時腰
莫嗔老子疎狂甚曾醉楊州廿四槗
藥苗初茁水生葒老麝收香鹿飬茸二月春光纔霽雪
一番花信又顛風參差鸚鵡全身白淺淡棠梨半面紅
正是江南寒食近滿簾飛絮雨濛濛
画船搖槳蕩晴波步障圍風踏軟莎簫鼓隊衝黃鳥散
綺羅人比白鷗多不知酒與愁成敵長恨花為病作魔
回首六橋青草徧水光山色近如何
花時無處不黃鸝偏到垂楊着意啼人立晚風携便面
馬臨春水惜障泥踏歌趁拍催腔急旋舞回身應節齊
遥想故山行樂地紫苔侵遍十年題
一莖白髮已堪嗟况是東風兩鬢華醉裏誤將裙作草
老来羞以帽簮花疎狂不識眉雙結敏捷曾經手八义
閒喜日長公舘静自分新火試新茶
寄舊契張来儀
秦山萬點接烟霞東出關門鬢已華無奈異鄕仍哭子
可能孤舘不思家貧逢北客長賖酒飲比南人只喜茶
我住東林數間屋每同談坐到栖鴉
懷宋大參公黻
西山暮雨對秋屏曾共㗸杯話北征五月雪花猶亂落
一春沙草未全生曉因諜使窺邊略夜問降王為虜情
東閣晝長香篆小盡繙圖畫憶經行
寄陳𬋩勾則威
全晉封疆寄太行西来絳水入平陽千山草樹唯無竹
七月衣裘已有霜俗喜背牛兼帶犢人能擒虎類驅羊
憐君詩思清無敵細覓寒梅認色香(南山西作右仕途中并在河)
無題和唐李義山商隱
嘗讀李義山無題詩愛其音調清婉雖極其穠䴡然
皆託扵臣不忘君之意而深惜乎才之不遇也客窗
風雨讀而悲之為和五章
一瓣芙蕖是綵舟棹歌離思兩夷猶風鬟霧鬢遥相憶
月戶雲窗許暫留波冷綠塵羅襪曉恨添紅葉翠顰秋
雙鵉鏡裏瑶臺雪任是無情也上頭
纔向瑶臺覓舊蹤曙鴉啼断景陽鐘薄施朱粉粧偏媚
倒插花枝態更濃立近晚風迷蛺蝶坐臨秋水亂芙蓉
多情莫恨蓬山遠只隔珠簾抵萬重
細骨輕軀不耐風春来簾幕怕朝東人間玉宇三山隔
天上銀河一水通眉暈淺顰横曉綠臉銷殘纈膩春紅
冰絃莫奏清商曲滿地霜華泣翠蓬
夜合花邊待月来宫中轣轆響春雷笙調恨譜參差度
錦織愁紋宛轉回樓上綠珠知報主座中紅拂觧憐才
傷心兩炬緋羅燭吹作銀荷葉下灰
為雨為雲事兩難蕙心蘭質易摧殘筝移錦柱秋先斷
漏滴銅壺夜不乾羅幕有香鶯夢煖綺窗無月鴈聲寒
芙蓉一樹金塘外只有芳卿獨自看
附沈通理次韻無題五首(德正綂間詩人通理居蘇之昆山宣)
蘭槳雙欹倚桂舟隔花臨水思夷猶香囊玉佩勞相贈
綉幄銀屏惜共留愁繞鳳臺秦樹暝夢回巫峽椘雲秋
多才苦被春情惱鏡裏潘郎雪滿頭行雨行雲少定
蹤夢回時節怕聞鍾竹枝寄恨心偏懶桃葉題情意轉
濃香冷綉鞍閑騕褭燭殘金障掩芙蓉紅樓綠水無多
遠如隔江山幾萬重纖纖斜日弄微風腸斷仙山碧
海東鸞鏡有塵空自掩鴈書無路若為通愁横柳葉眉
顰翠泪濕桃花臉暈紅盡道芳年易憔悴莫教青鬢作
秋蓬油壁香車幾度来赤闌橋畔起驚雷夢随暮雨
陽臺去愁踏春波洛浦回青鳥㗸書通密意綵鸞留詠
惜竒才芳心一寸如紅燭總遣燒殘未作灰瑣窗珠
戶别離難蘭蕙柔姿惜易殘曲断瑶筝銀甲冷書留錦
字墨花乾羅衾積夢驚春晚寳鴨銷香覺夜寒檻外碧
桃花自好一年芳景共誰看眉菴集卷第九
