筠溪集目錄别集類三(宋)
卷一
奏議
卷二
奏議
卷三
奏議
卷四
外制
卷五
外制
卷六
表
狀
卷七
書
啓
卷八
議古
卷九
議古
卷十
議古
卷十一
詩
卷十二
詩
卷十三
詩
卷十四
詩
卷十五
詩
卷十六
詩
卷十七
詩
卷十八
詩
卷十九
詩
卷二十
輓詩
卷二十一
雜著
題跋
卷二十二
銘
贊
序
記
卷二十三
祭文
卷二十四
墓誌銘
塔銘
附
樂府
臣等謹案筠溪集二十四卷樂府一卷宋李
彌遜撰彌遜字似之連江人居吳縣與兄彌
大弟彌正俱負重名大觀三年上舍第一高
宗朝試中書舍人再任戶部侍郎以争和議
忤秦檜乞歸事蹟具宋史本傳集首有樓鑰
序稱其歸隠西山十六年不復有仕宦意詠
詩自娛筆力愈偉朱子嘗跋其宿觀妙堂詩
後亦傾倒甚至盖其人其文俱卓然有以自
立矣彌遜自號筠溪子筠溪者其居連江時
所居之地集中有筠溪圖跋序其始末甚明
宋史藝文志載彌遜集亦名筠溪可以互証
此本題曰竹溪集考諸家著錄皆無此名知
為傳寫之誤今仍改題曰筠溪集以復其舊
焉乾隆四十四年五月恭校上
總纂官(臣)紀昀(臣)陸錫熊(臣)孫士毅
總校官(臣)陸費墀
筠谿集原序
士大夫種學績文孰不欲流傳於後資禀有厚薄用力
有淺深固不可誣然須器度過人則自應高勝有非勤
苦之所能強進者此可與知者道耳筠谿先生以父兄
之賢少有聲於太學一夕厠有同舍投繯於梁間公時
年才十七八略無懼意亟解其繫卧而枕於股上親撫
摩而嘘呵之會有後至者怪而問焉徐語其故馳報齋
中羣士競篝火而來相與抱持而歸竟全其生即日名
動京師弱冠遂為大觀三年上舍第一人繼登科其才
固足以得此天報亦昭昭矣公之器度絶人遠甚如許
加以問學之懿其發為文章顧豈淺見者所能及也政
和間以南宫舍人使契丹擢左史用訐直貶宣和末知
冀州獨能堅壁以抗虜暴靖康漕江東平叛卒之變入
紹興為饒吉二州七年復立左螭尋掌書命雄深之文
黼藻王度四方傳誦之論事封駮皆人所難又以力闢
和議益與時忤遷戸簉匄外補去國之際猶拳拳以立
國待夷狄之大計為言竟請祠以歸隠福之連江西山
凡十六年不復有仕宦意哦詩自娛筆力愈偉居間憂
世著議古數十篇雖汎論古事而皆關於當世利病深
切著明有范太史唐鑑之遺風乃心王室惜乎用之之
不盡也迨今將一甲子公之孫珏以郎曹典大藩今居
江西憲臺方迎奉老親而當寇攘驚危中竭力不少顧
避琪以上舍魁决科克繼大門為京口貳車皆有時名
有以知公之澤未艾也二孫以鑰游從之厚出公遺文
二十四卷求序鑰晚進何足以測識前輩所藴以平日
慕用之誠幸託名於不腐敢謹書之公諱彌遜字似之
晜仲六人文字為一門之盛兄尚書彌大弟太史彌正
俱負重望筠谿則公自號云嘉定四年閏月初吉正奉
大夫參知政事兼太子賓客樓鑰序
