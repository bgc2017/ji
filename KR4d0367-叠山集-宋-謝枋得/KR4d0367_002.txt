疊山集卷之二里生潭石黃溥編
五言八句
古詩贈相士吳楚峯
世亂異人出高者為神仙方術皆救世可知愚與賢
喜君風鑒别妙處不可傳着眼看福人要識太平年
贈宋相士
堕甑看無益乘軒計亦疎忍貧吾自解過論子姑徐
但得耆而艾飽觀詩與書時乎一杯酒此外儘從渠
求紙衾
避世知無地危身只信天寧持龔勝扇不着挺之綿
養性真同道知心有宿緣紙衾加惠絮晴日卧雲邊
贈相士郭少仙
崇蘭生深林澹泊一點芳江梅倚脩竹醖藉萬斛香
氣骨抱金玉精神貯冰霜若以色見我照紅還海棠
送張子高歸延平
亂世讀書少前人教子難靑燈嘗合席紅葉䟎歸鞍
梅自知春近松應耐歲寒樓高新月好後夜與誰看
送劉治中之信州
冰玉古溪山治中今士元邦人敬文簡道化望曾孫
朱子書堂在東萊講席存十年儒道晦此日喜登門
七言八句
示兒二首
門戸興衰不自由樂天知命我無憂大兒安得孔文
舉生子何如孫仲謀天上麒麟元有數人間豚犬不
須愁養男不教父之過莫視詩書如寇讎
千古興亡我盡知一家消息又何疑古来聖哲少才
子世亂英䧺多義兒靖節少陵能自解孔明王猛使
人悲只虞錯改金根字焉用城南勸學詩
代上張經歴
中原自古多豪傑晉國尤多賢大夫學問斷無虚議
論功名須有大規模臂間弓矢真良將舌底詩書笑
腐儒自恨兩賢相識晚不妨杯酒恣歌呼
贈卜者魏易齋
伯陽曾著易參同奪盡隂陽造化功白玉五城人可
到黃金一鼎道無窮先生救世心良苦後派多才命
必通魏本大各名易顯子明且爲筮江東
題東觀壁(二首)
觀外好看船往廻觀中幾度見桃開常瞻𬗋炁靑牛
去又帶白雲黃鶴来天地無情搔短髮古今多變付
殘杯醉中尚有醒時眼不信玉山人可推
老樹猶能識道回好懷長對碧天開靑山綠水何人
管明月淸風要我来少日曾聞黃石教平生幾擲左
慈杯道兄慣見人間事快抱棋枰信手推
和曹東谷韻
萬古綱常擔上肩脊梁鐵硬對皇天人生芳穢有千
載世上荣枯無百年此日識公知有道何時與我詠
遊仙不為蘇&KR1061;即龔勝萬一因行拜杜鵑
和葉愛梅韻
道逢患難正當行禮食從来孰重輕綠鬢行蔵堪檢
點白頭去就要分明了知死别如龔勝未必生還似
子卿緯地經天文不喪許君獨擅大聲名
后土茫茫兩屩行綱常事重此身輕大江有士一
人半千載見君雙眼明俯仰元無愧今古英䧺何
必盡公卿早知莫買成都卜省得人知大隱名
右葉愛梅詩
和游古意韻
死易程嬰豈不知十年死後未為非文辭未必改秦
甥(左傳瑕吕飴■說秦穆事)敲朴徒能抱御衣無志何劳悲廟黍
(此言離黍一詩忠矣然略無興周之志與文侯之命辭氣相似曾不如秦無衣之有■也)得仁更
不食山薇(余幼受教先人武王太公周公一聞扣馬之諫旣殺紂心焦然不寧君臣合謀惟有)
(興滅繼絶以謝天下以係人心故立武庚為殷王盡有商畿内之地姑命三叔以監之其王者位号尚如)
(故與周竝立至三監挟淮夷叛始殺武庚始&KR1113;王爲公黜殷命而封微子於宋故周書曰用告商王孔子)
(序書曰成王旣黜殷命殺武庚命微子啓代殷後可見前此殷命未絶殷王如故伯夷雖采薇西山見周)
(家能悔過遷善雖死無怨并薇蕨不食而死之故孔子曰求仁而得仁又何怨先君子云此說聞之韓澗)
(泉解論語)儒冠有愧一厮養(見史記漢書武臣張耳陳餘傳)何忍葵心對
落暉
滿腔忠孝有天知不管人間事巳非萬里乾坤雙
草屨百年身世一麻衣行蔵自信床頭易卧病惟
飡隴首薇倘過宗周見離黍幾多新淚向殘暉
右游古意詩
和毛靜可韻
孟韓相慕久懸懸恨不論詩早十年吾道不行知有
命斯文將喪更由天此生何恨為龔勝来世誰能知
少連不信無人扶宇宙是邦豪傑巳林然
一襟書傳日星懸湖海聲名五十年事不求知惟
此理文之未喪豈皆天人方驚怪歐陽子我獨悲
傷魯仲連看鏡倚樓秋巳暮風巾霜屨重依然
右毛靜可詩
和詹蒼崖韻
八閩英傑盛如林安得三忠存至今舊俗風流千載
事精忠大義一般心早知平陸風波惡何必巔崖雲
霧深此日脊梁非鐡硬小顔拳瓜定相侵(謂雲峯起義)
初到建寧賦詩一首
魏參政執拘投北行有期死有日詩别妻子
良友良朋
雪中松栢愈靑靑扶植綱常在此行天下久無龔勝
潔人間何獨伯夷淸義高便覺生堪捨禮重方知死
甚輕南八男兒終不屈皇天上帝眼分明
疊翁老師將有行賦詩言别綱常九鼎生死一
毛慷慨激烈高風凛然真可以廉頑立懦天應
足患痼疾莫能往餞回視后山之送彼翁為有
媿矣斐然拜和未知能徹師聽否臨風凄斷
萬疊靑山只麽靑從容時止又時行斯文未喪予
何畏舉世随流我獨淸日月精忠今古在丘山道
義死生輕吾翁鐵脊文翁侶無愧淵明與孔明
先生心事炳丹靑頋影何曾愧獨行商嶺芝能如
橘隱首陽粟不似薇淸綱常正要身扶植出處端
為世重輕安得寒泉來會㝛參同極論到天明
右門人建安梅埜魏天應和韻
疊翁老師因行賦詩讀其辭而見其心天地鬼
神昭布森列不可誣也為之感慨激烈正孫辱
在師門弟子之軄敢不拜一語以激揚先生之
義氣用韻斐然
山色愁予渺渺靑平生心事杜鵑行霜饕雪虐天
終定歲晚江空水自淸肩上綱常千古重眼前荣
辱一毫輕離明坤順文箕事此是先生素講明
右門人蒙齋蔡正孫和韻
辭洞齋華父二劉兄惠寒衣
離羅内阱何損麒麟反君事讎忍為狗彘凡
勸吾入燕吐&KR0909;中不平而後死者皆非忠於
謀人者也南八男兒死爾不可為不義屈豈
敢曰將以有為乎平生學問到此時要見分
明辱惠寒衣義不當受大㒹果聰明識道理
&KR0909;中無滯礙何必受昌黎先生衣服為别耶
小詩寫心謾發一笑
平生愛讀龔勝傳進退存亡斷得明范叔綈袍雖見
意大㒹衣服莫留行此時要看英䧺樣好漢應無兒
女情只碩諸賢扶世教餓夫含笑死猶生
附錄
七言八句
送疊山先生北行
流落﨑嶇十二年幾回灑血杜鵑前一雙芒屨乾
坤窄萬古丹心日月懸桉上灵龜元不食樊中孤
鶴且安眠逃名不得名終在行止非人亦有天
又陳逹翁建安泉石
孤忠不忘綉衣時跣足徉狂老亂離鸚鵡可能逃
圈網麒麟能肯受鞭羈半生苦被名相誤萬里甘
將死自期今日如公能有幾此身無媿作男兒
送疊山先生北行
希夷何意出山中心事當年漢卧龍行止但憑天
作主别離初不淚沾&KR0909;定知晚菊能存節未必寒
松肯受封大義昭明千載事前程儘更好從容
右門人王濟淵道可
打硬脩行三十年如今證驗做儒仙人皆屈膝甘
為下公獨高聲罵向前此去好憑三寸舌再来不
直一文錢到頭畢竟全淸節留取芳名萬古傳
右門人張子惠叔仁
挽疊山先生洪平齋
千古精忠日月光恨無麟筆寫堂堂還家耻作梁
江總辟榖誰知韓子房後死十年應有待輕生萬
里故非狂有兒可拾江邊骨須信人亡道不亡
又趙澗邊
西山東海莫容身芒屨蕭蕭萬里塵去住更無寬
歲月死生惟有一君親丹心故國紅雲冷白骨他
鄕塞草春不是回頭春巳暮至今猶說似痴人
和道士陳天隱三首
明知儒道本同流未了因緣不自由紫府寥陽随念
到紅塵辛苦幾時休精神嘗與天来往軀殼不知誰
滯留穹壤豈無陸脩靜知君認得故吾不
豈不逍遥自采真世間何地可容身碧潭秋月元無
物麗日祥風只愛春天上儘多知巳友塵中安得見
心人赤虬一躍蓬莱近又恐丹丘有宿因
學道無魔道不成神人得計是無名光風自覺長瀟
灑明月何曾有死生早悟梅山難養性何如福地别
尋盟梅花香裏堪聮句莫笑人間石鼎鳴
疊山集卷之二
