疊山集卷之十四里生潭䂖黃溥編
䟽
梅野起居䟽
世有子産孰頒焚室之材里有少陵宜助草堂之費
錢財易得道義難窮梅野先生詩書巳廢於秦灰棟
宇何堪於鄭火參充巳爲貧士忍聞稱賀之言池魚
本是善人孰動救災之念今見眼前之突兀順恢身
外之帡幪若不寄貲豈敢嗔於錄事倘能買宅是亦
遇於韓公見義必爲當仁不讓千萬間大庇寒士須
還天下英雄三十年始有此廬莫作詩人笑語
城隍䟽五月二十八日
日餘二日即更建午之書雲粲五雲喜遇生申之旦
懽聲載路和氣滿城共惟城隍土主全封號乃武乃
文作威作福呼吸須臾之雨露叱咤頃刻之雷霆佐
漢有功四百載綿延社稷配天無極億萬年帶礪山
河赫赫厥靈洋洋如在某等素喜蒙恩之久幸逢震
夙之初夀永基圖碩借椿齡而為壽封褒忠惠更看
芝檢之增封
鳳林新建蓮堂疏
地勝鳳林接東林而長久天象教托儒教以扶持
旣善念之有孚宜道場之壯觀胡先生愛靑山之好
與無用者不同謝靈運種白蓮之勤想專心而不雜
巳捨鍾山之宅上續遠公之燈或疑香火之光明豈
可規模之狹小所謂鼎新日月方知特地乾坤大碩
力大功緣必是大雄猛漢好布施好福德須還好修
行人一佛辦心諸天助力維摩八萬四千座半日化
成雪峰三百八十庒一家喜捨不可蹉過直下承當
陶淵明十八大賢且作廬山之隱者王文正百餘名
士尚歌淨社之太平
景祐真星生辰䟽(睢陽大將張抃七月二十五日)
南岳降神爲生民而立命普天蒙福逢初度以懷恩
合衆志之精純對九霄而籲告𬗟思唐世爰有忠臣
助兩賢以守一城提孤軍而勝百萬宗社資其翼戴
江淮得以安全幽爲神明爲人節義無慙於天他生
當封死當廟英靈永鎮於華夷粤若是邦同歸大造
兹遇乘東維之旦誰無拱北極之心葵藿秉誠蘋蘩
昭敬設金山之淨供演寶藏之秘文四生六道之超
昇三界萬靈之来降悉遵佛教庸神休有始有初豈
不知於帝力無窮無極碩永庇於人寰伏碩上聖垂
仁明神賜鑒百糓告成於秋日四民常在於春風念
昔生賢救兩間之厄運自今悔禍開億載之太平
福善王生辰䟽八月初四
天將救世降崧岳之神明民欲酬恩依金山之佛法
潔嚴恭之一念露悃欵於三靈某等猥以下愚竊聞
上世良弼騎箕尾而降為萬古之星辰文公應斗牛
而生救一邦之水旱皆帝心之妙簡與民命以相關
共惟福善尊王正直而英靈慈仁而睿哲握中夏文
明之運存西方賢聖之風為國選才士必功名道義
代天與善民皆富壽康寧萬年保佑於此邦兆姓歡
呼於誕節太極兩儀之正融作異人三光五嶽之全
昔生賢救兩間之厄運自今悔禍開億載之太平
福善王生辰䟽八月初四
天將救世降崧岳之神明民欲酬恩依金山之佛法
潔嚴恭之一念露悃欵於三靈某等猥以下愚竊聞
上世良弼騎箕尾而降為萬古之星辰文公應斗牛
而生救一邦之水旱皆帝心之妙簡與民命以相關
共惟福善尊王正直而英靈慈仁而睿哲握中夏文
明之運存西方賢聖之風為國選才士必功名道義
代天與善民皆富壽康寧萬年保佑於此邦兆姓歡
呼於誕節太極兩儀之正融作異人三光五嶽之全
鍾為一佛宜修慶禮庸表微忱牲牢不見於苾芬酒
醴難昭其誠敬欲報乾坤厚德無如水陸大齋三界
萬靈對休辰而懽喜四生六道依大造以超昇雖無
𥙷於神功示不忘於聖力恭望明靈降鍳穹厚垂仁
好生仰体於天心錫福同歸於皇極金風玉露巳開
豐年之祥璧月珠星早見太平之象攘竊隂消於狗
鼠貪殘永絶於豺狼民安禮義之彛士復詩書之澤
鄕閭和樂固無日而不春廟貌尊嚴尚與天而齊壽
化道衣䟽
某人熟朝真之科教習事帝之容儀入我觀門共
成道法豪家大族長者善人必有仁心共成好事
黃絹銀章頒皇恩而訓戒朱衣玉珮在帝所以周旋
倘二者之得兼亦一生之竒遇賀知章結草宇必承
君命以修真陸簡寂得䂖壇難以朝衣而拜斗有誰
施捨成我因緣豈無地位九分人或遇神仙一會客
天台山之採藥便逢福地以逍遥玄都觀之栽桃不
負恩門之培植
曁公聖者生辰䟽
天生賢聖欲普濟於微氓民戴恩仁何忍忘其初度
潔齊致慮籲告明靈伏念某等性本顓蒙命尤迍蹇
回心向道碩為良善之人從俗随時寧兔悔尤之事
全危身於離亂歎生理之艱難日虞虐吏之誅求時
有過軍之煩擾十室而九無温飽五年而屢告飢荒
頼通覺大師之靈有覆載小民之德雨暘從欲疾疫
無憂凡蒼生之感神功如赤子之依慈母思帝力者
必虹流之旦懷素王者必麟紱之晨欲薦愚忱敢遵
釋教演金山之妙法敷寶藏之微言福及幽冥心通
上下伏願帝垂憐憫神降吉祥一佛重来必潜消於
厄運萬方有幸碩早見於太平
重建觀音寺䟽
尋聲救苦是名觀音與佛有緣樂我淨境野火燒虚
空而不盡法燈歴今古以長明歲星巳周天道必復
宰官長者寧忘𥙷陀現身大臣檀那還記靈山舊話
諸天助力不日成功紫竹林中散光風於三界綠楊
枝上洒甘露於八荒使衆生識大慈悲此善果勝諸
福德寶珠瓔珞豈無普門品之仁賢樓閣玲瓏盡見
華嚴經之富貴
虎溪蓮社道堂脩諸天閣䟽
蓮社虎溪是法雲地善𦦨慧地華嚴龍海化叨利天
兜率天此非一蜃氣吹嘘所得成湏五鳳手經營之
乃可鈎心閗角共看抱地之縵廻佩玉鳴鑾不是飛
雲之歌舞俯視千大千世界上有二十二天人世出
世間漢来漢現希有希有西方天竺國飛来真如真
如昨日妙高臺夢見吾為法施汝辦肯心
洪山廟照華嚴第十五會
善人長者共成華嚴會今幾年矣佛果巳成愈修
愈好善根已大更種更深丙戌年第十五會供食
科儀随人喜捨此為好事碩發肯心
華嚴經一十五會歲歲相逢維摩座八萬四千人人
要飽佛果不難成熟善根更好栽培天下功緣供飬
之功最大人間福德有施之福無窮慕聖僧而水府
設齋聞合論而神宵送食觀音瓔珞效恭敬於世尊
天女寶花獻殷勤於長者此是菩提地位湏還廣大
心&KR0909;碩傾帑廩之餘財共贊鄕閭之好事曾記兒童
戲供也能生阿育王家請看川老談經直要到毗盧
頂上
東山白蓮堂修造䟽
誦彌陀經多有西方公據祝聖人壽又見東林道場
天燈巳放光明鬼火豈能魔障要識白蓮淨土世世
無窮請看紅日出山朝朝如是前此規模窄狹今當
棟宇修崇五十三參華嚴樓閣有幾多富貴八萬四
千寶座殿堂非一處安排居士辦心諸天着力豈無
長者捐火宅之金銀恐有名賢捨鍾山之屋宇且頌
餘財餘粟便歌美奐美輪一日圓成八方讃嘆七寶
布施好留我佛國因緣萬代流傳只道是君家福德
永福堂塑佛像順昌西岩
西方極樂國福在西岩南無阿弥陀現於南劍盡道
菩提無樹何須淨土栽蓮然化身亦有色身因像法
可求正法想觀音之救難滿面慈悲思勢至之度人
通身怜憫一佛遠公之接引諸天聖侣之護持巧手
莊嚴善人施捨大千七寶布福德何如此福德之多
三十二相觀如来咸有見如来之喜
仁夀堂化粧塑佛
民皆仁夀一心碩見弥陀佛有因緣好事湏煩長者
欲現如来之妙色共培居士之白蓮化身不難要淸
淨要圓滿諸相具足誰布施誰莊嚴此日發心諸天
助力寶珠瓔珞信手拈来金銀硨磲隨意喜捨豈特
道場之光彩有關闔邑之禎祥三四五佛善根自有
種善根之報千萬億劫福德何如此福德之多
東嶽廟粧塑天堂地獄閻羅像䟽
善惡灾祥之報猶影響之應聲神祗鬼魅之靈在典
禮而有像敢干長者仝發好心借佛說以度人即嶽
祠而設教天堂果有宜君子之先登地獄豈無必小
人而後入韓柱國不須身後包閻羅只在眼前何吝
餘財共成善事可以勸脩身立命之士可以化遷善
遠罪之民變鑊湯而爲淸凉何待問觀音大士捨魚
池而作忉利毋煩念寶勝如来
白蓮社經堂䟽
廬山一條瀑布流到東林華峰十丈藕舡種成淨社
從此枝枝葉葉處處田田何人不過虎溪橋是水盡
入龍宫藏此為諸佛菩薩之所護念又待最後檀那
而得圓明任他栽火裏凢紅看我出泥中淸白從聞
修竟悟色香空
疊山集卷之十四
