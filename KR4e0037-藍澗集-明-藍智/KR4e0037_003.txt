藍澗集卷三明藍智撰
五言律詩
時事
燕薊開王業河山壯帝京六龍迴黼座萬雉壓金城世
復唐虞理功垂禹稷名千年根本地深見祖宗情
玉帛徵賢急包茅入貢遥八荒開郡縣四海聽簫韶陳
粟家家腐凶兵處處銷邊塵自無警不用霍嫖姚
大府城隍廢疲民井邑空舞干非舜日斬木有秦風烽
火蒼茫外江山感慨中悲歌看古劍激烈想英雄
兵革頻為患朝廷屢出師未通秦郡邑空望漢旌旗使
者徵求急將軍戰伐遲似聞哀痛詔不獨問瘡痍
巨猾仍封爵將軍自凱歌乾坤兵甲滿道路虎狼多直
以昇平久其如喪亂何漢廷頻選將何日拜廉頗
關塞二千里兵戈五六年日輸閩地粟秋待直沽&KR0657;奉
使須經海逢人更問燕中原消息斷回首意茫然
詔從南海至使其北風來紅粟還輸爵黃金漫築臺士
須輕馬革世已賤龍媒羣盜連江漢淹留賈傳才
近傳蘄水寇遠䧟豫章城相國非無策司徒況有兵旌
旗當落日鼓角動秋營克復煩公等千門草已生
盜賊何充斥君王本聖眀近徵蕭相國遠慰晉蒼生氣
感風雲會威行海岱清腐儒無補報歌詠答昇平
贈黃道士
嗜酒年應長餐霞術更微青山司馬隱白石牧羊歸鶴
夢遊三島禪關轉一機人間未可往滄海正塵飛
秋夕懷張山人
鼓角邊聲壮林塘夜色幽涼風動疎竹眀月在高樓久
客形容老孤城戰伐愁不眠懷魏闕長嘯拂吳鈎
暮雨
暮雨何蕭瑟秋山正寂寥澗寒無宿鳥谷響有歸樵衣
破裁荷葉園荒徙藥苗山林多暇日擊壤詠唐堯
重柬雲松
古人相訓戒隨事示規箴自倚交非淺誰知語已深由
聞應洗耳禹拜未虚心請為歌三復終期一嗣音
一日三秋意詩人入詠歌五倫興教化六義其研摩僻
巷非當路閒門自養疴夢回風竹動疑是佩聲過
聞詔
下詔蠲秋賦為恩不亦寬農安思報主力盡敢辭難商
旅歌趨市囚奴罷入官無偏王道在休作漢唐看
次袁縣丞述懷
勇退非無志閒居况有緣哦松初到日種菊是歸年脱
網魚沉海開籠鶴上天桐江知隱處遶屋紫芝田
贈隱者
風雲蛇陣將山水鹿門居報國曾留劒歸田始讀書鴈
秋湖水落蟬露柳條疎别夢關山遠松窗夜月虚
早春寄同志
别離凡幾日江海又生春同是飄零客都非少壮人青
燈偏感舊白髮漸添新歸夢南山下猶疑洽隱淪
秋雨
林雨秋逾潤川雲晚更停遠峯明白塔古木暗蒼屏野
老營茅棟山僧寄茯苓干將塵土蝕猶有氣沖星
憶鵝湖寺
鷲嶺開蘭若鵝湖接稻田松風生静晝花雨徧諸天壊
壁餘唐刻孤亭表宋賢疎鐘燈影裏猶想上方眠
寄鉛山詹九夫二首
聞君尚衰絰一榻卧雲蘿客路音書少秋山涕淚多湖
波涵白鳥峯影倒青荷落日門生散空齋詠蓼莪
詹子茅為屋城南杏作林問人多施藥留客自鳴琴枸
杞秋風老鵝湖暮雨深韋編三絶後深得古人心
題道旁樹
空山搖落盡見爾歲寒心節共風霜古根疑雨露深支
離終玩世蕭瑟自成隂有分廿樗散無勞問陸沉
聞藍山兄寓滁州
番水初傳信滁山想定居秋吟兼蟋蟀晚飯得鱸魚落
月滄江闊涼風白髮疎兵戈關塞隔不敢問何如
懷藍山兄淮上
南京初下詔北客久懷歸清夜孤舟泊滄江一鴈飛淮
雲迷遠道楚雨滿征衣茅屋空山裏秋風老蕨薇
山中作
地遠來空谷蹉跎又一年不才淹草澤無食望山田失
路慚懷寶多關横索錢春秋二三策深覺負前賢
春日感懷
道路今如此山林何所之鄰人依草莽歸鳥戀茅茨風
雨兼貧病乾坤有别離花枝看總好人事自堪悲
山中夜坐懷田先生
老厭蟲魚技貧廿鹿豕羣殘燈昏夜雨落木響寒雲烽
遠驚時見鐘疎坐不聞道南猶可仰天未喪斯文
送孟寬希年入京
月旦推文學丘園起力田盡知官可貴誰道野無賢散
木留空谷虚舟在遠川白頭成底事閉戶枕書眠
建溪
建溪三百里勢若建瓴奔石觸波濤惡山連霧雨昏蛟
龍餘舊窟豺虎但空村行路難如此生涯未敢論
溪上
落日蒼茫霧寒潭瀲灧波鳥棲渾不定龍卧欲如何菡
萏秋風老蒹葭夕露多慚非垂釣者聊詠濯纓歌
雙劒峯
百鍊藏丹壑雙尖倚碧虚氣騰龍虎窟光動斗牛墟白
日層雲斷清秋落木疎江湖驅魍魎萬里插匡廬
宿嚴灘作
水宿傍嚴灘風燈語夜闌鼉鳴潮信急龍過雨聲寒病
喜江山好貧嗟道路難故園三四口書札報平安
曉行望山上人家
荒林居更僻闇谷路纔分燈影依青嶂鷄聲入白雲衡
門和月掩流水隔溪聞傍舍人相語乘涼已出耘
望江上人家
夕照明江閣春流淨客衣樹幽啼鳥近風細落花稀酒
熟山瓢送魚肥野艇歸桃源應可問稚子候荆扉
浮江望淮上
萬古長江險秋風短櫂經天連一水白山入兩淮青把
酒須眀月乘槎豈使星雲霄望不極鴻鵠正冥冥
順昌道中
蓐食鳴鷄曉空山啼鳥春遠鐘何處寺殘月獨行人書
劍嗟黃髮江湖起戰塵南遊未得意北望正凝神
將泛湖南還鄉不遂悵然有作
江漢從兹涉雲林阻一辭家憐驥子小秋憶鴈書遲細
雨孤舟晚涼風落葉悲草堂猿鶴在千里寄相思
遷江道中
渺渺川雲白蕭蕭木葉黃羸驂秋日短倦鳥暮天長不
學疎儒術無才愧憲綱清風肅蠻徼千古想虞唐
象州江上
山川空歷歷舟楫更遲遲落日江如練清秋鬢欲絲孤
雲晴自遠獨鳥晚多疑未敢辭王事蒼茫問路岐
曉發江上
官船催曉發浦鳥暗驚飛殘月低清渚疎鐘隔翠微晨
光初辨樹秋色已生衣萬里慚張翰鱸魚未得歸
平南江上
春江移棹稳洲渚共縈迴花送微風過鷗衝細雨來遠
山詩思入高枕客懷開欲把魚竿去長年坐石苔
入慶遠江上
荒林延暝色積雨帶秋隂白水浮江闊黃茅入峽深老
思千里驥清羡九臯禽厚祿知無補遲回愧此心
下融江
回風吹畫舸落日下蠻溪野迥千峰出天空一鳥低客
愁難自遣秋興不堪題今夕山中月清尊誰與擕
分巡柳慶出城别憲司諸公
芳草古城東飛花映酒紅千峯初過雨五嶺自生風鵰
鶚雲霄迥豺狼道路通獨慚風紀重勲業頼羣公
柳城道中
霜氣晚淒淒荒岡恐路迷孤雲桂嶺北落日柳城西地
暖蛇蟲出林昏鳥雀棲蠻鄉經戰伐問俗愧遺黎
秋日旅感
萬里秋將盡三年客未歸寒雲愁桂嶺落月夢柴扉野
迥清猨急江空白鴈稀鄰家響砧杵歲暮嘆無衣
挽黃存齋先生
不識樵川路空聞處士名文宗周大雅道重魯諸生國
待徵遺逸人皆敬老成秋風歌楚些西北暮雲横
挽盧使君
落落千年志飄飄萬里身清風臺閣盛直道子孫貧别
夢江湖晚歸䰟嶺海春故交多特達銘德屬何人
江上别故人
天涯芳草色對酒惜餘春此日滄江别東風白髮新落
花晴傍馬野鳥冷窺人共勉持風紀驅馳莫厭頻
夜雨
多病西風客空堂獨夜愁燈殘江上雨木落嶺南秋黃
卷知何用丹砂不易求君恩無補報悵望惜淹留
雪曉
老樹依茅屋寒山對縣門愁雲連五嶺積雪在孤村燈
影鳴雞亂林光宿鶴翻關河一萬里歲晏復何言
恭城縣(在南山間環邑皆猺洞平樂屬邑時十一月十四日也)
十室黃茅屋千峯紅葉村喧厖蠻俗異質樸古風存鷄
犬連猺洞牛羊到縣門殘年歷荒徼遥布聖眀恩
薄俗山川異窮邊井邑空桂林冬少雪茅屋夜多風不
寐愁聞柝無家信轉蓬長懷戢姦宄隨處問疲癃
柳城縣
青山入縣庭小邑但荒城竹覆茅茨冷江涵石壁清草
蟲當戶墮水鳥上階行問俗知無事松風一舸輕
復古道院
長懷丹竈訣遠訪赤松居石室多靈草雲林得異書松
風生晝静竹露下秋初即此除寒熱清虚故有餘
賀州道中
茫茫岐路間塵土損容顔落業渾疑雨孤雲不在山殘
年附書札盡日望鄉關苦被虚名累驅馳髩已斑
寄題余復嬰茅屋
嘉遁依巖穴清齋飯蕨薇花原隨水入茅屋共雲歸夜
鼎芙蓉火秋山薜荔衣沙頭雙白鳥知爾久忘機
春日憶延平舊遊寄嚴漢村
疎雨溪南寺青春劒外天維舟思别日覧鏡惜流年羇
旅今何適微官亦可憐乾坤一杯酒出處共茫然
送别趙子將
故人川上别風雨送行舟歲暮歌黃鵠江清見白鷗青
雲懷楚璧秋水佩吳鈎看爾飛騰志周南豈滯留
宿蘇橋驛
桂嶺愁人地梅花歲暮天孤雲寒雨外獨鳥暝鐘前牢
落空雙鬢驅馳又一年觀風愧無補為客記山川
出雲藤驛
又出雲藤驛扁舟更向東地蒸秋有瘴江闊夜多風旅
夢驚啼狖鄉心托斷鴻天涯看月色不與故園同
曉起
村白鷄鳴早山空月落遲殘星窺戶牖積雪冷茅茨案
牘疲王事關河阻夢思愁容對塵鏡短髮漸成絲
宿賀州黃家洞瑞巖寺
怪石分羣壑清溪共幾家衡門散鷄犬古寺入桑麻薄
宦知無補浮生信有涯白鷗藍澗曲春水遶桃花
又宿瑞巖寺
又宿東山寺前遊四十年風塵凡幾變衣缽已三傳竹
逕消殘雪松門隱暮煙虎溪送客處尚憶遠公禪
宿陽朔山寺
晚景孤村僻松門試一登秋山黃葉雨古寺白頭僧壊
壁穿新竹空床覆舊藤官情與禪意寂寞共寒燈
溪橋晚立
天闊浮雲盡山昏落日微鳥棲當野樹人語共柴扉歲
月且云暮鄉關何處歸鄰家響機杼遠客嘆無衣
題涂節婦卷
守節艱難日遺孤撫育時山河存信誓風雨護傾危遐
壽宜重慶佳名已遠知他年貞淑傳鄉國有餘師
