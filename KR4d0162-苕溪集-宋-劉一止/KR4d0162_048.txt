苕溪集卷四十八宋劉一止撰
墓碑
宋故武功大夫貴州刺史永興軍路馬步軍副
都總管特贈右武大夫光州防禦使累贈太
師魏國公楊公墓碑
楊氏出姬姓晉大夫羊舌氏至叔向食邑於楊其子食
我以邑為氏食我黨於祈盈得罪於晉子孫或逃居華
隂山谷中戰國時有名章者出焉實始為華隂人族望
至漢乃大魏晉隋唐冠冕蟬聯代不乏人在唐為尤盛
其任於朝者居第列於三坊曰靖恭曰修行曰新昌子
孫分為四院曰關西曰蜀中曰淮南曰浙中今散居麟
府鴈門等郡都皆關西院子孫也在江南閩越者皆浙
中院子孫也名卿才大夫將帥相臣以勲德著見於史
名字不可疏舉公諱宗閔字景賢代州崞縣人也曾大
夫倍以儒學稱於鄉值五季亂晦迹不仕大父日新明
經上第仕至承奉郎賜五品服父仲臣舉明法科仕至
宣德郎贈中大夫累贈太師代國公公少而氣節嘗語
人曰丈夫處世要以功名自見不能為章句儒豐鬛
長身以絶倫科試藝殿庭與衛士較騎射皆莫及奏功
第一進秩二等敵復謀大入朝廷知之以鄜延路副總
管劉延慶為都統制𢷬其腹心以麟府路軍馬來承慶
為河東路統制折可求副之延慶深入失道息於叢薄
沮洳之間賊盡得其幟立之公時為統領殿後距二里
餘疑不進遣騎往覘果賊也伏旗誓師以短兵力戰曰
吾為爾先縱馬趨阜堆見於横掉賊十餘騎呼而下公
躍馬上手殺數人士卒争奮大破之斬首十餘獲牛蓄
十餘萬計其後李遇昌又以兵二十萬北一道將圍府
州且盡略河西諸城公&KR0008;知之曰虜畜死矣乃以槖駝
二千運糧於塞令骨雄駐兵以待曰寇必出此既而果
來公命他將運之獨提輕騎一萬由石州監軍路攻夏
州且入蔑武境遇昌日夜馳驅百里奔救其國公設伏
横擊之斬獲不可計後二歲戎王命遇昌以數萬騎再入
寇且大言曰可持四鐡環舁神堂寨來公預知之詭遠遊
獵伐木盡塞其所當出之路纔通單騎賊果入至魚貫度
隘公乘其未定擊之四戰四克一日神堂奏報賊至公不
介而出秦人呼噪曰將便先擊賊矣踰城越塹從公者萬
餘賊遁去或問之公曰寇已薄城待擐甲整軍而出且孫
而去後當復來彼猝至兵必不多時神宗皇帝特授三班
借職調鴈門縣巡教傑甲演習孫吳兵法星宿孤虛之
書且喜閱史熟古今方略尋置通遠軍茶場改授兼通
遠軍鎮公事州薦陞湟川管界巡檢嘗會獵野食公兵
不滿百夏人騎千餘奄至公連射三騎皆仆賊阻却乘
勝擊之斬獲甚衆解圍湟部以多受賞崇寧初朝廷復
以湟賜青唐羌改授岢嵐軍兵馬都監再錄前功進秩
三等任滿徙濱判管界沿河淪水陸巡檢再調慶州兵
馬都監改知環州興平城未幾擢為河東第四副將駐
汾州公請易極邊自效移涇原第七將就遷河東第三
副將駐烏龍寨夏人叛盟寇麟府御筆特遷第三將護
大和神堂惠銀寧城等寨及静塞城宣和初夏人寇西
邊有旨麟府路軍馬黨萬知府州事折可求為之牽
制率步騎三萬自右廂軍道入寨二百餘里無所遇二
帥結營自固獨命公以萬騎深入又百餘里見空寨
二公曰是不可復進會大風塵沙蔽野公意賊且至
退據福慶川二澗以待之賊騎二萬餘將涉澗薄我公
乘其半渡鳴鼓鏖戰斬首千餘級比還二帥府出勞公
公請自左廂監軍道以歸地雖遠無掩代之虞既歸聞
賊帥李遇昌來以鐡騎數萬扼故道可擊而走也聞者
欽服朝廷以極邊不可無公就陞太原府路兵馬都監
歴三任不徙其後議興無山之役以公統領麟路軍馬
駐兵武州之偏頭獨建獨建者契丹梟將小護虜之故
居也護虜極力以争屢矣後復以契丹騎八千步二萬
據釡竈山以書約戰公遣二部將以兵當之二將敗還
公知其堅命曳柴以進揚塵亘天以勁卒由山背蟻登
直下護虜驚逸潰亂公夾擊斬首甚衆護虜奔於西戎
招集散亡西北雜胡羌後二年以衆三萬復至圖報釡
竈之役公再命部將往擊戒曰賊少則擊多則避公登
樓望之謂其下曰吾料賊且置獨建直出蜴蜥川趨西
寨巳設伏待之語未卒塵埃坌起蜴蜥川賊果悉衆超
西寨伏兵迅發賊首尾斷絶追擊三十餘里斬首二千
級可求以公數勝護虜西北千里貼然奏乞不次賞之
未報淵聖皇帝登極特加貴州刺史徙知豐州未赴移
知麟州時金人破我圍太原朝廷命折可求節制麟府
路軍馬往救公告可求曰朝廷命公解圍顧安出耳今
由汾陽進以步兵當突騎不見其利願節制建上將之
旗鼓行而東聲言救晉假我精騎二萬攻其必救之所
則太原之圍自解論祕不傳可求雖心善之卒不能用
以至失律僅以身勉可求以便宜陞公為前軍統制軍
馬河東路兵馬鈐轄靖康初載西戎乘間攻取諸城無
援而降者半長子震時知麟州建寧寨虜攻其城公聞
之曰吾子忠勤類我必不免已而果然自是朝廷遣聶
山再割三鎮金人以麟府豐㗖西夏可求命公之保德
訓議尋葉城由河西入晉寧公至保德傳舍悟可求紿
已亟走晉寧四日不火食既至誚責可求且勸合勤王
可求以公為河東路統制軍馬中道為鄜延經略使張
深所止令保境上駐軍南頭平為鄜延中路統制軍馬
今上即位南京除京兆府路軍馬鈐轄尋陞兵馬副總
管公始至與經略使唐重謀曰今河東諸州皆非吾有
距此纔一水而本路兵弱宜急繕城塹為守禦計以待
外援捨此無策重以秦氏驕不欲擾之公退語所親曰
事危矣建炎元年冬十二月金人大軍乘水渡河西騎
數萬趨永興永興無避或勸公去公曰我結髮從戎蒙
國厚恩行年六十有七惟有死耳他非所知明年正月
十日公血戰而死公自三班借職以平勞賞功及徽宗
皇帝登極八寳恩赦等前后官至武功大夫以死節聞
特贈左武大夫光州防禦使官其孫三人以孫存中貴
累贈太師魏國公母宜人檀氏雍氏俱贈秦國夫人娶
賈氏繼室劉氏皆贈秦國夫人公四男子震敦武郎即
死事建寧寨者也霖鄉貢進士雲承信郎霆承節郎皆
早卒女三人適同郡鄉貢進士王仲舉靳亮何充孫七
人存中見任少傅寧遠軍節度使兼領殿前都指揮使
職事居中執中皆早卒師中右奉議郎新添差通判嚴
州軍州事彦中未仕安中右儒林郎添差充两浙西路
安撫使司幹辦公事守中右從事郎添差充两浙西路
安撫使司差備差遣孫女二人長適鄉貢進士王公宏
次未行曾孫男三人偰登紹興十五年進士第任左奉
議郎知大宗正丞倓右承奉郎㒜右承事郎曾孫女五
人尚幼公天性純孝事繼母雍氏如事檀氏及死不食
者數日持身清約疾惡如仇歴事五朝忠勤一節料敵
應變智略縱横出入數等御下有恩士卒樂為之死故
能以少擊衆轉敗為功勇於為義不見所難劉延慶之
衂公既勝虜而還行並茂林聞號呼聲執事皆以柳貫
其體枝運數人皆以槖馳之上殆千餘盖延安綏德軍
米脂城人也公駐師命脱之將士以去我境尚二百餘
里有難色公護卒以歸他日道過延安綏德郡人皆出
迎炷香遮拜曰此楊髯耶非阿父我輩安得生其急人
之難類此帥守部使者薦公凡五十餘人以謂有古良
將之風及其歿也識與不識咸嗟惜之公平居教子孫
未嘗不以忠孝两言為軌軸故子孫遵行之弗失公既
殁若干年少傅公以某年某月某日葬公於某郡縣某
鄉某山之原以某昔者嘗銘先秦國劉夫人墓更以見
屬某雖不敏既不獲命則退而思之自昔忠孝之家子
孫相承以功名始終無愧者百不一二柳宗元作平淮
西雅美李愬之功曰西平有子朕亦有臣於是知世濟
其美為時焜燿匪直其家繄國是頼今少傅公翊衛天
子備殫忠勤忠肅孝恭克紹家法上所眷禮隠然為中
興名臣位望之隆於前有光然而功成不矜寵厚益誠
獨拳拳焉以先世名節不白於將來是懼某雖陋其何
敢卒辭銘曰
楊為顯姓世澤以滋由漢及唐
别派分枝公家鴈門奕奕有聞
儒學相授位微德尊公曰大夫
志尚各異我必以功自見於世
維時夏童跳梁於紀躪我西陲
幾無寧歲公初即戎氣已盖衆
雙帶两鞬射則命中鏖戰腥羶
罙踐邱鹵固敵是求計不返顧
公身居先將士内激凡師所臨
當百以一料敵制勝不愧古人
機變横出捷若鬼神晚佐永興
遭時艱虞連城不守援絶勢孤
人或謂公子盍去諸公曰國恩
必報以軀帝為嗟悼告第疏榮
孰慰忠魂公有孝孫孝孫翼翼
位在九棘勲名孔昭恭順靡忒
先大厥家未見窮已天其賚公
孫又有子
宋故敦武郎知麟州建寧寨累贈太師秦國公
楊公墓碑
楊氏望於關西由漢魏隋唐以至國朝世胄聫延列第
分坊博龜襲紫人物門第之盛莫與比倫支分派别散
居四方自公曾高而上皆葬代郡遂為代之崞縣人公
諱震字某以明經上第歴保定清源二縣主簿已而踰
冠恬飬邱園終承武郎賜五品服諱日新者公之曾大
父也年少有聲九上禮部再舉明法中第歴臨晉孟太
谷三縣主簿賢而有吏能為忠宣范公所器以宣德郎
致仕累贈太師代國公諱付臣者公之大父也公之考
諱宗閔少讀書有志者嘗曰吾祖居鄉閭歲饑發倉粟
粒價速售俾糴者自揀斗斛不問相陽闢邑牽延鄉先
生教授邑子論者以為功利及人宜自有後吾意丈夫
當以功名自見章句之學不足以發身成業既而以材武
絶倫試藝殿廷出衛士右仁宗皇帝偉之補三班借職歴
事五朝名聞西北二邊建炎中金人犯長安守節以死終
武功大夫貴州刺史永興軍路馬步軍副都總管累贈太
師魏國公公勵於學能文善書精騎射質貌魁偉沈塞有
謀魏公在諸子中特竒之既冠從戎以斬馘功補三班差
使調河東經略司指教遇其下有恩且誨且勉閱世中程
者多部刺史交薦之秩滿改授慶州監酒繼授安邊城巡
檢太原帥薛嗣昌遣將自豐州寧遠保寧等寨進討西夏
公隸嵐石路軍馬來承慶至爬沙流遇敵斬首三百餘級
進至傾吳堆盤生擒酋長屈閙復斬級二百以功轉三班
借職官制行改承信郎人有致饋於公者公謝之饋者
曰我輩願效之何嫌公曰始吾父命之名實慕漢安平
侯公以清白遺子孫且曰爾勉之無爽四知之戒自是
我守此言如護頭目今爾以無名之賜加吾其可乎及
代城或裒金以贐曰微公我輩無噍類公一無所受政
和中朝廷議復減底河命河東師任熙明會合諸軍自
晉寧綏德两界分諸將校驍勇者咸在公居遷中賊據
山為城下瞰我師動息輙為所得諸將三却尋募能土
工者六城師再進角樓自堕公率數輩拔劍先登斬擊
千百人大軍乘勝平其城上功第一遷成忠郎宣和初
河東帥奏公充平定軍訓練軍馬三年方臘盜據杭睦
朝廷姚平仲為都統制征之公從折可存自浙東追擊
至三界河鎮與賊遇斬首八千餘級追襲至剡上虞天
台樂清四縣取韋羌朝賢六遠三洞至黃岩賊帥吕師
囊據斷頭山扼險拒我前輙下石死傷者衆累日不能
進可存問計安出公以輕兵緣山背上乘高鼓噪矢石
交發賊大驚潰復縱火自衛公曰機不可失也乃被重
鎧及袴褶與敢死士履火突入生得師嚢乃斬賊首三
千餘人復有號余大翁者以萬衆圍永嘉踰月公從平
付可存兼驛真宗朝久宿衛五邊功一日以偏裨從大
將北征會天晦冥失道至北海有老人持舟渡之且授
以乳香云服此可不食皇祐中從狄武㐮公征儂智高
有功遷澶州總管卒贈太保勑葬開封之沙臺號喫香
劉太保父居易守忻州終供備庫副使母王氏封夀安
縣君夫人供備之長女也自幼淑惠供備鍾愛難其配
永興路步軍副總管楊公宗閔初任為三班借職供備
一見與語竒之曰將帥才也以夫人歸焉夫人之歸楊
氏事姑檀夫人甚謹侍疾不解帶不頃刻去左右輯睦
宗族遇其下有恩喜愠不見於色而家事井井皆有條
理總管公以忠義自將躬冐矢石聞命引道或不介而
驅視骨月如路人不少牽制居無事時夫人率勉之赴
公不以私事一毫累其心故堅决若此夫人早遍通羣
書及内典得其大旨敏識絶人義所當為斷然不惑朝
廷之復燕山也總管以河東第三將駐軍靜寨城且沿
檄武州時常勝軍五百人實散從留靜寨官吏失職廩
無見糧至貿衣以食夫人語其子霆曰燕人䧟夷踰二
百年今始歸朝而郡縣無以給其食至凍餓豈人情也
哉命捐私藏數百解濟之悉賴以全活自是夫人之譽
溢於邊境遠徼出征决策取勝其功居多志在立名不
苟求富貴浙東賊平所師竒其材欲以子女通婚公謝
之或曰折氏求子非子求折氏公曰不然吾祖皆以器
業自奮安能倚姻家幸進取非偶之譏嘗自謂吾平時
所為未嘗有一事不可語人者其刻勵堅正若此建寧
之禍公之子存中從征河朔獨免於難今為少傅寧遠
軍節度使兼領殿前都指揮使職事秦國公累贈公之
太師秦國公祖妣檀氏雍氏妣賈氏劉氏配董氏繼室
張氏俱贈秦國夫人男四人少傅其長也居中執中從
父戰殁彦中未仕女二人長適鄉貢進士王公宏次未
行孫男三人偰左奉議郎知太宗正丞倓左承奉郎㒜
右承事郎孫女六人長曰洞元嘗適右宣教郎直祕閣
通判湖州軍州事劉正卒夫殁棄俗為道士年十九卒
詔贈冲妙鍊師餘在室少傅以某年某月某甲子葬公
於吳興武康縣崇仁鄉楊村翔鳳山之麓張夫人祔焉
一日偰以少傅公嘗來請銘某得公行實讀之三復慨
嘆嘗觀韓愈為田洪正作廟銘載誌語曰維洪正父子
繼忠孝予維寵嘉之是以命汝愈銘文辭至今焜耀簡
冊今魏公與公挺身許國出萬死一生之計英烈凜然
精爽如在與日月争光可也豈田氏父子所得比耶宜
得一世名儒發揚遺懿閎大俊傑與韓子相後先而少
傅屬銘乃逮不敏非理所宜既辭謝不獲則又惟念少
傅身衛社稷為世寳臣南渡以來首挫強敵以寬主憂
幽閨婦女皆能道之祖孫三世勲德之茂前古所無及
兹升平帝眷有加位列九棘寵數優異盖事之稱抑又
知天之所以報公父子者在兹也降及諸孫俱勵於學
偰以藝文取高第兄弟彬彬以切以磋以光其宗光大
未艾豈人力也哉豈人力也哉某誠固陋然此而不銘
尚誰銘銘曰
岳岳惟公慷慨即戎沈毅偉傑
益習文業急病遜夷不見所難
與敵周旋人後身先爬沙減底
摧鋒䧟堅義勇冠軍威名乃宣
東南承平驟罹寇警既蹂杭睦
連城巷哭公佐主帥往靖東浙
披山剔洞破其蟻結維時黃巖
别酋固拒憑高下石士卒反顧
公以輕騎出賊之背揚雄噪呼
賊大驚潰乃被重鎧蹈火突入
生致渠魁窘不得逸逮居建寧
虜啣宿冤摶虚麕至叩城有言
爾父迫我掩我骨月亟以城降
尚貸爾僇公曰此身惟國是許
不以膏血為爾釁鼓於時寨兵
僅餘老穉感激聽命有死無二
人誰不死公死何尤有臣若斯
不為國羞天監在下報爾子孫
世公世師有耀其門我作銘詩
大書深刻用侈厥慶詔於罔極
宋故恩平郡夫人劉氏墓碑
紹興八年冬某待罪史官執筆螭陛而殿帥楊公每相
遇於東廡下意色欵欵不相配夷明年春見語曰存中
逮事祖母恩平郡夫人蒙教育之恩甚厚葬十年矣而
碑銘未立私心恧焉敢以累子某曰公家世忠孝聞於
三晉而公復以勲績被寵遇致位通顯益大厥家其繼
述先懿宜有人顧安取此然不得辭既而觀夫人行實
而感周南之詩婦人能勉其君子以正字應書法謹叙
而銘之夫人姓劉氏其先居相臺後徙開封遂為封人
祖斌事(闕)星馳斛之且曰太師貸
脅從無知之民不可以數計師還諸將請優加褒異特
進五階至脩武郎叙遷敦武郎知麟州建寧戶雜番漢
嚚訟難以理曉公剖决曲當上下悦服主不忍欺初契
丹驍將小護虜奔於西戎居清肅河清軍招集散亡雜
西北胡羌衆十數萬破豐州攻麟府城寨魏公統領麟
府路軍馬屢摧敗之盡得其父母妻子靖康初金人圍
太原冬十月驅幽燕叛亡與夏人奚人等與大至建寧
既合圍護虜叩城語公曰爾久奪吾偏頭獨建之居又
敗釡竈山掩我骨肉吾忍死至今爾舉城降我全汝軀
命不然皆韲粉矣時寨兵精銳悉從折可求死於交城
之戰所餘纔老弱百數衆守勿堅公毅然曉衆曰汝等
父兄俱死於敵於汝為仇不待吾言而後喻也上報國
恩下雪親冤在此時矣衆乃聽命日夜奮勵縋城撓賊
斬獲甚衆賊怒濟師急攻閱旬城中矢盡公嚮麟府再
拜訣曰兒報國以身不得復為考子矣左右皆泣下不
忍仰視頃之城䧟公揮短兵力戰殁於闤闠時十有八
日也年四十有四二子死之闔門俱䧟於城初魏公聞
圍建寧曰吾兒死矣其忠勁類我巳而果然公熟古將
方略能洞敵情每從魏公初總管為承典副師金人長
驅河東郡以城降者過予永兵河虜俾夫人擕家之屬
夫人執義不從總管曰吾效死於此然不可以無後以
百口累夫人夫人泣涕訣曰百口責在我君無顧家受
國深恩無臨難苟免永興䧟總管以死節聞夫人號慟
不自勝既而曰我夫得其死矣未亡人復何憾時道梗
多剽敓行次成州奥亭縣尉郭先將夫人所齎厚與盗
劉敢戰以兵圜之敢戰騎卒有嘗隸總管麾下者語其
徒曰此長安楊總管家屬無輙犯也衆皆竦然夫人抗
聲呼敢戰曰劉侯爾名將家子今舉義當為上帥無久
在草路隤其家聲敢戰盖太尉劉發之辟從也感夫人
之言流涕再拜請姑事夫人且願因夫人求受節制於
成州夫人遣建以其情告成守曰必許之外可無寇内
益勝兵一舉而两得成守以為然既而僚屬屬曰楊夫
人果免於難雖古智謀之士何以加至興元聞孫存中
扈駕南巡屢立戰名喜曰我孫幼不凡固宜有此我當
犯鋒鏑趨行在所冀一見而死願畢矣明年冬發二蜀
閱半歲會存中於建康是秋遽以疾終實建炎三年八
月二日也享年六十有三累封至宜人以存中追贈恩
平郡夫人存中以其年九月十日葬夫人於建康蔣山
西草堂之原男四人曰震敦武郎靖康初知麟州建寧
寨夏人與契丹將小護虜寇河東死于賊追贈太師次
曰霖鄉貢進士次曰雲承信郎皆早卒次曰霆承節郎
後夫人一月卒女三人適鄉貢進士王仲舉靳亮何充
孫男七人長曰存中殿前副虞候保成軍節度使主管
殿前司公事武功郡開國侯食邑一千戶實封二百戶
次曰居中執中皆從其父死難曰師中秉義郎曰彦中
安中守中皆承信郎孫女三人長適鄉貢進士王公宏
次未行曾孫三人曰偰成忠郎閣門祗候曰倓曰㒜曾
孫女四人在室嗚呼恩義相勝平時士夫處之稱以為
難而夫人判之於倉猝擾攘之間不失其正名到於今
伉儷俱榮斯亦竒矣論者以是深數之至孫鼎貴間關
東來僅如其志不克久受鍾鼎之飬事為可矜豈為善
之報不於其身於其後人兹可信耶銘曰
夫人之德式是嬪則恭順且直
以嚴其身有彛有倫壼政以振
允毅楊公秉心恪志國爾忘躬
聞命引途不介以驅何有厥挐
夫人亹亹克相君子惟義所止
生死之决雖古猛烈志義或蹶
曾是閨門謂此斷恩慷慨以論
聲實播聞縉紳云云有苾其芬
夫人來東孝孫之從受飬則豐
惟時孝孫日侍帝閽帝顧為溫
車服煒煒歸奉燕喜惟其有此
曾未更時壑舟巳移孝孫孔悲
惟積也厚厥報未究以溢我後
迤迤新岡川流泱泱慶如許長
苕溪集卷四十八
