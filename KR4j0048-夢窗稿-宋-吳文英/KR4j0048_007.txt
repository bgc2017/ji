夢窗詞跋
或云夢窗詞一卷或云凡四卷以甲乙丙丁釐目或又
云四明吳君特從吳履齋諸公遊晚年好填詞謝世後
同遊集其丙丁兩年稿若干篇釐為二卷末有鶯啼序
遺缺甚多蓋絶筆也與余家藏本合符既閱花菴諸刻
又得逸篇九闋附存卷尾山陰尹煥序略云求詞于吾
宋前有清真後有夢窗此非煥之言四海之公言也湖
南毛晉識
