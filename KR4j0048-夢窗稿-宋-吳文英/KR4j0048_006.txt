夢窗補遺
聲聲慢(閏重九飲郭園)
檀欒金碧婀娜蓬萊游雲不蘸芳洲露柳霜蓮十分點
綴殘秋新彎畫眉未穏似含羞低度牆頭愁送遠駐西
臺車馬芙惜臨流知道池亭多宴掩庭花長是驚落
秦謳膩粉闌干猶聞凭䄂香留輸他翠漣拍甃瞰新粧
終日凝眸簾半捲帶黃花人枉小樓
倦尋芳(餞周糾定夫)
草帆挂雨冰岸飛梅春思零亂送客將歸偏是故宫離
苑醉酒曾同涼月舞尋芳還隔紅塵畫去難留悵芙容
路窄綠楊天遠便繫馬鸎邊清曉煙草晴花沙潤香
軟爛錦年華誰念故人遊倦寒食相思隄上路行雲應
枉狐山畔寄新吟莫空回五湖春㕍
絳都春(為清華内子夀)
香深霧㬉正人枉錦瑟年華深院舊日漢宫分得紅蘭
滋吳苑臨池羞落梅花片弄水月初勻粧面紫煙籠處
雙鸞芙跨洞簫低按歌筦紅圍翠䄂凍雲外似覺東
風先轉繡畔晝遲花底天寬春無限仙郎驕馬瓊林宴
待捲上珠簾教看更傳鸎入新年寶釵夢燕
唐多令(惜别)
何處合成愁離人心上秋縱芭蕉不雨也颼颼都道晚
涼天氣好有明月怕登樓年事夢中休花空煙水流
燕辭歸客尚淹留垂柳不縈裙帶住謾長是繫行舟
法曲獻仙音(和丁宏菴韵)
落葉霞翻敗窗風咽草色淒涼深院瘦不關秋淚緣生
别情銷鬢霜千點悵翠冷搔頭燕那能語恩怨紫簫
遠記桃枝向隨春渡愁未洗鉛水又將恨染粉縞澀離
箱忍重拈燈夜裁剪望極藍橋綵雲飛羅扇歌斷料鸎
籠玉鏁夢裏隔花時見
好事近(秋飲)
雁外雨絲絲將恨和愁都織玉骨西風添瘦減尊前歌
力袖香曾枕醉紅腮依約唾痕碧花下凌波入夢引
春雛雙鶒
憶舊遊(别黃澹翁)
送人猶未苦苦送春隨人去天涯片紅都飛盡陰陰潤
綠暗裏啼鴉賦情頓雪雙鬢飛夢逐塵沙歎病渴淒涼
分香瘦減兩地看花西湖斷橋路想繫馬垂楊依舊
欹斜葵麥迷煙處問離巢孤燕飛過誰家故人為寫深
怨空壁埽秋蛇但醉上吳臺殘陽草色歸思賖
宴清都
病渴文園久梨花月夢殘春故人舊愁彈枕雨衰翻帽
雪為情僝僽千金醉躍驕驄試問取朱橋翠柳痛恨不
買斷斜陽西湖醖入春酒吳宫亂水斜煙留連倦客
慵更回首幽蛩韵苦哀鴻呌絶斷音難偶題紅汎葉零
亂想夜泠江楓暗瘦付與誰一半悲秋行雲枉否
金縷歌(陪履亝先生滄浪看梅)
喬木生雲氣訪中興英雄陳迹暗追前事戰艦東風慳
借便夢斷神州故里旋小築吳宫閒地華表月明歸夜
鶴歎當時花竹今如此枝上露濺清淚遨頭小簇行
春隊步蒼苔尋幽别塢看梅開未重唱梅邊新度曲催
發寒梢凍蕊此心與東君同意後不如今今非昔兩無
言相對滄浪水懷此恨寄殘醉
