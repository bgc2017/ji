夢窗丁稿卷四
宋吳文英撰
瑞龍吟(賦蓬萊閣非舊刻雙調)
墮紅際層觀冷翠玲瓏五雲飛起玉虬縈結城痕淡煙
半野斜陽半市瞰危梯門巷去來車馬夢游宫蟻秦
鬟古色凝愁鏡中暗換明眸皓齒東海青桑生處勁
風吹淺瀛洲清泚山影汎出碧樹人世旗槍芽焙綠曾
試雲根味巖流濺涎香怕攪驕龍春睡露草啼清淚酒
香斷文丘廢隧今古秋聲裏情漫黯寒鴉孤村流水半
空裏畫角落月地
瑞鶴仙(壽方蕙巖寺簿)
轆轤秋又轉記旋草新詞江頭憑雁乘槎上銀漢想車
塵纔踏東葉紅輭何時賜見漏聲涼移宫夜半問蓴鱸
今幾西風未覺歲華遲晚一片丹心白髮滴露研朱
雅陪清燕班回柳院蒲團底小禪觀望罘罳明月初圓
此夕應共嬋娟茂苑願年年玉兔長生聳秋井幹
思佳客(閨中秋)
丹桂花開第二番東籬展却宴期寬人間寶鏡離仍合
海上仙槎去復還分不盡半涼天可憐閒&KR1233;此嬋娟
素娥未隔三秋夢贏得今宵又倚闌
沁園春(賦方泉)
澄碧西湖軟紅南陌銀河地穿見華星影裏仙棋局静
清風行處瑞玉圭寒斜谷山深望春樓遠無此峭嶸小
渭川春一泓地解不波不涸獨障狂瀾老蘇去後坡
仙繼菊井佳名相與傳試摩挲勁石無令折角丁寧明
月莫涴規圓漫結鷗盟那知魚樂心止中流别有天無
塵夜聽吾伊正在秋水闌干
齊天樂(毘陵陪兩别駕宴丁園)
竹深不放斜陽入横波澹墨林沼斷莽平煙殘荷&KR1233;水
宜得秋深纔好荒亭旋埽正著酒寒輕弄花春小障錦
西風半圍歌袖半吟草游清興易嬾景饒人未勝樂
事長少柳下停車尊前岸幘同撫雲根一笑秋香未老
漸風雨西城暗欹客帽背日移舟亂鴉溪樹晚
玉樓春(為故人壽母)
華堂宿讌連清曉醉裏笙歌雲窈褭釀成千日酒初香
過却重陽秋更好阿兒早晚成名了玉樹階前春滿
抱天邊金鏡不須磨長與粧樓慙晚照
醉落魄(題藕花洲尼扇)
春温紅玉纖衣學剪嬌鴉綠夜香燒短銀屏燭偷擲金
錢重把寸心卜翠深不礙鴛鴦宿採菱誰記當時曲
青山南畔紅雲北一葉波心明滅淡粧束
蝶戀花(題華山道女扇)
北斗秋横雲髻影鸎羽衣輕腰減青絲&KR1233;一曲游仙聞
玉磬月華深院人初定十二闌干和笑凭風露生寒
人在蓮花頂睡重不知殘酒醒幾度啼鴉瞑
朝中措(題蘭室道女扇)
楚臯相遇笑盈盈江碧遠山青露重寒香有恨月明秋
珮無聲銀燈炙了金爐燼㬉真色羅屏病起十分清
瘦夢闌一寸春情
江城梅花引(贈倪梅村舊刻題誤)
江頭何處帶春歸玉川迷路東西一雁不飛雪壓凍雲
低十里黃昏成曉色竹根籬分流水過翠微帶書傍
月自鉏畦苦吟詩生鬢絲半黃細雨翠禽語似說相思
惆悵孤山花盡草離離半幅寒香家住遠小簾垂玉人
誤聽馬嘶
杏花天(詠湯)
蠻薑荳蔻相思味算却在春風舌底江清愛與消殘醉
顦顇文園病起停嘶騎歌眉送意記曉色東城夢裏
紫檀暈淺香波細腰斷垂楊小市
倦尋芳(花翁遇舊歡吳門老妓李怜邀分韻同賦此詞)
墜缾恨井塵鏡迷樓空閒孤燕寄别雀徽清瘦畫圖春
面不約舟移楊柳繋有緣人映桃花見叙分攜悔香瘢
漫爇綠鬟輕剪聽細語琵琶幽怨客鬢蒼華衫袖溼
徧漸老芙容猶自帶霜花看一縷情深朱戶掩兩痕愁
起青山遠被西風又驚吹夢雲分散
滿江紅(劉朔亝賦菊和韻)
露浥初英蚤遺恨參差九日還却笑萸隨節過桂彫無
色杯面寒香蜂共泛籬根秋訊蛩催織愛玲瓏篩月水
屏風千枝結芳井韻寒泉咽霜著處微紅濕共評花
索句看誰先得好漉烏巾連夜醉莫愁金鈿無人拾算
遺蹤猶有枕囊留相思物
朝中措(聞桂香)
海束明月鎖雲隂花在月中心天外幽香輕漏人間仙
影難尋并刀剪葉一枝曉露綠鬢曾簮惟有别時難
忘冷煙疎雨秋深
龍山會(陪毘陵幕府諸名勝載酒雙清賞芙容)
石徑幽雲冷步帳深深豔錦青紅亞小橋和夢醒環珮
香煙水茫茫城下何處不秋隂問誰借東風豔冶最嬌
嬈愁侵醉霜淚洒紅綃搖落翠莽平沙挽斜陽駐短
亭車馬曉粧羞未墮沈恨起金谷魂飛深夜驚雁落清
歌酧花觥船快瀉去來捨月向井梧捎上挂
夢行雲(即六么花十八和趙修全韻)
簟波皺纖縠朝炊熟眠未足青奴細膩未拚真珠斛素
蓮幽怨風前影搔頭斜墜玉畫闌枕水垂楊梳雨青
絲亂如乍沐嬌笙微韻晚蟬亂秋曲翠隂明月勝花夜
那愁春去速
天香(壽筠塘内子)
碧藕藏絲紅蓮並蒂荷塘水㬉香斗窈窕文窗深沈書
幔錦瑟歲華依舊洞簫韻裏同跨鶴青田碧岫菱鏡妝
臺挂玉芙容豔褥鋪繡西隣障蓬漂手共華朝夢闌
分秀未冷綺簾猶捲淺冬時候秋到霜黃半畝便準擬
攜花就君酒花酒年華天長地久
謁金門(和勿亝韻)
雞唱晚斜照西窗白㬉一枕午酲幽夢遠素衾春絮軟
紫燕紅樓歌斷錦瑟華年一箭偷果風流輸曼倩畫
隂争繡綫
鸎啼序(和趙修全韻非舊刻分四段)
横塘棹穿豔錦引鴛鴦弄水斷霞晚笑折花歸紅紗籠
護燈蕊潤玉瘦冰輕倦浴斜拖鳳股盤雲墜聽銀水聲
細梧桐漸攪涼思窗隙流光冉冉迅羽愬空梁燕子
誤驚起風竹敲門故人還又不至記琅玕新詩陳迹搯
香痕纖葱玉指怕因循羅扇恩疎又生秋意西湖舊日
畫舸頻移不定歎幾縈夢寐霞珮冷飛雨乍溼鮫綃暗
盛紅淚波心宿處練單夜共瓊簫吹月霓裳舞尚明朝
未覺花容顇嫣香易落回頭淡碧銷煙鏡空晝羅屏裏
殘蟬度曲唱徹西園也感紅怨翠省慣吳宫幽憩暗
柳退涼曉岸參斜露零鷗起絲縈寸藕留連歡事桃笙
平展湘浪影有昭華穠李冰相倚如今鬢點淒霜半篋
秋詞恨盈蠧紙
點絳唇
香泛羅屏夜寒著酒宜偎倚翠偏紅墜喚起芙容睡
一曲伊州秋色芭蕉裏嬌和醉眼情心事愁隔湘江水
繞佛閣(贈郭李隠)
蒨霞豔錦星媛夜織河漢鳴杼紅翠萬縷送幽夢與人
間秀芳句怨宫恨羽孤劍漫倚無限淒楚賦情縹緲東
風搖颺陣陣沾花絮鏡裏半髯雪詞老春深鸎曉處
長閉翠隂幽坊楊柳戸看故苑離離徧生禾黍短藜青
屨笑寄隠閒追雞社歌舞最風流墊巾沾雨
夜遊宫
人去西樓雁杳敘别夢揚州一覺雲淡疎星楚山曉聽
啼烏立河橋話未了雨外蛩聲早細織就霜絲多少
說與蕭娘未知道向長安對秋燈幾人老
如夢令
春在綠窗楊柳人與流鸎俱瘦眉底莫寒生簾額時翻
波皺風驟風驟花徑啼紅滿袖
醉桃源(荷塘小隠賦燭影)
金丸一樹帶霜華銀臺搖豔霞燭隂樹影兩交加秋紗
機上花飛醉筆駐吟車香浮小隠家明朝客夢付啼
鴉歌闌月未斜
綘都春(餞李太博赴括蒼别駕)
長亭旅雁歛倦羽寄栖牆隂年晚問字翠樽刻燭紅箋
慳曾展冰灘鳴珮舟如箭笑烏幘臨風重岸可憐垂柳
清霜萬縷送將人遠吳苑千金未散買新賦共賞文
園詞翰流水翠微明月清風平分半花深驛路香不斷
萬玉舞罘罳東苑祇應花底春多輭紅霧煗
漢宫春(壽王虔州)
懷得銀符卷朝衣歸袖猶惹天香星移太微幾度飛出
西江吳城駐馬趁肥鱸臘蟻初嘗紅霧底金門候曉争
如小隊春行何用倚樓看鏡算橘中深趣日月偏長
江山待吟秀句梅靨催粧東風水煗弄煙嬌語燕飛檣
來歲醉鵲樓勝處紅圍舞袖歌裳
瑶花(分韻得作字戲虞宜興)
秋風采石羽扇揮兵認紫騮飛躍江蘺塞草應笑春空
鎖凌煙高閣胡歌秦隴問鐃鼓新詞誰作有秀蓀來染
吳香瘦馬青芻南陌冰澌細響長橋蕩波底蛟腥不
涴霜鍔烏絲醉墨紅袖煗十里湖山行樂老仙何處算
洞府光隂如昨想地寬多種桃花豔錦東風成幄
瑞鶴仙(壽雲麓先生)
記年時秋半看畫堂凝香璇奎初煥天邊歲華轉向九
重春近仙桃傳宴銀罌翠管寶香飛蓬萊小苑感玉皇
恩重千秋翠麓崚齊雲漢須看鴻飛高處野闊天寬
弋人空羨梅清水㬉苕溪畔幾吟卷算金門聽漏玉墀
班平贏得風霜滿臉總不如綠野身安鏡中未晚
暗香(送魏勻濱宰吳縣解組分韻得闔字)
縣花誰葺記滿庭燕麥朱扉斜闔妙手作新公館青紅
曉雲溼天際疎星趁馬畫簾隙冰絃三叠盡換却吳水
吳煙桃李靚春靨風急送帆葉正雁水夜清卧虹平
帖輭紅路接塗粉闈深早催入懷㬉天香宴果花隊簇
輕軒銀燭便問訊湖上柳兩堤翠匝
淒涼犯(又名瑞鶴仙影賦重臺冰仙)
空江浪闊清塵凝層層刻碎冰葉水邊照影華裙曳翠
露搔淚溼湘煙莫合塵韈凌波半涉怕臨風欺瘦骨護
冷素衣疊樊姊玉奴恨小鈿疎唇洗粧輕怯汜人最
苦粉痕深幾重愁靨花溢香濃猛&KR1898;透霜絹細摺倚瑶
臺十二金錢暈半貼
思佳客(癸夘除夜舊刻失題)
自唱新詞送歲華鬢絲添得老生涯十年舊夢無尋處
幾度新春不在家衣嬾換酒難賖可憐此夕看梅花
隔年昨夜青燈在無限粧樓盡翠華
宴清都(送馬林屋赴南宫分韻得動字)
柳色春隂重東風力快將雲雁高送書檠細雨吟窗亂
雪天寒筆凍家林秀橘霜老笑分得蟾邊桂種應茂苑
斗轉蒼龍淮潮獻竒吳鳳玉眉暗隠華年凌雲氣壓
千載雲夢名箋淡墨恩袍翠草紫騮青鞚飛香杏園新
句眩醉眼春游乍縱弄喜音鵲遶庭花紅簾影動
六醜(壬寅歲吳門元夕風雨)
漸新鵝映柳茂苑鎖東風初掣館娃舊遊羅襦香未滅
玉夜花節記向留連處看街臨晚放小簾低揭星河㶑
灩春雲熱笑靨欹梅仙衣舞纈澄澄素娥宫闕醉西樓
十二銅漏催徹紅消翠歇歎霜簪練髮過眼年光舊
情盡别泥深厭聽啼鴂恨愁霏潤沁陌頭塵襪青鸞香
鈿車音絶却因甚不把歡期付與少年華月殘梅瘦飛
趁風雪丙夜永更說長安夢燈花正結
蕙蘭芳引(賦陳藏一家吳郡王畫圖墨蘭)
空翠纏雲楚山迥故人南北秀骨冷盈盈一段風流結
東清洗九畹料未許千金輕儥淺笑還輕語蔓草羅裙
一幅素女情多阿真嬌重喚寒空谷弄野色煙姿宜
埽怨蛾澹墨光風入戸媚香傾國湘佩寒幽夢小窗春
足
探芳信
為春瘦更瘦如梅花花應知否任枕函雲墜離懷半中
酒雨聲樓閣春寒裏寂寞收燈後甚年年鬭草心期探
花時候嬌嬾強拈繡暗背裏相思閒供晴晝玉合羅
囊蘭膏漬透紅荳舞衣叠損金泥鳳妬折闌干柳幾多
愁兩點天涯遠岫
惜黃花慢(賦菊)
粉靨金裳映繡屏認得舊曰蕭娘翠微高處故人帽底
一年最好偏是重陽避春衹怕春不遠傍幽徑偷理秋
妝殢醉鄉寸心似剪漂蕩愁觴潮顋笑入清霜鬭萬
花樣巧深染蜂黃露痕千點自憐舊色寒泉半掬百感
幽香雁聲不到東籬畔滿城但風雨淒涼最斷腸夜深
怨蝶飛狂
金縷歌(為德清趙令君賦小垂虹)
浪影龜紋皺蘸平煙青紅半溼枕溪窗牖千尺晴虹映
碧漪萬疊蘿屏擁繡漫幾度吳船回首歸興五湖應不
到向滄茫釣雪人知否樵唱杳度深秀重來趁得花
時候記留連空山夜雨短亭春酒桃李新栽成蹊處盡
是行人去後但東閣官梅清瘦欸乃一聲山水綠燕無
言風定紅簾晝寒正悄嚲吟袖
青玉案(重到溪葵園)
東風客雁溪邊道帶春去隨春到認得踏青香徑小傷
高懷遠亂雲深處目斷湖山杳梅花似惜行人老不
忍輕飛送殘照一曲秦娥春態少幽香誰採舊寒猶在
歸夢啼鸎曉
浣溪沙(題李中笙舟中梅屏)
冰骨清寒瘦一枝玉人初上木蘭時嬾粧斜立澹春姿
月落溪窮清影在日長春去畫簾垂五湖水色掩西
施
探芳信(雲麓小園早飲客供棋事琴事舊刻缺半調)
轉芳徑見霧捲晴漪魚弄游影旋解纓濯翠臨枰長日
静修林竹色花香處意足多新詠試把龍唇供來時舊
寒纔定門巷都深静但酒敵曉寒共消日永舊曲漪
瀾待留向月中聽藻蘋密布官溝水任汎流紅冷小闌
干笑拍東風醇醒
採桑子(瑞香)
茜羅結就丁香顆顆顆相思猶記年時一曲春風酒一
巵綵鸞依舊乘雲到不負心期清睡濃時香趁銀屏
蝴蝶飛
三妺媚(姜石帚館水磨方氏會飲總宜即事寄毛荷塘)
酣春清鏡裏照清波明眸暮雲愁歛半綠垂絲正楚腰
纖瘦舞衣初試燕客漂零煙樹冷青驄曾繋畫館朱橋
還把清尊慰春顦顇離苑幽芳深閉恨淺薄東風褪
香銷膩綵箑翻歌最賦情偏在笑紅顰翠暗拍闌干看
散盡斜陽船市付與嬌鸎金衣清曉花深未起
水龍吟(雲麓新茸北墅園池)
好山都在西湖斗城轉北多流水屋邊五畝橋通雙沼
平煙蘸翠旋叠雲根半開竹徑鷗來須避四時長把酒
臨花傍月無一日不春意獨樂當時高致醉吟篇如
今還繼舉見日葵心傾須早圖歸計浮碧亭泛紅波迥
桃源人世待天香應候開時又勝翠隂青子
燭影搖紅(雲麓夜燕園亭)
新月侵階綵雲林外笙簫透銀臺雙引繞花行紅墜香
沾袖不管籖聲轉漏更明朝棋消永晝静中閒看倦羽
飛還遊雲出岫隨處春光翠隂那抵西湖柳去年溪
上牡丹時還試長安酒都把愁懷抖擻笑流鸎啼春漫
瘦曉風盡惡妬雪寒銷梅梢成荳
又(毛荷塘生日留京不歸賦以寄意)
西子西湖賦情合載鴟夷棹斷橋直去是孤山應為梅
花到幾度吟昏醉曉背東風偷閒鬭草亂鴉啼後解珮
歸來春懷多少千里嬋娟茂園今夜同清照櫻脂茸
唾聽吟詩争似還家好昵昵西窗語笑鳳雲深瓊簫縹
緲願春如舊柳帶同心花枝壓帽
望江南
二月暮花落更情濃人去鞦韆閒挂月馬停楊柳倦嘶
風堤畔畫船空厭厭醉長日小簾櫳宿燕夜歸銀燭
外啼鸎聲在綠隂中無處覓殘紅
天香(賦&KR1898;衣香)
珠絡玲瓏羅囊閒鬭酥懷㬉麝相倚百和花鬚十分風
韻半襲鳳箱重綺茜晴四角慵未結流蘇春睡&KR1898;度紅
薇院落煙銷畫屏沈水温泉絳綃乍試露華侵透肌
蘭泚漫省淺溪月夜暗浮花氣荀令如今老矣但未識
韓郎舊風味遠寄相思餘&KR1898;夢裏
江神子(賦洛北碧沼小庵)
長安門外小林丘碧壺秋浴輕鷗不放啼紅流水透宫
溝時有晴空雲過影華鏡裏翳魚游綺羅塵滿九街
頭晚香樓夕陽收波面琴高仙子駕黃蚪清磬數聲人
定了池上月照虛舟
沁園春(送翁賓陽游&KR0008;渚)
情如之何暮途為客忍堪送君便江湖天遠中宵同舟
關河秋近何日清塵玉麈生風貂裘明雪幕府英雄今
幾人行清早料剛腸肯殢淚眼難顰平生秀句清尊
到帳動風開自有神聽夜鳴黃鶴樓高百尺朝馳白馬
筆掃千軍賈傅才高岳家軍壯好勒燕然石上文到今
日念故人老矣甘卧閒雲
採桑子
水亭花上三更月扇與人間弄影闌干玉燕重抽櫳墜
簪心期偷卜新蓮子秋入眉山翠破紅殘半簟湘波
生曉寒
清平樂(書梔子扇)
柔柯剪翠蝴蝶雙飛起誰墮玉鈿花徑裏香帶&KR1898;風臨
水露紅滴瀝秋枝金泥不染禪衣結得同心成了任
教春去多時
燕歸梁(書水仙扇)
白玉搔頭墜髻鬆怯冷翠裙重當時離珮解丁東淡雲
低暮江空青絲結帶鴛鴦琖歲華晚又相逢綠塵湘
水避春風步歸來月宫中
西江月
江上桃花流水天涯芳草青山樓臺春鎖碧雲灣都入
行人望眼一鏡波平鷗去千林落日鴉還天風褭褭
送輕颿驀過星槎銀漢
滿江紅
翠幕深庭露紅晚閒花自發春不斷亭臺成趣翠隂蒙
密紫燕雛飛簾額静金鱗影轉池心闊有花香竹色賦
閒情供吟筆閒問字評風月時載酒調冰雪似初秋
入夜淺涼欺葛人境不教車馬近醉鄉莫放笙歌歇倩
雙成一曲紫雲迴紅蓮折
夜行船(寓化度寺)
鴉帶斜陽歸遠樹無人聽數聲鐘暮日與愁長心灰香
斷月冷竹房扃戶畫扇青山吳苑路傍懷袖夢飛不
去憶别西池紅綃盛淚腸斷粉蓮啼露
好事近(僧房聽琴)
琴冷石牀雲海上偷傳新曲彈作一簷風雨碎芭蕉寒
綠冰泉輕瀉翠筒香林果薦紅玉早是一分秋意到
臨窗脩竹
浣溪沙
波面銅花冷不收玉人垂釣理纖鈎月明池閣夜來秋
江燕話歸成曉别水花紅減似春休西風梧井葉先
愁
風入松(雲麓園堂燕客)
一番疎雨洗芙容玉冷珮丁東轆轤聽帶秋聲轉早涼
生傍井桐歡宴涼宵好月佳人脩竹清風臨池飛閣
乍青紅移酒小垂虹貞元供奉梨園曲稱十香深蘸璚
鍾醉夢孤雲曉色笙歌一𣲖秋空
鷓鴣天(化度寺作)
池上紅衣伴倚闌栖鴉常帶夕陽還殷雲度雨疎桐落
明月生涼寶扇閒鄉夢窄水天寬小窗愁黛淡秋山
吳鴻好為傳歸信楊柳閶門屋數間
虞美人影(詠香橙)
黃包先著風霜勁獨占一年佳景點點吳鹽雪凝玉膾
和虀冷洋園誰識黃金徑一棹洞庭秋興香薦蘭臯
湯鼎殘酒西窗醒
訴衷情
片雲載雨過江鷗水色澹汀洲小蓮玉慘紅怨翠被又
經秋涼意思到南樓小簾鈎半窗燈暈幾葉芭蕉客
夢牀頭
花上月令
文園消渴愛江清酒腸怯怕深觥玉舟曾洗芙容水瀉
清冰秋夢淺醉雲輕庭竹不收簾影去人睡起月空
明瓦瓶汲井和秋葉薦吟醒夜深重怨遥更
卜算子
涼挂曉雲輕聲度西風小井上梧桐應未知一葉雲鬟
裊來雁帶書遲别燕歸程早頻探秋香開未開恰似
春來了
秋霽(賦雲麓水園長橋)
一水盈盈漢影隔游塵淨洗寒綠秋沐平煙日回西照
乍驚飲虹天北綵蘭翠馥錦雲直下花成屋試縱目空
際醉來風露跨黃鵠追想縹緲釣雪松江恍然煙蓑
秋夢重續問何如臨池膾玉扁舟空艤洞庭宿也勝飲
湘然楚竹夜久人悄玉妃喚月歸來挂笙聲裏水宫六
六
鳳栖梧(甲辰七夕)
開過南枝花滿院新月西樓相約同針線高樹數聲蟬
送晚歸家夢向斜陽斷夜色銀河情一片輕帳偷歡
銀燭羅屏怨陳迹曉風吹霧散簾鈎空帶蛛絲捲
江神子(喜雨上麓翁)
一聲玉磬下星壇步虚闌露華寒平曉阿香油壁碾青
鸞應是老鱗眠不得雲砲落海潮翻身閒猶耿寸心
丹炷爐煙暗祈年隨處蛙聲鼓吹稻花田秋水一池蓮
葉晚吟喜雨拍闌干
齊天樂(飲白醪感少年事)
芙蓉心上三更露茸香潄泉玉井自洗銀舟徐開素酌
月落空杯無影庭隂未暝度一曲新蟬韻秋堪聽瘦骨
侵冰怕驚紋簟夜深冷當時湖上載酒翠雲開處共
雪面波鏡萬感璚漿千莖鬢雪煙鎖藍橋花徑留連暮
景但願覓孤歡強寬秋興醉倚修篁晩風吹半醒
賀新郎(湖山有所贈)
湖上芙蓉早向北山煙深霧冷更看花好流水茫茫城
下夢空指游仙路杳笑蘿嶂雲屏親到玉雪肌膚春温
夜飲湖光山綠成花貌臨澗水弄清照著愁不盡宫
眉小聽一聲相思曲裏賦情多少紅日闌干鴛鴦枕畔
柱裙腰褪了算誰識垂楊秋裊不是秦樓無緣分點吳
霜羞戴簪花帽但殢酒任天曉
霜天曉角(題胭脂嶺陶氏門)
煙林褪葉紅藕藉游人屧十里秋聲松路嵐雲重翠濤
涉竚立閒素箑畫屏蘿嶂叠明月雙成歸去天風裏
鳳笙浹
烏夜啼(桂花)
西風先到巖扃月籠明金露啼珠滴翠小雲屏一顆
顆一星星是秋情香裂碧窗煙破醉魂醒
夜行船
逗曉闌干霑露水歸期杳畫簷鵲喜粉汗餘香傷秋中
酒月落桂花影裏屏曲巫山和夢倚行雲重夢飛不
起紅葉中庭綠塵斜曳應是寶筝慵理
鳳栖梧(化度寺池蓮一花最晚有感)
湘水煙中相見早羅盖低籠紅拂猶嬌小粧鏡明星争
晚照西風日送凌波杳惆悵來遲羞窈窕一霎留連
相伴闌干悄今夜西池明月到餘香翠被空秋曉
生查子(秋社)
當樓月半奩曾買菱花處愁影背闌干素髮殘風露
神前雞酒盟歌斷秋香戶泥落畫梁空夢想青春語
尾犯(甲辰中秋舊刻失題)
紺海掣微雲金井暮涼梧韻風息何處樓高想清光先
得江汜冷冰綃乍洗素娥懽菱花再拭影留人去忍向
夜深簾戸照陳迹竹房苔徑小對日莫教煙碧露蓼
香輕記年時相識二十五聲聲秋點夢不認屏山路窄
醉魂悠颺滿地桂隂無人惜
慶春宫
殘葉翻濃餘香棲苦障風怨動秋聲雲影搖寒波塵銷
膩翠房人去深扄畫成淒黯雁飛過垂楊轉青闌干横
暮酥印痕香玉腕誰憑菱花乍失娉婷别岸圍紅千
豔傾城重洗清杯同追深夜荳花寒落愁燈近歡成夢
斷雲隔巫山幾層偷相憐處重盡金篝消瘦雲英
霜天曉角(舊刻失題)
香莓幽徑滑縈繞秋曲折簾額紅搖波影魚驚墜暗吹
沫浪闊輕棹撥武陵曾話别一點煙紅春小桃花夢
半林月
漢宫春(壽梅津)
名壓年芳倚竹根新影獨照清漪千年禹梁蘚碧重發
南枝冰凝素質遣凡桃羞濯塵姿寒正峭東風似海香
浮夜雪春霏練鵲錦袍仙使有青娥傳夢月轉參移
逋山傍鸎繫馬玉剪新辭宫妝鏡裏笑人間花訊都遲
春未了紅鹽薦鼎江南煙雨黃時
西江月(丙午冬至)
添線綉牀人倦翻香羅幕煙斜五更簫鼓貴人家門外
曉寒嘶馬帽壓半簷朝雪鏡開千靨春霞小帘沽酒
看梅花夢到林逋山下
浣溪沙(中冬望後出迓履翁舟中即興)
新夢游仙駕紫鴻數家燈火灞陵東吹簫樓外凍雲重
石瘦溪根船宿處月斜梅影曉寒中玉人無力倚東
風
戀繡衾
頻摩書眼怯細文小窗隂天氣似昏獸爐㬉慵添困帶
茶煙微潤寶&KR1898;少年嬌馬西風冷舊春衫猶涴酒痕
夢不到梨花路斷長橋無限暮雲
無悶(催雪)
霓節飛瓊鸞駕弄玉杳隔平雲弱水倩皓鶴傳書衛姨
呼起莫待粉河凝曉趁夜月瑶笙飛環珮蹇驢吟影茶
煙竈冷酒亭門閉歌麗泛碧蟻放繡箔半鈎寶臺臨
砌要須借東君灞陵春意曉夢先迷楚蝶早風戾重寒
侵羅被還怕掩深院梨花又作故人清淚
杏花天
鬢稜初剪玉纖弱早春入屏山四角少年買困成歡謔
人在濃香繡幄霜絲換梅殘夢覺夜寒重長安紫陌
東風入戶先情薄吹老燈花半萼
醉桃源(元日)
五更櫪馬静無聲隣雞猶怕驚日華平曉弄春明莫寒
愁翳生新歲夢去年情殘宵半酒醒春風無定落梅
輕斷鴻長短亭
菩薩蠻
落花夜雨辭寒食塵香明日城南陌玉靨溼斜紅淚痕
千萬重傷春頭竟白來去春如客人瘦綠隂濃日長
簾影中
夢窗絶筆
鸎啼序
(缺)吳駕雲閬海(缺)春空燦綺倒銀海燕影西城(缺)天
鏡無際綵翼曳扶搖宛轉雲龍虹尾交相曳(缺)高
處(缺)笑語吹墜(缺)清濯緇塵(缺)
屏障一一鸎花薜蘿
紅香流水
(缺)領客(缺)離席而語敢詫京兆(缺)
成良慶會賡歌熙載隆都(缺)閒暇遺(缺)雅
飾繁華地平瞻太極(缺)天(缺)納璇題(缺)
静夜沈秋(缺)風觀闕麗日(缺)正午洗盡脂痕茸唾淨捲
麯塵永晝低垂繡帷十二高軒駟馬峩冠鳴珮班回花
底脩褉飲御爐香分惹朝衣袂碧桃數點飛花湧出宫
溝陽春萬里(淳祐十一年二月甲子四明吳文英君特書)
夢窗補遺
聲聲慢(閏重九飲郭園)
檀欒金碧婀娜蓬萊游雲不蘸芳洲露柳霜蓮十分點
綴殘秋新彎畫眉未穏似含羞低度牆頭愁送遠駐西
臺車馬共惜臨流知道池亭多宴掩庭花長是驚落
秦謳膩粉闌干猶聞凭袖香留輸他翠漣拍甃瞰新粧
終日凝眸簾半捲帶黃花人在小樓
倦尋芳(餞周糾定夫)
暮帆挂雨冰岸飛梅春思零亂送客將歸偏是故宫離
苑醉酒曾同涼月舞尋芳還隔紅塵面去難留悵芙蓉
路窄綠楊天遠便繫馬鸎邊清曉煙草晴花沙潤香
軟爛錦年華誰念故人遊倦寒食相思隄上路行雲應
在孤山畔寄新吟莫空回五湖春雁
絳都春(為清華内子夀)
香深霧㬉正人在錦瑟年華深院舊日漢宫分得紅蘭
滋吳苑臨池羞落梅花片弄水月初勻粧面紫煙籠處
雙鸞共跨洞簫低按歌筦紅圍翠袖凍雲外似覺東
風先轉繡畔畫遲花底天寬春無限仙郎驕馬瓊林宴
待捲上珠簾教看更傳鸎入新年寶釵夢燕
唐多令(惜别)
何處合成愁離人心上秋縱芭蕉不雨也颼颼都道晚
涼天氣好有明月怕登樓年事夢中休花空煙水流
燕辭歸客尚淹留垂柳不縈裙帶住漫長是繫行舟
法曲獻仙音(和丁宏庵韻)
落葉霞翻敗窗風咽暮色淒涼深院瘦不關秋淚緣生
别情銷鬢霜千點悵翠冷搔頭燕那能語恩怨紫簫
遠記桃枝向隨春渡愁未洗鉛水又將恨染粉縞澀離
箱忍重拈燈夜裁剪望極藍橋綵雲飛羅扇歌斷料鸎
籠玉鏁夢裏隔花時見
好事近(秋飲)
雁外雨絲絲將恨和愁都織玉骨西風添瘦減尊前歌
力袖香曾枕醉紅腮依約唾痕碧花下凌波入夢引
春雛雙鶒
憶舊遊(别黃澹翁)
送人猶未苦苦送春隨人去天涯片紅都飛盡隂隂潤
綠暗裏啼鴉賦情頓雪雙鬢飛夢逐塵沙歎病渴淒涼
分香瘦減兩地看花西湖斷橋路想繋馬垂楊依舊
欹斜葵麥迷煙處問離巢孤燕飛過誰家故人為寫深
怨空壁埽秋蛇但醉上吳臺殘陽草色歸思賒
宴清都
病渴文園久梨花月夢殘春故人舊愁彈枕雨衰翻帽
雪為情僝僽千金醉躍驕驄試問取朱橋翠柳痛恨不
買斷斜陽西湖醖入春酒吳宫亂水斜煙留連倦客
慵更回首幽蛩韻苦哀鴻呌絶斷音難偶題紅汎葉零
亂想夜冷江楓暗瘦付與誰一半悲秋行雲在否
金縷歌(陪履亝先生滄浪看梅)
喬木生雲氣訪中興英雄陳迹暗追前事戰艦東風慳
借便夢斷神州故里旋小築吳宫閒地華表月明歸夜
鶴歎當時花竹今如此枝上露濺清淚遨頭小簇行
春隊步蒼苔尋幽别塢看梅開未重唱梅邊新度曲催
發寒梢凍蕊此心與東君同意後不如今今非昔兩無
言相對滄浪水懷此恨寄殘醉
夢窗丁稿卷四
