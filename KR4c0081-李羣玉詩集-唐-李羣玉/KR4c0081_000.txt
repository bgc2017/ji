李羣玉詩集
進詩表
草澤臣羣玉言臣宗緒凋淪丘山賤品幽沉江
介分託漁樵伏遇
皇帝陛下運屬昇平率土歡泰沐雨露亭育之
化在薰風長養之間願同率舞之誠遠逐越常
之貢頃以鼓腹勛華之代怡情林阜之隈涵泳
皇風殆忘仕進以至年踰不惑痾恙暴侵但慮
寒餓江湖之濱與枯魚涸蜯爲伍瞑目黃壤虚
謝文明是以徒步負琴遠至輦下謹捧所業歌
行古體詩今體七言今體五言四通等合三百
首謹詣光順門昧死上進伏以卿雲在天草木
五色廣野之氣燭爲祥煙熙熙含生盡躋壽域
白日亭午物無斜隂而方今風后提衡庶尹咸
乂言語侍從之列皆嚴徐班馬之倫凡在墨客
詩人歌詠聲明文物不暇何議諷刺興於筆端
臣所貢前件歌詩以居住沅湘宗師屈宋楓江
蘭浦蕩思搖情蕪纇之餘過於飄野天文不到
徒窺星漢之高滄海攸歸豈阻潢汙之陋然則
爨桐不爆俄成曲突之煙埋劔無光永作幽泉
之鐵巴濮下調塵觸天聦螻蟻之微伏待刑戮
謹拜表陳獻以聞無任焚灼隕越屏營之至臣
羣玉誠惶誠恐頓首死罪謹言
延英口宣勑旨
卿所進歌詩異常高雅朕巳遍覽今有少錦綵
器物賜卿宜令領取夏熱卿比平安好
薦處士李羣玉狀(大學士僕射令狐相公綯)
右苦心歌篇屏跡林壑佳句流傳於衆口芳聲
籍甚於一時守道安貧遠絶名利當文明之聖
代宜備搜羅俾典校於&KR0801;洲佇光志業臣等今
日延英巳面陳奏狀伏奉
聖旨令與一文學官者臣等商量望授弘文館
校書郎未審可否謹具奏
聞伏聽
勑旨
李羣玉放懷丘壑吟詠情性孤雲無心浮
磬有韻吐妍詞於麗則動清律於風騷冥
鴻不歸羽翰自逸霧豹遠迹文彩益竒信
不試而逾精能久幽而獨樂念其求志可
以言詩用示縶維俾之刊校可守弘文館
校書郎
中書侍郎兼戶部尚書平章事臣令狐綯
宣奉司勲郎中知制誥臣鄭處約行
臨安府棚前睦親坊南陳宅書籍鋪刊行
李羣玉詩集目錄癸巳九月溥寓收
卷
歌行古體
烏夜啼寄短書歌
昇仙操王内人琵琶引
醒起獨酌懷友競渡(時在湖外偶成此章)
雨夜呈長官小弟艎近書來
贈方處士秋怨
盛春山中秋夕
登楞伽臺別羽客盧溪道士
湖中古愁三首別狄佩
古鏡我思何所在
送蕭綰之桂林感興四首
留別坐中諸侣大雲池泛舟
送友人之峽寄鄭判官(兼簡空上人)
靜夜相思江樓獨酌懷從叔
登章華樓騘馬
贈方處士兼寫別湘西寺霽夜
傷思送鄭京昭之雲安
送處士歸別業微上人話金山
寄巴丘故人東遊投從公員外
洞庭驛樓燕集滄洲
送鄭子寬九日登樓觀舞二首
惠石廪方及團茶宿鳥遠峽化臺
岳陽春晚漢陽春晚
奉懷沈正字昆仲湘中別成威闍黎
別尹練師
卷中
今體七言
長沙春望寄故人金塘路中
自遣送于少監
韋明府致石鯽鱠獲顧長康月宫眞影
玉眞觀辱于中丞書信
送崔使君禱雨重經巴丘
湘隂江亭寄友人哭郴州王使君
九日楊公臺宴集和張舍人送秦練師
送陶少府赴選寄張祜
寄長沙許侍御望月懷友
和吳中丞悼笙妓薛侍御處乞靴
九子坡聞鷓鴣從叔祭廣利王廟
紫極宫雨夜愁坐盧逸人隱居
江樓懷關中親故請告歸留別同館
寄友二首桃源
題王侍御宅聞湘南從叔朝覲
漢陽太白樓送客
澧陵道中校書叔遺暑服
贈魏三十七酬崔表仁
旅遊番禺獻凉公長沙元門寺畫壁
出春明門
卷下
今體五言
新荷初月二首
石緒雲安
石頭城湖闊
失鶴雪霽聽笙寄杜中丞
陪裴大夫登北樓登蒲澗寺後三首
早鴻旅泊
半醉晝寢
晚蓮留別湖南幕府
宵民吾道
與三山人夜話春寒
廣江驛餞筵留別桑落洲
杜門封員外郡齋雙鶴
經費拾遺所居送秦練師
送遷客北歸陪崔大夫宴
送房處士閑遊贈花
洞庭風雨二首臨水薔薇
中秋維舟君山(看月)桂州經佳人故居
池塘晚影青鷁
傷小女凝兒客愁二首
放魚嘲賣藥翁
蓮葉洞庭乾二首
李羣玉詩集目錄終
