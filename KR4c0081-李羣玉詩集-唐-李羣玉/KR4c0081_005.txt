李羣玉詩後集卷第一
仙明洲口號
長愛沙洲水竹居暮江春樹綠隂初浪翻新月
金波淺風損輕雲玉葉疎半浦夜歌聞盪槳一
星幽火照义魚二年此處尋佳句景物常輸楚
客書
送蕭十二校書赴郢州婚姻
蓬山才子即蕭郎綵服青春卜鳳凰玉珮定催
紅粉色錦衾應惹翠芸香馬穿莫雨荆山遠人
宿寒燈郢夢長領取和鳴好風景(古樂府有鳳兮歸故鄕)
石城花月送歸鄕
送隱者歸羅浮
春天杳杳日遲遲路入雲峰白犬隨兩卷素書
留貰酒一柯樵斧坐看棋蓬萊道士飛霞履清
遠仙人寄好詩自此塵寰音信斷山川風月永
相思
獻王中丞(時有除拜)
登仙望絶李膺舟從此青蠅點遂稠半夜憤吹
牛斗動二年門掩雀羅愁張儀會展平生舌韓
信那慙跨下羞他日圖勲畫麟閣定呈肝膽始
應休
贈元緩
相逢在緫角與子即同心隱石那知玉披沙喜
遇金蘭秋香不死松晚翠方深各保芳堅性寧
憂霜霰侵
中秋廣江驛示韋益
莫惜三更坐難消萬里情同看一片月俱在廣
州城淚逐金波滿魂隨夜鵲驚支頥鄕思斷無
語到雞鳴
九日越臺
旭日高山上秋天大海隅黃花羅粔籹絳實簇
茱萸病久歡情薄鄕遥客思孤無心同落帽天
際望歸塗
中秋越臺看月
海雨洗烟埃月從空碧來水光籠草樹練影掛
樓臺皓曜迷鯨目晶熒失蚌胎宵分凭檻望應
合見蓬萊
長沙開元寺昔與故長林許侍御題松
石聮句
墻隂數行字懷舊慘傷情薜荔侵年月莓苔壓
姓名逝川前後水浮世短長生獨立秋風暮凝
嚬隔郢城
傷友
玉棺來九天鳬舄掩窮泉蕪没池塘興凄凉翰
墨筵短期存大夢舊好委浮烟我有幽蘭曲因
君遂絶絃
法性寺六祖戒壇
初地無階級餘基數赤低天香開茉利𣑽樹落
菩提警俗生真性青蓮出淤泥何人得心法衣
鉢在曹溪
東湖二首
晚景微雨歇逍遥湖上亭波閑魚弄餌樹静鳥
遺翎性野難依俗詩玄自入冥何由遂蕭灑高
枕對雲汀
雨氣消殘暑蒼蒼月欲升林間風捲簟欄下水
搖燈迥野垂銀滅層巒掛玉繩重期浮小檝來
摘半湖菱
三月五日陪裴大夫泛長沙東湖
上巳餘風景芳辰集遠埛綵舟浮滉蕩綉轂下
娉婷林榭回葱蒨笙歌轉杳冥湖光迷翡翠草
色醉蜻蜓鳥弄桐花日魚翻榖雨萍從今留勝
會誰看畫蘭亭
龜
静養千年壽重泉自隱居不應隨跛鱉寧肯滯
凢魚靈腹唯玄露芳巢必翠蕖揚光輸蚌蛤犇
月恨蟾蜍曳尾辤泥後支牀得水初冠山期不
小鑄印事寧虚有志酬毛寳無心畏豫且他時
清洛汭會薦帝堯書
湖閣曉晴寄呈從翁二首
嶺日開寒霧湖光蕩霽華風烏搖涇柳水蝶戀
幽花蜀國地西極吳門天一涯輕舟欄下去點
點入湘霞
其二
高秋憑遠檻萬里看新晴重霧披天急千雲觸
石輕湖山四五點湘鴈兩三聲遥想潘園裏琴
尊興轉清
飯僧
好讀天竺書爲尋無生理焚香面金偈一室唯
巾水所交信方外三二空門子峻範照秋霜高
標掩僧史清晨㓗𬞞茗延請良有以一落喧競
塗栖心願依止奔曦入半百冉冉頽濛汜雲泛
名利心風經是非齒尚爲情愛縛未盡金仙旨
以静制猨心將虞瞥然起綸巾與藜杖此意真
已矣他日雲壑間來尋幽居士
哭小女凝兒
平生未省夢熊羆稚女如花墮曉枝條蔓縱横
輸葛藟子孫蕃育羡螽斯方同王衍鍾情切猶
念商瞿有慶遲負爾五年恩愛淚眼中唯有涸
泉知
李羣玉詩後集卷第一
