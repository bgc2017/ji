右檜亭集天台丁先生詩也先生名復字仲容壯遊京
師公卿薦之館閣不就而去放情詩酒終老江湖之上
今所類諸體詩凢三百一十五首分為九卷合為一帙
前集則其婿饒介之所錄續集則其門人李謹之所蒐
輯也南臺監察御史張君惟遠見而愛之惜不大傳于
時移文有司鋟梓集慶學官教授查信卿實董其事惟
先生之才足以追配古作而鳴國家之盛乃弗見諸用
以没觀其命詞托興高遠閒適夐然無塵俗意(闕)
能盡識則是編之行豈不有補於風教乎至正十
年冬友生江夏諭敬志
