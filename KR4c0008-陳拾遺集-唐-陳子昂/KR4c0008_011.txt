陳伯玉先生文集後序
文以載道不深扵道而能
文者鮮矣粤自六經刪述
之後斯文粲然如日麗天
放乎如水行地天下後世
咸知宗孔氏而仰尼崧漢
唐以下摛葩擷藻若賈眺
司馬王楊公孫文非不工
如大節不謹何若宋沈河
東李元中山文非不美如
細行有虧何晉宋齊梁之
間馳聲翰墨抑何紛紛枝
辭蔓說争尚雕巧靡麗斯
文為之掃地悲夫五百年
耒幸而鄉先生陳公子昂
伯玉者出氣鍾岷峨秀毓
巴水崛起武東之下讀書
金華之椒天性純孝慷慨
英彂以格致為實學以踐
履為實地文與行俱一變
浮華而為雅正續斯文統
緒扵垂綫之餘觀其氣節
風槩形諸感寓翕然為海
内文宗諫止遷梓毅然有
回天之力擢麟㙜正字而
昌言興眀堂建太學與夫
三事七驗八科之奏又皆
亹亹乎伊訓說命指歸軄
雖屡遷衛曺參軍及左右
拾遺亦不樂為已而言論
齟齬遂表請觧組歸養始
終大節卓冠有唐非深扵
道者能之乎柰何命途多
舛道與時違竟殞玉扵貪
暴之手識者不能無遺憾
焉噫嘻豈天未欲平治天
下使不淂蒙至治之澤歟
抑天喪斯文使之遭彼荼
毒歟或者不原其心乃謂
先生以王者之術說武后
薦圭璧扵房闥以脂澤汚
澷而諷其聾瞽豈足以知
先生濟時行道忠愛之心
進進不已哉余忝與先生
同鄊酌餘馨而起敬想遺
而興嗟抱此不平得不
力為之辯扵末簡以白公
道在天下公論在人心耶
弘治四年歲在已亥菊月
望日
賜進士第中憲大夫奉
敕廵撫山西兼提督鴈門等關
都察院左僉都御史邑人
楊澄序
