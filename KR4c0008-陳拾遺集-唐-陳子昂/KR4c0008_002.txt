陳伯玉文集卷之二
新都揚春重編
射洪楊澄校正
雜詩(六十八首)
西還至散關荅喬𥙷闕(知之)
葳𬎼蒼梧鳳嘹唳白露蝉羽翰本非疋結交獨何全昔
君事胡馬余得奉戎&KR0999;携手同沙塞關河緬幽燕芳歲
幾陽止白日屡徂遷功業雲臺薄平生玉珮捐歎此南
歸日猶聞北戍邊代水不可陟巴江亦潺湲攬衣度凾
谷銜涕望秦川蜀門自茲始雲山方浩然
還至張掖古城聞東軍告捷贈韋五(虛已)
孟秋首歸路仲月旅邊亭聞道蘭山戰相邀在井陘屡
闘關月滿三捷虜雲平漢軍追北地胡騎走南庭君為
幕中士疇昔好言兵白虎鋒應出青龍陣幾成披圖見
丞相按節入咸京寧知玉門道空作隴西行北海朱旄
落東歸白露生縦横未得意寂寞寡相迎負劍空嘆息
蒼茫登古城
度峽口山贈喬𥙷闕知之王二無競
峽口大漠南横絶界中國藂石何紛糺小山復翕絶遠
望多衆容逼之無異色崔崒半孤断逶迤屡廽直信關
胡馬衝亦距漢邊塞豈伊河山險將順休明德物壮誠
有衰勢雄良易極邐迤忽而盡決&KR1071;平不息之子黃金
軀如何此荒城雲臺盛多士待君丹墀側
題贈祀山烽樹上喬十二侍御
漢庭榮巧宫雲閣薄邊功可憐騘馬使白首為誰雄
題居延古城贈喬十二
聞君東山意宿習紫芝榮滄州今何在華髮旅邊城還
漢功既薄逐胡策未行徒嗟白日暮坐對黃雲生桂枝
芳欲晚薏謗誰明無為空自老含嘆負平生
薊丘覽古贈盧居士蔵用(六首并序)
丁酉歲吾北征出自薊門㦄觀燕之舊都其城池覇
迹已蕪昧(一作沒)矣乃慨然仰歎憶昔樂生鄒子群賢
之遊盛矣囙登薊楼作六詩以志之寄終南盧居士
亦有軒轅遺迹也
軒轅臺
北登薊丘望求古軒轅臺應龍已不見牧馬生黃埃尚
想廣成子遺迹白雲隈
燕昭王
南登碣石舘遥望黃金臺丘陵盡喬木昭王安在哉覇
圖悵已矣駈馬復歸來
樂生
王道已淪昧戰國競貪兵樂生何感激仗義下齊城雄
圖竟中夭遺歎寄阿衡
燕太子
秦王日無道太子怨亦深一聞田光義匙首贈千金其
事雖不立千載為傷心
田光先生
自古皆有死徇義良獨稀柰何燕太子尚使田光(一作田生)
疑伏劍誠已矣感我涕沾衣
鄒子
大運淪三代天人罕有窺鄒子何寥廓謾說九瀛垂興
亡已千載今也則無推
郭隗
逢時獨為貴㦄代非無才隗君亦何幸遂起黃金臺
初入峽苦風寄故鄉親友
故鄊今日友歡會坐應同寧知巴峽路辛苦石尤風
贈趙六二首
回中烽火入塞上追兵起此時邊朔寒登隴思君子東
顧望漢京南山雲霧裡
赤蟠媚其形婉委蒼梧泉昔者琅琊子躬耕亦慨然美
人豈遐曠之子乃前賢良辰在何許白日屢頽遷道心
固微密神用無留連舒可彌宇宙攬之不盈拳蓬蒿久
蕪沒金石徒精堅良寶委短褐閑琴獨嬋娟
答韓使同在邊
漢家失中策胡馬屡南驅聞詔安邊使曾是故人謀廢
書悵懷古負劍許良圖出關歲方晏乘障日多虞虜入
白登道烽交紫塞途連兵屯北地清野俻東胡邊城方
晏閉斥堠始昭蘇復聞韓長孺辛苦事匈奴雨雪顔容
改縱横才位孤空懷老臣■未獲趙軍租但蒙魏侯重
不受謗臣誣當取金人祭還歌凱入都
東征至淇門答宋參軍(之問)
南星中大火將子涉清淇西林改微月征旆空自持碧
潭去已遠瑶花折遺誰若問遼陽戍悠悠天際旗
萬州暁發放舟乘漲還寄蜀中親友
空濛巖雨霽爛漫暁雲歸嘯旅乘明彂犇橈鶩断磯蒼
茫林岫轉駱驛漲濤飛遠岸孤雲出遥峯曙日微前瞻
未能㫬坐望已相依曲直還今古經過失是非多岐方
(一作期方)浩浩征思日騑騑寄謝千金子江海事多違
贈嚴倉曺乞推命錄
少學縦横術遊椘復遊燕栖遑長委命富貴未知天聞
道沉溟客青囊有祕篇九宮採(採一作探)萬象三筭極重玄
願奉唐生■將知躍馬年非囙墨翟問空滯至龍川
答洛陽主人
平主白雲志早愛赤松遊事親恨未立從官此中州主
人何彂問旅客非悠悠方謁明天子清宴奉良籌再取
連城璧三陟平津侯不然拂衣去歸從海上鷗寧随當
代子傾側且沉浮
酬暉上人秋夜山亭有贈
皎皎白林秋微微翠山静禪居感物變獨坐開軒屏風
泉夜聲絶(聲絶一作聲雜)月露霄光冷多謝忘懷人塵憂未能整
酬暉上人秋夜獨坐山亭有贈
鍾𣑽經行罷香床坐入禪巖庭交雜樹石瀨瀉鳴泉水
月心方寂雲霞思獨玄寧知人世(舊避諱作代)裏疲病苦攀緣
酬李參軍崇嗣旅舘見贈
昨夜銀河畔星文犯遥漢今朝紫氣新物色果逢真言
從天上落乃是地仙人白璧疑冤椘烏裘似入秦摧蔵
多古意㦄覧俻艱辛樂廣雲雖覩夷吾風未春鳳歌空
有問龍性詎能馴寶劍終應出驪珠會見&KR0903;未及馮公
老何驚孺子貧青雲儻可致北海憶孫賓
酬暉上人夏日林泉
聞道白雲居窈窕青蓮宇嵒泉流雜樹石室千年古(品彙)
(作岩泉萬文流樹石千年古)林卧對軒窗山隂滿庭戶方釋塵勞事
從君襲蘭杜
酬田逸人見尋不遇題居隐里壁
遊人獻書去薄暮返靈臺傳道尋仙友青囊賣卜來聞
鶯忽相訪題鳳久徘徊石髄空盈握金經閉不開還疑
縫掖子復似洛陽才
東征答朝逹相送
平生白雲意疲薾媿為雄君王謬殊寵旌節此從戎挼
䋲當繋虜單馬豈邀功孤劍將何託長謠塞上風
合平津口別舍弟(至東陽步趁不及春然有懷作以示之)
江潭共爲客洲浦獨迷津思積芳庭樹心断白眉人同
衾成楚越別島類胡秦林岸随天轉雲峯逐望新遥遥
終不見默默坐含嚬念別疑三月經途未一旬孤舟多
逸興誰共爾爲鄰
居延海樹聞鶯同作
邊地無芳樹鶯聲忽聽新間關如有意愁絶若懷人明
妃失漢寵蔡女沒胡塵坐聞應落淚况憶故園春
李三書齋(崇嗣)
灼灼青春仲悠悠白日昇聲容何足恃榮吝坐相矜碩
與今庭會將待玉書徵還丹應有術烟駕共君乘
題田洗馬遊嵒桔橰
望遠長為客商山遂不歸誰憐比陵客未息漢隂機
古意題徐令壁
白雲蒼梧來氛氲萬里色問君太平世(舊避諱作代)栖泊靈
臺側
送別出塞
平生聞高義書劍百夫雄言登青雲去非此白頭翁胡
兵屯塞下朝寄属雲中君為白馬將腰佩騂角弓單于
不敢射天子佇深功蜀山余方隐良會何時同
同參軍宋之問夢趙六贈盧二子之作
晚霽望崧岳白雲半嵒足氛氲含翠微宛如&KR1151;臺曲故
人昔所尚幽琴歌断續變化意無常人琴遂两亡白雲
失處所夢想曖容光疇昔疑緣業儒道两相妨前期許
幽報迨此尚茫茫晤言既已失感恨情何一始應携手
期雲臺與娥眉逹兼濟天下窮獨善其時諸君推管樂
之子慕巢夷柰何蒼生望卒為黃綬欺銘鼎功未立山
林事亦微撫孤一流慟懷舊且暌違盧子尚高節終南
卧松雪宋矦逢聖君驂馭遊青雲而我獨蹭蹬語默道
猶懵征戍在遼陽蹉跎歲再黃丹丘恨不及白露已蒼
蒼遠聞山陽賦感涕下霑裳
和陸明府贈將軍重出塞
忽聞天上將關塞重横行始返楼蘭國還向朔方城黃
金装戰馬白羽集神兵星月開天陣山川列地營晚風
吹畫角春色耀飛旌寧知班定遠獨是一書生
同旻上人傷夀安傳少府
生涯良浩浩天命固惇惇聞道神仙位懷德遂為鄰疇
昔逢尭日衣冠仕漢辰交遊紛若鳳詞翰宛如麟太息
勞黃綬長思謁紫宸金蘭徒有契玉樹已埋塵把臂誰
無託平生固亦親援琴一流涕舊舘幾霑巾杳杳泉中
夜悠悠世(舊避諱作代)上春幽明長隔此歌哭為何人
詠主人壁上畫鶴寄喬主簿崔著作
古壁仙人畫丹青尚有文獨舞紛如雪孤飛曖似雲自
矜彩色重寧憶故池羣江海聮翩翼長鳴誰復聞
登薊丘樓送賈兵曺入都
東山宿昔意北征非我心孤負平生願感涕下霑襟暮
登薊樓上永望燕山岑遼海方澷澷胡沙飛且深峨眉
杳如夢仙子曷由尋擊劍起歎息白日忽西沉聞君洛
陽使囙子寄南音
送魏大從軍
匈奴猶未滅魏絳復從戎悵別三河道言追六郡雄鴈
山横代北孤塞(一作狐塞)接雲中勿使燕然上獨有漢臣功
送殷大入蜀
蜀山金碧地此地饒英靈送君一為別悽断故鄕情片
雲生極浦斜日隐離亭坐看征騎沒唯見遠山青
落第西蜀別劉酒高明府
別舘分周國歸驂入漢京地連凾谷塞川接廣陽城望
迥楼臺出途遥烟霧生莫言長落羽貧賤一交情
別魏四懍
轉蓬方不定落羽自驚絃山水一爲別歡娱復幾年離
亭暗風雨征路入雲烟還囙北山遥(一作山返)歸守東陂田
送客
故人洞庭去楊柳春風生相送河洲晚蒼茫別思盈白
蘋已堪把綠芷復含榮江南多桂樹歸客贈生平
春夜別友人二首
銀燭吐青烟金樽對綺筵離堂思琴瑟別路繞山川明
月隐高樹長河沒暁天悠悠洛陽道此會在何年
紫塞白雲断青春明月初對此芳樽夜離憂悵有餘清
冷花露滿滴&KR0377;簷宇虛懷君欲何贈碩上大臣書
遂州南江別鄕曲故人
椘江復爲客征棹方悠悠故人憫追送置酒此南州平
生亦何恨夙昔在林丘違此鄊山別長謠去國愁
送東莱王學士(無競)
寶劍千金買平生未許人懷君萬里別持贈結交親孤
松宜晚歲衆木愛芳春已矣將何道(一作何適)無令白髮新
送梁李二明府
負書猶在漢懷策未聞秦復此窮秋日芳樽別故人黃
金装屡盡白首契逾新空羡雙鳬舄俱飛向玉輪
送魏兵曺使嶲州(得登字)
陽山淫霧雨之子慎攀登羌笮多珍寶人言有愛憎思
酬明主惠當盡使臣能勿以王陽歎卭道畏崚嶒
江山暫別蕭四劉三旋欣接遇
昨夜滄江別言乖天漢遊寧期此相遇尚接武陵洲結
綬還逢育銜杯且對劉波潭一濔濔臨望幾悠悠山水
丹青雜烟雲紫翠浮終媿神仙友來接野人舟
送別崔著作東征
金天方肅殺白露始專征王師非樂戰之子慎佳兵海
氣侵南部邊風掃北平莫賣盧龍塞歸邀麟閣名
送別陶七(同用風)
黃鶴烟雲去青江琴酒同離帆方椘越渭水復西東芙
蓉生夏浦楊柳送春風明月相思處應對菊花叢
別李參軍(索嗣)
四十九變化一十三死生翕忽玄黃裏驅馳風雨情是
非紛妄作寵辱坐相驚至人獨幽鍳窈窕随昏明咫尺
山河道軒窗日月庭別離焉足問悲樂固能并我軰何
爲爾栖皇猶未平金臺可攀陟寶界絶將迎戶牗觀天
地階基上窅冥自超三界樂安知萬里征中國要荒内
人寰宇宙縈絃望如朝夕寧嗟蜀道行
遇荆州崔兵曺使
輶軒鳳凰使林藪鶡鷄冠江湖一相許雲霧坐交歡興
盡崔亭伯言忘釋道安秋光稍欲暮歲物已將闌古樹
蒼烟断虛庭白露寒瑶琴山水曲今日爲君弹
遇崔司議泰之冀侍御珪二使
謝病南山下幽卧不知春使星入東井云是故交親惠
風吹寶瑟微月懷清真憑軒一留醉江海寄情人
贈別崔司議冀侍御
有道君匡國無問余在林白雲峨眉上歲晚來相尋
送崔著作
薊樓望燕國負劍喜茲登清規子方奏單戟我無能仲
冬邊風急雲漢復霜&KR0994;慷慨意何道西南恨失朋
南山家園林木交映盛夏五月幽然清凉獨坐
思遠率成十韻
寂寥守窮巷幽獨卧空林松竹生虛白階庭懷古今欝
蒸炎夏晚棟宇閟清隂軒窗交紫靄簷戶對蒼岑鳳藴
仙人籙鸞歌素女琴忘機委人代閉牗察天心蛺蝶憐
紅藥蜻蜓愛碧潯坐觀萬象化方見百年侵擾擾將何
息青青長苦吟願随白雲駕龍鶴相招尋
秋園卧疾呈暉上人
幽疾曠日遥林園轉清密疲痾澹無豫獨坐汎瑶瑟懷
挾萬古情憂虞百年疾綿綿多滯念忽忽每如失緬想
赤松遊高尋紫庭(一作白雲)逸榮吝始都喪幽人遂貞吉圖
書紛滿床山水藹盈室宿昔心所尚平生自兹畢願言
誰見知𣑽筵有同術八月高秋晚凉風正蕭飈
臥疾家園
世(舊避諱作代)上無名子人間歲月賖縱横策已棄寂寞道
為家卧疾誰能問閑居空物華猶憶靈臺友栖真隐大
霞還丹奔日御却老餌雲芽寧知白社客不厭青門瓜
月夜有懷
美人挾趙瑟御月在西軒寂寞夜何久慇懃玉指繁清
光委衾枕遥思属湘沅空簾隔星漢猶夢感精魂
于長史山池三日曲水
摘蘭籍芳月祓宴坐廽汀汎灔青流滿葳𬎼白芷生金
絃揮趙瑟玉柱弄秦筝巖榭風光媚郊園春樹平烟花
飛御道羅綺照昆明日落紅塵合車馬亂縦横
登澤州北樓宴
平生&KR0786;遊者觀化久無窮復來登此國臨望與君同坐
見秦兵壘遥聞趙將雄武安軍何在長平事已空且歌
玄雲曲銜酒舞薰風勿使青衿子嗟爾白頭翁
夏日遊暉上人房
山水開精含琴歌列𣑽筵人疑白樓賞地似竹林禪對
戶池光亂交軒嵒翠連色空今已寂乘月弄澄泉
春日登金華觀
白玉仙臺古丹丘別望遥山川亂雲日樓榭入烟霄鶴
舞千年樹虹飛百尺橋還逢赤松子天路坐相邀
群公集畢氏林亭
金門有遺世鼎實恣和邦默語誰相識琴罇寄此窗子
牟戀魏闕漁父愛滄江良時信同此歲晚迹難雙
宴胡椘真禁所
人生固有命天道信無言青蝇一相點白璧遂成冤請
室閑逾䆳幽庭草未暄寄謝韓安國何驚獄吏尊
陳伯玉文集卷第二終
