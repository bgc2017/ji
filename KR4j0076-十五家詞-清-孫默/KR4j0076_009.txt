十五家詞卷九休寧孫默編
曹爾堪南溪詞下
中調
青王案
冬暮曉發
霜餘淨碾遥天碧聽落葉鳴虚磧疎樹倦鴉寒影隻今
朝纔見瘦筠斜處露出梅花白敝裘補綻年年客駿
馬春衫復何益五柳凄清陶令宅黃河風雪滎陽戰壘
驢背思疇昔
訪蔣存魯南湖園居
寒汀細雨鵜鶘喚維小艇蘆花畔堂下殘荷香已斷竹
都消粉梅纔破蠟紙帳垂銀蒜幽人詩興偏凌亂清
絶林塘寄柔翰秋水南華供把翫公和解笑步兵解哭
懶解嵇生鍜
江城子
偶憶
狹邪深處暗香浮暫淹留典鸘裘歌板輕圓攜上木蘭
舟樺燭紅衫私語密花底屐柳邊樓一天征雁喚離
愁淚應流為傷秋梧葉銀床霜氣入簾鈎偏惱麗譙銅
箭急殘夢醒在心頭
柬友近况
御溝流碧水初融鳳城東海棠紅韋相祠前曲檻繫花
驄星散昔年童冠侣時追憶舞雩風半生都在别離
中綠尊空賸衰翁槐里知交無字與歸鴻笠澤春波寬
似海明月底下魚筒
千秋歲
夏日題壁
池塘清思菡萏紅生膩凉正嫩人初起榴殘猶灼火竹
穉齊搖翠聞巧哢畫眉能攪西堂睡栢子抽烟細蟹
眼潮剛沸時坐卧濃隂底屐黏苔蘚暈衣惹酴醿刺還
生受桃笙簟滑涼于水
題袁重其侍母弄孫圖
硯田堪飽却比菑畬好&KR0949;&KR1329;具斑衣遶海中仙果熟雪
裏青山老娛白髮麻姑麟脯安期棗堂上孫常抱反
哺同烏鳥貧亦樂仁為寶弄麞休寫錯懷橘應歸早請
所與洗兒錢付西隣媪
離亭燕
咏燕
記得杏園新放社日近時來訪尋着舊巢思度歲早已
香泥零蕩芹渚柳花村獨自飛飛凝望繫足紅綃無
恙驀有離情别狀王謝人家剛廢盡欲入烏衣惆悵失
路巧呢喃唯有落花依傍
隔浦蓮
藻玉軒晚集(戊戌六月初六日同頡初有芮較書度曲一本換頭移下三字)
疎楊低映池小故折廻廊巧木榻當蕉扇矮石畔閒花
草荷葉抽清沼香風到竹裏閒雲遶清尊倒松醪餺
飥桓公寒具不少主人絃管歌板十分清妙斜抱琵琶
拍掌笑排調遠山螺黛誰掃
河滿子
春思
新柳輕翻淺浪春波易皺微風池閣薄隂融曉景晴霞
已射簾櫳小徑愁聞夜雨拾來數點殘紅又被幽禽
低喚鴨爐香篆濛濛斜倚繡牀眉未畫十分針指玲瓏
愁入芭蕉心裏情通豆寇函中
風入松
春日虎丘書所見
東風不吝冶遊天滿路擲榆錢春衫一隊尋花去是誰
人撇下釵鈿獨有紫衣年少畫圖無此神仙侍兒垂
手復齊肩真個欲魂牽朱簾半面驚微露為嬌羞越覺
纏綿恨殺輕羅勝我時時貼細腰邊
寄侯官許有介
風波無恙且歸耕閩嶠正秋清徑邊松菊纏芳草春常
在南國霜輕荔子紅垂古驛榕隂綠滿重城開尊烏
石聽啼鶯瀚海暮潮平丹青巳擅雞林價鍾王法當代
知名高興西園公子安貧東郭先生(烏石山名)
吳彥高詞云玉堂金馬竹籬茅舍總是無心處
感其言有作
朝曦初上綺疏紅搖竹一簾風草堂詞好丹黃竟添幽
思簷馬丁東解語人如鸚鵡驚秋客似梧桐半生春
夢此山翁無悶度窮通浮名真個波中絮隨流水轉眼
成空金馬玉堂以後竹籬茅舍之中
大輿上人四十有贈
天寧寺裏老藤枝雲板放參遲南湖烟水浮千頃疎楞
畔梧篠參差麈尾能談五覺撅頭同訪三支身輕唯
許瘦笻知僧臘正強時閒燒栢子香成篆迦文外儒墨
兼師自愧石渠枯管來賡松閣新詩
御街行
春遊
墻邊桃靨晴微逗楊柳弱枝垂瘦平郊花草逐人香都
是黃蔬青豆誰家少婦踏青歸去不省釵鈿溜無情
嫩綠江邊鬭喚起迭翻新奏暖風引出汗微香沾上遊
春衫袖怪他江水晴波有暈似學眉兒皺
金人捧露盤
黃金臺懷古
薊門旁風雪暮掠烏鳶莽平皋衰柳凝烟千金市駿烏
騅紫燕鐵連錢功名汗馬騁騏驥萬里揚鞭緬遺蹤
如奔電撫易水吊幽燕但鴉栖鹿走狐穿望諸已矣昭
王舊跡夕陽邊興亾何限荒臺畔春草年年
驀山溪
歌席
朱唇檀板宛轉歌微度四座静無聲聽一線清音獨譜
羊羔美酒自分不如他銀箏小玉簫低生受紅燈暮
細評音字無有遺腔句緩急手能調按新詞微收雁柱
内家粧束不用隔簾櫳匏犀白筍痕纖値得周郎顧
述懷(用宋謙父元韻)
八甎移日人道先生懶載筆立螭坳曾叨賜上方杯椀
昨非今是松菊待歸輪辭虎觀問魚舠歇浦烟波滿
東皋藝黍棘匕胡麻飯二仲徑初開棹甪里舊隣傳盞
老農老圃對酒偶成詩衝口出話家常奚取乎斑管
千秋歲引
警悟
囊底枯螢簷頭乾鵲辛苦功名亦何樂饒他虎氣今為
鼠儘教龍蟄猶如蠖賣漿家販繒市多寥落私羨尚
平登五嶽何用季心矜一諾今古英豪總蕭索柬華軟
塵劇奔走北邙枯冡終栖托猛回頭上蔡犬華亭鶴
洞仙歌
豔集(戊戌六月初二日集孫頡初年兄園亭聽諸女郎度曲)
雨黏莎徑做新涼池舘低唱頻斟莫辭滿擁紅衫烏鬢
倚煖偎香稱長短各許玉環飛燕燈前留意處隊隊
繁箏急管輕圓絡珠串燭影動荷風繞樹流螢纔數點
偏照鈿蟬金雁但雕闌畫閣醉相尋為粉黛消磨壯心
都減
曉過鶯脰湖
悲凉屈宋重過吳江道小市魚蝦閙清曉想蛟龍睡穩
千頃晴瀾風色好霜後白蘋花老角巾還故土烟月
誰爭一葦凌波勝蓬島茶竈筆床隨意具呼取樵青芼
蓴絲濁醪須倒看雙丸寒暑織如梭羨湖笛漁榔白頭
翁媪
華胥引
蝶夢
婆娑金馬轉盼虛空夢中蝴蝶燕趙佳人良宵綺席偎
粉靨書生潦倒名場薄命元同妾還我漁磯去題江上
紅葉細雨青簔狎波濤鷺交鷗接舒卷閒雲生疎五
陵豪俠東觀殘書猶在偶翻行篋魴鯉家鄉歸來無用
彈鋏
長調
滿江紅
江村
柳浪方高桃花雨一村都漲應自慰春風未老故園無
恙籬笋新抽江燕出蘆芽半捲河䐁上豆畦邊薺美采
盈筐東隣餉柴門外微波漾芳樹杪時禽唱好邀來
春社細斟家釀歡喜兒童鴨脚果逍遥父老蛇條杖恕
余頑醉後越癡狂眞無狀
王西樵考功見和江村詞用前韻示孫無言
新綠江村隂隂與溪流爭漲煩寄訊竹平安否至今無
恙初見栗留穿柳去忽驚松鼠緣藤上正春深糓雨焙
槍旗山僧餉難消遣情搖漾蠻姬舞秦青唱正蒲萄
濃潑春波如釀試向花前移玉案休思閣裏燃藜杖念
平生一枕夢悲歡他年狀
湖上書懷再東西樵考功阮亭祠部
飛絮漫天平堤外亂萍初漲人似燕重來湖海畫梁無
恙風雅競推東閣妙文章每說西京上細論詩若箇過
墻頭松醪餉曾踏險瞿唐漾纔會意滄浪唱但銀瓶
索飲酴醿佳釀五嶽未周名士屐百錢常掛山人杖柰
此君不惠不夷間難於狀
酬西樵再和
萬馬齊奔親曾見廣陵濤漲攄幽憤有書自白文通無
恙鳷鵲觀前垂翅去茱萸灣口乘潮上問東吳一飯與
王孫何人餉看遊戲羣鷗漾聽欸乃漁舟唱儘鞭霆
掣電憑天醖釀丹竈前生應煉藥青山今日同攜杖醉
來扶畫手倩誰能僧繇狀
湖上即景同王西樵賦東宋荔裳
六一祠邊槐火熱石泉微漲衣短後來看西子鏡奩無
恙簷瓦聲中山雨到墻桑影底溪雲上望湘湖三月熟
櫻桃先貽餉蘋浪蹙蓴絲漾薄薄酒紅紅唱說泥封
柳貫黃魚白釀擬種綠蕉聊代楮偶尋方竹裁成杖憶
此時海市在登州紛千狀
同荔裳觀察西樵考功湖樓小坐因憶阮亭祠
部
漂泊東南空回首鳳池春漲家巳破逢人羞語菊松無
恙餘齒偕歸江海畔浮生幸脱刀碪上君還有請室斷
葱來高堂餉天怒解精魂漾且嘯傲閒𢋫唱為周郎
而醉不須傾釀從此休焉蝸作舍吾其衰矣鳩為杖見
卯君備說老夫窮無佳狀(予與荔裳西樵皆被竒禍得免)
湖上坐雨同西樵賦
藕葉鋪池蒲如鏃小橋青漲孤山静詩人蜕後猿飢鶴
恙鴨綠波浮楊柳外猩紅暈染薔薇上趁湖心蓴菜滑
凝脂頻教餉船載酒亭邊漾歌按拍壚頭唱愛梅花
横笛梨花初釀本色英雄能舞槊支離遷客須扶杖雨
餘山也似美人愁顰眉狀
柬王西樵考功兼懷陳學山胡又弓王北山舘
丈
曉霧空濛兩峰暗灌叢烟漲傷暮景我心惙惙癙憂以
恙老淚偷彈紅袖側故人自在青霄上記當年殘臘一
杯羹殷勤餉慈仁寺輕衫漾興誠院瑶華唱有灤州
肥鯽易州清釀門對西山教拄笏人辭東觀惟留杖愧
孤臣編撰本無長恭陳狀
乙巳午日宋既庭見招汎蒲同陸處實姜西銘
佳節吳閶渾不減汨羅愁漲爭吊屈龍舟簫鼓錦帆無
恙公子畫船官驛口名倡羅綺江樓上擁殘書自有故
交同清尊餉榴花影杯中漾競度曲筵前唱正梅黃
時節隂晴迭釀山鬼漫矜明月珮健人也曳菖蒲杖祗
浮生憔悴泣枯魚湘纍狀
沈繹堂陸處實宋既庭御之同集尤悔菴看雲
草堂元韻次答(乙已五月初十日)
雨壓戎葵搖菡萏曲橋波漲東城僻松聲竹籟小亭無
恙虹影倒懸虛檻外游蜂偶綴朱簾上喜澄湖網取白
魚鮮花前餉二十載空飄漾離騷譜聞新唱且開襟
送抱醉君醇釀愁見督郵寧束帶共祈大耋爭攜杖酒
懷寬矍鑠若翁哉將軍狀
即席酬贈悔菴司李
長嘯登樓望塞外草枯沙漲峰一柱庾公高興風霜無
恙綵筆雕龍官閣裏短衣射虎邊亭上鹿肩肥匹馬入
幽燕承郵餉山海抱風塵漾觱栗奏蠻童唱在故鄉
猶憶銀魚黍釀肘後黃金元不換斑衣跽進高堂杖待
畫師頰上寫閒情看雲狀
酬贈既庭兼示吳敬生兄弟
小宋才華過八斗墨池春漲棕鞋健來尋幽徑草堂無
恙花影静移清簟外燕雛欲出空梁上况脯修教授滿
河汾諸生餉日氣薄雲光漾自疇昔同酬唱上禹陵
梅市繁箏妙釀行止於今猶可共烏皮几與青藤杖待
微凉攜手訪延陵諏新狀
即席送同年沈繹堂入都兼懷汪千頃楊地一
同展成既庭賦
良夜傳觴梅雨急畫船衝漲人南北舊時金馬蘭筋無
恙飲社向同枌梓畔校書陪在鑾坡上自休閒吾土飽
蓴鱸遲相餉看大纛堤邊漾聽邪許河濱唱更夷猶
吳榜甘醲淮釀老伴玉堂今有幾敢忘太乙當時杖向
知交為我道江潭行吟狀
同悔菴既庭賦柬荔裳觀察
枕畔邯鄲銅箭水乍消隨漲茫茫道升沉倚伏盧生無
恙歌舞終歸松栢下釣竿好拂珊瑚上去山中服术餌
松花羣仙餉蓬島路春潮漾華胥國鈞天唱但蠒窩
自蔽蜜脾休釀漢苑已分方朔酒葛陂快擲壺公杖想
此生夢覺總成空無殊狀
憶西樵湖上兼寄阮亭同展成既庭賦
托契湖山撑釣艇鯉魚風漲吾與汝罻羅纔出角巾無
恙半臂不須遺客座鴟夷每恨浮江上在詞場少日早
分鑣牛心餉見三竺烟霞漾聞二謝壎箎唱閙竹西
歌吹名香異釀且醉河東白墮酒去扶槐里轅公杖古
來稱名士濟南多崢嶸狀
展成既庭雨中見示新詞用原韻奉答
五月園林枇杷熟雨肥雲漲莾廻顧闔廬千載山川無
恙我自江湖慷以慨君方顔謝凌而上好詞頭百琲夜
珠圓爭來餉風片細飛花漾蝶閒過鶯孤唱借一觴
一詠侑之名釀嬾似稽生林下鍜老思靈夀山中杖賸
驚魂前路有誰憐髠鉗狀
春景
欲問春情嫌太薄真如一紙粧點出飛花亂墜遊絲頻
徙江燕不嗔園舍小雛鶯亦愛池亭美草堂前聊可貯
閒情裁蘅芷江梅蒂將殘矣紅杏萼方開耳有香能
飼蝶瓣堪供蟻聽鳥林間杯在手踏青郭外餳膠齒有
時豪置酒擁紅粧忙珠履
糓日放舟入南湖
春水平添放遠碧捲簾高坐南湖畔夜深燈火打魚相
課塔望真如惟一點樓名烟雨微留个正晴明糓日應
祈年人人賀鴉似墨林間簸柳似醉堤邊卧漸春融
氣靄日高雲破果是畫船如屋裏江南風浪何曾大倒
醇醪徹底發甘香前年做
冬日書懷
水面歸鴉斜陽掛遠村高木嚴霜降小園柑橘鬱然浮
綠一匕青精朝作飯百年烏桕寒依屋竹添孫箇箇拂
雲梢森如玉林下步溪頭宿呼稚子驅黃犢把儲王
幾首田家詩讀隱矣焉文捐筆硯㗳然喪我忘歌哭撥
孤燈薄酒正相宜新篘熟
長安秋思
苑柳蕭疎寒信早清霜欲落看塞北飛鴻噭噭亂雲漠
漠黑闥壘前毚兔走黃金臺畔蒼鷹掠酒壚旁擊筑者
何人悲風作驅不散簷間雀招不下天邊鶴嘆江南
秋色芙蓉池閣陶寫縱憑絲竹妙公卿可比山林樂鬢
添星空說玉階高吟紅藥
志感
槐市花黃長楊賦金閨登薦回首近恩深侍從
至尊垂眷高閣曾燃藜杖火官厨忝與櫻桃宴說匡詩乙
夜裊爐烟聞稱善慚逐隊瀛洲院頻召入蓬萊殿痛天
昏地坼崩雷掣電遺册僅留金匱秘
御容難向橋山見正消魂銀海雁孤飛霜如練
題悔菴小影和元韻(二調)
才子風流聞乙夜重瞳曾許桃林塞射生擊鹿為東道
主油幕憶觴孤竹月紫騮厭踏盧龍雨且歸休花徑更
三三堪遊處雞䐁社吾能與應劉讌人延佇羨歌場
新拍騷壇雄踞裂石穿雲吹鐵笛陳詩說禮鳴鼉鼓啜
其醨車畔有三騶呼之語
老友相於傷往事江潭楊柳同屈指垂垂半百昔童今
叟剪韭烹葵諧夙約嘲風弄月誰稱首五湖船恰受兩
三人能攜否莫閒却彈箏手好緘着懸河口對門前
亭榭梅妻鳩婦生食何須求五鼎雄心只合澆醇酒笑
封侯絳灌巧乘時元屠狗
既庭見示小影用悔菴廻韻贈之
偶賦梅花心似鐵何妨綺語生徒盛參同考異軒乎其
鼓芳草閒門通小徑桐隂木榻容箕踞詠停雲無語送
歸鴻時凝佇嵇阮約曩曾與用舍義聊中處歎餘生
重見屐拖殘雨麯道人來稱上客楮先生亦為賓主但
劌腸鎪腎是文章凌燕許
其二
吳苑繁華看年少鬭雞走狗君只辦一編周易三升清
酒重席早推名下士色絲解識碑中婦試尋春花信趁
鶯啼横塘口伯樂相由基手問老宿能兼否更美人
托興蛾眉螓首燕市唾壺招俠客龍威探冊逢淵叟好
相期歲歲繫蘭橈胥江柳
贈余澹心五十
詞賦翩翩全盛日忝稱同調留題徧謝公别墅蔣侯遺
廟風月遨遊閒是主文章支𣲖工于肖倚紅衫潑墨寫
烏絲聞狂呌好去聽蘇門嘯豈肻待金門詔數少年
儔侣半登華要早溺儒冠棲笠澤休尋丹藥思壺嶠爇
爐烟老更讀黃庭觀其妙
其二
棐几湘簾修竹畔雨絲烟瀋平分却百年是醉尚堪轟
飲吳苑笙歌春未散冶城禾黍秋還稔羨冥鴻高詠卜
居篇能詳審江上汎花前寝門可鍵茶閒品命樵青
捧硯含任吐沈畫檝每停桃葉渡彩毫也賦柟榴枕待
明年乞爾蔡侯牋江郎錦
思隱和悔菴(二調)
我有荒廬纔半畝傍他漁舍門插柳擬陶自命也稱林
下夏日籬邊開木槿蠶時隣圃分桑柘到荷汀六月曉
風凉來虛榭鰲巳釣鵰曾射東觀史凌烟畫總勾消
一筆來投村社故里春秋期共醉戲場袍笏終須罷試
從今踏破鏡湖天官家借
其二
志在桑榆靈雨後星言夙駕休更說洛陽紙貴文章膾
炙舊友應劉俱宿草避人沮溺唯耕稼茂林邊鶯語劇
輕圓如同話松似羃藤為架蝸殼屋魚鱗汊覺此中
全勝玉堂休暇偃蹇青衫空有淚清狂白眼時遭罵且
都忘獨酌看庭前花開謝
水調歌頭
野園即景
簡僻辭城市努力到東臯塵喧不敢入耳風日静衡茅
傍屋新蒸紅柿貼岸交垂青楝暖旭上林梢拄杖聲微
響有客到門敲棘為墻書作枕頗清高隨心自有樂
事恩怨等鴻毛高大王家臺榭婉轉謝公絲竹今日盡
蓬蒿飲酒栽花外何物使神勞
鶴湖書院懷舊(用東坡元韻)
伍子塘如練帆影没晴空使君舊築高閣上接落霞紅
閴寂柳洲亭子時聽漁舟欸乃月出呌征鴻烟起垂楊
外秋入碧梧中更東望雲間矗九點峰以文會友於
此荏苒各成翁斗酒百篇揮灑年少呼梟浮白意氣儘
豪雄陵谷一朝改鬱邑庶人風
贈歌者
五月黃梅雨鶯囀苧衫天西園恰有新曲雁柱瀉珠圓
初似奔泉決溜又似小窗兒女銀甲蹙鵾絃紅粉圍香
陣花顫舞筵前涼州調渭城唱劇堪憐憐伊入破餘
響鐵馬鬭風烟星散何戡歌板灰冷寧王玉笛腸斷舊
姻緣流落賀懷智老大李延年
懷舊
螺黛凝烟髻鴨綠膩春塘相逢恰是麗景横笛噴清商
素質休教粉汚自有天然標格淡掃夀陽妝醋醋猩裙
豔盼盼燕泥香芹芽白蘭芽紫艤歸航舊時舞榭何
處畫壁女蘿荒草没銀筝院落苔長鳳鞵花徑佳節倍
思量一百五寒食七十二鴛鴦
别同館張爾成副使已八年癸卯冬訪之金灘
署中留憩匝月長調志慨
杏苑驕珠勒仙露賜金莖紫騮並轡來往意氣壓西京
朝罷委蛇退食擬獻上林詞賦深窅玉堂清絳雪韋祠
裏樹底喚流鶯十年事晨星亂怒潮生君能憐我失
路永夜醉秦箏屈指石渠儔侣一霎升沉如夢對酒獨
盱衡回望柯亭月仍照綠槐明
題翁子霞梅花書屋圖
風日江村好繞屋有梅花閒來倚閣高望山盡吐平沙
千尺喬松盤屈三徑柴門静掩人道是仙家幽澗歷冰
雪偏照影横斜紅藥院紫薇省漫矜誇黃粱喚起癡
夢領受此烟霞且辦隱嚢紗帽健在棕鞋篛笠閒試六
班茶坐卧暗香裏一笑讀南華
滿庭芳
山憐
壁印狐蹤林開鹿徑山家眞箇蕭條樵歸一束時帶蝟
中毛竈下莫愁薪爨方纔拾老柏枯蕉常扃戶晚間兔
盡飢虎正悲號良宵偏不出倦支石枕醉卧松梢說
好山無數豈解尋敲猶記十年前事承平久官税都饒
妻孥食有時無米橡栗也常燒
釣樂
釣墜蟾蜍餌懸蜥蜴佳詞搆自奚嚢修綸一尺獨繭下
菱塘借問魚蝦幾許楊筐去到處徜徉生來性直鈎可
使不上亦何妨何妨終日坐紫藤花落白荇花香有
船名舴艋歌擬滄浪八十磻溪野叟名心在出佐周皇
羊裘子高山長水江瀨有嚴光
春日園亭賞花
碧砌樓高綠垂簾短薔薇一架紅遮林間繁縟蜂與蝶
交譁中有幾間精舍園丁課洗竹澆花須防者風欺雨
侮移就碧籠紗隣家宜好護不勞纖手折取萌芽得
紫絲步障掩映名葩喜與封姨無礙將新句細按紅牙
朱欄内畫屏小影春氣爛晴霞
丁丑初冬過智月禪院
過盡千帆行舟無數水流城下溶溶寒坡拖影荒荻引
凄鴻喚渡小船如葉長年者朴古之農閒時去尋僧出
郭踏過小橋東輕風吹袖滿垂楊結帶瘁草成叢聽
老漁昏唱古寺晨鐘傳客到門相訪堂前有開士仙翁
須臾列美蔬椒餅話及夕陽紅
重九
飈館秋濃東籬烟暮昨夜霜信微催故人餉酒盤裏繡
餻堆須耐黃花佳種遲遲放無計教開先來雁遠山飛
葉同與晚風回徘徊三徑裏賦心騷骨何限悲哀嘆
凄凉南浦戲馬空臺千古場中傀儡重瞳去劉寄奴來
英雄淚樽前休滴且覆淺深杯
無聲還鄴城賦别
霜鶻盤青暮鴉翻黑策馬遥送斜陽人閒似鶴孤影出
廻塘應念夜來高會分題處樺燭更長難消遣臺邊暮
雨銅雀賸凄凉蒼茫雲霧外旁沿滏水徑渡清漳檢
客裝何有權可詩嚢識得此心無着隨緣過去住都忘
山房暖康王祠下薝蔔透寒香
題夏邑谿南草堂陳簡菴别墅
榴火紅燒荷風白顫塘柳入夏浮烟近郊茆屋南郭與
堂連城外周遭綠水鵁鶄睡沙鷺聮拳攜觴去酒生茗
止永日且流連昔年曾有贈主人珍重墨跡猶鮮道
淚勻竹塢癭剖楓天到此解衣角飲渾忘倦說鬼談禪
三更月危橋路迮堤外喚漁船
燭影搖紅
閨情
杏苑春嬌薄寒猶禁梨花信踏青時節做輕隂芳徑苔
生暈輕曳弓鞵未穩殢游心芹泥微潤鴛鴦成對游戲
波心雙雙相近閒悶侵尋淚㾗猶帶紅潮印生憎燕
子入空梁似說離人恨金鴨篆烟方燼晦流黃晚風成
陣十三樓畔廿四橋邊歸期偷問
歌席志感
宿世良緣蓬萊弱水看清淺神仙會裏捧瑶漿碧藕排
高宴今夜流蘇半卷到擘阮吹簫庭院緩斟低唱銀箭
頻催翻嫌夜短紅袖多情挑燈一送秋波轉回頭慘
澹動離愁萬里關河遠嘈襍華堂絃管恍疑是夢中來
見傷心何處塞上悲笳驚飛孤雁
漢宫春
已卯冬日同魏子一子存蔣亭彥兄弟家子閒
舟宿吳門用辛韻
一葉孤舟憶昨宵帆緩纔到桐廬今朝浮白相賞不與
家殊呼盧豪快嚴觴政杯斝難疎船篷外隂雲作雪燈
前寒色偏無歲歲吳閶風景但檣停蟻似妓少花如
惟是酣餘筆墨為爾為余清樽欲散盡分頒濁酒殘鱸
紅箋有畫師巨董字臨王右軍書
八聲甘州
題贈盛筠齋僉憲書屋
記燕山策馬上金階綵筆映芙蕖見美而䰄也天顏有
喜握管躊躇幾度宫門楊柳春暖曉風梳客館濃花靚
退直停車江上波搖畫纛正南樓載酒緩帶軒渠想
故園三徑歸興菊松餘好嬉遊武塘梅圃又何勞去食
武昌魚留雙眼冷看臺省衮衮新除
應天長
春懷(用周美成元韻)
池塘皺綠帶柳縈花緋桃方露酣色萬戶禁烟蕭索冷
淘和寒食江南遠愁作客誰見慰旅懷孤寂甚無緒尊
前自許誕康狂籍繫馬問當壚醉墨淋漓題濕酒家
壁尤愛裁雲鏤月清幽莫愁宅深深處過綺陌灑掃後
落紅無跡莫推阻歌扇相偎舊時曾識
玉蝴蝶
冬日有寄
寒入江南猶淺翳雲初日釀雪輕隂幽寺無人來去水
静花深獸爐温無須炙硯禽語寂似解聽琴獨行吟湘
君或降漁父相尋知音滄浪孺子投懷烟水托契山
林舊約春賒西陵松柏結同心鳳池融波添綠暈龍樓
曉柳弄黃金淚盈襟故人天上雁杳魚沉
念奴嬌(一名百字令)
題葉癯仙明府翠交閣(二調)
孤亭新就稱葛巾瀟灑曲闌頻倚堪羡風流如昨日不
減元龍豪氣北海開樽東山着屐有數神仙吏烏紗皂
蓋曉來都染山翠身在百尺樓頭臨空一嘯萬木無
聲墜㸐燭修書寒夜永後閣爭遺半臂桃葉喉輕柘枝
腰轉白傅方微醉胡床麈柄自然江左風致
其二
百城民社却等閒抛去故園歸早舊識黃鶯雙白鷺重
赴主人林島活水拖藍修林染碧托出銀蟾皎蠻姬捧
硯兩彎眉黛如掃頻向檻外澄觀伍塘帆遠只比寒
鴉小麥浪交風聞雉鴝北郭青青未了十萬兵藏五千
經授丙夜憑搜討漁歌唱和一場春夢方曉
送幼光還白門同仲馭(二調)
孤舟初發正嚴霜似雪布帆如紙一𣲖殘雲縈别恨愁
向青山隱几晚圃黃花小槽紅酒客路誰同醉蒯緱黯
淡自將管樂為比遥念旅宿方寒丹陽古道老樹酣
青紫戍鼓沉沉天未曉殘月糢糊映水白袷譚兵青燈
讀易漫灑英雄淚啼烏成陣石頭城外潮起
其二
南飛烏鵲繞疎林三匝無枝可寄聊借遠游抒骯髒莫
似相如憔悴山峙金焦江來楚蜀帆繫斜陽裏中流擊
檝氣吞湖海萬里雙眼一望蒼茫寒濤如箭箇箇牙
檣起舊日精靈都巳盡何况堂前燕子晉宋衣冠陳隋
宫寢社鼓神鴉耳佛貍祠下怒潮空打遺壘
湖上夏景同澹心賦
西湖千頃儘消殘紅粉又傾金穴柳帶畫樓珠箔静恰
是曉粧時節小扇風廻曲欄人悄獸炭初烹雪泉聲斷
續倍添今夜嗚咽還訝蘇小當年停歌不語輕與多
情别離恨如天愁似海軟怯肝腸似鐵三竺雲浮六橋
烟漲總化鵑啼血桃笙角枕誰憐香汗微熱
寄懷魏子時官成都司李
錦官自昔稱都會佳麗已消兵劫望帝魂歸城郭壊月
黑悲啼古堞劍閣哀猿刀州嘯虎蜀棧行人怯草堂無
跡榿林猶戰風葉聞說萬里橋西子雲宅畔豐草長
林接為問薛濤箋在否幾樹露桃紅靨諸葛名垂文翁
教遠賦緬相如獵好尋雙鯉嘉陵江上行艓
冬日虎丘遣興
屐痕帶雪看千人坐上苔紋似繡茶竈楓林隨意歇徙
倚好娛清晝主簿祠荒生公石老崩壑疏寒竇消沉霸
業尚傳神虎悲吼麋鹿羣走蘇臺闔閭葬處宿莽濃
烟湊誰劃劍池通海眼鐵壁千尋決溜晉代風流吳宫
花草墖影斜陽後短簫横笛墓前明月依舊
贈孫無言還黃山
袖中攜贈乃松滋侯也詩尤清絶五十餘年詞客老孤
枕寒衾如鐵白露朝零青氊夜冷捫口猶存舌䋲樞蓬
戶時來長者車轍忽念故里名山願言歸隱長與紅
塵别三月烟花全不識歌吹竹西空熱翠篠蒼杉家緣
易就莫道斑鳩拙荷衣藤杖飽看峰頂晴雪
水龍吟
湖舫泛雨呈座客
柳堤一帶疎烟輕雲潤壓漫天絮清隂不斷横遮湖水
遠籠高樹莫近城闉喧聲難謝急移幽渚看青蘋風發
碧油波漲輕舟稳無驚懼白浪豈能相阻泛春泉滿
傾杯斝嘯呼烟雨我身欲倣雪簔披鷺嬾學英雄論兵
捫虱遇雷失箸擬贈人長劔焚予枯管作漁樵去
齊天樂
感舊
南樓逸興今安在英雄固稱一世日月丸飛星霜駒逝
頓減數年豪氣尋花買醉似夢裏追歡邈然難繼贈客
貽姬紅箋剰有舊名字佳話空搜箧底見墨兵酬唱
青樓緘寄燈剪春前歌傳花下舊約依稀誰記莫思往
事恐今日窮愁欲彈清淚回首當壚玉釵垂翡翠
瀟湘逢故人慢
重過虎丘竹亭(用王和甫元韻)
清隂如幄修篁拖冷翠猶昔行窩漫說雀堪羅喜桂叢
梅榭坐遠風波霜侵鴨脚墜深黃槭槭庭柯舉頭望五
湖伊邇好攜白帢青簔浮漁艇衣短後有誰知謫星
載酒來過烟水慣婆娑擬回塘插柳曲港分荷已公茆
屋賦新詩不礙行歌還消受粥魚齋磬新添一箇禪和
沁園春
已卯冬日寒齋感興
時值嚴寒木葉無多爭隕飄風看百顆榴實霜邊墜紫
一棚枸杞雪裏垂紅粧點凄晨留連卒歲多少窮愁閉
戶中寒虀飯但前村覓火荒圃挑菘平生淡泊為功
愧無策謀生還未工且西園灑墨研經讀史東郊習射
挾矢彎弓麟閣標名燕頷封爵只索殊恩属乃公偏多
事為傷時感遇咄咄山翁
懷州王明府園亭
懷慶城東竹樹清隂亭館初開見酴醿架壓叢花鋪雪
湘筠角小新筍驚雷三里平蕪千章夏木雲氣堆濃王
屋隈尋幽徑似南京犀浦如豆青梅使君却費尊罍
歎解組盤桓眞快哉喜林泉位置手芟楊柳賓朋嘯咏
雜坐莓苔屐齒泥深帽簷紅落還與殷勤勸酒杯銀蹏
滑笑諸公高興冒雨歸來
贈周逸僧納姬同程穆倩賦
有美一人特地鍾情愁城病魔向迷樓芳草閒尋墮珥
竹西明月緩度輕歌若箇能憐從前是恨半掩殘釭䣃
綺羅支餘夢悵洗脂抹黛密約蹉跎欣逢才子來過
正三五清光分外多喜同心鈿合黃金可鑄並頭銀蒜
錦幔成窩教鵲為橋呼鴛作枕今夜雙成喚柰何眉㾗
細倩詞場綵筆畫遠山螺
殘臘里居寫懷用爾斐韻柬孝峙
數點孤梅伴我餘生斜倚西風喜主人歸里花如倩盼
羣烏啼樹雨却微濛春夢婆憨祝雞翁返似勝東坡瘴
海東方鼾睡耐半天霹靂飛墜空中蓬山槖筆相從
今已作人間亾是公任崢嶸後軰文章班馬清閒老友
丘壑䕫龍錦字填詞素筝濁酒廿載升沉了不同他年
約擬共尋五嶽雪笠霜笻
爾斐見和用韻再酬
瓶凍知寒擁褐挑燈夜吼狂風嘆曰為改歲三星在罶
我來自北零雨其濛白帢逃名綠簔垂釣伍子塘南甪
里東雄心在記射雕没羽上谷雲中十年漆沮之從
牛馬走羞稱太史公想蘇卿窖底往還惟㕍管寧陌上
腹尾皆龍遷謫驚魂揩磨老眼别墅尋花尚可同消殘
歷看故園報賽暫閣遊笻
答贈孝峙爾玉爾斐兼悼天鹿三用前韻
疇昔盛年四五詞家謔月嘲風自烽烟&KR1043;洞故人凋謝
白楊蕭颯離黍迷濛天壤之間猶存吾軰坐看川流折
瀉東全無緒只矮簷曝背寒日方中雪吟花醉能從
披螙簡吾師河上公更彭城三老聲華是鳳柳洲八及
少長為龍縱感存亾還娛健在行見兒孫小字同陶暮
景向蒲汀繫纜蘚磴支笻
自嘲和孝峙爾斐四用前韻
客老薊門篳篥城頭頓起悲風但曉餐入直沙飛浩浩
暮還休沐霾暗濛濛虎觀寒飈鳳城華髩空說扶桑日
正東隨清蹕獻鐃歌朱鷺天樂回中鼎湖攀鬛難從
偕痛哭褒公與鄂公竟一朝放廢塞翁失馬百年瞬息
山穴尋龍圖鍤須埋形骸可略阮籍劉伶酒社同眞險
絶幾飄零異域萬里扶笻
賀新郎
題汪爾張畫
遠嶂雲千叠望層巒空烟半捲似明還滅上有清泉飛
一道最可解人炎熱石鎖處谿流如咽下有杉松迷小
徑掛潺湲樹頂懸晴雪鴻濛後氣猶結誰人識得逃
名訣向深山結茅種竹人蹤俱絶惡木叢中行已慣不
怕門前虎穴閒處聽杜鵑啼血若向畫圖呼欲出想斯
人肌骨眞清徹長往者是豪傑
秋夜
烏鵲剛棲了坐新秋月痕如線漢光如曉水上凉風吹
不止又有高梧夾道問更漏已敲多少階下新開花似
雪細端相抹麗花還小何今夕香猶早輕風一陣雲
如掃晚波凉青菱正綻紅蓮欲老整理吟懷待黃菊擬
向東籬傾倒那更有多愁懷抱紫蓼白蘋無限景向清
江一笛驚鷗鳥人何在在天表
代寄
怪殺東風薄入春來吹殘柳絮海棠都落一片落花拈
不起和雨和烟相攫誰可解愁懷漠漠刺繡無心分五
色歎無聲袛見針兒閣翻欲惱養娘惡鴛鴦一對溪
邊掠怕情牽只言風悄半遮簾幕生得腰肢原自瘦近
覺宵來更弱梳短鬢嬾隨時作心字香燒心已碎筭同
心還是心心各記郎語善諧謔
村居
古樹隂相屬步長坡百勞初語白鷗新浴早稻初堅香
似蜜無價可方新糓休更說人間粱肉黃雀飛飛猶未
老待秋深蒸取脂如玉芙蓉下倒&KR0812;醁空江採得蓴
成束櫂輕舠中流嘯咏放歌林曲漁老綸竿垂不止忘
却塵區榮辱我亦覆一枰棋局荷鍤躬耕風味古倣隆
中頗有良苗綠梁甫句問誰續
十五家詞卷九
