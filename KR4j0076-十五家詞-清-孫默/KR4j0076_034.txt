十五家詞卷三十四休寧孫默編
陳維崧烏絲詞三
長調
滿江紅
悵悵詞
咄汝青衫奚不去白楊荒漠歎是處病蘭不笑瘦琴空
削鄴酒紅來心久死越娘紫去懷長惡猛耳酣追憶玉
箋河驚流落東簫屐西紈芍北金谷南銅雀只詞流
騷艷供伊談噱百不憐人游獵賦一生悞我靈光作向
要離塜上一呼余余曰諾
前題
日夕此間以眼淚洗胭脂面誰復惜松螺脚短不堪君
薦幾帙罵人鸚鵡著半牀詛世芙蓉譔笑嶔嵜俠骨縛
青衫奚其便曷不向青河戰曷不向青樓宴問何為
潦倒青藜筆硯老大怕逢裘馬輩顛狂合入烟花院誓
從今傅粉上鬚眉簪歌釧
前題
腰綵唇朱渾妝就腐儒花靨堪噴飯騷腸賦骨也來帖
括兒輩不關詩酒事乃公偶墮文章劫看他年百隊罽
如霞䕫州獵緗千卷澆玄蝶螺千縳漂丹&KR0917;也扶風
歌彈陳畱花鑷梔子街前捎粉盜鳳凰橋下薰香俠更
偏軍夜繞甑山城師常捷
前題
一畝書齋白楊樹今番滿矣想十載墨池滋味不過如
此芍藥風流可賜緋丁香年少宜衣紫問奚為蹀躞鷫
鸘橋無聊子簫欲哭紅冰璽琴欲笑玄霜蘃歎騷茵
墨寶命儕歌婢硯締半車蘭葉鬼詩斟一斛茶花髓也
紅顔絶代可憐人因誰死
前題
白柳黃羊宛繪出傷心片幅酸切處短霜供㸑古烟供
讀觴弄於君何必怒瓢浮似我原堪哭聽黃陵磯畔夜
深船淒涼曲梨園内絲憎肉田園内花欺粟更枲麻
謗錦薋葹讒菊百隊錢刀爭作横一身風雅單為僕倚
酒悲亂擊紫珊瑚鳴如筑
咏雪(宮闈)
雪灑彤墀看帝里風光不惡恰喜是銀裝絳灌瓊雕衛
霍粉掾班中年尚少玉兒宫裏腰初約更太平天子坐
當中簾垂著御溝畔爭寒雀寶鼎外山呼却喜臣心
似雪朕之良藥琴瑟六花籠翠幄泠泠萬點敲金鑰問
鵷行誰擅郢中才從頭索
前題(閨閣)
連日微隂梅花外數聲姑惡憔悴是淨持小女兒家姓
霍春夢晝寒偏易醒鬢絲指冷應難約思沉沉獨自抱
銀箏人猜著釵梁燕鞋幫雀簪處鸇移來却看糝平
鴛瓦鋪明紅藥沾濕怕汚郎白馬玲瓏不辨奴青鑰問
何時乾鵲噪香奩從天索
前題(塞外)
萬里茫茫穹廬畔風狂雪惡嘆當日漢家蘇武功高衛
霍迢逓南天鴻雁信淒涼北海羝羊約縱饑來朔雪亦
堪吞無衣著傳書犬銜環雀忠孝事難忘却看詩誇
同澤史譏嘗藥夢到龍樓飄瑞雪六宫夜宴黃金鑰正
醒時蘆笛起邊愁風蕭索
前題(樓中)
六出花飛側耳聽金鈴犬惡正滕六撒鹽飛絮瀰漫揮
霍縆罷額黃簾四捲粧成蛾綠鈎雙約任樓頭倚遍玉
闌干難安著歌竹子彈翎雀舊時曲都抛却悔姮娥
清冷多因偷藥燒盡深閨紅獸炭闔殘别院文鱗鑰只
雪沙淅瀝打空階秋千索
前題(袁宅)
四世三公袁高士人身不惡也不羨東朝田竇西京金
霍大雪不知秦與漢平生詎習從衡約笑本初公路亦
家駒爭殘著穿花蝶銜梅雀銼銼冷高軒却縱蒲輪
束帛誤人之藥煖足那須東閣被安心自守空山鑰任
門前白盡漢江山休相索
前題(馬上)
大獵城南此年少王家鎮惡何況是姿容比玠從奴勝
霍帶雪能騎千里馬殺人不受三章約正射雕時候暮
雲平弓弦著能逐兔能探雀揮杯飲休辭却向諸君
笑語此非鴆藥旦日醉從屠狗博昨宵怒奪城門鑰看
踠驑玉色雪中馳難追索
前題(曲中)
舉舉師師正春病心情小惡蚤則是雪飛寶篆寒生錦
霍無力渾如儂樣性難憑恰似郎邊約倚銀篝小語罵
輕狂偏偎著縈簾蒜騰釵雀斜復整行還却好搗殘
玉杵和他面藥睡眼初瞤驚六出曲中小響倉琅鑰又
平康狎客喚銀瓶褰簾索
前題(酒家)
大雪江天笑萬里北風作惡&KR0838;只向屠門大嚼磨刀霍
霍季布田中亡命客盧家堂後消魂約正雪深兀坐酒
樓中思量著車中婦山頭雀恨不了愁難却總無如
一醉勝他行藥小婦且擎紅玉椀金吾漫鎖春城鑰拍
糟床極愛酒家郎頻呼索
陳郎以扇索書為題一闋(父名陳九曲中老教師)
鐵笛鈿箏還記得白頭陳九曾消受妓堂絲管毬場花
酒籍福無雙丞相客善才第一琵琶手歎今朝寒食草
青青人何有弱息在佳兒又玉山皎瓊枝秀喜門風
不墜家聲依舊生子何須李亞子少年當學王曇首對
君家兩世濕青衫吾衰醜
江村夏咏
百頃風潭鎮日展風漪八尺向此處未妨飲噉且須琴
奕籬笋細醃紅縷䜴吳鹽小下銀絲鯽待體中脱復有
佳時哦周易北垞外寒雲白西崦畔蒼烟積更水鳬
將子縱横飛拍老子難抛白玉麈少年喜拓黃金戟總
風情輸與牧牛兒斜陽笛
前題
野水濛濛掩映處烟扉三兩羨門外黃雲䆉稏麥場如
掌叱叱村頭驅犢返瀰瀰江口义魚往喜田園四月不
曾閒人勞攘嫩晴後桑隂敞老屋下田歌漾更芋區
新灌鵝羣初放婆餅焦啼秧馬活社公雨過繅車響笑
吳儂原住五湖邊曾呼長
前題
略彴東頭有蟹舍斜連荻市追涼處田夫說餅風情靡
靡餺飥澑匙薑韭滑餦餭膠口椒橙美更傳聞櫻笋賤
如泥今年裏义手舞揎拳起缸面酒長腰米想大官
厨味不過如此老我田園河射角笑他仕宦車生耳滆
湖風剛趁此時來欣然喜
前題
碧浪初圓凭水閣脱巾獨立誰作伴數竿籬竹一甌茗
汁似有聲來茶磑轉斷無人處村舂急正日長撥悶枕
書眠斜川集槿花上珠堪吸荳花底涼堪裛看瀰茫
一派雨蓑烟笠搏黍鳥啼勤又嬾鰣魚風起吹還澁恰
衝泥隣叟墊巾來芒鞋濕
前題
雨欲成時聽村北村南鵯鵊行樂處崖門藤束溪腰樹
夾水剪越羅吳縠樣山臨范緩倪迂法任科頭箕踞受
松風新涼霎何必學呼名鴨且自荷隨身鍤儘一丘
一壑此生寧乏雲起怒排臨陣馬澗鳴冷試搊筝甲更
歸來滴滴玉蛆聲糟床壓
前題
丁字畦邊見一帶隂隂夏木扶疎甚釣絲斜漾菱絲大
熟鶯煖鮰魚新上市草香蠶子齊登簇喜炊烟一縷裊
江邊燃湘竹茭雞唱溪流足姑惡呌山光綠聽樵歌
正斷漁歌又續泥滑婦愁微雨饁村深兒趁朝涼讀更
柳塘吹起牸牛風波如縠
前題
罨畫銅官都繚繞吾廬左右論生計蹲䲭一頃菰蒲百
畝矮屋村扉多蘸水澄潭釣艇斜依柳恰月明漁網截
江來歌銅斗烟漸歛籠鴉舅雨又作鳴鳩婦正湖風
側帽林花墮酒戲就攤錢淮估語悶思斫鱠吳娘手待
明朝重榨甕頭虀呼溪友
前題
澤國人家門以外水田渺渺無過是明潭淺瀨烟蒲風
篠雪浪江帆喧晝夜雞頭菱角知多少泊數行笭箵忒
玲瓏漁蠻遶新暑退蘆塘窅殘月映溪堂皎且榜他
碧石沽來清醥一雨平湖涼思滿數聲林笛離情悄正
水雲空闊晚冥冥沙鷗矯
前題
天水空濛蘆花内苑菴一個長夏裏溪干乘興短篷掀
簸十里烟波鷗世界半盂茗汁僧功課更寺門竹翠劇
憐人如何唾洗鉢罷苔隂坐捶琴歇花關臥愛粟畱
聲脆枇杷葉大便住隨師聽浴鼓再來何日開烟柁約
搓橙剖橘好時光還重過(時過浣花禪院)
前題
三伏炎歊吳牛喘老顛欲裂詎便少池荷半畝山松百
尺赤日紅塵那可耐哀梨并剪無從覓且臨風快讀劍
南詩傾一石堂堂處裝何急咄咄處人都逼算功名
馬矟關山梁益綠鬢雙螯寒夜擘白頭猛虎霜天射漸
卷終不覺海風生冰車砉(方讀劍南老人集)
歲暮渡江用宋茘裳觀察曹顧菴太史王西樵
考功倡和原韻
六幅蒲帆掠江下玻瓈綠漲中流處舉杯遥賀焦先無
恙一片鄉愁殘壘下五更僧語空舲上喜往來白小不
論錢漁蠻餉看蟹舍沙頭漾聽銅斗船頭唱喝岷江
有水速成醇釀估客使船都似馬吳兒踏浪何須杖剪
燭花醉眼看魚龍離竒狀
舟次潤城謁程崑崙别駕
此地孫劉想萬馬川騰谷漲公到日雄關鐵鎖東流無
恙上黨地為天下脊使君文在先秦上更縦横羽檄氣
偏豪籌兵餉天上月波心樣隔江笛樓頭唱歎江山
如此可消官釀側帽高張臨水宴掀髯勇策登山杖踞
寒崖拂蘚剔殘碑猿猱狀(先生重刻焦山瘞寉銘)
懷阮亭
隋帝宫門楊柳岸春濃花漲曾密報杜家書記平安無
恙相賞每多松石意此情原在錢刀上記紅橋風月六
年游皆君餉瓜果讌離旌漾禪智寺驪歌唱任吳霜
髩裏漸為君釀謾說休文圍帶減吾年四十還須杖夜
闌時夢汝帽簷斜論詩狀
聞阮亭罷官之信并寄西樵
鼎鼎朱門滿眼是膨脝腹漲誰得似心情半嬾風情微
恙阿堵考君材最下孔方阻爾書難上算人間只有芰
荷裳堪相餉華不注樵風漾轅固里蠶娘唱使漸離
和曲杜康佐釀才子為官休亦好弟應荷蓧兄攜杖記
相人原說使君非癡肥狀
乙已除夕立春
爆竹一聲吾廬外千門烟漲喜今夜新春殘臘田園無
恙南國舊游稀眼底西京遺事來心上記黏雞彩燕廿
年前攔街餉滄桑換都抛漾頭顱老休歌唱且左燒
紅燭右傾家釀鬱壘攲斜頭上帽神荼脱落腰間杖笑
人憐桃偶偶憐人同斯狀
前題
父念兒耶珠淚迸溪流同漲屈指算四時作客三秋抱
恙山左未尋周櫟下廣陵且覓王貽上乍橊花時節載
愁還堪誰餉弱女稼羅衣漾諸弟隔羈鴻唱又匆匆
去買高郵雪釀寒夜纔歸陽羨棹燈前擬試金焦杖向
泉臺泣數一年間飄零狀
將為鄧尉看梅之行先寄吳中諸子
二陸三張會轟飲劍池春漲吾語女千年花草至今無
恙柳絮微風胥渡口梨花細雨臯橋上自别來僕病負
諸君蓴鱸餉倀倀甚游絲漾芒芒極雛鶯唱漸欲寒
欲煖暗將梅釀我意巾車還躍馬君其挈榼兼扶杖待
月明飽玩萬山巔横斜狀
贈朱亦巖先生(先生楚人)
湘入瀟波極望處楚天碧漲來領袖五湖詞賦齊盟無
恙蕭帝宅荒葭菼外昭君村在秭歸上羨風騷兩地仗
斯人從天餉珠玉走龍蛇漾白雪和幽蘭唱看江花
狼籍班香醖釀他日定為公子繡此時敬撰先生杖謝
君侯未面巳憐余疎狂狀
何明瑞先生筵上作(辛已歲先生在陽羨令幕中拔予童子第一)
陽羨書生記年少劇於健馬公一顧風鬃霧鬛盡居其
下兩院黃驄佳子弟三條紅燭喬聲價恰思量巳是廿
年前淒涼話鐵笛呌南徐夜玉山倒西窗下且摴蒱
六博彈箏行炙被酒我思張子布臨江不見甘興霸只
春潮濺雪白人頭堪悲咤
滿庭芳
紀夢
黃入東風綠來南内夢中春水竛竮箇儂香粉髣髴也
曾經還是簸錢堂上當年事有影無形高樓外珠圓鶯
脆隔院已聞聲衷情渾欲訴新愁點點舊恨星星奈
一場春夢不甚分明此際銀燈耿耿羅衾濕紅淚如冰
難分手滿街細雨愁煞夢回程
鳳凰臺上憶吹簫
閏六月七日為牛女作懊惱詞
翠鵲橋虚珠匏路杳懊儂情思無憀奈粉河一望靈匹
難招寄語天邊織室雙鴛杵纖指休抛停梭怨金徒箭
永青女粧遥迢迢常時此夜正微褰麝㡠小駕龍軺
記衣香鬢影髣髴今宵經年離别依然又淚滴紅綃差
喜是涼秋不遠准備魂消
和潄玉詞
蘸水垂楊漫天絲柳千條萬緒樓頭正圖冰清淺斜靠
簾鈎擬把玉容重整纔勻面怊悵還休懨懨甚今春三
月忒似深秋堪羞韶華縱好奈舊情已換往事難留
只梁間玉剪勸我登樓簾押朦朧未捲青山外不忍凝
眸無過是瀟瀟春雨點點離愁
水調歌頭
被酒與客語
老子半生事忼慨喜交游過江王謝子弟填巷哄華騶
曾記獸肥草淺正值風毛雨血大獵北岡頭日暮不歸
去霜色冷吳鈎今老大嗟落拓轉沉浮疇昔博徒酒
侣一半葬荒丘閉置車中新婦羞縮嚴家餓隸說著亦
堪愁我為若起舞若定解此不
題余氏女子繡西施浣紗圖為阮亭賦
婀娜針神女春晝繡西家聞道若耶溪上淥水漾明沙
為憶吳宫情事驀地養娘來至羞臉暈朝霞忙向屏山
畔背過鬢邊鴉一春愁三月雨滿欄花西施未嫁當
初情事記些些靠著繡床又想拈著鴛針又放幽思渺
無涯一幅鮫綃也錯認越溪紗
夏初臨
本意
麥浪挼晴槐隂撋雨小樓無限思量九十韶華誰憐歸
去堂堂屏山敞盡瀟湘漸凌波玉剪飛忙此時天氣今
年情緒大抵倀倀天涯羈旅煞甚淒涼慣推中酒怕
說思鄉江東故苑正逢櫻笋時光何日吳裝傍柳綿小
泊斜陽倚蟲娘一春愁病說與端詳
八聲甘州
月夜守風江店
對清光一碧倚江城獨立怨飄蓬最惱人懷抱危檣匝
地殘堞當空遙想故園粧閣擁袖側金蟲歎息藁砧去
烟水濛濛一派銀濤雪浪瀉青銅鏡底白雁聲中料
嫦娥清冷此際與人同且消停三更茅店任隔垣紫馬
夜嘶風消魂也江愁衛玠月想王恭
倦尋芳
早春偶過農部伯父廢園感賦
敗屋東頭偶然行散十分情重滿地苔錢雨榭烟廊都
空蘸水燕雛晴故掠蔭街絲柳風偏弄傷情處是舊家
年少登山一慟記當日孝標姊妹僧綽兒郎嬉遊曾
共多少春衫斜著金鞭閒控一自攀髯人去早江南鶯
燕成何用&KR0838;此生繡戸珠簾付之一夢
玉人歌
楊枝今歲二十為于齊紈上作小詞
當日事記陌上青絲垂垂踠地拖烟蘸雨已解藏鴉未
真珠簾額香毬墜做盡輕狂意影濛濛紅日三竿白花
十里水驛飄零子謝青眼相看綰人征騎露葉如啼
直得消魂死如今漸長黃金穗不在長街裏羨畫樓有
主舞腰同倚
八節長歡
乙巳元日
淑景驚催畫梁日影蚤漾粧臺曈曨金母帳㶑灧玉人
杯宜春帖子簪花格漸閨中珠網爭開多少屏搖翠栢
勝颭紅梅長安車騎朝正青絲轡火城影裏初回宫
闕暖祥雲嬉遊罷誰憐江左鄒枚休怊悵喜吳娘已醡
春醅屈指又試燈挑菜城南且拾遺釵
閨怨無悶
春日見城上遊女甚盛戲作此詞
綺陌眠芊上日妖冶彌望玉樓金埒正挑菜年光湔裙
時節陣陣内家車子漾綃幃吹亂千堆雪無人處悄把
春纖小揭都無分别絡驛碾香塵鋪玉席總向子城
斜處女牆彎裏惹人憐惜此際春心愁絶愁九十春光
如過隙那堪輕暝輕寒朝來想作寒食
瑣窗寒
昔年樓上
此地當年蕭娘粧閣綠窗幽靚傷春情思正日煖人微
病撚花枝悄近羅衣眉峯送語烟難定掩屏風六幅看
他縆額安黃端正那更人别後冷落舊粧樓温家玉
鏡無端又上銀蒜零星還剰只從前簫局桃笙看來不
似今朝景便化為玉剪重來還認紅香徑
花犯
咏白山茶用周美成梅花韻
對西風亭亭一樹箇儂好風味和烟和月也無人憐惜
不勝清麗水精簾額深深倚天寒私自喜似小玉夜長
無伴上牀鋪粉被珠窗一層障疎花似無還似有共
人憔悴愁殺是青霜輕墜記一種紅顔窈窕曾開在三
春臺榭裏只薄命年年流落秋天涼著水
念奴嬌
與任青際飲
乾坤颯颯且沽將楓葉細評今昔笑問幽州今夜雪可
似鸘裘寒色市上吹簫橋頭賣醬淚灑吳楓赤蘇貂空
黑謝郎今已破賊不如冶葉倡條青樓白社磨滅人
年月瀝盡并刀悲壯血看有何人憐惜白草關河黃沙
唐宋只對孤鴻說醉澆三國周郎江岸千尺
雲間陳徵君有題余家遠閣一闋秋日登樓不
勝蔓草零烟之感因倚聲和之
得憐堂後有丹樓飛起當年爭羨陽夏門庭能咏絮那
更溪山葱蒨帶雨房櫳和烟簾幕零亂東湖面碧闌干
裏有人斜映瓊扇可惜人去匆匆而今樓下秋水帆
如箭老我三吳好男子綠鬢忽然衰賤蔓草霜濃叢祠
露悄白晝鼪鼯現舍南舍北亂飛王謝家燕
題顧螺舟小影
如此佳人是王家養炬謝家遏末三世貂蟬連北闕年
少東華釋褐傅粉宫前薰香殿側顧盼真英發臨春結
綺舊遊似有瓜葛而今零落堪憐文園多病嬴得相
如渴滿目關河愁恨極衰草濃烟塗抹醉矣堪呵灰兮
可溺田也供人奪芒芒哀樂四條絃子空撥
緯雲弟三十作此詞因和其韻同半雪弟賦
醉拍闌干歎去者苦多光隂倏忽知我平生悲憤事惟
有當頭明月准擬騎鯨不然射虎一吐胸中鬱吴鈎負
汝好將衫袖頻拂追想紅燭呼盧青樓賭酒往事推
華閥小季巳稱三十歲何況暮年黃歇斜閣秦筝横攤
越絶燒盡爐中柮憑高遠望江流一綫如髮
送子萬弟之睢陽
悲哉秋也況登山臨水黯然欲别千里長江流夜月萬
里長城空闊白板船開青楓樹老極目徒悲切君歸梁
苑漢家何限陵闕疇昔讓棗推梨謝家兄弟才氣人
爭說一夜西風吹蒼莽吹散封胡遏末兄作楚囚弟成
秦贅枕上鵑啼血阿龍超甚教他長誦明發(阿龍五弟小名時同)
(四弟在睢陽)
龍眠公坐上看諸客大合樂記丁酉中秋曾於
合肥公青谿宅見此今又將十年矣援筆填
詞呈龍眠公并示樓岡太史邵村侍御與三
孝廉
醉來闌入正司空筵上一羣腰鼓老子婆娑牀上坐矍
鑠聽歌似虎一片西風千堆畫燭月好清輝苦回頭往
事青溪舊夢重作謝公笑問兒郎此間何處略記隋
堤路老矣廉頗猶健飯莫負紅么翠羽人在當場曲逢
入破白髮休予侮新磨幡綽世惟公等堪語
次夜韓樓燈火甚盛仍聽諸君絃管復填一闋
紅燭如山請四筵滿座聽儂撾鼓此日天涯謀作達事
更難於縛虎僕本恨人公皆健卒不醉卿何苦金元院
本月明今夜重作總是狎客南朝佳人北里占斷蕪
城路好景也知容易散一别沉鱗羈羽狂受人憎醉供
人罵老任雛姬侮揚州燈火明朝人定傳語
乙已中秋用東坡韻寄廣陵諸舊游
月明如此問江山今古幾多陳迹誰把桂輪今夜裏碾
破楚天新碧玉臼無聲銀河有影一片清虛國醉餘莫
笑舊游吾尚歴歴記得杜牧司勲江湖落拓曾作揚
州客愛殺打頭天上月管甚中秋七夕一别淒然吾生
可惜塌盡鵾鵬翼夜云深矣依稀樓外吹笛
酬歸德侯仲衡
天隂歲暮正情如中酒人初賦别忽接繁臺書一紙飛
下梁園白雪悼遠傷離撫今追昔字字皆辛切狂歌數
闋唾壺之口都缺每欲窄袖輕衫碻磝道上小犯寒
風冽耳後弓弦聲霹靂一片風毛雨血雅願終違壯遊
未果世事多枝節中宵輾轉布衾今夜難熱
瑶花
秋雨新晴登遠閣眺望
青山如黛淥水如羅映真珠簾罅金閨瑟瑟正清砧隔
院擣衣纔罷登樓遠望見一帶碧雲輕瀉更蕭關征雁
濛濛愁煞江南此夜幾回搔首沉吟歎今日深秋前
朝初夏流光逓換何處覓鈿車羅帕傷心故苑依然似
天涯客舍對秋風強舉金尊又是夕陽西下
高陽臺
題余氏女子繡高唐神女圖為阮亭賦
巫峡妖姬章臺才子賦成合斷人腸綉閣停針含情想
像高唐渚宫舊跡今何在不分明水殿雲房軃蟬鬟憶
著行雲恰費商量蘅臯暮雨淒涼只楚天一碧與夢
俱長霧縠霓旌幾時重得侍君王小唾紅絨思好事却
剪刀聲出迴廊更添些紅杜青蘋做出瀟湘
東風第一枝
咏綠萼梅和吕聖求韻
粉界檀腮烟籠膩頸玉奴素質輕約風前乍坼紅鬚月
下低含綠萼一枝水上也不管鶯啼燕掠最憐他不甚
分明飛破瀟湘白鶴隔蟬翼層層都薄打稷雪泠泠
又落有情故亞樓頭無聊自開屋角日高慵起慢搖動
綠紗簾箔看苔錢色上梅花碧透何郎官閣
解語花
咏美人捧茶和王元美韻
蕃馬屏風雛鶯庭院竹下茶聲細粧樓小倚闌干外汲
取春流淺試乳花銀蕊烟裊上綠鬟千縷澑横波罏火
初紅儘帶嬌憨意捧處輕搖蟬髻問阿誰年少消受
纖指珠鮮玉脆語笑處故惹檀郎驚起沉香亭婢只領
略凝酥佳麗怎如伊生小江南偏解旗槍味
咏美人捧觴和王元美韻
楚天卵色吴地鶯聲惹得愁千斛春衣慢贖且泥他粉
白斟來蟻綠蓮鈎小蹙行過了銀屏六曲軃烟鬟縹色
杯輕帳裏圍頽玉笑顫流蘇影簇怪佯酲不醒罸依
金谷玉郎低囑沉醉也休作難人題目芳心暗逐羨杯
底鴛鴦同宿趁花酣雙抱紅篝圖取春眠足
夜合花
為丁子硜催粧
人柳腰眠聖檀額注犢車催下屏風勝常道罷腮邊春
暈微紅呼燕燕喚蟲蟲桂堂西小著輕容問伊姓氏父
名鄭季母號樊通鶯聲夜半玲瓏多少帳前細咳爾
汝歡儂今宵夜冷勸郎文籍休攻蘭釭細鴨罏濃卸花
簪早傍薰籠羨他大婦偏憐敬禮代掩珠櫳
換巢鸞鳳
咏燭
暝色初臨正金荷灼灼鳳脛沉沉燒殘終有淚剪斷豈
無心饞脂注得十分深光翻金粟影動瓊林春檠上看
帶笑花開似錦瘦沈躊躇甚曾記華堂半滅情難禁
金鑰傳時玉堂㸐處對對紅酥翠沁蓮燈緩導上元遊
蘭膏濃挽平康飲如今絳蠟照人長是孤寐
曲游春
花朝
穠春無限好正雲剪春羅小鋪明鏡滿目紅芳記淡烟
斜日江南時景紅板橋西路有萬縷綠楊拖徑更憐次
第風光巧鬭吴娘花勝回首夭桃露井憶檀板銀罌
那時偎並人在花朝有嬋娟姿格玲瓏情性自後堂分
袂長則是如酲似病可惜憔悴蘭成淒涼家令
絳都春(第二體)
乙巳元夜
春宵三五正碧雲合處冰輪斜挂暗省年光漫數韶華
偏沾惹平生舊事都忘也難忘是鳳城鴛瓦無燈無火
有花有月偶然吟寫此夜追歡買笑有天街似水暗
塵隨馬詎料而今幾陣東風譙樓下吹去了香車羅帕
春衣卸思量如乍且尋故老開元月明閒話
石州慢
憶舊用高季迪韻
醉拍雕闌思憶從前淚珠頻灑東陽倦沈多愁多病瘦
軀堪把水市津樓奈他繡被濃香舊時閒事偏縈惹顛
倒覓烏絲檢霜毫細寫妖冶此夜蟲蟲曾囑監奴葳
蕤慢下且湘簟銀燈邀人白打摘盡銅籖小婢故惱人
行任他嘶斷門前馬懊惱後堂前又年光換也
玲瓏四犯
月下聞笛
三五良霄看雲月澄鮮幽輝盈抱羈旅無眠愁思幾番
縈繞滿園春水空濛映翠竹枝枝斜裊恰嘹喨誰家入
破遙想小樓空悄因思天寶梨園隊有金雁鈿蟬絶
妙更偷把寧王玉笛吹徹誰知道一自華清人散繚垣
外閒花野草此生頭白天涯再聽伊涼别調
霓裳中序第一
咏水仙花次尹梅津咏茉莉韻
珠櫳寒粉靨偎罷銀篝紅獸熱恰值青霜騷屑有一種
瑤芳白花翠葉海天皓月羨玉娥生長綃關斜春渚竟
川含綠一笑嫣然絶妙絶頓成離别長則伴兒家粧
箧有時墜落簾茀看盡人間多少蜂蝶五銖寒到骨悵
千里洞庭飛雪傷情也舊家何處悄對素梅說
憶舊游
寄嘉禾俞右吉朱子葆子蓉
松陵東去路記水程烟驛幾多般鴛鴦湖裏泊重城燈
火一派潺湲船樓玉人行酒碧浪瀉紅顔更羃䍥丹鱗
綿濛黛甲上下哀湍十年成間别想怪侣狂朋一樣
啼斑縦玉清歸去怕滿天風露猶憶人間只是南湖柳
色憔悴不堪攀長望語兒亭故人為我且加餐
齊天樂
暮春風雨
小樓昨夜東風到吹落滿園空翠時有茶烟絶無人影
好箇他鄉天氣淒涼欲死見燕剪平蕪柳拖春水暗省
從前如塵似夢最難記當年曲院寒食餳香花更煖
許多情事金斗猶温玉釵還響已送愁人到此也思寬
慰奈把酒聽歌幾番不是暮雨瀟瀟記吴娘曲子
水龍吟
江行望秣陵作
輕舟夜剪秋江西風鱗甲生江面瓦官閣下方山亭外
驚濤雪片一帶蔣州千尋鐵鎖等閒燒斷只波間皓月
流光欲下舊曾炤金陵縣何處迴颿撾鼓更玉笛數
聲哀怨回思舊事永嘉南渡流人何限如此江山幾人
憐惜斜陽斷岸正江南烟水濛濛飛盡楚天新雁
瑞鶴仙
上元和康伯可韻
昔游思後苑記天上月圓人間月半六街笑聲滿看火
蛾金繭春城飛遍琳宫瓊觀隨處掛鰲山燈爛最銷魂
深巷殘更小顫門邊雙釧休羨無多勝景有限芳辰
不堪追玩紅篝熏煖和衣卧誰低喚怪流光一去鈿車
羅帕吹煞東風不轉只玉梅梢上冰輪依然相見
鄒程邨母夫人壽
千金今夜直羨阿母白髮珠袍一色稱觴蓬閬側有南
路豪家東朝貴客華騶列戟向尊前箜篌醉擘倩何人
笑問君家家本難忘易識猶憶曾陪董相閒過鄒陽
讀書騎射賢哉湛母截髢親為置食看懷清臺畔夫人
城上無論功名赫奕只膝前有子談天生兒亦得
南浦
泊舟江口
吳檣晩眺看隔江螺髻碧離離龍虎銷沉無據往事不
勝悲憶昔曹公飲馬對江流横槊賦新詩羨三吳人物
伯符公瑾年少更雄姿今古芒芒天塹捲神鴉日暮
舞空祠多少南朝事業斷岸矗殘碑月白估船銅斗唱
西風外雲水瀰瀰歎多愁洗馬銷魂偏在渡江時
氐州第一
秋日懷東臯諸子用周美成韻
千片芰荷零亂簾捲西風人倚樓小横竹泠泠峭風歴
歴一碧遠天縹緲非淡非濃颭水國村村斜照中酒心
情欲寒天氣暗催人老三十六鱗江上少奈無限舊
愁繚繞沙鳥將雛江鳬傍母秋水柴門抱正搓橙時候
也題糕近龍山歡笑寫盡吴牋盼晴空翠屏都曉
綺羅香
清明感懷
綠水樓臺青春院落又是韶華百五餳粥榆錢過了匆
匆時序怕今年玉剪來時是去年鈿車停處最難憑輕
煖輕寒天涯羈客甚情緒少年此日嬉游有窺簾綺
態當壚俊侶一自飄流冷落夭桃門戸西樓外幾陣鶯
花北邙上一堆羊虎向斜陽斷碣殘碑多少横官路
初夏連夜於許茹庸仲修席上看諸郎演牡丹
亭有作
許掾多情清和佳節連夕嬌歌妙舞料得眉峯碧到愁
時都聚記昨宵銀瑟初停又此夜紅牙再補看一羣燈
下諸郎依稀盡解此情苦獨有江東客為家山路遠
倍增淒楚回首朱門略記蟲娘庭戸好院本全部笙簫
没心情半生羈旅比年時攜手聽歌多了黃昏雨
金盞子
咏燈
一盞紅釭灧玉膏鴛綃皺處偏凝春夜照梳頭蓮籌杳
淒清牙蒜犀釘便教剪盡銀荷奈芳心耿耿敲翠竹悄
喚綠翹簷前蘭燈將暝喚遍無人譍且獨自纖手靠
粧臺挑鳳脛宛轉處重思省當時風細人靜曾偎璧帶
流蘇剔銀虹潛等紅裯冷空對並蒂燈花怎生相稱
永遇樂
京口渡江用辛稼軒韻
如此江山幾人還記舊爭雄處北府軍兵南徐壁壘浪
捲前朝去驚帆蘸水崩濤颭雪不為愁人少住難永嘉
流人無數神傷只有衛虎臨風太息髯奴獅子年少
功名指顧北拒曹丕南連先主霸業開東路而今何在
一江燈火隠隠揚州更鼓吾老矣不知京口酒堪飲否
十五家詞卷三十四
