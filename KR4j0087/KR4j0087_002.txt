詞律卷二
宜興萬樹撰
憶王孫(三十一字心又名豆葉黃欄杆萬里)李重元
萋萋芳草憶王孫柳外樓高空斷魂杜宇聲聲不忍聞
欲黃昏雨打梨花深閉門
(詞林萬選云元人北曲一半兒即是此調蓋其末句云一半兒□□一半兒□添兒字襯卽曲調矣然元)
(曲亦有憶王孫與此同者當是一調異名北曲末一字多用上聲詞則無之空深二字用平不字亦作平)
(最起調雖不拘然名詞名曲多得此訣但可為知者道耳)
又一體(雙調)(五十四字)周紫芝
梅子生時春漸老紅滿地落花誰掃舊年池館不歸來
又綠盡今年草思量千里鄉關道山共水幾時得到
杜鵑只解怨殘春也不管人煩惱
(前後字句同只後起平仄異)
一葉落(三十一字)後唐莊宗
一葉落搴朱箔此時景物正蕭索画樓月影寒西風吹
羅幕吹羅幕往事思量着
(他無作者圖譜註平仄可換吾不敢信)
蕃女怨(三十一字)温庭筠
萬枝香雪開巳遍細雨䨇燕鈿蟬筝金雀扇画梁相見
雁門消息不歸來又飛廻
(巳字雨字俱必用仄聲觀其次篇用磧南沙上驚雁起飛雪千里可見乃舊譜中岸然竟註作可平不知)
(詞中此等拗句乃故為抑揚之聲入于歌喉自合音律由今讀之似為拗而實不拗也若改之似順而實)
(拗矣且此詞起于温八乂餘鮮作者試問作譜之人從何處訂定其為可平乎)
調笑令(三十二字轉應曲)(又名宫中調笑三臺令)馮延巳
明月明月照得離人愁絶更深影入空牀不道幃屏夜
長長夜長夜夢到庭花隂下
(起二字疊後長夜二字即以上句尾二字顛倒而疊之凡三用韻此亦名三臺令然與二十四字者不)
(同)
又一體(三十八字)毛滂
隼旟珮馬昌門西泰娘紺幰為追隨河橋春風弄鬢
影桃花髻㬉黃蜂飛繡茵錦薦承回雪水犀梳斜抱
明月銅駝夢斷江水長雲中月墮寒香歇
香歇袂紅黦記立河橋花自折隼旟紺幰城西闕教妾
驚鴻回雪銅駝春夢空愁絶雲破碧江流月
(詞前用七言古詩八句四平四仄即以詩尾二字為詞首二字句餘俱叶之蓋詩則誦而詞則歌猶董解)
(元西廂先有詩句而後彈曲子也圖譜將起處作五字句失註第二字起韻大謬此調或題作頭子或作)
(破子東堂有破子二首則單用後詞而無前詩句然酒美一首詞中皆言文君事蓋其前八首俱詠古美)
(人前有詩八句詞後俱註右某某此首無之恐原亦有詩句而前後俱逸去耳又花好一首詞意似無所)
(實指則為不用詩而止用詞之體也作又此二詞後載遣隊一詞乃七言絶句或謂本集詞應收于二)
(十八字調内余曰宋時教坊演樂必有致語皆以文士之筆代為優人之辭致語用四六其下必有口號)
(多作七言律亦有四句者或小兒或女弟子登演雜劇皆有問語答語隊名謂之勾隊演畢則放之使去)
(謂之放隊此遣隊者即放隊也但放隊亦用四六數句不用絶句此詩必本是口號而誤刻作遣隊耳否)
(則遣隊時或亦可作詩總于詞無涉也今附錄于後)
(歌長漸落杏梁塵舞罷香風捲繡䄄更擬綠雲弄清切樽前恐有斷腸人)
遐方怨(三十二字)温庭筠
憑繡檻解羅幃未得君書斷腸瀟湘春雁飛不知征馬
幾時歸海棠花謝也雨霏霏
(湘字飛卿次章用悵字去聲想不拘也斷腸必用仄平譜謂可作平仄差)
又一體(雙調)(六十字)顧夐
簾影細簟文平象紗籠玉指縷金羅扇輕嫩紅雙臉似
花明兩條眉黛遠山横鳳簫歇鏡塵生遼塞音書絶
夢魂長暗驚玉郎經歲負娉婷教人怎不恨無情
(第三第四句前調用一四一七此調用兩五字各異餘俱同後叚比前叚只遼塞句塞字作仄書字作平)
(與前紗字玉字異孫光憲則第三句前云為表花前意後云願早傳金盞全用遼塞句平仄更為有律但)
(以其第五句此時更沒心腸只六字必刻本落去一字不全故收此詞耳)
思帝鄉(三十三字)韋莊
雲髻墜鳳釵垂髻墜釵垂無力枕函欹翡翠屏深月落
漏依依說盡人間天上兩心知
又一體(三十四字)
春日遊杏花吹滿頭陌上誰家年少足風流妾擬將身
嫁與一生休總被無情棄不能羞
(比前起結俱異)
又一體(三十六字)温庭筠
花花滿枝紅似霞羅䄂画簾腸斷卓金車廻面共人閒
語戰篦金鳳斜惟有阮郎春盡不還家
(起句與戰篦句比前異篦平聲滿字仄紅字平定格)
如夢令(三十三字宴桃源)(又名憶仙姿比梅)秦觀
遙夜月明如水風緊驛亭深閉夢破鼠窺燈霜送曉寒
侵被無寐無寐門外馬嘶人起
(無寐疊上二字趙長卿作第四句目斷行雲凝竚下即用凝竚凝竚雖亦有此格然不多不宜從也)
又一體(三十三字)吳文英
鞦韆爭閙粉墻閒看燕紫鶯黃啼到綠隂處喚回浪子
閒忙春光春光正是拾翠尋芳
(此用平韻與前異)
西溪子(三十三字)牛嶠
捍撥䨇盤金鳳蟬鬢玉釵搖動画堂前人不語絃解語
彈到昭君怨處翠蛾愁不擡頭
(第二語字可用他字叶不必重上韻)
又一體(三十五字)毛文錫
昨夜西溪遊賞芳樹竒花千樣鎖春光金樽滿聽絃管
嬌妓舞衫香㬉不覺到斜暉馬䭾歸
(比前翠蛾愁句上多不覺二字聽字平聲)
訴衷情(三十三字)(又名一絲鳳)温庭筠
鶯語花舞春晝午雨霏微金帶枕宫錦鳳凰帷柳弱燕
交飛依依遼陽音信稀夢中歸
(第二字用韻起二三兩句連叶帷字以下俱叶微韻而枕錦二字換韻間于其中)
又一體(三十三字)韋莊
碧沼紅芳烟雨静倚蘭橈垂玉珮交帶裊纖腰鴛夢隔
星橋迢迢越羅香暗銷墜花翹
(前調起七字三用韻此調起七字句不用韻倚蘭橈以下俱同前或云珮帶非叶韻不知韋相又用花欲)
(謝深夜顧夐用羅帶重雙鳳香閣掩眉斂正與温作枕錦合乃自謂知音者不識此義以垂玉珮香閣掩)
(俱註作三字句交帶眉斂俱連下作五字句公然劃斷著圖作譜致悮後人豈不可怪哉)
又一體(三十七字)顧夐
永夜抛人何處去絶來音香閣掩眉斂月將沉爭忍不
相尋孤衾換我心為你心始知相憶深
(不相尋以上與韋作同怨孤衾句三字換我心句六字始知句五字與前異為字平妙前温作音字韋作)
(香字亦然譜于前詞作交帶裊纖腰猶可解也于此作眉斂月將沉如何解顧公何不幸哉)
又一體(以下雙調水四十一字又名桃花)魏承班
春情滿眼臉紅消嬌妒索人饒星靨小玉鐺搖幾共醉
春朝别後憶纖腰夢魂勞如今楓葉又蕭蕭恨迢迢
(魏詞又有于起句作銀漢雲情玉漏長者次句作風飄錦繡開者皆平仄互異又有于夢魂勞三字作重)
(重囑用仄字住句而不叶上下韻者以句字同故末另收按此調各刻俱作雙調而前韋詞亦有于纖)
(腰分叚者唐詞多如此不必泥也花此體毛文錫首句云桃花流水漾縦横故又名桃水圖譜等去訴)
(衷情而改桃花水可厭况并前三十三字者後四十四字者亦俱曰桃花水豈不可笑)
又一體(四十四字)王益
燒殘絳蠟淚成㾗街鼓報黃昏碧雲又阻來信廊上月
侵門愁永夜拂香䄄待誰温夢蘭憔悴擲果淒凉兩
處銷魂
(宋人皆用此體碧雲又阻雖平仄有互異者然必如此詞方起調名詞多如此嚴仁第二句用人間無此)
(愁平仄與諸人異雖唐詞此句亦有如此者然在此調中不可學也擲果句可用平平仄仄然如此詞者)
(多宜從之木汲古柳詞第三句作不堪更倚蘭係誤刻乃蘭棹也)
又一體(四十五字)趙長卿
花前月下會鴛鴦分散兩情傷臨行祝付真意臂間皓
齒留香還更毒又何妨儘成瘡瘡兒可後㾗兒見在
見後思量
(前叚尾用六字與前調異)
又一體(四十五字)歐陽修
清晨簾幕卷輕霜呵手試梅粧都緣自有離恨故画作
遠山長思往事惜流光易成傷擬歌先斂欲笑還顰
最斷人腸
(前結亦六字而三字分豆者故按此調第三句凡從來作者皆作六字沈氏乃以字連上作七字句蓋)
(祗知訴衷情前結五字而不知有六字體耳尤不通者并所選山谷一首云天然自有殊態供愁黛不須)
(多蓋隋焬帝宫人多画長蛾每日給螺子黛五斛故黛上用供字詞意言愁眉蹙損不必多供螺黛而自)
(天然可愛也沈亦註于供字斷句試問殊態供如何解可笑極矣又按蘆川有漁父家風一詞查與訴)
(衷情同只第三句七字圖譜收之不知此係傳訛多一新字其實即訴衷情也細玩自明今載其詞并說)
(于後)
(八漁父家風枝紅腸斷故園東風枝露張元幹採悵年不見荔葉誰新)
(望冷香濃泠冰透骨玉開容想筠籠今宵歸夢滿頬天漿更御風)
(詞格雖句法多有相同然未有如此全合者至過變處非訴衷情斷斷無此句法况蘆川因憶家鄕荔枝)
(而作故云風枝露葉誰採意謂雖有枝葉在誰去採他何必加一新字乎讀詞須如此體認則詞意明詞)
(律亦明故本譜不另收漁父調不然名甚新雅極宜收之以為譜中生色豈反刪却耶本譜以詳慎為貴)
(諸皆如此)
訴衷情近(七十五字)柳永
雨晴氣爽竚立江樓望處澄明遠水生光重疊暮山聳
翠遙想斷橋幽徑隠隠漁村向晚孤烟起殘陽裏脉
脉朱闌静倚黯然情緒未飲先如醉愁無際暮雲過了
秋風老盡故人千里竟日空凝睇
(圖譜收景闌晝永一首後叚帝城信阻天涯目斷暮雲芳草分作兩六字句誤也本係三句每句四字如)
(此詞豈可讀作暮雲過了秋風耶作此作雨晴句他作景闌句俱上平去上暮雲句他帝城句俱去平)
(去上妙必如此方起調聳翠静倚亦不可用平仄)
天仙子(三十四字)皇甫松
躑躅花開紅照水鷓鴣飛繞青山嘴行人經歲始歸來
千萬里錯相倚懊惱天仙應有以
(第二句和學士作纖手輕拈紅豆弄次首亦然與此詞異千萬里二句皇甫别作皆同和則一作桃花洞)
(瑶臺夢花瑶二字用平其次作懶燒金慵篆玉平仄俱異而北字平聲竟不用韻因字句同不另列)
又一體(三十四字)韋莊
夢覺雲屛依舊空杜鵑聲咽隔簾籠玉郎薄倖去無蹤
一日日恨重重淚界蓮腮兩線紅
(此用平韻日字不叶又一律第二句七字與首句平仄同兹不另錄)
又一體(三十四字)韋莊
深夜歸來長酩酊扶入流蘇猶未醒醺醺酒氣麝蘭和
驚睡覺笑呵呵長道人生能幾何
(此則前二句用仄後三句用平所首句次句第二字俱用仄則宋詞之本也)
又一體(雙調)(六十八字)沈會宗
景物因人成勝槩滿目更無塵可礙等閒簾幕小闌干
衣未解心先快明月清風如有待誰信門前車馬隘
别是人間閒世界座中無物不清涼山一帶水一𣲖流
水白雲長自在
(比唐詞加一疊全用仄韻衣未解二句平仄多不拘故註于字左然觀張三影臨晚鏡傷流景後用風不)
(定人初静皆上句平仄仄下句平平仄最為起調宜從之第二句第二字必用仄聲不比唐詞可以兩)
(用圖譜註此調云同第一體惟用雙調故不圖其所謂第一體即前皇甫詞而皇甫次句第二字乃用平)
(者今註曰同則人將亦用平而此句相反矣豈不謬歟按草堂新集詞統等書收入小青詞通首平仄)
(全然相反至後叚原不是鴛鴦一𣲖休筭做相思一槩兩句竟作上三下四句法古來有此天仙子乎夫)
(著譜固以為學者範圍集選亦以供後人詠翫奈之何不察而引人入暗若此耶聞小青傳為陳元朋先)
(生寓言先生本未工詞故作此遊戲豈可執以為實沈氏更引其不全之篇曰數盡懨懨深夜雨無多也)
(只得一半工夫云是南鄉子結句且謂數言足千古異哉多與夫叶韻乃與卿不識字人争竒既可大噱)
(而也只得句上三下四之南鄕子尤聞所未聞沈氏自謂詞中名家今人亦翕然尊之古來有不解天仙)
(子南鄉子之歐柳蘇辛否)
風流子(三十四字)孫光憲
樓倚長衢欲暮瞥見神仙伴侶微傅粉攏梳頭隠約画
簾開處無語無緒慢曳羅裙歸去
(無語無緒乃兩句俱叶韻者譜中不識註作四字句可笑孫作本三首一云歡罷歸也一云聽織聲促譜)
(因載其聽織一首必以織與促不叶故不察而亂註耳不知聽織一篇其首句用曲字起韻次句即用北)
(字為叶此乃少監借織北以叶曲促正是用韻也况聽織之聽字是平聲譜亦不知作去聲讀而反註作)
(可平若學者誤從讀作去聲而以四字為句則一個三十四字之小令而失一韻錯兩句矣豈不誤哉)
又一體(雙調内一百一十字又名家嬌)張耒
亭臯木葉下重陽近又是搗衣秋奈愁入庾腸老侵潘
髩謾簪黃菊花也應羞楚天晚白蘋烟盡處紅蓼水邊
頭芳草有情夕陽無語雁横南浦人倚西樓玉容知
安否香牋共錦字兩處悠悠空恨碧雲離合青鳥沉浮
向風前懊惱芳心一點寸眉兩葉禁甚閒愁情到不堪
言處分付東流
(調中四字四句者前二叚後一叚作者多用儷語但須于庾有懊三字必用仄聲方妙名作皆然換頭五)
(字上須四平要緊楚天晚之仄平仄亦不可亂如審齊之淚盈盈友古之粉墻低不可學也此詞抑揚盡)
(致不板不滯用字流轉可法真名手也古又首句第五字周美成新綠小池塘孫惟信三疊陽關用平)
(字起韻吳彦高前後俱用平字起韻與此不同因字句相合不另立一體美成友古等于離合之合言)
(處之處作平聲則語氣當于碧雲與不堪下讀斷耳愁入庾腸有作平平仄仄風前懊惱有作仄平平平)
(不若此詞有紀律此句亦可同愁入句香箋至悠悠句語氣或作上三下六或作上五下四不拘審齊作)
(塵埃盡留白雪長黃芽又云空搔首還是憶舊青氊則竟作三字三句矣雖不拘不宜從也至于張翥止)
(有入字乃傳寫之訛非有此體夢窗集二首于楚天晚句以下十三字一作窈窕繡窗人睡起臨砌脉無)
(言一作自别楚嬌天正遠傾國見吳宫則是上七字下五字句矣或亦係脱落不敢另收一格也升庵)
(云于驪山見石刻一詞必元人作即詞統所選三郎年少客一首也圖譜竟于風流子外另收此詞别加)
(一名曰驪山石因而分字句處與風流子兩樣以此作譜可怪之極又詞統收沈天羽起句云對洛陽春)
(色不惟洛字仄春字平而對字領句句法與風流子河干至換頭云溜波窺豔蝶不知四平之說又不足)
(怪矣如此詞手而僭厠名壇難矣詞統且評之曰可友楊状元而奴唐解元是何言歟)
歸國謠(三十四字謠一作遙)(國一作自)歐陽修
何處笛深夜夢回情脉脉竹風簾雨寒窗隔離人幾
歲無消息今頭白不眠特地重相憶
(離人句歐别作香閨寂寂門半掩又作蘆花千里霜月白半字月字俱用仄聲不拘按趙介菴有思佳)
(客令一首即係此詞雖後叚起句平仄不同然必為一調無疑今錄于左幅不另列思佳客令之名又鷓)
(鴣天亦别名思佳客不可混也)
(天思佳客令芙三十四字芙蓉窗與黃趙彦端歴歷似水秋到蓉如亂綺花倚)
(黃花矜酒美清露委山間有箇閒人喜平平平仄仄前換頭用平平仄仄平平仄此用仄仄)
(似乎各異不知詞調各有風度如此篇風度與前恰合豈有兩格之理况歐公别作此句平仄亦有變者)
又一體(四十二字)温庭筠
雙臉小鳳戰篦金颭豔舞衣無力風斂藕絲秋色染
錦帳繡幃斜掩露珠清曉簟粉心黃蕊花靨黛眉山兩
點
(首句二字起後起句温又作画堂照簾殘燭稍不同)
又一體(四十三字)韋莊
春欲晩戲蝶遊蜂花爛漫日落謝家池館柳絲金縷斷
睡覺綠鬟風亂画屏雲雨散閒倚博山長嘆淚流沾
皓腕
(首句三字起與温異前調舞衣粉心二句用仄平平仄平仄此調日落閒倚二句用平仄仄平平仄不同)
(作者勿誤)
定西番(三十五字)孫光憲
帝子枕前秋夜霜幄冷月華明正三更何處戍樓寒
笛夢殘聞一聲遙想漢關萬里淚縱横
(韋相作與此同但不分叚合作一調耳)
連理枝(三十五字)
淺画雲垂帔點滴昭陽淚咫尺宸居君恩斷絶似遙千
里望水晶簾外竹枝寒守羊車未至
(此唐調也宋詞俱加後疊晶圖譜收此調不識即宋詞小桃紅之半竟將望水簾外作五字句竹枝寒)
(守作四字句羊車未至作四字句可嘆毋論句字長短註差致誤學者試問竹枝寒守有此文理乎異哉)
又一體(雙調子七十字花又名小桃紅紅娘灼灼)程垓
不恨殘花軃不恨殘春破只恨流光一年一度又催新
火縱青天白日繫長繩也留春得麽花院從教鎖春
事從教過燒笋園林嘗梅臺榭有何不可已安排珍簟
小胡牀待日長閒坐
(比前加後疊故虛舟集名小桃紅同叔集名連理枝其實一也圖譜兩收誤嘯餘譜又收灼灼花一調圖)
(譜諸書因之亦即是此體總未致審耳乃詞綜收倪雲林小桃紅即王秋國名為平明樂者北曲非詞)
(也說見發凡)
江城子(三十五字簾城一作神又名水晶)牛嶠
鵁鶄飛起郡城東碧江空半灘風越王宫殿蘋葉藕花
中簾捲水樓魚浪起千片雪雨濛濛
(此唐調也宋調俱加後疊首句韋莊作千重嬌多情易蕩平仄互異宋調俱依此起句矣越王至花中本)
(九字句故語氣㦯于四字斷或于六字斷不拘而宋詞俱依後所載謝無逸體矣作雙調者多誤)
又一體(三十六字)張泌
浣花溪上見卿卿臉波秋水明黛眉輕綠雲高綰金簇
小蜻蜓好是問他來得麽和笑道莫多情
(前詞碧江空三字此調臉波秋水明五字餘俱同牛給事亦有此體起句作極浦烟消水鳥飛平仄互異)
(正與韋莊恩重句同也)
又一體(三十七字)歐陽烱
晚日金陵岸草平落霞明水無情六代繁華暗逐逝波
聲空有姑蘇臺上月如西子鏡照江城
(結句七字與前異)
又一體(以下雙調)(七十字)謝逸
杏花村館酒旗風水溶溶颺殘紅野渡舟横楊柳綠隂
濃望斷江南山色遠人不見草連空夕陽樓外曉烟
籠粉香融淡眉峯記得年時相見画屏中只有關山今
夜月千里外素光同
(比前牛詞加後疊人不見千里外俱平仄仄如石林之前用試攜手東坡之後用便憔悴又如友古之後)
(用瑤臺路皆偶然之筆不必從也人題本名江城子城或作神至别名水晶簾者乃後因詞中有此三)
(字故巧取立名因使人易混易訛最為可厭今人好竒者皆厭常喜新多從之致誤不少如此調圖譜作)
(水晶簾第一第二等體竟忘却江城子本來矣其他尚多皆去舊易新甚属無謂至于上西平之即金人)
(捧露盤一籮金之即蝶戀花等則原因不識而兩收之嘯餘之病亦坐此愚謂不識而兩收之猶可本知)
(而故改之則不可也此類甚多聊記其槩于此)
又一體(七十字)黃庭堅
新來又被眼奚搐不甘伏怎拘束似夢還真煩亂損心
曲見面暫時還不見看不足惜不足不成歡笑不成
哭戲人目遠山蹙有分看伊無分共伊宿一貫一文饒
十貫千不足萬不足
(此首韻脚全用入聲作平聲也予謂詞中字多以入作平人或未信得此詞足証予言之不謬快絶快絶)
(蓋入聲作平北音皆然故予謂不通曲理不可言詞也至于入既作平亦仍可作仄但于口中調之其音)
(自見其理自明如此詞看不足千不足兩足字原作仄用音調未嘗不諧叶耳)
江城梅花引(八十七字)康與之
娟娟霜月冷侵門怕黃昏又黃昏手撚一枝獨自對芳
樽酒又不禁花又惱漏聲遠一更更總斷魂斷魂斷
魂不堪聞被半温香半薰睡也睡也睡不穏誰與温存
惟有牀前銀燭照啼㾗一夜為花憔悴損人瘦也比梅
花瘦幾分
(此詞相傳為前半用江城子後半用梅花引故合名江城梅花引蓋取江城五月落梅花句也但前半自)
(首至花又惱確然為江城子而後全不似梅花引至過變以下則并與兩調俱不相合止惟有至憔悴損)
(十六字同耳未知以為梅花引是何故也竹山荆溪阻雪一首遵此而作足知此調無誤但無可訂定梅)
(花二字耳路又按梅花引如客衣單客衣單千里斷魂空歌行難與江城子第二三四句平仄聲嚮原)
(相似或腔有可通未可知也調此詞又誤刻書舟詞中題曰攤破江神子然則此祗應名為攤破江城)
(子可耳因相沿巳久不便議改竹山集于此調又竟作梅花引益與五十七字之梅花引相混故今以此)
(附于江城子之後而梅花引仍另列云)
又一體(八十七字)(又名江梅引)洪皓
天涯除館憶江梅幾枝開使南來還帶餘杭春信到燕
臺凖擬寒英聊慰遠隔山水應銷落赴愬誰空恁遐
想笑摘蘂斷回腸思故里謾彈綠綺引三弄不覺魂飛
更聽胡笳哀怨淚沾衣亂插繁華須異日待孤諷怕東
風一夜吹
(與前作字句俱同只蘂字里字以上聲叶平而綺字亦叶韻故錄之以備証按此又刻作江梅引不過)
(節去二字耳)
又一體(八十六字)(又名明月引)陳允平
雨餘芳草碧蕭蕭暗春潮蕩雙橈紫鳳青鸞舊夢帶文
簫綽約珮環風不定雲欲墮六銖香天外飄相思為
誰蘭恨銷渺湘魂無處招素紈猶在真真意還倩誰描
舞鏡空懸羞對月明宵鏡裏心心裏月君去矣舊東風
新画橋
(鏡裏心心裏月只六字與前異但恐有誤故不取列于康詞之前按西麓詞凖繩可法如此作森然典)
(型其後起句及素紈句殊有墻壁因康蒋俱用疊字難學故收于此使作者可以取法云又按此詞陳)
(稿題曰明月引愈令人難查可見新立異名之不便然其自註和趙白雲自度曲不知何謂也)
又一體(八十七字)吳文英
江頭何處帶春歸玉川迷路東西一雁不飛雪壓凍雲
低十里黃昏成曉色竹根籬分流水過翠微帶書傍
月自鉏畦苦吟詩生髩絲半黃細雨翠禽語似說相思
惆悵孤山花盡草離離半幅寒香家住遠小簾垂玉人
悞聽馬嘶
(此又與康蔣所作各異籬字垂字叶韻一異也水字誤字仄聲二異也後叚起句與前起平仄同三異也)
(玉人誤聽馬嘶似是六字一句故并前分流水處未敢註斷)
江城子慢(一百零九字)吕渭老
新枝媚斜日花徑霽晩碧泛紅滴近寒食蜂蝶亂點檢
一城春色倦遊客門外昏鴉啼夢破春心似遊絲飛遠
碧燕子又語斜檐行雲自沒消息當時烏絲夜語約
桃花時候同醉瑤瑟甚端的看看是榆莢楊花飛擲怎
忘得斜倚紅樓回淚眼天如水沉沉搖翠璧想伊不整
啼粧影簾側
(與江城本調全異前按此調字句圖譜隨意註之今細察改正蓋詞調後每有相同處今按近寒食至)
(飛遠碧三十字與後叚甚端的至搖翠璧三十字平仄脗合也而譜于近寒食字不註叶韻後之甚端的)
(又註叶韻蜂蝶亂作三字句後之看看是又連下作九字句是因不知前後相同之說固無足怪只食字)
(一韻失叶豈不悞人至第三句滴字叶韻其上第二句應在霽字為豆豈可不知而乃以花徑霽晩碧為)
(叶韻火誤蓋花字即上新枝字意也霽字即上日字意也而晚字又應上斜字謂徑草碧色花枝紅色紅)
(滴則泛于碧上矣是豈得以碧字作叶韻乎且泛紅滴亦不成語况後有飛遠碧句豈一詞叶兩碧字乎)
(蔡松年亦有此體起云紫雲點楓葉崖樹小婆娑歲寒節可証豈娑字亦可叶葉字耶末句乃九字亦不)
(可于粧字註斷字蔡詞于甚端的處萬選刻作種種陳迹誤多一想種種二字乃總字之訛耳)
望江怨(三十五字)牛嶠
東風急惜别花時手頻執羅幃愁獨入馬嘶殘雨春蕪
溼倚門立寄語薄情郎粉香和淚泣
(或于入字分叚然此小令必不分也近此調作者絶少是應以此詞為凖繩矣而詞統選時人呂沈二)
(首于羅幃句皆作仄仄平平仄倚門立皆作平仄仄余嘗謂時流必不肻效古人而自相附和于此可見)
(然此乃嘯餘舊譜亂註誤之可嘆者不肻依原詞而偏依誤註耳如手頻執必註可作平仄仄字字如此)
(可恨)
相見歡(三十六字西又名烏夜啼瓜上西樓夜月憶真妃樓子月上州秋)南唐後主
無言獨上西樓月如鈎寂寞梧桐深院鎖清秋剪不
斷理還亂是離愁别是一般滋味在心頭
(寂寞至清秋别是至心頭皆是九字句語氣亦可于第四字略斷斷亂二字是換仄韻如昭藴之幕閣稼)
(軒之轉斷希真之事淚友古之路處等俱同各譜俱失註是使學者落去二韻其誤甚矣各家惟友古後)
(起兩句不叶韻夢窗一首云一顆顆一星星是秋情星字叶平韻竟似訴衷情換頭矣因句字同不另錄)
(名按此調本唐腔薛昭藴一首正名相見歡宋人則為烏夜啼而錦堂春亦名烏夜啼因致傳訛不少)
(今斷以此調從唐人為相見歡而錦堂春亦仍其名俱不以烏夜啼亂之庶為畫一嘯餘既收相見歡復)
(收烏夜啼誤圖譜既收烏夜啼復收上西樓且又收憶真妃尤誤)
何滿子(三十六字)和凝
寫得魚牋無限其如花鎖春暉目斷巫山雲雨空教殘
夢依依却愛薰香小鴨羡他長在屛幃
(單調六句每句六字中按唐崔令欽教坊記何滿作河滿但此調因開元滄洲歌者臨刑進此曲以贖)
(死竟不免而世傳其曲故白香山詩世傳滿子是人名臨就刑時曲始成是則應作何字)
又一體(三十七字)孫光憲
冠劍不隨君去江河還共恩深歌䄂半遮眉黛惨淚珠
旋滴衣襟惆悵雲愁雨怨斷魂何處相尋
(單詞六句第三句七字餘俱六字平仄處同上)
又一體(雙調)(七十四字)毛熙震
無語殘粧淡薄含羞嚲袂輕盈幾度香閨眠過曉綺窗
疎日微明雲母帳中偷惜水精枕上初驚笑靨嫩疑
花坼愁眉翠斂山横相望只教添悵恨整鬟時見纖瓊
獨倚朱扉閒立誰知别有深情
(即前調加一疊東坡作幾度句相望句平仄同而夀域二首前後俱用平平平仄平平仄與此相反恐是)
(杜君誤筆不可從汲古刻其前一首于後起第二句誤少二字乂所刻尊前集尹鶚一首前七字句止六)
(字後則七字亦係誤少一字六按碧鷄漫志云此詞屬雙調兩叚各六句五句各字一句七字調蓋舞)
(曲也樂天亦云一曲四詞歌八疊從頭都是斷腸聲是本為雙調而前之單調者止得其半也宋人多從)
(雙疊雲唐詩紀事載文宗時宫人沈翹翹善舞此曲歌浮蔽白日之句上曰此文選古詩語是則詩句)
(亦可歌作何滿子之音節不必如此詞然世遠聲湮不可訂矣)
長相思(三十六字憶又名雙紅豆山新青多嬌)白居易
汴水流泗水流流到瓜洲古渡頭吳山點點愁思悠
悠恨悠悠恨到歸時方始休月明人倚樓
(後首句可不叶韻)
又一體(三十六字)劉光祖
玉樽涼玉人涼若聽離歌須斷腸休教成髩霜畫橋
西畫橋東有淚分明清漲同如何留醉翁
(前後兩韻)
又一體(一百字)楊無咎
急雨回風淡雲障日乘閒攜客登樓金桃帶葉玉李含
朱一樽同醉青州福善橋頭記檀槽淒絶春笋纖柔窗
外月西流似潯陽商婦隣舟况得意情懷倦粧模樣
尋思可奈離愁何妨乘逸興任征帆直抵蘆洲月怯花
羞重相見歡情更稠問何時佳期卜夜綢繆
(逃禪自註此詞乃用賀方回韻而淮海鐡甕城高一首與此韻脚相同想揚州懷古秦賀同作也秦尾句)
(汲古刻作鴛鴦未老不悮也詞滙刻鴛鴦未老綢繆為是但此詞第二句是蒜山渡闊蒜渡二字作去聲)
(甚妙正與楊詞淡障二字合詞滙乃作金山金字平聲一字之訛相去河漢矣)
又一體(一百三字)柳永
画鼓喧街蘭燈滿市皎月初照嚴城清都絳闕夜景風
傳銀箭露暖金莖巷陌縱横過平康欵轡緩聽歌聲鳳
燭熒熒那人家未掩香屏向羅綺叢中認得依稀舊
日雅態輕盈嬌波豔冶巧笑依然有意相迎墻頭馬上
謾遲留難寫深誠又豈知名宦拘檢年來減盡風情
(比前大同小異)
風光好(三十六字)陶榖
好因緣惡因緣祗得郵亭一夜眠會神仙琵琶撥盡
相思調知音少安得鸞膠續斷絃是何年
(此調音甚妥卟而宋人作者甚少天機餘錦所載柳隂隂一闋正與此同)
望梅花(三十八字)和凝
春草全無消息臘雪猶餘蹤跡越嶺寒枝香自折冷豔
竒芳堪惜何事夀陽無處覓吹入誰家横笛
(此詞及下詞俱實詠梅花者是知此調未可作他用也)
又一體(雙調)(三十八字)孫光憲
數枝開與短墻平見雪萼紅跗相映引起誰人邊塞情
簾外欲三更吹斷離愁月正明空聽隔江聲
(用平韻花草堂舊收望梅一調亦詠梅之作論例應收望梅之後但查望梅即是解連環草堂亦誤作)
(兩收耳今本譜但存解連環于後說見本調下此不復收望梅非變例脱落也)
上行杯(三十八字)鹿虔扆
草草離亭鞍馬從遠道此地分襟燕宋秦吳千萬里
無辭一醉野棠開江草溼佇立沾泣征騎駸駸
又一體(三十九字)鹿虔扆
離棹逡廵欲動臨極浦故人相送厺住心情知不共
金船滿捧綺羅愁絲管咽廻别帆影滅江浪如雪
(後調與前異者五首句即起韻一只換兩韻二不用平韻三帆影滅作三字四尾句不叶首韻五或謂)
(前一首當以後叚起句屬于前尾為是一則凡詞無半截内不自相叶韻者今草草至萬里各自為韻無)
(此體也以下四字合之則叶矣其下半自另起一韻耳二則無辭一醉正以足上語氣言當遠别一醉不)
(可辭文義貫串上叚言情下叚言景若以此句領下半則贅矣後調金船句亦當屬上叚亦是臨行勸酒)
(之意下叚則言愁思也若冠此四字于下叚亦不相接余曰此論最明但恐人疑前長後短以余斷之只)
(是單調小調原不宜分作兩叚也合之為妥若譜圖并兩處後起醉字捧字俱失註用韻則尤錯矣至謂)
(金船可仄浪可平如可仄更誤)
又一體(四十一字)韋莊
芳草㶚陵春岸柳烟深滿樓絃管一曲離暘寸寸斷
今日送君千萬紅縷玉盤金鏤盞須勸珍重意莫辭滿
(通篇一韻金縷盞韋又作勸和淚用仄平仄勸和淚不解恐誤鏤去聲音漏)
醉太平(三十八字)戴復古
長亭短亭春風酒醒無端惹起離情有黃鸝數聲芙
蓉繡䄄江山畫屏夢中昨夜分明悔先行一程
(各譜註有悔二字可用平聲謬)
又一體(四十五字)辛棄疾
態濃意遠眉顰笑淺薄羅衣窄絮風軟髩雲欺翠捲
南園花樹春光暖香鏡裏榆錢滿欲上鞦韆又驚懶且
歸休怕晚
(仄韻與前調迥異無第二首可証不敢註平仄)
感恩多(三十九字)牛嶠
兩條紅粉淚多少香閨意彊攀桃李枝歛愁眉陌上
鶯啼蝶舞柳花飛柳花飛願得郎心憶家還早歸
(仄平兩韻柳花飛疊一句)
又一體(四十字)牛嶠
自從南浦别愁見丁香結近來情轉深憶鴛衾幾度
將書托烟雁淚盈襟淚盈襟禮月求天願君知我心
(後起比前調多一字餘同)
長命女(三十九字)(又名薄命女)和凝
天欲曉宮漏穿花聲繚繞窗裏星光少冷霞寒侵帳
額殘月光沉𣗳杪夢斷錦幃空悄悄彊起愁眉小
(霞字疑是露字霞不可言冷亦不可言侵帳也相按此調或不分叚愚謂夢斷二句與上宫漏二句合)
(宜分如右譜註天欲可作仄平誤)
春光好(四十字)(又名愁倚欄令)和凝
紗窗㬉画屏閒嚲雲鬟睡起四肢無力半春間玉指
剪裁羅勝金盤點綴酥山窺宋深心無限事小眉彎
又一體(四十一字)歐陽炯
蘋葉軟杏花明画船輕雙浴鴛鴦出綠汀棹歌聲春
水無風無浪春天半雨半晴紅粉相隨南浦晚幾含情
(雙浴句用七字又叶平韻與前異半晴之半字若無現成佳句定宜用平按歐陽别作三首一與此同)
(一于雙浴句云堤上採花筵上醉醉字用仄不叶與後叚同一云飛絮悠揚遍虛空虛字平稍異因字句)
(同于此註明不另錄)
又一體(四十一字)張元幹
疎雨洗細風吹淡黃時不分小亭芳草綠映簾低樓
下十二層梯日長影裏鶯啼倚遍闌干看盡柳憶腰肢
(不分句用仄不卟與歐異而後叚首句用平叶韻與前俱異其次篇第四第五句作翠被眠時要人煖着)
(懷中要字仄人字平因字句皆同不另錄或曰此十字當于眠時斷句然于本調不合故不敢彊註)
又一體(四十二字)曾覿
心下事不思量自難忘花底夢迴春漠漠恨偏長閒
日多少韶光雕闌静芳草池塘風急落紅留不住又斜
陽
(後叚第二句七字與前調異作圖譜此體收書舟詞後起云玉窗明煖烘霞註三字兩句謬甚)
又一體(四十二字)張元幹
花恨雨柳嫌風客愁濃坐久霜刀飛碎雪一樽同勞
煩玉指春葱未放筯金盤巳空更與箇中尋尺素兩情
通
(後叚第二句七字同而金盤已空用平平仄平與前芳草池塘又異)
又一體(四十八字)葛立方
禁烟却釀春愁正繫馬清淮渡頭後日清明催疊鼓應
在揚州歸時元巳臨流要綺陌芳郊恣遊三月羇懷
當一洗莫放觥籌
(前後叚同首句六字起韻次句七字前後兩結句四字與前調異清淮渡頭芳郊恣遊正與前金盤句平)
(仄相合天按此曲一名愁倚闌令不知誰人又名之曰鶴中夫喜遷鶯之所以名鶴冲天者因韋莊詞)
(尾三字也與此春光好何與好換調名者之可獻極矣圖譜收春光好又收愁倚闌令誤)
詞律卷二
