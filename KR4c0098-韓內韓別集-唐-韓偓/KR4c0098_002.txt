玉山樵人香奩集
四言古
春晝
春融豔豔大醉陶陶漏添遅日箭减良宵藤垂戟戶柳拂浮橋
簾幕燕子池塘伯勞虜清臂瘦衫薄香銷楚殿衣窄南朝髻高
河南縣遠清渡地遥絲纏露泣各自無憀
五言古
五更
秋雨五更頭桐竹鳴騷屑却似殘春间斷送花時節空樓鴈一
聲遠屏燈半滅繡被擁嬌寒眉山正愁絶
半夜
板阁數樽後至今猶酒悲一宵相見事半夜獨眠時明朝牎下
照应有髮如絲
七言古
南浦
月若半環雲若吐高樓簾卷當南浦应是石城艇子来兩漿吚
啞過花塢正值連宵酒未醒不宜此際兼溦雨直教茟底有攵
星亦应難状分眀苦
寄遠
眉如半照雲如鬟梧桐葉落&KR1201;井乾孤竹亭亭公署寒微霜凄
凄客衣单想佳人兮雲一端夢魂悠悠關山難空床展轉懷悲
酸銅壺漏盡開金鵉
惆悵
身情常在暗相隨生魄隨君君豈知被頭不暖空沾淚釵股欲
分猶半疑朗月清風難愜意词人絶色多傷離何如飲酒連千
醉席地幕天無所知
意緒
絶代佳人何寂莫梨花未彂梅花落東風吹雨入西園銀線千
條度虛阁脸粉難勻蜀酒濃口脂易印吴綾薄嬌嬈意緒不勝
羞願倚郎肩永相著
後魏時相州人作李波小妹歌疑其未備因𥙷之
李波小妹字雍容窄衣短袖蛮錦紅未觧有情夢梁殿何曾自
媚妬吴宫谁教牽引知酒味因今悵望成春慵海棠花下鞦韆
畔背人撩鬢道匆匆
長短句
三憶
憶眠時春夢困騰騰展轉不能𧺫玉釵垂枕&KR0994;
憶行時背手移金雀敛笑慢回頭步轉阑干角
憶去時向月遅遅行強语戲同伴圖郎闻笑聲
玉合
羅囊繡兩鳳凰玉合雕雙鸂鶒中有蘭膏漬紅豆每回拈著長
思憶長思憶經幾春人悵望香氛氤開緘不見新書跡帶粉猶
殘舊指痕
金陵
風雨蕭蕭石頭城下木蘭橈煙月迢迢金陵渡口去来潮自古
風流皆暗銷才鬼妖魂谁與招綵牋麗句徒巳矣羅襪金蓮何
&KR1254;寥
厭花落
厭花落人寂寞果樹隂成燕翅齊西園永日闲高閣後堂夹簾
愁不卷低頭闷把衣襟撚忽然事到心中来四肢嬌入茸茸眼
也曾同在華堂宴佯佯攏鬢偷回面半醉狂心忍不禁分眀一
任傍人見書中涚却平生事猶疑未滿情郎意錦囊封了又重
開夜深牎下焼紅紙紅紙千張言不盡至诚無语傳心印但得
夗衾枕臂眡也任時光都一瞬
五言律
幽牎
刺繡非無暇幽牎自尠歡手香江橘嫩齒軟越梅酸密約臨行
怯私書欲報難無憑谙鵲语猶淂暫心㝟
馬上見
驕馬錦連乾乘騎是謫仙和裙穿玉鐙隔袖把金鞭去帶懵騰
醉歸因困頓眠自憐輸廐吏餘煖在香韉
欲去
紛紜隔牎语重約踏青期縱得相逄處無非欲去時恨深書不
盡寵極意多疑惆悵桃源路惟教夢寐知
信茟
睡髻休頻攏春眉忍更長整釵梔子重泛酒菊花香繡叠昏金
色羅揉損砾光有時间弄茟亦画兩鴛鴦
薦福寺講延偶見又別
見時濃日午别去暮鐘殘景色疑春盡襟懷似酒阑兩情含眷
恋一餉致辛酸夜静長廊下谁尋屐齒看
個儂
甚感殷勤意其如阻碍何隔簾窺綠齒映柱送横波老大逄知
少襟懷暗喜多因傾一樽酒聊以慰蹉跎
荷花
鈿扇相欹綠香囊獨立紅浸滛因重露狂暴是秋風逸调無人
唱秋塘每夜空何由見周昉移入画屏中
七言律
春盡日
樹頭初日照西&KR0585;樹底蔫花夜雨霑外院池亭闻動鎖後堂欄
槛見垂簾柳腰入戶風斜倚榆英堆牆水半淹把酒送君惆悵
在年年三月病厭厭
見花
褰裳擁鼻正吟诗日午牆頭獨見時血染蜀羅山躑躅肉紅宫
錦海棠梨因狂得病真闲事欲詠無才是所悲看却東風歸去
也争教判淂最繁枝
往来曾約欝金床半夜潛身入洞房懷裏不知金鈿落暗中唯
覺繡鞋香此時欲别魂俱斷自後相逄眼更狂光景旋消惆悵
在一生贏淂是凄凉
詠浴
再整魚犀攏翠簪觧衣先覺冷森森教移蘭燭頻羞影自试香
湯更怕深初似洗花難抑按終憂沃雪不勝任豈知侍女簾幃
外賸取君王幾餅金
席上有贈
矜嚴標格絶嫌猜嗔怒難逄笑眼開小鴈斜侵眉柳去媚霞横
接眼波来鬢垂香&KR1450;雲遮藕粉著蘭胸雪&KR1062;梅莫道風流無宋
玉好將心力事粧臺
倚醉
倚醉無端尋舊約却令惆悵轉難勝静中樓閣深春雨遠處簾
櫳半夜燈抱柱立時風細細遶廊行處思騰騰分眀牎下闻裁
翦&KR1201;遍欄干喚不譍
詠手
煖白膚紅玉笋芽调琹抽線露尖斜背人細撚垂煙鬢向鏡輕
勻襯脸霞悵望昔逄寒繡幔依稀曾見托金車後園笑向同行
道摘淂蘼蕪又一扠
擁鼻
擁鼻悲吟一向愁寒更轉盡未回頭綠屏無睡秋分簟紅葉傷
時月午樓却要因循添逸興若為趍競愴離憂殷勤馮仗官渠
水為到西溪動釣舟
晝寝
碧相隂静隔簾櫳扇拂金蛾玉簟烘撲粉更添香體滑觧衣惟
見下裳紅煩襟乍觸冰壺冷&KR0786;枕徐欹寶髻鬆何必苦勞魂與
夢王昌只在此牆東
偶見背面是夕兼夢
酥凝背甲玉搓肩輕薄紅綃䨱白蓮此夜分明来入萝當時惆
悵不曾眠眼波向我無端豔心火因君特地燃莫道人生難際
會秦樓鵉鳳有神仙
有憶
晝漏迢迢夜漏遅傾城消息杳無期愁腸泥酒人千里淚眼倚
樓天四垂自笑计狂多獨语谁憐夢好轉相思何時斗帳濃香
裏分付春風與玉免
裊娜
裊娜腰肢淡薄粧六朝宫樣窄衣裳着词但見櫻桃破飛盞遙
闻荳䓻香春惱情懷身覺瘦酒添顔色粉生光此時不敢分明
道風月应知暗斷腸
多情
天遣多情不自特多情兼與病相宜蜂偷崖蜜初嘗處鸎啄含
桃欲咽時酒蕩襟懷溦駊騀春牽情緒更融怡水香剰注金盆
裏瓊樹長湏浸一枝
偶見
千金莫惜旱蓮生一笑從教下蔡傾仙樹有花難问種御香闻
氣不知名愁来自覺歌喉咽瘦去谁憐舞掌輕小叠紅箋書恨
字與奴方便寄卿卿
闺情
輕風滴礫動簾鈎宿酒猶酣懶卸頭但覺夜深花有露不知人
静月當樓何郎燭暗谁能詠韓壽香銷亦任偷&KR1201;折玉釵謌轉
咽一聲聲入兩眉愁
代所玉家爲蕃騎所虜後寄故集䝨裴公相國
動天金鼓逼神州惜别無心學墜樓不淂廽眸辭傳粉便湏含
淚對殘秋折釵伴妾埋青塜半鏡隨郎&KR0830;杜郵惟有比宵魂夢
裏殷勤相覓鳳池頭
寒食日重遊李氏園亭有懷
往年曾在弯橋上見倚朱欄詠柳綿今日獨来香徑裏更無人
跡有苔錢傷心闊别三千里屈指思量四五年料得他鄕過佳
節亦应懷抱暗凄然
六言律
六言三首
春樓處子傾城金陵狎客多情朝雲莫雨會合羅襪繡被逄迎
華山梧桐相覆蛮江荳䓻連生幽歡不盡告别秋河悵望平明
一燈前雨落夜三月盡草青時半寒半暖正好花開花谢相思
惆悵空教夢見懊惱多成酒悲紅袖不乾誰會揉損聮娟淡眉
此间青草更遠不唯空遶汀洲那裏朝日才出還应先照西樓
憶淚囙成恨淚夢遊長續心遊桃源洞口来否絳節霓旌久留
五言排律
懶𧺫
百舌惱朝眠春心動幾般枕霞紅黯淡淚粉玉阑珊籠繡香煙
歇屏山燭㷔殘暖憐羅襪窄瘦覺錦衣寬昨夜三更雨臨明一
陣寒海棠花在否側臥卷簾看
别緒
別緒静愔愔牽愁暗入心巳廻花渚棹悔聽酒壚琹菊露悽羅
幕梨霜惻錦衾此生終獨宿到死誓相尋月好知何计歌阑歎
不禁山巔更高處憶上上頭吟
春闷偶成十二韻
阡陌懸雲壤欄畦隔艾芝路遙行雨懶河闊過橋遲鴈足应難
達狐蹤浪得疑谢鯤吟未廢張碩夢堪思有意通情處無言攏
鬢時格高歸敛笑歌怨在嚬眉醉後金蝉重歡餘玉燕欹素姿
凌白奈圓頰诮紅梨粉字題花茟香牋詠柳诗繡牎携手約芳
草踏青期别淚開泉脉春愁罥藕絲相思不相信幽恨更谁知
無題三首
小檻移燈灺空房鎖隙塵額波風盡日簾匣月侵晨香瓣更衣
後釵梁攏鬢新吉音闻诡计醉语近天真粧好方長歎歡餘却
淺嚬繡屏金作屋絲&KR0955;玉為輪致意通綿竹精诚托錦鱗歌凝
眉際恨酒彂脸邊春溪紵殊輕越樓簫豈羡秦柳虚禳沴氣梅
寔引芳津楽府降清唱宫厨减食珍防闲襟併敛忍妬淚休勻
宿飲愁萦夢春寒瘦著人手持雙荳䓻的的為東鄰
碧瓦偏光日紅簾不受塵柳昏連綠野花爛爍清晨書密偷看
數情通破體新明言終未寔暗祝始应真枉道嫌偷藥推诚鄙
效嚬合成雲五色宜在月中輪照獸金塗瓜釵魚玉鏤鱗渺㳽
三島浪平遠一楼春墮髻還名夀脩娥夲姓秦棹尋闻犬洞槎
入飲牛津麟脯隨重釀霜鱗间八珍錦衾霞彩爛羅襪砾光勻
羞澁佯牽伴嬌嬈欲泥人偷免難捉搦慎莫共比鄰
紫蠟融花蔕紅綿拭鏡塵夢狂翻惜夜粧懶厭凌晨茜袖啼痕
數香牋墨色新(從此失记)
第四例押前韵
白下歸同路烏衣枉作鄰珮殾猶隔箔香氣已迎人酒勸杯湏
滿書羞字不勻歌憐黃竹怨味寔碧桃珍翦燭非良策當關是
要津東阿初渡洛楊惲舊家秦粉化潢波溢衫輕曉霧春鵶黃
雙鳳翅麝月半魚鱗别袂翻如浪廽腸轉似輪後期纔注脚前
事又含嚬縱有才難詠寕無画逼真闻更有瓊樹見長新
闘草長更僕迷閹误達晨花判不得檀注惹芳塵
七言排律
妬媒
洞房深闭不曾開横臥烏龍作妬媒好鳥豈湏兼比翼異花何
必更重㙜難留旋逐驚飈去暫見如隨急電来多爲過防成後
悔偶因翻语得深猜已嫌刻蠟春宵短最恨鳴珂䁱鼓催应笑
椘㐮仙分薄日中長是獨徘徊
五言絶句
半睡
擡照仍嫌瘦更衣又怕寒宵分未歸帳半睡待郎看
早歸
去是黃昏後歸當朧聰時衩衣吟宿醉風露動相思
兩處
樓上淡山横樓前溝水清憐山又憐水兩處搃牽情
春闺二首
願結交加夢因傾潋灔尊醒来情緒恶簾外正黃昏
氤氲帳裏香薄薄睡時粧長吁觧羅帶怯見上空床
效崔國輔體四首
淡月照中庭海棠花自落獨立俯间階風動鞦韆索
酒力滋睡眸鹵莾闻街鼓欲眀天更寒東風打窗雨
雨後碧苔院霜来紅葉樓閒階上斜日鸚鵡伴人愁
羅幕生春寒繡聦愁未眠南湖夜来雨应濕采蓮船
七言絶句
宫词
繡屏斜立正銷魂侍女移燈掩殿门燕子不歸花着雨春風应
自怨黃昏
闺怨
時光潛去暗凄凉嬾對菱花暈晚粧初拆鞦韆人&KR1254;莫後園青
草任他長
聮綴體
院宇眀秋日日長社前一鴈别遼陽隴頭針線年年事不喜寒
砧擣斷腸
春恨
殘夢依依酒力餘城頭鵯鵊伴啼鳥平眀乍卷西樓幕院静初
闻放轆轤
寒食夜
測測輕寒翦翦風杏花飄雪小桃紅夜深斜搭鞦韆索樓阁朦
朧細雨中
寒食夜有寄
風流大底是倀倀一度相思一斷腸雲薄月昏寒食夜隔簾微
雨杏花香
夏日
庭樹新隂葉未成玉階人静下簾聲相風不動烏龍睡時有幽
禽自喚名
新秋
一夜清風動扇愁背時容色入新秋桃花脸裏汪汪淚忍到更
深枕上流
日高
䑃朧猶認管絃聲噤㾕餘寒酒半醒春莫日高簾半&KR1032;落花和
雨滿中庭
夕陽
花前灑淚臨寒食醉裏回頭问夕陽不管相思人老盡朝朝容
易下西墻
夜深
清江碧草兩悠悠各自風流一種愁正是落花寒食雨夜深無
伴倚空楼
闻雨
香侵蔽膝夜寒輕闻雨傷春夢不成羅帳四垂紅燭背玉釵&KR1201;
著枕函聲
已凉
愁多却讶天凉早思&KR0786;翻嫌夜漏遅何處山川孤舘裏向燈弯
盡一雙眉
已凉
碧阑干外繡簾垂猩色屏風画折枝八尺龍鬚方錦褥巳凉天
氣未寒時
深院
鵝免唼啑梔黃觜鳳子輕盈膩粉腰深院下簾人晝寝紅蔷薇
暎碧芭蕉(古今注蝶大者名鳳子)
中庭
夜短睡遅慵早起日高方始出紗牎中庭自摘青梅子先向釵
頭帶一雙
遶廊
濃煙隔簾香漏泄斜鐙暎竹光参差遶廊倚檻更惆悵微雨輕
寒花落時
江樓
夢啼嗚咽覺無语杳杳微微望煙浦樓空客散燕交飛江静帆
稀日亭午
鯷魚苦笋香味新楊花酒旗三月春風光百计牽人老争那多
情是病身
重遊曲江
鞭稍亂拂暗傷情蹤跡難尋露草青猶是玉輪曾碾處一泓秋
水漲浮萍
偶見
鞦韆打因觧羅裙指點醍醐索一尊見客入来和笑走手搓梅
子暎中门
𣸪偶見三絶
霧為襟袖玉為冠半是羞人半忍寒别易會難長自歎轉身应
把淚珠弹
桃花脸薄難藏淚柳葉眉長易覺愁密迹未成當面笑幾廻擡
眼又仾頭
半身暎竹輕闻语一手揭簾微轉頭此意别人应未覺不勝情
緒兩風流
遙見
悲歌淚濕淡胭脂闲主風吹金縷衣白玉堂東遙見後令人评
說画楊妃
踏青
踏青會散欲歸時金車久立頻催上收裙整髻故遅留兩點深
心各惆悵
忍笑
宫樣梳頭淺画眉晚来粧飾更相宜水精鸚䳇釵頭顫敛袂佯
羞忍笑時
不見
動静妨嫌又怕疑洋洋脉脉是沈機此身願作君家燕秋社歸
峕也不歸
想得
兩重门裏玉堂前寒食花枝月午天想淂那人垂手立嬌羞不
肯上鞦韆
密意
呵花貼鬢粘寒髮凝酥光透猩猩血經過洛水幾多人惟有陳
王見羅襪
寄恨
秦釵枉斷長條玉蜀紙空留小字紅死恨物情難會處蓮花不
肯嫁春風
鬆髻
髻根鬆慢玉釵垂指點庭花又過時坐久暗生惆悵事暎人勻
却淚臙脂
新上頭
學梳蜱鬢試新裙消息佳期在此春為要好多心轉惑遍將宜
称问傍人
半睡
眉山暗淡向殘燈一半雲鬟墜枕&KR0994;四體着人驕欲泣自家揉
損砑繚綾
蹤跡
東烏西兔似車輪却笑枽田不復論惟有風光與蹤跡思量長
似暗銷魂
思錄舊诗扵卷上凄然有感因成一章
緝綴小诗鈔卷裏尋思闲事到心頭自吟自泣無人會腸斷蓬
山第一流
病憶
信知尤物必牽情一顧難酬覺&KR1179;輕曾把禅機銷此病破除纔
盡又重生
詠柳
&KR1153;雨拖風不自持遍身無力向人垂玉纖折得遙相贈便似觀
音手裏持
哭花
曾愁香結破顔遅今見妖紅委地時若是有情争不哭夜来風
雨&KR0830;西施
屐子
六寸膚圓光緻緻白羅繡屧紅讬裏南朝天子欠風流却重金
蓮輕綠歯
