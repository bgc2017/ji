梅溪先生後集卷第十
詩
予自饒易䕫以七月九日行饒人遮道挽留易
轎由間道而去提點何德献相追不及以詩見
寄云断橋截鐙亦堪憐始信林間别有天微見
兵機第一義朱&KR1650;暫席廣文氊因次其韵
誤辱番昜士庶憐閉門不許出朝天(門名)間行雖乏相如
璧淂句全勝子敬氊
同官酌别
無德於民愧寇恂断橋留我荷番人同僚送别四十里
滿酌不辞三𢾗巡
途中寄何德献
邂逅江湖兩白頭公方東駕我西游韓張呼酒情雖重
孔李通家好未修慶朔詩高魏提點秋香賦愧范饒州
驛筒從此相来往别後何妨却倡詶(范文正公守饒時魏郎中蕪作提點)
(二公甚相淂文正改知潤州魏作慶朔堂栽花詩寄之文公嘗爲魏作秋香亭賦)
宿何山孫氏竹軒觀張安國題壁因用其韵
往来真箇及瓜期(去来皆七月)見竹還思種竹時(郡亝種竹)今日
賦詩添舊集明朝不是楚東詩
望庐山懷番昜同官
五峯亭上同登日遥望庐山在杳冥今日庐山真滿眼
回頭却望五峯亭
萝觀八陣圖(是夜宿章田)
易任䕫子國身猶在重湖萝䰟輒先往臨江觀陣圖竒
才盖三國壮志吞兩都惜哉功不遂英雄為欷歔胡為
恍惚間微茫見規模清時耻談兵武侯其戲予
讀喻叔竒送行六詩
番昜同事九十日尊酒相呼恨不多送别六詩詩似杜
絶勝劉子竹枝歌
都昌道中望庐山思故鄉
肩輿終日在山間忽見庐山憶㕍山我亦無心入蓮社
碩随征㕍及秋還
過五柳湾
出守江湖日念還又扶衰病入巴山不能早作歸田計
愧過渊明五柳湾
宿栖真寺
林間古刹號栖真高躅難尋晉宋人我正迷途倦奔走
何繇来向此栖身
懷番昜士民
来去番昜各有因却疑行止亦由人此心可鍳惟天日
公論難欺有士民
觀渊畫像
䔥洒風姿太絶塵寓形宇内任天真絃歌只用八十日
便作田園歸去人
題翠軒
渊明舊隱名棲真中有栖真閑道人庐山咫尺脚不到
開軒種竹清且新我到山中越三宿似與道人緣分熟
皇恩若許歸故鄉拭眼重来看修竹
寓栖真四宿時二兒寓上庠未知去留又祠命
未下頗以爲懷
白帝知何處黃山且少留(地名上黃山)心慙陶静節政愧范
饒州桑下越三宿江邊將半秋家書及祠命何日觧吾
憂
望大孤山
湖口羅家渡中流見大孤山世俗以孤爲姑以澎浪
為彭郎遂有小姑嫁彭郎之語東坡戲見于詩番昜
有童子渡渡頭有小山如冡世傳為九女冢見于啚
經其事甚怪盖亦世俗流傳之訛遂以二渡所見戲
成一詩
番昜古渡留遺冡湖口烟鬟露淡粧九女何由從童子
兩姑那肯嫁彭郎
題湖口驛
芦花洲渚江人邦我来把酒臨西牎五祖六祖山照眼
清流濁流水同江孤山大小各嶄絶鍾石上下相㫪撞
千帆出沒烟雨裏何如鷗鷺飛双双
至江州
遥與齊侯會江人故國存夷吾嗟不見北望是中原
和叔竒見寄
荔子黃甘豈不香(二物夔州所出)路經九折歎王陽羡
君松竹吟哦處橘在懷中母在堂
讀趙果州詩(名不拙時爲江州添倅)
眉宇胷襟兩不塵唾成珠玉更清新惜哉不使蘇仙
見題品寕先趙德麟
讀王文正遺事
太平宰相王文正盛德真宜有子孫舊國今餘幾喬木
三槐隂滿宋乹坤
題庾楼呈唐守立夫
遥望香炉氣欲烟坐觀湓浦浪㫪天山川滿目古今迹
雲水千帆名利舡万點白鷗家浩渺一声赤壁酹婵娟
(唐命妓歌赤壁詞)詩篇細讀張耘叟倚遍闌干思黯然
宿太平興國宫
此来端不為行春(未至宫七里有地名行春亭)欲向庐山訪隱淪
聖主如容食祠禄碩為主管太平人
九天使者號真王聖治峯前古道埸五百年間聖君
出太平治效過明皇(自開元至今盖五百年)
宿東林贈然老
儒服方袍兩秃翁兩家元是一家風歸田我欲效元亮
结社師真如遠公㕍蕩此生看未足虎溪一笑偶然同
清凮明月処処共寕間江西与浙東
白公草堂
庐阜双林寺炉峯幾瓣香日烘烟嫋𬗋敬為白公堂
蓮社
渊明修静不談禅孔老門中各自賢送别虎溪三笑後
白蓮流水兩淒然
題東林聦明泉
遠公白蓮社旁有聦明泉飲此誰聦明社中十八賢堯
舜不曾飲聦明本諸天我軰雖飲之聦明不加前為爱
此水清一酌滌塵緣却恐愚此水愚名自今傳
游圓通
夹徑森森欝老松烟霞深処忽聞鍾虎溪水隔侯溪水
馬耳峯聮石耳峯遺像人猶思後主(李後主功德院有祠堂)
開山僧不畏先鋒(僧言曺先鋒翰下江州至圓通主僧跌坐不惧)明朝杖屦山
南去噴沬飛流看玉龍
贈訥老
路入侯溪无故侯𣑽王祠宇占清幽語言文字真吾病
喜共維摩大士游
題至楽亭
双閣壮緇林一亭餘古屋庭垂祖師栢風動禅房竹山
禽語畫寂岩花吐秋馥此樂本来無行人慕幽獨
石散山形在(旧有假山石巳散失有三巨石猶存)池乾水意存游心山水
外至楽不容言
勝書記蜀僧也和予游玄通一詩用贈訥老韵
酬
未向䕫門訪武侯禅房杖屦謾通幽題詩况有詩僧和
深喜庐山淂勝游
次韵唐立夫以日者命状見寄
天下名山欲徧看未能高卧愧陳摶山人誤說潜夫命
只慕冥鴻不慕官(唐詩云試把流年子細看休將蠖屈比鵬摶渠家大有回天力不爲區區)
(作好官)
趙果州致羊酒走筆戲詶
十日庐山游𬞞腸作雷鳴對食有長鋏論文無麹生清
淨似齋戒遟留欲修行翩翩佳公子憐我厭黎羔魚酒
致遠意詩篇慰西征薑新微帶糟鮓美香流&KR0902;今宵羊
踏園䰟萝定湏驚回首白蓮社姑作陶渊明
題訥菴
圓通訥老以訥名菴題是菴者多用禅語予以儒說
證之
休論摩詰与文殊試把菴名扣大儒君子於言端欲訥
賢人終日只如愚楽山自昔称仁者利口由来惡嗇夫
聽法双峯空聳耳老禅惟要一言無(石耳馬耳圓通二高峯也)
題康王觀
趣在烟霞世味輕天將庐阜尉西征且湏細看康王谷
未用遥尋白帝城星子地分天上宿谷簾泉占酒中名
凌雲仙客知多少肯向風波世路行(有凌雲峯)
湯泉
占淂乹坤造化炉地中沸出巧工夫泉猶自作炎凉態
休說衆生垢有无
宿歸宗寺
好山无數不知名路入禅林氣更清岩石有時開鏡面
(石鏡)溪流入夜作鵉声(鵉溪)臨池墨客餘風韵(寺本王右軍宅有墨池存)
拭眼高僧避寵榮安淂清風生兩腋𬗋霄峰頂望寰瀛
簡寂觀(陸修静道場)
縈迃草徑少人行忽有黃冠洞口迎自咲荒蕪陶静節
更尋簡&KR1254;陸先生朝真惟有壇前石流水猶餘絃上声
欲听全雞上金闕𬗋霄峰際白雲横(陸先生善鼓琴觀有朝真石金雞𬗋)
(霄皆山名)
游開先寺觀香炉瀑布諸峯讀李蘇二仙詩知
庐阜之勝在是記以十韵
庐山何處好勝地有開先瀑水潄寒玉(潄玉亭)香炉生𬗋
烟(香炉峯)𬗋霄長近日(𬗋霄峯)黃石不知年(黃石岩)㕍蕩灵湫
合(有兩瀑布)鄷城宝劍連(双劍峯)龜行似朝斗(行亀峯)鶴唳欲冲
天(鳴鶴峯)馬尾只自洗(馬尾泉)牛頭奚用穿(牛頭岩)雄詞惟大
白妙句更蘇仙寺占星流處(星子縣)橋飛月出邊碑方閱
華蔵(山谷作開先華蔵院記)萝巳到栖賢明日游三峡歸心定决
然(予易任䕫子方力丐祠聞三峽之名愈起歸心)
游万杉院
誰栽沙苑千株柳争佀庐山万本杉如欲歲寒長不改
更栽松栢滿幽岩
庐山三百六十所長有神光照万杉借問山中有何宝
仁宗飛白字非凡
一水遥分瀑布餘万杉深処散明珠不知散却珠多少
能買人間冨貴無(散珠亭)
飛橋
讀東坡漱玉亭詩至月出飛橋東句想像佳境有跳
入清冷中之興予至開先新橋適成因書一絶
蘇仙詩裏見飛橋欲看虹霓踏玉腰我到山中虹始見
揚輝有月印青霄
三峽橋
三峽橋邊杖屨游此身疑巳到䕫州題詩欲比真三峽
深媿詞源不倒流
灔澦瞿塘在眼前便應從此上青天秋風脫葉随流下
疑是十帆出峽舡
五老峯
投老山林㒷已濃庐山欣与老人逢定湏容我来同老
五老峯邊更有峰
玉淵
誰决銀河落半天飛流濺沬五峯前山中&KR0708;木皆光澗
知有含輝玉在渊
宿栖賢
瀑水声中夜不眠星河影動半秋天誰云灔澦瞿唐遠
只在洋瀾左蠡邊師子吼成方外法(師子山)石人參淂定
中禅(石人峯)住山五老知今古借問曾栖幾箇賢
游楞伽
涉水穿雲一徑迃朱砂峯下訪僧居鳥鳴蝉噪更幽處
中有人蔵万卷書(李公擇蔵書之所)
老僧元不服朱砂境静心灰夀自遐庐阜招提三百所
只餘折桂与楞伽(有僧年八十一言庐山諸刹惟楞伽折桂不遭焚毁)
蔵書閣在已无書山色依然滿舊居留淂婦人三墨竹
金鍾声裏尚扶疎(鍾楼有李夫人墨竹公擇女兄山谷母也)
游南山入康谷以不觀谷簾泉為恨南康李守
致上尊乃此泉名也戲成一絶
不飲谷簾山下水徒觀瀑布下長川使君破我游山恨
酒寄人間第一泉
石鏡溪
山中有鏡石為㙜雲霧深蔵木肯開别有一溪清佀鏡
不湏人為拂塵埃
庐山紀游四十韵
我性好山水思向庐山庐五老招我游有約芝山初茲
行適所碩孰曰非天与入眼庾公楼興巳先籃輿雲開
聖治峯石扣仙人居(太平㒷国宫有聖治峯刘仙石)香炉望烟靄净社
觀芙蕖虎溪聊自咲天池步宜紓(天池最高不及游)半月圓通
晉幽亭楽有餘(寺有至楽亭)趣如六一翁境佀山環滁侯溪
煑月泉石耳供岩𬞞(峯以生石耳淂名)破戒戲鱼酒踏園萝羊
猪賢關淂家音(二兒時在太斈一日淂两書)天恩拜新除抗章復辞
免(前辞䕫州今辞穴對)行色仍躊躇遂作南山游首過荆林虚凌
雲入康谷臨流清可漁𣣔飲第一水山深足趑趄湯泉
本何来忽從龍口嘘鵉溪尋故家(歸宗寺本王右軍宅)墨沼波猶
瀦石鏡不可見懸崖照誰梳尋真到簡寂入觀驚丘墟
𬗟懷黃与陸何処飄霞裾(簡寂觀乃陸修静道埸有黃石公岩觀今荒廃)眼明
見飛瀑澗壑鳴瓊琚何落句思李練飛詩陋儒新橋跨
虹霓出月明蟾蜍兩州劳五馬同日傳双鱼(至開先淂唐江州李)
(南康書)神光照万杉飛白晉天書遥瞻星子城青山點㫪
鉏我行未及西三峡知何如登橋閱天險奮地轟雷車
壮哉五丁力鑿此千尺渠群峯列耆老深渊蓄璠玙(五老)
(諸峯及三峽玉渊並在栖賢)古刹依朱砂穿林駭猿狙(楞伽在朱砂峯下自栖賢)
(子路穿荆棘而行)万卷巳空閣三竹猶扶疎肩輿足繭卒傳詩
手疲胥佳境尚无窮雅興良巳攄身隨禽往還興逐雲
卷舒重尋訥菴老細論無言予節物变炎凉遟晉費居
諸在路何悠悠歸萝頻蘧蘧秋風㕍還蕩緘封寄鄉閭
歸宗樅老言庐山有對云簡寂觀中甜苦笋歸
宗寺裏淡鹹韲予因以湯泉石鏡戲成一絶
參禅淂味鹹韲淡學道忘憂苦笋甜石鏡与時為顯晦
湯泉涉世有凉炎
開先僧贈石菖蒲
結根拳石伴孤僧對我還同道眼青莫遣塵埃侵九節
會須重作玉衡星
别庐山
山北山南巳徧游又移行李向西州身如孟子論行止
心愧渊明任去晉峯頂今宵應好月人間明日是中秋
天池一塔遥相送深喜浮雲為我收
題天華院
游徧庐山寺兹山亦自佳數宵緣石耳一飯為天華
中秋宿瀼溪驛(瑞昌縣)
半月游庐阜中秋宿瀼溪祠尋元子隱(元次山旧隱)樹認赤
烏栖(吴赤烏所見之地)坐待雲開月行愁雨作泥番人應話我
身在九江西
浪士旧游処旅人今兩宵赤烏曾紀瑞銀杏敢興妖(驛故)
(簿斤有銀否木甚古能為妖伐之遂息)照眼水名瀼回頭山憶堯(番昜有堯山)
男兒四方志寕惮蜀天遥
瑞昌李宰贈元次山集
蒼然山色冷然声次山之文讀可驚令君贈我有深意
𣣔以漫浪更吾名我雖有官真漫耳誰遣䕫門称刺史
門卷欣逢子元子尤爱清泠瀼溪水
中秋思鄉用瀼溪韵
今夜中秋月還應滿故溪遥知千里共深羡一枝栖歲
月飄如萝年時醉佀泥可憐佳節裏兄弟各東西
宿多福院
古刹名多福初来宿上方蜂窠懸敗壁燕壘滿空梁蝙
蝠沸盈室塵埃堆滿床香燒數炷柏移下小僧房
昨日飯金城觀今日飯石田驛
城縦是金非碩淂田雖有石尚堪耕欲随秋㕍蕩中去
却向杜鵑啼処行
瑞昌永興道中作(瑞昌属江州永㒷属興国)
蜀道青天手未摩肩輿從此上危坡(過瑞昌縣數里有亭子嶺頗高自番)
(昜三山方有嶺)永城朝過路方永(永城驛名在兩邑之界)多福夜眠僧不
多岡畔泥深愁欲雨渡頭舟小喜無波(黃岡橋為水所没以小舟渡)
青山滿眼森高木正為人稀免斧抲
宿真如寺(在㒷國水南山名渫泉有御書閣)
迢迢脩嶺踏朱紅(朱紅嶺)林&KR0676;深蔵古𣑽宫一閣摩雲鏁
宸翰神光長照大江東
白帝孤城在何許遥想西風急砧杵我行初至渫泉出
御書閣下眠秋雨
至㒷國軍(舟中作)
一宿真如飲渫泉鍾声催上渡頭舡(渡名南市有十里湖)夜来一
雨湖光好擬把窮愁洗冨川
近涵州郭遠連天明月清風不計錢欲比西湖及西子
品題湏喚旧蘇仙
題懷坡閣贈王景文國正(名質)
窮途喜見富川波巳斍茲行所淂多杭穎西湖堪鼎足
兼懷六一与東坡
眼中十里是烟波天遣江山助子多自是玉堂揮翰手
不應此処久懷坡
贈陶永州(名去泰)
雲作愁天風怒號遥瞻白帝萝猶劳口吟太白路難蜀
心慕囦明人遇陶冨水巳厭家食久(陶本黃州人今居興国)浯溪
行看石崖高人生五馬何曾貴堪嘆相逢各二毛
次韵王景文贈行四絶
聖主龍飛白首郎誤蒙親擢與南牀言多妄発汲長孺
心不敢邪蘇世長
天涯行客正悲秋向向鶻孫愁処愁(峽中有山名鶻孫愁)歌聽竹
枝劉刺史詩懷慶朔范饒州
吾道從来自不孤果蒙好語慰榛蕪孜孜相勉惟名節
官聀何湏校有无
君年方壮我顔蒼敢以宗盟論㕍行孝子忠臣公論在
送行詩似少陵章
題謀野堂
㒷國江山似杭之西湖謀野堂在州宅冨於觀覧予
赴䕫門張使君開燕登堂賦詩(張名采)
滿目江山冨一堂公餘身在水雲鄉遥岑更作有无色
西子為誰濃淡粧荷有香能清燕寢纓无塵可濯滄浪
使君坐此謀何事境静心清百慮忘
聞詩聞禮不赴秋試以七月二十五日離太斈
八月二十六日至㒷國軍喜其来也因作是詩
不將蝸角与人争走侍双親蜀道行免為家書憂子美
飽聞情話悅囦明一名所淂知多少万事真宜審重輕
更碩相随且歸去田園薄有要同耕
途中遇雨
夜宿佛圖市曉穿山障中泥愁行滑滑雨厭落濛濛晩
稻短長熟野花深淺紅江西又湖北馬首幾時東
宿大冶縣
隔岸呼舟子湖山日欲臐人家𢾗點火風物一川雲小
渡渔人占中流縣界分秋深山驛冷䔥瑟夜深聞
東方寺(漢東方朔隱居之所唐僧智印師道場山頂白蓮池)
大冶迢迢接武昌西征踰月到東方白蓮智印蟠桃朔
仙佛同歸一道埸
宋武帝廟(在大冶縣鉄山)
規模仍旧晉乹坤遺恨于今失所尊庙食鉄山精爽在
鑄兵思欲定中原
宿武昌縣
行盡江西路初乘湖北舟荒城嘆權皓(孫權及皓嘗都于此)賢令
惜韓歐(韓退之父仲昌歐陽公曾大父郴皆為武昌令)漫浪無元叟峥嵘有故
洲神仙雪堂客幾度絶江游
游西山寺
好山遺恨恐他年冐雨登臨興浩然避暑離宫閔吳主
(本吴王避暑宫)横舟巨浪壮蘇仙秋声䔥瑟松風閣岩乳清冷
菩薩泉山半有亭名可易漫郎尤悪曲并圓(山腰有九曲亭)
遇雨兩宿縣驛
絶巘笙簘断鄰州鼓角聞江淮兩岸雨吳楚一天雲有
驛聊堪憩无尊亦自欣西山逢老宿往事說三分
吳大帝庙(故安楽宫也樊山郎山形如八字鄂渚亦有八字山)
樊山八字形長在漢鼎三分國盡墟安楽故宫猶庙食
遺民時薦武昌
望黃州
肩輿万松嶺鼓楫芦花洲忽見江上山人言是黃州懷
人望雪堂讀記思竹楼二豪不復見大江自東流
過樊口
短棹經樊口高人憶漫郎杯湖誰復泛退谷自深蔵鄂
渚風烟接吳宫草樹荒遺音聞八曲大小兩回傍
宿華容寺
古刹何年有傳聞正觀初薬痊明主疾鼠福𣑽王庐帝
賜褒嘉札(以上事見武昌土俗記)神晉吉利書(殿柱有倒書吉利二字人相傳以為)
(天書)殘僧三四軰朝莫自鍾魚
朝離華容莫宿孟橋小店甚陋淂莫漕子蒙書
以八百料舡見借遂可鼓楫而西矣
曉發華容寺雲開鄂渚天秋深餘晚稻地曠闢管田草
市魚多骨荒村店有烟計臺書報我已具済川舡
至鄂渚泊報恩寺
䟦涉經江夏悲凉忽莫秋雨登羅漢閣(寺有五百羅漢閣可以觀覧)
醉上庾公楼(諸公會食揔司既罷予獨登南楼)風急將吹帽江寒更泛
舟川塗元不隔歸萝到東甌
題一覧亭(在漕臺後山)
危亭頂鄂渚欲上初不敢肩輿躡峥嵘眼界驚坎窞青
山繚江湖烟雨抹濃淡千帆破凔浪万室昭菡蓞大澤
匈可吞秀色手宜攬形勢控上游天險卦侔坎登臨迫
吹帽秋声在葭菼銜杯情有欣懷古意多感兩雄孫与
刘壮志鯨鵬噉赤壁走阿暪功業炳鉛槧黃鶴去何之
灵竹色猶慘楼餘庾公㒷洲遺正平憾北望旧中原激
裂壮士膽何由登太山一快天下覧(赤壁之說有四在鄂之蒲圻者是孫)
(權遣周瑜与刘俻併力敗曹公于是)
莫漕以蓴羹薦杯
蕭瑟秋風送㕍回萝䰟終夜遶簫㙜年家知我鄕心切
斫鱠羹蓴薦酒杯
梅溪光生文集卷第十
詠史詩
㐲犧
太古民淳事簡稀聖人牛首號包羲如今四海皆人面
心似山川更嶮巇
六畫中含萬象殊洪荒一變遂歸儒河圖不授包犧氏
民到于今目尚塗
神農
民食腥膻鳥獸同那知土榖利無窮後人只祀勾龍棄
誰念艱難起帝功
黃帝
百年功就蛻乾坤鼎冷湖空跡尚存别有慶源流不盡
皇朝葉葉是神孫
唐尭
仁德如天帝業隆四凶不去付重瞳當時黃屋如傳子
千古那知揖遜風
夏禹
洪流浩浩浸寰區民雜蛇龍鳥獸居長歎當時微帝力
蒼生今日盡為魚
啓
堯舜與賢真可法夏王傳子若堪疑謳歌自屬吾君子
不是當時禹德衰
少康
虞仍靡艾共輸忠一族中興復禹功較德宜優漢高帝
知音惟有貴鄊公
桀
大禹辛勤造夏邦子孫何苦亊淫荒國忘不悟生平罪
翻悔當時不殺湯
成湯
大乙興仁獸網中鳴條一戰遂成功歸来猶自懷慙德
亊與唐虞巳不同
高宗
湏信精誠可動天高宗一夢得真賢濟川不頼良舟楫
安得中興五千年
紂
釀酒爲池肉作林深宫長夜恣荒滛何如早散橋倉粟
結取臣民億萬心
周文王
民疾商辛若寇讎三分天下二歸周文王終世全臣節
不念前時羑里囚
武王
八百諸侯會孟津民心天意緫歸仁湏知不食干戈粟
自有登山采蕨人
成王
姬旦推誠相幼沖流言交亂出居東誰云王是中才主
一啓金縢即悟公
宣王
北伐南征萬國臣中興周室頼賢人崧高千古英靈在
何獨當時降甫申
幽王
文武基圖木易量可憐中葉壊幽王神龍流沬生尤物
赫赫宗周一笑亡
秦始皇
鯨吞六國帝人寰遣使遥尋海上山仙藥未来身巳死
鑾輿空載鮑魚還
二世
始皇一怒逐扶蘇天欲亡秦果在胡翻被四方黔首笑
不分鹿馬是誰愚
漢高帝
百戰功成漢業新咸陽置酒問群臣區區高起王陵軰
豈識龍顔善用人
仗劍﨑嶇起沛豊祗將嫚罵馭英雄雖然能用三人傑
巳失商山四老翁
文帝
文帝興王自代来百金不費亦仁哉後人不務師恭儉
萬戶干門幾露臺
武帝
武帝英雄類始皇甘心黷武國幾亡晚年頼有知人術
觧把嬰兒付霍光
宣帝
道雜覇王非美事治先刑法少仁恩盖楊韓趙猶誅死
誰謂當時獄不冤
元帝
德化欲遵周軌轍刑名思革漢規模更生疎斥䔥生戮
元帝何曾善用儒
光武
大命由来自有真子輿徒號漢家親湏知炎祚中興主
元是南陽謹厚人
欝欝葱葱瑞氣浮南陽兵起再興劉將軍大敵非常勇
文叔平生本好柔
明帝
萬乘臨雍事老更橋門億萬會諸生永平大子真儒雅
只恨容人度未宏
章帝
民苦繁苛厭永平科除慘獄慰群情不窮竇憲欺君罪
翻被寬柔壊典刑
魏武帝
董吕裘劉電掃空阿瞞獨步騁姦雄豈知權備皆人傑
未肯全將鼎付公
吳大帝
拔刀斫案氣如虹獨倚周即立雋功一戰果摧曹孟德
不妨高枕覇江東
蜀先主
曹公姦黠世無雙元德雄才肯見容誰把荆公資覇業
一朝雲雨起蛟龍
晉宣帝
四朝天子寄安危寡婦孤兒豈忍欺見說五湖扛鼎日
又勝三馬食槽時
晉武帝
早歲膺圖帝業光睌年何事政多荒筭来不用平吳好
畢竟吳平速晉亡
元帝
金陵王氣為誰鍾五馬南浮一化龍四海民心共晉思
江東何事却從容
宋武帝
宋武英雄世莫加長驅千里定中華衆機不據金湯險
自剖乹坤作兩家
齊太祖
天厭金刀水德終一時人望屬䔥公能論魏武周文亊
獨有區區謝侍中
梁武帝
不法先王治用儒捨身傾國事浮屠堪嗟餓病臺城日
曾得空王救死無
簡文帝
青絲白馬渡江来宫殿酣酣盡委灰不觧開門納挑捧
空悲明鏡不安臺
陳武帝
一旦權臣外召君巳知天帝欲興陳江准若道無神物
誰報齊兵至夀春
後主
臨春閣上醉流霞狎客酣歌興未涯江左半無陳日月
君臣猶聽後庭花
魏道武
火舉南征破弱燕拓開中土奠山川功成若更能修德
自可延年度厄年
北齊神武
浮圖入海天已魏鸚鵡興謠運啓齊鄴下兵興黃螘死
營中星隕衆驢嘶
齊後主
峩冠食禄鷄開府搖尾承恩大郡君將士焉能死征戰
盍驅爾軰赴三軍
周文帝
傳檄東征賀六渾親迎天子入長安剰栽沙苑千株柳
長使齊軍破膽寒
隋文帝
孽后邪臣造釁端房陵幽閉抱深冤一朝变起宫闈内
方信當時用婦言
煬帝
汴水東流岸柳春龍舟南下錦帆新鳥聲勸酒梅花笑
咲殺隋亡亦似陳
唐太宗
仁義誰云不可行文皇親見治功成德彛可惜身先死
豈信人間有太平
高宗
正觀基圖極盛隆誰將神噐付昏童倒持利柄歸房闥
仙李枝柯一剪空
明皇
天寶君臣玩太平梨園弟子奏新聲貴妃一笑天顔喜
不覺胡塵暗兩京
粛宗
張后宫中巧弄權上皇西内老誰憐杜陵獨念君臣義
長向雲安拜杜鵑
德宗
虜箭侵陵御幄時君臣相顧不勝悲难平猶自推天命
盧𣏌奻邪竟不知
憲宗
叛將連頭就典刑元和功業九■成晩年誤信妖人術
禍自丹砂藥裏生
文宗
輦路青青春草多凭高無語涕滂沱禁中夜召詞臣語
受制家奴可柰何
梁太祖
天下人心共惡梁祇應無柰虎狼彊可隣千尺黃河水
投盡清流始滅唐
唐莊宗
十年征戰不知勞三矢功成意氣豪自咤身為李天下
焉知禍起郭門高
晉高祖
玉帛和蕃辱巳深那堪割地侈戎心關南一䧟腥膻後
遺患寥寥直至仐
漢高祖
石氏君臣盡播遷晉陽兵起據中原早知只有三年漢
何似捐軀報晉恩
周太祖
出鎮雄藩勢已危擁兵乘釁襲京師誰知一代生靈主
元是雕青郭崔兒
周世宗
高平决戰破劉旻北取三關速若神大業未成天命改
殿前點撿是真人
許由
肥遁箕山不可尋高名不朽到于今尚留昔日洗耳水
為洗世人爭兢心
后稷
洪水横流四海飢教民稼穡務三時後王欲識艱難業
讀取豳風匕月詩
伊尹
窮居樂道自躬耕那肯要君用割烹湯后不加三聘禮
未應改志爲蒼生
箕子
諫君不聽念君深被髮徉狂自鼓琴千古共傳箕子操
一時難悟狡童心
比干
諫君不聽盍亡身豈忍求生却害仁不向天庭剖心死
安知心異世間人
伯夷
避紂窮居北海濱歸来端爲有仁人武王不聽車前諫
餓死西山志亦伸
太伯
太伯高風不可追鴈行接羽共南蜚莫言断髮便無用
猶有&KR0878;蠻慕義歸
太公
隠迹蟠溪七十餘釣灘清淺鬢䔥疎滿懷韜略為香餌
只釣文王不釣魚
周公
明堂攝政朝群后四海流言孺子疑何亊召公猶不說
丹心惟有鬼神知
召公
鼠牙雀角豈能欺召伯聦明聽不疑南國政成公巳去
甘棠長結後人思
齊威公
諸侯九合霸圖成晉宋江黃盡會盟惟有召陵功最直
包茅不貢故来征
晉文公
逆旅栖栖十九年五蛇夾負遂升天却慙不及齊威正
卿相由無管仲賢
宋㐮公
小國爭盟禍莫迯託名仁義直徒勞殺人祭鬼寧非忍
猶自臨戎惜二毛
秦穆公
秦穆平生善用兵孟明三敗始功成後人不識兵家勢
異議紛從勝負生
楚莊王
周衰夷狄最跳梁楚入春秋勢更強能用一言存滅國
賢㦲猶有一莊王
魯隠公
唐堯授舜由天命太伯奔吳避聖人魯隠效顰端可笑
遜威不正自巳身
威公
菟裘有意身將老社圃無端釁巳萌篡魯由来因羽父
過齊争柰遇彭生
莊公
先君出會不生還魯弱無由可報冤禰廟豈宜姜氏見
莊同何忍與讎婚
閏公
慶父衰姜産禍芽齗齗魯道可勝嗟武闈難起無人救
季子来歸未足嘉
僖公
僖公能継伯禽凮盛德揄楊魯頌中惟有春秋用王法
不輕一字曲褒公
文公(年)
時無閏月那成歲廟有先君豈上賢魯國從来秉周禮
文公何事獨無天
宣公
東門無道敢欺天過市哀姜語可憐和氣致祥乖致異
如公自合大無年
成公
周室孤危若旅人諸侯誰復肯来臣成公不朝是天子
假道京師會伐秦
㐮公
侯伯誰修二霸公大夫專政自㐮公堂堂魯國車千乘
翻在三家掌握中
昭公
昭公失國寓乾侯方伯無人肯見憂如晉適齊徒取辱
祗緣不用子家謀
定公
春秋疆埸事紛然齊魯干戈幾載連若使真儒長見用
来歸何止汶陽田
哀公
諸侯失政倍臣僣中國無君左袵專欲問哀公後来亊
春秋書止獲麟年
鄭莊公
天地深恩詎可忌寐生忠孝兩俱巳身從何出翻囚毋
國是誰封敢射王
齊㐮王
諸兒惟薄可曾修敝笱詩包兩國羞何事春秋九諱惡
祗緣能報祖宗讎
齊項公
敵國行人詎可輕等閑戲笑禍胎成胥閭竟日知何語
回首齊郊巳被兵
鄧祁侯
舅甥柸酒結綢繆豈忍隂懷盗賊謀不聽三臣言亦是
未湏深罪鄧祁侯
晉獻公
齒髮衰殘志慮昏讒興婦口可心寒不知尤物能為禍
却為驪姬寝食安
楚靈王
章華臺就國被繇徵會諸侠意氣驕楚衆巳離猶不悟
近臣徒為頌祁招
楚懷王
懷王誤與虎狼親身死咸陽一旅人見說國人懷舊德
楚雖三戶亦巳秦
吳王夫差
西施未必觧巳吳祗為讒臣害覇圖早使夫差誅宰嚭
不應麋鹿到姑蘇
越王勾踐
機會由来貴速投姑蘇事與會稽侔謀臣不早麾兵進
嘗膽徒勞二十秋
穎考叔
衣冠肉食謾紛紛誰觧柸羔感悟君穎谷封人雖賤士
却能純孝至今聞
石碏
人情誰忍棄天倫公獨能將義滅親何惜一時誅賊子
不妨千古作純臣
孔父
春秋死難止三人皆欲求仁未得仁節義可書惟孔父
勝如仇牧勝如荀
仇牧
春秋死難止三人皆欲求仁未得仁仇牧捐軀為君父
不如孔氏勝如荀
荀息
春秋死難止三人皆欲求仁未得仁荀息捐軀為私暱
也勝賊子與姦臣
祭仲
庶子雖賢寕奪嫡人臣惟聖可行權區區祭仲何為者
賣國容身豈足賢
管仲
小節區區豈足羞功名未顯分纍囚平生自有真知巳
寕患威公怨射鈎
大夫種
狩罷吳郊鳥兔空果烹獵犬廢良弓大夫自為知幾晚
豈是陶朱計不忠
范蠡
久與君王共苦辛功成身退肯逡巡五湖渺渺烟波闊
誰是扁舟第二人
李廣
李廣才名漢世稀孝文猶自未深知輟飱長歎無頗牧
翻惜將軍不遇時
隴右英豪真有種將軍才氣更無雙功高不得封侯賞
祗為當時殺巳降
婁師德
忤意由来勿校難誰能唾面自令乹直湏事過心平後
方服婁公度量寬
狄仁傑
武火方炎李欲灰忠良何力可能回斗南人有擎天手
為向虞淵取日来
徐有功
獄興羅織䧟忠良公亦幾遭虎口傷蹈死救人人免死
論功何止漢于張
梅溪先生文集卷第十
