梅溪先生後集卷第七
詩
赴召(壬午六月十一日上受禪二十一日有旨除臣某知嚴州九月二十一日召赴)
(行在)
聖主龍飛纔十日微臣得郡古嚴陵詔書又趣歸天闕
碩竭孤忠贊中興
曹夢良贈炭戲成一絶(予時為郎夢良為嚴州司戶)
烏龍書至送烏薪郎舍嚴冬覺有春未睱吞為啞口漢
旦須煖作直身入
宿學呈同官(時為司業宿學私試)
不聽梧桐雨回頭已六年虀塩諳舊味燈火結前緣進
學思韓愈同襟有鄭虔諸生不待勸忠孝素惓惓
某去五月罷館職還鄉塗中以詩寄同舍云去
國懷明主離群念舊游翻令到家夢中夜繞瀛
洲今以史職復至道山訪舊或遷或去惟後園
脩竹乃故人也感嘆良久因成短篇
蓬萊隔弱水三年兩来游群仙各何之翩然蛻神洲園
中舊籜龍勁節含清幽手摘歲寒葉恍惚乘歸舟
馮員仲赴闕奏事士君子咸𣣔其晉聞為魏公
所辟勢不可奪遂成鄙語兼簡查元章
名德重夷夏皇朝两魏公平淮巳得愈論將更資馮報
主男兒志知恩國志風書收良馬去冀北遂群空(予嘗以書)
(寄馮云聞元章為覯公所知裴度幕中得韓退之賊不足乎矣元章時為機宜員冲為江西運判召来奏事)
程泰之郎中以詩三絶覓省中梅花因次其韻
長記蓬山舊賞梅芳樽一笑共君開重游未見梅花面
應誤君詩得得来
詩似西湖處士詩十篇三絶闘清竒更將正味森嚴句
壓倒屋&KR0585;斜八枝(程未篇云花中結子酸連骨正味森嚴衆苦之待得和羔渠自會如今莫)
(𬋩人眉)
竹亭不到幾經時来往逢梅似退之遥想吾廬溪上好
十分鄊思又關眉
胡秘監贈詩一絶
司業口占絶句竒甚銓輒用韻和呈效吳體
南山舊說王隠者北斗今看韓退之不湏覓句花照眼
行見調羔酸着枝
棋依韻奉酬
平生恨未識剛者今日豈期親見之𣣔把江梅比孤潔
江梅無此歲寒枝(時胡丈同館中諸公見訪因晉小酌予舉和程泰之梅詩壓到屋&KR0585;斜入)
(枝句胡頗称賞和枝字韻以贈)
胡秘監酴醾詩
銓携具賞石渠酴醾用坡韻呈同舍
酴醿獨殿春得路未為晚露葉張翠繖月蘃明玉&KR0955;洗
粧雨亦妍暗麝風更遠唐時真宰相勁氣凌諫苑危言
工切劘壁立萬仞瓛帝為釀此花以賞碩畫婉清芬濯
千古天河豈湏晚不妨便醉死聞香定魂返(唐憲宗以李直言)
(賜酴醿酒未若此集真酴醾也)
某次韻
秘監携具道山集群仙賞酴醿和東坡詩真雅會也
某偶以私試鎻宿不與遂次其韻
紅𬗋紛爭先酴醿分甘晚誰栽群玉府童童翠張&KR0955;華
共芬芸香韻随官逸遠(舘中酴醿在著廷之後著作郎号逸遠官)奚用燃青
蔾端能照書苑先生海上歸平步到蓬巘招邀飲醇酎
剛腸出清婉遥思吳宫魂故作楚辞挽勿爲花所晉興
盡要知返
館中三月晦日聞鶯胡邦衡有詩用東坡酴醿
韻有居側無䜛人發口不湏婉句某次韻
久傷伐木廢每嘆吾生晚黃鳥從何来喬林綠垂&KR0955;忽
作相呼声朋来無近遠高翥凌雲烟斜飛集池苑中有
幽谷次遲遲下遥巘群音巧相和出語獨不婉啞啞如
老烏聞者弓欲挽知心有杜鵑勸爾故園返
上賜講讀官建茶某以說書與馬以十餅分贈
太學同舍苪太博(煇)有詩次韵
天表初容咫尺親雲龍重拜太官珍賜從明主恩尤
渥分及清流事更新搜卷要湏嘗七椀乘風便合到三
神諸公異日估君貺碩寄江湖老散人
四月從駕詣德夀宮與諸公會食于和樂樓
是日借洪景嚴承旨馬戲云從駕濫騎承旨馬
朝天叨綴舍人班(時為起居舍人)異日再集胡舍人邦
衡云不可不成篇也遂扵楼中足之
殿拗經幄侍清閒學術空疎媿在顔從駕濫騎承旨馬
朝天叨綴舍人班登樓雖喜民和樂論事还驚世險艰
聖主英姿同■藝祖諸君何苦恋湖山(時議欲乞移蹕建康侍從諸公)
(有異論者故云)
周登和樂楼韻酬胡邦衡送别兼簡劉韶美秘
監
未訪鄱陽范與顔(顔魯公范文正公俱守番陽)雁山深處且投閒𬗋
泥長記曾同召丹陛何繇更對班我媿未行平日志公
應不創昔時艰筆端能制人生死兼有劉郎在道山(予與)
(邦衡詔美嘗同為編修官予既入臺即罷史聀而二公如故)
去國(大月十九日)
去國常憂國还家未有家(先人弊庐為風雨所壊)君恩報無所含
媿出京華
重游釣臺
三年兩泝釣灘濤来往何曾𥙷一毫聖主雅恢光武量
微臣當遂子陵高
弭棹祠堂下一天星斗明客星尋不見影浸釣灘清
過婺女同年王節推夷仲黃教授(万頃)鄉人華
主簿子周會飲双溪楼
年時嘗泛婺溪舟未上清風八詠樓天為故人償夙碩
(辛已五月至婺溪夷仲諸同年有登樓之約忽聞欽宗諱遂止)水知吾軰喜清流沈
郎不為吟詩瘦王粲長懷去國憂明日山川共人遠鄉
情年契两悠悠
游仙都
皇都歸客過仙都厭看西湖看鼎湖洞接龍泓片雲近
(有龍泓洞)山分雁蕩一峯孤(有石柱壁立如雁蕩天柱峯)香清天上碧菙
落音好林間青鳥呼天遣林泉尉吾軰不容身世老迷
塗
游洞谿(舊名悪溪因段成式改名好溪有唐太守李君卿十詩有亭名思賢)
段公不到溪豈好李守已亡詩更竒偶向思賢亭上坐
愛溪兼愛昔人詩
重游石門洞
石洞幾時闢石門長不扃貪看一派水三載兩回經
誰把銀河水直從天半傾好流人世去一洗四維清
寄題喻叔竒亦好園
喻子有園堪飬親栽花種竹清且新堂中戲罷即策杖
(叔竒有母家有戲采堂)在家有此何憂貧弟兄既好園亦好(叔竒與兄)
(伯夀同登科)大勝吾家園小小兩園松竹懷主人他日歸来
各須早
種𬞞
癸未孟秋歸自武林小小園荒蕪之甚遂課僮僕畦
以植𬞞近得微雨頗有生意潜澗老叔分葱虀數十
本及菜子一二種今冬百指可以無饉矣書十五韻
歸来日弹鋏食無肉與魚却將種花地町畦毓嘉𬞞驕
陽每抱甕時雨親荷鉏青青有生意令我顔色舒寕憂
饉與飢亦有瓶中儲前身老闍梨(或云予前身嚴闍梨也因以戲云)𬞞
氣端未除文字亦宿業復生魚蠧書蠧書仍食𬞞苦淡
味有餘况茲清淨根分来自僧居端能納湏弥聊爾秀
郊墟洗我腥羶腸(退之詩云声名暫羶薌非止為魚肉也)襟宇生清虚豈
惟陶淵明吾亦愛吾廬荒園涉成趣枯藤當安輿困枕
案頭卷飢著盤中菹孔門陳蔡色借問何如予
予素不善棋孫先覺萬大年林大和見訪戲與
對壘偶皆勝之因作數語
予手不善談臨局氣先怯偶逢孫萬林三戰輒三捷都
緣敵不勍非以臺威脅孺子濫成名凱奏意殊愜三君
皆壯士小挫未肯厭予今務持勝堅壁不容刧(予昔在舘中每)
(與同舍郎陳阜卿手談既而陳迁臺察一日相予棋諸公戲云陳今有臺威公必敗予偶勝之陳笑曰公果不)
(畏臺威邪)
大年和棋詩復次前韻
君棋如龍且初笑韓信怯我棋似公瑾赤壁真横捷但
知貪旁角不覺攻背脇主人本無競勝負兩俱愜嘉賓
儻再集鏖戰定誰厭新篇尤逼人我軰徒劫劫
太白晝見(太白昼見久矣予是日始親見之八月二十六日)
煌煌太白生東方追逐殘月生光芒太陽中天不肯蔵
過午一點猶微茫太史占之此何祥咸憂兵起人流亡
金行用事多灾傷(六月十五日大風水七月朔日又作八月二十一夜地震自秋七月不雨)
(浙西飛煌蔽天)大風地震水旱蝗有一于此宜預防雜然並見
何以當臣言天意未可量滔天赤地興堯湯偃禾拔木
悟成王宋景一言國乃昌災異不作憂楚莊吾皇修德
應彼蒼去讒遠侫任忠良推誠納諫正紀綱内修政事
仍外攘誓雪國耻還封疆強虜當弱吾當強(天文志太白與日争)
(明強國弱弱國強)天戒為福非為殃碩勿徒以虚文禳
荆婦夜績
凉飊堕黃葉促織催女工鬢絲不堪織細君哀我窮青
燈績深夜績成寒素風碩為隱者衣德耀随梁鴻
術者謂子命犯元辰故每仕輒已予笑曰有是
哉戲作問荅語
問君胡為八臺省問君胡為官輒冷宣尼猶且畏元辰
羊鼠龍猪作君梗退之宿直斗牛箕声名謗毁常相随
死生竆逹端有命予知之矣當安之
再至雙植堂呈表兄李克明
此日一樽酒再游双植堂湖山浮野色草木帶秋光東
道德已孰西風花更香相看俱老矣會合意尤長
九日寄表叔賈司理(并引)
某昔從潘先生學九日登鹿迹岩嘗賦詩呈諸長者時
年十七今閱三紀矣當時和者賈太孺潘先生劉謙仲
覺闍梨皆一時詩人也某猶能記其略𢾗老人化去久
矣思之慨然司理丈鹿岩賢主人也佳節必盛集某恨
不獲奉樽爼輒成古詩十韻以記舊事并以蒙泉酒鳳
團荼為夀
憶昔從師學絃誦年與賈生相伯仲(某詩與諸賈昆季游皆年少也)九
日登高鹿岩脊感物題詩筆初弄舊游回首半零落三
十六年真一夢當時唱和三四老尚有殘篇可吟諷今
年節物身在家行樂山間謾随衆弟兄勸我登高山身
似駑駘不容鞚(兄弟鄰里𣣔同登高某以時多凶荒灾異反賊軀多病止之)河東先
生今靖節有酒寕須白衣送朋尊聊献菲蒙泉(近日蒙泉酒下)
(佳趣有菲泉最下品酒也可以菲蒙泉名之)賜茗仍分小團鳳願公一飲夀
千齡三物年年敢馳貢
九日不登高與兄弟鄰里就弊舍飲菊
中秋對明月(中秋亦就家賞月)九日逢黃花節物豈不好而况
身在家樽酒醵鄰里盤飡飣魚鰕何必登高山清歡自
無涯
仙居陳少曾寄錦石杯書至乃九日也方與坐
客把菊遂用以勸酒
九日登臨有雁来書傳坐上手親開呼兒滿酌黃花酒
為子深傾錦石杯
僕夫浚井得双鯽一鰻未及烹也蔵之泥水間
予見而放之因作數語
三秋不雨泉脉枯僕夫浚井欣得魚刀砧已具未及殺
我偶見之魚再活親投不敢使校人圉圉洋洋生意新
莫嫌井小思滄海尺水相忘聊自在
得張大猷尚書書云比每進對屢以待御為
言而邦衡舍人言尤數切(云云)某為郡邪所疾
獨見知二公因讀邦衡和和樂楼詩復用前韻
一月霜臺屡犯顔未回天聽巳身間愛君憂國寸心赤
感物傷時双鬢班文舉才疎意徒廣子雲思苦語尤艰
尚書左史雖知我超海應难挟太山
次韻題寶印叔蘭若堂
何處名蘭若依山結草堂花枝法雨潤心地佛灯光浮
世囂塵隔空門歲月長林間有啼鳥聽法亦来翔
藤杖
頭角槎牙萬歲藤徧身節目更稜稜山僧贈我非無意
要我清閑亦似僧
予還自武林葺先人弊廬淨掃一室晨起焚香
讀書於其間興至賦詩客来飲酒啜茶或奕棋
為戲蔵書數百卷手自暴之有小園時策枤以
游時遇秋旱驅家僮浚井汲水澆花良天佳月
與兄弟鄰里把酒杯同賞過重九方見菊以泛
觴有足樂者每覧鏡見蒼顔白髮亦聊自歎也
作小詩十五首
掃室
洒掃學者事陳蕃胡不然要令天下净端自室中先
焚香
掃地眼塵淨焚香心境清案頭時一炷邪慮不應生
讀書
八政慚無學還家更讀書翻同小兒軰相共惜居諸
賦詩
秋興最难遣詩懷如亂雲雖無小陵筆一飯不忘君
飲酒
我意豈在酒銜杯聊樂天客来同一醉客去獨高眠
啜茶
濫與金華講賜沾龍鳳團却歸林下飲更媿是麄官
奕棋
光景老尤惜忍銷枰奕間娛賓欠絲竹一局戰清閑
暴書
秋日更可畏所宜惟暴書反身還自笑均是蠧書魚
策杖
園小日思涉山高時𣣔登老来疲脚力興至策枯藤
汲水(浚井得鰻放之明日水漲面清僕夫云鰻能穿石眼通泉脉故戲汲之)
山中久不雨汲水欲何從一夜井泉逹靈鰻恐是龍
澆花
花木正憔悴秋陽那更驕驅童綆深井聊助化工澆
賞月
還舍八十日三逢明月圓停杯試一問歸去定何年
采菊
既晚開何益采之聊泛觴書生自頭白奚用泣馨香
覧鏡
可正宜頻覧無塵亦自磨少陵今老矣功業欲如何
浚井
旱久井垂涸汲多泉更渾浚教泥净盡何患不逢原
酬林明仲寄書并長篇(名季任)
江頭一别九十日路隔烟波望𣣔迷風送雁群来雁蕩
書從梅嶼到梅谿羡君筆力能豪徤贈我詩篇過品題
謝客江山富觀覧城南何日手重携
昌齡欲游白石興盡而止予亦思前年之游遂
次其韻
前年蠟屐遠尋幽洞府曾經一宿晉詩句親題碧雲裏
夢魂時到白岩頭風生見說欲飛去興尽何如且罷休
他日相呼老兄弟飄然杖屨共翶游
洪丞不負軒
坐此軒無媿問君何以能所行皆是學不負豈惟丞鳬
鶩文書靜槐松詩思凝博陵徒種績踐履亦何曾
周丞奉挽詩(同年周敏卿父)
平生義方教真是起家媒有子碩已足無心官自来興
随鳩杖逸情為雁行哀想見長塘水凄凉遶夜臺
黃岩趙十朋賢士也有詩云四枚豚犬教知書
二頃良田侭有餘魯酒三杯棋一局客来渾不
問親疎予亦有東臯二頃兩子皆學讀書客至
則奕棋飲酒遂用趙君詩意成一絶
薄有田園種斗升两兒傳授讀書灯客来一局三杯酒
王十朋如趙十朋
陳商英挽詞
貴似金張當石崇紛紛老死利名中退居不見香山老
肥遁誰知秀野翁(商英号秀野翁)溪上園因種花闢牀頭金為
好賓空潸然痛念公兄弟二十年前筆硯同
陳商霖挽詞
疇昔游從分不輕十年鄉校讀書燈德星會聚三兄弟
詩社追随八友朋(昔在招仙館有八叟之号商霖号可叟)去國悲凉老王
粲还鄉牢落失陳登誦君生死炎凉句斜日寒天涕滿
膺(商霖嘗有詩云生死交情誰念旧炎凉世態競迎新)
萬清之有詩三絶呈司理賈犬并簡某因次其
韻
燈花端為故人然留客殷勤為擊鮮更覺門闌增喜氣
冰清玉潤两俱賢(清之司理婿也)
世路塵埃逐日生鹿岩高卧自風清吾皇有詔求遺
逸行見臨雍拜老更
甘言恥效蜜翁翁逆耳空餘甽畒忠願子他年似房杜
好將一語記文中
再用前韻
論文尊酒意歡然蠟炬高燒夜色鮮得壻端同權相國
傳經更似老韋賢
右呈司理
僚壻欣逢舊友生人如王謝氣尤清十年前巳心相許
細看新詩貌愈更
右酬清之
士論鄕評重乃翁賢如狐突教兒忠治安策就君宜献
宣室開時夜正中
右贈大老(司理予)
未臘而雪豊年兆也大老有詩次韻
明年禾黍定千鍾瑞雪搀先舞曉風更願平淮捷書至
西平禽賊献司空
主人開燕倒金鍾坐客俱吟柳絮風應念人間有貧者
爐星撥尽酒瓶空
雪中寄梅花與清之大老
天花除惱臘前雪香蘂報春溪上梅分贈鹿岩龍宄友
異時俱是百花魁
題夢齡五桂堂
我昔曾栽會趣堂子今封植更芬芳勝它福峙三珠樹
賽却東嘉五馬坊(永嘉王氏双桂正在五馬坊)靖節柳青寕耐久大
夫松老恨無香何如移得蟾宫種不媿靈椿竇十郎
寄鯉魚與萬大年
江楓搖落江梅破江上詩人有佳句欲於龍穴覓明珠
試遣鯉魚傳尺素
梁府君挽詩(麗水人子安世登科)
两郡三鄉頼保全乃翁劍學不虚傳黃巢詎敢臣周朴
趙勝那能爵魯連仁里化成儒氣象心田種得佛因緣
竒兒自是青雲士行見榮光燭九泉
永嘉盧仲脩永年䄂文見訪酬以短句
地僻原名左天寒歲欲徂遥遥屈佳客得得訪潜夫一
第且慁子八篇真起予(有論八篇)蜚聲參四傑誰復敢前盧
林明仲和詩復用前韻
婁戰夷吾卒覇齊棘棲鵉凰暫沉迷探春想見登梅嶼
乘興何訪泛雪溪楼上清歡庾公興橋間壮志馬卿題
四埸筆力媒身策平步青雲豈待携
張噐先和詩復用前韻
心欲齊賢媿未齊遠蒙佳句警昏迷音如鼓瑟鏗清廟
味似煎茶闘建溪憂國非同長卿病感時端類少陵題
二松豈是淹賢地鳬鶩文書謾抱携
寄蒲墨與明仲
四友共文房蒲君最異常研磨發文采好去奉仇香
寄沈敦謨(名希臯瑞安人)
二十年前舊友生緘封遠寄見交情舊游回首多零落
大噐如君合晚成
送謝任之
七歲吾從乃祖游童蒙深媿未能求堪嗟四十五年事
昔未褁頭今白頭
梅溪闢舘子来游回首如今二十秋端似韓張互傳授
要令編剗紹箕裘
去年還家巳半年盍簮尊酒𢾗留連歲竆送别溪頭路
手把梅花思黯然
題雙瀑
女媧石爛幾經修天漏猶餘兩派流離合無心元不爭
朝宗得路却相投干雲寶劒真同氣出蕩神龍不異湫
(雁蕩有大小二龍湫)何用築門防俗駕林泉自是少人游(双瀑亭壊久矣)
(洪丞命工起廢氣象一新且欲築門以防俗駕故及之)
癸未守歲
歲宜鄉里守杯共弟兄銜明日人相問行年五十三
張噐先復和詩作五言以寄
短棹别孤嶼故山歸左原遥煩雁足字重到雀羅門歲
月添新老文章憶舊論見詩如見面氣象有餘温
萬孝全贈金華洞石名雪洒遥峯作進退詩次
韻
天闢金華一洞竒洞中石是化羊遺渾疑雪向閩山落
更訝峯從天竺飛谿上又添乘棹興案頭如照讀書時
故人重我膏盲疾田不荒蕪應亦歸
元宵鄰里携具就弊廬張燈辞之不獲因成一
絶
凶年猶幸在家鄉鄰里相過具豆觴我軰忍將燈照眼
游人多是火燒腸
祈雨不應
歉歲還鄉益困竆瓶無儲粟酒尊空醉經且學文中子
閔雨難祈應上公
自秋七月不雨至于春二月十九日僅得雨昌
齡作賀詩予未及和而雨止矣遂次韻以閔之
水旱年年費請求仰勤湯禱與尭疇何時三十六雨足
當宁免懷雲漢憂
一杯未吸甕頭春(初欲率飲賀雨以晴遂止)三疊聊歌雨裛塵不用
遽興風伯訟洪羊真是可烹
社日喜雨復用前韻
社日&KR0585;間不断流淵明欣𣣔事西疇碩言一飽均黎庶
瓶粟無儲不用憂
欲放乾坤萬里春要湏先洗庾公塵朝紳賀雨詩多少
誰是詩中諷諫人
家食遇歉有飯不足之憂妻拏相勉以固窮因
錄其語
淵明事高尚瓶中缺儲粟魯公凛名節乞米給饘粥廣
文富才名官冷飯不足少陵老風騷橡栗拾山谷嗟予
何爲者處世真碌碌謀生一何拙甔石無儲蓄三年两
去國嚢槖罄水陸還家索租苗不了臘與伏前秋遭颶
風摧折數間屋今年丁大侵破甑塵可掬絶糧瘦百指
告糴走群僕鄉鄰苟不捄定恐填溝瀆家蔵千卷書父
子忍飢讀一字不堪煑何以充我腹細君笑謂我子命
難食肉去歲官臺省僥倖食君禄有口不三緘月奏知
幾牘聖主倘不容寕免遠竄逐歸来固已幸冨貴非爾
福東皐二頃田得雨尚可榖子耕我當耘固窮待秋熟
聞小使胡昉抗虜不屈
上甚嘉之有旨命右揆撫師仍有和不可成
之語皆出睿断宗社之福也昌齡有詩次韵
用儒端可復侵疆活國何勞別取方文帝要湏親御馬
子卿寕患遠看羊撫師暫屈黃扉老論將寕咨白首郎
行見車書混天下豈容南北分三光
昌齡四月十九日得男請名於予命之曰遟
端似中山夢得詩海中仙果子生遟况當首夏清和後
更遇千秋啓建時(是日啓建天中節)祝爾願同彭祖夀命名聊
效小蘇兒(蘇黃門子由子名曰遟其後最盛)吾家種德已數世庭戶合
生蘭與芝
山丹花
四月相將莫山丹開始都真心本来赤正色自然朱百
合晚仍俗石榴繁更麄誰將僊竈藥花裏着工夫
梅溪先生後集卷第七
梅溪先生文集卷第七
詩
林下十二子詩(并序)
梅溪野人既見黜扵春官齒髮老矣悟虛名之可厭知
林泉之足樂也家之東南隅有井焉泉清而味甘井畔
有脩竹數百挺闢小徑以通幽有梅數根欹卧乎竹間
兩桂蒼然夾井而植因蒔蘭于竹林之下植昌陽于井
旁以增野趣予與賓友杖屦徜徉賦詩飲酒弈碁于其
間頗足自適遂命曰林下七子且字竹曰子脩井曰子
深梅曰子先桂曰子蒼蘭曰子芳昌陽曰子仙梅溪野
人為之主故自字曰子野仍賦七詩以寓意牡丹芍藥
花中之冨貴者桃李豔而繁凢紅豔之属俱非林下客
也皆不取予既醉而卧夢有五人来謁自稱黃公丁公
柳先生三徑居士三槐公子予延之坐黃公乃前曰聞
主人有林下之游與六子為友褒之以名字寵之以詩
章亦一時之雅致也某雖不才然封植于君家久矣獨
不與兹選何耶予曰予非敢忘公也然所取者皆井竹
間諸友公所居差遠予與客游林下而公不在眼故不
與焉爾黃公艴然曰主人欲隔籬墻分尔汝耶予媿其
言許以嘉客處之丁公踵進曰主人昔有幽居三詠某
與黃公竹生與焉今竹生首與林下選黃公亦辱千金
之諾矣主人苟未忘壁上語願以某處坐客之末可乎
言未畢柳先生三人俱進皆有請焉予悉頷之既覺而
思此必吾家黃楊丁香槐柳菊也予不可食夢中言遂
字黃楊曰子嘉丁香曰子素柳曰子春槐曰子夏菊曰
子秀復賦五詩以贈之通前凢十二子焉時甲戌孟夏也
竹子脩
萬木蕭疎怯歲寒子脩相見喜平安世間寕有揚州鶴
休訝平生肉食難
井子深
度量泓泓井子深客来車轄總能沉定湏再築新亭覆
不負先君好事心(先人昔嘗以亭覆井日曰投轄)
梅子先
竹外溪頭手自栽群芳推讓子先開好將正味調金鼎
莫似櫻桃太不才
桂子蒼
學仙深愧似吳郎頼有吾廬两子蒼疑是廣寒宫裡種
一秋三度送天香
蘭子芳
國香入鼻忽揚揚知是光風泛子芳林下自全幽静操
縦無人採亦何傷
昌陽子仙
天上星郎字子仙結根拳石傍清泉豨苓方入毉師手
誰識仙姿觧引年
黃子嘉
保綠軒前黃子嘉非松非栢亦非花故應喚作思人樹
數十年前閱我家
丁子素
雨底含愁雪裏芳琉璃葉映小何郎世人競重熏籠錦
子素何曾怯瑞香
柳子春
夾道青青柳子春自從栽植幾番新如今巳作參天樹
應笑衰遲老主人
槐子夏
方苦炎炎畏日長欣蒙子夏惠清凉三槐雅是王家物
為榜新亭擬舊堂
菊子秀
子秀霜中色更嘉金錢粲粲滿庭階淵明異日開三徑
端仗兹花尉老懷
王子野
埸屋虚名且罷休歸来聊效晉人游林間諸子總非俗
肯與野人為友不
昌齡闢團植花索詩扵老者戲作數語兼簡
夢齡
東園小小花木稀西園廓廓規模竒西園主人但置酒
東園老人甘賦詩朝游西園飲千斛莫向東園吟百幅
更約南園好事人酒盞詩篇日相續
西園新闢昌齡索詩予以其未開尊也戲作數
語既飲復用前韻
阿連好事由来稀開軒闢圃幽更竒峯峦羅列冨遐覧
氣象收拾歸新詩百挺琅玕花數斛宛似輞川圖一幅
朝莫過從有弟兄長碩歌聲無斷續
予與二弟連日賦詩飲酒詩成命二子書之亦
居家之一樂也復用前韻
不愁地闢車馬稀自喜兄弟俱好竒阿連舉觴勸我酒
阿買研墨書翁詩長泛鄭生舡百斛日賦鄴侯三四幅
何用身封萬戶侯但碩青箱有人續
昌齡和詩以不得志扵賢關有欲退隠之語復
用前韻勉其涵養俟時未可真作休休計也
出門休艱知巳稀開卷攬取前人竒西園松菊聊笑傲
未可遽賦休休詩涵養胸襟容萬斛仰視青天紙盈幅
行看冨貴来逼人江左家聲子當續
昌齡頻開尊再用前韻
人生常患如意稀利名擾擾何足竒誰能如我惠連弟
有園有酒兼能詩種秫西疇都幾斛時見小童馳片幅
風軒洒掃又相呼適有嘉魚饋羊續
用前韻題東園
吾園小小遊人稀吾腹便便空自竒徑草青青可煎飲
雨竹㳙㳙堪賦詩鮮鮮菊滿東籬斛掦揚蘭入騷人幅
牡丹芍藥紫薇梅四時花卉開相續
賈元識和詩酬以前韻
河東丈人年及稀精神矍鑠心瑰竒新来移居向山谷
一尊時得同論詩酒量汪汪可勝斛醉後揮毫動盈幅
新詩䟽越似朱弦不才何用煎膠續
次韻昌齡西園即事
世態蝇營巳厭驅小園初闢稱幽居杯深轉覺利名薄
心静更宜花木疎窗几吟餘山色好軒齋夢覺日華舒
尤憐不棄東園老時復相從辨魯魚
東園小閤丹粉一新昌齡有詩次韻
小園小閤無竒新但喜有酒堪娱賓西疇種秫可自釀
不用勤買抛青春月明星稀烏擇木吾愛吾廬堪寓目
湏知主父五鼎珍不似王猷數竿竹丈夫未遇當安貧
帶經且作鋤園人詩酒過從老兄弟一笑可破雙眉顰
見說西園相継闢好將因果同栽植子孫清白世相傳
莫同阮氏分南北
夢齡得男老者喜甚湯餅會中出詩以賀
梅溪佳氣夜葱葱果得竒兒應夢熊湯餅笑歡良不淺
桑弧時節稍相同(予以十月二十八日生猶子以二十九日生)喜將老眼看猶子首
出新詩賀乃翁從此吾門如謝傳芝蘭玉樹滿庭中
予有書閣僅容膝東有隙地初甚荒蕪偶扵暇
日理成小園徑以通之杖藜日涉扵其間幾欲
成趣然花木䔥疎不足播之吟詠謾賦十一小
詩以記園中之僅有者時甲戌仲冬也
小小園
預作休休計先開小小園杖藜成日涉得趣與心論
便便閤
一閤僅容膝閉門塵慮捐讀書心巳懶高卧腹便便
青青徑
小徑循園闢青青草色都主人猶未仕時得理荒蕪
娟娟林
遶舍種脩竹清風長滿筵天姿本来净不雨亦娟娟
揚揚畹
九畹何人種光風泛國香林間今幾許鼻觀日揚揚
鮮鮮砌
吾圃豈不冨黃金無數錢誰云何用好霜裏白鮮鮮
牡丹
人道此花貴豈宜顔巷栽春風情不世紅𬗋一般開
芍藥
十花稱近客千葉重維揚世上無姚魏還他霸衆芳
早梅
北陸寒未半南枝春巳回方扵雪中種便向雪中開
雙竹
本是一根出相期同化龍慎毋輕剪伐雲路定相從
紫微花(俗名滿堂紅)
盛夏綠遮眼兹花紅滿堂自慚終日對豈是紫微郎
梅花次賈元識韻
南枝昨夜暖先回壓盡群芳獨自開仙客風中飄素袂
玉妃月下試新裁未憑驛使殷勤寄首辱新詩特地来
明日雪晴湏共賞為花拚却飲千杯
歲暮雨雪連作稍阻會集賈元識有詩次韻
自從春色上孤根淫雨經時步不前愛日未能供宿潤
愁雲依舊蔽青天溪山咫尺成千里棋酒因循又一年
今夕藍輿定相過尊前行樂興無邊
萬府君挽詞(字德昭予從舅也)
東平隠君子當以古人看孝却豺群易恩全雁序難人
如心畫正度勝酒腸寬粲粲三株樹門闌已壮觀
老成嗟不見里巷尚能談衣觧因周急簮還務激貪蹶
蹄心不愠折翼淚常含瞑目應無恨聲名與佛參
吾母昔迯難携孥依舅舡態多朝暮警恩獨始終全濫
與高門出尤蒙長者憐未能成宅相徒有淚如泉
林府君挽詞
我昔遊庠序寅緣識令孫雅知苗裔遠更喜典刑存俗
子猶遷善偷兒最感恩佳城明日閉堕淚滿江村
表兄璐挺二道以山茶一根見贈植于便便
閤前每黑甜餘開窗寓目茗椀不捧精神自清
因成小詩
一枕春眠到日斜夢回喜對小山茶道人贈我歲寒種
不是尋常兒女花
又覓沒利花
沒利名嘉花亦嘉遠從佛國到中華老来耻逐蠅頭利
故向椫房覓此花
二道人以抺利及東山蘭為贈再成一章
西域名花最孤㓗東山芳友更清幽遠煩文室維摩詰
分韻小園王子猷入鼻頓除浮利盡同心端與國香侔
從今日講通家好詩往花来卒未休(林利見佛經名義木䆒或云沒者無)
(也謂聞北花香者令人寬悟而好利之心沒故前作沒利此作抹利姑两存之)
覓海棠
夀昌文郁師植海棠二根于所居舫齋之旁子偶以
社日訪之啜茶既罷開窗賞花時烟雨初霽竒葩正
芳嫣然在軒檻中殊有佳韻越五日作詩寄之且欲
覓一根種于小園中朝夕觀賞庶無忘高人雅致時
紹興乙亥
好事高人重海棠兩株分植舫齋旁恰當燕子来時放
更向禅房深處芳道眼想應憐不俗痴人何苦恨無香
梅溪野叟曾經眼欲覓一根栽草堂
郁師贈海棠酬以前韻
珍重高人贈海棠殷勤封植弊廬旁固宜花裏稱名友
已向園中壓衆芳萬樹總含兒女態一根獨帶佛爐香
杜陵應恨未曾識空向成都結草堂
札上人許贈山丹花且云此花三月盡開俟蘂
成移去至上巳日以詩索之
人間花木眼曾經未識兹花状與名丹却青山暮春色
續他紅樹堕時英梅溪野老栽成癖蓮社高人諾不輕
小小園林綠將暗早移芳蘂看敷榮
表弟津上人有瑞香抹利戲覓之
瑞香早入江南夢抹利来從毘舍園久與道人同寂寞
不如来薦孔融尊
覓季仲權碧桃
紅雨紛紛空自繁碧雲一朵勝桃源君家獨有神仙種
分我閙花深處根
覓季仲逹酴醿
名園羽盖謾童童不似青虬出甕中好事主人仍好施
定移韻友乞小翁
和寶印叔送春二絶
潜澗園林幽更竒送春歸去有新詩風光流轉身長徤
又見明年花滿枝
青春不覺去堂堂把酒誰分此日光偶讀高人送春句
味回齒頰有餘香
族兄文通贈山茶
野性無端喜種花吾兄得得贈山茶鶯声老後移雖晚
(四月始栽)鶴頂丹時看始嘉雨葉鱗鱗成小盖春枝豔豔首
群葩自慚欲報無瓊玖来往同看本一家
兄弟隣里日講率會因書一絶且戒其早納租
稅也
屏跡山林頗自安里閭率會有餘歡但湏及早輸租税
不用低顔見長官
萬府君挽詞(字叔永庚子登科)
前革風流久之人尚典刑抱才雖汩沒種德自芬馨餋
浩眠龍穴流光屬鯉庭鄕評■燕竇所欠獨年齡
太學称多士竒兒占上游賢書連得雋舍選復居優善
教由孤突興家出萬脩板與游未遂風樹巳蕭颷
屈指吾鄉黨如公今幾何門猶畢萬大男類陸終多壮
志埋蒿里幽光發薤歌河梁嗟未就遺恨滿滄波
張廷直挽詞
意氣軒軒盖一時牀頭周易造深幾芹芳泮水聲蜚早
花滿河陽迹到稀方外客携因果去道旁人汲義泉歸
柳川池舘規模壮一夕花妖世巳非
梅溪先生文集卷第七
