梅溪先生後集卷第十七
詩
戊子八月二日得泉州
五年符竹換三州乞得祠宫欲少休名姓誤蒙君相
記泉南千里又分憂
觧舟(九月二十九日)
觧舟城之南橙橘半青黃時節豈不好胡為辝故鄕親
朋送我行殷勤餽壷觴我欲與之飲舟去留靡遑僮僕
别我歸黯然顔色傷問我何時還田園又成荒我心媿
其言老矣身皇皇五載走三州道路險且長婁請方得
祠暫歸又懷章挈家入南閩兒女不盡將餘生疾病多
滿鏡鬚髯蒼到官郎有乞行將返耕桑
過瑞安
我家古樂成老未識安固偶把清源麾首問南塘路觧
維日已晏入境天欲莫張子自陶山(子猷)扁舟惠然顧
沈君壮年别(敦謨)相見髮垂素訪舊多不存来觀莫知
數平原二十人邂逅喜相遇謂我宜少留欲欶不腆具
我驅不敢疾曲為一宵住臨江有高閣登覽可以賦瀾
同孟子觀目作少陵注燈火照魚龍談笑驚鷗鷺㗸杯
鄊意濃竊食君恩誤晨起酒未醒潮来報催渡
贈沈敦謨
三十年前硯席同懷人長在夢魂中徒劳州縣知何𥙷
高蹈丘園不是窮歴問舊游多故鬼偶餘我軰亦衰翁
相逢又却怱怱别無復從容似泮宮
觀潮閣
高臨無地屹山腰今古知觀幾度潮水鑑掛空波正滿
鯨魚入穴浪還消雷初出地神龍怒銀忽成山海若驕
聖世風濤合平静不應泛溢似唐朝
訪曹夢良
我自䔥峯下遥来訪許峯川塗何敢惮筆硯久相從故
里行將遠吾人豈易逄何當継韓孟相逐似雲龍
鳳凰岩
鳳鳥久不至胡為扵此蔵德輝如可覽應不恋高崗
䔥家渡
渡頭問舟子此渡胡名䔥舟子笑荅我使君家匪遥豈
不聞侍郎名德重本朝婁爲二千石兩至萬里橋渡旁
乃其宅人亡木惟喬隂德滿鄊閭嘉話傳魚樵江水流
有盡姓名磨不消近同池號謝遠類江稱姚赧顔謝舟
子講聞非一朝恨生晚且賤無繇際清標坡公不識范
韓子思之僑敬瞻通德門魂往不可招
入長溪境
老矣倦游宦入閩如山川三山疑隔海九嶺類鑚天(峽中)
(有鑚天三里)種稻到山頂栽松侵日邊溪長水無盡前更有
清泉
贈程天祐秀才
程生嗜好與人殊杖屨遥遥訪我廬不踏槐花随舉子
手持醫國惠民書
宿飯溪驛
甑嶼飽曾見飯溪名始聞老懷如子美到處不忘君(楽清)
(有甑嶼山)
門擁千峯翠溪無一點塵松風清入耳山月白随人
宿雙岩寺
﨑嶇九嶺更双岩遥望閩山未見三来訪神鍾隱見處
翠微深鎻古精藍
至福唐會鄊人丁鎮叔張器先甄雲卿項用中趙
知錄薛主簿同年孫彦忠草酌試院
一同年友七鄊人勸酒那容耳不聞尚齒自驚多白髮
論文堪咲有紅裙(權師吳憲遣官奴耒侑尊)詩篇共約題孤嶼游宦
猶疑在五雲(孝忠會稽人予昔仕越与彦忠■■)此會此時寕易得明朝
風月兩州分
宿真隱寺
我亦欲真隱區區愧此身山林與城市何處隱非真
飯枕峯
門外峯如枕宜眠清净身禅僧自面壁誰是枕峯人
飯罷怱怱别劳生可柰何不能留一宿有愧此峯多
宿嚢山寺
荔子枝中古道場石門有路探懸嚢怱怱不着游山屐
只辦嵩呼一瓣香(㳄日朝散會慶聖節)
我来萬籟正號風壁上觀詩憶蔡公惟有秋林舊時月
夜深猶照𣑽王宫
過蔡端明故居
懷章南過蔡公鄕駐馬遥瞻數仞墻丹荔株株經品藻
喬松葉葉惠清凉四賢詩出人增氣三諫章成國有光
真是濟川三昧手清源游戲作虹梁
讌七邑宰
九重宵旰爱民深令尹宜懷撫字心今日黃堂一杯酒
殷勤端為庶民斟
送赴省諸先軰
國朝人物盛温陵秋賦&KR0687;&KR0687;鹿食苹人倍平原門下士
(三十八人)文聮韓愈㮄中名丹墀何止三千字雲翼行看九
萬程勸駕龍鍾老太守籃輿凖擬出郊迎
次韻夔漕趙若拙見寄
去秋移郡近家鄊便殿狂言拜手敭何敢許身為稷契
偶因論事及尭湯民雖婁試如馮翊詔未能焚愧益昌
乞得祠宫飬衰病夢中依舊坐黃堂
夔門邂逅恨怱怱君駕重来我巳東陳迹徒劳長者記
(若拙書六欲記予去夔後數事)清樽那復故人同光華持節花溪上(得報)
(若拙移漕成都)老病分符佛國中(清源號佛国)吾軰棲棲不黔突此
生休更問天公
知宗生日(士豢字悅中)
天工未放二陽生留得尭階一英&KR1396;慶誕仙源貴公子
祥開南極老人星日垂宫線添無盡貌比莊椿看更清
歲歲華堂祝眉夀笙歌声裏雪梅馨
哭令人
三十年間共苦辛忽然驚断夢中因鍾情正是我軰事
鼓缶忍同方外人熊膽未酬平昔志午衣猶是向来貧
(令人不蓄財瞑目之後囊槖萧然)閩山滿眼同来路木落風號淚滿巾
貢院車水築基諸公懼魚鼈活之别沼
塞沼增基大厦成群鮮亦免校人烹洋洋圉圉諸公賜
要與吾君廣好生
出郊勸農
六年四郡勸農耕自欲歸耕尚未成游宦何如在家好
一廛從此願為氓
守臣憂國願年豐半刺雙鳬此念同安得時暘時雨若
有生均在泰和中
小麥含花大麥黃一年春事已相將籃輿遍入三精舍
撥得公家半日忙
一千石俸竊南州老病餘生厭宦游巳上祠章即歸去
一犁烟雨事西疇
題靈秀峯禅院
小小精藍亦自竒一峯靈秀藴幽姿無緣細听山僧話
太守偷閑止片時
送九座訥老
禅老遥從九座来一言為我洗塵埃飄然又向山中去
白首相逢更幾回
至樂亭中半月留溪山杖屨飽尋幽見師忽起廬山夢
夢向舊時游處游
崔肅之(雍)自湖至泉遷二親之喪歸葬詩以送之
番水同僚舊遥從霅水来異鄕欣覿面清話洗銜哀(予時)
(有哭内之戚)葱欎佳城就勤劳孝子回不應淹榷酤中外王
湏才
夜聞子規痛念亡者
夢覺音容杳莫追子規聲裏涕霑衣催歸無計同歸去
耘後耕前事已非
南宫揭榜温陵得人為盛提舶馬寺丞有詩贊喜
次韻
龍虎鄉邦地最靈鯤鵬相継上南溟已聞元凱賓虞國
(十六人)行見淵騫冠孔庭帝遣伏波持使節天教平海會
文星鈴齋忽報捷音至一炷清香千佛經
諸公廷對甫邇復用前韻
清源𬗋帽發英靈萬斛詞源水注溟遥想恩袍動草色
定知喜氣徹天庭名高虎榜唐文傑人半雲臺漢列星
累月笞兒幾翁嫗夜深燈火督窮經
次韻知宗春隂
行人怨雨農憂旱永叔元之事可明不歎花前無客飲
且欣郊外有農耕知公興巳烟霞重顧我心尤勢利輕
天意稍佳民事急緫將行楽付宗盟(東坡詩云斯人何似似春雨歌舞慶)
(夫恣行旅君看永叔與元之坎軻一生遭謗語)
次韻知宗游北山
州北有山幽更幽皇天閣雨爲公游登高如入上下竺
宴坐疑臨大小湫掃地焚香烟縷嫋煎泉㵸茗乳花浮
觀詩起我家山興身在閩南夢在甌
悼亡
燕寢焚香老病身細君相對坐如賓而今一榻維摩室
唯與無言法喜親
不見音容忽三月無從涕泗巳千行家山凖擬欲歸隱
堪嘆相随無孟光
偕老相期未及期回頭人事巳成非逢春尚擬風光轉
過眼忽驚花片飛
夤緣偶作子飛侣夢寐相随到數州泥上迹留鴻巳去
舟中刻在劍难求
次韻知宗酴醿
萬斛虬珠眩眼明傲春遲吐冠園英詩因居士價方重
(東坡武昌詩為古今絶唱)酒顔名臣花遂荣香異竹間吹細細韻如
堂上出盈盈(酴醿號韻)芳姿自可友蘭蕙惜不當時遇獨
清(酴醿不載于離騷)
游承天寺後園登月臺贈潜老
三徑荒蕪未許尋籃輿来訪小園林因知燕寝凝香地
不侣禅房花木深
月臺無屋有空壇空處觀空眼界寬不惹世間塵一點
冰輪心鏡兩團團
送賈岩老还鄊
閩江艰險嶺崔嵬不惮衝寒冐雪来留我鈴齋兩三月
扁舟載得義風回
堂上慈親數月違片心遥逐白雲飛傷心盡听秭歸鳥
难弟言歸秭不歸(岩老聞秭歸遂起歸㒷)
乃翁賢德冠吾鄊伯氏声名藹上庠更喜君如里曾子
少年孝義已非常
送岩老出北門
暮春送客北山門厭坐黃堂喜見村麥熟秧青農事急
十分歸興在田園
客欲東歸出北門又聞聮騎過西村慇勤為遣十從事
莫惜醉吟袛樹園
送傳興化(自得字安道)
五馬躬迎八十親甘棠如舊治惟新歡傳此日来廉范
記得當時借寇恂江海聊淹把麾手廟堂元是薦賢人
送君為守泉南守政拙才疎藉寶鄰
曺夢良寄柑聞詩聞礼軰取以祭毋哭泣不巳
嘉果遥来自故鄉去冬初熟記同嘗爾䘖懷橘無窮恨
我亦傳柑念不忘
四月八日貢院上梁
廣厦初成万柱標脩梁巍跨玉虹腰况逢此日生千佛
定引群仙上九霄下筆蠶声紛戰藝出林鸎友競迁喬
清源人物從今盛孝子忠臣滿聖朝
諸公和詩復用前韻
脩梁欲舉綵先標声撼春雷鼓百腰谿蟄蛟龍欣得雨
(去年西溪龍見上梁日得雨)桐棲鵉鳳合冲霄(桐城)清源水接南溟闊
𬗋帽山齊泰嶽喬學不負人宜自勉前賢勲業著三朝
(曾魯公相三朝)
梁眷連年姓誤標兩州騷客瘦吟腰月河月滿燕賀厦
(霅川貢院十一月望日上梁郡有月河在貢院左)佛國佛生虹掛霄多士顔歡
歌杜老一輪香滿賦張喬此途不止為科第名節崔嵬
看立朝
悼亡
傷㦲無復見老矣不成階牢落凝香地同誰話此懷
相勉惟清白嚢如四壁空难忘將絶語勸我莫言窮(予一)
(日怱言窮令人日君今勝作書會時矣不必言窮予悦其言盖死之前數日也)
薛士昭主管母夫人加封送酒為夀薛有詩謝次
韻以酬(伯宣)
慶事公家奕世傳生封錦告出甘泉荣親行有千鍾禄
為夀慚無百斛船喜氣在顔窺貴客清風滿枕扇高眠
朝廷指日先封薛歸侍萱堂冕有蝉
送吳憲知叔
出郊聞好語盡道憲車賢郡不留三宿人皆仰二天薦
章先白屋(公至郡薦三人皆孤寒士)貢宇給青錢(以百緡助起貢院)上正開
宣室公歸席定前
祈雨未應提舶知宗道觀焚香明日遂雨提舶有
詩次韻
一雨誰之力因公發善心同為上公請小作傳岩霖高
廩行將實南風日已駸㳙辰祈善利感應亦猶今
次韵知宗賀雨
雲飛初類愈随郊珠怱跳空室舞蛟但願農多大田稼
不愁風捲少陵茅(是夕大風)才疎政事由来拙天遠精誠未
易交三日禱祈纔一雨自知無處避謳嘲
次韵陸倅賀雨(&KR0790;字次川)
目注雲霓為國憂何心肥馬更輕裘庶民愁恨旱無雨
三日滂沱農有秋且喜上公容我請不辝太白共君浮
人言太守無才術端藉士龍監此州
夏四月不雨守臣不聀之罪也將有請于神雨忽
大作陳賀州有詩贊喜次韵以酬(知字体仁)
不是尋常喜雨詩言存軌物類臧僖(賀州詩序斥花土花迎士木人)
(巫呼舞之非貞有■物之言也)相將歸賀天朝雨定有忠言結如知
(白楽天以賀雨詩諷諫東坡詩云賀雨詩成■諫書)
郡人方切望雲霓忽見高田水入低正好歸田飽黃犢
不湏騎馬听朝鷄
賀州賀雨句如何不减䕫州夢得歌(陳詩序云開竹枝歌■)更有
一犁江上曲它年傳誦出金坡
政拙年年厭禱祈心香一炷逐雲飛老農問我何良苦
薄有田園胡不歸
刺桐抽葉張青盖(泉人以刺桐先葉後花為豊年兆)𬗋帽蒙霞麗錦籠
(俗謂朝霞暮雨前日雨作朝果有霞)今歲家家定高廩田寕復羡吳儂
次韵蔣教授喜雨雝字元粛
我来遥自東甌東賢非朱邑鄊守桐(泉方羽成)半年為郡治
亡状四月不雨心憂農水田黽拆秧巳老雲霓望断天
穹隆少學春秋老欲用區區碩請應上公真人不待辦
香禱(泉有蔡真人祠水旱必專)𬗋帽巳有微雲蒙沛然一雨四境足
眼見䆉稏青連空皇天爱民恕守罪有始其賜寧無終
既令地免晉國赤亦不水似元時洪廣文先生坐綘帳
憂國心與黃堂同揮毫作訟継吉甫開卷穆穆生清風
知宗游延福有詩見懷次韻以酬
向来雲榭倚闌干興已遥馳邪外山風伯如嫌俗駕至
禅房疑為病夫關鈴馳倦臥眼界寂詩社免陪心境閑
蠟屐何時破吾碩與君舒嘯翠微間
提舉延福祈風道中有作次韻
雨初欲乞下俄沛風不侍祈来已薰瑞氣遥看騰𬗋帽
豐年行見割黃雲大商航海蹈萬死(遠物輸)官被八垠
頼有舶臺賢使者端能薄歛体吾君
病中食火山荔枝
前年䕫州食荔支同僚共賦■紅詩妃子名園世所貴
不侣詩史堂前竒去冬分符■南士半月身行荔支圃
三州嘉木皆眼見更閱君謨向来譜臨漳一種名火山
品雖云下熟則先從今漸入荔佳境陳江未擘先流涎
老病餘生怯嘉果日㗖那能三百顆慇勤為破綘紗囊
心火驚添火山火
諸公和詩再用前韻
屏問觀畫頥頻支(州宅有屏風畫荔支十六種)想像風味哦新詩火
山太早反遭罵(諸公和詩多幾罵者)陳𬗋未顯誰稱竒氣禀南方
君子士不近長安帝王圃安排名字知何人誤與牡丹
同入譜泉南老守思故山荔熟我去誰後先但願丁香
一株熟添入藥裹痊痰平生夢寐南州果瘦腹如蝉
消幾顆明年何處飣柸盤鴈蕩山前月流火(永嘉七月方食荔支)
漳州石教授寄火山荔支(名邦彦)
炎方摘實走筠籠千顆遥遥寄病翁未㗖吾州法石白
且嘗鄰郡火山紅搀先趁得楊盧雨珍重来從芹藻宫
我欲細論香色味一尊何日廣文同
東湖小飲
微涼散梅潤濃綠敷桐隂送客出東郊駕言事幽尋湖
光照我眼荷香清我襟平疇入遠望歲有其自今牛眠
種巳畢蛤吠苗初深古亭懷二公遥望羅千岑邂逅得
良友欣然契予心喬松喜客来風枝出清音手持荷葉
柸共對蓮花斟東湖異西湖有詩不妨吟
東湖
二公亭插芰荷間綠盖紅粧四面環若把西湖比西子
東湖自合比東山
爱松堂
炎炎畏日爱濃隂穆穆清風爱好音不獨爱松兼爱竹
此君亦有歲寒心(松之西有竹)
食瓜呈知宗
荔子劳民䟽伯游蒲萄釀酒博涼州何人傳得東陵種
大勝家封萬戶侯
題節推納涼軒(孔光字德溥)
有客游蓮幕開軒更傍蓮披襟風未賦遞嘨句先䏈境
净涼偏乏心清暑自蠲快哉誰與共廣厦集群仙(軒近貢院)
州宅即事
泉南古州宅草木有遺芳鷹瓜冬猶綠闍提夜更香佛
桑朝暮異荔子歲年長惟有松并竹青青似故鄕
修鷹爪花架
有花藤蔓生封植傍州宅状類鷙禽爪葉作翻風翮酸
分含笑香黃帶簷蔔色架倒吾為扶清凉納朝夕
鷹爪花
誰把名鷹爪天然状不殊無心事搏擊中有鳥相呼
長生草
草有長生者無根葉自抽秦皇不知此誤向海山求
榕木
南國有喬木老非梁棟材清隂可以覆亦足報栽培
安静堂
前賢治迹尚堪尋留得堂名直至今若欲斯民盡安静
要湏安静自家心
中和堂
堂前老木幾經春閱徧泉南舊守臣盡向中和堂上坐
中和為治有何人
雲榭
山生取地榭侵雲土木多應役鬼神好向危欄高着眼
閭閻無限困窮人
二山亭
連年行役厭間關踏遍千山見二山欲識泉南山面目
群山緫在一亭間
清暑堂(後復名忠献)
九夏炎方氣欝蒸沉沉廣厦有凉生仁風未慰黎民意
何忍堂中暑獨清
貢院納凉分韻得湖字
突兀千間屋清凉五月湖人才此塗出暑氣坐中無虎
榜唐文傑雄風楚大夫相期游廣厦慷慨論唐虞
知宗游東湖用貢院納凉韻見寄次韻奉酧
東湖曾一到想像賀家湖花似越女好人如狂客無(知宗)
(寄居會稽)高吟還老手野趣属潜夫歸奏南風曲薰兮欲和
虞
再和
宗老呼佳客同觀郭外湖融樽常喜滿參酒不言無(知宗)
(二子侍行)草色懷三徑松聲憶五夫(越州五夫因秦封五松得名)公游更
何日旌至定招虞
比和知宗詩牽扵押韻以招虞為戲果蒙見招
復用前韻
宗英真好事呼客共游湖携具臨平遠觀山對有無十
花逢净友(曾端伯十花以荷為净友)千頃和雲夫(韓詩酬盧雲夫荷花行曲江千頃波)
(秋净)得玉又求劍無厭慚似虞
游湖值雨薛士昭衣巾霑&KR0668;意氣自若戲用前韻
薛侯真不俗十日兩東湖俊逸詩篇有倉皇雨具無袍
雖&KR0668;毅父眉不皺尭夫異夕月離畢游宜俻不虞
次韻知宗游二公亭
前日同登二山亭清源入望清更清宗英載酒挾兩客
破暑共作城東行東湖未到聞人說香有荷華如鄭隰
社中未為三笑游亭上姑尋二公跡&KR0742;杯適意論交情
江山照眼增雙明聊效韓公文字飲奚用鼎沸笙篁声
提舶示觀楚東集用張安國韻因思番陽與唱酬
者五人今六年矣陳何二公已物故餘亦離索為
之慨然復用元韻
憶昔江東會衆仙詩筒来往走山川(時陳在豫章何按属郡詩筒常往来)
造楼游戲偶成鳳煉石辛勤同𥙷天堪嘆交游隔生死
尚餘文字帶芳鮮欲收膏馥增前集舶使新詩自合編
五月晦日會知宗提舶通判納凉雲榭提舶用仙
字韻即席賦詩中寓四字次韻以酬
雲榭銜杯半八仙却疑来自蜀山川地如洙泗占高第
人似羲和分昊天單騎聮翩成駟馬杯羔淡薄從三鮮
國風雅頌寂寥久太史採詩宜與編
知宗提舶即席贈詩用元韻以酬并簡通判
子政堂堂漢列仙清標况對馬文淵(代川字)催詩風送千
山雨把酒凉生五月天老子濫分南郡竹貳車行擊故
家鮮(通判將美觧)誤蒙好語相提拂豈有功名上簡編
提舶欲移厨過雲榭示詩次韻
雨中前日過蘇端又欲移厨就稍寬古榭有風聊可共
衰顔得酒定須丹謫仙醉後句尤勁東野老来詩更寒
継取洛中真率會他年要作畫啚看
提舶携具過雲榭知宗出示和章復用韻
不湏蠟屐上林端高處登臨眼自寬䆉稏風翻梅裏白
(稻最早者農家日為梅裏白)離支日照鶴頂丹山川滿目如京洛臺
榭侵雲類廣寒賓主往来俱不遠如棠不比魯侯觀
老来憂患苦無端一笑相逢強自寬詩律頻調代音楽
壽觴滿引當仙丹二山坐對事非偶(二山一名朋山与賤名偶同)三
徑思歸盟不寒出岫白雲知幾許榭中矯首共遐觀
知宗即席和端字韻三首提舶退即足之子第三
詩經夕方和錄呈二家
毫秃中山硯滌端社中詩令不容寬难追老杜風騷手
徒費昌黎點勘丹搜我枯腸鬚鬢皓吟公佳句齒牙寒
自慙淺陋如曺鄫季子觀風定不觀
傳興化送蔡端明集報以温公文因求端明帖
迃叟遺文整頓初寄君聊當報瓊琚南鄰尚有無厭意
更覓皇朝第一書(東坡謂君謨書為本朝第一)
陳賀州速客送酒
賀州呼客細論文我欲相過與共論正恐俗他真率會
不如分去聖賢樽簮當濃綠畫中盍杯向輕紅擘處翻
即席有詩應寄我敲門来送月黃昏
丁惠安贈肉蓯蓉(康臣字道濟)
老子當歸興巳濃令君何事寄蓯蓉行將卜築前湖去
蓑笠牽牛作老農往年同泛舟城南有卜築之意
梅溪先生後集卷第十七
梅溪先生文集卷第十七
序
送吴教授秉信歸省序
四明吴先生名世鉅儒才高行尊以斯道自任未嘗屈
節以阿世青衫不調殆一星終矣頃以朝廷之命主師
席扵東嘉教人以正心誠意之學每以身先之不期年
而士子皆有所矝式太守端明李公下車之初知先生
之賢延為蓮幕上客先生以儒術飾吏事談笑間而邦
人隂受其賜公卿大夫聞先生之名鶚書交薦衆皆謂
先生不日去而羽儀天朝也然先生純孝人也獨念慈
親在堂鬢髮垂素慨然興歎揖諸生而歸扵是邦之士
庶至扵縉紳之徒緇黃之流詣府挽之千餘人而先生
終不肯留識與不識聞先生之行也莫不歎息以謂賢
扵古人遠矣昔季子佩印扵洛陽買臣衣錦扵會稽長
卿駟馬而入蜀二疎聮轡而出關天下至今傳之以爲
榮然是歸也富貴之歸也非先生今日之歸也淵明尋
三徑之松菊季膺思千里之&KR1052;鱸賀老疎狂扵鑑湖李
愿徜徉扵盤谷天下稱之以爲高然是歸也隱者之歸
也非先生今日之歸也先生之心以爲印綬之荣不若
吾綵衣之戲禽魚之樂不若吾羊棗之養今日之歸大
有功扵風教矣豈直以富貴而跨鄊閭高尚而傲世俗
㦲雖然古人盖有以志亊親者不必朝夕在乎左右也
節行脩扵身政亊理扵官功德及扵民聲名聞扵後則
其身雖在千里之遠而其心不啻若左右之樂也吾知
先生朝而歸暮而復来乎不然必為蒼生而起天下皆
受其賜也某海角賤生方獲摳衣坐隅執弟子禮而先
生行矣瞻戀為如何耶扵是序其事又從而歌之曰歸
去来兮先生胡為而歸陟彼高崗白雲孤飛先生胡為
乎不歸先生歸兮何時来小子狂簡不知所裁先生胡
為乎不來泮宫峩峩泮水洋洋先生来兮芹芳藻香先
生去兮鸞飛鳳翔
南浦老人詩集序
紹興壬子秋南浦翁喪于横陽訃至某哭之悲已而發
囊中得其遺藁有詩數十首皆手所親書視之歎曰雖
無老成人尚有典刑吾不復見此翁矣此藁其典刑乎
某恨生太晩不及識翁壮年時見鄊人言翁昔年豪氣
可掬常坐屈軰行直出其上有不可其意輒以氣排之
尤簡世俗軰視之若無人性嗜酒不治生事晚年偃蹇
不遇家貧無資饘粥是累東役西馳有酸寒可憐態前
日之氣使然也子不見去時得一醉揚眉瞬目高談雄
辯尚有壮年之風某年少狂妄幸得以詩禮與翁接獲
陪緒餘之論乘間以鄊人語問之翁微頷而笑予又問
昔年製作尚能記否翁曰盡亡矣吾壮年不獨豪扵氣
亦豪扵詩今日氣窮詩亦然也予悲其言翁雖老作詩
不輟一日常不下數首皆信口成不加鍜鍊而有自然
氣象然随作随七不復顧惜予旣一二年與之游懼其
老而死不可復得屢求之一日以藳示予皆近作所藏
之歲餘而翁死遂出之合平日所記與兒曺所傳錄成
一集然尚有恨者所得止暮年之一二多窮愁壹欝之
氣壮年豪邁語無一字留吁可惜㦲翁姓劉諱光字謙
仲本南浦人久寓居樂清鄊人以其老也呼之曰老刘
予命其集曰南浦老人集
潛澗嚴闍梨文集序
某始總角見祖母賈常道其兄嚴闍梨之為人必継之
以欷歔涕泣某幼而未識之也及稍成童出游鄊校見
先軰老成多能道其事且称其文翰俱妙不獨冠絶扵
其徒往往吾儒中亦鮮能及者某時既聞其言而得其
為人且私慕之恨乎生之晩不及一見焉迨今又十年
餘始獲見其詩文嗚呼師真非常人惜乎遯迹扵桑門
無賢士大夫與之游推揚而夸大之遂使其名泯滅而
無聞某見古之隱者迯名而名益彰晦身而身益顯是
無他有賢士大夫推揚而夸大之也佛之徒本無求扵
世真所謂迯名而晦身者然古之高僧皆能垂名扵不
杇盖其所與游盡當世知名之士如晉宋李唐道林道
安惠遠惠休文暢皎然之徒其所與游則王逸少謝安
石習鑿齒謝靈運鮑明遠柳子厚韋應物諸公皆一時
選議論所加天下以為輕重遂能使幽潜隱遁之迹藹
然發揮扵當世而垂耀扵無窮以師之聽明高學卓然
過人使得王謝之徒與之游假其吹嘘奬拔之力則聲
名振世未必不如古之高人也師嘗作温州開元天王
殿記文詞雄偉膾炙人口有俞清老者一時名士見而
嘆服以書来告曰不意今人巾復見古人也然其人譽
望非安石逸少諸公比亦不能成師之名師少出遊江
湖歴徧山川飛錫帝都振衣嵩洛覧古人之遺迹徘徊
扵其間然其志節甚高未嘗甚屈以求王公大人之知
巳其言有曰古之桑門上首與士大夫游非求之也道
自合焉爾旣而還東嘉隱潜澗誅茅結廬扵山林間賦
詩鼓琴以自娱顧世莫已知者其詩有𣣔言重嘆無余
和之句某一讀而三悲之師之沒今二十三年矣平生
製述甚多旋巳遺亡某頃游明慶訪師之舊廬而求其
遺文師之弟子曰宗要者某之叔父也得其古律詩雜
文通數十篇為一卷出以相示某既自五歲而知師之
名十歲而愛慕其為人又歎其不遇知已而沒世無聞
今喜見其文如見其人遂丐以歸又自顧晚學小子無
聲名势力可以動人能重師之文扵世姑叙而藏之以
俟知者師名處嚴字伯威其詩醇重典實不尚浮靡他
文皆如之紹興甲寅仲冬望日序
劉方叔待評集序
昔人有遠行者將由越而之燕膏車秣馬志在一日而
千里也馳十日猶未離乎越回首南望自以為遠矣俛
仰在塗猶在萬里之外扵是益馳前又十日去越而適
吳過吳而至楚回首南望益以為遠而前途猶未能十
之一也又過楚而至宋又至乎魏又至乎河洛之間其
途始半矣又益馳遂遠而至乎秦又遠至乎趙南望益
遠又益比馳遂一日果至乎燕然後觧車休馬徜徉四
顧自謂天下之至遠者吾巳盡行之矣今雖𣣔不止而
行亦無所之也及問燕之人且謂過燕而此又有遠扵
自越而之燕者行者始歎息知天下之遠有窮平生之
力終不能至者也昔漢有張騫者最善行嘗持使節通
西域泛靈槎窮河源此其遠又不止乎自越之燕而巳
由是又知天下之遠固有人迹所不及者然能力行而
不巳則亦無所不至也予嘗以行者而喻斈者竊謂斈
之源流甚遠固非一日可至苟能自進不巳積一日之
力以至乎千萬日超乎遠大之域矣今之斈者惮其遠
而難至也是以中道而畫亦猶行者未越境而回車望
吳楚之郊猶未之見又惡覩古人窮其至遠者乎吾友
劉方叔年甚少氣甚銳好斈問而工辭章所謂日進而
不巳者吾前年邂逅扵蕭峯之下一見如故遂出詩篇
以相示吾固知方叔可喜人也自是每見之必示予以
所作其詞益加扵前予益嘆服今春訪予又示予以待
評集其間詩賦小詞無慮百篇體兼古律愈新愈竒至
前日又見其集益增新製扵其間比今春所見又加𢾗
等予三年間見方叔之進如此日進不巳將何所不至
也方叔之集旣名曰待評又命予序之意𣣔待予文而
評其當否也予𣣔評方叔昔日之詩耶今日過之遠矣
𣣔評今日之詩耶方叔之進將不如此而已予未可評
也方叔之詩譬夫行者將不止燕趙之間異日昇崑崙
之巔乘高風而飄襟裾者予固以此而望乎方叔方叔
亦當以此而自志乎姑勉之
送表叔賈元範赴省試序
某嘗謂古之取士先德行後之取士尚文藝雖人事若
不同科而天理未容或異以德行取士人事固與天理
合以文藝取士人事固與天理違然天理默行扵人事
間世有莫得而知者唐王勃楊烱之徒以文章號以四
傑而德行無取焉裴行儉以見之已不許其遠到且謂
士之致遠先器識後文藝四子訖如其言行儉非神也
而能料人如許其必以天理卜之乎由是知科舉取士
雖專在文藝間然由文藝進者必德行副之斯可致遠
大之地吾鄊先生賈公其文藝德行蕪長者與早歲蜚
聲太學名上賢書久矣天𣣔大其噐而晚成之淹徊且
二十載隱居鹿岩行誼卓絶月旦鄕評及竹道之語咸
謂先生隂德在人天必相之年今且五十以免舉赴春
闈政天相先生時也豈不見其眉間黃氣乎天理巳著
見扵此自今而後學者知德行可取富貴不專尚齪齪
文藝矣某旣著為天理說且拭目以待𣣔驗斯言之不
妄云
送吴翼萬庠赴省試序
韓退之作師說言弟子不必不如師師不必賢弟子予
初怪其言謂師者人之模範寕有不弟子如耶紹興甲
子予闢舘梅溪朋友以予年居其先妄以師席見推執
卷而從者四十人常月較其文用三等以品第之其間
穎然以才名稱者十餘軰齒頰锵锵類能道驚人語予
疎繆反資其發藥者居多然後知退之言為不妄是歲
朝廷修三載故事下詔取士予欣然對鄊人語吾徒其
必有人乎旣而有燕巢于堂形如品字識者知其為祥
是秋萬子庠中鄊選徐子大亨中國學選吴子翼中同
文舘選一時物論咸推梅溪為盛事且二三子尤予平
昔游揚侈大號為上游者予用是竊知人之名冬十一
月同舍展餞禮時徐子居賢關独吴子萬子預焉酒三
行予祝之曰昔公孫弘以賢良召轅固生謂之曰公孫
子務正學以言無曲學以阿世今二子將戰藝春闈射
策天庭當不負平日所學公孫不用轅生言以阿合取
容雖能襃然為舉首用布衣取封矦君子不貴焉子慎
無忽吾言西行見徐子問訊無恙外道予語告之果能
如張籍不叛退之否明年之夏綠槐夾道拂面薰風有
青衫少年聯騎而歸天香滿䄂喜氣津津出眉宇間過
我扵梅溪者其三子乎
為林彦明千秋榖序
濟南林君訪山間謂不孝子王某曰子知今歲之大有
年乎冨者廪積貧者瓶儲雖吾懸罄室中聚𢾗十指而
啼飢耳子盍以盈幅之紙為吾之田疇𢾗寸之管為吾
之犁鋤寫一二心聲為吾之銍艾吾將穫干故舊之鄊
歛于仁義之里稇載而歸庶不虛為樂歲人也某聞之
惻然因召楮先生管城子而與之謀皆感慨動懷遂書
此可憐語以告指廪君子
淵源堂十二詩序
剡溪周君闢家塾于居第之前有堂有軒其𢾗偶有舘
有室有池其數竒有齋焉其象數五行通而計之其數
象十有二月命客王某名之某采汝南家訓名其堂之
中者曰淵源且記之矣其十有一咸采名扵杜詩渊源
堂之右廡有堂焉賓主論文之所也名曰細論取重與
細論文句由細論堂而北有軒焉頗幽邃植岩桂一本
以宜之名曰宜桂取宜人獨桂林句由渊源堂而西有
軒焉其景物絶瀟洒而人稱之名曰藴秀取剡溪藴秀
異句由淵源堂而有東舘焉主人處予扵其間予之来
也修同舍之好名曰同襟取時赴鄭老同襟期句宜桂
軒之内有斎焉書籍粗偱足以自娱名曰富斈取斈業
醇儒冨句藴秀軒之内有斎焉吾同舍日摛藻扵其間
名曰輝聲取自怪一日聲輝赫句同襟舘之側有斎焉
虚而曠可以群居名曰集彦取且随群彦集句渊源堂
之左廉有斎焉主人擇士以誨蘭玉之少者名曰擢秀
取偶然擢秀非難取句入門而左有斎焉常虎之會有
遠方之士至主人舘焉其来如歸名曰恢義取首唱恢
大義句藴秀軒之隅有丈室可坐二人名曰蘭馨取裴
李春蘭馨句細論堂之前有方池名曰足鯉實無鯉也
盖寓意焉予謂人生聚散無常豈能長論文扵此堂耶
異日尺素之傳有望扵雙鯉故取池中足鯉魚句且戒
其勿為高詹事也旣名之矣又賦十二詩詩二十字以
淵源堂為首目曰淵源堂十二詩而識之以序
記
四友堂記
家君燕坐乎四友堂某侍側家君曰汝知吾此室之意
乎吾言汝書之丈夫之扵世窮逹之道不同而其所樂
一也季子之金印買臣之畫錦長卿之駟馬何曾之萬
錢古之人得志扵當時者之所樂也靈運之山水淵明
之琴酒北山之猿鶴謫仙之影月古之人不遇扵時者
之所樂也吾非不𣣔為得志者之所為而慕窮者之所
樂也富貴有命不可幸而致甘心貧賤者士之安扵分
而樂其生吾之所當行也扵是即所居之宇造方丈之
室藏書一笥置酒一壼設榻一張而吾以一身寓乎三
者之間故名之曰四友也明窗棐九前經後史整冠肅
容端拜聖賢扵千古瞑目攘臂訶斥姦䛕扵巳死者此
吾之友扵書也清者聖濁者賢寄咲傲扵一尊之中而
逍遥乎無何有之鄕者此吾之友扵酒也及乎書疊窗
几興闌尊爼曲肱而高枕坦腹而独卧訪周公扵恍惚
之間與蝴蝶悠揚而俱化者此吾之友扵榻也烏巾道
服蒼顔白髮頽然乎其間者吾之樂也若夫暁色動而
窗牖明夕陽盡而灯烛光者室中之朝暮也和氣襲而
書帷温南窗闢而薰風来竹簟設而凉颷生簾幕垂而
紅爐然者室中之四時也吾與三友相從乎一室無言
而妙意得不想而萬慮息物且不得而我累形亦扵是
而我忘也彼有汲汲扵富貴戚戚扵貧賤奔走扵势利
之門老死扵憂樂之塗者吾不為也語畢某拜而記之
綠畫軒記
出簫峯西南二十里有山遠引若虹霓之状故俗謂之
霓山樂安孫君之居得霓山之勝峯巒竒偉林麓静深
有泉發扵其下可飲可灌扵是枕山而立棟宇因流而
蓄池沼結軒嚮明收拾景象軒之外有嘉木數株脩竹
千挺蓊欝蒼翠婵娟瀟洒播為疎林舒為濃隂舞清風
摇蒼烟影明月漏山光之窈窕蔭碧沼之漣漪禽鳥宅
其幽龜魚息其隂左右青山環合映帶藍黛之色與天
連碧四時不凋眼界常青望之宛然如在圖畫中盖此
軒之佳致也主人與客日飲扵其間寒光入座秀色可
掬明瑩柸盤冷襲襟宇䰟清氣爽深柸不能發其醉情
舒興遠高歌不能寫其逸觀者在旁疑其壼觴几席皆
圖畫物中賓主僕從皆圖畫中人也有客游兹軒嘗陪
主人之清尊覧景物之幽竒寓之扵目得之扵心有若
不能忘者主人曰客為我名之客曰予嘗讀韓退之南
山詩有濃綠畫新就之句愛其清新峭拔恨斯景之莫
見今此軒之秀庶幾其髣髴来其語而名之可乎主人
曰可客為吾記之客曰軒宇景物之大㮣四時朝暮之
氣象生綃一幅可得而畫也濃綠之句可采而名也若
夫清風一来披雲拂玉天籟之竒非絲非竹雖神工妙
手有莫得而模寫博物辯口亦不能形容也予將何言
大井記
予始祖五代末自錢塘徙于温州樂清之左原迨今無
慮二十房雖吾廬世得先祖始卜之地閱二百年矣家
之東南有井焉不知其䟽鑿之始其深纔二丈方不踰
丈水清而味甘寒于夏而温于冬至歲亢旱他井皆告
枯兹獨不竭提罌而汲者駢集也大觀間吾家築新門
遂徙舊門為井亭作林以護之植雙桂于南北两旁名
其亭曰投轄皆先人之雅致也宣和辛丑魔寇犯境吾
廬數千百椽燎而為埃惟是亭與門幸而独存盖吾家
遺迹也是井有三可書當大父之世鄕人號吾居為大
井頭王家井非甚大而以大得名以其大扵他井也非
吾家大之見大扵鄕人爾宣和壬寅大父得疾服藥思
鯽魚時方盛暑不可遽致先人憂見顔色遂垂鈎于井
獲巨鱗予時年十有一侍立井旁親見之井初無魚先
人素不善鈎盖孝感也紹興癸亥予闢家塾于井之南
用友歲集焉飲灌洗濯率資其利至庚午季夏群臧夜
汲以有光告予往視之果不誣嘗作井光辨以識之矣
意謂魚鼈之族鱗甲文理發光于夜或螺胎蚌腹産珠
以自照然未可知也必有博物君子辨之者是井有能
大名有孝感之異有光輝之象其可没而不書耶且三
者皆予耳聞目見之實非誕語也然是井可目曰大曰
孝曰光予独以大名之者先吾祖也作大井記六月二
十六日書
代笠亭記
吾家之西北原有田二頃盖先業也吾季弟昌齡日課
農事扵其間有雨晹風埃之患盖焉而手疲屩焉而足
蠒釐面目暴肌體身劳而况悪扵是即田之畔因隙地
夷積石創容膝之亭而名以代笠予聞而劳之曰子亦
良苦矣然子之志巧扵以物代物而子之心樂扵以劳
代劳也子少蒙義方之教將以禄代耕一戰賢關争違
其願懼事親日短而三釡之不逮也退歸于家躬水菽
之養以代之子以二兄日從事乎黃卷不知稼穡之艰
難懼田園將蕪百指不能以自活也遂和淵明之詩賦
勸農之章躬隴畆之劳以代之朝東臯莫西疇厭春雨
秋陽上笠下屩之縻手足也遂作亭以代之此子巧扵
以物代物樂扵以劳代劳而孝弟之道實寓乎此亭也
吾家多难生事蕭然親喪在殯窀穸之奉未畢正人子
痛心之時子扵劳苦盖有不得而辭者矣然子扵耕稼
之餘手不廢卷日與竹先生(昌齡目硯監曰竹先生)毛穎陶泓諸
子從游扵是亭而深得書林藝圃之趣他日登金門上
玉堂則當為天子代言之士移甽畆所樂之道而論之
扵廣厦之間則當為代天秩物之事子之以物代物也
其智愈大其以劳代劳也又將移孝而忠矣奚止以一
亭代笠而巳㦲君弟勉之兄某記
觀水記
梅溪之南有巨溪焉會一原之水而東歸者也俗曰前
溪時惟孟秋滛潦踰浹平原出水會天色少霽吾徒以
觀水告予與之偕涉流而南漫而平田湍而拍岸其状
也如雪飛空如銀沸鎔如熾萬薪而煎九鼎之湯激焉
而珠洶焉而雷壮乎哉其不可以形容也顧謂諸友曰
孟子稱觀水有術必觀其瀾諸友今日之觀其有得扵
水乎時同行十有二人李大鼎庚謝鵬臯朋周千里震
鄭䕖志童侃鄔一唯夏伯虎陳廣予與焉不往者二人
謝與能楊寓庚午七月二十六日記
巖松記
野人有以岩松至梅溪者異質叢生根&KR0742;拳石茂焉匪
孤森焉匪喬栢葉檜身而松氣象焉藏參天覆地之意
扵盈握間亦草木之英竒者予頗爱之植以瓦盆置之
小成室稽古之暇寓陶先生鄭先生之趣焉是日與同
舍飲茗談故事因共觀之咸有欲得之色予曰有能賞
之以言者予不敢吝俄篇章争先而並至皆佳作也予
不暇品第之莫知所贈因徙至于會趣堂與八齋之衆
共之且告之曰諸友講扵斯食于斯游息于斯是松也
常在眼焉奚必几案間然後為吾物耶雖然是松之意
不可不知也岩産質松肖形諸友不几之姿也青青之
色凌傲霜雪諸友歲寒之心也欝密輪囷若偃若伸爪
距奮而鱗鬛生諸友變化之象也今日之觀豈曰玩物
而巳㦲唐人之詩曰勖君青松心予扵諸友亦云紹興
辛未四月晦日記
追遠亭記
儒與墨其道本相為用故世謂之孔墨然先師孟子独
(危弗)然闢之以為無親何也盖二家皆尚儉儒儉扵其身
而厚其親墨氏身親俱儉焉儒治喪以厚墨治喪以薄
儒謂飬生不足以當大事惟送死可以當大事又謂君
子不以天下儉其親而墨氏乃以薄為其道宜其得罪
於名教也孟子之學出扵子思子思之斈出扵曾子而
曾子遊孔門以孝称夫子為参作經其末章有曰卜其
宅兆而安措之為之宗廟以鬼饗之春秋祭祀以時思
之参發明夫子之意而為之言曰慎終追遠民德歸厚
矣伋又廣曾子之意而為之言曰喪三日而殮三月而
葬凢附扵身與棺者必誠必信勿之有悔焉耳矣孟子
行其所斈扵師者盡棺槨衣衾之美以葬親富踰扵前
而葬亦踰扵前其闢夷子之言足以為萬世人子之法
師友淵源得有所自也吾徒錢生萬中年少而好斈居
家以孝謹称其喪祖母氏也能竭力以佐父其奉窀穸
之事得吉地于黃奥之原以為藏室極其工力而不計
其費又築亭扵其前以饗之名曰追遠將葬来告扵予
曰大亊有日亭無文以記之敢請予曰子孝以事親而
厚其所逮亊用孟子不儉之訓以治喪又采曾子追遠
之語以名亭將不忘扵春秋之享子之存心如是之厚
謂子非流者儒可乎予敢以荒迷蕪陋辞耶扵是千書
紹興辛未十月日記
淵源堂記
先儒孟子有言曰君子深造之以道𣣔其自得之也自
得之則居之安居之安則資之深資之深則取之左右
逢其源故君子𣣔其自得之也說者因孟子之言而論
淵源之學謂本乎自得非師友傳授之可能嗚呼是見
孟子之言而不究孟子之不必言也夫𣣔造道扵未得
之前而不資諸師友可乎必深造而後能自得非孟子
有所不能言未有舍師友而自能深造者此又孟子之
所不必言也孟子知性為善知道莫大乎仁義發其素
藴著為七篇之書盖其自得有如此者然考其師友淵
源豈無所自云世之斈者多矣而自得者鮮盖由誤觀
孟子之書而以不親師友為自得且其父兄之教子弟
也固非無師友也然其命之之意殆不過𣣔其傳句讀
習文詞以求速化之術爾鮮有及乎道斈之淵源者而
望其深造自得可乎剡溪周君某天資好善而樂教子
弟嘗命工製先聖十哲坐象及列畫七十二子為一堂
即家塾而欽奉之又親筆而詔其子孫曰親師友之淵
源噫公之為家訓過人一等矣其後諸孫日益長師友
日益親淵源日益叩而事業日益脩推其緒餘以事進
取有隷天子斈登鄊老書擢進士第者凡𢾗人餘皆以
學問自立而其進未艾由是剡之斈者推周氏為盛盖
本扵公一言之訓而得師友淵源之力焉某與公之孫
世修同舍上庠遂獲登公之堂而觀其遺迹時公化去
巳二載矣公長子仁泣謂某曰吾先子手澤在是吾懼
不能継志又慮諸子若孫或懈而弗遵以深吾罪子幸
不吾鄙辱臨茲舘又辱與吾兒游幸為我名其堂且記
其亊某辭鄙陋不獲因采公語以名之并書其大略俾
後人母忘賢祖之遺訓焉紹興祭酉四月日記
細論堂記
淵源堂之右廉有堂焉主人與客日飲文字扵其間紹
興癸酉予與其徒數人游剡溪客扵主人之舘登是堂
而陪芳尊者屡矣主人曰客與我名之予因誦杜少陵
憶李謫仙詩云渭北春天樹江東日暮雲何時一尊酒
重與細論文顧謂主人曰君游太斈且十年筆硯之交
滿天下然尊酒論文之時少而江東渭北之日多當花
間一壺酒独酌無相親之夕把柸邀月而月不能言俯
地見影而影不與君語雖有胸中萬卷書將誰與論乎
予與君爲八年同舍之舊而不見者巳五年矣况君之
所𣣔見者不止扵予而所不得見者盖有不止扵五年
之久者焉人生如白駒過隙所謂五年者能有幾而會
合如此之难思之寕不慨然耶君不予鄙而以論文見
招者亦五年矣予方奪扵憂患而困扵貧賤雖屡勤魚
鴈之書而久違鷄黍之約今乃不惮𢾗百里遠訪君扵
雪深興盡之故溪獲重上君子堂對酒尊而共灯烛又
幸坐中之客無薰蕕之不同相與論文固有不可巳者
然予斈淺識陋尤怯扵文字之論他日博雅君子如李
杜軰過君之門而登君之堂君當設醴而與之細論可
也予𣣔采杜詩断章而名之曰細論君以爲如何主人
曰善遂書之四月日記
舫齋記
知進而不知退者非特縉紳坐斯患也雖出世之士亦
然佛之徒本逃名晦身若無意扵世者然世之善知識
其道斈有餘可以淑諸人應緣而出有不能自巳者其
間好進之徒怵扵利𣣔往往賄以求進老而不休訟而
不去者盖紛如也惟昌夀净慧師則不然師少游錫異
方潜心佛隴志識斈問出人一頭業成而還爲繙林所
推服始傳教扵永嘉之開元再傳扵福聖旣而以疾求
還故山住夀昌教院凢若千載年愈尊德愈隆道俗愈
歸重然即未嘗一日不以退居養老爲懷世緣挽之而
莫能自脫也某與師有二十年之舊一日訪師而師巳
獲遂某退老之志居所謂舫斎者欣然見顔色間指是
齋謂某曰予為我記之某曰師昔嘗乘無量大法舫游
無邊大海中出大誓願力済百億萬大衆矣今兹舫也
其形模似矣然而閤焉而不能浮静焉而不能済隘焉
而不能容師独善其身可也如衆生何師咲曰吾師乘
法舫而游人以為無量也吾不知其為大今吾耶是舫
以居也人以為不能容也吾不知其為小且夫迹有去
住而道無去住形有小大而法無小大身之進退迹也
舫之大小形也吾出而化億萬衆扵人世間者以無形
之舫行無量之法爾退而寄老病之身扵故廬者假有
形之舫藏無量之法也將使夫聞而化者無貪扵得無
嗔扵不得無癡扵必求其所𣣔得又焉有賄而求進老
而不休訟而不去也如子之所謂乎然則吾之退也未
嘗無教化也兹舫雖小孰謂其非無量無邊法具乎某
媿其言退而記之紹興乙亥三月日記
梅溪先生文集卷第十七
