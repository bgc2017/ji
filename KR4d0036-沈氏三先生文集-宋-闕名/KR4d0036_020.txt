沈氏三先生文集第三十四
長興集卷第二十四
秀州崇德縣建學記
杭州新作州學記
蕭蕭堂記
隨州法雲禪院佛閣鍾銘記
秀州崇德縣建學記
韓退之為處州孔子廟碑曰自天子而下得通祀而
徧天下者惟社稷與孔子然其祀事皆無如孔子之
盛所謂生民以來未有如孔子者此其效歟予常以
謂退之失言祀事之盛衰其得失在後世孔子何與
焉使孔子無一豚肩之享於墟墦之間何損其為聖
人以舜禹之巍巍不待有天下至孔子乃待祀事然
後尊歟其智足以知聖人孟子獨稱宰我子貢有若
如子路親事孔子而師之然猶有所不說知孔子為
難則其譽孔子固宜難也治天下國家其上至於無
以加下至於匹夫販婦得有其四體髮膚者捨孔子
之道不可此天下所共知者聖人之跡也至其卓然
有所立雖顔子欲從之而有不能者故先王擇天下
㝛艾舒大之才以為公卿鄊老使率其属以興四方
之俊異禮樂法度秋陽江漢以暴濯之猶懼其不能
進苟為不至於此而僅循其末流則道或幾乎息矣
吳越多山而湖澤漸其下其枝者涯渚之間不辨牛
馬崇德居山澤之介孔道四出戰國之時闔廬勾踐
嘗大戰於㰎李禦兒之間裂其地而守之至今墟壟
綱絡稲蟹之利轉徙數州元豊八年括蒼吳君伯舉
為是邑也始為之築宫廟以祠孔子聚學者擇經師
而教之以義理行能不苟使之為文章誦習務中有
司之程而已培高為堂宴有貳室繚以環廬豊約稱
事四方聞令賢皆來學唯恐在后崇德為遠邑縣令
為小官興材賦工動觸吏禁非篤誠自信強有才者
不能任也此其成&KR0556;之難未若持之之難也僨犀象
决鴻鵠之噐非深山大谷則無以飬其材執規矩而
求之若不祀其材所飬則沈沈之室執規矩者所視
也飬之以先王之所待以興者而不徒循其末跡則
其為役也不為苟美矣
杭州新作州學記
古之處民者其業雖有分而其教之以禮義德術則
無貴賤必出於一道所以用之於朝廷者則前日修
之於其家者所以服於猷𤱔者則異日用之於朝廷
者非若優獸者不使以摶埴游祔者不任以服馬也
賢有才者理之不能者由之而莫敢廢焉而已耳少
而學長而習焉安之若天性資之如寒衣而饑食一
日五家之比不由之不棄且夷膚矣不待有所徇而
後為也自五家之比則已教之以所當學過而至於
五比之閭則又揭之以書而瀆告之其教飬之具益
衆則益詳其相與而居弗與其畔也則親之以閭黨
相與往還弗與其狎也則肅之以賓祭合而用之欲
其和理也則齊之以卒乘矯強弗率前其敗亂也則
威之以刑誅撻罰朝操其所任以出夕相從以歸仰
而觀其上則宫廟室廬莫非先王之法象也俯而履
其下則彊井徑術莫非先王之經理也居而閱其身
則簮屨服冕莫非先王之名物也散而察其起居出
處老老而稚幼贍生而哭死莫非先王之禮義節文
也非能有羽毛鱗喙以馳騖乎山林沒於渊而天遊
者捨此其何適哉至諸侯自為政所以措其國家者
出於多道而民始習於幸忌分抵義屈力以贍其欲
偲然不厭也立而觀其朝夕之相與非譁然覆其人
而兵其頸則操勢挾數以籠天下至於詐竆勇奪強
者僨諸侯而并負之然而不數十年復起而亡秦人
人欲為秦之所為則秦尚安得晏然獨有其利哉其
勢雖欲無至此豈可得也至漢有天下碩治之主間
起乃始知尊先王黜百家異時得古人之藁刓簡振
其埃熏而誦說之然獨為士者出於此而民之忸於
舊俗者猶固浩然也非刑名法令不足以撼之故吏
常以法用而學者羞言之至於治天下之實其勝負
未能甚異也道既出於二則勢之所在者常執天下
之勝而區區之空文何益於不勝哉至陳蕃李膺軰
出以義節相奮勵抗志力行欲以移天下之習&KR3198;椐
血皆帚驅而畚運之未為快也然卒不能振一步杭
一横草以捄凌遲之禮樂何哉由飬之不廣教之不
以漸故也百年弊習使可以俯仰咄嗟而致頌聲嘉
瑞則先王之為法不苟如是其煩且詳矣國朝郡邑
皆立學校春秋長吏親用弊於廟自三尺之衣者&KR0662;
聽入學廪食於縣官又賜以百家之書設經師為之
講教其施設條目皆天子稱制以命之朝廷之於學
無遺重矣而吏或不以為意彼固非敢倦天子之
令以為不當先然誅罰期會米塩之細務一事不至
則知有所廃闕儒者履仁蹈信不救急故其效乃在
數十年之後急近而忽遠此人情之常至於任政教
之本原以身先士民此大儒公卿之事未可以他長
吏比也杭為大州當東南百粤之會地大民衆人物
之盛為天下第一元豊八年邦伯溝公自尚書左丞
拜資政殿學士來牧是州凡政之僵弛敗不綱者
一切振去而更置之未眀衣冠而坐設庭燎以聽事
大昕一府皆空無一人跡庭下者四方之賓客已肩
相摩於門矣公悉與之酧酢燕劳嘯咏終日府寺癐
廩亭傳杠梁柢籍鈔揭凡有司之務不期月赫然一
新殆無遺役矣公曰此未足以副朝廷求治之意也
飬材勸德為天下得人莫先於學校前日雖有其具
未能慱延四方之學者呺然若大瓢無所適於容則
若勿置之愈也乃率僚属親往視學者所居則垣隤
屋陊神主暴露諸生不免沐霧雨喟然曰飬士患無
有具既有以進之則士之不勸非所患也具如是不
可以不新部刺史朝請大夫韓公敦善樂勸與公恊
謀發弊轉材百工毛會不踰時則前日之隤垣陊屋
蓬居而蠋宿者悉已丹髹繪刻上室而下堂矣廊陛
繹舒殿像孔嚴褒德崇配則圖其周廬以七十二門
弟子與二十五大儒之像考古議禮則状其堂序以
三代車輿噐服之容餙尊經嚴師則翼然在上者講
論之堂也勸藝禮士則環而可居者肄業之室也工
致其巧史督其度巨細委曲規鈎矩拆物盡其法者
暴揚㸑滌几席晳梐凢生飬之具也元祐二年朱鳥
戒夕日次上丁百工告休公將釁考位神展物體性
於庭公乃端委造洗實觴以進慱士弟子贊幣承飪
登降興伏佩環鏘鳴禮數備具不汰不簡受爵既徹
乃升公堂西向以禮學者於是諸生牆立請質所疑
横經挾簡交進牙退各獲所求既而陳豆觴班爵齒
德席工興爼𢋫歌迭賦酣詠儒史嚴夕而罷州人相
携遮道擁觀旂纛過跲途不容跬排躙争進襁提相
先莫不嗟咨垂洟知先王之道尊重崇顯禮義可慕
貨利可恥父以告其子長者歸以告其少者兒童群
戲羅列豆籩纓冠秉枚效其拜俯道之以善其順且
昜入由此可見矣况其有以勸之也慶曆中公嘗講
學扵此今乃為邦伯建浙西鼓旗垂封君之印饗諸
生見故老閱芹苑之舊跡此其為勸豈待他哉公以
道德經術相
天子出擁東方諸侯路刺史以文雅方重康撫吴會
合志一心茂明先王所勉使經誦之聲芽蘖肆長收
效扵異時者實自今日某邦人也今將以多君子惠
賚於我邦豈可使經始之跡寂寥無聞於後世耶既
以論次其始未又將記邦人之言揭之隆碣以告后
世焉其詞曰政孰自夲必圖其綱&KR0933;隱鈎堅非政之
良我有大柄匪震匪威彼侗弗昭發為神徵孰忸惰
淫覿狂以嬉我拔其萌投以禮詩青領垂縷斃其故
武移之如天子見斤斧凢此有為由莫非學我邦我
庠自公爰作公作新庠考度揆律挾桶跟超其徒坌
出蓊然雲興後堂左室重栾藻題昔之圮垣鳶梟所
嘷今也誦絃匪徒噐之公教諄諄匪徒教之公先以
身孰謂乕兕牙之以手為政之難優乕何有不艱不
疚唯公之厚其在慶曆公官於此赫然有聞遂相
天子以我之先以期尔后公惠我邦豈不旣富浙水
如瀉青山之下跡誰與倫猗歟昔者
簫簫堂記
岸老琴於竹間鳥呶其上魚裔其下竹間之風骹然
鳴以相和少進焉則鳥䎀而去之魚勅然逃於深渊
向也惟草木之見今于然則予也向以予為草木也
習之今也以予為非草木也跳焉予樂竹間之簘簘
嚢枕几而與居曾二物之寇哉頋䎀予之所樂何耶
彼其一者以羅死於覆苓之苃一者以弋獲於蘙弣
之樊吾面目羅者也其起居弋者也彼安得不䎀吾
之所同哉同於弋者鳥䎀之同於利者市人噪之所
同者多其取敵亦厚矣子獨不見澤朝之氛澒然一
息而半楚國舒六之山皆腸然垂七日而後履其畔
未嘗辝於物也而物莫能形於其中彼又烏與為敵
哉處乎物之所不求則深道乎人之所不襲則遠貫
竹而西俯而可漁者吾碕之以深閣擁木負薈㨜而
可望者吾嶝之以遠亭左吾盧右澶渼蔭若植藟者
吾介之以簘簘之堂岸老奕於亭而木之影搖於罫
絃於閣而水之聲発於緱偃休於堂則若佩琅玕蘙
雕鷸以閱桑林之奏以今古為一昔以晝夜為司爟
前日魚鳥之所楽余攘之以為已適而魚鳥逐矣物
之於人相為鄒楚久矣方其木草茂賜獸踶鳥跡之
道交於中國中國之民窟居懸釡而資鳥獸之餘及
其驅乕犀放龍蛇胥山林而童藝之丘陵為卭畢江
湖為大罛而罥格之智殚焉故人之所弃魚鳥之所
牧魚鳥之所楽人之所楽人之所弃也屑人之所弃
而攘魚鳥之所楽謬於人情吾自此遠矣奚待瞷空
谷弊車馬之力傖&KR0809;矉目而較文跬之遠哉岸老於
比也峨而醉粛而興曼然而咲客至則告之曰藋蔓
獵子之纓蟪蛄之哄無以步齊夏歸矣無庸攝車為
也噫
隨州法雲禪院佛閣鍾銘
天封大狐襄漢之勝粤浮圖之宫獨雄於東南法雲
院乃其𡵨出者元豊七年其徒慶璉師建佛閣於院
之西壖栾櫨三因重橑翼舒下俯阡陌中廬杭以軌
鍾方將劑金錫規良型以為欔撥怒之巨聲求予
以鳴其子予時謪漢東寓於是院覩其經始既斵不
日則岌乎買漢矣曰偉哉為力乎來夫其合山川之
美靈以成就官貌則其偉觀巨麗不待召而有此無
足竅者抑知夫鍾之所寓夫道者乎夫鍾者里居䫫
處則以為発朝棷夜群遊族食之節其聲有疎有數
則心術寓焉其為法初曰速声四十九発以四十九
功德拯三畏業次非速百四十聲以百四十不共法
為出世間因後經八萬四千聲普收八萬四千塵劳
極未耒際或曰聲之遠聞者不過數里其久不過兼
刻而曰拯三途出世間極未耒際得非過歟是不然
也有生之䫫迷喪夲体奔趣流識妄現山川國邑空
有美惡一切諸相相起為境則有大小袁近多寡古
今久速一切名色分量暌其完体惟照所對於是聖
人以其不可思議神智力緣建立法明振提冥謬無
竆方便遇事指途因此聲根乃揭二炬初終則為久
速之聲有所拯者利於遠有所待者利於久久速境
也以幻境法順接级緣中間久速皆非迥無可名不
壊声塵直指非相群相齊泯寂用遍含声体一貫非
自耳得復何遠近久速之有哉異斯道者乃其自障
非法有妄也縱未能反源會禮以力緣故亦獲世報
何也凢所謂三超六䫫下逮天地國邑草木蟲豸之
悉一出於有生之妄識以其霿篾顛憤之妄見尚能
締結宇宙淪翳實果外道幻法亦能上凌禅境下軔
風持况不思議神智力緣之所建立者哉其為道也
非可以理喻以言其為法如是而巳者是之為銘銘
曰
衆生法性無有邊是故鍾声無有邊衆生法性無有
量是故鍾声無有量非聲非聞離根境具千二百圓
功德以此聞根妙法身普施十方作佛事第一速聲
四十九速拔二界沉淪苦初終後際一念空罪性如
風如電火第二非速百四十顯示諸佛不共門非速
作久破二邊語言不攝離名相八萬四十經久声舒
長為接未耒際衆生不盡聲不盡此聲非斷無最後
我今開此觀音門無凢聖情咸得入此声無礙遍河
沙以河沙遍此声故即声即法即衆生更無衆生聞
声者了知声相常寂滅惟一真心含法界鍾銘
歲耦端蒙嘉月维正度物播財作是大羽不窕不蠡
以茀永後
長興集卷第二十四
