沈氏三先生文集卷第三十八
長興集第二十八
碑誌
文思副使張君墓誌銘
大理評事司農寺主簿賈君墓誌銘
尚書職方員外郎中通判西京留守司兼畿
内監牧勸農事專切提舉催促西京内園課
司園課等事上護軍賜緋魚袋楊君墓誌
銘
故信陽軍羅山縣令陳君墓誌銘
定國軍節度觀察留後光禄大夫檢校工部
尚書使持節同州諸軍事同州刺史兼御
史大夫知青州兼管内堤堰橋道勸農使
充京東東路安撫使兼本州兵馬都揔管
上柱國河澗郡開國候食邑一千一百戶
食實封二百戶贈侍中向公墓誌銘
文思副使張君墓誌銘
君諱克儉字約之其先無棣人徙居京師者三世曾
王父贈左千牛衞大將軍寬王父贈張德軍節度使
疑父左藏庫使以君贈左羽林軍大將軍昭信軍以
蔭𥙷三班奉職九遷為文思副使歷開封府陽武縣廵
埽廵轄環慶二州馬逓鋪并州天門關鳳翔府秦州
㴞山寨三為兵馬監押秦用西路㳂邊廵檢湟中諸
羌優邊君獨摧鋒先登功居多擢知寕化永静軍趙
州歸卒於京師君少拳勇善騎射知書薦之朝廷
者多當世名卿大夫君初得任子舍其子弗官而官
其兄之孤其在永静逄河决且冐城郭君與縣令
張頌出沒決間蒙大險排水土以拯塾溺不火食者三
日事平悉推其勞於頌頌用是遷秩而君未嘗與人
言也不暱其所爱推己之善以善人皆甚难之行則
君之性術㮣可見矣晚節喜佛學嘗端居燕坐盖若
無心於世者一日謂其孥曰我將逝矣則莫之信也
少日復謂其孥曰門有呼者趣往聽之為誰其孥之
乎門比反於室則君蓋仕矣年五十有七卒之日熙
寕六年三月丙午也夫人胡氏封安定縣君後君之
卒二年歲十有一月庚申夫人之齒五十有三以疾
捐其家明年正月辛酉合葬于祥符縣之八角原子
玠早世宿琰皆左班殿直宏蜜皆三班借職實完學
於其家女子之嫁者三人其壻曰穎州團練推官楊
瓖左侍禁姚舜舉太庙齊郎晏時一女子與孫元禮
元賓元老一女孫皆尚幼銘曰
裒其難善則推之夫也則仁兮孰靳其私位不顯其
顯惟義兮孰有能是而不吾憾兮
大理評事司農寺主簿賈君墓誌銘
君諱士彦字升之鄧州穰人御史中丞贈李部侍郎
黯之子以蔭𥙷秘書省正字三遷為大理評事始禮
部疾革自為奏論時政得失而卒不及其私天子哀
之詔禄其嗣子君按籍當遷而推以與其叔父
以是拜官而君免喪起監鄧州酒務大臣有薦君者
君時已知名代還留三司編理案籍會獄官缺君攝
事治有能名擢攝審刑詳議數月法有不能决者君
為発眀之義以見為法之意囚坐流死得傳輕議者
十餘軰方朝廷以義制法令四方報讞其所開闔
施舍皆關治體天下始知法令政教相與為夲末而
學者無二道君謂其法當傳後宜属有司次集以為
新格朝廷用其言為置官司領之以親老求還山南
改京西南路提點刑獄司檢法州縣無淹獄官府無
廃事久之司農召為主簿未領以疾不幸君性慱寬
好學問強記無所疑於物其與人交柔易人也至于
操事論則凛然雖強者為之下惜其才未見於用而遂
卒卒之日熙寕八年十二月乙未眀年某月某甲子
夫人吕氏携其孤葬君于穣之冠軍原其孤曰收于
是生五年矣予與君遊雅知君而又感君之不幸為
之誄而且著之銘銘曰
耒之日未形逝之日未可求則夭詎非脩耶逹匪我
有窮無傷其仁則屈詎非伸耶穣之山有喬斯宫穣
之水濫可游匪騫匪兢我龜是謀
尚書職方郎中通判西京留守司兼畿内監牧
勸農事專切提舉西京内園司園課等事上
護軍賜緋魚袋楊君墓誌銘
君諱構字起宗其先華隂人漢太尉楊震葬華隂其
後子孫傳其譜為最君之先在其籍中曾王父某贈
刑部員外郎郁始捷居鄭之榮陽至君乃復來居蘇
州王父右諫議大夫贈禮部尚書覃父司農少卿贈
司農卿文友君始以蔭𥙷官舉進士為永州推官權
淮南節度掌書記知杭州臨安縣事監在京翅院坐
法誦監淄州酒秘有司言其過薄不當治復起知衢
州江山縣未行大臣有薦君者留編樞蜜院文字出
通判楊州以親喪去復通判明州江寕河南府未之
河南而卒其為臨安也以著作佐郎六遷為職方郎
中君好學善属文日誦數千言事継母以孝聞所至
其職以不廃民楽其政而利其所興作尤篤意於學
者所至必興建學舍為事士以此多從之遊在明州
築錢湖儲水數千頃以救凶旱而名不以為勞太守
死家遠貧無以歸君與之俸租數百斛不足則又発
其&KR0809;禇以継之族人之喪不能舉而君與之㐮事者
十餘人君格當為州以母故江寕河南皆其自請知
本愛人厚於其親而不昵於貨利士至於此盖可以
無憾矣熙寕六年十一月望日君過故人僧法雲與
之論死生變故之情喟然有所感曰吾其死乎於座
為吾言請以自見意若知其有所往者人盖未之信
也明日過州守飯暮歸拜其親召其子若孫而告之
以疾傴然若將降榻則盖已逝矣年五十有八娶高
氏封金華縣君子男五人曰持楚州寶應縣主簿曰
瓌穎州團練推官知㐮州中廬縣曰玩光州司理參
軍瑁琛皆世其學女子嫁封州軍事推官鄭夷甫二
女子尚稍后某年將葬君於蘇吳縣長洲鄊黃村善
塢其孤使來謀銘君之親某之姉也方哀君之不幸
而又感君之有以成其終也是以為銘銘曰
曷之夾兮則未始以往也爲飄風爲断荄似寓而非
寓者歟曷之往兮則未始至也孰喪孰取似窹而非
窹者歟子既知其往矣抑又知夫或莫之往者歟是
疆是𤱔荆樲惟旅孔作既固子孫之祜
故信陽軍羅山縣令陳君墓誌銘
君諱經字公適其先平原厭次人曾王父尭王父象
之始徙居海州世治經爲儒者君之考尚以家學進
終駕部員外郎君少好學能属文以進士起家爲靳
州廣濟主簿民有犯法坐死者獄已上府属君攝令
以其情應讞謁守為理其死州從之得减死論囚亦
自不知所以得免者人以此稱君恤親喪去喪除為
真州六合主簿六合真大邑多強宗挾吏勢市權飬
客令以下為其俯仰君適到有吏慢詬於縣門之下
君欲慘治之或以其過薄君争以為民敢懻忮視其
長上職根吏以為姦今法不行於吏而獨怪民不畏
法無義于是繫治踰月刑而后徇于市横猾為之縮
氣會泗州盱眙令以疲不職廃本部擇可任劇者以
君行而盱眙以治聞獄有久不核者君得其欺㰅以
示之皆憚服無敢不情州部官長交薦君稍遷信陽
軍羅山令乃開舘延四方學者與之講學清談終日
及殿課吏状而羅山復在最格居無幾以疾卒于其
官享年四十君學人也于先王之業無所不說其為
人仁而才居家得鄊人之歡姻族益親仕于邦則當
劇處繁能以多為約人信頼之夀不中身位不出吏
部選方其無事亦無以発君之才且仁人之所以蘄
君者于君也何憾焉夫人除氏生四男子曰宷宇察
宰皆學于鄊先生察為宣德郎知湖州烏程縣事宰
與賓興鄊人賢之熙寕四年舉君之喪卜于朐山之
隂以葬属余為之銘余方病彌旬不及君之成事扵
是徐夫人之祔也乃卒銘焉某與烏程同年進士烏
程允篤君子也與余雅善得子如烏程宜且不杇余
則銘夫藏耳乎銘曰
有丘如廩有山如朐賦兹惠人作是吉居彼強而落
曾謂弗溝純莫予疵豈不令夀宅物惟夥宅卜伊祜
匪騫斯威信淑有後
定國軍節度觀察留後光禄大夫檢校工部尚書
使持節同州刺史兼御史大夫知青州兼𬋩
内堤堰橋道勸農使充京東東路安撫使兼
本州兵馬都緫𬋩上柱國河間郡開國候食
邑一千一百戶食實封二百戶贈侍中向公
墓誌銘
向為邑於夏商之世國於東方者太岳之後群姜世
為諸候踰濟而南邑於龍亢之墟别而宋遊者其子
孫為向氏公諱經字審理世居京師贈太師尚書令
兼中書令曺國公瑀之曾孫尚書左僕射兼門下侍
郎同中書門下評章事贈太師尚書令兼中書令唐
國文簡公敏中之孫駕員外郎贈尚書令傅亮之子
而今皇后之之父母晉國夫人吳氏燕國長公主
之子景祐二年以晉國請𥙷試秘書省校書郎後八
年魏國大長公主表授秘書省正字八遷為虞部員
外治平三年上在藩納后於穎宫越遷莊宅使晉國
夫人喪去官服除即舊官拜嘉州團練使改光州遷
濰州防禦使明州觀察使侍祠南郊拜定國軍節度
觀察留後累加光禄大夫上柱國食河間候千一百
戶實封二百戶歷監在京都茶庫布庫京南榷貨務
知越州山隂青州千乘縣時晉國已老青州負海霾
雨凊&KR0668;變發不常而縣令常出按事不便於飬求還
京師詔聽觧千乘還歲餘復起勾當在京抽稅竹木
務熙寕元年提舉集禧觀明年出知陳州始到親閱
繫囚察其間有冤者取其械着他囚曰此宜死而吏
乃欲慢謾殺無罪乎立改繫窮治冤者獲申而使者
自以為無恨未數月獄已具死得傳生議者三人西
華令掠囚死纍中後數更騐治皆信以為無他公一
見得其詐敕吏收令一府皆縮氣莫敢欺是時朝廷
方新法度以事責吏而吏或不稱公以謂京師法令
之所出而三輔肘腋相維持首宜行天下法不可以
他郡自比率其僚属日夜攻講考論凢詔令至州者
即推明施下民便公之令而州以大治歲大雪公將
施公私僦錢以寬貧民有司持文以為不可公曰是
固吾責也然上使我守陳陳之民竆且死獨非我責
歟頋事有後先緩急守自為之不尔累也故事方鎮
別給庫錢饗軍不隷州府自以親吏領之歲杪上計
則入其餘公斥庫錢付之主藏給州府之費有餘則
歸之有司至還不持一錢歸罷陳更蔡州又易河陽
時早蝗人多餓而州粟少不足徧餉公乃自出奉田
得其租數百斛以飴餓者於是民争出粟佐公施人
不加歛而有餘之粟益出未幾移徐州上以公久處
外不欲復劳以事召還提舉景靈官新昌里開大第
以賜之人以公出入朝廷名譽貴重視天下之事弃
之其心不啻若毛毫之輕而方公且惕然自歉曰方
朝廷有為時大夫苟患無智能於此時不能有所操
任以報天子乃欲自寧耶連表請外會薛中有太獄
歲飢青齊間盗數發於是以公知青州辭對便殿賜
坐語甚久既行使尚宫燕遣有司供帳都東門三宫
使者皆在觀者墻立又発都坊車徒以給其行青人
見公來讙曰我識之矣是往千乘君今復將德吾州
乎公亦以州事自任考閱百職撫摩調柔鈎㰅剗革
殆無餘力矣于是且病寢食爲廢或莫知䘏也久之
而病且革尤力起視事或謂之曰公病矣無以州事
與人乎公曰上遇我厚頋不能自力忍敢畏死他日
病間趣召還闕乃始以印授使者遂行熙寕九年二
月乙未次淄州臥遂不起年五十有四上聞震悼朝
不御者三日命侍持詔迎公之喪于淄中宫出哭于
新昌第二月丙辰公之喪至自淄天子遣使臨奠慶
夀寶慈宫交遣謁者吊酸道中鞭靮相望中宫親臨
其喪于國門之外戊午以待中告其第以右正言寶
文閣待制常秩攝鴻臚卿入内内待省副都知蘇利
涉典護穿復給太常鹵簿以七月辛酉㐮事于開封
府開封縣豊㙜村即祖塋以葬夫人李氏魏國公長
主從子贈右領軍衞將軍文且之子封齊國夫人継
室張氏兵部郎中中庸之子封商國夫人皆先公捐
其家女一人坤寕殿也子男五人宗愈早世宗回宗
良内殿崇班閣門祗候其子殤也女子未嫁者三卒
于室者二諸孫子男四公莊厚孝謹居晉國喪飦粥
踰月嘗刺血寫佛書菜食以終喪居處質約不以貴
勢近戚自異常奉祠太祖皇帝别廟坤寕殿召見
行宫勉公以忠恪盡節而公亦以善事三宫為勸卒
皆不及其家公以吏事自喜至以貴顯事無大小故
自省决雖有司出納課罰細事大吏常所藐者公必
自為之以謂事或藏於其間而變故之生常在於所
忽故所至事以不廃而民愛之行則遮門請留去而
見思可謂有恩矣至其夀夭報施凢所謂有命者豈
公之所憾哉銘曰
大獄之羌昔荒東嵎支睽而南厥啓向墟僨邦族離
氏別為向中世有聞自宋而降或蹶或騫宅無常土
肆生唐公始大胃緒汸汸其原衍衍其流後誰申之
公有令猷暠暠其流其原驛驛帝嘉有子乃&KR1275;天極
公仕之初靡職不宜有兹士民益艱初時公之云來
莫公瑕疵逮其既去無時公思周流藩翰四旟有翩
入侍帝宸都俞燕言勞賢寵隆孰與比蕃公去青州
先君之從樂儀具將哀榮初終豊㙜維宇浚丘在戶
我裒其阻又山如舞松栢頥丘之巋匪艱伊旗
有燕孫子
長興卷第二十八
從事郎處州司理參軍高布重校勘兼監雕
