默堂先生文集卷第十
詩
參謀得暫假歸留别同舍次韻
青蒿何敢附蒼官要以陳根託歲寒萬事忘情知我拙一
窗容膝許同歡也知堅臥元非病況是無心可得安歸去
儻餘饑溺念豈能無意復纓冠
次韻茂通喜雨
師行初不犯秋毫坐縛兇渠泚與滔和氣自應迴歲旱豐
年當復驗秋高横流是處通飛鷁歸佩何時脱孟勞要廣
江南千里潤須令天下入甄陶
送張巨山著作使閩分韻得我字(嵲)
道山仙者居是中乃置我白前英俊前糠粃出揚簸同寮
事闊略未忍棄衰惰日聞所不聞更欲學其可張侯廊廟
器文字粲藻火一斑見餘論已足踐青瑣欣然取使節去
我何其果無乃萬斛舟未授濟川柁相攜湖上别酒盡重
城鎖分離情已重去住計誰左從來洞庭野乘雁不加夥
何日西江潮送我東歸舸
石夫人挽詞
好客陶家舊多才謝女風一窺知帝輔三徙得儒宫遺子
經猶在知人鑒已空里閭推逹識愛壻有乘驄
送黃平國倅邵武
雪到蓬山尚破裘倦聽餘子說封侯松楸更作連宵夢桂
玉寧堪卒歲留衣繡故應人所羡題輿仍為國分憂艱難
兀坐添華髮亦欲如公可得否
答吳濟仲見寄
季子觀周樂妙意傳青簡諸孫拾其遺破具前人眼新詩
如珠璧字字無可㨂故應意有餘不但音睍睆念昔我方
壯意輕三子撰自聞歌白雪欲和色先赧中間各流落念
子忘寢饌阻尋千里盟未卜一笑莞書來得佳句竒字富
瑟僴推先情已厚感舊涕應潸周宣致中興土宇日益昄
膚使盡蘇張九合寧須轏(也兵車)天才必有用造物豈徒産
椽筆儻容揮斗印定當綰既去却須来毋絶漢中棧
次韻鄧天啓賀茅舍新成二首
長者一牀室先生五柳廬久貧應似我多病或如渠客少
門常寂身閒日自舒窺園知鮮暇安得摻君裾
艱難思健士誰復數寒儒老去懷三徑歸來就一區春情
縈夢艸晚步及栖烏不愧王摩詰新詩有畫圖
次韻延年弟相慶
逐客身無事乘閒葺敝廬堂成因有室水到自成渠地迥
千巖秀春迴一氣舒幸為時所棄容我懶簮裾
經年待清宴飽食愧侏儒脱跡鵷鴻路忘懷草木區朝簷
看鬭雀晚檻引飢烏已覺蓬蒿適誰能九萬圖
次韻宗仁弟相慶
吾閩山水國幽絶勝衡廬隱几雲生席開軒柳映渠連枝
均魯衞異說屏荆舒此外無他慕何門可曳裾
侵疆猶未復世不乏真儒肻使金湯地長為豺虎區頽齡
真病鶴急警任飛烏縱有藏身處偷安豈遠圖
次韻沈公雅相慶(度)
沈子膏粱胄從余一艸廬幾年同寂寞此日更勤渠師範
宗韓孟源流接誼舒艱難思報國猶未厠朝裾
尚書足勛業振跡自竆儒清德逾三世忠名滿八區詩才
推道韞玄旨頼童烏豈厭隆中臥慙無八陣圖
代朝宗弟和餞行二首
鄉人羅公修撰未第時其父夢有授之詩云
吾閭仙桂作&KR1244;榮紫陌先登歴幾春昨夜月
娥親付與黃金㮄上第三人是年羅公雖中
第不如所夢次舉叔祖諫議應焉名次既不
差而所謂仙桂作&KR1244;者謂祖與兄嘗占甲科
也後令尹王公盡換邑中坊額或欲與諫議
書齋巷口置坊名為&KR1244;桂坊門已立而王公
去不果名已而為火所燬今巷陌故存凡卜
居扵此者如曹公樞密族兄大夫家兄少卿
皆相繼登科之人盖不獨諫議一齋而已而
某之陋舍幸厠其間鄉鄰欲再建坊門取此
名揭之久矣誠若有待輒恃知遇先此上干
尊聽故于和詩末章及之幸恕狂率也
席門誰復顧寒儒深愧頻迂長者車更為穆生時設醴應
憐馮子食無魚諸生久被絃歌化盛禮誰將簡册書從此
邑人蒙勸奬定知容駟有高閭
少年經業富三餘肻羡相如駟馬車要向青雲開羽翼豈
辭黃卷註蟲魚平生頗負連鼇手老大猶隨薦鶚書此去
果符&KR1244;桂兆敢求椽筆揭吾閭
興國璨老往漳州二偈送之
江梅又趁一陽迴身在旃檀林下來行到漳南香未歇百
花聞此一時開
浮雲出岫本無心桔橰俯仰人所引一大藏教留後人看
與不看渠自省
鄧端友臨要閣五首
昔年曾到十三樓一日西湖十頃秋寒碧軒中最宜暑只
緣修竹近清流(樓之一絶似此景故云寒碧軒乃西湖上十三間)
十里煙波竹外谿隔谿青嶂遶窗扉詩人不見東坡老直
節空餘一尺圍(修竹一尺圍也東坡詩所謂窗前)
誰家多竹門可欵臨要閣前沙岸傍謾道薰風能觧愠正
應蒼玉自生凉
繁枝盖地欲成幄傑幹凌空不礙簷為語韓公莫除好此
間風月豈須添(添風月應除數百竿退之竹洞詩云若要)
甘苦原從舌上知竹間風味與誰期萬竿可斬從人說一
榻乘涼要自嬉
端友和臨要閣詩再次韻五首
茅齋西望水邊樓亦復開軒對奕秋欲效子猷偏種竹竹
前那得一谿流
乘興誰當訪剡谿竹間應復掩雙扉也知劇暑攻人急正
頼青奴一觧圍
午窗清夢接羲皇茗椀無多置我傍此味若令兒軰覺人
間容有竹風凉
宿靄初收一卷簾萬山騰沓擁飛簷靜看野色連蒼竹便
覺閒中氣味添
不將朝服換斑衣正以親年慰所期却恐英名喧衆口未
容萊子作兒嬉
送朝宗弟赴試南宫
霜餘賓雁日南征念子衝寒去我閩應向月娥占昨夢欲
攀仙桂赴新春平生學海真無底晚節詞鋒更有神要路
爭先吾老矣可無高論躡平津
慶鄧德逹得子
海中仙果真難得天上麒麟必異才速客未為湯餅供薦
觴須俟鯉魚來
書心畫詩
書法從中得難將筆下尋欲知神合處始悟畫由心篆隷
秦非古真行晉迄今竒蹤存翰墨妙意本胸襟雄健猊翻
石騫騰鳥出林古人求筆正八法響隨音
題興國寺碧落軒
北山其下僧伽塔影落軒前草樹間誰向月明看白牯靜
中相對兩俱閒
休論暮四同朝四且說前三與後三造物戲人無足較老
禪深處要重參
端友以桂漿兩罇見惠賦詩六首
白衣挈榼踵吾門頗說雙泉更有兄洗盞為君開醉色不
知人世有王閎
秋水無聲瀉玉觥鏡奩初啓淨無塵未將滋味誇殊勝已
覺風神最惱人
濁者為賢聖是清古人無復論甘辛因觀表裏如冰玉始
信荀揚未盡醇
鼠竊跳梁十里間數杯中夜得安眠千艘雷動人方擾一
榻山頽我自仙
餉我兩罇才斗許客來索飲不論升明朝此物豈易得縱
有市酤寧獨醒
投轄誰云有祖風啜醨難與貴人同竹林若許供雞黍助
我醇醪幸少豐
代陳應之作
淑德初無玷高情更出塵擇鄰思教子剪髮為延賓裁鑒
推前識提攜即偉人東牀他日選烏府號忠臣
謁璨老病未能起留二偈示之
