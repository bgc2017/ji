默堂先生文集卷第五
詩
看論語四首
明明孔聖能毋四的的曾參所貴三一部魯論開聖域古
人無死要重參
天道文章豈兩岐雷聲淵默本同時如何子貢能言者說
與無言更有疑
陋巷從容一事無不因鄰鬭出吾廬簞瓢豈是忘憂物自
是從容樂有餘
直從堯舜以中傳又到東丘續斷絃看取子思親的處始
知論語自無偏
夢得亭上
雷霆卷地灘聲急旌旆搖空樹影寒千古西山留爽氣雨
餘容我倚欄看
留別鄧南夫四首
平生交友各飄蓬只有丸丸雪後松萬里歸來還往絶獨
君時許略從容
昂昂勁氣初無作蕩蕩竒胸久息機容我醉時開讜論一
軒眀月夜忘歸
有子才如汗血駒新門高大可容車故應袖手藏深渺怜
我冰霜涉畏途
比余扵玉有竒文一落泥塗十二春慚愧深知同鮑叔尚
言荆璞定逢人(其文甚美今余被貢適三上故有是句十二年前南夫有玉說一篇送子入太學)
越州道中雜詩十三首
心息久相依息調心自住忽焉不自知根塵失所寓向來
尚有錐今我已忘兔似入無功鄉不由嵇阮路
暴氣燎原火淺量盈澮水不見楊關西此生真已矣誰言
佩豭由不作緼袍恥至道儻有聞客塵如脱屣
世儒讀論語未脱小兒氣豈悟無絃琴中藏千古意顔淵
默然處曾子亦心醉處處儻逢渠字字皆有味
人心有默契晤語不在多一笑離凡情萬象皆含和孰是
忘言人聽此無聲歌有懷閱古堂夢中時一過(蕭山縣宅閱古堂在)
浮雲作秋隂細雨如朝霧放形山水間意適無艱步忽遇
王通禮法士談道則未然雖聞一字中尚倚諸子偏區區
尊孔子未悟失其傳自聖猶不疑續經何足愆
堂堂陸忠州談辯如傾河從容仁義途步武尋丘軻一斥
不復返方書事研磨至今諫草存滄溟遺一波
我行何所挾萬里一毛穎服勞髮欲秃未語意先領畸人
如告我心清事自省從今中書君亦復免馳騁
和如愚思劒谿
佳人經歲隔參辰柳綠桃紅奈遠情遥想玉樓春睡起一
江風日弄清明
馮元用九日約白雲寺登高以追昔年都城望
津之會偶以事不往蒙示長篇次韻
與君都城別星霜屢變易每懷望津游悵然如有失此生
羈旅中歲序驚心魄還家幾何時自愧不暖席建溪古渡
頭短棹凌虚碧掀蓬忽見君恍若夢中得相攜定舍館石
徑走迂直危亭至如歸坐午及昏黑黃花笑東籬未許蓬
蒿沒只尺白雲樓坐阻造豪逸人生正似兹有志誰能必
當時連鼇手至今猶挾策高才真楚璞末技同齊瑟無心
效騫騰自分投閒僻望津儻同登意氣那復昔
次韻酬鄧天啓
少年翰墨場自詫穿楊箭誰論第一功不數曹參戰聖門
窺管豹一斑時許見棄捐憂患中更欲資陶鍊兩鄧富文
采端可同席硯投璧或未知賈石誰敢衒小栟詩益竒出
語人所羨過門遺新篇無乃思與捐我懷古作者臨文頻
撫卷孰能掃千人期君當八面
次韻邦美叔和天啓見寄
竹風挾雨撼蓬窗静聽秋聲轉騷窣朝來飢臥媚微涼叩
門不作淵眀乞小栟見餉有新詩七言端為吾家出共誰
渠有古人風孰識中藏謫仙骨書如周鼓未差訛語效商
盤仍詰屈誰與和者叔不痴落筆成章一嗟咄無用如今
君豈樗自寇從來我非漆板茆他日儻相尋好在山深林
更密(名樗故云邦美作軒)
三月二日泛舟下延平晚泊西芹
扁舟劣容身風浪困掀簸曲肱遊華胥夢斷千山過縱横
波間石滿目牛羊臥秋毫儻不支巨鑑忽已破篙師號神
逸却立變衰懦我豈未之思懸知無可奈此生足驚憂似
為天所癉那能一生死且復耐摧挫日暮同濟人舉酒紛
相賀一笑盡餘觴歌罷無予和
次韻令德答天啓
小栟妙語言下筆初無難曹郎更精深一字不苟安我師
陶靖節亦未游其藩但覺萬仞淵中有蛟龍蟠人言失故
步乃在學邯鄲平淡恐未臻先作郊島寒古來文墨士十
九姓字漫尚頼相可否鹽梅助鹹酸
復次韻答令德見和來詩及維摩默然之意
多言亦焉用守默良獨難維摩得此門衆生病自安當時
許子將不造寔與蕃終以月旦評有愧申屠蟠忠良覆漢
鼎魯酒圍邯鄲獨愛千頃陂滄波照人寒君豈叔度歟胷
襟江海漫自然已憤厥不須珍柚酸
用令德韻題嚴陵祠
嚴子陵以匹夫見萬乘乃堅臥不起所謂高
氣盖世者又謂光武差增扵往意若未甚許
之則其所藴豈寇鄧耿賈之儔乎司徒霸位
三事而正名其為癡光武乃以諫議大夫處
子陵宜其弗屑也余觀湯之扵伊尹武王之
扵呂望皆師事之故能致王業之隆後世貧
賤屈扵富貴此道遂衰聞客星把帝座之事
則相顧驚嘆以為甚異況扵尊之為師乎光
武扵故人厚者借乎其不知此也世疑子陵
之去就殊不得其當予謂光武不能用子陵
豈子陵之失哉故因和令德聊以見意焉
價微良易酬器博無近用騏驥非良樂萬里誰能控蕭王
漢中興四海倚為重誰為淵敺魚一呼百萬衆妙算環無
端竒功射必中忘機諒未能豈數漢隂甕故人鉤尚直倦
作儀韶鳳應無萬牛力負此丘山棟羊裘又獨往苦語餘
嘲弄至今賣菜言空記當時夢
跋子静所藏魯直書樂天八字偈
凝師八字源則豐樂天說偈流無竆山谷眼明如日中落
筆驚電馳蛟龍誰其得之建溪翁(姓也子静)取人所棄豈俗同
&KR0679;竒抉怪晉餘風嫉邪憤世髮上衝自我觀之案兩重巧
偷豪奪願不逢好語傳播人所攻斯言有味當見容(六年政和)
(附子静所跋之後七月無諍道人書)
題公敘舫齋
胥靡來時楫鴟夷去後舟濟川曾入夢浮海竟難留忠信
雖堪倚行藏要自謀應同仙似泰不數勇如由闊水風濤夕
鱸肥浦嶼秋落帆如得計整棹欲何求明月時堪載新醪
便可浮江山無盡意長艤劒谿頭
和羅仲素寄子静長篇
蒙示所與子静長篇論高而理正讀之感嘆
不能自已是日偶思道來訪問以老兄安否
云自崇福還却往龍湖而來書不及此二刹
皆雪峰高弟所廬也豈復問道扵此乎輒次
嚴韻聊致區區之意甚不自揆也
龜山絶壑蟠豫章秀幹往往參天長十年收拾多散亡只
有太白追蟾光知君所得不可詳宴坐鐔溪名益彰獨嘗
為我露其鋩盡掃楊墨揮韓莊邇來黃面稍侵疆劒藏扵
室矢在房分將肌肉剜為瘡猶說道心乃平常(平常心是剜肉為瘡)
(語也道禪家)我欲從之挹餘芳竟坐此傳乖所望新詩謾說陋
漢唐直以未畫窮羲皇豈知藩籬不自防欲舉萬目誰為
綱況彼桀驁非勤王安用援手登之堂愛君駿足如飛黃
一空冀北無留良四蹄雷雹方騰驤肻如駑馬徒争強
和子静三絶
亭竹二首
窗外度聲風宛轉庭前舒影月分明參横斗轉情無盡骨
冷䰟清夢不成
霜雪豈能摧勁節埃塵無復入虚懷故應淡薄無人管不
是子猷誰復來
漁父一首
一聲横笛起蘆花驚斷天邊雁字斜白首飽諳鱸鱖美未
能連夜網游鰕
舟中誦子静江上之作為和二絶
月下長吟露濕衣謫仙嘗憶謝元暉澄江一句無今古何
似晴空獨鳥飛(云爾子静詩)
扁舟直與石相摩得到平流幸已多夜泊寒潭風不定更
憂雷雨作驚波
默堂先生文集卷第五
