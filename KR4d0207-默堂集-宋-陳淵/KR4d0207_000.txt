序
自孟子沒道學失傳異端競起淺聞多岐莫適所從不求
其本而從事扵末六經載籍為之晦蝕學術頗僻汨喪良
性不知夫聖人之所以為學徒相率為口耳誦數之餘夸
多鬪靡以文辭相矜漢唐以來以儒名家傑立而不世出
者有矣然論性有以為善惡混有別而為三品者故論篤
者莫之與也夫性萬物之一源非有我之私得也性而不
知其離道而違仁也遠矣宋興河南二程夫子受學扵濓
溪周茂叔先生講明道學究聖賢之藴彂千載不傳之妙
學者趨之如水赴壑時唯龜山楊先生覩奥入室尊所聞
而行所知盡得其傳焉眀道德之歸以覺斯人以善天下
然是道也不絶如綫則有陳公知默以剛眀果毅之資得
師友源流之正自其少也親炙了翁而翁器之謂能任重
而致遠及其後見龜山先生師事執經不憚寒暑其始遺
之以書致篤信好學之義與孳孳為善之說及夫伊尹之
所覺周公之所思孔子之所貫顔子之所樂而質諸龜山
自是服勤三紀漸摩道德之埸眀致知格物之理究竆六
經考其至當之歸其著述微詞奥義竆幽探賾使斯文之
不墜為世模楷豈區區漢唐之士以多文自富務為詞章
以驚眩末俗所可比儗哉故平居履踐立朝進退莫不以
是無慙古人之大節果以是垂後而名世不幸遭擯斥扵
時宰不大施扵用而齎志以沒學者至今悲之余昔從公
受業左右幾二十年嘗以存誠齋銘示諸學者謂萬物皆
備扵我非自外得反求諸身而已反身而至扵誠則合内
外同物我無兮扵天人且成已乃所以成物學者有進扵
斯則何患不造古人之域余服膺高堅因得其遺文五百
一十四篇釐為二十二卷序而刊之廣諸同志苟有志扵
學者探索而求之則源流固有在矣公諱淵字知默榜所
居之室曰默堂故後學以默堂先生稱焉其立朝節㮣則
有行狀在可考而知也紹興十七年三月日門人沈度序
予來毗陵之數月欲扵事外隂求是邦之良士未暇也一
日有秀才陳生簵者來謁予貌甚野氣甚静予固異之坐
之而叩其挾則吃吃言伊川之學予益怪焉盖是學也今
之大夫久矣其諱談也不唯大夫也今之士亦然而生獨
不然其不可怪也乎問之盖默堂先生陳公之子也然則
其不諱談也又奚怪焉盖昔者道學之正統八傳而至孔
子若顔子曾子則見而傳之若子思孟子則聞而傳之統
之至扵孟子也其前無絶其後無嗣嗣千有餘歲之絶者
不在伊川乎其學以天理為宗以致知為力以仁為寤以
敬為守以誠為歸曠乎聖門之孔邇忽乎斯道之來前也
一時之士從之學者豈少也得之者謝氏而止耳游氏而
止耳楊氏而止耳默堂先生楊氏之高弟也且親焉吾聞
其人矣吾仰其風矣未見其書也問諸簵則有文集若干
卷就求而觀之其詞質而逹其意坦而遠其氣暢而幽至
扵立朝廷當言責正君心排權臣蹇蹇不折也是豈今之
所謂文哉盖道學之充乎其中而溢乎其外形乎其躳而
聲乎其言者歟既歸其書扵簵而簵請序扵予予謝曰先
生此書豈以序之作不作而為傳不傳哉序或不可以廢
也亦必其人而後可也如予者豈所謂其人乎然士之騖
扵人也至扵今亦極矣文彌工道彌邈極甚必反其不待
於先生此書乎序此書予不知其可也一言以驗學者予
不知其不可也先生諱淵字幾叟嘗為正言終官宗正少
卿南約人了翁之猶子云淳熙戊戌十月日誠齋野客廬
陵楊萬里序
默堂先生文集目錄
門人沈度編
第一卷
詩
延平江上呈吳國華先生
玉山驛見周東老題詩和之
立我軒和人獨酌二絶
鄰有張生者病革勢不可救忽夢醫人鄧舜臣
言服萬病九如說服之遂安感而作詩
崇安分水嶺離𬗋溪驛
鉛山信州禪月院晚眺
舟中初晴登睦州環峰亭
泊姑蘇憑滙亭候同行不至
次韻李仲虎召伯相遇
重陽後送謹常兄之符離
九月二十二日秋舉失利出門用中相餞夜步
河上留別
錢塘遇廖次山以詩見贈次韻
次韻欲游西湖阻雨蕭山覺苑寺雪後杜門
錢清待湖錢清過堰
蕭山雪中寄季脩過鑑湖
季脩欲之仰山預作詩送之
病減枕上五首
季脩有詩求公晦顔公書元次山碑銘既而公
晦和成使病者亦賦之
季脩舍舟趨諸暨謁劉元成獨泛錢清江有懷
其人
聞許景受上書被召二首
聞公晦叔往廉州以詩送之
觀獵登奔牛堰山亭
第二卷
詩
謁滿處冲歸以詩贈之
處冲見和復次韻二首
處冲又和頗及佛理亦次韻答之
處冲為棲神導氣之術每曉起得意成詩前後
四首次其韻秋夕
七夕三首
七夕閨意戲范濟美三首
九日登莊樓二首次韻范濟美秋雨感懷
代句龍君輔上潼川令
同魏季脩雪中閒步二首
次韻俞德翁述懷二首
寄内春雪
歲暮述懷寄安常兄
三月十一日欲往荆南景德寺睡起呈曹令德
令德送余都門外眷眷惜別余恨不欵作詩寄
之
同楊遵道出京本欲作詩而吟咏久廢恐取道
襄陽弔古遺迹遵道有作不能多繼也光以
詩謝之
十五日過許夜雨暴作眀日行四十里宿于潁
橋又眀日晴書事汝州道中呈遵道
承遵道和又用前韻書懷
春晚書事楊花二首
木香花二首
自入襄城即有山水之興路中稍有賡唱因呈
遵道和遵道楊花
漫興
第三卷
詩
登峴山二首晚行
懷鄧南夫思安常兄
春晚入荆州早行
京師相善者鄉友四人各賦一篇以見所慕
適正載德
如愚令德
到荆州寄用中
用中既和成以示山口唐藴眀藴眀亦和再用
前韻呈二公容齋書事二首
和向和卿嘗茶寄謝用中
得用中書有禮人不答之悔作詩觧之
送遵道陳漕生辰
席提舉生辰
入荆州學四絶句呈昭祖
金鑾兩絶次韻楊丈夜寒直舍
春日偶題次韻張從道三首
石首道中自建寕泛江至石首
月夜江行次韻從道夜宿推院
送昭遠兼寄昭祖諸友
寄内
第四卷
詩
奉酬楊逹甫見贈小軒觀月呈興宗叔
流長亭
再用送昭遠詩韻寄昭遠昆仲
小軒閒題二首約令德郊行二首
酬晏伯達錢塘書懷二首
錢塘學中寄伯思六言五首
雪中入國門寄令德三首
下汴過淮
登召伯斗野亭
過浦城贈王令長源二首
題綠波亭還舍
鄧元孚待制挽詞四首
與楊如愚四首
存誠齋夏日呈龜山先生二首
答朱晉老見責不赴會
逹觀軒
宿仙霞聖仙寺呈伯思子静二首
通州夏雨
延平林力道閣上觀水二首
兩浙周提刑生日
第五卷
詩
看論語四首夢得亭上
留別鄧南夫四首越州道中雜詩十三首
和如愚思劎溪
馮元用九日約白雲寺登高以追昔年都城望
津之會偶以事不往蒙示長篇次韻
次韻酬鄧天啓
次韻邦美叔和天啓見寄
三月二日泛舟下延平晚泊西芹
次韻令德答天啓
復次韻答令德見和來詩及維摩默然之意
用令德韻題嚴陵祠
跋子静所藏魯直書樂天八字偈
題公敘舫齋和羅仲素寄子静長篇
和子静三絶亭竹二首
漁父一首
舟中誦子静江上之作為和二絶
第六卷
詩
閩縣令陳夢兆魚樂軒
午睡懷安縣風篁亭
次韻鄧志宏送張思道游福唐
自京回次韻鄧志宏見贈
翁承事挽詞五首泊舟延平二絶
寓漳南淨衆寺三月晦信步到菴亭曠望久之
聊寄所感
過永春劇頭舖見壁間石刻臨漳王漕詩輒題
數句
次韻德純通判賀用中生子
次韻李伯紀舍人招飲
再和李伯紀舍人韻和李舍人留題泛碧齋
陪知縣夜飲泛碧齋再用前韻
鉛山道中小休贈別楊至游三首
次韻李伯紀舍人食了齋所寄石芝有感
書室獨坐
自浦城放船下建安寄龐幾先
奉陪婺州守南樓宴集
奉陪龜山先生觀修城
次韻鄧志宏和吏部謝公鐵字韻詩二首
再和鄧志宏韻二首廖成伯奉議生辰
交溪静安院見許尉題壁次韻
第七卷
詩
用中示以字瑞既書其事又賦詩一首
字瑞竒特再用前韻提舉生辰
俞憲生辰耿憲生辰
鄭漕生辰二首唐大夫生辰
次韻運使龍圖寵示道中夜行之什
次韻子静黃兵部生辰四首
遯齋有感戲題延平閣上
謁羅養蒙辱示長篇次韻
小詩七首寄養蒙兼呈景駮
翫月三絶句寄幾先
道出南浦見蕭子莊十首
過江郎巖下少駐感而有作
第八卷
詩
三衢道中感懷寄龐幾先
二月五日入都&KR0550;久坐候山甫不至&KR0550;前桃花
一夜風雨落盡感事寫懷
暁登嚴陵釣臺和安止所留詩
再用前韻過崇仁莫宿山寺書事
自梅花村回道中書壁四首
邑中諸公見和再用前韻
被檄下鄉督税作釋負
夏日雨後戲書與張司錄
奉和司錄道中二首山行
偶成
和司錄行縣道中偶風雨有感之作六首
饒州張宏中挽詞二首
次韻李聳卿
次韻李聳卿和太守禱雨有應二首
歸自郡城見道中山礬盛開
香嚴寺洗足山寺早梅二首
又題山寺二首即席和焦貫道
趙元述慶得子次韻
和周唐獻郎中登普光寺閣
第九卷
詩
寄曹載德諫議二首
茂實被檄權永新以詩寄之
次韻李光祖南山四偈
次韻光祖避地眉溪十絶
眉溪與光祖共談得四絶句
交溪庵中因檢藥囊偶成
次韻陸時可歲暮感懷
又和時可再和時可二首
又用元韻呈時可次韻光祖閒居感懷
初到臨安二首錢塘江
次韻王長源飲垂絲海棠花下
鄧季眀挽詞三首省題筆諫詩
和參謀至日喜雪三首
和參謀參議尋春
次韻吳參議病中懷歸因以自見
次韻安茂通同薛參議上巳日唱和
三月二十日遊東山參議不至有詩次韻
第十卷
詩
參謀得告暫歸留別同舍次韻
次韻茂通喜雨
送張巨山著作使閩分韻得我字
石夫人挽詞送黃平國倅邵武
答吳濟仲見寄
次韻鄧天啓賀茅舍新成二首
次韻延年弟相慶次韻宗仁弟相慶
次韻沈公雅相慶代朝宗弟和餞行二首
興國璨老往漳州二偈送之
鄧端友臨要閣五首
端友和臨要閣詩再次韻五首
送朝宗弟赴試南宫慶鄧德達得子
書心畫詩題興國寺碧落軒
端友以桂漿兩樽見惠賦詩六首
代陳應之作
謁璨老病未能起留二偈示之
和璨老示雙井茶紙被簡板三偈
次韻蕭茂德
第十一卷
啓
賀張左丞遷中書賀王右丞遷左丞
賀李内翰遷右丞又賀張中書
又賀王左丞又賀李右丞
賀楊廉訪轉官賀俞提刑賜帶
賀張市舶再任賀張侍郎知福州
賀耿提刑賜帶又賀張市舶再任
賀胡帥到洪州賀許左丞
謝辛帥回南劒通判
回廖提點
代鄧彦通及第謝陳逹野運使
代彦通謝陸徽猷舉狀
代趙令賀吉州楊龍圖
荆南府謝觧福建鎖試謝觧
代龜山謝許侍郎謝太守舉狀
迎賀吉州楊龍圖回南劒太守
回郡縣諸官除察院回外官
又回曾提刑除正言回楊通判
答蘭谿宰回黃知縣
除宗正少卿謝胡運使
賀年賀嚴州通判冬至
謝州縣官賀冬
第十二卷
表
代漕使謝轉副使代黃兵部謝賜曆日
代漕使貢金器代常平賀表
代耿提刑賀天寧節
代廖用中謝除本路提刑
代廖用中謝除吏部侍郎兼侍讀
代廖用中謝除給事代廖用中尚書遺表
代龜山先生楊侍郎遺表
謝宫祠表再謝宫祠表
代宰相辭免兼修國史表
代宰相謝除兼修國史表
劄子
十二月上殿論放税
奏狀
論莫將除徽猷閣待制
論宰執不和論鄭億年除資政
代江西帥李丞相薦蕭茂德
第十三卷
奏状
辭免舉賢良辭免監察御史
辭免右正言再辭免
辭免秘書少監再辭崇政殿說書
劄子
赴召與執政壬子八月十八日上殿
紹興九年十一月上殿
紹興十年正月上殿正月十五進入
正月十七日上殿正月二十三日上殿
第十四卷
劄子
與李泰發尚書薦詹力行
與李丞相論王權等家屬
論考實論用宗子
論除盗賊論時事十一
衛兵薄歛
用老成用有德
覈實聖學
求諫閩寇
用兵必先修政事學者以孔孟為師
仁政得民心論心過
經筵進故事進寫龜山先生論語觧
第十五卷
書
上楊判官代人上梅節推
代喬卿上陳令上謝簿論盗
代安常上福州吳倅代陳元禮上王提舉
代張積中上陳大年答廖用中
與游定夫先生答陳了翁
答晦之叔答羅仲素
上鄒侍郎
第十六卷
書
答翁子静論陶淵眀上皇帝
代人上杭州守見余縣丞
答陳了翁右司答廖用中正言
與龜山先生楊諫議答陸伯任
與翁士特學士與廖用中中丞
與李叔易學士與向伯共侍郎
第十七卷
書
與胡康侯侍讀答胡寕和仲郎中
又論龜山墓志中事差市易務事始末
攻王氏一章行狀不載墓誌載之
三經義辨止載朱公有益學者之詞
代龜山與南劒張守答廖用中侍郎
與梁兼濟提刑答李光祖
與鄧端友通判與魏邦達侍郎
又與胡康侯侍讀再與龜山先生楊諫議
第十八卷
書
與鄒德久郎中再與向伯共侍郎
與李丞相與許少伊左丞
與何伯夀中丞與李先之祭酒
與胡少汲尚書與李濟之察院
與鄒至文答朱喬年吏部
與曹仲素通判與莊參謀
與王直閣與胡處晦學士
與張如瑩侍郎與王帥
與張給事子猷與王長源通判
與陳子通與胡眀仲侍郎
建昌寄邵武徐守再與翁士特學士
第十九卷
書
上都督張丞相答張子猷給事
與曹載德諫議答鄧天啓
與李深道知府代人上王帥
答邦美叔答鄧志宏正言
與奉議叔論墨縗答羅仲素
與李叔易學士與季深
與胡幾仲與黃用和宗博
答曹公訓答范益謙郎中
與吕居仁舍人與范致聞安撫
與黃運使與十弟
答汪端中與將樂王宰
與鄭彦繼與李外甥
答蕭茂德與李子家
與鄭致遠知縣與顔岹縣丞
與孫次卿學士與鄧德裕刪定
鄧家回定潤叟入聘
為族姪求婚代回胡給事定
代沈家下定謝鄧氏問姪女婚
聖節致語口號
第二十卷
雜文
存誠齊銘容齋記
介堂記邵武軍光澤縣學記
甘露寺題名記定交篇
跋定交篇後講論語序
鄧德恭字序無諍道人辨
代廷試策策問三首
觧論語十二叚裴老真贊
寄椰子樣茶羅與光祖頌
留龍居士試建茶既去輒分送弄頌寄之
得老龍見和復呈
題仙霞嶺上菴中示仲思
鄒昭州盡像贊楊補之真贊
轎版銘
第二十一卷
雜文
陳伯瑜宣義行狀廖成伯朝請墓表
祭叔祖右司祭李先之祭酒
祭龜山先生祭胡寶學
祭廖尚書祭鄧南夫
代翁子静祭奉議叔祖
代郡守祭衢州高龍圖
代郡守祭江給事母夫人
又代漕使又代龐幾先運幹
祭廖成伯代楊文祭翁子静
祭表弟余君祭楊遵道
代龜山先生祭葉朝請
祭翁評事祭先兄
祭翁甥
代龜山先生祭陸太孺人
祭公敘十叔
第二十二卷
雜文
天貺節青詞代高文思祈福醮詞
代高左藏郡君醮詞代人祈雨文
代人又䟽又代人
永豐祈雨文代人謝雨文
郊後祭神文皇帝登寶位後祭神文
永豐消灾道埸䟽文幼山修造䟽文
雜說
書楊𥙷之所藏了齋及道鄉帖
題富鄭公河北安邊策
偶言中庸觧義
論子重論用兵
輄軏書唐子西集後
書倦游雜錄後題了齋所書觧禪偈後
題了齋所書佛語卷後
題了齋所書鄧功曹事
書蕭茂德楚詞後
書楊𥙷之所藏了齋書佛語
題陸仲思寫中庸後題龜山易義稾
書臨江守琳長老所得了齋帖
書了齋筆供養彂願文
又雜說十四段
默堂先生文集目錄
