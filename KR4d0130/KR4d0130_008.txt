眉山唐先生文集卷八
眉山唐&KR0996;子西
記
遊越王臺記
政和元年春吾南迁惠州道出番禺明日
與客遊越王臺臺㩀北山其高數百尋南
&KR0916;小海而潢溪横浦䍧牱之水輻輳于其
下左右瞻頋則越中諸山不召而自至却
立延望則海外諸國盖可彷彿于冥濛杳
靄之間吾遊天下多矣登&KR0916;之勝未有先
于此者此其所以巋然千載雖廢而不毁
也欤世言此臺㒷于漢初廢于元䁀之時
以吾覌之不然昔樗里子之葬渭南也曰
後百年當有天子宫夹吾墓至漢㒷長樂
宮在其東未央宫在其西按史记秦昭王
七年歲在辛酉樗里子卒漢高帝七年長
樂宫成八年营未央宫是歲癸夘上距辛
酉寔一百有三年世知二宫作于高帝之
時而不知百年之前樗里子廼已言之于
秦𣅿王之世矣古称得道至人能知城邑
宫殿從何福業生此非虚語也凢物成就
本非一時之所能爲至其变滅亦非一時
之能廢業凝而成既泮而敗其所由来遠
矣世无至人故莫識其所從也若樗里子
者豈足名得道哉彼不過以數知之耳盖
萬物本于道故道能知之不外于𢾗故𢾗
亦能知之戰國之士大抵皆深于𢾗故知
来事如此至詰其所從来彼亦不能言也
噫物之廢㒷妙矣吾何足以知之然于廢
㒷之理則吾常論之熟矣豈偶然哉至如
士之所以成敗得丧彼亦有自来矣豈云
云者所能权之哉正月初五日記
卓錫泉記
人之精神亦何所不至哉揮戈可以退日
搏&KR0574;可以隕霜悲泣可以頽城浩嘆可以
决石而况于淂道者乎諸妄既除表裏皆
空一真之外无復餘物則其精神之運又
何如㦲吾遊羅浮至宝積寺飲泉而甘寺
僧曰此卓錫泉也昔梁景泰禅師始居此
山其徒以無水难之師笑而不荅已而庵
成師卓錫于地泉湧𢾗尺自是得井山中
迄今頼之知水者以爲甲扵嶠南而自梁
以来未有記其事者夫師之爲人誠不可
得知然吾聞世間萬有皆心想所生古之
斈道来有不用定慧得者定則深全慧則
流通以深全流通之精神而致吾心想中
物如父之使子君之使臣有必得之势其
見于此者特未足多也或曰前世之士如
李廣利耿恭之徒皆功名進取之人以成
敗得丧爲心其精神之冨不踰常人而喑
唖叱咤飛泉爲之湧溢與師無異此何理
也曰二人者皆一時貴臣左氏所謂用物
精多至于神明方其困于绝域之中感奮
激彂于万死一生之時其用意至到與精
進一体唯其出于一切之誠而無定慧之
素以故得之艰勤非若师之頥指目使既
捷而且逸也嗟乎事之不立也我知之矣
志意耗于思慮聪明流于視聽則精神所
感不行于父子兄弟之間而尚何有于物
苟能全吾之神則雖山石之堅水泉之柔
雍容談笑之間堅者可使闢柔者可使激
而躍也而独不得之于人乎吾是以知天
下之事凢物盡有然者矣而亦無不可立
也年月日記
游湯泉記
過水北十餘里得白水山山行一里所淂
佛跡院院中湧二泉其東所謂湯泉其西
雪如也二泉相去步武間而東泉热甚殆
不可觸指以西泉觧之然後調適可浴意
山之出二泉專為浴者計哉或說炎州地
性酷烈故山谷多湯泉或說水出硫黃地
中即温初不問南北今&KR0916;潼湯泉乃在正
西而炎州餘水未必皆热則地性之說固
已夫之然以硫黃置水中水不能温則硫
黃之論亦未為淂吾意湯泉在天地間自
為一類受性本然不必有待然後温也凡
物各求其類而水性尤耿介得其類則雖
數千萬里而伏流相通非其類則横绝徑
过十字旁午而不相入故二泉之間不能
容尋常而炎凉特異如此盖亦無足怪者
吹氣為寒呵氣為温而同出于一口此其
証也&KR0916;潼之水在開元天宝最為知名恩
幸寵遇震動一時然自是以来是非口語
亦紛紛矣此泉出東南萬里外非山僧野
叟之所遊嬉則騷人迁客之所嘨詠而徘
徊也寵辱何自而至哉為泉計者其肯以
此而易彼乎同遊者三人
佛迹記
巨人迹若于長三肘量闊称之在湯泉之
東瀑布之西散印于岩石之上深者二寸
許前此未有称者近時山中寔始見之自
是稍傳于人而或者以為佛迹噫此真可
謂異矣與漢武帝時東莱緱氏所見可同
日語哉是時天子求神人為長生不死之
計厚㗖方士唯其所欲為李廣結髮戰匃
奴三十年不能取封邑而五利為樂通侯
汲黯晚節願為中郎出入禁闥不可得而
公孫卿為中大夫邸第玉帛金錢車服之
盛莫知纪極而賜之隆如此甚者乃至尚
主夫利之所在奸偽從之故当世所谓昼
法宝䁀仙人迹之属大抵皆詐今此迹出
于炎海之濱晦昧于黃茅白葦之中以故
不為世俗所知雖知亦莫之貴此其所以
為異何則凡物求而淂之則容有偽焉不
求而獲者乃真耳谓之佛迹雖若無所考
然姜嫄之事诗人指為帝武彼亦安所考
哉不过以理知之今夹五嶺之南瘴癘之
鄕民生于其間者既已薄福而放逐居此
者又皆罪戾之餘故諸圣出此以警悟而
調伏之此理亦無足疑者羅浮比年往往
有異迹其栂至數寸而栖禅寺亦時時見
之得非疾者愈劇而救者不淂不力欤不
然何其多且𢾗也
寄傲齋記
吾謫居惠州掃一室于所居之南號寄傲
斋客指而笑曰此非取渊明之語乎子居
京师時何尝念渊眀能念渊朋當不至斥
逐今既至此然後區區掇寄傲之语以名
其所居而見意焉晚矣無及也吾愧谢曰
子責我是矣然豈知吾之心哉吾官閬中
時尝考論晉宋人物至渊明傳慨然有感
于吾心時年三十便有歸欤之㒷求田问
舍親友皆怪之自是以来俛仰十年雖未
即去然田園之樂未常一日不係于心而
歸去来辞未尝一日不諷于口頃任博士
自以出處既不與隆替对而迂愚拙直又
不能從英俊遊𢾗懇丞相求西南一官以
歸盖將老焉会竒禍作以故不果嗟乎吾
志不就類皆如此今雖云云谁復信者信
與不信此復何有願惟鬼神知吾此心尔
雖然吾今適四十尔夭死吾于此乎復何
言哉設不吾死淂脱谪藉以歸則吾將以
三十年之身窮渊明之樂圃吾名之以日
涉之園門吾名之以常關之扉林吾名之
以欣欣之林谷吾名之以涓涓之谷壑吾
名之以窃窕之壑丘吾名之以﨑嶇之丘
豈特取寄傲之語名一室而已哉惟诗不
近渊明雖近亦不敢作独淂其讀書飲酒
之趣亦足以了一生矣牧之桑榆猶足以
𥙷東隅之失也傳不云乎人之所欲天必
從之古人豈欺我㦲年月日記
闘茶記
政和二年三月壬戌二三君子相與闘茶
于寄傲斋予爲取龍塘水烹之而苐其品
以某為上某次之某閩人其所賫宜尤高
而又次之然大較皆精绝盖尝以為天下
之物有宜淂而不淂不宜淂而淂之者冨
貴有力之人或有所不能致而貧賤穷厄
流離遷徙之中或偶然獲焉所谓尺有所
短寸有所長良不虚也唐相李衛公好飲
惠山泉置驛傳送而不遠𢾗千里近世歐
陽少师作龍茶錄序称嘉祐七年親享明
堂致斋之夕始以小團分賜二府人給一
餅不敢碾試至今藏之時熙寕元年也吾
聞茶不問團銙要之貴新水不問江井要
之貴活千里致水真偽固不可知就令識
真已非活水自嘉祐七年壬寅至熙寕元
年戊申首尾七年更閱三朝而賜茶犹在
此豈𣸪有茶也哉今吾提瓶走龍塘無𢾗
十步此水宜茶昔人以為不减清遠峽而
海道趋建安不數日可至故每歲新茶不
過三月至矣罪戾之餘上寬不誅淂與諸
公從客談笑于此汲泉煮茗取一時之適
雖在田野孰與烹𢾗千里之泉澆七年之
賜茗也哉此非吾君之力欤夫耕鑿食息
终日蒙福而不知為之者直愚民尔豈我
軰谓耶是宜有所纪𫐠以無忘在上者之
澤云
眉山唐先生文集卷八
眉山唐先生文集卷八目
唐庚子西
記
遊越王臺記
卓錫泉記
遊湯泉記
佛迹記
寄傲齋記
闘茶記
