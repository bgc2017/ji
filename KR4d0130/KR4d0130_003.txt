眉山唐先生文集卷三
眉山唐庚子西
近体詩
十月𣸪暄
誰會世間事即今冬後秋残年仍御裌先
日已重裘地势笑州冷天時北客愁此生
橐籥内反𣸪任吹咻
送客之五羊
不到番禺久繁雄良自如江山禹貢外城
郭漢兵餘圓折明珠浦旁行異域書五羊
雖足楽双鯉未宜疎
又
建國今陳迹遊人合賦詩廢臺樛女後遺
井鮑姑時客去通星漢僧来自月支憑君
黃木口為致海祠碑
送故人赴循州司理
溪入尉他宫撑舟門復通梅花吴驛外萍
寔楚謠東方策他時執圓扉到日空天涯
并画絶我無德爵但年尊音塵不継應相
悉萬事而今付默存
舡居
憑誰㪯此問瞿曇已築虚空作小庵(維摩)
(經虚空作室无有是処)不但燕閑充泛宅
亦堪来往寄浮驂江湖有理吾將老魚鳥
無心客自慚非𣸪雲安憂斗水床頭垂手
淂清甘
壬辰九月不雨至已年三月穡事去
矣今夕輙𣸪沛然喜甚卧作
老去生涯白木鑱脱逢艰食更何堪春深
野色憂年悪夜半簷声斍雨甘睡外莫听
泥活活想中已覩麦含含明朝竹徑添幽
事玉板堂頭作小參
舍弟既到有作
武陵倉卒记他時我独南翔子北飛覷过
幾多歸後事相看仍是别時衣匪躬老矣
惟心在便腹依然但髮稀尚有苦吟三十
載與君同飽蜀山薇
收景初貶所書
信断常怀信断憂淂書还有淂書愁未應
宿業都相似總為饒声不肯休見說胷中
卷雲梦莫將皮裏貯陽秋而翁有道知㒷
廢不患無詞詣播州
次勾景山見寄韵
此生正生不知天豈有豨苓觧引年但斍
囀喉都是諱就令摇尾有誰怜腰金已付
兒曹佩心印還當我軰傳他日乘車来問
道葦間相頋共延緣
夜聞蜑戶叩舡作長江礧欣然楽之
殊斍有起予之㒷因念涪上所作
招漁又詞非是更作此詩反之示
舍弟端孺
當年無奈氣狂何醉檄涪翁棄短蓑晚落
炎州磨歲月欲從諸蜑丐烟波與君共作
長江礧况我能為南海歌身世即今良可
見不應老子尚婆娑
比風累日不止寒甚寄鄭潮陽
山前臘雪想紛紛風到南訛尽處村瓮面
不容存酒子床頭幾欲㸑桐孫園林呼舞
知衰怯窗戶奔馳斍眩昏咫尺潮陽五袴
國可能分我一𥜗温
即事
歸心急似隴頭水華髮多于嶺上梅正是
尭朝猶落此當時湘浦亦宜㦲
又
還家久近書难寫破屋隂晴榻屡移吾道
非邪来曠野人生楽尔復何時
又
案頭行掃塵隨起窗眼纔封雨又梢更力
穷空沽白餅莫將疲薾閗黃茅
遣㒷
僧寺借經便大字鄰墻喚酒及新篘三年
于此淂其理一飽已还非所求
又
酒經自淂非多斈詩律深嚴近寡恩田里
歌呼無籍在朝廷議論有司存
送舍弟幹事廣州
欲罷媿决策擬行愁索居人心旱魃後旅
色颶風餘擊柝秋江夜開帆曉霧初他鄕
仗神理瀝胆奠扶胥
春日謫居書事
四十緇成素清明綠勝紅形客千慮後門
舘一貧中白日時時别青兼處處同此生
唇舌裡啼鳥暮春風
大覌四年春吾與友人任景初舍弟
端孺自蜀來京師至長安時方寒
食吾三人相與戎服遊九龍池飲
酒賦詩楽甚是歲吾迁嶺表明年
景初亦謫江左忽忽𢾗歲皆未得
去寒食無幾念之悽然作詩寄任
因命舍弟同賦之
居今行古任定祖底事遷延亦未歸我坐
力田傷地脉君緣搜句漏天机故都回首
三寒食新歲經心兩湿衣孝道一生凢幾
化不因到此始知非
乙未正月丁丑與舍弟掉小舟窮西
溪至愁绝處度不可進乃歸溪側
有兩榕甚竒清隂可庇𢾗十榻水
東老人常飲酒其下云
楊梅溪上柳初黃荊竹岡頭日正長独木
小舟輕似紙一尊促席穏于床樹從坡去
無人識水出山来帶藥香應有居民觧秦
語為言昭代好还鄕
有感示舍弟端孺
一出湟關五見梅愚心幾欲伴黃埃弟兄
手足窮孤竹母子肝腸泣老菜好語忽從
天上落行人直向一作叩海邊回此生报
國無他事力穡供輸莫待催
遊廣州悟性寺寺有越王臺盖尉佗
時所築有井井甚竒問之號達磨
井云
﨑嶇走上方浩蕩取秋光臺上經樛女江
天入夜郎華夷憑檻遠㒷廢引杯長泉脉
来何處中含定慧香
舜祠(韶州)
謳歌率土性之也號泣旻天孝矣乎何惜
扁舟繫韶石憶曾萬里呌蒼梧
臘嶺戲書
上世有鞭能走石今人無鐸可驅山一回
憑膝一移足老尽行人未老顔
長沙竹笋聞于天下大者可十斤重
食之甚甘而不冰脾昔渡湘欲作
詩未暇也今日𣸪过之乃酬以此
篇
地入長沙莫嘆卑竹萌徑尺舊相知九重
纔復金門籍萬里先参玉版师契闊累年
真負口徘徊弥月未妨脾渭川風味那能
对中有離騷九辨辞
雜詩
其一
屏跡舍人巷灌園居士橋花開不旋踵草
薙𣸪齊腰蛤哭明朝雨雞鳴闇夜潮未能
全独楽鄰里招邀
其二
已絶經年筆仍開尽日門身謀嗟翠羽人
事嘆榕根𬞞食風掀市楼居水破村嶺南
霜自薄何淂鬢边
其三
便歸良不悪未去亦隨緣戶口知無瘴謳
歌覺有年藤牋淂句後桂酒抱愁边經術
吾衰矣犹堪㪯力田
其四
不死良难斈全生或可幾茶隨東客到藥
附廣舡歸棋倦收成敗書慵卷是非關心
無雜慮䰟梦入精微
其五
兀坐且如此出門安所之手香柑熟後髮
脱草枯時精力看書斍情懷夆盏知炎州
無過雁二子在天涯
其六
飽食為茶地深耕覓酒村翻泥逢暗笋汲
井淂飛梅湖盡舡頭轉山窮屐歯回田間
良自苦清㒷亦悠哉
其七
壮歲日千里晚途天一方花縵聊傲世白
祫亦随鄉團扇侵時令方書遣昼長此間
吾所楽便擬卜林塘
眉山唐先生文集卷三
眉山唐先生文集卷三目
唐庚子西
近体詩
十月𣸪暄
送客之五羊
又
送故人赴循州司理
寄潮陽尉鄭太玉
次鄭太玉見寄韵
船居
壬辰九月不雨至巳年三月穡事
去矣今夕輙𣸪沛然喜甚臥作
舍弟既到有作
收景初貶所書
次勾景山見寄韵
夜聞蜑戶叩舡作長江礧欣然楽
之殊斍有起予之㒷因念涪上
所作招漁父詞非是更作此詩
反之示舍弟端孺
北風累日不止寒甚寄鄭潮陽
即事
又
又
遣㒷
又
送舍弟幹事廣州
春日謫居書亊
大覌四年春吾與友人任景初舍
弟端孺自蜀来京師至長安時
方寒食吾三人相與戎服遊九
龍池飲酒賦詩楽甚是歲吾遷
嶺表明年景初亦謫江左忽忽
𢾗歲皆未淂去寒食無幾念之
悽然作詩寄任因命舍弟同賦
之
乙未正月丁丑與舍弟掉小舟窮
西溪至愁絶處度不可進乃歸
溪側有兩榕甚竒清隂可庇數
十榻水東老人常飲酒其下云
有感示舍弟端孺
遊廣州悟性寺寺有趙王臺盖尉
佗時所築有井井甚竒問之號達
磨井云
舜祠(韶州)
臘嶺戲書
長沙竹笋聞于天下大者可十斤
重食之甚甘而不冰脾昔渡湘
欲作詩未暇也今日𣸪過之乃
酬以此篇
雜詩
其一
其二
其三
其四
其五
其六
其七
