眉山唐先生文集卷十八
眉山唐庚子西
古体詩
病鶴行
鶴兮鶴兮何處来秋江静兮蘆花開波浪
浸月白皚皚千声萬声鳴哀哀不飛不翔
不飲啄骨脊稜稜瘦如削冰姿玉質僅生
存雪羽霜毛半零落隺兮寉兮何欝欝我
知爾是冲天物芝田就飬孤高情瑶池洗
出神仙骨傳聞仙島冥冥中水晶甃作蓬
菜宫祥烟瑞霧常濛濛好將六翮搏天風
寄郭虞卿
讀書老益苦潇洒比元澹直行不由徑慎
獨肯欺暗如何已鴻冥猶𣸪見蜉撼寡和
郢中曲忍辱漁陽掺斗筲彼常態義命吾
何憾屈伸固有時佳境當徐㗖
題温泉觀
温泉宫裡行人宿&KR0668;泉池上行人浴人自
多情感盛衰泉固無心任荣辱細路蟠蟠
入疎竹萬年秦山(一作万里晴川)皆在目
吾皇高拱九重深(一作不若雲青山)一枝
松蘿爲誰綠
題洪川驛
倦游征人鬢欲絲膏車秣馬東南馳出門
四頋迷路歧閉戶却坐愁支頥魚生釡灶
鼠巣枝尔畦千里成陂池吾皇致治方無
爲淫雨破塊天何如劝君飲酒君勿疑行
使止尼良由時未迯形數皆有涯此独未
信無窮期
食笋行
半夜春山試雷雨驚起蟄龍初出土野人
不惜蒼苔古掘得嘉飡自燒煮滿&KR1083;明玉
遠飄風一箸鱸魚味差苦竹齋食罷竹隂
午竹裏行吟傲簮組君誇食肉君固卑我
誇食笋我亦痴阿蛮豊膩飛燕瘦意態雖
異要皆竒君不見天隨先生貧食𣏌又不
見關中客卿肥刺齒豊儉不齊皆有理彼
此相忘聊尔耳
題史廷直郊居
黃金轉手盡郊居掩清晝山容凉肺腑竹
意净怀䄂入門編簡香無復更銅臭君看
道南院豈識元德秀
棕花
斫破夜义頭取出仙人掌鮫人滿腹珠鮰
魚出新網
送王覌𣸪交代
文正活國手頗恨見不及宦遊識其孫想
像高冠岌豈但為交承自是賢友执尤喜
談性命微到鬼神泣吾曺飲滄海百川資
一吸失脚沙土間卷舌䑛泥汁焉依既云
久&KR0916;别百憂集去去自護持雨荷終不&KR0668;
戲贈王推官誠中
乃祖賦混成津涯極深遠家斈到諸郎文
字復清婉今作劾鼠吏于理誠未穏怒草
三千牘馳驛奏龍衮上問今安在幕聀𥙷
閬苑召賜數刻对歎息相見晚總未置青
瑣亦應校黃本九萬里扶搖忽若馳峻坂
送趙元恩司法
誰不從王亊夙夜独匪懈休沐猶坐曺伏
日不歸𪠘平生熟人法餘亊工小楷自称
霹靂手作縣真癬疥鮑宣雖強項&KR0916;亊中
寔駭從君斈吏礼稍稍識起拜今當告别
去何以贈行邁二十罰自親此理湏少戒
送扈大夫端叟
平生未識韓不碩封萬戶方幸得依刘未
幾公已去三年此晉滯一味惟忠恕江水
倒隨人劍嶺横遮路那知黃門手就寫碧
蘚賦空聞隴上兒擊塊歌五袴
到任後寄家兄
君子所就三為食最為下起家仰寸禄此
寔下焉者南山無敝廬千里就官舍但使
食有魚敢言曺乏馬同寮皆故人每亊相
假借况𣸪官長賢醉歸應不罵
送鄕人下弟歸鄕
閉門誦詩史已讀萬卷破飬氣塞天地不
受一毫挫名声落空廓蹤跡長坎坷塵埃
相邂逅齒髮嗟老大文章心未死功業手
猶唾世亊若循環天理猶轉磨朝得暮或
失俯弔仰輙賀行見風雲會驚起南陽卧
送趙安道下苐
大官危小官卑君不得官君勿悲君不見
前日宰相今海涯胡椒八百斛流落知為
誰又不見州縣官折腰亊細兒尝憂一語
不中治敢对西山笏拄頥大官危小官卑
君不淂官君勿悲願君酒量如䲭夷勿作
瓶甖居井眉與君賭取醉為期明日烏帽
風披披
代先状寄孫熙叔
疇昔告行邁别酒月中把蹭蹬我已歸徘
徊君尚且相逢忽驚怪已斍都幻假但當
呼阿素預遣置若下略聽誦灵光未敢賦
換馬一醉洗塵埃萬亊真土苴
郡人献笋守以分餉郡寮而吏独見
遺守知之命追賜焉盖不出既久
而人忘之也因成一篇
坐穩膝生踝凝塵罩藍版出少顔面生未
熟城市眼争席人相忘饋肉礼非簡本自
無光彩不必更埋鏟自知吾老矣置酒具
瓶盞起舞属細君相对一笑莞
友人還鄕有感
飢烏唖唖枝上啼秋風䔥蕭吹客衣儒冠
誤身不得歸女痴妻寒病乳老歸来聚首
貧亦好我固知之歸不早束書十載遊長
安一官遠謝医卜賢託生長鑱真可怜君
今别我还故里想見親朋問所以為言憔
悴京城裡
哀賢
仁庙乃文考𥙿陵真武王先帝幾于成主
上賢于康時亦有二子採薇登首陽其一
猶行歌其一今云亡功在百世外懦夫心
胆張齊侯但多馬名滅身未彊
讀邸报
當今求多聞取士到蓬蓽時時得新語誰
謂山縣僻昨日拜御史今日除諫官立朝
無員漢恩厚論事不妨晁氏安臺省諸公
登衮衮閉門熟睡黃紬穩
訊囚
参軍坐廳亊㩀案嚼歯牙引囚到庭下囚
口争喧譁參軍氣益振声厲語更切自古
官中財一一民膏血為吏掌营鑰反窃以
自私人不汝誰何如摘頷下髭亊老悪自
彰証佐日月明推窮見毛&KR0890;那可口舌争
有内奮然出請與參軍辨參軍心如眼有
睫不自見參軍在場屋薄薄有声称只今
作參軍幾時淂騫騰无功食國禄去窃能
幾何上官乃容隱曾不加譴訶囚今信有
罪参軍宜揣分䓁是爲貧計何苦独相困
參軍噤無語反頋吏䘚嗟包褁琴與書明
日吾歸休
程使君生辰歌
使君来分銅虎符哺飬百姓如哺雛設&KR1249;
在旦人奔走夆首争爲使君壽但碩使君
如乃翁福德種種皆圓融官至大中年九
十諸郎鳴玉左右立
寄杜蓬州
閬中勝亊不妨竒舊来僻佐人誰知祗緣
乃祖腸断句名與江水東南馳閬人德之
不敢忘遺祠今在南山上壁間畫得太瘦
生想是當年苦吟樣寄時模本博新詩爲
我落筆揮珠璣君家自是箇中脚会道春
從沙際歸
中秋遇雨感懷呈世澤彦直
初遊東都年二十清欢趁得中秋及高陽
會中酒徒集惠和坊裡綉鞍入蟹螯尝新
左手執雞頭未老搓玉粒杯行到手不待
揖明月清風供一吸纏頭不惜傾箱給倚
頼决科如俯拾誰知得官反拘縶此景此
歡那復緝今歲中秋雨如泣穷山牢落秋
光湿孤灯荧荧照書笈屈指流年如箭
急
通判蘇君俞見和復次韵荅之
公才过人其倍十詞藝即今誰跂及萬卷
收藏冨編集詩人閫域称優入西川書生
學穿執朅来東游為禄粒十分折腰敢長
揖欲吐壮怀还自吸朋從調笑閗捷給狂
言偶發难收拾語意俳諧韵牽絷不敢献
公公密緝报章大是鮫人泣一一珠璣落
圓&KR0668;自慚思竭如空笈口吻悲吟知窘急
喜雨呈趙世澤
去年雨多憂水潦今年雨少憂枯槁都緣
縣政失中和水旱年年勤父老前時雲起
雨欲落夜半風来还一掃明朝引首望雲
漢屋上晨暾仍杲杲賦輸百萬未破白簿
脚何緣淂勾倒上書自劾欲歸去老婦挽
衣傍奪藁技穷往訴北山神是夕沛然償
祈禱稲畦罷亜势已活竹裏蕭疎声更好
故應神意閔孤拙苟免歲中書下考便安
杵臼伺秋成雲子滿田行可擣
蓬州杜使君洪道屡称我于諸公聞
之媿甚為詩謝之
去天一尺古蓬州年来除守得勝流渠家
本是城南杜詩律賢我三千籌礼記投壷
(厶于厶若干)如此才高却觧亊入眼人
才皆可意他邑猶分刺史天片言每為將
軍地故應怜我退無田力相推挽令向前
傍人聞說皆撫掌竹竿那使鮎魚緣
嘲陸羽
陸子作茶經竟為茶所困其中無所主復
著毁茶論簡賢傲長者彼自愚不遜茶好
固自若于我有何恨便當脱野服洗琖為
一献飲罷挈茶去譬彼澆畦畹君看襧正
平意氣真能徤逹與不達人何啻相千萬
眉山唐先生文集卷十八
眉山唐先生文集卷十八目
唐庚子西
古体詩
病鶴行
寄郭虞卿
題温泉覌
題洪川驛
食笋行
題史廷直郊居
棕花
送王覌𣸪交代
戲贈王推官誠中
送趙元恩司法
送扈大夫端叟
到任後寄家兄
送鄕人下第歸鄕
送趙安道下第
代先状寄孫熙叔
郡人献笋守以分餉郡寮而吏独
見遺守知之命追賜焉盖不出
既久而人忘之也因成一篇
友人还鄕有感
哀賢
讀邸報
訊囚
程使君生辰歌
寄杜蓬州
中秋遇雨感怀呈世泽彦直
通判蘇君俞見和復次韵荅之
喜雨呈趙世澤
蓬州杜使君洪道屡称我于諸公
聞之媿甚為詩謝之
嘲陸羽
