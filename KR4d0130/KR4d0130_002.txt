眉山唐先生文集卷二
眉山唐庚子西
古体詩
秋水行
僕夫取水古龍塘水中木佛三肘長隨波
俛仰如簸糠並流拯之置道傍衲衣着帽
僧伽装里人觀者如堵墙相與築室&KR0916;滄
浪荷盖荃壁辛夷梁三日屋成小而香野
草红花荐芬芳炉烟晝清夜灯光乃知寔
相無立鄉人人性中普照王
採藤曲
魯人酒薄邯郸圍西河渡橋南越悲歲調
紅藤百萬計此古一作無穷時去年採藤
藤已乏今年採藤藤轉竭入山十日脱身
歸新藤出土拳如蕨淇園取竹况有年越
山採藤輸不前今年輸藤指黃犢明年輸
藤波及屋吾皇奍民如奍兒鑿空為此謀
者誰
冬雷行
百虫蟄處安如家阿香夜起推雷車一時
技癢不忍俊撼動尺蠖掀龍蛇龍蛇尺蠖
踞已久亦欲奮迅舒頑麻梦中一震忽驚
躍發破墐戸排泥沙泥沙已出雷遽止錯
愕欲去难藏遮虫蛇狼狽莫知𢾗間有伏
龍吁可嗟
贈談微之
去年絃歌程水濱甑中生塵范史雲今年
講斈鵝城裏關西孔子楊伯起昔人論士
覌心期時人論士看目皮只知黃鷂矜觜
瓜不識騶虞避生草
游使君諸子歌
大游落落如長松說易妙合韋編翁胸中
藴藉入眉宇筆下言語駈頭風小游濯濯
如春柳十八書生過秦手已將文夆呼大
兒更與長源為小友是家諸郎都幾人傳
聞一一連城珍未識龍川五袴守端似當
年萬石君
北歸至廣州寄惠州故人
歸心如躍馬奮迅不可駐别情如放猿已
去犹返頋三年孺子社𢾗借柱史書好在
五噫孫善保千金&KR2399;舊来談天口老去尽
地力萬里不相忘寄声問眠食
近体詩
南遷
去去寬鄉托此蹤閙中無地頓衰翁未誅
綺語犹輕典更賜羅浮有底功蝦莱賤時
皆丙穴茅榮美處即郫筒著鞭要及春前
到趁賦梅花庾嶺東
渡沔
隺歸遼海悲人世猿入巴山呌月明惟有
沙虫今好在往来休並水边行
武陵道中
朝持漢使節暮作楚囚奔路入離騷國江
通欸乃村垣墻知地湿草木騐冬温寂寞
桃源路行人祗断魂
長沙道中
古古今今路朝朝暮暮行橘林香處飯杉
木翠边程山帶湘灵慘川含楚些清江湖
無限句遷客要才情
鴨步
仗波江面莹如磨忽尔崩騰作沸渦横笛
未终平似板此中端有萬蛟鼉
次泊頭
何處不堪老浮山傾盖親潮田無悪歲酒
國有長春草木疑灵薬漁樵或異人近前
端有淂丞相未宜嗔
到羅浮始識秧馬
擬向明時受一&KR1185;着鞭常恐老農先行藏
已問吾家夆從此馳君四十年
初到惠州
盧橘楊梅乃尔甜肯容遷謫到眉尖因行
採薬非無淂取足看山未害廉办謗若爲
家一喙著書不直字三缣老師𥙷處吾何
敢政為宗風不敢謙
謝人送酒
世情不到海边村載酒時来餉子雲便欲
醉中藏潦倒已將度外置紛紜細思擾優
膠膠事政坐竒竒怪怪文喚取鄰翁傳杓
飲漸令安習故將軍
水東感懷
往事孤峯在流年細草頻但知其室通誰
識所存神碑壞詩無敵堂空德有隣吾今
稍奸黠终日酒边身
登栖禅山
海雨山烟撥不開眼前遮定(一作尽)望鄊
臺如何借得維摩手断取西南故國来
收景初書并示薬物
乹坤心腹友江海鬢毛斑藥𥙷他鄊闕書
開故(一作去)國顔何時乘下澤此日仰高
山會是歸耕耦由来有賜環
九日懷舍弟
重陽陶令節单閼賈生年秋色蒼梧外衰
顔紫菊前登高知地尽引滿斍天旋去歲
京城雨茱萸对惠連
收家書
西州消息到南州骨肉無他歲有秋驥子
觧吟青玉案木蘭堪戰黑山頭即時旅思
春冰坼昨夜燈花黍穗抽從此歸田應坐
享故山已為理菟裘
瀘人何邦直者為安溪把截將有功
不賞反淂罪来惠州貧甚吾呼與
飲為作此詩
楚人季布以勇顯魯國朱家用侠聞馳馬
弯弓臣好武吹毛洗垢吏深文王孫此日
誰漂母卿子前時號冠軍滿引一杯斉物
論白衣蒼狗任浮雲
予在惠州作酒二種其和者名奍
生主其稍劲者名齊物論後禁主
字遂去其一
除夕
患难思年改龍鍾惜歲徂關河先壠遠天
地小臣孤吾道憑温酒時情付擁罏南荒
足妖怪此日謾桃符
人日
人日傷心極天時觸目新殘梅詩㒷晚细
草梦魂春挑菜年年俗飛蓬處處身蟇頥
頻語及髣髴到東津
栖禅暮歸書所見二首
雨在時時黑春歸處處青山回失小寺湖
盡淂孤亭春着湖烟膩晴摇野水光草青
仍過雨山紫更斜陽
白鷺
說與門前白鷺群也宜從此断知聞諸君
有意除鈎黨甲乙推求恐到君
六言
幾年持鉢天外晚歲結庵海隅頭白親逢
孔墨眼生初識楊盧
孔雀墨魚楊梅盧橘
又
烟合家煨老酒風腥船過醎魚丁米獨遺
遷客峒夫不𢾗僑居
有所嘆
林中宴坐老沙門豈願&KR0916;年触垢氛正恐
先生不淂飽欲令後死與斯文近逃台鼎
居東洛聞道衣冠滿北軍湏信此塗天一
握人問謾說有孤雲
其二
耕田佩印兩徒然憶想平津只去年怪底
功名称地獄誰將官府到天仙是非已付
漁樵判疑信难憑黨與傳杯酌豈能通大
道床頭當得酒如泉
舍弟書约今秋到此
此日方收信前時已具舟開頭今幾月軟
脚定中秋凉德為兄忝炎荒為尔憂從今
西望眼應到見時休
䟦道德經
闘智饒君三十里著書还我五千言只將
得一覌天下约法劉公已太煩
夜坐怀舍弟
無雲仍露坐有月更江皐沉陸傷吾道浮
生憶尔曺扁舟應夏口此夕數秋毫不見
今三載當時已二毛
送外甥之廣州
由也久從我牢之真有甥時情爲客老秋
色進舡清撥刺朝朝味鈎輈処処声越臺
休弔古旅魄向来驚
九日独酌
登高無老伴引滿自高歌欢意天边少重
陽野外多黃花空歲月白首尚關河他日
龍山㒷吾今在網羅
壬辰九月二十三日天氣始寒以詩
記之
朝来怪底冷前此已重陽漸逼袴𥜗節稍
聞灰火香烟嵐向冬净橘柚淂霜黃嶺表
雖多暑天時亦有常
眉山唐先生文集卷二
眉山唐先生文集卷二目
唐庚子西
古体詩
秋水行
採藤曲
冬雷行
贈談微之
游使君諸子歌
北歸至廣州寄惠州故人
近体詩
南遷
渡沔
武陵道中
長沙道中
鴨步
次泊頭
到羅浮始識秧馬
初到惠州
謝人送酒
水東感懷
登栖禅山
收景初書并示薬物
九日懷舍弟
收家書
瀘人何邦直者為安溪把截將有
功不賞反淂罪来惠州貧甚吾
呼與飲為作此詩
除夕
人日
栖禅暮歸書所見二首
白鷺
六言
又
有所嘆
其二
舍弟書约今秋到此
䟦道德經
夜坐懷舍弟
送外甥之廣州
九日独酌
壬辰九月二十三日天氣始寒以
詩記之
