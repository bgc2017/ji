眉山唐先生文集卷十七
眉山唐庚子西
雜文
歸歟賦
歸欤先生歸欤先生坐講六籍立談百氏
突姬孔之堂奥刳軻雄之心髓游說天子
間關千里射策万言捭闔乱理葩吐竒霞
散綺拔犀渠擢象歯曾不能入亊為律片
言窹旨傴偻一命摧折委靡窮騏驥于捕
鼠困干將于𥙷履血鵬而肉鯨兮尚不能
逞刀机之殘&KR0668;兮又何足䑛昔薛丞相置
東閣以觀士朱游拂衣而起奚扁舟之不
泛豈洞庭之無水先生笑曰嗚呼噫嘻子
言小哉病者嗜于土炭餓者甘于糠粃醉
者安于遇虎怒者恬子染指万法非实皆
由心起狐尾見于疑目牛閗聞于病耳宿
瘤何悪顰眉何美狐裘何荣牛衣何耻吾
謂戴安道破琴而不肯作未若宋之遜秉
笏而唱吟閻立本沮氣于画師未若禰正
平遺形于鼓吏抱關擊柝兮亦悠悠弹冠
結髮兮亦悠悠吾忘情于彼此者也歸欤
先生
古体詩
陌上桑曲
䔥疎陌上桑寂寞採桑女蚕老葉轉稀羅
敷泪如雨歛𬒮蹙双蛾秦筝一曲歌殷勤
謝郎意其如義命何
白頭吟
秋風團扇情夜雨長門意高鳥既已逝前
魚自當棄賤妾白頭吟知君怀異心秪知
茂陵女不憶&KR0916;卭琴
結客少年埸
結客少年埸男兒尚氣湏激昂朝從魯朱
家暮過秦武陽飲酒邯郸市膝上横秋霜
明年從軍入燉煌金印紫綬輝路傍貧中
知己慎勿忘
五雜爼
五雜爼水中魚去𣸪还天上鳬不獲已轅
下駒五雜爼各利地去𣸪还塵埃轡不獲
已貧而仕
公無渡河
公無渡河公無渡河君不見吴兒秋悲小
海唱湘女夜怨招䰟歌抱石沉清流弄酒
奔素娥忠血醉蛟蜃義肉飽黿鼍暗中水
弩貫七札魚龍百怪垂涎津吻牙相磨公
無渡河公無渡河平地猶恐生風波
明妃曲
生男禁多才長沙伴湘纍生女禁太美隂
山嫁胡兒長沙雖歸如不歸隂山亦𣸪歸
無期綘灌通侯延壽死琵琶休怨漢天子
舞馬行
明皇時教坊舞馬百疋謂之某家
嬌其曲謂之傾杯楽天宝之乱此
馬流落人間魏博田承嗣得之初
不識也已而承嗣大宴軍中酒行
楽作馬聞楽声起舞承嗣以為妖
命殺馬予讀其說而悲之作舞馬
行
天宝舞馬四百蹄綵床襯步不點泥梨園
一曲傾杯楽&KR0750;首頓足音節齊幾年流落
人間世挽塩駕鼓不敢嘶忽然技癢不自
禁俗眼驚頋身顛隮後生何嘗識此舞謂
之不祥固其所
風樹吟
子路有言樹欲静而風不止子欲
奍而親不待予三復而悲之故作
風樹吟以終其意
樹欲静兮風不止子欲奍兮親不俟歸飛
及哺八九子我曾不如畢逋尾樹欲静兮
風不休子欲奍兮親不留旦自梅兮暮至
棘當年飼我如鳲鳩
戲題醉仙崖
誰家翠嶺高亭亭白崖隐起仙人形仙人
昔尝為酒星乘㒷痛飲乹北溟五湖一吸
聊觧酲江妃丧魄鼇失灵上帝震怒呵出
庭酡然影落秋山青行人幾見霜葉零醉
仙醉去不𣸪醒何須荷鍤隨刘伶河沙劫
壊歸冥冥
古生
卷地風来怒濤起驚散沙汀双翡翠誰將
仙匹鎖金籠孤飛吟呌烟波裡古生開鎖
放珍禽春江日暖重相尋巧舌相和葦風
軟綺翼交飛菰浪深壮哉古生真任侠義
氣肝腸何激烈功成不𣸪更偷生一劒揮
霜襟濺血世間美事多参商白馬青梅人
断腸古生埋没在何處江山流水空茫
茫
走筆贈仙姑
仙姑八十春秋高兩鬢墨黑無斑毛鹿胎
冠子青紗袍神風清俊真仙曺人生瞥忽
如銷膏是非海裏翻波濤五斗官米令人
劳安能俛首争錐刀碩仙乞我瓢裡一丸
薬武陵溪上抖擻世俗腥與臊不然教我
蝉蜕羽化秘訣之一二海山深處摘取王
母千歲不熟之蟠桃
醉後怒筆
灰寒火冷燈微明虚簷瀉雨如傾瓶酒酣
耳热身体輕撫&KR0574;大吼黃鍾声怒目直視
如流星拔劒擊柱傍人驚丈夫寕可五鼎
烹安得容此吞舟鯨
雲南老人行
雲南老人老無力藜杖支腰壠頭立道逢
蜀客話平生時𣸪仰天長太息自言貫属
瀘水湄瀘水边徼濱獠夷夷人之性類蛇
豕頻肆䖟螫為瘡痍十五年前多寇盗一
境騷然不相保民禾收刈虜人家戎馬偷
&KR0742;汶江草近来風俗多變移卷却旌旗張
酒旗牛羊村落晚晴處烟火楼臺日暮時
兩眼昏花兩鬢雪喜見升平好時節茅屋
横吹一笛風野店携歸半瓶月問翁致此
何因緣道是江陽太守賢鼓琴絃歌下生
事十年静治安吾边鄭國國僑去已久誰
信人間凖前有異日刊為德政碑請問雲
南隴頭叟
憶昔行
憶昔方東来亭傳荒荆棘風庭紅葉乹雨
砌蒼苔湿飢虎撥門開哀禽向人泣十載
却西還亭傳已完葺青鎖揖江山朱欄趁
階級行旅粮不賫大路遺敢拾蜀道無难
易人心自寬急寄言守亭者勿使狐狸入
午起行
細籐簟展波紋綠瓦枕竹床殊不俗白日
寥寥午眠熟起来更斍精神足萬緣寂静
數甌茶千偈消磨棋一局此間眞味有餘
清未羡紛紛厭梁肉
張求
張求一老兵著帽如破斗賣卜益昌市性
命寄杯酒騎馬好事久金錢投瓮牖一語
不假借意自有臧否雞肋巧安拳未省怕
嗔毆坐此益寒酸餓理將入口未死且強
項那睱頋炙手士節久凋丧䑛痔甜不嘔
求豈知道者議論無所苟吾寕從之遊聊
以激衰朽
擊劔歌
三尺光芒耀霜雪長安使氣為任侠閒对
要離壮泪垂醉叱荆軻怒眥裂天下承平
猛士閑夜半無人自弹鋏會湏東海斬長
鯨歸来倒瀝腥臊血
黎城酒
黎城酒貴如金汁觧盡寒衣纔一吸獄曺
參軍到骨窮簿書吻燥何由&KR0668;夜来細雨
落簷花对客惟有尝春茶明朝踏月趁早
衙免使路中逢麹車
題崔令曲海後
崔令飲酒五七斗崔令唱辞一千首時時
浪飲輙高歌利鎖名韁搃無有人称雀令
為顛狂我知崔令非顛狂承流宣化有餘
力高歌浪醉也何妨
晝寝效魯直
雨餘熟喘殊喊呀坐翻故紙腰足麻鋪陳
枕簟搴青紗倒床不復知横斜梦䰟飛揚
遠还家故人見我一笑譁湏臾睡斍衙鼓
撾墻頭瞑雀声槎槎
城上怨
雨似懸河風似箭風號雨馳寒刮面何處
廵城老徤兒城上謳吟自哀怨不知底亊
偏苦傷声高声低哀思長戍边役重畏酷
法去國年多思故鄕城上歌時夜方半正
是孤齋醉䰟断和風和雨两三声推枕投
衾坐長嘆傳聞黠虜動熙河戰士連年不
觧戈今夜風號雨馳處城上哀怨知幾
何
别句永叔
巴江豔豔巴山空十里五里蕉花紅少年
銳意立功業破烟一棹輕如風却思三歲
相欢聚說劔論詩輕李杜平生不作兒女
悲今日為君重回頋
春日雑言
官居双海棠何年植庭中風流二月間照
耀一室紅渾家惜此花具飲呼乃翁翁雖
怯杯觴意难逆兒童臘&KR0812;十分深白眼一
引空醉時忘華巔浩歌滿東風
又
庭前楊柳枝春来蔚然綠老翁髮边青已
去不可𣸪夆杯属春風此理竟如何轉首
飛楊花春風自蹉跎
覧鏡
昔我先君子德與形氣俱褒衣佩長劒軒
昂真丈夫我生困多难乃類山澤癯頭目
頗麞鼠愧忝虎豹駒太倉五斗米足奍蕞
尔&KR2399;誰能向天子號飢訴侏儒
客至
山頭竹萬箇風来玉相戞下有屋數間䔥
然如佛刹門無車馬喧幽徑芳草茁隔窗
識君声遽起投筆札黃雞未啄黍環堵無
可殺園𬞞煮淡泊山泉啜甘&KR0632;何以楽嘉
賓春禽日嘲&KR1116;
寄題張志行醉峯亭
先生饒醖藉表裡皆純粹独推糟與粕施
之為政亊百里飲其德陶陶有歡意餘醺
落嘉陵一江醇酒味沉酣到山骨頽然偃
蒼翠亭中時把酒坐对青山醉醉鄕在何
許祗此中間是先生况多文為續醉鄉記
聞東坡貶惠州
元氣脱形數運動天地内東坡未離人豈
比元氣大天地不能容伸舒輙有碍低頭
不能仰閉口焉敢欬東坡坦率老局促因
难耐何當與道俱逍遥天地外
寄郭潜夫
我昔遊瀘江泛舟奔楚宫黔江自南来胥
會涪之東黔江清且碧瀘江濁而紅紅碧
不相入分流如卧虹群潴激湍濤洶湧成
戰攻湏臾尽變濁混混顔色同清固不勝
濁此理天下通君視開成間牛李争長雄
要之贊皇子不勝太牢公物理自古然徘
徊嘆無窮
眉山唐先生文集卷十七
眉山唐先生文集卷十七目
眉山唐庚子西
雜文
歸歟賦
古体詩
陌上桑曲
白頭吟
結客少年場
五雜爼
公無渡河
明妃曲
舞馬行
明皇時教坊舞馬百疋謂之某
家嬌其曲謂之傾杯楽天宝之
乱此馬流落人間魏博田承嗣
得之初不識也已而承嗣大宴
軍中酒行楽作馬聞楽声起舞
承嗣以為妖命殺馬予讀其說
而悲之作舞馬行
風樹吟
子路有言樹欲静而風不止子
欲奍而親不待予三復而悲之
故作風樹吟以終其意
戲題醉仙崖
古生
走筆贈仙姑
醉後怒筆
雲南老人行
憶昔行
午起行
張求
擊劔歌
黎城酒
題崔令曲海後
晝寝效魯直
城上怨
别句永叔
春日雜言
又
覧鏡
客至
寄題張志行醉峯亨
聞東坡貶惠州
寄郭潜夫
