眉山唐先生文集卷二十六
眉山唐庚子西
啟
賀馬學士啓
伏審光奉宸恩荣陞冊府除目流布士類
&KR0794;騰伏惟某官望重賢關名高英彀才適
邦家之用識窮道德之微簡在上心重已
千之宿斈延登客省正門五之闕文盖朝
廷以待于清流而鄕相多由于此出媿郵
傳之旣晚致慶牘之稍稽
賀楊運判啟
伏審寵&KR0574;宸命荣抱使權爰擇剛辰已諧
礼卜凢叨属部㪯切歡悰厶累任劔東粗
知民俗雖人貧地瘠頋歲入之不饒而吏
禄軍儲亦年計之足用倘貨源之不遏宜
利孔之並㒷馴致羡餘式資經畫恭惟某
官才猷強濟術略䟽通入握省蘭已振望
郎之譽出持漕節用昭煩使之能諒生財
之有方不加賦而自給佇騰最目行陟華
途厶方隷旄麾敢論瓜葛雅故未忘于一
日庇庥尚頼于二天&KR0794;怍所叢端倪曷喻
賀楊提刑啓
伏審光&KR0574;寵渥移尔祥刑使選愈華僉引
允慰恭惟某官道心藴粹德性禀純氣有
飬而益完術無施而不可以才自進容無
待于後先中道而行時不分于彼此逮兹
顯擢殊慰輿情乘傳出關已嗣棄繻之志
過家上冡益知晝錦之荣先声播騰属部
澄粛厶方欲𫐠具利害塵凂聦明若使遷
延朞月之間必能聽用芻蕘之說遽聞移
命今復何言仰望飛騰永言欣懌
賀新提㪯啟
伏審祗&KR0574;誥綸粛持使斧士流称慶輿論
悉同伏惟交代某官真性禀醇道心飬粹
斈造天人之理識窮性命之微荐履儒官
夙著朝望億萬橋門之士景仰餘輝三千
闕里之徒争傳緒論將以渊源之素施于
政亊之間爰自講筵出&KR0574;使指厶偶緣幸
會黍作交承即諧傾盖之歡愈切望塵之
意
賀王安撫啟
伏承令嗣新恩祕書荣登者充賦外臺已
居前列苐名丹陛復處上游氣類增光縉
紳共慶切以西漢觧頥之士止淂丙科元
和大手之文猶頃三上况天下承平之後
寔人材並出之時俯拾巍科不妨談笑非
有源流之慶諒由堂(今上御名)之基伏惟
某官文苑摽名將壇授鉞碧油建幕雖尊
千里之權白首窮經不改一瓢之樂遂推
餘慶俯及諸郎継三葉之荣名鍾一門之
盛事厶方圖称慶首沐騰緘仰認謙冲惟
知喜愧
賀侍其鈐轄再任(代)
伏審寵&KR0574;宸命再握中權伏惟&KR0794;慰伏以
厶官兵機練逹將略雄深緩帶輕裘鎮壓
千里綸巾羽扇指揮六軍上寬當宁之憂
乃眷捍城之效知其难継許以借留詔目
外騰人言胥悦飛文展慶寓命于書郵占
翰布勤首勒于記室方永言其傾戴夫孰
喻乎端倪
賀王安撫啟(代)
伏審令嗣祕書新恩賜及第者潜心几案
素高黃絹之詞唱苐殿庭果叶青錢之選
士流胥慶儒道增光切以間歲搜賢本朝
廷之故亊一經肄業𣸪
神考之新科人材一㒷仕路四闢非有過
庭之教曷充入彀之英恭惟某官爼豆儒
風詩書將業投班超之筆意氣一時請南
越之纓功名萬里遂推餘澤俯及諸郎淂
片玉于崑山𣸪青氊之舊物揮毫洒翰实
高董賈之才幹蠱克家行継韋平之盛厶
未皇展慶先辱飛文感媿之殊敷宣罔既
賀王尚書啟
伏審光奉宸恩荣膺閫寄凢居属部㪯切
&KR0794;悰竊以自昔雄藩首称全蜀一十五州
之士悉&KR0674;封疆數千里地之師盡歸節制
寔資重厚坐鎮浮華宣惠爱于遠方此倚
毗之本意恭惟某官德基宏遠識局深純
奕世功名不替忠臣之後歴朝議論共推
長者之言輙從喉舌之司出綰山河之柄
綸巾羽扇暫寬憂頋之懷鼎席台階行副
具瞻之望厶備員属部託成下風忻懌之
私叙陳罔既
謝兩府啟(代)
濫充星使未及瓜期殊無迁徙之劳就領
轉輸之寄便于私計出自洪庥切以運漕
一方按䋲百吏其權既重所責非輕軍儲
仰哺于十州銓𬋩𣸪歸于八路員多缺少
憂注擬之艰难地瘠民貧苦征輸之窘急
宜擇經綸之士以觀施設之方厶斈術迂
疎吏能短薄少年氣銳謾有志于亊功晚
歲𢾗竒已冥心于造化偶從常調擢領使
權曾未經年𣸪&KR0574;新命此盖伏遇某官陶
甄士噐匠石人材隆太平極治之基開並
採兼收之路曲成羽翼特借歯牙敢不推
本上心欽承厚德斧斤樗散少酬培植之
恩箠策疲駑期盡馳駈之力
謝楊提刑啓(代)
伏審寵&KR0574;宸命荣領使權將攬轡于鄊邦
因取途于弊境聞名久矣何幸如之伏惟
某官庙璉至珍天麟異禀夙負棄繻之志
果諧題柱之心奉漢使以廵行講周官之
班歛過家上冡為桑梓之光華衣錦還鄉
覧溪山而感嘆未遑馳問首辱騰緘瞻望
徽猷不勝翹企
謝許提刑啟(代)
幸托下風尚未瞻于履幕敢圖過聽遂引
納于門墙在于閴然何以称此伏念厶忝
分郡寄坐易歲華本自空疎無可称于尺
寸矧今老大豈有𥙷于㳙埃當此遷延居
然尸禄推㨈未去固已荷于并容剪拂所
加尚敢期于見及此盖伏遇某官道心禀
粹德性飬和格物不以所長動為可意待
人必出于恕不復求全致是冥頑亦蒙比
數雖衮褒一字足為衰朽之光而鼠技五
窮終負提携之賜永言銘佩有激肝膺
綿州謝監司舉辟啟
命教之始置師惟难旣非所堪適足為愧
伏念厶一離國斈十閱歲華參兩任之卿
軍自云淂趋負三年之令弩未始辞劳止
于為貧無所不可獄訟刑名之職皆是道
埸簿書錢榖之間莫非楽地况優游于儒
術𣸪咫尺于鄊枌便于婚姻淂以斆斈有
幸如此歸恩可知此盖伏遇某官匠石人
材甄陶士類好賢楽善每推引類之心憂
國爱君深軫思皇之念致兹後學淂託下
風才地非堪固难勝于重責使天所庇將
銘鎖于初心感佩無窮敷宣罔旣
謝翟大夫啟
竊以使部屈指豈無俊良書生何顔過承
論荐伏念厶幼而学字少識偏傍長而属
文僅知平側久服聖時之化育窃聞經術
之緒餘若淂用其所長庶幾或有可取投
之猥冗無所施為豈礼楽云乎哉亦會計
當而已荀卿以為仰禄孟子所謂為貧不
圖登門便許推轂此盖伏遇某官賞信而
罰必事易而悦难嘉善矜不能與人不求
偹遂令微賤幸獲依歸今日窮途自激昂
于氣節異時淂路期奮發于事功庶幾終
身不負知已
謝吉文州啟(代)
伏承令孫新奉綸恩同登桂藉潜心文苑
素高連運之才較萟詞場大振机雲之譽
士流縮手衆議歸心共推黃絹之辞果叶
青錢之選三制已秀双劍横飛豈徒几案
之功盖有箕裘之素伏惟某官詩書將術
爼豆儒家投壷雅歌淂祭遵之瀟洒輕裘
緩带有元凱之風流宜俾慶門叠&KR0574;盛事
未遑称慶遽辱貽音惟有欣荷之私即此
敷陳莫盡
荅吉文州啓(代)
仁不可失常恐招黃民𣣔必從果諧借寇
恭惟某官道心禀粹德性飬淳循吏袴𥜗
安一方之民堵將軍裘帶粛千里之塞垣
方松庇之共依慮瓜期之亟至欲荐才美
自愧言輕幸天高而聽卑果朝奏而暮下
此寔邊民之福固非言者之功過辱長牋
益深慚德
到任謝兩府啟(代)
五嶺乘軺已慚非㩀三巴擁節復忝殊私
荣踰望端感結情外伏念厶奮身仕版通
籍朝纓擢自冗流承乏水衡之属継膺異
數叨持外計之權雖指心誓報于寵灵而
臨亊輙牽于才分二年攬轡竟無尺寸之
功萬里還朝猶在品題之目重申巽命出
按坤維地瘠人貧雖困轉輸之苦歲豊事
簡曾無施設之劳内省空疎一何僥倖此
盖伏遇某官才猷絶世名寔在人定策兩
朝炳著安劉之業矢謀九德巍摽贊禹之
功曲怜孤单未遽遐棄瓶罍易溢憂小器
之顛隮陶冶無私荷大鈞之坱圠永懷銘
佩有激肝脾
謝家提舉啟
書生所學粗記姓名軍事方參未知拜起
心劳意拙志廣才疎績未考三責將滿百
抱關擊柝真為貧之所為毁瓦畫墁歎無
功而坐食夤緣厚幸依托下風惟憂鼠技
之窮寕頋馬曺之辱逮今三載雖每侍于
燕閒未始一言輙有求于左右豈有意于
為異盖自耻于無厭遽辱見收实過所望
兹盖伏遇某官賞信罰必亊易說难其交
物也淡以親其待人也輕以約遂令頑悍
亦費陶鎔敢不祗畏簡書服勤簿領一丘
一&KR0676;既未遂于初心三浴三薰其敢忘于
厚德感佩戰越不知所裁
眉山唐先生文集卷二十六
眉山唐先生文集卷二十六目
唐庚子西
啓
賀馬斈士啟
賀楊運判啟
賀楊提刑啟
賀新提㪯啓
賀王安撫啟
賀侍其鈐轄再任
賀王安撫啟
賀王尚書啟
謝两府啟
謝楊提刑啟
謝許提刑啟
綿州謝監司㪯辟啟
謝翟大夫啟
謝吉文州啟
荅吉文州啟
到任謝兩府啟
謝家提㪯啟
