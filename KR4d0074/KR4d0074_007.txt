王荆公詩注卷七
宋李壁撰
古詩
虎圖(或言公作此詩譏韓忠獻恐無此)
壯哉非羆亦非貙(爾雅羆如熊黃白文又曰&KR1236;似狸今&KR1236;虎大於虎豹文如狸)目光
夾鏡當坐隅(顔延年赭白馬賦䨇瞳夾鏡)横行妥尾不畏逐顧盼欲
去仍躊躇卒然我見心為動熟視稍稍摩其鬚固知畫
者巧為此此物安肯來庭除想當槃礴欲畫時睥睨衆
史如庸奴(莊子畫史解衣槃礴羸)神閒意定始一掃功與造化論
錙銖悲風颯颯吹黃蘆上有寒雀驚相呼槎牙死樹鳴
老烏向之俛噣如哺雛山牆野壁黃昏後馮婦遥看亦
下車(或言王介甫歐陽永叔梅聖俞與一時聞人坐上分題賦虎圖介甫先成衆服其敏妙永叔乃袖手)
(或曰此體杜甫畫鶻行耳大抵前軰多模取古人意以紓急解紛此其一也)
次韻歐陽永叔端溪石枕蘄竹簟
端溪琢枕綠玉色(端溪高要縣有溪人於此鑿石為硯其色正紫而微青)蘄水織
簟黃金紋翰林所寶此兩物笑視金玉如浮雲都城六
月招客語地上赤日流黃塵燭龍中天進無力(古書燭龍崑山)
(神也又山海經赤水之北有山其神人面蛇身其瞑乃晦其視乃明是謂燭龍)客主歊然各疲
劇形骸直欲坐棄忘冠帶安能強修飾恃公寬貸更不
疑箕踞豈復論官職(曲禮坐無箕倨謂伸兩足而坐其形如箕)笛材平瑩家
故藏硯璞㘭清此新得掃除堂屋就隂翳公不自眠分
與客知公用意每如此真能與物同其適(公不自眠則客對主人眠)
(不但箕倨而巳人言介甫嗜睡夏月常用方枕或問何意公云睡久氣蒸枕熱則轉一方冷處此真知睡者歐)
(公端石枕其形製疑亦方者)豈比法曹空自私却願天日長炎赫(退之)
(謝鄭羣贈簟詩法曹貧賤衆所易腰腹空大何能為倒身甘寢愈百疾却願天日長炎㬢)公材卓犖
人所驚久矣四海流聲名天方選取欲扶世豈特使以
文章鳴深探力取常不寐思以正議排縱横奈何甘心
一榻上欲卧潁尾為潔清(此詩歐公為翰苑時已有歸潁之意)賢愚勞佚
非一軌顧我病昏惟未死心於萬事久蕭然身寄一官
真偶爾便當買宅歸偃休(退之畫記偃休者二人)白髮青山如願
始看公戮力就太平却上青天跨箕尾(莊子傅說乘東維騎箕尾)
和吳冲卿雪詩
陽回力能邅隂合勢方鞏填空忽汗漫造物誰慫慂輕
於擘絮紛細若吹毛氄雲連晝巳瞀風助宵仍洶憑陵
雖一時變化亦千種簾深卷或避戶隘關尤擁滔天有
凍痕匝地無荒隴飛揚類挾富委翳等辭寵穿幽偶相
重值險輙孤聳積慘會將舒羣輕那久重(中山王勝傳羣輕折軸此)
(句似有所譏者)紛華初滿眼消釋不旋踵槁樹散飛花空簷落
懸湩(漢書湩乳汁也又佛書付法傳商那手出香乳懸泉流注)何當困炎熱以此滌
煩壅共約市南人收藏不為冗
和冲卿雪并示持國
地卷江海浮天吹河漢湧北風散作花巧麗世無種霾
昏得照耀塵滓歸掩擁荒林無空枝幽瓦有高壠分纔
一毛輕聚或千鈞重飛揚目巳眩摧壓聽還兇漁舟平
繫舷樵屩役歸踵空令物象瑩豈免川塗壅争光嫦娥
妒失色羲和恐賴逢陽氣蒸轉作水波溶舞庭稱賀嚴
(唐韋斌宰相安石子也每朝會不敢離立笑言嘗大雪在廷者皆振裾更立斌不徙足雪甚幾至鞾亦不失恭)
掃路傳呼寵(唐開元遺事王元寶每大雪之際令僕夫自門巷掃雪為徑路以迎賓客具宴飲之)
(會為煖寒)衝游謝少壯避卧甘閒冗(袁安偃卧見讀眉山集雪詩注)吴侯(謂冲)
(卿)絶俗唱韓子(謂持國)當敵勇勝負觀兩豪吾衰但隂拱
(黥布傳隂拱而觀其孰勝師古曰斂手曰拱言不動摇坐觀成敗也)
送石賡歸寧
虚名誤長者邂逅肯經過所操十餘篇浩蕩決江河側
身朝市間樂少悲慙多文章舊所好久巳廢吟哦開編
喜有得一讀瘳沉痾裹飯北城隂永懷從晤歌又欲及
歲晩空當掃絲窠(韓詩絲窠掃還成)稍出平生言道藝相琢磨
忽隨鴈南飛當此葉辭柯去去棃嶺高(棃嶺在建州浦城縣)想見
青坡陀黃花一杯酒為壽樂如何微詩等瓦礫持用報
隋和(隋侯之珠卞和之璧皆至寶也)
送張拱微出都
歸卧不自得出門無所投獨尋城隅水送子因遠遊荒
林纏悲風慘慘吹駞裘捉手共笑語顧瞻中河舟嗟人
皆行樂而我方坐愁腸胃繞鍾山形骸空此留念始讀
詩書豈非亦有求一來裹青衫觸事自悔尤誤為世所
容榮祿今白頭塞責以區區一毛施萬牛(司馬遷荅任安書若九牛)
(亡一毛)不足助時治但為故人羞寬恩許自劾終欲東南
流子今涉冬江船必泊蔡洲(蔡洲非汝蔡乃在建康城西南)寄聲冶城
人(冶城見仲明父至宿注)為我問一丘(漢班嗣報桓譚書曰栖遲於一丘則天下不易其樂)
寄題睡軒
劉侯少忼慨(劉侯不詳為誰)天馬脫馽羈一官不得意州縣老
委蛇新居當中條墻屋稍補治疏軒以睡名從我遠求
詩朝廷法令具百吏但循持又況佐小邑有才安所施
賦租如簿領獄訟了鞭笞翛然即高枕於此樂可知王
官有空谷隠者常棲遲(司空圖隠居中條山王官谷)拂榻夢其人亦
足慰所思嗟予久留連竊食坐無為浩歌臨西風更欲
往從之
冲卿席上得昨字
嗟予乏時才始願乃丘壑強走十五年朱顔巳非昨低
回大梁下屢歎風沙惡所欣同舍郎(同舍郎出直不疑傳)誘我文
義博古聲無慆淫真味有淡泊追攀風月久貌簡非心
略君恩忽推徙所望頗乖錯尚憐得經過未比參辰各
(揚子吾不睹參辰之相比)留連惜餘景從子至日落明燈照親友環
坐傾杯杓别離寬後悲笑語盡今樂論詩知不如興至
亦同作
塞翁行
塞翁少小壟上鋤塞翁老來能捕魚魚長如人水滿眼
桑柘死盡生芙蕖家家新堤廣能築(謝玄暉詩春色良已凋秋場廣能築)
邊人壯馬休南牧(賈誼過秦論胡人不敢南下而牧馬)北風卷却波浪聲
秪放田車行轣轆
白溝行(白溝在安肅北十五里闊纔丈餘古亦名巨馬河本朝與遼人分界處公此)
(詩必作於使北時也竊味全篇巳微見經理之意君臣之間志迄弗遂其卒乃為政宣之)
(禍豈非天哉余頃因使燕亦嘗過所謂白溝者河甚淺狹可涉地屬涿州)
白溝河邊蕃塞地送迎蕃使年年事蕃使常來射狐兔
(自五代來契丹歲壓境及中國徵發即引去遣問之曰吾校獵爾以是困中國)漢兵不道傳烽
燧(師古曰晝燔燧夜舉烽)萬里鉏耰接塞垣(鉏耰字出過秦論萬里鉏耰接塞垣詞不)
(迫而意則深切矣按沈文通和王微之漁陽圖云燕山自是漢家地北望分明掌股間休作畫圖張屋壁空)
(令壯士老朱顔沈亦公所善想當時諸賢皆有興復意如此等詩皆是不獨公云爾)幽燕桑葉暗
川原棘門灞上徒兒戲李牧廉頗莫更論(公賦此詩實昭陵時按當)
(時從臣歐陽公奏疏有云兵法曰將者民之司命國家安危之主也今外以李昭亮王克基軰當契丹内以曹)
(琮李用和等衛天子如當今之事勢而以民之司命國之安危繫此數人安得不取笑四夷為其輕侮詩所稱)
(棘門㶚上或亦歐公之意也)
河間(河間今屬河北瀛州防禦郡)
北行出河間千歲想賢王(此言諸侯王多不循理道獻王獨以賢稱所謂大雅卓爾)
(不羣也)胡麻生蓬中詰曲終自傷(荀子蓬生麻中不扶而直言王性本直因武帝)
(之忌而縱酒自晦所以為詰曲也)好德尚如此恃才宜見戕(恃才指淮南王安之)
(類)乃知隂自修彼不為傾商(隂自修謂周文王為諸侯時)區區三世
家廟冊富文章教子以空言得祚果不長(武帝立三王皆冇制冊見)
(武五子傳言武帝不以躬行化其子徒以空言勉之宜三王之後皆不長也)
陳橋(余嘗過陳橋今改為郭橋)
走馬黃昏渡河水夜争歸路春風裏指點韋城太白高
(韋城滑州屬縣太白高將曉也)投鞭日午陳橋市楊柳初回陌上塵烟
脂洗出杏花勻紛紛塞路堪追惜失却新年一半春
澶州(九域志澶州南至東京二百五十里)
去都二百五十里河流中間兩城峙南城草草不受兵
北城樓櫓如邊城城中老人為予語契丹此地經鈔虜
黃屋親乘矢石間代馬欲踏河冰渡天發一矢敵國愁
河冰亦破沙水流歡盟從此至今日丞相萊公功第一
(續鑑上謂輔臣曰契丹巳入寇朕當親征决勝卿等共議何時可以進發畢士安曰順動之事更望徐圖寇凖)
(曰大兵在外進發之期不可稽緩冬車駕北廵及駐蹕韋城敵益南侵羣臣復有以王欽若南幸金陵之謀告)
(上意稍惑凖入對曰今強寇迫近四方危心陛下惟可進尺不可退寸若回輦數步則萬衆瓦觧雖金陵亦不)
(可得而至矣殿前都指揮使高瓊亦奏曰寇凖言是願陛下亟幸澶州上意遂决行次衛南謂輔臣曰敵率大)
(衆深入吾土又河冰且合戎馬可渡宜過為之防可督諸將嚴飭戎備便宜從事敵率衆抵澶州直犯大陣圍)
(合李繼隆等整軍成列以禦之分伏勁弩控扼要害敵統率易其旗幟躬出督戰威虎軍頭張壊守床子弩弩)
(潛發達蘭中額隕其徒數十百輩競前輿曳至寨是夜達蘭死敵大挫衂退却不敢動駕自南城幸北城敵退)
(和議成皆寇凖之功也)
北客置酒
紫衣操鼎置客前巾韜稻飯隨粱饘引刀取肉割啖客
銀盤臂臑薧與鮮(禮記少儀其禮太牢則以牛左肩臂臑折九个又臂臑謂肩脚曲禮下)
(槀魚曰商祭鮮魚曰脡祭鄭司農云鮮謂生肉槀謂乾肉)慇懃勸侑邀一飽卷牲歸
舍觴更傳山蔬野果雜飴密獾脯豕腊加炮煎(爾雅狼牡名獾)
(牝名)酒酣衆吏稍欲起小吏捽耳争留連為爾止飲且少
安一杯相屬非偶然
寄育王山長老常坦
道人少賈海上游海舶破散身波浮抱金滿篋人所寄
吹簸偶得還中州羸身歸來不受報秪取斗酒相獻酬
歡娛慈母終一世脱去妻子藏巖幽蒼煙寥寥池水漫
白玉菡蓞吹高秋(爾雅芙蕖荷之總名其花菡蓞其實蓮其根蕅)夜燃柏子煮
山藥憶此東望無時休塞垣春枯積雪留沙礫盛怒黃
雲愁五更疋馬隨鴈起想見鄮郭花稠稠(鄮郭在明州)百年
夸奪終一丘(楊惲傳古與今如一丘之貉退之雜詩向者夸奪子萬墳壓其巔)世上滿
眼真悠悠寄身萬里心綢繆莫道異趣無相求(易同氣相求言)
(不可以儒釋之異而相忘右詩公自註云奉使道中寄)
王荆公詩注卷七
