欽定四庫全書
御選唐詩卷十九
七言律
沈佺期
從幸香山寺(一統志香山寺在河南府城西南龍門)
南山奕奕通丹禁(謝朓詩況復南山曲何異幽棲時詩奕奕梁山隋書百官志武騎之職皆)
(以分司丹禁侍衛左右)北闕峩峩連翠雲(史記高祖紀蕭丞相營作未央宫立東闕北闕)
(陳子良詩車從北闕來司馬相如上林賦九嵕嶻嶭南山峩峩左思蜀都賦欝葐蒀以翠微崛巍巍以峩峩陸)
(機百年歌軒冕婀那翠雲中陸雲詩翠雲崇藹)嶺上樓臺千地起(陶弘景詩嶺上多白雲史)
(記天官書海旁蜃氣象樓臺王融序離房乍設層樓間起宋之問詩塔湧香花地)城中鐘鼓四
天聞(庾信詩尚聞香閣梵猶聽隔林鐘梁昭明太子詩法鼔亂嚴更梁簡文帝唱導文澤及三界明照四)
(天王褒碑四天之下聞諸象教)旃檀曉閣金輿度(梁簡文帝六根懴文振裳躧步跨旃檀之)
(迥林唐書西域傳天竺國以貝齒為貨有金剛旃檀欝金與大秦扶南交阯相貿易酉陽雜俎一木五香根曰)
(旃擅維摩經有國名衆香其國一切皆以香作樓閣張正見詩帳殿幸金輿庾肩吾詩入徑轉金輿)鸚鵡
晴林采眊分(法苑珠林爾時世尊將諸比丘詣鸚鵡林各敷座于樹下坐劉孝儀詩山風亂采眊)
(陳子良詩迎風采眊轉)願以醍醐參聖酒(廣韻醍醐酥之精液也涅槃經譬如長者多有)
(諸牛付放牧人令逐水草但為醍醐不求乳酪又醍醐者名為世間第一上味魏志徐邈傳時科禁酒邈私飲)
(至于沈醉校事趙達問以曹事邈曰中聖人達白之太祖甚怒鮮于輔進曰平日醉客謂酒清者為聖人濁者)
(為賢人邈性脩慎偶醉言耳庾信詩美酒還參聖)還將祗苑當秋汾(梁昭明太子詩舒金)
(起祗苑白帖須達多長者白佛言弟子欲營精舍請佛住惟有祗陀太子園廣八十頃林木欝茂可居白太子)
(太子戲曰滿以金布便當相與須達多出金布八十頃精舍皆成凡千三百區漢武帝秋風辭汎樓船兮濟河)
(汾漢武故事帝行幸河東祠后土顧視帝京忻然中流與羣臣飲讌帝歡甚乃自作秋風辭梁昭明太子詩唐)
(遊薄汾水)
李頎
宿瑩公禪房聞梵(異苑陳思王植嘗登魚山忽聞嵒岫裏有誦經聲清遒深)
(亮遠谷流響不覺歛襟祗敬便效而則之今梵唱皆植依擬所造)
花宫仙梵遠微微(梁簡文帝相宫寺碑天宫陀樹之花庾信詩仙梵入伊笙沈約詩積翠遠)
(微微)月隠高城鐘漏稀(梁元帝詩却月隠高城周弘正詩北堂月稍隠宋玉風賦乘凌高城)
(張正見詩洛城鐘漏息温子昇文鐘漏相催日夜不息)夜動霜林驚落葉(潘岳賦天凝露)
(以降霜兮木葉落而隕枝漢武帝落葉哀蟬曲落葉依于重扄陶潛詩空庭多落葉慨然知已秋)曉聞
天籟發清機(莊子地籟則衆竅是已人籟則比竹是已敢問天籟子綦曰夫吹萬不同而使其自)
(已也曹攄詩清機發妙理)蕭條已入寒空靜(楚辭山蕭條而無獸王粲初征賦野蕭條而騁)
(望唐高宗詩寒空碧霧輕)颯沓還隨秋雨飛(鮑照舞鶴賦颯沓驚顧遷延遲暮梁簡文帝詩)
(雲霞紛颯沓庾肩吾詩秋雨蒙重嶂謝朓樂歌凍雨飛祥雲靡劉孝威望雨詩飛雨入階廊隂鏗詩四溟飛旦)
(雨)始覺浮生無住著(梁武帝會三教詩苦集始覺知因果乃方明袁宏漢紀西域天竺國)
(有佛焉佛者漢言覺也將以覺悟羣生也莊子其生若浮周弘讓文浥酒念浮生王褒碑六珠芬盡法身常住)
(鳩摩羅什詩既得出長羅住此無所住)頓令心地欲皈依(瓔珞四不得經菩薩心等如地)
(梁簡文帝大愛敬寺刹下銘靈祗叶贊有識歸依指月錄波旬下天宫至尊者所禮足哀懴曰誓向佛道尊者)
(曰汝可自唱皈依三寶波旬合掌三唱而三尸悉除)
劉長卿
送惠法師遊天台因懷智大師故居(一統志天台山在天)
(台縣西一百一十里道書是山上應台星超然秀出有八重視之如一帆高一萬八千丈)
(周逥八百里上有瓊樓玉闕天堂碧林醴泉仙物畢具)
翠屏瀑水知何在(孫綽遊天台山賦踐莓苔之滑石摶壁立之翠屏宋之問詩虹橋轉翠屏)
(一統志瀑布山在天台縣西四十里有瀑布水陸羽云天下第十七水梁簡文帝招真館碑瀑水懸流雜天河)
(而俱洒劉斌詩瀑水近天河盧照隣詩瀑水含秋氣)鳥道猨啼過幾重(隂鏗詩瞻雲望鳥道)
(庾信銘鳥道乍窮羊腸或斷王維詩鳥道一千里猿聲十二時徐安貞詩巴東下歸棹莫待夜猿啼張子容詩)
(有時聞虎嘯無處不猿啼杜甫詩烟霞障幾重)落日獨搖金策去(謝靈運賦望新晴于落日)
(梁簡文帝詩白日西落楊柳垂禮記序泛駕之馬設銜策以驅之魏書襲衍傅衍欲辭朝命請隠嵩山表曰荷衣)
(葛屨裁營已整搖策納屣便陟山途)深山誰向石橋逄(史記貨殖傳淵深而魚生之山深而)
(獸往之陳子昂詩山深興轉幽常建詩夕映翠山深啟蒙記注天台山楢溪水險前有石橋徑不盈尺長數十)
(丈下臨絶澗謝靈運山居賦凌石橋之莓苔越楢溪之紆縈張正見詩霧解石橋通宋之問詩待入天台路看)
(余度石橋)定攀巖下叢生桂(李白詩有善留攀桂梁元帝賦噴飛泉于天末鼔雷霆于巖下)
(楚辭桂樹叢生兮山之幽庾信賦小山則叢桂留人)欲買雲中若箇峯(世說支道林欲就深)
(公買印山深公曰未聞巢由買山而隠何遜詩去帆若不見試望白雲中演繁露若干者設數之言也干猶箇)
(也若箇猶言幾何枚也王維詩不知香積寺數里入雲峯)憶想東林禪誦處(高僧傳沙門慧)
(永居在西林與慧遠同門舊好遂要同上永謂刺史桓伊曰遠公方當弘道今徒屬已廣而來者方多貧道所)
(棲褊狹不足相處如何桓乃為遠復于山東更立房殿即東林是也王屮頭陀寺碑崇基表刹立禪誦之堂王)
(維詩山中多法侣禪誦自為羣)寂寥惟聽舊時鐘(庾信步虚詞凝真天地表絶想寂寥前宋)
(之問詩龍宫鎖寂寥孔德紹詩臨風聽曉鐘江總賦聽風鐘之易近傳燈錄宋清襌師有僧問佛法大意曰擾)
(擾囱囱晨雞暮鐘)
郎士元
詶錢起秋夜宿靈臺寺見寄(本集作題精舍寺)
石林精舍虎溪東(左思吳都賦雖有石林之岝㟧請攘臂而靡之江淹相思木頌竦枝碧澗)
(卧根石林高僧傳漢明帝于城門外立精舍以處摩騰焉王維詩肯過精舍竹林前廬山記惠遠法師送客過)
(虎溪虎輒鳴號李白詩笑别廬山遠何須過虎溪)夜扣襌扉謁遠公(梁簡文帝詩山齋開)
(夜扉梁元帝賦聞懸魚之扣扉晉書單道開傳初止鄴城後徙臨漳昭德寺房内造重閣于上編菅為襌室孟)
(浩然詩嘗讀遠公傳遠懷塵外蹤廬山記遠法師居廬阜三十餘年影不出山跡不入俗)月在上方
諸品靜(沈約詩月華臨靜夜夜靜滅氛埃解琬詩金輿幸上方王褒突厥寺碑提羣品於萬福濟蒼生)
(于六道)心持半偈萬緣空(徐陵傳大士碑割身奉思聞半偈于湼槃報恩經爾時轉輪大)
(王于身灌滿香油取上妙細㲲纏以為炷時婆羅門大師即使為王而說半偈傳燈錄達磨謂二祖汝但外息)
(諸緣可以入道二祖從此皆息萬緣心如枯木孔稚圭北山移文談空空于釋部)蒼苔古道行
應遍(淮南子窮谷之汚生以蒼苔杜甫詩携手卧蒼苔王粲賦遵古道以游豫兮昭勸助乎農圃)落
木寒泉聽不窮(謝靈運詩木落知風發鮑照詩木落江渡寒易井冽寒泉食詩爰有寒泉左思)
(詩前有寒泉井聊可瑩心神)惟有雙峯最高頂(舊唐書達摩傳慧可慧可傳粲粲傳道信)
(道信傳弘忍弘忍與道信並住蘄州雙峯山東山寺故謂其法為東山法門杜甫詩身許雙峯寺門求七祖禪)
(李頎詩悠悠孤峯頂日見三花春)此心期與故人同(易同心之言其臭如蘭後漢書嚴光)
(傳帝共偃卧以足加帝腹上明日太史奏客星犯御座帝笑曰朕故人嚴子陵共卧耳梁簡文帝詩故人雖故)
(昔經新新人雖新亦應故)
王維
過乘如禪師蕭居士嵩丘蘭若(唐書天文志鶉火大火夀星豕)
(韋為中州其神主於嵩丘鎮星位焉洛陽記嵩丘在洛陽東南五十里潘岳賦前瞻太室)
(傍眺嵩丘釋氏要覽梵言阿蘭若唐言無諍一云閑靜處廣韻若人者切)
無著天親弟與兄(通塞志天竺國無著出世闡教其弟天親所造乘論五百部後因無著開)
(悟復造大乘論五百部世稱千部論師西域記無著是初地菩薩天親之兄佛滅十年從沙彌塞部出家管子)
(善氣迎人親如弟兄陸機詩親戚弟與兄)嵩丘蘭若一峯晴(一統志嵩山三十六峯陳後主)
(詩一峯遥落日)食隨鳴磬巢烏下(沈烱遊明慶寺詩馴烏逐飯磬楊師道詩巢烏刷羽儀)
行踏空林落葉聲(寶積經于四十二億歲在空林中常行梵行謝靈運詩清霄颺浮烟空林)
(響法鼔詩蘀兮疏落葉謂之蘀陶潛詩空庭多落葉庾信賦落葉半床狂花滿屋)迸水定侵香
案濕(劉孝綽詩晨征凌迸水卓錫泉記梁景泰禪師居惠州寶積寺無水師卓錫於地泉湧數尺梁簡文)
(帝案銘刻香鏤彩宋之問遊廣界寺詩香臺隠翠霞)雨花應共石牀平(阿含經天雨名華翩)
(翩而降五燈會元須菩提尊者在巖中晏坐諸天雨花讃歎水經注夷水東逕石室村人駱都到此室邊採蜜)
(見一仙人坐石牀上劉刪詩石牀新溜乳金竈欲成丹)深洞長松何所有(仙經嵩高山東)
(南大巖下石孔方圓一丈西方北入五六里有太室高三十餘丈周圓三百步自然明燭穆天子傳天子升長)
(松之隥劉琨詩繫馬長松下嵩山記嵩山最是栖神之靈藪長松綠柏生於嶺澗左右古樂府天上何所有歷)
(歷種白榆)儼然天竺古先生(淮南子儼然玄默而吉祥受福魏書釋老志漢武開西域遣張)
(騫使大夏還傳其旁有身毒國一名天竺始聞有浮屠之教後孝明帝遣郎中蔡愔等使於天竺寫浮屠遺範)
(東還洛陽水經注釋法顯言渡河便到烏萇國即是北天竺佛所到國也唐書西域傳天竺國分東西南北中)
(五沈佺期詩大士生天竺分身化日南西昇經老君西昇開道竺乾號古皇先生)
杜甫
玉臺觀(原注滕王造方輿勝覽玉臺觀在閬州北七里唐滕王嘗遊有亭一統志玉臺)
(在保寧府城北七里唐滕王元嬰嘗遊息於此)
中天積翠玉臺遥(列子周穆王築臺號曰中天之臺其高千仞孫綽賦瓊臺中天而懸居沈)
(約詩連峯竟無已積翠遠微微蕭子鈞詩山翠餘烟積蘇頲詩山光積翠遥疑逼漢書郊祀歌遊閶闔觀玉臺)
(應邵注玉臺上帝之所居陳子昂詩白玉仙臺古丹丘别望遥)上帝高居絳節朝(易聖人亨)
(以享上帝書肆類于上帝周禮春官以禋祀祀昊天上帝張衡西京賦直墆霓以高居庾信詩傳呼擁絳節交)
(戟映彤闈駱賓王詩絳節朱旗分白羽謝朓詩秉玉朝羣帝)遂有馮夷來擊鼓(莊子馮夷)
(得之以遊大川楚辭遠遊使湘靈鼔瑟兮令海若舞馮夷注馮夷水仙人淮南子馮夷服八石而水仙曹植賦)
(馮夷擊鼔女媧清歌詩坎其擊鼓宛丘之下)始知嬴女善吹簫(宋之問序嬴女樓下吹鳳)
(降於神仙列仙傳蕭史者秦穆公時人善吹簫能致孔雀白鶴穆公女弄玉妻焉一旦隨鳳飛去庾信賦吹簫)
(弄玉之臺徐陵序得吹簫於秦女)江光隠見黿鼉窟(何遜詩天曙江光爽晉書天文志二)
(十八宿半見半隠竹書紀年周穆王東至九江駕黿鼉以為梁木華海賦或屑没於黿鼉之穴)石勢參
差烏鵲橋(水經注山峯上立石數百丈亭亭桀竪競勢爭高司馬相如上林賦崟岑參差日月蔽虧)
(武三思石淙山詩參差石影帶芙蓉白帖烏鵲填河成橋而渡織女沈佺期詩烏鵲橋頭敞御筵)更有
紅顔生羽翰(神仙傳韓衆語劉根曰藥之上者有九轉還丹太乙金液其次有雲母雄黃之屬次)
(乃草木諸藥能治百病補虚駐顔何遜詩無因生羽翰千里暫排空)便應黃髮老漁樵(詩黃)
(髮台背爾雅黃髮鮐背耉老夀也何劭詩私願偕黃髮逍遥綜琴書陸機詩願爾偕老携手黃髮何遜詩予念)
(返漁樵劉孝威詩神心重丘壑散步懷漁樵)
王維
送方尊師歸嵩山(爾雅山大而高曰崧注今中嶽崧高山張說詩家居洛陽)
(下舉目見嵩山一統志嵩山在河南府登封縣北一十里)
仙官欲往九龍潭(真靈位業圖玉清境元始天尊為主自九宫以上上清以下高真仙官皆)
(得朝宴焉張衡詩欲往從之湘水深一統志龍潭在河南登封縣東二十五里嵩頂之東九潭相接其深莫測)
旄節朱旛倚石龕(漢武内傳武帝夜夢與李少君俱上嵩高山上半道有繡衣使者乘龍持)
(節從雲中下列仙傳崔文子贊朱幡電麾劉孝綽詩月殿耀朱幡梁簡文帝疏明鏡石龕獨徘徊於留影)山
壓天中半天上(初學記中央之岳獨加高字者何中央居四方之中而高故曰嵩高山姚崇詩)
(均霜揆日處天中易雷在天上大壯古樂府天上何所有歷歷種白榆)洞穿江底出江南
(搜神記嵩高山北有大穴莫測其深晉初有一人誤墮穴中尋穴而行計可十許日忽曠然見明又冇草屋中)
(二人對坐圍棋局下有一杯白飲墜者告以飢渴棋者曰可飲此墜者飲之氣力十倍棋者曰從此西行有天)
(井但投身入井自當出若餓取井中物食之墜者如言可半年許乃出於蜀中歸洛下問張華曰此仙館也所)
(飲者玉漿所食者龍穴石髓爾雅江南曰揚州初學記江南道者禹貢揚州之域又得荆州之南界北距江東)
(際海南至嶺盡其地也)瀑布杉松常帶雨(水經注石城山頂泉流瀑布懸瀉孫綽賦瀑布)
(飛流以界道庾信詩長虹雙瀑布圓闕兩芙蓉江淹賦處石則松栝交隂泉雨長注)夕陽彩翠忽
成嵐(爾雅山西曰夕陽埤雅雨氣成虹朝陽射之則在西夕陽射之則在東謝靈運詩夕曛嵐氣隂廣韻)
(嵐山氣隂)借問迎來雙白鶴已曾衡嶽送蘇耽(郭璞詩借問蜉蝣&KR1200;寧知)
(龜鶴年虞世南樂府飛來雙白鶴奮翼凌遠烟荆州記衡山有三峯極秀一名紫蓋澄天明景輒有一雙白鶴)
(逥翔其上清響亮徹爾雅江南衡注衡南嶽一統志衡山在衡州府衡山縣西三十里五嶽之一也神仙傳蘇)
(仙公白母某受命當仙即便拜辭封一櫃曰有所闕乏可以扣櫃言之所須當至慎勿開也三年後母心疑因)
(開之見雙白鶴飛去自後扣之無復有應洞仙傳蘇眈者桂陽人也母食欲得魚羹耽出湖州市買去家一千)
(四百里俄頃便還)
李白
送賀監歸四明應制(唐書賀知章傳知章越州永興人肅宗為太子遷賓)
(客授秘書監自號四明狂客天寶初請為道士還鄉里詔許之以宅為千秋觀而居賜鏡)
(湖剡川一曲既行帝賜詩皇太子百官餞送又地理志明州餘姚郡以境有四明山為名)
(一統志四明山在寧波府城西南一百五十里周逥八百里跨紹興台州之境二百八十)
(峯其巔五峯絶高形如芙蓉道書謂是山為丹山赤水之天)
久辭榮禄遂初衣(易不可榮以禄蔡邕釋誨才美者荷榮禄而蒙賜晉書孫綽傳少有高尚)
(之志居會稽遊放山水十餘年作遂初賦以致其意楚辭進不入以離尤兮退將脩吾初服)曾向長
生說息機(老子深根固柢長生久視之道莊子廣成子曰無勞汝形無搖汝精乃可以長生又漢隂)
(丈人曰有機械者必有機事有機事者必有機心吾非不知羞而不為也陳子昂詩誰憐北陵井未息漢隂機)
真訣自從茅氏得(梁武帝詩具聞上仙訣留丹未肯餌洞仙傳茅濛字初成咸陽南關人即)
(東卿司命君盈之高祖也師北郭鬼谷先生受長生之術集仙傳大茅君盈南至句曲之山南岳真人赤君西)
(城王君及諸青童並從王母降於盈室天皇大帝命五帝君賜以紫玉之板黃金刻書九錫之文拜盈為東岳)
(上卿司命真君太元真人王母命上元夫人授盈之二弟茅固茅衷太霄隠書丹景道精等四部寶經)恩
波應許洞庭歸(丘遲詩肅穆恩波被宋之問詩騫飛竟不去當是戀恩波楚辭九歌邅吾道兮)
(洞庭注太湖也吳中太湖一名洞庭而巴陵之洞庭亦謂之太湖郭璞江賦包山洞庭巴陵地道潜逵旁通幽)
(岫窈窕注洞庭地穴在長沙巴陵吳縣南太湖中有包山山下有洞庭穴道潜行水底云無所不通號為地脈)
瑶臺含霧星辰滿(離騷望瑶臺之偃蹇兮梁武帝詩瑶臺含碧霧一統志四明山有石窗四)
(穴通日月星辰之光故曰四明)仙嶠浮空島嶼微(爾雅山銳而高曰嶠張說遊洞庭湖詩平)
(湖曉望分仙嶠氣氤氲張正見詩瑞雲近浮空左思吳都賦島嶼緜邈洲渚馮隆注島海中山也嶼海中洲上)
(有山石一統志月湖在寧波府治西南又名西湖中有月島松島花嶼烟嶼竹嶼為四明遊觀勝概)借問
欲栖珠樹鶴(陶潛詩借問遊方士焉測塵囂外山海經三珠樹在厭火北生赤水上其為樹如栢)
(葉皆為珠淮南子崑崙中有增城九重珠樹玉樹)何年却向帝城飛(漢書陳咸傳得入帝)
(城朱超城上烏詩朝飛集帝城)
曹唐
劉晨阮肇遊天台(幽明錄漢永平五年剡縣劉晨阮肇共入天台山度山出)
(一大溪溪邊有二女子姿質妙絶遂留半年懷土求歸既出親舊零落無復相識真誥台)
(州山上應台星故曰天台一統志天台山在台州府天台縣西一百一十里)
樹入天台石路新(洛陽伽藍記﨑嶇石路似壅而通江淹賦暖朱草於石路王勃詩巖朝古)
(樹新)雲和草靜迥無塵(鮑照河清頌雲表幽和物章明慶杜甫詩所居秋草靜正閉小蓬門)
(岑參詩蒼旻霽凉雨石路無飛塵)煙霞不省生前事(北史隠逸傳飡松餌术棲息烟霞孔)
(稚圭碑泉石依情煙霞入抱李紳詩空觀元度生前事不道靈山别後期)水木空疑夢後身
(水經注池上有客亭左右楸桐負日俯仰目對魚鳥水木明瑟謝混詩水木湛清華關尹子知此身如夢中身)
(隨情所見可以飛神元稹詩紫綬朱衣夢裏身)往往雞鳴巖下月(王維桃源行雞鳴始覺有)
(人家張正見詩巖間度月華)時時犬吠洞中春(杜甫詩仙家犬吠白雲間盧綸詩犬吠松)
(間月人行洞裏春柳公綽詩桃源千里遠花洞四時春)不知此地歸何處(孟浩然詩不知)
(王逸少何處會羣賢劉繪詩江山信多美此地最為神張旭詩桃花盡日隨流水洞在清溪何處邊)須就
桃源問主人(陶潛桃花源記晉太元中武陵人捕魚為業緣溪行忘路之遠近忽逄桃花林林盡)
(水源便得一山有小口從口入行數十步豁然開朗其中男女怡然自樂見漁人大驚便邀還家自云先世避)
(秦亂來絶境問今何世乃不知有漢無論魏晉停數日辭去詣太守說即遣人隨往遂迷不復得路王維詩看)
(竹何須問主人)
劉阮洞中遇仙子
天和樹色靄蒼蒼(何遜詩水底見行雲天邊看遠樹韋應物詩寒樹依微遠天外莊子天之)
(蒼蒼其正色耶陶潛詩蒼蒼谷中樹冬夏常如兹)霞重嵐深路渺茫(何遜詩重霞映日餘)
(廣韻嵐山氣也白居易詩熙熙風土煖靄靄雲嵐積徐安貞詩惟愁仙路違杜甫詩追蹤恨渺茫)雲竇
滿山無鳥雀(謝朓詩杳杳雲竇深淵淵石溜淺鮑照詩松磴上迷密雲竇下縱横又滿山又填谷)
(謝靈運詩空庭來鳥雀洛陽伽藍記脩梵寺有金剛鳩鴿不入鳥雀不棲達摩云得其真相也)水聲沿
澗有笙簧(陶潛别傳淵明嘗聞田水聲倚杖聽之劉琨詩泠泠澗水流庾信詩水流平澗下杜甫詩)
(絶壁過雲開錦繡疎松隔水奏笙簧)碧沙洞裏乾坤别(郭璞賦碧沙瀢湤以往來謝靈運詩)
(遨遊碧沙渚閒行丹山峯劉長卿詩桃花洞裏居人滿桂樹山中住日長摯虞賦跨列缺兮闚乾坤鍾離權詩)
(乾坤許大無名姓又别是蓬萊第一峯)紅樹枝前日月長(謝朓詩紅樹巖舒青莎水被王)
(維詩坐看紅樹不知遠行盡青溪不見人楚辭吾與天地兮比夀與日月兮齊光杜甫詩欲寄江湖客提携日)
(月長)願得花間有人出(賀循詩香風飄舞花間度鮑照詩中有一人字金蘭何遜詩﨑嶇枉)
(道過邂逅幽人出)免令仙犬吠劉郎(述異記濟陽山麻姑登仙處俗說山上千年金雞鳴)
(玉犬吠白居易詩願將花贈天台女留取劉郎到夜歸)
王維
酌酒與裴迪
酌酒與君君自寬(鮑照詩酌酒以自寬列子孔子見榮啟期鼓琴而歌曰善乎能自寬者也)
人情翻覆似波瀾(史記日者傳究徧人情北山移文終始參差蒼黃翻覆劉峻廣絶交論循)
(環翻覆迅若波瀾陸機君子行休咎相乘躡翻覆似波瀾)白首相知猶按劍(史記石建老白)
(首萬石君尚無恙李陵書人之相知貴相知心鄒陽書明月之珠夜光之璧以闇投人於道路人無不按劍相)
(眄者何則無因而至前也)朱門先達笑彈冠(晉書麹允傳南開朱門北望春樓文選注朱門)
(貴門也韓非子先達者相收南史禇玠傳玠早有令譽先達多以才器許之漢書王吉傳吉與貢禹為友世稱)
(王陽在位貢公彈冠言其取舍同也師古注彈冠者且入仕也庾信詩貢禹遂彈冠)草色全經細
雨濕(孔稚圭詩草雜今古色江淹賦春草碧色梁簡文帝詩冷風雜細雨王筠詩丹霞映白日細雨帶輕)
(紅何遜詩露濕寒塘草)花枝欲動春風寒(劉孝威詩隔墻花半隠猶見動花枝古樂府春)
(風宛轉入曲房兼送小苑百花香謝朓詩四面動春風朝夜起寒色)世事浮雲何足問(南史)
(王延之傳延之居簡素清靜寡欲見親舊未嘗及世事孫綽賦世事都捐論語於我如浮雲)不如高
卧且加餐(晉書謝安傳高卧東山又陶潛傳嘗言夏月虚閒高卧北窗之下清風颯至自謂羲皇上)
(人古詩努力加餐飯又上有加餐食)
劉兼
宣賜錦袍設上郡客(韻會唐制諸郡宴犒將吏謂之旬設今廳事謂之設)
(廳公廚曰設廚)
十月芙蓉花滿枝(本草芙蓉一名拒霜豔如荷花八九月始開故名拒霜楚辭搴芙蓉兮木)
(末鮑泉詩新花滿新樹)天庭驛騎賜寒衣(法言唐虞三代皆有顯德著在天庭王勃賦忽)
(有驛騎出幽并傳道春衣萬里程李白詩白露催寒衣杜甫詩寒衣處處催刀尺)將同玉蝶侵
肌冷(温子昇詩素蝶向林飛應璩詩剪爪宜侵肌)也遣金鵬遍體飛(說文朋及鵬皆)
(古文鳳字王建詩羅衫葉葉繡重重金鳳銀鵝各一叢陸劌鄴中記錦冇小登高大登高斑文錦鳳皇朱雀錦)
(庾信謝齎皂羅袍啟鳳不去而恒飛)夜卧始知多忝竊(曹植賦中霄卧而歎息起飾帶而撫)
(琴晉書羊祜傳加車騎將軍開府如二司之儀祜上表固謝曰臣忝竊雖久未若今日兼文武之極寵等宰輔)
(之高位也)晝行方覺轉光輝(張謂詩夜坐不厭湖上月晝行不厭湖上山陳書陳寶應傳起)
(家臨郡兼晝繡之榮禮記玉藻煇如疏登所乘之車有光輝色而往適君朝)深冬若得朝丹
闕(梁簡文帝詩冬深柳條落楊素詩閶闔既趨朝承明還宴語唐太宗詩爽氣浮丹闕秋光澹紫宫)太
華峯前衣錦歸(書西傾朱圉鳥鼠至于太華西都賦表以太華終南之山張正見詩峯斷玉山)
(前詩衣錦褧衣史記項羽紀富貴不歸故鄉如衣錦夜行誰知之者)
耿湋
賀李觀察禱河神降雨(周禮司諫巡問而觀察之唐書百官志節度使)
(掌總軍旅觀察使亦如之)
質明齋祭北風微(禮記質明而始行事晏朝而退周禮夏官質明弊旗注質正也庾信周祀)
(方澤歌質明孝敬求隂順陽禮記及時將祭君子乃齋鮑照詩二年從車駕齋祭甘泉宫詩北風其凉杜甫詩)
(宫殿風微燕雀高)騶御千羣擁廟扉(禮記命僕及七騶咸駕注七騶謂趨馬主為諸官駕)
(說者也疏天子馬有六種種别有騶則六騶也又有總主之人并六騶為七何遜詩胥徒紛絡繹騶御或西京)
(南史梁元帝紀結隊千羣持戟百萬儀禮士冠禮筮于廟門禮記既入廟門麗于碑)玉帛纔敷雲
澹澹(周禮肆師立大祀用玉帛牲牷立次祀用牲幣左傳犧牲玉帛弗敢加也必以信韋應物詩雲澹水)
(容夕雨微荷氣凉)笙鏞未徹雨霏霏(書笙鏞以間庾肩吾詩咸英起雲鳳率舞間笙鏞廣)
(韻鏞大鐘也何妥脩正古樂詩寥亮鳬鐘徹飄揚翟羽輕杜甫詩寒雨下霏霏)道邊五稼添膏
長(蘇頲詩和光繞道邊劉熙釋名田填也五稼填滿其中也劉長卿詩五稼滿秋田賈山至言元年膏雨降)
(五榖登陶潛詩相見無雜言但道桑麻長)河上雙旌帶濕歸(唐書百官志觀察使辭日賜雙)
(旌雙節行則建節樹六纛王勃詩雨去花光濕)若出敬亭山下作(唐書宣州宣城縣有敬亭)
(山在宣州北十二里李白詩相看兩不厭只有敬亭山)何人敢和謝玄暉(詩彼何人斯宋)
(玉對楚王問是其曲彌高其和彌寡謝朓賽敬亭山廟喜雨詩秉玉朝羣帝樽桂迎東皇排雲接虬盖蔽日下)
(霓裳登山騁歸望原雨晦茫茫齊書謝朓字玄暉隆昌中為宣城太守)
白居易
寄韜光禪師(名勝志靈隠山在杭州府城西十二里山畔有韜光菴以韜光禪師)
(而名師蜀人唐代宗時白居易刺郡聞師住是山結與為友嘗以詩招之入城不赴答詩)
(云不解栽松陪玉勒唯能引水種金蓮)
一山門作兩山門(劉眘虚詩山門二緇叟振錫聞幽聲杜甫詩苔蘚山門古)兩寺元
來一寺分(權德輿詩石路流泉兩寺分)東澗水流西澗水(九嘆水波遠以冥冥)
(兮眇不覩其東西王褒詩泠泠澗水流一統志下天竺寺有合澗跳沫諸泉名勝志合澗橋在飛來峯路口北)
(澗自靈隠而下南澗自天竺而下合流於此號曰錢源)南峯雲起北峯雲(淮南子山致其)
(高而雲起焉宋孝武帝詩霏雲起兮汎濫一統志南高峯在杭州府城西十二里名勝志南高峯由煙霞洞循)
(磴而上凡高一千六百丈徑路盤旋松篁葱蒨非芒鞋竹杖不能攀陟一統志北高峯在府城西北二十三里)
(名勝志北高峯乃靈隠最高一峯石磴數百級曲折三十六灣唐天寶中建浮屠七層于頂羣山屏列湖水鏡)
(浮雲光倒垂萬象在下望浙江如匹練之新濯)前臺花發後臺見(孫逖詩香臺花下出講座)
(竹間逄劉孝威詩葉舒非漸大花發是初開)上界鐘清下界聞(李嶠碑誦經則上界遥聞)
(彈指則下方俱動張九齡詩上界投佛影中天揚梵音七啟音朗號鐘韻清繞梁劉孝威啟氣馥上天薰流下)
(界洛陽伽藍記段暉宅内地下常聞鐘聲)遥想吾師行道處(孫綽賦何肯遥想而存之莊子)
(吾師乎吾師乎嵇康絶交書老子莊子吾之師也祖詠詩苔生行道席雲濕坐襌衣)天香桂子落
紛紛(庾信詩天香下桂殿仙梵入伊笙唐書五行志垂拱四年三月雨桂子于台州旬餘乃止南部新書)
(杭州靈隠山多桂寺僧曰月中桂也至今中秋夜往往子落寺僧亦曾拾得古樂府葉落紛紛)
李頎
送魏萬之京
朝聞遊子唱離歌(史記高祖紀遊子悲故鄉曹植詩遊子久不歸不識陌與阡漢書王式傳)
(歌驪駒注逸詩篇名也見大戴禮其辭云驪駒在路僕夫整駕謝朓詩離歌上春日芳思徒以空駱賓王啓薛)
(邑聞歌揖馮煖于彈鋏)昨夜微霜初度河(梁昭明太子詩隂池宿早雁寒風催夜霜漢書)
(五行志秋分而微霜降阮籍詩朔風厲嚴寒隂氣下微霜易林乘筏度河雖深不殆庾信詩白馬向清波乘冰)
(始度河)鴻雁不堪愁裏聽(詩鴻雁于飛禮記孟秋之月鴻雁來謝朓詩停琴佇凉月滅燭)
(聽歸鴻)雲山況是客中過(梁簡文帝賦歎雲霞之窅漫對江山之遥阻)關城曙
色催寒近(漢書枚乘傳深壁高壘副以關城蕭慤詩野禽喧曙色山樹動秋聲孫逖賦禁鐘啟明納)
(晴雲之曙色梁簡文帝詩隴暮風煙急關寒霜自濃)御苑砧聲向晚多(李適詩金輿翠輦迎)
(嘉節御苑仙宫待獻春梁簡文帝詩欲知妾不寐城外搗砧聲詩摽有梅箋此夏鄉晚梅之墮落差多案向古)
(作鄉張九齡詩連空青嶂合向晚白雲生)莫是長安行樂處(漢書地理志京兆尹縣長安高)
(帝五年置三輔黃圖長安有九市八街九陌閭里一百六十明一統志秦因古地名長安隋遷都始徙縣治于)
(此唐因之楊惲書人生行樂耳謝朓詩戚戚苦無悰携手共行樂)空令歲月易蹉跎(江淹)
(詩空令日月逝陸機詩歲月一何易晉書周處傳欲自脩而年已蹉跎恐將無及唐汝詢解弗以長安為行樂)
(之處使歲月蹉跎而無成言當及時努力也)
李洞(字才江京兆人諸王孫也慕賈島為詩鑄其像事之詩三卷)
漁父
兒孫閑弄雪霜髯(王勣賦接朋友子杯案弄兒孫于襁褓元結詩老翁八十猶能行將領兒)
(孫同拾稼劉軻碑大師自孩抱不為兒弄白居易詩冷落若為留客住冰池霜竹雪髯翁許渾詩峩峩商嶺采)
(芝人雪頂霜髯虎豹茵)浪颭南山影入簷(說文颭風吹浪動也詩秩秩斯干悠悠南山岑)
(參詩藥椀搖山影魚竿帶水痕姚合詩竹色晴連雨山尤遠入簷)閑卧篷舟龜作枕(徐陵)
(碑嚴子之高閑卧加于光武李白澹然吟高秋閑卧瞻太清温庭筠詩三秋梅雨愁楓葉一夜篷舟宿葦花史記)
(龜策傳南方老人以龜搘牀足二十一年移牀龜尚生能行氣導引若此說文枕卧所薦首者)病來茅
舍網為簾(薛逄詩醉後獨知殷甲子病來猶作晉春秋蜀志秦宓傳廣漢太守夏侯纂請宓為師友)
(宓稱疾卧在茅舍後漢書蔡倫傳用樹膚麻頭及敝布魚網為紙釋名簾廉也自障為廉耻也)值春遊
子憐蓴滑(史記高祖紀遊子悲故鄉古詩遊子不顧返煮曹植詩遊子久不歸不識陌與阡杜甫詩羹)
(秋蓴滑又強飯蓴添滑端居茗續煎)通蜀行人說鱠甜(杜甫詩地利西通蜀天文北向秦梁)
(元帝詩無令春色晚獨望行人歸禮記膳芥醬魚膾按鱠古作膾晉書張翰傳齊王辟為大司馬東曹掾因秋)
(風起思菰菜蓴羹鱸魚鱠遂命駕歸說文甜美也舌知甘者)數尺寒絲一竿竹(南史江淹)
(傳夢張景暘曰常以一匹錦相寄今可見還淹探懷中得數尺與之詩其釣維何維絲伊緡杜甫詩翡翠鳴衣)
(桁蜻蜓立釣絲詩籊籊竹竿以釣于淇杜甫詩白水魚竿客清秋鶴髮翁)豈知浮世有猜嫌
(阮籍大人先生傳逍遥浮世與道俱成魏志賈詡傳懼見猜嫌闔門自守退無私交晉書齊王攸子蕤傳逮乎)
(戰國秦漢明恕之道寢猜嫌之情用劉長卿詩猜嫌傷薏苡愁寞向江蘺)
秦韜玉(字仲明京兆人中和二年准勅及第為田令孜神策判官有投知小錄三卷)
釣翁
一竿青竹老江隈(岑參詩祗緣五斗米孤負一漁竿杜甫詩得石翻蒼竹棲枝把翠梧沈約)
(郊居賦以斯終老于焉消日謝朓詩睿心重離析岐路清江隈)荷葉衣裳可自裁(梁簡文帝)
(詩欲知度舡處當看荷葉開屈原離騷製芰荷以為衣兮集芙蓉以為裳陶潛詩俎豆猶古法衣裳無新製漢)
(焦仲卿妻詩十三能織綺十四學裁衣)潭定靜懸絲影直(莊子客刺船而去沿緣葦間顔)
(淵還車子路授綏孔子不顧待水波定不聞挐音而後敢乘古樂府桑蠶不作繭晝夜長懸絲梁元帝詩細雨)
(織懸絲後漢書劉般傳曲其形而欲影直不可得也王勃文形端則影直)風高斜颭浪紋開
(孫綽詩蕭瑟仲秋日飈唳風雲高柳宗元詩驚風亂颭芙蓉水細雨斜侵薜荔墻駱賓王序風起青蘋動波紋)
(于異態李約詩池塘春暖水紋開)朝携輕櫂穿雲去(梁昭明太子七契望洛水兮有好仇)
(縱輕棹兮泛龍舟柳宗元晉問林立峯崒穿雲蔽日杜牧詩明月輕橈去唯應釣赤鱗)暮背寒塘
載月回(梁簡文帝詩左縈重陸右背高岑謝朓詩露濕寒塘水月映清淮流李商隠詩幽徑定携僧共)
(入寒塘好與月相依李白詩船上齊橈樂湖心泛月歸)世上無窮嶮巇事(陶潛詩雖非世)
(上寶爰得王母心徐陵書世上白衣可訾何限淮南子執要道之柄而遊無窮之地楊巨源詩世上無窮事生)
(涯莫廢詩楚辭何周道之平易兮然蕪穢而嶮巇禰衡賦奚遭時之嶮巇劉峻廣絶交論世路嶮巇一至于此)
算應難入釣船來(宋玉九辨圜鑿而方枘兮吾固知其鉏鋙而難入庾信詩密菱障浴鳥高)
(荷没釣船岑參詩桑葉隠村戶蘆花映釣船)
李嶠
奉和初春幸太平公主南莊應制(唐書公主傳太平公主則)
(天皇后所生也后愛之傾諸女神龍時開府置官屬睿宗即位主權震天下作觀池樂遊)
(原以為盛集)
主家山第接雲開(史記東方朔傳董偃母以賣珠為事偃隨母出入主家徐陵詩主家能教)
(舞唐書竇懷貞傳日視事退輒詣主第庾肩吾詩入漢飛延閣臨雲出建章史記騶奭傳頗采騶衍之術以紀)
(文齊王嘉之為開第康莊之衢高門大屋尊寵之)天子春遊動地來(書天子作民父母以)
(為天下王詩百辟卿士媚于天子春秋繁露天佑而子之稱天子史記叔孫通傳孝惠帝曾春出遊離宫張衡)
(賦既春遊以發生啟諸蟄于潜戶崔駰頌昔既春遊今乃秋稼司馬相如賦車騎雷起殷天動地漢書陳湯傳)
(吏士喜大呼乘之鉦鼔聲動地馮衍與婦弟書懸幡竟天擊鼔動地)羽騎參差花外轉(張衡)
(賦輕車飈厲羽騎電騖崔駰頌三軍霆激羽騎火烈謝靈運賦羽騎盈塗飛旍蔽日詩參差荇菜左右流之司)
(馬相如賦岑崟參差日月蔽虧嵇康詩雲網塞四區高羅正參差)霓旌搖曳日邊逥(司馬)
(相如賦拖霓旌靡雲旗注析羽毛染以五采綴以縷為旌有似虹霓之氣鮑照詩飂戾長風振搖曳高帆舉晉)
(書明帝紀幼而聰哲為元帝所寵異屬長安使來因問帝日與長安孰遠對曰長安近不聞人從日邊來居然)
(可知也謝朓詩地迥翻旗迴)還將石溜調琴曲(王融詩潺湲石溜寫祖孫登詩風潭如拂)
(鏡山溜似調琴高僧傳安西境内有前踐山山下有伽藍其水滴溜成音可愛彼人采綴其聲以成曲調樂府)
(詩集古琴曲有五曲九引十二操庾信詩琴曲隨流水簫聲逐鳳皇唐書禮樂志高宗以琴曲寝絶令有司脩)
(習)更取峯霞入酒杯(謝朓賦山霞起而削成世說畢茂世云一手持蟹螯一手持酒杯拍)
(浮酒池中便足了一生庾信詩春衫拭酒杯)鸞輅已辭烏鵲渚(禮記孟夏之月乘鑾路駕)
(蒼龍注鑾路有虞氏之車也有鑾和之節按鑾輅古作鑾路漢書禮樂志鑾路龍鱗罔不肸飾荆楚歲時記漢)
(武帝令張騫使大夏尋河源乘槎經月而至一處見城郭如州府室内有一女織又見一丈夫牽牛飲河織女)
(取搘機石與騫而還淮南子烏鵲填河成橋而渡織女)簫聲猶繞鳳皇臺(列仙傳蕭史秦)
(穆公時人善吹簫公以女弄玉妻之乃教弄玉吹簫作鳳鳴有鳳皇來止其屋夫妻同乘鳳皇飛去秦人作鳳)
(女祠于雍宫世有簫聲明一統志鳳女臺在寶雞縣東南六十里)
沈佺期
興慶池侍宴應制(唐汝詢注興慶池即龍池長安志龍池本平地垂拱初因)
(雨水流潦成小池至景龍中彌亘數頃深至數丈常有雲氣唐會要明皇在藩邸居興慶)
(里宅有龍池湧出至開元中為興慶宫)
碧水澄潭映遠空(梁昭明太子詩桂楫蘭橈浮碧水江花玉面兩相似房篆詩前溪流碧水)
(後渚映青天虞騫詩澄潭寫度鳥庾信詩可憐數行雁點點遠空排)紫雲香駕馭微風(博物)
(志漢武帝好仙道七月七日王母乘紫雲車而至南史宋文帝紀江陵城上有紫雲望氣者以為帝王之符江)
(總詩雲車已駕應相待羽衣未去幸湏同莊子列子御風而行泠然善也按馭古作御古樂府微風吹閨闥吴)
(均詩皎皎日將上獵獵起微風)漢家城闕疑天上(史記自序天子始建漢家之封漢書谷永)
(傳保佑漢家詩佻兮達兮在城闕兮曹植詩嘉賓填城闕豐膳出中廚陸機詩名都一何綺城闕欝盤桓易雷)
(在天上大壯庾信詩已曾天上學詎是世巾生)秦地山川似鏡中(史記晉世家倍秦地注秦)
(地于天官東井輿鬼之分野晉書地理志平王以岐豐之地賜秦則為秦地袁淑詩秦地天下樞易地險山川)
(丘陵也詩山川悠遠惟其勞矣禮記命有司為民祈祀山川百源晉書王羲之傳行山隂道上如鏡中遊)向
浦迴舟萍已綠(何遜詩单艫時向浦陶潛詩目送逥舟遠情隨萬化遺禮記季春之月萍始生)
(本草浮萍或云楊花所生一葉經宿即生數葉梁武帝詩金波揚素沫銀浪翻綠萍)分林蔽殿槿
初紅(庾肩吾詩峰樓霞早發林殿日光&KR0008;南方草木狀朱槿樹高止四五尺三月開花其花深紅色大如)
(蜀葵朝開暮落)古來徒羨横汾賞(漢武故事帝行幸河東祠后土顧視帝京中流與羣臣飲)
(讌歡甚乃自作秋風辭曰汎樓船兮濟汾河横中流兮揚素波簫鼔鳴兮發櫂歌江淹頌烟岫相珍雲壑共賞)
今日宸遊聖藻雄(荀子欲觀千載則審今日古詩今日良宴會歡樂難具陳顔延之詩虞風)
(載帝狩夏諺頌王遊袁奭從駕詩天遊響仙蹕春望動神衷虞世南詩緣情摛聖藻庾肩吾詩愧乏天庭藻徒)
(參文雅雄)
奉和春日幸望春宫應制
芳郊綠野散春晴(周禮王國之外五十里為近郊百里為遠郊費昶詩芳郊拾翠人逥袂捲)
(芳春爾雅牧外謂之野大野曰平謝靈運詩春晚綠野秀爾雅春晴日出而風曰光風)複道離宫
烟霧生(史記秦始皇紀始皇令咸陽之旁二百里内宫觀複道甬道相連漢書枚乘傳脩治上林雜以)
(離宫庾肩吾詩合殿生光彩離宫起烟霧楊烱文青霞起而照天白霧生而匝地)楊柳千條花
欲綻(詩昔我往矣楊柳依依庾信賦落花與芝蓋同飛楊柳共春旗一色蕭子顯詩楊柳千條共一色梁)
(元帝詩長條垂拂地輕花上逐風庾信詩春色方盈野枝枝綻翠英)葡萄百丈蔓初縈(庾信)
(啓葡萄繞館新開碣石之宫虞茂詩上林葡萄合縹緲庾信詩重簷百丈齊張紘賦有若葡萄之蔓延或如兔)
(絲之煩縈詩南有樛木葛藟縈之注縈繞也)林香酒氣元相入(謝朓賦微風起而樹香庾)
(肩吾詩濕風含酒氣)鳥囀歌聲各自成(沈烱詩庚庚聞鳥囀古樂府歌聲上徹青雲史記李)
(廣傳桃李不言下自成蹊)定是風光牽宿醉(梁簡文帝詩風飄花轉光李嶠詩人日風尤倍)
(覺饒易林北風相牽提笑語言張衡賦君臣歡樂具醉薰薰)來晨復得幸昆明(謝瞻詩來)
(晨無定端别晷有成速漢書武帝紀減隴西北地上郡戍卒半發謫吏穿昆明池注武帝欲伐昆明國故作池)
(以習水戰在長安西南周逥四十里陳子昂詩烟花飛御道羅綺照昆明)
李乂
興慶池侍宴應制
神池汎濫水盈科(舊唐書樂志明皇龍潜時宅隆慶坊宅南坊人所居忽變為池望氣者異)
(焉明皇正位以坊為宫池水逾大彌漫數里因為龍池樂以歌其祥班固賦神池靈沼往往而在楚辭凌陽侯)
(之汎濫兮忽翺翔之焉薄王褒賦周流汎濫并包吐含孟子盈科而後進放乎四海)仙蹕行徐步
輦過(袁奭從駕詩遊天響仙蹕唐高宗詩温渚停仙蹕豐郊駐曉旌說文徐安行也班固賦乘茵步輦惟)
(所息宴庾肩吾詩北園凉氣早步輦暫逍遥史記馮唐傳文帝輦過問唐曰父老何自為)縱棹沿洄
萍溜合(後漢書皇甫嵩傳迎風縱棹豈云易哉張協七命縱棹隨風弭節乘波陶潛詩虚舟縱逸棹回)
(復遂無窮謝靈運詩山行窮登頓水涉盡沿洄陳後主樂府逐溜似萍開庾信賦羔獻冰開桐花萍合)開
軒眺賞麦風和(七命望玉繩而結極承倒景而開軒阮籍詩開軒臨四野張衡賦夢登山而迥)
(眺水經注吹畦風馨觸岫延賞白虎通閶闔風至生薺麦魏書孝文帝紀風和氣晼天人交協王羲之蘭亭序)
(天朗氣清惠風和暢)潭魚在藻供遊詠(爾雅深水曰潭詩魚在在藻有頒其首王在在鎬豈)
(樂飲酒王融曲水詩序信凱樂之在藻知和樂于食萍詩來遊來歌以矢其音南史謝靈運傳遨遊所至輒為)
(詩詠以致其意)谷鳥含櫻入賦歌(詩伐木丁丁鳥鳴嚶嚶出于幽谷遷于喬木庾信詩樹宿)
(含櫻鳥吕氏春秋仲夏之月羞含桃注櫻桃為鳥所含故曰含桃漢書藝文志不歌而頌謂之賦王褒賦徐聽)
(其曲度兮廉察其賦歌)寄語乘槎溟海客回頭來此問天河(鮑照詩寄)
(語後生子王僧孺詩含情寄一語博物志天河與海通近世有人居海渚者年年八月見有浮槎去來不失期)
(遂立飛閣于槎上乘槎而去至一處有城郭狀遥望宫中多織婦見一丈夫牽牛飲渚次問此是何處荅曰君)
(還問蜀都嚴君平此人還問君平曰某年某月有客星犯牽牛即此人到天河時也莊子窮髮之地有溟海者)
(天池也庾信文徒餐日氣空飲天河)
李適
奉和春日幸望春宫應制
玉輦金輿天上來(潘岳賦天子乃御玉輦蔭華蓋丘遲詩輕荑承玉輦太玄經土中其廬設)
(于金輿注五以中和之德而處金輿之位出命令以御臣下所謂君子得車尚可載也庾肩吾詩入徑轉金輿)
(易林太乙駕騮從天上來)花園四望錦屏開(創業起居注桃李子歌曰黃鵠繞山飛宛轉花)
(園裏梁元帝詩新花臨御陌春色起天園楚辭登崑崙兮四望心飛揚而浩蕩王粲賦登兹樓以四望兮聊假)
(日以消憂七命雲屏瀾汗瓊壁青葱徐陵太極殿銘漢座雕屏周人檻櫺)輕絲半拂朱門柳
(枚乘柳賦吁嗟細柳流亂輕絲王僧孺詩徒帷轢輕筠移鑾拂高柳晉書麹允傳允與游氏世為豪族西州語)
(曰麹與遊牛羊不數頭南開朱門北望青樓郭璞詩朱門何足榮文選注朱門貴人之門也陶潛詩梅柳夾門)
(植)細纈全披畫閣梅(何遜詩笑出春園裏望花聯褰纈說文纈結也文繒也夏侯湛賦的)
(出豔發葉恢花披庾肩吾詩歌聲臨畫閣舞袖出芳林薛道衡詩新花散苑梅)舞蝶飛行飄御
席(梁簡文帝詩舞蝶亂飛鹽唐太宗序舞蝶遊絲帶清飈而散影古樂府蝴蝶何高飛梁元帝詩戲蝶時飄)
(粉唐太宗詩花飄綺席衣王景詩綴葉披天藻吹花散御筵)鶯歌度曲繞仙杯(盧照鄰詩)
(蝶戲綠苔前鶯歌白雲上王勃詩繁鶯歌似曲疎蝶舞成行張衡賦度曲未終雲氣雪起王融詩歌聲繞鳳梁)
(駱賓王詩雲光接斷樹靈影入仙杯)聖詞今日光輝滿(虞世南詩緣情摛聖藻荀子欲觀千)
(載則審今日易君子之光其暉吉也顔延之詩萬物生光輝)漢主秋風莫道才(漢武帝秋)
(風辭秋風起兮白雲飛宋之問詩鎬飲周文樂汾歌漢武才)
侍宴安樂公主山莊應制
平陽金牓鳳皇樓(史記外戚傳孝景王皇后長女為平陽公主武帝祓覇上還過平陽主賜)
(金千斤梁元帝詩金牓燭神光列仙傳蕭史者秦穆公時人也善吹簫妻公女弄玉教弄玉吹簫似鳳聲鳳皇)
(來止其屋公為作鳳皇樓一旦夫婦皆隨鳳皇飛去王僧孺詩嬴女鳳皇樓徐陵詩宫中本造鴛鴦殿為誰新)
(起鳳皇樓)沁水銀河鸚鵡洲(後漢書竇憲傳沁水公主明帝女有園田在近郊蘇頲詩苑花)
(齊玉樹池水作銀河庾信賦藏船鸚鵡之洲)綵仗遥臨丹壑裏(沈亞之詩早陽生綵仗霽)
(色入仙樓宋之問詩寒輕綵仗外春發幔城中梁書沈約傳開閣室以遥臨闢高軒而旁觀孫綽太平山銘上)
(干翠微下籠丹壑鮑照詩妍容逐丹壑)仙輿暫幸綠亭幽(鄭愔詩湧霄開寶塔倒影駐仙)
(輿蔡邕獨斷天子所至曰行幸王勃文敞幽亭之多暇盧照隣詩亭幽聞唳鶴)前池錦石蓮花
豔(唐太宗詩前池消舊水隂鏗詩砌石披新錦梁花畫早梅庾信詩深紅蓮子豔梁元帝詩山似蓮花豔)
後嶺香罏桂蕊秋(唐太宗詩嶺銜霄月桂沈佺期詩山烟片片引香爐左思賦丹桂灌叢瓊)
(枝抗莖而敷蕊江總詩河邊月桂秋)貴主稱觴萬年夀(後漢書皇后紀漢制皇女皆封縣公)
(主其尊崇者加號長公主亢倉子景王步前稱觴為亢倉子夀冊府元龜貞觀二十二年正月奏十部樂于天)
(成殿王公以次稱觴上夀詩天子萬年徐世隆表虎拜揚休上天子萬年之夀)還輕漢武濟汾
遊(漢武故事帝行幸河東祠后土顧視帝京忻然中流與羣臣飲讌帝歡甚乃自作秋風辭謝靈運詩昔聞)
(汾水遊今見塵外鑣)
帝幸興慶池戲競渡應制(唐書張仲方傳帝詔王播造競渡舟三十)
(艘度用半歲運費)
拂露金輿丹旆轉(陶弘景尋山志草靃靃以拂露盧思道詩拂露揚龍節乘風遡鳥旌庾肩)
(吾詩入徑轉金輿張正見詩金輿映綠川陸雲盛德頌朱旗虹轉彤旆電尋)凌晨黼帳碧池
開(王褒詩嚴駕早凌晨宋書樂志金支秀發黼帳高張沈約詩凝華入黼帳梁昭明太子詩桂楫蘭橈浮碧)
(水唐太宗詩池開照膽鏡)南山倒影從雲落(詩薈兮蔚兮南山朝隮陶潛詩采菊東籬下悠)
(然見南山鮑照賦上星光而倒影下龍鱗而隠波江總詩終南雲影落渭北雨聲過)北澗搖光寫
溜逥(王勃碑虹生北澗即挂新幡盧象詩北澗隠寒輝盧照鄰詩川光搖水箭山氣上雲梯魏收詩寫溜)
(高齋響天池曲岸平王融詩潺湲石溜寫劉峻金華山栖志懸溜寫于軒甍激湍逥于階砌)急槳爭
標排荇度(劉孝綽釣竿篇急槳渡江湍康建之競渡判泛長波而急槳有類乘毛范慥競渡賦飾畫)
(舸以爭麗建綵標而競取儲光羲詩亂荇時礙楫庾信詩開上林而競入擁河橋而爭度)輕帆截浦
觸荷來(楊師道詩沙上轉帆輕郭璞賦鼔帆迅越超漲截浦張正見詩汎荷分蘭棹沉槎&KR0008;桂舟)横
汾宴鎬歡無極(漢武帝秋風辭汎樓船兮濟汾河横中流兮揚素波簫鼓鳴兮發棹歌詩王在)
(在鎬豈樂飲酒箋言天下平安武王處于鎬京與羣臣飲酒宴樂也蘇頲詩宸遊對此歡無極)歌舞年
年聖夀杯(詩式歌且舞左傳文王之功天下誦而歌舞之王粲詩歌舞入鄴城所願獲無違庾信詩)
(有慶兆民同論年天子萬宋書樂志聖夀南山固千載賀昇平徐陵表得奉萬夀之杯預參百辟之禮蕭慤詩)
(華山不凋葉宜城萬夀杯)
奉和立春遊苑迎春
金輿翠輦迎嘉節(太玄經上中其廬設于金輿注五以中和之德而處金輿之位出命令以)
(御臣下所謂君子得車尚可載也庾肩吾詩入徑轉金輿開橋通畫鷁仙傳拾遺西王母乘翠鳳之輦隋煬帝)
(詩龍庭翠輦回唐太宗詩新豐停翠輦禮記立春之日天子親帥三公九卿諸侯大夫以迎春于東郊曹植表)
(千載昌期一陽嘉節)御苑仙宫待獻春(班固賦西郊則有上林禁苑漢舊儀上林苑中離宫)
(七十所三輔黃圖甘泉苑中起宫殿樓臺百餘所劉瑗詩仙宫雲箔卷露出玉簾鈎江淹詩列漢構仙宫開天)
(製寶殿梁元帝纂要孟春曰獻春王浚詩羣僚荷恩澤朱顔感獻春)淑氣初銜梅色淺(陸機)
(樂府蕙草饒淑氣梁元帝詩暮雲多淑氣斜景落高舂唐太宗詩韶光開令序淑氣動芳年何遜詠早梅詩銜)
(霜當路發梁簡文帝梅花賦色落摧風江總詩梅花色白雪中明張華鷦鷯賦序色淺體陋不為人用)條
風半拂柳墻新(史記律書條風居東北主出萬物謝惠連詩團團皎月露析析振條風梁昭明)
(太子啓梅風拂戶牖之内梁簡文帝詠柳詩風枝屢拂塵魏收詩桃發武陵岸柳拂武昌樓王勃賦棹巡汀而)
(柳拂船向渚而菱分唐太宗詩未佩蘭猶小無絲柳尚新)天杯慶夀齊南岳(鼎錄鑄神鼎承)
(天酒李尤辟雍賦如休慶德稱夀上觴書天夀平格張正見詩願見南山夀書五月南巡守至于南岳如岱禮)
(史記封禪書上巡南郡至江陵而東登禮灊之天柱山號曰南岳)聖藻光輝動北辰(虞世)
(南詩緣情摛聖藻漢郊祀歌配上帝兮揚光輝班固奏記清廟之光輝當世之俊彦也范雲詩傳瑞生光輝爾)
(雅北極謂之北辰春秋合誠圖北辰其星五在紫微中史記索隠辰星正四時之法得與北辰同名也謝靈運)
(詩百川赴巨海衆星環北辰)稍覺披香歌吹近(雜錄唐慶善宫有披香殿三輔黃圖武帝)
(時後宫八區有昭陽披香等殿班固賦&KR0581;若椒風披香發越庾信詩中天歌吹分徐悱妻詩況復昭陽近風傳)
(歌吹聲)龍驂日暮下城闉(魏書李平傳雲軒鑾輅鳳服龍驂郭璞祝融贊祝融火神雲駕)
(龍驂左傳日云莫矣寡君須矣王粲詩日暮遊西園鮑照詩霑霜襲冠帶驅駕越城闉)
宋之問
奉和春初幸太平公主南莊應制(唐書公主列傳太平公主)
(則天皇后所生后愛之傾諸女睿宗即位主權震天下作觀池樂游原以為盛集)
青門路接鳳皇臺(三輔黃圖長安城東出南頭第一門曰覇城門民見門色青名曰青城門)
(或曰青門廣陵人邵平種瓜青門外范雲詩待爾金閨北予藝青門東邢邵詩空想青門易江總詩石路接堂)
(皇列仙傳蕭史善吹簫秦穆公女弄玉妻焉遂教弄玉作鳳鳴鳳來止其屋弄玉與蕭史吹簫騎鳳今臺址在)
(寶雞縣崔液詩鳷鵲樓前新月滿鳳皇臺上寶燈然庾信詩然香欝金屋吹管鳳皇臺)素滻宸遊
龍騎來(潘岳賦南有玄㶚素滻湯井温谷盧思道詩今留素滻曲夏木已成蹊一統志滻水在陜西西)
(安府城東一十五里源出藍田縣合金谷水流入覇水何晏賦槐楓被宸廣韻宸屋宇天子所居蕭子範詩侍)
(遊追曲水梁簡文帝詩鳳管流虚谷龍騎藉春荄范雲詩輕荑承玉輦細草藉龍騎)澗草自迎香
輦合(范雲詩洞澗生芝草重崖出醴泉南部烟花記洛陽進合蒂迎輦花潘岳賦天子乃御玉輦蔭華盖)
(晉太康起居注詔賜香衣輦一乘謝朓詩草合亭臯遠霞生川路長)巖花應待御筵開(徐陵)
(詩山花臨舞席王勃詩桂密巖花白梨疎林葉紅孫萬夀詩開花共待風庾信詩待花將對酒鮑照詩卷幌結)
(帷羅玉筵庾肩吾詩别筵開帳殿梁元帝詩春花犯雪開)文移北斗成天象(易觀乎天文以)
(察時變觀乎人文以化成天下劉憲詩天文瑞景留漢書天文志北斗七星運於中央移節度定諸記詩維北)
(有斗不可以挹酒漿晉書北斗七星在太微北七政之樞機隂陽之元本也第一星曰天樞二曰璇三曰璣四)
(曰權五曰玉衡六曰開陽七曰搖光一至四為魁五至七為杓張正見詩北斗承三獻南風入五絃陶潛詩露)
(凄暄風息氣微天象明朱子萬詩更啟石室藏仰瞻天象垂)酒近南山作夀杯(詩為此春)
(酒以介眉夀左傳武伯為祝注祝上夀酒詩如南山之夀括地志終南山一名南山王融詩序上陳景福之賜)
(下獻南山之夀張正見詩願薦南山夀明明奉萬年徐陵表得奉萬夀之杯)此日侍臣將石
去(曹植詩侍臣省文書集林有人尋河源見婦人浣紗問之曰此天河也乃與一石而歸問嚴君平君平曰)
(此織女支機石也)共歡明主賜金回(李德林詩共欣陪宴賞荀子明主好同韓非子以餘)
(補不足以長續短之謂明主漢書王吉傳舉明主于三代之隆史記竇嬰傳上拜嬰為大將軍賜金千斤漢書)
(疏廣傳廣上疏乞骸骨上賜黃金二十斤又外戚傳賜平陽主金千斤)
三陽宫侍宴應制得幽字(唐書武后紀久視元年復於神都作三陽)
(宫會要聖歴三年造三陽宫于嵩陽縣地理志河南府登封縣有三陽宫聖歷三年置)
離宫秘苑勝瀛洲(漢書枚乘傳修治上林雜以離宫晉書天文志離宫六星天子之别宫費)
(昶詩至尊離宫百餘處列子渤海之中五山一曰岱輿二曰員嶠三曰方壺四曰瀛洲五曰蓬萊史記秦始皇)
(紀徐市言海中有三神山名曰蓬萊方丈瀛洲仙人居之注亶州在東海中秦始皇入海求仙人正此洲後漢)
(書張衡傳留瀛洲而採芝兮聊且以乎長生)别有仙人洞壑幽(張正見詩别有將雛曲翻)
(更合絲桐南史隠逸傳龔祈風姿端雅范述曰此荆楚之仙人也古詩仙人騎白鹿髮短耳何長後漢書班固)
(傳超洞壑越峻崕洛陽伽藍記深谿洞壑邐迤連接江賦域之以盤巖豁之以洞壑蕭子良書背谷居幽)巖
邊樹色含風冷(戰國策巖下有貫珠者蕭慤賦巖前片石迥如樓江淹詩風光多樹色露華翻)
(蕙隂張正見賦苔畫波文花然樹色沈約詩巖間有佚女垂袂似含風虞羲詩含風自颯颯負雪亦猗猗何遜)
(詩露清曉風冷)石上泉聲帶雨秋(南史蕭思話傳思話嘗從文帝登鍾山北嶺中道有盤石)
(清泉上使于石上彈琴因賜以銀酒鍾謝靈運詩暝還雲際宿弄此石上月庾信詩白石春泉滿王融詩玉聲)
(挹泉珠王褒詩夏水懸臺際秋泉帶雨餘庾肩吾詩雲甍猶帶雨蓮井不生桐朱超詩落照依山盡浮凉帶雨)
(來)鳥向歌筵來度曲(山海經軒轅之國鸞鳥自歌鳳鳥自舞庾信賦鳥囀歌來徐陵詩舞)
(席秋來卷歌筵無數塵庾信步虚詞流水逐歌筵唐書孝友傳白鳥來甘露降漢書元帝紀贊帝多材藝鼔琴)
(瑟吹洞簫自度曲被歌聲張衡賦度曲未終雲飛雪起王粲詩管絃發徽音度曲清且悲庾信詩鳥聲惟雜曲)
雲依帳殿結為樓(庾肩吾詩雲積似重樓蔡凝賦得春雲處處生詩作葉還依樹庾肩吾詩)
(别筵開帳殿沈約詩帳殿臨春籞張率詩登臺待初景帳殿藹餘晨孔範賦得白雲抱幽石詩陣結香爐隠盧)
(思道詩雲起類重樓)微臣昔忝方明御(張華詩咨予微臣荷寵明時梁簡文帝詩微臣今拜)
(手願帝永無窮江淹詩微臣固受賜鴻恩良未測魏知古詩微臣忝東觀載筆佇西成莊子黃帝將見大隗乎)
(具茨之山方明為御)今日還陪八駿遊(禮記問内豎之御者曰今日安否何如荀子欲觀千)
(載則審今日沈約詩比跡共遊陪拾遺記穆王八駿一名絶地二名翻羽三名奔霄四名起影五名踰輝六名)
(超光七名騰霧八名挾翼劉孝威詩二龍巡夏代八駿馭周朝)
崔湜
奉和春日幸望春宫(唐書地理志京兆萬年縣有南望春宫臨滻水西岸)
(有北望春宫宫東有廣運潭)
澹蕩春光滿曉空(聞人蒨詩參差依網日澹蕩入簾風隂鏗詩鷲嶺春光徧王城野望通陽)
(休之詩遲遲暮春日靄靄春光上隂鏗詩洞庭春溜滿)逍遥御輦入離宫(詩所謂伊人于)
(焉逍遥離騷聊逍遥以相羊北史魏孝文帝紀帝初法服御輦祀西郊隋書禮儀志天子御輦侍中陪乘漢書)
(枚乘傳脩治上林雜以離宫晉書天文志離宫六星天子之别宫)山河眺望雲天外
(史記項羽紀關中阻山河四塞地肥饒可都以覇文中子子登雲中之地望龍門之關曰壯哉山河之固禮記)
(仲夏之月可以居高明可以遠眺望蔡琰詩登高遠眺望隋書經籍志精義薄乎雲天莊子黃帝得之以登雲)
(天淮南子上通雲天洛陽伽藍記寶鐸含風響徹天外)臺榭參差烟霧中(禮記仲夏之月)
(可以處臺榭又范金合土以為臺榭宫室牖戶左傳無觀臺榭吳均賦南參差而望越唐太宗賦參差絶巘威)
(紆短逕北史蕭大圜傳近瞻烟霧遠睇風雲鮑照詩徘徊烟霧裏世說卿故墮其雲霧中)庭際花飛
錦繡合(廣韻庭門庭張正見詩草發青壇外花飛蒼玉邊梁元帝文花飛拂袖荷香入衣李奭詩春至)
(花如錦漢書景帝紀錦繡纂組害女紅者也成公綏隸勢爛若天文之布曜蔚若錦繡之有章)枝間鳥
囀管絃同(劉孝綽詩復值懷春鳥枝間弄好音梁武陵王詩晨禽爭學囀沈炯詩庚庚聞鳥囀肅肅)
(望鳬征庾信詩野鳥繁絃囀漢書禮樂志鐘石管絃)即此歡娛齊鎬宴(蘇武詩歡娛在今夕)
(嬿婉及良時班固賦聖上覩萬方之歡娱魏文帝詩良辰啓初節高構極歡娛詩王在在鎬豈樂飲酒箋天下)
(平安萬物得其性武王處于鎬京樂八音之樂與羣臣飲酒而已)唯應率舞樂薰風(書百)
(獸率舞庾肩吾詩咸英起雲鳳率舞間笙鏞詩于胥樂兮史記五帝紀南風之薰兮可以解吾民之愠兮)
鄭愔
奉和春日幸望春宫
晨蹕凌高轉翠旌(廣韻晨早也明也漢書梁孝王傳出稱警入言䟆顔師古注䟆止行人也)
(又文三王傳注皇帝輦動左右侍帷幄者稱警出殿則傳蹕止人清道也七啓飛翻凌高鱗甲隠深梁簡文帝)
(七勵丹旌風轉阮籍詩桂旗翠旌佩玉鳴鸞王僧孺賦雜沓兮翠旌)春樓望遠背朱城(張正)
(見詩春樓曙鳥驚蠶妾候初晴榖梁傳望遠者察其貌而不察其形桓譚新論須舟者不造島射鳬者不向舟)
(知是望遠目亂心惑也左傳背城借一丘遲詩氛氲發紫漢雜沓被朱城)忽排花上遊天苑
(劉孝威雞鳴篇啄葉疑張羽排花強欲前梁簡文帝詩日色花上綺風光水中亂劉孝綽詩麗景花上鮮油雲)
(葉裏潤隋書天文志天苑十六星在昴畢南天子之苑囿張衡賦天苑圓開兮畜異禽庾信賦廻六龍于天苑)
却坐雲邊看帝京(鮑照詩林際無窮極雲邊不可尋梁簡文帝詩栖神紫臺上縱意白雲邊)
(漢武故事帝行幸河東祠后土顧視帝京欣然中流與羣臣飲燕帝歡甚乃自作秋風辭戴暠詩欲知佳麗地)
(為君陳帝京)百草香心初罥蝶(史記歴書孟春冰泮發蟄百草奮興莊子春風發而百草)
(生古詩四顧何茫茫東風搖百草白虎通鬯者以百草之香鬱金合而釀之梁簡文帝詩風散同心草廣韻罥)
(綰也說文罥網也裴子野雪詩拂草如連蝶)千林嫩葉始蔵鶯(唐太宗詩日晃百花色風)
(動千林翠江淹詩香枝兮嫩葉翡累兮翠疊王筠詩叢蘭己飛蝶楊柳半蔵鴉謝莊詩天桃晨莫發春鶯旦夕)
(喧)幸同葵藿傾陽早(杜公瞻詩況復兩心同曹植表葵藿之傾葉太陽雖不回光然終向)
(之者誠也鮑照園葵賦承朝陽之麗景)願比盤根應候榮(後漢書虞詡傳詡為朝歌長笑)
(曰不遇盤根錯節何以别利器乎魏書蕭琛傳琛遷河南尹上表曰河南郡是陛下天山之堅木盤根錯節亂)
(植其中非貞剛精銳無以治之陸雲賦序應候守節則其信也陶潛歸去來辭木欣欣以向榮)
宗楚客
奉和幸安樂公主山莊應制(唐書安樂公主營第及安樂佛廬皆)
(憲寫宫省而工緻過之)
玉樓銀牓枕嚴城(十洲記崑崙山一角有積金為天墉城面方千里城上安金臺五所玉樓)
(十二所神異經東方有宫青石為墻高三仞左右闕高百尺畫以五色門有銀牓沈炯林屋館碑崑山平圃銀)
(牓相輝沈約文北風未起馬首便以南向塞草未衰嚴城于焉早閉)翠蓋紅旗列禁營(淮南)
(子遊于江潯海裔馳要褭建翠蓋揚雄賦流星旄以電爥兮咸翠蓋而鸞旗潘岳賦其西則有元戎禁營注禁)
(營謂五營也又詩惟系惟處列營基跱)日映層巖圖畫色(梁簡文帝玄圃園講頌日映金)
(雲風搖銀草水經注自太行以西王屋以東層巖高峻梁書宗史傳齊司徒竞陵王集學士于西邸竝見圖畫)
(史亦預焉庾信碑玉門亭障無勞圖畫王延夀賦圖畫天地品類羣生)風搖雜樹管絃聲
(西京雜記上林苑搖風樹十株鳴風樹十株淮南子使葉落者風摇之張華詩微風搖&KR0581;若陶潛詩忽逢桃花林夾)
(岸數百步中無雜樹謝朓詩芊眠起雜樹漢書禮樂志鐘石管絃張衡賦德盛形於管絃)水邊重閣含
飛動(范雲詩盈盈一水邊張衡賦複陸重閣轉石成雷梁簡文帝序密宇浮清重閣相藻)雲裏孤峯
類削成(謝朓詩望山白雲裏望水平原外梁簡文帝詩去帆入雲裏吴均書森壁爭霞孤峯限日西岳記太)
(華之山削成而四方曹植賦肩若削成)幸覩八龍遊閬苑(張璠漢紀荀淑有八子居西豪里時)
(人號曰八龍庾肩吾詩閬苑秋光暮)無勞萬里訪蓬瀛(後漢書竇融傳河西咸驚以為天子)
(明見萬里之外陸雲詩永路隔萬里曹植詩將騁萬里塗列子渤海之中有大壑其中有山一曰岱輿二曰員)
(嶠三曰方壺四曰瀛洲五曰蓬萊拾遺記昆臺之山有垂白之叟宛若少童貌若冰雪膚實腸輕歷蓬瀛而超)
(碧海劉孝綽詩無因追羽翮及爾宴蓬瀛)
趙彦昭
人日侍燕大明宫應制(北史魏收傳東魏帝宴百僚問何故名人日對)
(曰正月一日為雞二日為狗三日為猪四日為羊五日為牛六日為馬七日為人雍錄唐)
(有三大内太極宫在西名西内大明宫在東名東内别有興慶宫號南内三内迭受朝而)
(大明最數)
寶契無為屬聖人(周禮司會掌左契白帖聖人執左契注左契心也左者不用之地以喻無)
(為揚雄劇秦美新天剖神符地合靈契禮記王中心無為也以守至正莊子無為而萬物化江淹詩至人貴無)
(為易聖人作而萬物覩又聖人之大寶曰位)琱輿出幸玩芳辰(張衡賦轙琱輿而樹葩兮)
(擾應龍以服輅北史崔光傳輔神養和簡息遊幸梁元帝纂要春曰青陽辰曰良辰曰嘉辰曰芳辰李嶠詩早)
(聞年欲至剪綵學芳辰)平樓半入南山霧(爾雅俠而修曲曰樓詩秩秩斯干幽幽南山陶)
(潛詩採菊東籬下悠然見南山謝朓詩雖無玄豹姿終隠南山霧陳後主詩樹冷月恒少山霧日偏沉)飛
閣旁臨東野春(王屮頭陀寺碑飛閣逶迤下臨無地陸機詩飛閣纓虹帶曾臺冒雲冠梁書沈)
(約傳開閣室以遠臨闢高軒而旁觀左傳季平子行東野禮記立春之日親率公卿諸侯大夫以迎春于東郊)
夾路穠花千樹發(孫綽賦雙闕雲竦以夾路瓊臺中天而懸居張協詩楸梓夾路蓊蔚成林)
(庾信詩&KR1707;拂綠堤柳甍飄夾路花詩何彼穠矣沈約賦李衡則橘林千樹石崇則雜果萬株)垂軒弱
柳萬條新(嵇含詩臨軒樹萱草本草注柳枝弱而垂流故謂之柳張正見詩三陽弱柳垂張仲甫詩)
(水萍千葉散風柳萬條斜)處處風光今日好(湘東王詩春情處處多徐陵詩風光今旦動雪)
(色故年殘王儉詩風光承露照霧色點蘭暉荀子欲觀千載則審今日)年年願奉屬車塵
(釋寶月行路難年年望望情不歇漢書賈捐之傳鸞旗在前屬車在後後漢書輿服志大駕屬車八十一乘法)
(駕半之屬車尚書御史所載最後一車懸豹尾豹尾以前比省中晉書輿服志屬車一曰副車一曰貳車一曰)
(佐車李嶠詩珠履陪仙駕金聲振屬車)
張說
隆慶池侍宴應制(舊唐書中宗紀景龍四年幸隆慶池結綵為樓宴侍臣泛)
(舟戲樂會要開元十八年十二月十九日有龍見于興慶池)
靈池月滿直城隈(廣雅沼池也班固賦神池靈沼往往而在史記日者傳日中必移月滿必)
(缺古詩三五明月滿四五蟾兔缺劉勰新論駛雪多積荒城之隈急風好起沙河之上)黼帳天臨
御路開(司馬相如賦芳香芬烈黼帳高張又黼帳低垂王勅南郊頌山明野徹日降天臨晉中興書太)
(和中鄴下童謠曰青青御路楊白馬紫遊韁)東沼初陽疑吐出(漢書司馬相如傳日出東)
(沼入乎西陂謝莊賦擅扶光于東沼嗣若英于西冥唐太宗詩條風開律動初陽詩日出有曜三齊略記秦始)
(皇作石塘欲過海看日出處)南山曉翠若浮來(記如南山之夀又信彼南山維禹甸之梁)
(簡文帝詩標春抽曉翠陳子昂詩烟雲紫翠浮)魚龍百戲分容與(後漢書安帝紀乙酉罷魚)
(龍曼延百戲拾遺記成王七年有扶婁國於掌中備百戲之樂梁元帝纂要古有百戲起于秦漢劉孝綽詩九)
(成變絲竹百戲起魚龍漢書禮樂志澹容與獻嘉觴離騷聊逍遥兮容與何遜七召虬龍夭矯以出沒霓裳颯)
(沓而容與)鳬鷁雙舟較泝洄(梁簡文帝詩樓船寫退鷁檣烏狎飛鳬司馬相如賦浮文鷁揚)
(旌栧七命乘鳬舟兮為水嬉注舟刻鳬形如今青雀舫也謝朓詩既停龍駕亦泛鳬舟詩泝洄從之道阻且長)
(爾雅逆流而上曰泝洄文心雕龍竝順風以托勢莫能逆波而泝洄張衡賦泝洄順流噞喁沈浮)願似
金堤青草色(張衡賦周以金堤樹以杞柳注謂以石為邊隒言堅也劉峻詩柳綴金堤岸左傳野)
(無青草古詩青青河畔草孔稚圭詩草雜今古色巖留冬夏霜王僧孺文霜銷草色風搖樹影)長承瑶
水白雲杯(史記常職既定復嗣循業長承聖治江淹詩瑶水雖未合珠霜竊過水庾信詩衆仙就朝)
(于瑶水又停鸞讌瑶水穆天子傳天子觴西王母于瑤池之上西王母為天子謠曰白雲在天山川間之)
蘇頲
奉和春日幸望春宫應制(唐書地理志宫在滻水西岸隋文帝建煬)
(帝改曰長樂宫唐復名望春宫)
東望望春春可憐(陳琳詩東望看疇墅迴顧覽園亭鮑令輝詩東望人難息唐書地理志萬)
(年縣有南望春宫臨滻水西岸有北望春宫梁簡文帝詩桃含可憐紫柳發斷腸青又可憐淮水去年潮春隄)
(楊柳覆河橋)更逄晴日柳含烟(孫逖賦禁鐘初啟納晴光之曙色梁元帝賦登樓一望唯)
(見遠樹含烟唐太宗詩徑細無全磴松小未含烟)宫中下見南山盡(徐陵樂府宫中本造)
(鴛鴦殿為誰更起鳳皇樓陶潛詩悠然見南山杜審言詩南山倚殿前)城上平臨北斗懸
(淮南子從城上視牛如羊視犀如豕所居高也庾信賦豈獨城臨細柳之上詩維北有斗星經北斗星謂之七政天)
(之諸侯亦謂帝車魁四星為璇璣杓三星為玉衡齊七政斗為人君號令之主曹植書戴北斗以為冠傳休奕詩)
(北斗忽低昂)細草偏承逥輦處(王融詩翻階沒細草丘遲詩輕花承玉輦細草藉龍騎後)
(漢書邊讓傳旦垂精于萬機兮決迴輦于門館晉書左貴嬪傳後為貴嬪以才德見禮體羸多患常居薄室帝)
(每遊華林輒迴輦過之)飛花故落舞觴前(薛道衡樂府水溢芙蓉沼花飛桃李蹊庾信詩)
(雲度三分近花飛一倍低裴子野詠雪詩落樹似飛花庾肩吾曲水聯句絳水時迴岸花觴轉更周)宸遊
對此歡無極(顔延之詩虞風載帝狩夏諺頌王遊宋之問詩香刹中天起宸遊滿路輝張協七命)
(歡極樂殫迴節而旋荀子窮無窮極無極與意亦有所止之歟)鳥哢歌聲雜管絃(陶潛詩鳥)
(哢歡新節泠風送餘善陽縉詩花開鳥哢會芳春邢劭詩歌聲斷以續張正見詩山禽韻管絃陳後主詩依風)
(雜管絃)
扈從鄠杜(漢書宣帝紀尤樂杜鄠之間注師古曰二縣之間杜屬京兆鄠屬扶風鄠)
(音扈名勝志鄠縣在西安府西南七十里漢縣秦之鄠甘泉也尚書夏啟伐有扈誓師于)
(甘之野是矣至秦始改為鄠又㶚南五里即樂遊原本杜縣之東原一名鴻固原漢宣帝)
(所樂遊築以為陵曰杜陵併置縣)
翠輦紅旗出帝京(北史突厥傳帝幸啟人所居賦詩曰鹿塞鴻旗駐龍庭翠輦回舊唐書樂)
(章車移鳳輦旆轉紅旗江總詩紅旗照島峙漢武故事帝行幸河東祠后土顧視帝京欣然中流與羣臣飲燕)
(乃自作秋風辭)長楊鄠杜昔知名(三輔黃圖長楊宫本秦舊宫至漢脩飾之以備行幸宫中)
(有垂楊數畝因為宫名漢書東方朔傳南獵長楊東遊宜春又司馬相如傳常從上至長楊獵班固賦商洛緣)
(其隈鄠杜濱其足揚雄文夏撫鄠杜冬恤涇樊魏志曹爽傳晏何進孫也少以才秀知名晉書武陔傳與二弟)
(竝總角知名)雲山一一看皆美(謝靈運詩空山緬雲霧晉書劉寔傳吾之好聞竽聲甚于)
(先生欲一一列而聽之陶弘景文山川之美古來共談)竹樹蕭蕭畫不成(沈約詩山嶂遠)
(重疊竹樹近蒙蘢屈原九歌風颯颯兮木蕭蕭劉向九歎秋風瀏以蕭蕭庾信至仁山銘真花暫落畫樹長春)
羽騎將過持袂拂(揚雄賦羽騎營營張衡賦輕車飈厲羽騎電騖何遜詩長安美少年羽騎)
(暮連翩張衡賦擊鐘鼎食連騎相過沈約詩長袂屢以拂)香車欲度卷簾行(魏武帝書今贈)
(足下四望通幰七香車二乘青㹀牛二頭古樂府青牛白馬七香車費昶樂府簾動意君來雷聲似車度梁簡)
(文帝詩正衣還向鏡迎春試卷簾)漢家曾草巡遊賦(史記太史公自序天子始建漢家之)
(封而太史公留滯周南不得與從事郭璞賦海童之所巡遊漢書司馬相如傳上讀子虚賦而善之召問相如)
(相如曰此乃諸侯之事未足觀也請為天子游獵之賦上令尚書給筆札)何似今來應聖明
(世說白雪紛紛何所似曹植表今陛下以聖明統世)
興慶池應制(雍錄大興京城東南角有坊名隆慶中有明皇為諸王時故宅宅有)
(井井溢成池中宗時數有雲龍之祥帝亦數幸以厭當之後引龍首堰水注池池面益廣)
(即龍池也)
降鶴池邊回步輦(初學記魏在洛有鳴鶴池梁簡文帝頌液池下鶴高梧集鳳魏文帝詩垂)
(柳重隂綠向我池邊生班固賦乘茵步輦惟所息宴庾肩吾詩北園凉氣早步輦暫逍遥)棲鸞樹杪
出行宫(范泰詩神鸞棲高梧爰翔雲漢際庾信詩祥鸞棲竹實靈蔡上芙蓉定法師詩巖根恒灑浪樹)
(杪鎮搖風左思賦烏聞梁岷有陟方之館行宫之基歟注天子行所立名曰行宫謝瞻詩聖心眷嘉節楊鑾戾)
(行宫)山光積翠遙疑逼(謝朓詩山光晚照餘沈約詩山光隨水至春色犯寒來顔延之詩攢)
(素既森靄積翠亦葱蒨沈約詩連峯竟無已積翠遠微微諸葛穎詩澗滿新流濁山霑積翠濃江淹山中楚辭)
(車蕭條兮山逼舟容與兮水落)水態含青近若空(班固賦浩浩乎八川分流相背而異態王)
(德貞詩祥烟聚危岫態水溢飛泉鮑照樂府君不見春鳥初至時百草含青皆作花梁元帝賦雲與山而相似)
(水含天而難别劉瑱詩寒水清若空王胄詩蟬噪聞疑斷池清映若空)直視天河垂象外
(古詩出郭門直視鮑照賦直視千里外唯見起黃埃詩倬彼雲漢箋雲漢謂天河也鮑照詩提瑟當戶立長歎)
(望天河王眘詩天河横欲曉易天垂象示吉凶聖人則之傅亮文上天垂象四靈效徵)俯窺京室
畫圖中(禮記其餘鳥獸之卵胎皆可俯而闚也詩思媚周姜京室之婦張衡賦京室清密罔有不韙謝)
(朓詩引領見京室宫雉正相望漢書蘇武傳上思股肱之美乃圖畫其人于麒麟閣庾信文玉門亭障無勞圖)
(畫)皇歡未使恩波極(班固賦皇歡洽羣臣醉謝朓詩疲驂良易返恩波不可越丘遲詩肅)
(穆恩波被)日暮樓船更起風(庾肩吾詩日暮鈎陳轉風清笳吹颺魏收詩睿賞芳月色宴言)
(忘日暮史記平凖書大修昆明池治樓船高十餘丈旗幟加其上甚壯漢武帝秋風辭汎樓船兮濟汾河虞世)
(南詩水府泛樓船陶潛詩凉風起將夕夜景湛虚明楊素詩還望白雲天日暮秋風起)
奉和春日幸太平公主南莊應制
主第山門起㶚川(崔浩衍義公主下嫁别立第舍梁簡文帝詩教歌公主第潘岳賦金狄遷)
(于㶚川水經注㶚水左合滻水歴白鹿原東即㶚川之西故芷陽矣)宸遊風景入初年(宋之)
(問詩香刹中天起宸遊滿路輝晉書王導傳風景不殊舉目有河山之異陶潛詩天高風景徹盧思道詩山泉)
(愛風景梁元帝纂要正月孟春亦曰首歲初歲)鳳皇樓下交天仗(王僧孺詩嬴女鳳皇樓徐)
(陵詩宫中本造鴛鴦殿為誰新起鳳皇樓陸瑜詩忽逄鳳樓下非待鸞絃招唐書儀衞志凡朝會之仗三衛番)
(上分為五仗號衙内五衛一曰供奉仗以左右衛為之二曰親仗以親衛為之三曰勲仗以勲衛為之四曰翊)
(仗以翊衛為之五曰散手仗以親勲翊衛為之皆帶刀捉仗列坐于東西廊下沈佺期詩九日隨天仗三秋幸)
(禁林)烏鵲橋頭敞御筵(淮南子烏鵲填河成橋而渡織女風俗記織女七夕當渡河使鵲為)
(橋宋之問詩烏鵲橋邊一雁飛江淹詩兩槳橋頭渡徐彦伯詩千鍾聖酒御筵披王景和登慈恩寺浮圖詩綴)
(葉披天藻開花近御筵)往往花開逄綵石(班固賦神池靈沼往往而在梁元帝詩晨禽爭)
(學囀朝花亂欲開庾信詩檻前聞鳥囀園裏對花開山海經騩山凄水出焉西流至于海其中多采石穆天子)
(傳天子升于采石之山于是取采石焉使鑄以成器于黑水之上)時時竹裏見紅泉(梁簡)
(文帝林秀山銘竹裏看博花間聽琴劉孝綽詩樹中望流水竹裏見攅枝何遜詩簾中看月影竹裏見螢飛謝)
(靈運山居賦託丹砂于紅泉又詩石磴瀉紅泉梁簡文帝書紅泉含影青蓮吐芳)今朝扈蹕平
陽館(漢書梁孝王傳出稱警入言蹕漢儀注皇帝出殿則傳蹕止人清道也上官儀詩扈蹕頌王遊漢書)
(外戚傳孝景皇后武帝母也皇后長女為平陽公主武帝祓㶚上還過平陽主賜金千斤宋之問序歌舞入平)
(陽之館)不羡乘槎雲漢邊(博物志天河與海通近世有人居海上者年年八月有浮槎去)
(來不失期人有竒志立飛閣于槎上多齎糧乘槎而去至一處有城郭狀屋舍甚嚴宫中多織婦見一丈夫牽)
(牛渚次飲之此人問何處答曰君至蜀問嚴君平則知之因還至蜀問君平曰某年月日有客星犯牽牛宿計)
(年月正是此人到天河時也詩倬彼雲漢為章于天謝惠連詩雲漢有靈匹)
張九齡
奉和聖製早發三鄉山行
羽衛森森西向秦(江淹詩羽衛靄流景綵吹震沉淵徐陵書文物俱華羽衛相鬱晉書裴楷)
(傳嘗目鍾會如觀武庫森森但見矛戟在前許善心詩森森羅陛衛吕氏春秋張儀魏之餘子也西遊于秦桓)
(譚新論關東俚語人聞長安樂則西向而笑)山川歴歴在清晨(詩山川悠遠維其勞矣顔)
(延之詩周御窮轍迹夏載歴山川古詩天上何所冇歴歴種白榆曹植詩清晨發皇邑秦嘉詩清晨當引邁束)
(帶待雞鳴)晴雲稍卷寒巖樹(蕭子雲詩泬㵳晚霖霽重疊晴雲新庾信詩雲晴即作峯駱賓)
(王詩野靜連雲卷傳燈錄寒山者始豐縣有寒明二巖以居寒巖中得名何遜詩巖樹落高花陳後主樂府澗)
(曲多巖樹)宿雨能消御路塵(江總詩宿雨潤條枚晉童謠青青御路楊白馬紫遊韁曹植詩)
(君為清路塵妾若濁水泥唐太宗詩舞接花梁燕歌迎鳥路塵)聖德由來合天道(史記五帝)
(紀高陽生有聖德是為帝顓頊劉峻文星虹樞電昭聖德之符晉書樂志聖德應運期天地不能違易夫大人)
(者與天地合其德書明王奉若天道舊唐書九齡傳定天位明天道則聖朝典則可謂無遺矣)靈符即
此應時巡(班彪王命論漢承堯德有靈命之符曹植詩巡稼觀紫微與帝合靈符舊唐書明皇紀田)
(同秀言玄元皇帝降見于丹鳳門之通衢告賜靈符在尹喜之故宅上遣使就函谷故關尹喜臺西發得之)
遺賢一一皆羈致(書野無遺賢揚雄連珠禄不遺賢曹植表終軍以妙年使越欲得長纓占)
(其王羈致北闕舊唐書明皇紀開元十三年令朝集使各舉所部孝悌文武集于泰山之下)猶欲高
深訪隠淪(魏武帝短歌行山不厭高水不厭深世說桓靈寶問劉太常曰我何如謝太傳劉答曰公)
(高太傳深新論天下神人五二曰隠淪顔延之詩尋山洽隠淪梁簡文帝詩隠淪遊少海舊唐書明皇紀制草)
(澤有博學文辭之士各委本司本州聞薦)
賈曾(河南洛陽人以孝聞景雲中為吏部員外明皇在東宫盛選宫僚以曾為太子舍人直言)
(極諫特授中書舍人以父名忠固辭拜諫議大夫開元中復拜中書議者以為曹司嫌名乃就)
(職與蘇晉同掌制誥時號蘇賈)
奉和春日出苑矚目應令
銅龍曉闢問安迴(漢書成帝紀上嘗急召太子出龍樓門注門樓上有銅龍若蜚廉白鶴之)
(為名也梁簡文帝表出入銅龍瞻仰故實陸厥詩屬叨金馬署又點銅龍門書闢四門沈約詩閶闔既洞啟龍)
(樓亦高闢禮記文王之為世子朝于王季日三雞初鳴而衣服至于寝門外問内豎之御者曰今日安否何如)
(内豎曰安文王乃喜梁簡文帝詩問安寢門視膳天幄)金輅春遊博望開(唐書車服志皇)
(太子之車三金路者從祀朝賀納妃之所乘也劉孝威詩園綺隨金輅浮丘侍玉笙史記秦始皇紀皇帝春遊)
(覽省遠方逮于海隅張衡賦既春遊以發生陸機詩春遊良可嘆漢書武五子傳元狩元年上為太子立博望)
(苑使通賓客注取其廣博觀望也謝朓詩登賢博望獻賦清漳沈約文博望之苑再暉龍樓之門已峻)渭
水(一作北)晴光搖草樹(三輔黃圖渭水出隴西首陽縣鳥鼠同穴山東北至華隂入河盧思)
(道詩五祠臨渭北唐太宗詩晴光脆柳枝杜審言詩晴光轉綠蘋王融曲水序同律克和草樹自樂梁武帝詩)
(草樹非一香庾信賦紛披草樹)終南佳氣入樓臺(詩終南何有有條有枚傳終南周之名山)
(也沈約詩終南表秦觀陸倕詩終南臨漢闕庾肩吾詩路遠大風積山長佳氣濃袁朗詩帝城何鬱鬱佳氣自)
(葱葱史記天官書海旁蜃氣象樓臺徐陵詩樓臺非一勢臨玩自多竒)招賢已從商山老
(司馬遷書招賢進能顯巖穴之士王褒四子講德論招賢而處友者衆士之常路也漢書張良傳顧上有所不)
(能致者四人四人年老矣注四人謂園公綺里季夏黃公甪里先生所謂商山四皓也吴均詩才勝商山四文)
(高竹林七)託乘還徵鄴下才(楚辭質菲薄而無因兮焉託乘而上浮魏文帝書文學託乘于)
(後車左思魏都賦注曹操都鄴相州是也盧思道詩鄴下盛風流河曲有名流應徐託後乘車馬踐芳洲魏志)
(王粲傳始文帝為五官將及平原侯皆好文學粲與北海徐幹廣陵陳琳陳留阮瑀汝南應瑒東平劉楨並見)
(友善)臣在東周獨留滯(史記周本紀惠公封其少子于鞏以奉王號東周惠公杜預春秋序)
(周平王東周之始王也史記自序留滯周南不得與封襌之事顔延之詩周南悲昔老留滯感遺氓)欣逄
睿藻日邊來(王褒詩徒知仰睿藻抽辭殊未申虞茂詩睿藻冠風騷晉書明帝紀幼而聰哲為元)
(帝所寵異屬長安使來因問帝汝謂日與長安孰遠對曰長安近不聞人從日邊來)
李邕(字泰和廣陵江都人蘭臺郎善之子李嶠張廷珪薦其詞高行直拜左拾遺宋璟劾二張)
(邕於天后前抗言助之開元初歴殿中侍御史執政忌其才頻被貶斥後為北海太守李林甫)
(傳以罪杖殺之邕早擅才名尤長碑頌雖貶謫在外中朝衣冠及天下寺觀多齎金帛往求其)
(文饋遺至鉅萬自古鬻文獲財未有其比)
奉和春初幸太平公主南莊應制
傳聞銀漢支機石(公羊傳所見異辭所聞異辭所傳聞異辭徐陵詩傳聞奉詔戍臯蘭廣志)
(天河曰銀漢鮑照詩夜來坐幾時銀漢傾露落集林昔有人尋河源見婦人浣紗問之曰此天河也乃與一石)
(歸問嚴君平君平曰織女支機之石盧詢詩支機一片石緩轉獨輪車庾信詩流槎一去上天池織女支機當)
(見遺)復見金輿出紫微(庾肩吾詩入徑轉金輿開橋通畫鷁張正見詩金輿映綠川三秦記)
(未央宫一名紫微宫謝朓樂府雲枝紫微内分組承明阿晉書天文志紫微太帝之座天子之常居也)織
女橋邊烏鵲起(史記天官書織女天女孫也劉孝威詩星含織女光淮南子烏鵲填河成橋而)
(渡織女)仙人樓上鳳皇飛(史記武帝紀仙人好樓居又方士有言黃帝時為五城十二樓)
(以候神人于執期左傳鳳皇于飛和鳴鏘鏘列仙傳蕭史教弄玉吹簫作鳳皇聲鳳皇來止其屋一旦皆隨鳳)
(飛去)流風入座飄歌扇(司馬相如賦流風慘冽陳後主詩流風吹八音薛曜詩歌曲唱流風)
(王勃序脱野客之荷衣入幽人之桂座隂鏗詩鶯啼歌扇後花落舞衫前陳子良詩明月臨歌扇行雲接舞衣)
(薛道衡賦澄粧影于歌扇散衣香于舞風)瀑水當階濺舞衣(梁簡文帝招真館碑瀑水懸流)
(雜天河而共灑劉斌詩石梁高鳥路瀑水近天河禮記解屨不敢當階梁簡文帝雍州曲綠水濺長袖隋煬帝)
(詩清音出歌扇浮香飄舞衣杜公瞻詩香散舞衣風)今日還同犯牛斗乘槎共泛
海潮歸(博物志天河與海通年年八月有浮槎去來人有乘槎去至一處有城郭屋舍遥望宫中多織)
(婦見一丈夫牽牛渚次飲之問是何處答曰君至蜀郡問嚴君平則知之還至蜀問君平曰某年月日有客星)
(犯牽牛宿計正是此人到天河時也蕭琛詩徒知仰閶闔乘槎未有由劉孝威詩穿池控海潮)
沈佺期
和上巳連寒食有懷京洛(詩溱洧注鄭國之俗三月上巳之辰采蘭)
(水上以祓除不祥漢官儀上巳官及百姓禊於東流上風俗通禊潔也已祉也邪疾已去)
(祈介祉也歲時記去冬至後一百五日為寒食一統志洛陽本成周地唐為東都天寶初)
(改曰東京唐書地理志前直伊闕後據邙山左瀍右澗洛水貫其中)
天津御柳碧遥遥(元和郡縣志天津橋在河南縣北一統志洛陽有天津橋在府城西南洛)
(水上許敬宗詩如何御京洛流霰下天津王胄詩御柳長條翠左傳鸜鵒之巢遠哉遥遥陶潛歸去來辭舟遥)
(遥而輕颺江淹賦晝遥遥而不暮)軒騎相從半下朝(潘尼三日洛水詩朱軒蔭蘭臯江淹)
(詩軒騎久已絶親愛不留遲辛德元詩任俠重芳辰相從競逐春鮑照詩日暮罷朝歸鞭馬塞衢路)行樂
光輝寒食借(楊惲書人生行樂耳謝朓詩戚戚苦無悰携手共行樂管輅别傳朝旦為煇日中為)
(光廣韻煇通作輝古詩陽春布德澤萬物生光輝)太平歌舞晚春饒(漢書食貨志三考黜)
(除餘三年食曰登再登曰平三登曰太平後漢書謝夷吾傳臣聞堯登社稷政術太平詩式歌且舞左傳文王)
(之功天下誦而歌舞之張衡賦暮春之禊元已之辰祓於陽濱謝惠連詩春晚綠野秀梁元帝纂要三月曰晚)
(春)紅粧樓下東迴輦(木蘭詩當戶理紅粧謝朓詩徒使春常賖坐惜紅粧變劉孝綽詩詎)
(匹龍樓下素蕊映朱扉王僧孺詩迴輿避暑宫下輦迎風館隋煬帝詩龍庭翠輦回)青草洲邊南
渡橋(古詩青青河畔草三輔黃圖咸陽宫引渭水灌都以象天漢横橋南渡以法牽牛庾信春賦開上林)
(而競入擁河橋而爭渡夏仲御别傳仲御詣洛到三月三日洛中王公以下莫不方軌連軫並至南浮橋邊禊)
坐見司空掃西第(杜氏通典司空古官秦無司空置御史大夫漢成帝綏和元年始更御史)
(大夫曰大司空建武二十七年去大為司空華陽國志趙瑶自扶風太守來之郡司空張温謂曰第五倫昔從)
(蜀郡為司空今掃吾第以待足下後漢書馬融傳作大將軍西第頌盧照鄰明月引横桂枝於西第)看君
侍從落花朝(漢武帝與嚴助詔君厭直承明之廬勞侍從之事雍錄漢世之為侍從者以其職掌)
(近君也行幸則隨從在宫則陪侍故總名之張正見詩新雨百花朝董思恭詩天山飛雪度疑是落花朝)
孫逖
立春日贈韋侍御等諸公
忽覩雲間數雁回(禮記孟春之月鴻雁來注雁自南方來將北反其居嵇康設難將舒翼揚)
(聲若雲間之雁乎庾信詩可憐數行雁點點遠空排)更逢山上一花開(庾信詩逄花佇馬看)
(又山花焰火然吴均詩山上萬重雲唐太宗小山賦半葉舒而巖暗一花散而峯明梁簡文帝風賦屢蕩新花)
(開)河邊淑氣迎芳草(郭璞尋木讚眇眇尋木生於河邊庾信春賦日晚河邊多解神陸機)
(樂府蕙草饒淑氣時鳥多好音劉孝綽詩迴風飄淑氣落景换新光楚辭芳草生兮萋萋梁元帝纂要春草曰)
(芳草)林下輕風待落梅(詩于以求之于林之下鹽鐡論茂林之下無豐草王儉詩輕風搖雜)
(蘤梁元帝詩風輕不動葉梁簡文帝梅花賦春風吹梅畏落盡陳後主詩金砌落芳梅)秋憲府中
高唱入(唐書百官志龍朔二年改御史臺曰憲臺諸葛亮表宫中府中古詩盈盈公府步冉冉府中趨)
(陸機連珠絶跡高唱非凡耳所悲沈約序興絶節於高唱振清辭於蘭畹)春卿署裏和歌來
(梁元帝詩魯史冠春卿隋書百官志諸卿梁初猶依宋齊皆無卿名天監七年以太常為太常卿加置宗正卿)
(以太司農為司農卿三卿是為春卿廣韻署廨署部署也宋玉對楚王問客有歌於郢中者其始曰下里巴人)
(國中屬而和者數千人論衡夫歌曲妙者和者則寡言得實者然者則鮮和歌與聽言同一實也)共言
東閣招賢地(漢書公孫弘傳弘自見為舉首起徒步數年至宰相封侯於是起客館開東閣以延)
(賢人與參謀議)自有西征作賦才(晉書潘岳傳岳為長安令作西征賦述所經人物山水文)
(清旨詣)
張諤(景龍中登進士第為陳王掾岐王範好儒雅諤與閻朝隠劉廷珍等從之游)
延平門高齋亭子應岐王教(雍錄大極宫圖皇城西南有延平門)
(在芳林門之南景風門之西)
花源藥嶼鳳城西(南史張貴妃傳積石為山引水為池植以竒樹雜以花藥武平一詩雪徑)
(繞花源王融詩虚檐對長嶼高軒臨廣掖沈佺期詩栖烏半下鳳城來)翠幕紗窗鶯亂啼
(張協賦朱幔虹舒翠幕蜺連梁簡文帝詩煙生翠幕日照綺寮劉孝威詩紗窗相向開庾信賦紗窗獨掩羅帳)
(長垂隂鏗賦鶯啼歌扇後花落舞衫前丘遲文雜花生樹羣鶯亂啼)昨夜葡萄初上架(庚信)
(詩昨夜烏聲春漢書西域傳大宛以葡萄為酒漢使採葡萄苜蓿歸種之離宫博物志李廣利為貳師將軍征)
(大宛得葡萄晉宫闕名華林園葡萄百七十株齊民要術葡萄蔓延不能自舉作架承之葉密隂厚可以避熱)
(又十月中掘作坑收卷葡萄悉埋之二月中還出舒而上架)今朝楊柳半垂堤(詩縶之維)
(之以永今朝梁簡文帝詩采艾又今朝成公綏柳賦樹雙柳于道隅梁簡文帝詩春風本自竒楊柳最相宜梁)
(元帝詩垂柳復垂楊洛陽伽藍記霜幹風枝半聳半垂江總詩蟬噪金堤柳)片片仙雲來渡
水(何處士詩香雲片片多淮南子水雲魚鱗蕭慤詩别有仙雲起唐明皇詩仙雲拂馬來盧思道詩長風蕭)
(蕭渡水來)雙雙燕子共銜泥(梁簡文帝詩春燕雙雙舞春心處處揚古詩思為雙飛燕銜泥)
(巢君屋傅統妻燕頌銜泥啄草造作室房簫詮詩銜泥金屋外表瑞玉筐中)請語東風催後
騎(禮記東風解凍東方朔十洲記東風入律周書侯莫陳崇傳後騎益集因悉解散王勃賦後騎猶分長樂)
(館前旌已映洛陽宫)並將歌舞向前溪(嵇康琴賦序八音之器歌舞之象歴代才子並為之)
(賦劉孝綽詩妍歌已嘹亮妙舞復紆徐宋書樂志前溪歌者晉車騎將軍沈玩所製古今樂錄吳聲十曲七曰)
(前溪樂府解題前溪舞曲也庾信詩歌聲舞態異前溪)
李憕(太原文水人舉明經開元初為咸陽尉遷監察御史歷給事中河南少尹天寶初出為清)
(河太守改尚書右丞京兆尹轉光禄卿東都留守遷禮部尚書贈司徒謚忠烈)
奉和聖製從蓬萊向興慶閣道中留春雨中春
望之作應制(雍錄東内大明宫龍朔二年高宗就脩改名蓬萊宫取殿後蓬)
(萊池為名也又京城東南角有坊名隆慶中有明皇故宅開元二年七月以宅為宫取隆)
(慶坊名以為宫名而帝之二名其一為隆故改隆為興是為興慶宫也史記秦始皇紀作)
(前殿阿房周馳為閣道自殿直抵南山注謂為複道也)
别館春還淑氣催(司馬相如賦離宫别館彌山跨谷三輔黃圖離宫别館三百餘所梁湘東)
(王詩春還春節美春日春風過沈約詩淑氣婉登晨天行聳雲旆梁元帝詩暮春多淑氣)三宫路轉
鳳皇臺(雍錄唐都城有三大内太極宫在西故名西内大明宫在東故名東内别有興慶宫號南内三)
(内更迭受朝離騷路不周以左轉兮指西海以為期三輔黃圖建章宫南有玉堂璧門三層臺高三十丈玉堂)
(内殿十二門階陛以玉為之鑄銅鳳高五尺飾黃金棲屋上下有轉樞向風若翔椽首薄以璧玉因曰璧門崔)
(液詩鳷鵲樓前新月滿鳳皇臺上寶燈然)雲飛北闕輕隂散(漢高帝大風歌大風起兮雲飛)
(揚吳均詩簷上白雲飛史記高祖紀蕭丞相營作未央宫立東闕北闕前殿武庫太倉張衡賦北闕甲第當道)
(直啓梁武帝詩舒芳輝綠垂輕隂王筠詩丹墀生細草紫殿納輕隂李嶠詩雲散天五色)雨歇南山
積翠來(庾信詩雨歇殘虹斷虞世南詩雨歇連峯翠司馬相如賦望南山之參差一統志終南山在西)
(安府城南五十里一名南山蕭子鈞詩山翠餘烟積諸葛穎微雨從東來詩澗滿新流濁山霑積翠濃陳叔達)
(詩積翠遠參差)御柳遥隨天仗發(王胄詩御柳長條翠唐書儀衞志凡朝會之仗五一曰供)
(奉仗二曰親仗三曰勲仗四曰翊仗五曰散手仗崔融詩天仗分旄節)林花不待曉風開
(梁簡文帝詩林花初墮蒂吳均詩林花合復分顧野王序林花翻麗乍飄颺於蘭臯沈約詩曉風驚復息何遜)
(詩露清曉風冷孫萬夀詩開花共待風)已知聖澤深無限(曹植表沐浴聖澤潛潤德教陸)
(雲詩聖澤既渥嘉會愔愔)更喜年芳入睿才(沈約詩麗日屬元已年芳具在斯庾肩吾詩年)
(芳復臨窗管輅别傳諸葛原曰持卿睿才遊於雲漢之間不憂不富貴也)
王維
勑借岐王九成宫避暑應教(石林燕語唐中書制誥有四畫旨而)
(後施行者曰勑用黃藤紙又勑蓋今手詔之類唐書三宗諸子傳睿宗崔孺人生岐王範)
(又地理志鳳翔府麟遊縣西有九成宫本隋仁夀宫貞觀五年更名永徽二年曰萬年宫)
(乾封二年復曰九成宫周垣千八百步并置禁苑及府庫官寺等)
帝子遠辭丹鳳闕(楚辭帝子降兮北渚元萬頃詩帝子降秋期古今注闕觀也古者每門樹)
(兩觀於前人臣至此則思所闕其上皆丹堊漢書東方朔傳陛下以城中為小圖起建章左鳳闕右神明號稱)
(千門萬戶注師古曰鳳闕闕名神明臺名也三輔黃圖鳳皇闕漢武造高七十丈五尺水經注關中記曰建章)
(宫圓闕臨北道有金鳳在闕上故號鳳闕也唐六典丹鳳門在含元殿前)天書遥借翠微宫
(庾信讚帝刻桐葉天書掌文唐會要武德八年造太微宫於終南山後廢公卿上言厥地清涼可以清暑請修)
(之改為翠微宫唐書地理志京兆府長安縣南五十里太和谷有太和宫武德八年置貞觀二十一年改曰翠)
(微宫)隔窗雲霧生衣上(鮑照詩玉鈎隔鎖窗江總詩散漫繞窗雲梁簡文帝詩窗寮野霧入)
(楚辭浮雲霧而入冥庾信詩山深雲濕衣梁武帝詩衣上芳猶在)卷幔山泉入鏡中(梁簡)
(文帝詩卷幔通河色謝朓詩閒沃盡地區山泉諧所好王筠詩山泉始澄汰庾信銘樹入牀前山來鏡裏陶弘)
(景銘反穴旁通縈泉遠鏡庾信春賦池中水影懸勝鏡世說王羲之云每行山隂道上如鏡中遊)林下
水聲喧語笑(陶潛讚交酌林下清言究微古辭林下與歡居庾信銘水聲幽咽山勢崆峒蕭慤詩)
(望知雲氣合聽識水聲秋岳陽風土記夏秋水漲濤聲喧如萬鼓晝夜不息詩爰笑爰語)巖間樹色
隠房櫳(庾闡詩綠澗潄巖間劉繪詩芝蓋出巖間何遜詩巖樹落高花又山烟涵樹色江淹詩風光多)
(樹色諸葛穎詩修樹隠横參班婕伃賦房櫳虚兮風泠泠注疏檻也張華詩房櫳自來風徐怦詩清氣入房櫳)
仙家未必能勝此(十洲記元洲有五芝玄澗澗水如蜜漿飲之長生服此五芝亦得長生上)
(多仙家洛陽伽藍記觀其廊廡綺麗無不嘆息以為蓬萊仙室亦不是過)何事吹笙向碧空
(列仙傳王子喬好吹笙作鳳皇鳴游伊洛之間道士浮丘公接以上嵩山梁簡文帝詩朝光蕩碧空唐太宗詩)
(祥煙散碧空)
酬郭給事
洞門高閣靄餘輝(左思賦高闈有閌洞門方軌張衡賦命王良掌策駟兮踰高閣之鏘鏘後)
(漢書樊宏傳世善農稼開土田三百餘頃其所起廬舍皆有重堂高閣陂渠灌注謝朓詩高閣常晝掩陶潛詩)
(晨鳥暮來還懸車歛餘暉)桃李隂隂柳絮飛(詩何彼穠矣華如桃李史記李廣傳贊桃李不)
(言下自成蹊曹植詩容華若桃李梁元帝詩柳絮飄春雪庾信春賦二月楊花滿路飛)禁裏疎鐘
官舍晚(孫逖詩上林天禁裏芳樹有紅櫻徐陵序厭長樂之疎鐘勞宫中之緩箭漢書何竝傳竝性清)
(廉妻子不入官舍晉書劉弘傳弘以陶侃為江夏太守加鷹揚將軍侃備威儀迎母官舍鄉里榮之)省中
啼鳥吏人稀(按六典給事中掌侍奉左右分判省事屬門下省故稱省中樂府前溪歌但聞林鳥)
(啼六典門下省令史七人傳制八人)晨搖玉佩趨金殿(宋之問詩晨趨博望苑夜直明光殿)
(詩何以贈之瓊瑰玉佩禮記玉不去身疏自士以下皆有玉佩江總詩羽籥響鐘石流泉灌金殿劉禕之詩周)
(屏辭金殿梁驂整玉珂)夕奉天書拜瑣闈(周禮夏官虎賁氏有徵事則奉書以使于四方)
(漢舊儀黃門郎屬黃門令日暮入對青瑣闈拜名夕郎宋之問詩今虚拜夕闈)強欲從君無那
老(王勅賦欲解佩以邀子思褰裳而從君)將因卧病解朝衣(宋之問詩一朝卧病無相)
(識三春行樂在誰邊庾肩吾詩西河方閱川詎得解朝衣)
盧象
駕幸温泉(雍錄温湯在臨潼縣南一百五十步驪山西北開寶間明皇每歲十月行)
(幸歲盡乃歸鄭嵎津陽門詩注宫内除供奉兩湯池内外更有湯十六所長湯每賜諸嬪)
(御其脩廣與諸湯不侔甃以文瑶寶石中央有玉蓮捧湯泉噴以成池一統志驪山在臨)
(潼縣東南二里山之麓泉所出)
傳聞聖主幸新豐(公羊傳所見異辭所聞異辭所傳聞異辭王褒頌聖主不徧窺望而視已)
(明不殫傾耳而聽己聰何晏賦彰聖主之威神三輔舊事太上皇不樂關中思慕鄉里高祖徙豐沛屠兒酤酒)
(煮餅商人立為新豐唐太宗詩高宴聚新豐一統志臨潼縣在西安府城東七十里秦為驪邑漢置新豐縣)
清蹕鳴鸞出禁中(沈約梁雅樂歌清蹕朝萬寓端冕臨正陽王褒詩衡街響清蹕偵侯起相)
(風楚辭鳴玉鸞之啾啾東觀漢紀班固讀書禁中每巡行輒獻賦頌三輔黃圖漢宫中謂之禁中謂宫中門閤)
(有禁非侍衛通籍之臣不得妄入)細草終朝隨步輦(梁書王僧孺傳閶闔始吹細草仍墜)
(丘遲詩輕花承玉輦細草藉龍騎庾信詩龍媒逐細草詩終朝采綠不盈一匊陸機詩終朝理文案晉書山濤)
(傳帝嘗講武於宣武場詔乘步輦從庾肩吾詩北園凉氣早步輦暫逍遥)垂楊幾處繞行宫
(梁元帝詩巫山巫峽長垂柳復垂楊庾信賦觀受釐於宣室賦垂楊於直廬左思賦梁岷有陟方之館行宫之)
(基蘇頲詩鸞棲樹杪出行宫)千官扈從驪山北(沈佺期詩徑狹千官擁漢書司馬相如傳)
(扈從横行出乎四校之外又地理志京兆新豐縣驪山在南唐書地理志京兆府昭應縣本新豐有宫在驪山)
(下貞觀十八年置咸亨二年始名温泉宫天寶元年更驪山曰會昌山六載更温泉曰華清宫治湯井為池環)
(山列宫室又築羅城置百司)萬國來朝渭水東(左傳禹會諸侯於塗山執玉帛而朝者萬)
(國張正見詩軌文通萬國左傳滕侯薛侯來朝爭長水經注渭水南出苻石逕新豐縣故城北東與魚池水會)
(水出驪山東也)此日小臣徒獻賦(周禮小臣掌王之小命詔王之小灋儀吕氏春秋湯師小)
(臣顔延之赭白馬賦序末臣庸蔽敢同獻賦鮑照詩慚無獻賦才謝朓詩登賢博望獻賦清漳)漢家誰
復重揚雄(史記自序天子始建漢家之封而太史公留滯周南不得與從事漢書揚雄傳雄字子雲)
(成都人少而好學孝成帝時有薦雄文似相如者召雄待詔承明之庭正月從上甘泉遂奏甘泉賦天子異馬)
岑參
西掖省即事(漢官儀左右曹受尚書事前世文士以中書在右因謂中書為右曹)
(又稱西掖)
西掖重雲開曙暉(束晳詩黮黮重雲輯輯和風王僧辯表九縣雲開六合清朗魏文帝詩扶)
(桑生朝暉高閭至德頌重光麗天晨暉疊旦)北山疎雨點朝衣(詩南山有臺北山有萊謝)
(朓詩去剪北山萊陶潛詩微雨從東來好風與之俱北齊享廟樂詞禮申官次命改朝衣張說詩和風偏應律)
(細雨不霑衣)千門柳色連青瑣(三輔黃圖帝作建章宫度為千門萬戶何遜詩輕烟滲柳)
(色漢官儀給事黃門之職日暮入對青瑣門拜名曰夕郎左思賦雕欒鏤楶青瑣丹墀)三殿花香
入紫微(兩京新記大明宫有麟德殿在仙居殿西北此殿三面故以三殿為名庾信賦屋裏衣香不如)
(花晉書天文志紫微大帝之座天子之常居也)平明端笏陪鴛列(漢書叔孫通傳長樂宫成)
(諸侯羣臣朝先平明謁者治禮引以次入殿門江淹詩歛袵依光采端笏奉仁明張九齡詩豈非鴛鴻列愓如)
(泉壑臨)薄暮垂鞭信馬歸(廣雅日將落曰薄暮謝朓詩歸來薄暮聊以永年木蘭歌南市)
(買馬鞭庾信詩馬鞭聊寫賦竹葉暫傾杯)宦拙自悲頭盡白(潘岳閒居賦序岳嘗讀汲黯傳)
(至司馬安四至九卿良史書之以巧宦之目僕少竊鄉曲之譽八徙官而一進階再免一除名一不拜職遷者)
(三而已矣雖通塞有遇抑亦拙者之效也漢書蘇武傳始以強仕出及還鬢髮盡白)不如巖下掩
荆扉(漢書王貢兩龔傳序谷口鄭子真不詘其志耕於巖石之下名振京師庾肩吾啓紫花標色出自鄭)
(巖之下陶潛詩白日掩荆扉虚室絶塵想王褒詩竹館掩荆扉池光晦晚暉)
奉和杜相公發益昌(舊唐書杜鴻漸傳永泰二年二月命鴻漸以宰相兼)
(充山劍副元帥劍南西川節度使按水經注巨馬水東逕益昌縣故城南比益昌即涿郡)
(之水清縣鴻漸由京師出鎮劍南與此無涉唐書地理志利州益昌郡屬山南道時鴻漸)
(入蜀或取道於利州故云)
相國臨戎别帝京(梁元帝令周曰天官秦稱相國唐太宗詩臨戎八陣張漢武故事帝行幸)
(河東祠后土顧視帝京欣然中流與羣臣飲燕歡甚)擁麾持節遠横行(温子昇文盛簡親賢)
(擁麾作鎮盧諶詩秦王御殿坐趙使擁節前史記季布傳樊噲曰臣願得十萬衆横行匈奴中)朝登劍
閣雲隨馬(左思蜀都賦緣以劍閣阻以石門注劍閣谷名自蜀通漢中道張載劍閣銘惟蜀之門作)
(固作鎮是曰劍閣壁立千仞梁簡文帝詩登山想劍閣逗浦憶辰陽庾信詩雲低馬上人)夜渡巴江
雨洗兵(華陽國志督護李嚴更城江州大城欲穿城後山自汶江通水入巴江丞相諸葛亮不許六韜)
(祖行之日雨輜重車至軫是洗濯甲兵也魏武帝兵要大將將行雨濡衣冠是謂洗兵左思魏都賦洗兵海島)
(刷馬江洲)山花萬朵迎征蓋(徐陵詩山花臨舞席水影照歌床虞世南詩山花濕更燃魏文)
(帝詩卑枝拂羽蓋)川柳千條拂去旌(沈佺期詩楊柳千條花欲綻梁簡文帝詩柳條恒著)
(地李暠賦靡霜風以抗旆拂招搖之華旌)暫到蜀城應計日(華陽國志秦惠王二十七年張)
(儀城成都周迴十二里高七丈郫城周迴七里高六丈舊唐書地理志成都府隋蜀郡武德元年改為益州天)
(寶元年改益州為蜀郡至德二載改蜀郡為府長史為尹又分為劍南東西川各置節度使廣德元年復併為一節)
(度自崔寧鎮蜀後分為西川自後不改一統志成都府禹貢梁州之域古為蜀國後漢書郭伋傳伋行部到西)
(河有兒童數百各騎竹馬道次拜迎及事訖諸兒復送至郭外問使君何日當還伋謂别駕從事計日當告之)
須知明主待持衡(韓非子以餘補不足以長續短之謂明主詩實惟阿衡注衡平也伊尹湯)
(所依倚而取平也晉書吳隠之傳隠之有孝行韓康伯母謂康伯曰汝後若居銓衡之職當用此人)
和祠部王員外雪後早朝即事(唐六典祠部員外郎一人從六)
(品上祠部郎中員外掌祠祀享祭天文漏刻卜筮醫藥道佛之事)
長安雪後似春歸(張衡賦漢之西都實在雍州名曰長安傳休奕詩所思兮何在乃在西長)
(安梁簡文帝詩春歸思復生庾信賦宜春苑中春己歸披香殿裏作春衣)積素凝華連曙暉
(謝莊雪賦積素未虧白日朝鮮鮑照白紵舞歌詞凝華結藻久延立魏文帝詩扶桑生朝暉)色借玉
珂迷曉騎(張華詩文軒樹羽蓋乘馬鳴玉珂梁簡文帝詩晨風白金絡桃花紫玉珂又驤騎晨野摐)
(金曉陸李嶠賀雪表海騎相趍下朝仙闕)光添銀燭晃朝衣(鮑照賦潤蓬山之瓊膏輝葱河)
(之銀燭史記司馬相如傳於是歴吉日以齋戒襲朝衣乘法駕北齊享廟樂歌申禮官次命改朝衣)西山
落月臨天仗(三輔黃圖武帝建元三年開上林苑旁南山而西至長楊五柞北繞黃山宗楚客詩)
(水光搖落月樹色帶晴烟鮑照翫月詩夜移衡漢落徘徊帷幌中唐六典凡左右衛分為五仗一曰親仗二曰)
(供奉仗三曰勲仗四曰翊仗五曰散手仗)北闕晴雲捧禁闈(史記高祖紀蕭丞相營作未央)
(宫立東闕北闕張衡賦北闕甲第當道直啓梁簡文帝詩雲開天半晴後漢書周舉傳建和三年詔曰周舉出)
(入京輦有欽哉之績在禁闈有密靜之風應璩書入侍殿屋出典禁闈)聞道仙郎歌白雪
(金根經青宫之内北殿上有仙格格上有學仙簿金簡玉札有十萬篇領仙玉郎之典也宋玉對楚王問其為)
(陽春白雪國中屬而和者數人陳琳牋聽白雪之音觀渌水之節)由來此曲和人稀(劉琨)
(歌我欲竟此曲此曲悲且長宋玉對楚王問是其曲彌高其和彌寡漢書黃瓊傳陽春之曲和者必寡盛名之)
(下其實難副古詩不惜歌者苦但傷知音稀)
張謂(字正言河南人登天寶二年進士第大歷中為禮部侍郎)
春園家宴
南園春色正相宜(張協詩借問此何時蝴蝶飛南園庾信詩賴有南園菊殘花足解愁謝朓)
(詩春色滿皇州沈約詩春色犯寒來梁簡文帝詩春風本自竒楊柳最相宜隋煬帝詩烟雨更相宜)大婦
同行小婦隨(劉鑠樂府大婦裁霧縠中婦牒冰練小婦端清景含歌登玉殿梁簡文帝樂府大婦)
(舒綺絪中婦拂羅巾小婦最容冶映鏡學嬌顰詩惠而好我携手同行世說潘安仁夏侯湛竝有美容喜同行)
(時人謂之連璧)竹裏登樓人不見(永嘉郡記張廌隠居頤志家有苦竹數十頃在竹中為屋)
(常居其中王右軍聞而造之廌逃避竹中不與相見一郡號為竹中高士劉孝綽詩竹裏見攅枝王粲登樓賦)
(登兹樓以四望兮聊假日以銷憂晉書劉琨傳在晉陽乘月登樓清嘯)花間覓路鳥先知
(徐悱妻劉氏詩戲蝶花間騖晉書武帝紀將適越者指沙漠以遵途欲登山者涉舟航而覓路吕安文涉澤求)
(蹊披榛覓路)櫻桃解結垂簷子(禮記羞以含桃先薦寢廟注含桃櫻桃也歲時記四月一)
(日内園進櫻桃膳夫錄大而殷者曰吳櫻桃黃而白者曰櫻桃小而赤者曰水櫻桃庾肩吾謝齎朱櫻啓結實)
(西園非復粘蟬之樹蕭子雲詩庭柳復垂簷梁宣帝櫻桃賦等橘柚于簷戶)楊柳能低入戶
枝(詩昔我往矣楊柳依依庾信賦楊柳共青旗一色梁元帝詩綠柳逐風低隂鏗詩鶯隨入戶樹)山簡
醉來歌一曲(晉書山簡傳字季倫鎮襄陽惟酒是耽諸習氏有佳園池簡每出遊嬉多之池上置)
(酒輙醉庾信詩山簡接䍦倒嵇康與山巨源書今但欲守陋巷時一與親舊叙離闊陳說平生濁酒一杯彈琴)
(一曲志意畢矣薛正曜詩酒筵浮湛露歌曲唱流風)參差笑殺郢中兒(詩參差荇菜梁武帝)
(樂府參差列鳳管宋玉對楚王問客有歌于郢中者其始曰下里巴人國中屬而和者數千人其為陽春白雪)
(屬而和者數人)
御選唐詩卷十九
