欽定四庫全書
御選唐詩卷二十
七言律
李白
登金陵鳳凰臺(晉書王導傳建康古之金陵舊為帝里唐書地理志注武德三)
(年更江寧曰歸化八年更歸化曰金陵九年更金陵曰白丁謝朓詩江南佳麗地金陵帝)
(王州)
鳳凰臺上鳳凰遊(六朝事迹宋元嘉中鳳凰集於是山乃築臺于山椒以徵嘉瑞在府城西)
(南二里今保寧寺是也一統志鳳凰臺故基在江寧縣治之南春秋元命苞鳳凰銜丹書遊于文王之都)鳳
去臺空江自流(鄒陽賦龍盤鳥迴鳳去鸞歸謝朓詩大江流日夜又結軫青郊路迴瞰蒼江流)
吳宫花草埋幽徑(吳都賦作離宫于建業繁欽詩褰裳躡花草梁簡文帝詩只言逐花草計)
(較應非嫌王績詩山徑本幽迴)晉代衣冠成古丘(駱賓王詩銘書非晉代畫壁是梁年易林)
(被服衣冠遊戲道門顔延之詩衣冠終冥漠陳後主授江總尚書令策辭宗學府衣冠以為領袖儲光羲詩東)
(江還故丘)三山半落青天外(丹陽記江寧北十二里濱江有三山相接即名為三山舊時津)
(濟道也一統志三山在應天府西南五十七里下臨大江三峯排列故名張衡賦山崢嶸以嶮狹仰青天其如)
(帶宋之問詩古槎天外落)二水中分白鷺洲(圖經白鷺洲在城西南八里明一統志古朱雀)
(門外直江為白鷺洲史正志碑秦淮源出句容溧水兩山間自方山合流至建康分為二支一支入城一支繞)
(城外共夾一洲曰白鷺即所謂二水中分白鷺洲也)總為浮雲能蔽日(古詩浮雲蔽白日陶)
(潛詩重雲蔽白日水經注空野昏霾雲攅蔽日)長安不見使人愁(班固西都賦漢之西都實)
(在雍州名曰長安晉書明帝紀帝數歲屬長安使來元帝問曰日與長安孰近對曰長安近不聞人從日邊來)
(也明日又問曰日近舉目則見日未聞舉目見長安也帝竒之沈約詩高臺不可望望遠使人愁孟浩然詩峴)
(山望不見風景使人愁)
杜甫
贈田九判官梁丘(哥舒翰討安禄山以田梁丘為軍司馬按梁丘唐書作良)
(丘)
崆峒使節上青霄(漢書武帝紀五年冬行幸雍祠五畤遂踰隴登空同西臨祖厲河而還一)
(統志崆峒山在平凉府城西三十里周禮掌節注使節使卿大夫聘於天子諸侯行道所執之信也左思魏都)
(賦恒碣碪&KR1095;于青霄河汾浩涆而皓溔徐陵文氣涌青霄神飛紫闥)河隴降王款聖朝(唐書)
(明皇帝紀天寳十三載隴右河西節度使哥舒翰敗吐蕃復河源九曲又吐蕃傳天寳十四載蘇毘子悉諾羅)
(來降封懷義王漢書宣帝紀百蠻鄉風款塞來享注款叩也皆叩塞門來服從也馮衍說鄧禹書聖朝享堯舜)
(之榮將軍荷稷契之烈)宛馬總肥秦苜蓿(漢書西域傳大宛國多善馬張正見詩將軍入)
(大宛善馬出從戎公羊傳圍者箝馬而秣之使肥者應客漢書食貨志乘堅策肥漢書西域傳大宛左右以蒲)
(陶為酒馬嗜目宿漢使采蒲陶目宿種歸益種離宫館旁極望焉劉孝儀書馬銜苜蓿)將軍只數
漢嫖姚(王襃燕歌行隴西將軍號都護樓蘭校尉稱嫖姚魏志禰衡傳餘子碌碌莫足數史記衞將軍)
(驃騎傳大將軍姊子霍去病年十八幸為天子侍中善騎射再從大將軍受詔與壯士為剽姚校尉注服虔音)
(飄搖荀悦漢紀作票鷂票鷂勁疾之貌也)陳留阮瑀誰爭長(魏志王粲傳陳留阮瑀字元瑜)
(謝靈運擬鄴中集序阮瑀管書記之任故有優渥之言左傳滕侯薛侯來朝爭長史記吳世家吳王與晉定公)
(爭長陳琳檄吳將校文抗衡上國與晉爭長)京兆田郎早見招(漢書京兆尹注故秦内史)
(高帝元年屬塞國二年更為渭南郡九年罷復為内史武帝建元六年分為右内史太初元年更為京兆尹三)
(輔决錄注田鳳為尚書郎容儀端正每入奏事靈帝目送之因題柱曰堂堂乎張京兆田郎陶潛詩山澤久見)
(招)麾下賴君才並入(左傳旝動而鼓注旝音怪旃也通帛為之蓋今大將之麾也漢書韓)
(信傳項梁渡淮信仗劍從之居戲下無所知名注泛在旌戲之下也讀曰麾唐書哥舒翰傳翰拜太子先鋒兵)
(馬元帥以田良丘為軍司馬蕭昕為判官王思禮鉗耳大福李承光高元蕩蘇法鼎管崇嗣為屬將火拔歸仁)
(李武定渾萼契苾寧以本部隸麾下)獨能無意向漁樵(莊子今子獨無意馬知不足耶意知)
(而力不能行耶晉書庾敳傳敳著意賦以豁情從子亮見賦問曰若有意也非賦所盡若無意也復何所賦答)
(曰在有無之間耳何遜詩予志返漁樵劉孝威詩散步懷漁樵)
紫宸殿退朝口號(會要龍朔三年四月二十五日始御紫宸殿聽政百僚奉)
(賀注殿在大明宫雍錄含元之北為宣政宣政之北為紫宸)
戶外昭容紫袖垂(禮記戶外有二屨言聞則入言不聞則不入宋書后妃傳世祖孝建三年)
(置貴妃又置昭儀昭容昭華唐書百官志注唐因隋制有昭儀昭容昭媛修儀修容修媛充儀充容充媛各一)
(人為九嬪正二品梁簡文帝詩且復小垂手廣袖拂紅塵)雙瞻御座引朝儀(宫人引導至天)
(祐間始革漢書梅福傳當戶牖之法座注法座正座也聽朝之處猶言法宫法駕也後漢書隠逸傳光武與嚴)
(光同宿光足加帝腹明日太史奏客星犯御座酉陽雜俎今閤門有宫人垂帛引百寮云起于天后又云起于)
(晉褚太后至會昌中罷之周禮夏官司馬司士正朝儀之位辨其貴賤之等漢書叔孫通傳臣願徵魯諸生與)
(臣弟子共起朝儀)香飄合殿春風轉(江總為陳六宫謝表香飄霧縠沈佺期詩罏氣晨飄)
(接御香庾肩吾詩合殿生光彩沈佺期立春日内出剪綵花應制詩合殿春應早開箱綵預知杜審言詩香殿)
(早迎春庾信詩春風滿路香楚辭光風轉蕙)花覆千官淑景移(江總詩花處近香來沈佺)
(期詩徑狹千官擁李顒賦布和氣之烟煴舒朗景之淑鮮)晝漏稀聞高閣報(周禮分以日夜)
(注分以日夜者異晝夜漏也漏之箭晝夜共百刻冬夏之間有長短焉太史立成法有四十八箭謝朓詩高閣)
(常晝掩後漢書樊宏傳所起廬舍皆有重堂高閣陂渠灌注)天顔有喜近臣知(左傳天威)
(不違顔咫尺書綴衣虎賁疏皆左右近臣唐明皇送李邕詩黎庶既繁殖臨之勞近臣)宫中每出
歸東省(管子黃帝有合宫以聽政雍錄政事堂在東省屬門下至中宗時裴炎以中書令執政事筆故)
(徙政事于中書省則堂在右省也)會送夔龍集鳳池(書伯拜稽首讓于夔龍注夔龍二臣)
(名唐書上官儀傳御史供奉赤墀下接迹夔龍簉羽鵷鷺晉書荀勗傳勗自中書監除尚書令人賀之勗曰奪)
(我鳳凰池諸君何賀耶謝朓直中書省詩兹言翔鳳池鳴珮多清響張說詩疇昔同聲友鶱飛出鳳池)
南隣
錦里先生烏角巾(華陽國志錦江織錦濯其中則鮮明故命曰錦里益州記益州城張儀所)
(築錦城在州南蜀時故宫也其處號錦里戰國策梧下先生魏之隠士晉書羊祜傳祜與從弟琇書曰既定邊)
(事當角巾東路歸故里)園收芋栗未全貧(說文樹果曰園陶潛詩守拙歸園田周禮饋食)
(之籩其實㮚吕氏春秋伊尹曰果之美者江浦之橘箕山之栗孝經援神契仲冬日昴星中收莒芋史記郭解)
(傳徙豪富茂陵衞將軍為言解家貧不中徙上曰布衣權至使將軍為言此其家不貧)慣看賓客
兒童喜(漢書主父偃傳為齊相徧召昆弟賓客散五百金予之又陳遵傳性嗜酒每大飲賓客滿座晉)
(書山簡傳鎮襄陽諸習氏有佳園池簡每出遊嬉多之池上置酒輒醉時有兒童歌曰山公出何許往至高陽)
(池日夕倒載歸酩酊無所知時時能騎馬倒著白接䍦舉鞭向葛疆何如并州兒)得食階除鳥
雀馴(南史顧歡傳歡晚節服食不與人通每旦出戶山鳥集其掌取食王粲登樓賦循階除而下降兮氣)
(交横於胷臆陶潛詩階除曠遊迹謝靈運詩空庭來鳥雀蘇頲詩喧鳥逼簷馴張說詩院竹鳥來馴)秋水
纔深四五尺(莊子秋水時至百川灌河晉書阮籍傳贊秋水揚波春雲斂暎郭璞水贊惟水之竒)
(莫測其深)野航恰受兩三人(方言舟自關而東謂之船自關而西謂之舟方舟或謂之航曹)
(植詩涉浮濟兮泛輕航西溪叢語晉郭翻乘小舟歸武昌庾亮造之以其船狹小就引大船翻曰使君不以鄙)
(賤而猥辱臨之此固野人之船也)白沙翠竹江邨暮(司馬相如子虛賦外發芙蓉菱華内)
(隠鉅石白沙梁武帝泛天池詩白沙青漣漪陶弘景書青林翠竹四時俱備梁簡文帝詩翠竹垂秋采謝朓詩)
(曖曖江邨見離離海樹出張九齡詩日夕遵前渚江邨投暮烟)相送柴門月色新(陶潛文翳)
(翳柴門事我宵晨十六國春秋汜勝家財五十萬悉散之於宗族柴門灌園以琴書自娛王襃詠月贈人詩月)
(色當秋夜陳子昂詩三五月華新)
涪城縣香積寺官閣(唐書地理志劒南道梓州梓潼郡縣涪城一統志廢)
(涪城縣在潼川州西北六十里寰宇記香積山在涪城縣東南三里北枕涪江維摩經維)
(摩居士遣八菩薩往衆香國禮佛言願得世尊所食之餘於是香積如來以衆香鉢盛飯)
(與之一統志官閣在潼川州北六十里)
寺下春江深不流(顔延之詩春江壯風濤隋煬帝春江花月夜曲暮江平不動春花滿正開)
(劉孝綽詩日入江風靜安波似未流)山腰官閣迥添愁(庾信枯樹賦横洞口而敧卧頓山腰)
(而半折張衡賦坐太隂之屏室兮慨含欷而增愁張九齡詩烟雲生遠愁)含風翠壁孤雲細
(沈約詩巖間有佚女垂袂似含風虞羲竹詩含風自颯颯九華山錄獨秀巖翠壁横峙可愛梁武帝詩翠壁絳)
(霄際江總貞女峽賦澄碧源之見底聳翠壁以臨危陶潛詩萬族各有托孤雲獨無依陳後主遊棲霞寺詩天)
(迥浮雲細)背日丹楓萬木稠(法苑珠林佛光背日東照為初謝靈運詩曉霜楓葉丹埤雅楓)
(葉作三脊霜發色丹水經注稠木旁生凌空交合梁昭明太子講席詩藥樹永繁稠)小院迴廊春
寂寂(王勃白鶴寺碑更起招提之院沈約法王寺碑迴廊敞市複殿重起王勃龍懷寺碑迴廊䆗窱自吐)
(風飇列榭崢嶸坐含雲雨左思詩寂寂揚子宅梁簡文帝詩寂寂暮簷響黯黯垂簾色何遜詩沙汀暮寂寂蘆)
(岸晚脩脩)浴鳬飛鷺晚悠悠(楚詞卜居汜汜若水中之鳬方言野鳬甚小好沒水中孫楚賦)
(游鳬濯翅於素波蕭慤春日曲水詩麥壠一驚翬菱潭兩飛鷺楚辭九章開春發歲兮白日出之悠悠張說詩)
(心隨湖水共悠悠)諸天合在藤蘿外(長阿含經先於佛所淨修梵行生忉利天使彼諸天)
(增益五福李嶠大雲寺碑諸天翼戴上昇於兜率之宫范雲詩綿蠻弄藤蘿王績答馮子華書暮春三月登於)
(北山松栢羣吟藤蘿翳景意甚樂之)昏黑應須到上頭(離騷曰黃昏以為期兮謝靈運詩朝)
(遊窮曛黑古樂府東方千餘騎夫壻居上頭)
秋興
蓬萊宫闕對南山(唐會要貞觀間營永安宫後改為蓬萊宫咸亨初改蓬萊宫為含元殿又)
(改大明宫北據高原南望爽塏每天晴日朗南望終南如指掌京城坊市階陌俯視如在檻内劇談錄含元殿)
(鑿龍首岡以為基址左右立棲鳳翔鸞二闕史記高祖紀蕭丞相營作未央宫宫闕壯甚陳子昂詩宫闕星河)
(低拂樹詩幽幽南山括地志終南山一名南山杜審言詩北斗挂城邊南山倚殿前)承露金莖霄
漢間(史記孝武紀其後又作柏梁銅柱承露仙人掌之屬注仙人以手掌檠盤承甘露也三輔舊事建章)
(宫承露盤高二十六丈大七圍以銅為之上有仙人掌承露和玉屑飲之班固西都賦抗仙掌以承露擢雙立)
(之金莖注金莖銅柱也盧照隣詩金莖承露起劇談錄含元殿殿門去南門五里元會來朝者仰瞻玉座如在)
(霄漢)西望瑤池降王母(列子周穆王升崑崙之丘遂賓于西王母觴於瑤池之上漢武故事)
(七月七日上齋居承華殿忽有一青鳥從西來集殿上上問東方朔朔曰西王母欲來有頃王母至魏元忠詩)
(寒風生玉樹凉月下瑤池)東來紫氣滿函關(關令内傳關令尹喜周之大夫也登樓四望見)
(東極有紫氣西邁喜曰九十日之外應有聖人經過京邑至期果見老子抱朴子老子西遊遇關令尹喜于散)
(關為喜著道德經一卷謂之老子或以為函谷關西征記關城路在谷中深險如函故名)雲移雉尾
開宫扇(陸慧曉詩旌翻玉華晦神轉雲光移古今注雉尾扇起於殷世高宗時有雉雊之祥服章多用)
(翟羽周制以為王后夫人之車服緝雉羽為扇以障翳風塵也唐書儀衞志唐制人君舉動必以扇大駕鹵簿)
(雉尾障扇四小團雉尾扇四方雉尾扇十二小雉尾朱畫團扇皆十二)日繞龍鱗識聖顔
(晉書天文志日繞宸極埤雅龍八十一鱗具九九之數後漢書光武紀天下士大夫從大王於矢石之間者固)
(望攀龍鱗附鳳翼以成其所志耳曹植詩遲奉聖顔如渴如飢)一卧滄江驚歲晚(晉書謝安)
(傳高卧東山陳子昂詩幽卧不知春隋煬帝詩日落滄江靜詩歲聿其暮疏九月之時是歲晚之候王績詩無)
(人堪作伴歲晚亦悠哉)幾回青瑣點朝班(梁簡文帝詩靈桃恒可餌幾回三千年漢書元)
(后傳赤墀青瑣注孟康曰以青畫戶邊鏤中也師古曰刻為連環文而青塗之也漢官儀給事黃門之職日暮)
(入對青瑣門拜名曰夕郎張九齡詩印從青瑣拜翰入紫宸揮沈約奏彈孔稚圭文正臣稚圭歴奉朝班會要)
(景龍三年左臺御火崔莅奏彈朝班不肅)
小至(唐會要開元八年中書門下奏開元新格冬至日祀圓丘遂用小冬日視朝按小冬)
(日即小至也謂至前一日猶小寒食之義)
天時人事日相催(易後天而奉天時荀子上得天時下得地利國語人事不起勿為之始尉)
(繚子天官時日不若人事也史記自序春秋上明三王之道下辨人事之紀陶潛詩野外罕人事張說詩共知)
(人事何嘗定且喜年華去復來蘇味道詩玉漏莫相催)冬至陽生春又來(禮記仲冬之月)
(日短至左傳日南至注自秋分日行南陸至冬至之日日南極史記律書日冬至則一隂下蔵一陽上舒易七)
(日來復疏五月一隂生十一月一陽生孝經說斗指子為冬至陽氣始生武平一詩東郊上苑望春來)刺
繡五紋添弱線(周禮五采備謂之繡注此刺繡采所用也又繡以為裳者謂刺繡於裳史記貨)
(殖傳刺繡文不如倚市門歲時記晉魏間宫中以紅線量日影冬至後日添長一線唐雜錄唐宫中以女功揆)
(日之長短冬至後日晷漸長比常日增一線之功)吹葭六琯動浮灰(揚子調律者度竹為)
(管蘆莩為灰列之九閉之中漠然無動寂然無聲微風不起纖塵不形冬至夜半黃鐘以應後漢書律歷志候)
(氣之法為室三重戶閉塗釁周密布緹縵室中以木為案每律各一内庳外高從其方位加律其上以葭莩灰)
(抑其兩端案律而候之氣至者灰去其為氣所動者其灰散人及風所動者其灰聚歲華紀麗舜為玉琯以定)
(律吕唐太宗守歲詩四時運灰琯一夕變冬春劉允濟天賦托璇樞之妙術應玉琯之浮灰蕭慤詩緹室已飛)
(灰)岸容待臘將舒柳(梁簡文帝詩岸柳垂長葉史記秦紀惠文君十二年初臘注十二月)
(臘日也晉童謠二月盡三月初華生襄藩柳葉舒傅休奕柳賦長莖舒而增茂兮)山意衝寒欲
放梅(謝朓詩蒼翠望寒山蕭慤詩山寒石道凍梁簡文帝梅花賦憐早花之驚節訝春光之遣寒馬懷素)
(詩就暖風光偏著柳辭寒雪影半蔵梅)雲物不殊鄉國異(周禮保章氏以五雲之物辨吉)
(凶水旱降豐荒之祲象左傳凡分至啟閉必書雲物孔融書觀象雲物察應寒温晉書王導傳過江人士每至)
(暇日相要出新亭飲宴周顗中坐而歎曰風景不殊舉日有河山之異王勃春思賦盛年眇眇辭鄉國)教
兒且覆掌中杯(廣韻覆倒也杜審言詩興盡聞壺覆鮑照詩臨流競覆杯陳後主詩極眺且傾)
(杯)
李嶠
太平公主山亭侍宴應制(原注景龍三年八月十三日唐書諸公主)
(傳太平公主則天皇后所生愛傾諸女田園徧近甸作觀池樂遊原以為盛集)
黃金瑞牓絳河隈(神異經中央有宫以金為牆門有金牓以銀鏤題曰天皇之宫梁元帝詩)
(玉題書仙篆金牓燭神光武帝内傳上元夫人遣一侍女問云上問起居遠隔絳河擾以官事遂替顔色拾遺)
(記絳河去日南十萬里波如絳色庾信步虛詞絳河因遠别黃鶴來相迎淮南子舜釣於河濱漁者爭以曲隈)
(深潭相予廣韻隈水曲名)白玉仙輿紫禁來(司馬相如子虛賦乘雕玉之輿陸雲文駕琬琰)
(之玉輿謝莊文收華紫禁注王者之宫以象紫微故謂宫中為紫禁)碧樹青岑雲外聳(淮南)
(子崑崙山有碧樹在其北班固西都賦珊瑚碧樹周阿而生梁昭明太子七契碧樹初蕊綠草含滋張衡賦)
(飲青岑之玉醴兮注青岑山名上高者曰岑王康琚詩放神青雲外梁元帝賦對灌木之修聳)朱樓畫
閣水中開(後漢書馮衍傳伏朱樓而四望兮採三秀之華英謝朓詩迢逓起朱樓庾肩吾詩歌聲臨)
(畫閣詩宛在水中央)龍舟下瞰鮫人室(淮南子龍舟鷁首浮吹以虞班固西都賦乘輚輅登)
(龍舟張衡賦號馮夷俾清津兮櫂龍舟以濟子張衡歸田賦俯瞰清流述異記南海中有鮫人室水居如魚不)
(廢機織陶弘景水仙賦弄珠於淵客之庭卷綃於鮫人之室)羽節高臨鳳女臺(駱賓王詩)
(絳節朱旗分白羽曹植賦絶紫霄而高騖飄珥節於天庭駱賓王文横玉弩以高臨列仙傳蕭史善吹簫穆公)
(女弄玉妻焉日教弄玉作鳳鳴居數年吹簫似鳳聲鳳凰來止其屋公為作鳳臺廬照隣序夕宿雞神之野朝)
(登鳳女之臺一統志鳳女臺在鳳翔府寳雞縣)遽惜歡娛歌吹晚(班固東都賦聖上覩萬方)
(之歡娛張協詩朝野多歡娛江淹詩太平多歡娛漢書儒林傳江公為歌吹諸生曰歌驪駒鮑照蕪城賦歌吹)
(沸天江淹恨賦歌吹四起庾信步虛詞上元風雨散中天歌吹分王勔詩綺筵歌吹晚)揮戈更郤
曜靈回(淮南子魯陽公與韓搆難戰酣日暮援戈而撝之日為之退三舍郭璞詩愧無魯陽德回日向)
(三舍楚詞天問角宿未旦曜靈安蔵魏志文帝紀注曜靈施光休氣雲蒸)
沈佺期
奉和立春遊苑迎春(禮記孟春之月以立春先立春三日太史謁之天子)
(曰某日立春史記天官書立春四時之卒始也注謂立春日是去年四時之終卒今年之)
(始也)
東郊暫轉迎春仗(禮記立春之日天子親帥三公九卿諸侯大夫以迎春于東郊後漢書禮)
(儀志立春之日京師百官皆衣青衣郡國縣道官下至斗食令史皆服青幘立青幡施土牛耕人於門外以示)
(兆民皇覽唱之以角舞之以羽翟者迎春之樂也唐書百官志司仗典仗掌仗各二人)上苑初飛
行慶杯(唐太宗詩金鞍移上苑玉勒騁平疇卓異記武后天授二年將遊上苑遣宣詔曰明朝遊上苑)
(火速報春知花須連夜發莫待曉風吹於是凌晨名花瑞草布苑而開若有神助禮記冬至之日命相布德和)
(令行慶施惠下及兆民)風射蛟冰千片斷(庾信詩黃河春冰千片穿謝靈運孝感賦孟積)
(雪而抽笋王斷冰以鱠鮮許敬宗詩塞寒桃變色冰斷箭流聲)氣衝魚鑰九關開(駱賓王文)
(劒氣衝而南斗平梁簡文帝詩夕門掩魚鑰楊炯崇文館宴集序魚鑰則環鎖晨開雀窗則銅樓旦闢芝田錄)
(門鑰必以魚取其不瞑目守夜之義楚辭虎豹九關注言天門凡有九重使神虎豹執其關閉漢郊祀歌九重)
(開靈之斿垂恩惠鴻祜休)林中覓草纔生蕙(易即鹿無虞惟入於林中曹植詩攀條摘蕙草)
(梁簡文帝詩園梅斂新藻階蕙結初芳廣韻蕙香草蘭屬南方草木狀蕙草一名薰草氣如蘼蕪可以止癘廣)
(志蕙草綠葉紫花魏武以為香燒之)殿裏爭花併是梅(江總侍宴臨芳殿詩花處近香來又)
(二月柳爭梅庾信詩今朝梅樹下定有詠花人唐太宗首春詩曉雪間花梅)歌吹銜恩歸路
晚(漢書儒林傳江公謂歌吹諸生曰歌驪駒蕪城賦歌吹沸天恨賦歌吹四起張華詩銜恩篤守義陸雲詩)
(遠蒙眷顧言銜恩非望始陶潛詩行行循歸路庾信步虛詞歸路上鴻天王勔詩綺筵歌吹晚)棲烏半
下鳳城來(梁簡文帝烏棲曲倡家高樹烏欲棲岑之敬烏棲曲烏蔵日暗行人息空棲隻影長相憶)
(後漢童謠城上烏尾畢逋庾肩吾詩燭龍潛曜城烏啼盧照隣詩春滿鳳凰城)
武平一(一名甄以字行后族隠嵩山修浮屠法屢詔不應中宗迫召為起居舍人兼修文館)
(直學士遷考功員外郎嘗因詩規戒明皇初貶蘇州參軍名亦不裒)
興慶池侍宴(唐會要明皇在藩邸居興慶里宅有龍池湧出日以浸廣至開元中)
(為興慶宫雍錄明皇在藩邸宅有井潛復出水里中人悉移居遂鴻洞為龍池焉開元初)
(以為離宫後又增廣遂為南内其正殿名大同殿殿之東北即有龍池殿)
鸞輿羽駕直城隈(西都賦乘鸞輿備法駕何遜侍宴樂遊苑詩鸞輿和八襲鳳駕啟千羣沈)
(約詩若蒙羽駕迎得奉金書召駱賓王詩三條九陌麗城隈萬戶千門平旦開地理志興慶宫在皇城東南距)
(京城之東開元二十六年六月築夾城入芙蓉園)帳殿旌門此地開(沈約詩帳殿臨春籞)
(庾信華林園賦止立行宫裁舒帳殿周禮天官掌舍為帷宫設旌門注謂王行晝止有所展肆若食息張帷為)
(宫則樹旌以表門又春官司常凡祭祀各建其旗會同賓客亦如之置旌門劉繪詩江山洵多美此地最為神)
(庾肩吾詩别筵開帳殿離舟卷幔城)皎潔靈潭圖日月(江淹詩冰雪徒皎潔此焉守空貞謝)
(靈運詩皎皎寒潭潔隋書經籍志魏氏日旁氣圖一卷日旁雲氣圖五卷駱賓王秋水詩圖雲景色淨寫月練)
(花明張衡西京賦乃有昆明靈沼日月於是乎出入象扶桑與濛汜)參差畫舸結樓臺(張協)
(洛褉賦青蓋雲浮參差相屬梁元帝詩蓮舟夾鶴氅畫舸覆緹油隂鏗詩新宫實壯哉雲裏見樓臺伏琛三齊)
(略記海上蜃氣時結樓臺名海市舊唐書中宗紀景龍四年幸隆慶池結綵為樓宴侍臣泛舟戲樂)波搖
岸影隨橈轉(酈炎詩靈芝生河洲蕩搖因洪波沈君攸詩波影雜霞無定色湍文觸岸不成圓庾)
(信詩水光連岸動荀子水動而影搖劉孝綽詩斂橈隨水脈急槳度江湍廣韻橈楫也孫綽詩羽從風飄鱗隨)
(浪轉梁昭明太子詩風來幔影轉)風送荷香逐酒來(鮑照詩木落江度寒鴈還風送秩王)
(臺卿詩金風送影來梁簡文帝詩日落荷心香梁元帝牛渚磯碑花飛拂袖荷香入衣梁元帝詩那知步步香)
(風逐庾信賦鳥何事而逐酒陶潛詩凱風因時來回飇吹我襟)願奉聖情歡不極(顔延之詩)
(宣遊弘下濟窮遠凝聖情孔德紹詩和雲留睿賞薰風悦聖情王粲詩今日不極歡含情欲待誰古樂府千秋)
(萬歲樂無極)長遊雲漢幾昭回(陸機鞠歌行乘風遠遊騰雲端孔德紹詩思得乘槎便蕭)
(然河漢遊詩倬彼雲漢昭回于天注昭回光轉也潘岳西征賦擢金莖以承露干雲漢而上至虞茂昆明池詩)
(隔河圖列宿星漢幾昭回)
韋元旦
奉和幸安樂公主山莊應制(唐書公主傳安樂公主中宗最幼女)
(也下嫁武崇訓與太平七公主皆開府奪臨川長公主宅以為第天子親幸宴羣臣)
銀河南渚帝城隅(江總歌織女今夕渡銀河爾雅小洲曰渚陸機詩南崖充羅幕北渚盈軿)
(軒漢書陳咸傳得入帝城袁朗詩還望帝城中帝城何鬱鬱周禮城隅之制九雉古樂府鳳起方城隅)帝
輦平明出九衢(漢書馮唐傳唐為郎中署長事文帝帝輦過問唐曰父老何事為郎劉孝威詩)
(高飛帝輦側遠託日輪中漢書叔孫通傳長樂宫成先平明謁者治禮以次入殿門爾雅四達謂之衢太玄經)
(經衢迴九路拾遺記蘧伯玉焚師㳙樂器于九達之衢恐後世傳造焉)刻鳳盤螭凌桂邸
(劉勰新論公輸之刻鳳也翠冠雲聳朱距電搖翽然一翥翻翔雲棟江總詠雙闕詩刻鳳棲清漢圖龍入紫虛)
(西京雜記秦有青玉五枝燈下作蟠螭靈光殿賦蟠螭宛轉而承楣庾肩吾詩桂殿月偏來玉海郡國朝宿之)
(舍在京者謂之邸朱邸邸有朱戶也)穿池疊石寫蓬壺(莊子魚相造于水者穿池而養給閒)
(居賦爰定我居築室穿池鮑照詩穿池𩔖渤海北史魏太武帝紀詔於壺關東北大王山累石為三封列子渤)
(海之東有大壑焉其中有山一曰岱輿二曰員嶠三曰方壺四曰瀛洲五曰蓬萊孔奐詩京洛洵名都佳麗擬)
(蓬壺)璚簫暫下鈞天樂(說文瓊赤玉也詩注瓊玉玉之美者韻會亦作璚三十國春秋涼州)
(人得赤玉簫紫玉笛紫微王夫人歌玉簫和我神金醴釋我憂史記趙世家趙簡子寤曰我之帝所甚樂與百)
(神遊於鈞天廣樂九奏萬舞西京賦昔者太帝悦秦穆公而覲之饗以鈞天廣樂庾信詩成文興大雅出豫奏)
(鈞天)綺綴長懸明月珠(楚辭網戶朱綴刻方連些注網戶者以木為門扉而刻為方目使如)
(網羅之状朱綴者以朱丹飾其交綴之處使其所刻之方相連屬也劉憲詩綺綴玲瓏河色曉珠簾隠暎月華)
(窺李斯書垂明月之珠宋書符瑞志明月珠王者不盡鱗介之物則出陌上桑樂府耳中明月珠)仙榜
承恩爭既醉(沈炯文崑山平圃銀榜相輝蓬閬仙宫金臺崛起高唐宗詩玉庭浮瑞色銀榜藻祥)
(徽姚察詩長隨畫堂裏承恩無所讓于仲文詩承恩叨並作詩既醉以酒傅毅舞賦騰觚爵之斟酌兮慢既醉)
(其樂康)方知朝野更歡娛(詩序政遇醇和則歡娛被于朝野晉書杜預傳陛下聖明朝野)
(清宴東都賦聖王覩萬方之歡娛魏文帝詩良辰啟初節高構極歡娛張協詩昔在兩京時朝野多歡娛)
蘇頲
侍宴安樂公主山莊應制
駸駸羽騎歴城池(詩載驟駸駸江總詩大車何杳杳奔馬遂駸駸說文駸馬行疾也揚雄校)
(獵賦羽騎營營臚分殊事梁武帝詩羽騎凌雲轉禮記城郭溝池以為固韓非子築城池以守固)帝女
樓臺向晚披(戰國策魯君曰昔者帝女令儀狄作酒王僧孺文盛此王姬光兹帝女徐陵詩樓臺)
(非一勢臨玩自多竒傅縡詩樓臺宛轉曲皆通蕭慤詩春庭聊縦望樓臺自相隠盧照隣詩途遙日向夕梁元)
(帝序緹幔曉披既辨黃鍾之氣靈臺夕望便知玉井之色)露灑旌旗雲外出(李德林詩露自)
(金盤灑風從玉樹吹司禮司常建九旗之名物折羽為旌交龍為旗禮記龍旗九旒天子之旌也潘岳文旌旗)
(電舒戈矛林植江淹詩懵懵雲外山王襃詩高峯白雲外楊炯詩伏櫪排雲出)風迴巖岫雨中
移(司馬相如長門賦飄風迴而赴閨兮舉帷幄之䄡䄡嵇康詩散髮巖岫沈約詩峯磴互相拒巖岫杳無窮)
(梁武帝詩翻往雨中然梁簡文帝詩窗隂隨影度水色帶風移)當軒半落天河水(陸機詩阿)
(那當軒織王融詩當軒卷羅縠梁簡文帝梅花賦漂半落而飛空三輔黃圖引渭水貫天都以象天河揚泉物)
(理論水之精氣上浮宛轉隨流名曰天河張率詩長思不能寝坐望天河移)繞徑全低月樹
枝(謝靈運山居賦復有水徑繚繞回員王績詩山徑半幽迴庾信燈賦瓊鈎半上弱木全低顔延之詩風觀)
(要春景月樹迎秋光梁元帝詩月中含桂樹後漢書明帝紀永平十七年甘露仍降樹枝内附)簫鼓宸
遊陪宴日(梁武帝秋風辭簫鼓鳴兮發棹歌梁元帝文簫鼓騰空烟霞相接宋之問詩宸遊滿路輝)
(鮑照河清頌崇文協律之士藴儛頌于外坐朝陪宴之臣懷揄揚于内沈佺期詩扈巡行太液陪宴坐明光)
和鳴雙鳳喜來儀(詩鳳凰鳴矣于彼高岡又肅雍和鳴左傳鳳凰于飛和鳴鏘鏘潘岳笙賦)
(雙鳳嘈以和鳴書簫韶九成鳳凰來儀注來儀者來舞而有容儀也顧愷之鳳賦望儀鳳之逸羣郭璞鳳鳥贊)
(附翼來儀應我聖君)
廣達樓下夜侍酺讌應制(李濯廣達樓賦德陽旁倚少室前瞻唐書)
(明皇帝紀開元十三年十一月庚寅封于東岳賜天下大酺七日案玉海唐廣達樓在東)
(都唐書王君&KR0930;傳開元十四年君㚟大破吐蕃奏凱還宴君㚟及妻夏於廣達樓賜金帛)
(實錄開元二十四年八月壬子千秋節御廣達樓宴羣臣奏九部樂周禮族師春秋祭酺)
(亦如之注酺者為人物烖害之神也族長無飲酒之禮因祭酺而與其民以長幼相獻酬)
(焉)
東岳封迴讌洛京(爾雅太山為東岳漢書武帝紀元朔元年東巡東海上還封泰山降坐明)
(堂陳後主詩太平無以報願上東封書南都賦陪京之南居漢之陽注京謂洛陽也陳後主詩遨遊出洛京)
西墉通曉會公卿(曹植應詔詩爰暨帝宅税此西墉說文墉城垣也釋名墉容也所以隠蔽)
(形容吳志通曉不寐儀禮燕禮膳宰請羞於諸公卿者孟子公卿大夫此人爵也)樓臺絶勝宜
春苑(隂鏗詩新宫實壯哉雲裏望樓臺徐陵詩樓臺非一勢臨玩自多竒漢書元帝紀水衡禁囿宜春下)
(苑注宜春下苑即曲江池是也庾信春賦宜春苑中春已歸披香殿裏作春衣)燈火還同不夜
城(沈佺期詩燈火灼爍九微映蘭氣氛氲百和香三齊略記不夜城在陽遷東南蓋古有日夜出此城以不)
(夜名異之也)正覩人間朝市樂(後漢書魯恭傳閉戶講誦絶人間事劉峻詩我思江海遊)
(曾無朝市玩隋書廬思道傳勢利貨殖淡然不營雖籠絆朝市且三十載而獨往之心未始去懷抱也神仙傳)
(白石先生年二千餘不失人間之樂)忽聞天上管絃聲(北史周文帝紀帝嘗從數騎于野忽)
(聞簫鼓之聲以問從者皆莫之聞意獨異之古詩天上何所有歷歷種白榆庾信舞賦已曾天上學詎是世中)
(生漢書郊祀志絲曰絃竹曰管蘭亭序雖無絲竹管絃之盛一觴一詠亦足以暢敘幽情劉憲詩恩光山水被)
(聖祚管絃新)酺來萬舞羣臣醉(廣韻酺大飲酒作樂詩方將萬舞注萬者舞之總名又萬)
(舞洋洋箋萬舞干舞也周禮太宰以八柄詔王御羣臣中庸體羣臣則士之報禮重詩既醉既飽小大稽首)
喜戴千年聖主明(書衆非元后何戴晉書元帝紀劉琨等表曰蒼生顒然莫不欣戴聲教所)
(加願為臣妾拾遺記丹丘千年一燒黃河千年一清至聖之君以為大瑞庾信詩洽斯百禮福以千年後漢書)
(第五倫傳每讀詔書嘗歎息曰此聖主也宋書樂志六合寧承聖明)
杜甫
卜居(唐書本傳出為華州司功參軍流落劍南結廬成都西郊會嚴武節度劍南東西川)
(往依焉顧注乾元二年十二月公至成都明年上元元年卜成都西郭浣花溪以居公題)
(草堂詩云經營上元始是也)
浣花溪水水西頭(寰宇記浣花溪在成都西郭外屬犀浦縣一名百花潭方輿勝覽浣花溪)
(在成都府城西南五里一統志唐妓薛濤家潭旁以潭水造紙為十色箋李商隠詩浣花箋紙桃花色即此趙)
(注公之居在浣花溪水西岸江流曲處公詩所謂田舍清江曲也址既蕪没吕汲公鎮成都日於西岸佛舍梵)
(安寺旁為立草堂焉牛鳳及詩通津澗水西世說士衡住西頭)主人為卜林塘幽(西都賦有)
(西都賓問於東都主人西京雜記匡衡曰願得主人書遍讀之梁武帝答陶隠居書知欲從卜想諮請幽勝謀)
(及蓍龜劉孝綽詩是日青春獻林塘多秀色頭陀寺碑膴膴亭臯幽幽林薄)已知出郭少塵
事(南史謝靈運傳靈運出郭游行或一百六七十里王勃序幽居少事野性多閑陶潛詩遂與塵事冥)更
有澄江銷客愁(謝朓詩澄江淨如練王績詩不如高枕上時取醉消愁何遜詩客心愁日暮劉)
(孺聯句詎使客愁生)無數蜻蜓齊上下(張孟陽濛汜池賦珍魚産而無數爾雅蜻蜓一名負)
(勞古今注蜻蜓即蜻蛉好飛集水上有青赤黃三種色青而大曰蜻蜓小而黃曰狐黎小而赤曰赤卒又名絳)
(騶又名赤弁丈人埤雅蜻蜓尾端亭午則亭名之曰蝏以此字或作蜓楚辭將汜汜若水中之鳬與波上下偷)
(以全吾軀乎)一雙鸂鶒對沈浮(庾信詩白鶴一雙來本草鸂鶒一名溪鴨又名紫鴛鴦左)
(雄右雌羣伍不亂臨海異物志鸂鶒水鳥毛有五色食短狐其在溪中無復毒氣吳都賦鸂鶒鷛渠注鷛渠似)
(鴨而鷄足謝惠連賦覽水禽之萬類信莫麗乎鸂鶒詩載沈載浮西都賦沈浮往來雲集霧散)東行萬
里堪乘興(世說陳太丘詣荀朗陵使元方將車季方持杖後從長文尚小載著車中既至荀使叔慈)
(應門慈明行酒餘六龍下食文若亦小坐著膝前於是太史奏真人東行華陽國志蜀使費禕聘吳孔明送之)
(禕歎曰萬里之行始於此矣寰宇記萬里橋在成都府中和門外昔諸葛亮送費禕聘吳至此世說王子猷曰)
(吾本乘興而行興盡而返)須向山隂上小舟(世說王子猷居山隂夜大雪眠覺開室命酌酒)
(西望皎然因起彷徨詠左思招隠詩忽憶戴安道時戴在剡即便夜乘小船就之經宿方至造門不前而返說)
(文小舟為艇)
堂成(隋唐嘉話杜甫在成都節度裴冕為卜居西郭浣花溪作草堂)
背郭堂成蔭白茅(史記陳丞相世家家乃負郭窮巷以敝席為門蕭子雲詶王建安詩子家)
(冠蓋里我館幽棲郭左傳與諸侯落之注宫室始成祭之曰落詩白茅包之杜之松答王績書蔭丹桂藉白茅)
(通志茅類甚多惟白茅擅名)緣江路熟俯青郊(梁昭明太子詩道逢一俠客緣路問君居)
(謝朓詩江路西南永歸流東北騖任昉詩滄江路窮此湍險方自兹謝朓詩結軫青郊路唐書禮樂志緹幕移)
(候青郊啟蟄)榿林礙日吟風葉(甫自注榿木惟蜀地最宜種益部方物記榿林厥植易安)
(數年輒成林民家蒔之不三年材可倍常齊東野語榿讀作敧庾肩吾詩疎林不礙日涸浦暫通潮張正見詩)
(松吟欲舞風王勃詩野花常捧露山葉自吟風)籠竹和烟滴露梢(黃庭堅别集蜀人名大竹)
(曰籠竹蔡夢弼注蜀有竹名籦籠沈炯詩竹烟生薄晚花色亂春朝宋之問詩潭曠竹烟盡洲香橘露團沈約)
(詠竹詩風動露滴瀝張正見詩翠竹梢雲自結叢)暫止飛烏將數子(詩瞻烏爰止于誰之)
(屋沈約詩秋鴻兮疏引寒烏兮聚飛劉孝威望棲烏篇夕烏飛參差單雄雜寡雌晉書樂志鳳將雛歌者舊曲)
(也古樂府烏生八九子端坐秦氏桂樹間)頻來語燕定新巢(徐彦伯詩暗梁聞語燕夜燭見)
(飛蛾太平廣記後魏元道康居林慮山書齋嘗有隻燕為巢歲歲必至忽聞燕呼康字曰景怡景怡樂以終身)
(道康驚異曰爾禽而語何也燕曰我暫為禽耳以卿盛德故來相依古詩思為雙飛燕銜泥巢君屋易林不如)
(新巢可以樂居唐太宗詩新巢封古樹)旁人錯比揚雄宅(漢書揚雄傳雄字子雲蜀郡成)
(都人也有田一壥有宅一區明一統志揚雄宅内有草玄堂及墨池今成都縣治即其地也左思詩寂寂揚子)
(宅門無卿相輿張載詩借問揚子宅想見長卿廬)懶惰無心作解嘲(陶潛詩阿舒已十八)
(懶惰固無匹嵇康絶交書簡與禮相背嬾與慢相成淮南子食土者無心而慧漢書揚雄傳雄方草太玄或嘲)
(雄以玄尚白而雄解之號曰解嘲)
送李八祕書赴杜相公幕(唐書百官志秘書郎三人從六品上掌四)
(部圖籍以甲乙丙丁為部虞集注大歷二年六月劍南節度使杜鴻漸入朝辟李祕書入)
(幕杜蓋先行李追赴之也當是其年九月作)
青簾白舫益州來(漢焦仲卿妻詩箱簾六七十綠碧青絲䋲古樂府青雀白鵠舫倦游錄劉)
(濬白舫百棹皆繡帆青簾多載伎女漢書武帝紀元封二年遣將軍郭昌中郎將衞廣發巴蜀兵平西南夷未)
(服者以為益州郡明一統志四川古梁州地漢置益州部刺史)巫峽秋濤天地迴(荆州記巴)
(東三峽巫峽長一統志巫峽在巫山縣西三十里即巫山也曹毘觀濤賦伊山水之遼㢠何秋月之淒清瞻滄)
(洲之騰起觀雲濤之來征左思蜀都賦流漢湯湯驚浪雷奔望之天迴即之雲昏木華海賦狀如天輪膠戾而)
(激轉又似地軸挺拔而爭迴)石出倒聽楓葉下(王績詩時時斷嶂遮往往孤峯出顔延之)
(詩側聽風薄木謝靈運詩曉霜楓葉丹夕曛嵐氣隂楚辭洞庭波兮木葉下梁武帝𢷬衣詩中州木葉下邊城)
(應早霜)櫓搖背指菊花開(吳志吕蒙傳蒙至尋陽使白衣搖櫓作商賈裝服晝夜兼行王)
(勃採蓮曲桂棹蘭橈下長浦羅裠玉腕搖輕櫓王績詩春釀煎松葉秋杯浸菊花虞集注楓樹懸崖而生者則)
(聽其落葉之聲船櫓向後而搖者則背指岸菊花開之處)貪趨相府今晨發(史記張蒼傳蒼)
(以列侯居相府晉百官表注漢丞相府門無闌不設鈴不警鼓言其深大闊遠無節限也王襃入朝詩嚴駕早)
(凌晨任昉詩朝發富春渚)恐失佳期後命催(楚辭與佳期兮夕張謝莊月賦佳期可以還微)
(霜霑人衣左傳宰孔謂齊侯曰且有後命無下拜陸機詩薄寒肅後命改服就藩臣張正見詩良時不可再騶)
(馭鬱相催)南極一星朝北斗(漢書天文志老人星曰南極崔駰頌夀如南極子孫千億晉書)
(天文志老人一星在弧南一曰南極常以秋分之旦見於景春分之夕沒于丁見則治平主夀昌詩維北有斗)
(淮南子北斗之神有雌雄雄左行雌右行星經北斗星謂之七政天之諸侯亦謂帝車魁四星為璇璣杓三星)
(為玉衡齊七政斗為人君號令之主)五雲多處是三台(周禮春官保章氏以五雲之物辨吉)
(凶水旱降豐荒之祲象庾信華林園馬射賦正繪五彩之雲壺寧百福之酒論衡山大者雲多沈佺期詩泉臨)
(香澗落峯入翠雲多晉書天文志三台六星兩兩而居起文昌列抵太微一曰天柱三公之位也在人曰三公)
(在天曰三台主開德宣符也西近文昌二星曰上台主夀次二星曰中台主宗室東二星曰下台主兵趙子櫟)
(注南極一星謂李祕書北斗指長安三台指杜相公)
劉長卿
獻淮寧軍節度使李相公(唐書方鎮表大歷十四年淮西節度使復)
(治蔡州是年賜號淮寧軍)
建牙吹角不聞喧(南史宋孝武帝紀建牙於軍門是時多不悉舊儀有一翁班白稱少從武)
(帝征伐因使指揮事畢忽失所在潘岳關中詩桓桓梁征高牙乃建南史張興世傳興世父仲子嘗謂興世曰)
(我雖田舍老公樂聞鼓角可送一部行田時欲吹之徐陵太極殿銘帝旅無喧王旗斯謐王胄詩當歌寂不喧)
三十登壇衆所尊(世說摯瞻曾作四郡太守大將軍戶曹參軍復出作内史年始二十九嘗)
(别王敦敦謂瞻曰卿年未三十已為萬石亦太蚤瞻曰方于將軍少為太蚤比之甘羅已為太老史記淮隂侯)
(傳贊相國深薦策拜登壇虞世南詩上將三略遠元戎九命尊)家散萬金酬士死(史記平原)
(君傳家之所有盡散以饗士得敢死之士三千人又留侯世家不愛萬金之資為韓報讐強秦管子吳王好劍)
(而國士輕死)身留一劒答君恩(史記孟嘗君傳馮先生甚貧猶有一劍耳晉書張華傳華)
(補豫章令雷煥為豐城令煥到縣掘獄屋基得一石函中有雙劍並刻題一曰龍泉一曰太阿遣使送一劒與)
(華佩詩天子萬年疏臣蒙君恩無以報答故願君長夀而已)漁陽老將多回席(漢書地理)
(志漁陽郡秦置後漢書吳漢傳漁陽上谷突騎天下所聞也唐書地理志薊州漁陽郡開元十八年析幽州置)
(漢書高帝紀項羽願與沛公西入關懷王諸老將皆曰羽所過無不殘滅不如更遣長者又灌夫傳丞相娶燕)
(王女為夫人有太后詔召列侯宗室皆往賀酒酣武安起為夀坐皆避席伏已魏其侯為夀獨故人避席耳餘)
(半膝席)魯國諸生半在門(漢書地理志魯國屬豫州伯禽所封又儒林傳高皇帝誅項籍)
(引兵圍魯魯中諸儒尚講誦習禮絃歌之聲不絶史記叔孫通傳通徵魯諸生三十餘人資治通鑑狄仁傑嘗)
(薦姚元崇桓彦範敬暉等數十人卒成反正之功或謂仁傑曰天下桃李悉在公門矣)白馬翩翩
春草綠(詩有客有客亦白其馬魏志公孫瓉傳瓉為遼東屬國長史長乘白馬又選數十白馬為騎士)
(號曰白馬義從袁淑詩劍騎何翩翩鮑照詩獸肥春草短沈炯詩草纖纖而垂綠)邵陵西去獵
平原(春秋楚屈完來盟于師盟于召陵注召陵潁川縣也按邵古作召唐書地理志武德四年以郾城邵)
(陵北舞西平置道州貞觀元年州廢省邵陵西平入郾城隸蔡州明一統志郾城縣在許州城南一百二十里)
(召陵城在郾城縣東四十五里春秋盟于召陵即此公羊敗狄于太原傳上平曰原下平曰隰司馬相如子虛)
(賦楚有平原廣澤遊獵之地虞世南詩揚桴上隴坂勒騎下平原)
自夏口至鸚鵡洲夕望岳陽寄源中丞(明一統志夏口)
(在武昌府荆江之中正對沔口唐稱鄂州為夏口本在江北自孫權取對岸為夏口而江)
(北之名始晦水經注江水又東逕江之右岸當鸚鵡洲一統志湖廣武昌府鸚鵡洲在府)
(城南按岳陽今岳州府也源中丞一作元漢書百官表御史大夫有兩丞一曰中丞在殿)
(中蘭臺掌圖籍外督部刺史内領侍御史受公卿奏事)
汀洲無浪復無烟(楚辭搴汀洲兮杜若將以遺兮遠者柳惲詩汀洲採白蘋日暖江南春徐)
(陵頌四海無浪三階已平梁元帝螢火詩著人疑不熱集草訝無烟江總詩石瀨乍深淺崖烟逓有無)楚
客相思益渺然(左傳楚客聘于晉過宋太子知之請野享之江淹詩楚客心悠哉晉書嵇康傳)
(吕安與康友每一相思輒千里命駕虞世南詩結友一言重相思千里至江淹詩渺然萬里遊)漢口夕
陽斜度鳥(明一統志湖廣漢陽府漢口在大别山北即漢水與溳水合流入於大江處詩度其夕陽)
(爾雅山西曰夕陽注暮乃見日庾信詩拱積行雲礙憣搖度鳥驚虞騫詩澄潭寫度鳥空嶺應鳴猿)洞庭
秋水遠連天(戰國策秦與楚戰大破之取洞庭五渚水經注洞庭湖廣員五百餘里日月若出没)
(其中明一統志湖廣岳州府洞庭湖在府城西南莊子秋水時至百川灌河沈約攜手曲斜簪暎秋水開鏡比)
(春粧後漢書光武帝紀旗幟蔽野埃塵連天)孤城背嶺寒吹角(庾信文月暈孤城塵驚虛)
(援楊素詩荒塞空千里孤城絶四鄰梁元帝庾承先銘風翻嶺背月下松西通禮儀纂蚩尤與黃帝戰帝命吹)
(角作龍鳴以禦之軍中製之以司昏曉南史王敬則傳敬則臨淮人母為女巫嘗謂人曰敬則生時胞衣紫色)
(應得鳴鼓角人笑之曰汝子得為人吹角可矣後封尋陽郡公)獨樹臨江夜泊船(古樂府獨)
(樹不成林王襃詩平原看獨樹亭臯望别邨謝靈運詩臨江遲來客庾信賦誅茅宋玉之宅穿徑臨江之府隋)
(書李安傳平陳之役安率蜀兵東下謂諸將曰水戰非北人所長今陳人依險泊船必輕我而無備以夜襲之)
(可破也)賈誼上書憂漢室(漢書賈誼傳誼以為漢興二十餘年當改正朔易服色制度定)
(官名興禮樂天子議以誼任公卿之位絳灌之屬盡害之迺毁誼天子疎之以誼為長沙王太傅既以適去意)
(不自得度湘水為賦以弔屈原注適音讁戰國策說秦王書十上而說不行魯靈光殿賦瑞我漢室永不朽兮)
長沙謫去古今憐(漢書五行志故為人所羡今為人所憐全唐詩話劉長卿字文房以祠部)
(員外郎為轉運使判官吳仲孺誣奏貶播州南巴尉唐汝詢解此長卿被謫入楚以賈生自慰也)
觀校獵上淮西相公(周禮校人掌王田獵之馬漢書成帝紀大校獵注校)
(獵者大為闌校以遮禽獸而獵取也唐書方鎮表上元二年淮南西道節度使增領陳鄭)
(潁亳汴宋曹徐泗九州徙治安州號淮西十六州節度使)
龍驤校獵邵陵東(晉書五行志孫皓天紀中童謠曰不畏岸上獸但畏水中龍武帝聞之加)
(王濬龍驤將軍車武子秦書苻堅與苻健入關堅時年十二未有位號健夢有天神遣使者拜堅為龍驤將軍)
(後加此官以應神夢左思吳都賦命官師而擁鐸將校獵乎具區劉孝威詩材官足校獵凉秋戲射熊漢書地)
(理志汝南郡縣召陵注即齊桓公伐楚次于召陵者也)野火初燒楚澤空(戰國策楚王遊)
(于雲夢結駟千乘旌旗蔽天野火之起也若雲蜺高士傳焦先嘗結草為廬于河之湄其後野火燒其廬先因)
(露寝遭冬雪大至袒卧不移司馬相如子虛賦臣聞楚有七澤嘗見其一未觀其餘也臣之所見蓋特其小小)
(者耳名曰雲夢)師事黃公千載後(史記田單傳單令城中人曰當有神人為我師有一卒曰)
(臣可以為師乎因反走田單乃起引還東鄉坐師事之又留侯世家張良遊下邳圯上有一老父至與良期後)
(五日會此出一編書曰讀此為王者師後十三年見濟北穀城山下黃石即我矣庾信宇文盛誌銘授圖黃石)
(不無師表之心學劍白猿遂得風雲之志何妥詩小臣屬千載時幸預簪纓)身騎白馬萬人
中(淮南子將軍不敢騎白馬魏志龐德傳德嘗乘白馬時謂之白馬將軍晉書五行志嘉平中有謠曰白馬)
(素羈西南馳其誰乘者朱虎騎淮南子智過萬人者謂之英王粲詩連舫踰萬艘帶甲千萬人)笳隨晚
吹吟邊草(顔延之七斁視華鼓之繁桴聽邊笳之嘶囀江淹賦吟燕笳而坐悲王勃與蜀城父老書)
(輕蟬送夏驚晚吹於風園伏知道詩三更夜警新横吹獨吟春吳邁遠胡笳曲邊風落裒草)箭沒寒
雲落塞鴻(史記李廣傳廣出獵見草中石以為虎而射之中石沒鏃庾肩吾詩寒雲間石起秋葉下)
(山飛徐陵詩角弓連兩兔珠彈落雙鴻梁昭明太子九月啟紫塞蒼鴻追風光而結陣)三十擁旄
誰不羨(古樂府陌上桑三十侍中郎班固涿邪山祝文杖節擁旄鉦人伐鼓虞羲詩擁旄為漢將汗馬出)
(長城)周郎少小立竒功(吳志周瑜傳孫策親自迎瑜授建威中郎將即與兵二千人騎五十)
(匹瑜時年二十四吳中皆呼為周郎孫權討江夏瑜為前部大督曹公入荆州將士皆懼瑜曰請得精兵三萬)
(人進駐夏口保為將軍破之乃取蒙衝鬭艦數十艘實以薪草膏油灌其中裹以帷幕同時發火延燒岸上營)
(落人馬燒溺死者甚衆軍遂敗退還曹植樂府少小去鄉邑揚聲沙漠垂沈炯詩自言居漢世少小見豪雄漢)
(書陳湯傳湯為人多策謀喜竒功)
錢起
贈闕下裴舍人
二月黃鶯飛上林(蕭子顯詩二月春心動武平一詩黃鶯未解林間囀王維詩黃鶯弄不足)
(銜向玉階飛詩黃鳥于飛吳均詩黃鸝飛上林漢書武帝元鼎二年初置上林苑又枚乘傳修治上林雜以離)
(宫三輔故事上林苑連綿四百餘里)春城紫禁曉隂隂(王維詩疎雨過春城謝莊文收華紫)
(禁文選注王者之宫以象紫微故名紫禁李嶠詩白玉仙輿紫禁來駱賓王詩城闕千門曉謝朓詩紫殿肅隂)
(隂)長樂鐘聲花外盡(三輔黃圖長樂宫本秦之興樂宫也高皇帝始居櫟陽七年長樂宫)
(成徙居長安城西都賦自未央而連桂宫北彌明光而亘長樂禮記鐘聲鏗鏗以立號劉孝威詩鐘聲猶未絶)
(李嶠詩羽騎參差花外轉沈佺期詩長樂宵鐘盡)龍池柳色雨中深(唐書禮樂志帝賜第)
(隆慶坊坊南之地忽變為池帝即位作龍池樂以歌其祥沈佺期詩龍池躍龍龍已飛何遜詩輕烟滲柳色李)
(白詩柳色黃金嫰王維詩雨中春樹萬人家)陽和不散窮途恨(史記時在中春陽和方起)
(劉長卿詩草樹得陽和晉書阮籍傳籍時率意獨駕不由徑路車迹所窮輒慟哭而返鮑照詩窮途悔短計李)
(白詩夜光抱恨良歎悲)霄漢長懸捧日心(賈謐詩青青寒雲上拂丹霄詩倬彼雲漢謝靈)
(運詩結念屬霄漢江淹詩旌心徒自懸魏書程昱少時常夢兩手捧日昱私異之以語荀彧彧以白太祖太祖)
(曰卿當終為吾腹心唐太宗詩心隨朗日高)獻賦十年猶未遇(王維詩聞道甘泉能獻賦)
(懸知獨有子雲才後漢書張衡傳作兩京賦以諷諫十年乃成袁宏三國名臣贊序未遇伯樂則千載無一驥)
羞將白髮對華簪(杜甫詩羞將短髮還吹帽南史范縝傳縝年二十九髮白皓然乃作白髮)
(詠以自嗟謝靈運詩星星白髮垂陶潛詩聊用忘華簪張九齡詩安用叨華簪)
宴曹王宅(唐書列傳王名臯字子蘭天寳十一載嗣封由左司禦兵曹參軍累遷江)
(西節度使卒贈尚書左僕射諡曰成)
賢王駟馬退朝初(孟子古之賢王好善而忘勢杜甫詩許與必詞伯賞遊實賢王蔡邕獨斷)
(法駕有五色安車五色立車各一皆駕駟馬楚辭霾兩輪兮縶駟馬杜甫詩退朝花底散)小苑三春
帶雨餘(庾信春賦停車小苑連騎長楊李頎詩小苑蔔萄花滿枝琴賦三春之初麗服以時乃攜友生)
(以遨以嬉王襃詩秋風帶雨餘庾肩吾詩雲歸帶雨餘)林沼蔥蘢多貴氣(庾信卭竹杖賦)
(摘芳林沼行樂軒除李頎詩松篁氣蔥蘢後漢書光武帝紀氣佳哉鬱鬱蔥蔥然沈佺期詩邸第樓臺多氣色)
(杜甫詩門闌多喜氣)樓臺隠暎接天居(盧懷慎詩樓臺影就波中出裴㴶詩樓臺直與紫微)
(通劉孝威詩堂皇更隠映蔡邕賦皇家赫赫而天居鮑照舞鶴賦仰天居之崇絶王維詩雲館接天居)仙
雞引敵穿紅藥(本集仙雞詩序繁峙義興鎮酒家韓氏畜一雞以善鬭雄其鄉一日敵家以藥)
(飼雞求與韓雞鬭韓雞被傷一賣藥道人過其門曰吾能活此韓欣然使療之雞果復生作仙雞詩以記之傅)
(奕鬭雞賦或徉背而引敵杜甫詩穿花蛺蝶深深見謝朓詩紅藥當階翻)宫燕銜泥落綺疏
(鮑照樂府猶勝吳宫燕古詩忽為雙飛燕銜泥巢君屋薛道衡詩空梁落燕泥李尤東觀銘綺疏外陳陸雲登)
(臺賦綺疏列於東序玉篇綺疏窗也)自歎平生相識願(南史馬先琕傳大丈夫為時所知當)
(進不求名退不逃罪乃平生願也陳子昂詩孤負平生願左傳吳季札聘于鄭見子産如舊相識杜甫詩佳士)
(欣相識)何如今日厠應徐(曹植詩今日同堂庾肩吾詩徒然欣並命無以厠應劉魏志王)
(粲傳文帝為五官中郎將及平原侯植皆好文學粲與徐幹應瑒應璩陳琳阮瑀劉楨並見友善時稱建安七)
(子)
韓翃
題仙遊觀
仙臺下見五城樓(陳子昂詩白玉仙臺古蘇頲詩宫中下見南山盡史記武帝紀方士有言)
(黃帝時為五城十二樓以候神人庾信詩五城臨北極李白詩天上白玉京十二樓五城)風物凄凄
宿雨收(陶潛斜川詩序天氣澄和風物閒美詩蒹葭淒淒又秋日凄凄百卉具腓謝朓詩多雨亦凄凄)
(江總詩宿雨潤條枝王維詩桃紅復含雨應璩與岑文瑜書雨垂落而復收)山色遙連秦樹
晚(王維詩江流天地外山色有無中岑參詩山色低官舍王諲南至雲物賦佳氣蔥蘢遙連渭北杜甫詩兩)
(行秦樹直張九齡詩樹晚猶蔥蒨姚崇詩桂含秋樹晚)砧聲近報漢宫秋(梁簡文帝詩城)
(外搗砧聲又翃本集詩露濕荷裳已報秋李白詩蔔萄出漢宫杜甫詩乾坤繞漢宫又甫詩秋至拭清砧)疎
松影落空壇靜(虞騫詩疎松含白水李白詩清泉暎疎松杜甫詩疎松隔水奏笙簧江總詩終)
(南雲影落王勃詩雲暗玉壇空王維詩谷靜惟松響)細草香閒小洞幽(丘遲詩細草藉龍騎)
(蘇頲詩細草偏承迴輦處杜甫詩春風花草香劉長卿詩細草青青御路閑宋之問詩别有仙人洞壑幽)何
用别尋方外去人間亦自有丹丘(張說詩逍遙非外尋楚辭覽方外之荒忽)
(七啟雍容暇豫娛志方外李白詩别有天地非人間楚辭仍羽人於丹丘注丹丘晝夜常明之處也謝靈運詩)
(丹丘徒空筌)
送冷朝陽還上元(全唐詩注冷朝陽金陵人大歷進士一統志宋永嘉初始)
(置江寧縣唐至德二年陞縣為郡乾元初改為昇州上元二年始因童謠改昇州為上元)
(從年號也)
青絲䋏引木蘭船(漢鼓吹曲青絲為君䋏魏文帝詩負䋏引船行劉孝威詩金槳木蘭船薛)
(道衡詩新船木蘭檝李頎詩且駐木蘭船)名遂身歸拜慶年(北史周明帝紀功成名遂建國)
(剖符老子功成名遂身退天之道也梁武帝孝思賦便欲歸身山下皇甫冉詩前程觀拜慶崔顥詩恩深侍從)
(年)落日澄江烏榜外(廬照隣詩落日似縣金謝朓詩澄江淨如練杜甫詩更有澄江消客)
(愁圖經初立西州城未有籬門樹烏榜而已故其地又名烏榜邨一統志西州城晉時丹陽尹治也)秋風
疎柳白門前(漢武帝秋風辭秋風起兮白雲飛鮑照詩高松揭秋風蕭慤詩楊柳月中疎杜甫詩)
(塞柳行疎翠一統志白下縣本江東之白石壘齊武帝移瑯琊人居之唐武德元年於此立金陵城古樂府暫)
(出白門前楊柳可蔵烏)橋通小市家林近(杜甫詩伐竹為橋結構同褰裳不涉往來通周)
(禮大市以質小市以劑又杜甫詩小市常爭米顔延之文汲流舊巘葺宇家林孟浩然詩誰道山林近)山
帶平湖野寺連(庾信碑銘河連積石山帶崆峒杜甫詩山帶烏蠻闊江連白帝城又庾信詩平)
(湖泛玉舳李白詩石門中斷平湖出岑參詩野寺荒臺晚李遠詩曾往衡陽岳寺邊門開江水與雲連)别
後依依寒夢裏(李白詩别後經此地為余謝蘭孫漢書外戚傳驩接狎以離别兮宵寤夢之茫)
(茫蔡元恭詩眺回情依依又李白詩寒燈厭夢䰟欲絶張九齡詩所思如夢裏)共君攜手在東
田(詩惠而好我攜手同行樂府解題攜手曲言攜手行樂也杜甫詩醉眠秋共被攜手月同行沈約傳約少)
(嗜慾居處儉素立宅東田屬望郊阜崔泰之詩微尚愛東田)
送客歸江州(一統志晉太康十年立江州治豫章寰宇記江州為晉重鎮隋平陳)
(郡廢州存大業中廢州為郡名九江唐復置江州明皇改潯陽郡後復改江州)
東歸復得采真遊(詩我東曰歸莊子古之至人假道於仁托宿於義以遊逍遙之虛食於苟)
(簡之田立於不貸之圃古者謂是采真之遊注謂采取真實之理也)江水迎君日夜流(楚辭)
(使江水兮安流阮籍詩湛湛長江水又楚辭波滔滔兮來迎離騷吾令鳳凰飛騰兮繼之以日夜蘇頲詩河流)
(無日夜)客舍不離青雀舫(王維詩柳條疎客舍王融詩興寝不曾離梁元帝船名詩檐知)
(青雀歸隋煬帝詩綠潭桂檝浮青雀王勃滕王閣序舸艦迷津青雀黃龍之舳爾雅舫舟也庾信詩時看青雀)
(舫)人家舊在白鷗洲(王維詩雨中春樹萬人家陶潛還舊居詩阡陌不移舊鮑照詩翻浪)
(揚白鷗詩在河之洲注洲水中可居之地江淹詩水鳥立於孤洲)風吹山帶遙知雨(詩風)
(其吹女梁昭明太子詩靡靡祥風吹廬山記廬山香爐峯其氣若香烟天將雨白雲冠峯號山帶論衡天且雨)
(商羊起舞商羊者知雨之物也)露濕荷裳已報秋(何遜詩露濕寒塘草陽休之詩露濕後園)
(薇傅亮芙蓉賦美蘭佩而荷裳王昌齡詩為我訪荷裳陶潛詩慨然知己秋李白怨清秋賦荷花落兮江色秋)
聞道泉明居止近(杜甫詩聞道尋源使南史陶潛傳潛字淵明唐人避高祖諱改為泉明易)
(林宜利居止向秀思舊賦余少與嵇康吕安居止接近)籃輿相訪為淹留(晉書陶潛傳潛)
(素有脚疾乘籃輿令一門生二兒共舉之陳子昂詩聞鶯忽相訪吳都賦集洞庭而淹留謝靈運詩憶爾共淹)
(留)
皇甫冉
三月三日義興李明府後亭泛舟(一統志常州府宜興縣本)
(吳荆溪地晉置義興郡隋廢郡改縣曰義興宋改宜興)
江南風景復如何(爾雅江南曰揚州史記貨殖傳大江之南五湖之間晉書王導傳風景不)
(殊王冋詩風景共鮮華水石相輝媚王勃文野曠川明風景挾江山之助詩如何如何忘我實多)聞道
新亭更可過(江總詩聞道艷歌時易調晉書王導傳過江人士每至暇日相要出新亭飲宴庾信)
(詩樹似新亭岸沙如龍尾灣又彷彿新亭岸西京賦連騎相過謝靈運撰征賦平原遠兮路交過)處處
藝蘭春浦綠(後漢書桓帝紀郡縣阡陌處處有之子夜歌處處采芙蓉婉轉得蓮子陶潛詩菽稷)
(隨時藝易同心之言其臭如蘭江淹别賦春草碧色春水渌波送君南浦傷如之何魏收櫂歌行雪溜添春浦)
(花水足新流王襃詩垂楊夾浦綠)萋萋藉草遠山多(詩惟葉萋萋黃鳥于飛琴操昭君怨)
(秋木萋萋其葉萎黃廣韻萋萋草盛貌楚辭春草生兮萋萋此史達奚武傳同州旱帝勅武祠華岳晚不得還)
(即於岳上藉草而宿江總賦徑行藉草宴坐臨渠謝靈運詩杪秋尋遠山山遠行不近何遜詩天暮遠山青梁)
(簡文帝文鬱乎此山竒狀增多)壺觴須就陶彭澤(陶潛歸去來辭引壺觴以自酌盻庭柯以)
(怡顔韋元旦詩壺觴既卜仙人夜歌舞旋停織女梭襄陽記司馬德操常詣龐德公值其渡沔德操竟入其室)
(呼德公妻子使速作黍徐元直向云當來就我與德公談晉書陶潛傳潛謂親朋曰聊欲絃歌以為三徑之資)
(可乎執事者聞之以為彭澤令一統志彭澤縣屬九江府)時俗猶傳晉永和(離騷蹇吾法夫)
(前修兮非時俗之所服又何時俗之工巧兮偭規矩而改錯陸雲詩秉心金石固豈從時俗傾晉書王嘉傳所)
(造牽三歌䜟事過皆驗累世猶傳之書法要錄永和九年王右軍與親友四十二人修禊于蘭亭揮毫製序按)
(永和晉穆帝年號)更使輕橈徐轉去(謝瞻詩日落泛澄瀛星羅遊輕橈王籍櫂歌行輕橈)
(暮不息復逐夜潮上武平一詩波搖岸影隨橈轉曹植九華扇賦隨皓腕以徐轉劉峻詩去去無終極)微
風落日水增波(古樂府微風吹閨闥吳均詩皎皎日將上獵獵起微風謝惠連詩落日隠檐楹)
(梁簡文帝詩暉暉隠落日九歌與女遊兮九河衝風至兮水揚波魏文帝臨渦賦蔭高樹兮臨曲阿微風起兮)
(水增波張華詩增波動芰荷)
送張道士歸茅山謁李尊師(一統志茅山在句容縣東南四十五)
(里形如句字初名句曲山後因茅君得道於此更今名道書為第八洞天第一福地)
向山獨有一人行(庾信詩獵馬向山横史記河渠書禹湮洪水泥行蹈橇山行即橋尸子山)
(行乘樏祖孫登詩獨有相思意聊敞鳳凰臺隋書姚察傳我平陳唯得此一人易一人行則得其友)近洞
應逢雙鶴迎(一統志茅山華陽洞玉柱洞茅洞又有良常羅姑天窗碧巖諸洞庾信明月山銘風)
(生石洞雲出山根王勃序萍水相逢南史庾域傳域為懷寧太守母好鶴唳域營求孜孜不怠一旦雙鶴來下)
(論者以為孝感所致何晏詩雙鶴比翼遊羣飛戲太清庾信步虛詞黃鵠來相迎)嘗以素書傳
弟子(唐書藝文志枕中素書一卷不著錄張商英序黃石公圯橋所授子房素書世人多以三略為是此)
(傳者之悞也晉有盜發子房塚於玉枕中得此書太平經悟師一人教十弟子)還因白石號先
生(列仙傳焦先煮白石食之或以與人味如芋庾信詩白石仙人芋青林隠士松神仙傳白石先生者恒煮)
(白石為糧就白石山居故號白石先生孟子先生將何之)無窮杏樹何年種(淮南子執要道)
(之柄而遊于無窮之地武元衡詩三千世界本無窮神仙傳董奉居廬山為人治病重者種杏五株輕者一株)
(庾信詩移梨付苑吏種杏乞山人王襃輕舉篇流珠餘舊竈種杏發新叢)幾許芝田帶月耕
(古詩相去復幾許神異經鐘山在北海之子地仙家數十萬畊田種芝草課計頃&KR1194;拾遺記崑崙山第九層山)
(形漸小狹下有芝田蕙圃皆數百頃羣仙種耨焉盧思道詩春朝露濕九芝田陶潛詩帶月荷鋤歸山海經稷)
(之孫叔均是始作牛耕)師事少君年歲久(神仙傳東陵聖母師事劉綱史記封禪書李少)
(君以祠竈穀道却老方見上少君者故深澤侯舍人主方匿其年及其生長常自謂七十能使物却老荀濟詩)
(咄嗟改容髩俄傾彌年歲駱賓王賦蕩子别來年月久)欲隨旌節往層城(周禮掌節凡邦)
(國之使節山國用虎節土國用人節澤國用龍節門關用符節貨賄用璽節道路用旌節注今使者所擁節是)
(也淮南子崑崙山有層城九重天台山賦苟台嶺之可攀亦何羨於層城蕭子顯詩睿心重禪室遊駕陟層城)
皇甫曾
早朝日寄所知
長安雪夜見歸鴻(漢書地理志京兆尹縣長安高帝五年置西都賦漢之西都實在雍州名)
(曰長安晉書王徽之傳居山隂夜雪初霽忽憶戴逵便夜乘小船詣之家語衞靈公與孔子語見飛鴻過仰視)
(之顔延之歸鴻詩萬有皆同春鴻雁獨辭歸謝朓詩停琴佇凉月滅燭聽歸鴻)紫禁朝天拜舞
同(謝莊文收華紫禁李善注王者之宫象紫微故謂宫中為紫禁李嶠詩白玉仙輿紫禁來舊唐書韓弘傳)
(朝天有慶就日方伸易林長樂行觴千秋起舞拜受大福唐書禮樂志内閑廏使引戲馬五坊使引象犀入場)
(拜舞)曙色漸分雙闕下(唐明皇詩曙色和風著花草李白詩紗窗曙色新庾信祀五帝歌閶)
(闔朝分李嶠詩烏署曉光分魏志陳思王傳注建高門之嵯峩兮浮雙闕乎太清又閶闔起丹扉雙闕耀朱光)
(史記封禪書新垣平使人持玉杯上書闕下獻之平言上曰闕下有寳玉氣來者已視之果有獻玉杯者刻曰)
(人主延夀班固詩上書詣闕下梁武帝樂府照耀雙闕下)漏聲遙在百花中(說文漏以銅受)
(水刻節晝夜百刻唐高宗詩路曲回輪影岩虛傳漏聲古樂府春風宛轉入曲房兼送小苑百花香劉孝先詩)
(夜樓明月弦露下百花鮮虞世南詩横空一鳥度照水百花然何遜詩日色花中亂庾信詩低橋澗底度狹路)
(花中行)爐烟乍起開仙仗(梁簡文帝詩爐烟入斗帳蕭放詩銀龍銜燭燼金鳳起爐烟庾)
(信文鼎氣常浮爐烟咸起唐書儀衞志凡朝會之仗五一曰供奉仗二曰新仗三曰勲仗四曰翊仗五曰散手)
(仗皆帶刀捉仗立於東西廊下每月以四十六人立内廊閣外號曰内仗)玉佩成行引上公
(詩何以贈之瓊瑰玉佩禮記疏自士以上皆有玉佩宋書樂志羅列自成行李尤東觀賦好綠樹之成行傅休)
(奕詩列宿自成行書庸建爾于上公家語生為上公)共荷發生同雨露(李嶠謝表受恩于天)
(但知榮荷爾雅春為青陽一曰發生潛夫論春夢發生夏夢高明禮記雨露既濡)不應黃葉久
隨風(易林桑芳將落隕其黃葉丘遲詩檐際落黃葉階前網綠苔陸機浮雲賦飛仙凌虛隨風游騁楊乂)
(雲賦隨風徘徊流行菴藹)
寄中書王舍人(唐書百官志中書省舍人六人正五品上掌侍進奏參議表章)
(凡詔旨制勅璽書册命皆起草進畫既下則署行)
腰金載筆謁承明(戰國策黃金横帶魏略文帝時西域來獻紫球腰帶唐書車服志紫為三)
(品之服金玉帶銙十三緋為四品之服金帶銙十一淺緋為五品之服金帶銙十禮記史載筆士載言南史任)
(昉傳昉尤長載筆才思無窮漢書嚴助傳君厭承明之廬注承明廬在石渠閣外直宿所止曰廬西都賦又有)
(承明金馬著作之庭梁元帝詩驂駕乘駟馬謁帝朝承明)至道安禪得此生(禮記雖有至道)
(弗學不知其善莊子至道之精窈窈冥冥至道之極昏昏默默梁武帝方丈曲至道虛凝張纉南征賦尋太傅)
(之故宅今築室以安禪江總詩金河知證果石室乃安禪陶潛詩嘯傲東軒下聊復得此生)西掖幾
年綸綍貴(漢官儀左右曹受尚書事前世文士以中書在右因謂中書為右曹又稱西掖劉楨詩誰)
(謂相去遠隔此西掖垣陸機詩日月相追周旋萬里倏忽幾年陶潛詩不知幾何年禮記王言如綸其出如綍)
東山遙夜薜蘿情(晉書謝安傳寓居會稽與王羲之及許詢桑門支遁遊處出則漁弋山水)
(入則言詠屬文雖受朝寄然東山之志始末不渝六朝事迹上元縣有東山在崇禮鄉今土山是也謝安寓居)
(會稽棲遲東山此安之舊隠也後於土山營築以擬東山今去縣二十里楚辭倩杪秋之遙夜兮心繚悷而有)
(哀晉書謝安傳論褫薜蘿而襲朱組去衡泌而踐丹墀宋之問詩睿藻光岩穴宸襟洽薜蘿)風傳刻
漏星河曙(舊唐書孔㯋達傳風傳闕里梁武帝閶闔篇衞尉屯兵上期門曉漏傳周禮挈壺氏掌刻)
(漏河圖括地象川地布精上為星河張正見詩耿耿長河曙)月上梧桐雨露清(江淹别賦)
(月上軒而飛光庾信賦兔月先上羊燈次安何遜詩初月波中上詩梧桐生矣于彼朝陽禮記雨露既濡唐太)
(宗詩初秋玉露清許敬宗詩芝房夕露清)聖主好文誰為薦(楊惲書伏惟聖主之恩不可勝)
(量王襃聖主得賢臣頌遇明君遭聖主南史袁畯傳梁武帝雅好詞賦時獻文章于南闕者相望焉論衡文章)
(滂沛不遭有力之引薦亦時遺棄於衡門之下)閉門空賦子虛成(後漢書馮衍傳西歸故郡)
(閉門自保乂陳寔傳閉門懸車棲遲養老漢書司馬相如傳相如客遊梁得與諸侯遊士居乃著子虛之賦蜀)
(人楊得意為狗監侍上上讀子虛賦而善之曰朕獨不得與此人同時哉得意曰臣邑人司馬相如自言為此)
(賦上驚乃召問相如文心雕龍昔儲說始出子虛初成秦皇漢武恨不同時)
郎士元
春宴王補闕城東别業(唐書百官志門下省左補闕六人從七品上掌)
(供奉諷諫大事廷議小則上封事)
柳陌乍隨洲勢轉(盧照隣詩寒辭楊柳陌春滿鳳皇城王維詩青青楊柳陌陌上别離人劉)
(勰新論觀形而運竒隨勢而應變孟浩然詩洲勢逶迤繞碧流鴛鴦鸂鶒滿沙頭謝朓詩淩崖必千仞尋壑將)
(萬轉)花源忽傍竹隂開(陶潛桃花源記武陵人捕魚為業忽逢桃花林夾岸林盡水源便得)
(一山張說詩桃花春徑滿悞識武陵源劉潛詩依歌移弱步傍竹艷新粧孫擢詩晚花猶結子新竹未成隂)
能將瀑水清人境(梁簡文帝招真館碑瀑水懸流雜天河而俱灑劉斌詩石梁高鳥路瀑水)
(近天河盧照鄰詩瀑水含秋氣垂藤引夏凉陶潛詩結廬在人境而無車馬喧王勃文信可下清人境上配天)
(都)直取流鶯送酒杯(張說詩繞殿流鶯凡幾樹當溪亂蝶許多叢賈至詩百囀流鶯繞建)
(章庾信詩上元應送酒來向蔡經家又美酒餘杭醉芙蓉即奉杯李嶠詩還將石溜調琴曲更取峯霞入酒杯)
(杜甫詩莫怪頻頻勸酒杯)山下古松當綺席(吳均詩挂月青山下何遜詩家本青山下好上)
(青山上李白詩貞心比古松漢舊儀祭天用綵綺席六重鄒陽酒賦綃綺為席犀璩為鎮江淹詩綺席生浮埃)
(沈君攸詩絲繩玉壺傳綺席)簷前片雨滴春苔(唐太宗詩元燕舞簷前高適詩簷前白日)
(應可惜籬下黃花為誰有岑參詩江邨片雨外野寺夕陽邊潘岳詩晨溜承簷滴古詩夜雨滴空階别賦春宫)
(閟此青苔色又或春苔兮始生乍秋風兮暫起)地主同聲復同舍(左傳夫諸侯之會事既畢)
(矣侯伯致禮地主歸餼以相辭也注地主所會主人也岑參詩使君地主能相送易同聲相應同氣相求樂府)
(解題同聲歌漢張衡所作也陸機樂府良會罄美服對酒宴同聲史記司馬相如傳相如客遊梁梁孝王令與)
(諸生同舍淮南子三人同舍唐書陸扆傳扆文思敏速揮翰如飛同舍服其能)留歡不畏夕陽
催(杜甫詩泛愛容霜髩留歡一夜闌詩不畏強禦書乃罔畏畏注不畏其所當畏也遜逖詩傳車春色送離)
(興夕陽催孟浩然詩談玄殊未已歸騎夕陽催)
盧綸
春日題杜叟山下别業(南史謝靈運傳始寧有故宅及墅遂移籍會稽)
(修營别業傍山帶江盡丘壑之美石崇思歸引序篤好林藪遂肥遯於河陽别業儲光羲)
(詩别業在青山)
白鳥羣飛山半晴(詩白鳥翯翯沈約詩白鳥暎青疇射雉賦涉青林以遊覽兮樂羽族之羣)
(飛王維文山鳥羣飛日隠輕霞梁簡文帝詩長嶼横山半張九齡詩初逢山雨晴)渚田相接有
泉聲(岑參詩芋葉蔵山逕蘆花雜渚田張衡西京賦結棼橑以相接孟浩然詩荆吳相接水為鄉吕覽高)
(泉之山其上有湧泉焉陶潛别傳淵明嘗聞田水聲倚杖聽之歎曰此水過吾師丈人矣王勃詩遠近聽泉聲)
園中曉露青叢合(鮑照詩園中鳥多佳聲庾信詩今日小園中宋文帝詩階上曉露潔謝朓)
(詩惜曉露之方晞梁簡文帝詩倒流映碧叢江總石室銘岫濃翠合林虛桂靜孟浩然詩水迴青嶂合)橋
上春風綠野明(劉希夷詩天津橋上繁華子李白詩年年橋上遊子夜春歌春風振榮林謝靈)
(運詩春晚綠野秀唐太宗詩和風吹綠野虞世南詩綠野明斜日青山澹晚烟)雲影斷來峯影
出(祖孫登詩流清雲影深庾信詩聽歌雲即斷杜甫詩雲斷嶽蓮臨大路楊思道詩日落横峯影王績詩時)
(時斷嶂遮往往孤峯出)林花落盡草花生(吳均詩林花合復分顧野王序林花翻麗乍飄)
(揚於蘭臯謝朓詩鳥散餘花落李白詩楊花落盡子規啼江淹賦草自然而千花江淹恨賦秋風罷兮秋草生)
(傳燈錄因地種花生)今朝醉舞同君樂(詩以永今朝又鼓咽咽醉言舞于胥樂兮舊唐書禮)
(儀志昨夜則息風收雨今朝則天晴日暖陶潛詩且極今朝樂岑參詩醉舞罄金罍唐書魏元忠傳人有樂君)
(共之君有樂人慶之可謂同樂矣)始信幽人不愛榮(禮記君子言足信也左傳苟有明信)
(易履道坦坦幽人貞吉李白詩曲巷幽人宅陸雲書昔讀楚辭意不大愛之風俗通顔闔踰牆而遁榮張協詩)
(達人知止足遺榮忽如無)
長安首秋即事(漢書地理志京兆尹縣長安高帝五年置惠帝元年初城六年)
(成班固西都賦漢之西都實在雍中名曰長安梁元帝纂要七月曰首秋亦曰肇秋)
九重深鎖禁城秋(楚辭君之門兮九重王涯詩宫殿參差列九重楊炯崇文館宴集詩序魚)
(鑰則環鎖晨開雀窗則銅樓旦闢許渾詩柴門深掩古城秋又漢武迎仙紫禁秋)月過南宫漸
暎樓(劉禹錫詩淮水東邊舊時月夜深還過女牆來史記漢建尚書百官府曰南宫漢書高祖紀置酒雒)
(陽南宫楊炯詩日暮南宫靜沈約大觀舞歌重輪夕暎庾肩吾曲水聯句波光上暎樓梁簡文帝書明月入樓)
紫陌夜深槐露滴(于仲文詩紫陌結朱輪賈至詩銀燭朝天紫陌長劉瑗詩月光移數尺方)
(知夜已深杜甫詩夜深殿突兀庾信晚秋詩濕庭凝晚露摶風卷落槐孟浩然詩竹露滴清響)碧空雲
盡火星流(梁簡文帝詩朝光蕩碧空劉孝綽詩白雲夏峯盡左傳火中疏火大火心也季夏六月黃)
(昏火星中大暑退詩七月流火疏七月之中有西流者是火之星也知是將寒之漸謝朓七夕賦火曜方流孫)
(逖詩海隅雲漢轉江畔火星流)清風刻漏傳三殿(曹毘秋興賦素秋始啟清風激暑世說謝)
(太傅云小時在殿廷會見王丞相便覺清風來拂人周禮挈壺氏疏挈壺氏主定刻漏者挈提也壺盛水之器)
(先王分十二時於一晝一夜之間以漏箭准十二時而為百刻分晝夜而定長短於是立挈壺氏之職焉梁武)
(帝閶闔篇期門曉漏傳南史陳文帝紀每雞人伺漏傳籖於殿中者每投籖於階石上鎗然有聲温子昇文居)
(三殿以長想注麟德殿有三面故曰三殿杜甫詩詔從三殿去)甲第歌鐘樂五侯(史記武帝)
(紀賜列侯甲第注有甲乙次第故云第張衡西京賦北闕甲第當道直啟晉語鄭伯納女樂二八歌鐘二肆公)
(賜魏絳女樂一八歌鐘一肆鮑照詩庭下列歌鐘李白春夜宴桃李園序叙天倫之樂事左傳五侯九伯夾輔)
(王室漢書元后傳河平二年上悉封舅譚為平阿侯商成都侯立紅陽侯根曲陽侯逢時高平侯五人同日封)
(故世謂之五侯戴暠詩五侯同拜爵七貴各垂纓)楚客病來鄉思苦(左傳楚客聘于晉過)
(宋古詩客從遠方來陸倕詩長卿病猶在徐陵報尹義尚書書紫陌依依長楊稍合體中何如豈無鄉思戎昱)
(詩光景却添鄉思苦)寂寥燈下不勝愁(庾信詩絶想寂寥前盧照隣詩寂寂寥寥楊子居隋)
(煬帝錦石𢷬流黃詩易製殘燈下鳴砧秋月前張正見詩雲髩不勝愁)
司空曙
長安曉望寄程補闕(唐書儀衞志左補闕一人在左右補闕一人在右詩)
(衮職有闕維仲山甫補之)
迢逓山河擁帝京(王勃臨高臺曲臨高臺高臺迢逓絶浮埃孟浩然詩迢逓秦京道蒼茫歲)
(暮天史記項羽紀關中阻山河四塞地肥饒可都文中子壯哉山河之固漢武帝故事帝行幸河東祠后土顧)
(視帝京鄭愔詩却坐雲邊看帝京)參差宫殿接雲平(司馬相如上林賦岑崟參差日月蔽)
(虧又甘泉賦增宫嵾差注嵾與參同盧綸詩玉樓金殿影參差後漢書百官志光禄勲卿一人掌宿衞宫殿門)
(戶張衡西京賦結棼橑以相接景福殿賦飛閣干雲虞羲詩長城地勢險萬里與雲平)風吹曉漏
經長樂(詩風其吹女梁昭明太子詩霏霏慶雲動靡靡祥風吹喬知之詩曉漏離閶闔韋元旦早朝詩)
(挈壺分早漏宋玉風賦經于洞房三輔黃圖高皇帝七年長樂宫成徙居之班固西都賦自未央而連桂宫北)
(彌明光而亘長樂徐彦伯詩夕轉清壺漏晨聽長樂鐘)柳帶晴烟出禁城(李白詩咸陽二)
(三月宫柳黃金枝杜甫詩徑石相縈帶宋之問詩江鶴弄晴烟宗楚客詩樹色帶晴烟岑參詩旛旗出禁城賈)
(至詩禁城春色曉蒼蒼)天淨笙歌臨路發(薛據詩雲開天宇淨江淹賦笙歌畹右琴舞池)
(東王維詩嚴城時未啟前路擁笙歌鮑照詩臨路獨遲迴後漢書邊讓傳清聲發而響激)日高車馬
隔塵行(唐太宗詩心隨朗日高韓翃詩朝暉林外高詩我車既攻我馬既同長孫正隠詩車馬亂驅塵)
(謝朓詩囂塵自兹隔魏氏春秋故事御史中丞與洛陽令相遇則分路而行)獨有淺才甘未
達(杜審言詩獨有宦遊人漢書谷永傳謝王鳳曰永斗筲之材質薄學朽錢起詩散才非世用南史梁宗室)
(藻傳藻性謙退不求聞達杜甫詩未達善一身)多慚名在魯諸生(隋書秦孝王俊傳謬當推)
(轂愧無尺寸之功以此多慚耳杜甫詩獨步詩名在史記叔孫通傳高帝悉去秦苛儀法羣臣飲酒爭功或拔)
(劍擊柱叔孫通曰臣願徵魯諸生與臣弟子共起朝儀劉長卿詩魯國諸生半在門)
李端
贈郭駙馬(全唐詩注郭令公子曖尚昇平公主端於席上成此詩漢書百官公卿表)
(駙馬都尉掌駙馬武帝初置注駙副馬也一曰近也疾也行營雜錄皇女為公主其夫必)
(拜駙馬都尉故謂之駙馬)
青春都尉最風流(楚辭青春受謝梁元帝詩結交李都尉遨遊佳麗城晉書王獻之傳獻之)
(少有盛名而高邁不羈風流為一時之冠又樂廣傳廣與王衍俱宅心事外名重於時故天下言風流者謂王)
(樂為稱首焉)二十功成便拜侯(禮記人生十年曰幼學二十曰弱冠顔之推詩十五好詩)
(書二十彈冠仕老子功成名遂杜甫詩功成惠養隨所至王昌齡詩金章紫綬千餘騎夫壻朝回初拜侯)金
距鬭鷄過上苑(左傳季氏介其雞郈氏為之金距注金距施金芒於距也曹植名都篇鬭雞東)
(都道劉孝威雞鳴篇陳思助鬭協貍膏郈昭妬敵安金距李白詩君不能貍膏金距學鬭雞宋璟詩曲江新溜)
(暖上苑雜花稠)玉鞭騎馬出長楸(杜陽雜編興慶宫寳匣中玉鞭鞭末有文曰軟玉吳均詩)
(玉鞭蓮花劍晉書山簡傳襄陽兒童歌曰時時能騎馬倒著白接䍦南史顔延之傳延之好騎馬遨遊里巷曹)
(植名都篇走馬長楸間庾信馬射賦並試長楸之埒)薰香荀令偏憐少(梁元帝詩蘭膏盡更)
(益薰爐滅復香習鑿齒襄陽記劉季和曰荀令君至人家坐席三日香上官儀詩豈若隨聞三日香李頎詩荀)
(令焚香日劉勰新論人皆愛少而惡老崔融詩不輕文舉少)傅粉何郎不解愁(語林何平)
(叔美姿儀面純白魏文帝疑其傅粉顔氏家訓梁朝貴遊子弟莫不熏衣剃面傅粉施朱宋景賦儼如傳粉是)
(謂何郎韓翃詩中朝駙馬何平叔曹植釋愁文衆愁忽然不辭而去)日暮吹簫楊柳陌路
人遙指鳳凰樓(王粲詩日暮遊西園列仙傳蕭史者秦穆公時人善吹簫穆公以女弄玉妻焉)
(一旦隨鳳飛去因作鳳女祠庾信賦吹簫弄玉之臺駱賓王詩東京楊柳陌少别遂經年顧野王長安道詩鳳)
(樓臨廣陌藝文類聚會稽盛逸嘗晨起路未有行人李白詩遙指紅樓是妾家徐陵雜曲為誰新起鳳凰樓王)
(僧孺詩嬴女鳳凰樓沈佺期詩鳴鳳樓中天上人)
題元注林園(舊唐書路嗣恭傳子恕私第有佳林園朝之名卿咸從之遊)
謝家門館似山林(南史陳顯達傳子休尚為郢府主簿顯達曰麈尾蠅拂是王謝家物汝不)
(須捉此韋應物詩雲林謝家宅沈約詩門館有虛盈李白詩宅近青山同謝朓門垂碧柳似陶潛後漢書逸民)
(傳山林長往張華詩隠士托山林)碧石青苔滿樹隂(沈約詩青玉冠西海碧石彌外區江)
(淹賦碧石以葳蕤為色又嗟青苔之依依無色類而可方鮑照京洛篇坐視青苔滿北史魏收傳收折節讀書)
(夏日坐板牀隨樹隂諷誦王維詩綠樹濃隂蓋四鄰)乳鵲盻巢花巷靜(庾信小園賦蔵貍並)
(窟乳鵲同巢杜甫詩鴉護落巢兒詩俟我乎巷兮張正見詩巷小共飛花李嶠詩巷靜遊禽入門閑過客稀)
鳴鳩鼓翼竹園深(詩宛彼鳴鳩翰飛戾天禮記季春之月鳴鳩拂其羽張衡歸田賦仲春令)
(月時和氣清原隰鬱茂百草滋生王睢鼓翼倉庚哀鳴曹植遠遊篇鼓翼舞時風庾信詩梁王修竹園杜甫詩)
(竹深留客處)桔橰轉水兼通藥(莊子獨不見夫桔槔者乎引之則俯舍之則仰王維詩林)
(端舉桔槔魏志京城内有園患無水乃作翻車令童轉之灌水更入杜甫詩小水細通池洛陽伽藍記沖覺寺)
(清河王懌捨宅所立也懌第宅豐大斜峯入牖曲沼環堂樹響飛嚶階叢花藥)方丈留僧共聽
琴(高僧傳舍黧國有維摩故宅唐顯慶中王玄策因向印度過淨名宅以笏量基止有十笏故號方丈室應)
(璩與弟書接武茅茨凉過大夏扶寸肴脩味踰方丈李白聽蜀僧琴詩蜀僧抱綠綺西下峩眉峯列子伯牙每)
(曲奏鍾子期輒窮其趣伯牙乃舍琴而歎曰善哉子之聽也)獨有野人箕踞慣(莊子出入)
(六合遊乎九州獨往獨來是謂獨有杜審言詩獨有宦遊人庾信詩野人相就飲戰國策荆軻箕踞以罵注踞)
(坐轉兩足如箕史記陸賈傳尉佗箕踞見陸生王維詩科頭箕踞長松下漢書賈誼傳少成若天性習慣如自)
(然)過君始得一長吟(杜甫詩過逢類楚狂李白詩幽賞頗自得王羲之蘭亭序一觴一詠)
(楚辭立江介而長吟江總詩聊假日以須臾每長吟以鬱紆)
章八元
題慈恩寺塔(雍錄慈恩寺在朱雀街東第三街正觀二十二年高宗在春宫為文)
(德皇后立此寺故名慈恩南臨黃渠水竹森邃為京師之最寺西塔院崇三百尺摭言神)
(龍以來杏園宴後於慈恩塔下題名他時有將相則朱書之南部新書韋肇初及第偶遊)
(慈恩寺塔題名後進慕效之遂成故事)
十層突兀在虛空(南史虞愿傳孝武莊嚴刹七層帝欲起十層不可立分為兩刹各五層丘)
(鴻漸賦突兀雲動磅礴天迴高適登慈恩寺浮圖詩突兀壓神州楞嚴經彼太虛空日照則明雲屯則暗趙彦)
(昭登慈恩寺浮圖詩皇心滿塵界佛迹現虛空)四十門開面面風(佛國記那竭國界醯羅城)
(中有七寳解脱塔或開或閉高五尺許門前朝朝恒有寳華上官昭容登慈恩寺浮圖詩塔類承天湧門疑侍)
(佛開拾遺記崑崙山有四面風東西南北一時俱作子夜歌高堂不作壁招取四面風)却怪鳥飛
平地上(庾信同泰寺浮圖詩栱積行雲礙幡搖度鳥驚淮南子鳥飛而高魚動而下高適登塔詩獨立)
(飛鳥外論語譬如平地)自驚人語半天中(庾肩吾詠同泰寺浮圖詩盤承雲表露鈴搖天)
(上風庾信登塔詩中天梵響來劉憲慈恩寺浮圖詩飛塔雲霄半鮑照詩高岑插半天王維詩山壓天中半天)
(上)迴梯暗踏如穿洞(大智度論譬如緣梯從一初桄漸上上處雖高雖難然終能得至王)
(景詩玉輦移中禁珠梯覽四禪劉長卿登塔詩盤梯接元氣蔡邕巴郡太守謝表出入省闥登踏丹墀杜甫登)
(慈恩寺塔詩仰穿龍蛇窟王維詩洞穿江底出江南)絶頂初攀似出籠(王襃詩山窗臨絶頂)
(盧照隣詩絶頂横臨日孤峯半倚天張華詩霞霧好登攀江淹詩楊鞲競出籠楞嚴經如鳥出籠已能成就)
落日鳳城佳氣入(梁簡文帝詩落日芳春暮駱賓王詩昆池落日邊沈佺期詩歌吹銜恩歸)
(路晚棲烏半下鳳城來王維詩柳暗百花明春深五鳳城梁元帝詩日宫佳氣滿袁朗詩帝城何鬱鬱佳氣乃)
(蔥蔥解彦融登鴈塔詩紫微佳氣晶)滿城春樹雨濛濛(蕭至忠詩登高凌寳塔目極徧王城)
(王維詩雨中春樹萬人家杜甫詩渭北春天樹詩我來自東零雨其濛說文濛微雨也王昌齡詩玉清壇上雨)
(濛濛)
戴叔倫
越溪村居
年來橈客寄禪扉(杜甫詩從此具扁舟彌年逐清景廣韻橈楫也沈約詩卷言訪舟客兹川)
(信可珍李白詩謔浪棹海客喧呼傲陽侯又遠公愛康樂為我開禪關杜甫詩野寺江天豁山扉花竹幽爾雅)
(闔謂之扉說文戶扇也)多話貧居在翠微(陶潛詩談話終日夕觴至輒傾杯丁儀妻賦靜)
(閉門以却掃愧孤惸之窮居劉繪詩翠微上拂景青莎下拂津庾信詩遊客值春輝金鞍上翠微)黃雀
數聲催柳變(周禮羅氏中春羅春鳥注春鳥蟄而始出者若今南郡黃雀之屬戰國策黃雀因是)
(以俯噣白粒仰棲茂樹述異記淮水中黃雀至秋化為蛤春復為黃雀徐幹詩顧瞻空寂寂唯聞燕雀聲杜甫)
(詩春知催柳變江與放船清唐太宗詩年柳變池臺)清溪一路踏花歸(王襃詩鳥道無蹊徑)
(清溪有波瀾庾闡詩朝濟清溪岸張正見詩千仞清溪險王維詩鹿女踏花行徐摛詩岸曲斜梁阻何時香步)
(歸)空林野寺經過少(謝靈運詩卧疴對空林江總詩空林徹夜鐘王維詩積雨空林烟火)
(遲岑參詩野寺荒臺晚杜甫詩野寺根石壁爾雅郵過也注道路所經過古辭華山畿曲願君如行雲時時見)
(經過杜甫詩幽棲地僻經過少)落日深山伴侣稀(謝靈運賦望新晴於落日謝惠連詩落日)
(隠簷楹左傳其蔵冰也深山窮谷固隂沍寒于是乎取之晉書朱冲傳冲每聞徵書至輒逃入深山庾信詩山)
(深雲濕衣本起經我今欲滅諸苦故來至此諸苦斷時當與一切衆生作伴侣杜甫詩不獨避霜雪其如儔侣)
(稀)負米到家春未盡(家語子路曰由事二親之時食藜藿之食為親負米百里之外親沒)
(南遊于楚從車百乘積粟萬鍾累絪而坐列鼎而食雖欲食藜藿為親負米不可復得也杜甫詩負米夕葵外)
(讀書秋樹根高士傳牛牢恒有疾州郡之官常先到家致意焉孟浩然詩林卧愁春盡李白詩春盡秋轉碧)
風蘿閑掃釣魚磯(王筠詩昧旦清音上風氣入纖蘿錢起詩雲木聳鶴巢風蘿掃虎穴楚辭)
(避世隠身釣魚江濱淮南子設鼠者機動釣魚者泛杭任重者車鳴也杜甫詩兒扶立釣磯孟浩然詩釣磯平)
(可望苔磴滑難步儲光羲詩出徑惜松影入舟憐釣磯)
過故人陳羽山居(陳羽江東人登貞元進士第歷官東宫尉佐)
向來攜酒共追攀(杜甫詩向來幽興極高隠外書戴顒春日攜雙柑斗酒往聽黃鸝聲)此
日看雲獨未還(王僧達詩歡乘此日暇杜甫詩此日此時人共得庾信詩遙看塞北雲杜甫詩)
(憶弟看雲白日眠又龐公隠未還)不見山中人半載(易行其庭不見其人詩自我不見于)
(今三年謝玄暉詩故人心不見沈約詩山中有桂樹王粲詩哀彼東山人屈平九歌山中人兮芳杜若)依
然松下屋三間(别賦唯世間兮重别謝主人兮依然左傳松栢之下其草不殖劉越石詩繫馬)
(長松下世說蔡司徒在洛見陸機兄弟住參佐廨中三間瓦屋魯靈光殿賦三間四表八維九喁)峯攅
仙境丹霞上(孔稚圭北山移文列壑爭譏攅峯竦誚宋之問詩江回雲壁轉天小霧峯攅又宴唐)
(鄉山亭序苔閣茅軒髣髴入神仙之境魏文帝芙蓉池詩丹霞夾明月華星出雲間鮑照詩摛堞隠丹霞沈佺)
(期詩緒言霞上開機事塵外掃)水遶漁磯綠玉灣(郭璞葬經勢如降龍水繞雲從韓愈詩或)
(採于薄漁于磯江淹别賦春草碧色春水綠波何遜詩水綠半含苔)却望夏陽懷二妙(全唐)
(詩作夏洋一統志夏州城在寧夏衞城東黃河岸側晉時赫連據此稱大夏魏置夏州又洋縣在漢中府城東)
(南一百二十里本漢城固縣也後魏分置興勢縣尋于縣置儻城郡隋初郡廢縣屬洋州晉書衞瓘傳瓘為尚)
(書令與尚書郎索靖俱善草書時人號為一臺二妙)滿崖霜樹曉斑斑(南史張充傳介然之)
(志峭聳霜崖鮑照詩霜崖滅土膏吳邁遠樂府簷隠千斑霜樹梁昭明太子啟霜抱樹而擁柯後漢書五行志車)
(斑入河間)
寄劉禹錫
謝相園西石徑斜(晉書謝安傳安於土山營墅樓館林竹甚盛每攜中外子姪往來游集南)
(史王儉傳儉嘗謂人曰江左風流宰相唯有謝安水經注石徑﨑嶇人跡裁交孔稚圭北山移文石徑荒凉徒)
(延佇庾信賦入攲斜之小徑)知君習隠暫為家(沈約詩知君心有憶北山移文學道東魯)
(習隠南郭)有時出郭行芳草(陶潛詩有時不肯言南史謝靈運傳靈運出郭游行或一百六)
(七十里顔延之詩驅車出郊郭行路正逶遲楚辭王孫遊兮不歸芳草生兮萋萋孫綽蘭亭集後序高嶺千尋)
(長湖萬頃乃藉芳草鑑清流覽卉物觀魚鳥)長日臨池看落花(詩春日遲遲疏遲遲者日)
(長而暄之意唐明皇詩時清日復長馬融廣成宫頌棲遲乎昭明之觀休息乎高光之榭以臨乎宏池劉緩詩)
(新花臨曲池梁元帝賦春花落兮春日暉庾信賦落花與芝蓋同飛楊柳共青旗一色又看飛花之度窗)春
去能忘詩共賦(沈約詩春秋更去來參差不相見隋煬帝詩故年春始去今年秋復來陶潛詩)
(春秋多佳日登高賦新詩又歸去來辭臨清流以賦詩)客來應是酒頻賖(易有不速之客)
(三人來古詩客從遠方來遺我雙鯉魚吳志潘璋傳璋性博蕩嗜酒居貧好賖酤債家至門輒言後豪富相還)
(古辭可憐白鼻騧相將入酒家無錢但共飲畫地作交賖杜甫詩鄰人有美酒稚子也能賖)五年不
見西山色(左傳卜征五年而歲習其祥詩自我不見于今三年晉書王徽之傳西山朝來致有爽氣)
(謝朓詩迤邐西山足又渺渺蒼山色沈沈寒水波江淹詩山氣亘百里山色與雲平)悵望浮雲隠
落霞(謝朓詩停驂我悵望輟棹子夷猶劉繪詩相思將安寄悵望南飛鴻魏文帝詩西北有浮雲亭亭如)
(車蓋梁簡文帝詩浮雲舒五色瑪瑙映霜天又落霞乍續斷晚浪時迴復沈君攸詩鶴蓋低昂照落霞)
朱灣
宴楊駙馬山亭(廣韻駙馬都尉漢官武帝置晉尚公主者並加之駙付也)
垂楊拂岸草茸茸(梁元帝詩巫山巫峽長垂柳復垂楊又落花灑行路垂楊拂砌塵又柳條)
(恒拂岸庾肩吾詩春枝拂岸影上來還杯繞客光中度盧仝詩相逢之處花茸茸白居易詩草縷茸茸雨剪齊)
繡戶窗前花影重(沈約詩鳴珠簾於繡戶散芳塵于綺席江淹賦雕臺繡戶當衢横術鮑照)
(詩朗月出東山照我綺窗前王維詩來日綺窗前寒梅作花未張正見詩風前花未斷日處影還重)鱠下
玉盤紅縷細(禮記肉細者為膾開業平陳記吳都獻松江鱸魚煬帝曰金虀玉鱠東南佳味漢武)
(内傳西王母以玉盤盛桃七枚四枚與帝自食三枚張衡詩美人贈我青琅玕何以報之雙玉盤江淹頌為我)
(羽翼委君玉盤杜甫詩刀鳴膾縷飛)酒開金甕綠醅濃(庾信詩開君一壺酒細酌對春風隋)
(書賀若弼傳上聞弼有功驛召之命登御坐賜以寳劒寳帶金甕金盤各一李白詩遙看漢水鴨頭綠却似葡)
(萄初撥醅廣韻醅酒未漉也)中朝駙馬何平叔(通典周制天子有四朝二曰中朝在路門)
(外夏官司士正其位唐明皇詩禮樂中朝貴魏志曹爽傳注何晏字平叔正始初為散騎常侍郎遷侍中尚書)
(前以尚主得賜爵為列侯)南國詞人陸士龍(詩滔滔江漢南國之紀鮑照詩南國有儒生漢)
(書司馬相如傳贊詩人之賦麗以則詞人之賦麗以淫晉書陸雲傳雲字士龍與兄機齊名幼時閔鴻竒之曰)
(此兒若非龍駒當是鳳雛)落日泛舟同醉處(謝靈運賦望新晴於落日隋煬帝詩菱潭落日)
(雙鳬舫左傳秦輸粟于晉自雍及絳相繼命之曰泛舟之役魏明帝詩泛舟黃河隨波潺湲王彪之詩泛舟理飛)
(棹酒譜勾踐得酒則流之于江與士同醉陸雲文矧同波而俱醉白居易詩心期同醉卯時杯)回潭百
丈暎千峯(宋之問序落霞歸而疊嶂明飛泉灑而迴潭響孟浩然詩迴潭石下深綠篠岸傍密庾信)
(文華隂百丈之泉豈獨高于蓮井丘遲詩百丈窺重泉吳均書夾岸高山互相軒邈爭高直指千百成峯)
王建(字仲初潁州人大歷十年進士初為渭南尉歷秘書丞侍御史太和中出為陜西司馬從)
(軍塞上後歸咸陽卜居原上建工樂府與張籍齊名宫詞百首尤傳誦人口)
早春五門西望(書疏天子五門臯庫雉應路三禮義宗宫門有五法五行)
百官朝下五門西(易百官以治書唐虞稽古建官惟百沈佺期詩軒裳半下朝)塵起
春風滿御堤(沈約詩塵起邯鄲陸陶潛詩春風扇微和沈約詩春風滿春樹岑參詩野店臨官路)
(重城壓御堤)黃帕蓋鞍呈過馬(唐書禮樂志天子肆覲刺史贄其土之實錦綺繒布葛越)
(皆五兩為東覆以黃帊又地理志寧州彭原郡土貢五色覆鞍氊春明退朝錄北都使宅有過馬廳韓偓詩中)
(官過馬不教嘶注上乘馬中官馭以進謂過馬既過乃蹀躞嘶鳴也)紅羅繫項鬭迴雞(班固)
(西都賦紅羅颯纚綺組繽紛辛延年詩不惜紅羅裂何論輕賤軀本草大薊小薊一名雞項草戰國策臨淄甚)
(富而實其民無不吹竽鼓瑟擊筑彈琴鬭雞走狗者曹植詩鬭鷄東郊道東城老父傳明皇喜民間清明鬭鷄)
(立雞坊于兩宫間選六軍小兒五百人使馴養之)館松枝重牆頭出(唐書百官志武德四)
(年置修文館于門下省九年改曰弘文館王融詩羃䍥女蘿草蔓衍旁松枝南史張譏傳後主幸鍾山開善寺)
(召從臣坐于寺西松林下勅譏豎義索麈尾未至勅取松枝以代麈尾杜甫詩牆頭過濁醪)渠柳條
長水面齊(說文渠水所居也周禮掌固掌修城郭溝池樹渠之固注渠上有樹也北史柳昂傳柳條)
(通體弱獨搖不須風梁元帝詩長條垂拂地顧野王詩馳道柳條長王襃詩離離嶺樹齊)惟有教坊
南草色(韋誕景福殿賦教坊講肆才士布列唐書百官志京都置左右教坊掌俳優雜技王僧孺文霜)
(銷草色王維詩雨中草色綠堪染)古苔隂地冷凄凄(說文菭水衣也賈至詩舊館秋隂生)
(綠苔魏書裴安祖傳安祖常出直天熱舍樹下有鷙鳥逐雉雉急投之遂觸樹而死安祖愍之取置隂地良久)
(得蘇王昌齡詩萌草拆隂地詩秋日凄凄百卉具腓潘岳賦寒凄凄以凛凛)
上張弘靖相公(唐書宰相世系表元和九年六月河中節度使張弘靖為刑部)
(尚書同中書門下平章事九年十二月弘靖守中書侍郎十年正月弘靖罷檢校吏部尚)
(書河東節度使)
傳封三世盡河東(宋書孔琳之傳襲封之印奕世相傳舊唐書張嘉貞蒲州猗氏人也開元)
(八年擢中書侍郎同中書門下平章事累封河東侯晚年一子本名寳符開元末召見賜名延賞貞元二年徵)
(為中書侍郎同中書門下平章事子弘靖字元理元和中拜刑部尚書同中書門下平章事時號三相張氏云)
(又地理志河中府隋河東郡武德元年置蒲州治雙泉縣三年移蒲治河東縣)家占中條第一
峯(括地志蒲州河東縣雷首山一名中條山一統志中條山在蒲州東南一十五里張子容詩朝雲暮雨連)
(天暗神女知來第幾峯)旱歲天教作霖雨(書若歲大旱用汝作霖雨爾雅三日以往為霖)
(雨杜甫詩霖雨思賢佐)明時帝用補山龍(曹植求自試表志欲自效于明時杜甫詩罷歸)
(無舊業老去戀明時詩衮職有闕惟仲山甫補之書予欲觀古人之象日月星辰山龍華蟲作會疏山取能興)
(雲雨龍取變化無方)草開舊路沙痕在(劉長卿詩舊路青山在唐故事宰相初拜京兆使人)
(載沙填路自私第至於城東街名曰沙堤王君攸詩浪息累沙痕)日照新池鳳跡重(張翰)
(詩暮春和氣應白日照園林張載濛汜池賦想白日之納光覩洪暉之皓&KR0008;晉書荀勗傳勗為中書監除尚書)
(令人賀之曰奪我鳳凰池諸君何賀耶謝朓直中書省詩兹言翔鳳池鳴佩多清響杜甫詩欲知世掌絲綸美)
(池上於今有鳳毛)卑散自知霄漢隔(張說詩攀雲引疲散南史宋高祖紀望霄漢以興懷)
(王勃詩鸞情極霄漢李白贈崔侍御詩夫子在其間遂成雲霄隔)若為門下賜從容(戰國)
(策齊人有馮煖者貧不能自存使人屬孟嘗君寄食門下張華詩門下多豪賢庾信演連珠門下賓客任安獨)
(存莊子鯈魚出遊從容是魚樂也史記留侯世家所與上從容言天下事甚衆江淹詩從容冰井臺清池暎華)
(薄)
上武元衡相公(唐書武元衡傳字伯蒼舉進士為華原令德宗欽其才召拜員)
(外郎遷右司郎中以詳整任職擢御史中丞嘗對延英帝目送之曰是真宰相器元和二)
(年拜門下侍郎同中書門下平章事)
旌旗坐鎮蜀江雄(釋名析羽為旌旌精也有精光也又熊虎為旗將軍所建象其猛如虎與)
(衆期其下也謝朓詩旌旗散容與簫管吹參差任昉表王暕坐鎮雅俗弘益已多唐書武元衡傳時蜀新定高)
(崇文為節度使不知吏治詔元衡檢校吏部尚書兼門下侍郎同平章事為劒南西川節度使)帝令重
開舊閣崇(漢書公孫弘傳公孫弘起自徒步數年至宰相于是起客館開東閣以延賢人與參謀議)
(通典陳三公之制開黃閣置鴟尾劉長卿詩松蘿深舊閣舊唐書武元衡傳元和八年徵還至駱谷重拜門下)
(侍郎平章事)襃貶唐書天歷上(杜預春秋序指行事以正襃貶任昉詩直史兼襃貶孔安)
(國尚書序少昊顓頊高辛唐虞之書謂之五典史記漢太初元年十一月甲子朔旦冬至天歷初改建于明堂)
(諸神受紀)捧持堯日慶雲中(魏志程昱傳注昱少時嘗夢上泰山兩手捧日盧照隣文歌雲)
(佑漢捧日匡堯史記堯紀就之如日杜正倫詩湛露依堯日尚書大傳于是俊乂百工相和而歌卿雲帝舜乃)
(倡之曰卿雲爛兮糺縵縵兮瑞應圖非氣非烟五色絪緼謂之慶雲支遁詩嘉祥歸宰相藹若卿雲浮)孤
情迥出鸞凰外(郭璞詩放情凌霄外王維詩鑾輿迥出千門柳離騷鸞凰為余以先駕兮雷師)
(告余以未具揚雄反騷鸞凰騰而不屬兮豈獨飛廉與雲師)健思潛搜海嶽空(劉長卿詩)
(孔璋才素健劉楨詩君侯多壯思文雅縦横飛孫綽遊天台山賦序非夫遠寄冥搜篤信通神者何肯遙想而)
(存之高適詩探象會冥搜鮑照河清頌澄波海嶽鏡流蔥山徐陵書化感烟雲量懷海嶽文心雕龍意翻空而)
(易竒)長得蕭何為相國(史記蕭相國世家高祖自將至邯鄲使使拜丞相何為相國益封五)
(千戶梁元帝令周粤天官秦稱相國)自西流水盡朝宗(詩自西自東書弱水既西詩沔彼流)
(水朝宗于海謝朓牋汙横之水思朝宗而每竭王維詩君王來袚褉灞滻亦朝宗)
武元衡(字伯蒼河南緱氏人建中四年登進士第累辟使府至監察御史德宗知其才召授)
(比部員外郎歲内三遷至右司郎中尋擢御史中丞順宗立罷為右庶子憲宗即位復前官進)
(戶部侍郎元和二年拜門下侍郎同平章事尋出為劍南節度使八年徵還秉政早朝為盜所)
(害贈司徒諡忠愍)
秋燈對雨
坐聽宫城傳晚漏(南史張裕傳裕子鏡與顔延之鄰居顔談議飲酒喧呼不絶而鏡靜默後)
(鏡與客談延之于籬邊取胡牀坐聽鏡辭義清玄延之曰彼有人焉由是不復酣叫六典唐都城三重外一重)
(名京城内一重名皇城又内一重名宫城亦名子城漢書董賢傳賢隨太子官為郎傳漏在殿下注傳漏奏時)
(刻陸倕新漏刻銘序皇帝每旦晨興屬傳漏之音聽雞人之響唐書百官志宫門郎掌宫門管籥凡夜漏盡擊)
(漏鼓而開夜漏上水一刻擊漏鼓而閉)起看衰葉下寒枝(蘇武詩征夫懷往路起視夜何)
(其古詩常恐秋節至焜黃花葉裒陸機詩豐條逐春盛落葉後秋衰柳惲詩亭臯木葉下李百藥詩喬木下寒)
(葉何遜詩祁祁寒枝動濛濛秋雨駛李白詩猿影掛寒枝)空庭綠草閑行處(何遜詩空庭秋)
(月華盧思道詩空庭綠草深古詩迴風動地起秋草凄以綠宋南平王鑠詩堂上生流塵庭中綠草滋沈約詩)
(東郊豈異昔聊可閑余步社甫詩興饒行處樂)細雨黃花獨對時(王融詩細雨亂叢枝梁簡)
(文帝詩細雨階前入灑砌復沾惟禮記鞠有黃華洛陽伽藍記秋霜降草則菊吐黃花張協詩寒花發黃采宋)
(南平王鑠詩獨對明燈歎)蟋蟀已驚凉節至(詩十月蟋蟀入我牀下古里語蟋蟀鳴懶婦驚)
(阮籍詩開秋兆凉氣蟋蟀鳴東壁王粲詩凉風兆秋節魏略公孫淵表曰臣本欲須凉節乃取彌等)茱萸
空憶故人期(風土記茱萸榝也九月九日熟色可採時也西京雜記宫内九月九日佩茱萸食蓬)
(餌飲菊花酒令人長夀曹植詩茱萸自有芳不若蘭與桂沈約詩漠漠牀上塵心中憶故人江總詩故人朝市)
(狎心期林壑乖)相逢莫厭樽前醉(古詩相逢狹路間道狹不容車徐孝克詩願言于此地攜)
(手屢相逢杜甫詩樽前失詩流塞上得國寳高適詩飲酒莫辭醉醉多適不愁)春去秋來總不
知(沈約詩春秋更來去參差不相見隋煬帝詩故年春始去今年秋復來荀濟詩年來空自老歲去不知春)
酬嚴司空荆南見寄(書司空掌邦土居四民時地利杜氏通典秦無司空)
(置御史大夫漢更名御史大夫曰大司空後漢去大為司空公後周為冬官謂之大司空)
(卿隋及唐復為三公會要唐貞元二年勅自上都至汴州為大路驛至荆南為次路驛)
金貂再入三公府(漢官儀侍中金蟬左貂金取堅剛蟬居高食潔貂内勁悍而外温潤梁元)
(帝賦珥金貂而待問何胥詩日彩麗金貂書立太師太傅太保兹惟三公漢書彭宣傳宣為大司空上書言三)
(公鼎足承君)玉帳連封萬戶侯(抱朴子兵在太乙玉帳之中不可攻也唐書藝文志兵家)
(有玉帳經一卷史記蕭相國世家悉封何父子兄弟十餘人皆有食邑乃益封何二千戶又李廣傳文帝曰惜)
(乎子不遇時如令子當高帝時萬戶侯豈足道哉孔紹安詩若使三邊定當封萬戶侯)簾捲青山
巫峽曉(庾信詩朱簾捲麗日又玉押珠簾捲朱超詩青山麗朝景江總詩青山近照樓水經注望帝使)
(鼈靈鑿巫峽通水蜀得陸處郭璞江賦衝巫峽以迅激濟江流而起漲梁元帝詩巫山巫峽深峭壁聳春林)
雲凝碧樹渚宫秋(子夜歌寒雲浮天凝張正見詩白雲凝絶嶺列子吳楚之國有大木焉其)
(名為櫾碧樹而冬生梁昭明太子七契碧樹初蕊綠草含滋左傳王使子西為商公沿漢泝江將入郢王在渚)
(宫下見之元和志渚宫楚别宫也一統志渚宫在江陵縣故城北杜甫詩高鳥連雲暮寒蟬碧樹秋)劉琨
坐嘯風清塞(晉書劉琨傳琨在晉陽常為胡騎所圍城中窘迫無計琨乃乘月登樓長嘯賊聞之)
(凄然長歎向曉並棄圍而走後漢二郡謠南陽太守岑公孝弘農成瑨但坐嘯謝朓詩專城空坐嘯晉書劉弘)
(傳贊威靜荆塞化行江澳)謝朓裁詩月滿樓(齊書謝朓傳朓善隸書長五言詩沈約嘗云二)
(百年來無此詩也李白詩高人屢解陳蕃榻過客同登謝朓樓杜甫詩故林歸未得排悶強裁詩鮑照詩碧樓)
(含夜月劉孝先詩飛鏡點青天横照滿樓前)白雪調高歌不得(宋玉對楚王問客有歌于)
(郢中者其為陽春白雪國中屬而和者不過數十人杜氏通典博物志云白雪是天帝使素女鼓五絃琴曲名)
(以其調高人和遂寡自宋玉以來迄今千祀未有能歌白雪者)美人南國翠娥愁(詩有美一)
(人清揚婉兮曹植詩南國有佳人容華若桃李庾信詩南國美人去梁元帝詩汗輕紅粉濕坐久翠眉愁李白)
(詩紅粧欲醉宜斜日百尺清潭寫翠娥)
劉禹錫
西塞山懷古(詩話長慶中元微之劉夢得韋楚客同會樂天舍論南朝興廢事各)
(賦金陵懷古以西塞山為題夢得略無造意引滿而成樂天覽之曰四人探驪龍子先獲)
(珠所餘鱗爪何用耶遂罷唱一統志西塞山在武昌大冶縣東九十里)
王濬樓船下益州(晉書王濬傳濬字士治弘農人為益州刺史武帝謀伐吳濬乃作大船連)
(舫方百二十步受二千餘人以木為城起樓櫓開四出門其上皆得馳馬往來舟楫之盛自古未有吳志晉命)
(龍驤將軍浮江東下一統志成都古蜀國漢曰益州蜀漢都此)金陵王氣黯然收(晉書秦時)
(望氣者云五百年後金陵有天子氣始皇東巡以厭之改其地為秣陵塹北山以絶其王氣名勝志金陵古丹)
(陽秦始皇埋金玉雜寳以厭天子氣故名曰金陵謝朓詩江南佳麗地金陵帝王州孟浩然詩自古登臨處非)
(今獨黯然庾信賦將非江表王氣終於三百年乎)千尋鐵鎖沈江底(廣韻八尺曰尋晉書)
(王濬傳吳人於江險磧要害之處並以鐵鎖横截之又作鐵錐長丈餘暗置江中以逆距船濬乃作大筏數十)
(方百餘步縛草為人披甲持仗令善水者以筏先行筏遇鐵錐錐輒著筏去又作火炬長十餘丈大數十圍灌)
(以蔴油在船前遇鎖然炬燒之須臾融液斷絶於是船無所礙)一片降旗出石頭(司馬相如)
(長楊賦提劍而叱之所過麾城摲邑下將降旗吳志孫權傳建安十六年權徙治秣陵明年城石頭晉書王渾)
(傳王濬破石頭降孫皓威名益振晉書王濬傳濬入於石頭皓乃備禮造於壘門濬躬解其縛送於京師)人
世幾回傷往事(潘岳秋興賦放浪乎人間之世江總銘屑屑人世茫茫大千岑參詩五朝變人)
(世千載空江聲史記述往事思來者春秋繁露孔子作春秋理往事正是非)山形依舊枕寒
流(駱賓王詩山形類九折水經注依山傍江開勢明遠憑墉藉阻高觀枕流韋應物西塞山詩勢從千里奔)
(直入江中斷嵐横秋塞雄地束江流滿謝朓詩寒流自清泚駱賓王詩其間寒流激)今逢四海為
家日(漢書高帝紀天子以四海為家張衡西京賦掩四海而為家杜甫詩天下車書共一家)故壘
蕭蕭蘆荻秋(周禮夏官量人營軍之壘舍量其市朝川涂軍社之所置廣韻壘軍壁也水經注八)
(陣圖東跨故壘益州記姜維抗鍾會故壘其山峭壁千丈下臨絶澗九歌風颯颯兮木蕭蕭爾雅蒹薕注荻也)
(蘆屬而小可為箔又葭蘆注此即蒹葭之葭謂蘆爾杜甫秋興詩請看石上藤蘿月已暎洲前蘆荻花徐陵詩)
(江秋岸荻黃)
柳絮(本草柳花一名絮四民月令三月三日以及上除採柳絮)
飄颺南陌起東鄰(祖孫登風詩飄颺楚王宫徘徊繞竹藂宋子侯詩花落何飄颺梁武帝樂)
(府十四採桑南陌頭李白詩南陌愁為落葉分鮑照詩風起花四散庾肩吾啟池通西舍之流窗暎東鄰之棗)
(王維詩山陽多北戶潛水在東鄰)漠漠濛濛暗度春(枚乘柳賦階草漠漠白日遲遲吁嗟)
(細柳流亂輕絲李端折楊柳雨烟遙漠漠唐太宗詠柳詩濛濛添絲密李白詩池草暗生春鮑令暉詩經秋復)
(度春皇甫曾詩平沙雪度春)花巷暖隨輕蝶舞(李端詩雀乳盻巢花巷靜魏文帝柳賦景)
(風扇而增暖岑參詩風恬日暖蕩春光杜甫詩顛狂柳絮隨風舞宋之問詩飛花隨蝶舞沈約詩輕舞信徘徊)
(杜甫詩風輕粉蝶喜花暖蜜蜂喧)玉樓晴拂豔粧人(十洲記崑崙山有玉樓十二孟浩然)
(詩草迎金埓馬花伴玉樓人楊巨源詩楊柳玉樓晴梁元帝樓檐柳詩拂檐應有意偏宜桃李人劉希夷詩玉)
(樓思艷粧)縈回謝女題詩筆(唐明皇帝雪詩縈回屢逐風崔湜詩落絮縈衫袖世說謝太傅)
(雪夜内集公曰白雪紛紛何所似兄子胡曰撒鹽空中差可擬兄女道藴曰未如柳絮因風起杜甫詩題詩好)
(細論又甫詩石欄斜點筆桐葉坐題詩)點綴陶公漉酒巾(晉書謝朗傳夜月明淨會稽王)
(道子歎以為佳朗子重在座率爾曰不如微雲點綴戴叔倫柳花詩綴雪含霜誰忍攀南史陶潛傳潛少有)
(高趣嘗著五柳先生傳以自況郡將候潛值其酒熟取頭上葛巾漉酒畢旋復著之玉篇漉竭也涸也滲漉也)
(又巾佩巾也本以拭物後人著之於頭)何處好風偏似雪(陶潛詩微雨從東來好風與之)
(俱梁元帝詠柳詩輕花上逐風又柳絮飄晴雪唐太宗柳詩縈雪臨春岸張九齡詩風花亂成雪李白柳詩樹)
(樹花如雪)隋河堤上古江津(隋書食貨志自板渚引河達於淮海謂之御河河畔築御道樹)
(以柳開河記大業年築隄自大梁至灌口堤下栽垂柳詔民間有柳一株賞以一縑故百姓競植之龍舟所過)
(香聞百里盧綸詩若到隋堤上應逢花滿船郭璞江賦衝巫峽以迅激蹲江津而起浪李白詩漢水東連揚子)
(津注永淳元年析江都縣置揚子縣有瓜步步即渡江處横江建康之西津揚子建康之東津也)
韓愈
和庫部盧四兄曹長元日朝回(本集原注盧汀也唐六典周禮)
(夏官有司甲下大夫司戈盾弓矢以辨其職以待軍事今庫部郎中之任也唐書百官志)
(庫部郎中員外郎各一人掌戎器鹵簿儀仗國史補尚書丞郎郎中相呼為曹長)
天仗宵嚴建羽旄(唐書儀衞志朝會之仗五皆帶刀捉仗列坐於東西廊下岑參詩曉隨天)
(仗入唐書禮樂志羣官就次侍中版請中嚴舊唐書職官志凡駕行幸有夜警晨嚴之制左傳晉人借羽旄於)
(鄭孟子見羽旄之美東都賦羽旄掃霓旌旗拂天詩建彼旄矣)春雲送色曉雞號(蔡凝詩春)
(色徧空明春雲處處生瑞應圖五色絪緼謂之慶雲易通卦驗冬至之日見雲送迎王維詩絳幘雞人報曉籌)
(史記歷書鷄三號卒明注三號三鳴也言夜至鷄三鳴則天曉)金爐香動螭頭暗(庾信詩非)
(是金爐氣何關栢殿香賈至詩衣冠身惹御爐香唐書儀衞志朝日殿上設黼扆躡席薰爐香案又百官志起)
(居舍人秉筆隨宰相入殿夾香案分立殿下直第二螭首和墨濡筆皆即坳處時號螭頭雍錄殿前螭頭蓋玉)
(階扶欄上壓頂横石刻為螭頭之狀)玉珮聲來雉尾高(詩瓊瑰玉珮崔曙詩春風鳴玉珮隋)
(煬帝詩長階鳴珮聲賈至詩劍佩聲隨玉墀步古今注殷高宗有雉雊之祥故有雉尾扇唐書儀衞志人君舉)
(動必以扇雉尾障扇四小團雉尾扇四方雉尾扇十二杜甫詩雲移雉尾開宫扇)戎服上趨承
北極(左傳戎服將事唐書儀衞志黃旗仗立於兩階之次皆戎服也又步甲隊每隊一人戎服大袍帶横)
(刀執旗二人引二人夾皆戎服大袍帶弓箭沈約詩晨趨朝建禮徐彦伯詩予亦趨三殿肩隨謁九重爾雅北)
(極謂之北辰注北辰天之中杜甫詩玉几由來天北極)儒冠列侍暎東曹(史記酈食其傳)
(沛公不好儒客冠儒冠來者輒解其冠溺溲其中杜甫詩儒冠多悞身魏都賦藹藹列侍金蜩齊光續漢書東)
(西曹掾比四百石崔顥詩西掖黃樞近東曹紫禁連)太平時節難身遇(亢倉子太平之時上)
(士運其識中士竭其能魏武帝詩對酒歌太平時荀子寒暑知節而五穀時熟易林四時順節民安其業袁宏)
(名臣贊古之君子不患弘道難遭時難遭時不難遇君難晉書皇甫謐傳寄身聖世託道之靈)郎署何
須歎二毛(漢武故事帝輦過郎署見顔駟龐眉皓髮上問曰叟何時為郎對曰臣文帝時為郎文帝)
(好文而臣好武至景帝好貌而臣貌醜陛下即位好少而臣已老是以三世不遇荀悦漢紀馮唐白首屈于郎)
(署左傳君子不重傷不擒二毛注頭白有二色潘岳秋興賦序子年三十有二始見二毛以太尉掾兼虎賁中)
(郎將寓直於散騎之省)
楊巨源
長安春游
鳳城春報曲江頭(王維詩柳暗百花明春深五鳳城杜甫詩銀漢遙應接鳳城王綽詩玉管)
(潛移律東郊始報春雍錄曲江漢時周迴六里餘唐周七里占三十頃地在城東南昇道坊龍華寺之南宋之)
(問詩柳變曲江頭)上客年年是勝游(史記春申君傳有客三千上客皆躡珠履司馬相如)
(賦上客何國之公子劉瑗詩江南少許地年年情不同王維詩年年春更歸宋璟詩承恩續勝遊劇談錄曲江)
(池本秦時隑洲唐開元中疏鑿為勝景花卉環列烟水明媚都人游玩盛於中和上已之節秦中歲時記二月)
(二日曲江挑菜士民遊觀者極盛)日暖雲山當廣陌(江淹賦旭日始暖陳後主詩曖日暖)
(源桃岑參詩風恬日暖蕩春光蕭慤詩雲來覺山近崔湜詩山河眺望雲天外沈約詩秋風吹廣陌)天清
絲管在高樓(王羲之蘭亭序天朗氣清惠風和暢杜甫詩天清風卷幔蘭亭序雖無絲竹管絃之)
(盛宋之問詩主人絲管清且幽古詩西北有高樓王延夀魯靈光殿賦陽榭外望高樓飛觀)蘢蔥樹
色分仙閣(李頎詩松篁氣蔥蘢白居易詩樓閣蘢蔥半隠天何遜詩山烟涵樹色江淹詩風光多樹)
(色王維詩樹色分揚子劉允濟賦望仙閣之秀出沈佺期詩並命登仙閣通宵直禮闈)縹緲花香
泛御溝(楊乂雲賦漂渺翩綿鬱若升烟陶弘景仙風賦縹緲遙裔劉瑗詩遙望疑花發聞香知異春杜)
(甫詩春風花草香古今注長安御溝謂之楊溝謂植楊其上也吳均詩青瑣門外安石榴連枝接葉夾御溝賀)
(文標詩泛水拂垂楊)桂壁朱門新邸第(西京雜記温室以椒塗壁被之文繡香桂為柱梁簡)
(文帝碑文柱削芳桂漢冊魏公九錫文是用錫君朱戶晉書麯允傳南望朱門北望青樓東觀漢記竇氏一公)
(兩侯三公主四二千石相與並代自祖及孫官府邸宅相望漢書諸侯邸第百餘皆高祖一切功臣)漢家
恩澤問鄼侯(史記天子始建漢家之封漢書劉向傳聖人常無私於上均恩澤於下史記蕭相國)
(世家高帝以何功最盛封為鄼侯注鄼音贊鄼有二縣其屬沛郡者音嵯屬南陽者音贊按茂陵書蕭何國在)
(南陽宜呼贊今多呼嵯漢書蕭何傳武帝元狩中復下詔以鄼戶二千四百封何曾孫慶為鄼侯又宣帝時求)
(問蕭相國後在者下詔以鄼戶二千封其玄孫建世為鄼侯)
早朝
鐘聲清禁纔應徹(南史齊武帝以宫内不聞鼓漏置鐘於景陽樓以應五鼓何遜早朝詩詰)
(旦鐘聲罷隠隠禁門通傅咸賦穆穆清禁濟濟羣英祖詠詩寒疎清禁漏夜警羽林兵庾信詩鐘聲徹建章)
漏報仙闈儼已開(後漢書律歴志孔壺為漏浮箭為刻下漏數刻以考中星昏明生焉杜甫)
(詩晝漏稀聞高閣報廣韻闈宫中門也錢起詩應驚片雪下仙闈唐書百官志宫門郎掌宫門管籥凡夜漏盡)
(擊鼓而開夜漏上水一刻擊漏鼓而閉雍錄元和元年置百官待漏院在建福門外候禁門啟入朝)雙闕
薄烟籠菡萏(史記高祖紀蕭丞相營作未央宫立東闕北闕車&KR0008;詩雙闕似芙蓉李嶠詠烟詩迥)
(浮雙闕路遙拂九仙衣諸葛穎詩薄烟淨遙色詩隰有荷華疏未開曰菡萏已發曰芙蓉王延夀魯靈光殿賦)
(發秀吐榮菡萏披敷何晏景福殿賦菡萏赩翕纖縟紛披)九成初日照蓬萊(魯靈光殿賦漸)
(臺臨池層曲九成注言重高九層也謝朓觀雨詩既灑百常觀復集九成臺何遜早朝詩初日照相風雨京記)
(大明宫紫宸殿北曰蓬萊殿趙彦昭詩飛橋象河漢懸榜學蓬萊雍錄蓬萊殿後有蓬萊山山聳起池中)朝
時但向丹墀拜(左傳凡朝以正班爵之義張衡西京賦青瑣丹墀漢官儀尚書奏事于明光殿)
(省中以丹朱漆地曰丹墀唐書禮樂志皇帝受羣臣朝賀其日皇帝出即御座王公以下以次入就位典儀曰)
(再拜贊者承傳在位者皆再拜)仗下方從碧殿迴(唐書儀衞志朝罷皇帝入東序門然後放)
(仗又内外仗隊七刻乃下常參朝日六刻即下景福殿賦文以朱綠飾以碧丹沈佺期詩碧殿下秋隂又早朝)
(詩儼若神仙去紛從霄漢迴)聖道逍遙更何事(莊子聖道運而無所積故海内服韓詩外)
(傳孔子抱聖人之心彷徨於道德之域逍遙乎無形之鄉張衡南都賦聖皇之所逍遙靈祇之所保綏)願
將巴曲贊康哉(宋玉對楚王問客有歌於郢中者其始曰下里巴人國中屬而和者數千人杜)
(甫詩南翁巴曲醉書庶事康哉注衆事皆得安寧唐太宗詩穆矣薰風茂康哉帝道昌)
元日含元殿下立仗丹鳳樓門下宣赦相公稱
賀(玉燭寳典正月為端月其一日為元日亦曰上日唐六典大明宫南面五門正南曰)
(丹鳳門丹鳳門内正殿曰含元殿雍錄咸亨元年改蓬萊宫為含元殿殿南端門名丹鳳)
(門唐書儀衞志千牛備身冠進德冠服袴裮皆執御刀弓箭升殿列御座左右内外諸門)
(帶刀捉仗而立號曰立門仗舊唐書肅宗紀至德二載十二月戊午朔御丹鳳門下制大)
(赦唐六典凡元旦大陳設於太極殿今含元殿皇帝衮冕臨軒禮畢中書令與供奉官獻)
(夀殿上皆呼萬歲)
臨軒啟扇似雲收(許敬宗詩睿想追嘉豫臨軒御早秋王勃乾元殿頌序天子臨軒採荀卿)
(之故事王維少年行天子臨軒賜侯印將軍佩出明光宫唐書儀衞志平明侍中奏外辦皇帝步出西序門索)
(扇扇合皇帝升御座扇開左右留扇各三杜甫詩雲移雉尾開宫扇虞世南詩雲收嶺半空)率土朝
天劇水流(詩率土之濱莫非王臣班固薦謝夷吾表上以光七曜之明下以厭率土之望左思吳都)
(賦若率土而論都則非列國之所觖望也李白詩始聞鍊氣調金液復道朝天赴玉京杜甫詩東家蹇驢許借)
(我泥滑不敢騎朝天詩沔彼流水朝宗于海張華詩仰蔭高林茂俯臨綠水流)瑞色含春當正
殿(唐高宗詩玉庭浮瑞色楊庶詩天文將瑞色輝煥滿寰中梁簡文帝賦草含春而色動蘇頲詩歌舞妙含)
(春漢書金安上傳數臨正殿延見羣臣傅休奕朝會賦坐太極之正殿嚴嵳峩以崔巍唐書太宗紀貞觀三年)
(正月丙午以旱避正殿)香烟捧日在高樓(王維早朝詩香烟欲傍衮龍浮杜甫詩朝罷香)
(烟攜滿䄂魏志程昱傳注昱嘗夢上泰山兩手捧日昱本名立太祖乃加其上日更名昱也盧照隣文歌雲佐)
(漢捧日匡堯錢起詩霄漢常懸捧日心王延夀魯靈光殿賦陽榭外望高樓飛觀張協賦高樓特起竦峙岧嶤)
三朝氣蚤迎恩澤(漢書孔光傳歲之朝曰三朝注歲之朝月之朝日之朝故曰三朝班固東)
(都賦春王三朝會同漢京鄭愔詩幸同葵藿傾陽早張九齡折梅詩林惜迎春早漢書劉向傳聖人即天地以)
(耀物常無私於上均恩澤於下協和萬邦黎民無怨曹植責躬詩序愚臣徘徊於恩澤而不敢自棄)萬歲
聲長繞冕旒(漢書武帝紀詔曰朕親登嵩高御史乘屬在廟旁吏卒咸聞呼萬歲者三論衡陸賈)
(新語每奏一篇左右稱曰萬歲盧照隣詩九州四海常無事萬歲千秋樂未央大戴禮古者冕而前旒所以蔽)
(明也沈佺期詩爽氣臨旌戟朝光映冕旒王維詩萬國衣冠拜冕旒)請問漢家功第一(史記)
(蕭相國世家列侯畢已受封及奏位次皆曰平陽侯曹參功最多宜第一關内侯鄂君進曰曹參雖有野戰略)
(地之功此特一時之事漢與楚相距滎陽蕭何嘗全關中以待陛下此萬世之功也奈何以一旦之功而加萬)
(世之功哉蕭何第一曹參次之高祖曰善)麒麟閣上識鄼侯(漢書蘇武傳甘露三年上思股)
(肱之美乃圖畫其人于麒麟閣法其容貌署其官爵姓名唯霍光不名明著中興輔佐列於方叔召虎仲山甫)
(焉三輔黃圖麒麟閣蕭何造杜甫詩今代麒麟閣何人第一功史記蕭相國世家高祖以蕭何功最盛封為鄼)
(侯注鄼今南陽鄼縣也)
張籍
寒食内宴(荆楚歲時記去冬節一百五日即有疾風甚雨謂之寒食鄴中記寒食三)
(日作酪醴煮粳米及麥為酪𢷬杏仁煮作粥)
城闕沈沈向曉寒(陸機詩名都一何綺城闕鬱盤桓顔延之詩城闕生雲烟司馬相如上林)
(賦沈沈隠隠砰磅訇磕沈佺期詩雲竇下沈沈張九齡詩未央鐘漏晚仙宇靄沈沈李白詩長川瀉落月洲渚)
(曉寒凝岑參詩雞鳴紫陌曙光寒)恩當令節賜餘歡(杜甫詩喜結仁里歡況因令節求宋)
(之問詩佳節三秋晚重陽九日歡司馬遷報任安書未嘗銜杯酒接殷勤之餘歡李鏡遠蝶蝶行青年已布澤)
(微虫應節歡)瑞烟深處開三殿(杜審言詩半嶺通佳色中峯繞瑞烟翰林故事翰林院在)
(銀臺門内麟德殿西重廊之後三殿者麟德殿也一殿而有三面故以三殿為名杜甫詩詔從三殿去碑到百)
(蠻開)春雨微時引百官(說苑春風風人春雨雨人杜甫詩心在水晶域衣霑春雨時潘岳閒)
(居賦微雨新晴六合清朗陶潛詩微雨從東來好風與之俱易百官以治萬民以察書冢宰掌邦治統百官均)
(四海董仲舒策正朝廷以正百官正百官以正萬民)寳樹樓前分繡幕(王勃滕王閣序非謝)
(家之寳樹接孟氏之芳鄰駱賓王詩宴林薰寳樹水溜滴金沙顧況上元夜詩雲車龍闕下火樹鳳樓前王融)
(散曲金枝湛明燎繡幕裂芳燃劉孝威詩璚綃挂繡幕象簟列華牀)綵花廊下暎朱欄(梁簡)
(文帝招真館碑帷葉綵花卷舒蹊逕陳元康十四年禁奢詔應鏤金銀薄及庶物化生土木人綵花之屬並皆)
(禁絶左思魏都賦禁臺省中連闥對廊李尤東觀賦上承重閣下屬周廊李白明堂賦赬欄各落偃蹇霄漢盈)
(楹迴合蟬聯汗漫)宫筵戲樂年年别(庾肩吾詩陪歌承睿賞接醴侍恩筵杜審言詩帝子)
(王孫捧御筵舊唐書音樂志明皇於聽政之暇教太常樂工子弟三百人為絲竹之戲音響齊發每初年望夜)
(御勤政樓作樂夜闌遣宫女於樓前縛架出眺歌舞以娛之若繩戲竿木詭異巧妙固無其比盧僎詩年年洛)
(陽陌花鳥弄歸人戎昱詩楊柳烟含灞岸春年年攀折為行人)已得三迴對御看(易晝日三)
(接疏言非惟蒙賜蕃多又被親寵頻數三度接見也國史補李白在翰林多沈飲後對御引足令高力士脱鞾)
(李白詩常得君王帶笑看)
御選唐詩卷二十
