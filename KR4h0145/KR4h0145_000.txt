御選唐詩序
古者六藝之事皆所以涵養性情而為道德之助也而
從容諷詠感人最深者莫近於詩故虞廷典樂依永和
聲帝親命焉成周時六義領在樂官而為教學之先務
自三百篇降及漢魏六朝體製逓增至唐而大備故言
詩者以唐為法其時選本如河嶽英靈中興間氣御覽
才調諸集其所收擇各有意指而觀者每有不徧不該
之歎朕萬幾餘暇留意篇什廣搜博採已刻全唐詩集
而自曩昔披覽嘗取其尤者彙為一編古風近體各以
類相從計三十二卷盖討索貴於詳備而用以吟咏性
情則當挹其精華而潄其芳潤每當臨朝聽政巡行獮
狩之餘展卷留連未嘗不悠然而有得也因命儒臣依
次編注朕親加考訂一字一句必溯其源流條分縷析
其有徵引訛誤及脱漏者隨諭改定逾歲告成因付開
雕以示後學孔子曰温柔敦厚詩教也是編所取雖風
格不一而皆以温柔敦厚為宗其憂思感憤倩麗纖巧
之作雖工不錄使覽者得宣志達情以範於和平盖亦
用古人以正聲感人之義記有之君子在車則聞鑾和
之音行則鳴珮玉是以非辟之心無自而入也審此而
朕之寄意於詩與刊布是編之指俱可得而見矣是為
序
康熙五十二年三月上旬題
康熙五十二年六月二十二日奉
旨開載
御選唐詩閱纂校寫監造官員職名
總閱
原任經筵講官文淵閣大學士兼吏部尚書加三級(臣)陳廷敬
校勘官
日講官起居注翰林院侍講學士加三級(臣)勵廷儀
日講官起居注翰林院侍講加四級(臣)蔣廷錫
日講官起居注司經局洗馬兼翰林院修撰加一級(臣)張廷玉
日講官起居注翰林院修撰加一級(臣)趙熊詔
校勘兼繕寫官
左春坊左中允兼翰林院編修加一級(臣)陳邦彦
翰林院庶吉士加一級(臣)王圖炳
纂註官
日講官起居注左春坊左諭德兼翰林院修撰教習進士加一級(臣)吳廷楨
翰林院編修加一級(臣)周彛
翰林院編修加二級(臣)廖賡謨
翰林院編修加一級(臣)吳士玉
翰林院編修加一級(臣)楊開沅
翰林院編修加一級(臣)宫鴻歷
原任翰林院編修(臣)汪灝
翰林院檢討加一級(臣)盧軒
翰林院庶吉士加一級(臣)楊士徽
翰林院待詔(臣)高不騫
議叙候選知縣加一級(臣)郭元釪
繕寫官
議叙候選知縣(臣)顧祖雍
議叙候選知縣(臣)王曾期
校錄官生
進士候補内閣中書舍人(臣)吳玉耑
進士候補内閣中書舍人(臣)汪榯
進士候補内閣中書舍人(臣)李登瀛
進士候補内閣中書舍人(臣)徐啟統
進士候補内閣中書舍人(臣)遲之金
進士候補内閣中書舍人(臣)覺羅吳拜
進士候補内閣中書舍人(臣)孫宗緒
議叙選授湖廣荆州府監利縣知縣(臣)叢潤
議叙選授順天府通州武清縣知縣(臣)裘嚴生
議叙選授貴州平越府餘慶縣知縣(臣)蔣深
議叙候選知縣(臣)潘秉鈞
議叙候選知縣(臣)鄒元斗
議叙候選知縣(臣)張果浚
議叙候選知縣(臣)沈經
議叙候選知縣(臣)周旋
議叙候選知縣(臣)吳暄
議叙候選知縣(臣)程瓉
議叙候選知縣(臣)孫農祥
議叙候選知縣(臣)王會
議叙候選知縣(臣)徐球
議叙候選知縣(臣)樓儼
議叙候選知縣(臣)戴天瑞
貢生官學教習(臣)孫天霖
監生候選州同知(臣)吳廷元
儒童(臣)鄒家龍
儒童(臣)嚴文照
監造官
武英殿總監造管翻書房原内閣侍讀學士今佐領加二級(臣)和素
武英殿總監造内務府會計司員外郎兼佐領加三級(臣)張常住
武英殿總監造内務府會計司員外郎兼參領佐領加一級(臣)李國屏
武英殿監造驍騎校加一級(臣)巴實
