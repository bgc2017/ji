龍洲集卷十二宋劉過撰
詞
賀新郎
彈鋏西來路記匆匆經行數日幾番風雨夢裡尋秋秋
不見秋在平蕪遠渚想雁信家山何處萬里西風吹客
鬢把菱花自笑人憔悴留不住少年去男兒事業無
憑據記當年擊筑悲歌酒酣箕踞腰下光芒三尺劍時
解挑燈夜語更思對燈花彈淚喚起杜陵風雨手寫江
東渭北相思句歌此恨慰羇旅
賀新郎(贈鄉人朱唐卿)
多病劉郎瘦最傷心天寒歲晚客他鄉久大舸翩翩何
許至元是高陽舊友便一笑相歡擕手與問武昌城下
月又何如揚子江頭柳追往事兩眉皺燭花自剪明
如晝喚青娥小紅樓上慇懃勸酒昵昵琵琶恩怨語春
笋輕籠翠袖看舞徹金釵微溜若見故鄉吾父老道長
安市上強如舊重會面幾時又
賀新郎(贈張彦功)
曉印霜花步夢半醒扶上雕鞍馬嘶人去嵐濕青絲雙
轡冷緩控野梅江路聽畫角吹殘更鼓悲壯塞聲撩客
恨甚貂裘重擁愁無數霜月白照離緒青樓回首家
何處早山遙水闊天低斷腸烟樹誰念天涯牢落況輕
負煖烟濃雨記酒醒香銷時語客裡歸韉湏早發怕天
寒風急相思苦應為我翠眉聚
賀新郎(遊西湖)
睡覺啼鶯曉醉西湖千場日日買花簪帽去盡酒徒無
人問惟有玉山自倒任拍手兒童呼笑一舸乘風翩然
去避魚龍不見波聲悄歌韻遠唤蘇小神仙路遠蓬
萊島紫雲深参差亭榭有烟花遶人世紅塵西障日百
計不如歸好付樂事與他年少費盡柳金梨雪句問沉
香亭北何時召心未愜鬢先老
賀新郎(平原納寵姬奏方響席上賊)
倦舞輪袍後正鸞慵鳳困依然怨新懷舊别有豔粧豪
勢樂春筍微揎翠袖試一曲琅璈初奏莫放珠簾容易
捲怕人知世有梨園手雙臂冷釧金瘦燭花對剪明
於晝正畫堂深曲屏山掩翠炭紅圍獸錯認珮環猶未
是依約雛鶯囀柳聽點點銅壺銀漏一片雄心天外去
為聲清響徹雲霄透人醉也尚呼酒
賀新郎(閨怨)
院宇重重掩醉沉沉亭陰轉午繡簾高捲金鴨香濃噴
寶篆驚起雕梁語燕正架上荼䕷開遍嫩萼梢頭舒暈
臉似月娥初試宫粧淺風力嫩異香軟佳人無意拈針
線遶朱欄六曲徘徊為他留戀試把花心輕輕數暗計
歸期近遠奈數了依然重怨把酒問春春不管枉教人
只恁空腸斷腸斷處怎消遣
賀新郎(贈倡)
老去相如倦向文君說似而今怎生消遣衣袂京塵曾
染處空有香紅尚軟料彼此魂銷腸斷一枕新涼眠客
舍聽梧桐疎雨秋風顫燈暈冷記初見樓低不放珠
簾捲晩粧殘翠蛾狼籍淚痕流臉人道愁來湏殢酒無
奈愁深酒淺但託意焦琴紈扇莫鼓琵琶江上曲怕荻
花楓葉俱凄怨雲萬疊寸心遠
跋云余試牒四明賦贈老倡至今天下兩禁中
皆歌之江西人來以為鄧南秀調非也
水龍吟
謫仙狂客何如看來畢竟歸田好玉堂無此三山海上
虛無縹緲讀罷離騷暗香猶在覺人間小任菜花薺麥
劉郎去後桃開處春多少一夜雪迷蘭棹傍寒溪欲
尋安道而今縱有劉郎冰柱有知音否想見鸞飛如椽
健筆檄書視草算平生白傅風流未肯讓香山老
念奴嬌(回侍郎李大異)
知音者少筭乾坤許大著身無處直待功名成始退何
日可尋歸路多景樓前垂虹亭下一枕眠秋雨虛名相
悞十年枉費辛苦不是奏賦明光獻書北闕無驚人
之語我自匆忙天未肯贏得衣裾塵土白璧堆前黃金
酬笑付與君為主蓴鱸江上浩然明日歸去
滿江紅(同襄陽帥泛湖)
獵獵風蒲畫船轉碧波灣浦都不是柳汀桃岸橘洲梅
渚指點山公騎馬地經由羊祜登山處悄一如人在水
晶宫消煩暑薰風動羅帷舉秦箏奏凌波舞拚冰壺沉
醉晚涼歸去侵岸一篙楊柳浪過溪幾點荷花雨倚樓
人十里凭欄干神仙侣
滿江紅(高帥馮太尉席上)
敵面風輕一兩點海棠微雨春總在英雄元帥曉來遊
處樓閣萬家簾幕捲江郊十里旌旗駐有黃鸝百舌囀
新聲垂楊舞寒食近笙簫鼓車馬閙銅鞮路拚尊前
一醉無花為主風韵可將圖障畫笑談盡是文章語問
何如鄒湛赴江頭陪羊祜
水調歌頭(晚春)
春事能幾許密葉著青梅日高花困海棠風煖想都開
不惜春衣典盡只怕春光歸去片片點蒼苔能得幾時
好追賞莫徘徊雨飄紅風換翠苦相催人生行樂且
須痛飲莫辭杯坐則高談風月醉則恣眠芳草醒後亦
佳哉湖上新亭好何事不曾來
水調歌頭
刀劍出榆塞鉛槧上蓬山得之渾不費力失亦止如閒
未必古人皆是未必今人俱錯世事沐猴冠老子不分
别内外與中間酒湏飲詩可作鋏休彈人生行樂何
事催彼鬢毛斑達則牙旗金甲窮則蹇驢破帽莫作兩
般看世事只如此自有識鴞鸞
祝英臺近(同妓遊帥司東園)
窄輕衫聯寶轡花裡控金勒有底風光都在畫欄側日
遲春煖融融杏紅深處為花醉一鞭春色對嬌質為
我歌捧瑶觴歌聲動阡陌蝶似多情飛上髩雲碧晚來約
住青驄踏花歸去亂紅碎一庭風月
祝英臺近
笑天涯還倦客欲起病無力風雨春歸一日近一日看
人結束征衫前呵騎馬腰劍上隴西平賊鬢紛白只
可歸去家來無田種瓜得空抱遺書憔悴小樓側杜鵑不
管人愁月明枝上直啼到枕邊相覓
轆轤金井(舞姬席上贈馬簽判)
翠眉重拂後房深自喚小蠻嬌少繡帶羅垂報濃籹纔
了堂虛夜悄但依約鼓簫聲閙一曲梅花樽前舞徹梨
園新調高陽醉山來倒看鞋飛鳳翼釵痕微溜秋滿
東湖更西風涼早桃源路杳記流水泛舟曾到桂子香
濃梧桐影轉月寒天曉
唐多令(安遠樓小集侑觴歌板之姬黃其姓者乞詞于龍洲道人為賦此唐多令同柳)
(阜之劉去非石民瞻周嘉仲陳孟参孟容時八月五日也)
蘆葉滿汀洲寒沙帶淺流二十年重過南樓柳下繫船
猶未穩能幾日又中秋黃鶴斷磯頭故人曾到不舊
江山渾是新愁欲買桂花同載酒終不似少年游
臨江仙(四景)
半雨半晴模樣乍寒乍熱天時榴花香逐濕風飛綠雲
翻翠浪水急轉前溪欲識清涼意思珊瑚枕冷先知
秋光預若借些兒賸催金粟閙素魄好揚輝
蝶戀花(贈張守寵姬)
簾幕聞聲歌已妙一曲樽前真個梅花早眉黛兩山誰
為掃風流京兆江南少醉捋白鬚人自老猶記侯鯖
舊也曾年少後夜短篷霜月暁夢魂依約雲山繞
謁金門(京口賦與歌者侑酒)
歸不去船泊早春梅渚試聽玉人歌白紵行雲無覓處
剪燭寫詩無語漠漠寒生忩戶明日短篷眠夜雨寶
釵空半股
謁金門(興)
秋興惡愁怯羅衾風弱雨線垂垂晴又落輕烟籠翠箔
休道旅人蕭索生怕香濃灰薄桂子莫愁辜酒約詩
情元落魄
鷓鴣天
樓外雲山千萬重畫眉人隔小簾櫳風垂舞柳春猶淺
雪點酥胸煖未融攜手處又相逢夜閨心事與郎同
一杯自勸羔兒酒十幅銷金煖帳籠
柳梢青(送梅坡)
泛菊杯深吹梅角遠同在京城聚散匆匆雲邊孤雁水
上浮萍教人怎不傷情細屈指知心幾人後夜相思
塵隨馬足月逐舟行
好事近(詠茶)
誰斫碧琅玕影撼半亭風月尚有歲寒心在留得數根
華髮龍孫戲弄碧波濤隨手清風發滾得到浪花深
處一甌香雪
清平樂(贈妓)
忔憎憎地一捻兒年紀待道瘦來肥不是宜著淡黃衫
子唇邊一點櫻多見人顰歛雙蛾我自金陵懷古唱
時休唱西河
四字令
情高意真眉長鬢青小樓明月調筝寫春風數聲思
君憶君魂牽夢縈翠消香煖雲屏更那堪酒醒
長相思
玉一梭雲一窩淡淡春衫薄薄羅輕顰雙翠娥風聲
多雨聲多忩外芭蕉三兩窠夜長争奈何
龍洲集卷十二
