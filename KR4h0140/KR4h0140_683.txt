欽定四庫全書
御定全唐詩卷六百八十三
韓偓
幽窗(以下香籨集)
刺繡非無暇幽窗自(一作日)尟歡手香江橘嫩齒輭(一作冷)
越梅酸密約臨行怯私書欲報難無憑諳鵲語猶得暫
心寬
江樓二首
夢啼嗚咽覺無語杳杳微微望煙浦樓空客散燕交飛
江静帆飛(一作稀)日亭午
鯷魚苦筍香味新楊柳(一作花)酒旗三月春風光百計牽
人老争奈多情是(一作足)病身
春盡日
樹頭初(一作春)日照西(一作窗)檐樹底蔫花夜雨霑外院池
亭聞動鎻後堂闌檻見垂簾柳腰入戸風斜倚榆莢堆
牆水半淹把酒送春惆悵在年年三月病厭厭(一作懨懨)
詠燈
高在酒樓明錦幕遠随漁艇泊煙江古來幽怨皆銷骨
休向長門背雨窗
别緒
别緒靜(一作情)愔愔牽愁暗入心已回花渚櫂悔聽酒壚
琴菊露淒羅幕棃霜惻錦衾此生終獨宿到死誓相尋
月好知何計歌闌歎(一作欲一作思)不禁山巔更高(一作何)處憶
上上頭唫
見花
褰裳擁鼻正吟詩日午墻頭獨見時血染蜀羅山躑躅
肉紅宫錦海棠棃因狂得病真閒事欲詠無才是所悲
看却東(一作春)風歸去也争教判(一作賸)得最繁枝
馬上見
驕馬錦連錢(一作乾)乘騎是謫仙和帬穿玉鐙隔袖把金
鞭去帶懵騰醉歸成(一作應)困頓眠自憐輸廏吏餘煖在
香韀
繞廊
濃煙隔簾香漏泄斜燈映竹光参差繞廊倚柱(一作檻)堪
(一作更一作正)惆悵細(一作微)雨輕寒花落時
屐子
方(一作六)寸膚圓光緻緻白羅繡屧紅托(一作花)裏南朝天
子欠(一作事)風流却重金蓮輕綠齒
青春
眼意心期卒未休暗中終擬約秦樓光陰負我難相遇
(一作偶)情緒牽人不自由遥夜定嫌香蔽膝悶時(一作懷一作心)
應弄玉搔頭櫻桃花謝棃花發腸斷青春兩處愁
聞雨
香侵蔽膝夜寒輕聞雨傷春夢不成羅帳四垂紅(一作花)
燭背玉釵敲著枕函聲
嬾起(一作閨意)
百舌喚(一作惱)朝眠春心動幾般枕㾗霞黯(一作霞紅暗)澹淚
粉玉闌珊(一作干)籠繡香烟歇屏山燭燄殘煖嫌(一作憐)羅
韤窄瘦覺錦衣寬昨夜三更雨今朝(一作臨明)一陣寒海棠
花在否側卧卷簾看
已涼
碧闌干外繡(一作翠)簾垂猩血(一作色)屏風畫折(一作柘)枝八
尺龍鬚方錦褥已涼天氣未寒時
欲去
紛紜隔窗語重約蹋青期總(一作縱)得相逄處無非欲(一作)
(非無獨)去時恨深書不盡寵極意多疑惆悵桃源路惟教
夢寐知
横塘
秋寒(一作風)灑背入簾霜鳳脛(一作頸)燈清(一作青)照洞房蜀
紙麝煤沾(一作添)筆興(一作媚)越甌犀液發茶香風飄亂點
更籌轉拍送繁弦曲破長散客出門斜月在兩眉愁思
問(一作向)横塘
五更
往年(一作來)曾約鬱金牀半夜潛身入洞房懷裏不知金
鈿落暗中唯(一作空)覺繡鞵(一作衣)香此時欲别魂俱斷自
後相逄眼更狂光景旋消(一作暗添)惆悵在一生贏得是淒
涼
聫綴體
院宇秋明(一作明秋)日日長社前一雁到(一作别)遼陽隴頭鍼
線年年事不喜寒碪𢷬斷腸
半睡
擡鏡(一作照)仍嫌重(一作瘦)更衣又怕寒宵分未歸帳半睡
待郎看
寒食夜(一作深夜一作夜深)
清江碧草兩悠悠各自風流一種愁正是落花寒食夜
(一作雨)夜深無伴(一作㚘)倚南(一作空)樓
哭花
曾愁(一作悲)香結破顔遲今見(一作日)妖紅委地時若是有
情争不哭夜來風雨葬西施
重遊曲江
鞭梢亂拂暗傷情蹤跡難尋露草青猶是玉輪曾輾處
一泓(一作溪)秋水(一作春雨)漲浮萍
遥見
悲歌淚溼澹胭脂閑立風吹金縷衣白玉堂東遥見後
(一作處)令人斗(一作陡)薄(一作評說)畫楊妃
新秋
一夜清風動扇愁背時容色入新秋桃花臉(一作眼)裏汪
汪淚忍到更深枕上流
宫詞
繡帬(一作屛)斜立正銷魂侍女移燈掩殿門燕子不來(一作)
(歸)花著雨春風應自(一作是)怨黃昏
蹋青(一夲有詞字)
蹋青會散(一作上)欲歸時金車久立頻催上收帬整髻故
遲遲(一作留)兩點深心各惆悵
夜深(一作寒食夜)
惻惻輕寒剪剪風小梅(一作杏花)飄雪杏花(一作小桃)紅夜深斜
搭鞦韆索樓閣朦朧煙(一作細)雨中
夏日
庭樹新隂葉未成玉階人静一蟬(一作下簾)聲相風不動烏
龍睡時有(一作待得)嬌鶯(一作幽禽)自唤名
新上頭
學梳鬆鬢(一作蟬鬢)試新帬(一作帬新)消息佳期在此春為要(一作)
(愛)好多心(一作心多)轉惑偏將宜稱問傍人
中庭
夜短睡遲慵早起日高方始出紗窗中庭自摘青梅子
先(一作閑)向釵頭戴一雙
詠浴
再整魚犀攏翠簮解衣先覺冷森森教移蘭燭(一作燼)頻
羞影自試(一作拭)香湯更怕深初似洗(一作染)花難按抑終
憂(一作愁)沃雪不勝任豈知侍女簾帷外賸取君王幾(一作)
(數)餅金
席上有贈
矜嚴標格絶嫌猜嗔怒雖(一作難)逄笑靨(一作眼)開小雁斜
侵眉柳去媚霞横接眼波來鬢垂香頸雲遮藕粉著蘭
胸雪壓梅莫道風流無宋玉好將心力事妝臺
早歸
去是黃昏後歸當朧&KR0008;時扠(一作衩)衣吟宿醉風露動相
思
玉合(雜言)
羅嚢繡兩鳳皇(一作鴛鴦)玉合雕雙鸂鷘中有蘭膏漬(一作積)
紅豆每回拈著長相(一作思)憶長相(一作思)憶經幾春人悵
望香氤氲開緘不見新書迹帶粉猶殘舊淚(一作指)痕
金陵(雜言)
風雨蕭蕭石頭城下木蘭橈煙月迢迢金陵渡口去來
潮自古風流皆暗銷才魄(一作鬼)妖魂誰與招彩(一作錦)牋
麗句今(一作徒)已矣羅韤金蓮何寂寥
嬾卸頭(一作生查子)
侍女動妝籨故故驚人睡那知夲未眠背面偷(一作由)垂
淚嬾卸鳳皇釵羞入鴛鴦被時復見殘燈和煙墜金穗
倚醉
倚醉無端尋舊約却憐(一作那令)惆悵轉難勝靜中樓閣深
春(一作春深)雨遠處簾櫳半夜(一作夜半)燈抱柱立時風細細繞
廊行處思騰騰分明窗下聞裁剪敲徧闌干喚不譍
詠手
腕(一作暖)白膚紅玉筍芽調琴抽線露尖斜背人細撚垂
臙(一作煙)鬢(一作眉髮)向鏡輕勻襯臉(一作眼)霞悵望昔逄褰繡
幔(一作帳)依稀曾(一作重)見托金(一作香)車後園笑向同行道
(一作者)摘得蘼蕪(一作荼䕷)又折花(一作扠)
荷花
紈(一作鈿)扇相欹綠香嚢獨立紅浸淫因重露狂暴是秋
風逸調無人唱秋塘每夜空何繇見周昉移入畫屏中
鬆髻
髻根鬆慢玉釵垂指點花枝(一作庭花)又過時坐久暗(一作暗坐)
(久)生惆悵事背(一作映)人勻却淚胭脂
寄遠(在岐日作)
眉如半月(一作照)雲如鬟梧桐葉落敲井闌(一作乾)孤燈亭
亭公署寒微霜淒淒客衣單想美(一作佳)人兮雲一端夢
魂悠悠關山難空房(一作牀)展轉懷悲酸銅壺漏盡聞(一作)
(開)金鸞
蹤跡
東烏西兔似車輪刧火(一作却笑)桑田不復論唯有風光與
蹤跡思量長是(一作似一作自)暗銷魂
病(一作痛)憶
信知尤物必牽情一顧難酬(一作忘)覺命輕曾把禪機銷
此病破除纔(一作方)盡又重生
妬媒
洞房深閉不曾開横臥烏龍作(一作似)妬媒好鳥豈勞兼
比翼異華何必更重臺難留旋逐驚飇去暫見(一作返)如
随急電來多為過防成後悔偶因飜(一作飛)語得深猜已
嫌刻蠟(一作燭)春宵短最恨鳴珂曉鼓催應笑楚㐮仙分
薄日(一作閑)中長是獨裵回
不見
動静防閑又怕疑佯佯脈脈是深(一作沈)機此身願作君
家燕秋社歸時也不歸
晝寢
碧桐(一作梧)隂盡隔簾櫳扇拂金鵝(一作蛾)玉簟烘撲粉更
添(一作嫌)香體滑觧衣唯(一作微)見下裳紅煩襟乍觸冰壺
冷倦枕徐(一作斜)欹寳髻鬆何必苦勞魂與(一作雲雨)夢王昌
只在此牆東
意緒
絶代佳人何寂寞棃花未發梅花落東風吹雨入西園
銀綫千條度虚閣臉粉難勻蜀酒濃(一作紅)口脂易印吳
綾薄嬌饒意態不勝(一作能)羞願倚郎肩永相著
惆悵
身情長在暗相随生魄随君君豈知被頭不煖空霑淚
釵股欲分猶半疑朗月清風難惬意詞人絶色多傷離
何如飲酒連千(一作年)醉席地幕天無所知
忍笑
宫樣衣裳(一作梳頭)淺畫眉晩(一作曉)來梳洗(一作裝飾)更相宜水
精鸚鵡釵頭顫舉(一作歛)袂佯羞忍笑時
詠柳
褭雨拖風不自持全(一作遍)身無力向人垂玉纖折得遥
相贈便似(一作是)觀音手裏時
密意
呵花貼鬢粘寒髮凝酥光透猩猩血經過洛水幾多人
唯有陳王見羅襪
偶見(一作鞦韆)
鞦韆打困解羅帬指點醍醐索(一作酒)一尊見客入來和
笑走手搓梅子映中門
寒食夜有寄
風流大抵是倀倀(一作張張)此際(一作一度)相思必(一作一)斷腸雲
薄月昏(一作月落雲階)寒食夜隔簾微雨杏花香
效崔國輔(一作輔國)體四首
澹月照中庭(一作夜)海棠花自落獨立俯閑階風動鞦韆
索
雨後碧苔院霜來紅葉樓閑階上斜日鸚鵡伴人愁
酒力滋睡眸鹵莽聞街鼓欲明天(一作花)更寒東風打窗
雨
羅幕生春寒繡窗愁未眠南湖一夜(一作夜半南湖)雨應溼采
蓮船
後魏時相州人作李波小妹(一作少妹)歌疑其未備
因補之
李波小妹(一作少妹)字雍容窄衣短袖蠻錦紅未解有情夢
梁殿(一作苑)何曾自媚妬吳宫難(一作誰)教牽引知酒味因
令悵望成春慵海棠花下鞦韆畔背人撩鬢道悤悤
春晝(一作盡)
春融豔豔大醉陶陶漏添遲日箭減良宵藤垂戟戶柳
拂河(一作浮)橋簾幕燕子池塘百勞膚清臂瘦衫薄香銷
楚殿衣窄南朝髻高河陽縣遠清波地(一作池)遥絲纏露
泣各自無憀
三憶
憶眠時春夢困騰騰展轉不(一作未)能起玉釵垂枕稜
憶行時背手挼(一作移)金雀歛笑(一作欲去)慢回頭步轉闌干
角
憶去時向月遲遲行強語戲同伴圖郎聞笑聲
六言三首
春樓處子傾城金陵狎客多情朝雲暮雨會合羅韤繡
被逄迎華山梧桐相覆蠻江荳蔲連生幽歡不盡告别
秋河悵望平明
一燈前雨落夜三月盡草青時半寒半暖正好花開花
謝相思惆悵空教夢見懊惱多成酒悲紅袖不乾誰會
揉損聫娟澹眉
此間青草(一作山)更遠不唯空繞汀洲那裏朝日才(一作方)
出還應先(一作光)照西樓憶淚因成恨淚夢遊常續心遊
桃源洞口來否絳節霓旌久留
寒食日重遊李氏園(一作林)亭有懷
往年同(一作曾)在鸞(一作彎)橋上見倚朱闌詠柳緜今日獨
來香徑裏更無人跡有苔錢傷心闊别三千里屈(一作曲)
指思量四五年料得他鄉遇(一作過)佳節亦應懷抱暗淒
然
思錄舊詩於卷上淒然有感因成一章
緝綴小詩鈔卷裏尋思閑事到(一作動)心頭自吟自泣(一作)
(淚)無人會腸斷蓬山第一流
春閨二首
願結交加夢因傾㶑灔尊醒來情緒惡簾外正黃昏
氤(一作氲)氲帳裏香薄薄睡時妝長吁解羅帶怯見上空
牀
代小玉家為蕃騎所虜後寄故集賢裵公相國
動天金鼓逼(一作發)神州惜别無心學墜樓不得回眸辭
傅粉(一作謝傳)便須含淚對(一作到)殘秋折釵伴妾埋青冡半
鏡随郎葬杜郵唯有此(一作他)宵魂夢(一作夢魂)裏殷勤見(一作)
(相)覓鳳池(一作城)頭
薦福寺講筵偶見又别(一作别後)
見時濃日午别處暮鐘殘景色疑春盡襟懷似酒闌兩
情含(一作貪)眷戀一餉致(一作到)辛酸夜静長廊下難(一作誰)
尋屐齒看
復偶見三絶
霧為襟袖玉為冠半似羞人半忍寒别易會難長自歎
轉身應把(一作取)淚珠彈
桃花臉薄難蔵淚柳(一作桂)葉眉長易覺愁密(一作形)跡未
成當面笑幾廻擡眼又低頭
半身映竹輕聞語一手揭簾微轉頭此意别人應未覺
不勝情緒兩風流
厭花落
厭花落人(一作日)寂寞果樹隂成(一作成隂)燕翅齊西園永日
閒高閣後堂夾簾愁不卷低頭悶把衣襟撚忽然事到
心中來四妓嬌入茸茸眼也曾同在華堂宴佯佯攏鬢
偷迴面半醉狂心忍不禁分明一任傍人見書中說却
平生事猶疑未滿情郎意錦嚢封了又重開夜深窗下
燒紅紙紅紙千張言不盡至誠無語傳心印但得鴛鴦
(一作衾)枕臂眠也任時光都一瞬
春悶(一作閨)偶成十二韻
阡陌懸雲壌闌畦(一作干)隔艾芝路遥行雨嬾河闊過橋
遲雁足應難逹狐蹤浪得疑謝鯤吟未廢張碩夢堪思
有意通情處無言攏鬢時格高歸歛笑歌怨在顰眉醉
後金蟬重歡餘玉燕欹素姿凌白奈圓頬誚紅梨粉字
題花筆香牋詠柳詩繡窗擕手約芳草蹋青期别淚開
泉脈春愁罥藕絲相思不相信幽恨更誰知
想得(一作再青春)
兩重門裏玉堂前寒食花枝月午天想得那人垂手立
嬌羞不肯上鞦韆
偶見背面是夕兼夢
酥凝背胛(一作甲)玉搓肩輕薄紅綃覆白蓮此夜分明來
入夢當時惆悵不成眠眼波向我無端豔心火因君特
地然莫道人生難際會秦樓鸞鳳有神仙
五更
秋雨五更頭桐竹鳴騷屑却似殘春間斷送花時節空
樓雁一聲遠屏燈半滅繡被擁嬌寒眉山正愁絶
有憶
晝漏迢迢夜漏遲(一作移)傾城消息杳無期愁腸泥(一作殢)
酒人千里淚眼倚樓天四垂自笑計狂多獨語誰憐夢
好轉相思何時斗帳濃香裏分付東(一作春)風與玉兒
半夜
板閣數尊後至今猶酒悲一宵相見事半夜獨眠時明
朝窗下照應有鬢(一作髮)如絲
信筆
睡髻休頻攏春眉忍更長整釵梔子重泛酒菊花香繡
疊昏金色羅揉損砑光有時閑弄筆亦畫兩鴛鴦
寄恨
秦釵枉斷長條玉蜀紙虛(一作空)留小字紅死恨物情難
(一作無)會處蓮花不肯嫁春(一作東)風
兩處
樓上澹山横樓前溝水清憐山又憐水兩處總牽情
擁鼻
擁鼻悲吟一向愁寒更轉盡未回頭綠屏無睡秋分簟
紅葉傷心月午樓却要因循添逸興若為趨競愴離憂
殷勤憑仗官渠水為到西溪動釣舟
閨怨(一作恨)
時光潛去暗淒涼嬾對菱花暈曉(一作晩)妝初坼鞦韆人
寂寞後園青草任他長
褭娜(丁夘年作)
褭娜腰肢澹薄妝六朝宫樣窄衣裳著詞暫(一作但)見(一作)
(嗔)櫻桃破飛醆遥聞荳蔲香春惱情(一作襟)懷身覺瘦酒
添顔色粉生光此時(一作心)不敢分明道風月應知暗斷
腸
多情(庚午年在桃林場作)
天遣多情不自持多情兼與病相宜蠭偷野(一作崖)蜜初
嘗處鶯啄含桃欲咽時酒蕩襟懷微駊騀(一作叵我)春牽情
緒更(一作正)融怡水香賸置(一作貯一作注)金盆(一作杯)裏瓊樹長
須(一作須長)浸一枝
偶見
千金莫惜旱蓮生(一作買娉婷)一笑從教下蔡傾仙樹有花
難問種御香聞氣不知名愁來自覺歌喉咽瘦去誰憐
舞掌輕小疊紅箋書恨字與奴方便寄(一作送)卿卿
箇儂
甚感殷勤意其如阻礙何隔簾窺綠齒映柱送横波老
大逄知少襟懷暗喜多因傾一尊酒聊以慰蹉跎
無題(并序)
余辛酉年戲作無題十四韻故奉常王公相國首
於繼和故内翰吳侍郎融令狐舍人渙閣下劉舍
人崇譽吏部王員外渙相次屬和余因作第二首
却寄諸公二内翰及小天亦再和余復作第三首
二内翰亦三和王公一首劉紫微一首王小天二
首二學士各三首余又倒押前韻成第四首二學
士笑謂余曰謹竪降旗何朱研如是也遂絶筆是
歲十月末余在内直一旦兵起随駕西狩文稾咸
棄更無孑遺丙寅年九月在福建寓止有前東都
度支院蘇暐端公挈余淪落詩稾見授中得無題
一首因追味舊作缺忘甚多唯第二第四首髣髴
可記其第三首才得數句而已今亦依次編之以
俟他時偶獲全夲餘五人所和不復憶省矣
小檻移燈灺空房鎻隙塵額波(一作披)風盡日簾影(一作匝一)
(作押)月侵晨香辣(一作瓣)更衣後釵梁攏鬢新吉音聞詭計
醉語近天真妝好方長歎歡餘却淺顰繡屏金作屋絲
幰玉為輪致意通緜竹精誠託錦鱗歌凝眉際恨酒發
臉邊春溪紵殊傾(一作輕)越樓簫豈(一作却)羡秦柳虛禳沴
氣梅實引芳津樂府降清唱宫厨減食珍防閑襟并歛
忍妬淚休勻宿飲愁縈夢春寒瘦著人手持雙荳蔲的
的為東鄰
碧瓦偏光日紅簾不(一作小)受塵柳昏連綠野花爛爍清
晨書密偷看數情通破體新明言終未實暗祝(一作囑)始
應真枉道嫌(一作兼)偷藥推誠鄙效顰合成雲五色宜作
(一作在)日(一作月)中輪照(一作爐)獸金塗爪釵魚玉鏤鱗渺瀰
三島浪平遠一樓春堕髻還名夀修蛾夲姓秦櫂尋聞
犬洞槎入飲牛津麟脯随重釀霜華間八珍錦囊(一作衾)
霞彩爛羅韤砑光勻羞澀佯牽伴嬌饒欲泥人偷兒難
捉搦慎莫共(一作近)比鄰
紫蠟融花蔕紅緜拭(一作試)鏡塵夢狂飜惜夜妝嬾(一作好)
厭凌晨茜袖啼㾗數香牋墨色新(從此不記)
倒押前韻
白(一作查)下同歸(一作歸同)路烏衣枉(一作住)作鄰珮聲猶隔箔
香氣已迎人酒勸杯須(一作頻)滿書羞字不勻歌憐黃竹
怨味實碧桃珍剪燭非良策當關是要津東阿初度洛
楊惲舊家秦粉化横波溢衫輕曉霧春鵶黃雙鳳翅麝
月半魚鱗别袂飜如浪廻腸轉似輪後期纔注脚前事
又含顰縱有才難詠寧無畫逼真天香聞更有瓊樹見
長新鬭草常(一作當)更僕迷鬮(一作途)誤逹晨齅花判不得
(一作到)檀注(一作淚一作桂又作柱)惹風(一作芳)塵
閨情(一作夜閨)
輕風滴(一作的)礫(一作爍)動簾鉤宿酒猶(一作從)酣嬾(一作猶自醺酣)
(未)卸頭但覺夜深花有露不知人静月當樓何郎燭(一作)
(燈)暗誰能詠韓夀(一作椽)香焦(一作銷)亦任偷敲折玉釵歌
轉咽一聲聲作(一作入)兩眉愁
自負
人許風流自負才偷桃三度到瑶臺至今衣領胭脂在
曾被謫仙痛齩來
天涼
愁來(一作多)却訝天涼早思倦翻嫌夜漏遲何處山川(一作)
(村)孤館裏向燈彎盡一雙眉
日高
朦朧猶記管弦聲噤痄餘寒酒半醒春暮日高簾半卷
落花和雨滿中庭
夕陽
花前灑淚臨寒食醉裏回頭問夕陽不管相思人老盡
朝朝容易下西牆
舊館
前歡往恨分明在酒興詩情大半亡還似牆西紫荆樹
殘花摘(一作蕭)索映高塘
中春憶贈
年年長是阻佳期萬種恩情只自知春色轉添惆悵事
(一作望)似君花發兩三枝
春恨
殘夢依依酒力餘城頭畫角(一作鵯頰)伴啼烏平明未(一作乍)
卷西樓幕院静時聞響轆轤
鞦韆(以下三首夲集不載)
池塘夜歇清明雨繞院無塵近花塢五絲繩繫出牆遲
力盡纔憐見鄰圃下來嬌喘未能調斜倚朱闌久無語
無語兼動所思愁轉眼看天一長吐
長信宫二首
天上夢魂何杳杳宫中消息太沈沈君恩不似黃金井
一處團圓萬丈深
天上鳳皇休寄夢人間鸚鵡舊堪悲平生心緒無人識
一隻金梭萬丈深
句
豈獨鴟夷解歸去五湖漁艇且餔糟(聞再除戎曹依前充職)
御定全唐詩卷六百八十三
