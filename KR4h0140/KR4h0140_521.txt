欽定四庫全書
御定全唐詩卷五百二十一
杜牧
華清宫三十韻
繡嶺明珠殿層巒下繚牆仰窺丹(一作雕)檻影猶想赭袍
光昔帝登封後中原自古強一千年際會三萬里農桑
几席延堯舜軒墀接(一作立)禹湯雷霆馳號令星斗煥文章
釣築乘時用芝蘭在處芳北扉閒木索南面富循良至
道思玄圃平居厭未央鈎陳裹巖谷文陛壓青蒼歌吹
千秋節樓臺八月凉神仙高縹緲環珮碎丁當泉暖涵
窗鏡雲嬌惹粉囊嫩嵐滋翠葆清渭照紅糚帖泰生靈
壽懽娛歲序長月聞仙曲調霓作舞衣裳雨露偏金穴
乾坤入醉鄉玩兵師漢武迴手倒(一作首到)干將鯨鬛掀東
海胡牙揭上陽喧呼馬嵬血零落羽林槍傾國留無路
還魂怨有香蜀峰横慘澹秦樹遠微茫鼎重山難轉天
扶業更昌望賢餘故老花萼舊池塘往事人誰問幽襟
淚獨傷碧簷斜送日殷葉半凋霜迸水傾瑶砌疎風罅
玉房塵埃羯鼓索片段荔枝筐鳥啄摧寒木蝸涎蠧畫
梁孤煙知客恨遙起泰陵旁
長安雜題長句六首
觚稜金碧照山高萬國珪璋捧赭袍䑛筆和鉛欺賈馬
讚功論道鄙蕭曹東南樓日珠簾捲西北天宛玉厄豪
(詩曰鞗革金厄蓋小環)四海一家無一事將軍㩦鏡泣霜毛
晴雲似(一作如)絮惹低空紫陌微微弄袖風韓嫣金丸莎
覆綠許公韉汗杏粘紅煙生窈窕(一作&KR0772;窱)深東第輪撼流
蘇下北宫自笑苦無樓護智可憐鉛槧竟何功
雨晴九陌鋪江練嵐嫩千峰叠海濤南苑草芳眠錦雉
夾城雲暖下霓旄少年羈絡青紋(一作文)玉遊女花簪紫
蒂桃江碧柳深人盡醉一瓢顔巷日空高
束帶謬趨文石陛有章曾拜皂囊封期嚴無奈睡留癖
勢窘猶為酒泥慵偷釣侯家池上雨醉吟隋寺日沈鐘
九原可作吾誰與師友瑯琊邴曼容
洪河清渭天池濬太白終南地軸横祥雲輝映漢宫紫
春光繡畫秦川明草妬佳人鈿朵色風回公子玉銜聲
六飛南幸芙蓉苑十里飄香入夾城
豐貂長組金張輩駟馬文衣許史家白鹿原頭回獵騎
紫雲樓下醉江花九重樹影連清漢萬壽山光學翠華
誰識大君謙讓德(聖上不受徽號)一毫名利鬭鼃蟇
河湟
元載相公曾借箸憲宗皇帝亦留神旋見衣冠就東市
忽遺弓劒不西巡牧羊驅馬雖戎服白髮丹心盡漢臣
唯有涼州歌舞曲流傳天下樂閒人
許七侍御棄官東歸瀟灑江南頗聞自適高秋
企望題詩寄贈十韻
天子繡衣吏東吳美退居有園同庾信避事學相如蘭
畹晴香嫩筠溪翠影疎江山九秋後風月六朝餘錦帙
(一作笥一作肆)開詩軸青囊結道書霜巖紅薜荔露沼白芙蕖
睡雨高梧密棋燈小閣虚凍醪元亮秫寒鱠季鷹魚塵
意迷今古雲情識卷舒他年雪中櫂陽羨訪吾廬(於義興縣)
(近有水榭)
李給諫中敏二首
一章緘拜(一作報)皂囊中懔懔(一作慄慄)朝廷有古風元禮去
歸緱(一作綸)氏學(李膺退罷歸綸氏教授生徒給事論鄭注告滿歸潁陽)江充來見
犬臺宫(鄭注對於浴室)紛紜白晝驚千古鈇鑕(一作鐡鎖)朱殷幾一
空曲突徙薪人不會海邊今作釣魚翁
晩髮悶還梳憶君秋醉餘可憐劉校尉曾訟石中書(給事)
(因忤仇軍容棄官東歸)消長雖殊事仁賢每自如因看魯褒論何
處是吾廬
題永崇西平王宅太尉愬院六韻
天下無雙將關西第一雄授符黃石老學劒白猿翁矯
矯雲長勇恂恂郄縠風家呼小太尉國號大梁公(太尉季弟)
(司徒德亦封梁國公)半夜龍驤去中原虎穴空隴山兵十萬嗣子
握琱弓(今鳳翔李尚書太尉長子)
東兵長句十韻
上黨爭為天下脊邯鄲四十萬秦坑狂童何者欲專地
聖主無私豈翫兵玄象森羅搖北落詩人章句詠東征
雄如馬武皆彈劒少似終軍亦請纓屈指廟堂無失策
垂衣堯舜待昇平羽林東下雷霆怒楚甲南來組練明
即墨龍文光照曜常山蛇陣勢縱横落雕都尉萬人敵
黑矟將軍一鳥輕漸見長圍雲欲合可憐窮壘帶猶縈
凱歌應是新年唱便逐春風浩浩聲
過勤政樓
千秋令(一作佳)節名空在承露絲囊世已無唯有紫苔偏
得(一作稱)意年年因雨上(一作灑)金鋪
過魏文貞公宅(一作題魏文貞)
蟪蛄寧與雪霜期賢哲難教俗士知可憐貞觀太平後
天且不留封德彛
早春閣下寓直蕭九舍人亦直内署因寄書懷
四韻
御水初消凍宫花尚怯寒千峰横紫翠雙闕凭闌干玉
漏輕風順金莖淡日殘王喬在何處清漢正驂鸞
秋晩與沈十七舍人期遊樊川不至
邀侣以官解(一作絆)泛然成獨遊川光初媚日山色正矜
秋野竹疎還密巖泉咽復流杜村連潏水晩步見垂鉤
念昔遊三首
十載飄然繩檢外罇前自獻自為酬秋山春雨閒吟處
倚徧江南寺寺樓
雲門寺(越州)外逢猛雨林黑山高雨脚長曾奉郊宫為近
侍分明&KR1143;&KR1143;(先勇切)羽林槍
李白題詩水西寺(宣州涇縣)古木迴巖樓閣風半醒半醉遊
一日紅白花開山(一作煙)雨中
今皇帝陛下一詔徵兵不日功集河湟諸郡次
第歸降臣獲覩聖功輒獻歌詠
捷書皆應睿(一作運)謀期十萬曾無一鏃遺漢武慙誇朔
方地周宣(一作宣王)休道太原師威加塞外寒來早恩入河
源凍合遲聽取滿城歌舞曲涼州聲韻喜(一作遠)參差
奉和白相公聖德和平致兹休運歲終功就合
詠盛明呈上三相公長句四韻
行看臘破好年光萬壽南山對未央黠戛可汗修職貢
文思天子復河湟應須日馭西巡狩不假星弧北射狼
吉甫裁詩歌盛業一篇江漢美宣王
過華清宫絶句三首
長安回望繡成堆山頂千門次第開一騎紅塵妃子笑
無人知是(一作道)荔枝來
新豐綠樹起黃埃數騎漁陽探使回(帝使中使輔璆琳探禄山反否璆琳)
(受禄山金言祿山不反)霓裳一曲千峰上舞破中原始下來
萬國笙歌醉太平倚天樓殿月分明雲中亂拍禄山舞
風過重巒下笑聲
登樂遊原
長空澹澹孤鳥没萬古銷沈向此中看取漢家何事(一作)
(似)業五陵無樹起秋風
聞慶州趙縱使君與党項戰中箭身死輒書長
句
將軍獨乘鐵驄馬榆溪戰中金僕姑死綏却是古來有
驍將自驚今日無青史文章爭點筆朱門歌舞笑捐軀
誰知我亦輕生者不得君王丈二殳
送容州唐中丞赴鎮
交阯同星座龍泉佩(一作似)斗文燒香翠羽帳看舞鬱金
裙鷁首衝瀧浪犀渠拂嶺雲莫教銅柱北空說馬將軍
夏州崔常侍自少常亞列出領麾幢十韻
帝命詩書將登壇禮樂卿三邊要高枕萬里得長城對
客猶褒博填門已旆旌腰間五綬貴天下一家榮野水
差新燕芳郊哢夏鶯别風嘶玉勒殘日望金莖榆塞孤
煙媚銀川綠草明戈矛虓虎士弓箭落鵰兵魏絳言堪
採陳湯事偶成若須垂竹帛靜勝是功名
街西長句
碧池新漲浴嬌鴉分(一作深)鏁長安富貴家遊騎偶同人
鬭酒名園相倚杏交花銀鞦騕褭嘶宛馬繡鞅璁瓏走
鈿車一曲將軍何處笛連雲芳草(一作樹)日初斜
春申君
烈士思酬國士恩春申誰與快冤魂三千賓客總珠履
欲使何人殺李園
奉陵宫人
相如死後無詞客延壽亡來絶畫工玉顔不是黃金少
淚滴秋山入壽宫
讀韓杜集
杜詩韓集愁來讀似倩麻姑癢處抓天外鳳凰誰得髓
無人解合續弦膠
春日言懷寄虢州李常侍十韻
岸(一作崖)蘚生紅藥巖泉漲碧塘地分蓮嶽秀草接鼎原
芳雨派潨漴急風畦芷若香織篷眠舴艋驚夢起鴛鴦
論吐開冰室詩陳曝錦張貂簪荆玉潤丹穴鳳毛光(子弟新登)
(甲科)今日還珠守何年執戟郎且嫌遊晝短莫問積薪長
無計披清裁唯持祝壽觴願公如衛武百歲尚康強
李侍郎於陽羨里富有泉石牧亦於陽羨粗有
薄産叙舊述懷因獻長句四韻
冥鴻不下非無意塞馬歸來是偶然紫綬公卿今放曠
白頭郎吏尚留連終南山下抛泉洞陽羨溪中買釣船
欲與明公操履杖願聞休去是何年
贈李處士長句四韻
玉函怪牒鎻靈篆紫洞香風吹碧桃老翁四目牙爪利
擲火萬里精神高靄靄祥雲隨步武纍纍秋冢歎蓬蒿
三山朝去應非久姹女當窗繡羽袍
送國棋王逢
王子紋楸一路饒最宜簷雨竹蕭蕭羸形暗去春泉長
拔(一作猛)勢横來野火燒守道還如周柱史(一作伏柱)鏖兵不
羨霍嫖姚浮生(一作得年)七十更萬日與子期于局上銷
重送絶句
絶藝如君天下少閒人似我世間無别後竹窗風雪夜
一燈明暗覆吳圖
少年行
連環羈玉聲光碎綠錦蔽泥虬卷高春風細雨走馬去
珠落(一作絡)璀璀白罽袍
奉(一作春)和門下相公送西川相公兼領相印出
鎮全蜀詩十八韻
盛業冠伊唐台階翊戴光無私天雨露有截舜衣裳蜀
輟新衡鏡池留舊鳳凰同心真石友寫恨蔑(一作夢)河梁
虎騎搖風旆貂冠韻水蒼彤弓隨武庫金印逐文房棧
壓嘉陵咽峰横劒閣長前驅二星去開險五丁忙回首
崢嶸盡連天草樹芳丹心懸魏闕往事愴甘棠治化輕
諸葛威聲懾夜郎君平教說卦夫子召升堂塞接西山
雪橋維萬里檣奪霞紅錦爛撲地酒壚香忝逐三千客
曾依數仞墻滯頑堪白屋攀附亦同(一作周)行肉(一作笛)管
伶倫曲簫韶清廟章唱高知和寡小子斐然狂
朱坡
下杜鄉園古泉聲繞舍啼靜思長慘切薄宦與乖暌北
闕千門外南山午谷西倚川紅葉嶺連寺綠楊堤迥野
翹霜鶴澄潭舞錦鷄濤驚堆萬岫舸急轉千溪眉點萱
牙嫩風條柳幄迷岸藤梢虺尾沙渚印麑蹄火燎緗桃
塢波光碧繡畦日痕絙翠巘陂影墮晴霓蝸壁斕斑蘚
銀筵荳䓻泥洞雲生片段苔徑繚高低偃蹇松公老森
嚴竹陣齊小蓮娃欲語幽笋稚相攜漢館留餘趾周臺
接故溪蟠蛟岡隱隠班雉草萋萋樹老蘿紆組巖深石
啟閨侵窗紫桂茂拂面翠禽棲有計冠終挂無才筆漫
提自塵何太甚休笑觸藩羝
早春寄岳州李使君李善棋愛酒情地閒雅
城高倚峭巘地勝足樓臺朔漠暖鴻去瀟湘春水來縈
盈幾多思掩抑若為裁返照三聲角寒香一樹梅烏林
芳草遠赤壁健帆開往事空遺恨東流豈不回分符潁
川政弔屈洛陽才拂匣調珠柱磨鉛勘玉杯棋翻小窟
勢壚撥凍醪醅此興予非薄何時得奉陪
送王侍御赴夏口座主幕
君為珠履三千客我是青衿七十徒禮數全優知隗始
討論常見念回愚黃鶴樓前春水闊一杯還憶故人無
自貽
杜陵蕭次君遷少去官頻寂寞憐吾道依稀似古人飾
心無彩繢到(一作剉)骨是風塵自嫌如疋素刀尺不由身
自遣
四十已云老况逢憂窘餘且抽持板手却展小年書嗜
酒狂嫌阮知非晩笑蘧聞流寧歎吒待俗不親疎遇事
知裁剪操心識卷舒還稱二千石於我意何如
題桐葉
去年桐落故溪上把筆偶(一作葉因)題歸燕詩江樓今日送
歸燕正是去年題葉時葉落燕歸真可惜東流玄髮且
無期笑筵歌席反惆悵明(一作朗)月清風愴别離莊叟彭殤
同在夢陶潛身世兩相遺一丸五色成虚語石爛松薪
更莫(一作不)疑哆侈不勞文似錦進趨何必利如錐錢神
任爾知無敵酒聖於吾亦庶幾江畔秋光蟾閣鏡檻前
山翠茂陵眉樽香輕泛數枝菊簷影斜侵半局棋休指
宦遊論巧拙秖將愚直禱神祇三吳煙水平生念寧向
閒人道所之
沈下賢
斯人清唱何人和草徑苔蕪不可尋一夕小敷山下夢
水如環珮月如襟
李和鼎
鵩鳥飛來庚子直謫去日蝕辛夘年由來枉死賢才事
消長相持勢自然
贈沈學士張歌人
拖袖事當年郎教唱客前斷時輕裂玉收處遠繰煙孤
直縆雲定光明滴水圓泥情遲急管流恨咽長弦吳苑
春風起河橋酒旆懸憑君更一醉家在杜陵邊
憶遊朱坡四韻
秋草樊川路斜陽覆盎門獵逢韓嫣騎樹識館陶園帶
雨經荷沼盤煙下竹村如今歸不得自戴望天盆
朱坡絶句四首
故國池塘倚御渠江城三詔換魚書賈生辭賦恨流落
秖向長沙住歲餘(文帝歲餘思賈生)
煙深苔巷唱樵兒花落寒輕倦客歸藤岸竹洲相掩映
滿池春雨鸊鵜飛
乳肥春洞生鵝管沼避回巖勢犬牙自笑卷懷頭角縮
歸盤煙磴恰如蝸
出宫人二首
閒吹玉殿昭華管醉折梨園縹蔕花十年一夢歸人世
絳縷猶封繫臂紗
平陽拊背穿馳道銅雀分香下璧門幾向綴珠深殿裏
妬抛羞態卧黃昏
長安秋望
樓倚霜樹外鏡天無一毫南山與秋色氣勢兩相高
獨酌
窗外正風雪(一作霜)擁爐開酒缸何如釣船雨篷底睡秋江
醉眠
秋醪雨中熟寒齋落葉中幽人本多睡更酌一樽空
不飲贈酒
細算人生事彭殤共一籌與愁争底事要爾作戈矛
昔事文皇帝三十二韻
昔事文皇帝叨官在諫垣奏章為得地齚齒負明恩金
虎知難動毛釐亦耻言掩(一作撩)頭雖欲吐到口却成吞
照膽常懸鏡窺天自戴盆周鐘既窕槬黥陣亦瘢痕鳳
闕觚稜影仙盤曉日暾雨晴(一作餘)文石滑風暖戟衣翻
每慮號無告長憂駭不存隨行唯跼蹐出語但寒温宫
省咽喉任戈矛羽衛屯光塵皆影附車馬定西奔億萬
持衡價錙銖挾契論堆時過北斗積處滿西園接櫂隋
河溢連蹄蜀棧刓漉空滄海水搜盡卓王孫鬭巧猴雕
刺誇趫索挂跟狐威假白額梟嘯得黃昏馥馥芝蘭圃
森森枳棘藩吠聲嗾國猘公議怯膺門竄逐諸丞相蒼
茫遠帝閽一名為吉士誰免弔湘魂間世英明主中興
道德尊崐岡憐積火河漢注清源川口隄防決隂車鬼
怪掀重雲開朗照九地雪幽冤我實剛腸者形甘短(一作)
(裋)褐髠曾經觸蠆尾猶得凭熊軒杜若芳洲翠巖光釣
瀨喧溪山侵越角封壤盡吳根客恨縈春細鄉愁壓思繁
祝堯千萬壽再拜挹餘罇
道一大尹存之庭美二學士簡于聖明自致霄
漢皆與舍弟昔年還往牧支離窮悴竊於一麾
書美歌詩兼自言志因成長句四韻呈上二君
子
九金神鼎重丘山五玉諸侯雜佩環星座通霄狼鬛暗
戍樓吹笛(一作角)虎牙閒斗間紫氣龍埋獄天上洪爐帝
鑄顔若念西河(一作湖)舊交友魚符應許出函關
杏園
夜來微雨洗芳塵公子驊騮步貼勻莫怪杏園顦顇去
滿城多少插花人
春晩題韋家亭子
擁鼻侵襟花草香高臺春去恨茫茫蔫紅半落平池晚
曲渚飄成錦一張
過田家宅
安邑南門外誰家板築高奉誠園裏地墻缺見蓬蒿
見宋拾遺題名處感而成詩
竄逐窮荒與死期餓唯蒿藿病無醫憐君更抱重泉恨
不見崇山謫去時
雪晴訪趙嘏街西所居三韻
命代風騷將誰登李杜壇少陵鯨海動翰苑鶴天寒今
日訪君還有意三條冰雪獨來看
將赴吳興登樂遊原一絶
清時有味是無能閒愛孤雲静愛僧欲把一麾江海去
樂遊原上望昭陵
洛陽長句二首
草色人心相與閒是非名利有無間橋横落照虹堪畫
樹鎖千門鳥自還芝蓋不來雲杳杳仙舟何處水潺潺
君王謙讓泥金事蒼翠空高萬歲山
天漢東穿白玉京日華浮動翠光生橋邊遊女珮環委
波底上陽金碧明月鎖名園孤鶴唳川酣秋夢鑿龍聲
連昌繡嶺行宫在玉輦何時父老迎
洛中監察病假滿送韋楚老拾遺歸朝
洛橋風暖細翻衣春引仙官去玉墀獨鶴初冲太虚日
九牛新落一毛時行開教化期君是卧病神祇禱我知
十載丈夫堪耻處朱雲猶掉直言旗
東都送鄭處誨校書歸上都
悠悠渠水清雨霽洛陽城槿墮初開艷蟬聞第一聲故
人容易去白髮等閒生此别無多語期君晦盛名
故洛陽城有感
一片宫牆當道危行人為爾去遲遲篳圭苑裏秋風後
平樂館前斜日時錮黨豈能留漢鼎清談空解識胡兒
千燒萬戰坤靈死慘慘終年鳥雀悲
御定全唐詩卷五百二十一
