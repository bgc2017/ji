欽定四庫全書
御定全唐詩卷五百二十九
許渾
經馬鎮西宅(一作馬鎮西故第)
將軍久巳沒(一作沒巳久)行客自興哀功業山長在繁華水
不回亂藤(一作芹)侵廢井荒菊上叢(一作崩)臺借問此中事
幾家歌舞來(一作惟見軍中卒朝朝戲馬來)
重遊鬱林寺道玄上人院
藤杖叩松關春溪(一作深)斸藥還雨晴巢燕急波暖浴鷗
閒倚檻花臨水回舟月照山憶歸師莫笑書劔在人間
泛溪
疑與武陵通青溪碧嶂中水寒深見石松晩静間風遯
迹驅雞吏冥心失馬翁纔應畢婚嫁還(一作從)此息微躬
送樓煩李别駕
琴清詩思勞更欲學龍韜王粲暫停筆吕虔初佩刀夜
吟關月静秋望塞雲高去去從君樂雕飛代馬豪
聞兩河用兵因貽友人(一作將歸茅山兼寄李叢時兩河用兵)
故人日已遠身事與誰論性拙難趨世心孤易感恩秋
悲(一作晨歌)憐宋玉夜舞笑劉琨徒有干時策青山尚掩門
(一作從此歸山去無因更出門)
獻白尹(即樂天也)
醉舞任生涯褐寬烏帽斜庾公先在郡疏傅早還家林
晚鳥争樹園春蜂(一作蝶)護花高吟應更逸嵩洛舊煙霞
茅山贈梁尊師
雲物何年客青山白日長種花春埽雪看籙夜焚香上
象壺中闊平生夢裏忙幸承仙籍後乞取(一作與)大還方
聞薛先輩陪大夫看早梅因寄
澗梅寒正發莫信笛中吹素艷雪凝樹清香風滿枝折
驚山鳥散攜任野蜂隨今日從公醉何人倒接䍦
送前緱氏韋明府南游
酒闌橫劒歌日暮望關河道直去官早家貧為客多山
昏函谷雨木落洞庭波莫盡遠游興故園荒薜蘿
看雪
松亞竹珊珊心知萬井歡山明迷舊徑溪滿漲新瀾客
醉瑶臺曙兵防玉塞寒紅樓知有酒誰肯學袁安
贈僧(一作趙嘏詩)
心法本無住流沙歸復來錫隨山鳥動經附海船回洗
足柳遮寺坐禅花委苔唯將一童子又欲上天台
趨慈和寺移宴
高寺移清宴漁舟繫綠蘿潮平秋水闊雲斂暮山多廣
檻停簫鼓繁絃散綺羅西樓半牀月莫問夜如何
留贈偃師主人
孤城漏未殘徒侣拂征鞍洛北去游(一作愁)遠淮南歸夢闌
暁燈回壁暗晴雪卷簾寒強(一作更)盡主人酒出門行路難
送(一作前)南陵李少府(一作送李公自淮楚之南昌)
高人亦未閒來往楚雲間劒在心應壮書窮鬢巳斑落
帆秋水寺驅馬夕陽山明日南昌尉空齋又掩關
别韋處士
南北斷蓬飛别多相見稀更傷今日酒未換昔年衣舊
友幾人(一作多)在故鄉何處歸秦原向西路雲晩雪霏霏
九日登樟亭驛樓
鱸鱠與蓴羹西風片(一作挂)席輕潮回孤島晩(一作遠)雲歛
衆山晴丹羽下高閣黃花垂古城因秋倍多感鄉樹接
咸京
再遊越中傷朱餘慶(一作餘慶)協律(一作先輩)好(一本無好字)
直上人
昔年湖上客留(一作曾)訪雪山翁王氏船猶在蕭家寺巳
空月高花有露煙合水無風處處多遺韻何曾(一作情)入
剡中
京口津亭送張崔二侍御(一作津亭送張崔侍御府散北歸)
愛樹滿西津津亭墮淚頻素車應度洛珠履更歸秦水
接三湘暮山通五嶺春傷離與懷舊明日白頭人
江樓(一作頭)夜别
離别奈情何江樓凝艷歌蕙蘭秋露重蘆葦夜風多深
怨寄清瑟遠愁生翠蛾酒酣相顧起明月棹寒波
送惟素上人歸新安
山空葉復落一逕下新安風急渡溪晚雪晴歸寺寒尋
雲策藤杖向日倚蒲團寧憶西游客勞勞歌路難
霅(一作灞)上宴别
山斷水茫茫洛人(一作濱)西路長笙歌留遠棹風雨寄(一作)
(醉)華堂紅壁耿秋燭翠簾(一作簷)凝曉香誰堪(一作何言)從此
去雲樹滿陵陽
下第别友人(一本無此二字)楊至之
花落水潺潺十年離舊山夜愁添白髮春淚減朱顔孤
劍北遊塞遠書東出關逢君話心曲一醉灞陵間
尋戴處士
車馬長安道誰知大隱心蠻僧留古鏡蜀客寄新琴曬
藥竹齋暖𢷬茶松院(一作逕)深思君一相訪殘雪似山隂
放猿
殷勤解金鎖昨(一作别)夜雨淒淒山淺憶巫峽水寒思建
溪遠尋(一作好依)紅樹宿深向(一作入)白雲啼好覓來時路(一作)
(好去長江路一作便覓南歸路)煙蘿莫共(一作自)迷
將離郊園留示弟姪
身賤與心違秋風生旅衣久貧辭國遠多病在家稀山
暝客初散樹凉人未歸西都萬餘里明旦别柴(一作荆)扉
夜歸丁卯橋村舍
月凉風静夜歸客泊巖前橋響犬遥吠庭空人散眠紫
蒲低水檻紅葉半江船自有還家計南湖二頃田
題青山館(即謝公館)
昔人詩酒地芳草思王孫白水半塘岸青山横郭門懸
巖碑已折盤石井猶存無處繼行樂野花空一尊
秋日衆哲(一作白沙)館對竹(一作題渚塘館竹)
蕭蕭凌雪霜濃翠異三湘疎影月移壁寒聲風滿堂捲
簾秋更早高枕夜偏長忽憶秦溪(一作南遊)路萬竿今正凉
春日題韋曲野老村舍二首
遶屋遍(一作樹)桑麻村南第一家林繁樹勢直溪轉水紋
斜竹院晝看筍藥欄春賣花故園歸未得到此是天涯
北(一作背)嶺枕南塘數家村落長鶯啼幼婦嬾蠶出小姑
忙煙草近溝濕風花臨路香自憐非楚客春望亦心傷
崇聖寺别楊至之
蕭寺暫相(一作時)逢離憂滿病容寒齋秋少燕隂壁夜多
蛩樹暗水千里山深雲萬重懷君在書信莫過雁回峯
途經李翰林墓
氣逸何人識才高舉世疑禰生狂善(一作解)賦陶令醉能
(一作吟)詩碧水鱸魚思(一作怨)青山鵩鳥悲至今孤(一作不堪遺)
塚在(一作上)荆棘楚江湄
嚴陵釣臺貽行侶
故人天下定垂釣碧巖幽(一作歸釣獨悠悠)舊迹隨臺古高名
寄水流鳥喧羣木晩蟬急衆山秋更待新安月憑君暫
駐舟
南樓春望
南樓春一望雲水共昏昏野店歸山路危橋帶郭村晴
煙和草色夜雨長溪痕下岸誰家住殘陽半掩門
送無夢道人先歸甘露寺
飄飄(一作颻)隨晩浪杯影入鷗羣岸(一作萍)凍千船雪巖隂
一寺雲夜燈江北見寒磬水(一作浦)西聞鶴嶺煙霞在歸
期不羡君
閒居孟夏即事(一作孟夏有懹)
綠樹蔭青苔柴門臨(一作向)水開簟凉初熟麥枕膩(一作潤)乍
經梅魚躍海風(一作雲)起鼉鳴江雨來佳人竟何處(一作佳期今巳)
(晩)日夕上樓臺
題灞西駱隱士
磻溪連灞水商嶺接泰山青溪不回駕白雲長(一作空)掩
關雀喧知鶴静鳬戲識(一作覺)鷗閒却笑南昌尉悠悠城
市間
溪亭二首
溪亭四面山横柳半溪灣蟬響螳螂急魚深翡翠閒水
寒留客醉月上與僧還猶戀蕭蕭竹西齋未掩關
暖枕眠溪柳僧齋昨夜期茶香秋夢後松韻晩吟時共
戲魚翻藻争棲鳥墜枝重陽應一醉栽菊助東籬
秋日赴闕題潼關驛樓(一作行次潼關逢魏扶東歸)
紅葉晩蕭蕭(一作南北&KR0856;蓬飄)長亭酒一瓢殘雲歸太華疎雨
過(一作落)中條樹色隨山(一作關)迥河聲入海(一作塞)遥帝鄉
明日到猶自夢漁樵(一作勞歌此分手風急馬蕭蕭)
吳門送客早發
吴歌咽深思楚客怨歸程寺曉樓臺迥(一作鐘聲遠)江秋管
吹清早潮低水檻殘月下山城惆悵回舟日湘南春草
生
送太昱禪師
禪牀深竹裏心與徑山期結社多高客登壇盡小師早
秋歸寺遠新雨上灘遲别後江雲碧南齋一首詩
旅懷
征車(一作輪)何軋軋南北極天涯孤枕易為客遠書難到
家鄉連雲外樹城閉月中花猶有扁舟思(一作興)前年别
若耶
御定全唐詩卷五百二十九
