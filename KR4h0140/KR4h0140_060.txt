欽定四庫全書
御定全唐詩卷六十
李嶠
珠
燦爛金輿側玲瓏玉殿隈昆池明月滿合浦夜光回彩
逐靈蛇轉形隨舞鳳來甘泉宫起罷花媚望風臺
玉
映石先過魏連城欲向秦洛陽陪勝友燕趙類佳人方
水晴虹媚常山瑞馬新徒為卞和識不遇楚王珍
金
南楚標前貢西秦識舊城祭天封漢嶺擲地警孫聲向
日披沙淨含風振鐸鳴方同楊伯起獨有四知名
銀
思婦屏輝掩遊人燭影長玉壺初下箭桐井共安牀色
帶長河色光分滿月光靈山有珍甕仙闕薦君王
錢
漢日五銖建姬年九府流天龍帶泉寶地馬列金溝趙
壹囊初乏何曾箸欲收金門應入論玉井冀來求
錦
漢使巾車遠河陽步障陳雲浮仙石日霞滿蜀江春機
迥回文巧紳兼束髮新若逢楚王貴不作夜行人
羅
妙舞隨裙動行歌入扇清蓮花依帳發秋月鑒帷明雲
薄衣初捲蟬飛翼轉輕若珍三代服同擅綺紈名
綾
金縷通秦國為裘指魏君落花遥寫霧飛鶴近圖雲馬
眼冰凌影竹根雪霰文何當畫秦女煙際坐氤氲
素(首句缺四字第三句缺二字)
女纖腰洛浦妃遠方望鴈足上林飛妙
奪鮫綃色光騰月扇輝非君下路去誰賞故人機
布
御績創羲皇緇冠表素王瀑飛臨碧海火浣擅炎方孫
被登三相劉衣闡四方佇因舂斗粟來曉棣華芳
舟
征櫂三江暮連檣萬里回相烏風際轉畫鷁浪前開羽
客乘霞至仙人弄月來何當同傅說特展巨川材
車
天子馭金根蒲輪闢四門五神趨雪至雙轂似雷奔丹
鳳棲金轄非熊載寶軒無階忝虛左珠乘奉王言
牀
傳聞有象牀疇昔獻君王玳瑁千金起珊瑚七寶妝桂
筵含栢馥蘭席拂沈香願奉羅帷夜長乘秋月光
席
避席承宣父重筵揖戴公桂香浮半月蘭氣襲回風舞
拂丹霞上歌清白雪中佇將文綺色舒卷帝王宫
帷
久閉先生戶高褰太守車羅將翡翠合錦逐鳳皇舒明
月彈琴夜清風入幌初方知決勝策黃石受兵書
簾
清風時入燕紫殿幾含秋曖曖籠鈴閣纖纖上玉鈎窗
中翡翠動戶外水精浮巧作盤龍勢長迎飛燕遊
屏
洞徹琉璃蔽威紆屈膝回錦中雲母列霞上織成開山
水含春動神仙倒景來修身兼竭節誰識作銘才
被
桂友尋東閣蘭交聚北堂象筵分錦繡羅薦合鴛鴦光
逸偷眠穩王章泣恨長孔懷欣共寢棣萼幾含芳
鑑
明鑑掩塵埃含情照魏臺日中烏鵲至花裏鳳皇來玉
彩疑冰徹金輝似月開方知樂彦輔自有鑒人才
扇
翟羽舊傳名蒲葵價不輕花芳不滿面羅薄詎障聲禦
熱含風細臨秋帶月明同心如可贈持表合歡情
燭
兔月清光隐龍盤畫燭新三星花入夜四序玉調晨浮
炷依羅幌吹香匝綺茵若逢燕國相持用舉賢人
酒
孔坐洽良儔陳筵幾獻酬臨風竹葉滿湛月桂香浮每
接高陽宴長陪河朔遊會從玄石飲雲雨出圓丘
蘭
虚室重招尋忘言契斷金英浮漢家酒雪儷楚王琴廣
殿清香發高臺遠吹吟河汾應擢秀誰肯訪山陰
菊
玉律三秋暮金精九日開榮舒洛媛浦香泛野人杯靃
靡寒潭側丰茸曉岸隈黃花今日晩無復白衣來
竹
高簳楚江濆嬋娟(一作蕭條)含曙(一作翠)氛白花搖鳳影青節
動龍文葉掃東南日枝捎西北雲誰知湘水上流淚獨
思君
藤
吐葉依松磴舒苗長石臺神農嘗藥罷質子寄書來色
映葡萄架花分竹葉杯金隄不見識玉潤幾重開
萱
屣(一作履)步尋芳草(一作日)忘憂自結叢黃英開養性綠葉
正依籠(一作葉舒春夏綠花吐淺深紅)色湛仙人露香傳少女風還依
(一作含貞)北堂下曹植動文雄
茅
楚甸供王日衡陽入貢年麏包青野外鴟(一作鷗)嘯綺楹
前堯帝成茨罷殷湯祭雨旋方期大君錫不懼小巫捐
荷
新溜滿澄陂圓荷影若規風來香氣遠日落蓋陰移魚
戲排緗葉龜浮見綠池魏朝難接採楚服但同披
萍
二月虹初見三春蟻正浮青蘋含吹轉紫蒂帶波流屢
逐明神薦常隨旅客遊既能甜似蜜還(一作復)遶楚王舟
菱
鉅野韶光暮東平春溜通影搖江浦月香引櫂歌風日
色翻池上潭花發鏡中五湖多賞樂千里望難窮
瓜
欲識東陵味青門五色瓜龍蹄遠珠履女臂動金花六
子方呈瑞三仙實可嘉終朝奉絺綌謁帝佇非賖
松
鬱鬱高巖表森森幽澗陲鶴棲君子樹風拂大夫枝百
尺條陰合千年蓋影披歲寒終(一作知)不改(一作及)勁(一作多)
節幸君知
桂
未值銀(一作蟾)宫裏寧移玉殿幽枝生無限月花滿自然
秋俠客條為馬仙人葉作舟願君期道術攀折可淹留
槐
暮律移寒火春宫長舊栽葉生馳道側花落鳳庭隈烈
士懷忠觸鴻儒訪業來何當赤墀下疎榦擬三台
柳
楊柳鬱氤氲金堤總翠氛庭前花類雪樓際葉如雲列
宿分龍影芳池寫鳳文短簫何以奏攀折為思君
桐
孤秀嶧陽岑亭亭出衆林春光雜鳳影秋月弄圭陰高
映龍門迥雙依玉井深(一作忽被夜風激遂逢霜雪侵)不因將入㸑誰
謂作鳴琴
桃
獨有成蹊處穠花發井傍山風凝笑臉朝露泫啼妝隐
士顔應改仙人路漸長還欣上林苑千歲奉君王
李
潘岳閒居日(一作暇)王戎戲陌辰蝶遊芳徑馥鸎囀弱枝
新葉暗青房晩花明玉井春方知有靈榦特(一作持)用表
真人
梨
擅美玄光側傳芳瀚海中鳳文疎象郡花影麗新豐色
對瑶池紫甘依大谷紅若令逢漢主還冀識張公
梅
大庾斂寒光南枝獨早芳雪含朝暝(一作紫花)色風引去來
香妝面回青鏡歌塵起畫梁若能遥止渴何暇泛瓊漿
橘
萬里盤根植千秋布葉繁既榮潘子賦方重陸生言玉
蘤含霜動金衣逐吹翻願辭湘水曲長茂上林園
鳳
有鳥居丹穴其名曰鳳皇九苞應靈瑞五色成文章屢
向秦樓側頻過洛水陽鳴岐今日見(一作已)阿閣佇來翔
鶴
黃鶴遠聯翩從鸞下紫煙翶翔一萬里來去幾千年已
憩青田側時游丹禁前莫言空警露猶冀一聞天
烏
日路朝飛急霜臺夕影寒聯翩依月樹迢逓繞風竿白
首何年改青琴此夜彈靈臺如可託千里向長安
鵲
不分荆山抵甘從石印飛危巢畏風急繞樹覺星稀喜
逐行人至愁隨織女歸倘遊明鏡裏朝夕動光輝
雁
春暉滿朔方歸雁發衡陽望月驚弦影排雲結陣行往
還倦南北朝夕苦風霜寄語能鳴侣(一作伴)相隨入帝鄉
鳬
颯沓睢陽涘浮游漢水隈錢飛出(一作入)井見鶴引入琴
哀李陵賦(一作降將貽)詩罷王喬曳舄來何當歸太液翺(一作)
(翔)集動成雷
鸎
芳樹雜花紅羣鸎亂曉空聲分折楊吹(一作柳)嬌韻落梅
風寫囀清弦裏遷喬暗木中友生若可冀幽谷響還通
(一作睍睆度花紅關關亂曉空乍離幽谷日先囀上林風翔集春臺側低昂錦悵中聲詩辨摶黍此興思無窮)
雉
白雉振朝聲飛來表太平楚郊疑鳳出陳寶若雞鳴童
子懷仁至中郎作賦成冀君看飲啄耿介獨含情
燕
天女伺辰至玄衣澹碧空差池沐時雨頡頏舞春風相
賀雕闌側雙飛翠幕中勿(一作忽)驚留爪去猶冀識吳宫
(吳地記吳宫中剪燕爪留之以記更來)
雀
大厦初成日嘉賓集杏梁銜書表周瑞入幕應王祥暮
宿江城裏朝遊漣水傍願齊鴻鵠至布逐鳳皇翔
龍
銜燭耀(一作輝)幽都含章擬鳳雛西秦飲渭水東洛薦河
圖帶火移星陸升雲出鼎湖希逢聖人步庭闕正晨趨
麟
漢祀應祥開魯郊西狩回竒音中鐘吕成角喻英才畫
像臨仙閣藏書入帝臺若驚能吐哺為待(一作覩)鳳皇來
象
鬱林開郡畢維揚作貢初萬推方演夢惠子正焚書執
燧奔吳戰量舟入魏墟六牙行致遠千葉奉高居
馬
天馬本來東嘶驚御史驄蒼龍遥逐日紫燕迥追風明
月來鞍上浮雲落蓋中得隨穆天子何假唐成公
牛
齊歌初入相燕陣早横功欲向桃林下先過梓樹中在
吳頻喘月奔夢屢驚風不用五丁士如何九折通
豹
車法肇宗周鼷文闡大猷還將君子變來藴太公籌(一作)
(謀)委質超羊鞟飛名列虎侯若令逢雨露長隐南山幽
熊
導洛宜陽右乘春别館前昭儀忠漢日太傅翊周年列
射三侯滿興師七步旋莫言舒紫褥猶異飲清泉
鹿
涿鹿聞中冀秦原闢帝畿柰花開舊苑萍葉藹前詩道
士乘仙日先生折角時方懷丈夫志抗首别心期
羊
絶飲懲澆俗行驅夢逸材仙人擁石去童子馭車來夜
玉含星動晨氊映雪開莫言鴻漸力長牧上林隈
兔
上蔡應初擊平岡遠不稀目隨槐葉長形逐桂條飛漢
月澄秋色梁園映雪輝唯當感純孝郛郭引兵威
御定全唐詩卷六十
