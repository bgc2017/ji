欽定四庫全書
御定全唐詩卷八百三十
貫休
聞徵四處士
一詔羣公起移山四海聞因知丈夫事須佐聖明君白
酒全傾甕蒲輪半載雲從兹居諫署筆硯幾人焚
送友人下第遊邊
失意窮邊去孤城值晩春黑山霞不赤白日鬼隨人角
咽邊風緊沙昏磧月新明時至公在廻首莫因循
寄匡山紀公
錦繡谷中人相思入夢頻寄言無别事琢句似終身書
卷須求旨鬚根易得銀斯言如不惑千里亦相親
聞無相道人順世五首
一事不經營孤峰長老情惟餐橡子餅愛說道君兄池
藕香貍掘山神白日行又聞行腳也何處化羣生
自昔尋師日顚峰絶頂頭雖聞不相似特地使人愁庭
樹雪摧殘上有白獮猴大哉法中龍去去不可留
常思將道者高論地爐傍迂談無世味夜深山木僵下
山遭離亂多病惟深藏一别三十年煙水空茫茫
石霜既順世吾師亦不住杉桂有猩猩糠粃無句句土
肥多孟蕨道老如孾孺莫比優曇花斯人更難遇
百千萬億偈共他勿交涉所以那老人密傳與迦葉吾
師得此法不論劫不劫去矣不可留無蹤若為躡
苦熱
松桂枝(一作晝)不動陽烏飛半天稻麻須(一作傾又作難)結實沙
石欲生煙毒氣仍干扇高枝不立蟬舊山多積(一作貯)雪
歸去是何年
鄂渚贈祥公
寂寥堆積者自為是高僧客遠何人識吟多冷病增松
煙青透壁雪氣細吹燈猶賴師於我依依非面朋
懷武昌棲一二首
常憶能吟一房連古帝墟無端多忤物唯我獨知渠病
愈囊空後神清木落初祇因烽火起書札自兹疎
清風江上月霜灑月中砧得句先呈佛無人知此心(師得)
(句祇云堪供養佛)寂寥從鬼出蒼翠到門深惟有雙峰寺時時
獨去尋
寒食郊外
寒食將吾族相隨過石溪塚花沾酒落林鳥學人啼白
水穿蕪疾新霞出霧低不堪迴首望家在赤松西
送道士歸天台
道高畱不住道去更何云舉世皆趨世如君始愛君徑
侵銀地滑瀑到石城聞它日如相憶金桃一為分
經孟浩然鹿門舊居二首
孟子終焉處遊人得得過&KR2455;深黃狖小地煗白雲多孔
聖嗟大謬玄宗爭奈何空餘峴山色千古共嵯峨
花落谷鶯啼精靈安在哉青山不可問永日獨裵回塚
穴應藏虎荒碑祇見苔伊余亦惆悵昨日郢城迴
春送禪師歸閩中
春色滿三湘送師還故鄉穿霞逢黑鴆乞食得紅薑大
化宗門闢孤禪海樹涼儻為新句偈寄我亦何妨
途中逢周朴
東西南北路相遇共興哀世濁(一作獨)無知已子從何處
來菊衰芳草在程遠宿煙開儻遇中興主還應不用媒
避寇山中作
山翠碧嵯峨攀牽去者多淺深俱得地好惡未知他有
草皆為戶無人不荷戈相逢空悵望更有好時麽
避寇上唐臺山
蒼黃緣鳥道峰脅見樓臺檉桂香皆滴煙霞濕不開僧
高眉半白山老石多摧莫問塵中事如今正可哀
題嶧桐(一作擇詞)律師院
律中麟角者高談出塵埃芳草不曾觸幾生如此來壑
風吹磬斷杉露滴花開如結林中社伊余亦願陪
上馮使君渡水僧障子
跣足拄巴藤潺湲渡幾曾盡權無著印不是等閑僧熊
耳應初到牛頭始去登畫來偏覺好將寄柳吳興
秋夜翫月懷玉霄道士
光異磨礱出輪非雕斵成今宵剛道别舉世勿人爭征
婦砧添怨詩人哭到明惟宜華頂叟笙磬有餘聲
上杭州令狐使君
顔冉德無鄰分憂浙水濱愛山成大癖求瘼似諸身視
事奸回盡登樓海岳春野人如有幸應得見陶鈞
懷諸葛珏(一作覺)二首
諸葛子作者詩曾我細看出山因覓孟踏雪去尋韓(遇孟)
(郊韓愈于洛下)謬獨哭不錯(諸葛云思牽吳岫起吟索剡雲開)常流飲寔難(諸葛)
(曾為僧名然有詩云到處自鑿井不能飲常流)知音知便了歸去舊江干
羸馬與羸童微吟冒北風店孤僧共歇日落思無窮囊
草無非刺魏人那識公(投魏不遇而去)鶯花五陵道去去與誰
同
懷錢唐羅隱章魯封
二子依公子雞鳴狗盜徒青雲十上苦白髮一莖無風
澀潮聲惡天寒角韻孤别離千萬里何以慰榮枯
送沈侍郎
從知無遠近木落去閩城地入無諸俗冠峩甲乙精山
多高興亂江直好風生儉府清無事唯應薦禰衡
題宿禪師院
身閑心亦然如此已多年語淡不著物茶香别有泉古
衣和蘚衲新偈幾人傳時說秋歸夢孤峰在海邊
秋晩泊石頭驛有寄
蕭索漳江北何人慰寂寥北風人獨立南國信空遙燒
塢新雲白漁家衆木凋所思不可見行鴈在青霄
别盧使君
杜宇聲聲急行行楚水濱道無裨政化行處傲孤雲幸
到膺門下頻蒙俸粟分詩雖曾引玉棋數中埋軍山好
還尋去恩深豈易云扇風千里泰車雨九重聞晴霧和
花氣危檣鼓浪文終期陶鑄日再見信陵君
秋夜吟
如愚復愛詩木落即眠遲思苦香消盡更深筆尚隨飢
童舂赤黍繁露灑烏椑看却龍鍾也歸山是底時
桐江閒居作十二首
木落雨翛翛桐江古岸頭擬歸仙掌去剛被謝公留猛
燒侵茶塢殘霞照角樓坐來還有意流水面前流
香刹通真觀樓臺倚郡城陰森古樹氣粗淡老僧情壁
畫連山潤仙鐘扣月清何須結西社大道本無生
靜室焚檀印深爐燒鐵瓶茶和阿魏煖火種柏根馨數
隻飛來鶴成堆讀了經何妨似支遁騎馬入青冥
不問賡桑子唯師妙吉祥等閑眠片石不覺到斜陽獨
自收櫧葉教童探柏瓤王孫莫指笑淡泊味還長
詩琢冰成句多將大道論人誰知此意日日祇關門乳
鼠穿荒壁溪龜上淨盆因知無事貴言外更無言
紅黍飯溪苔清吟茗數杯祇應唯道在(一作庇)無意俟時
來樹疊藏仙洞山蒸足爆雷從他嫌復笑門更不曾開
蟬急野蕭蕭山中信屢招樹香烹菌术詩瓊瑤諸
境教人認荒榛引燒燒吾皇禮金骨誰美南朝(第四句八)
(句缺三字)
露滴滴蘅茅秋成爽氣交霜椑如蜜裹似鹽苞浮
蘚侵蛩穴微陽落鶴巢還如山裏日門更絶人敲(第四句缺)
(二字)
壍鳥毛衣别頻來似愛吟蕭條秋病後斑駁綠苔深珠
翠籠金像風泉灑玉琴孰知吾所適終不是心心
芙蓉峰裏居關閉復何如白玃兼花鹿多年不見渠紅
泉香滴瀝丹桂冷扶疎唯有西溪叟時時到弊廬
憶在山中日為僧鬢欲衰一燈常到曉十載不離師水
汲冰溪滑鐘撞雪閣危從來多自省不學擬何為
囊非撲滿器門更絶人過土井連岡冷風簾迸葉多村
童頑似鐵山菜硬如莎唯有前山色窗中無奈何
寄馮使君
山風與霜氣浩浩滿松枝永日燒杉子無人共此時為
文攀諷諫得道在毫釐唯有桐江守常憐志不卑
經棲白舊院二首
竺卿何處去觸目盡淒涼不見中秋月空餘一炷香殘
花飄暮雨枯葉蓋啼螿誰禮新墳塔蕭條渭水傍
國寶還亡一時多李德林故人卿相泣承製渥恩深舊
藁誰收得空堂影似吟裵回不能去寒日下西岑
贈李祐道人(一作贈道士)
闒茸復埃塵難親復易親皆疑有仙術問著却愁人祇
是耽浮蟻曾云見泣麟相逢先合手渾似有前因
贈景和尚院
藏經看幾徧眉有數條霜萬境心都冺深冬日亦長窗
虚花木氣衲挂水雲鄉時說秋歸夢峰頭雪滿牀
上宋使君
折桂文如錦分憂力若春位高空倚命詩妙古無人有
感禾爭熟無私吏盡貧野人如有幸應得見陶鈞
離亂後寄九峰和尚二首
亂後知深隱菴應近石樓異香因雪歇仙果落池浮詩
老全抛格心空未到頭還應嫌笑我世路獨悠悠
蕭灑復蕭灑松根獨據梧瀑冰吟次折遠燒坐來無老
&KR1649;寒披衲孤雲靜入廚不知知我否已到不區區
送黃賓于赴舉(第三句第七句各缺一字)
冬暮雨霏霏行人喜可稀二階夜雪亞聖在春闈馬
疾頑童遠山荒凍葉飛師無一事應見麗龜歸
題靈溪暢公墅
境清僧格冷新斬古林開舊隱還如此令人來又來嵐
飛黏似霧茶好碧於苔但使心清淨從渠歲月催
送高九經赴舉
回也曾言志明君則事之中興今若此須去更何疑志
列秋霜好忠言劇諫竒(志列忠言皆舊人也)陸機遊洛日文舉薦
衡時虎跡商山雪雲㾗岳廟碑夫(一作憑)君將潦倒一說
向深知
東西二林寺流水
水爾何如此區區矻矻流牆牆邊瀝瀝砌砌下啾啾味
不卑於乳聲常占得秋崩騰成大瀑落托出深溝遠歴
神仙窟高淋竹樹頭數家舂碓磑幾處浴猿猴共月穿
峰罅喧僧睡石樓派通天宇(一作井)闊霤入楚江浮為潤
知何極無邊始自由好歸江海裏長負濟川舟
送王貞白重試東歸
心苦酬心了東歸謝所知可憐重試者如折兩三枝雨
毒逢花少山多愛馬遲此行三可羨正值倒戈時
早秋即事寄馮使君
金脈火初微開門竹杖隨此身全是病今日更嗔誰落
葉崢嶸處諸峰爽拔時唯思棠樹下高論入圓伊
贈景和尚院
貌古眉如雪看經二十霜尋常對詩客祇勸療心瘡炭
火邕湖瀅山晴紫竹涼怡然無一事流水自湯湯
寄西山胡汾
待價欲要君山前獨灌園雖然不識面要且已消魂鹿
睡紅霞影泉淋白石門伊余心更苦何日共深論
題師穎和尚院
師院清無敵師心智不知臘高清眼細閒甚白雲卑煮
茗然楓枿泥牆札祖碑愛師終不及謾住許多時
遊雲頂山晩望
雲頂聊一望山靈草木竒黔南在何處堪笑復堪悲菊
歇香未歇露繁蟬不飢明朝又西去錦水與峨眉
劉相公見訪
千騎擁朱輪香塵豈是塵如何補衮服來看衲衣人莊
叟因先覺空王有宿因對花無俗態愛竹見天眞欹枕
松窗迥題橋道意新戒師慙匪什都講更勝詢桃熟多
紅璺茶香有碧筋高宗多不寐終是夢中人
寄赤松舒道士二首
不見高人久空令鄙恡多遙思青嶂下無那白雲何子
愛寒山子歌惟樂道歌會應陪太守一日到煙蘿
余亦如君也詩魔不敢魔一餐兼午睡萬事不如他雨
陣衝溪月蛛絲罥砌莎近知山果熟還擬寄來麽
鄂渚逢楊贊禹
流浪兵荒苦相思歲月闌理惟通至道人或謂無端燒
猛湖煙赤窗空雪月寒知音不可見始為一吟看
别性空禪師
積翠迸一瀑紅霞碧霧開方尋此境去莫問幾時迴盪
槳入檐石思詩聞早雷唯師心似我欲近不然灰
送胡處士
不名兼不利相遇海西濆白字未干髮清時錯愛雲頭
巾多酒氣竹杖有苔文久積希顔意林中又送君
寄瀾公二首
小一頭應白孤高住歙城不知安樂否何以近無生(師常)
(供養十六羅漢羅漢梵語此云無生)燒逼鴻行側風乾雪朕清途中逢此
信珍重未精誠
荒亂抛深隱飄零遠寓居片雲無定所得力是逢渠(光洞)
(山道人云吾生獨自往處處得逢渠)瀑灂羣公社江崩古帝墟終期再相
見招手復何如
寄棲一上人
花塹接滄洲陰雲閑楚丘雨聲雖到夜吟味不如秋古
屋藏花鴿荒園聚亂流無機心便是何用話歸休
送僧之湖南
湘水萬餘里師遊芳草生登山乞食後無伴入雲行宿
雨和花落春牛擁霧耕不知今夜月何處聽猿聲
秋末寄張侍郎
靜坐(一作處)黔城北離仁半歲彊霧中紅黍熟燒後白雲
香多病如何好無心去始長寂寥還得句溪上寄三張
古(一作入)塞曲三首
單于烽火動都護去天涯别賜黃金甲親臨白玉除(一作)
(墀)塞垣須靜謐師旅審安危定遠條支寵如今勝古時
方見將軍貴分明帶冕旒聖恩如遠被狂敵不難收臣
節唯期死功勲敢望侯終辭脩里第從此出皇州
百萬精兵動參差便渡遼如何好白日亦照此夭驕遠
樹深疑賊驚蓬迥似鵰凱歌何日唱磧路共天遙
古塞下曲七首
下營依遁甲分帥把河隍地使人心惡風吹旗燄荒摉
山得(一作見)探卒放火獵黃羊唯有南飛鴈聲聲斷客腸
歸去是何年山連邏逤川蒼黃曾戰地空闊養鵰天旗
插蒸沙堡槍擔卓槊泉蕭條寒日落號令徹窮邊
強寇日相持如龍馬不肥突圍金甲破趁賊鐵槍飛漢
月堂堂上邊雲慘慘微黃河冰已合猶未送征衣
南北惟堪恨東西寔可嗟常飛侵夏雪何處有人家風
刮陰山薄河推大岸斜祇應寒夜夢時見故園花
不是將軍勇邊兵豈易當雨曾淋火陣箭又中金瘡鐵
嶺全無土豺羣亦有狼因思無戰日天子是陶唐
榆葉飄蕭盡關防烽寨重寒來知馬疾戰後覺人兇燒
逐飛蓬死沙生毒霧濃誰能奏明主功業已堪封
萬戰千征地蒼茫古塞門陰兵為客祟惡酒發刀痕風
落崑崙石河崩苜蓿根將軍更移帳日日近西蕃
古塞上曲七首
幽并兒百萬百戰未曾輸蕃界已深入將軍仍遠圖月
明風拔帳磧暗鬼騎狐但有東歸日甘從筋力枯
中軍殺白馬白日祭蒼蒼號變旗幡亂鼙(一作沙)乾草木
黃朔雲含凍雨枯骨放妖光故國今何處參差近鬼方
白雁兼羌笛幾年垂淚聽陰風吹殺氣永日在青冥遠
戍秋添將邊烽夜雜星嫖姚頭半白猶自看兵經
久(一作大)雨始無塵邊聲四散聞浸河荒寨柱吹角白頭軍
戰(一作牛)馬齕&KR2509;草烏鳶識陣雲征人心力盡枮骨更遭
焚
帳幕侵邊界憑陵未可涯擒生行别路尋箭向平沙赤
落蒲桃葉香微甘草花不堪登隴望白日又西斜
地角天涯外人號鬼哭邊大河流敗卒寒日下蒼煙殺
氣諸蕃動軍書一箭傳將軍莫惆悵高處是燕然
山接龍門水河連勃勃城數州今已伏此命豈堪輕磧
吼旄頭落風乾刁斗清因嗟李陵苦祇得沒蕃名
古出塞曲三首
掃盡烽烟迹迴頭(一作戈)望故關相逢惟死鬭豈易得生
還縱宴參蕃樂收兵過雪山不封十萬戶此事亦應閒
玉帳將軍意殷勤把酒論功高寧在我陣沒與招魂塞
色干戈束軍容喜氣屯男兒今始是譀出玉關門
回首隴山頭連天草木秋聖君應入夢半路遣封侯水
不擔陰雪柴令倒戍樓歸來麟閣上春色滿皇州
聞赤松舒道士下世(東陽未亂前相别)
地變賢人喪瘡痍不可觀一聞消息苦千種破除難陰
隲那虚擲深山近始安玄關評兔角玉器琢雞冠傲野
高難狎融怡美不殫冀迎新渥澤(時太守方錄道業奏聞徵出)遽逐
逝波瀾蜕殼埋金隧飛精駕錦鸞傾摧千仞壁枯歇一
株蘭(一作難)仙廟詩雖繼苔牆篆必鞔(師善大小篆嘗有詩題赤松子廟)
煙霞成片黯松桂著行乾影拄溪流咽堂扃隟月寒寂
寥遺藥犬縹緲想瓊竿伊昔相尋遠留連幾盡歡論詩
花作席炙菌葉為盤彭伉心相似承禎趣一般琴彈溪
月側棋次砌雲殘儵忽成千古飄零見百端荆襄春浩
浩吳越浪漫漫已矣紅霞子空留白石壇無絃亦湏絶
回首一長歎
贈抱麻劉舍人
郡政今良吏門風古縉紳萬年唐社稷一箇哭麻人憤
烈身先死敷敡氣益貞(一作真)天乎資大寶泰矣見忠臣
得罪鍾多故投荒豈是迍玉寒方重澀松古更青皴鵬
&KR0008;寧唯白龍多豈止荀道孤梳有雪恩重淚盈巾喻蜀
須憑草成周必仗仁三峰宵旰切萬里渥恩新賦鵩言
無累依劉德有鄰風期仁祖帽鼠訝史雲塵禪叟知何
幸玄談有宿因雙溪逢陸海(東陽見故浙西侍郎)荆渚遇平津(江陵)
(見吏部相公)落日愁聞笛何人為吐茵生徒希匠化寰海仰
經綸疾愈蟬聲老(時公在荆州閑居夏疾方可)年豐雨滴頻劉虬師
弟子時喜一相親
御定全唐詩卷八百三十
