欽定四庫全書
御定全唐詩卷三百六十三
劉禹錫
和李六侍御文宣王廟釋奠作
歎息魯先師生逄周室卑有心律天道無位救陵夷歷
聘不能用領徒空爾為儒風正禮樂旅(一作旋又作易)象入蓍
龜西狩非其應中都安足施世衰由我賤泣下為人悲
遺教光文德興王叶夢期土田封後胤冕服飾虚儀鐘
鼓膠庠薦牲牢郡邑祠聞君喟然嘆偏在上丁時
和竇中丞晩入容江作
漢郡三十六鬱林東南遥人倫選清臣天外頒詔條桂
水步秋浪火山凌霧朝分圻辨風物入境聞謳謠莎岸
見長亭煙林隔麗譙日落舟益駛川平旗自飄珠浦遠
明滅金沙晴動搖一吟道中作離思懸層霄
南海馬大夫見惠著述三通勒成四帙上自邃
古逹於國朝采其菁華至簡如富欽受嘉貺詩
以謝之
紅旗閱五兵絳帳領諸生味道輕鼎食退公猶筆耕青
箱傳學遠金匱納書成一瞬見前事九流當抗行編蒲
曾苦思垂竹媿無名今日承芳訊誰言贈衮榮
和楊侍郎初至郴州紀事書情題郡齋八韻
旌節下朝臺分圭從北回城頭鶴立處驛樹鳳栖來(蘇躭)
(傳云後化為仙鶴止城東北隅樓上又州北棲鳳驛圖經云常有威鳳降於庭梧也)舊路芳塵在
新恩驛騎催里閭風偃草鼓舞抃成雷吏散山禽囀庭
香夏蕊開郡齋堪四望壁記有三台人訝徵黃晩文非
弔屈哀一吟梁甫曲知是卧龍才
和東川王相公新漲驛池八韻
今日池塘上初移造物權苞藏成别島㳂濁致清漣變
化生言下蓬瀛落眼前泛觴驚翠羽開幕對紅蓮遠寫
風光入明含氣象全渚煙籠驛樹波日漾賓筵曲岸留
緹綺中流轉綵船無因接元禮共載比神仙
酬楊八庶子喜韓吳興與余同遷見贈(依本韻次用)
早遇聖明朝鴈行登九霄(吳興與余中外兄弟)文經傅武仲酒逼
蓋寬饒捨矢同瞻鵠常筵共賽梟(吳興與余同年判入等第)琢磨三
益重唱和五音調臺栢煙常起池荷香暗飄(吳興與余同為御史)
(臺門外有蓮池也)星文辭北極旗影度東遼(吳興自度支郎中出為行軍司馬所)
(從即范僕射昔范明交為度遼將軍)直道由來黜浮名豈敢要三湘與百
越雨散又雲搖遠守慙侯籍徵還荷詔條顇容唯舌在
别恨幾魂銷滿眼悲陳事逄人少舊僚煙霞為老伴蒲
柳任先凋虎綬懸新印龍&KR1956;理去橈斷腸天北郡擕手
洛陽橋幢蓋今雖貴弓旌會見招其如草玄客空宇久
寥寥
和兵部鄭侍郎省中四松詩十韻(松是中書相公任侍郎時)
(栽)
右相歴中臺移松武庫栽紫茸抽組綬青實長玫瑰便
有干霄勢看成搆厦材數分天柱半影逐日輪回舊賞
台階去新知谷口來息隂常仰望翫境(一作意)幾裵徊翠
粒晴懸露蒼鱗雨起苔凝音助瑶瑟飄蘂泛金罍月桂
花(一作光)遥燭星榆葉對開終須似雞樹榮茂近昭回
酬鄭州權舍人見寄十二韻
朱戶凌晨啟碧梧含早凉人從桔秩至書到漆沮傍抃
會因佳句情深取斷章愜心同笑語入耳勝笙簧憶昔
三條路居鄰數仞牆(舍人舊宅光福里時參東鄰)學堂青玉案綵服
紫羅囊麟角看成就龍駒見抑揚彀中飛一箭雲際落
雙鶬(舍人一舉登科又判入等第)甸邑叨前列天臺媿後行(鄙人離渭南主)
(簿十年舍人方尉此邑及罹譴謫重入南宫為禮部郎中舍人方任考功員外)鯉庭傳事業雞
樹遂翺翔書殿連鳷鵲神池接鳳凰追遊蒙尚齒惠好
結中腸(鄙人在集賢與西掖接近日夕追遊)鎩翮方擡舉危根易損傷一
麾憐棄置五字借恩光(鄙人出牧姑蘇舍人草制)汝海崆峒秀溱流
芍藥芳風行能偃草境静不争桑(鄙人轉臨汝舍人牧滎陽)轉旆趨
關右頒條匝渭陽病吟猶有思老醉已無狂塵滿鴻溝
道沙驚白狄鄉佇聞黃紙詔促召紫微郎
和牛相公題姑蘇所寄太湖石兼寄李蘇州
震澤生竒石沈潛得地靈初辭水府出猶帶龍宫腥發
自江湖國來榮卿相庭從風夏雲勢上漢古查形拂拭
魚鱗見鑑鏘玉韻聆煙波含宿潤苔蘚助新青嵌穴胡
鶵貌纖鋩蟲篆銘孱顔傲林薄飛動向雷霆煩熱近還
散餘酲見便醒凡禽不敢息浮壒莫能停静稱垂松蓋
鮮宜映鶴翎忘憂常目擊素尚與心冥眇小欺湘燕團
圓笑落星徒然想融結安可測年齡採取詢鄉耋搜求
按舊經垂鉤入空隙隔浪動晶熒有獲人争賀歡謠衆
共聽一州驚閱寳千里遠揚舲覩物洛陽陌懷人吳御
亭寄言垂天翼早晩起滄溟
浙西李大夫述夢四十韻并浙東元相公酬和
斐然繼聲
位是才能取時因際會遭羽儀呈鸑鷟鋩刃試豪曹洛
下推年少山東許地高門承金鉉鼎家有玉璜韜(吕仍嗣侯)
海浪扶鵬翅天風引驥髦便知蓬閣閟不識魯衣襃興
發春塘草魂交益部刀形開猶抱膝燭盡遽揮毫昔仕
當初筮逄時詠載櫜懷鉛辨蟲蠧染素學鵝毛車騎方
休汝歸來欲效陶(大夫罷太原從事歸京師)南臺資謇諤内署選風
騷羽化如乘鯉樓居舊冠鼇美香焚濕麝名果賜乾萄
議赦蠅棲筆邀歌蟻泛醪代言無所戲謝表自稱叨蘭
熖凝芳澤芝泥瑩玉膏對頻聲價出直久夢魂勞草詔
令歸馬批章答獻獒銀花懸院牓翠羽映簾絛諷諫欣
然納竒觚率爾操禁中時諤諤天下免忉忉左顧龜成
印雙飛鵠織袍謝賓緣地密潔已是心豪五日思歸沐
三春羡衆邀茶爐依綠笋棋局就紅桃溟海桑潛變隂
陽炭暗熬仙成脱屣去臣戀捧弓號建節辭烏栢宣風
看鷺濤土山京口峻鐵瓮郡城牢曲島花千樹官池水
一篙鶯來和絲管鴈起拂麾旄宛轉傾羅扇回旋墮玉
搔罰籌長豎纛觥盞樣如舠山是千重障江為四面濠
卧龍曾得雨(浙東)孤鶴尚鳴臯(浙西)劍用雄開匣(二公)弓閑蟄
受弢(自謂)鳳姿嘗在竹(二公)鷃羽不離蒿(自謂)吳越分雙鎮東
西接萬艘今朝比潘陸江海更滔滔
和浙西李大夫伊川卜居
早入八元數嘗承三接恩飛鳴天上路鎮壓海西門清
望寰中許高情物外存時來誠不讓歸去每形言洛下
思招隐江干厭作藩按經修道具依樣買山村(馬高唐為御史)
(大夫將置宅命畫工圖其狀戒所使曰依此樣求之)開鑿隨人化幽隂為律暄遠
移難得樹立變舊荒園絶塞通潛徑平泉占上原煙霞
遥在想簿領益為繁丹禁虚東閤蒼生望北轅徒令雙
白鶴五里自翩翻
省試風光草際浮
熙熙春景霽草綠春光麗的歴亂相鮮葳蕤互虧蔽乍
疑芊綿裏稍動丰茸際影碎翻崇蘭浮香轉叢蕙含煙
絢碧綵帶露如珠綴幸因採掇日况此臨芳歲
歴陽書事七十韻(并引)
長慶四年八月余自夔州轉歴陽浮岷山觀洞庭
歴夏口涉潯陽而東友人崔敦詩罷丞相鎮宛陵
緘書來招曰必我覿而之藩不十日飲不置子故
余自池州道宛陵如其素敦詩出祖於敬亭祠下
由姑孰西渡江乃吾圉也至則考圖經參見事為
之詩俟采風之夜諷者
一夕為湖地千年列郡名霸王迷路處亞父所封城漢
置東南尉梁分肘腋兵本吳風俗剽兼楚語音傖沸井
今無湧烏江舊有名土臺遊柱史石室隐彭鏗(老君適楚有臺)
(在焉彭鏗石室在含山縣)曹操祠猶在濡須塢未平海潮隨月大江
水應春生憶昨深山裏終朝看火耕魚書來北闕鷁首
下南荆雲雨巫山暗蕙蘭湘水清章華樹已失鄂渚草
來迎廬阜香爐出湓城粉堞明鴈飛彭蠡暮鴉噪大雷
晴平野分風使恬和趁夜程貴池登陸峻舂糓渡橋鳴
駱驛主人問悲歡故舊情幾年方一面卜晝便三更助
喜杯盤盛忘機笑語訇管清疑警鶴弦巧似嬌鶯熾炭
烘蹲獸華茵織鬭鯨回裾飄霧雨急節墮瓊英歛黛凝
愁色施鈿耀翠晶容華本南國妝束學西京日落方收
鼓天寒更炙笙促筵交履舄痛飲倒簪纓謔浪容優孟
嬌憐許智瓊蔽明添翠帟命燭柱(一作拄)金莖坐久羅衣
皺杯頻粉面騂興來從請曲意墮即飛觥令急重須改
歡馮醉盡呈詰朝還選勝來日又尋盟道别殷勤惜邀
筵次第争唯聞嗟短景不復有餘酲衆散扃朱戶相擕
話素誠晤言猶亹亹殘漏自丁丁出祖千夫擁行厨五
熟烹離亭臨野水别思入哀筝接境人情洽方冬饌具
精中流為界道隔岸數飛甍沙浦王渾鎮滄洲謝眺城
望夫人化石夢帝日環營半渡趨津吏緣堤簇郡甿場
黃堆晩稻籬碧見冬菁里社争來獻壺漿各自擎鴟夷
傾底寫籹粔鬭成(缺一字)采石風傳析新林暮擊鉦繭綸
牽撥剌犀熖照澄泓露冕觀原野前驅抗旆旌分庭展
賓主望闕拜恩榮比屋惸嫠輩連年水旱并遐思常後
已下令必先庚遠岫低屏列支流曲帶縈湖魚香勝肉
官酒重於餳憶昔泉源變斯須地軸傾雞籠為石顆龜
眼入泥坑事繫人風重官從物論輕江春俄澹蕩樓月
幾虧盈柳長千絲宛田塍一線絣遊魚將婢從野雉見
媒驚波淨攢鳬鵲洲香發杜蘅一鍾菰葑米千里水葵
羹受譴時方久分憂政未成比瓊雖碌碌於鐵尚錚錚
早忝登三署曾聞奏六英無能甘負弩不慎在提衡口
語成中遘毛衣阻上征時聞關利鈍智亦有聾盲昔媿
山東妙今慙海内兄後來登甲乙早已在蓬瀛心托秦
明鏡才非楚白珩齒衰親藥物宦薄傲公卿捧日皆元
老宣風盡大彭好令朝集使結束赴新正
和武中丞秋日寄懷簡諸僚故
退朝還公府騎吹息繁隂吏散秋庭寂烏啼煙樹深威
生奉白簡道勝外華簪風物清遠目功名懷寸隂雲衢
念前侣綵翰寫冲襟凉菊照幽徑敗荷攢碧潯感時江
海思報國松筠心空愧夀陵步芳塵何處尋
和令狐相公春日尋花有懷白侍郎閣老
芳菲滿雍州鸞鳳許同遊花逕須深入時光不少留色
鮮由樹嫩枝亞為房稠静對仍持酒高看特上樓晴宜
連夜賞雨便一年休共憶秋官處餘霞曲水頭
御定全唐詩卷三百六十三
