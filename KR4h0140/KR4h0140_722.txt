欽定四庫全書
御定全唐詩卷七百二十二
李洞
題崔少府莊
何須鑿井飲門占古溪居寂寞苔牀卧寒虛玉柄書有
期登白閣又得賞紅蕖清淺蒲根水時看鷺啄魚
寄太白隐者
開闢巳来雪為山長欠春高遮辭(一作雲凝藏)磧雁寒噤入
川人棧閣交(一作連)冰柱耕樵隔日輪此中棲息者不識
兩京塵
秋宿青龍禪閣
前山不可望暮色漸沉規日轉須彌北蟾来渤海西風
鈴亂僧語霜枿欠猿啼閣外千家月(一作夢)分明見裏迷
登圭峯舊隐寄薦福棲白上人
返照塔輪邊殘霖滴幾懸夜寒吟病甚秋健講聲圓粟
穗乾燈焰苔根濁水泉(一作内殿思行後巖房約在前)西峰埋蘚石秋
月即師禪
將之蜀别友人
嘉陵雨色青(一作清)澹别酌參苓到蜀高諸嶽窺天合四
溟書来應隔雪夢覺巳無星若遇多吟友何妨勘竺經
弔膳曹從叔郎中
華省支殘俸寒蔬辦祭稀安墳對白閣買石折朱衣蜀
客彈琴哭江鷗入宅飛帆吹佳句遠不獨徧王畿
亂後龍州送鄭郎中兼寄鄭侍御
待車登疊(一作沓)嶂經亂集鴒原省壞蘭終潔(一作飄葉)臺寒
(一作空)栢有根縣清江入峡樓静雪連村莫隐匡山社機
雲受晉(一作晉受)恩
段秀才溪居送從弟遊涇隴
抱疾寒溪卧因循草木青相留開夏蜜(一作聞夏蛩)辭去見
秋螢朔雪㾗(一作寒)侵雍邊烽焰(一作夜)照涇煙沉隴山色
西望涕交零
題劉相公光德里新搆茅亭
野色迷亭曉龍墀待押班帶涎移海木兼雪寫湖山月
白吟牀冷河清直印閒唐封三萬里人偃翠微間
江峡寇亂寄懷吟僧
半錫探寒流别師猿鶴洲二三更後雨四十字邊(一作論)
秋立塞吟霞石敲鼙看雪樓扶親何處隐驚夢入嵩丘
賀昭國從叔員外轉本曹郎中
苔砌塔隂濃朝回尚呌蛬粟徵山縣欠官轉水曹重燈
照樓中雨書求海上峰詩家無驟顯一一古人蹤
贈宋校書
曾伴元戎獵寒来夢北軍閑身不計日病鶴(一作鹿)放歸
林石上鋪碁勢船中賭酒分長言買天姥高卧謝人羣
越公上人洛中歸寄南孟家兄弟
洛下因歸去關西憶二龍笠漫河岸雪衣着虢城鍾睡
鴨浮寒水樵人出遠峰何當化閭俗護取草堂松
龍州送裴秀才
違拜旆旗前松隂路半千樓衝高雪會驛閉亂雲眠牓
挂臨江省名題赴宅筵人求新蜀賦應貴浣花牋
題慈恩友人房
賈生躭此寺勝事入詩多鶴宿星千樹僧歸燒一坡塔
稜垂雪水江色暎茶鍋長久堪棲息休言憶鏡波
寄竇禪山薛秀才
竇嶺吟招隐新詩滿集賢白衫春絮暖紅紙夏雲鮮琴
纏江絲細棋分海石圓因知醉公子虚寫世人傳
西蜀與崔先生話東洛舊遊
王屋峭難名三刀夢四更日升當地缺星盡未天明度
雪雲林濕穿松角韻清崔家開錦浪憶着水窗聲
上昭國水部從叔郎中
極南極北遊東汎復西流行匝中華地魂銷四海秋題
詩在瓊府附舶出青州不遇一公子彈琴弔古丘
題玉芝趙尊師院
曉起磬房前真經誦百篇潄流星入齒照鏡石差肩静
閉街西觀存思海上仙閑聽說五嶽窮徧一根蓮
送盧少府之任鞏洛
從知東甸尉銓注似恩除帶土移嵩木和泉送尹魚印
牀寒鷺宿壁記醉僧書堂下諸昆在無妨候起居
送人歸覲河中
青門塚前别道路武關西有寺雲連石無僧葉滿溪河
長隨鳥盡山遠與人齊覲省波濤縣寒窗響曙雞
錦城秋寄懷弘播上人
極頂雲兼凍孤城露洗初共辭嵩少雪久絶貝多書遠
照雁行細寒條狖挂虚分泉煎月色憶就茗林居
圭峯溪居寄懷韋曲曹秀才
南北飛山雪萬片寄相思東西曲流水千聲瀉别離巴
猿學導引隴鳥觧吟詩翻羡家林賞世人那得知
送舍弟之山南
南山入谷遊去徹山南州下馬雲未盡聽猿星正稠印
茶泉遶石封國角吹樓遠宦有何興貧兄無計留
題南鑒公山房
竹房開處峭迥挂半山燈石磬敲来穴不知何代僧講
歸䨇袖雪禪起一盂冰唯說黃桑屐當時着秣陵
送知巳
郡清官舍冷枕席濺山泉藥氣来人外燈光到鶴邊夢
秦書印斗思越畫漁船擲笏南歸去波濤路幾千
送人赴職湘潭(第六句缺二字)
南征雖赴辟其奈負高科水合湘潭住山分越國多梅
花雪共下文相和白髮陪官宴紅旗影裏歌
過野叟居
野人居止處竹色與山光留客羞蔬飯灑泉開草堂雨
餘松子落風過术苖香盡日無炎暑眠君青石牀
弔鄭賓客
朝行喪名節嶽色慘天風待漏秋吟斷焚香夜直空骨
寒依壠草(一作兔一作樹)家盡逐邊鴻一弔知音後歸来碎嶧
桐
送從叔書記山隂隐居
山頂絶茅居雲泉遶枕虚燒移僧影瘦風展鷺行疎卷
箔清江月敲松紫閣書由来簪組貴不信教猿鋤
避暑莊嚴禪院
定裏無煩熱吟中逹性情入林逢客話上塔接僧行八
水皆知味諸翁盡得名常論冰井近莫便厭浮生
寄清演
忽聞清演病可料苦吟身不見近詩久徒言華髮新别
来山巳破住處月為鄰幾遶庭前樹于今四十春
遷村居二首
移居入村宇樹闕見城隍雲水雖堪畫恩私不可忘猿
涎滴鶴氅麈尾拂僧牀棄逐隨樵牧何由報稻粱
歌樂聽常稀茅亭静掩扉槎(一作畫)来垂釣次月落問安
歸遠客傳燒研幽禽看衲衣眼前無俗事松雨蜀山輝
出山覩春牓
未老鬢毛焦心歸向石橋指霞辭二紀吟雪遇三朝連
席頻登相分廊尚祝堯廻眸舊行侣免使負嵩樵
賈島墓
一第人皆得先生豈不銷位卑終蜀士詩絶占唐朝旅
葬新墳小魂歸故國遥我来因奠灑立石用為標
觀水墨障子
若非神助筆硯水恐藏龍研盡一寸墨埽成千仞峰壁
根堆亂石牀罅插枯松嶽麓穿因鼠湘江綻為蛬挂衣
嵐氣濕夢枕浪頭舂只為少顔色時人著(一作看)意慵
對棋
小檻明高雪幽人鬭智棋日斜抛作劫月午蹙(一作變)成
遲倚杕湘僧筭翹松野鶴窺側楸敲醒睡片石夹吟詩
雨點奩中漬燈花局上吹秋濤寒竹寺此興謝公知
題竹溪禪院
溪邊(一作連)山一色水擁竹千竿鳥觸翠微濕人居酷暑
寒風搖缾影碎沙䧟履㾗端爽極青(一作清)崖樹平流綠
峡灘閑来披衲數漲後卷經看三境通禪寂囂塵染着
難
投獻吏部張侍郎十韻
苔染馬蹄青何曾似在城不於僧院宿多傍御溝行隐
岫侵巴疊租田帶渭平肩囊尋省寺袖軸徧公卿夢入
連濤郡書来積雪營淚隨邊雁墮魂逐(一作共)夜蟬驚發
憤廵江塔無眠數縣更元都一病客興善幾回鶯貢藝
披沙細酬恩戴嶽輕心期公子念滴酒在雕楹
終南山二十韻
關内平田窄東西截杳冥雨侵諸縣黑雲破九門青暫
看猶無暇長棲信有靈古苔秋漬斗積霧夜昏螢怒恐
撞天漏深疑隐地形盤根連北嶽轉影落南溟窮穴何
山出遮蠻上國寧殘陽高照蜀敗葉遠浮涇斸竹煙嵐
凍偷楸雨雹腥閑房僧灌頂浴澗鶴遺翎梯滑危緣索
雲深静唱經放泉驚鹿睡聞磬得人醒踏著神仙宅敲
開洞府扄棋殘秦士局字缺晉公銘一谷勢當午(一作開子)
孤峰聳起丁遠平丹鳳闕冷射五侯廳萬丈冰聲折千
尋樹影停(一作亭)望中仙島動行處月輪馨疊石移臨砌
研膠潑上屏明時獻君壽不假老人星
秋日同覺公上人眺慈恩塔六韻
九級聳蓮宫晴登袖拂虹房廊窺井底世界出籠中照
牖三山火吹鈴八極風細聞槎客語遥辨海魚冲禁静
聲連北江寒影在東謁師開秘鎻塵目閉虚空
感知上刑部鄭侍郎
寄掩白雲司蜀都高卧時鄰僧照(一作點)寒竹(一作燭)宿鳥
動秋池帝誦嘉蓮表人吟寳劒詩石渠流月斷畫角截
江吹閑出黃金勒前飛白鷺鷀公心外國說重望兩朝
(一作川)推静蘚斜圭影孤窗響錫枝興幽松雪見心苦硯
冰知緣杖蛩聲切過門馬足遲漏殘終卷讀日下大名
垂平磧容鵰上仙山許狖窺數聯金口出死免愧丘為
叙事寄薦福棲白(一作聽白公話舊)
險倚石屏風秋濤夢越中前朝吟會散故國講流終北
地聞巴狖南山見磧鴻樓高驚雨闊木落覺城空兔滿
期姚監蟬稀别楚公(一作望塞翁)淨瓶光照客拄杖朽生蟲
平地塔千尺半空燈一籠祝堯談幾句旋瀉海濤東(棲白)
(有宣宗壽昌節詩)
送龍州田使君舊詩家
御札軫西陲龍州出牧時度關雲作雪挂棧水成澌劒
淬號猿岸弓懸宿鶴枝江燈混星斗山木亂槍旗鎻庫
休秤藥開樓又見詩無心陪宴集吟苦憶京師
和(一作送)知巳赴任華州
東門罷相郡此拜動京華落日開宵印初燈見早麻鶴
身紅旆拂仙掌白雲遮塞色侵三縣河聲聒兩衙松根
醒客酒蓮座(一作葉)隱僧家一道帆飛直中筵嶽影斜書
名(一作銘)尋雪石澄鼎露金沙鎻合眠關吏杯寒啄廟鴉
分臺話嵩洛賽雨戀(一作拜)煙霞樹谷期招隱吟詩煮栢
茶
題咸陽樓
晚亞(一作壘)古城門凭高黯客魂塞侵秦舊國河浸漢荒
村客(一作官)路颺(一作揚)書燼人家帶水㾗獵頻虚塜穴耕
苦露松根牆外峰粘漢冰中日晃原斷碑移作砌廣第
灌成園北馬疑眠磧南人憶釣湓橋閑野鹿過街靜禁
鴉翻灘鼓城隍動雲衝太白昏標衣多吕裔荷鍤或劉
孫弔問難知主登攀強滴罇不能扶壯勢冠劒惜乾坤
贈興善徹公上人
師資懷劒外徒步管街東九里山横燒三條木落風古
池曾看鶴新塔未吟蟲夜久龍髯冷年多麈尾空心宗
本無礙問學豈難同
龍池春草
龍池清禁裏芳草傍池春旋長方遮岸全生不染塵和
風輕動色湛露靜流津淺得承天步深疑遶御輪魚尋
倒影沒花帶濕光新肯學長河畔綿綿思遠人
秋宿梓州牛頭寺
月去簷三尺川雲入寺樓靈山頓離衆列宿不多稠篆
字焚初缺翻經誦若流窗閑二江冷簾卷半空秋詔散
松梢别棋終竹節收靜增雙闕念高並五翁遊鶴夢生
紅日雲閑鎻梓州望空工部眼搔亂廣文頭石室僧調
馬銀河客問牛曉樓歸下界大地一浮漚
送韋太尉自坤維除廣陵
全蜀拜楊州征(一作徂)東輟武侯直来萬里月旁到五峯
秋幢冷遮高雪旗(一作旌)閑卓亂流謝朝明王喜登省舊
寮愁隔海城通舶連河市響樓千官倚元老虚夢法雲
遊
御定全唐詩卷七百二十二
