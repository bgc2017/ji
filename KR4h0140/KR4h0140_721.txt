欽定四庫全書
御定全唐詩卷七百二十一
李洞
李洞字才江京兆人諸王孫也慕賈島為詩鑄其像事
之如神時人但誚其僻澀而不能貴其竒峭唯吳融稱
之昭宗時不第遊蜀卒詩三卷
贈唐山人
垂鬚長似髮七十色如黳醉眼青天小吟情太華低千
年松繞屋半夜雨連溪(一作房烘離海日舟陷落潮泥)卭蜀路無限往
来琴獨(一作自)攜
送雲卿上人游安南(一作送僧游南海)
春往海南邊秋聞半夜(一作路)蟬鯨吞(一作吹又作噴)洗鉢水犀
觸點燈&KR0657;島嶼分諸國星河共一天長安(一作空)却迴日
松偃舊房前
鄭補闕山居
高節諫垣客白雲居靜坊馬飢餐落葉鶴病曬殘陽野
霧昏朝燭溪牋惹御香相招倚蒲璧論句夜何長
送曹郎中(一本有罷官二字)南歸時南中用軍
桂水淨和天南歸似謫仙繫絛輕象笏買布接蠻船海
氣蒸鼙軟(一作濕)江風激(一作擘)箭偏罷郎吟亂裏帝遠豈
知賢
錦江陪兵部鄭侍郎話詩著棋(一作和兵部永崇侍郎句筵茶)
(席)
落葉濺吟身會棋雲外(一作風雪)人海枯搜(一作談)不盡天定
著長新月上分題遍鐘殘布子勻(一作穿闕茅山敵臨江謝客鄰)忘餐
(一作機)二絶境(一作高客)取(一作絶)意鑄陶鈞
中秋月
四十五秋宵月分千里毫冷(一作隂)沉中嶽短光溢太行
高不寐清(一作醒)人眼移棲濕鶴毛露華臺上别吟(一作愁)
望十年勞
送沈光赴福幕(一作送福州從事)
泉齊嶺(一作嶺前齊)鳥飛雨熟荔枝肥南斗看應近北人来
恐稀潮浮廉使宴珠照島僧歸幕下逢(一作聞)遷拜何官
着茜衣
鄠(一作酆)郊山舍題趙處士林亭
圭峰秋後疊(一作矗又作夜)亂葉落寒墟四五百竿竹二三千
卷書雲深猿拾(一作盜)栗雨霽蟻緣(一作沾)蔬只隔門前水
如同萬里餘(圭峰在終南山)
賦得送賈島謫長江
敲驢吟雪月謫出國西門行傍長江影愁深汨水魂笻
攜過竹寺琴典在花村飢拾(一作食)山松子誰知賈傅孫
河陽道中
衝風仍躡凍提轡手頻呵得事應須早愁人不在多雪
田平入塞煙郭曲隨河翻憶江濤裏船中睡蓋蓑
送知巳赴濮州
中路行僧謁郵亭話海濤劒搖林狖落旗閃岳禽高苔
長空州獄花開夢省曹濮陽流政化一半布(一作有)風騷
送行脚僧
缾枕繞腰垂出門何所之毳衣霑雨重㯶笠看山欹夜
觀入枯樹野眠逢斷碑鄰房毋淚下相課别離詞
龍州送人赴舉
獻策赴招攜行宫積翠西挈囊秋卷重轉棧晚峰齊踏
月趨金闕(一作候朝見)拂雲看御(一作省)題飛鳴豈(一作肯)回顧
獨鶴困江泥
送安撫從兄(一作口)夷偶中丞
奉詔向軍前朱袍映雪鮮河橋吹角凍嶽月卷旗圓僧
救焚經火人修著釣船六州安撫後萬戶觧衣眠
送遠上人
海嶽(一作島)兩無邊去来都偶然齒因吟後冷心向静中
圓蟲網花間(一作宫)井鴻鳴(一作嘶)雨後天葉書歸舊寺應
附載鐘船
宿鳳翔天柱寺窮易元上人房
天柱暮相逢吟思天柱峰墨研青露月茶吸白雲鐘卧
語身粘蘚行禪頂拂松探元為一决(一作訣)明日去臨卭
下第送張霞歸覲江南
此道背於時攜歸一軸詩樹沉孤鳥遠風逆蹇驢遲草
入吟房壞潮衝釣石移恐傷歡覲意半路摘愁髭
送人之天台
行李一枝藤雲邊曉扣冰丹經如不謬白髮亦何(一作若為)
能淺井仙人鏡明珠海客燈乃知真隐者笑就漢廷徵
維摩暢林居(一作題維摩暢上人房)
諸方游幾臘五夏五峰銷越&KR0688;迎騎象蕃齋懴射鵰冷
笻和(一作書)雪倚朽櫟帶(一作枿話)雲燒從此西林老瞥然三
萬朝
送張喬下第歸宣州
詩道世難通歸寧楚浪中早程殘嶽月夜泊隔淮鐘一
鏡隨雙鬢全家老半峰無成来往過折盡謝亭松
送盧(一作唐)郎中赴金州
雲明天(一作添)嶺高刺郡輟仙曹危棧窺猿頂(一作鴻背)公庭
埽鶴毛出軍青壁鏬話道白眉毫遠集歌謠客州前泊
幾艘
江干即事
病卧四更後愁聞報早衙隔關沉水鳥侵郭噪園鴉吏
瘦餐溪栢身羸凭海槎滿朝吟五字應不老煙霞
寄賀鄭常侍
山亦懷恩地高禽盡下飛吏穿霞片望僧埽月稜歸省
拜墀煙近林居玉漏微曾令駐錫話聊用慰攀依
登樓
川上值樓開寒山四面来竹吹人語遠峰礙鳥飛廻生
死别離陌朝昏雲雨堆誰知獨立意濺淚落莓苔
贈禪友
散花留内殿宫女夢談禪樹杪開樓鎻雲中認嶽蓮溪
聲過長耳笻節出羸肩飛句相招宿多逢有月天
早春友人訪别南歸
南歸来取别窮巷坐青苔一盞薄醨酒數枝零落梅潮
生楚驛閉(一作澤闊)星在越樓開明日望君處前臨風月臺
題雲際寺
開門風雪頂上徹困飛禽猿戲青冥裏人行紫閣(一作翠)
隂臘泉冰下出夜磬月中尋盡欲居巖(一作宫)室如何不
住心
山寺老僧
雲際衆僧裏獨攢眉似愁護茶高夏臘愛火老春秋海
浪南曾病河冰北苦遊歸来諸弟子白徧後生頭
同僧宿道者院
攜文過(一作三)水宿拂席四廊塵墜果敲樓瓦高螢暎鶴
身點燈吹葉火談佛悟山人盡有棲霞志好謀三教鄰
古柏
手植知何代年齊偃蓋松結根生别樹吹子落鄰峰古
榦經龍嗅高煙過雁衝可佳繁葉盡聲不礙秋鐘
贈王鳳二山人
山兄望鶴信山弟聽烏占養藥同開鼎休棋各枕奩相
逢九江底共到五峯尖願許為三友羞將白髮撏
避地冬夜與二三禪侣吟集茅齋
四海通禪客搜吟會草亭(一作葉擁扄)撚髭孤燭白閉目衆
山青松(一作壁)挂敲冰杖罏溫注月缾獨愁懸(一本缺)舊旆
笏冷立殘星
贈道微禪師
銅缾澀瀉水出磧躡蓮層猛虎降低鼠盤鵰望小蠅通
禪五天日照祖幾朝燈短髮歸林白何妨剃未能
弔草堂禪師
杖屨疑師在房關四壁蛬貯缾經臘水響塔隔山鐘乳
鴿沿苔井(一作樵客收林果)齋猿散雪峰如何不見性倚徧寺
前松(一作月下哭雙松)
宿長安蘇雍主簿廳
縣對數峰雲官清主簿貧聽更池上鶴伴值岳陽人井
鎻煎茶水廳關搗藥塵往来多屣步同舍即諸鄰
秋宿潤州劉處士江亭
北夢風吹斷江邊處士亭吟生萬井月見盡一天星浪
靜魚衝鎻(一作石)窗(一作空)高鶴聽經東西渺(一作杳)無際(一作)
(畔)世界半滄溟
秋日曲江書事
門搖枯葦影落日共鷗歸園近鹿来熟江寒人到稀片
雲穿塔(一作竇)過枯葉入城飛翻怕賓鴻至無才動禮闈
秋宿經(一作荆)上人房
江房無葉落松影帶山高滿寺中秋月孤窗入夜濤舊
真懸石壁衰髮落銅刀卧聽曉耕者與師知苦勞
冬日題覺公牛頭蘭若
天寒高木静一磬隔川聞鼎水看山汲臺香埽雪焚鶴
歸惟(一作遥)認刹僧步不離雲石室開禪後輪珠謝聖君
送皇甫校書自蜀下峡歸覲襄陽
蜀道波不竭巢烏出浪痕松隂蓋巫峡雨色徹荆門宿
寺青山(一作燈一作峰)盡歸林綵服翻苦吟懷凍餒為弔浩然
魂
題西明寺攻文僧林復上人房
誰寄湘南(一作江)信隂窗硯起津燒㾗碑入集海角寺留
真樓憩長空鳥鐘驚半闕人御溝圓月會似在草堂身
(一作貧)
寄翠微無可上人(一作無學禪師)
遠近衆心歸居然(一作山又作禪居)占翠微展經猿識字聽法
虎知非泉注城池夢霞生侍衛衣玄機不可學(一作覺)何
似總無機
喜鸞公自蜀歸
禁院對(一作閉)生臺尋詩到綠槐寺高猿看講鐘動鳥知
齋埽石月盈箒濾泉花滿篩歸来逢聖節吟步上堯階
題新安國寺
佛亦遇艱難重興疊廢壇偃松枝舊折畫竹粉新乾開
講宫娃聽抛生禁鳥餐鐘聲入帝夢天竺化長安
蕃宼侵逼南歸道中
雲州(一作陽)三萬騎南走(一作赴)疾飛鷹迴磧星低雁孤城
月伴僧敲關通漢節傾府守河冰無處論邊事歸溪夜
結罾
送東宫賈正字之蜀
南朝獻(一作䭾)晉史東蜀(一作蜀地)瞰巴樓長棧懷宫樹(一作舘)
疎峯露劒州半空飛雪化一道白雲流若次江邊邑宗
詩為徧搜
弔侯圭常侍
我重君能賦君褒我解詩三堂一拜遇四海兩心知影
挂僧挑燭名傳鶴拂碑涪江弔孤塜片月下(一作落)峨嵋
顔上人房(一作題西明自覺上人房)
御溝臨岸行遠岫見雲生松下度三伏磬中銷五更雨
淋經閣白日閃剃刀明海畔終須去燒燈老國清
御定全唐詩卷七百二十一
