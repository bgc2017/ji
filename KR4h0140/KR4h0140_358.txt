欽定四庫全書
御定全唐詩卷三百五十八
劉禹錫
始聞蟬有懷白賓客去歲白有聞蟬見寄詩云
秪應催我老兼遣報君知之句
蟬韻極清切始聞何處悲人含不平意景值欲秋時此
歲方晼晚誰家無别離君言催我老巳是去年詩
贈樂天
一别舊遊盡相逢俱涕零在人雖晚逹於樹似冬青痛
飲連宵醉狂吟滿坐聽終期抛印綬共占少微星
到郡未浹日登西樓見樂天題詩因即事以寄
(樂天自此郡謝病西歸)
湖上收宿雨城中無晝塵樓依新柳貴池帶亂苔春雲
水正一望簿書来繞身烟波洞庭路愧彼扁舟人
秋夕不寐寄樂天
洞戶夜簾卷華堂秋簟清螢飛過池影蛩思繞階聲老
枕知將雨高窗報欲明何人諳此景遠問白先生
冬日晨興寄樂天
庭樹曉禽動郡樓殘點聲燈挑紅燼落酒煖白光生髮
少嫌梳利顔衰恨鏡明獨吟誰應和須寄洛陽城
答樂天見憶
與老無期約到来如等閒偏傷朋友盡移興子孫間筆
底心無毒杯前膽不□(呼關切頑也亦作豩)唯餘憶君夢飛過武
牢關
和樂天誚失婢牓者
把鏡朝猶在添香夜不歸鴛鴦拂瓦去鸚鵡透籠飛不
逐張公子即隨劉武威新知正相樂從此脫青衣
八月十五日夜半雲開然後翫月因書一時之
景寄呈樂天
半夜碧雲收中天素月流開城邀好客置酒賞清秋影
透衣香潤光凝歌黛愁斜輝猶可翫移宴上西樓(西樓白居)
(易常賦詩之所也)
秋日書懷寄白賓客
州遠雄無益年高健亦衰興情逢酒在筋力上樓知蟬
噪芳意盡鴈来愁望時商山紫芝客應不向秋悲
詶樂天初冬早寒見寄
乍起衣猶冷微吟帽半欹霜凝南屋瓦雞唱後園枝洛
水碧雲曉吳宫黃葉時兩傳千里意書札不如詩
和令狐相公郡齋對紫薇花
明麗碧天霞丰茸紫綬花香聞荀令宅艷入孝王家幾
歲自榮樂(一作辱)高情方歎嗟有人移上苑猶足占年華
令狐相公俯贈篇章斐然仰謝
鄂渚臨流别梁園衝雪来旅愁隨凍釋歡意待花開城
曉烏頻起池春鴈欲回飲和心自醉何必管弦催
酬令狐相公早秋見寄
公来第四秋樂國號無愁軍士遊書肆商人占酒樓熊
羆交黑矟賓客滿青油今日文章主梁王不姓劉
和令狐相公入潼關
寒光照旌節關路曉無塵吏謁前丞相山迎舊主人東
瞻軍府靜西望勅書頻心共黃河水同昇天漢津
和令狐相公尋白閣老見留小飲因贈
傲士更逢酒樂天仍對花文章管星歷情興占年華宦
逹飜思退名高却不誇惟存浩然氣相共賞煙霞
酬令狐相公雪中遊玄都見憶
好雪動高情心期在玉京人披鶴氅出馬踏象筵行照
耀樓臺變淋漓松桂清玄都留五字使入步虚聲
和令狐相公以司空裴相見招南亭看雪四韻
重門不下關樞務有餘閒上客同看雪高亭盡見山瑞
呈霄漢外興入笑言間知是平陽會人人帶酒還
和鄆州令狐相公春晚對花
朱門退公後高興對花枝望闕無窮思看書欲盡時含
芳朝競發凝豔晚相宜人意殷勤惜狂風豈得知
酬令狐相公春日言懷見寄
前陪看花處鄰里近王昌今想臨戎地旌旗出汶陽營
飛柳絮雪門耀戟枝霜東望清河水心隨艑上郎
途次大梁雪中奉天平令狐相公書問兼示新
什因思曩歲從此拜辭形於短篇以申仰謝
遠守宦情薄故人書信来共曾花下别今獨(一作坐)雪中
回紙尾得新什眉頭還暫開此時同鴈鶩池上一徘徊
酬令狐相公秋懷見寄
寂寞蟬聲靜差池燕羽回秋風憐越絶朔氣想臺駘相
去數千里無因問一杯殷勤望飛鴈新自塞垣来
酬大原令狐相公見寄
書信来天外瓊瑶滿匣中衣冠南渡遠旌節北門雄鶴
唳華亭月馬嘶榆塞風山川幾千里惟有兩心同
酬令狐相公歲暮遠懷見寄(依韻)
别侶孤鶴怨冲天威鳳歸容光一以間夢想是耶非芳
訊遠彌重知音老更稀不如湖上鴈北向整毛衣
酬令狐相公親仁郭家花下即事見寄
荀令園林好山公遊賞頻豈無花下侶遠望眼中人斜
日漸移影落英紛委塵一吟相思曲惆悵江南春
酬令狐相公首夏閑居書懷見寄
蕙草芳未歇綠槐隂已成金壘唯獨酌瑶瑟有離聲翔
泳各殊勢篇章空寄情應憐三十載未變使君名(貞元中自)
(郎官出守至今二十一年)
酬令狐相公庭前白菊花謝偶書所懷見寄
數叢如雪色一旦冒霜開寒橤差池落清香斷續来思
深含别怨芳謝惜年催千里難同賞看看又早梅
酬令狐相公季冬南郊宿齋見寄
壇下雪初霽南城凍欲生齋心祠上帝高步領名卿沐
浴含芳澤周旋聽佩聲猶憐廣平守寂寞竟何成
貞元中侍郎舅氏牧華州時余再忝科第前後
由華覲謁陪登伏毒寺屢焉亦曾賦詩題於梁
棟今典馮翊暇日登樓南望三峰浩然生思追
想昔年之事因成篇題舊寺
曾作關中客頻經伏毒巖晴煙沙苑樹晚日渭川帆昔
是青春貌今悲白雪髯郡樓空一望含意卷高簾
酬令狐相公杏園花下飲有懷見寄
年年曲江望花發即經過未飲心先醉臨風思倍多三
春看又盡兩地欲如何日望長安道空成勞者歌
令狐相公見示題洋州崔侍郎宅雙木瓜花頃
接侍郎同舍陪宴樹下吟翫来什輒成和章
金牛蜀路遠玉樹帝城春榮耀生華館逢迎欠主人簾
前疑小雪牆外麗行塵来去皆回首情深是德鄰
和令狐相公春早朝回鹽鐵使院中作
柳動御溝清威遲堤上行城隅日未過山色雨初晴鸎
避傳呼起花臨府署明簿書盈几案要自有高情
和令狐僕射相公題龍回寺
兹地回鑾日皇家禪聖時路無胡馬跡人識漢官儀天
子旌旗度法王龍象隨知懷去家歎經此益遲遲(相公家本)
(咸陽有喬木之息)
令狐相公頻示新什早春南望遐(一作遥)想漢中
因抒短章以寄情愫(一作誠素)
軍城臨漢水旌旆起春風遠思見江草歸心看塞鴻野
花㳂古道新葉映行宫惟有詩兼酒朝朝兩不同
和令狐相公詠梔子花
蜀國花已盡越桃今已開色疑瓊樹倚香似玉京来且
賞同心處那憂别葉催佳人如擬詠何必待寒梅
詶令狐相公新蟬見寄
相去三千里聞蟬同此時清吟曉露葉愁噪夕陽枝忽
爾弦斷絶俄聞管參差洛橋碧雲晚西望佳人期
詶樂天閒卧見寄
散誕向陽眠將閒敵地仙詩情茶助爽藥力酒能宣風
碎竹間日露明池底天同年未同隠緣欠買山錢
詶樂天小亭寒夜有懷
寒夜隂雲起疎林宿鳥驚斜風閃燈影迸雪打窗聲竟
夕不能寐同年知此情漢皇無柰老何况夲書生
將之官留辭裵令公留守
祖帳臨伊水前旌指渭河風煙里數少雲雨别情多重
疉受恩久邅回如命何東山與東閣終冀再經過
詶喜相遇同州與樂天替代
舊託松心契新交竹使符行年同甲子筋力羡丁夫别
後詩成帙攜来酒滿壺今朝停五馬不獨為羅敷(前章所言)
(春草白君之舞妓也故有此答)
閒坐憶樂天以詩問酒熟未
案頭開縹帙肘後檢青囊唯有逹生理應無治老方減
書存眼力省事養心王君酒何時熱相攜入醉鄉
秋中暑退贈樂天
暑服宜秋著清琴入夜彈人情皆向菊風意欲摧蘭歲
稔貧心泰天凉病體安相逢取次第却甚少年歡
樂天池館夏景方妍白蓮初開綵舟空泊唯邀
緇侶因以戲之
池館今正好主人何寂然白蓮方出水碧樹未鳴蟬靜
室宵聞磬齋厨晚絶煙蕃僧如共載應不是神仙
詶樂天感秋凉見寄
庭晚初辨色林秋微有聲槿衰猶強笑蓮迥却多情簷
燕歸心動韝鷹俊氣生閑人占閑景酒熟且同傾
秋晚新晴夜月如練有懷樂天
雨歇晚霞明風調夜景清月高微暈散雲薄細鱗生露
草百蟲思秋林千葉聲相望一步地脉脉萬重情
新秋對月寄樂天
月露發光彩此時方見秋夜凉金氣應天靜火星流蛩
響偏依井螢飛直過樓相知盡白首清景復追遊
詶樂天小臺晩坐見憶
小臺堪遠望獨上清秋時有酒無人勸看山秪自知幽
禽囀新竹孤蓮落靜池高門勿遽掩好客無前期
早秋雨後寄樂天
夜雲起河漢朝雨灑高林梧葉先風落草蟲迎濕吟簟
凉扇恩薄室靜琴思深且喜炎前别安能懷寸隂
秋晚病中樂天以詩見問力疾奉酬
耳虚多聽遠展轉晨雞鳴一室背燈卧中宵掃葉聲蘭
芳經雨敗鶴病得秋輕肯踏衡門草唯應是友生
和樂天燒藥不成命酒獨醉
九轉欲成就百神應主持嬰啼鼎上去老貌鏡前悲却
顧空丹竈回心向酒巵醺然耳熱後暫似少年時
元日樂天見過因舉酒為賀
漸入有年數喜逢新歲来震方天籟動寅位帝車回門
巷掃殘雪林園驚早梅與君同甲子夀酒讓先杯
詶馬大夫以愚獻通草茇葜酒感通拔二字因
而寄别之作
泥沙難振拔誰復問窮通莫訝提壺贈家傳枕麴風成
謠獨酌後深意片言中不進終無巳應須荀令公
奉和司空裵相公中書即事通簡舊僚之作
譚笑在巖廊人人盡所長儀形見山立文字動星光日
運丹青筆時看赤白囊佇聞戎馬息入賀領鴛行
微之鎮武昌中路見寄藍橋懷舊之作悽然繼
和兼寄安平
今日油幢引他年黃紙追同為三楚客獨有九霄期宿
草恨長在傷禽飛尚遲武昌應已到新柳映紅旗
將赴蘇州途出洛陽留守李相公累申宴餞寵
行話舊形於篇章謹抒下情以申仰謝
歲杪風物動雪餘宫苑晴兔園賓客至金谷管弦聲洛
水故人别吳宫新燕迎越郎憂不淺懷袖有瓊英
牛相公留守見示城外新墅有溪竹秋月親情
多往宿遊恨不得去因成四韻兼簡洛中親故
之什兼命同作
别墅洛城外月明村野通光輝滿地上絲管發舟中堤
豓菊花露島凉松葉風高情限清禁寒漏滴深宫
牛相公林亭雨後偶成
飛雨過池閣浮光生草樹新竹開粉奩初蓮爇香注野
花無時節水鳥自来去若問知境人人間第一處
詶滑州李尚書秋日見寄
一入石渠署三聞宫樹蟬丹霄未得路白髮又添年雙
節外臺貴孤簫中禁傳徵黃在旦夕早晚發南燕
和西川李尚書漢州微月遊房太尉西湖
木落漢川夜西湖懸玉鈎旌旗環水次舟檝泛中流目
極想前事神交如共遊瑶琴久已絶松韻自悲秋
和重題
林端落照盡湖上遠嵐清水榭芝蘭室仙舟魚鳥情人
琴久寂寞煙月若平生一泛釣璜處再吟鏘玉聲
酬李相公喜歸鄉國自鞏縣夜泛洛水見寄
鞏樹煙月上清光含碧流且無三已色猶泛五湖舟鵬
息風還起鳳歸林正秋雖攀小山桂此地不淹留
和李相公平泉潭上喜見初月
家山見初月林壑悄無塵幽境此何夕清光如為人潭
空破鏡入風動翠蛾嚬會向瑣窗望追思伊洛濱
和李相公初歸平泉過龍門南嶺遥望山居即
事
暫别明庭去初隨優詔還曾為鵬(一作鵩)鳥賦喜過鑿龍
山新墅煙火起野程泉石間巖廊人望在只得片時閒
和李相公以平泉新墅獲方外之名因為詩以
報洛中士君子兼見寄之什
業繼韋平後家依崑閬間恩華辭北第瀟灑愛東山滿
室圖書在入門松菊閒垂天雖暫息一舉出人寰
發蘇州後登虎丘寺望海樓(一作望梅樓)
獨宿望海樓夜深珍木冷僧房已閉戶山月方出嶺碧
池涵劒彩寳刹搖星影却憶郡齋中虚眠此時景
松江送處州奚使君
吳越古今路滄波朝夕流從来别離地能使管弦愁江
草帶煙暮海雲含雨秋知君五陵客不樂石門遊
題報恩寺
雲外支硎寺名聲敵虎丘石文留馬跡峰勢聳牛頭泉
眼潛通海松門預帶秋遲回好風景王謝昔曾遊
罷郡姑蘇北歸渡楊子津
幾歲悲南國今朝賦北征歸心渡江勇病體得秋輕海
闊石門小城高粉堞明金山舊遊寺過岸聽鐘聲
故國荒臺在前臨震澤波綺羅隨世盡麋鹿古時多築
用金鎚力摧因石鼠窠昔年雕輦路唯有采樵歌(此首一作)
(姑蘇臺詩)
尋汪道士不遇
仙子東南秀泠然善馭風笙歌五雲裏天地一壺中受
籙金華洞焚香玉帝宫我来君閉戶應是向崆峒
謝柳子厚寄疉石硯
常時同硯席寄硯(一作此)感離羣清越敲寒玉參差疊碧
雲烟嵐餘斐斖水墨兩氛氲好與陶貞白松窗寫紫文
元日感懷
振蟄春潛至湘南人未歸身加一日長心覺去年非燎
火委虚燼兒童衒彩衣異鄉無舊識車馬到門稀
謝宣州崔相公賜馬
浮雲金絡膝(一作腦)昨日别朱輪銜草如懷戀嘶風尚意
頻曾將比君子不是換佳人從此西歸路應容躡後塵
南中書来
君書(一作来)問風俗此地接炎州滛祀多青鬼居人少白
頭旅情偏在夜鄉思豈唯秋每羡朝宗水門前盡日流
題招隱寺
隱士遺塵在高僧精舍開地形臨渚斷江勢觸山回楚
野花多思南禽聲例哀殷勤最高頂閑即望鄉来
思歸寄山中友人
蕭條對秋色相憶在雲泉木落病身死(一作起)潮平歸思
懸凉鐘山頂寺暝火渡頭船此地非吾土閒留又一年
有感
死且不自覺其餘安可論昨宵鳳池客今日雀羅門騎
吏塵未息銘旌風已翻平生紅粉愛惟解哭黃昏
途次敷水驛伏覩華州舅氏昔日行縣題詩處
澘然有感
昔日股肱守朱輪兹地遊繁華日已謝章句此空留蔓
草佳城閉故林棠樹秋今来重垂淚不忍過西州
奉和鄭相公以考功十弟山薑花俯賜篇詠
採擷黃薑橤封題青瑣闈共聞調膳日正是退朝歸響
為纖筵發情隨綵翰飛故將天下寳萬里與光輝
題淳于髠墓
生為齊贅婿死作楚先賢應以客卿(一作鄉)葬故臨官道
邊寓言夲多興放意能合權我有一石酒置君墳樹前
御定全唐詩卷三百五十八
