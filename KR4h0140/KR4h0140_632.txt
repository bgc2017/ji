欽定四庫全書
御定全唐詩卷六百三十二
司空圖
司空圖字表聖河中虞鄉人咸通末擢進士第由宣歙
幕歴禮部即中僖宗行在用為知制誥中書舍人歸隠
中條山王官谷龍紀乾寧間徵拜舊官及以戶兵二部
侍即召皆不起遷洛後被詔入朝以野耄丏歸朱全忠
受禪召為禮部尚書不食而卒圖少有俊才晩年避世
棲遯自號知非子耐辱居士有先世别墅泉石林亭頗
愜幽趣日與名僧高士遊詠其中有一鳴集三十卷内
詩十卷今編詩三卷
塞上
萬里隋城在三邊虜氣衰沙填孤障角燒斷故關碑馬
色經寒慘鵰聲帶晩悲(一作飢)將軍正閑暇留客換歌辭
寄永嘉崔道融
旅寓雖難定乘閒是勝遊碧雲蕭寺霽紅樹謝邨秋戌
鼔和潮暗船燈照島幽詩家多滯此風景似相留
下方
三十年來往中間京洛塵倦行今白首歸臥巳清神坡
暖冬抽(一作生)筍松凉夏健人更慚徵詔起避世迹非眞
華下
日炙旱雲裂迸為千道血天地沸一鑊竟自烹妖孽堯
湯遇災數災數還中輟何事姦與邪古來難撲滅
僧舍貽友
笑破人間事吾徒莫自欺解吟僧亦俗愛舞鶴終卑竹
上題幽夢溪邊約敵棋舊山歸有阻不是故遲遲
下方
昏旦松軒下怡然對一瓢雨微吟思(一作春未)足花落夢無
聊細事當棋遣衰容喜鏡饒溪僧有深趣書至又相邀
華下送文浦(一作涓)
郊居謝名利(舊史云河北亂圖寓華陰)何事最相親漸與論詩久皆
知得句新川明虹照雨樹密鳥衝人應念從今去還來
嶽下頻
自誡
我祖銘座右嘉謀貽厥孫勤此苟不怠令名日可存媒
衒士所耻慈儉道所尊松柏豈不茂桃李亦自繁衆人
皆察察而我獨昏昏取訓於老氏大辯欲訥言
效陳拾遺子昂感遇二首
高燕飛何捷啄害恣羣雛人豈玩其暴華軒容爾居強
欺自天禀剛吐信吾徒乃知不平者矯世道終孤
陽和含煦潤卉木競紛華當為衆所悅私巳汝何誇北
里祕穠豓東園鎻名花豪奪乃常理笑君徒咄嗟
效陳拾遺子昂
醜婦競簪花花多映愈醜鄰女恃其姿掇之不盈手量
巳苟自私招損乃誰咎寵禄既非安於吾竟何有
感時
好鳥無惡聲仁獸肯狂噬寧教鸚鵡啞不遣麒麟細(一作)
(吠)人人語與默唯觀利與勢愛毁亦自遭掩謗終失計
秋思
身病時亦危逢秋多慟哭風波一搖蕩天地幾翻覆孤
螢出荒池落葉穿破屋勢利長草草何人訪幽獨
早春
傷懷同(一作仍)客處病眼却花朝草嫩侵沙短(一作長)冰輕
著雨消風光知可愛容髮不相饒早晩丹丘去(一作伴)飛
書肯(一作首)見招
上陌梯寺懷舊僧二首
雲根禪客居皆說舊無(一作吾)廬松日明金像山風(一作苔龕)
嚮木魚依棲應不阻名利本來疎縱有人相問林間懶
拆書
高鴉隔谷見路轉寺西門塔影蔭泉脉山苖侵燒痕鐘
疎含杳靄閤(一作閣)迥亘黃昏更待他僧到長如前信存
寄懷元秀上人
悠悠干禄利草草廢漁樵身世堪惆悵風騷頓(一作頗)寂
寥高秋期步野積雨放趨朝得句如相憶莎齋且見招
次韻和秀上人遊南五臺
中峰曾到處題記没蒼苔振錫傳深谷翻經想舊臺危
松臨砌偃驚鹿驀溪來内殿御(一作評)詩切(師以文章應制)身廻
心未廻
贈圓昉公(昉蜀僧僖宗幸蜀昉堅免紫衣)
天階讓紫衣冷格鶴猶卑道勝嫌名出身閒覺老遲曉
(一作晩)香延宿火寒磬度高枝每說長松寺他年與我期
贈信美寺岑上人
廵禮諸方遍湘南頻有緣焚香老山寺乞食向江船紗
碧籠名畫燈寒照淨禪我來能永日蓮漏滴寒泉(一作階前)
江行二首
地闊分吳塞楓高映楚天曲(一作廻)塘春盡雨方響夜深
船(舊唐書方響以鐵為之長九寸廣二寸員上方下)行紀添新夢羇愁甚往年
何時京洛路馬上見人煙
初程風信好廻望失津樓日帶潮聲晩煙含楚色秋戌
旗當遠客島樹轉驚鷗此去非名利孤帆任白頭
長安贈王注(一作法)
正下搜賢詔多君獨避名客來當意愜花發遇歌成樂
地留高趣權門讓後生東方御閒駟(一作東風閑小駟)園外好
同行
贈步寄李員外
危橋轉溪路經雨石叢荒幽瀑下仙果孤巢懸夕陽病
辭青𤨏祕心在紫芝房更喜諧招隠詩家有望即
寄鄭仁規
清才鄭小戎標的貴遊中萬里雲無侣三山鶴不籠香
和丹地暖晩着綵衣風榮路期經濟唯應在至公
寄考功王員外
喜聞三字耗閒客是陪遊白鳥閒疎索青山日滯留琴
如高韻稱詩愧逸才酬更勉匡君志論思在獻謀
雜言(一作短歌行)
烏飛飛兔蹶蹶朝來暮去驅時節女媧祗解補青天不
解煎膠黏日月
陳疾
自憐旅舍亦酣歌世路無機奈爾何霄漢逼(一作碧)來心
不動鬢毛白盡興猶多殘陽暫照鄉關近遠鳥因投嶽
廟過閒得此身歸未得磬聲深夏隔煙蘿
淅上(一作江淅上是今鄖陽府地在秦楚之交故有秦雲楚雨之句)
華下支離巳隔河又來此地避干戈山田漸廣猨時(一作)
(頻)到邨舍新添燕亦多丹桂石楠宜並長秦雲楚雨暗
相和兒童栗熟迷歸路(一作新逕)歸得(一作去)仍隨牧豎歌
西北鄉關近帝京煙塵一片正傷情愁看地色連空色
靜聽歌聲似哭聲紅蓼滿(一作遮)邨人不在(一作見)青山遶
檻路難平從他煙棹更南去休向津頭問去程
山中
全家與(一作為)我戀孤岑蹋得蒼苔一徑深逃難人多分
隙地放生麋(一作鹿)大出寒林名應不朽輕仙(一作山)骨理
到忘機近佛心昨夜前溪驟雷(一作雲又作風)雨晩晴閒(一作獨)
步數峰吟(一作溪禽)
寄贈詩僧秀公
靈一心傳清塞心可公吟後礎公吟近來雅道相親少
惟仰吾師所得深好句未停無暇日舊山歸老有東林
冷曹孤宦甘寥落多謝攜笻數訪尋
重陽日訪元秀上人
紅葉黃花秋景寬醉吟朝夕在樊川却嫌今日登山俗
且共(一作共與)高僧對榻眠别畫長懷吳寺壁宜茶偏賞霅
溪泉歸來童穉爭相笑何事無人與酒船
丁未歲歸王官谷
家山牢落戰塵西疋馬偷歸路巳迷塜上卷旗人簇立
花邊移寨鳥驚啼本來薄俗輕文字却致中原動鼓鼙
將(一作時)取一壺閒日月長歌深入武陵溪
書懷
病來猶強引雛行力上東原欲試耕幾處馬嘶春麥長
一川人喜雪峰情閒知有味心難肯道貴謀安迹易平
陶令若能兼不飲無絃琴亦是沽名
退棲
宦遊蕭索為無能移住中條最上層得劒乍如添健僕
亡書久似失(一作憶)良朋燕昭不是空憐馬支遁何妨亦
愛鷹自此致身繩檢外肯教世路日兢兢
五十
閒身事少只題詩五十今來覺陡衰清秩偶叨非養望
丹方頻試更堪疑髭鬚強染三分折弦管遥聽一半悲
漉酒有巾無黍釀負他黃菊滿東籬
新歲對寫真
得見明時下壽身須甘歲酒更移廵生情暗結(一作隔)千
重恨寒勢常欺一半春文武輕銷丹竈火市朝偏貴黑
頭人自傷衰颯慵開鏡擬與兒童别寫真
華下
籜冠新帶步池塘逸韻偏宜夏景長扶起綠荷承早露
驚廻白鳥入殘陽久無書去干時貴時有僧來自故鄉
不用名山訪真訣退休便是養生方
重陽山居
詩人自古恨難窮暮節登臨且喜同四望交親(一作座賓朋)
兵亂後一川風物笛聲中菊殘深處廻幽蝶陂動晴光
下早鴻明日更期來此醉不堪寂寞對衰翁
爭名
爭名豈在更搜竒不朽纔消一句詩窮辱未甘英氣阻
乖疎還有正人知荷香浥露侵衣潤松影和風傍枕移
只此共棲塵外境無妨亦戀好文時
光啟四年春戊申(一作歸王官次年作)
亂後燒殘數(一作滿)架書峰前猶自戀吾廬忘機漸喜逢
人少覽鏡空憐待鶴疎孤嶼池痕春漲滿小闌花韻午
晴初酣歌自適逃名久不必門多長者車
丁巳重陽
重陽未到巳登臨探得黃花且獨斟客舍喜逄連日雨
家山(一作鄉)似響隔河砧亂來巳失耕桑計病後休論濟
活心(巳且病焉安能活人)自賀逢時能自棄歸鞭唯拍馬韉吟
喜王駕小儀重陽相訪
白菊初開臥内明聞君相訪病身輕樽前且撥傷心事
谿上還隨覓句行幽鶴傍人疑舊識殘蟬向日噪新晴
擬將寂寞同留住且勸康時立大名
酬張芬赦後見寄(一作司空曙詩)
紫鳳朝銜五色書陽春忽布網羅除巳將心變寒灰後
豈料光生腐草餘建水風煙收客淚杜陵花燭夢郊居
勞君故有詩相贈欲報瓊瑶愧不如
上元放二雉
嬰網雖皆困搴籠喜共歸無心期爾報相見莫驚飛
中秋
閒吟秋景外萬事覺悠悠此夜(一作際)若無月一年虛(一作)
(空)過秋
偶題
水榭花繁處春晴日午前鳥窺臨檻鏡馬過隔墻鞭
閒步
幾處白煙斷一川紅樹時壊橋侵轍水殘照背邨碑
春中
伏溜侵階潤繁花隔竹香嬌鶯方曉聽無事過南塘
獨望
綠樹連邨暗黃花出陌(一作入麥)稀遠陂春草綠(一作早滲)猶有
水禽飛
雜題
孤枕聞鶯起幽懷獨悄然地融春力潤花泛曉光鮮
漫題三首
亂後他鄉節燒殘故國春自憐垂白首猶伴踏青人
齒落傷情久心驚健忘頻蝸廬經歲客蠶市異鄉人
率怕人言謹閒宜酒韻高山林若無慮名利不難逃
河上二首
慘慘日將暮驅羸獨到莊沙痕傍墟落風色入牛羊
新霽田園處夕陽禾黍明沙邨平見水深巷有鷗聲
早朝
白日新年好青春上國多街平雙闕近塵起五雲和
即事二首
茶爽添詩句天清瑩道心只留鶴一隻此外是空林
御禮徵竒策人心注盛時從來留振滯只待濟臨危
永夜
永夜疑無日危時只頼山曠懷休戚外孤跡是非間
秦關
形勝今雖在荒凉恨不窮虎狼秦國破狐兔漢陵空
渡江
秋江共僧渡鄉淚滴船回一夜吳船夢家書立馬開
退居漫題七首
花缺傷難綴鶯喧奈細聽惜春春巳晩珍重草青青
堤柳自綿綿幽人無恨牽只憂詩病發莫寄校書牋
燕語曾來客花催欲别人莫愁春又過看著又新春
身外都無事山中久避喧破巢看乳燕留果待啼猨
詩家通籍美工部與司勲高賈雖難敵微官偶勝君
努力省前非人生上壽稀青雲無直道暗室有危機
燕拙營巢苦魚貪觸網驚豈緣身外事亦似我勞形
即事九首
宿雨川原霽憑高景物新陂㾗侵牧馬雲影帶耕人
十年深隠地一雨太平心匣澁休看劒窗明復上琴
明時那棄置多病自遲留疎磬和吟斷殘燈照臥幽
衰鬢閒生少丹梯望覺危松須依石長鶴不傍人卑
落葉頻驚鹿連峰欲映鵰此生詩病苦此病更蕭條
旅思又驚夏庭前長小松遠峯生貴氣殘月歛衰容
林鳥頻窺靜家人亦笑慵舊居留穏枕歸臥聽秋鐘
華宇知難保燒來又却修只應巢燕惜未必主人留
幽鳥穿籬去鄰翁採藥回雲從潭底出花向佛前開
松滋渡二首
步上短亭久看回官渡船江鄉宜晩霽楚老語豐年
楚岫接鄉思茫茫歸路迷更堪斑竹驛初聽鷓鴣啼
華清宫
帝業山河固離宫宴幸頻豈知驅戰馬只是太平人
牛頭寺
終南最佳處禪誦出青霄羣木澄幽寂疎煙泛泬寥
感時上盧相
兵待皇威振人隨國步安萬方休望幸封岳始鳴鑾
亂後三首
喪亂家難保艱虞病懶醫空將憂國淚猶擬灑丹墀
流芳能幾日惆悵又聞蟬行在多新貴幽棲獨長年
世事嘗艱險僧居慣寂寥美香聞夜合清景見寅朝
秋景
景物皆難駐傷春復怨秋旋書紅葉落擬畫碧雲收
避亂
離亂(一作亂離)身偶在竄跡任浮沈虎暴荒居迥螢孤黑夜
深
長亭
梅雨和鄉淚終年共酒衣殷勤華表鶴羡爾亦曾歸
邨西杏花二首
薄膩力偏羸看看愴别時東風狂不惜西子病難醫
肌細分紅脉香濃破紫苞無因留得翫爭忍折來抛
獨坐
幽徑入桑麻塢西逢一家編籬薪帶蠒補屋草和花
借居
借住郊園久仍逢夏景新綠苔行屐稳黃鳥傍窗頻
重陽
菊開猶阻雨蝶意切於人亦應知暮節不比惜殘春
偶書五首
衰謝當何懴惟應悔壯圖磬聲花外遠人影塔前孤
色變鶯雛長竿齊笋籜垂白頭身偶在清夏景還移
蜀妓輕成妙吳娃狎共纖晩妝留拜月卷上水精簾
獨步荒郊暮沉思遠墅幽平生多少事彈指一時休
掩謗知迎吠欺心見強顔有名人易困無契債難還
雜題九首
病來勝未病名縛便忘名今日甘為客當時注愍征(圖集)
(有注愍征賦述賦盧獻卿撰)
暑濕深山雨荒居破屋燈此生無懴處此去作高僧
不須頻悵望且喜脫喧囂亦有終焉意陂南看稻苖
樓帶猨吟迥庭容鶴舞寬㬠書因閱畫封藥偶和丹
宴罷論詩久亭高拜表頻岸香蕃舶月洲色海煙春
驛步堤縈閣軍城鼓振橋鷗和湖鴈下雪隔嶺梅飄
帶雪南山道和鐘北闕明太平當共賀開化喝來聲
舴艋猨偷上蜻蜓燕競飛樵香燒桂子苔濕挂莎衣
溪漲漁家近煙收鳥道高松花飄可惜睡裏灑離騷
古樂府
一葉隨西風君行亦向東知妾飛書意無勞待早鴻
有感
燈影看鬚黑墻陰惜草青歲闌悲物我同是冐霜螢
休休亭
且喜安能保那堪病更憂可憐藜杖者真箇種瓜侯
漫書二首
剩欲逢花折須判冐雨頻晴明開漸少莫怕濕新巾
小蝶爾何競追飛不憚勞遠教羣雀見寧悟禍梯高
歲盡二首
明日添一歲端憂奈爾何衝寒出洞口猶校夕陽多
莫話傷心事投春滿鬢霜殷勤共尊酒今歲只殘陽
牡丹
得地牡丹盛曉添龍麝香主人猶自惜錦幕護春霜
亂後
羽書傳棧道風火隔鄉關病眼那堪泣傷心不到間
春山
可是武陵溪春芳著路迷花明催曙早雲膩惹空低
樂府
寶馬跋塵光雙馳照路旁喧傳報戚里明日幸長楊
亂前上盧相
虜黠雖多變兵驕即易乘猶須勞斥候勿遣大河冰
御定全唐詩卷六百三十二
