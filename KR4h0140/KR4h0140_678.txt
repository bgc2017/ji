欽定四庫全書
御定全唐詩卷六百七十八
許彬(一作郴一作琳)
許郴睦州人舉進士不第與鄭谷同時詩一卷
中秋夜有懷
趨馳早晩休一歲又殘秋若只如今日何難致(一作到)白頭
滄波歸處遠旅舍向邊愁賴見前賢說窮通不自由
尋白石仙人澗
路窮川島上果值古仙家隂洞長鳴磬石泉寒泛花莓
苔深峭壁煙靄積層崖難見嚢中術人間有歲華
遊頭陀寺上方
高步陟崔嵬吟閒路惜廻寺從何代有僧是梵宮來暮
靄連沙積餘霞逼檻開更期招静者長嘯上方臺
歸山夜發湖中
廣澤去無邊夜程風信偏疎星遥抵浪遠燒似迎船響
嶽猿相次翻空雁接連北歸家業就深處更踰年
同友人會裴明府縣樓
開閣雨吹塵陶家揖上賓湖山萬疊翠汀樹一行春景
逼歸簷燕歌喧巳醉身登臨興未足喜有數年因
荆山夜泊與親友遇
山海兩分岐停舟偶此期别來何限意相見卻無詞坐
永神疑夢愁多髩欲絲趨名易遲晩此去莫經時
北遊夜懷
苦心終是否捨此復無營巳致歸成晩非緣去有程館
空吟向月霜曙坐聞更住久誰相問馳羸又獨行
重經漢南
分散多如此人情豈自由重來看月夕不似去年秋息
慮雖孤寢論空未識愁須同醉鄉者萬事付江流
湘江
孤舟方此去嘉景稱於聞煙盡九峰雪雨生諸𣲖雲沙
寒鴻鵠聚底極龜魚分異日誰為侶逍遥耕釣羣
黔中書事
巴蜀水南偏山窮塞壘寬歲時將近臘草樹未知寒獨
狖啼朝雨羣牛向暮灘更聞蠻俗近𤇺火不艱難
經李翰林廬山屏風疊所居
放逐非多罪江湖偶不廻深居應有謂濟代豈無才疉
巘晴舒障寒川暗動雷誰能續高興醉死一千杯
酬簡寂熊尊師以趙員外廬山草堂見借
豈易投居止廬山得此峯主人曾巳許仙客偶相逄顧
已恩難答窮經業未慵還能勵僮僕稍更補杉松
寄懷孫處士
生平酌與吟誰是見君心上國一歸去滄波閒至今鐘
繁秋寺遠岸闊晩濤深疎放長如此何人更得尋
漢南懷友人
此身西復東何計此相逄夢盡吴越水恨深湘漢鐘積
雲開去路曙雪疉前峯誰即知非舊憐君忽見容
送人下第歸江州
名高不俟召操賦獻君門偶屈應緣數他人盡為冤新
春城外路舊隠水邊村歸去無勞久知音待更論
送蘇處士歸西山
南遊何所為一箧又空歸守道安清世無心換白衣深
溪猿共暮絶頂客來稀早晩還相見論詩更及微
送李處士歸山
舊山來復去不與世人論得道書留箧忘機酒滿尊溪
軒松偃坐石室水臨門應有頻相訪相看坐到昏
送新羅客歸
君家滄海外一别見何因風土難知教程途自致貧浸
天波色晩横吹鳥行春明發千檣下應為更遠人
府試萊城晴日望三山
不易識蓬瀛憑高望有程盤根出巨浸遠色到孤城隠
隠排雲峻層層就日明淨收殘靄盡浮動嫩嵐輕縱目
徒多暇馳心累發誠從容更何往此路徹三清
題故李賓客廬山草堂
難窮林下趣坐使致君恩術業行當代封章動諫垣巳
明邪佞迹幾雪薜蘿冤報主深知此憂民詎可論名將
山共古跡與道俱存為謝重來者何人更及門
御定全唐詩卷六百七十八
