欽定四庫全書
御定全唐詩卷五百十九
李遠
李遠字求(一作承)古蜀人第太和進士歴忠建江三州刺
史終御史中丞集一卷
立春日
暖日傍簾曉濃春開箧紅釵斜穿綵燕羅薄剪春蟲巧
著金刀力寒侵玉指風娉婷何處戴山鬢綠成藂
翦綵
翦綵贈相親銀釵綴鳳真雙雙銜綬鳥兩兩度橋人葉
逐金刀出花随玉指新願君千萬歲無歲不逢春
題僧院
不用問湯休何人免白頭百年如過鳥萬事盡浮漚别
緒長牽夢情由(一作田)亂種愁却嫌風景麗窗外碧雲秋
觀廉女真葬(女真善隸書常為内中學士)
玉忩抛翠管輕袖掩銀鸞錯落雲車斷丁泠金磬寒鶴
尋深院宿人借舊書看寂寞焚香處紅花滿石壇
閒居
塵事久相棄沈浮皆不知牛羊歸古巷燕雀遶䟽籬買
藥經年曬留僧盡日棋唯憂釣魚伴秋水隔波時
及第後送家兄遊蜀
人誰無遠别此别意多違正鵠雖言中冥鴻不共飛玉
京煙雨斷巴國夢魂歸若過嚴家瀨慇懃看釣磯
送人入蜀
蜀客本多愁君今是勝遊碧藏雲外樹紅露(一作壓)驛邊
樓杜魄呼名語巴江作(一作學)字流不知煙雨夜何處夢
刀州
遊故王駙馬池亭
花樹杳玲瓏漁舟處處通醉銷羅綺豔香暖芰荷風野
鳥翻萍綠斜橋印水紅子猷簫管絶誰愛碧鮮濃
悲銅雀臺(一本無悲字)
西陵樹巳盡銅雀思偏多雪密疑樓閣花開想綺羅影
銷堂上舞聲斷帳前歌唯有漳河水年年舊綠波
陪新及第赴同年會
曾攀芳桂英處處共君行今日杏園宴當時天樂聲柳
濃堪繫馬花上未藏鶯滿座皆仙侣同年别有情
詠鴈
早晚辭沙漠南来處處飛關山多雨雪風水損毛衣碧
海魂應斷紅樓信自稀不知矰繳外留得幾行歸
與碧溪上人别
欲入鳳城遊西溪别惠休色随花旋落年共水争流客
思偏来夜蟬聲覺送秋明朝逢舊侣唯擬上歌樓
贈殷山人
有客抱琴宿值予多怨懷啼烏絃易斷嘯鶴調難諧曲
罷月移幌韻清風滿齋誰能將此妙一為奏金階
詠壁魚
鱗細粉光鮮開書亂眼前透窗疑漏網落硯似流泉潛
穴河圖内吞鉤乙字邊莫言鬐鬛小食盡白蘋篇
聽話叢臺
有客新從趙地回自言曾上古叢臺雲遮襄國天邊去
(一作盡)樹繞漳河地裏(一作掌上)来絃管變成山鳥□綺羅留
作野花開金輿玉輦無行跡(一作消息)風雨惟(一作誰)知(一作年年)
長綠苔
失鶴
秋風吹却(一作起)九臯禽一片門雲萬里心碧落有情應
(一作空)悵望青天(一作瑶臺)無路可追尋来時(一作初来)白雪翎猶
短去日(一作欲去)丹砂頂漸深華表柱頭留語後更無(一作不知)
消息到如今
贈寫御容(一作真)李長史
玉(一作寳)座塵消硯水清龍髯不動綵毫輕初分隆凖山
河秀乍點重瞳日月明宫女捲簾皆暗認侍臣開殿盡
遥驚三朝供奉無人敵始覺僧繇浪得名
贈潼關不下山僧
與君同在苦空間君得空門我愛閒禁足巳教修鴈塔
終身不擬下雞山窗中遥指三千界枕上斜看百二關
香茗一甌從此别轉蓬流水幾時還
過舊遊見雙鶴愴然有懷
謝公何歲掩松楸雙鶴依然傍玉樓朱頂巑岏荒草上
雪毛零落小池頭蓬瀛路斷君何在雲水情深我尚留
他日若来華表上更添多少令威愁
贈友人
鳳城煙靄思偏多曾向劉郎住處過銀燭㷔前貪勸酒
玉簫聲裏巳聞歌佳人惜别看嘶馬公子含(一作貪)情向
翠蛾今日重来門巷改出牆桐樹綠婆娑
贈南嶽僧
曾住衡陽嶽寺邊門開江水與雲連數州城郭藏寒樹
一片風帆著遠天猨嘯不離行道處客来皆到卧牀前
今朝惆悵紅塵裏惟憶閒陪(一作塘)盡日眠
贈弘文杜校書
高倚霞梯萬丈餘共看移步入宸居曉随鵷鷺排金鎖
靜對鉛黃校玉書漠漠禁煙籠遠樹泠泠宫漏響前除
還聞漢帝親詞賦好為從容奏子虚
聽王氏話歸州昭君廟
獻之閒坐說歸州曾到昭君廟裏遊自古行人多怨恨
至今鄉土盡風流泉如珠淚侵階滴花似紅妝滿岸愁
河畔猶殘翠眉樣有時新月傍簾鉤
過馬嵬山(一作李益詩)
金甲雲旗盡日廻倉皇羅袖滿塵埃濃香猶自飄鑾輅
恨魄無因離馬嵬南内宫人悲帳殿東溟方士問蓬莱
唯餘坡上彎環月時送殘蛾入帝臺
吴越懷古
吴越千年奈怨何兩宫清吹作樵歌姑蘇一敗雲無色
范蠡長遊水自波霞拂故城疑轉旆月依荒樹想嚬蛾
行人欲問西施館江鳥寒飛碧草多
長安即事寄友人
綺陌千年思斷蓬今来還宿鳳城東瑶臺鐘鼓長依舊
巫峡煙花自不同千結故心為怨網萬條新景作愁籠
何時更伴劉郎去却見夭桃滿樹紅
聞明(一本有道字)上人逝寄友人
蕭寺曾過最上方碧桐(一作梧)濃葉覆西廊遊人縹緲紅
衣亂座客從容白日長别後旋(一作遂)成莊叟(一作舄)夢書
来忽報惠休亡他時若更相随去祇是含酸對影堂
贈咸陽李少府
美貌䧺才巳少齊寳書仙簡兩看題金刀片片裁新錦
玉步重重上舊梯鵬到碧天排霧去鳳遊瓊樹揀枝棲
蓬瀛宴罷試迴首一望塵中路正迷
隣人自金仙觀移竹
移居新竹巳堪看斸破莓苔得幾竿圓節不教傷粉籜
(一作玉粉)低枝猶擬拂霜壇牆頭枝動如煙綠枕(一作葉)上風
来送夜寒第一莫教漁父見且從蕭颯滿朱欄
慈恩寺避暑
香荷疑散麝風鐸似調琴不覺清凉晩歸人滿柳隂
讀田光傳
秦滅燕丹怨正深古来豪客盡沾襟荆卿不了真閒事
辜負田光一片心
友人下第因以贈之
劉毅雖然不擲盧誰人不道觧樗蒲黃金百萬終須得
只有挼莎更一呼
咏鴛鴦
鴛鴦離别傷人意似鴛鴦試取鴛鴦看多應斷寸腸
贈筝妓伍卿
輕輕沒後更無筝玉腕紅紗到伍卿座客滿筵都不語
一行哀鴈十三聲
黃陵廟詞(一作李羣玉詩)
黃陵廟前莎草春黃陵女兒蒨裙新輕舟小楫唱歌去
水遠山長愁殺人
句
人事三杯酒流年一局棋(北夢瑣言)青山不厭三杯酒長日
惟消一局棋(唐語林)
御定全唐詩卷五百十九
