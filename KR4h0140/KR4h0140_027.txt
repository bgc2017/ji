欽定四庫全書
御定全唐詩卷二十七
雜曲歌辭(隋自開皇初置七部樂一曰西凉伎二曰清商伎三曰高麗伎四曰天竺伎五)
(曰安國伎六曰龜兹伎七曰文康伎至大業中乃立清樂西凉龜兹天竺康國疎勒安國高麗禮畢)
(以為九部唐武德初因隋舊制用九部樂太宗增高昌樂又造燕樂而去禮畢其著令者十部一曰)
(燕樂二曰清商三曰西凉四曰天竺五曰高麗六曰龜茲七曰安國八曰疎勒九曰高昌十曰康國)
(而總謂之燕樂凡燕樂諸曲始於武德貞觀盛於開元天寳其著錄者十四調二百二十二曲又有)
(梨園别教院法歌樂十一曲雲韶樂二十曲肅代以降亦有因造)
遼東行(王建)
遼東萬里遼水曲古戍無城復無屋黃雲盖地雪作山
不惜黃金買衣服戰回各自收弓箭正西回面家鄉遠
年年郡縣送征人將與遼東作丘坂寧為草木鄉中生
有身不向遼東行
渡遼水(王建)
渡遼水此去咸陽五千里来時父母知隔生重著衣裳
如送死亦有白骨歸咸陽營家各與題本鄉身在應無
回渡(一作渡遼)日駐馬相看遼水傍
昔昔鹽(趙嘏章隋薛道衡有昔昔鹽嘏廣之為二十羽調曲唐亦為舞曲昔一作析)
垂柳覆金堤
新年垂柳色嫋嫋對空閨不畏芳菲好自緣離别嗁因
風飄玉戶向日暎金堤驛使何時度還將贈隴西
蘼蕪葉復齊
提筐紅葉下度日采蘼蕪掬翠香盈袖看花憶故夫葉
齊誰復見風暖恨偏孤一被春光累容顔與昔殊
水溢芙蓉沼
渌沼春光後青青草色濃綺羅驚翡翠暗粉妬芙蓉雲
遍窗前見荷翻鏡裏逢將心託流水終日渺無從
花飛桃李蹊
遠期難可託桃李自依依花徑無容跡戎裘未下機隨
風開又落度日掃還飛欲折枝枝贈那知歸不歸
采桑秦氏女
南陌采桑出誰知妾姓秦獨憐傾國貌不負早鶯春珠
履盪花濕龍鉤折桂新使君那駐馬自有侍中人
織錦竇家妻
當年誰不羡分作竇家妻錦字行行苦羅帷日日嗁豈
知登隴遠秪恨下機迷直候陽關使殷勤寄海西
關山别蕩子
那堪聞蕩子迢遰涉關山腸為馬嘶斷衣從淚滴斑愁
看塞上路詎惜鏡中顔儻見征西雁應傳一字還
風月守空閨
良人猶遠戍耿耿夜閨空繡戶流宵月羅帷坐曉(集作晚)
風魂飛沙帳北腸斷玉關中尚自無消息錦衾那得同
恒歛千金笑
玉顔恒自歛羞出鏡臺前早惑陽城客今悲華錦筵從
軍人更遠投喜鵲空傳夫婿交河北迢迢路幾千
長垂雙玉嗁
雙雙紅淚墮度日暗中嗁鴈出居延北人猶遼海西向
燈垂玉枕對月灑金閨不惜羅衣濕惟愁歸意迷
蟠龍随鏡隠
鸞鏡無由照蛾眉豈忍看不知愁髮換空見隐龍蟠那
惬紅顔改偏傷白日殘今朝窺玉匣雙淚落闌干
綵鳳逐帷低
巧繡雙飛鳳朝朝伴下帷春花那見照暮色巳頻欺欲
卷思君處將嗁裛淚時何年征戍客傳語報佳期
驚魂同夜鵲
萬里無人見衆情難與論思君常入夢同鵲屢驚魂孤
寝紅羅帳雙嗁玉筯痕妾心甘自保豈復暫忘恩
倦寢聽晨雞
去去邊城騎愁眠掩夜閨披衣窺落月拭淚待鳴雞不
憤連年别那堪長夜嗁功成應自恨早晩發遼西
暗牖懸蛛網
暗中蛛網織歴亂綺窗前萬里終無信一條徒自懸分
從珠露滴愁見隟風牽妾意何聊賴看看劇斷絃
空梁落燕泥
春至今朝燕花時伴獨嗁飛斜珠箔隔語近畫梁低帷
卷閒窺戶牀空暗落泥誰能長對此雙去復雙棲
前年過代北
代北幾千里前年又復經燕山雲自合胡塞草應青鐡
馬喧鼙鼓蛾眉怨錦屏不知羌笛曲掩淚若為聽
今歲往遼西
萬里飛書至聞君已渡遼祗諳新别苦忘卻舊時嬌烽
戍年將老紅顔日向彫胡沙兼漢苑相望幾迢迢
一去無還意
良人征絶域一去不言還百戰攻邊虜三冬阻玉關蕭
蕭邊馬思獵獵戍旗閒獨把千重恨連年未解顔
那能惜馬蹏
雲中路杳杳江畔草萋萋妾久垂珠淚君何惜馬蹏邊
風悲曉角營月怨春鼙未道休征戰愁眉又復低
水調歌第一(水調商調曲也唐曲凡十一疊前五疊為歌後六疊為入破又有新)
(水調亦商調曲)
平沙落日大荒西隴上明星高復低孤山幾處看烽火
壯(一作戰)士連營候鼓鼙
第二
猛將關西意氣多能騎駿馬弄琱戈金鞍寳鉸精神出
笛倚新翻水調歌
第三
王孫别上綠珠輪不羡名公樂此身戶外碧潭春洗馬
樓前紅燭夜迎人
第四
隴頭一叚氣長秋舉目蕭條總是愁祗為征人多下淚
年年添作斷腸流
第五
雙帶仍分影同心巧結香不應須換彩意欲媚濃妝
入破第一
細草河邊一鴈飛黃龍關裏挂戎衣為受明王恩寵甚
從事經年不復歸
第二
錦城絲管日紛紛半入江風半入雲此曲只應天上有
人間能得幾回聞
第三
昨夜遥歡出建章今朝綴賞度昭陽傳聲莫閉黃金屋
為報先開白玉堂
第四
日晩笳聲咽戍樓隴雲漫漫水東流行人萬里向西去
滿目關山空(一作無)恨(一作自)愁
第五
千年一遇聖明朝願對君王舞細腰乍可當熊任生死
誰能伴鳳上(一作入)雲霄
第六徹
閨燭無人影羅屏有夢魂近来音耗絶終日望君門
水調(吴融)
鑿河千里走黃沙浮(集作沙)殿西来動日華可道新聲是
亡國且貪惆悵後庭花
堂堂(李義府所堂堂角調曲本陳後主作唐為法曲)
鏤月成歌扇裁雲作舞衣自憐回雪影好取洛川歸
嬾正鴛鴦被羞褰瑇瑁牀春風别有意密處也尋香
同前(李賀)
堂堂復堂堂紅脱梅灰(集作花)香(一作紅熟海梅香)十年粉蠧生
畫梁飢蟲不食推碎黃蕙花巳老桃葉長禁院懸簾隔
御光華清源中礐石湯裵回百(一作白)鳳随君王
凉州歌第一(凉州宫調曲開元中西凉府都督郭知運進本在正宫調中有大遍)
(小遍至貞元初康崑崙翻入琵琶玉宸宫調初進曲在玉宸殿故有此名合諸樂即黃鍾宫調)
(也叚和尚善琵琶自制西凉州後傳康崑崙即道調凉州亦謂之新凉州)
漢家宫裏柳如絲上苑桃花連碧池聖壽巳傳千歲酒
天文更賞百僚詩
第二
朔風吹葉鴈門秋萬里煙塵昏戍樓征馬長思青海北
胡笳夜聽隴山頭
第三
開箧淚霑襦見君前日書夜臺空寂寞猶見(一作是)紫雲
車
排遍第一
三秋陌上早霜飛羽獵平田淺草齊錦背蒼鷹初出按
五花驄馬餵来肥
第二
鴛鴦殿裏笙歌起翡翠樓前出舞人喚上紫微三五夕
聖明方壽一千春
凉州詞(耿緯)
國使翩翩(集作翻翻)隨旆旌隴西岐路足荒城氈裘牧馬胡
雛小日暮蕃歌三兩聲
同前(張籍)
邊城暮雨鴈飛低蘆筍初生漸欲齊無數鈴聲遥過磧
應䭾白練到安西
古鎮城門白磧開胡兵往往傍沙堆廵邊使客行應早
每待(集作問)平安火到(集作無使)来
鳳林關裏水東流白草黃榆六十秋邊將皆承主恩澤
無人解道取凉州
同前(薛逢)
昨夜蕃兵報國讐沙州都護破凉州黃河九曲今歸漢
塞外縦横戰血流
太和第一(太和羽調曲也)
國門卿相舊山莊聖主移来宴綠芳簾外輾為車馬路
花間踏出舞人場
第二
國鳥尚含天樂轉寒風猶帶御衣香為報碧潭明月夜
會須留賞待君王
第三
庭前鵲遶相思樹井上鶯歌争刺桐含情少婦悲春草
多是良人學轉蓬
第四
塞北江南共一家何須淚落怨黃沙春酒半酣千日醉
庭前(一作邊庭)還有落梅花
第五徹
我皇膺運太平年四海朝宗會百川自古幾多明聖主
不如今帝勝堯天
伊州歌第一(伊州商調曲西凉節度盖嘉運所進)
秋風明月獨離居蕩子從戎十載餘征人去日殷勤屬
歸鴈来時數寄書
第二
彤闈曉闢萬鞍廻玉輅春遊薄晚開渭北清光搖草樹
州南嘉景入樓臺
第三
聞道黃花戍頻年不解兵可憐閨裏月偏照漢家營
第四
千里東歸客無心憶舊遊挂帆游白水高枕到青州
第五
桂殿江烏對彫屏海燕重祗應多釀酒醉罷樂高鐘
入破第一
千門今夜曉初晴萬里天河徹帝京璨璨繁星駕秋色
稜稜霜氣韻鐘聲
第二
長安二月柳依依西出流沙路漸微閼氏山上春光少
相府庭邊驛使稀
第三
三秋大漠冷溪山八月嚴霜變草顔卷旆風行宵渡磧
銜枚電掃曉應還
第四
行樂三陽早芳菲二月春閨中紅粉態陌上看花人
第五
君住孤山下煙深夜徑長轅門渡綠水遊苑遶垂楊
陸州歌第一
分野中峰變隂晴衆壑殊欲投人處宿隔浦問樵夫
第二
共得煙霞徑東歸山水遊蕭蕭望林夜寂寂坐中秋
第三
香氣傳空滿妝花映薄紅歌聲天仗外舞態御樓中
排遍第一
樹發花如錦鶯嗁柳若絲更逢歡宴地愁見别離時
第二
明月照秋葉西風響夜砧彊言徒自亂往事不堪尋
第三
坐對銀釭曉停留玉筯痕君門常不見無處謝前恩
第四
曙月當窗滿征人出塞遥畫樓終日閉清(一作絲)管為誰
調
簇拍陸州
西去輪臺萬里餘故鄉音耗日應疎隴山鸚鵡能言語
為報閨人數寄書
石州(商調曲也又有舞石州)
自從君去遠廵邊終日羅幃獨自眠看花情轉切攬鏡
淚如泉一自離君後嗁多雙臉穿何時烽火息免得更
留連
盖羅縫
秦時明月漢時關萬里征人尚未還但願龍庭神(一作飛)
將在不教胡馬渡隂山
音書杜絶白狼西桃李無顔黃鳥嗁寒鴈春深歸去盡
出門腸斷草萋萋
雙帶子
私言切語誰人會海燕雙飛繞畫梁君學秋胡不相識
妾亦無心去采桑
崑崙子
揚子譚經去淮王載酒過醉来嗁鳥喚(一作換)坐久落花
多
祓禊曲(漢宮三月上巳張樂於流水晉宋已後皆因之至唐傳以為曲)
昨見春條綠那知秋葉黃蝉聲猶未斷寒(一作塞)鴈已成
行
金谷園中柳春来巳(一作自一作學)舞腰那堪好風景獨上洛
陽橋
何處堪愁思花間長樂宮君王不重客泣淚向春(一作東)
風
上巳樂(張祜)
猩猩血綵繫頭標天上齊聲舉畫橈卻是内人争意切
六宮羅(集作紅)袖一時招
穆護砂(穆護砂曲犯角)
玉管朝朝弄清歌日日新折花當驛路寄與隴頭人
思歸樂(商調曲也後一曲犯角)
晩日催絃管春風入綺羅杏花如有意偏落舞衫多
萬里春應盡三江鴈亦稀連天漢水廣孤客未言歸
金殿樂
入夜秋砧動千門起四鄰不緣樓上月應為隴頭人
胡渭州(商調曲)
亭亭孤月照行舟寂寂長江萬里流鄉國不知何處是
雲山漫漫使人愁
楊柳千尋色桃花一苑芳風吹入簾裏惟有惹衣香
戎渾
風勁角弓鳴將軍獵渭城草枯鷹眼疾雪盡馬蹏輕
牆頭花
蟋蟀鳴洞房梧桐落金井為君裁舞衣天寒翦刀冷
妾有羅衣裳秦王在時作為舞春風多秋来不堪著
采桑(羽調曲一云本清商西曲又有楊下采桑)
自古多征戰由来尚甲兵長驅千里去一舉兩蕃平按
劍從沙漠歌謠滿帝京寄言天下將須立武功名
楊下採桑
飛絲惹綠塵軟葉對孤輪今朝入園去物色彊看人
破陣樂(本商調舞曲太宗所造明皇作小破陣樂亦舞曲也第一曲失撰人名後二曲)
(張說作)
秋来四面足風沙塞外征人暫别家千里不辭行路遠
時光早晚到天涯
漢兵出頓金微照日明光(集作光明)鐡衣百里火幡熖熖千
行雲騎騑騑(集作霏霏)蹙踏遼河自竭鼓噪燕山可飛正屬
四方朝賀端知萬舞皇威
少年膽氣凌雲共許驍雄出羣匹馬城南(集作西)挑戰單
刀薊北從軍一鼓鮮卑送欵五餌單于解紛誓欲成名
報國羞將開口(集作閣)論勲
戰勝樂
百戰得功名天兵意氣生三邊永不戰此是我皇英
劍南臣
不分君恩斷觀妝視鏡中容華尚春日嬌愛已秋風枕
席臨窗曉屏帷對月空年年後庭樹芳悴在深宫
征步郎
塞外虜塵飛頻年度磧西死生随玉劍辛苦向金微
歡疆場(宫調曲)
聞道行人至妝梳對鏡臺淚痕猶尚在笑靨自然開
塞姑
昨日盧梅塞口整見諸人鎮守都護三年不歸折盡江
邊楊柳
水鼓子
雕弓白羽獵初回薄夜牛羊復下来夢水河邊秋草合
黑山峰外陣雲開
婆羅門(商調曲開元中西凉府節度楊敬述進天寳十三年改為霓裳羽衣)
廻樂峰前沙似雪受降城外月如霜不知何處吹蘆管
一夜征人盡望鄉
浣沙女
南陌春風早東鄰去日斜千花開瑞錦香撲美人車
長樂青門外宜春小苑東樓開萬戶上人向百花中
鎮西
天邊物色更無春祗有羊羣與馬羣誰家營裏吹羌笛
哀怨教人不忍聞
歲去年来拜聖朝更無山闕對溪橋九門楊柳渾無半
猶自千條與萬條
回紇(商調曲)
曾聞瀚海使難通幽閨少婦罷裁縫緬想邊庭征戰苦
誰能對鏡治愁容久戍人將老須臾變作白頭翁
長命女(羽調曲)
雲送關西雨風傳渭北秋孤燈然客夢寒杵擣鄉愁
醉公子
昨日春園飲今朝倒接䍦誰人扶上馬不省下樓時
一片子
柳色青山映梨花雪鳥蔵綠窗桃李下閒坐歎春芳
甘州(羽調曲)
欲使傳消息空書意不任寄君明月鏡偏照故人心
濮陽女(羽調曲)
鴈来書不至月照獨眠房賤妾多愁思不堪秋夜長
相府蓮(王儉為相所辟皆才名之士時號蓮幕其後語訛為想夫憐羽調曲又有簇拍)
(相府蓮)
夜聞鄰婦泣切切有餘哀即問緣何事征人戰未(一作骨)
迴
簇拍相府蓮
莫以今時寵寧無舊日恩看花滿眼淚不共楚王言閨
燭無人影羅屏有夢魂近来音耗絶終日望應門
離别難(武后朝有士人陷&KR2817;獄其妻配入掖庭善吹觱栗撰此曲以寄情初名大郎神)
(盖取良人第行也既畏人知遂三易其名曰悲切子終號愁回鶻)
此别難重陳花深復變人来時梅覆雪去日柳含春物
候催行客歸途淑氣新剡川今巳遠魂夢暗相親
同前(白居易)
綠楊陌上送行人馬去車回一望塵不覺别時紅淚盡
歸来無淚可霑巾
山鷓鴣(羽調曲)
玉關征戍久空閨人獨愁寒露溼青苔别来蓬鬢秋
人坐青樓晩鶯語百花時愁多人自老腸斷君不知
鷓鴣詞(李益)
湘江斑竹枝錦翼鷓鴣飛處處湘隂合郎從何處歸
同前(李涉)
湘江煙水深沙岸隔楓林何處鷓鴣飛日斜斑竹隂二
女虚(集作空)垂淚三閭枉自沈惟有鷓鴣鳥獨傷行客心
越岡連越井越鳥更南飛何處鷓鴣嗁夕煙東嶺歸嶺
頭(集作外)行人少天涯北客稀鷓鴣嗁别處相對淚霑衣
樂世(白居易德一曰綠腰即錄要也貞元中樂工進曲宗令錄出要者因以為名後語)
(訛為綠腰軟舞曲也康崑崙嘗於琵琶彈一曲即新翻羽調綠腰又有急樂)
管急絲(集作絃)繁拍漸稠綠腰宛轉曲終頭誠知樂世聲
聲樂老病人聽未免愁
急世樂(白居易)
正抽碧線繡紅羅忽聽黃鶯歛翠蛾秋思冬愁春恨(集作)
(悵)望大都不得意時多
何滿子(白居易贖開元中滄州歌者臨刑進此曲以死竟不得免亦舞曲也)
世傳滿子是人名臨就刑時曲始成一曲四詞(集作調)歌
八疊從頭便是斷腸聲
同前(薛逢)
繫馬宫槐老持杯店菊黃故交今不見流恨滿川光
清平調(李白開唐禮樂志曰清調平調房中樂遺聲元中禁中重木芍藥會花方繁)
(開帝乘照夜白太真妃以步輦從李龜年以歌擅一時之名帝曰賞名花對妃子焉用舊樂辭)
(為遂命白作清平調詞三章令梨園弟子略撫絲竹以促歌帝自調玉笛以倚曲)
雲想衣裳花想容春風拂檻露華濃若非羣玉山頭見
會向瑶臺月下逢
一枝紅(集作濃)豔露凝香雲雨巫山枉斷腸借問漢宫誰
得似可憐飛燕倚新妝
名花傾國兩相歡長得君王帶笑看解釋春風無限恨
沈香亭北倚闌干
回波樂(李景伯宴商調曲盖出於曲水引流泛觴中宗侍臣令各為回波樂衆皆為)
(諂佞之辭及自要榮位次至諫議大夫李景伯乃歌此辭後亦為舞曲)
回波爾持酒巵微臣職在箴規侍宴既過三爵喧譁竊
恐非儀
聖明樂(張仲素有開元中太常樂工馬順兒造又大聖明樂並商調曲)
玉帛殊方至歌鍾比屋聞華夷今一貫同賀聖明君
九陌祥煙合千春瑞月明宮花將苑柳先發鳳皇城
同前(令狐楚)
海浪恬丹徼邊塵靖黑山從今萬里外不復鎮蕭關
大酺樂(商調曲)
淚滴珠難盡容殘玉易銷儻随明月去莫道夢魂遥
同前(杜審言)
聖后乘乾日皇明御歷辰紫宮初啟坐蒼璧正臨春雷
雨垂膏澤金錢賜下人詔酺歡賞徧交泰覩惟新
毘陵震澤九州通士女歡娱萬國同伐鼓撞鐘驚海上
新妝袨服照江東梅花落處疑殘雪柳葉開時任好風
大(集作火)德不(集作雲)官逢道泰天長地久屬年豐
同前(張祜)
車駕東来值太平大酺三日洛陽城小兒一伎竿頭絶
天下傳呼萬歲聲
紫陌酺歸日欲斜紅塵開路薛王家雙鬟前(集作笑)說樓
前鼓兩伎爭輪好結花
千秋樂(張祜百開元十七年八月癸亥明皇誕日宴僚於花萼樓下百僚表請以每)
(年八月五日為千秋節)
八月平時花萼樓萬方同樂奏千秋傾城人看長竿出
一伎初成趙解愁
火鳳辭(李百藥真羽調曲又有火鳳)
歌聲扇裏(集作後)出妝影扇(集作鏡)中輕未能令掩笑何處
欲鄣聲知音自不惑得念是分明莫見雙嚬歛疑人含
笑情
佳人靚晩妝清唱動蘭房影入(集作出)含風扇聲飛照日
梁嬌嚬眉際歛逸韻口中香自有横陳分(集作會)應憐秋
夜長
熱戲樂(張祜競凡戲輒分兩朋以勇謂之熱戲)
熱戲争心劇火燒銅槌暗執不相饒上皇失喜寧王笑
百尺幢竿果動搖
春鶯囀(張祜鶯大春鶯囀又有小春囀並商調曲)
興慶池南柳未開太真先把一枝梅内人已唱春鶯囀
花下傞傞軟舞来
達摩支(温庭筠叢天寶十三載改達摩支為泛蘭羽調曲一曰健舞曲也)
擣麝成塵香不滅拗蓮作寸絲難絶紅淚文姬洛水春
白頭蘇武天山雪君不見無愁高緯花漫漫漳浦宴餘
清露寒一旦臣僚共囚虜欲吹羌管先汍瀾舊臣頭鬢
霜華(一作雪)早可惜雄心醉中老萬古春歸夢不歸鄴城
風雨連天草
如意娘(商調曲則天皇后作)
看朱成碧思紛紛憔悴支離為憶君不信比來長下淚
開箱驗取石榴裙
雨霖鈴(張祜棧明皇幸蜀南入斜谷屬霖雨彌句於道中聞鈴聲與山相應因采其)
(聲為雨霖鈴曲時獨梨園善觱栗工張徽從至蜀以其曲授之後入法部)
雨霖鈴夜卻歸秦猶是(集作見)張徽一曲新長說上皇垂
淚教月明南内更無人
桂花曲
可憐天上桂花孤試問姮娥更要無月宮幸有閒田地
何不中央種兩株
渭城曲(王維安渭城一曰陽關本送人使西詩後遂被於歌)
渭城朝雨浥輕塵客舍青青柳色(集作楊柳)春勸君更盡一
杯酒西出陽關無故人
御定全唐詩卷二十七
