鄭守愚文集卷第三雲臺集
雜著
入閣郊墅
長安感興詠懷
寄贈藍田韋少府寄懷元秀上人
廽鑾贈宗人前公安宰君
長江縣經賈島墓遊貴侯城南林望
端居寄職方李員外
自貽竹
郊園弔水部賈員外(嵩)
燈池上
贈下第舉公悶題
寄獻集賢相公省中偶作
奔避送京參翁先軰歸閩中
九曰偶懷賀送鄭駕部
府署偶題自遣
中年春隂
江梅試筆偶書
敷溪高士語溪
失鷺鷥謝兵部盧郎中
文昌寓直街西晚歸
贈咸陽王主簿自貽
偶書蔡處士
信美寺岑上人寄獻狄右丞
八座外郎自賀下峽
苔錢寄左省幸起居宇
江行錦二首
代秋扇辭乳毛松
樗里子墓牡丹
玉蘂石桂
哭進士李洞二首府中寓止寄趙大諫
贈劉神童京兆府試残月如新月
石門山泉渭陽樓閑望
送潘爲下第南歸下第退居二首
江宿聞蘆管閑題
追紀少師别墅題李員外招國里居
送從叔員外寄許郴
静吟和知巳秋傷懷
舟行闕下春日
峽中寓止二首送吏部曹郎中
謝陳贊善贈顔上人
遠游寄邊上從事
春草碧色贈油口苗居士
寄勉顧雲自適
見海棠盛開酬張茂先
菊荔枝樹
江上秋夕讀前夕二首
寄張員外深居
訪芳公幽齋
入閤
秘殿臨軒日和鑾反正年兩班文武盛百辟羽儀全霜
漏清中禁風旗拂署天門嚴新勘契仗入邇承宣玉几
當紅旭金爐縱碧烟對揚稱法吏贊引出宫鈿言動揮
毫疾雍容執簿專夀山晴靉靆灝景暖連延禮有鴛鸞
(集恩)無雨露偏小臣叨備位歌詠泰階前
郊墅
蓼水菊籬邊新晴有亂蟬先秋終寂寞晚醉自留連
野濕禾中露村閑社後天題詩滿紅葉何必浣花牋
長安感興
徒勞悲喪亂自古戒繁華落日狐兔徑近年公相家可
悲聞玉笛不見走香車寂寞墻匡裏春隂挫杏花
詠懷
迂疎雖可欺心路甚男兒薄䆠元無味平生粗有詩澹
交終不破孤逹晚相宜直夜花前喚朝寒雪裏追竹聲
輸我聽茶格共僧知景物還多感情懷偶不卑溪鶯喧
午寢山蕨止春飢險事銷腸酒清歡敵手碁香鋤抛藥
圃煙艇憶莎陂自許亨途在儒綱復振時
寄贈藍田韋少府先軰
王畿第一縣縣尉是詞人館殿非初意圖書是舊貧破
冰泉竇響賽雪廟松春自此昇通籍清華日近身
寄懷元秀上人
悠悠干禄利草草廢漁樵身世堪惆悵風騷頗寂寥高
秋期野步積雨放趍朝得句如相憶莎齋且見招
廽鑾
妖星沉雨露和氣滿京關上將忠勲立明君法駕還順
風調雅樂夾道叙群班香泛傳宣裏塵清指頋間樓臺
新紫氣雲物舊黃山曉渭行朝肅秋郊曠望閑廟靈安
國步日角動天顔浩浩昇平曲流歌徹百蠻
贈宗人前公安宰君
喧卑從䆠出喧卑别畫能琴又解碁海上春耕因乱廢
年來冬薦得官遲風中夜犬驚槐巷月下寒驢齧槿
籬孤散恨無懽唱路耿懷吟得贈君詩
長江縣經賈島墓
水遶荒墳縣路斜耕人訝我久咨嗟重來兼恐無尋
處日落風吹鼓子花
游貴侯城南林望
韋社八九月亭臺高下風獨來新霽後閑步澹煙中荷
密連池綠柿繁和葉紅主人貪貴逹清境屬隣翁
端居
葉葉下高梧端居失所圖亂罹時軰少風月夜吟孤舊
疾衰還有窮愁醉暫無秋光如水國不語理霜鬚
寄職方李員外
曾䄂篇章謁長卿今來附鳳事何榮星臨南省陪仙
步春滿東朝接珮聲(員外攝史儲宫各忝獲攀附)談笑不拘先後禮
歲寒仍契子孫情龍墀仗下天街暖共看圭峯並馬
行
自貽
飲筵慱席與心違野聎春吟更是誰琴有澗風聲轉澹
詩無僧字格還卑恨抛水國釣蓑雨貧過長安櫻笋時
頭角俊髦應指笑權門蹤跡獨差池
竹
宜煙宜雨又宜風拂水藏村復間松移得蕭騷從遠寺
洗來疎淨見前峯幽階蘚垪春芽迸繞徑莎微夏蔭濃
無頼杏花多意緒數枝穿翠好相容
郊園
相近復相尋山僧與水禽煙蓑春釣静雪屋夜碁深
雅道誰開口時風未省心溪光何以報秪有醉和琴
弔水部賈員外(嵩)
八韻與五字俱爲時所先幽䰟應自慰李白墓相連
燈
雨向莎階滴未休冷光孤恨两悠悠舡中聞鴈洞庭宿
床下有蛩長信秋背照翠簾新灑别不挑紅燼止含愁
蕭騷寒竹南牎静一局閑碁爲爾留
池上
池榭愜幽獨狂吟學解嘲露荷香自任風竹冷相㪣喪
志嫌孤䆠無機愛澹交仙山如有分必擬訪三茅
贈下第舉公
見君失意我惆悵記得當年落第情出去無聊歸又
悶苑南慢打講鍾聲
悶題
莫厭九衢塵土間秋晴滿眼是南山僧家未必全無事
道着訪僧心且閑
轉正郎後寄獻集賢相公
干名初在德門前屈指年來三十年閏質孤危終際會
别將流涕灑階緣止陪鵷鷺居清秩濫應星辰浼上玄
平昔苦心無所悵受恩多是舊詩篇
省中偶作
三轉郎曹自勉旃莎階吟步想前賢未如何遜無佳句
若比溤唐是壯年捧制名題黃紙尾約僧心在白雲邊
乳毛松雪春來好直夜清閑且學禪
奔避
奔避投人遠漂離易感恩愁髯霜颯颯病眼淚昏昏
孤館愁聲樹寒江落照村更聞歸路絶新寨截荆門
送京參翁先軰歸閩中
解印東歸去人情此際多名高五七字道勝兩重科宿
館明寒燭吟船兀夜波家山春更好越鳥在庭柯
九日偶懷寄左省張起居
令節争歡我偶閑荒臺盡日向晴山渾無酒泛金英菊
謾道官趍玉笋班深媿晴莎迎野步不堪紅葉照衰顔
羡君官重多吟興醉帶南陂落照還
駕部鄭郎三十八大尹貳河東聞荣加金紫谷
以末派之外思舊事深因賀送
香浮玉陛曉辞天袍綈蒲茸稱少年郎署轉曹雖久次
京河亞尹是優賢縱游雲水無公事貴買琴書有俸
銭今日龍門看松雪探春明日向平泉
初還京師寓止府署偶題屋壁
秋光不見舊池臺四頋荒凉瓦櫟堆火力不能燒地力
亂前黃菊眼前開
自遣
強事官途何足謂入微章句更難論誰知野性直天性
不扣權門扣道門闚硯晚鶯臨砌樹迸階春笋隔籬
根朝廽何處消長日紫閣峯高有舊村
中年
漠漠秦雲淡淡夭新年景象入中年情多最恨花無語
愁破方知酒有權苔色滿墻尋故地雨聲一夜憶春田
衰遲自喜添詩學更把前題改數聮
春隂
擕琴當酒度春隂不解謀生只解吟舞蝶歌鶯莫相
說老郎心是老僧心
江梅
江梅且緩飛前軰有歌詞莫惜黃金縷難忘白雪枝
吟看歸不得醉齅立如癡和雨和烟折含情寄所思
試筆偶書
沙鳥與山麋由來性不羈可憑唯有道難解莫過詩
狂笑孤吟僻終嫌巧䆠卑乖慵恩地恕冷澹好僧知
華省慙公器滄江負釣師露花春直夜燈鼓早朝時
世路多艱梗家風免墜遺殷勤一蓑雨祇得夢中披
敷溪高士
敷溪南岸掩柴扄掛却朝衣愛静名閑得林園栽樹法
喜聞兒姪讀書聲眠䆫日暖添幽夢步野風春散酒醒
謫去徵還何擾擾片雲相伴看衰榮
語溪
湛湛清溪疊疊山白雲白鳥在其間漁翁醉睡又醒睡
誰道皇天最惜閑
失鷺鷥
野格由來倦小池驚飛却下碧江涯月昏風急宿何處
秋岸蕭蕭黃草枝
宿兵部盧郎中乃蒙出示詩集以四韻謝
七子風騷尋失主五君歌誦久無聲調中雅樂歸時正
澄外頽波到底清才大始知寰宇窄吟高何止鬼神驚
葉公好尚渾疎闊忽見真龍幾喪明
文昌寓直
何遜空階夜雨頻朝來交直雨新晴落花亂上花磚上
不忍和苔踏翠英
街西晚歸
御溝春水遶閑坊信馬歸來傍短墻幽樹名園臨紫陌
晚風時帶牡丹香
贈咸陽王主簿
可愛咸陽王主簿窮經盡到昔賢心登科未足酬多學
積業猶聞惜寸隂自與山妻舂斗粟只憑隣叟典孤琴
我家賖酒相留宿聽我披衣看雪吟
癸卯歲受同年丈人故川守李侍郎
教諭衰晏龍鐘益用感歎遂以章句自貽
多感京河李丈人童蒙授教便書紳文章至竟無功業
名䆠由來致苦辛皎日還應知守道平生自信解甘貧
孤單所得皆逾分歸種敷溪一畝春
偶書
承時偷喜負明神務實那能得庇身不會蒼蒼主何事
忍飢多是力耕人
蔡處士
無着復無求平生不解愁鬻𬞞貧淨潔中酒病風流旨
趣陶山相詩篇沉隠侯小齋紅色裏籬柱繫漁舟
信美寺岑上人
巡禮諸方遍湘南頗有緣焚香老山寺乞食向江舡紗
碧籠名畫燈寒照淨禪我來能永日蓮漏滴階前
寄献狄右丞
逐勝偷閑向杜陵愛僧不愛紫衣僧身爲醉客思吟
客官自中丞拜右丞殘月露垂朝闕蓋落花風動宿
齋灯孤單小諫輕舟在心戀清譚去未能
故許昌薛尚書能嘗爲都官郎中後數歲故建
州李員外頻自憲府内彈拜都官員外八座外
郎皆一時騷雅宗師則都官之曹振盛於此余
早年請益實受深知今忝此官復是正秩豈惟
俯慰孤宦何以祖継前賢榮惕在衷遂賦自賀
都官雖未是名郎踐曆曾聞薛許昌復有李公陪雅躅
豈宜鄭子忝餘光榮爲後進趍蘭署喜拂前題在粉墻
(八座外郎祭省中題記多在)他日節旄如可継不嫌曹冷在中行
下峽
憶子啼猿繞樹哀雨隨孤棹過陽臺波頭未白人頭白
瞥見春風灔澦堆
苔錢
春紅秋紫繞池臺箇箇圓如濟世財雨後無端滿窮巷
買花不得買愁來
寄左省韋起居序
風神何藴籍張緒正當年端簡爐香裏濡毫洞案邊
飾裝無雨備著述减春眠旦夕應彌入銀臺俟曉宣
江行
漂泊病難任逢人淚滿襟關東多事日天末未歸心夜
雨荆江漲春雲郢樹深慇懃聽漁唱漸漸入吴音
錦二首
布素豪家定不看若無文彩入時難紅迷天子帆邊日
紫奪星郎帳外蘭春水濯來雲鴈活夜機挑處雨燈寒
舞衣轉轉求新漾不問乱罹桑柘殘
又
文君手裏曙霞生美號仍聞借蜀城奪得始知袍更貴
着歸方覺晝偏榮宫花顔色開時麗池鳳毛衣浴後明
禮部郎官人所重省中別占好窠名
代秋扇辞
露入庭蕪恨巳深熱時天下是知音汗流洽背曾施力
氣爽中宵便負心一片山溪從蠧損數行文字任塵侵
綠槐隂合清和後不會何顔又見尋
中臺五題
乳毛松
松格一何高何人號乳毛霜天寓直夜媿爾伴閑曹
樗里子墓
賢人骨巳消墓樹幾榮凋正直魂如在齋心願一招
牡丹
亂前看不足乱後眼偏明却得蓬蒿力遮藏見太平
玉蘂(乱前唐昌觀玉蘂最盛)
唐昌樹巳荒天意眷文昌晚入微風起春時雪滿墻
石桂(外祖在南宫七轉名曹雋記皆在)
暴乱免遺折森羅賢逹名末郎何所取叨継外門榮
哭進士李洞二首
所惜絶吟聲不悲君不榮李端終薄䆠賈島得高名旅
葬新墳小身猿遲俗輕猶疑隨計晚昨夜草虫鳴
又(酷愛賈浪仙詩長江在東蜀浪仙塚在此處)
自聞東蜀病唯我最關情若近長江死想君勝在生瘴
蒸丹旐濕燈隔素帷清塚樹僧栽後新蟬一两聲
府中寓止寄趙大諫
老作含香客貧無僦舍錢神州容寄跡大尹是同年密
爾都忘倦乖慵蓋見怜雪風花月好中夜便招延
贈劉神童(六歲及苐)
習讀在前生僧譚足可明還家雖解喜登苐未知榮時
果曾沾賜(上召於便殿親試称旨賜以菓實)春闈不掛情燈前猶惡睡
寐語讀書聲
京兆府試殘月如新月
滎落何相似初終却一般猶疑和夕照誰信墮朝寒水
木輝華别詩家比象難佳人應誤拜棲鳥反求安屈指
期輪滿何心謂影残庾樓清賞處吟徹曙鍾看
石門山泉
一脉清冷何所之縈莎漱蘚入僧池雲邊野客窮來處
石上寒猿見落時聚沫繞槎殘雪在迸流穿樹墮花
隨煙春雨晩閑吟去不復遠尋皇子陂
渭陽樓閑望
千重二華見皇州望盡凝嵐即此樓細雨不藏秦樹色
夕陽空照渭河流後車寕見前車覆今日難忘昨日憂
擾擾塵中猶未巳可能疎傅獨能休
送進士潘爲下第南歸
歸去宜春春水深麥秋梅雨過湘隂鄕園幾度經狂寇
桑柘誰家有舊林結綬位卑甘晩逹登龍心在且高吟
㶚陵橋上楊花里酒滿芳樽淚滿襟
下第退居二首
年來還未上丹梯正着漁蓑謝故溪落尽梨花春又了
破籬殘雨晚鶯啼
又
未嘗青杏出長安豪士應疑怕牡丹秪有退耕耕不得
忙然村落水吹殘
江宿聞蘆管(商舡上童善吹)
塞曲凄清楚水濱聲聲吹出落花春湏知風月千檣下
亦有胡蘆河畔人
閑題
舉世何人肯自知湏逢精鑑定妍媸若教嫫母臨明鏡
也道不勞紅粉施
故少師從翁隠巖別墅乱後榛蕪感舊愴懷
遂有追紀
風騷爲主人凡俗仰清塵密行稱閨閫明誠動縉紳周
旋居顕重内外掌絲綸妙主蓬壷籍忠爲社禝臣大
儀墻仞峻東轄紀綱新聞善常開口推公豈爲身立朝
鳴珮貴歸宅典衣貧半醉看花晚中飡煑菜春晴臺
隨鹿上幽墅約僧隣理論知清越(清越江左詩僧孤鄕待之甚辱)生徒
得李頻藥香沾筆硯竹色染衣巾寄鸖眠雲叟騎驢
入室賓(咸通中舉子乘馬唯張喬跨驢喬詩善道貞孤卿延於門下)近將姚監比(自姚)
(祕監合主張風雅後孤卿一人而巳)僻與段卿親(叚少常成式奥學辛勤章句孤卿爲前序)
葉積池邊路茶遟雪後薪所難(留著)述誰不秉陶鈞喪乱
時多變追思事巳陳浮華重發作雅正甚湮淪宗從今
何在依捿素有因七松無影響(孤卿植七夲自号七松處士異代對五柳先生)
雙淚益悲辛猶喜于門秀年來屈併伸(班即孤卿姪孫登進士科級也)
題水部李羽員外招國里居
野色入前軒翛然琴與樽畫僧依寺壁栽葦學江村
自醖花前醉誰敲雪裏門不辞朝謁遠唯要近慈恩
送司封從叔員外徼赴華州裴尚書均辟
如何抛錦帳蓮府對蓮峯舊有雲霞約暫留鵷鷺
蹤敷溪秋雪岸樹谷夕陽鍾盡入新吟境歸朝興莫慵
聞進士許郴罷舉歸睦州悵然懷寄
桐廬歸舊廬垂老復樵漁吾子雖言命鄕人懶讀書
煙舟撑晚瀨雨屐翦春𬞞異代名方振哀吟莫廢初
静吟
騷雅荒凉我未安月和餘雪夜吟寒相門相客應相笑
得句勝於相得官
和知巳秋日傷懷
流水歌聲共不廽去年天氣舊亭臺梁亭寂寞燕歸
去黃蜀葵花一朵開
舟行
九派迢迢九月殘舟人相語且相看村逢好處嫌風便
酒到醒來覺夜寒蓼水白波喧夏口柿園紅葉憶長安
季膺可是思鱸鱠引退知時自古難
闕下春日
建昌宫殿紫雲飄春漏遲遲下絳霄綺陌煖風嘶去馬
粉郎初日照趍朝花經宿雨香難拾鶯在豪家語更嬌
秦楚年年有離別揚鞭揮䄂㶚陵橋
峽中寓止二首
荆州未解圍小縣結茅茨強對官人笑甘爲野鸖欺江
春鋪網闊市晚鬻𬞞遲子美猶如此飜然不敢悲
又
傳聞殊不定鑾輅幾時還俗易無常性江清見老顔夜
舡歸草市春步上茶山寨將來相問兒童競啓關
送吏部曹郎中免官南歸
高名向巳求古韻古無儔風月抛蘭省江山復桂州賢
人知止足中歲便歸休雲鸖深相待公卿不易留滿朝
張祖席半路上仙舟篋重藏吴畫茶新滿越甌郡迎紅
燭宴寺宿翠嵐樓觸目成幽興全家是勝遊蓬聲漁叟
雨葦色鷺鷥秋久别郊園改將歸里巷脩桑麻勝禄食
節序免鄕愁陽朔花迎棹崇賢葉滿溝席春歡促膝
簷日晚梳頭道暢應爲虎時來必問牛終湏康庶品
未爽漱寒流議在歸群望情難戀自由小生誠淺拙
早歲便依投夏課每垂奬雪天常見憂遠招陪宿直
首薦向公侯攀送偏揮灑龍鍾志未酬
余嘗有雪茶一絶爲人所諷吟陳贊善小筆
忽爲圖以詩謝之
贊善賢相後家藏名畫多留心於繪素得志在煙波
屬典同吟詠成功更琢磨愛余風雪句幽絶寫漁蓑
贈顔上人
相尋善可知放錫便論詩酷愛山兼水唯應我與師
風雷吟不覺猿鸖老爲期近軰唯棲白其如趣向卑
遠遊
江湖猶足事食宿戍&KR0911;喧久客秋風起孤舟夜浪翻
鄕音離楚水廟貌入湘源岸闊鳬鷖小林垂橘柚繁
津官來有意漁者笑無言早晚醻僧約中朝有藥園
寄邊上從事
男兒懷壯節河外事嫖姚高壘觀諸寨全師護大朝
淺山寒放馬亂火夜防苗下第春秋甚勞君遠見招
光化戊午年舉公見示省試春草碧色詩偶賦
是題
萇弘血染新含露滿江濱想得尋花徑應迷拾翠人牎
紗迎擁砌簮玉始成茵天借新晴色雲饒落日春嵐光
垂處合眉黛看時頻願與仙桃比無令惹路塵
贈泗口苗居士
歲晏樂園林維摩契道心江雲寒不散庭雪夜方深酒
共游人飲詩憐稚子吟四郊多壘日勉我捨朝簮
同志頋雲下苐往京偶有寄勉
鳳策聮華是國華(頋雲著極目爲鳳策䏈華)春來偶未上仙槎鄕連
南渡思菰米淚滴東風避杏花吟聒暮鶯歸廟院睡
消遅日寄僧家一般情緒應相信門静莎深樹影斜
自適
紫陌奔驢不暫停送迎終日在郊埛年來鬢伴未垂白
雨後江頭且踏青浮蟻滿杯難暫捨貫珠一曲莫辭聽
春風秪有九十日可合花前半日醒
擢第後入蜀經羅村路見海棠盛開偶有題詠
上國休誇紅杏絶深溪自照綠苔磯一杖低帶流鶯睡
數片狂和舞蝶飛堪恨路長移不得可無人與畫將歸
手中巳有新春桂多謝烟香更入衣
右省𥙷闕張茂樞同在諫垣隣居光得迭和篇
什未嘗間時忽見貽謂谷將來履歴必在文昌
常與何水部宋考功爲儔谷雖賦于風雅實用
兢惶因行酬寄
何宋清名動粉闈不才今日偶陳詩考功豈敢聞題品
水部猶湏繫挈維積雪巷深酬唱夜落花墻隔笑言時
紫垣名士推楊切爲話心孤倍感知(紫微薛公奬譽頗)
(深𥙷衮即紫微中表嘗傳重旨故有此句)
菊
子孫莫把比蓬蒿九日枝枝近鬢毛露濕秋香滿池岸
由來不羡五松高
荔枝樹
二京曾見畫圖中數夲芳菲色不同孤掉今來巴徼外
一枝烟雨思無窮夜郎城近含香瘴杜宇巢低起瞑風
腸断渝瀘霜霰薄不教葉似㶚陵紅
次韻和禮部盧侍郎江上秋夕寓懷
望郎到處覺風生蜀郡留連亞相情亂後江山悲庾信
夜來烟月屬袁宏夢歸蘭省寒星動吟向莎州宿鳥驚
未脫白衣頭半白叨陪屬和倍爲榮
讀前集二首
殷璠裁鍳英靈集頗覺同才得契深何事後來高仲武
品題間氣未公心
又
風騷如線不勝悲國步多艱即此時愛日滿階看古集
秪應陶集是吾師
寄司勲張員外學士
平昔偏知我司勲張外郎昨來聞俶優憂甚欲㒹狂
煙瞑搔愁鬢春隂頼酒鄕江樓傳不得橫笛數聲長
深居
吾道有誰同深居自固窮殷勤謝綠樹朝夕惠清風
書滿閑牎下琴撗野艇中年來頭更白雅稱釣魚翁
宜春再訪芳公幽齋寫懷叙事因賦長言
入門長恐先師在香印紗燈似昔年澗路縈回齋處遠
松堂虚豁語聲圓頃爲弟子曾同社今忝星郎更契
緣故渚當年春有味中林話舊亦澘然
鄭守愚文集卷第三畢
