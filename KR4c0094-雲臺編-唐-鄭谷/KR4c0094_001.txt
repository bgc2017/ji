鄭守愚文集卷第一雲臺編
雜著
别同志登杭州城
感興送進士盧棨東歸
曲江春草雪中偶題
題慈恩寺默公院輦下暮冬詠懷
鷓鴣江上阻風
石城蜀中春雨
十日菊鷺鷥
沙菀試漲曲江池
寄從叔郎中望湘亭
寄贈陸肱巴賽旅寓寄朝中從叔
哭建州李員外頻曲江
顔明經及苐東歸柳
越烏少華甘露寺
寄所知送田光
鷰題宗人作尉官署壁
淮上漁者興州江舘
贈圓昉公寄方干處士
久不得長橋消息華山
題進士王駕郊居通川客館
寄從叔員外秘閣伴直
寄膳部李郎中採桑
悶題獻大京兆薛常侍
游蜀投所知
淮上與友人别水
七祖院小山忍公小軒二首
傳經院壁畫松寄贈孫路處士
慈恩寺感題侯家鷓鴣
進士許郴題休公院
潼關道中終南白鸖觀
題孫秦延福南街宿澄泉蘭若
送趙能卿送人游邊
寄稽處士貧女吟
送曹郎中送張逸人
送進士韋序赴舉寄李郎中
爲人題贈日東鍳禪師
聞所知游樊川題興善寺寂上人院
送人之九江張谷田舍
寄前水部賈員外贈文士王雄
寄南浦謫官寄李戞
題興善寺訪題張喬延所居
獻制誥楊舍人蜀中賞海棠
再經南陽讀李白集
寄梁燭處士潯陽姚宰廳作
渠江旅思興州東池
賀駱用錫及苐送許棠先軰之官
别無夲上人席上貽歌者
趙璘席上賦胡蝶題嵩高隠者居
訪姨兄渭口別墅南游
送徐端公南歸題無夲上人小齋
酬高蟾試木向榮
松溪八韻
别同志
所立共寒苦平生同與游相看臨遠水獨自上孤舟天
澹滄浪晚風悲蘭杜秋前程吟此景爲子上高樓
登杭州城
漠漠江天外登臨返照間潮來無别浦木落見他山沙
鳥晴飛遠漁人夜唱閑歲窮歸未得心逐片帆還
感興
禾黍不陽豔競栽桃李春飜令力耕者半作賣花人
送進士盧棨東歸
㶚岸草萋萋離觴我獨携流年俱老大失意又東西曉
楚山雲滿春吴水樹低到家梅雨歇猶有子規啼
曲江春事
花落江堤簇暖煙雨餘江色遠相連香輪莫輾青青
破留與愁人一醉眠
雪中偶題
亂飄僧舍茶煙濕密灑高樓酒力微江上晚來堪畫
處漁人披得一蓑歸
題慈恩寺默公院
雖近曲江居古寺舊山終憶九華峯春來老病厭迎送
剪却牡丹栽野松
輦下暮冬詠懷
永巷閑吟一徑蒿輕肥大笑事風騷烟&KR0877;紫禁花期近
雪滿長安酒價高失路漸驚前計錯逢僧更念此生勞
十年春淚催衰䬃羞向清流照鬢毛
鷓鴣
暖戲烟蕪錦翼齊品流應得近山雞雨昏青草湖邊
過花落黃陵廟裏啼遊子乍聞征䄂濕佳人纔唱翠眉
低相呼相應湘江闊苦竹叢深春日西
江上阻風
水天春暗暮寒濃船閉蓬牎細雨中聞道漁家酒初
熟夜來飜喜打頭風
石城
石城昔爲莫愁鄕莫愁魂散石城荒江人依舊棹舴艋
江岸還飛雙鴛鴦帆去帆來風浩渺花開花落春悲
凉烟濃草遠望不盡千古漢陽閑夕陽
蜀中春雨
海棠風外獨沾巾襟䄂無端惹蜀塵和暖又逢挑莱日
寂寥未是探花人不嫌蟻酒衝愁肺却憶漁蓑覆病
身何事晩來微雨後錦江春學曲江春
十日菊
節去蜂愁蝶不知曉庭還繞折殘枝自緣今日人心別
未必秋香一夜衰
鷺鷥
閑立春塘烟澹澹静眠寒葦雨颼颼漁翁歸後汀沙
晚飛上灘頭更自由
沙苑
茫茫信馬行不似近都城苑吏猶迷路江人莫問程聚
來千嶂出落去一川平日暮客心速愁聞鴈數聲
乹符丙申歲春奉試漲曲江池(春序)
王澤尚通津恩波此日新深疑一夜雨宛似五湖春泛
灔翹振鷺澄清躍紫鱗葉低孤嶼柳香失半汀蘋
鳳輦尋佳境龍舟命近臣桂華如入手願作從游人
從叔郎中誠輟自秋曹分符安陸屬群盗狂熾
流毒江境竟以援兵不來城池失守例削今任
却叙省銜退居荆漢之間頗得琴樽之樂因有寄
華省稱前任何慙削一麾滄州失孤壘白髮出重圍苦
節翻多難空山自喜歸悠悠青漢上漁者日相依
望湘亭
湘水似伊水湘人非故人登臨獨無語風柳自搖春
南康郡牧陸肱郎中招許棠先軰爲郡從事
因有寄贈
振鷺思前侣難爲戀故巢江山多勝境賓主是貧交
飲舫閑依葦琴堂雅結茅夜清僧伴宿水月在松梢
巴賨旅寓寄朝中從叔
驚秋思浩然信美向巴天獨倚臨江樹初聞落日蟬衰
榮悲往事漂泊念多年未便甘休去吾宗盡見憐
哭建州李員外頻
令終歸故里末歲道如初舊友誰爲誌清風豈易書兩
墳生野蕨鄕奠釣江魚獨夜吟還泣前年伴直廬
曲江
細草岸西東酒旗搖水風樓臺在煙杪鷗鷺下沙中翠
幄晴相接芳洲夜暫空何人賞秋景興與此時同
送太學顔明經及第東歸
平楚干戈後田園失耦耕艱難登一苐離亂省諸兄
樹没春江漲人繁野渡晴閑來思學館猶夢雪牎明
柳
半烟半雨江橋畔映杏映桃山路中會得離人無限意
千絲万絮惹春風
越鳥
背霜南鴈不到處倚棹北人初聽時梅雨滿江春草歇
一聲聲在荔枝枝
少華甘露寺
石門蘿徑與天隣雨檜風篁遠近聞飲澗鹿喧雙沠水
登山僧踏一梯雲孤烟薄暮關城没遠色初晴渭曲分
長欲燃香來此宿北林猿鸖舊同群
所知從事近藩偶有懷寄
官舍種莎僧對榻生涯如在舊山貧酒醒草檄聞殘漏
花落移厨送晚春水墨畫松清睡眼雲霞仙氅掛吟
身霜臺伏首思歸切莫把漁竿逐逸人
送田光
九陌低迷誰問我五湖流浪可悲君著書笑破蘇司業
賦詠思齊鄭廣文理棹好携三百首阻風湏飲幾千分
耒陽江口春山綠慟思應尋杜甫墳
鷰
年去年來來又忙春寒烟暝渡瀟湘低飛綠岸和梅雨
亂入江樓㨂杏梁閑几硯中窺水淺落花徑裏得泥香
千言万語無人會又逐流鶯過短牆
宗人作尉唐昌官署幽勝而又博學精冨得以
言譚將欲他之留屋壁
公堂蕭洒有林泉祇隔苔牆是渚田宗黨相親離乱世
春秋閑論戰争年遠江驚鷺來池口絶頂歸雲過竹邊
風雨夜長同一宿舊言多共憶樊川
淮上漁者
白頭波上白頭翁家逐舡移浦浦風一尺鱸魚新釣得
兒孫吹火荻花中
興州江舘
向蜀還秦計未成寒蛩一夜遶床鳴愁眠不稳孤燈盡
坐聽嘉陵江水聲
贈圓昉公(昉蜀僧僖宗幸蜀昉恐免紫衣)
天階讓紫衣冷格鸖猶卑道勝嫌名出身閑覺老遟晩
香延宿火寒磬度高枝長說長松寺他年與我期
寄題方干處士
山雪照湖水漾舟湖畔歸松篁調遠籟臺榭發清輝野
岫分開徑漁家並掩扉暮年詩力在新句更幽微
久不得長橋消息
天末去程孤㳂淮復向吴亂離何處甚安稳到家無樹
盡雲垂野檣稀月滿湖傷心遶村落應少舊耕夫
華山
峭仞聳巍巍晴嵐染近畿孤高不可狀圖寫盡應非絶
頂神仙會半空鸞鸖歸雲臺分遠靄樹谷隠斜暉墜
石連村響狂雷發廟威氣中寒渭闊影外白樓微雲
對蓮花落泉横露掌飛乳懸危磴滑樵徹上方稀澹
泊生真趣逍遥息世機野花明澗路春蘚澁松圍遠
洞時聞磬群僧晝掩扉他年洗塵骨香火願相依
題進士王駕郊居
前山微有雨永巷淨無塵牛卧籬隂晚鳩鳴村意春
時浮應寡合道在不嫌貧後徑臨陂水菰蒲是切隣
通川客舍
奔走失前計淹留非本心巳難消永夜况復聽秋霖漸
解巴兒語誰憐越客吟黃花徒滿手白髮不勝簪
寄獻湖州從叔員外
顧渚山邊郡溪將罨盡通遠看城郭外全在水雲中
西閣歸何晚東吴興未窮茶香紫笋露洲迥白蘋風
歌緩眉低翠杯明蠟剪紅政成尋往事輟棹問漁翁
秘閣伴直
秘閣鏁書深牆南别晚岑吏人同野鹿庭木似山林淺
井寒蕪入廻廊疊蘚侵閑看薜稷鸖共起五湖心
寄膳部李郎中(昌符)
鄠郊陪野步早歲偶因詩自後吟新句長愁减舊知静
燈微落燼寒硯旋生澌夜夜冥搜苦那能鬢不衰
採桑
曉陌携籠去桑林路隔淮何如鬪百草賭取鳳凰釵
悶題
落地春相困無心惜落花荆山歸不得歸得亦無家
獻大京兆薛常侍
耻將官業競前途自愛篇章古不如一炷香新開道
院數坊人聚避朝車縱游籍草花垂酒閑卧臨牎燕
拂書唯有明公賞新句秋風不敢憶鱸魚
游蜀
所向明知是暗投兩行新淚爲前流雲撗新寨遮秦
甸花落空山入閬州不忿黃鸝驚曉夢唯悲杜宇起
春愁梅青麦綠無歸處可得漂漂愛浪游
投所知
砌下芝蘭新滿徑門前桃李舊垂隂却應廽念江邊草
放出春烟一寸心
淮上與友人别
楊子江頭楊柳春楊花愁煞渡江人數聲風笛離亭晚
君向瀟湘我向秦
水(西蜀淨衆寺五題)
竹院松廊分數沠晴空清泚亦逶迤落花相逐去何處
幽鷺獨來無限時洗鉢老僧臨岸久釣魚閑客卷綸遅
晚時一片連莎綠悔與滄浪有舊知
七祖院小山
小巧功成雨蘚班軒車日日扣松關峨眉咫尺無人去
却向僧牎看假山
忍公小軒(二首)
松溪水色綠於松每到松溪到暮鍾閑得心源秖如此
問禪何必向雙峯
又
舊遊前事半埃塵多向中林結淨因一念一爐香火裏
後身唯願似師身
傳經院壁畫松
危根瘦盖聳孤峯珍重江僧好筆蹤得向游人多處畫
却勝澗底作真松
寄贈孫路處士
平生詩譽更誰過歸老東吴命若何知巳凋零垂白髮
故園寥落近滄波酒醒蘚砌花隂轉病起漁舟鷺跡多
深入冨春人不見閑門空掩半庭莎
慈恩寺偶題
往事悠悠添浩歎勞生擾擾竟何能故山歲晚不歸去
高塔晴來獨自登林下聽經秋苑鹿江邊掃葉夕陽僧
吟餘却憶雙峯念曾看庵西瀑布冰
侯家鷓鴣
江天梅雨濕江籬此處煙香是此時苦竹嶺無歸去日
海棠花落舊棲枝春宵思極蘭燈暗曉月啼多錦幕垂
唯有佳人憶南國慇懃爲𡭗唱愁辭
進士許郴
泗上未休兵壷關事可驚流年催我老遠道念君行殘
雪臨清水寒梅發故城何當食新稲歲稔又時平
題休公院
秋深庭色好紅葉間青松病客曾無着吾師甚見容疎
鍾和細溜高塔等遥峯未省求名侶頻於此地逄
潼關道中
白道暁霜迷離燈照馬嘶秋風滿關樹殘月隔河鷄來
往非無倦窮通豈易齊何年歸故社披雨剪春畦
終南白鸖觀
步步景通真門前衆水分檉蘿諸洞合鍾磬上清聞古
木千尋雪寒山万丈雲終朝掃壇級來伴紫陽君
訪題進士孫秦延福南街居
多病久離索相尋聊解顔短墻通御水疎樹映南山歲
月何難老園林未得還無門共榮逹孤座却如閑
宿澄泉蘭若
山半古招提空林雪月迷亂流分石上斜漢在松西雲
集寒庵宿猿先曉磬啼此心如了了只此是曹溪
送進士趙能卿下第南歸
不歸何慰親歸去舊風塵灑淚慙關吏無言對越人
遠帆花月夜微岸水天春莫便漁翁釣平生巳苦辛
送人游邊
春日怯邊遊此行風正秋别離聞夜雨道路向雲州磧
樹藏城遠沙河漾日流將軍方破虜莫惜獻良籌
長安夜坐懷寄湖外稽處士
万里念江海浩然天地秋風高群木落夜久數星流鍾
絶分宫漏螢微隔御溝遥思洞庭上葦露滴漁舟
貧女吟
塵壓鴛鴦廢錦機滿頭空插麗春枝東鄰舞妓多金
翠笑剪燈花學畫眉
送祠部曹郎中鄴出守洋州
爲儒欣出守上路亦戎裝舊製詩多諷分憂俗必康開
懷江稲熟寄信露橙香郡閣清吟夜寒星識望郎
送張逸人
人間疎散更無人浪兀孤舟酒兀身蘆笋鱸魚抛下得
五陵珍重五湖春
送進士韋序赴舉
丹霞照上三清路瑞錦裁成五色毫波浪不能傾世態
鸞皇應得入吾曹秋山晩水吟情遠雪竹風松醉格高
預想明年騰躍處龍津春碧浸仙桃
爲戶部李郎中與令季端公寓止渠州洴江寺
偶作寄献
退居瀟洒寄禪關高掛朝簮淨室間孤島雖留雙鸖歇
五雲争放二龍閑輕舟共泛花邊水野屐同登竹外山
仙署金閨虚位久夜清應夢近天顔
爲人題
淚濕孤鸞曉鏡昏近來方解惜青春杏花楊柳年年好
不忍回看舊寫真
贈曰東鍳禪師
故國無心渡海潮老禪方丈倚中條夜深雨絶松堂諍
一點山螢照寂寥
聞所知游樊川
誰無泉石趣朝下少同過貧勝覺程近愛閑經宿多片
沙留白鳥高木引青蘿醉把漁竿去慇懃藉岸莎
題興善寺寂上人院
客來風雨後院静似荒凉罷講蛩離砌思山葉滿廊臘
高興故疾爐暖發餘香自說匡盧側杉隂半石床
送人之九江謁郡侯苗員外紳
澤國尋知巳南浮不偶游湓城分楚塞廬岳對江州曉
飯臨孤嶼春帆入亂流雙津相望處月白庾公樓
張谷田舍
縣官清且儉深谷有人家一徑入寒竹小橋穿野花碓
喧春澗滿梯倚綠桑斜自說年來稔前村酒可賖
寄前水部賈員外嵩
謝病别文昌仙舟向越鄕貴爲金馬客雅稱水曹郎
白鷺同孤潔清波共渺茫相如辭賦外騷雅趣何長
贈文士王雄
知巳更何人夫君尚苦辛圖書長在手文學老於身公
道天難廢身姿玉任真小齋松菊静願卜子爲鄰
寄南浦謫官
多才翻得罪天末抱窮憂白首爲遷客青山遶万州醉
欹梅障曉歌猒竹枝秋望闕懷鄕淚荆江水共流
李夷遇侍御久滯水鄕因杼寄懷
替豸年何久懸帆興甚長江流愛吴越詩格愈齊梁竹
寺晴吟遠蘭洲晚泊香高閑徒自任華省待爲郎
題興善寺
寺在帝城隂清虚勝二林蘚侵隋畫暗茶助越甌深巢
鸖和鍾唳詩僧倚錫吟煙莎後池水前跡杳難尋(七才)
(子集多有興善後池之作今寺在池無每用追歎)
訪題進士張喬延興門外新居
平生苦節同旦夕會原東掩卷斜陽裏看山万水中星
霜吟欲老江海業成空近日文埸内因君起古風
獻制誥楊舍人
爲郡東吴祗飲冰瑣闈湏降鳳書徵隨行巳有朱衣吏
伴直多招紫閣僧牎下調琴鳴遠水簾前睡鸖背秋燈
葦陂竹塢晴無限閑語毗陵問杜陵
蜀中賞海棠
濃淡芳春滿蜀鄕半隨風雨断鶯腸浣花溪上堪惆悵
子美無情爲發揚(杜工部老於西蜀詩集中無海棠之題)
再經南陽
平蕪漠漠失樓臺昔日游人亂後來寥落墻匡春欲暮
燒殘官樹有花開
讀李白集
何事文星與酒星一時分付李先生高吟大醉三千首
留看人間伴月明
梁燭處士辭相國杜公歸舊山因以寄贈
相延留不得江野有苔磯兩浙尋山徧孤舟載鸖歸世
間書讀盡雲外客來稀諫署搜賢急應難借布衣
潯陽姚宰廳作
縣幽公事稀庭草是山薇從得招碁侣何妨着道衣野
泉當案落汀鷺入衙飛寺去東林近多應隔宿歸
渠江旅思
流落復蹉跎交親半逝波謀身非不切言命欲如何故
楚春田廢窮巴瘴雨多引人鄕淚盡夜夜竹枝歌
興州東池
南連乳郡流闊碧浸晴樓徹底千峯影無風一片秋垂
楊拂蓮葉返照媚漁舟鑑貌還惆悵難遮兩鬢羞
賀進士駱用錫登苐
苦辛垂二紀擢第却沾裳春榜到春晚一家榮一鄕題
名登塔喜醵宴爲花忙好是東歸日高槐蘂半黃
送許棠先軰之官徑縣
白頭新作尉縣在故山中高第能卑䆠前賢尚此風蕪
湖春蕩漾梅雨晝溟濛化理人安後篇章莫廢功
别修覺寺無本上人
松上江雲石上苔自嫌歸去夕陽催山門握手無他語
祗約今冬看雪來
席上貽歌者
花月樓臺近九衢清歌一曲倒金壷座中亦有江南客
莫向春風唱鷓鴣
趙璘郎中席上賦胡蝶
尋豔復尋香似閑還似忙暖煙沉蕙徑微雨宿花房書
幌輕隨夢歌樓悮採粧王孫深屬意繡入舞衣裳
題嵩高隠者居
豈易訪仙蹤雲蘿千万重他年來卜隠此景頗相容亂
水林中路深山雪裏鍾見君琴酒樂回首興何慵
訪姨兄渭口别墅
枯桑江上村寥落舊田園少小曾來此悲凉不可言訪
隣多指塚問路半移原久歉家僮散初晴野薺繁客
帆懸極浦漁網曬危軒苦澁詩盈篋荒唐酒滿樽
高枝霜果在幽渚瞑禽暄遠靄籠樵響微烟起暁痕
哀濚孤族分感激外兄恩三宿忘歸去圭峯恰對門
南遊
凄凉懷古意湘浦弔靈均故國經新歲扁舟寄病身山
城多暁瘴澤國少晴春漸遠無相識青梅獨向人
送徐端公南歸
青衿離白社朱綬始言歸此去多應羡初心盡不違江
帆和日落越鳥近鄕飛一路春風裏楊花雪滿衣
題無夲上人小齋
寒寺唯應我訪師人稀境静雪消遅竹西落照侵牎好
堪惜歸時落照時
高蟾先軰以詩筆相市杼成寄酬
張生故國三千里知者唯應杜子微(杜牧舍人時張祐處士云可怜故國)
(三千里虚唱歌詞滿六宫)君有君恩秋後葉可能更羡謝玄暉(年有後宫)
(詞云君恩秋後葉曰日向人疎也)
咸通十四年府試木向榮(題中用韻)
園林青氣動衆木散寒聲敗葉墻隂在滋條雪後榮忻
忻春令早藹藹日華輕庾嶺梅先覺隋堤柳暗驚山川
應物候臯壤起農情祗待花開日連樓出谷鶯
西蜀淨衆寺松溪八韻兼寄小筆崔處士
松因溪得名溪吹荅松聲繚繞能穿寺幽竒不在城
寒烟齋後散春雨夜中平染岸蒼苔古翹沙白鳥明
澄分僧影瘦光徹客心清帶梵侵雲響和鍾擊石鳴
淡烹新茗爽暖泛落花輕此景吟難盡憑君盡入京
鄭守愚文集卷第一
鄭守愚文集校勘記
記中稱全唐本者爲全唐詩中鄭谷詩席本者爲席刻唐詩百名家
全集中雲臺編兩書相同者簡稱兩本
卷次葉次行次本文校各本
序一前三自騎竹馬年席本馬作之
前四聲律永暢席本永作未
同年文人席本文作丈
同官席本官下有丈人馬
博士戴嘗撫頂歎勉
謂他日必垂名及冠
則二十字
前六李建州類席本類作頻
故於唱和之流席本故作預
前七所得未多席本未作爲
前八孜孜不勞席本不勞作忘倦
一三後五曲江春事兩本事作草
後六江色兩本江作草
後九高樓兩本高作歌
四前二暮冬詠懷兩本暮冬二字乙轉
後五春雨兩本雨作日
五前二飛上灘頭兩本上作下
前六漲曲江池兩本漲上有春字
前六(注)春序兩本春序作用春字
前十從叔郞中誠全唐本誠作諴
羣盜狂熾全唐本狂誤倡
前十一流毒江境全唐本境作壖
前十二頗得琴樽之樂全唐本樂作趣
因有寄兩本寄下有獻字
後一一麾席本麾作揮
後二靑漢兩本靑作淸
後七振鷺全唐本振鷺作末路
難爲全唐本難作猶
勝境席本境作景
後十衰榮兩本衰作哀
六前八春江漲席本漲作氣
後五登山兩本登山作上樓
七前二慟思兩本思作哭
前四來又忙兩本又作去
前五江樓兩本江作紅
前八留屋壁兩本留下有書字
前九蕭洒全唐本蕭作瀟
前十一舊言兩本言作遊
後六恐免紫衣兩本恐作堅
後十一分開徑兩本開作閉
後十二長橋兩本長橋作張喬
八後五罨盡兩本盡作畫
城郭外兩本外作裏
九前五落地兩本地作第
前六薛常侍兩本侍下有能
前十一兩行新淚爲前流兩本新作淸爲作語
雲橫新寨兩本寨作塞
前十二唯悲杜宇起春愁兩本悲作應起作信
後一梅靑麥綠兩本靑作黃
後九晴空淸泚兩本晴作不
後十一晩時兩本時作晴
有舊知兩本知作期
十前一雨蘚班兩本班作斑
峨眉兩本眉作嵋
前十危根瘦蓋兩本蓋作盡
後九濕江籬兩本籬作蘺
此處煙香兩本此作到
後十進士許郴兩本作送進士許彬
十一前二臨淸水兩本淸作晴
前三題休公院兩本題下有莊嚴寺
三字
前十一來伴紫陽君兩本伴作事
後五只此兩本只作卽
後八莫便漁翁釣兩本漁翁作隨漁
後十春日兩本日作亦
聞夜雨全唐本聞作逢
後十一藏城遠兩本遠作近
十二前十抛下得兩本下作不
後一傾世態兩本傾作隨
後四渠州洴江寺兩本無洴字
十三前三游樊川全唐本川下有有寄
二字
前四貧勝兩本貧作貪
後七更何人兩本更作竟
夫君全唐本夫作哀
後八貞姿玉任真兩本玉作世真作嗔
十四前(五注六)七才子集兩本作十才子詩集
前六(注)多有興善兩本善下有寺字
前八万水全唐本万水作落木
席本作萬木
前九吟欲老全唐本吟作今
業成空兩本成作全
前十獻制誥席本制誥作待詔
前十一須降兩本須作頻
後一晴無限兩本晴作情
閑語兩本語作話
後四無情全唐本情作心
後四(注)老於西蜀全唐本作居西蜀席
本作居兩蜀
後九一時分付全唐本分付作鍾在
後十留看人間兩本看作著
後十一辭相國兩本辭下有金陵二
字
後十二相延兩本延作廷
十五前一借布衣兩本借作惜
前三從得全唐本從作足席本
從作縱
後二之官徑縣兩本徑作涇
後四化理兩本化作佐
後六松上江雲兩本江作閑
十六前五訪姨兄全唐本兄下有王斌
二字
前六枯桑江上兩本江作河
前九起曉痕兩本曉作燒
前十哀濚兩本濚作榮
後二送徐端公全唐本徐下有渙字
後八以詩筆相市杼成兩本市杼作示抒
後九杜子微兩本子作紫
後十(注)年有後宮詞兩本年作蟾
後十一(注)日日向人疎也全唐本無也字
十七前三連樓兩本樓作棲
二三後七綻庾梅全唐本綻作落席本
作大
後十一帶蠻烟兩本帶作中
四前二同思兩本同作重
前四踰瀘兩本踰作渝
前七稻花凉兩本凉作香
前十一趙員外直省兩本直省作省直
後一粉轉仙闈兩本轉作傅
後三春暮詠懷兩本懷下有寄集賢
韋起居袞七字
後八曉村雪兩本曉作晩
後九猶來兩本猶作由
後十源流兩本流作鄕
五前七負朝衣全唐本負作謝
前九淸和後兩本後作候
郊居兩本居作宮
前十漸覺兩本覺作曉
前十二納慶優兩本納作錫
後二蜀中夏日自貽兩本中下有寓止二
字
後三蝃蝀兩本蝃作螮
後四今朝兩本今作行
後九待高眠兩本待作得
六前一苦吟兩本苦作朗
前二壓春寒兩本壓作厭
前五遶江籬兩本籬作蘺
妙毫兩本妙作小
前七向晩窗兩本晩作曉
後六首被兩本首作甘
後七朝晞兩本晞作稀
後九二年奔走全唐本二作半
行官兩本官作宮
七前八晴欹兩本欹作欺
前十万疊烟霞裏兩本疊作重霞作靄
後一直言兩本直作且
後五春景兩本春作勝
後六仰天才全唐本仰作掞
後十一(注)深以獎也兩本奬也作知獎
後十二齋心兩本心作誠
八前二自顏色兩本自作勻
艷麗兩本艷作穠
前三嬌嬈兩本嬈作饒
前六聽松看畫全唐本松作經
前八韋員外兩本外下有序字
前九舉酒杯兩本舉酒作共舉
前十長慟兩本慟作逝
前十一醉客兩本客作魄
前十二顏惠詹士郞兩本郞作卽
後二巴賨兩本賨作山
後三我獨狂兩本獨狂作自強
後四谷自亂罹之後兩本罹作離
後五爲淨侶長松山兩本侶下有昉公於
三字
後九遙聞兩本聞作焚
後十一梅欹雪兩本欹作欺
後十二登龍室全唐本室作客
貌取席本貌作邈
九前三疎蓬兩本蓬作篷
只照空兩本只作卽
前六贊行雲兩本贊作替
十前二黃花將折兩本將折作催促
前四高歌兩本歌作眠
明明兩本明明作明朝
前十二非不要兩本要作愛
後四(注)出安同州兩本安作守
後五幽深兩本幽深作深憐
後六(注)官上菊花酒兩本上作醞尙
後八甘守兩本守作晩
後九適來兩本適作邇
後十二有亂罹兩本罹作離
十一前四自不知兩本自不作不自
前九漾陂兩本漾作渼(下同)
前十二潛然兩本潛作澘
後七由未全唐本由作猶
十二前四罹亂後兩本罹作離
前七蠟煙兩本蠟作臘
前九飲海僧兩本飲作饒
前十一投時相兩本相下有十韻二
字
後一闇室豈能欺兩本欺下有勤苦流
螢信吁嗟宿燕知殘
鐘殘漏曉落葉落花
時故舊寒門少文章
外族衰此生多轗軻
半世足漂離省署隨
淸品漁舟爽素期戀
恩休未遂雙鬢漸成
絲六十字
後三取士兩本士作事
後十一兩半睛兩本睛作晴
十三前一漾陂兩本漾作渼
前三諸曹士兩本士作事
前十村落兩本落作洛
前十一無士兩本士作事
後二杜甫臺荒席本臺作墳
後五薛陶墳兩本陶作濤
後六斵琴兩本斵作斷
後九亂罹情兩本罹作離
後十一故君兩本君作居
三三前三反正兩本反作返
前四拂署天兩本署作曙
邇承宣兩本邇作乍
前六灝景兩本灝景作顥氣
前八郊墅兩本墅作野
前九先秋兩本先秋作秋光
前十禾中露兩本禾作林
後三元無味兩本元作渾
後九破冰兩本破作斫
四前十懽唱兩本懽作推
後一日落風吹兩本日落作落日
後二城南林望兩本望作墅
後六亂罹兩本罹作離
後十(注)攝史儲宮兩本史作事
各忝獲攀附兩本各作谷附作接
五前三釣蓑雨兩本釣作荷
前七幽階蘚坼兩本幽作侵坼作拆
前十一未省心兩本省作醒
秪有醉和琴兩本琴作吟
後四止含愁兩本止作正
後七香自任全唐本任作在
後八無機兩本無作忘
後十一苑南兩本苑作花
六前四干名全唐本干作予
閏質兩本閏質作自賀
前五灑階緣兩本灑作感
前六無所悵兩本無作何悵作恨
後一愁聲兩本愁作秋
後四寒燭兩本燭作燒
後六我偶閑兩本偶作獨
後七晴莎兩本晴作靑
後八南陂席本南作朱
後九鄭郞三十八大尹兩本大作丈聞作周
貳河東聞榮加金
紫
後十思舊事深兩本思作恩
後十一袍綈兩本綈作拂
久次席本次作宦
七前三瓦櫟兩本櫟作礫
燒地力兩本燒作銷
前六強事官途全唐本事官作健宦
席本官作宦
前八紫閣峯高兩本高作南
前十一故地兩本地作第
後二攜琴兩本攜作推
後九狂笑兩本狂作任
後十燈鼓兩本燈作煙
八前一柴扃兩本扃作荆
愛靜名兩本靜作淨
前二步野風春散酒醒兩本春作淸醒作酲
前四語溪兩本語作浯
前五淸溪兩本溪作江
前八宿何處兩本作何處宿
前九黃草枝兩本草作葦
前十宿兵部兩本無宿字
乃蒙出示詩集以兩本作光濟借示詩
四韻謝集以四韻謝之
前十一調中雅樂兩本中作和
前十二澄外兩本外作濾
後三夜雨頻兩本頻作平
後四翠英兩本翠作紫
後六幽樹兩本樹作榭
席本作亂離
後八池鳳兩本鳳作雁
後十一熱時席本時作來
汗流洽背兩本洽作浹
十一後三身猿遲俗輕兩本身猿遲作遺孤
遠
後四(注)酷愛兩本酷上有李生二
字
後四(注)東蜀兩本蜀下有境内二
字
後四(注)塚在此處兩本在作於
後九密爾兩本爾作邇
十二前一寐語兩本寐作寤
前八聚沫繞槎兩本槎作崖
後二送進士潘爲全唐本送上有作尉
鄠郊四字
後五楊花里兩本里作裏
後七正着漁蓑兩本正作且
十三前十一鳴佩貴兩本貴作重
前十二(注)待之甚辱兩本辱作厚
後二(注)喬詩善道貞兩本善作苦
後三(注)章句◍◍兩本空白作入微
後六(注)孤卿植七本兩本植下有小松二
字
後七屈倂伸兩本倂作復
十四前二進士許郴兩本郴作彬
前四晩瀨兩本瀨作浦
前七相得官兩本相得作得好
前九梁亭兩本亭作塵
前十二相看兩本看作寬
後一蓼水兩本水作渚
後二季膺兩本膺作鷹
後四建昌兩本昌作章
後五粉郞兩本郞作廊
十五前五蓬聲兩本蓬作篷
前八爲虎兩本虎作蝶
前十二雪茶兩本茶作景
爲人所諷吟陳贊席本吟作今兩本陳
善小筆作段筆下有精微二
字
後一忽爲圖兩本圖下有畫字
後二得志兩本志作事
後三屬典兩本典作興
後四贈顏上人兩本顏上有尙字
後五善可知兩本善作喜
後十中朝兩本朝作條
後十二河外全唐本河外作何不
十六前一春秋兩本秋作愁
前五始成茵兩本始作妬
前六看時頻兩本頻作嚬
前七泗口席本泗作油
前九酒共游人飲全唐本共游作勸漁
前十一(注)顧雲著極兩本極作述
後三奔驢兩本驢作馳
鬢伴兩本伴作畔
後七紅杏絕全唐本絕作(同艷)
後十隣居光得兩本得作德
十七前一因行酬寄兩本行作抒
前七子孫莫把比蓬蒿兩本子作王蓬作荆
前八五松兩本五作瓦
前十孤掉全唐本掉作櫂席本
作棹
後二望郞全唐本望作盧
亞相情兩本情下有注時中
儀在瀘州恩門大夫
待遇優厚十四字
後三宿鳥全唐本鳥作鷺
後六得契兩本契作旨
十八前五芳公兩本下有言公二字
前七語聲兩本語作講
前八故渚當年兩本故作顧當年作
一甌
