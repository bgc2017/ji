歲時雜詠卷三宋蒲積中編
立春
翦綵花絶句(二首)劉孝威
葉舒非漸大花是發春開無人論訝似蜂見也争來
淺深依樹色舒卷聽人裁假令春色度經住手中開
詠司農府春幡徐勉
幡糓重前經人天稱往錄青珪禮東甸高旗表治粟逶
遲乘旦風葱翠揚朝旭平秩命春司和氣承玉燭豈伊
盈八政兼兹辨榮辱十千既歲取利民誰不足
立春日汎舟玄圃各賦一字六韻成篇(座有張式陸瓊)
(顧野王謝伷褚琢王縡陸瑜姚察等九人)陳後主
春光及禁苑曉日暖源桃霄烟近漠漠暗浪遠滔滔石
苔侵綠蘚岸草發青袍迴歌逐轉檝浮冰隨渡刀遥看
柳色嫩迴望鳥飛高自得欣為樂忘意若臨濠
獻歲立春光風具美汎舟玄圃各賦六韻(座有張式)
(陸瓊顧野王殷謀陸瑜岑之敬等六人)
寒輕條已翠春初未轉禽野雪明岩曲山花昭迥林苔
色隨水溜樹影帶風沈沙長見水落歌遙覺浦深餘輝
斜四戶流風颺八音既此留連席道欣放曠心
立春游苑迎春中宗
神臯福地三秦邑玉臺金闕九仙家寒光猶戀甘泉樹
淑景偏臨建始花綵蝶黃鶯未歌舞梅香柳色已矜誇
迎春正啟流霞席暫囑曦輪勿遽斜
奉和立春游苑迎春應制(六首)
崔日用
乘時迎氣正璿衡灞滻烟氛向曉清翦綠裁紅妙春色
宫梅殿柳識天情瑤筐綵燕先呈瑞金縷晨雞未學鳴
聖澤陽和宜宴樂年年捧日向東城
又李適
金輿翠輦迎嘉節御苑仙官待獻春淑氣初銜梅色淺
條風半拂柳墻新天杯慶夀齊南嶽聖藻光輝動北辰
稍覺披香歌吹近龍驂薄暮下城闉
又馬懷素
玄籥飛灰出洞房青郊迎氣肇初陽仙輿暫下宜春苑
御醴行開萬夀觴暎水輕苔猶隠綠緣隄弱柳未舒黃
唯有裁花飾簮鬢相隨聖藻狎年光
又韋元旦
灞涘長安恒近日殷正臘月早迎新池魚戲葉仍含凍
宫女裁花已作春向苑雲疑承翠幄入林風若起青蘋
年年斗柄東無限願把瓊觴夀北辰
又閻朝隠
管鑰周移寰極裏乘輿倚望斗城闉草根未結青絲縷
蘿蔦猶垂綠帔巾鵠入巢中言改歲燕銜書上道宜新
願得長䋲繫去日光臨天子萬年春
又沈佺期
東郊暫轉迎春仗上苑初飛行慶杯風射蛟冰千片斷
氣衝魚鑰九關開林中覓草初生蕙殿裏争花併是梅
歌吹銜恩歸路曉栖烏半下鳳城來
立春日侍宴别殿内出綵花應制(六首)
趙彦昭
翦綵迎初候攀條寫故真花隨紅意發葉就綠情新嫩
色驚銜燕輕香賺採人應為薰風拂能令芳樹春
又沈佺期
合殿春應早開箱綵預知花迎宸翰發葉待御筵披梅
訝香全少桃驚色頓移輕生承翦拂長奉萬年枝
又宋之問
金閣裝仙杏瓊筵弄綺梅人間都未識天上忽先開蝶
繞香絲住蜂憐豔粉迴今年春色早應為翦刀催
又上官昭容
密葉因裁吐新花逐翦舒攀條雖不謬摘藻剰知虚春
至由来發秋還未肯疎借問桃將李相亂欲何如
又李嶠
幸得時已至翦綵學芳辰綴綠竒能似裁紅巧逼真花
從箧裏發葉向手中春不與韶光競何名天上人
又劉憲
上林宫館好春心獨早知剪花疑始發刻燕似新窺色
濃輕雪點香淺嫩風吹此日叨陪侍恩榮得數枝
和立春日内出綵花樹應制(四首)
岑曦
和風助律應韶年清蹕乘高入望仙花笑鶯歌迎帝輦
雲披日霽俯皇川南山近獻仙杯上北斗平臨御扆前
一奉恩榮歡在鎬空知率舞聽薰絃
又崔湜
澹蕩春光滿曉空逍遙御輦入離宫山河眺望雲天外
臺榭參差烟霧中庭際花飛錦繡合枝間鳥囀管絃同
即此歡娛齊鎬宴唯應率舞樂薰風
又張說
别館芳菲上苑東飛花澹蕩御筵紅城臨渭水天河近
闕對南山雲霧通繞殿流鶯凡幾樹當蹊亂葉許多叢
春園既醉心和樂共識皇恩造化同
又武平一
鑾輅青旂下帝臺東郊上苑望春來黃鶯未解林間囀
紅蕊先從殿裏開畫閣條風初變柳銀塘曲水半含苔
正逢睿藻光韶律更促霞觴畏景催
翦綵宋之問
駐想持金錯居然作管灰綺羅纖手製桃李向春開拾
藻蜂初泊銜花鳥未迴不言將巧笑翻逐美人來
立春日晨起對積雪張九齡
忽對林庭雪瑤華處處開今年迎氣始昨夜伴春迴玉
潤窗前竹花繁院裏梅東郊齋祭所應見五神來
立春日對雪孟浩然
迎氣當春立承恩喜雪來潤從河漢落花逼艷陽開不
覩豐年瑞安知燮理才撒鹽如可擬願糝和羹梅
和張左司自洛使入京中路先赴長安逢立春
日贈韋侍御及諸公(二首)孫逖
拜郎登省闥奉使馳車乘遙瞻使者星更是郎官應臺
妙時相許皇華德彌稱二陜聽風謠三秦望形勝此中
暌益友是日多詩興寒盡歲隂催春歸物華證
忽覩雲間數雁迴更逢山上一花開河邊淑氣迎芳草
林下輕風待落梅秋憲府中高唱入眷卿署裏和歌來
共言東閣招賢地自有西征作賦才
立春後休沐包佶
心與青春背新年亦掩扉漸窮無相學唯避不才譏積
病故難愈銜恩報轉微定知書課日優詔許辭歸
立春後開元觀送強文學還京
張南史
臘後年華變關西驛騎遙塞鴻連暮翼江柳動寒條山
水辭漳郡圖書入漢朝高樓非别處故使百憂消
東郊迎氣皇甫冉
曉見蒼龍駕東郊春已迎綵雲天仗合玄象泰階平佳
氣山川秀和風政令行鈎陳霜騎肅御道雨師清律向
韶陽變人隨草木榮遙歡上林苑今日遇遷鶯
立春冷朝陽
玉律傳佳節青陽應此辰土牛呈歲稔綵燕表年春臘
盡星迴次寒餘月建寅風光行處好雲物望中新流水
初銷凍潛魚欲振鱗梅花將柳色偏使越鄉人
立春日宴高陵任明府宅耿湋
春灰今變候密雪又霏霏坐客同心滿流年此會稀風
成空處亂素積夜來飛且共銜杯酒陶潛不得歸
翦綵花雍裕之
敢競桃李色自呈刀尺功蝶猶迷翦翠人豈辨裁紅
立春日曉望三素雲(貞元十一年吕侍郎)
李季何
靄靄青春曙飛仙駕五雲浮輪初縹緲承蓋下氤氲薄
影隨風度殊容向日分羽毛紛共遠環珮杳猶聞静合
烟霞色遙將鸞鶴羣年年瞻此御應許從元君
又李應
玄鳥初來日靈仙望裏分水容朝上界玉輦擁朝雲碧
落流輕艷紅霓閒彩文帶烟時縹緲向斗更氤氲髣髴
隨風馭超遙出曉雲兹辰三見後希得從元君
途中立春寄懷楊郇伯竇常
浪跡終年客驚心此地春風前獨去馬澤畔耦耕人老
大交情重悲凉外物親子雲今在宅應見柳條新
立春後言懷招汴州李匡衡推
令狐楚
閒齋夜擊唾壺歌試望夷門奈遠何每聽寒笳離夢斷
時窺清鑑旅愁多初驚宵漏丁丁促已覺春風習習和
海内故人君最老花開鞭馬更相過
立春日酬錢員外曲江同行見贈
白居易
下直遇春日垂鞭出禁闈兩人攜手語十里看山歸柳
色早黃淺水文新綠微風光向晚好車馬近南稀機盡
笑相顧不驚鷗鷺飛
會昌六年立春日人日作
二日立春人七日盤蔬餅餌逐時新年方吉鄭猶為少
家比劉韓未是貧鄉園節歲應堪重親故歡游莫厭頻
試作循潮封眼想何由得見洛陽春(分司致仕官中吉傳詔議最老韓庶)
(子尤貧循潮封三郡遷客老劉員外韓皆洛下舊游也)
酬劉谷立春日吏隠亭見寄李郢
孤亭遙帶寺静者獨登臨楚霽江流慢春歸澤氣隂野
田青牧馬幽竹暖鳴禽日日年光盡何堪故國心
立春日江村偶興
舊歷年光看卷盡立春何用更相催江邊野店寒無酒
竹外孤村坐見梅山雪乍晴嵐翠起漁家向晚笛聲哀
南中近有秦中使聞道胡兵索戰來
立春日李遠
暖日傍簾曉濃春開箧紅釵斜穿綵燕羅薄翦春虫巧
著金刀力寒侵玉指風娉婷何處戴山鬢綠成藂
翦綵
翦綵贈相親銀釵綴鳳真雙雙銜綬鳥兩兩度橋人葉
逐金刀出花隨玉指新願君千萬歲無歲不逢春
立春日陸龜蒙
去年花落時題作送春詩自為重相見應無今日悲道
孤逢識寡身病買名遲一夜東風起開簾不敢窺
渚宫立春書懷吳融
春候侵殘臘江蕪綠未齊風高鶯囀澁雨密雁飛低向
日心雖在歸朝路欲迷近聞驚御史猶及灞陵西
立春曹松
春日一杯酒更吟春日詩木梢寒未覺地脈暖先知鳥
囀星沉後山分雪薄時寧無翦花手贈與最芳枝(一作賞心)
(無處說悵望曲江池)
京中正月七日立春羅隠
一二三四五六七萬物生春是今日遠天歸雁拂雲飛
近水遊魚迸冰出
立春韋莊
青帝東來日馭遲煖烟輕逐曉風吹罽袍公子樽前覺
錦帳佳人夢裏知雪圃乍開紅菜甲綵幡新翦綠楊枝
殷勤欲獻宜春曲題向花牋帖繡楣
立春日有懷呈宫傅侍郎皇甫曙
朝旦微風吹曉霞散為和氣滿家家不知容貌潛消落
且喜春光動物華出問冰池猶塞岸歸尋園柳未生芽
摩挲酒甕重封閉待入新年共看花
立春杜甫
春日春盤細生菜忽憶兩京梅發時盤出高門行白玉
菜傳纖手送春絲巫峽寒江那對眼杜陵遠客不勝悲
此身未知歸定處呼兒覓紙一題詩
歲時雜詠卷三
