兀勢以故得盡情騁望予欲家焉而未
得作徵招以寄興徵招角招者政和間
大晟府嘗製數十曲音節駁矣予嘗攷
唐田畸聲律要訣云徵與二變之調咸
非流美故自古少徵調曲也徵爲去母
調如黃鍾之徵以黃鍾爲母不用黃鍾
乃諧故隋唐舊譜不用母聲琴家無媒
調商調之類皆徵也亦皆具母弦而不
用其說詳於予所作琴書然黃鍾以林
鍾爲徵住聲於林鍾若不用黃鍾聲便
自成林鍾宫矣故大晟府徵調兼母聲
一句似黃鍾均一句似林鍾均所以當
時有落韻之語予嘗使人吹而聽之寄
君聲於臣民事物之中清者高而亢濁
者下而遺萬寶常所謂宫離而不附者
是已因再三推尋唐譜并琴弦法而得
其意黃鍾徵雖不用母聲亦不可多用
變徵蕤賓變宫應鍾聲若不用黃鍾而
用蕤賓應鍾即是林鍾宫矣餘十一均
徵調倣此其法可謂善矣然無清聲只
可施之琴瑟難入燕樂故燕樂闕徵調
不必補可也此一曲乃予昔所製因舊
也坐客皆小冠練服或彈琴或浩歌或
自酌或援筆搜句予度此曲即念奴嬌
鬲指聲也於雙調中吹之鬲指亦謂之
過腔見晁無咎集凡能吹竹者便能過
腔也
五湖舊約問經年底事長負清景瞑入西山漸喚
我一葉夷猶乘興倦網都收歸禽時度月上汀洲
冷中流容與畫橈不點清鏡誰解喚起湘靈烟
鬟霧鬢理哀弦鴻陣玉麈談玄歎坐客多少風流
名勝暗柳蕭蕭飛星冉冉夜久知秋信鱸魚應好
舊家樂事誰省
嘉泰壬辰至日刻于東巖之讀書堂雲
間錢希武
白石道人歌曲卷四
