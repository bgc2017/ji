鮚埼亭詩集第三卷
甬上全祖望紹衣著
吴江道中問吾友沈彤徵士消息知其近箋五
運六氣䓁篇向未審其精于此也予年耒病
甚寄詩為訊因乞為予治之(以下七峯草堂唱和集)
屯訝仲翔骨剛憐叔夜腸是誰知肺腑何以療膏肓
之子通元化談經配太倉豈容任肥瘠秦越两相忘
觀潮曲江上吴越事堪傷讀檄鄴都下袁曺跡已荒
肱從三折熟艾未七年藏痼疾愁難治&KR1088;君一倒倉
聞道軒農際諸公遍廟堂功原参六相道足輔諸皇
世晚民生薄書成藝術良最憐此七尺我軰搃茫茫
哭惠學士丈半農
戊子三前軰先生晚得從(謂李閣學穆堂謝副使石林及先生也戊于三觧頭)
(之名聞于天下)清談真似寉重聽有如龍百粤懷文教千秋
重礼宗(先生所著礼說最佳)憐予去國日握手泪淙淙
漢竟寧首山宫銅雁足鐙歌為馬半查
壽寕堂中雁足鐙依稀題字漢竟寕誰其造者紛列名
稽百官志官可徵永始賈慶舊有称惜哉未及同岑
登又復沈埋六百齡漸磐遵陸雖不勝猶帶首山雲
空青當年茂陵慕軒后脫屣妻子思飛行八神五帝
各致祭直自蒲隰連蓬瀛歷昭及宣莫敢替晉巫領
之荐明馨橋山龍髯渺莫乘溯以雁足杳冥冥竚望
烏號下太清赤符之火天不夜鶉鳥有咮噦中星鳳
膏燭與魚膏并夜深軒后耒陟降鉅鹿神人導前旌
往賚天子且長生誰知紀年䜟已成嗣皇燕尾啄傾
城新都臣君奏蛙聲可憐鴈足趼弗撑疇為高廟嘘
炎精何况首山之荒庭劫灰已盡邀呵濩飛落淮南
雙翮零山舘書籖侔七略太乙藜照来五更古銅潜
彂光熒熒哦詩弗類齋宫銘笑指雪泥瓜印横
明洪熙古刺水歌為馬嶰谷
古刺為西南極遠蠻部西與緬甸隣見明史
八百媳婦傳南與佛郎機隣見𬗟甸傳明永
楽三年遣給事中周譲與中官楊瑄招之入
貢置宣慰司二曰大古刺曰底馬撒長官司
五曰小古刺曰茶山曰孟倫曰底板曰八家
塔見周譲傳然置司之次年大古刺已幷孟
倫底扳八家塔三部矣(亦見周譲傳)野獲編云洪
熙元年底馬撒宣慰司攝大古刺司事尝入
貢明史干厓傳又云永楽五年設古刺驿隷
干厓則又與干厓接境也終明之世得見于
土司傳者祗茶山長官司無恙而孟倫見幷
于南甸若大小古刺則属𬗟甸緬甸傳云緬
酋莽紀歲死其子瑞體逃匿洞吾洞吾之南
有古刺濱海割馬革地與瑞體瑞體乃舉衆
盡奪古刺之地是也滇𬗟錄云晉王李定國
尝乞師于古刺則又復國矣野穫編云古刺
水為龍涎之亞在蘇合薔薇之上宫中極重
之予攷之左侍郎詩則其水可飲盖取以和
酒最香冽不僅薰沭之用也若北平别有古
辣乃地名其泉煎之足為折傷刀兵之藥
此與西南夷所貢各殊左詩引玉泉蘆溝之
水以為緣𧺫似誤合二水為一不知北平之
水不可飲亦不任薰沐也
文皇高飛上帝畿通道八蠻人九夷歷大古刺小古
刺西南遠赴風教齊五長官司两宣慰周夕郎功著
驿鞮滇王何處北漢大五千里外增藩籬梁州地靈
最崛竒禹貢二川所分釐南金沙會岷江出北金沙
引黑水馳桑經&KR1073;注媿未盡大荒為待博物稽此其
大者配九山更有餘润成土宜難河之水清漣漪(大古)
(刺有南難河)諸峒異香怪陸離龍腦雞舌并麝臍蘇合兼
車如江麋烟煴百和醇且旨芳馨一直沁心脾貢之
天子入内府浴罷一杯便啜醨(見唐氏天啟宫詞)縣官元氣
正旁魄神膏醍醐過五齊洞天三十六宫天漿飫福
地七十二府地泽怡以通神明䟽渣滓釀出乾端與
坤倪濃于崖蜜甜于飴犁庭三出威絶域此水曾偕
玉食擕貯之銅瓶志銖两歲月進奉均留題太素色
映黃琉璃襲以古刺錦襹褷守成令辟首仁庿六服
歲見無差池摩挲署書攷時代猶識紀元在洪熙在
昔西南記職貢昆明有露曰薔薇妙香尚出此水下
妃子千羣灑裏衣遐方異物雖不貴要亦王會所會
歸聖心誠如&KR0975;酒淡萬國争飲醴泉嬉土官無幷不
可詰𬗟旬干厓世羈縻我撫此水三太息考證遥遥
拾墜遺接境已亡底馬撒近界但聞佛郎機榖洛門
餘淮汝竭九庿黃流涸轍悲莱陽侍郎坐圜扉誰投
一盎慰朝饑引領長陵不下咽哀吟清淚紛淋漓(見左)
(侍郎詩)可憐﨑嶇皭火投南徼諸公中泥中露歌式微
折足生還鄧都督曾記包胥九頓儀(鄧詔)棄餘流落歸
好事足𥙷故宫文献資三百年来廃㒷感擬之渭流
漲水脂
七峯草堂移梅歌
大江以北少梅花相傳降作杏六命我疑陶山語未
然難緣橘戶為左証稜稜百花頭上姿肯逐黃塵易
素性迁之無道種無術坐教嘉植困㱥馬郎兄弟
双玉雪魂與梅花同清净有莊明瑟如籃田有客看
花滿蔣&KR0985;暗香入夢意無厭覓遍古歡窮絶嶝秦淮
大有槎牙種十里江行足吟㒷園官小試移山手飛
度七峯疑不胫寂寥小雪霜葉凋峥嶸幾點春牙劲
新寒未消九九期徵風已動番番勝鄉心猶為石頭
懸羈貫已随瓜步更花王之富數花對恰與今年梧
葉称(所移共十三本)昨聞連舟度東關榷吏驚迓紛相遉好
事敢辭花稅哆佳話應爲官閣詠招邀更喜值同聲
叩鉢齊催詩思競我家勾餘東復東宝岩千樹蒼雲
映當歸棖觸鷦鷯枝叉手樽前醉眼瞪
藤花菴聽松聲分韵
驚濤何處耒萬籟正蕭瑟孤嘯薄穹天空行穿緹室
詩魂古澗清客思寒山冽開戶更噌吰西崦晦落日
姜白石詩詞全集刻成即效白石體落之
巨區水茫茫天目山蒼蒼中有白石仙老筆生寒芒
寒&KR0621;久晦塞問年過五百鑄金酹南村紅梨生玉色
(是本出陶南村手鈔)
半查索賦烘梅詩
山中方傲雪日下已催香我爱冰心凍誰夸陽燧良
春應随臘轉人更較天忙從此唐花墅迎暄次第芳
寒竹
消夏亦神清凌冬更有情凍雲添碧色白雪寫疎聲
落落青瑶屑臞臞太瘦生黃公壚下客歲晚莫寒盟
揚州石刻文信公畫像歌
正德十年夀光劉侍御徵甫所勒其序云
得之揚州文江公苗裔也乾隆八年揚人陸
君鍾輝乞予作歌
西湖天水晝冥冥白雁飛過無堅城廬陵相公脫乕
口来向淮南誰集兵可憐吴會少净土剰餘揚州真
州孤柱撑李公苗公双忠貞揮戈欲挽虞淵旌相公
此来會逢適合從或可緩頬成两淮全力足恢復所
仗元老為主盟此策果成事难料三宫未必向北平
豈知反間忽横生李公既心動苗公空泪零相公变
作劉洙行参從寥寥杜天卿天教孤臣不遽死蘆中
丈人艤舟迎將無岷江之神靈神靈幸脫相公死两
淮從此莫扶傾李公&KR1450;血碧苗公寨火青夏貴老奴
竟輸誠神傷間關出百死再入甌閩開行勞空坑戰
敗五坡縶燕市三年目未瞑魂随陽鳥返沙汀李公
苗公迓九京一慟褰裳朝穆陵百年潦盡寒潭清厓
山哀歌滿祠亭淮南俎豆亦争馨夀光柱史扶世教
繪圖勒石昭精英孫枝一葉尚足徵定是惠州太守
老雲礽相公自具大光明那湏異人傳慧燈不是神
夢告髮䋲至今湏眉還峥嵘我歌足當廟碑銘
明杏園雅集圖(今歸嶰谷)
是圖為楊文貞公楊文敏公楊文定公東王
西王李公時勉周公叔錢公習禮及陳循寫
此圖者錦衣千戶謝某也
有明開國後宣庿始陽春舂容太平楽元氣洽八垠
廟堂多唱和禁網無邅屯三楊最鎮静鼎足調大鈞
二王長六官耆德尤嶙峋忠文真神師正學長成均
吉水負史才宋金細討論有如阿閣鳳和聲清不渾
薰風濩玉燭祥光生五雲試讀杏園詩丰采想垂紳
燕閑寫清娱亦復念斯民回憶錢侍郎旁皇靖難辰
滿朝重足立誰人不杜門遭逢黨禁觧白髮光絲綸
諸公韩富流社稷之寶臣牽連及詞苑同爲東閣賓
泰階德星聚餘事光斯文其時已易世履霜占初坤
宣仁將謝政潜伏有寺人老成継淪丧杏園俱蒙氛
乃知日中昃消息如轉輪彼哉其泰和(陳循)叨玷舊德
羣一幅好東絹莫逃忠佞魂翻羡錦衣子亦以驥尾
存
吴越武肅王校射圖歌(仇實文作馬嶰谷藏)
是誰頋盻生風雲羅刹江頭乕帳屯吴山草木助兵
氣射侯齊画天吴魂江頭天吴久作悪前胥後種不
可度白蓮花仙真英䧺力術民生氣磅礴三千弩下
衣錦兵先以射法試先聲誰穿七札誰貫木巧力惨
淡齊經營古人神功亦勞止落日之弓救月矢三礼
射經不盡傳五行六甲參巫史洸洸大纛導九斿帳
前参佐俱名流旗鼓應歸頋全武鐃歌豫命皮日休
技成不湏佽飛手山場大閱光牛斗淮南黑雲晉鵶
兒若遇我軍都俛首果然一戰百川東朝潮夕汐避
䧺風九龍其遁三犀立緩緩歸来勞酒濃披圖論世
有餘恨如此精兵用未盡宣武鎮中封豕驕河東摩
下老羆困幕中扶義有羅君大聲草&KR0702;凌秋旻白蓮
花仙戀衣錦祗退天吴不進軍
明陳待詔老蓮畫
卷首題曰丁君梅孫以酒資為予致妓乞畫
予即令以資改葬文長先生而画此貽之其
画為枯木附以水仙嗚呼老蓮好色之徒然
其實有大節試觀此卷古人哉嶰谷乞予作
歌
白門待詔真奡兀此頭可断腕不屈名王為喚美人
來一笑揮毫怪咄咄酒闌午夜夢魂醒翩然而逝疑
飛越誰言此老空清狂箇中心事良勃窣(見本傳)故都
已哭鍾山陵故鄉重弔青藤碣板橋花柳逐逝波剡
谿松楸傷野窟蕭疏為寫歲寒姿春花傍得冬株茁
招魂一曲萬古愁中有畸人不朽骨
銅製如来降生像歌(揚人程氏所藏)
何物老嫗如逹生可兒可兒此寕馨五百道乳一吸
傾軒然七步意飛腾方輿員蓋良浩蕩豈有黃口思
横行文武成康縱不作異說未必遽勃㒷西竺家免
妄自大乃以早出思凴陵恒星如雨隕不見尚嫌其
晚紛紜争孔子吾師之高弟其言固自有明徵誰人
巧倣金塗塔相輪峩峩銅綠明摩挲題字半漫漶妙
製定非凡手成白石不作周郎死才薄有媿哦詩聲
夜深且桃長明燈詩成共啖山芋羹
左寕南像(即牧齋所題卷今歸江都李氏)
平賊將軍賊未平擁兵坐殺楊武陵集師竟負侯歸
德賜玉賜蠎空充盈可憐状貌良魁傑咳唾猶能震
雷霆謂應談笑除殘竟誰道迁延釀禍成晉陽甲豈
人臣事黨人曲說吾勿聽一敗頓隕狼伉魄百
年猶傳乕踞形只有白頭柳敬亭紙背猶聞抵掌聲
區區不負寕南意惜未移贈寧南報有明
遊故水部鄭君休園用嶰谷舊韵
閣道空中度山蹊洞外深樹穿危石製水定白雲臨
蕭瑟寒冬状清流舊雨吟杉關埋碧久何處覓遺簮
(謂故侍御天玉先生水部兄也)
為問符卿墅荒荒落日昏名花天上去喬木道南存
(謂尚宝超宗影園)塵夢消江市林巒近野村風高雲倍迥詩
思滿籬門
斑竹園
小朝廷已墜南躔一夢三生空自憐(太夫人夢文丞相生公)塩
豉神傷除夕酒牙齋魂怯四更天幕中英雋都南八
身後聲靈重項燕斑竹亦應同堕淚不湏梅嶺泣荒
阡
靖公忠烈更誰京可惜荒朝厄運并若以苦心原督
相肯將宿忿棄㒷平(此梅村祭酒之言也最爲平允故全用之)板磯空自
勞埋血東壩何緣得背城(南都䧟後靖公議欲開東壩以入浙)只有西
冷都督好素車白馬伴神旌
尚書舊德重庭槐不碩生從禇彦回况有同心前茂
宰相期共殉大行臺故鄉喬木齊生色覆幕孤禽並
隕胎一卷青燐紛涕泗我思合傳志三哀(王監軍纉爵周江都)
(志畏應参軍近吉皆吾鄉人)
法雲寺銀杏
謝文靖所植雙檜亾于宋建炎之難而銀杏
甚古其亦宋物與自来吊兹寺者不過美文
靖之名德而已予所惜者是時中原大亂進
取甚易而文靖此来以被讒出不克有功為
可恨乃古人所未及也適賦銀杏因及此意
即用劉連州詠檜韵
太傅堂前樾蔭竒遥臨江樹影參差飛柯未展長驅
志老幹猶疑左次旗魂逐八公山上艸恨留召伯埭
前枝佛燈黯淡留餘侗不異桓伊奏笛時
讀宋陳丞相宜中占城道上詩(末有異日北㷌之語謂之澘然)
當時大有吴門客目断天南奉使槎(謂鄭所南)厓海黑風
吹夢散冬青到底不開花(用謝皐羽詩)
題晁无咎芳儀曲後
淝上英雄事已遥永寧宫春久蕭寥小周后正號咷
甚又報王姬入大遼
過蕃釐觀坐冬青樹下得一律
宋人真不道拜杖到瓊花詎敢懟君父居然殉國家
李姜同血淚章蔡已䖝沙只有冬青樹長榮度歲華
(今觀中植冬青一本于花之故址)
明洪武欽定五權歌爲嶰谷兄弟作
遐稽古哲王所先在算命曰律度量衡以持威斗柄
審數物不淆審物施悉称三時按其程八節諧厥令
春半禾初生忽微未足訂夏至禾見秒晷景中天映
秋半秒告成平凖可諦定積秒得分分淂銖因而重
之以次竟左旋為規右旋矩攝盡竒零無滯剰(以上皆用)
(漢志說文)羊山黍適均崑山竹最勝蒼蒼太古銅雅肖君
子行關石叶元聲䧺雌互酬應六燕兼五雀即以通
物性後王治術疎有慙作者聖秦權與漢權盈縮多
累更逓傳至唐宋所懸或逕廷延祐有圜環經世典
堪証(延祐所頒官權予曾見之)雖然精意媿古初要為列朝資考
鏡猗與明高皇雄才难縷罄當年諸羣䧺剪除豈易
逞重輕各有差浪舉即為病急權武昌軍遠通察罕
聘回轡掃淮張長駈下幽幷揆時度勢良已難成功
豈曰由僥倖所惜三相公秉均稍傷佞猶喜去邪决
揆席弗終横南天奠鐘鼎奉常陳笙磬太宰平銓司
大農訓市正鴻臚與大行法守均以靖(古權掌于鴻臚而職于大)
(行)冬官下百工四方歌無竸茫茫易代来宗器傷孤
另何来御府鍾忽供詞流咏莫道此瑣瑣事曾關七
政不見璿與璣猶委蔣山&KR0985;吾儕多好事感物成漫
㒷論易誰傳得一斤窃恐巵言自道聽(本程子)論文空
思扛千鈞窃恐别裁為世憎為君作放歌吾徵在史
乘
韓溝吴王廟三首
黃池鑄錯恨何追剰水長增廟貌悲莫向江祠逢伍
員誰招廊&KR1231;配西施(江都舊有江祠以子胥配見水經注今配王者為西施)觀
光自是先王志負德終緣夏肄虧聞道神旌午夜動
依然荼火望離離
四瀆于今盡貫穿巨靈輸尔鑿南天水犀一鼓争安
牐甲盾齊聲共執鞭列宿女牛&KR0621;角動三洲商魯板
隄連嵯峨宸宇酧勤事好為淮東慎節宣
江干相樹欎平岡左頋長洲帶水杭漫以决排譌禹
甸(孟子所云排淮注江不合禹貢盖據吴王所開水道也)竸傳英爽遍隋塘百
牢猶共王餘薦一飯休教籠稻荒不爱勾東受揚子
䧺心北向尚蒼茫
揚州城北建隆寺宋太祖征李重進駐蹕地也
樊榭用沈傳師嶽麓寺韵同作
廣陵事变不可論青燐黃霧時迸奔法雲山光俱故
壘佛火黯淡难称尊夹馬新人膺新命威斗欲振河
山昏天生聖人大一統有如嗇夫芟莠根柴家孱王
屏翰寡所仗𢡟親為籬樊當年連轡来下蔡滁陽夀
陽並軒軒(征李景時事)諸公半随廟社轉彂蒙振落随風
翻殿前統制旋裂眦上黨節度継隕元孤臣坐握重
城重重泉何以朝陵園六龍北下如山&KR1062;萬騎動地
雲列屯湏臾窮城甘鼎沸赤暈如電照寺門廣陵城
開傳厥角誰為故使掃血痕八百年来梵磬冷令我
吊古淚滿樽
昨和樊榭建隆寺作而韻未次也樊榭必欲予
另作復得一首
韓先李後且弗論駢首共障狂潤奔沙場猶道天子
寨塔影長隣太傅園莫夸新朝鐃吹盛未若平陵哀
唱尊追憶迎鑾幾百戰始牧天塹作江樊黑王肯為
黃袍屈臨風一慟白日昏鐡劵莫移精術志尝墉遠
致羆乕屯大府都&KR0550;俄頃盡峩峩行幄光空門草詔
定湏陶學士䄂中宿搆無墨痕豈知孤臣耿耿魄化
為鄧林枯杖根幕下殉身誰義烈枉殺酒吏開朋樽
(事見南竒新書)朋樽散盡沙䖝化江濤浩浩劫火飜元之片
石不可見禅枝老矣垂前軒庚申相公亦仙李轉盻
重圍又抗元
三用前韵
唐六臣傳不堪論周三臣傳殊足尊建隆錄古推史
茟建隆寺古光山門五朝平治數周室公也喬木原
同根世宗深仁浃人髄少帝亦未彰童昏如何天命
忽以去反戈憤彼陳橋屯苻張蒙面豫勛舊秬鬯應
為羞彛樽江南國主乏遠慮梯衝鼓角任所奔餘燼
甘随殘運畢新皇亦爲漬淚痕我思其時長圍喧官
家親督臨戎軒塔大潜随礟火動戰鼓直教魚鼓飜
功成國殤資冥福貞覩故亊慰元元(時詔用貞觀憫忠寺例以卹國)
(場王學士元之撰碑文)而今殿瓦盡頽落但見野僧鋤菜園斜
陽慘淡無顔色飢鼠横穿樊圃樊
嶰谷齋壁懸范文穆公重復灕山水月洞銘拓
本同人共題其後
山館寶刻多四壁足清供瞥見石湖文雅爲灕山重
緩帶思高軒驂鵉溯逸鞚刀兵泯憂虞水月互生動
湍流石闕通圓魄天門羾赤鯉遊碧霄古蟾堕深洞
虹梁似&KR1032;篷引我卧遊夢阿誰来傖艾易名竟妄貢
(時有土人易洞名曰朝陽)攷證有詞人次山足伯仲同来亦文䧺
艾軒洵老鳳肇錫取舊聞穆清如古頌想見揮茟
時雲壑紛横縱妙搨何蒼蒼鍳題良友共桂林渺何
處遥天落霜淞
浮山謁大禹王廟觀山海經塑像
四凟岷峩遠三條淮海尊塗泥從此奠地肺到今存
南戒星光駛中冷雲氣屯千秋虔肸蠁双壁足撫捫
舊鼎嗟安在遺經孰與論探丸搜变態傅采溯精魂
草昧洵多怪支離半不根州師遍巢窟蹄跡滿乾坤
姒后良無匹靈蹤亦倍繁功涵真宰運事為譎觚援
息石先重統吴刀幾僨轅巫峯資犢步嵩闕悵熊蹯
犬導岩關路龜浮洛水源嶽圖神所閟啓筮史誰繙
似此荒唐蹟應非馴雅言祗緣六合大莫罄百蟲蕃
陰火偏宜凍湯泉獨自温絪緼悟化物固陋笑吾昏
章亥俱寮属重黎本弟昆魚龍登玉版人鬼列河門
地蓄餘粮飼庭連艮背蟠方知劉累術僅覬費侯藩
各各陳廊廡紛紛露㓵垠如聞九歌曲為頌八年恩
商魯溝空鑿平成爱勿諼有岡通井絡世祀在江原
明德高無厚荒阡子若孫故鄉隣窆穴比戶荐芳蓀
夜雨梅梁動春耕术野喧何當徵掌故歸塑夏湖園
樊榭賦菽乳詩五章索和
寒山瀟洒姿鼎食厭名鯖偶談蔬荀味曾作菽乳評賜
勑兼拜表鴻茟震鯨鏗乃知此微物豪門亦致精更
聞有綿津兼珍都合并旁搜山與海歸之明且澄和
以菽少許頓覺乳怒頩薈萃萬菁華餘&KR0377;紛難盛滯
遺利寡婦尚足充妙烹茲乃郇公製莫以腐子名花
乳凍雲版鍾乳白石生曾聞玉食譜日随太官行
吾儕種一頃長哦豆田清秋風吹客夢時物到蕪城
車螯正盈市下之亦嫣嫇若以校寒山用物則已贏
牛菽過所望連吟有同聲食經鬥物力暴殄非所营
(原倡搜索已盡獨来及陳木叔宗伯故事而漫堂太宰菽乳新方乃紀載所未及也故志之)
即事(以下五甲集)
十旬猶見彗浹月累驚雷更訝風偏烈休言雹不災
天心方告警帝德定無猜辛苦陳丞相封章出
上台
白山茶
坡公落落慎称許微笑茶仙染紅雨花王中夜洗素
肌飛向麻源陪玉女&KR1088;誰茟力最峥嶸亦有涪翁賦
茟巨争光日月且皎然淮南瓊花敢並語弥天冰雪
浸肺腸一笑力足緇塵拒賞心更復遇南豐從此聲
名拔儔侶諸公仙去六百年寂寥花事成漫與玉
醅醉罷孹玉箋一片寒&KR0621;成玉乳
醉山茶(粹白中含粉紅世所称東方曉)
茶翁夘飲醉未醒扶桑旭日光熒熒熹微疎影沁枝
上一點晨星東啟明主人夙起䦱戶出醨耶糟耶两
忘情朦瞳亦若困宿酲但見曉妆天際横
𠢐面嬌山茶
何處裝成𠢐面嬌蜑風蛮雨助妖嬈大唐公主能隨
俗添得春愁不可消
紫山茶
曼陀方外花于法應衣紫署名曰都勝力與牡丹齒
暮山烟光凝悠然見天咫
昭兒周晬戲示荆婦
東隣有老翁及見我周晬蹉跎四十年頒白猶蕉萃
老大百無成僅為兒緩帶每歲春復秋白駒少停轡
莫道此&KR0561;&KR0561;齊戶可坐待先人世德賖七葉清班貴
碩兒善束修亦不在禄位我性最慈良兒性頗卞厲
我性素紆徐免性頗往遂凉德我己慙少儀能弗惴
佳節近天中百昌正致媚回首免軒然且弄蒲與艾
題前漢王章傳後
漫載牛衣刺刺詞男兒報國定忘私班生長託將軍
幕亦有陳尸獄戶時
同人集蝸廬坐桐花下主人方選定族祖戒菴
先生詩即賦得集中梧密晝常陰之句并用
其韻
何處桐花鳳和鳴遍此林耳根分正閏胸次失晴陰
消暑&KR1088;詩話招凉見道心主人蕭散甚瞑據一瓢吟
一片蔚藍色周遮百尺林薰風憐嫩碧大火避濃陰
前軰焦琹調吾儕古井心請看花屑屑好供落英吟
故國啼鵑淚依然滿舊林繙書長惻惻布席總陰隂
日漏中天影詩傳未死心表章良不易即景足清吟
姚江贈同年施明府蘗齋(施為愚山先生曾孫由廣東新會来)
與君惜别且八年一旦牽絲蕙江滸千里棠陰東粤
移令我豁然消煩暑浙東列城雖𥚹小風俗由来擬
鄒魯姚州更鍾光嶽靈嵯峨三儒踵接武燭湖先生
楊袁流本心之傳開系譜光光文成真天人拈出斗
杓掃榛蕪梨洲克紹蕺山緒九流百家互參伍此外
人物尚如林前光後輝難悉數吏斯邦者豈偶然漫
容俗物恣莽鹵適從何来得有君經術世務妙茹吐
君家世德重宛陵舊與浙學同門戶我生瓣香愚山
集碩爲執鞭慙惰窳當年大用雖未竟至今遣爱苗
江椘彂抒固應在後人此日牛刀寧小𥙷昨過衙齋
窺插架萬軸牙籖羣玉府公餘正不廢討論仕學何
曾相齟齬更聞下車麾双旌先賢祠下首吊古愾然
嘆息文成後欲爲重光舊樽俎祗愁此意知者誰聞
殾或驚塗毒鼓祝君政成廣所部波餘倘得遍吾土
蘗齋来鄞謁監司飯予双韭山房惓惓萬八先
生遺書可感也
揚䧺已老死誰爲問遺經石箧漸以散藜光猶然青
故人扶大雅古誼照晨星一甕玉醅酒殘編細細拎
蘗齋捐俸爲梨洲先生贖祀田
再世東林两大賢墓田不保亦堪憐令君清况塵生
釡甫下車来失俸錢
沈篙師編修不見十年遇之杭西湖上喜而有作
與君一分手忽忽白駒過舊學知加邃顛毛亦並多
相逢真意外率尔共商歌且向湖干去臨風醉芰荷
堇浦移居吴山之麓索詩爲贈
舊属都宫地新称高士坊幽居忘出處遺事感興亾
山上炎雲紫牀頭夜雨凉明朝登絶頂一覧盡錢唐
