鮚埼亭詩集第九卷
甬上全祖望紹衣著
五令君詩(以下双韭山房夏課)
(乙丙之間甬勾百六生民莫保殘喘猶幸五令君者皆仁人也五令君曰職方兼知鄞縣)
(濟人秋水袁侯州佐曰兵科兼知慈谿縣揚人螺山王侯玉藻曰職方兼知定海縣南陵)
(弋江朱侯𢡟華曰御史兼知奉化縣吴人虚谷顧侯之後曰職方兼知象山縣萊人如圃)
(姜侯圻王朱顧皆甲申以前所授官圖經尚存其姓氏袁姜則出東江之版授遂無知之)
(者是豈部民之所可恝然己耶乃各繫以詩)
二靈雲蒼蒼嘉澤祀皇皇至今錢湖葑居然召伯棠
(詳見曾大父太常公乙丙之際存湖錄)
大義絶賊臣私恩寕足紀斯意關綱常保障其細耳
(螺山拒其房師之從逆者當時甲乙科中人多以為非不知君臣分義先于師生是乃所以扶持正氣也)
朱侯真幹才坐嘨鎮海澨笑謂王武寕高牙空虎視
瓜里仗聲援同仇首剡源﨑嶇嶺嶠魂未忘兹弹丸
(虚谷從亡入閩閩亡入粤間關盡瘁而死)
姜郎忠臣兒一官竟賫志我作先祠銘尚亦光義幟
(予方為其先忠肅公祠堂碑銘)
㢲亭約為蜜岩一帶之遊予謝未能也是日偶
和故太常莊公九月二日詩
亳社當年萬古愁城門軍散弔延秋灰心已分孤臣
死續命還因宗國留不道微行邅婦口定傷多事戴
吾頭明朝正有溪船約腸断休為二皎遊
偃月堤夜泛
大火蒸雲苦晚潮浴月凉慶豐楼上酒同發妙蓮香
賀監定不死時亭豈可荒南烏正三匝一曲思蒼茫
再和漢曉太常詩
空山循髮訴牢愁為道秋今非我秋夏肄更誰完百
粤周遺枉自愧双留不堪東望長垂翼祗合西歸亟
掉頭三復林生大還句居然騷些共神遊
暑甚不寐
夜色渺無際廓然清我心夜香一枝放翻嫌昵我襟
夜氣滿太虚間誦香谿箴
三和漢曉太常詩
茫茫望帝結春愁百鳥分愁直到秋試看沙䖝祈速
死誰言山鷓肯遲留赤符那得㒷鯨背白版虚傳瑞
鯉頭剰有流貽巾國語詩人摭拾供清游
諸子追和莊太常詩成卷為題其後
諸子清才善寫愁吟成老氣各横秋三閭竟尔乘虬
去一嫗叨緣附驥留在昔人争憂裂幘于今吾極爱
科頭剰餘脉脉昭忠志白露蒼葭好溯游
七夕前七日作
天公幾日秋晉鄭頭畢白候䖝獨欣然争鳴滿四壁
我亦無如何一夜吹長笛
大塊感噫氣於以成商聲是噫從何来牛郎訴不平
乃知一物閼足以優清寕
衰病正連緜撫時增䔥瑟前有一樽酒不醒積毀骨
連朝風雨多芭蕉益愁絶
楊氏翛園
太僕佳公子風流别墅開神鴉猶護樹&KR0988;石已為灰
(楊園中花神祠今為里社香火極盛)地踞雙湖勝人称一代才誰傳猘
免語吟眺幾徘回(嘉則先生呼伯翼為猘免难與争鋒)
沈氏暢園
尚寶好兄弟超然謝黨論嘉名分禊帖小築傍空門
(文恭諸子當天啟時俱能自拔于浙人衣鉢之外不求進取其放懷詩酒亦可尚也園中題署皆取禊帖)
(中語)尚有懷寕墨能汚貞士魂風騷今雨散蔓草滿城
根(阮尚書大鍼與文舍人啟美尝偕寓兹園唱和阮文臭味不同而以絲竹之好相連綴詳見暢園志)
(中)
陸氏意園
在昔浚儀長幽居肖輞川花連堤上錦雲接洞中天
(南岸為先宗伯桃花堤西岸即史文惠王之真隱洞天也)鳩據因多难鴻冥遂杳
然我来覓陳迹重說義熙年(武城以國难故播迂不返是園遂為降臣所有)
七夕鈍軒集同人祭蒼翁于隱學山房
今夕是何夕良辰好祭忠秋江潮汐壮銀漢女牛通
耿耿扶韩志堂堂磔卞功我歌降神曲天半吐長虹
(蒼翁正命之辰重九前二日也同人聚散無常故不能盡同此日)
為嘆五君子天中畢命時共姜宣母教樞使有孫枝
姻婭清門重賓寮合食宜多情仗群從聊以慰陵夷
(是日配食為若思先生共姜若思母周太安人也大節詳予所作傳&KR0666;婭即見蒼水哭若思詩)
正翁洵舊德屝屨幾傾家掉首辭塵劫低眉誦法華
薇應清似粟梅亦大于瓜此日陪靈馭寕慙傳望槎
(鈍軒曾祖正先大行晚受戒于大梅法幢禅師與桐城方子留軰並称上座是日别設伊蒲食以配之)
招魂如可作移榜不湏嫌故國無星大伊人在水蒹
欲推瓣香力遍為國殤拈竚待礼成日新題楽府塩
(時予方議合祭甲乙以後二十八忠未之立祠)
寶墨齋看蕙
臭以同心合香叨東壁分秋来倍爽潔病後易沈醺
倘許幽人佩休令王者聞為君鼓一曲珍重十年薰
(君山謝選部之籍己十五年)
萬竹山中訪故少參夢章羅公避地寓
剡源清絶處傳是使君居辛苦畫江後章皇蹈海餘
周黎猶被蔭蜀道竟何如合有甘棠祀同招海岸車
(吾鄉節推之應祀者海岸黃忠潔公而少參之有功于東江生死雖異其忠一也萬履安云少參丙戍後)
(衣冠不改尚能為諸遺民之寄居剡中者所杖庇尤不可及海岸大節登于明史至少參則冺然矣為之)
(三嘆)
鈍軒索題小照
風流公子重清門衫䄂都成書畫痕莫以華顛嘆遲
暮依然慘綠暎朝暾
飄蓬我亦媿前盟那得丹砂一昔成只有飛掦心氣
在披圖約略見平生
偶示諸生
十年未淂去矜心把卷誰為上蔡箴亦有差強人意
處硜硜不作導䛕音
沈郎曾有膏肓語為讀君詩長傲多幾度沉吟难自
克江河滿目正頽波(吴江沈果堂徵士謂予讀鮚埼亭集能令人敖然亦能令人壮)
(得失相半予甚佩其言)
拓落泥塗我自甘斯民蕉萃是誰慙群公定有經綸
在可許低頭子細参
榆林村中吊戴帥初
剡源老子師傳盛曾從㢲齋復厚齋洞天福地釀清
氣殘山剰水傷老懷盛淳百年遺民貴至元一出晚
節乖而今文統將誰寄紅樹黃泥漫滿崕(帥初祗得為文學今)
(圖經承李氏宋遺民廣錄之誤改入隱逸甚不合當以舊志為是)
新得袁伯長學士研試茟賦之兼示配京冲一
兩茂才
珍重清容研留連延祐餘曾調静寄墨及侍友恭書
樞使門&KR1161;古南湖池榭虚一區今属我奚翅百璠璵
此地溯文献陽源最長䧺史存梅磵窖經發竹林筒
呵護欣無恙煙雲尚不窮故應靈淑氣長吐石田中
聞昔新河啟高才遂挺生天心愍磽确地肺應文明
日送花磚丽山披石質瑩猶從傳頻扈從槖研度開
平(相傳端平以後堪輿家言慶元城西若開新河一道當生大文人及河開清客生)
前軰淵原盡誰其足嗣音菑畬如不怠阡陌豈难尋
忽忽中哀恨茫茫後死心同疇期二妙一振式微吟
配京贈研先以長句一首未之和也翌日更荅
之
我欲銘研幾踟蹰前光後輝媿弗如安得好句鳴瓊
琚綠髩盧郎才思䧺滌研題詩雲蓬蓬我則奚堪徒
怔忪由来文章千古事清容町畦豈易至聞道登壇
奪纛年研溪夜夜孕青蓮大兒奎章虞道園小免中
司馬石田鷗波王孫僅随肩左右先後研席間此後
拓落向阿誰蓬飄梗泛定堪悲清容魂魄亦安歸我
今冉冉益荒學合六州鐵不鑄錯研中光氣方氤氲
但當為君拂拭勤代興之語惡敢聞
配京和賦伯長學士研詩因借抄其集
斯文應有寄我老已將休為撫遺編在寕徒一研留
膏肓咸五失師友重千秋此意沉吟久無為石丈羞
六詔山深處王郎故物存誰披祓水帖又遇越公孫
十笏精靈聚中原文献尊需君學成日重酹片雲根
(剡源第一曲曰六詔有王右軍研見舊志而學士集中評禊帖最為精審)
老友董映泉挽詩
與君共和太常詩争羡峥嶸老鶴姿危腦忽傳妖夢
踐匆匆又作挽君詞
清門兄弟俱僑札醇德終當數長公最是断腸身後
事堕樵遺秉亦成空
老去精思審六書直探皇極銳何如而今撒手空行
去脉望翩然返太虚(君老而好學欲從予謫求祝氏皇極數學因探聲韵諸圖之藴)
(予逡廵末果而君逝矣)
灌浦鄭氏秋丁祭黃子
黃于澤五世于今己一絲閣下木樨花秋来放幾枝
嗟我㢙私淑未淂揖譲于其時
張二茂材炳和予清容研詩荅之
念尔通家秀孤吟秋樹根風流亦猶庶心事向誰論
近状蕪田困先疇黃石存還期崇耿介特逹重清門
蕺山諸生来訊(以下帖經餘事集)
臯比未煖匆匆去慙愧猶縈去後思舊學商量無别
語莫將輕俊玷清姿
多師未必真求益不若歸求自有餘試到十年飬氣
後更參斯語定何如
田弘遇謁曲阜挟妓楊宛以行其碑今尚存末
有宛詩駴而志之
田郎寵靈仗一女乃敢呵詈及盈廷其時盈廷或可
詈不知田郎何所能(碑文盛指百官之庸科舉取士之誤國)循碑雒誦
得妓句自古妄人得未曾九原如過孔中丞一殛定
洗林庿腥
瓶花齋雨集天台寺僧適以鹿銜草至甌亭索
賦分䪨
小草曰吴風其来自洞天逐逐千年鹿見之口流涎
藉以金庭茅沃以桐柏泉一莖足療飢十莖足忘寒
久久遂跨鹿御風遊層元寺僧日拾之珍重禅枝前
時從綺霞中一接紫柏烟道力兼佛力妙合弥神完
詞客一見喜擬取投觥船向我徵掌故欲𥙷桐君萹
鴉銜足消毒蛇銜足摧堅龍銜足導氣功效各有傳
惟羣動有鹿亦最夸長年其類為群麋嗜好伯仲間
觧角候雖别口澤頗同然我聞其賦材上禀鶉鳥躔
陽冰暨隂大道在互節宣謂宜参二冬和齊乃無愆
或者妄觧之貽誤不可言(草性温頋或誤以為凉則謬甚)願君更致
詳折衷訪臞仙吾衰已冉冉百憂感纏綿鹿亭大小
韭力不振積孱何當度閬風長嘯棄塵緣今夕且聽
雨蕉窗漏濺濺
煨芋分韵
蹲鴟真清供殊校晩肉潔其魁大于瓜其子員于栗
爱其秉素心兼足飽餓餮上之應昴星下或謠鴻隙
菒以百斛充梠以三年黜亦何足駴人許氏言未覈
客舍腥希齋厨宿大活燔之通中堅蒸之消内熱
寒烟映暮山元氣滿净室審候宜紆徐導和防菀結
意味既䟽通皮毛斯觧脫名理悟空靈禅力騐充實
其在伊蒲中埜趣足怡悅切莫似馮郎使與蘿蔔
已公傍晚来(大恒和尚)相對正蕭瑟詞客更聯翩聽雨聲
不絶荐盤何累累下手争勃勃魚鼓正沈沈先取祭
老佛試參水晶塩双清有如雪但覺道腴盈更無塵
思汨斯人苦章皇大半為餔啜安得擅一區阻飢不
足怵便旁瓦罏灰撥之消寒冽此意足沈唫簷霤響
瑶屑阿誰習老饞杯炙耽殘䙝攅眉乞破戒失望竟
咄咄(茨檐)而我但催詩白戰亦竒崛
大恒招集南屏分韵
試看南山色連朝倍老蒼青霜封曲磴黃葉下空廊
旅客游方&KR0786;寒䖝蟄漸忙昨聞開酒戒来過遠公房
(是日大恒為子破戒置酒)
題陳秋濤相國墨蹟
公昔張空拳思以振赤符赤符䜟不騐滄海為之枯
天廢誰能㒷志士枉受屠唯是桂林燼仗此稍支吾
畢竟延一綫東僵西則蘇連衡張陳霍旁暨韩麥徒
(張公家玉陳公邦彦霍公師連韓公如璜麥公而炫)以致惠國公翻然成改圖
孤忠天所鍳䜟亦未盡誣(卷中詩云世事予多䜟浮生亦有天當是公甲申後)
(作)南極竟渾一百年拱車書尚有妙墨寶流落漸江
隅寒芒而正色英爽與之俱番禺耆老盡文献誰爲
儲秋痕随秋去剰此灰劫餘(相國所作詩名秋痕)連呼玉畫又
收之緘中厨
望谿侍郎輓詩
前年我過湄園中先生留我間經筒七治儀禮老未
竟上糾康成下繼公惜我投閒空咄咄戒我浪遊徒
匆匆速我著書漫忽忽倚杖而嘆神熊熊東西宿老
淪落盡巋然靈光世所宗其秋示我新雕集寄聲他
山錯可攻長箋亦聊貢一得謂以寸莛叩巨鐘謙光
一一盡刊削再索直言資折衷三江迢迢未盡逹豈
期妖夢告蛇龍(昨秋予以先生集中商榷如干條託朴山先生寄之不料其不達擬再寄)
(不果)遺世行世僅十五尚有秘箧干長虹由来舊德為
時重雖復不用亦有功試看浮玉山頭色一夜愁雲
冥濛濛江東有客近悔過欲齎絮酒哭幽宫尉它拜
表去黃屋孰與漢大敢怙終我詩寄聲到蒿里先生
一笑降虚空(堇浦向不見得于先生頗&KR0894;異議及聞赴嘆曰吾方欲之秣陵一拜床下不料)
(願竟不遂長負此愧乃以文哭之自道疇昔)
題張艾亟齋手校漢&KR0674;釋源後贈施六上含北
亭
讀書識字今可希施郎死死忘其疲六藝妙處足不
朽上函雅故通精微符山堂中大布衣渺然古心追
籀斯七載寒窗校漢隷欲以赤手報娄機卯柳桃菜
紛謬誤我昔泛覧多闕疑二首六身豈易曉一束二
縫亦难稽五日之門歷所誚三豕之渡史莫釐馬尾
乕穴充談助落筆茫茫空累唏吁嗟小學已廃絶我
亦有目如霧迷昔者㐮陽近臨川署名猶為世所譏
(亟齋謂米顛錯寫芾字而北亭亦笑臨川先生名不當用俗體紱字)施即何處淂此本
老眼恍然逢珠璣符山遺書己四散淮浦帶草空離
離神呵鬼護幸存此一朝靈物淂所歸巧偷豪奪世
不少尚其宝之防速飛(北亭以予之爱之也乃以贈予即為其尊先人墓銘潤筆)
(予詩遂成佳話)
長至日展蒼公墓同江聲用離合格
九沙仙去後瓣香過者希觀察真多情偕我踏山蹊
(謝山致江聲)今日正南至一陽氣霏霏太史多雅懷来看
朱鳥飛(江聲荅謝山)墓前磷辟邪亦是故國儀一枝借孤
忠星大以為依(謝山)承聞豐狐筆已草黃絹碑明年速
上石長作山中輝(江聲)
病中三首
疇昔負壮志寕當遽就衰二毛嗟早見一病盼春回
(自舊年沈疾後蕉萃遂不可振)哀楽偏多感升沈不待推尸居慕姑
射何以絶塵埃(用止齋先生語)
聞道長安信徵書下石渠遺經增氣色左席寵師儒
一洗專門陋寕愁六藝蕪膏肓吾自媿廃疾不堪扶
(時有致諸公見推之意者即以此詩荅之)
到處山陽笛凄然感客心此生豈金石幾度悵人琹
試問歲寒客誰投空谷音便教長老健頋影已䔥森
鈍為俞四蜚聲画雪中高士圖索題
高士爱冬不爱春落落冬心冷愈醇坐笑春風野馬
塵自冬發春乃長新千山萬逕蹤跡絶冰甌清絶見
天根寒厓之黍抱凍蹲中有鴻濛木介痕百昌不復
能氤氲誰知老子心脾愈净骨愈尊是誰滕六誰葛
三造化小兒遣来伴吟魂山鬼颯颯噤不語但見峥
嵘鹿角横黃昏暗香疎影自怡悦忽然老雀一聲戞
然下天門力能通乾而流坤萬籟盡冺我獨存底問
北枝為弟南枝昆冬耶春耶一笑歸混敦
即事
神州舊說江南好十載顒顒望幸&KR0907;一自中天消息
降山增金碧水增雲
庚午歲朝
吠日吠雪犬譁然嘷南嘷北客不前老夫所憂在無
年稚兒不觧事應門索紅箋
逸田以人日祭蒼翁淂三絶句
春来猶自怯霜風人日題詩酹信公畢竟&KR1158;蘭家法
在細挑七種菜叢叢
最憐民部游仙日正是元樞授命年地下双双埋碧
血人間久久發陳編
華屋山邱一望中誰来城北吊遺忠張徐楊葉都零
落剰有平陵松柏桐(張遺民徐石耕楊竹𤱔葉天益皆居城北附近尚書里第今其)
(後人俱亡矣)
配京書齋故寒厓先生居也不可無詩
聞君㷊膏地舊是寒厓廬將無承塵上或有戊子紀
事書吁嗟小江一坏土嘿農諸公陟降俱
偶然作
返葬師臣苦猶疑未乞休將無恋香火朽骨尚依周
疏傅真高蹈恩榮擅始終由来能審分不敢望功宗
弓劔今蕉萃還為國骵憐橋山遥在望回首一&KR1008;然
病甚有作
老夫春病太咄咄無處告訴但支離偶然欠申不自
覺盲風間道窺心脾
昨宵舌本赤熛怒流血驚怖双牙關或者渙去愓亦出
天心俯憐賀若頑(舌間無故湧血)
昔人欲心如槁木今我已槁乃愈危乍疑方寸已皸
裂安得膚寸春雲垂(心氣忽忽告畫異事也)
仲翔骨節原生硬病裡猶添觸迕多幸未折腰已若
此倘教束帶更如何
湘東一目已郎當何堪更晦半面粧從今合眼亦自
好更莫奪我靈府光
三千丈髮且半白忽然作椘难按摩絲絲細擢罪其
悉一握任𡭗棼婆娑(髮痛甚怪)
世間萬事我何豫其奈百感偏嬰心此病天痼不可
療扁佗束手空沉吟(亾友姚薏田尝言予病在不善持志理會古人事不了又理會)
(今人事安淂不病)
諸生未了傳經業幾許關情在替人莫似老夫中暴
棄桑榆潦倒媿先民
配京借抄東發史稿列傳十萹予家所㢙有也
抱遺老子趋庭日賣馬曾聞購日抄一卷遺文參宋
史問君何以報瓊瑶
徐錦衣花乳石印譜
弯弓沒石志未遂揮刀切玉藝亦竒此是萇弘未埋
血雪泥紅爪尚離離
明宗室隱頭陀寫文信公像故民部董次公先
生物也
南嶽諸劉嘆道窮重摹王燭感孤忠懸知燕市光明
相跨隺東来聽匪風(次公有匪風集詩)
八赤舟中東薌林(以下病月集)
天子親㦲錫類詩華堂爭誦錦歸時椎牛我自知難
逮只合空江理釣絲
木雁邅逢豈可班羞居材與不材間故人為我關
情處莫學瓊山強定山
鮚埼亭下戶長扃未死心猶在六經但使稍能窺墜
緒餘生不敢嘆沉冥
駒隙难將歲序留相看霜髩各盈頭益公為待明農
日重約誠齋共唱酧
鉏經圖為藻川作
吾友子張子新成豳頌箋菑畬識元化箕豆戒蕪田負
郭無多産逢秋别有年他時我止宿雞黍足欣然
慶湖課耕圖為秋塍
朝過梅墅午麻谿别製秧歌被耦犁我亦来分餘餕
好湯公祠下啖豚蹄
蓮宇先生再入政府
清德人無間孤根帝所知重膺左席召不待大
廷推民力方憂敝天災孰與支望公調玉燭晚節在
斯時
雨中江聲蔎林堇浦竹田雪舫雲亭過飲篁菴
叢桂香随暮雨沉旅人獨坐正䔥森相逢舊雨皆華
髮並奏清商寫素心米價未平愁歲歉江潮大上識
秋深精籃喜與塵氛隔且擘鱸魚供醉吟
嶰谷北行同人分賦行装予得油衣
客裡難教用瓦精偏逢雨雪送長征襟分薜荔墻頭
色䄂作芭蕉窗外聲渴日若升應棄置漏天未塞足
孤行故人此日齊東道愁聽簷花落五更
穆堂先生下世欲作挽章不能盡所欲言援筆
輙泫然而止冉冉一載䢴上寓中得三首亦
竟未足抒予痛也
坡潁好兄弟終身酹兖公後来陳正字沒齒感南豐
薄植寕堪比深恩實所同重江素車隔何日拜元宫
我有籲天語蒼蒼遠不聞終難遺一老殆欲丧斯文
大鳥臨江介妖星入椘分最憐用世志百折尚&KR0907;&KR0907;
淮上分襟後長愁十載多心期已孤負音問亦蹉跎
絶學知难紹雄文定不磨墓門雖寂寂正氣表山河
著老書屋分賦梅事予得吟梅
徙倚南枝下霜髭断幾莖有香慰幽獨無句寫孤清
雪釀高寒景山深太古情微吟猶未竟天上己参横
