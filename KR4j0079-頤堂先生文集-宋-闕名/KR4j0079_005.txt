頥堂先生文集卷第五
姪傅編
近體詩
次韻大受登正法塔見劉王二陵
試縱浮圖目閑紓客子情軒騰超世界指點識
鄕程天大雲欹野江蒸氣抱城長風饒振薄落
日倒光晶古色千年在悲歌百慮盈戰爭初自
苦成敗幾堪驚狐兔穿蓬顆珠璣入里氓劒關
猶北向巫峽只東傾往意增三嘆餘蹤付一瞠
誓言逃俗網碧海跨飛鯨
次尹俊卿見訪有詩次韻
聮驂來二妙契好屬兒孫夜半星河轉談深几
席温能詩飯顆瘦使酒濮陽髠萬事醉吟裏那
湏倚市門
次尹彦回復來偶予他出用前韻招彦回
往時傾蓋友前代湧泉孫肯念三年別能來一
語温歲華欺老大功業付黥髠直爲詩篇好扶
䔧日候門
東禪別新資官令榮安中走筆次韻
雖念三年別猶欣一日逢哦詩能淡佇作邑想
雍容古栢宜秋雨寒鵶伴暁鐘歸塗莫惆悵喜
事見重重(是日安中得其家報愛姬生子)
次韻李知幾
密雨連三日青天未肯開庭除舞蚯蚓几席上
莓苔又說邊聲急渾無鄕信來愁心似流水空
費寶刀裁
醉中走筆次趙彦和韻
三年相爾汝一語敢誰何有學窺黃老無心戰
外魔牛心應易噉螭首故難磨不識王孫貴朱
門亦許過
拾諸公餘韻贈輝禪師兼奉荅勾龍伯秋
謁廣利輝禪師
引泉澆藥圃編竹護花科(古草木作此科字)頓喜高風
在仍聞密義多四山圍翠黛一水繚青羅誰謂
幽師死來看窣堵波
舊飾蓮花座新繙貝葉科朝飱葷味少夜誦篆
煙多不執鐡如意肯偷金叵羅猶堪試綿力法
海激頽波
奉伯秋
要憑稽古力尚阻列僊科冨貴終愁逼才名巳
患多廟堂遵故事經學到新羅拭眼看收拾天
池濯素波
荅伯秋
足爲春遊繭頭因午醉科神交嘗恨少詩債敢
嫌多幾日登廬阜他年夢苧羅故應三峽外漁
艇老煙波
芻蕘傳吉語詔旨緩追科疲俗今當復諸公衆
所多誰能齊卓茂我亦怖閻羅種德無餘事流
光付逝波
半生沉俗學中路墯嚴科白眼遭非類黃泉愧
阿多無勲封柱國有志捽何羅慎勿相料理因
風又起波
又和
性癖耽杯酒家貧廢臼科江山聊作助崔蔡不
湏多早歲撑吴榜春風試越羅只今中夜夢突
怒見潮波
風來雲度屋雨過水盈科懶覺詩篇少閑看景
趣多垣間生薜荔床下長娑羅空法銷諸漏端
如迦葉波
可惜通三語相期中六科南司章奏好北闕搢
紳多想見趨宣室真成上欎羅行裝宜速具未
用歎奔波
從軍思上策直諫赴賢科抗志吾何敢收功衆
孰多清詩無競病小令有來羅今日竒寒甚明
䆫試偃波
次韻何子應遊金璧池(子應相招以病不能出)
柳樹濃垂岸荷花滿覆塘日供無限影風逓自
然香酒豔浮瑶席歌聲繞杏梁空慙長卿病不
作次公狂
景色遽如許懽聲阿那邊綺羅沽酒市絲竹泛
花舡越客知何夕壷公自有天兹遊傾澤國寧
問壓巴川
次韻子應同遊靈泉
香火尋幽寺麾幢度廣川塢深斜透日溪涸細
流泉玉粒新炊飯金花側布田歸塗動詩興健
筆寫江天
次韻子應遊鶴鳴
夕雨方開霽晨雞亦罷鳴四郊知按堵千騎得
徐行再閱天章麗還同佛日明抽毫出佳句壓
倒謝宣城
次韻李士舉丈除夕
藜杖初防老桃符又換新驚回潼水夢喜見義
城春浪走何爲者流光豈貸人翻思大儺氏闊
步過天津
兒孫思故國詩酒送窮年禄近禾三百人慙員
半千壯心非曩昔尊足幸輕便投暁椒觴盡春
風共醉顛
暗燈延鼠軰殘漏付雞人栢酒浮三酌𬞞盤薦
五辛凍吟多累句孤坐絶來賓鏡裏絲絲髮平
明六十春
次韻吕閬州錦屏之集
飛簷依絶巘朱檻俯清流劒外誰堪似城南獨
占優濃春牽酒興勝踐與詩謀日落江煙起旌
麾更少留
次韻荅張廼直
才如北海豈云疎局促從來笑腐儒秪作文章
希屈馬不將門戶敵崔盧公車奏議三千牘京
洛風廑十二衢回首知君幾多恨肯甘華髮老
江湖
次韻許唐臣丈
目斷楊州淚似江龍輿半夜狩南邦徒聞四野
方多壘可惜黃旗漫繞杠濁酒有神磨歲月愁
山無頼入軒䆫青䓑三尺將生綉憤氣崢嶸只
自降
次韻任元受除夕
九重無路扣天&KR1377;萬里何時返蓽門歲晚濃愁
催白髮夜來隻影落寒罇誰令興發水雲國獨
憶春歸花柳村知有筆端三昧力試將些語爲
招魂
次韻荅趙之源仍簡演師
年年春事寄征鞍一笑歸來巳強顔但得從今
千日醉寧論自古四并難憐君不怕憑烏几頋
我猶知愛碧山應許相携學寒拾同參饒舌老
豐干
次韻諸公贈將官鹿浩然
休把長纓便請行如今正屬泰階平醉看夜月
清罇倒卧對秋風白髮生羞向熱官稱命薄喜
隨寒士以詩鳴他年採藥鹿門去不許人間知
姓名
次韻馮舜陟見贈
梁山回首幾悲辛來對江城拂塞塵枕麴漱醪
真下策推書撲筆更癡人如君自是聲華舊及
我相逢笑語新便倒詩筒費褒飾坐知搖落變
青春
次韻趙當可
元禮門牆豈敢疎擬題刺字拂塵裾頽顔此去
歌無奈聞道從來恨不如食蛤未妨期汗漫椎
蘆或可作蘧蒢西園飛蓋成何事要見枕中鴻
寶書
次韻顧次鳳
筆端文字照千春僊籍班聮透幾塵黃卷肯交
同長物白袍未信褁閑身至言落落常難合俗
眼悠悠少識真誰似江東顧夫子月臺對影只
三人
和唐山叟所贈三詩
人品相懸定幾分十年高卧赤城雲神仙窟宅
古多見泉石膏肓今亦云羽駕擬陪天上樂麟
毫猶寫世間文吴江楓落搖歸棹更喜新詩愜
所聞
蓑衣芒屨日相逢仙者誰人識吕鍾巳受丹書
存夜氣定除白髮變春容情田舊習雖鋤穢筆
陣餘威尚折衝聞說山間賦招隱試披雲霧幾
多重
徧從江海濯清流歸老岷峨占上游心遠欲聮
高士傳地偏仍似賈胡留何時竹杖閑榰壁終
日繩床懶命儔碧嶂紅塵兩相望勞生笑我不
知休
次韻米太初
元知文采冠多邦牀下如今拜老龐短刃何能
排賈壘輕舠敢問絶潘江初聞毛穎秪供笑退
誦溪堂但乞降誰擬一臺稱二妙如公才氣本
無雙
和榮安中二絶
射洪春酒舊知名更得新詩意巳傾獨與劉伶
敦契好山王不敢豈人情
醉來不入少年埸只欲問塗何有鄕妉酒玉川
貧徹骨空將鼻觀到糟床
次昭覺圓老韻
文室曾窺金錫光汾陽宗緒故應長不嫌俗子
堪傳授更借餘波到樂浪
次韻日新見招
聞道山中熟臘醅懸知甕面喚春回桃花亦解
相勾引前度劉郎擬獨來
次韻師渾甫
五字長城久讓登雲梯更羡最高層別來大有
離群恨今日西南又得朋
春愁早覺費驅除清酒何人贈百壷投老殘年
無處着只堪脫帽見霜顱
次韻何子應留詩爲別
追攀筆墨幸同時蘇季如今不願師自詫柳州
曾指授年來稍稍許言詩
周南底事苦淹留杯水那容萬斛舟穏駕長風
歸去好鳳凰池上醉遨遊
邇迹韓門尚壯年老陪杖屨本因緣早知决定
書青史湜藉諸人繼有傳
出頭自合持文柄失脚因循作吏師記取舂陵
好邦伯臨風對月有清詩
主領風光春復秋西山蠟屐北池舟羲皇以上
同真樂俯仰之間憶舊遊
蘭若生祠付百年曾將秀筆紀夤緣涪江口口
歌遺愛碑版懸知四裔傳
次韻晁子與
清谿西岸作鶉居敢怨投閑百不如喜得君家
好兄弟相逢如對古人書
長貧我欲爲巴叟高詠君能繼洛生自許一丘
成小隱仰瞻千載立脩名
大晁冨麗比南金令弟清新敵楚琳死却廬陵
老居士二蘇那得有知音
韓門今日有真傳興起斯文四百年可惜飛龍
卧荒櫪閑看翠翮落虛弦
新詩字字救朝飢仁義之言反類癡誰辦千金
收駿骨大勝列屋飬蛾眉
再次韻
岷江劒棧揔寧居聞道邊頭亦晏如猛士雲屯
方賈勇胡兒莫送講和書
築壇拜將一軍驚初識淮隂胯下生能讀父書
成底事可憐世上逐虛名
懶擲麁疎地上金絶知環珮響璆琳歌功頌德
今時事側聽諸公出正音
佛貍巳死北人傳虜馬飲江謠故年只有昭君
怨青塚他時心事付鵾弦
欲細腰圍強忍飢早知作計太憨癡從今百斛
收螺黛學取風流半額眉
遊靈泉次性老韻
醆裏濁醪無宿釀缾中脫粟有孤炊忍貧不徹
來投佛坐聽松風無限時
趙和之自鶴鳴泛舟歸城次韻
斜日撩歸興飄然李郭舟旄麾明兩岸管吹落
滄洲要與民行樂那湏酒換愁遥知陶靖節臨
賦喜清流
趙成甫招飯次默夫韻
鳥聲呼客急花影過簾遲酒灔東西玉枰殘白
黑棋稍驚風弄䄂直恐雨催詩一笑留歸騎斜
陽無限時
荅戴時行
如今四十巳知非誓學宗門第一機飬就純乾
猶細事直湏空劫問音威
佛祖由來命脉通大千世界一光中藥王菩薩
知君是乞取刀圭救病翁
荅李知幾
明柯維騏宋史新編藝文志載王灼頤堂集五十
七卷絳雲樓書目雖列其名不著卷數讀書敏求記
則曰五卷王灼字晦叔號頤堂遂甯人隱居不仕所著
有頤堂集碧雞雜志糖霜譜未嘗記及書之源流其失
傳久矣此本亦五卷豈即遵王舊物耶光緒丙戌猶子
立誠下第南旋得於袁潄六後人處歸而呈之先兄
歎為未見今兄殁已三載余適病起展誦斯編不勝
對牀風雨之感庚寅九月丁丙
