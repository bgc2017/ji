王黃州小畜集卷第九
律詩
南郊大禮詩(十首)
太師中書令魏國公冊贈尚書令追封真定
王趙(諱普)挽謌十首
和仲咸詩六首(並用本韵)
寄海州副使田舍人
恭聞种山人表謝急徵不違榮侍因成拙句
仰紀高風
再賦二章一以頌高人之風一以伸俗吏之
意
五更睡
自咏
遣興
夏雲
丹河閑步
新秋即事(三首)
秋居幽興(三首)
前賦春居雜興詩二首間半歲不復省視因
長男嘉祐讀杜工部集見語意頗有相類
者咨于予且意予竊之也予喜而作詩聊
以自賀
翟使君挽歌(三首)
村行
淳化二年八月晦日夜夢子上前賦詩既寤
唯省一句云九日山州見菊花間一日有
商於貳車之命實以十月三日到郡重陽
已過殘菊尚多意夢已徵矣今忽然一歲
又逼豋高追續前詩句因成四韵
仲咸就加郡印因以四韵賀而勉之
自嘲(二韵)
雪霽霜晴獨尋山逕菊花猶盛感而賦詩
寄豐陽喻長官
官舍竹
雪夜看竹
喜雪貽仲咸
賦得臘雪連春雪
立春日細雨
霽後望山中春雪
閑居
有懷戚二仲言同年
春郊寓目
杏花(七首)
寄陕府通判孫状元(何)兼簡令弟秀才(僅)
日長簡仲咸
春郊獨步
種菜了雨下
偶置小園因題二首
戲從豊陽喻長官覓筍
三月廿七日偶作簡仲咸
别商山(量移觧州作)
送廵撫侍讀吕司諫
别丹水(已下量移觧州作)
别四皓廟
别仙娥峰
别北窗竹
别堂後海棠
量移後自嘲
量移自觧
留别仲咸二首
出商州有感
閿鄕縣㽜題陶氏林亭
寄潘處士
將及陕郊先寄孫状元
甘棠即事簡孫何
觧梁官舍
中條山(二十韵有序)
五老峰(十六韵)
書孫僅甘棠集後
櫻桃(十六韵)
贈朗上人
南郊大禮詩(十首)
聖君重卜祀南郊仗用黃麾間白旄仙吹冷翻蒼玉佩曉
霞晴透絳紗袍天開兜率齋宫静海湧蓬莱帳殿高遷客
生還知有望商山不敢讀離騷
其二
百僚冠劒互珊珊文物威蕤屬禮官清漏宿齋宣祖廟質
明行事昊天壇旌旗漠漠帷宫曉星斗依依綵内寒腸斷
商於左遷客圓丘無分得榮觀
其三
嚴配郊丘展孝思質文參酌禮無違大羹味薄牲牷潔至
樂聲和鳳鳥飛黃道月斜風細細紫壇天曉露霏霏可憐
此夜商山客畫盡爐灰淚滿衣
其四
綵城殘月帶微霜版奏中嚴夜未央三獻欲終侵曙色百
神齊下散天香珠旒微亂塤箎韻柴燎輕籠劔佩光此夕
商山對何物猿啼鳥哭樹蒼蒼
其五
嚴禋禮退一陽生抃賀歡呼動四溟聖夀久長南至日寶
圖高大北星辰九重城闕天將曙百萬人家戶不扄知有
化工無弃物海波分納一浮萍
其六
乾元門上赭袍光雉扇初開散御香郊祀一千年運祚赦
書三萬里封疆人間草木霑皇澤天上咸韶送夀觴惆悵
昔年曾侍從而今翻似鼠㸱腸
其七
六街旌旆嚲虹蜺仙仗參差羽衛齊千步廊前班振鷺百
尋竿上揭金雞狴牢冷落停丹茟郡國&KR0794;呼拆紫泥鳳閣
舊臣期赦宥免教長似觸藩羝
其八
千官雲擁御樓時朝服紛紛換禮衣萬國稊航歸大國一
聲雷雨破圓扉青蝇傳去人人喜丹鳳銜来處處飛收盡
洛南遷客淚全家潜望日邊歸
其九
綵雲隨步下乾天雨露新恩洽普天四輔首迎丹鳳詔六
師齊散廩犧錢熙熙品物瞻堯日習習薰風動舜絃商洛
貳車當此際舊朝衣上淚潺湲
其十
年来不見祀圓丘謫宦擕親歎白頭作賦有時悲鵩鳥殺
身無路學犧牛非才豈合居臺閣歸夢徒勞近冕旒千載
遭逢如未替此身重見帝王州
太師中書令魏國公冊贈尚書令追封真定王
趙(諱普)挽謌(十首)
玄象中台拆皇家上相薨大功銘玉鉉密事在金縢無復
同魚水空嗟失股肱若言豊沛舊陪葬近長陵
其二
經緯千年業陶鎔萬物功藩垣龍節在禁掖鳳池空鹵簿
蒙寒雨銘旌颺曉風太常草儀注全似葬周公
其三
重位經三入高年過七旬有言皆為國無日不憂民温樹
蕭蕭影甘棠漠漠春遥知神德廟配饗更何人
其四
國喪三台首家藏五廟尊紀功誰秉茟冊贈帝臨軒盛德
㽜千古貞魂閉九原皇情弥&KR0942;悼天柱折崑崙
其五
麟喪虚靈囿鳳衰空帝捂陶鎔存庶彙霖雨潤寰區舊䟽
同伊訓遺章入禹謨九原何所恨猶未滅匈奴
其六
空留遺像在凌烟誰繼堂堂命世賢將相位高三十載風
雲道合一千年霖收傅說巖前雨石隕媧皇補後天見說
吾君舉哀處重瞳揮洒淚潺湲
其七
君恩雖聽罷居㽜官拜維師命更優異物忽隨黃石葬晚
年終負赤松遊憑誰借筯論歸馬無復停車問喘牛唯有
功名書信史肯同塵土一時休
其八
曾拜四章辭相府又陳三表罷留司朝廷年德劉仁軌終
始功名郭子儀印鏁黃金塵暗澹堂閑綠野草離披吾君
若念先朝舊應似文貞御製碑
其九
忍聽鼕鼕窆鼓聲笳簫嗚咽暮雲凝勲勞自合同蕭相謚
法還湏比魏徵暁月暗垂丹旐露夜風輕觸繐帷燈三川
父老知何限盡逐靈輀淚滿膺
元老令終歸葬日有司重奏輟朝時駢羅鹵簿三公禮告
赴同&KR0576;五月期何處更求廊廟器是誰重作帝王師商山
副使偏垂淚未報當年國士知
和仲咸詩六首(並用本韵)
和與豊喻陽夜話(仲咸与喻令同江左人)
澤國来朝積歲年商山相遇話鄕原郄詵重折月中桂(仲咸)
(江南己及第入朝自左馮戶椽鏁&KR0550;又及第)陶令未歸江上村嵐氣滴空無限
翠泉聲通夕有何冤寒燈挑盡芳樽竭所得新奇盡雅言
和廻喻令詩集(喻令名蟾鳬之裔孫)
風稚荒凉信可悲家聲㽜得盡玄微且欣丹穴一毛在莫
道沅江九肋稀思苦也知關國政官卑應為洩天機他時
遷客歸朝去擬覓瓊瑶滿䄂歸
和自詠
玉經炎火竹經霜却把剛腸變酒腸庾信悲哀休作賦接
輿歌曲且佯狂更諳喪亂災為福(仲咸幼經江左離亂)藴蓄才華有
若亡孤宦由来宜晚逹祝君霄漢路岐長
和與盧氏宋氏少府話舊遊
舊遊前政一追尋(仲咸十五前任盧氏尉)宦路遷移敵古今黃綬位
卑曾歎命青宫官冷不妨吟(仲咸今為中允)烟嵐不改當窗色桃
李應垂滿砌隂好寄新詩題舊壁為言梅福珥朝簮
和題鳴馬廟(廟在豊陽古老傳云昔有人冠盖乘馬隱于此山鄉人祠而祀)
(之至今時聞馬鳴其靈異具仲咸詩序)
何人祠廟立空山四皓精靈合往還疋馬不辭峰更險冥
鴻應爲世多艱雲生碧殿縈鴟尾風觸金鋪動獸環欲識
姓名無問處空聞靈異庇商顔
和送道服與喻宰
朝客吟詩送羽衣應知彭澤久思歸三年官滿誰㽜得領
鶴擕琴賦式微
寄海州副使田舍人
繋即匏瓜轉即蓬可憐蹤跡与君同眼前有酒長湏醉身
外除詩盡是空閑採紫芝飢可療欲浮滄海道應窮聲名
官職相磨折休意西垣藥樹紅
恭聞种山人表謝急徵不違榮侍因成拙句仰
紀高風
未赴吾君鳳詔徵蒲輪何似板輿榮自期物外長無事誰
覺人間已有名餌术肯嘗鍾鼎味紉蘭應笑珮環聲洛南
遷客堪羞死猶望量移近帝城
再賦二章一以頌高人之風一以伸俗吏之意
表譲皇家買酒錢(上令京兆府賜山人酒錢譲而不受)醉鄕歸去便陶然吾
君若問徵君意自有東臯種黍田
其二
不應眀時鵠板書可能終老傲唐虞神仙見說湏隂德肯
為蒼生一出無
五更睡
數載直承眀寵深還若驚趁朝雞喚起殘夢馬䭾行左宦
離雙闕高眠盡五更如將閑比貴此味敵公卿
自詠
華髮不稱老高堂為有親寕同賈生恨自比老莱身官散
且無過俸微猶助貧誰能學屈蠖拳跼苦求伸
遣興
百年身世片時間况是多愁鬢早斑貧有琴書聊自樂貴
無功業未如閑波平南浦堪垂釣日滿東窗尚掩關祗為
慈親憶歸去商山不隱隱何山
夏雲
嵯峨高鎻夕陽紅斜入吟窗秀色濃六里青山長滿眼不
勞雲片學奇峰
丹河閑步
誰愛潺湲到水濱春来唯有我来頻沙邊坐慣漁翁識岸
上行上白鳥馴髭髮照看添霰雪冠纓濯後少埃塵今秋
更擬營蓑笠冐雨衝風把釣輪
新秋即事(三首)
露莎烟竹冷凄凄秋吹無端入客衣鑑裏鬢毛衰䬃盡日
邊京國信音稀風蝉蝉歴歴和枝響雨鷰差差掠地飛繋
滯不如商嶺葉觧隨流水向東歸
其二
宦途流落似長沙賴有詩情遣歲華吟弄淺波臨釣渚醉
披殘照入僧家石埃苦竹旁抽筍雨打戎葵卧放花安得
君恩許歸去東陵閑種一園瓜
其三
百歲浮生一夢中夢中何事有窮通姓名舊署黃麻紙顔
状今成白髮翁烟暝小窗螢火碧雨昏幽逕蓼花紅謫居
始信為儒苦生計兼無一畆宫
秋居幽興(三首)
秋光雖寂澹幽興入詩家籬暗螿啼菊園荒蟻上茄圍棋
知日影理髮見霜華向曉兒童喜溪僧遺晚瓜
其二
園林經積雨晚步思悠哉宿鳥頭相並秋瓜頂自開藥田
荒野蔓屐齒沒蒼苔幽興將何遣燋琴貰酒杯
其三
謫居人事慵幽興與誰同僧到烹秋菌兒啼索草蟲掃苔
㽜嫩綠寫葉惜殘紅歲晏琴罇好籬邊有菊叢
前賦春居雜興詩二首間半歲不復省視因長
男嘉祏讀杜工部集見語意頗有相類者咨
于予且意予竊之也予喜而作詩聊以自賀
命屈由来道日新詩家權柄敵陶鈞任無功業調金鼎且
有篇章到古人本與樂天為後進(予自謫居多看白公詩)敢期子美
是前身從令莫厭閑官職主管風騷勝要津
翟使君挽歌(三首)
丹旐換紅旌蕭蕭五馬鳴今朝爲旅櫬昨日是專城愛子
方之蜀(時使君之子奉使入蜀)遺書未到京貳車郊外送揮淚滿塵
纓
其二
國史書勲伐州民頌樂康豈唯存栢槨亦合葬桐鄕黃壌
千年恨青山六里長空餘鈴閣畔寂寞菊花香
其三
未滿三年政何妨五月期理言歸葬速遺愛出山遲檣翣
穿雲過銘旌着雨垂洛陽多故吏號泣住靈轜(使君早年知河南府)
村行
馬穿山逕菊初黃信馬悠悠野興長萬壑有聲含晚籟數
峰無語立斜陽棠梨落葉胭脂色喬麥花開白雪香何事
吟餘忽惆悵村橋原樹似吾鄕
淳化二年八月晦日夜夢于上前賦詩既寤唯
省一句云九日山州見菊花間一日有商於
貳車之命實以十月三日到郡重陽已過殘
菊尚多意夢已徵矣今忽然一歲又逼豋高
追續前詩句因成四韵
節近豋高忽歎嗟經年憔悴别京華貳車何處搔蓬鬢九
日山州見菊花夢裏榮衰安足道眼前杯酒且湏賖商於
鄒魯雖迢逓大底擕家即是家
仲咸就加郡印因以四韵賀而勉之
如何小郡滯清賢未得徵歸振鷺班莫怕三年持漢詔猶
勝遷客卧商山俱諳宦路湏推命同有詩情合好閑唯是
謫官無考限比君知向幾時還
自嘲
三月降霜花木死(今年三月商州有霜)九秋麥飛雪麥禾災䖝蝗水
旱霖霪雨盡逐商山副使来(今秋洛南縣蝗又大水夏旱秋雨雪)
雪霽霜晴獨尋山逕菊花猶盛感而賦詩
狼藉金錢撤野塘幾叢無力卧斜陽爭偷暖律輸桃李獨
亞寒枝負雪霜誰惜晚芳同我折自憐孤豔襲人香幽懷
遠慕陶彭澤且擷殘英泛一觴(是歲商州九月十八日大雪後霜晴)
寄豊陽喻長官
七十年華鬢未霜道情偏稱宰豊陽早衙請印無仇覧(豊陽)
(戶不滿千例首主簿)夜榻圍碁祗孟光(喻宰好碁又与内子敵手)庭戶萬重嵐氣
潤盤餐數飣藥苗香猶言彭澤終歸去門柳青青檻菊黃
官舍竹
誰種蕭蕭數百竿伴吟偏稱作閑官不隨天豔争春色獨
守孤貞待歲寒聲拂琴牀生雅趣影侵碁局助清歡眀年
縱便量移去猶得今冬雪裏看
雪夜看竹
夢斷閑窗酒半醺月華薄薄雪紛紛莫言官散無拘束一
夜披衣見此君
喜雪貽仲咸
半冬無雪懶吟詩薄暮紛紛喜可知衣上惹来看不足竹
邊聽處立多時光迷曙色侵窗早片舞寒空到地遲今日
使君吟望好一車飛絮醉褰帷
賦得臘雪連春雪(商州數年無雪)
臘雪連春雪商民舞且歌數年求不得一尺未為多試法
烹茶鼎資吟落釣蓑豋樓應更好丹水是銀河
立春日細雨
澹于寒霧亂于絲無點無聲落不知輕助雪痕歸麥壠暗
隨春氣入梅枝踏苔立久微霑屐遶竹吟餘漸着髭翻憶
滿身珠麗&KR2014;江頭閑把釣蓑披
霽後望山中春雪
誰種離離碎玉苗曉樓吟望興偏饒白雲作伴宜長在紅
日無情已半銷聚映早霞眀野寺散隨春水過溪橋世間
安得王摩詰醉展霜縑把茟描
閑居
何必問生涯幽閑度歲華有琴方是樂無竹不成家吟裏
銷春色眠中見曙霞今年如未去更擬種胡麻
有懷戚二仲言同年
聞說去官常悽悽返故鄕與君同甲子似我有文章憔悴
衣衫綠蹉跎鬢髮蒼此身知幸處曾得紫微郎
春郊寓目
百舌嬌慵未苦啼雪隨春水下松溪何人樵樹和雲斫幾
處山田帶雨鋤犁蜀柳半開鸜鵒眼海棠深結麝香臍東
風似待閑人出一路青莎襯馬蹄
杏花(七首)
紅芳紫萼怯春寒蓓蕾粘枝密作團記得觀燈鳳樓上百
條銀燭淚闌干
其二
暖映垂楊曲檻邊一堆紅雪罩輕烟春来自得風流伴榆
荚休抛買笑錢
其三
桃紅李白莫爭春素態妖姿兩未勻日暮墻頭試廻首不
施朱粉是東鄰
其四
長愁風雨暗離披醉遶吟看得幾時唯有流鶯偏称意夜
来偷宿最繁枝
其五
豋龍曾入少年場錫宴瓊林醉御觴争戴滿頭紅爛漫至
今猶雜枝桂香
其六
長安廢弃遷都後曲沼荒凉一夢中見說舊園為茂草寂
寥無復萬枝紅
其七
陌上繽紛枝上稀多情猶觧撲人衣雙成洒道迎王母十
里濛濛絳雪飛
寄陕府通判孫状元(何)兼簡令弟秀才(僅)
商山留滯再經年咫尺無由見状元會赦未教歸北闕高
歌應合遇東園寸心謾道如弦直兩鬢難禁似雪繁兄弟
相知情未改著書呼取屈原魂(東園公)
日長簡仲咸
日長何計到黃昏郡僻官閑晝掩門子美集開詩世界伯
陽書見道根源風飄北院花千片月上東樓酒一罇不是
同年来主郡此心牢落共誰論
春郊獨步
襟袖飄飄晚吹輕孤吟何必共人行綠楊繋馬尋芳逕春
草隨人上古城不憤黃鸝誇巧舌多慙戴勝勸歸耕憑高
朗咏沉湘賦自許吾生似賈生
種菜了雨下
菜助三餐急園愁五月枯廢畦添糞壌腁手捽荒蕪前日
種子下今朝雨點疎麤吟詩深自慰天似憫窮途
偶置小園因題二首
十畆春畦两眼泉置来應得弄潺湲三年謫宦供厨菜(此園)
(典三年)數月朝行賃宅錢(其價直如此)空媿先師輕學圃未如平
子便歸田此身久畜耕山計不敢抛官為左遷
其二
别商山(量移觧州作)
欲辭蒼翠入塵囂把酒看山思寂寥莫動移文苦相責觧
梁聞說近中條
送廵撫侍讀吕司諫
三十軍城百萬家侍臣分命走軺車長春殿裏承丹詔乙
夜書邊别翠華駐馬秪教看壠麥憂民無暇醉溪花歸朝
舊友如相問為道山中學種畬
别丹水(已下量移觧州作)
曾經爛漫濯吾纓忍别潺湲月下聲便入紅塵染詩思吟
魂猶合數年清
别四皓廟
明朝欲别採芝翁吟遶階前苦竹叢貶謫入山非美退此
中爭敢逐冥鴻
别仙娥峯
商山留滯再經春吟爱仙娥最出群若有精靈念遷客暫
来河北作行雲
别北窗竹
滿窗疎韵伴吟聲别夜猶憐枕簞清見說觧梁難種植此
君相别若為情
别堂後海棠
一堆紅雪媚青春惜别湏教淚滿巾好在眀年莫憔悴校
書兼是愛花人(此堂予去後是推官王校書移入)
量移後自嘲
可憐蹤跡轉如蓬隨例量移陕東便似人家養鸚鵡舊籠
騰倒入新籠
量移自觧
商山五百五十日若比昔賢非滯㽜試看江陵元相國四
年移得向通州(元稹自江陵士曺四年移通州司馬)
留别仲咸(二首)
二年商嶺頼知音惜别離蔵淚滿襟頭白忽抛攀桂半道
消休話拔茅心科名偶得同年分交契都因謫宦深倡和
章詩收拾取两家㽜與子孫吟
其二
世網嬰纏不自由可憐匏繋又萍流忽從清洛南邊郡移
向黃河北岸州命薄我甘閑副使道孤君是假諸矦觧梁
去此無多地時寄新詩慰客愁
出商州有感
圓丘恩例得量移笑領全家出翠微惟有来時的顱馬商
山埋骨不同歸(初到商山馬斃)
閿鄕縣㽜題陶氏林亭
年来恩例得量移秪合高歌不合悲消長盈虚存大易東
南西北有先師未抛軒冕終妨道偶見林泉且賦詩何事
閿鄕住三日吟情難捨竹邊池
寄潘處士
賣藥先生白布衣書来方信在京師减君爐裏燒丹術助
我山中買酒資(處士自京寄白銀相贈)閑似野雲終不仕閉如籠鶴
已多時飄飄又去黃河北更負中條幾首詩
將及陕郊先寄孫状元
宦途漂蕩似浮萍又到棠隂邵伯城親老轉添衰鬢白妻
兒猶免智囊生状元舘榖如無&KR0786;副使量移豈繋程吾道
不拘官冷暖唯君應合出郊迎
甘棠即事簡孫何
坐棠風雅美賢臣伐樹悽悽亦聖人因感得時㽜蔽芾更
嗟無位泣麒麟誰知素教長多難我向清眀自不辰聽訟
何如訟便無訟與君憂道合霑巾
觧梁官舍
郡在中條山脚下盬南風起晝昏昏舍人謫宦誰言命副
使量移豈是恩月有俸錢堆長物日無公事掩閑門上天
于我心還厚秪遣文章道更尊
中條山(二十韵有序)
薛許昌賦中條山十四韵且自云兩京之間
巨題不媿不負至今百年人亦無敢繼者禹
偁量移觧梁日與山接苟默而無𫐠後之覧
吾集者謂宋無人因賦二十韵而起河盡海
之意不能不相涉也盖状山之形張詩之氣
使然爾又五老峰者兹山之特秀避而不言
猶人無眉目矣過是皆許昌之所未道者以
此易彼庶幾並行
崛起巨河邊犇騰欲上天遠臨滄海盡高與太行連大塊
横為脊它山立似拳土膏經舜耒石險任秦鞭洞黑狂吹
雨峰青冷罩烟店荒壇道絶寺古栢梯懸崦漏微茫雪巖
垂淅瀝泉迸根通砥柱斜徑入閑田北笑恒蔵寶西輕華
聳蓮三門遥託跡五老&KR1199;差肩落實樵夫拾靈苗本草傳
拄空擎雁塔倒影盖漁船繪畫終無手封崇必有年鹽池
浮翠靄董澤媚漪漣隂壑乖龍蟄枯杉凍虺穿圖經標數
郡神異産群賢呼夀嵩何謟升中泰豈專斯文如已矣此
地可終焉暫看猶銷病頻豋合得仙許昌休自負吾什亦
銘鐫
五老峰(十六韵)
矗矗拂星榆峥嶸與衆殊精靈犇昴宿神異載河圖捧日
光先及參天禮不趣綠羅供組綬清籟獻笙竽洩雨遥霑
華堆嵐下照蒲僧窗分未足郡閣占應俱漠漠雲交袂霏
霏雪映鬚巨靈羞用壮玉女碩為奴(玉女岩在中條)磊磊工難盡
參差德不孤兒孫溪石小几杖澗松枯洞鄙三茅隱山嫌
四皓逋分形皆自立倒影要誰扶將數慙同漢臣名合贊
虞嵩峰真樹黨天柱太無徒安得隨人意移將近帝都吾
君南面處萬歲一齊呼
書孫僅甘棠集後
新集甘棠盡雅言獨疑陳杜指根源一飛事往名雖屈六
義功成道更尊骨氣向人蹲獬豸波濤無敵瀉崑崙眀年
再就堯階試應被人呼小状元
櫻桃(十六韵)
風寶落嶙峋蟠根出俗塵子多將盡夏花晚不争春上苑
空枝後荒巖滿樹新鳥含紅映觜猿飽滑流唇溪寺初供
佛山齋已待賓升筵參李柰入市附樵薪葉襯青舒槲籠
擎綠透筠瀉盤能宛轉就酒益甘辛致養侔懷橘投誠等
獻芹齒酸雖欲罷喉渴尚宜頻溉水應無主駈禽免廢人
栽培傷物性髠接失天真自笑羹梅沗誰知社票神用堪
登爼豆生合委荆榛差小同謙退饒先似屈伸叔孫如薦
廟朴野味弥純
贈朗上人(朗公少遊渚宫與齊已相識)
净剃霜髭展舊真自疑容貌是前身僧中獨守三千界戒
詩裏閑銷七十春僻寺蘚深人少到故山雲好夢歸頻禪
齋近日誰還往祗有西垣放逐臣
王黃州小畜集卷第九
