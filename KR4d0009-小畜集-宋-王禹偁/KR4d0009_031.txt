内翰王公以文章道義被遇太宗皇帝視草北門代言西
掖眷接優隆聲望最重咸謂咫尺黃閣矣偶坐事左遷咸
平初来守齊安在郡政化孚洽容與暇景作竹樓無愠齋
睡足軒以玩意邦人沐浴恩惠為繪像立祠東坡居士嘗
親拜其下歴歲滋久經涉兵盗無一存者風範歇絶音徽
眇然良可太息平生撰著極冨有手編文集三十卷名曰
小畜集其文簡易醇質得古作者之體好往往好事者得
之珍祕不傳以故人多未見虞卿假守于此追訪舊址躊
躇增慨想見其人思欲以次興葺而鈍拙無能救過不贍
輙且先其大者因以家笥所蔵小畜集善本更加點勘鳩
工鏤板以廣其傳庶與四方學者共之紹興丁邜皇上祀
紫壇之眀年六月&KR0996;申歴陽沈虞卿書
黃州契勘諸路州軍間有印書籍去處竊見王黃州小畜
集文章典雅有益後學所在未曾開板今得舊本計一十
六萬三千八伯四十八字檢准紹興令諸私雕印文書先
納所屬申轉運司選官詳定有益學者聽印行除依上條
申眀施行今具雕造小畜集一部共八册計四伯三十二
板合用紙墨工價下項
甲書紙并副板四伯四十八張表背碧青紙一十一張
大紙八張共錢二伯六文足賃板㯶墨錢五伯文足装
印工食錢四伯三十文足除印書紙外共計錢一貫一
伯三十六文足見成出賣每部價錢五貫文省
右具如前
紹興十七年七月日校正承節郎光黃州廵轄馬逓鋪周郁
校正左從政郎司理參軍李&KR0770;
校正右政從郎錄事參軍李彬
校正左從政郎州學教授梅守卓
監雕造右文林郎軍事推官宗亞昌
監雕造右文林郎軍事判官王傑
右朝奉郎通判軍州事胡兟
左朝散大夫權知軍州事沈虞卿
予少時得元之詩文數篇讀而善之銳欲見其全集遍覓
不可得既知有板梓于黃州託其州人覓之又不得去歲
入長安從相國葉進卿先生借得内府宋本疾讀數過甚
快因鈔而蔵之今學為詩者未能窺此老藩籬而動弹射
宋人至不遺餘力此與以耳食者何以異悲夫
萬曆&KR0996;戌三月望日晉安後學謝肇淛敬䟦
