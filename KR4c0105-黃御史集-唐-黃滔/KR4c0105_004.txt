黃御史集卷四唐黃滔撰
五言排律
省試一一吹竽(乾符二年)
齊竽今歷試真偽不難知欲使聲聲别須令箇箇吹後
先無錯雜能否立參差次第教單進宫商乃異宜凢音
皆竄跡至藝始呈竒以此論文學終憑一一窺
明月照高樓
月滿長空朗樓侵碧落横波文流藻井桂魄拂雕楹深
鑒羅紈薄寒搜戶牖清冰鋪梁燕噤霜覆瓦松傾卓午
收全影斜懸轉半明佳人當此夕多少别離情
廣州試越臺懷古
南越千年事興懷一見來歌鐘非舊俗烟月有層臺北
望人何在東流水不回吹窗風雜瘴沾檻雨經梅壯氣
曾難揖空名信可哀不堪登覽處花落與花開
襄州試白雲歸帝鄉
杳杳復霏霏應緣有所依不言天路遠終望帝鄉歸高
嶽和霜過遥關帶月飛漸憐雙闕近寧恨衆山違陣觸
銀河亂光連粉署微旅人隨計日自笑比麻衣
省試奉詔春漲曲江池(以春字為韻乾符二年)
池脉寒來淺恩波注後新引將諸派水别貯大都春幽
咽疏通處清泠迸入辰漸平連杏岸旋闊映梅津沙没
迷行徑洲寬恣躍鱗願當舟檝便一附濟川人
題宣一僧正院
五級凌虚塔三生落髮師都僧須有託孤嶠遂無期井
邑焚香待君侯减俸資山衣隨疊破菜骨逐年羸茶取
寒泉試松於遠澗移吾曹來頂手不合不題詩
和王舍人崔補闕題福州天王寺
郭内青山寺難論此崛竒白雲生院落流水下城池石
像雷霆啟江沙鼎鼐期嶽僧來坐夏秦客會題詩岡轉
泉根滑門昇蘚級危紫微今日句黃絹㫺年碑歇鶴松
低閣鳴蛩徑出籬粉垣千堵束金塔九層支啼鳥笙簧
韻開花錦繡姿清齋奔井邑玄髮剃熊羆極浦征帆小
平蕪落日遲風篁清却暑烟草綠無時信士三公作靈
蹤四絶推良遊如不宿明月擬何之
寄獻梓橦山侯侍郎(時常拾遺諫諍)
漢宫行廟略簪笏落民(文苑作人)間直道三湘水高情四皓
山賜衣僧脱去奏表主批還地得松蘿塢泉通雨雪灣
東門添故事南省缺新班(有新命不起)片石秋從露幽窗夜
不關夢餘蟾隱映吟次鳥綿蠻可惜相如作當時事悉
閒
壬癸歲書情
故園招隱客應復笑無成謁帝逢移國投文値用兵孤
松憐鶴在疎柳惡蟬鳴匹馬迷歸處青雲失曩情江頭
寒夜宿壠上歉年耕冠蓋新人物漁樵舊弟兄易生唯
白髮難立是浮名惆悵㶚橋路秋風誰入行
河南府試秋夕聞新鴈
湘南飛去日薊北乍(類苑作又)驚秋呌出隴雲夜聞為客子
愁一聲初觸夢半白已侵頭旅舘移欹枕江城起倚樓
餘燈依古壁片月下滄洲寂聽良宵徹躊躇感歲流
和吳學士對春雪獻韋令公次韻
春雪下盈空飜疑臘未窮連天寧認月堕地屢兼風忽
誤邊沙上應平火嶺中林間妨走獸雲際落飛鴻梁苑
還吟客齊都省創宫掩扉皆墐北移律媿居東書幌飄
全濕茶鐺入旋融奔川半留滯疊樹互玲瓏出戶行瑶
砌開園見粉藂高才興詠處眞宰答殊功
省試内出白鹿宣示百官(乾寧二年)
上瑞何曾乏毛羣表色難推於五靈少宣示百寮觀形
奪場駒㓗光交月兔寒巳馴瑶草别孤立雪花團戴豸
慙端士抽毫躍史官貴臣歌詠日皆作白麟看
出關言懷
又乞書題出關西謁列侯寄家僧許嶽釣浦雨移洲賣
馬登長陸沾衣逐勝遊菜腸終日餒霜鬢度年秋詩苦
無人愛言公是世仇却憐庭際草中有號忘憂
塞上
掘地破重城燒山搜伏兵金徽互嗚咽玉笛自凄清使
發西都聳塵空北嶽横長河涉有路曠野宿無程沙雨
黃鶯囀轅門青草生馬歸秦苑牧人在塞雲耕落日牛
羊聚秋風鼓角鳴如何漢天子青塜杳含情
壺公山(古老相傳古仙姓陳名壺公於此山成道因而名焉)
八面峰巒秀孤高可偶然數人遊頂上滄海見東邊不
信無靈洞相傳有古仙橘如珠夏在池象月垂穿(山頭有池)
(而圓兼橘樹朱實夏在)髣髴嘗聞樂岧嶤半插天山寒徹三伏松
偃出千年樵牧時迷所倉箱歲疊川嚴祠風雨管怪木
薜蘿纏青草方巾藥蒼苔石裡錢瓊津流乳竇春色駐
芝田烏兔中時近龍蛇蟄處膻嘉名光列土秀氣産群
賢瀑鏁瑶臺路溪昇釣浦船鼇頭擎恐沒地軸壓應旋
蠲疾寒甘露藏珍起瑞烟畫工飛夢寐詩客寄林泉掘
地多雲母緣霜欠木綿井通鰌吐脉僧隔虎棲禪(山間有井)
(通海盈縮之候貞元中有僧號法通咸通中有僧號弘播於其絶頂獨禪昏行至降虎而法通曾下山遇兩虎)
(爭一牛乃叱而隔之分令各啖之)危磴千尋拔竒花四季鮮鶴歸玄圃
少鳳下碧梧偏桃易炎凉熟茶推醉醒煎村家蒙棗栗
俗骨爽猿蟬谷語昇喬鳥陂開其蒂蓮落楓丹葉舞新
蕨紫芽拳翠竹雕羌笛懸藤煑蜀牋白雲長掩映流水
别潺湲作賦前儒闕沖虚南國先省郎求牧看野老葺
齋眠(潘郎中存實詩云雙旌牧清源吟看壺公翠又歐陽秬先輩自刺史蘇君書求泉山之為畫屏云壺)
(公之高洛陽之湥夢魂所思)寺歷興衰創碑須一二鐫清吟思却隱
簪紱奈縈牽
七言排律
投翰長趙侍郎
禹門西面逐飄蓬忽喜仙都得入蹤賈氏許頻趨季虎
荀家因敢謁頭龍手扶日月重輪起數是乾坤正氣鍾
五色筆驅神出没八花塼接帝從容詩酬御製風騷古
論自人情鼎鼐濃豈有地能先鳳掖别無山㪅勝鼇峰
攀鴻日淺魂飛越為鯉年湥勢噞喁澤國雨荒三逕草
秦關雪折一枝笻吹成暖景猶葭律引上纖蘿在嶽松
願向明朝薦幽滯免教號泣觸登庸
鄜畤李相公
秦城擇日發征轅齋戒來投節制尊分虎名高初命相
攀龍迹下愧登門夜聽謳詠銷塵夢曉拜旌幢戰旅魂
華舍天開寧有礙綵毫雖(疑作錐)乏敢無言生兼文武為
人傑出應乾坤靜帝閽計吐六竒誰敢敵學窮三略不
須論功高馬卸黃金甲臺迥賓懽白玉罇九穗嘉禾垂
綺陌四時甘雨帶雕軒推恩每覺東溟淺吹律能令北
陸暄青草連沙無血濺黃榆鏁塞有鸎飜笙歌合沓春
風郭雞犬連延碧岫村遊子不緣貪獻賦永依棠樹託
蓬根
投刑部裴郎中
兩牓驅牽别海涔它門不合覓知音瞻恩雖隔雲雷賜
向主終知犬馬心詩禮後人窺作鏡廟堂前席待為霖
已齊日月懸千古肻誤風塵使陸沈拜首敢將誠吐血
蜕形唯待諾如金愁聞南院看期到恐被東牆舊恨侵
緇化衣空難扺雪黑銷頭盡不勝簪數行淚裡依投志
直比滄溟未是湥
成名後呈同年
業詩攻賦薦鄉書二紀如鴻歷九衢待得至公搜草澤
如從平陸到蓬壺雖慙錦鯉成穿額忝獲驪龍不寐珠
蒙楚數疑休下泣師劉大喝已為盧人間灰管供紅杏
天上烟花應白榆一字連鑣廵甲族千般唱罰賞皇都
名推顔柳題金塔飲自燕秦索玉姝退媿單寒終預此
敢將恩嶽怠斯須
五言絶句
輦下寓題
對酒何曾醉尋僧未覺閒無人不惆悵終日見南山
寄題崔校書郊舍
一片寒塘水尋常立鷺鷥主人貧愛客沽酒往吟詩
秋思
碧嶂猿啼夜新秋雨霽天誰人愛明月露坐洞庭船
芳草
澤國多芳草年年長自春應從屈平後㪅苦不歸人
輦下書事
北闕新王業東城入羽書秋風滿林起誰道有鱸魚
七言絶句
入關言懷
背將蹤跡向京師出在先春入後時落日㶚橋飛雪裡
已聞南院有看期
過長江
曾搜景象恐通神地下還應有主人若把長江比湘浦
離騷不合自靈均
題靈峰僧院
繫馬松間不忍歸數廵香茗一枰棋擬登絶頂留人宿
猶待滄溟月滿時
司馬長卿
一自梁園失意回無人知有掞天才漢宫不鏁陳皇后
誰肻量金買賦來
和同年趙先軰觀文
玉兔輪中方是樹金鼇頂上别無山雖然迴首見烟水
事主酬恩難便閒
出京别同年
一枝仙桂已攀援歸去烟濤浦口村雖恨别離還有意
槐花黃日出青門
歸思
薊北風烟空漢月湘南雲水半蠻邊寒為旅鴈暖還去
秦越離家可十年
東林寺貫休上人篆隸題詩
師名自越徹秦中秦越難尋師所從墨跡兩般詩一首
香爐峰下似相逢
寓江州李使君
使君曾被蟬聲苦每見詞文即為愁况是楚江鴻到後
可堪西望發孤舟
遊南寓題
江山節被雪霜遺毒草過秋未擬衰天不當時命鄒衍
亦將寒律入南吹
九日
陽數重時隂數殘露濃風硬欲成寒莫言黃菊花開晚
獨占樽前一日歡
夏州道中
隴鴈南飛河水流秦城千里忍回頭征行渾與求名背
九月中旬往夏州
經慈州感謝郎中
金聲乃是古詩流况有池塘春草儔莫遣宣城獨垂號
雲山彼此謝公遊
寓題
吴中烟水越中山莫把漁樵漫自寬歸泛扁舟可容易
五湖高士是抛官
寄宋明府
北闕秋期南國身重關烟月五溪雲風蟬已有數聲急
賴在陶家柳下聞
花
莫道顔色如渥丹莫道馨香過茞蘭東風吹綻還吹落
明日誰為今日看
閏八月
無人不愛今年閏月看中秋兩度圓唯恐雨師風伯意
至時還奪上樓天
别後
夢裏相逢無後期烟中解珮杳何之虧蟾便是陳宮鏡
莫吐清光照别離
嚴陵釣臺
終向烟霞作野夫一竿竹不換簪裾直鈎猶逐熊羆起
獨是先生眞釣魚
馬嵬三首
鐡馬嘶風一渡河淚珠零便作驚波鳴泉亦感上皇意
流下隴頭嗚咽多
龍腦移香鳳輦留可能千古永悠悠夜臺若使香魂在
應作烟花出隴頭
錦江晴碧劍鋒竒合有千年降聖時天意從來知幸蜀
不關胎禍自蛾眉
奉和文堯對庭前千葉石榴
一朵千英綻曉枝綵霞堪與别為期移根若住芙蓉苑
豈向當年有醒時
翁文堯以美疹暫滯令公大王益得異禮觀今日
寵待之盛輙成一章
滋賦諴文侯李盛終求一襲錦衣難如何兩度還州里
兼借鄉人更剰觀(林鄭在舉場日時曰滋賦諴文中外相奬)
木芙蓉三首
黃鳥啼烟二月朝若教開即牡丹饒天嫌青帝恩光盛
留與秋風破寂寥
郤假青腰女剪成綠羅囊綻綵霞呈誰憐不及黃花菊
只遇陶潛便得名
須到露寒方有態為經霜裛稍無香移根若在秦宫裏
多少佳人泣曉籹
奉和翁文堯戲寄
握蘭宫裏數名郎好是乘軺出帝鄉兩度還家還未有
别論光彩向冠裳
和陳先輩陪陸舍人春日遊曲江
劉超遊召郄詵陪為憶池亭舊賞來紅杏花旁見山色
詩成因觸鼓聲回
靈均
莫問靈均昔日遊江籬春盡岸楓秋至今此事何人雪
月照楚山湘水流
卷簾
綠鬟侍女手纖纖新捧嫦娥出素蟾衛玠官高難久立
莫辭雙卷水精簾
啟帳
得人憎是繡芙蓉愛鎻嫦娥出月蹤侍女莫嫌擡素手
撥開珠翠待相逄
去扇
城上風生蠟炬寒錦帷開處露翔鸞已知秦女昇仙態
休把圓輕隔牡丹
附來贈詩
賀黃文江覆試及第禇載
一枝芳桂兩迴春始騐文章可致身巳把色絲邀上第
又將鴻筆冠群倫龍泉再淬方知利火浣重燒轉覺新
今日街(一作仰)頭看御牓大能榮耀苦心人
和從兄御史延福里居從弟蟾
天賜平安水北中滿庭荆樹醉春風縱教塵世三公貴
何似吾家一脈通花底輕風香撲散門前細柳綠皆同
回頭文館長安上(謂德温兄)此際思子寧有窮
黃御史集卷四
右族祖御史文江公詩裔孫希英之所刻者攷之唐藝
文志黃某集十五卷而家藏舊刻本無卷目止分詩賦
啓祭文碑銘為五類盖散逸者亦多矣今詩凢二百五
篇予以意僣分為四卷即楊誠齋先生為序稱其詩尤
竒者夫以詩之竒如此而僅存者又如此顧世之莫傳
焉豈非嗣續子孫責哉又是集中有寄從兄璞者是為
校書德温公其所著有閩川名士傳及霧居子集今皆
散落不傳希英其為我訪之東南藏書家倘有獲焉尚
當與御史公全書並梓以行可也庸書以俟正德八年
癸酉秋日賜進士第承德郎兵部武庫司主事諸孫鞏
敬書
黃御史集卷四
