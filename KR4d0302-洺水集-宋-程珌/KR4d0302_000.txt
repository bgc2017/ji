洺水集目錄别集類三(宋)
卷一
制誥
卷二
奏疏
卷三
表箋
卷四
議
卷五
策問
卷六
講義
卷七
記
卷八
序
卷九
題䟦
卷十
墓誌
卷十一
行狀
卷十二
祭文
哀辭
卷十三
書
卷十四
尺牘
卷十五
啟
卷十六
致語
卷十七
祝版
卷十八
疏
卷十九
上梁文
卷二十
賦
卷二十一
擬古
卷二十二
五言古
卷二十三
七言古
卷二十四
五言律
卷二十五
七言律
卷二十六
五言絶句
卷二十七
七言絶句
卷二十八
說
卷二十九
贊
銘
卷三十
樂府
(臣)等謹案洺水集三十卷宋程珌撰珌字懷
古休寕人先世居洺水自號洺水遺民紹熙
中進士累官禮部尚書端明殿學士贈少師
立朝以經濟自任明邵經邦宏簡錄載其同
史彌遠矯詔立理宗後受楊后緘金之賜彌
遠以是銜之今觀集中上執政書議壅蔽朝
廷不公賞罰疑當以是忤彌遠宏簡錄所載
未必確也珌詩詞皆不甚擅場至於論備邊
蠲税諸疏則拳拳於國計民瘼言有關係其
䟦洪邁萬首絶句以為不當進於朝而䟦張
載西銘則以其欲復井田為不可盖方正而
逹於事理者也序言集本六十卷散失者半
此本乃崇禎己巳其裔孫至遠所刻云乾隆
四十二年五月恭校上
總纂官(臣)紀昀(臣)陸錫熊(臣)孫士毅
總校官(臣)陸費墀
洺水集原序
道始於太極堯以是傳之舜舜以是傳之禹禹以是傳
之湯湯以傳之文武周公洙泗聖人羣三千之士講益
明說益備由是而後學者不過服而習之安而行之而
已而近世學者乃輙不然思入妄境行入舛途不流於
老莊之苦空則歸於篇章之吟詠紛紛籍籍淆亂日甚
今珌是集猶有不能盡去亦或有補於世教之萬一觀
者其審之洺水遺民自序
吾族自太守元譚公開于晉于梁則有若安國靈洗公
于唐則有若都使澐公自是始荒我汊川之居繩繩相
繼代有顯人迄于有宋尤稱蟬聯郡邑中一時為相者
若文簡公大昌正惠公卓訥菴公元鳳其在敝里則吾
祖少師公也皆照曜汗青輝煌今昔我少師公生具異
穎兒時詠冰遂播竒句稍長遂篤慕古人之學耻為章
句習登紹熙進士丞相趙公汝愚竒其文擢冠多士為
忌道學者抑置第二筮仕專任德化屢著異績如在樞
密丘崇幕中出竒策活民兵萬餘人之類一時稱為國
士然公慨慷尚氣節以天下為己任常有恢復大志故
論當時根本急務用兵機宜往往切中如指掌然至于
上書輪對多危言直諫時雖以此重之而亦以是忌之
若史彌遠輩皆因而中傷公力求休致乃得出倅閩中
以平劇盜功垂成而忌益至公遂再請祠歸觀真公德
秀之言可以見公為人矣公歸優游里中者尚十餘年
前後召用皆不起加少師致仕其為學本之六經根極
理奥醇正閎大平和至足若我公者真有用之經濟哉
今奏議書牘之文具在可攷而知也惜乎時未究其用
耳以推世系本河北洺州故自號洺水遺民有洺水文
集六十卷因久散落熙朝一再刻之僅得三十卷萬歷
戊申年山水暴漲板為漂失不肖遠懼寖久而遂湮也
乃取舊本重訂壽諸剞劂夫有美弗彰後人之責也後
之子孫尚纉其緒無令隕墜也崇禎戊辰嘉平月吉裔
孫至遠書
