高常侍集卷二
唐高適撰
詩
陪竇侍御靈雲南亭宴詩(并序得雷字)
凉州近胡高下其池亭盖以耀蕃落也幕府董帥雄勇
徑踐戎庭自陽關而西猶枕席矣軍中無事君子飲食宴
樂宜哉白簡在邊清秋多興况水具舟檝山兼亭臺始臨泛
而寫煩俄登陟以寄傲絲桐徐奏林木更爽觴葡萄以遞
歡指蘭茝而可掇胡天一望雲物蒼然雨蕭蕭而牧馬聲斷
風嫋嫋而邊歌幾處又足悲矣員外李公曰七日者何牛女
之夕也夫賢者何得謹其時請賦南亭詩列之於後
人幽宜眺聽目極喜亭臺風景知愁在關山憶夢迴祗
言殊語默何意忝遊陪連唱波瀾動冥搜物象開新秋
歸遠樹殘雨擁輕雷簷外長天盡樽前獨鳥来常吟塞
下曲多謝幕中才河漢徒相望嘉期安在哉
陪竇侍御泛靈雲池(得風字)
白露時先降清川思不窮江湖仍塞上舟檝在軍中舞
換臨津樹歌饒向迥風夕陽連積水邊色滿秋空乘興
宜投轄邀歡莫避騘誰憐持弱羽猶欲伴鴛鴻
和竇侍御登涼州七級浮圖之作
化塔屹中立孤高宜上躋鐵冠雄賞眺金界寵招攜空
色在軒戶邊聲連鼓&KR0911;天寒萬里北地豁九州西清興
揖才彦峻風和端倪始知陽春後具物皆筌蹄
金城北樓
北樓西望滿晴空積水連山勝畫中湍上急流聲若箭
城頭殘月勢如弓垂竿已謝磻溪老體道猶思塞上翁
為問邊庭更何事至今羌笛怨無窮
武威同諸公過楊七山人(得藤字)
幕府日多暇田家歲復登相知恨不早乘興乃無恒窮
巷在喬木深齋垂古藤邊城惟有醉此外更何能
同吕判官從哥舒大夫破洪濟城迴登積石軍
多福七級浮圖
塞口連濁河轅門對山寺寧知鞍馬上獨有登臨事七
級凌太清千崖列蒼翠飄飄方寓目想像見深意高興
殊未平涼風颯然至拔城陣雲合轉旆胡星墜大將何
英靈官軍動天地君(一作常)懷生羽翼本欲附騏驥𣢾叚
苦不前青冥信難致一歌陽春後三歎終自媿
送白少府送兵之隴右
殘更登隴首遠別指臨洮為問關山事何如州縣勞軍
容隨赤羽樹色引青袍誰斷單于臂今年太白高
登隴
隴頭遠行客隴上分流水流水無盡期行人(一作客)未云
已淺才登一命孤劍通萬里豈不思故鄉從来感知已
入昌松東界山行
鳥道幾登頓馬蹄無暫(一作復)閑﨑嶇出長坂合沓猶前
山石激水流處天寒松色間王程應未盡且莫顧刀鐶
河西送李十七
邊城多遠別此去莫徒然問禮知才子登科及少年出
門看落日驅馬向秋天高價人爭重行當早着鞭
詠史一絶
尚有綈袍贈應憐范叔寒不知天下士猶作布衣看
田家春望
出門何所見春色滿平蕪可歎無知已高陽一酒徒
宴韋司戶山亭院
人幽想靈山意惬憐遠水習靜務為適所居還復爾汲
流漲華池開酌宴君子苔徑試窺踐石屏可攀倚入門
見中峯攜手如萬里横琴了無事垂釣應有以高館何
沈沈颯然涼風起
同熊少府題盧主簿茆齋(盧兼有人倫)
虚院野情在茆齋秋興存孝廉趨下位才子出高門乃
繼幽人靜能令學者尊江山歸謝客神鬼下劉根階樹
時攀折䆫書任討論自堪成獨往何必武陵源
贈別王十七管記
故交吾未測薄宦空年歲晚節蹤曩賢雄詞冠當世堂
中皆食客門外多酒債産業曾未言衣裘與人敝飄颻
戎幕下出入關山際轉戰輕壯心立談有邊計雲沙自
迴合天海空迢遞星高漢將驕月盛胡兵銳沙深冷陘
斷雪暗遼陽閉亦謂掃攙搶旋驚䧟蜂蠆歸旌告東捷
鬭騎傳西敗遥飛絶漠書已築長安第畫龍俱在葉寵
鶴先居衛勿辭部曲勲不藉將軍勢相逢季冬月悵望
窮海裔折劔留贈人嚴装遂云邁我行即悠緬及此還
羇滯曾非濟代謀且有臨深誡隨波混清濁與物同醜
麗眇憶青(一作清)巖棲寧忘褐衣拜自言偕(一作愛)水石本
欲親蘭蕙何意薄松筠翻然重菅蒯恒深取與分孰慢
平生契𣢾曲雞黍期酸辛別離袂逢時媿名節遇坎悲
淪替適趙非解紛游燕獨無說浩歌方振蕩逸翮思凌
勵倏若異鵬摶吾當學蟬蜕
效古贈崔二
十月河洲時一看有歸思風飈生慘烈雨雪暗天地我
軰今胡為浩哉迷所至緬懷當途者濟濟居聲位邈然
在雲霄寧肯更淪躓周旋多燕樂門館列車騎美人芙
蓉姿狹室蘭麝氣金爐陳獸炭談笑正得意豈論草澤
中有此枯槁士我慙經濟策久欲甘棄置君負縱横才
如何尚顦顇長歌增鬱怏對酒不能醉窮達自有時夫
子莫下淚
鉅鹿贈李少府
李侯雖薄宦時譽何藉藉駿馬常借人黃金每留客投
壺華館靜縱酒凉風夕即此遇神仙吾欣知損益
醉後贈張九(旭)
世上謾相識此翁殊不然興来書自聖醉後語尤顛白
髮老閑事青雲在目前床頭一壺酒能更幾回眠
詶司空璲
飄颻未得意感激與誰論昨日遇夫子乃欣吾道存江
山滿詞賦札翰起涼温吾見風雅作人知德業尊驚飈
蕩萬木秋氣屯高原燕趙何蒼茫鴻雁来翩翻此時與
君別握手欲無言
漁父歌
曲岸深潭一山叟駐眼看鈎不移手世人欲得知姓名良
久問他不開口笋皮笠子荷葉衣心無所營守釣磯料
得孤舟無定止日暮持竿何處歸
魯秋胡
妾本邯鄲未嫁時容華倚翠人未知一朝結髮從君子
將妾迢迢東魯陲時逢大道無艱阻君方游宦從陳汝
蕙樓獨卧頻度春彩閣辭君幾徂暑三月垂楊蠶未眠
攜籠結侣南陌邊道逢行子不相識贈妾黃金買少年
妾家夫壻經離久寸心誓與長相守碩言行路莫多情
道妾貞心在人口日暮蠶饑相命歸攜籠端飾来庭闈
勞心苦力終無恨所貴(一作冀)君恩那可依聞說行人已
歸止乃是向来贈金子相看顔色不復言相顧懷慙有
何已從来自隠無疑背直為君情也相會如何咫尺仍
有情况復迢迢千里外誓將顧恩不顧身念君此日赴
河津莫道向来不得意故欲留規誡後人
酬李少府
出塞魂猶(一作屢)驚懷質意難說誰知吾道間乃在客中
別日夕捧瓊瑤相思無休歇伊人雖薄宦舉代推高節
述作凌江山聲華滿冰雪一登薊丘上四顧何慘烈来
鴈無盡時邊風正騷屑將從崖谷遁且與浮沈絶君若
登青雲余當投魏闕
詶裴秀才
男兒貴得意何必相知早飄蕩與物永蹉跎覺年老長
卿無産業季子慙妻嫂此事難重陳未為衆人道
詶陸少府
朝臨淇水岸還望衛人邑別意在山阿征途背原隰稍
稍前村口唯見轉蓬入水渚人去遲霜天鴈飛急固應
不遠別所與路未及欲濟川上舟相思空佇立
詶衛八雪中見贈
季冬憶淇上落日歸山樊舊宅帶流水平田臨古村雪
中望来信醉裏開衡門果得希代寶緘之那可論
寄孟五
秋氣落窮巷離憂兼暮蟬後時已如此高興亦徒然知
君念淹泊憶我屢周旋征路見来鴈歸人悲遠天平生
感千里相望在貞堅
同朱五題盧使君義井
高義唯良牧深仁自下車寧知鑿井處還是飲冰餘地
即泉源久人當汲引初體清能鑒物色洞每含虚上善
滋来往中和浹里閭濟時應未竭懷惠復何如
同衛八題陸少府書齋
知君薄州縣好靜無冬春散帙至棲鳥眀燈留故人深
房臘酒熟高院梅花新若是周旋地當令風義親
同郭十題楊主簿新廳
華館曙沈沈惟良正在今用材兼柱石開物象高深更
得芝蘭地兼榮枳棘林向風扄戟戶當署近棠隂勿改
安卑節聊閑理劇心多君有知已一和郢中吟
送張瑶貶五溪尉
他日惟楨榦明時懸鏌鎁江山遥去國妻子獨還家離
別無嫌遠沈浮勿強嗟南登有詞賦知爾弔長沙
送魏八
更沽淇上酒還汎驛前舟為惜故人去復憐嘶馬愁雲
山行處合風雨興中秋此路無知已明珠莫暗投
別韋五
徒然酌杯酒不覺散人愁相識仍遠別欲歸翻旅游夏
雲滿郊甸明月照河洲莫恨征途遠東看漳水流
別劉大校書
昔日亰華去知君才望新應猶作賦好莫歎在官貧且
復傷遠别不然愁此身青楓幾萬里江上一歸人
宋中別司功叔各賦一物(得商)
商丘試一望隠隠帶秋天地與星辰在城將大路遷干
戈悲昔事墟落對窮年即此傷離緒凄凄酒賦筵
送蔡十二之海上(時在衛中)
黯然何所為相對益悲酸季弟念離別賢兄救急難河
流冰處盡海路雪中寒尚有南飛鴈知君不忍看
宴郭校書因之有別
綵服趨庭訓分交載酒過芸香名早著蓬轉事仍多戰
苦知機息窮愁奈別何雲霄莫相待年鬢已蹉跎
别韋兵曹
離别長千里相逢數十年此心應不變他事已徒然惆
悵春光裏蹉跎柳色前逢時當自取看爾欲先鞭
獨孤判官部送兵
餞君嗟遠别為客念周旋征路今如此前軍猶眇然出關
逢漢壁登隴望胡天亦是封侯地願君早着鞭
送李少府時在客舍
相逢旅館意多違暮雪初晴候鴈飛主人酒盡君未醉
薄暮塗遥歸不歸
高常侍集卷二
