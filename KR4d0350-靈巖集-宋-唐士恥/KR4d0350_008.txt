靈巖集卷八宋唐士恥撰
賦詩
遇仙賦代夀樓教
環堵書生承世禪之雕龍仰天孫而生息縑册閒暇筆
硯餘□當新秋之總至颯涼飈於蘋白望皓月之弦弛
邈巧樓而已隔游於雙溪之上星斗爛兮斯夕晨露浥
乎庭蘭恍高真兮若疇昔迺軒蓋之繽紛亦劒佩之絡
繹匪海若之冠冕則山君之杖錫僕敢進拜無能為役
中有一人顔宇昂激笑謂僕曰予幸獲玷三洞之籍茲
致賀也蓋亦其職子知郡博士天所睠乎事實關乎堯
歷羌弱冠之有聲生賢書之羽翼殆庶幾乎積木之踐
跨禹浪以平涉攀龍頭以巍峩傲九華之尤物乘掾曹
之逸興夸妙手之霹靂屑米鹽之靡密信襟宇之不廹
鶚表一上宸注的的天欲大其所養姑欲私乎須女之
直禮樂詩書四逹而不悖又何俟暖乎孔席此其既往
之事未絲毫乎千億邈前途之宏遠非蠡海之可測蓋
將佐皇上之明聖掩六合而電&KR1154;還斯俗兮淳古煥文
治兮虹霓畢以不負於所學登咎䕫而咸稷契語未終
客有越衆人而出言嗟此意之未頥謂子徒知其淺末
昩根源之歴歴彼望洋而置嘆奚止一二於千百信溟
渤之巨浸蓋萬象之包括蠙珠粲其如月珊瑚森乎林
植與六鰲兮均為纖芥況鵾鵬之水擊曾未能語其梗
槩必旁礴而襞積歲星凜乎其初度亦既九光之照室
天欲厚乎皇家萃囦氣於一域何止乎叔度萬頃之汪
汪又何止乎雲夢八九之碧自萊公中元之生又堯蓂
之小闢申鍾岳而蕭儲昴豈如公之赫赫君兮天同臣
兮地比信么麽之辟易僕亦啞然而笑斥鷃之自適雖
地脉之略通誕彌之三日其亦幸會之髣髴仰郁紛於
絢舄
張司法寓齋
玄錄五千言妙在不敢先留侯獨得之帝師赤松仙孰
知百世下乃有雲孫焉扁齋以為寓空谷音跫然
送臨江交代張司理
子房帝王師溢慶流裔孫朅來之蕭灘快覩芝眉温亭
亭起黃氣中有隂德存宜哉孔融表輻輳排天閽通籍
何足道履聲還青氊嗟我一何幸夤緣踵符文自顧菲
且愚續貂誠所難承顔一甲子夙昔披晤言柳濃烟冥
冥鷁舟江吐吞順流急如箭催鼓且勿喧為語徒作惡
且盡沙頭尊
古意
天公與世人幽眀分懸隔無口難得言欲言但以臆以
臆或未喻寄之夜簷滴懇欵語世人世人還不識
寄題蠲流亭
烏傷仇覽仙一弓扁蠲流清流從誰蠲濁流石之幽石
之幽定可齒齒翻成憂君看得失珠象罔無全牛
時賢明鑒裁
時賢明鑒裁鑒裁信竒歟識此希世寶謂其曾區區未
冠已溢聲賢書上宸庭不一而止足竟壓四海英直入
九華招隠遁化工尤物殊不吝文章光焰勝燃犀遠至
牛渚爥無盡歸來紀事滿縑帛却屑米鹽繁密訊天公
終不屈大器稱表直上幾晝晉倚伏之機真叵測庖丁
全牛有餘刅先生道大何所容顔淵今用退為進一以
涵養使莫折一以淑我邦之俊然而鑒裁還合明孔席
未暖五鶚并此時廟謨正陶鬱驅屏塵翳須昇平驅屏
塵翳須昇平要當迅召文武卿時來時來烏可禦譬如
南海雲鵬程他年功業就縑冊傳永久劣哉魏無知僅
此遮拙醜皇家褒舉者曠典華衮右
庭下青書帶
庭下青書帶書帶瑞康成康成還遁世行藏理則明六
經具縑冊儒先效勲績誰知百世下其功明且亟易首
純乾稱六龍六龍御天風雲從書始唐堯大中世蕩蕩
如天莫可蹤詩則二南淵且奥春秋賞罸王道通禮樂
灰於秦火酷然其遺意和且雍漢儒掇拾無遺力兀守
章句非從容二京之末康成出六經將出逢此翁然而
本無超俗&KR1086;猶寄視聽於肓聾豈如先生一理貫洞照
六籍羅心胷歷數帝王如一二天地由我方全功仲尼
春秋欲成日麟出魯郊殊超軼孔道大哉雖不用所感
亦大非凡質區區一康成書帶瑞已形先生非此比況
茲道既行當使麟鳳輩雜沓更縱横
六月望日月堂老禪示僕衆偈隨喜愧甚
江月主人清冰壺以月名堂月不如門前船泊五湖客
兩眼歴照心與俱我來追涼暑云徂牛腰大軸開我愚
萬口一辭贊歎月還贊堂中老苾芻歸塗昏鵶夜氣作
東方擁出玉蟾車月堂著語何可已金屑落眼成嗟吁
綠槐隂
槐隂似尼父軼軌追前蹤絶塵非學步所産夐無雙今
此于越東鍾孕亦鴻龐朅來于越西掌教開羣迷羣迷
於今正有賴肯使玉佩從他之昔人種槐根細細坐閱
日月蟬已棲歴聘轍環嗟不遇豈若今日廊廟歸要俾
六經日益明俗還唐虞熙又熙槐隂雖異道則一彼不
見用吾登躋宇宙雖云宏且邈理焉所在成均齊槐隂
槐隂異今昔一則不用一明陟道在六經道固存道出
六經道還得洪哉尼父懷此道今日誰知歸探討探討
既力道不殊三都遂隳陳常討天驕立可傾神州立可
清一祖八宗地教化登升平先生為黃髮自可七六經
兩溪
矧今兩溪間溪間足風物水清石泚泚林横山兀兀春
日鳴倉庚夏夜風月清秋畆金穎秀冬洲暮雪平比為
二皇所旁薄赤松屹立羊縦横叱石而興真戱耳可羡
人家好弟兄西則三洞足仙靈竒哉石穴聲鏗鏗瀑泉
噴寫資照耀儼如冰蠶之所成夕陽斜帶九華度何媿
芙蓉峥且嶸鼎湖遙望在其東翠氣欝欝初日争或資
登覽逸杖屨或供睇望煩留情山川如此足所産所産
足以冠羣英聖明常重育才地遴選鴻儒為博士儻膺
是選真出羣禮樂詩書四不悖有如孔門來不拒廸以
至理滋無外將見吳邦如魯國魯多君子非虛偽我公
未期年弦歌溢民編論其淑吾邦不為淹巨賢旦夕會
詔至四大豈在邊
詠史
明皇固英主開元天下昌如何林甫輩得産無盡殃國
色真國色多惑四海慝華清宫裏人如玉解喚鼙鼓起
東北以此策明妃遠嫁猶為遲冤哉毛延夀盡忠人不
知
題彭紹墨
彭紹之墨玄又玄問誰得法託之仙凌烟膠漆有三昩
魯直之什曹洞禪我欲大振獅子吼直恐驚翻龍象筵
紛紛是事但且置一言為語千金廉唐人五字魂遶天
箕歛四大歸新篇空餘句法落寰海豆萁不覺相熬煎
中原可復墨可黔鬢絲白髮知何年
代人上謝丞相生朝
聞說中元生上相萊公勲業無以尚隂為月兮月為臣
清光欲滿銀蕩蕩銀光蕩蕩翻未竒未若新弦初上時
堯蓂鼎來方十枝韜藏萬斛冰雪輝萊公比公應少歉
初度差公四日期
鳳山逸士周遇仙謠
信雲步謁洞霄宫飯罷從游西復東唇笛嘯時吹白日
詩腸開處嚼清風兀兀騰騰心了足灣灣屈屈水欹曲
玲瓏綠影萬株松瀟洒清空二畆竹天風吹泉飛雪花
溪石潄玉磨銀牙白雲破碎漏天碧青靄牽連遮日華
玉溜幾聲鳴綠薺金藤千尺走青蛇羊腸蟠路上天去
鹿角枯槎連日墜一雙素足已昇騰萬頃紅霞留不住
擘破青空見太清飛連寶殿非凡成水晶樓閣奏金韻
翡翠簾櫳振佩聲白雪翩翻霜鶴舞綵雲縹緲花鸞鳴
中有真人鼎玉立晴光閃電瓊波溢笑整霓裳曳絳霞
紅雲影裏輕相挹琳琅清徹語希夷嚼玉吐瓊聲不移
素手擘開碧玉匣青空飛出丹虹蜺蟠搖活走遶天闕
衝透太虛光皎潔須臾直上紫霄中寶篆飛騰羅日月
影搖六合金色光丹鳳對躍蒼龍驤回頭指點青空裏
玉籙丹臺已籍紀低頭招手令向前漏泄天機歛不已
等閒贈我赭丹砂行滿功成歸我家天上逍遙多快樂
人間紛擾無垠涯丹砂接得便吞了回首雲軿俱杳杳
樓閣烟霞景萬般一時不見青天曉世人世人知不知
既知何必生遲疑早求一闢大羅月千古萬古生光輝
人生在世空汩沒自從形骸朽膚骨為求名利不閒心
名利既來心恍惚何不煉内丹絶外物笑著雲衣傲朱
紱靈丹養就出神爐慧劒飛騰超月窟且無俗事更關
心一段光明耀古今聲迹超騰青嶂外影形飛入白雲
深脚跟不點紅塵起指甲時挑碧玉琴莫道神仙無實
語世間幾箇是知音
送許寺丞五十韻
漢家循吏傳表表是龔黃奏最承恩寵商才躐廟堂身
隨名不朽功與賞相當汗簡時逾久攀轅事莫詳何如
身際幸合有頌揄揚維古蕭州上騰精斗度旁國初新
畫壤餉目舊如岡昨歲乾仍潦頻年儉且霜幾成炊易
子那恃黍登場饑饉連千屋焦勞自一王深仁推惻隠
遴選及慈祥捐廩雖蒙澤安貧亦振綱腸空朝息怒骨
立暮生光盡反三農業交騰五袴章誠通俄頃刻雩應
不尋常原表猶多穫人間亟小康何門無囷積有土盡
金穰薄試為霖手聊施活國方一豐能造次再稔更芬
芳將見紅囷粟全登白粲檣飭儒殫富教考課冠循良
出入操脩並淵源學問長躬修香寢旨驩奉綵衣觴坐
嘯庭多暇行軒樂未央孝心常翼翼和氣兩洋洋帝扆
疇三俊民庸格九閶爰班少府節屬護左江鄉風力先
軺駟光華襲鏤錫銜餘資煮摘陳腐足倉箱使指星遲
御仙山劒削鋩清詩真度越勝地不淒涼更上然犀渚
還尋怨鶴坊練江殊泚泚蠡匯特汪汪賜履馳駒隙飛
環振鷺行唐虞優廣厦臯稷佐垂裳北漢棲裘罽西崑
貢栗肪謀圖心既遠經濟術方彰此去真期運于思謾
感藏遙知均燕雀何況在門牆并合時難再趨承德叵
量永言追雅頌博採逮康莊筆墨嗟孱弱辭華乏激昂
勤拳頻寘念展轉屢回腸樂古聯羲禊遺恩比召棠祇
疑靈雨至復作應龍驤漲浪連芳草輕烟護綠楊遷鶯
偏睍睆歸鴈遠翺翔物色隨時轉風光觸處忙詔條春
婉娩祖帳酒淋浪閣皂非塵境低眉似送將
代趙守上韓平原生辰五十韻
天佑升平主時生不世賢源流多柱石勲業滿雲烟昔
者謀深幄今兹壓細氊三登禆聖化八表仰英躔初度
光輝發重侯鼎鼐傳台符明炳炳夀秩啟綿綿良月初
弦上珍蓂八葉鮮門弧喬木茂床笏慶枝連芝玉更麟
鳳干戈雜豆籩食牛增氣概卜弁借騰鶱會遇真神比
亨通正吉先龍翔雲五色璧合歷千年密借留侯策端
同仲父權鉞旄交粲爛師揆却蟬聯輦轂殊庭暇圭茅
錫祉堅圖回無間隟運用獨周旋生息寧屯澤才猷入
大甄十年如一日廣照及重淵物在由儀詠人懷頌德
篇汗編深以刻銀筆大如椽慶歷并元祐商高若漢宣
開禧仍酌古堯舜欲無前幾許彌縫力初無緩急弦有
年偏總總束帛倍戔戔合副蒼生望高居赤舄筵白麻
榮盛世黃閣度羣仙禮絶千官上心馳四裔邊偉謀殊
磊落漢磧定聯翩又是韓扶趙幾何薊且燕三宗時晦
永九帝版圖全憶昨嬰兼臼應關地與天蚤開明聖祚
竟脫虎蛟涎獻子存孤意遷書振代銓雲礽知有寄似
續更增妍每自殫葵向那能憚手腁治平多節操嘉祐
浹淵泉人力端惟及神謀信比專渥洼駒抹電太華藕
如船盤薄應鍾岳芬芳了合荃氊青渾白璧題黑未華
顛梅蘂南枝綻鴻飛北塞穿澄空添浩蕩昱曜政蟬娟
竹傲冰梢瘦松堅寶蓋圓恭祈齡算遠敢借物情延僕
也叨乘障心焉願執鞭掃門情莫效賀客履難駢吉亥
真盈數佳辰洽九乾明良那偶爾時節共歡然宣勸分
榮露恩涯吸巨川千秋金鑑錄不日却拳拳
代人次韻曹郎中雷字二首
駢羅瑟玉盡珍材須女輝躔色為開并合鄭鄉如旦月
鏗宏唐律過春雷共驚高義摩雲表定上夷庚握斗魁
鵬鷃逍遙俱有適亨衢端是匝天回
計偕方此媿非材先逹仍勞綺席開已喜摳衣披密霧
還將雅什助驚雷定須勁翮摩雲舞各是清班重哲魁
任昉龍門如細許直須早早借春回
效進退律賦水鄉三實
根荄七竅倍玲瓏産爾亭亭曲渚風勇退霞衣香故在
駢生玉子味仍鍾人言太華標竒種藕大如船想碧蓬
何待非常誇世俗祇今盤露已能穠
冰雪胸懷七澤姿纖纖舞袖學雙飛袢襟應念人間世
灌頂何如山上芝荷葉巧偷鸚鵡背蓴絲密綴燕雛衣
回塘相伴薰風裏争看臙脂黛綠施
明珠久合蚌中生何事鴻頭亦炳靈襟護重重殊襲復
星分顆顆倍晶明一車竒謗嗟成誤十斛平量換合成
珍重櫻桃樊素口致渠磊落更歌聲
丙寅孟夏聞捷和陳宰
朝家遵養自三宗一旦吾皇定一戎近事長庚偏入月
清詩太白又先功天聲地界光今古帝邑王京共會同
延喜樓前新冠帶應多黃髮頌歸忠
癸酉旴江鹿鳴燕和羅守
倫魁玉季樂羣英更有新醅屬步兵飫勉茂才争賈勇
盡從擊楫不留行共酬露冕吹鐃意好近氊書淡墨榮
北海清樽今勸駕夢回池草倍知名
送傑老住仙遊(并序)
嘉定紀號之初朝廷清明凡百云為皆與天
下更始太守趙侯以循良選須女之度星宿
明徹凡臨蒞之政一以公梵宇古廟以闕上
者命僧宿公薦一日合郡寮考於天傑師首
及焉以仙遊命於戱天亦可乎傑師耶使公
道從此大開則領十數萬指食師分内事而
何仙遊足云雖然西風杖屨意行無期黃花
紅葉幽尋自得方相與共此樂而天又東湯
休之轍舍虎溪之笑增宋玉之悲僕歉然矣
以今日選佛場心空及第歸十絶以序此懷
肉譜知何從塗高流亦深漢相似堯相奕蘭端至今
至生恰平生一萬八千日頭白無所成唯堪伴幽逸
差入栴檀林自古只公選迺知天定時丹成骨自換
仙遊知幾年晨香梵古佛人移境亦移高風日披拂
一瓶還一鉢作戱且逢場會看走鶴書横寶今道傍
白雲每亭亭其出亦何心賢侯考之天無謂由蹄涔
飛錫破曉色紅葉弄吳楓聞名且見面清明豁長空
方期秋氣高遍閱山水窟青鞋此蜚動幽意那可及
端坐閱四時爛然各有第新篇敵島可郵筒當數寄
中庭可明月況此方揚輝霏譚隔千里使我幾忘歸
上余倅生辰唐律十章
暫握侯章乘五馬馬頭秋色轉分明麻源起應精純禱
一雨增添玉宇清
此事人惟歸厚德那知天意箇中明君看略掃妖狐窟
喚得傾盆雨自生
雨餘非霧縈瓊斝正是長庚初度時千里歡聲和氣滿
祝公椿算夀齊箕
諶旴二母畢從姑各獻蟠桃曳紫裾共把我公游詠處
從頭善頌滿階除
牢盤白雪是丹媒解活民生富國財巨浸無邊歸掌握
共知隂德鼎方来
惠山山下有名泉少煮鎗旗兩腋便不是圓扉足公暇
誰能祛睡一杯煎
瀕淮土厚樂何窮近接升平昔日風更得于公來郡掾
自然囹圄致頻空
大漢鍾官周府圜賓寮入幕地行仙人心天意俱從我
何慮不如劉晏錢
閩嶺西來只一山歡聲百里想當年今逢行客應須說
好在甘棠影正圓
亭亭采棒足流傳太末官勲壓此年感德銜恩知有自
定應亦致爛柯僊
笋乾
此君風味殊不薄莫笑當年煮簀人坐使普寧增譜字
遙知端是壓前新
毛文子遣贈萼綠華
飛仙姑射不通塵更倚晴空瑟瑟雲從此櫻唇倍尋俗
唯須么鳳粲成羣
贈浩然觀胡道士
只為丹霄足羽軿且將竒法驗人寰從他血肉并煙火
自有仙家九轉丹
比目
夷吾深旨人須識解使封山意不行當日魚鹽如靡密
已無林放小關情
失題
老仙絶鮮尋常外一笑閩川綠荔枝坐斷世間滋味徹
阿誰翻欲語凡飴
