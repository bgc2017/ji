東山詩選卷上宋葛紹體撰
五言古詩
江心長句
問津城西市呼渡江南岸棹穏當潮生帆輕趁風便龍
翔古招提鳥革今輪奐回合列翠屏周遭鋪素練邀行
嫩篁竿勸坐老木榦沿壁覽新題吹塵認舊篆一隅看
不足兩塔窮未見陽光爍崗頂飈陣掠波面郛郭聚拱
伏烟雲散呈獻俯拜肅御邸仰瞻粲宸翰皇帝南巡意
生靈北望眼書千古清輝為萬世偉觀樓臺明月讌鐘
鼓朝暮飯徒見一時近孰念百年遠江濤常摏撞帝澤
共流轉遊子感詩歌居人思日勉
太湖吟
只飲太湖水不鱠松江鱸鱸雜魚蝦腥水涵天地初千
里開鏡奩一色包冰壺日月逓吐吞蛟龍相蟄舒上接
河漢高下連溟渤虛中有洞庭山雲氣相縈紆我來風
雪天修綆汲自如一飲塵涴清再飲澆詩書三飲毛髮
寒胷次包寰區大禹果至神仿彿来前除萬古不盡流
禹功常與俱
分水嶺
岐路東西分閩浙自兹異平波翼藂篠荒丘帶深隧漸
聞新蠻音不見舊朋類悽然獨含情誰與話幽意滿空
霜氣横鴻影過一二回首良不堪歸期數長至茫茫宇
宙大人生本如寄
飯溪石
一石類古鐘範模昔誰製開闢幾歲月蘿蔓疑篆隸老
木上婆娑清泉下溶㵝左右亂石列拱若朝玉帝惜在
道路傍倦客謾凝睇倘立泰山巔爰遇封禪代萬乘躬
廵幸想像羲皇際銘德刻雋功表裏千萬世願言勿輕
鑿天意或有待
頭陀嶺
峭絶不可步肩輿屢顛覆南北三十里上下九回曲兩畔
沿古松虬枝亂相續根迸石齒裂葉密雲氣宿或一蓋
高張或萬蛇奔促或魑魅隱見或虎豹躑躅縱無遊子
悲遇此亦慘目鼠梯側將崩鳥逕深更蹙吾道豈終窮
朅来意何欲
袁從道山廬三首
人生盡馳騖忙裏換烏兔白髮忽相侵紅顔若何駐豈
如向丘壑味此閑中趣鶬鶊啼春風鳲鳩喚時雨煙林
上笋蕨晴川下鷗鷺好景滿眼前興来可以賦貧賤與
富貴願言履其素
竹屋已三間花逕旋一新芳苞束碎錦細草鋪柔茵曾
悟順動豫豈歎雲雷屯箇中足俛仰世上誰經綸
日月久棲遲姓名誰得知頭戴世儒冠身著山人衣峻
頷帶薄髭瘦骨撐疎眉青編口能誦白飯手自炊苦茗
一兩碗濁醪三兩巵琴彈多舊曲窗題少新詩别去動
經年坐来愁語離幽齋早葺罷借榻重歸時
渭南考室
丞郎昔躬耕懷野壟上宅東湖一棹近南畝耦夫百風
交苗懷新雲鋪稼敷澤疎櫺翼虚堂時焉此憩息殷勤
左氏語銀鈎掛簷壁新居匾鍾慶金字照於赫水竹帶
左右春秋燕晨夕鼎鼎百年間相望屹咫尺寧知笙歌
地一旦灰燼迹人事定誰訛毋乃數當革以彼而易此
倉卒有良策丁丁斤舊材介介繩新畫美哉輪奐焉不
負肯堂責父基貽厥子子構孫更闢笙歌且置之詩禮
日探索軌涂馳霜蹄霄衢展雲翮放我方寸寬笑彼宇
宙窄益亹澶淵功永壽元祐脉力穡乃有秋先難而後
獲
入竹西道院
雙檜老虬榦萬竹蒼龍枝道院傍西築書窗下南帷笑
談清燈暈坐起白麈揮天低月初挂河澹星欲垂醉生
筆硯妍卧籌民物規蟋蟀喚鄉夢莎雞引秋思客身休
自疑古人以為期
謝蒙齋王子文寄文卷
已聞掛風帆寧知掣其肘緘自春山雲吟轉秋夜斗文
友有新錄筆之自吾手惓言桂山君到死意愈厚夜半
十一字龍蛇尚驚走悠悠淛東西客路霜中柳巍峩讀
書堂珍重夫人壽弟兄自答問進學以虚受所期躡層
霄斷金真皓首樓﨑歸去来相忘如此酒
送陳良卿
持我五字句送子千里别蕪菁滿地花柳絮漫天雪去
去當何之苕川賸風月風月還相思江山豈相越
嘉興尉府教閱即事
輕風盪宿氛薄日籠曉晴草嫩芟鋤易沙軟蹙踏輕軍
容壯而肅兵器老以剛震動擊鼓鼙節止鳴鐃鉦前行
萃白旗後隊隨紅旌閃閃雲霧披閴閴煙塵凝放箭羽
鮮新張弓角光晶麫絲搭飯玉赭衫坐盈庭犒激劵楮
疊簇結巾帶横叉手最健武驍勢殊掀騰跳梁勇投擲
呼喝驕憑陵左旋忽右轉此伏俄彼升路分尋丈鬭鋒
合毫釐争目與手不謀須臾懸死生儻非教之素何以
所習精豫章太史氏家世冰雪清早傳師律嚴遂識戎
陣明坐言二十年不見此憲程教場沮洳地漬雨幾浮
傾荒池倒枯荷腐水飄亂萍舊觀喜再還徒曰練弓兵
公宇昔零落華屋今峥嶸昔也一槩廢今也百度興今
昔同此時人有能不能蕭蕭憂危念策策夙夜情固將
宣國威非惟振家聲兒戱誰逍遥老成尚典刑嗟乎真
將軍亞夫細柳營
送黃尉制司禀議
四海指掌上西淛復制置機張要省括萬里發中祕制
劄天邊来奪我嘉興尉風流誰後人太史山谷氏老成
負大才初筮僅小試雷行換風采鼓作起憔悴遊刃綽
有餘走筆浩無愧青青歲寒姿松柏森勁氣層冰幾重
重堅可敵陽熂置之籌幄中秉心端不二討賊先正名
逆順有大義晝夜運日月東生定西墜終古大明照不
照此醜類送死須臾爾清寧一天地公在誰相知郡守
股肱寄公去誰相思邦民共相企白髮我獨悲青雲公
自喜顧此金蘭心終始永同味去住路兩岐别酒重三
喟江湖年華晚萬物回春意吟邊一籌先寄我空中字
送仙居令
邑稱仙之居山水開畫圖着我老仙子少試胷中書視
印秋風前觀化冬日初琴調待平絃髮稠借輕梳豈必
三年期朞月亦可乎赤城勢連越朱溪流通吴人限地
百里而滯天一隅俄然乘雲翔邑人空歎吁
送竹洲葉成之歸省後參學
禾興望金華東西渺天涯西園堂上翁鬢影霜欲欺如
何二十年晝夜夢見之歸榮豈不樂旅𤨏寧頻歸我来
惠而好鷗浪相追隨青燈幾言話白雲每翻思昊天鑑
中扄少愜平生期貢幃秋揚舲監學春舞旗趨庭問先
及喜色開霜眉壽日長至初百拜迎春祺香罍金翠行
畫燭舞繡圍桂枝茂紛紛椿樹隂遲遲君才天下選一
日千里馳八詠賦平遠雙溪照清漪来来快着鞭了此
一叚竒
喜聞韓時齋捷書
焦桐有良材函彼太古音良工巧斵之可歌南風琴隠
居掛空壁不受埃塵侵虚中閟清響静參萬籟吟一朝
絃素絲徽星粲黃金玉軫圓更齊鼓之大廷隂斡回天
地春山水自高深匪藉伯牙手能開子期心
王深道别酒走筆次韻
取友但聞道不問年先後西澗吾世交豈在接杯酒言
歸復言歸光怪願袖手樓﨑靈泉山松柏歲寒友
對月簡松廬
但愛秋月明不厭秋夜永掀髯立長風舞手弄孤影天
淨神宇清露重衣袂冷隠約辨山河分明認奎井一笑
震九霄喚起迷者省
送高文父上柏省墳
走騎引征鞍鳴榔趁行舶下唐三百里棹穏波如席霜
晴天宇清日暖帶春色髻梳粲新粧羅襦照澄碧怡怡
兄弟情亹亹僕馭力豈為詫遊觀肝腸孝思激嵯峨上
柏山丞郎舊形魄松臺夜漫漫竹塢風索索殸耳容弗云
遠肅雝對巾幘追惟起家難飽適敢笑劇於昭萬古魂
伊嘏願無斁嗟嗟天涯客青燈延永夕君有霜露感我
念雲水隔
送余直卿廷對
吟卷閑晚窗捷音閧春郵推几舞影急踏門步蹤稠黃
冊幾載傳青衫今日酬學舍丈人行文場少年儔倚天
仰泰華行地輸驊騮暑清庭隂闊風香御煙浮龍飛屈
親策虎帥登先籌力深一代源聲匝四海流朝陽孤鳳
凰曙隂羣蜉蝣端為砥柱基非干稻粱謀百鍊要愈剛
萬折空自柔
七言古詩
惜春長句
去年花開春日和行嗅香蕊攀柔柯今年花開煙雨愁
坐見落英填汚溝世事翻覆故應爾天工卷舒亦如此
曷不長教四時好却令二月春草草牆頭錦紅一花梢
人間雪白幾鬢毛東家兒女喜鬭妍西鄰老婦羞頽顔
亦有對酒高陽徒零落山丘空畫圖悲来乎悲来乎花
開花落胡為乎把住東風聊自娱明年晴雨知何如
中秋後二夜對月
中秋竟夕佳月色萬里光芒霜雪白人言隂晴一瞬易
不料清輝連永夕有情傍我書几多書中今古舊應識
玉華嬋娟徹鬢眉冰澌的皪瑩肝膈風流似與仙娥俱
縞衣練裳新洒滌酒酣顛倒欲結交燈火希微疑避席
出門露氣已半銷輕風西来盪虚碧中天鏡懸見本真
一點靈明透八極
宣公泉歌
幾年廢井城東衙甃石缺裂洿淖多奈此宣公初鑿何
宣公浩氣輩孟軻論諫仁義永不磨炳炳丹衷史所誇
當時芟薙開藤蘿細穿地脉泉源過暗引雲氣通天河
誰知荒蕪日冥冥泥舍不食羸其瓶谷射甕漏汲莫升
舊跡契君懷古情一朝渫治翻光晶百丈修綆轆轤聲
乳泉溶溶早夜生寒冽不改徹底清静養日月印列星
君欲著亭泉之側味良高風夢想覿釀泉為酒觴佳客
舂來香秫珠的皪玉缸方蘖化醇醳蟻蜉槽牀春滴滴
宣公在天酹可索宣公之泉帶神識濱湖一嘯暮天碧
和水心先生寄越帥汪煥章得雨韻
步虛影裏雲璈舉精誠上對東皇語蓬萊拂檻多飛雲
西風吹作人間雨田家誰不知公勤千里歡聲公亦聞
早禾登場晚禾實公庭如水清無塵
次韻
吟邊逡廵風雨催秋空蕭索聲隠雷老松相應發清響
疑伴吹簫仙子來當年作樓遠塵務坊僧執籌工執鋸
愛他欄檻看雲山不肯怱怱下樓去
雪中月波即事
天地黯淡疑古初遠近依約垂冰壺樓閣突兀撑籧廬
林阜參差自縈紆極目似接滄溟虛流水迤邐隨城隅
客舟飄颻帆影孤紫幕半罩推蓬圖須臾四面雲糢糊
舞風片片細和麤帶雨點點密更疎陣復一陣低勻鋪
梅腮破紅笑卷舒柳眼含赤窺榮枯水鴨飛去投平蕪
野鴈鳴來落寒蘆巷嫗追逐擕雙姝巧花入時壓鬢梳
艷歌逸響龡笙竽酒酣意氣高陽徒蓴盤快斫松江鱸
茶鼎漸融女牆酥駕言旋返日已晡馬驕不羡㶚橋驢
人言雪瑞慶農夫况此連雪祥可符黃土耕桑拱行都
五言律詩
春曉訪客
述作當經綸孤燈坐到晨笑迎東海日喚起北窗人露
滴煙梢静鳥啼花逕春自憐身是客與客謾相親
重陽後五日再和叔愚
不對黃花酒還添白苧衣沼鱗空細泳林翼奮高飛氣
槩今誰是才華昔已非最憐多病後衣帶褪重圍
送趙獻可福州撫幹
往歲南閩路曾知幕府崇已先多士列不與衆人同紅
透荔枝日香傳茉莉風還應飛詔急催向道山中
青堅即事
老檜依庭下青堅自舊名林深便静坐徑淺却幽深逗
日分松色迎風和竹聲相韓親匾字相對有餘清
韓氏與閑即事
堂深暑不到閑意一爐香棋鬭過河急琴彈流水長古
瓶疎牖下怪石小池旁忠獻畫圖在英聲不可忘
洵上人房
自占一窗明小爐春意生茶分香味薄梅插小枝横有
意探禪學無心了世情不知清夜坐知得若為清
遊本覺寺
招提俯秋水畫手借王維清磬遞風韻曉霜翻露姿茶
煙邀客竚帆影喚舟移他日成歸夢来興楚子悲
謝韓次公趙獻可踐西湖約
渺渺錢塘路相擕秋色新馬蹄沙尾雨舟楫渡頭雲世
道已非古交情此是真羈棲正愁絶得爾張吾軍
留别永嘉文友
歸去是明朝多應趁早朝雖然鄰邑近亦似客程遥村
社酒三杓山家水一瓢吟邊如得句共語在元宵
送上蔡謝悔齋赴召
詔趣朝天去春風半月程西湖花錦重東越柳綿輕趨
走輸年少謀猷讓老成邊烽半明滅畎畝一關情
早發西城即景
天台今日去步步紫雲鄉麥浪漲新綠花風吹舊香屏
開千嶂遠帶遶一溪長遊冶誰家子酣歌古道傍
道傍酒家
門當海嶠開籬脚破新苔梅影落寒井漁歌近酒杯客
帆雲外過沙鳥雨中迴多少風煙趣從今入夢來
新昌道中
歸路忘羈思卭枝苐共擕江船閑載鶴山店静聞雞晩
稻新收歛秋花舊品題明朝行幾里應近赤城西
寄三衢趙希遠
同是他鄉客分擕二月初如何近流火曾不寄来書夜
雨青燈暗晨風黃卷舒相思五字句惠好莫相疎
寄越中文友
客情無處着身事定何如秀水且停棹蕺山終結廬秋
風一杯酒夜雨半牀書把手蓬萊頂梅花臘月初
卧病
欹枕小春雨虚屏半夜風病驚身是客愁恐鬢成翁窗
曙逗微白燈寒帶淺紅歸期倩誰卜心挂浙江東
送林子柄縉雲令
交情苦疎闊君復是行人燈火誰同坐詩書只自親丹
楓蒼嶺曉黃菊好溪春一别三年遠相思入夢頻
送王伯逢泰興令
揚子江頭路龜池草色新細調絃上曲閑拂馬前塵遠
塞秋風静平疇夜雨勻遥知報嘉政笑我苦吟身
送趙紫芝入金陵幕
會面難如此人生祇自憐笑言無一日離别有三年故
國帶秋色長淮起暮煙官閑足登眺吟滿菊花天
送王秀才同謝德慶行
三千八百里何自遽成行只重新知已都忘逆旅情瘴
煙隨處合庾嶺際天横應有相思淚清宵夢裏驚
送翁靈舒
尋常居異所客路得同行别久話難盡路長愁易生湘
江春自綠衡嶽古来青何似歸休好西巖深處耕(案青字出韻)
送高仲發赴銓
不記京華路西行有幾程因君一言别動我十年情野
水涵天碧山花照眼明春風馬蹄急得意向東城
多應無旅思天氣正春暄柳送行時路花迎到處村捷
書新得意詩句舊曾論獨坐相思日東風静掃門
送薛子舒華亭造船場
此日擕家去休言惜遠離江天雖雨意客路正花時擊
楫漫長嘯把書常自隨為官閑亦好竹外鶴偏宜
七言律詩
浸碧亭月夜
夜半横空一片雲雲邊明月帶疎星松關露重驚飛鵲
荷渚風輕低度螢粟綴嫩黃懷老圃酒篘新綠見虚亭
秋吟不作相思調許我西湖伴醉醒
九日登真如閣
雲閣憑高起暮愁西風吹作帽簷秋煙林回薄地欲轉
水國蒼茫天共浮富貴從來聯後乘行藏何處借前籌
東籬又負黃花約新月光中一獻酬
韓吏部竹隠亭
秋浦星郎舊隠居石巢長伴竹蕭疎寒窗細酌月來往
暑檻殘編風卷舒硯滴净涵天地秘爐煙閑接水雲虛
風流格調今猶在有子挑燈讀父書
水陸寺
松柏蒼蒼蔭碧瀾碧瀾深處有龍蟠清閑日月長廊静
慘澹雲烟畫閣寒林鳥忽鳴疑悟道石磯危坐似逃禪
天台行客東嘉友一笑春風共倚欄
寄謝周西麓國博
三年涕血漬槃蔬蓬首春風未欲梳客病屢驚幾死去
母慈常念有生初乞文西麓標銘墓立石東山伴倚廬
恩到九原那可答近來和淚看除書
次韻杜十三丈
雙溪風月只當年客夢尋君屢慨然萬里青雲誰覽鏡
一窗黃卷自鳴鞭病餘念此懷憂樂醉裏從其號聖賢
多少離情那寫似排空煙柳綠無邊
