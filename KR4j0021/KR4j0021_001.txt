丹陽詞
宋葛勝仲撰
江神子(初至休寧冬夜作)
昏昏雪意慘雲容獵霜風歲將窮流落天涯顦顇一衰
翁清夜小窗圍獸火傾酒綠借顔紅官梅疎豓小壺
中暗香濃玉玲瓏對景忽驚身在大江東上國故人誰
念我晴嶂遠莫雲重
蝶戀花(二月十三日同安人生日作二首)
雨後春光濃似醉著柳催花節物侵龍忌繡褓香閨當
日珮紫蘭宫墮人間世歌管停雲香吐穟碧酒紅裳
共祝魚軒貴天上阿環金籙秘龜鶴共夀三千歲
又
共樂堂深簾不捲側側寒輕二月春猶淺續夀競來歌
舞院龍涎香襯鮫綃段畫棟朝飛雙語燕端似知人
著意窺金盞柳外花前同祝願朱顔長在年齡遠
臨江仙(尉姜補之託疾臥家作)
郊外黃垓端可厭歸來移病香閨象床珍簟共委蛇耆
婆尋草盡天女散花遲小雨作寒秋意晚簷聲與夢
相宜冷侵羅幌酒煙微試評書五朵何似畫雙眉
漁家傲(初創真意亭于南溪遊陟晚歸作)
嵓壑縈回雲水窟林深路斷迷煙客茆屋數椽攜杖舄
人寂寂侵簷萬箇琅玕碧倦客羈懷清似滌更無一
點飛埃迹溪漲漫流過几席寒湜湜鳬鷖點破琉璃色
又
叠叠雲山供四顧簿書忙裏偷閒去心遠地偏陶令趣
登覽處清幽疑是斜川路野蔌溪毛供飲具此身甘
被煙霞痼興盡碧雲催日莫招晚渡遙遙一葉隨鷗鷺
鷓鴣天(九月十三日攜家遊夏氏林亭燕集作并送湯詞)
小榭幽園翠箔垂雲輕日薄淡秋暉菊英露浥淵明徑
藕葉風吹叔寶池酬素景泥芳巵老人癡鈍強伸眉
懽娛莫遣笙歌散歸路從教燈影稀
又
婆律香濃氣味佳玻瓈仙盌進流霞凝膏清滌高陽醉
靈液甘和正焙芽香染指浪浮花加籩禮盡客還家
貫珠聲斷紅裳散踏影人歸素月斜
點絳唇(縣齋愁坐作)
秋晚寒齋藜床香篆橫輕霧閒愁幾許夢逐芭蕉雨
雲外哀鴻似替幽人語歸不去亂山無數斜日荒城鼓
行香子(愁況無聊作)
風物颼颼木落滄洲漸老人不奈悲秋羈懷都在鬢上
眉頭似休文瘦文通恨子山愁庭梧影薄籬菊香浮
強招尋聊命朋儔窮通皆夢今古如流且淵明徑子猷
舫仲宣樓
訴衷情
清明寒食景暄妍花映碧羅天參差捍撥齊奏豐頰擁
芳筵逢誕日揖真仙託爐煙朱顔長似頭上花枝歲
歲年年
水調歌頭(程良器嘉量别賦一闋紀泛舟之會往返次韻)
夜泛南溪月光影冷涵空棹飛穿碎金電翻動水精宫
横管何妨三弄重醑仍須一斗知費幾青銅坐久桂花
落襟袖覺香濃庾公閣子猷舫興應同從來好景良
夜我輩敢情鍾但恐仙娥川后嫌我塵容俗狀清境不
相容擊汰同情賞賴有紫溪翁
又
下瀨驚船駛揮麈恐尊空誰吹尺八寥亮嚼徵更含宫
坐愛金波瀲灧影落蒲萄漲綠夜漏儘移銅回棹攜紅
袖一水帶香濃坐中客馳雋辨語無同青鞵黃帽此
樂誰肯換千鍾岩壑從來無主風月故應長在賞不待
先容羽化尋煙客家有左仙翁
又
勝友欣傾蓋羈宦嬾書空愛君筆力清壯名已在蟾宫
蕭散英姿直上自有練帬葛帔豈待半通銅長短作新
語墨紙似鴉濃山吐月溪泛艇率君同吾儕轟飲文
字樂不在歌鍾今夜長風萬里且倩泓澄浩蕩一為洗
塵容世上閒榮辱都付塞邊翁
木蘭花(與諸人泛溪作)
木蘭干外池光闊午夜喬林迷岸樾掠船涼吹起青蘋
縈水歌聲欺白雪檀郎響趁紅牙節雅韵嘈嘈仍切
切人生何樂似同襟莫待驪駒聲慘咽
滿庭霜(任昉嘗為新安太守風流名迹圖經史牒具載感今懷古作)
百不為多一不為少阿誰昔仕吾邦共推任筆洪鼎力
能扛不為桃花祿米讎書倦一葦横江招尋處徒行曳
杖曾不擁麾幢山川真大好魚磯無恙密嶺難雙聽
訟訴多就樵塢僧窗歲月音容遠矣風流在遐想心降
雲煙路&KR0679;竒弔古時為酹空缸
醉蓬萊(天寧節作)
望蔥蔥佳氣虹渚祥開斗樞光遶析木天津正靈暉騰
照鷺綴分班象胥交貢奉御觴清曉玉殿寒輕金徒漏
永瑞爐煙裊萬㝢均歡示慈頒燕夀祝南山慶均鳬
藻縹緲紅雲望九重天表舞獸鏘洋抃鼇欣戴度管絃
聲杳歷草長新蟠桃永秀與天難老
西江月(正月十七日與文中自邑境徧遊歙黟祁門山水十九日在黟邑同靈觀夜燕作)
羈宦新來作惡窮途誰肯相從追攀十日水雲中情誼
知君獨重寂寂回廊小院冥冥細雨尖風鳳山香雪
定應空昨夜疎枝入夢
又
山鎮紅桃阡陌煙迷綠水人家塵容誤到只驚嗟骨冷
玉堂今夜莫對佳人錦瑟休辭洞府流霞峯回路轉
亂雲遮歸去空傳圖畫
南鄉子(三月望日與文中諸賢泛舟南溪作)
柳岸正飛綿選勝齎輕漾碧漣笑語忘懷機事盡鷗邊
萬頃溪光上下天菰葦久延緣不覺遙峯靄莫煙對
酒莫嫌紅粉陋嬋娟自有孤高月婦仙
浣溪沙(木芍藥詞)
可惜隨風面旋飄直須燒燭看嬌嬈人間花月更無妖
濃麗獨將春色殿繁華端合衆芳朝南床應為醉陶
陶
又
通白輕紅溢萬枝濃香百知透豐肌丹山威鳳勢將飛
玉鏡臺前呈國豓沈香亭壮映朝曦如花惟有上皇
妃
又
鬭鴨欄邊曉露沾華堂醉賞軸珠簾插花人好手纖纖
遮護輕寒施翠幄標題仙品露牙籤詞人遺恨獨江
淹
西江月(次韻林茂南博士杞泛溪)
山外半規殘日雲邊一縷餘霞滿城飛雪散苕花萬頃
溪連罨畫柳惲風流舊國鶴齡瀟洒人家肯嗟流落
在天涯雲水從今起價
又(代監酒和)
晚路交游綠酒平生志趣青霞霜風時節近黃花泛宅
舟將鷁畫不分兩溪明月夜深只屬漁家今朝清賞
寄情涯肯向榮塗索價
蝶戀花(和王廉訪)
風過漣漪紋縠細十指香檀驚破交禽睡野蔌溪毛真
易致風流未減蘭亭會擊汰千艘供洛禊映水垂楊
萬縷拖濃翠小海一聲波上戲慇勤畱客千金意
臨江仙(燕諸部使者)
自古吳興稱冷僻菰城水浸粼粼回星難望使車塵如
何三日飲倂有五行人文似枚臯加敏速記書易若
張巡幕中無用郄嘉賓他年浮棗會莫忘兩溪春
又
千古烏程新釀美玉觴風過粼粼歌聲未辦起梁塵九
天持斧客來作繡衣人夙有辭華驚乙覽傳聞獻頌
東巡未應握節久賓賓一封馳詔旨却醉上林春
又(與葉少藴夢得上巳遊法華山九曲池流杯)
小樣洪河分九曲飛泉環遶粼粼青蓮往事已成塵羽
觴浮玉甃寶劍捧金人綠綺且依流水調蓬蓬擂鼓
催巡玉堂詞客是佳賓茂林脩竹地大勝永和春
定風波(與葉少藴陳經仲彥文燕駱駝橋少藴作次韻二首)
千叠雲山萬里流坐中碧落與鼇頭真意見嬉吾已領
煙景不辭捧詔久汀洲老去一官真是漫溪岸獨餘
此興未能收畱與吳兒傳勝事長記赤欄橋上攬清秋
又
共喜新涼大火流一聲水調聽歌頭況有脩蛾兼粉領
佳景謝公無不礙滄洲平昔短檠真大漫氣岸老來
都向酒杯收雲水光中修禊事猶記轉頭不覺巳三秋
浣溪沙(少藴内翰同年寵速且出後堂并製歌詞侑觴即席和韻二首)
今夜風光戀渚蘋欲教四角出車輪金釵離立座生春
神女恍驚巫峽夢飛瓊原是閬風人詔封後院寵儒
臣
又
溪岸沈深屬泛蘋傾城容貌此推輪可憐虚度二年春
莫莫來時騷客賦朝朝新處後庭人天畱花月伴羈
臣
又(少藴内翰同年寵速遣妓隠簾吹笙因成一闋)
東道慇勤玉斝飛華燈傾國擁珠璣玉奴嫌瘦玉環肥
縹緲幸聞緱嶺曲參差猶隔夏侯衣放開雲月出清
輝
瑞鷓鴣(和通判送别)
兩年人住豈無情别乘辭華四水清何事千鍾勤飲餞
故知一别未能輕解龜雖幸樊籠出挂席還愁海汐
平江艸江花都是淚驪駒休作斷腸聲
浪淘沙(將去南陽作)
步屧對東風細探春工百花堂下牡丹叢莫恨使君來
便去不見鞓紅霧眼一衰翁無意芳穠年來結習巳
成空寄語國香雕檻裏好為人容
驀山溪(天穿節和朱刑掾二首)
望雲門外油璧如流水空巷逐朱旛步春風香河七里
冶容袨服摸石道宜男穿翠靄度飛橋影在清漪裏
吳頭楚尾千古風流地試問漢江邊有解珮行雲舊事
主人是客一笑強頒春燒燈後賞花前遙憶年年醉
又
春風野外卵色天如水魚戲舞綃紋似出聽新聲北里
追風駿足千騎卷高門一箭過萬人呼雁落寒空裏
天穿過了此日穿名地摸石俯清波競追隨新年樂事
誰憐老子使得縱遨遊争捧手乍憑肩夾道遊人醉
又
出門西笑千里長安道不用引離聲便登榮十洲三島
畫船珠箔蘋末水風涼隋岸柳楚臺人景與人俱好
應嗟見晚玉殿生清曉正是妙年時步承明謀身須早
軺車膚使新逐凱歌回恩綍重綵衣輕嘉慶知多少
西江月(二首一連水東樓燕集一泛舟)
豓曲醉歌金縷朱門高聳銅鐶中天樓觀共躋攀飛絮
落花春晚低映綠隂朱戶斜拖素練滄灣銀鈎華榜
五雲間奕奕蛟龍字綰
又
靺鞨斜紅帶柳琉璃漲綠平橋人間風月正新妖不數
江南蘇小恨寄飛花蔌蔌情隨流水迢迢鯉魚風送
木蘭橈回棹荒雞報曉
又(與王庭錫登燕集作)
清樾已生晝寂孤花尚表春餘象床筠簟燕堂虚初過
晚涼微雨珪璧新來北苑鱸蓴未減東吳捧觴紅袖
透香膚不浥翔龍煙縷
又(叔父慶八十會作)
瑞獸香雲輕裊華堂繡幕低垂人生七十尚為稀況是
釣璜新歲登俎青梅的皪明欄紅藥芳菲天教眉夀
過期頤常對風光沈醉
浣溪沙(賞芍蘂)
樓子包金照眼新香根猶帶廣陵塵翻階不羨掖垣春
不分與花為近侍難甘溱洧贈閒人如羞如怨獨含
顰
虞美人(酬衛卿弟兄贈)
三年曾不窺園樹辛苦螢窗莫怪來文譽滿清時柿葉
書殘猶自日臨池春秋新學卑繁露黃卷聊堪語家
人不用寄龜詩行看昇平樓外化龍歸
又
一輪丹桂窅窊樹光景疑非莫天公著意在兹時掃盡
微雲點綴展清池樽前金奏無晨露只有君房語驪
駒客莫賦歸詩東道留連應賦不庸歸(一作共踏青槐碎影夜闌歸)
瑞鷓鴣(工部七月一日生辰)
火風欲避金風至秀氣充閭初降瑞去家丁令却歸來
還燕懸弧當日地金章紫綬身榮貴夀福天儲昌又
熾怪來一歲四遷官還遇當生元太歲
鵲橋仙(七夕)
鵲橋仙偶天津輕渡却笑嫦娥孤皎平時五夜似經年
問何事今宵便曉雲車將駕神夫畱戀更吐心期多
少支機休浪與閒人莫倚賴芳心素巧
江城子(呈劉無言燾)
浮家重過水晶宫五年中事何窮無恙山溪鬟影落青
銅欲向舊遊尋舊事雲散彩水流東苔花向我似情
鍾舞霜風雪濛濛應怪使君顔鬢便衰翁賴是尋芳無
素約端不恨綠隂重
又(和無言雪詞)
飛身疑到廣寒宫玉花中興何窮酒貴旗亭誰是惜青
銅飄瞥三吳真妙絶銀萬里失西東草堂紅蠟煗歌
鍾卷簾風賞空濛豐頰修眉鶴氅擁仙翁欲作氍毹花
底客清漏永禁城重
蝶戀花(章道祖倧生日)
安石橊花濃綠映解慍風輕乍改朱明令衮繡元臣門
戸盛童孫此日懸弧慶夜宴華堂添酒興黃紙除書
遠帶天香賸欲浥苕波供續命不須龍護江心鏡
南鄉子(九日用玉局翁韻作呈坐上諸公)
晴日亂雲收人在蘋香柳惲洲溪上清風樓上醉颼颼
共折黃花插滿頭佳客獻還酬不負山城九日秋苕
碧下青供酩酊休休楚客當年浪自愁
又
拂檻曉雲鮮銷暑樓危竦半天曾是攜賓當薦九開筵
度水縈山奏管絃黃菊映華顛千騎重來已六年樓
下東流當日水依然更對周旋舊七賢
減字木蘭花(薛肇明二侍姬至葛山觀梅薛公會作)
葛山仙隱尚有餘膏畱舊鼎十里梅花夾道争看衮繡
華人間妙麗竝侍黃扉開國貴僻壤孤芳羞澀尊前
不敢香
臨江仙(上巳日遊海昌王氏園吳宰傚反中散兄)
倦客身同舟不繫輕帆來訪臞仙春風元已豓陽天夭
桃方散錦高柳欲飛綿千古海昌佳絶地雙鳬暫此
畱連通宵娛客破芳尊蘭亭脩禊事梓澤醉名園
又(席上和呈中散兄及吳令)
寶觀岧嶤飛雉堞登臨恍欲升仙野桃官柳襯吳天春
風寒食夜遺恨在封綿聞道東溟才二里銀濤直與
天連憑誰都卷入芳尊賦歸歡靖節消渴解文園
減字木蘭花(公弼姪初授官)
辛勤場屋未遇知音甘陸陸詔錄遺忠一札天書下九
重鵝城初命此去青雲應漸近解褐恩新今歲吾家
第四人
又(病起不見杏花作)
杏花零亂擬把百觚來判斷病臥漳濱不見枝頭閙小
春吾衰老矣一醉花前猶不遂情緒厭厭虛度韶光
又一年
虞美人(自蘭陵歸冬夜飲嚴州酒作)
嚴陵灘畔香醪好遮莫東方曉春風盎盎入寒肌人道
霜濃臘月我還疑紅爐火熟香圍坐梅蕊迎春破一
聲清唱解人頤人道牢愁千斛我誰知
鷓鴣天
玉琯還飛換歲灰定山新棹酒船回年時梁燕雙雙在
肯為人愁便不來衰意緒病情懷玉山今夜為誰頹
年時梅蕊垂垂破肯為人愁便不開
西江月(送衛卿弟赴定遠簿)
萬卷舊推鴻博一官且慰蹉跎升平樓下賜危科曾對
顒昂黼坐燕頷從來骨貴鸞栖尚屈才多今宵且共
入無何定遠功名么麽
浪淘沙(十月十九夜賞菊)
我愛菊花枝浥露偏宜旋移佳種一年期照眼黃金三
徑爛可但東籬秋老摘花吹敢恨開遲只愁一夜便
香衰待插滿頭年大也且泛芳巵
鷓鴣天(賞菊二首)
黃菊鮮鮮帶露濃小園開遍度香風自篘玉醖酬朝色
旋洗霜須對晚叢香在手莫匆匆尋芳今夜有人同
黃金委地新收得莫道山翁到底窮
又
采采黃花鵠彩濃吹開一夜為霜風已邀騷客陶元亮
不用歌姬盛小叢秋易老莫匆匆齊山高興古今同
欲知此地花多少一眼金英望不窮
木蘭花(十二月二十日盧姊生辰)
談圍曾蔽青綾帳林下中年敦素尚煙波偶趁一帆風
却鎖雲扄來就養自從悟得空無相身把虛空來作
樣大千沙界抹為塵未比無生真夀量
醉花隂(次韻印師)
東皇已有來歸耗十里青山道凍枿萬株梅一夜粧成
似趁鳴雞早年時清賞曹同到先仗遊蜂報抖擻舊
心情一笑酬春不羨和羹詔
浣溪沙(賞梅)
東閣郎官巧寫真西湖處士妙傳神嫣然一笑臘前春
鬭好雖無冰骨女相宜幸是雪髥人且煩疎影入清
尊
又(卜飲)
槃裏明珠芡實香尊前堆雪膾絲長何妨羌管奏伊涼
翠葆重生無復日白波不釂有如江壁間醉墨任淋
浪
臨江仙(章圃賞瑞香二首)
二月風光濃似酒小樓新溼青紅碧琉璃色映羣峰更
攜金鑿落來賞錦薰籠調客舊畱(闕)月旦此花清軟
纖穠未饒蘭蕙轉光風赤欄呈雅豓翠幕護芳叢
又
雪壁歌詞題尚溼春風又見輕紅一枝斜插映頭峯不
辭連夜賞銀燭透紗籠白髮欺人今老矣尊前羞見
繁穠清香尤嫪虎溪風海棠須避席佳種謾蠶叢
浣溪沙(賞酴醿)
一夜狂風盡海棠此花天遣殿羣芳芝蘭百濯見真香
勸客淋浪燈底韻惱人魂夢枕邊囊一枝(闕)插不(闕)
鵲橋仙(七夕)
涼颷破暑清歌縈坐缺月稀星庭戶瓜華艸艸具杯盤
喜共浥初筵零露天孫東處牽牛西望勸汝一杯清
醑精靈何必侍秋通為一洗朦朧今古
臨江仙(二月廿二日錦熏閣賞花)
檻外竒葩江外種嬌春未減鞓紅畫樓晴日斂雲峯佛
香來海岸蜀錦薦燈籠今夜那憂殺風景酒花來鬭
妖濃江梅冷淡避春風明朝來縱賞應醉綺羅叢
蝶戀花(次韻張千里駒照花)
二月春遊須爛漫秉燭看花只為晨曦短高舉蠟薪通
夕看紅光萬丈騰天半寄語平時遊冶伴不負分隂
勝事輸今段燈火休催歸小院慇勤更照桃花面
又(再次韻千里駒照花)
百紫千紅今爛漫舉燭輝花莫厭燒今短酒裏逢花須
細看人生誰是英雄半安得紅顔為老伴妙舞花前
楊柳誇身段已倒玉山迴竹院清香不斷風吹面
又
巳過春分春欲去千炬花間作意畱春住一曲清歌無
誤顧遶梁餘韻歸何處盡日勸春春不語紅氣蒸霞
旦看桃千樹才子霏談更五鼔&KR1233;看走筆揮風雨
浪淘沙(九月十八日與千里賞菊三首)
又見菊花新色淺香勻老人衰病臥漳濱雖是無聊仍
止酒幸有嘉賓不用怨蕭辰不似芳春請看金蕊照
金尊今夜花前須醉倒直到黎明
又
歌闋鬭清新檀板初勻畫堂新築太湖濱好是黃花開
應候聊宴親賓上客即逢辰況是青春上林開宴錫
堯尊今夜素娥真解事偏向人明
又
娛老小亭新丹堊初勻萬枝金菊遶溪濱折向華堂遮
醉眼聊用娛賓紅燭夜香辰廣坐生春月波新釀入
芳尊好向花前拚爛醉不負承明
丹陽詞
