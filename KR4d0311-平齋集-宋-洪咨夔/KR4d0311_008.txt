平齋文集卷第八
詩七
觀物(二首)
飽飯茶甌罷閑觀萬物情狗加獅立號猫冒虎爲
名故沼慈姑王新畦腐婢榮蟬從何許變忽送出
林聲
薄命天元定深居日轉長塔鈴空洛度車鐸慣琅
璫筍長竹還老蓮遲荷自香羡他雛又乳雙燕勝
春忙
抹利
翡翠簾帷雪透肌纖風不動閙香吹裴回顧影精
神發省得京華識面時
晚蓮
颯然秋入井梧嘶䆫下紅蕖始脫泥但有意開何
論晚縱無力上不嫌低魚貪芳影機還熟蝶怕深
香路自迷更把閑情堅耐着明年花與屋簷齊
凉月(二絶)
蓮房折盡只留荷露蓋班班一丈過高下横斜無
定影聚凉着得月明多
金粟安排雨後黃定知花亦愛新凉夜深月透玲
瓏影花自光明月自香
挽阮倅
膠庠推博洽州縣著廉平人物萬夫特山川千古
英虬髯横意氣猿臂鬱功名一掬同年淚西風浩
蕩情
挽李丞
篤敬古君子公平賢大夫筆端知已有劵外得心
無落日搖墻竹淒風墮井梧蓄深施不盡留與讀
書符
和子有催歸
卜廬必擇地買鄰不論金出機與入機去心即來
心拗性臨川翁罷相老境侵霜竹鍾山寺雅寄金
玉音強項峨眉僊渡海憂患深𥝧稏陽羡田歡言
飽甘霖故山月在眼客屋風滿襟欲歸欠生業隨
寓如家林覓榿適閑趣借竹供清吟俛仰一逆旅
乾坤古猶今
謹和老人蓮桂(二絶)
點破秋光數葉荷水清時見小魚過渟涵風露三
更足收拾江湖萬頃多
搗成一百八丸黃入手能令熱惱凉金粟如來身
巳化蕊珠僊子骨猶香
移居西郭重樓(閏九十八)
欲歸未辦買山資東寄西存漫一枝樓上起樓渠
自巧客中作客我何癡﨑嶇溪步通虚市鬱屈山
蹊護短籬不用子猷親種竹屋頭元有綠猗猗
自和
得寮便住似西資誰暇安巢更擇枝閤密不妨中
酒聖樓明大好養書癡誌公分料存刀尺龐老家
風欠笊籬大厦千間宵八尺傍人莫笑太窮猗
小雪前三日鍾冠之約余侍老人行
山舟發後洪入杜塢自鄭蓋庵過閬山
趍翔鳳山菁山徧覽楊墳秀園遂至何
山道埸山乘興薄吳興訪玉湖書院水
晶境界而歸自戊子至庚子隂晴相半
勝處輙徘徊賦詩飲酒偉哉觀也數詩
見後
溪流轉處兩三家落落疎林淺淺沙可是小春風
物早檐頭一束杜鵑花
右長橋渡
止水攪不動好山邀輙來松間寒月晚似欠兩翁
催
右閬山妙嚴院松月堂讀張汪二公
詩有感用無垢韻
鈎輈格磔鳥呼晚勃窣媻姍人試寒野水不流山
四合寶華雲裏着欄干
一徑白雲明似雪滿山紅葉豔於花過溪買酒等
閑事只恐客來非當家
右宿妙勝閣
無雨又無日此行天相之荒園遺木老古隧得峯
竒霜晩𬞞猶劔風温茗巳旗行厨何用許勝處可
忘飢
右出閬山
狂暖釀成雨逆風搖斷橈寂談王舍衛悶想欎臺
蕭遊興孤芒屩歸期數翠翹推篷占霽色木末散
聲招
右謹和老人鳳口遇雨
聽雨客無寐放晴山有靈禪關深紫翠勲廟肅丹
閑事只恐客來非當家
右宿妙勝閣
無雨又無日此行天相之荒園遺木老古隧得峯
竒霜晩𬞞猶劔風温茗巳旗行厨何用許勝處可
忘飢
右出閬山
狂暖釀成雨逆風搖斷橈寂談王舍衛悶想欎臺
蕭遊興孤芒屩歸期數翠翹推篷占霽色木末散
聲招
右謹和老人鳳口遇雨
聽雨客無寐放晴山有靈禪關深紫翠勲廟肅丹
閑事只恐客來非當家
右宿妙勝閣
無雨又無日此行天相之荒園遺木老古隧得峯
竒霜晩𬞞猶劔風温茗巳旗行厨何用許勝處可
忘飢
右出閬山
狂暖釀成雨逆風搖斷橈寂談王舍衛悶想欎臺
蕭遊興孤芒屩歸期數翠翹推篷占霽色木末散
聲招
右謹和老人鳳口遇雨
聽雨客無寐放晴山有靈禪關深紫翠勲廟肅丹
青鼇負摩雲碣龍扶拱日屏眞如無盡意石澗水
泠泠
右翔鳳山資福寺
古木隂隂兀老蒼月於疎處弄昏黃廵簷不見梅
花面認得東風句子香
小䆫無欠亦無餘一榻翛然雪透膚收拾故書藏
恰好怕人寫入鳳山圖
右宿資福小閣次梁間韻
生前圖形燿凌煙死後起冡高祁連垜樓隂合蒼
官立輦路苔生石翁泣吳人最重十月朝紙錢掛
冡風飄飄積金至斗命可買玉帶貂冠鎮長在
右楊墳
日高褁飯看何山山缺東南水遶關松檜不搖風
自度讀書聲在白雲間
右何山書堂
何山如幽人道埸如大家穰穰衲子脚刺刺騷翁
牙挾雋控寒飈搜光躡晨霞危顛矯窣堵平疇略
汙邪巖泉跑虎湧徑松髯龍拏鍾𣑽破深寂金碧
開紛葩脩廊步屐峻傑閣望眼賖山勢珮玦矗湖
光鏡奩谺清苕杳靄入古弁空濛遮列翠(軒名新建)不
可唾群籟無敢譁坐我旃檀林酌之槍旗茶宇定
岫出雲語妙天雨華吾生久墮甑昔遊慣乘槎夷
猶廬阜陽宿留岷江涯高曾凌嶠棧卑或搜崖窪
昨夢難歴省此行足雄誇老親八十健閑儔二三
嘉拍浮一葉眇收攬萬景奢冨貴上蔡犬貧賤東
陵瓜未湏笑落鐸誰能苦觰沙候門占噪鵲旋橈
趁歸鴉竒事恐没没舉詩屬僧伽
右道埸山
苕霅趍太湖地少天宇寬高低寶樓閣盛之水晶
盤中有讀書廬八䆫頫晴瀾衡弁儼相望不受湖
光吞彼美金玉人伊吾斗闌干騎鯨渺何許衰柳
風露寒
右玉湖書院懷二倪
繫舡官柳根闤闠得深密日落遠水明雲收好山
出天開有聲畫人立無價璧酒行不湏多鷺下菰
蒲夕
右葉推官無盡景
梅(兩絶)
風霜搖落都盧盡一點春回造化家萬物成終又
成始湏將艮體看梅花
寒根不與物俱陳髁髁梢頭寂寂春却月凌風誰
會得不沾一葉是眞身
和樓前梅(兩絶)
飛香漲豔拍簷牙暖熱樓居鄂陸家寶髻盤鴉冰
柱曉倚闌平折北梢花
樓高夜静月華陳冷浸含章一叚春人影花光相
上下定知梅亦解分身
送李致遠安遠簿(二首)
四海幾青眼五車今白頭信天投矮屋覓地起岑
樓山迥風煙合江平潦霧收誰歟人物計留取備
枚鄒
與我迭知已喜君初得官時來寧論晚身健莫辭
難訪雪牽魂夢停雲寄肺肝斯文元氣在努力好
加餐
夜坐
夜永難爲睡群兒坐伴翁漉虀冰甕碧撚豆雪爐
紅清誦聽還雋閑談笑又烘安排明蚤供薺長後
園叢
大人和云樓底雪千峯樓頭着寓翁梅
方開萼綠桃巳亞枝紅斟淺偏勞勸眠
遲不受烘錦城春在眼何暇問蠶叢時
四川李制置以榮州見辟辭之也某因
用前韻
寄榻高寒地收心懶散翁雞鳴虚室白鴉起小䆫
紅古操塵絃拂新詩凍研烘桃梅芳意覺不是去
年叢
洪崖圖行(葉知錄溥臨龍眠本見遺)
脩髯危肩老僊人布袍革帶烏靴巾胸中不着半
點塵天地萬象肧腪春扇者橘書者栗瓢者术韁
而掣者葛笠而鞭者拙中間厖然大者雪從我兩
髯三髧一蹩躠驢何鈍奴何癡前掣後鞭趣使馳
麾鞭愈急行愈遲掣韁欲斷人驢疲但見尻秃秃
蹄局局欲墜不墜止鳴木本無伎倆能噴玉正可
吞聲春草綠先生御氣存其神下驢步行意更眞
從渠蹇材拗莫馴超然目送八極轡鳳驂麒麟
歲晏
得路隻輪車易上失時獨幅被難眠淡黃虀飯茅
柴酒東掩西遮也過年
百想卧輪翻伎倆三生圓澤弄精魂何如静對梅
花坐春滿江南雪後村
謹和老人賦梅
寄得江南驛信來窺林映水幾枝開形容綺語空
能絮酬荅芳心揔巳灰厭舊趍新和粉染奪眞弄
假點酥裁紛紛兒女春風惱却笑詩翁醉打隈
和趙保之青田即事
寶犀壓帳春風入渴烏傳箭寒澌滴砉然推枕起
放衙霜月滿庭鳬鴈集簿書顛倒六作五文移縱
横一取十精神坐照吏姦破政事流從儒術出墨
池霹靂送飛雨積案如山笑譚畢逢迎合爪逓相
賀戒石亭前見天日公餘琴疊舞胎僊客退爐熏
齋繡佛芳蹊桃李不自言舊燕新鶯沸消息詩筒
入手如見面金井新泉生玉色汗青不朽湏早計
過眼年華征羽急
臘月二十五夜
䏑玉懷雪貍膾銀憶冰鱭異哉山澤荒坐我窮鬼
祟兒頭似耶白相對玩殘歲爐寒灰熒熒檠涸燈
翳翳擘柑老赤脚煖酒小青髻一酌佳入蔗再酌
甘勝薺陶然會道妙嗒然司德契吾身與乾坤共
此小關棙三百六十節一節一節繫四萬八千息
一息一息繼日月有往來隂陽有開閉太和行其
間周流無邊際臘盡梅紛披春回柳搖曳非時難
強揠有命莫過計顔回簞瓢空季路緼袍弊只恐
非大賢公不待後世
送程宗武遊岝㠋
驟暖揠芳意薄遊烘軟塵亂山雲氣曉啼鳥杏花
春人物少催老物華新換陳一聲鏗爾瑟沂水綠
鱗鱗
謹和老人雪晴
雲屏九折跨三休公欲行春雪不愁逗暖流澌鳴
暗谷送晴倒景漾層樓似無似有草㾗動半落半
開花氣浮婆餅焦聲林外起便從野渡喚横舟
元寂宫生祠行(上元庚申)
間臺珍館嚴鶴林老桂鉅竹籠春隂騎鶴僊翁杳
莫尋適從何來貂插金裳珮丹青雜璆琳旗旛繡
綵薰甲沉蕊函三洞羅森森雲璈九奏鏘愔愔擁
爐步虚搖箕參稽首寥陽祈博臨庭下朝謁紛冠
簮願言福壽高於岑問子爲誰對輙瘖以目代口
手拊襟伊民豺虎國蠧蟫細大敲剥無遺針凛虞
膏血供几砧巧䛕曲媚求回心天乎少戢湯火燖
庶幾沸魚逃釡&KR1092;上帝福善禍必淫高目下耳一
監歆察此頌禱皆呻吟革彼飛鴞懷好音嗚呼愛
而祠者古畏而祠者今安得皥皥相忘武城弦歌
單父琴
婆餅焦
萬斛精神一握身清吭宛轉欲飛塵雞纔唱後便
知曉燕未來前先得春驚覺海棠休苦睡提醒楊
柳莫空顰最憐吉語能相報麥熟同爲鼓腹人
孫教授挽詩
手織天孫錦胷吞海若洋官卑材不盡年往慮空
長啼鳥呼春夢飛花餞夕陽唯餘君子澤插架簡
編香
笋蕨
小兒握固骨何弱稚子着綳肌尚寒豈不愛渠風
味好只應催我鬢毛殘
浴罷氣體和
浴罷氣體和坐睡便胡床首欹如汲瓶數俯輙一
昂瞢騰復瞢騰慾泯想亦忘乾坤孰高下今古誰
興亡矍然瞠兩眼疎䆫半斜陽䆫下櫻桃花無風
自吹香
金不換歌
東家鼎貴萬戶侯西家暴冨十谷牛喚絲呼竹進
玉舟把酒巳作明朝愁中間人家賤貧慣旣得未
得兩無患晏眠起喫盫菜飯飯罷亂拈書冊看此
樂名爲金不換
酬東風引
魏鄭公田舍翁陸敬輿老獠奴斯人斯人尚如許
薄命蛾眉何足數野桃溪杏次第紅脫袴博酒酬
東風
溪行
却掃晝隂永意行溪上汀鬢華年减黑草暈日添
青魚舞新磨鏡鷗飛小畫屏梨花寒食近誰與管
飄零
用吳祕書正月晦韻
攬春群玉寫芳懷次第安排到藥苔但得斯文留
脉在湏教我輩放眉開疎風細雨桃花過竹屋柴
門燕子來老去湖山無復夢荷鉏西崦覓榿栽
禮滅翁退天台能仁院歸梁渚一絶寄
之
倒劄枯藤立晚風山光不與水俱東蘋花落盡蘆
花老地闊天高一箇鴻
㯶櫚
舊脫敗蓑亂新添華節高肅容春尚静俠氣夏方
豪黃孕子魚腹青披孔雀尻豐撞知可製雷動景
鍾號
碧桃曲
草平不斷瑶池路樓礙東風花滿樹綠眉素頰澹
裙裳月華暖透三更露雙成飛瓊妬高妍引梢搖
月分嬋娟雲璈一曲迸空碧青鸞驚起花翩翩
燭下次海棠
紅深翠淺浣花春投老相逢過所欣有許精神宜
半睡無多醖藉莫全醺涵渟芳露湏饒月籠護晴
暉不礙雲成就化工眞冨貴天香更與牡丹分
送李微之倅成都
鳳生丹山西來爲太平符矯立青琅玕祥雲蔚相
扶一鳴合簫韶再鳴應騶虞散爲清明風萬象皆
旉與色舉抑何决矢脫金僕姑戞摩參旗高可望
不可呼穿花迷嬌雉唼藻戲乳鳬搔首重太息春
隂渺江湖
次叔厚韻
夢斷紅塵踏九衢雲山佳處借樓居採將瓠葉隨
宜煑拾得榴皮信意書未問我今忘我世湏知吾
本愛吾廬黃公壚在花隂裏磊砢從君一破除
二佳
佳笋如佳人柔晢飽風致佳醑如佳士醇明負骨
氣此笋配此醑可愛不可醉得醉豈不好醉恐不
知味蔚如王謝家文雅將冨貴
二月二十七遊僊洞次壁間韻
點脚地維絶舉頭天語聞瀑泉飛響雪洞石湧崩
雲縹緲追元放低回揖郭文神清知好在煙鎻綠
苔紋
用韻荅趙主簿
逸氣蓋三謝英詞參二班飛緌宜北闕枉駕忽東
山花妥晝隂寂絮吹春思閑光風知幾轉盡付酒
杯間
謹和老人羅山
自鑄鐵成錯誰吹灰使然俗情床上下野趣密中
邊花豔明光錦苔㾗白打錢醉翁詩板在山莫放
童顛
寄題辛氏塵外樓
羅浮三十里樓對玉崔嵬風卷軟紅去雲扶飛翠
來會心湏盡帙適性莫多杯除得翳根盡靈光生
鏡臺
初夏
鶴帳華纓絶牛蹊老屐穿薄晴生晩哢深綠護餘
妍萬卷不堪煮百懷空自煎朱櫻黃苦笋小酌便
陶然
里人送芍藥用韻
詩墨淋漓似小王殷勤包贈暖紅香楊州金繫腰
何在隨分留春共一觴
寄高子厚(因讀東坡馬生本窮士詩有感而作)
盤隱門下客流落餘兩箇我故稔子窮子亦諒我
懦穉松高未尺早望屋脊過小蓮出纔寸便譽車
輪大急灘倒撑舡狹路錯推磨不誚材無堪祗嘆
命未作(去聲)沽酒勞閴寂褁飯問寒餓爲分猢猻
愁相對槖駝坐有無共甘苦休戚先吊賀綢繆平
生期荏苒歲月蹉人情少耐久世事難預課欲尋
買山盟恐踏筭甕破
憫農(時邑令建長橋)
麥黃蠶登簇秧青雨催耕農家竭作時無工搏蚊
蝱短杠鴈鶩進脩繂螻蟻行謨蓋溪壑滿名言輿
梁成吞聲不敢怨但願天長晴
和禮滅翁感錢氏舊事
民不知兵物自華表忠消得老碑誇虎符龍節故
王國鳳舞鸞飛今帝家遺廟斷垣低槲葉荒村舊
井濕桐花馮夷尚怕潮頭弩一望西興渡口沙
滅翁爲日者求詩
大橈甲子一串穿東州西州走諸禪芭蕉虚實果
何物橄欖苦甜猶問天華光佛壽十二劫瞿曇像
法一千年兩翁見子肯倒屣好爲推到無生前
用鍾侍郎韻贈懶谷
蒲團竹几妙高臺瞑坐何能放眼開門外白雲多
事在又將飛雨出山來
暑夕
樓高收晩照野迥送宵隂鷺下汀沙静螢行岸竹
深攖寧和順氣緣督正平心轉物天機妙昭文不
在琴
王章
皂囊盥手自封題忘却牛衣忍凍啼一點丹心通
碧落歲寒寧負白頭妻
暑坐
隔簾草樹隔溪山密密深深洞啓關水色山光無
障礙南風送入亂書間
謹和老人夏日東山即事(二首)
剗草根湏盡傳花葉未多明波撑窣堵老石卧盤
陀煨美甘分芋蒸肥欠褁荷醒然下山去明月滿
林阿
菜把野園送花枝隣巷賖搗蟾和絳雪騎斗弄青
霞古帖臨禽李新詩續稻瓜晩凉隨杖履携酒訪
魚槎
田家建除體
建鼓勸竭作除田綠紛披滿築沮澤岸平流綺堘
陂定約欲水均執熱願雨隨破柱雷電合危簷溜
紳垂成功一天瓢收穫萬京坻開元正觀盛閉關
更休師
和趙青田燕坐
青田鶴翁杜德機天根月窟手探之嬰兒姹女熟
摶弄妙處不許旁人知渠家庭院紛花藥啄木黃
鸝幾推郤流蘇百子卧春風萬慾難供無底壑生
門死戶一線間内丹走盡求外丹明朝赤黃裂大
山護鼎龍虎方閑閑
新秋藥名(兩首)
老色蒼蒼耳向聾秋聲欺得白頭翁已甘草詔元
無分只苦耽詩久欠功引興從容風月足放懷浪
宕水雲空雨餘凉意生庭戶夜半天河鵲信通
兩眼旋花雪點鬚鑚頭故紙枉工夫勌懷懶附子
公櫝閑性熟諳摩詰圖枝拂雲香行到桂葉隨風
舞又催梧乘槎欲到空青問織女牽牛事有無
謹和老人官山看高子厚修墓
秋風問訊老芙蕖靖節前行後阿舒緩策穩過金
絡馬小烹佳勝蔗漿厨何榮何辱人千古誰是誰
非冡一區遇着好花隨處醉莫論他屋與吾廬
用子有述懷韻爲壽
筆力強於二石弓文埸早合擅元戎東西塗抹未
爲老左右圖書那得窮三日窺牛酬壯志十年到
鳳策竒功更湏傳取長生訣蜜炬高燒不受風
俞成大送新芋
謝三郎女敗蓑衣繿縷中藏玉雪肌柱下莫愁無
乳媪秋風得此可忘飢
范待制(子長)挽詩(二首)
太白曉𦦨𦦨飛鴻秋冥冥氣節蚤巳勁勲名晚逾
馨冰霜蜀棧蹇風雨秦關腥一范不可作岷峨千
古青
生不餌栢寺死纔跨松階浮雲忽易滅明月終難
埋宇宙卓有立江山渺無涯掩卷獨搔首西風知
此懷
和俞成大八月梅花
秋光深處送春來青葉扶疎數點梅料是知君新
釀熟攙先九月菊花開
謹和老人秋日遣懷
鬱鬱年來亦欲東窮魔揮斥欠天蓬得甜自喜皆
花密與苦相忘獨蓼蟲張望紅秔新作業柴桑青
菊舊家風隣翁強解人間事數問朱轓甚日熊
月下用鄭大參和沾維那圓覺韻
無縫冰輪萬古同御風飛到碧天中四方上下無
遮礙一點清光處處通
東山即事
西風卷宿祲天高近重陽閣虚自沆瀣塔静能琅
璫幽花多素英穠香奪春芳老木未黃落繁隂生
夏凉棋雋决楚漢杯壯迷彭殤醉帽信孟嘉歸鞭
忘葛強萬事貴適意誰能扣蒼蒼
九月四日過增口道中
秋光拍塞小村墟高下人家意自如屋底四蠶抽
蛹細墻頭三桂着花疎握兒早秫酒無限杓子晚
菘虀有餘大似元豐年界好天應容我老樵漁
謹和老人九日
樓頭獨立夕陽西摇落高風萬木嘶人自官芻銜
馬口我方社酒薦豚蹄一塵不着青銅鏡萬法皆
空黑&KR0238;篦節後龍山應更好秋光拍滿錦障泥
謹和老人賦牛尾貍(二首)
踏白霜明夜牽黃木葉秋斕斑文未豹觳&KR1100;䏑先
牛壓玉開三面蒸酥讓一頭酒邊纖手削醉倒老
浮丘
北雪佛貍種西風金狗秋謀生貪過鼠逃死喘如
牛糟熟涎奴舌虀芳點客頭何時明獵火吞盡楚
青丘
趙忠簡孫璧見過有詩用韻
薄命窘震凌餘生颯糞朽閑閑飽欵竹寂寂老鍜
柳溪空漁争隈野熟飲被肘有隣晨致薤無客夜
剪韭忽來闖戶屨自挈問字酒初見了眉睫徐語
應心口顧予果誰與恐子不我友維昔燕夾攻坐
使汴失守應奉固亂階新法實禍首療危非庸醫
救敗湏國手豐魏兩翁奮關洛孤憤久人謀密相
濟天意斷非偶攻守豈必同勝負亦常有誰推姦
人出竟墮黠虜誘包將復讎戈付與掃愁帚風雲
激矢脫日月峻輪走殘羶汚北雪遺憾掛南斗功
名本同舟學術廼各牖一時策得失千古史妍醜
忠簡社稷臣尚起九京否
謹和老人初冬即事
莫怒狙公賦芧慳萬緣一定不容干老便䆫下迷
離暖醉愛尊前郭索寒屑玉晨光明沆瀣流珠夜
氣鬱蘭玕但能飽喫長年飯射虎南山有分看
謹和老人初冬寓筆十絶
平泉草木湏臾夢金谷鶯花一撮塵冨貴若生根
到底兩家占斷别無人
是非不驗道應壞禍福無憑天也荒便使曹瞞生
賣履巳賖王衍死排墻
何人地下管天條不是臯陶即是蕭金埒謾誇錢
過斗鐵圍寧問玉垂腰
當場弄出百般竒傀儡棚中老偃師滿眼機關無
着處到頭線索有收時
兩儀亦有盈虧數萬物難逃出入機一把牙籌空
自苦蓋棺着得幾通衣
避風臺上深情寵偃月堂中盡意謀争柰天公無
面目滿林黃葉一番秋
煑茗燒香雙赤脚撿書洗研一蒼頭斯文興喪由
天在未用安排地起樓
元子掃空桓氏業窟郎蕩盡李家風前人留得兒
孫立何患鸞枝不長桐
方窮蔡澤問唐舉未遇鄴侯逢懶殘觸石起雲能
沛雨不應長作旱雷看
命有窮通分虎鼠事無得失盡雞蟲東籬獨有黃
花在挹取寒香壽阿翁
又和
青女籠晴試小春門前沙路淨無塵平洲水竹因
依好白鷺飛來不避人
往來魚虎澗流淺出没鼠狼庭草荒宅近市傍人
不到獨迎西日上東墻
柳亞溪橋幾換條鬢根添得雪飄蕭清臞自信堪
騎鶴最喜無錢絆住腰
爾雅蟲魚巳熟知更將埤雅訪農師投糟赤蟹眞
無價薦餅黃雞正及時
終朝聒得耳神飛東舍西隣盡販機百樣攀花無
我分慣將簾作後堂衣
架上亂書兒自整床頭濁酒婦能謀只將翹足垂
蓮勢静對書䆫課弈秋
風裏行雲不自由低眉重整玉搔頭桃根縱有飛
花渡燕子寧無接翅樓
寒燈芳燼發春紅讀到豳詩繼匪風吾道有消還
有長欲將此意寫絲桐
蟹正肥時秋色老鴉争噪處夕陽殘未湏多進玻
瓈盌滿樹霜紅正好看
天時人事共流通何用將冰語夏蟲判爲梅花多
釀酒春風裏着蜜翁翁
仲冬九日還可庵謁墓遂入都
未放梅梢一箇春枇杷花巳玉嶙峋霜靴帶取苔
㾗去應被孤猿野鶴嗔
臺中聽雪
淅瀝松廳夜空山一樣聲冰霜元自勁水月更添
清衾薄難留夢䆫虚易得明庭烏催奏墨未曉巳
先鳴
太一宫齋祭呈司封吳舍人(立春前一日)
寶鑰轟霄啓玉晨風恬雪霽淨無塵東皇太一紫
壇曉世界大千青陸春藜杖流光環珮集鏠旗歛
影豆籩陳樂歌湏仗甘泉筆斧藻天家泰道新
謹和老人除日
吾道何通塞人情自寂喧無羔還可茗有鶴不湏
錢議論追嘉祐聲名續正元壽親惟此爾一笑栢
椒邊
清凉院僧房致齋
花片墻隂晚禽聲屋角晴東風猶峭在煨芋坐深
明
銓闈董試上巳二絶
天氣年年只麽新官忙不似舊閑身油車畫舫西
湖閙可惜埋頭典却春
柳暗鴉嬌日正長筆頭風雨響脩廊一簾芳碧雙
蝴蝶也解尋人姓字香
除夜哭内
密雪疎風客屋穿幾回除夕伴憂煎團欒方索日
邊飯契闊巳成松底眠畫火何堪思舊事理衣誰
與管新年平時戒汝無多酌争得屠蘇到汝前
省闈試士
東風蓆帽快行催渾爲天家造士來捧詔九霄雲
氣濕分題五色日華開㨂金沙裏湏精鑒脫穎囊
中盡異材容受直言天子聖好聽臚唱響春雷
六月五日集英殿策士從官待宣于内
軍噐庫廊
漢廷與目策英豪投釣知誰首掣鰲百日紅連綸
閣迥萬年枝拂禁城高内廊坐永風生席輦路歸
遲月映袍西抺東塗渾忘却一絇短雪不堪搔(李尚)
(書季允度侍郎周卿趙侍郎履常趙侍郎適道同待宣)
六月十六日宣鎻
禁門深鑰寂無譁濃墨淋漓兩相麻唱徹五更天
未曉一池月浸紫薇花
恭和御製賜吳叔告巳下聞喜宴詩
致主唐虞澤兆民賢才端是國精神作人欲返皇
風古拔士先隨聖化新收歛文章歸獻替安排事
業到彌綸宸章屬望丁寧甚上荅天恩莫愛身
謹和老人瘳字韻
本期洗眼看伊周到此華胥只夢遊爛漫蒼苔心
事晚婆娑紅槿鬢華秋藏頭欲效鑚沙鼈捫舌空
成噍草牛飯豆芋魁渾好在得歸不藥病還瘳
謹和大人喜晴
雨脚如麻日日然垂成生恐壞豐年九重肸蠁通
方寸一點光明徧大千喜動朝行花底散愁銷野
次葦間緣奄觀銍艾霜風晚重壓牛車倍費鞭
閏月卄六日奉御香祈天笁觀音於
昭慶寺是日得霽
大士慈悲出𥙷陀掃除隂翳作人和武康芋子鹽
官棗遇着豐年也倍多
謹和老人賦退朝
世事鵬斥鷃人情燕伯勞心湏腔放闊眼要孔提
高陳力惟求健承恩敢恃牢熟思歸計是春酒薦
蔞蒿
下元節後省試進奏院吏
推雲不動雨聲苦醖雪未成風力乾瘖鶩一庭淘
墨汁也煩老子坐深寒
十一月五日鎻學士院
樓頭禁鼓試初撾催草江淮督使麻落紙一簾風
雨疾不知斜墨陣翻鴉
直玉堂和李參政絶句
曲折宫墻日影方堂深人静似山梁㯶櫚葉底梅
花老次第風光到海棠
老人生朝爲壽
迎侍京華又見春天時人事一番新丙申兒遇丙
申歲已卯逢已卯辰本分法門行得熟長生樣
子學來眞斑衣奉酒多爲壽滿眼光風正可人
正月十九日孟享從駕
黃繖中間一點紅繡雲鹵簿海棠風鈞容聲出雲
霄外馬上誰憐有老聾
新將給事換前銜班被眞除法從攙道是緊頭人
不信回看壓得兩緋衫(游景仁吳叔永兼權侍郎)
太廟致齋
風雨殘春晚作晴寶山深静勃鳩鳴雲收翠戟龍
文潤日透金鋪獸面明蠶出火時桑正沃秧抽穎
處麥還成在天列聖孫謀遠流福人間釀太平
平齋文集卷第八
