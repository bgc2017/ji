庸齋集卷二宋趙汝騰撰
七言律詩
登北苑焙呈高計使謝庾使
急雨收聲霽景開蓬仙嶺客島雲來千叢擷秀牙鋪雪
萬臼研膏杵震雷池上落英留綠葉眼中飛絮點蒼苔
去年醉墨今重看笑領詩翁㶑灔杯
蜀浙當年貢亦勞至今惟重建溪毛地靈丹鳳啣萱草
水聖蒼虯幻雪濤笑指茶星誇小范愁傷民力歎袁高
(顧渚茶詩高筆也)皇華早晚歸經幄丁俑應難諫舌逃
陪饒計使至北苑焙
東風未綠無邊草北苑先抽絶品芽六轡行山清霧&KR1369;
一槍入焙帶烟霞鳳呈竒羽名仙麓龍護香泉供帝家
萬碾玉塵飛動處鬼猶勞矣况人耶
和饒計使北苑焙觀貢品
使華金掌冠卿材曾侍紅雲一朵来龍井為君增洗濯
鳳山来客小低徊膏翻玉雪團香帖味篤金蘭共酒杯
計相他時踵龐老席前敷奏記東臺
再用韻
天生神醴地生材曾感當年鸑鷟来釣水取清芳酷烈
採山可茹味徘徊能招霞侣雲中笑得奉龍顔食後杯
細品第三綱最勝人間䨇井當輿臺
再用韻答饒計使
周原膴膴隸臺綱茶篚馳供玉食香貢重鄭男難並列
品珍考叔未曾嘗乳花烹就分清貺英草吟成屬大方
後蔡前丁同入諷令人懷古九廽腸(東坡詩荔枝嘆武夷溪邊粟粒芽前)
(丁後蔡相籠加)
三用韻答饒計使
郡凋亦辦七茶綱不似霜臺雀舌香上美為元包錫貢
殘膏分丐雪翻嘗三為大有天王饗二得坤中臣道方
退食自公味公賜狂吟牽動璟心腸
謝高茶使遣餉頭綱貢餘
東風吹折鳳山芽驛獻花箱仗使家遥想仙芳供御盌
應憐味諫落天涯厥包錫貢何年始其苦如飴信地嘉
齋祭無繇陪褥位膏餘分匄咀菁華
再用韻答高茶使
凢卉千山未吐芽天生靈草瑞天家漕修貢事東西廨
使起英流南北涯諫苦固應䟽汲黯品高終必相王嘉
老衰不辦茶歌獻但誦周原遠有華
謝饒計使遣餉頭貢餘
仙芽龍水辦頭綱百草山中不敢香表進得陪華使拜
貢餘遣餉守臣嘗擬思苦口陳忠諫可但飴茶獻上方
分我清風生兩腋惜無文字只枯腸
慶高耻堂柱史都運
招麾不可獨斯人中外稱為社稷臣永叔未容居四諫
鮮于且起福全閩光華濡轡今親遣風采埋輪又一新
命下八州俱鼓舞紫霞老守喜津津
答高耻堂計使招賞海棠
皇華相約醉崇臺正月海棠彌望開萬象呈春杯㶑灔
千花炫夜燭縈廽雨餘妃帶華清沐雲幕仙從綘闕来
明歲公歸對紅藥吟成寄我館蓬莱
再答
西州名品萃東臺特為光風連夜開春事三分元未半
詩腸一日九周廽雨中有淚坡吟盡馬上霑花甫醉来
郡塢數株寥落甚園丁愛護剪荒莱
再答
人間姚魏總輿臺獨占神仙上品開絶代詞華三峽倒
當時諫草九天廽晚晴大白簷前舉春煖小車花下来
筆補浣花溪畔老吟工壓倒北山莱
再答
孤風獨上子陵臺藻思天然頃刻開銀燭不妨花下照
鐵心肯向賦中廽休懷濯錦江邊夢早應築沙堤上來
急裹紫霞望公至也教凡卉識仙莱
荅高計使韻
使承帝命若予工膴膴周原布惠風正似公權懷筆諫
豈如後蔡譜茶功春盈夏涸疑神水荼苦飴甘属太空
芹獻固知仍舊比采蘩泂酌亦昭忠
再用韻賀計使高耻堂建臺得雨
皇華都騎訪陳人似洒仙瓢助守臣亭午建臺申大雨
作霖用汝澤先閩物情是處皆忻吐吏習從今一洗新
陜事早知付韓范堯夫定不歎天津
和高計使郊行
春光物色伴揚班晝出城南暮入閽轉蕙風吹禊亭竹
採桑日照女筐蘩清游得共皇華醉妙語能追紅藥翻
一任鵑鳴芳自若坐間嘉客意同原
再用韻荅謝石嶼庾使
一翁閒伴兩星臺亭畔看花花半開我盍歸田垂釣隠
公行持槖侍鸞廽流鶯似避宫粧靚黃鵠曾將蜀種来
二妙賡酬康濟手横舟句好相推莱
慶高耻堂柱史除漕
九曲山川値異人仙靈忻舞對波臣德星臨照來從蜀
瘴霧澄清一洗閩澤物濓翁仁望著寬民王旦政條新
爛柯精舍班荆語好約秋風到北津(徑坂許到武夷)
紀游一首呈高計使謝庾使
天風吹我到丹青不覺春華又再經芝叟採來雲冉冉
茶仙嘗後水泠泠溪山信美瑯琊景宇宙無窮峴首亭
登者固多公不朽老衰得附鳳凰翎
復用韻答高計使謝庾使
何人潄石枕寒青飛鳥徘徊不敢經却騎同登觀溟涬
懷仙遥想戒真泠西山南浦臨流閣北樹東雲把酒亭
道極高明須峻絶鐵獅峯頂振風翎
陪高計使柱史謝庾使刑郎登梅仙山丹青閣
侵雲祠宇絶荒凉目眴憑虛興寄長仙者遠遊非穆穆
天之視下亦蒼蒼貴公業趁塵泥腐小尉名争日月光
此地何緣子真到孤忠處處慕畱芳
又
節迎吹帽約郊行衣裌登危露未零一笑向時分皂白
相逢今日共丹青清姿照世郎官宿勁操擎天柱史星
自有此山無此客来同老守醉還醒
又和饒計使丹青閣韻
久聞傑閣願今酬亭午登臨到上頭二水清澄新雨霽
衆峯蒼峭凍雲留擬賡場圃詩人句休負煙波墨客愁
信使偕行原隰耀仙山多謝約同遊
又再用韻和
後期採菊約新酬笑指西風帽戀頭陸羽久仙泉水在
紫芝何代寺峰留霞邊野霧供吟嘯澤畔歸鴻免歎愁
愧乏登高能賦手陪公後乘寫清遊
徑坂左司使君惠和近詩為親而喜合天理之
公得性情之正復用韻以慶
扶杖来觀徧老農清朝新禮采芝翁德尊韋布封員外
恩重牙緋視治中言悟千秋逢主聖躬行萬石耀臣工
求與抑與從天下徑坂丹忱殿陛通
何曾學圃學為農陋巷蕭然白髮翁便拜馮唐長郎署
更榮弘景相山中詔褒忠孝垂青史上想儀型遣畫工
莊叟湛然元不動平生風雨視窮通
奏徑坂尊公致政盛德於上就以詩報之
拜䟽歸田學老農天高未肯聽衰翁逸民且舉邵康節
有子併稱程大中給札說書皆御墨教忠錫爵勵羣工
老臣只代臣頥請頥不祈恩何自通
贊徑坂使君柯山仲春講席之盛
贏糧多士二千餘争向柯山講席隅立天地心鳴道鐸
開生靈眼識師儒孔融魯國竒男子孟氏鄒人大丈夫
我在紫霞洲上笑惜無羽翼到三衢
驛至得徑坂講席帛詩喜甚和韻且堅秋風武
夷之約
驛足歸来以口陳爛柯山色碧嶙峋横經二月二十一
聽講三千三百人聖者子孫皆在列愚而夫婦也知津
衰翁首看法筵義文與正蒙相比倫
紫霞老子望青霞喜誦新吟倚鬢華已遣鳴騶迎道左
那知紉佩尚天涯為莊椿夀稱觴近訪武夷仙卜日賖
秋夜月明遊九曲櫂歌聲裏賦巖花
和徐徑坂帛詩韻併約徐立大同賦
謁想仙姿詩見之壇高屈宋隸吾麾在邦無怨仁何怨
與世多違道不違一魯丈夫獨儒服百曹相國漫戎衣
折衝人物山中隐誰佐君王立德威
夢徐徑坂
誰云姑蔑遠無諸夢繞柯僊抱膝廬我得閒中繙魯語
公應静裏玩羲圖雷猶地伏陽新復雲向天升雨可需
好倡諸賢為時出只容衰嬾老西湖
用前韻呈史繡使
吁嗟膚使襟期厚来顧陳人老鬢班席地樽開樵舍畔
停雲興在玉柯間不知天上皇華貴也共山中半日閒好
向金門領名勝獨留一叟弄潺湲
和史繡使瑞梅韻
憶昔朝旌别未央逋仙風味飽嚌嘗繡衣来酹東濤月
清節更飡南雪香姑射真仙陪直指綠華再萼瑞高堂
蓬莱花使傳春信早晚芝書趣覲王
餞史計使
祥刑生意徧庭荄蔽芾棠隂手自栽世降此翁猶尚德
俗衰時輩但論材九仙截鐙于公去萬石熏爐召父來
攬轡紫陽垂教地饒何盍聘到崇臺(饒魯何基二士善為文公之學者也)
使者星明太史占東風戒路揭帷䄡食當加倍稀親酒
獻不求餘少𣙜鹽因進御茶供味諫肯然官燭示家廉
老生莫效臨岐贈詩附仁言當束縑
懷史計使
皇華叱馭遂驅馳抱病怱怱語别離不到天風海濤地
空吟春樹暮雲詩似聞信宿留桑下惜不扁舟趁水涯
一笑論文何日再玉川為我說相思
謝史計使寄建茗
皇華珍意辦頭綱餘馥吾儕也得嘗黯戅終然言有味
仝衰那得字搜腸耕雲隴畔知無憾貯月瓢中剰有香
獨念郊民多莱色旱饑粟價踴非常
鎖院既久考文將畢適承按察使房公子靖遣
詩相慰因和以荅
恭承禮聘典文宗秉筆秋闈合至公城郭縱遊知有日
院門深鎖寂無風掄才未擬升司馬發策方將問卧龍
忽辱有詩相慰藉一時裁答愧怱怱
(附)吳淞人物老儒宗閩浙文章属鉅公竹葉幾杯惟對
月棘闈數仞不通風較文已辨珉兼玉揭榜應知魚
化龍近日有心来聽教奈何方面事怱怱
别伯輿新鄱陽廣文
特為予来冬復春重尋舊話續新聞諸儒學北今誰嗣
獨步斗南猶有君精舍諸生朝問道郡齋一叟夜論文
縶維不可成分袂掻首江東日暮雲
呈竹湖李端明
淳祐清忠推杜李巋然名德賴公存歲時闊會英耆社
風月稀游獨樂園一榻自觀心主静諸賢欲扣我忘言
僕歸借屋西湖畔半載才能兩造門
再用韻答
敬簡如翁吾所慕即之目擊道斯存斥歸借卧平泉石
倦出幾名傲吏園早日寒齋令尚友近來徑坂寄傳言
文山歲晚梅如雪擬約龐公到鹿門
次韻叔興見贈
眼界紛紛盡掃除雲烟杳霧是匡廬江山信美非吾土
井邑繁雄想舊廬落筆縱横看草檄感時憂憤欲成
書要湏起赴功名會莫守陳編似蠧魚(赴陳元方感黨錮之禍憂憤成)
(書十篇號陳子)
寄新衡陽徐使君左司山長
醉墨淋漓天地間誰知大德不踰閑世無孔子今希孔
國有顔淵易鑄顔多士龍門一喬岳斯文牛耳兩名山
暮春九曲峯前水一笑風雩氣象還
贈徐國諭
英英直氣騐操存夜校羣書日灌園嬾不到城三十載
老猶落筆數千言吳公何敢輕招賈徐穉兹來特訪蕃
衰拙邇来逢盛事德星遠遠照朱轓(饒伯輿自餘干至國諭自南浦至徐)
(立大旦夕又自上饒至又聞徑坂亦欲下顧)
贈蕭高士
槃澗老龍埋骨久交游得爾最知心詩摹海嶼天風景
琴弄仙臺玉笥音疇昔羽衣曾過我只今石鼎又聮吟
丹成若欲歸山去恐被人間有物侵
贈隆中黃進士
徧遊天下好山川歸向隆中葺數椽似慕孔明效龍卧
尚隨陶侃指牛眠詩書發冢笑何益富貴乞墦嗟可憐
若語人時勸忠孝福田不似種心田
勉癸丑新進士
霞州守吏慶筵開喜為朝家得俊材九曲山川增氣槩
八元人物照樽罍䜟佳將報淮沙合文煥新迎御扁来
不朽榮華軒冕外君看雲谷勝雲臺
餞盧威仲
狐腋羊皮孰劣優每嗟里社尚沉浮千篇南雪題幾徧
一馬東風去不留吳地名高誦梅福漢廷語吉趣朱游
柯山若問衰陳跡為說猶懷畎畝憂
再用韻答
當年骯髒厄伊優身寄枌榆宅尚浮芝鳳未朌羔屢聘
檣烏將發燕難留朝廷終念孔文舉里社回思馬少游
煙霧滄波休健羡吾儕嫠緯莫忘憂
寄六湖陳如晦
琴劒前時為我来志同道合味悠哉每憐一水馬頭險
惜放斯人鷁首回魯語手箋應畢卷汾亭指授想多材
不知肯踐詩盟否菊已凋零梅又開(前詩有秋英之約)
寄程滄洲
山間藜杖看初春忽報滄洲除命新今日昌黎司憲部
幾年陸贄任詞臣扶持世道豈無策宗主時賢今有人
老懶貴遊書盡絶一詩隃寄霅江濱
寄盧玉堂武子
建上文忠音響絶爾来復說蔡翁盧君歸南浦顔無怍
我老西河道不孤空有寸心馳記室絶無一字到中都
吟成遣寄嗟何闊開卷應嗤此叟迂
詗李斛峯右司
數士英英未易招當時一網盡于蕭公才何止為陳瓘
朝論今争推杜喬(見牟中書疏)國定須賢扶宇宙士惟知道
樂簞瓢鳳凰千仞需時下讒說新來已雪消
詗斛峯李純父右司
衰拙新来領建安郡齋夜夢繞餘干東都得爾名節重
西賊聞之心膽寒海内四賢尚家食(執事徐高楊)閩中一叟
愧空餐幔亭仙掌文盟在好與伯輿来共看
詗湖南刑使趙紫薇
繡節當年立碧霄至今遺愛藹懽謠雲烟何止能開
霽山嶽曾聞亦動摇縱未振衣華表著不應分席混漁
樵餘干宰士今喬固定有詩筒慰寂寥
登石鼔追思武夷餘干二老呈威仲
雲間把酒更持螯九日登臨意氣豪自有此山題墨富
獨推二老擅名高禪關曾訪移泉脉亭扁重書鎮海濤
老我空遊愧能賦得君藻筆撲名騷(陳北山為余言忠定初書雲嶼文公)
(睹未愜意更書為天風海濤今二扁並存)
再用韻答
不羡叢菊并二螯羡君出語真俊豪崛竒退之石鼓句
清逸永叔廬山高壯懷傾倒湧泉寺健筆噓吸滄海濤
後期進步登大頂上續風雅卑莊騷
巖溪書堂登眺
﨑嶇穿竹藍輿側高下捫蘿石徑幽虎豹遁時深谷窈
魚龍舞處大江浮公難閒坐山中相我久吟披澤畔裘
白石清泉知此意請將直釣釣璜流
湧泉亭
湧泉亭畔坐蒙茸手指三江撫萬松石鼓生雲深有意
珠驪吐水密無蹤禽聲人語同時樂林影日華相映重
邂逅一樽開笑口菊萸猶笑不從容
挽王國錄
華峯早日得追隨議論詞章頗俊竒五羖固應羞自鬻
一䕫惜不佐来儀東嘉把&KR0678;論文日婺女停舟問易時
黃壤竟埋斯士骨推賢不早嘆珠遺
挽岩雲趙使君
憶與東岩居里社蘿雲松月共詩盟傷心遂哭公三世
墮淚難招爾九京領郡抗章生掇禍過庭吟藁死留名
似聞難弟尤儒雅好率諸郎副旦評
挽鄭知府
先正當年遇阜陵在廷玉立指忠清甘棠笏得孫枝紹
使竹符分棣萼榮七袠駸駸登上夀諸郎鼎鼎擅英名
北邙千古知無恨吟些聊供薤露聲
挽朱夫人
蘭陔送母度新阡追憶東岩老謫仙虀辦咄嗟供婦職
肝刲一再續親年六珈偕老榮何盛二子乘舟晚可憐
彤管責堪陳信史今將列女傳同編
五言絶句
寄李頤老
易說刊成未心傳自法雲(法雲勉齋居也)寄聲揚舶使一力主
斯文
柬陳讜送鵝
鶃鶃何為至於陵轉饋予出哇吾不敢笑付老庖厨
七言絶句
寄仲節金華牧二首
猶記衰翁佩印初曾將四學勸羣儒(理學則程正公史學則司馬文正公)
(文學則歐陽文忠公經濟學則范文正公)只今郡守西山後好勉人人誦吕
朱(蔡西山乃先君子之師)
傳聞議論異柯山辨難何妨莫失懽試取景仁與君實
中和問答幾書看(吾輩論學且當以私書相往復如司馬文正公與范蜀公是也其後也問)
(答雖不合而未嘗失相尊敬之心)
寄程滄州
身是金華舊使君聞公新渥倍懽忻朱轓暫為東莱起
收拾乾淳未墜文
寄高耻堂
江西格了使湖南又似當年朱晦菴問學如公真少輩
請將大道講氊談
寄徐左司(立大轉示近製阮嗣宗李白不及也課成二絶以贊)
紫洲洲上得詩筒展誦青霞在眼中白首漫郎應號叟
黑頭永叔早稱翁
人皆山斗瞻吏部誰敢文章近左司君看玉池金鯽句
盡刊腥腐帶僊姿
贈李喜觀謁徐徑坂
一世龍門未易攀鯫生負笈造柯山束脩以上吾斯誨
應許吟風立雪還
贈林行簡見徐徑坂
紫霞洲上雨如絲白髮衰翁有所思吟付三山林敬則
爛柯國手尚觀楳
和韻詗徐徑坂
聖斷鋤姦不大聲傳聞側席遲幽人人今天民之先覺
幡然風俗還振振
次徐徑坂衡陽使君韻示林敬則
千仞岡頭一振衣共嗟鳳德卧郊扉近鋤蕭艾知天意
會見朝陽露欲晞
和徐徑坂衡陽使君韻題漁莊煙雨
列子御風旬五日莊周稱夀八千秋歸歟烟雨濛濛景
萼集班衣䞉勸酬
送江墨莊
徑坂仙翁名盖代得君膠法喜臨池鷄林鼠島皆知重
爾亦聲華萬古垂
寄語玉柯賢太守萬間精舍有詩盟邇来曾踐斯言否
此事須公劇力成
送陳善世
似聞久客滄洲館曷不相從早數年老我一丘事耕釣
勞君千里度山川
抱琴幾宿滯秦溪多謝常丞寄近詩細咀絶無烟火氣
其人可與遡濓伊(常丞書来勉以紹洛濓)
不須遠遠苦求師恭敬淵源可細推歸路瑞安逢二戴
(戴綱戴仔才英而學甚正)為予再四說相思
答鄭宜中
太極成争今幾年濓翁先得我同然經行醉墨怱怱就
不謂朋儕今競傳
畏暑門稀問字徒袖中妙語契周圖知君十倍侯芭學
老我非雄尚索塗
贈魏安石
魏子本建溪人而寓居瓊山建士多深中而魏子
諒直瓊人喜營利而魏子固窮予以是愛魏子頃
居䨇泉與魏子居相隣也日從之遊及予遷儋耳
魏子不遠數百里重趼過予者三今予居益貧無
以資魏子之行魏子垂槖而歸笑買松明一擔曰
是可以資夜讀也戲作小詩贈行魏子名安石字介
然云
彈鋏歸歟何太速捫腹掀髯飽藷粥囊空裘敝未全貧
賸買松明照幽讀
偶見孟博送仲久詩章輙題二絶代贈
扁舟乘興山隂道春半園林雪未消便觧貂裘從我在
小&KR1624;幽寂共簞瓢
且看青山覆白雲悠悠世事謾知聞扁舟却絶長江去
回首紅塵路欲分
因遣鄕書贈姜山嗣師
近市依湖十里間扁舟朝往暮能還莫教老圃翻鋤盡
留我他年葬骨山
彭松溪簿来承絶句以紫霞翁見號因自號為紫
霞翁成二絶走呈徑坂
名齋取義本凡庸借屋蓬莱理釣篷特為紫陽訪霞紫
臨流一笑就稱翁
南澗當年浚紫洲(韓尚書)我今取號自虛舟倚欄惆悵青
霞遠何日從君飛珮游(來喻感榮新恩之不暇遂爽遊武夷之約)
夀致政徐光禄
易躋廿四中書考難聚三千聽講生入侍親庭為一笑
方瞳弘景轉精神
題永陽文獻錄
姦魂偃月忌吳黃正氣難摧百鍊剛竒響後来誰接續
玉川拜䟽植綱常
冡中夷跖同枯骨身後逄干享令名讀遍永陽文獻錄
可憐齰舌老司成
會饒伯輿徐子薦徐立大三高士一首
英英竒節東州彦凛凜清風南浦豪更有餘干饒有道
建安堂上聚三高
秋詞
雨放凉颷晩復晴小窗人亦共秋清月華網在蛛絲上
錯認疎簾挂水晶
