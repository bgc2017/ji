白雪齋選訂樂府吳騷合編卷之三
騷隱居士選輯
半嶺道人刪訂
黃鐘
四時閨怨(巳刻)王渼陂
絳都春序(用車遮韻)
情濃乍别爲多才寸心千里縈結吐膽傾心把海誓
山盟曾共設風流空惹下相思業又擔上風花雪月
滿懷心事這離思教我對誰分說
出隊子
花開花謝又蚤春光輕漏泄紅深綠嫩一似錦屏列
觸處繁華都綻徹嬌滴滴海棠花無心去折
閙樊樓
陽關數曲宫商别鳳簫聲斷楚臺程涉霧鎖黃金闕
夢遶秦樓月側楞箏絃斷撲鼕的瓶墜簪折咭丁當
把菱花碎跌
滴滴金
尋芳緩步聞鶗鳺柳外黃鸝聲弄舌花飛碎玉呈郊
野料東君歸去也傷情慘切悶無言倦將簾半揭此
情哽咽滚滚楊花似雪
畫眉序
淸和傍隹節蕤館涼生枕簟設奈無情來往戀香蛺
蝶逐和風點水蜻蜓池沼內輕浮新葉可惜虛度納
涼夜鮫鮹上淚痕啼血
浣溪沙犯(譜中無此一體不知所本)
(浣溪沙)新蟬噪聲哽咽浸冰盤藕絲堆雪羅帕上題
詩將心事寫仗南薰傳信也(啄木兒)不思量舊日冰
肌貼不念我枕簟同懽悅(玉漏遲)不記得同心雙結
竟不想爲薄情種瘦怯
三叚繡(按譜中無此一體不知所本)
(三叚子)井梧墜葉到重陽情興别金英萬疉遶東籬
丰味絕(繡衣郞)天香散麝傷秋宋玉悲何切盻征鴻
在天外行列煩寄却魚書雁帖
滴溜子(又名雙聲疊韻又名鬪雙鷄)
紗窗外紗窗外桂魄皎潔銀臺上銀臺上燒燈半滅
實鼎餘香猶爇西風翠被寒蛩韻切暗數盡譙樓上
更籌未徹
下小樓
嘆嗟花殘月缺挨連宵風雨節姻緣分定受磨折幾
度思量欲見爭奈路遠途賖
永團圓犯(中呂)
(永團圓)寒侵繡幄嚴威冽舞鵝毛飄粉蝶逋仙探梅
閒游冶暗香來難尋折烹茶謾啜相思擔兒何時歇
漸減桃腮頰懨懨瘦怯愁和悶幾時撇(閙樊樓)寬褪
羅裙摺粉黛飄香屑(望吾鄕)雲鬟亂金鳳拆展轉形
憔劣(永團圓)只恐髩堆雪(此調犯體譜中向無明註三籟分列近是今照刻)
尾聲
窗前暗把音書扯罵薄倖弄巧成拙再不把閒情來
去惹
〇題情(巳刻)高深甫
綘都春序(用車遮韻)
春愁萬結怪終朝眉頭心上堆疊點簡相思共衰柳
黃花憔悴也傷秋淚洒楓林血更難脫懨纏歲月别
離天遠恨湘烟縹渺楚雲空闊
出隊子
相逢相别屈指光陰如電掣花星喜宿偏照那時節
幾句新詩將心事寫平白地慇懃雙魚佩結
閙樊樓
三星在戸梨花夜繍窗燈暗獸爐香滅犬吠朱門歇
人約黃昏絕響叮鼕更漏風淅瀝月冷霜洌悄摩娑
傍廻廊下躱凹
滴滴金
猛然一見魂飛越怪寒侵羅袂身似鐵戰兢兢忙把
羅幃揭膽兒寒心兒怯恩深意切喜香温翠軟方寕
貼誓盟共說剰得如今那些
畫眉序
魂夢遶蝴蝶窗外花陰影搖拽見寒燈一點紙窗風
射眼中人無影無形心上事難抛難撒爲他常是病
兒惹眞個弄巧成拙
沙上啄木兒(譜中亦無此體)
(浣溪沙)情牽掛事磨折絞柔腸幾回寸裂推不去懨
煎將愁怨賖驟心車還覆轍(啄木兒)看窗前不見山
回折枕邊淚似江濤瀉咫尺江山將魚雁截
三叚繡(註前)
(三叚子)當初見月待黃昏情意熱如今見月怕黃昏
形影孑(繡衣郞)因他去也一般風景還分别兩邊愁
各自空掙拽甚日得有圓無缺
滴溜子
迢迢夢迢迢夢心帆幾摺悠悠恨悠悠恨愛河巳決
天上香車七葉一年一度秋星橋接偏我和他今生
斷絕
下小樓
空接魚書雁帖反教人添哽咽看時只把鞋跟跌料
想無繇見者又何勞撥草尋蛇
永團圓犯(中吕註前)
(永團圓)相逢不久忙抛撇嘆佳期成永訣祅神火戮
鴛鴦牒泣春風枝上鴃簫聲巳徹彩雲散處琉璃劫
往事空饒舌巫陽夢涉臉消紅鬢飛雪(閙樊樓)病似
相如怯願結韓平穴(望吾鄕)嘆三生總虛說都是前
生孽(永團圓)羸得淚枯竭
尾聲
待丢開難割捨只落得情牽意惹心癢空揉似隔靴
此詞首闋向刻瑞烟濃而後復訛甚今悉查明
改刻較之舊本可謂各得其所矣頗爲稱快
麗情(巳刻)虞竹西
畫眉序(用蕭豪韻)
花下見妖嬈彷彿仙姝離蓬島看眉橫翠黛臉暈紅
桃步香塵羅襪輕盈歌麗曲鶯聲嬌巧見人未語先
含笑朱唇綻破櫻桃
黃鶯兒(商調)
楊柳鬭纖腰露春蔥十指嬌琵琶撥盡相思調能詩
似薛濤賽江東小喬雙生何必尋蘇小鳳鸞交偎紅
倚翠無福也難消
集賢賓(同上)
也曾焚香告天把蘭麝燒也曾把詩寫鮫綃也曾向
芍藥欄前閒鬪草也曾在月下吹簫他有文君雅操
正遇着相如才調同傾倒相隨趁月夕花朝
琥珀猫兒墜(同上)
千金一刻難買是春宵白髮相催人易老貴人頭上
不曾饒今朝不如典却鸘裘解下金貂
尾聲
一團嬌紅迎俏鎮日裏追歡買笑只恐人老花殘空
懊惱
題情(巳刻)祝枝山
畫眉序(用江陽韻)
一見杜韋娘惱亂蘇州刺史腸似奇花解語軟玉生
香彩雲輕舞袖翩韆金縷細歌喉淸亮料應夙世曾
爲伴今生裏再得成雙
黃鶯兒(商調)
偏愛素羅裳煞娉婷忒恁狂丹靑怎畫得嬌模樣行
思坐想恩情怎當俏冤家牽掛在心兒上細思量一
時不見如隔九秋霜
集賢賓(同上)
一味至誠非勉強他有鐵石心腸月下星前言不爽
我何曾着意關防憑君移放自不許蜂喧蝶嚷秋江
上芙蓉花到老含芳
琥珀猫兒墜(同上)
合歡未久無柰往他方渭北江東道路長暮雲春樹
兩茫茫悽惶一種相思分做兩處悲傷
尾聲
歸來依舊同歡賞月下花前再舉觴只怕歲月無情
兩髩霜
秋日登濲水驛樓感舊(有序巳刻)梁少白
余幼有遊僻每一興思則奮然高舉癸丑之歲
南遊永嘉道經蘭谿徘徊江岸淩麗譙之孤聳
見塞羽之長征川原迢逓舊會難同雲樹周遭
故園不見情來引泣事往會悲因動仲宣之懷
敢擬登樓之作
畫眉序(用齊微韻)
金風動南國撫景悲秋感疇昔笑年華荏苒似梭輕
擲光陰記昨日明朝懽會想去年今夕(合)倚樓無限
關心事都付數聲長笛
前腔
銀瓶曉空汲金井沉沉斷千尺盻秦臺縹緲暮雲遮
隔追前恨别雁新聲傳往信離鸞殘翼(合前)
前腔
花陰訪蹤跡苔徑留痕未收拾想珮環何處畫圖空
憶宮腰細帶眼驚鬆香袖冷淚花愁積(合前)
前腔
華堂屢經歷咫尺簾櫳限南北翠雲緘封就欲投無
隙羡當時一霎能逢恨今日萬方難覓(合前)
滴溜子(又一體餘註前)
又不是從前兩人未識更非關别後兩情不一爲甚
不知個虛實教人倩着誰問端的未必他心頓忘往
日
鮑老催
追思豔質紅榴繡帶餘麝液烏絲小牋留翰墨恨彩
鳳單錦鴛孤文鸞隻伯勞東去無儔匹海㷼西飛絶
伴侶塞鴻北渡沉消息
滴滴金
花開錦樹芳香襲零落辭枝悔何及東風橫烈春無
主將竝蒂分連枝劈今生未必雖然一年花事畢難
道明春蜂釀房無蜜
鮑老催
江南倦客圖書積來空四壁扁舟遊處經數驛奈一
字無兩年别五侯宅孤雲天際征鴻急斜陽江上烟
波疾怎對却西風立
雙聲子
昏鴉集昏鴉集白露下丹楓濕寒蟲喞寒蟲喞淸霜
冷黃花泣書未得書未得歲巳逼歲巳逼似落花飛
絮暮秋寒食
尾聲
花間有日門兒闢月暗房櫳歸處黑把受過淒涼相
對悉
客懷(白雪齋刪改照原刻異)文三橋
畫眉序(用先天韻)
白露破靑煙曙色波光宛如練見蕭條景物易把愁
牽家鄕裏空自畱連山水興總難消遣滿懷無限淒
涼處芙蓉冷落誰憐
黃鶯兒(商調)
茅舍兩三間傍危橋淺水邊蓬窗獨倚空長嘆寒江
接天寒山影懸征人怕覩孤飛雁悄無言驪歌在耳
不覺又經年
集賢賓(同上)
層巒萬疉如翠纏飛泉瀉石涓涓蕭寺疎鐘人漸遠
頃刻間行過前川遙聞籬犬幾度把靑帘頻盻灣再
轉凝望處白雲千片
琥珀猫兒墜(同上)
碧灘風冷紅樹咽啼鵑似寫長途離恨篇巫山夢斷
雨雲閒無緣甚日得重回舊家庭院
尾聲
異鄕風景都嘗遍回首教人思慘然怎能彀歸夢剛
剛到枕前
秋思(譜張宗瑞疎簾淡月詞)沈伯英
降黃龍(用齊微韻)
雨細階墀滴向梧桐被風驚碎潤逼衣篝線裊金罏
殢人沈水天涯優游歲月一分秋一分憔悴紫簫吹
魚牋恨斷夜寒鴻起
前腔(換頭)
淒淒客裏思歸草閣圍靑竹溪空翠西風落葉吹老
人間幾番塵世棲遲江湖諳盡聽商歌魂消千里醉
休提疎簾淡月照人無寐(止二闋無煞)
題情(巳刻)杜圻山
啄木兒(用尤侯韻)
從别後淚暗流心上人兒怎捨丢想前生宿世曾修
幸今生得會鸞儔指望如魚似水恩情厚天長地久
相厮守豈料分薄緣慳不到頭
前腔
悶中悶愁上愁自古情濃終不久病懨懨着甚來繇
瘦怯怯愁鎖眉頭記當初共設神前呪如今一旦成
虛謬只聽得燕送春歸語畫樓
三叚子
靜中自躊張郞眉爲伊常皺悶中自求沈郞腰因他
消瘦相思病要妥無能勾陽臺夢重會無繇就回首
巫山雲雨收
滴澑子
恩情美恩情美番爲怨尤風雲態風雲態變成禍讐
有日姻緣重偶相思一筆勾仍諧鳳友再訂前盟願
天長地久
尾聲
相逢再把衷腸剖往日相思付水流怎能勾永效鶼
鶼同白首
詠幽閨女郞(巳刻)梁少白
啄木兒(用家麻韻)
誰家女兩髻丫滿臉嬌羞將破瓜聽淸聲如柳外雛
鸎覻香鬟似日暮寒鴉選良姻不便輕婚嫁守淸規
常自甘孤寡好似一朵蔵風葉底花
賣花聲(羽調此曲卽浪淘沙與越調者不同)
獨閉房櫳有誰歡狎伴侶相邀暫同戲要繡鞋剛三
寸些兒太細腰身捻就無一把避東風簾多下
歸仙洞(羽調)
步花徑欄檻狹防人覻常驚諕荆棘抓裙靫倒閃在
荼&KR1048;架勾引得嫩枝吚啞討歸路尋空罅仗舊家巢
燕引入窗紗
闌干外花正開見景無心對鏡臺下蒼苔柳態輕盈
趁綠陰蓮步徘徊探身折朵花兒戴薔薇&KR0946;得烏雲
解笑倩才郞插鳳釵
三叚子
流鶯弄乖踏紅英落來滿階狂蜂浪猜撲香風飛來
滿懷春光九十應難再深深笑把東皇拜切莫使風
雨無情打陣排
前腔
幽閒小齋喜佳人飛來楚臺妖嬈俊才怕羞花半遮
粉腮眼前現有觀音在人生何必超三界端的是一
刻能消萬劫灾
歸朝歡
花陰下花陰下香肩竝挨頓忘了有拘束腰間的令
宰今生裏今生裏良緣蚤諧勝跳出無境岸沉身的
宦海黃昏皓月凭闌待滿身香露霑淸彩只要的斗
轉星移睡去來(不用尾聲)
寄金姬(未刻)王伯良
啄木兒(用江陽韻)
相思債不耐償又爲娘行成技癢記年時挈伴尋春
猛然間馬到驚香綠楊轉西深深巷紅樓數間靑天
上此是行雲小洞房
前腔
天生俏新樣粧絲作情緣花作想又誰知片語相投
一時間綰住柔腸鎖窗夜長芙蓉帳金塘水深鴛鴦
舫春去秋來幾作狂
三叚子
笑他擾攘是誰教蜂喧蝶忙替他忖量這些時風邊
雨傍有情自來多磨障好花怎保春無恙埋没風流
眞個是枉
歸朝歡
紅衫上紅衫上淚痕幾行磣可可心香入想羅巾內
羅巾内繡鞋一雙曲彎彎當蓮花在掌問雪衣何日
金籠放武陵溪偏是多風浪一字燈前一斷腸(無尾)
閨情(白雪齋藏本與坊刻稍異)劉東生
畫眉上海棠(用庚青韻)
鸚鵡報春晴汗濕酥胸夢初酲把簾鈎輕捲散步閒
行畱不住幾樹花香踏不折一枝梅影(月上海棠)形
孤另可惜辜負新春懶裁雙勝
錦堂月(雙調)
(晝錦堂)心驚荳&KR1958;微生丁香暗結教人覩物傷情懊
恨東君把三分春色飄零(月上海棠)二分付流水浮
萍一分襯馬蹄芳徑傷春病因此上閒却花鈿慵整
集賢聽黃鶯(商調)
(集賢賓)殷勤把酒多至誠勸東君須要長情明歲重
來期巳訂到不如就此畱停同歡同慶免秋到碧梧
金井(黃鶯兒)再叮嚀留春不住相送過洛陽城
黃鶯帶一封(同上)
(黃鶯兒)回首悶無憑托香腮淚暗傾見雕梁新㷼常
相竝這㷼兒幾聲那㷼兒數聲他把春愁說盡難回
應(一封書)冷清清倚圍屏交頸鴛鴦繡不成
一封羅(仙吕)
(一封書)紅光溜小亭蘸胭脂春草青欲待尋芳穿曲
徑又恐踏碎殘紅不敢行(皂羅袍)惜春良計誰來助
情惜花怨苦誰來辨明悄無言立盡鞦韆影
皂羅歌(同上)
(皂羅袍)墻外趷的趷蹬是誰家公子策馬閒行金九
花下打流鶯偷香手叚原端正(排歌)君無意妾有情
隔墻空自眼睜睜看不見恨轉增夕陽揮泪杜鵑聲
甘州解酲(同上)
(八聲甘州)東方月又明辦盟香金鼎下拜虔誠姮娥
缺處幾時得許我圓成(解三酲)淸光照人孤另影羞
覩牛郞織女星驀然聽是誰家庭院銀甲彈箏
解酲姐姐(同上)
(解三酲)夜深露春衫濕冷悄把寒窗半扄丫鬟報東
君昨夜成婚娉西女今朝巳結盟傷心跌碎菱花鏡
振滅瑤臺一盞燈(好姐姐)孤幃冷翻來覆去眠不穩
泪濕羅衫一片冰
姐姐插海棠(仙吕入雙調犯體較譜稍異)
(好姐姐)厭聽長更短更捱盡了銅壺寂靜心慵意懶
方纔好夢成(月上海棠)又被鷄喚醒遊不到巫山許
多佳景
醉僥僥(雙調)
(醉公子)鬼病到晚來比前越盛他人行千金一刻價
値非輕思省(僥僥令)畢竟紅顏自來多薄命恨當初
月下相逢眼底情
尾聲
梨花貌與桃花竝潔白嫌紅兩鬪爭可惜春光去怎
生
閨情(照停雲館樂府舊本刻)唐伯虎
畫眉着皂袍(用尤侯韻)
(畫眉序)扶病倚南樓一幅鮫綃自褁頭怕風吹鬢冷
且扄北牗嘆韶光有限難畱恨冤債等閒禁受(皂羅)
(袍)嬌鶯乳㷼尋儔覓友狂蜂浪蝶度花穿柳怪他偏
把芳心逗
羅袍帶一封
(皂羅袍)怪把芳心迤逗頓教人想起舊日根繇秋波
含淚暗珠流春山翠鎖眉雙皺(一封書)思悠悠冷颼
颼一陣黃梅雨漸稠
一封付黃鶯
(一封書)黃梅雨漸稠况味君家知道否捱不去那愁
眼前無心上有點點疎螢穿竹徑冉冉紅英逐浪漚
(黃鶯兒)控金鈎紗厨放下欹枕數更籌
黃鶯呌集賢
(黃鶯兒)欹枕數更籌&KR0863;孤燈相厮守情人要見不能
勾萍蹤遠遊魚書未收鴛鴦夢散驚蓮漏(集賢賓)心
病久一向藥湯苦口
集賢伴醉公
(集賢賓)藥湯味苦難下口那人巳在揚州誰料今番
奴出醜拈班管錦字親修姻緣未偶罵狠毒忒無前
後(醉公子)休忘舊但願得蚤蚤歸來莫教僝僽
醉看猫兒墜
(醉公子)僝僽這離情何曾慣受負沉李浮瓜共誰酌
酒知否撒得人冷冷淸淸獨坐羞看葵與橊(猫兒墜)
心憂甚日似相逢織女牽牛
猫兒趕畫眉
(猫兒墜)牽牛織女佳會在初秋有分終須成配偶雙
環何日大刀頭休休(畫眉序)蚤滿地黃花瘦看看又
過重九
尾聲
重九過黃花瘦他那里醉偎紅袖教我扶病登高獨
倚樓
此詞犯體名目皆譜中所不載苐其中前后綰
合實有苦心不忍令作者精神付之沉没故爾
錄刻或亦可備新增一體其稿悉本之停雲館
樂府舊刻較坊本稍異讀者辨之(嶺樵)
越調
題情(巳刻)王元和
小桃紅(用蕭豪韻)
暗思昔日配春嬌不知是那一點花星照也向懽娛
中沉埋一叚舊根苗自從見了那多嬌和咱有鷰鸎
期鳳鸞交鴛鴦侶直勾引得蜂蝶閙也恨不得折損
柔條誰承望五陵人先能勾小蠻腰
下山虎
芙蓉錦帳喜度春宵說不盡趷踭踭處他有萬般小
卭怎割捨得葉損枝殘蕊開瓣凋蚤一樹鉛華春事
了是咱思算少又被傍人一謎攪猛可地祅神廟頓
然火燒取次藍橋又被水渰倒
山麻楷(又名麻郞兒楷俗以客誤也)
記痛别低低道休得要爲我愁煩因我煎熬多嬌又
兀自怕瘦損了潘安容貌越教人悶填滄海恨侵雲
漢愁鎖霞霄
五韻美
爲恩情傷懷抱追遊玩賞緣分少蚤朱顔不覺鏡中
老書齋靜悄不敢展文公家教但只是排香案浣兔
毫纔落紙寫出風情翰林舊稿
蠻牌令
織錦字寄英豪焚金鼎禱靑霄端詳雲翰墨越教人
悶難熬全不記雲期雨約只說是玉減香消他說道
風流汗濕主腰趷登的在他心上拴牢
五般宜
他那裏紅粧殘頓憐楚腰咱這裏春衫袖濕漸成沈
腰他那裹血淚滴揾鮫綃咱這裏行裏坐裹五魂縹
緲他那裏擔煩受惱咱這裏離多會少莫不是普天
下相思咱和伊都占了
江頭送别
懨煎病懨煎病甚藥醫療相思害相思害甚時斷勦
不敢與人分明道只落得夢斷魂勞
江神子
莫不是咱無福分消莫不是我命蹇難招莫不是老
天斷續鸞交天還知道恁寂寥敢只是和天瘦了
尾聲
眠思夢想如花貌這情況有誰知道只有一盞孤燈
昏昏的伴到曉
代寄南都褚蒨姬(巳刻)梁少白
小桃紅(用先天韻)
江東逐客冀北歸鞭嘆來往一似梁間㷼也寥落關
河底飄泊是何年東風裏哭啼鵑空奔走會芳亭麗
春園秋香館直踏遍朝雲殿也笑殺漁郞緣分淺謾
回首各風烟知何處武陵源
下山虎
金陵佳麗粉黛三千誰喚做司花吏可便萬中堪選
怎知有燕乳鶯雛花濃柳鮮似蝶翅翩翩風外輭沼
上湘簾捲一朵紅粧出水蓮聞說道名爲蒨纖柔可
憐未許并刀却把小紅剪
山麻稭(註前)
試叩却深深院誰知道會你良姻就我芳緣嬋娟天
生下一種的芙蓉嬌面霎時間意猿心馬玉憐香惜
思惹情牽
五韻美
向紅樓行遊遍淸歌妙舞多歡宴似娘行眞覺衆中
鮮香閨靜掩羞簡點銀蟬金鈿但只是描蘭草展翠
箋傷千古寫出南朝都是故宮廢苑
蠻牌令
初掩映夜燈前衷腸事苦難言蘇卿情性徹都付與
四條絃一心念雙生輭欵那裏管上水茶船今日裏
臨卭路豈偶然趷踭踭更將琴韻偷傳
五般宜
他肯戀章臺中靑驄錦韀他豈想侯門貴戚翠屏綺
筵他是個新謫的洞中仙咱這個谷口渡口採芝劉
阮他那裏情何婉孌咱這裏行當黽勉雖則是擔閣
了盟言料佳期應不遠
江頭送别
傷春瘦傷春瘦别來誰眷悲秋淚悲秋淚會須自遣
不久錦堂還重見休只管日夕熬煎
憶多嬌
他志堅咱意專盈盈牛女一水間難道月圓人未圓
暗告蒼天暗告蒼天有日星廻斗轉
尾聲
年華輾轉銅壺箭但促急音書無便相憶看雲白晝
眠
夜思(墨憨齋改本較原稿異)唐伯虎
亭前柳(用車遮韻)
瓶墜寶簮折人遠信音賖又蚤黃昏到欹枕暗傷嗟
(合)被兒怎地温得熱冷似生鐵淚滴點漸成血
前腔
嚏噴没休歇耳朵兒鎮常熱聽得譙鼓動今夜又回
絕(合前)
皂羅袍(仙吕)
負却花臺月榭奈玉簫聲斷遠樹雲遮賞春羞向七
香車因循過了淸明也離愁百種放不下些珍羞百
味嚥不下些(合)心兒待捨教我如何捨
前腔
最苦如年長夜聽瀟瀟窗外細雨不絕自從陽關與
郞别衾衣獨自燻蘭麝相交情重好的記些相思魂
斷夢兒做些(合前)
下山虎
香羅難挽錦帶雙結一任他雲鬟亂好花惓折那更
繡線慵拈水沉懶爇無限淒涼捱未撤從去後半年
别整思量幾個月(合)女伴中難說向把金錢暗跌猶
怕他人輕漏洩
前腔
待他歸後看他怎說害得伶仃瘦你忒狠切直教他
跪到更深柳稍上月管取雙膝上都見血下得恁抛
撇轉思量添哽咽(合前)
尾聲
鸞鈴聲響依然歇暢好是冤家歸也把受過淒涼從
頭慢慢說
太霞新奏評云此套詞甚本色而腔多不叶三
籟頗嚴於律調乃推爲上乘吾不解也得墨憨
改本爲之一快
秋夜有懷(巳刻)楊夫人
綿搭絮(用尤侯韻本調近詞)
長空如洗薄暮雨初收誰駕冰輪碾破琉璃萬頃秋
怕登樓牽惹離憂總使淸光照我未審可照他州想
是獨宿嫦娥也與人間無二愁
前腔
花容消瘦默默自含羞猛憶當年枉把明珠暗裏投
甚來繇去覓封侯未審靑驄何處浪蕩他州爭奈分
短緣慳兩地相思一樣愁
前腔
人間天上今夕是何秋看織女牛郞巳度銀河配鳳
儔恨無休雨淚交流不是姻緣反目恩變爲讐自歎
命薄紅顔翻做了招魂宋玉愁
前腔
寒衣未授大火又西流只見北雁南來衰草茫茫無
盡頭望歸舟人倚西樓一似黃花消瘦鬼病難瘳又
聽吹笛誰家落日山陽都是愁
春日閨思(巳刻)范夫人
綿搭絮(用蕭豪韻)
薄寒輕悄紅雨染春條翠襯香芸一片煙絲軟蝶嬌
杏花梢啼鴃聲高閒殺鞦韆院落睡損鮫綃擔害得
悶對芳辰結思空拈白玉毫
前腔
落英鋪繡景色豔河橋簾影疎疎曉日瞳朧映柳梢
鏡花銷翠黛慵描盻殺&KR1889;螉塞遠離恨天遙斷送得
短嘆長吁三度瓜期折大刀
前腔
春歸院小風煖淡雲飄戸外青山繚繞吹絲送伯勞
總無聊都上眉稍想殺曲江詩酒錦字宮袍抛閃得
粉剰脂殘腸斷東風爲玉簫
前腔
棲遲荒檄落月戸梁高露白中庭風細雲波竹影抛
聽銅焦旅雁天遙愁殺金鞭難拗寶袜烟消折倒得
望眼將穿甚日脂車萬里橋
黃鐘富貴纏綿越調陶瀉冷笑蓋有味乎其言
也故惟句字得體音調出焉邇來作者旣不䆒
心歌者亦復信口張公李帽其不見嗤於明眼
者幾何是選諸作可稱盡美然兩調淸濁高下
自有正聲去支離而畱大雅是所望於知音者
商調
麗情(巳刻)梅禹金
山坡羊(用齊微韻此調卽山坡裏羊)
嬌滴滴一團風味熱急急萬般情意俏婷婷柳絮隨
風軟怯怯一似梨花雨分外奇輕翻燕子飛風流雅
調不是尋常趣却笑洛水湘波空教魂夢迷堪題總
飛煙也不如還疑比紅兒也讓伊
玉交枝(仙吕入雙調)
粉瑩香膩淡春山灣灣兩眉金波眼底生秋水燦香
痕一點唇朱搊箏十指如玉荑輕歌一曲春聲細落
花輕筵前舞衣飛檀屑枕邊笑語
忒忒令(同上此調與譜未合)
透骨髓風流怎醫牽魂夢相思忒癡因此上春心賺
入鴛鴦計怎肯忘恩義掌上珠心頭氣料情難轉移
好姐姐(同上)
共結嬌香嫩蕊願世世在天在地天長地久此情不
暫離傍人忌隨他舌劒唇鎗利怎忍得耳畔心頭生
是非
川撥棹(同上)
星前誓慘可可只自知但願得兩下常依但願得兩
下常依把恩情似山高水低山樣高無了期水樣深
無盡底
尾聲
鴛鴦帶綰鶼鶼翼把别樣風情再莫提輸却我半世
眞心都在你
題情(巳刻)陳秋碧
山坡羊(用東鐘韻又一體)
風兒疎喇喇吹動雨兒淅零零風送雨兒淒楚風兒
横繡幕中燈兒一點紅燈兒照破人兒夢夢遶巫山
若個峯朦朧徘徊兩意濃匆匆歡娛一霎空
皂羅袍(仙吕)
翠被今宵寒重聽蕭蕭落葉亂走簾櫳綠雲堆枕鬢
鬅鬆不知澑却金釵鳳惱人階下淒淒候蟲驚心樓
上璫璫曉鐘無端畫角聲三弄
解酲帶甘州(同上)
(解三酲)最無奈漏長更永怎支吾恨多愁冗夜深私
語無人共他那里驟靑驄笙歌醉迎花笑擁多應是
蘇小湖頭柳市東(入聲甘州)牽情一霎時採遍芳&KR1244;
玉抱肚(仙吕入雙調)
音書誰送知隔着關山幾重見如今水闊山高促急
裡怎覓鱗鴻寒衣費盡剪刀工線線針針手自縫
掉角望鄕(仙吕)
(掉角兒)一任他浮跡浪蹤終須是有箇相逢旣然他
能全始终做來的儘自包籠告神靈都無用捧玉鐘
流霞滿泛親陪奉(望吾鄕)生前共死後從願再把連
枝種
尾聲
寵愛深恩情重風流過犯且姑容多少閒言過耳風
秋閨對月(巳刻)駱永叔
山坡羊(用江陽韻)
碧雲窩冰輪初上畫闌前珠簾微漾巫山外凝眸漸
遙繡幃中種種添惆悵玉鏡明香奩照晚粧想年時
共飲蒲萄釀到如今冷落銀屏獨與姮娥相向淒涼
冷蕭蕭對月光寒螿語啾啾錦砌傍
五更轉(南吕)
浸樓臺銀波漾掛梧桐映粉牆鴛鴦瓦冷寒浸幌聽
吹笛關山聲聲悽愴悶倚闌慢自把心兒想鸞簫巳
斷秦樓響未審蕭史何方空負風淸月朗
園林好(仙吕入雙調)
露華濡團花繡裳雲樹隔萍蹤渺茫恨耿耿銀河相
望人何處月當窗秋巳半鬢驚霜
江兒水(同上)
影映蓮花白清浮桂子香水晶宮冷鮫綃帳彩雲歌
徹瑤天上霓裳舞罷裙空颺砧搗長安深巷縱有天
風吹不到玉關情況
玉抱肚(同上)
沉吟半晌霧空濛花陰轉廊歎烏鵲飛遶南枝盻靑
鸞目斷西廂冰壺珠箔冷銀牀瑟瑟金颷送夜涼
川撥棹(同上)
薄倖知誰向辦虔誠叩上蒼拜三星倍慘參商拜三
星倍惨參商斷人腸悲笳韻揚思悠悠夜未央漏沉
沉恨轉長
僥僥令(雙調)
金鈴村犬吠錦字塞鴻翔月落霜飛鴛被冷縱携手
陽臺夢一場
尾聲
月重圓梅應放願歸鞭冉冉返衡陽共擁紅爐再舉
觴
題情(巳刻)文衡山
山坡羊(用尤侯韻)
春染郊原如繡草綠江南時候和煙襯馬滿地重茵
厚堪醉遊殘花一徑幽烏衣巷口還依舊㷼子歸來
人在否添愁桃花逐水流還愁青春有盡頭
前腔
花褪殘紅香瘦院靜綠陰淸晝荷香扇暖撲面薰風
透景物幽臨池送酒籌齊紈扇底聞歌奏也勝蘭橈
杜若洲忘憂亭亭映碧流還憂情多似拙鳩
前腔
一種情根迤逗兩簇眉峯頻皺前番病了兀自今番
又心暗羞區區一楚囚黃花也笑我因誰瘦只爲冤
家教我出盡醜休休春風燕子樓颼颼秋風鬢欲秋
前腔
野寺晨鍾聲驟驚夢魂飛巫岫雲收雨歇獨自空僝
僽被褁頭無端淚暗流雙眸強合不能勾這未了的
相思甚日鈎悠悠料恩情逐浪鷗無繇知音書收未
收
代謝少藴寄情(巳刻)梁少白
山坡羊(用魚模韻)
亂紛紛簾櫳風絮慢騰騰紗窗香炷重疊疊江東暮
雲密匝匝渭北春天樹途路紆衡湘絕雁魚巫陽夢
遠魂千里獨倚危樓故人何處嗟吁目斷關河一紙
書淒其况復東風花落餘
代葛雲卿寄情
前腔(用家麻韻)
靜陰陰夕陽初下冷蕭蕭重簾高掛暗昏昏殘燈半
明疎喇喇幾陣西風大淚似麻方知一念差傷心最
苦簷前馬門掩淸秋更無些話嗟呀何事當初悞信
他冤家着甚來繇辜負咱
代王幼玉寄情
前腔(用尤侯韻)
記匆匆霎時成就喜孜孜連宵拖逗怨迢迢經年别
離悶懨懨鎮日閒窮䆒自浪游恩情一旦休河橋記
得頻回首望眼盈盈淚沾羅袖難留恨殺西風下水
舟離愁流到揚州古渡頭
代劉季招寄情
前腔(用江陽韻)
病淹淹難醫療的模樣軟怯怯難存坐的形狀急煎
煎難擺劃的寸腸虚飄飄難按納的情和況空自忙
全然没主張盟山誓海都成謊輾轉書來更無的當
淒涼爲甚更長似歲長蕭郞莫認他鄕是故鄕
秋閨(巳刻)高東嘉
二郞神(用尤侯韻)
人别後正七夕穿針在畫樓暮雨過紗窗凉巳透夕
陽影裏見一簇寒蟬衰柳水綠蘋香人自愁況輕拆
鸞交鳳友(合)得成就眞箇勝似腰纏跨鶴揚州
前腔(換頭)
風流恩情怎比墻花路柳記待月西廂携素手爭奈
匆匆話别霎時雨散雲收一種相思兩處愁雁來時
音書未有(合前)
集賢賓
西風桂子香韻幽奈虛度中秋明月無情穿戸牖聽
寒蛩聲滿牀頭空房自守暗數盡譙樓更漏(合)如病
酒這滋味那人知否
前腔
功名未遂姻緣未偶共簇箇眉頭惱亂春心卒未休
怕朱顔去也難留明珠衒售不如意十常八九(合前)
黃鶯兒
霜降水痕收迅池塘巳暮秋滿城風雨還重九白衣
人送酒烏紗帽戀頭思憶那人一似黃花瘦(合)強登
樓雲山滿目遮不斷許多愁
前腔
惟酒可忘憂奈愁懷不殢酒幾番血淚抛紅豆相思
未休淒涼怎守老天知道和天瘦(合前)
琥珀猫兒墜
綠荷蕭索無可蓋眠鷗淺碧鄰鄰露遠洲羈人無力
冷颼颼(合)添愁悄一似宋玉賦高唐對景傷秋
前腔
一簇紅蓼相映白蘋洲傍水芙蓉兩岸秋想他嬌豔
倦凝眸(合前)
尾聲
一年好景還重九正是橘綠橙黃時候強把金尊斷
送秋
閨思(巳刻)梁少白
二郞神(用尤侯韻)
相逢久笑春來尚分飛似舊記軟弱身兒年紀幼重
簾不捲蕭條獨坐危樓爲甚麽懨懨如病酒空恩愛
未曾消受莫淹留竟不念匆匆歲月如流
鶯啼序
錦堂風月今又秋參辰還自昴酉定非關途路悠悠
不干魚雁差謬奈花營唇鎗戰爭更錦陣心兵輻輳
無共有只落得浪傳人口
簇林鶯
空挑鬭難斷頭爲高唐雲未收朝朝暮暮在陽臺右
情深怎休恩深怎丢因此上明知未偶還拖逗夢悠
悠三星天外空戴月如鈎
啄木兒(黃鐘)
曾留戀幾浪游秋水春山常聚首記花陰淸晝攜琴
想燈前午夜藏䦰更憶他修書漫捲羅衫袖高歌半
解香喉扣訂約偷回扇底眸
滴溜子(同上)
天台渡天台渡桃花水流章臺路章臺路柳條報秋
誰道落人機彀崑崙是何處與奴施妙手把往日恩
情一旦盡勾
水紅花犯
正値陽回九九被何人苦逗遛奈阻隔去無繇冷颼
颼卿卿知否多應獨倚小窗幽柬難投重門誰扣四
五年光陰虚度三兩行淚空流淒淒切切殢人愁也
囉
尾聲
景淒涼人僝僽相思孽債幾時休直待要海燥江枯
方罷鈎
暮冬閨怨(巳刻)楊用修
二郞神(用庚靑韻)
分鸞鏡爲脉脉相思愁病頃刻光陰冬巳剰隴梅岸
柳那堪枝上春生共渡寒江一夜程怎挨得懨懨薄
命恁伶仃枉修眉蹙損將誰藥褁醫經
前腔(換頭)
恩情當初錯認今成畫餅似水底燈前花月影甜言
蜜語誰知有口無憑萬種恩情一片冰單得個蒼天
作證恁關情枉腰圍瘦損無端心緒瞢騰
集賢賓
雕梁燕子雛又生啾啾暗度窗楹把我離懷提掇醒
病難除夢又無成心中自省何日得那人懽慶成孤
另有誰問粉枯脂剰
前腔
海棠零落添暮景一輪月可中庭紅燭無心花下秉
向人前不敢招承孤形孑影尋不出些兒話柄把羅
襪整怎奈何露多花徑
黃鶯兒
何處杜鵑聲漏沉沉月二更啼殘蕭寺閒鐘磬神魂
暗驚相思倍增離人最怕愁難聽拜三星淚珠不斷
添的箇曲池平
前腔
何處又吹笙爲兒郞焦仲卿與伊同事還同病淒涼
怎經離愁怎生花間宿鳥棲無定恨多情分明忘却
翠幕與銀屏
琥珀猫兒墜
無聊無賴茆屋聽鷄鳴遠岫烟消斗欲橫轆轤聲巳
響丁丁魂靈想着那人兒欲罷無能
前腔
倦開粧閣吹滅短檠燈紅日摇窗風愈冷焚香拜禱
紫姑靈惺惺休把竝頭蓮做了水上浮萍
尾聲
臨行曾把佳期訂此際雁鴻難定何日得明珠掌上
擎
擬漢宮春怨(有序巳刻)梁少白
宫詞之作其來巳渺與時高下具體紛紜援雅
琴而變調方無愧于長門之篇顧女史以問詩
始有得于自悼之意洽及南國降自唐家香詞
滿案無非怨望之音秀翰盈箋盡是嬉游之句
淚痕不學君恩斷悵怏何深不是思君是恨君
含冤尤甚而且密奏入月仲初巳墮于誨淫近
覓祗承禹王實淪乎導欲是皆哀過于中樂失
其正者也況漢氏篇長唐人調短蔓延急促未
恊宮商因簡彤管之編偶閱掖庭之籍歲華虛
度永巷幽深氣候不齊阿房寥廓感女弟之進
始焉寵冠乎椒風悵宫人之終則魂游乎薤
露于是聲從新譜詞按舊宫用寫曠女之幽懷
聊述空閨之微旨雖未盡風人之緒亦以見愛
君之情云爾
二郞神(用先天韻)
銅壺轉奉箕箒又平明金殿記少小披香曾侍宴鸞
輿别後椒房寂寞多年只聽得風送西宮歌吹遠歎
命薄承恩何淺恨無緣總黃金求賦文章更有誰憐
前腔(換頭)
花磚飛英亂疊湘簾高捲奈春鎖重重深小院怕鞋
侵荒蘚瑶階欲下還旋何日得碾破蒼苔畱玉輦愧
隨例雖朝空見恨無緣總黃金求畫丹青竟有誰憐
集賢聽黃鶯
(集賢賓)思家何處魂夢懸我淹淹弱息難延九十日
春光愁過半病膏盲旦夕牽纏腰肢瘦軟宫醫有倩
誰呼喚(黃鶯兒)淚綿綿書封戰襖投向阿誰邊
前腔
閒宵欲賦紈扇篇奈秋風篋笥空捐月過房櫳朱戸
掩這深宫夜午誰喧怪金鈴小犬吠花聲隔簾窺見
淚綿綿詩題紅葉流向阿誰邊
黃鶯兒
錦瑟倦調絃&KR0863;春風泣杜鵑開簾羞覩雙飛鷰他那
裏歌臺夜喧我這裏舞衣晝眠却緣何一宫咫尺温
涼變會無年鼎湖龍去除是共登仙
前腔
粉黛浪三千念當初寵最先爲甚十年不識君王面
非君故偏似妾故專而今追悔又難重見會何年翠
華雲暗除是共陵園
琥珀猫兒墜
煙橫閣道日落斷傳宣魚鑰隨收金鎖穿花房夜搗
守宫鮮天天又蚤是門掩黃昏銀燭空燃
前腔
君恩浩蕩豈是誤嬋娟自恨孤身多命蹇今生巳矣
遠結再生緣天天又蚤是月落烏啼玉漏空傳
尾聲
傷心過處還消遣自甘受一生微賤聖主從教億萬
年
代伎謝雙送别瀑泉王孫(未刻)高深甫
二郞神(用眞文韻)
西風緊恨留不住幾摺征帆此夜人黯黯離愁心上
忍寒鷄殘月催人似妬我良姻三唱聲沉影一痕報
曉窗鵲傳初信驀地裏消魂霎時間天涯海角枕畔
平分
集賢賓
朝烟一帶迷遠村蒹葭露冷江濆無計從君舟楫穩
水中夹空惜離羣菱花妬粉任憔悴别來靑髩鱗鴻
信五雲高路隔朱門
鶯啼序
霜花露草遺泪痕甘自眼前承認佃心頭種種恩情
怕日後都化做愁根有誰怜三秋永夜弔隻影一鈎
殘燼君須憫芙蓉花搖落風塵
啄木兒(黃鍾)
慚風月隔笑顰烏鵲盟寒枕簟春漫自喜帶日寒鴉
蚤飛傍聽雨長門君心去留渾無准妾身死生能相
信望眼將傳石上神
黃鶯兒
芳草戀王孫遍天涯付轉輪你是迷香洞掌鶯花印
生平此身知心是君相逢莫作尋常論意兒眞分鞋
破鏡憐取眼前人
琥珀猫兒墜
姻緣兩字空自計朝昏紈扇情多易怨嗔巫山巫峽
夢無因溫存怎得箇君能爲雨我作行雲
尾聲
堪憐柳色章臺嫩莫把這桃花當避秦須索要蚤向
春風一問津
秋夜病中懷舊(有引未刻)張旭初
病鬼牽纏愁魔竊發況復秋聲聒耳驚搖欲絕
之魂春夢勞神痛洒將枯之血腰瞿同沈瘦嘆
枯楷之不如鬢亂類潘絲惜霜華之輕點瞢騰
無主事事傷心潦倒難堪沉沉刻骨因借宮商
之韻漫排憂鬱之衷爰有是作
二郞神(用蕭豪韻)
寒衾峭嘆瘦骨棱棱痛怎熬恍惚魂隨天外繞翻來
覆去無端幽恨重挑心事偏將心病炒熱身軀倍增
炮烙惡根苗只落得枕邊紅淚頻抛
前腔(換韻)
蕭條沉沉永夜漏傳偏杳况哽咽寒蛩鳴砌草似聲
聲啼怨將人暗地吹敲悔容易當初彈别調怎怪得
牽衣咶噪病根苗添得箇胸前愁塊難消
集賢賓
參苓徒費奪命膏似水石頻澆笑殺玄霜空自擣記
前秋病裏劬勞黃昏淸蚤藥共食親司罏竈相看好
笑盈盈道記添衣襖
前腔
别來夢裏常會着依希光景如昨楊柳樓頭新月小
飛碎玉共醉葡萄頻移寒燠轉眼處紅香零落顰與
笑算都是黃糧一覺
黃鶯兒
霪雨嘆連宵怪狂颷轉怒號驚掀斗帳寒威暴碎琉
璃那遭剷瓊枝那朝風波一似今番惡枉神勞想從
來好事強半不堅牢
前腔
燈滅篆烟銷再吹藜伴寂寥還嫌隻影空相弔剜柔
腸似刀炙憂心似&KR1582;飄搖狼藉如衰蓼嘆柔條懨懨
殘息偏遇雪霜高
琥珀猫兒墜
鄰鷄初唱夜色尚迢遙隱隱鐘聲出麗譙幾回睜眼
望明朝徒勞推不去剰雨殘雲耳畔瀟瀟
前腔
林梢欲曙宿鳥正離巢歷亂偏從簷際擾朦朧合眼
又驚覺焦懆博得箇渾身透濕汗雨如澇
尾聲
強擡身披衣靠嘆癡情綿纏不了只怕病淺愁深難
自保
秋閨(巳刻)吳崑麓
集賢賓(用尤侯韻)
芭蕉冷落秋夜幽蕭蕭獨抱寒稠欹枕俄驚窗雨驟
一聲聲惹起閒愁珠抛玉澑幾側耳幾添僝僽空自
守這淒楚爲誰擔受
黃鶯兒
風颺繡簾鈎和蕉聲帶雨浮夢回幾陣殘更候似蛩
聲更啾似砧聲更稠淅零零苦把淒涼奏思悠悠都
將别恨收拾上眉頭
猫兒墜
芭蕉色褪蔭綠減深秋況復輕分彩鳳儔那禁蕭瑟
雨颼颼(合)堪憂最苦是長夜如年漏滴譙樓
前腔
短檠半減應怯照人羞空把明珠暗裏投淋滴滴翠
淚雙流(合前)
尾聲
西風吹雨紗窗透魂斷處香消金獸忽聽鷄聲報曉
籌
秋怨(張伯起改巳刻)沈靑門
集賢賓(用江陽韻)
梧桐露冷生嫩黃半簷秋浸紗窗玉馬無情頻闘響
頓驚開夢裏鴛鴦教人暗想怨只怨西風狂蕩空悒
怏怎能彀倩魂重往
前腔
記别時話兒都是謊好教人暗裏徬徨莫不是信着
他人閒論講他那壁廂背後輪鎗難遮怎擋俺只有
青天在上君細訪枉了人算甚高強
黃鶯兒
消瘦杜韋娘慘離情淚兩行幾回怕入芙蓉帳衣殘
麝香樓空畫梁愁來暗覺如天樣細思量天猶較短
不比這愁長
前腔
砧韻度東墻月中庭漏漸長秋來倍覺添惆悵詩閒
錦囊衾閒象床相思暗把濃愁釀最心傷數聲歸雁
淒楚過瀟湘
琥珀猫兒墜
想去秋厮傍醉倚石頭床覻着眉兒畫短長花前携
手說高唐蕭郞又不知甚處迷留軟玉温香
前腔
傾心吐膽博得個假乖張有話何人遠寄將看今年
不似舊行藏參商爲甚的負却初心頓忍相忘
尾聲
夢兒裏頻相向還不了生前孽帳爲雨爲雲枉斷腸
此曲前四闋散見沈靑門唾窗絨內予兄楚叔
托名伯起續而成套誠如貫明月之珠合苕華
之璧矣予兄精於曲學凡吳騷舊本所載某某
改刻除江東白苧詞外皆其手筆特表而出之
以政同調(嶺樵附筆)
秋思(巳刻)馮海浮
集賢賓(用魚模韻)
離愁滿天没處躱下香階權當騰那離了重幃還較
可見牛郞阻隔銀河空躭寂寞眼睜睜一邊一箇他
和我百殷的離不了愁窩
前腔
靑山淺描雙黛鎖向天邊望斷秋波遠樹寒空煙淡
抹畫眉郞那答兒磨陀靑春擔閣要相逢陽臺一樂
無結褁糊突夢當甚麽嘍囉
黃鶯兒
烏兔轉如梭急煎煎把俺磨一年好景都零落風兒
寒奈何雁兒呌怎麽雨絲兒哨的窗兒破冷呵呵香
腮紅沁只疑是醉顔酡
前腔
瘦影伴姮娥呆答孩怎動那幾椿兒慣把人折挫疎
刺刺帳羅虚空空被窩慘淒淒長夜捱不過眼強合
難禁枕冷又添上淚痕多
琥珀猫兒墜
雲鬟重整宫樣綰靑螺何日粧臺展翠蛾幾時繡榻
兩情和因他悄一似倩女離魂病染沉痾
前腔
扁舟閒繫盡日漾金波水冷霜淸舞敗荷江湖滿地
一漁蓑蹉跎却不道孤負幽期對景吟哦
尾聲
好時光堪行樂百歲芳春有幾何湏及蚤回還錦繡
窩
宫詞(巳刻)沈子勺
集賢賓(用庚青韻)
登樓倚闌看暮景白漫漫天闊雲平浸地面池臺流
倒影透西風月戸雲扄把花翹暗整粧樓下飛螢不
定愁愈逞空望斷碧梧金井
簇林鶯(譜中無此一體不知所本)
(簇林)驚瓊珮吹玉鈴隔羊車囚鳳城菱花獨舞靑
鸞鏡(黃鶯兒)淒涼四星迢遙五更碧煙虚沉木銷金
鼎料今生孤辰寡宿不敢怨長庚
啄木兒(黃鐘)
寒風緊鴦被輕温不過雙鈎羅襪冷亂紛紛葉走庭
除影蕭蕭竹掃窗楹自來羈人與悶懷難爭競况我
瘦身軀怎和愁腸掙剛剰得擔害怕恩情骨一莖
琥珀猫兒墜
秋蛩夜語委實不堪聽啼樹官鴉不住聲被相思業
鬼攪魂靈無憑怕只怕魂斷天涯有夢難成
尾聲
夜闌燭滅人兒靜疎櫺裡新月照人明傲殺姮娥無
世情
閨情(翻北詞)沈子勺
集賢賓(用皆來韻)
天涯自他爲去客黃犬音信全乖鏡掩菱花終日待
濕湘裙冷透蒼苔靑山點黛人更在靑山天外没布
擺撲鼕地石沉蒼海
啄木鸝(黃鐘)
(啄木兒)休回首愁感懷薄劣冤家心性改假饒是線
斷風箏落誰家也要明白愁來更覺愁腸隘怎擔得
偌多相思債别鳳離鸞何日諧(黃鶯兒)占卜卦錢排
琥珀猫兒墜
移山廻海招贅相公宅多就了除名烟月牌迷留没
亂好難猜多才敢只是柳葉眉兒等你過章臺
滴溜子(黃鐘註前)
纔聽得砧聲住角聲又哀眼見得燈光暗月光又埋
風景偏生&KR2977;魀疎桐葉亂篩蛩吟晚籟那里是姮娥
影占了書齋
尾聲
意中人今夜知何在猛隨風雨上心來只落得淚點
垂垂下兩腮
惜别(巳刻)張熙伯
集賢賓(用尤侯韻)
懷珠袖璧空暗投多應是運値辰勾錦鯉春鴻逐浪
漚望音書恐難便有溪邊路口反一似夢中分手何
須又向湘雲楚峽追求
前腔
恩情總是不自繇風塵慣使人愁事到其間應掣肘
眼睜睜割斷綢繆人前背後禁不住熱心挑逗難罷
手眼中血心上空流
黃鶯兒
牽惹恨悠悠慘江聲不斷流情多淚染楓林瘦離歌
馬頭離人渡頭欲言難語空僝僽恨悠悠團圞夜月
羞捲上簾鈎
前腔
心事暗藏䦰向誰行計去留歲華苦共寒燈守芳春
豔遊紅香酒籌如今都被天除扣事空謀桃花流水
歸路隔丹丘
琥珀猫兒墜
山長水遠拚命寄浮蝣此路分明是斷頭門前何日
繫驊驑今後單剰箇故園幽夢舊日風流
前腔
西風雁字天外信難修心債何年是了休如今欲會
兩無繇難剖教我名躭實受事出虚收
尾聲
靑蛾愁簇絲絲柳紅淚啼殘葉葉秋怎禁這淚短愁
長教人不耐久
春怨(梁少白改巳刻)陸包山
高陽臺(用車遮韻此調卽慶青春)
萬點殘紅千林新綠聲聲怨殺啼鴂驀送春歸芳心
時爲愁絕傷别烏絲小字書空寫有話兒和誰分說
頓教他歸來再整舊時風月
前腔(以下俱換頭)
悲咽冷冷淸淸淒淒楚楚黃鸝又蚤啼徹人在層樓
闌干十二凭絕愁結天涯遠隔何日返怎遣這望中
流血奈臨風無端懊惱玉釵敲折
前腔
難撇病染相思愁躭悒怏陡覺精神悲切絳燭花生
蛾來又從搧滅情絕鱗鴻望斷音信杳暗自將鳳鞋
輕跌任殘灰麝蘭待燼慵把香爇
前腔
愁結門掩殘春冷風疎雨那更那人長别地北天南
淒然兩下屏絕難決爭知到今心頓改好情懷巳成
週摺嘆巫峯重重霾霧一時迷疊
前腔
薄劣鳳友鸞交蜂喧蝶嚷怎忍鏡分簪折暗想花前
幾回立地曾說情切溫存萬種誰似你這姻緣實難
抛撇慢回首端然如夢悶縈愁結
前腔
虚設繡榻銀屏鴛衾珊枕幾番猶自難熱縱有鸞膠
斷絃何日重接懽悅人歸錦堂春復靄羡春香紅透
雙頰共畱連花堆錦片這回心愜
閨思(巳刻)楊彦華
字字錦(用先天韻)
羣芳綻錦鮮香逐東風軟黃鸝弄巧聲提起傷心怨
覩名園只見杏障桃屏桃屏上映着柳眉翠鈿天天
桃花隱約可不強似去年緣何去年去年人不見(合)
空蹙破兩眉尖空蹙破兩眉翠尖奈山長水遠知他
在那里他在那里和誰兩箇歡歡喜喜瀟瀟洒洒咱
這里思思想想心心念念我欲待見他一面
前腔
梅黃雨霽天漸覺南薰轉聲聲噪柳蟬&KR0863;&KR0863;飛梁㷼
盻庭前只見照眼葵橊葵橊上映着紅顔似染難言
鴛鴦竝頭怎不教人可憐知他共誰共誰相畱戀(合前)
不是路
離緒懨懨悄没箇人兒在眼前空嗟怨何年何日再
團圓恨綿綿關山極目情無限寫下花箋誰與傳尋
思轉天涯蕩子何時返怎生消遣怎生消遣
鵲踏枝(卽滿園春一名遍地錦又名雪獅子)
南樓外雁翩翩悄没箇信音傳長空敗葉飄零舞金
風動金風動鐵馬兒聲喧紗窗外透銀蟾(合)眞箇是
想殺人也天盻殺人也天短行冤家行短冤家音稀
信杳莫不是負却盟言
前腔(換頭)
&KR0686;雲布朔風起遍長空柳絮飄綿見幾樹老梅開綻
蕊銷金帳銷金帳共誰兩箇同懽宴空教人獨坐獸
爐邊(合前)
尾聲
終須有日重相見相見後依然懽忭辦炷明香答謝
天
贈月來(未刻)沈伯明
字字錦(用先天韻)
江風送彩船吹下吳官媛遙聽奏管絃知是虹橋宴
柳堤邊只是菡蓞生香香生處兀誰擁着麗娟無緣
休文帶減蚤則支枕晝眠何能見伊見伊多嬌面空
隔斷楚湘烟空隔斷楚湘暮烟又萍蹤浪捲教咱盻
想着咱盻想着美人此去鶯湖小小苕溪遠遠禁不
得離亭點點征帆片片俺侍去心如箭
不是路
銀漢斜懸獨上江樓思悄然凭闌遍見蟾飄桂影又
將圓意俄延似蕉心吐葉腸偷轉藕節生花眼暗穿
從人願歸飛雀舫乘流便乍來庭院乍來庭院
滿園春(註前)
輕盈態玉飛仙恍一似石家翾聽嬌喉一串驪珠顆
堪腸斷堪腸斷眉眼兒爭妍偏謔浪恣情喧喜殺人
怎言愛殺人怎言美豔無雙豔美無雙端相覻也名
兒下定不虚傳
前腔(換頭)
空談劒枉執拂笑千秋女俠誰憐懊恨錦鴛無伴侣
寒塘下寒塘下又聽幾叠陽關怨望蘇城一帶白雲
天悵燈殘舞筵惜香飄酒前冷露無聲露冷無聲蛩
淒夜永携囊去莫忘裝緜
尾聲
癡情漫把霜毫展一字字廻腸百轉何日當歌贈錦
纏
秋閨怨(未刻)梁少白
字字錦(用寒山韻)
秋來怕倚闌没樣堪經眼寒鴉點夕暉曲水縈村岸
指征帆只見慘淡飛雲飛雲表砌着幾堆亂山癡獧
天涯訪故可曾一想瘦顔明知别懷别懷禁不慣抛
得下影鸞單抛得下影鸞泣單況多時未返他今在
那里今在那里便教苦戀靑樓鼓瑟紅樓把盞應念
取西窗燭冷東窗蕊爛則枉鳳釵敲綻
滿園春
霜臯外渚鴻翻錦織就倩人難憑誰寄語無情子風
塵內風塵內裘馬兒如閒忙回首辨歸鞍蚤角吟也
殘漸月盈也殘捱盡淒涼盡捱淒涼相逢漫吐只付
與袖浥啼班(止二支無尾)
秋閨(巳刻)文衡山
黃鶯兒(用齊微韻)
孤鏡畫愁眉未凝眸淚巳垂悔當初拆散鸞凰配如
今未歸芳心付誰總詩題紅葉空自隨流木隔天涯
願君如旅雁萬里向南飛
香羅帶(南吕)
相思倚繡幃離愁怎持金樽未傾心巳醉冰絃欲理
指難移也此際無窮意有天知天應念妾妾念伊惟
有薄倖無情也不念當初炊扊扅
醉扶歸(仙吕)
對銀燈終夜長吁氣整鴛衾空憶合歡時怪蛩聲偏
惱獨醒人恨嬋娟不照孤眠處怎能勾重合鳳臺簫
多應是躭悞巫山雨
好姐姐(仙吕入雙調)
追思那日别離兩下裏指天設誓銘心刻腑教他休
負虧成何濟君心一似風中絮飄蕩春江猶未歸
玉山供(同上或作頽誤)
(玉胞肚)殘秋天氣憶蕭關尚未授衣自臨機欲織廻
文未穿梭寸心先碎(五供養)柔絲萬縷千里車輪難
繫路遠書空寄卜歸期教人終日倚門閭
香柳娘(南吕)
看芙蓉滿地看芙蓉滿地兀自笑人憔悴對花無語
含羞愧&KR4039;金蓮懶移&KR4039;金蓮懶移獨立望長空銀河
隔牛女嘆朱顔漸頽嘆朱顔漸頽半向夢中消半向
愁中去
尾聲
天涯草色心千里盻望王孫何日歸此恨綿綿無盡
期
春思(巳刻)楊夫人
黃鶯兒(用皆來韻)
采藥憶天台盻仙音不見來倚闌却把靑鸞怪香留
鏡臺明分玉釵桃花流水依然在憶天台合歡雙帶
好寄與多才
前腔
折柳寄章臺襞雲牋錦句裁銀箏翠袖煙花寨千回
萬回傳杯放杯故人惟有何戡在記章臺牽情係愛
舞袖與弓鞋
前腔
遙夜步閒階恨玲瓏音信乖三生未了鴛鴦債道來
不來說諧不諧窗殘夜月人何在步閒階藍橋路窄
空使燕鶯猜
前腔
聽雨坐空齋任閒花爛漫開碧雲信斷南天外風搖
綠槐露冷紫苔詩人老去多情在坐空齋黃昏無耐
燈影照離懷
閨情(巳刻)陳秋碧
鶯啼序(用庚青韻)
孤幃一點殘燈忽地半滅猶明夜迢迢斗帳寒生展
轉幽夢難成盻雕鞍把歸期暗數怪浪跡全然無定
把前情自省說來的話兒無憑
黃鶯兒
無語對銀屏正譙樓鼓二更梅花不管人孤另疎鐘
幾聲殘角又鳴薄衾單枕愁難聽瘦伶仃懨懨病骨
離恨怎支撑
集賢賓
椰楡鬼病誰慣經但舉步難行翠鈿金釵無意整好
梳粧一日何曾心懸意耿自古道佳人薄命凄凉景
盻不到美滿前程
滴溜子(黃鐘註前)
芙蓉面芙蓉面泪痕怎禁楊花性楊花性别離太輕
自是東君薄行紅英空自芳誰𬋩領浪蝶狂蜂休要
闘爭
簇御林
天涯路長短亭怨王孫芳草靑晝長羞把闌干凭幾
番暗把鱗鴻倩訴衷情千言萬語猶恐欠叮嚀
琥珀猫兒墜
野花村酒他那里醉還醒冷落誰憐冬暮景奴躭寂
寞恁飄零薄情不記花前月下海誓山盟
尾聲
風流惹下相思病只索把那人癡等他没眞情我須
辦至誠
秋閨(巳刻)孫百川
鶯啼序(用蕭豪韻)
梧桐一葉秋巳凋看斗轉西杓夜長時更漏迢迢枉
教人辜負良宵透珠簾金風蕩颺映綠窗銀蟾光耀
怎捱到曉不覺的月上花稍
集賢賓
朱顔可惜虛度了況逢暮景良宵日近天涯雲縹緲
呆打孩共誰歡笑花陰月皎對此際越傷懷抱深院
悄西風起淚零多少
黃鶯兒
蛩語絮叨叨聽寒砧入夜高雨摧壞壁苔花老助秋
聲晩潮戰西風柳條破雲送月朦朧照正無聊誰家
短笛哀怨度中宵
琥珀猫兒墜
鏡鸞羞覩忽訝臉容消淡淡蛾眉誰畫巧帶圍寬褪
小蠻腰寂寥怎禁那梧葉蕭蕭亂下亭臯
尾聲
何時盻得才郞到對蒼天焚香禱告但願鸞鳳一處
交
麗情(未刻)沈伯英
鶯啼序(用歌戈韻)
盈盈十五纔過羡曼睩修蛾似霓裳舞罷婆娑體態
不任輕羅壓繁華每抛脂剰粉爲勝覧好乘流扶舵
把愁城悶鎖都付與澤國煙波
黃鶯兒
無恙片帆過正仙郞欲渡河奈行雲尚與陽臺左爲
歡幾何牽愁更多還防着眼人窺破恨蹉跎含嬌欲
語無計奈情何
集賢賓
分違幾日緣再合正隱跡煙蘿此際紅鸞方證果兩
鴛鴦竝宿池荷把相思療可消不了些兒香唾難脫
躱供養在眼角心窩
滴澑子(黃鐘註前)
描蘭艸描蘭艸指兒似瑳歌金縷歌金縷臉兒半酡
眼見芳心無那風波錦被中難停妥耳畔輕輕道今
番快活
簇御林
蜂蝶鬭鶯燕聒浪兒每一任他隨風怎肯輕飄落怪
禍起天來大事多磨偏教妹妹不得傍哥哥
琥珀猫兒墜
算來人世會少别離多倚棹休彈珠泪顆歸期約定
敢輕挪知麽你跟前豈容一字差訛
尾聲
收將風月同擔荷願烟花寨莫遭袄廟火看比目魚
兒相將渡愛河
鶯啼序首句據伯英詞譜仍七字而此曲乃用
六字起蓋倣陳大聲孤幃一點殘燈句法也三
籟謂大聲曲實是孤幃一點將絕燈七字非六
字然攷拜月亭有鶯集御林春曲乃鶯啼序二
句集賢賓三句簇御林一句三春柳二句合成
者起句如恰纔的亂掩胡遮聽說罷姓名家鄕
句法正與孤幃一點殘燈相近卽少一字亦宜
添在孤字之上若三籟孤幃一點將絕燈則與
集賢賓起句一般何不直註集賢賓五句而必
另註鶯啼序乎凡鶯啼序用七字起者皆犯集
賢賓也或作換頭可耳因二曲腔調相近作者
多互犯而又不得眞正知音者辨之其是非顚
倒吾不知所終矣(墨憨齋原評)
〇春思(巳刻)陳秋碧
金梧桐(用尤侯韻)
香醪爲解愁酒醒愁依舊斜月殘燈正是愁時候愁
憑酒破除酒被愁拖逗酒力無多酒去愁還又愁深
酒薄難禁受
東甌令(南吕)
花凝恨柳含羞花柳傷春人病酒鶯啼燕語淸明後
全不管人消瘦剰雲殘雨兩悠悠遮斷晩粧樓
大勝樂(同上俗以聖誤)
桃源洞花事都休許劉郞重到否啼痕湮透靑衫袖
傷白傅惱江州這些時瑤琴罷却求凰奏可正是紅
葉誰人寄御溝陽臺夢杳苦追蹤問跡似無還有
解三酲(仙吕俗以醒誤)
忘不了共携纖手忘不了西園秉燭遊忘不了同心
帶結鴛鴦扣忘不了羅襪雙鈎忘不了香囊雜彩新
挑繡忘不了百寳珍珠絡臂鞲閒窮䆒把嬌懽美愛
盡付東流
尾聲
好姻緣還成就繡幃錦帳傚綢繆月底新詩再和酬
惜别(巳刻)曹含齋
金梧桐(用蕭豪韻)
相思借酒消酒醒相思到月夕花朝容易傷懷抱懨
懨病轉深未審他知道要得重生除是他醫療他行
自有靈丹藥
東甌令(南吕)
情山遠意波遙咫尺粧樓天漾高月圓苦被陰雲罩
偏不把離愁照玉人何處教吹簫辜負了這良宵
浣溪沙(同上)
我自招隨人笑自古來好物難牢我做了謁漿崔護
違前約採藥劉郞没下梢心懊惱再休想畫堂中綺
筵前夜將紅燭高燒
尾聲
我青春他年少玉簫终久遇韋臯萬苦千辛休忘了
冬日閨情(王百榖改巳刻)陳秋碧
金梧桐(用魚摸韻)
漫漫瑞雪鋪密密彤雲布兩兩漁蓑粧點江天暮慚
無謝女才空想梁園賦學弄梅粧又恐天孫妬無言
半晌深扄戸
東甌令(南吕)
思前事想當初有個人兒對擁爐雲屏霧障重重護
却易把流年度如今人去影兒孤教我怎支吾
劉潑帽(同上)
見白鷴皓鶴失鮮素雲靉靆雪蚤模糊攔截遊子歸
來路折柳亭埋緊凍合停橈渡
奈子花(同上)
金鳬冷水漬冰壺空閒却錦繡氍毹闌珊鍱零落
流蘇愁糊突夢中難遇吞吐問前盟半點虛無
浣溪沙(同上)
風月招姻緣簿到如今一筆消磨癡心倩女成躭誤
薄倖相如下狠毒心正苦怪兩個寒禽兒向梅稍頻
頻厮喚相呼
金錢花(同上)
拈來彩筆生疎寫就雪蕉畫圖把病容愁臉細臨摹
寄與君怕君難覩崔家女不是舊規模
尾聲
晚來時添淒楚嘶馬橋邊雪滿湖正是夫戍蕭關妾
在吳
冬閨之曲詞林最乏善調而秋碧作者凡幾牢
騷淒切俱屬可傳韻選無劉潑帽奈子花金錢
花三曲今照舊稿增入卽一二句法未合亦不
足爲全瑜之玷也(騷隱)
相思曲(翻北詞未刻)沈伯明
金梧桐(用江陽韻)
相思本自雙未必雙思想兩下難憑與相字兒渾無
當他情有盡頭俺意難丢放獨自牽思這單字應非
謊單相思另是一箇相思樣
東甌令(南吕)
單憔悴自淒惶怎把單字兒連相厮混講只爲多情
打不破情兒障加一字在相思上替他思想爲他忙
又似各牽腸
大勝樂(同上)
牽腸處還自斟量這相思何必兩果然咱想他亦想
只當却兩相忘偏是箇落花點點他自飄殘浪方顯
得流水潺潺我只汎舊香思之惚恍須索把無情有
意總付愁鄕
解三酲(仙吕)
他想我似鏡中留像我想他似藕斷絲長他笑我恁
懸懸倒被生撇漾我笑他也禁不得夢魂傍只道是
將咱留戀我便不繫腸倒不如撒地丢開教我越慘
傷心搖蕩絶勝似相思淚洒兩地汪汪
尾聲
轉愁煩添悒怏焉知不想殺那邊廂又道我無心向
你行
携孫姬雁來繡鞋(有序巳刻)馮千秋
㷼姬孫月小字雁來棋酒娛人琴書自樂時人
共傾其佳麗夙昔自負乎情癡弱足纖腰是吳
門之趙女淸歌妙舞眞北方之佳人予落魄詞
場偶浪遊麗館解我紉蘭之佩竊彼綠絲之屩
戲咏新詞聊以慰牢騷云爾
金梧桐
春風蘇小家夜月徐卿榻携得春歸香惹鮫鮹帕似
奇葩瓣欲飄半月光初發白彀輕緗底樣些兒大千
金一捏眞非假
東甌令(南吕)
心兒念口兒誇忙裏偷看分外佳鳳頭啣出珠兒滑
滿繡猶如畫芳蘭一朵襯梅花綠萼映紅霞
大勝樂(同上)
向燈前影弄窗紗道成雙還是假記前朝竝立紅裙
下似一對牡丹芽抵多少芙蓉帳底鈎春話揚柳樽
前舞玉珈到手非容易也且虛空摹擬權當杯斝
解三酲(仙吕)
料他們春眠纔罷把香衾仔細搜查江南枕上雖行
踏些箇事落誰家怎知我留香賺玉剛多霎翻做隻
影孤鸞路巳賖情無那守着他半絲紅線兩處波查
尾聲
明晨再續花前話依舊雙飛在碧沙權守今宵一夜
寡
傷秋(巳刻)許彦輔
金梧桐(用尤侯韻)
堪悲宋玉秋秋老梧桐瘦月滿疎林又是黃昏後砧
聲幾處牧敗葉敲南牖雁唳鴉驚颯颯寒風透人兒
不見空僝僽
東甌令(南吕)
捱更漏數更籌紙帳梅花相厮守蛩吟四壁聲偏驟
呌出箇愁時候支床不寐思悠悠無語擁衾禂
大勝樂(南呂)
憶當初邂逅綢繆在花間携素手尋芳拾翠消白晝
閒鬭草戲藏鈎只指望朝朝暮暮陽臺右誰知道前
世燒香點斷頭天涯人遠似銀河阻隔織女牽牛
解三酲(仙吕)
想着恁龐兒依舊想着您那聲咳嗽想着您燈見前
鬆却鴛鴦扣想着您欹枕凝眸想着您眉彎雙蹙頻
頻皺想着您鬢軃雲鬟一叚羞愁還又兀的是雲消
楚館夢斷秦樓
尾聲
洛陽花章臺柳想殺人卿卿知否何日把兩字相思
一筆勾
〇春思(墨憨齋改刻)古調
梧桐樹(用皆來韻)
繁華滿目開錦被空閒在劣性冤家悞得人忒毒害
前生少欠今生債不了相思教人禁害廢寢忘餐倚
定着門兒待房櫳靜悄如何捱
東甌令(南吕)
詩慵就謎難猜一别三春音信乖多應他那裏貪歡
愛忘却個人兒在空勞魂夢到陽臺展轉惱情懷
大勝樂(同上)
把一牀絃索塵埋兩眉峯不展開香肌瘦損愁無奈
懶刺繡傍粧臺鶯期燕約今都懈蝶使蜂媒不再來
臨鸞鏡也照得我朱顔未改郞意先改
解三酲(仙吕)
頓忘了誓山盟海頓忘了眼去眉來同生同死言猶
在抛熱語臉相挨頓忘了盈盈笑解香羅帶頓忘了
緊緊雙勾紅繡鞋今難再便傍人聽了珠淚盈腮
尾聲
把局兒牢鋪擺思君不久便歸來美滿前程百歲諧
春日題情(巳刻)梅禹金
梧桐樹(用魚模韻)
鶯啼柳外聲燕遶梁間語萬紫千紅水面飄香絮凭
欄細把花期數九十春光一點知何處一寸柔腸萬
縷還千緒那堪幾陣無情雨
東甌令(南吕)
天涯路老蘼蕪舊日王孫歸去途吳歌越吹靑樓暮
多少銷魂處東風無力倩誰扶羞傅粉怨調朱
皂羅袍(仙吕)
冷落綠窗朱戸漸凋零紫陌寶馬香車荼䕷香霧怯
羅襦桃花歌扇閒金縷一簾春夢偏驚杜宇孤幃冷
落誰堪伴侣芳心似共春無主
尾聲
把歡娛休孤負只待滿身花影倩人扶醉倒黃公舊
酒壚
懷華亭秋水作(巳刻)梁少白
金絡索(用先天韻)
(金梧桐)瑤臺一綘仙原住朝雲殿嬝娜腰肢秋水雙
眸剪塵緣未掃除(東甌令)思牽纏謫向人間十八年
暫辭王母離眞境(針線箱)聊逐東風上舞筵(解三醒)
垂楊線(懶畫眉)眉兒葉葉更堪憐(寄生子)爲傷春怕
立簾邊蚤落盡桃花片
五更轉(南吕)
羡畫梁棲雙㷼奈姻親獨未完檀郞慢自慢自多畱
戀好事蹉跎光陰如箭念往回空逗畱無方便蒼天
甚日從人願月轉廻廊夜香庭院
簇御林
今迢逓路幾千笑花神未有權任風開落飄蒼蘚但
芳心至死香不變恨綿綿幾多心事都付十三絃
琥珀猫兒墜
那人何處消渴在文園羸得文君眼望穿陰雲終散
月終圓嬋娟須有日飛向蓬萊還寤生前
尾聲
淸宵白晝難消遣含羞未敢向人言只恐靑樓作話
傳
四時閨情(巳刻)常樓居
金絡索(用家麻韻)
(金梧桐)東風轉歲華院院燒燈罷陌上淸明看細雨
紛紛下天涯蕩子心(東甌令)盡思家只見人歸不見
他合歡未久難抛舍(針線箱)追悔從前一念差(解三)
酲傷情處(懶畫眉)懨懨獨坐小窗紗(寄生子)只見片
片桃花陣陣楊花飛過了鞦韆架
前腔(用先天韻)
楊花亂滚綿蕉葉初成扇翠蓋紅衣出水新蓮現金
爐一縷微爇沉煙睡起紗厨雲髻偏無端好夢誰
驚破風外鶯聲柳外蟬羞臨鏡千愁萬恨對
誰言只見舊恨眉尖新淚腮邊界破殘粧面
前腔(用尤侯韻)
閒階細雨收翠幕新涼透衰柳殘荷正値愁時候近
來都減却舊風流爭奈新愁接舊愁白雲望斷天
涯遠人在天涯無盡頭相思病無明徹夜幾
時休只見雁過南樓月下西樓人比黃花瘦
前腔(用東鐘韻)
銀臺綘蠟籠翠幄金鈎控錦帳紅爐獨自無人共月
明初轉過小房櫳不放淸光照病容愁聽畫角聲
三弄吹落梅花一夜風關山夢〇魚沉雁杳信
難通〇孤眠人最怕隆冬正值嚴冬做不就鴛鴦夢
代吕姬霏茵賦别(改刻)騷隱生
金絡索(用先天韻)
(金梧桐)郵亭繫赤騶别酒頻斟勸執手叮嚀兩下相
畱戀思君萬種情(東甌令)憶君言滿望生死皈依共
百年被孽風吹散于飛翼(針線箱)鋼鏟分開竝蒂蓮
(解三酲)天涯遠(懶畫眉)那堪繡被冷紅鴛(寄生子)從
今後衰草平川何處把行蹤盻
前腔(同前韻)
人離在眼前别恨和心纏剰雨殘雲都是相思劵歸
期在那些待君旋莫使深閨望眼穿怪一鞭鞍馬
驚幽夢何處鱗鴻覓錦箋空悲怨非君分淺
是妾無緣從今後翠冷花鈿更香燼黃金篆
前腔(用寒山韻)
斜暉映落霞野樹連秋漢颯颯金風生拆雙飛雁觸
處可憐人滯君難打迭離魂逐去鞍奈半肩行李
重催促一曲驪歌唱欲闌愁無限淮陰匹馬
甚時還從今後夢裏巫山只落得空牽絆
前腔(同前韻)
寒衣贈白裘别語盟靑案無限離情叮囑千千萬&KR1008;
&KR1008;淚眼看背君彈想去後思君病漸怕春深花
落重門悄夜永蘭膏照影單空長嘆相看心
事一般般從今後瘦損朱顔甚日得重歡宴
寄别(未刻)龍子猶
金絡索(用江陽韻)
(金梧桐)曾叨金屋光自小章臺養學得靑謳聲繞芙
蓉帳連環輕解開(東甌令)做野鴛鴦惆悵東風没主
張抵多少夢回王謝堂前燕(針線箱)抵多少魂逐臨
卭弦卜凰(解三酲)無名網(懶畫眉)背人深處儘思量
(寄生子)正是舊恨難忘新恨難降亂滚滚桃花浪
前腔
劉郞續阮郞濮上兼梁上風月場頭自把年華誑流
光似水花眼前忙滋味靑樓也算嘗也有个千金
難買燈前笑也有个一面能牽去後腸空勞攘
離亭羞贈舊時香這是前世餘殃今世承當折
罰在平康巷
前腔
五陵裘馬狂七步才華廣那富貴風流浪宕终難仰
當時遇可人在金閶海水難將升斗量俊眸慙妾
非紅拂〇俠骨知君似李郞把眞情講十年脂
粉付滄浪却不道柳折須長花採須芳這緊慢教
人望
前腔
春郊女伴將月夜遊人訪怯舞辭歌覿面渾如強孤
燈夜永時自徬徨覓得甜桃懶去嘗情癡妾似離
魂女負義君非李十郞頻來往〇相思病種入
膏盲只怕今日西廂明日東墻蚤晚無的當
宛轉歌原注云譜所載末云一聲聲呌得淒涼
愁鎖在眉尖上本只二句卽琵琶記空爭着閒
是閒非祗落得垂雙淚亦二句也唱者郤增偏
要爭閒是閒非句陋甚而時曲只見片片桃花
陣陣楊花浣紗記那時節異國飄零音信難憑
俱用三句不知何據譜分註寄生子而寄生子
本調竟缺今從俗終爲未安尚須查正(子猶識)
〇招夢(未刻)沈伯英
金甌線解酲(用戈歌韻)
(金梧桐)相思没奈何離恨難消破欲倩遊魂入夢尋
則箇當初苦憶他(東甌令)眼難合但合眼依稀得見
多如今夢裏也潜逃躱(針線廂)怨殺那不做美無情
狠睡魔(解三酲)把芳魂鎖慣呵雲叱雨特地張羅
浣溪樂(南吕)
(浣溪沙)你曾送神女來高唐左與襄王結就絲蘿偏
生把我多摧挫直恁地書生緣分薄(大勝樂)如何是
可把降魔寶劒暗裡摩挲
春太平
(宜春令)我心纔動他却笑呵道何須煩君太阿你自
體疲力倦赤繩枉向君邊過假饒他倩女離魂也搖
不動你希夷高臥(醉太平)但得你少眠一和須教送
與微步淩波
奈子落瑣窗
(奈子花)謝尊神呼醒南柯奈狂生才愧東阿洛神擬
賦愁懷無那閣筆處淚珠雙墮(瑣窗寒)儘教收入變
聲歌做成一串珠顆
尾聲
酒在樽茶畱火不醒不醉睡温和不信芳魂不見過
三籟止載浣溪沙春太平二曲於宜春令套曲
之後謂二曲偶從譜末帙中得之得句頗俊苦
無全套收之然與驀忽地一套筆致如出一手
故附錄於此不知此亦詞隱先生筆刻情癡䆿
語中三籟能辨之似非門外漢矣(子猶先生筆)
按商性屬金於令屬秋故昔人謂此調貴乎悲
傷宛轉良有以也夫傷離寫恨自餘感悼情有
固然但其間必有一種眞正蕭瑟寂歷之氣淒
楚動人庶乎近是本調名筆繁多懸此以爲選
的遺珠錯落更俟續收(嶺樵漫筆)
雙調
夜思(巳刻)陳海樵
鎖南枝(用庚青韻)
黃昏後鼓一更知君讀易臨小亭燈火隔簾明人聲
四隣靜停樽待掃徑迎猛可的月移花渾疑是君影
前腔(用魚模韻)
天街靜二鼔餘思君此時猶讀書庭草未曾除囊螢
燦如許門雙掩榻半虛猛可的竹生風長疑是君語
前腔(用先天韻)
三更轉夜半天知君此時猶未眠鐵馬傍風傳銀河
繞簷轉臨牀畔當案前試展寄來書渾如對君面
前腔(用東鐘韻)
譙樓鼓剛四咚思君不來尊巳空鬼病害得我帶圍
鬆佳期數得我指頭痛燈初暗睡正濃可喜的共君
眠原來是一夢
前腔(用齊微韻)
殘更斷星斗稀思君出門來也未隔水一鷄啼喧林
亂鴉起人將至喜上眉休問我夜來情但看我枕邊
淚
〇題東(未刻)龍子猶
鎖南枝(用支思韻)
曾留下柬帖兒千恩萬愛彼一時恨不得把全副肝
花嘔向這幾箇鴛鴦字就是鐵人見心也慈害相思
都爲此
前腔(換頭)
將他謹藏笥不許他人瞷我私每遇悶時開看只當
一度相逢一度懽娛事強婚帖賽誓詞再不消費第
二張紙
前腔
燭流淚𧖟掛絲只道恩情到底常似兹誰知日久見
人心漸漸不如始雖柬帖時有之比當初渾不似
前腔(換頭)
當初血瀝瀝幾行字如今虚飄飄一片詞他的話比
先前加美細勘眞情百分無一二一場好枉被嗤情
願抱當初柬帖兒死
金閶紀遇(有序未刻)龍子猶
白氏爲花館名家而來姬尤後來之最秀東山
許元爕則其破瓜之交也元爕作金閶紀遇傳
自詫奇緣余譜爲新詞傳諸好事來姬字掌珍
蓋元爕所贈云珠性圓走而掌又有翻覆之義
元爕愼守寶矣佳人再難得其勿效章臺柳往
事哉
錦堂月(用庚靑韻)
(晝錦堂)花滿金庭春深玉柱誰爭五湖煙景生長繁
華風流少年馳騁(月上海棠)攬蘇臺西苧餘香咏銅
雀東風司令頻追省休得要秋到傷春老來索鏡
堂上集賢賓
(晝錦堂換頭)寂靜淨几明窗翻今閱古别有酒狂詩興天
上人間除非草木無情(月上海棠)鳳尾草也解榮枯
連理木偏能齊整(集賢賓)倘藍橋幸玉杵價豈辭高
等
集賢賓(商調下三曲同)
偶春花鳥來使星問秦淮柳色誰青屈指尋常桃與
杏但無雙不産金陵自有煙花首領論小字夜來厮
稱他都是靈秀禀就是珠十斛也買不出這娉婷
集賢聽黃鶯
(集賢賓)盈盈二七方待齡似荳&KR1958;香凝妙舞淸歌都
絕頂更步打場中超乘琴棋井井凡百技諸般佳品
(黃鶯兒)小妖精豪門巨室歡喜竟何曾
黃鶯兒
金屋久聞名信還疑喜又驚白家蠻素剛同姓泛扁
舟幾程歷煙波幾汀恨金閶不比天涯近到蓬瀛閒
花怎惹許自有飛瓊
黃鶯帶一封
(黃鶯兒)我是黃卷課靑燈暫偷閒訪玉京奈娘行做
出喬行徑眼兒望得盲脚兒站得疼等閒的未許通
殷聘(一封書)鏡中形谷中聲三復關雎心未平
一封書(仙吕下六曲同)
終宵自飲冰把虔誠感巨靈重來到錦營覩光輝百
倍榮畫閣深深頻致請萬喚千呼不肯行似蘭馨似
珠明捧出雕盤眞水晶
一封羅
(一封書)羞答答臉頳悄低頭倚畫屏梨花一枝春帶
雨縱飛㷼新粧不恁爭(皂羅袍)金釵十二端詳可憎
靑樓十二供他使令從前春夢到此安排定
皂羅袍
珍重娘行伸敬這姻緣天大怎教我造次應承他是
玉皇殿上校書丞怕書生福淺難僥倖欲行還往可
喜香浮酒淸欲畱還去可憐好事未成把佳期來日
從容訂
皂羅歌
(皂羅袍)意馬心猿紛競悔登時腼腆推調紅䋲倚閭
人望得眼睜睜一封書怎敢違尊命(排歌)畱無計蚤
恨轉增長條攀折巳無憑人難再城可傾香衾覆枕
闘心兵
甘州歌
(八聲甘州)高唐神有靈借巫雲一片教他野渡舟横
十分不穩穩的是隻形孤影魂顚夢倒神未寕忽聽
得雨驟風狂閙五更(排歌)披衣起合掌聽千聲方便
謝神明想是明河瀉洛木升從天降下美前程
甘州解酲
(甘州歌)靑鵶喜笑迎儘東山屐齒忘却伶俜時來心
肯不惜買花錢贈傾囊聊表釵鈿情肆席重陳山海
盟(解三酲)雙雙竝對氤氲使者禮拜通誠
解三酲
唱一曲今宵歡慶把前身認做鶯鶯畫堂中萬福聲
相應杯到處巳酩酊今日裏花燭洞房把嬌客稱賽
過那玉殿爐傳金㮄登魂消賸看不盡温柔窈窕向
燈下停睛
解酲姐姐(此調及下二犯曲皆譜中不載)
(解三酲)只爲兒女情長憐夜短縱有歌舞如雲無暇
評惜花人耳畔私央倩一句句巳應承正蘭湯試浴
看他雲髻傾又蚤攅簇蛾眉愁未經(好姐姐)妾薄命
一點在素綃君親證墮落風塵忒煞輕
好姐姐(仙呂入雙調)
宛轉鴛鴦交頸有的是惜玉憐香權柄霎時到手勸
君聊住停昏還醒千金不換須臾頃魂遶陽臺第幾
層
姐姐撥棹
(好姐姐)自慙這麗質怎勝從此後心腸難硬俺和伊
情分一似海樣盈(川撥棹)甚日得雙鸞共乘願今朝
天慢睛願天天且莫明
撥棹入僥僥
(川撥棹)蚤聽得疎鐘遠寺鳴見窗隙微光枕畔呈淚
斑兒兀自熒熒淚斑兒兀自熒熒(僥僥令)只見他星
眼朦朧餘羞態又見他鬢縱橫倍可矜
僥僥令(雙調)
風流原有種今日總輸卿一任風波休輕散須記着
賀新郞第一聲
尾聲
貪花採得花中聖五湖年少不虛生喚作明珠掌上
擎
雙調徤捷激裊蓋如文章家之以筋力勝而不
欲其以浮靡見長者也聲音之道可想見焉本
調名目有限詞亦如之不能僃美中如子猶先
生金閶紀遇一套似亦賣弄家私而故爲破格
鋪排者如以尋常章法律之殊非作者之意而
亦非選者之心矣原評錄後(嶺樵附識)
凡紀事之詞全要節次清楚而過脉絶無痕迹
如太史公伯夷屈原等傳以事實議論相御而
行其叙事又須明顯使人一覧而知方妙此是
子猶勝場(硯齋主人原評)
白雪齋選訂樂府吳騷合編卷之三(終)
