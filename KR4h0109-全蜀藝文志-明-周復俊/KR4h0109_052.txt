全蜀藝文志卷五十二明周復俊編
宋王象之輿地紀勝碑目
成都府碑記
漢蜀太守何君造尊楗閣碑(容齋隨筆云在成都其末云建武中元二年)漢
王渙墓碑(在新都縣北五里渙字穉子東漢循吏也冡前有二石闕其一題漢故兖州刺史雒陽令)
(王君稚子之闕其一題云漢故先零侍御史河内縣令王君穉子之闕)漢文翁學生題名
(集古錄不著書人名氏文翁題名可見者凡一百十二人碑在益州)漢文翁石柱記(集古錄云)
(漢隸不著書撰人名氏永初中火災被焚惟廟内兩闕存太守高䀢重立又於其東别築周公禮殿碑以初平)
(五年立益州)殿柱記(舊謂鍾會書非也鍾會是晉咸熙元年始入蜀距漢興平初禩已七十一年不)
(應追書也今在禮殿)東漢學殿歲月記(繫年錄云紹興六年成都教授范仲殳奏疏言本府)
(學殿建于東漢之初平漢人以大隸記其脩築歲月刻于東楹至今九百四十三年蓋天下棟宇之古無過于)
(此者)高宗皇帝御書大成殿榜(繫年錄云紹興六年上書大成殿榜賜成都府府學)
左右生題名(歐陽公集古錄謂為晉宋間碑)晉益州刺史羅君碑(在碑隂)
晉朱齡石刻宋高祖檄譙縱文(在石室)館學廟堂記(唐永徽元)
(年賀公亮撰集古錄謂不著撰人名氏不同)州學廟堂頌(唐神龍二年史夀撰)唐太平
公主出家勅(在天慶觀)孔子廟堂碑(唐開元中周灝撰)唐平蠻碑(集古)
(錄云唐蕭晉用撰開元十九年刻石紀功在成都昭烈帝廟又容齋随筆云成都有丨丨丨丨開元十九年南)
(蠻為邊患明皇遣内常侍高守信為南道招慰處置使以討之拔其九城此事新舊唐書及野史皆不載肅宗)
(以魚朝恩為觀軍容處置使憲宗以吐突承瓘為招討使議者譏其以中人主兵柄不知明皇用中人之有以)
(啟之也)先主廟碑(貞元四年蘇端撰在昭烈帝廟中)韋臯寶國寺記(政元中立)
段文昌元和中律師銘(共為一碑見在府學)蠶市記(韋南康文在華陽縣寶歷)
(寺寺有南康像最得其真)武侯碑陰記(集古錄云唐崔備撰元和二年武元衡刻及其寮屬題名)
(於武侯廟碑陰)古柏行(長慶四年段文昌文)重寫前益州五長史真記(李文)
(饒撰云益州草堂寺列畫前長史一十四人代稱絶迹余嘗於數公子孫之家獲見圖狀乃知草堂繪事靡不)
(造真者余以精舍甚古貌像將頓乃選其功德尤甚者五人模於郡之廳記)資福院記(集古錄云)
(唐李德裕撰長慶二年立石)諸葛武侯碑(在昭烈帝廟中長慶四年裴度撰柳公綽書)總
綰大學碑(周益州刺史齊國公宇文憲頌德碑也)石室贊(唐維州刺史鄭藏休撰大歷十)
(年殿中侍御史李樞篆)脩文宣王廟碣(會昌五年裴坦撰)唐柳公權書金
剛經(在城嘉祐禅院)唐僧大辯修功德碑(元和十五年立在文殊閣)唐韋南
康碑二(並在大慈寺福殿中)石本九經(在府學容齋随筆云皆孟昶時所刻其書淵世民三)
(字皆闕畫蓋高祖太宗諱也)龍興寺碑(容齋隨筆云乃前蜀王氏時所立及唐諸帝皆平闕闕)
高駢築城記(唐中和四年翰林王徽記在城忠信相院)孟知祥修城記(後唐天成)
(二年李昊記)唐明皇追諡孔子冊文(本朝太平興國五年府尹辛仲甫立石)十
賢贊今存其七(姚崇贊冉伯牛宋璟贊冉有源乾耀贊閔子騫韋抗贊子貢陸餘慶贊子路盧)
(從愿贊子游裴璀贊子夏)觀政閣記(秦漢至唐闕太守刺史節度使之職有功績可考而畫像存焉)
(得二十八人考别圖於他閣而榜曰觀政呂大功丨丨丨丨成都志云畫像存焉一十有八人李泉文翁王遵)
(張堪第五倫廉范种暠李膺高䀢諸葛亮王濬高八陸象先蘇頲嚴代翟寧韋臯高崇文武元衡段文昌李德)
(裕楊嗣復杜琮魏謩牛叢夏侯孜高馴陳敬瑄)文翁等畫像十贊(宋祁撰祠之内圖文翁莊)
(君平鄭子真司馬相如揚子雲蜀土先賢凡九及公之像而十常山公贊)蘇文忠公留題(成都)
(志云極樂院有蘇文忠公壁間留題至和丙申季春二十八日眉陽蘇軾與弟蘇轍來觀盧楞伽筆迹今存)
成都古今前後記(眉山人孫汝聽修成都古今前後記六十卷見眉州江鄉志)趙清
獻公成都記(見張有成光福寺記)成都志(袁說友序)
崇慶府碑記
蜀府主碑(在晉原縣西南二里唐房琯文)唐李百藥碑(在江原縣之萬歲寺文字殘缺)
唐開元碑(唐天寶八年碑在晉原常清觀鮮于仲通文)唐開元皇帝送趙仙
甫尊師歸蜀詩碑(見在新津縣寶真觀)唐樊知遷碑(在江原縣淨居寺唐顔師)
(古文今頗殘缺)翠圍山碑(在永泰之翠圍寺文字殘缺)萬歲寺碑(碑記具存見萬歲寺)
(註)善頌堂留題(見趙抃註)范公鎮留題(在太平院范公入蜀遊岷山過此紀闕於)
(寺之經閣上云熙寧公年三月遊青城間四日趍峨眉俱過此與百世相見百朋百嘉侍行蜀郡公記)法
天寺留題(見法天寺註)蜀州刺史廳壁記(唐紀事詩云貞元十四年皇甫澈刺)
(蜀州時賦四相詩序云蜀州刺史廳壁記云居相位者前後四公謨明弼諧遷轉歴比顧已無取忝跡於斯景)
(行遺烈嗟嘆不足也謹述其行事詠其休美庶將來君子知聖朝之德云爾)
眉州碑記
漢刻黃龍甘露之碑(在彭山之黃龍鎮)楊洪碑(漢犍為太守丨丨丨在今彭山)
(縣北小板橋楊中云五十年前餘洪字其它皆磨滅不可考究今三字竟無矣)北平山碑(在彭山縣)
(之北平山大書北平山治之碑餘不可讀碑陰書大唐闕元闕年道士尹侍衡等字)南康郡王紀
功碑(唐貞元十三年建碑元在龍興寺乃皇太子誦書天聖五年移在州衙門外)唐眉州剏
羅城記(唐大順一年盧極撰文)眉州新移彭山縣記(唐會昌五年樓旦撰文)
唐丹稜縣龍鶴山成鍊師植松碑(唐元寶元年歲次庚寅建)城東貢
院佛殿中唐碑及五代碑(城東寺殿宇建於唐時今為貢院中有石碑二堵)象
耳山李白留題(夜來月下卧醒花影零亂滿人襟袖疑如濯魄於冰壺也李白書)杜子
美兩川夔峽諸詩石刻(黃庭堅書舊見大雅)夷獠誓碑(寰宇紀云在洪稚縣)
(市中)大池院題(去眉山縣一十里蘇文忠公嘗過之今柱上有手書云自老翁井還偶憩治平丁未)
(十二月某日子瞻凡十八字)州園十詠(紹興間邵博)眉州古志(孫汝聽編)通義
編(家安國編)江鄉志(張伯虞編劉光祖序)
簡州碑記
後周宇文泰紀功碑(碑在本州界首云泰數遣都督入蜀一治石罔縣一治懷遠縣見簡)
(池志)郡守壁記名氏(始唐貞觀十三年見劉左史折柳亭記)韋南康紀功之
碑(在周治頒春亭側碑甚巨乃御製皇太子臣誦奉勅書)唐乾符脩城碑(在州之城隍廟)
天光觀唐碑(觀在陽安縣東三十里有唐碑可讀者云天和初三洞道士王君賜因張文舉施地)
(基剏建)羅漢院石刻(在陽安縣有僧繼暉斬木開基而岩石呈露見石鐫羅漢等像有碑曰唐)
(興元年禪師道明鐫刻以為禪宮)靈巖院石刻(在平泉縣西南二十五里院中石刻字乃元和)
(長慶間)周文王廟碑(在陽安縣西北七十五里即後周高祖文帝之廟舊碑題額云大周植其)
(碑元年歲次丁丑造元年即後周閔帝之初元也今石刻存焉)北巖院碑(院有唐碑其歲月乃大歷)
(時重脩云)聖居院碑(唐申和年建)
嘉定府碑記
漢楊宗暢墓碑(墓在夾江縣東十里墓前兩闕其左隸書漢故益州太守楊府君諱德字仲墓)
(道十六字)漢和帝時開道碑(在夾江縣西蜀郡青衣越嶲道界中有永和七年永和八年等)
(字)漢靈帝時張道陵碑(在洪稚縣易俗鄉上有嘉平二年三月一日等字)沐川
古碑(唐垂拱三年玉津令馬元慶等殺馬湖夷賊紀功今存)李德裕石闕(舊市鎮有名灘)
(曰墨崔其上有唐李德裕領重兵過此九字)孝女碑(在犍為清溪口楊洪山下東漢永建初孝女叔)
(先雄以父泥和墜湍水口喪不歸雄於父溺處自投水死後五日與父尸相持浮江上郡表言為雄立碑國朝)
(至元祐中重立)都安王廟碑(碑載隋開皇九年置青衣縣後周保定三年置青州宣政二年始為)
(嘉州)靈鷲山碑(唐貞元中僧乾老為其師道真令徐崇彛撰碑而碑刻於長慶中)韋南康
大像碑(在凌雲寺大像之左)郭璞移水記(記謂世主播遷戎羯亂華於是優游笑傲放意)
(於山水間仍於嘉州城東百步烏丸山鑿書嵓而蘇子由詩亦指其注爾雅於此史謂入蜀之文謹按移水記)
(有嘉州二字則非璞之手筆恐後人之附會耳蓋嘉州之名始於後周而自周已前止曰漢嘉郡曰龍遊縣耳)
(安得有所謂嘉州哉或者後人書則未可知耳當攷)張無盡沐川寨記(其略云南蠻東北接)
(境常秋吐蕃以為中國患蓋其路一出大渡河一出沐川源一出馬湖江等其狹邪之徑曰榮涇曰八面箐曰)
(黑水曰中鎮曰賴因曰龍水曰陰川而沐川之路常為嘯集之地)申孝友西南會要(孝友)
(論唐自開元之際始有南詔之憂蓋合六詔而南詔最強連吐蕃而蜀患乃酷降及太和之際李德裕作籌邊)
(樓南詔頗有所憚而蜀賴之以安令西南諸蕃自祖宗以來以迄于今阻隔大蕃之要道賓為蜀部之藩籬是)
(致雲吐之二蕃不復疥疽於中國今邊夷近屬雖衆且微然而勢合則強力分則弱必離其黨使不得親分其)
(勢使不得不弱斯可矣)嘉定志(郭公益編)續志(林潔已編)嘉定詩(岑參編)
雅州碑記
漢蜀郡太守治道記(其碑在榮經縣西二里建武中元二年立)羊竇道碑(在嚴)
(道縣東三十里漢永初六年碑也)漢故檢校巴郡太守樊府君碑(建安十年)
(三月上旬造)高孝廉墓碑(在嚴道縣東二十里按其碑年月乃漢建安十四年高君兄弟皆孝)
(廉有二大闕其一曰故益州太守武陰令上計吏舉孝廉諸部從事高頤字貫方其一曰漢故益州太守陰平)
(縣都尉武陽令北府丞舉孝廉高君實字貫光又一大碑其首云故益州太守高君之碑)邛崍關開
路記(天寶六年章仇兼瓊記)龍興寺碑(在州城外有咸通四年再建丨丨丨丨吳行魯建又)
(有二蘇先生墨跡亦在本寺)平羌江繩橋碑(在嚴道縣平羌江有唐咸通十年上官朴所撰)
(碑字亦隸體今在江凟廟)兩面碑(在盧山縣南五里與府君碑甚近碑面闕與背皆有篆文歲久訛闕)
(不可識或辨其文曰盧上縣闕碑)尊健閣記(建武中元二年其碑在榮經縣西三十里景峪縣崖)
(間闕巽嵓李燾有䟦以辨正年譜且言按後漢紀建武二十三年夏四月後為中元無建武字又按祭祀志改)
(建武二十三年為建武中元元年以此知記與志合而紀失之矣)神水閣記(在榮經縣東二十里)
(銅山峽中碑字磨减今已不復可考故老相傳其體大率如尊健閣字云)李白月下帖(在郡治)
楊凝式詩帖(在郡治)魯直木蘭歌帖(在郡治)魯直梁甫吟帖
(在郡治)雅安志(李嗣文序)
威州碑記
鼓角樓記(唐維州軍事判官高測文乾符五年十月十五日維州刺史闕光置)天寶寺碑
(唐咸通六年建軍事判官陶師文)伏波廟碑(唐咸通八年左武衛兵曹參軍崔遂文)
茂州碑記
唐廻車院碑(唐刺史蓋巨源撰大中十三年立)唐刺史題梁(黃唐梁記有寶歷元)
(年刺史竇季餘大中三年刺史劉成師咸通三年刺史盖巨源題)張延賞脩城記(董守愚兩)
(路記載唐大歷十四年吐蕃大下火焚予郊館興元元年張延賞重脩其後别駕大夫脩建城宇堡壁雉堞)
茂州治平寺碑(寺舊在外緣叛羌董阿丹焚元豐初移入城)滋茂池善應廟
碑(張商英無盡居士闕其神或傳姓吳或傳姓郭頗有異同)西山記(紹聖中茂守曹坦作)更生
閣記(政和丁酉倅貳跨鼇先生李新目擊静州之變記載其事甚詳)圖經(郡守史憲序)
隆州碑記
漢黃龍甘露之碑(在籍縣江口上銳下方其狀如鍾大書丨丨丨丨丨丨丨文字餘不可讀)
(其可識者羣臣將軍位號蓋為龍紀也)豔陽洞石碑(在洞之顔書曰豔陽仙洞四字字體兼篆)
(不知何代書旁有欵識歲久磨滅東南貴人見此碑本寶而藏之以為真漢隸也)唐金剛經碑
(在佛龕山磨崖唐真觀中率更令歐陽詢書)道超和尚精德碑(在石城山平等寺天寶四)
(載薛兼金撰)開國王碑(在唱車山貞元元年貴平令王覺紀)張天師靈廟碑(元和)
(十五年知陵州李正卿撰)貴平縣牟尚書墓記(見在報恩寺開成四年吳商撰)篆字
心經碑(在小大悲閣咸通七年仇溥撰併書)修大悲堂碑(在小大悲閣景福二年僧承徽)
(記)黃帝書陰符經(在至道觀咸通十五年丘冲書)古大悲堂碑(在報恩寺乾符)
(三年周宋莒撰)超覺寺記(廣明二年陵州刺史肅競記)龍華院山門路記(在籍)
(縣天復七年立今為觀音院)唐節度使楊公墓碑(隆州井研縣道旁有石刻云唐銀青)
(光祿大夫檢校御史中丞上柱國節度使楊公墓其旁多楊姓也)靈泉院碑(在本寺後唐同光三)
(年立)僧曉微碑(在寶休院西蜀明德元年立又有顯教大師碑廣政四年立)鐵騎將軍
碑(在歸安鎮孟蜀廣政二年立)寶峰院記(在貴平縣西北四十里院内有王羲之記王氏廬墓)
(銘)飛泉山碑(其碑有二並在仁夀縣東飛泉山)飛泉山院碑(唐神龍元年立在超)
(覺寺)玉堂硯銘(文同與可將赴陵州朱巨源以玉堂大硯贈之與可屬蘇子瞻為之銘陵州在高山)
(上難得水)蔡君謨法帖東坡多心經文與可書千字文
(並在州治)
永康軍碑記
漢石刻治道記(距紫屏二里許道旁有漢石刻二皆治道記也其一曰建平五年者孝哀時刻)
(也其一曰永平元年孝明時石刻也在范公平磨崖之西)鬼界古碑(在鬼城山下昔天師驅鬼於絶)
(域有丨丨丨丨字畫磨滅不知年代矣)天師戒鬼筆迹(在大龍橋側深一十三丈闊三十丈)
晉塼(在郡西鉢盂泉因墾地得一塼上有晉太康年號)隋薛道衡磨崖碑(在玉女祠)
(後有磨崖碑云刺史薛道衡撰或云薛曾)唐貞觀十三年韋作觀魚記(在軍城五)
(里北山朝天寺)唐崇德廟記(唐李德裕鎮蜀時重建崇德廟命段全暐為記)唐元和十
四年寶幢院記(在青城海晏寺)唐僖宗中和年改海晏寺記(在本)
(寺)唐觀音院記(在青城縣東南九里有唐乾符二年記)青城山碑(在常道觀中軒)
(轅石龕之下隋大業七年立太常博士陰道文)玄宗真容碑(在六時巖下)脩丈人殿
祝文碣(進士任磻文在丈人觀殿上)置丈人觀碑(徐大亨文在丈人觀三門下)紀
符瑞碣(甘遺榮八分書在丈人觀平門之右)脩諸觀功德記(鄭敖書在丈人觀大殿之)
(右)延慶觀手詔碑(在丨丨丨後絶峯之上石龕中開元十二年立)唐吳行魯
碑(在鬭鷄臺有古碑尚存但字畫磨滅蓋唐大中十一年治隸彭州時長史吳行魯所建之碑也)玉壘
關碑(唐大中十年白敏中帥蜀日建關旁有大碑即幕府陳可度頌功德之碑)獠澤水石記
(路次石門崖壁鐫吳行魯大中七年奉使廵邊行見丨丨丨丨丨矣)唐人徐浩書金剛經
(導江天宮院有丨丨丨丨丨丨丨丨全帙金刻之石)杜光庭重脩冲廟觀記(在青城縣)
(一里冲妙觀也)韓擇木八分書(延慶觀靈寶真人五符幢其下記銘乃開元十二年立)蜀
嘉王宗夀墨迹(偽蜀王建宗子嘉王宗夀與能仁院僧外往來書劄二十餘簡存于院墨迹如)
(新)迎祥寺鍾樓刻字(在導江縣北丨丨丨丨丨内有丨丨不記年月觀其有節度押衙字)
(即為唐末五代間刻也寺有老泉為記東坡所書碑刻俱存)青城山里記(唐杜光庭編)永
康志(教授張增編)青城山乙記(范仲立編)
石泉軍碑記闕
瀘州碑記
蕭齊碑(在丁公岩磨滅難攷)唐高宗安樂山取丹經詔碑(在安樂山)劉
真人藏經碑(在安樂山)唐真如寺碑(在州北真如寺)唐蘇公甘井碑
(在州城南門上唐乾元中都督蘇元開并記)董太史書砥柱銘碑(在高寺)大像
記醉僧圖詩碑(黃太史一碑并在開福寺)尹吉甫祠堂記(許沅為之記曰父老)
(相傳周尹吉甫實生此地見于圖經舊矣陳帥損之作清穆堂以祠之嘗觀酈道元水經注江陽異聞與華陽)
(國志頗類其載揚雄琴清英敘伯竒流放并子安之操附之揚雄蜀人也其說必有據)吏隱閣記
(治平四年鄧太師綰作邑于瀘州作吏隱閣闕瀘之合江邑居之甫轉清溪而上六十里曰安樂山世傳隋開)
(皇劉置先生登真之地杜光庭為之傳李淑為之記開皇所二觀其一尚在乃命道士作劉真人祠堂因名)
(其閣曰丨丨丨)鏡硯銘(黃太史銘曰瀘川之桂林有石黟黑瀘川之人不能有而富義以為觀則宜筆)
(而受墨唐安任君從簡之硯面為鏡而背三足形天下若山林不若而不得訪諸禹也)瀘州平夷
記(熙寧中范百祿撰今在江安縣之偶佳亭)劉真人傳(杜光庭撰)合江縣安樂山
騰清三觀記(皇祐乙丑李淑撰)江陽志(教授李濬序)江陽譜(永嘉曹遠編集)
潼川府碑記
晉雲南太守段宗仲德政碑(宗仲有德政墓在通泉縣碑在墓下)唐護聖
寺鍾銘(唐龍紀二年節度使顧彦暉鑄有銘)甘泉寺誓犀碑(李雍書)李義府
碑(寰宇記在永泰縣北)馬元直開元中誥(圖經云元直在唐為滁州刺史家有開元中誥)
陳拾遺與趙彦昭郭元振題壁(圖經載杜甫題陳拾遺宅詩䟦)唐薛稷
書慧普寺(稷道衡之孫魏鄭公之甥也以書名天下書普寺三字徑三尺筆畫雄健在通泉夀聖寺)
(聚古堂)梓川官僚磨崖贊(唐武后時司馬參軍楊炯作在北崖字十六七磨滅不可讀)
遊仙觀老君碑田真人殿記(在中江縣集虛觀蜀廣政六年碑)王勃庾
信護聖寺碑(在城北護聖寺)彌勒院記李商隱書甘泉亭碑李
潮八分書(在城北護聖寺水陸净土岩北)劉蜕文塚碑(在城南長夀寺兜率院之崖壁)
精舍四證堂碑道興觀碑道士胡君新井碣銘(并見)
(李義山集)蓮花漏記(天聖中燕公肅守梓州日置仍自為之記)梓潼古今記(淳熙間郪)
(令孫汝闕作)梓潼風俗譜(元祐年間教授石慶嗣作)舊圖經(李宗諤序)新潼川
志(劉申序)
遂寧府碑記
唐張九宗題記(在府東崇元觀其字圓勁有虞褚風骨)唐覺苑寺鑄鍾記
(在蓬溪縣覺苑寺唐元和十二年遂州刺史張九宗撰鑄鍾記兼書)唐劉纂文宣王廟記
碑(後唐天成四年)唐磨崖金剛經圖(在長江縣南二十里)唐天復四年禪
林碑(在鶴鳴山福勝寺李仁表文)唐賈島詩碑(在長江縣)蜀安國寺碑(在州)
(羅城外有永平二年碑)後唐武信軍衙記(廣政間歐陽炯文)卞高五十六
體篆字碑(在小溪縣之長慶院)蜀明德四年碑(在小溪山嚮泥寺)金地院
孝童孝女碑(在青石縣九節鎮)遂寧好(閬守志載熙寧中遂寧守向公著丨丨丨十章)
(寄閬守鄭公申鄭荅以南隆好十章)遂寧志(馬崇文序)
順慶府碑記
漢車騎崖石刻(郡國志云後漢車騎將軍馮緄于此鐫崖刻石十有餘處寰宇記在流溪縣)
相如故宅石記(在相如縣之西南先聖佛闕漫不可讀父老尚知其為唐陳子昂之文)二
良牧碑(馬眉孟撰載唐二刺史事碑在郡治醋庫之側)唐朱鳳山觀銘(長史息袁玘文)
(在山上)唐金泉山僊居述(唐太和五年果州刺史韋公肅文在山上)唐鄭餘慶
詩刻(在金泉山上)唐誥刻(在金泉山)偽蜀刺史徐光溥詩刻(在金泉山)
唐移縣碑(在南充縣門大中年立文字磨滅不可詳辨)唐王維送楊長史赴
果州詩(在郡治)唐屈突公德政碑(在西充縣資福寺河南府陸渾尉崔晟撰)唐
僊林觀碑(在西充縣列真觀唐中書侍郎趙彦昭撰)唐程仙師蝉蜕偈皂莢
碑(在西充縣降真觀)唐圭峯禪師傅法碑(在西充縣金蓮院)唐相如縣
石龕佛像記(在縣治縣令陳子良撰)偽蜀誓大碑(永平五年建在州北廣州廟)
永興節度使王彦超重建行成思堂石刻(不著其姓今附于後作堂)
(在姑孰把麾來果山男子四方志萬里如目前振振佳公子性行純于天既知仁有本自應枝葉繁宣尼語參)
(孝推廣十八篇君能廣充之九思極其全道行身亦立揚名顯其先回觀廬墓人卑卑何足言)謝寰山
靈泉碑(謝真人父諱寰所居名謝寰山山有院名靈闕唐碑字多訛缺)耆舊錄(漢紀信以)
(下三十六人並見學錄蒲闕龍所編丨丨丨又有趙嗣業趙昌藻游問為之贊闕繪像于鄉賢堂又自隱逸王)
(公宇已下十四人在丨丨丨外亦繪像于鄉賢堂又復搜訪自王綰以下二十餘士悉繫于左而其游公仲鴻)
(傳紀趙忠定紹熙甲寅末甚詳)開漢志(郡守朱繁丨丨丨序云紀將軍加闕詞闕亦曰開漢理亦無)
(礙而郡志序云又以開漢名郡象之切詳州名皆朝廷所錫不應改今九域志第曰南充郡尚朝廷所以命也)
(闕請于朝以求改命而目稱曰開漢于理未安)
資州碑記
漢永建五年漢安脩棧道記(在内江縣界磨崖字今已磨滅)陳君德政
碑(陳君失其名漢永建五年為漢安長有碑在獠井埧層崖之腹字雖磨滅然尚可攷)隋勅改羅
漢院碑(隋初丨丨丨丨丨丨碑今在決雲院)唐開元棲神山略記(在法鉢池前刺)
(史房渙文)唐顔魯公書中興頌碑二(一在東嵓一在北嵓)河相弘農碑
(在資陽縣王褒墓左)王褒墓石表(西漢王褒墓在資陽縣西二十五里碑字已磨滅)三仙
磨崖題名(在資陽縣三江鎮碑云貞元十四年十月十日杜錫崔熊席夔三人同遊)洗公石
馬塔院記滴水巖結界記鄭鋼詩(在北嵓及寰國寺)陳圖
南詩(在得道山并邵博文)崇夀觀碑(唐天寶二年建玄宗御書額見有石刻乃唐御史中丞宋)
(闕文已磨滅)杜光庭醮壇山北帝院記王師閔西巖龍潭
瀑布詩李渭北巖詩盧拜北巖詩張公瑾北巖
詩(在龍水)重修北巖詩(唐邵參文)裴晉公自贊(在靈虚院)靈仙觀碑
(西漢王褒宅在資陽縣西驛馬里今改為靈仙觀有碑碣洗硯池今尚存焉)唐裴瞻墓碑記
(唐左僕射裴瞻墓在盤石縣北五里有世譜碑記藏於寶靈院)唐韋臯紀功碑(碑在郡市心居)
(民室下紹興丁已穴土有碑石太守命工取其石重徹民屋不果士錄其文乃御製紀功碑銘并序皇太子書)
(碑而殘缺不全惟碑陰乃開成元年臯從孫鋌為本州守日紀述其文具全遂復覆之)安夷軍詩
碑(紹興十六年内江令董昌齡移徙新市平縣基土中得小碑一片有詩云戰馬向風嘶荒雞隔水啼終日)
(隨征旆何時罷鼓鼙)青松亭記(在州治唐乾符四年四川節度使成都尹高駢記并書)北田沙
門法王讚(紹興壬戌都守邵博得碑城北隅唐羊士諤為刺史撰并序)資中志(扈自求編)
(李析序)
普州碑記
唐棲巖山寺讚銘序(唐開元戊辰前刺史弘農楊公珪博陵崔克讓及刺史房公失其名)
唐老君應見碑(唐開元觀丨丨丨丨丨開元二十九年岳陽郡奉勅建大宋淳化二年重鐫)
唐紫極宮碑(集古錄唐欒闡撰賈島書樂彦融篆額宮玄元皇帝祠面樂又重修碑以會昌元年)
(立在普州)唐西巖禪師受戒序(普州刺史闕忠開元十年建)普慈志(郡守楊泰)
(之序)郡北小千佛院記(普慈志在開皇十三年)唐宣宗賜浪仙墨(在大)
(中八年)賈浪仙墓表字(浪仙燕人島廣明庚子東蜀從事上谷候主表曰於戲有唐詩流君)
(之墓)賈島墓誌(集古錄云唐蘇絳撰馮賢書碑以會昌四年立在普明)聶公真龕記
(在靈召山軍事判官佪先遠撰廣政四年建)茗山平寇錄(見普慈志卷)
合州碑記
唐令長新戒(在赤水縣開元二十四年立玄宗嘗擇縣令百六十三人賜以丁寧之戒其後為縣)
(者皆以戒刻石集古錄取馬景祐中令重刻之今非唐故物矣)古書巖(在巴州縣石間隱如篆文不可)
(讀)石門彌陀像(在石照縣之北嵓唐開元二十三年州别駕張釗為刺史孫希莊作)祭龍
多山題名(天寶十四載十月十一日大中大夫巴州郡太守真寧縣開國男上柱國賜紫金魚袋韋)
(藏鋒凖制闕祭)涪内水石鏡題名(大唐大歷十年三月三日此石出時兵甲息黎庶歸六氣)
(調五種熟刺史兼侍御史王鋌記)唐大歷王鋌題名(在内水石鏡之趾大歷十三年云此)
(石出時兵甲息黎庶歸六氣調五種熟刺史兼侍御史王鋌記)盧舍那佛二菩薩記(在石)
(照縣之北嵓唐長慶二年刺史劉温作)集聖院記(在赤水縣之龍多山唐咸通間李嵇作)季
子墓銘(在巴州縣相傳以為孔子所書張從申記云舊石堙滅玄宗命殷中容蹋本傳之大歷中再刻)
(此從申所記也此刻未知何人所撰)濮巖銘(距城三里元祐五年郡守州劉象功磨崖)唐孫樵
龍多山錄(舊刻刓闕元祐七年劉象功再書遒勁可喜)龍多山鷲臺院記(紹興)
(三十二年十一月縉雲馮時行記)將軍祠石刻(在龍門東八里印土院有丨丨丨丨丨石刻云)
(故唐將也逃難山中而死葬山陰或曰戰國人也歲春夏民以車蓋迎其神至水上張幄致饗)唐永泰
二年石刻(在化度闕齊縣西五十里闕齊永泰永泰二年案永泰明帝唐代宗蕭闕五月)
(而永泰二年十有一月始改大歷故知為唐)鴈塔題名(水闕刻歷宣和間柳城始置長安慈恩)
(寺蓋榻本也)活樂鄉校記(沿涪江闕者郡人度正立夫子廟士之向學有所依歸又自為之)
(記)墊江志(郡守任逢編)
榮州碑記
大周聖德勒石文碑(在州衙子城門外長安三年立韋綨撰)州院碑(偽蜀司倉)
(參軍苟延慶撰)真義侯碑(在本朝唐元和二年遷舊經至即古獨孤白馬蜀將二人廟也)唐刺
史薛高丘磨崖碑(在榮德山唐開元二十年刺史薛高丘磨崖碑多載仙靈事今字畫已磨)
(滅)榮隱山修道觀石碑(在本山上)榮黎山古寺碑(在本山上)唐元
符元年禱雨碑(在榮黎山上)榮德山薛刺史磨崖碑(在山半)靜
難侯廟碑(在本廟内)圖經(隆興元年李燾為守教官勾演編)
昌州碑記
演教院碑(在昌州舊基院有斷碑載唐咸通歲縣令唐允中)淨土院碑(在昌元縣東西)
(十里碑云唐大和五年建)石佛寺記(在永川縣東二十里方舟李公石為之記)唐韋君碑
(在北山乾寧二年靖南令胡密所作)吳季子墓碑(在北山相傳以為孔子書開元中殷仲容奉詔)
(模榻大歷中蕭定刊之潤州有張從申題其後)高祖大風歌碑(在北山)古文孝經
(在北山凡二十二章與今文十八章小異按今文先出於漢初而古文與尚書同出於孔子壞宅今文巳盛而)
(古文獨不得列之學官惟孔安國馬融為之傳及明皇注今文十八章孝經為古文益微矣司馬光范祖禹皆)
(曾繳進光謂始藏之時去古未遠其書最真祖禹又為之說亦云古文廣得其正)六經圖碑(在郡)
(學郡人楊甲鼎卿所著也)六十四卦象碑(在昌元縣)畫維摩石碑(紹興間北山刻)
(云郡之患因寺藏殿壁陰有水墨畫文殊詣維摩問疾一堵意全相妙合經所說恐浸漫滅故又刻於此)靖
南志(太守黎伯巽序)
渠州碑記
雙石闕(在大竹縣北一里其一鐫云漢謁者北屯司馬左都候沈府君其一鐫云漢新豐令交趾都尉)
(府君其闕上各鐫出屋宇禽獸飛走之像又有单石闕二相去雙石闕一里其中鐫雕物像與此亦同)三
聖碑(係唐睿宗御製文今在縣南州學内)道德經碑(在城北紫極觀唐咸通中州刺史程壽建)
(立)後漢車騎將軍馮緄墓誌銘(墓在大竹縣古寶城雙石闕西南一丈二尺按)
(後漢書馮緄宕渠人也墓銘碑尚在碑額篆云車騎將軍馮公之銘碑文作隸書字尤可辨也)公府建
置碑(開寶二年張琪記乾德六年許允修創)大唐渠江縣沖相寺碑(碑立于會)
(昌之後)古寶城碑(九域志云流江古寶城有古城文字磨滅)宕渠志(無編集人姓名無郡)
(守題名及仙什詩章等文)
敘州碑記
晉張麟夫人墓表(在慶符縣南一百六十里)韋南康紀功碑(在江西舊州治)
(岸既元和五年刺史張九宗立碑碑陰載南康謝賜表碑至今字畫大半磨滅)定誇湖唐碑(在城)
(東門外有唐碑存焉有曰山蒼蒼煙際橫波渺渺湖水平其餘漫滅不可攷)唐都督戎州李
通破賊碑(在州南一百里今碑字亦殘缺)大唐南詔王碑(在石門界唐貞元七年袁)
(滋題)唐古戎道記(在州治之對天蒼山崖壁間唐人所書筆畫勁正乃唐乾封二年詹君秀修復)
(此道而為之記)唐黎幹墓表(在州西崖石馬溪之上今石馬尚存)唐張九宗修花
臺寺記(元和五年張九宗書)金箱浩(在宣化上流三十里吳季成所闕築在山之阿有山谷老)
(人所書盤谷序虔州學記碑刻)山谷悟軒石刻(在南溪縣資聖院)
懷安軍碑記
漢張子陽碑(漢幽州刺史牂牁太守張子陽碑在唐化鎮沿江五里許乃張子陽墓東漢順帝永)
(建四年造)唐昌利觀記(在昌利山延祥觀開元中金堂尉沛武犍譔)王頭陀塔銘
(在雲頂山塔院貞元十五年薛倕撰)如舜禪師碑銘(在金堂龍槐院唐節度使杜琮撰)支
提石塔記(在三學山唐節度使段文昌撰)鸚鵡舍記(在三學山韋臯撰)為八戒
和尚謝復三學山精舍表(李商隱撰)放生記誓石記(邑宰張西撰)
段翳故老舊碑(後漢隱丨丨丨丨丨今郡城内天是也有段隱居李真人二像有舊畫磨滅不)
(可辨)金堂尉沛國武犍碑(在金堂縣東延祥觀唐開元中立)金淵志(郡守植亭)
鶴棲山古碑(鶴棲山在冀都鎮有古碑字雖漫滅尚髣髴可認其大略云唐貞元十年歲在甲戌)
(果州女子謝自然白日昇仙刺史李堅以狀聞又為之傳于時先有雙鶴棲於此山然後飛迎自然駕之而去)
(自是俗呼為鶴棲山按自然昇仙在果州金泉山李堅上其事唐德宗賜詔今刻於金泉年月日與此碑所載)
(不差)故縣鎮顔魯公碑(舊傳邑宰有姓顔者魯公之先魯公之刺湖州也過道因有碑銘今)
(碑磨滅存十四字曰命除湖州刺史顔真卿勒銘於道院乾道中移置軍城)龜山碑(在岳池縣東六)
(十里鑿池得斷碑乃唐人經行所記)勅賜孚惠靈公廟碑(在皛然山有晉太康八年碑文)
廣安志(嘉定改元郡守寥唐英序)
長寧軍記錄文
五代偽蜀勅牒(武成三年牒清井鎮羈縻十州五團土都虞候羅元審武成三年牒清井鎮羈)
(縻清井土刺史羅元楚永平元年牒土兵馬使羅元審)國朝所給誥劄(嘉祐三年給長寧夷)
(人頭首斗蓋充土刺史誥國朝所給誥劄甚多今始錄其闕或補以官則誥上帝曰每年添鹽若干觔綵若干)
(疋更不依禄令支給請受)祥符平夷本末慶歷皇祐平夷略熙
寧經制諸夷本末元豐平乞弟本末范中書百祿
誓夷文(熙寧七年平五國蠻作文以誓之碑在今報恩寺)范榮公進誓平夷文
表趙招討平晏夷賀犍表長寧志(嘉定己夘教授賀寅東序)小
桃源銅牌(見小桃源下)梅聖俞春雪詩(歸田錄載蘇子瞻嘗於涓井鹽得夷人所)
(賣蠻弓衣其文織成梅聖俞春雪詩蓋其名重傳落夷狄)
富順監碑記
漢董孝子墓表(聖燈山之近有董孝子墓墓表云漢益州刺史廣平郡侯董孝子)磨崖
碑(皇宋皇祐七年知監張齊闕題云西山城郭沿灘數里群峯重疊一佛獨立容相端正真如塑出高數丈)
(古代留跡後倚林翠前瞰江碧圖記渭聖佛)中巖普覺院(天禧丁丑賜院名康定二年翰林學)
(士李淑撰)咸平奬諭李處榮勅(守臣董裳䟦章聖皇帝錄邦人丁處榮殄殱均賊之功擢)
(榮州長史勅書藏其家)石燈臺讚(郡人王光明孺家舊收公用燈臺客丨丨丨丨一首并序進士)
(元銳撰元和中莊伯良能書富義縣令孟公才)富順志(郡守楊汝為序)
夔州碑記
漢鹽鐵盆記(在巫山縣黃太史石刻云余弟嗣直來攝邑事堂下有大鹽盆有欵識蓋漢時物也)
(其末曰永和二年)晉桓温隸字碑(在巫山有黃太史䟦嘉定癸未漕使王觀之并黃太史䟦)
(俱徙置漕廨闕漕又作䟦語攷其為昔周撫墓今不存今此碑已不存)唐夔州刺史廳壁
記(長慶二年五月一日刺史中山劉禹錫撰今見存)夔州始興寺移鐵像記(劉禹)
(錫撰)夔州都督府記(唐會昌五年刺史李貽孫文繆師禹書載歐陽公集古錄今在闕漕臺)
鏁水記(碑字但記官名有都押衙金吾大將軍白元曜等字)神女廟詩(集古錄唐李吉甫詩)
(一首以貞元十四年刻丘元素一首無刻石年月李貽孫二首會昌五年刻敬騫一首元和五年刻沈幼真書)
(其他皆無書人名氏在巫山)關城白帝廟碑(其一元和元年其二長興二年其三廣政元年)
巫山詩碑(唐金吾衛兵曹參軍沈真撰元和五年建)重修大仙廟記(唐寧江軍掌書)
(記司空薰撰同光四年建)杜少陵詩石刻(少陵遊蜀凡八稔而在䕫獨三年平生所賦詩九千)
(四百六篇之多而在䕫者乃三百二十有一治平中知州賈昌言刻十二石於北園歲久字漫建中靖國元年)
(運判上蘧新為碑今碑在漕司)移城記(景德四年丁謂撰)八陣圖銘(舊經云有圖銘石刻)
(在磧中今不復見蘇子由詩云中原竟不到置陳俠無所)甃井記(陳剛記云夔惟節度府漕臺西廳有)
(井紹興二年井大壞景公領使使事發地一百尺而及泉以柟木甃之)夔州圖經(故相國安陽公)
(乾曜嘗參軍事修圖經言風俗甚備見劉禹錫集)舊圖經(李國緯編)固陵集(費士戣編)新
夔州志(馬導編)
開州碑記
盛山宿雲亭記石(開州西北三里唐元和十三年刺史韋處厚詩温造撰記)盛山十
二題詩(唐韋處厚撰韓文序云韋侯所為十二詩其詩其意以入谿谷上嵓谷追逐雲月不足日為事)
(讀而咏歌之令人欲棄百事往與之遊和者元復許康佐白居易李景儉嚴武温造於是盛山十二詩與其和)
(者廣行於時)唐開元刺史新宅記(權德輿撰)盛山集(商有序)圖經(李宗)
(諤編)
施州碑記
招撫蠻人盟誓碑(九域志云闕在邊上近西闕州界首)知保順州田承
恩誓狀(天聖五年刻石在尖木寨)蠻人納貢物碑(在闕闕夘天聖五年立)皇
宋奬諭碑(轉運使王立奏闕人上京進奉在路多有攪擾今後只說施州納下貢物支與例物三年)
(一度於元定數内十人量差三兩人上京買賣天聖五年五月日勅)蠻人向永思誓柱文
(皇祐五年歲次癸巳立略曰皇明如日所照不偏睿愛若天無遠不獲溪洞蠻人輸忠事國刻石說盟謹當固)
(草芥之命以奉本朝無復肆犬羊之狂以觸憲網所有歸闕蠻供納結牢重闕欵狀鐫之用傳不朽他誓文皆)
(不經惟此可讀故錄之)蠻人田思忠等受降碑文(碑在寧邊寨南五里受降立誓)
(元豐六年立碑長四尺闊二尺)蠻人廖(闕)崇等誓柱文碑(在寧邊寨南五里元豐六)
(年立誓刻石界首)
達州碑記
漢車騎將軍馮緄碑(達州志在永睦縣之西八千里緄薨於威帝之永康元年其文瞭然)
(可讀其父亦有兩碑斷裂不全存大)漢廣漢屬國候李翊墓銘及屬國
候夫人墓銘(翊以靈帝熹平二年卒夫人不著姓氏疑其為臧氏首尾亦不□缺)書(闕)崖
碑(在巴渠西十里多斷缺不成文理其間有晉昌太守按晉孝武方上晉昌郡則此必東晉以後人碑耳)
唐處士墓碑(在州城北十五里楊斗埧馬腦鼻山下乃唐景龍二年刻字畫遒媚如歐柳可愛)
元稹告畣三陽神文(元和志年作通川之華陽觀)廣福院修佛殿記
(在永闕之廣福院即唐福田寺有會昌三年王欽說脩佛殿記)瀘潭院鐫佛記(唐通川縣東富)
(教里岸側闕上乃唐人所鐫傍有中和造像立姓名百餘字餘多漫滅瀘潭又有龍洞)節婦碑(初節)
(婦趙氏移居有兇人欲犯節婦脅以白刃節婦不為動既而誘以百端終不可遂刺殺之時皇祐二年知州薛)
(仲茂其節為之立碑於達州之西北山上後邑令解仲祝為剏祠繪節婦於中)黃山谷贈通川
令韓廣叔文(韓廣叔赴通川日黃庭堅以言贈之曰惟勤能辦公家惟清能律貪吏嚴而信則吏)
(不病民闕而敏則民多在野)
忠州碑記
丁房雙闕(在臨江縣巴闕王廟有闕表二闕對峙廟庭高可二丈上為層觀飛簷裏四旁多刻車)
(馬人物在闕上為雙扉其一扉微啟有美人出半面而立皆極巧妙其刻漫滅有漢丨丨丨丨等字尚可認也)
屈原碑(九域志)江原君石闕(在州西十五里今遷於郡庠有延熹二年等十七字)嚴
孝子碑(在城西十二里今遷於郡儀門碑字半滅有延熹二年十八六字)五大夫碑(在梁)
(山軍界上字尤漫滅然字乃漢隸)修道碑(字亦漫滅有建初二年等十二字)嚴顔碑(蘇東)
(坡嚴顔碑詩注云在忠州詩曰先主反劉璋兵意頗不義孔明古豪傑何以為此事劉璋固庸主誰為死不二)
(嚴子獨何賢談笑傲碪几國亡君已執嗟子死誰為何人刻山石使我空涕淚)玉虚觀有唐碑
四(皆修建觀字碑)洞眞觀唐明皇夢天帝降碑(在本觀)禹廟唐碑
(今字畫漫滅)豐都景德觀唐碑十(段丞相修觀記段少監修齋記天尊石像記老君石)
(像記感應碑張大理詩杜光庭石函記李吉甫眞人影堂記二眞君碑二仙公碑)唐平都二仙
公碑(景雲二年李虔之撰)唐平都山二仙君銘(景雲二年薛湜撰)玉石碑
(即景觀三眞人碑唐貞元中李吉甫修碑刻見存碑石瑩潤號曰丨丨丨)唐平都山眞人影
堂記(平都唐碑惟此三碑尤佳皆李吉甫修撰人曰玉石碑)唐土洲耆老思舊記
(貞元十七年段文昌記)唐刺史房公式善狀碑(闕唐闕院中闕)唐
酆都三官堂碑(唐中和元年忠州刺史陳侁撰)唐杜光庭碑(在平都山)唐率
更柘漿帖(丨丨丨丨丨丨真蹟藏于臨江農民瞿氏聖深購得之命男宗摹於忠之議道堂紹聖四)
(年七月二十四日題後有涪翁䟦)王右軍半月橘帖(在州庠有涪翁題䟦)商比干
銅盤銘(唐人開元間於偃師縣掘地甚得丨丨丨丨丨丨有十六字字畫壯而古其釋云右林左)
(泉後岡前道萬世之銘兹焉是寶得銘之地後五步乃比干墓今碑銘復列於平都山)南賓志(樊漢)
(炳序)荔支圖序(白文公文)
涪州記
涪陵太守闕(其上書云漢涪陵太守龐肱闕龐肱者即龐士元之子也劉後主時嘗為涪陵太守)
(淳熙中賢良任子宣舟過涪陵於闕民家見漢隸隱然遂載以歸碑在左綿任賢良家至今猶存此事得之夔)
(路鈐幹馮田乃任之甥)唐千福院水泉記(光啟中太守張濬)李文定公神
道碑(在報恩光孝禪寺張方平撰)普净院記(在涪江北闕傅净院治平間校書郎耆記)
誓虎碑(在許雄山下廣漢縣令神道俗傳為丨丨丨近碑仆虎入城縣令設祭復立丨丨丨丨之虎遂)
(止)古書山碑(去樂温縣四十里按山上石刻云唐大歷間有人脩此山路于石穴中得科斗書數)
(軸古書之號因此而得)山谷碑(在涪陵尉廨廳)涪陵紀書錄(紀伊川和靖諸賢語錄)
花蘂夫人詩序(熙寧五年臣安國奉詔定蜀民所獻書可入三館者得花蘂夫人詩乃出於花)
(蘂手而辭甚竒與王建宮辭無異建自唐至今誦者不絶口而此獨遺棄不見甚為可惜也臣謹繕寫入三館)
(而歸口誦數篇於丞相安石明日與中書語及之而王珪馮京願傳其本於是甚行於時花蘂者偽蜀孟昶佳)
(人事在國史臣安國題)龜陵志(楊興序)新志(鄭鑑序)
重慶府碑記
漢故益州刺史碑(在本邑)巴郡太守張汭頌德碑(漢靈帝中平五)
(年立事見合州志今碑在府學中)白君冢碑(在巴縣文字缺落)禹廟碑記(巴志云江)
(州縣治塗山有禹王祠及塗后祠有碑銘)豐年碑(在江岸碑謂之義熙碑每水落而碑出則年豐人争)
(摹打數十年不能一見)蜀廣政十五碑(在東陽鎮市心)周濂溪䟦彭應求
詩序碑(在温泉寺)圖經(李宗諤編)
黔州碑記
漢故孝廉柳莊敏碑(在州廨内字迹銷訛)唐黔南節度使趙國珍
德政碑(上元二年立在州南隔江)重建州衙碑(在州治)廣德元年碑(寰宇)
(記云開寶四年黔南上言江心有石魚見上有古記云廣德元年二月大江水退石魚見部民相傳豐稔之兆)
崔能神道碑(歐陽公集古錄在長慶二年)黃魯直留題(魯直謫居有涪翁晚策杖)
(至此觀江漲雨餘天欲凉十五字墨蹟在州之嘉禾堂此外如綠陰堂丹泉萬卷堂皆魯直舊所書墨跡也)
萬州碑記
報恩寺漢碑(圖經云硤中漢刻少今萬州報恩寺有碑高五尺乃漢桓帝延嘉間所刻石凡百餘)
(字士人謂之宜子碑)絶塵龕石刻(丨丨丨三字在西山石壁字體清勁類晉宋間人書)寶像
記(練巖有莊脩隋朝丨丨丨)岑先生銘(嚴挺之撰開元二年立又有段文昌銘貞元三年四月十)
(五日鐫)岑公洞記(在丨丨丨元和八年段文昌記)魯直留題(在岑公洞下巖寺)聖
業院碑(碑在蘇溪大江之濱三生石旁蘚封可見者咸通三年壬子歲十一月建如是者十餘字耳)
大雲寺碑(寺有唐僧圓滿傳及碑和間萬州守李裁書)冉仁才碑(見沿革門南浦州下)
萬州廟碑(乾德乙丑白廷誨為刺史重脩之距今二百二十餘年之事碑雖存而漫滅不可讀)白
刺史題名記(開寶二年九月白廷誨題名記上云刺史白廷誨今本州萬利有闕碑仆草莽中比)
(因考閱得之字皆漫滅獨白刺史名銜在)靈顯王碑(皇朝累加封昭毅武惠丨丨丨題碑碣列于廟)
南浦志(趙善開編)新志(王子申序)
梁山軍碑記
凉山呂保藏漢篆(源山保有呂保藏在絶崖半腹有一穴人跡所不到漢末赤眉之亂有呂)
(保藏家資巨萬賫金寶緣木而上鑿崖以居盡伐崖下木寇不能近後舉家終焉紹熙中有樵夫得一券於崖)
(側非鐵其聲鏘然上有古篆云西漢之末赤眉邂逅黃金千兩坑埋而走羔豚十祭其財自阜今藏所猶存)
浮蘭碑(通川志詔梁山軍忠州兩界舊有漢刻石著白虎夷王姓名今其上刻漢時官屬及白虎夷王)
(及夷民等姓名尚有可攷但字多磨滅)梁山驛唐碑(題云今辰新誡之記乃明皇御製梁山今)
(尹茂元得此誡於萬川守河東裴公而刻之乃大中十年也嘉定丁夘郡守李錫移其碑於軍治其詞云我求)
(令長保乂下民民之不安必有所因侵漁浸廣賦役不均使夫離散莫闕其身徵諸善理寄爾良臣與之革故)
(政在維新調風變俗背偽歸真教化為先惠䘏於貧無小無大以躬以清青旌勸農孰不攸遵曷云被之我澤)
(如春)舊梁山驛碑(驛在軍之東四十里耆舊相傳李唐時有白虎蛟龍為民害民至遷居以避之)
(韓昌黎嘗按部經行二害乃去作碑識之今名其地為碑坳碑猶存於側其字漫滅不可復識矣)飛練
亭碑(多唐人碑刻)圖經(教授黃震仲撰)
南平軍碑記
西心坎崖上隸書(西心坎崖上有隸書云本初三年三月十六日共二十餘字多缺不可讀)
(在溱溪寨路去軍七十餘里本初漢後漢質帝年號)吹角埧古磨崕(吹角埧有古磨崕風雨浚)
(剥苔蘚侵蝕惟識其一二曰建安其他不可辨在溱州堡去軍四十里建安漢獻帝年號)姜維碑(在吹)
(角埧其始有石穴開内有碑相傳以為丨丨丨今已磨滅)南州石像(在南州鎮下三里崖上有石佛)
(像近歲有碑出於下云南州城門前石崖石像頌并序司法參軍員外郎置司王靳豫撰乃開元十八年十二)
(月丙戌中大夫使持節南州諸軍事守南州刺史上柱國普昌唐虞景所造盧舍那石像也)白鵠寺
鍾碑(鍾記字雖磨滅垂盡尚餘一二可識曰丨丨丨丨處士彭城劉欣撰)劉孝標墓銘(晏殊)
(撰)南平志(郡守趙彦邁序)
大寧監碑記
丁晉公謂夔州移城記(景德三年記太祖皇帝出師平蜀由劒巫峽分兵以入而灔澦)
(激射峻惡樓舡戰艦難進易退步騎自襄州西山裹糧兼行林麓無際澗壑相接不知道路之所從得蜀民詰)
(王師獻書由大寧路直趣夔州平蜀之師實取道於此也)
雲安軍碑記
周靈王符碑(在棲霞宮其文之末有周靈王三字)漢處士金廣延母子碑
(初無文字但有人物)廣雲外尊師碑(在雲昇宮唐杜光庭文見九城志今名棲霞宮)人物
碑(所勒皆車馬人物或云古者脩車馬備器械之圖也)
興元府碑記
張騫墓碑(墓在城固縣西二十三里有碑文字磨滅不可辨)李固墓碑(墓在城固縣西)
(三十里唐韋臯撰碑記)檢玉觀碑(在西縣一里本津口化按舊經云昔有褒氏女并陳安民於此)
(上昇仙有唐會昌中鐫石題記)重修安遠城碑(在西縣城内中間門東)漢司隸校
尉楊君頌(集古錄隸書不著書撰人名氏文為韻語碑在興元)漢公昉碑(集古錄隸書不)
(著書撰人名氏及年月在興元)唐公碑(在城固縣北三十里唐公廟前碑文缺落其略云唐公城固人)
(也有仙人與公藥妻子六畜倏然與之俱去餘皆不可識)諸葛武侯行廟碑(在西縣唐貞觀)
(十一年置)永平間石門記(羊州志云在今興元褒縣石門有記云高祖受命興自漢中道由子)
(午出散入秦)梁蕭懿墓碑(劍南詩藁云興元姚節度園以所碑為石筍文尤可識蓋梁蕭懿墓)
(碑簡文為太子時撰書法遒勁可愛)褒城驛記(唐孫樵撰在雙林驛)山南西道額(李陽)
(冰撰)山南西道新修驛路記(集古錄唐劉禹錫撰柳公權書李陽冰篆額號三絶碑開成中)
(山南節度使歸融自散關南至劒門鑿山石棧道千餘里以通驛路碑不著所立年月在興元)張將軍
新廟記(集古錄唐李巨川撰唐彦謙書楊守亮重修張魯廟也以龍紀元年立在興元)魏石門
碑(永記二年太歲己丑梁秦典籖王遂書洛陽縣武何仁鑿)刻武侯碑陰(孫樵撰)唐山
南西道節度使廳壁記(開成二年劉禹錫撰)棧道銘(歐陽詹撰)興元新
路記(有石刻凡七十字其側曰太康年案其刻乃晉武平吳時蓋晉由此路耳)文宣王廟庭
松記(節度使令狐楚命掌書記鄭從誨作從誨餘慶之孫幹之子也)圖經(李宗諤書)舊志(閻倉)
(舒序)
利州碑記
唐南池新亭碑(劒南詩藁云唐長慶中南池新亭碑在漢高帝廟側亭已失所在)唐李
義山碑(在籌筆驛舊有碑近經兵火不存)棧道銘(歐陽詹文有銘)蘇頲利州北
佛龕前重題(在佛龕)山谷紀行碑(在嘉川縣靈溪寺元豐三年題)圖經寧
武志(鄒卿序楊炎正編)
閬州碑記
唐貞觀碑王蜀咸康碑(並在太霄觀其石光瑩前後可鑒人號透明碑)顔魯
公磨滅記(在新政縣離堆岩下歐陽公集古錄唐顔真卿撰并書碑以寶應元年立在閬州)元
稹留題(唐元稹以諫官責通判司馬今達州也曾遊雲臺山書行紀於山之鍾樓枋上)新政縣
大歷碑(在新政縣江崖之次顔魯公書碑傍有佛老孔子像像傍有一小記皆大中之所建也)王
徽留題(唐僖宗朝丞相王徽未第時曾經閬中次南部合符寺登高念遠因賦詩)李後主書
(南唐李主煜尤善書元祐二年太守李孝直乃煜族孫也家藏得親書李白古風模勒於石江之普通院)崔
善德政碑(王蜀武城中崔善為刺史有惠政里人為德政碑今在衙門之東)鮮于氏神
道碑(一在二教院崖上一在墓田其文與書皆出顔魯公又有奬諭仲通碑亦在墓田非魯公之文亦魯)
(公之筆也)裴晉公銘(南部裴廸唐丞相晉公之後國初為新政令因家南部至今尚收得晉公之像)
(及累任告身自撰真贊墓銘亦並存焉)唐道襲墓碑(在報恩寺)汝南令神道闕
(在閬中縣郡守張晦辨云於東西得隸字十有二缺不可識有七)寇萊公詩(公嘗過本州闕井慈)
(光院留海棠詩云喧風花雜滿欄香盡日幽吟嘆異常翻笑牡丹虚得地玉階開落對君王今龕於縣廳柱上)
司馬公留題(本路運使司馬池丞相光父也天聖九年遊台星巖君實侍題於崖上末云司馬捧)
(硯)閬苑記(朱涉文)前記(何水文)續記(曹無忌文)新記(王震序)
隆慶府碑記
李業闕(在梓潼縣西五里舊經云前漢侍御史李業葬此遭赤眉毁破二闕臨關路其破亦漢隸)後
漢趙相國雍墓石闕(在梓潼縣北二里前有石闕石麟其文曰漢趙相國雍府君之墓)
漢沛國范伯文墓石闕(在梓潼縣東六里有墓闕上有文曰丨丨丨丨丨丨丨丨丨)
晉張載劒閣銘(王隱晉書云昔張載隨父入蜀作劒閣銘益州劒史張敏見其文乃表天子刻)
(石於劒閣焉)魏太尉鄧公神廟記(唐長慶四年劒州刺史邢冊題)鄧艾衛聖
侯碑(在普安縣北十五里唐中和五年八月劒州刺史郭淮立石)唐李商隱重陽亭
銘(在郡東山之陽唐大中八年太守蔣公侑創亭李商隱序而銘之石刻今存)悟本寺碑(寺有)
(盧照隣所撰碑歲月既久其文缺焉)清義何氏古碑(在劒門縣有登高臺存一古碑唐光宅中)
(建其間所載有名墓者於此生四子孝弟義遜家八十口不異居儀鳳二年勅賜清義門)陰平縣記
(唐大中六年周芮撰)開元寺重修中和極樂院銘(大順三年劉崇望記)唐韋
表微劒閣銘劉國均石刻(在普安縣報國寺靈泉昔唐僖宗廵幸至此有微恙)
(飲其泉頓覺清愈名為報國靈泉今有石刻存焉)宣詔亭内碑(以天成四年四月二日記在本)
(州)郭璞縣路䜟石刻(在武連縣據郭璞云縣路翠武功貴縣路清武功榮其後青城何居)
(琰宰是邑遂刻石於縣治之門内以詔邦人)景福院石碑(在梓潼縣二十五里葛山之景福院)
始州碑(在劒門縣二十里許有二古州基自縣至彼攀木緣壁至此稍平有一豐碑字多磨滅開皇三年李)
(德林文土人謂之丨丨丨蓋隋時以此為始州也)
巴州碑記
唐守巴州裴禕脩廨宇記(會昌四年甲子歲立今在郡廳)唐古佛龕石
刻(在城南二里有大書石刻載唐乾元三年山南西道嚴武奏臣頃牧巴州其州南二里有古佛龕舊石鐫)
(五百餘伏望特賜洪名勅以光福為額)北山老君影跡詩(正望山舊名北山山半石壁隱)
(出老君像唐人為賦北山老君影迹詩)唐張禕題擊甌樓(唐中和四年尚書右丞相戶部)
(張禕記賦在樓下)唐巴州紫極宮記(大中元年軍事州官進士蕭珣記在迎真宮)唐
嚴將軍廟記(廟在城西門内碑在本廟唐貞元元年韋曾為廟記)南龕題詩石刻
(在州南二里之廣福寺自唐迄今名公題咏皆刻之於石)唐兜率寺碑(在東龕寺廢而碑存碑字)
(不可辨)集州兩角山記(唐集州刺史楊師謀書今在難江縣)集州紫極宮記
(唐開元二年兵部尚書牛仙客作在難江縣)唐李繼顔誥詞(刻於郡廳唐光化三年中書舍)
(人錢珝行)放生潭字(州東五里有一潭潭一石上刻丨丨丨丨每水落石出方見意亦唐時刻也)
薛史君布政碑(唐乾符年間璧州刺史裴寘辭作石作乾符間立)唐人題西龕
櫻桃詩(在西龕其名磨滅)成王李雄讀書臺石碣(今在梓潼縣七曲山顯德)
(中)璧州神廟石刻(今在通江縣北四十步有元光三年制書刻于石)龍興寺碑
(在通江縣南一里龍興寺唐璧州刺史鄭凝讀之父鄭畋作乾符中鄭凝讀侍養其父畋於璧時所作也)璧
州山寺記(大唐中和歲次癸夘丞相鄭畋書)菖蒲澗記(唐開成四年或云集州刺史蘇)
(味道遺跡也)石古峽記(趙寅為集州刺史作丨丨丨丨在難江縣)唐貞元石刻(恩陽)
(縣南渡江登石梯數百級上義陽舊縣治石梯之側懸崖下有刻字云唐貞元之四年十月二十日再脩此路)
(餘皆磨滅不可辨)南隆州牟縣界碑(在恩陽縣西北百里有斷碑刻云南隆州牟縣界十)
(里北集州難江縣界五里縣令李昱所立)唐韋蘇州詩(丨丨丨丨送令狐岫宰恩陽詩刻石於縣)
(之驛亭)唐難江公山威惠廟記(唐天寶改元田彦識撰廟在難江縣神乃漢張魯之)
(神也)唐嚴武乞賜山南寺表(乾元三年)南山記(唐中和四年尚書右丞相戶部)
(張禕題)巴南新置屋宇什物石記(會昌四年巴州刺史裴禕記)孫氏園
石刻(在通江縣二十里龍灘之側唐末監察御史盧仲阜率璧州刺史辛巢父等六人分韻賦詩有石刻)
(在焉)瘞麟銘(淳化中牛生竒章於集州山民魏臯家鹿首魚尾魚鬛而龍鱗四趾始生身五色民以為)
(妖而斃之乃瘞於縣北十五步楊義仲為之銘)修路記(鄭子信撰)城牙樓記(圖經云李楫為)
(記有舊碑二其一偽蜀廣政己未之記其一天聖乙丑之記)七佛龕(圖經云乃唐張禕扈從僖宗入)
(蜀時經此所鐫龕名公鉅卿題咏甚多皆刻之於石)沙&KR0008;渡碑(在難江縣唐集有刺史蘇味道題字)
(云)嚴侍御暮春五言(在西龕寺)史俊寄嚴侍御楠木詩(在南龕)
郗昂陪嚴使君墓春五言二首(在南龕詩甚典麗)蕭珦建天王
堂記(在天王堂)羊士諤十四咏(在東龕)折柳詩十絶(嘉祐五年太守鄭淵)
(賦柳詩十絶刻石其自序見折柳亭下)流杯十四咏(流觴亭在西龕寺上唐乾元戊戌嚴鄭公)
(武所創大歷間盗起地遂廢開成丙辰刺史唐元封復修蓋取羊士諤流杯十四咏以自序為證云)巴南
十七景(蘇欽以閬中望江南十首記郡景别駕使彭永仍賦丨丨丨丨丨闕)清化前
志(教授劉田闕編)續志(教授李鈞闕編)
蓬州碑記
隋蒙州普光寺碑(歐陽集古錄云蒙州普光寺碑蒙州耆漢南陽郡之育陽縣也碑以仁壽)
(元年建碑無書撰人名氏而筆畫遒美翫之忘倦蓋開皇仁夀以來碑碣字畫多妙而往往不著名氏惟闕道)
(護所書嘗著之然碑石在者尤少余每與蔡君謨惜之自大業已後闕更與虞世南書妙盛既接於唐遂大顯)
周萬歲通天碑(報恩光孝觀在石泉縣有丨丨丨丨丨丨前内供奉書手王惠元書其石擊之)
(清亮全類玉音碑陰有段文昌留題)西天佛人碑(在大聖廳院)唐僖宗碑(圖經云今)
(碑子渡有唐僖宗道碑云乾符四年漢陰縣助修道施主云云)安康志(郡守家子缺序)
大安軍碑記
九井灘記(九井灘有大石三其名魚梁龜堆芒鞋觜危參差相望於波間操舟之人力不勝舟而輒)
(為石所觸故抵於敗誠令絶江為長堤度其南别為河道以分水勢則北流水益减而石出矣以火煅醯沃金)
(鎚隨擊之宜可去如其言治之明年三大石不復見而九井遂平元祐五年轉運使陳鵬云)龍洞記
(自三泉西二里見有若觀闕者當其前迫而視之則洞也其深七十三步廣半之其兩旁石壁之嵌空突怒者)
(若目鼻口指甲跟肘甚具其下皆平石為底水文其上若鋪筦簟石隨其間若設爼豆其兩顔皆瘦木翠蔓閑)
(石蘿生萎蕤下覆若綴纓絡木蔓之間布水之道後先交映若垂冕流水落石底其勢跳瀉與石相鬭若濺玉)
(雪其聲鏘鳴與洞相應若響琴筑寒清幽邃殆非人境)
劒門關碑記
脩關石刻(在天成五年四月又有五代勅牒甚多皆天成長興廣政間牒也)唐碑(在劒門山)
(巔有一寺曰梁山寺産茶亦為蜀中竒品東坡南行錄題木櫪觀詩有云飛簷如劒寺之語其下注云出劒門)
(東望有一寺山巔樓閣隠隠可見有二三碑皆磨滅上丨丨也)劒門銘(李文饒集云丨丨丨注劒門當)
(中有一岑峻嶺横峙望若蕭屏北一峯最竒而說者未嘗及也故銘云羣山西来波積雲屯地險所會斯為蜀)
(門層岑峻壁森若戈戟萬壑奔東雙飛高闕翠嶺中横黯然黛色樹若雄屏以衛王國)唐叔明題
劒門(貞元二年張允書碑在關之棄繻亭之南百步)唐劒門山記(有碑在關之内棄繻亭之)
(南百步)唐盧照隣悟本寺記(在故臨津縣悟本寺)唐劒門制置之記
(廣明元年立碑在關之内棄繻亭之南百步)唐劒閣碑(李復撰)趙清獻公留題
(在誌公寺)
龍州碑記
弘真觀古碑(在江油縣南一百三十四里太華山之登真觀此記最古不記撰人姓名)牛心
山靈異記(在牛心之顯濟廟即李龍仙廟也碑不載撰人姓氏)龍門志(楊嘉序)續志
(朱之源序)
全蜀藝文志卷五十二
