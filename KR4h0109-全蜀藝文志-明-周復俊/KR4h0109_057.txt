全蜀藝文志卷五十七明周復俊編
譜
錢幣譜元費著
蜀古用銅錢漢文帝時賜鄧通蜀嚴道銅山鑄錢是也
公孫述據蜀始廢銅錢置鉄官錢百姓貨幣本行其謠
曰黃牛白腹五銖當復好事者竊言王莽稱黃述自稱
白五銖漢貨也言天下當還劉氏後述雖滅猶用鉄錢
以二當銅錢一劉備攻劉璋拔成都士卒皆赴庫藏取
寶貨軍用不足乃鑄錢一當百平諸物價文曰直百南
齊永明八年劉悛啓帝曰(闕)家山故嚴道地有古銅坑
可以經略帝從之遣使入蜀鑄錢得(闕)功費多乃
止後周得蜀雜用古錢交易隋文帝時詔蜀王秀於益
州立五鑪錢字文輕重如開通元寶之制後王衍末年
改元咸康又鑄咸康錢然不及(闕)舊錢遠甚孟氏廣政
間增鑄鉄錢於外郡邊界参用每錢千其四百為銅六
百為鉄逮至末年流入成都率銅錢十分雜鉄錢一分
大盈庫錢往往有鉄錢相混莫辨盖鑄之精工光明與
銅錢相類也孟昶失國乾德四年知府官公餘慶轉運
使沈公義倫奏揀銅錢計綱以發蜀地上行鉄錢以千
二百易銅錢千文索銅噐鑄錢附發仍增鑄銅錢市金
上供然失於裁制物價滋長鉄錢彌賤至以五千易銅
錢一千太平興國四年詔兩税及諸課利錢率十分輸
銅錢一分時舊銅錢已竭民騷然以擾北客乘時銅錢
入蜀以一錢易鉄錢十四大利商賈有以銅錢三五毁
發古塚剔取神像犯刑者衆朝廷察知詔仍舊止輸鉄
錢人心乃安淳化五年詔令兩川以銅鉄錢兼行銅錢
一當鉄錢十民頗便之咸平三年西京左藏庫使楊允
恭言川陜民田之稅昔輸銅錢一今亦鉄錢一吏卒俸
給舊銅錢一今鉄錢五若交易則鉄錢十為銅錢一且
饒信之銅積數十萬若舟運自荆達蜀素多銅俾䕫益
遂各置監鼓鑄歲用均給不及十年悉用銅錢議雖未
果行然自是吏卒俸給改用十小鉄錢之一矣景德二
年張公詠上言受詔與轉運使黃觀同裁度嘉卭二州
所鑄景德元寶大錢十參用甚便從之三年行用新鑄
銅錢初益卭嘉眉等州歲鑄鉄錢五十餘萬貫同兩税
課利收市物帛上供因李順亂罷鑄僅十年又以兵大
耗壊至是鑄大錢民以為利大中祥符七年諫議凌公
束等請鑄大鉄錢每貫重一十二斤十兩以一當十先
是蜀中小鉄錢每十當一貿易非便其後别鑄大錢貫
重二十五斤每一當小錢十三司言民有盗鎔大錢一
千範為噐用鬻錢二千故盗鎔者衆策言錢輕則行者
易齎鉄少則鎔者鮮利故請改鑄嘉祐中趙公抃任轉
運使以蜀錢甚多嘉卭州歲科衙前以鉄科民以炭頗
為煩擾奏乞罷鑄十年以寬民力四年祫享赦書許之
熙寧六年五月轉運司嘉卭州罷鑄錢久民間闕錢乞
减半鑄與錢引相權從之建炎二年轉運司以鑄錢數
多難於流轉造引數少其價益高奏乞依嘉祐四年赦
文權罷鑄錢十年椿留鼓鑄本錢稱提引價不待報遂
行自是引日益多錢日益銷議者以為恐非經久相權
之制紹興三十一年臣僚奏請復置嘉卭二監鼓鑄夾
錫錢詔下制置司總領所商搉乃具奏以謂嘉州所用
錢係撥於眉州鉄場其數不多難以復置錢監止就卭
州置監鼓鑄經久可行利州紹興監仍歲鑄大小錢共
九萬貫尋報可遂於卭州歲鑄折二錢一萬貫小錢一
萬貫總領所給其費淳熙六年總領李昌圖奏利卭州
兩監所鑄錢官費本錢倍於息且鼓鑄有限而民間鉟
銷無窮若不更革錢重引輕必壊引法乞罷鑄兩監折
一小錢比折二錢稍增銖兩改鑄折三大錢及將崇寧
大觀折二大錢並作三行使詔從其請逮今行之以為
利焉
楮幣譜前人
蜀民以錢重難于轉輸始製楮為劵表裏印記隠密題
號朱墨間錯私自参驗書緡錢之數以便貿易謂之交
子凡遇出納一貫取三十錢為息其後富民十六戶主
之尋亦貲衰不能相償争訟數起大中祥符末薛公田
為轉運使請官置交子務以權其出入下報寇公瑊守
蜀乞廢交子不用會瑊去而田代之詔田與轉運使張
若谷度其利害田若谷議以廢交子為非便請為置務
禁民私造條奏甚悉又詔梓州路提刑王繼明與田若
谷共議田等議如初詔從之始置益州交子務時天聖
元年十一月也自二年二月為始至三年二月終凡為
交子一百二十五萬六千三百四十貫其後每界視此
數為凖交子舊以二月二十日起界清獻公為記時以
遷至七月也熙寧五年續添造一界其數如前作兩行
使從監官戴蒙之請也每道初為錢一貫至十貫寶元
二年以十分為率其八分每道為錢十貫其二分每道
五貫若一貫至四貫六貫至九貫更不書放熙寧元年
始以六分書造一貫四分書造五百重輕相權易於流
轉於是蒙又請置抄紙院以革偽造之弊引有兩界與
官自抄紙皆自蒙始大觀元年五月改交子務為錢引
務為鑄印凡六曰勑字曰大科例曰年限曰背印皆以
墨曰青面以藍曰紅團以朱六印皆飭以花紋紅團背
印則以故事監官一員元豐元年增一員掌典十人貼
書六十九人印匠八十一人雕匠六人鑄匠二人雜役
一十二人廪給各有差所用之紙初自置場以交子務
官兼領後慮其有弊以他官董其事隆興元年始特置
官一員莅之移寓城西净衆寺紹熙五年始創抄紙場
於寺之旁迄官治其中抄匠六十一人雜役三十人凡
引一界滿納舊易新率千人取錢六十四曰貫頭錢天
聖初止三十建炎初增八紹興十一年乃增今數其納
換不盡者曰水火不到錢今一界所收併貫頭錢凡一
百九十萬道總領所推取以供軍儲所印之數自元豐
元年兼放兩界之後紹聖元年增一十五萬元符元年
增四十八萬道祖額每界以一百八十八萬六千三百
四十為額以交子入陜西轉用故也崇寧間用兵陜西
開拓境土通行引法以助兵費元年增二百萬二年增
一千二百四十三萬五千四年增五百七萬五千大觀
元年增五百五十四萬五千六百六十六比至換界以
新引一當舊引四引法大壊尋有詔自四十二界至四
十三界更不許換四十四界止依天聖舊額仍不得越
銅錢界建炎二年罷鑄錢復用元符所增之額三年增
一百萬紹興元年增六十萬二年增一百四十萬三年
增五百萬四年增五百七十萬五年增二百萬六年增
六百萬皆以給利䕫兩路軍費七年有旨不許泛印八
年以邊報急闕增三百萬充糴買九年以移屯陜西合
給糴本及陜西六路新復州軍衣賜增二百萬增數既
多僉書樞密院事樓照奉使陜西奏禁泛科始定著刑
章十年以贍軍急闕增五百萬十三年以都運司之請
增四百萬二十九年以增招軍兵椿辦犒賞總領所請
增一百七十萬詔從之自後累增五百餘萬凡兩界共
為錢引四千六百四十七萬二千六百八十紹興二年
有旨將八十三界錢引展一界行使增印一百九十萬
以償總領所兊引貫頭水火不到錢之數慶元三年總
領所奏以成都潼川利州三路旱傷制置司减免民間
租賦乞增印錢引以備對補有餘以充賑濟詔增一百
萬逮今合四千九百三十七萬一千六百八十道矣而
又偽造竊行足以亂眞引日益增錢日益銷子母不能
相權然有稱提之法以錢稱提者引價低則官出藏繦
增價與民市引是也以法稱提者凡民以錢輸官當折
引則以一貫二百八十為限是也盖有錢則有引天聖
所印之數視錢以為凖者也自軍興增科鑿空為錢天
下大計仰給於紙猶幸守和議引之出納有常半藏諸
司之庫半流轉於民維持不壊識者有憂其在軍旅之
際乎
貼勑青紅年一五書放額數
界年頭字面團限貫百
五花花故花故故
行紋紋事紋事事
分號科印印印印背背
例印印
第(辛巳)至金合龍三(吳隱)(王祥)書放錢引二千
七(紹興)富鷄歡龜耳(之酌)(孝感)三百七十三萬
十(十一)國捧萬負卣(飲貪)(躍)六千二百四十
界年財勑國圖龍(泉賦)(飛雀)貫文
并藤書文(詩)
第(癸未)利慶攀寶上天皮書放錢引二千
七隆足雲枝鼎苑馬幣二百七十二萬
十興以捧百圖太來薦六千三百四十
一元生日男物平西珪貫文
界年民花極璧
第乙強金唇漢卜書放錢引一千
七酉本花樓朽堯(循吏)(式上)二百七十二萬
十乾而捧去粟階增書六千三百四十
二道節滄紅蓂秩獻貫文
界元用海腐莢賜家
年金財
第(丁亥)舊䨇方孟六子青書放錢引二千
七乾法龍圓嘗八罕錢二百七十二萬
十道行捧錦還毬辭學六千三百四十
三三為勑地珠路寶士貫文
界年便
第(己丑)事(團鳳)(王逸)(諸葛)千周兩書放錢引二千
七乾序捧超(孔明)葉(宣王)階三百七十三萬
十道貨勑衆(羽扇)石(修車)舞六千四十貫文
四五之(左臯)果(指揮)榴(馬備)干
界年源(右荔䕫枝)(三軍)(噐械)羽
第辛善(川)孟書(唐太)
七卯治九(心龜)子壘(水火)(宗時)書放錢引一千
十乾立重紋見壘(金木)(外戸)二百七十三萬
五道經捧玉梁如(土穀)(不閉)六千三百四十
界七常勑連惠意惟(米斗)貫文
年環王修(三錢)
第(癸巳)化䨇龍(祖逖)百(舜作)(伯夷)書放錢引二千
七乾國龍牙(中流)合(五絃)(太公)三百七十三萬
十道日捧黃(擊楫)太(之琴)(二老)六千三百四十
六九舒勑草(誓清)平歌(歸文)貫文
界年長花(中原)花(南風)(王)
第(乙未)維盤魚同連武傅書放錢引二千
七淳幣龍跳律環候說二百九十三萬
十熙通捧龍度萬(木牛)版六千三百四十
七二農勑門量歲(流馬)築貫文
界年商衡藤運
第丁道纏漢勝文百
七酉御龍枝(高帝)金(王鷄)姓書放錢引一千
十淳之鳳太(捧玉)鏁(鳴至)(遮道)三百七十三萬
八熙而捧平(巵為)甲(寢門)(願借)六千三百四十
界四王勑花(太上)紋(問安)寇貫文
年(皇壽)(否)恂
第(己亥)國金金堯纏周李書放錢引二千
七淳以吾枝舜枝(宣王)(德裕)二百七十三萬
十熙義捧玉(垂衣)金(修車)建六千三百四十
九六為勑葉(治天)蓮(馬備)(籌邊)貫文
界年利花(下)子(噐械)樓
全蜀藝文志卷五十七
