全蜀藝文志卷四十二明周復俊編
記癸
成都古寺名筆記宋范成大
成都畫多名筆散在諸寺觀而見于大聖慈寺者為多
今猶具存總而記之左庶幾觀者可考
前寺多寶塔壁畫地獄變相待詔左全筆(妙格中品)畫四天
王四堵師子國王一堵釋迦佛一堵小壁勢至觀音一
十二堵及塔上壁畫西方變相阿彌陀佛共三堵文殊
普賢觀音大悲如意輪共五堵並古迹不知名
普賢閣閣外南壁畫南方天王一堵趙温奇筆(妙格上品)畫
佛會一堵五如來一堵八菩薩釋迦佛一堵并閣後壁
畫文殊普賢北畔五髻文殊彌勒下生北方天王并堂
内四柱上四天王並辛澄筆(妙格中品)北方肉甲天王柱敬
安壁(能格上品)鮮于院小閣上壁畫毘盧佛待詔杜齯龜筆
(妙格下品)
百部院過廊畫護戒神僧知評筆
干部院佛堂壁畫熾盛光佛古迹
白馬院佛堂畫十六羅漢古迹近時周忘機畫瀟湘圖
王逸民擬任才仲作桃源圖
承天院祖堂惠逹國師像孫知微筆(妙格上品)近年院僧粉
去古畫别寫新像尚餘侍者二僧猶在
中寺自中三門北至水陸院東至如意輪正覺院係高
力士同僧英幹建
中佛殿殿内壁畫維摩居士師子國王變相待詔左全
筆(妙格中品)釋迦佛二堵待詔杜懷玉筆前廡東壁畫起寺
金和尚高力士像古迹西壁畫漢孝明帝蔡愔秦景王
遵及摩騰竺法之像童仁益筆(妙格中品)
文殊閣四壁畫北方天王梵王待詔趙温竒筆(妙格上品)阿
彌陀佛大悲毘盧十大弟子四堵閣外壁畫大悲三十
七尊法華經騐大悲菩薩四堵東南方天王西方天王
並待詔趙公祐筆(妙格上品)彌勒釋迦西方變相北方天王
變相待詔范瓊筆(神格上品)報身如來待詔張騰筆(妙格上品)無
量夀佛古迹東方天王待詔趙公祐筆(神格上品)帝釋待詔趙
温奇筆(妙格上品)千手眼觀音勢至張布古華閣上周匝壁
畫諸佛古迹
華嚴閣影壁後畫天花瑞像二其西待詔竹虔筆其東
高興道筆(妙格中品)忩外兩壁畫大悲待詔張南本筆(妙格中品)
兩畔小壁畫天王並古迹杜琮像張逢筆泗洲和尚小
壁畫太子遊雷山古迹當面西壁王波利像吕嶤筆(能格上品)
東西二方天王帝釋梵王待詔趙温竒筆(妙格上品)周匝壁
畫佛像並古迹
文殊閣院門連寺廊畫金剛經變騐二堵待詔左全筆
(妙格中品)院内觀音堂壁畫天王帝釋侍從二堵待詔趙公
祐筆(神格上品)
西大悲院佛堂西畫八明王古迹
大將院壁畫羅漢二北方天王及大將部屬並帝釋梵
王共六堵並待詔范瓊筆(神格上品)
藥師院連寺廊八門兩壁畫菩薩大悲北方天王大悲
釋迦變相四堵待詔范瓊筆(神格上品)殿内釋迦佛帝釋梵
王部衆並古迹畫文殊普賢維摩無量夀西方天王十
二神共九堵並待詔趙公祐筆(神格上品)瑞像堂周匝畫像
並古迹
寺後門向上小壁畫觀音僧智評筆
六祖院院門北壁地藏一堵杜措筆(妙格上品)南壁佛會變
相一堵待詔趙義筆(妙格上品)院内山水四堵唐壁畫古迹
保福院門屋畫天王一堵趙德齊筆(妙格上品)姑蘇臺一堵
僧惠堅筆壁著宫一堵僧楚安筆小壁畫竹雀二堵黃
筌筆佛殿内羅漢一堂盧楞伽筆記中不載盖自昭覺
殿神霄徙來殿後海山觀音一堵張南本筆亦昭覺移
至小壁羅漢一堂古迹法堂上湖山一堵馬二堵近時
郭游卿筆游卿熙之孫也
大輪堂畫壁大輪部屬兩堵金剛二十四尊並待詔趙
温竒筆(妙格上品)極樂院門外壁畫散花天女范瓊筆(神格上品)
大悲菩薩左全筆(神格中品)觀音大悲二堵古迹佛殿内十
六羅漢盧楞伽筆(妙格上品)
四絶堂壁畫悟達國師真常粲筆(妙格上品)畫彭州至德山
金堂栖賢山二堵李昇筆(妙格下品)
石像院門壁香花菩薩一堵門内菩薩一堵並古迹前
記不載
慧日院門壁畫奉聖國師真齊天大王泗洲和尚宗震
筆佛堂内十六羅漢丘文播筆(能格上品)
吉安院畫十二面觀音杜齯龜筆(妙格下品)
夀寧院佛殿内四壁畫熾盛光凡擢孫知微筆柱上小
像知微自寫其真也殿内廊畫太子修行古迹東觀音
堂畫觀音十六羅漢李德讓筆霧中山出峽圖李昇筆
樓上盡惠遠送陸道士李翺見藥山孫知微筆(妙格上品)護
法神孫知微筆土地堂孟蜀主真古迹戰勝天王羅漢
共三堵趙元晟筆
華嚴院殿壁畫毘盧佛張希正筆(妙格中品)文殊普賢古迹
觀音勢至五髻文殊丘文播筆(能格上品)
興善院殿内泗洲大聖一堵常粲筆八明王張南本筆
西林院殿内羅漢杜楷筆(能格上品)壁後彌陀佛二菩薩彌
勒羅漢盧楞伽筆(妙格上品)
大悲閣畫觀音十堵楞嚴變相一十八堵並宗道兄弟
筆八明王八堵綉毬觀音並古迹
實勝院藏殿内外聖像並古迹
揭諦院壁畫釋迦佛二菩薩觀音勢至十六羅漢並杜
齯龜筆(妙格下品)
彌勒院壁畫十六羅漢文殊普賢張南本筆(妙格中品)畫故
事山水二堵劉國用筆
錦津院壁畫釋迦佛十六羅漢劉國用筆(能格上品)白衣自
在觀音李德讓筆
東律院壁畫八明王西方變相釋迦如來十六羅漢杜
楷子瓌筆(能格上品)
灌頂院壁畫藥師佛十六羅漢張玄筆(能格下品)
如意輪院壁畫花竹六鶴六堵童祥筆半已不存
楞巖院壁畫六祖劉國用筆(能格上品)枯木一堵文與可筆
山水十堵蒲水昇筆龍虎二堵魯安道筆山水三堵僧
延廣筆
甘露寺廊壁高僧數十堵並(闕)
承天院呂相真堂後佛像四堵(闕)不下金
下諸佛如意輪觀音等像
超悟院堂頭近周忘機盡
(闕題)蜀名畫記
(闕)費(闕)蜀多畫工而盛於三孟僣偽
之(闕)其割制一方耽玩圖畫以自娱故一聚焉自西
(闕)將軍黎(闕)鶴圖(闕)之孟氏因授雅州刺史
其玩物而棄民乃至此(闕)今取畫藝之高而家
于成都者叙記姓名他則不(闕)
王宰家于西蜀兵元中韋臯(闕)
禮待之畫山水松石出於象外杜甫賦詩有曰十日
畫一水五日畫一石能事不受相促迫王宰始肯留真
跡宰嘗於席䕫廳圖一障臨江雙樹一松一柏古藤縈
繞上盤半空下著水面千枝萬葉榮瘁曲直分布不雜
又於興善寺畫四時屏風若移造化於座右
左全蜀郡人本儒家工畫佛道人物多倣吴生(闕)筆寶
歷中聞海内今大慈寺多寶塔地獄變相全之筆跡也
趙公祐成都人工畫佛道鬼神李德裕鎮蜀嘗賓禮之
大慈聖興兩寺皆有畫壁子温奇亦善畫成都寺觀多
見其迹其孫德齊襲二世之精藝豪蹤逸筆時輩推重
光化中詔許王建於成都置生祠命德齊畫西平王儀
仗車輅旌纛法物及朝真殿畫后妃嬪御皆極精麗官
翰林待詔
常粲成都人畫佛道人物善為上古衣冠路巖鎮蜀頗
加禮遇有孔子問禮山陽七賢等圖立釋迦女媧伏羲
神農燧人等像傳於世子重胤工寫貌僖宗朝為翰林
供奉嘗寫僖宗御容及名臣像又於寶歷寺畫諸塔天
王甚妙
孫遇初名位自稱會稽山人志行孤潔情韻疎放廣明
中避地入蜀遂家成都善畫人物龍水松石墨竹天王
鬼神筆力狂怪不以傅彩為工長安蜀川皆有其筆
李洪度成都人畫佛道人物大慈寺三學院皆有畫壁
李昇成都人善畫蜀川山水初得鹿張藻山川圖凝玩
數日以為未善後遂心師造化自成一家有武陵溪青
城峩眉二十四畫圖傳於世世傳小李將軍即昇也或
曰李昭道非也
杜楷成都人工畫山水多作老木懸崖回阿遠岫有秋
日并州路詩意圖傳於世
杜子瓌華陽人工畫物道尤精傅彩嘗於龍華東禪院
畫毘盧像坐赤圓光中碧蓮花上圓光如初出日輪破
淡無迹俗工不到
房從真成都人工畫人物蕃馬事王建為翰林待詔嘗
於宫中畫諸葛武侯渡瀘水圖甲馬如生兼善潑筆鬼
神有寧王射獵陳登斫鱠等圖傳於世
宋藝蜀郡人工寫貌事王蜀為翰林待詔常寫唐朝列
代御容及道士葉法善一行禪師沙門會海内臣高力
士等像於大慈寺
高道興成都人事王蜀為内圖畫庫使工佛道雜畫用
筆神速觸類皆精諺云高君墜筆亦成畫子從遇事孟
蜀為翰林待詔嘗於宫中大安樓下畫天王隊仗甚竒
從遇子文進工畫佛道傅彩曹吴之筆蜀平至闕下太
宗皇帝在潛邸文進往依焉後以攀附授翰林待詔未
幾修大相國寺命文進倣高益舊本畫行廡變相及太
一宫夀寧觀唘聖院開寶塔下諸畫壁率皆穪旨畫院
晚學皆宗之
阮知誨蜀郡人工畫貴戚子女兼善寫生嘗仕蜀為翰
林待詔寫王建像為首出
李文才華陽人工畫松石兼善貌(闕)為翰林待詔
廣政中荆南高王遣人請文才寫義興門街(闕)
焉
石恪蜀郡人性滑稽工畫佛道人物始師張南本而筆
畫縱逸不專規矩蜀平至闕下嘗被旨畫相國寺壁授
以畫院之職不就固請還蜀詔許之有唐諸賢像五丁
開山(闕)新羅人角力等圖傳於世
董從誨成都人世襲儒風心游繪事佛道人物隨意皆
精感佛寺有畫壁
王道真新繁人工畫佛道人物兼長屋木宋太宗時用
高文進薦授圖畫院祇候嘗被旨畫相國寺玉清昭應
宮壁相國寺殿東給孤長園長者買祗陀太子園因緣
並殿西(闕)變十二面觀音像皆其筆跡
毛文昌蜀郡人工畫田家風物有江村晚釣村童入學
郊居豐稔等圖傳於世
李懷衮成都人善畫山水毛翎其常所居及寢處皆置
土筆或中夜得意急起畫於地或被上遲明模寫之則
優於平日所為
蒲永昇成都人東坡先生嘗書其畫後曰永昇嗜酒放
浪性與畫會始作活水得二孫(孫位孫知微也)筆法(闕)
黃居寀兄弟李懷衮之流皆不及也王公富人或以勢
力使之(闕)輙嘻笑捨去遇其欲畫不擇貴賤頃刻而
成嘗與余(闕)微畫作二十四副每夏日
掛之高堂素壁即隂風龍(闕)今老矣畫
益(闕)而世之識真者(闕)往時董羽近日常州戚
氏畫水世或傳寶之如董戚之流可謂死(闕)未可與永
昇同年而語也其為東坡所重如此
王道亨郫人七歲能畫用筆命意皆過人大觀間肇置
畫學自博士而下如大學法聽天下畫工補試肄業而
考選焉道亨入學試官以古詩一聯為題曰蝴蝶夢中
家萬里子規枝上月三更道亨乃畫蘇武牧羊于北海
被氊枕節而卧雙蝶飛颺其上極沙漠風雪之状又畫
樹木枎疎枝有子規月政當午木影在地亭榭樓觀隠
隠可辨曲盡一聯之景果入上選翌日進呈宋徽宗奇
之命為畫學錄
全蜀藝文志卷四十二
