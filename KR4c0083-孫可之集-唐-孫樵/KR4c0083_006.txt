唐孫樵集第六卷
迎春奏
復佛寺奏
迎春奏
黑帝歷窮帝命青帝嗣其公(其無私自註以)皇
帝備牲牢鼓鐘迎饗于郊東賤臣樵寓䟽
太常上奏曰天有四時陛下實行之是天
乘陛下政令明昏而爲燠寒也青帝何功
而饗乎寬空春之日陛下廩以時出帛以
時䘏則蘖牙弩拔勾萌畢逹矣夏之日陛
下農事無所奪山麓無所伐則草木壯茁
國無夭札矣秋之日陛下獄無曲次畋無
圍殺則霜露不失節萬物固結矣冬之日
陛下地氣不掘洩室屋不徹發則豐隆不
敢繫越百蟄塞穴矣聖人之時日南無驕
陽啓蟄無繁霜斗北無伏陰火西無滯霖
淫昏之世反膏而波(大水廢民廬舍自注春行秋令)反
冰而花(夏令能李花自註冬行)雹傷螟嚙(行冬令則自註夏)
(螎飛蔽天雨雹時則)旱赤雨血(雨血時則赤旱千里自註秋行夏令則)
是陛下政令出乎修明則寒暑運行政令
出乎淫昏則災祲屢臻其可忽乎臣又聞
陛下與人爲春得革慘作和起枿生&KR0990;喜
滿其家沃穆歡咳如暖景時開樹色烟光
覺葱蘢芳蒼陛下與人爲秋得愁刮人魄
風日泠白慄慄蕭索覺庭槐枯落陛下與
人爲夏得變絺成襦嘘燼作爐駒驅轍結
雜遝噎禊門如三伏熱陛下與人爲冬得
舉皆不見日涷薄人骨間間慼慼燈青火
白門無蹄轍跡顧陛下左右皆春天下病
悴者衆也陛下肘腋皆熱中國病涷者衆
也豈陛下用心有頗焉陛下苟能平其心
雖澤不周惠不均天下無恨言不然天將
視陛下心燠寒也
復佛寺奏
賤臣樵上言臣以爲殘蠧於理者羣髠最
大且十口之家(中戸也自註謂)男力而耕女力
而桑卒歲其衣食僅自給也棟宇僅自完
也若羣髠者所飽必稻粱所衣必綿(錦一作)
縠居則䆳宇出則肥馬是則中戸不十不
足以活一髠&KR1061;皇帝元年籍天下羣髠凡
十七萬夫以十家給一髠是編民百七十
萬困於羣髠矣&KR1061;皇帝一旦髮天下髠悉
歸平民是時一百七十萬家之心咸知生
地陛下自卽位以來詔管(營一作)廢寺以復
羣髠自元年正月卽位以來洎今年五月
斤斧之聲不絶天下而工未巳訊聞陛下
卽復之不休臣恐數年之間天下十七萬
髠如故矣臣以爲&KR1061;皇帝卽不能除羣髠
陛下尚宜勉思而去之以甦疲民況將興
於巳廢乎請以開元之事明之開元之年
大駕還自東封從以千官之衆六軍之士
三日留於陳留民猶有餘力今陛下卽能
東封道次給一食則民力殫矣何開元之
民力有餘而陛下之民力不足耶開元之
間率戸出兵(共出若干兵也自註索若干戸)籍而爲伍
春夏縱之家以力耕稼秋冬聚之將以戒
&KR1061;事如此則兵未始廢於農農未嘗奪於
兵故開元之民力有餘也今天下常兵不
下百萬皆衣食於平民歲度費率中戸五
僅能活一兵如此則編戸不五百萬不足
以給之故陛下之民力不足也今陛下以
力不足之民而欲重困於羣髠將何以踵
開元太平事耶貞觀以還開元戸口最爲
殷繁不能逾九百萬卽今有問於戸部其
能如開元乎借如陛下以五百萬給天下
之兵今欲又以一百七十萬給於羣髠是
六百七十萬無羨賦矣即令戸口不下於
開元其餘止二百萬而國家萬故畢出其
間陛下孰與其足耶卽是鹽鐡不可除而
㩁筦加筭矣天下之民得不重困乎日者
陛下嘗欲營國東門諫議大夫入爭於前
一言未及終陛下非徒輟其工而又賜帛
以優之今所復寺宇豈特國門之急乎叢
徒嘯工豈特國門之使乎寧諫議大夫不
以言而陛下不以聽耶陛下則不能復廢
之臣願陛下巳復之髠止而勿復加巳營
之寺止而勿復修庶幾天下之民尚可活
也今天下最不可去者兵也尚爲陛下日
夜思去兵之術究開元太平事冀異日爲
陛下言之況去無用之髠耶臣昧死以言
乙丑春吳馡攷
訂鋟於石香館
唐孫樵集第六卷
