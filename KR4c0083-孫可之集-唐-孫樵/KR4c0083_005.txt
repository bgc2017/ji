唐孫樵集第五卷
孫氏西齋錄
&KR1061;皇遣剱錄
龍多山錄
孫氏西齋錄
孫樵謂陸長源唐春秋乃編年雜錄因掇
其體(絜一作)切峭獨可以示懲勸者擲其叢
冗秃屑不足以警訓者自爲十八通書號
孫氏西齋錄起高祖之初洎&KR1061;皇之終首
廟號以表元首日月以表事尚功力正刑
名登崇善良蕩戮凶回有所鯁避則微文
示譏無所顧慄則直書志慝所謂高祖殺
太子建成者何黜功循愛譏失教也(太自註)
(為太子至有六月二十四日事故書高祖宗有大功宜嗣有天下高祖不當立建成)
(成殺建)李勣立皇后&KR1061;氏者何忘諫贊慝懲
廢命也(不奪高宗不敢立&KR1061;氏爲后故書自註李勣爲顧命大臣儻堅諫)
(后&KR1061;氏李勣立皇)起王后巳廢之魂上配天皇者
何登嫌黜冡不可謂順予懼後世疑於禘
祼也(侍女何以列昭穆故時以王后配高自註高宗廢王后立&KR1061;后乃貞觀)
(嫌於禘祼矣宗示天后有)條天后擅政之年下繫中宗
者何紫色閠位不可謂正予懼後世牽以
稱臨也(后年號及行事繫于中宗示女子自註天后攺元卽眞今悉以天)
(者政也不得攺元)崔察賊殺中書令裴炎(犯&KR1061;宗廟自註名)
(諱)者何詭䛕梯亂肇殺機也(顧命大臣屢自註裴爲)
(異謀何故白太后歸政天后遂發怒斬裵白天后歸政御史崔察廷詰裵曰若不有)
(察賊殺中書令裴于都亭驛故書曰崔)張守珪以安禄山叛
者何貸刑怫教稔禍階也(張守珪部將嘗自註祿山乃)
(亂天下故書張守珪以安禄山叛他皆倣犯令張曲江令守珪案之守珪不從卒使)
(此)稱天下殺者何罪㬥天下示衆與殺也
稱天子殺者何罪非其罪示衆不與殺也
臣或不書卒者何不以直終去卒以示貶
也君或不書葬者何不以正終去葬以示
譏也懼怠云瑞示戒志沴尚德必書賤尸
位則黜貴皆所以敺邪合正俾歸大義(註自)
(后年號行事繫于中宗之類是也按前所謂起王后配天皇條天)操實寘
例以示懲勸(武氏張守珪以禄山叛之類自註前所謂李勣立皇后)
(也是)嗚呼宰相升沉人於十數年間史官出
没人於千百歲後是史官與宰相分挈死
生權也爲史官者不能忭直骨於枯墳臠
諂魄於下泉磨毫黷扎叢閣飽帙豈國家
任史官意耶樵既序其略授其友高錫望
傳之矣
&KR1061;皇遺劒錄
&KR1061;皇帝得利劒於希夷之間提攜六年而
四用之宜其庶績暉如哉往者北戎猖狂
渝盟盜壃大出虜門戍卒屢奔&KR1061;皇赫然
奮雷霆之威驅貔&KR1061;之師靖胡塵於塞垣
復帝子於虜庭非&KR1061;皇一用其劒耶賊鎮
阻兵邀爵山東劫衆以濟其奸擘險以扞
其誅王師萃之屢戰無功兵衂將稽賊勢
益張幷醜乘之遂萌梟心乃刧吾兵乃固
吾城反書旣聞卒愕京師輿人謠曰上宜
亟以節假之且赦其辜俾守北門以伐虜
謀不然幷且東連潞兵北合戎師分卒以
趨太行卷甲以下河東國家其能甘心於
潞寇耶&KR1061;皇曾不逗撓於其衷亟發&KR1061;符
按言誅之羽檄朝馳夕擒幷頑非&KR1061;皇再
用其劒耶幷部既平潞守益堅王師告勞
國用告虚內外咨嗟訛言沸騰飛言上聞
上爲不聞誅潞之心益牢責戰之詔日嚴
卒能克大憝於山東梟渠魁於國門非&KR1061;
皇帝三用其劒耶浮屠之流其來綿綿根
盤蔓滋日熾而昌蠱于民心蠶于民生力
屈財殫民恬不知&KR1061;皇始議除之女泣于
閨男號于途廷臣辨之于朝䙝臣爭之于
㫄羣疑膠牢萬口一辭&KR1061;皇曾不待疑卒
詔有司驅羣髠而髮之毁其居而田之其
徒既微其教僅存民瘼其瘳國用有加風
雨以時災沴不生非&KR1061;皇四用其劎耶今
者嗣皇帝纂&KR1061;皇之耿光傳&KR1061;皇之遺劒
宜乎銛其鍔不使其挫寳其刃不使其泥
而又硎之以義淬之以智匣之以禮苞之
以仁持之以信與天下終始天下幸甚
龍多山錄
梓潼南鄙越五百里其中有山崛起中天
卽山之趾得逕委延舉&KR1061;三十北出其巔
氣象鮮妍孕成陰烟屹石巉巉别爲東巖
槎牙重複爭先角逐若絶若裂若鈌若穴
突者虎怒企者猿踞横者木仆挺者碑植
又有佀乎飛簷連軒&KR2013;櫨交攢欹撑兀柱
懸棟危礎殊狀詭類愕不得視下有畞平
砥若戸庭攄乳側脉膏停泓石俯對絶壑
杪(鈔一作)臨蘭薄仙臺標異藂石負起屹與
山别猿鳥磧絶腹竇而空路由其中齗齶
相望攀緣上下闖然而出曜見白日始時
永嘉飛眞蓋羅(為蓋羅者於北臺上學道自註人傳晉永嘉中有)
(臺下有碑誌存焉者也焉蓋羅於此白日上升今)玄蹤斯存石刻
傳聞丹成而蛻駕鶴騰天一去遼廓千載
寂寞澄泉傳靈别壑絶明風閒境淸寂寥
無聲嘉木美竹岡巒交植風來怒黑雷動
崖谷山禽嵓獸捷翔牙驚曉吟暝啼聽之
悽悽廻環下矚萬類在目洇山帶川青縈
碧聯莽蒼際天杳杳不分月上于東日薄
于泉魄朗輪昏出入目前其或宿霧朝雲
糊空縛山漠漠漫漫莫知其端陽曜始浴
徹天昏紅輪高而赤洪流散射濃透薄釋
綿裂綺折千狀萬態倏然收霽樵起耒而
遊泊車而休登降信宿聞見習熟始曰由
乎曾未始有得乎無處夸世釣名者汚此
巖扃乎且欲聞於潁陽之徒乎
乙丑春吳馡攷
訂鋟於石香館
唐孫樵集第五卷
