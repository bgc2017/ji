唐孫樵集第四卷
梓潼移江記
興元新路記
蕭相國寫眞讃
梓潼移江記
涪繚于郪迫城如蟠淫潦漲秋狂瀾陸高
突堤嚙涯包城蕩壚歲殺州民以爲官憂
滎陽公始至則思所以洗民患頗聞前觀
察使欲鑿江東壖地别爲新江使東北注
流五里復匯而東即堤墟舊江使水道與
城相遠以薄江怒遂命&KR1061;吏發卒三千跡
其前謀役興三月功不可就有謁於滎陽
公曰公開新江將抉民憂然江勢不可決
訛言不可絶公將何以終之滎陽公曰吾
欲厚其直以勸其卒可乎對曰饑卒頼厚
直民惜其田以顗得不可滎陽公曰吾欲
戮其將以動其卒可乎對曰代之將者必
苦吾卒卒若叛不可滎陽公曰柰何對曰
夫民可與樂終難與圖始固自役興巳來
彼其民曰夏王鞭促萬靈以導百川今果
能攺夏王跡耶非徒無功抑有後災羣疑
牽綿民心蕩搖前時觀察使欲鑿新江中
輟議而罷豈病此耶公卽能先堤民言新
江可度日而決也滎陽公諾明日滎陽公
視政加猛決獄加斷又明日杖殺左右有
所貳事鞭官吏有所阻政者遂下令曰開
新江非我家事將脱郪民於魚禍耳民敢
横議者死郪民以滎陽公嘗爲京兆旣憚
牽綿民心蕩搖前時觀察使欲鑿新江中
輟議而罷豈病此耶公卽能先堤民言新
江可度日而決也滎陽公諾明日滎陽公
視政加猛決獄加斷又明日杖殺左右有
所貳事鞭官吏有所阻政者遂下令曰開
新江非我家事將脱郪民於魚禍耳民敢
横議者死郪民以滎陽公嘗爲京兆旣憚
其猛及是民心大慄羣舌如斬未幾而新
江告成滎陽公歡出臨視班賞罷卒巳而
歎曰民言不堤新江其不決耶新江長步
一千五百闊十分其長之二深七分其闊
之一盤堤旣隆舊江遂墟凡得田五百畝
其年七月水果大至雖踰防稽陸不能病
民其績宜何如哉滎陽公既以上聞有司
劾其不先白詔奪俸錢一月之半樵嘗爲
褒城驛記恨所在長吏不肯出毫力以利
民及覩滎陽公以開新江受譴豈立事者
亦未易耶是歲開成五年也
興元新路記
入扶風東臯門十舉步折而南平行二十
里下念濟坂下折而西行十里渡渭又十
里至郿郿多美田不爲中貴人所幷則籍
東西軍居民百一繫縣自郿南平行二十
五里至臨溪驛驛扼谷口夾道居民皆籍
東西軍出臨溪驛百步南登黃蜂嶺平行
不能百步又步登潗潗嶺盤折而上甚峻
(平出潗潗嶺南可罷潗潗路自註潗嶺北並磵可爲閣道)下潗潗嶺
嶺稍平二嶺之間凡行十里自臨溪有支
路直絶澗並(他放此蒲浪反)山復絶澗蛇行磧上
十里合于大路(此路當絶自註秋夏)下黃蜂嶺復
有支路並澗出潗潗嶺下行亂石中五六
里與澗西支路合(此路亦絶自註秋夏)由大路十
里橋無定河河東南來觸西山下隳號怒
北去河中多白石磊磊如斛又十里至松
嶺驛逆旅三戸馬始食茅自松嶺平行三
里逾二橋登八里坂甚峻下坂行十里平
如九衢又高低行五里行連雲驛自連雲
西平行二十里上五里嶺路極盤折凡行
六七里及嶺上泥深滅踝(苦於此可爲棧自註行者多)
(易之路以)路㫄樹往往如挂塵纓纚纚而長從
風紛然訊於薪者曰此泥榆也豈此嶺常
泥而樹有此名乎凡泥行十里稍稍下去
又平行十里則山谷四拓原隰平曠水淺
草細可耕稼有居民佀樊川間景氣又五
里至平川驛自平川西並澗高下行十里
復度嶺(平行五十里出嶺西亦古道自註嶺東度澗可詣爲閣路)上
下嶺凡五里復平不能一里復高低有閣
路行七八里扼路爲關關北爲臨洮關南
爲河池自黃蜂嶺洎河池關中間百餘里
皆故汾陽王私田嘗用息馬多至萬蹄今
爲飛龍租入地耳入關行十里皆閣路並
澗閣絶有人橋蜿蜿如虹絶澗西南去橋
盡路如九衢夾道植樹步步一株凡行六
七里至白雲驛自白雲驛西並澗皆閣道
行十里巖上有石刻橫爲一行曰鄭淮造
凡三字不知何等人也(爲准蓋視之誤自註人以淮)又
一十三里至芝田驛皆閣道卒高下多碎
石自芝田至仙岑雖閣路皆平行往往澗
㫄谷中有桑柘民多藂居鷄犬相聞水益
清山益奇氣候甚和自仙岑南行十三里
路左有崖壁然而高出其下殷其有聲如
風怒薄水里人謂之鳴崖豈石常鳴耶抑
俟人而鳴耶又行十五里至二十四孔閣
一十三里至芝田驛皆閣道卒高下多碎
石自芝田至仙岑雖閣路皆平行往往澗
㫄谷中有桑柘民多藂居鷄犬相聞水益
清山益奇氣候甚和自仙岑南行十三里
路左有崖壁然而高出其下殷其有聲如
風怒薄水里人謂之鳴崖豈石常鳴耶抑
俟人而鳴耶又行十五里至二十四孔閣
(閣名也自註古)閣上巖甚奇有石刻其刻云褒
中與閣主簿王顒漢中郡道閣縣椽馬甫
漢中郡北部督郵迥通都匠中郎將王胡
典知二縣匠衛績教蒲池石佐張梓等百
二十人匠張羌教褒中石优泉疆等百四
十人閣道教習常民學川石等三人(作川一本)
(人五)凡七十字其側則曰太康元年正月二
十九日案其刻乃晉&KR1061;平吳時蓋晉由此
路耳又行十五里至青松驛驛自仙岑而
南路㫄人煙相望澗㫄地益平曠往往墾
田至一二百畝桑柘愈多至青松即平田
五六百畝谷中號爲夷地居民尤多自青
松西行一二里夾路多松竹稍稍深入不
復有平田行五六里上小雪嶺極峻折嶺
東多泥土疎而黑嶺西尤峻十里百折上
下嶺凡十八里四望多叢竹又高低行十
里至山輝驛居民甚少行旅無庇自山輝
西高低行二十里上長松嶺極峻羊腸而
上十里及嶺上復羊腸而下十五里及嶺
下又高下行十里至廻雪驛自廻雪驛南
行三里上平樂坂極盤折上下凡十五里
至福溪(大雪嶺平行五里上長松嶺北與自註自福溪有路並自山下由)
(開此路都將賈昭爭功且欲折之遂開古山輝大路合蓋古所通乃坦途也禆將將)
(路松嶺)又高下行十里至黃崖崖南極峻折
上下黃崖六七里至盤雲驛西行復並澗
行二十里卽背絶小嶺上下凡五六里稍
平又行十里至雙溪驛(西有路並澗出白自註自盤雲驛)
(興元亦古所通尤坦塗也城固之要道出城西又平行三十里至城又行六十里至)
(長開天嶺路也其縣遂略開路)自雙溪南平行四里至天
苞嶺羊腸而上凡十五里極峻折往往閣
路至嶺上南望興元烟靄中也下嶺尤峻
折凡三十里至文川驛自文川南行三十
五里至靈泉驛自靈泉平行十五里至長
柳店夾道居民又行十五里至興元西平
行三十里至褒城縣與斜谷舊路合矣(註自)
(耳樵嘗淑中褒斜一經文川至於山川險議者多以謂此路不及褒斜此言不公)
(耳苟使賈昭盡心于滎陽公如樵所條注易道途迹悉得條記嘗用披校蓋亦折衷)
(斜路矣誠逾於褒)孫樵曰古人尚謀新仍曰何必
攺作利不十法不變豈謀新亦未易耶滎
陽公爲漢中以褒斜舊路修阻上䟽開文
川道以易之觀其上勞及將下勞及卒其
勤至矣其始立心誠無異於古人將濟民
於艱難也然朝廷有竊竊之議道路有喞
喞之歎豈滎陽公始望耶況謀肇乎賈昭
事倡乎李俅役卒督工者不增品秩於天
子則加班列於滎陽公滎陽公無毫利以
自與而怨咎獨歸滎陽公豈古所謂爲民
上者難耶
蕭相國眞讃
咫尺天威首出時傑英眄横溢神鋒秀發
秋空徤骨霜夜皎月劒淬愈利玉燒不熱
錦浦宸游傅巖㝱說馭物惟誠在公抗節
再安宗祏蕩掃氛孽黃道回日翠&KR0990;歸闕
粃糠魏丙肩𬒮稷契仰止丹青永保徽烈
唐孫樵集第四卷
