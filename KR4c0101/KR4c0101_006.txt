唐秘書省正字先輩徐公釣磯文集卷第六
徐夤昭夢著
詩
長律八首
依御史温飛卿華清宫二十二韻
地靈蒸水暖天氣待宸遊嶽拱蓮花秀峯高玉蘂秋
朝元雕翠閣乞巧繡瓊樓碧海供驪嶺黃金絡馬頭
五王更入帳七貴迭封侯夕雨鳴鴛瓦朝陽曄柘裘
伊臯爭負鼎舜禹讓垂旒堕珥閑應拾遺釵醉不收
飛煙籠劒戟殘月照旌斿履朔求衣早臨陽解珮羞
宫詞裁錦段御筆落銀鈎帝里新豐縣長安舊雍州
雪衣傳貝葉蟬鬢插山榴對景瞻瑶兔昇天駕綵虬
(此言遊月宫後禄山)書陳北虜玄甲擐犀牛聖誥多屯否
生靈少怨尤穹旻當有輔幃幄豈無籌鳳態傷紅豔
鸞輿暖紫騮樹名端正在人欲夢䰟休䜟悟山旁鬼
塵銷隴畔丘重來芳草恨往事落花愁五十年鴻業
東憑渭水流
尚書命題瓦硯
遠向端溪得皆因郢匠成鑿山青靄斷琢石紫花輕
散墨松香起濡毫藻自清入臺知價重著匣恐塵生
守墨還全器臨池早著名春闈擕就試軍幕載將行
不獨陣兼能助筆耕莫嫌㳙滴潤深染古今情
洗處無瑕玷添時識滿盈蘭亭如見用敲戞有金聲
尚書會仙亭詠薔薇聮句夤坐中聮四韻晚
歸補緝所聮因成一篇
結綠根株翡翠莖勾芒中夜刺猩猩景陽粧赴嚴鐘
出楚峽神教暮雨晴躑躅豈能同日語玫瑰方可一
時呈風吹嫩帶香苞展露灑啼思淚點輕阿母蘂宫
期索去昭君榆塞闕賫行藂高恐礙含泥燕架隱宜
棲報曙鶯鬪日只憂燒密葉映階疑讓䨇旌舍煙
散纈佳人惜落地遺鈿少妓爭丹渥不因輸繡段錢
圓誰把買聲海棠若要分流品秋菊春蘭兩恰平
和尚書詠泉山瀑布十二韻
名齊火浣溢山椒誰把驚虹掛一條天外倚來秋水
刃海心飛上白龍綃民田鑿斷雲根引僧圃穿通竹
影澆噴石似烟輕漠漠濺崖如雨冷瀟瀟水中𧖟緒
鞔蒼壁日裏虹精絳霄寒潄綠隂仙桂老碎流紅
豔野桃夭千尋練瀉年長在六出花開夏日消急恐
劃分青嶂骨久應䙀裂翠微腰濯纓便可譏漁父洗
耳還宜傲帝堯林際猿猱偏得飯岸邊烏鵲擬爲橋
赤城未到詩先寄廬阜曾遊夢已遥數夜積霖聲更
遠郡樓欹枕聽良宵
自詠十韻
只合滄洲釣與耕忽依螢燭功成未遊宦路叨卑
宦纔到名場得大名梁苑二年陪衆客温陵十載佐
䨇旌錢財盡是侯王惠骨肉偕承里巷榮拙賦偏聞
䥴印賣惡詩親見畫圖呈(使宅行夤回文八體詩圖兩面庚午秋樓赴宴親)
(見每一倒翻讀八韵也)多栽桃李期春色闊鑿池塘許月明寒
益衾裯饒美寢出乘車馬免徒行粗支菽粟防飢歉
薄有杯盤送迎僧俗共鄰棲隱樂妻孥同愛水雲
清如今便死還甘分莫更嫌他白髮生
東風解凍省試
暖氣飄蘋末凍㾗銷水中扇沈初覺泮吹海旋成空
入律三春照朝空萬里通岸分天影闊色照日光融
波起輕摇綠鱗遊乍躍紅慇懃排弱羽飛翥趁和風
和僕射二十四丈牡丹八韻
帝王城裏看無故亦無新忍摘都綠借移栽未有因
光隂嫌太促開落一何頻羞殺登墻女饒將解佩人
蘂堪靈鳳啄香許白龍親素練籠霞曉紅粧帶臉春
莫辭終席醉易老少年身買取歸天上寧教逐世塵
釣絲竹
藋藋拂清流堪維舴艋舟野蟲懸作餌溪月曲爲鈎
雨潤搖長風吹繞指柔若將諸樹比還使綠楊羞
𧖟婦非堯女漁人是子猷湖邊舊栽處長映讀書樓
五言律詩二十一首
旅次寓題
胡爲名利役來往老關河白髮隨梳少青山入夢多
途窮憐抱疾世亂恥登科却起漁舟念春風釣綠波
釣臺
金門誰奉詔碧岸獨垂鈎舊友秪樵叟新交惟野鷗
嘉名懸日月深谷化陵丘便可招巢父長川好飲牛
贈嚴司直
承家居闕下避世出關東有酒劉伶醉無兒伯道窮
新詩吟閣賞舊業釣臺空雨雪還相訪心懷與我同
贈東方道士
葫蘆窗畔掛是物在其閒雪色老人鬢桃花童子顔
祭星秋日採藥曉登山舊放長生鹿時銜瑞草還
題僧壁
香厨流瀑布獨院鎻孤峯紺髮青螺長文茵紫豹重
邜枯皆化燕蜜老却成蜂明月留人宿秋聲夜著松
和人經隋唐閒戰處
孤軍前度戰一敗一成功卷旆早歸國卧屍猶臂弓
草閒腥半在沙上血殘紅傷魄何爲者五湖垂釣翁
追和常建嘆王昭君
紅顔如朔雪日爍忽成空淚盡黃雲雨塵消白草風
君心爭不悔恨思竟何窮願化南飛燕年年入漢宫
贈董先生
壽歲過於百時閒到上京飡松䨇鬢嫩絶粒四支輕
雨雪思中嶽雲霞夢赤城來年期受籙何處待先生
河流
洪流盤砥柱淮濟不同波莫訝清時少都緣曲處多
遠能通玉塞高復接銀河大禹成門嶮爲龍始得通
題南寺
久别猿啼寺流年劫逝波舊僧歸塔盡古瓦長松多
壁蘚昏題紀窗螢散薜蘿平生英壯節何故旋消磨
北山秋晩
十載衣裘盡臨寒隱薜蘿心閑緣事少身老愛山多
玉露催收菊金風促剪禾燕秦正戎馬林下好婆娑
昔遊
昔遊紅杏苑今隱刺桐村歲計懸僧債科名負國恩
不書胝漸稳頻鑷鬢無根惟有經邦事年年志尚勤
酒胡子
紅筵絲竹合用爾作歡娛直指寧偏黨無私絶覬覦
當歌誰袖應節旋輕軀恰與真相似氊裘滿頷鬚
弔崔補闕
近來吾道少慟哭博陵君直節巖前竹孤䰟嶺上雲
搢紳傳確論丞相取遺文廢却中興策何由免用軍
弔赤水李先生
三年悲過隙一室類銷冰妻病入仙觀子窮随嶽僧
荒坵寒有雨古屋夜無燈往日清猷著金門幾欲徵
香鴨
不假陶鎔妙誰教羽翼全五金池畔質百和口中煙
觜鈍魚難啄心空火自燃御爐如有闕須進聖君前
鷄
名參十二屬花入羽毛深守信催朝日能鳴送曉隂
峩冠裝瑞璧利爪削黃金徒有稻粱感何田報德音
白鴿
舉翼凌空碧依人到大邦粉翎棲畫閤雪影拂瓊忩
振鷺堪爲侣鳴鳩好作䨇狎鷗歸未得覩爾憶晴江
龜
行止竟何從深溪與古峯青荷巢瑞質綠水返靈蹤
鑚骨神明應酬恩感激重仙翁求一卦何日脫龍鍾
銀結條冠子
日下徵良匠宫中贈阿嬌瑞蓮開二朵瓊縷織千條
蟬翼輕輕結花紋細細挑舞時紅袖舉纖影透龍綃
蜀葵
劔門南面樹移向會仙亭錦水饒花豔岷山帶葉青
文君慚婉娩神女讓娉婷爛漫紅兼紫飄香入繡扄
七言絶詩二十八首
鏡中覧懷
晨起梳頭忽自悲鏡中親見數莖絲從今休說龍泉
劒世上恩讐報已遲
楚國史
六國商於恨最多良弓休綰劒休磨君王不剪如簧
舌再得張儀欲柰何
張儀
荆楚南來又北歸分明舌在不應違懷王本是無心
者籠得蒼鷹却放飛
薔薇
朝露灑時如濯錦晩風飄處似遺鈿重門剰著黃金
鎻莫被非瓊摘上天
大夫松
五樹旌封許歲寒挽柯攀葉也無端爭如澗底凌霜
節不受秦皇亂世官
杏園
杏蘂簫聲好醉鄕春風嘉宴更無䨇憑誰爲謔穆天
子莫把瑶池並曲江
蕉葉
綠綺新裁織女機擺風摇日影離披只應青帝行春
罷閑倚東墻卓翠旗
路旁草
楚甸秦原萬里平誰教根向路旁生輕蹄繡轂長相
蹋合是榮時不得榮
讀漢紀
布衣空手取中原勁卒雄師不足論楚國八千秦百
萬豁開胷臆一時吞
李夫人二首
不望金輿到錦帷人閒樂極即須悲若言要識愁中
貌也似君恩日日衰
又
招得香魂爵少翁九華燈燭曉還空漢王不及吳王
樂且與西施死處同
明妃
不用牽心恨画工帝家無策及邊戎香魂若得昇明
月夜夜還應照漢宫
馬嵬
二百年來事遠聞從龍誰解盡如雲張均兄弟皆何
在却是楊妃死報君
依韻贈南安方處士五首
七貴五侯生肯退利塵名網死當抛黔婁寂寞嚴陵
卧借問何人與結交
又
休羸蹄踏雪霜書成何處獻君王嵩山好與浮丘
約三十六峯雲外鄊
又
百萬僧中不爲僧比君知道僅誰能無家寄泊南安
縣六月門前也似冰
又
兩鬢當春却似秋僻居誇近野僧樓落花明月皆臨
水明月不流花自流
又
晉楚忙忙起戰塵龔黃門下有高人一畦雲薤三株
竹席上先生未是貧
依韻答黃校書
慈恩雁塔參差牓杏苑鶯花次第遊白日有愁猶可
散青山高卧竟無愁
傷進士謝庭皓
獻書猶未達明君何事先遊岱岳雲惟有春風護冤
魄與生青草蓋孤墳
聞司空侍郎下世
園綺生雖逄漢室巢由死不謁堯階(八徵不起)夫君殁去
何人葬合取夷齊隱處埋
偶題二首
買骨須求騏驥骨愛毛宜採鳳凰毛駑駘燕雀堪何
用仍向人前價例高
又
賦就長安振大名斬蛇功與樂天爭歸來延壽溪頭
坐終日無人問一聲
猿
宿有喬林飲有溪生來蹤跡遠塵泥不知心更愁何
事每向深山夜夜啼
追和賈浪仙古鏡
誰聞黃帝喬山冡明月飛光出九泉狼籍蘚㾗磨不
盡黑雲殘點汙秋天
蝴蝶二首
不並難飛蠒裏蛾有花芳處定經過天風相送輕飄
去却笑蜘蛛謾結羅
又
苒苒䨇䨇拂画欄佳人偷眼再三看莫欺翼短飛長
近試就花閒撲已難
新刺襪
素手春溪罷浣沙巧裁明月半彎斜齊宫合贈東昏
寵好步黃金&KR1341;蓞花
釣磯文集卷第六
