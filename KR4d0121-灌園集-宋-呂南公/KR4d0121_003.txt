灌園集卷三宋吕南公撰
五言古詩
煙雨
朝來煙雨重天與平田接輕風更蕭蕭清快繞我睫開
扉覓高嶺沒若隔世劫不見蒼翠顔徘徊坐搘頰農夫
一何樂羣輩聚稠疊移秧塞塍圈狼籍衣不攝諠闐交
野語蹲踞就晨饁臺笠映扉蓬端能勝經笈人生慕温
飽萬趣歸一愜何必少髭頦區區羡長鬛吾村有荒圃
吾屋葺未輟早晩畫度全方將事農業耕耘黨既入歌
笑聲可躡雖欲著新書無妨理鍬鍤
傍湖行觀
十日不出門厭聞水車聲昨來新雨足耳外忽晏清步
屧踏初霽舒徐繞塍行向時荼蓼處荒穢略殄平青秧
漸瀰漫黑手益縱横固知農趨時豈特勸督明下士能
致力高天得無情願言成歲豐庶免寇盜驚
覆船山
高數十仞廣十餘里形如覆船後映會仙諸
峯秀色排空葱蒼倚壘遠當縣治之前邑之
名山也
峩峩覆船山特起秀蟠勃當前百十里已見青突兀行
瞻漸詳諦依約認毫忽西峯自排列儼若魁健卒羣阜
復東迴欽如搢珪笏横岡挺戈劍堅重不可杌峻嶺擾
騧驪豪雄欲相揬或寬侔放蕩或迫類齚&KR0008;或象喜紆
餘或同怒詬咄林高盛巾幗畬破露鬝秃有險状飢癯
有坌似壮腯偉哉形態衆盡叙難以猝憶随遊覧後深
入禪宅窟樵徑坦復﨑遥村現還沒是時五月晦寒氣
尚切骨汲泉煑茶雲石鼎沸鬻雪夜垂紙帳卧疑近鬼
窸窣曉引杖屨行嵓巒徧緣踤幽坡獸跳&KR0008;佳樹鳥咽
嗢飛瀑下層崖鏗清斷汚淈分流浹田壤千里利耕搰
愛此爽洒都擬詠屢蹇訥何由結廬舍静取蔬茹捽夢
想空洞靈孤雲動颷&KR0146;
奉和内翰太中城南放魚
沾沾水中魚生死豈有知成形四氣中積漸長鱗鬐但
喜藻可依未諳龍可随茫洋天地間寄命此郡西歲有
竭澤例肯縱捨者誰秋潦走海去荒壕已愁飢方將赴
烹芼逃避計若為萬里雷雨觧一時離兑暌夫何遇仁
賢顧盻成嗟嘻載憫口腹累鮮能毫髮遺支川以三千
此獨數畆池脱爾倉猝急吾其亡肉糜呼舟送中流狡
吏敢挾私曾是潰爛勢忽稱太平時波瀾網罟多要在
慎所之香餌不足愛古言未應非丙寅元祐年内相守
楚夷愷悌見篇詠魚乎爾恩斯
偶遊僊都道先以長句見寄依韻奉答
吹燈染小帖借馬忤廐人豈其事朝恭強欲觀雲泉盥
櫛具袍帶超遥石橋間同征二十蹄駑駿亂後先朝曦
遽突兀送我溢背温樂郊民何知桃李自滿園逶迤松
下路不踐已八年道翁喜吾來煑茗巨石根導我復勉
我攀躋繞巑岏依依夢中遊忽得驚覺魂一聽鐘鼓響
載慚塵土昏顧兹清泚流照洗憔悴顔曀曀金碧光嘈
嘈杉檜喧樓臺有新增碑版多舊觀嘯客徧廂闥周爰
訊黃冠白頭師靈仙不免歸丘墳太息五濁士憑癡待
飛翻譬持數寸膠擬救九曲渾往者不肯說來乎付誰
怨唯當悟至真可入了世論崔嵬黃守庵本是劉伶褌
憶我初借卧嗒焉過西曛踏黑叩歸戶倉忙遭罵言寧
知復來時邂逅乃見尊中從鮑兄至三歲四五番題詩
不知我命酌戒醒還丹霞所未識西望久目存畏雨我
獨止于今負長嘆鮑去死令長無人辨龍岏我窮羞白
襴引分逃山樊俛仰十五載恍如畢晨餐方為此日游
忽計後戚懽何以遣孤憤随鞍有殘樽焚魚濯甆甌浩
蕩臨前軒適舉共悄嘿屢觴漸紛紜步兵俄鼎來四座
驚欲奔授我大紙卷捧承疑未安披張縱眼力審是陳
侯篇上序天質壊借余盡情文下傷素交稀慶快未契
敦憂我困䟦履且令慎盤飱平生慣衆憎讀罷腸輪囷
引筆欲作報停杯類含酸人間有義好蘄嚮異轍轅權
勢之所在萬夫呈肺肝風雲苟不至親戚争棄捐此謬
匪朝夕期誰反狂瀾餘齡既蹉跎乃得逸駕攀感槩捨
酒去衝煙下耕村黎明候鈴齋再拜以謝聞
蔡翁
蔡翁高古士終始素踐清曉然不欺心可抵日月明二
十弄賦筆周流教諸生四十背辭場歸來閉柴荆長子
力近利旨甘足謀營次男治詩書庭戶弦歌聲居止在
城邑身如隐林坰舊交勢富門十載不一登稼穡有凶
稔翁無田可耕閭閻多是非翁耳不為傾蕭條一畆宅
裕若據八紘書嚢配酒樽此外毫髮輕晩醉有癭枕朝
飢有藜羹未知窮與通何者當逹情維彼九章衮煖外
未覺榮維彼八味珍飽來無足矜妻子亦垂白息孫初
習行讙愉同百年世患安得攖嗟我稍濩落晩能慕幽
貞何由似吾翁坦坦寄餘齡
早穫
温風扇炎節高壤見新稻蒼黃色猶雜鎌擔力已到時
當艱食久不暇論贏耗奔奔竭頃畆翕翕資釡竈蒸炊
防碎折焙煏取乾燥鄉隣自齊同早暮誰諷告老翁操
匕筋一食九嗟懊豐凶存後憂飽飫偶今暴驕陽有炕
暵積雨或淹澇未是安眠人兒童但嬉譟
窮鬼
窮鬼斷去志送之豈無文譬如衢路埃屢歸已復新随
我三十載間關不辭勤誘我上債臺為我擁愁根羈旅
風雨夕空廬冰雪晨贊成蹇拙謀謹守冷静門遇酒或
略避見錢輙生嗔亦憎富貴兒永矢不失身昨者試羣
士閴亡忽連旬謂其捨我行忍不許我聞乃復跳籬棘
譸張幻司閽吹沙衆官眼使視玉為珉詭計動有效更
誰評正真歸來只康然知我恥奏論憶昔熙寧初與子
俱食貧相語厭此鬼多方願崩分宗伯正憒惑委其制
風雲倉黃刖我足置我寂寞濱子脱白布衣鬼顔愁不
欣自子有官守辭鄉八青春坐想廪俸優寧復鬼敢親
今者枉書札無財亦云云信哉此鬼多不限吳楚閩隂
靈雖叵測要自有婚姻族黨各生子子嬪又生孫宗支
遶天下焉往不見存子行改京官途轍異凡民閨房漸
珠翠盤桉溢羶葷萬一鬼不喜乖離在逡巡顧我慣與
君應來合朋羣益五以為十其徒日滋蕃吾文雖極高
鬼去無沿因
讀東方朔傳
武皇肆荒惑公卿噤忠齦先生有直舌談笑開吾君董
偃不敢怨夀王誰與伸堂堂補衮心不厭犯怒頻豈不
顧仕養崇卑位泥雲耻同高論儒瑟縮憂烹焚賢人事
昏主獻替視所因不爾朝野間誰非愛其身彼哉下世
士所見異吾聞醜謬無不為乃思謗遺塵國風歌善戲
孔聖許狂人何嫌班孟堅區區記餘芬
過巫師步
還過巫師步竚立想平昔不見舊門閭蒼蒼但榛棘當
時修竹圃十里認濃碧佳樹欝瓏璁高能百餘尺連甍
覆多瓦厚塹疊堅甓生計具安恬隣人總驩適非無四
時樂乃預五等籍不知九載間剗滅自誰力或尤近川
水川水豈其蹙隄岸盡民廬何斯最崩析有疑㳂鬼道
浮誕致滛慝僻術固欺人窮祅盖傷德不然當合會大
數名終極幽玄竟難量理意浪參測憶初羈角歲文字
未深識此地事遨嬉随羣慣經歴波瀾澆暑汗略彴騁
霜屐逗曉集圍魚連宵按傳覡走聽鐃鼓動就視符籙
敇座軋歌神兒盤分受釐食中家餽牲果豪屋送金帛
弟子争聚蔵巫師坐欣懌顧余方眇弱比衆似岐嶷撫
省更呼留慇懃賜遮搤持杯勸醇酒引筋指香腊牽袖
索吟哦嗟天賞英特期將雪侵鬢見慶雲路翼童稚喜
矜稱徘徊重低嘿豈圖專轗軻所望壹差忒荏苒至巾
冠奔馳為甔石光隂與愁度肝膽遭事役文藻漫雄渾
途程轉迤塞翦翎看遠舉蹀足羡横擊何以副鄉評徒
能冠經席虚聲漸凌厲謗口遂壓積辭山寄他州封紙
問故國驚心存沒異刺耳榮謝亟偶爾跨歸鞍蕭然又
行客凄凉到今日憔悴對遺迹磵影冷茫茫塍泥新拍
拍春風吹駘蕩夜月照岑寂曾是禍福場翻為馬牛陌
誰能逃死喪乃獨久酸惻無處瀝餘觴空思詠漸麥人
間屢興廢世路真阻阨愜快一難逢暌違千易得布衣
甘我老耕耒非上逼飽煖即逍遥功名可抛擲雖慚巫
師語且免荷蓧責自作好詩書寧須位侯伯
過辭歸嶺
老翁愛園廬未省越隣塢婚姻挽他鄉送客犯脩阻委
蛇上高嶺四顧異吾土相揖遽辭歸驚如避豺虎漂浮
千世下出意能近古游子笑安居相傳入名譜黃塵壓
碎石歲月知何許但有欝蒼松亭亭待斤斧秋風吹我
馬路向此山取因名重徘徊不獨行役苦
過憂劫嶺
強步已半日前岡更悠悠下如趨龍宮上若登雲樓不
見人舍宅但聞鳥喧啾我行只空嚢盜劫誰知憂
五月二十五日三陂橋晩眺
漲水久已退擎泥草扶疎平疇極我目一來施犁鋤九
夏行過六尚憂復汚瀦哀咨此鄉民耕力豈躊躇地勢
苦卑薄况無古川渠愁潦懼熯乾不可保終初昨者多
暑雨洪波日凌虚新來滿旬晴滲涸類灌蒩垂秋且當
蒔到否知何如搖搖衆農心凛若畏簡書遠瞻來南山
其壤似郊墟依微綠秀間浮白略散舒間喜早稻吐因
高得紆餘幸無風早催聊濟升斗儲天下有大福唯民
樂田廬樂哉俟豐登快我羈旅居
詠榴花
敷敷英乍含春盡葉已碧垂垂實稍殘秋晩花尚拆鮮
妍誰造化遲暮我彩色方託晨露滋何知早霜烈天時
豈顧望生理自溢逼根柢或未衰芳葩肯無益徐孃老
情重武后善塗澤所美出虚疎其殃乃窮極參差共冲
氣窈窕負靈識草木可毋譏吾傷在人德
俗士
俗士各何在來登盖徒然彼其見湖山乃特論價錢為
此可徑絶隂梯阻狙猨當有詩酒豪相將快留連一醉
抵萬寶高吟對遥天下視闤闠兒汚埃盡癡年嗟我濩
落手平生負雲煙題詩不放縱或似摹印圈安得冰雪
才同聯座中篇
歲除感舊
舊德無路報衰年又增多平生感激心恐懼成蹉跎幽
幽黃鍾原總角便經過一飯倚從毋徘徊類媕娿學書
随羣童讙呌抵鴈鵝相逞知字畫勇於渴尋河羞耻道
趙壹矜誇有甘羅豈云幼慇懃乃取晩坎軻荏苒三十
載萬千窮祟魔舊遊不得尋聽問徒悲歌秋霜壓芳蘭
豈復異徑莎願見故根畹邈如隔岷峨老窮怯脂韋趣
尚近笠蓑此恨長不沒安能辨蒿峩
偶題北軒
說儒論四方以北為背明盖言幽隂位有嚮即非亨遂
令口耳兒惡北如近刑安知壬癸交於此兆萬靈天元
氣始降坎水首五行理數漸推遷至兑乃秋成餘隂與
初陽分此朔易庭故為始終地變化容可輕不但天道
爾人為亦該并帝王宅九垓輔相羅賢英德雖若伊周
稽首為公卿如其惡北面誰以臣庶稱吾知講析師苟
以巧自矜何能亂逹識止可欺愚冥吾來坐書屋軒楹
有北名題詩非賦詠聊以說儒憎
初遊投子山
東山未嘗到興言往遊觀尋幽味已淡全勝交凡官揚
鞭遂出郭樵路行縈彎遇險輒捨馬聽松頻側冠霜天
正枵寥野吹何蕭酸強步且數里猶在荒林間峯回得
古寺一叩雲中關高僧奪睡出迎對如嗔煩解榻迸伏
鼠煑茶爆新泉東亭一何高岌若崖臨淵西庵更爽亢
基與堂甍班延緣徧登坐共羡閒人閒同遊二三子取
酒醺吾顔約略飣市果横斜列山盤飲語快不徹望睫
張無端曦光忽銜西歸思攻餘歡撩樵灑醉毫拂壁羅
矛干調笑下前坂暮色凄漫漫行矣重回首林凹數聲
猨
答濟道
外物不可必一官非我心榮生在適分素願乃山林知
恩已三年趣幕不覺深因君累幅書更激浩歎音衮衮
旦復暮勞勞古猶今其誰有功名不顧憂患侵富貴豈
不欲才力視所任長鯨舞天淵寸鮒安牛涔性亦各得
耳何為辨差參夫子方得路未應棄光隂咨余厭卑摧
謀望止尺尋誓買五畆宅歸休以浮沉耕漁入程途文
字亦所欽看子展雲翼騰凌和薰琴還將草堂書敵子
朱與金
答陳公美
少壮事已遠舊文良可懷百年能幾何十載不得偕念
昔居鄉里游處了無猜飲食不相捨談笑久所陪拜君
以為兄分密誰敢開齒髮俱未老未至衰與頹我子在
襁褓君猶無嬰孩君後獨捨去為吏天一涯我又厭奔
走遠引不復來歲月杳難恃區區老吾儕况從與君别
多事歲若排心力不能究衰病侵筋骸二子皆已冠如
吾苦無才君亦已有嗣眉目秀且佳人事知幾變會合
終不諧昨者本不出豪傑苦見咍鬱鬱自不樂誰為子
悲哀幡然感其說東走凌巔崖不意君在此得奉笑與
詼君顔蔚如故大噱飛塵灰我老應可怪白髭生兩顋
新句辱先贈古詩許見推賢俊非獨少故舊每所乖作
詩報嘉貺亦聊以相催
擬古
仲尼魯司寇官職亦已優從祭肉不及戴冕奔諸侯當
時不之知為肉誠可羞君子意有在衆人但愆尤置之
待後世皎皎無足憂
仲尼為羣婢一走四十年荀卿老不出五十猶力田顧
彼二夫子豈其䧟狂顛出處固無定不失稱聖賢彼亦
誠自信誰能䘏多言
公孫昔放逐牧羊滄海濱勉強聽鄉里垂老西遊秦自
顧未為壮徒為久辛勤君子豈必隠孔子皆旅人
竹榻
竹榻破壊久隅稜類繩橋扶身輕坐之不敢直我腰動
小響已大搘嚴勢仍搖鋪氊蔽其顔倚以度晨霄醉卧
稍安貼如舟乍停橈愁醒輾轉多似泛八月潮欲下必
以緩將登未嘗跳奴僮為我憂疑我或悵怊訝我合改
置我心豈其遥所嗟成與虧本以材用招念此蒼翠幹
初非願枯焦唯難逃匠手遂與歲月凋物固不求舊人
貧自無聊憐強棄其衰此志亦已恌我有四壁宅塵書
映空瓢何嫌此榻存且以異貴驕
寄陳道先
寄聲西山閣知我新近否病嗽輒彌旬無錢雇醫叟夫
何稍除去乃自得醇酒美味既沾腸清甘更悦口適從
耕壟上杯醆不在手坎坎遂連傳諠如擊盆缶清秋田
舍事秫穤或稀有傾渴聖賢心嚢空欲狂走思君綵衣
次與我異好醜病少官壺多何因到衰朽古人說天道
高下常更受此語儻可徵豐荒竟誰久
慈濟塔
僧說姦雄人亦發歸依願秪今慈濟塔乃自張崇建雲
空土石乾碑倒龜龍斷悠長香火事豈以非夫賤
一日復一日
一日復一日夜眠復朝興不見事物窮但覺憂患增千
慮不必免不思亦如恒未知此世間有用智與能少壮
怯欝屈衰殘念軒騰方如夏中蟬忽若秋後蝇非譽等
毫絲善惡計合升可醉且勿道雲來譬高曾
理髮
我髮日以少我梳未嘗頻過旬一理之每理愁欠伸壮
長足癢屑奔馳更埃塵搔爬不覺勞垢結類組紃雖復
強櫛沐憚如負千鈞鉤牽就平直流汗益苦辛當時結
似拳漸細傚梅榛懸知又十載幾許及變銀萬物有盛
衰吾何為喜嗔借令但兩鬢豈害有冠巾人言髮既凋
乃稍異癡民題詩且自賀漸係老成人
宿熯塘村
盡日繞岡嶺孤征凌險巇春風處處豪游子行安之過
午或未飯人煙信遐稀暮投熯塘村正見牛羊歸黯黯
亂山腹茅廬壓笆籬陽光向餘霞畏虎先掩扉繫馬就
屋尾觧冠挂門眉怡聲問前程乞火照寝衣夜半雨忽
惡長雷撼坤維奴僕亦睡覺雨瀉百箭馳草草卷席避
倚墻顧晨雞故園豈無情一夢不可期我有三畆宅比
隣勇鉏犁何曾問三旌自足了四時不肯卧寂寂亦來
走栖栖幸無王事驅或是竒鬼欺咄咄復咄咄生平笑
狂癡明朝遇清溪莫洗脚上泥
西村
東村豈不佳南村自清幽北村亦可居俗悍不易投維
此兑嶺曲陂陀遶川流桑麻有清園耕稼有綠疇雲峯
十里外足舉曠望頭本無車馬喧豈有聲利愁伊我先
君子故家待增修還當起簷楹此志敢不求開闢三處
徑䟽通四前溝有軒列琴書有室貯鋤耰壓麴擬長醉
藏芻待肥牛超然了餘生不問萬戶侯我策久已决我
身強悠悠安能荷蓧翁不以意相收
鏡鑷
鏡鑷亦何功鏗鏗漫從事助人飾形骸初若逞意思須
毛何足簡塵垢何足薙端為兒女懷豐靚以言貴余家
在農畆耘耔當傳世朝犁泥糊糊暮耨草翳翳風搔日
暴炙姿状難嫵媚百年寄託身顛倒皆順利顔紅黑何
害髮黑白亦是誰能妄去取屑屑論姿致深村擬三逕
歲月治去計帶經以隨牛鏡鑷成相棄
秋色
秋色今又動凄然悟衰殘筠牀讀書軒一卧八九歎少
壮非所惜塵勞苦間關端為智慮傾得此悄悄顔筋骨
衆疾劫肺肝百憂攅還當節律遷刺促驚痟酸夜眠却
明燭曉脾拒堅餐從文未終篇腰脊益痺頑太息造物
宰勞余豈其偏寧分無窮悲直窘有限年想彼向榮木
蕭森望雲端雖無癭蠧虧久竟歸朽乾萬化有盡極一
身何足安方當委順之不必專憒煩起坐仰星斗環行
繞簷欄西風穿我懷肅若臨矛干世故屬無謂悠悠諒
何言唯應就枕時曠蕩如山樊
歲寒亭
北風搔長林萬葉各窮屈愛此清秀幹高寒色如一雖
無化石騐自是後凋質
送傅亨父
相公坐東府簡拔無留才賢良得帥權志與馮趙偕以
策屈羣力勃如飛蚊來河湟多新田隴渭少驚埃壮矣
功利舉趣時各賢哉誰言夫子喙不在此日開手把經
綸書想望黃金臺相期衢道亨紙墨皆雲雷臘雪拍馬
睫朔風穿僕懷雖云行路難足免壮士哀去去合利見
少微近三台得志亦遄歸我有賀酒杯
