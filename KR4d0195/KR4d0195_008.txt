東萊先生詩集卷第八吕本中居仁
問晁伯宇疾二首
晁子卧京城歲月晚不用偷身出塵土閉戶忍疾痛
客來不與語有口吾懶動今年又請老氣力當少縱
生平厭筆墨棄去不復弄頗念白頭親甘旨湏子奉
呻吟在衽席妙語時一諷誰令稻粱謀未答泉石夢
鄙夫託末契義實憂患共天定或勝人寡固不敵衆
請公但縮手保此淸淨供因書報安否兼與問群從
取驥伏鹽車更欲縶其足於物未有害罰汝則巳酷
晁子江海士老去自窘束平生萬卷書豈止十年讀
隨身幾箱篋一一手自錄初無解衣贈未免操戈逐
仲也抱瑚璉幼亦好竒服西堂老弘微與子同軌躅
過門有江謝共語喧破屋棄官吾巳懶覆種子未孰
逢人強應接遇事多詬辱何時把鋤頭得止季路宿
商村河決
今年河口決商村遠望飛濤疋馬奔曲港定無蛟鱷
撗下田甘受雨泥渾衣裳蟣蝨藏針縫頭面塵沙露
爪痕猶恐因循葬魚腹故人無地與招䰟
新霜行
新霜下幽蘭昔在顧眄間時過理當爾敢復致一言
物生無榮賤悉是君所見相值有相違誰能滿吾願
田園棄荒蕪官居走郵傳誤尋文字盟秣馬當百戰
一飯或未飽逢人足嫌怨窮於投林猿窘若巢幕燕
忍學少年子羽翼偷絢練百萬買纏頭千金奉娱宴
願爲匣中玉不作秋後扇丈夫重許與正爾未爲倦
絶糧有不死酒肉虛徤羡古人馬伏波吾猶識君面
將去曹南連得江晁書因歎存殁諸友遂成
長韻
西風脱殘暑我病不自聊吏舍少還往亦復長蓬蒿
欣然脱帽去念此非一朝陽翟未遽往寧陵虚見招
初無食息地未免柴水勞故人數通書尚有江與晁
窮涂感節義俗耳受風騷向來相知人昔盛今寂寥
落日送汪謝荒山留老饒關侯最傑立亦以膏自燒
後生有向子更盡兒女嬌出門天奪之不令上雲霄
坐看朋友淚未減春秋褒怪我但羸疾悮蒙風雨搖
日月費奔走文章勤琢雕會須領妻子更欲投吾曹
耆舊喚歸隠諸公憐久要(恭韓秉則諸人皆相約爲劉丈器之及顔平仲向伯)
(往還講習之益一州之隠以便)出同赴雞黍歸但守簞瓢相將訪雲
山所至雜漁樵還當古渡口卧聽西江潮
精衛詩
西山有鳥其狀如烏名曰精衛其名自呼精衛堙海
不堙不止問誰之報云帝之子帝子女娃往遊不還
精衛求之不敢有安海流不改汝堙不遷嗟哉精衛
志則可憐我昔讀書惟聖之求竭力從之以春及秋
老人宴居審吾之學惟時友朋日就雕琢聖言甚微
吾意則近近以識微退或有進三年于曹惟罪之恐
人雖甚厭子亦不勇舒舒其雲沄沄其水子不與歸
而日有以豕羊在牢芻秣之戀烹庖及之抑又誰怨
予學日遠予道日疎有愧精衛其誰與居精衛之飛
不必戾天子之不如寧有智焉惟作與否愚智之擇
小人作詩惟一勸百
寧陵弟相送至南京因成四韻寄季一子之
叔用
白髮無端巧上頭鏡中顔狀不能羞要尋楊子一廛
地未用劉公百尺樓野竹連隂護苔蘚暮雲生雨續
黃流秋風有信鱸魚在更約江晁共小舟
十一月一日步河堤上
簿書糾纏人欲出不自許老吏環我前更作附耳語
脱身上河堤頗似晝伏鼠河堤平如掌下有千歲土
夕陽歛殘照草木過寒雨遊魚著鈎餌舟子快新煑
煑魚得放飯尚嘆行役苦江湖平生心歲月可逆數
故人書斷絶吾事有去取歸来討清尊妙句還一吐
留侯
留侯下邳時豪氣或未除晚節欲輕舉效在黃石書
其書本無言一嘆三嗚呼彼公實天人識此鵷鳳雛
良田有蕪穢令子痛自鉏萬事不得已一身常晏如
袖手默無語四方瞻步趨不知隆準公果能知子無
小兒荀彧軰下及崔浩徒謂能明子心此語亦已誣
不能處其知正足殺其軀所恨生已晚聖門無坦塗
學不盡其才未免風俗驅詩書在煨燼子何不回車
試問禮之本更觀心地初(已不得已之類聖人之道莊生言欲當則緣於不得)
(留侯與荀彧輩所以分也使其親受業於聖人蓋未留侯蓋庶幾於此韓非曰非知之難處知爲難矣此)
(大槩實平昔所粗曉也可量故妄作此詩論其)
送韓撝秉則赴棣倅
公如玉壷冰見即離煩熱况當清秋懸更自貯霜月
中邊本無垢何處覓焚爇盛以百鍊銅此亦不得折
初蒙一日款遽有千里别扁舟轉青齊歲事當雨雪
遠行不贏糧已悟服食訣古来饕餮徒頗謂一世傑
唾壺彼何知便爲如意缺觀其所用心舉不異鼠竊
首陽獨往人渠自飽薇蕨舉頭公一笑百慮無以絶
江源初濫觴末乃流不竭傷哉韝上鷹一飽便飛掣
讀秦碑
秦人跨九州欲以傳萬世立石名山旁往往章(示一作)
得意至今見遺刻字體甚雄異壯哉蒼蘚文未改回
屈勢風雨所侵蝕中有千丈氣嚴如虬龍蟠深若鐵
石利餘威到山鬼謹守敢失墜漢魏能書人亦豈可
睥睨未能識藩籬何止趁姿媚初無一日雅但有三
舍避文章又竒古遷雄蓋苗裔觀其所稱(著一作)述肯
爲尊者諱巧言未大失末乃爲俗累嗚呼結繩前此
又誰與記君臣俱無爲垂拱天下治春秋紀日月大
易垂彖繋嬴氏厭休息動以衡石計斯翁變古文程
邈分篆隷自此更滋蔓日以趨簡易馳驅千百年漫
有紙墨費誰能罷煩文盡掃著天外此書雖見存或
以少爲貴持此槁木枝我亦無甚愧
次韻答曹州同官兼簡范寥信中
好詩有味終難捨俗事無功莫羨渠破曆屢翻深甕
酒短檠時檢舊䆫書何年雞黍先投社是處田園可
結廬更請二公搜好句一身苛癢要爬梳
龔彦承觀軒
愛山不能歸常恐山怪責終歲在行役感動頭已白
高秋強僮僕路過龔掾宅蒙君開南軒除我眼界窄
白波遶青嶂彷彿見顔色江上飛來峰郤立對君側
蕭蕭蒲葦叢不受塵土隔知君有竒趣笑我常偪仄
人生無窮已得一乃願百床頭貯美酒䆫下著好客
請公但默然歲晚當有獲
畫馬圖
平沙遠草春未生萬馬夜起争悲鳴秋雲欲墜(墮一作)
都護壘急雪暗下屯田營胡人却走畏深入漢家飛
將已雲集此時一馬直(費一作)萬錢隴右河湟更供給
邊塵净盡今百年萬馬潦倒西風前天生駿骨例艱
阻是處雕鞍蒙受憐君家九幅開新帳歘見騕褭華
堂上長鞭不用羈絡遠霧縠雲羅倚惆悵高旌嫋嫋
霜露微苜蓿得雨連山肥同時戰士今不歸曹覇弟
子能神竒毫端妙處君得之駑駘往来空爾爲
堤上
落花吹盡不堪憂只見河堤水漫流晚日強穿城北
市春風猶駐驛南樓妻孥轉覺爲身累歲月終難忘
汝留萬里長江一尊酒故人何處倚扁舟
將赴海陵出京沿汴覓舟候送客不至遂行
子行殊未来我馬已再秣略投故人飯苦厭從者聒
長河見舟楫尚恐塵事奪風翻蟬急噪雨潄岸欲脫
南山已在眼想望淮水闊别離古所重况在交友末
翩然欲行際所寄一短褐路長書来稀何以慰飢渴
(至因簡商丈壯輿夷行伯野季一由中諸公四月二十二日出城至子我家候子之民師不)
京師新鄭與諸晁兄弟往還前後數詩
夜雨不嫌久凛然天欲秋客燈吹婁滅細雨落還休
未許金張並虛爲鄠杜遊江湖少歸夢知爲故人留
我髮白已短公愁安得長牆根春薺老瓶水臘梅香
侍立無天女相隨有漫郎平生湖海興今夜宿連牀
髮短各已白眼昏誰復明殘春斷花柳晚日閉柴荆
潦倒書常廢驅馳夢或驚尚於團聚樂雖老未忘情
令弟窮顔蠋書生老仲舒相招得共處何往更安居
歲月塵埃外桑麻雨露餘送行無别物圯上一編書
苦語相留極虚床會宿頻山東今出相海内不無人
婦女能尊客兒童不厭貧長途有如遇今日倍情親
本中將爲海陵之行念當復與子之作别意
殊憒憒偶得兩詩上呈并告送與壯輿叔用也
斯人如玉雪可愛不可忘助以濯滄海亦復閟餘光
今茲困塵土更伴衆翼翔時来喚我語共此一榻凉
風雨下頰舌冰霜清肺腸我老漸窘束公才方頡頏
春秋有體製子蓋能文章要當纂微言不以近故妨
粲然東園花不登葵藿場
老僕倦日長羸馬困道遠東行數日間尚欲一再款
我能喻子意子亦識我嬾追懷十年遊僅得一笑筦
時能煑湯餅更復下茗盌晁郎本京邑劉子蓋楚産
江山兩秀異與子日在眼南風動歸興感慨毛髮短
相尋儻有日歲月亦未晚
鴈
鴈從何方来云自燕趙北今當何所往暖日近暘谷
寒雲墮江漢未見所棲宿朝憂稻粱少莫畏罝網逐
惜哉還往頻愈覺歲月促悔不近藩籬隨群伴雞鶩
羽幹何必好志願亦易足物生有高下終恐厭摧伏
公看滄海頭萬里飛鴻鵠
赴海陵行次寳應(白田一作過)
半升濁酒試蓴羹賤買魚鰕已厭烹淺水依蒲有船
過淡煙籠月更人行交遊潦倒腸先斷疾病侵陵涕
自撗北望中原一(幾一作)千里故人誰復喚歸耕
海陵雜興八首
四海今誰託飄然未有歸先生作詩瘦稚子食言肥
未忍螢枯死甘隨鷁退飛故人取堅坐不爲賦無衣
相見各已老壯懷如昔然蛟龍夜改穴風雨暗移船
把酒猶堪醉逢人嬾問禪還家有餘地留我買山錢
諸老今無恙秋来數寄聲尚能無事飲猶勝不平鳴
行李虚長鋏生涯共短檠江湖日在眼恐負白鷗鳴
荒城足風雨今日更新冬草木山嵐暗人家水影重
漫看文字過時有簿書逢目極横塘路西樓聞暮鍾
曾子不復見斯人絶可憐夢回千嶂裏氣奪萬夫前
異日文章社平生香火緣高樓更南望霜露(路一作)倚
江天(新物故時曾元似)
萬事不如意自然添白鬚極知少餘韻何敢厭窮途
土俗尊魚婢生涯欠木奴東行見李白誰爲致區區
空山鶴夜鳴海風令人驚對月且愁思看書終眼明
斗酒不爲薄客帆那計程猶憐它夜雨曾作打䆫聲
輕帆載曉月和夢到(别一作)楊州木落山光寺江横北
固樓漫抛三徑隠虛有十年遊尚勝劉師命才因越
女留
往来送迎城南道中二絶
破裘重補却勝寒暗減頭圍覺帽寬數頃桑麻遶城
路每隨妓吏去迎官
海氣如煙跨市樓北風連夜舞(雨一作)梧楸平生事業
難牽強坐守寒燈聽聒囚
家叔舍弟與黎介然會于符離因用兩絶奉寄
漫約同歸久未償只今留滯各它鄉春風有信勤歸
鴈夜雨何時復對床
老覺爲官百不宜故人雖在鬢如絲遥知再踏同遊
地更想汪饒曳杖時(信民同寓符離余昔與介然德操)
病中夜聞雪作時堯明有廣陵之行未歸思
爲數語奉寄久之未就它日堯明歸携詩相
過飄然有馭風凌雲之氣因以前詩答之
公方它山行我此一室病擁爐聽夜雪若與風勢競
蕭條中疑休狼籍久未定平明望屋瓦入我眼界靜
所恨子猷遠無復肯乘興想當巖壑間玉立與輝映
時来有傑句遂入風雅正寒威固深避草木自温凊
公家鶴氅翁韻與羲皇並流風及遠孫筆力如此勁
彫繢或過眼惟我乃弗稱新春上河堤梅柳當歷聘
過從不厭數荒疇取微徑
次韻堯明貢院詩
忍窮不能歸強飯亦良計東風頻報春草木可次第
厭爲龍頭縮寧作龜尾曳從來翰墨埸(字娱一作文)即(作一)
(乃)有聞見滯譬如已耕(耨一作)田更欲深種蓺或蒙鹵
莽報未肯(忍一作)即弃置不聞太倉粟亦(肯一作)校豪髮
細王卿固倦遊穢濁有(乃一作)蟬蜕聲名動時人(流一作)
我實託末契泥塗倒屐齒塵埃涴(滿一作)衣袂要爲無
用用乃作不事事下馬(重尋一作)舊戰場午日在庭戺(作一)
(砌)向来槁木枝忽有紅綠綴來非偶然往去(出一作)亦
無所詣聚蚊著甌中得(忽一作)聽此鶴唳䆫前(前詩一作)有
餘馥勝韻入松桂扁舟下淮南閭里思少憩熟觀昔
所歷請與居士戲江湖要同歸不假木蘭枻(變才一一作萬)
(更整它日枻戲滄浪要同歸)
海陵夜作
夜長夜長天復霜海陵城中今夜長夜長夜長冬向
晚(向暖一作天)寒階無人看月滿(中今夜短一作海陵城)路長(遥一作)
家遠来信稀水闊山深歸夢短(斷一作)堂上書生頭已
白朔方健兒十年客想渠當此夜長時撫劒雖長酒
柸窄明妃愛惜漢宫衣烏孫公主終不歸戚姬去視
鴻鵠舉更爲君王作楚舞當此夜長誰送迎此月還
(亦一作)如今夜明夜長夜短公莫厭寒即重裘熱須簟
夜長夜短公莫憂多憂多厭公白頭
東萊先生詩集卷第八
