負檂華一句無
不知鳴玉谿山下何似仙娥水石間免被尋常桃李花自
開自落隠商山(鳴玉谿忠州木蓮花生處)
和仲咸除知郡後雨中戲
明代何人爲薦䧺專城猶與衆人同徒聞清政如黃覇尚
借緋衫似白公我有金章知是忝君無銀榼信爲窮(白公詩云)
(銀榼長隨亦不貧)不湏厭見隨車雨歲晩當期五榖豊
又和仲咸謔成口號以代優人之句
就轉專城喜氣舒開筵應待雨晴初又淹駮正春坊筆爲
重循良刾史車事簡郡齋唯撿藥夜長鈴閤只看書好傾
官醖招閑客籬畔金英尚有餘
移入官舍偶題四韻呈仲咸
賃舍喧卑謫宦情同年邀我住公庭不離鍊薬煎茶屋便
坐吟詩看雪廳苔逕乍行侵屐綠竹窗初卧滿床青使君
公署雖宏敝未見南山翠似屏(副使公宇比對山)
仲咸借予海魚圖觀罷有詩因和
偶費霜縑與綵毫海魚圖畫滿波濤搘床難死慙亀殼把
酒狂歌憶蠏螯鯧蚱脚多垂似帶鋸魦齒密利如刀何當
一一窮眞偽湏把千尋鐡網撈
贈商洛龐主簿
織女溪前貧主簿仙娥峰下舊詞臣久棲枳棘方兹困謾
帶貂蝉不是真七里商山雲簇簇一條丹水石嶙嶙秋來
魂夢應相似同是帝城東畔人
商州進士張齊說將赴春闈以讀别馮中九
馮君酬和予亦次韻繼之
風雪騎驢去入關試期難伴貮車閑桃花好躍三門浪芝
草休尋六里山錫宴吟春爛漫舊房從鏁石孱顔明年
得意歸耒日不見麻衣泣玉斑
再賦一章用伸贈别
七牓御前搜俊造商州終未識遷鶯可憐白屋孤寒士更
住深山寂寞城獨跨蹇驢雲外去仍擕稚子雪中行(生有子年)
(十三無家不託挈之而去)散官不敢將書薦空解吟詩說姓名
仲咸見子一百六十韻詩相贈因以四韻荅
之(來詩云筭來是風騷邊好策勲故以用之李杜壇荅之)
勞將詩什比兵權兵數雖多氣不全烏合師徒空百萬虎
賁精銳只三千揚鏕正突漁陽騎避箭甘回赤壁船若許
英碓君與操更當劘勵整&KR1060;鞬
次韻和仲咸感懷貽道友
莫問窮通事若何遇花逢酒且狂歌人情易逐炎涼改官
路難防䧟穽多只合收心抛世綱不湏推命說天羅如今
玉石休分别免被無辜刖卞和
好齊生死與窮通古往今來事略同軒后謾留焼藥鼎漢
皇虛築望仙宫鑑中容鬢看看老夢裏榮枯旋旋空不逐
冥鴻天外去可憐燋爛撲燈䖝
次韻和仲咸對雪吟三十韻
静對春天雪時烹月俸茶(副使俸唯茶一色)久閑便(平)澹薄漸老
厭諠譁徙倚終朝看溟濛向暁加應同頭上髮復亂眼中
花光瞑侵燈闇聲繁拂竹斜東風吹片片北戶積些些最
豁三農望勻淹百草芽潤勝天上霜媚掩日邊霞史筆應
先紀豐年的不賖舞縈農叟𬒮飄逐使君車善政商於郡
優閑副使家酒錢隨分有詩筆且湏誇岸灑泉聲好(公署南即)
(丹水)園滋薺色嘉(商於地暖雪中多薺)無心思北闕有興讀南華地隠
商於洛山緜楚與巴(南山東入楚南連巴峽)拖腸甘似鼠畫足不爭
蛇有病如原憲無才敵景羞(一云力何反取以叶韻)由來叩寂寞全
勝事驕奢世態誠堪笑前賢亦可嗟絳侯憎賈誼白傳怨
王涯(白公始右贊善貶江州刺文時王涯為中書舍人上言罰太輕不可使為治民官再貶司馬終身怨之)
(及聞甘露事賦詩云當君白首同歸日是我青山獨往時盖為涯作也)宣室終前席潯陽暫
種畬(白公江州詩云歸茅栽芋種畬田)升沉常自得消息一何佳自顧曾
傷翼甘同不食瓜但全螻蟻命敢鬪虎狼牙竹箭天生直
潢汚地夲窪敢云求富貴且免奉姦邪夜黑燈焼樺(商州無油)
(多燒樺燭)朝飢飯帶砂尚慙紆紫綬豈望署黃麻親夀高如鶴
兒嬌語似鵶時時傾一酌聚口笑唅呀
春日
門冷官閑似死灰人言今日是春來猶殘舊賜銀幡勝且
向山州當酒杯
問四皓
四塚纍纍豈是仙避秦安漢道空全紫芝探處應辛苦何
似腰金食萬錢
代荅
何必驂鸞上五雲由來吾道貴全身君看白日冲霄者多
是偷桃竊藥人
和仲咸杏花三絶句
莫道商山節候遲暁來簾外半空枝明朝落盡無蜂蝶冷
暖人情我最知
階前已見三分落枝上都無十日繁誰伴多情王副使㕥
詩傾酒與招魂
老去對花多感嘆春來躭酒少康寧也知此事終無益免
被漁人笑獨醒
知州廳杏花昨日爛漫錄事院今日零落唯
副使公署未開戲題二韻
知州宅畔繁如雪錄事廳前落似梅副使官閑花亦冷至
今未有一枝開
放言詩
元白謪官皆有放言詩著於編集蓋騷人
之道味也予雖才不侔於古人而謫官同
矣因作詩五章章八句題為放言云(首章載正)
(集今餘四首)
榮枯禍福轉如輪幽闇難欺有鬼神天上若無司報者世
問爭向不平人夏蟲莫怪冰壺色秋隼休猜月窟身吾道
斯文如未喪且憑方寸託穹旻
賢人雖學心無悶君子湏知道自消德似仲尼悲鳳鳥聖
如姬旦賦鴟鴞看松好待嚴霜降試玉宜將烈火焼青女
祝融如不黨願分頑石與山
人生唯問道何如得喪升沉總是虛寧可飛鴻隨四皓未
能魚腹葬三閭傳巖偶夢誰調鼎彭澤高歌自荷鋤不向
世間爭窟穴蝸牛到處是吾廬
靜筭人間事偶然窮通未必在穹玄關從白馬欺來度赦
被青蠅暗裏傳禁樹罷吟紅爛漫江蘺且詠綠芉緜放言
詩什誰堪贈焚贈微之與樂天
海棠木瓜二絶句(并序)
上雒郡西百步有郵亭亭植海棠一株花甚繁麗又有木
瓜數十本清明前二花競開如較勝負言其豔則木瓜差
劣矣言其華而實則海棠宜有慙色木不能言戲為贈答
豈惟自適亦取諷于有名無實者矣
海棠贈木瓜
我向商山占斷春風流還似錦江濱群花自合知羞耻莫
對西施更斆顰
木瓜荅海棠
莫誇顔色鬪扶疎穠艷繁香總是虚看取衛風詩什裏只
因投我得瓊琚
春居雜興(二首元四首二首在正集)
閑寫新詩十數篇暁來鋪向竹窗前無端鷰子欺人睡故
落春泥汚綵牋
一夜春雷百&KR1819;空山家離落起蛇蟲無端蚯蚓爭頭角觸
破莓苔氣似虹
哭羅三(二首元五首三首在正集)
故署作郎直史館羅君諱處約字思純僕之執友且同年
生也以淳化元年十月捐舘自僕謫宦商於往往入于夢
寐悲感之思見之于詩
生死雖殊道義存暁來襟䄂有啼㾗只應知我方憔悴時
向商山入夢魂
同試五題為縣吏共求三字作詞臣(僕早歲與思純在蘇州同為縣令每日私)
(試五題約以應制必取兩制官僕偶塵忝而思純賞志以終)西垣謫宦何湏恨茗比羅
三是幸人
仲咸以予編成商於唱和集以二十韻詩相
贈依韻和之
詩戰雖非敵吟多偶自編齊強侵北鄙許販守東偏(眷秋齊人)
(侵我北鄙又許奉許叔居于東偏盖喻許之強弱)猶恨多虛曰何妨且繫年(予到)
(郡一年唱和始及百首)龍媒難趣逐駑駕頼驅牽拙句傳非夢䧺詞
縱自天一嘲花灼灼再詠鴈翩翩白雪終無繼洪崖謾拍
肩驂鸞元在漢墮鼠不成仙硎發鋒鋩利衡誠勢力懸石
因良王潤褧借錦衣鮮糠籺豪家笑鉶羹古味全虎鹽宜
燕享猴棘謾雕鐫我筆非江氏君才比孟望豈勞開蒨旆
早洽步花磚重甚連城璧精於萬選錢西江聞祖德(馮定西江)
(送客詩文諷詠)南國許名賢(仲咸近左大)夜閣調琴月秋堂煮茗
煙淡交輕勢利孤逹鄙榮遷媚挹懷珠水幽聽噴玉泉謫
居叨屬和都志命迍邅
仲咸以一秋苦雨兩日忽晴以四韻見寄因
次元韻兼紓客情
愁霖百日思低迷昨夜星辰似舊時稼穡已傷憂客計津
梁全壊怯歸期丹河浪減沙痕漲錦嶺霜晴月影遅喜霽
未遑抽賦筆勞君先惠碧雲詩
唱和暫停霖淫復作因書四韻呈仲咸兼簡
宋從事
山雲漢漢雨霏霏正是騷人唱和時謫宦慙無賈生賦愁
霖合有謝公詩已妨步月塵凝榭(是歲中秋夜雨)恐誤登高菊滿
籬旦喜賓筵得同道不為篇什欲何為
次韻和仲咸送池秀才西遊
夏課詩成又旅遊離離秦樹葉驚秋青霄路在何難到白
雪才高豈易酬幾處讀碑尋野逕共誰沽酒上高楼商扵
遷客曾如此繁滯空思十二旒(丁未第前客遊十年矣)
與方演寺丞覓盆池
謫宦門墻冷似村看山廳下露莎繁涵星&KR1413;月無池沼請
致泓澄數斛盆
夕煙姿有雪辰參差光互動高下勢相均楼待同嘉士搜
求等雋民擇勞拂拭感遇似陶鈞撫惜情如舊装添景
自新窗風聲淅淅簷鳥語欣欣映合移紅藥遮湏翦綠筠
使君安置後勾我往來頻捫樸閑垂䄂偎挨醉脱巾海山
豈華岳小嶙峋鷺毳瑩如霰蜗涎曳似銀峰巒輕菡
蓞雕琢笑麒麟雨霽嵐光滴春睛黛點勻鼎分聊自得芝
秀好相親宋隕知難及秦鞭似弗仁無瑕收作寳不速敬
如賓仙掌憐應拔山眉妬亦嚬鏬開青虎眼痕駮黑虬鱗
怪隠深難測神驅恐不邊倚多凉透骨卧近冷侵茵蹙縮
廻蛇尾谽谺齚獸脣雲孤堪結伴松老合為隣對恥風標
俗題愁格力貧玉堆深媿白(白公太湖石詩錯落復崔鬼蒼然玉一堆)
如彬(沈彬詩云黛潑千山出蜀来人以為警策)埋去甘長往移來忽併伸露噴
秋洗髮雲觸暁生津清越時堪叩嵌&KR3786;永不磷似龍兼易
擾如虎豈難馴夜檻含星彩晴軒爍日輪三人鐺脚看(商州)
(賓客唯副使推官仲咸三人耳)一盞甕頭醇(三人常對不飲酒)羅刹迎潮怒干將
插土皴沉沉吁可怪瑟瑟比難臻鬪瑩寧饒璧爭年不讓
椿閑書堪試筆醉坐好垂綸何啻為三友(白公雙石詩云石雉不能言許)
(我為三友)還應直萬緡貪看碁錯路競愛酒忘廵利若刀懸蜀
危於閣聳陳一拳終太小五色却非純有泐應難待無言
詎可詢摩挲誇玉立圍繞似環循為匠雖非郢吟詩莫謂
秦湏容一秼上題着舊詞臣
詶仲咸雪霽春融偶題見寄之什
瓊華消散暖風来多費陽春白雪才守道也知心下樂流
年争奈髮邊催君愁離别煙花好我待量移翅羽開漸老
分飛更堪惜海棠凋盡始應回(來詩云傳語東歸王副閣也湏別却海裳回)
和安邑劉宰君見贈
數年侍從立丹墀掌誥長慙格調卑左官久勞青瑣夢歸
山猶負白雲期一生得喪唯憑道千古聲名合在詩深謝
多才遺佳句此身休退是何時
朗上人見訪復謁不遇留刺而還有詩見謝
依韻和荅
湯休訪我我重尋獨叩松關絶好音滿神塵埃回俗步一
鑪香火隔禪林偶留刺字情非淺忽枉詩章思更深猶喜
謫官無吏役往来從此伴閑吟
次韻和朗公見贈(朗公少年曾遊荆湖識虚中齊已)
朗公垂老尚吟詩曾泛三湘看九疑欲問劳生心優擾強
酬佳句思遅遅紅塵無味碧嶂携僧自合宜共待
中條山有雪寺楼吟盡更同誰
鹽池十八韻(并序)
鹽池之大古無題者有城都長安河東為近輔地實屬焉
名人竒士遊者多矣遷都建郡已耒亦在千里之内凡所
臨莅率皆儒臣竟無一辭以紀勝㮣天寔惠我使之𥙷亾
淳化四年孟夏月始自移于解梁會宗人太常博士
(侗)且領池事遊覧之際憤然成章章三十六句雖不虞扵
前軰豈敢誣于後生人或繼之實自予始
極望似江沱漫漫起素波兩池泉不竭萬古利還多埸吏
輸半額畦丁奉月課(平)收時車併載種處地先磨碎顆珠
&KR1272;亂乾聲玉切瑳岸平開雪苑渠㵕拆銀河衆鵠齊翔舞
群羊自寝訛本源皆瀉滷異端亦鹹鹺沬訝浮鷗鷺津堪
漬蚌螺煮勞輕渤澥煎苦笑䍧牱雨打重歸水菴盛更覆
蓑盬風吹作片烈日曬成(丁戈切)海末知難及蕃青不的
過惠人飡罔闕均口賦無頗涿鹿城雖近蚩尤血若何(世相)
(傳皆云盬池是蚩尤血又有史傳不載盬池水有時一如一)有時紅爛漫是處白嵳
峨潤下終資國靈長任酌蠡江梅湏待我金鼎始能和
賃宅
萍流匏繫任行藏惟指無何是我鄕左官只抛紅藥案僦
居猶住玉泉坊白公渭北眠村舍杜甫瀼西賃草堂未有
吾廬莫惆悵古来賢逹盡茫茫
題滁州懷嵩楼(唐李術公守滁州日建)
昔是優賢地今為省過州非賢亦非過醉卧懷嵩樓
次韻和史舘丁學士赴闕書懷見示
清夜哀吟敵暁鷄行藏無玷白於圭陽春寡和人傳郢肉
味都忘子在齊絶俗文章終遠大循資班列暫卑棲看君
更刷鸞皇翼一舉方知鷰雀低
次韻和丁學士途中偶作
淮海豊登接帝畿家家耕破舊荒陂乳牛引犢精神健野
叟携孫鬢髮衰河市妓飜輕蒨䄂社筵人插小紅旗憑誰
畫取村田樂盡使憂民聖主知
出守黃州上史舘相公
出入西垣與内廷十年四度直承明又為太守黃州去依
舊郎官白髮生貧有妻賢湏有禄老無田宅可歸耕未甘
便葬江魚腹敢向台階請罪名
王黃州小畜外集卷第七
