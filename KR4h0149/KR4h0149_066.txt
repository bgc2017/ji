皇淸文穎卷六十六
詩
五言律詩
上苑觀燈理密親王允礽
刻漏遲銀箭燃燈燦玉京凌空珠作樹不夜火為城盤
鴨輕秦制蟠螭陋漢名堯天星斗麗長照萬方明
塔山理密親王允礽
朔吹盈川谷蕭蕭動羽旄草枯迷兔窟風急脱鷹縧箭
落寒雲重山鳴畫角高承
恩出關塞躍馬氣逾豪
過開山廟理密親王允礽
東去指徂徠
廵行亦壯哉人從千嶂度路想五丁開雲氣連秦觀烟
光接漢臺春陰嵐翠潤溪轉徑迂廻
黃河理密親王允礽
黃河天下險萬古亘乾坤不覩靈濤壯安知禹力尊風
雷無定響江海欲全吞此際乘槎稳安瀾荷
聖恩
賦得潤物細無聲理密親王允礽
廉纖初應候風定灑千絲但覺寒陰重旋看樹影垂一
犁霑足處萬彙發生時不到春郊望恩膏那得知
夏日園中恒温親王允祺
溽暑人俱憚清凉我自諳四山晴獻翠一水晚拖藍爽
氣先秋集禪機盡日參蓮花如解意開到板橋南
侍
宴觀燈恒温親王允祺
昨宵方入直今夕又承
恩陪
宴來中禁觀燈過上元星橋林外直蓮炬水邊繁併作
昇平象怡然奉
至尊
晚發湯山途中口占恒温親王允祺
晩發湯山道彌深定省情春烟含遠樹銀漢轉初更新
水長橋急宵鐘野寺鳴前途知不遠燈火望中明
二十七日歸恒温親王允祺
征途值臘盡氣候轉蕭森埜渡冰封草孤村火透林邊
鴻無息羽老馬有歸心縱到家園裏悽悽歲暮侵
禁中直宿晚晴見月淳度親王允祐
獨坐黃昏後遙聞玉漏聲正當雲影散忽見月華明
鳳闕光逾淨
龍樓色更淸為因新雨好亦愛晩來晴
奉和
兄雍親王暮春元韻怡賢親王允祥
好景當三月紅雲點綠苔鶯啼垂柳外鶴舞曲池隈麗
藻毫端發熏風指上回
堯階多雨露棠棣四時開
恭讀
御製耕織圖詩敬成二律怡賢親王允祥
歴歴三時況如陳七月篇秋雲靑甸裏春雨綠疇邊
聖政先無逸
皇心重有年孜孜宵旰意總向畫圖傳
玉帛梯航遠山龍繪繡工豈知寒女事猶入
睿吟中勤儉昭淳俗勞思愛古風
垂裳開至治衣被萬方同
春晝怡賢親王允祥
物候深春好遲遲晝漏長柳塘新水綠花雨小簾香波
暖看魚躍泥融喜燕忙熙然俱自得游泳頼
軒皇
鑾回恭迎敬賦怡賢親王允祥
紫塞回
鑾近瞻依隔半年記從初夏候又及小春前村落豐收
好郊原霽景妍
聖躬多悦豫喜共萬方傳
西山怡賢親王允祥
霽色來西爽雲端見遠峰翠含新雨重靑愛晩煙濃逸
興登山屐淸音隔寺鐘何時探勝跡泉石紀遊蹤
試馬怡賢親王允祥
名驥來天厩翩翩過苑門風輕朱鬛動沙淺碧蹄翻縱
有馳驅力寧酬豢養恩長嘶頻顧影矢志效騰騫
夏日山莊應
制莊親王允禄
山莊宜夏日五月似秋凉瑞草隨風動名花裛露芳鳥
啼靑嶂下燕掠碧溪傍佳景陪
宸賞惟思獻壽觴
泉源石壁應
制莊親王允禄
十二層城裏仙雲日日過泉源長噴薄石壁更嵯峨碧
影函明鏡晴光湛綠波乘槎何足羡身已到銀河
恭賦梅候宫中樹應
制莊親王允禄
葭管初迎律宫梅候已還不隨羣卉放自占一陽先冷
豔凌霜潔凝寒傍雪鮮
御園春更早雨露近天邊
春和堂果毅親王允禮
春光簷際滿景物共暄和日午花香逓風輕燕影過沖
融怡靜體浩蕩洽
恩波坐覺琴心遠怡然發嘯歌
賦得秋山極天淨果毅親王允禮
山色秋來淨嵐光欲接天纖塵吹不到一碧望無邊宿
雨初收後殘陽未落前凭軒縱吟眺爽氣入詩篇
蒲州果毅親王允禮
龍門一曲處風氣萃蒲津(元史蒲州北負關陜南阻大河王思誠詩關設蒲津扼兩)
(壖)關險全臨晉山形半入秦(州志蒲津關在黃河西岸山陜要隘也一名臨晉關)
樓窺飛鳥上(州志鸛鵲樓在西南城上暢當有迥臨飛鳥上之句)柏鬱大河濱(水經)
(注首陽山臨大河名勝志夷齊祠下有古柏二相距數尺厥榦上交若兄弟之相倚傳為二賢手植)祗有
重華日環廻萬古新(明統志蒲州古蒲坂虞舜都有雷澤歴山舜宅舜井二妃陵諸古跡)
熱河三十六景詩(選三)果毅親王允禮
四面雲山
高亭依翠巘石磴恣攀躋但覺層霄近回看衆嶺低瑶
芝雲每護玉洞鶴常棲縱目宜空曠平臨萬樹齊
北枕雙峰
亭占峰巒勝憑高俯衆山路穿深樹裏人在翠微間紅
葉巖前錦蒼苔石上斑白雲時出岫常共此心閒
梨花伴月
乍入梨花峪依巖架屋成一天明月淡萬樹豔雲晴樓
閣凌空出峰巒映戸生垂垂秋實美大谷止虛名
七月八日遊
瀛臺登西南樓成咏果毅親王允禮
泛舟來太液還上西南樓四面生凉意孤懷入爽秋遠
山凝黛色湖水接澄流景物依然好頻年此獨遊
桃和親王弘晝
我愛夭桃好偏盈露井傍臨風開笑臉趁曉炫紅妝春
接仙源近秋經阿母嘗年年期結實藉得奉
君王
積書巖(河北層山有石室室中若有積卷故名見水經注)
和親王弘晝
河北鍾靈氣巖深積卷虛名山真作藏石室恍遺書軸
秘雲嵐合文殘苔蘚餘茂先推博學對此定何如
賦得千章夏木淸怡親王弘曉
一片淸陰合紅塵靜不生槐陰偏漏月柳蔭自藏鶯雲
淡疑無影風微漸有聲凭欄無箇事閒眺足餘情
曉行即事怡親王弘曉
秋雨初晴後風來動早凉疎林猶掛月細草已凝霜曙
色含高嶺朝烟籠曲塘長鞭時拂馬指點說山莊
扈從
暢春園途中作誠隱郡王允祉
微雨應秋晨
鑾輿出紫闉晚田霑更翠廣陌潤無塵霧色迷前嶺溪
流響近津西成看已告共慶太平人
咏竹四首慎郡王允禧
愛此千竿碧能消盛夏威濃陰深護榻淸影半籠扉粉
節含香雨烟梢淡暮暉日長高卧穩紈扇未勞揮
擢秀自成隣風竿間舊新交加難論箇散布欲無垠穿
逕枝妨帽行吟翠繞身會裁靑玉簡持贈白雲人
靜碧連書幌輕凉蔭食單撲空香翡翠繞地紫琅玕遮
莫侵蘭沼偏宜近藥欄山童能解事日日報平安
舊根來水國移種近香茆雨洗穿籬幹風梳拂牖梢色
添杯酒綠聲逐局棋敲落落凌寒意松梅足舊交
早秋慎郡王允禧
玉律報新秋園林爽氣浮窗風桐葉落山雨火雲收蛩
接蟬吟露螢和月上樓人家嵐樹外砧杵自相酬
秋日漫興慎郡王允禧
禁苑秋光媚樓臺爽氣多風簷松偃蹇月宇桂婆娑荷
老餘香在雲閒片影過登瀛有佳客觀物動高歌
初夏憩淸芬庵後禪院慎郡王允禧
童子迎人到僧收貝葉文境幽雲不散鐘定鳥成羣樹
影西峯接花光
上苑分禪窗四月好小坐午風薰
雁慎郡王允禧
相傳是陽鳥秋至即南征天地風霜日江湖旦暮情雲
飛殊自得水宿漫多驚菰米蒼苔岸三湘處處淸
夜坐課詩慎郡王允禧
寂寞雙扉掩夜寒霜氣淸人閒詩味遠境靜道心生瓦
銚茶初熟松窗火更明微吟數更漏點點下嚴城
夏日閒居用杜甫過何將軍山林韻十首(選一)
慎郡王允禧
臨池時學字倚杖飽看雲自註蟲魚譜常持冰雪文果
從村叟送茶愛岳僧分心跡淸如水知無俗累紛
春日新霽鎮國公德普
連朝雨雪兼淰淰復&KR0034;&KR0034;日脚黃初見苔痕綠倍添晚
晴收宿靄積水映垂簾坐愛陽和景題詩信手拈
秋夜鎮國公德普
病葉蕭蕭下閒門掃更封虛窗啣落月殘夢帶疎鐘咽
露蛩吟砌巢雲鶴在松隔江秋色晚相憶有芙蓉
北林秋咏次姚少監縣居韻鎮國公德普
階下蒼槐樹婆娑十丈齊淡烟隨雨散疎翠壓簷低睡
覺攤書坐詩成掃壁題白雲看不厭閒倚一枝藜
春日遊西山鎮國公德普
尋幽過曲徑林密日微通崕草週遭綠山桃寂寞紅苔
痕侵古壁春色滿花宫隨意添吟興淸尊孰與同
西山道中鎮國公德普
日斜靑嶂外寺遠翠微間山色自千古人心不暫閒風
霜消歲月藥餌駐容顔准擬移家住無勞數往還
村夜鎮國公德普
晚投村路急茆舍覺幽深冷卧驚寒夢長宵耐苦吟疾
風鳴敗葉斜月照空林平日遨遊地重過意不禁
曉行鎮國公德普
十里經過處長宵四五更近村聞犬吠出郭未鷄鳴夜
氣侵衣冷星光照水明不須愁跋涉道路自多平
盤山輔國將軍博爾都
策杖攀危磴蕭蕭萬木聲雲過衣漸濕泉沸馬頻驚怪
石當軒立枯松隔路横渾疑塵世外真覺道心生
探春花輔國將軍博爾都
深閣藏竒樹瑶華冐冷開半垂知臘盡叢發待陽回素
色明殘雪幽香間落梅暖風飄碎玉一灑望春臺
戒壇古松輔國將軍博爾都
戒壇松最古蒼翠日氤氲偃蓋承朝露喬枝惹暮雲蛟
龍半空起風雨四山聞把酒成竒賞盤桓到夕曛
楓莊新咏輔國將軍博爾都
引泉
刳竹引泉遠清泠日夜催每從深樹出時帶落花來響
作空山雨凉生古石苔明朝欣釀黍香冽藴新醅
結亭
築室苦卑陋還營木末亭座㴠雲氣白簷接樹光靑對
酒聞沙鳥攤書度水螢相嘲何用解不署草元銘
種樹
我欲植嘉樹分移自遠林土埋紅莢軟水潤綠根深微
細含生意婆娑展寸陰他時逄雨露峭拔自森森
藝花
百卉多區别栽培事不同因之徵月令足以見天工種
向町畦播根須雨露蒙芳菲自有候好待棟花風
次淸爽齋韻宗室福靜
玉律調朱火芳園結翠陰徑幽無暑到竹靜有風吟清
朗數間屋虛明一片心高情與地稱琴鶴作知音
皇清文穎卷六十六
