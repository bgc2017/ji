皇清文穎卷九十三
詩
五言排律
瀛臺
賜宴恭紀孫在豐
皇建咸歸極時乘用御天龍飛春二十鷺序俊三千作
覩風雲際光華日月邊衣裳垂治理廊廟重材賢懸象
輝雙闕敷文盖八埏當陽陳玉醴惟月麗星躔燕喜趨
朝列鴻恩布廣筵
帝心惟懋賞臣職作恭先休沐時無暇訏謨定有年羣
氛經滌盪率土正陶甄萬國車書會三農稼穡㕓經旬
馳羽檄是處静戈鋋閩海鯨鯢息炎州翡翠鮮昆明收
水戰南詔渡瀘船雨洗桄榔樹風清卭笮烟來庭誠恐
後决勝氣無前捲甲標銅柱持衡在玉璿安邊思永輯
修内實維虔易繫雲天象詩歌湛露篇西池三島曲北
斗五雲連縹緲蓬山上空濛瀛水漩彩虹橋作帶青雀棹
鳴舷映旭雕菰秀因風翠荇牽綠盈依岸葦紅露早秋
蓮魚沫潛遊泳鷗波覺静便劍蒲分翠鍔盤芡簇花鈿
靈沼容投釣丹邱可得荃那居歌在藻於牣躍于淵狎
餌紅鰓鯽吞鈎縮項鯿汀蘆風颯颯沙草碧芊芊拂地
垂絲繞圍塘匝樹圓梧應棲鳳鳥叢合待鷹鸇爽氣吹
竽籟芳聲弄管絃悠揚看舞蝶空闊見飛鳶矯矯晴雲
翼潺潺碧澗泉依枝思翽羽抱葉薄寒蟬綠樹紅樓見
銀河綺構縣臺迎積翠色亭結望雲椽似水臣心切如綸
帝語傳無欺身可致匪懈志同堅庶績咸熙載羣工尚
勉旃鵷行齊拜舞魚貫就班聯宣勸飛觴急排當列鼎
駢八珍充綺席六膳溢嘉籩瀹鳳行庖爼烹鮮有鮪鱣
鹽梅羹入口蘭蕙氣流涎既飽
天顔喜無歸
玉旨宣百壺留燕笑四座少拘攣鵲尾樽重泛龍團茗
載煎青磁含雪瑩官果作花鑴成禮威儀肅忘形逸興
遄上闌珠斗直午夜玉䋲偏一吸川方至交酬坐屢遷
德將情燕衎儀一褏褊&KR1862;當世逢尭舜前身豈偓佺駑
非天上駟臣是酒中仙逐隊隨珠轡無能受玉鞭嘗羹
知異味在笥省多愆枉掃三錢筆虛摹十樣箋步隨青
瑣出身向紫霄旋
賜綺逾華衰承筐壓錦韉恩常叨叠被忠欲效微涓報
國文章爾循躬職分然眷隆心耿耿才薄意戔戔青瀚
弢弓矢黃圖廣幅&KR0695;精微成典誥法象得坤乾白璧休
悲楚黃金巳築燕化馳神若駿道重直如弦無逸思求
瘼豳風繹獻豜野應多滯穗民用即康田疾苦時為軫
租庸半賜蠲猗歟賁草木沃若潤山川馮翼卷阿什貞
元河洛詮明良欣一德王道自平平
乾清宫
御試紀
恩彭孫遹
軒后垂裳日姬王脫劍年貞符彌宇宙廣澤浹垓埏問
俗因廵岱勤民為濬川自然成帶礪仍此沛雲天租調
頻寬復煩苛盡滌蠲崇儒還釋奠重道必興賢萬里漸
文教羣材入化甄克知需藻鏡並命集花甎共仰冰衡
朗重蒙
玉勅宣入門徒踧踖俟屨敢遷延授簡螭㘭上摛毫鳳
扆前繽紛披彩仗清切近
彤筵繡槭承蒿柱文榱拂蕙櫋玲瓏珠綴遶錯落綺疏
圓
聖德覘恭儉
宸居挹静便詎湏同禹室終未改堯椽太素規模遠初
春氣候先韶光空際轉淑景午餘妍寒色銷蘭路晴暉
散柳躔瑞雲叢捧日芳樹淡籠烟細靄霑衣重流霞染
案鮮筆牀紅窈窕硯沼碧淪漣百和研香麝雙番擘粉
牋移時宫漏下薄暝禁鐘傳殿隠鴛鴦甃簾垂翡翠錢
露浮棲爵外風定相烏邊紫篆春長潤丹蕖夕更然從
容
天語懌稠疊
主恩偏瓊茗教承飲珍肴出
賜籩屬厭情自飫消渴病應痊祇愧微才劣難窺
睿學全讀書窮閫奥論史破拘牽華黍吹笙遍青壇薦
璧虔未能探海嶽空自守蹄筌霄漢三宸麗璿璣七曜
懸人人垂眷渥一一别丹鉛細似抽絲繭明如燭蕊淵
大鈞無枉互朽質有雕鑴叨被誠深矣鑽摩庶勉旃葵
心雖荏苒匪石亦長堅
乾清宫
御試紀
恩喬萊
咫尺瞻
丹扆深嚴歴
紫宫網軒迎麗日複道屬長虹瑞結階前菌香飄仗外
楓綺疏廻窈窕珠戶照玲瓏寒逐千門斂春還萬象融
堯蓂生次第漢柳隔溟濛寳鴨晴烟度銀虬晝刻通特
教連佩入更許劈箋同注硯金莖露披襟
玉座風千秋開學府三策佇文雄虎觀讐今古龍門冠
始終探搜殊草草敷奏敢匆匆棐几移窗綠蘭燈吐壁
紅從容聞
睿語優禮出
宸衷拜手螭頭下銜
恩豹尾中香茶神鼎沸法膳大官充梓杞宜清廟駑駘
亦錦幪幾年慙刻鵠今日進雕蟲甲乙
天題濕雲霞
寳翰籠願言文報
國珥筆贊成功
西域貢獅子紀事秦松齡
絶域來王會竒毛獻鳳城上林生氣色薄海兆昇平扶
拔原同類後猊只異名含章資土德受性本金精隅目
懸雙鏡修毫利五兵力堪摧猛兕心欲掣長鯨歕欱千
山氣梯航萬里情藏鋒隨綵仗斂吼望丹楹漢代聞修
貢姬王紀遠行來從烏弋重養傍玉津榮表瑞遊東海
乘風下太清形標林邑戰樂譜教坊聲舊史寧頻見興
朝自遠呈
賜觀開禁苑圖畫滿神京跡比郊麟美名羞越雉輕象
犀方懾服狐兔敢崢嶸
秘殿揮毫麗盈廷作賦成非珍難得物直鍳小邦誠
聖德真無外
皇威尚有征西鶼與東鰈指顧入蓬瀛
乾清宫
御試紀
恩彭定求
乾曜瓊霄麗奎文紺宇明賡颺依
聖藻陶鑄切
皇情
秘殿初分牘
璇宫又秉衡
恩同宣室召
寵倍上林行瑞靄開
中禁祥烟儼太清凝神瞻肅穆
垂拱仰昇平松棟雲方縵虹梁景正晴丹書呈有象銅
漏聽無聲緗帙窮三篋瑶函富百城隃糜供内府象管
給延英硯滴蟾蜍潤箋披錦縠生
賜餐皆玉饌啜茗是金莖喜接
天顔霽深叨禮數榮夕香聞麝液宵燭見蓮檠積雪消
鴛瓦春星轉繡甍十年曾釋屩兹日勝登瀛每愧雕蟲
技真慚倚馬名菲葑寧有棄葵藿亦知傾式序隨仙露
傳歌和早鶯願言勤砥礪長此荷裁成
康熙十七年三月
皇上遣侍臣封祀長白山恭紀吳兆騫
配極神山峻修封
帝命崇金函新建岳玉檢此升中咸秩遵虞典昌期答
漢功星軺瞻二使雲燎視三公戴斗原承北苞袛獨峙
東千年今值
聖萬歲昔聞嵩地接興龍近天開翥鳳雄嵯峨分氣象
䆗窱闢鴻濛五畤儀還陋三祠禮自同宗禋通肸蠁展
宷契昭融圭璧陳緹帟辛駒豁錦幪日華遥合扇雲氣
迥成宫列嶂輝瓊雪雙流亘玉虹壯哉符寳域赫矣麗
璇穹仙靄凝巖紫高霞鏡野紅何湏傳縱雉巳見永垂
鴻芝术祥侔岱枌榆祀比豐紫壇三望徧綘節百神通
運喜逢
文命書慙獻所忠
聖皇長有道靈秩慶無窮
喜雨顔光斆
一氣天人際三時
宵旰中精誠原不隔呼吸自相通雲暗
宫城樹塵清
輦道風
恩流雙闕近澤被四郊同甘液傾盆速隂膏潤物融黍
苗光薿薿麥穗勢芃芃動植多含態高低各占叢是誰
司造化真見發羣蒙浩蕩沾敷土蒼茫仰太空可能忘
帝力端合慰
皇衷良耜歌周室靈星紀漢宫歡聲畿輔外瑞景日華
東
國計時方泰農書歲屢豐村村歸餉婦戸戸走樵童共
享盈寧樂難窺發育功(小臣)慚獻頌拜舞效呼嵩
嘉禾
頒示羣臣恭紀謝陳常
綵仗廵方日嘉苗表瑞年地靈從土沃榖熟得天全玉
穗縱横發金莖左右駢芃芃垂廣陌彧彧布平田彩逐
雲霞起恩承雨露偏香多迎
翠輦穎秀拂金鞭
行殿禎祥睹康衢歌誦傳會因田畯喜合使從臣宣共
訝龍枝異齊聲鳳蘂聯豫遊同夏諺觧阜合虞絃
賜酺逾三日蠲租到八埏歸禾應有頌拜舞共堯天
咏葵湯右曾
少室初分種西川舊得名疏曾傳草木植每傍階楹霜
後龍珠實春前鴨脚萌四時皆備氣五色競敷榮膩欲
調金粉繁看點綘英勻施朱的的文暎玉晶晶蜀錦俄
裁出吳綾細織成檀心能百結翠萼觧雙擎密謝多岐
葉疎緣獨立莖露承深淺盞月映短長檠本自齊姚魏
從教擬杜蘅乍添梅雨潤微颭葛風輕比艾迎門綠如
榴照眼明含薰酬淑序蓄味芼香羹顧此邱園質惟應
筐筥盛所懷丹一寸只向太陽傾
栽竹湯右曾
碧篠生孤徑幽姿抱一叢春移膏旋動晴種雪初融低
小茆簷稱葱青蘚砌同枝疎常得月葉密暗尘風羅戶
森相束窺窗影欲籠静搖金瑣碎微戞玉玲瓏引蔓朝
縈翠欹花晚亞紅每疑烟羃羃時見雨濛濛底用論千
畝惟湏拓半弓不凋思古節特立愛虛中宫徵徐流韻
檀欒漸拂空觧苞攢石隙抽笋短墻東粉洗娟娟静香
流細細通瑯玕雲肆植箘簵貢包充長養資元化栽培
仰歲功龍吟栽嶰谷鳳實下樊桐
無暑清涼行宫即事法海
漢苑傳三殿唐宫說九成誰知臨紫塞别自有蓬瀛太
谷羣山合高原一水瀠地形鍾秀異氣候得和平榛峪
新開館山莊舊
賜名峰竒分向背泉淨俯澄泓就下湖開鏡因高石作
城苑中多釣檻湖外有松棚圖史仍天禄論經邇集英
軒開晴亦潤樓敞雨還明簾幕熏風静長林赤日清朱
明如素律夏卉似春榮裌服還湏試蒲葵不用擎三庚
先降露六月始聞鶯舟比&KR1299;艚小車逾步輦輕蜿蜒石
徑轉蝃蝀板橋横太液來鴻雁芝田馴鹿麖瑶臺蘭蕙
發靈沼芰荷生曲渚遵温洛嘉魚陋石鯨覆椽惟素瓦
結宇不雕甍座拱巖嵐色窗飛瀑布聲茅茨曾示儉渾
樸想持盈濫擬風人頌慚陪避暑行但欣調玉燭遊豫
際時亨
恩賜筆墨恭紀張廷玉
職忝文林貴身依
黼座親懷鉛春復夏吮墨暮還晨盡覩瑯嬛秘還分
御案珍彩毫光燦爛烏玉色玢璘栗尾雙枝重松烟萬
杵勻濯宜秋水潔製按歙川真毛穎為秦令陳元本綘
人夢花開五色問價值千緍錦繡圅先啟珊瑚架早陳
遠勝雞距健常覺麝香新簮去趨華省磨時選結隣照
形如可鑑運腕若通神青縷何堪數元霜未足倫紀
恩書鳳簡稽古愧龍賓敢說臨池好無勞畫荻頻碩隨
惇史後歲歲侍楓宸
恭頌
萬夀無疆詩四首勵廷儀
皇恩敷率土
聖德儷高天儀象璣衡設齋壇圭璧虔欽承昭秘義奉
若肅真傳七政齊經緯三辰協後先隂陽咸順序寒燠
永無愆玉燭調元化金甌鞏大千麟洲佳氣滿鳳闕瑞
雲聯九域歡情洽霞觴祝億年
列聖留家法
皇衷奉典常顕承功自懋創守道兼長邁古經綸美垂
庥歴數昌鴻圖元鞏固駿業益輝光堂構弘模振羹牆
世德章聲施傳奕禩賮貢徧遐荒禮樂貽謀遠和鈞製
作良時雍開景運
聖夀慶無疆
寰宇恩膏普
深宫儉德光履豐心自約守樸道彌彰每念中人産寧
思午夜羊茆茨洵嫓美澣濯足傳芳物力偏深惜民勞
詎少忘化原留美利本務重農桑天地開成大
朝廷品節詳盈寧遍四海額手祝
仁皇
九重勤問夜六合仰垂衣拯溺勞頻
駕臨河理
萬幾
親征窮朔漠問俗徧邦畿
行健通元命
乘乾運化機旦明澄
睿慮宵旰念民依奏對遲宫漏
經筵辨曙暉圖疇陳左右象緯晰精微無逸天同夀稱
觥上
禁闈
恭賦千林葉正肥勵廷儀
夏木千章合葳蓁滿禁林光翻犀甲厚濃罩翠烟深不
畏三庚日能藏百囀禽静疑聽夜雨高始出遥岑葉展
蒲葵扇條抽碧玉簪望中常欝欝行處自隂隂萬畝垂
嘉蔭長林帶遠音滋培含
帝澤時有向榮心
勅修萬夀寺告成恭紀蒋廷錫
淨土長生境天神護衛成俯臨春澗闊遥接
御街平殿閣重霄出旗旛綠樹迎寺傳天萬夀鐘鑄佛
千名細雨紅塵迥春陽碧瓦晴獅猊装寳座龍鳳畫丹
楹拜處飄香氣齋時有磬聲柳堤看繫馬竹院坐聞鶯
遊賞皆真趣登臨遠俗情深廊朝日映古木暮烟横西
去通山徑東來拱
帝京億年燈火盛長向佛前明
十二日
上親射金錢豹恭紀蒋廷錫
朔塞雲深候南山霧隠年韜文藏白草煥采發寒烟爪
利騰張猛身輕跳躍便志貪全鹿飽路值
六龍旋木葉千林矗塵飛
一騎先出房金鏃疾彎月寳弓圓鷙性思拏肉天威易
縳綿奔逃已股慄僵仆見腢穿置負明駝背攜歸行殿
前驚看人聚堵環立衆摩肩鬚勁垂霜潔毫斑帶血鮮
舊曾聞艾葉今始識金錢雪點胷間色風腥口上涎真
堪雄並虎寧止倍於豜孔武羔裘句長楊射獵篇幸隨
豹尾後窺管頌秋田
賦得時雨引和風吕謙恒
和氣滋寰宇
皇心恊化工渙居承觧澤巽命鼓隨風殊異鳴條烈旋
看潤葉功飄來蓂草偃膏向黍苗芃沾灑屏翳御輕颺
少女宫遥天吹習習廣陌望濛濛漸滿三農碩欣占五
稼同涓能添太液清可扇芳叢林迥絲猶颺簾疎響易
通朱明方改律素顥正流空披拂如開霧霏微似發蒙
因知交泰象萬寳慶年豊
乾隆二年夏四月五月久不雨風霾間作麰麥失
收自惟奉職無狀致此愆陽重貽
主上憂日夕負疚内熱如焚
皇帝深慮預防貶食散利蠲租赦罪責巳求言一誠所
召嘉霔普應六月十三四等日大雨滂沱連綿
霑足畿輔遠近亦疊報甘霖高下周徧病中霍
然喜賦三十韻用代吾民擊壤云爾
鄂爾泰
聖德先民瘼天心轉歲功鳴簷春布濩浹壤晝溟濛氣
合桑林外膏回麥隴中人方書當暑農且望滋豐冉冉
朱陽近蚩蚩赤子懵朅來杲日甚旋與密雲同龍井源
猶伏雷泉潤不通明星瞻有嘒倬漢亘長空田坼龜隣
鼠林烘貉引熊(旱魃一名貉熊字能火又熱也)黍苗堪(堪何堪也)萎翳鶉首
正隆蟲巫率雩為禮傷聞痛在
躬懸鞀無逸殿減膳未央宫疎網
温綸下蠲符厚澤隆媕娿姿老&KR0632;慚愧切瘝恫(先是九上誡)
(卿曾引韓愈中朝大官老於事詎肯感激徒媕娿之句慚愧蒼生愛戴心御製夏日書懷詩也)别勅
留鴉舳中倉出玉穜算應防餒在憂似及飢窮象甲迎
仁術占辰叶道冲誠求基夙夜昭格際蒼穹倏忽隂霞
斂霏微曉霧蒙樹飈飛繞電池溜薄奔虹接夕鳩呼雨
連晨馬滴騣滂洋看綠縟優渥佇青葱始識徵皇極端
湏簡
帝衷八荒歸内宅萬寳本精充列職虛調化參衡負代
工猥承
恩袞袞祇是慮忡忡薦璧沾湯雨和絃被舜風維魚殷
牧夢多稌洽龐鴻未克安愚分何能效大忠天人呼吸
裏悃欵月華東(月華門東偏即南書房直所)
雍正二年
聖駕詣太學恭紀徐本
聖主垂裳日崇儒禮最先敷文光普被建極道無偏泗
水源流遠尼山統緒綿褒封隆爵秩追祀備紘綖首善
風聲樹成均雅化宣尊師勞
法駕視學列班聯東魯諸生集陽春吉日蠲瑞開蓂一
葉暖趁柳初眠銀闕千門曉璿霄萬騎闐卿雲晴護
輦朝旭彩浮旃丹鳳城迢逓青槐市欝芊上公容振鷺
扈從冕高蟬簮佩迎
鑾肅圭璋執事虔兩楹陳法器八佾應宫懸緹盎金莖
露瓊罏寳篆烟&KR2130;蕭通肸蠁酹鬯達淵泉盥薦孚顒若
羹牆恍見焉講堂
黃幄啟
御座紫微連咫尺垂
清問敷揚闡妙詮儀曹持案進祭酒執經前縹笈緗文
錦瑶函白玉編治平功有序精一理徐研德是新民本
中為作聖傳庶僚咸陛立羣俊盡橋圜士氣歡無地
緼綸降自天大官傳
賜食太府出
頒錢俎豆升前哲冠裳逮後賢賓興歌簉跡論秀慶隨
肩兩序增唐舍三雍廣漢員凡材蒙雨露舉世荷陶甄
帝範丹青炳
皇言琬琰鑴儒風弘海宇德教浹垓埏象協三階正時
成六位全璣衡調鳳歴奎壁映龍躔拜舞陪鵷列賡揚
拂彩箋攄辭忱莫罄惟頌萬斯年
入直
南書房恭紀張廷璐
秘閣深嚴地文窗接
御墀侍臣趨直後中使下簾時釦砌朝烟散金莖曉露
滋薰罏珍鵲尾棐几淨烏皮緗帙光浮動瑶函錦陸離
閬瀛仙侣集宛委異書窺珠箔香雲繞銅壺漏點遲調
蘭分法膳膾鯉出蓬池細果金盤飣香秔玉粒吹魚依
靈沼荇鳥借上林枝自顧駑駘質深慚山澤姿一門恩
愈渥兩世遇尤竒守拙承先訓懷迂荷
主知簮毫慚視草向日願傾葵鉛槧當清晝編摩矢寸
私叨陪鵷鷺後拜首頌
皇慈
皇清文穎卷九十三
