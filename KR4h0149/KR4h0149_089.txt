皇清文穎卷八十九
詩
七言律詩
恭和
御製駕幸翰林院賜宴分韻聯句後復得詩四首并示
諸臣元韻裘曰修
丹地
恩華釀作春階陳百戲席羅珍兕觥晉酒昇平宴鶴髮
垂紳弼亮臣光賁尚方雲錦麗香分仙品露芽新便蕃
異數簪毫紀义手槐廳日幾廵
奎章舞鳳字廻鸞捧出齊峩七等冠一串珠璣天際落
兩行纓紱日邊看黃金鑄額霞成彩白玉為堂雪作團
任是汀洲鷗鷺侣都來瀛海泛澄瀾
莫論璧合與珠聯寧獨風雲月露篇此日眞成千載遇
後來還數幾人賢探從碧落非無路步入藍田更有烟
為問三山定何許不將縹緲羡神仙
一堂和氣樂融融
天語欽承識
聖衷
當宁即今勞寤寐吾儕何以答
高崇百年恰値文明盛三接從知禮數同
香案前頭齊拜手珮聲眞在五雲中
恭和
御製駕幸翰林院賜宴分韻聯句後復得詩四首并示
諸臣元韻陳邦彥
詞館叨榮四十春白頭重預
御筵珍因文見道承
謨訓拜手賡歌契
主臣亘古未逢恩數異
至尊親幸物華新百年文治今逾盛甲子初開第一廵
仙署虹梁集鷺鸞玳筵高啟重儒冠雕盤玉饌盈前列
廣樂鈞天對
御看風遞歌聲纔數轉日移扇影巳如團
奎章累幅成分晷點筆疑傾萬丈瀾
簪裾璧合與珠聯宴鎬還歌魚藻篇共勉杜房扶雅化
湏知沈宋亦前賢
頒來文綺榮章服分得冰綃染麝烟何幸大羅天上會
廿年閒散復登仙
寒花迎
輦被春融瑞旭祥雲洽
聖衷萬卷賜書緗帙富五行頒賚
湛恩崇波添鳳沼風光麗
澤滿瀛洲雨露同文物京華陳雅奏
聖明聲教溢寰中
恭和
御製駕幸翰林院賜宴分韻聯句後復得詩四首并示
諸臣元韻鄂容安
槐堂新構動陽春仙掌淋漓飽
御珍講易漸逢來復候題詩重
賜集賢臣雲霞日麗文章煥甲子
天開禮樂新千載崇儒懸
曠典非關封禪咏時廵
木天尺五駐儀鸞階下從容進德冠花入小春鐘外暖
日融羣玉鏡中看侍臣分韻裁宫錦内使擎香剪月團
文宿七星環斗極瀛洲千頃助詩瀾
宸章飛灑湛珠聯周雅靈臺又四篇地接西清承雨露
身依東觀愧材賢三竿日轉聞天樂十月風和駐
御烟華蓋晴暉凝不散衣冠樓閣總神仙
青冥契合動昭融乾惕彌深
聖主衷信以吁俞成典誥每於風雅見修崇星邊使節
東都至日下分箋北序同泮水於論心獨切瞻依長在
五雲中
恭和
御製駕幸翰林院賜宴分韻聯句後復得詩四首并示
諸臣元韻觀保
景風何處不流春曠典傳為翰墨珍文運逢時歸大雅
君恩破格到儒臣木天但覺三冬暖芸葉都含五露新
從此蓬山添故事玉堂曾被
玉鑾廵
繚繞霓旌控紫鸞槐廳羅列拜貂冠雲中樂奏從容聽
天上詩成絡繹看酒泛宫壺心醉
德筵開鼎鼐錦成團欲知
帝澤深何許千尺波廻太液瀾
薇垣奕奕五星聯嘉宴爭歌在藻篇學海難窺
天子聖師門惟淑相公賢
賜來雲錦分宫綵望去
銀毫篆墨烟顧影乍驚凡骨蜕瀛洲今日會羣仙
清冰朗映玉壺融一片虛明屬
聖衷聲教訖於寰海遠
恩光直與斗山崇唐虞之際將母似秦漢而還未可同
五色雲邊廻
輦過日華恰好麗天中
恭和
御製駕幸翰林院賜宴分韻聯句後復得詩四首并示
諸臣元韻于敏中
集賢初啓澤如春燦爛瓊筵列八珍豈但詞林傳盛事
果然
聖主得賢臣文聯東壁圖書滿詩叶南山松竹新此日
天顔知有喜聽來鵲語繞簷廵
高梧翽鳳竹棲鸞仗下西清集珮冠宴鎬恍同天上坐
登瀛遠勝畫中看
薰絃再撫卿雲爛法酒頻斟湛露團
聖學淵深涵溟渤酌蠡何幸得觀瀾
堂陛情教上下聯侍臣同詠栢梁篇肯持薄技矜詞藻
願凛躬行志聖賢
黼座千秋思進鑑金泥五色陋升烟由來官職因人重
敢說蓬萊地是仙
殿頭
天語似春融從此詞垣奉折衷百六十人
恩並渥億千萬載道彌崇記言竊喜昌期遇保泰還欽
一德同試向西奎瞻北斗紫微佳氣碧霄中
恭和
御製駕幸翰林院賜宴分韻聯句後復得詩四首并示
諸臣元韻董邦逹
璇霄大啓玉堂春
盛世川岩並效珍恰喜乾行逢泰運從知
聖主重賢臣蘭臺寵錫圖書富册府光華禮樂新法醖
遍霑歌既醉不湏監史繞筵廵
沙堤一帶集鵷鸞喜溢層雲日戴冠上相台階容接座
鈞天法部許頻看
頒來瓊笈兼文綺捧出花箋並月團稠叠
天恩眞異數只慚學海未觀瀾
堂陛賡歌一德聯雲霞絢采仰
鴻篇尊師已見崇
先聖勖德從教企昔賢讌罷金莖滋湛露歸來錦袖惹
香烟詞林掌故應重紀底說坡仙與謫仙
甲子瑶圖淑氣融
九重乾惕切淵衷登三咸五神逾凛舜儆堯咨業倍崇
華蓋騰輝天意恊鰲峯忭舞衆心同(小臣)竊幸依瀛海
長沐
恩波浩蕩中
恭和
御製駕幸翰林院賜宴分韻聯句後復得詩四首并示
諸臣元韻宋楠
御墨曾題閬苑春驪珠字字總兼珍重揮金薤琳琅句
遍及瀛洲侍從臣天禄餘光垂照遠玉堂佳話紀聞新
獨慙
聖製高難和濡徧霜毫日幾廵
左安門外集鵷鸞拜
賜齊峩日下冠寳紵欲尋刀尺製龍縑仍入畫圖看高
麗紙砑輕雲母普洱茶分小月團
秘笈琅函尤鄭重敬從學海溯波瀾
華蓋星光七曜聯玉書重叠典謨篇桓榮車服由稽古
張說文章在集賢久向池頭霑雨露可無筆底走雲烟
房謀杜斷千秋業未要人呼是謫仙
讀書氣習漸消融想像唐賢好折衷無逸圖曾摹宋璟
(欽臣於乾隆元年蒙命無逸圖賦散館)濟時策尚愧姚崇天根月窟階原
峻道籥言筌理本同仰覩
乾文常炳耀離明垂象日方中
恭和
御製駕幸翰林院賜宴分韻聯句後復得詩四首并示
諸臣元韻鶴年
天臨清署乍回春川嶽瑰姿盡獻珍共慶文明開册府
頻將優禮及詞臣
賜來玉軸羣書富望入璇霄湛露新待漏北扉魚鑰動
森森劍佩敢逡廵
日華東畔集鵷鸞
翠輦過時盡整冠玉佩親承
天子顧雲韶特許侍臣看
龍章寳篆金為字碧網朱甍繡作團喜起一堂霑
聖澤鳳池倍覺長文瀾
栢梁嘉燕肅班聫侍從羣歌既醉篇
賜錦巳知逾舊典登瀛實覺愧前賢日邊彩耀金蓮炬
衣上香飄
御鼎烟彷彿身遊閶闔上何湏蓬島始稱仙
運際昇平萬象融夔龍碩輔慶和衷
謙懷肯襲金泥陋
睿慮彌兢寳位崇直擬醇文追典誥未湏訪道向空同
欲知保泰無窮意盡在
天章七字中
恭和
御製駕幸翰林院賜宴分韻聯句後復得詩四首并示
諸臣元韻吳應枚
冰曹
帝賚十分春蓮炬金輝豈足珍
親莅蓬壺排綺讌
特隆輔弼領詞臣翬飛剏見櫩楹燦架插欣看卷軸新
千古卷阿差嫓美游歌還只為時廵
夙駕遥聞噦噦鸞登瀛門外肅衣冠三霄
澤較瓊林勝五色雲連藝苑看湩乳酒醪香作液新聲
舊蹟錦成團笙簧奏罷
丹墀靜泉湧紛飛
筆底瀾
雙瞻
寶翰日星聯寸晷從容可百篇不獨
揮毫詩入聖從教見道士希賢
硃題捧出凝霞彩黃帕傳來帶篆烟一自近光聆
至訓儒流何必豔稱仙
典冊淵涵義類融精研理藴復
虛衷底湏封檢詞踰侈所望箴規
德進崇三館獨叨珍賞備舉朝齊慶泰交同颺言莫罄
葵忱向願溥陽和徧域中
恭和
御製駕幸翰林院賜宴分韻聯句後復得詩四首并示
諸臣元韻德保
六龍到處即陽春
宸翰高懸照夜珍奏賦漫言惟漢帝登瀛已覺愧唐臣
風雲際遇賡揚古甲子昭回禮樂新鴛鷺叨陪瑶席末
他時
玉輦望重廵
鳳池新築迓鳴鸞典禮雍雍儼劍冠萬舞簫韶徐入聽
九章衮冕近容看風和大地旗光定日麗中天扇影團
擬向
君王歌白雉秖今四海慶安瀾
無縫天衣不屑聯俄看珠玉已成篇緣思俊彥開清秘
為致英才闢集賢遲日漸移
金輅影微風細裊玉爐烟擎來綠篆雲霄上菲質深疑
閬苑仙
乾坤瑞氣藹融融
聖帝元臣喜合衷先後共由斯道覺古今初見此
恩崇嘉賓醉飽無差等王制尊卑有異同宴罷羲和扶
日馭仰看
紫極五雲中
恭和
御製駕幸翰林院賜宴分韻聯句後復得詩四首并示
諸臣元韻秦勇均
翠蓋擎來滿署春欲從冊府探奇珍道光二典文明
主禮重
三朝館閣臣宏敞木天規自昔輝煌丹地象初新玉堂
典故多傳紀曾見金根到幾廵
敢謂瀛洲集鳳鸞朝陽眞喜慶彈冠宫懸韶濩堪同聽
秘府圖書許共看宴傍
御筵香繞座綵連雲栱錦為團
恩波深沛儲才地網底珊瑚出海瀾
昭回雲漢五星聯大雅宜歌壽考篇
聖藻流輝文見道
皇情圖治寶惟賢薪槱也共芝承露巖壑還看玉吐烟
一德交孚黃閣老
盛朝眞有地行仙
芸閣飄香瑞靄融
寵光逾分荷
宸衷共知有喜
天顔近願贊無疆
帝業崇左右史書霑化久古今圖籍賞心同觀文肇啟
千秋運
虞陛欣瞻日正中
恭和
御製駕幸翰林院賜宴分韻聯句後復得詩四首并示
諸臣元韻栢謙
芸署風光早迓春延英最重廟廊珍星辰光啓圖書府
雨露恩周侍從臣地接
龍光雲日近聲傳鳳沼管絃新
宸游信愜來歌意秘苑先邀
翠輦廵
翽羽聯翩集鳳鸞升階拜舞肅朝冠筵開分錫清班韻
句就齊陳
黼座看曉日光華張錦幔瑞霞明麗映花團
天顏有喜重揮翰學海難窮萬頃瀾
杯浮玉瀣錦茵聯愷樂還歌在鎬篇調鼎允宜崇舊傅
登瀛何必讓前賢藏書東觀充雲棟珥筆西清引篆烟
親見大羅天上事霓裳同詠聚羣仙
文治光昭景象融
訓詞敦切厪
宸衷材如房杜名無忝理究程朱學始崇
寵賚有加承澤厚感恩交勉此心同矢音欣繼卷阿咏
常在和風化日中
恭和
御製駕幸翰林院賜宴分韻聯句後復得詩四首并示
諸臣元韻張映斗
三霄長借玉堂春燾育羣才擬國珍光映台階連壁府
頌申
聖主得賢臣鈞衡翊贊人惟舊戶牖箴銘德又新咫尺
蓬瀛邀
玉[車犬]崇文式化邁時廵
梧桐棲鳳竹棲鸞拜舞循牆共整冠法曲便從天上聽
寳書長向月中看龍鱗偃水雲流影燕綵飛花錦作團
湛露均沾
恩澤厚總歸聖海拓文瀾
帝歌先引韻分聯孔思周情仰
睿篇契合薪傳文載道埽除稗學士希賢雲開
黃幄調珠露日麗
彤墀起玉烟式讌禮成
頒賜渥璘㻞十賚軼眞仙
康衢歌鼔逗春融保泰勤惓切
聖衷官進三台增壯麗禮隆一德備優崇
天家雨露儲才廣
國計綢繆作室同獨愧(小臣)無補報葵忱惟慶日方中
恭和
御製駕幸翰林院賜宴分韻聯句後復得詩四首并示
諸臣元韻楊述曾
帝車東指藹生春册府圖書廊廟珍直以夔龍咨碩輔
不將嚴樂許詞臣明良巳慶堂廉叶文物應同日月新
豈似開元誇盛典祗希玉檢議時廵
式燕賡歌集鳳鸞金貂此日羡儒冠簫韶九奏行雲遏
龍衮三霄近日看香茗分擕甘露渥青綾拜
賜麗花團玉河咫尺榮光滿蓬海何湏溯紫瀾
羣玉琳瑯插架聯光躔
巍牓耀
鴻篇願書萬本勤稽古不愧千秋號集賢况沐
恩波深雨露頻頒
睿藻捧雲烟文章報
國慚無補敢擬人稱閬苑仙
陽和十月儼春融化入絪緼愜
聖衷巳被需雲霑澤潤還期泰陛翊功崇光華代値文
明晝翔洽歡徵品類同仰望日輪
皇鍳遠葵心長捧五雲中
恭和
御製駕幸翰林院賜宴分韻聯句後復得詩四首并示
諸臣元韻鍾衡
六龍翔馭紫微春光照儒林列異珍已勅金蓮歸鎖院
還書玉署付詞臣登瀛自昔文章盛
錫讌於今雨露新禮樂百年成鉅典雍雍清禁喜逡廵
阿閣新巢集鳳鸞羣臣拜舞肅衣冠風吹簫管雲中聽
日射旌旗樹裏看寳鼎分來流玉液琅函賜出簇花團
侍臣初試紅絲硯沾得恩波助筆瀾
瑞靄文明星斗聯頒來
宸翰玉為篇瀛臺典籍新承
旨冊府圖書舊集賢
鳳詔九華臨日月
龍章五色燦雲烟應知
聖主儲才地不着蓬壺别院仙
賡歌喜起色冲融業業兢兢仰
聖衷直以泰交期道廣還將謙受致功崇周王鎬飲差
堪比漢帝汾歌未足同千載一時洵曠典百僚瞻拜五
雲中
恭和
御製駕幸翰林院賜宴分韻聯句後復得詩四首并示
諸臣元韻程鍾彥
陽和早逗
帝臺春冊府圖書啟祕珍道德光華依
聖主昇平翊贊引元臣
鑾鳴上應星杓麗翬跂羣瞻夏屋新萬古貞符金簡在
蓬山咫尺紀東廵
桐蔭高岡集鳳鸞五雲閣下進賢冠珠躔每效辰居拱
寳籙先呈
乙夜看南浦朝雲飛作棟上方春綵結成團九霄瀼露
宣
恩澤滙向瀛洲作紫瀾
七政祥開珠璧聯賡颺稠叠和
瑶篇
天心獨契文為道儒品還期藝且賢國寳球圖輝日月
人材臺閣接雲烟文明鼓吹由經術豈讓璈琅振列仙
璇題寳翰日華融奬勵恩勤仰
聖衷義篤臣鄰風自古心懷兢業德彌崇長昭著述千
秋盛且喜諴和萬國同載筆摳衣歌在藻作成還記定
方中
恭和
御製駕幸翰林院賜宴分韻聯句後復得詩四首并示
諸臣元韻鄒一桂
玉堂良月早回春秘笈傳來冊府珍四庫分書榮祿閣
三廳講幄重元臣登瀛事續當年盛
賜宴筵開此日新咫尺木天聞
警蹕鳬趨鵠立共逡廵
銅街旭日聽和鸞冰署爭彈貢禹冠鈞樂喜聆
宸座奏雲章得近
御屏看茗
頒六詔黃金嫩錦
錫三吳紫鳳團最是
天書擎捧出洗眸開帙慶觀瀾
柏梁裁體比星聯七字留傳樂府篇張說詩名唐代律
鄒陽才愧漢廷賢杯凝湛露承金滴筆染爐香裊篆烟
十載臺垣分籍久今朝重會大羅仙
英英壁宿瑞光融肅肅鵷行簡
帝衷疏瀹詞源儒術裕主持文教
聖功崇六經鼓吹鳴庥盛萬國車書仰大同賡拜明良
新甲子璣衡舜日正天中
恭和
御製駕幸翰林院賜宴分韻聯句後復得詩四首并示
諸臣元韻孫灝
東觀
綸宣藹若春吾
皇重道引儒珍賡歌拜手逢
昭代啟沃推心倚碩臣鳳羽雍容丹地密翬飛燦爛玉
堂新歡同宴鎬
隆儀肅執爵油油禮幾廵
曾叨侍從接翔鸞復預
恩光戴法冠玉軸琳琅
三殿錫
奎文重疊五雲看聲鏘仙樂鈞天奏坐繞花甎旭日團
縻爵亦思酬尺寸涓流何以測洪瀾
華蓋
親臨鷺序聯龍光
寵賚蓼蕭篇文關忠愛寧無本學但詞章未即賢芸館
丁冬鈴索語槐廳縹緲玉爐烟開元豈擅論思室不取
憑虛號集仙
垂衣
黼座日沖融頌不如規感
聖衷莫侈仙班蓬島近期增微壤泰山崇升賢殿改蘇
裴和高議泥封漢宋同獨仰
宸章謨典合願持兢業
一言中
恭和
御製駕幸翰林院賜宴分韻聯句後復得詩四首并示
諸臣元韻楊開鼎
葱鬱光浮閬苑春崇儒
寵遇廟廊珍中天雲日瞻
明聖東觀文章重老臣祕籍只今弦誦永
寳書此日墨華新一回拜舞賡歌後詩滿霞箋酒滿廵
綵仗横空起翠鸞微臣新着惠文冠蟲雕七字含毫獻
鳳吐連篇搢笏看至意交孚春藹藹湛
恩汪濊露團團漫言伴奐卷阿樂翰灑文波見學瀾
君臣交省意綿聯不出堯咨舜警篇春酒鎬宫傳盛事
秋風汾水陋前賢玉堂鈴索搖清韻寶檻簾櫳裊素烟
此日西清多樂地都人爭羡紫霞仙
一德明良瑞日融笙簧酒醴樂和衷牙籖義闡程朱祕
綺繡光分黼黻崇樂奏九韶音許似詩裁二典意堪同
體元
天子調元相文教昌明允執中
恭和
御製駕幸翰林院賜宴分韻聯句後復得詩四首并示
諸臣元韻周孔從
六龍飛御玉堂春
恩錫瓊筵盛八珍講侍金華優上相光分太乙屬詞臣
賡歌雅叶
宸章麗提命重頒
睿藻新歡洽盈廷沾既醉蓬山好景樂周廵
金鋪瑞色集鵷鸞環列華茵拜
冕冠禮樂三千欣共覩畫圖十八喜重看瑶筐再捧丹
霞錦碧椀新烹紫鳳團澤似玉河流浩蕩總歸瀛海壯
文瀾
星輝璧合與珠聯殊勝菁莪棫樸篇要識時康呈國瑞
端由
主聖卜臣賢摩挲石刻文垂露披拂牙籖字帶烟三島
十洲何足羡長依
紫禁即眞仙
喜霽
天顏暖日融虔瞻
黼座凛葵衷西清式燕
恩波渥東壁聯吟典禮崇賀燕遷鶯今日共翔麟翥鳳
萬方同
聖情有眷箴無逸一德明良景運中
恭和
御製駕幸翰林院賜宴分韻聯句後復得詩四首并示
諸臣元韻邵齊燾
堂廉交泰澤如春燕喜榮分
御府珍
天上鏗鏘聞
帝樂階前賡拜慕虞臣百年學殖栽培舊九載文思砥
礪新劉井柯亭光
睿筆仰承
恩寵共逡廵
蓬山
賜宴會鵷鸞髦士峩峩共正冠
璇命對揚稽首拜
瓊章暉麗舉頭看太陽俯鑒葵心向小草均霑露彩團
頃刻
九重飛
帝唱文河齊許導漪瀾
歡迎
六御肅班聯拜
賜羣稱天保篇文裕經邦宣大道榮邀稽古邁前賢葳
蕤秘籍餐鴻寶紛郁
宸章薆慶烟葑菲濫陪香案吏登瀛人說是神仙
昌期文物道光融舟楫鹽梅簡
聖衷伴奐游歌歸豈弟頻蕃
錫予荷珍崇臣才忝厠鄒枚後
帝德惟應堯舜同珥筆揄揚難遍述我
皇經緯在時中
恭和
御製駕幸翰林院賜宴分韻聯句後復得詩四首并示
諸臣元韻竇光鼐
蓬島初迎十月春
聖皇崇奬廟廊珍簪毫幸際敷文代授簡榮稱博物臣
金鏡光華千載耀木天堂構一番新瓊筵法酒甘於露
心醉渾忘第幾廵
藝苑摛華集鳳鸞渾如新沐共彈冠北辰星聚知環拱
東壁書全得飽看靜聽梁音三日繞榮分錦段百花團
天恩浩蕩眞同海觀海無能但溯瀾
煌煌
寶訓勖班聯匪但詞追雅頌篇謙受德崇兼志下泰交
主聖望臣賢資清試酌冰甌茗氣直欣看玉鼎烟身到
蓬山驚且愧凡才何以侶羣仙
太和宇宙氣冲融調爕還資共濟衷百谷轉忘滄海大
一拳也贊泰山崇松扉颺拜遥堪嫓玉檢荒唐迥不同
湏識右文歸重道
宸襟披豁
聖謨中
恭和
御製駕幸翰林院賜宴分韻聯句後復得詩四首并示
諸臣元韻張泰開
湛露需雲藹若春蓬山式燕集儒珍遥聽噦鳳歡多士
欲作和羹重老臣日到花甎猶是舊星開壁府巳催新
蘭臺自古儲才地得奉
鑾輿次第廵
瓊林只合待棲鸞敬仰
天章共整冠字軼鍾王隆
錫予詩成珠玉許傳看裁身宫錦分鴛綺沁齒天香散
鳳團瀛海
恩波原㶑灔今朝新為注銀瀾
璇牓金題壁宿聯瑶箋復又璨鴻篇
王言渙汗崇稽古
帝念殷勤為集賢墨瀋萬年枝上露香縈太乙殿頭烟
(微臣)幸得陪簪筆始信人間自有仙
月應陽春日正融昇平曲讌愜
宸衷
恩霑雨露由來渥身傍雲天未比崇詎有文章供潤色
略知帖括愧雷同賡颺更識
王心一盡在持盈保泰中
皇清文穎卷八十九
