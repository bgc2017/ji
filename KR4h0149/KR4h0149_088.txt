皇清文穎卷八十八
詩
七言律詩
恭和
御製駕幸翰林院賜宴分韻聯句後復得詩四首并示
諸臣元韻鄂爾泰
日麗風和宛似春
詔筵清秘念儒珍才非房杜懷三德身際
唐虞愧十臣奎壁每瞻星晷近蓬瀛乍覩物華新恩叨
醉酒深(五字張說句)難比
親賜香醹重一廵
辨色開晨集孔鸞摳衣槖筆盡彈冠詞林禮樂千秋會
冊府
君王一例看細草銜
恩青茁茁高梧向日碧團團方塘却少源頭水魚藻欣
添太液瀾
文淵道脉本參聯
宸睠頻宣雅頌篇葵藿心傾惟翊
聖鹽梅寄重愧非賢鰲頭北面霑時雨豹尾南移拂曙
烟沙路萬人齊額手
東王公領玉堂仙
風雲契合樂融融襄贊誰堪慰
聖衷
天自居高心益下書方出洛道逾崇崆峒逸事真無藉
洙泗清源喜大同誓答
恩光驚老至橘陽紀月日禺中
恭和
御製駕幸翰林院賜宴分韻聯句後復得詩四首并示
諸臣元韻張廷玉
太和蒸作玉堂春得近瓊筵飫鼎珍德仰羲文今
聖主心儀房杜古名臣須臾
鳳藻從天降咫尺
龍光映日新俯伏花磚承
指顧載聆
榮譽重逡廵
特許瀛洲集鳳鸞簮毫雅稱進賢冠席容玉筍分行坐
酒
賜金罍帶笑看共聽簫韶仙樂舉近瞻
黼黻瑞雲團随風咳唾皆
恩澤劉井中涵太液瀾
垂垂白髮首班聯拜捧
虞廷喜起篇職沗三公慚論道身依
上聖敢稱賢傳家富有金泥籍滿袖濃攜寳篆烟更愧
攝官居秘省日趨
香案領羣仙
久已乾坤協氣融日躋
聖敬抱淵衷持盈每鑒登封侈鳴豫深嗤望祀崇辭貴
立誠垂世則政斯行健與
天同不須太史書邦瑞會見麟遊上苑中
恭和
御製駕幸翰林院賜宴分韻聯句後復得詩四首并示
諸臣元韻福敏
木天高處占先春鎬宴榮叨席上珍一代文章開秘府
千秋遭際重儒臣
金鑾近接光華迥芸署偏霑雨露新歡洽鵷班歌喜起
獨隆今古此
親廵
霜明仙仗動
儀鸞廣樂調時盡振冠斑管佩攜應並記花磚座接得
頻看薇垣夜燭奎光爛珠樹明浮扇影團珍重
賜書留壁府詞源還許識波瀾
雲漢為章玉作聯光添藜閣燦瑤編殊榮漫擬誇稽古
盛事寧惟數集賢天酒濃分金掌露朝衣齊染
御爐烟紫霄香案由來說咫尺瀛洲便作仙
文物昭回瑞氣融持盈常自凜虛衷百年禮教
皇謨洽一字心傳
聖敬崇
泰運休明三代上英才陶鑄兩儀同
高深莫嫓何由贊祗在唐虞典誥中
恭和
御製駕幸翰林院賜宴分韻聯句後復得詩四首并示
諸臣元韻陳世倌
皇仁煦嫗氣如春川澤含輝嶽效珍奎璧有光聯日月
宫商協律應君臣百年禮樂規模遠一代文章運會新
特與詞垣昭曠典受
恩逾重轉逡廵
上苑花開待孔鸞
朝廷雅意重儒冠玉堂瑞靄千官集
寳翰輝騰萬衆看風裊雀罏香細細雲開雉扇影團團
瀛洲亭畔重題句似海詞源富綺瀾
華簮奕奕耀班聯既醉同賡湛露篇但即文辭能見道
從來聖主必求賢鳳池演漾涵晴旭雞樹蘢葱羃曉烟
顧影自慚雙鬢雪頭銜猶許領羣仙
陽月暄和喜氣融從容讌賞洽
宸衷仰承
睿澤心彌凛共勵儒修志益崇三葉尚留堯莢在五絃
應與舜琴同欣逢
聖世光文治交泰咸孚一德中
恭和
御製駕幸翰林院賜宴分韻聯句後復得詩四首并示
諸臣元韻史貽直
瀛海波廻浩蕩春鵷班分列
御厨珍已將酒醴歡多士更以鹽梅勖近臣式燕禮成
麟閣重賡颺
恩入鳳池新開誠廣益
皇心切不數封山紀扈廵
丹地深嚴集孔鸞盍簮人盡慶彈冠
隆恩層疉三山似
睿藻輝煌七曜看法酒擎來仙露潤宫袍
賜出錦雲團從知此後登瀛客齊向文河溯水瀾
仗下清班煥璧聯木天重整荷
龍篇門連青瑣宜分草閣近丹梯號集賢五色鳳書凝
瑞靄三花馬鬛拂晴烟重來廻憶編摩地廿載曾參玉
局仙
喜睹
天顔瑞氣融慚無啟沃答
宸衷細流難益洪濤壯土壤何增岱嶽崇講易今逢交
泰盛賦詩還慶笑言同文明
聖治隆千古兢業彌深
宵旰中
恭和
御製駕幸翰林院賜宴分韻聯句後復得詩四首并示
諸臣元韻任蘭枝
玉堂近接掖垣春石室圖球百代珍鳥革峥嶸動華屋
工倕經緯壯虞臣槐廳領院
恩光重珠榜題楹氣象新法從迎
鑾皆鵠立喜瞻飛盖引逡廵
羽葆葳蕤拂鷺鸞階除拜舞列貂冠天廻十月陽春好
地帶三山瑞色看宴比傳柑璚醴滿樂和孤竹紫雲圑
睿才頻見飛
鴻藻不借銀河萬頃瀾
南宫甲帳珮珂聫榮許同賡大雅篇文學信知平世貴
論思終羡古人賢映來芸閣吹藜火攜得金爐惹䄂烟
頒賜重叨
天澤渥願招巗谷引儒仙
聖主敷文大化融旁求英俊仰
皇衷材儲卿相經綸遠道訪䕫龍事業崇自識西京清
問切應看貞觀舊風同樹人已徧收麟鳳泰卦占爻日
正中
恭和
御製駕幸翰林院賜宴分韻聯句後復得詩四首并示
諸臣元韻彭維新
恩溥蓬山早得春總教凡品化殊珍文章詎竟儒門事
遭遇欣為
聖主臣丹地棟梁增絢煥木天階戺倍清新詞林望幸
心咸切五夜層簷幾度廵
仙仗旌旗裊鳳鸞沙隄鵷鷺肅衣冠海升日色橋邊曙
署建霞標畫裏看
御輦一臨光有耀玉堂是處錦成團圖書萬卷資陶冶
障取文河涴演瀾
環依
黼座列班聯侍宴均歌湛露篇疉暏
天章文載道頻煩
帝訓士希賢聲和遠協虞廷奏香重平連
禁苑烟即此便成蓬閬境無須海外問神仙
雲爛風恬景象融
帝歌喜起鬯淵衷巴詞那叶鈞天韻土壤何裨泰岱崇
夕惕朝乾靡有間北門東觀豈能同禮成賞洽紆
鑾輅芝蓋焜煌日正中
恭和
御製駕幸翰林院賜宴分韻聯句後復得詩四首并示
諸臣元韻張照
由來
天笑物皆春况乃文江集妙珍禮樂百年歸
吉主圖書兩序領元臣
御光涵日龍成采仙筦調風鳳試新拜
錫琅玕開月窟蟲魚莫問舍人廵
棟間廻鳳更翔鸞五色榮光珥復冠河漢昭回如有意
烟雲飛動不容看七分入木
仙豪健肆筆成書垂露團賦述千秋推竇衆奚曾目涉
此䧺瀾
句截黃金玉刻聯瑤華札降捧
宸篇詩同漢帝七言倡韻取唐臣五字賢(劉長卿云五言律如四十)
(個賢人著一個屠沽不得)情有餘芬還得句筆無停趣下非烟今朝
五色雲多處若個真同脉望仙
騰華照宇日初融
神動天行淵默衷穆若思文還下武勖哉宋璟更姚崇
泰包四德宜惇勉坤繫三言尚克同由豫盍簮
恩澤渥交咨即在讌歡中
恭和
御製駕幸翰林院賜宴分韻聯句後復得詩四首并示
諸臣元韻汪由敦
冰署先吹暖律春
御筵香靄荷分珍晴霞曉散蓬瀛境湛露
恩均侍從臣東壁詩篇追自昔延英樂府記番新(讌次中和)
(清樂奏玉署延英之章)欣逢盛典叨
殊渥芳醖
親頒第八廵(是日十召至臣御前八賜酒三人次第)
研丹點筆燦翔鸞高捧光騰近侍冠清秘深堂纔暫憩
矞皇
宸藻已傳看九霄星彩珠為斗五色雲機錦簇團自是
聖涯涵溟涬望洋何處溯文瀾
玉音辰告肅班聯風雅淵源典誥篇(宣諭有因文見道不專尚詞章語)
保泰百年欽
主聖賡歌一德勵臣賢繽紛更拜承筐賜馥郁同攜滿
袖烟欲笑金鑾傳密記祗從游幸詫羣仙
元氣均調
聖澤融儒風遐鬯仰
天衷鳳池波比滄溟闊鰲頂峯逾泰華崇廿載廻翔私
感切千秋祭會衆心同惟將稽古孜孜意永戴
堯仁業業中
恭和
御製駕幸翰林院賜宴分韻聫句後復得詩四首并示
諸臣元韻劉統勲
翠輦移來翰苑春儲材深望得殊珍付將調燮經綸手
領此文章侍從臣師濟官寮周道擁廟廊鐘鼔一時新
沙堤何幸承
天步豹尾雲旗匝幾廵
阿閣宏開集鳳鸞六曹三省列儒冠誰知文苑英華盛
便作周官典制看
詩就千言波灔灔
榜懸七寳月團團詞臣同此親芳矱觀海人曾見紫瀾
隆恩稠疊到班聯
温語如聞湛露篇錫爵豈惟明尚齒承筐兼以示求賢
宫商韻叶朱絃奏鼎鼐香凝玉篆烟甘露親從天上得
縱教凡骨也登仙
開霽天光旭日融葵忱傾向矢丹衷西清敢詡詞章富
黃閣方齊相業崇
隆禮難酬千載遇
敷文已見萬方同勖哉珥筆承
恩者夙夜勤思夏屋中
恭和
御製駕幸翰林院賜宴分韻聯句後復得詩四首并示
諸臣元韻阿克敦
翰苑風和氣若春
御筵清樂足芳珍蘭臺棟宇光雲漢鳳沼簮纓集侍臣
聖藻欣瞻同日麗宫羅初啟拜
恩新登瀛自昔傳佳話幾見
楓宸降輦廵
仙仗凌晨動彩鸞爐烟濃處進賢冠直同颺拜千秋盛
莫作歌風一例看書
賜瑤函春細細扇開雉尾影團團
皇情到此知何極萬里澄波海上瀾
清班列坐儼星聯玉署人歌湛露篇長使巗廊多俊士
肻教草野有遺賢屏開
黼座留華省堂
錫嘉名帶碧烟何幸身依雲路近不須蓬島問神仙
天語親承淑景融好將篤棐答
宸衷傳心不以詞章重紀盛還知禮樂崇詩誦緝熙期
日進書陳兢業敢雷同自慙卅載簮毫吏姓氏重叨蕊
籍中
恭和
御製駕幸翰林院賜宴分韻聯句後復得詩四首并示
諸臣元韻梁詩正
日華曉賁鳳池春學海千尋彙翠珍自古崇文歸論道
即今
聖主得賢臣榮光上映圖書秘景運重開甲子新
曠典寵驚前史罕幾番拜舞重逡廵
蓬山深處集鵷鸞槖筆争峩學士冠要識雲霄殊異數
莫將科第等閒看譜傳樂府箾韶奏宴錫官厨湛露團
懽洽更聆
天語切聖門無涘一觀瀾
榜署
天題珠璧聯詩成更賦柏梁篇幸蒙此日榮稽古却勝
當年號集賢玉醴斟來親
御案綺文捧出帶爐烟瀛洲舊住神仙侣今更名標最
上仙
東觀多才道化融勤思則古厪
淵衷書探宛委方稱富學貫天人信可崇月露漫誇千
首麗堂廉合慶一心同幸随元老叨賡拜身在唐虞二
典中
恭和
御製駕幸翰林院賜宴分韻聯句後復得詩四首并示
諸臣元韻錢陳羣
瓊筵晨啟坐生春
聖主親賢比握珍
鴻運百年興禮樂鹿鳴初什答
君臣袖中鰲禁香烟裊庭際瀛洲草色新插架
賜書千萬軸小留
天步到檐廵
璇題雲構好棲鸞環侍羣仙七等冠優渥
恩綸真異數琳琅
新句許傳看文光直上應千尺和氣融來是一團不漏
蓬壺清淺水也随
學海助波瀾
賡歌體製擬珠聯百六詩成第一篇
步輦初臨參
至聖頭廳並遣謁唐賢(院署有日孔子神廟韓愈祠是行禮有差)曈曨日
影浮雞樹澹沲風光上鶴烟不到五雲清秘地那知人
世有神仙
共欽
聖德日昭融
提命諄諄感寸衷縱有心期思樹立慚無學殖答登崇
承筐賚予
恩光徧申宴叨陪茀禄同楯陛千行誰不羡幾生修到
玉堂中
恭和
御製駕幸翰林院賜宴分韻聯句後復得詩四首并示
諸臣元韻德齡
暖律吹廻十月春
皇恩稠疉重儒珍
奎文寵賁清華地
睿藻歡賡侍從臣仙掌迥開霞彩曙綺疏深網日華新
史官濡筆書榮遇豹尾雞翹見
特廵
仙客紛來跨碧鸞峨峨盡戴切雲冠佳辰邀得鑾輿幸
勝地真同蓬島看留覆錦袍憐彩纈送歸蓮炬見花團
何如
雨露今尤徧鳳沼光涵萬疊瀾
拜手欣随鵷鷺聯抽毫載和
慶雲篇信知已治仍求治况得多賢更尚賢愛日晴薰
書帶草緒風輕轉博山煙
聖心默與
天心契無事升中議集仙
玉署暉暉協氣融更於欽若仰
宸衷窮簷恒入經綸切藝苑先叨禮數崇既醉堯樽榮
帝錫疊霑周露媿臣同欣逢泰運觀文化藹藹堂廉一
德中
恭和
御製駕幸翰林院賜宴分韻聯句後復得詩四首并示
諸臣元韻塞爾赫
香烟榮霧暖疑春仗馬星羅雜綵珍南極曉開青瑣闥
北門宵集紫微臣曈曨瑞照雲衢朗輪奐巍瞻翰苑新
遙想千秋清秘地幾曾能得
六龍廵
隐隐層霄吹紫鸞漢庭公輔進賢冠藝林雅許千官入
盛典容随
萬乘看檻畔琪花香冉冉簷前寳盖影團團
太平天子崇文日湛露
恩深鳳沼瀾
珠琲闌干錦共聯輝煌
睿藻冠鴻篇由來至聖超羣聖未必前賢邁後賢麗景
三竿升秘閣沉檀萬縷篆祥烟人間信有蓬瀛路今日
承
恩便是仙
日耀微軀暖更融
殊榮踰格感
皇衷即看蟲烏猶知化不是雲霄莫比崇虞夏精誠難
再見漢唐高議豈能同從知
聖學寬如海盡在涵濡長養中
恭和
御製駕幸翰林院賜宴分韻聯句後復得詩四首并示
諸臣元韻秦蕙田
恩到蓬山别作春集賢稽古重儒珍
勲華正啓文明晝
雨露偏霑侍從臣芸閣畫梁虹彩煥鑾坡晴日鏡光新
簮裾幸際垂裳盛異數今逢第一廵
綘闕平明下
玉鸞龍門鵠立進賢冠人從瀛海洲中見景向壺天畫
裏看禮
聖博山香篆細呼嵩霄陛朵雲團瓊筵此日瞻依切渥
澤平添鳳沼瀾
奎章朗照蘂珠聯落筆旋驚典誥篇直以斯文昭
大訓惟將實學勵希賢九成樂播中和氣一脉薪傳鄒
魯烟仰體
至尊流示意莫教空負玉堂仙
旭暖風輕瑞靄融羣歡天意契
宸衷名言莫贊
高深量至治胥覘
聖敬崇鳳噦和聲三島合雲蒸喜氣萬方同自慚寸草
曾何補並荷栽培化育中
恭和
御製駕幸翰林院賜宴分韻聯句後復得詩四首并示
諸臣元韻勵宗萬
文教涵濡已百春山川貢瑞士懷珍
治超貞觀年間主心慕凌烟閣裏臣史館
親臨從未有玉堂佳話一番新賡歌燕衎存咨儆不用
登封續漢廵
樂奏簫韶集孔鸞千行劍佩列簮冠如春
温語環階聽有喜
天顔侍坐看拜
賜名茶烹鳳餅捧歸文綺剪花團
瑶編更共雲箋錫學海均沾百尺瀾
五字
宸題似璧聯宴成走筆更
裁篇豈將黼黻誇詞苑欲以箴規勵集賢掃去浮華空
月露自然藻麗湧雲烟瀛洲珥筆人何幸一食金丹骨
便仙
小春風日
湛恩融
訓士慇懃仰
聖衷所貴因文而見道須知業廣乃功崇禮隆洙泗心
源合世際唐虞
景運同自此菁莪看益盛連茹並進石渠中
恭和
御製駕幸翰林院賜宴分韻聯句後復得詩四首并示
諸臣元韻張若靄
鑾引晨風輦路春簮裾夾道列儒珍
帝非游豫輕嘉讌(是日有今日之宴期君臣共勉之諭)
恩不偏私逮衆臣(御製柏梁序云編檢庶吉士皆不獲與因復為柏梁體)芬馥滿
庭香篆細鏗鏘兩部樂懸新析波浮醴瀛洲署柱史從
容記數廵
珠樹陰森集鳳鸞瑤階蹌濟侍貂冠尊前燕笑趨承切
座上
龍光咫尺看
奎藻春生藜火豔
御袍黃映菊花團轆轤轉盡淳泓水難比
恩波百尺瀾
賡歌百六韻初聯拜賜還陳湛露篇
天眷獨鍾黃髮老臣愚深愧黑衣賢千絲心繭霞成綺
八餅頭綱雪泛烟更展
瑯函窺
御集等閒食字已登仙
陽和十月氣冲融
天鑒明良一德衷
聖度不知滄海闊微塵詎益列山崇雲封芝檢從來諛
鳳翽梧岡此際同履盛未忘吁咈意唐虞景運日常中
恭和
御製駕幸翰林院賜宴分韻聯句後復得詩四首并示
諸臣元韻嵩夀
暖意微含十月春圖書府啓數家珍簮毫首列瀛洲客
領袖還推柱石臣藜閣探竒人自昔花磚攅彩跡重新
恩波覃被深如海
御酒黃封又幾巡
蓬瀛仙侣集鵷鸞
帝闕争彈貢禹冠署啓玉堂銜
命到燭移蓮炬帶
恩看依天清切紅雲捧直夜深沉碧月團圖史滿床供
討索潘江陸海滙波瀾
明光通籍備官聯儒雅風流詩百篇東觀千年蔵秘冊
西清永日集羣賢金鈴静聽增疎韻寳鼎微添裊篆烟
天仗近因叨扈從含毫獻賦職應仙
日照香階瑞氣融右文時復切
皇衷經帷召對
恩綸渥藝苑聯吟
禮意崇羲畫禹書神自合周情孔思道還同
萬幾餘暇揮
宸翰坐見民生大化中
恭和
御製駕幸翰林院賜宴分韻聯句後復得詩四首并示
諸臣元韻張鵬翀
寒林花木逗芳春綺席歌闌更
賜珍列坐賦詩徵喜起承筐侑酒洽
君臣雍容侍從人文盛宏整詞垣氣象新俄頃
天章復垂示欲呈巴曲重逡廵
仙苑朝來駐八鸞玉階環擁肅衣冠道因文顯毋岐視
古作今型好諦看鳳沼新泉聲㶁㶁鼇峰老樹鬱團團
論思清祕蘄無忝未許尋常點墨瀾
鵷行黻佩影聯聯
賜帙心睎學古篇倘信臯䕫書未讀可能房杜相稱賢
闌邊小鳳烹清茗閣外飛鴻散紫烟獨愧樗材蒙
眷渥叨分官職是神仙
曝日常思獻暖融慚無素藴答
淵衷文章少日傳王勃經術中朝重戴崇醴設本緣聯
上下宴酣還擬證和同日斜池上鳴歸珮猶在
龍光炤燿中
恭和
御製駕幸翰林院賜宴分韻聯句後復得詩四首并示
諸臣元韻劉綸
蓬島先回十月春長筵叨飽
御厨珍簮紳次第随仙侣几杖從容眷老臣宿聚魁三
占象迥天臨尺五拜
恩新風烏細轉諧金奏鈴索聲稀報酒廵
奎藻繽紛翥鳳鸞柏梁賡韻盛儒冠吟安竊媿含毫久
奏
進還容厀席看家有
賜書分玉軸人攜宫錦剪花團齋房
詔許顔清秘飛白騰光映翠瀾
重申
天語飭班聯見道長垂勸學篇石室遺文尋漢代金泥
故事陋唐賢槐廳静對移磚影香案濃生惹袖烟獻納
殷勤關
睿慮謾誇翰墨署神仙
丹地新成麗景融鼇頭占籍戴葵衷昌黎作社儀兼備
宣聖親祠典更崇部列丙丁蒙
賚渥星廻甲子慶文同直教下士觀光遍鵠立青袍候
日中
恭和
御製駕幸翰林院賜宴分韻聯句後復得詩四首并示
諸臣元韻嵇璜
十月陽回冰署春榮
頒銀榜字懸珍丹扉降
輦隆
殊眷黃閣兼銜重老臣千載淵源瞻禮肅一堂清秘錫
名新重逢甲子占文治元會初開第二廵
畫檐夭矯起翔鸞雲擁仙曹肅珮冠七字柏梁臺上續
九成䕫樂日邊看瑤觴暖泛松醪滿綺席香分菊蕊團
晷影未移飛
睿藻早傾瀛海入文瀾
賡颺一德慶班聯豈樂羣歌在藻篇稽古集成從懋學
因文見道勉希賢
至音雅叶鈞天奏寳篆晴霏瑞旭烟幸侍
玉皇香案畔底須蓬島作詩仙
清才承
詔愧王融惟有陽葵一寸衷錦市移來叨
賜渥彩牋捧出拜
恩崇書探冊府瑯環秘茗瀹廉泉沆瀣同簮筆堯階傳
盛事康歌遥賦九衢中
恭和
御製駕幸翰林院賜宴分韻聯句後復得詩四首并示
諸臣元韻張映辰
駕臨藝苑儼乘春此地曾儲廊廟珍見說人才關國運
從來
聖主得賢臣蓬壺久沐
恩光渥臺閣重瞻氣象新
錫宴從容謌既醉不教委佩共逡廵
蘭署廻翔集鳳鸞一時榮路慶彈冠
璇題彩自雲中煥
睿藻高從天際看詞以艱深多理障書因通貫釋疑團
百川學海同歸海浩渺瀛洲好溯瀾
奎光五緯似珠聯拜手賡颺擬漢篇報
國文章期實學立身事業在希賢圖書儘許窺中秘冠
珮常教惹
御烟今日所蒙稽古力漫言金籙會羣仙
黍谷春生暖氣融木天高讌暢
宸衷文因見道言須立頌不忘規
德愈崇酒醴笙簧
恩禮洽公孤卿尹後先同風吹僊仗
鑾廻處一朵雲飄桂苑中
皇清文穎卷八十八
