皇清文穎卷九十二
詩
五言排律
瞻仰
盛京宫闕念
祖宗創業艱難恭賦理密親王允礽
祗
命趨遼海崔巍仰
舊宫嚴凝天氣肅盤踞地圖雄念昔開王業乘時奏武
功師征方自葛城域又遷豐一劍風塵際三陲
指顧中
神威宣率土求莫協
蒼穹式廓彌增壯維垣遂克崇八門連閫域雙闕拄高
空曳珮千官入輸琛百國同兵農旋定制禮樂漸移風
爰及純熙介逾看景歴融中原欣奠鼎故里抱遺弓陶
復追家室舂陵望欝葱星辰咸拱北王氣本從東幸是
餘休渥還令後裔蒙
聖慈垂闓澤
敕遣諭微躬遠歴關山峻來親
祀典隆丕基勞
櫛沐奕葉荷
帡幪松檟靈祗護枌榆社飲通有懷長不寐明發惕淵
衷
賦得萬壑泉消夏千峰翠作秋應
制莊親王允禄
萬水迴環集千峯次第連披襟實樂矣縱目更悠然翠
寫秋容出清將夏暑捐涼風生密樹爽氣滿遥天仁智
情應洽生成道巳宣隨
鑾行幸日俯仰興無邊
鶴果毅親王允禮
舊號仙人騎蓬山路未岐九臯通碧落一舉到華池宛
轉青鸞舞雍容白鳳儀在隂聲可和警露夜先知入帳
非無術銜珠會有時緇衣誰製作縞袂想風姿食有芝
田粟棲應若木枝鵷凰頻接羽丹穴許同窺
驪山温泉果毅親王允禮
西郵來奉使經此古温泉沸訝陽冰渙潛疑隂火然(海賦)
(陽冰不冶隂火潛然)濺波千點雪澈底一泓天可使纖埃淨能教
積滯捐(庾信温湯碑略醴泉消疾神水蠲疴)神功元一氣靈蹟儼雙仙盪
滌洪罏翕滄涵銀漢連虛無來素女彷彿遇丁芊(藝林伐山)
(丁芊祝融女嫁元冥子為温泉之神)風珮搖聲細雲鬟照影妍鴻濛浮玉
海㶑灔泛珠淵下上華清月(唐温泉宫又名華清宫)東西繡嶺烟
(東繡嶺在驪山右西繡嶺在驪山左)寳箴張道濟綺語杜樊川宫憶初唐
建名垂貞觀年
扈
駕省農果毅親王允禮
洛水披圖日弇山紀石時八荒歸
雅化九域奠丕基拓地過隆古觀風舉盛儀
金輿彰順動玉琯叶昌期負弩趨疏勒飛書召郅支塞
雲縈紫盖邊月映紅旗北陸風霜潔西郊秉穗遺
翠華還上苑
玉輅過東菑止
輦求民瘼逥
鑾問土宜雲鋤紛似織露積簇如坻曠野逢耕耦中田
見秉犂草零藏雉葉桑翳宿鳩枝遂仿三推禮長歌七
月詩
鸞鑣花外駐
玉趾隴邊移照以春臺景暄之黍谷曦何勞先甲戒不
減上辛祈嘉榖來麰布恩膏土脉滋歡呼田叟列忭舞
從臣隨國寳尊農業民天托甸師艱難三古繼訓誡百
齡垂實栗應連畝方苞定兩岐有年賡雅頌無逸著箴
規翠釡羹長滿紅蓮飯可炊蒼黎惟擊壤黃髮喜含飴
蜡臘民無缺羔豚歲有資漫誇封泰嶽却勝宴瑶池
德比神農教
功超保介咨微臣陪扈從濡筆奏雍熙
勵志果毅親王允禮
若木分枝近銀潢衍派殊清宵
螭陛侍長日鯉庭趨月露飄紅桂天星種白榆含光希
玉璞颺彩羡鵷雛少小惟耽學生平不貴諛惜隂思遠
道愛日勵修途遂恐檀為榖終期石有瑜劬勞思樸斵
誦習在盤盂奧理探心性天倫敬髮膚優游為善樂珍
重不貲軀拂几心偏適調琴意亦愉相期惟傳癖所鄙
只錢愚分陜周公旦裁桐晉叔虞未能同尺寸何敢較
錙銖制作窺神搆儀型仰聖模談經秦博士挾策魯諸
儒繡虎雖才俊雕蟲豈壯夫拈詩頻即席問字或趨隅
燕翼欽詒厥鴒原重友于蘿纖依柏直蓬弱頼麻扶天
上恩波闊寰中政教敷
皇仁頻洽浹
帝澤久霑濡德被尋常地風行百億區華萍開舜沼翠
萐長堯厨海甸頒王瑞河圖告帝符春風人樂愷化雨
物昭蘇殿閣摳衣入郊園攬轡紆曉風楊柳眼晴旭杏
花鬚腷膊碁鳴墅琤鋐矢插壺林亭饒逸興硯几得清
娛蓬島曾遊未仙源得似無竹留餐雪个松挺傲霜株
扈
蹕千軍動陪
輿七萃呼邊風調冀馬塞月挽燕弧雲路三千里天街
十二衢野雲連草樹寒日淡烟蕪秋盡從禽樂時平教
戰須觧縧摶健鶻舉網截奔狐事偶陪蒐狩心常寄典
謨臨書先起草點筆試研朱接要提文柄探元握道樞
不煎冰作水肯買櫝還珠極口篇章共殫心竹素俱情
緣涉世澹貌以苦吟癯直道青松在閒心白鳥孤英賢
如不棄欲縶食場駒
和題西湖韻和親王弘晝
覽卷懷佳勝名區未許同平湖開㶑灔精舍倚巃嵸九
夏晴光泛三春瑞氣融雲山浮秀色景物奪天工暮靄
添烘染朝烟倍欝葱有花皆爛漫無雨亦空濛却勝宜
春苑還過避暑宫中流凌浩渺絶頂歎穹窿波共長天
白霞連夕照紅萬松排嶺面千堞繞湖東孤嶼寒香發
虛亭翠黛籠招提凌碧落岩壁引飛虹鳥噪斜陽外鐘
鳴古木叢葛翁留故跡丹叟有遺風玩月乘輕艇尋芳
跨玉驄往來無俗客傳說到村童白傅長堤上蘇公往
蹟中披圖如巳到吟眺興無窮
題西湖畫扇慎郡王允禧
今識西湖面丹青顧陸同移山來筆底决水入毫中深
處行難盡高原望去通峯頭含暮色林表見春工洲渚
形廽抱樓臺氣欝葱野雲皆靉靆晴靄半空濛綠桂詩
人宅青蓮釋氏宫長橋羅近遠古塔起穹窿烟亘三潭
白霞分萬嶺紅星龕松羃䍥雪竇石玲瓏塢有燒丹叟
亭遲放鶴翁藥窗苔蘚合樵徑薜蘿豐城郭清輝徧村
墟碧樹籠隠聞鐘起寺恍見澗垂虹岫合猿藏壑花深
鳥在叢遊船邀落日客袖得清風嫩草隨芒履長堤引
玉驄椰瓢分蠟酒蠻榼從山童勝跡神能領竒觀意自
融從來詩畫興對此轉無窮
賦得龍池春草平郡王福彭
上苑陽和早龍池百卉鮮萋萋青匝地冉冉碧連天濃
染花梢露輕霏樹杪烟細叢依曲岸疎影落清泉色映
金階靜隂隨翠荇牽香塵棲嫩綠芳草鬭新妍
奉
命督修
福陵水法恭紀平郡王福彭
自天申泰運卜地肇王基佳氣東京壮祥光北極垂
皇圖原鎬洛大業遡豳岐堂構經綸遠勲華建立竒一
成開草昧尺劍定邊陲景命天興漢乾符籙受姬作求
綿世德紹述際昌期長嶺蟠龍脉渾河遶鳳池鼎湖攀
不及弓劍鎮於斯閶闔通霄漢烝嘗峙鼎彛烟霞呈瑞
靄草樹毓靈芝遠岫青羅列遥峰碧逶迤紛紛排彩仗
奕奕擁旌麾瀰渺江兼海蒼茫派與支會歸俱有極環
抱更無涯但覺霛源漲微嫌故道移菲材膺鉅任
寵命被恩私奉
詔臣初至鳩工力漸施增高雲路繞培薄土膏滋曲岸
金堤固圓流璧月窺淪漣澄藻鑑㶑灔淨琉璃羣瀆朝
宗日千條一貫時涵泓生厚澤廣大擴宏規垣禁諸星
拱明堂萬馬馳寳城瞻帝闕喬岳奠坤維磴道連層級
松林接茂枝典謨鐫綠字功德矗豐碑黎庶騰歡頌
君王格孝思恪恭承
聖訓摳謁肅朝儀萬世無疆福庥哉燕翼貽
香山輔國將軍博爾都
萬木欝蒼蒼逥巒碧照堂雲來山寺暝花覆石門香攀
樹登峯遠穿崖引澗長傍簷藤作壁近水竹為牀清嘯
臨芳甸高吟向大荒彈琴魚觧聽拂席鳥爭翔塵世渾
相隔身名竟兩忘醉餘幽興劇歸路滿斜陽
福陵陪祀恭紀張玉書
大漠龍興日邊庭虎步辰白山浮王氣黑水渡真人一
旅璇圖廓千秋景運臻宅都森拱衛卜域湧嶙峋拜手
瞻丹馭攀髯憶紫宸禡旗師應律籌幄動如神塞北收
俄頃河東定浹旬射鴽遼海岸獵兕嫩江漘駿馬諸藩
贄編珠絶島珍莠鋤張
聖武嘉植飲
皇仁書契文初炳耕桑詔屢申英雄來草澤廟社闢荆
榛綿蕞儀追古豳風俗舊淳地寒銀磧雪人燠翠華春
肇迹垂鴻永開基翼燕新衣冠藏石隧弓劍護霜筠殷
享祠官肅成功祝史陳雙峰窺日月虛殿拱麒麟盖代
規模闊敷天翊戴均痛餘趨磴下想像屬車塵
昭陵陪祀恭紀張玉書
玉歴歸
真主禎符際盛期丕承
高廟烈式廓太平基仙馭追應杳神游儼在兹山河垂
睿略日月仰
天儀開國經綸密當陽雨露滋聲華陳羽衛儉德示茅
茨獻納龍墀引圖書鳳閣披愛賢通燕笑拊卒問瘡痍
訓切投醪事恩深挾纊時兩勤南漢駕頻趨北庭師水
劃熊津闊山廽雁磧竒旌門羅貢賮毳幕擁降旂環島
收唇齒緣邊戍虎羆雕弓臨塞勁鐵馬度遼馳指顧中
原計艱難締造規令模傳寳籙遺範鏤豐碑
先帝羹牆慕
今皇陟降思薦馨浮酎醴展苾溢松脂芝草周垣茁春
隂匝殿移五雲回望渺霑灑有餘悲
長至日
上躬祀
南郊恭紀張英
至日躔南極初陽紀仲冬繡裳添綵線玉琯應黃鐘慶
典同函夏明禋掌秩宗齋宫香霧繞泰畤碧雲封視版
臨深殿
親郊出九重霜華迎
翠輦爟火照寒松登降聞
天語堂皇仰
帝容瑶臺
三后配黼帳百神從繭栗燔柴犢星辰護燭龍祠官調
寳瑟舞羽間金鏞一德符穹昊羣僚秉肅雝遥瞻蒼璧
薦共覩紫烟濃
蒙
賜觀
聖製詩集恭紀張英
聖藻盈緗帙高吟
秘殿清端居因感物幾暇偶怡情字掩三辰麗詞探六
義精含毫當
紫闥結念在蒼生瑞雪歌銀甕華星詠玉衡艱難憐荷
鍤辛苦憶從征句每
臨軒得篇多
駐輦成烟霞邀盻賞巗壑記廵行氣溢河山壯思翻海
岳平規模凌雅頌律吕叶韶韺寳樹千尋直珠光萬斛
傾幸容依
黼席竊許聽金聲日映丹霄近奎懸碧漢明
賜觀恩數重捧讀寸心驚仙露臣同渥卿雲
帝載賡願偕芸閣侣常紀柏梁名
扈從謁
孝陵恭紀張英
鼎湖龍久去冠劍託幽官地接東溟日山藏大漠風入
雲浮寳幄跨澗落銀虹
寢殿周廬繞園林輦路通關城花自發温谷水常融松
棟思堯德龍門頌禹功千峯爭侍蹕萬嶺儼呼嵩典禮
遵前制經營殫
聖衷望
陵廽玉仗瞻宇却花驄宗伯陳犧象祠官獻稑穜懿親
陪奠斝故老慟遺弓石馬嘶何處寒山夕照中
閱農應
制陳廷敬
聖作勤三事
天行啟四聰有年惟
帝力無逸即田功桑柘扶鑾輅茅茨駐玉驄野花穿仗
發山翠拂旗空壤繡紛交錯川長引欝葱嘉禾方剡剡
瑞麥巳芃芃鶯度濯枝雨柳眠吹絮風周原千畆綠漢
粟萬箱紅下濟光明遠高居造化工年華丹禁裏烟景
幔城中粒食增堯匕薰絃倚舜桐九農應送喜歌舞海
隅同
五月十二日
賜觀
聖製南廵詩卷恭紀陳廷敬
鳳紀天長久
龍飛日正中萬年三月序九叙兩河功典禮虞廵重江
山禹甸雄
帝歌垂睿想民俗入王風翕闢乾坤共罏錘造化同詞
源方浩瀚元氣益冲融丹笈廽雲篆滄溟散彩虹璧連
還縹緲珠綴自玲瓏香影瑶編動鉛分寳字工鶯花供
御藻雨雪志年豐玉律飄陽管金聲韵嶧桐衢謠歡故
老巷舞走兒童
恩與留題遍榮逾錫命崇道周神理貴物感至和通謨
烈超千古文章逹四聰祥雲盈卷帙瑞色上書筒雅頌恢
皇統英華發
聖衷石渠春㶑灔藜火曉曈曨
高厚思隆遇迂疎愧匪躬併將颺拜意稽首祝蒼穹
禮闈校士得十四韻陳廷敬
數到掄才地承
恩自
禁林纔移經席仗猶殷屬車音白首冰銜晚青春鎻院
深昔遊思短褐榮路愧華簪銀燭三條盡銅壺午夜侵
苑花應冉冉闈棘自森森簾下經過斷風前語笑沉樓
明金榜月臺轉玉衡參(地隣觀象臺)屢輟中宵夢回憐儤直
心香凝新繡網寒戀舊綾衾忝竊繁文字蹉跎細討尋
池邊蹲豈鳳書裏穴成蟫典職堪遲暮登賢欝滯滛不
辭鉤校切有暇得微吟
正月二十七日聞大軍收復成都保寧
午門宣捷恭紀徐乾學
禁城寒律轉
仙闕斗杓東蓂落過元夕星廽驗八風疲民勞
睿慮荒服厪
宸衷妙筭三軍稟飛書萬里通威行梁益部捷奏建章
宫九陌歡呼遍千官舞蹈同憶初騷貴筑未久沸羌髳
賊隊紛於蟻妖氛黯似雺威弧元灼爍晴旭正曈曨閩
粵旋歸命涇原敢怙終遊魂餘絶徼逆孽剰狂童王應
猶蟣蝨劉稹本蠛蠓兩川形最險六載寇方訌鎖斷巴
江碧燒殘閣道紅一夫為猰㺄七姓作沙蟲井絡天懸
縋彭門地鑿谼鼎魚驕圉圉窟兔走憧憧頓甲環三輔
飛芻過九嵕折衝多燕頷制勝在重瞳
廟略神批亢
天威迅發蒙鋒車馳學士
密勅授元戎鳳紙装縑袠龍文襲錦幪恩踰操玉斧寵
勝錫彤弓乍聽鳴笳鼓俄看掃螮蝀先聲拔栅猛竒計
裹氊雄鐵騎重關會金鉦兩道攻葭萌趨閬郡平武向
資中江過嘉陵曲山臨玉壘崇青川開阸塞白水失艨
艟一鼓收緜雒崇朝定梓潼鋒驅突陣豕鞭截飲江虹
槁葉迎風墜春冰見晛融前茅排鸛鶴禁旅接羆熊精
甲從天降兇渠入地窮長蛇膏劍鍔困獸縛車釭馬服
真名將龍驤屬上公同時資羽翼一瞬轉飛翀不數岑
吳績休論會艾功壺漿來僰婦歌舞雜巴童晝柝安廬
舍春耕播稑穜閭閻應衎衎禾黍漸芃芃此地遭青犢
當年劇亂蓬人家葵井在城邑芋田空荆棘封磐石狐
狸嘯射洪哀絃聽杜宇廋語覓芎藭三紀勞生聚千村
稍欝葱那堪重躪藉何計慰疲癃驅迫偏荼酷瘡痍切
慘恫生涯愁駭鹿物力歎枯㯶泛泛巢林燕嗷嗷呌澤
鴻及兹濡雨露多幸脫樊籠再覩雲中日重甦㸑下桐
輶軒將李郃轓蓋擁文翁亂定欣徭息時平祝歲豐支
機披蜀錦釀酒醉郫筒惠化停車鄧威名坐樹馮徑須
開鶴甸不獨剖蠶叢破竹鋒迎刃磨崖柱勒銅
仁聲漸洱海武略震崆峒玉燭調時序金泥告岱嵩普
天沾潤澤渙號走靊霳受賮咨重譯垂裳逹四聰格苗
虞化溥征扈夏勲隆拜手陳詩頌含生仰
化工
官軍收復成都
午門宣捷恭紀(有序)陸葇
(臣)聞滇賊弗庭迄兹五稔幽譴既伏顕戮尚稽我
皇上旋轉在中張弛並用六師所臨罔不從風區區西
南徼外之地形同黑子以兵取之易於反掌而猶
竄跡鬼方閉關拒命祗以兩川之險向為賊守也
今斷自
宸衷簡書申勵爪牙之士奉揚
國威分路前驅一乃心力漢中甫下直趨保寧龍安納
欵成都底定軍鋒若飈彼蘀盡卷雖漢帝之滅公
孫宋祖之禽孟昶未能如此神速克奏膚功者矣
由是通道西羌順流三峽犄角此寇腹背夾攻料
其游魂惶駭莫遁倘不肉袒歸罪則内變將作必
有梟逆䜿之首以獻者臣材質最陋忝竊史官歌
咏之事固其所職也恭聞捷音喜而不寐羣工作
頌何敢後焉敬賦斯篇以紀其盛
黼黻光乾德樞機握㢲權金甌完鎖鑰玉斧闢垓埏奪
險軍威振恢紘
廟筭全俄聞三戰捷驟觧一方懸靄淨春霄迥風廽露
布宣火城如待旦
丹詔恍從天咫尺
龍顔喜東西虎拜虔鵷行欣緩步鳩杖慰華顛漏下闉
鐶啟珂鳴陌炬闐輝輝含譽粲縵縵慶雲鮮欲紀旂常
績湏操翰墨研營初屯大散寇或踞飛仙呼癸輸頻繹
開丁峽乍穿因糧多得助轉鬭更無前士巳歡騰飽民
猶效餼牽壺漿斜谷遍屝屨棧江沿合勢謀猷壮分兵
著數先崇牙踰白水别隊繞紅川驍騎排鵝鸛腥波斮
鮪鱣與峯齊積械逐鳥共揚鞭&KR0902;縛凌寒度枚啣取勝
偏在和師必克以律閫誠專夾擊雞蹤後長驅鹿嶺巅
七盤愁實據八堵疾攻堅不泝岑侯艦還推鄧尉氊轞
車來重霸枝柵碎任圜飈發潼南屋冰漂灌口船刃由
鐵檻接旗至錦屏搴叠雁摧嘹嚦潛龍斷蜿蜒馬勲終
受戮譙縱枉同捐蓂吐陶階十榆收陜地千非憑聲赫
赫誰履道平平往者羌偕叛盈時罪罔悛賨人隨李特
米賊附劉焉節使甘蒙面書生忍負肩犍佳何弗拒頼
簡總堪憐莫灑璩瑗血都沾蠻觸涎柘黃驕躍轡黥黑
亂披鬈鍵戶封箕斗棲巢倚劍綿但思嬰阻隘那肯慮
回旋泥坂丸徒守蠶叢繭自纏碉&KR2108;籠上住匼匝甑中
眠鑄幣空銅穴徵緡困麴錢酢醅荷葉裹粔籹蜜香煎
醉賞遨床宴高援樹閣椽處貪堂鷰樂命冀釜魚延瓜
舖沉沉霧松州寂寂烟花蜂銷億囷估客嘆虛淵杼軸
應停織郫筒也廢傳販樵刪桂種宿莽宅畬田赤岸霞
成縷朱提石似拳遺風渾索寞疲俗倍愚顓裠屐持犀
柄潢池弄棘鋋吠晴紛市犬啼夜滿林鵑逆黨奚難罄
洪流未可湔撓膚殊癬疥惻念此饑瘨幹止將寧汝奸
兇詎舍㫋固云除惡盡亦謂救焚然折匕申嚴約囊書
載短韀夏侯鼙鼓静諸葛陣圖圓旱切雲霓望名驚瘧
癘痊垂簾人坐肆走輦貨充㕓甲枕巴文洗銘梯盛字
鐫置郵歸版籍授鉞選材賢馭聽危崖叱帷經曉郭褰
趣装携瘦鶴到部飲廉泉扶茘新疏圃蹲鴟舊越阡裁
芙圍繪繡造粉縠清漣溉遠資耕鑿祠荒復豆籩蔗畦
苗漸茁鹽井脉相連涪扇澄藍紙橦花換翠鈿竹枝歌
婉婉渝舞足躚躚貢罷璆兼磬神浮杞與楩閭閻馴鼠
雀亭長耻鷹鸇庶矣蘇殘燼期於戒削朘元戎能輯衆
左相善籌邊近拊牂牁背遥批僰㸑咽燈檠謠易驗篆
板䜟宜詮篳路通荆蹻秋槎泛漢騫及鋒當賈勇扞圉
絶攀緣計日誅蒙詔環星拱薊燕職方王會月瑞木太
平年感遇羞糜禄趨蹌忝具員朝班裘豹飾俊彦珮蟬
聯互搦湘筠管僉題側理牋韓詩音逼古柳雅句爭妍
仗立容疲蹇麻生挹蕙荃請纓懷嚮往磨盾力拘攣引
領依
宸極抒忱憶廣筵逡廵承暖曝博厚納埃涓采藻蓬萊
苑賡颺謨典篇宓疇宗象畫薰吹拂韶弦始覺寬宵旰
行知即凱還股肱咨爾弼腁胝問于畋
聖武昭桓撥
皇仁溥恤蠲心雖矜僕固法不宥高駢悉剪鴟張翼窮
追豕突跧指碑遑祓過繫組諒懲愆干羽苗頑格商奄
洛邑遷竚看馳檄去亟為定昆滇
御試省耕詩朱彛尊
長樂虬鐘啟端門羽仗排良辰元巳近暄景暮春佳
帝念勤民切羣情望幸皆蘋風吹近遠蘭澤洗氛霾銜
尾中流鷁拳毛内廐騧農輿沾雨露俞騎束鞞靫沙柳
津亭岸山松驛路牌西疇一以望東作此時偕于耜分
原上提筐饁水涯杏花殷似火菖葉小於釵巷静餳簫
市烟低土銼柴倉庚飛習習布榖語喈喈樂事紆
乾顧豐年協
睿懷歌時成夏諺行處即堯階帳殿開黃屋人家繞翠
厓定知先稼穡力為減徭差吉日宣王禱空同軒后齋
星躔齊北拱聲教巳南諧曲渚宜浮洛芳樽迥勝淮
宸遊多悅豫振旅入天街
大駕重幸直北校獵時冬祭後三日恭紀
施閠章
九廟明禋重初冬爽氣高停鑾纔盥薦出狩又旌旄組
轡王良馭珠弓羿氏弢六龍真逸足三輔舊神臯問寢
紆宸幄于田佩寳刀共知勤部勒豈謂騁遊敖霽日迎
僊仗朱霞炤
御袍合圍熊館破決中虎賁豪野獲窮山谷弦鳴落羽
毛皂雕雲外盡赤豹檻中嘷齒革資軍實豺狼念賊壕
是時求俊乂侍衛繼英髦五柞離宫盛甘泉彩筆操計
禽分勇怯講武寓甄陶虞甸爭除道郊圻待獻醪省方
天藻發涉遠
聖躬勞帳殿霜生劍騎營夜屬櫜鐃歌簫鼔競宴賞羽
林叨漢主誇宛馬姬書訓旅獒興朝誰諫獵蓄意忝含
毫
湯泉應
制(有序)明珠
湯泉在遵化州西北四十里福泉山下寬平半畆
泉水沸出傍有冷泉均其氣候誠養德和神之用
也
上以地近
孝陵頻經臨幸兼奉
太皇太后歲時遊賞建宫其上樸而不華康熙辛酉三
月
駐蹕馬蘭峪
召扈從諸臣觀於温泉
命(臣)宣示
上意使得周歴遊眺諸臣懽欣鼓舞咸頌
皇上之孝思儉德規模弘遠足為千百世法乃各賦詩
應
制(臣)以愚陋不獲賡颺萬一然身際
聖時私願託附不朽勉成二十四韻復序述其事以志
幸焉
御天來鳳輦浴日啟龍池淑景黃圖早朝暉紫幄披落
花縈綵仗初柳拂珠旗野迥紆
皇覽鑾停擁地祇翠巖深䆗窱瓊搆欝参差蘿磴時留
蹕松門不剪茨方塘含皎鏡文甃淨漣漪却望
陵園近彌深弓劍思山川開麗矚草木得華滋豫悅千
秋洽陽和庶物宜每勤長樂養獨奏廣微詩溜暖春頻
駐波暄律罷吹逾涯㴠
帝澤曲逮被臣私並
命觀温渚相將陟澗湄氣凝漿五色味絶露三危凛節
何由度恩光實在斯赤鱗遊自異錦雁餙奚為瑞巳徵
靈液祥應頌玉芝遠侔堯德儉只法禹宫卑孝理能馴
鹿仁風遂化鴟撫躬多竊幸好爵久相縻喜共清泉挹
如從丹洞窺濯磨欣有賜調爕愧無竒願託潺湲水年
年奉
聖慈
湯泉應
制(有序)杜臻
(臣)聞水火者隂陽之精陽得質而隂得氣為凉為
燄隂得質而陽得氣為泉為湯則湯泉者實炎潤
之相資為坎離之既濟包含元氣保合太和由來
尚矣遵化州西北四十里福泉之山湯泉出焉甃
石為池方平如鑑不火而燠遇寒而温色白鉛溪
泛珍珠而成串烟青銅浦注甘露以揚芬噴薄則
魚目虎鬚流膏則醴泉玉液蠲疴益夀厥功茂焉
皇上問安視膳既無間於
宫闈養志承顔更時深於
廵幸以兹泉之潤可以致遐齡兹土之宜可以適
聖體乃營别舘特繕瑶池暄波逥繞於曲阿淑氣充周
乎
清禁爰游爰止攸躋攸寧洵尊養之獨至者矣且也山
連昌瑞地接
寝園冀北漁陽則
神京之左輔焉石門蘭峪則
孝陵之近郊焉
皇上感霜露之凄清肅烝嘗於祼獻松楸在望經隧道
以愴懷弓劍當年憶
龍髯而雪涕齊明盛服沐浴華池又孝思之獨切者也
况制崇淳樸境遠塵囂不剪茅茨仿唐堯之儉德
無煩輪奐儼夏禹之卑宫豈比夫曲水昆明侈陳
宴飲華清興慶徒事遊觀巳哉歲次重光月臨姑
洗(臣)等恭承
嘉命仰黍谷而生春跪聽
温綸挹
恩波於在藻徘徊青駛盥潄芳馨濡毫乏庾信之文授
簡愧傅咸之句不揣蕪陋莫罄揄揚有
詔賦詩凡二十有二人臣臻敬賦五言排體一章其辭
云
勝蹟開温谷名山滙福泉坤輿畿輔拱王氣
寝園連溜暖春常在波暄火似然琉璃圍石甃蛺蝶落
金錢鏡澈空明月珠浮淡泞淵丹砂中藴地赤道上經
天難老宜眉夀長生駐偓佺延齡功獨盛濟物理仍全
聖主晨昏切
慈闈定省專有時移
鳳輦别舘下雲旃神女調香液瑶階遶瑞烟鶯歌臨水
處花笑舞觴前
帝孝真無極
皇情更自牽瞻依
橋嶺近悽愴玉衣懸裛露懷松柏惟馨肅豆籩
宸遊非逸豫孺慕幾廽旋不改宫垣舊還除粉繪妍芳
規誠卓越儉德永流傳竊愧清班忝俄承
睿旨宣彈冠齊祓濯晞髮愛潺湲快覩氤氲色欣逢景
慶年滇池安鼎沸瘴海罷樓船澤潤垂千葉風和被八
埏
湛恩霑既渥染翰效微涓
湯泉應
制沈荃
紫塞風雲壮黃圖禁籞長
鑾輿臨薊甸羽衛警漁陽蘭峪嚴關矗湯泉遠岫蒼神
臯原峻拔瑞靄自廻翔
特詔觀仙液連鑣度碧岡遥瞻烟靉靉近聽玉鏘鏘鑑
入千峯翠霞蒸五色光噴珠紛上下舞蝶宛中央焦釡
流波灼丹砂著體香甘宜頻盥潄潔可坐徜徉古院棲
幽勝穹碑仰焜煌有懷探岣嶁無句續琳瑯載繹
天言重彌欽
聖孝彰晨昏勤定省左右適温凉暖谷疑調鼎瑶池儼
奉觴延齡輕玉醴却病勝神漿允矣
重闈慶休哉
景祚昌林巒森並列
陵寝欝相望黯黯松楸迥依依弓劍藏豈因供眺望庶
以肅烝嘗甃石渾仍舊繚垣不改常茨階昭樸質館宇
誡雕牆
儉德超三古
仁心訖萬方如天真恊帝又日更師湯祓濯蠲民慝涵
濡裕物康洗兵蛟海外染翰鳳池傍下濟簪裾洽來歌
采藻揚
豫游行補助賡拜繼明良汾水寧誇漢驪山直陋唐靈
源叨寓目盛事耿難忘
皇清文穎卷九十二
