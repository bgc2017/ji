屛山集别集類三(宋)
提要
(臣)等謹案屏山集二十卷宋劉子翬撰子翬
字彦沖崇安人劉韐之季子嘗通判興化軍
移疾歸里築室屏山以終此集乃其嗣子坪
所編而朱子為之序序末署門人朱某蓋早
年嘗以父命受業於子翬也集中談理之文
辨析明快曲折盡意無南宋人語錄之習論
事之文洞悉時勢亦無迂闊之見如聖傳論
維民論及論時事劄子諸篇皆明體達用之
作非坐談三代惟鶩虚名者比古詩風格高
秀不襲陳因惟七言近體派雜西江蓋子翬
嘗與吕夲中遊故格律時復似之也王士禎
池北偶談曰屏山集詩往往多禪語如牧牛
頌云直饒牧得渾純熟痛處還應著一鞭徑
山寄道服云聊將佛日三端布為造青州一
領衫又云此袍徧滿三千界要與寒兒共解
顔此類是也又述子翬之言曰吾少官莆田
以疾病時接佛老之徒聞其所謂清净寂滅
者而心悦之比歸讀儒書乃見吾道之大云
云是子翬之學初從禪入當時原不自諱故
見於吟詠者如此云乾隆四十一年五月恭
校上
總纂官(臣)紀昀(臣)陸錫熊(臣)孫士毅
總校官(臣)陸費墀
屏山集目錄别集類三(宋)
卷一
論
聖傳論十首
卷二
論
維民論上維民論中維民論下
卷三
論
漢書雜論上
卷四
論
漢書雜論下
卷五
記
友石臺記蒙齋記
序
送張當世序送翁德功序
卷六
雜著
示六經堂學者字朱熹祝詞
遺訓䟦浩然子
試梁道士筆題尤貢明墨
蒼庭筠傳髯戲
閒境志脩祖居上樑文
屏山新居上樑文招劍文送劉致中
温公隸書銘
卷七
表
代直閣南劍謝表代賀天申節表
代寶學白州謝表代寶學漳州謝表
代寶學謝復宫觀表
代張丞相辭免不允謝表
代翁殿撰遺表
劄子
論時事劄子八首
代張丞相辭免劄子三首
卷八
啓
賀魯漕除直秘閣啓
到任與張守啓謝鄧倅啓
賀李丞相年啓賀李丞相冬啓
賀新憲啓賀謝參政啓
回耿龍圖啓賀宣撫李相公啓
賀翟參政啓賀李參政舉知己啓
賀吕相公啓到任與祖漕啓
賀漕侯郎中啓賀新漕徐學士啓
賀新任梁提舉啓賀知泉州通交代啓
代與趙待制啓代與趙提舉啓
代與江給事啓代與李丞相啓
代賀范參政啓
卷九
祭文
祭翁殿撰文祭翁郎中文
墓銘
致仕祝君墓誌銘
墓表
處士劉公墓表處士祝君墓表
熊氏令人陸氏孺人墓表
卷十
賦
聞藥杵賦溽暑賦
哀馬賦
詩
凉月渡淮
山隂作醉歌贈金元白
獨坐次韻盧贊元再喜雪
霖雨阻風
聞箏作建康六感
夜飲遊朱勔家園
孤翼吟早行
寄懶菴老農
次四六叔韻題懶菴二首
種菜晨興
袖刺醉歌
下灘作偶步
卷十一
詩
弔史雙樹
懷致中棄竹夫人
江山突星石秋懷
四不忍雲際贈施子
望京謠詩寄懶翁
遊龍潭田家
沙頭臨池歌
胡兒莫窺江和李巽伯春懷
明皇九馬圖怨女曲
防江行五首和安汝功採紫竹杖篇
贈宗周賓湆淡灘
巡寨偶書次韻蔡學士題梅
禱雨蟹泉負暄
子魚郡圃觀酴醿
木犀古風食蠣房
春寒偶書荔子歌
卷十二
詩
法石見李漢老歸田
省拱辰山士特贈筆
諭俗十二首清江行
聽詹温之彈琴歌鵝峯居士遺地黃
萊孫歌夢仙謠
雲際會劉致中懷舊歌
夜過王勉仲家宿酒數行為作此歌
夏日吟萊孫求墨
劉致中惠瓜白水見梅憶士特
送謝中瑩
與純臣原仲温其煮魚羹
餘柑打魚歌
潭溪十詠
兼道携古墨來墨面龍紋墨背識云保大九
年奉勅造長春殿供御龍印香煤旁又識
云墨務官臣廷邽監官臣夷中臣子和臣
卞等進盖江南李氏物也感之為作此詩
入開善
寄茶與二劉劉兼道獵
卷十三
詩
觀二劉題壁白水訪劉致中昆仲
携笻續賦家園七詠
題靈鷲窗和温其對月之作
讀平險銘寄李漢老
同胡原仲吳公路遊清湍亭賦詩得流字
和熊叔雅四詠次韻李漢老詩
次韻致明七言謝方德順古風
少稷遠訪敝廬仍㽜佳句書此寫懷抱不足
為報也
柳源觀瀑戲胡明仲
次韻明仲遊將軍巖
寄彭子静
必源以古風見投詞意甚遠因為賦風吹原
上苗勉其植學待時也
少稷賦十二相屬詩戲贈一篇
夜行潭溪上念原仲致中喬年茂元伯逹皆
有入山期以詩趣之
再和六四叔所賦十二相屬詩
讀曾吉甫詩次韻明仲遊棲雲閣
同汪正夫望鄱江呂居仁惠建昌紙被
任伯顯昨寄日柿不至續以膽瓶為貺
寄茶與汪正夫雲巖竹源二禪招客
寄茶與曾吉甫竹源之集竒仲不赴
卷十四
詩
題大義泉同范智聞賞月
向元伯寄陶爐感白髮
遊松菴宿省軒
過報德菴出山
次韻茂元獨速歌張巨山賦梅因成四首
和似之秉燭觀梅行夫寄黃山榧子
劉道祖江程萬邱順甫講易孟子
韓幹畫馬次明仲矼字韻詩
寄致明次明仲畦字韻詩
入白水懷士特温其
胡明仲潭溪三日飲
有懷早飲
次致明泉石軒詩借致明玉槌事藥
寄魏元履新凉
吳傳朋遊絲帖歌次友石臺詩韻
胡明仲羅養蒙為悠然集追用前四疊之韻
十七日集清湖曉起
觀胡文定公手墨寒中偶書
病中追賦遊武夷病中賞梅贈元晦
次韻致明聽琴過鄴中
卷十五
詩
金陵懷古會兵
别安子允望楚
井泉巖桂
園蔬十詠次韻盧贊元喜雪
府會次士特韻次韻士特贈别
訪士特舉和六四叔詩因次韻
分韻賦古松得青字
六言二首池蓮四詠
雨歇新灣
汴堤天迥
葉集之舉士特唱和因次韻
銅爵中渡
江上送曾彦思减罷赴闕
過楚懷王廟雙廟
一樹偶步
離居有感
程嬰墓晩宿
畫船宮亭湖
安仁道中酴醿
夜坐靖康改元四十韻
春雨瀑布
海棠花策杖
送杜季習四首劉處士墳山禮亭
喜誅大將疊嶂
梅花和李巽伯
野步
李伯時畫十古圖鄭尚明作詩詩詞多振絶
因為同賦
送原仲之荆南和士特南浦詩
卷十六
詩
景陽鐘二首春夜二首
賦雙溪閣泊舟
劍潭贈李似表舟中寄似表
次韻張守往華嚴出郭詩呈張守
次韻張守壺山詩次韻方學士萬卷樓
次韻吳教授題子應山齋
張守唱和八首次韻張守述懷
同張守謁蔡子強觀硯論琴偶書
次韻吉甫遊天宮莫田
石磨寒澗
秋望兩山
游鯈和徐從道韻二首
蔡子強挽章聞笛
投壺思賢堂懷薛令
燒潮
洛陽橋途中
次張守韻四首同李漢老登高齋
過舟峯菴悼李奉
聞韓矦至次韻張守梅詩
次韻陳成季郡會古松
出郊偶書
送惠州史君智聞柳
鹿鳴燕詩至日
曲倚宵長
試弓次韻張守梅詩
次韻張守立春九日登北山
荔子龍眼
次韻張守酴醿二首
荔子次施子韻
次韻張守秋懷四首
卷十七
詩
次韻蔡學士巖桂得冲佑命
與温其對榻
和士特栽果十首
與原仲至交溪橋山源
春望書齋十詠
有酒過東陽
題盖竹廟遊北巖
訪原仲北風
同原仲茂元致和入開善
原仲温其彦藻彦符致明集敝廬
過天竺寺山館偶題
悠然堂雜題四首
道中次彭資深韻
奉酬少稷宿雲際偶題
贈詹朝倚雪
隆祐太后挽歌辭三首
徐大著挽詩二首次韻劉憲詩二首
次韻温其雪次韻原仲幽居
次韻原仲竹書事
客路哭呂倅
贈詹道人燕子
秋意屏跡
哭士特二首讀士特詩集
燕子下灘
絶句五首寄蜀二首
野墅秋宵
春圃六言絶二首
卷十八
詩
汴京紀事長句寄尚明學士
讀韓子蒼呂居仁近詩
題將軍巖遊武夷山
致中惠瓜得天台命二首
遊密菴三首訪原仲山居
與致明對榻登原仲茅亭
送瓜與胡原仲菊
黃彦逹之衡山有詩㽜别因次其韻
懷遠梨
築室絶句送巨山
送原仲致中惠瓜因成二絶句
勸六四叔卜居贈王周士
杖藜有懷十首
山寺見牡丹送六四叔之茶陵
蕭屯訪致中李似表見訪
致明携酒來雲際次韻六四叔蘭詩
讀李忠愍文集同明誠茂元遊晞真館
入白水次韻温其宿士特山堂懷似表
過致思新齋
約致明入開善不至二首
宿回向寺次韻趙清獻隂字詩
次韻温其種竹詩次韻温其見寄長句
周元仲將出山伯勝文本袖詩見訪
呂尚書挽詩二首和邱斯行牧牛頌
夜凉寄題煮茶軒三首
寄題頤軒四首胡文定公挽詩三首
卷十九
詩
徑山寄生子作道服三首
清泉亨老寄鼓枕二首
贈總上人二首會蔡子思張叔獻
次韻挹山亭絶句䆳老寄龍涎香二首
次韻温其元日詩呂丞相挽詩二首
次韻明仲遊北巖李丞相挽詩三首
無諸策題問顔亡絶好軻沒無傳
次韻一源亭二首翁仁山受恩歸
題王巖起樂齋三首
寄巨山寄題觀瀾亭二首
遊密菴次韻熊叔雅七言
題石井二首登鵝湖妙峯亭次韻
題吳若愚一經堂寄如愚珙二首
次韻朱喬年送山老住三峯二首
朱喬年傅茂元見訪
寄題東明齋二首寄題清軒二首
有感三首和黃德欽韻
謝劉致中瓜二首詹君則賦光壁堂
李佐國携致中贈别詩來戲成二絶
次韻白水雪梅二詩
原仲致中寄雪梅二詩再次前韻
橙子四首寄巨山
次韻傅茂元二首
居仁報李季言論養生之益
次居仁韻送致明之高沙三首
次韻新鄉諸公雪詩二首
大年三月書來許訪敝廬
分茶公美子應預為白曬之約
竒仲德華第二轉語皆有旨趣
寄致中因温前約
原仲紅釀甚佳嘗有十壺之約小詩發一笑
居仁與季言論養生
致中詩戲論詩碁酒輙次元韻
卷二十
詩
致中招原仲遊武夷
致中手談見知胡漳州而竒仲未有定論
次韻茂元茉莉花詩二首
同才仲入山寄行夫兼懷如愚珙
致中相拉遊武夷呂居仁挽詞三首
竒仲和致中碁詩有元中一着是吾宗之句
竒仲和詩有吸盡西江說是公之句
吳公路作功德院記成
子静閱僕舊舉子文有詩因次元韻
寄秀峯忠老轉秩奉祠
致明贈茯苓次翁來借諸家易解
寄子静夢如愚珙
食鵝梨三首次李巽伯韻
送暐侍者之湖南次六四叔青字韻
題慎儀餘清閣春興
時中良弼茂元慎儀集水閣
致中晩集酴醿四首
寄張子平次明仲凉字韻
晩飲次韻長汀壁間詩
問明仲遊武夷日次韻文殊五言
次韻梔坑七言次韻幽居春來十首
次韻六四叔村居即事十二絶
凝雲堂詩次文賀州韻
次明仲勤字韻
次韻明仲贈六四叔之作
次六四叔韻祝道人日供梅蘭二首
梅詩呈六四叔寄致明
拙句謝伯逹老友次韻上梅嶺
詞
驀溪山寄寶學和明仲木犀花詞
和章湖州南歌子二首
序
人之大倫五而朋友居其一焉可謂重矣哉師道尊人
生有三事之如一師之謂也顧不列於大倫者以朋友
兼之也是以其服同止於緦而已朋友之道親如兄弟
相結以誠相責以善相與切磋扶持必期至於有成而
後已故古人所謂自天子至於庶人未有不須友以成
者也後世之所謂朋友者亦苟然而已予與彦冲居相
鄰世相好而臭味又同然予少出遊四方迨中年始獲
見於里中潭川之上籍水之濱杖屨往來彈琴賦詩商
今略古每見必有所益間數日不見則必折簡相招襆
被對床所以啓發蒙陋者多矣其有闕失必宛轉諷諭
不但已也予方以親依愜所願為幸乃遽哭其喪是年
予盖六十有一而彦冲甫四十七以如斯人而止於斯
痛念疇昔分好而琢磨之助遂絶望豈不重可哀耶越
十有三年其嗣子玶始編次其遺文凡得古賦古律詩
記銘章奏議論二十卷目曰屏山集屬予為序嗚呼彦
冲不可得而見矣讀其文如見其為人庶可以少紓菀
結之思乎彦冲天資卓異而屬意高深於書無所不讀
語不妄發與人交淡而耐久初無所假借鄉人子弟來
見必與之欵曲吾以孝弟忠信之道而勉其學業由是
薰而為善士者多矣世俗日益偷薄面相諛說則惟予
與汝而已轉背則相非毁甚則相為仇敵朋友之道不
幾於喪乎念死者之不可作也因感激為之書如彦冲
之文豈假予言而後傳哉紹興三十年六月朔籍溪胡
憲序
屏山集序
