屏山集卷二十宋劉子翬撰
詩
致中招原仲遊武夷
病暑冠裳與體忘一廛幽僻得深藏微風時度澗光活
殘日忽無山氣涼但想子綦方隠几終慚南郭謾連墻
何時九曲尋幽事船尾應湏著漫郎
致中手談見知胡漳州而竒仲未有定論
了無勝負着胸中三百枯棋破老慵雲陣春收花脫樹
雹聲夜碎月啣峯危機每憚張頥虎窘步休誇獨眼龍
無復漳州賞新妙只應公論付吾宗
次韻茂元茉莉花詩二首
翠葉光如沃冰葩淡不妆一番秋早秀徹日坐傍香色
照祗園静清回瘴海涼倘堪紉作佩老子欲浮湘
三尺婆娑樹千英一律收眼孤猶眩彩鼻熟不知香向
月資清潤承風發素涼衆芳如不忌移植近瀟湘
同才仲入山有懷竒仲
客至那容懶牽羣入翠蘿山光知雨過野色見秋多妙
語時相奪微吟只自哦吹塤來獨晩此日恨如何
寄行夫兼懷如愚珙
已把重陽菊吟懷不為秋江湖三俊遠天地一翁愁日
近書來少宵長夢不休吳雲猶可望時上堇峯頭
致中相拉遊武夷有六耳不同謀之語原仲和
章意似未平也再次原韻
年衰漸涸玉池津擬乞明窗一匕塵底用趨風防六耳
湏知對影已三人高情政喜追靈運飽學那容欠大春
右挈左提俱有賴應憐懷抱久傾囷
呂居仁挽詞三首
粹美元功畀風流相國傳有光文聖道無物累心淵侃
侃當春氣堂堂忽逝川東萊一點秀冥漠楚山邊
皓首猶貪學謙虚德益豐潜神無朕際悟物不言中雖
處持荷貴常安捽茹竆笑談驚委蛻儒事有英雄
江左欣初見傾輸便豁然挽留嘗一粥契闊已三年老
去無新得書來每自鞭幽明雖永絶凛若在君前
竒仲和致中棋詩有玄中一着是吾宗之句
局上深機未足竆玄中一着若為通五宗惟明不是物
三語孰解將無同常恨老懷多憒憒每逢益友太匆匆
金篦刮眼寕無賴况是墻西有德公
竒仲和詩有吸盡西江說是公之句
南鄰袖手只如愚東里談玄亦甚都可是據鞍方矍鑠
湏防鬻璞得盧胡春空潮響來何自秋浦天容落欲無
萬古西江只如許何煩呼吸費功夫
吳公路作功德院記成同居安入山書丹
净坊疏寵自吾君盍有豐碑載策勲方見隳崖礱翠琰
忽驚落筆散彤雲言言未索西山氣噩噩新摛左氏文
從此拱辰非厚夜月明鐘鼓九霄聞
子静閱僕舊舉子文有詩因次原韻
雪縠烏紗氣似雲摇毫不瞬已成文兒時追逐無三捷
老去荒唐更十分木裏液樠將底用韶邊朋肯豈堪聞
却慚鋟板能流惡一付焚如政賴君
寄秀峯忠老
高鐘號月掩巖扉遥想幽人不夢時曾聽微言知見妙
應憐懶我用功遲幘疎種種寕相貸窗静山山尚可疑
倘有一單容過客眼中湏接秀峰竒
轉秩奉祠蒙朝佐子静慶以四六戲裁長句
一嶺無情阻面談嗚翰忽堕得䨇函抽黃對白雖云妙
刻朽嘘枯秪益慚小轉只緣官帶右雄飛無復夢圖南
借留賴有天台侣老矣真成七不堪
致明贈茯苓如嬰孩状以詩為報
老松寒不死密壤聚流脂小劚凌蒼翠深藏發怪竒應
憐霜鬢客為寄玉嬰兒屑餌消殘疢同尋汗漫期
次翁来借諸家易觧聞已有新說以詩借觀
天庭吐氣作青紅驚邏猶煩小試中政使着鞭無暇日
惟應讀易有清風晝評一卦紛然異夜夢三爻廓爾通
聞說新箋極玄妙可無殘䞉到衰翁
寄子静
有約來何晩行吟遡遠風老懷清似水雙鬢亂如蓬晤
語非無得疎慵政略同秋來湖上集只是欠單公
夢如愚珙
驚破池塘夢宵長不再眠寒聲摇谷口側月到床邊一
自芝蘭遠都無翰墨傳老懷安得寫孤韻不成篇
食鵝梨三首
寒烽夜滅楚淮長客舸輕搖度碧光北果初來珍重意
層層般紙透清香
拂拂鵝黃初借色涓涓蜜醴為輸津泠然一滌心淵淨
熱惱無因着莫人
琱盤一卵寕論價新帶中原雨露來却憶春行梁宋野
雪花瓊蘂數程開
次李㢲伯韻
蠟封泥印了不勤索居十載常念羣戀鄉寕飲建溪水
懷友忽夢龜山雲閑中意度不沾俗老去詞華全付君
阿戎來歸得新語戲筆報謝非夸文
送暐侍者之湖南
茗椀深澆破别愁掺裾猶得小遲留不將流落遇知己
故向艱難作遠遊春動閩山迎兩屐夜凉楚月趁孤舟
相逢應說龐公笑黑頞黃髯萬念休
次六四叔青字韻
寫出吳中勝平生歴歴經露窺烟渚静山入柁樓青老
氣何由逸奔暉不肯停北潭摇夢否淥面照軒&KR0905;
題慎儀餘清閣
并溪取次得竒觀更舞新甍翠木端政喜閒身時可到
忽驚醉眼晩來寬故添山色浮嵐潤不逐湍流獨月寒
散帙南窗更清絶興來只欲跨飛翰
春興
弱淥才勝舫危青更著樓管絃非老伴風雨定花讐兀
坐還無味微行却自由只嫌詩作祟呫呫不能休
時中良弼茂元慎儀集水閣
水色兼山影漂搖小閣西風來幽囀活雨過萬紅低烱
烱杯中趣喧喧枕裏迷新年一聲笑四友在潭溪
致中晩集
笑語北潭晩微寒入綺疏雨聲留篆霧燈影躍潛魚病
間欲疎酒老便惟讀書喜君新隠地山翠切吾廬
酴醿四首
蒙籠春幰頂天矯赤虬身雨蕊猶緘暖精神照晩春
斑斑心點紫疊疊萼承冰除却横枝韻羣芳盡與能
獨立幽亭晩春風玉一圍殘英不着地去作嶺雲飛
霜蕤薰碧醥氣味已相傳終以香為累無人觧倒懸
寄張子平
老矣張平子飄零客此州清樽如有伴白髮不知愁雨
燕捎簾入風花擁檻浮夢中家在否歸興莫悠悠
次明仲凉字韻
浮暑熏人只欲狂秋聲未肯抺横塘倦看黃妳渾無味
醉着白練如許凉掃砌政湏修竹舞蔭花絕愛巨荷張
紫髯不是輕風景更擬回鞭向葛強
晩飲
招提聊駐屐却去白雲堆老眼看山倦餘懷向酒開晩
凉微雨送秋意一蟬催醉裏揮犀妙方知有逸才
次韻長汀壁間韻
竄鼠驚殘夢蕭蕭老屋虛風聲傳遠瀨寒意入秋蔬客
路漂搖久歸身憔悴餘西窗滿殘照髣髴似吾廬
問明仲遊武夷日
兀兀聽凉雨開門水漲川獨行楓葉底秋興鴈行邊老
去無多事閒知有勝緣何時縱仙舸我亦願周旋
次韻文殊五言
小雨貽新句端知印印泥凝眸方過鳥倚杖忽横溪老
態猶堪強真豪已覺低鐘聲隔林寺慚愧有幽棲
次韻梔坑七言
酒香渾若過新豐心事悠悠冷笑中徹夜道傍梔葉雨
幾年馬上桂枝風高情未許愁能挽歸意唯應夢可通
准擬今秋剩追逐暗泉鏘佩月潭東
次韻明仲幽居春來十首
醉毫叵我落烏絲况是桃源乍入時秪恐昇平要華藻
賜牋春動萬年枝
幽居十絶巧凌春我亦刳腸強效顰憂樂懸知不同調
山南山北寂寥人
一幅烏巾雪髮盈村深時聽鵽刀聲浪將蘭艾評春事
我自平生小屈平
歸來十六見新元種得黃楠遶舊村豈是翛然便遺物
吾衰不復夢修門
蒲團宴坐若還家羅縠如空了不遮可是春風搖得我
蘭芳輕噀淡黃芽
莫遣瀟湘雙鯉來歸心正怕曉禽催咄嗟新轉渠渠屋
寒士懽顔正爾開
嘁嘁鳴山笻一枝逄春聊復詠歌之故園風光本具足
浪蘂浮花莫作迷
蓬鬆衰髮倦重簪一榻惟便獨寢甘却憶少陵詩句好
依然雲木曉相參
近鄰分得續随栽准擬新晴手自培不奈餘寒侵病骨
耡耰無味却歸來
豈慚辛苦把漁竿猶有機心傍釣灘文定書堂最深穏
何如袖手試觀瀾
次韻六四叔村居即事十二絶
桃花偏傍謫仙居點綴高岩今幾株力士鐺邊欠何物
着鞭跨馬是狂圖
飯了呼童疊石門雨餘幽事不勝繁花殘不用深惆悵
梧竹新隂又滿園
偶随流水到僧家身世渾如焦穀芽午夢不知緣底破
篆烟燒徧一盤花
聞道清湖别有春花邊玉笋想長身怪來幾日詩筒少
盡寫瑰竒賦洛神
潭邊春水碧於苔為聽泠泠溪畔來不耐顛風阻人興
漁舟欲上又吹開
蠲病唯應一日晴小窗螢度暗還明韋編讀罷聞幽鳥
演出精微是此聲
酒惡時來潄淺谿玉池汩汩自生肥遊鯈豈解吾曹意
聊復蓬頭坐釣磯
春來大半在農疇邂逅相逄皆飲流貪看暮烟馳萬柳
不知明月上前洲
庾郎食事惟三九適口方知味味珍擬欲招邀無此客
虎頭不是箇中人
遼鶴歸來本姓丁咿啞幾見弄文䙀人間過眼事如許
何用封侯羡頡羹
屋角仙洲入眼明清風澡滌醉魂醒麻姑未必堪搔背
薄相由來是蔡經
幾許椎埋盡把鋤而今戶戶偃犀渠太平無象從何見
一夜春風長碧蔬
凝雲堂詩次文賀州韻
君家遥借我家山我亦時來一笑看縹緲雲扶千疊秀
空濛翠滴兩川寒已將老目供秋晩未覺豪心怯酒闌
文伯詩無飄泊歎盡將幽抱付遐觀
次明仲勤字韻
苦無聊頼憶披雲曳杖寕知四體勤握手便成忘適適
縱談終愧自聞聞浮蛆釀熟貽彭澤斫鱠圖成想右軍
莫為冷風發歸興石峯秋月許平分
次韻明仲贈六四叔之作
平生一笑輕離别林下相從各壮年絶愛步兵胸壘塊
更欣阿大語蟬連杖藜只作尋常出巵酒何辭一再傳
燕頷虎頭經賞識定應接武向甘泉
次六四叔韻
筍輿沾汗每蒼黃今日追随得快凉水落不知沙徑改
風微如靳橘林香我緣新病仍添懶君不時来有底忙
只恐家山誚人去十年秋興在殊方
祝道人日供梅蘭偶成小詩二首
病眼亡聊秪強回道人得得供新梅谷寒未必春先到
幾夜冰蟾照得開
野客分花入戶間此心今合付翛然平生費盡金鵶嘴
不負幽芳十七年
梅詩呈六四叔
一枝新白破長林定想霜毫落有神䠥&KR0887;若予將底用
猶堪卧護北潭春
寄致明并紀惠鴈觀梅之舊
稚劉於我最多情此日詩筒不絶聲孤鴈相依真得地
早梅一粲又傾城向來蘭好知誰許病後霜林懶獨行
小几清香慰臨别極知了了萬緣輕
拙句謝伯逹老友
贈梅發言吾過矣衛生無術誰之尤魯兀游心聊自遣
樂春舉足豈無憂
次韻上梅嶺
鞭粳紅入臼剪莱玉登盤是處喜相挽我來如許難沙
清才㶁㶁陟翠入磻磻勃窣乾坤裏伊誰不自安
詞
驀山溪(寄寶學)
浮烟冷雨今日還重九秋去又秋來但黃花年年如舊
平臺戱馬無處問英雄茅舍底竹籬東佇立時搔首
客来何有草草三杯酒一醉萬緣空莫貪伊金印如斗
病翁老矣誰共賦歸来芟壠麥網溪魚未落他人後
滿庭芳(和仲明木犀花)
秋入微隂凉生平遠小山愁絶天南似聞還斷飛策徧
千巖葉底輕黃纂纂惱人是微裂芳緘翛然勝清真冷
淡無豔寄塵凡澄潭欹兩岸波光搖動碧影相参任
西風十里吹度松杉我自寒灰槁木怡神處不覺醺酣
歸來晩飛花無跡明月滿空函
南歌子(和章潮州二首)
卜夜容三獻徵懽極一時風流太守未龐眉放出筆頭
光熖壓金閨藻麗花駢蘂清高雪亞枝曼聲恰與貫
珠宜聽此直教拚得醉翻巵
伎倆無多子逍遥自許時閒愁且莫著雙眉恰有梅香
一點到幽閨寵辱棋翻局光隂鳥度枝頽然一醉是
便宜擬倩潭風吹綠漲瑶巵
屏山集卷二十
