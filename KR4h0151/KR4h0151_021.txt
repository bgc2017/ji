欽定四庫全書
欽定千叟宴詩(乾隆五十年)
卷十六
預宴九十一人詩一百三首
(壇六品天官)常清(年六十九)
堯典首欽若周雅媺昭事
聖人與
天通精禋有深意我
皇自即阼逮今五十年三
大祀必
親弗懈滋益虔先一日誓戒視版省牲豆
玉輦詣齋宫潔蠲答
純佑酌匏薦蒼璧晉爼及燔柴典重敬罔弛
心肅禮允諧即今
七旬外不改初踐儀仰知
乙夜間長如對越時
天以圓而神
聖以徤而壽
合德養萬物一世皆耆耉
(壇六品天官)克孟額(年六十一)
精禋昭久道帖妥奉
壇圜為近星辰側長叨
雨露偏上辛擎盥日周甲杖藜年榮幸(臣)何述賡歌
錫壽筵
(壇六品地官)基鼐(年七十二)
瓊漿滿酌泛金卮
丹殿需雲燕衎時
天澤共邀如意杖春風偏暖向陽枝歡騰
北闕祥煙動光耀南弧淑景遲漢代老更奚足數我
皇錫羡沛恩施
(壇六品地官)希寧阿(年六十八)
八變寅清洽
蕃釐曼羡增崇嚴官守重嘉應瑞符徵老際
重熙會恭逢
聖日升玉階黃綺集胥慶盍簮朋
(原任六品官地壇)豐盛阿(年六十五)
渥澤傳敷上日隆儀記習當年職藉黃琮翔地
恩仍丹陛朝
天萬載
顔承有喜四游光被無邊寳軸三千六百奠安似列瓊
筵
(壇六品社稷官)安布(年六十八)
吉蠲夙夜奉
天儀秩祀寅清慶
受釐薦璧恭承嘉榖蔭升馨仰望瑞雲彌豐綏屢恊三
登兆恬養同欽萬載期時若雨暘調六幕彬璘禮
樂紀
重熙載申衎燕敷瑶席
嘉與耆年介壽眉共喜芝圖呈化日已看花勝扇祥颸
金樽優渥層霄露仙杖扶攜九節枝㐲幸
恩華(臣)得被
億齡駢疊軼炎羲
(壇六品社稷官)保住(年六十三)
徐方土北里禾産芝作醴嘉祥多惟
天佑
聖億萬壽深仁丕冒登謳歌謳歌之日不勝計垂髫今
已成番番
恩鴻復錫耆老宴有生何幸福禄皆駢羅欣榮還紀邁
殊格踐土食毛戴顜畫樂歲如太倉春臺若磐石大有
無疆手慶額扶杖熙熙娛衰白祝
聖壽被
聖澤典禮以知右社稷建位(臣)隨小宗伯
(壇六品社稷官)豐生阿(年六十二)
春滿鳳凰城耆筵兕觥舉欣榮依太乙恊慶咏由
庚椿歲同稱壽葵衷各獻誠
堯階有斟雉(臣)竊效彭羹
(内管領)克們(年七十二)
八表呼嵩介壽衆星拱極稱觴
聖祚萬年綏福孫枝
五世延長玉殿
恩擎甘露金階榮被韶光皓髮黃眉絢耀歡呼齊仰
垂裳
(内管領)六十九(年六十七)
黻座延禧廣讌開龐眉皤髮喜偕來樗材榮列長生籍
蕭路
醇流益壽杯尚齒人多臻耄耋養頤
恩早浹埏垓叨霑
渥澤瞻
顔霽竊詡微躬近上台
(内管領)項雲成(年六十三)
恩洽明良會天開景慶圖春從
丹陛布人向
紫震趨鳳管諧金奏瓊漿注玉壺耆年蒙燕衎身備
寵榮殊
(内管領)莫爾根額(年六十三)
吉日啟
帝廷初陽麗金掌國老扶鳩庶老隨雍容共向
天街上大庖仙膳昔所誇欣飽
恩賜惟
天家歸時人共見春色從此不老言非賖
(内管領)善保(年六十三)
聖人壽萬邦共慶延洪祚仙宴啟瓊霄
醴恩拜湛露四代燕饗食八音韶咸濩陶姚未有盛綺
皓艱前遇祥呈不夜花暖發恒春樹小草幸依
光春和景長駐
(原任六品管領)永福(年六十二)
太平世多耆壽
皇慈溥及邇遐廣坫文筵肆列庶羞束帛有加法酒領
來
帝闕華縑寵逮(臣)家菲材曾職奉御
渥貺禮敢拜嘉
(副内管領)平穏(年七十二)
壽星彪列麗弧南明屬天街瑞色含八萬
聖恩千叟算禹疇羲畫位參三(一)
閣道周廬奉
紫宸寸葵常仰
日華新詎知垂老
恩逾渥嘉宴同陪
玉陛春(二)
(副内管領)明保(年六十七)
天家傳
世德人瑞恰相符禮數空前古歡聲溢大酺
一人開鎬宴千叟效嵩呼典以宜年重
恩緣逮賤殊作朋堂下拜掌貳府中趨守藏曾供職分
田幸食租昭華揚
舜琯藁飫扇
堯蒲欲獻無疆頌康謠徧九衢
(副内管領)全保(年六十七)
軒紀盛
古稀撫辰徵康強
紀元符衍揲繁祉歌無疆集廷三千人一一承
恩光豈惟榮
渥賜方此開嘉祥蘭蕤綿瓞瓜春滿
五代堂豐苞頌燕翼備善超虞庠四海望喁喁
九重詔煌煌人神俱禔福臣愚何賡颺
(副内管領)七十三(年六十六)
聖治光昭溥耆英履福祺綺筵開
玉陛寳醖酌金卮養老恢庠序
敷恩浹髓肌歡歌溢膠轕慶舞振葳蕤淑氣洪鈞靄祥
暉大地熙休嘉知
帝力仰答愧彌滋
(副内管領)華廉布(年六十五)
九重春靄瑞光融
恩普耆筵錫慶同合億兆歡承
聖主龐眉一一效呼嵩(一)
列坐騰歡各引曹瓊瑶為膳玉為醪人間遥望知
何似五色雲連
玉陛高(二)
(副内管領)岱明阿(年六十四)
拜手三千侣
瓊筵淑氣多齒隨春益慶澤以普同歌帖燕初翔瑞
扶鳩共飲和如山符
夀愷寰海沐
恩波
(副内管領)常保(年六十三)
貞符亘萬古
湛恩霈稠叠上擴怙冒宏下感肌膚浹龍集紀木德萬
彙頌調燮既開泰序交遂卜晉晝接
化隆億兆熙宴盛三千恊共扶刻杖鳩欣覩扇厨萐祝
夀獻金鑑銘功鏤瓊牒史筆統可稽孰似
皇情愜
(副内管領)福達禮(年六十二)
旭日開銀鑰春風動羽旄
龍光娛宴集鶴算列仙曹露下金莖迥煙縈寳鼎高(微)
(臣)何厚幸尚齒亦榮叨
(原任副内管領)福保(年六十三)
雲蒸島樹排恒春迎韶獻歲吉語新弧南之星麗
斗極我
皇同樂逮下臣(臣)職舊忝内府籍大酺所被
恩光勻撰辰元正日次六開筵養老頒
温綸我
朝耆筵此重會又况
五代三雍嘉慶申捧霞觴兮拜
紫宸瑶編紀數符大衍
行徤不息徵至仁
(六品掌膳官)八彦泰(年七十三)
德孚天産地産化恊養陰養陽
睿照遠開金鏡夀星齊集
珠囊加長何殊馬齒分榮遂列鵷行(臣)職敬宜椒頌詞
賡敢與柏梁
(六品掌膳官)二黑(年六十九)
盛世升恒頌凝庥湛露團慶超千紀上宴錫五雲端
夀㝢恢三島
恩光洽上闌雉羹(臣)所職膳宰應周官
(六品飯上官)倭申太(年六十五)
祥輪寳鏡古無嫓
創守兼垂萬代基道泰文光兼武烈時徵累洽復重熙
敬
天陶璧精禋洽
法
祖羹墻謨訓垂樓鳳
頒綸騰薄海橋虹圜璧入春池
祥開五葉雲仍聚夀恊三朋耄耋隨
錫宴新陽蓂六葉發春太液柳千絲職叨玉粒供珍膳
賫重金膏泛彩卮坐致
太平非易事親瞻
旰食不遑時
(六品包衣達)三竒哈(年七十六)
官柳稊榮階蓂葉扇需雲上天解澤降甸禮舉引
年
恩隆逮賤酒正行觴膳夫供饌龐皓雍容康爵酬獻遐
及垓埏邇由畿縣
天子曰俞澤宜溥徧蒲質春生葵誠日戀於萬斯年敬
銘
宸眷
(六品包衣達)范武(年七十五)
凝命惟居敬宵衣正體元
御筵春乍霽介夀日初暄仙仗鴻禧集良辰彩勝繁榮
隨夀星聚仰近
紫微垣
(六品包衣達)阿琳(年六十五)
九重恩宴許追陪仙靄氛氲瑞景開
日月光華人夀宇八紘四極一春臺(一)
鈞天朗奏樂時雍寳鼎祥煙傍
衮龍為飫耆年叨侍宴金莖長浥露華濃(二)
(六品包衣達)國保(年六十四)
淑氣報新年獻節叶諏吉和風動金勝靈辰近人
日煌煌千叟宴
鍚福恩禮溢始知
化宇遊不在覓仙術唐虞亦養老稽古有典秩豈若
今日盛萬方歡恊一
(原任六品包衣逹)十達色(年六十六)
春回斗轉節初長
詔錫芳筵溥樂康雉尾移時開扇影螭頭排處裊爐香
物欣瑞莢依天上人慶靈槎到
日旁湛露沾濡分玉液吉雲醖釀浥璚漿涓埃乏報緣
投老草木滋榮正向陽
聖澤溥霑珍賚重弧南長此驗星祥
(六品包衣逹)程柱(年六十五)
黃金榜色明初旭隔歲迎春春己復春臺蒲柳早
沾榮應道蓬山異茅屋(臣)自承
恩(臣)感私非云身外無由知且陳歡慶抒愚悃拜手
彤墀醉玉卮玉卮照影春如海白髮三千人共在亦
有老農茅屋歌同風八表輶車採
(司庫)蘇爾通阿(年六十五)
王會爻閭輯時和玉燭調引年逢
至聖飫
德拜重霄眉介先祈爵枝蕃慶衍椒好風披拂處還聽
九成簫
(司庫)盛格(年六十五)
祥飈度處玉簫鳴末席慙沾
賜醴羹天為開春和以暢人因就
日慶還榮蓂舒六葉臨
螭殿花發千枝暎鳳城閭左歸來頻蹈詠豐年歲歲
祝昇平
(司庫)巴揚阿(年六十五)
詄蕩
天門向曉開琱鳩人共上春臺梨花釀熟斟瑶斗正値
華林放早梅(一)
聖恩浩蕩與天同法
祖耆筵典特崇南極星邊光爛漫願將億萬祝
皇躬(二)
(司庫)福慶(年六十)
珣玗琪出醫無閭璆琳琅玕崑崙墟萬年錫貢九
州産竹箭筋角兼儲胥我
皇所貴不在此曰惟黍稷稻梁苽麥民須饒且餘食之
可以夀而徤共游
化宇安其居
翠華屢勤天下俗但覺五土沃衍瑞應一一呈周廬司
庫(小臣)亦何事歲計出入操觚書時聞賑濟數十萬
乃知
天家百産皆為民藏諸新春六日宴耆耉以年叨復來
丹除匪頒
渥賚盛拜受
尚方之積盈雲車何以報答忱且舒依班共祝惟南
夀仰見
日升月恒松栢之茂福至并川如
(庫掌)常德(年七十)
天授聖人萬物咸覩多福多夀化周寰宇慶無不洽典懋
必舉耆宴隆開亘超今古猗歟
洪熙申錫斯祜史册光昭後先繼
武(臣)以微衿備員武庫(臣由文生員補用筆帖式歴陞武備院庫掌)週甲逾旬
幸叨異數謹獻歌詩以賡拜舞
(庫掌)五逹色(年七十)
糺縵雲開元圃老人星聚丹邱翠莢方舒六葉緋
桃恰報千秋箕翼先占
帝瑞垓埏共迓
天庥願以月要日會評量海屋添籌
(庫掌)烏那哈(年六十六)
維
天眷
聖維
聖率
祖式燕耆英茂典再舉曰惟迓祉曰惟
繩
武
帝有恩言用頒觴俎時維肇祚風和日煦
五代五福瓞綿
夀㝢進兹黃髮酌以玉醑筦庫(微臣)糜禄
天府預沐殊榮追陪鷺序願效嵩呼願隨巷舞於萬斯
年受
天之祜
(庫掌)扎克散(年六十五)
浩蕩春融沛澤流雲仍衍慶恊箕疇休誇廿一萬
餘歲
聖德延洪
萬萬籌(一)
夀宴三千
賜近臣普天早已運鴻鈞從兹歲拓無疆福富有還曕
典日新(二)
(庫掌)達福(年六十五)
雲韶調鳳律紱佩覲
龍顔
恩似醍醐灌珍從膳宰頒春開花豔豔風動鳥關關小
草承
天寵賡言祝壽山
(庫掌)常德(年六十五)
仁壽逢
熙朝庶老欣利見法
祖重引年乘春錫嘉醼彤階日華暖麗藻
天章絢攜杖荷
隆恩列席羅珍饌傾葵效微悃呼嵩滿遥甸長此共羣
黎靈貺昭
天眷
(庫掌)永普(年七十二)
惟
天行徤惟
聖綏猷洪燾函夏巍巍與侔萬福來集百禄是遒
嘉與庶老式燕尊卣韶春始鬯吉日載諏充庭振露撰
杖集鳩於古有訓壽以云醻觩䚧玉瓚中有黃流
酌言以獻恒沙紀壽綿八萬歲合三千叟元會章
蔀環而復周
(委署司幄)德住(年六十七)
曙色啟
天扉羣工拜
紫微霏霏雲氣動一一鶴聲飛就列鳴仙珮分榮及綴
衣誰知
恩錫壽胥樂醉言歸
(宫咸安教習)五達子(年七十一)
欣欣兮樂康皥皥兮翺翔
皇帝陛下盛德邁陶唐瓜綿瓞衍慶
純嘏昭華玉琯來
天閶耆筵啟
壽㝢昌豈徒遣人存問三老束帛而異粻
敷錫五福㪺仙漿下及熊羆之士芻蕘之人咸使矍鑠
以騰驤躬逢
盛典惟有拜手稽首虔頌
羡貺膺洪長
(宫咸安教習)達色(年六十三)
九天恩寵恊韶風員嶠山西閬苑東榮得蒼顔長
錫宴序班何羡黑頭公(一)
化沐菁莪感倍深作人維壽仰
天心梧桐岡畔朝陽鳳願率多材共矢音(二)
(宫咸安教習)嵩音(年六十一)
先慶迎春候管後需佳節傳柑十日中開宴序九
衢同渥
恩覃千叟倍陳
極北百官溢祝山南敬以(臣)名恊瑞齊呼
萬歲聲三
(六品頂帶官學教習)鄂賫(年七十五)
太平之世
敷春祺眉梨台耉來熙怡舒長化日齊拜舞肆筵設席
陳
丹墀羣生沐
膏澤小學實所司觀乎人文珠斗燦青衿髦士咸攸宜
飲和食德需雅奏乃挹甘露含華滋
懋典古未有我
朝兩舉之進霞觴奉瑶卮維
皇法
祖永固億萬丕丕基
(六品通官)烏林布(年七十二)
日麗韶春滿鳳城九衢歌咏各謬榮從來耆老知
無限誰見
天家許列名(一)
百五春秋寒士寒四門博士列
朝端應從鳥火雲龍後直到
皇朝壽賜官(二)
(六品頂帶原任軍台筆帖式)清寧阿(年六十五)
開歲乍逢六日履端肇始三陽盛際引年
懋典欣依鴈齒隨行
曡賚精鏐文綺先承露液霞漿普率
堯階臣庶咸近
天子之光
(藍翎侍衛)薩哈爾索丕(年七十六)
曡沛
恩膏出
紫宸萬方千叟拜
堯仁筵開
金闕祥光繞酒泛瓊巵瑞氣新彩勝桃符初啟歲琪
花瑶草早迎春願期
聖夀如
天夀常被醍醐沐
化醇
(藍翎侍衛)富英阿(年七十五)
世如春人皆夀
夀讌還宜啟春首黃髮同時數千叟
天閶澹蕩條風新青帷朱幕次第陳甘醪酌大斗重豆
羅八珍行間(臣)昔叨
恩賜更幸餘齡逢盛事
仙椿萬葉祉祚流泰平歲月長優游
(藍翎侍衛)全得(年七十二)
螭陛傳觴列錦茵慶逢
夀世恰如春南弧綺曜寅杓合東海瑶籌甲紀新繡戟
千廬瞻日近瓊筵九醖荷
恩頻蓬壺彩旭迎韶祉為報延年恊令辰
(藍翎侍衛)石圖(年六十三)
鵠立仍
朝序鳬翔列旅賁隨班攜玉杖叨坐醉金樽力蹇慚
心壯
恩隆覺齒尊從兹望
青𤨏身欲比高鵷
(藍翎侍衛)六逹色(年六十一)
迎和玉琯啟三陽
法宴傳宣集九閶仗指春旗迎曉色杯樽天酒沐
恩光和風静度雲璈迥麗日初舒午漏長惟沗(侍臣)叨
既醉無才隨列效賡颺
(苑丞)永詝(年七十六)
律回春暖慶洽青陽宴傳
綸詔筵出尚方金盤玉饌斝瑶瓊漿作鈞天樂進
萬夀觴(臣)職苑丞(臣)年
天造惟識韶光先依
翠葆盛叨
渥澤樂偕羣老翔地何言欣同寸草
(苑丞)育德(年七十一)
黃道長開日光華麗九天引年隆逮下法
祖盛開筵福備疇推五
恩覃叟倍千瞻依叨
禁近南極頌昭宣
(苑丞)永保(年六十六)
寵頒曡被紀
恩覃宴啟春初麗景酣此日
金鑾傳盛典夀星光更耀弧南(一)
禁苑紛敷錦繡春液池碧漾水鱗鱗(小臣)省識
恩暉早看取繁花蓓蕾新(二)
(苑丞)佟舒(年六十五)
紫極
恩暉洽華春瑞氣敷卿雲依
鳳闕仙篆颺狻鑪
鍚福鴻流慶開筵軼賜酺耉眉環綺席璚液溢春壺
夀㝢徵籛偓
宸歡叶藻蒲城南
南苑近遥望見南弧(臣沗丞南苑苑)
(苑丞)常清(年六十五)
上林長幸一枝棲自喜蒼顔比凍梨叨得
聖恩天浩蕩春風更向夀筵躋(一)
負曝年光共飲和萬年枝上五雲多不知此日身
誰似麟在郊兮鳳在阿(二)
(苑丞)蘇冲阿(年六十四)
盛典超皇古耆筵敞
紫庭八風諧
舜律六日展
堯蓂晉錫占三接謳歌浹四溟自慚蒲柳質榮許醉仙
醽
(苑丞)明保(年六十二)
御園桃李正迎春眉夀筵開洽令辰盤異五辛叨
寵渥算逾六甲拜
恩新飲和竊喜心長壯介
祉同知願欲申葵藿忘微還向日况承
渥澤近
楓宸
(苑丞)莫爾根(年六十一)
(臣)年週甲子己獲侍
恩筵豫慶延綿福長依廣大天黃圖春正暖赤縣
澤無邊佇聽南山祝臚歡
北闕前
(苑丞)常德(年六十一)
法
祖宴千叟届節迎春禧婆娑凍梨顔盈
廷再倍之(臣)年甫週甲榮已叨盛儀受生幸如何共
樂逢
昌期譬比韶春中小草發華滋願培南陽菊潭水流淸
漪(臣蒙清漪恩侍直園)
(六品牧長)德楞額(年七十二)
丹禁清嚴淑景融引年高讌集羣工萬方愷樂
天同覆百歲休祥日再中走馬坡前懷射鴈晾鷹臺畔
記批熊自慙頽齒曾無補
化宇惟霑
沛澤鴻
(六品牧長)富申泰(年七十一)
占恊維魚瑞(臣)參坰牧司吉黃千歲壽雲錦萬重
披閬苑同瑶席金門奉玉卮蒲梢何足紀八表慶
重熙
(六名牧長)四達色(年六十九)
聖皇膺運
錫福寰瀛既富且壽以安羣生民安物阜亦徵郊牧振
鬛飛花攢蹄噴玉
吉行有慶天閑耀輝豈誇八駿惟式九圍(臣)守是役日
歌蕃盛辨六齊三為校人政
恩隆暮齒榮列壽筵何以效辭超籋雲篇
(六品牧長)會林(年六十二)
天地日月恩光覃惟我
皇奉無私三鳳銜
紫詔下彤陛鳩笻鳬舄趨朝參盈觴法酒泛綠蟻曡笥
宫錦輝冰蠶禮寬筋骨復
賜杖
恩許醉飽還傳柑軒策羲圖福祚永虞庠夏序淳風涵
迺賡載歌效葵忱以媚
天子樂且湛
(六品司牧)富德(年七十九)
韶年開綺宴麗日耀
彤墀聲律簫韶會臣民樂愷時歌
恩同拜手食德徧龐眉法醖三漿渥天厨五味宜祥飈
何浩蕩淑景正融怡玉戺傳
綸綍金門盛羽儀
天庥綿燕翼
國慶萃
鴻釐忝附雲霄近扶鳩共洽熙
(六品司牧)曾秀(年七十一)
燕喜堂廉叶泰交朋來耆耉彙征茅皥熙歲似遊
軒頡淳樸風應紀燧巢壽境仙函開化㝢
乾符坤瑞發元包吉雲自捧觚稜角甘醴常霏
綵仗梢已向衢尊斟沆液更欣珍膳飫中庖綏豐仰
恊維魚兆蕃庶同占錫馬爻何幸
恩華沾圉牧本來(臣)職隸芻茭萬年釦草青敷莢六葉
階蓂翠色苞噴玉噴沙歌壽榖願臚嘉頌獻
螭坳
(六品備弓恊尉)蘇彰阿(年七十四)
履道欣如矢占屋喜近弧問官司夾庾
錫宴勝彤盧掛識承平久持慙審固殊願因男子志長
戴
帝弓趨
(親隨鳥鎗頭目)六十五(年七十四)
身是長楊扈獵(臣)風雲魚鳥各相因忘年但自娛
熙景每聽聲聲爆竹春(一)
春筵列坐白頭旁每歲親隨
秋獮場親見
君王文武聖
天題鐫記虎神槍(二)
(親軍校)達色(年七十九)
天門曉麗瞳曈日日在娵訾歲開乙萬福來同
錫宴開千官拜下承
恩溢詔許(微臣)亦引年年纔什一追彭籛射鵰曾幾隨
人後(臣隨圍三十三次)斟雉初逢到
帝前醍醐受
賜春生斝已覺
仁輝徧區夏既醉無湏鳩杖扶(臣)猶矍鑠能騎馬
(親軍校)六格(年七十六)
獻節開嘉宴瑶樽次第頒千官駢鶴髮一笑霽
龍顔醉飽榮施渥趨蹌禮數嫻會歸
皇極建錫福五雲間
(親軍校)富爾當阿(年七十三)
衆星拱
宸極萬象回陽春
皇心眷佳日錫壽三千人自惟樗櫟姿詎足依
楓宸就列共一筵乃知
天澤均周廬夙供職稍食慚已頻禮成既醉歌列校邁
等倫
(親軍校)明安太(年七十二)
壽㝢龐鴻壽宴開逢時共慶上春臺不妨既老誇餘勇
曾習
軒皇蹋鞠來(一)
式序欽同聽
玉音羽觴醽醁後先斟新正不尚屠蘇次惟感年深
澤愈深(二)
(親軍校)額倫太(年七十一)
藹藹春回芳甸融融瑞啟崇墀
聖神文武備矣禄位名壽兼之曠世上儀紀盛
熙朝羞耉逢時
古稀開秩無算祝
嘏輸(臣)寸私
(親軍校)佟泰(年七十一)
紫殿集千官張酺燕語歡羽林榮甲士瑶席荷辛盤
壽宇同歡衆
天顔帶笑看南弧朝北斗凝望彩雲端
(親軍校)雅九保(年七十一)
九華春殿敞
瓊筵尚齒
温綸賁自天漢史漫誇更與老幾曾同日列三千(一)
銀甕黃封備百司
丹墀先後叙班資迴翔齊慶
天恩渥踴躍私申湛露詩(二)
(親軍校)明福(年六十六)
五十年來衛馺娑烏衣赤幘荷琱戈三驅屢從伊
綿谷九伐曾踰察罕河鳳闕光華依
化日龍池浩蕩沐
恩波今朝更
賜流霞酌三爵油油飲太和
(親軍校)官福(年六十六)
祥風播符瑞來延壽㝢登春臺
一人有慶禔福遠旁沂八埏暢九垓(小臣)司執戟豢養
慚微才
威稜四耀武功定侍從每得依蓬萊欣逢嘉瑞荷
天寵玉階日暖祥雲開
景運從知邁三五嵩呼共上
萬年杯
(親軍校)明安(年六十五)
邃古制作推羲軒不聞介夀開金樽况恢
隆典合天下三千晉接昭
慈恩惟
皇禔福膺
天眷臚觀萬㝢開芳讌葑菲微才隸羽林相從鶴髮瞻金
殿荷戈欣遇止戈時扈獵頻年豹尾隨(臣曾扈一圍三十)
(次)
聖武光昭
文德懋
恩容拜舞預瑶墀
(親軍校)穆隆阿(年六十五)
百爾效媚兹賡歌富篇什福夀多男謠往往相仍
襲雖抒臣子忱鋪張豈盡實嬴劉易代還治化不
足述勲華千古隆百世無以匹孫枝衍幾代不聞
載緗帙乃知造化竒備福詎能必篤眷四千年
昌期際仐日
萬夀仰升恒五世欣繞
膝玉陛稱瑶觴駢闐千叟集燕喜荷
温顔鴻施沛末秩許擕天瓢漿
天恩徧洋溢
(親軍校)金其祥阿(年六十四)
蔀檐喜獻椒盤頌
紫禁欽逢
寳宴陳日照鳳梧温室煦風披魚藻液池春周原共
慶葵抒悃堯韭還承萐效珍從此萬年熙洽慶耄
耆叠沐
聖恩頻
(親軍校)多遜爾(年六十四)
麗景升長日韶光集令辰萬年綿
夀籙千叟沐
恩綸雅奏鈞天樂熙陽化宇春瓊筵歌既醉同是杖朝
人
(親軍校)四達色(年六十五)
珍饌設芳醪斟維
皇養老展德音雍雍王公逮耆庶尊者
賜綵卑
賜金(小臣)何人斯夙昔職羽林身遊太平己週甲幸叨
大饗從朝簪桑榆益可愛葵藿長傾心年年捧
御觴稱祝三千同醉韶春深
(親軍校)朝旺(年六十七)
運會苞符啟稱觴祝
萬年鳳翔
金殿上鶴舞
玉階前浩浩
皇仁渥欣欣惠澤便(小臣)原虎旅以齒亦班聯
(親軍校)關寧(年六十一)
聖德同天德絪緼
夀㝢開祥徵三秀草春暖萬年杯康爵分南極仙韶徹
上台臣隣歌
澤普宇宙慶
恩該保合
皇猷盛昭融瑞象來
乾清朝啟處佳氣繞蓬萊
(親軍校)德福(年六十一)
鳳紀恊旃蒙衢尊六㝢同長生符受籙
㬅夀聽呼嵩綵仗迎朝旭仙璈度曉風天宫摛景緯早映
朵雲紅
(親軍校)雙保(年六十一)
武烈鞏奠
文治張萬方沐
化同翶翔雍容赴宴及介士
渥賜沛溢眞非常非常之典古無有
聖詔以恩(臣)以夀(臣)夀何曾敢自誇生成豢養皆
皇授即今既醉歌一篇合祝
聖夀人三千三千人夀各計百便成卅萬吾
皇年年時榮記春正吉鎬飲豐歌協韶律賡颺
睿藻(臣)豈能八伯卿雲需大筆
(親軍校)寧住(年六十一)
萬國行春慶
隆恩錫夀祺金門榮就列玉陛喜叨隨綺甲初周日黃
封共醉時兔罝揚
雅化猶足賦中逵
欽定千叟宴詩卷十六
