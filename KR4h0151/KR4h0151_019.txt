欽定千叟宴詩(乾隆五十年)
卷十四
預宴九十五人詩一百五首
(步軍校)富爾敏(年六十六)
六合灑霖雨春風開
紫殿
制作參造化文質何炳煥三千堂上客童年皎如練恭
承
鳳凰詔列星燦成行光輝照天下玉杯
賜瓊漿入侍瑶池宴草木皆天香琴奏龍門之錄桐朝
共琅玕之綺食象牀綺席黃金盤直上青雲生羽
翼
天子九九八十一萬歲人自寧天地皆得一自言羲皇
人百年三萬六千日葳蕤紫鸞鳥衣冠何翕赩躡
星虹振綠髮飛龍趨歴西極五色獅子生彼月窟
鳳飛九千仞鶯歌聞太液榮華有如此北斗酌美
酒
大君若天覆惠澤及飛走造天關獻
聖夀(集李白句)
(步軍校)孔紹賢(年六十六)
曈曨旭景麗初春芳宴開時喜氣新玉液瓊漿
頒惠日蒼顔皓首受
恩人螭坳香惹爐煙近鷺序衣沾曉露勻介夀佇看南
極耀五雲片片繞
丹宸
(步軍校)黑格(年六十六)
一人福二儀慶三階平四時柄
五代
記衍祥六帝
說標正
七旬勵宵衣八表朗榮鏡九成春臺登十煇天瑞應百
福來總既
受釐千叟開筵爰布令萬口效呼嵩
億齡同祝
聖兆告嘉祥曰太平之盛京師畿甸采衛及要荒垓埏
暢&KR1140;承
天
凝寳命(數名體)
(步軍校)巴凌阿(年六十六)
鳬趨雀躍上公堂拜舞齊稱
萬夀觴瑞衍銀潢綿
五世祥開玉戺靄三陽同欣脱劍諸邊靜惟祝
膺符萬禩長始信華胥非擬議袛應擊壤頌
羲皇
(步軍校)那清阿(年六十六)
閶闔霞蒸曙色殷引年千叟
宴初頒人遊
化日光天下春在
堯階舜陛間百爾靖共心似水
九重端拱夀如山版圖久拓編氓富瀛海綏豐瑞靄環
執戟舊隨貔虎列捧觴新預鷺鵷班(小臣)竊幸同
颺拜喜起賡歌仰
聖顔
(步軍校)綽哈那(年六十六)
南極常聯奎璧光
作人雲漢倬為章
乾爻億載羲爻著
祖德重熙舜㝢昌巷舞衢謳春鬯洽敷筵授几露零瀼榆
街環迾參戎校珍宴還欽飫
尚方
(步軍校)特克慎(年六十六)
天上人間盛事春王正月新年
大衍策開五十
恩筵席列三千
祖武重徵熙洽
天庥大慶綿延爭覩老人星現重霄璧合珠聯
(步軍校)何圖(年六十六)
鵷鴻隊裏拜
堯天環衛班中忝備員蚤得功牌緣荷戟(臣出兵三次蒙恩賞)
(給功牌六面)新蒙尚齒與霑筵
聖恩稠叠榮施日
國慶聯綿溢喜年屬國定知誇盛事呼嵩人已拓三千
(步軍校)富英魁(年六十六)
聖世祺祥彙崇年
曠典頒歡聲騰虎拜喜氣浹鵷班慶洽埏垓外
恩承霄漢間抒誠葵悃切額慶仰
南山
(步軍校)楊世顯(年六十五)
九莖茁芝英五采翔鳳凰
聖世重養老稠叠徵嘉祥我
皇御宇五十載人民愷樂夀而康八公與五老河渚時
彷徉爰舉曠典表人瑞煌煌
温綍先遐方安車蒲輪集
輦下文茵藻席陳螭廂辛盤纔薦廣筵繼大宴千叟
調笙簧
仙厨法膳罇爼芬芳皤皤黃髮拜手殿廊(微臣)執戟
隨趨蹌如天
澤被何汪洋願㪺瓊漿祝
聖夀萬年引進崑崙觴
(步軍校)常惠(年六十五)
寳籙綿昌運寰瀛浹太和
湛恩覃九有
懋祉協三多仙樂調絲管雲閶集珮珂(微臣)霑
賜渥敬進萬年歌
(步軍校)西成(年六十六)
列校依
仙仗周廬護
禁垣含糈垂暮齒荷戟負春暄一度隨營壘(臣曾出兵一次)
(得功牌)頻年住里門功慚標夏部老更上
天閽伏櫪嘶駘蹇扶蕂並鷺鵷從今娛日月
賜歲總
君恩
(步軍校)庫爾庫(年六十五)
尊罍擎出紫雲邊少小逢辰自記年縻禄春秋剛
五十(臣食俸餉五十年)開筵姓字預三千曾無勲績堪書
帛尚憶還軍荷
賜錢(臣以出兵曾得賞銀)憶脱鐵衣歸𤨏闥更從金馬長華顛生
平日月惟弓矢老去
恩榮又管絃喜極不知霑醉久
升恒願頌九如篇
(步軍校)德敏(年六十五)
聖主臨樞五十年歡騰萬國慶重駢
龍飛健自同
天德虎拜榮教列地仙百戰搴旗慙勁旅兩階舉爵忝先
鞭幸因馬齒儕常格列校容教傍
御筵
(步軍校)舒明阿(年六十五)
羲軒在位嘉祥滋至協氣濡蒸蔚興人瑞
天子引年以示慈惠曠典更舉
殊恩遠被玉杖雲集金戺鱗次時大合樂禮隆醬饋羣
工奉觴都呼
萬歲持戟(小臣)載舞載拜官厨既飫旨酒既醉暄景榆
年皆
帝之賜
(步軍校)馬占(年六十四)
聖主鴻圖洽耿光
萬年盛會啟當陽鵷班虎旅齊臻列海耋山耆儼布行
慶積雲深
蓬閣敞春催花發
御墀香方瞳紺髮依
堯壤篆玉同呈既夀昌
(步軍校)鄭廷璽(年六十四)
龍鳥超前帙珍符集麗辰
夀褀燾萬宇
福澤浩三春樂奏鈞天敞圖呈蓋地新蓼蕭歌譽處雲
物耀輪囷
(步軍校)常賽(年六十四)
綿長
寳祚荷
天庥
膏雨彌綸
化日悠太史書年符大衍
九重敷福騐申疇丹階春暖舒蓂莢瑤席花明侑翠甌
何幸羽林邀
慶洽同依
金殿受
恩稠
(步軍校)文啟民(年六十四)
歲星朗潤光攝提兆帝王夀與天齊氣盛東方德
在木禎符曾向宋志稽方今
聖人真
古稀均禧六㝢駢鮐耆
蓬菜宫闕排雲敞九龍五鳳紛葳蕤彭籛斟雉膏赤
松獻玉脂一一黃髮兼眉棃珍厨乳酒送頗黎飲
之勝食齋房芝惟
皇斟元陶萬象鴻化旼穆無端倪會延
寳算億及秭何湏遠訪崆峒更具茨
(步軍校)那朗阿(年六十三)
九霄爛漫仰卿雲忝列三千鶴髮羣
廣殿即今來與宴邊城憶昔去從軍功牌叠受
頒天府(臣出兵一次得功牌三)飲酺遙看慶海垠稠叠
隆恩何以報願隨華祝答
堯文
(步軍校)福住(年六十三)
天開
夀㝢㬅羡延長朱霞燦爛日耀九芒宵占南極圜海騰
光于胥樂兮熙熙穰穰今日耆耋燕歌賡颺惟我
聖神永錫安康
(步軍校)額爾色(年六十三)
負羽從軍奏凱還微勞積歲荷
恩頒(臣出兵三次得功牌五)誰言筋力非強健自有
天膏為駐顔一
普天耆夀戴
皇慈春麗長筵燕喜時郤幸近臣依
禁闥向無私處感
恩私(二)
(步軍校)孝順阿(年六十三)
廣筵開歲隨斗轉春風回春風近從天上發一日
九宇皆春臺春臺之樂人所羡受
賜不知無貴賤惟欽身作近
天(臣)先得承
恩預
堯殿堯殿春光萬萬年普天湛露無私偏慎荷生成告
凡百歲來共許登耆筵
(步軍校)林龍(年六十三)
韶華先百卉觀草已見齊大地湧仙源飲泉常浥
醴眇躬逄
盛朝受禄有常體何幸叨長年拜賜廷濟濟沾
恩萬載同徵瑞三春啟望氣占黃星獻
夀陳
丹陛
(步軍校)固蘭(年六十二)
瑞氣藹南極嘉讌開
丹墀瓊筵綘露浥
玉陛光風吹
尚方六豆列珍饌雲漿北斗㪺霞卮三千耆叟共抃
舞榮及末校相追隨九霄沛
温語三爵無繁儀願頌天保日升月恒川至山阜岡陵
松栢之茂共被
聖功利用厚生正德水火金木土榖惟時
(步軍校)李廷銀(年六十二)
羣工蹌濟蔚星稠
帝錫康寧徧九州金戺蓂英敷甲子瓊霄弧影軼春秋
綵籌耀日頻添鶴綠杖凌風總飾鳩慶值
怡顔酺宴賜太平翔舞效輿謳
(步軍校)五保(年六十二)
膺職多年儕七校叨榮此日與羣仙春光照地環
瀛海
湛湛露長依
聖主筵(一)
天閶盛樂九韶諧鯢齒如分羽仗排文綺精鏐
頒絡繹紀
恩還憶
賜功牌(臣出兵三次得功牌十二)
(步軍校)戴爵(年六十二)
吉雲捧日仰天門四海羣歌萬載
恩鉅典盛昭
繩
祖武繁禧遠慶衍
仙源
龍飛五十舒醲化叟集三千奉
至尊直軼虞庠隆燕禮漢唐酺飲詎同論
(步軍校)三保(年六十二)
華封三多天保九如祝頌獲效中誠乃抒維
皇御宇仁被八區
天眷郅隆超古栗胥日暄雨潤化靡不孚功小
恩醲齒榮步趨
萬夀維祺祝何以臚健維
天行厚曰坤輿
(步軍校)來炳阿(年六十一)
荷戟微功蒙溢
賞鐃歌聲裏百夫長(臣出兵三次得功牌七賞銀三十兩)閒來但覺
恩逾深老至仍誇氣遒上敢說健兒身手好由來
天子威稜仗前驅已向戰圖寫下走容教耆席傍小校
長依環衛中馬秣官芻人飽餉全家衣食總
天家六十以上
上所養
(步軍校)吳文明(年六十一)
久道
天長眷祥光日再中重熙繩
祖武景福集
皇躬錫宴昭無外娱春詠在公何期週甲歲早際慶辰
同
(步軍校)窩什布(年六十一)
一試舞纛手永櫜矢與弓(臣曾出兵得優等功牌五次)
王師本無戰安得爭竒功歸娛犬馬年含淳蠕翹中
錫宴恩何深虎拜隨羣工熙韶麗春景寰海翔
仁風仁含
得夀理春裕養物功
(步軍校)博爾中武(年六十一)
尚齒曾聞載往編榮光今麗衆星躔真超四代膠
庠典詎論三雍醬饋筵湛露方欽需燕譽
丹墀先慶近
龍顔昇平治具昭隆備佇聽圜橋璧水邊
(步軍校)玉德(年六十一)
樂愷
龍光典盛雲仍燕翼禧蕃瑞叶千秋嘉慶覃敷九宇
鴻恩曼夀南恒拱北循環貞復當元
主聖是徵仁瑞(臣)微何以颺言
(步軍校)蔡加錫(年六十一)
聖朝錫慶洽
重熙筵集千人再倍之六幕氣調
天蕩蕩
萬年春麗日遲遲
螭坳集處聯瓊珮鳩杖扶來飲玉卮說與連營諸火
伴
君王神武溢
堯眉
(步軍校)張恒(年六十一)
列虎拜聞簫韶山呼
萬夀羣趨
朝俯覺風和春晝永仰見
日麗中天高高高華盖雲凝彩六合承
庥千萬載頻報榮光曉塞河長瞻鏡色春融海河海呈
祥效
帝功斯民獲慶何其豐(小臣)得夀皆兼福况復叨
恩錫宴同
(步軍校)巴蘭泰(年六十一)
韶春
丹陛荷
恩光鶴髮趨陪鵷鷺行
錫福榮頒千叟宴延齡齊獻
萬年觴晶瑩厨萐承仙露糺縵宫雲靄
御香七校(微臣)逢盛會盈皆拜舞共蹌蹌
(步軍校)郭爾敏(年六十一)
錫慶
重熙日臚歡大衍年蒼顔依露彩黃髮奉星躔雲敞蓬萊
闕春深錦綺筵惟南呈拜頌萬載荷
陶甄
(步軍校)蕭相儀(年六十一)
春盎垓埏淑氣含引年盛典荷
恩覃
福敷寰宇歡臚萬宴啟
仙壺祝效三角亢星皆依斗北春秋分見候弧南阜
財久叶
時薰咏更沐
天膏浥露甘
(步軍校)清保(年六十一)
早登軍帖荷金戈紫塞無塵海不波今日
天漿教獻酢武夫也擬效卷阿一
棡鼓聲中掃幕庭蒲桃釀酒凱筵馨
殿前今奏簫韶曲試比鐃歌更好聽(二)
(步軍校)薩靈阿(年六十)
慶露依
雙闕春臺仰
九重班聯同抃舞鞮譯盡賓從芝映蹁躚鶴松蟠蜿蜒
龍捧觴欣上夀
闓澤徧
堯封
(步軍校)阿産(年六十)
荷戈曾出長安道超距輕身捷于鳥落日萬里邊
塵銷齊唱凱歌鳴鼓鐃功成敢詡弓刀伍
廟算天聲播
神武同袍同澤樂從戎八旗子弟舊家風疑年六十剛
及格此後長齡
皇所錫即今宴樂拜
御筵雕菰露醖皆延年
(步軍校)郭煜(年六十)
軒鏡雲凝華蓋
堯階日麗端辰叟集三千
盛宴
恩榮萬古常春馬齒周纔一甲鵷行慶得同申從此山
呼
萬夀年光歲歲彌新
(步軍校)胡世勲(年六十)
中天日月麗升恒閣道連輝繞玉繩瑞氣曙融丹
露渥祥光霄暎霄雲凝三陽盛際春開泰四海同
歌夀作朋身列期門依尺五
萬年嘉會得同登
(步軍校)劉永祚(年六十)
萬國朝正候良辰六日詹維
堯
天宇大曰夀
帝廷僉拜舞臯䕫盛榮華福禄兼典行周海内七校喜
均霑
(步軍校)朱登(年六十)
糺縵卿雲焕
紫宸輝煌綺席列華茵舉觴盛會超前史
賜杖殊榮眷老臣翌旦惟人占七日先期有慶兆三辰
飫
恩早景中天運霑澤常熙大地春淑氣融怡開
夀㝢祥烟晴霽藹
温綸幸隨羽仗分簮紱更捧瑤圖識鳳麟松嶺羣仙徵
德聚洛陽九老遜風醇遭逢正喜瞻依近繁祉咸
欽
帝化純
(步軍校)伊靈阿(年六十)
尚齒徵前典扶鳩慶異粻
重熙協
堯渚
渥澤軼虞庠堂陛清寧合松喬歲月長端春開禮宴拜
舞叶
龍光
(五品典儀)中德(年七十八)
慶洽青陽節歡臚
紫禁城珍符開大衍
曠典邁耆英齒席
龍光近櫜弓虎拜榮椿年歡共祝栢琖跽同擎夙效馳
驅力彌增拊躍情身依
天咫尺心忘歲崢嶸綘老羣工隊黃圖衆叟名從兹千
億載
盛舉紀元正
(五品典儀官)七十兒(年七十四)
蕭露歌傳燕喜除風序轉鴻鈞華髮人遊
夀㝢介眉酒協陽春洽慶豳圖觩晉論年
軒紀環循藩衛榮叨五品
重熙典繼
初廵
(五品典儀官)柏彦泰(年七十四)
皇心隆宿齒身到紫霄間祝衍千人算
恩叨五品班清香依畫省白髮映童顔仙斝從容授珍
厨次第頒福深猶頌海慶積效呼山已覩西池上
駢琛獻玉環
(五品典儀官)趙邦俊(年六十六)
洪鈞錫夀燦東皇芳律依春漏箭長職忝典儀趨
玉陛花前鶴髮預行觴(一)
周甲餘齡又六年飲和長是樂
堯天欣逢繩
武傳嘉會人瑞重開尚齒筵(二)
(五品典儀官)海寧(年六十二)
皇風天浩蕩積照樂春臺尚齒排芳讌調元
賜玉醅松篁霑滲渥鵷鷺集高嵬竊愧衰庸質羣邀
厚德培
(五品典儀官)和昇額(年六十)
錫宴來千叟
恩深湛露濃日添春莢六時積
慶熙重綵勝先華髮醇膏飫玉鍾錦茵敷次第鳩仗列雍
容膳醴加常秩賡颺逮賤庸奉觴登
夀㝢歡祝效葵悰
(三等護衛)永泰(年八十四)
聖主斟元握金鏡熙績撫辰叶通正雨晹時若泰階平
瑞徵朗曜南弧映
夀㝢崇開洽太和保佑自
天
膺景命
錫福彤廷鉅典昭開筵廣殿耆英盛小草俱蒙
湛露濡寰瀛共獻卿雲詠欣陪蘭錡浥
天漿九如申祝偕稱慶
(三等護衛)郎圖(年八十四)
長生籙注百春秋不及
君王錫予優己駐童顔杯泛蟻更添老健杖扶鳩(一)
雉尾晨開彩仗霞新陽抃舞頌椒花臣僚駢上
軒皇夀海屋籌探鶴算加(二)
(三等護衛)德福(年八十一)
寸草㴠
天澤頽齡荷
聖慈杯傳春㶑灔筵集夀期頤仙侣分曺接韶光浹日
知八旬叨護衛抃舞話
昌期
(三等護衛)白二格(年七十五)
九莖芝彩映銅池潏露飛甘澤倍滋瑞集百僚嘗
玉醴祥開
五葉茂金枝已超億萬雲龍紀肇輯三千雅頌詩惇史
聯翩書姓氏編年廿萬會
彤墀
(三等護衛)林住(年七十四)
老食
天閑週甲年(臣供職甫八年)榮參列衛應星躔更從
鶴禁羣仙籍歡洽榆街益夀筵(一)
普奉
恩綸賤不遺班隨鵷鷺蔚光儀金甌玉燭長調日
黼藻舒華徧耄耆(二)
(三等護衛)常福(年七十三)
黼座開華繖琪筵侍彩斿星輝依
綘闕雲景勝瀛洲酒挹金波釀盤承玉粒饈康衢同
鼓腹
備福進箕疇
(三等護衛)七拉布(年七十二)
光華復旦泰階隆平儲祥萃祉景曜彰明
帝敷闓澤中外耆英大禮秩秩和樂喤喤接以筐篚應
以鏐笙旃蒙肇啟攝提初貞齡依
鳳牒春滿
龍閎遊燧皥世等佺喬生東海算積南極輝瑩
玉筵康爵蕩蕩由庚
(三等護衛)倭興額(年七十一)
瑞叶三元開
夀㝢祥迎六日敞春臺鑪香瑞藹氤氲上
玉座遙瞻紫氣來(一)
邸第班隨
渥澤覃娱遊
盛世愧儋耼七旬又一身猶健頌禱心殷華祝三(二)
(三等護衛)德楞額(年七十一)
廣樂延祺茂初陽益夀偕
福疇
天子叙
恩綍兆人偕瑞積星雲藹春敷竹栢荄(微臣)叨
渥錫壤祝許聯儕
(三等護衛)和明(年六十七)
穆穆
皇仁溥被率土五十年春受
天之祜既熾爾昌迺夀而康禹糧堯韭樂及萬方
厚澤恢恢耆老偕來雲占太史瑞獻靈臺
惠我黃耉酌以大斗億萬斯年拜手稽首
(三等護衛)保德(年六十七)
上軼羲農軒世以及姒子姬年圖籙
重熙累洽
德澤翔霄浹淵丕冒已過日出弗違真在天先敢效管
蠡衷赤敬賡耆叟千筵
(三等護衛)鄂永(年六十六)
氤氲佳氣繞蓬萊翠䍐遙瞻曙色開一曲英莖仙
樂令
金階同進紫霞杯(一)
廣殿賡歌解阜風卿雲八伯綴詞同三千禮樂隨芳
宴更續衢謠頌
泰鴻(二)
(三等護衛)伯齊泰(年六十六)
仰清冥掎春星珠聯璧合象緯凝指圖經稽地靈
東瀛西汜輪廣應洽儀形
壽萬齡
聖皇御世嘉祥蒸啟八扃兆六蓂耆顔壽耉趨
觚稜飫蘭馨觴桂&KR0812;大禮和樂聲華騰頌
康寧依
帝庭拜手稽首歌咸登
(三等護衛)德興(年六十五)
古稀天子備諸福
敷錫寰㝢為一家羣生普現壽者相
化成久道舒光華玉階羽儀列鵷鷺方瞳壽眉絢彩霞
長春仙籙
天上錫申以需宴
龍光加(小臣)六度備扈從勾陳嚴衛隨瑵葩記擐重甲
隸驃騎腰珮兩鞬馳駿騧先登何功荷牌給(臣出兵時)
(曾接仗三次獲有功牌)壯志直欲搴戎牙凱歸厩櫪感豢養
歲月冉冉赴壑蛇陽輝垂照到寸藿露華濃浥隨
春葭八紘
文德正熙洽臣效虎拜凛
寵嘉
(三等護衛)五十六(年六十三)
虞歌卿雲八伯駢賡周歌燕鎬耆艾揚觥漢唐賜
酺藻飾昇平曷若
聖代
兩舉咸莖
覆冒之德上嫓
太清百千萬億皓叟同禎來趨
絳闕三千有贏
賜爵賞賚實實閎閎
帝德
帝壽泰元光亨惟知愷樂共矢葵誠敬依
瓊陛竊附瑶笙
(三等護衛)木騰額(年六十二)
聖代際
重熙化成躋久道光天積曜舒麗日揚暉杲
皇宇本如春春到
惠耆皓簪紱萃顔皤祳袀同髮暠
極建福斯備敷錫同壽考喜起聯虞廷愷樂燕周鎬儀
鳳應韶石湛露沾豐草煦育徧寰瀛
生成鼓洪造
(三等護衛)札爾虎(年六十二)
太和保合
仁恩覃
堯天雨露均濡㴠昇平有瑞先夀耉長筵錫坐聯裾簪有
來趨蹌髮㲯毿飫以醇醪餐以甘唐時雨師赤
松子周家太史儋與耼葆精毓壽匪異術
太和醇化之所含
聖帝彌綸軼羲昊大宇孰不沾醲醰(小臣)醉飽叨
異數自慙蒲柳誠何堪自慙蒲柳誠何堪
萬有千載長樂湛
(三等護衞)琦&KR2036;伯(年六十二)
閶闔祥光啟鵷鸞喜氣增陽春臺共洽
仁壽㝢同登算積黃星朗歡從紫海騰
皇圖緜萬禩愷燕日方昇
(三等護衛)圖明阿(年六十一)
青雲連襼趨
丹陛白髮依光近
玉除叟輯班聯周甲始春来瀛嶼建寅初列筵臚拜仁
風漙
帝座親臨麗日舒此日香醪邀
異數萬年嘉會慶簮裾
(三等護衛)六保(年六十一)
緝熙承
世德煦育遍寰區黃耉沾
恩渥青陽拜
賜俱華筵張錦綺仙杖綴瓊琚舞蹈隨鵷末羣瞻
曠典敷
(三等護衛)依拉竒(年六十)
瑞紀珠囊麗時占玉燭調龍光承
帝眷燕譽洽臣僚有
詔徵黃髮隨班上
紫霄百年樽
手賜一品爵先邀華杖盤鳩鶴香函豔綺雕豐亨儀鎬
洛豫大樂咸韶露湛三陽廻風和萬景昭
天顔欣咫尺
綏福懋春朝
(三等護衛)都隆厄(年六十)
慶洽敷天盛生逢擊壤時淳和千載會保定九如詩麗
旭輝
螭陛祥風展鳳旗
恩覃寰海徧
大造仰無私
(三等護衛)鄂金保(年六十)
螭吻春雲際曉開合班咫尺到蓬萊瑶階高下聯
羣叟綺席東西序上台次第
頒珍華溢俎雍容
賜醴湛盈杯手扶仙杖榮黃髮
國慶
天恩仰
聖裁
(雲騎尉)常鈞(年八十四)
金闕青陽啟
瑶階麗景妍
鳳圖欣錫羡鶴算幸長延天上耆英會人間蓬島仙蓂
香春茁六椿老叟逾千尉忝承雲騎班慚預綺筵
頽齡叨厚禄五十有三年(臣食俸五十三年)
(雲騎尉)堆青額(年七十六)
愷宴千叟集
玉陛羅璁珩傳觴並鵠立序齒連雁衡
聖人統天時一德占元亨元為衆善長亨乃嘉會成三
陽協交泰羣雍慶咸寧(微臣)忝世隸葩瑵依芝英
奉職六十載華髮叨殊榮黃流映玉瓚福禄萃
昊清願進
萬年祝昌運三階平
(雲騎尉)色克圖(年七十五)
香繞爐烟刻漏遲春風先上萬年枝翩聯鳩杖承
恩舞
宫啟乾清飫玉卮(一)
綠髮蒼顔到海潯
天垂翠幕湛華斟萬人歡洽先耆壽都是
皇家長養深(二)
(雲騎尉)額爾登額(年七十四)
愷澤新同歲月添老人星向玳筵瞻頒酺茂典千行渥
貴齒隆儀四代兼列坐從容分翠斝
尚方珍寵賁霜縑白頭久沐
恩波闊
丹陛初承湛露霑雲騎趨陪華秩忝海籌叠衍
聖齡占共聆韶樂逢
昌際賡詠還聞頌禱僉
(雲騎尉)保全(年七十一)
北辰拱曜南弧燭洽氣駢填景朝旭
天閶九重詄蕩開瓊筵點注長生籙聯行華髮太平人
共祝三多向
紫宸野萃地行仙有幾人沾天上宴稀聞敷茵翊序逢
韶歲仙醖時饈澤咸逮嶰琯儀凰鈞律新芝雲篆
鶴卿暉麗醇膏霑渥樂融融論年以萬
萬福同
天顔有喜春常滿玉斗珠衡燦昊穹
(雲騎尉)百神保(年七十)
六日韶光正麗
億齡曼夀方長星拱雲從侍
座金壺玉醴稱觴蓬島方籠瑞靄觚稜正耀朝陽拜舞
欣逢嘉會歌謠慶集百祥
(雲騎尉)傅蘭(年六十九)
春風揚詡天地和
恩光喜起中朝多
詔徵千叟嘉會合藻魚樂頌瞻居那(微臣)少小事鉛槧
五十年來憶遊泮勲階延賞藉華資
茂典宣慈預清讌訢誾景物依蓬萊青鳥值序晨司開
紕幕華裀列廣座排雲彷彿金銀臺微才世選良
家子躬逢盛事榮莫比螭頭拜
賜同山呼歸來敬述
天顔喜
(雲騎尉)公泰(年六十九)
慶襲榮叨世
賞延霞驤羽轡五雲邊
龍光晝接昭回景馬齒榮承壽耉筵祝進華嵩同廿萬
算符鸞鶴集三千餘齡綘縣將開袠豢飬
恩深舞勺年(臣食俸己五十五年)
(雲騎尉)宗柱(年六十八)
酒既清肴既馨於
皇樂胥耆老攸寧敷天慶
仁壽率土揚
威靈樂萬民之所樂蔚嶽峙而淵渟吾
皇福履綏四海征僑靈圉來於庭韶咸載奏兮聲冷泠
願歌萬歲兮祝千齡
(雲騎尉)郎元福(年六十八)
古稀天子頌康年王會圖開福禄綿萬國謳吟登夀世
九霄宫殿敞耆筵聞韶風暖笙簫叶餐綺霞舒黻佩聯
卿月移來環
鳳閣景星聯處暎貂蟬玉盤彩泛丹砂注綺席香浮
碧藻鮮春滿
皇州人盡樂康衢鼓腹意陶然
(雲騎尉)發哈(年六十八)
河洛圖疇肇啟星雲景審交輝瓊臺共斟仙醴
玉座同瞻紫微庭樂躬聆韶石爐烟身被香馡拜
賜榮隨簮黻稱歌懽遠垓圻
(雲騎尉)明全(年六十七)
雲麾舊職隸元戎從獵曾鳴霹靂弓五十年來承
雨露還依
春殿坐春風(一)
祥擁紅雲綺席新春祺
敷錫八埏均豳堂鎬宴庸堪擬介
夀三千眉壽人(二)
(雲騎尉)塔清阿(年六十七)
盛朝眉壽擁仙班遲日瓊筵
渥澤頒春色滿衢尊泛灔榮光入座錦斑斕趨承豹尾
叨
恩久抃舞螭頭捧
賜還敢以頌揚為報稱嵩高人自效呼山
(雲騎尉)巴音岱(年六十六)
太平多長壽吉徵著論衡祥風和氣普四海春來
草木皆增榮乃知
聖皇斟至化肖翹跂息莫不含熙醖泰滋生成在朝盛
黃髮在野多鮐氓聯行翊序皤髮三千叟請祝
聖人曼壽而稱觥魚麗酒鹿鳴笙
熙朝嘉會今重覯不數遊河五老華渚飛明星
(雲騎尉)富克精額(年六十四)
聖世蒸人瑞延洪萬福同在廷賡燕喜向
日有葵衷異數看攜杖昌時早挂弓遙瞻春霽色輝映
夀杯中
(雲騎尉)恩特赫(年六十三)
至治享萬年大衍蓍甫揲
五世協嘉瑞慶衍綿綿瓞孟春啟
御宴盈廷皓叟列趨步齊珪璋光華耀藻祓下希征與
喬上追隸與頡是皆沐
長養髫齡至耆耋
錫宴既優渥延齡逾蔚鬱拜祝效
堯封傾葵向
龍闕
(雲騎尉)三格(年六十二)
昔傳里社懋集耆英煒煌盛事行册騰聲矧際
昌期千叟接席鶴序鵷儀覲于
瑤闕歡騰萬國
慶洽三春
天子萬壽賚錫璘玢穆穆懋典上廸
前光重華昭
德儼肅賡颺是輯歌聲惟頌惟雅(臣)襲世賞永依韶夏
(雲騎尉)永寧(年六十一)
春祺欣普錫
聖祚慶洪延授杖臚千叟稱觥祝
萬年
恩綸頒紫極雅奏叶鈞天舞蹈瑶階下丕昭
帝澤宣
(雲騎尉)兆魁(年六十)
春風詄蕩
壽㝢開日邊
丹詔雲龍裁岳祇瀆靈普肸蠁廣被萬國耉與鮐耆齡
日竁併月&KR1208;新陽咸會
芙蓉闕光敷
玉殿啟階蓂露湛金盤出厨萐厨萐階蓂麗且鮮
聖皇久道開琪筵文明上徹碧霄遠列宿焜燿依辰躔
期門末校趨班序禮盛裳華多譽處韶樂中和九
奏宣嵩呼三聲齊拜舞
欽定千叟宴詩卷十四
