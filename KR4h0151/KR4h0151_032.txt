欽定千叟宴詩(乾隆五十年)
卷二十七
預宴一百十一人詩一百三十一首
(馬甲)愛新(年九十)
閶闔詄蕩春雲浮
丹墀蹌濟杖拄鳩自宗藩百僚庶士逮農襏襫兵兜
鍪各以齒序列左右華首稽拜百禄遒有生生值
熙皥世沐浴
至澤華胥遊櫜弓囊矢秣驊騮久隸戎伍稱貔貅州來
將兵何矍鑠武公抑戒何勤修等九十耳偏自喜
侍宴
秘殿誰能儔古有此年無此遇
萬萬歲慶恩滂流
(馬甲)強兒(年九十)
暖律勻調叶瑞徵敷天樂氣共霞蒸在公鱗集
惠元吉列隊鳬趨壽作朋
賜果嘗遵禮懷核當階拜許老扶藤戎行尤沐醲膏渥
綺甲周逢卅載增
(馬甲)八十(年九十)
六日春開瑞氣新
堂簾嘉會撰良辰身同絳老能言甲細數韶華九十
春(一)
什伍編中過耄耋三千人裏列觴壺彎弓調馬風
雲壯
天上筵開夢想無(二)
(馬甲)八十七(年八十六)
再拜奏
北闕煌煌一統業
上天佑
仁聖養老霑微秩和氣扇大爐蓬壺仙聖宅飛觀崢嶸
天宇寬金鼎養丹暾海日瀛海日月淵天地大如
許人人遣長生
皇祖聖謨高萬古鳳舞鸞歌宴蘂宫詎須更覓安期翁隆
寬荷
聖時五雲出瓢中
廣殿羅仙官侍
宴跨青鸞律吕諧鸞鳳竒葅映玉盤一日可敵千年壽
錯被人呼作地仙稽首餐芝英未嘗一事横胸次
淳風還復羲皇初虙羲至今三十餘萬歲仙班最
近玉爐香近臣上
壽
天顔喜日精月華鍊陰陽香獸煙濃刻漏長六十七十
已為壽玉京清都奉
紫皇三千同德士笙鶴來翩翩詩句帶花香錦囊三千
篇手扶仙人綠玉杖雙鬢皤然氣浩然(集陸游句)
(馬甲)舒敏(年八十六)
錦旭麗雙闕彩雲翔萬山壽域齒為籙仙墀眉作
班
沛澤歲書首飲和春駐顔
慶典盛超古玉巵榮
特頒(仄起體)
(馬甲)額爾登額(年八十五)
乾清晨啟都福之庭
一人曼壽萬宇怡寧追松軼喬奉萐依蓂春敷闓豫
宴錫甘馨日臨甲乙躔耀丙丁辰垣景赤華闥雲青
臚歡垓極繡野文坰
(馬甲)李萬保(年八十五)
同和聞壤曲共酌洽衢尊何幸需雲宴還叨湛露
恩時雍聯頖璧
國慶萃蘭蓀韶景仙壺永
天光布霽温
(馬甲)松太(年八十五)
前驅隊詎習鈐韜豢養年深慶戢櫜猶記
天戈西指日千山苜蓿馬騰槽(一)
吉雲蓊布現蓬萊扶杖人人拜
賜來
帝德如天澤如海春風何處不春臺(二)
(馬甲)葉仲良(年八十五)
聖代人多壽陽和遍九垓
頒恩欣澤普錫福自
天來典紹
前光舉筵循尚齒開庥嘉徵
化宇煦育勝春臺巵泛芳醪滿壺聆晝漏催櫜弓欽
帝德什伍亦銜杯
(馬甲)黑逹塞(年八十五)
聖世陽和日臣民樂拜嘉引年春泛盎洽喜歲芳華
雨露誠加渥喬佺未足誇百男與三壽盛事屬
天家
(馬甲)唐進孝(年八十四)
曠典列長筵期羡各鳬藻赳桓預斯選拜舞瞻
穹昊彀發長楊弓閑佶飛黃皂疇昔賦采薇兹辰頌天
保雍容
示兹惠勁旅古所少
聖朝豢養深用壯安其老
(馬甲)朱爾柰(年八十四)
舜陛耆年集祥增瑞靄融
龍躔三祝進虎拜萬方同斝汎金漿馥盤羅玉饌豐多
珍
恩賚渥舞蹈樂春風
(馬甲)克蒙額(年八十四)
玉殿耆英咸集捧觴臚拜
聖人乾符方啟大衍需宴共荷
鴻鈞黼黻雲霞交麗壺觴雨露益新萬年歌我
帝德宙合漙慶長春
(馬甲)趙和尚(年八十四)
禁林春靄露華濃皓首來聽
鳳闕鐘壽籙簽名
天上詔雲璈張宴奏笙鏞(一)
細柳當時效執戈八旬倏又數年過廿年前記
武成宴太液池邊聽凱歌(二)
(馬甲)存住(年八十四)
巽申
綸綍敷春澤需宴雲天
法
舊章序接三元韶景麗宴開千叟
湛恩洋九成共聽簫韶奏六葉初看蓂莢芳鶴髮鵷行
齊獻頌捧巵亦得逮戎行
(馬甲)楊昌(年八十三)
濊澤敷霮䨴方春遍
化宇頤和壽人多戢戢徧營伍
國家兵制邁前古訓練精詳勵熊虎勁弓長箭一敵
百人人願作巴圖魯每當表禡出師時率先自奮
争鼓舞曼珠舊俗識尊親
天子威稜自神武(臣)壯不如人老乃蒙
恩煦扶杖歌捧觴舞千叟筵開日正午
(馬甲)八格(年八十四)
尚齒筵開列錦筃人間天上見聞新三千叟致稱
觥祝合慶
皇躬萬萬春(一)
紫閣圖形唱凱旋霞觴飲至勝羣仙太平億載耆年
會乂奏雲璈和
五絃(二)
(馬甲)夏起宗(年八十三)
聖世耆筵集嘉祥入歲來春先一旬至日以上辰開
仁夀懸金鏡
恩榮舉玉罍䕫龍同拜舞櫜鞬獲趨陪
(馬甲)舒魯(年八十三)
丹闕祥光徧布春臺春日同登
九重大開酺宴億兆長衍雲仍玉斝瓊漿式飲華筵麟
脯于升
一人用敷慶典拜
賜萬國歡騰
(馬甲)周邦彦(年八十三)
觚稜瑞色布瀛寰春盎
彤廷霽
聖顔浩蕩
鴻慈常格外雍容燕禮慶雲間庸材樗櫟耆年選珍醖
醍醐
内府頒簪紱叨陪榮虎旅櫜鞬途分厠鵷班蓂階耄
耋華顛集
蘭殿會元玉葉環共喜瓊筵開
夀㝢蓬山佳會頌南山
(馬甲)曹鳳(年八十三)
三十隸驃姚從征鴈磧外旅振
龍飛年(臣出北路兵一次于乾隆元年撤回)名挂馬甲隊荏苒五十春歌
謳太平代乞閒曝南榮有夢遶北塞賦糈長年多
入燕
隆恩逮沆瀣酌瓊卮翹首慶雲靄
(馬甲)張成受(年八十三)
旭景中天麗三千集燕毛紫芝心貌古黃鶴歲年
高地迥新扶杖營連舊佩刀拜
恩彌慶幸鈞奏聽雲璈
(馬甲)阿巴里(年八十三)
履端布
恩詔暢垓宣
惠風雍容千叟會貴賤同帡幪(臣)本介胄士幸躡籛偓
蹤醽醁飲長生况挹露湑濃金甌永寧謐高廪長
綏豐請上
萬年頌樂溥春熙融
(馬甲)禄隆福(年八十三)
聖世優耆老加珍出
尚方千秋殊典渥三爵寶筵張閶闔宣鈞樂烟煴藹
御香壯年儕虎旅此日荷
龍光湛露榮逾分需雲樂勝常萬方叨
錫福同慶夀而康
(馬甲)達薩(年八十三)
玉衡貞孟陬東風初入律拜
恩近元朝翦勝開人日諏吉啟法筵我
皇隆繼述三夀乃作朋七校列坐密銀幣
賜尚方吹笙復鼓瑟請誦天保詩徧德民之質
(馬甲)額里庫(年八十三)
柏露含膏
闓澤新延洪
帝祉自
天申太平錫福寰瀛洽熙皥長遊
化宇春一
師行轡沃吉行良鴈磧龍庭蹀躞場此日
彤墀歌既醉春風更試紫游繮(二)
(馬甲)額林勒(年八十三)
聖夀踰古稀康強受
天祜
至健法乾行
鴻慈繩
祖武歛福彌錫福春祺遍寰㝢耆台萃嘉宴醉飽式歌舞
襏襫亦登筵介胄還預伍不以爵以年
夀㝢信公溥
(馬甲)靳五十四(年八十三)
億萬年開大衍初
十行詔布景風舒旋承
禹膳頒三爵長戴
堯天頌九如(一)
西賮東琛輯
帝畿老人星現倍光輝戎行猶憶開嘉宴幾度櫜戈奏凱歸
(馬甲)夏湖(年八十二)
玉殿啟瓊筵祥光靄雲牖
詔進耆年人升階酌醴酒三千黃髮朋臺省逮林藪長
年今皤皤壯氣昔赳赳老記少時事樽罍易刁斗
湛恩滲漉長懋典古未有
(馬甲)達松阿(年八十二)
聖世八垓登夀㝢太和溯洽見風淳特張廣宴優黃髮
遍集耆年侍
紫宸三爵禮成真邁古五辛盤薦恰當春日臨黃道輝
卿矞筵列
彤墀燦佩紳獻瑞醴泉流琖馥承
恩萐莆出廚新
福庭敷錫咸懽忭虎拜扈趨浩蕩春
(馬甲)六十兒(年八十二)
欣逢
仁夀世共煦九衢春華首環南極龐眉拱北辰肆筵排
雁列扶杖刻鳩新拜
賜歌天保
恩滂雨露均
(馬甲)四格(年八十二)
芳宴欣聞
巽命嘉祥合獻
乾符龍笙協夀人曲雀躍羅王會圖坐接角亢躔次身
遊霄漢蓬壺三千鶴髮稱祝
億齡闓澍覃敷
(馬甲)王廷柱(年八十二)
韶景開瓊籥晨光羽仗齊盍簪台背列聯珮
玉階躋露液霑
恩讌雲章焕
御題葵忱勤獻頌
黼扆懋凝禔
(馬甲)䨇全(年八十二)
五紀開
龍躔時和調玉燭長筵列鯢鮐末坐列鞬箙鏐幣有差
等齒爵以次屬仙樂奏韶鈞醇醴芳甘沃籌添萬
億饒桃屆三千熟時春凾大同
德基翕諸福
(馬甲)&KR0946;住兒(年八十二)
南極星輝斗柄東祥開
夀㝢萬方同舒長化日瞻
天近汪濊
恩波被澤融聯綴玉階惟獻曝依光
黼座效呼嵩兼珍幸飫仙厨味身在蓬萊閬嶠中
(馬甲)保金(年八十一)
三春開甲殿百禮頌壬林爵立杯銜玉鳩飛杖撰
金鸎花韶景盎魚藻
湛恩深執戟依
堯陛千齡進雉斟
(馬甲)郭保(年八十一)
六㝢泰階平芳序調温淑
聖人重引年行慶
敷五福吉日開華筵珮玉鵷班肅珍饌欣分甘兕觥泛
醽醁同歡率土騰純嘏
萬年卜欣歌在鎬章擬和虞韶曲
(馬甲)蘇靈阿(年八十一)
北指旌旗奏凱還(臣出北路兵一次)長年賦粟臥戈間金
漿㶑灔彤階飲玉杖扶攜
紫禁頒兩樹寳旛齊引領
九重釦砌竟容攀期佺彭羡皆為侣耒耜弓刀亦共班
春滿共欣腰脚健心歡未覺髩毛斑椿榮桃實天
邊種雨露饒還到草菅
(馬甲)二達塞(年八十一)
聖澤優耆耋
彤廷式宴初崇儀叨授几嘉會喜聫裾慶洽歌衢叟
懽同在藻魚
泰階多瑞靄暨被徧扶輿
(馬甲)常泰(年八十一)
綴班蘭錡憶從軍赫矣
天威覩策勲沐
澤仍偕貔虎隊登筵乂列鳳鸞羣珍分玉膳中厨出錦
織龍紋
内府分駑馬方慙無報稱瞻
天何幸籋青雲
(馬甲)阿哈(年八十一)
醲化臻熙洽春祺重引年雍雍臚庶老秩秩敞珍筵合
殿光迎旭芳樽錫自
天欣隨麟鳳侣儀舞玉階前
(馬甲)䨇保(年八十一)
翠釡冰盤玉饌鮮雲璈吹徹
九重天彎弧也預扶鳩伴要祝
君王夀萬年(一)
福衍箕疇景運昌廣筵開處藹韶光(微臣)親飫瑶尊醴
不數簞醪河水香(二)
(馬甲)八十四(年八十一)
宙合
皇威播身忘部曲微前驅雲叠棧飲至錦裁衣席布
丹霄迥杯承玉醴馡又逄期羡會鶴髮沐
恩輝
(馬甲)林宏勲(年八十)
星雲爛日月光天地繁會百寶昌我
皇乾健行不息直合京垓億兆延綏康
恩膏廣沛謨洋洋用紹
祖武耆筵張皤皤者黃髮嵩呼舞蹈相扶將微材叨隸
貔虎隊嘉會幸列鵷鸞行
聖恩如天高且厚彤墀廣讌陪霞觴仰瞻
斗極春正長
(馬甲)八達塞(年八十)
綺歲豐占瑞靄融筵開夾陛日曈曨
天庥駢疊人懽忭
帝德光昭
聖夀崇(一)
彤廷高宴集簪紳下逮戎行酒醴均韶樂中和宣九
奏元音偹紀
萬年春(二)
(馬甲)武蘭太(年八十)
舜殿揮絃日
堯衢擊壤時敷天開夀算率土徧春熙黃髮扶鳩杖雕
筵敞玉墀八旬逄
盛典千叟頌
繁禧晴旭輝金闕和風泛玉卮綴班依七萃竊擬九如
詩
(馬甲)額爾登(年八十)
廣殿春融化日長開筵黃髮引千行夀人夀世知無
量鼔舞衢尊樂未央(一)
欣陪酺宴綴朝紳雲日光輝仰
聖神凱宴昔年曾飲鎬觥詩今日又龡豳(二)
(馬甲)拉住兒(年八十)
朵朵晴雲曉漏傳珮聲鷺序共朝
天誰知賦粟牙旗侣也許分甘
玉案前錦豔葡萄旗鳳羽螺斟鸚鵡鼎龍涎自今扶杖
彤庭後歸傲蓬萊海外仙
(馬甲)三竒哈(年八十)
恩綍新頒重引年皤皤黃髮競随肩傳來玉斝霑
膏渥拜舞咸瞻咫尺
天(一)
紫塞風高羽獵雄雲屯七萃引琱弓習勞肄武年
時慣
恩宴偏隨鶴髮翁(二)
(馬甲)碩占(年八十)
縫掖圜橋方望澤袀衣先得沐
春暉梅羹調後晴初麗寶甕分來日未晞正喜紅雲開
紫極欣隨黃髮拜
彤扉茅檐腹鼔
堯厨宴隊隊酡顔策杖歸
(馬甲)燕堵(年八十)
大德曰生仁者斯夀玉劵蘿圖自
天申祐
敷錫庶民筵几聿授千叟偕來九韶迭奏
聖算萬年福洪德懋
(馬甲)王廷佑(年八十)
身閒怡化日伏處仰
陶甄鵝鸛思同隊駑駘憶舊韉短檐惟負曝小草亦知
年已許辭鞭弭還容厠几筵三巡歌醉飽四豆飫
甘鮮不盡迎陽意傾葵老益堅
(馬甲)達爾瑪(年八十)
恩筵鱗集古無䨇西越流沙東海邦廿萬餘齡同致祝
暢垓豐樂俗敦龐(一)
祥和風動萬年枝翾動機翔甲茂滋拄杖幸隨簪
組後捧卮同賦蓼蕭詩(二)
(馬甲)西爾大(年八十)
大衍乾符啟耆年齒德昭肆筵排玉砌叶律奏瓊簫麋
夀三千集
鴻釐萬億饒華胥真樂境寧復羡松喬
(馬甲)姚之耀(年八十)
引年典茂授几撰杖期頤耄耋爵班齒讓小大稽
首臚愉貢忱稱
萬夀觴禮洽壬林莘莘祁祁魚魚雅雅及爾陪臣儀秩
心寫維引翼之又蕃滋之于
萬斯年鞏丕丕基
(馬甲)劉傑(年八十)
鵷鷺班行肅稱觴
玉陛前健誇雲際鶴樂倍地行仙北斗瓊漿酌南山
夀籙綿三千齊舞蹈香染
御爐烟
(馬甲)郎鐸(年八十)
郅治徵昌運維
皇受祉駢膺圖年五十拜席叟三千夀㝢躋真徧
宸躬慶更延自
天純嘏錫覃被洽垓埏
(馬甲)林茂清(年八十)
宴千叟祝
萬年肆延設席瑤階前
古稀天子夀如天蘭蕤
五代國慶駢願將熙皥康衢舞譜入中和韶樂絃
(馬甲)德惠(年八十)
維
聖繼
聖恩重光千叟嘉燕開紫閶老更義析騐岐政陪隸賤逮
登虞庠飲和食德被康樂
重熙累洽凝嘉祥億兆春調四時燭三千人進
萬夀觴
(馬甲)大保(年八十)
古稀天子慶當陽南極星輝耀角亢燦爛雲霞齊拱北
佽飛拜
賜並鵷行(一)
酒號延齡瑶斝捧杖名靈夀玉階扶三千黃髮
熙朝瑞不數香山九老圖(二)
(馬甲)五保(年八十)
紫禁新韶麗光華敞綺筵階蓂敷六葉眉夀集三千宴
鍚辛盤後稱觴
玉座前便蕃歌既醉億萬慶長延
(馬甲)明通(年八十)
芝宇蓂階瑞靄霏筵開
錫福福如幾耆年扶杖酡顔喜春滿蓬瀛
賜宴歸(一)
序啟青陽晷影遲耉鮐人夀邁周詩
天家沆瀣羣沾得絶勝屠蘇最後巵(二)
(馬甲)德義(年八十)
執殳赴雁磧搴旗越龍沙宣揚
神武略貔虎力倍加(臣)本駑駘質豢養
澤靡涯金漿暨珍綺垂老獲拜嘉長為徧德民飽食安
室家不餐赤松實不羡安期瓜
(馬甲)查漢太(年七十九)
綘闕啟兮華鐘鏗珮鏘戞兮韶濩鳴髮皤皤兮傴
僂行三千人兮廿萬齡肴核陳兮旨酒馨既醉歌
兮天保呈懿
文德兮四海寧
天行徤兮久照恒
(馬甲)和順(年七十九)
皇風調玉燭
闓澤運鴻鈞觴進羹斟雉筵開脯擘麟釦墀容策杖文
磶許敷茵天保陳周雅中和調更新
(馬甲)王玉(年七十九)
今日長筵蔚瑞華溟觴嶽豆浩無涯生逄
聖世人多夀都向
彤墀酌紫霞(一)
時和正值泰階平
賚予便蕃逮騎兵鳩杖盡題靈夀字精鏐咸載職方名
(二)
(馬甲)雍熙臣(年七十九)
聖治邁隆古緝熙綿祺福世皆遊佺僑治己軼軒俈麟
趾歌三章鶴髮人百禄盛禮陳尊罍大樂偹鞉祝
精鏐龍拏牌流蘇鳩踏竹
湛恩敷濊汪淪浹徧九服
(馬甲)趙文貴(年七十九)
昇平嘉慶啟天閶千叟羣歌零露瀼酒泛瑶尊稱
曼夀律吹玉琯正春陽九華日絢曈曨采五色雲開糺
縵光擐甲餘齡榮與宴欣看六幕瑞符昌
(馬甲)蔡璟(年七十九)
羲馭寅賓出年輪甲子推新春開
舜日曼夀識
堯眉優渥擎金斝光華拜玉墀環瀛當此際長慶洽
重熙
(馬甲)高名立(年七十九)
蒙莊殊眇見大年誇大椿春秋八千歲自謂無其
倫不知歲月長本滋雨露均雨露之所濡草木皆
延春生逄
熙盛朝日就光華新扶杖登九陛布席羅八珍拜手以
颺言有願咸得伸所願夫如何非在榮一身年榖
靡不豐風俗一以淳凝庥萬萬古亘仰吾
皇仁
(馬甲)金濟(年七十九)
歌青陽舞雲翹春來浹旬布九霄慶
重熙洽夀宴
帝歌卿雲旦復旦盛典開天亘古無恬和萬物貢貞符
貞符緝嘉祥集尚齒
恩隆無等級執戈之士禄亦及
(馬甲)林燦(年七十九)
於赫大宇廣運無疆
皇仁風扇
天德日強仙蓂萬葉瑞日鴻昌春祺敷錫玉醴霞漿葆
元怡粹瞳方髮黃祥光溢霄積禩彌長
(馬甲)徐世美(年七十九)
慶際運會隆道載宥密廣
闓澤春布濩
鴻禧日肹蠁引年盍朋簪列宴依仙杖千行罍匜馨兩
部韺䪫響東風恊氣和旭日天宇朗介士一何榮
老復霑懋賞
(馬甲)達塞(年七十九)
大哉陽德茂
盛世績咸熙絳老霑
醲澤蒼生荷
聖慈兕觥稱共舞鳩杖拜同持環祝金甌鞏春臺徧八
維
(馬甲)長安(年七十九)
鍚福普紘埏廣讌示
慈惠鶴髮簪紱輝階墀雲日麗三千人瑞徵咫尺
天顔霽中和有餘音尊爼皆至味沗陪珪組倫亦逮鞬
箙士
盛典往牒無顒頌
前光繼
(馬甲)來住(年七十九)
大氣鴻鈞轉京垓景運開
龍章頒巽命鶴髮舞春臺共喜迎祥徧還欣拜
賜迴便蕃由
錫福福更自天來
(馬甲)化有禮(年七十九)
衎宴式敷韶序懽承無算觥籌
羲軒上臨黼座期羡環侍
龍樓法膳帣鞲用飫仙醽舞蹈以酬真喜夀人徧宇
樂邁閬苑瀛洲
(馬甲)耿興耀(年七十九)
旭景開嘉宴歡聲滿
帝都衣冠耆社會尊斝漢廷酺精鏹分瓊庫珍餈出玉
厨禮成歌既醉萬載慶
昌符
(馬甲)楊芳茂(年七十九)
帝籙祥呈萬仙曹慶倍千
恩光埏極合春氣斗衡連玉琯調昌運瓊樽溥
御筵夙承琱甲後今到綺筵先尚憶風雲壮唯欣雨露
鮮敬依蒲藻詠愷樂誦瑶篇
(馬甲)陳永(年七十九)
乾天紀五十普天
敷樂夀長筵令節開盈階集黃耉集黃耉兮登春臺梯
嶂環瀛亦奔走泛東海以為觴壘昆侖以為豆樂
同雲門咸池大章大卷大韶大濩和人随木公洪
厓安期羡門偓佺彭籛後沗隨鳩杖班式宴酌春
酒介
鴻喜協悠久
(馬甲)三逹塞(年七十九)
淑氣氤氲初徧
九重酺宴斯張兆民以引以翼
景運而熾而昌九醖香浮玉琖三呼聲徹
雲閶願陳周雅醉飽珍幣更
錫尚方
(馬甲)三保(年七十九)
霜髯雪髩侍
丹除宴鎬欣同在藻魚來聽鏗鍧
天樂奏倍知
聖治邁華胥(一)
春韶旖旎景暄妍冠佩雍容列綺筵
聖夀怡康齡萬億臣心藹吉叟三千(二)
(馬甲)常清(年七十九)
六幕新韶晝景長
一人有慶頌無疆肆筵饌擘麒麟脯尚齒班随鵷鷺行
廣殿風和春浩浩層霄露渥曉瀼瀼承
恩竊附賡天保共仰
宸題倬漢章
(馬甲)五十七(年七十九)
綺旭升金掌
彤宫敞夀筵爵雖殊貴賤齒亦序班聯醬爵有加禮
栽培無盡年弧南星晝現相顧悉期佺
(馬甲)武爾登額(年七十八)
蓬壺日月紫霞杯親向
堯天拜
賜來花砌景遲仙杖擁雲璈響合綺筵開爐香馥處臚
籛羡華藻敷時盛馬枚率土共登
仁夀㝢樗材尤幸上春臺
(馬甲)那三泰(年七十八)
聖皇御宇開五紀乾坤之策大衍起京垓億兆
德積累萬國豐康俗淳美乃
召國老庶老偕眉梨鮐背三千排三爵秩秩簫管諧
古稀天子超萬古垓維燾載歸安懷
(馬甲)張美(年七十八)
黼座純禧懋春筵皓首排牲牢羅玳席鐘磬奏
金階咫尺瞻
顔近三千拜手偕耆年登樂愷康阜惬
宸懷
(馬甲)和色賁(年七十八)
玉律調風肇轉
瓊筵慶澤維長乾坤策開大衍星雲垣映重光
北極千宫擁仗南山
萬歲稱觴(臣)以戎行飽
德惟祝
聖夀無疆
(馬甲)金文燦(年七十八)
福疇
敷九五懋典廸維
前星合丙丁現齡推甲子駢
雲仍延萬禩鮐耉廣三千自愧彎弧老稱歌在藻篇
(馬甲)安泰(年七十八)
引年冠佩集共球
萬福攸同百禄遒如大願船收碧海若恒春樹種丹邱
金漿玉醴承三爵文綺精鏐徧十洲共戴
皇慈葆長徤盍簪人盡偓籛流
(馬甲)福舒保(年七十八)
卯際南山什寅杓北斗魁春生
熙世滿
恩比古皇該
大衍乾坤積
長祥日月開
慶行虞廪米酺鍚漢宫醅典並圜橋聽歌從擊壤來鳩
笻無鯾䭇鮐髮總䯽䰄卑末儕千叟怡愉徧九垓
願同瓊露飲長喜祝臺萊
(馬甲)常永(年七十八)
南極耀晴霄氛氲團瑞霧華筵設
紫闥各試青雲步皓鶴森成行玉斝浮甘露曈曈瑞
日旉耆筵喜氣欣溢酺樓前醉飽共承
膏澤渥中和仙樂奏鈞天
(馬甲)惠昌(年七十八)
鳳琯宣韶淑景開趨朝耄耋喜紛來親聆
玉陛韶韺樂徧荷瓊霄沆瀣杯
鍚賚共欣邀曠典霑濡何幸及凡材鏘鳴
闕下冠裳集五色祥雲護上台
(馬甲)陳綱(年七十八)
春王正月行慶
施惠
受兹介福
施及四海(叶)黃耉鮐背敬如
君所飲食衎衎則燕則譽(叶)
君子萬年福禄綏之光被四表無不宜之(集經語)
(馬甲)四黑(年七十八)
海宇邀
恩日嵩呼入覲時自
天頒寵澤匝地荷
鴻慈翠釡調珍膳瓊筵捧玉卮微忱同拜祝
萬歲集蕃禧
(馬甲)沐彛林(年七十八)
歲陽奮軋啟新春太蔟司宫第六辰班序
彤墀虔祝
嘏羽林都是列仙身(一)
閶闔晴暾麗九天氤氲香氣靄爐煙歡闐鯢齒三千
軰
霽展龍顔億萬年(二)
(馬甲)德通(年七十八)
南弧朗耀老人星長傍微垣光氣紫
聖皇御極五十年化成久道大衍紀三階共仰世昇平
羣頌
古稀聖天子封人拜手祝三多雲仍五葉謌麟趾盈階
此日夀樽開
詔許當朝授筵几瑶觴共捧衆心歡春曦煦育
天顔喜
(馬甲)富森保(年七十八)
法
祖敞耆筵天膏飫醴泉燕毛惟尚齒鶴髮許随肩柏露符
嘉瑞琅霜介
聖年銜
恩歸細柳韶景浩無邊
(馬甲)增紹(年七十八)
珠緯垂芒焕斗樞寶光雲裏慶張酺春秋億萬
軒齡紀甲子三千叟數符載喜堂廉交叶泰還忻蒲柳
燕承需長生漫說東華籙
鍚羨天邊史牒無
(馬甲)郭邦彦(年七十八)
寶籙敷鴻庥夀㝢恢九有恭惟
泰運開彙征集羣叟
錫宴溥春祺歡顔洽黃耉遥瞻南極星光輝燭奎斗馬
齒算已長鳩頭杖在手侣征僑安羡祝
日月岡阜
(馬甲)狗兒(年七十八)
萬年天子慶昇平法
祖重開夀讌成皓首龐眉同拜舞欣欣草木亦滋榮(一)
合大九州為夀㝢徧三千界悉耆年
彤墀鵠立鳬趨者位列長生最上仙(二)
(馬甲)哈占(年七十八)
五十開陽籥三千集老臣並登
仁夀㝢恒樂太平春授几初筵秩㪺漿大斗醇卿雲昭
復旦億載沐
恩新
(馬甲)齊那里(年七十八)
新韶令節慶
敷恩閶闔雲開覲
至尊天鍚九疇先五福禮延千叟肇三元長生酒進娱
佺偓靈夀鳩扶樂綺園同向春臺觀朗曜夜來南
極拱
微垣
(馬甲)豐盛額(年七十七)
皓髮龐眉背隠鮐
新恩賜杖跨鞍回道旁笑語期門侣親吸瓊尊
御酒來(一)
南弧長燦老人星瑞應多從
治化徵環海謳歌騰祝日
福籌齊慶萬年增(二)
(馬甲)廣福(年七十七)
啿啿春祺盛開韶協氣温引年
頒寵誥敷宴啟仙崑羽爵天膏沃山龍
帝座尊願言備廣福微賤以名掄
(馬甲)䨇喜(年七十七)
趨陪
嘉會聽鳴珂湛露榮霑日下多但覺蓬池春意滿醍
醐濃亦似
恩波(一)
鐵騎琱戈少壮曾只今馬齒又新增
恩光被處同申祝熙景歡聲羽衛騰(二)
(馬甲)烏蘭泰(年七十七)
玉燭均調日
瑶階六葉蓂
一人欣有慶萬國樂咸寧旭日衣冠集春風酒醴馨白
頭參騎隊
恩許宴彤廷
(馬甲)那爾泰(年七十七)
武臣欣入宴脱劍換朝衫華俎珍羅海甘醪蜜啟
巖芝英招綺皓樹羽聽䪫咸養老崇隆典
雲書五鳳銜
(馬甲)長德(年七十七)
行間早歲列期門異數欣叨覲
至尊甲米月錢多請受不教效力但蒙
恩(一)
紀
恩祝
聖立班同白髮三千映日紅若道羣仙誰得似今朝都
在五雲中(二)
(馬甲)管承燦(年七十七)
夀㝢春祺普羲爻叶泰占春辰開綺盛小草近陽暹入
座觥同酌濃
恩露許霑三千人舞蹈
雲日共依瞻
(馬甲)王應元(年七十七)
法酒均霑入宴榮瓊筵開處會耆英華胥世界多
人夀合雒時光最泰亨黃髮在廷增順象紅雲遥
望頌昇平寸荄小草
恩波及忻對南山進兕觥
欽定千叟宴詩卷二十七
