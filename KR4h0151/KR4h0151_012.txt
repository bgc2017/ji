欽定四庫全書
欽定千叟宴詩(乾隆五十年)
卷七
預宴七十八人詩八十六首
(輕車都尉)承紹(年八十二)
金碧觚稜旭景鮮
詔從紫禁敞雕筵奉車已荷華資廕就席欣看禮數虔
麟殿
賜氊排彩仗鳳樓觀酺汜朱絃早逾東序延耆老未羨
南榮曝偓佺家法羲軒欽繼
武朝儀睢洛遞差肩
古稀天子承
天慶
五世瓊枝祚萬年
(輕車都尉)鐵保(年七十八)
聖人首出
恩膏溥八表共球集庭戶淳風保赤
邁古皇曠典引年繩
祖武三漿絡繹出
天厨六膳繽紛飾雕爼熙熙白髮儼趨蹌戢戢華簪同
拜舞聿稽宴衎古有行前者鈞臺後鎬京未聞邀
澤皆耆耋兒齒方瞳遞舉觥(臣)叨世禄慙無報執戟從
征記年少赫濯
天威奏凱還從容
聖世依
鴻造金鏞迭奏鶴籌添薄海蒼黎
聖澤霑(小臣)敬獻登三頌禁扁欣聞
五福兼
(輕車都尉)四十一(年七十八)
丹詔輝煌自
九重由來耄耋未身逢天將星日流為瑞人盡風雲識
所從並列千筵浮玉醴羣扶九節倚仙笻輕埃莫
效賡颺意
萬歲嵩峯復華峯
(輕車都尉)瑪爾洪阿(年七十五)
文字浩千萬
綸綍謨猷盛和聲隨祥風上戴
天子聖吾
皇詔
祖烈積照涵德鏡俾夀浩無涯坐與億兆慶東風右掖春
九州花相應穆穆鸞鳳友金舂撼玉應
帝載彌天地
元祗祉兆姓崑崙高萬里鷄唱聞
清禁下已億萬年瞻相
北斗柄(集韓愈句)
(輕車都尉)覺羅安德(年七十一)
渥宴
彤庭開秩秩醰粹醇醲
恩普溢
詔集耆齡預廣筵獻歲發春之六日融融芳序轉三陽
暖律微和日漸長疊拜瓊饈兼玉醑羣看鶴髮綴
鴛行扶鳩抃舞霑
慈惠周雅欣同歌既醉耄年更預引年觴喜共松喬班
齒位仗外輕風入柳條雲中廣樂奏仙韶于胥愷
樂歌嘉讌長願稱觥頌
帝堯
(輕車都尉)吉祥保(年七十)
九重堯闕旭初升令節先期近試燈十日春風纔送暖
億齡
夀㝢喜同登鸞旗
莅學歌難老鶴髮盈
廷慶作朋嘉會曠逢千載盛華筵夐設五雲層珍羞
飫處雕盤燦玉醴斟時露瀣凝
螭陛鈞韶偕樂愷鵷班黃綺共趨承
虞廷世賞叨
恩渥鎬宴歡騰頌
福增壤叟康衢齊抃舞躋堂親見兕觥稱
(輕車都尉)柏凌泰(年六十七)
慶襲華資隸奉車腰鞬長得扈
鑾輿三漿六膳
天家饌身傍紅雲侍燕胥(一)
棧豆虚糜卌二年欣榮復綴叟三千金盤齒馥和
羹味綺席肩差介
夀筵(二)
(輕車都尉)五格(年六十七)
璿璣斡運穆矣天行
聖協厥撰久道化成春祺啿啿光被八紘洪惟
仁祖叟集千英
皇則繩之數倍而贏三殿敞赩五齊泛清鱗集鳬萃鏘
鏘佩珩(臣)惟散木洊至華纓承
恩襲祉奉車叨榮禮參飲饋樂聆英莖仰祝
曼夀稱彼兕觥
(輕車都尉)金忠(年六十六)
列爵趨
丹禁叨榮侍
玉除謾云參上駟敢詡駕輕車
盛世人增夀餘年
帝錫譽三千符禮樂百五邁圖書就列擎春酒依行入
直廬丹忱歌愷樂嘉會日方舒
(輕車都尉)巴哈布(年六十六)
軒鏡臨
丹極堯尊酌
紫宸獻鳩隆國老躍雀及(微臣)騎昔隨千帳盤纔列五
辛紅雲遥捧處瑞靄指勾陳
(輕車都尉)魁住(年六十五)
廣殿祥風和氣韶春慶禮芳筵
錫純爰進千叟繩
武於昭萬年燕飲詩傳周雅賡歌韻叶虞絃奉車世承右
職登瀛名隸列仙
(輕車都尉)薩哈岱(年六十四)
元正啟祚光風被蓂舒六葉呈金戺長庚星朗拱
松軒三多競祝三陽始引年
錫宴會蓬壺
申命春酺各尚齒醲霑紫府碧雲漿分甘黃耉
天顔喜耆英矍鑠數倍千異瑞庥徵承
帝祉雲璈天半徹瑶池九閶佳氣螭頭起備員羽衛沐
優班幸與崇筵荷
綸旨願從無量頌長生鶴算循環億萬紀
(輕車都尉)塞泰(年六十三)
琅璈仙奏叶雲韶
帝澤涵濡雨露饒皓首龐眉羣侍從武臣榮幸傍
丹霄(一)
祥烟瑞日煥
楓宸濟濟簪纓拜舞均願上華樽稱
聖夀攜鳩長樂太平春(二)
(輕車都尉)慶海(年六十三)
霽日輝
丹極需雲啟
御筵
恩光榮四照春慶集新年卦揲全蓍衍籌添列屋連玉
觴齊捧處真覺
福如川
(輕車都尉)伊林泰(年六十一)
惟
聖建極資始體乾作人雲漢峻極于天洪纖燾覆中外
陶甄
申命巽布斟闡化權
深仁涵育慶五十年廸維
祖德重光聿宣濟濟耆彦莘莘華顛乃蠲初吉乃設酺筵
(臣)忝中尉奕世
賞延莫崇惟岱纖埃棲旃莫深惟海涓流納焉合叟之
算增如嶽川
聖齡永慶夀鏡大圓
(輕車都尉)馬成麟(年六十一)
帝德邁羲唐海宇登仁夀羣欣化日長疊荷
恩寵厚
玉詔下
紫宸金闕集黃耉仙樂動南薰天漿頃北斗拜舞覲
龍光曠典得未有(微臣)事執殳竊祿卌年久深慙馬齒
增每隨
豹尾後何幸異數頒
錫宴與千叟願進
萬年觴長此歌岡阜
(輕車都尉)佟連貴(年六十)
襲職承
恩渥非材忝羽林趨風慙駿足向
日矢葵心玉醴頒三爵雲璈奏八音引年隆曠典
聖德萬方欽
(輕車都尉)色爾登(年六十)
慶值中天祝
聖時盈廷拜舞會期頤貞符溯自
仁皇啟廣宴重叨
大澤滋春入九閶人靄靄歡同八表物熙熙雲漿便是
延齡味不羨金膏與玉芝
(廵捕右營參將)馬乾宜(年七十四)
夀㝢擴無際苞赤縣神州冀以涓垤思超華祝衢謳
恩兖兖四塞瑞緼緼溥周六蓂青陽啟萬國蒼顔稠舒
徐萃纓祓重疊捧饌羞自對揚蹌濟迄懸車巖陬
庶老謝荆扉名藩赴星郵扶桑偕闓豫南極同炳
彪
奎章柏梁賦開宴佳氣浮橐筆上雍容執戟明光儔稱
觴復稱
祝億載鞏金甌(九州名體)
(原任參將)孟克(年八十二)
夀㝢韶光麗祥飇鼓太和引年真懋舉紀
盛許賡歌曾識風雲氣長哉雨露柯據鞍慙馬援健飯
比廉頗易卜需之泰詩云旨且多嵩呼並華祝洋
溢是
恩波
(原任參將)富爾遜(年七十)
玫戺春浮翠葆金鋪曉敞瓊筵三漿
唐陛杯斝九奏
虞廷管絃叨秩久慙豢養
賜閒仍荷傳宣壺郎敬書嘉應瑞緯南天早懸
(原任參將)寧順(年七十)
紫氣
蓬萊仗
星筵霄漢間醴肴逢饜飫珍綺逮班斕禮樂叨今數
韜鈐是舊班十齡周甲後
恩渥駐衰顔
(原任參將)福明(年七十)
八紘齊慶福如幾
三殿筵開春晝暉絳算共隨仙籙永夀星羣拱
帝垣輝
恩華今喜聯尊斝戎隊曾經列靺韋琪樹萬年雲五色
敬從
瑶戺識瞻依
(原任參將)王希曾(年六十七)
昊天儲祉錫
聖天子敬德欽承萬國綏履天五地十
龍飛瑞紀肇
億萬年贊元扶理四海耆夀龐眉𥅆耳來會於
廷星雲錦綺以人為瑞值春方始肆筵設几酒香肴旨鳩杖
斑斑文紈儗儗
駢錫無量三千迤邐唯
聖天子
天德合揆唯萬國(臣)翊拱
垣紫豈唯豳歌躋堂酌兕
萬夀無疆軼千聖軌
(原任參將)堆欽額(年六十六)
盛世耆鮐數乾坤億萬家並邀
天澤渥共紀
帝恩賖地接琅霄近光騰若木華擎巵漿似玉懷核棗
如瓜煇抱羲輪珥辰開斗柄車青陽齊愷樂綠髮
最亨嘉夙忝犀函列今慙馬齒加翎猶揚五色轡
尚控三花六葉周餘甲重英建後牙為看環海祝溢
慶靄閩闍
(原任遊擊)千佛保(年八十)
無邊
福德仰巍巍
慧日祥輪耀九圻一切微塵臻極樂衆生夀者普皈依
三千世是華嚴界五百厨餐薝蔔馡八祑(小臣)千
佛保萬年敬頌
佛光輝
(原任遊擊)星保(年七十六)
(微臣)名星保敬知仰
北斗耀傍
紫微垣主錫天下夀一星名天樞璇璣權迭受玉衡及
開陽瑶光實杓首貞陬萬物春燦爍光華糺是時
泰運昌
天子錫千叟肅穆覲
華蓋五精廿八宿含譽暨格澤暉映
天厨酒經緯積靈憲精英絢澤藪(小臣)依末光駢羅仰
蚴蟉昔忝觜參末今隨角亢後連珠耀南極天地
同長久
(原任遊擊)達冲阿(年七十二)
天威震疊式九圍鎮西宜禾我藩籬執殳憶從羆虎師
偏裨備職供指揮(臣於乾隆三十年曾在烏什城打仗)
運籌决勝仰
聖算振師奏凱孚
神機功牒優加及營弁邊陲底靖
成功巍暮齡歸老復邀
寵引年
盛典頒
彤闈生逢六紀荷
聖慈龐眉華髮相因依
春殿從容隨鶴列榮光俯照銜
恩暉即今崑臺併月窟操璠握瑾同會歸(小臣)拜手獻
謠頌
羲圖萬里呈祥機
(原任遊擊)韓寧遠(年六十九)
維
皇錫極燾冒九圍
允文
允武作
君作
師儀型萬方綱紀四維新陽吉日麟舞鳳儀酌尊甘露
佐膳臄脾皤皤黃髮以恬以嬉考驗往籍孰嫓
惠釐開榮灑澤駢頌
皇祺
(原任遊擊)黑黑(年六十八)
萬年開
夀㝢千叟彙臣僚北斗璿衡轉東風玉律調衢尊方叶
慶華祝更增謠
錫宴鵷聯序賡歌鳳舞韶非烟瞻瑞靄就
日捧璇霄鎖鑰雄邊寄(臣前任宣化府遊擊)櫜鞬
懋賞邀敢誇臨陣勇已荷策功超(臣出兵打仗前後得功牌十蒙賞銀兩)
列衛衣裁褶隨營射舉標(臣前後隨圍六次)力應慙矍鑠
班喜隸驃姚燕譽承
恩重詩篇記露蕭
(原任遊擊)常格(年六十八)
寰宇翔太和化成資久道
仁夀萬斯年永世錫難老韶光開玉衡春宴麗魚藻臣
齒自髫齡忝列戎行早歷官備遊奕振旅從征討(臣曾)
(出征打仗三十四次得功牌七)駐景荷
恩慈不羨安期棗宴預千叟倫于胥邁軒昊九如莫不
增詩人善頌禱(微臣)願賡颺虎拜陳天保
(原任遊擊)佟保(年六十六)
曾分戎閫到黔陽萬里熙和慶靄長玉醴金盤分
湛露耆齡此日奉
恩光(一)
椒屏獻歲啟春暄
朵殿臚歡奉
帝恩世載素餐(臣)職愧葵忱敬獻
萬年罇(二)
(原任遊擊)趙宗灝(年六十五)
福地承
恩渥滇雲紀歲華榮隨
仙仗近慶拜
御筵嘉彩鳳儀還舞靈桃實又花如天歌
聖夀春色浩無涯
(原任遊擊)德住(年六十一)
陽春育物雨露滋薄植悉荷
皇天慈(微臣)竊禄四十有七載退休幸得瞻
洪儀仰惟
仁祖朝千叟觴
彤墀乃今童顔皓首列坐數再倍自耆而老而耄期
(臣)昔奉軍符奮力黃沙陲
旌庸賜鏹典稠渥感激久已淪膚肌(臣出兵打仗五十六次蒙賞功)
(牌銀兩)邇來涓埃百無效大官月廪猶虚糜何期樗
櫟材獲賡魚藻詩願頌大斗敬祝
無量夀長依
化日瞻皥熙
(通議誥封大夫)達春(年九十一)
天惟純佑命
皇建其有極和恒四方民
明哲實作則乃承敘
萬年用丕式見
德在璿璣玉衡協時月正日廸唯
前人光子孫其逢吉則無遺夀耉越(小臣)諸節有服在百
僚乃言底可績俊民甸四方純其藝黍稷唯兹唯
德稱乃賡載歌曰五服五章哉予擊石拊石以昭受
上帝萬邦惟無斁(集書經)
(武翼誥封大夫)白為公(年八十四)
祥圖天地寶道
聖夀日月升恒獻歲
詔開閶闔長春瑞洽觚稜(臣)齒剛周七紀仙班叨預三
朋欣共文麟威鳳慶依玉檢金繩
(三等台吉)阿布都尼雜爾(年六十九)
帝德超三古
皇仁暢九圍
淳文開傑閣
神武定戎衣崑嶺逾西極葱山拱北闈河瓊來紫綠宛
馬貢騂騩康阜咸州縣迢遥若
輔畿羣瞻
天覆燾共耀
日光輝絃喜薰風溥詩歌
湛露霏萬年崇
聖夀千列荷
恩暉末齒儕黃髮春光覲
紫微瑶圖恢海屋願逐鶴籌飛
(三等台吉)帕爾薩(年六十四)
靉靆卿雲現瞳矓化日舒獻琛來絶域執戟侍周
廬虎拜瞻
金闕鸞歌奏
玉除微忱隨擊壤
湛露霈崑墟
(廟四品太官)黑達塞(年八十)
化宇躋仁夀芳筵啟上春
天庥滋備福人瑞集良辰銀甕呈瑶圃璇樞麗
紫宸
典申重有慶
澤沛浩無垠
誠召
三靈叶圖呈萬葉新駿奔(臣)職分榮被
帝陶甄弱質舒微藿長年蔭大椿欽兹
慶雲宴賡得和輪囷
(廟四品太官)保住(年六十五)
蒼顔黃髮聚耆英濟濟三千愜
聖情盛有箑蒲頒
帝座不煩斟雉自臣鏗萬方齊樂春韶永九夏曾聽大
樂成肅穆聯班仍序齒駑駘何以答
恩榮
(四品頂帶原任頭等護衛)關保(年八十六)
九宇駢黃髮三多祝
紫閽
夀徵觴上夀
孫慶榖詒孫笑語堂廉洽瞻依庶類蕃自榮環衛士
就
日捧
堯樽
(内務府茶房二等侍衛)三格(年八十三)
解識人間瑞草魁
筵開
天上許追陪耆英榮入三千數甲子欣排五百迴蟹眼
曾容調湛露龍團每喜聽春雷南陽菊水猶能汲
長瀹頭綱
萬歲杯
(二等侍衛)舒通阿(年八十一)
薄海陽和煦
元功化育該有生依
夀㝢至樂共春臺
雨露層霄降鵷鸞逐隊來藜光從丙見蓂莢向辰開清
切依
丹禁
恩施飫綠醅鈎陳忝宿衛獻頌愧鄒枚
(二等侍衛)農阿里(年七十八)
天地貞符健
君臣慶會同筵開
雙闕北樂奏
五雲中歲届冲融日春深長養風幸躋華皓列長得奉
宸躬
(二等侍衛尚茶正)依拉布(年七十六)
璧月龍團瀹雲腴兼扈
豹尾從風馳
天顔有喜示臣愚玉泉之泉伊遜水荷露雪水
天漿殊不數中泠品第一銀斗鑒别程錙銖五十年來
膏澤渥職微已幸霑醍醐碧琳春酒新宴俱三千數復
儕
庭隅
恩榮長此何所如
日升若木星為榆
(二等侍衛)書通阿(年七十一)
夀㝢歡聲孚有顒
瑶樽仙醴大官供三千協數隨羣鶴九五乘時附
六龍從此年長宜著令不遺人賤到恒農醉歸先與家
人說枝上春光日正濃
(二等侍衛)布克進(年六十九)
皇慈孔洽如春之熙溥兹寰宇
錫以夀祺皤皤黃髮千載一時叨預華讌進拜
彤墀班聯以序
賚予有差陽和所被衰朽不遺昔邀
簡拔獲佐偏禆金川殄寇玉壘還師朱提夏服受言藏
之(臣出兵金川蒙箭十賞功牌二梅針)勛微
賞渥感積愧滋豈期皓首更睹上儀偕衛士列祝
天子釐兕觥春酒(臣)何人斯
(二等侍衛)七十一(年六十九)
帝車運中央
寶座衆星拱勾陳麗天垣閣道叶
禁甬(微臣)榮地近翔步荷
天寵上下符台平少壯糜禄重新禧迎春斗齒衰氣彌
勇黃中
萬夀觥慶向紅雲捧
(二等侍衛)福森布(年六十九)
春殿冲融響玉珂傳宣欣被
湛恩多
九天嘉會堂廉近一曲雲璈鼓太和(一)
金紫聯翩
玉戺間流雲滿酌駐童顔始知身在仙班内不數蓬
壺海上山(二)
(二等侍衛)眉夀(年六十八)
六葉蓂開曉日
九重燕啟朝陽身近雲霄
黼座杯斟沆瀣
天漿鳳管鸞璈廣樂鵷班鷺序仙行願以(臣)名眉夀
堯天敬獻千觴
(二等侍衛)福照(年六十八)
養老邦之典
皇慈念所均
鴻庥凝萬國
嘉宴倍千人紀盛年為已開陽月建寅九韶諧律盛
六莢覩蓂新酒喜巡三爵羹欣飫八珍
龍光孚笑語虎拜協臣隣共切
南山祝同叨
北闕春有生逢
曠典長願荷
陶鈞
(二等侍衛)覺羅蘇昌阿(年六十七)
庥徵人瑞龐眉紺瞳耆英盛宴
仁夀大同氣轉洪鈞祥榮
紫禁遹豈汾歌隆惟鎬飲
萬年際會八表嵩呼知遠自近歡騰九衢(臣)列仙班夙
依
羽仗春與蓂舒心傾葵向南山北山有臺有萊猗歟
盛矣唐哉皇哉
(二等侍衛)斐凌阿(年六十六)
堯時聞說賜耆筵鶴髮千人擁仗前曠典重循逾甲子依
然
慈惠繼
當年(一)
仙禁曈曨曉色開聯翩鳩杖舞春臺郤慙仍藉
三霄露共上南山
萬夀杯(二)
(二等侍衛)二逹色(年六十五)
雅咏南山篇南山之高高極天萬古黛色與天連
天行一周五十一萬三千六百八十七里有奇數
是為三百六十五度四分之一之常躔衆星萬有
一千五百二十隨以旋中有南極星輝爍光流衍
長對北極作樞轉北極出地三十六度高乃為紫
微之層霄吾
皇握樞運天德南極北極
中建極
夀聖無疆
聖仁天則民安其業官守其職聿自黃帝甲子四千四
百八十二年來未之有此一千八百五縣與夫朝
貢之邦皆夀國
庭中三千龐皓輔以翼亦猶可名之星熒熒色雅咏
南山篇不如高頌
天天何言吾
皇法
天日乾乾
(二等侍衛)薩哈連(年六十三)
淵耀無垠夀康
寵錫闓陽初布純祉時積雉扇春容螭階舄奕鶴趨鰲
抃有來絡繹職隸周廬榮參常伯征僑偓佺娛遊
聖澤
(二等侍衛)三德(年六十一)
(微臣)祝
萬紀
恩私長慶
天行扈從時肅望朝暉開扇雉靜聞晝漏近坳螭禹糧
堯韭春膏溥契拜臯颺
盛典推有昔榮班俱溢分況論馬齒受瑶巵
(二等侍衛)阿敦(年六十)
曠典超前古芳春
盛宴開鼎亨隆酒醴頤養遍耆台咫尺
龍顔近三千鶴髮陪期門慚奉職忽地上蓬萊
(雲麾使)和寧(年六十)
法殿羅鳩杖
彤墀戞玉珂惠風
天澤溥
化日夀徵多瑞繞恒春樹祥融太液波三千人拜舞億
兆獻衢歌
(副參將)傅明(年八十二)
新年紹序紀星回
丹鳳銜書下露臺萬國棃鮐添喜色春光先自
日邊來(一)
恩榮咫尺得瞻
天自幸生依
紫禁邊八十二年從此始願惟長是與
華筵(二)
(副參將)韋䭾保(年八十一)
我
皇御宇綏萬國
彛訓鴻敷建
中極丕基惟日廓洪延
行健同
天勵不息
大文體道涣號布
恩威戢遠穹碑泐
垂裳端拱治無為長令民躋仁夀域琯叶三陽大地春
珠聯五緯中天翊引年秩典故華筵
詔引耆英拜
殿側(臣)叨豢養八十年戎衣一勉駑駘力師貞
恩賫溢微勞夙夜兢兢多曠職何意
天光榮小草春風被處滋繁植珍庖饜飫歌湛露徧
錫珍奇使各得雖欲颺頌(臣)無能
盛典惟知萬古特
(副參領)巴延(年七十六)
彤雲靄朝暉春風融曙雪嘉宴啟
璇宫日紀蓂六茁
天子纘
祖典四海幾耆耋盈千遂再倍
郅化理已徹春生春酒中花迎花勝節戎行若(微臣)乃兹叨
預竊同時華髮人歡動鴛鸞列
盛典願屢逢頤和萬方悦
(副參領)額圖渾(年七十五)
堯廷傳五老鎬宴紀千官合作同朝盛應知自古
難
華筵欣舞鶴
盛世集翔鸞
渥賜還均及真騰四海歡
(副參領)巴哈(年七十四)
新春靄靄韶光
禮宴欣欣
恩賚嵩呼近溢日中鈞樂遥聞雲外耉年生際
昌期藩國來同
王會歡情已入詠歌
盛事真堪圖繪
(副副參領)珠爾杭阿(年七十三)
敷錫崇頒酺賡歌覲
紫宸(臣心)榮向
日
帝澤盎如春鏐綺班分荷韶咸樂具陳上儀真邁古抃
舞頌
堯仁
(副參領)中科泰(年七十三)
星明南極耀光芒
帝賚高年錫福長愧領虎幡參八校幸陪鶴鬢預千行
杯斟玉醴濃
天露茵接
瑶軒藹
御香譽處歌中欣式燕
恩流神策感騰驤
(副參領)佛隆武(年七十三)
集英
廣殿靄祥烟喜傍
丹墀益夀筵鳴鳳已同青帝律扶鳩初及絳人年(臣年)
(七十三歲)充廷蹌濟升黃髮侍坐從容勝列仙德合無
疆欽
久道治逢有慶祝
洪延仰參豹旅三垣衛願奉觩觥萬福平從此據鞍彌
矍鑠承
恩常近五雲邊
(副參領)六十五(年七十二)
太虚蔚層雲糺縵五色絢上接老人星炯燿祥光
現淑景舒以長和風靄
紫殿皤皤黃髮翁濟濟邦之彦春酒競趨蹌養恬荷
天眷
恩波及(微臣)勝會
澤周遍執殳曾前驅扈從備策遣今歌鹿鳴三復與鎬
京宴願進萬年觴舞蹈攄歡抃
(副參領)伊興阿(年七十二)
扶輿開
景運浩蕩仰
皇猷
德邁中天盛
恩敷四海周瓜綿輝
玉牒松茂叶金甌千叟耆筵集還隨麟鳳遊
(副參領)柏靈阿(年七十二)
青旗簇仗曉烟開瑞氣氤氲入座來鵠立歡騰聞
雅奏
萬年春進紫霞杯(一)
蹌濟班聯厠羽林瞻雲濃處
聖恩深筵開榮列三千叟常戴
天家豢養心(二)
(副參領)巴達塞(年七十二)
重熙燦禮樂倬彼雲漢章軒紀歲俶始羲景晷舒長上尊
列
丹陛協氣延青陽蹌蹌集羣彦尚齒同虞庠周雅紀
饗燕頌祝申無疆未聞肆筵几耆耉羅千行仰惟
天行健恭遇典矞皇遂使虎旅榮咫尺依
龍光
(副參領)翰班(年七十二)
異數頒從天上醲春早到人間欣是長年禁旅叨隨此
日仙班共酌
堯樽北斗同歌周雅南山六甲週還一紀蒼顔幸仰
天顔
(副參領)王興邦(年七十二)
弱齡奉環衛聽鼓先走馬受禄五十年效力慚駑
下兹晨一何幸逐隊聆肄雅
彤廷預宴席沆瀣分瓘斝頓令樗散姿更復為壯者
天保許陳詩稽首葵忱寫
(副參領)富清(年七十一)
䌡經紀養老虞燕夏以饗饌珍設醬語不經漢家
故事惟有上尊及鳩杖皇矣耆宴開太和洽休養
瑞牒祥編禮樂華
重熙再見瓊筵敞雲非烟以冪棟日騰輝而在掌
九重仙籙名隸三千叟雲中樂奏鈞天廣(小臣)八袠開
樗材散木永荷
雨露長昔隨列校班護軍榮陟偏禆膺
懋賞俯慙駑駘姿惟堪充立仗芝席蘭尊闐玉雕駐顔
頓覺春和盎舞康衢歌擊壤歡飫
天漿矍鑠增老人之星奕奕南弧朗
(副參領)黑格(年七十一)
稽雅星名夀天樞數最長應時昭
鳳紀
錫宴洽
龍光八表金甌鞏三霄玉露嘗松喬容列席稽首頌
羲皇
(副參領)佛什保(年七十一)
聖皇握矩聲教敷
德威遐鬯臨函區雪嶺蓬婆昔阻化旄頭西指封狼貙
(小臣)荷戟從幕府縛賊入獻
天顔娛白金朱芾
錫異數尚衣榮更相傳呼(臣曾出兵二次得功牌十五面獻俘索諾木賞銀百)
(兩朝衣一副)自來縻禄荷豢養但看熙景遊華胥
作人夀寓集人瑞又瞻千叟羅簪裾衰朽餘齡預賡拜
螭蚴共沐
春膏濡微才效答分寸無惟歌既醉諧嵩呼
(副參領)庫爾坤(年七十)
久照垂温廣榮光逮(小臣)
瑶階隨接武玉律共迎春樗櫟材原下涓埃效未伸
無窮受
禔福何以報
皇仁
(副參領)阿彦保(年六十九)
鶴序朝班覲
紫垣風披脯萐醴浮罇齊聽
萬夀無疆祝可道三千是虎賁(一)
名喜山中九老圖祥徵天上六階符從知
嘉宴凌前古魚藻魚麗澤並敷(二)
(副參領)珠爾杭阿(年六十九)
皇帝陛下備諸福羣生燾覆無不育春臺羣仰萬化鈞
夀宇長調四時燭歲在乙巳斗指寅春祺啿啿雨露新
東皇盛德播青陸南極一星朝
紫宸
詔下廷臣集千叟共飫
中厨大官酒引年不數漢庭三為圖更笑香山九(小)
(臣)家世沐
恩深擐甲丁年隸羽林龍堆秣馬稱敵愾鐃吹歸來餘
賜金(臣出兵三次曾打仗殺賊得功牌蒙賞銀兩)郅治昇平銷劍戟
仁夀蒼生登袵席引年嘉與六合同斂福咸由
一人錫龐眉皓首再倍千海鶴添籌鷺序聯願將天地
無疆夀拜獻
君王介夀筵
欽定千叟宴詩卷七
