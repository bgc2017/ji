欽定千叟宴詩(乾隆五十年)
卷二十四
預宴八十八人詩九十七首
(禮部贊禮郎)包恩富(年六十八)
光華文治慶登咸
禹績
堯勲金石鑱五色榮河呈寶字萬方壽籙啟瓊函元辰
俶祉先優老千叟同稱共列銜己喜花旛裁燕勝
遥瞻葩瑵麗龍縿鏘洋兼有鈞韶侑優渥無須侍
史監向日共欣依
璐砌餐霞詎復數芝巖期頤杖捧鳩形肅中外裾聯
鶴髮髟習禮句臚隨晝陛依
光景慶列朝衫由來瀼露零蕭蓼一例紅雲蔭檜杉
賜斝同時陳舞蹈登瀛頓覺判仙凡駢羅
國慶孚人瑞滋至
天庥感
聖諴箕福斂敷
皇有極云亭符玉陋泥緘
(禮部贊禮郎)羅傳英(年六十三)
皇帝五十載台符告太平復舉養老典
舊章用作程
玉階列瑶席爛然弧南星司士序爵級典儀列齒觥
酒正設露醑膳宰調瓊羹禮合饗與燕樂宣韶與
清階墀及兩序肅穆聯璣衡
天子坐黼扆衆拜儀充盈瑶觴欽
手賜列座餐珠瑛禮成捧珍賚駢繁錫光晶
國運邁軒皥大典敷元亨(臣)職忝贊禮耆顏預崇閎三
爵樂含哺再拜抒丹誠
皇澤普無遺三千會耆英從兹億萬年翔洽徵由庚
(樂部司樂)張清永(年六十)
典懋三千禮樂
慶延億萬春秋稽拜班隨儀鳳鏗鏘節應鳴球
嘉燕南弧呈瑞
聖齡東海獻籌揚觶九華光裏和聲敬獻歌謳
(四譯館大使)吳元濤(年六十)
萬方衆瑞繪成圖仙醴芬蒀碧玉壺瀛海東南
天咫尺共涵
聖德飫醍醐(一)
環宇都重幾譯來星羅職貢
帝城隈東風律應青雲吕同上吾
皇萬壽杯(二)
(原任翰林院待詔)項廷謨(年六十六)
角亢稱壽星奎璧伊文耀光暉拱
紫極萬載涵積照(臣)昔依瀛洲文林奉珪瑁老趨
丹禁筵獲承仙酒勞
壽㝢逮方壺晶華溢圓嶠仰看纏緯間聯珠慶彌劭
(欽天監博士)伯發(年六十一)
壽星煥彩碧雲端
賜宴恩深億姓歡仙醖香凝斟玉斝珍肴春湛捧金盤
慶霄縵縵卿雲合瑞靄瀼瀼寶露漙喜起賡歌盈
萬䙫稱觴
錫福會千官
(欽天監博士)徐文達(年六十一)
宙合凝清和熙積慶咸理
撫辰敬授時
錫福被庶士賡虞叶䕫樂飲鎬同燕喜璚露滋韶顏春
醲行浹髓(小臣)隸靈臺書雲紀惇史愷宴沐
鴻施臚歡頌
繁祉
(刑部司獄銜)范紹慶(年六十六)
璀璨南弧麗輝煌
北極尊九天舒燕喜萬國仰
鴻恩瑞錦舒華杖瑶筐映綠樽微銜仙是侣黃髮覲
宫門
(順天府司獄)王信臣(年六十八)
春臺熙皥咸韶鳴羣沾
帝澤來彭鏗耆筵再會虞燕禮鸞彜鳳卣瑶光呈
五福堂開斑舞燦
萬年觴映仙霞明
武功
文德姚似上年豐人壽璣衡平
臨雍講學圜璧海近光
輦轂開菁英敦龐化洽邁隆古訟庭春草當階生(小臣)
叨附法吏末欣霑
醲化邀
恩榮
(原任按察司照磨)顧斌(年七十一)
鳩署分司憶昔年田園歲月幸綿延欣逢
詔集耆英宴身在雲霄尺五天一
聞道仙籌海屋添三千臣叟拜堂廉歡欣雀躍陪
恩宴此日
恩真四海霑(二)
(原任按察司司獄)章璇璣(年六十六)
舊職忝微員何階得覲
天寧期周甲齒親到拱辰躔華日臨仙掌春風浹
御筵餘齡邀
曠典翹首侣三千
(原任吏目)侯習聖(年七十)
古稀天子光華治列嶽重瀛咸覆被耆臣接武上層霄
新沐條風飫醰粹
帝錫淳龐宇宙同春恢闓樂祥祺備姬雅升恒歌日月
羲爻參兩崇天地(小臣)舊秩倅方州從今人盡呼
仙吏
(原任巡檢)劉銑(年七十六)
絢斗三垣慶積
温綸九陛恩恢人在
紫霄絳闕春沾玉醴金醅東西瀛濛並列方員壺嶠同
開惟共芝田鶴侣
萬年長咏臺萊
(原任巡檢)趙之鎔(年七十一)
曉看雲物上春臺
閶闔千門取次開鸞鶴繽紛遊閬苑瓊瑶璀璨宴蓬
萊籌添東海浮金屋酒獻南山酌玉罍曾向閩江
分簿領(臣原任福建崇安巡檢)
天階杖履幸叨陪
(原任巡檢)嚴杏芳(年七十)
日華雲爛煥中天
詔許承恩侍廣筵歸得擕鳩誇盛事堯樽親沃
聖人前(一)
千秋綺宴荷
宸懷鵠立螭頭次第排春日融和歡白髮
天心原與
帝心諧
(原任巡檢)荆元彪(年六十七)
皇輿紘廓普天所覆日麗雲輝理依
在宥凡厥有生咸際耆壽來會于庭三千醇茂(小臣)末
秩夙勤堡堠亦既皤顏普蒙粻豆鷟鳴于庭麟娛
于囿億萬斯年
昊穹純佑
(候選從九品)姜斌(年八十三)
青陽俶景麗銀旛
丹鳳樓開覲
至尊鵷鷺分行依繡幄笙簧叶律引金樽
龍光早荷春風被鶴髮咸親寄日温末秩(小臣)叨盛會
稱觴長此紀
鴻恩
(候選從九品)茅盛宗(年八十一)
寵宴寰宇寬鳩鸞鶴鵷鷺伯仲仙侣偕懽忭愜情愫酌
醇酬酢酣
湛澤滂汜濩姚姒始嫓媺遠邇適遭遇草茅蒙
蔭蕃和吉各含哺
賞賚貲瞻贏祈祝
祐福祚(五字同部體)
(候選從九品)薛典(年八十)
南極摛祥耀東皇絢物華階蓂青應日朝旭麗如
霞賜饌
恩初渥傳觴慶有加(微臣)慚末職寵荷感無涯
(候選從九品)余兆龍(年八十)
景運慶熙洽寰宇歌昇平
禔福膺
昊貺衍慶怡
皇情芳序
詔錫宴人瑞臚耼彭清樽湛甘醴大樂鳴和聲酺醵亶
樂愷珍賫還充盈皥皥幬載寬登春勝蓬瀛
(候選從九品)張承業(年七十五)
殿角祥雲擁廷階瑞景長肆筵
敷福紀優老荷
恩光抃舞臚鳩杖賡歌盛鷺行延洪春正懋共獻
萬年觴
(候選從九品)張鼎年(年七十四)
曙色映三台千門萬戶開卿雲縈殿柳甘露映宫
梅瑞集
山龍衮
恩濃琥珀杯繙書陳藻黼緝雅咏臺萊福宇人同樂喬
齡
帝所培(小臣)叨一命獻頌愧非才
(候選從九品)朱元英(年七十四)
聖德欽承
祖德深(小臣)初遂覲
光心開樽優渥華裾集鳩杖前頭
黼座臨(一)
吉雲深處景光融上瑞齡增百歲翁敢道臣年逾
杖國松喬伯仲未能同(二)
(候選從九品)柳士傑(年七十二)
寶讌當春啟瑶階喜氣充嵩呼欽
聖壽華祝洽
宸衷耆叟三千盛賡歌八伯同扶鳩環綺席瑞靄
紫霄崇
(候選從九品)杭耀雲(年七十一)
躋金門上玉堂拜手稽首承
恩光
聖人錫福徧天下(臣)以耆年預瑶斝幼涉詩書窺史編
未聞法席周函夏
大德曰壽
皇世如春敷天所覆一視同仁衢尊饜飫接台斗萬載
星光拱
紫辰
(候選從九品)戴秋榮(年七十)
銅砌韶光暖瑶階麗旭長千官齊列佩
萬福慶稱觴典重傳柑會榮逾宴鎬章條風熙皓首玉
律應青陽
詔許趨楓陛詩應集栢梁傾葵心早捧忝侍
五雲旁
(候選從九品)陳理周(年七十)
淵雅無垠福儲
蒼昊六階衡平萬里黼藻
一人敷錫光被四表喁喁是來國老庶老共普雲漿羣
瞻
星葆蟠木萬仞芝英九華三千壽侣合為一家(微臣)
飫
德侍
彤庭側藐彼衢歌何知何識
(候選從九品)韓仲甫(年七十)
菲材下走沐
栽培
聖主鴻恩壽爵開乍覩
鸞書天上降並擕鸝服日邊來沿緣綺席筐承賚縹緲
瑶笙樂奏陔饌出大庖香作屑甘浮仙醴玉為醅
鬢垂雪色陪臯鶴顔醉春光對苑梅讌罷隨班同
拜舞躋堂欣上
萬年杯
(候選從九品)王柱臣(年六十九)
祥開旭日歲華蒸慶軼鴻濛古未曾雖有兩庠傳
四代詎聞千耦協三朋介眉莫紀循禪世綏耉徒
傳角亢徵唯覩我
朝隆再舉(小臣)榮幸典躬膺
(候選從九品)林天眷(年六十九)
鳥火雲龍古帝虞夏商周盛王淳樸未聞燕饗文
明肇啟賡揚合三千人一席頌
億萬壽無疆邃初圖書駢集聿歸
聖世嘉祥
(候選從九品)金國治(年六十八)
隨鵷侣上
璃庭燦黃髮捧淥醽燕禮秩于序韶樂鳴于廷嵩呼
地上嶽弧曜天邊星昔皇遡攝提之世紀歲以萬
八千齡恭逢
聖人錫齒宴
曼壽無極惟契
泰清與
泰寧
(候選從九品)劉沅(年六十七)
(微臣)逾甲子盛宴
賜天家鶴髮排鴛序龍旗展歲華
冕旒瞻瑞日紳珮燦晴霞願上升恒祝摛詞敢拜嘉
(候選從九品)樊漢(年六十七)
芳春上日沛
恩綸似海韶光遍海濱
天以昇平孚寶道
帝將祺壽介臣民樽醪環飫三千席粟帛同歡億萬人
經史孰云嫓大美普聯中外一家春
(候選從九品)甘運源(年六十七)
壽世昭雲漢
推恩雨露寬瑞圖千載盛
慶典萬方歡仙醖浮金斝珍肴列玉盤衢尊羣飫後葵
藿盡傾丹
(候選從九品)王洪(年六十六)
壽㝢徵人瑞籛佺最易逢羾閶隨曳履趨陛未扶笻
盛典超三五
恩膏出九重扶鳩瞻
日近衎燕樂時雍繡幕祥風轉瑶卮湛露濃(下臣)欣拜
手歌頌效華封
(候選從九品)張昂(年六十五)
泰階符景運
壽㝢開中天盛典爍隆古鴻庥揚
萬年闓陽敷霽景列叟趨瓊筵矞彤舒藻耀芝醴呈華
鮮伊唯三千倫輝曜依
辰躔宙合既風動生成荷陶甄皤顏頌
至德上越臺萊篇
(候選從九品)孫思桔(年六十三)
盛事同瞻際
聖朝喬年獻
壽喜春饒氤氲香暖爐烟重共聽雲璈澈九霄(一)
末秩欣隨鴛鷺班選人先得覲
天顏榮看慶矞雲中彩不羡蓬瀛海上山(二)
(候選從九品)蕭炳(年六十三)
郅治蔚人瑞上春開耆筵春祺徧億兆預宴盈三千
迪
光典再舉錫羡籌洪延
五福記五代慶緒方駢闐醇液漙仙露
元音鬯鈞天(小臣)叨醉飽敬頌南山篇
(候選從九品)沈鳳騰(年六十三)
皇燮宇宙
賜以耆年申之康樂鮐背華顛同宴
帝澤不知年歲花甲初周
皇授籍記乙巳初春宴以昌之三千惟朋穰穰允綏衢
謠巷曲敬祝我
皇合天地壽被萬物光
(候選從九品)鍾覲光(年六十二)
五緯祥氛合三微麗景恢壽胥
天宇廣慶賴
帝筵開幬覆舒靈憲綱維運斗魁人追鴛鷺序春錫鵡
螺杯福似雕文織康扶玉杖回大年依
黼座肄雅祝臺萊
(候選從九品)周心榖(年六十一)
符景運駢法禔曜合璧辰聚奎
慶膏溥瀛嶼闓宴敷鮐齯超鴻濛而軼泰始溯禪通而
控攝提太平之世人多壽上瑞聯翩
天所佑攄若木以蔭杯萃榮河而醻酎芸生飽德
帝萬年敬懷雅頌墀坳奏
(候選從九品)郭奎(年六十一)
翹首蓬瀛近臚歌嵩華歡筵開初日裏宴洽五雲
端積慶耆齡共敷天
壽㝢寬龍麟齊錫瑞雲鳥漫名官萬葉芝華秀千春建
木蟠霜顏欣拱北祝獻寸忱丹
(候選從九品)來元豐(年六十一)
糺縵賡雲句雍熙擊壌年
九重修
舊典千叟赴新筵春宇祥烟合晴穹旭景妍禮成三祝進
鴻慶紀綿延
(候選從九品)潘掄元(年六十一)
肇啟春陽
渥澤宣扶鳩入燕衆三千問年六十剛開一(臣)是卑官
最少年(一)
尚齒曾聞舊典詳
帝敷康爵邁膠庠環橋重舉昇平典壽宿奎垣合耿光
(二)
(登勅封仕郎)黃畯(年七十五)
鳳紀邁羲軒億載首開五凝祥契
昊清積慶徧寰宇新春嘉宴協千筵
錫隆祜泰鴻符甄陶羣彙被繡黼(微臣)愧無能
鸞書畀華組歲積荷
聖恩露零挹仙醑惟同頌
德忱禆海環歌舞
(登勅封仕郎)趙志愚(年七十二)
瑞靄春無際氤氲繞
闕門祺開千叟壽慶沐
九重恩額手當筵拜頤顏捧爵温騰華叨錦綺麗日映
朝墩
(崇文門副使)方正邦(年七十八)
九闉瑞靄蔭華芝壽耉趨
朝燦羽儀雅什臺萊環
御苑仙家梨棗萃蓬池曈曈麗旭輝金牓澹澹和颸拂
紫旗青玉甃旁瑶席展翠花旌下藻筵施咸英調
作稱觴會藻黼文推擊壌思貳膳異粻齊燕衎兩
壺五挺沛
恩慈不遺獻頌封人祝亦遣迎祥關吏隨惇史何如親
見確引延
純嘏總相宜
(宬皇史守吏)那明阿(年七十七)
慶霄糺縵書天瑞千叟瓊筵歌既醉同向臺萊祝
壽康俯欣社櫟蒙
優賜當年出塞誇赳桓星躔寶鉸繡霞鞍褭蹄親拜
楓宸賞獺髓曾醫金鏃瘢(臣出兵接仗得受功牌賞銀)凱奏歸來
荷
甄錄駑材服駕增觳觫
聖主恩深與棄瑕(小臣)遭際還蒙福
丹禁崇嚴護
玉函
五朝謨烈地天參瑞圖早重唐家史慶會知逾柱下耼
重熙累洽開瑶宴赤文綠字循環獻光燭琅霄乙巳春老
人星拱
宸垣燦
(宬皇史守吏)富勒渾(年七十五)
歲籥啟斗柄回祥雲五色擁上台我
皇錫壽歌康哉元正六日齒宴重開婆娑黃髮扶鳩侣
熙熙共慶登春臺趨
玉陛斟香醅
天家盛會逾蓬萊精鏐載
錫文錦新裁
尚方珍異稠叠來(臣)職典圖籍碧牋瑶篆高崔嵬未
知古之羲皇世曾否有此三千一席聯耆鮐末吏
鮮博識敢冀周家耼史商家虺承
恩無以效芹曝惟奉南山獻
壽杯
(宬皇史守吏)赫齡(年七十五)
紫禁春風灔淥醅月正六日綺筵排斟衢人樂堯樽
滿介壽風從豳俗開堯樽豳俗盈春酒躋獻公堂
共稱壽德星奕奕曜南弧元氣融融㪺北斗從來
北斗挹天漿大地雍和樂復康三壽都從
天子錫
萬年觴晉引杯長
(宬皇史守吏)富明阿(年七十一)
職重圖書吏人依
禁闕仙瑶函尊
祕籍琅爵奉春筵
帝錫敷天壽臣賡積慶篇為徵九龍紀景運邁循禪
(宬皇史守尉)德禄(年七十七)
春傳梅信酒挹椒香瓊筵
賜宴邦家之光皤皤黃髮文賡武颺下及農民薄海同
疆蹡蹡濟濟集
闕庭旁齊捧華樽上祝
羲皇
天子萬壽福同
昊蒼生意各得豫茂泰昌期頤前列
手賜天漿八旬以下
詔曰分觴
珍賜蕃殖錦綺矞煌歡騰九宇慶積
彤閶(臣)守祕閣
聖朝典章問圖書奥系牒所蔵孰嫓
景祜千叟迎祥
(宬皇史守尉)羅郎阿(年七十二)
神仙何必金銀臺長生那藉安期棗耋耋同嬉仁
壽天億萬穣穣歸大造
聖帝敷錫遍羣倫有列于朝皆綺藻有皤于野並漸被
中外同霑仰
穹昊(臣)職守尉依
禁近柱下之蔵積華繅歲華遒鬱游熙和
五鳳樓邊覿輝早新春
丹詔逢
賜酺千叟同臻飫醇薧聿稽古來守蔵吏多以喬齡稱
夀考况當
聖代昭景慶融光久己超軒皥飲和食德頌太平長共
耆鮐集蓬島
(宬皇史守尉)五爾清阿(年六十六)
班序欣依列曜開筵正及良辰共頌我
皇繩
武欣逢大宇同春在坐粹醰有爵環瀛仁壽之民幸際
昌期曠典簡編千古難倫
(館國史館吏)明山(年七十三)
世德傳金鑑鴻編捧玉函
重熙法則在
善繼
聖神參兩度耆筵啟千秋盛事談書正逾七七紀日又三三
樂與臣民共
恩沾雨露酣燃藜曾侍向守柱欲希耼數典真親見徵
文况舊諳若編符瑞志弧彩見天南
(庫吏)瑪爾泰(年七十六)
身遊仁夀即華胥七十年來
化日舒作吏舊司西什庫稱觴羣拱
北辰居長生圖籙原無量大宇珍祥不絶書喜溢觚稜
儕燕雀白頭長此護
天儲
(庫吏)烏爾清阿(年七十六)
六葉舒瑶砌昌辰
錫宴宜紀年符大衍舉典慶
重熙席並春陽照樽同湛露施稱觥申忭祝敬頌九如詩
(庫吏)巴延泰(年七十四)
乾清春曉瑞烟開
詔許耆年入宴來
盛典昔聞纔總丱法筵今
賜到皤鮐鹽梅和鼎迎祺序漿酒分星飫壽杯身荷
生成榮末吏(臣隸酒醋局)欣偕黃髮詠康哉
(庫吏)五十三(年七十二)
聖世生成作壽人喜同熙皥共龡豳
九重解阜調元化萬國蠲除拜
渥綸久慶康衢符凱樂新隨嘉宴洽韶春班依筦庫參
微秩蕭露芝雲仰
紫宸
(庫吏)奇秀(年六十六)
博厚高明悠久
聖功幬載同符化㝢咸依
帝日酺筵上繼
皇謨奉職忝司管鑰隨班幸列蓬壺願以無疆進祝
萬年辰拱南弧
(庫吏)德楞額(年六十六)
榮依
絳闕
天府是釐珍儲瑰器(臣)職司之謹凛出納恪恭筦蕤積
有歲年比崇侔貲天道地寳矞皇瑰奇(臣)至于今
皓首龐眉言隨鶴侣欽奉龍彛
錫賚之豊人奉
天施按秩班齒懋降以差
皇帝萬壽乾健和頤惟
福之錫惟
天之儀扶靈壽杖食齋房芝鴻漸鵲躍
萬年惟祺
(庫吏)琦㻝琿(年六十六)
盛典稱揚光華引高年
恩有加簮紱既蹌濟閭巷同芬葩率土康樂被以
庥嘉脯搖瑞萐樽泛流霞(微臣)筦庫之末士夙荷
甄錄寬垢瑕六十餘年沐
優渥叨預榮遇歡靡涯惟願
萬年綿景貺升恒日月燦爍䴡斗車
(庫吏)慶禄(年六十六)
韶春佳氣萃蓬萊燕喜
恩筵上日開雲合三千人獻壽
龍光高處進霞杯
萬年嘉慶溢天庭九宇騰歡共
賜齡直似東風披拂處無邊小草共回青(二)
(城門吏)李萬鵬(年七十四)
星輝雲爛昇平世城闕葱蘢繞佳氣彤階拜手三
千人人以壽康承
渥賜
帝恩賜予寵殊常盈階珍綺垂嘉惠
宫門禮邁膠庠序耆席儀超燕饗食追隨鴛鷺沐
恩榮俯逮監門一微吏庥祥洊出衍疇圖敬效嵩聲祝
萬歲
(城門吏)四達塞(年七十一)
龍飛五十春慶滿
皇輿浹鮐背競鳬趋
賜酺啟閶闔
金闕絳氣凝環萃九衢接紫極竦
宸居崇閎峙雲堞八紘在階宇三壽趋庭閤峩峩纓佩
來濟濟冠裳攝畺臣遞叩關海國列奉牒紳士暨襏
農皤顔臻翕習但見皓鬚眉春風動毫頰羣歡
天子聖
錫福恩稠叠(微臣)職司閽羣叟日延納不謂菲薄姿亦
被醇醲洽擐甲憶前驅昔荷
天威讋(臣曾出金川兵一次)介雅厠宫懸餘輝映蓂莢洪惟
聖壽崇品物普調燮惟進
萬年觴抃舞葵忱協
(城門吏)紀格(年六十四)
旭日䴡階墀仁風動青瑣千門萬戸春光來
天子臨軒普賜百僚坐坐玉堂飲芳醑(小臣)抱鍵柝初
停趋走循牆躬傴僂萬里非遥
九重非深門盈耆耉廷集纓簮東來紫氣浮閶闔(臣職司東)
(便門)
帝居青陽下
德音
(城門吏)李純(年六十)
聖皇錫宴承平日豹陛螭坳班秩秩蓂莢元旬吐紫蕤
蟠桃千歲成丹實右平左墄列瓊筵虎拜稽首上
萬年不知計數逾廿萬真如世界成三千翠花旌下韶
光麗青玉甃傍看春霽封人原觧祝多男關吏由
來知望氣鬱鬱葱葱
慶典新凝庥受祉豫
楓宸晨開閶闔萬方集䴢至六街環九闉
(通州渡口吏)白永(年六十五)
民物諴和樂阜康耆筵開處慶雲翔仙家競獻蓬
萊果貢使爭攜勃律香
五代同堂懽昊歲千叟再會盛虞庠逄逄鼉鼓靈臺奏
筏筏鸞旌璧水光
福緒景來寰海廣
恩波遠沐潞河長畿封近
日春臺溥漕舳連雲
帝庾穰先見琛球駢遠渡翹看珠璧曜天梁莫慚津吏
膺微秩皓首
丹墀進
夀觴
(原任典史)何喬(年七十五)
盛世欣瞻
愷澤涵耆筵拜舞頌
恩覃曈曨日被雲旌展澹蕩風兼露酒酣喜近
玉墀聯彩鶴曾隨花縣課紅蠶太平徵應心常記拱
老人星列曜南
(原任典史)陶景元(年七十四)
巍峩頌
聖德溥八紘八埏韶春集祉福大宇瑞光駢五辰耀珠
斗千叟列廣筵(微臣)一何幸
恩榮被福緣昔從田間來末秩沾微員静識大化理徵
在茅檐邊家家有餘粟戶戶多贏錢村庄言孝慈
暇或及誦絃敦樸無澆訛各自全其天以之得壽
性往往臻大年愚民識耕作不知
帝力然至今捧粟帛壽楔百歲懸生理謂當爾渾忘世
太平臣生七十四被沐于
陶甄粗識
羲皇治幸叨
膏澤宣俚歌代衢祝擊壌心虔虔
(原任典史)鍾山(年七十四)
韶景
皇州藹崇年藻席開
鴻恩推耄耋仙讌預蓬萊鶴髮欣齊祝螭頭許共陪飲
和歌既醉小草荷
栽培
(原任典史)董武晉(年七十四)
熙熙韶景鬯春陽貳宴初開廣樂張中捧
賜卮承
黼座旁分
賞席映瑶觴
慶膏浹處天衢遍嘉瑞呈餘海國揚葵藿微忱殷獻頌
古稀天子壽無疆
(原任典史)饒文光(年七十三)
祝華封
聖人壽
御筵開將進酒
古稀天子我
元后錫福肄筵臚千叟松茂兮南山尊開兮北斗幸生
太平時况沐
恩施戴
高厚願頌
聖齡億萬年洪延幬載齊悠久
(原任典史)姚存仁(年六十八)
得依
黼座飫金卮慶值春祺
懋錫時周甲儼隨千叟到由庚真奉
萬年期花封百里曾叨尉壽耉三朋忝受酏基慶綏和
凝五福惟將華祝展葵私
(原任典史)王玉衡(年六十七)
月正六日春風生四海熙娛歌太平少者以長老
者養
古稀天子舒韶英韶英樂奏麟鳳舞三千之倫被宫羽
盡是皤顏白髮人都游
積慶重熙宇
朝廷重爵首台鈞爵均以齒鋪華茵百齡上壽首開
秩
天子當軒手賜醇舊列微員今白首亦厠
螭坳飫天酒黃鸝彩服莫言微
紫鳳宫門親上
壽浩浩穣穣綺繡羅曾絃天保九如歌雲璈深處歌一
曲星雲糺縵盈
鑾坡
(原任典史)徐毓蒼(年六十六)
景運協中天臚歡遍八埏虞膠超舊典鎬雅遜華筵
帝懋時幾勅臣歌天保篇欣偕耆耋侣親手祝
皇年
(候選未入流)葉荆玉(年七十五)
聖壽超隆古春祺瑞靄迎耆年叨異數嘉會沐殊榮咫
尺
龍顏近三千鶴髮盈泰交符
國運豫大協輿情並有升恒祝都懷瞻就情嵩呼山
奏響衢頌壌添聲盡副傾葵願咸抒獻曝誠吾
皇億萬壽大宇樂昇平
(候選未入流)平紹昌(年七十五)
寰海春融
聖澤長耆齡咫尺仰
恩光玉爐香裊晴雲暖同效嵩呼
紫座傍(一)
帝錫恩綸溥大千欣隨鶴侣上雲天歡聯朝野敷同日
知在虞周燕饗前(二)
(候選未入流)吳迪𨫼(年七十五)
皇上逮庶老嘉讌敷春祺弱草邀
湛露也許蒙
恩施鳩杖集
玉戺燕譽傾瑶卮條風始和暢廣樂交融怡敷天曯
雲景光華呈若斯禮成益仁壽三五臻上儀懽欣
浹心腑擊壌陳歌詞
(候選未入流)陳禹枚(年七十三)
南弧佳氣燭丹霄簮舄同趋似早朝億萬年胥賡
鎬宴三千人普聽虞韶班懸流品慚樗櫟會擬耆
英咏蓼蕭階下嵩呼同志喜
天顏咫尺不曾遥
(候選未入流)金思義(年七十二)
聖主開耆宴
恩榮鶴髮稠聯班分綺帛列序捧金鏐旭日臨螭陛春
風出鳳樓(微臣)逢
闓澤率舞紀歡謳
(候選未入流)魯良周(年七十二)
聖世三靈集慶(臣)齡七袠纔新麟遊雙骼共抵亥字二
首六身得並翩翩符瑞同邀馥馥醲醇從此不知
衰老還顏長奉
丹宸
(候選未入流)王紹晉(年七十一)
九陛引高年不獨以爵榮兩階列齒序不藉以才稱
(微臣)叨末秩候銓依
神京生長太平世涓埃未效能華衣耀彩服垂老仰
太清春風
紫殿開
帝錫大宇齡聯翩耆耉集燦爍華筵晶元公捧
夀觴鴛鷺駢颺賡(微臣)忝預列徒以歲月增濟濟三千
侣金玉相舂應曰惟
仁壽宇頤養同生成醬爵邁古典敷錫慇
皇情抒忱隨拜稽敬效三呼聲
(候選未入流)茅奕懋(年七十)
苕水老編氓頭銜等代耕幸隨蓬島會堪擢縉紳榮
賜杖邀
殊典稱觴效載賡戴
恩歸里井曝背話春眀
(候選未入流)柳國華(年六十九)
夀㝢浩無垠祥開五十春韶光榮小草闓宴慶芳辰幸
接鵷行末欣頒
鳳詔新乾坤恢運會日月映陶甄歲並從
天賜筵惟與衆均三千同介祉
聖夀萬年臻
(候選未入流)陸萬程(年六十九)
瞳曨曙色映
天街萬戸千門淑氣諧
丹鳳詔書周海宇新正六日壽筵排(一)
隨班矍鑠奉祥圖莫道桑榆與柳蒲今日春風吹
小草欣欣都作向榮旉(二)
(候選未入流)林祖放(年六十六)
曉漏浮金箭春旗簇彩霓九閶傳
手詔千叟盡眉棃鮐背分行侍鴛班列座齊何須尋菊
水天酒爛玻瓈
(候選未入流)詹昌璇(年六十三)
乾元太乙慶春正
樂壽覃敷被八紘卿月仙霞環
紫極海籌嶽祝萃蓬瀛觀頤萬物歸恬養交泰三陽叶
彙征遂幸
光華蒙小草始知埏埴徧羣生天衢浩蕩朋同盍露甕
濃瀼酌更盈銓格待參流外選耆年榮列會中英
杖期未逮蒙鳩
賜捧日常殷遂蟻誠觴進九霞筵百福洋洋鈞奏聽咸
莖
欽定千叟宴詩卷二十四
