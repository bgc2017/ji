欽定四庫全書
欽定千叟宴詩(乾隆五十年)
卷一
預宴十八人詩六十三首
(郡王品級多羅貝勒)允祁(年七十四)
紹繩
家法洽
重熙三世重逢介
夀祺例溯
堯衢開鉅典
綸頒禹服沛
鴻釐曾元慶裕麟之定瓜瓞祥綿鳳在岐五代一堂徵
福備本支百世荷
恩推
展親惇叙需雲渥
錫類乾清
湛露滋欣見
紀年符大衍繼隆嘉宴應昌期外宣牧伯趨良會羣集
衣冠飭盛儀扶杖覲
光瞻
黼扆航瀛觀禮仰紳綦朱霞琥珀擎杯燦紫綺蒲桃簇
錦披派毓潢源沾
慶澤葉分若彩附仙枝肆筵設席来金戺
授斝承筐上玉墀寳牒書名慙矍鑠
温綸晉爵愧纓緌聯吟乞
句偕賡載入座隨班領艾耆星見南弧人瑞靄地連北
極
帝恩施
天章糺縵依先
韻
愷澤覃敷
賜首卮歌咏敢將行葦續輸誠長此祝
繁禧
(和碩裕親王)廣祿(年八十)
我
皇御宇五十載
恩覃億兆孚無疆木德乘春莢舒六
宸居左个開青陽是日和風吹玉琯韶鈞大樂鳴鏗鏘
三千叟上
聖人夀聞歌湛露稱霞觴(臣)拜稽首蹈且舞
天顔有喜瞻
龍光曦彩騰輝分若木仙源衍派垂銀潢華茵俛伏仰
黼座扇影開合依爐香金漿玉醴
帝手賜一巵跪捧紅雲傍□載承
恩
惇叙殿
乾清憶昨華筵張
祖
宗功德地積厚子孫福澤天同長本支到今十一世奉福
奉夀呈嘉祥嘉祥叟讌
昔親覯八十再見身逾強四字額書欽
睿藻七言句錫承
天章歡欣鼓舞更矍鑠卻疑兩鬢難為霜
天佑
聖夀夀無量作
君作師民樂康祝天皇萬八千歲詎祗頊嚳羲農黃秋
原肄武
御弧矢
幾餘掞藻騰星芒
神威
聖學古無比同符天亶如
仁皇
天作高山不敢康磅礴元氣迥洪荒
國祥家慶徵悠久福積長白流三江
(散秩大臣)弘晸(年八十)
乾符鴻慶衍
久照麗當陽
化㝢登熙皥羣雍紀樂康錫疇陳洛瑞緜瓞叶姬祥行
葦筵曾肆承筐幣更將引年聫寳序荷
寵逮仙潢共仰
重華紀恭逢千叟觴憶從嬰罪戾敢復冀
恩光
曠典加湔滌殊榮被服章靦顔無改率負
德切慚惶豈謂
施重沐真非意所望保全兼始末沾被更汪洋尚齒先
鴛侣聫賡與柏梁便蕃占接畫介祝詠躋堂法醖
陳中禁珍餐出
上方拜承康爵
授申
錫大齡長旬八籖開袠魁三斗戴匡恒沙延算遠
曼夀頌無疆
(大學士公)阿桂(年六十九)
健行緜
景祚久道洽
重熙
五世家餘慶三多福有基清寧遊
化㝢仁夀騐春祺海甸多遐耉朝端半宿耆仰惟
皇建極普與世延禧尚齒敷
嘉惠臚歡舉盛儀引年遵舊式繩
武繼隆規神契風雲合
天膏草木滋冠裳聫鶴髮歌舞拜
龍墀平格慚君奭重華遇
帝媯遂登千叟列共祝
萬年釐念昔承先蔭蒙
恩際
聖時丹臺注名籍粉署預追隨樞部經三擢天官計再
司豸衣身早被鳩律手親持旋
命除犀綬仍叨直鳳池金曹留舊署薇閣副參知軍佐
殊多忝卿班愧莫禆從征方戍校帶職尚工倕仰
仗
天弧指平劖雪嶺隳
睿謨遵
北闕絶幕定西陲勃律看撈玉崑崙問織皮遥臨東印
度徑縳大昆彌蒲海重平亂筠冲再濟師尋蹤追
狡兔駢翼戮妖鴟赤羽驚回紇黃圖括谷蠡兩經
臨月螖皆得從雲麾宣力曾無幾承
恩竟不訾八門分將帥七萃統龍酈
禁旅方叨入
温綸更屢施月卿邀重寄水部晉崇資
國政容參畫戎機荷
倚毗
聖謨陳玉案
皇路控金羈保氏資調護容臺辨等差
殊知皆特達旅進愧委蛇况乃遷喬木居然借一枝朝
簮升甲族宿衞列辰旗葱嶺鴞音噪花門螳臂支
六軍事征討一劒效驅馳圍合魚麗密城留獸角
危自知謀太拙幸籍
算無遺屯戍宜禾嶺封疆都護治勤劬圖報稱感激棄
瑕疵應
召瞻
雲日操鈐總虎貔駕言辭赤坂重得侍
黃帷玉壘傳烽燧蠶叢阻險巇揚旌摩井絡分道指坤
維棡鼓行軍久金鐃奏凱遲才疎賴
指授識淺昧機宜倉卒憂深譴
矜全戴
聖慈戟轅建旌節玉帳領熊羆
神武頻驅策姦凶乃縶縻幸將前過補敢曰首功奇最
是
恩連沛都非意所期凱旋歌杕杜
親勞駐
華芝像入凌烟畫名登太學碑舊資全引復新秩逓
遷移九命膺勲爵三台拜
制詞赬黃輝帶綬靺鞨映冠緌彩緌雙環暈華衣四禊
披章身真耀豔顧影自驚欵更荷
陶鈞力偏榮蒲柳姿五雲暉迥照六秩寵逾涯珍篚
頒駢坒
璇題仰陸離聫奎騰藻采朝斗頌
恩私從此逢春草長為向日葵綸扉忝承
旨玉署掌論思藜閣書兼領蘭臺秘得窺五刑明出入
九品叙崇卑常念榮逾分深虞力漸衰慎惟懷敬
凛勤每戒恬嬉馬齒雖加長龍鍾幸免嗤在公思
奉職退食尚忘疲但覺
恩如海寧知鬢有絲良由熙
化日得以到龐眉屬有三軍事言耕四牡詩初平貝州
盗于役大河湄恰喜星軺返剛逢葭管吹相隨趨
黼座猶及奉瑤巵暖律開新序韶春上早曦萬年松蔚
茂六葉莢葳蕤綵幄分行矗繒峰夾戺搘
彤階敷繡簟
紫殿敞雲楣陪列多彭祖
臨軒拱
虙羲相看皆鶴侣有序似鴻逵位自黃扉起年從綘縣
推許如明悉獵併有下句驪樂曲陳南雅殽烝具
鼎鼒佛花茶泛琖仙露酒盈瓻錦叚如霞積笻條
刻玉為捧珍光溢䄂叩
賜感淪肌此會逢之罕諸臣見者誰熙臺遊浩蕩福海
被期頤大衍貞符集先春衆志怡歡心添淑景喜
氣度柔颸申錫由
天佑規模自
祖貽
德原超古昔典復備今兹竊喜微(臣)幸親瞻
睿藻摛近光依
日月贊化謝臯䕫惟有呼嵩願同聲祝萬斯
(大學士)嵇璜(年七十五)
聖皇錫福斟衡樞九宇在宥
純禧孚承
庥繩
武篤安老華筵重啟榮頒酺旃蒙紀歲孟陬月初蓂六葉
彤墀敷春臺鬯煦絢暾景青陽
茂對欣昭蘇
黼座曈曨
帝暉照閶闔詄蕩開蓬壺協風嘘籥颺雉扇瑞烟梟篆
縈猊爐碧海紀籌晉
昊籙鈞天諧奏鏗仙竽湛露凝瀼慶叶雅矞雲蒸采祥
占需
展親設醴首黃祚
天家序樂酣騰觚班登槐棘暨蒲榖豐排綺席聫氍毹
羽儀雍雍集鵷鷺壮猷肅肅兼熊貙遠邇疆吏恪
同
覲鶴髮蹌躋瞻金鋪
加惠百年接
清問快覩三夀盈康衢
慶頤黌序奬齒爵跋踰嶺嶠来江湖瀛壖東裔綷冠帶
梯航銜悃共球輸
詔進耆年與嘉宴海邦赤帟
王會圖近
光咫尺依
夀㝢
穆容醰粹
天怡愉熙熙景樂臻耉耋衎衎齡各增齱齵優加頤養
復
手賜醇流沆瀣觥周㪺叙平三階正七曜轅謳壤曲交
嬉娛絳人僂指甲子朔南極驤首丁丙隅
顥穹靈貺衍瓜瓞雲来奕葉懸祺弧堂新
五福萃五代
天文掞藻輝洪櫨大哉
膺符五十載廣矣闢疆二萬途
神武張弛捷機括民庸呼吸勤
郊雩
宸章佇啓五集富
文閣廣插四庫俱登三綏萬民氣樂屢
賜九土蠲丁租
四詣
陪京覲
光烈
六巡南國膏會吳河淮底績海亹奠周詳
指畫恢禹謨咸速恒久妙
天運時哉
心法接泗洙即今
綸詔暢溥惠引年延賞周寰區
告祀嶽瀆舉殷薦廣
賚銀幣兼繒繻百僚晉秩逮衿佩五鳳銜
誥敷覃訏辟雍海流道德滙創建圜水興崇模
躬親講諭文思煥橋門觀聽羅英儒
聖敬密闡緝熙秘
帝健真與
天行符
古稀法古豈泥古陶周育夏超唐虞
萬幾屢省獨榮鏡太和游泳羣煦嘔
純佑至諴格旭卉允釐疇采勞昕晡民恬物阜會保極萬
方齊應
嵩喬呼(臣)沐
鴻慈世燾育暄潤小草生根跗早登螭頭槖筆侍頻扈
豹尾襃衣趨元宵澄海怯強對當時才臣汗浹膚
(元宵聫句聫句御製煮石磨訶似句張照不能對又澄海樓御製似樂韶觀止句梁詩正)
(亦不能對俱以次日補賡)
仙毫揮灑不經意頃刻照耀堆驪珠
作記神鎗中穴虎(鎗記御製虎神刻於鎗桿)
御甲捷矢籋雲駒(乾隆八年甲胄巡幸盛京閱武萬衆上御黃金馬射一發中之)
(咸呼歲萬)尼山祇摩端木楷臺麓恍見文殊趺曾膺
重命事楗築宣防之術慚顓愚六官長貳備洊陟黃扉
丹籞
恩遇殊得輿碩果賚
藻律(有得御製詩賜臣輿碩果之句)
璇題世美光蓬廬(筆韋恩賜美匾御平世額)生成感荷
高厚渥子弟更疊青紫紆瀛洲載登叨領袖學識謭陋
才疎迂早朝
宣聽朝漏入
禁門策騎容徐驅大裘珍毳安且燠服而拜
賜箴鵜濡恭逢
茂典普醻酢金巵瓊斝融醍醐梅羹釀淑隆鼎飬萐
莆獻秀滋
仙厨馨醲竊喜斗滿酌矍鑠更許笻能扶大韶蹡舞
䕫拊石那居樂豈魚依蒲
堯樽
舜榼霑既醉軒鼚拜手陳歌歈循環周甲宴再舉中天
元會古所無
蕃祺錫羡萬萬禩寳罋長挹春膏腴
(大學士)蔡新(年七十九)
聖德敦仁夀
乾符六合同自
天開景鑠法
祖紹延洪海屋千籌集春臺一氣融歛時敷
錫備引養洽
皇衷(一)
五代昭
天貺三元啟
帝昌垓埏
頒慶惠嶽瀆報馨香仁厚麟振羡雲來
燕翼長紀年今大衍
純嘏肇無疆(二)
歲華初獻麗韶序靄
彤墀瑞早開人日和應燭
聖時階蓂符六出厨萐孴三芝
帝座恩光煦青陽德溥施(三)
虞廷賡喜起泰象叶交孚設席光依斗傳觥樂逮蒲頤
齡榮鞠&KR0957;愷燕飫醍醐徧德醻
天保
堯尊廣賜酺(四)
疆吏多耆碩
恩宣入覲齊建牙金舄繹尚齒
玉階躋松釀香盈斝葭吹煖布緹春風欣晝接
天語及烝黎(五)
海國耆年選来沾
帝澤醲龍金温侑勺鳩玉健扶笻醇古陳箕範喁于祝
華封梯航觀
盛典率舞會時雍(六)
稽古三雍重
臨觀久道成敬原昭
聖學健更法
天行璧水淵源濬圜橋製度精承
恩司教胄觀聽率諸生(七)
樗材憐矍鑠家世荷
陶鈞
丹籞榮舒轡黃扉愧贊綸
承華恭輔導
奕葉總端淳和鼎甘宜養珍裘氣盎春(八)
自返漳江櫂還
朝拜
命嘉
雲章需宴樂
天藻賁光華星漏遲趨
陛簮纓
寵逮家
鴻慈垂世世
恩重獨頻加(九)
綺宴躬逢盛
當陽燭
帝暉鴻逵聫衎衎
鳳扆仰巍巍迥邁尋常典咸親
咫尺威
萬年綏萬福
宸極拱璿璣(十)
(大學士伯)伍彌泰(年七十五)
元會千齡合
洪圖大衍陳
迪光
家法紹數
典綺筵因
祐篤重華協禧延
保佑申八方風雨應九服化裁均玉燭三霄麗
瑤枝五葉新雲仍緜翼翼角趾毓振振
道體璣衡運神參造化甄
一堂顔五福百祿集先春叶氣迴杓斗韶暉布木津奮
生年在乙長飬月維寅菜甲人先七弧懸丙見辰
階蓂榮六莢琯籥報初旬
詔沛繁釐溥風興七教淳嘉徵敷率土和氣格
蒼旻
恩渥蕭零露籌添歲紀椿
經綸開往蹟
仁夀逮羣倫爐篆歊芬郁韶音奏翕純五雲環
帝座千叟接華裀
韻法
堯章煥賡聫漢殿掄序賢尊老老
授几首親親
手賜承
顔近鳩扶荷
寵鈞諏詢宣牧伯引翼到齊民壤擊来田叟星航自海
濱
北辰昭北闕南極耀南閩釃旨加三爵熬炮間八珍拜
颺争腹鼔醉飽各肌淪際會洵千載遭逄慶(小臣)
生成培屢世
覆育及兹晨昔藉微勞蔭恭惟舊秩循六旬縻廪糈五
等忝朝紳
禁近遷班數封圻出鎮頻經年青海月萬里玉關塵
奉使慚班耿宣勤仰召郇詎知還自塞旋復
召于秦敭歷曾無補涓埃未克伸芻蕘添馬齒雨露長
樗身敢望香山老將疑綘縣人據鞍非矍鑠避席
欲逡巡東閣方參政黃扉
許掌綸吹噓迴朽質陶鑄托
鴻鈞被服珍裘焕褒崇
寳諭諄時庸思夙夜日贊勉忱恂願逐鵷行列欣陪鶴
侣臻帡幪先杖國
敷錫下
楓宸洽禮成歡忭稱詩愧雅馴
羲文懸有象
禹績被無垠巍煥
崇功並雍容
鉅典遵衣冠咸濟濟酬酢會彬彬備位虚池鳳銘勲謝閣
麟願同黎叟軰億載祝
皇仁
(協辦大學士尚書)梁國治(年六十二)
郅治臻累洽八紘躋夀康
天皇秉元化丕休迪
前光
御極五十年維乙已春王正月朔六日高宴
乾清張皤皤三千叟歡讌列班行
錫慶遍寰悔
福祜敷無疆(一)
無疆
駿命隆
古稀作
元后行健
德日新化成
道彌久皇輿二萬里思服覃九有惟
天命溥將惟
皇克誕受豈繄瑞應崇良以
仁恩厚薄海中外臣呼嵩頌
萬夀(二)
夀㝢闓青陽六合春風徧敬誠福所綏雲仍慶蕃衍金
支五葉隆昌後
皇天燕下有期頤民曾元一堂臶如此二百家史冊所未
見惟
天眷顧隆休徵符㬅羡(三)
休徵覘協應維海亦維河海塘石鱗次黃河順洪
波中區樂清宴六宇還太和四隩禹貢宅萬福宣
房歌
乾貺復
坤珍穰穰来何多茀祿純嘏常可以矢卷阿(四)
卷阿頌豈弟翽羽鳴鳳皇乃始
建辟雍圜水流湯湯規模一以肇敷教還虞唐熱河建
廟學黌序開新疆
御論懸日月三老義諄詳金聲玉振之
文治啟光昌(五)
光昌際
嘉運大啟圖書府三萬六千冊縹緗列四庫全書
秘閣儲
聖作開羣覩有
詔頒江浙一一正魚魯
詩文集大成懸象
天日午維
聖實維
神允文斯允武(六)
文武維
聖神述作光
前制釀化㒺不遵蠲賑萬萬計邊陲戶牖間臂指身心勢
數
典舉耆筵鈞樂張
天際何以聫中外侯甸要荒衛何以彰
嘉貺殽醴承筐幣(七)
承筐將燕衎稠叠拜
恩榮千載遇嘉會神人聽和平老老而長長孝弟油然
生(微臣)侍
禁近燕愷從耆英有如春風至萬彙暢畢呈矢詩載
稽首惟以揚
天聲(八體蟬聫)
(吏部尚書)劉墉(年六十六)
欽惟
至人心上與
昊穹屬會乾符坤珍握珠囊璇籙兹五十年春萬彙暢春
育
彤庭開廣讌瑞靄耀晨旭
重熙累洽時繩
武忠彌勖
誠孚
帝錫齡
化被民同俗梯航萬國来暨訖
天所覆東方龍德蒼六莢蓂舒綠曰有叟三千迤邐大千
續鞠&KR0957;阿閣傍歡趨更悚伏葵忱默傾向典誥稽
前牘
昌運邁陶姚淳風到軒頊理如網在綱粲若經緣督陋
騫源泝崑嗤馬檄傳蜀幕外邑宜禾笮裏畬輸粟
文揆與武奮元氣叶温肅於論樂辟雍追琢詠金
玉
大文乃彌耀秩秩復郁郁四庫就條貫多士興棫樸是
用和悦凝時若徵調燭我汜布濩之人官而物曲
仙潢衍派長
喜見祥麟育洪惟
建極崇協疇偹多福嘉瑞應圖牒洊臻數更僕猶
宵衣旰食廑獲乂從欲圓頂方趾民熙熙聫萬族矧伊
在朝班
光近承㬢燭(微臣)託
元造膏澤幸久沐自(臣)父蒙
恩矜全仍
簡錄家聲
訓承繼夙夜慙庸碌華筵綴諸耆湛露浥醇沃兕觥共
稱
夀籌億添海屋匪俟蟠桃實不藉華芝斸
帝載契
宸衷
純佑久彌䔍
至德樂諴民九域安宅隩隴畝棲麥禾饔飱飫粟肉請
寫
堯民圖含哺共鼓腹幸哉
帝所遊鈞樂聽金竹身心並踴躍歡忻瞻
有穆敷錫頌
皇仁賡
詩歌
夀榖
(禮部尚書)德保(年六十七)
夀愷
當陽日祥徵乙已年
詔開千叟宴典茂百王編法
祖重熙盛
詒孫五代全
古稀
天縦
聖大衍祚
乘乾旭旦共球集耆英几杖便
一人崇寳座庶老敞瓊筵(臣)職司邦禮朝儀備樂懸齒
惟儕洛社
恩許例彭籛樗質庸奚補
鴻施沐最先
内庭蒙豢飬南國效旬宣屢被衡文
命時催督運船櫜弓陪
法駕
聫句染爐烟祠部慙充位
皇慈感宥愆含香濃
雨露承
寵惕冰淵
渥澤頻霑草殊榮更
賜氊春風和入律臘雪瑞敷田苑柳金芽動宫梅玉蕊
連虎樽欣屬目鶴髮喜随肩
禹膳調湯鼎
堯羹侑舜弦鳳鳴簫嘒嘒鷺振鼓咽咽淑氣蒸豐歲元
音暢列仙鳩扶三爵後獸舞九成前愉懌
宸襟洽昭回
睿藻傳卿雲符
帝製景曜朗奎躔
文正諸儒說
詩登大雅篇賡歌呈
黼扆醉飽拜花甎
行健欽無逸
同仁仰不偏期頤延蔀屋清宴鞏山川直欲超軒頊何
須羡偓佺神芝如蓋起靈液比珠圓崇秩惟殫力
蕪詞莫騁妍願將葵藿志億載荷
陶甄
(禮部尚書)姚成烈(年六十九)
郅治當元會瓊筵啟令辰引年崇典禮繩
武煥
恩綸
詔舉千齡宴祥開萬象春衍圖
龍紀集錫福
鳳書申
北闕施仁普南弧耀采新直同
天合德共仰
聖如春餘慶瓜綿瓞騰歡雅奏豳於論鐘鼓樂式序篚
筐陳存問高年徧周諮蔀屋均禮優加貳膳粻異
盡兼珍湛露歌詩洽需雲取象真嘉羞供絡繹旨
酒洽清醇鎬飲周耆艾虞賡接佩紳扶藜原異數
傾藿况(微臣)郎署趨承久監司職守遵建牙叨重
畀為翰荷来旬往復三吳地馳驅五嶺身近
光依
闕下移莅復江濱才短愆尤積
恩深
訓誨頻春官邀
特擢秩祀念惟寅不以衰頽廢還偕拜舞倫大酺霑玉
斝廣樂合金錞真率香山社耆英洛下賓嵩呼齊
獻
夀超軼八千椿
(刑部尚書)喀寧阿(年六十七)
帝齡錫羨
皇範登閎禔凝太乙祚兆長庚上儀敬秩
祖制是程歡臚紳佩瑞洽埏紘達尊三備紀數千嬴璚衡
啟律
金殿稱觥筐篚式序磬莞和鳴需雲宴樂晉日文明
劭香山會逾洛社盟(臣)叨世秩職領秋卿咸中衍
慶式敬輸誠忻隨虎拜虔效䕫賡
(工部尚書)金簡(年六十五)
福海
綸言沛貞符
泰運增
健行乾不息
睿照旭方升
衍牒孫詒
榖開筵夀作朋序聫珠樹鶴地敞紫霄鵬綺甲巡初徧
龐眉澤共凝玉巵
頒黼座瑤席列文繪
盛典方同慶微材愧弗勝全家
温煦厚早歲
湛恩承
内府班資重司曹劇要稱近
光滋翼翼撫已切兢兢乃荷
隆施渥兼令衆務膺虔恭趨
禁瑣瞻望竦
觚稜梨棗蠅頭字縑緗鳳尾綾牙籖排四庫貝葉繹
三乘膳宰調珍饌茶星映玉繩樓臺仙掌露金碧
佛龕燈匠氏勤呈技㡛人勉奏能物豐民力裕帑
沛頌聲興
寳籙無疆算
璿宫最上層軒墀占瑞集輪奐鞏基憑凡此經營備咸
蒙
指授曾風雲邀
拔擢台斗洊鶱騰宴許扶鳩拜逵先策馬登
寵綏駢異數
熙洽紀庥徵
(左都御史)周煌(年七十二)
古稀天子福延洪錫羡敷祺萬國同五十年來書不盡
功巍
文焕與天崇(一)
耆宴
仁皇昔顯庸
覲
光今見慶光重都來玉陛需雲洽更比金莖湛露濃(三)
五數週迴天地雙
昇平嘉會洽淳龐欣聞元日騰
恩詔法鼓華鐘
鳳闕摐(三)
春滿經旬淑景移仙蓂六葉出葳蕤七人八榖皆
佳兆先見南弧瑞彩垂(四)
路指
東華近
紫微
乾清詄蕩啟端闈風和日暖宜人老人意
先天
天不違(五)
排當先期向玉除前楹
黼座敞
宸居三十賞席鋪雲麗八百酺筵拱翼舒(六)
殿前韶樂庭清樂樂奏隆平協氣孚法曲更看人
兩部舞成百夀衆仙圖(七)
作朋三夀領班齊近接璇源
帝錫禔十一世瞻奉
福夀
堂開五代昨
親題(八)
番番黃髮國榮懷
元首股肱惟汝諧四相合成三百歲時平風雨正三階
(九)
卿月郎星傍上台揆文奮武世多材座中更有懸
車老魏闕江湖入
覲来(十)
海國耆儒拜
寵頻直從弟子貳成均百年人瑞還餘五生是康熙十
載人(十一)
袀衣逐隊子衿羣恒賈恒工業在勤最喜老農歌
大有一生温飽事耕耘(十二)
北漠西瀛蜀徼番車書尉候一乾坤直將王會圖
中景寫入耆英畫裏存(十三)
地近榑桑氣不寒朝正使到附鵷鸞定知来日颷
車度有鶴銜籌海上看(十四)
千人三倍足仙班别有銀牌荷
特頒始信八方開
夀㝢佺喬安羡徧人寰(十五)
九拜嵩呼
玉殿前兕觥稱夀勝豳筵統將廿一萬餘歲合上
君王晉大年(十六)
九旬耄耋推上夀一品班聫冠百寮齒爵並邀
天寵渥醍醐
親賜酌瓊瑶(十七)
宴衎雲天叶吉爻既多且旨大官庖羅鳩袒割徒
夸語三老由来義本淆(十八)
玉振金聲
帝掞毫栢梁古體各分曹不妨詰窘如方朔
賜與
天章
聖且豪(十九)
新題
舊韻語涵和
堯戒傳心
舜作歌憶到
垂髫親侍日
一家先後聖同科(二十)
人到歡欣力倍加康疆筋力好年華
恩深猶許兒孫掖
天上歸来直轉家(二十一)
宫綺黃封壓繡囊宣毫江研寳文房龍蟠養老乾
隆字卅兩朱提出
尚方(二十二)
黃盤
頒賞出宫城道路傳觀萬倍榮九節更看靈夀杖
賜来扶向
玉階行(二十三)
太平有象物流形大吏騰章告
帝廷五世同堂百九四
天家綿瓞衍椒馨(二十四)
盛典
昌期莫不興廿三史内見何曾辟雍
敷教四方服
帝籍
勤農九榖登(二十五)
西蜀庸才僻遠陬
螭㘭載筆幾春秋承
恩記向中山使載得
皇威海上遊(二十六)
敡歷多年媿紱簮中樞地重栢臺深官階一品(臣)
何有都是
君師教養心(二十七)
承華叨侍
禁東南老媿觀書柱下耼一自前年蒙
賜夀餘生總向
聖恩涵(二十八)
十句休假遠堂廉
詔許參名上綠籖一卧城南
天尺五
露瀼蒲柳尚能霑(二十九)
陳情欲去戀朝衫犬馬心殷矢結銜惟願無疆開
夀宴重来
闕下聽韶咸(三十韻上下平)
(原任左都御史)張若溎(年八十三)
維
皇錫五福至治符蒼穹沾濡皆
德澤醇化彌龐鴻
盛世耆耋多泳游和氣中芳春迎淑靄麗日欣昭融
彤庭幸預宴喜起揚臣工(臣)家世受
恩寵光叠被蒙蘭臺會執憲夙夜慎微躬愧以樗櫟材
忝居繡獬崇投老仰
賜間擊壤歌年豐昨春迓
翠輅南國駢呼嵩扶杖覲
天顔温諭宣仁風八十歲又三重来聽笙鏞
聖夀億萬齡拜舞同華封
(都統)王進泰(年八十一)
聖德祥符夀㝢春祺
詔錫華筵叨列期門肅仗許依禁掖鳴鞭授鉞夙垂
重眷
賜氊兹預羣仙八秩(臣)年開一承
恩昨錫長年(臣于去年六月馬齒登八十蒙飬之恩寵錫從此蒲柳逢春皆邀雨露長)
(賜)
(都統)德保(年七十一)
條風啟韶序蓂荚迎朝㬢
彤庭介景福
夀㝢符
重熙耆年預嘉會玉露澄瑶巵曲&KR0957;覲
天顔
湛恩荷鴻施春風颺青旂翠羽輝金支值兹
盛筵開濟濟依光儀憶昨歲中冬甫屇七秩期(臣于去年十一)
(月馬齒七十蒙并諸恩賜御書匾額珍異)
天筆賁光華
尚方羅
寵綏重叠何以報
萬夀歌蕃釐
(都統)五岱(年六十二)
星雲糺縵重華旦
聖夀作人倬天漢嶽珍川瑞慶駢羅懋典
前徽益巍焕(微臣)侍直依
乾清年年禁籞風光榮出師靺鞈禀
聖武巖碉沙塞曾經行靈臺偃伯歸凱奏洊參戎纛蒙
殊旌玉關
賜代入朝近策騎甘凉小醜蠢據鞍每慕伏波風老馬
猶堪服韅靷(臣于上年由新疆換班回京路經甘肅請𠞰逆回平定後蒙恩加賞)
(世職)奕世
恩延佩黻華慶霄日捧傾葵悃瓊筵
錫福三殿開耆英濟濟聫尊罍一家中外躋仁夀榮侍
南山
萬歲杯
