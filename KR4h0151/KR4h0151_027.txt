欽定四庫全書
欽定千叟宴詩(乾隆五十年)
卷二十二
預宴九十五人詩一百八首
(編修)勵守謙(年六十六)
古稀天子垂衣裳功巍文煥超陶唐民生其間多壽耉
涵濡
聖澤偕樂康碧海恬波帖犀弩黃河底績歌宣房休徵
傱萃介
繁祉雲礽五世歡同堂
昊天篤眷
祖武緝嘉予中外同嘉祥耆筵大會古未有三千餘叟趨巖廊
詔許(微臣)列嘉宴自顧樗質何能當念(臣)四世沐
恩遇(臣曾祖勵杜訥臣祖勵廷儀臣父勵宗萬世受國恩)
三朝服事隨班行遭逄
聖主渥世禄&KR1354;年禁近身回翔愆尤屢獲屢
矜宥欲報未竭涓埃將詞曹奉職愧無補復參
四庫羅縑緗勉繼家聲厠文苑跪誦
宸翰增慚煌觀成未效贊成力恭逄
盛治文明彰(四庫開館時蒙文苑御製題趙蕤長短經第四章有津瀛繼家聲四庫搜羅俾)
(贊成之句)辟雍新建復古制引年敷教
覃恩光洪惟紀元五十載式當
國慶齊稱觴期頤耄耋萃春殿文階武級高筵張憶
(臣)曾祖事
聖祖昇平與宴賡明良(臣曾祖杜訥於康熙年間曾預昇平宴)今兹
盛典溢普被(微臣)又獲供趨蹌祖孫先後沐
寵疊一家
沛澤何滂洋泥首
丹墀效嵩祝惟
皇萬壽歌無疆
(内閣中書)明安圖(年六十五)
大君至德邁圖疇四序交和四極周
元善亨嘉惟利物
皇春帝夏共王秋南弧壽曜三霄燦
北闕貞符六府修玉佩丁冬叨綺宴東琛西賮遍神州
(四德四時四方體)
(原任中書)覺羅龍海(年六十六)
獻歲蓂旉六葉祥辰占曼壽日舒長原知歲月贏
休養又慶
恩綸賜玉觴(一)
絲綸曾直
禁東偏紅葯蒼苔謝眺篇路傍薇垣趨
北闕
恩光重到五雲邊(二)
(工部委署主事)佛爾卿額(年六十一)
沛澤行敷日豐功坐論時五材咸底飭
萬福罄惟宜春宴榮叨日冬官忝委司熙熙
仁壽㝢藻繪亦何詞
(通政司經歴)永熙(年六十八)
謁者賓門傳奏時喜逄
綸綍沛
恩慈安車詣
闕崇年禮貳膳施筵尚齒儀南極凝輝依
翠葆卿雲結綵暎瓊芝杖朝
錫燕非常典逮賤榮殊
澤倍滋
(通政司經歴)李鳳彩(年六十一)
壽㝢歡臚億兆耆筵會盛三千徧飫衢尊優渥咸霑厨
萐芳鮮銀臺夙參掾屬
寳讌欣預羣仙依
光敬頌
純嘏惟曰
天子萬年
(原任光禄寺署丞)安平(年六十六)
惟
皇建極惟
德動
天經文緯武敬以率先熙熙皥皥蕩蕩平平乃集千叟以
開壽筵兩陛羅列九醖甘鮮龐眉鳩杖雪鬢霜顚
稽首醉飽與春俱妍
紫微南極仰若同躔
太和元氣普被無邊歛時五福萬八千年
(御史衙門七品筆帖式)咸寧(年六十一)
紫霄鵷鷺翔
金殿碧落霱雲揚雉扇清時人瑞洽耆年春滿蓬壺
錫華宴華宴初開珍膳盈
天厨絡繹玉盤擎酒斟醽醁飛三爵樂叶鸞凰奏九成
九成三爵
皇恩普麗日祥暉暎珪組夙昔班曾侍繡衣新年身已
遊縣圃縣圃風光敞綺筵龐眉壽耉集三千從今
天上仙椿茂永祝
洪延萬萬年
(通政司筆帖式)巴通阿(年六十一)
奉職欣窺八會書依
光禁近列簪裾耆筵榮
許霑蕭露六葉
堯蓂獻瑞初(一)
壽弧光耀九霄明
錫羡延洪瑞應呈抃舞願隨羣叟後敬賡天保頌如升
(二)
(繙譯官候補筆帖式)逹春(年六十八)
和風應律開晴昊萬象精華歸
黼藻皤顔入宴
賜春祺星麗天垣
日黃道東逾若木西崑臺暘谷寒門奥宇開便以耆筵
作王會一四天下何埏垓大撓甲子隨錯綜億萬
喬齡福來總巢林遊藪古誰嫓般般者麟足足鳳
(司庫)誠格(年七十一)
泰階際
昌期嘉會紹
鴻運耆艾燦列星蹌濟歡斑鬢
皇猷溥六合燕衎滋醲醖(臣)昔步蘭署供職慙廉慎吉
日
懋典興拜手
堯天近忻言共飲醇悦豫形歌詠申之以
天章觀文殊斗暎麟遊鳳來儀
皇家衍瑞慶陽春藹晴昊鈞曲和平聽熙熙龐叟躋九
如頌
仁聖
(司庫)劉保住(年六十四)
巷舞衢歌滿
帝畿熙春人盡樂春暉明霞煥彩鋪
丹地瑞日舒光耀
紫微
五世堂開今特盛三千叟宴古逾稀無疆申錫昭
宸極跪拜親瞻
咫尺威
(司庫)積忠額(年六十四)
仙音播韶濩絡繹揚九閎拜手同稱
萬壽觥乃是眉壽之臣耼與彭(臣)忝微員何足數叨列
班行齊拜舞得到蓬瀛世所稀曰惟
聖惠開仁宇
累洽重熙春復春
盛德鴻功難具陳萬年巍煥曠古典敬告丹臺珥筆人
(司庫)額勒亨額(年六十二)
錫壽承
三殿揚庥被八溟春初開赤縣人共近黃星雲錦天
舒瑞瓊芝地效靈
皇家均渥賜司鑰不教扃
(司庫)佛保(年六十二)
恩覃慶洽超唐虞駢羅耆瑞朝
天都千叟長筵啟
壽㝢九疇敷錫披
鴻圖閶闔風和張寳讌頒來玉醴兼珍膳
紫籞輝煌長樂花卿雲糺縵&KR0877;元殿綿綿瓜瓞
天家歡何湏蓬島仙桃蟠海内咸歌旦復旦
宸衷無逸安求安
高厚難酬叨食禄欣綴鵷行儕華祝長向
堯階捧壽觴年年聽奏簫韶曲
(司庫)吉靈阿(年六十一)
瑞靄籠
三殿春風播
九重日華天瑞珥露掌嶽青蓉拜舞隨臯稷謳歌附偓
松榮叨仙籙注委佩慶
恩濃
(七品庫掌)惜欽保(年六十三)
韶開六琯
恩龐鴻衢歌巷舞熙春風曰耋曰期古斯尚以引以翼
今尤隆酺歡高列千叟集嵩祝齊聽三呼同五老
遊河長生宇飛星入昴
堯天崇(吳體)
(子七品堂官)杜保(年七十三)
聖人御宇景祚綿長黃髮台背荷福八方蔚如淑氣肸
蠁無疆况遘大慶春日初陽特舉
盛典言循
舊章駢蕃殊錫共沐
恩光筵開爵錫跪拜趨蹌臚歡共祝
壽宇咸康
(禮部七品通事官)四格(年六十四)
聖人斂福世恬熙錫羡無涯介壽眉(臣)是舌人觧重譯
譯言都是頌
鴻慈(一)
鮐耉聯翩宴上辰
瓊筵齊慶物華新容臺禮數春臺象報與春官習禮
臣(二)
(欽天監靈臺郎)多慶(年六十二)
羲和日月仰
堯天南極星輝北斗聯紫氣朝浮
金鳳闕卿雲晝靄玉爐煙酒斟瓊液
恩波洽詩疊霞牋壽籙綿慙愧管窺糜厚禄桑榆年復
列耆筵
(欽天監靈臺郎)陳際新(年六十二)
北斗璇杓轉南弧壽曜開
聖恩歌湛露(臣)職隸靈臺問歲隨羣老占星遍九垓五
雲遙望處瑞景仰昭回
(七咸安宫品教習)永泰(年六十五)
皇州春色熙熙象
聖德如天天浩蕩嘉會重開進耄年偕來遠近同瞻仰
舞蹈歡騰介壽爵婆娑醉倚延年杖(小臣)薄植荷
生成幸復叨敷
膏澤廣耆英隊裏追陪入鵷鷺班中近
仙仗玉饌珍盤拜
賜多懷鉛竊比康衢壤
(景山七品教習)塞欽(年六十三)
仁壽覃敷泰宇文明共仰
重華瓊筵慶啟寳讌福酒光流玉霞噦噦鳳鳴春樹綿
綿瓞衍
天家臚頌
聖齡億萬引恬引養無涯
(如意館七品官)姚文瀚(年七十三)
自古有盛事欲令萬世垂寫之以圖畫播之以聲
詩(臣)未能學詩畫久淑予私筆染寳露濃墨沾吉
雲滋
狩典圖
南廵
武功圖西陲伊古所未有臣乃奏筆為衆各以藝進每
荷
天章題名忝内供奉業愧老畫師幸預嘉筵末停翰倍
丹墀願以所親見藻繪
萬年期
法宫開閶闔殿閣交參差日射黃金牓晴薰赤羽旗中
央
御氣紫兩部丹仗蕤陛前陳廣樂鐘鼓琴管篪右平左
階墄分行如魚麗設豆四五六酌酒尊罍彛其旁
布賞席箋硯鏐幣皮智珠百八圓如意供指揮牌
面龍爪拏杖首鳩翼飛堆盤影重疊著色光陸離
前楹柘黃繖穆穆
天威儀
龍顔日角表温霽春融怡元臣奉
壽觴鞠&KR0957;前致辭三千九拜下鱗集鳬趨隨安得一筆
畫具此千叟姿綵衣錯絺繡章服區崇庳右列氣
桓糾左班度委蛇末有高麗使衣冠從其宜番番
百五翁儒縫垂長緌瞳方眼湛碧背鮐齒豁鯢傴
僂童孫扶康彊健步移千形復萬態喜氣皆溢眉
人間競傳寫陋彼洛下耆豳風公堂觥上掩馬和
之
(烏林逹)七逹色(年六十三)
慶典出王正春光繪太平
一人徵樂壽萬物荷生成酒醴笙簧會明良喜起情(小)
(臣)惟醉飽何以答
恩榮
(尚茶副)科陞額(年六十八)
輯貢長從日注來火前欣見翠旗開副(臣)併入耆
英會供奉原為瑞草魁(一)
拜手稱觥祝
帝釐春光四照萬年枝
恩膏翔洽醍醐灌榮過龍團
賜品時(二)
(城門官)黑格(年七十三)
古稀天子讌開
紫宸無小無大以齒等倫卑秩門官得飫
天珍何論卿士以及守臣(臣)司筦籥唯謹昏晨何足比
數
恩波亦均願效三祝如華封人
(城門官)花尚阿(年六十七)
淑氣催春麗物華九圍被
澤浩無涯欽瞻
五鳳樓前
詔先下長安百萬家(一)
鶴髮聯翩赴鶴書
禁城曉啟集安車叨榮(臣)本司金鑰沐慶相隨拜
玉除(二)
(城門官)金齊祥阿(年六十五)
太平錫福徧遐陬高會還聞吉日諏五十年惟繩
祖武八年春共迓
天庥星移旗翼祥光燦地近蓬瀛瑞靄浮喜報朝陽梧集
鳳欣攜扶老竹聯鳩
金門日暖曾司啟
朵殿雲開亦紀籌七品衣冠依
禁近六旬歲月總優遊賜酺差擬
新恩渥執爵重聞舊典修願更長年隨
豹尾再陪千叟上
螭頭
(城門官)逹桑阿(年六十五)
詄蕩層霄奉
帝闉天衢紫氣仰瞻頻樗材伏幸同仙尉益壽筵前拜
聖人(一)
萬方鶼鰈賀昇平
元會纔瞻嘉禮成旛勝韶風開兩候耆年瑞露裛金莖
(二)
(城門官)格綳額(年六十二)
上林豫春色梅柳舒芳妍龍旜漾光風
鳳闕輝祥烟玉漏乍停刻
微垣會瀛仙皤皤黃髮臣拜舞
丹陛前親從
天潢胄貴自方召賢賤逮採薪子遠至重譯傳洗爵以
酌醴靡不趨瓊筵(微臣)職司籥乃忝九賓連祝如
朝陽升高擁紅雲鮮
(城門官)占代(年六十二)
淑景開三陽和風扇九有共樂春臺有脚春咸歡
壽宇無疆壽(臣)年六十歲月長(臣)官七品班聯後曾司
魚鑰衛
金城亦捧龍韜警刁斗干今五十年幸厠三千叟(臣)
如雞人絳幘伺晨昏願侍
楓宸歲歲年年介春酒
(原任七品苑副)福禄(年七十二)
帝德遍紘埏
皇恩配高厚八方盡歡樂六宇開仁壽齒宴啟元正蒲
輪召千叟(微臣)叨禄秩幸附班聯後服官數十載
循分效奔走奉
詔趨廣殿高班隨台斗載賡湛露詩獻祝㪺天酒
(七品廏長)四逹塞(年七十五)
聖朝牧政超萬古臣長牧廏隸内府夏卿太僕既蕃衍
供
御千羣雲錦聚
皇城廏設萬壽山
南苑七廏就豐膴
盛京大凌河養息牧攸處外至上都逹布遜諾爾逹
里岡崖以時出入肄水上蒙古索倫歲歲貢馬駝
喀爾喀藩西藏番僧歸隸圉邇來天馬徠西極遠
至濛海之濱拔逹克山部豈惟周禮七尺為騋八
尺龍己見瑞圖上獻
文明宇(臣)以廏長歌馬政魯頌騅駓&KR0008;騏伾伾曷足數
(七品牧長)秋永(年七十二)
聖人統天天合德
觀文成化星聚奎奕奕南弧麗東壁振振蓀砌連蘭荑
榮河啟瑞煥綠字岱嶽封禪嗤金泥歲惟旃蒙春
俶始申以需宴集壽鯢鳬趨鱗集大千界
九重黼幕張青緹堯尊舜榼互斟酌䚧觩康爵鏤文犀
(小臣)奉職忝牧圉雲錦爛燦
天閑齊月權星臚安足數賮贄歲獻康居西拔逹山及
愛烏罕八駿四駿攢霜蹄吉黃乘之壽萬歲仰協
瑞應
仙毫題思臧兆魚陋雅頌九㝢福禄林同躋慶兹耆席
獲稾飫
欽明懋典粤若稽
(七品牧長)善保(年六十一)
光風泛肖蓿權竒集遠塞房星十二閑騰躍皆殊
態齊力亦齊色團團五花隊(臣)職菣豆餘年時曝
冬背叨蒙豢飬
恩以齒超同輩預入壽宴榮重沐
天珍賚遠知渥産蕃近喜立仗對
萬年從六飛長此春輝戴維魚占衆兆謳吟類可載嗤
彼西極歌敢比今起邁
(副護軍校)六格(年六十七)
蘭錡祥輝集桃符瑞節開
恩綸敷壽㝢慶宴渥春杯榮接添籌鶴歡同啟蟄雷
龍旗風颺處列隊仰趨陪
(副護軍校)灶保(年六十四)
九重春殿晨光徹藻席瓊筵分序列
古稀天子鬯淳風萬國耆鮐依
紫闕露色丹黃寳甕凝錦文黼耀雕筐設玉階拜
賜逮朝鮮金戺臚歡周月窟(小臣)叨秩依天閑馳驅未
效徒綴班欣奉鴻圖霑
渥澤萬歲聲中覲
聖顔
(副護軍校)德克謹(年六十一)
偃伯靈臺劍戟銷長楊騎士杖趨
朝錦營春色誰相似早見韶風被柳條(一)
士非少壯亦何為此日偏從馬齒宜既醉唯歌太
平曲一齊傳與羽林兒(二)
(委署親軍校)巴克散(年六十四)
側聞
熙朝人瑞
璇題蔚日蒸霞祖孫曾元五世一百九十四家
皇帝如天曼壽臣民薄海光華(微臣)職叨署校欽隨鸞
鳳紛葩
(恩騎尉)吉爾章阿(年七十二)
聖朝敦世禄超古存臣功襲爵銘太常
沛澤霑龐鴻河山劵帶礪奕奕侯與公豈不念厥初例
以等次窮惟
皇推天恩乃復格外隆苖裔分蟬嫣爵列騎尉中樹人
如樹木
盛世梓楩充多材尚待施何及樗朽躬昔人述祖德高
義懷偉豐不謂微末餘翻得
恩長蒙食禄不責報歲月虚帡幪復預壽宴叨何以抒
愚衷願言報
君德惟有念祖風
(恩騎尉)依德(年六十八)
恩騎邀
恩重拜趨微齡飽德仰瑤厨長生總是
皇仁錫好繪
熙朝養老圖(一)
歡呼千叟奉椒觴定比人間日月長若向蓬萊繙
食譜敬應珍重
帝臺漿(二)
(恩騎尉)碩慶(年六十五)
淑氣宣瓊籥祥光燦
紫宸引年隨國老開讌荷
皇仁爵忝司勲例身為受禄人惟從百執事敬祝
萬年春
(恩騎尉)保善(年六十二)
律應青陽春滿禮先黃髮
恩覃五色雲開有慶三霄露湛成甘紀歲久恢鶴算餐
瓊芳勝菊潭
世澤一堂繁衍載歌富壽多男
(恩騎尉)王自裕(年六十一)
渥澤霑濡被八紘瑤階人瑞慶稱觥筵開
北闕雲霞麗頌獻南山福禄成春藹三陽隨愷樂祥
占千叟邁耆英(微軀)叨荷
恩無極長奉
辰垣福曜明
(恩騎尉)富興阿(年六十一)
皇帝總六合
醲化流無垠瑤階萃炳爍耄叟熙陽春煥矣敞華筵觴
斝敷玢璘祥飈大地洽景曜中天陳拜手環
堯衢饜飫歡飲醇琳琅仙樂奏清饗協韶鈞叨
恩綿奕世被
澤趨良辰嵩呼
億萬歲海㝢咸尊親
(七品典儀官)薩炳阿(年七十四)
耆朋
詔許略官階席布
彤墀雁翅排馬齒已符
徵召數傳誇盛事徧天街(一)
二首六身(臣)己及浮夸便以絳人傳豈知更有一
百五絳老于今是少年(二)
(七品典儀官)三逹色(年六十三)
二儀奠清寧萬象呈景色惟
皇凝鴻庥函冐皆壽國韶春始布和嘉宴啟環翊欣聚
黃耉人連星麗
宸極
乾行道在健仰惟
天可則景爍化成時丕基膺萬億
(七品典儀官)富察善(年六十一)
聖世隆嘉燕瓊筵千叟俱日中光麗晉雲上象占需禮
洽呼苹鹿情均在藻鳬由來歌
帝力樂事慶含餔
(原任知縣)丁熙(年七十五)
盛典敷
愷澤淑氣昭春陽霑被九州中和樂成嘉祥千三百五
縣縣縣蒙安康既戴
帝念深
鳳詔彤雲翔(臣)自東武來耄齒差自強敢言䨇飛鳬徑
復窺
天閶小才慚製錦榮宴聞笙簧拜手沐
恩膏願告諸農桑
(原任知縣)錢清(年七十一)
彤閶團瑞采春光浩如海
三殿集仙班壽㝢高如山(小臣)何幸逄
昌運玉饌芬蒀調美醖早歲曾叨花縣
恩新年更聽鈞天韻蓬萊
宫闕五雲高耄耋期頤沐雨膏百里漫云飛彩履七
言欣獲捧
丹毫
(原任知縣)伊齡阿(年六十七)
條風扇寰宇太蔟應晴旭瑞氣郁曈曨光華暎仙
木
九重春宴開
恩波洽醽醁黃髮儀盈千青蓂茁初六推策衍
萬年躋堂
顔五福衎衎咏嘉魚呦呦叶鳴鹿(臣)昔綰銅章製錦慙
觳觫幸瞻蓬瀛春帣鞲進華祝
豐澤中外覃太和徧滲漉
(原任知縣)關慶(年六十七)
異數隆千載熙春盛事并祥酺開
紫曜渥宴洽滄瀛萬國迎
純嘏三呼聽頌聲(小臣)瞻
鳳扆蕩蕩欲何名
(原任知縣)齊佳士(年六十七)
序合仙班左右祥欽
景運貞元百里會膺民社九重新覲
天閽
帝許銅章再綰春頒瑤爵維温雪嶺蘭山效職洮雲隴
水頌
恩(臣近蒙肅知恩㨂發甘縣)
(原任知縣)西登額(年六十六)
緝熙敬止光于四方
天子萬年民說無疆春王正月
行慶施惠受兹
介福永錫爾類黃耉鮐背多之為美飲食燕樂用錫爾
祉執醬而饋薦其燔炙飲食衎衎永錫爾極(集經語)
(原任知縣)張廷汲(年六十五)
率萬國歌陶唐物殷阜民樂康親民之職
帝所重黽勉陳力慙未遑餘齡依
輦轂快覩呈嘉祥壽人昇平瑞元曾五世一百九十
四家孚奏章
帝錫大宇福耆宴新春張樗材何大幸趨覿
黼座光近年益祉頌
天德洪鈞一氣薄海之内皆淳龐
(原任知縣)莫廷梅(年六十四)
蘿圖
景運慶方長
錫宴彤廷溥樂康敢謂郎官曾應宿欣隨耆叟共依
光
天家瓜瓞洪
禔福人瑞籛彭盛拜颺萬㝢登春和氣浹咸欽
聖壽頌純常
(原任知縣)陳曾公(年六十一)
九華殿裏報初筵緹綺欣瞻尺五天拜跪夙嫺儀部
節曾宣
綸綍惠喬年(一)
藻物猶慙製錦功叨來
紫禁拜
恩豐寸忱戀
闕同鳬舄長伴王喬祝華嵩(二)
(原任州判)佟海(年七十九)
春開化宇仁風颺
垂恩儲祉錫百康萬國共玉任嘉貢九天景慶藹吉光
帝錫嘉宴祺壽昌瓊羞進爼醴溢觴雲門大濩鏗既合
偓佺韓衆翩來翔鼔舞
渥澤同所願奔走萬里恢紘滄願言謳吟協笙瑟和風
甘雨長亨穰
(候選州判)王鏡(年七十)
六符平三階元化燮斗魁熙熙共
仁壽率土登春臺跽趨即瑤席鞠&KR0957;分山罍(小臣)忝半
刺樗櫟慚非才太平樂鼓腹耆宴欣追陪願隨
輦下士歲歲歌臺萊
(候選州判)蘇於豐(年六十五)
忝禄四十餘載飽
德億萬斯年
祥源薄海皆浹
福緒大椿並延蓼彼蕭斯零露象曰雲上于天荷
恩愧無以報擊壤歌成短篇
(把總)高全(年六十八)
仁壽
恩波廣耆年宴
禁廷三千臣合頌
億萬載延齡儕鶴觀趨步扶鳩肅典型橋門將
駐蹕立仗羡談經
(把總)吳得昇(年六十六)
億萬無疆祝洪惟
聖德承蒸哉久道化允矣大猷升維嶽貞符獻如川
壽籙增春臺熙皥皥
蓀砌慶繩繩蕭露為儀色梧岡有翼馮龐耆綿瑞景
衎燕叶嘉徵寳罋羣看酌瀛洲此載登百夫參隊
長千叟盍簪朋揣分慙微末沾
恩切凜競肖翹胥遂性
聖治協貞恒
(把總)王得勝(年六十五)
皇威鞏京籞新制五大營中營扈
仙苑列衛依蓬瀛北南暨左右分峙四隅正弁職運
臂指斟制如權衡糈糧渥芻秣肄練明鞬檠
天恩賫賞渥銀牌捧精鍈亦有耆耄士躋堂稱瑤觥(臣)
忝百夫總南營率強勍周甲贏一歲例得隨簪纓
抃舞偕羣旅矍鑠歌
太平
(把總)皂保(年六十四)
璇圖協瑞卿藹昭彰元正六日慶啟
壽觴既集紳珮實環瀛滄糾糾袀服從鵷鷺行(臣)百夫
長琱弓健疆職隸中營近星宿光率屯衛士飫瓊
瑤漿春風鶴髮頌
天恩長
(把總)程起虎(年六十四)
嘉會千耆集華堂
五福蕃介眉羅耄耋繞
膝慶曾元舞綵雲垂戺宣韶日麗垣追陪鳬藻侣拜手
飫
堯樽
(把總)李克懋(年六十四)
華封祝獻三香山會紀九介年徵前典駢禧古未
有洪維
仁壽世宴鎬來耆叟光輝到持戟忱悃殷獻卣
帝曰予汝嘉屯營健趨走唯益矢葵心上頌
無量壽
(把總)劉忠(年六十三)
玉琯辰符六
璇墀叟集千
天家恩洽遍
聖祚福&KR0008;駢露裛三臺湛羹先七種傳鈞天聞廣樂華
髮喜隨肩
(把總)王再興(年六十一)
嘉會
彤庭列豆籩耆英次第與華筵曾依虎旅三千隊欣
際
龍飛五十年
壽㝢淳龐超禹甸
恩波汪濊戴堯天鵷行綴處簪裾集慶幸眞堪奕禩傳
(把總)王珍鳳(年六十一)
聖世多壽徵南弧光炳燿臣民咸福康黃皓各彊邵共
祝
聖算綿長戴
堯天照禱祝徧山陬謳吟及海徼屆兹千叟會肆設沐
恩詔具饌復進羞馥郁爐煙繞微職列戎行期門共呼
召得侍
彤庭前咫尺親
語笑感激矢其音願踵擊壤調
(例封文林郎)何澐(年八十)
卿雲晻靄春星曙華髮承
恩超賜酺
福與大千世界同祥追三五皇時度鳳麟海上聚為洲
鸞鷟山中翔作樹不知元會運世中
壽世如今幾回遇光融碧漢覆圓穹景爍青陽集靈煦
蓼蕭湛露飫便蕃
備祉詩篇歌錫祚
(文林勅封郎)張洛(年六十八)
鳳詔式敷闓宴
龍圖慶協祥占序齒咸從爵列計齡都以春添七品文
階獲侍
三霄仙斝均霑莫道盈顛雪色韶陽新徧閭閻
(文林勅封郎)曠大登(年六十五)
光華文治燦中天冊府書成三萬編景運己超疏仡紀
禎符還絢太鴻篇瀛濛漠洱皆朝列蒼耇黧鮐總
闓筵煥入觚稜雲儗儗輝騰葆羽日妍妍微齡普
沐
天恩重嘉爵欣逄
帝賜駢麗捧
鸞書榮綵綺珍分麟脯飫甘鮮編摩供職猶教子(臣子曠楚)
(賢蒙林院恩供職翰編修)雅頌臚歌不羡仙
福曜恢祥徵泰上成鳩一萬八千年
(文林勅封郎)李兆瑞(年七十三)
九重春滿三千界優禮耆年六合同億萬人書億萬壽
太平
萬歲字當中(一)
霞漿高舉泛仙觚麟脯分餐出
御廚景福太平歌醉飽欣看順則滿康衢(二)
(吏部八品筆帖式)德楞額(年六十三)
行慶展
皇儀絪緼曙色披五雲瞻
紫極千叟拜
彤墀執簡慙官守承筐荷壽卮神州春色麗景物正
恬熙
(戶部八品筆帖式)多隆武(年七十)
忝谷回春大地羔羊躋酒公堂
帝命筵開鶴髮(微臣)序列鵷行玉盌陳來&KR1739;脯金罍滿
浥瓊漿普詠
一人湛露膏流奕禩綿長
(戶部八品筆帖式)阿林泰(年六十五)
典則垂天府耆齡
帝賜醺養恬優禮制
作覩叶乾文壽以人為瑞祥超古所聞賡歌環
紫禁仙靄共氤氲
(戶部八品筆帖式)隆昌(年六十一)
宴啟韶春廣
聖慈三千耄耋際昌期叨陪鶴侣邀
恩眷忝列鵷班荷
寵綏景矞祥凝霄靄靄松喬瑞輯宇熙熙敷天樂愷歌
天保長沐
堯階雨露滋
(倉場八品筆帖式)常生保(年六十一)
干羽當階舞和風奏九韶萬年
天子福四極壽人朝愷樂同魚藻榮光擬蓼蕭歌欣諧
擊壤拜手獻歌謠
(兵部八品筆帖式)永福(年七十一)
酺賜春正六日詩歌
天子萬年瑞紀
龍飛五十仙笻鶴髮三千幸向西樞橐筆恭瞻
北極開筵醇風載揚海國膏露共戴
堯天
(兵部八品筆帖式)京烏勒(年六十四)
帝德新皇圖展九天閶闔春杓轉
堂開五福歛箕疇蓍卜萬年符大衍
恩綍渙王言耆英懋
前典筵排甲乙拜
寵加日次丙辰逄吉撰彩飾鳩笻壽作朋香薰獸鼎文
成篆願添東海籌幸副西曹選釣天廣樂奏昇平
歡歌
萬歲禎圖闡
(兵部八品筆帖式)穆騰(年六十二)
仙樂奏雲韶熙春玉律調綺筵開爛漫
絳闕聳岧嶤鶴髮盈千叟鵷行序百寮圖書欽奉
皥雲日喜瞻
堯酒晉南山斝星回北斗杓粉闈叨列職戎府忝分曹
介福裁花勝沾
恩詠露蕭謠階躋尺五
聖壽仰松喬
(刑部八品筆帖式)依常阿(年六十九)
南極騰輝接
紫宸瓊筵晨啟座生春典逾周禮登延廣
恩勝虞庠上下均山阜詩從
文陛進地天運洽史官陳(微臣)得侍瀛洲宴
奎藻欣傳
黼座新
(刑部八品筆帖式)查禄(年六十四)
天錫鴻祺維
聖受命五福集疇八柄馭政高羲皇年懸仁壽鏡乃撰
辰良爰占春孟禮洽千耆
恩流萬姓(臣)職西曹恭逄
篤慶皥皥熙熙以遊以泳
(刑部八品筆帖式)德芬(年六十一)
喜氣賡歌
帝道亨堂廉一體會耆英三千叟積春秋富尺五
天垂雨露清儀鳳庥兹調舜樂擘麟旨矣味堯羹(微臣)
幸附
鸞坡末蓂莢欣看六葉生
(工部八品筆帖式)管繼敬(年七十三)
堂開五福疇錫
殿建三雍鼎新久厠冬官備職欣瞻海宇
同仁華嚴無量
壽佛蓬閬有象陽春皓首龐眉盛會飲和食德維均
(工部八品筆帖式)期成阿(年六十六)
瑞靄繽紛玉漏遲盈階舞蹈覲
天儀星羅北極排仙仗雲擁南山獻
壽卮虞陛工官曾奉職周廷事典舊分司每看河海祥
圖獻禹績勤勞仰
聖慈
(工部八品筆帖式)伯岱(年六十二)
私幸
恩覃薇省渾疑身到蓬池四海得朋三壽千載欣逄一
時天上鈎陳肅肅花間玉漏遲遲君子飲食燕樂
醉飽攝以威儀
(理藩院八品筆帖式)德保(年六十二)
尚齒
恩推典禮崇
殿前黃髮慶來同欣當六府平成日齊效三呼祝華
嵩(一)
職司徠遠典羣藩皓首熙熙共拜
恩普錫西濛聯北海恒春仙酒碧瑤樽(二)
(内務府八品筆帖式)常有(年六十三)
春風披拂過銅街
紫禁絪緼景色佳仙仗五雲羅玉殿霞觴九醖進瑤
階瓊筵列坐
殊恩溥鳩杖頻頌
異數偕竊喜(微臣)逄
盛典行來媵爵酒如淮
(内務府八品筆帖式)常紹保(年六十二)
人戴
堯天浩蕩樽開
舜日舒長嘉宴
寵頒千叟引年典邁三王(微臣)職司
内帑方物萃自遐方藉見穹輿廣大同徵
壽㝢堂皇
(内務府八品筆帖式)全保(年六十一)
錫爵寧耆耉卑官亦不遺
鴻恩覃壽㝢燕喜萃春墀静會嘉魚奏高歌鳴鹿詩平
生嫻法從今日覩
朝儀
(内務府八品筆帖式)常德(年六十一)
鳳城麗日慶兹辰稠疊
恩施巽命申金戺崇開千叟宴玉階榮抃
萬年春自
天澤普鵷行徧率土歡騰鶴髮均文綺精鏐同
錫福霞漿雲液總含淳祥飈入律薰風叶德産充庭玉
帛陳扶杖幸承
顔有喜職叨
内府太平人
(詹事府八品筆帖式)福僧額(年六十三)
尚齒敦古風引年尤燕禮豈惟敷典章實以樂愷
悌
聖世宴耆耉慶運鴻濛啟廣樂聆笙簧醇卮捧酒醴煦
日凝太和條風協嘉祉聯步上
丹墀黃髮慶濟濟
(欽天監八品筆帖式)阿林(年六十五)
蓬萊深處集羣仙仗簇春旗颺
御煙自是
昇平多壽愷稱詩長頌萬斯年(一)
入律風和玉燭調承
恩湛露下三霄(小臣)珥筆慚窺管竊喜南弧瑞
聖朝(二)
欽定千叟宴詩卷二十二
