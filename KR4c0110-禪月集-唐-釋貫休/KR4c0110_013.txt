禪月集卷第十三
浙江東道婺州蘭溪縣和安寺西岳賜紫蜀國禪月大師貫休
五言律詩三十二首
寄山中伉禪師秋寄拪懷匡山山長
懷高貞動江行作送僧歸華山
送友生之嶺外江陵送盧舍人上馮使君
送令狐赴闕送吳員外赴闕送姚拾遺赴京
送僧入石霜山送僧歸南康送陳進士
送友生歸台州黔中寄張侍郎黔中寄葉使君
送盧進士赴舉聞新蟬寄桂雍懷寄楚和尚
和韋相公陳事
寄山中伉禪師
舉世遭心使吾師獨使心万緣冥目盡一句不言深
野火燒禪石殘霞照栗林秋風溪上路終願一相尋
秋寄拪一
一别一公後相思時一吁眼中瘡校未般若偈持無
(公時有眼瘡因勸之念多心經)卷句冰團火爐煙櫪橛麤勸君君記取不
用更他圖
懷匡山山長(二首)
白石峯之半先生好在麽卷簾當大瀑常恨不如他
杉罅龍涎溢潭㘭石髮多吾皇搜草澤争奈謝安何
二
見說面前峯尋常醉亦登雨餘多菌出燒甚古崖崩
覓句曾衝虎耕田半爲僧聞名多歲也常恨不飛騰
懷高貞動(二首)
知爾今何處孤高獨不羣論詩唯許我窮易到無文
貰酒兒穿雪尋僧月照雲何時再相見兵寇尚紛紛
久别無消息今秋忽得書諸孤㛰嫁苦求已世情疎
亂甚無喬木溪多不釣魚秪應金岳色如爾復如余
秋末入匡山船行八首
楚國茱萸月吳吟梨栗船遠遊無定所高卧是何年
浪卷紛紛葉檣衝澹澹煙去心還自喜廬岳倚青天
蘆葦深花裏漁歌一曲長人心雖憶越帆態似浮湘
石橽銜魚白汀茅浸浪黃等閑千萬里道在亦無妨
島上誰家住茅茨竹戸開黃桑雙鵲喜白日有誰來
擔浪澆秋芋緣灘取淨苔廻頭深自媿舊業本蒿萊
匡阜層層翠脩江疊疊波從來未曾到此去復如何
水廟寒鵶集沙村夕照多誰如垂釣者孤坐鬢皤皤
晚泊蒼茫浦風微浪亦麄估諠如亥合檣密似林枯
地峻湖無潮寒蚌有珠東西無定所何用問前途
島香思賈島江碧憶清江囊橐誰相似饞慵世少雙
鼉驚入窟月燒到繫船椿謾有歸鄕夢前頭是楚邦
南北雖無適東西亦似萍霞根生石岸象跡壊沙汀
莾莾兼葭赤微微蜄蛤腥因思范蠡輩未免亦飄零
曉色千檣去長江八月時雨淙山骨出橰擉岸形卑
野水畬田黑荒汀獨鳥癡如今是清世誰道出山遲
送僧歸華山
心枯納亦枯歸岳揭空盂七貴留不住孤雲出便孤
燒灰猶湯足雪片側黏鬚他日如相覓還應到道吳
送友人之嶺外
五嶺難為客君遊早晚迴一囊秋課苦万里瘴雲開
金柱根應動南風舶欲來明好莫滯長卿才
送盧舍人朝覲
羶行無爲日垂衣帝道亨聖真千載聖明必万年明
重德湏朝覲流年不可輕洪才傳出世清甲得高名
罕玉藏元暎嵇松畫不成起銜軒后勑醉别亞夫營
燒闊荆州熟霞新峴首晴重重尭雨露去去漢公卿
白髮應從白清貧但更清夢緣丹陛險春傍彩衣生
旣握鍾繇筆湏調傳說羹儻因星使出一望問支鏗
上馮使君山水障子
憶山歸未得畫出亦堪憐崩岸全隳路荒林半有煙
筆鈎崗勢轉墨槍燒痕顚遠浦深通海孤峯冷倚天
柴棚坐逸士露茗煑紅泉繡與蓮峯竟威如劔閣牽
石門關麈鹿氣候有神仙茆屋書䆫小苔階瀑滴圓
松根擊石朽桂葉蝕霜鮮畫出欺王墨擎將獻惠蓮
新詩寧妄說舊隱實如然願似䆫中列時聞大雅篇
送令狐煥赴闕
渚宫搖落日相送碧江湄陟也湏爲相天乎更贊誰
風高檣力出霞熱鳥行遟此去多來客無忘慰所思
送吳融員外赴闕
漢文思賈傅賈傅遂生還今日又如此送君非等閑
雲寒猶惜雪燒猛似烹山應笑無機者騰騰天地間
送姚洎拾遺自江陵幕赴京
捧詔動征輪分飛楚水濱由來真廟器多作伏蒱人
捨魯知非願朝天不話貧沙頭千騎送島上一蟬新
莫使身侵貴無矜貴逼身玉階凝正色蘭苑漲芳塵
鑾輅方離華車書漸似秦流年飄倏忽書札莫因循
凉雨鳴紅葉非煙閉紫宸憑將西社意一說向荀陳
帆入汀煙徤經吟戍月清到鄕同學輩應到贑江迎
送陳秀才赴舉兼寄韓舍人
主聖臣賢日求名莫䓁閑直湏詩似玉不用力如山
草白兵初息年豐駕巳還憑將安飬意一說向曾顔
(昔西社羣公盡生安飬安養西方也)
送友人及第後歸台州
得桂爲邊辟翩翩頗合宜嫖姚留不住畫錦已歸遟
島側花藏虎湖心浪撼棋終期葉頂下共禮渌身師
(天台石橋有白道猷坐化身渌也)
春晚寄張侍郎
遐想涪陵岸山花半已殘人心何以遣天步正艱難
(時昭宗在岐下)鳥聽黃袍小(黃袍禽也)城臨白帝寒應知䆫下夢日
日到江干
寄景判官兼思州葉使君
獨住孤峯半尋常欲下難石多桐屐獻齒香甚藥花乾
荏苒新鸎老窮通亦自寬髯參與短簿始爲一吟看
送盧秀才應舉
幾載阻兵荒一名終不忘還衝猛風雪如畫冷朝陽
(時多畫李白王昌齡常建冷朝陽冐風雪入京)句好慵將出囊空却不忙明年公道
日去去必穿楊
聞新蟬寄桂雍
新蟬中夜呌嘒嘒隔溪濆杜宇仍相雜故人聞不聞
卷簾花動月冥目砌生雲終共謝時去西山鸞鶴羣
寄懷楚和尚(二首)
吾師師子兒而復貌瓌竒何得文明代不爲王者師
鐵盂湯雪早石炭煑茶遟謾有參尋意因循到亂時
