後序
門人慧光大師賜紫曇域述
有唐翰林學士兵部侍郎吴融請爲序先師長謂一
二門人曰吴公文藻贍逸學海淵深或以挹讓周旋
異待矣或以文害辭或以辭害志或以誕餙饒借則
殊不解我意也子可於余所著之末聊重叙之曇域乃
稽顙而言曰語云子疾病子路欲以門人爲臣子曰
欺天乎曇城小子何敢叙焉師曰子不知皆孔子弟子
記諸善言以成其書况吾常酷於兹心勦形瘵訪其
稽古慰以大道睠然皓首豈謂賈其聲耳且吾昔在
吴越間靡所濟集聊欲係志於翰墨得以亂思不愗
遺老矣子無辭焉但當吾意而言之然又不可以微
之樂天長吉類之矣吾若與騷人同時即知殊不相
屈爾直言之無相辱也曇域遜讓不暇力而叙之
先師名貫休字德隠婺州蘭溪縣登高里人也俗姓
姜氏家傳儒素代繼簮裾少小之時便歸覺路於和
安寺請圓貞長老和尚爲師日念法華經一千字數
月之内念畢兹經先師爲童子時與隣院童子法號
處默偕年十餘歲同時發心念經每於精修之暇更
相唱和漸至十五六歲詩名益著遠近皆聞年二十
歲受具足戒後於洪州開元寺聽法華經不數年間
親敷法座廣演斯文邇後兼講起信論可謂三冬涉
學百舍求師尋妙旨於未傳起微言於將絶于時江
表仕庶無不欽風年齒漸高屬天下喪亂時處嘿和
尚謂師曰吾師抱不羈之才懷自然之道時不我與
成無傷哉復爲先師曰分袂無血淚望處空闌干後
隠南嶽聃爲備者曰吾聞岷峨異境山
水幽竒四海騷然一方無事遂乃過洞庭趨渚宫歴
白帝旋聞大蜀開基創業奄有坤維歎曰不有君子
寧能國乎遂逹大國進上先皇帝詩其略曰一瓶一
鉢垂垂老萬水千山得得來高祖禮待膝之前席過
秦主待道安之禮踰趙王迎圖澄之儀特修禪宇懇
請住持尋賜師號曰禪月大師曲加存恤優異殊常
十年已來迥承天睠無何壬申歲十二月召門人謂
曰古人有言曰地爲牀兮天爲蓋物何小兮物何大
苟愜心兮自忻泰聲與名兮何足頼吾之住世亦何
久耶然吾啓首足曾無愧心汝等以吾平生事之以
儉可於王城外藉之以草覆之以紙而藏之慎勿動
衆而厚葬焉言訖掩然而絶息遂具表聞天先帝慼
然久之乃命所司備一期葬事于時在城仕庶無不
悲傷曇域遂以先師遺言上奏請以薄葬之禮帝曰朕
治命可行焉勑令四衆共助葬儀特竪靈塔勑謚白
蓮之塔以癸酉年三月十七日於城都北門外十餘
里置塔之所地號昇遷葬事旣周哀制斯畢暇日或
勲賢見訪或朝客相尋或有念先師所制一篇两篇
或記三句五句或未閑深旨或不曉根源衆請曇域
編集前後所制謌詩文贊曰有見問不暇枝梧遂尋
檢藁草及暗記憶者約一千首乃雕刻版部題號禪
月集曇域雖承師訓藝學無聞曾奉告言輙直序事
時大蜀乾德五年癸未歲十二月十五日序
峕嘉熙四年五月十五日婺州蘭溪縣
兜率禪寺住持賜紫禪悟大師可燦重刊
右禪月詩集吾里高僧貫休所作唐末生于里
之登高幼而穎悟志慕空門祝髮受業于和安
遊江右歷湖南晚遇蜀主終焉詩不苟作頌詠
風刺根于理致法嗣曇域編萃成集雕刻以廣
其傳和安今改兜率禪寺詩集缺焉無聞住山
率它郡人或縛於禪寂而不肯爲或迫於營造
而不暇爲或利於赴應而不克爲識者恨之番
易松菴璨禪師出干越趙福王之門王之孫
國史左司宗卿守婺時招致居焉恬淡無營得
浮屠氏夲體挂錫之初訪予山中故事首以是
對師慨然任責尋求故帙得於里中檀越之家
計工食費數萬而贏先捐鉢中所有不足則募
衆緣鳩工鋟梓不曰而成既成求紀歲月竊謂
越五季及我
宋多歴年所釋家者流豈無一二好事而不能
使此詩與此山俱為不朽今師乃度越前軰創
出一叚竒事以爲動心駭目之觀志可尚巳是
烏可以不書嘉熙戊戌孟秋朔旦黿溪周伯奮
謹䟦
書于禪月舊隱
禅月製作浸遠而風雅益著
初機晚學其集而怏怏焉
嘉熙戊戌春兜率主人松庵
璨禪伯乃鄱陽之作者也至予
秀埜出示全集得孟湖
简靖居士童公三世珍蔵舊本
不年矣喜不自勝但怪其
字小而冊狹刺眼爲礙膺奮志
募衆大書特書以廣傳應
彼之襲什之意己就緒以
嘉善用其心覧斯集者神爽心
悅是古禅月松庵本地風
光之愈侈住爛柯古靈平臺
保䟦于诗之末
禅月尊者鯨吞教海龍吸河
旁發為文雷霆一世復數百載
道日振而名日新此集之播于江
湖接之闻見如佛手遮不得人心
如䓁闲時危湏早轉親老莫他
圖一箇闲人天地间䓁辞其美如稲
梁甘如井泉吾人皆淂以珍之往往
莫知何所溢出松菴愍此乃大
書易梓張夲于和安山中思与天
下共其美然則松菴之賢豈獨後
世楊子雲而己哉嘉熙己亥上元日
雙溪水乎苾芻闻谨题
禪月詩集年代浸遠後學
無聞松庵禪悟師因得舊
夲力行修廢扵既絶之後
大書刻梓以夀其傳使
鏗金戞玉之泯而復振
剪霧縫雲之手屈而再伸
如果曰麗天秋毫隠觀
此錄者著眼可也庚子上元
日智者山主梅溪紹濤謹書
番易松庵璨上人来住吾鄕
兜率有年矣予偶到彼因言
西岳集禅月貫休所作也
先世嘗收扵書室璨老有請
謂其徒喜聞樂道而未得全
集𣣔攻木廣其傳予嘉其用
心勉成其志遂檢集與之
仍薄助鋟版畢復请纪其事
後有考扵斯嘉熙戊戌
重九日孟湖童必明書
浮屠氏以詩鳴多矣未若禪
月之格高旨遠也後百丈松
庵禅師慨舊板之弗存捐
衆資以重刻亦可謂波女
心切然此特禅月静中游戲
耳若究竟當家工夫則是
編一出豈但落苐二義衲
子毋泥焉可也嘉熙戊戌
中秌日信安余璨䟦于
先人敝廬之肯堂
三百篇之著其来尚矣夫子断之以
無邪聞之者以戒後人體之嘲詠
風月比喻物情盖亦古诗之流也如
唐之李杜本朝之歐蘇黃秦中間
作者相継並出雖各得其妙然而
了逹性眞盖未多見如參寥子洪
覺範如晦仲殊或以詩名或以詞
稱味道之發其所藴見扵篇章
寓情物理亦使後人知吾林下之有詩
人耳若夫禅月國師則又高出一地予
雖未自幼己知師名人但見其
諷詠咸以之能詩者不知識悟
空言明理苦節峻行一時慕仰
耀祖中天又豈常人之所可識至扵
銀鈎鐵畫落纸雲煙住應眞神
風采每以詩游戲之昧其憂
之心則見于首卷之詞中间以無慧
說最上乘晤之者可以頓獲清凉覩
之者可以開明心地其視安樂先生同
出軌轍又非特與李杜軰争並
後人詳味其语正宜高著眼不當
以詩僧看也松庵璨公禅師能集其
篇鋟梓以傳潛其幽光扵茹百
年之後使人人皆寶而蔵之我師
扵兜率宮中亦為大
公亦箇中人也百景貫之二
一卷示予導松庵法旨且求鄙语
雖不敏姑以臆見叙于篇末觀之者
勿以斐然而時己亥歲嘉
平月一日庵徐琰書
