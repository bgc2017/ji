近抛蓑笠者急善遇休明未省親宗伯焉能識正聲
病容經夏在岳夢入秋并無限林中意今逢許郭傾
懷劉得仁
詩名動帝畿身謝亦因詩白日只如哭皇天得不知
旅墳孤岳羸僕泣如兒多少求名者聞之淚盡垂
禪月集卷第七
禪月集卷第八
五言律詩三十一首
歸故林後寄二三知己
昨别楚江邊逡廵早數年詩雖清到後人更瘦於前
岸翠連喬岳汀沙入壊田何時重一見談笑有茶煙
春寄西山陳陶
搔首復搔首孤懷草萋萋春光已滿目君在西山西
壍水成文去庭柯擎翠伭所思不可見黃鳥花中啼
秋末江行
四顧木落盡扁舟增所思雲衝遠燒出帆轉大荒遲
天際霜雪作水邊蒿艾衰斷猿不堪聽一聽亦同悲
送人歸新羅
昨夜西風起送君還故鄕積愁窮地角見日上扶桑
蜃氣生初霽潮痕匝亂荒從兹頭各白䰟夢一相望
思匡山賈匡
山兄詩癖甚寒夜更何爲覓句唯頑坐嚴霜打不知
石膏黏木屐崖栗落冰池近見禪僧說生涯勝往時
偶作
一載獨扄扉唯爲二雅詩道孤終不雜頭白更何疑
句冷杉松與霜嚴鼓角知修心對閑境明月印秋池
贈方干
盛名與高隱合近謝敷村弟子已得桂先生猶灌園
垂綸侵海分拾句歴雲根白日昇天路知君别有門
漁父
一葉一竿竹眉鬚雪欲零陸應無祖業香必是伊腥
兒亦名魚鷓歌稱我洞庭迴頭深自媿舊業近滄溟
題友人山居
卜居隣塢寺魂夢又相關鶴本如雲白君初似我閑
月明僧渡水木落火連山從此天台約來兹未得還
寄宋使君
寺倚烏龍腹䆫中見碧稜空廊人畫祖古殿鶴窺燈
風吼深松雪爐寒一鼎冰唯應謝内史知此道心澄
懷武夷紅石子(二首)
常思紅石子獨自住山椒䆫外猩猩語爐中奼奼嬌
乳香諸洞滴地秀衆峯朝曾見竒人說煙霞恨太遥
弋者終何莫高吟坐綠鼇燒侵薑芋窖僧與水雲袍
竹鞘畬刀缺松枝獵箭牢何時一相見清話擘蟠桃
送人征蠻
七縱七擒處君行事可攀亦知磨一劔不獨定諸蠻
樹盡伭銅柱潮常沸火山名須麟閣上好去及苽還
懷周朴張爲
二子無消息多應各自耕巴江思杜甫漳水憶劉禛
白髮應全白生涯作麽生寄書多不逹空念重行行
寄令狐郎中
雨打繁暑盡放懷步微凉綠苔狂似人入我白玉堂
壍鳥眠堪晝庭檉夜益香唯應蘂宫子時到虎溪傍
鄱陽道中作
鄱陽古岸邊無一樹無蟬路轉他山大砧驅鄕思偏
湖平帆盡落天淡月初圓何事堯雲下干戈滿許田
歸故林别知己
别離無古今柳色向人深萬里長江水平生不印心
遠書容北鴈贈别謝南金愧勉青雲志余懷非陸沈
送僧遊天台
嚢空心亦空城郭去騰騰眼作麽是眼僧誰識此僧
歇隈紅樹久笑看白雲崩巳有天台約深秋必共登
詠竹根校子
出處慙林藪才微幸一陽不緣懷片善豈得近馨香
節亦因人淨聲從擲地彰但令䈥力在永願報時昌
硯瓦
淺薄雖頑朴其如近筆端伭心蒙潤久入匣更身安
應念研磨苦無爲瓦礫看儻然仁不棄還可比瑯玕
水壷子
良匠曾陶瑩多居筆硯中一從親几案常恐近兒童
卓立澄心久提擕注意通不應嫌器小還有濟人功
筆
莫訝書紳苦功成在一毫日從蒙管錄便覺用心勞
手點時難棄身閑架亦高何妨成五色永願助風騷
棋
棋信無聲樂偏宜境寂寥著高圖暗合勢王氣彌驕
人事掀天盡光隂動地銷因知韋氏論不獨爲吴朝
夜對雪作寄友生
皓彩中宵合開門失所蹤何年今夜意共子在孤峯
氣射燈花落光侵壁罅濃唯君心似我吟到五更鍾
題惠琮律師院
苦節兼青目公卿話有餘唯傳黃葉喻還似白泉居
猿撥孤雲破鍾撞衆木疎社壇蹤跡在重結復何如
寄清冷山道人
常憶清冷子深雲種旱禾萬緣雖不涉一句子如何
蹤跡諸峯匝衣裳老虱多江頭無事也終必到煙蘿
秋盡途中作
行行芳翠歇潭島葉紛紛山色路無盡砧聲客彊聞
殘陽曜極野黑水浸空墳郍得無鄕思前程入楚雲
秋居寄王相公(三首)
禪林蟬落地燥可生苔好句慵收拾清風作麽來
餅唯凔喜悅社已得宗雷還似山中日柴門更不開
松聲高似瀑藥熟色如花誰道全無病時猶不在家
(逐六塵名不在家也)山童舂菽粉園叟送銀瓜唯訪孫弘閣談玄
到日斜
氣與非常合常人爭得知直須窮到底始是出家兒
閣雀銜紅粟隣僧背古碑秪應王與謝時有沷洲期
讀玄宗幸蜀記
宋璟姚崇死中庸遂變移如何遊萬里秪爲一胡兒
泣溻乾坤色飄零日月旗火從龍闕起淚向馬嵬垂
始憶張丞相全師郭子儀百官皆剽劫九廟盡崩隳
塵撲銀暗雷奔棧閣危倖臣方賜死野老不勝悲
(時有羣叟遮道泣見於上)及霤飄淪日行宫寂寞時人心雖未厭天
意亦難知聖兩歸丹禁承乾動四夷因知納諫争始
是太平基
