幸到膺門下頻蒙俸粟分詩雖曾引玉棋數中埋軍
山好還尋去恩深豈易云扇風千里泰車雨九重聞
晴霧和花氣危檣破浪文終期陶鑄日再見信陵君
秋夜吟
如愚復愛詩木落即眠遲思苦香銷盡更深筆尚隨
飢僮舂赤黍繁露洒烏椑看却龍鍾也歸山是底時
禪月集卷第九
禪月集卷第十
五言律詩三十一首
桐江閑居作(十二首)
木落雨脩脩桐江古岸頭擬歸仙掌去剛被謝公留
猛燒侵茶塢殘霞照角樓坐來還有意流水面前流
香刹通真觀樓臺倚郡城隂森古樹氣羸淡老僧情
壁畫連山潤仙鍾扣月清何須結西社大道木無生
静室焚檀印深爐燒鐡瓶茶和阿魏煖火種栢根馨
數隻呼來鶴成堆讀了經何妨似支遁騎馬入青冥
不問𢋫桑子唯師妙吉祥等閑眠片石不覺到斜陽
獨自收櫧葉教童採栢瓤王孫莫指笑淡泊味還長
詩琢冰成句多將大道論人誰知此意日日秪關門
乳鼠穿荒壁溪龜上淨盆因知無事責言外更無言
紅黍飯溪苔清吟茗數柸秪應唯道庇無可俟時來
樹疊藏仙洞山蒸足爆雷從他嫌復笑門更不曾開
蟬急野蕭蕭山中信屢招厨香烹菌术詩瓊瑶
諸境教人認荒榛引燒燒吾皇禮金骨誰美南朝
露滴滴衡苑秋成爽氣交霜椑如蜜褁似鹽苞
淨蘚侵蛩穴微陽落鶴巢還如山裏日門更絶人敲
壍鳥毛衣别頻來似愛吟蕭條秋病後班剥綠苔深
珠翠籠金像風泉灑玉琴孰知吾所適終不是心心
芙蓉峯裏居關閇復何如白玃兼花鹿多年不見渠
紅泉香滴瀝丹桂冷扶疎唯有西溪叟時時到弊廬
憶在山中日爲僧鬢欲衰一燈常到曉十載不離師
水汲冰溪滑鍾撞雪閣危從來多自省不學擬何爲
嚢非撲滿器門更絶人過上井連岡冷風簾迸葉多
村童頑似鐵山菜硬如莎唯有前山色䆫中無奈何
寄馮使君
山風與霜氣浩浩滿松枝永日燒杉子無人共此時
爲文攀諷諫得道在毫釐唯有桐江守常憐志不卑
經捿白舊院
笁卿何處去觸目盡淒涼不見中秋月空餘一炷香
殘花飄暮雨枯葉蓋啼螿誰禮新墳塔蕭條渭水傍
國寳還亡一時多李德林故人卿相泣承製渥恩深
舊槀誰收得空堂影似吟徘徊不能去寒日下西岑
贈李祐道人
闒茸復埃塵難親復易親皆疑有仙術問著却愁人
秪是躭浮蟻曾云見泣麟相逢先合手渾似有前因
贈景和尚院
藏經看幾遍眉有數條霜萬境心都泯深冬日亦長
䆫虚花木氣衲掛水雲鄕時說秋歸夢峯頭雪滿床
上宋使君
折桂文如錦分憂力若春位高空倚命詩妙古無人
有感禾争熟無私吏盡貧野人如有幸應得見陶鈞
離亂後寄九華和尚(二首)
亂後知深隱菴應近石樓異香因雪歇(虫)栗落池浮
詩老全抛格心空未到頭還應嫌笑我歧路獨悠悠
蕭灑復蕭灑松根獨據梧瀑冰吟次折遠燒坐來無
老嬰寒披納孤雲静入厨不知知我不已到不區區
送黃賓于赴舉
冬暮雨霜霏行人喜可稀二階夜雪亞聖在春闈
馬疾頑童遠山荒凍葉飛帥無一事應見麗龜歸
題靈溪暢公墅
境清僧格冷新斬古林開舊隱還如此令人來又來
嵐飛黏似霧茶好碧於苔但使心清淨從渠歲月催
送高九經赴舉
回也曾言志明君則事之中興今若此須去更何疑
志列秋霜好忠言劇諫竒(志列忠言昔舊人也)陸機遊洛日文舉
薦衡時虎跡商山雪雲痕岳廟碑憑君將潦倒一說
向深知
東西二林寺流泉
水爾何如此區區矻矻流牆牆邊瀝瀝砌砌下啾啾
味不卑於乳聲常占却秋崩騰成大瀑落托出深溝
遠歴神仙窟高淋竹樹頭數家舂碓磑幾處浴猿猴
共月穿峯鏬喧僧睡石樓派通天井闊霤入楚江浮
爲潤知何極無邊始自由好歸滄海裏長負濟川舟
送王貞白重試東歸
心苦詶心了東歸謝所知可憐重試者如折两三枝
雨毒逢花少山多愛馬遲此行三可羡正值倒戈時
(時西用)
早秋即事寄馮使君
金脉火初微開門竹杖隨此身全是病今日更嗔誰
落葉峥嶸處諸峯爽拔時唯思棠樹下高論入圓伊
贈景和尚院
貌古眉如雪看經二十霜尋常對詩客秪勸療心瘡
炭火邕湖瀅山情紫竹凉怡然無一事流水自湯湯
寄西山胡汾
待價欲要君山前獨灌園雖然未識面要且已消魂
鹿睡紅霞影泉淋白石門伊余心更苦何日共深論
題師穎和尚院
師院清無敵師心智不知臘高清眼細閑甚白雲卑
煑茗然楓枿泥牆札祖碑愛師終不及謾住許名時
遊雲頂山晚望
雲頂聊一望山靈草木竒黔南在何處堪笑復堪悲
