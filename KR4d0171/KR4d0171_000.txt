韋齋集序
文章之工拙繫乎人時命之通塞
存乎天天人之適相合也為甚難
是以古今負文章之名者未必得
貴仕而都公卿之位者又未必以
文章顯也故吏部員外郎韋齋先
生朱公建炎紹興間詩聲滿天下
一時名公鉅卿交口稱薦詞人墨
客傳寫諷誦如不及予少時學詩
嘗以作詩之要扣公公不以軰晚
遇我而許從游間宿于閩部憲臺
徔事官舍之東軒夜&KR0863;榻語蝉聮
不休比晨𧺫則積雨初霽西風凄
然公囙為予舉簡齋開門知有雨
老樹半身濕及韋蘇州諸生時列
坐共愛風滿林之句且言古之詩
人貴衝口直致蓋與彭澤把菊東
籬下悠然見南山同一關棙三人
者出處窮逹雖不同誦此詩則可
見其人之蕭散清遠此殆太史公
所謂難與俗人言者予時心𨳩神
會自是始知為詩之趣别去未幾
而公下世予既為詩以哭公囙求
其遺編伏而讀之愛其詩高遠而
幽㓗其文温婉而典裁至表䟽書
奏又皆中扵理而切事情廼喟然
嘆曰公之扵詩文可謂至矣今世
能言之士非不多也然淺則及俚
華則少實是無他徒徔事扵末而
不知其本之過也公幼小喜讀書
綴文冠而擢苐未嘗一日捨茟硯
年二十七八聞河南二程先生之
遺論皆先賢未彂之奧始捐舊習
朝夕徔事扵其間既久而所得益
深故彂扵詩文自然臻此非有意
扵求其工也使其得通顯扵朝廷
施諸潤色而見扵事業必有大過
絶人者不幸位不嫓德雖兩入東
觀三為尚書郎卒不得以其所長
發紓又不得年而没天人之難合
也如此可不大息也哉雖然人定
亦能勝天故公之嗣子今南康太
守熹能紹公之訓早踐世科而益
䔍志于伊洛之學安貪守道深山
窮谷之中者三十餘年
明天子用寵嘉之即其家拜二千石
君懇辭不獲命強𧺫視郡事逾年
而政成訟簡一旦走介二千里書
抵予曰熹先人遺文江西遂將刊
行而未有序引冠萹首先友盡矣
不孤之惠誠有望扵門下敢以為
請予覧書悚然追思東軒之集恍
如䧚世而緒言㦄㦄猶在公墓之
木既拱而予蒼顔白髮摧然其亦
老矣愴歲月之不留懔餘年其無
幾為之感慨不寐者通夕而病憊
廢書筆力衰退文不逮意獨念自
少至老遊南康父子間為最久相
知為最深得其父子之賢為悉故
不敢以不能為辭若夫公之詩文
自足以行後而傳遠豈待區區之
鄙言頋予蚤歲承誨迨老無所成
廼得挂名集端以託不朽其愧且
幸為何如哉公名松字喬年韋齋
盖自號云
淳熙七年夏四月既望河陽傳自
得序
韋齋集十二卷宋吏部員外郎新
安朱公喬年之詩文也河内傳安
道為之序云公嗣子南康太守刻
諸江西性江西人也而未㛎見之
盖其版本亾矣旌德新學告成之
明年性遣校官袁祥求書新安時
吴郡干文傳守婺源廬陵曹汝舟
為之賓佐性囙寓書婺源曰朱文
公之書在天下所謂家傳而人誦
之矣獨韋齋集四方罕見婺源文
公故里也必有蔵此書者其為我
購求之汝舟以書来報曰千侯之
治婺源也文公故宅公其先墓之
為豪右所奪者侯皆取而歸諸朱
氏矣仍俾遠孫之居建安曰勲者
来掌祠事勲以韋齋集为侯獻侯聞
子之求書也亟以相授子其有以
廣侯之意乎性受書嘆曰侯以州
政最江東玉扵脩𣸪朱子祠宇墳
墓則非吏之所能為者而為之
者惟侯能也而又不鄙我旌德之
人士幸惠兹文性不佞敢不承命
乃為繕寫刻之學宫竊惟孔孟之
道至程子而𣸪明至朱子而大明
夫人有一行之善一藝之美未有
不本扵父兄師犮者而况扵道有
以參天地之運學有以紿前聖之
統者乎程太中能知周子故二程
之學繼孟氏韋齋能犮延平故朱
子之學繼程氏則韋齋之書學者
可不學乎竊窺韋齋篤志扵伊洛
之學其視游楊羅李孰敢議此先
後為文詞字畫又扵荆公蘇黃皆
取法焉豈不以學之大有既推原
探本而極其端矣至扵曲藝小伎
亦莫不各有理而盡其心焉不專
一门而惟是之㴀也文公集羣儒
之大成紹周程之正統而扵熙寧元
祐諸公之是非淂失則未嘗有所
偏主焉豈亦本扵家學而然歟記
曰三王之祭川也先河而浚海或
源也或委也此之謂矣故書于篇
目之末以就正扵婺源云侯字壽
道延祐初進士高苐累歷州縣所
至有風績汝舟字德川以諸生推
擇為吏今性同郡相好也至元三
年丁丑五月五日後學廬陵劉性
謹書
韋齋集目錄
卷一
古詩
卷二
古詩
卷三
古詩
卷四
律詩
卷五
律詩
卷六
絶句
卷七
奏議
卷八
策策問
卷九
書
卷十
序記題䟦
卷十一
表䟽啓
卷十二
行狀墓誌銘祭文
玉瀾集(附)
詩歌
英偉豪傑之士生必有所自來故
其亡也决不泯泯與草木俱腐觀
玉瀾先生之集頋不異哉夫得則
喜失則悲有所不平則怨刺此詩
人之情也惟深扵道者不然無入
而不自得先生近之先生少有軼
才自負其長不肯随俗俯仰厄窮
踸踔有人所難堪而其節愈厲其
氣益高其詩閒暇略不見悲傷憔
悴之態其視富貴利達真粃糠土
苴爾春風一篇雍容廣大有聖門
舞雩氣象感事三篇慨然見經世
之志自作挽歌詞齊得喪一死生
直𣣔友淵明扵千載至所謂自我
識興廢扵天無怨尤非深扵道者
能如是乎嗚呼以先生之才使其
作於聲詩薦之郊廟發其所藴措
諸事業何愧古人百不一售使後
世所以知公者獨此數十詩而已
悲夫先生有兄曰韋齋白首郎潜
不䆒大用人以為恨其詩凌厲高
古有建安七子之風韋齋之子南
康史君今又以道學倡其詩源遠
而流長信矣哉淳熙&KR0605;丑仲春望
日梁谿尤袤敬䟦
