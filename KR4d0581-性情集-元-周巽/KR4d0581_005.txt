性情集卷五元周巽撰
五言律
水溢芙蓉沼(案集中分詠薛道衡昔昔鹽詩盖仿唐人趙嘏之體惜闕佚其半今)
(就現存者依薛詩章句釐其前後)
雨過芳池滿芙蓉照綠波雙鴛香裏浴孤鳳鏡中過獨
步承恩重多情奈妬何采花休采菂心苦感懷多
織錦竇家妻
璇璣初織錦寄與竇將軍思報七襄日裁成五色雲帛
書斷歸信綺字綴迴文灑盡行行淚何時一見君
關山别浪子
關山路難越蕩子去何之花落愁飄泊月明傷别離星
河鵲飛夜風雪雁來時迢逓年華晚寒衣寄與誰
風月守空閨
驚風開繡幕新月照羅幃玉樹鳴清籟珠簾捲素輝砧
聲敲杵急燈燼落花微今夜思君夢應隨黃鵠飛
恒斂千金笑
蛾眉常恐妬斂笑出粧臺貌好曾承寵恩深翻見猜自
憐金屋貯不見翠華來飛閣香塵滿青鸞去不回
盤龍隨鏡隠
塵匣初開處鏡中龍影蟠劍飛秋水底月出暮雲端絶
色愁花妬清光照膽寒一從君去後懶向玉臺看
飛魂同夜鵲
驚魂長不定夜鵲遶枝同聞在交河壮還來遼海東凄
風動簾幕殘月入房櫳喜報歸期近那知是夢中
倦寢聽晨雞
妾睡何曾着俄聞唱曉雞有懷思遠道自分守中閨近
戶明星爛空梁落月低常時驚妾夢多是四更啼
暗牖懸蛛網
綺閣凝塵網縱横綴瑣扉愁牽千縷亂恨結一絲微當
戶蠨蛸墜穿簾熠燿飛如何解愁緒窗下理金徽
空梁落燕泥
空梁巢紫燕長日落香泥點汚琴書滿飛来簾幕低雙
歸尋舊壘對舞向中閨塵迹無人掃黃昏深院迷
前年過代北
聞渡桑乾磧前年出塞時馬行邊雪遠雁過嶺雲遲寒
恐貂裘敝時將鴛枕欹關山消息斷日日望歸期
今歲往遼西
驅車又出塞今歲過遼西霜落彫弓動雲横玉帳低征
鴻音訊杳飛蝶夢魂迷欲寐還驚起門前聞馬嘶
一去無消息
昔别今幾載自憐桃李顔相思萬里隔不見一書還流
水去不返浮雲那可攀殷勤託春鴈遥寄玉連環
五言排律
耕讀齋為楓墅王興定賦
結廬楓墅上躬稼事詩書田有一塍在家藏萬卷餘雲
中掛角誦雨後帶經鋤釋耒吟風處携壺詠月初鋤金
終不顧種玉學無虚覽帙從漂麥觀圖自摘蔬名垂賢
士傳身寄野人居豈惜田家苦何慙儒術疎秋聲起庭
樹凉氣入郊墟白酒開陶甕青燈照綺疏子孫勤稼穡
詩禮重菑畬擊壤歌聲作凭軒樂自如
上翰林學士曼碩揭公三史二十韻
乾坤鍾秀氣河漢見奎光今代斯文主名公碩德昌總
裁修國史特命正皇綱身在雲霄上親依日月傍大才
司馬富直筆董狐良運屬遼金絶統承南宋亡權衡在
掌握正閏繫綱常前席頻垂問當廷賴主張陶鎔金在
冶追琢玉成章中使頻頒食初筵許拜嘗八珍兼上味
九醖酌天漿夜送金蓮炬朝回白玉堂高懷散春旭清
氣灑秋霜天廐來龍馬金臺鳴鳳凰諸生慚蹇劣萬里
看翶翔每誦高郵句遥思翰墨場參陪隔霄壤感激裂
肝腸鶚薦如堪待鴻書幸寄將悠悠燕樹遠漠漠楚雲
長但願持明鍳高懸照八荒
詠梅十二韻
積雪初開霽微陽欲動時美人倚芳樹佳訊到南枝月
冷瓊瑶佩春&KR0877;冰玉姿山中尋舊隠雪後見丰儀又是
經年别如何會面遲輕清天所賦貞白我能持品出羣
英上名甘處士卑仙盟如可結商夢不須期巖野孤蹤
在風霜兩鬢垂中心常自潔真味少相知落落煙塵外
飄飄雲水涯感懷時晚對託興詠周詩
奉贄歐陽承旨圭齋於書臺楊青城宅時公來
參族譜
衡嶽降神日玉堂承詔時神仙見標格鸞鳳上丰姿黼
黻衮龍著文章天馬奇日邊辭玉醴巖下採金芝來續
廬陵譜兼題六一祠書臺見顔色翰墨灑淋漓雲遶清
湘樹心懷丹鳳墀停杯操别鶴一鴈過天涯
奉簡吉州蕭進士自省
對策瞻龍衮承恩拜玉墀一枝蟾影在八葉鳳毛奇瀘
水文星見南昌化雨施哦松來上邑采菊向東籬解綬
歸來日掀髥舒嘯時空懸徐孺榻長下董生帷清節誠
能守高風自可追才華今代重辭翰古人期每惜交游
晚重來會面遲天清梅雨歇江闊柳雲垂欲剪蕭齋燭
細論彭澤詩吟懷共傾倒庶用慰深思
陪吳編修子高孔掾史澄道宴岳陽樓分韻得
航字
鴈過巴陵晚凭軒感興長天低入雲夢地迥接衡湘青
草迷空闊蒼梧隔杳茫花飛天岳雨木落洞庭霜欲借
仙槎去猶懷廣樂張空山祠夏禹孤嶼拜英皇遷客情
無極思君意不忘汀蘭春自綠林橘晚初黃風雪雙蓬
鬢江湖一葦航屈原初去國王粲久思鄉竹簡藏書壁
梅花冷玉堂詩家傳李杜翰苑失班揚自惜叨陪淺深
慚學識荒登樓鳴綠綺前席奉清觴積雨湖光霽微風
秋氣凉罷琴吟眺處雲樹暮蒼蒼
送賀元忠之曲阜學正任
送君之曲阜魯殿謁靈光琴瑟歌清廟衣冠拜素王采
芹臨上邑釋菜得升堂文字看科斗簫韶鳴鳳凰吟壇
常倚杏射圃必穿楊聽雨泮池曲舞雩沂水傍檜圍宫
樹暗花覆苑苔香東魯諸生喜西風一鶚翔贈言兖州
去别意楚波長遥望雲千里中流葦一航遊魚迎去棹
語燕繞危檣願振孔林鐸時逢文運昌
平猺頌上湖廣平章衮布巴勒駙馬時公奉詔出
征道賀二州事畢班師特授中書平章余參隨
麾下以功授永明簿感公之恩敬獻詩以頌公
之功云
分符督諸將仗鉞討三危雷動征蠻鼓雲開飛虎旗中
軍號令肅上將智謀竒駐節舂陵境屯兵溪洞陲雜耕
民不擾招捕筭無遺賊有坐擒者法猶令縱之脱鞲放
鷹隼鑽穴泣狐狸孟獲終能服獏猺何足追無虞旋奏
凱有旨即班師身被黃金甲旌揚翠羽儀獻俘來太廟
錫宴上丹墀喜動龍顔日恩承鸞詔時宫袍圍玉帶御
酒賜金巵公主捧觴賀中官退食遲衮衣資黼黻廊廟
藉綱維開閣薇香動垂簾花影移朝趨虎豹闕晚集鳳
凰池邊警喜寧謐聖明於緝熙金閨通籍早鐵券紀功
宜自愧沾微禄今當致遠辭風鵬正南擊天馬又東馳
遥望台星照長懷江漢思苗頑既已格帝化自無為願
獻平猺頌流傳四海知
陪劉先生桂隠偕劉學存謁虞學士邵庵於元
妙觀學士留飲王玉輝道士山房即席呈上
昔日臨奎閣經筵拜侍書文章煥星斗德望重璠璵太
傅歸疏廣醇儒見仲舒詔留遺草在囊有賜金餘林下
耆英少天邊故舊疎名高羣玉府身退野人居山隠五
峯秀池涵一鑑虚松巢歸獨鶴萍水戲雙魚每有驚人
句頻辭使者車黃花迎晚節玉樹照春初此日陪藜杖
臨風聽珮琚尊前看灑翰香露滴秋蜍
七言律
奉賀蘇公早朝之作
玉筍班齊拜紫宸金鑾光動照青春六符長見台階正
萬歲初開夀域新隠隠晴空來鳳吹霏霏香霧繞龍鱗
彤庭錫宴承天寵傳得宫花賜近臣
奉同劉進士嗛遊衡嶽登祝融峯
丹鳳飛來南斗旁祝融靈跡在衡陽海波浴日五峯曙
石洞棲雲六月凉虞舜南巡留瑞氣魏仙内鍊有神方
龍飛九五臨宸極將見朱陵降百祥
分題得東山送趙原善之金陵
亭亭秀色出芙蓉紫翠浮巒勢若龍雨過孤雲來遠岫
霞迎初日轉高峯燒丹未就楊仙術著屐先追謝傅蹤
早晚金陵望佳氣㩦書好去上東封
題羅朝陽暘谷丹室
日出東窗飛彩霞初昇頂上聚三花鼎&KR0877;真火一元氣
爐養仙房九轉砂滄海波中産珠樹扶桑枝上吐金芽
何時參透長生術來訪羅浮處士家
同陸書隠范君平和伯長客中端午韻
詩懷自許吞江水酒面猶堪暈夕陽共欲奔馳成底事
各相慰藉是他鄉滄浪意遠蘋花老菰黍清香楚客狂
且向危樓拚一醉竹牀不記卧三湘
前御史楊元誠辭官歸第御書山居二字賜之
公卿大夫賦詩以榮其歸余訪舊萬松山拜觀
宸翰及諸吟卷席間以重來休沐地真作野人
居分韻得居字
解綬歸來繼二疏賜金留得起山居天書藻翰猶飛動
雲卧松巢任卷舒亭倚孤山初放鶴座臨西澗静觀魚
飛來靈鷲多佳氣長日相看樂有餘
讀通鑑綱目
書法麟經述作成奸邪膽落鬼神驚帝王著統三綱正
甲子編年萬目明春日麗天光炳煥秋霜肅墅氣澄清
遂令覽者無遺恨如鏡懸空似水平
奉陪蘇參政楊御史宴冷泉亭蘇公有詩次韻
呈上
澗水泠泠冰雪流波涵瓦影一亭幽坐臨石磴瑶琴響
環遶山門玉帶留白傅風流碑尚在蘇公文采句難酬
醉來倚樹潄寒碧洞口元猿吟未休
上苑梅
太液池邊柳未芽上林梅萼又開花霓旌繞樹龍輿過
僊仗臨軒羯鼓撾晴雪微飄丹鳳閣香風暗度玉皇家
洪鈞散作人間瑞三白交輝見歲華
玉堂梅
翰林夜直對臞仙月上南枝香暗傳雪片飛花迎臘瑞
冰容倚樹帶春妍詞臣題處稱魁品學士簪來集御筵
歸到瑣窗清不寐花邊呵凍寫鸞箋
山館梅
客裏梅花驚歲晏幾枝疎蕊澹相看廣平賦罷初歸第
和靖吟餘獨倚闌簾外玲瓏冰柱凍窗前灑落雪華寒
風簷終日思君處折寄憑誰為問安
林下梅
冰為肌骨玉為神林下歸來見美人冷眼笑看千樹雪
&KR0877;情欲贈一枝春花飄蘿逕留芳迹詩刻苔碑生綠塵
落日孤墳吟眺苦僊魂猶想遶湖濱
竹外梅
溪上看來興瀟洒月中照見影横斜連枝微帶幾點雪
隔葉初開三兩花蟾映寒光金𤨏碎鷗翻晴羽翠交加
此君有約尋仙友因過孤山處士家
水驛梅
官亭芳樹倚寒江瓊蕊疎疎映𤨏窗停櫂晚看花發少
開軒時有鴈來雙一枝春到書先寄千里使還心已降
盡日凭闌酣詠久香浮綠萼酒盈缸
鏡中梅
玉臺明月出雲端照見芳姿雪色寒影動冰輪來舞鶴
香浮銀闕現飛鸞翠蛾淡掃簪花對素靨新勻倚樹看
遥想&KR0877;章簷下見壽陽初起曉妝殘
江路梅
白雲浦口艤舟來冷蕊迎人一笑開老鶴啄冰飛不去
輕鷗帶雪立相猜歌殘芳樹笛初弄興盡中流櫂又回
一帶寒沙香滿路波涵月影鴈聲哀
溪橋梅
清溪有客偶相招步屧微吟過畫橋花覆石闌晴雪墜
香浮冰澗凍雲飄水邊人立停蘭櫂樹下仙迎吹玉簫
不見當年題柱者擔頭折得唱歸樵
月下梅
月底初開瓊蕊香枝頭低轉玉蟾光當筵太白停杯問
對闕素娥涵鏡妝望斷清輝楚天遠寄來綠萼隴雲長
關山千里遥相憶不覺新添兩鬢霜
雪裡梅
六出花飛春滿原孤根香動月當門冷凝玉蕊初飛白
凍折瓊枝欲斷魂授簡梁園催泛蟻停鞭庾嶺倦聽猿
思君不見年將暮回首相看雪正繁
對梅
晴簷一笑問逋仙青眼相看玉樹前呵筆沈吟倚東閣
停杯惜别向芳筵素心知已長相憶白髮催人祗自憐
漫寫老懷驚歲暮遥傳芳訊及春先
又
吟斷寒簷月一枝彩毫呵凍興來時折花庾嶺封題後
踏雪㶚橋歸詠遲鐵石心腸千載賦古今香影一聯詩
高歌誰繼羣賢作獨對孤芳有所思
愛梅
孤山亭榭倚湖邊長日對花真可憐照水丰姿何皎潔
隔林芳態自清妍與花為友心偏喜得句驚人世共傳
玉色冰肌兩竒絶皎如鶴立玉階前
尋梅
江皋行遍陟崔嵬忽有香從何處來一樹衝寒冰萼破
數枝迎瑞雪花開美人既見傾懷喜佳友相逢盡醉回
野路酣歌明月上憐君欲去又徘徊
落梅
何人吹徹玉參差點點飛花入酒巵輕拂苔階晴雪滿
斜飄芳屋白雲垂香魂此日隨流水芳訊幾時來故枝
遥想綠珠堪恨處臨風疑是墜樓時
蠟梅
鏡裏素娥容貌改鉛華淨洗試新妝纖葩微沁蜂鬚蜜
疎蘂中凝鳳髓香苒苒仙姿&KR0877;淡白盈盈宫粉帶輕黃
先迎蠟雪留孤迹獨倚春風壓衆芳
又
緹室陽回迎瑞氣疎林幾樹吐繁英舞花美女微&KR0877;笑
辟穀仙人太瘦生冰雪光華應三白肌膚綽約喜雙清
殘年有客重相見緩引椒觴話舊盟
性情集卷五
