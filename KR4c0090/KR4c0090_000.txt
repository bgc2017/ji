唐甫里先生文集目錄
五言右詩
卷之一
讀㐮陽耆舊傳因作五百言寄皮襲美
襲美先輩以龜蒙所獻五百言旣
蒙見和復示榮唱至于千字提
奬之重蔑有稱實再抒鄙懷用
伸詶謝
奉詶襲美先輩吳中苦雨一百韻
奉詶襲美先輩初夏見寄次韻
奉和襲美二遊詩(徐詩任詩)
次追和清遠道士詩韻
𥙷沈恭子詩(并序)
卷之二
讀隂符經寄鹿門子
奉和初夏遊楞伽精舍次韻
奉和公齋四詠次韻
小松小桂新竹鶴屏
奉和因贈至一百四十言
奉和太湖詩二十首
初入太湖暁次神景宫
入林屋洞雨中遊包山精舍
毛公壇三宿神景宫
以毛公泉獻大諫清河公
縹緲峯桃花塢明月灣
練瀆投龍潭孤園寺
上貞觀消夏灣包山祠
聖姑廟太湖石崦裏
石板
卷之三
和古杉三十韻和新秋三十韻
奉和江南書情二十韻寄祕阁韋
校書貽之商洛宋先輩垂文二
同年次韻
和憶洞庭觀步十韻次韻
和諫議罷郡叙懷六韻
雜諷九首
美人感亊素絲
次幽獨君韻贈遠
江墅言懷自和
村夜二首紀事孤鴈
南涇漁父引泉
秋日遣懷十六韻寄道侣
卷之四(附之言古詩)
紀夢游甘露寺京口與友生話别
丹陽道中寄友生寄茅山何道士
江南秋懷寄華陽山人
送宣武從事越中按獄
寄懷華陽道士
五言八句詩
卷之五
螢蟬
秋熱村中晚望
漁具(并序)
網罩&KR2320;釣筒
釣車魚梁义魚射魚
鳴根滬&KR2000;種魚
藥魚舴艋笭箵
和添漁具五篇
漁庵釣磯蓑衣
篛笠背篷
樵人十詠(并序)
樵谿樵家樵叟樵子
樵逕樵斧樵檐樵風
樵火樵歌
和酒中十詠
酒星酒泉酒篘酒牀
酒壚酒楼酒簱酒樽
酒城酒鄕
卷之六
添酒中六詠(并序)
酒池酒龍酒瓮酒船
酒鎗酒杯
和茶具十詠
茶塢茶人茶荀荼籝
茶舍茶竈茶焙茶鼎
茶甌煑茶
四明山詩(并序)
石䆫過雲雲南雲北
鹿亭樊榭潺湲洞青櫺子
鞠侯
和五貺詩
五瀉舟華頂杖太湖硯
烏龍養和訶陵樽
詶早春病中書事
又詶次韻詶秋晚見題二首
别離和初冬章上人院
襲美題郊居十首因次韻
和旅泊吳門韻
次張廣斍詶和詩韻延陵張宰
送人罷官歸茅山
五言絶句詩
卷之七
人日代客子築城詞二首
古意追和幽獨君詩韻
春暁雜興
鴈寄遠
庭前洞房怨
江行巫峽
歸路南塘曲
黃金二首夕陽
殘雪右態
大堤金陵道
離騷對酒
寄南岳客乞靈蕪香
山陽燕中郊楽錄偶作
有示秋思三首
早春懷仙三首
芙蓉春思
風人詩四首
楽府雜詠六首
雙吹管東飛鳧花成子
月成弦孤獨怨金吾子
子夜四時歌
春夏秋冬
大子夜歌二首子夜警歌二首
子夜變歌三首江南曲五首
七言八句詩
卷之八
二遺(并序)鵁鶄(并序)
新秋月夕客有自遠相尋者作吳
體二首以謝
間書獨夜
寄吳融中秋待月
重憶白菊别墅懷歸
寄淮南鄭竇書記小雪後書事
寒夜同襲美訪寂上人
和江南道中懷茅山廣文南陽博士三首
早春雪中作吳體寄襲美
和吳中言情見寄韻
和楊州看辛夷花韻
和行次野梅韻和暇日獨處見寄
和襲美見訪不遇詶襲美見寄海蟹
和開元寺客省早景即事韻
獨夜有懷因作吳體寄襲美
闔閭城北有賣花翁討春之士往
往造焉因招襲美
和襲美病中海石榴花盛發見寄韻
襲美以春橘見惠因次韻詶謝
和襲美病中書情寄崔諫議韻
詶病中見寄和襲美病中孔雀
上元日道室焚修寄襲美
正月十五日惜春寄襲美
次襲美病中見寄春雨即事寄襲美
和襲美見寄韻偶掇野𬞞寄襲美
和襲美卧疾感春見寄韻
徐方平後闻赦因寄襲美
襲美以魚牋見寄因謝
和襲美病後春思韻
襲美以公齋小宴見招
京口潤州送人往長洲
潤州江口送人謁池陽衛郎中
卷之九
襲美以紗巾見惠因次韻詶謝
聞襲美有親迎之期因以寄賀
襲美以巨魚之半見分因以詶謝
和館娃宫懷古韻同襲美遊北禪院
襲美以紫石硯見贈以詩迎之
和孫發百篇將遊天台請詩贈行
和開元寺筍園寄章上人
薔薇和詠開元寺佛鉢
詶襲美夏首病愈見招韻
新夏東郊間泛有懷襲美
四月十五日道室書事寄襲美
看壓新醅寄懷襲美
和登初陽樓寄懷北平郎中
和夏初襲美見訪題小齋韻
和襲美所居首夏適然有作韻
和題達上人薬圃二首
和懷華陽潤卿博士三首
以竹夾膝寄贈襲美
和夏景無事因懷章來二上人韻二首
桐江得一釣車以襲美楽煙波之
思因出以為玩俄辱三篇復杼
詶答
和吳中書事寄漢南裴尚書
和夏景冲澹偶作二首韻
和送李明府之任南海
和寄題羅浮軒轅先生所居
和寄瓊州楊舍人
和宿报恩寺水閣
和醉中偶作見寄韻
和寄滑州李副使員外
和吳中言懷寄南海二同年
和傷史拱山人白鷗(并序)
懷楊台文楊鼎文二秀才
和襲美謝友人惠人參
嚴子重以詩遊於名勝間不幸且
没襲美作詩序而弔之余和
筭山寄茅山何威儀二首
卷之十
早秋吳體寄襲美
病中秋懷寄襲美
秋賦有期因寄襲美
和新秌即事三首韻
和南陽潤卿將歸雷平
顧道士亡弟子奉束帛乞銘於襲
美因戲贈
和訪寂上人不遇秋夕文宴
代廣文詶襲美見贈韻
和寄毗陵魏處士朴
和初冬偶作寄南陽潤卿韻
和冬暁章上人院
和題周尊師所居寒夜文宴
送潤卿還華陽
和新羅弘惠上人請襲美為靈鷲
山周禪師碑將還以詩送之
和寒日書齋即事三首每篇各用一韻
和臘後送内大德從勖遊天台
和寄題玉霄峯葉涵象尊師所居
南陽廣文博士還雷平後寄
和題支山南峯僧韻
送董少卿遊茅山和寄懷南陽潤卿
襲美將以綠罽爲贈因成四韻
和過張祐處士丹陽故居(并序)
和襲美寄廣文和襲美先輩悼鶴
幽居有白菊一叢因而成詠呈知已
和傷𨳩元觀顧道士
和醉中即席贈潤卿博士韻
送浙東德師侍御罷府西歸
送羊振文先輩往桂陽歸覲
襲美留振文宴龜蒙不赴次韻詶謝
和重送圓載上人歸日夲國
和禇家林亭歸鴈
王先輩草堂句曲山朝真詞(迎真送真)
傷越
七言絶句詩
卷之十一
自遣詩三十首别墅懷歸
野井南征
北渡夜泊詠棲鴻
早行木蘭堂
和襲美春夕陪崔諫議櫻桃園宴
和松江早春和女墳湖
和泰伯廟和宿木蘭院
和重題薔薇和春夕酒醒
和木蘭後池三詠
重臺蓮花浮萍白蓮
和重題後池和胥門間泛
襲美初植松桂偶題
和館娃宫懷古五絶
和虎丘寺面小溪閒泛三絶
和天竺寺八月十五日夜桂子
戲題襲美書印嚢和釣侣二章
和寄同年韋校書和初冬偶作
和醉中寄一壷并一絶
和再韻和重玄寺雙矮檜
醉中戲贈襲美潤卿遺青䭀飯
文讌招潤卿博士辝以道侣將至
一絶寄之
再招齊梁怨别
玩金雞&KR2409;戲贈襲美
閒居雜題五首
鳴蜩早野態真松間斟
飲巖泉當軒鶴
薬名離合夏日即事三首
和懷錫山薬名離合二首
和懷鹿門縣名離合二首
寄題天台國清寺齊梁體
和諫議詶先輩霜菊
寒日古人名和臯橋
和襲美悼鶴和醉中襲美先起
和酒病偶作憶白菊
和同潤卿寒夜訪襲美各惜其志韻
和寒夜文醼潤卿有期不至
移石盆石竹花詠
卷之十二
和友人許惠酒以詩微之
圓載上人挾儒書歸日夲國
閒吟秘色越噐
景陽宫井江南二首
溪思雨中江城夜泊
宫人斜送棋客
漢宫詞上清
秋荷有别二首
病中曉思送友之湖上
寒日逢僧冬柳
寄友㠀樹
頭陀僧晚渡
贈老僧二首憶山泉
白芙蓉嚴光釣臺
讀陳拾遺集吳宫懷古
送琴客之建康閨怨
丁香種蒲
范蠡山僧二首
上雲楽眠
行倚
吟食
坐新沙
鄴宮詞二首古别
高道士𬞞食
寄遠山中僧
洞宫秋連昌宫詞二首(門階)
懷宛陵舊遊松石暁景圖
釣車漉酒巾
華陽巾方響
白鷺溪行
太湖叟答友
偶作春思二首
訪僧不遇謝山泉
洞宫夕峽客行
江邊簾
開元雜體七首
玉龍子照夜白舞馬
雜伎雪衣女繡嶺宫
湯泉
荆溪早景題杜秀才水亭
翠碧
雜體詩(附聮句詩)
卷之十三
水國井上桐
門前路彼農(四言二首)
暁起即事因成廻文寄襲美
廽文詶苦雨見寄
夏日閒居作四聲詩寄襲美
平聲平上聲平去声平入声
詶苦雨四聲重寄三十二句
平聲平上聲平去聲平入聲
疊韻双聲二首
疊韵山中吟双聲溪上思
疊韻吳宫詞二首惜花
和胥口即事(六言二首)
寒夜𨳩元寺樓看雨
北禅院避暑寂上人院
𨳩元寺避暑懷魯望
藥名寒夜文宴
报恩寺南池夜會問答十首
賦
卷之十四(改十五卷)
幽居(并序)採葯(并序)
書帶草秋蟲
塵尾
卷之十五(改十四卷)
春寒後虱(并序)
杞菊(并序)苔(并序)
𧖟(并序)自怜(并序)
田舍求志(并序)
㮋李花微凉
中酒
雜著
卷之十六
叢書序送小雞山樵人序
送豆盧處士謁宋丞相序
送侯道士還太白山序
江湖散人傳甫里先生傳
戰秋辭祝牛宫辭(并序)
迎潮送潮辭(并序)問吳宫辭(并序)
卷之十七
登高文告白蛇文
祭梁鴻墓文(并序)哀茹筆工文
散人歌
五歌(并序)
放牛水鳥刈穫
雨夜食魚
丁隱君歌(并序)紫溪翁歌(并序)
鶴媒歌慶封宅古井行(并序)
卷之十八
兩觀銘卜肆銘
陋巷銘馬當山銘
書銘漢三高士贊
怪松圖贊(并序)野廟碑(并詩)
祀竈解大儒評
書李賀小傳後復友生論文書
卷之十九
象耕鳥耘辯寒泉子對秦惠王
耒耜經(并序)治家子言
招野龍對說風尾諾
禽暴蟹志
記稲鼠記錦裾
蠧化雜說五首
卷之二十
陸龜蒙傳前序
後序二遊詩序
五貺詩序張祐詩序
三高詞記楊文公談苑
癸&KR1344;冬山左歸里得之楼居二十年來半为南北驅
馳半为家庭風波何暇議诗高閣置之今夏書賈
頻向云全集坊間无版欲易去舍云留稿商刻副夲也
唐甫里先生文集卷之一
笠澤陸龜蒙字魯望
五言古詩
讀襄陽耆舊傳因作五百言寄皮
襲美(日休字也)
漢臯古來雄山水天下秀高當軫翼分化
作英髦囿暴秦之前人灰滅不可究自從
宋生賢特立冠耆舊離騷旣(一作紀)日月九辯
唐甫里先生陸龜蒙傳二十卷附錄
陸龜蒙字魯望元方七世孫也父賓虞以文歴侍御
史龜蒙少高放通六經大義尤明春秋舉進士一不
中往從湖州刺史張搏歴湖蘇二州辟以自佐嘗至
饒州三日無所詣刺史蔡京率官屬就見之龜蒙不
樂拂衣去居松江甫里多所論撰雖幽憂疾痛貲無
十日計不少輟也文成竄藁篋中或歴年不省爲好
事者盗去得書&KR0836;誦乃錄讐比勤勤朱黃不去手所
藏雖少其精皆可傳借人書篇秩壞舛必為輯禠刊
正楽聞人學講論不倦有田數百畒屋三十楹田苦
下雨潦則與江通故常苦飢身畚鍤茠刺無休時或
譏其劳答曰尭舜黴瘠禹腁胝彼聖人也吾一褐衣
敢不勤乎嗜茶置園顧渚山下歲取租茶自判品第
張又新爲水說七種其二慧山泉三虎丘井六松江
人助其好者雖百里爲致之初病酒再朞乃已其後
客至絜壷置杯不復飲不喜與流俗交雖造門不肯
見不乘馬升舟設篷席齎束書茶竈筆牀釣具往來
時謂江湖散人或號天隨子甫里先生比涪翁漁
父江上丈人後以高士召不尉盧擕素與善及
當國召拜左拾遺詔方下龜蒙卒光化中韋莊表龜
蒙及孟郊等十人皆贈右𥙷闕陸氏在姑蘇其門有
臣石遠祖績嘗仕吳為欎林太守罷歸無裝舟輕不
可越海取石為重人稱其廉號欎林石世保其居云
出唐書
甫里陸先生文集序
唐賢陸龜蒙字魯望三吳人也幼而聦悟通六籍尤
長於春秋常體江謝賦事名振江右與顔蕘皮日休
羅隠吳融為友性高潔家貧親老屈與張搏為湖蘇
二郡佐嘗至饒州三月無所詣刺史率官屬就見之
龜蒙不樂拂衣去居松江甫里多所論譔著吳興實
錄四十卷松陵集十卷笠澤叢書八十餘篇自謂江
湖散人或號天隨子甫里先生唐末以左拾遺授之
詔下日疾終贈右𥙷闕本朝宋景文公重修唐
書仍列於隠逸傳今蜀中惟松陵集盛行笠澤叢書
未有是書家蔵久矣愚謂貯之篋笥以私一人之觀
覽不若鏤板而傳諸好事庶斯文之不墜而魯望之
名復振亦儒者之用心也時聖宋元符庚辰歲仲秋
月郫人樊開題
後序
進迫取捨君子之大節惟循於道而不悖然後無過
於聖人之門非明輕重之理知好惡之正者未有不
為物所勝也天隨子居衰乱之世仕不苟合家于松
江躬劳苦甘淡簿而以讀書考古為事所飬者厚故
其為文氣完而志直言辯而意深一歸於尊君愛民
崇善沮惡兹非所謂循於道而不悖者邪世所傳叢
書多舛謬衮旣至是邑想其遺風因求善本校證刊
之于板俾覽者非獨玩其辭而已矣扵其志節將有
取焉政和改元季夏四日毗陵朱衮記
二游詩序皮日休
吳之士有恩王府參軍徐修矩者守世書萬卷優游
自適余假其書數千卷未一年悉償夙志酣飫經史
或日晏忘飲食次有前涇縣尉任晦者其居有深林
曲治危亭幽砌余並次以見之或退公之暇必造以
息焉林泉隠事恣用研詠大凢游於二君宅無浹旬
之間因作詩以留贈目之曰二游兼寄陸魯望
五貺詩序皮日休
毗陵處士魏君不琢氣眞而志放居毗陵凢二紀閉
門窮學是乎里民不得以師之非乎里民不得以訾
之用之不難柱利之被人也捨之不難退辱非及已
也噫古君子處乎進退而全者由此道乎伯夷之隘
惠之不恭不能造于是也江南秋風時鱸肥而難釣
菰脆而易挽不過乘短䑧(方言曰船短而深者謂之䑧音步)載一甔酒加
以隠具由五瀉涇入震澤穿松陵抵杭越耳日休嘗
聞道於不琢敢不求雅物成雅思乎於是買釣船一
脩二丈闊三尺施篷以庇烟雨謂之五瀉舟天台杖
一色黯而力遒謂之華頂杖有龜頭山疊石硯一高
不二寸其仞數百謂之太湖硯有桐廬養和一怪形
拳跼坐若變去謂之烏龍養和有南海&KR2268;魚殼樽一
澁鋒齾角内玄外黃謂之訶陵樽皆寄于不琢行以
資雲水之興止以益琴籍之玩眞古人之雅貺也因
思乘葦之義不過于詞遂為五篇目之曰五貺兼請
魯望同作
過張祐丹陽故居顔萱
萱與故張處士祐世家通舊尚憶孩椎之歲與伯氏
嘗承處士撫抱之仁目管輅為神童期孔融於偉噐
光隂徂謝二紀于兹適經其故居已易他主訪遺孤
之所止則距故居之右二十餘步荆榛之下華門啓
焉處士有四男一女男曰椿兒桂子椅兒杞兒問之
三已物故唯杞為遺孕與其女尚存欲揖杞與言則
又求食於汝墳矣但有霜鬢而黃冠者杖策迎門乃
昔時愛姬崔氏也與之話舊歴然可聽嗟乎葛帔練
裙兼非所有琴書圖籍盡屬他人又云横塘之西有
故田數百畒力旣貧窶十年不耕唯歲賦萬錢求免
無所嗚呼昔為穆生置醴鄭公立鄕者復何人哉因
吟五十六事以聞好事者
三高祠記
乾道三年二月吳江縣新作三高祠成三高者越上
將軍姓范氏是為鴟夷子皮晉大司馬東曹掾姓張
氏是為江東步兵唐右𥙷闕姓陸氏是為甫里先生
三君生不並世鴟夷子皮又嘗一用人之國功大名
顯而去之季鷹魯望蕭然&KR0751;儒使有為於當年其所
成就固不可隃度要皆以得道見微脫屣天刑清風
峻節相望於松江太湖之上故天下同高之而邑人
獨私得奉嘗以夸於四方曰此吾東家丘云爾見大
夫趙伯䖒以故祠偪陋將改作鄕老王份獻其地雲
灘乃築堂於上告遷而奠焉且屬石湖范成大為之
辞噫不有君子其能國乎今乃自放寂寞之濱掉頭
而弗顧人又從而以為高此豈盛際之所願哉後之
人高三君之風而跡其所以去為世道計者可以懼
矣至於豪傑之士或肆志乎軒冕宴安留連卒悔於
後者亦將有感於斯堂而成大何足以述之然屈平
旣從彭咸而桂叢之猶招隠士疑若幽處林薄不死
而僊况如三君蟬蛻溷濁得全於天者嘗試倚楹而
望水光浮空雲日下上風颿煙篷飄忽晦明意必往
來其間成大亦何足以見之姑效小山作歌三章以
招焉遂從而歌之曰若有人兮扁舟撫湖海兮遠游
衆芳媚兮高丘忽獨君兮不可留長風積兮浪波白
蕩搖空明兮南極一色鏡萬里兮鞭魚龍列星剡剡
兮其下孤篷眇顧懷兮斯路與凉月弓入滄浦戰爭
蝸角兮昨夢一笑水雲得意兮垂虹可以檥櫂僊之
人兮夀無期樂哉垂虹兮去復来載歌曰若有人兮
横大江秋風起兮歸故鄕鴻冥飛兮白鷗舞吳波鱗
鱗兮而在下嗟人胡為兮天地四方美無度兮吾之
土膾脩鱸兮雪霏登菰蒪兮芼之水僊&KR0813;兮胥命君
可望兮不可追頫倒景兮揮碧寥娭宴息兮江之臯
菉蘋堂兮廡杜若一杯之酒兮我為君酌又歌曰若
有人兮北江之渚披雲而晞兮頮煙雨菊莎兮杞棘
歲晚兮何以續君食偭五鼎兮腥腐羞三泉兮終古
千秋風露兮歸來故墟月明無人兮蒼石與語牛宫
洳兮生蒲荷潮西東兮下田一波訪南涇兮鄰曲山
川良是兮丘壠多稼九畹兮今其刈聊舂容兮兹里
是歲六月旣望書遺邑人使習以侑祠伯䖒請遂以
為記淳熙六年八月邑長陳翥增葺祠亭重刻石
楊文公談苑
唐陸龜蒙善為賦絶妙人有收得賦材皆綴緝属對
差次比擬凢數首有題而未就盖其構思用工之非
淺相傳龜蒙多智數狡獪居笠澤有内養自長安使
杭州舟出舍下小童奴以小舟驅群鴨出内養弹其
一綠頭雄鴨折&KR1450;龜蒙遽從舍出大呼云此綠鴨有
異善人言適將獻狀本州貢天子今持此死鴨以詣
官自言耳内養少長宫禁不知外事信然甚驚駭厚
以金帛遺之龜蒙乃止因徐問龜蒙曰此鴨何言龜
蒙曰常自呼其名巧捷多類此
茵嘗觀其傳誦其文矣龜蒙字魯望居甫里著吳
興實錄四十卷松陵集十卷笠澤叢書四集以高
士召不至躬自畚鍤品茶評水不與流俗交升舟
則蓬席束書筆床釣具往來江湖間謂江湖散或
號天隨子甫里先生自比涪翁漁父江上丈人清
風素節凛凛千古因疑談苑所傳之過况茵所居
視甫里無一舍遠其地荒僻眇在松江之東去
程猶有數十里使者無由過之自武宗曁昭宗凢
六十三載未嘗遣内養使杭州揆之地理考之唐
紀信其為誣豈談苑别有所㩀云
周文香嚴云许丹臣为葉九来婿故蔵書
其有渊原来所见五砚楼蔵劉子正其
蔵書也此冊中所有记语皆其手筆其
云先中翰刊扵萬厤癸夘者即所謂明
代弟弟刻也许以弟弟刻校此抄夲故
云少少序碑銘郡志姑蘇志五篇也
其云云序者或即弟一刻淕釴及嚴景
和云碑銘者必宋胡宿甫里先生碑
銘也兹係舊鈔宜其舞之也復
甫里先生文集
漢而下史錄諸家名集其殘缺不完失滅
不可見如歐陽公所歎者不知其幾百氏
也方其存時或託以交游授之門人付之
孫子豈不𣣔其必傳傳之必遠要之皆不
可必其間乃有出扵破囊敗庋之中幾廢
而幸存者子雲不必侯芭太白不必陽冰
退之不必李漢子厚不必禹錫千載而後
往往不期而淂之是豈偶然者甫里先生
之没去今幾百載矣遺藁所存僅有松陵
笠澤二書其詩似陳拾遺其文似元道州
平居以文章自怡雖幽憂疾病無旬日生
計未嘗暫輟塗竄則其平生所著豈應止
爾常以棄珠遺璧為恨今吳江葉君茵
乃作意掇拾而裒益之懇懇勤勤若禇先
生之扵史記張處度之扵冲虚經網羅放
失將必有續得而未已者於先生何忠哉
先生之亡研墨沌筆者雖穉紫溪翁鹿門
子諸賢皆平昔所深交者豈無一人可任
此責苟有焉亦不至散軼如此視葉君殊
有媿矣然史䅶盧攜李蔚素與善及當國
召拜拾遺詔方下而先生卒以史考之盧
李皆相扵乾符元年五年皆罷而叢書自
序乃曰乾符六年卧病笠澤是二人旣罷
而先生猶無恙也若曰六年之冬攜嘗再
相則與李蔚無與矣然攜附田令孜以進
卒為所擠而死使先生猶在亦豈斯人可
致哉史氏之云若以此為先生惜者誤矣
寳祜六年冬十有一月朝請郎直寳謨閣
林希逸叙
