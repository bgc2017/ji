唐甫里先生文集卷之二
笠澤陸龟蒙字魯望
五言古詩
讀隂符經寄鹿門子
清晨整冠坐㓪詠三百言備識天地意獻
詞犯乾坤何事不隱德降靈生軒轅口銜
造化斧鑿破機關門五賊忽迸逸萬物爭
崩奔虚施神仙要莫救華池源但學戰勝
術相高甲兵屯龍蛇競起陸闘血浮中原
成湯與周武反覆更為尊下及秦漢得(一作傳)
瀆弄兵亦煩姦強自林㩀仁弱無枝蹲狂
喉恣吞噬逆翼爭飛翻家家伺天發不肯
匡淫昏生民墜塗炭比屋為冤䰟秪為讀
此書大樸難久存微臣與軒轅亦是萬世
孫未能窮意義豈敢求瑕痕曾亦爱兩句
可與賢逹論生者死之根死者生之根方
寸了十字萬化皆肧腪身外更何事眼前
徒自喧黃河但東注下見歸崑崙晝短若
夜永勸君傾一樽
奉和初夏遊楞伽精舍次韻
吳都涵汀洲碧液浸郡郭微雨蕩春醉上
下一清廓竒蹤欲探討靈物先瘵瘼飄然
蘭葉舟旋倚煙霞泊吟譚亂篙艣夢雜
巘崿纖情不可逃洪筆難暫閣豈知楞伽
會(一作舍)乃在山水箔金仙著書日世界名極
楽薝蔔冠諸香琉璃代華堊禽言經不輟
象口川寕涸萬善峻為城巉巉扞羣惡清
晨欲登造安得無自愕險穴駭坤牢高蘿
挂天窄池容澹相向蛟怪如可摸苔蔽石
髓根蒲差水心鍔嵐侵荅(一作建)摩䯻日照狻
猊絡仰首乍眩旋廽眸更煇㸌簷端凝(去)
飛羽磴外浮碧落到迴解風襟臨幽濯雲
屩塵機性非便靜境心所著自取海鷗知
何煩尸祝酢峯圍震澤岸翠浪舞綃幕㶑
灔豈堯遭㟞嵃非禹鑿潜聽鐘𣑽處别有
松桂壑靄重燈不光泉寒網猶薄僮能躡
孤刹鳥慣親摐鐸服道身可遺乞閑心巳
諾人間亦何事萬態相毒蠚戰壘競高深
儒衣謾襃博宣尼名位逹未必春秋作管
氏包霸圖須人解其縛伊余採樵者蓬藋
方索漠近得風雅情聊將聖賢度多君冨
遒采識度兩清恪詎寵生滅詞肯教夷夏
錯未爲堯舜用且向煙霞託我亦擺塵埃
他年附鴻鶴
奉和公齋四詠次韻
小松
擢秀逋客巖遺根飛鳥逕因求飾清閟遂
得辭危夐貞同栢有心立若珠無脛枝形
短未怪鬛數差難定(名山記云松有两鬛三鬛七鬛者言如馬鬛形也言粒者非)况密
三尺風方遵四時柄那興培塿嘆免答鄰
里病微霜静可分片月疎堪映竒當虎頭
筆韻叶通明性會拂陽烏胷掄材膺帝命
小桂
諷賦輕八植擅名方一枝才高不滿意更
自寒山移宛宛别雲態蒼蒼出塵姿煙歸
助華杪雪點迎芳蕤青條坐可結白曰如
奔螭諒無&KR1937;(鶯)翦憂即是蕭森時洛浦雖
有蔭騷人聊自怡終爲濟川檝豈在論高卑
新竹
别塢破苔蘚嚴城樹軒楹恭聞禀璇璣化
質離青冥(竹璇璣玉精受氣於玄軒之宿)色可定雞頸實堪招
鳳領立窺五嶺秀坐對三都屏晴月窈窕
入曙煙霏微生昔者尚借宅况来處賓庭
金罍縱傾倒碧露還鮮醒若非抱苦節何
以偶惟馨徐觀稚龍出更賦錦苞零
鶴屏
時人重花屏獨即胎化狀叢毛練分彩疎
節笻相望(八公相鶴經云大毛落叢毛生其色如雪又云高脚疎節則多跛也)曾無氃氋
態頗得連軒樣勢擬搶高尋身猶在函丈
如憂雞鶩鬪似憶煙霞向塵世任縱横霜
襟自閑放空資明遠思不待浮丘相何由
振玉衣一舉棲
奉和因贈至一百四十言
孔聖鑄顔事垂之千載餘其間王道乖化
作荆榛墟天必授賢哲為時攻翦除軻雄
骨已朽百氏徒趑趄近者韓文公首為閑
闢鋤夫子又維起隂霾終廓如搜得萬古
遺裁成十編書南山盛雲雨東序堆瓊琚
偶此真籍客悠揚兩情攄清詞忽窈窕雅
韻何虚徐唱旣野芳坼詶還天籟疎輕波
掠翡翠暁露披芙蕖儷曲信寡和末流難
嗣初空持一竿餌有意䱷鯨魚
奉和太湖詩二十首
初入太湖
東南具區雄天水合爲一高帆大弓滿羿
射爭箭疾時當暑雨後氣象仍欝密不如
開雕奴(音奴龍也)聳趐忽飛出行將十洲近生覺
八極溢耳目駭鴻濛精神寒佶栗坑来斗
呀豁涌處驚嵳崒嶮異(一作險若)拔龍湫喧如破
蛟室斯須風妥怗若受命平秩微茫識端
倪遠嶠疑格(音閣)筆巉巉見銅闕(湖中穹崇山有銅闕)左
右皆輔弼盤空儼相趨去勢猶横逸嘗聞
咸池氣下注作清質至今涵赤霄尚且浴
白日(大湖上禀咸池五車之氣故一水五名也)又云&KR0799;浮玉宛與崑閬
匹肅爲靈官家此事難致詰(太湖乃仙家浮玉之北堂)纔迎
沙嶼好指顧俄已失山川互蔽(虧)魚鳥空
遥通河漢口近撫松桂頂飯薦七白𬞞杯
釃九光杏人間附塵躅固陋真鉗頸肯信
抃鼇傾猶疑夏蟲永玄津蕩瓊壟紫永啼
金鼎尽出冰霜書期君一披省
入林屋洞
知名十小天林屋當第九(人间三十六洞天知名者十爾餘二十六天出九微)
(志未行於世)題之為左神理之以天后(林屋洞爲左神幽虚之天即天)
(后真君之使阙)魁堆(一作罡)辟邪軰左右專備守自非方
瞳人不敢窺洞口唯君好竒士復嘯忘情
友致(一作歛)傘在風林低冠入雲竇中深劇苔
井傍坎纔薬臼石角忽支頥藤根時束肘
初為大幽怖漸見微明誘屹若造靈封森
如逹僊薮嘗聞白芝秀狀與琅花偶又坐
紫泉先甘如酌天酒(白芝紫泉皆此洞所出乃神仙之飲餌非常人所能淂)
何人能挹嚼餌以代漿糗却笑探五符徒
勞步雙斗真君不可見焚盟空遲久眷戀
玉碣文行行但廻首
雨中遊包山精舍
包山信神仙主者上眞職及棲鍾𣑽侣又
是清涼域乃知烟霞地絶俗無不淂巖開
一&KR0985;分栢擁深殿黑僧閒若啚畫像古非
雕刻海客施明珠湘蕤料(手)淨食有魚皆
玉尾有烏盡金臆手携鞞鐸佉(唐言楊枝)若在中
印國千峯殘雨過萬籟清且極此時空寂
心可以遺智識知君戰未勝尚倚功名力
却下聽經徒(生石有聽經石)孤帆有行色
毛公壇
古有韓終道授之劉先生身如碧鳳皇羽
翼披輕輕先生盛驅役臣伏甲與丁勢可
倒五嶽不唯鞭羣靈飄颻駕翔螭白日朝
太清空遺古壇在稠疊烟蘿屏遠懷步罡夕
列宿森然明四角鎮露獸三層羞羽嬰廻
眸盼七炁運足馳疎星象外真既感區
中道俄成通来向千祀雲嶠空崢嶸石
上橘花落石根瑶草青時時白鹿下此
外無人行我訪岑寂境自言齋戒精如
今君安死(字君安)魂魄猶羶腥有芨皆綠字
有芝皆紫莖相將望瀛㠀浩蕩&KR1272;滄𬈑
三宿神景宫
靈蹤未徧尋不斍谿色暝廽頭問棲所稍
下杉蘿逕巖居更幽絶澗戶相隱映過此
即神宫虚堂愜雲性四軒盡疎逹一榻何
清零(去)髣髴聞王笙敲鏗動凉磬風凝古
松粒露壓脩荷柄萬籟旣無聲澄明但心
聽希微辨真語若授虚皇命尺宅按来(平華)
池漱餘淨頻窺宿羽麗三吸晨霞盛豈獨
冷衣襟便堪遺造請徒探物外趣未脫塵
中病舉手謝靈峯徜徉事歸榜
以毛公泉獻大諫清河公
先生鍊飛精羽毛成翩翻荒壇與古甃隱
軫清泠存四面蹙山骨中心含月魂除非
紫水脉即是金沙源香实灑桂蘂甘惟漬
雲根向耒探幽人酌罷祛蒙昏况公珪璋
質近處諫諍垣又闻虚靜姿早挂冰雪㾗
君對瑶華味重獻蘭薰言當應滌煩暑㓪
詠翬飛軒我願得一掬攀天呌重阍霏霏
散爲雨用以移焦原
縹緲峯
左右皆跳岑孤峯挺然𧺫因思縹緲称乃在
虛無裏清晨躋磴道便是孱顔(一作頑)始㩀石
即更歌遇泉還徙倚花竒忽如薦樹曲渾
成几楽静烟靄知忘機猿狖喜頻攀峻過
斗末造平如砥㪯首閡青冥廻眸聊下眎
高帆大於鳥廣墠(徒旦)纔類蟻就此微茫中
爭先未嘗已葛洪話剛氣去地四十里苟
能乘之遊止若道路耳吾將自峯頂便可
朝帝扆尽欲活羣生不唯私一巳超騎明
月餘復弄華星蘂却下蓬萊巔重窺清淺
水身為大塊客自號天随子他日(向華)陽敲
雲問名氏
桃花塢
行行問絶境貴與名相親空經桃花塢不
見秦時人碩此為東風吹起枝上春此作
流水潜浮蘂中塵願此為好鳥淂棲花際
鄰願此作幽蝶得随花下賓朝為照花日
暮作涵花津試為探花士作此偷桃臣桃
源不我弃庶可全天真
明月灣
昔聞明月觀(在建業故臺城)祗傷荒野基今逢明月
灣不值三五時擇此二明月洞庭最看竒
連山忽中断遠樹分毫氂周廻二十里一
片澄風漪見說秋半夜净無雲物欺兼之
星斗藏獨有神仙期初聞鏘鐐跳(音姚)積漸
調參差空中卓羽衛波上停龍螭蹤舞玉
烟節高歌碧霜詞清光消不動萬象寒咿
咿此會非俗致無由淂旁窺但當乘扁舟
酒瓮仍相随或徹三弄笛或成數聮詩自
然瑩心骨何用神仙為
練瀆(一云吴王開以練兵)
越恃君子衆大將壓全吴(越有私卒吴子六千人)吴將派
天澤以練舟師徒一鏡止千里支流忽然
迂蒼奩東洪波坐似馮夷軀戰艦百万輩
浮宫三十餘平川盛丁寧絶島分儲胥鳳
押半鶴膝錦杠雜肥胡香煙與殺氣浩浩
随風軀彈射盡高鳥杯觥醉潜魚山靈恐
見鞭水府愁為墟兵利德日削反為讎國
屠至今鈎鏃殘尚為泥沙俱照此月倍苦
耒兹烟亦孤丁魂尚有淚合灑青楓枯
投龍潭
名山潭洞中自古多祕䆳君將神接物聊
用申祀事鎔金象牙角尺木無不備亦既
奉真官因之徇前志持耒展明誥敬以投
嘉瑞鱗光煥水容目色焼山翠吾皇病秦
漢豈独探怪異所貴風雨時民皆受其賜
良田為巨浸汚澤成赤地掌識一不行精
靈又何寄唯貪血食飽但㩀驪珠睡何必
費黃金年年授星使
孤園寺
浮屠從西来亊者極梁武巖水曲結&KR0799;無
遺土窮山林斡盡竭海珠璣聚况即侍從
臣敢爱烟波塢幡條玉龍扣殿角金虬舞
釋子厭楼臺生人露風雨今耒四百載像
設蔵雲浦輕鴿亂馴鷗鳴鐘和朝艣庭蕉
烈旗旆野蔓差纓組石上解空人窗前聽
經虎林虛葉如織水淨沙堪數徧問淂中
天歸修釋迦譜
上真觀
嘗聞昇三清真有上中下官居乘佩服一
一自相亞霄裙或霞粲侍女忽玉姹坐進
金碧腴去馳飈歘駕今耒上眞觀恍若心
靈訝秖恐暫神遊又疑新羽化風餘撼朱
草雲破生瑶謝望極斍波平行虛信烟藉
閒開飛亀帙静倚宿鳳架俗狀旣能遺塵
冠聊以卸人間方大火此境無朱夏松蓋
蔭曰車泉紳拖天鏬窮幽不知倦𣸪息芝
園舍鏘珮引涼姿焚香礼遥夜無情走聲
利有志依間腵何處好迎僧希將石樓借
消夏灣
霞㠀㷔難泊雲峯竒未收蕭條千里灣獨
自清如秋古岸過新雨高蘿蔭横流遥風
吹兼葭折處鳴颼颼昔予守圭竇過於回
禄囚日為籧筁徒(渠曲二音覃之異名)分作祇禂讎(祇刀)
(二音並單衣)願狎寒水怪不封朱轂侯豈知浪
涯坐可思重裘健若數尺鯉泛然双白鷗
不識號火井孰問名焦丘我眞魚鳥家盡
室營扁舟遺名𣸪避世消夏还消憂
包山祠
靜境林麓好古祠煙靄濃自非通靈才敢
陟羣仙峯百里波浪沓中堂蕭鼓重真君
具瓊轝髣髴来相從清露濯巢鳥隂雲生
晝龍風飄橘柚香日動幡蓋容將命礼且
㓗所祈年不凶終當以䟽聞特用諸侯封
聖姑廟
渺渺洞庭水盈盈芳嶼神囙知古佳麗不
獨湘夫人流蘇蕩遥吹斜領生輕塵蜀綵
駮霞碎吴綃盤霧勻可憐飛鸞姿合是乘
鸞賓坐想煙雨夕兼知花草春空登油璧
車窈窕誰相親好贈玉條脫堪携紫綸巾
殷勤撥香池重薦汀洲蘋明朝動蘭檝不
翅星河津
太湖石
他山豈石厥狀皆可薦端然遇良工坐使
天質變或裁基棟宇礧砢成廣殿或剖出
温瑜精光具華瑱或將破仇敵百礮資苦
戰或用鏡功名萬古如會面今之洞庭者
一以非此選槎牙真不材反作天下彦所
竒者嵌崆所尚者葱蒨旁穿參洞穴内竅
均環釧刻削九琳窗玲瓏五明扇新雕碧
霞叚旋剖秋天片無力置池塘臨風口流
眄
崦裏
山横路若絶轉檝逢平川川中水木幽高
下兼良田溝塍堕微溜桑柘含疎煙處倚
𧖟箔家家下漁筌騃犢卧新笯野禽争折
蓮試招搔首翁共語殘陽邊今来九州内
未得皆恬然賊陣始吉語狂波又凶年吾
翁欲何道守此常安眠笑我掉頭去蘆中
聞刺船余知隱地術可以斉真似終當從
業脫
