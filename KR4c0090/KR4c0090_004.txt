唐甫里先生文集卷之四
苙澤陸龜蒙字魯望
五言古詩
紀夢游甘露寺(寺在京口北固山上)
昔卧嵩高雲雲牎正寒夕披裘忽生夢似
到空王宅峩天一峯立欄楯横半壁級倚
綠巔差關臨赤霄闢捫虚陟孤峭不翅千
餘尺疊掌望罘罳分明袒肩釋凌香稽首
罷嘹嘵高戸承北風聲號太波白
光中目難送定驗方可覿樹細鴻濛烟㠀
疎零落碧須臾羣籟入空水相噴激積浪
亞寒堆呀如鬭危石跳音簇鞞鼔濺沫交
矛戟鳥疾帆亦奔紛紛助勍敵思非水靈
怒即是飢龍擘怯懾不敢前荷襟汗霑霡
廻經定僧處泉木光相射巖嶝雲族栖松
柯露華適逍遥淂眞趨邐迤尋常跡山腹
貯孤亭嵐根四垂帟誰題雪月句乃是曹
劉格(愛樹亭有故太尉房公詩)閬闕一枝瓊边楼數声笛
吟高矍然𧺫若自蒼旻擲短燭堕餘花圓
蟾掛斜魄自從神錫境無處不登陟忽上
南徐山心期豁而獲豈伊煩惱骨合到清
涼域暗淂胡蝶身幽竒尽相識柰何有名
氏未列金閨籍飜慙丱頂童得奉真如策
雲濤觸風望毫管和烟搦聊紀夢中游留
之問禪客
京口與友生别話
共是悲秋客相逢恨不堪鴈頻辭薊北人
尚在江南名利機初發樵漁亊先諳柗門
穿載寺荷徑繞秦潭(秦潭始皇所開)繩檢眞難束疎
慵却易耽枕當高樹穏茶試遠泉甘架上經
唯一樽前雅秖三風雲勞夢想天地入醺
酣曆自堯階數書因禹穴探御龍雖世禄
瓿(藚及從蜀呼)吴鰕徧發坩(苦甘)玉封千挺藕霜
閉一筒柑惜珮終邀禍辭環好激貪宗溟
雖甽澮成厦必楩柟碧石雕琴薦黃金飾
劒鐔烟緣莎砌引水為薬畦擔博物君能
繼多才我尚慙别離猶得在秋鬢未鬖鬖
丹陽道中寄友生
煙樹綠微微春流浸竹扉短蓑携稚去孤
艇載魚歸海俗蘆編室村娃練束衣舊栽
奴橘老新刈女桑肥錦鯉衝風擲絲禽掠
浪飛短亭幽径入陳廟數峯圍地廢金牛
陵荒石獸稀思君同一望帆上怨餘暉
寄茅山何道士
終身持玉舄丹訣未應傳况是曾同宿相
違便隔年問顔知更少聽話想踰玄古籙
文垂露新金末絶烟蜂供和餌蜜人寄買
溪銭紫鷰長巢硐青龜忽上蓮篋蔵微隱
詔囊佩攝生篇圃暖芝臺秀巖春乳管圓
池栖子孫鶴堂宿弟兄仙幸閱靈書次心
期賜一編
江南秋懷寄華陽山人
擳髮涼天曙舍毫故国情歸心一夜極病
體九秋輕忽𧺫䄡䄖詠因悲絡緯鳴逢山
即堪隱何路可圖榮揲策空占命持竿不
釣名忘憂如有待縱嬾似無營小徑纔分
草斜扉劣辨&KR0878;冷荷承露菂疎菊卧烟莖
譜為聽琴閱圖緣看海憕鷺毛浮㠀白魚
尾撇波頳庭橘低攀嗅園葵旋折烹餓烏
窺食案闘鼠落書棚種豆悲楊惲投瓜憶
衛旍東林誰處士南郭自先生分野星多
蹇連山卦少亨衣裾徒博大文籍漫縱横
蘭葉騷人珮蓴絲内史羹鶡冠難適越羊
酪未饒傖倚嘯微抽恨論玄好析酲栖遲
勞鼓篋豪俠愛金嬴鍊藥傳丹鼎嘗荼試
石&KR4217;沼蓮枯葦暗牎對脫梧明未逹譏張
翰非才嫉禰衡遠懷魂易黯幽憤骨堪驚
礪缺知矛利磨瑕見壁瑛道源䟽滴&KR0377;儒
肆售精誠敢歎良時擲猶勝亂世相秦
猶幾死王漢尚當黥飲啄期應定窮通勢
莫爭髠鉗為皂隷譚笑得公卿浴日安知
量追風不計程塵埃張耳分肝膽季心傾
平學徒羞說覇佳士耻為跉負杖歌栖畒
操觚賦北征才當能曹斗怯書比惠車盈謝
氏憐兒女郗家貴舅甥唯荒稚珪宅莫贈
景山鎗賢彦風流遠江湖思緒縈謳啞搖
舴艋出没漾鵁鶄晚樹參羞碧竒峯邐迤
晴水喧楒紫芡村響香杭荷笠漁翁古
穿籬守犬獰公衫白紵卷田餉綠筲擎地
與膏腴錯人多冨壽并相懽時帖泰獨坐
歲崢嶸唧嘖蛩吟壁連軒鶴舞楹戍風飄
疊鼔鄰月動哀箏未淂文章力何由俸禄
清和鉛還搰搰持斧自丁丁驚懼疑凋朽
功勤過屑瓊凝神披夕秀尽力取朝英蠹
簡開塵篋寒燈立暁檠靜翻詞客系閒難
史官評天地寧舒山川自變更秪能分跖
惠誰解䒭殤彭項豈重瞳聖䕫猶一足&KR1698;
阮高酣麴糵莊逹謝犧牲齚舌無勞話寬
心豈可盛但從鑪冶鍜莫受罻羅嬰硯撥
萍根洗舟衝蓼穗撑短床編翠竹低机凭
紅檉霜信催楊柳烟容褭杜衡桁排巢鷰
鷰屏畫醉猩猩嬾檜推嵐影飛泉撼玉琤
&KR2556;&KR1956;尋遠近握槊鬪輸贏技壓離披瓠簷
垂礧磊橙忘情及宗柄抱疾過刘楨野饋
夸菰飯江商賈蔗餳送神枹瓦釡留客上
瓷觥㪯檝揮青劒鳴桹扣遠鉦鳥行沈莽
蒼魚隊破泓澄手戟非吾事腰鎌且發硎
(音坑)諒難求摽摽(上声)聊欲取錚錚幾歎蟲
甘蓼還思鹿美苹愁長難自剪歌断有誰賡
未去師黃石空能說白珩性湍休激浪言
莠罷抽萌地僻琴鐏獨溪寒杖屨清物斉
消臆對弋倒共心盟絲曳靈妃瑟金涵太
子笙幽栖膠竹塢仙慮驛蓬灜想像珠𥜗
鳳追飛翠蘂鶯霧簾深杳悄雲磬冷敲鏗
籙字多階品華陽足弟兄焚香凝一室盡
日思曾成匿景崦嵫色呀空渤澥声吾當
營巨黍東去射長鯨
送宣武從事越中按獄
暁看呈使範知欲敕星軺水國難驅傳山
城便倚橈秉籌先獨立持法稱高標旌旆
臨危堞金絲發麗譙別愁當翠巘冤望隔
風潮木落孤帆迥江寒疊鼔飄客鴻吴㠀
盡殘雪剡汀銷坐想休秦獄春應到柳條
七言古詩
寄懷華陽道士
華陽門外五芝生飡罷愁君入杳冥遥夜
獨栖還有夢昔年相見便忘形為分科斗
親鉛槧與說蜉蝣竹坐&KR0905;醮後幾時歸紫
閣別耒終日誦黃庭間教辨薬僮名甲靜
識窺巢鶴姓丁絶澗飲羊春水膩傍林焼
石野烟腥深沈谷嚮含疎磬片叚嵐光落
畫屏休採古書探禹穴自刊新歴鬪堯蒖
珠宫鳳合迎䔥史玉藉人誰訪蔡經架上
黑椽長楬穏案頭丹篆小符靈霓軒入洞
斉初月羽節升壇拜七星當路獨行衝虎
豹向風孤嘨起雷霆凝神密室多生白叙
事聮編尽殺青匝地山川皆暗寫隱天竽
籟秪間聽分張火力焼金竈拂拭苔㾗洗
酒缾翠壁上吟朝復暮䁔雲邊卧醉還醒
猗身長短裁笻杖倩客高低結草亭直用
森嚴朝北帝愛將清淺問東溟常思近圃
看栽香擬借鄰峯伴来苓揜樹半扉晴靄
靄背琴殘燭暁熒熒舊来捫虱知王猛欲
去為龍歎管寧蟾魄幾應臨蕙帳漁竿猶
尚枕楓汀銜烟細草無端綠冐雨閑花作
意馨掠岸驚波沈翡翠入簷斜照礙蜻蜓
初征漢棧宜飛檄待破燕山好勒銘六轡
未收千里馬一嚢空負九秋螢我悲雌伏
眞方枘他騁雄材似建瓴合在深崖斉散
术自求滄海點流萍頻拋俗物心還爽遠
憶幽期目剰瞑見買扁舟束眞詰手披仙
語任揚舲
