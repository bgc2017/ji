鮑氏集卷第八
擬行路難十九首
松栢篇(并序)
侍宴覆舟山二首(勑爲柳元景作)
發廬山二首
發長松遇雪
蒜山被始興王命作
冬至
蜀四賢詩
秋日示休上人
和王義興七夕
贈鮑侍郎(釋惠休)
荅休上人
和王護軍秋夕
懷遠人
春羈
三日
苦雨
三日游南苑
歲暮悲
園中秋散(一作園中載散)
詠秋
秋夕
望水
詠白雪
擬行路難十九首
奉君金巵之美酒瑇瑂玉匣之雕琴七綵芙
蓉之羽帳九華蒲萄之錦衾紅顔零落歲將
暮寒光宛轉時欲沉願君裁悲且減思聽我
抵節行路吟不見栢梁銅雀上寧聞古時清
吹音
洛陽名工鑄爲金恃山千斵復萬鏤上刻秦
女擕年仙承君清夜之歡娛列置幃裏明燭
前外發龍鱗之丹綵内含麝芬之紫煙如令
君心一朝異對此長歎終百年
璇閨玉墀上椒閣文窗繡戶垂羅幕中有一
人字金蘭被服纖羅采芳藿春燕差池風散
梅開幃對景弄春爵含歌欖涕恒抱愁人生
幾時得爲樂寧作野中之雙鳬不願雲間之
別鶴
寫水置平地各自東西南北流人生亦有命
安能行歎復坐愁酌酒以自寬舉杯斷絶歌
路難心非木石豈無感吞聲躑躅不敢言
君不見河邊草冬時枯死春滿道君不見城
上日今暝沒盡去明朝復更出今我何時當
得然一去永滅(入黃泉)人生苦多歡樂少意
氣敷腴在盛年且願得志數相就牀頭恒有
沽酒錢功名竹帛非我事存亡貴賤付皇天
對案不能食拔劒擊柱長歎息丈夫生世會
幾時安能蹀躞垂羽翼棄置罷官去還家自
休息朝出與親辭暮還往親側弄兒牀前戲
看婦機中織自古賢盡貧賤何況我軰孤且
直
愁思忽而至跨馬出北門舉頭四顧望但見
松栢園荆棘鬱樽樽中有一息名杜鵑言是
古時蜀帝魄聲音哀苦鳴不息羽毛憔悴似
人髠飛走樹間逐蟲蟻豈憶往日天子尊念
此死生變化非常理中心惻愴不能言
中庭五株桃一株先作花陽春妖冶二三月
從風簸蕩落西家西家思婦見悲惋零淚霑
衣撫心歎初送我君出戸時何言淹留節廻
換牀席生塵明鏡垢纖腰瘦削髮蓬亂人生
不得恒稱意惆悵徙倚至夜半剉蘖染黃絲
黃絲歷亂不可治我昔與君始相值爾時自
謂可君意結帶與我言死生好惡不相置今
日見我顔色衰意中索寞與先異還君金釵
玳瑁簪不忍見此亦愁思
君不見舜華不終朝湏臾淹冉零落銷盛年
妖豔浮華輩不久亦當詣冡頭一去無還期
千愁萬歲無音詞孤魂焭焭空隴間獨魄徘
徊遶墳基但聞風聲野鳥吟豈憶平生盛年
時爲此令人多悲悒君當縱意自熙怡
君不見枯籜走階庭何時復青著故莖君不
見亡靈蒙享祀何時傾杯竭壼罌君當見此
起憂思寧及得與時人争人生倏忽如絶電
華年盛德幾時見但令縱意存高尚旨酒佳
肴相相讌持此從朝竟夕暮差得亡憂消愁
怖胡爲惆悵不能巳難盡此曲令君忤
今年陽初花滿林明年冬末雪盈岑推移代
謝紛交轉我君邊戍獨稽沉執𬒮分别巳三
載邇來寂淹無分音朝悲遂成滳暮思
遶遶最傷心膏沐芳餘久不御蓬首亂鬢不
設簮徒飛輕埃舞空帷粉筐黛器靡復遺自
生留世苦不幸心中惕惕恒懷悲
暮禽喈喈旦暮鳴最傷君子憂思情我初辭
家從軍僑榮志溢氣干雲霄流浪漸冉經三
齡怱有白髮素髭生今暮臨水拔巳盡明日
對鏡復巳盈恐羇死爲客思寄滅生空精
每懷舊鄕野念我舊人多悲聲忽見過客問
何我寧知我家在南城答云我曾居君鄕知
君遊宦在此城我行離邑巳萬里今方羇役
去遠征來時聞君婦閨中孀居獨宿有貞名
亦云朝悲泣閑房又聞暮思淚霑裳形容憔
悴非昔悅蓬鬢衰顔不復糚見此令人有餘
悲當願君懷不暫忘
君不見少壯從軍去白首流離不得還故鄕
窅窅日夜隔音塵斷絶阻河關朔風蕭條白
雲飛胡笳哀急邊氣寒聽此愁人兮奈何登
山遠望得留顔將死胡馬跡寧見妻子難男
兒生世轗軻欲何道綿憂推抑起長歎
君不見栢梁臺今日丘墟生草莱君不見阿
房宫寒雲澤雉栖其中歌妓舞女今誰在高
墳疊疊滿山隅長䄂紛紛徒&KR1313;世非我昔時
千金軀隨酒逐樂任意去莫令含歎下黃壚
君不見冰上霜表裏隂且寒雖蒙朝日照信
得幾時安民生故如此誰令摧折強相看年
去年來自如削白髮零落不勝冠
君不見春鳥初至時百草含青俱作花寒風
蕭索一旦至竟得幾時保光華日月流邁不
相饒令我愁思怨恨多
諸君莫歎貧富貴不由人丈夫四十彊而仕
餘當二十弱冠辰莫言草木委冬雪會應蘇
息遇陽春對酒叙長篇窮途運命委皇天但
願樽中九醖滿莫惜牀頭百箇錢直得優游
卒歲一何勞辛苦事百年
松栢篇(并序)
余患脚上氣四十餘日知舊先借傳玄集以
金病劇遂見還開袠適見樂府詩龜鶴篇於
危病中見長遊詞惻然酸懷抱如此重病彌
時不差呼吸乏喘舉目悲矣火藥間缺而擬
之
松栢受命獨歷代長不衰人生浮且脆鴆若
晨風悲東海迸逝川西山導落暉南郊悅籍
短蒿里收永歸諒無疇昔時百病起盡期志
士惜牛刀忍勉自療治傾家行藥事顚沛去
迎醫徒備火石苦奄至不得辭龜齡安可護
岱宗限巳迫睿聖不得留爲善何所益捨此
赤縣居就彼黃壚宅永離九原親長與三辰
隔屬纊生望盡闔棺世業埋事痛存人心恨
結亡者懷祖葬旣云及擴隧亦巳開室族内
外哭親疎同共哀外姻遠近至名列通夜臺
扶輿出殯宮低回戀庭室天地有盡期我去
無還日居者今巳盡人事從此畢火歇煙旣
沒形銷聲亦滅鬼神來依我生人永辭訣大
暮杳悠悠長時無時節鬱湮重冥下煩冤難
具說安寢委沉寞戀戀念平生事業有餘結
刊述未及成資儲無擔石兒女皆孩嬰一朝
放捨去萬恨纏我情追憶世上事束教巳自
拘明發靡怡悆夕歸多憂虞撤閒晨逕流輟
宴式酒濡知今暝日苦恨失爾時娱遥遥遠
民居獨埋深壤中墓前人跡滅冡上草日豐
空林響鳴蜩高松結悲風長寐無覺期誰知
遊者躬生存處交廣連榻舒華茵巳沒一何
苦楛哉不容身昔日平居時晨夕對六親今
日掩奈何一見無諧因禮席有降殺三齡速
廻隙几筵就收撤室宇改疇昔行女遊歸途
仕子復王役家世本平常獨有亡者劇時祀
望歸來四節靜塋丘孝子撫墳號父子知來
不欲還心依戀欲見絶無由煩冤荒隴側肝
心盡崩抽
侍宴覆舟山二首(勑為柳元景作)
息雨清上郊開雲照中縣遊軒越丹居暉燭
集涼殿凌高躋飛楹追焱起流宴&KR1328;苑含靈
群嵓庭藏物變明暉爍神都麗氣冠華甸目
遠幽情周醴洽深恩遍
繁霜飛玉闥愛景麗皇州清蹕戒馳路羽蓋
佇宣游神居旣崇盛嵓嶮信環周禮俗陶德
聲昌會溢民謳慙無勝化質謬從雲雨浮(十作)
(遊)登廬山二首
懸裝亂水區薄旅次山楹千巖盛阻積萬壑
勢廻縈巃嵸高昔貌紛純襲前名洞間窺地
脉聳樹隱天經松磴上迷密雲竇下縱横隂
冰實夏結炎樹信冬榮嘈噆晨鵾思呌嘯夜
猨清深崖伏化迹穹岫閟長靈乘此樂山性
重以遠遊情方躋羽人途永與煙霧并
訪世失隱淪從山異靈士明發振雲冠升嶠
遠棲趾高岑隔半天長崖斷千里氣霧承星
辰潭壑洞江汜嶄絶類虎牙㠝岏象熊耳埋
冰或百年韜樹必千祀鷄鳴清澗中猨嘯白
雲裏瑤波逐穴開霞石觸峯起廻牙非一形
參差反相似傾聽鳳管賓&KR1210;望釣龍子松桂
盈膝前如何穢城市
發長松遇雪
出牛旣送寒奠陵(一作冥陸)方浹馳振風搖地局
封雪滿空枝江渠合為陸天野浩無涯飲兼
凍馬骨斵冰傷役疲昆明豈不慘黍谷寧可
吹
蒜山被始興王命作
暮冬霜朔嚴地閉泉不流玄武藏木隂丹烏
(一作鳥)還養羞勞農澤旣周役車時亦休高薄
符(一作浮)好蒨(一作清)藻駕及時遊鹿苑豈淹睇
兔園不足留升嶠眺日䡄臨迥望滄洲雲生
玉堂裏風靡銀臺陬陂石類星懸嶼木似煙
浮形勝信天府珍寶麗皇州白日廻清景芳
豔洽歡柔參差出寒吹飉戾江上謳王德愛
文雅飛翰灑鳴球美哉物會昌衣道服光猷
冬至
舟遷莊甚笑水流孔急難景移風度改日至
晷廻換眇眇負雪鶴皎皎帶霜鴈長河結蘭
紆層冰如玉岸哀哀古老容慘顔愁歲晏催
促時節過逼迫聚離散美人還未央鳴筝誰
與彈
蜀四賢詠
渤渚水浴鳬春山王抵鵲皇漢方盛明群龍
滿階閣君平因世閑得還守寂寞閉簾注道
德開卦述天爵相如逹生旨能屯復能躍陵
令無人事毫墨時灑落褒氣有逸倫雅繢信
炳博如令聖納賢金璫易羈絡良遮神明游
豈伊覃思作玄經不期賞蟲篆憂散樂首路
或參差投駕均遠託身表旣非我生内任(一作)
(甚)豐薄
秋日示休上人
枯桑葉未零疲客心易驚今茲亦何早巳聞
絡緯鳴廻風滅且起卷蓬息復征愴愴簟上
寒悽悽帳裏清物色延暮思霜露逼朝榮臨
堂觀秋草東西望楚城百物方蕭瑟坐歎從
此生
和王義興七夕
宵月向掩扉夜霧万當白寒機思孀婦秋堂
泣征客匹命無單年偶影有雙夕暫交金石
心湏臾雲雨隔
贈鮑侍郎(釋惠休)
玳枝兮金英綠葉兮紫莖不入君玉杯低彩
還自榮想君不相豔酒上視塵生當令芳意
重無使盛年傾
荅休上人
酒出野田稻菊生高岡草味貌復何竒能令
君傾倒玉椀徒自羞爲君愧此秋金蓋覆牙
拌何爲心獨愁
和王護軍秋夕
散漫秋雲遠蕭蕭霜月寒驚飈西北起孤鴈
夜往還開軒當戶牗取琴試一彈停歌不能
和終曲久辛酸金氣方勁殺隆陽微且單泉
涸甘并竭節徙芳歲殘生事各多少誰共知
易難投章心藴千里途輕紈願託孤老暇
觴思暫開餐
懷遠人
哀樂生有端離會起無因去事難重念恍惚
似如神屬期眇起遠後遇邈無辰馳風掃遥
路輕蘿含夕塵思君成首疾欲息眉不伸
春羈
征人歎道遐去鄕愒路邇佳期每無從淮陽
非尺咫春日起游心勞情出徙倚岫遠雲煙
綿谷屈泉靡迤風巳花四散露濃條暄
妍正在兹摧抑多嗟思嘶聲名邊堅豈我箱
中紙染翰餉君琴新聲憶解子
三日
氣暄動思心柳青起春懷時豔憐花藥服淨
俛登臺提觴野中飲愛心煙未開露色染春
草泉源潔冰苔泥泥濡露條嫋嫋承風栽鳬
雛掇苦薺黃鳥銜櫻梅解衿欣景預臨流競
覆杯美人竟何在浮心空自摧
苦雨
連隂積澆灌滂沲下霖亂沉雲日夕昏驟雨
望朝旦蹊濘走獸稀林寒爲飛晏密霧冥下
溪聚雲屯高岸野雀無所依群鷄聚空館川
梁日巳廣懷人邈渺漫徒酌相思酒空急促
明彈
三日游南苑
採性及華月追節逐芳雲勝舊溢林䟽麗日
曄山文清潭圓翠會化薄綠綺紋合樽遽景
斜折榮吝組芬
歲暮悲
霜露迭濡潤草木互榮落日夜改運周今悲
復如昨晝色苦沉隂白雪夜廻薄皦㓗冒霜
鴈飄楊出風鶴天寒多顔苦妍容逐丹壑絲
罥千里心獨宿乏然諾歲暮美人還寒壺與
誰酌
園中秋散
負疾固無豫晨衿悵已單氣人蓬門疎風數
園萆殘荒墟半晩色幽庭憐夕寒旣悲月戶
清復切夜蟲酸流枕商聲苦騷殺年志闌臨
歌不知調發興誰與歡儻結延上清豈孤林
下彈
詠秋
秋蘭徒晚綠流風漸不親飈我垂罳幕驚此
梁上塵沉隂安可久豐景將逐淪何由忽靈
化暫見別離人
秋夕
慮涕擁心用夜默發思機幽閨溢涼吹閑庭
滿清暉紫蘭花巳歇青梧葉方稀江上淒海
戾漢曲驚朔霏髮斑悟壯晚物謝知歲微臨
宵嗟獨對撫賞怨情違躊躇空明月惆悵徒
深帷
望水
刷鬢垂秋日登高觀水長千澗無別源萬壑
共一廣流缺巨石轉湍廻急沬上苕苕嶺岸
高照照寒洲爽東歸難忖惻日世誰予賞臨
川憶古事目孱千載想河伯自矜大海若沉
渺莽
詠白雪
白珪誠自白不如雪光妍工隨物動氣能逐
勢方圓無妨玉顔媚不奪素繒鮮投心障苦
節隱迹避榮年蘭焚石旣斷何用恃芳堅
鮑氏集卷弟八
