鮑照集序
散騎侍郎虞炎奉敕撰
鮑照字明遠本上黨人家世貧賤少有文思
宋臨川王愛其才以爲國侍郎王薨始興王
濬又引爲侍郎孝武初除海虞令遷太學博
士兼中書舍人(一本云時主多忌以文自高照侍左右深逹夙旨作此賦)
(述不復盡其才思)出爲秣陵令又轉永嘉令火明五
年除前軍行參軍侍臨海王鎮荆州掌知内
命尋遷前軍刑獄參軍事宋明帝初江外拒
命及義嘉敗荆土震擾江陵人宋景因亂掠
城爲景所殺時年五十餘身旣遇難篇章無
遺流遷人間者往往見在儲皇博採群言遊
好文藝片辭隻韻罔不收集照所賦述雖乏
精典而有超麗爰命陪趨備加研訪年代稍
遠零落者多今所存者儻能半焉
鮑氏集序
