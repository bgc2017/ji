欒城集卷第三十七
右司諫論時事一十六首
乞賑救淮南飢民狀
右臣訪聞淮南久旱雨全未足二麥並巳枯死浙中
米價雖賤而運河無水客旅不至米斗直一百七十
以來民間闕食甚覺不易而所在官吏並未見賑濟
及奏請别作處置臣竊見頃立義倉至今巳將十年
所聚粮斛數目甚多每遇災傷未嘗支散一粒民情
深所不悅臣欲乞指揮淮南官司先將所管義倉米
數隨處支與闕食人戶兼將常平米减價出賣及取
問監司州縣因何並不曾申請擘劃兼乞體訪諸路
如有似此闕食去處一例施行謹錄奏聞伏候勑旨
乞廢忻州馬城鹽池狀
右臣訪聞河東除晉絳慈隰州舊賣觧鹽外其餘州
縣盡只賣末利東西兩監鹽民間未嘗闕鹽食用(元自)
豐二年後來前宰相蔡確兄礪等始議創添忻州馬
城池鹽其鹽夾硝味苦人不願買故自四五年來作
分數抑賣與鋪戶多有訴免去年轉運司以此申乞
住收馬城池鹽而虞部李閎畏避蔡礪權勢曲生問
難自去年六月以來行遣未了却符下提舉司相度
意在觀望不肯依實定奪臣欲乞下河東轉運司結
罪保明只將永利東西兩監鹽供賣本路諸州有無
闕事如委無妨闕即乞依所請住收馬城池鹽依舊
只賣永利東西兩監鹽仍乞取問蔡礪等建議害民
及虞部官吏希合權要故作拖延情罪依法施行謹
錄奏聞伏候勑旨
貼黃訪聞忻州曾申本路轉運司乞枷銅鋪戶
前來買鹽以此顯見人情不願
再乞放積欠狀
竊見三省同進呈臣前奏乞將民間官本債負出限
役錢及酒坊元額罰錢見今資産耗竭實不能出者
令州縣監司保明除放事奉聖旨節文令戶部勘會
應係諸色欠負科名數目仍契勘欠戶見今各有無
抵當物力開具保明聞奏臣竊謂朝廷將施舍巳責
救民於溝壑之中其施行節次常如救焚不可少緩
前件指揮令戶部開具欠戶見今抵當物力此事不
在戶部惟州縣可見若令戶部取之州縣文字往來
動經歲月反覆問難何時了絶攺民之急不(如當)此此
乃有司出納之常度而非朝廷救災之體如陛下將
布德施仁以收民心荅天意旦使惠澤滂流雖民間
小有僥倖何損於德况此積欠經涉久遠凶歲疲民
空煩鞭箠必無所得縱獲毫末無𥙷國計乞特降朝
旨直下諸路監司與州縣一面依下項除放結罪保
明聞奏所貴小民早被聖恩不至失所别致生事謹
具條件如後
一官本債負在京乞委提點司與府縣及市易官
外道委轉運司與州縣同取索逐戶元請官
本若干經今多少年月合出息錢若干逐戶
從請出官錢後來巳納到官本若干息錢若
干通計本息巳納及元請官本之數即便與
放免如通計本息未及官本而家業蕩盡者
亦與除放如尚有些小家業而見今孤貧不
濟者即權住催理官吏結罪保明奏聞聽候
勅裁
一拖欠坊埸錢(司前項所委官)乞取索逐戶元認淨利錢
若干自開沽以來違欠月分合納罰錢若干
將本戶已納到淨利及罰錢通計若干如巳
通及元認淨利之數即與放免如通計未及
元認淨利之數而家業蕩盡者亦與除放如
尚有些小家業而見今孤貧不濟者卽權位
催理官吏結罪保明聞奏聽候勑裁
一出限拖欠役錢今來朝廷巳行差役之法即免
役錢别無支用雖使差役未了間時暫晉舊
雇人執役目有從來寬剰役錢支遣其拖欠
役錢乞與一切放免
右臣前奏係二月十五日及今已四十日而行遣迂
緩未知何時恩澤可以及下伏乞陛下深念欠負人
戶枷錮巳久衣食不繼父子離散其愁苦無聊甚可
哀閔斷自聖心依臣所乞特與除放無使有司爭執
細故遷延歲月所得無幾而民間窮困小則病瘁怨
苦感動隂陽大則計較死生起爲盗賦所失轉大雖
悔無及臣不勝區區爲國深慮謹錄奏聞伏候勑旨
論發運司以糶糴米代諸路上供狀
右臣竊見近歲有司分掌利柄更相侵漁以自爲功
究其本末其實皆朝廷財用而以此取彼此雖有得
彼必有失其終均出於民是以民日益病無所告訴
頃者發運司以錢一百萬貫爲糶糴之本每歲於淮
南側近趁賤糴米而諸路轉運司上供米至發運司
者歲分三限第一限自十二月至二月第二限自二
月至五月第三限自六月至八月違限不至則發運
司以所糴米代之而取直於轉運司幾倍本路實價
轉運司米雖至而出限一日輒不得充數江湖諸路
自來皆係出米地分而難得見錢舊日官歲糴米錢
散於民故農不大傷無錢荒之弊今發運司以所糴
米代供而責錢於諸路諸路米無所售而歛錢以償
發運司則錢日益荒而農民最病此東南之大患也
訪聞發運司所收厚利别無所用不過以爲羡餘進
奉以固結恩寵方今陛下恭僉節用食租衣税專以
利民何取於此臣乞指揮發運司今後諸道轉運司
出限不到米依舊以發運司所糴米代發上京而不
得於諸道責取米價候諸道般到米依數撥還據違
限欠數取勘轉運司官吏要使上供不闕而無所取
利諸道得以及時收糴錢有所洩而農不甚病此利
甚廣如朝廷以臣言爲可用伏乞下戶部立法施行
謹錄奏聞伏候勑旨
乞給還京西水櫃所占民田狀
右臣訪聞頃年宋用臣引洛水爲清汴水源淺小行
運不足遂於中牟管城以西強占民田瀦蓄雨水以
備淸汴乏水之用方用臣貴盛州縣皆不敢爭但中
牟一縣占田八百五十餘頃伏惟陛下䘏養小民過
於赤子無名侵奪聖意不然臣欲乞指揮汴只以東
州縣各具水櫃所占頃畆數目及每歲有無除放二
稅仍具水櫃委實可與不可廢罷如决不可廢即當
如何給還民田以免怨望謹錄奏聞伏候勑旨
論三省事多晉滯狀
臣竊見先帝改定官制因唐之舊布列三省使出入
相鉤較文理密察得古之遺法然患有司推行不能
盡如聖意參考之益未見而迂滯之害先著見今三
省文書節次晉礙比官制未行以前頗覺其弊臣嘗
訪問衆人得其一二意欲因見行之法略加䟽理務
令清通簡便苟迂滯之病旣除事不至雜冗難治官
吏日有餘力則參考之功可得而見也謹具條件如
後
一凡事皆中書取旨門下覆奏尚書施行所以爲
重慎也臣謂國之大事及事之巳成者依此
施行則可至於日生小事及事之方議者一
切依此則迂緩之弊所從出也假如百官乞
假有司請給器用之類此所謂日生小事也
臣僚陳請與革廢置朝廷未究本末欲行勘
當之類此所謂事之方議者也昔官制未行
如此等事皆執政批狀直付有司故徑而易
行自行官制遂罷批狀每有一事輙經三省
謄寫之勞旣巳過倍勘當旣上小有差誤重
復施行又經三省循環往復無由了絶至於
疆埸幾事河防要切一切如此求事之速辨
不可得也故臣乞復批狀之法以便日生小
事及事之方議者惟國之大事及事之巳成
者然後經歴三省則事之去者過半矣
一三省文書法許吏人互相點檢差誤毫末之失
皆理爲賞罰故披罰者畏避譴何巧作遷延
以求細密被賞者晞望勞績吹毛求疵務爲
稽緩因此文書無由速了臣欲乞今後不以
差誤爲賞罰惟有所欺弊及雖係差誤而害
事者方行賞罰
一文書至尚書省自省付諸部自部付諸司其開
拆呈覆用印皆有日限逐處且以五日爲率
凡十五日其勘當於外日數又多幸而一出
得完具者自諸司申部自部申省其限日如
前則巳一月餘日矣不幸復有問難又復一
月自此盖有不可知者費日雖久而遣限如
法雖欲加罪終不可得故臣欲乞以事之緩
急减定日限亦救弊之一端也
一古者因事設官事不可巳然後置官今官倣唐
制事本不須如此而爲官生事者往往而有
如應支錢物尚書度支行遣得旨許支合下
所管庫務支給者必先由太府寺本寺備錄
帖所管庫務又經比部句過然後送庫務支
給臣謂太府寺未嘗可否一事枉有經歷宜
令度支徑送比部句過又如諸路召幕押綱
合得酬奬諸庫務巳給朱鈔先絶太府寺印
紙保明指定合得酬奬申尚書金部金部再
行勘驗詣實關司勲句覆然後關吏部施行
臣謂太府金部兩處勘驗保明顯有煩重宜
裁減一處又如在京職事官合破白直并宣
借剰員或替換宣借昔未行官制以前皆係
所屬直下步軍司差撥自行官制並湏經由
尚書兵陪兵部但指揮步軍司依條施行臣
謂兵部别無可否亦不須更令經歴如此等
事數必不少非臣所能盡知乞下六曹及二
十四司各具有無似此重複之事若能一切
裁損必大有所益
右三省事務衆多條約繁夥非臣一人所能究悉臣
前件所陳四事特其一二而巳欲乞陛下降付三省
推類講求立法施行或選擇臣僚精通明敏者一二
人俾專治其事務令約而不遺多而不亂合三省胥
吏比舊人數拯多皆由法不省便枉費人力若將來
法制一清此曹亦漸可减事清吏少此最爲治之要
也惟陛下晉神省察謹錄奏聞伏勑俣旨
言科埸事狀
右臣伏見尚書禮部會議科埸欲復詩賦議上未决
而左僕射司馬光上言乞以九經取士及令朝官以
上保任舉人爲經明行修之科至今多日二議並未
施行臣竊惟來年秋賦自今以往歲月無幾而議不
時决傳聞四方學者知朝廷有此異議無所適從不
免惶惑懣亂蓋緣詩賦雖號小技而比次聲律用功
不淺至於兼治它經誦讀講解尤不可輕易要之來
年皆未可施行臣欲乞先降指揮明言來年場科一
切如舊但所對經義兼取注䟽及諸家議論或出巳
見不專用王氏之學仍罷律義令天下舉人知有定
論一意爲學以待選試然後徐議元祐五年以後科
舉格式未爲晩也謹錄奏聞伏候勑旨
乞招畿縣保甲充軍狀
右臣近奏乞招河北保甲充禁軍聞巳有朝旨令逐
州軍長吏等優給例物寄招在京禁軍去訖臣竊謂
京畿諸縣保甲事體與河北無異而所在闕額禁軍
尚多欲乞指揮京畿諸縣一依河北巳得指揮招募
施行臣又聞河北河東舊有義勇自來每年冬教以
爲邊備民所習慣不以爲怪畿内百姓非邊民之比
今來保甲雖罷按閱而未免冬教民情未安亦乞特
與放罷謹錄奏聞伏候勅旨
乞令戶部役法所會議狀
右臣伏見閏二月十五日聖旨節文詳定役法所奏
諸路衙前先以坊場河渡錢依見今合用人顧募不
足方許揭簿定差臣竊聽中外之議以謂此法頗爲
穏便蓋見今諸路每年所入坊場河渡錢共計四百
二十餘萬貫而每歲所費衙前支酬及召募押綱錢
共計一百五十餘萬貫所費止用所入三分之一縱
使坊場河渡價錢别行裁减不過比見今三分减一
則是所費亦不過所入之半而免却民間衙前最重
之役其爲利民不言可見續准閏二月二十七日聖
旨節文詳定役法所狀再詳雇募二字切慮諸路承
用疑惑將謂依舊用錢雇募充役欲乞改雇字爲招
字聚謂此法旣不以錢雇人空行招募必是招募不
行要湏一例役撥未委每年所得坊埸河渡錢四百
二十餘萬貫除支酬衙前重難及雇募押綱錢外其
餘欲將何處支用又熙寧以前諸路衙前多有長名
人數只如西川全係長名故衙前一役不及鄉戶淮
南兩浙長名太半以上其餘路分長名亦不减半今
坊場旣巳拘收入官必無人願充長名則應係衙前
並是鄉戶雖號爲招募而上戶利於免役方肯投名
與差無異上等人戶旣充免役衙前則以次人戶須
充以次色役如此則下戶充役多如熙寧以前方今
人戶久爲苖役所困物力比熙寧以前貧富相遠而
差役之法比舊特重此衆議所以服未也然臣竊聞
西邊熙蘭等州及安疆米脂等寨每年費用約計三
百六七十萬貫此錢太平出於苖役寬剰今苖役旣
罷故議者欲指坊場河渡錢以供其費致使衙前湏
至並差鄉戶臣謂朝廷養民備邊雖有内外之别而
其實一家之事耳若備邊之費實未有准擬則坊場
等錢存以待之亦不得巳之計也今邊防之計詳定
役法所必未能周知其詳而暗指坊場等錢以備其
費則其養民之計亦巳疎矣臣欲乞朝廷密切指揮
戶部與詳定役法官會議先計上件新置城寨歲費
幾何若干係西川茶錢若干係經制司錢若干係闕
額禁軍錢若干係内藏庫錢似此諸般科名外尚有
不足數目若干若此數目不至絶多臣乞計其所闕
三年之數於元豐庫及崇政殿庫錢内椿出訪聞此
庫錢物山積本先帝所蓄以備邊事今於此支用正
合先帝本意臣訪聞蘭州等處道里嶮遠决爲難守
朝廷見議棄捐以安中國三年之後邊境巳定即非
久遠不絶之費所用錢數雖多亦有限量其坊場河
渡等錢旣别不支用即及依閏二月十五日聖旨指
揮雇募衙前施行若朝廷重惜二庫錢物未欲專行
支給卽乞將坊埸河渡等錢除雇募衙前等外量將
剰數添助邊費所貴養民備邊兩不失所謹錄奏聞
伏候勑旨
貼黃朝廷方議息民不宜爲邊費奪坊埸錢
專差衙前以困民力臣竊見諸路州縣累年
積下青苖息錢及免役寬剰錢數目不少亦
可以助西邊新置城寨三二年之費所貴留
得坊埸錢雇募衙前令民間無重役之患則
朝廷恩德及民深矣
乞禁軍日一教狀
右臣竊見諸道禁軍自置將以來日夜按習武藝劒
槊擊刺弓弩斗力比舊皆倍然自比歲試之於邊亦
未見勝敵之效蓋士卒服習止軍中一事耳至於百
戰百勝則自有道不可不察也臣訪聞凡將下兵皆
蚤晩兩教新募之士或終日不得休息士卒極以爲
苦頃歲西鄙用兵士自內郡往即戰地皆奮踴而去
以免教爲喜先朝留意軍事每歲遣官按閱錫賚豐
厚遷𥙷峻速士心猶且如此臣觀今日所以厚之者
不如先朝而所以勞之者如舊臣竊以爲疑也古之
名將如李牧王翦將用人之死力必椎牛釃酒聽其
佚樂養而不試士皆投石超距踴躍思奮而後用之
故所向無敵今平居無事朝夕虐之以教閱使無遺
力以治生事衣食殫盡燋悴無聊緩急安得其死力
臣請使禁軍除新募未習之人其餘目止一教使得
以其餘力爲生異日驅以征伐其樂致死以報朝廷
宜愈於前日也謹錄奏聞伏候勑旨
乞差官與黃廉同體量蜀茶狀
右臣近曾奏言益利等路茶事司以買賣茶虐害四
路生靈朝廷巳差黃廉體量利害乞先罷茶官陸師
閔職任使四路官吏不憂後患敢以實害盡告黃廉
今聞朝廷却差黃廉就領茶事臣竊以爲黃廉若以
專使按榷茶之弊則身無利害茶事巨細勢必具陳
若身自領茶事有課利增損邊計盈虛之責則茶之
爲害勢必不肯盡言兼朝廷本爲遠民無告特遣此
使使事未逹而就除外官小民無知必謂朝廷安於
虐民重於改法此事體大宜速有以救之朝廷必謂
陸師閔蠧害四路爲日巳久不欲别差替人淹延歲
月因黃廉在彼卽行替罷事雖稍便理有未盡臣欲
乞選差淸強官一人與黃廉同共體量候了日赴闕
面奏利害所貴不敢隱蔽茶蔽四路之人終被德澤
謹錄奏聞伏候勑旨
乞以發運司米救淮南飢民狀
右臣伏見淮南旱災民食踴貴朝廷特令截晉上供
米三十萬石以濟其急䘏民之深異時所未嘗有然
臣訪聞本路自正月以來以義倉常平粮斛逐旋賑
濟約至夏中麥熟稍得給足不意今旱勢益甚夏麥
無望而秋收之期遠在百日之外雖有前件截留上
供米分在一路恐未能遍及飢民訪聞發運司逐年
將糶糴本錢一百萬貫趁賤糴米以代諸路違限上
供米數外或遇米貴亦出賣收息臣欲乞指揮發運
司約定今年合留代上供外其餘權令只依元買價
盡數支撥於諸郡出賣不得救息仍先具若干留代
上供若干可以出賣及元買價例申奏所貴米數稍
多救接饑饉可以支持至秋謹錄奏聞伏候勅旨
論明堂神位狀
右臣聞三代常祀一歲九祭天再祭地皆天子親之
故於其祭也或祭昊天或祭五天或獨祭一天或祭
皇地祗或祭神州地祗要於一歲而親祀必遍降及
近世歲之常祀皆有司攝事三歲而後一親祀親祀
之疎數古今之變相遠如此然則其禮之不同蓋亦
其勢然也謹按國朝舊與冬至圓丘必兼饗(地天)從祀
百神若其有故不祀圓丘别行它禮或大雩於南郊
或大饗於明堂或恭謝於大慶皆用圓丘禮樂神位
其意以爲皇帝不可以三年而不親祀天地百神故
也臣竊見皇祐明堂遵用此法最爲得禮之變自皇
祐以後凡祀明堂或用鄭氏說獨祀五天帝或用王
氏說獨昊天上帝雖於古學各有援據而考之國朝
之舊則爲失當蓋儒者泥古而不知今以天子每歲
親祀之儀而議皇帝三年親祀之禮是以若此其疎
也今者皇帝陛下對越天命逾年卽位將以九月有
事於明堂義當並見天地遍禮百神躬薦誠心以格
靈貺臣恐有司不逹禮意以古非今執取王鄭偏說
以亂本朝大典夫禮沿人情人情所安天意必順今
皇帝陛下始親祠事而天地百神無不咸秩豈不俯
合人情仰符天意臣愚欲乞明詔禮官今秋明堂用
皇祐明堂典禮庶幾精誠陟降溥及上下謹錄奏聞
伏候勅旨
乞借常平錢置上供及諸州軍粮狀
左臣聞自古經制國用之術以爲榖帛民之所生也
故歛而藏之於官錢幣國之所爲也故發而散之於
民其意常以所有易其所無有無相交而國用足焉
故自熙寧以前民間兩稅皆用米麥布帛雖有沿納
諸色雜錢然皆以糓帛折納蓋未嘗納錢也錢之入
官者惟有茶鹽酒稅雜利而巳然方是時東南諸郡
猶苦乏錢錢重物輕有錢荒之患自熙寧以來民間
出錢免役又出常平息錢官庫之錢貫朽而不可較
民間官錢搜索殆盡市井所用多私鑄小錢有無不
交田夫蠶婦力作而無所售常平役錢山積而無救
饑饉蓋自十餘年間積成此弊於今極矣朝廷近日
雖巳减損常平罷放免役使民休息然而錢積於官
無宣洩之道民無見錢百物益賤譬如飢人雖巳得
食而無所取飲久渴不治亦能致死臣竊見國朝建
立京邑因周之舊不因山河之固以兵屯爲嶮岨祖
宗以來漕運東南廣蓄軍食内實根本外威夷狄方
其盛時足支十餘年近者歲運損耗糶賣不節太倉
無五年之畜國計寡弱有識之士爲之寒心至於諸
路軍粮大抵無備熙寧之間東南大旱民間闕食官
欲賑濟無所從得不免誅求富民歛斗石之粟以濟
億萬之衆勞而無益徒以爲笑然今諸路轉運司久
以商賈不行農民罷病故酒稅不登收買軍噐雜物
封椿闕額衣粮等事故經費不足朝廷雖欲內實京
師外實諸郡有司匱乏勢無所出臣欲乞指揮東南
諸路轉運司各借本路常平見錢遇年豐榖帛價賤
豫買三年上供米及本路州軍諸軍三年衣粮限以
三年節次收糴重立禁約不得别作支用仍於五年
内收簇錢物撥還常平倉司每歲終具元借錢及所
糴物及所還數提刑司保明中戶部點檢有無違法
聞奏應千借錢糴買事有不如法並許提刑司覺察
聞奏但令泉幣通行足以鼓舞四民流轉百貨倉廪
充實足以贍養諸軍備禦水旱則上下皆足公私蒙
利矣如許臣所請伏乞下戶部立法施行謹錄奏聞
伏候勑旨
貼黃所借常平司錢非是直取以供國用當
指揮轉運司勒令如期撥還務令常平司錢
久遠不匱轉運司緩急有所借便實長久之
利也
再乞差官同黃廉體量茶法狀
右臣近奏乞選差淸強官與黃廉同體量蜀中茶法
尋蒙朝廷差杜紘前去旣而詳定編勑所奏晉杜紘
紘旣不行而蜀中茶法至今未見差人同黃廉體量
伏乞檢臣前奏别選差一人所貴黃廉不敢以課利
增虧自作身計盡具茶法利害聞奏謹錄奏聞伏候
勅旨
再言役法劄子(五月十六日)
臣聞世無不弊之法雖三代聖人之政不免有害故
神而明之存乎其人臣竊見朝廷近罷免役復行差
役小民初免出錢鼔舞相慶士大夫因民之喜以爲
差役一行可坐而無事矣臣之愚意以爲免役之害
雖去而差役之弊亦不可不知也是以推言其故而
陛下察之國朝因隋唐之舊州縣百役並差鄉戶人
致其力以供上使歲月番休勞佚相代吏若循理不
以非法加民則被役之人本無大苦然役人旣是稅
戶家有田産誅求必得吏少廉慎凡有所湏不免侵
取故祖宗之世天下役人除正役勞費之外上自衙
前有公使厨宅庫之苦中至散從官手力有打草供
柴之勞下至耆長壯丁有歲時饋送之費習以成俗
恬不爲怪民被差役如遭寇虜神宗皇帝照知此害
始議立免役之法前弊雖觧而所取役錢多收寬剰
民間難得見錢日益貧瘁(朝今)廷旣巳復行差役除見
議衙前差募未有成法外其餘耆戶長弓手散從等
役一切定差貪官暴吏私竊以此相賀何者市井之
人應募充役家力旣非富厚生長習見官司官吏雖
欲侵漁無所措手今耕稼之民性如麋鹿一入州縣
巳自懾怖而况家有田業求無不應自非廉吏誰不
動心妄意朝廷旣行差役凡百侵擾當復如舊訪聞
見今諸路此弊巳行臣恐稍經歲月舊俗滋長役人
困苦必有反思免役之便者其於聖政爲損不細頃
者朝廷初革衆弊士懷異議多被遷逐睥睨新收幸
其不成者非一人也若此弊不除使民有怨言彼立
異之人佗日必指以爲事臣欲乞明降詔書丁寧戒
敕監司長吏使知朝廷愛惜鄉差役人與神宗朝愛
惜雇募役人無異應係自前約束官吏侵擾役人條
貫使刑部錄出具委無漏落雕印頒下令一切如舊
出牓州縣使民知之仍常加督察有犯不赦應監司
所部有犯不能覺察致因事發露者重其坐庶幾民
被差役之利而無差役之害然後天下蒙賜深矣取
進止
欒城集卷第三十七
