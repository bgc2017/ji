五百家注昌黎文集卷二
宋魏仲舉編
古詩
北極一首贈李觀
(孫曰觀字元賓其先隴西人貞元八年與公同舉進士)
北極有羇羽南溟有沈鱗(孫曰莊子北溟有魚其名曰鯤鯤之大不知幾千里化而為鳥)
(其名曰鵬鵬之大不知其幾千里是鳥也海運則將徙于南溟南溟者天池也羇羽謂鵬沈鱗謂鯤也以喻已與觀)
(相遇之意)川源浩浩隔影響兩無因風雲一朝會(蔡曰後漢馬武傳論中興)
(二十八將前世以為上應列宿咸能感會風雲杜甫䕫府書懷詩風雲際會期)變化成一身誰言道
里遠(蔡曰陶潛擬古詩不怨道里長里一作遠)感激疾如神我年二十五(蔡曰時貞元八)
(年也歲在壬申按李漢集序公生于大歷戊申三年今自壬申逆數至戊申公時年二十五矣)求友昧其
人哀歌西京市(蔡曰西京乃長安也唐始都長安選左太沖詠史詩哀歌和漸離)乃與夫
子親(蔡曰夫子謂觀也)所尚苟同趨賢愚豈異倫方為金石姿萬
世無緇磷(祝曰論語不曰堅乎磨而不磷不曰白乎湼而不淄注磷薄也疏緇墨色也磷音隣)無
為兒女態(或作女兒態)憔悴悲賤貧(憔音樵悴音萃憂愁也史屈原行吟澤畔顔色憔悴)
此日足可惜一首贈張籍
(集注籍字文昌吳郡人嘗為公所薦送貞元十五年公時在徐籍往謁公未幾辭去公惜)
(别故作是詩以送之洪曰此詩雜用韻又疊用韻張籍祭公詩用此格歐陽公云退之工)
(於用韻得寬韻則波瀾横溢泛入傍韻如此日足可惜之類是也得窄韻則不復旁出因)
(難見巧如病中贈張十八之類是也蔡曰按此詩與元和聖德詩多從古韻讀之者當始)
(終以協聲求之非所謂雜用韻也)
此日足可惜此酒不可嘗捨酒去相語(去一作須)共分一日
光念昔未知子孟君自南方(孟郊也)自矜有所得言子有
文章我名屬相府(孫曰公仕宣武軍節度使董晉幕府)欲往不得驤(驤駕也思)
(良切一作行)思之不可見百端在中腸(孫曰謂懷思也)維時月魄死
(韓曰書武成旁死魄疏魄形也月之輪郭無光之處朔後明生而魄死望後明死而魄生律歷志死魄朔也生)
(魄望也)冬日朝在房(韓曰月令孟冬之月日在房朝早也孫曰房者日月所會之處也如房室)
(之房書曰乃季秋月朔辰弗集于房是也)驅馳公事退聞子適及墻(補注公在汴張)
(籍李翺始與公相從其後籍祭公詩云北游偶逢公盛語相稱明公領試士司首薦到上京翺祭公文云貞元)
(十二年公在汴州我游自徐始得兄交孟郊有汴州亂後憶韓愈李翺詩蓋此也牆一作隍)命車載
之至引坐於中堂開懷聽其說往往副所望(音亡祝曰望音忘相)
(望也詩萬民所望)孔子殁已遠仁義路久荒(蔡曰趙岐序孟子仁義荒怠)紛
紛百家起詭怪相披猖(唐曰楚辭云何桀紂之披猖王逸云衣不帶之貎五臣云亂也)
長老守所聞後生習為常少知誠難得(少詩詔切)純粹古已
亡(古或作固)譬彼植園木有根易為長(孫曰以喻籍也)畱之不遣去
館置城西旁歲時未云幾(未字一作來)浩浩觀湖湘(孫曰言其日進)
(如有湖湘之大湖一作江)衆夫指之笑謂我知不明(蔡曰明昭也荀子賦篇昭昭乎)
(知之明也)兒童畏雷電魚鼈驚夜光(孫曰漢書明月之珠夜光之璧夜光亦珠類韓)
(曰廣雅夜光謂之月)州家舉進士選試繆所當(孫曰汴州舉進士愈為考官試反舌)
(無聲詩籍中等)馳辭對我策章句何煒煌(一作何煌煌)相公朝服立
(董晉也)工席歌鹿鳴(鹿鳴詩小雅孫曰唐制鄉貢進士長吏以鄉飲酒禮會屬僚設賓主歌鹿)
(鳴之詩因與耆艾叙少長焉)禮終樂亦闋(祝曰闋終也禮記卒爵而樂闋闋苦穴切)相
拜送於庭之子去湏臾赫赫流盛名竊喜復竊歎(一作慷慨)
(乃竊歎祝曰慷慨竭誠也史記慷慨傷懷慨苦奔切慨口溉切)諒知有所成人事安
可恒奄忽令我傷聞子高第日正從相公喪(孫曰貞元十五年高)
(郢知舉籍登第是歲二月晉卒愈護其喪行)哀情逢吉語(蔡曰前漢陳湯傳當有吉語聞顔師)
(古注吉善也)敞怳難為雙(補注相如曰聽敞怳而亡聞注耳不諦也敞音敞怳許昉切難為)
(雙一作美難雙)暮宿偃師西(孫曰偃師縣名今在洛州)展轉在空牀夜聞汴
州亂(孫曰二月乙酉宣武軍亂殺留後陸長源)繞壁行傍徨我時留妻子(一作)
(我乃棄妻子)倉卒不及將相見不復期零落甘所丁驕女未
絶乳念之不能忘忽如在我前(一作所一云在其側)耳若聞啼聲
中塗安得返一日不可更俄有東來說我家免罹殃乘
船下汴水東去趨彭城(孫曰公妻子先往徐州蔡曰唐地理志徐州彭城郡)從喪
朝至洛(蔡曰唐地理志洛陽縣屬河南府一本作至洛陽)旋走不及停假道經
盟津(孫曰盟津即孟津在唐為三城節度使之治所)出入行澗岡日西入軍門
羸馬顛且僵(集注魏志譬策羸馬以取道里羸瘦也前漢即詐僵仆陽病羸倫為切僵音姜)
主人願少留(孫曰時李元為河陽節度主人謂元也)延入陳壺觴卑賤不
敢辭忽忽心如狂飲食豈知味絲竹徒轟轟(祝曰焉蓍國傳鼓角)
(轟哄轟呼宏切)平明脱身去决若驚鳬翔黃昏次汜水(韓曰汜水)
(在河南城臯縣祝曰說文水别復入水也詩江有汜汜音似)欲濟無舟航(濟一作過)號呼
久乃至夜濟十里黃(蔡曰前漢地理志陳留郡外黃縣有黃溝)中流上沙灘
(洪曰灘潭河陽縣南有中潭城一作沙潭祝曰爾雅潭沙出注今江東呼水中沙堆為潬潬音但)沙水
不可詳驚波暗合沓(祝曰選合沓與雲齊合沓重也高也沓徒合切)星宿爭
翻芒(芒光芒宿音秀)馬乏復悲鳴(一作馬躑躅悲鳴趙作轅馬躑躅鳴)左右泣僕
童甲午憩時門(蔡曰憩去例切息也)臨泉窺鬭龍(洪曰左昭十九年鄭大水龍闘)
(于時門之外洧淵時門鄭城門退之過此時豈復有闘龍蓋想見其事耳以淵為泉避諱也)東南出
陳許(蔡曰唐陳州今懷寧府許州今穎昌府也)陂澤平茫茫(蔡曰陶潛詩平原獨茫茫平)
(一作何一作路)道邊草木花紅紫相低昂百里不逢人角角雉
雊鳴(孫曰角角雉鳴聲雊亦鳴也一作雄雉鳴)行行二月暮乃及徐南疆
下馬步堤岸上船拜吾兄(洪曰公有三兄皆早世見于集中者雲卿之子俞紳卿之)
(子岌皆公從兄或曰吾兄謂張籍非也)誰云經艱難(艱字一作儉)百口無夭横
(一作殤蔡曰殤音傷說文不見人也)僕射南陽公(張建封也)宅我睢水陽(孫曰二月)
(末公至徐州徐泗濠節度使張建封以公為節度推官祝曰睢水名在徐州前漢大戰彭城靈璧東睢水上公)
(與孟東野書云主人與余有故居余符離睢上即此也睢音雖)篋中有餘衣盎中有
餘糧(盎盆屬下浪切)閉門讀書史(蔡曰後漢王充傳充字仲壬閉門潛思楚國先賢傳孫敬)
(字文寳常閉戶讀書)清風窗戶涼(一作窗戶清風涼又一作窗戶忽已涼趙作窗戶風已涼)日
念子來遊子豈知我情(孫曰言籍亦繼至徐)别離未為久辛苦多
所經對食每不飽共言無倦聽連延三十日(蔡曰公時與籍款會)
(幾一月也)晨坐達五更我友二三子宦遊在西京(孫曰西京長安也)
東野窺禹穴(孫曰禹穴在會稽補注公時與東野書云張籍在和州居喪家甚貧速圖之余之望)
(也故此詩有是句)李翺觀濤江(補注李習之論性末云南觀濤江入于越而吳郡陸參存焉與)
(之言參曰尼父之心也翺觀濤江豈此時乎蔡曰李翺字習之公兄弇之婿也文選枚乘七發篇將以八月之)
(望往觀濤乎廣陵之曲江)蕭條千萬里會合安可逢淮之水舒舒楚
山直叢叢(孫曰淮楚皆在徐境舒舒叢叢山水貎韓曰唐子西云退之作古詩有故避屬對者此二)
(句是也)子又捨我去(洪曰公與孟東野書云張籍在和州居喪家甚貧冀足下一來相視也籍)
(和州烏江人貞元十五年登第見公于徐州而歸也)我懷焉所窮(焉一作安)男兒不再
壯百歲如風狂高爵尚可求無為守一鄉(蔡曰按此篇押二光字二)
(鳴字二更字二狂字胡仔謂退之好重叠用韻以盡已之意蓋不恤其為病也)
幽懷
幽懷不可寫行此春江潯(韓曰潯旁湥也又水涯選弭節乎江潯潯除心切)適
與佳節會士女競光隂凝粧耀洲渚繁吹蕩人心(祝曰禮記)
(命樂師大合吹孫曰吹箏笛聲也吹尺偽切義與平聲同)間關林中鳥知時為和
音(知時或作亦知為和或作和為)豈無一罇酒自酌還自吟但悲時易
失(蔡曰前漢蒯通傳夫功者難成而易敗時者難值而易失時乎時不再來)四序迭相侵我
歌君子行(韓曰古樂府有君子行注謂君子之道宜守謙撝不履猜疑之地瑟有三調此曲處平調)
視古猶視今(蔡曰列子楊朱篇楊子曰五情好惡古猶今也四體安危古猶今也世事苦樂古猶)
(今也變易治亂古猶今也)
君子法天運
(孫曰天運四時之運)
君子法天運四時可前知(孫曰謂寒署可前期也可字一作每)小人惟所
遇寒暑不可期利害有常勢取捨無定姿焉能使我心
皎皎遠憂疑(蔡曰遠于願切離也)
落葉一首送陳羽
(孫曰羽與公同年登第)
落葉不更息斷蓬無復歸飄颻終自異(飄颻一作飄飄)邂逅暫
相依悄悄湥夜語悠悠寒月輝誰云少年别(樊曰公時年二十五)
(故云)流淚各霑衣(韓曰潘安仁寡婦賦淚流迸而霑衣)
歸彭城
(樊曰彭城徐州也公為歐陽詹哀辭曰貞元十五年冬予以徐州從事朝正于京師荅張)
(徹詩曰朝京忽同舲而此詩曰歸彭城者蓋十六年自京復歸徐也)
天下兵又動(孫曰貞元十五年詔諸道兵討彰義軍節度使吳少誠蔡曰孟子梁惠王篇是動天)
(下之兵也)太平竟何時訏謀者誰子(韓曰詩訏謨定命注訏大謨謀訏音吁)無
乃失所宜前年關中旱(樊曰十四年冬京師飢)閭井多死飢去歲
東郡水(孫曰十五年秋鄭滑大水東郡滑州也一作東洛非)生民為流屍上天不
虚應禍福各有隨我欲進短策無由至丹墀刳肝以為
紙(刳空胡切)瀝血以書辭(韓曰後漢夫以刳肝斮趾之性注刳剖也陸士衡謝平原内史表肝)
(血之誠終不一聞所以臨難慷慨而不能不恨恨者為此而已)上言陳堯舜(蔡曰孟子我非堯舜)
(之道不敢陳于王前)下言引龍䕫(蔡曰尚書舜典帝曰䕫命汝典樂教胄子龍命汝作納言夙夜)
(出納朕命惟允)言詞多感激文字少萎蕤(祝曰萎蕤草木葉垂貌又盛貎選文物共)
(萎蕤萎音逶蕤音緌或作葳蕤)一讀巳自怪再尋良自疑食芹雖云
美獻御固已癡(說文芹楚葵也祝曰列子宋有田夫自曝於日謂其妻曰負日之暄人莫知者)
(以獻吾君將有重賞又有喜食芹者對鄉豪稱之鄉豪取而嘗之蜇於口慘於腹衆哂而怨之其人大慙韓曰)
(晉山濤為吏部即舉嵇康自代康恨不知巳移書責之曰野人有快炙背而美芹子欲獻之至尊雖有區區之)
(意亦已疎矣願足下勿似之芹音勤)緘封在骨髓耿耿空自竒昨者到
京師屢陪高車馳周行多俊異(韓曰周行列位也詩云寘彼周行行胡郎切)
議論無瑕疵見待頗異禮未能去毛皮(孫曰虚禮也韓曰猶莊周所謂)
(索我於形骸之内也)到口不敢吐徐徐俟其巇(孫曰巇山險也謂乘其危險而告之)
(補注揚子曰巇可抵乎巇鏬也巇虚宜切)歸來戎馬間(蔡曰老子天下無道戎馬生于郊)
驚顧似羇雌(孫曰孤雌也枚乘曰日暮則迷鳥羇雌宿焉韓曰選晚出西射堂詩羇雌戀舊侣迷)
(鳥懷故林注羈無偶也羈居宜切)連日或不語終朝見相欺(相一作我)乘間
輙騎馬茫茫詣空陂遇酒即酩酊(祝曰酩酊醉甚酩音茗酊音鼎)君
知我為誰(蔡曰晉書山簡出為征南將軍鎮襄陽時有童子歌曰山公出何許往至高陽池日夕倒)
(載歸酩酊無所知時時能騎馬到著白接籬舉鞭問葛疆何如并州兒疆家在并州簡愛將也)
醉後(一作醉客)
煌煌東方星(魏道輔云夏英公竦評老杜初秋月云微升紫塞外已隱暮雲端意主肅宗也洪曰)
(吾觀退之煌煌東方星其順宗時作乎東方謂憲宗在儲宫也樊曰按史貞元二十一年正月順宗即位三月)
(立廣陵王純為皇太子八月立為皇帝是為憲宗韓曰詩明星煌煌)奈此衆客醉初喧或
忿爭(忿字一作紛)中靜惟嘲戲(惟一作雜)淋浪身上衣(浪音郎一作漓)顛
倒筆下字人生如此少酒賤且勤置
醉贈張秘書
(孫曰張秘書徹元和四年登進士第娶韓氏禮部郎中雲卿之孫開封尉俞之女於公為)
(叔父孫女)
人皆勸我酒我若耳不聞今日到君家呼酒持勸君為
此坐上客(蔡曰客一作士後漢孔融傳融字文舉性寬容少忌好士喜誘益後進及退閒職賓客日)
(盈其門常歎曰坐上客常滿罇中酒不空吾無憂矣)及余各能文君詩多態度
藹藹春空雲(樊曰徹詩不見于世唯會合聯句有愁去劇箭飛讙來若泉湧馬辭虎豹怒舟出蛟)
(鼈恐兩聯亦竒語也)東野動驚俗天葩吐竒芬(韓曰葩華也班固荅賓戲馳辨如清)
(波摛藻如春華芬香氣葩普華切)張籍學古淡軒昂避雞羣(孫曰晉書嵇紹始入)
(洛或謂王戎曰昨於稠人中見嵇紹昂昂然如野鶴之在雞羣)阿買不識字(趙堯夫曰或問魯直)
(阿買是退之何人荅云退之姪必有所據而云韓曰此必其子姪小字如陶淵明家阿舒阿宣之類耳)頗
知書八分(樊曰秦壊古文有八體其一隸書今八分也孫曰書苑云八分者秦羽人上谷王次仲餙)
(隸書為之鐘繇為之章程書蔡曰按郭氏佩觽八分之說有二或曰八分篆法二分隸文又云皆似八字勢有)
(偃波二說皆非也書有八體一曰大篆二曰小篆三曰刻符四曰蟲書五曰摹印六曰署書七曰殳書八曰隸)
(書漢蔡邕以隸作八分體蓋八分之後又分此法謂之八分杜甫八分歌云陳倉石鼓今已訛大小二篆生八)
(分)詩成使之寫亦足張吾軍(韓曰左傳楚鬭伯比曰我張吾三軍而被吾甲兵以)
(武臨之)所以欲得酒為文俟其醺(醺醉也)酒味既冷冽(祝曰玉篇)
(冽寒氣詩洌彼下泉注冽寒也詩本有從水者非泠字一作冷冽音列)酒氣又氤氲(祝曰氤氲)
(氣也選元氣氤氲氤音因氲於云切又字一作亦)性情漸浩浩諧笑方云云此
誠得酒意餘外徒繽紛(祝曰繽紛雜亂也家語旂&KR0008;繽紛繽匹賓切)長安衆
富兒盤饌羅羶葷(孫曰葷辛臭萊祝曰禮記膳葷葷許云切)不解文字飲
(補注東坡詩云賢王文字飲文字先生飲皆祖此語)惟能醉紅裙雖得一餉樂(補注)
(東坡詩免使退之嘲一餉謂此語也)有如聚飛蚊(蔡曰前漢中山靖王傳聚蟁成靁顔師古注蟁)
(古蚊字雷古靁字言衆蚊飛聲有如雷也)今我及數子固無蕕與薰(孫曰僖公五年)
(左氏一薰一蕕十年尚猶有臭薰香草蕕臭草)險語破鬼膽(補注開元天寶遺事云李杲為洛陽)
(令有劉兼者過其境宿夜湥聞戶外語聲曰古今正人李令是也見其行事令人破膽開戶視之無物乃鬼神)
(也蔡曰淮南子昔倉頡作書而鬼夜哭注恐為書文所劾故夜哭也)高詞嫓皇墳(祝曰爾雅妃嫓)
(也注相偶嫓也樊曰書序伏羲神農黃帝之書謂之三墳皇墳三皇墳書也嫓匹詣切一作動)至寶
不雕琢(一作瑑)神功謝鋤耘方今向太平元凱承華勛(孫曰)
(文十二年左氏高陽氏有才子八人謂之八凱高辛氏有才子八人謂之八元書堯曰放勛舜曰重華韓曰時)
(憲宗即位杜黃裳鄭餘慶李吉甫裴垍李藩之徒相繼為相故云華胡瓜切勛許云切)吾徒幸無
事(蔡曰史記犀首名衍姓公孫氏楚使陳軫見之曰公何好飲也犀首曰無事也)庶以窮朝曛
(曛日入也音熏)
同冠峽
(唐曰集有同冠峽二詩一云囚拘念輕矯一云無心思嶺北皆赴陽山時作也)
南方二月半春物亦已少維舟山水間晨坐聽百鳥宿
雲尚含姿朝日忽升曉羇旅感陽和囚拘念輕矯潺湲
淚久迸(祝曰潺湲水流貌楚詞云横流涕兮潺湲潺士山切又士連切湲音圓又獲頑切)詰曲
思增繞(孫曰詰曲反覆也思息嗣切)行矣且無然蓋棺事乃了(韓曰劉毅)
(云丈夫兒蹤跡不可尋常便混羣小中蓋棺事方定矣韓詩外傳云孔子白學而不已闔棺乃止補注杜詩蓋)
(棺事則已)
送惠師
(樊曰公宴喜亭記曰太原王洪中在連州與學佛之人景常元慧者游惠師豈元惠耶其)
(詩云自來連州寺洪中時為連州司戶參軍公其屬邑陽山令也)
惠師浮屠者(孫曰袁宏漢紀云浮屠佛也)乃是不羈人(孫曰不羈者以馬為喻言)
(不受羈馽也韓曰鄒陽上吳王書使不羈之士與牛馬同皂注不羈無所拘繫也又司馬遷傳少負不羈之才)
十五愛山水(韓曰晉史李太后傳會有道士許邁者朝臣時多稱得道帝從容問荅曰是好山水)
(人本無道術)超然謝朋親(一作同隱倫)脱冠翦頭髮飛步遺蹤塵
(飛一作孤)發跡入四明(孫曰四明山名在明州韓曰與下禹穴並在今越州)梯空上秋
旻(孫曰爾雅云秋為旻天言惠師初游四明山當秋時梯空而上也)遂登天台望(韓曰天台)
(山名在台州)衆壑皆嶙峋(韓曰嶙峋湥崖貌選階楯嶙峋祝曰前漢岭巆嶙峋孫曰嶙峋小山)
(貎言惠師次登天台見衆山皆小也嶙音鄰峋音詢)夜宿最高頂舉頭看星辰
光芒相照燭南北爭羅陳兹地絶翔走自然嚴且神微
風吹水石澎湃聞韶鈞(韓曰水勢滂沛也韶鈞皆樂名舜九韶之樂天帝鈞天之樂孫)
(曰水石相擊其聲澎湃如樂音也補注相如曰洶湧澎湃澎音彭湃普拜切)夜半起下視(半字)
(一作中)溟波銜日輪(孫曰日出海上)魚龍驚踊躍呌笑成悲辛(笑一)
(作嘯)怪氣或紫赤敲磨其輪囷(韓曰輪囷屈曲貎鄒陽傳木輪囷離竒囷去倫切)
金鵶既騰翥(韓曰金鵶日也隋康孟詠日詩金烏升曉氣玉鑒漾晨曦騰翥飛舉貌祝曰楚詞鸞)
(鳥軒翥而翔飛後漢賓客雜襲騰翥翥章恕切蔡曰山海經曰土於扶桑一日方至一日方出皆戴於烏注)
(一日方至一日方出言交會相代也日中有三足烏故云戴於烏也)六合俄清新(孫曰已上皆言)
(游天台所見)常聞禹穴竒(孫曰司馬遷上會稽探禹穴禹廵狩至會稽而崩因葬焉上有孔穴)
(在今越州)東去窺甌閩(韓曰甌閩即今福建路孫曰漢高帝立亡諸為閩越王惠帝立摇為東甌)
(王甌閩百越之地去一作下)越俗不好古流傳失其真幽蹤邈難得
聖路嗟長堙(孫曰聖路謂舜禹南廵之路祝曰堙塞也左氏甲寅堙之堙音因)廻臨浙
江濤(韓曰說文江水東至會稽山隂為浙江)屹起高峨岷(峨岷二山名)壯志死
不息(洪曰謂伍胥也續齊諧記云子胥死戒其子投於江中當朝暮乘潮以觀吳之敗自是海門山潮頭)
(洶湧高數百尺越錢塘漁浦方漸低小朝暮再來其聲震怒雷犇電激聞百餘里時有見子胥乘素車白馬在)
(潮頭之中因廟以祠按越絶書子胥死捐於大江發憤馳騰氣若奔馬乃歸神大海水經云錢塘江濤二月八)
(月最高峨峨二丈冇餘吳越春秋以為子胥文種之神謂此也孫曰秦始皇三十七年出遊至錢塘臨浙江水)
(波惡乃西百二十里從狹中渡壯志謂始皇也)千年如隔晨是非竟何有棄去
非吾倫凌江詣廬嶽(韓曰廬嶽廬山在今之江州)浩蕩極遊廵崔崒
没雲表(祝曰崔崒高貎選云隆窟崔崒崔徂回切崒慈䘏切)陂陀浸湖淪(陂陀)
(不平之貎祝曰楚詞侍陂陀些釋文不平也孫曰湖謂彭蠡也言廬山上沒雲表下浸湖淪淪岸也陂普何)
(切又音碑陀音沱)是時雨初霽懸瀑垂天紳(祝曰懸瀑飛泉也選瀑布飛流以界)
(道孫曰廬山有瀑布高數百文如大帶之垂也瀑音僕大字一作天)前年往羅浮(集注羅浮)
(山名在今廣州曾城博羅二縣之境)步戛南海漘(韓曰戞轢之也杜詩渼陂行船舷暝戞雲際寺)
(補注漘水際也選東都賦西盪河源東澹海漘戞訖黠切漘音脣)大哉陽德盛榮茂恒
留春(孫曰嶺海不寒故云留春)鵬鶱墮長翮(鶱飛騰也)鯨戲側脩鱗(祝曰鯨海)
(大魚左氏取其鯨鯢選駭鯨之決細網鯨音擎)自來連州寺曾未造城闉(祝曰)
(闉城上重門孫曰詩出其闉闍者是也闉音因)日㩦青雲客(孫曰青雲客謂方外高士㩦)
(戸圭切雲字一作春)探勝窮崖濱太守邀不住(一作得)羣官請徒頻
(一作其志信不羣)囊無一金資翻謂富者貧(謂一作為)昨日忽不見
我令訪其鄰(令一作今)奔波自追及(波一作走)把手問所因顧我
却興歎君寧異於民離合自古然辭别安足珍吾聞九
疑好(孫曰皇覽曰九疑在零陵營道縣其山九峯相似故名九疑舜葬於此韓曰九疑山在零陵營道縣)
(零陵隸永州而營道則隸道州矣今九疑在焉補注山海經曰蒼梧之川其中有九疑山漢武廵狩祀舜于此)
夙志今欲伸斑竹啼舜婦(孫曰博物志有云洞庭之山帝之二女以涕揮竹竹盡斑)
清湘沈楚臣(韓曰史記屈原仕楚為上官大夫所讒懷石投汨羅而死)衡山與洞庭
(韓曰衡山在今衡州洞庭在今岳州)此固道所循尋崧方抵洛(孫曰嵩高在洛)歷
華遂之秦(孫曰太華山在華州祝曰爾雅華山為西岳書南至於華隂華胡化切)浮游靡
定處偶往即通津(樊曰詩意送惠自連州將窺九疑遊衡山過洞庭尋崧抵洛歷華之秦無)
(往而不可矣)吾言子當去子道非吾遵(孫曰吾公自謂子謂惠師也)江魚
不池活野鳥難籠馴(補注潘安仁秋興賦序云譬猶池魚籠鳥有江湖山藪之思祝曰馴)
(擾也從也列子無不柔馴鳥一作騖馴音循)吾非西方教(韓曰後漢西域志西方有神名曰佛)
憐子狂且醇吾嫉惰遊者憐子愚且諄(孫曰誠慤貎也音朱倫切)去
矣各異趣(祝曰趣趣向選動中得趣趣音娶)何為浪霑巾(韓曰潘岳懷舊賦涕泫流)
(而霑巾浪一作淚)
送靈師
(孫曰公時為陽山令作)
佛法入中國爾來六百年(孫曰按後漢明帝夢見金人問羣臣或曰西方有神名曰)
(佛其形長丈六尺而黃金色於是遣使天竺問佛道法圖畫形像以歸其教因流入中國此詩蓋據漢明帝時)
(言之爾故其佛骨表云自後漢時流入中國又云漢明帝時始有佛法也樊曰劉孝標住世說引劉向列仙傳)
(序云歷觀百家之中以相撿驗得仙者百四十六人其七十四人已在佛經又漢武故事毘耶王殺休屠王來)
(降得其金人之神置之甘泉宫其祭惟燒香禮拜上使從其俗祀之則是佛入中國始自漢武至成哀間已有)
(經矣補注杜致行守約編亦曰漢武作昆明池掘地得黑灰東方朔云可問西域道人西域道人佛之徒也又)
(開皇歷代三寳記云劉向稱予覽典籍已見有經將知周時久流釋典秦雖爇除漢興復出則先漢之前逆至)
(于周有佛有經其來也遠范曄胡為以謂明帝之時佛始入中國耶退之一世大儒非承襲謬誤者將由心惡)
(其教不復詳考其源流所自耳)齊民逃賦役(齊平也)高士著幽禪(孫曰著戀也祝)
(曰附也前漢因取竒言怪語而附著之著直略切)官吏不知制紛紜聽其然耕
桑日失隸(孫曰隸氓隸也)朝署時遺賢(孫曰朝署朝行也)靈師皇甫姓
胤胄本蟬聯(孫曰胤繼也胄係也胤胄謂姓氏所出蟬聯聯續之貌補注南史宋王鈞七葉之中)
(爵位相繼人人有集沈約語人云自開闢以來未有爵位蟬聯文才相繼如王氏之盛)少小涉書
史早能綴文篇中間不得意失跡成延遷逸志不拘教
軒騰斷牽攣圍碁鬭白黑生死隨機權六博在一擲(韓曰)
(楚辭宋玉招䰟崑蔽象碁有六博王逸注云投六箸行六碁故為六博也南史桓玄聞劉毅起兵曰毅家無儋)
(石之儲樗蒲一擲百萬共舉大事何謂不成)梟盧叱廻旋(韓曰宋劉毅與劉裕樗蒲毅以為不)
(能裕惡之因按五木既而四子俱黑其一子轉躍未定裕厲聲喝之即成盧毅意殊不快也宋玉招䰟有成梟)
(而牟呼五白梟勝也杜詩袒跣不肯成梟盧梟古堯切祝曰廣韻&KR2491;子樗蒲采名唐李文公集五木經甿采六)
(開塞搭秃橛&KR2491;則梟宜從&KR2491;&KR2491;居言切)爭戰誰與敵(爭一作文又一作詩)浩汗横戈
鋋(祝曰鋋小矛也方言五湖之間謂矛為鋋選戈鋋彗雲鋋一音蟬又音延)飲酒盡百醆
(祝曰醆杯也禮記醆斝及尸君音義夏曰醆商曰斝周曰爵盡一作逾又一作餘)嘲諧思愈鮮
有時醉花月清唱高且綿(選文賦譬偏弦之獨張含清暢而靡應綿遠也一作高唱)
(清且綿)四座咸寂默(韓曰張協詠史詩顧謂四座賓多財為累愚)杳如奏湘絃
(孫曰謂湘妃鼓瑟也)尋勝不憚險黔江屢洄沿(黔州令有黔江縣祝曰爾雅逆流而)
(上曰泝徊詩遡洄從之書注順流而下曰沿緣書沿于江海選水涉盡洄沿洄音回沿音)瞿塘五六
月(祝曰瞿塘三峽險也荆州記灧澦如馬瞿塘莫下灧澦如象瞿塘莫上杜詩好過瞿塘灧澦堆瞿音衢)
驚電讓歸船(讓責讓也)怒水忽中裂千&KR0008;墮幽泉(補注說文云&KR0008;義與)
(尋字同作潯音非)環廽勢益急(環一作還)仰見圑圓天(團圓一作團團)投身
豈得計性命甘徒捐浪沬蹙翻涌漂浮再生全同行三
十人(一作二十人一作二三人)䰟骨俱坑填靈師不掛懷冐涉道轉
延(孫曰冐犯跋涉延遠也)開忠二州牧(集注樊曰世多以開忠二州牧為韋處厚白居易考)
(之紀傳韋處厚為開州刺史在元和十一年八月白居易為忠州刺史在十三年冬是時韋白俱未為開忠二)
(州牧也孫氏謂韋處厚為開州陸䞇時為忠州必有所據而云但以開州為韋處厚尚與樊氏所載年月不合)
(姑志之以竢知者)詩賦世多傳(世一作時)失職不把筆珠璣為君編
(孫曰璣珠之不圓者韓曰江淹謂郭鞏曰子之咳唾成珠玉吐氣作虹蜺)強留費日月(強其兩切)
密席羅嬋娟(孫曰羅羅列嬋娟美色也韓曰西京賦增蟬娟以跐豸)昨者至林邑
(孫曰林邑本南方國名為隋所滅唐曰林邑今驩州地)使君數開筵(一作數數為開筵)逐
客三四公(韓曰李斯為秦逐客)盈懷贈蘭荃(蘭荃皆香草韓曰馨香盈懷袖祝曰楚辭)
(荃蕙化而為茅選席荃蘭而茝香荃音詮)湘游泛漭沆(韓曰&KR1071;沆廣貎西京賦滄池&KR1071;沆)
(&KR1071;音莾沆胡朗切)溪宴駐潺湲(孫曰潺湲水流貎駐止也)别語不許出行裾
動遭牽鄰州競招請書札何翩翩(祝曰札簡札也翩飛也翩音篇)十
月下桂嶺(孫曰桂嶺縣在賀州)乘寒恣窺緣落落王員外(樊曰謂王仲舒)
(也仲舒自戶部員外郎貶為連州司戶參軍與公陽山同年貶又同在連州唐曰見公宴喜亭記)爭迎
獲其先自從入賓館占恡久能專(恡鄙也音吝)吾徒頗攜被
(頗一作或被一作之)接宿窮歡妍聽說兩京事分明皆眼前縱横
雜謠俗瑣屑咸羅穿材調真可惜朱丹在磨妍(韓曰陶徽詩對)
(酒展塵編朱黃加釋注孫曰磨妍猶琢磨也)方將歛之道且欲冠其顛韶陽
李太守高步陵雲烟得客輙忘食開囊乞繒錢(祝曰乞與也繒)
(帛也禮記瘞繒宣祝嘏辭說乞音氣一作緍錢)手持南曹叙(樊曰唐制吏部員外郎一人掌)
(判南曹曹在選曹之南故曰南曹仲舒自吏部員外郎貶謂仲舒也)字重青瑶鐫(祝曰雕鐫鑽也)
(斲也前漢鐫金石者難為功鐫子全切)古氣參彖繫(韓曰謂易之彖象繫辭也一作彖象)高
標摧太玄(韓曰揚子著太玄經)維舟事干謁(補注杜詩獨耻事干謁)披讀頭
風痊(祝曰病愈莊子今予病少痊孫曰典略曰魏太祖以陳琳管記室作諸書及檄草成呈太祖太祖先)
(苦頭風是日病發讀琳所作翕然起曰此愈我病痊音詮又張緣切)還如舊相識(還如一作)
(頗似)傾壺暢幽悁(祝曰暢通也幽悁憂悒也忿也詩中心悁悁悁於緣切又音淵)以此
復留滯歸驂幾時鞭
縣齋有懷
(韓曰此詩陽山縣齋作貞元十九年公以言事出至是二十一年順宗即位而作是詩嗣)
(皇新繼明謂順宗也)
少小尚竒偉平生足悲吒(韓曰吒歎也選郭景純遊仙詩撫心獨悲吒補注杜詩令)
(人幾悲吒吒陟駕切)猶嫌子夏儒(孫曰論語子謂子夏曰女為君子儒無為小人儒)肯
學樊遲稼(孫曰論語樊遲請學稼子曰小人哉樊須也)事業窺稷卨(祝曰卨商祖也)
(前漢卨不能計與契同)文章蔑曹謝(孫曰蔑陵蔑也曹謂子建謝謂靈運)濯纓起江
湖(孫曰孟子滄浪之水清兮可以濯我纓纓所以結冠濯自潔也)綴佩雜蘭麝(孫曰以蘭麝為)
(佩飾也)悠悠指長道(補注詩道阻且長)去去策高駕誰為傾國媒
(樊曰李延年漢武前歌曰北方有佳人絶世而獨立一顧傾人城再顧傾人國上嘆息曰世豈有此人乎平陽)
(主因言延年有女弟上召見實妙麗善舞由是得幸是為李夫人)自許連城價(孫曰史記趙王)
(得楚和氏璧秦昭王聞之願以十五城價請易璧樊曰鍾繇遺曹丕玉玦丕與書云猥以蒙鄙之姿得覩希世)
(之寳不煩一介之使不損連城之價注云連城謂十五城秦所以易趙璧者)初隨計吏貢(孫曰)
(漢武帝元光六年徵吏民有明當世之務令與計偕計謂上計吏簿也郡國每歲遣詣京師上之貢士偕焉樊)
(曰朱買臣隨上計吏為卒將重車以入長安)屢入澤宫射(樊曰禮記諸侯歲貢士於天子天子)
(試之於射宫又曰天子將祭必先習射於澤澤者所以擇士已射於澤而後射於射宫注澤宫名)雖免
十上勞(韓曰戰國策蘇秦說秦惠王書十上而說不行資用乏絶去秦而歸)何能一戰覇
(孫曰僖二十七年左氏曰一戰而伯文之教也公自貞元八年中進士第貢于京師至貞元十年屢試博學宏)
(詞不中能一作曾)人情忌殊異世路重權詐(重一作多)蹉跎顔遂低
摧折氣愈下冶長信非罪(韓曰論語子謂公冶長可妻也雖在縲紲之中非其罪也)
侯生或遭罵(孫曰史記魏有隱士曰侯嬴公子無忌虚左迎之嬴有客在市屠中引車入市下見)
(其客朱亥睥兒久立與其客語從騎皆竊罵侯生)懷書出皇都(孫曰貞元十一年公東歸河陽)
(皇都京師也)銜淚渡清㶚(韓曰灞水出藍田谷西北而入渭祝曰選控㶚乘滻㶚音霸)身
將老寂寞志欲死閒暇朝食不盈腸冬衣纔掩髂(祝曰&KR0008;腰)
(骨前漢折脅拉髂髂枯駕切)軍書既頻召(軍書檄也)戎馬乃連跨大梁從
相公(孫曰貞元十二年公從汴州董晉幕)彭城赴僕射(孫曰貞元十五年公從徐州張建封)
(幕)弓箭圍狐兔絲竹羅酒䏑(韓曰䏑之夜切即炙字此言從二州宴獵也)兩
府變炎涼(韓曰貞元十五年董晉薨十六年建封亦薨炎一作荒)三年就休假(孫曰)
(自貞元十六年張建封薨公歸洛陽至十九年始除監察御史)求官來東洛犯雪過西
華(過一作經)塵埃紫陌春(韓曰唐人樂府云紫陌青門三十六宫春晝永)風雨靈臺
夜(孫曰陌言紫陌臺言靈臺以天子所居故美言之也詩經始靈臺皆言其在長安靈臺天子觀氣候之臺)
(也)名聲荷朋友援引乏姻婭(韓曰詩瑣瑣姻婭則無膴士孫曰爾雅曰兩壻相謂)
(曰婭)雖陪彤庭臣(孫曰謂為御史也彤庭丹墀)詎縱青冥靶(補注漢王褒曰王良)
(執靶靶轡革靶音覇)寒空聳危闕曉色曜脩架捐軀辰在丁(韓曰)
(曹子建三良詩誰言捐軀易殺身誠獨難又求自試表云捐軀濟難忠臣之志也孫曰貞元十九年十二月公)
(以監察御史上天旱人飢疏貶陽山令辰在丁謂上疏之日也)鎩翮時方䄍(祝曰鎩鳥羽病選鸞)
(翮有時鎩又蜀都賦鳥鎩翮獸廢足韓曰䄍年終祭名廣雅夏曰清祀商曰嘉平周曰大䄍秦曰臘樊曰公之)
(貶陽山令其出以十二月故時方䄍也鎩所介切䄍音乍)投荒誠職分領邑幸寬
赦(孫曰謂嶺陽山)湖波翻日車(韓曰淮南子日乘車駕以六龍羲和為御杜詩西江浸日車)
嶺石坼天鏬(祝曰罅孔鏬續漢書石皆罅裂罅虚訝切)毒霧恒熏晝炎風
每燒夏雷威固已加颶勢仍相借(颶風見上江陵途中寄三學士詩注颶)
(音巨)氣象杳難測聲音吁可怕夷言聽未慣(蔡曰左氏哀十二年衛侯)
(歸效夷言)越俗循猶乍(一作詐)指摘兩憎嫌睢盱互猜訏(睢盱視上)
(逆貌祝曰視不明也列子老子而睢睢而盱盱而誰與居睢音隳盱音吁)秪緣恩未報豈
謂生足藉嗣皇新繼明(孫曰永貞元年順宗即位)率土日流化惟思
滌瑕垢長去事桑柘斸嵩開雲扄(祝曰爾雅斪斸謂之定注鋤屬嵩山名韓)
(曰斸斫也選北山移文扄岫&KR0008;掩雲關斸音燭)壓潁抗風榭(潁水名)禾麥種滿
地梨棗栽繞舍兒童稍長成雀鼠得驅嚇(韓曰嚇詾嚇莊子鴟得腐)
(鼠鵷鶵過之仰而視之曰嚇注怒而拒物聲嚇音罅)官租日輸納村酒時邀迓
閒愛老農愚歸弄小女姹(祝曰姹少女也後漢姹女工數錢姹涉駕切)如今
便可爾何用畢婚嫁(樊曰後漢向平字子平隱居不仕建武中男女娶嫁既畢敇家事勿)
(相關當如我死也齊蕭惠基常謂所親曰須婚嫁畢當歸老舊廬公反之爾)
題合江亭寄刺史鄒君
(孫曰亭在衡州負郭今之石鼓頭即其地也地形特異巋然崛起於二水之間旁有朱陵)
(洞亦謂之朱陵仙府唐人題刻散滿巖上時公自陽山量移江陵府法曹參軍過衡山有)
(此詩鄒君逸其名)
江亭枕湘江(江亭一作洪亭)蒸水會其左(孫曰蒸湘二水名蒸水即青草湖樊曰羅)
(含湘中記有蒸水有耒水皆注湘江)瞰臨𦕈空闊(瞰苦濫切)綠淨不可唾維昔
經營初邦君實王佐(箋云故相齊映所作樊曰映以貞元三年罷相貶□州刺史後徙為)
(衡州)翦林遷神祠買地費家貨(費一作匱)梁棟宏可愛(宏一作横)結
構麗匪過(韓曰左太沖招隱詩巖穴無結構又杜詩新亭結構罷)伊人去軒騰兹
宇遂頽挫老郎來何暮高唱久乃和(箋云宇文炫又增其制孫曰後漢建)
(中初廉范為蜀郡太守百姓歌曰廉叔度來何暮不禁火民安堵)樹蘭盈九畹(祝曰廣韻畹田)
(三十畝又楚詞予既滋蘭之九畹注畹十二畝畹音宛)栽竹逾萬箇(樊曰前漢貨殖傳竹竿萬)
(箇箇枚也與个同)長綆汲滄浪(孫曰滄浪清水也綆音梗浪音郎)幽蹊下坎坷
(坎坷地不平祝曰前漢歲南巢之坎坷坷口箇切)波濤夜俯聽雲樹朝對卧初
如遺宦情(補注陸士衡云徐翰少無宦情有箕潁之心)終乃最郡課(孫曰治行第一)
(也最祖外切)人生成無幾事往悲豈那(祝曰那奈也宋鮑昭採菱歌秋心殊不那)
(那乃過切)蕭條綿歲時契闊繼庸懦(韓曰詩死生契闊注勤苦也契音挈懦)
(乃卧切唐曰懦一作瑣非公詩凡篇中通押上去聲韻者字必有兩音他倣此)勝事誰復論醜
聲日已播中丞黜凶邪天子閔窮餓君侯至之初閭里
自相賀(箋云前刺史元澄無政廉使楊中丞奏黜之朝廷遂用鄒君孫曰楊謂御史中丞湖南觀察使)
(楊憑也)淹滯樂閒曠勤苦勸慵惰為余掃塵階命樂醉衆
坐窮秋感平分(韓曰騷云皇天平分四時兮竊獨悲此廪秋)新月憐半破(孫曰)
(謂月未圓也樊曰公永貞元年九月初道衡之江陵故云耳)願書巖上石勿使塵泥
涴(孫曰泥著物為涴涴烏卧切)
陪杜侍御遊湘西寺獨宿有題獻楊常侍
(樊曰寺在潭州楊常侍憑時為潭州刺史湘西觀察使公自陽山北還過潭作一作因獻)
(楊侍御)
長沙千里平(孫曰長沙即潭州在湘江之東西岸小山即道林嶽麓諸寺)勝地猶在
險(孫曰勝竒勝也)况當江闊處斗起勢匪漸(孫曰斗頓也匪一作非)湥林
高玲瓏(集注玲瓏玉聲一曰明貌揚子玲瓏其聲者其質玉乎選珊瑚幽茂而玲瓏玲音苓瓏音籠)
青山上琬琰(孫曰琬琰青玉也琰以冉切)路窮臺殿闢佛事煥且儼
(孫曰煥儼盛也)剖竹走泉源開廊架崖广(孫曰說文广因巖為屋廊一作廓广音)
(儼)是時秋初殘(初一作之)暑氣尚未斂羣行忘後先困息棄
拘檢客堂喜空涼(空一作風)華榻有清簟澗蔬煑蒿芹水果
剥菱芡(祝曰芡雞頭周禮菱芡㮚脯芡音儉)伊余夙所慕陪賞亦云忝
(孫曰謂陪杜侍御)幸逢車馬歸獨宿門不掩(孫曰謂杜歸而已留也)山樓
黑無月漁火燦星點夜風一何喧杉檜屢磨颭(韓曰風動物也)
(音點又職琰切)猶疑在波濤怵惕夢成魘(魘於琰切夢一作幾)靜思屈原
沈(祝曰屈原楚臣楚詞屈原沈於汨羅屈九勿切)遠憶賈誼貶(韓曰賈誼為長沙王太傅)
(長沙潭州也樊曰公自御史貶陽山至是量移江陵掾過長沙故引此二人以自比)椒蘭爭妬忌
(樊曰屈原離騷經曰余以蘭為可恃兮羌無實而容長椒專佞以慢慆兮榝又欲充夫佩幃王逸注蘭楚懷王)
(弟司馬子蘭也椒楚大夫子椒也)綘灌共䜛諂(樊曰西漢賈誼傳文帝議以誼任公卿之位綘)
(灌乃毁誼曰洛陽人年少初學專欲擅權紛亂諸事於是天子以為長沙王太傅顔師古注絳綘侯周勃灌灌)
(嬰也)誰令悲生腸(令一作念)坐使淚盈臉翻飛乏羽翼指摘困
瑕玷(祝曰玷玉瑕也詩白圭之玷)珥貂藩維重(孫曰貂蟬冠珥貂也應劭漢官儀曰侍中)
(冠金蟬有貂貂取其内勁捍而外温潤祝曰曹植戴蟬珥貂珥音耳貂音丁丘切)政化類分陜
(周二伯分陜之地即虢之上陽祝曰漢弘農縣周之二伯分陜之地公羊曰自陜而東周公主之自陜而西召)
(公主之補注分陜亦見史記世家韓曰珥貂分陜謂憑以常侍鎮長沙也陜音閃)禮賢道何優
奉已事苦儉大厦棟方隆(韓曰選西都賦大厦耽耽易大過棟隆吉)巨川檝
行剡(孫曰書若濟巨川用汝作舟楫易繫辭剡木為楫剡削也剡音琰)經營誠少暇遊
宴固已歉(歉少也)旅程愧淹留徂歲嗟荏苒(補注陸機行思賦年荏苒)
(而歷兹)平生每多感柔翰遇頻染(孫曰柔翰筆也補注選弱冠弄柔翰)展轉
嶺猿鳴曙燈青燄燄(祝曰燄燄火初著也書無若火始燄燄一作曙光青燄燄或作晱)
(晱)
岳陽樓别竇司直
(集注竇司直名庠字胄卿韓臯出鎮武昌辟為幕府陟大理司直權領岳州刺史公自陽)
(山赴江陵掾道出巴陵岳陽樓作樓在州西門下瞰洞庭庠五昆弟皆工詞章有聯珠集)
(庠嘗和公此詩劉禹錫亦有和篇併附于後)
洞庭九州間厥大誰與讓(孫曰言九州之間讓洞庭最大無可與)南維羣崖
水(孫曰維聚也羣崖水言瀟湘之類唐本維作滙)北注何奔放(注流也)瀦為七百
里(祝曰說文瀦水所停也周禮以瀦畜水注畜流水之陂也瀦音猪)吞納各殊狀自古
澄不清(補注後漢郭林宗曰叔度汪汪若千頃陂澄之不清撓之不濁)環混無歸向炎
風日搜攪(祝曰攪亂也詩祗攪我心攪古巧切)幽怪多冗長(祝曰冗長多也韓曰)
(選陸機曰故無取於冗長長音仗)軒然大波起宇宙隘而妨(韓曰妨礙玉篇云害)
(也妨音訪)巍峩拔嵩華(孫曰言波起高如嵩華拔一作狀)騰躍較徤壯(躍一)
(作踔)聲音一何宏轟磕車萬兩(祝曰轟羣車聲磕石聲前漢砰磅訇磕訇與轟同大)
(聲也孫曰轟磕車聲兩乘也轟吁宏切磕丘盍切)猶疑帝軒轅張樂就空曠(孫曰)
(莊子黃帝張咸池之樂於洞庭之野)蛟螭露筍簴(祝曰螭無角如龍而黃蛟龍之屬也選或藏蛟)
(螭筍簴以懸鐘磬衡者為筍植者為簴周禮梓人為筍簴螭音摛筍聳尹切簴其吕切)縞練吹組
帳(祝曰縞素也鮮色詩縞衣綦巾選鮑昭曰組帳楊春風又詩素絲組之注總以素絲而成孫曰言軒轅張)
(樂於此大波之起若筍簴組帳猶存也縞古老切組一作祖)鬼神非人世節奏頗跌
踼(孫曰跌蕩悲壯也祝曰放蕩也又行失正貌說文跌一曰越也踼一日搶也跌徒結切踼徒浪切)陽
施見誇麗隂閉感悽愴朝回宜春口(唐曰宜春郡袁州)極地缺
堤障(祝曰障界也隔也管子築障塞障之亮切地一作北)夜䌫巴陵洲(唐曰巴陵郡岳)
(州䌫維舟也䌫音濫)叢芮纔可傍(孫曰叢芮岸上藂茅可維舟處芮而銳切傍蒲浪切)
星河盡涵泳(孫曰星河謂星與河漢)俯仰迷下上餘瀾怒不已喧
聒鳴甕盎(盎盆也)明登岳陽樓輝煥朝日亮飛廉戢其威
(樊曰離騷經後飛廉使奔屬王逸注風伯也戢斂也)清晏息纖纊(韓曰書厥篚纖纊纖纊細綿也)
(纊音曠)泓澄湛凝綠(祝曰泓澄水湥清貎泓烏宏切)物影巧相况江豚
時出戲驚波忽蕩漾時當冬之孟(孫曰公永貞元年十月至岳州一作孟)
(冬月)隙竅□寒漲前臨指近岸側坐𦕈難望滌濯神䰟醒
幽懷舒以暢主人童孩舊(補注主人竇庠童孩一作孩童)握手乍忻悵
(孫曰悲喜兼也)憐我竄逐歸相見得無恙(補注風俗通曰恙毒蟲也喜傷人古人草)
(居露宿故相勞問必曰無恙李陵曰霍與上官無恙乎又後漢蘇竟傳君執事無恙恙病也)開筵交
履舄(韓曰史滑稽傳履舄交錯杯盤狼籍)爛漫倒家釀(韓曰世說劉恢曰見何次道飲令人)
(欲傾家釀釀醖也釀音讓)杯行無停留(韓曰選王仲宣公讌詩合坐同所樂但愬杯行遲)
高柱送清唱(補注高柱琴柱按古今琴錄曰凡歌曲終皆有送聲)中盤進橙栗(祝曰)
(橙柚屬選燀以秋橙除庚切)投擲傾脯醬歡窮悲心生婉孌不能忘
(韓曰詩婉兮孌兮婉少貎孌少貌)念昔始讀書志欲干覇王(祝曰易包羲氏王天)
(下王去聲)屠龍破千金(孫曰莊子朱伻漫學屠龍於支離益殫千金之家三年技成而無所用其)
(巧)為藝亦云亢(孫曰藝術藝亢高也)愛才不擇行(孫曰謂不護細行)觸事
得䜛謗前年出官日(孫曰出官謂謫官也)此禍最無妄(補注易曰無妄之灾)
公卿採虚名擢拜識天仗(孫曰天仗天子仗衛也)姦猜畏弹射(孫曰)
(公時為御史射食亦切猜一作猾)斤逐恣欺誑(唐曰謂為王叔文之黨所排逐)新恩趨
府庭(孫曰謂自陽山令量移江陵法曹參軍)逼側厠諸將(補注子虛賦曰偪側泌節注云)
(相廹也又潘岳曰駢闐逼側厠間也)于嗟苦駑緩但懼失宜當追思南渡
時魚腹甘所葬(韓曰史記屈原曰寧赴常流而葬乎江魚腹中)嚴程廹風帆(祝曰)
(帆舟上汎風幔釋名隨風張幔曰帆帆符咸切)劈箭入高浪(祝曰說文劈破也魏志侯便伸)
(臂令醫劈之劈音僻又博麥切孫曰字合作擘)顛沈在須臾忠鯁誰復諒(祝曰)
(骨鯁蹇諤之臣楚詞觀其骨鯁之所立鯁音梗)生還真可喜刻已自懲創(祝曰)
(書子創若時注創懲也創楚亮切刻或作尅)庶從今日後粗識得與喪事多
改前好趣有獲新尚(趣音娶)誓耕十畝田(韓曰莊子顔回曰回有郭内之)
(田十畝足以為絲麻不願仕)不取萬乘相細君知蠶織雉子已能餉
(孫曰東方朔曰歸遺細君說者云細君朔妻之名又云細小也朔自北於諸侯謂其妻曰小君韓曰孫芸銘石)
(庵稚子拾薪老夫汲澗細君緝紵)行當掛其冠(韓曰後漢龐萌解冠掛東都門而去)生死
君一訪
和韓十八侍御登岳陽樓竇庠
巨浸連空闊危樓在杳冥稍分巴子國欲近老人星
昏旦呈新候川原按舊經地圖封七澤天限瑣重扄
萬象皆歸掌三光豈遁形月車才碾浪日御已翻溟
(忙丁切)落照金成柱餘霜翠擁屏夜光疑漢曲寒韻辨
湘靈山晚雲常碧湖春草遍青軒皇曾舉樂范蠡幾
揚舲有客初留鷁貪程尚數蓂自當徐孺榻不是謝
公庭雅論冰生水雄材刃發硎座中瓊玉潤名下茝
蘭馨假守誠知拙齋心匪暫寧每慙公府粟却憶故
山苓苦調常三歎知音願一聽自悲由也瑟敢墜孔
悝銘野杏初成雪松醪正滿瓶莫辭今日醉長恨古
人醒
韓十八侍御見示岳陽樓别竇司直詩因令屬
和重以自述故足成六十二韻劉禹錫
楚望何蒼然曾瀾七百里孤城寄遠目一寫窮無已
蕩漾浮天蓋回環宣地理積漲在三秋混成非一水
冬遊見清淺春望多洲沚雲錦遠沙明風烟青草靡
火星忽南見月魄方東迤雪波西山來隱若長城起
獨專朝宗路駛悍不可止支川讓其威蓄縮空南委
熊武走蠻洛(孫曰熊武二溪名)瀟湘來奥鄙炎蒸動泉源積
潦搜山趾歸往無旦夕包含通遠邇行當白露時𦕈
視秋光裏曙色未昭晰露華遥斐亹浩爾神骨清如
觀混元始牫風忽震蕩驚浪迷津涘怒激鼓鏗訇蹙
成山巋峞鵾鵬疑變化罔象何恢詭噓吸寫樓臺騰
驤露鬐尾景移羣動息波靜繁音弭明月出中央青
天絶纖滓素光淡無際綠靜平如砥空影渡鵷鴻秋
聲思蘆葦鮫人弄機杼貝闕駢紅紫珠蛤吐玲瓏文
鰩翔旖旎水鄉吳蜀限地勢東南痺翼軫粲垂精衡
巫屹環峙名雄七澤數國辨三苖氏唐羿斷脩蛇荆
王憚青兕(憚丁達切)秦狩跡猶在虞廵路從此軒后奏宫
商騷人詠蘭芷茅嶺潛相應橘洲傍可指郭璞驗幽
經羅含著前紀觀津戚里族按道侯家子聯袂登高
樓臨軒笑相視假守亦高卧(孫曰竇時權領郡事)墨曹正垂耳
(孫曰韓亦量移江陵法曹司法參軍或謂之法曹或謂之墨曹)契闊話凉温壺觴慰
遷徙地偏山水秀客重杯盤侈紅袖花欲然銀燈晝
相似興酣更抵掌樂極同啟齒筆鋒不能休藻思一
何綺伊余負微尚夙昔慙知已出入金馬門交結青
雲士襲芳踐蘭室學古遊槐市策慕宋前軍文師漢
中壘陋容昧俯仰孤志無依倚衛足不如葵漏川空
歎蟻幸逢萬物泰獨處窮途否鎩翮重壘傷兢魂再
三禠蘧瑗亦屢化左丘猶有恥桃源訪仙官薜服祠
山鬼故人南臺舊(樊曰公為御史時與禹錫仝官)一别如絃矢今朝
會荆蠻(樊曰時禹錫出為連州途至荆南改武陵司馬和韻於荆)斗酒相宴喜為
余出新什笑抃隨伸紙瞱若觀五色歡然臻四美委
曲風濤事分明窮通旨洪韻發華鐘凄音激清徵羊
濬要共和(要平聲)江淹多雜擬徒欲仰高山焉能追逸
軌湘州路四達巴陵城百雉何必顔光禄留詩張内
史
送文暢師北遊
(樊曰公嘗有送文暢師序此詩亦多師序意少小學城闕則序所謂喜為文章也戒轄思)
(遠發則序所謂周遊天下也薦紳秉筆徒聲譽輝前閥從來送行詩屢造忍顛蹶則序所)
(謂凡有行必請於縉紳先生以求詠歌其所志也今成十餘卷浩汗羅斧鉞則序所謂得)
(所序詩累百餘篇也)
昔在四門館(孫曰後魏太和中立學于四門因以為名隋始隸國子公時為四門國子博士)晨
有僧來謁(補注聞見錄云歐陽公於詩主退之不主子美劉仲原父每不然之公曰子美老夫清晨)
(梳白頭玄都道士來相訪有俗氣退之决不道也仲原父曰亦退之昔在四門館晨有僧來謁之句之類耳公)
(賞其辯識)自言本吳人少小學城闕(孫曰詩挑兮達兮在城闕兮城闕謂城郭也)
已窮佛根源粗識事輗軏(祝曰語大車無輗小車無軏注輗者轅端横木以縳軛軏)
(者轅端上曲鈎衡輗五雞切䡄魚骨切)攣拘屈吾身(韓曰漢鄒陽上書能越攣拘之語潘安仁)
(西征賦陋吾人之拘攣猶拘束也攣力全切)戒轄思遠發(祝曰左氏巾車脂轄孫曰詩載脂載)
(轄轄車軸頭鐵蓋車鍵也轄胡瞎切)薦紳秉筆徒(薦紳即縉紳)聲譽輝前閥
(祝曰閥閱家世也後漢聲榮光暉於門閥閥音伐)從來送行詩(一作從行送吾詩)屢造
忍顛蹶(孫曰顛沛謂仆蹶失足也蹶音厥)今成十餘卷浩汗羅斧鉞(祝曰)
(說文鉞大斧也左氏負之斧鉞鉞音曰)先生閟窮巷(韓曰公自謂也)未得窺剞劂
(剞劂曲刀也淮南子曰鏤之以剞劂祝曰刻鏤刀也淮南子剞劂無跡人巧之妙楚詞握剞劂而不用孫曰揚)
(雄甘泉賦般倕棄其剞劂剞居綺切劂音闕剞一作剖)又聞識大道何路補剠刖
(祝曰剠墨刑也刖斷足也書爰始滛為劓刖㭬黥韓曰莊子庸詎知造物者不息我剠而補我劓公詩意謂文)
(暢既祝髮為僧欲補其剠刖而反之初可得乎剠與黥同並音渠京切一作㞆音幾)出其囊中文
滿聽實清越(孫曰記君子比德於玉叩之其聲清越以長樂也)謂僧當少安草
序頗排訐(孫曰公送文暢序在集中訐謂斥人以言)上論古之初所以施賞
罰下開迷惑胷庨豁斸株橜(孫曰西京賦暌罛庨豁祝曰開達貎潘岳登虎牢山)
(賦幽谷豁以庨寥株橜木根韓曰列子吾處若橜株抅注橜株抅斷木也補注言序所以排訐釋氏而告以聖)
(人之道者如以刃而斸株橜也庨呼交切豁呼括切橜音掘)僧時不聽瑩(樊曰莊子是黃帝之)
(所聽瑩也疏聽瑩疑惑貎不聽瑩則無所疑矣此所以若飲水救渴也)若飲水救渴風塵
一出門時日多如髮三年竄荒嶺守縣坐湥樾(韓曰此言其出)
(為陽山令祝曰楚謂兩木交隂之下曰樾淮南子武王蔭暍人于樾下樾音越)徵租聚異物
詭制恒巾韈(詭怪也制一作製)幽窮共誰語(共一作與)思想甚含噦
(噦逆氣祝曰禮記不敢噦噫嚏咳噦於月切)昨夜得京官(孫曰元和元年六月自江陵召還為)
(國子博士)照壁喜見蝎(蝎螫人毒蟲也韓曰酉陽雜爼江南舊無蝎開元初有一主簿竹筒盛過)
(江今江南往往有之俗呼為主簿蟲祝曰杜詩每愁夜中自足蝎樊曰蘇内翰聞騾䭾試筆余謫居黃州五年)
(今日離泗州北行岸上騾䭾聲空籠意亦欣然蓋不聞此聲久矣退之照壁喜見蝎不虛語也又嶺南歸云亡)
(脱問鵩之變行有見蝎之喜皆取諸此蝎音歇)况逢舊相識(一作識知)無不比鶼
蟨(祝曰南方有比翼鳥不比不飛其名謂之鶼鶼西方有比肩獸焉與邛邛岠虛比為邛卭岠虚齧甘草即)
(有難邛邛岠虚負而走其名為蟨樊曰公竄逐新歸見蝎猶喜况相識乎無不比之鶼蟨矣鶼音兼蟨音厥)
長安多門戸弔慶少休歇而能勤來過重惠安可揭(孫曰)
(揭舉也音羯又桀竭二音)當今聖政初(韓曰謂憲宗初即位也)恩澤寬䎀狘(祝曰)
(䎀狘飛走貎孫曰禮記鳳以為畜故鳥不獝麟以為畜故獸不狘䎀許出切狘訐月切)胡為不自
暇飄戾逐鸇鷢(樊曰鸇鷂屬鷢似鷹尾上白善捕鼠祝曰鷢一名楊鳥爾雅楊鳥白鷢鸇之然切)
(鷢音厥)僕射領北門(孫曰謂田季安為魏博節度使)威德壓戎羯(居謁切音訐)
相公鎮幽都(孫曰謂劉濟為幽州節度使補注此詩送文暢北遊故及北門幽都云)竹帛
爛勲伐酒場舞閨姝(姝美色祝曰詩彼姝者子姝昌株切)獵騎圍邊月
(孫曰史記匈奴舉事候星月月盛壯則攻戰月虧則退兵韓曰李恢秋月詞云邊月破鏡飛)開張篋
中寶(孫曰謂送行詩)自可得津筏(孫曰津水際筏以渡水祝曰爾雅舫泭也注水中簿筏方)
(言泭謂之&KR1097;&KR1097;謂之筏吳志束縳作大筏筏音伐)從兹富裘馬(韓曰語乘肥馬衣輕裘)
寧復茹藜蕨余期報恩後謝病老耕垡(孫曰耕起土謂之垡音伐祝曰)
(與墢同國語王耕一墢)庇身指蓬茅逞志縱獫猲(祝曰獫猲田犬也爾雅長喙曰)
(獫短喙曰猲獢詩曰載獫猲獢獫虛撿切猲許竭切)僧還相訪來(孫曰河北歸時)山藥
煑可掘
荅張徹
(韓曰公為國子博士時作張徹公門下士又公之從子壻詳見醉贈張秘書注補注筆墨)
(間錄曰劉僴云荅張徹一詩尤竒麗)
辱贈不知報我歌爾其聆(聆聽也)首叙始識面(韓曰北史齊神武自)
(太原來朝見宋遊曰嘗聞其名今日始識其面)次言後分形(韓曰曹子建求自試表誠與國分形)
(同氣憂患共之也借用以言離别)道途綿萬里日月垂十齡(樊曰謂自貞元十二)
(年丙子至是元和改元丙戌十年也)浚郊避兵亂(孫曰貞元十五年二月汴州亂浚音峻)睢
岸連門庭(孫曰是歲公至彭城節度使張建封居之於睢水上時徹亦來徐與公連居)肝膽
一古劔波濤兩浮萍(韓曰劉伶曰俯觀萬物擾擾焉如江河之載浮萍)漬墨竄
舊史(韓曰張平子西京賦雅好博古學乎舊史氏選赭白馬賦訪國美于舊史考方載于往牒補注左傳)
(仲尼因魯史策書成文其餘皆即用舊史潰染也)磨丹注前經義苑手秘寶(孫曰)
(手持也)文堂耳驚霆暄晨躡露舄暑夕眠風櫺(祝曰櫺窗櫺郭璞遊)
(山詩回風流曲櫺櫺音靈)結友子讓抗請師我慙丁(孫曰言不敢當師之名蔡)
(曰左氏襄十四年尹公佗學射於庾公差庾公差學射於公孫丁二子追公公孫丁御尹公佗曰子為師我則)
(遠矣)初味猶噉蔗(祝曰晉史顧愷之啖蔗自尾至本云漸入佳境噉徒敢切與晱同)遂通
斯建瓴(韓曰漢高紀云譬猶居高屋之上而建瓴水也補注漢紀注云瓴盛水瓶也居高屋之上建瓴)
(水言其易也建紀偃切)搜竒日有富嗜善心無寧石梁平侹侹(祝曰)
(石絶水曰梁梁所以節水說文侹侹長貌韓曰說文楚人謂橋為圯凡橋有木梁有石梁侹侹直也侹音挺)
(又音聽)沙水光泠泠乘枯摘野豔沉細抽潛腥遊寺去陟
巘(韓曰巘山形如甑詩陟則在巘巘語偃切陟一作登)尋徑返穿汀(徑一作幽)緣雲
竹竦竦(孫曰竦竦高貎)失路麻冥冥(孫曰冥冥多貎)滛潦忽翻野(祝曰潦積)
(水禮記以備水潦潦音老)平蕪𦕈開溟防泄塹夜塞(塹七豔切)懼衝城
晝扄(孫曰自肝膽一古劔以下至此皆言十五年睢岸連居與徹相從之樂)及去事戎轡
(孫曰公先居睢水久之建封以為節度推官)相逢宴軍伶(孫曰伶樂官也)觥秋縱兀
兀(兀兀醉貎)獵宴馳駉駉(祝曰詩駉駉牡馬駉駉馬腹幹肥張貎駉音扄宴一作旦)從
賦始分手(孫曰謂徹赴舉試也漢書以臣錯充賦充賦者如賦調云)朝京忽同舲(樊曰)
(是年冬公以徐州從事朝正于京師又與徹同時行祝曰楚詞乘舲船余上沆注舲船船有窗牖舲音零)
急時促暗棹戀月留虚亭畢事驅傳馬(孫曰謂十六年春公朝正事畢)
(歸彭城也傳若今之驛傳除戀切畢字作異者誤)安居守窗螢(孫曰謂徹留京師也韓曰車武)
(子貧聚螢讀書)梅花㶚水别(樊曰公歸徹留故有此句)宫燭驪山醒(韓曰杜詩軍吏)
(回宫燭驪山在昭應驪音力馳切補注筆墨間錄曰劉僴云此對極有風味)省選逮投足卿
賓尚摧翎(樊曰謂徹下第也徹後元和四年始登第)塵祛又一摻(祝曰詩摻執子之袪)
(兮孫曰摻擥袪袂執袂而别也摻所減切)淚眥還雙熒(祝曰眥目際也列子拂眥楊眉而望)
(之孫曰自畢事驅傳馬至此皆言十六年朝正畢及與徹相别時事眥音漬又在計切)洛邑得休
告華山窮絶陘(韓曰爾雅山絶陘注連山中斷絶陘音形)倚巖睨海浪(睨視)
(也音詣)引袖拂天星日駕此廻轄(胡瞎切)金神所司刑(孫曰華山)
(西岳其神少昊為金神西方主刑也)泉紳拖脩白(孫曰泉流如紳帶韓曰語加朝服拖紳拖當從)
(側聲)石劔攢高青(攢音巑)磴蘚澾拳跼(祝曰磴巖磴選石磴瀉紅泉孫曰字林云)
(澾滑也拳跼蘚滑之貎韓曰楚詞拳跼顧而不行磴都鄧切澾音闥跼音局)梯颷颭伶俜(祝曰)
(颷扶摇風也韓曰楚詞忽颷騰兮浮雲補注伶俜行不正選少伶俜而偏孤又選古猛行云少年惶且怖伶俜)
(到它鄉颷卑遥切伶音零俜普丁切)悔狂已咋指(祝曰咋囓也大聲也又多聲選譊譊喧咋)
(咋音貴狂一作往)垂誡仍䥴銘(樊曰公嘗過華山登絶頂發狂慟哭遺書為誡見國史補)峩
豸忝備列(祝曰前漢陂池貏豸豸與廌同說文獬廌獸似牛而少角古者决訟令觸不直今曰峩豸)
(以御史冠用之故耳孫曰法冠一名柱後惠文冠或謂獬豸冠凡執法官皆服之異物志北荒中有獸名獬豸)
(性别曲直見人鬭觸不直者聞人爭咋不正者楚王嘗獲此獸因象其形以製衣冠十九年公為御史故云峩)
(豸也峩高也豸宅買切)伏蒲愧分涇(孫曰漢元帝寢疾數問尚書以景帝時立膠東王故事史)
(丹候上獨寢時直入卧内伏青蒲上泣涕諫帝帝由是不廢太子孫曰分涇分别涇渭以明清濁也)微誠
慕横草(孫曰終軍云軍無横草之功横草横於草野謂戰也)瑣力摧撞莛(瑣小也莛草莖)
(樊曰說苑子路對趙襄子曰建天下之鐘而撞之以莛豈能發其聲乎哉孫曰東方朔傳以管窺天以蠡測海)
(以莛撞鐘莛音廷)疊雪走商嶺飛波航洞庭下險疑墮井守官
類拘囹荒餐茹獠蠱(祝曰獠夷别名後漢大詔獠者孫曰獠南夷蠱蟲毒自峩冠忝備列)
(已下皆言貞元十九年冬自監察御史言事貶陽山時也獠音老)幽夢感湘靈(孫曰楚辭使湘)
(靈鼓瑟兮令海若舞馮夷湘靈湘水之神)刺史肅蓍蔡(韓曰三國名臣贊思同蓍蔡運用無方蓍)
(龜也家語臧文仲有守龜焉名曰蔡孫曰蓍蔡蓍龜也言刺史為人所信如蓍蔡也)吏人沸蝗螟
(孫曰螟亦蝗也詩去其螟螣食葉曰螟沸言其多也)點綴簿上字趨蹌閤前鈴(韓曰)
(東漢周紆傳又問鈴下注漢官儀曰鈴下待閤辟車此皆以名自定者也補注羊祐出鎮南夏鈴閤之下侍衛)
(不過十數人鈴音苓)賴其飽山水得以娛瞻聽紫樹雜斐斖(祝曰)
(斐斖文色貎選彤雲斐斖以翼櫺斖音尾)碧流滴瓏玲(唐曰古本揚子法言云瓏&KR0785;其聲者)
(其質玉乎瓏音龍玲音靈)映波鋪遠錦(孫曰言林木映水如鋪遠錦)插地列長
屏(孫曰言四面峯巒如列長屏)愁狖酸骨死(祝曰狖獸形似猿狖餘救切死一作怨)怪
花醉魂馨潛苞綘實拆幽乳翠毛零(乳一作孔)赦行五百里
(樊曰二十一年正月順宗即位二月大赦公自陽山量移江陵法曹)月變三十蓂(孫曰帝王世紀)
(曰堯時有草夾階而生每月朔日生一莢至望日則落一莢月小則餘一莢月變三十蓂言及一月也蓂音)
(冥)漸階羣振鷺(樊曰詩振鷺于飛有駜振振鷺並興潔白之士羣集于朝)入學誨螟
蛉(韓曰揚子螟蛉之子殪而逢蜾贏祝之曰類我類我久則肖之矣螟蛉桑上青虫蜾羸細腰蜂也孫曰元)
(和元年六月公自江陵法曹召為國子博士故云蛉音苓)苹甘謝鳴鹿(韓曰詩呦呦鹿鳴食)
(野之苹鹿得苹則鳴相呼詩意謂朋友也)罍滿慙罄缾(孫曰詩缻之罄矣維罍之耻瓶小而盡罍)
(大而盈罍耻者刺不能使富分貧衆䘏寡也)冏冏抱瑚璉(祝曰冏冏窗牖開明貎選冏冏秋月)
(明韓曰語曰何噐也曰瑚璉也孫曰瑚璉宗廟之噐以喻徹冏居永切)飛飛聯鶺鴒(孫曰詩鶺)
(鴒在原兄弟急難爾雅鶺鴒雝渠鵲屬也飛則鳴行則摇樊曰鶺鴒詩以况兄弟張徹弟復亦舉進士故云)
(鶺資昔切鴒音郎丁切)魚鬛欲脱背(祝曰鬛鬚鬛山海經鯷魚赤目赤鬛孫曰欲脱背言將化)
(為龍也鬛音獵)虬精光照硎(祝曰莊于刀若新發于硎硎砥石也虬音求洪曰精光本作)
(精先又一本作光先)豈獨出醜類方當動朝廷勤來得晤語勿憚
宿寒廳
薦士
(為孟郊東野作凡四十韻唐曰據舊史稱李翺分司洛中薦郊于留守鄭餘慶又據翺答)
(公書云還示云於賢者汲汲惟公與不材耳又云如兄者頗亦好賢云云則孜孜汲汲無)
(所愛惜公此詩云善善不汲汲後時徒悔懊蓋述與翺書語實助翺薦郊者也韓曰東野)
(貞元十一年進士為溧陽尉時鄭餘慶尹河南公作是詩薦之鄭辟郊為水路運從事此)
(詩作於郊為尉後辟從事前歟觀公銘郊墓謂鄭公尹河南既辟從事後以前鎮興元復)
(奏為參謀皆此一詩之薦故也)
周詩三百篇(韓曰語詩三百)麗雅理訓誥(孫曰麗美也雅正也理猶比也)曾經
聖人手(孫曰古詩三千餘篇孔子刪取三百故云經聖人手)議論安敢到五言出
漢時蘇李首更號(韓曰謂蘇武李陵選李陵與蘇武詩注云五言詩自陵始也)東都
漸瀰漫(孫曰光武都洛故號東都祝曰瀰漫水大貎選滉瀁瀰漫瀰音彌漫謨官切)派别百
川導(孫曰派水分流也導通也百川導謂風雅之體如百川之分也韓曰吳都賦百川派别歸海而會)
建安能者七(孫曰建安漢獻帝年號典論曰今之文人魯國孔融廣陵陳琳山陽王粲北海徐幹)
(陳留阮瑀汝南應瑒東平劉禎斯七子者於學無所遺於辭無所假七子皆建安時人)卓犖變風
操(孫曰卓犖高竒貎風謂風雅操琴操之類亦詩也犖吕角切)逶迤抵晉宋(逶迤低回之象)
氣象日凋耗(凋耗衰也)中間數鮑謝(樊曰鮑照與謝靈運孫曰鮑照謝眺也照字明)
(遠眺字玄暉或曰謝通稱二謝猶李觀評郊詩云平處下顧二謝也)比近最清奥(孫曰比近比興)
(也奥湥也)齊梁及陳隋衆作等蟬噪搜春摘花卉(祝曰卉百草總名)
㳂襲傷剽盗(孫曰㳂襲謂循襲也剽強取也剽匹妙切)國朝盛文章子昂
始高蹈(孫曰陳子昂梓州射洪人唐高宗時有文章盛名高蹈高舉也補注筆墨間錄曰薦士詩與送)
(東野序盛言子昂李杜餘皆不在其列唐詩由子昂始唱之也)勃興得李杜(孫曰謂李白杜甫勃)
(然而興)萬類困凌暴(孫曰萬物皆為李杜凌轢云爾)後來相繼生亦各臻
閫隩(孫曰閫門限隩内也爾雅西南隅謂之隩)有窮者孟郊(樊曰東野窺禹穴東野動驚俗)
(公平日以朋友處之字而不名獨此詩曰有窮者孟郊蓋薦之於王公大人不得不名也)受材實雄
驁(驁□也音傲)冥觀洞古今象外逐幽好横空盤硬語(横空一作)
(縱横)妥帖力排奡(孫曰論語奡盪舟寒浞殺有窮后羿因其室而生奡奡多力能陸地行舟為少)
(康所殺補注臨川云吟詩各有所得清水出芙蓉天然去雕餙此李白所得也或看翡翠蘭苕上未掣鯨鯢碧)
(海中此杜甫所得也横空盤硬語妥帖力排奡此韓愈所得也奡魚到切)敷柔肆紆餘(祝曰)
(紆餘屈曲貎古詩曰山澤紛紆餘孫曰紆餘妍好也)奮猛卷海潦榮華肖天秀(肖似)
(也)捷疾愈響報(捷一作徤)行身踐規矩甘辱耻媚竈(孫曰語與其媚)
(于奥寧媚于竈注奥内也以喻近臣竈以喻執政)孟軻分邪正眸子看瞭眊(韓曰)
(孟子胷中正則眸子瞭焉胷中不正則眸子眊焉目晴明為瞭瞭音了目少睛為眊眊音冐)杳然粹
而精(一作清)可以鎮浮躁酸寒溧陽尉(祝曰溧陽宣州孫曰昇州縣名貞元)
(十二年呂渭知貢舉郊年四十有六中進士第間四年調溧陽□溧音栗)五十幾何耄(孫曰)
(禮記八十九十曰耄□昏忘也)孜孜營甘旨(韓曰禮記内則昧爽而朝慈以甘旨日入而夕慈以)
(甘旨)辛苦久所冐俗流知者誰指注競嘲慠(吾告切亦作傲慢也)聖
皇索遺逸髦士日登造(孫曰詩蒸我髦士髦士俊士也造作也登造登用也)廟堂
有賢相(謂鄭餘慶)愛遇均覆燾(洪曰公有與餘慶書云再奉示問皆緣孟家事郊死於元)
(和九年時餘慶為興元尹韋莊云東野佐徐州幕卒使下廷評以墓誌考之餘慶在興元奏郊為參謀未至而)
(卒莊說非也覆方又切燾亦覆也)况承歸與張(韓曰謂郊嘗為歸登張建封所知)二公
迭嗟悼青冥送吹嘘強箭射魯縞(韓曰此又言郊為歸張所知當吹嘘送之)
(青冥如強箭之穿魯縞矣前漢韓安國傳強弩之未力不能穿魯縞孫曰縞素也曲阜之地俗善作之尤為輕)
(細故曰魯縞縞音杲)胡為久無成使以歸期告(樊曰貞元十九年建封死久矣)
(公猶且云爾者蓋言東野素為建封所知胡為久無成以歸期告也)霜風破佳菊嘉節廹
吹帽(樊曰晉孟嘉在征西將軍幕中九日宴龍山風吹嘉帽落)念將决焉去感物增
戀嫪(集注嫪恡物也聲類云姻嫪戀惜也說文云固也嫪盧到切)彼微水中荇尚煩
左右芼(祝曰詩參差荇菜左右芼之芼擇也芼音肙)魯侯國至小廟鼎猶納
郜(祝曰春秋桓二年取郜大鼎于宋戊申納于太廟郜地名郜音告)幸當擇瑉玉(孫曰瑉石)
(之次玉者)寧有棄珪瑁(祝曰書乃受同瑁孫曰周禮天子執瑁四寸以朝諸侯瑁天子圭也瑁)
(音冒)悠悠我之思擾擾風中纛(祝曰纛以氂牛尾為之大如斗繫於左騑馬軛上選黃屋)
(左纛補注楚王曰寡人之心摇摇然如懸旌詩意取此纛音道)上言愧無路日夜惟
心禱(祝曰文字音義求福曰禱禱音倒)鶴翎不天生變化在啄菢(韓曰鳥伏)
(卵謂之菢菢薄報切)通波非難圖尺地易河漕(祝曰漕水運也選通溝大漕)
(漕在到切)善善不汲汲(祝曰春秋傳曰善善及子孫善善謂稱進善人也)後時徒悔
懊(祝曰懊恨也晉史門生驚懊者累日懊於倒切)救死具八珍(韓曰周禮膳夫珍用八物)
(又食醫掌八珍之齊孫曰禮記内則八珍謂淳母炮豚炮䍧擣珍漬熬肝膋也)不如一簞犒(孫曰)
(語一簞食簞竹噐補注楚與晉戰或人進王一簞酒王傾酒於水上與士共飲簞音單不一作無)微詩
公勿誚(一作笑)愷悌神所勞(祝曰詩愷悌君子神所勞矣勞慰勞也勞郎到切)
喜侯喜至贈張籍張徹
(韓曰公初謫陽山令元和改元六月自江陵椽召為國子博士其從遊如喜如籍如徹皆)
(會于都下詩以是作)
我昔在南時(孫曰謂謫陽山時也)數君長在念搖搖不可止諷詠
日喁噞(孫曰喁噞魚口動貎韓曰選張衡曰喁噞沈浮喁音顒噞音驗)如以膏濯衣
每漬垢逾染(而艷切)又如心中疾箴石非所砭(孫曰說文砭以石刺)
(病祝曰素問其治宜砭石砭彼驗切)常思得遊處(尺與切)至死無倦厭(無一)
(作不)地遐物竒怪水鏡涵石劔(孫曰水鏡一名蜮陸機疏云一名射影江淮水皆有)
(之人在岸上影見水中投人影則殺之)荒花窮漫亂幽獸工騰閃(祝曰說文閃窺)
(頭門中也閃舒贍切)礙目不忍窺忽忽坐昏墊(祝曰書下民昏墊注昏瞀墊溺)
(墊都念切)逢神多所祝豈忘靈即驗依依夢歸路歷歷想
行店今者誠自幸所懷無一欠孟生去雖索(孫曰孟生郊索離也)
(樊曰東野其年十一月從河南尹鄭餘慶奏為水陸運從事索悉合切)侯氏來還歉(詰念切)
欹眠聽新詩(眠一作枕)屋角月豔豔(韓曰杜詩紅禂屋角花)新作承間
騁(新一作雜)交驚舌互舚(樊曰說文舚吐舌貌舚他念切交一作文)繽紛指瑕
疵拒捍阻城塹以余經摧挫固請發鉛槧(韓曰王充論衡斷木為槧)
(西京雜記揚子雲好事常懷鉛提槧從諸計吏訪殊方絶域之語鉛墨槧牘也槧七豔切)居然妄
推讓見謂爇天𦦨比疎語徒妍悚息不敢占呼奴具盤
餐飣餖魚菜贍(飣餖貯食飣丁定切餖音豆)人生但如此朱紫安足
僭
古風
(樊曰自安史亂後方鎮相望于内地大者連州十餘小者不下三四兵驕則逐帥帥強則)
(叛上不廷不貢往往而是故托古風以寓意韓曰觀詩意當在德宗之世與烽火相為表)
(裏云)
今日曷不樂幸時不用兵無曰既蹙矣(蹙廹蹙也蹙子六切諸本曰)
(作日非是)乃尚可以生彼州之賦去汝不顧此州之役去我
奚適(孫曰言政煩賦重捨之而去無可之適謂所在皆同也一本作我去奚適)一邑之水可
走而違天下湯湯曷其而歸(孫曰湯湯大水貎書湯湯洪水方割一邑之水尚可)
(以避今天下湯湯可復避乎)好我衣服甘我飲食無念百年聊樂一
日
駑驥
(唐本云贈歐陽詹孫曰詹字行周泉州晉江人貞元八年與公同中進士第樊曰公貞元)
(十五年冬以徐州從事朝正于京詹時為國子監四門助教將率其徒伏闕下舉公為博)
(士此詩殆斯時所作歟詹集有荅韓十八駑驥吟今附篇末)
駑駘誠齷齪(祝曰齷齪急促貎選小人自齷齪駘音臺齷音渥齪音濁)市者何其
稠力小苦易制價微良易醻(良一作誠)渴飲一斗水飢食一
束芻嘶鳴當大路志氣若有餘騏驥生絶域自矜無匹
儔牽驅入市門(韓曰史記貨殖傳刺繡文不如倚市門)行者不為留借問
價幾何黃金比嵩丘(韓曰老杜驄馬行未覺千金滿高價)借問行幾何咫
尺視九州飢食玉山禾(孫曰玉山山名周穆王訪西王母所經行之處)渴飲醴
泉流問誰能為御(一作借問誰能御)曠世不可求惟昔穆天子
乘之極遐遊(孫曰史記穆王得盗驪赤兔驊騮騄耳之駟西廵狩至崑崙山見西王母樂而忘歸)
王良執其轡(韓曰王良古之善御者事見孟子孫曰良趙簡子時善御者左氏號郵無䘏)造
父夾其輈(孫曰史記造父以善御幸於周穆王穆王封之趙城輈車轅也輈張流切)因言
天外事(韓曰穆王時西極有化人來王敬事之遂肆意遠遊駕八駿之乘主車則造父為御宿于崑崙)
(之阿赤水之陽别日升崑崙之上以觀黃帝之宫遂賓于西王母孫曰天外事即謂崑崙池之事非中國所見)
(者也)怳惚使人愁(祝曰揚子神心惚怳注怳愡乎無端怳許往切惚乎骨切怳一作荒一作茫)
駑駘謂騏驥餓死余爾羞有能必見用有德必見收孰
云時與命通塞皆自由騏驥不敢言低徊但垂頭人皆
劣騏驥共以駑駘優喟余獨興歎才命不同謀寄詩同
心子(孫曰同心之人謂詹也)為我商聲謳(補注記曰愛者宜歌商一作高聲非)
答韓十八駑驥吟歐陽詹
故人舒其憤作爾駑驥篇駑取易售陳驥以難知言
委曲感既湥咨嗟詞亦殷伊情有遠瀾余志遊其源
室有周孔堂道適堯舜門調雅聲寡同途遐勢難翻
顧兹萬恨來假彼二物云賤貴而貴賤世人良共然
芭蕉一葉妖茂葵一花妍異無材實資手植階墀前
楩楠十圍瑰松栢百尺堅罔念棟梁功野長丘墟邊
傷哉昌黎韓焉得不迍邅上帝本厚生大君方建元
實將庇羣甿庶此規崇軒班爾圖永安(孫曰公孫班王爾古良匠)
(名)掄擇其精專君看廣厦中豈有庭前萱
馬厭穀
(樊曰劉向新序燕相得罪將出召門下諸大夫曰有能從我出者乎大夫有進者曰凶年)
(饑歲士糟粕不厭而君之犬馬有餘穀粟隆冬烮寒士短褐不全而君之臺觀幃簾錦繡)
(飄飄而弊財者君之所輕死者士之所重君不能施君之所輕而求得士之所重不亦難)
(乎燕相慙公名篇意出此韓曰此詩及其下出門皆未得志之辭其三上光範書時作乎)
馬厭榖兮士不厭糠籺(韓曰厭飽也麄屑為籺春粟不潰也杜詩黎民糠籺窄孫曰史)
(記陳平食糠覈晉灼云京師謂麄屑為紇頭字與籺同籺胡骨切又音纈)土被文繡兮(孫曰)
(漢賈誼傳民牆屋被文繡云云)士無短褐(短一作䄈洪曰按列子云衣則裋褐食則粢糲音義引方)
(言䄈複𥜗許氏注淮南子云楚人謂袍為䄈說文云粗衣又蔽布𥜗也又䄡䄖短者謂之䄈䄖荀子作竪褐注)
(云童竪之褐漢書云䄈褐不完注云䄈童竪所著布長𥜗也褐毛布之衣也杜子美云賜浴皆長纓與宴非短)
(褐短褐風霜人還丹日月遲皆作長短之短蓋䄡䄖短者謂之䄈䄖則短義亦通抑古書自有作短褐者予未)
(之見耶䄈常恕切)彼其得志兮不敢虞一朝失志兮其何如已
焉哉嗟嗟乎鄙夫
出門
(樊曰公年十九舉進士京師二十五登第春官二十九始佐汴幕此詩在京師未得志之)
(所為故其辭如此)
長安百萬家出門無所之豈敢尚幽獨與世實參差古
人雖已死書上有遺辭(遺或作其)開卷讀且想千載若相期
出門各有道我道方未夷且於此中息天命不吾欺(命一)
(作誠)
嗟哉董生行
(孫曰董召南夀州安豐人韓曰公嘗有送董生游河北序且曰董生舉進士不得志于有)
(司而此詩叙其孝且慈如此樊曰蘇翰林嘗作蘇州姚氏三瑞堂詩云君不見董召南隱)
(居行義孝且慈天公亦恐無人知故令雞狗相捕兒又令韓老為作詩爾來三百年名與)
(淮水馳云云)
淮水出桐栢(韓曰禹貢導淮自桐栢孫曰桐栢山名今在唐州界淮水所出)山東馳遥
遥千里不能休(韓曰謂東會于泗泝東入于海也)淝水出其側(孫曰淝水在廬)
(江祝曰晉史列陣臨淝水淝音肥)不能千里(句絶洪曰不能千里者以興董生居下其可以施於)
(人者不遐也)百里入淮流(樊曰按水經淝水出九江北入于淮故云)壽州屬縣有
安豐唐貞元年時(一無年字)縣人董生召南隱居行義於其
中(孫曰論語隠居以求其志行義以達其道)刺史不能薦天子不聞名聲(句絶)
爵禄不及門門外惟有吏日來徵租更索錢(孫曰徵亦索也更謂)
(更役也)嗟哉董生朝出耕夜歸讀古人書盡日不得息或
山而樵或水而漁入厨供甘旨(甘旨見上薦士詩注)上堂問起居
(韓曰選顔延年詠史上堂拜嘉慶)父母不慼慼妻子不咨咨嗟哉董生
孝且慈人不識(句絶)惟有天翁知生祥下瑞無時期家有
狗乳出求食雞來哺其兒啄啄庭中拾蟲蟻(韓曰陶侃詩山雞啄)
(蟲蟻)哺之不食鳴聲悲傍徨躑躅久不去以翼來覆待狗
歸(孫曰覆蓋也讀作去聲躑直炙切躅厨玉切)嗟哉董生誰將與儔(儔匹也)時
之人夫妻相虐兄弟為讎食君之禄而令父母愁亦獨
何心嗟哉董生誰將與儔(一作將無與儔)
烽火
(韓曰周幽王為烽燧寇至則舉以招兵諸侯患之公感時而有取云唐曰時吳少誠敗韓)
(全義兩都甚擾擾公詩以此作)
登高望烽火(孫曰烽火如今桔橰火鍾其頭若寇至然火急放之權重本低即見烽火)誰謂
塞塵飛(韓曰選鮑明遠詩迅風首旦發平路塞飛塵)王城富且樂曷不事光
輝勿言日已暮(孫曰日暮老將至也主父偃曰吾日暮途遠)相見恐行稀願
君熟念此秉燭夜中歸(韓曰杜詩夜闌更秉燭孫曰古詩晝短苦夜長何不秉燭遊欲)
(其及時自娛樂)我歌寧自感乃獨淚霑衣
汴州亂二首
(樊曰汴州自大歷後多兵劉元佐死子士寧代之無度其將李萬榮逐之代為節度使萬)
(榮死董晉實代之晉卒軍司馬陸長源總留後事八日而軍亂殺長源等監軍俱文珍密)
(召宋州刺史劉逸凖使總後務朝廷從之賜名全諒故公此二詩卒章各有所諷韓曰公)
(是時已從晉喪出汴四日實貞元十五年二詩之作蓋譏德宗姑息之政云)
汴州城門朝不開天狗墮地聲如雷(樊曰天官書天狗狀如犬奔有聲其)
(下止地類狗漢吳楚七國反天狗過梁野及兵起遂伏尸流血其下韓曰山海經圖天門山有赤犬名曰天狗)
(其光飛天流而為星辰數十丈其疾如風其聲如雷其光如電孫曰漢天文志天狗狀如大流星有聲見則破)
(軍殺將)徤兒争誘殺留後(留後陸長源也誘一作誇)連屋累棟燒成灰
諸侯咫尺不能救孤士何者自興哀
母從子走者為誰(韓曰語執輿者為誰)大夫夫人留後兒(孫曰謂長源之)
(妻子唐曰長源以御史大夫為留後見集送權秀才序云)作日乘車騎大馬坐者起
趨乘者下廟堂不肯用干戈(肯一作敢)嗚呼奈汝母子何
利劔
(韓曰此詩次汴州亂後不平之氣略見于此)
利劔光耿耿佩之使我無邪心故人念我寡徒侣(一作無儔)
(侣)持用贈我比知音我心如冰劔如雪不能刺讒夫(韓曰)
(此朱雲願借上方斬馬劔用斷佞臣一人頭之意也)使我心腐劔鋒折決雲中斷
開青天(韓曰莊子說劔上決浮雲下絶地紀)噫劔與我俱變化歸黃泉(補注)
(晉書雷煥得鄷城寶劔一與張華一自佩華誅劔失所在煥死其子持過延平津忽於腰間躍出墮水化為兩)
(龍而去)
齪齪
(集注貞元十五年鄭滑大水公十六年自京師歸彭城作詩云去歲東郡水生民為流屍)
(而此詩亦云河堤决東郡老弱隨驚湍詩意相類大抵言當世之士齪齪無能為國慮者)
齪齪當世士所憂在飢寒但見賤者悲不聞貴者歎(音灘)
大賢事業異遠抱非俗觀報國心皎潔念時涕汍瀾(韓曰)
(選歐陽堅石詩揮筆涕汍瀾)妖姬坐左右柔指發哀弹(韓曰潘安仁笙賦輟張女)
(之哀弹弹音壇)酒肴雖日陳感激寧為歡秋隂欺白日(欺一作蔽)
泥潦不少乾(韓曰宋玉九辨皇天滛溢而秋霖兮后土何時而得乾)河隄决東郡
(東郡滑州見題注)老弱隨驚湍(祝曰湍急瀨孟子性猶湍水湍化端切)天意固有
屬(一作以一作謂)誰能詰其端願辱太守薦得充諫諍官排雲
呌閶闔(祝曰閶闔天門楚辭排閶闔而望予閶音昌闔音盍)披腹呈琅玕(琅玕美玉)
致君豈無術自進誠獨難
五百家注昌黎文集卷二
