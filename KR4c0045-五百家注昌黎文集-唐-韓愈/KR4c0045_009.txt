五百家注昌黎文集卷九
宋魏仲舉編
律詩
題楚昭王廟
(孫曰昭王名軫楚平王子以魯昭公二十七年即位哀公六年卒在位二十七年樊曰廟)
(在襄州宜城縣公縣驛記云驛東北有井傳是昭王井井東北數十步有楚王廟舊廟屋)
(極宏盛今惟草屋一區每歲十月民相率祭其前與此詩合)
丘園滿目衣冠盡(園一作墳)城闕連雲草樹荒猶有國人懷
舊德一間茅屋祭昭王
宿龍宫灘
(樊曰灘不詳所在詩意則公自陽山徙掾江陵與張功曹竢命于柳而作)
浩浩復湯湯(音商)灘聲抑更揚(補注魯直云退之裁聽水句尤見工所謂浩浩湯湯)
(抑更揚者非安客裏夜卧飽聞此聲安能周旋妙處如此耶)奔流疑激電驚浪似浮
霜夢覺燈生暈(孫曰暈日月旁氣燈暈亦然暈于郡切)宵殘雨送凉如何
連曉語只是說家鄉(蔡本作一半是思鄉)
义魚招張功曹
(集注周官以時簎魚鄭玄云以扠刺泥中取之張功曹署也公與署俱自御史出為南方)
(縣公連州陽山署郴州臨武以順宗即位赦俱徙掾江陵公法曹署功曹公于是出嶺至)
(郴與署俱竢新命于郴而作其後公在江陵祭李郴州有云投叉魚之短韻愧韜瑕而舉)
(秀竢新命于衡陽費薪芻于館候此其證也)
叉魚春岸闊此興在中宵大炬然如晝長船縛似橋深窺沙
可數(所矩切)静搒水無搖(搒進船也本音謗又北孟切)刃下那能脫(刃一作手)波
間或自跳中鱗憐錦碎(憐一作疑)當目訝珠銷迷火逃翻近驚人
去暫遥(暫一作不)競多心轉細得雋語時囂(孫曰左傳得雋曰克雋謂豪俊囂宣也雋)
(與俊同囂虛驕切)潭罄知存寡舷平覺獲饒(孫曰舷船邊饒多也舷音賢)交頭疑
湊餌(湊奔湊也)駢首類同條(孫曰同條同罪也)濡沬情雖密(樊曰莊子泉涸魚相與處)
(于陸相呴以濕相濡以沬)登門志已遼(孫曰辛氏三秦記曰河津一名龍門水險不通魚鼈不能上上則為)
(龍故云龍門登門謂登此龍門也韓曰後漢李膺傳登龍門注云江海大魚集龍門下數千不得上上則為龍志字一本)
(作事)盈車欺故事(孫曰列子詹何引盈車之魚于百仞之淵孔叢子衛人釣魚于河得魚焉其大盈車)飼
犬驗今朝(孫曰鹽鐵論曰彭蠡之濱以魚飼犬樊曰杜子美黃魚詩脂膏兼飼犬飼音伺)血浪凝
猶沸腥風遠更飄盖江烟羃羃(羃羃深貎羃莫狄切)迴棹影寥寥
(迴一作拂)獺去愁無食(祝曰獺水狗也獺他達切)龍移懼見燒如棠名
既誤(韓曰左傳隱公五年如棠觀魚書公矢魚于棠非禮也棠魯地名)釣渭日徒消(樊曰)
(史記吕尚年老以魚釣奸周西伯西伯出獵果遇于渭之陽載與歸立為師)文客驚先賦篙
工喜盡謠(篙工舟師也祝曰選篙工檝師篙音高)膾成思我友觀樂憶吾
僚(孫曰吾僚即謂張功曹)自可捐憂累何須強問鴞(孫曰賈誼鵩賦曰問于子)
(鵩余去何之楚人命鴞曰鵩不祥鳥也鴞音梟)
李員外寄紙筆
(韓曰公貶陽山過郴州謁李使君明年以黃柑遺李李寄以紙筆公作此詩以謝其後祭)
(郴州李使君文云包黃柑而敢辭獲紙筆之雙貿謂此也樊曰柳子厚在永州亦有楊尚)
(書寄郴筆之作郴豈出筆耶)
題是臨池後(韓曰張芝伯英善草書凡家之衣帛必先書而染練之臨池學書池水盡黑寸紙不)
(遺韋仲將謂之草聖)分從起草餘(孫曰漢制尚書郎掌天子制詔起草禁中)兔尖針莫
並(兔尖謂筆)繭淨雪難如(韓曰繭淨繭紙也羲之製蘭亭乘興而書用蠶繭紙補注建中初曰)
(本使者興能獻方物興能善書其紙似繭而澤人莫識繭吉典切)莫怪慇懃謝虞卿正
著書(樊曰虞卿著虞氏春秋太史公曰虞卿非窮愁亦不能著書以自見于世此公所以自比也)
次同冠峽
(樊曰公有同冠峽詩與此詩凡二章皆赴陽山時作故一云因囚念輕矯一云無心思嶺)
(北也次同冠峽他本作次巫冠峽)
今日是何朝天晴物色饒(饒多也)落英千尺墮(孫曰落英落花)遊
絲百丈飄(孫曰遊絲蛛絲)泄乳交巖脈(孫曰泄乳泉水)懸流揭浪標(揭音)
(羯又桀朅二音)無心思嶺北猿鳥莫相撩
張署詩
(補注唐本有此詩按公集贈張十一工曹署詩頗多而署詩絶不可見可見者惟此篇故)
(錄之)
九疑峯畔二江前戀闕思歸日抵年白簡趨朝曾並
命蒼梧左宦亦聯翩鮫人遠泛漁舟火鵩鳥閒飛霧
裏天渙汗幾時流率土扁舟直下共歸田
答張十一功曹(張詩見上)
山淨江空水見沙哀猿啼處兩三家篔簹競長纖纖筍
(孫曰篔簹竹名異物志曰篔簹生水邊長數丈圍一尺五六寸一節相去六七寸或相去一尺廬陵界中有之)
(祝曰選其竹則篔簹箖箊韓曰郭璞江賦桃枝篔簹實繁有叢篔音云簹音當)躑躅初開豔
豔花(孫曰羊躑躅花名)未報恩波知死所莫令炎瘴送生涯吟
君詩罷看雙鬢斗覺霜毛一半加(補注任子淵云斗覺詩中健語也前輩多)
(使退之詩有此句東坡詩黃昏斗覺羅裳薄少游詩斗覺西南壯後山詩斗覺文字生清新)
郴州祈雨
(祝曰桂陽郡即今之郴州盖古之郴縣史記乃使徙義帝長沙郴縣是也公時在州作此)
(郴音琛)
乞雨女郎魂(孫曰女郎神明)炰羞潔且繁(孫曰炰炙也詩炰炙芬芬炰音庖)廟
開鼯鼠呌(孫曰爾雅鼯鼠狀如蝙蝠飛而且乳亦名飛生)神降越巫言(孫曰史記漢武)
(帝令越巫立越祠祝越巫者越國之巫也韓曰越巫立祠天神上帝百鬼以雞卜事亦見史記)旱氣期
銷蕩隂官想駿奔(孫曰隂官冥官駿疾也書駿奔走執豆籩)行看五馬入(洪曰)
(古樂府云五馬立踟蹰禮天子六馬左右驂三公九卿駟馬右騑漢制九卿則中二千石亦右騑太守有功德)
(者亦秩中二千石王成乃有右騑故以五馬為太守美稱東朔外傳郡守駟馬駕車一馬行春衞宏輿服志諸)
(侯駟馬附以一馬南史柳景元兄弟五人並為太守時人語曰柳氏門庭五馬逶迤謝靈運為永嘉太守常以)
(五馬自隨立五馬坊五馬亭載于圖記)蕭颯已隨軒(韓曰後漢鄭巨君為淮陰太守政不煩苛)
(天旱行春隨車致雨)
湘中酬張十一功曹
(集注湘水名湘中即謂郴州郴在江南西道于古為越地公祭張十一文云予出嶺中君)
(竢州下州下即謂郴也公時自連州來張竢公于郴與之共離郴也故詩意及焉)
休垂絶徼千行淚(祝曰徼謂邊徼前漢南至䍧牱為徼注謂以木石水為界徼音呌絶)
(字一本作越)共泛清湘一葉舟今日嶺猿兼越鳥可憐同聽
不知愁
郴口又贈二首
(郴口見上注樊曰張芸叟嘗謫于郴及離郡有詩略云歸舟已屬張公子别酒空煩李使)
(君正引用此意張公子見公此作李使君則見公祭郴州李使君文)
山作劒攅江瀉鏡(攅聚也攅音㠝)扁舟斗轉疾于飛(孫曰斗轉如星)
(斗之轉)迴頭笑向張公子(張署)終日思歸此日歸
雪颭霜翻看不分(颭職琰切雪一作雲)雷驚電激語難聞㳂崖宛
轉到深處何限青天無片雲(青一作清)
題木居士二首
(樊曰張芸叟木居士詩序云耒陽縣北㳂流二三十里鼇口寺即退之所題木居士在焉)
(元豐初縣令禱旱無雨析而薪之今所存者乃寺僧刻而更為之予過而感焉云云)
火透波穿不計春根如頭面幹如身偶然題作木居士
便有無窮求福人
為神詎比溝中斷(孫曰為神謂祀以為神莊子百年之木破為犧尊青黃而文之其斷在溝)
(中比犧尊于溝中之斷則美惡有間矣其于失性一也)遇賞還同爨下餘(孫曰賞識也後)
(漢蔡邕在吳吳人有燒桐以爨者邕聞火烈之聲知其良木因請而裁為琴果有美音而其尾猶焦故人名為)
(焦尾琴云)朽蠧不勝刀鋸力(韓曰論語朽木不可雕也)匠人雖巧欲何如
晚泊江口
(自陽山還過湘中作下詩同)
郡城朝解纜(纜維舟索樊曰解纜即前郴口詩所謂扁舟斗轉疾于飛者也纜音濫)江岸
暮依村二女竹上淚(韓曰張華博物志舜死二妃淚下染竹竹即斑妃死為湘水神故曰)
(湘妃竹)孤臣水底魂(樊曰史記屈原仕楚懷王為上官大夫所讒王終不悟于是懷石自投汨)
(羅以死)雙雙歸蟄燕(蟄藏也)一一呌羣猿(呌呼也)迴首那能語
(能一作聞)空看别袖翻
湘中
(樊曰公此詩謂屈原也)
猿愁魚踊水翻波(踊一作躍)自古流傳是汨羅(樊曰賈誼弔屈原賦云側)
(聞屈原兮自湛汨羅顔師古注汩水名在長沙羅縣故曰汨羅孫曰羅縣名屬長沙郡北帶汩水㳂汩西北去)
(縣三十里有屈潭即屈原自沈處祝曰說文長沙汨羅淵屈原所沈之水汩音覓)蘋藻滿盤無
處奠(盤一作船)空聞漁父叩舷歌(舷船邊也韓曰屈原有漁父篇其終曰漁父莞爾而)
(笑鼓枻而去歌曰云云舷音賢)
别盈上人
(韓曰盈即誡盈也居衡山中院見柳集公自陽山迴至衡湘與盈别去祝融乃衡山五峯)
(之一也)
山僧愛山出無期俗士牽俗來何時祝融峯下一迴首
即是此生長别離
喜雪獻裴尚書
(孫曰尚書名均字君齊貞元十九年五月自荆南行軍司焉為本鎮節度使以功加吏部)
(尚書公時為其府法曹參軍作此詩獻之)
宿雲寒不卷春雪堕如簁(孫曰簁下物竹器簁所宜切)騁巧先投隙
潜光亂入池(亂一作半)喜深將策試(策杖也)驚密仰檐窺自下
何曾汚(孫曰揚子自下者人高之)增高未見危(孫曰子曰高而不危)比心明可
燭拂面愛還吹妬舞時飄袖(韓曰張衡舞賦裾似飛燕䄂如迴雪)欺梅併
壓枝(韓曰陳子良春雪詩欲妬梅將柳故落早春中)地空迷界限砌滿接高卑
浩蕩乾坤合霏微物象移為祥矜大熟(為一作驗)匝澤荷平
施(匝一作布)已分年華晚猶憐曙色隨氣嚴當酒暖(一作換)灑
急聽窗知(補注邵氏聞見錄云荆公嘗以力去陳言誇末俗可憐無補費精神薄退之然其詠雪則)
(云借問火城將策試何如雲屋聽窗知皆用退之句也去古人陳言以為非用古人陳言乃為是耶)照耀
臨初日玲瓏滴晚澌(澌流水也澌音斯)聚庭看嶽聳(孫曰嶽山嶽聳高也)
掃路見雲披陣勢魚麗遠(孫曰桓五年左氏鄭人為魚麗之陳魚麗者如魚貫之狀)
(韓曰兵法有魚麗陣麗音离)書文鳥篆竒(韓曰書序疏蒼頡造書觀于鳥迹因而遂滋則謂之)
(字孫曰書有八體五曰蟲書為蟲鳥之形施于幡信謂之鳥篆)縱歡羅豔黠(孫曰豔黠美婦)列
賀擁熊螭(孫曰熊螭將士)履弊行偏冷(孫曰史記東郭先生久待公車貧寒衣履不完)
(行雪中履有上無下足盡踐地)門扄卧更羸(孫曰錄異傳時大雪積地丈餘洛陽令身出案行見)
(人家皆除雪出有乞食者至袁安門無有行路謂安巳死令人除雪入戶見安僵卧問何以不出安曰大雪人)
(皆餓不宜干人令以為賢舉為孝廉)悲嘶聞病馬(一作鳥)浪走信嬌兒竈静
愁烟絶絲繁念鬢衰擬鹽吟舊句(樊曰世說謝太傅對雪内集公曰白雪紛)
(紛何所似兄子胡兒曰散鹽空中差可擬兄女曰未若柳絮因風起)授簡慕前規(樊曰謝靈運雪)
(賦曰梁孝王遊于兔園密雪下授簡于司馬大夫曰抽子秘思騁子妍詞為我賦之)捧贈同燕石
(孫曰闞子曰宋之愚人得燕石于梧臺之東歸而藏之以為寶有客聞而觀之掩口而笑曰此燕石也與瓦礫)
(不殊公言此者以自喻其詩)多慚失所宜
春雪
(樊曰沈存中云杜子美詩紅稻啄餘鸚鵡粒碧梧棲老鳳凰枝語相反而意新退之雪詩)
(舞鏡鸞窺沼行天馬渡橋盖傚此體)
觀雪乘清旦(觀一作看)無人坐獨謠(孫曰爾雅徒歌曰謠)拂花輕尚起
落地暖初銷已訝凌歌扇(韓曰晉中書令王珉好捉白團扇其侍人謝芳歌之因以)
(為名班婕妤詠扇云所製齊紈素皎潔如霜雪云云又見陳子良詠雪云光映妝樓月花承歌扇風凌一作)
(陵)還來伴舞腰灑篁留密節(孫曰叢竹曰篁密一作半)著柳送長條
(著直略切)入鏡鸞窺沼行天馬渡橋(孫曰鸞窺沼則如入鏡馬度橋則如行天)徧
階憐可掬滿樹戲成搖江浪迎濤日風毛縱獵朝(孫曰江浪)
(風毛皆以喻雪)弄閒時細轉争急忽驚飄城險疑懸布(孫曰襄十年左)
(氏偪陽人縣布秦董父登之雪在城上其勢如此)砧寒未擣綃(綃生絲綃音消)莫愁
陰景促夜色自相饒(夜一作月)
聞梨花發贈劉師命
(韓曰公集有劉生詩云陽山窮邑惟猿猴手持釣竿遠相投師命盖陽山時客也樊曰此)
(聞梨花發贈師命云欲將君去醉如何已而梨花下贈師命云今日相逢瘴海頭則與劉)
(醉于花下矣皆陽山詩也)
桃蹊怊悵不能過(孫曰史記桃李不言下自成蹊蹊一作溪怊一作惆)紅豔紛紛
落地多聞道郭西千樹雪欲將君去醉如何
春雪間早梅(間一作映)
梅將雪共春彩豔不相因逐吹能争密排枝巧妬新誰
令香滿座獨使淨無塵芳意饒呈瑞寒光助照人玲瓏
開已徧點綴坐來頻那是俱疑似須知兩逼真熒煌初
亂眼浩蕩忽迷神未許瓊華比(孫曰詩尚之以瓊華乎而瓊者美玉其色光華)
(故曰瓊華)將從玉樹親(孫曰揚雄甘泉賦翠玉樹之青葱兮壁馬犀之瞬目漢武帝故事曰上起)
(神屋前庭植玉樹珊瑚為枝碧玉為葉)先期迎獻歲(韓曰楚詞獻歲發春)更伴占兹
辰(一作晨)願得長輝映輕微敢自珍
梨花下贈劉師命
(注見前聞梨花發題下)
洛陽城外清明節百花寥落梨花發今日相逢瘴海頭
共驚爛漫開正月
和歸工部送僧約
(集注歸登字冲之順宗為太子時侍讀及即位超拜給事中遷工部侍郎僧約荆州人劉)
(夢得亦有贈别約師詩略云荆州人市井生而雲鶴性)
早知皆是自拘囚不學因循到白頭汝既出家還擾擾
何人更得死前休(得一作向)
入關詠馬
(韓曰公自江陵召拜國子博士入藍關作)
歲老豈能充上駟(孫曰史記孫武謂田忌曰以君下駟與彼上駟上駟良馬也)力微
當自慎前程不知何故翻驤首(驤低昂也驤思良切)牽過關門
忘一鳴(忘字舊本作妄是)
早春雪中聞鶯
(洪曰北地春晚方聞鶯此詩盖南遷時作也)
朝鶯雪裏新雪樹眼前春帶澁先迎氣侵寒已報人共
矜初聽早誰貴後聞頻暫囀那成曲孤鳴豈及辰風霜
徒自保桃李詎相親寄謝幽棲友辛勤不為身
木芙蓉
(孫曰水生者為水芙蓉木生者為木芙蓉爾雅曰菡萏芙蓉也此所謂水芙蓉也)
新開寒露叢遠比水間紅(孫曰水間紅即菡萏間一作邊)豔色寧相
妬嘉名偶自同採江官渡晚搴木古祠空(補注古詩云涉江採芙蓉)
(故名採江楚詞云搴芙蓉兮木末故云搴木洪曰或作採江秋節晚搴木古祠空又作秋江官渡晚搴木古祠)
(空皆後人妄改耳搴作褰亦非是)須勸勤來看(須勸一作願得)無令便逐風
題張十一旅舍三詠
(樊曰公自陽山與張十一徙掾江陵道潭州而作以其詠井云賈誼宅中今始見知之)
榴花
五月榴花照眼明枝間時見子初成可憐此地無車馬
顛倒青苔落絳英(絳赤色英花也)
井
賈誼宅中今始見(孫曰括地志云賈誼宅在長沙縣南三十步湘水記云賈誼宅中有一井)
(誼所穿之極小而深上斂下大其狀如壺樊曰水經注云長沙縣西陶侃廟傳是賈誼宅地中有一井是誼所)
(穿杜詩長懷賈傳井依然)葛洪山下昔曾窺(孫曰葛洪字稚川其井在今柳州)寒泉
百尺空看影正是行人暍死時(祝曰前漢夏大旱民多暍死注云中暑而死)
(暍音謁)
蒲萄
新莖未徧半猶枯高架支離到後扶(到或作倒)若欲滿盤堆
馬乳(韓曰蜀本圖經本草蒲萄注子有似馬乳者若字一本作君)莫辭添竹引龍鬚
峽石西泉
(孫曰此詩舊本以次張十一旅舍三詠後盖永貞元年道衡潭之荆而行)
居然鱗介不能容(韓曰周禮川澤宜鱗物墳衍宜介物)石眼環環水一鍾
聞說旱時求得雨祗疑科斗是蛟龍(孫曰爾雅科斗蝦蟇子)
梁國惠康公主挽歌二首
(孫曰公主憲宗長女始封普寧徙封永昌元和二年下嫁于季友及卒追封梁國公主諡)
(曰惠康今作凉國誤)
定諡芳聲遠(諡即惠康)移封大國新(封即梁國)巽宫尊長女(孫曰易巽)
(為長女)台室屬良人(孫曰季友之父頔為相故云台室良人季友也)河漢重泉夜
(孫曰史記秦始皇葬以水銀為百川江河大海皆墓中為之重泉九泉也)梧桐半樹春(孫曰梧桐)
(半生半死半樹春者以言公主死獨季友存爾)龍轜非厭翟(祝曰轜喪車名前漢此似轜車孫曰)
(周禮王后五輅重翟錫面朱總厭翟勒面繢總厭翟平時所乘車也轜音而厭于陟切翟丁歷切)還輾
禁城塵(輾轉也輾之輦切)
秦地吹簫女(樊曰列仙傳秦穆公女字弄玉時有簫史善吹簫弄玉好之公以妻焉遂教弄玉作)
(鳳鳴居數年鳳凰來止其屋一旦夫妻皆隨鳳凰飛去)湘波鼓瑟妃(樊曰屈原遠遊云二女御)
(九韶歌使湘靈鼓瑟兮令海若舞馮夷二女舜二妃堯之女也)佩蘭初應夢(韓曰左傳鄭文公有)
(妾曰燕姞夢天使與已蘭曰以是為而子既而文公見之與之蘭而御之生穆公名曰蘭)奔月競淪
輝(孫曰淮南子羿請不死之藥于西王母羿妻常娥竊而奔月是為蟾蜍競字合作竟)夫族迎魂
去宫官會葬歸從今沁園草(孫曰沁水公主漢光武皇帝女竇憲女弟為皇后憲)
(恃宫掖勢以賤直奪公主園沁園者沁水公主園也沁七鴆切)無復更芳菲
和崔舍人詠月二十韻
(崔羣字敦詩元和間為中書舍人樊曰韋絢劉公嘉話載夢得語云韓十八愈謂李二十)
(六程曰崔大羣往還二十餘年不曾說著文章然公集有與崔羣書贈崔大補闕詩至是)
(又有和篇未嘗不說及文章也嘉話非誤耶韓曰公時以職方員外郎下遷國子博士故)
(其落句云獨有虞庠客無由拾落蓂意謂職在虞庠去堯階遠矣)
三秋端正月(孫曰端正月謂中秋月)今夜出東溟對日猶分勢(孫曰)
(謂月初出時)騰天漸吐靈未高蒸遠氣半上霽孤形赫奕當
躔次(孫曰躔次日月所行之次)虚徐度杳冥長河晴散霧(孫曰長河天漢)列
宿曙分螢(祝曰前漢郎官上應列宿宿音秀)浩蕩英華溢蕭疎物象泠
池邊臨倒照簷際送横經花樹參差見臯禽斷續聆
(孫曰詩鶴鳴于九臯臯澤也臯禽謂鶴也)牖光窺寂寞砧影伴娉婷(祝曰娉婷)
(和色也杜詩赤節引娉婷娉普丁切婷徒寧切)幽坐看侵戶閒吟愛滿庭輝
斜通壁練彩碎射沙星清潔雲間路空凉水上亭淨堪
分顧兔(韓曰楚詞厥利維河而顧兔在腹顧兔月中兔也)細得數飄萍山翠相
凝綠林煙共羃青過隅驚柱側當午覺輪停(孫曰午夜半)屬
思摛霞錦(孫曰摛舒也屬之欲切)追歡罄縹缾(孫曰縹青白色縹普沼切)郡
樓何處望(孫曰謝眺有宣城郡樓中望月詩郡樓即謂宣城郡樓也)隴笛此時聽右
掖連台座(韓曰應邵漢官儀曰左右曹受尚書事前世文士以中書在右因謂中書為右曹又稱西)
(掖)重門限禁扄(孫曰易重門擊柝以待暴客)風臺觀滉瀁(滉一作洸音晃)冰
砌步青熒(祝曰選眩燿青熒熒音螢)獨有虞庠客(韓曰禮記有虞氏養國老于上)
(庠養庶老于下庠孫曰庠者虞時學名公為國子博士故云虞庠客也)無由拾落蓂(孫曰白虎)
(通曰日磨得其分則蓂莢生于階間蓂莢者樹名月一日一莢生十五日畢十六日一莢去三十日畢亦見帝)
(王世紀)
詠雪贈張籍
(樊曰此詩或云自松篁遭挫抑以下等語專以譏時相故終以其意謂張籍曰惟子能諳)
(爾諸人得語哉又曰莫煩相屬和傳示及提孩其有所譏也審矣)
祇見縱横落寧知遠近來飄颻還自弄歷亂竟誰催座
暖銷那怪池清失可猜坳中初盖底(孫曰莊子覆坯水于坳堂之上坳地)
(窊下也坳于交切)垤處遂成堆(孫曰垤螘冡補注劉貢父云歐陽永叔與江鄰幾論此詩以隨)
(車翻縞帶躍馬散銀杯為不工而以坳中初盖底垤處遂成堆為勝且謂未知得韓意否垤徒結切)慢
有先居後(慢恃也)輕多去却迴度前鋪瓦隴(瓦隴瓦溝)奔發積
牆隈(隈牆曲也奔發一作發本)穿細時雙透乘危忽半摧舞深逢坎
井(坎陷也)集早值層臺(層級也)砧練終宜擣階紈未暇裁(紈紈)
(素)城寒粧睥睨(孫曰睥睨城上女牆睥匹詣切睨妍計切二字合從土作埤堄)樹凍
裹莓苔片片勻如翦紛紛碎若挼(挼以手摩物挼乃禾切又奴禾切)定
非燖鵠鷺(燖湯中瀹肉燖徐廉切)真是屑瓊瑰(祝曰瓊瑰石次玉詩瓊瓌玉佩孫曰)
(鵠鷺瓊瓌皆取其白色補注王氏麈史云說文以瓊為赤玉比見人詠白物多用之韓愈雪詩真是屑瓊瓌又)
(今朝踏作瓊瓌跡别有所稽耶豈用之不審也瑰姑回切一作瓌)緯繣觀朝萼(孫曰楚詞忽緯)
(繣其難遷注緯繣乖戾也萼花附緯音煇繣音畫)冥茫矚晚埃(曯視也音燭)當窗恒
凜凜(窗一作爐)出戶即皚皚(祝曰皚皚霜雪白貎選涉積雪之皚皚皚五來切)壓野
榮芝菌(芝菌糞土上英菌巨隕切壓字一作潤)傾都委貨財(委弃也)娥嬉華
蕩瀁(孫曰娥姮娥嬉遊也淮南子羿請不死之藥于西王母其妻姮娥竊之奔月宫華月色)胥怒
浪崔嵬(孫曰胥伍子胥吳越春秋曰吳王賜子胥劔子胥遂伏劔而死王乃取其尸盛以鴟夷投之江)
(子胥因隨波揚流成濤激岸隨潮來往崔嵬浪高貌)磧迥疑浮地(祝曰磧水渚之有石前漢下磧)
(歷之坻注磧歷沙石之貌也磧七迹切)雲平想輾雷隨車翻縞帶(孫曰襄二十九)
(年左氏吳公子扎聘于鄭見子産如舊相識與之縞帶縞白色縞音杲)逐馬散銀杯萬屋
漫汗合(孫曰漫汗混合貌補注選布濩漫汗言廣大也漫音瞞汗音寒)千株照曜開
松篁遭挫折(折一作抑)糞壤獲饒培隔絶門庭遽(其據切)擠排
陛級纔(祝曰史記擠排莊助買臣孫曰纔僅也言僅有陛級存爾)豈堪禆岳鎮(孫曰岳五)
(岳鎮大山也周禮其山鎮曰云云是也禆益也)強欲效鹽梅隱匿瑕疵盡(孫曰左氏)
(瑾瑜匿瑕)包羅委瑣該(委瑣細也)誤雞宵呃喔(孫曰呃喔雞聲雞誤以為明故呃喔)
(也祝曰選良遊呃喔呃音厄喔音渥)驚雀暗徘徊浩浩過三暮悠悠帀
九垓(孫曰垓極也九州之極處曰垓祝曰風俗通十兆曰經十經曰垓國語天子之田九垓以食兆民)
(垓音該)鯨鯢陸死骨玉石火炎灰(孫曰書火炎昆岡玉石俱焚陸死骨火炎灰皆)
(以喻雪之狀如此)厚慮填溟壑高愁㨖斗魁(㨖刺也指也至也韓曰揚子雲甘泉)
(賦㨖北極之嶟嶟孫曰北斗第一至四為魁第五第七為摽㨖音致)日輪埋欲側坤軸
壓將頽(孫曰博物志地有三千六百軸)岸類長蛇攬(岸類一作堰似攬一作擾擾馴也)
陵猶巨象豗(豗鬭也豗音灰)水官夸傑黠(孫曰水官玄冥之屬)木氣怯胚
胎(孫曰木氣春氣胚胎初兆貌說文孕婦至一月日胚胎胚鋪杯切胎他來切)著地無由卷
連天不易推(他回切)龍魚冷蟄苦虎豹餓號哀巧借奢豪
便專繩困約災威貪陵布被(陵一作凌)光肯離金罍(孫曰詩我姑酌)
(彼金罍罍酒器以金為之有雲雷之象因名罍離一作雜)賞玩捐他事歌謠放我才
狂教詩硉矹(硉矹豪放貌硉勒未切矹五忽切)興與酒陪鰓(祝曰選潘岳曰敷藻)
(翰之陪鰓注奮怒貌鰓蘇來切或作毰毸鳥羽張貌)惟子能諳耳諸人得語哉
助留風作黨勸坐火為媒雕刻文刀利搜求智網恢莫
煩相屬和傳示及提孩
酬王二十舍人雪中見寄
(樊曰王二十舍人王涯也公赴江陵途中寄王二十補闕即其人涯公之同年友至是為)
(中書舍人以詩來寄或云王仲舒非也仲舒召為中書舍人時公正在袁州未幾即觀察)
(江西公尚在袁為作新修滕王閣記則此非仲舒明矣)
三日柴門擁不開階庭平滿白皚皚今朝蹋作瓊瑶跡
(孫曰詩投我以木桃報之以瓊瑶瓊瑶美玉也)為有詩從鳳沼來(鳳沼鳳凰池韓曰卞伯玉)
(中書郎詩云躍鱗龍鳳池揮翰紫宸裏又荀勖自中書遷尚書令人賀之曰奪我鳳凰池何賀之有王時為中)
(書故云補注從字一本作仙非是苕溪漁隱曰改從作仙則失詩題見寄之意沼一作佀亦非)
送侯喜
(韓曰公長慶元年有雨中寄張博士籍侯主簿喜之什此詩豈同時作歟喜時為國子主)
(簿公為祭酒故云長官也)
已作龍鍾後時者(韓曰廣韻龍鍾竹名世言龍鍾盖取此謂年老如竹之枝葉摇曳有不能)
(自恃也)懶于街裏蹋塵埃如今便别長官去直到新年衙
日來(孫曰衙謂請謁上官)
學諸進士作精衞銜石填海
(孫曰山海經炎帝之女名曰女娃游于東海溺而不反化為鳥名曰精衞銜西山木石以)
(填東海樊曰任昉述異記炎帝女溺死東海化為精衞自呼其名每銜西山木石填東海)
(一名誓鳥一名冤禽一名志鳥一名帝女雀)
鳥有償冤者終年抱寸誠(孫曰寸誠微誠也)口銜山石細心望
海波平渺渺功難見(渺渺海大貌)區區命已輕人皆譏造次
(孫曰語曰造次必于是注云急遽貌補注造次猶言不量力也)我獨賞專精豈計休無
日(休止也)惟應盡此生何慚刺客傳(孫曰史記有刺客傳記曹沬荆軻聶政等)
不著報讎名(著執略切)
酬振武胡十二丈大夫
(樊曰胡十二胡証也傳云河東人元和九年党項屢擾邊証以儒而勇由諫議大夫選拜)
(振武軍節度使道河中時趙宗儒為帥証以州民入謁因話錄亦云宗儒鎮河中証建節)
(赴振武過河中持制稱百姓獻詩云詩書入京國旌節過鄉關州里榮之此公詩所以有)
(煩縣令敬鄉人之句一本題中無丈字)
傾朝共羨寵光頻半歲遷騰作虎臣(孫曰詩矯矯虎臣言如虎之猛毅)
弩矢前驅煩縣令(孫曰前漢司馬相如使西南夷至蜀太守以下郊迎縣令負弩矢先驅蜀)
(人以為寵一本作戎旅暫停辭社樹)里門先下敬鄉人(韓曰萬石君徙居陵里内史慶醉歸)
(入外門不下車萬石君責曰内史貴人入閭里里中長老皆走匿而内史坐車自如固當迺謝罷慶慶及諸中)
(子弟入里門趨至家)横飛玉盞家山曉(飛舉也)遠蹀金珂塞草春(孫曰)
(躞蹀行貌謂行春也祝曰楚詞衆踕蹀而日進珂苦何切蹀音牒)自笑平生誇膽氣不
離文字鬢毛新(孫曰此公自謂也)
和庫部盧四兄曹長元日朝迴
(盧四名汀字雲夫公時為考功郎中作洪曰國史譜云兩省相呼為閤老尚書丞即相呼)
(為曹長郎中員外御史遺補相呼為院長上可兼下下不可兼上惟御史相呼為端公然)
(退之呼盧庫部為曹長張功曹為院長則上下亦通稱也)
天仗宵嚴建羽旄(孫曰仗器也天仗謂天子儀衞宵嚴夙設也羽旄以鳥羽為旌旗也周禮)
(全羽為旞析羽為旌是也)春雲送色曉雞號(謂黎明也)金鑪香動螭頭暗
(孫曰唐會要曰漢柏梁殿災越巫言海中有魚虬尾似鴟激浪則降雨遂作像于屋以厭火災亦作螭字言香)
(烟之盛至螭頭昏暗也韓曰唐制起居郎舍人分侍左右夾香案立直第二螭首和墨濡筆即㘭處時號螭頭)
(見百官志)玉佩聲來雉尾高(孫曰雉尾扇名天子出則御者持之引于庭上殷高宗有雉雊)
(之祥後章服多用翟羽故有雉尾漢乘輿服之高舉也樊曰唐制人君舉動必以扇雉尾障扇四小團雉尾扇)
(四方雉尾扇十二見儀衞志)戎服上趨承北極(孫曰北極帝庭)儒冠列侍映
東曹(韓曰謂文武兩班也)太平時節身難遇郎署何須歎二毛(孫曰)
(漢武故事曰武帝輦過郎署見顔駟尨眉皓髮曰叟何時為郎何其老答曰臣文帝時為郎文帝好文而臣好)
(武至景帝好美而臣貌醜陛下即位好少而臣老是以三世不遇故老于郎署上感其言以為會稽都尉左氏)
(不擒二毛二毛黑白相半樊曰潘安仁秋興賦余春秋三十有二始見二毛以太尉掾兼虎賁中郎將寓直于)
(散騎之省)
寒食直歸遇雨
(唐本箋云元和十年公時以考工郎中知制誥歸作此)
寒食時看度(孫曰荆楚歲時記去冬至一百五日即有疾風甚雨謂之寒食)春遊事已
違風光連日直隂雨半朝歸不見紅毬上(孫曰劉向别錄曰蹋鞠黃)
(帝所造本兵勢也或云起于戰國鞠與毬同紅毬者以紅帛為之)那論綵索飛(孫曰古今藝術)
(圖曰北方山戎寒食日用鞦韆為戲以習輕趫者綵索即謂此鞦韆之戲也)惟將新賜火(樊曰)
(周官司烜氏仲春以木鐸巡火禁于國中為季春將出火也後此乃以介子推焚死人至時一月寒食不敢烟)
(爨東漢周舉為太原始變其俗三日而止孫曰周禮季春出火即賜火也)向曙著朝衣(著直略切)
送李六協律歸荆南
(孫曰李協律翺也公常量移為江陵法曹參軍故此詩首言羈遊處云)
早日羇遊所春風送客歸柳花還漠漠江燕正飛飛(補注)
(高齋詩話云退之詩江燕正飛飛盖取老杜清秋燕子正飛飛)歌舞知誰在賓僚逐使
非(孫曰賓僚謂故時同僚使謂荆南節度)宋亭池水綠(韓曰杜子美詩曾聞宋玉宅每欲到)
(荆州荆州即江陵也公往在江陵寒食出遊有宋玉邊庭不見人之句)莫忘蹋芳菲
題百葉桃花
(韓曰知制誥時作)
百葉桃花晚更紅臨窗映竹見玲瓏(臨一作窺)應知侍史歸
天上故伴仙郎宿禁中(集注應劭漢官儀曰尚書入直臺廨中給侍史一人女侍史二)
(人皆選端正者侍史從至止車門還女侍史潔衱服執香爐燒薰以從入臺中給使護衣服也天上謂内庭公)
(以考功郎中知制誥寓直禁掖故云)
春雪
新年都未有芳華二月初驚見草芽白雪却嫌春
色晚故穿庭樹作飛花
戲題牡丹
(樊曰段成式酉陽雜俎云前史無說牡丹者惟謝康樂集言竹間水際多牡丹成式撿隋)
(朝㮔植法初不說牡丹則知隋朝花藥中所無也開元末裴士淹奉使回至汾州得白牡)
(丹一窠植于長興私第至德中馬僕射領太原各得紅紫二色者移于城中元和初猶少)
(今與戎葵角多少矣)
幸自同開俱隱約何須相倚鬭輕盈凌晨併作新粧面
對客偏含不語情雙燕無機還拂掠游蜂多思正經營
長年是事皆抛盡今日闌邊暫眼明
盆池五首
(洪曰劉貢父云退之古詩高卓至律詩雖可稱善要有不工者老翁真箇似童兒此真諧)
(語為戲耳或云盆池詩有天工如拍岸才添水數瓶一夜青蛙鳴到曉非意到不能作也)
老翁真箇似童兒汲水埋盆作小池一夜青蛙鳴到曉
(韓曰漢書顔師古注蛙似蝦蟇而長脚其色青)恰如方口釣魚時(方口地名一作枋)
莫道盆池作不成澫梢初種巳齊生從今有雨君須記
(有雨一作雨灑)來聽蕭蕭打葉聲(葉荷葉)
瓦沼晨朝水自清小蟲無數不知名忽然飛散無蹤影
(飛一本作分)唯有魚兒作隊行
泥盆淺小詎成池夜半青蛙聖得知(孫曰盆池初成青蛙巳至故如聖也)
(聖一作聽)一聽暗來將伴侣不煩鳴喚鬭雄雌(韓曰漢武帝元鼎五年秋)
(蝦蟇鬭孫曰言不煩雌雄鳴喚相和也)
池光天影共青青拍岸纔添水數瓶且待夜深乘月去
試看涵泳幾多星(涵泳游泳也樊曰此聯妙語也蘇内翰有涵星妍取此意云)
芍藥
(樊曰謝眺直中書省云紅藥當階翻公嘗和席八舍人云傍砌看紅藥至是知制誥直禁)
(中故亦有此)
浩態狂香昔未逢紅燈爍爍綠盤龍(孫曰紅燈爍爍以喻其花綠盤龍以)
(喻其葉)覺來獨對忽驚恐(蔡本作情驚恐)身在仙宫第幾重
和虢州劉給事使君三堂新題二十一詠(并序)
(孫曰開元中歧薛等五王迭為此州作三堂後刺史馬錫改作遂有名于世三堂者取臣)
(子在三之節)
虢州刺史宅連水池竹林往往為亭臺島渚(孫曰水中有山曰島)
(小洲曰渚渚沚也)目其處為三堂劉兄自給事中出刺此州在
任逾歲職修人治州中稱無事頗復增飾從子弟而遊
其間又作二十一詩以詠其事流行京師文士争和之
余與劉善故亦同作
新亭
湖上新亭好公來日出初水紋浮枕簟瓦影蔭龜魚
流水
汩汩幾時休(孫曰說文汩水流也祝曰淮南骨子混混汩汩汩于筆切又音)從春復到
秋祇言池未滿池滿強交流
竹洞
竹洞何年有公初斫竹開洞門無鎖鑰俗客不曾來
月臺
南館城隂闊東湖水氣多直須臺上看始奈月明何
渚亭
自有人知處那無步往蹤莫教安四壁面面看芙蓉(芙蓉)
(荷花)
竹溪(唐本作渚前亭)
藹藹溪流漫(一作慢)梢梢岸篠長(篠細竹也祝曰宋玉笛賦竒篠異篠篠先鳥)
(切)穿沙碧簳淨(簳古旱切)落水紫苞香
北湖
聞說遊湖棹尋常到此迴應留醒心處凖擬醉時來
花島
蜂蝶去紛紛香風隔岸聞欲知花島處水上覓紅雲
柳溪
柳樹誰人種行行夾岸高(行胡郎切)莫將條繫纜(纜輓船索纜力憾)
(切)著處有蟬號(著直略切)
西山
新月迎宵挂晴雲到晚留為遮西望眼終是懶迴頭
竹逕
無塵從不掃有鳥莫令彈若要添風月應除數百竿
荷池
風雨秋池上高荷盖水繁未諳鳴摵摵(祝曰摵摵隕落聲選盧子諒云)
(摵摵芳葉零潘岳秋興賦庭樹摵以灑落公詩又有摵摵井梧疎更殞之句摵音索)那似卷翻
翻
稻畦
卦布畦堪數(孫曰卦布者如八卦分布畦畦壟數所矩切卦布一本作罫圃)枝分水
莫尋魚肥知已秀(秀稻花也)鶴没覺初深
柳巷
柳巷還飛絮春餘幾許時吏人休報事公作送春詩
花原(一作源)
原上花初發公應日日來丁寧紅與紫慎勿一時開
北樓
郡樓乘曉上盡日不能迴晚色將秋至長風送月來
鏡潭
非鑄復非鎔泓澄忽此逢(泓烏宏切)魚鰕不用避祇是照蛟
龍
孤嶼
朝遊孤嶼南(祝曰嶼水中洲也選亂流趨孤嶼嶼音叙)暮戲孤嶼北所以
孤嶼鳥與公盡相識
方橋
非閣復非船可居兼可過君欲問方橋方橋如此作(祝曰)
(廣韻作造也吳人以作為佐)
梯橋
乍似上青冥(青冥青霄)初疑躡菡蓞(菡蓞荷花)自無飛仙骨欲度
何由敢(孫曰橋如梯狀故云)
月池
寒池月下明新月池邊曲若不妬清妍却成相映燭
遊城南十六首
(樊曰遊城南十六首未必一日所作編者集之云爾)
賽神
(孫曰賽謂禱賽字本作塞漢書郊祀志云冬塞禱祀廣陵厲王殺牛塞禱是也今作賽)
(賽悉代切)
白布長衫紫領巾(巾巾帨)差科未動是閒人麥苗含穟桑
生葚(孫曰穟秀也與穗同葚桑實詩食我桑黮懷我好音黮即葚字葚食荏切)共向田頭
樂社神
題于賓客莊
(孫曰于頔字允元元和八年為太子賓客樊曰公作此詩時頔死矣故其落句云云)
榆莢車前盖地皮(集注釋木云榆莢榆錢爾雅云白枌車前草名釋草云一名芣苢一名馬)
(舄郭璞云大葉長穗好生道邊江東呼為蝦蟇衣又陸機云馬舄一名車前一名當道喜在牛跡中生車尺)
(遮切)薔薇蘸水筍穿籬(孫曰薔薇花名蘸水謂垂在水中)馬蹄無入朱門
跡縱使春歸可得知(春歸謂春到也)
晚春
草樹知春不久歸(草樹草木也一本作草木)百般紅紫鬭芳菲楊
花榆莢無才思惟解漫天作雪飛
落花
已分將身著地飛(分扶問切)那羞踐蹋損光輝無端又被
春風誤吹落西家不得歸
楸樹二首
幾歲生成為大樹一朝纏繞困長藤誰人與脫青羅
帔看吐高花萬萬層
幸自枝條能樹立(幸自一作自幸)何煩蘿蔓作交加(孫曰蘿女蘿蔓草名)
(詩鳥與女蘿爾雅云一名兔絲)旁人不解尋根本却道新花勝舊花
風折花枝
浮豔侵天難就看清香撲地可遥聞(撲弼角切可字一本作只)春風
也是多情思故揀繁枝折贈君(故字一本作將又一本云故折花枝將贈君)
贈張十八助教
(孫曰張十八籍也時為四門國子助教)
喜君眸子重清朗(韓曰籍嘗病眼故云樊曰籍亦有詩云三年病眼今年校)攜手城
南歷舊遊忽見孟生題竹處相看淚落不能收(孫曰公與孟郊)
(嘗遊此有城南聯句在集中至是郊死矣郊以元和九年八月卒)
題韋氏莊
(樊曰城南韋曲在唐最盛名與杜陵相埒當時語曰城南韋杜去天尺五杜子美贈韋贊)
(善詩所謂時論同歸尺五天是也時莊巳衰矣故公所題詩語如此)
昔者誰能比今來事不同寂寥青草曲散漫白榆風架
倒藤全落籬崩竹半空寧須惆悵立(須一作知惆一作怊)飜覆本
無窮
晚雨
廉纖晚雨不能晴(廉纖細雨也一本作晩雨廉纖不能晴)池岸草間蚯蚓
鳴投竿跨馬蹋歸路纔到城門打鼓聲(門一作聞)
出城
暫出城門踏青草遠于林下見春山應須韋杜家家到
(韋杜見上注)只有今朝一日閒
把酒
擾擾馳名者誰能一日閒我來無伴侣把酒對南山(對一)
(作謝)
嘲少年
直把春償酒都將命乞花(乞與人物也乞音氣)祇知閒信馬不
覺誤隨車
楸樹
青幢紫盖立童童(孫曰幢幡幢也蜀先主傳舍東南角有桑樹童童如小車盖童童茂盛貌)
(幢傳江切)細雨浮烟作綵籠不得畫師來邈取(邈摹也邈莫角切)
(一本作貌取)定知難見一生中
遠興(一作遣興)
斷送一生惟有酒尋思百計不如閒莫憂世事兼身事
須著人間比夢間
贈同遊
(補注此篇今諸本去其辭而見于外集按舊本次風折花枝後或謂當在把酒下未詳姑)
(載于此以備十六章之詩)
喚起窗全曙催歸日未西無心花裏鳥更與盡情啼(洪曰)
(魯直云吾兒時每哦此詩而了不解其意自出峽來吾年五十八矣時春曉偶憶此詩方悟之喚起催歸二禽)
(名也古人于小詩用意精深如此況其大者乎盖其學問淵源有五石六鷁之旨催歸子規也喚起聲如人絡)
(絲圓轉清亮偏于春曉鳴江南謂之春喚補注復齋謾錄云予嘗讀唐顧渚山茶記曰顧渚山中有鳥如鸜鵒)
(而色蒼每至正二月作聲曰春起也三四月云春去也採茶人呼為喚春鳥然則喚起之名唐人說矣豫章不)
(舉為證何耶)
五百家注昌黎文集卷九
