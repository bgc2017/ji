御製樂善堂全集定本卷二十三
今體詩
御賜書經傳說彙纂恭紀二十二韻
帝治布寰瀛天心佑永清奉三宏建極得一允居貞禮
樂觀明備詩書悅性情石渠掄碩彦天禄聚羣英謂是
典謨語由来齊治程先朝曾纂輯今日重脩明諸子收
精粹羣言費品評孔門傳伏氏漢代著康成自合抽絲
細非如聚訟争紫陽經校定仲默幾研精多士承
明命儒臣殫悃誠午窗几上列乙夜案頭横幾歲青藜
照逾時全壁呈奎文光有蔚
聖語奥難名非僅筌蹄得將俾天地平惠民符保赤卜
相法調羔佑起明良盛栽培宅俊宏千秋傳治典萬國
仰躬行喜荷縹緗
賜恩叨雨露榮臚陳明國是往復繹歌𢋫識淺難窺秘
心虔等捧盈從知文治化海宇慶同聲
暮春喜雨
正是三農望雨時甘霖應候為頻施綠添香稻抽初穎
紅綻名花壓故枝澤被園林新似染膏流村落滑如脂
黃雲會見田疇盛大有人歌擊壌詩
恭和
御製三月三日得雨原韻
知時甘雨動春荄潤物流膏澤孔皆綠野空濛生意滿
平疇霡霂兆情諧豐亨景象占多慶晼晩風光喜更佳
自是
天心馨至治嘉祥允慰
一人懷
題十八學士圖
風虎雲龍自景從畫圖冠佩盛雍容緱山無客招王子
盡向瀛洲傲赤松
賦得春風傳我意
轉蕙催&KR1396;瑞靄紛十分春色占三分泠泠入律渾難識
習習過條静不聞岸柳待梳青碧縷池波欲縐綺羅紋
吹嘘到處皆生意傳我窗前大塊文
白鹿洞
李渤結廬後綘帷開紫陽經綸歸性命道德煥文章剖
析危微旨從容禮法場祗今傳鹿洞几席有餘香
花影
花散清隂傍砌移半疎半密影遲遲鵲飛空自周三匝
鷦羽應難借一枝輕護錦苔方掩映低臨文石更參差
香紅競逞尋常事那比風前月下姿
柳塘送春
惜春無計可稽遲花信更番欲盡時惟有柳枝低拂處
烟絲依舊戀清池
綠柳煙濃度鳥聲流光荏苒最關情年年春事成功後
消得長條幾送迎
夏雲
出岫還成岫從龍更似龍何當化霖雨沛澤潤三農
賦得秋水長天一色
天涵静碧水涵虚本色今朝見太初决眥空明無下鵠
印心澄徹有遊魚已包物象三千界不數玻璃萬頃餘
試想滄浪垂釣客一竿相對意如如
水中樓影
清池㶑灔映長空蘸影樓臺入水紅軒爽龍盤金鏡裏
觚稜鳳翥玉壺中仙翁宅近人難到帝子居遥路未通
眼底景光天外想畫圖一幅水晶宫
新秋夜雨
西風驅溽暑細雨送微寒洗竹枝逾綠經楓葉未丹乍
披襟颯爽不覺夜闌干秋色今多少来朝仔細看
九日
乾清宫侍宴恭紀
繡錯仙枝煥彩霞重陽侍宴佩萸華牋分
御筆親標韵席撤
皇恩别賜瓜一德賡歌仁夀世太和景象
聖人家獻詩爵躍追天保宴畢歸来日未斜
寒夜聞霜鐘
夢醒不成眠鐘鳴欲曙天一聲清夜氣到處警官聯繞
闕華紳肅趨朝玉珮傳披衣更危坐無逸誦終萹
題仙子圖
紫芝瑶草滿丹山特向高峯取次攀披荔不須霞作帔
帶蘿何用玉為鬟綠華去後留條脫洛浦逢時觧佩環
行地暫辭鸞鶴駕五銖衣袖接仙班
遊玉泉山見秋成誌喜
天未風吹溽暑清家家銍艾慶西成宜人爽氣山前景
載我扁舟畫裏行田父村頭閒共語牧童牛背笑相迎
年来屢見三秋稔擬報農祥慰
聖情
恭祝
皇父萬夀
太平天子應昌期五十欣逢獻夀時華渚波澄虹爛縵
瑶光霄燭月琉璃野農芹曝精誠會仙仗衣冠拜舞隨
正是太和充宇宙春暉照耀萬年枝
雍正已酉仲冬闕里
文廟上梁前二日慶雲見
上躬詣太學致祭恭紀二十四韻
化洽文明世風登熙皥時車書九有共禮樂萬方綏至
治乾坤應仁恩草木知崇儒欽往聖重道禮
先師特舉
臨雍典頻行釋奠儀宫墻新棟宇殿廡整罘罳(文廟以雍正甲)
(辰年重修)軒爽盤青鳳觚稜卧赤螭桷成輝玉磶杗立焕松
楣上瑞方呈日卿雲恰應期非烟籠紫閣似霧匝丹墀
掞藻流光遍懸華曳曜竒欎蓊承日麗糺縵布天垂文
運重離炳嘉祥衆目窺守臣封表進大吏露章随喜氣
三宫滿歡聲九陌馳龍墀涣大號
鳳詔凛如絲
聖德誠光被
宸衷益慎持命期勤
翠輦卜日展
鸞旗
詣學行殊典弘文答景禧因加登選額(恩旨明年會試加至四百名壬)
(子科鄉試十名加一名)用勵作新思藝苑薰風普膠庠膏雨滋唐
虞風更洽洙泗道逾彌玉燭綿
皇祚金甌鞏
帝基萬年綏福履端拱樂無為
留侯
博浪金椎中屬車圮橋遁跡得竒書坐謀帷幄追秦鹿
立定中原覆楚狙烏喙事成多變詐鴟夷功遂棄簮裾
復仇當日因韓出滅項興劉亦緒餘
郭汾陽
朱邸方酬盖世功蒼蠅猶惑曙雞中淮隂須讓全身策
諸葛應輸破敵雄涇覲惟聞一老卒宋盟祗用數家僮
中孚可信豚魚格博得朝恩泣令公
已酉冬十一月二十一日
皇父御書立身以至誠為本讀書以明理為先一聯
恩賜懸掛書齋以寓訓誨至意恭紀
文明雅化敷重譯咫尺
奎章賁玉除妙義直須十四字至言已勝萬千書
天顔有喜龍鸞動緗案承
恩雨露舒從此就將當益奮敢違提訓負居諸
臨池柳
皇州春色滿夹岸柳先知漸吐鵝黃色低臨鴨綠池每
當韶景麗偏沐好風吹入水分斜影含煙潤細枝波光
摇上下帶縷漾參差魚唼疑牽荇鶯梭欲織漪絮飛洲
點雪花落水添絲㶚岸空含雨章臺競逞姿何如上林
苑歲歲渥恩滋
行圍
春郊萌動沐陽和嫩草新抽翠欲波回首鳳城佳氣繞
林風時送牧童歌
芳圻剪剪草痕生柳浪聽鶯鶯未鳴獵騎雲馳心更惬
平原千頃不曾耕
春日雨後海子外行圍
雨後觀新柳垂絲帶玉珠村村生意足處處早春殊馬
健方堪騁鷹雛未解呼萬家烟火裏簔笠快何如
繡陌連芳嶼韶光十里繁綠深楊柳岸紅暗杏花村時
雨占年稔新晴愛日暄遊觀回勒晩殘照落柴門
青雲店民家見梁上雙燕偶興
春来吳楚方成别社到幽燕又見歸掠水塘邊相對語
採芳簾外故低飛欲尋謝宅迷長巷不借盧梁愛短扉
一任處堂巢自稳等閒竈突事應稀
楊柳風
江南二月麗晴暉楊柳風和乳燕飛堤上馬嘶芳草去
湖中帆帶夕陽歸柔條漫著遊人眼弱線頻牽過客衣
待到清明寒食後池塘輕絮又霏霏
顧孝廉蒙
聖恩特賜進士詩以賀之
薄海同歸雨露培宣尼寧獨鑄顔回得君初不緣多遜
及第今還勝柳開青𤨏班聯宵漏永彤墀臚唱慶雲来
會看五色生花筆長日揮毫視草臺
賦得鷺立蘆花秋水明
風起蘆洲鷺翿斜欲飛還竚水程賖凌波雪羽輕翻節
倒影羅紋皎奪花宛在伊人深白露幾分秋色淡明霞
遥看景物蒼茫意擬共鷗盟荻浦沙
九日講武恭紀
四海遍雍熙三秋閱虎羆代當全盛際節應大蒐時日
月中天麗旌旗曠野麾軍容森甲胄坰牧物黃驪爽氣
浮仙仗卿雲映
御帷虎賁争蹻蹻戎御盡師師拂劍霜華動彎弓月影
披馬嘶黃菊野鴈過白雲陲組練生光焰衡鑣中式儀
九宫羅畫戟六甲載雲旗舞鍔遊絲裊穿正閃電馳古
来歌七德今日炳重離
聖治輝千載
天威震四夷
鑾輿歸紫極扈從詠周詩
九日登高
節物推遷秋氣深重陽今日此登臨東籬露潤花將放
北塞風寒鴈有音氣爽天高秋颯沓山青水碧樹蕭森
松梢鶴韵和清瑟竹裏泉聲雜古琴吹帽還須窮絶壁
整冠且復盡前岑地寬自覺塵埃遠境静全無俗慮侵
白石卧雲苔漠漠青巗引徑洞沉沉已從蘭若聽僧梵
更雜寒村送旅砧觀海何湏登泰岱到山已足散胸襟
歸来觧却茱萸佩閒看東岡月上林
霜隼下晴臯
九臯秋氣肅沙淨水痕明蒼隼低青岫孤飛下碧泓摩
空盤勢矯收羽削風輕墉上無人射溟東幾度行攫拏
藏利爪爽豁湛圜睛萬里悠悠意金聲寄一鳴
夀五弟
繡線添端始桑弧慶履長雲書卿矞爛琯度褓襦香音
羽調分候天心復一陽慧根資豈弟醇意發文章著紙
霞朝麗揮毫玉夜光鴒原欣得侣鴈序愧先行願挹層
霄露言斟初度觴同携瞻紫極靄靄萃千祥
帝京雜詠
雪瓣初收放曉晴西山一帶湛虚明玉屏重叠玲瓏樣
若個神工造得成
歲臘欣逢蚤立春銀旛綵勝逐時新漫言春色知多少
寒谷陽回自此辰
兒童隊隊趁閒行市口新張賣畫棚不惜金錢多買取
歸来弟妹笑相迎
古禮原稱老婦祭於今禮拜祗諸男雲車龍馬昇天去
戶戶争傳二十三
大官清曉布
王言濟濟鵷行錫賚繁領得天庖鮮美味親朋會食說
君恩
君王錫福溥恩施鳳翥龍翔莫並竒頃刻漏聲傳玉箭
聯翩
御筆下彤墀
紛紛争向地爐邊添滿松枝颺碧煙熰歲成風傳自昔
一家烘煖話團圓
送舊迎新未得眠一番守歲列華筵却將舊學商量過
培飬新知勝往年
辛亥二月朔
皇父賜御書對聯恭紀
夹鍾應律普條風浩蕩春熙造化同雨露澤来三殿上
壁奎文降九天中漫言北海書稱健可識山陽句獨工
(聯句係唐人趙嘏詩)最是
萬幾無晷暇
恩頒宸翰荷無窮
辛亥仲春
上幸豐澤園演耕耤禮
上躬四推
命臣等終畝恭擬應制十韻
大地陽和淑景韶潛蘇土脉應風條洪鈞普扇百昌序
大造均舒萬物調
翠輦臨耕旗閃爍
金輿載駕玉鎪雕行行西苑停鸞輅泛泛天池盪畫橈
帝耒四推膏壤沃
皇躬一墢甫田遥先期已見寅恭懋終畝還思
教澤饒種布期生連理穗壠開願長九岐苖追思
聖祖觀耕地却值吾
皇演禮朝豐稔歲功九有遍太和景象萬方昭放勲久
頌
堯功茂恊帝重瞻
舜德超
西厰習射即事
行行西厰路猶賖習射非關玩物華怪底今朝寒料峭
平明宿雨濕桃花
拂柳穿花過小溪紫騮不用錦障泥東風可是能裁剪
飄灑香紅散馬蹄
西海清流漾碧鮮相將此日盪蘭船溶溶新漲春蕪合
始識分来自玉泉
佛手
天龍一指稱禪伯接引猶聞爪甲香瓶鉢罷持忘色相
珊瑚閒撇愛清凉靈根疑長兜羅樹慧質原生選佛場
何事全身藏丈六玻璃盤内笑拈芳
晩眺
沉沉暮色迷烟鬟高樓半出松篁間樵牧歸来晩燒起
駕鵝飛集斜陽閒窗開蝶逐花片入簾捲燕啄香泥還
極目芳菲將九十楊柳春風為掩關
丁香花
細葉纖英不染塵微風時度暗香勻兩般顔色分枝麗
四出瓊瑶著樹新淡洗露華披寳粟斜翻階影卧花茵
縱令百結猶須觧那鎻芳園荏苒春
銜製樂善堂全集定本卷二十三
