宋詩鈔卷六十三
内閣中書舍人吳之振編
范成大石湖詩鈔
元日
老來百味絮沾泥期會關身尚火馳幾夜鄉心歌枕處
今年脚力上樓時酒缸幸有乾坤大丹鼎何憂日月遲
莫道神仙無可學學仙猶勝簿書癡
體中不佳偶書
生平人比似維摩試比尫孱不啻過舊摘衰髯今雪徧
頻揩病眼轉花多從来世味聊復爾此去官身如老何
收拾頽齡如藥餌尚堪風月對婆娑
坐嘯齋書懷
老來窮苦事相違兀坐鈴齋竟日癡眼目昏緣多押字
胸襟俗為少吟詩月侵燈影吏方去春遍梅梢官未知
直待食新方紱帶明朝馬騎問陵陂
文書煙海困沉浮不覺盤跚百病侵偶問客年驚我老
忽聞鸎語歎春深今朝麥粒黃堪麪幾日秧田綠似針
除却一犂春雨足眼前無物可關心
曉起信筆
午枕汗如洗曉櫛氣梢蘇莎蛩試風露滿意鳴相呼倦
客感節物流光不蹲躇秋聲已如許殘暑何足驅人言
今歲熱迥與常歲殊此理恐未然豈不知頭顱年年有
三伏日日非故吾婆娑今尚可後當彌不如病骨須一
涼未暇惜居諸坐來有清思西風搖井梧
重九賞心亭登高
憶隨書劒此徘徊投老雙旌重把杯綠鬢風前無幾在
黃花雨後不多開豐年江隴青黃徧落日淮山紫翠來
飲罷此身猶是客鄉心却附晚潮回
春晚
荒園蕭瑟嬾追隨舞燕啼鸎各自私忩下日長多得睡
樽前花老不供詩吾衰久矣雙蓬髩歸去來兮一釣絲
想見籬東春漲動小舟無伴柳絲垂
重九獨坐玉麟堂
江上西風動所思又將清賞負東籬年年客路黃花酒
日日鄉心白鴈詩籠月秦淮無舊曲馳煙鍾阜有新移
人生笑口真稀闊况值官忙閔雨時
公退書懷
昨者騰章奏發倉今兹飛檄議驅蝗四無告者僅一飽
七不堪中仍百忙皦日自能臨俯仰浮雲寧解制行藏
求田問舍亦何有歲晚倦遊思故鄉
癸卯除夜聊復爾齋偶題
五夜燈花重東風角韻來雪慳衣未纊春作句多梅寂
歷羅門亞温黁藥鼎煨老嫌新歲換病喜舊星回鬱壘
先題板屠蘇後把杯書扉無健筆爆竹有寒灰餳楪牙
難膠椒盤眼倦開陳人仍憊卧身世兩悠哉
甲辰人日病中吟六言六首以自嘲
攅眉輒作山字啾耳惟聞水聲人應見憐久病我徧自
厭餘生
目慌慌蟻旋磨頭岑岑鼇負山筆牀久已均伏藥鼎何
時丏閒
政爾榮枯衛澁剛云人厄天窮歸咎四衝臨歲乞將九
曜過宫
復吉既愆七日泰來惟俟三陽歷日今頒寅正占星更
候農祥
有日猶嫌開牖無風不敢下簾報國丹心何似夢中抵
掌掀髯
壯歲喜新節物老來惜舊年華病後都盧不問家人時
換瓶花
上元紀吴下節物排諧體三十二韻
斗野豊年屨吴臺樂事并酒壚先疊鼔(歲後即旗亭先擊鼔不已以迎)
(節意)燈市蚤投瓊(臘月即有燈市珍竒者數人醵買之相與呼盧采勝者得燈)價喜膏
油賤祥占雨雪晴篔簹仙子洞(坊巷燈以連枝竹縛成洞門多處數十里)菡
蓞化人城(蓮花燈最多)檣炬疑龍見(舟人接竹危檣之表置一燈望之如星)橋
星訝鵲成(橋燈)小家厖獨踞(犬燈)高閈鹿雙撐(鹿燈)屏展輝雲
母(琉璃屏風)簾垂晃水精(琉璃簾)萬忩花眼密(萬眼燈以碎羅紅白相間砌成)
(工夫妙天下多至萬眼)千隙玉虹明(琉璃毬燈每一隙映成一花亦妙天下)薝葡丹
房桂(梔子燈)葡萄綠蔓縈(葡萄燈)方縑繙史册(生絹糊方燈畫史冊故事)
(圖人喜觀看)圓魄綴門衡(月燈)擲燭騰空穩(小毬燈時擲空中)推毬衮
地輕(大衮燈)映光魚隱見(琉璃壺瓶貯水養魚以燈映之)轉影騎縱横(馬騎)
(燈)輕薄行歌過顛狂社舞呈(民間鼔樂謂之社火不可悉記大抵以滑稽取笑)
村田蓑笠野(村田樂)街市管絃清(街市細樂)里巷分題句(每里門作)
(花燈題好句其上)官曹别扁名(官府名額多以絹或琉璃映照)旱船遥似泛(夾道)
(陸行為競渡之樂謂之划旱船)水儡近如生(水戲照以燈)鉗赭裝牢戸(嶽燈)嘲
嗤繪樂棚(山棚多畫一時可嘲誚之人)堵觀瑶席隘喝道綺叢爭禁
鑰通三鼔歸鞭任五更桑蠶春繭勸(春繭自臘月即入食次所以為蠶事)
(之兆)花蝶夜蛾迎(大白蛾花無貴賤悉戴之亦以迎春物也)鳬子描丹筆(紅畫鴨子)
(相餽遺)鵝毛剪雪英(剪鵝毛為雪花卉夜蛾並戴)寶糖珍粔籹(鎚指吴中謂之)
(寶糖䊚特為脆美)烏膩美飴餳(鳥膩糖即白餳俗言能去烏□)撚粉團欒意(□子)
熬稃腷膊聲(炒糯穀以卜俗名孛婁北人號糯米花)筳篿巫志怪香火婢
輸誠(俗謂正月百草霛故帚葦針箕之屬皆卜焉)箒卜拖裙騐(敝箒繫裙以卜)箕詩
落筆驚(即古紫姑今謂之大仙)微如針屬尾(以針姑卜伺其尾相屬為兆名針姑)賤
及葦分莖(葦莖分合為卜名葦姑)末俗難訶止佳辰且放行此時
紛僕馬有客静柴荆幸甚歸長鋏居然照短檠生涯惟
病骨節物尚鄉情掎摭成排體咨詢逮里甿誰修吴地
志聊以助譏評
曉枕三首
煑湯聽成萬籟添被知是五更陸續滿城鐘動須臾後
巷雞聲
卧聞赤脚鼾息樂哉栩栩蘧蘧病夫心口相語何日佳
眠似渠
舒慘常隨天氣關心忩暗忩明日晏扶頭未起喚人先
問陰晴
喜雨
昨遣長鬚借踏車小池須水引鳴蛙今朝一雨添新漲
便合翻泥種藕花
風止
收盡狂飈卷盡雲一竿晴日曉光新柳魂花魄都無恙
依舊商量作好春
重午
慰斗熏籠分夏衣翁身獨比去年衰已孤菖渌十分勸
却要艾黃千壯醫蜜粽冰&KR3466;為誰好丹符綵索聊自欺
小兒造物亦難料藥裏有時生網丝
積雨作寒五首
壓屋雨雲晝暗環城霖潦夏寒西池半沒荷柄南蕩平
沈芡盤
已報舟浮登岸更憐橋踏平池養成蛙吹無謂掃盡蚊
雷却寄
熨貼重尋毳衲補苴盡護紙忩餘生雪鬢禪榻昨夢雲
帆漲江
婢喜蚊僵霧帳兒嗔蝸篆風櫺兀坐鼻端正白忘懷眼
㡳常青
山寒禪老不下泥滑琴僧罕來且喚園丁閒話喜聞湖
岸未頽
題請息齋六言十首
洞門晝挂鐵鎖閣道秋生綠苔蓍下略同龜伏瓜中且
免蠅來
多謝紛紛雲雨相忘渺渺江湖坐隅但忌占鵩屋上何
煩譽烏
灧澦年年如馬犬行日日摧車笑中恐有義甫泣裏難
防叔魚
見影蜮猶鉍鉍聞聲厖尚狺狺問誰毛生名紙知我角
出車輪
不惜人扶難拜非關我醉欲眠勞君敬枯木耳恐汝見
濕灰焉
税駕今吾將老結廬此地不喧恐妨蝴蝶同夢笑債顛
當守門
口邊一任醭去鼻孔慵將涕收閒門冷落車轍空室團
欒話頭
冷暖舊雨今雨是非一波萬波壁不禪枯逹磨室中病
者維摩
園丁以時白事山客終日相陪竹比平安報到花依次
第折來
親戚自有情話來往都無雜言酒熱竟須相報文成聊
與細論
富順楊商卿使君曏與余相别于瀘之合江渺然
再會之期後九年乃訪余吴門則喜可知也今
復分袂更增惘然病中強書數語送之
合江縣下初語離共說再會知何時夀櫟堂前哄一笑
人生聚散真難料青燈話舊語未終船頭叠鼔帆爭風
草草相逢復相送直恐送迎皆夢中昨聞親上安邊奏
玉陛從容移禁漏天香懷袖左魚符歸作雙親千歲夀
我今老病塘蒲衰君歸報政還復來萬里倘容明月共
更期後夢如今夢
初秋閒記園池草木五首
茙葵爛紫初陋薝蔔蔫黃亦香醫俗賸延竹色療愁催
折萱房
牛牽碧蔓自繞雞聳朱冠欲爭菱葩可範伯雅蓼節偏
宜麴生
旱地蓮花嬌小水盆梔子幽芳薇帳半年春艷桂叢四
季秋香
醉憐金盞齊側卧看玉簮對横腥水留灌末莉結香旋
薰素馨
玉菡化生稚子碧枝視現聲聞馬齒任藏汞冷鴻頭自
勝硫温
巖桂三首
風簾疎爽月徘徊悵望家人把酒杯病暑幽忩知幾日
瓶花兩見木樨開
越城芳徑手親栽紅淺黃深次第開不用小山招隠賦
身如強健日千回
月枝蕭索倚宣華東苑香風屬内家丹碧屠蘇銀燭照
平生竒絶象山花(少城詞中惟有一株四明月桂持竒)
藻姪比課五言詩已有意趣老懷甚喜因吟病中
十二首示之可率昆季賡和勝終日飽閒也
舊歲連新歲涼牀又暖牀山川屏裏畫時刻篆中香畏
壘(闕)吾土支離飽太倉若教身更健鶴背入維揚
認鹿紛紜夢亡羊散亂心眵昏遮眼讀愁苦撚髭吟幸
覺行迷遠其如卧病深(闕)下何用覓砭針
日暖衣猶襲宵長被有稜朝晡三楪飲昏曉一缸燈伴
坐跧如几扶行瘦比藤生緣堪入畫寂寞憩松僧
繩椅扶枵骨蒲團閣悴膚事疑償業債形類窘囚拘空
劫真常體浮生幻化軀箇中元不二無語對文殊
軟熟羞盤饌芳辛實枕幃候晴先晒席占濕預烘衣易
粟雞皮皺難培鶴骨肥頭顱雖若此虚白自生輝
數息增晨清伸眉愜晚晴隙塵浮日影忩穴嘯風聲捫
蝨天機動驅蚊我自生偶然成一笑榻栩暫身輕
貴仕龜鑚筴閒居馬脱鞿冠塵昏舊製帶眼剰新圍堆
案書郵少登門刺字稀揜關灰木坐休示季咸機
目𤯝浮珠珮聲塵籟五簫秋懷潘鬢秃午夢楚魂銷注
水瓶花醒吹薪鼎藥潮南柯何處是斜日上廊腰
静裏秋先到閒中晝自長門闌終泄柳尸祝漫庚桑腹
已枵經笥身猶試藥方強名今日愈勃窣負東牆
汗漬笻枝赤苔封屐齒青有醫延上坐無客抗分廷霽
月鑚忩看鳴禽側枕聽莫嗔猿鶴怨岫幌兩年扃
視絮勞羣從祗承愧闔家乳泉供水逓金液養丹芽嘉
釀厚如酪旋舂香勝花百端扶老憊無物報投瓜
學業荒呻畢歡悰隔笑鹽入秋先複幕過夏亦疎簾門
客嗔愁思家人獻吉占尤憐小兒女時報鵲鳴簷
灼艾
血忌詳涓日尻神謹避方艾求真伏道穴按古明堂謝
去羣巫祝勝如幾藥湯起來成獨笑一病攪千忙
白髭行
四十踰四髭始黃手持漢節臨大荒輿疾歸來皮骨在
兩髩尚作清絲光俯仰行年四十九萬里南馳復西走
班班頷下點吴霜猶可芟夷誑賓友屈指如今又十年
兩年憊卧秋風前人生血氣能幾許不待覽鏡知皤然
長安後輩輕前輩百方染藥千金賣煩撋包裹夜不眠
無奈露頭出光怪病翁高卧門長扄垂雪毿毿骨更青
兒童不作居士喚喚作堂中老夀星
甲辰除夜吟
一年三百六十日日日三椽卧衰疾傍人揶揄還嘆咨
問我如何度四時我言平生老行李蓐食趁程中夜起
當時想像閉門閒弱水苕苕三萬里如今因病得疎慵
脚底關山如夢中重簾複幕白晝静戸外車馬從西東
若問四海何以度念定更無新與故瓶花開落記春冬
忩紙昏明認朝暮行年六十是明朝不睱自憐聊自嘲
婪尾三杯餳一楪從今身健齒牙牢
元夕二首
藥爐湯鼎煑孤燈禪版蒲園老病僧兒女強修元夕供
玉蛾先避雪鬅鬙
落梅穠李趁時新枯木崖邊一任春尚愛鄉心醒病耳
隔牆時有賣餳人
請息齋書事三首
覆雨翻雲轉手成紛紛輕薄可憐生天無寒暑無時令
人不炎涼不世情栩栩算來俱蝶夢喈喈能有幾雞鳴
冰山側畔紅塵漲不隔瑶臺月露清
刻木牽絲罷戲場祭終雨後兩相忘門雖有雀尚廷尉
食已無魚休孟嘗蝨裏趨時真是賊虎中宣力任為倀
籬東舍北誰情話雞語鷗盟意却長
聚蚋醯邊閙似雷乞兒爭背向寒灰長平失勢見何晚
栗里息交歸去來休問江湖魚有味但蘄雲水鶴無媒
巖扉岫幌牢扄鑰不是漁樵不與開
送文季高倅興元
素衣京洛悵成緇青鬢吴江喜未絲燭暗不眠談舊事
酒闌作惡問行期留書情話須親戚風雨殘春更别離
屈指歸來重一笑掃除門巷著旌麾
家人子輩往石湖檢校暮歸
南浦回春棹東城揜暮扉兒修雞柵子女挈菜籃歸風
力雖欺酒花香尚染衣衰翁牢守舍腸斷釣魚磯
次韻龔養正中秋無月三首
詞客幕天清露下老翁卧病破忩中高吟大醉輸公等
不見嫦娥與我同
去年怪雨無端甚今歲癡雲亦復然減却新詩酸却酒
乘除添得一更眠
丙夜清光些子見兒童驚喜強雄夸闌珊高興應無幾
恰似春殘看落花
殊不惡齋春晚閒吟五絶
西風入簾圖畫響斜照穿隙網絲明簷間雙雀有時鬭
壁下一蛩終日鳴
旁若無人鼠飲硯麾之不去蠅登盤天涼睡起枕痕暖
日晩慵來香字寒
就食遷居蟻墳壤隨風作舍蛛裊絲百年何處用三窟
萬事信緣安一枝
市聲洶洶鼔摧陣日影駸駸潮漲痕消磨意氣默數息
把玩光陰牢閉門
中秋昨已等閒過重九今還如夢來霜髩數莖羞墮幘
黃花三度笑空杯
丙午新正書懷十首
不用桃符貼畫雞身心安處是天倪行年六十舊歷日
汗脚尺三新杖藜祝我賸周花甲子謝人深勸玉東西
春風若借筋骸便先渡南村學灌畦
瘦骨難勝過節衣日高催起趁農炊病憐榔栗隨身慣
老覺屠蘇到手遟一飽但蘄庚癸諾百年甘守甲辰雌
莫言此外都無事柳眼梅梢正索詩
煑茗燒香了歲時静中光景笑中嬉身閒一日似兩日
春淺南枝如北枝朝鏡略無功業到午忩惟有睡魔知
年來併束牀頭易一任平章濟叔癡
窮巷閒門本閴然強將爆竹聒階前人情舊雨非今雨
老境增年是減年口不兩匙休足糓生能幾屐莫言錢
掃除一室空諸有龐老家人總解禪(吴諺云一口不能著兩匙)
厲風翻海雪漫天百計逃寒息萬緣穩作披爐如卧炕
厚裁綿旋勝披氊尊前見在瞢騰醉飯後無何爛漫眠
斟酌出門高興盡從教閒却剡溪船(披燈綿旋皆新得法)
俗情如絮已泥沾因病偷閒意屬厭鵬鷃相安無可笑
態魚自古不容兼灰埋榾柮多時暖雪壓蔓青滿意甜
温飽閉門吾事辦異時書判指如籖
炭熟香濃石鼎煨人言小閣是春臺蕉心翠展一冬在
梅藟粉融連夜開肅肅九冰妨發育温温三火護恢台
養生此外無遺說梨棗元須趁暖栽(水芭蕉經冬不瘁)
經過掃軌但幽栖巣穩林深寄一枝栗里歸來忩下卧
香山老去病中詩東風馬耳塵勞後半夜雞聲睡熟時
俛仰平生盡陳迹恰如腷膊幾枰棋
忩明忩暗篆烟馡珍重晨光與夕暉東院齋鐘披被坐
南城嚴鼔岸巾歸幾人霜滑騎朝馬何處燈殘織曉機
懶裏若承三昧力始知忙裏事俱非(叙早眠晏起)
殊方節物記吾曾海北天西一瘦藤烏㰖雞㯽嘗老酒
酥花芋葉試新橙瘴雲度嶺濃如墨邊雪窺忩冷欲冰
閒展兩鄉圖畫看卧遊何必減深燈(此篇記桂林成都元日勝事㯽欖皆)
(椒盤中物老酒十數年不壞者)
丙午新年六十一歲俗謂之元命作詩自貺
歲復當生次星臨本命辰四人同丙午初度再庚寅長
狄名猶記沙隨會若新童心仍竹馬暮境忽蒲輪鏡裏
全成老尊前略似春三年歸汶上千日卧漳濱剛長交
新泰陰消脱舊屯網蛛縈藥裹竇犬吠醫人忩下烏皮
几田間紫領巾鯢淵方止水鯤海任揚塵波匿觀河見
維縻示病身顰端還一笑默識幼中真(文潞公詩云四人二百四十歲)
(况是同生丙午年僕用此事也)
春來風雨無一日好晴因賦瓶花二絶
滿插瓶花罷出遊莫將攀折為花愁不知燭照香薰看
何似風吹雨打休
酒冷花寒無好懷柴荆終日為誰開三分春色三分雨
疋似東風本不來
春晚即事留游子明王仲顯
繡地紅千點平橋綠一篙楝花來石首糓雨熟櫻桃笑
我生塵甑慙君有意袍故人能少駐門徑久蓬蒿
梅雨五絶
梅雨暫收斜照明明年無此一日晴忽思城東黃篾舫
卧聽打鼔踏車聲
已酉甲申雷雨驚乘除却賀芒種晴插秧先插早秈稻
小忍數旬蒸米成(甲申已酉雨則大水)
風聲不多雨聲多洶洶曉衾聞浪波恰似秋眠隱静寺
玉霄泉從床下過
千山雲深甲子雨十日地濕東南風静裏壺天人不到
火輪飛出默存中
雨霽雲閒池面光三年魚苖如許長小荷拳拳可包鮓
晚日照盤風露香
次韻李永見訪二首
混俗休超俗居家似出家有為皆影事無念即生涯莫
覓安心法翻成捏目花作糜須糓粟十劫漫炊砂
有意能停棹多情易憶家清詩穿月脇遠夢繞天涯雨
蝶衣濡粉秋蚊喙吐花新凉宜小駐談笑有丹砂
自詠瘦悴
皮下無多肉老來瘦不禁骨稜春焙銙筋蹙海山沈蟣
蝨從何有蚊蠅枉見侵惟餘老笻杖相伴兩虚心
四時田園雜興六十首(并引)
淳熙丙午沉疴少紓復至石湖舊隱野外即事輒書
一絶終歲得六十首號四時田園雜興
柳花深巷午雞聲桑葉尖新綠未成坐睡覺來無一事
滿忩晴日看蠶生
土膏欲動雨頻催萬草千花一餉開舍後荒畦猶綠秀
隣家鞭筍過牆來
高田二麥接山青傍水低田綠未耕桃杏滿村春似錦
踏歌椎鼔過清明
老盆新熟杜茅柴擕向田頭祭社來巫媪莫嫌滋味薄
旗亭官酒更多灰
社下燒錢鼔似雷日斜扶得醉翁回青枝滿地花狼籍
知是兒孫鬭草來
騎吹東面里巷喧行春車馬閙如煙繫牛莫礙門前路
移繫門西碌碡邊
寒食花枝插滿頭蒨裙青袂幾扁舟一年一度游山寺
不上靈巖即虎丘
郭裏人家拜掃回新開醪酒薦青梅日長路好城門近
借我茅亭暖一杯
步屧尋春有好懷雨餘蹄道水如杯隨人黃犬攙前去
走到溪橋忽自迴
種園得果厪償勞不奈兒童鳥雀搔已插棘針樊筍徑
更鋪漁網蓋櫻桃
吉日初開種稻&KR0694;南山雷動雨連宵今年不欠秧田水
新漲看看拍小橋
桑下春蔬綠滿畦菘心青嫩芥臺肥溪頭洗擇店頭賣
日暮裹鹽沽酒歸
右春日田園雜興十二絶
紫青蓴葉卷荷香玉雪芹芽扳薤長自擷溪毛充晚供
短篷風雨宿横塘
湖蓮舊蕩藕新翻小小荷錢沒漲痕斟酌梅天風浪緊
更從新水種蘆根
蝴蝶雙雙入菜花日長無客到田家雞飛過籬犬吠竇
知有行商來賣菜
湔裙水滿菉蘋洲上已微寒嬾出游薄暮蛙聲連曉閙
今年田稻十分秋(上已蛙鳴無水)
新綠園林曉氣凉晨炊早出看移秧百花飄盡桑麻小
夾路風來阿魏香
三旬蠶忌閉門中鄰曲都無步往蹤猶是曉晴風露下
采桑時節暫相逢
汙萊一稜水周圍歲歲蝸廬没半扉不看菱青難護岸
小舟撑取葑田歸
茅針香軟漸包茸蓬□甘酸半染紅采采歸來兒女笑
杖頭高挂小筠籠
糓雨如絲復似塵煑瓶浮蠟正嘗新牡丹破萼櫻桃熟
未許飛花減却春
雨後山家起較遟天忩新色半熹微老翁欹枕聽鶯囀
童子開門放燕飛
海雨江風浪作堆時新魚菜逐春回荻芽抽筍河魨上
棟子開花石首來
烏鳥投林過客稀前山煙暝到柴扉小童一棹舟如葉
獨自編欄鴨陣歸
右晩春田園雜興十二絶
梅子金黃杏子肥麥花雪白菜花稀日長籬落無人過
惟有蜻蜓蛱蝶飛
五月吴江麥秀寒移秧披絮尚衣單稻根科斗行如塊
田水今年一尺寬
二麥俱收斗百錢田家喚作小豐年餅爐飯甑無飢色
接到西風熟稻天
百沸繰湯雪湧波繰車嘈噆雨鳴蓑桑枯盆手交相賀
綿繭無多線繭多
小婦連宵上絹機大耆催税急于飛今年幸甚蠶桑熟
留得黃絲織夏衣
下田戽水出江流高壠翻江逆上溝地勢不齊人力盡
丁男長在踏車頭
晝出耘田夜績麻村莊兒女各當家兒童未解供耕織
也傍桑陰學種瓜
槐葉初勻日氣涼葱葱鼠耳翠成雙三公只得三株看
閒客清陰滿北忩
黃塵行客汗如漿少住儂家𠻳井香借與門前盤石坐
柳陰亭午正風涼
千頃芙蕖放棹嬉花深迷路晚忘歸家人暗識船行處
時有驚忙小鴨飛
采菱辛苦廢犂鉏血指流丹鬼質枯無力買田聊種水
近來湖面亦收租
蜩螳千萬沸斜陽蛙黽無邊聒夜長不把癡聾相對治
夢魂爭得到藜牀
右夏日田園雜興十二絶
杞菊垂珠滴露紅雨蛩相應語莎叢蟲絲罥盡黃葵葉
寂歷高花側晚風
朱門乞巧沸歡聲田舍黃昏静掩扃男解牽牛女能織
不須邀福渡河星
橘蠧如蠶入化機枝間垂繭似蓑衣忽然蜕作多花蝶
翅粉纔乾便學飛
静看簷蛛結網低無端妨礙小蟲飛靖蜓倒挂蜂兒窘
催喚山童為解圍
垂成穡事苦艱難忌雨嫌風更怯寒牋訴天公休掠剰
半償私債半輸官
秋來只怕雨垂垂甲子無雲萬事宜穫稻畢工隨曬榖
直須晴到入倉時
中秋晴景屬潜夫棹入空明看太湖身外水天銀一色
城中有此月明無
新築場泥鏡面平家家打稻趁霜晴笑歌聲裏輕雷動
一夜連枷響到明
租船滿載候開倉粒粒如珠白似霜不惜兩鍾輸一斛
尚贏糠覈飽兒郎
菽粟瓶罌貯滿家天教將醉作生涯不知新滴堪篘未
今歲重陽有菊花
細擣棖虀有鱠魚西風吹上四腮鱸雪鬆酥膩千絲縷
除却松江到處無
新霜徹曉報秋深染盡青林作纈林惟有橘園風景異
碧叢叢裏萬黃金
右秋日田園雜興十二絶
斜日低山片月高睡餘行藥繞江郊霜風掃盡千林葉
閒倚笻枝數鸛巣
炙背簷前日似烘暖醺醺後困蒙蒙過門走馬何官職
側帽籠鞭戰北風
屋上添高一把茅蜜泥房壁似僧寮從教屋外陰風吼
卧聽籬頭響玉簫
松節燃膏當燭籠凝烟如墨暗房櫳曉來拭淨南忩紙
便覺斜陽一倍紅
乾高寅缺築牛宫巵酒豚蹄酹土公牯㹀無瘟犢兒長
明年添種越城東
放船開看雪山晴風定竒寒晚更凝坐聽一篙珠玉碎
不知湖面已成冰
撥雪挑來踏地菘味如蜜藕更肥醲朱門肉食無風味
只作尋常菜把供
榾柮無煙雪夜長地爐煨酒暖如湯莫嗔老婦無盤飣
笑指灰中芋栗香
煑酒春前臘後蒸一年長響甕頭清塵居何似山居樂
秫米新來禁入城
黃紙蠲租白紙催皂衣旁午下鄉來長官頭腦冬烘甚
乞汝青銅買酒迴
探梅公子欵柴門枝北枝南總未春忽見小桃紅似錦
郤疑儂似武陵人
村巷冬年見俗情鄰翁講禮拜柴荆長衫布縷如霜雪
云是家機自織成
右冬日田園雜興十二絶
自晨至午起居飲食皆以牆外人物之聲為節戲
書四絶
巷南敲板報殘更街北彈絲行誦經已被兩人驚夢斷
誰家風鴿鬭鳴鈴
菜市喧時忩透明餅師呌後藥煎成閒居日出都無事
惟有開門掃地聲
北砦教回撾鼔遠東禪飯熟打鐘頻小童三喚先生起
日滿東忩暖似春
起傍東忩手把書華顛種種不經梳朝餐欲倒須巾裹
已有重來晚市魚
閶門初泛二十四韻
新修小舫因病禳祓屯滯遂至北城迤邐到楓橋一
路而還
好在馳煙路平生載酒行摧藏身久病契闊歲頻更昨
夜燈花曉今朝稻把晴出門新夢境獨目舊詩情水遠
推篷眩天寬倚柂驚轉灣添繂挽罨岸併篙撑舫後裝
兒女艫前酌弟兄醅香新麴嫩茗味小春輕紅皺分霜
果黃蔫撚夕英纈林疎露屋朱閣静臨□桃塢論今昔
楓橋管送迎山腰樵擔動本末酒旗明竟日窑煙直中
流塔影横數帆殘照滿一笛暮江平曬網楓邊桁牽罾
柳際棚岫雲縈石住田水穴堤鳴過渡牛歸速穿籬犬
吠獰魚寒猶作陣雁遠更聞聲急㯭潮痕出疎鐘暝色
生鄰翁欣問訊逋客愧寒盟一昨成歸卧于今負耦耕
生涯都塌颯心曲漫崢嶸猿鶴休多怨菰蓴尚可羹藥
囊吾厭苦扶憊且班荆
重陽後菊花二首
寂寞東籬濕露華依前金靨照泥沙世情兒女無高韻
只看重陽一日花
過了登高菊尚新酒徒詩客斷知聞恰如退士垂車後
勢利交親不到門
丁未春日瓶中梅殊未開二首
暖閣無人到寒枝為我横情鍾吹蘃破静極覺香生老
去魂休斷春來眼且明逃禪時索笑百匝傍忩行
夜雪臘前凍朝陽春後蘇人憐疎蘃瘦花笑病翁臞露
白能多少尋春似有無詩催全不力煑水換銅壺
題夫差廟
縱敵稽山禍已胎垂涎上國更荒哉不知養虎自遺患
只道求魚無後灾夢見梧桐生後圃眼看麋鹿上高臺
千齡只有忠臣恨化作濤江雪浪堆
翻韈菴夜坐聞雨
閉門冷落静無譁小閤簾幃密自遮日晩課程丹竈火
夜深光景佛燈花人生寧有病連歲身世略如僧在家
步屧尋春非老伴任教風雨喚雷車
睡起
憨憨與世共兒嬉兀兀從人笑我癡閒裏事忙晴㬠藥
静中機動夜爭棋心情書卷無佳句時節梅花有好枝
熟睡覺來何所欠氊根香軟飯流匙
賞海棠二絶
芳春隨分到貧家兒女多情惜歲華聊為海棠修故事
去年燈燭去年花
憶向宣華夜倚欄花光妍暖月光寒如今塌颯嫌風露
且只銅瓶滿插看
午忩遣興家人謀過石湖
雲日初收破柱雷小忩坐穩興悠哉熏爐花氣朝酲解
茶鼎松風午夢迴謝客門闌風動竹惜春時節雨肥梅
畫船破浪亦一快聞道湖光如撥醅
將至石湖道中書事
水綠鷗邊漲天青雁外晴柳堤隨草遠麥壟帶桑平白
道吴新郭蒼烟越故城稍聞雞犬閙僮僕想來迎
三月十六日石湖書事三首
春事日以闌暑陰正清美拖笻入林下秀綠照衣袂盧
橘梅子黃櫻桃桑椹紫荷依浪花顫筍破苔色起風日
收宿陰物色有新意鄰曲知我歸爭來問何似病腦今
有無加飯日能幾掀髯謝父老衰雪已如此
種木二十年手開南野荒苒苒新歲月依依舊林塘汙
萊擅下濕芩蔚驕衆芳菱母尚能瘦竹孫如許長憶初
學圃時刀笠冐風霜今兹百不堪裹帽人扶將龍鍾數
能來猶勝兩相忘
湖光明可鑒山色淨如沐閒心惬舊觀愁眼快竒矚依
然北忩下凝塵滿香簏訪我烏皮几拂我青氊褥荒哉
賦遠游幸甚遂初服老紅餞餘春衆綠自幽馥好風吹
晩晴斜照入疎竹兀坐胎息勻不覺清夢熟
送遂寧何道士自潭湘歸蜀
書劒飄然席未温火雲撲地暑煙昏山黃水濁湖南路
竹月荷風憶范村
再遊天平有懷舊事且得卓菴之處呈夀老
訪舊光陰二十年殘僧相對兩依然木蘭已老無花發
石竹依前有麝眠萬戸直須龜手藥一龕何用買山錢
從今半座須分我共說昏昏一覺禪
晩登木瀆小樓
萬象當樓黼繡張欄干一士立蒼茫雲堆不動山深碧
星出無多月淡黃宿鳥盡時猶數點歸鴻驚處更斜行
松陵政有鱸魚上安得長竿坐釣航
題米元暉吴興山水横卷
道場山麓接何山影落苕溪浸碧瀾只欠荷花三十里
橛頭船上把漁竿
素羹
氊芋凝酥敵少城土藷割玉勝南京合和二物歸藜糝
新法儂家骨董羹
除夜地爐書事
節物閒門裏人情老境中雁聲凌急雨燈影戰斜風糟
䤑新醅白紫錐軟火紅家人惞夜話我已困蒙茸(浮醅謂之撇䤑)
次韻虞子建見咍贖帶作醮
齋祠難著野衣冠旋贖金章始見閒台架塵侵毬路暗
花書墨漬笏頭斑當年馹騎傳呼賜此日村童拂拭還
若比前廳荒驛舍見存猶可一開顔
兒女傳觀省見稀病身聊復借光輝莫嫌憔悴沈腰瘦
且喜間關秦壁歸不是典來還酒債亦非將去換蓑衣
塵魚甑釜時相阨微汝誰能為解圍
顔橋道中
村村籬落總新修處處田疇盡有秋一叚農家好風景
稻堆高出屋山頭
書事三絶
㸑婢請淘酒米園丁催算花錢如許日生公子誰云窮
巷蕭然
日日處方候胍時時推筴禳灾門外誰無車轍醫生卜
叟猶來
簡子約同湖棹周郎許過田廬碧雲日暮空合多病故
人遂疎
親鄰招集強往便歸
樂天漸老欲謀歡大似蒸砂不作團已覺笙歌無暖熱
仍嫌風月太清寒氣衰况復三而作心賞猶于四者難
却恐人嫌情太薄聊將花作霧中看
雪意方濃復作雨
擬看飛花陣翻成建水聲雨吾寧不識雪汝幾時成三
白從今卜千倉待此盈黃雲如有意青女莫無情
春朝早起
莫笑眠常早還憐起不遟穠香温夜氣小雨濕春姿瘦
比中年甚寒惟病骨知羡渠兒女健繞屋探南枝
詠懷自嘲
簷溜春猶凍閒扉晩未開退門驚客至衰懶怕書來日
日教澆竹朝朝遣探梅園丁應竊笑猶自說心灰
早衰
早衰頭腦已冬烘信拙心情似苦空僚舊姓名多健志
家人長短總佯聾一忩暖日棋聲裏四壁寒燈藥氣中
晚景只消如此過不堪拈出教兒童
習聞
習閒成懶懶成癡六用都藏縮似龜雪已許多猶不飲
梅今如此尚無詩閒看猫暖眠氊褥静聽猧寒呌竹籬
寂寞無人同此意時時惟有睡魔知
陰寒終日兀坐
東風微解綴簷水仍喜朝來井水清臘淺得春全未暖
雪慳和雨最難晴小忩日暖猶棋局窮巷更深尚屐聲
莫把摧頽嫌暮景且將閒散替勞生
親戚小集
避濕違寒不出門一冬未省正冠巾月從雪後皆竒夜
天向梅邊有别春秉燭登臨皆話舊擁爐情味莫懷新
榮華勢利輸人慣贏得尊前現在身
睡覺
尋思斷夢半瞢騰漸見天忩紙瓦明宿鳥噪羣穿竹去
縣前猶自打殘更
臘月村田樂府十首(并引)
余歸石湖往來田家得歲暮十事採其語各賦一詩
以識土風號村田樂府其一冬春行臘日舂米為一
歲計多聚杵臼盡臘中畢事歲之土瓦倉中經年不
壞謂之冬舂米其二燈市行風俗尤競上元一月前
已賣燈謂之燈市價貴者數人聚博勝則得之喧盛
不減燈市其三祭竈祠臘月二十四夜祀竈其說謂
竈神異日朝天白一歲事故前期禱之其四口數粥
行二十五日煑赤豆作糜暮夜闔家同饗云能解瘟
氣雖遠出未歸者亦留貯口分至襁褓小兒及僮僕
皆預故名口數粥豆粥本正月望日祭門故事流傳
為此其五爆竹行此它郡所同而吴中特盛惡鬼蓋
畏此聲古以歲朝而吳以二十五夜其六燒火盆行
爆竹之夕人家各又于門首燃薪滿盆無貧富皆爾
謂之相暖熱其七照田蠶詞與燒火盆同日村落則
以秃帚若麻䕸竹枝輩燃火炬縛長竿之杪以照田
爛然徧野以祈絲榖其八分歲詞除夜祭其先竣事
長幼聚飲祝頌而散謂之分歲其九賣癡獃詞分歲
罷小兒繞街呼呌云賣汝癡賣汝獃世傳吴人多獃
故兒輩諱之欲賈其餘益可笑其十打灰堆詞除夜
將曉雞且鳴婢獲持杖擊糞壤致詞以祈利市謂之
打灰堆此本彭蠡清洪君廟中打如願故事惟吴下
至今不廢云
冬舂行
臘中儲書百事利第一先春年計來羣呼步碓滿門庭
運忤成風雷動地篩勻箕健無粞糠百斛只費三日忙
齊頭圓潔箭子長隔籮輝日雪生光土倉瓦龕分蓋藏
不蠧不腐常新香去年薄收飯不足今年頓頓炊白玉
春耕有種夏有粮接到明年秋刈熟鄰叟來觀還歎嗟
貧人一飯不可賖官租私債紛如麻有米冬舂能幾家
燈市行
吴臺今古繁華地偏愛元宵影燈戲春前臘後天好晴
已向街頭作燈市叠玉千絲類鬼工剪羅萬眼人力窮
兩品爭先最先出不待三五迎東風兒童種麥荷鉏倦
偷閒也向城中看酒壚博塞雜歌呼夜夜長如正月半
灾傷不及什之三歲寒民氣如春酣儂家亦幸荒年少
始覺城中燈市好
祭竈詞
古傳臘月二十四竈君朝天欲言事雲車風馬少留連
家有杯盤豐典祀猪首爛熟雙魚鮮豆砂甘鬆粉餅圓
男兒酌獻女兒避酹酒燒錢竈君喜婢子鬭爭君莫聞
猫狗觸穢君莫嗔送君醉飽歸天門杓長杓短勿復云
乞取利市歸來分
口數粥行
家家臘月二十五浙米如珠和豆煑大杓撩鐺分口數
疫鬼聞香走無處鎪薑屑桂澆蔗糖滑甘無比勝黃粱
全家團欒罷晚飯在遠行人亦留分襁中孩子強教嘗
餘波溥霑獲與臧新元叶氣調玉燭天行已過來萬福
物無疵厲年穀熟長向臘殘分豆粥
爆竹行
歲朝爆竹傳自昔吴儂政用前五日食殘豆粥掃罷塵
截筒五尺煨以薪節間汗流火力透健僕取將仍疾走
兒童却立避其鋒當階擊地雷霆吼一聲兩聲百鬼驚
三聲四聲鬼巣傾十聲連百神道寧八方上下皆和平
郤拾焦頭叠牀底猶有餘威可驅厲屏除藥物添酒杯
盡日嬉游夜濃睡
燒火盆行
春前五日初更後排門然火如晴晝大家薪乾勝豆□
小家帶葉燒生柴青烟滿城天半白棲烏驚飛啼格磔
兒孫圍坐雞犬忙鄰曲歡笑遥相望黃宫氣應纔兩月
歲陰猶嬌風慄□將迎陽令作好春政要火盆生暖熱
照田蠶行
鄉村臘月二十五長竿然炬照南畝近似雲開森列星
遠如風起飄流螢今春雨雹繭絲少秋日雷鳴稻堆小
儂家今夜火最明的知新歲田蠶好夜闌風焰西復東
此占最吉餘難同不惟桑賤榖芄芄仍更苧麻無節菜
無蟲
分歲詞
質明奉祠今古同吴儂用昏蓋土風禮成廢徹夜未艾
飲福之餘即分歲地爐火軟蒼术香飣盤果餌如蜂房
就中脆餳專節物四坐齒頰鏘冰霜小兒但喜新年至
頭角長成添意氣老翁把杯心茫然增年及爾減吾年
荆釵勸酒仍祝願願翁尊前且強健君看今歲舊交親
大有人無此杯分老翁飲罷笑撚鬚明朝重來醉屠蘇
賣癡獃詞
除夕更闌人不寐厭禳滯鈍迎新歲小兒呼呌走長街
云有癡獃召人買二物于人誰獨無就中吴儂乃有餘
巷南巷北賣不得相逢大笑相揶揄櫟翁塊坐重簾下
獨要買添令問價兒云翁買不須錢奉賖癡獃千百年
打灰堆詞
除夜將闌曉星爛糞掃堆頭打如願杖敲灰起飛撲籬
不嫌灰涴新節衣老媪當前再三祝只要我家長富足
輕舟出商重船歸大㹀引犢雞哺兒野繭可繅麥兩岐
短衲換却長衫衣當年婢子挽不住有耳猶能聞我語
但如我願不汝呼一任汝歸彭蠡湖
讀白傅洛中老病後詩戲書
樂天號達道晚境猶作惡陶寫賴歌酒意象頗沈著謂
言老將至不飲何時樂未能忘暖熱要是怕冷落我老
乃多戒頗似僧律縛閒心灰不然壯氣鼔難作豈惟背
聲塵亦自屏杯酌日課數行書生經一囊藥若使白公
見應譏太蕭索當否竟何如我友試商略
淨慈顯老為衆行化且示余所寫真戲題五絶就
作畫贊
孤雲野鶴本無求剛被差充粥飯頭擔負一&KR1237;牙齒債
鐘鳴鼔響幾時休
冐雪敲冰乞米迴齋堂如海鉢單開衆中若有知恩者
一粒何曾齩破來
千里驅馳出為人顔容消瘦老于真食輪轉後無餘事
莫學諸方轉法輪
何時平地起浮圖化得冬粮但付厨推倒禪牀并拄杖
飢來喫飯看西湖
殿中泥佛已丹青堂上禪師也畫成笑我形骸枯木樣
無禪無佛太粗生
喜收知舊書復畏答書二絶
故人寥落似晨星珍重書來問死生筆意不知當日健
鬢邊應也雪千莖
強裁尺素答相思兩日眵昏腕力疲牽率老夫今至此
門前猶說報書遟
重陽不見菊
冷葉蕭疎蝶懶飛商量何日是花時重陽過後開無害
只恐先生不賦詩
謝江東漕楊廷秀秘監送江東集並索近詩二首
遠道悠悠日暮雲愁眉今夕為君軒殘燈獨照江東集
短夢相尋白下門即事想多梅蘂句有誰堪共桂花尊
斯文賴有斯人在會合何時得細論
秃翁衰雪涕垂頣髣髴三生懶散師浹髓淪膚都是病
傾囷倒廪更無詩笑看筆格網絲徧閒數忩櫺花影移
事業光陰今若此故人休說舊襟期
范村雪後
習氣猶餘燼鍾情未濕灰忍寒貪看雪諱老強尋梅熨
貼愁眉展勾般笑口開直疑身健在時有句飛來
㕓居久不見山或勸作小樓以助登覽又力不能
辦今年益衰此興亦闌矣
結廬占城市初起卜云吉謁醫并治庖二事便衰疾乘
除徐自笑翻覺此計失經年不見山無異處暗室平生
痼煙霞歲晚成俗物安得百尺樓屋上高突兀列岫擁
青來爽氣助佔畢嘗試與匠謀工費蝟毛出俸餘強弩
末家事空囊澁經營十年餘高興竟蕭瑟人生不如意
十年常六七身今况遟暮長算屈短日縱成此叚竒髮
白何由漆且學商山翁彎跧蟄霜橘
新歲書懷
門閴知閒好忩晴與睡宜歲華書戸筆年例探梅詩看
長棋三著量添飯兩匙豁除身外事未是苦衰遟
閏月四日石湖衆芳爛漫
北垞南岡總是家兒童隨逐任驩譁開嘗臘尾蒸來酒
點數春頭接過花盡把園林蒙錦綉多添門戸鎖煙霞
杖藜想被東風笑扶却衰翁管物華
檢校石湖新田
今朝南野試開荒分手耘鉏草棘場下地若干全種秫
高原無幾漫栽桑蘆芽碧處重增岸梅子黃時早濬塘
田里只知温飽事從今拌却半年忙
連夕大風淩寒梅已零落殆盡三絶
枝南枝北玉初勻半夜顛風捲作塵春夢都無三日好
一冬忙殺探梅人
玉雪飄零賤似泥惜花還記賞花時賞花不許輕攀折
只許家人戴一枝
花開長恐賞花遟花落何曾報我知人自多情春不管
強顔猶作送春詩
夢覺作
年增氣血減藥密飲食稀氣象不堪說頭顱從可知忽
作少年夢嬌癡逐兒嬉覺來一惘然形骸乃爾衰夢中
觀河見只似三歲時方悟夢良是却疑夢為非
宋詩鈔卷六十三
