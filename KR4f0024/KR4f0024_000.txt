松桂堂全集原序
康熙己未
詔舉博學鴻詞是時
國家治化翔洽文教覃敷海宇人文彬彬日盛老宿名
士雲集
輦轂月給司農錢以膳凡試入高等者授為翰林及期
御試體仁閣下西清給札光禄傳餐
恩遇隆渥實唐宋制科所未有也扵是海鹽羡門彭先
生褎然首舉
命下之日自王公九列及庠序諸生思先睹試帖以為
快流播鈔謄長安為之紙貴
聖祖仁皇帝孝養
重闈豫順之氣洋溢海内兵革既休獄訟衰息
勅詞臣釐定樂章象功昭德先生夙有撰著繕錄進
呈屢邀
奬賞嗣是眷注日隆洊歴少宰又數年移疾歸里時陳
羣方髫齔粗觧四聲隨先王父詣先生因得親先生議
論風旨請學為詩則曰讀萬卷書行萬里路下筆便有
竒氣盖先生自道閱歴也與先生同舉諸公其年陳君
有檢討集次耕潘君有遂初堂集大可毛君有西河全
集鈍翁汪君有堯峯集悔菴尤君有西堂全集竹垞先
生有曝書亭集他如施愚山龐雪厓王華亭湯睢州諸
君子以專集行世者無慮數十家亦既飈馳天下幾幾
乎人懷盈尺矣獨先生手訂松桂堂全集授令子承祚
承祚胚胎前徽能讀父書思鋟木以垂久遠居無何家
日益貧方拾橡㸐松以自給厥後出宰三晉擬儲俸錢
謀付剞劂忽遘師門波累流離瑣尾幾瀕於危承祚處
之夷然去官日家事一切不問獨抱遺集詣京師已而
事白擢任别駕屢有遷轉皆在畿輔所至以清白稱陳
羣與承祚本中表兄弟生同里長同仕又先後同事畿
輔者六年承祚刻先生遺集既竣索陳羣弁言昔東坡
生平以不得見范文正公為憾及與其季子德孺同僚
因序其集况陳羣得見先生於里第請業請益在少時
已切嚮往者乎先生學問該洽於書無不讀所著詩賦
莊雅典麗又復舂容流宕而於館閣諸體尤為瓌瑋絶
特一時奉為圭臬在唐則如張燕公蘇許公在宋則如
晏元獻周必大樓攻媿諸公先生没後垂五十年而是
集始出嚮使承祚於顚狽中稍弛寳護則吉光懸黎方
湮沒於荒煙白草世又烏睹所為珍貴者耶新城王尚
書於有明諸詩人獨愛徐昌榖高蘇門二家曾為評次
手定而傳之後之君子讀先生之集者或亦有斯趣焉
乾隆八年五月既望同里後學錢陳羣拜撰
松桂堂全集目錄别集類六(國朝)
卷一
賦
樂章
古今詩
卷二
古今詩
卷三
古今詩
卷四
古今詩
卷五
古今詩
卷六
古今詩
卷七
古今詩
卷八
古今詩
卷九
古今詩
卷十
古今詩
卷十一
古今詩
卷十二
古今詩
卷十三
古今詩
卷十四
古今詩
卷十五
古今詩
卷十六
古今詩
卷十七
古今詩
卷十八
古今詩
卷十九
古今詩
卷二十
古今詩
卷二十一
古今詩
卷二十二
古今詩
卷二十三
古今詩
卷二十四
古今詩
卷二十五
古今詩
卷二十六
古今詩
卷二十七
古今詩
卷二十八
古今詩
卷二十九
古今詩
卷三十
古今詩
卷三十一
古今詩
卷三十二
古今詩
卷三十三
古今詩
卷三十四
古今詩
卷三十五
表
奏
頌
卷三十六
頌
卷三十七
序
卷三十八
延露詞一
卷三十九
延露詞二
卷四十
延露詞三
卷四十一
南&KR1081;集一
卷四十二
南&KR1081;集二
卷四十三
南&KR1081;集三
(臣)等謹案松桂堂全集三十七卷延露詞三
卷南&KR1081;集三卷
國朝彭孫遹撰孫遹字駿孫海鹽人順治己亥
進士官内閣中書康熙己未舉博學鴻詞
召試擢第一改編修歴官吏部侍郎兼翰林學士所
著南&KR1081;集香奩唱和集金粟詞延露詞俱先
有刻本是編乃乾隆癸亥其子景曾所刊前
有錢陳羣序稱與孫遹同舉者如陳維崧潘
耒毛竒齡汪琬朱彜尊尤侗龐塏王頊齡湯
斌均各有專集行世惟孫遹手訂松桂堂集
閱五十年未刊至景曾始得授梓又稱其館
閣諸體尤為瓌瑋絶特盖孫遹博雅之才際
國家文治鼎新和聲以鳴太平之盛要亦無愧
於詞科矣其延露詞與南&KR1081;集舊有刊本别
行此本又載之則景曾並附於後以為全集
云乾隆四十五年六月恭校上
總纂官(臣)紀昀(臣)陸錫熊(臣)孫士毅
總校官(臣)陸費墀
