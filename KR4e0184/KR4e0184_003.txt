愚谷集卷三
明李舜臣撰
江西稿
江西送陸參赴陜西右使陸舊講官
江頭頻送客此日復君行望裏青山合尊前采鷁明秦
川遥問俗宣室舊知名聞有甘泉賦雄情待是成
夢
萬里臨淄路頃緣夢裏看村居還昨似樹色正冬殘道
舊過親友憐余勉飯餐忽然疎竹雨催覺曙衾寒
貢院桂花
秋風凋衆葉桂樹晩應開幾日空深院清香伴碧苔拂
衣人共覺移席雁初回念獨能為客看花是再來
元日雪集和張憲使子魚
客偶高堂集春初上國還一尊仍對雪衆喜或豐年落
處花枝重融時草色鮮最難君是唱終和未能妍
十四夜藩省宴集
薇垣看月上茲夕已嬋媛樓度庭初滿燈張市漸諠寒
花滋露發火樹映星翻幾似今為樂笙歌倒一尊
十五夜都司宴集
月迥光無缺星寒爛已施百枝張幕色萬舞任渠為激
壯軍中曲縱横坐上巵高朋復佳節聊得此追隨
十六夜滕王閣宴集
憐此光猶滿迎曛閣已開江搖銀漢動山度紫煙來萬
火紛南陌層樓逼上台憑欄無限好應約早春杯
飲趙僉子玉别署
緣陪衆君子飛蓋偶能來暝色稀人吏高堂命酒杯月
明花露泫秋晩竹風迴無限相逢意羈愁為一開
近郊宴集值雨
出谷旌旗轉緣江鼔吹來異方多勝覽春色復相催野
曠風生竹山青雨映梅惜無今夜月留酌踏煙回
湖上
望極東湖水春來益可憐長隄回草色斜日澹波煙窈
窕鷗雙下逶迤渚自連何當呼小艇相與出潺湲
卧起
簿書時復暇聊得掩晴閨卧覺衾猶薄行來鳥正啼藥
畦深石畔花徑遶亭西在遠心常愜春兼事事齊
送陸副使罷歸吳江
吳下能文者明時復陸機偶逢章水上已拂早春衣啼
鳥晴相和歸雲晩競飛傾都人正惜君去掩山扉
將按饒州
正好秋蓬似因風轉未休世途輕宦拙兒女别家愁庭
次梅初吐江南橘再收蒹葭何處夜今去泊孤舟
風阻涉湖復指進賢
始擬殘年棹如聞震澤平輕帆虛水色攬轡復山行出
郭風扶轂穿林霧濯纓不辭遥役去霖潦此縱横
進賢曉發
道路北風發飄颻吹我行他鄉換雙鬢殘歲轉孤旌夜
雨草根活晨暉山色明經過從候吏雜樹識方名
閱武
晨煙萬突雜郊氛遥逐肩輿閱一軍雲薄寒城旌外湧
江鳴遠樹坐中聞人多猿臂堪擒敵馬或龍媒乍不羣
歸路徐看衰柳色似緣鉦鼓片時欣
庭中植有紅梅偶過李參兼有紅白二種因簡
南州十月桂枝榮小院梅開近亦明色借紫雲凌霧薄
香滋玉露入宵盈客懷聊得尊中遣詩句應能樹畔成
天府兼如瑶萼發從君臨賞倍含情
憲使張子魚餽魚
入門雙鯉濯蒼鱗知是君分與故人釣得云逢緘素遣
將來應比錯刀新初晴雪色融斜日半吐花芳報早春
安得煙波還此去正憐杯水歎吾頻
早春貢院宴集弋陽王遣伎咸至
江城鬱鬱朝常雨溪館泠泠霧始開地僻經冬封綠蘚
春來隨處接金杯鶯聲管吹如相妒竹色波光倏盡回
紛屢中庭方萬舞兼能分賞片時來
亭上
高亭獨坐怯餘寒漸已晴暉轉畫闌楊柳總歸湖外色
梅花宛似雪中看疏池種竹隨春事散帙揮毫亦暫歡
回首故人微禄在惟應拙薄自江干
同諸公貢院小集
最宜南陌靜緇塵况復高城過雨新夾路啼鶯歌似響
一春踏草到應頻侵苔薜荔縈初蔓隔水衣裳掛滿筠
無限夕陽堪共醉明朝世務恐牽人
雨
南中一雨動成霖湖上春雲幾日隂似妬花開能爛漫
全滋竹色使蕭森階寒水濯繁苔出地僻煙封省樹深
異域應常憐病骨茲晨聊得散幽襟
東軒對雨
長風吹雨過東園炎德驅無五月繁坐對遥山煙乍合
正憐高鳥濕能翻微官垂白空雙鬢久客躭幽稍一軒
欄藥盆花看益好已多停水蕙蘭根
貢院池上
江城此地獨知名試共尋幽處處行選得松根千樹合
移來水面各言清娟娟隔徑明丹實裊裊當波出翠莖
未便觀魚好垂釣從渠窺客去來輕
宴都司樟樹下
幕府樟隂幾畆垂將軍綺席肯階移分明翠濕添杯酌
竟夕清吟雜管吹烏鵲堪輕三伏雨青霄不礙萬年枝
還須滿月情何似縱卜今宵露那知
陪在滕王閣餞客
共追使節到潺湲為復登樓在别筵近檻不勝游子意
當杯祗覺衆人賢秋風磬折終誰是竟日笙歌亦自妍
正憶陶潛初便去那曾束帶小兒前
酬李伯華寄書
忽驚平楚萬山秋稍喜行臺此地優白石青松逢處是
危亭曲閣坐來幽一春種藥供多病方寸忘機減獨愁
能枉遥書霄漢上相從同作豫章遊
乙未中秋
一從繫纜邁流光再見高樓滿月凉總為嬋媛偏此夕
不知留滯尚他鄉團團草露清難似細細蘿煙裊乍長
行色欲依河漢曲待看瑶采度微茫
送陳都御史致仕陳蘇州人贛州巡撫
記曾顔色望青霄此地逢迎斧鉞飄下邑祗傳安石在
南中空惜去旌搖雲連浦樹明秋野水浸江沙落早潮
他日虎丘問耆舊清時龍德獨逍遥
求賢詔許尚巖阿今復東還且奈何終屬陶潛三徑有
真嫌劉寵一錢多江間綠水明心曲海上青山著鬢皤
處處秋蘭猶自好扁舟采攬足經過
幾人勲德在明時南紀公來偶視師誰使中軍生氣色
獨籌前箸卧旌麾峴山有淚堪常墮章水無情任所之
遼海只今憂未淺不當還出佐支離
病懷
吾生蹇拙合微名無奈侵尋病所嬰南國炎蒸今再過
中秋醫藥尚無情苔殘白石庭隂合木落蒼階露氣清
門外江澄聞練似猶多虚負片帆輕
瑞州寄别陸使遷廣東左使
西來每憶城隅别左省初聞嶺外真倚望長天遥賜璽
叨陪往日得驅輪春風祖席羣公出江閣樓船幾鷁新
昏見漸南星獨迥暉暉應為紫垣人
五老峯
羣仙赤霞珮謁帝青霄通倏過崑崙顛八荒逝安窮廬
山偶回首滄海蓬萊宫須臾酌彭蠡還駕來時鴻高高
去無極遺跡茲巃嵸遂為萬仞石削壁凌蒼穹盤迴萬
巖壑湖上峯獨雄朝雲變紫翠旦夕飛輕虹寒暑豈不
化芝草四時紅昨出江州道天地覽斯崇仿彿見揖手
招客令予東感此結深意夜寢煙山空忽若乘風下怡
然數老翁把臂一共笑千年始相逢夢中憶所授病後
扶衰躬復從碧澗側倚望瑶華叢極願捐微禄致身與
之同
吉安謁文山公祠公孫生員熙出公遺翰因示
宋道昔云季戎馬摧中州獨公歴萬死感慨當時謀廬
陵在南域冠蓋元名陬嵳峩瑞華出浩蕩螺川流富田
餘揖讓夙昔公園丘荒山闢祠舍生氣誰為收飛橋駕
長虹松篁羅道周凉颷却炎暑好鳥鳴未休哲孫出遺
翰忽若蒼龍游魯公稱妙絶惟此真其儔護持屬山靈
棟宇終天留
謁文山公祠道中作
在遠日多思欽賢夜忘寐緣與簿書辭况復郊原遂野
曠宜風生山深似雲戲臨流纓欲濯出谷衣全翠顧茲
難久留拘迫慚為吏
將按九江泊石頭口
江閣遠猶雄江流澹若空晴沙行白鳥缺岸出青楓野
泛清秋色山迴落日風真同漁父宿亦在釣磯東
桃花山
巖隨茅屋過荆扉水落溪田刈稻稀赤坂度山泥滑滑
青松出谷霧霏霏寒帷北下聊吾事逐禄南中亦昨非
稍喜雲開還在眼香爐石耳自晴暉
德安道中
蔓草垂藤引使車石田流水帶人居清秋不落丹巖樹
薄午方緣白石渠谷口魚梁旌旆轉山中蘿徑牧樵餘
為應問俗遲遲去纔可塵煩漸漸疎
圓通寺
百里廬山勝獨尋山山林壑帶秋隂微風夾路參差見
竟日娛人紫翠森稍訝飛軒行樹杪忽看削壁入雲深
幽居謝爾為僧在清磬時時物外心
吾未識李空同先生每讀先生詩且官渠後欽其
為人過圓通寺懸多詩刻而僧獨取先生者有
靜言看石耳之句石耳峯名廬山佳處
先生是在武皇年彩筆滄江動遠天僧徒亦識山中字
學士今傳鄴下篇當日鳴泉邀節鉞清秋高閣自雲煙
誰令流落明時去石耳空知炫獨妍
宿東林寺
谷轉還青嶠煙扶下赤坡秋山凋葉少暝徑咽泉多舊
迹餘溪沼深齋到薜蘿更邀明月上徙倚辨嵯峩
山寺忽雲端山行處處歡晩凉巖際宿秋色月中看緩
步多幽壑清聲即近灘蒼階疑露濕瀑水墮空寒
發東林
東林千載後尚種芙蓉池出門見初日夾路雲煙隨深
谷忽無極灑嶠泉奔馳潺潺碧澗吞裊裊垂猿枝微風
動幽響萬壑清秋時長林鬱光景竹樹何參差蒼茫虎
溪路故蹊不可窺前山復迴合度嶺揚旌麾恍若乘風
翔果與丹霄期雜花半巖上草露團葳蕤雄蟠三百里
竒峯方在茲崢嶸乍可望浩蕩今晨思登遊能累宿肯
負幽人姿
九月八日始聞雁聲
東山常八月夜夜雁歸聲何至江州聽方多菊露清倚
簷長送爾遠道總關情不問都門過知無繫帛輕
九江分司對雨
偶出廬山下輕雲隨蓋飛度河為暝色灑雨滿秋扉細
細從東至森森洗竹暉捲簾入蒼霧還寢更絺衣漸夕
階生溜羣峯勢乍稀江流何震蕩鴻雁亦來歸是月黃
花節清宵玉露揮高城恐寂寞滋菊使芳菲
九日
佳晨爛漫隔籬枝水國煙霜落木時百里廬山堪勝絶
三秋鴻雁獨歸遲肩輿尚爾行花縣戲馬應渠載酒巵
止飲經年還肺病蕭條一任北風吹
九江分司九日劉副使見過
遥水樓船擁節旄明公斧鉞靜江臯為逢雁度俱今日
肯假霜威過濁醪手裏黃花清露滿城隅白浪暮天高
出門歴歴明星在指點秋河到玉鑣
九江李主事招至洗心亭上時同劉副使在坐
江流霧斂自晴川江閣秋深况綺筵幔卷微風添坐色
階含濺水倍花鮮當歌浪鼓蛟鼉夕隔岸山搖竹樹煙
李白劉楨應逸興時時能此共潺湲
將發九江
啼雞催曉發度雁倏秋深自是羈懷甚兼多草際吟風
清山易冷月落閣還隂木葉兼江浪方添隠几心
登天池
東林徑轉過村翁為指天池此路通側蹬迴峯傾午日
危亭俯澗落秋風直緣薜荔千巖上稍出旌旗萬木中
倏忽白雲山谷滿只疑蓬島坐溟空
宿開先寺
山行累日度車遲正爾躭山處處竒近寺看峯還劍似
窮幽積水到龍池泉飛直下三千丈月出裁虧二八時
隠隠牛間應紫氣書臺高卧露天滋
開先寺别何邦鎮
昔人讀書處瀑水香爐峯年往碑仍在雲深嶂若重長
風吹落日林壑上秋容何意都門舊今遥此地逢
佛手巖巖近顛仙碑亭
山中雲共宿秋晩菊爭開突兀懸巖出蒼茫拂霧來碑
亭看再過峯勢抱千迴誰結茅簷下能堪碧澗哀
讀書臺在雙劍峯下南唐李煜讀書處也
後主嘗是遊幽巖既為寺書臺俯石門綵閣兼山賜雙
劍削天端千秋猶覇意蒼茫谷口來徙倚江南思
觀瀾閣
天地見彭蠡清淺雜煙浮忽訝城隅望蒼茫海上秋長
風驅遠水落日走神虯駭浪時能似銀山碎十洲
愚谷集卷三
