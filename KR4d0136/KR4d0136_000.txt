龜山集别集類三(宋)
提要
(臣)等謹案龜山集四十二卷宋楊時撰時事
蹟具宋史道學傳是集凡書奏表劄講義經
解史論啟記序跋各一卷語錄四卷答問二
卷辨二卷書七卷襍著一卷哀辭祭文一卷
狀述一卷誌銘八卷語五卷時受蔡京之薦
雖朱子亦不能無疑然葉夢得為蔡京門客
南渡後作避暑錄話石林詩話諸書尚袒護
熙寧紹聖之局時於蔡京既敗以後即力持
公論集中載上欽宗第七疏詆京與王黼之
亂政而請罷王安石配享則尚非始終黨附
者比又於靖康被兵之時首以誠意進言雖
未免少迂而其他排和議争三鎮請一統帥
罷奄寺守城以及茶務鹽法轉般糴買坑冶
盜賊邊防軍制諸議皆於時勢安危言之鑿
鑿亦尚非空談性命不達世變之論蓋瑕瑜
並見通蔽互形過譽過毁皆講學家門戶之
私不足據也時受學程子傳之沙縣羅從彦
再傳為延平李侗三傳而及朱子開閩中道
學之脈其東林書院存於無錫又為明季講
授之宗本不以文章見重而篤實質樸要不
失為儒者之言舊板散佚明弘治壬戌將樂
知縣李熙重刊併為十六卷後常州東林書
院刊本分為三十六卷宜興刊本又併為三
十五卷萬歷辛夘將樂知縣林熙春重刊定
為四十二卷此本為順治庚寅時裔孫令聞
所刊其卷帙一仍熙春之舊云乾隆四十三
年五月恭校上
總纂官(臣)紀昀(臣)陸錫熊(臣)孫士毅
總校官(臣)陸費墀
龜山集目錄别集類三(宋)
卷一
上書
卷二
奏狀
卷三
表
卷四
劄子
卷五
經筵講義
卷六
辨一
卷七
辨二
卷八
經解
卷九
史論
卷十
語錄一
卷十一
語錄二
卷十二
語錄三
卷十三
語錄四
卷十四
答問
卷十五
策問
卷十六
書一
卷十七
書二
卷十八
書三
卷十九
書四
卷二十
書五
卷二十一
書六
卷二十二
書七
卷二十三
啓
卷二十四
記
卷二十五
序
卷二十六
題跋
卷二十七
雜著
卷二十八
哀辭祭文
卷二十九
狀述
卷三十
志銘一
卷三十一
志銘二
卷三十二
志銘三
卷三十三
志銘四
卷三十四
志銘五
卷三十五
志銘六
卷三十六
志銘七
卷三十七
志銘表碣八
卷三十八
詩一
卷三十九
詩二
卷四十
詩三
卷四十一
詩四
卷四十二
詩五
