文集卷第九
嵩山景迃生晁說之字以道一字伯以
律詩
自賦親字韻
久息人間車馬塵香殘紅晻自相親嘗看海散
千波月亦覩蓮開百葉身清世豈期逃虜騎白
頭不是插花人明朝若便西歸去嶽寺花遲留
得春(良多感歎因嶽寺二字)
伏蒙二十二叔俯和親字韻詩不勝欽歎
輙復用韻上呈
樂難得似新篇樂親莫親如同祖親熟見
典刑平世事恭聞詩禮少年身五言自發曾劉興七
澤誰知魯衛人李白酒樓今在否不堪回首小
園春
子強賦詩還張簿与予唱和詩卷復用韻
謝之
同時先後避風塵異縣相看意更親不武可知
難䧟陣片文安得易容身胡兒去喜添新恨燕
子來驚問故人何處有詩能自勝賴君揖客賞
陽春
高郵忽見叔易嵩山下所寄絶句次韻和
之舊所作不次韻也
我憶故人頭更白故人夢我眼猶青皇湖叠浪
君知否政似當年翻水經
痛心
為問誰今有好懷園林春色不須來王孫草向
荒城短馹使梅因戰陣回但道胡塵迷上苑不
聞漢詔出中臺痛心一日復一日何日皇威遍
九垓
感時
千里逋亾蒲柳身淚痕長短送殘春望惟書問
平安到樂在兒童讀誦聲桑海恩深变未得龍
蛇躁甚起何因即看廊廟申威令為問勤王有
幾人
秋懷
草木衰殘意關河離别情秋風已如此况復更
論兵
秋書
秋為棗多暑天因禾未霜吁嗟爾兇虜宐亦畏
皇綱
有客喜予為江東之役者輙效齊梁體
翡翠鈎寒陪曉月珊瑚枕净楫高丘人間聚散
何須問夢断西陵更送秋
避地
久欲為僧避世喧況當寰海正飛翻五臺自有
天台院處處流通玄妙門
雨中即事
寥寥兹夏晩秋韻已蕭然風雨疎籬外詩書曲
几前道心勤自厲愁緒每相牽秦樹連烽火吳
鞵落海壖不能先到縣豈待晩歸田丹劑誰能
(御名太上)金爐試得煙去天真一百奏牘舊三千藁
草紛盈架誰今宿瘤研
感事
長鯨江海尚飜波欲濟無航可奈何物象蕭條
秋序薄人生感慨腐儒多翠興不見胡塵起旅
鴈能隨漢月過七日之誅今幾日猶煩樂職在
中和
依韻和袁秀才見贈之作(仲揚)
志士相逢属暮年淚如有盡恨無邊空城鬼火
隨胡騎滿驛蓴絲倚楚天愁外誰知餐玉術醉
來自詠釣竿篇夫君心事有如此何日騎鯨出
九淵
再和
不知今歲是何年鐵馬胡兒遶日邊雖有廟堂
能格帝更求巖穴与談天廢興誰識詩千首消
長難亾(言一作)易二篇臥雪諸孫心事苦重湖頗
愧汩羅淵
旅懷
春來歸計尚茫然往事知非莫(不一作)問天九牧
勤王誰誤國千門受箭悔開邊立朝不得當言
路在野無從自行田誰念龍鍾湖海畔苦遭風
雨日留連
因客談湖中大珠作
既無武&KR0879;擒戎虜又乏文章騁國才甓社湖中
有明月可怜不肯入君懷
高郵書事
飄然去國到他鄉晝晷難移夜漏長自恨旅懷
多偪仄誰教春夢遠顛狂舒虹蕩月明珠過積
雪迷雲小稻香雙絶兹焉甘作客只慙不得去
勤王
三月五日南京梢土來報船經金人殘毁
之後尚有書籍存者且以二詩為信忽覩
高仲夷唱和詩不勝感嘆輙用其韻識其
事率同賦
桃花源上避秦人豈料漁舟見此(客一作)身胡虜
殺人掊玉帛簡編破櫝委泥塵誰施骨肉死生
惠只有皇天后土仁可保斯文猶未墜廟堂宐
亦用儒臣
和高二偶作長句(在舘中時)
流落歸來少故人婆娑白髮強容身雷霆能斷
王敦首宇宙猶多庾亮塵以國與盟非(誰一作)所
志在邊不戰豈其仁兼資文武唯高子誰識中
原有虎臣
次韻飲酒
舒慘來遊地悲歡付与君深慙偏愛酒有客總
能文春去欣搜粟秋來謾護軍何如東里老憨
腹醉醺醺(東里微君楊朴詩云憨卽當地醉醺醺)
淮海二絶
卜錢簇簇怯單單小婦揚州橋上看拜鬼求神
春更恨不堪風雨作花寒
莫問揚州桃葉生渡江今日得風晴長沙子弟
更相笑上到隋堤便住營
飲酒
與君厭苦洛陽塵望断今朝那得親為閃紅旗
白馬客何如左蔗右螯人醉來無意誅讒鬼醒
後傾身事麴神辜負景鍾勲業志杜康廟裏作
忠臣(臯子見東)
有喜
世事獨知誰謂然衣冠直待見戈鋋是非在彼
從三刖忠孝于身必兩全問饎綵衣還仆地感
時諫䟽欲干天羶胡猖獗須臾爾仁澤昭陵
億萬年
尚憂
建康庾令豈多愁未識皇恩覆九州初訝單于
陵大漢重驚玁狁犯宗周今朝不見安邊策前
日空多定遠矦(司諸公謂宣撫)江海張公漂泊久即看
谠議動前旒
謝乾明滋老送炒團
蓼花散畔輕盈意炒米團邊笑語親多謝稻畦
磨衲老十方撮聚戲閒人
寄焦山成老高郵滋老
他鄉卧病白頭翁孤憤猶存涕淚中竹葉有隂
唯待月蓮花自殞不須風明朝白帝行商令何
日黃麾入漢宫一死等閒無足惜道人第一莫
談空
私願
胡塵未動朔雲浮行在多歡見小矦願保三冬
資我樂更無一事使人愁
新志
前日徒嗟与世違從今絶世心事微彌陀印裏
一身重梵網經中萬古非元亮胡然兹漫浪遺
民有侣便因依欣子不負遂初賦寄愧于顔得
所歸
病中思建茶不可得因作呈胡季和
新政勤勞儉素中建溪千焙一毫供人知廉恥
苞苴減運属危原壑空慣以槍旗論勝負果
勞甲胄歷危凶不登王會篇中物便好從今永
絶蹤
謝季和朝議牡丹
侍無童子懶焚香君送花來恨便忘盡日清芬
與風競熏爐漫使令君狂
静
蕭然一室静樂只復何如子晉吹笙罷孫登長
嘯餘兒童奔入學賓客遠回車更願干戈息殘
年老弊廬
因觀劉侍讀姚祕丞孫處士平山堂詩寄
歐陽公唱和作絶句
醉公認得揚州路堂上平山列酒罇後日公榮
來酩酊賦詩可但属姚孫
予以四韻記陸大夫三高圖自謂能省句
矣後作絶句增畫筆之妙
馬解䭾經度碧空便令王許伴支公山童野㒒
立如石忘却儂曾在會中(兼為支公說道經)
感歎二首
險阻空千里都城整六師憂心常忽忽春日獨
遲遲未見忠良出休言昏(禍一作)亂為白頭難作
客日日問歸期
龜筮總茫茫風塵慘大荒丹心能許國膂力愧
勤王若使官兵衛猶能干戚揚叩閽陳膽策折
翅亦難將
感事
玉仙鴻福最先春今日枝頭歷虜塵千里無非
逃難客二年誰是看花人偶來水國充飢易況
有儒冠請益頻天地雖窮吾道在图書焚盡更
重新
又
青春住草過伴我恨無窮家在胡塵裏客來兵
刃中小人眞樂禍大吏競興戎暫適义魚市長
慙斬將功
斬將
斬將斬誰將今多樊愛能庶幾威國俗聊可讋
邊僧(晚年人稱為邊和尚南唐邊鎬為帥無紀律)縛虎何堪責騎豬
尚不勝將軍如自治盪宼有先登
感歎
消息沈沈當下國風塵漠漠里中都平生鉛槧
胡塵裏不免從今讀誤書
偶見新花呈季和
寂寥仍抱病風雨尚征師幾許野花發無窮客
淚垂
胡季和送江梅山茶來
山茶有色笑江梅無色江梅謝不才莫言無色
無才思幾許才從色上來天際素娥能綽約人
間紅袖恨徘徊誰將玉質酡顔醉絳雪未絲解
不開
晩日臨水得此句呈季和先為公家池上
明日之遊也
客子思歸悔遠遊曾波新綠恋汀洲庾郎得暇
為春賦定是春來未肯愁
高郵人物絶句二首
高郵崔監冨詩書筆力雄豪與世疎不是魏公
公道在定垂白髮老菰蒲(崔監伯易)
高郵少年有王令豪氣雄才海内無當日談兵
今可用只愁遺像是癯儒(王令逢原)
次韻二十二弟謝胡以純餉米
十日飢腸吳越客空將苦淚濕寒烟喫虚兄弟
嗟同病任死圖書愧滿船飲露求肥真漫與耕
雲卒歲更堪憐胡家清德今猶爾頋我窮途一
然
因雞鳴不響厲而作
腸断之雞不解鳴要須煩汝報升平故知二虜
非劉石只是中原無祖生
别一上人
同遊不二境却有别離情為日添香火中原正
用兵
夜聞鐘惜其不響
宋都為客喜還驚無數霜天歸㕍横夜半鐘聲
何太啞由來石霣五無聲
冬至前一日至穀熟遇趙子和大夫
盜賊羌胡逐隊行幾家避難到荒城也知明日
當長至便望今年可太平京國笙歌無寂寞將
軍旗鼓耐縱横鈍庵居士全非鈍先我駈車百
感生
冬至日塗中
海角沙場過冬至未如今日最傷情孝王池畔
憂胡騎煬帝河邊歎楚兵萬夀献觴身不與百
城和議淚空横明年高會知何處擊磬焚香畢
此生
後十一月十一日夜宿柳子鎮
早歲無知到柳橋黃流澎湃客雄豪自從道路
無形勢今日睢陽益漫勞
有感
帝室中興運更賖如聞廟議尚堪嗟和親費盡
三公力兵革傷殘百姓家解使亞夫營細柳却
教賈誼傅長沙頋予豈是奔亾者獨抱寒枝愧
瞑鵶
遠戌
遠戌深入震中原為問何人守薊門功業論天
初已繆和親割地竟難存將軍不戰喜三北逐
客何堪厭七奔尚有微誠思獻策千行血淚叩
天閽
予三十年前為宿州教授今塗次見諸生
一二人
滄海枯來失夜光泰山走去誤朝陽可憐憔悴
蒼顔客曾是呻吟黃卷卽
感事
王師真不戰天險易摧殘盡室半徒步朝飢夜
更寒胡塵無甸服漢月照長安凶悍仍無禮嗔
予不守官
避地
避地半徒步身存亦幸哉有詩慙寡和無酒愧
空杯重鎮求須與親王去未回吾生本多樂今
日但餘哀
途次憶故居
自喜白髹翁深居看歲窮雪迷石嶺上月在艸
堂中樵客曉來市田家夜半舂豈期胡騎到無
地得相容
旅舍朝雞
獨抱微誠人不知山公啓事定何施鳴雞本候
海潮信不為金門上馬時(古稱潮雞今曰朝雞)
聞鐘五更起行
野寺鐘聲報曉寒征人方夢到長安茫然塗路
知難易兩避胡塵一歲殘
痛恨
丞相開邊靡有它中原要復識干戈百年身事
今如此萬里胡塵可奈何隴上健兒嗟不見洛
陽女子恨偏多朝朝上食陵頭否腸断東巡白
書事
逋亾今五月百感若為情馬借從軍没再疑破
浪輕卷書無路達故里有誰耕戴笠蓑衣雨猶
憐李少卿(雨買笠徒步予一馬借人從軍有李少卿者遭乱兵劫盡行裝离)
追感
潁水箕山已卜休忽逢新政悞恩收白頭不識
為郎歎(尚書卽予未嘗為)黃帽難供作客愁何事京師
書信断謾從澤國稻粱謀和親莫恃河為界百
騎東來破一州
冒雨西行
敗堤留沮洳苦雨劇泥塗婢子求芒屫童兒競
地爐能甘逐客分但恥潰兵俱何必滔天水兹
為縱壑魚
問雪
此雪問誰偏最喜羯胡得意逞天驕黃河穏渡
魚龍静白馬增光劍甲豪我有玉鈐今震叠爾
看瑶璧莫呼號何妨持勑近臣㷼腸断金罇費
獨謠
痛恨
胡兒直犯洛陽宫藹藹園陵指點中殄滅四夷
心不遂裕陵蕭瑟獨悲風
夜來枕上得四絶句因視王性之謝其相
訪也末專為渠作
不待功成逐赤松腐儒畢竟若為功田園破碎
胡塵裏腸断當年夜雨舂
皇祚中興徹九垓不煩猶道宋王臺歸鴻特比
常年少應恋黃麾不忍來
三川皆震大災異汴水絶流上帝仁不使六龍
遠巡幸興王舊地福重新
井臼無供緝羽貧未知何地老容身更無一卷
文書在七錄家藏許卜鄰
拭目
拭目中興宐落落褊心觸事獨遲遲劉琨祖逖
無由見鄴下關中何所之萬里耕桑仁德在九
天雨露廟堂滋龍鍾只合歸田去猶解重吟采
芑詩
自寬
無奈愁何強自寬細將心事樂江干新詩時向
夢中得明月多從枕上看吾道若存生有益君
恩可報死何難五陵祥瑞烟何在何日端門朝
百官
贈儀真天寧訥老
若說真州水時人不道甘天寧老誰識板齒毛
鬖鬖
贈筆處士屠希
屠希祖是屠牛坦今日却屠秋免毫自識有心
三副健可憐無副一心勞
贈筆處士曹忠
&KR1239;管予何愛輕圓稱白毫固知今獨妙舊數浙
西曹(有曹周筆見稱于世三四十年前時抚秀水)
知宗節使臨渡江至金陵送蠟梅來
江北江南叠鼓催清香清淚各徘徊知君清德
用無盡棹欲移時留蠟梅
和許嵩老江上舟災
火德孝嚴嗟掠虚祝融江面怒心餘千尋赤尾
干堯曆百仞紅鱗滅禹書丙穴烘天誰得及丁
翁奔日更難如文昌右轄知幾早無妄之灾不
我居(曰遊長芦寺聞焚累日乃歸公近辞政府而出至眞州是)
平生易象論孤虚冨貴功名不願餘政府頻垂
憂國淚梵宫獨看竺乾書衆驚赤壁復焚爾自
擅三禪早晏如回首焚軀并溺骨何為不早傍
禪居(火灾三禅无)
再和
不肯喧喧奏子虚何心江上惜三餘陸渾火但
無家計宣榭灾宐費國書每恨血鱗能雨若何
堪脱角去焚如知公輔弼關心處不比他人樂
退居
頃歲官嘗傍紫虚嵩雲緱月笑談餘惟知猿鶴
乞骸疏不錄熊羆諫獵書遊寺但知能自與焚
舟不復問何如巖廊德量誰能比大令山隂難
並居
夜雨不少住枕上作
幾年飄泊敢何求甘作傖公對楚囚風轉榮光
新輦道雨無時節舊揚州陸公奏議同誰恨屈
子離騷亦獨愁歲暮長江癃病客飄飄荆渚覓
同游
莫道(仇池)
莫道飄零天一涯安時自勝孰與嗟已春庭宇
不畱雷逢閏園林無早花素履欵遊禪老室白
頭慣見冨人家胡然齊趙賊蜂起自是司戎好
盜誇
晝寢看壁上陳希夷(仇池)
昔人辛苦處難追慵懶多閒自有竒睡著不知
春晝永壁間图像傲希夷
新年
何事重新作此年身無疾病意欣肰春風莫但
開桃李吹落妖星静九天
感事
長江無月令氛祲日胚胎北闕望不見東風呼
弗來后皇本啚治上帝肯遺才為問縉紳士何
容賦七哀
書事
先生不飲而常醉醉倒四海支狂流不煩高士
傾佳釀要使魚龍同我愁
狂寇舳艫星斗落列炬燒江猶未覺太平斥候
固不嚴樽爼之謀在河朔
一江如鼎魚龍沸我欲逃生何所之今古興亡
有同恨乾陵火照奉天時
絮被
絮被蒙頭曉日高厭聞處處殺官曹古人言盡
致禦術今日興言盜是招(易寇至利禦寇)
正月二十八日避難至海陵從先流寓兄
弟之招仍邂逅馮元禮故人
百困身猶在尫羸怯鏡看干戈朝食拙風雨夜
眠難天際旄頭遠淮南春首寒病夫藥褁外兄
弟為謀安
脱身兵火𣣔何之不料兹焉過所期軒檻如僧
萦橘柚鄉關似梦識(憶一作)蒿藜弟兄朋友談平
昔(日一作)盜賊羌胡問幾時共約更明王道正或
能一語到天墀
二月二日
柳花多情不肯新可憐失盡漢家春二年不識
挑生菜萬國誰知有殺身群盜猶多南渡客征
鴻難問北歸人始知前日一樽酒上帝升平與
爾親
杜詩
古人愁在吾愁裏庾信江淹可共論孰似少陵
能歎息一身牢落識乾坤(寕論江金紫悶賦大庾云人生至此天道)
(乾坤大周流道術空率如此工部則云牢為)
春光
春光能負我為客更添愁梅蘃一(去一作)何晚鸎
聲便𣣔休新庖驚異味舊侣梦同遊道術知何
用江山空白頭
謝藴文承議陽關圖
邂逅故人逃難處王孫氣象獨升平詩吟摩詰
如無味畫到陽關别有情
不眠
孤客危不淂眠清燈古像共安禪鬼神未用
來聽法我自觀心絶世緣
寒甚
二月春風着意來氈裘北客尚低回只應是日
無何遜江上梅花未肯開
飜憂
歲暮窮途惱白頭况加一歲更荒州家禽聚處
無居屋野水分時便断流何物不堪供佛淚誰
人可與共咨謀一生本藉詩書樂今日詩書飜
百憂
自樂
避地悠悠處處居何妨涕淚作歡娛碾茶势軟
春心静搗藥香多病意除夢寐未嘗忘仗衛兒
童猶不恋江湖心期歸計嵩箕近只恐風塵尚
畏途
自樂
自愁還自樂于道得吾真花以瓶為國人將飽
作春詩書惟務舊老大豈知新明日還如此太
平先此身
感事
我有清時略白頭病在牀必須誅國賊先要射
天狼割據江山舊艱難日月長百花寒未發朱
帝恨茫茫
人心端可見戎馬幾時休往哲眞能恨來賢更
用愁只應當日淚常共大江流漢縣寥寥甚今
為輔帝州
夢断
夢断咨嗟故國寒江湖風物共彫殘麻姑嫁時
浪未息織女支機石豈安不許忠臣施一語徒
令志士起三歎不患盗賊不撲滅要使盜賊耕
桑難
疾病
疾病非吾有吾身與世輕看棋淂静意說藥肯
傷生不道江湖遠惟多鷗鷺情況聞登俊傑即
日是升平
感事二首
本是懸車却掃人猥貪雨露政惟新干戈難作
墻東客疾病猶存硯北身敢覓圖書灰燼裏誰
分盗賊甲兵屯紛紛四海人知否猶属炎年第
一春
流寓無家浪漫行全家處處話升平溪山色外
京關色風雨聲中讀誦聲周粟本難供口腹漢
庭未易議公卿海涯更此天涯遠泛泛天波一
葉輕
攬古
攬古茫茫涕淚頻誰教末路尚沉淪青山會有
為塵日紫陌曾無不死人王莽歴期餘數在董
賢恩幸幾番新只應不武空憔悴自有長歌薇
蕨春
題六一東坡像
座右銘何有丹青淂若人東坡禪客衲六一醉
人巾先後文章伯安危社稷臣廟堂思潁日海
嶠梦鈞辰歎會神何當均雨
露劒佩畫麒麟眉山凝間氣渤海識茲人一代
執鞭士千秌折角巾高趋周室輔平處漢廷臣
白首齊明易鴻鈞異撫辰參差非所歎契闊自
如神不念乞靈者翩然駕白麟(人間出前後参歐陽云自古異)
(見之豈不為幸㦲差不相徒予老矣乃今)
有恨
有恨將何遣軒車盡俊髦官非十女婿政鄙小
兒曹歲暮客悰急塗窮馬力勞故山真可恋築
室更增高
無悶
無悶吾無𣣔浮沉誰使然命通公道日(詩云但唐崔)
(是命通時逢公道日即)自是艷陽年(為美當避艷陽年鮑照詩云兹辰自)鸞
鳳能寥廓魴鱒幸棄捐由來食肉士久亦忘腥
羶
因事
風雨連宵疾病增幽憂到此果何勝弟兄分散
兩三處圖史尋求萬一能魯酒齊歌元不悪吳
酸楚酪乍湏称東皇太一仁恩大終使白頭見
中興
海陵社日
信美非真美徒勞本自勞異鄉今日社寂寞食
無餻
謝藴文薺菜餛飩
無奈國風怨薺荼論苦甘王孫舊肥羜湯餅亦
多慚
撫古
撫古論今百感生興亡異世實同情鬼神能告
廣陵散才智無如大厦傾天御日躔歸故國江
潮淮浦謾新城論都不及百世事誰為君王致
太平
書恨
掛帆到何處明月古揚州百計随愁盡一生為
客休干戈臨暮境風雨困春柔為問荀文若能
慙諸葛不
夜聞烏啼
不眠無恨自悽悽真聽人間烏夜啼明月未教
塵鏡華堂歌舞乍高低
義烏此夜一何啼明驩欣事不迷定是軍回薊
南北寕論賊退關東西
置身
置身唯所安世累莫相干蓬鬢江湖邊披衣天
地寬尚湏煩束帶忍復更危冠居安歎匪易淚
垂行路難
夜風雨聲甚悪
上元燈火胡塵裡寒食田園野草生文武墜來
唯不寐精神耗後更多情片雲忽作幾日雨衆
恨添號半夜聲從此無煩問春色市無過客謾
荒城
海陵寒食
忽逢群盗到江津驚若奔魚跳此身煙熖幾為
新節鬼風塵敢憶故鄉人幾家有物蒸嘗在到
處無時哭泣頻日日凄風兼苦雨要知寒食客
愁真
式微
暮雲朝翼與心飛白首何堪客子衣潮去潮來
無遠邇江南江北有從違廟堂(御名今上)用太平
策畎𤱔先知禍亂機一唱式微腸九断微乎微
乎我同歸
高二承宣與蘇二左司唱和春雨詩遠蒙
見寄依韻和之
太乙池中艦洞庭湖上蓬問誰今得樂宇宙釣
絲中公子與王孫何煩更問耕春心為花雨梅
杏尚難平
海陵閑居
春色海邊雖到晚幽居亦且得徘徊風輕花影
閑閑去人静棋聲揭揭來莫話艱難催白髮從
教顛倒長青笞明朝此興如能在夢到梁王舊
吹臺(作院静人静亦)
泰州人自徐神翁後多以奉道為事即今
有周高唐三先生皆足以動衆得名因作
長句
沉沉方丈與蓬萊桃李聞從海上開愁外煙波
徒縹緲夢中鄉俗獨徘徊不同下俚暫時醉自
約高真定命杯可笑神仙今古異今言先分古
先材
三月二日大風
數日寒暄不得常一朝風伯擅乾綱浪飄石去
魚龍鬭屋落瓦來雞犬藏誰敢揚舲窺北渚便
當弭節奉東皇穆如聲振中興業萬國弦歌走
未央
大風絶句二首
何事東風日又狂後庭花要闘新粧中興物業
在清淨王謝清談未易忘
揚州桃葉能留客任是東風江上狂南北人情
亦相似六軍不肯過咸陽
遠歎
白髮飄零遠可嗟百年居屋在京華海涯更比
天涯遠星斗沉沉入海涯
奈我
奈我所安何無煩問所過潮聲雲外散花色醉
中多京國昨宵夢邊城幾日歌功名悞男子必
使愧雲蘿
題公震小景
萬古興亡歸白鷺一時舒慘在青山與君都下
太平日豈料思君&KR0911;鼓間
四顧
四顧荒荒孰我容百為深省亦何從江山風雨
愁皆滿天地波濤恨未窮寕使衰容添白髮難
將世態入青嵩飄然已作東游計康樂飜經待
厥終
懷舊
伊昔升平事中州見最先洛花凝曉月鞏樹靄
寒煙相業歸貂寵胡塵溺漢天幾多垂白叟涕
淚日澘然
贈京師少年在海陵者
夷門子弟逞豪華不念西京糓雨花走馬城東
玉仙醉着身海角敢咨嗟
海陵書事
今古悠悠嘉上同徒令客子恨無窮竹椽泥壓
清虚節&KR1239;爨香殊忠厚風騰倚百年麋鹿外波
瀾一日鳳凰中(鳳凰池亦稱漢遺跡此本漢縣多麋鹿有)可憐仙馭
頻来往從此相傳苐幾翁(仙即有三四先生甚異此自徐二翁後好談)
愁
揚州枉矢何時弭涿野蚩尤尚未俘底處愁城
能着我風為愁騎雨愁車
高二承宣以長句餉新茶輒次韻為謝
春風伴我到僧家歎息無名供佛花劉子枕糟
非枕酒陸生論水不論茶少多何必求玄鵠(十腰)
(州騎鶴萬至掦)一二唯當較白沙(今恐可与像真辨也自昔有掦一汴二之語)
更恨老年難淂睡因君茗粥恨無涯
信美江山非我家㒷亡忍問後庭花明時不見
來求女(自唐時取掦州多美女)儉德唯聞罷貢茶(昭陵罷之唐供茶自)
鷁首千重能破浪馬蹄萬里正便沙煩君識取
人才盡白首飄零謾海涯
為客
為客淮南望上京祥煙不遠恨峥嶸居人避濕
開門晚宿鳥眠寒擇木驚波浪無時潮失信關
河有盗梦非情不知歸計何從淂碧潁青嵩畫
未成
感舊
田園幾畆豆苗新卒歲閑居百慮真不日頻逢
中酒客何時曾禁折花人誰誇玉帛奔侯服自
喜樵蘇(蒿藜一作)入帝闉回首龍蛇紛𧺫陸却垂涕
淚問胡塵
謝徐師川寄江茶四小瓶
舉世卑陬闘小車若人何處逞豪華梦魂恨着
後庭樹詩句清餘雙井茶默默嘲雄舒錦繡申
申罵屈雜龍蛇不煩更籍韋弦力望出河東性
不奢
依韻和高二承宣歙墨長句
妙句之來墨妙同信知吾道未全窮豈容短棹
千年恨不貯長江五月風眷恋孔鵉嗟歎外磨
研膠漆笑歌中爲予晉取滄浪道使挈兒童學
釣翁
池頭
長夏悠悠百計非可憐北客製南衣池頭風晚
萍根合何處楊花不淂歸
視藴文
飄零海角悟平生豈料王孫肯遠行日待君
游化國淒風要我到愁城詩書灰燼寕無梦翰
墨馨香尚有情聞道東京已返蹕箕雲&KR1670;月得
秋耕
觀逋翁執花曲作
萬國歸隨盡細侯阿𡡉只解愛揚州錦帆明日
知何處不淂龍門洛水遊
次韻師川郎中寄墨長句
人人垂首相公前獨子低眉古簡編江上新吟
何慷慨世間舊恨細窮研故知小子能封國亦
信長人觧說天寄墨虞卿著書喜不教茶到恐
妨眠
夜坐
氛濁暑伏歎夜久神宇清魚躍遠池響萤飛深
竹明揚州妙歌舞駐蹕盛公卿植杖看牛斗今
年當太平
日暮池上
客子難為夏池塘眼暫開蓮房随月倚萍陣信
風來自喜親茶杓無煩問酒杯故人行在樂献
納有雲臺
秋歎
為起秋風有所懷江頭秋色信多㦲孔明何歲
荆州去樂毅即時燕國來今古悠悠共涕淚江
山寂寂盡塵埃麒麟閣上功名士聞道其中有
不才
閑居
閑居豈無事一動百艱難水為齋僧惜花因供
佛殘喜聞多死士厭話小長安香火同緣客飢
腸先咏歎
何意
何意此閑居逋亡且謾如日高鷄在樹風静鴈
抛蘆雨露傳新令兒童說故都秋光金甲上醜
虜犯王誅
立秋前六言
今日自須欣喜明朝池上秌風聽雨如聽古樂
淂書似淂良朋
感時二首
衣冠迷魯衛食飲歎荆揚夜雨思鄉近秋風客
梦長莫言遊帝所要且狩河陽丞相如求士當
求張子房
黃埃迷馬市白帝問魚梁松竹秋聲早江湖客
梦長易衣欺賊眼辟穀信仙方尚有叩閽志其
如病在床(馬行街也&KR0680;古之馬市今)
三歲
羈離已三歲幾處幸容身有梦延秋雨無言問
虜塵傷今多難日憶我太平人雨露随行在公
卿幾番新
予筆多葦管近又淂竹筆匣因作絶句
竹匳葦管可幽居前日曾蔵萬卷書烽火不知
南北渡祝兹微物莫愁予
欲為金陵之行而未果
舊有山川舊夕陽新秋新淚兩茫茫金陵王氣
知何在玉樹後&KR1161;聞已芳情到義山能發問(山義)
(處有龍&KR1083;詩云鍾山何)事経小杜亦多傷(後&KR1161;花之句小杜有商女)未
須便作楊舲計即見元戎净八荒
秋感
又作此秋飄泊客茫茫誰是北歸人&KR1161;前雨過
鵝群浴池上風來萤火新戰馬不肥淮甸草属
車思輾洛陽塵如聞胡虜渡河去緱月箕雲待
老身
海陵聞角
秋風入角蹙山城更覺淮南秌思清慣聽邊威
雷鼓裏梅花争發斗峥嵘
自寬
無奈愁何強自寬細將心事樂江干新詩時向
梦中淂明月多漎枕上看吾道若存生有益君
恩可報死無難五陵瑞霧祥煙在何日端門朝
百官
簡沙頭李山伯
坎离交飬日需沙君向沙頭好泊家鷗鷺若來
尋舊隠爲言直上有煙霞
行藏
行藏本自迷秋㒷更淒淒風急蛩饒響雨來鷄
誤啼魚溪青靄散蓮蕩白雲齊却惜安閑地逋
亡志願&KR2214;(蓮蕩海陵有)
聞冨季申遷校書郎
小冨秋來慰所望青衫叙進校書郎相公勲業
久彌著孫子門闌漸有光莫話詩過已埋沒且
非椀脱淂分張白蓮逋客獨惆悵淚盡西風歸
政堂(作校書郎為王建云卷裏詩過一千首白頭来)
次韻和中遠以予真州江上遭巨寇脱身
感事作
一世高梧丹葉翻男昏女嫁失前村但聞狼虎
厭人肉不見酒漿招鬼魂久分彼天難叩問未
甘此道謾追原江心火雜魚龍血我脱身來君
莫論
寄題鎮江寶墨堂
常潤特令賜吳楚從此錢氏政相宜江山閱世
無今古金石何年有合離小諫縱歌文史外侍
郎决策甲兵期只尋舊墨題新榜念爾邦人肯
擾之
新愁
宿恨故難遣新愁豈易安囷空鼠號擲庭静鳥
喑寒月盛中秋色人虧上國歡湾頭十二衛泣
涕乞回銮(廻銮至湾頭鱗次而泊以聽命今日殿班禁旅相継至自東京乞)
眠睡
病夫不睡情湏怨老子難眠思却清况復斗横
催角引梅花爛漫散秌聲
自適
避難三年百感生衆雖溷濁自澄清閑窺鳥雀
往來势静聽兒童讀誦聲但道孤生元廢棄莫
言頻數論平生大河今歲如為用即看千官赴
上京
故資政殿學士特贈光禄大夫曾公挽辭
二首
選吏時無最論兵世有書風神相門舊膽氣將
壇初地軸塵埃轉天航津漢虚忠規子孫在太
史筆何如
馬援枕前歎張飛帳下怨古人有餘淚今日不
堪言犬豕方逃格璵璠忽自焚共嗟當宁恨寕
復問乾坤
久客
客子能久慣將何號有生墨池能入用(筆名)紙
被喜無聲新月生緱嶺凄風過渭城忽如無所
歎却似太忘情
幽齋
幽齋無客自焚香古像誰知静放光秋色深來
人寂寞鴈聲斷處月荒凉病軀如似小損可賊
势流傳大獗張可笑韓公憂有分人言憂責属
巖廊
愁闌
淮南初客初嘗起久客淮南愁亦闌秋夜無聞
喜風雨柴門自掩醉江山詩書不讀談常到香
火如劳意更閑北望歸期殊未可却思南渡滄
浪間
鄭州古有夕陽樓自唐末兵火後遂廢况
今圃田殘破客中望揚州作絶句
日月争流淚亦流幾年不見夕陽樓太平時節
古來少却上迷樓一望休
將出江絶句
脩門縹緲梦悠悠歲暮長江斗柄浮奮翼鳴鷄
急自和白頭鼓枻為誰愁
司戶朱君邂逅真州獨為予幹舳艫之具
甚勤偶淂絶句謝之
白眼波濤争反覆波心孤棹更誰看夫君念此
客逢鬢不共青松共歲寒
再遇筆屠處士
江頭再遇筆屠生共聽去年江水聲三副少多
予自窘一毫去取子能輕
藥褁
藥褁白頭翁孜孜離亂中道從前日証愁與昔
年空食足思同飽時危恥自容願將經濟策上
䟽大明宫
月下渡金陵江
玉樹開花媚綺窗龍蟠如植冕旒降只今江月
交光夜情似月明愁似江
飄流
飄流北客江之左自問行藏語亦難江上即今
無盜賊浪中何日不風寒曹潘鼙鼓扵兹見王
謝風流何處看歸客不知朱雀好但誇明月洛
南湾
歲暮六言
臘尾豈堪北去年頭又怯東奔萍梗往來覆載
燕雀俯仰乾坤
金陵二首
金陵形勢眼中見一弔興亡夢寐間侯景長駈
走龍虎王敦内叛壓江山中原有主申明命下
國何人敢肆姦白首自傷歸未得此身何處得
清閒
上帝扵人靡有常江流何處任興亡干戈揖遜
一錫杖社稷山川半面粧故自無人比叔子尚
憐有意保襄陽白頭難待太平策萬國明朝建
治康
江南
一家天下莫分三天極明星萬象含此水北江
歸海處誰將此地號江南
歲暮聞武泰節使將歸金陵
歲暮江頭鳬鴈身悠悠心事竟誰親久能收拾
内朝僕始作生疎外道人𣣔問江吳借風色恐
扵河伯廢精神王孫旌節歸來好莫使王孫恨
更新
武泰節使歸金陵
戟影搖寒波影稀王孫心事与人違燈邊赤軸
得居士窗下清談見布衣執玉詔從天上去揮
金船向歲前歸尫羸不解少行樂卧待公來起
採薇
歲暮
客舍光隂白髮催高援北斗夢徘徊多愁須用
枕雙叠無問何須酒一杯風去六朝迷遠樹雲
來一日忍新梅即今盜賊須擒馘牧守不逃言
壮哉
文集卷第九
