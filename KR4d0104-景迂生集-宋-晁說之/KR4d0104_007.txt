文集卷第七
嵩山景迃生眺說之字以道一字作以
律詩
三川
三川窈窕山隈隩宐着狂歌老杜家辛苦寄書
消息断想渠涕淚問京華
疎墮
疎墮何堪行役勞窮隂急景晩風高京華前歲
此時雪獨卧先廬亦寂寥
疲行
歲萛疲行役荒郊絶見聞林寒無鳥宿山噪不
歸雲得失爲生計浮沈預世紛好懷思軟語終
待潁陽君
再至直羅
百叠荒山人迹絶飢腸寒色自徘徊多情只有
謝康樂美酒樂歌寧再來(殷勤登臺美酒樂歌康樂詩云綢繆舍瑟)
(再来寧肯)
拾康樂之意再作
異時遊子不須還舍瑟含情醉醒間今日煩君
臺上望急揮苦淚濕千山
約結
約結無竒恨開偷閒藜杖亦悠哉曉風不讓
青山遠草靄難禁明月來關外關中渾浪漫雲
南雲北舊徘徊(四明山雲南雲北在)自憐不注愍征賦
一世征衣愧不才
寄隰州李九使君
隰州太守詩來好何事新詩不寄來歲萛異鄉
思里社山寒宿雪暮罇罍數莖白髮何堪照一
寸丹心未肯灰唯有早歸箕潁計草酬朝唱不
論才
次韻和隰州李九使君見寄絶句
邂逅宫花春寂寂相思塞草草離離休信李廣
未封印喜得青香賦小詩
我屋
窈窕吾山好欄干我屋宐胡肰名未著不得謝
公詩
累夜讀武經㧾要慨肰思陳叔易寄予
嵩陽讀水經之句因用其韻作寄叔易
此公相與唱和最多于此詩則每誦之
蝶笑蜂鬚飛有聲梅嫌柳眼衆人青今朝消息
君知否荒塞寒燈讀武經
風送黃河水底声三川半死誤丹青何人告與
君消息枉是磨鉛勘水經
蓬萊學士有家声易退難忘舊殺青萬卷饒君
相似處此生不讀膳夫經
歲草思劉壯輿近在京師因壯輿言温
公勸劉大合魏宋等志有意合正史之
志而離析李延夀之紀傳頋老罷不能
聊見于篇末
迢迢使君我旅懷悲促促思君歲草時江上梅
花今在落鄜州月魄屢圓虧著書有底心過苦
行路無端山更危誰解合離南北史吾曹白髮
恐難期
四明歲晩水仙花盛開今在鄜州輙思
之此花清香異常婦人戴之可留之日
為多
前年海角今天涯有恨無愁閑歎嗟枉是凉州
女端正一生不識水仙花
塗中遇雪二絶句
征裘不是謝莊衣何事輕霙故故飛應是多情
要新句敢酬瓊藻觸寒威(藻謝莊詩云叠雪翻瓊)
慘淡脩途問若何璇蕤瓊藻未須多使君此夕
應難醉紅玉看人子夜歌
途中對雪
&KR0714;歲初霙慰所思征衣坂路固無竒漫知謝女
能聯句安得顔兒與接詩(測年十三竣年十五顔延之与羣從接詩)
嵩嶽夢中宐寂寂雕山眼底尚遲遲明年花發
應如許坐看遊蜂憶此時
鄧聖求作端明時嘗贈予詩云妙論出
六合微言破九流其言雖過矣要是前
輩中有相知者逮今將三十年奔走鄜
州諸邑察視保甲感舊作長句
白頭關塞走匆匆曾玷山公啓事中妙論微言
思落日荒山窮谷夢悲風八哀欲賦嗟無語三
徑宐歸恨未容却擬掃除西域去預修麟閣盡
邊功
邨舘寒夜匆匆不樂學古樂府當句對
將此愁來同彼恨肯饒庾信讓江淹雪翻愁緒
風牽怨月恋山空人依簾昨夜夢垂今日淚一
機素勝十端縑無煩言話誰能聽小叔狂來阿
母嚴
寄恂公
南屏不可見歲晚得恂公辯笑潮難久闊嫌雲
住空誰來紉落月獨起汲寒鍾八十歲除夜寧
知塞漠風
寄果公
果公消息大茫肰六尺堂堂只眼前斗極新春
年八十煙霄故國路三千每慚鍳薄朝多語待
學情忙夜不眠此世難期再相見試容抒思序
真筌(果公有金剛經解予欲為之序)
聞胡少汲再入省
南宫妙極天下選雞舌喜君重得香既自能詩
似前輩何為不作水曹郎
聞喝馬惻肰感歎且恨其辭鄙惡特甚
作此詩從賀方回求數解
一世危腸賦愍征江城夢斷到邊城晩風不送
採蓮曲落日唯聞喝馬声長似竹枝愁遠客重
于隴水惱無情爰求樂錄十三解賀老當今最
得名
予告客不能飲酒嘗使賓主俱勞客言
有二事便可痛飲謂對花對佳人予病
眼難看花從照律師授四分律遠婦人
作絶句謝客
眼病身持四分律流芳巧笑兩如何從教酩酊
非吾事免得醒來恨更多
談易寄壯輿
拂拭塵埃藝靡它象中繫外得婆娑何人為我
易弟子淚落一朝翻九河
三川直羅之間作
饒鬚羌鼻似羌渾人在山頭羊在門欲把流霞
來飲汝未甘便唤作曾孫
排悶
鄜畤來為吏多愁尚喜論山川分漢郡人物客
羌邨(羌邨詩老杜有)宫廢人仙在天清貳負昏(貳負之山海經)
(此狤在)莫言無妙䴡土稚動金門
贈雷僧
蓬頭冰齒獨徘徊五百年前人姓雷(處士東晉雷)為
問羅川何處好笑言京洛總看來
東奔西走肯徘徊言語相&KR0714;聽鼻雷未料此生
終作底可知不為學詩來
畱官莫去且徘徊官有白茶十二雷便覺羅川
風景好為渠明日更重來(有此茶否荅云官人子點四明茶云直羅)
(雷是四明茶名來則直羅有十二)
鄜州人語間有似河朔人處予獨知其
肰蓋此本魏之上郡魏人以歸秦之三
年秦遂稱王而不樂為秦民之故其音
猶魏也作絶句
魏郡歸秦秦遂王音猶故魏恨難忘誰知我本
魏郡士比汝獨思田子方
木末
木末僕危不可呼水濱詩客昔何如若非此老
曾行處淚漲三川恨有餘
承議郎王東起挽辭二首
三十年來夢王郎歌哭情桂亭看躍馬蒿里望
銘旌廢相存亾託孤兒内外并休論書數萬色
色負平生(家丞相之子亾近立一孫方數歲丞君之妻吕丞相孫女也妻母養在君)
(君悉主之相有書萬卷)
洛下書生譽秦川公子豪飄零諸老恨骯&KR1507;此
生勞病卧分丹劑魂遊問室臯當時蛮紙在絮
酒共蕭騷(以為奠君愛予四明所作粉紙未及寄間乃)
題弟子問
人物昭陵一代傾墨莊夫子著書成我生既晩
復何恨解叩青霜鍾大鳴
憶四明上元
翡翠隨潮月琉璃共佛燈沈香聞遠遠珠樹間
層層
憶京師上元
艷艷燈欺月英英人勝燈紅綿開四照金鳳起
千層(紅緜代綘紗羅川珠玉燈以)
鄜州上元
酷愛鄜州月真分紫府燈(仙宫郡有望)月收烟蕩漾
燈石稜層
次韻十二弟所寄
莫問西臨統萬城書籖月色落南榮遠天雁去
驚幽夢近体詩來慰老情籌筆陣寒徒許國題
鞭句險政傷生敢尋五世蓬萊路異姓王孫尚
避名
題新泉
舍北洗山如有待舍南泉發本無期羇愁盡落
清音裏不用騫公讀楚辭
東溪歸作
怱怱尋春恨已遲山城渾未有花枝東風馬上
哦新句却似盧巖&KR1670;嶺時
從高守乞石笋
竹萌何處在石笋眼中青乞取分幽徑難忘玉
笋廷
書劉仲更春秋灾異後
志苦言危凛雪霜何人敢喚作劉郎休論瑞應
誇圖牒羞死當年頋野王
山頭對花
欲脫羇愁暫媾春花先木末傲難親無才與作
山居賦遮莫山花處處新
老欲留春不用忙却愁花發送春光山頭紅綻
難為媾年少才高憶謝莊
枕上
人間百感未能休欲語無情謾九州樓上角声
山上月共人割據一端
三日
只將三日為元已準擬流觴不誤期慙愧魏人
風味好無窮花蝶謾相思
十二弟寄詩一編來用其山字韻作
季詩來灞岸秀色藹雕山獨笑寒暄外相逢翰
墨間花飛能擁路月入不開關巧觧供新句吾
才愧晉慳
三月十一日大閱偶作三絶句
儒服未曾看樂戰鐡衣且自戲清時春風莫道
晩無力解直天王百尺旗
風旗且好岡頭看汗馬休論塞外期前日將軍
劉越石功名不及一篇詩
縣官未肯斬西戎誰信鄜州第一功馬似雲頽
青壁上人如猿放曉林中
梨花
春到梨花意更長好將素質殿紅芳若為寄與
江南客枉是楊梅憶庾郎
暮春
春光可攬去如驚樂事能追不得行褉事已觴
王内史披香只賦庾蘭成敢嫌塞柳渾無意尚
喜山花自有名嵩少未歸無著處此身曾是亦
諸生
春晩感懷
春來誰挽去難援中有悲歡萬古痕飛絮無家
凌紫極落英不聘恨黃昏半塗未肯擊鳴缶百
感何因招些魂海内一經連海外欲搜怪物且
重繙
總管劉觀察相餞于高巖經句楊朝奉
出所和詩即席再賦
花開為客向金城待得無花羸馬行柳蔭高巖
開袓帳月搖洛水話離情將軍精悍千山聳賓
客風流一笛横更愧新昌孫子在詩成白眼得
清明
席上别諸公
西城别袂望東城勇發征車却怯行朋(去)肯(去)
聲前金闕恨胡盧歌裏玉關情鸎啼有意因風
断山影無垠為月横人世分携吾可郍千鍾不
醉在天明
塗中寄城中諸公
孤飛弱羽眞難可作底徘徊去住間柳影生風
歸曲渚雷声送雨過前山庾郎有待復何待白
傅求閒而得閒回首玳筵醒醉伴曾將幽憤唱
陽關
自延安回道中作
未駕羸驂返故鄉且尋拙筆傍書窗草嘲流汗
野猪嶺絶勝傷心朱雀航
多謝芳罇與獻酬只將萬斛醉吾愁春花來作
人間夢夢到鴉啼不得留
延州紅勝洛州花打剥工夫阿那家我亦勞心
添病骨悔將黃卷負年華
從經略安撫侍郎叔乞松醪
春來玉帳閒無事自料穿松壓酒糟即恐金罇
未相稱山房乞取伴離騷
牡丹
牡丹千葉千枝並不似荒凉在塞垣宐聖殿前
知幾許感時腸断侍臣孫(葉牡丹有十數枝宰祥符中宐聖殿燕千)
(為承旨特預賜臣戴馬文元公時)
静夜
此身飄蕩久静夜得幽情月色隨窗盡泉声到
枕輕老夫方讀易稚子莫談兵似說歸期近嵩
陽學自耕
浮甘亭上
浮甘亭上拂征衣欲起羇愁却自非鸎去青隂
猶轉響月來碧障有餘輝三英何處同行樂百
醜無堪獨息机好濯纓塵惜蘋藻從教塵土半
天飛
謝魏宰惠芍藥
敢期芍藥邊城見本是人間第一流我有無窮
羇旅恨為君今日到揚州
在邊
在邊有底適予懷舒慘無時亦異哉醉到月前
如失去愁從騷裏却招来素心偶向三花盡孤
憤難教貳負催好覓羌邨殘夜燭待將何語與
徘徊(者乃于鄜州中山見之嵩山三花見李白詩而此花近不復有在)
次韻和完翁謝墨二絶句
池水澄輝散曉煙定無墨色使名傳幾螺付與
能詩客免更書空重惘肰
寸寸曉松計已迂更憐百步扇垂珠幾年費盡
坐曹手千卷書生又却無
聞角
邊城百感謾興嗟將底令人警歲華多謝何郎
有新句誰聞夜夜小梅花
迎客道中
忽忽中夜轡候館若為容山轉時藏月河分不
割風憑誰能食夢緫自解書空省内吾難倚詩
書更使慵(省内以富貴何進兄弟倚)
九日
日日無堪只歎嗟誰教九日事豪華寂寥難落
方山帽爛漫先開野菊花聞道鶴鵉超鎬燕忍
將鴻雁聽邊笳古来感慨今朝甚苦雨凄風助
我賖(秋&KR1858;是日)
贈鄜州田玘
前世能歌田順郎今身追悔太昌昌戲泥巧畫
羣兒態休憶小姑初倚牀
次韻任伯塗中見寄
命駕關東千里餘拂衣前去未勤渠自憐病客
料秦虎共學騷人憶郢閭賦就句竒輕悪道(尼潘)
(道賦有悪)詩成意遠欲閑居此生辛苦君能識不向
他人道看書
白頭青簡負三餘得喪窮通不問渠但恐風霜
侵爾稼敢期盗賊避吾閭秋蟬冬蝶空離恨渭
水秦山政索居何日離合南北史倩君成就一
家書(乃妄以為笑倩古人名壻曰借倩近)
感事詩寄韓侍郎
去年過却京塵裏今日無煩歎白頭且喜歸来
收客夢何妨無酒破春愁細教科樹鳥声樂遠
使䟽泉山影浮晩得花開逢歲閏可容結侣到
丹丘
贈韓侍郎
僕射陂頭鷺宿秋使君行色曉雲浮幾章乞得
閑歸去平日將何事絆留久幸沃心舒讜議暫
堪俯首貶忠謀黃金帶念多人有烏角巾憐才不
自休談笑弟兄從此樂杯盤賓客莫言愁慙予
本是山中士可復魂劳隴上舟
偶題(丁酉)
一室蕭然懶傍書角巾孤嘯問何如夕陽能使
山遠近秋色巧隨人慘舒苔漬碧花行不到香
殘篆字睡應餘自憐得計歸云晩前日人間謾
畏塗
和季弟秋日即事(戊戌)
五世衣冠盛本朝寧論妻織與兒樵顧予始就
山居樂未放詩書便沉寥
寄謝任伯察院
終日小園何所為忘言不讀國風詩閑来却覺
呻吟好老去仍知疾病宜月在鄜州能到此人
遊梁苑誤行期徒憐宋玉無秋思既識清高又
可悲
初至凉作
七年去園今還歸僅有身存心事微下客但能
故事高門誰許著襃衣難將白髮語年少忍使
紅塵負釣磯不解征驂却歸去策雖非是亦非
非
以扇求馮元礼覲畫山水
高人能畫山中趣凉吹曉從天際來移盡此情
紈扇上人間何處有塵埃
趣景升太尉畫孫登像
契闊王孫魂夢勞京華一日重遊遨图書不惜
黃金費歌舞何妨籙珮高月到南樓卧吹笛花
殘曲几醉揮毫如何愛著須臾懶不使蘇門對
楚騷
留題景升北窗
南樓吹笛何人怨北窗垂楊永日閒何用綠楊
高百赤詩情筆趣總相關
夏祭日感事
盛典千年出寶图佩環方澤影縈紆中天月護
黃琮色出海雲騰赤帝符已慣龜鼉呈上瑞(買前)
(之祥赤鼉)不驚風雨解前驅(大風雨前一夕)侍臣自有揚雄
賦擊壤何妨此鄙夫
謝曾迪功松皮冠
松皮冠贈松山客慚愧紅塵赤日中好向浮雲
傍歸路定應賸聽入琴風
次韻和張次應龍图松皮冠子
儒冠何事貴松皮一歲寒來特自竒髮盡霜
相稱得歌酬白雪即非宐
代馮元礼次韻辭張次應畫山水扇
女鸞寶扇謾稱工識嵐漪縹香蹤何事晩來慵
落筆為嗔不說妙高峯
代馮元礼次韻送畫山水扇與張次應
五日十日豈為工萬壑千巖自絶蹤在握已能
霄漢上更須群玉占前峯
次韻和大理吳子偉寺丞久留滯絶句
之子婆娑幾許年衆人遷後獨稀遷即今便上
青雲上已愧開爐白日仙
再和
官共狐裘三十年紛紛南北笑鸎遷未施雲外
射鵰手且作山中騎虎仙
京居五更聞鍾
慣聽山頭五夜鐘忽驚孤枕景陽風明朝樂事
知何限定自無人拜德公
七月五日立秋
故廬歸客不勝愁可是人間晩立秋收潦水清
如可待無窮蛭螾看沈浮
病卧聞韓公表雨中出謁
綠隂飛雨作秋容衰病呻吟高枕中何事公孫
健騎馬黃金帶客好相從
韓二十七詩來云已束歸鞍逐去鴻令
人欣喜愧歎輙次韻和
此身重滯愧征鴻况對庭前郢樹風暫至京師
便歸去敢期今日有黃公(還黃叔度暫至京師而)
即事謝公表二絶句
碧嵩青潁肯相從萬事茅堂醉夢中出到人前
羞欲死歸輪不必問何從
留君談笑且從容白髮紅塵阿那中踉蹌行藏
莫相笑枯魚垂淚恨無從
即事謝子之二絶句
何妨少日不能容詎玷山公啟事中庭下秋風
收不得欲彫瓊樹未聽從
悅已曾增巧笑容舞鵉歸歇鑑花中人間遇樂
便作樂何用行軍問所從
送韓七十赴澶渊舊任所為士掾
不樂予何甚非關未策勲秋燈逢積雨客淚送
離群身事千年鶴心期萬里雲煩君經廢廟嗚
咽當家文(奉勑撰澶渊舊廟碑是高祖文元公)
選部中作
白髮来遊宦山公不我聞邪猶在中等
(除落而部中尚要声載應詔上書蒙置邪中等近恩)政不占微分
(八百分予乃無一分近制以分數為選法多者至七)孤淚滄溟感微
言上帝勲何妨貧且賤嵩嶺有高雲
明仲約七月晦集屬抱病先以此見意
猶并以申謝
秋日在長安多悲對極歡栗疎肥木落芡觜瘠
池寒居室清樽健羇人白石殫慙君過繾綣扶
病強盤桓
送邢子強還洛
行樂洛城為第一暫劳使節持還家橋頭鋪遍
中秋月樓上吹殘九日花誰聽高談擒虎豹且
容濁酒傲煙霞從君一笑知無分短髮長途倍
歎嗟
送李先之歸南
夫子声名大凄凉三十年晩交彌好易夙志自
覃玄泰華冰霜㓗江湖鴻雁邊别期不相假吾
道信茫然
爾送先之
君家父子真國器棄逐那知上苑春嵐障城中
尤自樂浦珍市裏本来貧曾憐濁俗排閶闔暫
屈清江縱羽鱗我老相逢便相别劇談易象亦
何因(縣一見從予談易先之自廣南知縣歸復往江南清江)
三送先之
相逢無酒恨如酣九市三玄俱不談秋雨迢迢
催客别别情雨色已江南
京居秋感五絶句
快雨薄寒一夕間胡為百役自聞關秋懷更讀
甘陵賦始信人人庾子山
雨助風声燕欲歸誰教我尚著征衣自憐未讀
愍征賦霜雪鬢間猶庶幾
随蝶求官秋緒多自甘老罷樂婆娑枕邊風雨
五更夢声在長衢朝馬過
江上高人未肯來京華秋鬢獨徘徊饒渠看取
潮頭月莫恋林香待放梅(招楊中立)
河漘依棹得風期秦樹湘雲枉夢思也好歸来
君冨貴未容言語我悲傷(招徐思川)
即事
幾歲田園得隱淪忍將秋淚&KR0668;紅塵一麾不得
廬山去何用他州寄此身
歸到
歸到故廬同逆旅人生本自怕牢愁雨声豈有
京華態羇思仍多澧浦秋久禁令人類疾病新
聞向汝重咿喔頋無道義論輕重何處王公門
可遊
乞酒
積雨深秋與恨飜悠悠何力勝朝昏久同下里
饒詩句乍學高人傍酒樽徑醉便知傲世狂吟
更覺觧招魂頗憐陶令徒全美只肯丁寕乞食
言
辟糓
辟糓終無術求田早自慵病能添旅思雨善起
秋容本色官猶阻非時好孰從封侯如可覓要
自愧長公
依韻和邵太子文兄八月緫章朝歸長
句
東皇受籙增嘉運曉坐明堂夜拜章玉燭千年
承瑞露金龍萬國鎮青霜風来紫極簫声静人
在丹臺珮影凉與子飄零逢盛旦獨無藻思頌
瑶光
八月十五戲作
稱意中秋月滿樓只嫌歌扇遏雲浮不如風雨
連天起要得伊人也解愁
聞三十六丈乞西京留臺輙成長句時
先之七兄已拜北京留臺
門地何人論甲乙碧梧丹鳳重徘徊前時五相
継三相此日西臺望北臺器業雲霄能我有功
名鍾鼎待時来重言四海宫師德季子白頭誰
識哉
伏蒙三十六丈大夫寵視長句輙次韻
和
千仞愁城託寸隂可堪疾病更頻侵烟霞舊友
能相遇鷗鷺前盟不待尋羹飰東西慚白髮功
勲遠邇負丹心(成西鄙罷兵之議两家曾祖康定中同在廟堂堅)
明朝九重無高處約訪高人支道林(日訪僧實約於九)
德麟晉詩相别輙次韻賀送
安穩王孫一葉舟朅来京國淡無求任生白髮
曾料虎分絶紅塵自狎鷗桓笛不堪留往恨膺
門誰復憶同遊重陽無酒仍分𬒮雨作黃花淚
未休
德麟夜相過用前韻作
王孫未放木蘭舟憶别親知與訪求軟語斗牛
迷後雁傷心波浪沒浮鷗燈前有喜新佳句泉
下無慚舊俊遊潁尾可居隣可卜白蘋紅蓼共
君休
九日宴李德充中大家次韓三十六丈
韻作
重陽風雨每凄凄物色今年得所期賜第好賢
多驥子三山酌酒過鵝兒(極竒妙德充用三山罇)紅楼
尚想吹簫夕碧樹今誇出日枝(京師今属宫李氏園池甲於)
(苑所)我與韓公殊輩行門闌感舊淚俱垂
九日陪韓三十六丈大夫集李德充家
再蒙賦詩相似謹次韻攀和
丈人邂逅共悲凄九日芳樽敢有期感慨既能
追壮士驩欣復自學群兒菊憎紫蘂侵黃蘂萸
憤南枝勝北枝(極衰北州之茱萸)蕭史高楼幸登眺
但慙清唱手空垂
李德充再賦九日期字韻詩輒亦復作
多才公子莫凄凄九日不謿風雨期清酒玉腴
浮杯底黃花金蘂粲鈴兒(鈴萬鈴菊之尤者有金)百年
歌吹驂鵉地萬里旌幢鳴鳳枝(鉞相望李家一門節)前
後楊劉是賓客声名孰敢與争垂(中山歐陽楊文公劉)
(文忠劉侍讀)
重蒙三十六丈大夫德充中大賦九日
詩期字韻詩輒復以致謝遂及閣筆之
域
平陽楼上重陽日周覧悲歡孰與期盛德不應
無隱者大豪寧復有屠兒未舒鸑青天翼難
識珊瑚碧海枝莫擬吹花多継筆羸兵易衂槖
仍垂
即事呈德麟
學得浮雲往復還里中不出孰追攀九秋自與
物情樂一日湏教我軰閑敢料都城有詩句故
應魂夢在山間今朝車上瓶無分更可憐哉我
阻艱
次韻和德麟過希道作
笠澤人閑書已叢分甘寂寞與誰同故人相遇
白頭日往事獨悲黃葉風去國貴游驚㶚岸(道希)
(𥙷初外)浮家公子樂湘中(遠官德麟不厭)此情繾綣思
朝夕百仞寒巖飲水虹
思歸
忽有故園夢秋冬恨不勝菊難月掩映梅耐雪
馮陵客闘南唐墨僧禪後夜燈如何不歸去京
國脚騰騰
感事
人物今朝何寂寞我思前軰太峥嶸仙才難測
趙周翰俗眼聊窺石曼卿(趙公詩多仙家語)
鵉鳳騰輝何處在珪璋振德是人斯怪来高論
空無騐可是岐公作宰司(人才虽乏不曾教王王荆公在嘉祐間言)
(乃薦王代作相焉禹玉作宰相至熙寧中公)
早於城北逢御馬
天街未見曈曨日御馬来朝馺騀宫不許暫時
超倒暴欲將何事騐真龍
十月七日夜夢中作两長句覺而忘之
别成長句視李民師
冬来羇旅更迢迢撫枕燈殘百感饒飢鼠飜空
疑有鬼驚烏誤曉尚中宵詩成與夢俱零落劒
出低眉亦寂寥無分京華居老境江湖高隱幸
相招嵩陽王鐡冠遇一書生蹙眉出劒舞空中
慙愧
神邑凡才日抗塵早年聞道晩因循腦能充溢
無華髮心得休閑不老身種種已慙為客子悠
二更愧作官人吾言可復終歸去何處桃源可
問津
偶見夏英公與文莊公書云秋序始凉
師門尚遠又一書云念其出自師門賜
一善地輒成絶句
前軰終身知學植今人得意諱師門如新幾帖
英公字可但吾家礼數尊
天寧節後二日集英賜燕輒成長句
誕彌陽月播陽春萬夀杯餘燕豆申殿角垂虹
天意喜(高二丈今集英殿新修增)壁緹交鳳日華新(上殿)
(鳳極華煥及两廊繳壁皆新繡龍)星廻畢雨金沙淨(雨至累日)
(晴天寕節後遂)書發狄封玉甑陳(使献其國中所北虜國賀生辰)
(件宝玉器三十餘)何事昇平楼寂寞要將艮嶽共
璘珣(丈餘或者要妄意將营繕云昇平楼舊號最高今裁出集英東廊之上)
寄李輔之
嫁樹裁花待上元一燈明熖照山樊香爐峰下
煙霞客此夜皇州亦掩門
布裘茉飯久忘言糲食粗衣過上元怪底狂風
迷四野荣光自滿濯龍門
庚子至前二日韓德全李師民相継而
至聊書一時之事
先後客無約寒窗注夕陽縱談香柏子孤興飲
松黃不道仇池遠唯迎至日長於焉豈易得回
首即他鄕
對雪
念昔幽居久幽懷劇歲殘茅亭因雪過沙渚與
鷗寒暫喜凉塵息將愁秦樹單六花如結子孤
客鬢邊看
次韻江子我見戲長句
江家宅在多文史兄弟論文詎我遺長逝不来
荒馬鬛後生亦老倦車帷契成自賣寕無恨詩
到相嘲雅見知山水尚憐天付與莫年漂薄向
仇池
對雪懷淮安郡王郊居
六出花開郊野興王居不數沈休文洞房窈窕
玉簫遠綺席徘徊瓊糈醺大藥定應湏火候佳
人可復悮行雲(宫中王有侍姬在)自憐收拾征衣客
白眼寒空送雁群
别親舊
歲莫征裘返故園愀然去國亦難論獨尋碧草
日三徑誰在紅蓮夜五門(有五門近歲上元燈山)久分
雲霄能割席乍驚繿缕有離尊即看短髮邊城
去風雨仇池役夢魂
出京感事
晩歲長途俱寂寞傷今懷古緫飄零韓朋豈是
無三窟管葛元非守一經白髮任渠從此出朱
絃於世許誰聽猶憐去國恨能釋已見燈龍出
北溟
出見京華之盛而作
飄零羇客尚驚魂乍見王居白玉城三市盡迷
(一作新)南北嚮八騶争禁(一作耀)短長行花栘
陸海春常在楼接神山月不傾安得白頭居此
樂關河垂淚復孤征
過洛陽贈親舊
古来無奈洛陽塵興屬今朝誰與親河岳新秋
初過雁園林曉月遠行人波声有喜咸通汴雲
影相随直到秦白笋紫薑勤故舊公孫出仕獨
堪嗔
過陜州贈蘇儀掾仲滋
老去情懷誰與謀壞壁無蛩更愁秋收覧雨声
来枕上飛揚馬鬛在岡頭欒城孫子何来此華
國文章肯謾休邂逅關山論家世更期信息在
西州
又
河擁秋声客恨新誰能出語共輪囷信知五采
生丹穴不許文章屬外人
題長安趙氏園
長安池舘鬱峥嶸此地偏多客子情秋晩寒藤
侵石瘦夜深熟果落池驚後生解識南山趣先
德元高戎夏声感時暫來添白髮南山曾見漢
公卿
鹿鳴席上送諸先輩詩
周室賓興綺席陳漢家勸駕礼還申鸎遷同谷
煙霞喜鯉化瓊林雨露新日御駸駸須六轡(上序)
(人六)奎文燁燁自三秦先應沉醉換春色病守狂
吟已覺春
即事戲作五言
何處寂寥好山城大守家輕觜(平)木竹筍大褁
白朱砂君與旱蓮比實非火候賖一官還此是
百務莫淫哇何處寂寥好山城太守官龍鍾五
品服豹变一還丹舊恐三杯竭新添兩角寒只
應歸去是無責有餘驩
謹次知府經略待制韻
制勝竒兵不下堂鉛刀何敢齒干將肯誇舞暖
嬌回雪只念琴寒乞履霜此日秦郊黃髮老當
年漢殿綠衣郎徘徊四十年来事險阻間難間
俻嘗
郡齋戲句
烏髭四皓應無術沉醉三閭豈有方將此衰殘
齋戒裏郡人應笑使君狂
一夫肆力能排闥萬旅無謀謾仰關成敗是非
今有底忍將鞭朴作威顔
雪中獵戶来呈虎月下田夫走献麛諱道山成
應不得關東誰肯有書題
升白米能供酒瞑目紅裙難聽歌為謝州
王内翰莫言官職也蹉跎(猶上䟽王元之詩官職蹉跎)
蕭條吏散如堪適蕭洒詩成亦可娱王謝異時
同惠我只慚筆力不能俱
雜號將軍人所薄東宫贊善自曾嘲如何今日
余為守黃獨白&KR1291;誇大庖
朝困十催何敢飽暮虞百罰更生寒雞山小石
鳳山柳移植庭前少自寬
笑
笑樂真情豈可無樂而不笑是何拘日中無事
逢棋局春後有花兼酒壺輕俠兒前撫手掌滑
稽傳後撫髭鬚江南陸后還安否乞與笻技使
自扶
次韻郭帥和揚使者張茶馬溪莊詩
溪莊吟興浩如神不似逢時冨貴身雲外黃羊
眠竹影月中赤鯉戱河濱楊雄竒字情宜密張
令清談分自親頋我婆娑徒悵望柴車霜雪未
堪巾
才氣雄豪夙會神暫劳旌旆遠荣身使華燦爛
高秦嶺筆陣縱横落渭濱音出瓊瑶疲諷誦韜
輕虎豹貴和親何妨戲作蜂腰句要看時宜折
上巾
奉楊公近蒙荅四六状極為精䴡
博物張公適聖神經營佐國不謀身一槍采擷
朝林下八駿遨遊暮海濱詩就秦州寧獨樂政
成周道要相親敗軍汙衊誰哀念敢謂勤渠問
觧巾
文集卷第七
