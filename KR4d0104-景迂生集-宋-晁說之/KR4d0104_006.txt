文集卷第六
嵩山景迃生晁說之字以道一字伯以
律詩
秋隂
漠漠秋隂好遥空見故鄉可堪高葉病無頼燒
花香枕静泉聲細簾疎風影長肯教容易雨呤
興動何郎
和斯立夜校試卷呈同舍十二韻
校藝来從魯聞韶昔在齊幸容葭倚樹驩會食
甘藜禮數延文士雄豪動武奎嚴擬池上雪燦
爛谷中霓喜見雙頭錦争求獨角犀化金思點
竈畫酒願分篦氣壮如觀海言危擬去梯且思
竭馬力焉敢效牛蹊蕭統聞香臭劉郎善品題
鉛黃方宴集風雨惜分携永遣愁城破休教眉
宇低戶鄉吾自樂歸去逐群鷄
再和資道
佳山陪四絶名士出三齊芬馥生蘭茞荒蕪去
菉藜光華深北斗氣象到西奎静思如含露揮
毫若吐霓美求鮮鯉鱠珍訪辟塵犀出衆青錢
士飜經白玉篦高張射鵰手穏步上天梯吾友
由斯道狂生不識蹊淮南書有作(工謂斯)商隱賦
無題(道謂資)慷慨簮頻擊吟哦手屢携寒廳簾帟
淺深夜笑言低(御名今上)莫嘲雕虎從来學木雞
再和
何事謝玄暉臨巒且悵齊想非逢錦綉應秪見
蒿藜今日三千牘昭天十六奎煌煌鳴佩璐燦
燦動旌霓服衆稱擒虎超羣許拔犀品輕龍尾
硯時樣鳳頭篦葉若文公席危如墨子梯只宜
馳大路爭可訪幽蹊我亦慙強韻君能出巨題
笑言容委曲良宴幸招携黃菊開應滿清霜厭
莫低誰人傾魯酒更復噉韓雞
和斯立重賦
是非真未定楚客莫咻齊侈美珍炰鼈麤䟽鄙
飯藜評文歸藻鍳得寶應參奎蕭洒裛塵雨清
明避日霓露華鳴老鶴月魄射靈犀儒雅元簮
筆風流且帶篦辛勤無黑突騰躍有丹梯自顧
迷轅駕焉能識路蹊從容金谷集酧唱漢江題
好是頻徵策相看便解携塵埃隨日起窮悴使
人低桀犬驚堯犬家雞笑野鷄
和資道登岱頂回
藹藹天孫作曉嵐為嫌俗骨遣教還仙兒墮處
眞堪惜只在含眸一笑間
近作小池頗有野意日晚臨流吟柳渾獨
不見慨然有作
無波枉陼若堪凭白露青蘋更可陵過盡秋風
獨不見此時腸斷柳吳興
十月初七日入郡塗中作
棄臣悠悠宋墨筆彫年忽忽道塗衣慱崔趙李
久寂寞乙馬甲班誰是非
覧冀亭榴花
長夏清江倚碧岑人間塵土莫相侵榴花不得
春工力顔色何如桃杏深
寄侍講吕原明七丈
悠悠客子京華遠只把清秋淚濯纓黃葉風前
身亦老白雲影外世還輕書来舊德知無恙夢
斷疎鐘恨有情昔日諸生今在不丈人因為話
平生(生丈人曾寄寓彼說之昔教符離諸)
讀韓退之詩有作
萬樹殘英委泥滓柳花成絮獨高飛自憐纖質
無人賞宛轉還從洛浦歸
贈吳僧
驅馳疲朔馬邂逅見吳僧便覺秋容淨彌憐客
恨澄青山尋舊賞白社語新燈他日扁舟去儂
家一笑能
狂風
十日狂風不偶然未教桃李鬪婵娟關西將士
曾如此直入齊宫斬小憐
次韻荅澗上丈人見寄
丈人一别今何闊菊雨蘭風自歲年茅屋歸来
思叙舊䋲床老去不談禪世無孔子徒為爾今
媿孫登重惘然幸有陽城山水在更留佳處待
夤緣
和陳叔易見寄
終日焚香卻袢暑只此於君媿典刑莫怪慇勤
問元朗此心要自渴滄溟
次韻澗上丈人見寄
有懷南澗老月冷夢魂賖㷑閉金丹竈雲迷玉
斧家高雲嗟縹緲醉墨喜傾斜明日秋風起愁
看菊蘂花
再和班字三首
丈人在何許箕外潁中間明映波心月清餘雨
面山短衣非舊寗陋巷是今顔不解湟州去平
超十八班(官十八班梁武帝分百)
公来前有約更望少微間爛醉新醅酒能忘舊
隱山瓊瑶雖並質塵土會彫顔永夜陶陶語令
人愧尹班(云尹班陶陶扵永夜尹敏班彪廣絶交論)
高躅人難觧當求古哲間韓康多在市陶令懶
遊山念我可憎面無兄得解顔公乎来早晚荆
坐要湏班
次韻久雨甲子日喜晴之作
愁霖開霽忽今朝摩撫為魚鱗甲消竈下黽蛙
歸枉陼簷邊雲霧起叢霄已驚病眼能明朗更
喜新詩慰寂寥莫把隂晴論甲子請從根本問
黎苖
聞叔易隱居被召二首(亡一)
處士何人為作牙盡携猿鶴到京華故山巖壑
應惆悵六六峰前只一家
雨霽聞溪流作
山前霖雨霽流水興何長曲澗通蘭若餘音到
草堂龍鱗應已偹魚尾得令狂奏凱入關陣尋
仙泛海航月添波蕩漾風共影㳽茫不作羈臣
淚明朝涸復常
峻極上院
山下青青春已歸百花山上正芳菲人間顔色
昜零落百萬千年雲錦衣
節孝處士徐先生(積字仲車)
莫怪先生身上貧眼看外物似浮雲房中除却
琴棋後更有門前鶴一羣
政和元年正月一日作
元年元日日甲子從自漢歷来有三總把皇恩
調玉燭今朝獨更覺春酣(一日甲子與今凡三東漢元魏皆是正月)
癸未歲余與開封解安行同知定州外縣
赴二帥上元之集今辛卯眀州燈夕公會
上見邸報觧以大夫知嘉州感舊作寄
伊昔中山勝事賖初當三五便開花君能選色
沉醉倒我自傷心深感嗟聚散十年逢節序窮
通百態各天涯使君綺席誰同樂莫遣燈花照
鬢華(同歲予與解)
早春
日日江頭騁望頻東風去歲舊相親庾郎𣣔作
披香賦未有花開未是春
聞四眀人不喜鞦韆因作
思歸未得恨深年時節清明最可憐越女腰支
勝趙女生平不敢賽鞦韆
愁
雲暗花寒春在否煙波漠漠不禁愁此愁肯逐
楊花散常與幽人種白頭
無奈愁來欲解携春光何事亦如迷只應自有
人行樂枉是多情王會稽
寒食書事
冷官不易逢寒食海角風霜剰作寒杏粥榆羹
渾不見蓬池春色夢中看
戲作
終日一杯終日醉看潮初上看潮回自疑前世
陶貞白乘興閑遊鄮縣来
昏昏
昏昏非所志忽忽是何時客恨潮聲起春愁柳
色知何煩連日雨要劇故鄉思自頋囊中術黃
金未可為
有感
日日蒼黃出畏塗自憐何事得虚除天教豺虎
露齒爪好是哥奴不讀書
西渡
西渡幾回送客春風今日思家我亦歸期可數
休言此是天涯
予今春多入城戱作村裏来絶句村裡来
是蛱蝶名滕王所畫者
蝴蝶催花一夜開却愁春盡重徘徊我身亦使
滕王恨日日随渠春裏来
依韻和蔡天啓任四明絶句三首時暫来
四明便還丹陽頗不樂此後篇為四明觧嘲
行盡三江失所誇便教信美豈吾家却回楊子
江頭去看種瓜洲子母瓜
眞隱閑從鄮縣来三山仙蘂眼中開此身自有
華陽洞肯學東陽歎老槐
未識凉風寶殿西寧驚海角有遺黎玉筝無日
嘗瑶柱金馬何人賞木犀(州之珍二物明)
見諸公唱和暮春詩軸次韻作九首(是鄧唱首)
(平掾子)
何處留春意欹殘燭半紅柳斜雙舞破花落獨
書空𣣔作經年别先驚昨夜風烏衣多勝㮣此
際恨難窮那識春將暮山頭躑躅紅潮生芳草
遠鳥滅夕陽空烏賊家家飯槽舡面面風三吳
窮海地客恨極難窮歎惜芳菲盡香腮越女紅
簾垂啼鳥散鏡掩舞鸞空梅豆嬌含雨蓴絲懶
倚風高歌君輩在老子柰途窮留春留不得怯
去舞衣紅那惜河陽暮唯驚洛浦空丹成人奔
月金就鶴乘風此恨何能已盧郎百計窮五字
留春句如開蜀錦紅幽香知不滅宿恨望来空
婉娩能揮日綢繆擬割風江淹方思苦(御名今上)莫
道才窮春殘留幾日越女笑蚕紅江盡愁何盡
牀空夢不空鷰多知近海蝶少為饒風底事吟
詩健吟詩正待窮芳草搖輕碧薔薇著小紅肯
嫌桃葉薄(事王家)只恨柳枝空夢斷三千里愁生
五兩風四時顧家好作底却言窮上苑群芳外
娑羅二月紅妖饒秦女妬淡蕩越江空敢夢鵷
鸞侣徒披草木風傳家緗帙在百巧愧千窮令
公頭皓白執拂妓殷紅綺席千觴醉芳塵一夕
空顚狂援北斗飄蕩怨東風得意傷春甚癯儒
况路窮
秋日有感因誦王元之送文元公詩云追
思元白在江東不似晁丞今獨步之句戱
作
三吳山水喜秋風白蟹青蝦甬水東獨步晁丞
孫子到誰憐憔悴衆人中
引伴宣事惠詩六首過有襃稱且及其叔
子文之舊輙次韻為詩
白髮蕭條到海濱秋風邂逅故園人三千紅錦
巧為帳百萬黃金肯買隣漢節陸離驚遠俗商
歌窈窕會相親男兒躍馬横戈志收入詩壇更
絶塵
一世凄凉朋友恨九原涕泪歲時深逢君苦自
傳家法頋我寧堪話此心却喜雞鳴藏䴡句遥
看鳳閣散層隂幾多故舊問衰悴說似羸師不
足擒
九日戲作
無高可登無節序無菊與泛無酒罇歸計知時
凌海岳傷心成醉迷乾坤冥冥煙雨飜愁思急
急風霜若苦言安得北人来見我會湏莫出水
東門
偶見司馬公休陳無已書簡感舊作絶句
卓行高文司馬陳當年簡牘拂埃塵身名暫振
久青冡見在凄凉海畔身
書事呈中令長老
憶昔中華年少壮相逢海角意何如驚人老境
便如此還解同嘗橄㰖無(多凍死結實最遲自師云去歲大寒花木)
(之因效張司業体作此三十年後始恐有)
枕上作
年華又已暮客恨更難裁寒鴈背潮去鐘聲隨
雨来離騷今我讀時命昔人哀但喜歸期近寧
論白髮催
有感
天邊鴻鴈會高飛白髮婆娑敢庶幾哭子泪乾
心尚折還山計就事仍非交遊幾處聞捐玦嵓
阜何人自採薇海角再逢殘歲雨懶將梅葉洗
征衣
書懷二絶句
老境才来便輙留龍門勝韻去悠悠此懷京洛
愁無限更對滄江煙雨愁
古木江亭懶不開書空自笑興悠哉蒼苔一徑
淺深遍知道無人向此来
疊後
病眼終朝更懶開難輸心曲語悠哉從教苔徑
無人到日日潮聲自上来
年年至日常為客
年年至日常為客只此凄凉似古人忍傍寒江
望京國難將旅鴈與心親天涯誰觧觀雲物弟
輩遥憐面玉宸自料眀年猶俗駕南京不到到
西秦(東秦一作)
無那
無那客愁飜作樂尋常閉目暫時開沉沉月向
波心出渺渺人從天際来莫道一山無積雪誰
家千樹落寒梅洛陽故舊吾憐汝愁絶終朝泥
酒杯
次韻和周大書事絶句
終日寒齋咏小招故人軒檻俯谿橋可憐不得
宣城郡白日消来恨未消
無題
身世何如薦福碑浮沉聊學弄潮兒清風一日
令心盡黃卷三冬謾手披夢寐無煩征錦段笑
談誰敢犯湯池周侯鳳德寧减少所謂春陽或
减之
鄧掾知言再和暮春詩見視過形推奬有
意論詩報作三首
駘蕩殘春恨霞餘散綺紅遊絲能四塞落葉劇
三空思苦𣣔留夜愁多却喜風參軍眞俊逸好
是念文窮君侯哦苦淡雅不愛深紅冷眼看春
盡愁腸𣣔海空近尋山谷體遠到建安風只恐
妨高步令君似我窮江左多才士君詩醉玉紅
幾篇愁客恨九畹任春空便𣣔傾家釀誰知出
谷風劉楊名一代可惜義山窮(梨園伶人作一西崑體方盛時)
(縷甚云近日為人偷盡窮士云是李商隱襤)
荅恂闍黎乞漿
白頭破褐恂闍梨硬白高談豈昜知却喜粟漿
如北客從教薄相笑無竒
謝錢掾
論思獻納方自代海舶鮹人豈識渠長嘯清風
含雪語憐儂不解讀新書
江暮
何能浣客愁長夏暮江頭嵐遠疑無象潮平似
不流湏臾雲送雨蕩颺鳥隨舟明年北歸去談
話未應休
江上獨坐
少時曾識京華樂老得江山懷抱開風月不談
辜此夕恨隨潮去與潮回
偶書
京華可望無高樓聞道故人多白頭此身却似
城東桺惜别傷離不自愁
秋
長年何事不悲秋今日天涯愁復愁故國老槐
空寂寂半天歸鴈自悠悠故知庾信多清泪何
事陶潜亦白頭前日家人帶楸葉求身強健更
何求
西風
秋風幾日過秋關直訪畸孤海上山為報故山
都是舊可憐留滯不知還
因誦張司業無事焚香坐有時尋竹行之
句擬其體作
寂寞江邊舍欹斜架上書焚香一童子尋竹衆
雞雛更甚昔人懶寧論今世疎但慚為吏在不
得跨鯨魚
自詠
㯶籬蕉落貯秋隂睡足蕭然學越吟懶似嵇康
初不鍛閑於陶令更無琴兒童亦習南朝事風
月應憐北客心五世圖書幸相逐鬢毛未許雪
霜侵(習南朝事自煑蓴羹學取魚陸龜蒙憶嵩山詩云如今却)
江亭晚望
秋色日駸駸江亭敞宿隂殘霞沉浦口新月出
波心客恨此時薄歸懷晚歲湥鄰僧數來往未
肯愧南金
興盡
興盡未歸增寂寞却嗟初興到江城春愁不逐
楊花散秋恨還同桂影生孤學敢期人晤語危
檣何事日崢嶸弟兄遊宦俱還舍朝馬驂驔禁
漏聲(朝奉俱還昭德十弟通直三弟)
偶作二首
病目書滛歇江干絶往来不才寧嫁樹有意尚
移山玉府書名久南山種豆閑只應終夜氣不
共鬢毛斑聞道花都發狂風故作讎春心先自
薄客恨更難收不免飢寒甚永同埋璸休何須
問詹尹雅意在丹丘
有感
吏隱兩非空百感塗窮浪跡亦何哉波濤遠引
月華去風雨常將月色來孤學有誰同慷慨獨
愁無地重徘徊謾談景德祥符際幾許辭源賦
八哀
戲呈通叟年兄索其近詩
歸期若可數何事此時情春色雨中盡客愁天
際生離騷煩爾傳月旦莫余評早韭周妻厭因
因不肯鳴
落花學義山
春来脉脉去輪囷滿地飛英委玉塵荀令香殘
端有意石家錦碎更堪珍目成霄漢星前石腸
斷驪駒掌上人我久飄零本憔悴為君今日恨
輪巾
花開未幾忽已盡落戲作
天涯花信誤心期狼藉紅殘只往時怪底小憐
渾不睡夜深惆悵夢周師
通叟年兄視以柳侯廟詩三首輙亦有作
所謂增来章之美也
平昔柳侯廟拾君詩興餘帝閽誰掌制天步此
貞符敢恨初沉佩惟慙再索車羅池聊自戲况
復已榛蕪何處乘駒去空庭荔子垂韓詞方走
奠柳廟久徂飢既恨謀身誤仍嗟報國隳羅池
便如此不復問愚池當世容䜛賊他年柰我何
文編興舊學(晏公廼大僃子厚文集因)詩價重東坡(前無賞公之詩)
(始之者自東坡)木檞開能幾子規啼謾多羅池碑字
滅猶觧徹庭莎(石徹我庭中莎子厚詩云違爾澗底)
贈柳三觧
莫道垂楊管别離與春離别自依依若教兼有
征人恨只恐鴉兒不肯歸
海角那知有宫柳故園春思尚依依可憐風韻
去人遠一日花開天際飛
桃李那知楊柳恨故時風雨不依依自從彭澤
無人後青眼雖開心事非
悠悠
悠悠知作吏泯泯送年華勉強對殘客慇懃惜
落花真行慚不聖潮汐恨空賖却怕梁園去家
人問海涯
題明王打毬圖
閶闔千門萬戶開三郎沉醉打毬回九齡已去
韓休死無復明朝諫䟽来
從教
從教病著探葵减未放愁攻白髮添欲看落花
時入戸風高盡日不垂簾
何事
何事千憂自惘然且看節物異鄉邊鶯来昨日
猶多吃柳到今朝第幾眠上已清明徒頡頏(日二)
(明清)流觴蹴踘豈周旋故知白髮因渠得忍更貪
愁憶往年
還諸君唱和雪詩次韻作二首
蕭散人間阮始平輕盈雲外董雙成飛英試比
休争䴡連璧驩言與共明黃竹異時徒思苦幽
蘭同調得心傾何湏㶚岸蹇驢夜更學幽人老
婢声
胷中磈磥若為平今日相如雪賦成廣野喜逢
三得白高山真遇四邊明瑶音頋我何能和玉
色煩君幾見傾形穢由来慚獨目自憐猶識佩
環声
咋舌
咋舌何堪妾一鳴三年如夢寄江城春江細雨
添清思漸近歸期更有情
暮江
南朝勝韻此間無醉本蘭亭強學書人物本朝
還可恨誰傳燕老暮江圖(黜此景疑燕公必嘗)
自和因思國史燕穆之傳稱其知明州
革輕悍闘争之俗及今海潮圖作
燕公未肯祖虛無悍俗歸仁舉國書莫道邦人
都背德壁間猶有海潮圖
欲談
欲談無應莫吾容悔不居身可否中盡日小齋
何所樂芭蕉宜雨竹宜風
王順之得子寄二絶次韻報之
賓客能談少傅兒海中仙果得生遲自今一落
人間後即見新枝壓舊枝
茂弘不用長年悲淮水東流本與期一日名駒
驚俗眼奔雲老驥敢言哀
水仙
水仙踰月駐芳馨人物誰堪眼共青白傅有詩
皆入律腥鹹声裏亦湏聽(事其白詩)
春初
春初未有象幽興一何深細雨能輸酒輕風不
隔琴無煩問北信且強學南音白髮寕欺客愁
来處處侵
風雪
風雪三冬北江潮二月時怪今阿那事不得作
春詩
病目作近体詩五首
病目經旬作夢中只應天意欲教慵詩成願作
瞎太祝位極恥為盲老公不用千憂徒盡足何
妨一笑謾書空頗不如喜見人志好在春来六
六峰
何事蘭成酷愛愁借愁為樂揔宜休天涯二月
無新曆京國三年誤舊遊忽接家書迷遠近欲
為客難却沉浮道人猶喜頻相遇話盡丹丘更
虎丘
江頭未省逢春事風雨朝朝夜夜深皎絜一生
餘白髮辛勤百計只丹心不疑鄭默世能怨敢
恨虞翻論所侵明日逢人添俛首會催歸興到
山林
沉沉何處有春柔目極無垠風雨秋底事湏登
七尺劔要當自掖千金裘圖書愧黃絹桃
李縱開嘲白頭事與願違宜冺冺願違於事更
悠悠
愁極猶知吾道尊尚煩幾許北堂萱善人在疚
鄉評减老物可憎天意存謾使楚囚臨澧浦難
教漢使識河源著書昔日年猶少老意今朝欲
絶言
惜春
待得鶯来花已落断難料理謾咿嚘便如前哲
亦非敵八斗才當萬斛愁
春色
春色真無頼羈人自慨慷鶯能嘲客語花解笑
人忙腰衱休含睇欄干枉断腸明當元幾日何
處有流觴
贈道光
老僧講罷結茅廬憶昔鳴琴着意餘一曲風前
三百遍十年不作作如初
即事
自言愚似醉休道醉如愚不恥小盤食寕慙掘
筆書九原懷往泪萬里夢同途政恐能知我何
妨更罵予
感舊寄上芸叟侍郎
於越茫茫羈旅久函秦落落笑談中曲江煙月
新春夢寒食人家故國風此際一罇曾邂逅他
時相見更從容丈人筆力知強健何事書来不
吐虹
寄韓君表
别離何用愁天涯塵世来由百感賖白雪恨難
逢柳絮東風悔不識梅花詩書異戶余何有將
相同時君莫誇聞道近還思卜築好来嵩少共
煙霞
感舊
林梢接手百花浮昔與王孫倚小楼風物無情
常自若男兒何處不堪愁蘭成只憶江南老丞
相難忘洛下游今日天涯送春淚不堪更為種
瓜侯
偶見張天貺奉議書策後題䟦感舊作
絶句
軒軒衆藝張天貺翰墨悲凉二絶餘今日無人
知姓字史官他日若為書
春盡
春盡天涯恨最長啼鶯不識紫游韁空驚綠葉
成尖髮何處殘英伴落妝
何曾有夢到瑶池但見狂風落海陂簾外飄英
紛不識誰人尚復憶辛夷
恨同
恨同枉陼頻潮汐情與游絲闘短長垂釣蛮童
緣底泣難將心事問何郎(垂釣泣何遜詩云蛮)
二十六弟寄和江子我竹夫人詩一首
愛其巧思戱作二首
莫愁嫵媚主人盧纖盾交竿巧得模綠粉敢争
紅粉䴡魚軒休比鶴軒疎女英謾對湘君泣子
政徒青天禄書夾滕得名何不韻秋来卧病竟
何如(膝詩云最宜秋一室偏與病相當今竹夫人唐人謂之竹夾膝陸龜蒙竹)
寥寥故國謾玄盧(孤竹國玄盧二水在)内子可憐殊不
模擬比封君寕有實欲為節婦亦何疎且休深
妬斫桃樹枉是多愁織錦書貧士一妻常不飽
更煩&KR1018;謫幾人如(斫去其樹出妬記阮宣武歎美桃花妻便大妬)
復次韻寄子我四首
柴門僅付一寒盧不内不妻深有模每與篔簹
同繾綣好来箕箒共蕭疎謝娘莫道能聮句鄭
婢無煩亦讀書前日㛹娟今不見頭槌眼臼却
能如(醜婦賦曰两眼頁如臼又曰頭如研米槌)
何湏晚嫁獨傷盧雲母無媒自納模紅断美人
情不競雨回神女分還疎敢同孫夀巧爲態頗
稱江淹懶著書歎息火籠俱䴡貭當年風韻本
何如(凌雲范靖婦竹火籠詩云徒嗟令䴡貭豈念昔)
當年配馬莫謿盧今日化龍還寑模麈尾雖長
君不妬搔頭謾短我能疎夜寒青女難携手海
闊麻姑肯寄書五色筆歸空婉娩幽篁殘夢自
常如
汾陽勲業重彤盧凉霍同封不世模貧士豈知
燕玉暖幽眠莫共膩香疎從容恥與石為弟寤
寐欣逢仙降書若是雙流參六貴錦圍繡被又
焉如
次韻和韓君表懷歸見寄
旅夢何為喜别嵩移雲當日自栽松公孫勲業
忽垂意逋客煙霞豈不容笑語若同遊下澤雞
豚亦共卧高舂莫誇有力先歸去恐愧朝蟬與
暮虹
留别延慶明智
傍海嗟為客傾心欣所知煙霞威鳳老岐路断
猿悲夢亦西方近談休南本遲(槃經公久欲講湼)行
行招隠意嵩岫觧相思
余寄和冲弟竹夫人詩并寄子我六首
後征其類自貺
風流何處有崔盧委曲此君為我模草夢枕仙
幽意在燭奴燈婢故情疎偶人飄蕩泥何恨居
士神通木謾書葉可作冠聊復爾恨為如意亦
何如
還通叟年兄詩卷
白頭從事未抛詩無奈才何復苦飢我易吟愁
歸樂土囙君腸断鄴中詩
謝景脩惠洞庭春色
洞庭春色何年賦越國王孫幾種愁今日忽親
鸚鵡杓當家餘韻落芳洲
贈童子蚍蜉
拂拭方山帽安排一複巾春秋書滿架整整莫
因循
荅童
何敢愛筋力無劳戒勵重但當知諱字聞說是
邪中
題畫扇
秦秦何處樂獨自託孤枝玉粒知無分清風也
自戱
寄昭德兄弟
莫言無合亦何傷旅雁卑飛怯稻粱南畆荒蕪
嵩少遠却来檝口祭勾芒
甬東羈旅情何託江北蒼芒恨不收静夜櫓声
来枕上猶疑身在木蘭舟
哭程伯威
程子音書歲月賖幾年泉下始咨嗟孤忠曾奏
三千牘絶藝寕論十四家白髮父號無淚絶青
箱兒恨有塵遮人生到此成何事第二碑成亦
謾誇
觀明道先生桃花菊詩作
歎息天工暫醉時重陽物色豔陽姿便生春思
兼秋緒當日董生宜一窺
叠前
董生今日窺園圃幾許傷心涕淚垂金令不行
呈木怪無端災異樂哀為
題大年關路逢僧圖
關深羈思滿風断綠隂單一遇空門侣那知行
路難
次韻任伯再領宗學長句
幾重墨守豈難攻歎息儒珍亦(未一作林)易窮轇
轕八紘騷遠邇凄凉一代賦幽通喜君再戴長
安日頋我頻驚沙朔(漠一作沙)風莫恨官曹太清
冷宫花時醉上林中
又和西捷
西州五帥議多攻决策曾門利不窮今日一乘
能必取異時重譯要皆通明光喜霽甲兵雨沙
磧恩搖草木風自頋腐儒何所補騎猪難在虎
狼中
赴鄜州京鄭間途中作
園林葉落丹丘遠坂路霜寒白髮侵不是關西
將家子也無詩思著秦音
頃客觧梁有詩云中條山下讀周易定
是前身關子明是時頻與張芸叟侍郎
通書亦嘗寄此詩呈視今再過此郡遇
芸叟之客王六東起感懷而作
坂路十年塵坱身不知何事往来頻敢言上國
非吾土自許中條是故人志在韋編徒寡與人
亡陸海謾多珍龍門有客暫相值頗話年亦苦
辛
河中府追懷亡二兄及思永興十二弟
表裏山河季布州我家兄弟憶同遊芸香寂寞
空青冡(守此郡二兄學士嘗)絳帳飄零欲白頭(為此郡十二弟)
(授教)羈旅即今無好語登臨自古有高楼頗聞酬
唱西巖在闕里諸孫添我愁(毅甫提點刑獄多兄弟在此郡時孔)
(和唱)
河中戱作絶句
人物英雄異姓王山河生氣尚光鋩可憐只解
誇佳䴡花落春空更断腸
塗中
十年未就歸山計一日飜為保障翁無奈征衣
中散虱可堪行道庶人風悠悠秦晉山河在漠
漠金張冡墓空回首江湖二三子長亭寒夢亦
匆匆
塗中寄高仲詔
飄零誰惜别不賦送行詩獨有悲秋客難忘上
壠時素心慚錦段清淚濕瓊枝塞馬寒来健夫
君莫我思
過荆軻塜四絶句
過華踰河勢北傾何人来此葬荆卿千金匕首
安知在易水寒来尚有情
太子當年計不疎虎狼有劒断頭顱逡廵不血
荆軻手自要輼輬費鮑魚
刺客傳中軻絶倫後来尫怯寂無人秦人更甚
燕人恨不葬燕臺留葬秦
貫日白虹可奈何書生容易笑荆軻美新伾黨
臨遺冡慚愧絶無狐兔過(同罪軻非太史公意楊子雲柳子厚皆雷)
將至鄜州
平生心迹笑元龍今日城邊比蔡邕豈是白頭
著書地聊當涕泣自從容
初至鄜州見月
此是鄜州月人間應更無欲垂(無窮一作)清夜淚桂
影莫扶疎
延安江漢堂上懷范五丈龍圖堂是五
丈所建
煌煌斗柄垂南北浩浩斯人江漢堂横吹三川
秋月遠雅歌九姓暮天長頗間病後精神好最
是秋来飰食強誰識得名因伯氏飛鴻送盡更
茫茫(堂名本是亡兄无咎扵慶州所命)
自延還鄜懷京師親舊
羇旅無歸不自任重重白髮巧相尋扁舟前歲
江湖客匹馬今朝關塞心攬古豈無王覇略窮
途只有短長吟故人憔悴多如此誰觧多情送
好音
行縣塗中讀柳子厚詩
征衣窮塞暮冬時讀盡龍城太守詩若使平生
詩盡在濯纓無淚為君垂
直羅縣三絶句
縈回頡頏亂山阿目眩心搖到直羅待得羅川
平直處晚來荀令恨如何
人生不合出都城百坂干坡異縣情勃勃當年
聖人道如今孤兔不勝行(㪍㪍御路也㪍㪍每縣有聖人道乃赫連)
(聖稱事必以)
羌管戎歌亦闘新長官家勢洛陽人相逢且覓
山絶好莫話銅駝金谷春(史令君謨洛人)
送春
雨裏花開過愁中㷼到遲一春都寂寞不作送
春詩
葉善養寺簿嘗為鄜州從事有詩相送
予至鄜作寄
夫君舊遊地圁洛我盤桓旅夢朱絃断荒山白
髮寒文高驚小阮(翰符寶其猶子内)逹晚在長安得慰
相思處瓊瑶落手看
席上有唱歐公送劉原甫辭者次日又
有唱東坡三過平山堂詞者今聫續唱
之感懷作絶句
龍門不見髩垂絲莫唱平山楊柳辭縱使前声
君忍聽後声惱殺木腸兒
山城聞笙簫思靈芝宫事作
笙簫婉孌落人間目極靈芝宫不還猶喜遺音
吾獨識且教明月住空山
復入鄜城南門
南走京洛道嬴驂到却回只應如幕燕自有社
相催
過漢武望仙宫在鄜寺之西三絶句
海外求仙事渺茫却煩鶴駕訪劉郎修門自有
偷桃客好試低眉問帝鄉
山下時時聞鳳簫山中處處得蟠桃劉郎仙去
何難事不用飛樓百尺高
黃金無限不須成欲塞河流要負薪誰識望宫
裏事只因蕩漾阿嬌春
用仙宫鋪壁上諸人韻作
香霧漫空玉作塵五龍雙鳳細扶輪君王不得
須臾語只有輪臺哀痛身
塗中依韻和高主簿完翁見贈長句(乃高)
(早休官使君之客)
孤宿孤江嗟婉娩窮冬殘夜認璿璣乘槎邂逅
關心切舒錦綢繆到眼稀豈有梧桐留鳳食端
愁霰雪犯狐衣秦楼老去應多可好聽吳儂緩
緩歸
再和(留連梁帝詩云人生行樂耳何處不)
人生行樂留連耳何用千鍾貯寶璣主簿休官
如習早使君下榻似陳稀已看燕寢玉如意更
聽雕梁金缕衣(甚妙徒君家歌喉)莫道塞垣風景悪
開花何處侍郎歸
又和
客子吟哦聊遣悶敢將魚目報珠璣寒来何事
水流急愁裏更堪人住稀使我難忘麋鹿性多
君已棄芰荷衣山齋永夜宜清話莫只山公倒
載歸
文集卷第六
