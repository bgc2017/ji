文集卷第八
嵩山景迃生眺說之字以道一字伯以
律詩
喜雨一首呈司錄諸公及諸先輩
二年七日古人歎一雨三時此際心辛苦禜宗
誅大厲歡欣畢宿散群隂無煩鍾鼓禽魚樂便
覺來牟波浪深敢恨泥功山下路且增秀色遍
遥岑
和蒲君刑曹佳什
獨步當年賢士關青衫初試官閒好憐歸去龍
鍾者五世題名在道山
志士何曾恥把關忠臣本自不言閒策勲他日
陣間陣莫忘今朝山上山
刑曹再賦二絶句彌佳不得不報
不肯將身入八關判司雖屈勝如閒漢庭富貴
人何限畢竟文章属小山
上帝白雲居九關列仙亭館號蕭閒念君未作
驂鵉侣愁殺江南庾子山
南充大兄嘗夢見予作詩見寄次韻和呈
仙山能夢我書帙正思君一德誰榮滯群兒謾
戚欣過秦何必論喻蜀却須文未落豐碑筆唯
貪辨惑勤(碑近蒙寄易學辨惑來子文兄俾說之撰康節)
復用前韻即事奉寄
南充有狂女何以號仙君不食諠愚嗜忘言聳
世欣我常飢亦健公更默能文鶴駕如相召應
湏即日勤
絶句謝小邵寄柑脯
曲直驅文詩隠秀山頭仙馭勢争飛須(便一作)知
柑脯勝麟脯更使荷衣笑錦衣
感事
功名冨貴總愁予南北東西盡畏途悔不讀書
徒語爾老來悔讀少年書
書何貢士居
吟興隨花發高簾對雨疎人家南郭外雲出北
窗虛笋蕨何時歇詩書幾世居我來懷舊隠便
擬返柴車
乞宫觀報罷作
明時不可干多慮自多艱頗謝散班格徒憐本
色官高門寧倚伏下客強悲懽鄭駟應相念秦
川歲律殫(仗予謂不肰故今云爾碩况詩云遷客本來無倚)
宫觀請不遂揀兵戍河朔
擬駕柴車反故園却料甲士倚和門桐孫竹祖
俱相笑欲把秦音長子孫
感事
短髮猶思沐修途頗夢歸不慙為吏拙但恨讀
書非隴上健兒戍漁陽突騎圍誰能图戰陣枉
是着朝衣
訪郭圓機機宐不遇(圓机名執中)
久雨宐新霽秋光更可憐尚嫌鴻㕍近肯使鹿
麑前興瞩唯高隠名談盡昔賢那知忙事在曳
杖行荒田
秋思堙鬱忽蒙圓機寵示祟賦欣肰開豁
為惠大矣率艸謝之
秋霜先着白髯翁始信讀書未有功幽恨不隨
流水去壯懷每共草雲空敢嗟落葉留無術但
惜巣危死孰從賴有高才能作賦筆端除祟是
英雄
謝圓机除祟賦
祟鬼當年曾暫解(解祟賦柳子惠作)賦成今日永嘉祥
無煩鑄鼎图群象可笑時儺逐畢方蕩滌辤源
能澎濞誅鋤筆陣更光鋩此身強健餘何事枉
是靈均歎國殤
荔枝送郭圓机戱作
禍根妃子嘗珍嗜今日何須有荔枝玉樹後庭
那結實也能亾國更堪悲
荔枝一騎紅塵後便有漁陽萬騎來郭令諸孫
今得味却同羯鼓逞詩才
趙妺自咸陽寄華州石縫山芋來作絶句
二首
華州石縫無端芋同谷齋中有恨翁卯詩調來
家法在暫時不哭此途窮(飲酒調山薯蕷文元公有語云卯)
秦中歡喜迎吾祖知道官家不用兵今日曾
孫何所負華山芋蕷自多情(關中會諸將議邊文莊公康定中使)
(昊賊降表事爾後遂納)
昨日小詩同致上讀張元善中散丈詩愛
其讀書輕富貴之句作絶句一首(卷謝酒本次五)
(什之)
風流自古稱張諸詩句孰如孟景陽今日讀書
輕富貴當家好處得兼將(之拜于兒童時計經張丈昭德鄰曲也說)
(亦識之略待制必)
依韻謝圓机送梅絶句二首
丹萼瑶英閬苑開人間何處有瓊臺妬嫌弄玉
秦王女諱說南山說楚梅(南山之詩梅最先見于)
揚州梅發莫依依曾得何郎一首詩謾有渡江
來小庾始從今日得佳辭(有南山梅詩庾開府不見)
再和圓機梅絶句
一年春色已平開始見芳香傍硯臺慙愧梁園
飛雪裡幾番玉斝醉新梅
思王二匝恨無依枉費西園清夜詩不得梅花
發幽興甘輸北有英辤(此四詩老鈍乃尔設客酒十二行得)
申前意和圓机絶句梅花
庾信終南眼忽開横岑萬仞接天臺縦横筆陣
知強弱留与遊仙客詠梅
梅如玉磬百花依傷似文章先說詩說到玉妃
謫墮後只君能抗我辭(三篇之後更不須有作矣平昔謂東坡風亭下梅花)
枕上和圓机絶句梅花十有四首
據渭浮涇雪浪開一君五后醉高臺侍臣不解
供吟筆落盡南山萬樹梅
梨園弟子強因依羯鼓聲中學御詩十月胡雛
來喚仗新梅誰復增新辭
豈是梅花最早開六霙先已發陽臺涇南渭北
花如錦太白山頭只有梅
孤芳寒艷絶難依鄴下關中不賦詩未必江南
有才子也應先是七三辭
莫道梅花取次開馨香須待百層臺不同碧玉
小家女寶策皇妃元姓梅
負雪披霜不得依梅寒恨不出豳詩身梁根治
荒江介情調猶輸第一辭
霜女月娥愁不開萼君西母宴瑶臺總將芳意
傳英彩下降人間得有梅
織女机寒自失依雲霞扎扎似吟詩女兒謝席
雪無句父子庾家梅有辭
天馬錦輕誰得開月兒羅薄挂香臺屈平宋玉
渾無語後輩何人敢詠梅
東皇太一下無依桂酒椒漿細奠詩却問人間
梅幾種郭仙爾有古人辭
漢騎蜀兵下辯開今朝惟有鳳凰臺瑶凰瓊鳳
方為瑞此地宐多白玉梅
東郭先生誰與依雪中意氣后䕫詩香添皎潔
成梅詠好視江邊黃絹辤
未須白眼便嫌開早晚高低雪作臺春晝子山
梅感歎義山未臘已驚梅
雲母屏風只暫依金鄉公主嫁遲詩寧論鮑照
梅花恨不及從来不惜辭(朝拜又孝惠忌行今日天慶節兩處)
(前梅事如前邨之類亦可一笑也香疲且手寒草草增愧也肰不犯從)
圓机再以梅絶句為謝復作二絶
根冷花難也自開何須獻納在雲臺幾多得意
人潛恨江令傷心幽澗梅(上盤根冷雪裏作花江總詠幽澗梅云石)
(何處有人看難自開還自落)
此日梅花剰足依明年歸只詠公詩不堪霸水
忩忩别待寄越膏重覓辭(吟到越梅膏則可獲)
(麟矣一笑一笑)
亾友陳無已有立春詩云朱門誰送青絲
菜下里難酧白雪歌頗為都下詩人所稱
今日立春誦之而作
地下修文幾歲郎尚憐有子已争行青絲盤到
特揮淚紅錦詩餘合斷腸安得見予今議論果
誰識子古文章從兹花發知多少試訪彭門舊
講堂(徐州榖授無已先作)
招圓機喫槐葉冷淘
庭前枯樹庾郎老馬首垂花太祝愁槐葉冷淘
來急喫君家醪甕却須休
招圓机喫槐葉泠淘有狐泉之句輒復為
謝
野狐泉畔昔人集朱亥墓南今日豪慙愧曾槐
誰細摘暫抛湯餅属吾曹
和圓机題草虫
怒劎無煩起逐蝇從教小物比馮陵礼加蛙臂
何時用書到蠶頭幾日能半是苔邊徒有感全
收芋處肯生憎如椽大筆么麽落憤懣今人終
拂膺
再和
須臾变物止樊蝇宛轉迷人下馬陵何處周公
勤小物幾時孔子又多能堇荼自採還堪喜管
蒯誰從便可憎一到高堂榮采目絶勝長道困
鈎膺
謝圓机靈山芍藥
靈山芍藥誰銷得我是靈山授記人貪蝶惏蜂
莫來到更須作供老夫身
圓机遊秦州有詩相寄輙次韻作
風雨關心一夢難欲于何地見征鵉街亭應念
貶三等壠坻須憐持兩端休聽鼓&KR0911;參將暮已
驚鉛槧誤儒冠瑶音有底能相寄不作龍鍾俗
吏看
因借書作呈圓机
似隠還如吏山亭何所宐遥心回㕍陣倦意結
蕉旗使檄征錢急鄉書問卜遲近郊有高士(上今)
(名御)莫道三癡
約圓机來喫社飯以雨不果
積雨晦滄𬈑歸期㷼不靈何能陪社飯應為厭
矦鯖
寄富季申
故人風雪知何處旅夢時時得舊遊温麥周禾
不我飽秦雲隴水使君愁劉琨數刻歡安在何
遜一筵笑則休賦就思玄塵易絶詩成述祖淚
難收曾窺澲蕳和戎策尚憶津梁禮佛裘大軸
丹青猶凛冽小官孫子太卑陬故園多謝凌霄
木直到丹宵上上頭
圓机寵示覧先人元祐末廷試初考倡和
詩編長句不勝感佩降歎如紳字韻直似
劉夢得何幸得之輒復作增來詩之美
紛紛既晚宐無恨尚憶當年獻策人小子何能
初躍馬大臣不肯舊垂紳叔孫處處偏知毁景
監人人總作因格律攄情如夢得難禁孤淚溼
新春
說之復兼二公而作圓机既同邪籍之契
顯夫又与㒒元豐五年登科事相類時曾
子固坐失考罰銅三十斤後為先人語之
甚詳
波臣好蕩箕風急浮世誰為自必人頋我高飛
摧短翮念君闊步躓長紳一枝青桂憎兄好(弟族)
(机同年將之与圓)三府丹書重友因近接話言遥夢寐
共將白髮傲芳春
予旣和圓机紳字長句復作寄孫顯夫是
初考之最高等也
魚龍起伏初無度下品曾為第一人鴻藻自甘
戎幕掾青雲誰委玉階紳命微夫子徒哀劇(夫嚴)
(子)天遠靈均枉問因觸事思君成苦調遥憐爛
醉剰陽春
圓机再賦紳字韻詩深得凄切之格降歎
之餘叙事為謝
軔車邂逅便相親同是山公啟事人短髮何堪
臨石鏡長懷謾自落泉紳談窮漢士三千牘問
盡胡僧十二因茅屋亂山誰復識當年曾醉上
林春
七月一日作
去秋今復號新秋要使新愁入舊愁四海元龍
霖雨望一生仲舉國家謀囚冠不脱凋蓬髩旅
殯何堪敗蒻舟誰与此懷同涕泗南山朝靄暮
烟浮(瑩中卒昨日間陳)
因楊刑曹往荆南代書寄二唐高士
二唐今日操眞視二龔多不道荆州遠其如梁
苑何魂收蒼壁夢淚断綠珠歌頋我非夫甚嵩
山空薜蘿
和圓机佳作
官憎詩過好人亦忌才多君子自如此伊人其
奈何單裘千日醉短髮百年歌謾納新愁淚終
慙帶女蘿
圓机用墨淡甚輙以上色三九為好
淡墨書名二十年從軍未許勒燕肰只疑淡墨
為君累故遣陳玄去草玄
至日早雪時郊祀畢(壬寅)
客中至日百懷忘欣喜遥瞻上帝鄉雪覆紫壇
天意得風生絳節頌聲長舊遊鵷鷺渾如夢寂
對山河忽若狂罪籍半除猶望赦漁陽遺種被
恩光
冬來無雪待佳辰至日飛霙喜更新風偃南郊
雲獻瑞龍騰北陸日潜春壁門仗下千官佩瑶
席歌前萬國珍負亹曾臣符竹泠属車目断不
飛塵
東城外作呈圓机
默默專城歲月馳忽來郊外得心期龍蛇起伏
知何處天地圓方在此時更喜風光似江介可
憐飽餉便凡疲即從此路東歸去他日何能得
夢思
謝圓机梅子
雲隨枉渚月依嵐末宦低頭幾不堪頋我傖翁
宐塞北因君梅子憶江南君乎學問二劉比南
北該通酸自甘
讀沈下賢集絶句二呈圓机
晚來李杜擅文章無奈情何憶沈郎未掩西施
朝薤淚可堪弄玉暮魂香(意為好人不得存活下賢託興于此二者)
(上也于世)
荷葉拳拳恨未舒伊人歸興問何如空看蝇鼻
燈花喜不得平安一紙書
聞八弟朝議二十一弟朝奉二十弟迪功
与安郎倉部謝郎比部諸人集于德眞宫
戱作絶句
葆眞宫是何年有游子相將便得眞聞道流霞
醒不醉只應人世恨還新
歲暮絶句四首
衛霍功名無素譽韓彭富貴晚堪悲梅花引角
邊情劇况復人間歲暮時
下惠一時行已志首陽萬古振人倫終南不得
西山號歲暮白頭空断魂
沈沈欲雪岫雲平月尾年頭此有情童稚歡欣
學秦語不知家世本東京
遲遲來日去何疾六十五見此日除明發束脩
能有幾太平田舍讀殘書
間鄒德久(郎之子志完侍)自常來泰州圩垾得
良田數十頃遂可活輙作絶句
乃公不識賈公閭之子飢寒夜讀書前年避賊
逐江鷺今歲垾田鞭海魚
謝圓机送梅
何事新梅度玉溪應憐冺默与詩題少年曾賦
宋開府老大無如羯鼓迷
圓机寵以長句賀禱雪龍池輒次韻述謝
神州鍾鼓浹年豐燈熖紅綿照景龍况有玉楚
榮廣内不勞金甲老邊封同雲出洞如人意孤
宦臨岐歛病容何事儒先詩思苦欲抛萬卷作
三農
再和圓机喜雪之作
十遇荒飢一遇豐人間不見壁間龍既慳雨澤
空倉厄仍廣車与小子封俗吏教條徒自媿滮
池雲物幸相容怪來不與秦湫詛應許多藏漢
大農(楚文今此池獨不与也秦名池曰湫皆投以詛)
又再和
人人講德自元豐何處荀家有八龍白羽不
施寧洗甲赤雲嘗見預乾封無煩禾黍如茨
稼自足鵷鵉琢玉容稽首寶香通列畢傾心御
糴走良農
對雪再用豐字呈圓機
何人醉酒在新豐萛雪瓊飛驂玉龍雲借威稜
如直指風排傾倚似斜封堂堂不及侏儒飽烈
烈徒多憔悴容久負梁園能賦客且遵漢詔善
劭農
再用豐字韻對雪呈圓机
樂只康州得婁豐鼓簫欣喜有池龍魚由米穴
多争出泥在函關廣費封鎮玉無時非北渚磨
圭在處是南容胡肰最愛田疇事即日歸休學
老農
朱郎元章以予不得宫觀与諸姪有唱和
見寄攬之欣喜五更枕上賦四首
天上何曾有謫仙一來下土便頑肰偶遭愁鬼
棲遲厄永結羇人寂寞緣不得閒身從靜志徒
思樂食与安眠兒曹詩句来存問盡賀朱家為
發編
璈音在昔是文仙近世仙才殊不肰每見傳言
多俗態定知所事亦塵緣况為末吏惟貪佞何
處高人得醉眠此際朱郎真有道樂吾群從
&KR0714;編
狂醉何為號八仙三郎宫裏亦頽肰呼山綘節
方無數犯闕紅旗自有緣便醉携家船上去已
輸傍舍甕頭眠箕南潁北逍遥客好笑仇池恋
簡編
莫笑吹笙便得仙絶勝祭竈事茫肰白頭吏役
徒多犯黃帽閒居政寡緣仰愧高僧能五鬛俯
慙垂柳解三眠詩成自贈仍堪寄聞道哀蒲尚
可編
過萬丈潭觀山呈圓机
棄捐踨跡盡盡悠悠山水之恩亦太優成熟此
生無再辱發揚何事敢他求乘閒今日聮高足
就隠明年獨遠遊潭面可量才萬丈總于春恨
作浮漚
社日偶集恨去歲社與圓机有約阻雨
歸閏于春得社遲酒應過熟老農嬉故巢候燕
賓朋禁驟雨前年唱和詩要使歌㗋扶嫵媚肯
教鼠目鬭狐疑雲南薊北休驚怕今日寬仁不
戮師
才上人處見圓机五字輙用其韻作
振錫千峯下觀空萬象前水深猱臂直雪厚虎
蹄圓工部淚徒感贊公燈不眠當年郭有道今
日更談禅
山行微雨對花覺秦少游山路雨添花之
語為佳因有感于斯人
今日山行花畔語故人佳句雨添花瘴來首秃
成纍鬼夢裏懷鉛稱史家輕薄揚州真可笑賢
良漢殿更堪嗟寧知用短難鳴者只得身存下
澤車
書事酧新興元使君邵大兄邵与圓机有
舊因以奉呈
東來車騎豈君歸我欲懸車歸則時仙女丹砂
能不老(故及謝自肰大兄自南充来)腐儒青簡亦難衰(自謂老弟)
寧乖洛水田園計且及㷼山餽餉期(中所及大兄書)最
課直當中祕閣白頭相望更遲遲
又依韻一首
看去朱轓今已歸問予山郡幾多時盤絛綾樣
知能盛(綾果)帶葉甘香定不衰(甘果)惜别荔枝紅髲
&KR2797;恨看山嶺碧参差自怜藉手有何物學把鋤
頭不用嗤
圓机和邵大及予二詩可謂壓倒五更枕
上誦歎不已復作謝之足見来章之美能
發人情思也
去歲巣乾㷼子歸生涯辛苦問何時門前似覺
酒徒散坐上何嘗筆力衰郡印故人能若若(大邵)
(移梁自果)田廬晚友亦差差莫嫌相望函關外且是
不為陶令嗤(為心友嗤陶詩云永)
借問高吟何所歸元和格律定同時折除官職
知多少兼領才名孰盛衰奏疏不為黃閣計結
廬旦共白雲期君家博士歸依佛可笑夫君得
計遲(叙理官建隆初認五代時命官投狀叙理郭恕先詩云為逢末劫歸依佛不就新恩)
(之復命)
約圓机不至將出遊雞頭山作二絶句
君何忘我不交關為我勝君便不閒豹霧人須
歸豹谷雞棲車且遊雞山
君知我亦有柴關我豈輸君獨自閒把筆何人
鳳尾諾杖藜望我雞頭山
復作山字絶句呈圓机
羊頭山笑雞頭山我粲文章爾漫頑遊子白頭
顔不少任人譏侮亢高顔
聞圓机遊山歸作
把酒相忘笑語違新詩應已勒巖扉何人龍尾
道前出獨自雞頭山裏歸(時精神如何也李衛公出龍尾道)
聞圓机遊山政為𣑽供復用前韻作
蹙縮飢腸与世違碐磳折屐到雲扉丹砂不逐
飛仙去白叠甘從佞佛歸
請休致後閒書
折軸迷邦漫問津行藏不断只因循那知老作
邊城守好去閒為負郭人細向舊图逢景色偶
因掘筆得精神舉軍追恨成何事可笑將軍走
觧巾
試邁侄所寄冷金牋
不煩鐘鼓強聊蕭自有詩書共鬱陶曖玉何年
來比德冷金即日得抽毫
夜聽雨
岐汴無煩和協使秦雲送我入梁園殘燈半夜
夢回雨心事誰来慟哭論
致仕歸東里
板令懸車欠四年散關如砥去欣肰鄭州門首
人争入誰伴山翁老洧淵
致仕後寄白蓮肰公
僧衣換却朝衣盡知悔知非恐不任磬韻應憐
持課罷香銷當識坐禅深芭蕉庭下三身正蟋
蟀牀頭百慮侵憶我白蓮庵裏士幾年消息亦
沈沈
肰公發人自天台来不以烏藥見寄
石橋不得往烏藥不寄來空令图畫裏指點說
天台
致仕後間夜雨
厚矣皇恩得謝休蕭肰白髮更何求雨聲中夜
生高興不似官人身外愁
即事二首
晚靄沈山月隠林終朝好學仲長瘖忍將老易
供書畫更與何人得断金
藥苗晚種已青青應念尫羸與養形肯為嵇生
徒著論便同玄晏剩翻經
哀韓君表無文編
少師名德振鵷鵉孫子何為短羽翰不使功名
藏竹間宐留文字後人看六丁取去嗟韓第七
子亡来恨建安賴有上公曾塔葬多情無用涕
汎瀾
山中酒熟
山醖今朝熟黃花老不香沈隂千萬里何處有
重陽
雨中
雨中新種竹波上舊来鷗客子何時樂幽人未
肯愁
悲秋
白楊夾道起秋声要使征人恨不平自笑一生
成底事元常筆秃却談兵
寄温倅江十四
離别蹉跎歲月深故人帶未九環金狂兒易悦
笙歌費志士徒勞涕淚侵金紫早年唯樂夢令
公老去亦傷心永嘉康樂風流在别乘猶勝翦
綠林
憶天台東掖肰老
肰公嗟契闊海岳阻招携白法歸龍樹清談落
虎溪著書非草具傳業謾私題歲暮茆楹客臨
文處處迷
風琴
不植風琴二十年僧来為我置齋前欲教羇思
殘春夢吟落浮雲共&KR0904;肰
次朱少章韻
喜就三冬學仍開橘蒜韲星霜吳地客風雨鄭
人鷄逸興逢蓬霤高懷絶石梯五言何富䴡種
玉不論畦
二十二弟獲金印
季也獲金印籒文秦不如情知非鬼篆恨不識
天書池靜龜游罷庭閒鵲鬭餘春風還舊物疎
俊獨憐渠
和朱少章見寄
兼該夫子恥專門却笑何人哮吼邨悶已賦疑
唯獨語(悶已常恨無以正之韓公閔已賦有本作)惱卿詩似得同論
(云吴融近与少章論頗合晏元憲謂惱卿詩似義山或)夜来雨足寬貧病
秋到凉生破睡昏幾欲抛書閒過日只慙無可
謝嫣蓀(齒方壯且又足給幸疴恙無有乃終日洛陽女子刘董蘭字嬀蓀勸房豹云君)
(書与沈亞之南卓輩遊碌碌自隨房于是折節讀)
贈弟送山醖
山醖今朝熟溪氛起正炎醉予難酩酊泣汝淚
闌干
宋太夫人挽詞
漢室賢良逝萊妻節操長生涯兩丱角心事一
縑緗膝下黃金帶齋中紫玉章人間足悲樂壠
柏起清商白髮餘欣喜清時忽歎嗟棧危思杜
宇淮漲夢僧伽鸑鷟能儀國驊驑善保家傳聞
專却粒歸去五雲車
悼亂
解組邊亭畿甸来且將白髮共徘徊去年亭下
花何在日夜胡塵不得開
題縣南莊壁
城下之師莫問天只將性命託忠賢效官三黜
未為恨閉戸七奔方可憐虎變不宐懷猶豫龍
韜豈憚費迍邅前村父老来相問本望今年是
好年
上元前再題南莊壁二首
蒼皇徒步子孫隨倒邑空城失所之十日不通
京國信一燈誰憶上元時大河難阻金人過遠
道休論鐵馬期弭難九州宐祭鼎慶雲翔鶴誤
聲詩
古今之禍此云竒倏忽犬戈城下師犯闕過于
矦景速劫君更比禄山危萬方瑞物問何在五
世誓書知謾為禍難群凶誰首尾京如狼虎黼
狐狸
我昔題南莊壁
我昔柴門宐樂只田園遠近亦康哉花摇笠項
唱歌去草塞瓶頭沽酒来白叟披衣論甲子青
禽哺乳占莓苔豈期一日胡塵起南北東山俱
可哀
花石題南莊壁
花石倡優樂未央四維忽絶失皇綱犬戎便欲
據中國鶴駕知誰從上皇雲外安妃情已斷
塵中仙伯恨空長豈無撥亂濟時策久棄蒿莱
不得將
我生
我生初世本堯年大厲羣哇不謂肰方喜神光
射天下忽驚烽火到甘泉寺人袞服参巖廟宫
女素衣遊市廛一道德来千道會試開言路問
羣賢
春晚
春晚何為尚絮袍強尋樂事慰無聊鍛聲不讓
雨聲急花影争隨幡影高莫問糇粮難卒歲且
無甲馬在今朝書成泥首懶&KR1053;襯定是蒼生不
我遭
聞景龍不試燈
華燈不試管絃新八字歌聲滿市塵今日景龍
門寂寞唯將明德照新春
送蒲君赴陜西漕属
殽函為客樂巴蜀故鄉榮風雪擔書夢旌旗從
使行黷兵烽燧息積粟犬羊平同谷曾談話知
君筆陣横
外甥三郎删定和予冠字韻詩極可喜再
用其韻作二首韋蘇州有外甥趙伉獻詩
合雅音
趙甥詩與雅音合韋舅宐高進德冠我到古人
良已遠汝承宗姓莫教難傳家自喜春秋在(簡懿)
(書特高公春秋二)居職應憐翰墨&KR0714;門戶人身難相稱
衣裳儀觀不須歎(別有語云衣裳好儀觀惡古有語云好門戶惡人身又)
趙妹生兒身七尺倚天劎稱切雲冠長人自惜
聲名逹志士寧令扞格難墨翟商瞿心總厚司
空城旦術何&KR0714;還將格律成吟詠作者應須為
爾歎
寄城中親舊(罷三字宫詞時在惠濟安下)
蒼皇逐客投蘭若傍曉衾寒喜旦驚隠隠似間
開静版沈沈欲歇讀經聲好將遲草此間過強
𣣔論思何處行城裏有誰能念我劳渠努力致
升平
淮口作
王畿胡騎滿何地可迯生晝室半塗步有舟無
水行長淮能見阻久雨自難晴雜立官稱在低
頭媿國荣
洪澤守閘和二十二弟韻
小舟洪澤歎嗟餘𣣔說人間孰淂如蝙蝠倒懸
徒頡頑獼猴徐步謾趑趄歲窮雲際行求鴈日
暮溪頭坐羡魚何處長風萬里浪龍盤鼇抃蜃
楼居
和二十二弟龜山寺三絶
江邊龜步亦平平淮上龜山聳五兵何但八公
山草木解令王國列金城
龜山之操恨時危語樂徒劳魯太師今日龜山
無可恨祥符年上御題詩
海岸石龜恨未平時時入海自馮陵此山磐礴
清淮上寶塔分功更就曾
過鴈和二十二弟韻
我避胡塵淮海遠悠然問鴈爾何来中原消息
湏聞取南嶽峯頭莫謾回
莊周口舌過平生擇鴈何為貴不鳴默默高飛
寕有樂人間生死本来輕
窮途
窮途無逹士今日信途窮處處兵如市行行馬
似龍䰟迷公主館夢断翠微宫𣣔向江東去風
波更幾重
消息
兩月中原消息断不應京國亦無聞廟堂如未
棄黎庶日日詔書清垢氛
初到高郵
避難蒼黃處處過扁舟不復怯風波禹功淮海
施偏少漢業東南淂最多幾日兵強令虜退今
年米賤奈予何孫公鄕里仍堪住愁訪山齋空
薜蘿(高郵人孫公華老)
揚州三絶句
客散平山堂上後孰如子駿在揚州觧傳鮑照
舊辭賦輸盡蕪城千古愁(州刊鮑𠫭將集鮮于子駿守此)
風常歡喜月常愁愁有盈虧喜自由客到揚州
已迷路不湏特地上迷楼
便風五兩更悠悠回望鄊閭煙霧浮若問無情
唯潁水不来随我到揚州
病中謝張簿陽字韻詩
藥有一君元長厚病教五鬼逞狂陽公詩可但
能除瘧萬痾都如律令忙
新合柏子香因誦皮日休坐久重焚柏子
香輒以其香贈張簿
柏子香清誰喜聞五言句法更清芬病仍春困
在難久遣向吟䆫起暮雲
依韻和張姑夫主簿
即今時節揔堪悲寒食仍多雨意垂幾處壠頭
飄断紙誰家碑額仆盤螭江湖魚糁聊為客兒
女米團難療飢即見胡塵都掃盡張公詩思更
温其
次韻張姑夫感舊
用舊為邦不務新舜琴何事有埃塵焚香祕殿
期王母躍馬荒郊訪異人爾保丘園為爾土吾
憐盗賊本吾民四愁不及一枝賦誰許張衡社
稷臣
聞道江頭柳色新可憐不識洛陽塵景龍門外
千鍾酒葆籙宫前萬國人此日凄凉徒費淚即
時興復愧遺民浮家迯死知何處群寇頻招未
肯臣
奉紙百番扵姑夫主簿并以謝四詩之寵
怯見詩千首慳持紙百番紙多詩剩到費殺啞
兒言
和出郭
萬斛無多寕貯愁不如留着寸心憂怕聞天假
漁陽騎莫話春迷煬帝楼出去暫能欣綠野歸
来還是夢滄洲何人觧賞鷦鷯賦豈但工夫在
句頭
蒙用諸人韻賦詩見貽復用韻謝之
昔人何事愛吾廬燕雀鵉凰不並居鄕社鳴琴
欣日永宦遊退鶂恨風初迷楼賦罷夢何處雙
扇詩成淚不疎莫問今朝多白髮年時曾奏萬
言書
一年幾相築新沙鼙鼓難開上苑花頋我何堪
鳴玉佩如君不淂侍金華隠身思傍懸壼樹仙
馭湏求蒙頂茶辜負麒麟功業志只教人喚作
詩家
寓高郵禪居寺
冰霜歲暮時澤國更何為菰米經寒澁蘆門避
亂宜小人誇羯虜志士憶京師欲語殘僧笑君
歸未可期
送二十二弟入浙
世亂還家未有期汝扵何處望京師韋郎舊恨
今新恨細學南音寄我詩
災怪
幾歲廟堂生物怪一朝胡虜幸天烖頗聞北斗
光芒見(近已出矣久不見斗)未見東京消息来志士此時
憂國淚將軍他日望鄕臺(將及降偏禆金賊抗吾大)世間如
有嚴夫子時命應湏更可哀
春書
春色今朝見羈人有好懷暄風催酒熟細雨送
花門魂夢迷梁苑文章愧楚才重湖煙艇去
月下採珠廻
送鍾離秀才往越州(字中遠)
客遊會稽去惜㦲無鏡湖雲迷神禹廟鴉護季
真居五字君詩費千秌我恨除寄来休草草涕
泪憶皇都
依韻和鍾離秀才留别之作
不脱征裘已到春縱風横雨又經旬期君獨步
入京國與我相逢在水濱憤世何言詩濺淚愁
心自醉酒生塵胡然乘興稽山去為問流觴曲
水人
一舍
一舍終朝淂自容強如平昔慰塗窮爐心搜火
分香燼硯首融冰護筆鋒愁極偶逢醽醁酒夢
回猶待景陽鍾廟堂未肯驅胡騎四海九州思
會同
寄中遠越州旅舍兼簡宋倅
自言無悶於兹久何事今朝嘆息頻同病願逢
閑話客異鄕難淂借書人獨尋剡縣溪山去厭
見揚州花木新茶寄卧龍何日到貳車東宋世
相親
白鴈陂
白鴈陂前淮海思今朝淮海鴈相随固知憐我
飄零甚忘却青嵩碧潁時
孤鴈
風驅雲卷一身微慕侣高高急急飛未許高人
能遠遁梁王池館故同歸
即事
抛盡圖書避虜塵楞伽讀罷與誰親波濤遠㠘
羈遊夢風雨幽齋默坐身&KR0678;底不堪留酒客句
頭何敢惱詩人和詩送酒俱休問只恐(共惜一作)歸
期誤此春
文集卷第八
