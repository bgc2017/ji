詩家游仙一體自唐人以來多爲絕句或別有寄託或
近香籨豔情之作而出以迷離惝怳之辭要無無謂而
作者此集爲游仙詩三百首其託意不可知而語帶煙
霞有雲愁海思之遺所謂詩雜仙心者也先生編樊榭
山房前後二集皆不登載聞舊有堇浦先生一序亦未
之見此本乃郡人所傳鈔者亟爲梓而傳之零珠碎璧
猶可寶貴况三百首之多耶同里後學陳鴻壽引
引
