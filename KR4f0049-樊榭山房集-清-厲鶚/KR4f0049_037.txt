樊榭山房集外詞
錢唐厲鶚太鴻
河傳
題顧升山蔬果畫册
青浮卵盌餅煮槐芽竹胎猶短園丁掣鎖疏籬煙滿我
來參玉版一村嫩雨林梢泫如嗁眼鵶觜和苔剷洋
州詩句曾柬有人炊晚飯(筍)
三月小桃吹謝綠到荒原英雄種菜不堪論蕪菁晝閉
門卧龍已去天星隕軍聲盡戰土猶微墳至今遺種
乞鄰翁殘冬滿畦黃葉風(蘿葡)
顆顆黃破一林盧橘縣金欲墮吸紅螺愛新鵝婀娜亂
壓東園舸跳脫&KR0785;瓏美人腕牽銀蒜映得光零亂蠟
兒團汁兒酸搓丸欲將書寄難(枇杷)
天涼似水霜黃梧子斜陽返照秋香一樹纍纍靃靡鯉
魚風又起晶盤買向閒坊市空齋裏點綴烏皮几遠
還疏澹如無清虛酒醒聞著渠(香櫞)
低罥萸灣亂覆蘭渚蟹舍魚义斜撐艇子照鬟鴉家家
采菱娃江南水國堪消夏涼風灑粉刺兜羅帕生憎
辜負鏡匳花天涯浮梁去賣茶(水紅菱)
貢兼橘柚南方無偶鳥爪休捫倚闌閑弄脈脈想見銷
魂玉纖痕碾香漬入搓酥粉西風緊一夜芙蓉冷檀
奴有意爲遮交午腮紅傍簾櫳(木瓜)
村陌吹笛水風涼綠蠣牆邊路長牛衣古柳紫瓜香商
量爲他加蜀薑園官菜把無萵苣清貧處且汲流泉
煮折項瓠白雕胡山廚多堪敵落蘇(茄)
秋早懷抱龍涎味滑雀頭名好江鄕幽興最堪憐年年
蹲鴟不論錢矮鐺折腳煨殘火山僧坐往事今無那
斫侯鯖擣金橙閑評何如玉糝羹(芋)
湖天平碧鵶頭十五雙搖輕楫清歌學唱想夫憐采得
綠房和子擘家鄕消夏灣前後愁時候心苦君知否
館娃宫水煙空秋風銷魂墜粉紅(蓮子)
鶴巢兔柴濃陰瀟灑樹間紅碎滿江城堪愛楝花風大
筠籠和葉賣堆盤磊磊楊家果玫瑰顆掐得檀痕破
淚淋漓溼臙脂沾衣問郎知不知(楊梅)
霜後紅透橊房初剖伴栗黃皴和橙綠皺石醋姊妹淒
其秋來子滿枝粉裙曾染蠻腥血華時節光景真飄
瞥向牆陰一樹猶記舊風流墜搔頭(石榴)
溪漲風浪籠瓜船上蜜筩虎掌許多新樣團麝揉酥醖
釀誰將雙鼻餉散筵香粉祈河鼓當風露粘著黃金
縷夢瞢騰事難憑東陵種時熟未曾(香瓜)
閩嶺幽境海天遙綠荔丹蕉最饒何如青子綴長條風
標紅鹽點不消幔亭峰下家千里沾牙齒諫味無如
此試鐙天擘柑筵春纖裹來和茗煎(橄欖)
頳頰堪摘舊湖州水驛旗亭小畱重來杜牧惱春愁紅
樓一時不奈秋吳娘桃葉傷心曲聲聲蹙歌罷難教
續破時新翠嫵顰嬌嗔中心別有人(桃子)
風颭月暗曲廊斜別夢依依謝家牽牛籬落挂青花夭
邪豆棚閒著他豆花八月吹涼雨秋深處翦響裁吳
紵犀鎮帷換祫衣依稀一檐香又肥(扁豆右十五首見靈芬館詩話)
樊榭山房集外詞
