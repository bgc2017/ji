樊榭山房集外詞卷一
錢唐厲鶚太鴻
秋林琴雅(原四十七闋編入正集二十四闋)
眞珠簾
雨夜汪青渠齋中看芍藥
疎寮自占藏眞島楝風遲不覺花深寒悄背檻試懸燈
護幾枝嬌小桭觸鬢絲禪榻外是蠒栗梢頭初好相惱
又香潤人衣雨聲吹到深意不爲留春爲飲盟吟社
不教虛了舊種記銅駝料此情多少歸帔拖霞休贈別
便一任綠房迎曉買笑怕破霽簾痕添些蜂閙
天香
浴佛
櫻溼猩紅筍垂鴨綠今朝四月初八調御生時淨居降
處乍試銀盆珠沫栴檀沈水正小喚廚娘煎歇灌頂身
雲吹散盤盤洗出螺髮年時暗盟重撥拜花龕長生
私乞心字濃燒屏底更衣香辣又是者番情緒愛淡裹
輕梳碧山抹寫幅金經小名自跋
臺城路
𧖟
晶鹽水浴齊生日新排曲房深護纔細鬟梢忽圓指節
箔上低昂分貯一春心苦也不爲漂花怕他風雨到得
紅時柔桑鼃眼已空樹雪絲漫繅干縷試小留蛹母
配勻蛾父溼黛初描閒愁易結滿紙彎環眉聚吳中忌
處早繭獻雙功野祠簫鼓贏得秦郞碧窗聽軟語(蠶二十七日而)
(老謂之紅蠶出埤雅蛹母蛾父出荀子秦淮海集婦善𧖟事故作蠶書)
玉闌干
金沙灘荷花
流金橋下清泠水記得小船曾檥浦風有意扇紅妝先
催放兩三冷蘂露翻荷背明珠墜算粉裙飄揚似此
去年花裏去年人空無言竚立沙嘴
滿江紅
鄭義門自號五嶽遊人索予題其紀遊畫册
英氣如君駕千丈蕭森翠寒尋常肯塵中溷迹負卻躋
攀屈子遠遊奇服在尙平婚嫁此身閒記殘冬向我話
仙蹤無數山青岱去玄嶽還登二室俯轘轅看玉蓮
幾瓣搴下孱顔太白風雲生腳底清涼冰雪現眉端詫
明年又擬訪朱陵招紫鸞
又
錢塘觀潮追和曹侍郞韻
何處神鼇忽翻動干尋銀闕乍龕赭中閒怒吼一痕如
髮倒捲青天吹海立横驅白雨連山發被此聲日夜洗
句吳淘於越奇險勝瞿塘雪傾城看中秋月壓秦皇
強魄至今驚絶隔岸迴波搖未定西興漁笛悠揚歇想
錢塘破陣萬靈歸紛幢節
一萼紅
雁來紅
夕陽中正蕭蕭颯颯一陣打窗風黃木犀殘碧牽牛歛
天意妝點秋容漸商略丹砂換骨扶碧篠渾與醉顔濃
怪石苔嵌疎汀水減掩映蒙茸遙夜初鴻飛度寄江
南芳信月底相逢是葉非花將花做葉今後輕薄霜楓
爲最憐心情難老步微陰閒翫藥闌東寄語相思人道
莫誤題紅
月華清
元夕同金小郯賦鞦韆燈
水影吹香花光蕩月燭叢光影如許何處留仙便擘皺
裠留住栽畫架合傍星橋曳綵索還依燈樹飄舉似輕
身燕燕賺他遊女誰信巧如丁緩早貼就眉鈿翦成
腰杵送過牆頭疑是夜珠來誤憶舊日嬉戲波心占盡
了金明池路歸去有紅船次第更闌簫鼓
摸魚子
宛陵梅文常爲予寫西溪卜居圖因題其上
兼懷尊人耦長先生
問誰移亂泉一曲藤橋宛轉河渚青羅篸髻看皆好羃
歴斜遮疎樹横斷渡指艓子如鳧小槳輕搖去蘆花深
處笑蟹籪魚牀何時料理始有此家具平生意瀟灑
愛山眞趣年年踏徧煙雨百弓沙嘴閒田地輸與眠鷗
翹鷺呼燭語仗濃淡香螺寫出無聲句故人閒阻更長
憶梅翁小溪春縠獨速短蓑舞
應天長
年年不到湔羣水懊惱越梅猶病齒智瓊姨飛燕姊勻
掠鬆蟬知舊事小長干千萬里枉說門前梧子又是
孟婆風起熏香偎翠被
八聲甘州
京口
閱興亡多矣此南徐我今逐沙鷗過建陵草色練湖柳
影春事都休好似秋容慘淡吹笛夕陽樓樓外茫茫水
著箇扁舟綠鬢看山未老縱淩雲意在漂泊應羞喚
玉龍起舞爲洗古今愁最忘機不如漁子向晩來和月
一竿收聊同宿江烟江樹也是風流
買陂塘
荷錢
皺微波紫屏風外蒻根絲脆初裊田田點點黏天影不
覺千紅如埽縈網藻訝水蝶翻衣只認鯨文小碧圓多
少問覓藕何時見蓮幾日難買越溪笑風亭畔曾約
玉纖親拗未堪低障斜照鵝兒欲唼清光破偷眼依稀
同調空懊惱誤釣缐穿來枉費江姝巧疎簾興好待鈿
扇高擎象筩半捲卧聽雨聲閙(鯨文古錢名)
探芳信
廣陵雨夜同故人徐紹武汪抱樸集飲于許
渭符獵微堂以藏花爲令各大醉明日抱樸
將歸武林矣
冷雲墮苦燭暗梅霏階喧蘚破約舊愁今雨安排醉鄕
可風花身世渾無定拌向花裀卧儘淋漓帽落青枝琖
搖紅朵珍重此閒坐要句泊心旌琴開眉鎖還剩杭
州衣上酒痕涴只憐曉漲金蕉外弱㯭飄然過照相思
一點蘆中夜火
祝英臺近
黃薔薇
軟屏深香霧重春已欲歸去短刺鉤春更翦柘羅舞幾
回惹郤斜陽蒙將初月但吹送麝塵侵戸水邊路柳
花裠罥柔條相看色如許點染齊紈添了小鶯語故人
昨有新詞殷勤盥手曉傾下金盤仙露
清平樂
陳楞山松泉試茗圖
空煙吹翠峰腋雲生細消得清涼剛斛二句破松根殘
睡幾年淮左羈愁何時嘯侶林邱記取雪殘歸棹期
君第二泉頭
臺城路
懷下若舊遊寄金夀田
船窗涼燭分攜後夢遊未忘清遠柳髮垂溪山螺過雨
陳帝宅邊曾見吟情恨淺但共坐深宵忍辜茶盌誰料
今年又憐梗跡在隋苑蘋洲那時初返笑風流不減
綠陰春晩月墜江空雲籠岫小無復焚香書練憑高望
斷悵如此幽尋頓成星散待續前期葦閒誰是伴
惜紅衣
賦團扇上蓪草美人
月裏盈盈風前轉轉嫩涼吹送細熨桃鬟羅衣淨無縫
東牆未見容易得情田先種飛動輕削楚腰比桐花么
鳳天然壓眾愁眼啼蘭無言正如夢纔離小草半面
漫邀寵別有寸心通處拾翠水邊曾共恰恁時憔悴湘
簟畫屏深擁
秋霽
金山寺
樹影中流走萬里江聲地軸吹轉香塔擎秋翠蓬穿水
化人別開宫殿古臺一半倚空閱盡魚龍變客思倦長
是潮生風熟布帆遠回首悵望北固南徐六朝銷沈
鈴語悽斷問何如還留玉帶禪心孤月鎮相伴淸曉碎
霞飛近岸郭公墳上日日暗露沙痕㯭搖驚起叫羣棲
雁
向湖邊
拜句曲外史墓
菌閣煙銷篾樓塵鎖片片冷雲疎木人似秋蟬渺餘音
空谷恍昔年吹斷瑤笙寥天回首凍草此時纔宿風翦
蓉裳恐難禁幽獨歸去瀛壺便覺吟朋俗誰再倩好
手圖孤清冰玉一任香狸竄殘碑深竹理哀絲漫鼓懷
仙曲還如倚三尺細泉看夜綠遼羽重來笑飛光何速
如夢令
庭下丁香千結(毛文錫)青鳥不來愁絶(唐昭宗)無語倚屏風(李珣)正
是銷魂時節(毛熙震)離別離別(韋應物)惆悵曉鶯殘月(韋莊)
翻香令
題趙意田倚樓圖
斷雲依水晚來收(辛幼安)幾行征雁下汀州(趙旭)江之外(吳潛)山
之麓(王特起)好江山何事此時遊(周密)醉香空斷楚天秋(馮子搬)
故人多在玉溪頭(元好問)尊前月(沈會宗)聞遙笛(呂渭老)這風情都屬
趙家樓(黃昇)
探春慢
孤山訪梅
清淺湖波回環孤嶼落日空亭凝碧凍鶴無聲衙蜂罷
閙忽有苔枝橫出留取古時香渾不是古時春色過牆
料峭風來吹花開了還側何意相思今夕看似淡如
無半闌疎白睡起推篷酒醒聞角消受高人吟癖水月
更交光仙𬒮在玉壺塵隔禁住新寒幾生纔此修得
沁園春
塵
微步淩波清歌繞梁凝芳暗低記羅窗未拂簪花偷學
鈿筝初滿藉草慵攜依約爐邊悠揚簾外欲辟還宜舊
導犀風尖甚上平臺望處眼纈都迷浣衣苦費柔荑
正願效輕微安足辭笑軟紅碾玉橘中戲賭深黃篩麴
柳際斜垂擣麝成香逗煙生綠硯匣封時句嬾題銷魂
也覓去時蹤跡休埽桃蹊(江夏王蕭鋒窗塵未拂畫塵上學書見南史樂器塵滿見隋書沈約有辟塵爐韓偓)
(詩紅簾不受塵石季龍有芳塵臺鄭源婢萱草浣衣云郎君塵土太多令人手皮俱脫駱賓王咏塵詩願言心未翳終冀效輕微橘中叟賭玉塵三百斛麴塵深黃)
(色也温庭筠詩擣麝成塵香不滅李賀詩薇帳逗煙生綠塵柳宗元詩硯匣留塵日封韋莊詞去路香塵莫埽)
樊榭山房集外詞卷一
