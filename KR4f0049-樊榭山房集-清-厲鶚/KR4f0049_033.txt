錢唐金志章江聲
法部雲韶雅樂傳清詞字字貫珠圓粲花才子生花筆
合浦仙音各鬪妍
笙鶴瑶天夐出塵湖山春麗日華新百靈擁衞羣眞集
齊捧三漿壽
一人
詞源三峽湧波濤刻羽移宮調最高鳧藻一時歌燕喜
九重天上響雲璈
樂府新聲妙抑揚南推高史北喬王鈞天試聽迎
鑾曲未許前人獨擅長
仁和吳廷華東壁
譜得迎
鑾法曲新廣場二月播陽春西方壽佛西王母都作瞻
雲就日人
詞客毫端雅奏多十平大樂協中和賡颺他日金華殿
還進康衢擊壤歌
□ᖡ蔣德秋涇
重見神人啟玉函帝車南指五雲銜誰翻絕調迎
鑾曲法鼓仙璈總不凡
現來天女將花散幻作羣仙駕鶴迎不是一時雙綵筆
紫雲何處寫遺聲
錢唐丁敬龍泓
孝治眞堪邁百王
慈宫親奉九霞觴新聲擬祝無疆壽才子迎
鑾各擅場
羣仙爭集百靈趨龍笛鵝笙調自殊碧落空歌誰敢和
笑他郢雪祇區區
析角分宫未易才共將藻思瀉瓊瑰一時駒豹争聲價
曾唱鈞天法曲來
詞筆湯徐信老成同時對壘合爭衡南湖花隱甌亭長
他日應傳供奉名
錢唐汪沆西顥
仙音兩部協宫商㬪玉駢珠各擅場此曲自從天上奏
不須樂府數康王
萬國歡心奉
一人親扶紫罽駐湖濱山呼不是虛無事
帝德懷柔及百神
山海仙靈絳節朝花明
行殿競雲韶欣知
聖母西方佛聽慣瑤房鳳唳簫
新詞譜出合笙鏞雙管眞堪峙兩峰郤笑粗才晁協律
祇歌並蒂有芙蓉
祁門馬曰璐半查
調水仙子(黃鐘宫)
東都詞筆柳秦妍北地新聲關馬傳西京樂府康王擅
迓鸞旂奏
御筵太和音雙管齊宣價重雲韶部名高黃絹篇抄徧
霞箋
錢唐陳章竹町
調折桂令(䨇調)
譜梨園兩部詞章味合酸甜響應宮商不演參軍不編
待制不唱中郞百靈走烟排隊仗羣仙會雲翦衣裳宋
豔班香
玉輦南巡供奉
君王
滿洲舒瞻堃畝
調清平樂
升平雅奏付與雕龍手二妙一時眞罕有記曲費他紅
豆譜成山淥湖光傳來刻羽吟商五色雲中扇筤
九重天上絲簧
平湖張雲錦鐵珊
調慶春宫
八神弭節七聖隨車
翠華南幸重覩熊館花明鵠池柳細一時行幄同扈粉
箋銀管話多少迎
鑾詞賦雙成妙曲誰似仙韶舜瞳曾顧付他關馬名
流周秦好手也難翻譜移宫換徵錦心繡口繪出升平
春宇六橋三竺儘贏得餳簫茶鼓魚龍爭演壓倒東嘉
瑞光交處
錢唐張湄柳漁
調齊天樂
和聲雙鳳穿雲叫天上人閒都滿調協黃鍾韵飄白雪
壓盡錦城絲管幔亭何遠儼三島羣眞驂鸞陪輦王母
蓬池小桃紅暎水清淺漫論馬枚遲速翩翩詞賦手
總輸歌板絳樹千圍驪珠一串好趁花飛鸎囀重瞳迴
眷正湖鑑澄空山屏翠展雅樂流傳補
省方盛典
□□周宣猷雪舫
調臨江仙
一代酸甜誇並轡香荃齊按金徽蘸來湖淥點山霏虞
廷雙玉琯漢院五銖衣福洞仙眞都活現九天鸞鳳
争飛
至尊含笑駐雲旂漪風聆鞠部曳綵看支機
題辭
