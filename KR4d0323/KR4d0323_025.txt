四六標準卷二十五宋李劉撰
憲使(東萊吕氏曰太宗即位之久天下無事淳化初詔諸路轉運使各命常參官一人專知紏察州)
(軍刑獄公事此初置外路刑獄官之始是時猶隸轉運司然行之二年勞擾無補於是淳化四年降詔省)
(罷委轉運司振舉之真宗景德四年復置不隸轉運別為一司稍重其權矣仍借緋紫以三年為任增給)
(緡錢如轉運使之數當日詔旨專為刑禁詞訟冤枉天禧中已兼勸農一事至仁宗天聖六年詔令諸路)
(提點刑獄司朝臣使臣交割本職公事與轉運司副令轉運司條所省事件以聞既罷兩年天聖八年復)
(置尋罷至明道二年復置自後提刑一司雖專以刑獄為事封樁錢糓盗賊保甲軍器河渠事務浸繁權)
(勢益重而漕使所總惟財賦綱運之責而已司局愈多官吏愈衆而事愈不治今日之弊正在按察司官)
(之不一也)
賀李知府除潼川提刑(錫一作鐊)
丹檢起家(說文檢書署也徐曰書函之盖也三刻其上繩緘之然後填以泥題書而印之也詳别見)
繡衣問俗(唐貞觀六年分遣蕭瑀李靖等廵省天下延問疾苦觀風俗之得失察刑政之苛弊)故
國非喬木之謂世選爾勞(尚書世選爾勞予不掩爾善)奕葉茂猗蘭
之光汝陳時臬(杜詩仙李盤根大猗蘭奕葉光尚書汝陳時臬事䟽臬為凖限之義)星言
雙節(詩星言夙駕新唐書百官志節度使辭日賜雙旌雙節)風聳列城(賈琮傳百城聞風自)
(然悚震)恭惟某官器博而通材弘以毅卓犖坐空於萬馬
(卓犖超絶也晉孫綽潁州府君碑天縦傑邁竒逸卓犖韓文卓犖為傑音力角切)笑談立觧於
千牛謂之檮杌謂之春秋素高家學有若伊陟有若臣
扈宜襲世官與其勞四國之蕃宣不若奉六條而廉察
(竝見前)公私之積可痛有賴阜通(漢食貨志漢之為漢幾四十年矣公私之積猶)
(可哀痛失時不雨民且狼顧)輕重諸罸有權尤資閱實(尚書輕重諸罸有權刑罸)
(世輕世重又其罸百鍰閱實其罪)昔者鯉趨而獨立今兹虎拜以揚休
載馳載驅共說西平之有子善繼善述更觀東府之象
賢某濫守憩棠復依蔭樾(竝見前)作鹹作辛作苦幾不容
一日之安(尚書潤下作鹹炎上作苦曲直作酸從革作辛稼穡作甘)惟内惟貨惟來
詎敢逭二天之按(尚書五過之疵惟官惟反惟内惟貨惟來其罪惟均其審克之)其為
歸倚罔既編摩
賀潼川李提刑除䕫路提刑(錫)
自天出綍易地褰帷家人有嚴君焉舊膺此選皇華遣
使臣也今世其官雖曰因避親之嫌亦見善繼人之志
䕫藩幸甚(竝見前)梓部駭然(潼川即隋梓州因梓潼水為名姚合送楊尚書赴東川詩)
(郄縠詩書將銜恩到梓州)恭惟某官器重以周材弘且毅與人忠而
執事敬見善明而用心剛四國于蕃茂甘棠之蔽芾六
轡如組訝苞栩之逶迤曾未煖席之間倏有改轅之命
(竝見前)惟四蜀之門戸(董鉞制勝樓序䕫為一路當左右全蜀之口)倚三峽為
吭咽(水經注廣溪峽巫峽西陵峽為三峽丁公言記䕫州憑高控深咽㗋巴峽吭寒剛切咽也亦作亢爾)
(雅亢鳥嚨亦作肮婁敬傳搤其肮)昔先正保衡於此展澄清之志(尚書昔先)
(正保衡作我先王)今命汝大正庶乎體欽恤之心(尚書今予命汝作大正正)
(于羣僕侍御之臣)遥知叱馭以驅之(見前)會有觧印而去者(朱穆傳穆)
(為冀州刺史冀令長聞穆濟河觧印綬去者四十餘人及到奏劾諸部至有自殺者賈琮傳其諸臧過者望風)
(觧印綬去)忠信缺矣蓄積缺矣暫勞雙節之馳(詩序皇皇者華廢則忠信)
(缺矣華黍廢則蓄積缺矣)錢榖幾何刑獄幾何佇對九宸之問(王陵傳天)
(下一歲决獄幾何錢榖一歲出入幾何九宸猶言九重說文宸屋宇也廣韻天子之居增韻帝居北辰之宫故)
(從宀從辰)某方依雲覆忽報星移(王勃詩物换星移幾度秋)雖難留有脚
之陽春然尚冀驩顔於廣夏(見前)送我而入楚澤固猶恨
遠水之遮(韓詩堆堆路傍&KR1380;一雙復一隻迎我出秦關送我入楚澤千以高山遮萬以遠水隔)思
君而下渝州會問訊清溪之發(李詩夜發清溪向三峽思君不見下渝州互見)
(前)其為懽懌罔既編摩
賀潼川王提刑(禧)
奏最觀風詳刑易地(劉愷傳以輕從重懼及善人非先王詳刑之意也注書曰有邦有土)
(告爾詳刑鄭玄註詳審察之也晉書元帝紀布帳練帷詳刑簡化詳見前)天旋夔峽垂光來
近於蔚藍(少陵續得觀書定出三峽詩天旋夔子峽春近岳陽湖又冬到金華山觀因得故拾遺陳)
(公遺迹詩涪右衆山内金華紫崔嵬上有蔚藍天垂光抱瓊臺潼川在涪江之右故云涪右蔚藍洞天名一云)
(蔚藍青色韓子蒼詩水色山光盡蔚藍是也老學菴筆記蔚藍乃隐語天名非可以義理觧也如杜詩所云猶)
(未有害韓子蒼乃云水色天光共蔚藍乃謂天與水之色俱如藍耳恐又因杜詩而失之)星入益都
載驟復歌於苞栩(詩駕彼四駱載驟駸駸餘見前)仁聲藉甚封部驩然
恭惟某官從容以和(尚書寬而有制從容以和)洵美且直自為名進
士之日蔚有古君子之風既疇庸磊落之州(柳文皇天疇庸審厥)
(保承杜詩綿州州府何磊落顯慶年中越王作互見前)合入從通明之殿(東坡詩侍臣鵠)
(立通明殿一朵紅雲捧玉皇)顧煩雙節往控三巴(孟浩然詩&KR0878;門控三巴)蜂腰
鶴膝之饑甿復盈膚革(南史齊陸厥傳沈約等文皆用四聲制韻有平頭上尾蜂腰鶴)
(膝此借用以擬饑民之狀甿通作氓說文民也周禮遂人注氓猶懵懵無知貌詩甿之蚩蚩亦作萌劉向傳民)
(萌何以戒勉革猶皮也禮記四體既正膚革充盈人之肥也䟽云膚是革外薄皮革是膚内之厚皮革也)雀
角鼠牙之滯訟洞燭肺肝(陸佃埤雅云雀角鼠牙皆言以無為有以是為非也盖雀)
(有咮而無角鼠有齒而無牙雀依人又畫動而無角在首且所穿者屋事之易察者也鼠畏人又夜動而無牙)
(在口且所穿者墉事之難知者也召南之初事之易察者至于獄而後明及其久也衰亂之俗已微貞信之教)
(已興則雖事之難知者不待訟而明矣故于雀言獄鼠言訟也)古井無波(白樂天詩無波古井水有)
(節秋竹竿東坡詞無波真古井有節是秋筠)陽春有脚還濡牡轡(見前)來顧鶴
林(杜陵望牛頭寺詩牛頭見鶴林梯徑繞幽深春色浮山外天河宿殿隂傳燈無白日布地有黃金休作狂)
(歌老回看不住心注鶴林即靈仙觀也按牛頭鶴林皆潼川勝地)禮樂言遠而有光既
接鄉閭之近刑罰不中則無措更兼倉庾之平(提刑兼提舉常)
(平)雖則劬勞又復馳驅於原隰周爰諮度便當獻納於
軒墀某乘障非材奉身受察五善重拜忻聞君子之得
輿百拙一勤儻許小人之全璧(竝見前)其為頌詠未易編
摩
通劉提刑(垕)
丹墀賜對繡斧詳刑君遣使臣固光華於在遠(俱見前)獄
為司命必明謹而不留(漢書獄者人之大命易山上有火旅君子以明慎用刑而不留)
(獄)一賢觀風萬物吐氣恭惟某官氣涵方重識抱浚明
胸中風月之無邊一塵不染(山谷濓溪詩序周茂叔人品甚高胸中灑落如光風)
(霽月又䟦東坡卜筭子詞東坡道人語意高妙非胸中有萬卷書筆下無一點塵俗氣孰能到此)筆下
源泉之不擇萬斛而贏(陳後山詩胸中歴歴着千年筆下源源赴百川山谷詩想見東)
(坡舊居士揮毫百斛瀉明珠)頃厭承明出將英簜(周禮掌節皆金也以英簜輔之英餙)
(也簜說文大竹也以竹為函加以畫餙而盛其節也)以九畿施邦政天不違顔(周禮)
(大司馬之職以九畿之籍施邦國之政職方千里曰國畿其外方五百里曰侯畿又其外方五百里曰甸畿又)
(其外方五百里曰男畿又其外方五百里曰采畿又其外方五百里曰衛畿又其外方五百里曰蠻畿又其外)
(方五百里曰夷畿又其外方五百里曰鎮畿又其外方五百里曰蕃畿注畿猶限也自王城以外五千里為界)
(有分限者九)障百川㢠狂瀾海為縮足(韓文障百川而東之廻狂瀾于既倒)顧
退須於棨戟(棨遣禮切前漢書匈奴傳有衣之戟曰棨戟師古曰以赤白繒為之後漢書杜詩傳)
(賜以棨戟漢雜事曰漢制假以代斧鉞崔豹古今注棨戟前驅之器以木為之後代刻偽無復典刑以赤油韜)
(之亦謂之油戟亦曰棨戟王公以下通用之)復出駕於軺軒(食貨志筭軺車師古曰軺小車)
(也外戚傳軒中得幸師古曰軒謂軒車即今車之施幰者)司長沙萬里之平惟良折
獄(韓詩長沙萬里平勝地猶在險尚書非佞折獄惟良折獄)澄洞庭九州之大何擇
非人(韓詩洞庭九州間厥大誰與讓尚書何擇非人何敬非刑何度非及)徒知察小大之
情(禮記必察小大之比而成之注小大猶輕重)必不容上下其手(見第十一卷代袁子)
(固謝縣宰寬假條)周爰咨度即開衡嶽之雲(詩載馳載驅周爰咨度韓退之謁衡)
(嶽廟詩我來正逢秋雨節隂氣晦昧無清風須臾静掃衆峰出仰見突兀撑青空)慨然澄清何
愧滄浪之水(范滂傳登車攬轡慨然有澄清天下之志世說新語陳仲舉言為士則行為世範登)
(車攬轡有澄清天下之志尚書又東為滄浪之水永初山川記漢水古為滄浪即漁父所歌滄浪之水清兮者)
(今滄浪之水合流出鐔城北界山北盖後人名之非古滄浪也一統志滄浪水在今常德府龍陽縣西一十五)
(里自滄山浪山發源合流為滄浪之水漁父歌滄浪即此水也)所恐思賢於宣室(刑法志上)
(常幸宣室如淳曰宣室布政教之室也晉灼曰未央宫中有宣室殿師古曰其殿在前殿之側賈誼傳誼為長)
(沙太傅文帝思而召之入見上方受釐坐宣室東方朔傳宣室者先帝之正處何武傳召見武等於宣室陳湯)
(傳上召見湯宣室王嘉傳召見宣室對得失政事互見前)還當問路於修門(歸去來辭問征)
(夫以前路宋玉招魂魂兮來歸入修門些修門郢城門也)某起家一寒去國三暑強
顔倚席昔慙洛下之生(司馬遷傳及已至此言不辱者所謂強顔耳後漢書儒林傳博)
(士倚席不講注倚席言不施講坐也樊凖傳博士倚席不講儒者競論浮麗謝安傳安能為洛下書生詠南史)
(張融傳賊將殺食之融神色不動方作洛生詠)箝尾對墻今補黔中之佐(韓文箝以)
(左手右手摘紙尾又南墻鉅竹千挺對樹二松日哦其間張儀傳秦要楚欲得黔中地白起傳取楚定巫黔中)
(郡蘇秦傳一軍出武關一軍下黔中則鄢郢動矣)雖云貳郡正隸六條(見前)廉不
掩聾敢歎丞哉之余負(黃覇傳許丞廉吏雖老尚能拜起送迎正頗重聽何傷)戇
今成癖亦惟使者之汝容(東坡詩勸農使者不汝容因君作詩先自劾)
通成都周提刑(居信)
捫參歴井再為油幕之趨(李詩捫參歴井仰脅息韓詩談笑青油幕杜詩曰頭趨幕)
(府)挹斗揚箕總隸繡衣之察(詩維南有箕不可以簸揚維北有斗不可以挹酒漿)
(餘見前)欲徹畸孤之名字(畸居宜切說文殘田也通作竒)例須耦儷之簡
書(耦通作偶儷也又二也隻曰竒雙曰偶儷偶也左傳不能庇其伉儷又畏此簡書)斐然拙毫
(謝莊月賦抽毫進牘以命仲宣)滂若下汗(吳質書申之再三赧然下汗)伏念某學未
聞道年不後人(見前)亦知富貴之浮雲不如貧賤豈無名
教之樂地何必事功(樂廣傳名教内自有樂地何必乃爾)直以饑驅(陶詩饑來)
(驅我去)為此禄仕西望太白窘峽水之倒流(東坡詩西望太白横岷峨)
(餘見前)東訪蓬萊值海風而引去不謂詩書之元帥(竝見前)
尚憐鄉里之小兒(陶潜傳吾不能為五斗米折腰拳拳事鄉里小人杜詩五陵豪貴反顛倒)
(鄉里小兒狐白裘)表之鶚書隨以馬幣(韓文譔書詞具馬幣卜日以授使者)遂冐
瞿唐五六月之險(韓詩瞿唐五六月驚電讓歸船怒水忽中裂千尋墮幽泉)來訪巫
山十二峰之高(齊王融巫山高詩想像巫山高薄暮陽臺曲梁范雲巫山高詩巫山高不極白)
(日隐光輝梁元帝詩巫山高不窮迥出荆門中陳蕭詮詩巫山映巫峽高高殊未窮隋凌敬詩巫山鬱岧嶤高)
(高入紫霄唐閻立本詩巫山高高半天起絶壁千仞盡相似喬知之詩巫山十二峰參差互相見宋之問詩巫)
(山峰十二環合像昭回李端詩巫山十二峰皆在碧虚中孟郊詩巴江上峽重復重陽臺碧峭十二峰十二峰)
(見前)揆材地以闕然(魏書辛雄傳選補之法妙盡才望如不可竝後地先才晉書王藴傳遷吏)
(部尚書郎每一官缺求者十軰藴輙連狀白之曰某人有地某人有才務存進達各隨其方故不得者無怨焉)
(陳書蔡嶷傳嶷年位未高而才地為時所重後主謂蔡徵曰蔡嶷負地矜才無所用也王通傳王生才地豈可)
(游外府乎)託使天之近只恭惟某官人今而心古(韓詩孟生江海士古)
(貌又古心)行峻而氣平少年公瑾之綸巾豈甘寂寂(吳志周瑜字公)
(瑾廬江舒人長壯有姿貌孫策授建威中郎將時年二十四吳中皆呼為周郎東坡赤壁懷古詞遥想公瑾當)
(年小喬初嫁了雄姿英發羽扇綸巾談笑間檣艣灰飛烟滅晉書謝萬傳萬著白綸巾鶴氅裘履版而前又嘗)
(衣白綸巾乘平肩輿鄧粲晉書王敦欲伐甘卓遣使送白綸巾與卓卓不受梁書賀德基衣資罄乏嘗於白馬)
(寺前逄一婦人脫白綸巾以贈之南史王融傳為爾寂寂鄧禹笑人)他日伯仁之金印徑
可纍纍(周顗傳王敦舉兵王導詣闕請罪值顗將入導呼顗曰伯仁以百口累卿顗不與言顧左右曰)
(今年殺諸賊奴取金如斗大繫肘石顯傳印何纍纍師古曰纍纍重積也)居然盤旋州縣之
間(詩居然生子孔疏居處默然盤本作槃蔡邕傳槃旋乎周孔之庭宇韓文隐者之所盤旋)無乃培
飬廟廊之業勇訪半輪之月(李詩峨眉山月半輪秋)徑登九折之
塗(九折坂在今雅州卭崍山路阻峻回曲九折乃至山上即漢王尊叱馭處)載酒凌雲頓釋
里閭之愁歎(凌雲寺在今嘉定州治東唐岑參詩寺出飛鳥外青峯載朱樓構壁躋半空喜得登)
(上頭始知宇宙闊下看三江流天晴見峨眉如在波上游東坡送張嘉州詩少年不願萬戶侯亦不願識韓荆)
(州頗願身為漢嘉守載酒時作凌雲游)埋輪當道欲周原隰之咨諏(張綱傳餘)
(人受命之部綱獨埋其輪於洛陽都亭曰豺狼當道安問狐狸)何敬非刑惟明克允(見前)
歛此大惠亦既洽魚鳬之民(韓文歛此大惠兮施于一州餘見前)訖其外
庸即歸接䕫龍之武(韓文迄其外庸可作承輔新唐書上官儀傳時以雍州司士參尉韋)
(絢為殿中侍御史或疑非遷儀曰此野人語耳御史供奉赤墀下接武䕫龍簉羽鵷鷺豈雍州判佐比乎)尚
念某不遠萬里來奉六條(見前)安於小官而不辭亦惟君
子之易事昔在嚴公幕聞俱為蜀使之知(杜詩昔在嚴公幕俱為蜀)
(使臣艱危參大府前後間清塵)難甘原憲貧或竊效貢公之喜(杜詩竊效貢公)
(喜難甘原憲貧)
通潼川丁提刑(必稱)
登蜀猶天撫塵蹤而自歎仰韓如斗瞻榮次以非遥(竝見)
(前)敢裁小子之斐然敬告大夫之賢者伏念某才疎而
力腐少賤而長窮託疲薾於山林未能辟糓(莊子薾然疲役而不)
(知其所歸可不哀耶薾音捻忘貌疲病困之狀杜詩疲薾苟懷策史記留矦世家乃學辟榖道引輕身漢書郊)
(祀志李少君以榖道郤老方見上李竒曰榖道辟榖不食之道也魏文帝典略潁川郤儉能辟榖餌茯苓梁書)
(陶弘景傳善辟穀導引之法慕張良之為人云)繫饑愚於簮笏却愧伐檀(杜詩况我)
(饑愚人焉能尚安宅詩序伐檀刺貪也在位貪鄙無功而受祿君子不得仕進爾)居然四十之
頭顱孰是寸尺之竹帛(竝見前)頃自湘濱之憔悴(屈原漁父屈原)
(既放遊於江潭行吟澤畔顔色憔悴)誤為錦里之逢迎(杜詩雪山斥候無兵馬錦里逄迎有)
(主人)半路迍邅先勒回於俗駕(孔稚圭北山移文請廻俗士駕為君謝逋客)三
年飄忽難重入於禮羅(陸機歎逝賦時飄忽其不再劉勰文心雕龍歲月飄忽性靈不)
(居東坡詩此生歲月行飄忽)不謂再剖符之文翁(杜詩真為文翁再剖符)未廢
三折肱之韓子(左傳三折肱知為良醫惟伐君為不可韓文送孟秀才序吾嘗折肱焉)撰
書詞而具幣又委重焉(韓文譔書詞具馬幣卜日以授使者又以義請而彊委重焉)
扄岫幌而掩關既無及矣(北山移文宜扄岫幌掩雲關歛輕霧藏鳴湍截來轅於谷)
(口杜妄轡於郊端)惟是居攸之禕允之任(孔明出漢中䟽斟酌損益進盡忠言則攸)
(之禕允之任也)却愧乏儀之羣博之材(昌黎送楊支使序愈在京師時嘗聞當今藩翰)
(之賓客惟宣州為多賢與之游者二人隴西李博清河崔羣云云及儀之之來也聞其言而見其行則向之所)
(謂羣與博者吾何先後焉儀之智足以造謀材足以立事忠足以勤上惠足以存下而又侈之以詩書六藝之)
(學先聖賢之德音以成其文以附其質宜乎從事於是府而流聲實於天朝也)治法征謀逼人
已甚(韓文治法征謀宜有所出謝安傳安弱冠詣王濛清言良久既去濛子修曰向客何如大人濛曰此)
(客亹亹為來逼人法帖衛夫人書衛有弟子王逸少甚能學衛真書咄咄逼人山谷詩逼人太駸駸)臺評
幕辯忤物亦多(韓文幕中之辯人反以汝為叛臺中之評人反以汝為傾)未論鷄犬
之求僊(見前)誰許龜魚之託蔭(韓詩水紋浮枕簟瓦影蔭龜魚)恭惟某官
器資凝遠材具寬宏畫棟朱簾屈平蠻之籌策(王忠嗣傳上平)
(戎十八策)清江碧嶂蔚治郡之功名(黃覇傳功名損於治郡時)謂宜進之
清朝(楊震傳損辱清朝塵點日月)庶可行其素學居然龍節戾止蠶
叢(戾至也詩魯矦戾止亦是戾矣傳至也箋止也)禮樂言遠而有光斯言信矣
刑罰不中則無措自古謹之有如使者之賢足寄欽哉
之恤繡衣持斧寧久滯銅官之山(銅官山在今潼川府中江縣九十八里産)
(銅即卓王孫鄧通冶錢之所)簮筆荷囊行入侍玉皇之案(元稹詩我是玉皇香)
(案吏謫居猶得近蓬萊)尚念某藐無所挾誰適與容燕谷自寒敢
望春風之披拂(劉向别錄方士傳言鄒衍在燕燕有谷地美而寒不生五榖鄒子居之吹律而)
(温氣至而榖生今名黍谷)吳船未辦尚依夏屋之帡幪(范石湖吳船錄云蜀人入)
(吳者皆自合江亭登舟其西則萬里橋諸葛孔明送費禕使吳曰萬里之行始於此因以名橋杜詩門泊東吳)
(萬里船此橋正為吳人設)
通湖南楊提刑(楫)
晨入太學之下曾識明師(淮南子君子積志委政以趣明師)曉行湘水
之春今依膚使(杜詩夜醉長沙酒曉行湘水春潭州宋隸湖南路即今長沙也互見前)禮
有嚴於事大書敢廢於恭先(尚書作周恭先)恭惟某官守道真
儒庇民正學(禮記下之事上也雖有庇民之大德不敢有君民之心)自其馳驅於
外不辭小官固知磅礴於中而可大受(磅礴充塞也太玄經昆侖磅礴)
(幽注昆侖天之氣磅礴地之形幽人之心也通作薄揚雄傳旁薄羣生亦作魄司馬相如傳旁魄四塞韓文磅)
(礴而鬱積)由子男之百里洊賓客於諸矦廪給百司簿正九
扈(俱見前)人皆疑其晼晩(晼晩日落貌陸機歎逝賦老晼晚其將及潘岳懷舊賦日晼晩)
(而將暮柳詩晼晚驚移律山谷詩歲月坐晼晩又光隂坐晼晚)公何有於鄙夷(韓文柳矦為州)
(不鄙夷其民)圜橋億萬人甫知矜式起家二千石忽有薦揚
(竝見前)上憐皖伯之邦(方輿勝覽安慶府春秋時皖國周大夫皖伯始封之地匽姓咎繇之)
(後亦為舒桐二國之地皖山在懷寧西十里上有皖伯祠)久缺桐君之政(桐春秋楚附庸國即)
(今桐城縣地)徒得君重無俾民憂一札細書朝聞命而夕引
道(新唐書郭子儀傳贊朝聞命夕引道無纖介自嫌)三年成聚今有袴而昔無
襦(史記一年所居成聚二年成邑三年成都正義曰聚謂村落也)孰期清絶之鄉(杜詩湖南)
(清絶地)又簡皇華之使爰將隆指出總祥刑德星臨翼軫
之間楚氛已靖(長沙當鶉尾之次翼軫之度左傳伯夙謂趙孟曰楚氛甚惡懼難餘見前)仙
槎來雲漢之表衡嶽頓開遥知登車之慨然必有觧印
而去者周爰咨度(竝見前)胡不均弘(韓文海嶺之陬既足既濡何不均弘俾執)
(事樞)某副墨謏聞(莊子聞諸副墨之子李云可以副貳玄墨也吕吉甫云道以體之為正則文墨)
(所論者乃其副也禮記發慮憲求善良足以謏聞不足以動衆註謏之言小也聞聲聞也言不學之人能有片)
(職謀慮法式求善以自輔此是人身上小善故小有聲聞也)勾朱末屬(羅隐寄剡縣主簿詩金庭)
(飬真地朱篆勾稽官劉向傳同姓末屬此借用)譬諸川澤之下獨何蕃歟(韓文何蕃)
(傳譬之水其為澤不為川乎川者高澤者卑高者流卑者止云云故凡貧賤之士必有待然後能有所立獨何)
(蕃歟)不知酃醁之前有賈生否(說文酃長沙縣也从邑霝聲今衡州按字書酃淥湘)
(東地名有酃淥酒又醽醁酒名郭仲堅湘中記衡陽縣東二十里有酃湖周二十里深八尺湛然綠色土人取)
(以釀酒其味醇美晉武帝平吳始薦酃酒於太廟吳錄湘東有酃水酒有名左思吳都賦飛輕軒而酌淥酃盛)
(弘之荆州記淥水出豫章康樂縣其間烏程鄉有酒官取水為酒極甘美與湘中醽湖酒年嘗獻之世稱酃淥)
(酒陸機七羡云湘隂有酎其色澄清秋醪春醖酒惟九成張載酃酒賦珍酒出於湘東丕顯於皇都乃潜淪於)
(吳邦其為酒也造釀以秋告成以春備味滋和體淳色清宣御神志導氣飬形異聞錄魏左相能治酒其名有)
(醽醁翠濤常以大甕納酒貯十年不敗太宗嘗賜詩云醽醁稱蘭生翠濤過玉薤千日醉不醒十年味不敗王)
(荆公送吳仲庶守潭州詩自古楚有材酃淥多美酒不知樽前客更得賈生否)適是褰帷之始
欣然祭竈之榮(見前)簿領中有是人耶非敢望也(宋四朝國史吳)
(擇仁字智夫為開封雍丘主簿元祐中金水河堤壊十六縣皆選屬他役獨擇仁詣朝堂白事宰相范純仁獨)
(異之曰簿領中乃有是人耶)夫子嘗為委吏矣能勿誨乎
代回䕫路李憲(&KR1546;)
奏最涪江(涪音浮說文水出廣漢巴徼外南至墊江入漢涪州本漢涪陵縣西魏置合州以涪江與)
(嘉陵江合隋改涪州方輿勝覽費溪發源經五十八節名灘方至黔州溉自黔州溉與施州江會流九十里經)
(彭水武德二縣凡五百餘里與蜀江會於州之東水常湛然徹底以其出於黔州又呼黔江東坡詩合水來如)
(電黔江綠似藍昔司馬錯泝此水南上擊奪楚黔中地)按行巫峽于蕃而歴四國
所去見思(見前)察州而奉六條其有所試(漢百官表刺史以六條問事非)
(條所問即不省唐貞觀中以六條察十道武后永昌中分命使者以六條察州縣)恭惟某官分
輝井絡擅秀岷峨(竝見前)名父子之天資璠璵之器(蕭育傳以)
(育名父子著材能王述傳名父之子不患無禄山谷詩慶州名父子杜詩李舟名父子璠璵魯之寳玉宋史李)
(燾字仁甫眉州丹稜人唐曹王後紹興八年進士博極載籍搜羅百氏倣司馬光資治通鑑例斷自隆興迄于)
(建康為編年一書名曰長編累官禮部侍郎進敷文閣學士兼侍講同修國史卒謚文簡累贈太師温國公&KR1546;)
(其仲子也)難兄弟之家學金玉其相(&KR1546;兄垕試賢良方正直言極諫科為秘書省正)
(字尋遷著作郎兼國史實錄院編修檢討官弟壁寧宗朝累官參知政事同知樞密院以資政殿學士致仕卒)
(謚文懿&KR0811;舉進士累官禮部尚書資政殿學士卒謚文肅詩追琢其章金玉其相注相質也言治寳物以為器)
(所以可彫琢其體以為文章者以金玉本有其質性故也)環轍久之(韓文轍環天下卒老於行)褰
帷晩矣惟良折獄何擇非人送以禮樂而有光既深簡
在編之詩書而無愧願益周爰(竝見前)某跂遠莫前賀成
已後三巴䟽鑿雖莫瞻繡斧之持(杜詩䟽鑿控三巴)六轡馳驅
猶願謹衣篝之護(見前)
代回浙東譙提刑(令憲)
畫戟奏功(韋蘇州詩兵衛森畫戟)繡衣䟽寵專城作牧既優撫字
之材(古辭陌上桑四十專城居陳張正見採桑詩恐疑夫壻遠聊復答專城周禮八命作牧九命作伯)
一道觀風更展澄清之志有嚴星駕增重日畿恭惟某
官蓄德淵深褆身肅括(竝見前)郎潜甚久不矯世以為中
(楊王孫傳吾是以羸葬將以矯世也)卿列彌高忽抗章而請外寄隆名于
壁府(見前)歛大惠於金華(韓文歛此大惠兮施於一州玉臺新詠序云金星與婺女争華)
(故婺州曰金華有金華山即黃初平牧羊處李詩落帆金華岸赤松若可招)民欲借君於一
年(宼恂傳願從陛下復借寇君一年詳見前)公已報政於五月(史記周公世家太公封於)
(齊五月而報政周公)進之甸服(尚書五百里甸服)寄以獄平(曹參傳以獄市為寄慎勿)
(擾也)遠有光華况近長安之日(見前)周爰咨度已接蓬萊之
雲(杜詩雲近蓬萊常五色蓬萊宫名即大明宫)某甚慶得輿未遑削牘儻無
雀角可使圜扉之空(竝見前)似是馬曹亦竊廣厦之庇(晉書)
(王徽之字子猷性卓犖不羈為車騎桓冲騎兵參軍冲問卿署何曹對曰似是馬曹又問管幾馬曰不知馬何)
(由知數又問馬比死多少曰未知生焉知死)
代回陳提刑
守藩弗績扁舟欲問於吳江(杜詩輕舟下吳會主簿意如何)改組有嚴
輿轎復踰于關嶺(嚴助傳輿轎而踰嶺拖舟而入水服虔曰轎音橋梁謂隘道輿車也瓉曰今竹)
(輿車也江表作竹輿以行是也)方露章而請免倏雲翰之寵貽愧非所
蒙(羊祜表臣雖小人敢緣所蒙念存斯義陳後山詩呼我過其廬所得非所蒙)竊願有復(禮記)
(若有告者少間曰願有復也)恭惟某官抱才膚碩蓄學崇谹左墄右
平獻納盍司於清切(班固西都賦左墄右平重軒三階注墄者為階級平者以文塼相亞)
(次也)上原下隰咨諏久屈於皇華(詩皇皇者華于彼原隰注皇皇猶煌煌也高平)
(曰原下濕曰隰忠臣奉使能光君命如草木之華無遠無近不以高下易其色)既潜消佩劔之
風(龔遂傳民有帶持刀劍者使賣劍買牛賣刀買犢曰何為帶牛佩犢)又密移珥筆之俗
(山谷江西道院賦江西之俗士太夫多秀而文其細民險而健以終訟為能命曰珥筆之民雖有辯者不能自)
(解免也古諺云筠袁贑吉腦後插筆故云)日月之貴名方起(荀子貴名白而天下治又君子)
(務積於身則貴名起之如日月而天下應之如雷霆)乾坤之新渥必蕃(杜詩高名入竹帛新)
(渥照乾坤啓劄淵海熊充啟云貴名起乎日月新渥照乎乾坤則二語當時已相襲矣)諒凡吾味
之同皆借君波之及(見前)某罙入其阻(罙音民卑切說文周也本作䍘從网)
(米聲詩冞入其阻徐曰网即周布之意今文作冞毛傳深也箋云冐也毛氏曰與罙不同罙音森从穴从木冞)
(从冖从米俗从木誤)兆足以行共飲玻瓈之江已有倚蒹之幸(東坡)
(詩相望六十里共飲玻瓈江世說魏文帝使后弟毛曾與夏侯玄共坐時人謂蒹葭倚玉樹)或入鳴
珂之里或希拔薤之規(新唐書張嘉祐嘉貞弟有幹略方嘉貞為相時任右金吾衛將)
(軍昆弟每上朝軒盖騶道盈閭巷時號所居坊曰鳴珂里餘見前)
代回提刑樂郎中
繡衣平糴久勤周道之馳驅(糴亭歴切說文市榖也魏文矦相李悝曰糴甚貴傷)
(人甚賤傷農人傷則離散農傷則國貧故甚貴與甚賤其傷一也是故善平糴者必謹觀歲有上中下熟故大)
(熟則糴三而舍一中熟則糴二下熟則糴一使人適足價平則止行之魏國國以富強漢食貨志善平糴者必)
(謹觀歲有上中下熟上熟其收自四餘四百石中熟自三餘三百石下熟自倍餘百石)丹筆詳刑
更奉漢條之寬大(後漢書劉愷傳以輕從重懼及善人非先王詳刑之意也注書曰有邦有)
(上告爾詳刑鄭玄注云詳審察之也唐龍朔中改廷尉正為詳刑大夫晉元帝紀布帳練帷詳刑簡化侯覇傳)
(每春下寬大之詔)民非改聚官不易方(方道也周詔官不易方任昉表齊楚陵遲官方)
(淆亂)雖四海之望未饜(饜么鹽切足也左傳屬饜而已杜注言小人之腹飽猶知饜足)然
重湖之幸何厚(重湖謂洞庭湖青草湖詳别見)恭惟某官器資凝遠德
履直方摩蜀道之青天豺虎莫投其距(詩取彼䜛人投畀豺虎)歌
郢中之白雪䲭鴞亦好其音(見前)名大震於京師(法言谷口鄭子)
(真耕於巖石之下名震於京師)材合居於給諫(韓詩才名三十年久合居給諫)惟是山
海之征㩁難損一鷄(食貨志浮食竒民欲擅斡山海之貨以致富羡)欲其財貨
之貿遷是資四牡遂煩英節(見前)來按熊湘(史記黃帝紀南至於江登)
(熊湘注封禪書南伐至於召陵登熊耳山地理志曰湘山在長沙益陽縣正義曰括地志云熊耳山在商州洛)
(縣西十里齊桓公登之以望江漢也湘山一名艑山在岳州巴陵縣南十八里)皇皇原隰之華
民無遺便(韓文韋丹墓誌凡為民去害興利於江西八州無遺便)暴暴丘山之積
居有積倉(荀子財貨渾渾如泉源汸汸如河海暴暴如丘山注暴暴卒起之貌言物多委積如丘山)
(也互見前)公若違之他邦民必争於境上(宋杜衍知乾州未滿令權知鳳翔府)
(二邦之民争於境上一曰我公也汝奪之一曰我公也汝何有焉)惟良折獄何擇非人
既無得而易堯信莫如於借寇衡雲改觀頓令山嶽之
自摇湘水澄波便覺河江之易避苐虞詔紫不俟突黔
(竝見前)某辱託比肩(鬻子千里而得一士猶比肩也路温舒傳比肩而立杜詩孤陋忝末親等)
(級敢比肩)每蒙合志(禮記合志同方)勞來還定安集欲慰疲甿同寅
協恭和衷正資益友(竝見前)所慙尺牘有觖朋箋(&KR1333;羊列切怨望)
(也觖者缺也觖望不滿所望而怨耳隂興傳令天下觖望獸二為友貝二為朋朋箋二箋也)魚相忘
於江湖諒不責腹中之素(莊子魚相忘于江湖人相忘於道術陳勝傳丹書帛置人)
(所罾魚腹中古詩呼童烹鯉魚中有尺素書)鳳又繼之日夜尚同歌肘後之
騷(離騷經鸞皇為余先戒兮雷師告余以未具吾令鳳皇飛騰兮又繼之以日夜)
代回江東提刑譙寳文(令憲宋會要寳文閣在天章閣之東西序羣玉蘂)
(珠殿之北即舊日壽昌閣改曰寳文嘉祐八年英宗即位詔以仁宗御書御集藏于寳文閣命王珪)
(撰記立石治平四年神宗即位始置學士直學士待制恩賜依龍圖哲宗御書附於閣)
寳廬寓直(宋有寳文寳謨寳章閣直宿所止曰廬嚴助傳厭承明之廬)玉節按刑(周禮)
(守邦國者用玉節守都鄙者用角節梁元帝詩玉節居分陜)江淮草木之威名亶孚
有衆(張萬福傳德宗以萬福為濠州刺史召謂曰先帝改爾名正者所以襃也朕謂江淮草木亦知爾威)
(名若所從改恐賊不曉是卿也)河洛圖書之經緯爰寵此行(宋龍圖閣在會慶殿)
(西偏以奉太宗御書御製文集楊億詩群玉天中開策府神龜温洛薦圖書)恭惟某官奥閥
刺天(杜詩門閥冠雲霄韓文羣飛刺天)修名拔地(離騷恐修名之不立孫樵書玉川子月蝕)
(詩韓吏部進學觧莫不拔地倚天句句欲活)胸吞雲夢何小者之足言舟近
蓬萊又悠然而引去(竝見前)萬牛莫挽(杜詩萬牛回首丘山重)四牡
載馳禮樂有光公不負澄清之志哀矜勿喜吏何敢輕
重其心有功見知(竝見前)不遠伊邇(詩中心有違不遠伊邇)某民庸
索莫(索莫猶言落莫索盡也散也尚書惟家之索禮記離羣索居物散則盡)歸夢飛騰望
南浦之朝雲未能捲雨懷江東之暮日正阻論文(竝見前)
代回福建詹提刑(徽之)
疏恩中禁持憲外臺(見前)褰帷風動於列城(後漢賈琮傳琮為冀州刺)
(史之部升車言曰刺史當遠視廣聽紏察美惡何有反垂帷裳以自掩塞乎乃命御者褰之百城聞風自然竦)
(震互見前)洗印日新於衆聽(唐百官志三日洗印視其刓缺)湖山自得原隰
有光(見前)恭惟某官早抱通材徧儀華貫游刃有餘矣經
肯綮之未嘗(莊子恢恢乎其於游刃必有餘地矣又技經肯綮之未嘗注肯著骨肉也綮結處也)
善刀而藏之得躊躇之滿志(莊子為之四顧為之躊躇滿志善刀而藏之注躊躇)
(滿志逸足容豫自得之謂善刀藏之謂拭而弢之也)屬時更化加意審刑徑疇淑
問之賢往任皇華之寄(俱見前)維閩七聚不勝鱗介之勞
(山谷詩維閩七聚落&KR1137;獨困吏饕土弊禾黍惡水煩鱗介勞)奉漢六條寧止狐狸之
問必有澄清之志乃無愁歎之民(俱見前)其審克之(尚書其罪)
(惟均其審克之)行且召矣某未遑燕賀先辱魚書(竝見前)君乘使
者車固可想雲煙之風采(郭丹傳從師長安買符入函谷關乃慨然歎曰丹不乘使)
(者車終不出關丹自去家十有二年果乘高車出關如其志焉注諸矦使車皆朱班輪四輻赤衡&KR0008;岑參詩故)
(人方乘使者車吾知郭丹却不如)詔詣行在所或少慰塵土之心期(史記)
(滑稽傳武帝時徵北海太守詣行在所漢制車駕所在曰行在所蔡邕獨斷曰天子以四海為家故謂所在曰)
(行在所漢書武帝紀徵詣行在所師古曰天子或在京師或出廵守不可豫言故言行在所耳梅福傳求假軺)
(傳詣行在所東平王蒼傳乞詣行在所極陳至誠任彦昇詩中道遇心期王荆公詩心期自與衆人殊山谷詩)
(少日心期轉謬悠又心期曉月秋霜又心期誠不淺)
代回湖南胡提刑(澥)
還節荆襄(荆山名括地志云荆山在襄州又州名夏周為荆州秦為南郡即郢都之渚宫襄亦州名)
(本楚之西津魏武置襄陽郡西魏改襄州因水立名宋升襄陽府)按行湘楚(說文湘水出零陵陽)
(海山北入江從水相聲韻會至巴丘入於江又山名史記黃帝登熊湘楚國名周封熊繹於丹陽至熊逹僣稱)
(王遷郢郢本名荆至成頵始改號楚)父老迎歎見百年之故家叔姪交承
侈一門之盛事(按字書無侄字今人嫌姪字從女遂改從人不知姪字原為女設非男稱也潁)
(川語小曰禮大夫不名世臣姪娣姪是妻之兄女娣是妻之妹左傳姪其從姑謂我姪者我謂之姑是也今謂)
(兄弟之子為姪盖取字林音義作丈乙切呼之古史傳所未詳自唐至本朝諸書稍見之如狄仁傑諫武后曰)
(姑姪與子母孰親猶指武姓人為姪也此字唯可施之書問以便俗呼或有著作不若稱兄子弟子從子族子)
(之為雅也據此則姪止可施内兄弟之女不當施之男子改稱則可改字可乎又按顔延之曰伯叔有父名則)
(兄弟之子不得稱姪從母有母名則姊妹之子不可言甥盖甥姪唯可施于姑舅耳雷次宗曰姪字有女明不)
(及伯叔甥字有男見不及從母劉共父刊二程先生集改姪為猶子朱子謂古人固不稱兄弟之子為姪亦無)
(言猶子者但云兄弟之子然從俗稱姪亦無害也但改從人為杜園蒼頡耳)賢勞何憚聖眷
方深恭惟某官擇乎中庸好是正直一經教子謟機寧
觸於屏風(韋賢傳遺子黃金滿籯不如一經陳萬年傳子咸以萬年任為郎抗直數言事刺譏近臣)
(萬年嘗病召咸教戒于牀下語至夜半咸睡頭觸屏風萬年大怒欲杖之咸叩頭謝曰具曉所言大要教咸讇)
(也按史言咸廉不如父而數賂陳湯求進則讇乃其素性何待教哉)萬里隨翁直氣早鏘
於門限(東坡次韻子由使契丹見寄詩始憶庚寅降屈原旋看蠟鳳戲僧虔隨翁萬里心如鐵此子何)
(勞為買田公自注時猶子遲侍行限下簡切增韻閾也鏘當作蹡昌黎贈張籍詩云吾老懶讀書餘事不掛眼)
(有兒雖甚憐教示不免簡君來好呼出踉蹡越門限言其少有直氣自踉蹡戸限時已然如此類非意會難觧)
忠無不報(鄒陽傳忠無不報信不見疑)孝可以移(孝經君子之事親孝故忠可移于君)
何周道之馳驅忘漢闥之補拾(汲黯傳出入禁闥拾遺補過)天高蜀
道甫休捫歴之嗟地褊長沙又作回旋之舞盖今褰帷
之所(竝見前)自昔稅駕其間(李斯傳物極則衰吾未知所稅駕也注稅駕猶觧駕言休)
(息也張協賦停輿蕙渚稅駕蘭田)嶺北長蛇無復元城之迎侍(山海經大同之)
(山有蛇名曰長蛇其毛如彘豪其音如鼓柝左傳吳為封豕長蛇以薦食上國宋劉安世字器之學者稱為元)
(城先生宋史安世初除諫官未拜命入白母曰脫有觸忤禍譴立至若以母老辭當可免母曰得罪流放無問)
(遠近吾當從汝所之)遼東孤鶴足榮華表之歸來(續搜神記遼東城門有華表柱)
(忽有一鶴集徘徊空中言曰有鳥有鳥丁令威去家千歲今來歸城郭如故人民非何不學仙去空伴冢纍纍)
(遂上冲天)某視螺川為近隣(螺山在吉安府城北十里南臨贑江宛委如螺或云昔有漁人)
(遊此忽遇風雨見神螺光彩五色取而懷之至山下涉水螺失所在俗呼為螺子山螺湖繞府城西北而東流)
(入贑江郡名螺川以此)恍䕫門之遠别殘燈翳復吐寧有可借之
光(東坡詩念此坐達晨殘燈翳復吐又清風來無邊明月翳復吐按翳復止字本杜詩初日翳復吐坡詩兩)
(用之)可人期不來徒抱相違之恨(陳後山詩書當快意讀易盡客有可人期不來)
(又俗子推不去可人費招呼)滿期召璽猶可盍簮(易豫九四由豫大有得勿疑朋盍簮)
代回江西李提刑(珏)
予環將漕持斧按刑(見前)一道三司公殆踐敡之徧(宋江西路)
(轉運司治隆興即今南昌提刑司治贑州提舉司治撫州)兼旬竝命上應簡注之深
前賀方馳後緘押至(息夫躬傳羽檄重跡而押至文潁曰押音狎習之狎師古曰押至言)
(相因而至也)恭惟某官鎮浮雅量撥劇長材(南史臧盾傳盾為人敏瞻有風)
(力長于撥劇職事甚理)左馮翊右扶風居多善政(漢書地理志注左馮翊故秦内)
(史高帝元年屬塞國更名河上郡九年罷復為内史武帝建元六年分為左内史太初元年更為左馮翊右扶)
(風故秦内史高帝元年屬雍國二年更為中地郡九年罷復為内史太初元年更名主爵都尉為右扶風)朝
天津夕西極未究遠猷(離騷經朝發軔於天津兮夕余至乎西極天津即析水之津在)
(箕斗之間日月五星於此往來故謂之津西極日所入也)當邊隅講觧之餘(觧舉蟹切說文)
(判也從刀判牛角廣韻講也說也項籍傳業已講觧)有溪洞猖披之醜(猖蚩良切狂也通作)
(昌揚雄傳先零昌狂韻會披猖縦裂貌離騷經何桀紂之昌披兮夫唯捷徑以窘步)見大夫無可
使者(見形甸切漢書王嘉傳前蘇令發欲遣大夫使逐問狀時見大夫無可使者召盩厔令尹逢拜為諫)
(議大夫遣之師古曰謂見在大夫皆不堪為使也申屠嘉傳以高帝時大臣餘見無可者乃以御史大夫嘉為)
(丞相師古曰見謂見在之人)明天子選而用之(韓文送陸歙州詩序宰臣之所薦聞天子)
(之所選用)知效一官笑他人之劫劫(莊子知效一官行比一鄉德合一君而徵一國)
(劫訖業切說文人欲去以力脅止曰劫從力去會意韓文人皆劫劫我獨有餘)身兼數器覺餘
刃之恢恢(見前)民為上所不為本原何在(左傳上之所為民之歸也上所)
(不為而民或為之是以加刑罸焉而莫敢不懲若上之所為而民亦為之乃其所也)我往寇亦能
往保障奚先(左傳我能往寇亦能往不如伐庸詳見前)願繼周使臣之光華
豈徒漢刺史之風采(黃覇傳風采不及丙魏于定國)某見賢思渴得報
忘饑不觧世俗書謾瓊瑶之效報(韓文石鼎聯句詩序吾不觧世俗書子為)
(我書)實為天下賀願金玉之盡珍(韓文其以吾所稱為天下賀)
代回湖南胡憲(澥)
老形已具久自分於投簮(陳後山詩老形已具臂膝痛春事無多櫻笋來左思詩躇)
(蹰足力煩聊與投吾簮)成命莫回猶㒺功而曳履曄然下問厚甚
高情恭惟某官政為吏師(薛宣傳贊所在而治為世吏師)行有家法(後漢)
(徐防傳不修家法左雄傳諸生試家法注儒有一家之學故稱家儒林傳各以家法教授山谷詩小謝有家法)
皇華原隰之上久職咨諏清切雨露之邊合班獻納顧
令衰白亦復佩蒼得非隣壁之光密借榮河之潤某負
二宜去已三上章行或使之即返屠羊之肆(竝見前)願有
復也遥瞻回鴈之峰(回鴈峯在衡陽之南鴈至衡陽不過遇春而回或曰峰勢如鴈之回)
(故名徐靈期云南嶽周迴八百里回鴈為首嶽麓為足唐杜荀鶴詩猿到夜深啼嶽麓鴈知春信别衡陽元微)
(之詩迴鴈峯前鴈春迴却盡迴)
代回成都林憲(潔已)
畫戟疇庸繡衣疏寵田里之無愁歎歴試懋哉原隰之
有光華載驅榮甚(竝見前)恭惟某官人門具美(摭言崔仁師之孫湜)
(&KR0949;等昆仲數人文翰列官清要每私宴之際自比王謝之家謂人曰吾之門人及出身官之未嘗不為第一丈)
(夫當先擬要路以制人豈能默默受制于人)天分仍高(分去聲分劑限量也晉書謝道韞傳嘗譏)
(謝玄學植不進曰為塵務經心為天分有限耶)我搴時流窘邊幅者多矣(馬援傳修)
(餙邊幅注若布帛修餙其邊幅也唐書駱賓王傳張九齡文如輕縑素練實濟時用而窘邊幅)公抱國
器願繰藉以須之(繰子皎切亦作繅藉慈夜切周禮典瑞繅藉五采五就以朝日注繅五采)
(文所以薦玉木為中幹用韋衣而畫之就成也五就五匝也又大行人上公之禮執桓圭九寸繅藉九寸注繅)
(藉以五采韋衣板若奠玉則以藉之左傳磨厲以須)久於典州(新唐書韋嗣立傳唐休璟請選臺閣)
(賢者分典大州)方此將指川合東西而瞻使豈不足歟(竝見前)王
置左右而輔台恐不免耳(謝安傳安妻劉倓妹也既見家門冨貴而安獨静退乃謂)
(曰丈夫不如此也安掩鼻曰恐不免耳)既均牡轡(詩六轡既均注均調也)益煥龍光
(詩既見君子為龍為光注龍寵也為寵為光言天子恩澤光耀被及已也)某年以衰侵心為
形役(歸去來辭既自以心為形役奚惆悵而獨悲)已屢章而告老兆足以行
望三節之鼎來每懷靡及(禮記凡君召以三節二節以走一節以趨注使使召臣急)
(則持二緩則持一詩駪駪征夫每懷靡及注駪駪衆多之貌征夫行人也使臣之行必有上介衆介衆行夫既)
(受君命當速行每人懷其私相稽留則於事將無所及)
代回江東葉憲(簣)
骯髒雲司將謀退而飲山綠(髒子朗切趙壹傳伊優比堂上抗髒倚門邊注伊優)
(屈曲侫媚之貌抗髒高亢悻直之貌侫媚者見親故升堂婞直者見棄故倚門裴復除制俾踐白雲司以黃帝)
(時秋官為白雲也東坡詩吳儂生長湖山曲呼吸湖光飲山綠)便蕃天寵使無功而佩
水蒼(左傳便蕃左右亦是率從詩何天之龍注龍當作寵榮名之謂負荷天之榮寵禮記天子佩白玉公)
(矦佩山玄玉大夫佩水蒼玉晉公卿禮秩曰許進佩水蒼玉尚書令僕射中書監令皆佩水蒼玉)徒嘖
人言(嘖音簀争言貌左傳嘖有煩言)誰侜子美(侜音周說文有廱蔽也詩誰侜子美心焉忉忉)
(注侜張誑也誰誰䜛人也汝衆䜛人誰侜張欺誑我所美之人乎)恭惟某官好是正直
(見前)多所平反(反音幡雋不疑傳多所平反詳見前)江以東之瘡痍各安饘
粥(饘音㫋說文麋也檀弓注疏厚曰饘希曰粥)斗維北之㗋舌難挹酒漿(詩維)
(北有斗不可以挹酒漿李固傳斗為天㗋舌尚書亦陛下之㗋舌)猶贈以言(見前)欲華其
老(東坡答丁連州啓過情之譽知無其實而愧于中起廢之文猶借此言以華其老)然總持衆
職而相望恐難備百工之所為某鳩僝非長(竝見前)狐疑
已决(文帝紀朕狐疑皆止朕師古曰狐之為獸其性多疑每渡冰河且聽且渡故言疑者而稱狐疑酈善)
(長水經注狐性多疑故俗有狐疑之說)薦尚書不煩以政終非孔戣之宜
(昌黎論孔戣致仕狀左丞政事亦極清簡若戣尚以繁要為辭自可别授秩崇而務少者又孔戣墓誌吾負二)
(宜去尚奚顧子言)白丞相去歸其鄉當希疎廣之老(疏廣傳父子相隨出)
(關歸老故鄉以壽命終不亦善乎)
代回江西李憲(珏按宋史何異傳異嘉定元年召為刑部侍郎明年權工部尚書)
(告老與此啓合前後諸啓皆代異所作異别號月湖)
制五刑以即天已慙占筆(禮記凡制五刑必即天論注制立也即就也必即天論言)
(與天意合閔子曰古之道不即人心韓文丞涉筆占位署惟謹)居四民而時地猥使代
庖(尚書司空掌邦土居四民時地利)諒皆皇華之光密有蔽芾之蔭(見前)
恭惟某官徧持三節洊歴諸司方赤子之弄兵金堅蔓
織(龔遂傳陛下赤子盗弄陛下之兵于潢池中耳杜牧之字論天下幾里列郡幾所而自河以比蟠城數百)
(金堅蔓織角奔為寇何吾人之顦顇天時之不利則將與其朋伍羅絡郡國將駭亂吾民于掌肱之上耳)賴
繡衣之持斧風動草披(司馬相如傳風之所被罔不披靡)仁遠及於一
㕓官躐升于八座某水焉得北(杜詩愁邊有江水焉得北之朝)日已薄
西(揚雄傳臨汨羅而自殞兮恐日薄於西山)總余轡于扶桑安知飭化(離騷經飲)
(余馬於咸池兮總余轡乎扶桑周禮以九職任萬民五曰百工飭化八材興事造業謂之工致力攻治謂之飭)
(因形移易謂之化八材則珠象玉石木金革羽也珠曰切象曰磋玉曰琢石曰磨木曰刻金曰鏤革曰剝羽曰)
(折)集王事于苞栩願見勞還(見前)
代回廣西郭提刑(斌)
隨軺而薦栢酒遠莫致之(崔寔四民月令元日進椒栢酒椒是玉衡星精服之令人)
(身輕能走栢是仙藥)得書而已麥秋報之何以(禮記孟夏之月靡草死麥秋至蔡邕)
(月令章句曰百榖各以其初生為春熟為秋故麥以孟夏為秋梁書昭明太子傳首夏司開麥秋紀節杜詩麥)
(秋晨氣潤槐夏午風凉山谷詩黃雲見麥秋又汾上午雲初麥秋張衡四愁詩何以報之英瓊瑶)恭惟
某官馳心拱北將指宅南(見前)漢節梅花已弄青黃之實
(杜詩漢節梅花外春城海水邊山谷詩歲月坐成晩煙雨青已黃魏鶴山梅詩絶憐玉雪倚横參又愛青黃弄)
(煙日)周原苞栩既成蒼翠之隂(王昌齡詩槁葉零落盡空柯蒼翠殘杜詩郊扉及我)
(私我圃日蒼翠)諒惟平秩之功(尚書寅賓出日平秩東作)如在始和之吉(周禮)
(正月之吉始和布治於邦國都鄙疏吉謂朔日也)某雲司玩歲(左傳主民翫歲而愒日其與幾)
(何)水部媮閑(杜氏通典水部郎中周禮夏官司險盖其職也魏尚書有水部郎歴代或置或否後)
(魏北齊有水部屬都官尚書後周有司水大夫隋初為水部侍郎屬工部唐改司川大夫天寳中改水部為司)
(水閑當作閒曲禮少閒願有復也注疏謂清閒也居閑切俗作閑非山谷詩九衢塵裏偷閒)三月不
違仁勞飛鴻之遠到五嶺皆炎熱願秣馬以遄歸(竝見前)
代回利路鮮于提刑(申之)
虎符遲次龍節載驅禮樂遠而光華遐心何有(竝見前)師
旅因之饑饉敏手是資(山谷詩敏手擘泰華)恭惟某官籍甚人門
(見前)曄然地望(北史公孫表傳鴈門李氏地望懸隔)吏民相告方懷季子之
章(朱買臣傳懷其印綬步歸郡邸守邸怪之視其印會稽太守章也史記蘇秦傳佩六國相印譙周曰蘇秦)
(字季子)郡縣未澄宜攬孟博之轡(見前)劍閣今為平地(陸暢詩蜀)
(道易易于履平地)鮮于世號福星(四朝國史哲宗念東國困于役復以鮮于侁為京東轉運)
(使司馬光曰福星往矣安得如侁百軰布列天下乎東坡詩我懷元祐初珪璋滿清班維時南隆老奉使獨未)
(還迂叟向我言青齊歲方艱斯人乃福星遣出虛危間南隆閬中也侁閬中人迂叟光自號互見前)公有
埋輪之心民何懸釡之慮(史記趙世家城中懸釡而炊易子而食)功德如
此祥祉如此其善持之(韓文禄位富貴人之所大欲也得之難未若持之之難也得之)
(于功或失于德得之于身或失于子孫今夫功德如是祥祉如是其善持之也可知已)刑獄幾何
錢榖幾何行且召矣某老而浪出(杜詩龐公不浪出蘇氏今有之)冗未
汰歸五雉為工徒積汗顔之媿四牡勞使願收直指之
功(竝見前)
代回江西陳提刑(天宜宜抄本作誼詳啓意盖以南雄太守改廣東提刑轉江)
(西提刑)
自天申命易地詳刑(見前)南海之陬既濡無復跕鳶之困
(韓文南海神廟碑海嶺之陬既足既濡跕的協切跕跕墮落也馬援傳飛鳶跕跕墮水中注鳶鴟也跕跕墮貌)
(也跕音都牒泰牒二反)西江之水方涸更為活鮒之謀(見前)恭惟某
官奥學名家通才資世恢乎餘刃孰嬰紫電之鋒(三國典略)
(蕭淵明與王僧辯書霜戈電戟無非武庫之兵龍甲犀渠皆是雲臺之仗王勃滕王閣序紫電青霜王將軍之)
(武庫唐中宗授張錫尚書制白虹良寳紫電神鋒互見前)飛不盡翰斜取青雲之勢
(韓文不長其年飛不盡翰劉禹錫詩青雲直上無多路却作斜飛取勢回互見前)頃分半竹(文帝)
(紀初與郡守為竹使符注竹使符皆以竹箭五枚長五寸䥴刻篆書第一至第五各分其半右留京師左以與)
(之)惠滿三楓(方輿韶州記曰曲江縣修仁水西南注連水北有三楓亭五渡水齊范雲為始興太)
(守至修仁水酌而飲之賦詩曰三楓何習習五渡何悠悠且飲修仁水不挹背邪流)尋專刺舉之
六條迄用澄清於五管(廣桂邕容安南為五管皆隸嶺南節度使詳别見)惟是
畫冠之化(漢書刑法志盖聞有虞氏之時畫衣冠異章服以為戮而民弗犯尚書大傳唐虞象刑犯)
(墨者蒙巾帛犯劓者赭其衣犯臏者蒙其臏犯大辟者衣無領晉書刑法志犯黥者帛其巾犯劓者丹其服犯)
(臏者墨其體犯宫者雜其屨大辟之罪殊死之極布其衣裾而無緣領)未孚珥筆之民(山谷)
(江西道院賦江西之俗士大夫多秀而文其細民險而健以終訟為能由是玉石俱焚名曰珥筆之民)欲
銷赤子之弄兵必假繡衣之持斧(竝見前)周爰咨度行將
勞星駕之還(詩星言夙駕詩序出車以勞還)遠有光華况接日畿之近
某濫兹聯事幸甚依仁所望使者之車疾驅沃轡(詩六轡沃)
(若)庶假忠焉之誨叶濟疲甿
代回廣東潘提刑(涓)
分符奏最持節詳刑(見前)田里之無歎愁選諸所表(歎音灘他)
(丹切又他干切大息也循吏傳序二千石有理效輙以璽書勉厲增秩賜金或爵至關内矦公卿缺則選諸所)
(表以次用之師古曰所表謂增秩賜金爵也)原隰之周咨度遠乃有光(見前)恭
推某官器宇浚明風猷膚碩頃儀六館實倡諸儒(竝見前)
玉石一區時方負隴西之媿淄澠異味何至空冀北之
群(水經淄水出泰山萊蕪縣原山澠水出營丘城東淮南子淄澠之水合易牙嘗而知之)迄著顯
庸蔚為循吏(敘傳蔚為辭宗師古曰蔚文采盛也音欎任昉王文憲集序蔚為帝師)一麾
出守方幸同寅六轡載馳復聞後甲片言可折必能體
欽恤之心五嶺皆炎正足展澄清之志星言夙駕天不
違顔某十國為連(竝見前)再鼓愈淡(韓詩有琴具徽絃再鼓聽愈淡)落霞
孤鶩不能奪蓴菜之思尺素雙魚願無廢梅花之寄(竝見)
(前)
代回江東葉憲(簣)
斜日投閒冐誤恩而入侍(梁元帝詩東方曉星沒西山晩日斜韓文投閒置散乃分)
(之宜蔡謨傳昔階繆恩蒙忝非據東坡集蒙先帝之誤恩權寘三館又計此誤恩必難安處)朵雲借
潤儷好語以相先(李賀詩沙路歸來聞好語東坡詩山寺歸來聞好語野花啼鳥亦欣然又)
(輦路歸來聞好語共驚堯顙似高辛)有味其言(鄭當時傳誠有味其言也)不知所報(左傳)
(臣不任受怨君亦不任受德無怨無德不知所報)恭惟某官恢然抱負久矣踐
敡榮分刺史之符勇襆郎官之被(魏舒傳時欲沙汰郎官非其才者罷之舒)
(曰吾即其人也襆被而出)甫陞華於卿月又趣駕於使星(見前)簸弄明
珠自是驚人之質(韓詩婆娑海水南簸弄明月珠)追隨瑣闥會歸密地
之班(杜詩曉漏追隨青鎖闥晴窗檢點白雲篇)某起家一寒去國十暑(見前)頭
顱如此難遮西崦之光隂(崦音淹崦嵫山名山海經鳥鼠同穴西南曰崦嵫下有虞)
(泉日所入離騷經吾令羲和弭節兮望崦嵫而勿廹淮南子日入崦嵫經於細柳入虞淵之地曙于濛谷之浦)
(日西垂景在樹端謂之桑榆張九齡詩眇眇惜光隂韓詩士女競光隂山谷詩歌舞送光隂餘見前)膂力
既愆又踏東華之塵土(尚書番番良士旅力既愆東坡詩軟紅猶戀屬車塵公自注戲)
(語有西湖風月不如東華軟紅香土又東華塵土北忩風注東華門百官入朝所從出入之門)會且歸
矣(詩會且歸矣無庶予子憎)焉用文之(左傳介子推曰言身之文也身將隐焉用文之是求顯也)
代回曹提刑(叔遠)
顯奏郡庸肅將使指凝香畫戟政成數月之間直指繡
衣象應一星之入(竝見前)用賢如此載路驩然(詩厥聲載路沈休文)
(碑威令首塗仁風載路)恭惟某官天韻崇谹風猷峻潔三年博士
推韓愈之見治(治音持進學觧三年博士冗不見治治理也)六館諸生留陽
城而不果(新唐書卓行傳陽城出為道州刺史太學諸生何蕃等三百人頓首闕下請留城為吏遮)
(抑不得上既行皆涕泣立石紀德)徘徊南浦(楚辭望美人兮南浦王勃詩畫棟朝飛南浦雲)檢
校東屯(東屯杜少陵故宅在䕫州少陵有自瀼西移居東屯及檢校收稻等詩詳見前)却念枳
城實産伊川之易(漢書地理志巴郡枳如淳曰音徙或音抵師古曰音之爾反方輿勝覧涪)
(州春秋為巴國地秦置巴郡在西漢領縣十一東漢領縣十四而涪陵與枳縣居其二蜀先主以其地控巴江)
(之源因於此立涪陵郡領漢平漢葭縣晉以涪郡理枳縣地宋齊竝屬涪陵及巴郡後周於故枳城立涪陵一)
(統志枳城在今重慶府北一百一十五里晉桓温伐蜀移枳縣於隣溪此城遂廢按枳通作軹枳城有數處大)
(事記顯王十一年韓使計息以枳道易鹿於魏水經注年表赧王三十六年秦伐魏至軹取城大小六十一皆)
(魏之軹也蘇秦傳秦下軹道則南陽危又云我下軹道南陽封冀亦指此其言秦者在雍州萬年縣東北去㶚)
(水百步軹道亭秦王降處也蘇代所謂楚得枳而國亡則巴郡之枳也伊川先生年譜紹聖四年十一月送涪)
(州編管元符二年正月易傳成而序之三年正月徽宗即位移峽州尹和靖語錄先生自涪陵歸易傳已成是)
(易傳涪州所著也方輿勝覧鈎深堂在涪州北巖紹聖丁丑伊川謫居於涪即普淨院闢堂著易閱再歲而成)
(元符庚辰徙夷陵會太史黃公自涪移戎過其堂因榜曰鈎深)因尋涪水欲昌山谷之
詩(宋史黃庭堅傳章惇蔡卞與其黨論實錄多誣摘問前史官庭堅皆直辭以對貶涪州别駕黔州安置自)
(號涪翁與秦太虚書曰某屏棄不毛之鄉以禦魑魅耳目昏塞舊學廢忘是黔中一老農耳韓文貞曜先生墓)
(誌銘維卒不施以昌其詩注蘇子瞻嘗舉此以問王定國當昌其身耶昌其詩也來詩下語不契作詩答之有)
(云昌身如飽腹飽盡還復饑昌詩如膏面為人作容姿不如昌其氣鬱鬱老不衰雖云老不衰却懷安所之不)
(如昌其志志一氣自隨飬之塞天地孟軻不吾欺韓公謂東野昌其詩而東坡乃云不如昌其志盖蘇嘗讀東)
(野詩有未足當韓豪之句不為所取也)孔席未温曹裝又趣刑罸不中則
無措自昔欽哉禮樂言遠而有光是在使者佇從四牡
歸侍六飛(竝見前)某方襞賀緘(襞必益切韻會摺疊衣也故禮注謂裙摺為襞積也)
已蒙謝牘我留綿谷正方深通漢之防(綿水在廣漢郡綿州以綿水經)
(其左故謂之左綿左思蜀都賦于東則有左綿巴中綿者綿歴也)君把繡衣未可動思
吳之興(杜詩天隅把繡衣餘見前)
代回新䕫路李提刑
凝畫戟之香久分漢竹(杜詩幾分漢庭竹)持繡衣之斧式憩甘
棠燕賀厦之未能(竝見前)鴈寄書而何速(蘇武傳天子射上林中得鴈足)
(有係帛書杜詩一聲何處送書鴈)恭惟某官氣鍾井絡秀出岷峨真難
兄之弟難弟之兄(竝見前)信名父之子名子之父(蕭育傳育以名)
(父子著才能王述傳王導謂述曰名父之子不患無禄屈臨小縣自不宜耳詳見前)人生五馬貴
四出守而無嫌權門九牛毛屢掉頭而不顧乃今直指
猶是斜飛(竝見前)持衡秉鈞此言何為至我(董仲舒傳此言何為至于)
(我哉)明刑種德所有更以贈君(尚書臯陶邁種德德乃降山谷詩君家所有更贈君)
某日既薄山雲猶出岫(見前)惠文柱後殆非佚老之謀(莊子)
(大塊載我以形勞我以生佚我以老息我以死)神武門中行進乞身之請(南史陶弘)
(景傳永明十年脫朝服挂神武門上表辭禄詔許之)
回方提刑(信孺以下代衛帥宋史方信孺字孚若興化軍人有雋才未冠能文周必)
(大楊萬里見而異之以父崧卿蔭補番禺尉時韓侂胄開邊釁諸將潰軍朝廷尋悔金人亦厭兵無)
(能得其要領近臣薦信孺可使自蕭山丞召赴都命以使事自春至秋使金三往返以口舌折強敵)
(金人計屈情見會蜀兵取散關金人益疑信孺還言敵所欲五事舉其四其一不言侂胄厲聲詰之)
(信孺徐曰欲得太師頭耳侂胄大怒奪三秩臨江軍居住已而王倫孫柟出使定和議增幣函首皆)
(信孺所持不可者柟白廟堂信孺辯折敵酋於彊愎未易告語之時信孺當其難柟當其易柟每見)
(金人必問信孺安在公論所推雖敵人不能掩也乃召信孺自便尋知韶州累遷淮東轉運判官兼)
(提刑知真州)
觀風嶺外公遠有於光華(見前)易地江湄我但慙於玩愒
(湄旻悲切說文水草交為湄釋名湄眉也臨水如眉許渾詩秦樓心斷楚江湄東坡詩弭節江之湄王介甫詩)
(出戲清江湄)鼎來下問益仞高情(東坡集仰仞至恩益堅素守鼎益卦名)恭惟
某官學與古稽美全世濟(信孺從祖廷實政和間進士父崧卿隆興初進士皆有名)
(於時)江濤如此誰知戮力於神州(謝安傳嘗與孫綽等泛海風起浪湧諸人竝懼)
(安吟嘯自若舟人以安為悦猶去不止安徐曰如此將安歸王𨗳傳當共戮力王室尅復神州詳見前)人
物𦕈然士頗傾心於執事(王逸少帖蔡公遂委篤深可憂當今人物𦕈然而艱疾若)
(此令人短氣山谷詩人物方𦕈然誰能委珪幣又人物于今眇然)久於直指無乃斜飛
(見前)然小大之獄既得其情(禮記必察小大之比以成之注小大猶輕重)則澄
清之志亦足以展風雲之會(後漢書感會風雲奮其智勇)朝夕以須
(左傳磨厲以須)某分閫何功投林是幸(袁閎傳散髮絶世投迹深林)叔夜不
便於書疏遂緩報章(稽康與山濤絶交書素不便書不喜作書而人間多事堆案盈几不)
(相酬答則犯教傷義)莊周無索其形骸尚祈終惠(莊子今子與我遊於形骸之内)
(而子索我於形骸之外不亦過乎注形骸外矣其德内也今子與我德遊耳非與我形交而索我外好豈不過)
(哉)
回方提刑(信孺)
報政九嶷(說文九嶷山虞舜所葬在零陵營道從山疑聲九峰相似可疑也通作疑武帝紀望祀虞)
(舜于九疑文潁曰山半在蒼梧半在零陵楚詞九疑紛兮為三十三小洞天方輿勝覧九疑山在道州寧遠縣)
(南六十里有九峰峰各有一水四水流灌于南海五水北注合為洞庭其一曰朱明峰其下湘水源二曰石城)
(峰其下沲水源女冠魯妙典所居元結登九疑第二峰詩九疑第二峰其上有仙壇松杉映飛泉蒼蒼在雲端)
(何人居此處云是魯女冠不知幾百年晏坐餌金丹相傳羽化時鸞鶴滿峯巒婦中有高人相望空長歎三曰)
(石樓峯其下巢水源四曰娥皇峰其下池水源五曰舜源峰其下瀑水源亦曰華盖此峯最高六曰女英峰其)
(下砅水源七曰簫韶峯其下渀水源八曰桂林峯其下洑水源九曰梓林峯其下湎水源元結詩九疑山深幾)
(千里峰谷﨑嶇人不到韓愈詩吾聞九疑好夙志今欲伸戴叔倫詩九疑深路遶山回木落天晴猿正哀)觀
風五嶺(大庾始安臨賀桂陽揭陽為五嶺詳别見)萬物吐氣正須結軰之賢
(少陵詩集覽道州元使君舂陵行兼賊退示官吏作二首志之曰當天子分憂之地效漢官良吏之目今盗賊)
(未息知民疾苦得結軰十數公參錯天下為邦伯萬物吐氣天下少安可待矣)六轡周咨何慮
越人之瘠(韓文若越人視秦人之肥瘠忽焉不加喜戚於其心)恭惟某官風猷強
濟業履浚明學禮之有異聞蚤駿萬夫之望(駿通作峻高也詩駿)
(極於天繫辭君子知微知彰知柔知剛萬夫之望)誦詩而能專對卒鳩二國之
民(鳩安也左傳君釋三國之圖以鳩其民又匄在此敢使魯無鳩乎晉語庶可以鑑而鳩趙宗乎)九重
念功(尚書惟帝念功)再命作牧(周禮八命作牧九命作伯)與夫田里之無歎
息賀其見鳳之鳴(韓文吾聞鳥有鳳者恒出於有道之國當漢時黃覇為潁川是鳥實集而)
(鳴焉若史可信堅歸吾將賀其見鳳而聞其鳴也已)何如原隰之有光華惠爾跕
鳶之外星言雙節山鎮百城刑獄幾何錢榖幾何不嫌
纍印(竝見前)功德如是祥祉如是佇即予環(韓文今夫功德如是祥祉)
(如是其善持之也可知已餘見前)某方欲修辭遽勤委重雙魚尺素何
敢言衛公綠竹之詩(詩序淇澳美衛公之德也有文章又能聽其規諫以禮自防故能入)
(相於周美而作是詩也)兩驂四黃請繼方叔葱珩之詠(詩四黃既駕兩驂不)
(猗不失其馳舍矢如破又方叔率止約軧錯衡八鸞瑲瑲服其命服朱芾斯皇有瑲䓤珩注言王乘四黃之馬)
(既駕矣兩驂之馬不相依倚瑲珩聲也䓤蒼也三命葱珩言周室之強車服之美也)
回䕫路李提刑(錫)
二年和義之郡粗護憩棠(榮州唐天寳初改和義郡)再命通德之邦
獲依仙李(杜詩仙李盤根大)不謂我入而公出(昌黎祭張員外文觧手背面遂)
(十一年君出我入如相避然生闊死休吞不復宣)真成室邇而人遐(詩東門之墠茹藘在)
(阪其室則邇其人甚遠陳後山詩室邇人則遠燕默勞者歌梁書阮孝緒傳任昉尋其兄履之欲造而不敢歎)
(曰其室則邇其人則遠為名流所欽尚如此)辱寄朵雲(見前)如對落月(少陵夢李白詩)
(落月滿屋梁猶疑照顔色)恭惟某官負材鯁亮蓄德鴻深雪檜霜松
凛凛祖風之似公槐卿棘英英家學之傳四奏郡庸兩
將使指巖巖漢沔帳下之甲多奔往往已渝舟中之指
可掬(董仲舒傳是王道往往而絶也揚雄傳往往離宫般以相燭兮注言所往之處皆有之咸宣傳往往)
(而羣無可奈何匈奴傳往往而聚者百有餘戎又精騎往往隨後去司馬遷傳詩書往往間出外戚傳壁帶往)
(往為黃金釭西域傳往往為數國吳王濞傳往往而有注言處處皆有之西域傳巴渝注巴渝所謂賨人左傳)
(晉中軍下軍争舟舟中之指可掬也)去孔伋君誰與守見王導吾復何憂
共歌四牡之有功(竝見前)行趣八鸞之入覲(詩韓矦入覲以其介珪入)
(覲于王八鸞鏘鏘不顯其光)某獲通族譜(新唐書張九齡傳張說為宰相親重之與通譜系常)
(曰後出詞人之冠也新唐書羅紹威傳江東羅隱工為詩紹威厚幣遺之通譜系昭穆)且託交盟
勿勞乎勿誨乎尚希忠告同姓也同業也宜不遐遺(易泰)
(九二包荒用溤河不遐遺朋亡得尚于中行餘見前)
四六標準卷二十五
