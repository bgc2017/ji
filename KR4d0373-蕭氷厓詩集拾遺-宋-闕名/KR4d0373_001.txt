蕭冰厓詩集拾遺卷上
九世從孫蕭(毓謹編敏拜刊)
七言古體
贈裱禙匠
牙籖玉軸新未觸何如頽簷燈火讀季成
驟雨郭熙山何如一藤煙火間書畫移人
亦尤物寶繪堂中長公說子持此藝將歸
時霜刀正足供刈葵争名埸中困機械學
古悠悠晚知悔殘編料理數能来了我明
䆫讀書債
黃景純社倉求詩
黃君為善不近名九鼎大吕荆溪評賊奴
金印棄如唾未用富民侯漢廷只今作倉
北原北肯與貧人供年榖乖厓夢中𬗋府
客君家世美如喬木題詩往往来逹官錦
標玉軸烏絲攔知君見詩應怒罵百萬摴
蒲乞鵝炙
錦雞送陳廣文
舞鸞失鏡啼秋影文鸞白頭翠交頸山雞
誰遣雙入籠走送書堂春睡醒霜濃木脫
生驚雷翩翩飛下平岡来錦囊礧磈碧釵
文■之而隱身之灾岩呼谷應深雲裏歲
晩斕斑落城市吟邊憐汝怱自憐我亦江
南客千里
花朝同劉同年判簿登蘇山
欹眠困蕭寺暁視天宇晴細馬金盤陀路
出東南城獰飈碾花作紅埃十里八里青
松栽雲埋塔影鈴鐸語水落石洪風雨来
仙君一去今幾年斷碑蒼蘚留層巔鶴歸
華表作人語石臥沉香生晚煙蟻穴蜂房
三萬戶山上清明山下霧可怜當日跨龍
人依舊思歸入城去我願山頭拾桃顆歸
種雲根春妸娜從渠一實三千年不向人
間食煙火
同年劉仲山和送錦雞長韻再用韻
為侍綵泛幕之行餞
世人論心畫寫影傾盖誰能交刎頸慈恩
夢事風花飛一見八年肝膽醒錦雞山上
霜皚皚機動穽發從何来騎牛澗谷未必
惡古来鐡馬無非灾綵衣蹁躚晴畫裏臺
上曲高傾倚市回鴈峯頭一笑春来緼儻
可煩隣里
府教和章狎至再用韻為謝
平生故人誰綈袍元龍湖海風裁高吟詩
倉卒供十手清水新淬龍文刀壮如沙埸
馳百馬竒如甘蝇飛如射寒箋字字明華
星掩耳不及春霆驚一天風月四方錢冷
淡未必輸華鮮人生端有不杇事虚名豈
足驚烏鳶小年擔書走京國腕中一筆萬
斛力近来言語不驚人出戶誰復思安仁
何當觧韉飼我驢嬌兒喜歸争挽鬚来時
雪花大如席繅車卷玉鳴桑枯一年春風
又如客山中無人吟不得煩君遠致北海
秋鴈䳱行中洗朱墨
桂東行次劉提屬同年見寄山行韻
桂東有山何高哉牽蘿挽葛登嵬崔桄榔
屯雲白日暗瘴霧颯颯吹黃埃懸厓峭壁
穴鼯狖碎啄争食嗚争隈平生忍饑北䆫
臥瘦馬却載青衫来江南觧作断腸句更
生年少今多才曲江座上倚寒玉落月下
照秋千厓北湖尊酒誰主客公榮不飲從
渠猜鴈峯臺前羣玉府檄羽忽作先春雷
烏公取士有巨眼十里祖道梨花杯蒲團
羈我着蕭寺官梅雪盡萱榴開凝香閣下
得休告雨坐十日無輿臺新吟大軸忽到
手懸冰跨雪秋皚皚請從今日慰
我相思腸九回
次陳府教喜晴古句且踐蘇山之韻
梅花樹頭春雪晴長廊僧定客夢醒娥眉
豆熟櫻笋老兩月風雨云屏屏暄寒倏忽
變氣候客衣單夾煩調停移船避漏送白
日一根露草棲風蜓鼃衣陵屯分變化蘇
山雲中幾秋夏欲携吟卷相追随呈佛不
堪仙可嚇歸期得請那可料炊米僧厨猶
欠賈吞腥啄臭欲可為快理紅藤趁今暇
雨中過北湖戲作
玉虹飲湖湖欲乾蒼林搖落金彈丸黃泥
坂深沒白馬野渡落日人争船山城草草
魚菜市乳鶯呼雛飛不起練花暁薄客棲
寒自買湘羅裁半臂誰家玉手鳴象床藕
絲夜織芙蓉裳等得船成看花■一屏秋
色楚雲香
邵中立六香吟屋歌
百原山頭鶴不歸遠孫流落滄江湄深衣
大帶冠嵬巍勁氣崷崪崆峒低平生不俛
俗子首食蕈懸墻歌吾伊蒔香環屋供吟
弄冷石幽雲選春夢吞腥逐臭暍黃塵笑
殺世人無鼻孔濂溪愛蓮陶愛菊和靖梅
花子猷竹楚騷蘭桂有不同昔所難并今
所足問君是中有何好君言妙處難爲道
四時風味一家春八䆫玲瓏三徑暁金精
故山深冥冥芝田术圃無人耕幾時脫我
馬口䘖與君煎茶祇愁■老天忌君取數
多皚霜塗屋冰塞河竹門肩輿不得施閉
戶且賦疎影横斜詩
虎皮送周竹友
南山有虎額欲白當年馮婦搏不得牛羊
食盡麋鹿無樵蘇不来道榛棘莫徭客子
心膽雄雞翎䘖矢山桑弓憑林翳樹斃一
發狐鳴雀噪寒山空向耒霧雨不下食也
知文采真足惜蕭森素壁動斕斑猛氣雄
姿見風格我如杜陵不願施錦鯨琢詩包
卷送贈君知君家學有太極自是臯比席
上人剪裁更入革工手高堂寢處魑魅走
尊前一色老莱衣為大夫人千載夀
送陳廣文西山楮衾
谿工夜斵蒼匡藤麻姑山前砧杵鳴千金
學得不龜手并刀剪水裁寒冰人間不數
兜羅軟齊紈蜀錦焉足算一池明月白雲
深四壁東風晴與暖道人家風此受用贈
君也作清净供梅花帳裏春茫茫休遣淡
妝美人来入夢
頒春曲
頒春亭上羅官斑黛泥骨碎鞭影間蒼虬
争走青帝勅閶闔軋損玻璃環花神謝事
即■起東畔賜緋南賜𬗋細腰學舞圓■
歌旗亭竹根枯野水防江戰士臥不驚風
吹雨洗淮土青街頭父老說新事城裏倍
放今年燈
郴幕得告歸桂東
濯枝雨乾溪水碧西南天高月斜白誰家
醉竹生莓墻一本風煙三十尺去時蕭鼓
紅梅燈青秧白水蝌蚪鳴夢尋北湖弄素
月一葉醉度琉璃城殘編断硯煙雨濕短
衣小冠塵土澁回頭不敢望前程九十九
峯如笋立
贈龍張泉醫為灼艾
留侯遠孫腹䏺肛載儒家書雜岐黃桂山
木落秋蒼蒼畫簾西風杵臼香瘴煙癘雨
吹南荒弱兒倒臥瘦女僵藥石不入市賈
箱利專巫祝司禱禳磨刃雐雐向猪羊見
君似人喜跟蹡圭刀遣贈出錦嚢我怜此
身無牢強外邪客氣弩矢張君言扶衰艾
火良有得不計腕肉瘡世間何事非膏肓
白晝二竪行跳梁案脉駭走扁與倉餒腹
可復湏㯽榔請君乞我嚢中方
寄題李叔誼蓮峯書院
高原陸地無蓮花此峯刻畫天與状李君
下構三千楹讀書月明調悲壮向来濂溪
卜廬山蓮花峯下溪之源半山争墩未苦
賢掘地何處無流泉
還李世修槐隂書院稽古堂詩軸
稽古堂中書作種兒孫班被文章宏平園
誠齋老詞伯至今讀書
飽秋月木鑚石磐有時徹不見王家種樹
時兒子二郎如玉雪
送周竹友紅椒
交枝積翠鋩鑚鏃薰風一根萬倉粟炎雲
蒸作丹砂紅黑瞳欲堕秋玲瓏楚人論香
不論味風流僅足儕蘭蕙長秋宫壁堊未
鏝一粒蠙珠未為貴野人摘贈持滿筐吐
霞噴霧回晶光我生食藉豈識此藜羔糝
莧填飢腸練嚢離■撑欲破益味養神公
所課他年填用調羔手請佐塩梅供五和
鍾乳粉送趙簿
知君肺氣如少陵十年鬢髮秋風生九韶
山前石鍾乳坐致不得心峥嶸玲瓏鵝管
截玉肪黃金鐺裏然枯桑連明更僕百萬
杵朔風捲海凝朝霜清詩濁酒橋亭別此
日身心等瓜葛為君一涴書院胸要看筆
尾生長虹
題陳廣文蘇山小草
學詩學仙將無同昔聞此語求志翁遠孫
青春文字工九仙城裏鞭游龍三年朗吟
洞天白湖光一區開醉墨向来雪壁涴髯
秦未許斜陽今德色短韻急雨鳴瓦溝大
障沙場鼙鼓秋蘇君欲語道未得山鬼呌
嘯江靈愁請君急與棗木刻空明下有蜿
蜓宅昇天倘要■朝詞夜半風雷留不得
題左尉死節本末
尉諱譽登壬辰進士任復州景陵
城䧟尉死之全家殱焉事聞于朝
賜廟岳陽仍官其子
江頭鐡騎飛腥塵孤城釡沸&KR3880;游鱗景陵
少府赤心膽直與海嶽争輪囷食窮矢盡
空弮起生為南臣死南鬼百三十指閉門
中血翦羶刀如踐蟻巴陵城下丹青明孤
兒襁褓今簮纓雖然惜不援漢制尉印有
子侯于鉼有生必死理之常以義處死君
之剛雪䆫細字燈前卷髮竪毛寒雙淚濺
愧無李瀚筆如椽傳看人間配廵遠
周府判送錦鷄陳廣文古風見示次
韻二十句
潥陽寒尉飢欲啼擁爐一席鷦鷯枝鴟夷
取醉與唾宜持書推戶知為誰抽緘讀書
哦新詩如渴得飲夢得歸妓圍婉轉嬌鶯
詞也復感此山梁悲文禽只合長交頸着
語嫵媚相携持當年飲啄擅山澤十步百
步相追随清波照影輒自愛竟日堕此畢
者機怜渠求牡着樊籞輒贈可使炫朝飛
于魔不忍仁者事豈此玩物心冥迷三邊
風寒鐡爲衣白日黯黯天無輝室家憂煩
怨矌起新婚之別歸何時存心愛物一命
耳公漸柄用酧隆知蒼芒獨立將疇依勿
諉大家聾與癡
秋胡婦歌
秋胡婦之事載于傳記顔延年作
詩高之夫却行道者之金而不受
信其潔矣然憤其夫之說棄婦而
卒以是死焉推其意也殆不類世
之所謂妬婦者邪因為之歌
君家作婦三日強錦衾未暖鴛鴦床阿郎
遽作遠遊別三載菽水空𥜗裳採桑忽忽
春風陌郎歸相逢不相識攔囊贈妾雙黃
金妾心如冰介如石阿郎歸来坐堂前低
頭相視默不言郎心如此不易保醜君一
死滄波寒&KR0994;&KR0994;勁節秋霜句斷簡風流映
千古後来一種可怜人却遣江津名妬婦
勉友人歸廬陵
雲深雨黑山潦渾菸莵嘷風吹野昏短衣
蹀躞面黧&KR0627;欲指石鼓窮湘源祝融峯高
九萬尺五更三點看日出何如矮屋一星
燈宇宙千年書四壁啼鵑催客槐自黃江
濱蟹舍魚蝦香古来貧者士之常白鷺洲
前春草長
春日長
春日長長安貴游踏春陽游龍八尺黃金
装狎客沈宋交金張真珠結屋貝作堂錦
䄄七十二鴛鴦吳姬趙女羅絲篁熊蟠豹
胎桂為漿主客一飲累百觴幃風幕日綺
繡香白晝銅盤飛蠟光行樂未足光隂忙
恨無長䋲繋扶桑何曾得知春日長山中
腐儒鬢欲霜蝸牛廬中獅子床二十七種
飯瘦郎過午一枕無何鄕起来煎茶竹風
凉半絲不掛萬慮忘從渠門外塵如馬落
絮遊絲相枕藉斜陽窗戶一編書日長只
在茅簷下
自桂東入城餞使長移節東廣路過
雲頭嶺作
雲頭山中石頭路三年石上行三度歲衣
十疋飯兩盂有底踉蹡走風雨来得郁然
無白鬚鳴弲跨馬東南趨夢回楚徼隔鴻
鴈日落贑江思鯉魚苔香草舍雲生處青
璧無梯鳥飛去山根野店酒旗風似我江
南桃葉渡渡頭翠浪吹長鯨蘭舟欲渡不
得停蒼梧陳詞呌帝子天高水闊心怦怦
邅余車兮遺余褋倒卷緇塵入衣褶山中
春去不歸来苦笋生孫蕨生葉
周宰賞蓮席上
急風吹月月魄堕幻作玉蓮三百箇水花
亭上暁光寒主人捧觴客滿座周郎朗朗
屋百間讀書下簾春晝閑坐中仙人左元
放寒冰結佩玉刻環位高金多責山重萬
里風煙摇醉夢何如野水酌花隂疾雷到
天色不動安得太華十丈花乘風夜至玉
仙家老農有種来入土鞭起臥龍天下雨
次韻荅周宰
半生身名今甑堕吟腸寸斵字一箇三年
風雨楚山寒落日行窩看草座藕塘着亭
花中間酒邊消此半日閑詩成索醉坐不
起立馬嚼損黃金環薤花簟凉殘唾重詩
来破我■時夢長風萬里一筆追字如韝
鷹欲飛動人生高下如風花奎啼未必真
堪家村沽如水賤如土何當携来說今雨
再韻荅周宰
天孫失眠錦機堕剪落溪藤不論箇神光
下照茅屋東驚倒閑庭馬韀座我如寒蜩
吟樹間時来有啄不得閑塗煙抺墨學梳
洗敢與媚嫵争彎環天畿雨乾顧憂重剪
瓜桑林勞帝夢却傳賀表通銀臺小臣拜
舞驩雷動銀茄欲實豆亦花一鮑巳属窮
吟家莫將蘇合比糞土隔簾不是催花雨
再韻前人請斷来章之作
我本金精仙謫堕雪厓劖天玉萬箇有時
採藥白雲深亦有樵夫看棋座湘波射鴨
愁黃間茅堂晝隂秋几閑前山有詩招不
入嗔我齧戶銅龍環辱君三貺拜已重又
遣吟筒敲遠夢今我閉戶風月埸如看觧
鼋食指動烏絲弄筆搖松花棘端破鏃真
當家石鼎章成色如土穴居由来未知雨
再韻荅前人送梅實
狂風一月吹幘堕眼底梅花無一箇酒邊
餉我黃金團飣餖閈干忽驚座来禽青李
季孟間玉池生肥柘漿閑長卿肺渴正湏
此不用玉魚供玉環江梅纍垂壓枝重三
年空作吞江夢遥知未老憶歸来身落湘
南飛不動潘郎只種桃李花他年種梅說
君家湏知調羔蘇下土更洗一瓶秧稻雨
次韻荅廬陵張新恩
庭戶無人闘鵲堕蘚徑屐痕無半箇玲瓏
一騎薰風前驚起胡床槖駝座長身蒼髯
江梅間麒麟初脫十二閑誰教驅策落何
處水石齟齬山連環筆頭不識周鼎重學
古胸寬有雲夢才大萬牛挽不前時来八
風吹不動寒香含着西風花漢宫夀斝傾
天家不愁旱火成焦土黃頭奴来請行雨
送周竹友虎皮時權郡事
桂東山中何所有菸莬嘷風阿香吼鬼行
狙伏塵不驚石八強弓射生手去年臘月
雪塞村射公家家肉滿門有皮斑斑五花
文鬚爪完具無箭痕向来鹿豕一口吞四
蹄如瓠八尺身扣門邀我酧萬錢猛氣尚
欲凌蒼煙深山大澤誰得前摩娑忽此驚
華顛喜君風骨清且妍贈君春風𬗋茸氊
蠹鑚塺潤與愛惜風簷展上雪色壁知君
為政今渡河欲寄他時恐難得
客有談淮土縱獵之樂因為之歌
雪雲厭天尋丈低將軍觀兵出打圍彎弓
數肋射走鹿刀槊不减并州兒盤空徤鶻
皆欲裂落日洗空狐兔穴將軍白馬錦貂
榆奏凱歸耒清夜月
贈談星數謝秀才
紛紛卜肆深五行子以逢掖能知星兒時
上學眼如燭夜夜仰面看天庭埃風壒雨
彬雲裏日晏腸鳴市無米百錢下惟學君
平窗戶中有吾伊聲亦知東坡磨硯厄梅
荒孤吟鬢霜白安知神竒亦有臭腐時不
見春秋書隕石
酃縣女子廟
贑江昔有賢女祠湘江今見女子廟蒼厓
直下五千尺落日晴沙媚葵蓼蒼茫傅說
不足徵深山大澤龍蛇生君不見尭家二
女祠祀古或言洞庭天帝女
送人之常德
秋風原頭桐葉飛幽篁翠冷山鬼啼海圖
折𥙷兒女衣輕衫笑指秦人溪秦人得知
晉已前降唐臣宋誰為言怱逢桃花照溪
源請君停篙莫回船編蓬便結溪上宅採
桃為薪食桃實山林黃塵三百尺不用歸
来說消息
野鶻行
空山落日見野鶻千仞峯尖巢嵂屼脚根
不受絛鏇縈眼底熟知狐兔窟翻雲掠草
驚萬人招呼不来難可馴不来未必非君
福飢啄君家雞與鶩
初見郴倅院雲心
蘭枝蕙蔕交西風北湖欲秋蓮子紅金精
山前種荒客騎馬又逐湘雲東三年湖上
招秦七醉墨題詩秋露濕老蚊起舞聽吟
哦幻作青童傍船立仙人吹笙調鳳凰引
手贈我青瑶章黃心木断海塵起山鬼無
路啼幽篁慈恩玉槿飛晴雪龍居鏡泉潄
香月佳人歸去暮雪深白鳥飛来新雨歇
子城鶴語樓頭煙平分風月今吟仙石桃
花映綵衣發橘井筆倒寒蟾乾半生辨君
床下拜昔日褁頭今鬢改世無此樂三百
年為君起舞秋風前
雲心遣示雨凉古句用舊韻再次奉
荅
黑猪渡河天不風蒼龍㗸燭不敢紅一缾
何處馬背倒芰堘藕蕩漫西東西風佳時
數重七乾鵲橋成雲■濕蘭膏香冷夢初
回花舘月寒秋又立岐山千歲無鳳凰玉
帝夜行龍虎章九仙拍手一佛笑橘花多
處開笄篁卓劍泉深酌晴雪叉魚亭空倚
寒月秦郎掾笔玉虬飛雪璧流雲香味歇
三年兩鬢吹蠻煙浪說梅福能神仙金精
秋寒木鶴瘦銀灣水落芝田乾乞身歸去
望雲拜蓬莱淺清風物改停雲有賦應年
年相思起立梅花前
次彭介山韻
丹厓老屋金精秋玉虬駕我萬里遊黃岑
山下有小洞北湖一曲三年留山猿無聲
鶴不舞種玉田荒長琪樹仙人驚怪不歸
来閑却劉郎金掌露蛩音忽爾聞空虚吟
交憶此湖上居賦詩繫賊啄三尺愧死李
志羞曹蜍玉雪亭邊無點熱飛昇臺上留
仙轍訊速相就君不来射工含沙能宗孽
大篇雋永西風前谷簾水共曾坑煎半生
吟事入勲業力田那不逢豐年十八灘頭
喚歸棹彫胡米香蘋葉老簿書塵裏眼生
花徑欲推敲尋瘦島
賦周斗祥愛竹
平生愛蓮無極翁而孫愛竹將無同豈期
野䳱有遺憾善學下惠猶家風問君竹亦
有何好蟠胸世好百無有黔婁先生生不
邪西山遺民窮得瘦向来結交王子猷一
日不見如三秋叩門不共主人語往往竟
日肩輿留先生河陽種花手耿耿冰霜含
宇宙從渠紅𬗋競春陽留眼相看歲寒後
郴旱檄北湖龍
北湖三百頃其下神龍蟠常時泛湖人不
敢笑語喧龍居祠下龍王廟碧瓦朱甍映
清湫邦人四時迎送神牲肥醴香神醉飽
開慶元年秋七日山中從前無此熱早禾
焦死晚禾枯百姓相看眼如血去年淫雨
冬無收私科官糴紛徵求薯粮掘盡蕨根
斷一飽謂有今年秋州家差官走田里奉
佛迎仙取龍水南村北郭鼓鼕鼕幾日街
頭無處避爾龍位置尊鱗䖝鬚髯如戟聲
如鍾人間風日不到處珍珠室屋珊瑚宫
蝦蟹為儔鰍鼈伍耳如無聞目無覩捍灾
禦患則祀之安得神龍食兹土我有旌陽
在時劍能磔爾龍為萬叚徐將鮓法問張
華普施農民供一飯刑鵝投虎終無𥙷爾
龍有知胡不雨如問只守過湖船塊坐教
人送錢楮
題山城劉先生花史後
山城先生窮到死老作人間花大史縑箱
未許上蘭臺堪着洛陽園囿裏雖然儒先
有公是菊花隱逸蓮君子只今同傳李與
韓豈亦負公千斛米
贈醫士
桂山藥石不入市土風割牲謟非鬼巫師
懷肉飫妻孥醫師衡門冷如水子今挑囊
入深雲如以章甫投文身吾詩昜得藥難
售子規語人傳藉手
春寒家
一月春寒縮牛馬束桂薪芻不當價去年
霜早榖蕃熟雨爛秧青無日曬深山處處
人夷齊鋤荒飯蕨填朝飢干戈滿地此樂
土不謂乃有凶荒時今年有田誰力種恃
牛為命牛亦凍君不見鄰翁八十不得死
昨衣哭牛如哭子
贈周材能畫號蒼厓
昔見蒼厓畫今讀蒼厓詩問今十日水石
間幻作五字七字何能竒君言詩畫本一
律等以造化供娛嬉閉門磐礡天耆定往
往清氣流詩脾急將畫意入詩律兔起鶻
落無由追有聲無聲強兮別妙處正不差
毫釐人言精藝不兩能似亦可洗千年疑
梅花江頭窮竹枝遥指八境窮煙霏勿云
詩工畫師耻老瓊笑人焉用彼江南和糴
米如珠急圖流民獻天子
賦李士明古香
君家種桂知幾年輪囷老幹秋風前小山
荒凉汨江冷此樹亦有幽人便君家讀書
今幾世持取科名如左契他年留話與人
間王家種槐李家桂
八駿圖
穆王八駿真八龍萬里歴塊追長風齊州
羶惡塵土境夜宴阿母瑶池宫人間亦有
千年絹包褁神竒夜光現畫師那計馬腹
羞當時下筆親曾見詩人多事管閑愁却
笑重来不到頭一聲黃竹斷歸夢枉使徐
土成荒丘尤物移人吁可怕此圖至今負
高價君不見華陽有馬閑且都無人畫作
武成圖
送人
扊扅吚啞語風竹抱琴年少如紅玉湘山
馬背弓刀塵三年歸来門戶俗愛君不肻
憎家鷄期君樹立終嵬巍媚淵潤水發至
寶萬里轉軸辭門畿故山西風動禾黍檠
燈坐凉日卓午而翁問我今行藏一榻牛
衣映秋雨
鄧梅臞雪籬圖
夜凉北風三尺雪懸厓凍崩樹凍折此時
梅花獨清絶箕山高風首陽節何人花下
騎蹇驢風雪堕面冰吟鬚唐巾飄蕭紵袍
窄識者指以為梅臞屋山&KR0994;&KR0994;出林罅雙
鶴忍寒追不下欲尋門巷訪梅仙人言此
是苔磯畫
閤皂山杉節歌為士真姪作
右玄仙翁開洞府手掇靈杉種煙雨一根
磈礧獨千年其榮不生枯不死前年木價
愁逹官一枝堕地琤琅玕斧斤肻為盤錯
赦夭矯尚欲丹霄干初疑雷公下林壑夜
取乖龍截頭角又言石家鐡如意擊損珊
瑚半凋落神剜鬼断何可求摩娑往往驚
吟眸犧尊詎是材所願爾囿扵數將奚尤
神仙靈物生風雹寕與塵凡供翫謔請君
持用懸丹厓留𥙷金精飛去鶴
有感戲隱括曹景宗語
少年快馬如游龍鼻尖出火耳生風柘弓
放箭餓鴟呌數肋射麞平澤中渴飢食肉
飲血乳甜如天厨薦甘露誰能揚州稱貴
人閉置車中作新婦
賦陳新伯秋潭
人間四時秋最清九秋之水寒潭明先生
竒骨二難并十指忽忽風濤生麻姑山前
書滿屋讀書夜長跋見燭汪汪陂度牛醫
兒未抵寒潭一泓玉我家厓前十丈冰敲
冰夜作玻瓈聲愛君有此秋一潭璧月下
照琉璃城從来負舟湏積水置杯拗堂安
足擬期君渺渺泛天津萬斛龍驤纔一葦
題丁松岡詩集
松岡胷中亦磊磈勁氣少與崆峒平白頭
一脫力百斛中有徂徕風雨聲芸兄兒時
戲同隊宰木隂風吹晝晦翁身與詩夀而
昌細讀燈前為九拜
題侯氏雲軒
太空有雲不可羈君家有軒雲所棲黃埃
壓帽聽朝鷄坐軒人閑琴一枝眼前白衣
與蒼狗萬事悠悠且杯酒是間不涴俗子
塵客有敲門急搖手
題黎平父月潭
金精山人蒼月軿夜半影落秋潭明詩人
飲潭并吞月醉墨寫出風濤聲驪珠忽堕
春風紙烱如寒梅照清泚幾時脱我簿書
塵細嚼君詩酌潭水
贈相士劉跛子
廬陵跛子代有聲相法如鏡開玄冥喙長
三尺不稱身翻江倒海驚座人崆山盡頭
秋色晚椎髻梭花隱門限&KR2650;&KR1552;袍布揖使
前塞屋堵墻驚差見桑葉杉枯懷楚歸十
年讀書良未非逢君嘖嘖三箇好豈亦見
吾衡氣機
謝包宏齋著述科目之薦
有美人兮天一方欲往從之道阻長翩其
乘風来帝旁巍然一桂扶明堂冰盤玉果
君賜酒進講歸来坐清晝却從閩嶠望蓬
莱海氣渾黃天影瘦春風一箋入明光牛
鐸可使調宫商低頭再拜避三舍世謂唐
晉無文章先生閱人亦多矣定不尋常種
桃李法鼓一震波旬驚㸑下之桐作焦尾
爾来世道婙喧啾百練化作繞指柔茫茫
萬古落我後傳世豈必皆王侯紅泉碧澗
石齒齒菖蒲著梅弄徑蘃我思脫我馬口
銜歸去從公給薪水
送沈時父随沈使君歸西湖
臥龍山下仙人家瓊璫玉佩明春華平生
所聞蒼玉洞投老有意窮煙霞妄希刀圭
亦仙去仙人掉頭不我顧天荒地老厓谷
寒九虎關深隔雲雨向耒結客江湖裏走
馬䭾金花下醉酒邊題字墨猶香已堕黃
壚兩行淚眼前吟友今幾人東陽公子下
筆親胷中風味見大雅往往有似吾元賓
半年同往仙人國書来相知不相識豈不
欲往畏簡書𬗋騮䘖口鳥鷙翼西湖藕香
鱸鱠肥錦囊一路載詩歸天津橋上望閩
嶠落日惟有南鳶飛漫郎空復蕪城住風
雨荒寒舊瓜圃蕭蕭短髮簿書塵慎勿湖
邊語鷗鷺
贈煉丹士
女媧鍊石丹之源𥙷天破碎天亦完後来
此方世不傳仙家之丹說九還君今採藥
湏名山却老起死攔嚢丸世間塵勞空自
煩往逐鷄犬尋劉安
賀歐西湖登第兼呈宏齋
去年君上西湖船白紵如雪春風前今年
君上天街馬柳汁澆袍生色畫人生窮逹
那得知宰相正用時来為愛君負大積者
厚萬里轉軸辭門畿蹇予食籍閩州飯書
按塵深鬢絲短西風一夜入山城南鴈無
情秋夢遠宏齋老師魯靈光乞身不許猶
周行老臣政爾仗經濟世道亦復關行藏
零陵千官閑言語重見箋詩出烏府瀼西
白石渡頭船且喚漫郎聽夜雨一官局束
為人鞿宇宙風物皆危機短章醉墨江南
路却愛當年未第時
夀何府判易齋
我欲夀公酒酒薄不敢斟我欲夀公詩詩
調不成音酌公試酌鄞江水頌公請頌鄞
人心江冰之清有涇渭人心之同無古今
紛紛巧捷褰裳趍公獨坦履垂紳裾研桑
心計論錙銖公獨一飯不碩餘王謝子弟
山澤癯葵莧之腹貯詩書燕居如齊好嗜
無澹然文君對相如試從邦人數前後監
州頗見有此否日邊催整早朝車堂上且
傾初度酒欲晴未晴霜淡濃欲香未香梅
信風眼前時事好閉口只折梅花来夀公
送厚齋陳持正歸括蒼效山谷體有
贈
贈君白紵白且鮮絡綉機杼秋風前為君
裁作山人衣披雲拂石弄潺湲贈君紙帳
清且華機綃水底溪工家夜深擁被蝴蝶
床滿身明月臥蘆花聊厚不為薄中有故
人心平生湖海交詎得商淺深飛鳶亭下
闌干雨蒼玉洞前斜日樹詩来一鏃箭鋒
直直置本初何足數恨我不與柴桑期多
君且賦羌村詩細君迎笑兒女舞床頭酒
香鷄䳱肥一城行色人催動回首龍山煙
翠重敲推不定起尋君前度莓苔千里夢
砥柱亭同寮兮韻得雨字
西風吹老寒香圃瘦碧林塘秋幾許官閑
飲思生渴吻載酒聮翩無客主亭深城遠
地自寒鴈䳱不来蘚苔古秋枰争道較一
勝長纓颯颯翠裾舞百年有幾開口笑底
用妍桑枉心膂吟情正属杯中物暮色已
催城上鼓嗟予負愧斗粟恋出位乖逢鑊
焦苦向来胸中亦磊磈書傳消磨着塵土
徑湏太白得我醉歸臥黃紬聽夜雨
銅瓶歌為趙廣文生日
平生愛此雙瓶古千里携持走塵土滑如
女膚色馬肝間着花枝相媚嫵鄞江慱士
諸王孫無氊坐客今三年羣仙招手喚歸
去𬗋薇怨殺春風前華堂此日春風酒顧
我羈窮無一有發囊得此雙銅瓶啄詩包
褁為君夀瓶之體兮正而不阿瓶之質兮
朴而無華虚中不足稱儲粟汲冷澗水供
煎茶此君清苦於君似擬人以倫正如此
相看一笑姑置之金石結交從此始
邀同寮飲鍾學正第一枝
前溪後溪兩玉虹半村半郭地百弓上有
車盖青童童下有一畒幽人宫築亭方方
羅十客八面玲瓏受風日楣間誰扁第一
枝雪裏寒梅破孤寂我如愛竹王子猷不
問主人携共遊衙聲已送白鳥遠醉倒更
為斜陽留馬嘶人散橋南道燈火匆匆城
閉早一川風雨酒醒時明月簿書塵壓帽
馬順文裒金買登仕為漕試計戲題
其取青劵
馬君杭人堕汀角杭試不收汀不着少年
落筆易進取萬里孤雲天一握捐金爵試
亦假途寒士探嚢桃藥無平生故人于節
度買山尚肯周窮符編藤褁錦如行卷持
以取青真左劵惜哉掘墓逢伯夷捧土塞
河吾自&KR0804;君才十倍空冀北長鯨變化滄
海窄人生幸得各有地古来不見虬鬚客
紅糟送陳廣文
小槽無聲簷溜歇銀缸滿貯猩紅血撑嚢
礧磈腹果然壓以千鈞枯欲裂麵生有味
取試嘗粉身不惜糜成漿春風往往醉入
骨賜以𦵔醢猶能香贈君活火烹錡釡笔
以青葱渫薑縷食之以匙不以筯白玉盤
中漲紅霧
再韻荅前人
我窮嗜客如黃歇藜藿家風曾㰱血公田
稻秫五十畆倒盡空樽雙眥裂床頭有甕
不忍嘗麵塵爛爛芻無漿知君亦笑肉食
鄙輟贈一鼎春風香有燋尚足供轑釡顛
倒柔青縈菜縷看看雙頰上紅潮絶勝㯽
榔驅瘴霧
月下觀梅獨酌
北風掠地天欲晴街東街西人不行山城
早閉燈火静霜月自照鴟鴉鳴一簷梅意
春欲動星斗闌干天宇空一生愛梅復欲
月獨酌月明花作供南樓鼓寒聲重遲醉
眼看花越更竒牽衣兒女催翁歸翁醉正
賦寒梅詩
郡圃欄梅分韻得手字同寮邀飲
江南不見梅花久一夜寒香吹戶牗明朝
十客山下亭萬里春風一杯酒霜痕卷水
天不動月逼雲收净如帚花枝圍燭白紅
吐豔歌聒醉捿烏走坐䆫不遨今幾日簿
書厭人目生垢茲晨不待折簡招行車纍
纍魚貫柳廣文玉碎磨不磷令尹風生談
滿口幕中佳士檄颯颯着我其間慙老醜
龍門風流千載事歐梅賓客文禧守便湏
畫作欄梅圖却恨丹青無好手
蕭冰厓詩集拾遺卷上
