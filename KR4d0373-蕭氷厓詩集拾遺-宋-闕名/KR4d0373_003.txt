蕭冰厓詩集拾遺卷下
九世從孫蕭(毓謹編敏拜刊)
七言律詩
贈鄧景憲
兩山不隔一層雲金鯽池邊夜打門䄂有
新詩期短鬢室無竒字枉芳樽客程懷抱
仍春潦人事間關可夢魂離合悠悠自生
理別情吟恨不堪論
吹李玉峯見寄
四方上下忽相從君信西来我信東剡雪
不乘清夜興軍山依舊夢魂中合離有數
機如髮歲月無情鬢欲翁斜照一林雲百
樹吟筒翻作逓愁筒
赴官舟中
蟄龍初動雨峥嶸黃濁連宵與樹平路入
峽頭天一握夢回蓬背月三更江村無復
魚塩市客飯初嘗菌蕨羔小泊橋南沽斗
酒一街燈火灌嬰城
柬邵中立
金鯽池邊傷晚風蓮花峯下倚長松水程
半月孤蓬雨客飯渾家野寺鍾心事歲寒
詩眷屬鬢根秋色老形容片雲影裏湖湘
隔莫愛新吟寄短封
遊蘇仙山
壇下松聲江上潮壇前天近北風高山腰
洞黑藏丹竈雲頂秋深落石桃逆理偷生
雖世論離羣獨立亦人豪仙家儘有青精
飯不與吟翁綠鬢毛
至日次韻
混闢無窮運以剛積隂打底有微陽驅馳
道路年光晚收拾身心意味長三日南風
天不雨一編周易鬢微霜乾坤只在梅花
上梅不能言心自香
次府教一覧亭韻
秋膺重疊有誰編客意難憑燕子傳欲送
寒衣仍冷雨稍疑飛霧近南天楊花舞歇
春無力湖水空明晚自煙日日詩筒星火
急吟䆫秃盡筆鋒尖
興寧界上
壓腦文書坐得牢偶然散誕此江臯一春
冷雨鶯花老十日新睛麻麥高鳥跡窵留
倉頡字草香擷出屈平騷不知何許繅車
動又送新絲入鬢毛
縣圃白蓮
四柱茅亭秋一間礲冰琢玉照乾坤香分
韓夀春衫味花帶萇弘冷䄂㾗奔月蛻餘
仙去骨凌波招得別来䰟今宵睡足敲窗
雨家在西湖水滿門
丁已除夕
攽春過了雪猶勍枝北枝南開未曾風雨
閉門人守歲江淮斷道士椎冰說三生夢
溪橋酒抄一年詩紙帳燈世事正長雙鬢
短客床無寐曲寒肱
贈人
湘埜源頭笻一枝黃雲黑霧雨淋漓天公
有眼能青白世路無情謾嶮巇場屋秋風
三島夢江湖夜雨四愁詩蒼苔翠竹簷聲
裏重㵸茶甌當酒巵
過衡山
此是湘南第幾程楚天空曠入深溟九千
丈月照衡嶽八百里程歸洞庭恨入江籬
騷骨冷夢回湘竹淚花青客中揔為貪程
熟落棗風高我自醒
次丁宣尉韻
城郭秋深鵲樹空練衣不抵夜来風鴈何
去處有書下蟹幾時来無酒中生事比梅
仍向北歸心如水只流東蒼厓翠竹雲根
屋擘畫殘年飯韭松
題雲心適楚吟藁
凉透秋衣不忍眠更何處覓蘂珠仙水光
夜氣無三伏人影花隂共一船菱藻有香
風四合地天無際月雙圓碧筒賸對青山
吸此樂人間幾百年
再韻呈雲心
西風日日枕書眠自笑仙城着懶仙溧水
巳無東野俸剡溪空趁子猷船詩名入社
平生欠鄊夢驚秋昨夜圓念我衰頽君萬
里可怜懷抱更中年
次趙東林韻
錦袍公子三生夢又堕歌羅古驛中天上
無情覆手雨人間有恨打頭風晚花留日
明深樹枯澤回潮起蟄龍草草官稱今髮
白年時悔不事猿公
寄曾翠屏
天亦何曾忘此翁頰紅留待醉春風剰吟
詩在何妨老只欠官稱未是窮五夜月痕
雲一角十年風物鬢雙蓬
■倘有江船吾亦東
梅
不受世間塵土涴山之南北水之涯識中
庸裏有素隱怪小雅中無白華半點精神
春滳淅一寒風骨雪槎牙淡粧人去羅浮
遠腸斷東風壁月斜
再為梅賦
誰遣巫陽招爾䰟春從九地到孤根靈均
清節離騷囷司馬深衣獨樂園吟客謾能
工水月先儒曾此識乾坤鴈行却以山&KR0552;
進未許涪翁謂至言
雪
吹萬不同無數風人間遂有水晶宫玉龍
夜戰三更月鐡馬秋行萬里空老盡蓬心
松栢獨起来蒿目地天通蘭亭儘足方金
谷只詫麄人論未公
挽彭復雅二首
已哭芸兄又哭君眼中何得更沾巾死無
家貨營磚甓生有詩名動縉紳豈亦雕鎪
傷你夀不然𬈑漠妬斯人不忘有子今傳
業依舊寒林一氣春
又
隔月日前猶得書說貧說病兩劬媮祗言
未晚休文瘦不料竟成長吉殂空有淚花
愁宿草可無哀些折生芻平生交舊銘幽
筆今代蕭臺有大蘇
送吕秘書中歸清凉二首謪汀自便
曾剔寒燈讀奏篇先生有膽大如天忠言
流落古無此佳士行藏今偶然諸老與公
扶一世十圖為世作千年向来䰟夢江閩
隔信有三生問字緣
又吕有十圖行于世
蒼玉亭邊借屋居春風忽許賦歸歟鄰翁
争挈葫蘆酒息女催擎篛籠書百世不磨
公論在一城相語笑顔舒茲行竒絶君恩
重壓落梅花照笋輿
次龔象湖韻二首
一盂野飯落閩州篁竹煙莎屋壓頭學問
無窮吾軰老乾坤能大此身浮客䆫書傳
青燈雨故國溪山黃葉秋羡子清吟如玉
雪枯腸塵土不堪搜
又
剰水殘山欲盡頭肻披蓬藋訪深幽買塩
沽酒三家市劈箭驚雷一水秋䄂裏我無
區冊序脚跟君有子長遊是間尚有堪吟
處莫向西風怨滯留
送易齋何倅官滿歸括蒼
壁立屏星照古鄞兩年霹靂快嚬呻圓珠
山下月初暁蒼玉洞前梅自春冰雪要教
醒醉眼乾坤何可少斯人葛強舊是樽前
客欲化為龍柰此身
歸自城外
山圍不斷似勾闌路入蒼雲八百盤塔頂
受風鈴語急樓高有日鵲巢寒薄書衮衮
蟻旋磨歲月匆匆船下灘兩度梅花猶是
客夢随飛翼度㠝岏
次使長勸農喜晴韻
日日廵簷聽雨聲春郊忽爲使車晴醉翁
之意不在酒造物扵人亦有情天日開明
吾道泰詩書談笑孽囚驚吟成自對春風
笑却恐高瓊意未平
山下
山下人門白板扉畦𬞞遶屋水田肥五更
花信雷初動一月春晴燕未歸官滿不儲
囊粟俸兒寒猶𥙷海圖衣山禽不語如相
好聽我勞歌賦式微
次使長蒼玉亭
詩律峥嶸壓島郊險如百二據秦殽鄒枚
一座風流集陳郭千年道義交公筆欲傾
河漢倒我才如種石田磽山城斗大春風
足阿閣終湏着鳳巢
使長初約客觀文殊寺牡丹忽有走
數種自小洛陽来者觴于東山堂席
上賦
野寺留花待使君山堂忽放洛陽春數根
綠護封枝蘚一騎紅飛置驛塵金帶巧傳
天上信玉酥終作鼎中珍預愁幾日都飛
去定■梁公是正人
使長遣和再韻
胡床少住許諸君綵服移来有脚春濃露
洗空妝帶酒暖風吹動襪生塵聖賢清濁
杯中物賓主東南席上珍品格只從根撥
見先生端是識花人
和張倅韻
微官元不療寒飢憂樂相從頼有詩萬里
功名看末路百年事業有殘碑文嫌累氣
傷雕組語要驚人欠崛竒湖海平生有今
日白頭何處覓新知
睡起
薄酒匆匆與睡謀夜長無寝怯更籌要嗔
早起還多事浩笑春来失自由雪禁好花
偏耐晚雨肥枯澗已堪舟自怜跬步元嬰
閣未有新詩續舊遊
和孫竹雲道士先墳種松韻
秦嶺蒼髯鐡色僊却將翁仲作忘年移將
根去親陪土化作楊公種玉田客子有懷
悲故壟清明無酒哭蒼天感君此計能千
載獨立斜陽詠此篇
孺子亭
湖上花藤絡樹身傍湖鷗鳥識遊人兩京
寂寞有前哲一榻風流無後塵史牒不名
為隱逸公心豈自少經綸卷藏獨向茲丘
老歲歲祠前荷芰春
送實堂吳帥歸天台二首
歸韉怱報出山城笳鼓旌旗送若迎滿擔
圖書仍語錄全家風雨又山程行湏有用
藏非損来本無心去亦輕家裏湖山元不
惡知公久矣憶蓴羔
又
天台一萬八千丈玉立人間第一流士要
著書歸亦樂道堪傳世外何求能令不作
三公耳且共相看一笑休渺渺層雲雙目
短幾時歸鴈落滄洲
次黃園漕幕韻
花如堕珥草遺簮次第東風轉作南巢&KR1145;
欲飛看八八徑香不斷勝三三着亭屈折
誰心計隔竹推敲客手談安得身閑携斗
酒趁他姚魏戰紅酣
蘇雲卿
洪厓仙人舊隱處遶舍畦𬞞藤一枝君房
自致台鼎位伯也差為兒女知鴻飛千里
避戈繳魚潜九淵驚釣絲歆寕優劣金在
地世上只賞桐江祠
和晏司法吳城山道中韻三首
椎鼓發船催出城平安街子報歸程紅闌
碧水旗招醉綠樹黃鸝畫寫生為有詩情
渾不惡便無官事也堪行一樽細共燈前
說此夕星河爛漫明
又
十幅風帆十丈桅空明雙眼洗塵開壓枝
梅大宜羔鼎貫柳魚肥更酒杯檣燕可能
留客住沙鷗只道為詩来剡舟不作興盡
返見說龍公也自猜
又
蹴天浪入白雲層四野都無一寸青挾萬
斛行風有力着千人聚地成形廬峯映日
開天繪石砮沉淵記廟靈欲洗吏塵何日
得摩娑坡句傍危亭
和李後林賀黃後谷漕薦韻
愛君滿腹貯精神王翰當年願卜鄰一日
雄文諠上國三生太史属前身獵心勃鬱
驚殘夢新榜誇張說古人早作功名歸舘
閣詩情莫涴薄書塵
送孫竹雲住浮雲觀
城郭塵埃心自村一生吟褐任乾坤江湖
處處客曾席風雨瀟瀟人閉門蕙帳暁空
雲出岫蕪城春老竹生孫詩囊挑入蒼烟
去誰管斜陽到韻軒
豊城慮囚和滕倅壁間韻
略犳横波壓石安小亭誰占此溪灣晨装
帶月猶長道久夢随雲又別山不敢告勞
怜歲晚未能免俗覺詩慳梅花樹下春風
酒小醉歸来未掩關
次滕倅夜登樓韻
湖邊四面小雲樓城上三更漏鼓秋月淡
無痕詩共好官清有味境能幽人間路絶
蓬瀛近木末天低宇宙浮喚醒塵勞椀中
茗西風黃葉正颼颼
題王衡甫吟藁
君家冠冕半山翁晚唱漓波一洗空萬世
尚湏觀往復一江元不隔西東松精入地
千年魄鵬翼垂雲萬里風安得共君秋月
底朗吟峯頂撼松公
漕園古梅
花身怪怪復竒竒幾度春風未入詩列璺
有文蛇蛻殼刳心不死豹留皮風流不在
宫妝稱冷淡偏扵晚歲宜為怕清寒欺客
䄂一簷斜月立多時
代同官送方蛟峯二首
除書飛舞下元正人在金鰲背上行班笋
步聮黃閣近槖荷先照綵衣明文章華國
三千牘樽殂籌惟十萬兵宣室席前應有
問願培元氣厚蒼生
又
蟠木離竒誰是客詎圖燕谷亦春風方臯
相馬鸝黃外康節識花根撥中投士泥途
公為國讀書城旦我何功只今一瓣南豊
在夾袋他年願始終
贈張南溪
長鬛張郎詩骨■幅巾藜杖氣仇仇老坡
言語妙百世子美經行半九州自笑我猶
為口累不應君亦有羈愁眼看塵土羞形
穢夢拗梅花雪上頭
輅新帥出城見梅
城裏康衢三寸埃出城江上有疎梅問公
安在見何晚似客可人期不来質白不随
玄令改枝南還受北風開花前不作匆匆
醉却有新詩藉手回
送婁高士歸渝
我無可送全椒酒君有堪傳石鼎詩客裏
歸忙雲亦散吟邊相憶月明知出山似已
鑄成錯煑石尤来療得飢別挹未成先一
笑湖元交割付他誰
送黃仲與之崆峒任
平生場屋幾秋風三尺詞綾上界中筆力
徤凌黃鷂子劍心雄邁白猿公羞交人指
原夫軰蚤慕史稱儒者功夜半南雲瞻𬗋
氣知君長劍倚崆峒
送曾寺簿知南安二首
倦随龍尾踏■撾却愛山城放早衙官好
何曾嘯篁竹州清第一管梅花濂翁道脉
猶今日鐡漢風聲想故家君去我留人自
恨春風祖帳滿東華
又
南豊事業炳如丹振起斯文一代看霄漢
行飛上鴻鴈畫圖盛事入衣冠旌幢有喜
春郊滿劍槊無聲夜峒寒小試淮陽君且
召金狨湖外等歸鞍
李鶴林田惠詩有孤山探梅之句用
韻為謝
向来山裏讀書房便是人間白玉堂地有
梅花三百本春回紙帳五更霜山林有約
狐淘令歲月無情老子長欲起林逋說香
影急湏同買月中航
陳蒲塘送端硯用韻為謝
龍淵打底為誰来半瓦殘磚愧不才天上
分星&KR0636;水鏡人間有石等輿臺忽驚萬里
詩翁眼如發千年地媪胎鬼奪客偷關夢
寐吟邊時與理烟煤
再韻
真塩鐡使有雲来多少人怜白檏才合趁
閨班高處籍尚携檄筆外間臺勞君海怪
探龍頷贈我厨珍得豹胎又俸前詩清似
水通羣辟盡鎻牎煤
再韻賀得闕
日日邊書帶羽来時艱撑拓正需才我猶
不定轉五木君巳高翔長一臺此日知心
魚在水他時得路鶴離胎江東日暮深雲
裏人醉冰臺擁麝煤
和蒲塘鄊飲酒席上韻
洛社當年留樣子客中正可飲亡何樽前
聊復會真率殿上相期侍馺娑事意舊遊
忘鬢改坐分前席覺年多西風管取都長
徤更插茱萸上嵬峩
和羅澗谷寄以姑蘇舊遊韻
為雲舊欠四方從投老相逢稇載空吟榻
幾時今雨客塵襟一夏故人風長江秋色
煙波外落日漁家醉夢中無計事君吟得
好詩来面摺欲生紅
送官出守平江二首
天上紅雲第二班乞身秪要覓祠官清朝
得路古来有晩節全名人所難歇馬重来
森戟近携龜已放去船寬待公過闕争留
相温國風流此日看
又
班玉通明散早朝春風桃李滿江皐自然
着我塵勞沒安得如公勇退高地近黃扉
纔一武天教清夢更三刀儀刑渴想催歸
衮只借闌門水半蒿
同林城山楊學舟遊虎丘
虎踞名丘往事賖勝遊千載梵王家山靈
舊出點頭石地妬曾埋觧語花佛國憑空
雲入座劍池共汲水随車吟人謾有興亡
感雪壁淋漓落陣鴉
九日拉管西䆫諸丈游鳳石洞天酒
邊用草堂韻
巨靈擘畫境能寬吟似追随亦可歡地有
此山開宇宙天留今日會衣冠石交可與
論千載歲晚相期共一寒山外黃塵深沒
馬澄潭聊復倚闌看
寄曾牧菴
丹林自語葉騷騷寒入江南入緼袍丘壑
風流湏我軰弓刀事業付兒曹神靈助晉
天機轉姙姒興周廟筭高相不當侯吾事
了不妨羔泡煑溪毛
次曾漁磯賀得士贇音問韻
時危多難合驅除安見嬌兒競挽鬚支厦
可能扶緒漢誓江猶欲活全吳疑從馬革
無還璧忽得蝇頭似串珠君有詩来逾骨
肉為君吟罷酒三呼
請兵道中作
八表同昏草露深西風愁絶不成吟申包
胥有傷時淚南霽雲無食肉心日月重光
天與子山河正統古猶今微生千里間關
意净洗妖氛待相霖
漁磯惠詩適聞王師過邑次韻作歡
喜口號
不是迯名韓伯休避兵聊欲蔽林丘天公
悔禍有今日臣子扶顛無半籌蒼玉硤鳴
春意動紅綿襖出霧痕收詩来適喜王師
至醉插梅花舞白頭
春晴試筆
為喜逢春亦自憐新晴風物此花前蝶狂
有意如耽色樹老無枝莫記年鍾虡塵深
唐九廟金銅淚盡漢中天二三豪俊今何
在愁絶孤臣雪滿天
和本縣黎月罔勸農韻
白髮衰翁且翠顛傷心難問屈原天當時
一聚如金谷此日數間惟玉川勸諫只今
猶樂土耕犂何地不炊煙欲親偃室無公
事一段蛆心似壅泉
再韻謝黎月罔筆墨丹砂之貺
今君好賜及層顛怜我幽篁不見天束縛
遣前浮月窟品題稱絶重黟川藥来南海
增新價劑入西䆫煑晚烟惟有吟哦相報
荅為君滌硯試新泉
寄羅澗谷
同是人間七十餘相思無地問何如倉皇
空憶歸時別契闊都無落■書■去避兵
長蓐食邇来古地且巢居題詩甲子應同
集便鴈相逢頼啓予
再韻
詩去詩来只月餘渴心頓觧沃心如居然
咫尺有萬里如此亂離無一書山裏黃虀
猶可飽天涯白草更堪居漢宫舊日煙花
遶造化胡寧亦忍予
又和
東南文物古遺餘不料冠紳忽棄如門外
逢人作胡跪官中投牒見番書誰教天女
觧作俑欲倩漁郎尋卜居更欲久留觀此
世昌黎此語倍愁予
次黎宰併柬曾楚山二首
誰道行年值小遊轉添白髮上人頭擅公
上計無多子潘令吟情第一流四海交遊
驚鬼錄一身生死寄岑樓因公喚醒推敲
夢此夕燈前忘却愁
又
我耕枯旱不逢年君觧番瓢漲九淵道義
相忘床上下詩書有味蜜中邊向来湖海
魚千里此去功名馬一鞭坐想晝簾公事
少時將詩逓破蒼煙
讀文山詩
退未能休進未前英雄到此亦堪怜此心
耿耿赤如日吾道悠悠蒼若天顧我尚堪
輸九死觀公端可愧諸賢新詩讀罷無誰
語欲折梅花意不傳
和周平洲韻
此日舊無靈運屐參差今有盖頭茅自怜
後死罹兵革枉有閑愁上鬢毛淚盡不堪
懷故國詩来端喜得同袍梅花夾雪無饒
景惜許吟情與病遭
左臂痛
人生兩臂重天下濠上仙翁語意高不以
拾遺曾墜馬可教吏部廢持螯風寒欠護
知誰過藥褁頻更藉汝曹安得慈悲有千
手一枝才是九牛毛
與劉兩峯
可竹詩来為說君采蘋宫冷尚疑塵人生
不幸有竒禍天道終當與善人蔡琰援琴
應製曲夀昌見母足娛親兩峯座上客常
滿芋粟杯盤日夜春
贈道士湖古澹
江湖千載吊沉筒楚俗今仍楚節供已分
三生委魚鼈肻争一飽為蛟龍怜君客死
非吾土顧此首丘猶故封試問厭厭曹李
軰人間膏沐若為容
江行得水壓青天下小橋一句足成
唐律
老去無心任一瓢意行聊復侣漁樵雲迷
遠樹昏殘照水壓青天下小橋物我境空
鷄巳木功名夢斷鹿猶蕉插秧綠遍江南
岸又送年光入畫橈
次曾楚山
自笑憂兵閱四州此身只為苦吟留林栖
幾見蘆穿膝室毀欲無茅盖頭歲月巧將
吾軰老江山喚起故人愁詩来忽作山隂
想問字敲門可得不
早起
參差曙色走歸雲落月猶高欲近人客鬢
已随時事改風光猶逐世情新孔方不是
折簡客白堕真成入幕賓忽有微吟生眼
界山光遥映雨如塵
次楚山見寄
穿青度密且衡門剪紙誰招客子䰟少不
若人傷老大死無容力為乾坤一枰孰與
危機活千古難磨此道存前有長蛇後猛
虎少陵只合老羌村
觀楚山關廟長篇記舊讀史成唐律
振世威名一寶刀𬗋髯欝欝見人豪受恩
劉氏心非二報效曹公義亦高湏信千年
存廟食不應一死誤兒曹江南處處新祠
屋可使雄兵嘆不遭
次使長蒼玉洞韻
不是仙源不是村千年霜壁樹蟠根半山
魚鼓動城郭一日龍雷出洞門雲似世情
翻覆變石如尊宿典刑存摩娑蘚刻無窮
意時聽遊人自細論
書罷偶成
書眼猶明返照牎西風離落已啼螀放慵
自覺閑居好涉難争期末路長稍觧忽飢
知道進未能守口坐詩狂世間萬事如蓬
轉且對青山進晚凉
已卯秋社
社公水又一番新陣陣秋風入白蘋歸燕
去如秦逐客羈鴻哀似楚纍臣青山有約
堪娛老紅樹無情強作春好為麻姑問人
世如今幾見海楊塵
寄楚山
別後梅花幾度春催人年紀亦匆匆長如
此日易百歲未覺吾衰成兩翁暁鏡拂鬚
無可白霜顔壓酒不■紅莫看談笑封侯
得留眼江皐送斷鴻
寄題崇仁吳甫伯夀康堂
五福難并夀且康如君有此扁斯堂喬松
歲晚不改色隹菊霜寒彌有香身徤清樽
供笑詠眼明細字辨毫芒風流萬一成圖
畫容兩詩翁作鴈行
次劉蒼涯見訪
山裏清懷人得知地爐灰冷雪来時七年
有別君仍壮一事無成我自悲履唏應爲
天下計縛鷄曾見故人詩欲談世事難相
就不爲衝寒脚力疲
和燒搰韻
樵子歸来頳擔肩長鑱作我地爐緣深山
大澤蟄蛇虺冷窗凍壁生雲煙暗室長明
天不夜團茶自煑客堪延窮吟自笑成寒
色不到琉璃玳瑁邊
題陳氏西園
舊賦西園墨尚新西園風物又精神子孫
相望百年事宇宙重回一氣春獨樂風流
今寂寞平泉言語謾悲辛兩家子弟材智
下撞破煙樓有幾人
壬午元日試筆有懷十翁楚山先生
兩章奉寄
年似渭濱人樣子竹房深夜一燈青老来
有婦能言語元亮無言亦典刑詩到䕫州
尊絶倡人瞻魯殿兀蒼冥寫添澗谷成三
老洛下風流可得成
又
記前壬午甫能冠甲子周回有此年方寸
可耕寕要地湏臾母死尚觀天史無一事
賢黃憲士有終身感魯連萬里梅花一樽
酒清山不盡水無邊
秋燕
猶記東風社雨晴步欄辛苦得巢成依劉
信美非吾土去魯雖遲在此行生也有涯
同是客逝將去汝得無情烏衣巷陌休回
首興廢人間又一秤
壬午九日士資自廣運鉄南雄歸途
過家士贄士贇有詩因用韻
驚心節物首重回尚覺昏雲黯未開舊向
醉餘狂客帽今猶徤在倒蓮臺菊如杜老
開偏晚客勝后山期不来碌碌阿奴俱在
目剰鋤菘韭種蒿莱
遊鳳石道院
山外西風掣大船懸崖一席鏡中天鳳何
年化石班駁龍有時回潭碧鮮礨空似經
靈運鑿䓹筤競着祖生鞭人知漁樂誰知
我度度歸時月滿川
寄彭梅莊
懶似嵇康多幾分緘情久不報慇懃人言
歲暮扵吾子今見梅花疑是君歲月尚湏
留我軰乾坤何可少斯文相期不作草中
腐付與後来楊子雲
次韻荅徐毅齋
文印詩燈自正宗不忘生死訪衰翁樽前
談笑有此客眼底輪囷亡是公兩世交遊
明月共百年人物大江東吾生榮悴乖逢
爾昨夜春風梅信中
溪行見落梅為賦
玉龍輕軟雪能乾好在晴沙野水看舞翠
夢回仙𬒮遠射鵰人去露簷寒連環骨冷
香猶暖如意痕輕𥙷未完花自年年人自
老春風滿䄂獨凭闌
蕭冰厓詩集拾遺卷下
