東雅堂昌黎集註卷八
聮句(諸聮句多元和初作)
城南聮句(或曰聮句古無此法自退之始上則唐虞𢋫歌下則漢武柏梁皆聮句之)
(所起劉貢父云東野與退之聮句宏壮辯博似若不出一手王深父云退之容有潤色呂)
(氏童蒙訓徐師川問山谷曰人言束野聮句即非平日所作恐是退之有所潤色山谷云)
(退之安能潤色東野若東野潤色退之却有此理城南長安城南也景物之所會故凡可)
(以入吟詠者皆歷言于詩蜀本作一百五十韻今本因之然此詩寔多三韻不可以為据)
竹影金𤨏碎(郊𤨏或作鏁非是沈存中云竹影金𤨏碎乃日光非竹影也洪慶善曰謂日光在)
(其中不必道破若曰日影金𤨏碎則不可也)泉音玉琮琤(音一作聲陸士衡詩云山溜何泠泠)
(飛泉潄鳴玉後荆公詩云風泉隔屋撞哀玉竹月綠階貼碎金語本此出淙方宗士江二切琤楚更切)琉
璃翦木葉(愈)翡翠開園英流滑隨仄步(郊)搜尋得深行
遥岑出寸碧(愈)遠日增雙明乾穟紛拄地(郊紛或作絲或作紅)
(穟音遂拄冡庾切)化蟲枯挶莖(孫汝聽曰化蟲蟲之變化者如蟬蟻之類枯挶莖者言化蟲已)
(枮尚挶持于草木之莖也挶居玉切)木腐或垂耳(愈)草珠競駢睛(音駢蠙)
浮虚有新劚(郊玉劚陟切)摧扤饒孤撐(扤動也字不當从木古樂府不見山)
(顚樹摧扤下為薪又扤音兀撐抽庚切)囚飛黏網動(愈)盜啅接彈驚(囚飛盗掉)
(潮本作蟲飛雀啅此詩一體六語皆賦物而不言其名舊本並同上杜詩啾啾黃雀啅啅鳥食也啅音卓)
脫實自開坼(郊)牽柔誰繞縈禮鼠拱而立(愈陸機云河東有大鼠)
(能人立交前二足于頸上跳舞善鳴)駭牛躅且鳴(駭或作騃音俟說文馬行仡仡也詩儦儦俟俟)
(韓詩作&KR0008;&KR0008;騃騃故西京賦云群獸&KR0008;騃此當从俟音則于躅且鳴義為合也今按騃躅二字于牛義無取)
(疑當从蜀本作駭而躅當作觸乃于牛有意又與上字相偶然無所据姑附于此駭下楷切躅直六切)蔬
甲喜臨社(郊)田毛樂寬征(周禮宅不毛者有里布是也寬征薄賦也)露螢不
自煖(愈)凍蝶尚思輕宿羽有先曉(郊)食鱗時半横菱翻
紫角利(愈作翻或繁)荷折碧圓傾楚膩鱣鮪亂(郊詩鱣鮪發發鱣知)
(連切鮪羽癸切)獠羞螺蠏幷(切獠張絞又音老)桑蠖見虛指(愈孫汝聽曰蠖桑)
(上蟲名虛指言空有迹耳蠖烏郭切)穴貍聞鬭獰(尼更切)逗翳翅相築(郊)
擺幽尾交搒(薄庚切)蔓延角出縮(愈)樹啄頭敲鏗(丘庚切)修
箭褭金餌(郊)羣鮮沸池羹岸殼圻玄兆(愈)野麰漸豐萌
窰烟羃疏島(郊窰或作瑶周禮羃人羃莫狄切)沙篆印廻平(洪慶善曰華山)
(有青柯平種藥平因地之平處也)㾕肌遭蚝刺(愈㾕或作瘁說見鬭雞篇蚝玉篇毛蟲也)
(蚝七吏切刺七亦切)啾耳聞雞生竒慮恣廻轉(郊)遐睎縱逢迎(睎)
(音希)巔林戢遠睫(愈音睫接)縹氣夷空情(音縹瞟)歸跡歸不得
(郊)捨心捨還争靈麻撮狗蝨(愈博雅云狗蝨胡麻也靈麻今胡麻状如狗蝨本)
(草云一名狗蝨)村稚啼禽腥(孫汝聽曰言小兒之啼如猩猩爾雅猩猩小而好啼)紅皺曬
檐瓦(郊孫汝聽曰菓實皺而紅說者曰乾棗檐或作簷)黃團繫門衡(洪慶善曰黃團瓜蔞)
(也一曰天瓜衡門上木)得雋蝇虎健(愈左氏得雋曰克崔豹古今注蝇豹即蝇虎)相殘
雀豹趟(玉篇䞴趟踉党也趟音棖)束枯樵指秃(郊)刈熟擔肩頳(音檉)
澁旋皮卷臠(愈音旋随戀切卷捲臠力衮切)苦開腹彭亨(孫伯野謂此二語與)
(上二語意屬一曰澁旋乃旋果實之澁者苦開乃破瓜瓠之苦者也方言謂環而鐫之為旋卷臠見莊子彭亨)
(毛詩傳炰烋猶彭亨是也)機舂潺湲力(郊杜預作連機水碓音潺士山切又士連切湲員又)
(士頑切)吹簸飄颻精(莊子鼓筴播精簸音播)賽饌木盤簇(愈)靸妖藤
索絣(此句與下䠞䋲覲娥婺或疑為今之鞦韆已上泛言城南景物之盛靸妖或作妖靸絣或作帡或作)
(拼又作併云今併字不入庚韻故學者疑之屨今按靸廣韻云蘇合切小兒履也今猶以為淺面䟽之名但)
(用之于此句似無意義疑當作扱楚洽切收也取也獲也妖謂狐狸之屬能為妖媚者也絣當从系獄中以䋲)
(索急縳罪人之名也言捕取妖狐而以藤索縳之也靸悉合切絣北萌切)荒學五六卷(郊)
古藏四三塋(四三或作三四)里儒拳足拜(愈)土怪閃侔偵(家語季桓)
(子穿井得土缶孔子曰土之怪者羵羊缶也偵丑貞切)蹄道補復破(郊)絲窠掃還
成暮堂蝙蝠沸(愈蝙蝠見上山石詩注蝙音邊幅音福)破竈伊威盈(伊威)
(或作咿喴詳見上送區弘詩注)追此訊前主(郊)答云皆冢卿(上卿也左襄十四年)
(先君有冡卿)敗壁剥寒月(愈)折篁嘯遺笙袿熏霏霏在(郊)綦
跡微微呈(袿或作桂綦或作棋皆非是袿音圭婦人上服也班倢伃賦俯視兮丹墀思君兮履綦綦)
(履下飾也在或作炷呈或作星皆非是)劔石猶竦檻(愈)獸材尚挐楹(孫汝聽曰)
(獸材謂柱上刻為獸形挐女加切)寶唾拾未盡(郊)玉啼墮猶鎗(唾或作磶啼或)
(作題蜀都賦玉題相輝題椽上飾也故曰墮猶鎗鎗墮聲本或作琤或云磶柱礩也與玉題意相類洪慶善云)
(此以咳唾喻珠璣以啼泣喻玉筯也唾又作硾啼又作揥今按上下文意皆婦女事洪說為是若作題即上)
(句當作磶然非文意又礩乃柱礎亦非可拾之物也)窗綃疑閟豔(愈孫汝聽曰言&KR1084;紗中尚疑)
(閟藏佳人也)糚燭已銷檠綠髮抽珉甃(韓醇曰綠髮言細草也)青膚聳
瑶楨(韓醇曰青膚苔蘚也楨說文曰木也知京切)白蛾飛舞地(愈)幽蠧落書
棚(此巳上言郊墟宅墅之古廢)惟昔集嘉詠(郊)吐芳類鳴嚶窺竒摘
海異(愈)恣韻激天鯨腸胃繞萬象(郊)精神驅五兵蜀雄
李杜拔(愈李杜下對雷車未詳其說)嶽力雷車轟(呼宏切)大句斡玄造
(郊玄或作元)高言軋霄峥(初耕切字或作琤非)芒端轉寒燠(愈)神助溢
杯觥巨細各乘運(郊)湍潿亦騰聲(潿或作湋此已上言在昔詩人吟詠之工)
凌花咀粉蕊(愈)削縷穿珠纓綺語洗晴雪(郊)嬌辭哢雛
鸎酣歡雜弁珥(愈歡或作勸雜或作新从閣本淳于髠按所謂前有墮珥後有遺簮是也今)
(勸為勸酒之意然此皆形容詩語之工不當作勸而作歡字則對價字為尤切)繁價流金瓊菡
蓞寫江調(郊江或作紅選劉休玄詩悲發江南調謝靈運詩采菱調易急江南歌不緩李善皆引)
(古江南詞江南可採蓮以釋之東野本集亦喜用江調字)萎蕤綴藍瑛(萎蕤青花圓寔亦名玉竹)
(藍瑛藍田之玉也)庖霜膾玄鯽(愈)浙玉炊香粳(浙字从折之舌切魏文帝嘲王)
(朗曰不能效君昔在會稽折粇米古浙作折其从析者星歷切孟子所謂接浙而行是也本多作浙)朝饌
巳百態(郊)春醪又千名哀匏蹙駛景(愈蹙駛或作缺蹙或作蹙缺)冽
唱凝餘晶解魄不自主(郊)痺肌坐空瞠(濕痺音庇說文病也瞠或作)
(蹚切今按莊子瞠若乎其後瞠丑庚直視也言坐久而無所見也)扳援賤蹊絶(愈音扳攀)
炫曜仙選更藂巧競採笑(郊藂或作叢唐人多書叢作藂楚辭及舊本韓柳集皆)
(然今本尚見一二姑存之)駢鮮互探嬰(音探貪)桑變忽蕪蔓(愈)樟裁浪
登丁(中莖切斵木聲也)霞鬭詎能極(郊)風期誰復賡(晉習鑿齒傳風期超)
(邁風期猶風標也誰復或作復誰已上言京都人士繁華之習)臯區扶帝壤(愈)瓌藴
郁天京祥色被文彦(郊)良才插杉檉(丑成切)隱伏饒氣象
(愈)興潜示堆抗擘華露神物(郊見西京賦注河神巨靈擘華山事)擁終
儲地楨(終終南山禎祥也)訏謨壯締始(愈詩訏謨定命注訏大也)輔弼登
階清(弼一作拂)坌秀恣填塞(郊悶坌蒲切)呀靈滀渟澄(加呀虛切滀)
(勅六切已上紀畿甸形勝)益大聯漢魏(愈聯或作連)肇初邁周嬴(史記昔周邑我)
(先秦嬴于後嬴余輕切)積照涵德鏡(郊)傳經儷金籝(漢書韋賢父子皆以明經)
(故鄒魯諺曰遺子黃金滿籝不如一經籝竹器籝音盈)食家行鼎鼐(愈)寵族飫弓
旌奕制盡從賜(郊盡或作書此句未詳)殊私得逾程飛橋上架漢
(愈)繚岸俯規瀛(規或作窺非是規度也東方朔傳規以為苑)瀟碧遠輸委(郊)
湖嵌費㩦擎(瀟碧竹也湖嵌石也)萄苜從大漠(愈漢李廣利伐大宛采蒲萄苜蓿)
(種歸種于離宮館旁作萄音陶苜音目苜或作首漢或漢非是)楓櫧至南荆(選沙棠櫟櫧華)
(楓枰櫨作櫧音諸一儲)嘉植鮮危朽(郊)膏理易滋榮(理或作埋此以嘉植言也)
(周禮其植物宜膏物鄭注云謂楊柳之屬理致白如膏)懸長巧紐翠(愈紐或作細)象曲
善攅珩(善或作盖)魚口星浮没(郊)馬毛錦斑騂(赤也)五方亂風
土(愈)百種分鉏耕葩蘖相妬出(郊蘖或作孽非是)菲茸共舒晴
類招臻倜詭(愈相如封禪書云竒物譎詭倜儻窮變倜他歷切詭過委切)翼萃伏
衿纓危望跨飛動(郊)冥升躡登閎(字見揚雄校獵賦蜀本登作䆸竹盲切䆸)
(宏屋響也)春游轢靃靡(愈楚辭蘋草靃靡靃草随風貌轢音歷靃音髓一音霍)彩伴
䬃嫈嫇(廣韻嫈嫇新婦貌嫈音縈嫇音萌)遺燦飄的皪(郊)淑顔洞精誠
嬌應如在寤(愈)頽意若含醒鵷毳翔衣帶(郊)鵝肪截佩
璜(王逸少玉部論白如截肪音方又音房)文昇相照灼(愈)武勝屠攙搶(爾雅)
(彗星為攙搶攙音讒搶楚庚切)割錦不酬價(郊)構雲有高營通波牣鱗
介(愈牣或作仞相如賦充仞其中古字作仞今按詩及孟子皆作牣牣音刃)疏畹富蕭
蘅(音行杜蘅香草大者曰杜若)買養馴孔翠(郊)遠苞樹蕉栟(書曰厥包橘柚)
(錫貢蕉栟皆果名廣志曰芭蕉一名芭苴出交趾㯶一名栟櫚其子可食選栟櫚枸榔栟音并)鴻頭
排刺芡(愈芡說文云雞頭也方言曰南楚謂之鷄頭北燕謂之䓈青徐淮泗之間謂之芡又云鷄頭或)
(謂之鴻頭今公云鴻頭鴻即㕍也芡巨險切)鵠㲉攅瓌橙(此巳上言土地人物富華之盛諸本)
(㲉作殼㲉卵也納凉聮句盤肴饋禽㲉今本亦誤㲉苦角切又口夲切橙除庚切)騖廣雜良牧
(郊)蒙休賴先盟罷旄奉環衛(愈)守封踐忠貞戰服脫明
介(郊)朝冠飄彩紘爵勲逮僮隸(愈)簮笏自懷綳乳下秀
嶷嶷(郊)椒蕃泣喤喤(詩其泣喤喤喤音宏)貌鑑清溢匣(愈)眸光
寒發硎館儒養經史(郊)綴戚觴孫甥考鍾饋肴核(愈)戞
鼓侑牢牲飛饍自北下(郊)函珍極東烹如瓜煑大卵(愈)
比線茹芳菁海嶽錯口腹(郊)趙燕錫媌娙(選詩燕趙多佳人方言自)
(關而東河濟之間謂好為媌列子娥媌靡曼者秦晉謂好曰姪娥帝堯之女舜妻娥皇字娥娙媌或作媖媌)
(莫交切娙胡丁切又五耕切)一笑釋仇恨(愈)百金交弟兄貨至貊戎
市(郊)呼傳鸚鵡令(鸚或作鸜戌貊鸚鵡鸜鵒四物也或本非是)順居無鬼瞰
(愈揚雄傳高明之家鬼瞰其室瞰音闞)抑横免官評(巳上言門地簮紱之家)殺候
肆凌翦(郊)籠原帀罝紭(紭網綱嗟帀作答切罝音紭音宏)羽空顚雉鷃
(愈)血路迸狐麖(麖音京一角牛尾其状似䴢)折足去踸踔(郊莊子吾以一足)
(踸踔而行角踸勑甚切踔直切)蹙鬐怒䰃鬤(鬤䰃音彭乃庚切)躍犬疾翥鳥
(愈)呀鷹甚飢䖟筭蹄記功賞(郊上林賦射䴢脚麟顔師古曰持引其脚計其所獲)
(也所謂筭蹄者如此)裂腦擒摚振(諸本腦作&KR2097;擒作相摚作盪又作湯今从蜀本云&KR2097;腦字之或)
(體掁揬也盪掁踢揬之義監本作摚掁摚拒也義亦通而擒作相則非今按&KR2097;别夲作脇疑傳寫之誤盪當)
(作摚音揘音瞠掁棖)猛斃牛馬樂(愈)妖殘梟鵅惸(鵅或作鴿方云鵅音格今)
(鵂鶹也鶹今按鵅音柯額切爾雅鵅鵋鵽今鵂也其音洛者烏□水鳥也)窟窮尚嗔視(郊)
箭出方驚抨(普耕切)連箱載已實(愈)礙轍棄仍贏喘覻鋒
刃點(郊)困衝株枿盲(音枿蘖)掃净豁曠曠(愈)騁遥略苹苹
(選宋玉高唐賦馳苹苹五臣註草聚貌)饞&KR0008;飽活臠(郊)惡嚼㗘腥鯖(已上言射)
(獵之壮觀㗘說文云噍貌鯖廣韻云煑魚煎食曰五侯鯖㗘音博鯖音征)歲律及郊至(愈)
(律謂黃鍾大呂之屬及郊至謂十一月也)古音命韶韺(音英帝嚳樂曰六韺舜曰簫韶)旗旆
流日月(郊)帳廬扶棟甍(莫耕切)磊落奠鴻璧(愈)参差席香
藑(爾雅葍藑茅注藑葍一種花有赤者為藑楚詞索藑茅以莛蓴注靈草也香茅席鋪也藑音瓊)玄
祇祉兆姓(郊)黑秬饛豐盛(左傳㓗粢豐盛平秬音巨饛音蒙盛聲)慶流蠲
瘥癘(愈)威暢捐䡴輣(後漢光武紀衝輣橦城注衝橦音車也輣樓車也䡴尺容切輣)
(彭)靈燔望高冏(郊)龍駕聞敲䬝(音横駕相擊聲或作䬖說見上)是惟禮
之盛(愈)永用表其宏德孕厚生植(郊)恩熙完刖剠(剠與黥同)
(公文率用此剠字禮此已上紀郊祀之)宅土盡華族(愈)運田閒強甿蔭庾
森嶺檜(郊)啄場翽祥䳟(博雅云鷦䳟鳳也諸本多訛作鵬)畦肥翦韭薤
(愈)陶固收盆甖利養積餘徤(郊)孝思事嚴祊(詩永言孝思又祝祭)
(于祊祊廟門傍也祊補彭切)掘雲破嵽嵲(愈雲或作靈齧嵽嵲音迭)採月漉坳
泓(坳不平也)寺砌上明鏡(郊)僧盂敲曉鉦泥像對騁怪(愈)鐵
鐘孤舂鍠(音横)癭頸閙鳩鴿(郊上癭聲)蜿垣亂蛷蠑(垣或作&KR0008;謂蜿)
(蜒于墻屋之間作&KR0008;非蛷多足蟲蠑蜥蜴蛷音求蠑音榮)葚黑老蠶蠋(愈詩蜎蜎者蠋毛)
(傳曰桑蟲也切蠋音燭又珠五)麥黃韻鸝鶊(此已上言民居寺宇之美)韶曙遲勝
賞(郊曙或作署遲音穉)賢朋戒先庚(朋或作明)馳門填偪仄(愈)競墅
輾砯砰(切砅披冰砰音絣)碎纈紅滿杏(郊碎纈或作醉結今以閣夲云唐小說裴晉)
(公午橋有文杏百株立碎錦坊少陵詩内蘂繁于纈杜牧之詩花塢團宮纈或云當作醉纈李長吉詩醉纈抛)
(紅網)稠凝碧浮餳(徐盈切)䠞繩覲娥婺(愈䠞或作蹴覲或作觀䠞子六切)
鬭草擷璣珵(擷或作祮)粉汗澤廣額(郊)金星墮連瓔(於盈切)鼻
偷困淑郁(愈)眼剽強盯&KR2001;(上音棖下音盲玉篇視貌)是節飽顔色(郊)
茲疆稱都城書饒罄魚繭(愈國史補云紙之好者有魚子紙晉王羲之用蠶繭紙)
紀盛播琴筝(已上言里人游觀之樂)奚必事遠覿(郊)無端逐羇傖
(晉史吴人謂中州人曰傖羈傖謂謫陽山江陵時也助耕切)將身親魍魅(愈)浮跡侶
鷗鶄腥味空奠屈(郊屈屈原也)天年徒羡彭(天或作夭彭彭祖也)驚魂
見蛇蚓(愈)觸嗅值蝦蟛(上音遐下音彭蝦蝦蟆蟛蟛蜞也)幸得履中氣
(郊)忝從拂天棖(棖門兩旁木禮記士介拂棖)歸私暫休暇(愈)驅明出
庠黌(明或作昵或作柅柅止輪木也時景元校作驅朋今按驅馳遲明而出太學也蓋作此時公方為)
(博士)鮮意竦輕暢(郊)連輝照瓊瑩陶暄逐風乙(愈乙烏轄切玄鳥)
(也齊魯之間謂之乙風乙或作乙乙非是)躍視舞晴蜻(蜻蜻蜓也晴蜻或作蜻蜻者非是)足
勝自多詣(郊)心貪敵無勍始知樂名教(愈晉書樂廣曰名教自有樂)
(地)何用苦拘儜(晉史不簡蚩儜拘儜拘束也儜尼耕切)畢景任詩趣(郊)焉
能守䃘䃘(愈已上公自言竄謫而歸復為博士字書無䃘字按鹽鐵論器多堅䃘又皇甫謐䆁勸)
(篇龍潜九淵䃘然執高何令升晉書音義䃘口萌切不知字書何以逸之也)
會合聮句(公召為國子博士與張籍張徹孟郊會京師而有此詩黃魯直嘗云退之)
(會合聮句四君子皆佳士意氣相入雜之成文世之文章之士少聮句盖筆力不能相追)
(或成四公子碁耳)
離别言無期會合意彌重(籍)病添兒女戀老喪丈夫勇
(愈)劍心知未死(或作謝)詩思猶孤聳(郊)愁去劇箭飛讙来
若泉涌(徹)析言多新貫(析或作折)攄抱無昔壅(籍)念難須勤
追悔易勿輕踵(愈)吟巴山犖嶨(或作嵤山犖呂角切嶨音學多大石也)說
楚波堆壟(郊)馬辭虎豹怒舟出蛟鼉恐(徹)狂鯨時孤軒
幽狖雜百種(愈音狖柚)瘴衣常腥膩蠻器多疎冗(籍)剥苔
弔斑林(博物志曰洞庭之山帝之二女居之涕下揮竹竹盡斑魏道輔云湘中斑竹方生時每點上有)
(苔錢封之甚固以草壌洗去之則紫暈襴斑可愛)角飯餌沉塜(愈續齊諧記曰屈原五月五)
(日投汨羅而死楚人哀之至日以竹筒貯米投水祭之)忽爾銜遠命歸歟舞新寵
(郊爾或作示非是歟或作還)鬼窟脫幽妖天居覿清栱(愈栱或作拱)京遊
步方振謫夢意猶恟(籍)詩書誇舊知酒食接新奉(愈)嘉
言寫清越瘉病失肬腫(郊音瘉庾)夏隂偶高庇宵魄接虚
擁(愈魄或作魂魂今按宵魄謂月作非是)雪絃寂寂聽茗盌纖纖捧(郊)
馳輝燭浮螢幽響泄潛蛬(愈爾雅蟋蟀曰蛬注云今之促織蛬音拱)詩老
獨何心江疾有餘尰(郊尰足病詩既微且尰尰音腫)我家本瀍穀(瀍水)
(名在河南榖城也)有地介臯鞏(臯鞏皆河南地名史記韓獻成臯鞏)休跡憶沈冥
峨冠慙闒&KR0008;(愈楚辤雜斑駁與闒茸前漢司焉遷云在闒茸之中皆以&KR0008;為茸按集韻茸通作)
(&KR0008;四闒音榻&KR0008;音冗闒字或作傝&KR0008;字或作&KR0008;之諸夲此句下無愈字今从唐蜀本增洪慶善云退家在)
(洛陽嘗謫陽山今為博士則唐夲為是)升朝高轡逸振物羣聽悚(别本悚作竦嵇)
(康琴賦竦衆聽而駭神)徒言濯幽泌(泌音秘又薄必切徒一作待)誰與薙荒茸
(籍荒或作芒此漢叙傳所謂夷險芟荒是也芒字非)朝紳鬱青綠馬飾曜珪珙
國讎未銷鑠我志蕩卭隴(郊劉闢亂蜀王師出征故云蕩卭隴)君才誠
倜儻時論方洶溶(魏王粲浮淮賦滂沛洶溶湧洶許洪切或作汹音凶溶音)格言
多彪蔚懸解無梏拲(周禮上罪梏拲而桎梏古沃切拲音拱)張生得淵源
家色拔山冢堅如撞羣金眇若抽獨蛹(愈蛹蚕化為之言微而不絶)
(也勇蛹音)伊余何所擬跛鼈詎能踊(荀子跛鼈千里)塊然墮岳石
飄爾罥巢氄(郊氄罥音畎音冗)龍旆垂天衛雲韶凝禁甬(甬鐘)
(繫也周禮鐘舞上謂之甬祝充韓醇註皆以為甬道恐非)君胡眠安然(胡或作乎非是)朝鼓
聲洶洶(愈)
鬭雞聯句(公與東野聯句詞意雄渾極其情態間以人才為喻兩皆傑作真歐陽文)
(忠所謂韓孟於文詞兩雄力相當者也)
大雞昂然来小雞竦而待(愈)峥嶸顛盛氣(禮記玉藻曰盛氣顛實揚)
(休注云顛讀為闐峥助庚切嶸音宏)洗刷凝鮮彩(郊)高行若矜豪側睨
如伺殆(愈)精光目相射(食亦切)劔戟心獨在(郊)既取冠為
胄復以距為鐓(音隊或作鎩一書鉤戟長鎩乃今按鎩廣韻所拜切於聲不協然鐓刃下之)
(平㡳者與距不相似亦未詳其說也)天時得清寒地利挾爽塏(愈音塏凱)磔
毛各噤㾕(或作瘁或作瘴或作痒今从杭本云瘁所錦切寒病也義訓寒謂之㾕&KR0146;皮日休詩枕下)
(聞澎湃肌上生㾕&KR0146;韓渥詩噤㾕餘寒酒半醒磔陟格切噤巨禁切)怒癭争碨磊(音碨猥)
(磊魯猥切)俄膺忽爾低植立瞥而改(郊蔑暼匹切)腷膊戰聲喧
(古詩腷腷膊膊雞初鳴腷音愎膊音粕)繽翻落羽皠(七罪切廣韻云皠霜雪白状)中休
事未决小挫勢益倍(愈)妬腸務生敵(腸或作腹敵或作欺)賊性專
相醢裂血失鳴聲啄殷甚飢餒(郊五殷鳥閑切義見卷題炭谷秋)對
起何急驚隨旋誠巧紿(音待榖梁惡公子之紿列子予昔紿若)毒手飽李
陽(晉石勒嘗謂李陽曰孤昔日厭卿老拳卿亦飽孤毒手杜子美義鶻行所謂巨顙折老拳亦此事也)神
槌困朱亥(愈史記魏未亥為侯嬴薦于魏公子及公子行至鄴矯魏王令代晉鄙晉鄙合符疑之)
(亥䄂四十斤鐵椎椎殺晉鄙槌或作椎或作鎚方云謝本云貞元本毒手作尊拳尊拳劉伶語也邵公濟云善)
(本神槌作䄂槌于史記本文為合然晉祖納曰假有神錐必有神槌神槌尊拳豈皆借用字耶今按毒手是)
(李陽本事中語而神槌字則朱亥事中無之故邵欲改神作䄂以從本事然又屬對不親切故方又欲從謝本)
(借劉伶之尊拳以附李陽借祖納之神槌以附朱亥則兩句皆為兼用兩事而不偏枯耳然亦未敢遽改也今)
(以其說未明復為詳說如此以俟考焉)惻心我以仁碎首爾何罪獨勝事
有然旁驚汗流凂(郊)知雄欣動顔怯負愁看賄争觀雲
填道助呌波翻海(愈)事爪深難解(事或作争今以唐夲云舘本作倳李校同)
(樊本作剚皆側吏切漢蒯通傳事刃公之腹者考工記菑蚤不齵則輪雖敝不匡鄭讀蚤為爪謂輻入牙中者)
(菑聲如胾泰山平原人謂樹立物為菑公盖全用此二字也管子剚戟十萬又春有以剚耜事剚菑倳古音義)
(同閣杭蜀本皆作争其訛久矣)嗔睛時未怠一噴一醒然(樊汝霖云雞用水噴神氣)
(始醒)再接再礪乃(郊莊子曰是其所以乃公用乃字出此書礪乃鋒刃或作再礪乃鍜乃礪又)
(或作勵皆非是樊汝霖曰接猶接戰也争觀雲填道助叫波翻海則公詩之豪一噴一醒然再接再礪乃則東)
(野工處)頭垂碎丹砂翼搨拖錦綵(搨或作榻字當从手選陳琳檄垂頭搨翼莫所)
(憑恃五臣註搨歛也上獵切此當以摧搨為義音他蠟切)連軒尚賈餘(左成二年欲勇者賈余餘)
(勇古賈音)清厲比歸凱(愈)選俊感收毛(趙使平原君合從于楚有毛遂者前)
(自贊于平原君卒與毛遂偕定從)受恩慙始隗(史記郭隗謂燕昭王曰王欲致士先從隗始)
英心甘鬭死義肉恥庖宰君看鬭雞篇短韻有可採(郊)
(有或作亦或作言皆非是)
納凉聯句(公元和改元六月自江陵掾召入為國子博士至是七月與東野會京師)
(聯句此詩叙久謫新召還為學官本末甚詳)
遞嘯取遥風(魏劉楨大暑賦披襟領而長嘯冀微風之来思)微微近秋朔(郊)金
柔氣尚低火老候愈濁(愈)熙熙炎光流竦竦高雲擢(愈)
閃紅驚蚴虬(或作虯楚辭蒼龍蚴虬于左驂蚴音憂又于紏反虬音求)凝赤聳山
嶽目林恐焚燒耳井憶瀺灂(前漢相如上林賦瀺灂霣墜瀺士咸切又士减切)
(灂才溺切又食角切)仰懼失交泰非時結冰雹(大戴禮曰陽之專氣為霰隂之專氣)
(為雹盛陽之氣在雨水則温暖而為霰隂氣薄而脅之不相入則摶為雹也此孟所以有失交泰之懼)化
鄧渴且多(列子夸父逐日影于隅谷之際道渴而死棄其杖尸膏肉所浸化為鄧林)奔河誠
已慤暍道者誰子(莊子云暍者反冰乎冷風帝王世紀曰禹扇暍暍傷暑也暍音謁)叩
商者何樂(列子師商彈琴當春而叩商絃以召南呂凉風忽至草木成實)洗矣得滂沱
(洗或作浩古洗與洒通史記觀范雎之見者羣臣莫不洒然變色易容徐廣洗先典切冼矣猶洗然也)感
然鳴鸑鷟(國語周之興也鸑鷟鳴于岐山鸑音岳鷟士角切)嘉願苟未從(嘉或作佳)
(或作喜公後詩有嘉願還中州佳喜皆字訛也)前心空緬邈(潘岳寡婦賦曰緬邈兮長乖)清
砌千廻坐冷環再三握煩懷却星星(或作醒醒劉夢得詩自羞不是高陽)
(侶一夜星星騎馬回唐人星醒通用)高意還卓卓(郊)龍沈劇煑鱗(劇或作極用左)
(氏醢龍事)牛喘甚焚角(用田單火牛意)蟬煩鳴轉喝(上林賦聲流喝注云悲嘶也)
(喝于邁切)烏躁飢不啄晝繩食案繁宵蚋肌血渥單絺厭已
禠(論語當暑袗絺綌易終朝三禠之禠敕里切)長䈉倦還促(䈉或作箑方言扇自闋而東謂)
(之䈉自闋而西謂之扇選云屏輕箑䈉音霎)幸兹得佳朋于此蔭華桷青熒
文簟施(青或作清)淡澉甘瓜濯(選枚乘七發淡澉手足注云猶洗滌也澉音敢)大
壁曠凝净古畫竒駮犖(壁或作璧畫或作書駮北角切犖吕角切)凄如羾
寒門(羾方云杭夲作淜蜀夲作&KR0008;淜今馮字徒涉也史記武紀所謂寒門者谷口也顔曰今冶谷去甘泉)
(八十里盛夏凛然此納凉詩也淜字自當乂甘泉賦登椽欒而羾天門羾字音貢至也諸校本多用此定柳文)
(羾亦作&KR0008;又淮南子北方北極之山曰寒門故離騷連絶垠乎寒門若以&KR0008;言則寒門當用此義然前義為優)
(地今按後說是蓋谷口既非絶境未為極寒之又不言有水則徒涉字亦無理當改作羾)皓若攅
玉璞掃寬延鮮飈汲冷漬香穱(楚詞稻栥穱麥穱音卓)篚實摘
林珍盤肴饋禽㲉(㲉或作殼說已見上城南聮句)空堂喜淹留貧饌羞
齷齪(愈齪齷音渥側角切)殷勤相勸勉左右加礱斵(加或作皆)賈勇
發霜硎(賈勇見上註莊子刃若新發于硎硎砥石音刑)争前曜冰槊(風俗通矛長丈)
(八者謂之槊音朔)微然草根響先被詩情覺感衰悲舊改工異
逞新皃(一作貌音邈)誰言擯朋老猶自將心學危簷不敢憑
朽机懼傾撲(机一作瓦撲音雹)青雲路難近黃鶴足仍鋜(鋜玉篇云)
(鎻足也切鋜士角)未能飲淵泉立滯呌芳葯(郊本草楚人謂白芷為葯葯音)
(渥)與子昔睽離嗟余苦屯剥直道敗邪徑拙謀傷巧諑
(楚詞謠諑謂余以善淫注諑猶譛也諑音啄)炎湖度氛氲(氲氛音分於云切)熱石行
犖硞(切犖力角硞音確)痟飢夏尤甚瘧渴秋更數(周禮疾醫春時有痟首疾)
(秋有瘧寒疾音瘧逆約切數一朔)君顔不可覿君手無由搦(女角切)今来
沐新恩(元和元年六月召為國子博士)庶見返鴻朴儒庠恣游息(禮學記游)
(焉息焉)聖籍飽商㩁(選商㩁萬俗㩁音角)危行無低徊(楚詞九歌心低徊兮)
(顧懷)正言免咿喔(楚詞卜居曰將喔咿嚅唲以事婦人乎咿音伊喔音渥)車馬獲同
驅酒醪欣共欶(廣韻敕口噏說文欶吮也欶音朔)惟憂棄菅蒯(左氏傳成公九)
(年曰雖有絲麻無棄菅蒯菅音姦蒯苦怪切)敢望侍帷幄此志且何如希君
為追琢(愈詩追琢其章追音堆)
秋雨聮句(按詩云儒宫烟火濕此公為學官在京師時也又云因思征蜀士盖憲宗)
(元和初命高崇文討劉聞時故也)
萬木聲號呼百川氣交會(郊左太冲蜀都賦兼六合而交會)庭翻樹離
合(離或作雜)牖變景明藹(愈)潨瀉殊未終(說文小水入大水曰潨詩鳬鷖在潨)
(又潨職戎切在冬切)飛浮亦云泰(郊顔延年駕幸京口詩千翼泛飛浮)牽懷到
空山屬聽邇驚瀨(愈)簷垂白練直(練或作龍)渠漲清湘犬(郊)
甘津澤祥禾伏潤肥荒艾(愈禾或作木非是伏或作服)主人吟有歡
客子歌無奈(郊)侵陽日沈玄剥節風搜兌(愈)坱圠遊峡
喧(坱圠有三義賈誼鵩賦坱圠無垠應劭曰其氣坱圠非有齊限也郭璞注方言曰坱圠云不測也左太冲)
(吴都賦地勢坱圠劉逵曰高下不平皃也)颼飀臥江汰(郊隋盧思道納凉賦動颺飈于翠帳)
(颼飀音蒐流汰音太)微飄来枕前高灑自天外(愈)蛬穴何廹迮(或作)
(窄義訓廹迮急也字見鴇羽詩箋蛬音拱蟋蟀也)蟬枝掃鳴噦(郊詩鸞聲噦噦掃鳴噦謂無)
(聲也翽噦音)援菊茂新芳(援或作園)逕蘭銷晚馤(愈玉篇馤香也馤音藹)
地鏡時昏曉池星競漂沛(郊)讙呶尋一聲(詩載號載呶毛傳曰讙呶)
(也呶讙字讀從喧尼交切)灌注咽羣籟(愈)儒宮烟火濕市舍煎熬
忲(郊忲奢也選心侈體忲音太)臥冷空避門衣寒屢循帶(愈循或作修非是)
(李陵傳數數自循其刀環又自循其髮顔注謂摩順也梁范静妻詩循帶易緩愁難却心之憂矣叵銷鑠)水
怒已倒流隂繁恐凝害(郊)憂魚思舟檝(憂魚乃左傳所謂微禹吾其魚)
(乎是也魚或作虞非是)感禹勤畎澮(愈書禹濬畎澮距川孔安國云一畆之間廣尺深尺曰)
(畎百里之間廣二尋深二仞曰澮)懷襄信可畏(書蕩蕩懷山襄陵注云懷包襄工也可畏或作)
(不思非是)疏决須有賴(郊孟子禹疏九河決汝漢疏或作疎蓋俗體也)筮命或馮
蓍卜晴將問蔡(愈晴或作情蓍為筮龜為卜蔡大龜也出蔡地因以為名)庭商或
驚舞(庭商商羊也家語曰齊有一足鳥名商羊童謠曰天將大雨商羊鼓舞)墉禜亦親酹
(郊禜祭水旱也三禮義宗禜止雨之祭每禜于城門故蜡祭七曰水墉禜音榮又音詠酹盧對切)氛
醨稍疎映(氛或作氣)雺亂還擁薈(爾雅天氣下地不應曰雺注言蒙昧也詩薈兮蔚兮)
(注雲興貌武雺音謀又音茂又音蒙乂莫貢賦二切薈烏外切)隂旌時摎流(揚雄反騷望崑)
(崙以摎流顔師古曰摎流猶周流也摎居由切)帝鼓鎮訇磕(選訇磕㗦嘈轟訇呼庚切輿)
(同)棗圃落青璣瓜畦爛文貝貧薪不燭竈富粟空填廥
(愈史記天子遣使者虚郡國倉廥廥古外切)秦俗動言利魯儒欲何丐深
路倒羸驂弱途擁行[車犬](博雅曰輪也楚詞齊玉[車犬]而並馳[車犬]音大)毛羽皆
遭凍離蓰不能翽(離或本从竹非古樂府竹竿何嫋嫋魚尾何離蓰蓰所宜切翽呼外切)
翻浪洗虚空傾濤敗藏蓋(郊)吾人猶在陳(論語衛靈公孔子在陳絶)
(糧)僮僕誠自鄶(左襄二十九年自鄶以下無譏焉鄶音澮)因思征蜀士未
免濕戎旆(時蜀寇劉闢猶未授首)安得發商飈廓然吹宿靄白日
懸大野幽泥化輕壒(班固西都賦軼埃壒之混濁壒音靄)戰場暫一乾
賊肉行可膾(愈賊謂劉闢)搜心思有效抽策期稱最豈惟慮
收穫亦已救顚沛(郊)禽情初嘯儔礎色微收霈庶幾諧
我願遂止無已太(愈詩蟋蟀無已太康毛傳曰已甚也古太从大)
征蜀聯句(憲宗元和元年正月詔高崇文征蜀九月擒劉闢以獻聮句當是蜀平後)
(作觀篇末獻馘郊告等語與元和聖德詩所叙言異而意同二詩其相先後作歟)
日王忿違慠(日或作曰唐本閣夲皆从日此語左傳漢史屢見如左氏日衛不睦故取其地國語)
(日君之使于楚也又曰蔡君日其過此也㳂流至于遷固淮南厲王傳日得幸上有子如此語未易一二考入)
(詩則自庾信始日余濫推轂民願始天從是也)有命事誅拔蜀險豁關防秦師
縱横猾(愈)風旗帀地揚(音帀匝)雷鼓轟天殺(轟羣車聲)竹兵彼
皴脆(文皴音逡說細皮起也)鐵刃我鎗䶪(郊刃或作刀又作力䶪初八切)刑神
咤㹈旄(刑神二字見國語虢公夢有神人立于西阿亊㹈旄㹈牛之尾可以為旄)隂燄颭犀
札(札甲也以犀為之夫差水犀之甲三千颭職琰切)翻霓紛偃蹇(枚乘七發曰旌旗紛偃蹇)
塞野澒坱圠(愈澒或作傾坱圠見前詩注澒胡孔切)生獰競掣趺(尼獰耕)
(切掣昌列充世二切跌徒結切)癡突争填軋渴鬭信豗呶(回豗呼切)噉姦
何噢嗗(郊飲噢音奥呌也嗗字書聲謂之嗗於八切)更呼相簸蕩(音簸播)交
斫雙缺齾(牛轄切)火發激鋩腥血漂騰足滑(愈漂或作飄)飛揉
無整陣(猱猿屬)翩鶻有邪戛江倒沸鯨鯤山搖潰&KR1236;猰(郊)
(&KR1236;與貙同爾雅&KR1236;獌似貍猰與䝟同爾雅猰㺄類貙虎瓜食人迅走&KR1236;敕俱切猰於點切)中離分
二三外變迷七八逆頸盡徽索(揚雄觧嘲亡命免于徽索)仇頭恣髠
鬝(音鬝劼)怒鬚猶鬇鬡(上音峥下音獰)斷臂仍&KR2367;&KR2524;(愈&KR2367;或作敤云苦果切)
(擊也字書無敤字八今按諸公所校夲&KR2367;皆音蒲八切&KR2524;格切與鬇鬡皆叠韻)石潛設竒伏
穴覻騁精察(精或作幽)中矢類妖㺑(所監切又音森)跳鋒状驚豽(豽蜀)
(本音女滑切字當从豸猴屬今本多从犭从簡也)蹋翻聚林嶺斗起成埃圿(郊)
(音圿戛)旆亡多空杠(杠旌旗干也音江)軸折觧聮轄剟膚浹瘡痍
(剟說文刊也史記張敖傳貫高刺剟身無可擊者剟音輟)敗面碎剠㓤(剠與黥同㓤音劼)
渾奔肆狂勷(或云狂當作&KR0008;音匡或作劻劻勷遽也勷音穰故&KR0008;躟為行遽筐鬤為髮亂皆以匡)
(音為正楚今按本或作狂獽詞作俇攘)捷竄脫趫點(捷或作健趫音喬)巖鉤踔狙
猿(音踔鈔)水漉雜鱣螖(鱣大魚螖蟛螖也玉篇云似蠏而小漉或作䍡小網也今按上句)
(鉤字當讀如鉤致之鉤螖音滑)投奅鬧䃔䃧(奅與礟同廣韻軍戰石也䃔䃧奅石聲奅音)
(砲䃔音穹䃧音隆)填隍&KR2236;㑻傄(愈隍或作湟&KR2236;烏歸切又作&KR2236;蜀本作&KR2236;烏皆切當作崴&KR2236;)
(字不見字書埤蒼葳㠢不平也吴都賦隐賑崴㠢五臣曰排積也于填隍之義亦合今按隍湟通用易城復)
(于隍一作湟八㑻莫八切傄呼切)強睛死不閉獷眼困逾䎵(䎵獷音礦莫八切)
爇堞熇歊熺(乂爇音焫堞音牒熇呼木切音壑歊許嬌切熺音僖)抉門呀拗䦪
(拗抉於决切呀音鰕於絞切䦪乙轄切)天刀封未坼酋膽懾前揠跧梁排
郁縮(排或作非跧莊緣切)闖竇揳窟窡(窟說文物在穴中窡穴中見也闖丑禁切揳)
(音戛又音屑窟竹律切窡丁刮切又丁滑切)廹脅聞雜驅咿呦呌冤&KR1960;(郊蜀本)
(&KR1960;五刮切與跀同樊本只作跀今&KR1960;字不入刮音非呦音幽)窮區指清夷兇部坐雕
鎩(漠賈誼過秦諭鉤戟長鎩音殺)卭文裁斐斖(卭蜀地名文織之郁文者蓋錦綺之類斐斖文)
(章貌尾斖音)巴豔收婠妠(巴亦蜀地巴豔蜀之美女婠妠小兕肥貌婠於八切妠女刮切)
椎肥牛呼牟(後漢征蘇茂椎牛饗士牟說文曰牛鳴也子厚牛賦曰牟然而嗚黃鐘滿脰)載
實駝鳴&KR1387;(&KR1387;廣韻云駱駝鳴也荆公詩云槖垂鈐棧駝鳴&KR1387;蓋用此事&KR1387;乙轄切)聖靈閔
頑嚚(左氏僖公二十四年心不則德義之經為頑口不道忠信之言為嚚)燾養均草䕓(玉篇)
(䕓草有毒用殺魚䕓音察)下書遏雄唬(呼交切)觧罪弔攣瞎(愈)戰恤
時銷洗劒霜夜清刮漢棧罷囂闐(漢棧漢中道也)獠江息澎汃
(獠江蜀江也普獠張絞切澎音彭汃八切)戍寒絶朝乘(乘猶乘塞乘障之乘守也或作来非)
(是)刀暗歇宵詧(刀刀斗也晝炊夜擊諸本多誤又此二語諸本多綴于厚麩䄆之下古夲乃綴)
(于息澎汃之下今从古本蓋此詩自旆亡多空杠以下每人皆五韻亦可考也今按刀斗之刀與刀劔之刀)
(古書蓋一字但以音别之耳)始去杏飛蜂(正月出師故云杏飛蜂)及歸柳嘶&KR1578;
(十月息師故云柳嘶&KR1578;爾雅&KR1578;蜻似蟬而小柳&KR1578;音扎洪慶善曰記時之語工矣詩云昔我往矣楊依依今)
(我来思雨雪霏霏二句蓋本此意)廟獻繁馘級(音馘幗)樂聲洞椌楬(郊椌苦)
(江切楬苦瞎切)臺圖煥丹玄郊告儼飽稭(匏以為器稭以為席蓋事天貴質素也前)
(漢席用苴稭稭鞂字同稭音戛)念齒慰黴黧(楚詞顔黴黧以沮敗黴音眉黧音梨)視
傷悼瘢痆(痆廣韻云瘡痛切瘢音槃痆女點)休輸任訛寢(詩或寝或訛訛動也)報
力厚麩栝(或作鞂又或作秣戶括切說文曰舂粟不潰也今本多作鞂鞂與稭一物不當再出)公
歡鐘晨撞室晏絲曉扴(宴或作晏刮扴音戛說文也)杯盂酬酒醪箱
箧饋巾帓(莫轄切)小臣昧戎經維用贊勲劼(愈書女劼毖商獻臣)
(劼桔八切勤也)
同宿聮句(此詩召為國子博士後與東野同宿而作故叙南遷召還始末甚詳)
自從别君来遠出邅巧譛(愈)斑斑落春淚浩浩浮秋浸
(郊)毛竒覩象犀羽怪見鵩鴆(愈賈誼為長沙王傅有鵩飛入誼舍楚辭吾令鴆)
(為媒注鴆羽可殺人鵩音服鴆直禁切)朝行多危棧(一作桅或作軛桅今按上言朝行即字)
(無理當作棧)夜臥饒驚枕(郊)王榮今分踰死棄皆情任(愈)鵷
行參綺陌雞唱聞清禁(郊)山晴指高標槐密騖長蔭(愈)
直辭一以薦巧舌千皆&KR2313;(郊&KR2313;說文曰牛舌病也巨禁切)匡鼎惟說
詩(張晏云衡少時字鼎長乃易字稚圭)桓譚不讀䜟(愈後漢桓譚曰臣不讀䜟)逸韻
何嘈嗷高名俟沽賃(郊)紛葩歡屢填曠朗憂早滲(愈朗或)
(作亮張協七命野曠朗而無塵潘岳寡居賦愬空宇兮曠朗滲所禁切)為君開酒腸顛倒
舞相飲(郊)曦光霽曙物景曜鑠宵祲(愈音祲浸)儒門雖大
啟姦首不敢闖(丑禁切)義泉雖至近盗索不敢沁(沁諸字書皆曰)
(水名出上黨外此無他義恐此沁字當讀之猶汲也七鴆切)清琴試一揮白鶴呌相
喑(或作相呌吟吟去聲讀趙德麟夲同喑閤本作喑)欲知心同樂雙繭抽作絍
(郊後漢女得織絍汝鴆切)
莎柵聮句(河南谷名三按河南志莎柵谷水在永寧縣西十里出莎嶺東流入昌)
(谷莎柵蓋在東都也公與東野各一聮遂及斷腸之意必二公有所深感不得而詳矣)
冰溪時咽絶風櫪方軒舉(愈)此處不斷腸定知無斷處
(郊)
雨中寄孟刑部幾道聮句(孟刑部簡也考之新傳未嘗為刑部但言)
(為倉部員外以不附王叔文徙他曺豈即刑部耶聮句復與東野同作當亦在元和元年)
(秋也)
秋潦掩轍跡(選顔延年詩周御窮轍跡淹或作無)高居限參拜(愈戰國策䪺弱曰)
(臣之義不参拜王能使臣無拜可矣)耿耿蓄良思遥遥仰嘉話(郊)一晨長
隔歲百步遠殊界(愈遠或作還)商聽饒清聳悶懷空抑噫(郊)
(商或作高悶或作閟非是噫烏介切)美君知道腴(桓譚答揚雄書曰子雲勤味道腴)逸
步謝天械(愈天械爵位冠冕之屬)吟馨鑠紛雜抱照瑩疑怪(郊江淹)
(雜體詩開&KR1030;瑩所疑)撞宏聲不掉(徒弔切)輸邈瀾逾殺(愈)簷瀉碎江
喧街流淺溪邁(郊)念初相遭逢幸免因媒介(孔叢子士無介不見)
(女無媒不嫁)袪煩類決癰惬興劇爬疥(爬或作爮今字書爮匏也無爬音然文選)
(把搔無已把蒲庖切則知唐字今不出者多)研文較幽玄呼博騁雄快(博博塞之)
(戲也)今君軺方馳(君或作春說文軺小車也史記乃乘軺車軺音摇又音韶一作車)伊我
羽已鎩(選顔延之詠嵇康云鸞翮有時鎩鎩所拜切已一作毛)温存感深惠琢切
奉明誡(愈誡或作戒說文誡勅也戒警也漢谷永傳猶誡嚴父之明誡後漢西域傳蹙國減土經有明)
(此語當用誡字至下文伸誡則當用戒字今按謝本下文實作申戒)迨茲更凝情暫阻
若嬰瘵(瘵病詩無自瘵焉瘵側介切)欲知相從盡靈珀拾纖芥(靈珀琥珀)
(也吴書虞翻曰琥珀不取腐芥拾或作捨昨是珀音拍)欲知相益多(或作從益)神藥銷
宿&KR0629;(易有疾&KR0629;也&KR0629;蒲拜切)德符仙山岸永立難欹壞氣涵秋天
河有朗無驚湃(郊拜湃普切)祥鳳遺蒿鷃(蒿鷃意見莊子鷃與鴳同)雲
韶掩夷靺(周禮鞮鞻氏註東夷之樂曰靺靺莫拜切又亡逹切與靺同)争名求鵠徒
騰口甚蟬喝(於邁切)未来聲已赫始鼓敵前敗鬭場再鳴
先(襄二十一年先二子鳴杜注云比於雞鬭勝而先鳴今言再鳴先者蓋取此事)遐路一飛届
(遐或作霞)東野繼竒躅修綸懸衆犗(莊子任公子為大鉤巨緇五十犗以為餌犗騬)
(牛也戒犗音)穿空細丘垤照日陋菅蒯(愈左氏雖有絲麻無棄菅蒯)小生
何足道積慎如觸蠆(丑邁切)愔愔抱所諾(左氏曰祈招之愔愔杜註安和)
(貌淫愔揖切)翼翼自申戒(詩云小心翼翼恭敬貌也申一作伸戒說見上)聖書空勘
讀(勘或作甚)盗食敢求嘬(禮記無嘬炙嘬謂一舉盡&KR0034;嘬楚夬切)惟當騎欵段
(御欵叚馬見後漢馬少游謂馬援語)豈望覿珪玠弱操愧筠杉微芳比蕭
薤何以驗高明柔中有剛夬(郊)
遠遊聮句(元和三年作遠遊送東野之江南也公嘗有送東野序云東野之役于江)
(南此所謂遠遊者亦其時歟公與東野共三十九韻李翺惟一聮莫知其故也習之之詩)
(見于世者此而已大率詩非其所長也劉貢父云唐時文人李習之不能為詩聮句云云)
(殊無可取遠遊名篇祖屈原也相如大人賦由遠遊發也自後劉向九歎曺子建樂府皆)
(有遠遊篇然屈原相如則兼四方上下而言之公聮此詩以送東野于南所序只江南事)
(其間大扺事意與大人賦九歎相同讀者宜詳味之)
别腸車輪轉一日一萬周(郊)離思春冰泮瀾漫不可收
(愈)馳光忽以廹(鮑明遠詩馳光不再中)飛轡誰能留(郊陸士衡擬古詩方駕)
(振飛轡)取之詎灼灼此去信悠悠(翺取或作前)楚客宿江上夜
魂棲浪頭(棲或作捷)曉日生遠岸水芳綴孤舟村飲泊好木
(飲或作館東野幽居詩有嘉木偶良酌芳隂庇清彈館字非也)野蔬拾新柔獨含悽悽
别中結鬱鬱愁人憶舊行樂(漢楊惲人生行樂耳憶舊一作意憶非是)鳥吟
新得儔(郊新或作忻非是)靈瑟時窅窅(楚詞遠遊云使湘靈鼓瑟兮窅音窈)霠
猿夜啾啾(霠說文雲覆日也謂猿在雲間楚詞山鬼云猿啾啾兮狖夜鳴霠于今切)憤濤
氣尚盛(吴越春秋子胥伏劔而死吴王取其尸投之江中乃随流揚波成濤激岸)恨竹淚空
幽(博物志云舜死蒼梧二妃從之不及淚下染竹竹為之斑)長懷絶無已多感良自
尤即路涉獻歲歸期眇凉秋兩歡日牢落孤悲坐綢繆
(愈)觀怪忽蕩漾叩竒獨冥搜海鯨吞明月浪島没大漚
(或作浮)我有一寸鉤欲釣千丈流良知忽然遠壮志鬱無
抽(郊)魍魎暫出没(魅或作魎)蛟螭互蟠蟉(力幽切)昌言拜舜禹
(書禹拜昌言注云昌當也舜葬蒼梧禹葬會稽皆在江南)舉颿凌斗牛(選樓船舉颿而過肆斗牛)
(吴楚分野也凡颿與帆同音)懷糈餽賢屈(續齊諧記屈原五月五日自投汨羅而死楚人哀之)
(每至此日以竹筒貯米祭之糈字語見離騷蜀夲作精非是糈音所又新於切)乘桴追聖丘
(論語孔子曰道不行乘俘浮于海說文桴編木以渡也)飄然天外步豈肯區中囚
(愈肯或作有)楚些待誰弔(楚些宋玉招魂也些語助些蘇箇切)賈辭緘恨投
(賈誼謫長沙及渡湘水為賦以弔屈原)翳明弗可曉(弗或作不)祕魂安所求氣
毒放逐域蓼雜芳菲疇當春忽凄凉不枯亦颼飀(上所鳩切)
(下力鳩切)貉謠衆猥欸(貉或作貊欸或作誶方从杭蜀本欸烏来切楚詞九章欸秋冬之緒風又)
(揚子始皇方獵六國而翦牙欸王逸曰欸嘆也方言曰欸然也南楚凡言然曰欸元次山有欸乃曲亦音靄)
(今按方說是也欸說文亞改切又烏來切譍也史記項羽紀作唉亦音烏来切說文同黃魯直讀欸乃為襖靄)
(誤矣今或寫作款字亦誤乃却當音襖也)巴語相咿㗀(字書無㗀字公寄三學士用咿嚘字征蜀)
(聮句用咿呦字考之字書咿嚘為正)默誓去外俗嘉願還中州江生行既
樂躬輦自相勠(選非余之所勠勠音留)飲醇趣明代味腥謝荒陬
(郊)馳深鼓利檝趨險驚蜚輶(蜚或作飛)繫石沉靳尚(按楚詞上官大)
(夫靳尚楚之纔臣譛屈原于懷王者)開弓射鴅吺(史記鴅吺即驩兜字古文尚書亦作驩兜為鴅)
(吺)路暗執屏翳(司馬長卿大人賦時若曖曖將混濁兮召屏翳誅風伯刑雨師應劭曰屏翳天神)
(使也萍屏音)波驚戮陽侯(揚雄反離騷云陵陽侯之素波兮應劭曰陽侯古之諸侯有罪自投)
(江其神為大波)廣泛信縹緲高行恣浮游外患蕭蕭去中悒稍
稍瘳(音悒邑)振衣造雲闕跪坐陳清猷德風變讒巧仁氣
銷戈矛(仁或作和仁氣見禮記)名聲照四海淑問無峕休(漢匡衡傳淑問)
(揚乎疆外讀當如令問令望之問峕或作肯旹古時字作肯誤矣)歸哉孟夫子歸去無
夷猶(愈楚詞君不行兮夷猶歸去或作君歸或作歸興)
晚秋郾城夜會聮句(元和十二年七月以裴度守門下侍郎同平章事充)
(淮西宣慰處置使以韓愈兼御史中丞充行軍司馬以李正封兼侍御史為判官從度出)
(征詔以郾城為行蔡州治所此篇公與正封作于郾城凡百餘韻東野死後公所與聮句)
(者惟此可見耳洪慶善曰舊夲註云正封上中丞中丞即退之愈奉院長院長即正封也)
(其稱王盧謬矣按郾城今穎昌府郾音偃)
從軍古云樂(梁劉孝儀從軍行云何謂從軍樂)談笑青油幕(宋劉瑀嘗譏朱修之)
(云一朝居青油幕下謂將幕也)燈明夜觀棋(音觀貫)月暗秋城柝(正封上中丞)
(今从古本如此諸本無上中丞三字)羈客方寂歷驚烏時落泊語闌壮氣
衰酒醒寒砧作(愈奉院長今从古本如此諸本無奉院長三字)遇主貴陳力
(論語陳力就列)夷凶匪兼弱(書兼弱攻昧)百牢犒輿師(左傳哀七年公會吴于鄫)
(吴来徵百牢成二年韓厥謂齊侯無令輿師陷入君地輿衆也)千戶購首惡(正封榖梁子曰)
(諸侯不首惡)平生恥論兵末暮不輕諾(末或作未顔延年詩幼壮困孤介末暮謝)
(幽貞)徒然感恩義誰復論勲爵(愈)多士被沾汚小夷施毒
蠚(小夷元濟蠚螫也前漢不若蠭蠆之致蠚蠚丑略切又音壑)何當鑄劔戟(或作鉅鉟)相
與歸臺閣(正封)室婦歎鳴鸛(詩鸛鳴于垤婦歎于室)家人祝喜鵲
(西京雜紀乾鵲噪而行人至)終朝考蓍龜何日親烝礿(愈周禮春祠夏礿秋烝)
(冬嘗皆祭名礿音藥)閒使斷津梁(閒或作問閒使漢書蒯通張騫傳屢見閒音諫)潜
軍索林薄(左傳曰鄭人侵衛潛軍軍其後曺子建七唘搜林索險探薄窮阻索林薄句意夲此索)
(所格切)紅塵羽書靖(羽書羽檄也檄者以木簡為書有急事則插雞羽其上謂之羽檄)大
水沙囊涸(正封楚龍且與韓信夹濰水陣信為萬餘囊盛沙以壅水涸下各切)銘山
子所工(東漢竇憲大破匈奴登燕然山刻石勒功班固作銘)插羽余何怍(插羽見上羽書)
(注李太白詩云插羽破天驕)未足煩刀爼(史記樊噲曰人方為刀俎我為魚肉)祇應輸
管鑰(愈國語越王勾踐使大夫種行成于吴曰請委管鑰屬國家以身随之)雨矢逐天狼
(楚詞舉長矢兮射天狼天狼星在東井)電矛驅海若(矛或作刀老子海神曰海若)靈誅
固無縱(選陳琳檄云江湖可以逃靈誅)力戰誰敢却(正封霍去病傳云力戰一日餘)
(士不敢有二心)峨峨雲梯翔赫赫火箭著(諸葛亮攻郝照於陳倉以雲梯衝車臨城)
(中照以火箭射之著直略切)連空隳雉堞照夜焚城郭(愈)軍門宣一
令廟筭建三略雷鼓揭千槍(或作鎗蒼頡篇云刈木兩頭銳者是也槍字為正)
浮橋交萬筰(正封筰或作莋筰當从竹音昨說文曰筊也西南夷以竹索為橋尋以渡水是)
(也少陵詩有連笮動嫋娜字亦作笮)蹂野馬雲騰映原旗火鑠(校本鑠當作爍)疲
氓墜將拯殘虜狂可縳(愈)摧鋒若貙兕(梁簡文詩略地曉摧鋒貙勑)
(居切)超乘如猱玃(左氏秦師過周北門超乘者三百乘乘石證切玃音攫)逢掖服翻
慙(禮記儒行儒有衣逢掖之衣逢大也掖袂也)漫胡纓可愕(正封莊子冠曼胡之纓只)
(作曼魏都賦作縵同漫莫干切或作曼音)星殞聞雊雉(唐景龍初有大星殞于西南聲如雷)
(野雉皆驚雊也雊古豆切鳴)師興隨唳鶴(苻堅聞風聲鶴唳以為晉師之至)虎豹貪
犬羊(後漢鄭太傳驅虎兕而赴犬羊)鷹鸇憎鳥雀(愈憎或作讋左氏傳如鷹鸇之逐鳥雀)
燒陂除積聚灌壘失依託(失或作去)憑軾諭昏迷(左僖二十八年君憑)
(軾而觀之)執殳征暴虐(正封詩衛風伯也執殳正封詩頗緝類事實然亦有取用未精處執)
(殳乃衛人刺行役過時而不反不知正封何以用此)倉空戰卒飢月黑探兵錯(黑或)
(作暗切探他南)兇徒更蹈藉(藉更平聲慈夜切)逆族相啗嚼(愈)軸轤
亘淮泗旆旌連夏鄂大野縱氐羌(詩云自彼氐羌莫敢不来王氐西羌名也)
長河浴騮駱(正封)東西競角逐(左傳晉人逐之左右角之)遠近施矰
繳(說文曰繳生絲縷也張所施謂箭上加縷而射)(傳雖有矰繳尚安矰音增繳音勺)人怨童
聚謠天殃鬼行瘧(愈)漢刑支郡黜(晁錯諸侯有罪削其支郡支郡在國之四)
(邊者如楚王削東海趙王削常山是也)周制閑田削(周制諸侯有功者閒田以禄之有削地者)
(歸之閒田)侯社退無功鬼薪懲不恪(正封文帝三歲刑曰鬼薪言取薪以給宗)
(廟)余雖司斧鑕(音至)情本尚丘壑且待獻俘囚(左傳獻俘授馘詩在)
(泮獻囚)終當返耕穫(愈)藁街陳鈇鉞(藳街漢時長安街名蠻夷邸在其中陳湯)
(傳斬郅攴首及名王以下宜縣頭藁街蠻夷邸閒鈇風無切)桃塞興錢鏄(西京賦曰北有重險)
(桃林之塞詩痔乃錢鏄注云田器也錢音翦鏄音博)地理畫封疆天文掃寥廓
(正封)天子憫瘡痍將軍禁鹵掠策勲封龍頟歸獸獲麟
脚(愈獲或作獵云龍頟平原縣名劉氏音額崔浩音洛漢衛青傳韓說封龍額侯史或作龍頟此詩用魏)
(闕秦闋龍頟麟脚皆借對也獸或作騎麟脚見子虛賦射麋脚麟韋昭曰持引其脚也家語謂魯西狩子鉏商)
(獲麟折其前足載以歸豈用此邪作今按歸獸用書序語對策勲為切但當解狩義耳)詰誅敬王
怒(月令詰誅暴慢詩王赫斯怒)給復哀人瘼(前漢民産子復注云不役使也復音福)澤
髮解兜牟(或作鍪古通用)酡顔傾鑿落(正封楚詞美人既醉朱顔酡鑿落飲器樂)
(天詩銀含鑿落盞酡音佗)安存唯恐晚(安存或作存安後漢馬融贊生厚故安存之念深)
洗雪不論昨(後漢段熲傳洗雪百年之逋負)暮鳥已安巢春蠶看滿箔
(愈)聲明動朝闕光寵耀京洛旁午降絲綸(史有冠盖旁午吏卒旁午)
(禮記王言如絲其出如綸)中堅擁鼓鐸(正封漢光武與王尋戰衝其中堅謂大將居中以堅)
(銳自輔)密坐列珠翠高門塗粉雘(屋郭切)䟦朝賀書飛(䟦朝猶言)
(舉朝也)塞路歸鞍躍(愈)魏闕横雲漢(周禮乃縣治象之法于象魏鄭司農云象)
(魏闕也莊子心居魏闕之下)秦關束巖㟧(江淹詩巖㟧轉竒秀㟧音咢)拜迎羅櫜
鞬(左傳晉重耳曰右屬櫜鞬櫜弓服鞬矢服鞬居言切)問遺結囊槖(正封漢婁敬傳)
(以歲時數問遺詩于槖于囊說文曰橐囊之無㡳者)江淮永清晏宇宙重開拓(苖泰)
(交廣記漢武帝元鼎中開拓土境拓撻各切)是日號昇平(隋志昇平日行上道太平日行中道)
此年名作噩(愈爾雅太歲在酉曰作噩元和二年歲在丁酉噩音咢)洪赦方下
究(或作救鶡冠子上情不下究淮南子號令不能下究漢燕王旦傳主恩不得下究作究為是)武飈
亦旁魄(封禪書曰旁魄四塞旁魄猶旁薄也魄他各切)南據定蠻陬(魏都賦蠻陬夷)
(落譯遣而通)北攫空朔漠(正封班孟堅叙傳龍荒朔幕莫不来庭漢書漠皆作幕)儒
生惬教化(惬或作怯)武士猛刺斫(孫登呼楊駿曰刺刺斫斫刺士亦切)吾相
兩優游他人雙落寞(愈)印從負鼎佩(史記伊尹欲干湯而無由乃為有莘)
(氏媵臣負鼎爼以滋味說湯)門為登壇鑿(淮南子凡國有難君自宮中召將詔之鑿凶門而出)
(漢書高祖設壇拜韓信為大將)再入更顯嚴(顯或作深顯嚴見呂氏春秋)九遷彌謇
諤(正封車千秋論戾太子事一日超九級選任彦昇代范雲讓表云千秋之一日九遷)賓筵盡
䝖趙(左昭十七年晉文公有士䝖偃趙衰)導騎多衛霍(衛霍謂衛青霍去病也)國史
擅芬芳宮娃分綽約(愈宮或作官非是服虔風俗通曰楚人謂美色為娃莊子綽約若)
(處子切娃於佳)丹掖列鵷鷺洪鑪衣䝖貉摛文揮月毫講劍
淬霜鍔(正封)命衣備藻火(命衣乃周禮所謂上公九命衣服藻火見書益稷)賜
樂兼拊搏(書益稷搏拊琴瑟)兩廂鋪氍毺(史記顔注正寝之東西堂皆號曰廂風俗)
(通云織毛褥謂之氍毺廣韻作氍毹氍音衢毺山于切)五鼎調勺藥(愈勺藥字子虛賦及文)
(選凡四見皆音酌略姚令威曰後語有仍祈却老藥此當異讀或作芍藥集韻芍藥調和五味也)帶垂
蒼玉佩轡蹙黃金絡誘接謂登龍(謂或作諭登龍門見後漢李膺事)趨
馳状傾藿(正封淮南子葵藿傾心向日)青娥翳長䄂(江淹神女賦青娥蓋豔)
紅頰吹鳴籥(李太白昭君詞昭君拂玉鞍上馬啼紅頬)儻不忍辛勤何由恣
歡謔(愈)惟當早貴富豈得暫寂寞但擲雇笑金(鮑明遠白紵曲)
(千金雇笑買芳年)仍祈却老藥(正封漢郊杞志李少君以祠竈榖道却老方見上)殁
廟配罇斝生堂合毊鑮(爾雅大磬謂之毊大鐘謂之鏞注亦名鑮毊音喬鑮音博)
安行庇松篁高臥枕莞蒻(愈莞或作菅)洗沐恣蘭芷(楚詞浴蘭湯兮)
(沐芳)割烹厭脾臄(詩行葦嘉肴脾臄說文臄口上也取脾腎寘腸炙之曰臄臄其虐切)喜
顔非忸怩(書顔厚有忸怩)逹志無隕穫(正封隕或作殞見儒行篇)詼諧酒
席展慷慨戎装著斬馬祭旄纛炰羔禮芒屩(愈音屩脚)山
多離隱豹(列女傳云南山有玄豹隐霧而七日不下食)野有求伸蠖(易尺蠖之屈以)
(求伸也蠖蟲名蠖烏廓切)推選閱羣材薦延搜一鶚(正封後漢孔融曰鷙)
(鳥累百不如一鶚)左右供謟譽親交獻䛕噱(說文大笑也選嗢噱終日噱其虐)
(切)名聲載揄揚權勢實熏灼(愈熏或作熏詩憂心如熏毛傳熏灼也漢谷永傳)
(潘岳西征賦皆用無作薰者)道舊生感激(漢高紀道故舊為笑樂)當歌發酬酢
羣孫輕綺紈下客豐醴酪(正封)窮天貢賝異(詩憬彼淮夷来獻其)
(琛琛與賝同丑林切)帀海賜酺醵(漢律須有詔令乃許大酺酺醵會聚酒也酺音蒲又音步醵)
(其脚切)作樂鼓還搥從禽弓始彍(愈淮南子疾如彍弩漢書作彍國語補音曰)
(彍郭霍二音)取歡移日飲(漢夏侯嬰傳與高祖語未嘗不移日又田蚡傳)求勝通宵
博(北史李謐好學隆寒逹曙盛暑通宵)五白氣争呼(楚詞招魂有成梟而牟呼五白注五白五)
(木也詳見二卷送靈師詩)六竒心運度(正封漢陳平六出竒計)恩澤誠布濩
(澤林賦布濩閑濩音穫)嚚頑已簫勺(諸本簫作蕭漢房中歌簫勺羣慝晉灼曰簫舜樂勺)
(周樂言以樂征伐也顔師古曰教化行則逆亂之徒交歡也)告成上云亭(封禪書管仲曰無懷)
(虙羲神農炎帝顓頊帝嚳堯舜湯封泰也山禪云云黃帝封泰山禪亭亭二山名)考古垂矩彠(愈)
(淮南子知矩彠之所周彠憂縳切)前堂清夜吹東第良晨酌池蓮折秋
房院竹飜夏籜(正封)五狩朝恒岱(書五載一廵狩恒北岳岱東岳恒胡登)
(切)三畋宿楊柞(禮記天子無事則歲三畋一為乾豆二為賓客三為充君之庖長楊五柞漢二)
(宮名在盩厔縣柞音昨)農書乍討論(漢蓺文志有農家書九百一十四篇)馬法長懸
格(愈馬法謂司馬法字見揚雄美新懸或作廢格音各)雪下收新息(收或作牧新息蔡州)
(縣名是歲十月李愬克蔡擒吴元濟時夜半大雪)陽生過京索(京縣名有大索小索亭在今鄭)
(州界漢高帝與楚戰滎陽京索間漢書索皆音山客切惟文選功臣贊有桑各一音陽生謂冬至)爾牛
時寝訛(詩無羊爾牛来思或寝或訛訛動也)我僕或歌咢(正封詩行葦或歌或咢爾雅)
(徒擊鼓曰咢五洛切)帝載彌天地(書熙帝之載)臣辭劣螢爝(劣或作勿爝爵醮)
(二音)為詩安能詳庶用存糟粕(愈存或作等莊子天道篇桓公讀書于堂上輪扁)
(斲輪于堂下曰君之所讀古人之糟魄已夫莊子粕作魄)
東雅堂昌黎集註卷八
