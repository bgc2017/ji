吾汶藁卷之七
儷文
贄謝疊山
余以宋咸淳甲戌混試豫章
𥙷參太學赴九江轉運司取
公文於運使錢觀坐識叠山
弟運幹君辱相擕劇談并以
家書介紹詣其兄之廬
訪新亭問神州南國再夷吾之望過
黃河見泰華前修一歐陽之歸天相
斯文運開嘉會其惟某官與古人友
爲天下儒雖小試於經綸終見疑於
瓠落龍川之文稼軒之句學則過之
祖逖之楫元龍之楼意可悲也豈名
高固鬼物之所忌亦見定或氣數之
不容匠豈巧而旁觀醫能治而不使
惟南北之判而二自秦漢以來而三
外攻者每睨中原而長驅内據者竟
成長江之飛渡周謝蕃屏僅可走於
曹秦孫陳淫荒能不移於隋晉洪惟
幸逢昭代度越前朝英君訪落之成
王賢相救時之諸葛柰何國勢稍異
古先自龍渡建邦承平何啻百載暨
鹿磯觧甲休息亦且十年豈撫此東
南半壁之全而不觧㐮樊六年之困
倍道齎糧攻堅持久彼慮觸藩則必
除因臂指使愛齒護唇此乃堕甑而
不顧將帥陳往事則人人瓦解藩維
無闘志而處處風寒當局者如人醉
覆舟之中巳身溺而魂不悟憂國者
如馬走畫圖之上勢欲往而形則拘
事既亟於燃眉誰獨爲之流涕某江
左末系廬陵晩生慚用世之非才欲
榮親而無計短衣匹馬射猛虎徘徊
李廣之風刻篆雕䖝非壯夫荏苒楊
雄之笑逐洪圍而一試偹唐館之諸
生觀北方之強但知學走知南風不
競猶欲怒飛從此忘家因而觀國頃
歷九江之重鎮有類兒嬉繼乘兩浙
之要衝不聞邊患幸弋陽爲朝宗之
徑而東山有憂世其人比於大帥静
觀之庭得分主幕季方之席辱憐小
草之志俾參大乘之禪遇天良難及
門敢後非苟求於利逹亦欲吐其平
生惟標榜過高李范自知不免而聲
氣小歛韓蘇所以來歸非獨身謀雅
爲時屈念學校可許𥙷闕而揖遜非
以救焚亦欲昩死而上陳豈敢諉言
以干進疎遠及河北切欲附李翶之
憂興亡卜江東行矣挽深源之起忠
愚不詐狂斐非誇
延祐乙夘八月爲族姪孫智則
修居梁文
輞川之别墅成既安大隠河汾有先
廬在尚念初基繼述超乎常情完美
特其餘事兹惟某静安辭寡敏練才
多綜劇務而不見其勞勤小物而非
流於屑眞宜用世而重出山因辟地
爲城郭之依乃随處成室家之美聲
名日起基業川增門前車轍多公侯
堂上尊爼勤皂隷家有俊子館有快
婿庭有佳客塾有嚴師倚竹而聽絃
歌折花而共觴咏平泉石永寕畫勝
具何多蘭亭帖善和書傳家如昨顧
方慟吹箎之無後乃載歌弄璋之有
詩事之期於人不皆齊貺之必於天
獨何審是可占餘慶之積其能忘前
人之勤買宋季雅之新鄰雖費錢巳
百萬計荒蘇子瞻之舊宅蓋去鄕亦
三十年將以庇頼其後人何可蹉跎
於吾世於是索筳篿而歷吉於是召
梓匠而掄林一念初回百堵皆作東
階之梁木無恙物得其先西楼之棣
萼重輝情深所寄饌賓親而前榮秩
秩庇寒畯而代舍重重先祠之神氣
有歸羣從之輝光相映行登顯仕擁
朱章而遂歸榮定有飛仙歌黃竹以
倡成相羣工並手六偉齊聲
東楼閣空明受两峯一澗清泉
流不盡直須到海快朝宗
南古木千章雨露酣長日薰風
琴一操時分吟思到晴嵐
西隣墻萬瓦碧参差相看不但
培桑梓葛藟綿綿是本枝
北萬竹青青還舊色他年定有
鳳凰棲何須海上神仙宅
上萬里清秋凝遠望白衣蒼狗
只須臾闌干依舊還青嶂
下白雲幾度思親舍月明清夢
繞城西市聲何似枌榆社
伏願上梁之後風雨相安江山有待
際春回於文運行氊復於家聲僮僕
歡迎稚子候門未許歛裳而返栗里
旗旄導前騎卒擁後佇看懷綬而歸
會稽福禄綿綿子孫世世
重校本宅瀘邊起居梁文
天將興王氏歟宅氣又一初之起吾
必在汶上矣族居合三從之歸雖小
人猶有闔廬可吾世而忘故宇緬維
先伯父訥齋先生先父槐坡先生派
司空系世長者稱文學爲衆之師孝
友成鄕之終㸑同三世將尋張公藝
之風裘敝四方早慕陳龍川之志時
既乖於分表隐遂卜於瀘邊相饌給
則母力居多薰工役則兒癡是訓謂
峻宇雕墻者國且戒而蓽門圭竇者
儒之常陳太守臺已高前修薄其誇
世之見杜少陵屋安在後世取其庇
寒之心每念族里之無家悉俾帡幪
之有託各得其所乃葺吾廬内嚴祖
考之祠外秩賓師之位堂寝眠食計
必儉無華庭榮揖譲區必寬無陋齋
聽雨而二老語夜楼待月而衆賓談
秋濃墨大書彈壓山川長篇短詠衣
被花柳乃崇先志惟恐不時不程中
人之資每取常收之半寒者饑者病
者逝者濟涉者當厄難居衣之食之
藥之殯之方舟之惟力是視亦曰義
而巳矣豈爲天可必乎遷運
如蟄啓所欠孫嗣於此而十弄之璋
於此而連薦之剡不先不
後如種如收悵過之深乃
一旦失肯堂之舊充耳参元之
之才驚心柴桑之災而守其里既
遇否斯有乃因革而成鼎
峙之規棟楹藉宿種之餘
初營之底法丈夫雖無事一室然不
能一宗子乃得承先祠若
不有先祠何以子敢廢經
營惟闔門撫螽羽之蕃故因地成兔
窟之姪而南道北道兄弟而東
頭西頭或有委而去之此則末如何
巳尚期諸少共聽一言裴楷营新居
揣伯氏意奉之而不靳卜式成先宅
憫少者狂畀之而不休此事吾情他
年古道惟良辰之不早恊於暮景亦
自懷疑大方家見憐昔恐舍一蝸而
無措小兒軰妄舉今乃梁六虹以齊
升衆聽無譁我歌有偉
東故宇秋風念我翁氣數後先
如有約桂花香裏舉䨇虹
南青嶂連雲露濕藍山下泉流
長繞舍爲添吾汶漲寒潭
西漁洲時共客畱題獨倚西楼
斜日外書燈夜對月㾗低
北白雲空對参天栢月明孤鶴
夜歸來一咲兒孫今第宅
上風雲催起龍門浪功名老去
付兒孫好傳宫錦新花樣
下三更比屋書聲亞長年風雨
安如山却笑輞川圖入畫
伏願上梁之後江山有相祖考來寕
車同軌書同文行同倫早觀光於上
國子有親臣有義幼有序尚濟美于
一門于前人光自今日始
賀醮子(娶朱縣尹女二縣尹皆謝縣尹男兊軒醮子)
(而來理任安成朱代謝)
醮嚴仲子好合名家舊尹新尹之間
昔巧兆子孫之福五世八世之盛今
遂婚媾之盟喜吉事之鼎來想慶筵
之初秩花燭不夜蓉褥生春某辱愛
惟深往賀或尼爰行人之敬薄爲
有客之羞讀書煑茶之歌益增晩福
□炬頌椒之宴就迓春年
賀兒敏孫妻兄以孝廉薦得教
授
官筮清流年當強仕鳳千仞而下(字元)
(鳳廷)久應覧德之輝鵬九萬而南初試
倍風之力孝廉舉而風俗厚學校重
而禮樂興彼持府檄尤盡子之情况
懷天禄而逮親之養歡謠載道氣類
彈冠木鐸傳聲巳度梅關之外金蓮
賜夜行依蘭署之光(故云聞其有意於省)
回青山趙儀可慰書
伏聞確守孝忱尚持齋禁是
可以敦薄俗是可以勵後人
凡在傳聞孰不感動然而酷
熱如此中年何堪創鉅痛深
形羸髮變非飯無以敵暑非
味無以強飡大事未終一疾
其可是以有疾則食肉聖人
著之禮經於母不用情君子
以爲深悔若使夫人之尚在
忍見季子之如斯事死如事
生愛身即愛母願俯從於常
制非苟徇於羣言某自宜勉
公於執禮之言非敢䧟公於
不孝之域質之古道而無愧
揆之人情而甚安不拜此書
則有餘責伏惟念其遠歸多
事力疾有言使兒書報俞允
之音即吾疾拜安全之賜
比蒙高誼遠弔凶門兒後翁前两極
情文之慟母亡子在一深哀感之私
謝言尚阻於摳衣枉教復厪於銜䄂
重憫其形髮之變明示以古今之宜
謂養生乃所以終喪俾變食稍更於
常制感泣不能自巳徬徨莫知所爲
獨於汝之未安雖行道有弗忍念昔
怡怡間之早逝不幸碌碌者之僅存
暮年鷄黍之歡又成昨夢終身羊棗
之慟莫可名言政自疚心其能悅口
嗟予季行役固知無間於九京自吾
母用情亦有可由之中道莫容置者
饘粥之食所未忍者肥甘之謀不至
跂而及之必信勿之悔爾使疾須有
助自難廢聖經之權倘肉於無名不
幾效晉人之逹抑此特居喪之末何
足蒙厲俗之褒勉從儷語之酬恐負
來章之厚苟存餘息願寬顧念之懷
嘉惠斯文就文調護之祝
代陽昭陽回李晉翁賀書
安成陽昭陽作高安正教諭
李皆春年學俱優反爲副陽
雖推遜而終不懌陽善文臺
乃求上高而去两得獨任李
當贊喜反以儷語餞别有夔
蚿之憐君其念我之語蓋譏
其多足如蚿故得巧宦去客
來訪及此且言所答未快因
戲作一答
徼幸三生分教百里敢謂振揚於木
鐸政圖會合於干將年後官居前亦
既遜睢陽之柄君來我未去猶若争
安石之墩故思半壁之合全敢不三
舍之先退蓋鑿渠非獨韓之利而合
從亦爲楚之謀逸已勝勞去何如住
重校回劉如春賀起屋
晩歲卜居未歌先哭(姪喪妻起屋後)新元枉
駕弔亡撫存復貽多貺之充庭坐使
羣工之動色政慙愧乎兔營窟之陋
乃張大以鰲戴山之誇深惟大厦之
既成合先燕賀實恐素書之交遺政
尼魚傳抑既得於前言乃巧遺於厚
道室成自禱何如拔乎萃之云瓊報
安能况聞往不來之命不忘吾慢安
見公高
吾汶藁卷之七(終)
