薩天錫詩集
七言律詩
京口夜坐
鐡甕城頭刻漏遲涼霜如雪撲簾飛鴈聲堕地
夢廽枕月色滿城人搗衣塞北將軍猶索戰江
南游子苦思歸呼鷹腰箭從圍獵首蓿秋深馬
正肥
登金山雄跨亭
朱欄六曲倚高秋元氣茫茫日夜浮客去客来
天地老潮生潮落古今愁疎鐘水國前朝寺落
日海門何處舟更擬黃昏盡餘興却從燈火望
揚州
寒夜懷京口韻
帝亰久别夢相同鴻濛佳氣凌青空石麟銅雀
動涼月玉樓珠箔摇天風宫壷龍渴晚漏盡御
街馬滑春雪融綉衣貂帽少年子銀甕索酒蒲
萄宫
馬上
秋水芙蓉淡淡粧平湖昨夜有新霜人間女子
空自好馬上郎君不暇狂十二玉楼多薄命三
千客路盡他鄕上林白鴈無消息欲向何人寄
断腸
送管十班監憲除廣西宣慰使
持節曾臨江漢上分符又向瘴雲間花&KR0865;一日
行千里金虎三珠照百蠻露帳旌旗天接水星
營鼓角月連山九重應有平徭託日聽將軍奏
凱還
偕侍御郭幹卿過鍾山大崇禧萬壽寺
文皇潜邸所建
御榻在焉侍御索詩因爲賦此
虎踞龍蟠王氣多雲深石磴碧嵯峨珠峯獨占
金陵勝寶地嘗經翠輦過花草舊曾沾雨露殿
臺今巳近星河登高願效封人祝萬歲千秋保
太和
寄賀天竺長老訢咲隠召住大龍翔集
慶寺
東南隠者人不識一日才名動九重地濕厭看
天竺雨月明来聽景陽鍾衲衣香暖留春麝石
鉢雲寒臥夜龍何日相從陪杖屦秋風江上採
芙蓉
夜宿池陽石墨驛納&KR0765;溪橋
文皇南幸江陵駐蹕所也徘徊久之賦
詩未就忽雷電晦冥風雨大作急趋驛
舍秉燭寫東壁時至順壬申五月
聖明天子南廵日尚想溪橋洗馬時雷電神光
猶警蹕草茅賤士敢言詩山河夜黑鬼神護雨
露春深草木知松栢如龍入霄漢行人謂是萬
年枝
題劉渙中司空山隠居圖
放光峯下結茅廬光照山人夜讀書童子抱琴
隨白鶴隣翁看竹借籃輿門前秋景從風掃屋
後春田帶雨鋤自嘆天涯倦遊客十年未有一
㕓居
高郵城楼曉望
城上高楼城下湖城頭盡角暁鳴鳴望中燈火
明還滅天際星河澹欲無隔水人家種楊柳帶
霜鳬鴈起菰蒲短衣匹馬非吾事擬向烟波覓
釣徒
燕將軍出獵
將軍一戰山河定雲漢昭回玉帳高柳外觧鞍
春洗馬月中飛箭夜鳴鵰呼鷹走狗清時樂斬
將搴旗舊日勞白面官官催賜酒漠廷不數霍
嫖姚
登鳳凰臺御史大夫易釋熏何公索詩
援筆應命
六朝歌舞豪華歇商女猶能唱後庭千古江山
圍故國幾番風雨入空城鳳凰飛去梧桐老燕
子歸来楊柳青白面書生空吊古日陪&KR0865;馬繍
衣行
再過鍾山大禧萬夀寺有感
紫翠烟霞出上方遊人登覧憶先皇石闌空見
岩花落翠輦不来山路荒此日風雲消王氣舊
時草木染天香夜深行殿無人到應有山靈護
御床
和中丞伯庸馬先生贈别中丞除南臺
僕馳驛遠迓至上亰中丞改除徽政以
詩贈别
江南驛使路遥遥遠赴龍門看海潮桂殿且留
脩月斧銀河未許渡星軺隔花立馬聽更漏帶
月鳴珂趁早朝秖恐淮南春色動萬竿烟雨綠
相招
寄亰口鶴林寺長老了即休
白頭不出城南寺枯坐蒲團咲客忙過暑葛衣
從破碎逢秋竹院愈荒&KR0765;空山雲濕龍歸鉢古
屋松低鶴到床遥憶題詩舊遊處夜深東壁月
蒼蒼
偕廉公亮遊鍾山
十里松風吹酒醒馬頭雲氣碧崚嶒空山落葉
疑聞雨古塔疎林不見燈勝地難逢今日會舊
遊却憶向年曾使君五老峯前去應有新詩寄
病僧
和參政継學王先生海南還韻
飄零南北與東西倦鳥投林未許棲燈下冷風
山鬼嘯嶺南春雨竹雞啼炎天海國瘴雲合深
夜蠻鄕客語低昔日持書烏府上五花&KR0865;馬作
霜蹄
詠芙蓉
斑簾十二卷輕碧秋水芙蓉隔畫欄綵扇迎風
霞透影錦袍弄月酒生寒湘溾翠䄂留江浦仙
掌紅雲濕露盤秪恐淮南霜信早綘紗籠燭夜
深看
次學士盧疎齋題贈句容唐别駕
疎齋落落謫仙才句曲名山數往来日讀茶經
醫酒病春從隣舍覓花栽昔年奏對含鷄舌今
日登臨獨鳳臺頼有閒居唐别駕尋詩猿鶴莫
驚猜
三衢守馬昂夫索題爛柯山石橋
洞口龍眠紫氣多登臨聊和采芝歌爛柯仙子
何年去鞭石神人此地過鳥鵲横橋秋有影銀
河垂地夜無波遙知題柱凌雲客天近應聞織
女梭
宿茅山崇禧觀南䲧樓
天際三峯横紫烟山前山後盡芝田樓臺木末
疑無路雞犬雲中半是仙白石經年皆化玉青
松鎮日秪聞泉曲林三舘幽樓地一夜鍾樓聽
雨眠
題元符宫東秀軒又名日觀
茅君山下種玉田道士闢為東秀軒五色曉霞
開日觀萬株秋露滴雲根竹園笋出穿龍角松
樹年深長鶴孫一道天河横屋過奎光垂地夜
當門
元統乙亥歲集賢學士只兒合舟奉旨
代祀真定路玉華宫睿宗仁聖景襄皇
帝影堂僕俻監禮
大帝天香出內宫孝思與世總無窮百年禮樂
行三獻一派簫韶起半空使者領班雲氣裏女
仙摇珮月明中小臣監禮陪清列两䄂葵花暎
燭紅
登鎮陽龍興寺閣觀銅鑄觀音像
眼中楼觀見應稀鐡鳳棲簷勢欲飛天半寶花
飄閣道月中桂子落僧衣高擎玉露仙人掌上
碍銀河織女機全趙堂堂遺物在山川良是昔
人非
寄參政許可用
紫髯參政黑頭公日日鳴珂近九重花底聽鶯
黃閣散御前批鳳紫泥封却將筆下文章潤散
作人間雨露濃未信吟詩趋幕府寒霜翠袖倚
芙蓉
寄賀進士也先不花仲實除侍儀通事
舍人
舍人楚楚好容儀立在清朝白玉墀紫神窄衫
花萼繞黃金小帶荔枝垂綵旗拂柳春班卷宫
漏穿花午仗移朝罷太平無事日芙蓉葉上好
題詩
僕官燕南照磨大名文濟王重賜綵二
端賦詩以謝
夜夢東南五色雲曉聞使者巳臨門府中重遣
年前賜幕下多承望外恩芝草暖霞浮露綵藕
絲秋水織霜痕何因得侍西園宴宫錦淋漓獻
壽樽
寄文濟王府教授郭尚之
聞君客食賢王府剪地芙蓉賜坐温不愛時名
題鴈塔願將苦學授龍孫中官送酒銀鉼小前
席談經絳帳尊却笑馮驩事干謁無魚㺗鋏尚
侯門
送僉事王君實之淮東
使君臘月揚州去東閣梅開雪壓枝淮上有官
皆避馬竹西無處不題詩春風楊柳平山路夜
月瓊花后土祠從此公餘多勝覧好傳佳句遠
人知
元統乙亥歲余除閩憲知事未行立春
十日參政許可用惠茶寄詩以謝
春到人間纔十日東風先過玉川家紫薇書寄
斜封印黃閣香分上賜茶秋露有聲浮薤葉夜
窗無夢到梅花清風两腋歸何處直上三山看
海霞
别江州總管真定王克紹
我識文章王太守不知幾日上潯陽琵琶亭前
好明月香爐峯頭多夜光吟詩寫字午衙静打
鼓勸農春社忙萬一公餘頗相憶寄詩應到荔
枝鄕
阻風崔鎮有感
逆風吹河河倒行阻風時節近清明南人北人
俱上塚桃花杏花開滿城雖云年少慣作客便
覺此日難為情河魚村酒亦足醉頼有同船好
弟兄
再過界首驛
二月好風吹渡淮滿湖春水綠如苔官船到岸
人多識楚舘題詩客又来近水人家楊柳暗禁
烟時節杏花開一官迢遞三山遠海上星槎幾
日回
姑蘇臺奉和侍御継學王光生贈别
&KR0865;馬霜臺好使君碧羅衫色綉春雲簾垂綬帶
蝦鬚織燭剪金釵燕尾分四海名高曕北斗五
絃調古和南薰姑蘇臺下人無數争看文星拜
主文
錢唐驛楼望吴山
仙居時復與僧隣簾幕人家紫翠分後嶺楼臺
前嶺接上方鍾鼓下方聞市聲到海迷紅霧花
氣漲天成綵雲一代繁華如昨日御街燈火月
紛紛
贈陳衆仲
江南少識陳衆仲闕下才名北斗齊直閣每從
花底過揮毫曾向御前題觀魚小海鳳新浴立
馬上林鶯亂啼今日西湖湖上路獨騎欵叚路
春泥
贈吳山紫陽庵女道士并引
武林吳山紫陽庵淛民有丁姓者棄
俗為全真一日忽召其妻入山書詩
四句云懶散六十三妙用無人識順
逆两俱忘虛空鎮常寂坐抱一膝而
逝俗謂之騎鶴化其妻束髮簮冠為
女道士奉其夫屍二十年不下山幾
扵得道䄂仙渺茫姑不睱論其婦一
節乃可尚也婦年七十王其姓諱守
素亦淛人云登覧之餘因為賦詩
不見遼東丁令威舊遊城郭昔人非鏡中春去
青鵉老華表山空白鶴歸石竹淚乾斑雨在玉
簘声断綵雲飛洞門花落無人迹獨坐蒼苔𥙷
道衣
過鵝湖寺
十里蒼松對寺門四圍翠滴露紛紛湖心水滿
通銀漢山頂鵝飛化白雲玉井芙蓉天上露劒
池雪浪月中聞石床茶竈如招隠還許閑人一
半分
題鴉浴池
天池霹靂斤斧餘天風萬劫吹不枯白雲石面
化青雨落日海眼翻烏烏銀河靈鵲渡夜影月
窟老兔時濡鬚太平海上錦袍客跨鶴来看浴
鳳雛
贈仁王講師達上人
香山居士美如玉亭亭秋水開芙蓉承恩長楫
紫宸殿飛錫遥掛烏石峯散花天女遶經閣出
海神龍聞講鍾攅眉入社笑陶令載酒三生石
上逢
臺山懷古
粤王故國四圍山雲氣猶屯虎豹關銅獸暗随
秋露泣海鴉多背夕陽還一時人物風壓外千
古英雄草莾間日暮鷓鴣啼更急荒苔野竹雨
班班
石夫人詩
危危獨立向江濱四伴無人水作隣綠鬢懶梳
千載髻朱顔不改萬年春雪為膩粉憑風傅霞
作胭脂仗日勻莫道臉前無寶鑑一輪明月照
夫人
安分
心求安樂少思錢無辱無榮本自然春目賞花
惟貰酒冬天踏雪旋添綿頻將棋局消長日時
爇香薰篆細烟萬事皆由天理順何愁衣禄不
周全
丁卯年及苐謝恩崇天門
禁柳青青白玉橋無端春色上宫袍卿雲五彩
中天見聖澤千年此日遭虎榜姓名書勑紙羽
林冠帶竪旌旄承恩朝罷頻回首午漏花深紫
殿高
敕賜恩榮宴
内侍傳宣下玉亰四方多士預恩榮宫花壓帽
金牌重舞妓當筵翠䄂輕銀甕春分官寺酒玉
杯香賜御厨羹小臣涓滴皆君澤惟有丹心荅
聖明
同克明曹生清明日登北固山和韻
三月二日風日暖千家萬家桃李開少年白日
騎馬去滿城紅雨拂面来共君且飲酒一斗處
世不必歌七哀孫劉事業果何在百年断石生
莓苔
寄呈江東廉使王継學
瓜步遥聞鼓角聲淮船夜過石頭城當年嶺海
家何在此日江湖夢亦清紫塞秋風初度鴈玉
堂夜月舊聞鶯秪應王謝風流在臥治山東足
令名
金陵道中
烟樹雲林半有無野人行李更䔥疎堠長堠短
逢官馬山北山南听鷓鴣萬里關河成客舍■
更風雨憶吾廬寂寥一點寒燈在酒熟隣家許
夜沽
層樓
廣寒世界夜迢迢醉拍闌干酒易消河漢入樓
天不雨江風吹月海初潮影摇翠幕金蓮炬夢
断&KR0765;雲碧玉簫休唱後庭舊時曲六朝宫殿草
蕭蕭
述懷
客程去住與身違誤擲漁竿下釣磯好客不來
門戶俗遠親相棄信音稀青春背我堂堂去黃
葉無情片片飛遥望家山搔短髮故園酒熟蠏
𧑃肥
句曲贈清玄道士陳玉泉朝亰還山復
拜廣陵觀
清玄道士騎黃鶴曾向春班趁早朝香動螭頭
雲氣暗路回龍尾珮聲遥還山去採泉中玉洗
耳終亡樹上瓢聞說淮南招桂隠渡江明月听
吹簫
望金陵
行人雨霽金陵去蕭寺鍾聲又遠聽五月潮聲
方洶湧六朝文物已凋零春風玉樹留歌韻暮
日青山立畫屏千古興亡堪一咲買花載酒賞
心亭
季子廟
公子不来春草綠故宫禾黍亦離離沸原尚有
千年井古篆猶存十字碑去國一身輕似葉歸
田两鬢細如絲李家兄弟一朝暮羞見延陵季
子祠
題楊州驛
銀燭高燒照不眠呼兒飲馬汲清泉寒砧萬戶
月如水塞鴈一聲霜滿天金縷欵歌耒枕上銀
瓶索酒到亭前明朝走馬燕山道贏得紅楼說
少年
雪米
萬斛珠璣瀉大荒六丁誰為發天倉雲孫捧出
南箕簸月姊舂来北斗量狼戾也知逢稔歲貯
儲元不濟飢腸風流㶚上尋詩客千古無人說
秕糠
移梅
幾夜幽香惱夢魂慇懃来倩隴頭人鑿開東閣
窗前地分得西湖雪裏春瘦影番来新体態疎
枝猶帶舊精神今朝伴我清吟處不許詩懷更
有塵
元日
元日端門瑞氣新層層冠帶羽林軍雲邊鵠立
千官暁天上龍飛萬國春宫殿日高騰紫氣簫
韶風細入青雲太平天子恩如海亦遣椒觴到
小臣
寄馬昂夫總管
衢州太守文章伯酒渴時敲玉井冰徑造竹床
忘是客横拖䉫杖去尋僧人傳絶句工唐體自
恐生前是薛能日暮江東懷李白鳳凰臺上幾
回登
送僧歸廬山
楊子江頭木葉風上人歸興白雲重净瓶滿貯
蓬莱水客舫遥听精舍鍾到家自笑門前鶴洗
鉢不驚潭底龍珍重匡廬山畔路逢人應問舊
栽松
次張舉韻題皖山金氏綉野亭
南冠猶有舊風流說看舒州處處幽最喜園林
動花竹不妨城郭帶林丘一樽濁酒青山暮三
徑晚香黃菊秋未識孤高金處士杖藜應許約
同遊
贈莫州同年縣尹米思泰
倦客重来憶去年荒城斜日淡炊烟民居星散
無官訟里巷秋深盡水田禾稼半生城郭裏槐
花亂落縣門前路傍父老頭如雪共道文章令
尹賢
送劉子謙照磨之廣西
一官未厭馬蹄遥要使南荒識鳳毛幕府紅蓮
開白晝轅門碧草暎青袍牙旗曉濕蠻烟重羽
箭宵鳴嶺月高努力平徭當第一剖符懸印賜
勲勞
和馬昂夫雜詠賞心亭懷古
景陽宫井綠蕪深空有楊花暗御林一自朝雲
歸寺裏幾面明月到樓心陳臺露冷蛩声苦楚
水波寒鴈影沉白髮詞臣多感慨長歌對酒向
誰斟
層楼感舊
倚遍闌干憶往年南朝文物巳䔥然空遺故國
山如畫依舊長江浪拍天市井笙歌今漸少御
街灯火夜相連青青楼外秦淮桺幾度飛花送
客船
上趙&KR0765;國
笑辭天上九鼎貴来種江東二頃田屈指巳無
元老在全身惟有國公賢新亭不必悲王道彭
澤何曾改晉年如此聲名半天下人間野史亦
堪傳
贈學古澹上人
瘦影相随九節笻同袍無處覓行蹤遠看天目
山中寺来聽石頭城裏鍾洗鉢泉通陳井水開
窗雲度蔣陵松忽聞一夜猿啼月却憶飛來最
上峯
送君卿伯循二御史廣東僉憲時僕在
燕南
沙頭酒熟惜别離江波日色浮繍衣清溪鷗鷺
白蕩蕩白下楊柳青依依秋雲雙&KR0865;嶺表去明
月一鴈燕南飛曲江有酒願相憶莫遣鯉魚音
信稀
送龍翔寺約上人之俗歸宜興状寺
雲水上人歸興忙棕鞋蒲扇葛衣&KR0765;過湖就得
鄕船便入寺行穿茶樹香早趁鍾聲持木鉢夜
随灯影認禪床定回却憶潜龍處曾住西廊苐
幾房
再遊崇禧寺
野人再到城南寺臨水芙蓉次苐開新酒瓦盆
青暎竹舊題石壁綠封苔夕陽半嶺牛羊下秋
色滿天鴻鴈来獨上新亭天地闊不湏揮淚洒
蓬莱
遊青溪道院
晚&KR0765;喜見城東月高照西隣道士家丹室火光
穿樹木石壇旛影走龍蛇蝦鬚捲夜收雲氣仙
掌擎秋瀉露華倚杖扣門驚鶴睡珊珊珂珮隔
青霞
題李遵道畫竹木圖
風流未識生前面翰墨空遺死後名鳳尾拂雲
秋有影龍頭出水夜無声半生清節江南夢萬
里靈槎海上行應逐錦袍弄明月倒騎赤鯉對
吹笙
送張都事南臺
幕府三年冰雪裏清溪秋水照芙蕖早霜两鬢
厭為客明月滿船空載書憶昔中臺簮豸角曾
封直諫動鵉輿而今江海多歸思白髮慈親暮
倚閭
送南臺察院吏馬允中臺
御史臺郎書上考彩衣歸慰日相親風烟驛路
江天暁灯火船窗雪夜春幕府十年心似水京
華三月馬如塵此時應有尋君處日到松廳莫
厭頻
和張仲舉清溪夜行
溪上人家溪樹青溪行野客思冥冥月光蕩水
游魚出屐齒穿花宿鳥醒蔓草古陵神道没風
欞夜火鬼祠靈後庭遺曲依然在商女孤歌不
忍聽
九日
北固山前逢九日小凉天氣入青袍浙江水落
玄霜下吴地秋深白鴈高落帽看花憐我軰呼
鷹戲馬憶兒曹孫劉事業今何在斗酒聊書太
白豪
休上人見訪
京口參軍門不出鶴林老子轎相過主人病久
来車少門巷秋深落葉多金帳人趍新党項塵
寰誰識病維摩如何與子談詩夜臘雪空林落
凍柯
清庵携酒訪
采石仙人携酒来病顔今始為君開何人更有
八十歲與子恣傾三百杯金縷歌殘銀燭短錦
袍醉倒玉山頽明朝酒醒重相見杖屨江村看
早楳
送友人進柑入亰
綠髮參軍門不出黃岩老叟肯相過九重玉食
常年進千里金柑細馬䭾綠水青山南郡遠毳
袍貂帽北風多同年若問儂消息為說愁来無
柰何
送友人之廣西
昂昂野鶴在鷄群客裏相逢又見分酒醒玉簫
江左月夢回白馬廣西雲洞庭秋水連天去建
業寒潮入夜聞君過此時應憶我我逄此際却
思君
四時宮詞
御溝漲暖綠潺潺風細時聞響珮環芳草宫門
金鎻閉柳花簾幕玉鈎閑夢回綉枕听黃鳥困
倚雕欄看白鷴落盡海棠天不管脩眉慚恨鎻
春山
日長縫就縷金衣高柳風清拂翠眉閑倚小楼
題畫扇但聞别院笑弹棋主家恩愛有時盡賤
妾心情無限思又向晚凉新浴罷琵琶自撥断
腸詞
宫溝水淺不通潮凉露瑶街濕翠翹天晚不聞
青玉珮月明偷弄紫雲簫正宫夜半羊車過别
院秋深鶴駕遥却把閑情望牛女銀河烏鵲早
成橋
悄悄深宮不見人倚門惟有石麒麟芙蓉帳冷
愁長夜翡翠簾垂隔小春天遠難通青鳥信瓦
寒欲動白龍鱗夜深怕有羊車到自起籠灯照
雪紋
亰城春日
三月亰城飛柳花燕姬白馬小紅車旌旗日暖
將軍府絃管春深宰相家小海銀魚吹白浪層
楼珠酒出紅霞蹇驢破帽杜陵客獻賦歸来日
未斜
贈劉尊師
羽人推轉阿香車童子穿松入翠華天上賜衣
沾雨露山中詩錦織雲霞瑶壇紫氣秋横劍石
屋丹光夜走砂擬借茅君三日鶴乘風騎到玉
皇家
訪揭㬅碩祕書
城中車馬多如雲載酒問字無一人碧桃花開
光艷豔硯池水暖波𥻘粼先生楷書白晝静家
童畫紙烏絲勻落紅滿地送客去十年不見江
南春
采石懷李白
夢断金雞萬里天醉揮秃筆掃蛮箋錦袍日進
酒一斗采石江空月滿船金馬重門天似海青
山荒塚夜如年秪應風骨蛾眉妬不作天仙作
水仙
登石頭
登臨未惜馬蹄遥石木秋高萬葉凋廢舘尚傳
陳後主新碑猶載晉南朝年深陌路埋花徑雨
壞山墻出翠翹六代興亡在何處石頭依舊打
寒潮
題舒真人仙山楼觀圖
瑶花琪樹間霓旌十二朱楼接五城臺上吹簫
秦弄玉雲邊度曲許飛瓊光流漢殿青鵉舞霞
擁凾關紫氣明方丈蓬莱俱咫尺不湏東望問
長生
次韻送虞先生入蜀代祀
芙蓉仙掌座中低后土生光手可齊澗道蹴雲
衣有潤蜀天漏雨石無泥岐山過馬應聞鳳陳
寶停舟莫信雞柳馬大邦文物盛題詩湏近草
堂西
寄句曲外史
霞珮翩翩出洞天當時彷彿見臞仙幾年海上
張公子今日山中葛稚川滄海塵飛丹巳熟玉
堂人去榻空懸林間載酒来相覓乞寫丹經與
世傳
寄王本中
王郎楚楚金閨彦五鳳楼前看闘雞花外漏傳
銀箭午日邊班退紫宫西吟詩月白傾盤露歸
馬春紅踏錦泥應念棲遲江左客破窗燈火雨
凄凄
次韻&KR4243;茅山張伯雨二首
句曲道人門不出幾時杖屨接慇懃春晴洗藥
分泉去午睡烹茶隔竹聞山脚客行驚犬吠樹
皮苔老結龍文三層臺上月如水半夜吹簫入
紫雲
天際三峯翠色浮更於何處覓瀛洲也知方外
神仙好不識人間兒女愁白犬吠人驚夜鬼珠
簾捲雨入明楼掛冠何日尋高隠竹杖芒鞋絶
頂遊
過孫&KR3858;
將軍一去繁華盡池舘長年鎻暮霞金谷東風
只芳草綠窗晴日自楊花鶯兒别去空歌榭燕
子歸来無主家王氣東南巳消歇景陽宫沼夕
鳴蛙
同吴郎飲道院
三月江南飛柳花松間童子臉如霞旋呼采石
仙人酒来醉山隂道士家西日下城人影散東
風吹馬帽簷斜吳郎今夜瓜洲渡回首江頭月
滿沙
病中夜坐
江樹花開午夜春綠香吹散隔簾雲吟詩思苦
家人罵搗藥声高隣舍聞惟有工程飡白术亦
無心事對紅裙消愁且喜楼西畔明月一池蛙
亂喧
觀駕春遊二首
䔥韶風細入清虛日暖旌旗卷復舒雙鳳曉開
金翅扇六龍春駕紫雲車將軍斜插黃金虎丞
相低懸碧帶魚遥想宫盤露珠滑江南渴殺病
相如
日奏雲間紫鳳韶春随天上柘黃袍伏前虎捋
千金斧馬上鷹兒五色絛獵士開弓黃犬壮宫
官擊鼓紫駝高侍遊亦有中書令七寶雕籠看
綠毛
送僧還江西
病僧歲晚歸何處落日空山白鴈声洗鉢欲辭
楊子水買魚多上豫章城雲深廬阜青松老風
細鄱湖白浪生更展諸方圖盡看高低遠近互
縦横
寒夜即事
桃邊漏水催更箭城下霜風動捲蘆寒夜綉簾
人送酒小楼銀燭客提壺自憐今日江南夢猶
認當年柳下壚又擬上元燈火夜扁舟載酒下
姑蘇
招隠首山分韻得生字
龍飛鳳隠知何處今日空餘黃鵠名千古江山
圍故國五更風雨入空城猿啼洞府暮雲含花
落祠堂春草生何日結茅向青壁抱琴坐石聽
泉聲
殿試謝恩次韻
御柳青青白玉橋無端春色暖宫袍篷莱雲氣
紅楼近閶闔天風紫殿飄士子拜恩文物盛舍
人贊禮旺声高小臣雖出江湖遠馬上聽鶯夢
早朝
遊竹林寺
野人一過竹林寺無數竹林生白烟江左玉龍
埋碧草月明黃鶴下青田樹銜宿雨蔵山鷓花
落春風老杜鵑何日来分雲半楬故人不用買
山錢
次韻送人還茅山
八十華陽洞裏仙朝回劍履御階前丹砂出鼎
無餘火白髮看經有太玄三月雲江春似海九
重金闕日如年歸来依舊茅山月道德明言說
五千
酌桂芳庭
桂枝秋露洗銀瓶醉裏題詩記荅曾接竹池通
丹井水隔松人誦蘂珠經茶香石鼎燒紅葉酒
渴冰盤破紫菱一帶鍾山青未了碧窗雲氣護
龍亭
賀内臺治書奉敕樹碑先塋
獬豸峩冠侍紫皇綉衣玉斧破炎荒江東丘壠
雲山好天上文章雨露香句曲洞中天紫翠鳳
凰臺上月清光忠臣孝子千年意永刻豊碑不
可忘
遊長干寺
秦淮河上長干寺松栢蕭蕭雲日鮮故堠尚存
銅雀瓦断碑猶載晉朝年石壇旙影風吹動輦
路磗花雨滴穿惟有長廊舊時月幾回缺後幾
回圓
次韻三首
之子慇懃何處来清談煑茗不論杯五更門外
過風雨四月街頭買杏梅喜客有情窗動竹吟
詩無興硯生苔君家白酒何時熟病起應湏去
不回
池塘過雨水生漪倚檻觀魚自悦怡長日似添
詩有趣故人因為病相知凉風忽過簾鈎動午
箭初長刻漏移何處榴花照人面隔墻紅過两一
三枝
江南三月踏殘芳白苧衣輕樹影凉曲巷銀燈
先馬去誰家翠䄂隔簾香細歌金縷鳴牙板新
酒檀槽出玉漿臥病日長思往事買舟乘興過
滄浪
廣平馬懷素寓居姑蘇雨中見過
湖海相逢若弟昆丈夫志氣共誰論江山如此
苦多夢風雨蕭然忽過門為客尚嫌吴俗薄哦
詩久别楚音存明朝北固楼中去共聽江声倒
百樽
送人之金陵
江城積雨開新霽行李肅肅去遠垌千古風光
鬢邊白六朝山色馬頭青秦淮月出潮初上䔥
寺鍾聲酒半醒莫唱當時後庭曲殿臺衰草自
飛螢
寄良常伯雨
良常道士人不識終歲看山不下楼隔屋术香
開酒甕捲簾樹色入茶甌雲深石燈麋鹿下月
黑松崖猿鶴愁安得飄然出塵鞅長年送别若
為遊
奉次參政継學王先生海南還桂林道
中韻
空山幽響落林柯蛮犬呶呶吠碧蘿大庾嶺頭
三月盡欝孤臺下幾人過㯽榔雨過鳩鳴急薜
荔雲深猿嘯多幾度裁詩寄相憶江南如此柰
愁何
無題
爲客三年海上洲故鄕何處瘴雲稠數千里外
蛮人域十八灘頭過客舟時有山禽呼姓字或
從海鳥作朋儔故人珂珮周旋處紫殿風清十
二樓
南安道中
筍輿初下上江船無數青山入枕邊幾處猿啼
愁入瘴五更雞呌夢朝天不堪歲月如流水頼
有文章似湧泉歸日鄕人問何往云從海上覓
神仙
章貢道中
多情明月落船傍萬里孤城望帝鄕客裏巳無
金馬詔篋中猶有賜衣香嶺南地濕家山暮天
上風微殿閣凉憶得當年曾夜直玉龍銀箭漏
声長
吉安道中
西風吹鴈不成行萬里孤舟下夕陽度峽冷風
欹客帽捲簾凉月落琴床江湖水滿鷗偏樂花
柳春深馬正忙又看青原山色好故鄕歸計喜
相將
采石謾興
誰記將軍亡國時江東父老鬢如絲古今天塹
幾千里南北楼船百萬維中國一蜚傳箭檄前
朝謾有渡江碑太平到處山如畫暖日晴風颺
酒旗
次韻登凌歊臺
山勢如龍去復廽閑雲野望護崇臺離宫夜有
月高下輦路日無人往来春色不随亡國盡野
花只作舊時開断碑衰草荒烟裏風雨年年上
綠苔
過姑熟懷陳行之教授
經過姑熟多佳趣卜築黃花老亦佳白髮故人
田負郭青&KR0865;遊子客為家郡齋簷雨閑棋子官
路山風過棟花自咲欲歸歸未得裁詩相憶墨
翻鴉
宿青陽雲松臺二首
九老排雲獨擅尊衆山拱戴似兒孫石房仙去
神光現洞府龍歸雨氣昏上古幾年埋地軸至
今九柱插天根何時身在層峯頂手把丹書扣
帝閽
縣門遥接九霞山日日天開圖畫看雲氣曉連
銅篆湿翠光晴鎻硯池寒人間官府紅塵馬天
上神仙白玉盤高臥雲松定何日仰扳北斗夜
闌干
過五溪
萬壑泉声下五溪小&KR0765;天氣下溪時相逢橋上
無非客行盡江南都是詩苦雨最嫌鳩喚急愛
山不厭馬行遲幾時宿向華峯頂露月蕭蕭生
桂枝
九華山題石潭驛
馬上行人看九華成飄飄高旆倚天涯排空峭石
生玄筍落日竒峯掛赤霞仙掌九秋擎露屑天
河半夜礙星槎雲中五老應招手喚客来遊太
乙家
寄中曹學士除浙江財賦總管聞至姑蘇
錢塘西府曹學士飲酒吟詩亦快哉閑醉時遊
虎丘寺浩歌獨上姑蘇臺一生好客黃金去百
歲催人白髮来藉藉聲名滿天下朝廷今日肯
遺才
夢登高山得詩二首
登高遠望四山齊何處風流杜牧之白苧曾聽
松下唱紫簫還向月中吹野雪雨後無行跡芳
草春深有断碑夢裏勝遊閑記得翠微高上寫
烏絲
杖藜踏破碧崔嵬夢裏清遊樂未回萬壑泉声
松外去數行秋色鴈邊来文章小杜人何在風
雨重陽菊自開山路雲深行客倦竹雞飛上獨
春臺
石門懷舜咨夜坐
道人掛劍丹陽去欲八茅山恐未曾飛去難尋
雲外鶴歸来獨禮斗前燈夢回洗鉢分秋水酒
渴敲壷碎夜冰獨有江東未歸客西風詩骨瘦
峻嶒
建德道中
泉作溪流右作橋桑麻成壠接東饒雞鳴犬吠
人家近水轉峯回驛路遥虎嘯樹林風獵獵人
行弓箭馬蕭蕭多情一片吴天月夜夜相随伴
寂寥
寄湖南張子壽以西臺御史拜前職素
有退志故舉兼善勸之
初拂綉衣来日下又持憲節駐湖邊鐡冠晴雪
照荆國羽扇清風掃瘴烟客舘如聞鷓鴣語鄕
程好買洞庭船状元御史今何學巳過楊州看
月圓
大同驛
題詩洒墨江東驛筆力猶能挽怒濤飛騎將軍
朝出獵打門縣吏夜催徭天高路遠心如水夜
永愁多獨過橋却憶玉堂諸學士鳳池東畔珮
聲遥
畣茅山道士見寄
道人自有愛山癖蠟屐平生幾两穿七竅冷雲
秋噴竹一琴明月夜調絃山中紫府茅君宅肘
後丹方許史傳短褐擬尋黃犢出長鑱&KR1263;雪早
春前
酬張伯雨寄茅山志
恨余未識茅君面喜得茅山道士書燈外雨聲
那厭聽風前石髮豈堪梳碧窗雲氣寒生楮清
室丹珠夜繞厨夢到層臺夜披卷桂林風動月
疎疎
奎章閣觀進皇朝經世大典
文章天子大一統舘閣詞臣日纂脩萬丈奎光
懸祕閣九重春色滿龍楼門開玉鑰芸香動簾
捲金鈎硯影浮聖覧日長萬機暇墨花洗出鳳
池頭
西宮春日
九重五采金銀闕冠帶將軍盡羽林上苑春鶯
随柳轉西宫午漏隔花深天開閶闔收金鎻簾
捲奎章聽玉音白髮儒臣賣詞賦長門應費萬
黃金
登鳳凰臺
梧桐葉落秋風老人去臺空鳳不来梁武臺城
芳草合吴王宮殿野桃開石頭城下春如水燕
子堂前雨長苔莫問人間㒷廢事百年相遇且
銜杯
亰師春夜呈宋禮部
柳色無端染翠裙官街車馬去紛紛鶯花御苑
春多少漏箭宫壷夜幾分金縷悠揚燕市月玉
簫繚繞鳳楼雲太平天子恩如海亦遣餘音客
枕聞
送王習靈新授宗師朝亰
玉珮珊珊下界聞天風吹動碧榴裙劉郎跨鶴
遊三島王子吹簫到五雲花洞夜深傳玉印石
壇月黑禮茅君若逢天上吴夫子應有丹砂肯
我分
飛鳴宿食鴈
年去年来年復年帛書曾達茂陵前影連薊北
月横塞声断江南霜滿天雨暗蘆花愁夜渚露
香菰米下秋田平生千里與萬里塵世網羅空
自懸
寄新原林道士
我識華陽林道士步虛空裏帶淮腔幾年掛劍
茅君洞一夜渡船楊子江醉酒慣眠松下石題
詩愛近水邊窗仙家白鶴飬無數不惜人間借
一雙
遊鍾山
&KR0865;馬穿雲到上方南廵輦路碧苔荒禪僧白晝
看竹殿山鬼黃昏避御床雲冷夜深龍在鉢日
長時有虎廵廊小桃十月開如錦猶帶前朝雨
露香
登北固城楼
醉拍闌干起白鷗登臨不忍古今愁六朝文物
随流水三國江山獨倚楼秃鬢凉風吹木葉孤
城落日下簾鈎海門不管前朝事猶送寒潮打
石頭
鶴林僧送竹笋
㯶鞵桐帽走風雨正是山僧送笋時夜月不留
栖鳳影春雷失却化龍枝從来不識葛藤味此
去方參玉版師老子&KR0909;中水雪滿歲華晚節更
相期
遊鍾山
林影扶疎護碧苔肩輿上下路縈廽潮声萬壑
松風過雲氣滿楼山雨来梁武廟荒春草冷荆
公墓在野棠開百年感慨成何事且進生前酒
一杯
陪張御史遊鍾山
烏府仙人獬豸冠清遊喜得共儒酸鵑花過雨
千岩净&KR0865;馬穿雲六月寒山鬼每驚詩句險客
懷惟愛酒杯寬一時佳興千年遇莫作浮生半
日看
和同舉觀志能還武昌
短衣匹馬走江漢山川歴歴何雄哉漢陽城高
鼓角動洞庭水深鴻鴈来雪消巴蜀浪翻屋黃
鶴磯下声如雷是時立馬夜呼渡清江苦竹聞
猿哀
題半山寺
今日偶成林壑趣清幽恨未得從容龍歸石洞
半山雨潮捲天風十里松春路泥深多滑馬晚
楼霧重只聞鍾荆公舊隠知何處回首蒼茫苐
幾重
江城翫雪
雪正紛紛客倚欄長江風急吼天關千重鐡甕
成銀甕一夜金山換玉山舟子迷歸寒浦外衲
僧欵在白雲間暁来霽日高秼照好景依然悅
我顔
遊金山
約客同遊買渡船閑觀古刹禮金仙山中好景
無多地天下知名苐一泉佛聞齊雲浮海與客
帆過寺帶風烟當年郭璞因何事来葬江心作
浪傳
平望驛道
左帶吴松右丑湖人家咲梧隔菰蒲風濤不動
魚龍國烟雨翻成水墨圖越客卧吹船上笛吴
姬多倚水邊壚鑑湖道士如招隠一曲地年得
賜無
送王御史
&KR0865;馬如龍玉作鞭江頭下馬上官船承恩不比
尋常軰入諫頻瞻咫尺天草滿畣田多戰骨花
飛驛路少人烟憲臺自是清高甚時事關心易
白顛
題玄妙觀玉皇殿
虛空臺殿枕層岑木杪丹梯起百尋花落鳥啼
青竹裏客来犬吠白雲深松壇晝日移幢影石
室天風送鐸音老鶴如人窗下立閑聽羽士理
瑶琴
復題平望驛
秋雨皇華下九天又随歸鴈過吴川荒村有火
夜投宿野渡無人秋放船中酒不堪連夜飲思
家無柰五更前歸来却被青山咲萬丈黃塵两
鬢烟
薩天錫詩集
七言古體長短句歌行謠曲
鸚鵡曲題楊妃綉枕
水晶簾垂宫晝長六曲屏風圍綉床美人春睡
苦不足夢随飛燕遊昭陽覺来粉汗濕香臉一
線新紅枕痕淺三十六宫在眼前五色香雲随
指轉牙床端坐楊太真雲冠霞珮綘色裙雙成
小玉盡宫樣綉衣烏帽高將軍雕籠七寶掛宫
樹玉案銀盤看鸚鵡可憐鸚鵡觧人語不說漁
陽動&KR0911;鼓廼知禽語能戲人不知人語能殺身
亡家敗國汚天地天生尤物夫亦嗔一朝豔質
化塵土可恨可憐千萬古香魂不逐馬塵飛猶
記深閨綉房女重簾紫霧垂洞房錦屏綉褥蘭
麝香夜深酒醒換銀燭時見楊妃在耳傍君不
聞張麗華堕宫井銅雀章臺煙燼冷繁華一夢
人不知萬事邯郸吕公枕
華清曲題楊妃病齒
沉香亭北春晝長海棠睡起扶殘粧清歌妙舞
一時静燕語鶯啼空断腸朱唇半啓榴房破胭
清紅注珍珠顆一點春酸入瓠犀雪色鮫綃濕
香唾九華帳裏薰蘭烟玉肱曲枕珊瑚偏玉釵
半脫翠蛾歛龍髯天子空垂涎妾身雖侍君王
側别有閑情向誰說断腸塞上錦䙀兒萬恨千
愁言不得城都遥進新荔枝金盤紫露甘如飴
紅塵一騎不成咲病中風味心自知君不聞華
清宫一齒作楚藏禍根又不聞馬嵬坡一身濺
血未足多漁陽一日&KR0911;鼓動始覺開元天下痛
雲臺不見漢功臣三十六牙何足用明眸皓齒
今巳矣風流何處三郎李
楊花曲
燕亰女兒十六七顔如花紅眼如漆蘭香滿路
馬如飛窄䄂短鞭嬌滴滴春風淡蕩摇春心銀
筝銀燭高堂深綉裳不暖錦鴛夢紫簾紅霧天
沉沉芳華誰惜去如水春困着人倦梳洗夜来
小雨潤天街滿院楊花飛不起
梅棠曲
内家楚楚諸王孫白馬金鞍耀日暄樽前細樂
耳厭聞世上閑愁生不識宫錦裁成五色雲真
珠蹙&KR0556;雙龍紋衣裳光彩照暮春紅靴着地輕
無塵翠楼珠箔玉鈎掛腸断纖腰無一把海棠
花底晝聞鶯太液池邊春洗馬千枝萬枝桃杏
紅花枝飄香薰酒中歸来月落酒未醒有詔早
入明光宫
蘂珠宫
芙蓉城裏白玉樓冰簾倒掛珊瑚鈎美人宴坐
太清室蛾眉不鎻人間愁彩橋東畔楊花轉飛
到三天紫清殿仙裳日暖藕絲香燕語鶯啼動
幽怨天風冷冷吹珮環霞冠不整偏雲鬟蕭郎
風骨何可得紫蕭赤鳳遊雲間瑶壇午夜霜華
重羅襪生寒紅一十錦屏甲帳蘂珠新雲房大
鼎丹砂嫩天宫仙女淡淡粧桃花洞口逢劉郎
巫山神女弄雲雨楚臺人去空断腸步虛聲断
欄干外春去秋来顔色改東風吹老碧桃枝深
院無人夜如海
蘭臯曲
溪水潤蘭長幽芳春溪露滴蘭葉光美人日暮
采蘭去風吹露濕芙蓉裳芙蓉為裳蘭結珮玉
立亭亭臨水際天寒䄂薄人不識疎雨蘭苕鳴
翡翠幽蘭日日吹古香美人不来溪水長
芙蓉曲兼善状元御史
秋江渺渺芙蓉香秋江女兒將断腸絳袍春淺
護雲暖翠䄂日暮迎風&KR0765;鯨魚風起江波白霜
落洞庭飛木葉蕩舟何處採蓮花愛惜芙蓉㛙
顔色
威武曲
桓桓燕將軍威武天下一赤面注丹砂虬髯如
插戟當年意氣何鷹楊手扶天子登龍床五年
垂拱如堯湯白日騎龍昇上蒼桓桓燕將軍威
或何可量熹微日色出東方早令一出照八方
毋使三月人皇皇母使三月人皇皇
如夢曲哀燕將軍
芙蓉花為誰好洞房昨夜將軍老將軍老去空
鐡衣漆燈照室人不歸
宫錦袍毡帳高將軍夜酌&KR0765;蒲萄蒲萄力重醉
不醒美人猶在珊瑚枕
海子頭誰家楼綉簾半捲風悠悠行人謂是將
軍府將軍不来罷歌舞
將軍容丹砂紅威風凛凛盖世雄出門千騎塞
行路今日蕭蕭去何處
平村曲春水綠將軍獵回曾此宿將軍一去成
荒丘依舊平村春水流
皂鵰鷹紫騮馬將軍圍獵平沙野朔風蕭蕭吹
野寒將軍戰馬遊不還
將軍功世莫比皇都甲苐連雲起將軍一去空
鎻門上馬臺邊無一人
皓齒歌細腰舞綠窗朱戸將軍府將軍老去無
少年為野草兮為荒田
如花人櫻桃唇傍人近前丞相嗔繁華日日笙
歌動世事悠悠總如夢
朝作樂暮作樂朝暮杯盤金錯落日出欲盡東
方明歡樂未巳悲哀生
卧病書懷
去年走馬尋魏關十里五里迷風烟孤臣泣血
紫塞外壮士倚劍青雲邊今年卧病在江海呼
兒夜讀歸来篇結茅倚壁知何處飽聽一枕松
風眠
鞦韆謠
寒梅零落春雪洒䔥娘腰瘦無一把淡黃楊柳
未成隂何人巳繋青&KR0865;馬畫楼深處迎春歸鞦
䩠影裏紅杏肥濛濛花氣濕人面東風吹冷輕
羅衣衣上粉珠流不歇暗觧翠裙花下摺殷勤
莫遺燕子知會向人間報風月
過嘉興
三山雲海幾千里十幅蒲帆掛秋水吳中過客
莫思家江南畫船如屋裏蘆芽短短穿碧沙船
頭鯉魚吹浪花吳姬蕩漿八城去細雨小寒生
綠紗我歌水調無人續江上月&KR0765;吹紫竹春風
一曲鷓鴣詞花落鶯啼滿城綠
皂林舟中
春溪野鴨肥可射幽樹深隂呌山鷓遠人三月
酒船過柳絮飛時杏花謝行竹水竹上雲林往
往人家或僧舍小官便欲賦歸来何處買山錢
可借
江南樂
江南樂春水虹橋滿城郭出門不用金馬絡門
前花船如畫閣綠紗窗虛鎻春霧隔窗蛾眉秋
水活翡翠冠高羅䄂闊楚舞吳歌勸郎酌紫竹
瑶絲相間作船頭柳花如雪落船尾彩旗風綽
綽秉燭夜遊随意足人生無如江南樂
江南怨
江南怨生男遠遊生女賤十三畫得蛾眉成十
五新粧識郎面識郎一面思猶淺千金買官遊
不轉郎家冰田跨州縣大船小船過淮甸買官
未得不肯歸不惜韶華去如箭楊花簾幕飛乳
燕疎雨梧桐閑深院人生無如江南怨
登歌風臺
歌風臺下河水黃歌風臺上春草碧長河之水
日夜流碧草年年自春色當時漢祖為帝王龍
泉三尺飛秋霜五年馬上得天下富貴樂在歸
故鄕里中故老争拜跪布襪麻鞋見天子龍顔
自喜還自傷一半随龍半為鬼翻思向目亭長
時一身傳檄日夜馳只今宇宙極四海一榻之
外難撑持却思猛士衞神宇安得長年在鄕土
可憐創業垂統君却使乾機付諸吕淮隂年少
韓將軍金戈鐡馬立戰勲蔵弓烹狗太急迫觧
衣推食何殷勤致令英傑遭婦手血濺紅裙急
追首䔥何下獄子房歸左右功臣皆掣肘還鄕
却賦太風歌向来老將今無多咸陽宫闕親眼
見今見荆棘埋銅駝臺前老人淚如雨為言不
獨漢高祖古来此事無不然稍稍昇平忘險阻
荒凉臺前人巳矣今人哀悲歌感慨下臺去断
碑春雨生莓苔
過居庸關(至順癸酉歲)
居庸關山蒼蒼關南暑多關北&KR0765;天門暁開虎
豹臥石鼓晝擊雲雷張關門鑄鐡半空倚古来
幾度壮士死草桹白骨棄不收冷雨隂風泣山
鬼道傍老翁八十餘短衣白髮扶犁鋤路人立
馬問前事猶能歷歷言丘墟夜来鋤豆得戈鐡
雨蝕風吹失顔色鐡腥惟帶土花青猶是將軍
戰時血前年人復鐡作門貔貅萬竈如雲屯生
存有功掛玉即死者誰復招孤魂居庸關何峥
嶸上天胡不呼六丁驅之海外休甲兵男耕女
織天下平千古萬古無戰争
題魯■港驛和貫酸齋題壁
吳姬水調新腔改馬上郎君好風采王孫一去
春草深謾有狂名滿江海歌詩呼酒江上亭墨
花飛雨江不睛江風吹破蛾眉月我亦東西南
北客
寒夜聞角
野人卧病不得眠溩溩盡角声凄然黃雲隔断
塞北月白鴈呌破江南烟山城地冷迫歲暮野
梅雪落溪風顛長門美人怨春老新豊還惜少
年好夜深悲壮声摇天萬瓦月白霜華鮮野人
一夜夢入塞走馬手提鐡節鞭髑髅飲酒雪一
丈壮士起舞氈帳前五更夢醒氣如虎將軍何
人知在邊
宣政同知燕京閭報國哀時
文皇晏駕
雨傾盆風擲瓦白髯使者能騎馬相逢官長馬
不下馬上云云淚盈把
天柱傾天不晴白髯使者東南行東南山水失
顔色一夕秋風来上亰
鼎湖哀
荆門一日雷電飛平地竪起天王旗翠華遥遥
照江漢八表響應風雲随千乘萬騎到關下亰
師復覩龍鳳姿三軍夘破古北口一箭血洗潼
關屍五年晏然草不動百糓䆉稏風雨時脩文
偃武法古道天閣萬丈奎光垂年年北狩循典
禮所在雨露天恩施宫官留守掃禁闕日望照
夜逥金羈西風忽湧鼎湖浪天下草木生號悲
吾皇騎龍上天去地下赤子將焉依吾皇想亦
有遺詔國有社稷燕太師太師既有生死託始
終肝膽天地知漢家一綫繫九鼎安肯半路生
狐疑孤兒寡婦前日事况復先生親見之
歲云暮矣
歲云暮矣子將焉之江南木落鴻鴈飛娟娟美
人淮水涯淮水去不止相思日千里
歲云暮矣子將焉往燕山雪花大如掌娟娟美
人淮水上淮水日夜流相思人白頭
歲云暮矣子將焉行江南木落天雨霜娟娟美
人淮水傍淮水不回頭行人上小舟
京口寒夜和葛秀才床字韻
秋高馬肥弓力強山空木落天雨霜邊庭晏然
草不動漢家將軍一丈長江南地濕小臣病閉
戶一月不下床願言昭代舉天網亦有枳棘栖
鵉凰
江上聞笛
江上何人吹玉笛水冷沙寒龍夜泣鮫人水底
織冰綃洒淚行珠明月高銀河淡淡月茫茫鴈
奴打更沙溆傍更深綉被夜寒重明月梅花滿
地霜
夜寒獨酌三首
欲雪不雪風力強欲睡不睡寒夜長玉奴剪落
燕尾燭銀瓶煑酒浮鵝黃三軍豪氣不可敵醉
倒綠鬢參軍郎夜深大吟且就枕明朝萬瓦看
睛霜
去年徤兒筋力強豪氣不减關雲長揮戈叱咤
陣雲黑邊風白晝吹日黃將軍威武不可近錦
袍赤面黃鬚郎今年收功入將府烏靴暁踏天
街霜
江風吹浪十犬強孤舟遠客愁夜長何如歲晚
在家者擁炉酌酒天昏黃蔡州鵝鳴持元濟滹
沱馬渡悲王郎杯中有物且湏盡勲業滿鏡生
秋霜
相逢行贈别舊友治將軍(并序)
予遷官出閩舟行抵興田驛二十里許
俄聞擊鳴金鼓應響山谷間随見旌旗
導前兵卒衛後中有乘馬者毳袍帕首
徐行按轡屡目吾舟吾病久氣餒不能
無惧心也頃之興田驛吏以行輿見迓
遂舍舟乘輿嚮之旌旗兵卒移導與前
馬從輿後輿行馬鳴途中未敢交一語
迫暮至邸舍燭光之下毳袍者進曰某
乃建之五夫廵檢官聞使君至候此㭩
一月矣某嘗三識使君面自都門一别
今巳五載使君豈遺忘之耶僕驚謝曰
將軍何人也荅曰某即使君舊交雲中
也熟視久之恍如夢寐雲中復能紀余
闕下半采時否耶歴歴關河舊遊如隔
世乃對燭光夜道故舊明日復同遊武
夷九曲煑茶酌酒臨流賦詩出入丹崖
碧嶂間心與境會天趣妙發長歌劇飲
相與爲樂酒闌興盡秋風凄凄落水雨
下閩關在望復作遠行予始見君而懼
次得君而喜終會君而樂又得名山水
以發揮久别抑欝之懷樂甚而復别别
而復悲悲復継之以思也嗟夫人生聚
散信如浮雲地北天南會有相見因賦
詩復爲相逢行以送之
一年相逢在京口咲觧吳鈎換新酒城南佻杏
花正開白面青衫鞭馬走一年相逢白下門短
衣窄䄂呼郎君朝馳燕趙暮吴楚逸氣不覺凌
青雲一年相逢在闕下東家蹇馿日相假有如
臣甫去朝天泥滑沙堤不敢打都門一别今五
年今年相逢滄海邊千山木葉下如雨鴈声堕
地秋連天將軍毳袍腰羽箭擁馬旌旗照溪面
小官不識將軍誰卧病孤舟強相見豈知此地
逢故人摩挲病眼開層雲舊遊歴歴如隔世夜
雨豈知思同群郎君别後瘦如許無廼從前作
詩苦溪頭月落山舘深剪燭猶疑夢中語人生
聚散亦有時且與將軍遊武夷弓刀掛在洞前
樹洞裏仙童来覓詩稽首武夷君借我幔峯頂
分我紫霞杯與子連夜飲左手招子喬右手招
飛璚舉觴星月下聽吹雙鳳笙我酌一杯酒持
勸天上月勸尔長照人相逢莫向關山照離别
鳳笙換曲曲未終天風木杪飄晨鍾拂衣罷宴
下峯去又隔雲山千萬重
七夕後一夜樂陵臺上倚梧桐樹望月
有懷御史李公藝
凉風吹動梧桐葉瀉下冷冷露華白樂陵臺上
悄無人獨倚梧桐看秋月月高當午桐影直不
覺衣沾露華濕此時却憶金陵人酒醒江楼听
吹笛
北風歌送王君實并寄憲副順子昌
北風日日吹浮雲西南一星光射門出門見客
箝口坐打馬送君收泪吞箝口秪自知吞泪竟
何益木葉下玄霜日日北風急北風吹淺淮南
波坐見白日浮雲多九關虎豹卧不動柰尔狐
狸燕雀何
留别同年索士岩經歴
欲落不落天上雪欲去不去閩申入紅塵香暖
荔枝國白日醉卧芙蓉茵功名富貴倘来物政
事文章奚足珍人生所貴在知巳四海相逢骨
肉親在知巳寧論千里與萬里志士鷄鳴中夜
起秋雨𥻘𥻘劍光紫
走筆贈燕孟初
别君金陵城遇君錢塘驛落魄江湖懶折腰咲
傲公侯但長揖柳花吹香樸酒缸酒波灔灔如
春江西湖天鏡碧堕地吴山蛾眉春入窗平生
豪氣如虹吐餘子紛紛何足數驛亭把酒歌别
離醉聽江潮鳴萬鼔
偕卞敬之遊吴山駞峯紫陽洞
天風吹我登駞峯大山小山石玲瓏赤霞日射
紫瑪瑙白露夜滴青芙蓉飄颻雲氣穿石室石
上凉風吹紫竹掛冠何日賦歸来掃石篝燈洞
中宿
過桐君山
桐山峩峩桐水清仙人不住芙蓉城山頭咲指
梧柌青至今山水俱得名丹光夜照江水赤赤
浪神魚夜飛出碧桃花下覓神仙白日山中遇
樵牧江深谷響山有靈東山人喚西山譍漁人
誤入水簾洞石崔倒掛丹崖藤祠荒路断行人
少石上清風長瑶草月明黃鶴飛渡江仙人二
去梧桐老
夜泊釣臺
雙崖屹立幾千仞下有一葉之孤舟繁星亂垂
光燁燁長藤古木風颼颼荒祠幽黑山鬼集怪
石如人水邊立錦峯繍嶺雲氣深萬壑千岩露
華滴山僧對語夜未央不知風露滿衣裳唤船
掁錫渡江去林黑無由歸上方高寒宇宙無人
語亂石灘声洒飛雨欲從嚴子借羊裘坐待船
頭山月吐
武夷舘方池
武夷之境多神仙我亦駐此臨風軒方池清夜
墮璧月重簾白日垂洞門暗泉湧池紫波動微
雨在藻金魚翻倚闌照影清光底柱杖卓石尋
無原洗頭玉女去不返遺此丈八美蓉盆溪船
明日泛九曲出入紫翠聽潺湲便從此地覓真
隠何必商山求綺園
蛾眉雲謝照磨李伯貞遺白石
仙人李大白俊逸天下聞芙蓉宫錦袍䄂有蛾
眉雲蛾眉山高劍門隔化為太古一片雪南州
北越打相從赤日炎風消不得今年東海逢故
人海波灔灔蒲萄春酒酣拂䄂墮秋水但覺滿
座光嶙峋夜深酒醒伴狂客玉井蓮開華峯白
海天落月掛石林坐卧猶疑見顔色秃兔謾吐
蛾眉雲何以報荅雙南金古人契義重金石此
物歲寒冰雪心
至元丙子歲六月照磨覃懷李君諒伯貞以白石小山見遺潔白
况瑩奇秀磥砢置之石林亭上名之曰蛾眉雲
題壽監司所蔵美人織錦圖
卷中織錦秦川女大姬啞啞弄機杼小姬織倦
何所思簾幕無人燕双語成都花發江水春門
前馬嘶車轔轔髻雲两耳看欲堕蛾眉八字畫
不伸行人一去無消息冰𧖟吐絲成五色柔腸
九曲細扵絲萬縷春愁政如織綺窗睡起聞早
鶯西楼月落金盆傾暖霞拂地海棠暁香雪潑
戶梨花晴日長春院機声動梭影穿花飛小鳳
水心驚起鴛鴦栖花底不成蝴蝶夢纖纖玉指
柔且和香鈎小襪裁春羅滿懷心事付流水蕩
目雲錦廻青波佳人自古多命薄風裏楊花随
處落豈知醜婦嫁田家生則同衾死同槨君不
聞長安城中花滿枝東家蝴蝶西家飛籠中鸚
鵡喚新主門裏侍鬼更故衣又不聞田家婦日
掃春𧖟宵織布催租縣吏夜打門荆釵布裙夫
短袴我題此卷三嘆吁百年醜好俱虛無排雲
便欲呌閶闔為我獻上豳風圖
題畫馬圖
漢水揚波洗龍骨房星堕地天馬出四蹄蹀&KR1923;
若流星两耳尖脩如削竹天閑十二連青雲生
長出入黃金門鼓鬃振尾恣偃仰食粟何以酧
主恩豈堪碌碌同凡馬長鳴噴沫奚官怕入為
君王駕鼓車出為將軍静邊野將軍與尔同死
生要令四海無戰争千右萬古歌太平
題雲山圖
我有將軍萬曡青換得琅玕半窗綠月明恐有
鳳来棲日暮何妨雲借宿清時海字無𤇺烟五
風十雨歌豊年看山愛竹了公事焚香掛畫似
神仙城頭漏箭催更鼓將軍蒹寝元戎府怪底
雲山光滿林床頭斜掛三珠虎
題陳所翁墨龍
盡龍天下稱所翁秃筆光射驪珠宫長廊白日
走雲氣大厦六月生寒風興来一飲酒一石手
提玄兔槌霹靂漲天烟霧晴不收頭角峥嶸出
墻壁全形具體得者稀今日海邊親見之滿堂
光熖動鱗甲倒披海水空中飛凌風直上九天
去天下蒼生望霖雨太平天子居九重黍稷穣
穣千萬右
題壽監司所蔵瘦馬圖
沙場日暮春草肥瘦馬不受黃金羈天生神駿
天所愛豈容過事無人知郎官病坐芙蓉幕喜
見馬圖天上落人生相遇貴相知孰謂世間無
伯樂
題喜里客&KR0550;雪山壁圖
一年在亰口雪片深冬大如手獨騎瘦馬入誰
家四面雲山如甕牗大江東去流無声金焦二
山如水晶瓜州江口人不渡時有蓑笠漁舟横
一年在建業臘月楊花滿城雪五更凍合石頭
城霜風鼓寒冰柱裂秦淮酒楼高十層鍾山對
面如銀屏鷺洲不見二水白天外失却三山青
一年在鎮陽燕山積雪飛太行滹沱冰合断人
跡井陘路失迷羊腸長空萬里絶飛鳥捲地朔
風吹馬倒狐裘公子獵城南茅店酒帘懸樹杪
今年入閩關馬蹄出沒千萬山瘴雲朝暮氣藹
藹石泉日夜声潺潺雪花半落不到地但見睛
空湧流翠海頭鼓角動邊城木末楼臺出僧寺
何人蹇馿踏軟沙出門無處不梅花江潮入市
海船集水暖遊魚不用叉良工寫出雪山壁過
眼令人憶南北玉亰銀闕五雲端待漏何年鳳
池側
和題吴閑閑亰舘王本中醉作竹石壁上
硯屏花落丹水香步虛白日声琅琅江南道士
愛瀟洒新粉素壁如秋霜王郎酒後衫䄂濕醉
眼朦朧電光急黑龍雲重而脚斜白兔秋高月中
泣倦遊借榻日觀東恍愡舊夢三湘中鷓鴣声
断江路遠青松雨暗春濛濛
梅仙山行
赤星落色漢祚微端門日日腥風吹咸陽秋色
壓宮樹金人夜泣銅駝悲先生䄂䟽探虎窟漢
鼎猶堪支一足九重烟霧似海深門外向人知
慟哭賊莾白日升高臺玉壐墮地声如雷周公
揖譲孺子戲絳袍將軍何日来塵飛滄海風擲
瓦白鶴身輕快如馬一聲鐡笛度閩關山月溪
風共瀟洒龍争虎闘耳不聞長嘯䄂拂松枝雲
夜鐺白石煑秋雨玉佩赤錦飄霞裙先生一去
幾千載尚有當年遺跡在題詩絶壁寄先生頓
使林巒顔色改藥爐寂寞秋草深丹井水落莓
苔侵至今火灰化爲土猶有丹光穿樹林
釣雪圖
天寒日暮烏鴉啼江空野闊黃雲低村南村北
人跡断山前山後玉樹迷歌楼酒香金帳暖豈
知蓬底魚羹飯一絲天地柳花春萬里烟波蓮
葉遠風流不數王子猷清興不减山隂舟入間
富貴草頭露桐江何處覓羊裘還君此畫三嘆
息如此江湖歸未得洗魚煑飯捲孤篷江上雲
山好顔色
登雲際題壁
長吟入雲際䄂拂日邊霞摩挲織女機柱杖倚
靈槎聞說名泉竒觀倒瀉銀河千丈玉乳濺飛
花寄語陸鴻漸我有武夷茶令機支鐺僧掃葉
鶴看家不妨茶罷酣歌醉飲直到日西斜滿筆
淋漓醉墨應有山靈夜護林壑動龍蛇秉燭下
山去渡口月籠沙
題四時宫人圖
紫宫風暖百花香玉人端坐七寶床鳳凰小
架懸夜月一女侍鏡觀濃粧背後一女冠烏帽
茶色宫袍靴色皂手持團扇不動塵一掬香弯
立清暁一女淺步腰半小扇輕撲花間蛾淡
隂桐樹一女立手抱胡床眼轉波床頭細鎻懸
金鍾白鶴双飛花影重詞人見此神恍惚巫山
夢裏曾相逢
金猊吐烟清晝長美人坐倚白玉床藍衫一女
髻垂耳手持方扇立坐傍一女最小不會粧高
眉短髮耀漆光玉纖綠笋握金剪柳下輕挽宮
人裳金盤玉甕左右列紅桃碧藕冰雪凉冰壷
之傍立一女背後随以雙白羊手拱金瓶瀉水
忙滴翅洒雪驚鴛鴦鴛鴦得水自雙浴美人抱
膝空断腸
盆池露冷荷半枯碧波風細雙遊魚美人坐此
碧玉椅屏山方桉碧蟾蜍倚後二女執纓立按
前二女橋滳滴大女手扶小女腰小女嬌倚大
女膝凉風入樹溚翠槐秋深不見羊車来金鈴
響處吠黃犬美人托芙蓉腮
錦屏三回圍綉床沉香椅上鳳褥光美人端坐
䄂雙手臨眉半蹙愁夜長㥓後一女伏白羽一
女執纓更回顧一女烏帽金縷衣玉指纖纖携
小女小女手俛大女腇笑看孔雀双翠翹可憐
美人獨自坐翠竹雪響風前梢
清明日偕曹克明登北固楼
江南三月萬花柳北固山頭一回首東風吹錄
楊子江灔灔江波瀉春酒况乃又是清明天元
從一飲三百錢英雄一去幾千載當年飲者今
何在陌上家家列紙錢孫劉高塚何人拜三月
三日風又暖千家萬家桃李開少年白日騎馬
去滿城紅雨拂面来共君且湏飲一斗處世不
必歌七哀孫劉事業果何在百年断石生蒼苔
送廣信司獄
江城六月涼雨餘吴郎買舟之鵝湖江南酌别
酒滿壷酒盡落日青天孤如君俊氣江海少竒
語驚人天所寶春鶯乳燕綠窗深酒醒夢回銀
燭小江東子弟多少年見君手采如神仙時明
刑措日無事檀板且下鵝湖船鵝湖山下秋稻
熟鵝湖山前秋水綠五風十雨樂太平肯使人
間有冤獄
和友人遊鶴林韻
何人結屋山之阻剰水殘山半間與竹院東風
僧未歸落日楼臺自鈴語劉家事業今沉淪空
餘黃鵠青嶙峋孫家氣㮣果何在當時未必分
偽真可憐處士若馮道安得罵賊如張廵百年
往事空白日萬山花落如紅塵不如掃地傾二
斗徑造何必問主人東廊西廊雲不掃白鶴歸
来立華表沈郞敲棋山鳥驚陳郞落筆龍蛇遶
葛公飲酒不論錢何必三茅求悟道鳥髯白面
郭將軍痛哭長歌寫懷抱了公絶若耳不聞何
處深山拾瑶草倚歌和者病參軍了窗病起風
日好荼䕷滿庭香雪晴柳花簾幕倦春暁人生
樂事當勝遊山堂作者半日留古来此事誰不
樂只恐人去山靈愁
高堂劉侯定齋野友亭
淮隂季年韓將軍狡兔巳死走狗烹沛中白髮
周將軍碧色巳滿細柳營何如高堂劉將軍太
平不許矢石勲棹頭青海無傳箭天山掛却烏
角巾歸来買地築小亭漯水為鏡山為屏樵人
溪叟日相過野歌村舞醉復醒去年偶尔劍戟
鳴潼關馬過戰血腥白頭老子如不聞牛背一
笑千山青
賀山長丘臣敬復淮西田
鄞城公子人中英天恩教領来國城秋霜滿區
老劍鳴開口磊落肝膽明前年歲豊夏無麥去
年雨足秋無粟先生激烈氣不平舘下誰令有
飢色揚眉掉臂傍無人義動天子耳目臣誰人
歸我三千里坐令孔席回陽春只今寒士望梁
棟文梓高梧天所用諸生食飽待先生日午杏
壇看舞鳳
𥙷闕歌
錢塘三日風雨急古銅夜光飛霹靂是知神物
出人間猶帶吴宫上花碧玉橋素練懸銀河支
機女兒飛鳳梅鍜鬚風軟亂纖影春水目睛生
潮波破窗冷硯留不得零落江南酒家客狂歌
索酒仰面歇誤擊紅籌唾壷裂何人進入蓮菜
宫銀屏碧幕珠簾重此生𥙷闕亦何用玉龍瀉
水流芙蓉
過淮河
淮水清河水黃出門偶尔同異鄕排空捲雲若
飛電随風逐浪庸何傷東流入海殊不惡萬里
同行有清濁
擁爐夜酌嘲張友寄詩謝
張生不好飲飲酒如飲藥得酒味濡唇形影先
落溾野人飲不辭飲盡杯中涸酒渴向茶煙松
風語幽壑芳山道士胡不来一夜燈花向人落
送友人之亰
霜高木落河始冰臺郞别我之燕亰朔風迎面
飛鳥盡臘雪打帽鞭馬行新年捧表拜闕下春
寒詔賜玻瓈觥朝官如問小參軍為言卧病丹
陽城
題南宫子蠟嘴圖
南宫山人何俊竒小窗睡起凉雲飛野棠秋早
霜子熟枯木葉高蠟嘴肥滿前累累甘尔口政
猶癡心落人手五陵年少知尔名一飽無人早
回首
西楼别寄閩憲諸公
八月八日溪上别溪上彩旗紅獵獵離情巳逐
渡江雲邊草連天剪秋色玉&KR0865;金虎諸大夫欲
别不别留斯湏沙明淺渚白鳥下酒盡落日青
山孤丈夫有淚不湏洒去客掛帆君上馬悠悠
回首各東西惟見西溪捕魚者閩關一片月太
行一片雲鴈書遠寄隔山嶽雲飛月眀多憶君
贈别鷲峯上人并引
予遷官出閩過建陽會同年契世文邀
予至其家因登溪閣俄聞茂林脩竹間
有絃誦之声詢世文乃靈山上人也頃
之相會閣上臞然如鶴悠然如■雲出
所作詩一帙䔥然有林下風也予南出
閩世文亦將赴官編脩鷲峯送予溪上
徘徊顧望有不忍别意鷲峯湖南人本
姓歐陽靈其釋名鷲峯其自號乃座主
翰林侍讀歐陽之族雖緇流而其家學
有自云
建溪秋高山水清溪邊偶識衡陽僧臨水洗鉢
掛溪閣夜訪校書天祿燈聖經佛偈通宵讀首
蓿堆盤勝食肉回鴈峯南難寄書武夷洞前堪
煑粥西風獵獵吹水寒相送郞官南出關校書
公子玉亰去衡陽上人何日還手中玉杖春雨
綠毋乃湘君廟前竹胡不截作双鳳簫吹作来
儀舜庭曲古曲雅以淡天高難上聞不如且拄
杖頭月歸卧祝融峯畔雲
送馬伯庸子之亰
欲晴不晴天氣慳欲别不别人語難丈夫意氣
自磊落握手一笑心與肝南宫子弟吐金縷何
必樽前花觧語樹摇晚翠下風凉燭落春紅剪
秋雨高歌痛飲如有神醉吐不惜車中茵明朝
送子上船去回首江南江北人
送韓司業
楊花落盡梅子青丹陽酒滿雙玉瓶使君買舟
渡江去落日淡淡波溟溟先生抱才登舘閣東
壁文采光龍廷自憐落日江湖上為言蹤跡如
雲萍
蒲萄酒美鰣魚味肥賦蒲萄歌
楊州酒美天下無小槽夜走蒲萄珠金盤露滑
碎白玉銀甕水暖浮黃酥柳花吹盡春江漲雪
花鰣魚出絲網■郎載酒過江来開酒斫魚醉
春晚世事反覆如樗蒲會湏一飲空百壷淋漓
宫袍亦竒士夜起看對青燈孤
江南春次前韻
江南四月春巳無黃酒白酪紅櫻珠吴姬小醉
弄絃索十指春雪如凝酥池塘過雨春波漲風
捲楊花落蛛網翠眉新婦歌春愁白馬少年歸
日晚遊魚水淺出短蒲誰家銀箭飛金壷日長
睡起翠隂午簾外忽過流鶯孤
送鶴林長老胡桃一褁茶三角
胡桃殼堅乳肉肥香茶雀舌細葉竒枯腸無物
不可用寄與說法談禪師竹龍吐雪澗水活茅
屋煙炊樹雲薄竹院深沉有客過碎桃點茶亦
不惡
寄省郎沙子丁
憶昔射策官明光序列前後如鴈行不才瘦馬
走州縣君巳落筆中書堂巍巍中書開大府宰
相出入勢如乕省郞夜直殿燭長紫薇花間月
當午有人此際猶未還政與士卒夜守關風吹
衣裳露被面舉目只是水與山嗟余同時異甘
苦何時逢君傾一語典衣為買小紅舟剪燭西
窗聽秋雨
夏夜積雨霽隂雲不收病坐南軒月復出
積雨巳歛雲不明淡月怱出戶牗晴幽人開窗
看月色投入懷抱亦有情數宵相連尔何在應
駕老蟾出東海今宵見尔不得眠未脫人間女
兒態愛渠中夜雪滿庭照出飯顆山頭形何人
此際步微影玉堂珂珮風泠泠
連夜雨晴
石榴花紅細雨白江南四月天氣凉湏臾雲散
忽晴色滿院花樹生幽香幽人抱病無可語日
出南窗看晴雨小兒造化多戲人世上俗子徒
勞神
題郭元二公畫壁
两山出沒如乕頭争竒角怪不肯休一山如龍
入雲去一山化作長江流崚嶒相雄不相下欲
向人間索高價塵中有客語如狂龍者可先江
者亞一笑上馬歸醉眠麯生使我多妄言酒醒
忽記夜来語先者姓郭亞者元
次韻休上人見寄
山深樹密鳴鴉肥山人得句多清竒深沉竹院
白日静焚香自禮天人師門前雨過岩花活凉
風蕭蕭䄂衣薄狂隣卧病在江城懷抱思君空
作惡
復次前韻柬龍江上人
山中酒熟黃鷄脆閉門索句何瑰竒何人剥啄
急如雨門前忽見黃冠師揮毫落紙龍蛇活愧
我無能才思薄欲師更洒柳楊枝瘧鬼林頭敢
為惡
夜坐贈秀才
青原故人貧且窮燕山野客疲且聾擁炉不斍
殘火白開窗忽見月明東乃知清景不可得得
詩一笑衰顔紅夜深吹燭且睡去楼外落鴈呼
霜風
夜坐分韻得此字
逢冬亦欲鄕風舉客舍蕭條念閭里夜寒鐡馬
嘶北風漏下銅壷凍春水床頭斗酒復何為灯
下三豪猶在此明朝上馬氣如雲揮劍長歌為
君起
曉起
烏鴉啞啞霜樹晴紙窗潑眼春雪明野人臥病
睡方起官街踏踏聞馬行矮窗小戸坐終日煑
茶繞坐松風生明朝呼兒刷駿馬出門一笑青
天横
賡眠字韻
去年走馬尋陽關五里十里逢烽烟孤臣泣血
紫塞外壮士倚劍青雲邊今年臥病在江海呼
兒夜讀歸来篇結茅松壁知何日飽聽一枕松
風眠
賡覆字韻
朔風吹帳滅前燭將軍夜擁貂裘宿玉關飛雪
入紫宫白髮孤臣守金屋近思往事良可悲世
事樗蒲多反覆古来宫殿說咸陽落日猿啼掛
枯木
送友人之金陵
陳郎買舟上金陵寒江水落風浪小飛帆遠掛
蔣山青空城畫角秦淮暁白門酒美香滿城吴
姬喚客客不行楼中子弟盡年少玉奴行酒吹
鵉笙陳郞不聽黃金縷朝走東吴暮走楚半生
落魄一布袍感慨長歌吊千古六朝遺跡生暮
烟故家荒塜迷花鈿鳳凰臺上酹李白何人知
子囊無錢
元子遊戲竹木
元君磊落誰與同秃筆一掃俗子空蕭梢瘦竹
卧疎雨槎枒老樹懸春風野人卧病在京口見
君此畫心神融何人識此歲寒景為我進入蓬
莱宫
送惟英之淮安
江南木落天欲霜故人别我之淮鄕野人一月
病在床不能送子河之傍殷勤拂子衣上黃呼
子醉酒三百觴歲寒歸計不可忘吴門白髮遥
相望
同友人楊子江送客
將軍之馬駿且雄葛仙騎之如遊龍金陵之酒
香且冽葛仙飲之豪興發馬上送客楊子津下
馬飲客金陵春主人上馬客巳渡回首江南江
北人
題江鄕秋晚圖
沙頭潮下秋水枯雲山落日雲糢糊草堂遠近
路長驅蕭蕭行李行人孤蹇馿渡橋歸思急村
南村北天秋色何者相呼鷄犬声山前山後烟
樹立江風水面吹殘莎打魚小艇如飛梭何人
盪槳立船尾釣者船頭腰半駝小李將軍不可
作粉壁流傳愁剥落石門守者猶可竒柱杖敲
門索新䟦京口綠髮參軍郎見君此畫心即降
携家便欲上船去買魚煑酒楊子江
為九江方七高賦
匡廬山中有佳士讀書結屋青雲松碧窗夜影
紫翠動落日照見香爐峯窺灯夜壁山鬼過采
蘭東徑仙人逢危簷墮雪听風竹古寺隔嶺聞
烟鍾每思幽絶動歸興歲晚落葉迷行蹤扁舟
何日過湖口分我半壁青芙蓉
將至太平驛即興
上灘泊處無十里舟人鼓舞家家喜到驛歡呼
如到家明日舟行復如此驛行傳食過年年何
日歸種淮南田玉堂■馬雖云貴白酒黃鷄不
論錢
中秋月夜泛舟扵金陵石頭城
秦淮流水西復東倒&KR0636;天影磨青銅飛廉掃空
出海月明珠飛入琉璃宫着我扁舟二三友江
上雪槎泛牛斗笑語人間两岸灯進君江上一
尊酒醉来起舞听浩歌宛如玉樹春風和世間
樂事古来少天下月明今夕多六代江山自瀟
洒潮落潮生石城下人生得意當歡遊此月此
水年年秋
暁上石壁灘
龍溪三月人上船十里五里灘声喧浪花飛雪
洒石壁船尾落月傾金盤越兒卧篙頭刺水露
重布帆風不起近山鍾動石楼中隔水鷄鳴烟
樹裏過江日日水與山詩人得趣如得官白雲
遥在太行北何日歸舟下石灘
過臨平
昔人五月臨平路汀洲藕花滿無數此来三月
過臨平雪白楊花捲波去楊花捲盡藕花開今
人古人俱到来欲向山隂尋賀老酒船到處且
徘徊
越溪曲
越溪春水清見底石罅銀魚搖短尾船頭紫翠
動清波俯看雲山溪水裏誰家越女木蘭橈髻
雲墮耳溪風高采蓮日暮露華重手滴溪水成
蒲萄盈盈隔水共誰語家在越溪溪上住蛾眉新
月破黃昏双櫓如飛剪波去
紫溪道中
三月晦日春欲還深林百鳥鳴間關綠雲迷合
紫溪嶺白雨遥掛烏石山山高雨落不到地萬
壑千巖洒飛翠遠人送春千里歸風送藍輿野
花墜間關咫尺上青霄海上三山路不遥地僻
題詩公事少芙蓉悵裏紫雲飄
和同年觀志能還自武昌詠
短衣匹馬走江漢山川歴歴何雄哉漢陽風緊
角動洞庭水深鴻鴈来雪消巴蜀浪飜屋黃
鶴磯下声如雷是時立馬夜呼渡清江若竹猿
声哀
溪行中秋翫月并序
余乃薩氏子家無田囊無儲始以進士
入官為京口錄事長南行臺辟為掾継
而御史臺奏為燕南架閣官歲餘遷閩
海廉訪知事又歲餘詔進河北廉訪經
歴皆奉其母而行以禄養也後至元三
年八月望舟泊延平津是夕星河燦然
天無翳雲月如白日溪声潺湲若奏樂
四山環抱如拱如立如侍左右奔走執
事者薩氏子奉母坐船上與其婦具酒
餚盤饌奉觴上夀継而若妹若婿若婢
若僕以次而進和而不褻謹而怡怡月
色蕩酒而溪韻雜笑談母懽甚至舟人
醉飲亦相與鼓枻作南歌而樂今夕何
夕不知奉親之在異鄉也嗟夫昔人所
謂官遊之樂不如奉親之樂實天樂也
薩氏子扵是命婦盥爵滿以酒再拜爲
母壽而作歌曰
龍津秋水涵太虛今夕何夕光景殊皓月當鏡
星貫珠河漢倒影垂平蕪微波漾漾風徐徐新
凉拂拂飄裙裾阿母今年八十餘清晨理髮雲
滿梳起居儼重天人如有子在官名在儒奉母
禄養南北區晨昏不忍離斯湏荆楚燕趙閩粤
吴今年去官南海隅北上咫尺天子都官船軋
軋如安車阿母坐臥襟懷舒清晨夜泊不知拿
母在船上重褥鋪芙蓉映水摇氍毹開甕酒熟
浮新蛆秋園摘菓雨剪𬞞船尾曲突通行厨家
鷄水鴨美且腴鯉鯽鮮大如江鱸奉觴酌酒前
拜趍月波蕩酒如浮酥子為母壽婦夀姑阿妹
次進偕婿夫酌獻亦及婢與奴熙熙春盎無親
疎行禮有節俱歡娱阿母笑語情愉愉有婦右
策兒左扶舟人醉飽從歡呼鼓枻節歌声嗚嗚
四山曡翠開畫圖溪瀨潄石如笙竽䨥壷酒盡
村可酤盤饌狼籍溪可漁人生此樂更有無異
鄕到處同里閭惟期母夀莊椿踰有子願效返
哺烏作詩記實無浮譽至元丁丑仲秋書
黯淡灘歌
長灘亂石如曡齒前後行船如附蟻逆湍衝激
若登天性命斯湏薄如紙篙者倒掛牽者勞攀
崖仆石如猿猱十步欲進九步落後灘未上前
灘遭上灘之難難扵上絶壁雖有孟賁難致力
灘名况復呼黯淡過客攅眉增嘆息下灘之舟
如箭飛左旋右折若破圍歡呼踏浪棹歌去晴
雪洒面風吹衣飛流宛轉亂石隘奔走千峯如
馬快賈客思家一夕還傳語灘神明日賽下灘
之易易如盤走珠瞬目何可停斯湏長風破浪
快人意朝可走越暮可吴迺知逆順有如此逆
者悲愁順者喜請君聽我黯淡歌順則流行逆
湏止順者不必喜逆者不必愁人間逆順俱偶
尔且得山水從遨遊
雲際感興
昨日登芝峯兹晨陟雲嶺俯視城中居萬瓦落
深井風露洒洒生秋寒飛泉落澗声潺湲筍輿
軋軋度脩竹石闌曲曲躋層巒層巒絶頂天尺
五我欲排雲擊天鼓九關乕豹不湏驚吐膽開
心見天語天鼓不可擊天門何日開請君听我
紫芝曲手招白雲歸去來
百禽歌
漢密將軍開大府門外紛紛客如雨繁絃急管
耳厭聞要听山中百禽語購求走馬東海頭海
頭百禽声啾啾疾飛苦走亦不免能言有色貽
身憂將軍縦使花作屋不似山林有真樂江南
白苧細扵絲紫竹方籠作青幕鵉鳳在野麟在
郊太平將軍胡不招簘韶一奏百獸舞玉帛萬
國皆来朝嗟嗟百鳥何足錄日食將軍太倉粟
色衰身死蝼蟻分不𥙷將軍一臠肉箇中鸚鵡
最能言不說輿夫行路難萬山雨暗泥滑滑不
如歸去声亦乾行不得也哥哥九關乕豹高嵯
峨行不得也哥哥
雨傘
開如輪合如束剪紙調膏護秋竹日中荷葉影
亭亭雨裏芭蕉声簌簌晴天却隂雨却晴二天
之說誠分明但操大柄常在手覆盡東西南北
行
梳頭樂府
紅綃捲䄂摇釗声摩挲睡眼窺秋菱陽臺夢断
不知處一片烏雲愁欲傾一鈎新月掀雲起月
漸低流地玉纖盤轉戲龍形寶釵壓定飛
鴉翅撩春撥暁誇自然黃金䨥燕珍珠蟬白頭
老嫗低低笑不覺婆婆二八年
燈草
天涯何處無青青王孫去後䕷蕪深瑶田手種
綠玉髮道是無情却有心此心未明人未識金
篦剖腹森如戟撮捋一縷玉䖝兒散作萬家紅
粟粒侯門珠網百面霞秦楼玉樹双頭花慧灯
莫與群迷染正性何愁慾境遮韓堂風露光微
顫萬古聖賢對面面但勤挑剔不惮勞萬炬金
蓮紅藥院
胡桃
武陵仙子裙如血不肯洞中事幽絶東風吹珮
嫁西羌生子稜稜剛似鐡道逢賈客懷故山遣
兒随客東南還銅鈴破晚廣沙漠蠟彈緘愁度
玉關瑶池阿母沉吟久何物外孫如此醜撇歸
鸚鵝不回頭欲啄無由堪下口誰知造化無秋
春人間秳槁中清浮請君剖破渾淪看會見滿
腔都是仁
茞鞋
東家西家賣芒屨南州北州多歧路嚴霜烈日
太行坡斜風猛雨瓜州渡南人求利赴北都北
人徇利多南趍朝朝迎送名利客身身消薄非
良圖人負屨屨負人草從土生復歸土人兮屦兮
不知所
繍鞋
羅裙習習春風輕蓮花帖帖秋水擎双尖不露
行復顧猶恐人窺針線情繅雲隠暎籠新月花
影依稀襯香頰彩鳳將翔相顧飛鴛鴦謾語愁
舟裂落紅濕透胭脂膩半幅凌波剪秋水莫教
踏破浣溪沙濕重東風檯不起
燈蛾来
灯蛾勞灯蛾勞粉其面錦其袍遶灯不去千百
遭忽然性命輕鴻毛二鳥死百鳥號一獸死百
獸嘷尔為微物不自覺往来就死何滔滔灯雖
滅灯復多蛾兮蛾兮柰尔何
灯蛾来灯蛾来遶灯不去飛徘徊清光紅熖午
夜開忽然性命随飛灰平生不傍太陽裏何故
趍炎来就死人生有情皆愛身何故將身為戲
尔
飛奴
雌雄相對鳴嗚鳴翅翎無異顔色殊營巢寄飬
出人力安心飲啄還哺雛借問何脩得如此世
上群禽那可比不疑不詐巳恋人自去自来人
信巳暁天空闊風日清雕籠衫䄂相賫擎得時
可展青雲志回首無忘白屋情蒼鷹繫緊鶴籠
窄以身誤人穎愈力吁嗟此鳥得人憐有性有
情非一日
長門秋漏
上壷注水水縷明中壷激箭移銀星銅龍冤轉
吐余毒悶殺長門不寝人情雲心上如火色淚
濤湿透銀蟾白三百六旬尚可支二十五声消
不得何人夜扣相如扉千金買賦成何遲男兒
酒後多情思此意文君知不知
北人上塚
南人城南逢清明北人望北號哭声人生何處
問南北春秋霜露俱含情天涯芳草何青青杜
鵑口血花冥冥酪漿一壷麥一飯香火照日蔵
流螢自言家住大河北閩嶺相望六十六血氣
尋尋呼應声音容皎皎常在目虚名薄利非良
國故山松栢號夜狐兒身有禄親不待親墳無
主兒義辜低頭再拜襟盡血行路人情爲慘切
紙灰低拂綠楊風杯瀝澆殘沙上月人言朔客
鐡心腸誰無半餉情慘傷宦遊既知離别苦何
如拂衣歸故鄕
枯荷
紅雲一夢何茫茫綠縈瘦骨擎欲僵愁多有魂
吊秋冰故池日夜凄新霜鴛鴦相顧魂巳泣白
魚起身銀尺立堂中書客感秋風一片青衫和
淚濕
春别
花氣壓簾不愁掃細雨𥻘𥻘長芳草玉釵燕尾
剪春寒坐惜流年鏡中老東風吹柳春不知春
嬌滿眼顰双眉吴松錦字夢中得暁窗月落聞
烏啼南園日暖蝴蝶醉香霧熏人海棠睡朱門
小立蹴金蓮落紅起作離人淚
南臺月
城南江上逢中秋城南石梁初截流長虹一道
貫秋色中分百里江南州殘霞消盡魚尾黑金
蛇翻動三江白冰輪碾出碧玻璃照見釣龍臺
上客臺中之客懷古心黃河太華三登臨今年
携月醉臺畔越水越山為月吟無諸城裏人如
海無諸故塚埋殘靄無諸臺上草離離龍去臺
空三十載昔龍巳去江悠悠今龍雖在人未求
懷珠豈立此臺下要上黃金臺上鈎乾坤四顧
渺空闊詩書元氣行勃勃合沙古䜟此其時天
下英雄求一决南臺月照男兒面豈照男兒心
與肝燕山買駿金萬斛萬里西風一劍寒
征婦怨
有柳切勿栽長亭有女切勿歸征人長亭楊柳
自春色歲歲年年送行客一朝羽檄風吹烟征
人遠戍居塞邊轔轔車馬去如箭錦衾綉枕難
留恋黃昏寂寞守長門花落無心理針線新愁
暗恨人不知欲語不語顰䨥眉妾身非無淚有
淚空自垂雲山烟水隔吴越望君不見心愁絶
夢魂暗逐蝴蝶飛覺来羞對窗前月窗前月色
照人寒遅遲鍾鼓夜未闌灯闌有恨花不結粧
臺塵慘恨班班半生偶得一錦字道是前年戰
時苦一朝血杵烟薮除腰間斜掛三珠虎妾心
自喜還自驚門前忽聞凱歌声錦衣綉服歸故
里不思昔日别離情别離之情幾青草鏡裏容
顔為君老黃金白璧買嬌娥洞房只道新人好
春遊太真觀
東風惱人如着酒曉鶯啼断門前柳青山忽然
契我懷飛上玄都十星斗綠雲弄雨小立久幾
片落花春在手遼東白鶴胡不歸松下丹鉛老
霜臼
題二宫人琴壷圖
行雲留影雪弄香藕絲織翠芙蓉裳春風拂拂
蘭蕙芳金殿不鎻䨥鴛鴦冰絃素手彈鳳凰玉
壷投矢声玎璫花落無人春寂寂侍女空抱琵
琶泣誰知絶代有佳人不觧傾城與傾國笙歌
别院留春住嬋娟千古蛾眉妬却笑長門閑阿
嬌黃金好買相如賦
過桐廬
桐廬山水天下清洪濤拍岸山圍城桐君已乘
丹鳳去世間草木誰知情落日搖紅魚尾赤江
上潮回沙嘴立三三两两野人家半住漁材半
樵牧盡抛章甫求仙靈松間黃鶴喚不應阻風
三日看山色平生慣識枯枝藤碧桃海上開多
少幾度春風長瑶草白雲滿地不歸来石爛松
枯天地老
薩天錫詩集終
