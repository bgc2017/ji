金臺集題詩
崇天門下聽臚傳臺閣聯翩四十年今日縣車歸故里
杖藜擕酒落華前
玉帶難圍老病身廟堂補報乏涓塵衰年作别情懷惡
秉燭題詩贈故人
愛君譚辯似縣河更喜交情古意多長使馬周貧作客
令人千古媿常何
百尺高臺易水東千金曾此彀英雄君來却在承平日
先策詩壇第一功
予既致政將歸濟南賦詩四章題金臺集後奉别易
之良友抑以書予自媿云爾至正戊子三月望日華
峰真逸張起巖書
