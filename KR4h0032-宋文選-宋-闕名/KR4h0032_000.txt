宋文選目錄總集類
卷一
歐陽永叔文
卷二
歐陽永叔文
卷三
司馬君實文
卷四
司馬君實文
卷五
司馬君實文
卷六
范希文文
卷七
王禹偁文
卷八
孫明復文
卷九
孫明復文
卷十
王介甫文
卷十一
王介甫文
卷十二
余元度文
卷十三
曾子固文
卷十四
曾子固文
卷十五
石守道文
卷十六
石守道文
卷十七
石守道文
卷十八
李邦直文
卷十九
李邦直文
卷二十
李邦直文
卷二十一
李邦直文
卷二十二
李邦直文
卷二十三
唐子西文
卷二十四
張文潛文
卷二十五
張文潛文
卷二十六
張文潛文
卷二十七
張文潛文
卷二十八
張文潛文
卷二十九
張文潛文
卷三十
張文潛文
卷三十一
黃魯直文
卷三十二
陳瑩中文
(臣)等謹案宋文選三十二卷不著編緝者姓
氏案張邦基墨莊漫錄稱崔伯易有金華人
記編入聖宋文選後集中則此乃其前集在
南渡以前矣所選皆北宋之文自歐陽以下
十四人惟取其有關於經術政治者詩賦碑
銘之類不載焉中無三蘇文字而黃廷堅張
耒之文則錄之豈當時蘇文之禁最嚴而黃
張之類則稍寬歟又其中無二程文盖不以
文士目之也何焯義門讀書記䟦所校元豐
類稿後曰己夘冬於保定行臺(案焯是時在直隸巡撫李)
(光地署中)閱
内府所賜大臣古文淵鑒有在集外者六篇則
書魏鄭公傳後邪正辨說用上田正言書上歐
蔡書也後知立齋相公(案立齋為大學士徐元文之别號)有
建本聖宋文選數冊其中有南豐文二卷嘉
善柯崇樸借鈔遂傳於外此六篇者皆在焉
云云按書魏鄭公傳後一篇宋文鑑亦載不
僅見於此集中焯盖考之未審然南豐外集
續稿今並不傳其佚篇惟賴此集以存是亦
不為無功矣宋人選宋文者南宋所傳尚夥
北宋惟此集存耳其賅備雖不及文鑑然用
意嚴慎當為能文之士所編尢未可與南宋
建陽坊本出於書賈雜抄者一例視之也乾
隆四十五年七月恭校上
總纂官(臣)紀昀(臣)陸錫熊(臣)孫士毅
總校官(臣)陸費墀
