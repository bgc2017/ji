張右史文集卷第二十五
七言律詩
依韻和范三登淮亭
身如客雁寄汀洲北望休登王粲楼殘雪朔
風驚歲晚早梅新柳動春愁免遭斤斧甘無
用敢向波濤較善游奔走塵埃欲歸去勒移
恐作故山羞
離山陽入都寄徐仲車
孤城芳樹碧層層村落黃昏只見燈廽首事
如前夕夢出門心似下山僧仕求行道時難
偶意欲謀閒力不能寄語東臯多釀酒待余
歸日觧行驂
題淮隂孫簿壁
荒凉官舍對淮流樽酒相逄為少留夹道老
椿鴉哺子隔墙芳草牧呼牛渡頭人散前村
市天際帆来何處舟自古詩人最多感新篇
應觧寫騷愁
題洪澤亭
三年淮海飄萍客今日亭邊再&KR0712;舟人似垂
楊隨日老事如流水幾時休閒于萬事常難
得仕以為生最拙謀此世定知猶幾至遑遑
奔走欲何求
宿泗州戒壇院
楼上鳴鐘門夜扃風簷送雨入疎&KR0905;老僧坐
睡依深壁童子持經守暗燈千里塵埃長旅
泊五年憂患困侵凌誰如避世天然子一見
禆翁便服&KR0574;(天然丹霞也)
宿柳子觀音寺
黃塵滿道客衣穿古寺荒凉暫息肩&KR0786;體取
来便稳榻汗顔濯去快寒泉野僧治飯執𬞞
至童子携茶對客煎夜久月高風鐸響木魚
呼覺五更眠
寄滁州邵子發同年二首
夫子才豪官尚卑窮城冷落有誰知莫嫌五
斗紆高興且與青山賦好詩得失可齊陶令
酒功名休問蜀莊蓍三年流落甘憂患一笑
何當慰别離
年来萬事付禅宗两鬢雖青心已翁欲借一
㕓希許子更將五斗継無功春来行樂君應
厭老去裁詩我未工聞道琅琊山色好為題
新句寄清風
雁
知時避就物之難千里䔥蕭振羽翰水國稲
收朝食乏海天霜重夜飛寒烟雲秋去南山
暖風日春歸朔野寬九萬騰凌那可測弋人
矰繳漫多端
己未早春有感
南國柳黃鶯未知人情何事恨春遲雪抽宿
麥晴来葉雨長枯榆燒後枝載酒有誰尋寂
寞受薪只合學支離近知壁觀安心法亦擬
平治不作詩
同袁思正諸公登椘州東園楼
杖藜䔥颯對雲沙白首逄春只歎嗟身老昜
傷千里目眼驚還見一年花地平曠野連雲
直天帶清淮向海斜尚有風光供醉筆我生
詩酒是生涯
和宏父新秋詩
年年庭下梧桐葉長為騷人先報秋已驚歲
月悲霜鬢更望山川歌愁浮生百感漫自
苦一醉萬慮同時休瀛洲仙客莫惆悵直泛
三山烟浪舟
送江瞻道之汝隂尉
少年相見已蹉跎千里分携可奈何世路險
艱知子少人間憂患属余多二年窮卷山陽
客一棹秋風潁水波我為離居感身世援琴
西望獨悲歌
同周椘望飲花園
杖藜携手踏青苔瀟洒池亭為客開柳色漸
經秋雨暗荷香時與好風来斜陽似欲粧詩
句新月邀將入酒杯身世已甘長寂寞忘形
頼有子徘徊
登椘望北楼
裊裊危楼百尺梯秋風有客獨攀躋路窮流
水遠更遠目断夕陽西復西簾卷似迎輕燕
入柳深時有暗蝉嘶洞庭落葉悲騷客鵯鵊
何劳着意啼
赴官壽安泛汴二首
西来秋興日䔥條昨夜新霜緝緼袍開遍菊
花殘蕊盡落餘寒水舊痕高䔥蕭官樹皆黃
葉處處村旗有濁醪老𥙷一官西入洛幸聞
山水頗風騷
落泊雲隨宿雨開西風似與早寒催曉天雁
𧺫平沙去霜岸風鳴敗葉来優優劳生移歲
月紛紛過眼旋塵埃求田問舍真良策功業
應湏與命偕
過少室
驅車継日未知劳翠靄嵐光下褐袍日暖峯
峦開少室雪餘松栢近嵩高山行歲晚風霜
苦地勢西来氣象豪勝事欲歌紛滿目烟霞
深處欲誅茅
寄蔡彦規兼謝惠酥梨二首
自煮新酥籠旋開秦霜猶汗紫梨腮舊園歌
舞唐官廢灌頂醍醐佛國来寄我遠傳千里
意恨君不舉百分杯西来新味饒鄕思淮蟹
湖魚幾日廻
洛川北岸錦屏西竹樹䔥蕭面翠微風月有
情常似舊山川信美不如歸文章送老甘無
用魚鳥從游久息機寄語長安&KR0786;游客年来
何事素書稀
三鄕懷古
清洛東流去不還漢唐遺事有無間廟荒古
木連空谷宫廢春蕪入亂山(光武祠連昌宫)南陌絮
飛人寂寂空城花落鳥關關登臨幾度游人
老又對東風鬢欲斑
壽安懷古
䔥王積甲事空傳子晉吹笙去不還千里荒
蕪山色在百年興廢水殾閒雉飛隴夢新耕
地花落叢祠舊戰關旅宦遠游仍弔古苦無
樽酒奈愁顔
水軒書事招壽安僚友
官閒不覺簿書劳一簟清風午枕高静拂小
屏圖女几就書新竹記離騷城空闘雉孤飛
健柳暗雛鶯學語嬌東縣官曹誰過我欲酤
村酒具山庖
連昌宫
長安王氣已消磨弔古遺墟恨愴多宫殿成
塵新草木丘陵無主故山河雨餘耕隴尋遺
寳夜静溪泉響細波才子已銷泉下骨百年
獨諷舊時歌
觀洛漲
雨鎻山川晝不開洛波一夕漲如催西来勢
蹴諸山動東轉殾包厚地廻一片曉光吴陣
甲萬桴南響會稽雷何人共此乘桴志直到
蓬瀛亦壮哉
芳華閣
玉伏無蹤輦路摧舊名猶得榜高臺月斜曉
樹鳴鵯鵊日暖春蕪放雉媒清洛夜殾萦谷
轉錦屏晴色照人来凄凉滿眼興亾恨誰是
蕪城作賦才
福昌雜詠五首
張翰飄然欲鱠鱸周南久客意何如風悲故
國&KR0878;榛地日落空城雉兔墟明月搗衣聞洛
杵故人憑雁寄南書旅歌辛苦空弹鋏誰念
朝盤未食魚
東望川原拱别都漢唐冠盖已丘墟地横高
少雄中夏天險轘轅困萬夫宫殿荒凉興廢
恨山河慘淡戰争餘登臨不見淮南道只有
風塵地客裾
乘雲飛去不辭家女几荒祠一&KR0985;斜溪入亂
雲鳴珮玦樹磻蒼石老龍蛇夜寒玉鏡懸清
月天碧霓衣曳彩霞陵谷昜遷塵骨老衰顔
更欲服丹砂
天倚崗巒翠萬重倚楼搔首更書空莓苔古
屋荒秋雨草木空山起夜風漢帛北来邀塞
雁椘招南望憶江楓塵埃流落悲生事白髮
年来擬見攻
滿目凄凉供客愁断霞殘照想滄洲風雲䔥
瑟三川夜星斗縦横萬&KR0676;秋騎省衰遲空作
賦&KR0878;蛮留滯感登楼迷魂不待巫陽些自有
騷詞継遠遊
福昌
故苑芳華路已迷連昌宫闕露沾衣繁華冠
盖當時事戰伐山河萬古悲野色蒼凉新雨
地秋殾䔥瑟夕陽枝塵埃未有東歸計天畔
登臨且賦詩
牛谷口
十萬全師一戰擒谷盤蒼硖路幽深凄凉今
古興亾事遼闊英雄割據心漲洛暮連諸谷
雨秋雲低抱半山隂文皇功業今何處磨滅
荒碑蔓草侵
歸馬二首
歸馬駸駸不受鞭晚霞如畫照晴川䔥疎黃
葉孤舟岸零落秋雲断雁天臨水登山悲椘
客烹雞酌酒爱諸仙任從老逐雙毛至莫遣
愁来玉盞邊
䔥蕭雙鬢獨驚秋病眼天邊暮倚楼已老馮
唐猶不遇思歸庾信正多愁溪通積雨流方
壮山入重雲翠未休一夢淮南經歲别菊林
還向洛陽浮
官舍歲暮感懷書事五首
衙鼓鼕鼕送夕陽經時無客上高堂淵明柳
老秋多雨子敬氊寒夜有霜山樹葉稀時摘
果齋爐灰暖曉焚香經綸自有英雄在閒散
湏教属漫郎
修竹高槐交映門公居瀟洒近山雲醉眠多
似陶彭澤官况貧于鄭廣文秋菊擣塵供曉
餌寒松收子和香焚經年門巷無車馬只有
清風伴此君
霜菊娟娟尚有花䔥條廳樹暮啼鴉萬竿修
竹開侯府十里青山隐相家麋鹿並游諳野
性諸書同對是生涯冷官自有貧中樂敢向
朱門肉食誇
北風吹雁去翩翩流滯周南又一年田為歲
荒陶令秫酒無人乞廣文錢香籠鉢水清晨
呪坐暖蒲團後夜禅更謝晴明好山色𢾗峰
殘雪在&KR0585;前
筆牀茶灶素圍屏瀟洒幽齊燈火明木落風
霜初十月坐寒星斗𣣔三更消磨永夜書盈
案分付閒愁酒滿觥干世愈疎身漸老官閒
何苦厭山城
望女几雪
萬戟高攅女几晴卷簾初見雪峥嵘光迎曉
日峰千叠氣入隂風夜五更晴色北臨秦甸
白寒威東抱洛陽清坐看溝&KR0676;承餘澤付與
春田次第畊
永濟橋
墟廟無人弔毁垣故橋遺址至今存侵波野
岸生新草齧石老沙留舊痕金殿有基藏兔
穴王輿無路半樵村甘棠古道輪蹄断落日
空山暮雨昏
雪晴野望
䔥蕭空谷隐山雲渡水人歸何處村樵&KR0985;雪
迷唐苑路鳥殾寒集漢祠門公堂吏散惟修
竹近嶺林疎見飲猿客坐無氊君莫笑陶潜
亦有酒盈罇
福昌南望
朝市推遷不復還暮雲平野水潺潺山川寂
寞繁華後都邑䔥條魚鳥閒鶴柱千年無故
老仙棋一局換人間興亾今古知何極莫向
雍琴妄慘顔
戒醉
平生嗜酒爱離騷痛飲湏知属我曹仕宦低
廽要斗粟功名迂闊欲霜毛直湏减省尊罍
費莫厭沉迷簿領劳醉吐相菌君勿恃邴公
遺事久寥寥
醉宿慈氏院晨𧺫
痛飲淋漓半夜醒披衣坐待曉窗明風松一
夕清無限罏火三更暖有情孤閣鳴鐘天黯
惨寒山戴雪晚峥嵘年来漸向深杯怯強學
劉伶欲觧酲
梅花
北風萬木正蒼蒼獨占新春第一芳調鼎自
期終有實論花天下更無香月娥服馭無非
素玉女精神不尚粧洛岸苦寒相見晚曉来
魂夢到江鄕
送丁宣德赴邕州僉判
邕南亭障久消兵莫厭扁舟萬里行嶺外山
川從古秀幕中談笑属時平天連漲海鵬飛
近風卷孤城颶母生勿為跕鳶思欵叚古来
男子重功名
同陳噐之題迎福院軒
東風吹面酒盈樽臘後一番梅柳新殘雪作
寒山向晚横烟不動野浮春地留京洛豪華
氣川帶秦韓戰伐塵今古悠悠君莫問祗應
沉醉是天真
春隂二首
漠漠重雲向晚低臘寒新去有餘威風梢簷
滳難開幌潤引爐香昜着衣把酒自傾金錯
落探春誰汙錦障泥山城冷落無歌舞只有
芳醪取次携
溪樹昏昏鎻暮雲晚山愁黛對含顰不甘小
雪猶妨暖長恨閒隂每占春寳帶金貂侯第
客鈿車珂馬帝城塵王城自古繁華地回首
高歌悵望頻
寒食贈遊客
隂隂画幕映雕欄一縷微香寳篆殘寒食園
林三月近落花風雨五更寒筝調寳柱絃初
稳酒滿金壺飲未乾明日踏青郊外去綠楊
門巷繋雕鞍
登榖州故城
控扼兵屯事已遼傾歌遺堞隐蓬蒿春蕪滿
野牛羊散秋稼連雲雉兔驕苔卧断碑昏故
刻雨飄殘枿帶餘燒人間興廢知何極莫謂
&KR0878;榛便寂寥
東池
東池暮春風景妍汨汩淺渠鳴細泉菖蒲遶
堤青似劍荷葉出水大如錢蔷薇着花方未
已楊柳飛絮任飄然鄰翁芍藥正足雨預計
開時湏醉眠
暮春贈陳噐之
牡丹開過觧鞦韆鵯鵊鳴時三月天盡日好
風吹絮雪一池春水泛蓮錢溪邊蒲笋供朝
飯堂上圖書伴晝眠端坐窮城何所得只收
風月入新篇
張右史文集卷第二十五
