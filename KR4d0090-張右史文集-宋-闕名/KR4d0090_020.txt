張右史文集卷第二十
五言律詩
從黃仲閔求友于泉
炎暑戰已定清秋當抗衡碧雲生雁思幽草
見蛩情㬠麥村墟静觀書枕簟清誰能酌玄
酒来破屈原醒(借韵)
清洛
清洛西風急遥知故國秋羈游成歲月疎放
合淹留地迥驚身老山高更旅愁登臨有詞
賦不减在&KR0878;州
落日
落日西風急空山客獨驚夕雲寒不動秋水
暮多殾粟厭周人飯蓴思故國羹南飛有征
雁羡爾羽毛輕
贈陳履常
劳苦陳夫子欣聞病肺蘇席門迂次𢾗僧米
乞時無旨蓄親庖急青錢藥裹湏我腸方不
給何以縶君駒
至安化驛先寄淮陽故人
䔥條安化驛&KR0786;客思悠哉積水連天闊青山
送客来疎籬風&KR1032;葉敗屋雨生苔寄語淮陽
舊人今放逐回
發崔橋
野麥平蕪隴官榆卧古津眠鷗沙上曉幽草
水邊春暖葉生浮綠風漪𧺫細鱗青新桑媪
筥茜静浣娘裙有客悲芳芷無人採白蘋可
憐千里目愁殺未歸人
秋日
隕葉鳥不頋枯莖䖝暮吟野荒田已穫江暗
夕多隂夜語聞山雨無眠聽椘砧敝裘還𥙷
綻披拂動歸心
次韻斯舉送岩桂新釀
叢桂仙君子小仙幽處芳(原本少三字)鄙素漢殿
略塗黃有客憐衰病新醅許撇嘗併將塵外
物助我北窗凉
發安州作
積雨陂塘秀南風蒿艾肥烏犍立横隴白鳥
下深畦雲木呌杜宇曉林啼竹雞平生&KR0786;游
興頼有濁醪携
天慶觀三色檜(一本而具栢檜三物)
聚處歲寒物生為千歲身柯條雖日異臭味
本相親商季諸公子茅家賢弟昆分驅衆彭
悪各共一清真竽籟風中合鱗鰭雨後伸高
枝如借便輕舉豈無人(太清宫有升天檜傳記諸真輕舉者多升)
(樹)
都梁亭下
金塔青冥上孤城蒼莾中淺山寒帶水旱日
白吹風人事劇翻手生涯真轉蓬高眠待春
漲鮭菜伴南公
歲暮獨酌書事春懷眺永寕
天涯催晚歲殘律去如犇入夜北風悪多隂
寒日昏野吹餘燒燼溪落舊沙痕霜重飢鷹
疾田空宿㕍喧山明千筍直雲積萬营屯足
雨耕犂早豐年柿栗繁地平秦接席土断洛
開門白首三年客黃桑𢾗𤱔村懶梳悲髮短
不寐守爐温折骨披殘枿蒼龍卧老根晚篁
猶竚思幽蕊助銷魂慷慨雙龍劍飄零一酒
樽琳琅思秀色環珮想清言獨語看明燭空
庭月出軒
二月三日&KR0712;舟徐城戲呈戚郎
自嗟為客久羈旅過淮時雪野挑𬞞瘦霜天
暖酒遲流年下坡轂萬事一枰棋異日懷陳
迹孤舟近古祠
重到臨淮壽聖院
陳迹不可訪舊游三十年相逄非故物大半
已沉泉世界揚塵海浮生不繋船老人無固
必醉即揜&KR0963;眠
舟中曉思
樹色未啼鳥槳聲初度航客燈青映壁城角
冷吹霜颻泊年来甚羈游情昜傷年豐清潁
尾吾計亦荖良
將至漢川夜泊
水翼飛栖定連樯宿暝烟葦風驚客梦江月
伴人眠多病閒偏樂苦吟愁易牽漁郎爾何
恨終夕獨鳴舷
酬同年徐正夫司戶時公欲卜築嵩
洛間
少别老相見無言空惘然功名属多病詩酒
樂衰年釡厭顔公粥嚢湏趙一錢歸装何日
辦嵩少好林泉
何處春深好二首
何處春深好春深老宿家茶爐寒宿火佛案
曉添花壊宅無妖火通途有寶車院深人不
到幡影逐風邪
何處春深好春深居士家荒園幾畦菜環堵
𢾗枝花自蠟登山屐好驅下澤車時時客問
字醉帽任傾斜
次韻寄趙伯堅二首
西湖望中潭能有幾多程問訊懶不講篇章
来逾清為邦循舊政把酒憶交情祝子過新
歲春風入帝城
相思何處望月閣對南堂念子猶記我懷君
時舉觴可能思&KR3296;好端是種花忙閒說河陽
政佳哉副所望
陋屋
陋屋秋霖後荒城落葉中壊墙朝插菌幽草
晝聞蛩豈是不浪出直緣無奈慵何劳求季
主吾自了窮通
道旁花
長夏百草秀道旁多野花無名自紅紫有意
占年華灼灼照流水斑斑上古槎中原何日
掃將爾付泥沙
寺西閒步
閭里静無事野塘春水生好風時獨立芳草
共閒行閠月遲春候輕隂弄晚晴鄰炊烟火
動下舍晚雞鳴
已醒
已醒厭厭醉將開灼灼紅年年到春日忽忽
遇東風暇日如年永悶愁似酒濃時能將醉
眼天際送飛鴻
賦得瀑布
浩浩自太古洋洋灌百川深將一源潤首出
萬峰嶺晴浴岱宗日香通華嶽蓮應有真仙
子揮榜上青天
今早將飲酒聞鶯有感
蕭條古蘭若春日等閒斜唧唧初聞燕忽忽
又過花舊遊都似夢到處即為家把酒聽鶯
處羈懷感歲華
破幌
破幌一點白卧知千里明低窗通雪氣喬木
尚風殾傳警軍城静鳴鐘𣑽刹清高眠尋断
夢鄰樹已烏驚
食笋
荒林春足雨新笋迸龍雛鄰叟勤致饋老人
欣付厨朝飡甘飽美放筯為嗟吁惜取葛陂
杖猶堪代我駒
夜意
每見青桐落常虞白髮侵傷心惟片月不睡
更清砧蟋蟀秋殾早銀河夜色深﨑嶇無限
意蕭索一場吟
秋雨
階下梧桐樹芳菲亦已休歲時驚病客風雨
送清秋栖鳥歸何晚鳴䖝響漸收䔥蕭寒色
暮吹作夜深愁
秦兵部書堂
丈人憐我厚許與過常情身世已迂闊功名
何敢争笑談忘晚軰樽爼罄生平欲&KR1263;臨渴
地從公老此生
夜吟
簾&KR1032;凉侵戶窗虚月過帷高桐清露&KR0668;深柳
夜蝉嘶斷續銀河轉歌斜斗柄移風来高葉
報伏近候䖝知陶令尊無酒潘生鬢有絲將
何慰愁寂倚杖獨題詩
晚卧
日落煩暑退秋晴河漢明微雲映天白纖月
過林清獨卧誰晤語幽懷殊未平䔥蕭夜深
冷皓露滿前楹
&KR1032;簾
&KR1032;簾新月上林影散微茫庭草鳴䖝近風燈
秋幌凉長年唯有病晚歲苦多傷身世竟何
就吾將問蜀莊
八月三日舟行自蔡河赴臨淮
曠野天垂地川晴水見沙河回迷向背岸断
忽桑麻水闊時浮鷺陂寒乍集鵶年饑田濩
落歲晚客悲嗟新月排雲水西風送日斜孤
舟何處宿故國已天涯
日落
日落長雲暗風悲古岸秋渚鷗&KR0985;避客野蝶
戲隨舟疎拙資微禄飄零厭遠游若無尊裏
酒何物與消愁
舟行即事二首
古岸生微靄空林卧夕陽霞輝明野色天影
戰波光集鳥村墟暗鳴䖝禾黍荒秋高孤月
静天末巧雲長沙晚横歸艇川晴列去檣登
臨自多感何必寄他鄕
去去路日遠行行歲向深晚田荒更闊秋野
曉多隂岸蓼飛寒蝶汀沙戲水禽迎風蘆顫
葉眩日棗裝林早蟹肥堪薦村醪濁可斟不
劳頻悵望處處有鳴砧
和柳郎中山谷寺翠光亭長韵
山深疑路断古寺忽開門喬木風霜急荒崕
雲雨痕朝霞明翠靄秋雨濯嵐昏幽鳥不避
客閒雲時入軒重蘿深更綠碧澗淺無渾寶
地黃金布飛泉白玉噴庭閒卧馴鹿果熟引
王孫禅静石為室客迷桃滿園每悲塵世幻
方信𣑽王尊野實飢堪薦陽崖冬自温便當
安寂寞何事走歊煩清𣑽晨齋啟高松夜枕
喧逄人休問道得竟已忘言直指曹溪路劳
將貝葉翻功名嘆不偶歲月去如犇久分疎
軒冕寕辭友玃猿從容岩客話麄糲野僧飱
即是平生樂心期何日論
冬日三首
昨夜新霜落淮南十月初寒雲風後白高木
雨来疎功業嗟謀拙星霜逼餘子雲真拙
者寂寞為玄書
汴水日夜淺天寒霜野寬拂衣秋葉亂衝面
北風寒不作歸山計空悲走馬鞍濟時吾力
薄俛仰一悲嘆
孤冷不成寐𧺫坐聽雞號楼閉更籌静天寒
星斗高䔥條陶令酒清怨椘臣騷凛凛悲秋
意何湏待二毛
青陽驛會劉伯殾夜話
犇走&KR0786;塵埃相逄顔暫開語闌燈燼改飲散
月華来行役風霜苦流年歲月催我愚甘自
分惆悵子多才
斜日二首
斜日歸殘暑秋容淡太虚閒雲工變昜片月
自清孤淹泊年華老凄凉歲事餘時違自樸
拙興懶日蕭疎阮藉慵耽酒文園病著書簮
纓非草野江海得樵漁
伏盡金纔壮天高火欲流病悰抛酷暑詩興
得高秋晝静塵埃少宵凉河漢浮清傷桐葉
膩爽奪蕙蘭柔晚歲寒將屇群芳葉不收幽
人多感慨啼頬助騷愁病懶非高卧疎迂却
自由功名與世事擺落醉鄕遊
秋懷次韻眺應之三首
木落晚風急宵凉侵暑衣有期惟向老無計
未成歸只益顛毛脱還從髀骨肥感時仍弔
古回首意多違
衰鬢不堪洗病軀先覺隂天寒白日短歲暮
亂山深薄酒醒無力危弦奏不禁謀身老逾
拙三聽洛陽砧
清秋萬里興力疾上高臺歲熟雉兔飽風高
榆柳摧晚篁元自綠幽菊為誰開寂寞無人
問鄕書久不来
張右史文集卷第二十
