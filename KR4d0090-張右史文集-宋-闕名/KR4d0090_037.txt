張右史文集卷第三十七
同文唱和
詩呈同院諸公鄧忠臣
秋日同文舘多朋信可依慧鶯還伴宿巧燕
自知歸藻鑑由来定翹材未覺稀賢書早晚
上拭目看珠璣
秋日同文館朝暉淡淡光聚蚊喧敗帳飛蝠
入雕梁香散青綾被詩飜古錦嚢群居有英
彦晤語興何長
秋日同文舘虚廊日幾廽浮花出林杪古樾
蔽城隈遠笛悲仍壮幽禽去又来微吟還自
喜共和有清才
余幹
秋日同文館官寮許暫依衛軒留鶴住楚澤
滯鴻歸木選山中勝珍求世上稀清時方物
貢寕在箧中璣
秋日同文館掄才又一回楩柟輸海徼金玉
振巖隈富贍看先逹清新畏後来百朋行可
錫所楽在多才
秋日同文館興賢道與光雄竒思汝潁浮巧
笑齊梁綠醑傾蛆甕青燈折米嚢(&KR0902;粟亦名米嚢)雅
談揮玉麈未厭漏聲長
耿南仲
秋日同文館閒無一事依鬪羊誰得雋&KR0786;鳥
客思歸寝處還相向過從不患稀何當有星
聚誰為問璇璣
秋日同文館裒然觀國光泗濱何限磬岱麓
易求梁劍氣頻衝斗錐鋒定出嚢于余慙拙
匠&KR0894;尺預量長
秋日同文館新凉逐雨回棘垣嬰吏局蕙帳
憶山隈射為巧狙發田因文豹来西城隨分
鎻夫我室多才
商倚
秋日同文館群賢道足依心遊黃卷静目送
白雲歸空玉&KR0878;山盡文星禁掖稀(館閣諸公多集于此)
清談欣屡接紛若落瓊璣
秋日同文館雲沉夕照光蛩吟階下草萤照
屋間梁卧月搜詩句挑燈認薬嚢夜闌獨衾
枕歸夢楚山長
秋日同文館愁腸夜九回圖書堆枕畔歌吹
隔墙隈宿鳥翻枝去凉風帶雨来新詩劳見
寄難継謪仙才
秋日同文館群書畫可依衰遲多病在留滯
故園歸但怕酒杯滿莫教詩卷稀惟羞狂斐
句瓦䃯報珠璣
秋日同文館晨暉帶冷光綵雲瞻鳳闕細雨
憶魚梁莫事班超筆空嗟趙壹嚢簾閒坐無
語千丈旅愁長
秋日同文館西風昨夜回燕巢留屋角蛛網
挂墙隈書任邊韶懶詩慙匡鼎来人人皆抱
璞誰是濟川才
耒
鄧侯讀書室編簡自相依胝手焚膏寫瘡肩
滿槖歸業文從古有忍去似公稀欲挈空虚
箧從君乞貝璣
鄧子詩成癖全分李杜光楚風還屈宋宫體
變齊梁蔡子辨焦尾眺公懷智嚢三賢方鼎
峙安敢用吾長
我愧言詩賜公真好學回讐書芝閣上藏史
楚山隈把酒論交裏連房校藝来知君懷水
鏡依頼免遺才
眺𥙷之
平生鄧夫子文墨晚相依臺閣佳聲在湖湘
爽氣歸詩誇束筍密髮歎耕苗稀勤苦千秋
事川明水孕璣
雄深張子句山水發天光黃鵠愁嚴道玄亀
困吕梁爱君毫穎脱嗟我病傖嚢驥尾何當
附西風萬里長
蔡侯南國秀經緯耿昭回文史苔生劍風雲
蟄𧺫隈吾君求助意之子為時来萬旅防秋
費何如一士才
曹輔
十歲湖湘客淹留何所依清名漢閣在他夜
椘帆歸落日三秋晚浮生一笑稀每煩貽秀
句真似暗投璣
妙論凌朝徹高文敵夜光煇煌照群玉縹緲
絶飛梁得句題青竹圍棋換𬗋嚢相從愧衰
朽湖海興偏長
富貴心非碩山林首重四拂衣清世外築室
白雲隈杜口同摩詰忘形學子来斯遊行欲
遂聊此接群才
蔡肇
圖書從所好英俊此焉依奎璧重開照琳琅
盡得歸地嚴宫漏轉門掩吏人稀子有詩三
百西江咀寶璣
客去衣裳嬾更長燈燭光隨身一書笈貯腹
萬雕梁夢舊傳青館封湏拜皂嚢羽翰從此
正天步赤霄長
諸彦聯翩入斯文迤邐回㴞滔引溟漲爛爛
繚巖隈此地身拘窘他時心往来倡酬真有
味頋我獨非才
柳子文
鄧子知名久秋闈得暫依論文虚以往講道
實而歸得句𢋫酬數忘言笑語稀自慙初學
步魚目混珠璣
刻意長沙客編書遊隙光朝方登廟噐時可
詠山梁未用嘲經笥端宜號智嚢頗聞窮史
學猶想見三長
官輟蓬莱直身從帝所回文章孔庭奥事業
傅巖隈多士朝廷念諸公殿閣来英雄湏入
彀應有濟川才
李公麟
苦學鄧夫子仁風良可依顔回楽也内曾點
詠而歸盛德彌年邵知音貴我稀瀟湘逄此
地咳唾得明璣
瑠璃墨客堂太一助燈光抽史探金櫃摛詞
和栢梁近傳江綵筆遠緝漢珠嚢吏部文難
可猶稱萬丈長
共校南宫藝多年復此回群賢主堂奥一榻
占廊隈陟牒朝隨逐詩筒夜往来故人情不
淺無乃困慳才
秋日同文館詩忠臣
秋日同文館分場試未齊借書窮石室刊字
費棠梨想見英雄彀誰當甲乙題喜陪群彦
集通籍在金閨
秋日同文館来游翰墨場預聞周俊造多有
漢文章蘭室依新潤芸書識舊香逄辰強思
報矯首詠明康
秋日同文館晨興不待雞耽書迷甲子行楽
在東西静對庭柯盻閒常柿葉題相期放朝
後連日醉如泥
𥙷之
高堂置書几連幕與雲齊暑服猶便葛秋槃
己飣梨官醪聊且醉古錦不成題空對燈花
喜重城隔夜閨
輟直讐書館聯裾校藝場騰&KR0750;来萬里挺拔
出千章直釣何妨得飡風未必香搜才頼公
䓁要助俗成康
憶我蓬萊閣同聽午唱雞星辰望天北簮組
隔城西幾日宣魚鑰長驅響月題更憑催鄧
子要剸玉如泥
耒
騎列千牀直雲羅萬卷齊紓妍交孔翠争味
雜柦梨白日諸侯貢青春天老題秋清文酒
健莫嘆羽林閨
聲鳴皆出谷觜距各争場鐵網收明月霜鋩
倒豫章湛恩終錫宴優禮合焚香最苦讐書
客消愁頼杜康
六街分夜鼓鄰屋報朝雞寒引秋初老天將
斗轉西滯留聊飲酒談笑亦分題湏信家居
楽休嫌窮巷泥
肇
清月看初滿黃花吐未齊小山思隐桂大谷
憶佳梨節物信可美詩騷懶自題長年諳獨
宿聽雨閉秋閨
匝合青雲幕縦横白羽場誰矜率爾對吾念
斐然章名淡隃糜榜衣飄月窟香春風馬蹄
疾鞭帽散平康
萬里夷王子曾聽若木雞泛舟滄海外授館
國門西琛幣求重譯車書想舊題蒼梧弓劍
冷雲雨泣芝泥(試院高䴡乃館使客)
閴寂同文館秋英綻欲齊禅袍分白乳仙果
破青梨琴理將忘曲詩探未賦題清懽在文
史誰復夢重閨
明時懃選擢間設譽髦場該學添三傳微能
及九章静無桃葉唱清有菊花香觧我幽憂
病惟應頼杜康
鵠卵囙時化如何赴越雞逸群来冀北屏氣
入淮西盛事兼三物浮辭斥百題慎湏精藻
鑑寵辱異雲泥
倚
秋日同文舘高堂燕集齊杯盤供魯酒殽核
久張梨楊孟持新論韓莊鄙自題湏知宗匠
手文采冠朝閨
秋日同文館何人獨擅場飬莪方在沚琢玉
己成章筆别千鋒陣庭焚一炷香得賢從自
始豈特致民康
秋日同文館棲林看晚雞斗垂宫殿北月轉
戶庭西酒勸杯中綠詩分燭下題何時還九
陌細雨莫成泥
南仲
詔命連催發英髦一日齊周瑜醇似酒崔遠
爽于梨高館清無夢寒燈坐賦題還同宿山
驛風雨閉重閨
槐市任花黃𢋫歌且闢場醒心流水曲警耳
白雲章冷竹枝枝翠芳蘭葉葉香滿前皆俊
彦何但有三康
翠幕春雲合場登看舞雞冥搜人不到驚盻
日沉西矒學愁精鍳英材喜巨題何人當首
選雙觡𧺫蚖泥
子文
磊落群英集峥嵘逸氣齊捷機聞墮灶妙論
及交梨庭木何年植窗塵異域題(高䴡人館此書字尚)
(在)獨憐車馬散寒月滿宫閨
懶散江湖客秋深念滌場端宜返田里安敢
論文章山塢橙應熟霜籬菊正香行歸招隐
客鼓腹詠時康
國器来金馬儒冠萃木雞勝心争逐北銳氣
鼓争西海嶠鵬程急春風雁塔題應思連夜
雨車馬六街泥
公麟
鎻寂身如隐幽清物向齊忘憂經露菊蘇肺
到霜梨白法資談歗朱籖歴品題賢書天下
望鵲喜遍深閨
呦呦鹿鳴野皎皎白駒場朋盍連茅茹文程
琢玉章門通三級峻桂露一年香慶及飛龍
旦同歌庶事康
寄棲容幕燕覆部等醯雞欲雨風多北窮秋
日易西官書便夜讀家報索親題早晚驂騑
入重門拆印泥
輔
别館朋簮盍華堂燕爼齊手書思露摘齒冷
怯冰梨桐影迷金井苔痕上壁題共憐今夜
月亦觧照秋閨
平生詩酒興縮手少年場誰敵江河量争看
錦繍章論才皆國噐滿䄂尚天香欲寫弘文
士風流有長康
開口曾吟鳳臨池豈厭雞詩豪杜工部墨妙
庾征西歸及黃花在能忘彩筆題醉游湏爛
漫莫惜錦幛泥
未試即事雜書率用秋日同文館為
首句忠臣
秋日同文館沉沉鎻棘闈&KR1032;簾襟乍快欹枕
夢先歸驟雨憂環堵回風喜𬒮衣十年經五
試撫事意多違
秋日同文館人閒景自長重簾朝氣入嘉木
午隂凉朝市喧聊避山林興未忘頻添繞爐
水還與試香方
秋日同文館重門静不開雲隨鴻影去風送
楽聲来插架書千軸論文酒百杯晚花陳葉
滿還是作愁媒
耒
邃館深魚鑰華堂静倚闈每劳蛩作伴不與
燕同歸古棟蝸成篆空墙蘚作衣寂寥還泛
菊九日莫相違
名自諸侯選功收一日長文章雜蛟蚓丹墨
有炎凉平昔曾充貢酸寒未易忘書生成底
事飽死笑東方
&KR0786;枕愁霜苦晴明宿霧開幕雲當晝合抱雪
與風来元日彤庭實春風曲水杯何湏戀楊
柳聖世要無媒
肇
翳翳雲生樹翻翻風動闈高秋忽如此吾黨
苦思歸極目愁關塞侵寒寄楮衣少狂真喜
事回首壮心違
物色清秋逼官曹静夜長華星披夕靄皓露
洗空凉律細詩難継禅心夢易忘依稀貪佛
日香火宿諸方
取士漁塩出傳經戶牖開驚濤簾外𧺫驟雨
筆端来人競懸金鑑書方貴杯太平元有
象勿遣賦良媒
𥙷之
風雲日夕改秋氣襲堂闈映葉無蜩響依叢
有蝶歸官壺催賜酎鄰杵急成衣留滯真何
𥙷蓴鱸興又違
氣入中秋劲更傳五夜長青燈蛾舞急白日
雁啼凉羈旅生應慣淹留久却忘吟詩酬鄧
子畢昴出東方
前世諸生選平居𢾗路開鄕閭自相與岩穴
亦時来射雉空亾矢為蛇更奪杯千金曾市
骨聊用作龍媒
幹
零露沾明砌凄風入邃闈添愁䖝勸織驚梦
鳥催歸哀調孤吹笛寒聲遠搗衣飄蓬雖已
久今夜覺分違
引類憑先進搜材及寸長隔簾愁晝暝隐几
怯秋凉化力人難測機心我己忘封侯良可
待誰有不亀方
簾幕深常閉門庭閴未開愁將河女隔喜見
月娥来騷客吟冰柱仙官醉玉杯蹇修那可
得笑齒竟誰媒
倚
氣侯逄秋晏蛩鳴入戶闈簷空看雀闘天闊
暮鴉歸風急飄庭葉寒先着客衣重陽故人
境應念賞心違
門深鄽市遠幽寂興何長徑菊晴披豔窗風
晚逗凉聖經閒裏醉塵鎻夢中忘更苦年来
病時看肘後方
旁舍回廊接重簾晝日開鳴蝉隨雨退疎雁
拂雲来吟興降難韻羇懷寄淺杯驚颷漸凄
緊又欲作寒媒
子文
虚廊空白月燈火閉重闈思苦詩難継更長
梦易歸徒劳争墨榜湏信有朱衣萬事前期
定升沉不爾違
一一聽宫徵銖銖較短長品題分玉石得失
異炎凉中的非無術知音豈易忘魚龍頭角
老變化更何方
萬戶争看榜三年此一開異時千載遇此日
四方来價重連城璧珍逾羽化杯山梁欣有
獲置網豈湏媒
公麟
葉乾風索索霜月到書闈枝並鷦鷯宿牀吟
蟋蟀歸幽人知坦履游子念縫衣暗喜還家
近承顔慰久違
莫以多為贅湏知寸有長拾才何濟濟頋我
獨凉凉雷雨龍皆𧺫江湖魚兩忘攀依聊假
手賢立本無方
今朝庭鵲喜燈為一花開側指皂嚢去轉頭
&KR1301;馬来新橙家斫鱠殘菊客浮杯楽事連休
日湏憑酒作媒
南仲
敗葉掃還飛秋容粛粉闈青錢如己選白璧
會湏歸燕坐書横案孤吟月滿衣還同潘散
騎魚鳥性都違
大軸累千箱鳬中見鶴長静臨窗几讀爽入
肺肝凉誇咤争求勝疲劳忽自忘由来京邑
貢正合冠多方
藹藹儒冠至恢恢賢路開才湏金鑑别人自
玉山来謝密書千卷嵇康酒一杯如君富術
業當與雉爲媒
輔
空庭秋色晚風露入重闈白髮己無𢾗故山
猶未歸江湖千里月砧杵萬家衣把鏡西風
裏低徊志碩違
鄧子詩成癖苦吟秋夜長江山得竒秀風月
借清凉郢曲高難和騷人興未忘從君乞餘
教換骨有仙方
騘馬何時到重闈計日開迎門稚子笑載酒
故人来休沭猶三日狂歌且百杯祥麟秋苑
静更約看龍媒
天啟有少年真喜事之句用其韵和
忠臣
慷慨論邊事飄䔥動禮闈貴湏金印綰老要
玉關歸食酪便榆塞鳴髐慣鐵衣懸知雄辨
在志碩未應違
肇
百萬防秋去軍容凛將闈請排雲鳥出盡獵
犬羊歸老息隂符讀慵便直䄌衣鄧侯多衮
興時命不予違
詩呈同院後至諸公忠臣
秋日同文館飛章待報回絲綸先日降鵷鷺
忽朋来諸彦俱精鍳微生亦濫陪紛紛五千
牘誰定冠倫魁
子文
秋日同文館中官押入回西風初雨去明月
爲人来藻鑑憑君許𢋫歌媿我陪相逄已亾
寝坐見斗移魁
向
秋日同文館英遊賜與回搜才推藻鑑明試
副招来玉麈聞餘論金尊喜屡陪歸鞍期早
晚斗柄指天魁
輔
同文秋己半簾幕燕初回議論皆先覺衰遲
愧後来文衡那敢與談柄且容陪誰掘豐城
劍光&KR0621;徹斗魁
公麟
秋日同文館凄風動九回亂雲收暑去一雨
送寒来猥與英躔接慚非藻鍳陪雍畿兹籲
俊元祐看新魁
肇
文書汗牛馬棟宇切昭回剸玉君曾試吹竽
我亦来鍳精真有頼詩妙不容陪只憶歸山
去霜畦&KR1263;芋魁
耒
&KR1301;馬嘶將近天門報欲回妻孥憐别久鄰里
問歸来左學徒仍在西城宴許陪腹毛何足
問竒捷看渠魁
同慎思話舊隐用回字韻
𥙷之
聞在豪塘隐松林日百回當年鹿何往異世
鶴歸来未許茅齋並終朝蠟屐陪丹留杉不
死夜氣看星魁
詩呈同院忠臣
秋日同文館論交手重携胡秦常恨邈李杜
豈堪齊尚喜新知語閒思舊句題千年劳夢
想同直集英西
益
秋日同文館文編亦共携升沉都莫問荣辱
己能齊酒美何妨醉詩成強自題從容約歸
日訪子省闈西
慎思說家山之勝用其語得詩
肇
江清石磊磊野曠竹修修此地有茒屋我行
尋白鷗分留湏物色来往更風流相對黃塵
夢詩成擁鼻謳
忠臣
野橋隨岸架茅屋依林修木落吟霜狖雲晴
舞雪鷗山屏當戶列瀑布入溪流只合樵歌
唱何囙得蔡謳
張右史文集卷第三十七
