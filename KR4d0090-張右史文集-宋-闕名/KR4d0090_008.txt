張右史文集卷第八
古詩
休日同宋遐叔詣法雲遇季公擇黃
魯直公擇烹賜茗出高䴡盤龍墨魯
直出近作𢾗詩皆竒絶坐中懷无咎
有作呈魯直遐叔
休日不造請出遊賢友同城南上人者宴坐
花雨中金猊散香霧寶鐸韻天風鳥語演寶
相飯香悟直空尚書三二客净社継雷宗黃
子發錦囊句有造物功握中一寸煤海外千
年松誰降午睡魔賜茗屠團龍眺子卧城西
咫尺不可逄豈無坐中客終覺此公歸帽
見新月撲袗塵暮紅困眠有餘想却聽寺楼
鐘
挂虎圖于寝壁示秸秠
畫工出幻事縞素發原薮蕭蕭白茅低凛凛
北風走躭然老于菟舉步安不驟目光炯
射怒吻呀欲受彼彪擲其旁文彩淡初就雖
然窃形似己足走百獸煩君衛吾寝振此蓬
蓽陋坐令盗肉鼠不敢窺白晝
神運殿望香爐天池等峰晚宿官廳
明日早發
遠公不出山坐受天龍供地祗敢爱寶木石
親輸送巗巗千年屋山立屹不動風雲宿脩
梁星斗近華棟亭亭碧百爐簷蔔時自涓五
雲嚴擁衛天樂下變凰神池閟寶像光怪發
巗洞誰能陟其顛手攬湖龍鞚東堂黃金藏
龍像&KR0770;環拱蕭條亾國輦拙撲昔誰用掃堂
為一睡清極乃無夢思歸成晨發結束勤僕
從鴻鐘振林莾月落朝嵐重再往墮渺茫猿
鶴應嘲諷
贈張公貴
我昔為諸生奉書諫議公後来辱稱奬禮𢾗
賓客同决科甫弱冠年少氣如虹歸来陪後
乘不責醉後恭孤舟梁宋郊旅態萃百窮拜
公睢陽府笑語若春風人事不可期俯仰異
吉凶平生丹灶術馬鬛哭新封十年得吾弟
懷舊涕沾胸清貧守家法眉宇肖德容交臂
是非外爲寮兄弟中東軒語長夏葵竹羅清
紅西舍雪夜懽玉顔醉瑶鍾欲飲径相就三
更叱閽翁鯨吸絶遺滳山頽信傾峰搜抉盡
醬茹楂梨倒筐籠通宵兩沉醉午𧺫頭如蓬
人生定當爾事去挽驚鴻河梁繋君馬一笑
喜相逄憐君碧紗幌夜淚哭葦叢我方困虀
塩酸寒官辟雝同尋舊游地塵壁罥絲蟲啼
鳥古寺間夏隂小園空酒市逄好好琵琶失
玲瓏歌舞一分散賓僚亦西東忘情猶一歎
齊物論非通官冷隐朝市端能信余慵人生
當富貴子益自磨礲便當隐五車一一貯心
胸功就螘作垤叢成蛇化龍北郊分𬒮歸作
悪驚兒童長謠代晤語發子一笑哄
離黃州
扁舟發孤城揮手謝送者山回地勢卷天豁
江面瀉中流望赤壁石脚插水下昏昏烟霧
嶺歴歴漁樵舍居夷實三載隣里通假借别
之豈無情老淚為一洒篙工𧺫鳴鼓輕櫓健
于馬聊為過江宿寂寂樊山夜
宿樊溪
黃州望樊山秀色如可鍳扁舟横江来山脚
繋吾䌫大川失洶涌淺水澄可攬北風吹疎
雨夜枕舟裏撼齊安不可望滅没孤城暗奔
流略溪口龍蜃屡窺瞰平生千金質戒懼敢
忘暫兹游定何名耿耿有餘念
道士磯
匡廬奠九江苗裔遍南服横江蔽原野内外
實一族危磯插江生石色擘青玉蛟龍穴亂
石猱玃在喬木我行季冬月江蹟在山腹扁
舟如鏡面清净不可觸躋攀既不可千古長
幽獨緬想遂古初巢居戒樵牧
離樊口宿巴河遊馬祈寺
扁舟下樊溪江南正清瀉曉登巴河岸極目
望春野步尋脩竹寺古木争偃亞云昔孫仲
謀雲致師禡雄圖邈己矣英㮣足悲叱石
梯造雲霧丹白開廣夏山僧安寂寞畏冷不
出舍劳生渴閒境頓使我心寫晚江平若席
風勢欲相借
龜陵灣阻風三日遥禱孤山而風止
積水多疾風三日阻我舟天寒波濤悪岸屈
騰龍虬五更船&KR0963;鳴冷風入衾禂平明諸山
雪爛漫鋪琳球篙工笑相頋白我巴船頭水
愧小孤神霧鬢横星眸倉卒禱即應知我厭
滯留積晴景物好柳色含新春風我故舊
迎我入東州
自離富池凡三禱順濟龍求便風皆
獲應又風日清霽舟行安稳委曲如
所欲感而成詩
旗尾指船頭篙工告風便張帆施雙艣去勢
如脱箭船傍两高山過目若流電波平船稳
駛客寝兀未變吾聞西江龍神力回宇縣往
来萬夫禱正直乃獲願嗟予何所恃誠確無
所薦神豈哀我窮有賜不待献乃知人窮我
本不坐神譴人間事若異未易以言辨坐令
千里遠近若在几研慙非謝宣城攫筆賦静
練
自黃州至巴河游靈巗寺觀孫仲謀
刑馬壇相傳權于此刑馬祀江神遂
提師伐壽春云
喬木隔塵埃華堂敞深僻人静好鳥鳴睡餘
疎雨滳悲秋感蕭瑟弔古披荒寂尚愬紫髯
翁誓師沉馬璧
自廬山廽過富池隔江遥禱甘公祠
求便風至黃瀝酒而風轉日行二百
里明日風猶未已又風勢徐緩不奔
駛可畏甘公盖吴將甘寕云
江邊古祠吳甘公往来祭禱嚴且恭我離匡
山已經宿舟挽不進篙工慵沙邊朝服遥致
禱澆酒未竟天回風一帆百里至還作不徐
不疾来雍容我生久已甘困滯神亦何事特
哀窮但疑神理與人異意誠辭直無不通林
皇夜泊若平地疑有鬼物驅蛟龍天明旗脚
向北指舟子笑語開船&KR0963;
元符&KR0996;辰耒同男秬率潘仲逹同遊匡山
六月望日齊安罷官步登客舟過樊口李
文叔棹小舸相送遂下巴河上靈岩寺寺
有何與&KR3916;石記云昔孫仲謀伐壽春于此
祀天祭江刑白馬故山名馬祈寺有法堂
頗華敞囙與潘李飲酒賦詩其中明日至
蘄陽登梁昭明太子廟遂宿具禱順濟乃
發候風林皇港見江中黑物類獺又有尾
鬛相逐馳久之激水高𢾗尺風定而去過
道士磯石壁色正青插水中又十里所過
五兩磯遂泊富池禱甘公祠晨發富池望
匡山諸峰半皆在雲中晡時至潯陽捨舟
登陸晚宿太平觀冷翠亭時十八日也十
九日過鄒志完晚大雨將醮雨霽中夕醮
罷復雨觀人異之二十日游東林觀神運
殿禮遠公像見晉安帝輦游磨院遂登白
公草堂讀歐陽文忠公題石上五杉閣而
歸晚浴東林納凉神運之南望香爐天池
化成二十一日出山此其大略其詳属潘
郎潤色
風駛浪湧仲逹喜其快因作一篇
人生不欲甚快意遲速到家還一致向来白
浪涌如山舟中呀呷幾喪氣我師學不
動頗覺蒼茫忘定慧憑河不悔聖所非君勿
為笑而為戒
題廬阜官廳壁
平生山水興今夜宿東林落日楼殿影西風
動𣑽音雲横杉閤迥雨過虎溪深脚力猶堪
在他年當重尋
出山
青山如君子悦我非姿媚相逄一開顔便有
論交意今晨决然去慘若執我𬒮謂山無見
留此事寕久置道邊青髮翁下有白玉髓&KR1263;
之龍蛇窟自足飽吾世平生耽幽獨乃若忘
朝市一官等塵垢安得敗成計草堂醉老子
虎溪大開士寄語二主人爲留三𤱔地
朝雨
幽居感節物僧舍值朝凉空簷落寒雨滳滴
響秋堂低飛林間隔濕羽不能翔危葉别故
枝幽花泣晚芳悠悠清夜睡促織催朝光日
月愴已徂吾行獨迷方采采幽圃蘭歲晚自
馨香君子建明德勿爲兒女傷
離陽翟
驅車發潁川回望失嵩少霜氣塞層空黯淡
寒日曉原田際天平百里見飛鳥纍纍道傍
丘石獸卧衰草不知誰氏碑剥裂偶未倒支
離見隷字書帶漢筆妙遺墳不可問文彩竟
何效永年恃金石此計久可笑昔遊已三歲
存殁傷懷抱飽諳人世憂安得身不老
次穎川
許昌古名都氣象良未替客子遠道来塵埃
滿襟𬒮黃昏造孤買飯嚙枯胾庭寬蟾蜍
高霜氣徹寒被頼携朱提杯可具一飲費無
人勸我酌孤獨伴客醉笙簫誰家楼語笑月
中市何人不行樂而我獨涕淚夜長更漏稀
風急鼓鼙駛天明卷席去行止隨所值
昭陵六馬唐文皇戰馬也琢石象之
立昭陵前客持石本示予為賦此
天將剗隋亂帝逄六龍来森然風雲姿颯爽
毛骨開颷馳不及視山&KR0770;莫回長鳴馳八
表優擾萬駑駘秦王龍鳳姿魚鳥不足催腰
間大白羽中物如風雷區區𢾗豎子縳取如
提孩手持掃天箒六合無塵埃艱難濟大業
一一非常材惟時六驥足績與英衛陪功成
鏘八鸞玉輅行天街荒凉昭陵闕古石埋蒼
苔
同楊二十緱氏寺宿草酌張正民秀
才見訪
契闊千里别惻愴難具言殷勤一宵語願子
未即眠空堂燈火青旅竭借僧氊劳劳一杯
酒不觧道路寒經年相從樂既别亦徒然人
間事盡爾聚散亦何嘆但悲多難身尚獲朋
友觀間關有憂中一笑有萬錢張子年未雄
已冠群少年巉巉生我側紫騂秀雙顴壮志
激衰懦清談破愁煎天明即分散奈此情悁
悁
初到都下供職寄黃九
千里不相見劳劳復何辭不無一城中耿耿
令我思僦舍酒家楼椎櫨卷其旗鼠壌晨
炊守翁噪群兒馬傍挨兩羸雙踵待刻移五
日長安塵故山夢中歸何以洗我心望君青
松姿懷情久不吐古屋絃悲詩
次韻魯直夏日齋中
文章慙骯髒談舌罷永雋年来屏百事但願
兩耳静黃公安禅室不覺在市井客来飽清
風可是徒造請犠尊與樗社妄計幸不幸願
君妙觀察金門等雲嶺
晚歸寄无咎二首
雨氣入古屋薄帷生夜清想君擁鼻坐端學
苦吟生泥深欺我馬歸取日半楹浩然有竒
想非子定誰評
屋東雲移山屋西日半壁餘天一劍清遠雨
萬絲直官事痴可了未遭官長責惟應眺夫
子不可别頃刻
送李際秀才南歸
咽咽幽谷泉蕭蕭秋竹風豈不爱孤潔但傷
愁且窮李子南國秀滄𬈑貯其胸出試輙不
偶低頭避兒童離家五十里客飯苦不豐冷
落卧寒齋苦吟和秋蟲昨者投我詩九嘆閱
未終欲知作者心但視讀者容文章出貧賤
此事今古同但願子富貴不願文日工今日
告我别出門驚若鴻各在天一方何當復相
逄
西山寒溪
兹行頗閒暇聊此(一作况)山水間幸有所携人
臭味同一源山溪並修澗嘉木間蒲蓮杉松
開(一作鳴)古刹(一作寺)始覺此溪寒孤亭出屋背
相石磴牽攀迎客窮道人俯偻鬢眉斑釋子
(一作草草)具粗糲雖貧有餘歡(一本有三杯徑就醉陟巘初牽攀)
午(一作馳)登西山去(一作路)路作九曲彎山禽慣
不驚夏木秀且繁緬懷紫髯公奠祠天王壇
豪強(一作雄豪)有遺韻興廢(一作消毁)無留觀空嵓一
泓泉引余掬清甘(一作眼明嵓間泉引手掬清甘)至人悲熱
惱遺(一作留)此消昏煩(一作驅塵)我茶非世間(一作茶)
天上蒼月團為爾惜不得烹啜(一作瀹)澆晨飡
深(一作出)谷晚易隂快(一作清)雨時班班(一作潺潺)但
見&KR1065;道松龍髯濕蒼顔念(一作懷)我亦閒人深
(一作屏)居閉(一作門)柴(一作深)關不使倒珠玉使(一作)
(濟)我胸中慳之官亦漫浪遇勝却(一作即)盤桓
平生據頑鈍信命傲憂患言歸徒旅(一作御)疲
就蔭休征鞍
送張天覺使河東席上分題得將字
張侯蜀都秀玉立身堂堂手持明光節六月
登太行三晉雄中夏朔方臨大荒傳聲賢使
者父老相扶將控弦百萬戶十年廢耕桑但
使耙鋤犂自然息桁楊主人延閣老别酒泛
蘭觴寄聲梁諫議欲試紫参方(梁欲寄上党参久未至也)
讀中興頌碑
玉環妖血無人掃漁陽潼關戰
骨高于山萬里君王蜀中老金戈鐡馬從西
来郭公凛凛英雄才舉旗爲風偃爲雨洒掃
九廟無塵埃元功高名誰與紀風雅不継騷
人死水部胷中星斗文太師筆下蛟龍字天
遣二子傳將来高山十丈磨蒼崕誰持此牌
入我室我使一見昏眸開百年廢興增嘆慨
當時𢾗子今安在君不見荒凉沼水棄不收
時有游人打碑賣
書舘直舍
紫禁断人聲蓬山轉春日楼外晚鼓傳城隂
衛番出循除擷新秀紅紫間疎密倚元黃金
闕龍虎氣鬱律明時賦鉛槧寓直守編帙疎
閒謝禆𥙷歲月感飄忽謝公山林賞不為軒
冕屈體道無朝野逹情慙利物
宣城至日謁天慶觀行香呈郡寮
溪山惨殘歲况乃值深冬清晨率其属肆禮
凝琳宫漠漠冐厚霧凄凄隔水風南方異氣
候霜葉未全紅忽憶簮史筆早趨闢蒼龍拜
舞東閣上佳氣鬱匆匆談笑出右掖交游盡
英雄老大心已矣依然魂夢中
秋日獨酌懷荣子邕
新秋一杯酒風雨早凉天眷言西鄰友咫尺
莫能前豈無病羸馬泥滑不勝鞭端居何爲
者落莫掩書眠高柳颯已疎碧草留餘鮮衰
懷感徂節客舍悲流年孤吟誰與和獨酌還
醒然新晴野路乾期子邊
夜初凉
庭木舞風雨清秋来我堂衾禂偃宵寐燈火
照新凉惜我来清穎庭花有晚芳坐看桐葉
暗已近菊枝黃歲月忽流駛形骸變老蒼淹
留應有命通塞詎能量寂歴年華晚優游永
日長憂時非我事黃卷有虞唐
題陸羽祠堂兼寄李援援有詩殊佳
陸子不可招寂寥風月魂空堂掩遺像幸此
配老禅舉世人澆薄云誰知子賢竟陵樵牧
地陳迹豈復存我欲歌子詩三歎撫無絃瓦
登荐秋菊酌此石屏泉
清詩弔陸子味若堂下泉陸子骨已朽青松
代之言松亦安能言風至時蕭然至談非牙
舌陸子意已傳
張右史文集卷第八
