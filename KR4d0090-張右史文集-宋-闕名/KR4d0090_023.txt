張右史文集卷第二十三
七言律詩
蓬瀛臺二首
青冥不盡海茫茫一望蓬瀛去路長秋信觧
憑詩客寄春心長為椘魂傷萦洄四望山如
画興廢千年木已蒼直使臺傾&KR0878;棘滿聞琴
何用涕霑裳
荒烟喬木古臺荒下見蓬瀛六月凉過雨誰
知非峡女好風應自為㐮王歡来未放流年
老事去却尋陳迹傷飄泊南遊未能返興来
回首獨凄凉
和即事
溪如圓塹木如城魚鳥從游信此情啅雀踏
枝飛尚裊仰荷承雨側還傾弹琴廢久重尋
譜種藥多求旋記名于世久判無妙策直應
歸學老農耕
自海至椘途次寄馬全王八首
迂疎懷抱獨君知杖拂親依即我師一句未
能参妙道𢾗篇空復得新詩子方奮迅雲間
翮我厭追隨世上兒安得岩坰两如志銅缾
烏几為君擕
䔥蕭柳岸野風秋虹掛前山晚雨收回首孤
城空綠樹滿川斜日放歸舟年来雙淚供愁
盡老去劳生幾日休試問故人思我否夢魂
猶在海邊州
高城欲去更徘徊病眼登臨強一開風物盡
為愁裏景山川疑是夢中来此生雙鬢何劳
白未老塵心可得灰欲把煩愁付杯酒祗應
清夢待尊罍
生涯飄泊一航輕浩蕩晴川送我行北望山
川連海北南来風月近淮清人家稲熟豐年
滿澤國天高愁意生喉有羈愁消不得登臨
清淚落如傾
少年居士正安禅法是懷公門下傳已觧出
塵金裏鑛何妨離欲火中蓮苦心参道嗟予
晚極目隨機恃子憐若許維揚傍仁里一㕓
湏買許行田
䔥蕭晚雨向風斜村遠荒凉三四家野色連
雲迷稼穑秋殾催曉𧺫蒹葭愁如夜月長隨
客身似飛鴻不記家極目相望何處是海天
無際落殘霞
二年海角寄東城歲久移居亦有情去路山
川嗟我遠舊時風月為誰清一㕓受地今難
継三徑懷歸久欲耕何日山林有茒屋百年
無復問功名
紫蟹雙螯荐客盤傾来無覺酒壺乾雨多澤
國蒲魚美秋至椘天風露寒老去論交嗟我
晚尊前一笑憶君歡紅蓮幕下無書檄剰寄
新詩滿卷看
夏日三首
長夏江村風日清簷牙燕雀已生成蝶衣晒
粉花枝午蛛網添絲屋角晴落落疎簾邀月
影嘈嘈虚枕納溪殾久&KR0838;两鬢如霜雪直欲
樵漁過此生
黃簾翠幕断飛蠅午影當軒睡未興枕稳海
魚鐫紫石扇凉山雪盡青繒廊隂日轉雕欄
對坐冷風生玉盌冰滿案詩書塵蠧甚故應
疎懶過炎蒸
棗徑瓜畦經雨凉白衫烏帽野人装幽花避
日房房歛翠樹含風葉葉凉飬拙久&KR0838;藏姓
字致身安事巧文章漢庭卿相皆豪傑不遇
何妨白髮郎
和眺應之大暑書事
蓬門久閉謝来車畏暑尤便小閣虚青引嫩
苔留鳥篆綠垂殘葉帶䖝書寒泉出井功何
有白羽邀凉計已疎忍待西風一䔥颯碧鱸
東鱠意何如
遣興次韻和眺應之四首
老去詩書&KR0786;討論一尊相對尚殷勤鍜爐放
蕩狂中散書閣䔥條老子雲要路交親嗟隔
闊他鄕耆舊飽知聞衰知多病頭風甚觧寄
新文獨有君
西風淅淅滿征衣天畔危亭面翠微雲觧映
山常漠漠葉知辭樹亦依依苦飢黃鵠猶謀
食無事輕鷗得遠飛落日秋風滿江漢杖藜
三嘆未能歸
夜泛孤舟清洛津宓妃輕步若為親清涵星
漢光垂地冷覺魚龍氣近人鏡裏悲秋雙鬢
髮馬邊隨客两京塵愁心欲比東流水衮衮
無窮日日新
蓬門鳥雀啅黃昏歸逕牛羊各有群水闊蛟
龍隂出山空虎豹夜深聞西来各引秦川
雨南去秋連椘澤雲唐漢廢興無處問西風
禾黍但丘墳
自巴河至蘄陽口道中得二詩示仲
逹與秬同賦
落月娟娟墮半環嘔鵶鳴艣轉荒湾東南地
缺天連水春夏風高浪卷山旅食每愁村市
散近秋已覺暑衣单自慙老病心兒女三日
離家已念還
浩浩渾流卷白沙中流鼓楫四無涯喜逄山
色開眉黛愁對江雲𧺫砲車雨足川原豐稲
菽日斜鷗鷺滿蒹葭長年怕作扁舟客賴有
高談一笑譁
離蘄陽守風林皇方慮風壮晚未知
所止俄頃風息一時頃宿富池作詩
示同行
老怕風波見輙驚賴逄談笑慰危情縦觀雲
嶺屏風合坐見濤江鏡面平淹速人生難預
計險夷世路不湏营塵埃老作東州守得得
扁舟作此行
離富池望廬岳是日入夹口直逹潯
陽遂舍大江之險示同行
山秀江清三百里與君三宿一扁舟飲殘桑
落溪雲暮卧冷桃笙椘雨秋舟隐長江逄夹
口眼明五老立雲頭幾年澤國行將遍歸與
親朋說舊遊
二十三日即事
己逄嫵媚散花峡不怕艱危道士磯啼鳥似
逄人勸酒好山如為我開眉風標公子鷺得
意䟦扈將軍風歛威到舍將何作歸遺江山
收得一嚢詩
渡洛因泛舟東下數里頗憶淮上
沄沄清洛轉山隈渺渺東流不復回輕鳥竟
隨青嶂去亂波争泛夕陽来偶驚舟楫鄕心
𧺫乍晚塵埃病眼開疑是盱眙郭門外月明
帆席過清淮
縣齋
只合門如野叟家市朝殾利苦諠譁但知得
醉頻酤酒何處逄春不見花暗樹五更雞報
曉晚庭三疊鼓催衙知君宰邑端無事吟笑
何妨到暮鴉
和周廉彦
天光不動晚雲垂芳草初長襯馬蹄新月已
生飛鳥外落霞更在夕陽西花開有客時擕
酒門冷無車出畏泥修禊洛濱期一醉天津
春浪綠浮堤
春日遣興二首
流光向老惜芳菲搔首悲歌心事違綠野染
成延晝永亂紅吹盡放春歸&KR0878;榛廢苑人間
牧風雨空城烏夜飛断送一翻桃李盡可憐
桑柘有光輝
日烘烟柳軟于絲桃李成塵綠滿枝芳草有
情隨處好落花無賴信風吹關心傷感知何
處過眼芳菲能幾時一病春来妨痛飲遣愁
唯有強裁詩
錢仲珣追船及陳留
野岸南風百草長沄沄汲水卷沙黃扁舟轉
柂迷城市送客追船羅酒漿休唱陽關傷遠
别所欣蓴菜入新堂宦名衰晚君無問便得
封侯鬢已蒼
遣興次韻和眺應之四首
日落村墟烟靄青草根促織晚花鳴群山衮
衮望中去新月娟娟愁裏生暗峡風雲秋惨
淡高城河漢夜分明寄書故國還羞澁白首
䔥條老病嬰
洛陽宫殿鏁埃塵翠輦東還幾度春雙闕曉
雲連太室九門晴影動天津地藏寶鼎寕無
祲龍護靈書固有神游豫此時期聖主保釐
從古仗元臣
女几山前雲雨收五更星斗轉西楼蒼蒼淡
月關河曉裊裊西風觀閣秋獨鶴有求時飲
啄孤雲無事任沉浮可憐白髮張公子還望
西山歌四愁
露下風悲萤火流周南羇客意悠悠山川老
去三年淚關塞秋来萬里愁慣逐禽魚諳異
俗每因霜月夢滄洲一抛硯井雙蓬鬢天畔
詩成獨倚楼
新霽
園門幾日断行蹤新霽欣然路小通晚萼有
情開宿雨長林盡日舞高風后皇佳植寕無
橘鵉鳳求棲亦有桐不惜園林娱逐客此情
誰似主人翁
與李文舉登夢野亭
樽爼相逄散百憂雖非吾土共登楼天邊雲
送&KR0878;王雨江上楓彫宋玉秋華髮不堪懷故
國清杯相與散牢愁清談七澤誰強健莫學
騷人賦遠遊
登夢野亭懷舊夢野城中佳處到此
方一登
曾上高臺望翠微重尋當嘆客難期章華莾
蒼無尋處雲夢逶迤寒更遲墨客多情曾痛
飲玉簫何處弄妍詞請君點撿當時事只應
朱顔非舊時
北堂齋居示秬秸
窮臘貧家絺紵單可堪過雨夜堂寒屏除葷
酒神應&KR1065;談笑詩書樂未閒净境眼前無俗
物清都夢到有飛翰雞鳴月落紙窗白疑是
從天風馭還
送復守張坰朝奉罷歸
一夢西都十二年竟陵相遇各華顛風流家
世仁人後愷悌歌謠椘俗傳學道爱君甘淡
薄&KR0786;遊嗟我久留連自憐江上傷春眼不待
琵琶已泫然
歲日同郡官朝天慶回偶成
清曉琳宫拜謁還駞裘猶怯夜霜寒春生七
澤蒼茫外日上三山縹緲間投老埃塵從馬
後異時班綴近龍顔人間倚伏誰能料一酌
芳醪興未闌
僦居小室之西有隙地不滿十步新
歲後稍煖每開戶春色闘進戲名其
戶曰嬉春因為此詩
蒼蒼老檜已消雪冉冉烟蕪欲闘妍圍得青
春𢾗𤱔地断將平椘一方天春風入戶如相
覓新月低窗最可憐老子婆娑便終日一壺
春酒與周旋
發安化回望黃州山
流落江湖四見春天恩復與两朱輪幾年魚
鳥真相得從此江山是故人碧落已瞻新日
月故園好在舊交親此生已免嘲傖父莫避
北風京洛塵
發雲山近岐亭望光蔡接尉氏
白草黃茅間瘦田郊原殘暑已䔥然澤連椘
夢悲秋野山近堯几望日天濃綠遠陂鋪晚
稼幽香秋水折殘蓮熱行更益相如渴悵望
華陵陸子泉
贈僧介然
寒窗寫就碧雲篇客至研茶手自煎儒佛故
應同是道詩書本自不妨禅長松千尺巢雲
鶴寒嶠三更嘨月猿請以篇章為佛事要觀
半偈走人天
離光山驛
郵亭結束問殘更斜月西南雞未鳴草草劳
人常少睡綿綿遠道苦無情田家稔熟人情
好野路雨餘秋氣清老得一州藏拙去鵷鵉
臺閣盡豪英
代人上文潞公生日
盛德元勲絶等倫麟符虎節冠宗臣靈椿上
古身千歲一柱明堂力萬鈞伐叛豹韜威尚
凛刊名金鼎鑄来新風謠四海占賢相笑詠
山川是主人萬里山河供氣槩九秋鵰鶚入
精神光華稷契無窮譽強健喬松不老身坐
鎻熊羆瞻繍衮燕居松鶴伴綸巾只應便是
神仙事方丈蓬莱却未真
内生日
從我奔馳走四方清貧殊不厭糟糠黔娄環
堵貧常醉壽母高堂老亦康夷險百爲吾有
命窮通一意子真剛今年生日心無事好爲
兒孫舉壽觴
張右史文集卷第二十三
