張右史文集卷第四十一
同文唱和
𣣔知歸期近呈天啟耒
𣣔知歸期近屈指不滿手豈無兒女心惜此
良邂逅蔡郎吾未見心已想雄秀那知風雨
夜聽此龍劍吼八荒一驥了萬馬空去廐鍾
山净名老爲子不惜口頗聞國士薦固自君
所有唯應功名地他日容老醜
肇
𣣔知歸期近朱墨復在手出門豈無時官事
少邂逅張公晚定交千仞仰森秀華堂耿青
燈夜半獅子吼真龍服内閉爽氣凛群廐新
詩陳五鼎斟酌皆可口光華委行色于我亦
何有緘藏不知報刻畫無塩醜
忠臣
𣣔知歸期近行行重携手掖垣隔華省明日
難邂逅作者六七人峥嵘竦神秀藏蟄神虎
姿風雲即騰吼嗟予自遲暮老驥伏閑廐奪
珠不量力攬臂犯牙口平生辛苦行何足為
己有正似逄毛嫱歸增孟光醜
𥙷之
眉山見張侯心許出一手臨川得蔡子千載
慰邂逅鄧君𧺫南國磊磊看三秀譬如黃鐘
陳我尚瓦釡吼𣣔知歸期近喚馬牽出廐官
醪持餉婦傾寫僅漬口千章輸明堂勿問草
澤有群公自凛凛冰鏡照妍醜
考技同文館戲贈子方兼呈文潜
𥙷之
二十年来曾子方新詩曾見未能忘多才善
謔稱物芳吳娃席上呼作郎瞥然何許歲月
長只令未老毛髮蒼自言逄掖非昔狂傳經
華隂夫子堂何曾騎馬身挟槍詔隨上將西
擊羌董蒲跗注謂我臧夜行馬領飢無粮鼓
鼙驚谷騎卷罔吏呼馬微醉在牀前鋒奄至
靈武傍中堅不後無敢&KR0750;城門三日牧蔽隍
百馳載笴千槖装旌旗立壘烏鳥揚還軍不
省一矢亾坐師無獲劳不償鐃歌入奏虚錦
嚢秋風鱸魚思故鄕銳頭宜董&KR1295;鵝行得官
猶領萬鷫驦王城對巷如参商那知連月居
兹房稱多量少非我長群公古鏡懸秋光閉
門飯飽庭葉黃秋盤登兔官耐香吳音訛變
雜秦凉令壺老栢笑覆觴淹留平日夢𣣔翔
得君可楽殊未央人生傾盖何所望結交松
栢要冰霜中天號出玉璽章青&KR1301;御史騰康
莊歸期屈指未可忙聞君况有夢虺祥生女
不悪嫁鄰墙掃軒留客具酒漿與君更約城
南張
忠臣
五年坎凛哀南方江湖魏闕两相忘洞蘿岩
桂搴孤芳月潭風渚儔漁郎单閼孟夏草木
長望都楼觀鬱蒼蒼(忠臣癸亥六月以家艱去國丁邜四月還省)
誰令焚芰辭椘狂復来上君白玉堂黃門戟
曜羽林槍未央引藉班胡羌雲屯錦膊馬斯
臧大官日膳瓊馬粮追隨威鳳鳴高岡豈敢
偃息復在牀投鉛歸休下殿傍衛士傳詔来
如&KR0750;館閶闔外西城隍書槖迫遽不及装籲
俊士集要言揚得弓勿問何人亾趙璧既入
秦城償穎脱喜見錐出嚢同人于野不擇鄕
峩峩羽翮整顔行天閑玉勒皆驌驦伯喈懷
贖望金商(天啟)魁梧竒偉值文房(文潜)家令
𢾗術應帝王(无咎)三英粲粲日争光我輙與
之較雌黃芳菲滿室蘭生香坐堂月久秋氣
凉將軍思歸歌撫觴(子方)倚梧目送雁南翔
想見葭菼水中央洞庭河漢遥相望香楓葉
老赤染霜感㮣少日七步章長安城西約鄭
莊(予與子方无咎文潜天啟嘗有此約)牽率不往有底忙人生
可意皆吉祥快馬劃過小苑墙入門爛醉銀
缾漿秦筝趙瑟喜高張
次韵无咎戲贈兼呈同舍諸公
輔
少年落魄走四方看山聽水興難忘深林誰
復知孤芳十載江湖稱漫郎𬗋溪風月幽思
長綠水如鏡烟蒼蒼追隨豪隽多清狂春風
爛醉胥山堂下瞰群峰聳如槍吳儂棹歌笛
弄羌攀蘿捫薜疲獲臧經旬選勝行齎粮客
見經臺倚高岡共卧明月吟胡牀投身忽落
崑崙旁征西萬馬隨騰&KR0750;官軍夜半填賊隍
食盡師老催歸装將軍𢾗竒謾鷹揚斬捕不
能酬失亾曲突徙薪語莫償幕中病客非智
嚢扁舟夷猶憶吳鄉眺侯平日丈人行生駒
今始見驌驦伯楽一盻過老商恐是禀質蒼
龍房九工吳語放降王叔敖抵掌對燭光秋
英落盡金鈿黃玉甕浮醅潑異香九天廣楽
来新凉笑談聊此共一觴天街六翮將翺翔
正值羿彀遊中央我老委翅無復望洞庭橘
熟千林霜行當拂衣觧銀章買取百花洲畔
莊世外日月何曾忙翛然一室生吉祥車馬
還能過我墙夜具茗飲與蔗漿更看君詩雲
錦張
用无咎學士年兄長韻上呈子方太
僕鄕丈
两河郡縣淪西方西人思漢今未忘果園蕪
沒白草芳(靈州乃赫連勃勃果園)旃裘戲馬誰家郎車
箱峡口澗谷長旄頭倒挂回穹蒼王師西出
討獝狂六花簇壘来堂堂前鋒鐃頭臂兩槍
㐲姦謹索收生羌天殾隐轔搖姑臧竒兵繚
背断饋粮决河有殾如懷岡城頭擊鐘聲殷
牀萬甲幾𣣔漂無旁雖有伉健誰騰&KR0750;一夫
不敢陵彼隍馬首𣣔東促歸装緘胸有策鬚
眉揚歸来恍恍若有亾劬劳有日何由償戰
鞍挂屋尋書嚢日隨飛鴻思帝鄕彭城老將
官横行幕中市駿收驌驦射堂两部奏清商
應弦破鏑如蜂房(劉渭州射為天下第一)笑談斥土羈
名王画圖遣奏朝明光詔書留典真乘黃錦
鞯玉勒春風香平池老柳高雲凉神駿在目
豪吟觴跨下蹀躞驚鳬翔皇居九衢天中央
我時項背聊相望西城九月天隕霜夜談關
塞評文章微言窃比惠與莊和詩脱筆覺我
忙視君韜飬夀且祥功名有来成堵墙勿憂
寒暑敗肉漿韔弓箙矢用則張
无咎兄贈子方寺丞見約出院奉謁
復用厚韵上呈子方兼荅无咎見及
語耒
曹侯驥骨雙瞳方流沙萬里不能忘讀書故
山蘭蕙芳咳唾不頋尚書郎參軍朔方試所
長奮鬚决策服老蒼碩得一索縳狡狂凱歌
揉馘献明堂黃河東峙萬旗槍義渠竟失先
零羌坐師失律無否臧但恨不取東關粮黃
君詩力回魁岡十客未得一登牀携君秀句
展我旁草書紙上蛟龍&KR0750;謂我君舍城東隍
羊來長嘨棄軍装載酒𣣔訪執戟揚休日出
門如闞亾坐令耿耿碩莫償𬗋衣宣詔襆被
嚢獻書貢士學與鄕羅庭充屋書萬行風鬃
霧鬛簡驌驦考評唐虞論夏商相過近如蜂
隔房君家八斗陳思王千年門戶有輝光任
城健將獰湏黃猗蘭之苗不敢香家人寄衣
秋晚凉滯留華館付杯觴天高月明新雁翔
明燈高談夜未央屈指計日引領望来時汗
流今雨霜重門事嚴御史章頼君諧捷觧色
莊還家有日未用忙眉間黃色是何祥眺侯
約我走門墙但無閉關休餽漿莫以獸微弓
弗張
張右史文集卷第四十一
