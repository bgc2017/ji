張右史文集卷第二十九
七言絶句
赴官咸平蔡河阻水泊舟宛丘皇華
亭下三首
怒河憑雨正奔流踏跕卑梁滯去舟淹泊我
生應有定不湏歸怨一汙溝
悲蝉古柳風水邊幽草已鳴蛬長河未
放羲和宿却放斜陽更向東
夜空如鑑碧新磨倒影疎星亂素波天色水
光無别處為君垂手攬銀河
春雨中偶成四首
廉纖小雨作春愁吹&KR0668;長雲漫不收架上酴
醿渾著葉眼明新見小花頭
槐葉青青染不如護巢鴉語有新雛䔥蕭晚
雨窗鳴急卧稳藜牀玉枕書
天低芳草接浮雲萬柳含烟翠不分燕子歸
時花徧落暮寒和雨入黃昏
春隂只與睡相宜卧聽鳴禽語復飛一縷断
香浮不散何人深院晝熏衣
東齋雜咏
竹
裊裊墙隂竹𢾗竿秋風盡日舞青鸞平生爱
爾緣瀟洒莫作封君渭上看
菊
野人齋㸑屏膻腥自向階前擷紫莖老去爱
花心轉薄一杯𬞞飯足浮生
盆池
點點青萍秋後衰溶溶晴日見魚兒水邊窺
影何方客自照行吟憔悴姿
老槐
雪霜未死閱年華危葉䔥蕭戰古槎裊裊秋
風官舍冷半枝斜日帶啼鴉
皂荚
畿縣塵埃不可論故山喬木尚能存不緣去
垢湏青荚自爱蒼鱗百歲根
南窗
門前塵土慵驅馬堂上文書厭坐曹只有南
窗慰人意寒燈清夜讀離騷
道榻
紙閣蘆簾小榻安一裘容昜却輕寒誰驚午
枕江湖夢風落晴窗栢子乾
墙東二首
墙東椿老葉已盡堂下菊叢無復香長安風
埃歲已晚閉門不出馬毛長
歲晚長安足土風天寒官舍少文書下馬閉
門復無事壁間佛像對銅爐
凝祥三首
齋祠太一舘清真望秩名山固有神斜日苑
門人不到靈風自掃石牀塵
已隨芳草藉杯盤更任垂楊拂馬鞍斜日兩
竿眠犢晚春波一眼去鳬寒
奉靈桃李已堪攀只有春風作往還園吏不
湏防客到長安從古少人閒
謝人惠金沙酴醿二首
金沙倩䴡閨中秀酴醿謝郎林下風欲試此
心無結習兩株常守净名翁
金沙豐腴合德豔酴醿輕盈飛燕身久無丹
白應知我齊散天香供道人
奉安神考御容入景靈宫小臣獲覩
有感二首
靈風依傘繍輿深仗外猶疑警蹕音不似尋
常遊幸日楼前鼓吹却沾襟
渭上衣冠故老哀西陵石老已莓苔從今仗
下新歌舞長及年年献酎来
次韻子由舍人先生追讀邇英絶句
四首
天寒書殿曉班清氣爽仙盤瑞露零講罷群
公珮殾散一竿宫日轉槐庭
聯翩右史直西垣舊墨螭頭點未乾自是退
之平昔事可湏慙着進賢冠
冠佩煌煌拱北辰道人風骨自軒軒茯苓松
下亀黿老湏乞靈丹一粒吞
恭默誰聆金玉音陶甄萬物付無心君王好
意真天意憂國論思不厭深
荒園
日暖風簷翻乳燕曉寒露柳囀流鶯荒園日
日東風裏吹盡閒花香草生
東海旅夜二首
無酒消憂寒未减隔帷相對一燈愁䖝殾喚
覺五更夢風雨滿庭桐葉秋
蘭缸背壁影微微千里天涯客夢歸一夜海
風殾不断曉来寒葉滿庭飛
寄李不危
憶昨東風吹馬蹄瓦關分𬒮涕交揮淮陽風
物應如舊獨在柯山送雁歸
曉發途中
坐無燈火夜䔥然馬上匆匆未曉天值驛老
兵應笑我肯將斗粟換高眠
病𧺫登疊嶂楼
病来久不上層臺窗有蜘蛛&KR0985;有苔多少山
茶梅子樹未開齊待主人来
觀蘇仲南詩卷
蘇子詩如刃發硎十章入耳韻冷冷文章三
昧無多子祗守君家舊典刑
讀仲南和詩
異時文席許論詩三載江湖讀椘詞自笑酸
寒無好語少年倉氏獨相知
謝仲南和詩
曾約西湖薄主人只今湖色已知春會湏多
載連車酒絶勝寒倉滿目塵
渡沙河
溶漾澄明徹底清鸕鷀慣客不相驚却疑洛
水新霜後八節灘津石柱殾
題五柳亭
大夫風韻如彭澤五柳䔥森手自栽我亦扁
舟&KR0786;游者登臨聊復賦歸来
項城道中
塵壁蒼茫有舊題十年重見一傷悲野僧欲
與論前事自說年多不復知
離京後作七首
蘋芷江邊已五年厭聞風浪打船舷南風䔥
艾荒凉野時望高丘一慨然
水諳送客渾無浪風觧留人却有情今夜榆
林繋帆宿却從北斗望天星
灌畦酤酒两三家春去芳叢有晚花莫道長
安在天上牛女猶有客乘槎
一水夷猶逹汝隂年華客意两相侵河邊無
限青青草攬㘘何人繋此心
過雨陂塘處處深南風䔥艾欲成林道邊拾
穗行歌者亦有豐年一飽心
高槐老柳舞南風晴日家家蚕麥中芟盡黃
雲見原隰却教風雨洗長空
燕雀翩翻夏屋深成谿桃李已成隂黃鸝深
處人無見時有清風逓好音
橘
靄靄高林綠實圓清霜一洗若金懸李衡何
䓁相奴隷自有高人相國賢
梅
覆釡湖邊雪壓塵𢾗枝林外已先春盡將七
澤清霜氣洗出姑山綽約身
懷竟陵蓮花
景湖門外有汀洲灼灼紅蓮照碧流公子不
歸時節晚两枝風葉卧清秋
懷陸羽井
寒泉背石老松根禅室幽人古像存長恨千
年無屈宋椘招難與此遺魂
冬日懷竟陵管氏梅橋四首
旅居澤國小園林千里相望歲暮心想見竟
陵殘雪裡新梅點雪橘垂金
小小園林點點梅如今綽約為誰開只應清
夜新霜裏依舊横斜倒影来
他日華陵跡已陳嘉辰懷舊一銷魂小園幽
徑誰相念應有新梅覓故人(復州竟陵郡有五花山故亦云)
(華陵)
堂下幽芳自可人北風一為屏埃塵上元簮
珥玲瓏玉却曳青霞霜女裙
厄臺寺三首
諸佛蒼然照殿楹圓光明滿自然燈千年遺
事無人問館後高眠久属僧
峨嵋前約已成空風雨䔥蕭送暮鐘何用忘
飢来問話不如松下謁癡龍
世味嗟余淡莫加更將詩句寄烟霞自憐落
筆無好字不及揚州王謝家
過蘄澤
雄吞六國弱秦強壮士逡廵野水傍耕叟不
知鴻鵠志笑觀宫室忤陳王
崇化寺三首
楼殿沉沉鎻夜烟秋燈一點佛龕前梧桐葉
上三更雨亦有愁人獨自眠
白髮&KR0878;州嘆滯滛吳衣重杵洛城砧道愁莫
上高楼望只有秋来晝日隂
零落宫墙官樹秋行人東去路悠悠祗應楼
下邯郸路亦有離人對此愁
偶成
漫學文章弊性靈屠龍藝就誤平生翩翩仕
路新冠盖何用楊雄強作經
贈趙簿景平二首
明道新墳草已春遺風猶得見門人定知魯
國衣冠異盡戴林宗折角巾
紛紛俗物久堪憎爱子䔥蕭眉宇清莫嘆青
衫掩事業白頭卿相死無名
自遣四首
是非得失一區區蚊蚋啾啾共一壺不學退
之求羽翼唯憑一夢到華胥
誰云造化本天情利害垂陳理甚平莫逐衆
情生愠喜君看三四孰虧盈
誰云至理宗無相大道由来萬法兼且以殾
音爲佛事曉敲清磬誦華嚴
浮世荣枯理昜觀不劳重取朽亀鑚直應桃
李繁華日便把&KR0878;榛寂寞看
立秋二首
西風嫋嫋木颼颼身在江湖北岸州自古椘
人辭最好為君重賦竟陵秋
對酒聊同椘人醉哦詩惟聽越殾吟洞庭北
岸孤城下落月西風聽曉鶯
晚步靈壽寺後二首
秋城草樹欲黃昏微&KR0985;新晴菜甲新便好灌
園從老圃此懷原是漢隂人
逄秋種菊尚慇懃隙地侵尋欲過隣便好採
花供服餌形容已似澤邊人
感秋三絶
秋思鄕愁两苦辛每臨西北望秋雲此生更
老情終在誰為寄殾千里人
楚天未白轉星河楼角先吹出塞歌長愧侵
牀五更月殷勤無計謝姮娥
高林敗葉已颼颼更有寒莎翠已收若道神
仙脱情累如何獨唱感庭秋(事見閒記)
局中聽雨
秋庭聽雨断人殾凉入衣裾秋意生臨水登
山送歸語憐君觧有許多情
夜思
萬殾沉寂漏丁東金井欄干上暗空半夜西
風人未覺秋殾先報草根䖝
晨𧺫二首
楚鄕秋早&KR0786;炎蒸長恨梧桐不可憑&KR1065;氣忽
隨風雨至曉堂無寐獨神驚
中宵爽氣入襟禂簷雨浪浪曉未收三伏炎
歊掃除盡待教明月放清秋
近中秋
姮娥藥熟桂華新滿貯清光待出雲徐御冰
輪行碧落世間多少感秋人
章華
長恨章華亦陋夫周秦僅可勝登途誰知南
椘仍窮巷骨像何妨自應圖
秋晚
日轉秋庭樹影斜風来粉蝶勝悲笳祗應宋
玉秋来夢常在墙東阿子家
遷居對雨有感
楚鄕風物淡悠悠獨掩閒門客滯留盡日無
言對秋雨相敲蕉葉各吟秋
竟陵僦舍仍有小園景物頗佳
荒凉臺閣追隨事懶慢江河放逐臣應是主
人憐寂寞僦居仍有小園春
張右史文集卷第二十九
