張右史文集卷第二十四
七言律詩
寄子由二首
萬里歸来真得仙七年瞻望漫悁悁安閒舊
得還丹訣著論新成古史編應接強顔聊復
爾是非䄂手獨超然門人白首侯巴在眷戀
微官愧昔賢
文席他年聞至言艱難不敢墜周旋文詞老
去真何益道妙平生薄有緣人事眼前唯欲
睡丹經肘後更誰傳清秋一室林泉好洒掃
思為杖屨仙
卧病月餘呈子由二首
蔀室悠悠昏復朝強披莊子說逍遥四禅未
到風猶梗九轉無功火不燒學道若為調鹿
馬是身不實似芭蕉丹砂赤箭功何有想聽
清言意自消
風葉鳴窗已復朝喚回歸夢故山遥酒壺暗
淡浮塵集藥鼎青荧敗葉燒閉戶獨依寒蟋
蟀移牀更就雨芭蕉雪深更請安心術長日
如年未昜消
次韵李晉𥙿教授九日見贈
滿酌聊酬菊蕊黃登高仍在太山陽笑談佳
節賓朋集詩酒清歡興味長&KR0786;客得閒聊欲
飲老人雖醉不成狂先生莫嘆虀塩久行見
高才穎出嚢
謁太昊祠
千里垂精帝道尊神祠近正國西門風摇廣
殿枳杉老雨入修廊羽衛昏日落狐狸號草
莾年豐父老荐雞豚舊遊零落今誰在塵壁
蒼茫字半存
上元後步西園
物態欣欣換舊年收燈城市却䔥然風光欲
到冰霜樹日月初回雨露天近水遠山情脉
脉碧雲芳草思綿綿酬春欲辦千缸酒洒掃
花前作醉眠
上元思京輦舊遊三首
萬雉春城逼絳霄上元雕輦盛遊遨遲遲瑞
日低黃傘焯焯荣光上赭袍雲卷珠簾開綵
雉山盤玉闕枕仙鰲長安一别將華髮溪竹
山城夜寂寥
九門燈火夜交光羅綺風来撲面香信馬恣
穿深柳巷隨身偷看隔簾粧身拘薄宦安知
樂心逐流年暗减狂留滯山城莫嗟嘆貂蝉
從古属金張
隨計當年寄玉京一時交結盡豪英倒觥凌
亂迷籌飲醉帽欹斜並轡行仕路飛騰輸俊
傑山城憔悴感功名佳晨強酌清樽酒寒竹
䔥蕭月正明
文周翰惠酒以詩謝之
一夢東都白髮新天涯同是弔靈均讀書久
誤平生事飲酒聊娱見在身漢上卧龍新得
雨江邊飢雁晚知春黃髯相見應相問為道
真成澤畔人(時周翰白漢陽移陕與師是為代余亦自復移倅齊安黃多髯)
(故云)
金陵懷古
控帶洪流古帝城欲尋舊事半榛&KR0878;六朝山
色情終在千古江殾恨未平没險丘陵荒蔓
草帶城桑柘接新耕十年重到無人問獨立
東風一愴情
都梁夜景(汴上亭名)
浩浩黃流注渺漫南山峰嶺對㠝岏青燈覆
地嚴城夜白月當天淮上寒酒市歌呼迷客
醉画楼燈火暗更殘扁舟老客無餘事擁褐
高眠夜未闌
大暑戲贈希古
去年揮汗對淮流寒暑那知復一周土潤何
妨兼伏暑火流行看放清秋鬢鬚搃白難相
笑觀廟俱閒好並遊只怕樽前誇酒量一揮
百醆不言休
春晚有感
洛川三月鵯鵊鳴游絮萦空塵不驚茸茸草
色鋪風軟點點楊花着水輕何處浮雲度天
末不妨微雨破春晴江南有客增歸思悵望
汀洲蘋芷生
七月十五日希古生日以詩為壽
蒼頭白髮老祠官邂逅淮陽一笑歡且可吞
鯨巵滿酒行看鶚立豸挐冠壽觴滿對秋風
舉生日欣逄伏暑闌閱世祝公松栢壽從来
霜雪不能寒
中秋無月戲呈希古年兄
放逐江湖一釣舟䔥條故國又逄秋炎凉始
信来如舊歲月相催逝不留日落千蛩喧戶
牖風高一雁下汀洲地無積潦蟾華好誰買
新醪作夜游
病肺齒痛對雪
擁庭晴雪照高堂卧病悠悠廢舉觴肺疾僅
同園令渴齒傷不爲幼輿狂交飛翠斝知誰
醉獨嗅烏巾認舊香唯有烹茶心未厭故知
淡薄味能長
清明卧病有感二首
支離卧病逄佳節漂泊西遊寄洛城重帽畏
風唯益睡青笻扶步不禁行紅飄殘萼知風
急綠滿新枝聽鳥殾不見賈生遺宅處空傳
金谷舊園名悲歌身世驚將老悵望古今空
復情笑看家人競時節争持新火照清明
飄萍著處即為家伏枕悠悠對物華處處鞦
韆競男女年年寒食亂風光藥嚢親坐劳頻
檢酒甕生塵亦可嗟未老會尋吴市卒苦貧
湏種邵平瓜雲烟南望群山會水樹東浮去
路斜行止此身應有命不湏辛苦問生涯
次韵張公遠二首
㐮王坐上徵詞客子建車前步水妃瞥過低
鬟流盻處争先含笑獨来時東邊日下終無
雨闕上書時合有碑腸断吴王烟水國扁舟
何日逐䲭夷
平淡春雲捧額浮秋光劍戟近人流無腸可
断方為恨有藥能治不是愁可待挑琴知有
術未傳驅豆更無謀遥知添得春窗夢尤在
尊前烛下羞
謝李剛中
齋郎好詩風調清語中有骨自老成愈鑱愈
出當有名朅束宣城盖爲傾文章不如金滿
籝我昔曾力今乃懲少年平步取公卿安用
學此悮平生
泊舟都梁亭二首
旅枕無眠客夢劳五更旁舍一雞號天淮水
闊浮梁小城郭霜晴寳塔高梅鎻冷香通雀
啄水翻新綠出漁篙君恩許作還鄕客肯對
江蘺賦廣騷
微春已動陳根綠晴日初流太澤澌客路苦
寒唯飲酒老年便煖屡添衣霜林背日梅遲
折冰渚知春雁早飛江上三年陳迹在年年
穿竹摘梅時
都梁雪天晚望
浮梁淮面欲飛騰金碧浮屠間玉層古岸䔥
條風卷雪長河咽絶水浮冰留連淮汴殘年
客蹭蹬塵埃一老僧聞道都梁梅未拆可隨
桃李畏嚴凝
大雪中李提舉惠玻璃泉两榼二首
南山春色凍雲凝暗火清燈急霰殾栗烈殘
年新慶雪玻璃美酒舊知名飢腸未慣猶空
吼凍臉何知輙妄頳隐忍且湏留一榼晴明
待作探梅行
峰高凍雪埋蒼玉河静黃沙咽濁流嗟我殘
年為遠客煩君雙榼散羈愁屠蘇禦歲將傳
盞綵勝宜春欲插頭痛飲湏知謀日富無田
何用慶来麰
戲贈張嘉甫
鐵鎻沉淵誰敢干塔中古佛澹無言歲窮故
里何時到舟泊危亭盡日閒博士虀塩稀把
酒腐儒冰葛慣衝寒藍輿未怯浮梁險興發
猶能走馬鞍
舟中書事
久客益知行路難鏡中霜鬢不湏看山川積
雪堅冰地舟楫長淮古汲間餽費主人勤俗
禮書来故里勸加餐北歸漸踏塵埃道盡日
危亭且看山
戲同小兒作望南京内門
别都制度擬王畿雙闕岧嶤望太微萬乘旂
常難望幸九天楼觀自相輝百年龍虎興王
氣萬雉金湯却敵威一夢江南尚淹泊風塵
似欲變征衣
同荣子邕登石家寺閣
高楼南望一傷神靄靄東風萬里春地闊山
川圍白日天低觀闕近浮雲驚心鳥語知時
好照眼花枝著意新不是蓴羹勝羊酪素衣
真怕洛陽塵
不出偶成二首
老人杖屨一茅亭花謝西園不復扃翠被一
方都盖覆紅粧𢾗子尚娉婷可憐鶯蝶狂都
歇頗覺風雲意有营聞說陂田两三尺遠城
釃水種春秔
結茅亭下小池新積雨通溝灔晚春風掠塵
埃出明鏡影吞林木卧青雲泥中蘋藻生無
𢾗江上鵁鶄聖得聞太液漸臺深斗極乘閒
杖屨得相親
和李令放税
晚田既廢麥初耕冠盖侵星獨出城但見飢
寒號歲晚不聞簫鼓賽秋成倉無農父千斯
慶税比周人什一輕撫字從来湏守令莫辜
聖世念疲氓
贈无咎
快哉亭下水連城落日断霞相映明人在&KR1032;
簾尊爼裏詩從揮麈笑談生揚州何遜風流
在江夏黃香句法清(原缺二句)
仲夏
雲間趙盾益可畏淵底武侯方熟眠若無一
雨爲施澤直恐三伏便欲然算商酤酒有底
急束帶坐曹真欲顛平生不觧作熱客且復
飽食窺陳編
萬松亭有感二首(内附五言一首)
犖确山行穿翠微石雲松露&KR0668;秋衣朦朧小
睡還成夢諷咏新詩且療飢千里歸来人事
改四年辛苦舊容非祗應亭下青雲盖依舊
蒼腰聳十圍
微雨&KR0668;青松松間多好風翠光濃欲滴對舞
千蛟龍可惜青玉釵道邊委蒿蓬幽人不汝
棄應有綠毛翁
送壻陳景初還錢塘
乃翁風節老彌堅嗣子清修學有傳為爱詩
書賢事業肯羞葛練拙包纏經年上國劳歸
夢一棹寒流放去船飽讀陳編勤筆硯書来
寄我好文編
登懸瓠城感吳李事
將軍戈甲從天下丞相旌旗匝地来堪笑怒
螳猶強臂不知蟄戶欲驚雷咄嗟武相深冤
洗指頋山東逆境開吏部殾名千古在叚碑
何處卧蒼苔(碑既磨復命叚文昌撰故碑不復見)
二月十七日欲招客飲而風霾不果
有作
欲携佳客燕高堂園舘春風又作狂猶挟冰
霜餘意氣未分桃李好風光青山無頼藏雲
岫流水生波灔野塘不飲何妨還燕坐閉門
掃地獨焚香
鴻軒下有蔷薇余初至時生意盖僅
存耳余爲灌溉壅護今年春遂大盛
仲春着花𢾗百萼大幾如芍藥丰盛
妍䴡頃所未見也余有黃州之行酌
酒賞别
堂下蔷薇親灌溉辛勤纔見一春花時如轉
轂無停軌客似飛鴻不定家一歲相邀伴寂
寞明年誰復對芳華驅車又向黃州去風月
相望一嘆嗟
早登望嵩楼望少室雪畏風不敢招
客
城中春雪消望松楼上對岧嶤已披氛
霧呈孤秀未許春寒上泬寥子晉玉笙如不
隔浮丘仙𬒮欲相招便思喚客同清賞苦畏
春風入敝貂
下春風嶺
東歸已過春風嶺度盡千山路漸平人事水
泡能幾日流光駒隙却堪驚居人落落多新
屋行店依依認舊程世事飽諳身已老區區
来往笑浮生
江亭别故人
津亭把酒燕西東無復餘花一點紅農事一
春荒積雨長淮千里駕東風休談世事循環
外且寄騷然醉眼中船鼓已鳴篙䌫𧺫客行
何事亦匆匆
讀黃魯直詩
江南宿草一荒丘試讀遺編涕不收不踐前
人舊行迹獨驚斯世擅風流一尊華髮江邊
客萬里黃茅嶺外州虎豹磨牙九關邃重華
可訴且南游(辛已歲魯直見余黃州江上)
登城隍廟
靈祠孤絶&KR1062;城頭下瞰清濠一曲流盡日風
埃昏几席有時簫鼓祭春秋西瞻太昊祠千
樹北望封君土一丘旅客登臨一長望春心
容昜𧺫騷愁
奉議楊君予姊丈也廉静樂道不交
世俗造道微妙自得不耀未六十而
終余實銘其墓其子克一又纂其遺
文求書卷末懷想平昔不知涕之横
集也
楊君塜木已䔥蕭筆墨遺文久寂寥墮淚交
親悲宿草長飢奴僕守空瓢平生好學誰能
継後世高名骨已消欲酌一杯澆墓隧遺魂
椘些倘能招
老舅寓陳諸况不能盡布以二詩代
書得閒為和佳也
欲知老子居陳事古寺䔥條屋𢾗楹幸免絶
粮慙孔老更無環堵羡淵明参差拙計何曾
是寵辱浮雲無可驚断送老隂湏美酒唯應
此事費經营
浮生已老付悠悠未免飢寒目下憂全仗黃
庭能却老那堪白髮更悲秋所欣耳界長清
静漸放心君得自由苦消消未盡每逄
風月亦閒愁
贈邠老
極蒸嘘念子柯山守舊廬盧叟今
無僧送米吏徵租上書自薦心應
耻扶策躬耕計未䟽關今粛穆王門
行看曳長裾
張右史文集卷第二十四
