張右史文集卷第四十二
同文唱和
復用方字韻奉贈同舍慎思文潜同
年天啟𥙷之
平生𢾗子天一方今夕何夕情難忘荷衣攬
蕙氣芬芳冊府两公同舍郎崑崙方軌萬里
長西城却望天蒼蒼秋庭風雨翻幕狂夜語
蔡侯同一堂張侯老筆森予槍文詞椘些遺
蹇羌胸中水鏡誰否臧學三百囷羞褁粮思
如决瀆萬仞岡大編小軸山&KR1062;牀城南買屋
君舍旁疲驂日附驥尾&KR0750;我慚昧道由四隍
人如燕宋初束装聽君雄辨神揚揚却思得
一愁十亾鄧侯韞櫝價不償有方未試聊貯
嚢𧺫家牛斗玉笥鄕鴻騫早入鵷鷺行和鵉
采齊要驌驦一鐸便足諧宫商知君雲壑有
松房南行耒耜心覇王玉池復說夜有光仙
人藏丹金鼎黃碩分神瀵浴骨香非我其人
慙德凉蔡侯發跡江濫觴閉籠祗𣣔擘海翔
此公事業未渠央六竒他日我所望烏號張
月刀莹霜裂五单于加印章穣苴可但虚斬
莊遭時立志未可忙白犢得瞽寕非祥嗟予
企踵不及墙逄君如渴御蔗漿怯雖如鼠猶
膽張
次无咎来韵抒寫素懷兼呈文潜天
啟伯時仲遠忠臣
梁宋吳椘各異方交情一契不相忘况乃顔
色瓊枝芳石渠金馬從諸郎我徒潇湘烟水
長江湖飫見山色蒼扣舷弄月浩歌狂朅来
濫吹崇賢堂儲胥乍駭綠沉槍擊鼓震讋庸
蜀羌爰居受享謀非臧悔辭卑飛班竹岡終
日獺祭書繞牀故山秋菊英可粮西風夢挂
南斗旁翠蚪絳螭交首&KR0750;坐看楼闕照天隍
壮心鬱律軍騰装弢弓卧甲氣不揚揮斤𣣔
斵&KR1725;人亾劍價倚待風胡償雲間邂逅得智
嚢洞庭鈞天奏帝鄕慷慨奮擊萬夫行天路
滅沒飛驌驦張侯同殾羽應商蓬萊方丈屋
連房海口瀾翻議百王太一下照青藜光要
我挟槧弄鉛黃四庫顛倒翻芸香蔡鄕自来
安西凉慨慕玉關歸献觴同官李柳並翺翔
鵉和節奏殾央央誰其力薦慰所望九閽白
日無雪霜垂光虹霓急草章沉冥清遠两蜀
莊人間勢利本不忙麒麟鸑鷟國珍祥每恨
官隔西掖墙可使簸揚挹酒漿不似箕斗名
虚張
次原韻奉酬慎思學士年友
公麟
君家祝融水一方平生書闈食可忘雲河漱
潤搴瑶芳天帝壁府讐書郎馳騁千載凌子
長神清骨秀顔色蒼書淫傳癖笑輿狂十年
此會同都堂上楼吟春碾旗槍詩筒吳歈𢋫
椘羌一律校文公否臧日飽太官沆瀣粮朱
鵉入網空南岡賢書奏牘紛滿牀朝出粉闈
暮帝旁駸駸天路群龍&KR0750;病鴟跕跕乃汙隍
白雪隴望因俶装放歌長林殾激揚佩蘭思
馨雖朋亾雲出鳥還聊自償羽扇麈尾隨經
嚢龍眠乃是無何鄉朝游不亂麋鹿行歸卧
展圖觀驌驦憲貧頌古時歌商徜徉興罷住
雲房焚栢翻經䆒法王冉冉暗度歲月光山
頭草青還葉黃洞明已死閒骨香此志未就
嗟凉凉親顛向白每稱觴旨甘鞭後難翺翔
朅来窃食天中央古人千歲空相望同文鎻
密御史霜得公再集評文章亦說種松輞口
莊使我夢蝶栩栩忙便𣣔負郭占農祥開門
倘容倚孔墙想挽北斗下挹漿箜篌更對高
秋張
次韻呈慎思學士子文
咸韶濩武来何方鏗鏘入耳安能忘陽春蘭
芷秋菊芳金門詞客青袍郎昭回下燭光㷔
長深山大澤龍蛇蒼浩歌激烈元非狂正逄
聖主開明堂風烟關塞收旗槍舞干两階臣
戎羌喋血拓境謀非臧邊城夜行休齎粮採
詩不復嘲青岡蛜蝛戢羽戍婦牀移文北山
猿鶴旁渥洼朱龍两服&KR0750;胥靡版築罷浚隍
白環楛矢貢篚装航海萬里風帆揚犬羊種
落嗟唇亾諸蕃入學碩可償槐花舉子促書
嚢成均貢士賢登鄕東門宣詔札十行我慚
駑駘追驌驦何敢望回不及商毛遂未至宗
連房頼有墨妙江都王傳模共分此日光驊
騮綠驃兩耳黃想見蹙踏披天香坐覺暑退
秋堂凉拘牽齷齪漫引觴門外烏兔雙飛翔
悠悠逝川東未央故山魚鳥空相望鄧侯意
氣摩秋霜朝吟百篇暮千章駢羅經史貫列
莊落紙但見書史忙孔鵉羽儀各效祥鄙夫
不學空面墙先饋不用驚五漿烏號要湏賁
育張
次韵奉酬无咎兼呈慎思天啟
耒
平生結交圓納方過眼十人八九忘畹蘭𤱔
蕙幽谷芳嬾隨家奴䛕五郎苦飢方朔身漫
長顛毛種種顔𣣔蒼誰謂勝癡端坐狂清淮
之隂一草堂列筆作陣茶森槍絶口平戎與
破羌百年如此計亦臧何用窃食官倉粮玄
黃病足畏高岡但碩縮&KR1450;老支牀煌煌東壁
日月傍神仙鵉鳳争騰&KR0750;萬書落架成覆隍
牙籖如雲丹碧装晁侯再作班與楊正始故
在何曾亾江湖十年碩飽償夜成七發光出
嚢蘇公後出長卿鄉為君吳都無一行(蘇翰𣣔作)
(杭州賦見无咎杭州七述乃止)世有伯楽生驌驦肯使弭耳
隨塩商鄧侯椘山深閨房名走上國交侯王
朝隨日景夜燈光包攬今古窮炎黃吐詞分
葩有國香近君如雪六月凉又似心醉醍醐
觴東南蔡子名飛翔同隨天書拜未央瑰竒
宏傑萬夫望頬牙凛凛有風霜文如神鼎爛
龍章鍾山長齋讀老莊論兵說佛兩俱忙不
夸得硯文字祥但碩破敵如頽墙我窮乞酒
更得漿仰看三虎争雄張
贈天啟友弟耒
桑弧蓬矢射四方嬰孩立志長可忘莫學兒
女謾弄芳豪氣當視交河郎邊城入望千里
長臂韝時架角鷹蒼搏捷仍放韓盧狂麕鶉
日暮隨登堂往来絶藝精飛槍余勇猶足吞
頑羌讀書誰謂榖勝臧盛時萬鍾遠餽粮水
輸長川陸登岡垂弓在嚢弩在牀蔽扞入陣
牌居旁天馬馴工披甲&KR0750;受降濬築修城隍
刀頭不惜千金装三十六將皆鷹揚故境可
容尺地亾子可自負當夙償况復武庫踰書
嚢惟我與子舊同鄕友生固自騰雁行更𣣔
揚鞭向驌驦豈但傳經如卜商不見漢時張
子房身纔六尺佐時王功業能依日月光素
書一卷初逄黃異時破賊玉書香當使相継
来西凉時臣稱賀持夀觴鴻鵠一舉横飛翔
光隂應湏及未央望不侯可
忍點鬢霜少年天子坐建章寵待禳苴不頋
莊嚴兵待時雖未忙黠虜授首先有祥王師
會看傳城墙郊迎父老擕壺漿去病當時凱
楽張
次韻上呈樗年主簿鄕兄
肇
君家晉陵我朱方君家易知復難忘十年不
見蘭畹芳青衫翩翩黃白郎我游東南歲月
長江流&KR0837;湧山鬱蒼燭龍東来尾鬛狂鳥爪
真人坐高堂山中旛刹森戈槍道場法嗣通
衡羌大道甚夷車御臧獨不進步誰資粮脱
身簿領行澗岡青崖結茅雲繞床飄颻西墮
梁宋旁至今夢想猶高&KR0750;矧復約子西城隍
瓦爐𣑽夹隨行装形骸土木神遠揚少狂豪
氣今則亾劇談軟語志頗償模寫佛像揮錦
嚢樽前坐我烟靄鄕憐君駮踠未著行側身
六合悲驌驦即今文學科卜商赤刀大訓在
西房詔書興賢利賓王重闈共此燭燈光肥
羊細肋蟹著黃茭蒲生白晚菘香落月動影
簾帷凉夜如何其未卷觴座間詩陣鵝&KR1295;翔
卧旗蓄銳豈遽央我堅孤壘何敢望降旛𣣔
挂月似霜獨君一掃可得章㴞㴞筆刀抵卞
莊兩虎未捽終不忙蜘蛛拂面歸有祥便看
大榜挂北墙南城西寺載殽漿背城借一猶
能張
次韵贈无咎學士幹
毗陵城如金斗方往事歴歴那能忘相逄童
子佩蘭芳秀發人指誰家郎未幾重見突而
長即今不覺秋蓬蒼戲笑豈復為兒狂追昔
宓子初登堂辭鋒峭拔森刀槍噐識沉遠包
夷羌陽秋寕肯露否臧有子游學先聚粮相
將百里陟岵岡邂逅一揖坐僧牀大辨傾注
如無旁天馬方謂先騫&KR0750;観魚誰復駐濠隍
瓜期受代垂趋装當路奏牘交稱揚行將超
擢奄云亾坐令志氣不得償傳家豈詫錢一
嚢諸兒經行名州鄕挟書継踵諸父行旋見
天衢飛驌驦論治直要超周商術卑效淺笑
杜房况是亨運遭興王致君紹祖邦家光何
止追考歸焚黃邃庭朝露明芸香異書滿閣
秋氣凉詠歌間成隨豆觴讀之如𣣔凌雲翔
暫迂大手離未央望挈箧来
寄深閨霜賓興賢能視文章尊尚周孔摩韓
莊搜竒殆有通夕忙英游疑動聚星祥我歸
復翳環堵墙世味已能如飲漿羲皇上人琴
一張
次韵樗年見貽𥙷之
平生車軌周四方結交童齓老相忘異哉余
子久彌芳吳人猶記稱周郎河豚入網荻芽
長宜興罨画烟水蒼風雲春服真少狂不愧
戴崇升後堂横戈筆陣倒千槍升鵉獨步禹
幽羌世儒膠優何足臧說食不救飢求粮瞥
思振衣千仞岡空林無人一䋲牀五車純束
不在旁𣣔徹梯櫈排空&KR0750;鍾山春水遶城隍
從師不惮白笈装矢鋒相觸塵不揚驪黃牝
牡若滅亾子嚴主簿志不償厭見朱墨紛傖
嚢西風雲日思帝鄕東華拜勅鳬綴行黃昏
閶闔飛驌驦虚堂節候变金商閒門蟋蟀鳴
我房吾君仁聖周成王屏驅虎豹開明光山
龍粉米誰青黃多儒可贊至治香園檀山石
豈荒凉潢汙蕰藻湏豆觴碩君與借羽翮翔
賢書蚕列升未央望君如病
鶻待秋霜牛衣未可悲王章公朝道闢五逹
莊服㐮按節緩勿忙夢松生腹渠不祥莫車
上儛應循墙功成歸飲沆瀣漿發几要若黃
間張
張右史文集卷第四十二
