張右史文集卷第十二
古詩
有感三首
城本自貳師謀騎士拔劍猶封侯董生明
經守正直白首區區相侯國参差世事足嗟
嘆(叶乎殾)我笑群兒較目前可能董子之荣辱
乃在封侯得失間
群兒鞭笞學官府翁憐癡兒傍笑侮翁出坐
曹鞭復呵賢于群兒能幾何兒曹相鞭以爲
戲翁怒鞭人血流地等為戲劇誰後先我笑
謂翁兒更賢
南風霏霏麥花落豆田漠漠初垂角山邊夜
半一犂雨田父高歌待收穫雨多䔥蕭蚕簇
寒蠶婦低眉憂繭单人生多求復多怨天工
供爾良獨難
題大蘇净居寺
平生爱山如好德未嘗一飯忘泉石大蘇山
下松栢林路盡重門照金碧思公得道神所
相指示嵓幽駐缾錫天台妙教源欲啟来此
一酌曹溪滴两公道場守龍象兵火暫晦終
暉赫撞鐘伐鼓食千指皆二大士之餘力萦
紆石磴造山頂上有玉人方燕寂北軒三伏
飛冰雪一日掠盡淮山色東遊塵土我實&KR0786;
道遇化城聊暫息青鞵布襪舊家風此身終
效名山役
客過
歲窮北風卷平楚張子畏寒深閉戶扣門過
我者為誰束帶出見亦良苦俛眉謂客子勿
瞋我心善煩勿多語天寒酒賤曷不飲安用
造謁勤如許
謁客
入門投刺吏翩翩我非欲見禮則然異哉賓
主两無語客𧺫疾走如避燃我已不恭愧昔
賢忍使塗炭朝衣冠人生暫聚鴻集川春風
吹飛何後先
迎客
城門抱關皆老兵問客来早天未明我笑老
翁勿嘲訕我愧古人百千萬道傍燁燁翁所
見寒熱郡國欺鄕縣人之所畏敢不畏嗟我
此翁安得慢
局中晝睡
鳥啼花開千萬思春色醉人成午睡燒香掃
地一室間藜牀布枕平生事君知章華久寂
寞楚梦無人惮青兕東風轉野作晴雷蕩蹙
山川作紅翠白日下照七澤寬孤城楼観失
餘寒頗怪故山頻入夢年来真厭椘人飡
園花盛開秬病不能観作詩諭之
東風著花花披靡花風吹人人欲醉老翁逄
花如啜醨強自挹酌終無味闘紅闘綠態千
萬長笑花工夸幻事若知空色無異観世上
何曾有桃李
魯直見和前詩再用前韻
濟物非僕僕功名愧無心倚市安能美汲泉
不厭深老人夙有尚缾缽好叢林安能紅塵
裏徒使老駸駸
小孤山
一峰枝水孤劍立古廟開簾雙臉紅水邊古
木老龍蟄山下水色磨青銅我来扁舟望有
禱萬頃春水清溶溶明神報我意加厚嗟我
薦献愧不豐重遊知復在何日俯仰天地身
飄&KR0963;
初伏大雨呈无咎
初伏炎炎坐湯釡長安行人汗沾土誰傾江
海作清凉玄雲駕風横白雨普陁真人甘露
手能使渴乏厭膏乳且欲當風展簟眠敢辭
避漏移牀苦清貧學士卧陶齋壁上墨君澹
無語翰林但觧嘲苜蓿彭宣不得窺歌舞聯
詩得句笑出省策馬涉泥歸閉戶牀頭餘榼
定何嫌窗外石榴堪薦爼
謝黃師是惠碧甆枕(一云師是貺碧甆枕短篇償值)
鞏人作枕堅且青故人贈我消炎蒸持之
室凉風生腦寒髮冷泥丸驚夢入瑶都玉
城仙翁支頥飯未成鶴鳴月高夜三更報秋
不劳桐葉殾我老耽書睡苦輕遶牀唯有書
縦横不如華堂伴玉屏寳鈿欹斜雲髻傾
到陳午憩小舍有任王二君子惠牡
丹二槃皆絶品也是日風雨大寒明
日作此詩呈希古
初来淮陽春已晚下里𢾗楹聊寝飯此邦花
時人若狂我初税駕遊獨懶任王二君真觧
事来致两槃紅紫爛天姝國豔照蔀屋持供
佛像安敢慢江湖逄春豈無花格頑色賤皆
可揀誓観中州燕趙態一洗千里窮荒眼風
波歴盡還故郡此願誰知輙先滿那知中夕
忽凛烈卧擁牛衣眠失旦名園泥淖安可入
坐惜殘芳風雨散東隣夫子亦嗜酒卧聽午
雞方𧺫盥晴明猶及一寓目我老尚能揮大
醆
次韻荅天啟
黃鐘無殾登瓦釡蔡子青衫在塵土逼人&KR1065;
氣百步寒知子胸中有風雨三年河東走胡
馬絶口魚鰕便酪乳歸来萬卷付一讀不學
兒曹用心苦周瑜陸遜久寂寞千年北客嘲
吳語莫徒彩筆雲錦張要是寳劍蛟龍舞天
兵百萬老西北快馬如飛不出戶眼看六纛
出麒麟走取單于置刀爼
麞猿圖
隂嵓萬古無纖塵木石翠潤無冬春時哉兩
猿挂復蹲其子抱子為屈伸下有遊貆意甚
馴雄雌嬉遊循水濱沐猴遇麞懈欲奔據高
自得俯而捫懸之門堂閱疑真妙哉易生筆
有神以此成名以終身
謝錢穆父惠高䴡扇
三韓使者文章公東夷守臣親掃宫清嚴不
受槖中献萬里扇六月長安汗如
洗豈意落我懷䄂裏中州剪就霜雪紈千年
淳風古箕子
聞蛩有感
遥夜飛萤動秋思獨卧空山驚晚歲可堪六
月已聞蛩日暮咿咿響庭際關河多風氣䔥
索碧樹先秋早摇落鳴機夜織常怨寒白紵
吳衫苦輕薄年年促織誰最悲堂上美人愁
翠眉清砧揭練對殘月玉筯啼紅裁遠衣唐
風詩人勧其主行邁苦遲嗟歲暮山城聽汝
已三年三年白髮多于故飄飄秋夢到江湖
我欲東歸鱠碧鱸安能為爾將雙淚歲歲風
前沾客裾
赴亳州教官次韻和中書錢舍人及
亳州守眺美叔見贈
久知疎慵難應接勉強一官親訟牒羈窮正
似鳩無巢擺去不如魚有鬛從来書史鈍蹊
徑更歎詩騷窮事業幾思狐白易絮纊羞裭
舊服求新裌又憐夸毗竟何得把玩區區一
蚊睫久知趨向合肌寒正藉文章謾嚅囁紫
微丈人椽作筆誰得嬴師傳諜諜知擒敢慢
武侯縦有穽前知魯侯敜荒蕪滿編求指摘
望以餘光分暐曄乃蒙稱屈力褒揚不意糞
壌藏諸箧獲如丘陵飽則可良御不悦猶非
獵平生遇賞有君子處世雖鈍吾知捷清閒
得食學官禄願以詩書填吻頬牙懸喜校鄴
侯籖藤織新成沈郎笈眺公殾名三十載餘
事筆縦傳法帖紫芝眉宇望不遠屈指𢾗日
無旬浃黃衫健步書見賜紫誥除官等何躐
久懷薄技待後乘宣管盈&KR0809;紙来歙坐乖前
計空惋悵䄂裏從今雙手壓醉歸應被官長
瞋来飽徒劳方朔獵
暑毒不可過又每為賓客見優午寝
不安奉懷邠老之無事也
桃李成塵鶯未老梧桐未落蛩已多杜門高
卧作閒計挟策讀書如懶何頗遭褦襶驚午
夢正坐熱行官不呵柯山大隐羲皇上清風
一榻無經過
和立之消梅
木奴度淮輙為枳后皇啬之理應爾青梅十
里江南春何時相逄車馬塵我衰病齒不能
酸微香觸鼻舌生泉想見曺瞞老狡獪指林
駐馬三軍前
送歐陽經赴蒲圻
異時堂飲洋川酒幾喚扁舟度樊口西山泉
石多故人送子南行一回首蒲圻小縣聊讀
書當使里閭無呻吁結束歸来接臺省不應
厭食武昌魚
蘇叔黨吕知止許下見訪叔黨有詩
戲贈以此奉荅
三年齊安有江山可當中原故人面北来塵
埃逄故人眼前却作江山見君似江山定不
疎能出吾言世亦無蘇郎下筆妙無敵吕郎
與談驚未識鳳雛驥子未宜輕嚢空各有千
金璧贈君錦繡與瓊瑶報我琅玕溪
毛潢汙未相棄歲暮與君甘緼袍
不寐
荒庭雨多秋草青秋蛬相語秋夜深草䖝暗
飛羽格磔星河影高天淡白騷人多懷夜不
眠老松微吟風颯然山川浩蕩何日還晚空
漫漫白露寒
對蓮花戲寄眺應之
平池碧玉秋波莹綠雲擁扇青瑶柄水宫仙
女闘新粧輕步凌波踏明鏡彩橋下有雙鴛
戲曾託鴛鴦問深意半開微歛竟無言裛露
微微洒秋淚眺郎神仙好風格湏遣仙娥伴
仙客人間萬事苦参差吹盡清香不来摘
上元日早𧺫贈同遊者
夜来人散殘更月曉陌空存舊車轍彩燈城
市已春風寒木人家猶臘雪強𧺫相逄酒未
醒殘膏宿火尚熒熒歸来更拂障泥錦重靮
黃昏信馬行
贈李德載
男兒當讀五車書輟業應湏盖棺日人生事
業要強學譬彼欲耕湏待隰李郎落落竒丈
夫美玉應湏作圭璧請將便腹包五車汲汲
講摩如故疾
蒙恩守東魯不意流落之餘聖朝昇
之藩鎮感而成詩復用李文舉韻
我師四十心不動寵辱悠悠付春夢聖朝湔
洗諸老成頋我衰晚名亦共魯人詩書久寂
寞間壁不歸書府送道衰洙泗忽千載後来
為政誰輕重平時擇守要有𥙷豈但坐使民
供貢有游夏未肯無言受愚弄天
王有意蘇疲俗何術與紓鞭箠痛應湏問道
東家翁必也斯民使無訟
游武昌
一葉横江凌浩渺李君見我迎門笑鵝黃初
熟醅旋&KR1062;書室焚香地新掃淋漓歌笑不知
夜竹榻枕藉眠諸少老人被煖覺獨晚驚𧺫
東南日如燒四明陳子定爱客生火寒廳邀
我到盤殽香潔具俄頃鱠斫寒魚初出沼仲
謀覇氣久寂寞元子亭基尚危峭&KR0878;榛荒梗
上石磴人物清江開野廟莫投明府快一飲
主意殷勤賓屡釂星河破碎歸中夜明日清
淮理歸棹王家園舘静人眼挂壁於菟疑欲
齩殺雞為黍辦倉卒者画烹茶每醉飽還家
閉門空寂歴勝境目前皆了了兹游可再誰
汝啬老懶似不能輕矯西山得霜瘦如削䔥
寺峥嵘出粉篠幸余腰髀猶足使與子凌寒
恣游眺
春日
堂堂春日躍出山郊原草木皆清新千紅萬
紫各有態正自酬酢劳精神短籬誰家小桃
李雖復幽陋亦可人但知痛飲莫辭病𢾗年
幽憂難具陳
劉壮輿是是堂詩(并序)
子劉子&KR0799;堂于官舍名之曰是是而求予為
詩予復之曰夫物生之所必有而其為物彼
是相次而不能定夫一者天下之是非也雖
聖人出無如之何昔椘人有莊周者多言而
善辨患夫彼是之無窮而物論之不齊也而
託之于天籟其言曰吹萬不同而使其自己
也周之為此言自以為至矣而周固自未離
夫萬之一也而曷足以為是非之定哉雖然
如周者亦略税駕矣劉子乃構堂揭牓而獨
以是是非非自任吾將見子物弊氣殚而言
語之戰未已也嘗試為子歌堂中之樂而息
子之劳庶幾隐几而嗒然者乎歌曰
讀堂中之書兮以致子之眠飲堂中之酒兮
以休子之言是非雜然于子之耳兮付庭中
之嘆蚓與夫木上之鳴蝉庶幾飬生而保和
兮窮子之年
秋曉
老人不睡秋夜長五更鼓角鳴東堂悲蛬牀
下欲無語黃葉瓦清新有霜㕍殾相應江南
北斗杓欲下天中央老人山尊有美酒岸巾
先酌一杯嘗
東方
東方未明更五鼓星河寥寥寒雁度鐺鐺鳴
鐸誰家車陌上驅牛輾霜去北風吹面足踏
冰村南早飯天未明年年輸税洛陽城慎莫
後期官有刑
寒蟲
寒蛬振翼殾騷騷夜深月影在蓬蒿老人雖
眠睫不交愁窗人寂燈無膏荒城鳴金睥睨
高北斗下挹西江濤悲笳三奏老雞號晨光
出山開沉寥
秋雨小酌贈賈七
出門秋雨泥漫漫嗟我后土何時乾官曹事
休歸舍卧破屋淅淅西風寒弱妻傾榼勧我
𧺫稚子笑語争杯盤我生樂事但如此為爾
一醉愁腸寬仕途翩翩聞巧捷華裾鮮縠相
追攀老来百事覺羞耻懶伴兒女塗鉛丹賈
郎豪華獨異我粉腮玉指雙鵶鬟清眸侑酒
醉百醆肯咀貧甕寒虀酸堂前菊花日以好
落砌槭槭梧桐殘當謀痛飲待九日豪氣一
&KR1062;龍山桓
今旦
今旦寒氣至晨坐進一杯一杯未能已三酌
竟空罍我有胸臆事欲言誰使陪往往中夜
歎鬱結無由開賴此樽中君破悶有来時
時從之游報我以歓咍古國多寒肴老妻治
炮煨誰云一日富此價萬瓊瑰
將至官坡登一土岡望復州作
茫茫夢澤連禾黍断壠横岡散平楚登高試
望竟陵城孤烟落日知何處舊遊如夢去莫
挽客愁冉冉還如故他年若問鴻軒人堂下
蔷薇應觧語
送子野大夫罷兖倅歸汶上
爱君託覧老不衰日日早𧺫先鳴雞白頭未
蒙國士知佐郡秩滿寂寞歸我辭魑魅得一
麾逄君話舊相嗟咨幾年東壁無光輝不知
武庫實在兹上書薦君非我職臨分一醉當
無辭
晨𧺫苦寒
夜霜漫屋風折竹我乃與君在空谷平生一
衲度嚴寒塊守深爐體生粟大潘借馬貸監
河小潘無事仰屋歌妻兒號寒劇雁鵝詩書
滿腹將如何
舟次安州孝感縣偶感寒疾卧病舟
中復大風不可觧舟晚方離
船頭風殾鳴萬鼓扁舟繋䌫沙邊樹船中病
客晝閉&KR0963;睡𧺫空江日亭午雞犬蕭條𢾗家
縣市聲已變淮南語長年三老喚不醒一葉
波間去如舞
和大雪折木
季秋木葉未全落西風卷雲飛雪作奔騰傾
倒来不停頃刻山川失寥廓白頭老翁仰天
歎一生未見可吁愕但悲無食飢凍死何暇
更議隂陽錯樵車不来椽𢾗盡仰徹屋茅烹
莧藿坐愁窮臘安可度律管未改初冬朔我
居堂前有大榆百年老幹龍鱗剥夜殾疑是
神物伐参天大枝脆如斮披簷擲瓦事未測
𧺫坐明燈徹其幄命乖久遭窮鬼笑當慮&KR1062;
覆崩其角鹿山長官當此時高楼大飲縦歓
謔两邦相隣無百里誰謂同時異憂樂尚能
怨嗟念窮苦喜君于物心不薄百里飢寒仰
長官勉充此心救民瘼
張右史文集卷第十二
