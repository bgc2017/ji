張右史文集卷第十九
古詩
喜雨四首
隂陽不暫駐今夕已秋風晨興綿絲冷歲月
驚衰翁朝烟㸑薪&KR0668;小甲蔬畦空且復一杯
酒吾生不終窮
手種五色蕉意待聽秋雨南風扇旱日破葉
萎不舉霶𩃱未終夕綠潤遽如許秀色入書
幃已覺青鸞舞
墙東有高樹夏葉圓綠綺西風纔一夕䔥颯
遽如此寒螿號其顛蟋蟀曉未已群動催流
光榮華難久恃
隙地秋日曉寂無鄰里音惟有草根䖝風前
咽復吟悲歌者誰子徂年驚苦心青燈夜齋
静微温生薄衾
東園
荒園何所有落葉與衰叢含芳未肯吐惟有
木芙蓉黃菊如佳人綠萼包金茸併隨重陽
酒娱此憔悴翁
十二月二十六日旦聞東堂啄木殾
忽記作福昌尉時在山間環舍多老
木臘後春初此鳥猶多殾態不一今
琵琶筝中所效既不類又百不得一
二云福昌河南属邑
睡𧺫聞啄木忽憶福昌春官舍題詩壁如今
經幾人猶能老耽酒依舊拙謀身尚想蘭宫
格東風清洛濱
三伏暑甚七月八日立秋是日風作
凉爽炎酷頓消老病欣然命酒成二
詩
西風吹淡白窗戶含凄清炎凉一朝變徂暑
逝不停山堂曉瀟洒病叟巾褐輕平時干雲
樹芳葉亦復零
苦熱逄三秋西風颯然𧺫金氣入草木傷夷
從此始盛極衰從之循環固其理老翁復何
事新凉欣酒美
&KR0933;梅花𢾗枝插小瓶中輙𢾗日不謝
吟玩不足形為小詩
疎梅插書瓶潔白滋媚好微香悠然𧺫鼻觀
默自了秀色定可憐仙姿寕觧老禅翁心土
木對此成魔惱
所居堂後北籬下獲二蛇一小色赤
長二尺許一大色黑長七尺圍四五
寸尾可貫百錢盡放之
二物穴我居歲月亦已老一朝雙擒獲蜿蜿
出幽草安行免噬齧敢望吐珠報巳月不殺
蛇昔賢有遺告
獨遊東園
清曉步東園獨遊淡無侶菰蒲綠已深鵝戲
春塘雨取酒就花傾隔林邀客語歸来興未
闌睡𧺫春庭午
小雨效韋體
午景蔽浮雲芳林散清雨虚窗度遥吹稍覺
青葉舉殘𬞞知夏餘隕葉兆秋序幽獨無往
来烹茶誰晤語
京師阻雨二首
深泥漫漫汚后土長安閉門三日雨頑雲不
動風伯愁飛電更相雷師怒陽烏力弱不自
持天漏已寬無石𥙷麥蛾禾耳不足憂當念
為魚救無禹
大雨三日泥三尺駿馬高車行不得我有蹇
驢安敢騎閉戶高眠朝至夕誰家高堂半夜
秋軟綺輕紈換絺綌朱門樂事無時無爾自
賤貧空太息
應龍(海明胊山有龍潭人傳有龍)
應龍未遇風雲𧺫仰活泥沙𢾗尺水彼能坐
致千里澤可憐一掬何難致時哉未遇可奈
何一掬雖微安敢易誰能寄語潭中魚相聚
湏臾莫相忘
田家三首
野塘積水綠可染舍南新柳齊如剪去冬雪
好麥穗長今日雨晴初擇繭東家饋黍西舍
迎連臂踏歌村市晚婦騎夫荷兒扶翁月出
橋南歸路遠
社南村酒白如餳鄰翁宰牛鄰媪烹插花野
婦抱兒至曳杖老翁扶背行淋漓醉飽不知
夜祼股掣肘時讙争去年百金易斗粟豐歲
一飲君無輕
新見鵲銜庭樹枝黃口出巢今已飛粟留啄
椹桑葉老科斗出畦新稲齊田家苦作候時
節汲汲未免寒與飢去来暴取獨何者請視
七月豳人詩
海州道中二首
孤舟夜行秋水廣秋風滿帆不摇槳荒田寂
寂無人殾水邊跳魚飜水響河邊守罾茅作
屋罾頭月明人夜宿船中客覺天未明誰家
鞭牛登隴殾
秋野蒼蒼秋日黃黃蒿滿田蒼耳長草䖝吚
吚鳴復咽一秋雨多水滿轍渡頭鳴春村&KR0985;
斜悠悠小蝶飛豆花逃屋無人草滿家纍纍
秋蔓懸寒瓜
女几祠下
山邊白雲閒不掃山下松花龍甲光東風古
栢吹暖香廟前土馬荒春草朝霞為裳水為
珮守廟千年老龍在清風掃堂神暮還山頭
月出溪潺潺
馬周
馬周未遇虯鬚公布衣落魄来新豐一樽獨
酌豈無意俗子不觧知英雄賢豪相逄自相
得一語君王見胷臆當時豈不為人言聾耳
安能為君側
南山
南山鳳凰雙翅垂口不妄食腹苦飢山前老
鳶飽腐鼠憑恃風日群游嬉俯身視鳳有驕
色鳳不汝較空嗟咨九韶一奏為君舉坐看
百鳥相隨飛
福昌北秋日村行二首
秋野無人秋日白禾黍登場秋索索豆田黃
時霜已多桑䖝食葉留空柯小蝶翩翩晚花
紫野鶉啄粟驚人𧺫洛陽西原君莫行秋光
處處傷人情
黃桑䔥蕭新雨晴田中日午村雞鳴場頭九
月禾黍熟空原雉飛飽新榖棘籬䖝鳴村路
曲路邊古墳生野菊人稀田闊草茫茫洛陽
秋深能断腸
歲暮歎三首
秋日苦短秋雲多北風䔥蕭洛水波長林撑
空葉餘柯鳴雁高飛去不息晚花悠悠能幾
何洛陽經年客未去歲暮搔首空悲歌
寥寥野空禾黍荒北風日夜鳴空桑南山碧
天青不極渺渺洛水東流長山空水寒行客
少鴻㕍飛急天初霜䔥蕭窮谷歲已晚嗟我
再𥙷冬衣裳
南山蒼蒼季秋月北風如刀青石裂山隂半
夜寒欲冰晚望高峰看新雪白衫少年臂鷹
去暮歸飲酒烹狐兔強弓一斛尚可弯更欲
射獵窮吾年
一𤱔
一𤱔秋𬞞半成實灶突無烟已三日良人傭
車斃車下老婦抱子啼空室西風九月天已
寒飢腸不飽衣苦单我身為吏救無術坐視
啼泣空汎瀾
洛水
洛水秋深碧如黛亂石縦横瀉鳴瀨清明見
底不留塵日射澄沙動璣貝南山秋風已䔥
瑟倒影上下迷空翠何當載酒縦扁舟一尺
鯉魚寒可鱠
秋風三首
秋風䔥蕭洛川渡水碧沙寒飛白鷺波頭伐
木欲成梁落日樵蘇下山去山頭九月雪一
尺山民燃薪當𥜗袴石田收薄婦子飢歲晚
苦寒安可度
秋風䔥蕭吹野桑田家黍稷初登場雉肥兔
飽鷹隼健水落沙冷魚龍藏長淮烟波渺千
里悵望搔首山川長二年薇蕨苦不飽長安
裘馬多輝光
昏鴉歸栖暮天迥新月娟娟水中影秋殾索
索𧺫桑麻古道人歸烟火静公庭吏稀霜樹
老藥檻雨多幽菊盛山家生事飽諳知野果
村醪遣朝暝
感春三首
我昨西来到昌谷主人致酒留我宿坐中少
耳美如玉高歌清懽春夜從還家病酒對殘
春東風落花吹滿屋出無與語歸閉門安得
萬里馳吾足
我昔東行花始開我自東歸花半摧萬紅辭
林&KR1032;風去坐見錦繍蒙蒼苔南山朝雲鳩逐
婦日暮微雨䔥蕭来一春晴明苦難得掩蔽
風日知誰哉
悠悠朝興暮還息官閒事少門無客空山多
隂春足雨飢馬䔥蕭空伏櫪文章工巧謀愈
疎顔鬢衰遲進無策繋身五斗爾自為何用
中宵空歎息
又三首
亦知春歸不可留有情未忘寕免愁平田茫
茫芳草合清洛不断波悠悠傷心千里寄雙
淚催老此生初白頭問舍求田未成計青衫
手板對人羞
山民爲生最易足一身生計資山木負薪入
市得百錢歸守妻兒烹斗粟山林未盡終不
憂衣食自樂他無求人生誰使爱功名萬慮
千思撓心腹
騎馬出門暮復歸生無所詣歸對誰妻兒具
酒勸我飲兒稚笑語傍嬉嬉人生如此亦可
樂安用軒冕生光輝九原可作欲誰與鹿門
龐叟真吾師
去年
去年四月多風雨麥秀不實農夫苦今年麥
好風雨調萬口嗷嗷飢待哺何事今晨還衣
裌朝日無光寒慘切天工與物無怨尤安用
日與人爲仇
訪曇上人有感
上人稀出入黃葉閉門深繋馬長林下逄僧
古殿隂相逄成底事乘興偶来尋静境亦何
有無言知祖心生平避浮俗與物苦差参脱
去猶未得塵埃嗟滯滛長廊秋日薄古木野
霜侵徙倚誰晤語獨歸還獨吟
張右史文集卷第十九
