張右史文集卷第九
古詩
三月小園花已謝獨芍藥盛開
靄靄春日晚寂寂新隂繁千紅與萬紫盛極
一時闌西堂晚芍藥百萼乘露鮮紅粧諸美
人錦繡富春妍東風時過之舞態低昂飜折
贈懷溱洧感之為三歎
題焦山
焦山如伏龜萬石浸碧浪舉頭北頋海尾眉
金刹壮我開城東楼秀色日相向松杉𢾗毛
髮人物見下止𣣔携浮丘公據殼恣潜漾仙
風如見引金闕或可訪
寄楊道孚
士師我自出&KR1065;逸凌清秋年少不飲酒昏燈
夜問囚君家外大父聽獄代其憂偹飢朝煮
飯驅蚊夜張幬獄成上府時稽顙呼張侯恕
心臨縲紲相盗以戈矛無令市死厲請帝號
重幽
春日雜興四首
桃李用事辰鮮明奪雲綺繁華一朝去默默
慙杞梓時徂鷹化鳩地遷橘為枳獨有羡門
生後天猶不死
昔我游京室交通五陵間主客各英妙袍馬
相追攀千金具飲啜百金頋吹弹纓弁羅廣
席當頭舞交竿鮮粧耀渌酒錦襭生風瀾燈
燭暗夜艾士女紛相班歓娱易徂歇轉盻如
飛翰亹亹負孤願離離銜永歎山鳥窺茗飲
簷花笑𬞞飡棄捐勿重陳事定湏盖棺
客從遠方来遺我彤華管吹之幻人心異境
生虚竅磝磝青嶂横决决春流滿馬蹄交狭
斜車轂錯平坦士女競芳辰禽魚蔭修竿作
微認涕笑凌沉見纖短停吹歘冺滅躭躭復
空舘靈物信所真頋恨知音罕
潭潭故邑井猗猗上宫蘭不食自清渫莫服
更幽閒志士耻窮極卷迹甘飢寒佳辰邈良
覿觸物懸悲端八途眇四遠經歲曠音翰豈
不慕裘馬詭得非所安蝉冕多怵迫䋲樞尠
憂患枉尋竟何𥙷方柄誠獨難
出長安門
出郭心已清青山忽相對游人傍流水俯仰
秀色内誰張蒼玉屏中断神斧快清伊瀉其
間銀漢曳天派参差楼観出香靄林麓邃岩
聲荅遠響水影弄空翠同遊得君子(同荣教授)興
與烟霞令選勝雖自兹高杯已塵外
飯昭果寺
飄然乘興遊殽酒笑俗具僧居致野飯草草
亦有趣山僧慣迎客煮茗新泉注岩花得春
遲晚秀見紅素蕭蕭野市井人物自来去溪
光送孤舟石色照素樹題名掃高壁歲月記
所遇書罷迹已陳出門猶反頋
渡伊水
雙崕若争妍秀色日相射游人洿水東揮榜
渡清瀉潺潺溪邊風五月自瀟洒中流望南
北河漢自天下嗟予水鄕客塵土困蹈藉江
湖久懷歸無地税征駕臨流動長想照影久
悲吒滄洲倘有歸功業付高謝
白公祠
斯人不可見千古懷清風猶想鸞鳳姿翛然
山水中空遺祠象&KR0770;過者為肅恭同時富貴
人冺滅知何窮公惜得所遇慨然屡輸忠一
傷巧舌刀冺默類瘖聾出處竟無禍卷舒詎
知蹤被獲空歎麟不制方為龍
上皇龕
升危躡石梯已覺毛骨異玄龕剖山腹六月
霜雪至佛臺磨青瑶紺滑不留水巍巍𢾗天
人蒼玉刻冠珮老僧拂高崕上有昔人字國
都已䔥瑟山澤隐遺事西軒俯堂闊晝夜納
蒼翠卜築莫後時林中有餘地
石楼
清溪若奔虬八鎻束其頸犇騰去莫脱擺掣
恣驍猛嘈嘈戰風霆萬鼓助其劲殾驅石崕
動氣抱晴日冷我来怯初登注視久乃定悠
悠山川闊寸目羅萬景平生林野趣疎放謝
鞭警令期山月出一嘯清夜永
上方
足躡青玉磴躋攀不知勞回頭瞰木杪如覺
所歴高孤鳥去滅没奔溪深怒號白日當画
梁青雲送微颷坐久神慮平微凉清骨毛但
驚塵垢容俯仰近赤霄古壁有遺字昔人嗟
寂寥南風不知暑古木常䔥蕭
三龕
萬穴列岩壁三龕獨雄夸封山鑿其骨開像
&KR0770;且呀悲哉輕人功不計歲月賖像成竟何
𥙷國破荒蓬麻悠悠清伊水去去萦山斜晚
渚栖瞑鷗夕波戰餘霞陵谷良未遷古今如
轉車應有千年鶴歸頋如咨嗟
晚飯寶應
晚風吹古栢落照明空山深行得寶刹崕嶺
相回環人遠草木邃境幽魚鳥閒道人掃華
堂延我具晚飡齋庖野菊美石井新泉寒既
飽陟上方浮香出林端平生麋鹿志強學伏
車轅塵懷造勝絶𣣔去猶三歎
廣化遇雨
浮雲蔽高峰臺殿延晚色風聲轉谷豪雨脚
射山白東楼瞰虚明龍甲排松檜䔥森異人
境坐視動神魄撞鐘寺門掩晚霽尚殘滳相
携下山去塵静馬無跡歸来觧鞍歇新月如
破壁但恐桃花源回舟已青壁
寄子瞻舍人二首
皎皎連城璧實惟天地珍足傷曾不售寶氣
終氤氲山川媚餘秀星斗攬竒氛終然不可
掩三浴被埃塵天王齋戒受嚴庭具九賓貯
之黃金臺藉以九龍茵事稱忘禮厚人誰駭
其新車輪走四方争覩快一陳無瑕故易傷
歛暉志乃神
紛紛名利場向背不知醜翟公書其門客態
自如舊勢去竟詆沮有餘丐升斗高賢少畦
畛小子多状候退之呼事生房相肆琴叟事
竒出意表𣣔辨不及口神明劳忠孝福禄日
方厚防微無早計求福常恐後
贈楊念三道孚
黃鶴楼前月清輝千里寒娟娟過江北送子
别長安長安百萬家車馬無時閒中天聳観
闕四海會衣冠憐爾薛蘿子豪華駭新観䔥
䔥嚢中句飢坐奏清弹漫郎久不惬逸思生
風翰寄殾武昌魚𣣔從傖父餐
曉赴秘書省有感
桃花𣣔開時長安春正好晴空倍閶闔朝日
散馳道雲收龍蛇榜爛爛金碧曉清多不容
塵虎士守洒掃家無當關警衿𬒮免顛倒何
慙驅欵叚吾事不湏早儒生近卜祝本自異
時好聖朝尚文雅詔使窺鴻寶平生一杯酒
江海送吾老静喧非人事不得守懷抱跳梁
于造物乃取鏌鎁誚委懷隨所遭千葉纔一
笑
贈无咎以既見君子云胡不喜為韻
八首
平生懷想人握手良未易接君同舍歓此事
非此世十年淮海夢一笑相逄地投分白首
期願言何有既
賢愚譬観形美醜不自見醫肱待三折劍鐡
要百鍊磨君古青銅汰楝寄明辨一智出千
愚食芹敢忘献
文風還正始磊落有諸君長者進後生亦使
我有聞譬如狸與虎偶使並稱文終然不可
及困我力空勤
文衰東京後特𧺫得韓子支撑誹笑中久乃
化而靡籍湜既洒掃後生始歸市垂君極溺
手請效我一指
詩壇李杜後黃子擅竒勲平生執羈靮開府
與参軍舉詩秉筆徒吟哦謾云云安知握竒
律一字有風雲
觸有羸其角進有䟦其胡膏車秣吾馬白日
在脩途雖乏無何杯頗多未見詩力學致事
功良田本深鋤
黃子少年時風流勝春柳中年一鉢飯萬事
寒木朽室有僧寺談房無妾持箒此道人人
事誰令余獨不
南山縳虎師肯頋世書字揚眉哦楚喉鼎伴
倒侯喜詩殾一蒼蝇下到霹靂耳庸庸老尋
常物外有竒偉
昨夜月中一睡殊有秋色覺書所見
戲呈道孚
幽人息遥夜四聽市殾寂月華清可掬天色
紺𣣔滴候䖝先知秋微響出隂壁精熒高露
&KR0668;断續殘河白興懷我自出抱噐方得擇感
時當有作陋巷奏金石余方問農圃朝市嗟
掃迹先寒戒裘褐歲暮飬老客
張右史文集卷第九
