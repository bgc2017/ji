王子安集目錄
卷之一
賦
春思賦(并序)
七夕賦
九成宫東臺山池賦(并序)
廟山賦(并序)
寒梧棲鳳賦
江曲孤鳬賦(并序)
馴鳶賦
卷之二
賦
採蓮賦(并序)
澗底寒松賦(并序)
慈竹賦(并序)
靑苔賦(并序)
四言古詩
倬彼我系勃兄勵序
五言古詩
上巳浮江宴韻得阯字
春日宴樂遊園韻得接字
山亭夜宴
詠風
懷仙(并序)
忽夢遊仙
七言古詩
秋夜長
採蓮曲
臨高臺
滕王閣
江南弄
落花落
寒夜懷友二首
六言古詩(附)
雜曲
卷之三
五言律詩
銅雀妓二首
聖泉宴(并序)
尋道觀(而張天師居也其觀卽昌利觀)
散關晨度
别薛華
重别薛華
遊𣑽宇三覺寺
麻平晚行
送盧主簿
餞韋兵曹
白下驛餞唐少府
杜少府之任蜀州
仲春郊外
郊興
郊園卽事
觀佛跡寺
山居晚眺贈王道士
八仙逕(數里巖逕窈窕杖而後進寺南又有昌利觀去寺可)
春日還郊
對酒春園作
觀内懷仙
秋日别王長史
上巳浮江宴韻得遙字
長桺
羈遊餞别
易陽早發
焦岸早行和陸四
深灣夜宿(山帶江主人依)
傷裴錄事喪子
五言排律
泥谿
秋日仙遊觀贈逍士(詩無首四句一作駱賓王)
出境遊山二首
三月曲水宴得樽字
盧照鄰和得樽字附
五言絕句
晚届鳳州
羇春
林塘懷友
山扉夜坐
春莊
春遊
春園
林泉獨飲
登城春望
他鄉敘興
夜興
臨江二首
江亭夜月送别二首
别人四首
贈李十四四首
早春野望
山中
冬郊行望
寒夜思友三首
始平晚息
扶風晝届離京浸遠
普安建陰題壁
九日
七言絕句
秋江送别二首
蜀中九日登玄武山旅眺
盧照鄰九月九日玄武山旅眺附
邵大震九月九日登玄武山旅眺附
河陽橋代竇郎中佳人答楊中舍
卷之四
序
續書序
黃帝八十一難經序
四分律宗記序
入蜀紀行詩序
三月上巳祓禊序
守歲序
山亭興序
山亭思友人序
卷之五
序
滕王閣詩序
遊山廟序
梓潼南江泛舟序
上巳浮江宴序
綿州北亭羣公宴序
夏日登龍門樓寓望序
夏日登韓城門樓寓望序
秋日遊蓮池序
越州秋日宴山亭序
秋日宴洛陽序
卷之六
序
晚秋遊武擔山寺序
宇文德陽宅秋夜山亭宴序
遊冀州韓家園序
夏日宴張二林亭序
夏日宴宋五官宅觀畫障序
秋日宴季處士宅序
春日孫學宅宴序
與員四等宴序
夏日諸公見尋訪詩序
仲氏宅宴序
江寍吳少府宅餞宴序
還冀州别洛下知巳序
春夜桑泉别王少府序
卷之七
序
秋日楚州郝司戶宅餞崔使君序
秋晚入洛於畢公宅别道王宴序
越州永興李明府宅送蕭三還齊州序
秋夜於綿州羣官席别薛昇華序
秋日餞别序
冬日羈游汾陰送韋少府入洛序
餞宇文明序
感興奉送王少府序
别盧主簿序
送李十五序
送白七序
送劼弟赴太學序
卷之八
表
上九成宫頌表
上拜南郊頌表
爲原州趙長史請爲亾父度人表
啓
上從舅侍郞啓
上武侍極啓
又
上李常伯啓
上皇甫常伯啓
又
上吏部裴侍郎啓
上明員外啓
上許左丞啓
上郞都督啓
卷之九
書
上劉右相書
上絳州上官司馬書
爲人與蜀城父老書
又
與契苾將軍書
上百里昌令書
卷之十
論
三國論
八卦卜大演論
平臺秘略論十首
孝行一
貞脩二
文藝三
忠武四
益政五
尊師六
褒客七
幼俊八
規諷九
愼終十
卷之十一
頌
乾元殿頌(并序)
拜南郊頌(并序)
卷之十二
頌
九成宫頌
贊
平臺秘略贊
孝行第一
貞脩第二
藝文第三
忠武第四
善政第五
尊師第六
褒客第七
幼俊第八
規諷第九
愼終第十
卷之十三
碑
益州夫子廟碑
彭州九隴縣龍懷寺碑
卷之十四
碑
梓州玄武縣福會寺碑
校州飛烏縣白鶴寺碑
校州通泉縣惠普寺碑
卷之十五
碑
益州德陽縣善寂寺碑
益州綿竹縣武都山淨惠寺碑
校州郪縣兜率寺浮圖碑
梓州郪縣靈瑞寺浮圖碑
卷之十六
碑
廣州寶莊嚴寺舍利塔碑
行狀
常州刺史平原郡開國公行狀
刻初唐四子集序
今海内湛深經術淹名理之
學盖莫長扵閩而紹和徵君其
尊宿也往余里居嘗嗼吾鄊之
有仲醇清漳之有紹和巋然穪
二大老仲醇得生同里閈少而
習之紹和則巳如天際眞人蒹
葭宛在矣屬有天幸承乏此邦
遂得登其堂披其帷盡聆塵下
之霏屑兼彂枕中之鴻寶伐柯
我覯永畢於斯雖復平子之抒
華掞藻茂先之比物連䫫但有
過之無不及也紹和雅志好脩
不僅立言垂卋然其撰述之富
抑亦近代所無既己蒐刻漢魏
以来七十有二家將漸次及於
三唐兩宋令後世尚友作者如
入寶林豈非快亊廼所梓僅及
初唐四君子尚未竣事而紹和
告殂矣嗟乎人琹俱亡㫺人所
痛令唐初以後諸君子精神不
經洗發豈不與紹和俱亾哉余
小子竊志焉而未之逮尚冀
後人不昧斯旨豈惟諸君子不
亾即紹和亦不亡矣唐初風氣
龐縟六朝綺靡剗削未盡四子
傑出力厚而致豊觀拾遺江河
萬古之推尊則知當時已群用
見哂而紹和又極力表章四子
之品行使不以噐識兩字抹殺
豈惟與江河並流雖與日月争
光可也若紹和者可謂能溦顯
闡幽者也㩀壇坫而稱尊宿不
虛也
崇禎庚辰仲龝望後八日梁谿
後學曺荃題于漳署之霞北艸
堂
王子安集序
自裴氏㕥器識程人而抹殺文
藝謂四傑輕浮淺露必非騁邁
長享之骨而四子淹躓不振一
時剖斷終莫能拔此不過愛憎
之言幸而中耳然則男子生世
必盡槐鼎期頥如孔光張禹及
近孔敬宗軰始克自摽根噐而
不愧鬚眉恐世間無此名教也
且四子本傳不過掦已護前無
所與讓先軰見而惡之耳若六
朝傷化敗倫之事萬萬必無豈
可投卑之死法中也子安天性
過人夙企曾閔所遭多忤然父
子兄弟之際自成雍熙至其貽
愆高堂貶官遠播百悔填膺無
以自贖勢必自投蛟龍腹中㕥
為化身處差足自原也盧昇之
灌園㕥奉毋佞佛以延毋而志
俱不可伸有心人宜共惋痛若
李么𧺫義駱公應之浩氣淩霄
尺檄殱牝今
眀興巳𣏌侍御于學宫不知並
時之人却目之為叛累代皆狂
亦獨何哉盈川㕥從叔弟神讓
與李敬業有連神讓被誅盈川
亦用外鐫貞柯&KR0714;翠傲彼華苑
四君子炳炳如此不奬賞其忠
孝之大節而詆訶其𥚹急之小
疪顧不謬哉子安謂人子必銳
意醫部亊曺元而通秘乞鄂州
而採藥其與弟詩云自余返初
服無情想高盖報國豈無情從
親心乃大家門往復和易真摯
且祖𫐠河汾多所彂明大有琅
琅禮樂噐者焉么文大率從引
滿擁被酣暢得来玄鶴争蜚絳
螭百變即雕鏤者所不能争其
工又字字俱有根蒂非澷言者
小序碎金輝動衫䄂諸廟寺碑
㕥三珠之樹綵增七寶之莊嚴
廼乾元殿等頌何㕥不動同時
之嘆運命所遭豈大力所淂高
㘴而揶揄哉余因叙子安集而
俻書四傑忠孝之大凡千年煙
靄至是經天眀識君子必㕥余
為知言
蜚遯老人張爕識扵麟角堂
藝苑巵言曰裴行儉弗取四傑懸
斷終始然亦臆中耳彼所重王劇
王勔蘇味道者一以鉤黨取族一
㕥模稜貶竄區區相位何益人毛
髮亊千古肉食不識丁人舉為
談柄良可咲也王長么此叚正
先得我心而余又互有彂眀聊
質之裴氏爕又識
髮事千古囱食不識丁人舉為
談柄良可咲也王長么此叚正
先得我心而余又互有彂眀聊
質之裴氏爕又識
鮑梁魏群材周隋衆制或苟求蟲篆未盡力於
丘墳或獨徇波瀾不尋源於禮樂會時沿革循
名抑揚多守律以自全罕非常而制物其有飛
馳倏忽倜儻紛綸鼓動包四海之名變化成一
家之體蹈前賢之未識探先聖之不言經籍爲
心得王何於逸契風雲入思叶張左於神交故
能使六合殊材並推心於意匠八方好事咸受
氣於文樞出軌躅而驤首馳光芒而動俗非君
之博物孰能致於此乎君諱勃字子安太原祁
人也其先出自有周濬啓大明之裔隱乎炎漢
弘宣高尚之風晉室南遷家聲布於淮海宋臣
北徙門德勝於河汾宏材繼出逹人間峙祖父
通隋秀才高第蜀郡司戶書佐蜀王侍讀大業
末退講藝于龍門其卒也門人謚之日文中子
聞風睹奧起予道帷揣摩三古開闡八風始擯
落於鄒韓終激揚於荀孟父福畤歷任太常博
士雍州司功交阯六合二縣令爲齊州長史抑
惟邦彥是日人宗絕六藝以成能兼百行而爲
德司馬談之晚歲思弘授史之功揚子雲之暮
年遂起參玄之歎君之生也含章是託神何繇
降星辰奇偉之精明何繇出家國賢才之運性
非外奬智乃自然孝本乎未名人應乎初識器
業之敏先乎就傳九歲讀顔氏漢書撰指瑕十
卷十歲包綜六經成乎朞月懸然天得自符昔
訓時師百年之學旬日兼之昔人千載之機立
談可見居難則易在塞咸通於術無所滯於詞
無所假幼有鈞衡之略獨負舟航之用年十有
四時譽斯歸太常伯劉公廵行風俗見而異之
曰此神童也因加表薦對策高第拜爲朝散郎
沛王之初建國也博選奇士徵爲侍讀奉教撰
平臺鈔略十篇書就賜帛五十疋先鳴楚館&KR1249;
峙齊宫乘忌側目應劉失步臨秀不容尋友初
服遠遊江漢登降岷峨觀精氣之會昌翫靈竒
之肸蠁考文章之跡徵造作之程神機若助日
新其業西南洪筆咸出其詞每有一文海内驚
瞻所製九隴縣孔子廟堂碑文宏偉絶人稀代
爲寶正平之作不能奪也咸亨之初乃參時選
三府交辟遇疾辭焉友人陵季友時爲虢州司
法盛稱弘農藥物廼求補虢州參軍坐免歲餘
尋復舊職棄官沈跡就養于交阯焉長卿坐廢
於時君山不合於朝豈無媒也其惟命乎富貴
比於浮雲光陰踰於尺璧著撰之志自此居多
觀覽舊章翾翔群藝隨方滲漉干何不盡在乎
詞翰倍所用心嘗以龍朔初載文場變體爭構
纖微競爲雕刻糅之金玉龍鳳亂之朱紫靑黃
影帶以徇其功假對以稱其美骨氣都盡剛健
不聞思革其弊用光志業薛令公朝右文宗託
末契而推一變盧照鄰人間才傑覧淸規而輟
九攻知音與之矣知巳從之矣於是鼓舞其心
發洩其用八紘馳驟於思緒萬代出没於毫端
契將往而必融防未來而先制動搖文律宫商
有奔命之勞沃蕩詞源河海無息肩之地以茲
偉鑒取其雄伯壯而不虛剛而能潤雕而不碎
按而彌堅大則用之以時小則施之有序徒縱
橫以取勢非鼓怒以爲資長風一振衆萌自偃
遂使繁綜淺術無藩籬之固紛繪小才失金湯
之險積年綺碎一朝淸廓翰苑豁如詞林增峻
反諸宏博君之力焉矯枉過正文之權也後進
之士翕然景慕久倦樊籠咸思自釋近則面受
而心服遠則言發而響應教之者逾於激電傳
之者速於置郵得其片言而忽焉高視假其一
氣則邈矣孤騫竊形骸者旣昭發於樞機吸精
微者亦潛附於聲律雖雅才之變例誠壯思之
雄宗也妙異之徒别爲縱誕專求怪說爭發大
言乾坤日月張其文山河鬼神走其思長句以
增其滯容氣以廣其靈巳逾江南之風漸成河
朔之制&KR0861;稱相述罕識其源扣純粹之精機未
投足而先逝覽奔放之徧節巳滯心而忘返廼
相循於跼步豈見習於通方信譎不同非墨翟
之過重增其放豈莊周之失唱高罕屬旣知之
矣以文罪我其可得乎君以爲摛藻彫章硏幾
之餘事知來藏往探賾之所宗隨時以發其惟
應便稽古以成其殆察微循紫宫於北門幽求
聖律訪玄扈於東洛響像天人每覽韋編思弘
大易周流窮乎八索變動該乎四營爲之發揮
以成注解嘗因夜夢有稱孔夫子而謂之日易
有太極子其勉之寤而循環思過半矣於是窮
蓍蔡以像告考爻彖以情言旣乘理而得玄亦
硏精而循道虞伸翔之盡思徒見三爻韓康伯
之成功僅踰兩繫君之所注見光前古與夫發
天地之秘藏知鬼神之情狀者合其心矣君又
以幽贊神明非杼軸於人事經營訓導廼優游
於聖作於是編次論語各以群分窮源造極爲
之古訓仰貫一以知歸希體二而致遠爲言式
序大義昭然文中子之居龍門也睹隋室之將
喪知吾道之未行循歎鳳之遠圖宗獲麟之遺
制裁成大典以贊孔門討論漢魏迄于晉代删
其詔命爲百篇以續書甄正樂府取其雅奧爲
三百篇以續詩又自晉太熙元年至隋開皇九
年平陳之歲褒貶行事述元經以法春秋門人
薛收竊慕因爲元經之傳未就而殁君思崇祖
德光宣奧義續薛氏之遺傳制詩書之衆序包
舉藝文克融前烈陳群禀太丘之訓時不逮焉
孔伋傳司寇之文彼何功矣詩書之序並冠於
篇元經之傳未終其業命不我與有涯先謝春
秋二十八皇唐上元三年秋八月不攺其樂顔
氏斯殂養空而游賈生終逝嗚呼天道何哉所
注周易窮乎晉封又注黃帝八十一難幸就其
功撰合論十篇見行於代君平生屬文歲時不
倦綴其存者纔數百篇嗟乎促齡材氣未盡殁
而不朽君子貴焉兄勔及劇磊落詞韻鏗鍧風
骨皆九變之雄律也弟助及勛㧾括前藻網羅
群思亦一時之徤筆焉友愛之至人倫所及永
言存殁何痛如之援翰紀文咸所未忍蓋以投
分相期非宏詞說潛然&KR1158;涕究而序之分爲二
十卷具諸篇目三部盛作恨不序於生前七志
良書空得撰於身後神其不遠道或存焉
王子安集共十六卷(張爕識)
(嘉僅行其詩賦作二卷今爲幷錄諸篇得十王勃集至文獻通考時尚存二十卷近世永)
(卷六)
參訂諸名公姓氏
姚江施邦曜爾韜
梁谿曹荃元宰定
會稽曹惟才無竒
甬東楊德周南仲較
三山徐&KR0958;興公
曹學佺能始
閩漳王志道而弘
盧化鰲爾騰
黃道周幼玄
魏呈潤中嚴
溫陵池顯方直夫
弟張紹科烴叔閱
