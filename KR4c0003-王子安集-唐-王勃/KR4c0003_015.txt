王子安集卷之十五
唐龍門王勃子安著
明閩漳張爕紹和纂
碑
益州德陽縣善寂寺碑
若天玉繩高曜分寶曆於皇階金榜洞開道璸
暉於帝幄雖復蒼梧北望湖湘盈舜后之歌綠
荇西浮江漢積文妃之頌未有激揚煩蔭栖妙
果於香城揮發蓋纏樹冥基於淨域則紫房丹
室猶居燬宅之間朱紱瑶筐未出塵籠之際我
國家鳳翔元氣駕黃幄而層飛龍躍太虛絕蒼
根而止傃文皇帝以八才御曆光昇岱野之榮
文德后以十亂乘時恭贊塗山之業握仁王之
寶鏡日月重光驅𣑽帝之金輪雷霆靜祲湼槃
甘露承眷而宵流般若靈音襍祥以晝引蛟臺
蜃閣俄交震旦之墟月面星毫坐照毗邪之國
善寂者蓋舊寺之餘趾梁武帝之所建也爾其
碧雞仙宇分絕障於金堤石兔遥源控長江於
玉峽封畿四會龍坰舍衛之壇里閈三分塵野
經行之地洎蒼鵝上擊銅馬交馳祗園興版蕩
之悲沙界積淪胥之痛火炎崑岳高臺與鴈塔
俱平水浸天街曲岸與猴池共盡山川隱嶙空
傳鷲嶺之基灌莽肅條非復鶯林之樹武德伊
始君子道亨正皇極而撫寰中登太階而臨天
下函關雲物更逢眞聖之期井絡星辰重集會
昌之運雖開基撥亂獄訟知歸而繼絶興亡經
綸未暇先皇統業貞觀御宸奉文物於三天布
聲名於十地參羅上下充槖籥於襟懷八部神
祗薦圖書於掌握皇寶䧏地花昇含生無昏墊
之虞法衆有來蘇之望俄而後庭搆癘椒房穆
卜六宮震恐三靈愕貽馳瑤展幣有事於群宗
碧劑玄針無徵於衆術帝廼䧏監廻慮屏璧與
珠追勝跡於靈關事良緣於福地爰紆聖綍重
啓禪宮峙璇刹於將傾鎮銀繩於巳絶絲綸旣
洽棟宇行周坤德用寍陰儀再朗於是林衡授
矩周官詮揆日之工&KR0922;匠揮斤荆客鍊成風之
巧重楹畫栱坐出天霄複樹文閨俛臨電宇顯
慶中縣令蕭君道弘理鈎繩於日用憑藻繢於
天成仙官之妙匠可尋盧舍之神模不墜琱甍
鶴翥曳珠網於星津繡桷虬伸吐璿璫於月徑
綠房丹鎻彩綴晴霞紫閣靑䟽光含薄霧春風
瓊樹香飄席上之蘭秋水銀塘影數軒中之芰
晨光轉卉翻寶字之龍花溽露低枝蕩眞文於
貝葉天童潤色黃珉碧玉之壇海聖彌縫師子
龍王之會建靈幢於厚夜琢飾年深懸法鼓于
迷津規模歲遠時又於佛堂東壁畫二聖僧丹
靑未畢大啓神光鄰玉麈之崇輝發金龕之實
相朱軒夕朗似遊明月之宮紺宇晨融若對流
霞之闕繇是岷英蜀秀攀講序以雲趨帶鷰裙
鸞仰齋庭而霧合貪機大阻淨施旁流綺羅分
解珮之因軒蓋得捐金之所靈妃翳日捨翠幄
於香筵仙客停雲落霓裳於寶地自非冲姿密
契景應潛周豈能昭義祉於氤氲動玄機於肸
蠁者也爰有上座弘一節竝沈硏性符隱括仁
棠凝妙律於神珠肅靈椒於寶印太昊奉檝截
苦海而橫流風伯扶輪歴邪山而效駕騰燭龍
於慧炬俯鏡重昏奏鳴鳳於天歌下淸羣籟摩
珍在握遙臨七寶之宮正覺爲心俯闢三乘之
路湛衝罇於忍地品藻雞園推水砥於言河扶
持象化縣令宇文某河南人也帝隋尚書之元
孫皇唐侍中之令子爾其虹旗萬里御六氣而
鵬飜霜戟千羣擁三州而鶚視帝葉皇枝之重
對越乾坤金縢石匱之功光華宇宙公上流提
慶中和毓祉見鐘鼎於南鄰奉軒寰於北闕雲
姿月步下瑤澤而追風雪羽霞翎歴珠田而矯
霧芳蘭公子卽以地業高人幽桂王孫卽以琴
樽待物敘徽猷於禮樂則爼豆縱横談賞契於
林泉則烟霞咫尺自裁聲百里揆化雙川收武
城之故事擇中牟之令典仁風易狎候丹籜於
春坰惠化難經佇靑鸞於曉隊山巨源之遠量
嘯傲行藏謝太傅之高風從容語嘿縣丞王敬
衣簪舊族孝友名家白虹緘抵鵲之光紫電蓄
衝牛之氣七年高秀拂曾漢以非遥六月雄圖
擊長波而未遠鄕耆等少承榮緒中區勝族門
稱東別之標地接西隅之嚮嚴君平之履道盛
德家傳秦子整之談天風流代襲咸以爲妙圖
眞諦事出於無名翠琰玄碑道凝於不朽弇州
北跨猶疏騄驥之銘文石東區尙勒元龜之頌
况乎玉衣流慶事屬於仙幃金屋延祥福纏於
𣑽宇爰求勝筆載記芳謠下官弱植少徒薄游
多暇薜蘿人事空餘江海之心筆札神交尙有
淵雲之氣相如謝病訪詩酒於臨卭丘也栖遲
聽絃歌於單父群公以道之存矣思傳記德之
書下官以文在兹乎願展當仁之筆其詞曰
蜀嶺東漸岷山西積月峽星橋勝金孕碧肸蠁
靈兆丘墟𣑽迹鴈塔推基鹿苑遺跡肅肅黃運
英英文母配乾垂慶儀坤握矩寵照香城仁沾
淨土爰光大壯聿求多祚靑牛福地白鶴禪林
重扄霧敞複殿雲深龕雕翠玉刹樹黃金龜鏡
夕照鳳鐸晨吟慧樓彌望化臺出没楝列長虹
窗栖明月果脣周映蓮眸間發雨霽猴池烟生
龍窟肅穆禪衆優游令宰方駕康衢連舟性海
鷲岳增飾雞林潤彩藻繪相尋丹青盡在我今
懷矣窮路何岐承風詠德展義陳詞百年心事
千載風期東西南北栖遑幾時
益州綿竹縣武都山淨慧寺碑
原夫帝機寥廓雲雷驅妙有之功正氣洪荒淸
濁構乾元之象融而爲川瀆結而爲山岳五城
韜海接崑閬於大都八洞藏雲冠瀛洲於巨闕
造化之所偃薄靈谷之所啓處極緹油而縱觀
詠頌寍殫出宇宙而高尋風烟罕測是知玉巵
無當遐荒非視聽之津金牓所存城闕盡江湖
之致何必九蚪齊鶩直訪銀官八駿長驅遥臨
石室武都山淨慧寺者梁大清年中之所建也
名山列岳之舊仙都福地之凑黃龍負匣著寶
籍於經山紫鳳銜書蔭榮光於井絡須彌山頂
仍開𣑽帝之官如意山中卽有經行之地爾其
盤居跨險列嶂憑霄日月之所竄伏烟霞之所
枕倚飛泉瀑澑蕩滌崩崖綠樹玄藤網羅丘壑
飛塵作氣被萬吹於中巖帝琰司寒宅千霜於
北谷丹梯碧洞杳冥林岫之間桂廡松楹寂寞
風塵之表是稱英鎮實瞰崇岡閭閻當四會之
街城邑辨三分之地綿磎錦瀆下浸重巒玉阜
銅陵旁分絕磴山川絡繹崩騰宇宙之心原隰
縱横隱軫亭臯之勢頃以黃旗夜徙紫蓋晨傾
九服失圖三靈在疚姦臣躍馬據折坂而吟雲
壯士聞雞擁陽關而嘯雨岷峨失險化爲鋒鏑
之場江漢橫流非復朝宗之國禪宇繇其覆没
法衆是以凋淪國家奄有帝圖削平天釁紫宸
反照皇階卽敘萬國順百靈朝幽顯再立華戎
一揆燭龍韜景避堯日於幽都雲鵬歛翼候虞
風於晏海以爲軒階具美功窮望祲之臺漢道
兼弘力盡祈年之觀爰經寶地大啓祥宫撫香
象而高視鳴法螺而再唱龍垣淨土連帝道而
重光鶴苑崇基脫皇居而首出况乎山精舊壤
下鎮偏隅天帝遺墟上干躔次王舍城之宫闕
白玉猶存給孤獨之園林黃金尙在法物繇其
大僃盛德所以相尋株兵奉天藏之圖泉女獻
山祗之籍離亭合榭因岸谷之高低疊觀連房
執岡巒之曲直丹崖反照畫栱相臨綠障斜烟
雕簾間出豐隆曉震次複&KR0764;而悽皇列缺晨奔
望崇軒而愕眙千香寶樹自起風烟九乳仙鐘
獨鳴霜雪銀龕佛影遙承鴈塔之花石壁經文
下映龍宮之業虹生北澗卽掛新幡鳳下東岑
還栖舊刹若乃尋曲&KR1293;歴崇隈周行數里直上
千仞蒼松蓄吹臨絕逕而疏寒黛篠防烟繞廻
疆而結蔭春巖橘柚影入山堂秋壑芙蓉光浮
水殿亦有山童採葛入丹竇而忘歸野老紆花
向靑溪而不返山神獻果送出菴園天女持花
來遊淨國實杳冥之秘訣託幽深之逸境豈直
淮南桂樹暫得仙家江左桃源終迷故老而巳
爰有寬閣梨者俗姓楊氏其先華陰人也因官
徙地家於綿竹山分太華水帶長汾川岳會同
風雲感召玄經素論侍郞居八俊之英綠綬黃
軒太尉列三台之首法師玉函䧏彩金瓶探色
振八解之遥源踐三明之廣路靈機入證窮象
載於初髫妙諦因心釋羊車於弱冠三千法界
繇廣位而出無明十二因緣自普濟而登彼岸
弘宣誓願大振沈黎揮覺劒而破邪山揚智燈
而照昏室彌綸所被白馬盡於禺同權漸所開
黃牛至於嶓冡虔誠樂土憩影兹峯廼以貞觀
九年於寺西院立七佛堂一僧舍星毫動牖月
面分階彩鳳銜旒神龍負塔飛烟湧座龕龕忉
利之天香霧成臺樹樹菩提之果朝散大夫行
縣令淸河張楚親承妙業俯刊貞琰林宗有道
伯喈無愧法師夙機少悟應變多奇玉山中斷
瓊林下雜支道林之好事語嘿方融釋慧遠之
高居風埃遂隔洎乎坐忘遺照返寂歸眞城肆
颯然若遺空山黯而無色豈直巖枝泣血磵戸
摧梁而巳哉縣令劉照彭城人也自碭山仗劍
綰鳳曆於雲臺春郊授鉞嗣龍圖于白水玉壘
三分之胄下雜公門金陵一覇之基旁參帝緒
翠緌丹紱歴今古而先鳴人傑地靈冠山川而
得儁君膺岳瀆之秀挺風雲之會昆溪劒鍔直
照胷襟楚澤珪璋潛周履行魯恭明德方昇漢
輔之階潘岳能文且職河陽之縣仁徽可被闔
境仰其風猷威德所加百城疊其霜彩尙乃康
莊妙域光開不捨之壇舟檝愛河昭暢無生之
業痛鷲林之殄瘁悲象教之榛蕪爰命緝興式
光泉藪虎溪龍澗近分廬岳之圖金闕瑤臺更
討瀛洲之記銘曰
武都仙鎮龍墟粤域邑動香城山開淨國澗流
百道峰雲五色谷暗藤斜山高樹逼千楣鶴列
萬栱星懸分林構址接磴開[門@里]臨階竹樹遶棟
風烟龕前怪石塔下秋泉綠崖疏逕靑岑拒室
霧道相縈烟房互出葉濃磎淨花深嶂密鳥度
難尋猿驚易失簷分石竇地絡金沙丹丘抗月
碧洞栖霞松開野路桂列仙家仙罏栢葉寶座
蓮花砌因巖曲橋隨峯返果出天厨香來仙苑
玉鑄啓曙金璫照晩谷思鐘張山悲鐸遠閭閻
殘勝銅墨高情聲飛別邑望動專城懸金道肆
刻石山楹千載之後于嗟令名
&KR0922;州郪縣兜率寺浮圖碑
若夫仙樓白玉窈冥崑閬之墟神闕黃金寂寞
蓬瀛之浦斯則岡巒髣髴稽鳳册而空存島㠘
憑陵&KR0712;龍舟而罕迨至若按皇軒於夏籙考璿
構於殷圖周王北洛之官秦帝南山之閤西京
故事下聽雷霆東國餘基俛臨風雨莫不陵遷
谷變共榛灌而丘墟火絶烟沉與雲雨而坱莽
其有據坤靈之寶位借神道之冥扶占象緯而
圖基揆川原而宅址蜂臺映月還臨舍衞之城
鴈塔尋雲卽對𡺸闍之嶺成而不毀者將斯之
謂與兜率者隋開皇中之所建也爾其林泉糾
合之勢山川表裏之制抽紫巖而四絕疊丹峯
而萬變連溪拒壑所以控引太虛蒸雲駕雨所
以盪洩元氣涪江千仞波潮將旭日爭光都城
百雉甍棟與晴霞共色信光造化之竒模盡登
臨之妙境玄房霧轉抗金樞於桂岊之前紺殿
星開栖玉刹於靈境之際巖花落沼近拂天衣
澗葉知陰斜籠寶座宵汀鶴警乘鼓吹而齊鳴
曉峽猿淸挾霜鐘而赴節若乃廵碧磴歴玄階
鎻窗澄彩瓊鋪洞照神姿滿月疑臨石鏡之峯
衆馥揚烟似對香爐之岳信可下淸人境上配
天都爲勝地之先鳴執名山之右契者也爰有
信弟子某乙等夙祛塵網早植慈根悲𣑽室之
未弘悼禪居之猶𥚹以爲上棟下宇河圖避風
雨之災廣榭崇臺時令著高明之宅是以菩提
長者競潔舍衞之壇天帝人主爭闢仙官之塔
則知威容下麗群生鮮瞻仰之因材樸重琱黎
人有子來之地乃於寺内建浮圖一所某年月
日鄕望等兆基弘願繼發淨因陵轢中天規模
大壯高列砌架廻浮輊軒直上千尋周廻百步
占氛候景神祗叶幽贊之功揆墨端行班倕逞
絕群之思收岱宗之𣏌&KR0922;聚崑山之玉石土兼
五色金逾百鍊龍蟠萬拱策屏翳而高驤鶴矯
千&KR0925;冠扶搖而獨運重簷藹藹雲將反覆於&KR0905;
軒洞宇寥寥風伯栖遑於戸牖仙娥去月旅方
鏡而忘歸寶婺辭星攀圓璫而未返玄甍湛䨴
若鵬飛之戾九天丹楹聯騫如鳳翔之據千仞
每至韶光照湛爽靄晴遥列郊墟於四野開雲
氣於千里風恬雨霽烟霧藻天地之容野曠川
明風景挾江山之助則有琱簾繡軸排淨域而
停輪寶騎銀鞍指珍臺而聳轡於是披岫幌抵
巖扃攀翠複而三休步玄梁而十憩廊軒外敞
淑氣長延陰室中開鮮颷自激俯環瀛而極望
積蘇非遥出雲漢而高踐靈槎可記眞福地之
殊觀香城之巨麗者乎寺主等沈硏二諦振耀
三關抵蒼璧於邪山攬玄珠於定水挹其流者
曲成般若之緣承其風者濬發菩提之願長史
河東裴某風神朗潤操履貞勤蕭條江海之心
磊砢冰霜之節下岷關而叱馭寄切全都臨蜀
野而宣條功深半刺縣令衞玄海内高流河東
望族榮高銅墨任屈絃歌浹辰而風化大行踰
月而姦豪屏氣陶潛彭澤自得高人王吉臨卭
仍延重客縣丞胡敬仁三河舊轍一代良材提
鏌鋣而願割跼驊驑而待步江湖秋至方懷縱
壑之圖海浪風高未接垂天之翼鄕望等竝中
和受氣孝友承家才稱江漢之靈地實岷峨之
秀或以時良入選擢迹鄕鄰或以朝望來儀升
名郡縣竝沐康衢之化俱承比屋之封瞻彼岸
而同歸登春臺而共樂咸以垣墉遽覆猶傳路
寢之歌銀鼎俄穹尙勒靈臺之頌况乎崇基奕
奕與天地而爭工層構峩峩配山川而永固豈
可使弘規在我空存蔽月之基雄筆同時不借
凌雲之氣謹聞乃作銘云
二象成紀三才定位開剖太虛導引元氣紛紛
化迹颷颷聖致行傑趣約歸同葉異法王西眷
教迹東遊功超道茂義冠儒流丹靑旣僃棟宇
旋周𣑽宮霞積香閣星浮𬗟想蓬瀛金臺迥起
曠瞻崑閬瑶房峻峙壯矣名都神居攸止大哉
英服兹峯誕紀金繩對嶺玉牓分岑松扄委鬱
桂幌深沈雲龕樹晦烟洞花深重巒霧結複磵
泉吟肅肅禪衆遥遥淨境鹿野經文龍宮拂影
𣑽臻金室光來石井峽曉猿淸池曛鶴警岷峨
舊族江漢英姿爭開法願重崇峻基占雲接廡
揆景分墀天人合應幽顯呈期靈思孤出神模
獨湧霧積千楹霞張萬栱玉牖星羅璿璫月擁
複榭龍蟠重甍鳳聳峩峩峻岊弈弈崇標琱簾
切漢寶綴凌霄深窗閟景洞戸流颷銀缸夕映
珠鐸晨搖我辭秦隴來遊巴蜀勝地歸心名都
憩足甫逮鄕縣頻移灰燭聿從良時仍尋妙躅
曠望原陸周流江汜桃李春風芙蓉秋水烟霞
四面關山千里他鄉寓目兹焉復幾
&KR0922;州郪縣靈瑞寺浮圖碑
若夫神州括地寰中分五嶽之圖巨壑浮天海
上擢三山之秀造化之所樞紐靈仙之所窟宅
故得昭灼天漢發揮雲氣牛頭山者卽廣漢之
名峰也圓裔幾乎數里直上逾乎百仞若乃巖
泉銑石之什風烟草木之狀傾九圍而得雋環
四時而競爽蒼岑隱嶙旁分玉砌之階碧洞逶
迤下掬金陵之苑寔群聖之所託也隋開皇中
王秀作牧益州來窺勝地首旌嘉號仍䟽淨域
因危裂戸就嶺磴之成規跨險分榮借岡巒之
迴勢工窮雕鏤妙出丹靑飛棟神行廻甍靈搆
又於山頂別建浮圖隋運告遷明皇首出軒䟽
琱昧基砒堙蕪奄興宣榭之災施及栢梁之燼
鄕望等馳心妙律夙契禪居悲𣑽宇之摧梁痛
珍臺之絶構思弘法願重緝竒功黨且千家集
惟巨萬以爲玉樓星峙稽閬苑之全模金闕霞
飛得瀛洲之故事指香城而聳睇臨火宅而危
魂參妙範於神明騁良工於宇宙飛廉按轡定
樞臬於風衢羲和頓策撥鈎繩於日路雕簷畫
栱龍廻紫漢之間複&KR0764;重欒鳳舉丹霄之外瓊
扉暮敞挂明月於金鋪繡桷晨開落繁星於玉
砌每至兩江春返四野晴初山川齊而風景涼
林甸淸而雲霧絕沙汀送暖落花與新鷰爭飛
城邑迎寒涼葉共初鴻競起則有都人襲賞憑
紫檻而延衿野客含情俯丹&KR0905;而極睇窮百年
之後樂寫千里之長懷信可以澡雪神襟淸疎
視聽忘機意於紛擾置懷抱於眞寂者矣且勃
旅遊岷徼漂舉涪鄕年晷一窮時灰七變王陽
西上方驚歛轡之心王粲南征寔動登樓之思
我之懷矣乃作頌曰
大塊甄筫名山作紀發地龍盤干霄鳳峙風雪
萬邑岡巒千里絶域天成珍臺地起揆刹玄嶺
圖基丹嶠層棟崢嶸重簷&KR0772;窱有隋紊曆重明
改照事與時遷迹從原燎義均除舊事切爲新
如或繼者代有其人聲飛隴蜀望動州鄰爭開
禪施競植靈因控險裁標循危列構巖烟接廡
峰雲對&KR0764;鐸運星衢璫懸月竇紫軒霧合丹梁
露透暮春䟽節新秋戒序照滿暄郊氣銷寒渚
樹濃鶯亂川長鴈舉流涕寫懷魂馳意與偉哉
靈宇壯矣全摹窮高極麗遠覽長圖賞因時合
筆爲神驅有情君子誰爲捨乎
