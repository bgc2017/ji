古文苑卷第六
漢臣賦六首
黃香九宫賦
李尤函谷關賦
崔寔大赦賦
王延壽夢賦
王孫賦
張超誚青衣賦
九宫賦
(河圖之數戴九履一左三右七二四爲肩六八爲足五居中央從横十五易乾鑿度曰太)
(一取其數以行九宫鄭玄注云太一者北辰神名也下行八卦之宫每四乃還於中央中)
(央者地神之所居故謂之九宫天數以陽出以隂入陽起於子隂起于午是以太一下行)
(九宫從坎宫始自此而坤宫又自此而震宫旣又自比而巽宫所行者半矣還息於中央)
(之宫旣又自此而乾宫自此而兊宫自此而艮宫自此而離宫行則周矣上游息於太一)
(之星而反紫宫行起從坎宫終於離宫也)
黃香
(後漢書文苑傳黃香字文疆江夏安陸人博學經典究精)
(道術能文章初除郎中肅宗詔香詣東觀讀所未嘗見書)
(累遷尚書令所著賦牋奏書令凢五篇)
伊黃虚(一作靈)之典度(五居中央屬土故曰黃靈之常度)存乎文昌之
會宫(天官書斗魁戴匡六星曰文昌宫皆將相貴臣夾輔紫宫者也)翳華蓋之葳𬎼
依上帝以隆崇(晉天文志上九星曰華蓋所以覆蔽太帝之坐也)握(一作捉)璇璣
而布政(北斗第二星曰璇第三星曰璣日月五星曰七政)揔四七而持綱(四方各七)
(宿揔爲二十八宿)和日月之光曜均節度以運行序列宿
之煥爛咸垂景以煌煌歴天隂之晦暗陽玉石
以炳明(楊泉物理論曰極南爲太陽極北爲太隂日月五星行太隂則無光行太陽則能照賦言九宫)
(之行始於坎宫坎正北故爲隂晦終於离宫离正南故曰陽明玉石皆陽物也)鏡大道之浩廣
泑沉漭以坱圠(言天地之間大造宏闊未昜窺測泑讀如杳沉漭深廣也坱圠無垠際也漭音)
(莾坱烏朗切圠音軋)眄旭歴而銳(一作銑)鋃(上声)廓&KR2869;&KR3724;以閱閬(言以)
(明歷推筭始知浩博之中分爲九宫銳鋃猶鑚研㘲猶閫奥&KR2869;字音掬古墺字音郁閱當作閌閬音浪閌閬高)
(大皃揚雄甘泉賦閌閬閬其寥廓兮似紫宫之崢嶸此言中宫)即蹴縮以櫢檽(震巽二宫也巽)
(六陽之地羣隂退縮震居正東木之旺方櫢檽木之茂盛也櫢音藪檽乃豆切)坎烻援以渞煬
(坎烻坎离也九宫之始終坎中有火离中有水故錯言之烻弋戰反火光熖渞一作湭才周反渞水之源煬火之熾)
(也胃)騮以差羸(乾坤二宫也乾爲老馬瘠馬坤牝馬江浙間謂牡馬爲騮)
(馬音環字或作馬馬一歲也音葛馬疾行也乾坤皆馬以老稚健順而差別)磋磥皓皜以
駮樂(艮兊二宫也艮爲小石磋磥音鹺磥小石貌兊正西属金故曰皓皜金之色也駮樂雜而不齊)銀
拂律以順游(銀取其輝粲律取其次序)徑閶闔而出玉房(閶闔天門)
(玉房太一所居也漢禮樂志游閶闔觀玉臺)謁五嶽而朝六宗(太一天之尊神方其出也)
(五岳六宗之神皆來朝謁虞書禋于六宗)對祝融而督勾芒(祝融南方炎帝之佐勾芒)
(東方青帝之佐始於坎宫故對南方之神而役東方之神)蕩翊翊而敝(瞥普蔑反)降聊優游
以尚陽(一作徜徉)蹠崑崙而蹈碣石(山海經崑崙之丘實惟帝之下都張節曰)
(崑崙山去中國五萬里蹠讀如陟登也碣石海畔山禹貢東底于碣石)跪底柱而跨太行
(底柱山名河水分流包山而過山見水中若柱然在西&KR0593;之界太行山在河内山陽縣西北)肘熊耳
而據桐栢(熊耳山在弘農盧氏縣東桐栢山在南陽平氏縣)介嶓冢而持外
方(嶓冢山在梁州漢水所出外方山即嵩高也在穎川)浣彭蠡而洗北海(彭蠡大澤)
(在揚州之西界洗濯足也洗上声)淬五湖而漱華池(淬吸也與啐同華山之顚)
(有石池世所謂玉井)粉白沙而嚵定容(敦煌郡關外有白龍堆沙春秋時有容城是爲南郡)
(華容縣雲夢澤在東南定容盖雲夢巴丘湖也嚵鋤銜反說文曰小卒也謂吸之將盡)卷南越以騰歴
(南越交趾之地極南言終於离宫騰歴而上復回于中宫)連明月以爲懸剥駭雞以
爲釵(明月寳珠也連言其非一駭雞犀角也韓詩外傳太公使南宫适至義渠得駭雞犀以献於紂抱朴子云)
(通犀中有一白理如線者置米其上以飼雞雞見驚走名駭雞犀刻爲魚形持入水水輒開剥削治也)繞繢組
而攝雲欎(綬加采繪之飾履爲浮雲之形)垂獨蠒而服離袿戴
㠍岌而帶繚繞曳陶匏以委蛇(獨繭一繭絲也列仙傳園客收)
(繭如甕大繰一繭六十日始盡訖㠍岌冠巍峩貌繚繞帶彯揚貌陶匏甄陶所成以上言冠服儀飾之盛)
乘根車而駕神馬(孝經援神契曰山出根車禮記所謂噐車也不斵治而自圓曲神馬)
(天馬訾黃之類)驂䮡駽而俠窮竒(䮡駽亦神馬服外曰驂窮竒神名)使
織女驂乘王良爲之御(天官書織女天女孫也天駟旁一星曰王良王良策馬車)
(騎蒲野)三台執兵而奉引軒轅乘駏驉而先驅
蚩尤之倫玢璘而要班斕垂(又作乘)金干而揵(又建)雄戟
操巨(又臣)之礉弩齊佩機而鳴廓狼弧彀張而
外饗枉矢持芒以岞崿迅衝風而突飛電(蚩尤古之善兵)
(者與黃帝戰于阪泉言使武勇能兵之徒若蚩尤者操執兵器扈從其行楊雄甘泉賦蚩尤之倫帶干將而秉五戚玢璘音彬)
(鄰文采皃巨音貍弩名礉音敲勁也佩機弩機引滿齊而後發廓發也天狼星之下有星曰弧如弧矢之狀正向之此云狼)
(&KR1249;則是射狼之弧也彀古豆反饗讀作嚮枉矢星蛇行而蒼黑望之如有毛羽然岞崿振激之狀其勢迅速過於風電)
振雲嵱岫而土&KR3786;山(廣韻嵱山在容州山下有鬼市&KR3786;即崆字崆峒山也能令幽谷興雲空洞)
(填塞)巃狡猾(又作&KR3916;巃與櫳同檻也)而蹴踐&KR1465;走札揭而獠桔梗
(一作繚結便)櫟略玃而突列蛸槁律屈而却梁黨仆巷溏
而觸螟蜓抶(丑乙反)礕礰(一作)而扑雷公摽氅缺而拂勃
决(皆鬼神名言妖星癘鬼屏除顚仆莫敢干之)奮雲旗而椎(又作撞)鴻鐘聲淳
淪(又作綸)以純侖四海澹而祏地梁(祏又作祐雲旗所以垂覆于下洪鐘所以宣其)
(和也淳淪純侖至和交暢故四海清晏下土蒙福地梁猶言地維地軸也)碎太山而刺嵩高吸
洪河而嘬九江登嶣嶤之釐臺闚天門而閃帝宫
享嘉命而延壽樂斯宫之無窮(末言喬岳可隳江河可竭九宫定位未嘗)
(遷變游行一周復于中宫所謂長於上古而不老超乎天地而永存也刺盧逹反吸嘬言其微)
函谷關賦李尤(後漢文苑傳李尤字伯仁廣漢維人和帝時拜蘭臺令)
(故秦函谷關在弘農縣周秦故都皆在關中漢高祖用婁敬策都關中因秦故關而守之武帝)
(徙函谷關於新安地理志河南郡榖城縣顔師古曰即今新安也)
惟皇漢之休烈兮包八極以據中混無外之盪盪兮
惟唐典之極崇(唐典謂唐堯之舊典别九州恊和萬邦)萬國喜而洞洽兮
何天衢以流通(易大蓄上九何天之衢亨)襟要約之險固兮制關
揵以擒非其南則有蒼梧荔浦離水謝沐涯浦零中
以窮海陸(蒼梧而下六關在南地理志蒼梧郡注属交州有離水關謝沐荔浦二縣交趾郡合浦縣並有)
(關九眞郡有界關)於北則有蕭居天井壷口石徑貫越伐朔
以臨胡庭(蕭居而下六關在北上黨郡注有上黨關壺口關石研關天井關徑讀作研音形餘未詳諸部)
(有懷渾歸匈等名或有關越字恐誤)緣邊邪指陽會玉門凌測龍堆(邪指)
(則陽會玉門等關燉煌郡注江西關外有白龍堆沙龍勒縣有陽關玉門關)或置於西則有
隨隴武夷白水江零沔漢阻曲路由山泉舊水遼濫
沐落是經(於西則隨隴至沐落等關以上諸關志不載或謂乍置乍廢)廼周覽以汎
齊而懼追譎雞鳴於狗偷(齊孟嘗君田文囚於秦客有能爲狗盗者竊美裘以獻嬖)
(姬昭王釋之孟嘗君得出即馳去更封傳變姓名夜半至函谷關關法雞鳴出客恐追至客爲雞鳴而雞盡鳴)
(遂發傳出見史記)睢背魏而西逝托衾衣以免搜(范睢得罪於魏秦謁者王)
(稽與俱入秦至函谷關秦相穰侯東行縣邑睢匿事中免索而得入見戰國策揚雄解嘲范睢之亡也扶服入)
(槖)大漢承弊以建德革厥舊而運脩(高祖初入關與民約法三章至武帝)
(元鼎三年冬乃徙函谷關於河南郡新安縣運修猶改爲也)准令宜以就制因兹
勢以立基(謂擇其善而宜者因自然形勢以立關之基址據地勢前漢關在國都之東後漢關在國)
(都之西郡國志榖城縣有函谷關注西征記曰函谷左右絶岸十丈中容車而巳)盖可以詰非
司邪括執喉咽季末荒戍墮闕有年(謂西漢之末關守隳廢隳墮同許規)
(反)天閔羣黎命我聖君稽符皇乾孔適河文(聖君謂光武也後漢)
(志光武東封泰山引河圖會昌符誠合帝道孔矩)中興再受二祖同勲(言光武受)
(命中興與高祖創業同功)永平承緒欽明奉循上羅三關下列九
門(明帝永平之間能承奉二祖立國之規當時函谷關制度宏麗若此)會萬國之玉帛
徠百蠻之貢琛(東漢都洛陽河南郡爲帝京諸侯藩鎮執玉帛朝覲方外蠻夷各以其國)
(琛寳來貢皆由函谷關左傳禹會諸侯於塗山執玉帛者万國魯頌憬彼淮夷來献其琛)冠盖紛
其雲合車馬動而雷奔察言服以有譏捐繻傳而勿
論(言人物往來之多惟異服異言是察它無所禁礼記關執禁以譏禁異服識異言譏察也繻傳過關之符)
(信也書繒帛分持其一以爲出入之驗或用棨刻木爲之漢書文帝除關無用傳終軍入關弃繻而去)
于以廓襟度於神聖法易簡於乾坤(言大漢人主包涵天下與乾坤同量)
(易乾以易知坤以簡能尤又有函谷關銘曰函谷險要襟帶喉咽尹從李老留作二篇孟嘗離秦奔騖東征夜造稽)
(疑譎以雞鳴范睢將入自盛以囊元鼎革移錯之新安舍彼西阻東即高原長墉重閣閑固不踰簡易昜從與乾合符)
大赦賦崔寔(字子真瑗之子後漢書有傳)
(唐虞之際省烖肆赦易稱君子以赦過宥罪謂過誤則赦有罪者寬宥之而巳後世)
(始有大赦本期除惡或至賞姦論者評之詳矣按漢書和帝十一年夏四月丙寅大)
(赦天下此賦寔少年所作至亘帝時論事名曰政論)
惟漢之十一年四月大赦滌惡棄穢與海内更始亹
亹乎思隆平之進也寔就而賦焉
以爲五帝異世三王殊事然其承天據地興修法制
一也陛下以苞天之大承前聖之迹朝乾乾於萬幾
夕處敬而厲惕(言勤政也易曰君子終日乾乾夕惕若厲)然猶痛刑之未措
厥將大赦天下所以創太平之迹旌頌聲之期新邦
家而更始垂祉羡乎將來此誠不可奪也方將披玄
雲(慶雲也淮南子玄雲素朝)照景星(景星如半月)獲嘉禾於疆畒(周成王時唐叔得禾異畒)
(周穎作嘉禾)數蓂莢於階庭(堯時蓂莢生於階隨月開落)捫騏驎之肉角
(麒麟瑞獸一角角端有肉)聆鳳凰之咊鳴(天下有道則鳳凰至左傳鳳凰于飛和鳴鏘二)農夫
歡於時雨工女樂於機聲雖羲皇之神化尚何斯之太寧
夢賦
(周禮占夢以日月星辰占六夢之吉凶一曰正夢二曰噩夢三曰思夢四曰寤夢五曰嘉夢六)
(曰懼夢又大卜掌三夢之灋一曰致夢二曰觭夢三曰咸夢注夏殷周所占夢之法也)
王延壽(後漢文苑傳王延壽字文考南郡宜城人有雋才曾有異)
(夢意惡之乃作夢賦自厲年二十四過漢江溺水而死)
臣弱冠嘗夜寢見鬼物與臣戰(漢以前對人稱臣僕率以爲常近世)
(非君前不稱臣弱冠二十歲)遂得東方朔與臣作罵鬼之書(此書)
(不傳)臣遂作賦一篇叙夢後人夢者讀誦以却鬼
數數有驗臣不敢蔽其詞曰余宵夜寢息乃忽
有非常之物夢焉其爲夢也悉覩鬼物之變怪
則有蛇頭而四角魚尾(一作首)而鳥身或三足而六
眼或龍形而似人(山海經南禺之山其神龍身而人面)羣行而奮摇忽
來到吾前伸臂而舞手意欲相引牽於是夢
中驚怒腷臆紛紜(腷音逼腷臆怒氣填胸也)曰吾含天地之
淳和何妖孽之敢臻尔乃揮手振(一作奮)拳雷發
電舒斮游光斬猛猪(一作蹺斮側略反斮斫亦斬也左傳公子彭生之鬼爲大豕人)
(立而啼)批毅(一作狒字本作&KR1757;父沸反狒狒怪獸狀似人)斫魅虛捎魍魎
(說文魅老精物也音媚虛耗鬼也國語木石之怪䕫蝄蜽)拂諸渠撞縱目打三顱
撲苕蕘(一作戞王篇䰫剽輕爲害之鬼)抶䕫&KR3705;(東京賦作䕫魖抶丑乙反)搏睍
睆蹴睢盱(音狙吁)剖列蹷掣羯孽劓尖鼻踏赤舌
挐傖(峥)㲰(獰)揮髯&KR3769;(多鬍而秃髮&KR3769;許鎋反自游光而下至髯&KR3769;皆鬼物名李)
(善文選注諸鬼說者各異似不必深辨)於是手足俱中捷獵摧拉(拉人合反)
(折也)澎濞跌抗(澎音彭濞音渒羣隊奔迸如水潰决跌徒結反抗虞厥反顚仆不安也)揩倒
批笞強梁捶捋劌捘撩予揔㩢黠拖(一作頽)䠿
抨撜軋(捘子寸反猶擠也左傳捘衛侯之手撩音僚㩢亡結反顔五怪反䠿五拜反鬼之桀黠頑悪者)
(從而持捉之撜即拯字抨軋皆擊打之稱)於是群邪衆魅駭擾遑遽煥
衍叛散乍留乍去變形瞪眄(瞪普耕反怒目直視也)顧望
猶豫吾於是更奮竒譎脉捧獲噴扼撓峴撻(扼一)
(作振撓呼毛反攪也)咿嚘批㩇嘖(㩇音獲本作㗲嘖音責其不去者又從而捉獲批撻加以)
(叱咤)於是三三四四相隨俍傍而歴僻(俍音浪俍傍行不正貌僻)
(音闢歴僻猶辟易也)礲礲磕磕&KR3692;齊亥(一作精氣充)布(&KR3692;慈昔反亥讀作駭)
譽譽(一作)鬼驚魅怖或盤&KR1552;而欲走或拘
攣而不能步或中瘡而宛轉或捧痛而號呼(去声)
奄霧消而光散寂不知其何故(易繫辝知幽明之故)嗟妖
邪之怪物敢干眞人之正度(人禀天地之眞氣守君子之正行妖物何)
(爲敢干之以終前意)耳㗦嘈而外㓪忽屈申而覺寤於是雞
知天曙而奮羽忽嘈然而自鳴鬼聞之以迸失
(失讀作佚走也)心慴怖而皆驚亂曰齊桓夢物而以
覇兮(夢物未詳管子桓公北伐孤竹見人長尺而人物具焉走馬前疾公大惑管仲曰伯王之君興而登)
(山神見又莊子桓公田於澤見鬼焉齊士有皇子告敖者曰澤有委蛇其大如轂其長如轅紫衣而朱冠見之者殆)
(乎覇桓公笑曰此寡人之所見者也夢恐是字周禮夢謂因覺時所見而夢與古字相類)武丁
夜感得賢佐兮(尚書高宗夢帝賚予良弼求得傳說)周夢九齡年克
百兮(禮記武王夢帝與我九齡文王曰我百爾九十吾與爾三焉)晉文盬腦國以
&KR1313;(一作競)兮(左傳僖三十八生晉侯夢與楚子摶楚子伏巳而盬其腦子犯曰吉我得天楚伏其罪遂)
(戰楚師敗績)老子役鬼爲神將兮(葛洪神仙傳李耳以周武王時爲柱下史)
(時俗見其久壽故号老子所出度世治鬼飬性絶榖變化役使鬼之法)轉禍爲福永無
恙兮(說文恙余亮反憂也一云恙噬䖝能食人心故無憂患者謂之無恙)
王孫賦
(猴類以况小人之輕黠便捷君卒以慾心發露受制於人徐堅初學記載此文間有音而)
(無釋兹略較𥙷未詳者闕之)
原天地之造化實神偉以屈竒道玄微以密妙
信無物而不爲有王孫之狹獸(狹即狎字一作狡)形陋
觀而醜儀顔狀類乎老公軀体似乎小兒眼睚
&KR4209;以䘏(一作眈盻睚音崖&KR4209;五流反許聿反皆眸子不正貌)視睫以䀗睳
(職音戢睫側夾反䀗呼悅反睳呼迷反顧盻不定)突高匡而曲頞䁵(一作儇)瞁
歴而隳離(頞音遏額也䁵方辨反閉目也瞁呼歴反瞁歴驚視狀儇許緣反輕疾也)鼻&KR2737;齁
以䶋&KR2435;(&KR2737;音刲齁呼侯反䶋音吸&KR2435;許夾反皆鼻息声)耳聿役以嘀知(嘀一)
(作適並音摘)口嗛呥以䶨齺(嗛呼忝反呥之冉反咀噍狀䶨側咸反齺七角反有齒無)
(牙狀)脣&KR3150;㗩以&KR2863;(&KR3150;窟涉反喟而懾反閉口貌&KR2863;疋卑反䙹如卑反開口貌)齒崖
崖以齴齴(崖本作五街反齴魚蹇反露齒貌)嚼&KR3096;&KR3598;而囁唲(&KR3096;音忍&KR3598;音冉)
(囁之涉反唲音哯並口動貌)儲糧食於兩頰稍委輸於胃脾踡
兔蹲而狗踞(踡具員反踡跼不伸也)聲歴鹿而喔咿(喔音握咿音伊強顔)
(作声楚詞喔咿嚅唲以事婦人)或嗝嗝而&KR2203;&KR2203;(嗝音隔又音客一作囁囁&KR2203;許角反歐吐)
(声左傳君將殼之)又(一作㖵)其若啼(音摘嗅音狊)姿僣傔而抵
(一作揔)贛(傔呼店反贛音貢)豁盱䦧以瑣䤈(閱詩激反䤈呼啼反酸醋也顧)
(視不常忽若吸酸攅瑣眉目)眙睕䁓而睗(眙敕吏反睕於阮反䁓子公反伺視也)
(音覓睗音錫)盶而踧&KR4216;(朊音院㬗而兖反曘音軟踧音蹴&KR4216;音訾一作皆)
(言形狀乖劣)生深山之茂林處嶄巖之嶔﨑(嶄鋤銜反﨑知竒反嶔﨑)
(危峻之山)性&KR1536;㺓以㺕疾態峯出而横施(&KR1536;即僄字㺓音賾㺕音卞)
(言僄狡輕迅也横去声)緣百仞之高木攀窈褭之長枝背
牢落之峻壑臨不測之幽溪尋柯條以宛轉或
捉腐而登危(腐枯枝也)若將頽而復著紛絀絀(一本上作)
(絀竹律反下作黜丑律反)以陸離或羣(一作犀)跳而電透瓜懸
而瓠垂(倒了字丁了切懸物皃以足掛木枝如瓜瓠之懸繫)上觸手而挐攫
下值(一作對)足而登䟭(䟭即䟔字芳遇反說文䟔趍越皃言手足便捷)互攀攬以
狂接夐儵&KR4393;而奄赴(儵即倏字儵忽出莊子&KR4393;即䎶字書刃反子虛賦倏眒倩)
(浰皆疾貌)時遼(一作寥)落以蕭索(時乎寧息)乍睥睨以容與(睥普)
(計反睨魚計反邪視也)或蹢(一作蹂)趹以跳迸又咨陬而攅聚(蹢與)
(躑同又隻反趹右穴反陬將侯反羣居也羣隊跳躑迸逸忽又攅聚一處)扶嶔崟以樄㯌(一作)
(陳椽)躡危臬而騰舞忽踊逸而輕迅羌難得而覼
縷(史記貨殖傳陳椽其間得所欲司馬貞注掾逐緣反陳椽猶經營馳逐也臬五結反門橜也此謂枯木之)
(無枝節者覼音螺覼縷委曲也言圍山馳逐冀以捕之乃登高木舞躍自喜忽又走佚終難捕獲捕者徒委曲多方)
(耳左太冲吳都賦羌難得而覼縷)同甘苦於人類好餔糟以歠醨(歠昌)
(悅反醨音漓薄酒也楚詞餔其糟而歠其醨)乃置酒於其側競争飲而
馳(火緣反急疾也)陋䣱以迷醉矇眠睡而無知(火動反)
(䣱火候反着酒顚頓狀矇莫孔反)暫拏&KR1058;以䌜(一作纏)縳遂纓絡而
羈縻(暫與暫同不久也鬉子公反毛乱也䌜火結反謂以䋲索繫縳世傳取猩猩之術以酒誘之與此相)
(類)歸鏁繫於庭廐觀者吸呷(一作啤)而忘疲
誚青衣賦
張超(後漢文苑傳超字子並河間鄭人留侯之後)
(舊編載青衣賦以爲蔡伯喈文豈少年時所爲耶志蕩詞滛不宜玷)
(簡冊以有誚之者故附見之其詞云金生砂礫珠出蚌泥歎)
(兹窈窕散在卑微盻倩俶麗皓齒蛾眉縱横接髮葉如低)
(葵綺䄂丹裳躡蹈絲屝盤跚轍蹀坐起低昂和暢善笑動揚朱唇)
(都冶武媚卓躒多姿精惠小心趍事如飛中饋裁割莫能雙追)
(關睢之㓗不䧟邪非察其所履世之鮮希宜作夫人爲衆女師)
(伊何𡭗命在此賤微代無樊姬楚莊晉妃感昔鄭季平陽是私)
(故因錫國歴𡭗邦畿雖得嫌娩舒寫情懷寒雪&KR0813;紛充庭盈階)
(兼裳累鎮展轉倒頽䀛昕將曙雞鳴相催飾駕趣嚴將舍爾乖)
(矇冒矇冒思不可排張子並同時人規儆備至俾之思愆可謂)
(益友矣)
彼何人斯(詩卷伯蘇公之篇皆有此句不指名其人盖鄙疾之也)悅此艷姿麗
辭美譽雅句斐斐文則可佳志卑意微鳳兮鳳
兮何德之衰高岡可華何必棘茨醴泉可飲何
必洿池隨珠彈雀堂溪刈葵(鳳喻詞人棘茨洿池喻青衣隨侯之珠堂)
(溪之金以爲劔皆可寳者用之彈雀刈葵則自輕甚矣莊子以隋侯之珠彈千仞之雀淮南子官人得戟則以刈葵)
鴛鶵啄鼠何異乎䲻(鵷鸞非竹實不食腐鼠乃鴟鴞所求事見莊子)歴觀古
今禍福之階多由㜸妾淫妻書戒牝雞(奉誓牝雞之晨)
(惟家之索)詩載哲婦(哲謂多智詩哲婦傾城懿厥哲婦爲梟爲䲭)三代之季皆
由斯起晉獲驪戎斃懷恭子(晉獻公伐驪戎獲驪姬以歸公嬖之卒乱)
(晉國恭太子申生縊死懷公圉見弑)有夏取仍覆宗絶祀(據楊雄宗正箴太康不恭)
(有仍二女五子家降盖謂太康爲羿所逐而失國左傳則曰有仍氏女髮光可鑑后䕫取之生伯封貪惏無厭羿滅)
(之夏亦恐是夔字)叔肸納申听聲狼似(叔向娶申公巫臣之女生伯石其母往視)
(之及堂聞其声而還曰是豺狼之声也喪羊舌氏矣肸叔向名)穆子私庚竪牛餒已(叔孫)
(穆子私庚宗之婦人生子曰牛使爲竪後爲乱穆子餓死)黃歇之敗從李園始(李園進姝)
(於春申君黃歇後因作乱殺歇)魯受齊樂仲尼逝矣(季桓子受齊女樂孔子行)
文公懷安姜笑其鄙(晉文公之未反國也安於齊姜氏勉之曰子必有晉若何懷安)
(與子犯謀醉而載之以行)周漸將衰康王晏起畢公喟然深思
古道感彼關睢性不雙侣願得周公妃(音配)以窈
窕防微消漸諷諭君父(周南關睢毛氏傳后妃之德也齊韓魯三詩皆以爲)
(康王晏朝關睢刺之漢時毛詩未立於學官故儒漢所引多以爲刺)孔氏大之列冠篇首
(夫子刪詩以關睢冠三百篇)晏嬰㓗志不顧景女(晏嬰字平仲事齊靈莊景三君)
(後爲景公相公與之邑欲更其宅及妻以女皆辭弗受)乃雋不疑奉霍不受(漢書)
(雋不疑字曼倩声名重於朝廷大將軍先欲以女妻之不疑固辭不肯當)見尊不迷况此麗
竪(景公霍光皆尊貴欲奉以女嬰不疑尚秉志不惑矧此賤者欲屑就乎深誚之也)三族无紀
綢繆不序蟹行索妃(蟹邪行妃音配)旁行求偶昏無媒
理宗廟無主(無主其祭祀者)門戶不名依其在所生女
爲妾生男爲虜(奴虜也)歲時酹祀詣其先祖或於
馬廐厨間竈下(下楚詞叶音戶)東向長跪接狎觴酒悉
請諸靈僻邪無主(無定主也)多乞少出銅丸鐵柱積
繒累億皆來集聚(細碎之物隨得而聚婢之常態)嫡婉歡心各有
先後臧獲之類(方言凢民男而聓婢謂之臧女而婦奴謂之獲)盖不足數古
之贅尚猶塵垢(秦法家貧子壯則出贅)况明智者欲作奴父
勤節君子無當自逸宜如防水守之以一秦繆
思諐故獲終吉(逸與佚同謂淫佚也諐與愆同尚書秦誓曰則罔所諐取其悔過也)
古文苑卷第六
