古文苑卷第九
齊梁詩四十五篇(添入一首阻雪連句合成一首)
王融侍遊方山應詔
遊僊詩(五首)
奉和南海王詠秋胡妻(七首)
棲玄寺聽講畢遊邸園
別蕭諮議(四首)任昉王延宗史王融
蕭諮議衍荅
蕭記室琛應教
王融和王友德元古意(二首)
餞謝文學(六首沈約王融虞炎范雲蕭琛劉繪)
謝文學晀荅
王融寒晚敬和何徵君點
別王丞僧孺
范雲學古貽王中書
王融雜體報范通直
沈右率座賦三物爲詠(三首謝眺王融沈約)
王融奉和月下秋夜長
四色詠兩頭纖纖
代徐(二首)詠梧桐
王融池上梨花
劉繪和
阻雪連句遥贈和(謝眺江革王融沈約)
唐人木蘭詩(附)
侍遊方山應詔王融(字元長琅邪臨沂人)
(輿地志湖熟西北有方山山頂正方上有池水按齊書武帝嘗幸方山顧左右欲經始山)
(南爲離宫以徐孝嗣之對而止應詔奉君命作也)
廵躅望登年帳飲臨秋縣(廵躅遊幸之轍跡也言省耕省㰸爲農而出所望年)
(豐也漢書高祖過沛帳飲三日王制天子之縣内畿邑也)曰羽鏡霜潯(家語赤羽若日羽旌旄也)
(霜潯池水)雲旗落風甸(王制千里之内曰甸言旗幟如雲連亘者遠)四瀛良在
目八㝢婉如見(盛言山之高四瀛四海也孟子登太山而小天下)小臣竊自
嘉預奉栢梁讌(武帝栢梁臺讌羣臣詔令和詩見前註)
遊仙詩(五首)
(遊仙者謂輕身遠舉超出人間世與羣仙遨遊也晉宋間人多作此詩融集云應教按史)
(齊武帝時竟陵王子良爲護軍將軍兼司徒領兵置佐鎮西州才雋之士皆遊集其門融)
(與范雲蕭琛任昉蕭衍謝眺沈約陸倕並以文學尤見親待号曰八友應教盖奉子良之)
(命而作)
桃李不奢年桑榆多暮節(桃李諭盛年桑榆言晚景)常恐秋蓬
根連翩因風雪習道遍槐岻追仙度瑶碣(槐岻瑶碣)
(仙家境界)綠帙啓眞詞丹經流妙說(綠帙丹經仙家之書)長河
且巳榮(榮者草木之榮華猶言海變桑田)曾山方可礪(曾與層同漢書泰山若礪)
(叶韻入聲列)
獻歲和風起(獻歲始歲元日也周禮正月之吉始和)日出東南隅鳳旍
亂煙道龍駕溢雲區(鳳羽爲旗以龍引車楚詞龍駕兮帝服又孔盖兮翠旍)結
賞自員嶠移讌乃方壷(員嶠方壺海中神山僊家居其上)金巵浮水
翠玉斝挹泉珠徒用(一作由)霜露改終然天地俱
命駕瑶池隈(西王母宴周穆王於瑶池之上)過息嬴女臺(秦穆公女弄玉能吹)
(簫作鳳吟常居臺上後乘鸞仙去嬴秦姓)長䄂何靡靡簫管清且哀璧
門涼月舉珠殿秋風廽(璧門珠殿神仙之所居)青鳥鶩高羽
王母停玉杯(青鳥西王母之使青鸞來迎王母停杯以待之)舉手暫爲別(王子)
(喬乘白鶴於緱氏山頭舉手謝時人而去)千年將復來(搜神記有鶴書遼東城門華表)
(拄曰丁令威去家千歲今來歸)
湘沅有蘭芷洎吾欲南征(湘沅二水名皆在江南楚詞湘夫人篇沅有茊兮澧)
(有蘭澧亦水名)遺珮長出浦(楚詞遺吾珮兮澧浦韓詩外傳鄭交甫遵彼漢臯遇二女珮珠而遊)
(解珮以遺交甫)舉𬒮望增城(崑崙山有閬風增城皆神仙所居)朱霞拂綺樹
白雲照金楹五芝多秀色(五色芝也本草芝生於五岳各如其方之色言仙境)
(五色芝並秀)八桂常冬榮(山海經曰桂林八樹在賁隅東楚詞麗桂木之冬榮)弭節且夷
與參差聞鳳笙(與平声夷與猶徜徉也鳳笙王子喬事)
命駕隨所即燭龍導輕䮽(燭龍駕日之神言仙者䮽御所至燭龍爲之引)
(導)沙澤振寒草弱水駕冰潮(沙澤流沙也西母瑶池有沙澤之阻海中)
(神山有弱水之隔振寒草駕冰潮言命駕可到)遠翔馳聲響流雪自飄颻
(仙境出乎日月之表多寒穆天子傳天子遊黃臺之丘騖於革澤日中大寒北風雨雪)忽與若
人遇(融集作若士神仙傳盧敖見若士謂敖曰吾與汗漫期於九垓之外不可久留)長舉入
雲霄羅繹徒有睨鷦明巳寥寥(鷦明似鳳南方神雀揚子鷦明冲天言仙)
(舉者如神禽之運寥廓非世綱所可羈絆)
奉和南海王殿下詠秋胡妻(南海王子罕齊武帝子)
(魯秋胡子納妻五日而去官於陳五年乃歸未至其家見路傍有美婦人方採桑秋胡子)
(悅之下車謂曰力田不如逢少年力桑不如見公卿吾有金願以贈夫人婦人曰噫妾採)
(桑奉二親不願受人之金秋胡子遂去至家奉金遺母婦晚而至乃向來採桑者婦曰子)
(辭親往仕五年乃還而悅路旁之婦人解子裝金以與之而志其母也妾不忍見不孝之)
(人遂去走投於河而死見列女傳)
日月共爲照(喻夫婦之道相須而成)松筠俱以貞(婦人之義從一而終)佩
紛甘自遠(佩左紛帨右箴管之属詩女子有行遠父母兄弟)結鏡待君明(結鏡)
(嫁時裝具妻稱夫曰君)且恊金蘭好(易二人同心其利断金同心之言其臭如蘭)方愉
琴瑟情(詩妻子好合如鼓琴瑟)佳人(猶良人也)忽千里幽閨積
思生
其一
景落中軒坐悠悠望城闕高樹升夕煙層樓
滿初月光隂非或異川山屢難越輟泣揜鉛姿
搔首亂雲髮(詩自伯之東首如飛蓬)
其二
傾魄属徂火(傾魄殘月也徂火暑將退也詩六月徂暑夏属火)搖念待方
秋凉氣承宇結明熠傃階流(明熠螢也詩熠燿宵行)三星
亦虚暎(三星參也婚姻之候獨處故言虚映)四屋慘多愁(四屋猶四壁)思
君如萱草一見乃忘憂
其三
杼柚欝不諧契闊彌新故(詩死生契闊言一歲將周)朔風櫩上
發寒鳥林間度客遠乏衣裘歲晏饒霜露參差
興別緒依遲起離慕
其四
願言如可信行邁亦云反睇景不告勞瞻途寧
遽遠何以淹歸轍蠶妾事春晚送目亂前華馳
心迷舊婉(言秋胡眩惑顔色此心巳馳不省其妻舊時婉孌之容)
其五
椒珮容有結振芳跂路隅黃金徒以賦白珪終
不渝(婦節堅貞如白珪之不可變)明心良自皎安用久踟蹰遄
車及枌巷流日下西虞(日没之地謂之虞淵枌巷里巷也植枌榆以爲表言)
(歸至里巷日巳西墜)
其六
披帷惕有忘出門遲所欲(遲去声待也言待其妻之歸)彼美後
來儀慙顔變欣瞩蘭艾隔芳臭涇渭分清濁(蘭香)
(草艾白蒿也楚詞戶服艾以盈要兮謂幽蘭其不可佩涇水濁渭水清詩涇以渭濁薰蕕不可同噐涇渭)
(不容混流以諭胡妻不願與胡同居)去去夫人子請殉川之曲(去去舍去)
(之也朝錯父曰吾去公歸矣夫人子指胡不能奉其親遂自投於水生葬曰殉)
其七(舊本止六首今據融集添入足之)
栖玄寺聽講畢遊邸園
(齊史竟陵王子良篤好釋氏招致名僧講論佛法道俗之盛江左未有故其寮佐俱往僧)
(寺聽講子良闢西邸以招文學邸中有園)
道勝業兹遠心閑地能隟桂崦欎初裁蘭墀坦
將闢虚檐對長嶼高軒臨廣液(液池水也)芳草列成
浮雲難嗣音徘徊悵誰與儻有關外驛聊訪狎
鷗渚(邊鎮有關以防不虞言已無意功名當求閑退後有驛使至關外可訪諸鷗鷺之羣狎鷗見列子)
王延
霏雲承永夜皓燭騖離軒執酒愴誰與舉䄂默
何言忍兹君爲別如此歲方暄年深北岫時鳥
思南國園(南國指帝都金陵也)江上愁別日階下樹芳蓀
宗記室史
別酒正參差乖情將陸離悵焉臨桂苑憫默瞻
華池(桂苑華池皆游樂之地以離緒方結對之悵憫)輕雲流惠采時雨亂清
漪眇眇追蘭逕悠悠結芳枝眷言終託何心寄
方在斯
王中書融(齊書融少而警慧博涉有文才舉秀才尋遷中書郎)
徘徊將所愛惜別在河梁(謂携寵愛之姬妾李陵別蘇武詩携手上河梁游子)
(暮何之)衿䄂三處隔(諮議與諸賢别及姬侍有不隨行者明日成三處)江山千里
長寸心無遠近邊地有風霜(齊與元魏爲敵國故荆州爲邊地)勉哉
勤歲暮敬矣事容光山川殊未懌杜若空爲芳
(言山川悠遠離思方結非遺以香草能悅懌其情楚詞芳洲兮杜若將以遺兮下女注采香草以遺其下之侍女)
蕭諮議衍荅
問我去何節光風正悠悠蘭華時未晏舉𬒮徒
離憂緩客承別酒鳴琴和好仇(前詩謂將所愛者詩窈窕淑女君子)
(好仇)清宵一巳曙藐爾泛長洲(言天色才曉即解舟前邁)眷言無
歇緒深情附還流(還音旋旋流回潮也自金陵西上潮至彭浪磯而回)
蕭記室琛前夜以醉乖例今晝由酲敬
應教(琛在才雋八友之數即夕被酒無詩此篇續寄應教盖隨王子隆促之使賦)
落日揔行轡薄別在江干遊客無淹期長洲有
急瀾(言潮至即解䌫)分手信云易相思誠獨難之子兩
特逹伊余日盤桓詠此式微歲共賞階前蘭(詩式)
(微式微胡不歸又采薇詩曰歸曰歸歲亦陽止言當早歸共賞芳時)
和王友德元古意二首(舊注沈右率等並和數十人文多不載)
(齊書德元王晏之子也有意尚至車騎長史忠臣不忘其君猶貞婦之思念其良人騷雅)
(比興皆然二詩盖擬古遺意)王融
遊禽暮知反行人獨未歸坐銷芳草氣空度明
月暉嚬容入朝鏡思淚點春衣巫山采雲合淇
上綠條稀(宋玉所賦高唐巫山之雲衛詩送我乎淇之上矣皆合之不以正者)待君
竟不至秋鴈雙雙飛(睹物感時)
霜氣下盟津秋風度函谷(盟津一曰孟津在河北函谷關在弘農縣一處行人)
(往來之衝也)念君凄巳寒當軒卷羅縠纖手廢裁縫曲
鬢罷膏沭(詩余髮曲局豈無膏沭誰適爲容)千里不相聞寸心欝
紛藴(平声)况復飛螢夜木葉亂紛紛(諭小人乘間以乱政)
餞謝文學離夜
(齊書謝晀字元暉陳郡夏陽人少好學文章清麗爲隨王鎮西功曹轉文學隨王子隆在)
(荆州好詞賦數集僚友晀以文才尤被賞愛盖眺自京趍荆州時同朝諸賢以詩餞別也)
(後至吏部郎)沈右率約(南史沈約字休文仕齊爲太子右率遷國子祭酒)
漢池水如帶巫山雲似盖(左傳楚國漢水以爲池漢書黃河如帶巫山高唐之雲宋玉嘗)
(賦之魏志文帝生時有雲青色圜如車盖)瀄汨背吳潮潺湲横楚瀨(言舟行自)
(吳入楚荆州故楚地也)一望沮漳水寧思江海會(漳水在南郡當陽縣與沮水合)
(流属荆州境言人遠別不若衆水會于江海爲可期也)以我徑寸心從君千里外
虞駕部
(謝宣城集附載餞别詩共七首此詩云虞别駕炎又有和竟陵王望雷居士精舍及詠簾)
(詩皆炎作也)
差池鷰始飛羃歴草初輝(詩燕燕于飛差池其羽羃歴稠密覆地也春日照映百草)
(生輝)離人悵東顧遊子愴西歸(荆州在金陵之西)清潮巳駕渚
溽露復沾衣一乖當春聚方掩故園扉
范通直雲
(南史范雲字彦龍南郡武隂人有識具善属文通直盖倡和時&KR1348;銜後仕梁官至尚)
(書右僕射領吏部)
陽臺霧初解(雲陽之臺宋玉賦朝朝暮暮陽臺之下)夢渚水裁渌(雲夢澤之)
(洲渚左傳楚子田于江南之夢)遠山隱且見平沙斷還續分絃饒
苦音別唱多悽曲爾拂後車塵(謂參陪副車之人當蒙振拔脫去塵)
(埃)我事東臯粟(己當納禄求閑從事農畒陶淵明詩種苗在東臯)
王中書融
所知共歌笑(論語舉𡭗所知謂心相孚之人也)誰忍别笑歌離軒思
黃鳥(綿蠻詩曰綿蠻黃鳥止于丘阿道之云遠我勞如何言行役之勞思若黃鳥之得所止)
分渚薆(音愛薆薱草盛也)青莎翻情結遠旆灑淚與行
波春江夜明月還望情如何
蕭記室琛
執手無還顧別渚有西東荆吳眇何際煙波干
里通春筍方解籜弱柳向低風相思將安寄悵
望南飛鴻(荆州在金陵西北望南飛鴻俟音書之至)
劉中書繪
(齊書繪字士章永明末京邑人士盛爲文章談義繪爲後進領䄂)
汀洲千里芳朝雲萬里色悠悠在天隅之子去
安極春潭無與窺秋臺誰共陟不見一佳人徒
望西飛翼(欲寄音書)
謝文學荅
(眺長五言沈約嘗云二百年來無此詩也)
春夜別清樽江潭復爲客歎息東流水如何故
鄊陌重樹始芬蒀芳洲轉如積望望荆臺下歸
夢相思夕(荆臺楚人遊觀之所家語楚王將遊荆臺司馬子祺諫)
寒晚敬和何徵君點
(齊書何點字子晳少不仕宋世徵爲太子洗馬不就隱居東籬門齊高帝受禪禇淵王儉)
(爲宰相點謂人曰我作齊書巳竟贊云淵旣世族儉亦國華不頼舅氏遑䘏外家永明元)
(年徵中書郞終不屈)王中書融
疎酌候冬序閑琴改秋律如何將暮天復值西
歸日搖落迎軒牖(陶淵明歸去來詞僮僕歡迎)飛鳴亂繩蓽(飛鳴)
(猿鶴之属縄篳謂以䋲爲樞編竹爲門也)煙灌共深隂(灌字亦作樌木叢生也)風
篁兩蕭瑟虚堂無笑語懷君首如疾(詩甘心首疾)早
輕北山賦(周彦綸隱於鐘山後應詔出爲海塩縣令欲過北山孔雅珪假山靈之意作北山移)
(文點早年巳輕之)晚愛東臯逸(晚景以農事自適阮籍奏記云將耕東臯之陽)上德
可潤身(老子上德不德禮記德潤身)下澤有徐轡(叶韻入声必後漢書馬少游乘)
(下澤車御欵叚馬注下澤之車短轅)
別王丞僧孺
(南史王僧孺東海剡人也仕齊爲晉安郡丞遷尚書左丞兼銜史中丞工於詩)
首夏實清和餘春滿郊甸花樹雜爲錦月池皎
如練如何如此時別離言與面(面一本作讌)留雜巳
鬱紆(留雜别時相遺送物也詩雜佩以贈之)行舟亦遥衍非君不見
思所悲思不見
學古貽王中書范通直雲
(學古猶擬古也雲字彦龍武興人仕齊爲通直郎按文選巳收此篇諸家注甚詳編)
(者欲收王融報章故并錄此篇以見贈荅往來之意)
攝官青璅闥(省中門畫爲青瑣文故謂之青瑣闥雲爲通直郎得出入省闥故云攝官)
(攝謙辤言非正也)遥望鳳凰池(晉中興書曰荀勖徙中書監爲尚書令人賀之乃發)
(恚曰奪我鳳凰池卿諸人何賀我邪融時爲中書監)誰言相去遠脉脉阻光
儀(相去雖邇相見實疎)岱山饒靈異沂水冨英竒(齊書王融琅邪)
(臨沂人岱山泰岳也属琅琊郡境山川孕秀故産俊傑)獨翮凌北海飜飛出
南皮(舊注皆云徐幹居北海吳質游南皮言融之俊材軼氣超邁徐吳二子之上)遭逢
聖明后來棲桐樹枝竹花何莫莫桐葉何離離
(鄭氏詩箋鳳凰非梧桐不捿非竹實不食以喻賢者不苟就也)可栖復可食此外亦
何爲(位穹禄厚尚復何求當知止足)豈如鷦鷯者一粒有餘貲(舊注)
(謂雲以鷦鷯自況愚按莊子鷦鷯巢林不過一枝張華賦申其意曰每食不過數粒盖喻隱逸知足之士也雲)
(與融同列恐不得以此自况)
雜體報范通直王中書融
(齊書王融祖僧達中書令曾高並台輔融自恃人地三十内望爲公輔直中書省夜)
(嘆曰鄧禹人彦龍貽詩盖示規儆融嗜進欲速當齊武帝疾篤謀立竟陵王子良)
(不克於獄中賜死)
和璧荆山下隨珠漢水濱(史記趙王得和氏璧秦願以十五城易之璧盖)
(卞和得於荆山之下者搜神記隨侯見大蛇傷救而治之蛇銜珠以報徑寸而夜光隨侯漢中國姬姓諸侯也希世)
(之珍以喻間生賢材荆山漢水皆楚地)無䨥自昔代有美今爲隣(二子以賢)
(俊自負且其生同時古語云千里一賢猶爲比鄰)三楚多秀士江上復才人
(史記注孟康曰舊名江陵爲南楚吳爲東楚彭城爲西楚南郡属荊州居江之上游指彦龍所生地)
緯綃非善賈聖德可名臣(左思吳都賦泉室潜藏而卷綃張華博物志鮫)
(人從水中出向人家寄住積日賣綃言才智之士積德累譽如織綃然由尺寸以成端疋亦非善賈待時者論)
(語求善賈而沽諸惟遇聖德之君則人臣可名於世)追飛且學步(謙詞以荅獨翮飜飛之句)
共子奉清塵(宫殿深靖故曰清塵)紫庭風日好青槐枝葉
新(帝王之居象北極紫微宫故曰紫庭面植三槐三公位焉)徘徊吹樓側(麗譙樓也)欲
見心所親(指彦龍)君蘭蕙草何用以書紳(未詳音)
(義融集作徵徵證也蘭蕙香草以喻貽贈之詩身當佩服不待書紳)
沈右率座賦三物爲詠
幔(帷幕之類拾遺記周穆王有鸞章錦幔)謝文學眺
幸得與君(眺集作珠)綴羃歴君之楹月暎不辭卷風
來輙自輕每聚金鑪氣時駐玉琴聲但願置樽
酒蘭釭當夜明
琵琶(釋名琵琶本起于胡中馬上所鼓)王中書融
抱月如可明(琵琶之形似月)懷風殊復清絲中傳意緒
花裏寄春情掩抑有竒態悽鏘多好聲芳䄂幸
時拂龍門空自生(枚乘七發龍門之桐其根半死半生詩言桐生龍門不若裁爲樂噐)
(得親佳人)
箎(隋書音樂志箎長尺四寸八孔蘇成公所作也)沈右軍約
江南簫管地妙響發孫枝(丹陽記江寧南有慈姥山積石臨江生簫管竹)
(俗呼爲鼓吹山詩言江南之地産竹多良可爲樂噐孫枝又其特異者也周禮孫竹之管鄭玄注孫竹竹枝根)
(之未生也)殷勤寄玉指含情舉復垂雕梁再三繞輕
塵四五移(漢初虞公善歌声動梁塵楚莊有鳴琴曰繞梁言其声之繚亮也竹音亦宜然)曲
中有深意丹心君詎知
奉和月下
雕雲度綺錢(雕雲猶彩雲綺錢璧帶也西都賦金釭銜璧是爲列錢注謂璧中之横帶也行)
(列似錢)香風入珠網(網絡也漢書武帝造甲乙之帳絡以隨珠和璧)獨知此
夜月依遲慕神賞(此詩當是和人直宿禁省中所作)
奉和秋夜長
秋夜長夜長樂未央(詩夜如何其夜未央)舞䄂拂花燭歌聲
繞鳳梁(列子韓娥過雍門鬻歌假食旣去餘響繞梁三日不絶)
四色詠
(此體盛於齊梁間范雲有擬古四色詩云丹如桓公廟青如夕郎門黑如南巖嘯白如來山猨)
(徒取其色意義頗短與此詩相類又有分爲四首四句詠一色者)
赤如城霞起(孫綽遊天台賦赤城霞起以標建李善注引會稽記曰赤城山名色皆赤狀似)
(雲霞)青如松霧徹(東方木於色爲青玉策記云千歲松栢望如偃盖其中有物如青羊青牛)
黑如幽都雲(堯典朔方曰幽都北方色爲黑淮南子西北方曰幽都之門凢八極之雲是雨)
(天下)白如瑶池雪(穆天子傳天子與西王母宴于瑶地遊黃臺之丘北風雨雪)
奉和纖纖
(古兩頭纖纖詩兩頭纖纖月初生半白半黑眼中精腷腷膊膊雞初鳴磊磊落落向曙星)
兩頭纖纖綺上紋半白半黑䴏翔羣(孔叢子烏白項而群)
(飛者謂之燕烏白脰烏也)腷腷膊膊烏迷曛磊磊落落玉石分
(老子云不欲碌碌如玉落落如石)
奉和代徐(二首)
(魏徐幹室思詩曰自君之出矣明鏡開不治思君如流水何有窮巳時宋孝武擬室思詩)
(曰自君之出矣金翠闇無精思君如日月廻還晝夜生詩人以夫婦比君臣梁宋間多俲)
(其體二詩當云擬徐)
自君之出矣芳藇絶瑶巵(藇音叙廣韻美酒也本亦作藇詩釃酒有藇)
思君如形影寢興未曾離
自君之出矣金爐香不然思君如明燭中宵空
自煎(莊子膏火自煎也)
詠梧桐
騫鳳影層枝(鳳非梧桐不棲)輕虹鏡辰綠(雨過日出虹影映照二句形容)
(物之生意)豈斁龍門幽直慕瑶池曲(龍門之山梧桐所生瑶池之曲琴瑟)
(所奏斁壞也都故反言不慕榮貴戕賊本然之性與前琵琶詩意相反盖隨物賦詠也)
詠池上梨花王中書(舊本不載王中書詩今添入)
翻階没細草集水間疎萍芳春照流雪深夕暎
繁星
和劉中書
露庭晚翻積風閨夜入多縈藂似亂蝶拂燭狀
聮蛾
阻雪連句遥贈和
(融集載同詠七人各賦絶句音韻相叶而不相犯意亦往來酬荅題以䏈句盖宋齊間体)
(也至唐則有人詠一韻兩句周而復始合成長篇者舊本止載江革王融二首姓名又差)
(今添入倡首謝眺殿後沈約二絶足成䏈句一篇外有王蘭謝旻謝緩三首詞意不相殊)
(絶弗載)
積雪皓隂池北風鳴細枝九逵密如繡何異遠
別離(謝眺本相密迩以阻雪疎闊)
風庭舞流霰冰池結文澌(霰凍雨也詩相彼雨雪先集維霰澌薄冰也初)
(結遇風則成文)飲春雖以燠欽賢紛若馳(江革公孫弘有欽賢)
(館南史革字休映濟陽考城人竟陵王引爲西邸學士弱冠舉南徐州秀才歴官八府長吏三爲二千石)
珠霙條間響玉霤閻下垂(霙音英雪霰也玉霤簷間冰柱也閻與簷同)柸
酒不相接寸心良共知(王融陶淵明詩未言心相解不在接柸酒)
初昕逸翮舉日&KR0628;駑馬疲幽山有桂樹(劉安招隠士桂)
(樹叢生兮山之幽)歲暮空參差(沈約)
木蘭詩(舊注云不知名浙江西道觀察使兼御史中丞韋元甫聞續附入)
(眉山蘇氏曰讀烈女傳蔡琰二詩其詞明白感慨頗類世所傳木蘭詩東京無此格也建)
(安七子猶含養圭角不盡發見况伯諧女乎盖後人擬作而范曄荒淺遂載之本傳可以)
(一笑也按此詩直述無含蓄意又在悲憤二詩之下然代父戍邊十二年人不知其爲女)
(若木蘭者亦壯而廉矣使載之烈女傳緹縈曹娥將遜之蔡琰當低頭愧汗不敢與比肩)
(矣杜牧有題木蘭廟詩云彎弓征戰作男兒夢裏曾經與畫眉幾度思歸還把酒拂雲堆上祝明妃)
促織何唧唧水蘭當戶織不聞機杼聲唯聞
女歎息問女何所思問女何所憶女亦無所思
女亦無所憶昨夜見軍帖可汗大點兵軍書十
二卷卷卷有耶名(耶以遮切今作爺俗呼父爲爺)阿耶無大兒木
蘭無長兄願爲市鞍馬從此替耶征東市買駿
馬西市買鞍韀南市買轡頭北市買長鞭旦辭
耶孃去暮宿黃河邊不聞耶孃喚女聲但聞黃
河流水鳴濺濺旦辭黃河去暮宿黑山頭不聞
耶孃喚女聲但聞燕山胡騎聲啾啾萬里赴戎
機關山度若飛朔氣傳金柝寒光照䥫衣將軍
百戰死壯士十年歸歸來見天子天子坐明堂
策勲十二轉賞賜(一作賜物)百千強可汗(唐時蕃夷稱天子爲)
(天可汗)問所欲木蘭不用尚書郎(樂府作欲與木蘭賞不願尚書郎)
願馳千里足送兒還故鄕耶孃聞女來出郭相
扶將阿姉聞妹來當戶理紅粧小弟聞姉來
磨刀霍霍向猪羊開我東閤門坐我西間
床脫我戰時袍着我舊時裳當牎理雲鬢
挂鏡帖花黃出門看火伴火伴皆驚忙同
行十二年不知木蘭是女郎雄兔脚撲握
(一作朔)雌兔眼彌(一作迷)離雙(一作兩)兔傍地走安(一作焉)
