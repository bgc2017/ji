







　　欽定四庫全書

　　御定曲譜巻六(南正宫大石調)

　　正宫引子

　　燕歸梁

　　十載圜扉信未通(韻)今日裏(句)謝恩隆(韻)若䝉哀念賜
寛容(韻)當結草(句)報無窮(韻　拜月亭)

　　(換頭第一句當用平平上去平平上十字若字可用平聲哀字可用仄聲　攷九宫譜定此曲乃拜月亭
引子舊譜注無名氏)


　　七孃子(子或作兒)

　　生居畫閣蘭堂裏(韻)正青春嵗方及笄韻家世簪纓(句)
儀容嬌媚(韻)那堪身處歡娛地(韻　同前)

　　(處字上聲妙家字那字可用仄聲)

　　梁州令

　　庾嶺山中顯聖靈(韻)有無限威聲(韻)樂煙霞泉石鎮山
林(韻)一方人欽仰(句)名傳播(句)盡皆驚(韻　陳巡檢傳
竒)


　　(林字失韻欽字改仄聲乃叶)

　　破陣子

　　客道天和日暖(句)東風栁密花繁(韻)棹向錢塘江上舉
(句)如在王維畫裏看(韻)何愁行路難(韻　賈雲華傳竒)

　　(首句不用韻上舉畫裏去上聲俱妙)

　　齊天樂

　　鳳凰池上歸環珮(韻)袞袖御香猶在(韻)棨㦸門前(句)平
沙堤上(句)何事車填馬隘(韻)星霜鬢改(韻)怕玉鉉無功

(句)赤舄非才(韻)回首庭前(句)凄涼丹桂好傷懷(韻　琵
琶記)

　　(鳳字袞字玉字赤字俱可用平聲回字凄字俱可用仄聲袞袖馬隘上去聲鬢改桂好去上聲俱妙)

　　又一體

　　榮膺丹詔𤓰期逼(韻)只得暫離京國(韻)泛水殘英(句)隨
風飛絮(句)添我離情堆積(韻)三年任滿(句)便回鄉里(句)
淚珠偷滴(韻)疊疊陽闗(句)好教髙唱助行色(韻　江流
傳竒)


　　(便回鄉里二句與前調不同)

　　破齊陣(此犯本宫)

　　破陣子頭翠減祥鸞羅幌(句)香消寳鴨金鑪(韻)齊天樂
楚館雲閒(句)秦樓月冷(句)動是離人愁思(韻)破陣子尾
目斷天涯雲山逺(句)人在髙堂雪鬢疎(韻)縁何書也無
(韻　琵琶記)

　　(思字失韻翠減去上聲楚館二字冷字逺字也字上聲俱妙目斷一句不可用平平仄仄平平仄填者慎
之)


　　瑞鶴仙

　　十載親鐙火(韻)論髙才絶學(句)休誇班馬(韻)風雲太平
日(句)正驊騮欲騁(句)魚龍將化(韻)沈吟一和(韻)怎離(却)
雙親膝下(韻)且盡心甘㫖(句)功名富貴(句)付之天地(韻
同前)

　　(火字和字借叶十字怎字富字俱可用平聲怎離且盡上去聲付字去聲也字上聲俱妙)

　　喜遷鶯

　　紗窗清曉(句)睡覺起傷心(句)有恨無言(韻)淚眼空懸(韻)

愁睂難展(韻)還又度日如年(韻他)那里相思無限(句我)
這里煩惱無邊(韻)是怎生(句)夢魂中欲見(句)無由得見
(韻　拜月亭)

　　(限字非韻脚覺起淚眼那里這里是怎去上聲有恨上去聲俱妙)

　　又一體

　　終朝思想(韻)但恨在眉頭(句)人在心上韻鳳侣添愁(句)
魚書絶寄(句)空勞兩處相望(韻)青鏡&KR1728;顔羞照(句)寳瑟
清音絶響(韻)歸夢杳(句)繞屛山煙樹(句)那是家鄉(韻)


　　(琵琶記)

　　(第四第五句不用韻句調平仄與前曲亦稍異兩處那是上去聲鳳侣夢杳去上聲俱妙)

　　緱山月

　　守正處寒廬(韻)勤苦誦詩書(韻)盼春闈身進踐榮途(韻)
奈雙親服制(句)前程未遂(句)敢仰天呼(韻)換頭樂道安
貧巨儒(韻)嗟怨是何如(韻)但孜孜有志效鴻鵠(韻)似藏
珍韞匵(句)韜光隱跡(句)價待時沽(韻　拜月亭)

　　(守字樂字可用平聲正處去上聲守正苦誦有志上去聲俱妙　匵字依上制字並非韻脚亦不可下板

舊譜誤)

　　新荷葉

　　聞説登程去似飛(韻)欲留住怎生留住(韻)今宵猶自樂
庭闈(韻)來朝又作天涯旅(韻　唐伯亨散曲)

　　(用韻甚雜　舊譜載換頭與此畧無少異今刪去)

　　正宫過曲

　　玉芙蓉

　　胷中(書)富五車(句)筆下(句)髙千古(韻)鎮朝經暮史(句)寐

晚興夙(韻擬)蟾宫折桂雲梯步(韻待)求官奈何服制拘
(韻)教人怨(句怨)不沾寸禄(韻)望當今聖明天子詔賢書
(韻　拜月亭)

　　(富五暮史寐晚去上聲子詔上去聲俱妙首句應用韻求官奈何四字今人皆用仄仄平平此獨用平平
去平更為發調　參攷後曲帶玉芙蓉尾者不沾寸禄是四字句則怨字當作襯)

　　刷子序

　　書齋數椽(句)良田儘可隨分饘粥(韻)世態紛紛(句)爭如
靜守閒居(韻)勤劬(韻)藝業學成文武(韻)事皇朝方展訏

謨(韻)但有箇抱藝懷才(句)那得他滄海遺珠(韻　同前)

　　(首句應用韻世字可用平聲靜守但有去上聲有箇上去聲俱妙)

　　又一體(似犯惜奴嬌)

　　書生負心(韻)叔文翫月謀害蘭英(韻)張叶身榮(句)將貧
女頓忘初恩(韻)無情(韻)李勉把韓妻鞭死(韻)王魁負倡
女亡身(韻)歎古今(韻)歡喜寃家(句)繼著鶯燕爭春(韻)換
頭君聽(韻)前朝太師(句)東窗事犯謀害忠臣(韻)趙氏孤
兒(句)恩讐是岸賈公孫(韻)風情(韻)賈充宅偷香韓夀(句)

寜王府磨勒通神(韻)歎古今(韻)馬上牆頭(句)繼著月夜
聞箏(韻　散曲)

　　(此集諸傳竒名用韻甚雜榮字非韻脚)

　　刷子帶芙蓉(一名汲煞尾此犯本宫)

　　刷子序雲雨阻巫峽(韻)傷情斷腸人在天涯(韻奈)錦字
無慿(句)虚度荏苒韶華(韻)嗟呀(韻)春晝永朱扉低亞(韻)
東風靜湘簾閒挂(韻)玉芙蓉黛眉嬾畫(韻)嚲宫鴉鬢邊
斜揷小桃花(韻　散曲)


　　(首句不似刷子序恐又犯他調者自此曲盛行世人遂不知刷子序本調矣亞字本去聲今多唱作上聲
非黛睂句亦當作玉芙蓉㸃板當在嬾字頭及畫字下黛字畫字上不用頭板)

　　錦纒道

　　髻雲堆(韻)珠翠簇蘭姿蕙質(韻)香肌稱羅綺(韻)黛睂長盈
盈照一泓秋水(韻)鞵直上冠兒至厎(韻)諸餘沒半星
(兒)不美(韻)鍼指暫閒時(韻)花朝月夕(句)丫鬟侍婢隨(韻)
好景須歡㑹(韻)四時端不負佳致(韻　拜月亭)

　　(指當作黹至厎去上聲指暫上去聲俱妙)


　　又一體

　　治家邦(韻)正人倫(有)三綱五常(韻你)潛説(出)短和長(韻
怎)不隄防他人有耳隔牆(韻講甚麽)晉陶潛認作阮郎
(韻却不道)誓柏舟甘傚共姜(韻)先打後商量(韻)問出你
私情勾當(韻)押發離府堂(韻)文牒上明開供狀(韻)抵多
少衣錦去還鄉(韻　荆釵記)

　　(打後少衣錦去上去聲離府衣錦去上聲俱妙)

　　朱奴兒(一名紅孃子)


　　是則是公文限緊(韻)承尊命怎敢不允(韻)管取十朝與
半旬(韻)到宅上備説元因(韻)還厯盡(韻)山郭水邨(韻)指
日到東甌郡(韻　同前)

　　(緊字允字可用平韻因字可用仄韻或將末句郡字下増一城字大誤)

　　朱奴揷芙蓉(此犯本宫)

　　朱奴兒漸迤邐寒侵繡榻(韻)早頃刻雪迷(了)鴛瓦(韻)自
恨今生分縁寡(韻)紅鑪畔共誰閒話(韻)詀啼罷(韻托)香
腮悶加(韻)玉芙蓉膽缾中嬾添雪水浸梅花(韻　散曲)


　　(詀他兼切詀啼出北曲今人謂此曲為鍼線箱犯改榻為幄將繡字一板㸃在榻字分字作掣板又重唱
紅鑪畔句於誰字下増人字改詀啼為顛嚏改雪為溫皆謬甚)

　　朱奴剔銀燈(此犯中吕)

　　朱奴兒神天鑒貞節凜冰(韻)蒙指授籌畧都呈(韻)桴鼓
親操詰五兵(韻)奏捷後(有)紫泥加慶(韻)剔銀燈心驚(韻)
這神威可慿(韻)管教你長驅取勝(韻　風教編)

　　(神字改用仄聲尤妙勝字可用平韻　據中吕剔銀燈本調這字當作襯)

　　朱奴帶錦纒(此犯本宫)


　　朱奴兒明日裏輕舟便拏(韻)今日裏(把)包裏先打(韻)化
紙焚香㸃炬蠟(韻)神明事敢違時霎(韻)錦纒道酌水獻
時花(韻把)三牲福禮(句)銀杯酒泛霞(韻)願得皇天祐(韻)
好風吹送上京華(韻　黄孝子傳竒)

　　(水獻酒泛上去聲化紙事敢送上去上聲俱妙)

　　普天樂

　　(叫得我)氣全無(韻哭得我)聲難語(韻)兩頭來往(到)千百
步(韻)兄安在妾是何如(韻)真所謂困旅窮途(韻)須念我

爹孃故(韻)我須是一蔕(一𤓰)親兒女(韻你好)割得斷兄
妹腸肚(韻閃下)奴家(在)這里(句)進無門退時還又無所
(韻　拜月亭)

　　(首句可不用韻里字用韻亦可第三句用六箇字如散曲從别後多顛倒更妙第八句用入平平平上平
平亦可割字必須用入聲語字往字上聲步字去聲所謂上去聲困旅念我這里去上聲俱妙　據調一
𤓰二字當作襯舊譜既云第八句第一字必用入聲乃妙而割字旁反注可平非)

　　又一體(或作錦庭樂)

　　減芳容(韻)愁越重(韻)罷却了描鸞鳳(韻)雕簷畔鐵馬丁

東(韻)紗窗外絮聒寒蛩(韻)砧聲又攻(韻)更那堪雁聲嘹
嚦長空(韻　散曲)

　　(此調自此曲始今人皆以小普天樂目之減字上聲而重字去聲了字上聲而鳳字去聲馬字上聲俱絶
妙攻字可用上聲韻但又字必用去聲乃妙)

　　又一體

　　錦帆開(句)牙檣動(韻)百花洲(句)清波湧(韻)蘭舟渡(句)蘭
舟渡萬紫千紅(韻)閙花枝浪蝶狂蜂(韻呀)看前遮後擁
(韻)歡情似酒濃(韻)拾翠尋芳來往(句來往)逰徧春風(韻

浣紗記)

　　(此曲音律甚諧調始於龍泉記　呀字唱時作曼聲不比他襯字今依九宫譜定加一掣板)

　　普天帶芙蓉(此犯本宫)

　　普天樂景凄凉(句)人瀟灑(韻)何日把(句)雙鸞跨(韻)怨薄
情空寄鸞箋(句)相思句盡續琵琶(韻)彈粉淚(濕)香羅帕
(韻)暗數歸期(在)夕陽下(韻)動離情征雁呀呀(韻無奈)心
事轉加(韻)玉芙蓉尾對西風病容消&KR1728;似黄花(韻　散
曲)


　　(事字改平聲尤妙　把字非韻脚無奈二字據本調當作襯)

　　又一體

　　普天樂荷垂慈(句)如一體(韻)把情愫(句)陳丹陛(韻)更蒙
恩特賜新居(句)休沐去為促佳期(韻)玊芙蓉封侯貴(韻)
布衣(中)已極(韻)願從今以忠為孝任驅馳(韻　鑿井記)

　　(居字非韻脚更䝉恩三字用平平仄亦可　中字據本調當作襯)

　　普天樂犯

　　短長亭(句)﨑嶇道(韻)雨初霽(句)風光好(韻)驪歌唱别酒

初醒(句)執手話别難抛(韻)犯期登廊廟(韻)鵬程萬里終
須到(韻)當養民直諌休辭(句)定看青史名標(韻　五倫
全備記)

　　(彼四句所犯未詳)

　　錦芙蓉

　　錦纒道盼親闈(韻)阻隔著不能奮飛(韻)嚴父久抛離(韻)
破賊來多方問取消息(韻)又非闗流落(在)故里(韻)莫不
是逺播天涯(韻)玉芙蓉憐吾弟(韻别)慈親久矣(韻)㡬時

得雁行堦下戲斑衣(韻　鑿井記)

　　(里字矣字俱可用平韻涯字可用仄韻播字可用平聲　别字據本調當作襯)

　　芙蓉紅

　　玉芙蓉奎光麗紫霄(韻)文運開清昊(韻)喜春風得意(句)
杏園人少(韻)一朝霧露騰文豹(韻)此日風雷起巨鼇(韻)
朱奴兒瓊林好(韻)花嫣栁嬌(韻)綺羅擁絲竹導(韻　題
紅記)

　　(牌名中紅字因朱奴兒又名紅孃子也後鴈來紅同此)


　　錦庭樂

　　錦纒道劣冤家(句)自離家不覺數朝(韻)割捨把奴抛(韻)
泠清清房櫳靜悄(韻)滿庭芳(多應是)在章臺戀紅裙(句)
共飲香醪(韻他)趁著良辰歡笑(韻我)誤了青春年少(韻)
普天樂這凄涼怎熬(韻)不由人漸覺心痒難撓(韻　散
曲)

　　(此錦庭樂本調近有以望蘆葮及減芳容作錦庭樂者非但滿庭芳又非中吕引子不知何出首句應用
韻泠清清句校本調少二字未安　撓字舊譜作猱猱字無訓搔者今改正)


　　錦庭芳

　　錦纒道向名園(韻)對韶華風光儼然(韻)花柳競爭妍(韻)
折一枝嬌滴滴海棠新鮮(韻)可人處花如(奴)少年韻滿
庭芳(咱這里)為情人戀芳塵(句)虚度(了)紅顔(韻)早早從
人心願(韻)願得蒼天方便(韻)早教咱成就了好因縁(韻)

　　(陳巡檢傳竒)

　　(顔字借韻)

　　錦纒樂


　　錦纒道望蘆葭(韻)淺草中分圍跨馬(韻見一箇)白兔(兒
在)面前過(韻)趕到前邨栁陰之下(韻)普天樂見(一箇)婦
女身落泊(韻)跣足蓬頭喫折挫(韻他説)被兄嫂日夜沈
埋(韻他)行行淚灑(韻)口口聲聲只怨劉大(韻　白兔記)

　　(用韻太雜跨馬婦女淚灑去上聲趕到上去聲被字去聲嫂字上聲俱妙)

　　鴈過聲(舊譜後又載陽闗三疊與此句調無異正是一曲兩名故刪去不録)

　　赤帝當權耀太虚(韻無)半㸃南來薰風意(韻)任呑冰嚼
雪成何濟(韻)扇頻揮汗如珠(韻)空持損玉骨冰肌(韻我)

移身傍翠㣲(韻使)兒童撼竹求風至(韻)煩暑也得釋片
時(韻)換頭終朝(韻)院落靜悄(韻)徒然有龍香鳳膏(韻)鸞
笙象板無心好(韻)萬般愁萬般焦(韻)這悶懐(端的)教我
難熬(韻)空教人易老(韻)那堪暮雨(在)簷前閙(韻)比(著)俺
淚珠(兒)兀自少(韻　前段唐伯亨曲後段散曲)

　　(虚字珠字失韻移身傍翠㣲空教人易老二句及後鴈魚錦中聞知饑與荒句皆當㸃板於第三字頭而
減去第二字上一板方與五字句法相叶兩結平仄和卟少字雖換仄聲煞尾而平仄仍叶妙甚　無字
依陽闗三疊内句法使字依換頭那堪句皆當作襯)


　　又一體

　　思之這一籌(韻)朝夕為此擔生受(韻)我身衣口食(尚且)
不能勾(韻)許多錢(終不)便干休(韻他)來索錢(教我)如何
措手(韻也不㑹)思前并算後(韻)過却一日(又添)一日利
(句早難道)明日愁來明日愁(韻　周孝子傳竒)

　　(索㫖色後字可用平韻　此曲與前異者在首句少二字及利字不用韻耳)

　　風淘沙

　　閒倚雕闌日漸西(韻)看鴛鴦戲漣漪(韻)不覺夜涼生衣

袂(韻)見萍開月破水(韻)金波影轉(句)翠荷叢裏韻臉籠
霞逞妖嬈(句)竝頭蓮蔕(韻)芳心可惜不解語(韻)為誰人
怎凝竚(韻　唐伯亨曲)

　　(語字竚字失韻此曲失板)

　　四邊靜

　　(你去)陳留子細詢端的(韻)専心去尋覔(韻)請過兩三人
(句)途中(須)好承直(韻)休憂怨憶(韻)寄書咫尺(韻)眼望捷
旌旗(句)耳聽好消息(韻　琵琶記)


　　(途中句用平平上平入耳聽句上去上平入不可混此曲用入聲韻)

　　福馬郎

　　(你)休説新婚(在)牛氏宅(韻他須)怨我相擔誤(句)歸未得
(韻)旁人聞(句)把奴責(韻)若是到京國(韻)相逢處(句做箇)
好筵席(韻　同前)

　　(聞字若改仄聲尤妙)

　　又一體

　　那時風寒雨又緊(韻正行裏)喊聲如雷震(韻)無處隱(韻

急向)林榔(中)走(句)道途(上)奔(韻)其時亂紛紛(韻)身難保
(句)命難存(韻　拜月亭)

　　(此曲第二句用韻與前曲不同㸃板亦有異處舊譜以不用入聲韻為異則前曲責字國字席字業已入
作平矣)

　　小桃紅(與越調不同或作山桃犯)

　　誤約在蓬萊島(韻)冷落了巫山廟(韻)愁雲怨雨羞花貌
(韻)精神不似當初好(韻)鴈來鴻去無消耗(韻)委實的(教
我)心痒難撓(韻　散曲)


　　(譔字在字去聲而島字上聲冷字了字上聲而廟字去聲怨雨去上聲而貌字去聲似字去聲而好字上
聲俱絶妙)

　　緑襴衫(衫或作踢非)

　　兄因甚脱衣袂(韻)跌倒在河裏(韻)身上冷如水(韻)寒氷
凍殺了你(韻)買魚無見(句)漁翁隱藏魚(韻)特來卧冰取
(韻　卧冰記)

　　(此下二曲用韻甚雜不足法)

　　三字令


　　論孝情(句)果無比(韻)請起來(句)小兄弟(韻)情願替著你
(韻)聽説與(韻)伊年未(韻)肌膚怯(句)難當冷濕氣(韻)寜可
我當取(韻)教我寸心碎(韻)撲簌簌(句)淚雙垂(韻)聽響聲
(句)似轟雷(韻)試看時(韻)猶如震天地(韻　同前)

　　一撮棹

　　寛心等(韻)何須苦牽縈(韻把)音書寫(句但)頻頻寄郵亭
(韻)爹年老(句)伊家(須)好看承韻程途裏(句)只願保安寜
(韻死别)全無準(句)生離又難定(韻)今去也(句)何日到京

城(韻　琵琶記)

　　(此調今皆用於催拍後然用於三字令後尤妙縈音盈)

　　三字令過十二橋(此連四邊靜)

　　心僝僽(韻)情掣肘(韻)身迤逗(韻)𠂻腸怎分剖(韻)深䝉貴
人救(韻)想當時(句)想當時(句)奴家共私走(韻)路途中(句)
路途中(句)停心漫感舊(韻)到如今(句)到如今(句)因縁巳
輻輳(韻)把恩讐(句)把恩讐(句)一一總説透(韻)開綺羅(句)
進觥籌(韻)叫歌喉(韻)叫歌喉(韻)金釵對紅袖(韻)犯清音

一派簫韶奏(韻)沈煙噴金獸(韻)覓水見崔生(句)偷香笑
韓夀(韻)詩朋酒友(韻)醉花殢栁(韻)人物况風流(韻)功名
(事)早馳驟(韻　無名氏)

　　(前段與三字令稍異後段與四邊静同豈四邊靜别名十二橋耶攷綵樓記三字令亦以四邊静接去毎
三字句重唱處皆綵樓記腔也栁字可用平韻流字不用韻更妙　按此前後二曲俱全用不可云犯前
段當作三字令又一體後段竟是四邊静耳因習用已久另設名色姑仍舊譜)

　　泣秦娥

　　此心若不求科舉(韻都去)淺耕深種(句)邨落修已(韻)養

北堂萱草(句)啜菽飲水須盡禮(韻)向堦下戲舞斑衣(韻)
只為名韁利鎖(句)閃得他孤館無依倚(韻)恨只恨海濶
天髙(句我)難寄鯉魚一紙(韻　無名氏)

　　(此曲失板求字舊譜作去字今依九宫譜定改舉字失韻)

　　傾杯序

　　霧鎖煙林映峭壁(韻)巖壑峯巒翠(韻)檜老杉枯(句)古木
喬松(句)鳳舞龍蟠(句)修竹依依(韻我)逍遙自樂(句)醉歌
狂舞(句)洞天福地(韻)喜逢伊少年花貌正嬌癡(韻)換頭

堪題(韻)對嶺梅(韻)報早寒枝上藏春意(韻只見)疎影横
斜(句)淺水澄清(句)暗香浮動(句)明月添輝(韻想)孤身在
此(句)怎逢驛使(句)與傳消息(韻)把愁腸彊來開展放歡
嬉(韻　陳巡檢傳竒)

　　(霧鎖檜老鳳舞對嶺報早在此使與去上聲舞洞展放上去聲俱妙地字息字改作上聲乃叶寒字亦可
用韻或將報字上一板移在梅字上非也)

　　傾杯賞芙蓉(此犯本宫)

　　傾杯序歩躡雲霄際聖朝(韻)叨沐恩波浩(韻不負)十載

寒窗(句)映雪囊螢(句)刺股懸頭(句)繼晷焚膏(韻)玉芙蓉
一官幸喜居清要(韻敢)直諫輸忠佐舜堯(韻)分别去(句
為)功名攘擾(韻)望白雲縹緲親舎路途遙(韻　五倫全
備記)

　　(縹緲二字改用仄平乃叶為字據玉芙蓉本調當作襯)

　　長生道引

　　三鼓將傳(句)誰家長笛頻吹(韻)此景教人怎存濟(韻)神
思自覺昏迷(韻)珊瑚枕上(句)竝根同蔕(韻)放嬌癡(韻)恣

歡娛(韻)如魚如水(韻)釵横鬢亂不自持(韻)嬌無力倩郎
扶起(韻我)和伊效學鴛鴦(句)共成一對(韻)願得譙樓上
漏聲遲(韻　王魁傳竒)

　　(首句亦可用韻吹字迷字持字俱可用仄韻濟字可用平韻　此曲失板娛字失韻)

　　又一體

　　暑雨收晴(句)荷花初綻芳蕊(韻)媚臉香肌(句)悄然如洗
(韻)凌波步出仙侣(韻)窈窕豔妝(句)輕盈緑盖(句)見鴛鴦
戲漣漪(韻)成雙成對(韻)蓮歌偶然驚散伊(韻)雙飛去又

還飛至(韻)不如對此花前(句)共吟佳句(韻)翫賞歸來庭
院好得意(韻　吕星哥傳竒)

　　(此曲失板用韻雜第三第六第七句及末句比前曲不同)

　　彩旗兒(與雙調不同)

　　稽首䖍誠禮真人(句)細聽取(韻)記前回裏䝉擒住(韻)把
㣲臣特特赦取(韻)敬爇沈水(韻)鞠躬拜(句)深深跪(韻)簪
花獻水(韻)燒錢化紙(韻)望乞慈悲(韻)洞中恁快樂(句)壺
天地(韻)争知今日遇娉婷(句)料想業縁又未(韻　陳巡

檢傳竒)

　　(此曲失板用韻甚雜义字改作平聲乃叶)

　　滿江紅急(所犯未詳)

　　身遭兵火(韻)兄妹逃生受奔波(韻)怎禁他風雨摧殘(句)
田地坎坷(韻)泥滑路生行未多(韻)軍馬追急怎奈何(韻)
彈珠顆(韻)冒雨衝風(句)沿山轉坡(韻)犯大喊一聲過(韻)
唬得人獐狂䑕竄(句)那里去也哥哥(韻)怎生撇下了我
(韻)此身無處安存(句)無門可躱(韻　拜月亭)


　　(竄字應用韻地坎冒雨大喊去也下了去上聲怎奈䑕竄里去上去聲俱妙)

　　白練序

　　花磨月恨(韻)每日償他債未盡(韻)直教我相思為伊成
病(韻)愁凝兩翠顰(韻)空有韓香滿繡裀(韻)人何在(句)羅
幃(裏)怎捱(得)這般孤另(韻)換頭銀缾已墜井(韻)釵股斷
金(韻也)無心對煙消獸鑪香燼(韻)窺人月自明(韻奈)一
夜相思一夜深(韻)他還記(句)佳期每約(在)夜闌人静(韻)

　　(風流合傳竒)


　　(起句用四字乃此曲本調自窺青眼散曲出詞意兼到人争唱之而不知其失體然寜舍彼而取此雖用
韻甚雜取其古而得體墜井去上聲兩翠滿繡已墜股斷上去聲俱妙盡字井字改用平韻股字改用平
聲更妙燼字用平韻亦可凝字缾字人字藏韻句中而不可斷句)

　　醉太平(又入南吕)

　　何須歎息(韻)算先賢古聖(句)也經災厄(韻)簞瓢陋巷(句)
顔回未有憂色(韻)思昔(韻)絶糧陳蔡自絃歌(句)那夫子
㡬曾悲戚(韻)讀書學道(句)他時自然榮貴赫奕(韻)換頭
雖則(韻)家徒四壁(韻)論安貧樂道(句)吾豈不識(韻奈)衡

門挂席(句)朝餐更不謀夕(韻)悽惻(韻)㡬番空甑暗生塵
(句)這光景怎生捱得(韻)五車書籍(韻)目前怎救貧窘相
逼(韻　尋親記)

　　(歌字學道道字塵字亦可用韻席字非韻脚古聖怎救上去聲聖也未有去上聲俱妙讀字五字仄聲妙
　按舊譜又載朱買臣傳竒一曲與此無異今刪去)

　　小醉太平(又入南吕)

　　明日恁地(韻)神前拜跪(韻)神還許妾嫁君時(韻)待覓箇
聖杯(韻)換頭孃行恁説有些意(韻)不須我毎為媒主(韻)

出箇豬頭祭土地(韻)有縁時賀喜(韻　張叶傳竒)(

　　用韻甚雜聖杯猶俗語聖笤也我毎毎字曲中作們字用此處須改作仄聲乃叶出箇一句仍依神還一
句平仄為妙)

　　雙谿&KR2051;

　　聽伊説教人怒起(韻)漢朝中惟吾獨貴(韻)我有女偏無
(句)貴戚豪家匹配(韻)奉聖㫖使我招狀元為壻(韻)不知
他回話(有)何言語(韻)換頭媒婆告相公知(韻)恨那人作
怪蹺蹊(韻)道始得及第(句)縱有花貌休提(韻)罵相公罵

小姐(道)脚長尺二(韻)這般説謊沒巴臂(韻　琵琶記)

　　(按千金記尋親記雙谿&KR2051;各與此不同　我有女至匹配十一字句法雖一氣貫下然依換頭第字斷句
則無字亦應讀斷語字失韻第字非韻脚)

　　洞仙歌

　　家私沒半分(韻)靠著奴此身(韻)只要救取公婆(句)豈辭
多苦辛(韻)空把淚珠搵(韻)誰憐饑與貧(韻)這苦説不盡
(韻　同前)

　　(救取這苦去上聲把淚上去聲此字豈字與字上聲俱妙辛字可用仄韻)


　　鴈魚錦(此犯中吕及本宫後四段毎段末二句俱犯鴈過聲)

　　鴈過聲思量那日離故鄉(韻記)臨岐送别多惆悵(韻)攜
手共那人不厮放(韻教他)好看承我爹孃(韻)料他每(應)
不㑹遺忘(韻)聞知饑與荒(韻只怕)捱不過嵗月難存養
(韻若)望不見信音(却把)誰倚仗(韻)三犯漁家傲思量(韻)
幼讀文章(韻)論事親為子(也須要)成模様(韻)真情未講
(韻)怎知道喫盡多魔障(韻)被親彊來赴選場(韻)被君彊
官為議郎(韻)被婚彊效鸞凰(韻)三被彊(韻)𠂻腸説與誰

行(韻)埋寃難禁這兩廂(韻這壁廂道咱是箇)不撐達害
羞(的)喬相識(句那壁廂道咱是箇)不覩事負心薄倖郎
(韻)二犯漁家鐙悲傷(韻)鷺序鵷行(韻怎如)鳥鳥反哺能
終養(韻)漫把金章綰著紫綬(句)試問斑衣今在何方(韻)
斑衣罷想(韻)縱然歸去(句又怕)帶麻執杖(韻只為他)雲
梯月殿多勞攘(韻落得)淚雨似珠兩鬢霜(韻)喜漁鐙㡬
回夢裏(忽)聞雞唱(韻)忙驚覺錯呼舊婦(句同)問寢堂上
(韻)待䑃朧覺來(句依然)新人鳳衾和象牀(韻怎不)怨香

愁玉無心緒(句)更思想(韻)和他攔擋(韻)教我怎不悲傷
(韻俺這里)歡娛夜宿芙蓉帳(韻他那里)寂寞偏嫌更漏
長(韻)錦纒道犯漫悒怏(韻)把歡娛都成悶腸(韻)菽水既
清涼(韻)我何心貪著美酒肥羊(韻)悶殺人花燭洞房(韻)
愁殺我挂名(在)金榜(韻)魆地(裏)自思量(韻正是)在家不
敢髙聲哭(句)只恐人聞也斷腸(韻　同前)

　　(向作只恐猿聞也斷腸江邊可説猿聞在家不可説猿聞不如人字為妥手共倚仗彊傚覩事反哺紫綬
雨似兩鬢水既我挂也斷上去聲未講被彊這兩漫把罷想淚雨夢裏問寢去上聲俱妙三彊字藏韻句

中識字哭字用韻亦可)

　　山漁鐙

　　二十八年(在)江湖上(韻)水涉陸馳(句)途路飄蕩(韻)親遭
擄難覓行藏(韻)徒然涕滂(韻)㡬時得遂兒終養(韻)酬烏
鳥寸草輝光(韻)如今知他(在)那廂(韻)乳哺劬勞空思報
(句)役夢斷魂無計賞(韻)提將起(句)不由人慘傷(韻)念冬
溫夏凊(句)誰候端詳(韻　黄孝子傳竒)

　　山漁鐙犯(此犯本宫或名虞美人犯非)


　　山漁鐙燕將雛(句)逢初夏(韻)夢轉華胥(句)風弄簷馬(韻)
閒扃了刺繡窗紗(韻)香銷寳鴨(韻)那人(在)何處貪歡耍
(韻)空孤負沈李浮𤓰(韻)寂寞(厭)池塘鬧蛙(韻)庭院日長
誰憐我(句)枕簟(上)夜涼不見(了)他(韻)多嬌姹(韻)愛風流
俊雅(韻)玉芙蓉倚䦨干猛思容貌勝荷花(韻　散曲)

　　(首句校前本調少一字姹字可不用韻上字依本調當作襯)

　　鴈過沙

　　(他)沈沈向冥途(韻)空教(我)耳邊呼(韻我)不能盡心相奉

事(句)翻教你為我歸黄土(韻)教人(道)你死縁何故(韻你)
怎生(便)割捨抛棄(了)奴(韻　琵琶記)

　　(為我棄了去上聲俱妙呼字奴字俱可用仄韻心字可用仄聲事字宜用韻亦可用平韻　了字據九宫
譜定應作襯)

　　鴈來紅

　　鴈過沙(論)窮通各有時(韻是)吾心欲預知(韻想)石崇豪
富甘羅貴(韻)堪嗟陋巷居顔子(韻)都是五行先定期(韻)
朱奴兒䝉不棄(韻)特求指迷(韻)選髙的留一位(韻　綵

樓記)

　　(向誤作鴈過聲第五句拗)

　　沙鴈㨂南枝(此犯雙調揀字向誤作練)

　　鴈過沙(想)當初共佳期(韻似)鸞交傚于飛(韻)當初對酒
同宴逸(韻)觀花翫月成歡㑹(韻)樂極果然生悲憶(韻)鎖
南枝愁似織(句)遠自釋(韻)淚揩乾(句)又偷滴(韻　寳妝
亭傳竒)

　　(織字非韻脚)


　　金殿喜重重

　　利鎖名韁(句)鴻飛不到(句)只得暫時分袂(韻)拜别堂上
(句)乍離膝下(句)頓使愁腸千縷(韻)此行専為(韻)憂民束
吏(韻)耳聽佳音消息(韻除是)政寛徳化(句)管教名字(句)
傳達丹墀(韻)換頭聽啟(韻)念兒初䝉聖主恩(句)於官處
不致誤失差池(韻)謝親恩庇(句)謝親擡舉(句)豈敢辱沒
先輩(韻)汝有此志(韻)汝子竒偉(韻)可為于門祥瑞(韻)好
生看視(句)任滿回來(句)一團和氣(韻　唐伯亨曲)


　　(向云即花藥闌今查大同小異故增收此調縷字失韻　此曲失板字字庇字視字俱非韻脚辱沒沒字
舊譜作莫字非)

　　花藥䦨

　　新緑池邊(韻)猛拍闌干(韻)心事向誰宣(韻)花也無言(句)
蝶也無言(句)離恨滿懐縈牽(韻)恨東君不解留去客(句)
歎舞紅飄粉飛綿(韻)景依然(韻)事依然(韻)悄然不見俺
的郎面(韻)換頭嗟怨(韻)自古風流誤少年(韻)那堪值暮
春天(韻)生怕黄昏(句)難捱黄昏(句)獨自悶不成歡(韻)換

寳香薰被誰共宿(句)歎長夜枕泠衾寒(韻)你孤眠(韻)我
孤眠(韻)只除魂裏夢裏相見(韻　散曲)

　　(干字歡字寒字俱借韻此曲甚古雅惜失腔极　兩言字非韻脚)

　　賺(疑即傾杯賺)

　　行李都辦(韻)早登程去心如箭(韻)休苦留戀(韻)漸覺江
天紅日晚(韻)欲臨行又孜孜的覰著(句)心兒裏窨約(句)
教人怎不埋寃(韻)黯然分散(韻)恁時兩處銷魂(韻)悶縈
方寸(韻　同前)


　　(散字辦字晚字魂字寸字俱借韻舊譜不㸃板今據九宫譜定補板)

　　怕春歸

　　便我心兒裏悶(韻)那更萬緑枝頭(句)聲聲叫杜鵑(韻)啼
不如歸(句)聽不如歸(句)教人悶轉添(韻)霎時間相聚(句)
又怎知明日天涯孤館(韻　同前)

　　(悶字館字俱借韻添字失韻　此曲失板)

　　春歸犯(所犯未詳)

　　羞見(韻)對栁睂搵淚眼(韻)千萬縷添縈絆(韻)自從别後

(句)休教人盼(韻)向晚來深沈院落(句)料為伊停鍼頻作
念(韻)待㑹時(句)怕水逺山逺人逺(韻)犯唱徹陽闗(韻)滿
斟别酒(句)醉䦨圗得不知離别歎(韻　同前)

　　(眼字絆字盼字闗字歎字俱借韻念字失韻　此曲失板)

　　薔薇花

　　三十哥(句)你央不來也儘教(韻)又著王二走一遭(韻)只
恁擔閣(韻　王煥傳竒)

　　(句雖少大有元人遺意著字唱作招閣字唱作稿　此曲失板)


　　又一體

　　萱親不愛憐(句)焦聒性如火(韻)况嬭孃曰夜挑唆(韻)搬
鬬得我家不和(韻)王祥竭力孝情多(韻)甘心受折磨(韻)

　　(卧冰記)

　　醜奴兒近

　　恩情到此(韻)無奈只得如是(韻)但兩下愁懷(句)翻作四
人悲悽(韻)獨倚門兒(韻)自家骨肉在何處(韻)尋尋覓覓
(句)鐵心腸那時應也垂淚(韻)換頭孩兒(韻)非是再三丁

寜頻語(韻)兩口夫妻(韻)休起二心三意(韻)謹領慈㫖(韻)
拜别不忍又一杯(韻)陽闗低唱(句)休教路人聽也憔悴
(韻　唐伯亨曲)

　　(向以朱奴兒為醜奴兒故收此以正之處字語字失韻　此曲失板)

　　黄鍾賺

　　昔有朱文(韻)太平錢鬼為締姻(韻)陳辛可憫(韻)失妻苦
為經梅嶺(韻)君須聽(韻)鬼法師風流道迪(句)鬼媒人是
報恩雲卿(韻)開封府(句)神奴兒幼小為厲魂(韻)為逢何

正(韻)前腔(鄭將軍)紅白蜘蛛(句)功名遂共登蓬瀛(韻)陳
留李寳(韻)銀貓智伏鏖天神(韻)相思病(韻)鳳凰坡越孃
背鐙(韻)王家府倩女離魂(韻)逰春景(韻)繡鞵兒范四郎
成契姻(韻)顯靈通聖(韻　散曲集傳竒名)

　　(按此調當用在玉芙蓉之後刷子序之前鏖字舊譜既譌作金字而又注云金音拗非)

　　正宫慢詞

　　安公子(舊譜誤作公安子)

　　長川波瀲灧(韻)楚鄉淮岸迢逓(句)一霎煙汀雨過(句)芳

草青如染(韻)驅馳攜書劍(韻)當此好天好景(句)自覺多
愁多病(句)行役心情厭(韻)換頭望處曠野沈沈(句)暮雲
黯黯(韻)行侵夜色(句)又是急槳投邨店(韻)認去程將近
(句)舟子相呼(句)遙指漁鐙一㸃(韻　栁耆卿詞)

　　長生道引

　　風光最美(韻)畫堂内逢多麗(韻)無計訴𠂻情(句)漫惜分
飛(韻)兩意難忘情如醉(韻)花心動也(句)共效于飛(韻)共
伊同跨彩鸞歸(韻　盜紅綃傳竒)


　　(用牌兒名)

　　正宫近詞

　　划鍬令(划或作剗非)

　　咱每本是簪纓裔(韻)官差來此苦寒地(韻)儒身挂荷衣
(韻)勉隨隊裏(韻)河堤運泥(韻)築城萬里(韻)大家努力(句
唱箇)划鍬令兒(韻　孟姜女傳竒)

　　(此調向譜在越調内今查越調自有鏵鍬兒與此不同按香囊四景諸記皆有此調俗不識划字妄改作
剗又或改名鏟鍬兒皆非)


　　湘浦雲(舊注云即刷子序今查不同)

　　倍覺傷春(句)繞畫䦨十二獨憑徧(韻)紅粉嬾勻(句)烏雲
無心綰(韻)蝶雙雙(句)舞翩翩(韻)可煞奴偏教沒方沒便
(韻)良宵夢逺(韻)寸心千里(句)覺來腸斷九轉(韻)換頭無
言(韻)寳鴨無奈(句)萬疊千縷愁如繭(韻)蟾窗抱影(句)鴛
衾獨自一箇和誰展(韻)意懸懸(句)淚漣漣(韻)待甚日重
逢潘郎一面(韻)相思病染(韻)望窮湘浦(句)雲煙春水隔
斷(韻　錦香囊傳竒)


　　(用韻甚雜然詞頗古雅首句用韻亦可烏雲句恐尚有脱字九轉九字改平聲潘字改仄聲乃叶　此曲
失板懸字非韻脚末二句舊譜於煙字讀斷然依前半里字句自應斷在浦字)

　　正宫尾聲總論

　　若用傾杯序第一起調第二以後換頭賺或一或二朱
奴兒或二或四則尾聲云平平仄仄平平仄(韻)仄仄
仄平平平仄(韻)仄平仄平平仄仄(韻)

　　若用白練序第一起調第二換頭賺或一或二紅芍藥
或二或四則尾聲云平平平仄平平仄(韻)平仄平平

平仄平韻仄仄平平平仄仄(韻)

　　(正宫譜中並無紅芍藥舊譜云與中吕不同豈借用南吕曲耶)

　　若用白練序四曲第二以後換頭搗白練或二或四則
尾聲云平平仄仄平平仄(韻)仄平仄平平仄平(韻)仄
仄平平仄仄平(韻)或云仄仄平平平仄仄(韻)平平仄
仄仄平平(韻)仄仄平平仄仄平(韻)

　　(搗白練借用南吕曲)

　　若用金殿喜重重第一起調第二換頭賺或一或二醜

奴兒第一起調第二換頭則尾聲云平平仄仄平平
仄(韻)平仄平平平仄平(韻)仄仄平平仄仄平(韻)

　　(舊譜誤將以上四條複載一徧今刪去)

　　大石調引子

　　東風第一枝

　　宫日添長(句)壼冰結滿(句)仲冬天氣嚴寒(韻)繡工閒却
金鍼(句)紅鑪畫閣人閒(韻)金鑪香褭(句)麗曲趁舞袖弓
彎(韻)錦帳中褥隱芙蓉(句)肯教鸚鵡杯乾(韻　拜月亭)


　　(仲字曲字可用平聲天字鸚字可用仄聲滿字非韻脚)

　　碧玉令

　　朔風一夜寒多少(韻)擁重衾捱將天曉(韻)小玉來傳(句)
報道栁綿飄(韻)勉彊起(句)嬾臨鸞(句)紅鑪圍繞(韻　卧
冰記)

　　(朔字紅字可用仄聲　字小字報字勉字可用平聲)

　　少年逰

　　常學無違(韻)奈此心與天地合異(韻)能書符善㑹咒水

(韻)遣陰兵百萬(句)英靈猛將(句)斷人間興妖鬼魅(韻)

　　(陳巡檢傳竒)

　　(奈字合字文理欠順㑹字改作平聲乃叶合字入作平與何字同音疑本何字譌為合)

　　念奴嬌

　　楚天過雨(句)正波澄木落(句)秋容光淨(韻)誰駕冰輪來
海底(句)碾破琉璃千頃(韻)環珮風清(韻)笙歌露冷(韻)人
在清虚境(韻)真珠簾捲(句)小樓無限佳興(韻　琵琶記)

　　(楚字可用平聲誰字流字環字可用仄聲　清字冷字用韻與詩餘異)


　　燭影搖紅

　　終日尋芳(句)怎知迤邐歸來晩(韻)逺山低處夕陽斜(句)
郊外逰人散(韻)恐遇風流俏臉(句)向花前頻頻顧盼(韻)
口中不道(句)心下思量(句)何時得見(韻　王煥傳竒)

　　(終字郊字心字俱可用仄聲恐字俏字俱可用平聲臉字非韻脚見字借韻)

　　大石調過曲

　　沙塞子(又名玉河滾)

　　紫府神仙會早(韻)料應姑射(句)擊碎瓊苞(韻)漸布滿萬

山千壑(韻)渾如膩粉妝巧(韻)光耀(韻)只見楊花亂滾(句)
鵞毛飛舞(句)正正斜斜(句)競隨風來到(韻)俄然堆滿須
臾(句)瑤堦玉砌(句)宛若棃花(句)滿地慵埽(韻)幺篇向河
邊打聽(句)有時不拘多少(韻)是則冒寒途路遙(韻)順父
母顔情(句)怎敢憚勞(韻)但願天地保(韻)冰消凍解(句)漁
翁可堪垂釣(韻)魚兒買得歸來(句)孃免心焦(韻)强似遇
金寳(韻　卧氷記)

　　(壑字唱作好字音今人曰前腔古人曰幺篇其義一也此依古譜題曰幺篇但後段句字多少全不似前

腔未知何故　此曲失板姑射之射音夜舊譜誤音亦)

　　本宫賺

　　黄雀喫了(韻)中意物孃所好(韻)尋思要鯉魚(句)教君即
便買來到(韻)漫自懊(韻)天冷河冰都凍合(句)料魚兒藏
深杳(韻)金珠易得(句)料此物應難尋討(韻)轉縈懐抱(韻)

　　(同前)

　　沙塞子急

　　滿目紛紛(句)亂撒真珠小(韻)料是處河冰(句)凍合難消

(韻)釣叟不捕網(句)無魚賣後(句)只怕母親焦躁(韻)禁持
打罵勞神(句)病還增了(韻)心下轉煩惱(韻　同前)

　　(此曲失板)

　　餘音(即尾聲)

　　孝切心堅天知道(韻)衝寒拂冷走一遭(韻願)買得魚兒
真箇好(韻　同前)

　　念奴嬌序

　　長空萬里(句)見嬋娟可愛(句)全無一㸃纎凝(韻)十二䦨

干光滿處(句)涼浸珠箔銀屏(韻)偏稱(韻)身在瑤臺(句)笑
斟玉斚(句)人生㡬見此佳景(韻)惟願取年年此夜(句)人
月雙清(韻)換頭孤影(韻)南枝乍冷(韻)見烏鵲縹緲(句)驚
飛棲止不定(韻)萬疉蒼山何處是(句)修竹吾廬三徑(韻)
追省(韻)丹桂曽攀(句)嫦娥相愛(句)故人千里漫同情(韻)
惟願取年年此夜(句)人月雙清(韻)又換頭光瑩(韻我欲)
吹斷玉簫(句)驂鸞歸去(句)不知何處冷瑤京(韻)環珮濕
(句似)月下歸來飛瓊(韻)那更(韻)香霧雲鬟(句)清輝玉臂

(句)廣寒仙子也堪竝(韻)惟願取年年此夜(句)人月雙清
(韻　琵琶記)

　　(引子是念奴嬌而此曲為念奴嬌序故曰本序非别名本序也凝字屏字情字俱可用仄韻景字定字徑
字更字竝字俱可用平韻萬里見此願取乍冷萬㸃去上聲可愛滿處㡬見此夜上去聲俱妙甚第三換
頭與第二換頭不同故録之)

　　摧拍(又名急板令)

　　受君恩身居從班(韻)食君禄争敢避難(韻此行)非同小
看(韻緝探)上京虚實(句)便往邊闗(韻)漠漠平沙(句)路逺

天寒(韻)一别後涉水登山(韻)今日去(句)甚時還(韻　拜
月亭)

　　(敢字改作平聲京字改作仄聲乃叶難字不可作去聲唱第三句或重唱一句亦可)

　　賽觀音

　　雨兒催(句)風兒送(韻)歎一旦家邦盡空(韻)想富貴榮華
如夢(韻)哽咽傷心氣填胷(韻　同前)

　　人月圎

　　途路裏奔走流民擁(韻)膽喪魂飛心驚恐(韻)風吹雨濕

衣襟重(韻)止不位雙雙珠淚湧(韻)行不上(句)惟聞得戰
鼔聲震蒼穹(韻　同前)

　　(湧字可用平聲途路裏三字原無板或將後一曲軍馬來改作軍馬又來疊唱兩句妄増二板因并增途
路裏二板大非)

　　長夀仙

　　路人訴寃(韻)事急到山巔(韻)有縁遇神仙(韻)君有何事
(句)但請一言(韻)陳辛妻子(句)離家因往南雄(句)大庾嶺
被妖染(韻)今聞非别祟纒(韻)左道術(句)名申公(句)屬坤

兑(句)獼猴狀(句)搊搜臉(韻　陳巡檢傳竒)

　　(染字臉字失韻)

　　大石調慢詞

　　驀山溪

　　小橋流水(句)欲下前溪去(韻)喚起故人來(句)伴先生風
煙杖屨(韻)行穿窈窕(句)時厯小﨑嶇(韻)斜帶水(句)半遮
山(句)翠竹栽成路(韻　辛幼安詞)

　　(喚起帶水去上聲窈窕上去聲俱妙　嶇字上詩餘多不用韻)


　　烏夜啼

　　懊恨孤貧命(韻)圗一子晚景溫存(韻)可憐不遂平生願
(句)到如今子母兩離分(韻　孟姜女傳竒)

　　(命字失韻)

　　醜奴兒

　　馮夷翦碎澄溪練(句)飛下同雲(韻)著地無痕(韻)栁絮梅
花處處春(韻　康伯可詞)

　　大石調近詞


　　揷花三臺

　　打和鼔喬妝三教(句)舞獅豹間著大旗(韻)小二哥敲鑼
擊鼔(句)使牛兒簫笛亂吹(韻)浪豬孃先呈百戲(韻)駟馬
勒妝神跳鬼(韻)牛筋引䑕哥一隊(韻)忙行走竹馬似飛
(韻　白兔記)

　　大石調尾聲總論

　　若用摧拍以一撮棹收之或用三字令亦以一撮棹收
之俱不用尾聲


　　(一撮棹三字令俱係正宫曲盖大石與正宫本相通也)

　　若用摧拍或二或四亭前栁或二或四下山虎或二或
四亦不用尾聲

　　(亭前栁下山虎借用越調曲)

　　若用賽觀音二曲人月圓二曲亦不用尾聲












　　御定曲譜巻六

