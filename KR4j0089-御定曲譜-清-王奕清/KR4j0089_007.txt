







　　欽定四庫全書

　　御定曲譜巻三(北雙調)

　　雙調(其音健捷激裊)

　　新水令　　　　　　　　　　　范子安(竹葉舟)

　　(我曾向)五湖四海自遨遊(韻則我這)拂天風雨放袍袖
(韻)喚靈童採瑞草(句)共仙子上瀛洲(韻)散淡優游(韻)歎
塵世幾昏晝(韻)

　　(上字淡字俱應上聲又淡字應標閉口音圏)


　　駐馬聴　　　　　　　　　　　羅貫中(風雲㑹)

　　黄道煙迷(韻)瑞靄盤旋飛鳳椅(韻)紫垣風細(韻)御香繚
繞袞龍衣(韻)近宫牆楊柳拂旌旗(韻)傍雕闌花萼迎環
珮(韻)行大禮(韻這的是)太平天子朝元日(韻)

　　(舊譜云無名氏今考元人百種曲及酹江集云羅貫中作傍字應去聲)

　　喬牌兒　　　　　　　　　　　杜善夫(散套)

　　世途人易老(韻)幻化自空閙(韻)蜂衙蟻陣黄粱覺(韻)人
間歸去好(韻)


　　(粱字舊譜譌作梁)

　　沈醉東風　　　　　　　　　　盧疎齋(小令)

　　避炎暑頻移竹榻(韻)趁新涼嬾裹烏紗(韻)柳影中(句)槐
陰下(韻)旋敲冰沈李浮𤓰(韻)㑹受用文章處士家(韻)午
夢回披襟散髮(韻)

　　步步嬌(即潘妃曲)　　　　　　　　　白无咎(潘妃曲)

　　憶盼了蕭郎無歸計(韻)悶把牙籤抵(韻)空歎息(韻聴得)
中門外玉驄嘶(韻)轉疑惑(韻却元來是)烏啼得琅玕碎

(韻)

　　(憶字入作去)

　　夜行船　　　　　　　　　　　馬致遠(散套)

　　百歲光陰如夢蝶(韻)重回首往事堪嗟(韻)昨日春來(句)
今朝花謝(韻)急罰盞夜闌燈滅(韻)

　　銀漢浮槎(即喬木查)　　　　　　　　白仁甫(散套)

　　海棠初雨歇(韻)楊柳輕煙惹(韻)碧草茸茸鋪四野(韻)俄
然回首處(句)亂紅堆雪(韻)恰春光也(韻)梅子黄時節(韻)

映日榴花紅似血(韻)葵開滿院(句)翦碎宫纈(韻)

　　(恰字入作上舊譜誤標圏)

　　慶宣和　　　　　　　　　　　張小山(小令)

　　雲影天光乍有無(韻)老樹扶疎(韻)萬柄高荷小西湖(韻)
聴雨(韻)聴雨(韻)

　　(據小山樂府湖字及兩雨皆叶韻舊譜作十一字句非)

　　五供養　　　　　　　　　　　王實甫(麗春堂)

　　窮客程(句)舊行裝(韻)我可堪錦衣還鄉(韻)恰離了雲水

窟(句)早來到是非塲(韻你與我)棄了長竿抛了短棹(句
又惹起)風波千丈(韻我這里)凝眸望(韻)見文官武職(句
排列著)諸子諸王(韻)

　　(鄉字舊譜譌卿字丈字應上聲)

　　月上海棠　　　　　　　　　　李唐賓(散套)

　　塵䝉金鎖閒朱幌(韻)淚濕香絨冷繡牀(韻)無語傍妝臺
(句)全不似舊時格様(韻)慵遊賞(韻)忍見鶯三燕兩(韻)幺
無端雲雨權收掌(韻)誰説道陽臺路悽愴(韻)著意㑹鸞

凰(韻)穏把佳期指望(韻)成來往(韻)一任閒人鬧講(韻)

　　(幌字無去聲幺字舊譜譌作云字)

　　慶東原(原或作園)　　　　　　　　　張小山(小令)

　　依仙洞(句)結把茅(韻)清風兩袖長舒嘯(韻)問江邊老樵
(韻)訪山中故交(韻)伴雲外孤鶴(韻)他得志笑閒人(句)他
失志閒人笑(韻)

　　撥不斷(即續斷絃)　　　　　　　　　同　前

　　抖征衫(韻)望江南(韻)曉匳開月衰容鑑(韻)恨墨黏雲遠

信緘(韻)凍呵膠雪扁舟纜(韻)利名全淡(韻)

　　攪箏琶　　　　　　　　　　　曾瑞卿(散套)

　　君休欠(韻)何故苦懨懨(韻)月滿還虧(句)盃盈自灧(韻)榮
華路(句)景稠黏(韻)沾惹情忺(韻)把穿絶業貫休再添(韻)
徒爾趨炎(韻)

　　落梅風(即壽陽曲)　　　　　　　　　張小山(小令)

　　東風景(句)西子湖(韻)濕㝠㝠柳煙花霧(韻)黄鶯亂啼蝴
蝶舞(韻)幾鞦韆打將春去(韻)


　　風入松　　　　　　　　　　　馬致遠(散套)

　　眼前紅日又西斜(韻)疾似下坡車(韻)曉來鏡裏添白雪
(韻)上牀與鞋履相别(韻)休笑巢鳩計拙(韻)葫蘆提且自
妝呆(韻)

　　(上牀上字應上聲)

　　萬花方三疊　　　　　　　　　王伯成(天寶遺事)

　　(忽然)金闕門開(韻)奏樂聲一派(韻)素娥仙袂兩邊排(韻
莫將)舞袖輕擡(韻雖無)百寶裝腰帶(韻)趁霓裳節奏和

諧(韻)帝王默記心懷(韻)見精神有情無奈(韻)

　　雁兒落(即平沙落雁與商調出入)　　　　　　鄧玉賓(小令)

　　乾坤一轉丸(句)日月雙飛箭(韻)浮生夢一塲(句)世事雲
千徧(韻)

　　得勝令(即陣陣贏亦名凱歌迴與商調出入)　　　　喬夢符(小令)

　　名利酒吞蛇(韻)富貴夢迷蝶(韻)蟻陣文城破(句)蜂衙報
日斜(韻)豪傑(韻)幾度花開謝(韻)癡呆(韻)三分春去也(韻)

　　(曲名註迴字舊譜譌作曲)


　　水仙子(即湘妃怨亦名凌波仙亦名馮夷曲與南吕出入)　張小山(小令)

　　清泉翠椀茯苓香(韻)暖霧晴絲楊柳莊(韻)微風小扇芭
蕉樣(韻)興不到名利塲(韻)將息他九十韶光(韻)夜雨花
無恙(韻)鄰牆蝶自忙(韻)笑我疎狂(韻)

　　(茯字入作平舊譜誤註去聲)

　　大德歌(與商調出入)　　　　　　　　關漢卿(小令)

　　雪粉花(韻)舞棃花(韻再不則)煙邨四五家(韻)密灑堪圖
畫(韻)看疎林噪鴉(韻)黄蘆掩映清江下(韻)斜纜釣魚槎

(韻)

　　(密字入作去纜字去聲又閉口音應標圈)

　　鎮江迴(與中吕出入)　　　　　　　　無名氏(勘吉平)

　　一脚高來一脚低(韻)心驚顫步剛移(韻覻不的)我這喬
喬怯怯慌張勢(韻)㬠大身子不查棃(韻)你甚麽脚踏實
地(韻)

　　殿前歡(即小鳳孫兒亦名鳳將雛亦名小婦孩兒)　　　張小山(小令)

　　歎詩癯(韻)十年鄉夢老江湖(韻)笙歌又是錢塘路(韻)往

事何如(韻)青鸞寫恨書(韻)紅錦題情疏(韻)翠館酬春句
(韻)桃花結子(句)乳燕將雛(韻)

　　滴滴金(即甜水令)　　　　　　　　　谷子敬(城南柳)

　　(看了這)仙袂飄颻(句)仙姿綽約(句)仙音嘹喨(韻)人在五
雲鄉(韻更不那)寶殿參差(句)蓬山掩映(句)瑤池搖漾(韻)
涵著雲影天光(韻)

　　(蓬山二字舊譜作瑤池瑤池池字舊譜作波今按元人百種曲改正)

　　折桂令(即蟾宫曲亦名秋風第一枝亦名天香引亦名步蟾宮)張小山(小令)


　　葛花袍紙扇芭蕉(韻)兩袖仙風萬古詩豪(韻)富貴勞勞
(韻)功名小小(韻)車馬朝朝(韻)算只有青山不老(韻)是誰
教白髮相饒(韻)休負良宵(韻)百斛金波(句)一曲瓊簫(韻)

　　清江引(即江兒水)　　　　　　　　　貫酸齋(小令)

　　棄微名去來心快哉(韻)一笑白雲外(韻)知音三五人(句)
痛飲何妨礙(韻)醉袍舞嫌天地窄(韻)

　　春閨怨(與商調出入)　　　　　　　　無名氏(小令)

　　絳燭高燒(句)銀屏倦倚(韻)沈香火暖翠簾低(韻)尊前冷

落藏&KR0848;戲(韻)人未回(韻)何處尋梅(韻)風雪畫橋西(韻)

　　牡丹春(與商調出入)　　　　　　　　侯正卿(散套)

　　忽聴樓頭更漏催(韻)别鳳又孤棲(韻)暫朦朧枕上重歡
㑹(韻)夢驚回(韻)又是一别離(韻)

　　漢江秋(即荆襄怨)　　　　　　　　　唐進之(李逵負荆)

　　言清行不清(句)心大力不大(韻)英雄少怪(韻)主不喫客
不寧(句)天不葢地不載(韻非是)李山兒無賴(韻)

　　小將軍(與仙吕出入)　　　　　　　　秦簡夫(趙禮讓肥)


　　臣離家鄉千里餘(韻)覻囊篋一文無(韻)病多的身軀饑
腸肚(韻)受了些無限苦(韻)

　　(離字訓去者應去聲肚字應上聲)

　　慶豐年　　　　　　　　　　　無名氏(火燒阿房)

　　(不曽)林外種(句)坡下耩(韻打麒麟也)撇下那條黄桑棒
(韻)深邨種養(韻)如何我去開荒(韻)舜子也曾把厯田耕
(韻)你也曾把羣羊放(韻)

　　(棒字無去聲耕字借韻當唱如岡)


　　太清歌　　　　　　　　　　　尚仲賢(越娘背燈)

　　(伴著)瑤池會上西金母(韻)講盡道徳陰符(韻)常恨玉簫
聲(句吹的來)鳳隻鸞孤(韻其餘呵)素娥仙仗紅蓮府(韻
怎捱他)急煎煎玉兔金烏(韻我向下方)遙望著你那住
處(韻把我這)一口兒氣長吁(韻)

　　小陽門　　　　　　　　　　　喬夢符(散套)

　　次第明月圓(韻)容易彩雲散(韻)咫尺巫山(韻)頃刻陽關
(韻)地窄天寛(韻)十番九番(韻)雨澀雲慳(韻)千難萬難(韻

尺字入作上)

　　搗練子(即胡搗練)　　　　　　　　　楊景輝(小令)

　　嵐光濕布袍(韻)竹杖挂椰瓢(韻)行過小溪橋(韻)誰家青
斾搖(韻)

　　(杖字應上聲)

　　秋蓮曲　　　　　　　　　　　無名氏(連環記)

　　千精細(句)却呆癡(韻)在意牢隄備(韻)隄備著脚頭妻(韻)
怕他也胡為(韻)吕溫侯先早落便宜(韻)你看取傍州例

(韻)

　　挂玉鉤序(即挂搭序)　　　　　　　　王仲文(五丈原)

　　越越睡不著(韻)轉轉添煩惱(韻我這)老病淹淹(句)秋夜
迢迢(韻)抛策杖獨那脚(韻)好業眼難交(韻)心焦(韻)助鬱
悶増寂寞(韻)疎刺刺埽閒堦落葉飄飄(韻)碧熒熒一盞
孤鐙照(韻)一更纔絶(句)二鼓初交(韻)

　　(添字閉口音應標圏)

　　荆山玉(即側磚兒與南吕出入)　　　　　　賈仲名(金童玉女)


　　尋真誤入蓬萊島(韻向)羣仙隊裏宴蟠桃(韻早難道)樂
者為之樂(韻怎割捨)銅斗兒錦窩巢(韻)

　　(誤字舊譜譌作悟入字入作去)

　　竹枝歌(與南吕出入)　　　　　　　　同　前

　　胷背裁絨宫錦袍(韻看了這)續斷絲紋雜線縧(韻看了
這)江梅風韻海棠嬌(韻)櫻桃樊素口(句)楊柳小蠻腰(韻)
清高(韻)蘭蕙性不蓬蒿(韻)

　　沽美酒(即瓊林宴)　　　　　　　　　無名氏(小令)


　　得笑處且笑咱(韻)知好弱識高下(韻)將意馬心猿自捉
拏(韻)住茅庵草厦(韻)躱人事避諠譁(韻)

　　(弱字入作去厦字所嫁切小屋也與訓大厦上聲者不同)

　　太平令　　　　　　　　　　　同　前

　　持不語隨縁抄化(韻)歎塵世有似嚼蠟(韻)利和名從今
都罷(韻)身外事咱無牽挂(韻閒來時)睡咱(韻)坐咱(韻)得
耍處且耍(韻)無是非山間林下(韻)

　　(嚼字入作平舊譜竟註平非)


　　快活年　　　　　　　　　　　盍西邨(小令)

　　閒來時乘興訪漁樵(韻)尋林泉故交(韻)開懷暢飲兩三
瓢(韻)只願身安樂(韻)笑了重還笑(韻)沈醉倒(韻)

　　(飲字閉口音應標圏)

　　亂柳葉(與中呂出入)　　　　　　　　商政叔(散套)

　　為他為他曾把香燒(韻怎下的)將咱將咱抛調(韻)磣可
可曾對神明神明道(韻)也不噄和他和他呌(韻)儘教(韻)
誓約(韻)天開眼自然照(韻)


　　(噄俗字依字義應作愜或作慊不噄猶言不甘也)

　　豆葉黄　　　　　　　　　　　同　前

　　不覺的地北天南(句抵多少)水遠山遙(韻將一箇)粉臉
兒他身上何曾忘却(韻)鐘送黄昏雞報曉(韻)昏曉相催
(句)斷送了愁人多多少少(韻)

　　川撥棹　　　　　　　　　　　張雲莊(散套)

　　毎日價笑呵呵(韻)陶淵明不似我(韻)跳出天羅(韻)占斷
煙波(韻)竹塢松坡(韻)到處婆娑(韻)到大來清閒快活(韻)

看時節醉顔酡(韻)

　　(價字舊譜誤註入作上羅字亦叶韻塢字舊譜誤作去聲)

　　七弟兄　　　　　　　　　　　張雲莊(散套)

　　唱歌(韻)彈歌(韻)似風魔(韻)把功名富貴都㕘破(韻)有花
有酒有行窩(韻)無煩惱無災禍(韻)

　　梅花酒　　　　　　　　　　　范子安(竹葉舟)

　　休待兩鬢秋(韻)與天子分憂(韻)歎嵗月如流(韻)早白了
人頭(韻)待獻賦長楊臨帝闕(句)我乘彩鳳上瀛洲(韻)俺

三人是故友(韻一箇)吹玉笛對巖幽(韻一箇)倚銀箏步
滄洲(韻一箇)彈錦瑟上扁舟(韻)

　　(兩上字俱應上聲巖字閉口音應標圏)

　　收江南(收或作喜)　　　　　　　　　張雲莊(散套)

　　向尊前莫惜醉顏酡(韻)古和今都是一南柯(韻)紫羅襴
未必勝漁蓑(韻)休只管戀他(韻)急回首好景亦無多(韻)

　　挂玉鉤(即挂搭沽)　　　　　　　　　關漢卿(散套)

　　淺淺紅梅驛使傳(韻)亂翦鵞毛片(韻)旋剖香橙列玳筵

(韻)玉液金壺旋(韻)酒暈紅(句)新妝面(韻)人道是窮冬(句)
我道是虛言(韻)

　　(驛字入作去使字應去聲)

　　早鄉詞　　　　　　　　　　　同　前

　　九秋天(韻)三徑邊(韻)綻黄花徧撒金錢(韻)露春纖把花
笑撚(韻)捧金杯酒頻勸(韻)風流如五柳莊前(韻)

　　石竹子　　　　　　　　　　　同　前

　　夜迢迢嬉遊賽上元(韻)朝朝宴樂賞禁煙(韻)密愛幽歡

不能勾戀(韻)被名韁利鎖牽(韻)

　　山石榴　　　　　　　　　　　同　前

　　阻鸞凰(句)分鶯燕(韻)馬頭咫尺天涯遠(韻)易去難相見
(韻)幺心間愁萬千(韻)不能言(韻)當時月枕歌聲轉(韻到
如今)番作陽關怨(韻)

　　(易字去聲舊譜誤註平聲)

　　醉孃子(即醉也摩挲)　　　　　　　　同　前

　　(莫不)真箇去也麼天(韻莫不)真箇索去也麼天(韻)再要

團圓(韻)動是經年(韻)思量煞人也麼天(韻)

　　駙馬還朝(即相公愛)　　　　　　　　同　前

　　晩宿在孤邨悶怎生眠(韻)照人離愁月當軒(韻)月圓(韻)
知他是人幾時圓(韻)不能勾南樓上鬭嬋娟(韻)

　　胡十八　　　　　　　　　　　無名氏(小令)

　　吹簫的楚伍員(韻)乞食的漢韓信(韻)待客的孟嘗君(韻)
蘇秦元是舊蘇秦(韻)買臣也曾負薪(韻)負薪的是買臣
(韻)你道我窮到老(句)我也有富時分(韻)


　　(伍員員字應去聲)

　　一錠銀　　　　　　　　　　　關漢卿(散套)

　　心友每相邀列管絃(韻)望解勸凄然(韻)十分酒十分哀
怨(韻)怎生消遣(韻)

　　阿納忽(納或作那)　　　　　　　　　同　前

　　酒勸到跟前(韻)只辦的俄延(韻)不見桃花去年人面(韻)
偏怎生冷落了今年(韻)

　　小拜門(小一作不)　　　　　　　　　同　前


　　酒入愁腸悶怎生言(韻)疎竹蕭蕭西風戰(韻)如年(韻)如
年似長夜天(韻正是)恰黄昏庭院(韻)

　　(入字入作去)

　　慢金盞(即金盞子)　　　　　　　　　同　前

　　咱無縁(韻)風流十全(韻)儘可憐(韻)芙蓉面(韻)腕䯳著金
釧(韻)鬢貼著翠鈿(韻)臉襯秋蓮(韻)裙拖素練(韻)眼去睂
來相留戀(韻)春山遙秋波轉(韻)

　　(鈿字襯字並非閉口音舊譜誤標圏)


　　大拜門　　　　　　　　　　　同　前

　　玉兔鶻牌懸(韻)懷揣著帝宣(韻)稱了俺男兒心願(韻)忙
加玉鞭(韻)急催駿&KR2031;(韻恨不的)乘到俺那佳人家門前
(韻)

　　(男字閉口音應標圏)

　　也不羅(即野絡索)　　　　　　　　　同　前

　　(驀聴得)樂聲喧(韻)列畫筵(韻)聚集諸親眷(韻)首先一盞
攔門勸(韻道是)走馬也身勞倦(韻)


　　(聚字應上聲攔字不應從木旁)

　　小喜人心　　　　　　　　　　同　前

　　人叢裏遙見(韻)半遮著羅扇(韻正是)那風流業寃(韻)兩
葉睂兒不展(韻)百般的陪告(句)只管的求和(句)只管里
熬煎(韻)他越把龎兒變(韻)咱百般的難分辨(韻)

　　風流體(與中吕出入)　　　　　　　　同　前

　　(你則莫)胡猜咱(句)胡猜咱居帝輦(韻)和别人(句)和别人
相留戀(韻)上放著(句)上放著陽福天(韻)你不知(句)你不

知須有神靈見(韻)

　　古都白(古或作忽)　　　　　　　　　同　前

　　半載來孤眠(韻)受了些熬煎(韻)枉把我寃也麼寃(韻)打
聴得真實(句)有人曾見(韻)嬭嬭跟前(韻)恁兒情願一任
當刑憲(韻)死而心無怨(韻)

　　唐古歹　　　　　　　　　　　同　前

　　(不付能)求和得繡幃裏眠(韻)痛惜輕憐(韻不覺得)紗窗
外月兒轉(韻暢好是)疾明也麼天(韻)


　　河西水仙子　　　　　　　　　楊文奎(小令)

　　好花羞上老人頭(韻)年老簪花不自羞(韻)賞花不趁春
光秀(韻)到花殘蝶也愁(韻)

　　(上字應上聲)

　　華嚴讚　　　　　　　　　　　同　前

　　花迎劒佩(句)柳拂旌旗(韻)扇開雉尾五雲飛(韻)香散染
朝衣(韻)仰光輝(韻)願皇帝萬萬嵗(韻)

　　(染字閉口音應標圈)


　　行香子　　　　　　　　　　　秦竹邨(散套)

　　壯嵗鄉閭(韻)養志閒居(韻)二十年窗下工夫(韻)高探月
窟(句)平步雲衢(韻)一張琴(句)三尺劒(句)五車書(韻)

　　錦上花　　　　　　　　　　　關漢卿(散套)

　　展放愁睂(句)休爭閒氣(韻)今日容顔(句)老如昨日(韻)古
往今來(句)恁須盡知(韻)賢的愚的(韻)貧的共富的(韻)到
頭這一身(句)難逃那一日(韻)受用了一朝(句)一朝是便
益(韻)百嵗光陰(句)七十者稀(韻)急急流年(句)滔滔如逝

水(韻)

　　碧玉簫　　　　　　　　　　　同　前

　　烏兔相催(韻)日月走東西(韻)人生别離(韻)白髮故人稀
(韻)不停閒嵗月疾(韻)光陰似駒過隙(韻)君莫癡(韻)休爭
名利(韻)幸有幾杯(韻)且不如花前醉(韻)

　　祅神急(與仙吕不同)　　　　　　　　無名氏(小令)

　　珠簾閒玉鉤(韻)寶篆冷金獸(韻)銀箏錦瑟(句)生疎了絃
上手(韻)恩情如紙樣薄(句)人比花枝瘦(韻)雕鞍去(句)睂

黛愁(韻)數歸期三月三(句不覺的)又過了中秋(韻)

　　驟雨打新荷　　　　　　　　　元遺山(小令)

　　綠葉陰濃(句)徧地池塘水閣(句)偏趁凉多(韻)海榴初綻
妖豔噴香羅(韻)老燕攜雛弄語(句)有高柳鳴蟬相和(韻)
驟雨過(韻)珍珠亂撒(句)打徧新荷(韻)

　　駐馬聴近(或無近字)　　　　　　　　鄭徳輝(散套)

　　敗葉將殘(句)雨霽風高催木杪(韻)江鄉瀟灑(句)數株衰
柳罩平橋(韻)露波寒冷翠荷雕(韻)霧濃霜重丹楓老(韻)

暮雲收(句)晴虹散(句)落霞飄(韻)雨過池塘肥水面(句)雲
歸巖谷瘦山腰(韻)横空幾行塞鴻高(韻)茂林千點昏鴉
噪(韻)日銜山(句)船檥岸(句)鳥尋巢(韻)

　　(谷字入作上舊譜竟註平非)

　　金娥神曲　　　　　　　　　　杜善夫(散套)

　　世俗看取(韻)花樣巧番機杼(韻)乾坤腐儒(韻)天地逆旅
(韻)自歎我難合時務(韻)

　　神曲纒　　　　　　　　　　　曾瑞卿(散套)


　　似這般(句)我怎謾(韻)招侍女鄰姬相翫(韻)雲堆髻盤(韻)
釵横鳳冠(韻)這憔悴除他來換(韻)我怎生樵爨(韻)殘荷
颭荒涼池畔(韻)衰柳拂斜陽樓觀(韻)秋草比人情一般
(韻)妝點就閒愁一段(韻)悶如何倒斷(韻)音塵杳(句)歸期
難算(韻)許久戀花門妓館(韻)想難忘嬌豔濃歡(韻)恨題
徧班姬素紈(韻)筆書乏䝉氏毫端(韻)冩斷腸翠盤(韻)恨
無箇地縫鑽(韻)一㑹没亂(韻)一㑹心酸(韻)都撮在睂上
攢(韻)無任病痯(韻)釧䯳冰腕(韻)腹中愁堆垜滿(韻)


　　得勝樂(與仙呂出入)　　　　　　　　白仁甫(小令)

　　玊露泠泠蛩吟砌(韻)落葉西風渭水(韻)寒雁兒長空嘹
唳(韻)陶元亮醉在東籬(韻)

　　(泠字平聲舊譜誤上聲吟字閉口音應標圏)

　　大德樂　　　　　　　　　　　無名氏(小令)

　　弄粉調朱試罷曉妝(韻)瀟灑似江梅(句)妖嬈勝海棠(韻)
風光滿畫堂(韻)肌膚白雪香(韻)穿鍼刺繡牀(韻)時聞金
釧響(韻)春筍纖長(韻)題詩冩樂章(韻)真草成行(韻)功名

紙半張(韻)

　　(刺繡之刺音七迹反當入作上舊譜誤作去聲如字)

　　楚天遙　　　　　　　　　　　薛昻夫(小令)

　　花開人正歡(句)花落春如醉(韻)春醉有時醒(句)人老歡
難㑹(韻)一江春水流(句)萬點楊花墜(韻)誰道是楊花(句)
點點離人淚(韻)

　　新時令　　　　　　　　　　　無名氏(小令)

　　鄭元和當初有家緣(韻)騎駿馬來過粉牆邊(韻)一段風

流(句)佳人二八年(韻)四目相窺(句)才馬三墜鞭(韻)心堅
石也穿(韻)如魚似水效鶼鶼(韻)郎君夢撒氊(韻)鴇兒苦
愛錢(韻)瓦罐爻槌(句)凄凉受了萬千(韻)夜宿卑田(韻)則
為李亞仙(韻)

　　(才馬二字必有脱譌鶼字閉口音不可入先天韻宜改卑字舊譜誤作悲)

　　阿忽令　　　　　　　　　　　無名氏(小令)

　　越范蠡功成名退(韻)駕一葉扁舟回歸(韻)去弄五湖雲
水(韻)到大來快活便宜(韻)


　　(范字止有上聲又閉口音應標圈)

　　山丹花　　　　　　　　　　　無名氏(小令)

　　昨朝滿樹花正開(韻)蝴蝶來蝴蝶來(韻)今朝花落秀蒼
苔(韻)不見蝴蝶來蝴蝶來(韻)

　　十棒鼓　　　　　　　　　　　無名氏(小令)

　　將茅菴葢了(韻)獨木為橋(韻)攜一壺好酒(句)閒訪漁樵
(韻)洞門半掩(句)半掩無鎖鑰(韻)白雲籠罩(韻)香風不動
松花老(韻)平生吟笑(韻)青松影裏(句)影裏沈醉倒(韻)唱

山歌野調(韻)衲被䝉頭直到曉(韻)有甚煩惱(韻)

　　(龍罩之籠應平聲)

　　殿前喜　　　　　　　　　　　無名氏(散套)

　　謫仙醉眼何時開(韻)春眠花市側(韻)伯倫笑口尋常開
(韻)荷鍤埋(韻)妨何礙(韻)糟丘高壘葬殘骸(韻)先生也快
哉(韻)

　　(荷鍤之荷去聲舊譜誤作平聲)

　　播海令　　　　　　　　　　　同　前


　　烏帽歪(韻)醉眼開(韻)心快哉(韻)想賢愚今何在(韻)雲遮
了庾亮樓(句)塵生滿故國臺(韻)幸有金尊解愁懷(韻)高
歌歸去來(韻)

　　大喜人心　　　　　　　　　　同　前

　　詩書詩書潤九齋(韻)任落魄(句)任落魄無妨礙(韻)脱利
名浮雲外(韻)俺窩中好避乖(韻)

　　醉春風(與中吕不同)　　　　　　　　貫酸齋(散套)

　　羞畫遠山睂(句)不忺宫樣妝(韻)平白地招攬這愁腸(韻)

枉了想(韻)那日恩情(句)舊時風韻(句)改模奪樣(韻)

　　間金四塊玉　　　　　　　　　同　前

　　寃家早是没膽量(韻)遭逢著很毒爺孃(韻赤𦂳的)家私
十分快(句生紐做)水遠山長(韻)

　　減字木蘭花

　　(早是)愁懐百倍傷(韻)那更值秋光(韻)逐朝倚定門兒望
(韻)怯黄昏(句怕的是)塞角韻悠揚(韻)

　　(倍字舊譜譌陪值字本去聲塞字舊譜譌賽)


　　高過金盞兒　　　　　　　　　侯正卿(散套)

　　舉金杯(韻)倒金杯(韻)金杯未倒心先醉(韻)酒醒時候更
凄凄(韻)情似織(韻)招攬下相思無盡期(韻)告他誰(韻)

　　對玉環　　　　　　　　　　　無名氏(散套)

　　歌舞嬋娟(韻)風流勝玉仙(韻)拆散姻縁(韻)柳青忒愛錢
(韻)佳人驀上船(韻)書生緣分淺(韻)幾句新詩(句)金山古
寺邊(韻)一曲琵琶(句)長江秋月圓(韻)

　　(上船之上應上聲)


　　青玉案　　　　　　　　　　　無名氏(小令)

　　插宫花飲御酒同歡樂(韻)功勞簿上寫上也麼哥(句)萬
載標名麒麟閣(韻)封妻廕子(句)進祿加官(句)想人生一
世了(韻)

　　魚遊春水　　　　　　　　　　無名氏(小令)

　　角兒門關(韻)夜香殘(韻)空著人直等到更闌(韻)他今夜
不來呵咱身上慢(韻)閃的我孤單(韻)孤單不曽慣(韻)鮫
綃淚不乾(韻)


　　(閃字閉口音應標圈綃字舊譜譌作鮹)

　　秋江送　　　　　　　　　　　無名氏(小令)

　　財和氣(句)酒共色(韻)四般兒狠利害(韻)成與敗(韻)興又
衰(韻)斷送得利名人兩鬢白(韻)將名韁自解(韻)利鎖頓
開(韻)不索置田宅(韻)何須趲金帛(韻則不如)打稽首疾
忙歸去來(韻)人老了也(句少不的)北邙山下土丘裏埋
(韻)

　　枳郎兒　　　　　　　　　　　柴也愚(小令)


　　訪仙家(韻)訪仙家遠遠入煙霞(韻)汲水新烹陽羨茶(韻)
瑤琴彈罷(韻)滿園金粉落松花(韻)

　　河西六娘子　　　　　　　　　同　前

　　駿馬雙飛碧玉蹄(韻)青絲鞚黄金羈(韻)入秦樓將在垂
楊下繫(韻)花壓帽簷低(韻)風透繡羅衣(韻)褭吟鞭月下
歸(韻)

　　(一本結句疊唱)

　　皁旗兒　　　　　　　　　　　無名氏(小令)


　　炕暖窗明草舍低(韻)誰及(韻)周公枕上夢初回(韻)呀(句)
直睡到三竿紅日(韻)

　　本調煞　　　　　　　　　　　喬夢符(散套)

　　相思成病何時慢(韻)更拌得不茶不飯(韻)直熬箇海枯
石爛(韻)

　　鴛鴦煞　　　　　　　　　　　貫雲石(散套)

　　梅花枝上春光露(韻)椒盤堆裏香風度(韻)帳設鮫綃(句)
簾捲鰕鬚(韻唱道)天賜長生(句)人皆讚祝(韻)道徳巍巍

(句)衆臣等䝉恩露(韻)拜舞嵩呼(韻)萬萬嵗當今明聖主
(韻)

　　(綃字舊譜譌作鮹)

　　離亭宴帶歇指煞　　　　　　　馬致遠

　　蛩吟罷一覺纔寧貼(韻)雞鳴時萬事無休歇(韻)爭名利
何年是徹(韻看)密匝匝蟻排兵(句)鬧紛紛蜂釀蜜(句)急
攘攘蠅競血(韻)裴公綠野堂(句)陶令白蓮社(韻其實)愛
秋來那些(韻)和露摘黄花(句)帶霜烹紫蟹(句)煮酒燒紅

葉(韻)想人生有限杯(句)渾幾箇重陽節(韻)囑付你箇頑
童記者(韻)恐北海探吾來(句)道東離醉了也(韻)

　　(曲名指字舊譜譌作揭字攘字訓紛擾者音奴當切舊譜譌作穰競字舊譜譌作兢社字無去聲舊譜誤
註入作去)

　　收尾(與正宫南吕越調出入)　　　　　　　前　人(誤入桃源)

　　筵前一派仙音動(韻)擺列著玉女金童(韻)脱離了塵緣
凡想赴瑤宫(韻誰想)採藥天台遇仙種(韻)

　　(凡字閉口音應標圏)


　　離亭宴煞　　　　　　　　　　王實甫(麗春堂)

　　閒來膝上横琴坐(韻)醉時林下和衣卧(韻)暢好快活(韻)
樂天知命隨緣過(韻)為伴侣惟三箇(韻)明月清風共我
(韻)再不把利名侵(句)且須將是非躱(韻)

　　天仙令　　　　　　　　　　　朱庭玉(散套)

　　人物靜(韻)寂寞旅魂驚(韻)玉宇澄澄(韻)銀河耿耿(韻)簾
幙夜寒生(韻)月淡風清(韻)驚烏繞棲枝未停(韻)蛩雁哀
鳴(韻)


　　(寒字非閉口音淡字乃閉口音舊譜反之誤)
















　　御定曲譜巻三

