







　　欽定四庫全書

　　御定曲譜巻七(南中吕宫般涉調)

　　中吕宫引子

　　粉蝶兒

　　一片胷襟(句)清如五湖秋水(韻)喜聲名上達丹墀(韻)感
皇恩(句)䝉聖寵(句)遷擢福地(韻)秉忠直(韻)肅清海閩姦
弊(韻　荆釵記)

　　(首句用韻亦可如字清字俱可用)


　　四園春

　　料峭東風開小桃(仄)催花一陣雨如膏(聲)東君昨夜到
西郊(韻)萬紫千紅堪畫描(韻)不妨同歡笑(韻)沈醉樂陶
陶(韻　韻韻)

　　(散曲歡字改作仄聲)

　　思園春

　　久阻尊顏想念勤(乃)此逢將謂是夢和魂(叶韻韻)不應
親者今日(我)彊來親(是)子母夫妻若散雲(箇)無心中完


　　聚怎由人(韻　拜月亭)

　　醉中歸

　　晩來雲布密(韻)凜凜朔風送寒威(韻)俄然見六出花飛
(韻)長空一色(句)萬里如銀砌(韻)當此際(韻)雪正飛(韻)慶
賞豐年祥瑞(韻)同宴樂排筵(句)滿飲羊羔拌沈醉(韻)

　　(殺狗記)

　　(來字下或有彤字里字下或無如字)

　　滿庭芳


　　飛絮沾衣(句)殘花隨馬(句)輕寒輕暖芳辰(韻)江山風物
(句)偏動别離人(韻)回首高堂漸遠(句)歎當時恩愛輕分
(韻)傷情處(句)數聲杜宇(句)客淚滿衣巾(韻)換頭萋萋芳
草色(句)故園人望(句)目斷王孫(韻)漫憔悴郵亭(句)誰與
溫存(韻)聞道洛陽近也(句)又還隔幾箇城闉(韻)澆愁悶
(句)解衣沽酒(句)同醉杏花邨(韻　琵琶記)

　　(飛字回字誰字聞字沽字同字俱可用仄聲杜字故字目字俱可用平聲漸遠杜字淚滿近也去上聲幾
箇上去聲俱妙巾或作襟人望或作入望皆非　悶字依前段處字非韻脚也)


　　行香子

　　清夜無塵(韻)月色如銀(韻)酒斟時須滿十分(韻)浮名浮
利(句)休苦勞神(韻)似隙中駒(句)石中火(句)夢中身(韻)

　　(蘇子瞻詞)

　　(換頭字句皆同月字可用平聲須字浮名浮字休字俱可用仄聲)

　　菊花新

　　封書自寄到親闈(韻)又見關河朔鴈飛(韻)梧葉滿庭除
(韻)還如我悶懷堆積(韻　琵琶記)


　　(除字失韻積字若用去聲更妙自字又字俱可用平聲梧字如字俱可用仄聲前二句用仄仄平平仄仄
平平平仄平仄平平亦可)

　　青玉案

　　凌波不過横塘路(韻)但目送芳塵去(韻)錦瑟年華誰與
度(韻)月樓花苑(句)綺窗朱戸(韻)惟有春知處(韻)換頭碧
雲冉冉蘅臯暮(韻)綵筆空題斷腸句(韻)試問閒愁知幾
許(韻)一川煙草(句)滿城風絮(韻)梅子黄時雨(韻　賀方
回詞)


　　(不字但字錦字月字碧字試字一字俱可用平聲惟字可用仄聲　換頭第二句校前多一字平仄亦稍
異)

　　尾犯

　　夜雨滴空堦(句)孤館夢回(句)情緒蕭索(韻)一片閒愁(句)
丹青難貌(韻)秋漸老蛩聲正苦(句)夜將闌鐙花旋落(韻)
最無端處(句)總把良宵(句)祗恁孤眠卻(韻)換頭佳人應
怪我(句)别後寡信輕諾(韻)記得當初(句)翦香雲為約(韻)
甚時向深閨幽處(句)按新詞流霞共酌(韻)再同歡笑(句)

肯把金玉真珠博(韻　柳耆卿詞)

　　(一字後字記字甚字俱可用平聲孤字時字幽字俱可用仄聲館夢寡信上去聲夜雨漸老正苦怪我後
寡去上聲俱妙貌音莫)

　　金菊對芙蓉

　　功壓伊周(句)威揚南北(句)門迎珠履三千(韻)賴一人有
慶(句)四海安然(韻)元戎不聴鳴金鼓(句)轅門報人馬平
安(韻)寛刑薄斂(句)崇儒重道(句)納士招賢(韻　舊曲)

　　(安字借韻　斂字非韻脚又從文不從欠歛自音忺舊譜譌)


　　繞紅樓(此兩犯正宫)

　　菊花新一簇園林景最奇(韻)疎雨過堪賞芳菲(韻)齊天
樂萬紫千紅(句)鬭爭妍麗(韻)緱山月金勒馬兒嘶(韻
王煥傳奇)

　　剔銀鐙引

　　何事春工用意(韻)繡畫出萬紅千翠(韻)豔杏夭桃(句)垂
楊芳草(句)各鬭雨膏煙膩(韻)如斯佳致(韻)早晩是讀書
天氣(韻　柳耆卿詞)


　　(向載琵琶記一首全似過曲使人難辨故特錄此調　換頭字句同用字繡字豔字各字早字俱可用平
聲何字垂字如字俱可用仄聲)

　　中吕過曲

　　泣顏回

　　東野翠煙消(韻)喜遇芳天晴曉(韻)惜花心性(句)春來起
得偏早(韻)教人探取(句)問東君肯與春多少(韻)見丫鬟
笑語回言(句)道昨夜海棠開了(韻)換頭今朝特地到西
郊(韻端的是)萬紫千紅爭巧(韻)花情酒債(句)一生被他

縈擾(韻)雕鞍駿馬(句)㑹王孫貴戚(把)金尊倒(韻)有時節
沈醉花前(句)把金丸墜落飛鳥(韻　散曲)

　　(性字取字債字馬字用韻亦可第二句或用仄平平仄仄平平末一句或用平平仄仄平平平俱可酒字
改用平聲乃叶)

　　好事近(此亦兩犯正宫)

　　泣顏回風月兩無功(韻)枉把心機牢籠(韻)巫山雲雨(句)
一旦杳然無蹤(韻)刷子序隨風(韻)奈向樓頭更鼓(句)聴
沈響又打三鼕(韻)普天樂寂寞恨更長漏永(韻)便(做)歡

娱夜短(句)却共誰同(韻　散曲)

　　(前東野翠煙消一曲向題曰好事近實則泣顏回也好事近本調獨有此曲及陳大聲兜的上心來一曲
耳籠字可用仄聲雨字用韻亦可旦杳又打漏永夜短去上聲響又上去聲俱妙　響字舊譜譌作晌晌
字本訓晌午不得於更鼓上用之當是俗傳响字之誤)

　　石榴花

　　朔風凜凜(旅館)有誰親(韻不如)暫囘鄉故守清貧(韻)問
天何故困儒人(韻柰)衣單食缺(有口)恥難陳(韻想)先賢
也曽受苦辛(韻)料儒冠(豈)誤咱英俊(韻)男兒漢(句)氣衝

霄(句)志凌雲(韻)只知憂道不憂貧(韻　寃家債主傳奇)

　　(此石榴花本調殺狗記及白兔記俱有之今人却以荆釵記覻著你花容月貌及時曲折梅逢使與佳期
約定皆作石榴花不知彼三曲皆榴花泣也殺狗記此調末二句云守著你賣不得喫不得那些一字直
千金妙甚白兔記後二句云劉郎發跡為官後大家榮耀李莊門劉郎句與此調畧有不同故附載以備
參攷故守受苦去上聲俱妙賢字若不點板只點一板在也字上亦可　故守清貧故字疑當作固字)

　　榴花泣(此犯本宫)

　　石榴花(覻著你)花容月貌勝仙娃(韻)忍將身命掩黄沙
(韻)幸逢公相救伊家(韻似)撥雲見日(枯樹)再開花(韻)泣

顏回貞潔可誇(韻)恁捐生就死令人訝(韻)你萱堂怎不
詳察(韻)却不道有傷風化(韻　荆釵記)

　　(月字忍字俱可用平聲命掩就死道有去上聲俱妙捐音袁末一句用仄平平仄仄平平亦可)

　　駐馬聴

　　書寄鄉關(韻)説起教人心痛酸(韻傳示俺)八旬爹媽(句
道與我)兩月妻房(句隔涉)萬水千山(韻)啼痕緘處翠綃
斑(韻)夢魂飛繞銀屏遠(韻)報道平安(韻想)一家賀喜(只
説他日)再相見(韻　琵琶記)


　　(酸字可用上聲遠字見字借韻)

　　又一體

　　一縷沈煙(韻)百拜䖍誠禱吿天(韻一願)吾皇長壽(句)雨
順風調(句)國泰民安(韻二願)邊疆無事息狼煙(韻三願)
孩兒早早歸庭院(韻)天天望相憐(韻願得)夫妻母子(同
樂)太平年(韻　牧羊記)

　　(天天句校前多一字平仄亦異)

　　馬蹄花(此犯本宫)


　　駐馬聴深感皇恩(韻)錦綬銀章為令尹(韻)丁寧公吏(句)
第一休教(句)賄賂容情(韻)當官三善重亷能(韻)于公仁
政須為本(韻)石榴花省刑罰(句)薄税斂(句)安百姓(韻)家
無事(句)國無征(韻　翫江樓傳奇)

　　(用韻雜石榴花末句少一字反讀作三字二句)

　　駐馬泣(此亦犯本宫)

　　駐馬聴一向著迷(韻)自有佳兒不自知(韻把你)千磨百
滅(句)碎打零敲(句)折挫禁持(韻)也知骨肉怎分離(韻只

為)毫釐之謬差千里(韻)泣顏回到如今感悟前愆(句)待
明朝勸取回歸(韻　十孝記)

　　番馬舞秋風(此犯南吕)

　　駐馬聴年少佳人(韻)可喜龎兒獨占春(韻只見)睂彎新
月(句)臉襯紅霞(句)髻挽烏雲(韻一似)廣寒仙子謫紅塵
(韻)下(香)堦款步金蓮穏(韻更有)丹青畫圖真(韻)一江風
尾都不如他丰韻(韻　散曲)

　　(如字改仄聲乃協　按此曲為駐馬聴犯一江風無疑)


　　倚馬待風雲(中段犯南吕末段犯本宮)

　　駐馬聴蕩起商飈(韻)曵響穿林葉漸雕(韻那更)霞銷楓
樹(句)露滴荷盤(句)月轉桐腰(韻)霜天風送角聲高(韻)寒
砧韻續鐙花落(韻)一江風賓鴻寫碧霄(韻)齊紈付篋韜
(韻)瑟奏凄凉調(韻)駐雲飛嗏(句)且進玉杯醪(韻)醉酕醄
(韻)鏡裏勳猷(句)兩鬢秋霜弔(韻)水上功名逐浪撈(韻
同前)

　　(那更二字據駐馬聴本調當作襯)


　　駐馬摘金桃(所犯未詳)

　　(他)本是豪門(韻)住在沙陀小李邨(韻我與他)公公來往
(句)與我家中(句)元有薄親(韻他)暫時落泊暫時貧(韻)領
歸(來)必定能安分(韻)何必怒生嗔(韻)犯(教他)進也無門
(韻)退也無門(韻)全不由大人(韻)苦樂不均(韻　白兔記)

　　(前八句是駐馬聴本調後四句不知犯何調)

　　駐雲飛

　　邨釀新篘(韻)要解愁腸須是酒(韻)壺内馨香透(韻)盞内

清光溜(韻)嗏(句)何必恁多羞(韻)但畧沾口(韻)勉意休推
(句)莫把睂兒皺(韻)一醉能消心上愁(韻　拜月亭)

　　(末句今人多疊唱一句邨字可用上聲要字盞字勉字莫字可用平聲酒字不若用平聲不得巳乃用上
聲不可用去聲也但畧沾口四字亦可用仄仄平平)

　　又一體

　　漫憶侯園(韻)分種青門知幾年(韻)落刃冰霜淺(韻)曾向
金盤獻(韻)嗏(句)不覺口流涎(韻)意流連(韻)塵污胷襟(句)
欲待嘗一片(韻)開口求人難上難(韻　綵樓記)


　　(難字借韻意流連句更比前調為古當法之)

　　古輪臺

　　峭寒生(韻)鴛鴦瓦冷玉壺冰(韻闌干)露濕人猶凭(韻)貪
看玉鏡(韻况)萬里清㝠(韻)皓彩十分端正(韻)三五良宵
(句)此時獨勝(韻把)清光都付(與)酒杯傾(韻)從教酩酊(韻)
拌夜深沈醉還醒(韻)酒闌綺席(句)漏催銀箭(句)香消金
鼎(韻)斗轉與參横(韻)銀河耿(韻)轆轤聲巳斷金井(韻)換
頭閒評(韻)月有圓缺(與)陰晴(韻)人世有離合悲歡(句)從

來不定(韻)深院閒庭(韻)處處(有)清光相映(韻也有)得意
人人(句)兩情暢詠(韻也有)獨守長門伴孤另(韻)君恩不
幸(韻)有廣寒仙子娉婷(韻)孤眠長夜(句)如何捱得(句)更
闌寂靜(韻)此事果無憑(韻但願)人長永(韻)小樓翫月共
同登(韻　琵琶記)

　　(横字詠字永字在此韻中當依詩韻收入庚青不可作紅字用字勇字音唱獨守句校前把清光句平仄
稍異亦變體也)

　　餘文(附錄)


　　聲哀訢(句)促織鳴(韻)俺這里歡娱未聴(韻却是他)幾處
寒衣織未成(韻　同前)

　　(此尾聲起句平平仄平仄平比他處不同故附錄之)

　　撲鐙蛾

　　自親不見影(句)他人怎相庇(韻)既然讀詩書(韻)惻隠(心)
怎不周急也(句我是)孤男(你是)寡女(韻)厮趕著教人猜
疑(韻)亂軍中誰來問你(韻)緩急間(句)語言須是要支持
(韻　拜月亭)


　　(厮趕著句用仄仄平平仄平平亦可　又一體前三句俱用六箇字其餘俱同自親下今人増一妹字非
影字可用平聲周字用仄聲亦可急字暗用韻書字女字失韻)

　　念佛子

　　窮秀才(句)夫和婦(韻)為士馬逃避登途(韻)望相憐壯士
(句)畧放一路(韻)捉住(韻)枉説言語(韻買路錢)且留下金
珠(韻)稍遲延便教身死須臾(韻)換頭區區(韻)山行路宿
(韻)粥食無覓處(韻)有盤纒肯相推阻(韻敢)厮侮(韻)窮酸
餓儒(韻)模様須尋俗(韻)應隨行所有疾早分付(韻　同

前)

　　(且留下金珠若不用襯字而改作平仄仄平平上二下三句法則律既諧板亦可點在第三字上今點在
第二字而珠字下多一截板終是勉强)

　　大和佛(即和佛兒)

　　上吿吾兄聴拜稟(韻)説箇甚(韻)縱然好酒且休飲(韻)為
何因(韻)聞知此酒香奇異(句)况兼來厯不分明(韻)笑你
將無作有應難信(韻)輒敢强詞奪正(韻)忠言語(句)逆耳
諄諄更不聴(韻　卧冰記)


　　(用韻甚雜不可為法但取其無襯字比琵琶記為古拙耳稟字甚字飲字用平聲更妙縱字亦可用平聲)

　　鶻打兔

　　你忒胡逞(韻)没忖度(句)没人情(韻)論家法(句)理合酒當
尊飲(韻)齊放手(句)休爭競(韻)拌一命(韻)不須閒論(韻)互
相爭鬭(韻)把一杯美酒(句)傾盡無存(韻　同前)

　　(用韻甚雜或無互相鬭爭一句　此曲失板)

　　大影戲

　　(㛮㛮)行不由徑(韻)笑不露形(韻)我應是不開門(韻)自來

叔㛮不通問(韻)休又説(得)上梁不正(韻)只此一句(句)唬
得人喪膽亡魂(韻)戰戰兢兢(韻)進退無門(韻　殺狗記)

　　(用韻雜末句下向有心兒好悶猛開了門任兄長打一頓三句查殺狗記原本皆無且任兄長打一頓六
箇字欠協今刪去唬奚價切　唬本孝平聲同虓今俗音罅訓驚駭意今此處應用仄聲字姑從之)

　　兩休休

　　安人的共我機謀(韻)園中送去藥酒(韻)推車子欲害王
祥(句)他不死命合存留(韻)情由(韻)他若身亡家私有(韻
都是我)乳蔭孩兒掌管收(韻)怕一朝死了安人(句)王祥

報我的寃讎(韻　卧冰記)

　　(此曲失板)

　　好孩兒

　　尋不見(韻)疾忙向前(韻)搜索盡(句)院邊牆邊(韻莫不)隠
身法術是神仙(韻我)走如煙(韻)眼欲穿(韻)歹人恰是那
里見(韻)歹人恰是那里見(韻　拜月亭)

　　(搜索盡三字用仄平平亦可隠身句用仄仄平平仄平平亦可欲字可平)

　　又一體


　　斟此杯香醪韻美(韻)拌今宵暢飲(句)共樂同醉(韻)目今
富貴(韻)目今富貴(韻)何必又戀紫嫌緋(韻算這)歡樂人
世能幾(韻)何消别是鬭非(韻　八義記)

　　粉孩兒

　　匆匆的離皇朝心不穏(韻)棄家私老小(句)去得安忍(韻)
只因國難識大臣(韻)不隄防萬馬千軍(韻)犯都城君去
民逃(句)常言道龍鬭魚損(韻　拜月亭)

　　(或在朝字下截板及改忍字作穏字非小去上去聲萬馬去上聲俱妙)


　　紅芍藥(與南吕不同)

　　兵擾攘(句)阻隔關津(韻)思量著役夢勞魂(韻)眼見得家
中受危困(韻)望吾鄉有家難奔(韻)孩兒厯盡苦共辛(韻)
孃逢人見人尋問(韻)只愁伊舉目無親(韻)父子每何處
厮認(韻　同前)

　　(眼見苦共上去聲父子去上聲俱妙)

　　耍孩兒

　　我有一言説不盡(韻)向日招商店(句)肯分地撞著家尊

(韻我)尋思(句他)眼盼盼人遠天涯近(韻)為甚的那壁千
般恨(韻)休只管叨叨問(韻　同前)

　　(肯分地三字出北曲猶言遇巧也今人改作驀忽地又或去為甚的一句皆非)

　　會河陽

　　有甚爭差(句)且息怒嗔(韻)閒言閒語總休論(韻)賤妾不
避責罰(句將)片言語陳(韻)難得見今朝分(韻)甚日除得
我心間悶(韻)甚時除得我心間恨(韻　同前)

　　(起處向作有甚爭差且息嗔閒言語盡總休論亦通但第二句須點板在盡字及總字下與論字頭耳)


　　縷縷金

　　元來是蔡伯喈(韻)馬前都喝道(句)狀元來(韻)料想雙親
像(句)他毎留在(韻)敢天教夫婦再和諧(韻)都因這佛㑹
(韻)都因這佛㑹(韻　琵琶記)

　　(馬前句馬字可用平聲或用仄仄平平仄亦可)

　　越恁好

　　辦集船隻(句)辦集船隻(句)指日達國門(韻)漸行漸遠(句)
親兄長(句知他)死和存(韻)愁人見説愁更新(韻)欲言又

忍(韻)心兒(裏)痛點點如剜刃(韻)眼兒(裏)淚滴滴如珠搵
(韻　拜月亭)

　　(漸遠又忍痛點去上聲妙)

　　又一體

　　吿伊聴(咨)啟(韻)吿伊聴(咨)啟(韻)行步莫遲遲(韻)雙親等
久(句)休嫌棄(韻)莫推辭(韻)一雙兩好如魚水(韻)珠翠列
兩行(句)笙歌擁入蘭房裏(韻)笙歌擁入蘭房裏(韻　綵
樓記)


　　又一體(亦名走山畫睂)

　　鬧花深處(句)鬧花深處(句)滴溜溜酒斾招(韻)牡丹亭左
側(句)尋女伴(句)鬭百草(韻)翠巍巍柳條(韻)翠巍巍柳條
(韻)見忒楞楞曉鶯兒(句)飛過樹梢(韻)撲簌簌落紅(句)舞
翩翻粉蝶兒(句)飛過畫橋(韻)一年景(句)四季中(句)惟有
春光好(韻)向花前暢飲(句)月下歡笑(韻　散曲)

　　(此調創於此曲後人相沿漸不知有前二曲之古調矣然此畢竟又犯别調終有未詳)

　　漁家傲


　　(莫不是)明月蘆花没處尋(韻莫不是)舊日王魁(句)嫌遞
萬金(韻莫非)忘(了)奴半載同衾枕(韻莫非是)不曾(來)之
任(韻)欲語不言(句)知他是怎(韻)那里(是)全抛一片心(韻
荆釵記)

　　(此漁家傲正格也以下李勉傳奇添與卑人生兩箇孩兒看看長成二句下二曲須辨明襯字則知此曲
之為正格矣)

　　又一體

　　(卑人在)館下多年恩愛深(韻自從)那日遊春(韻)逢著那

人(韻)共他離了家鄉去(句做)撲花行徑(韻在閬州)同作
家筵(句受)千苦萬辛(韻)與卑人(生)兩箇孩兒(句)看看長
成(韻怎教他)别取(箇)頭條嫁箇人(韻　李勉傳奇)

　　(用韻雜同字上可不用板作音做　自從二字依九宮譜定改作襯)

　　又一體

　　(天不念)去國愁人最慘悽(韻淋淋地)雨(一)似盆傾(句)風
如箭急(韻)侍妾從人皆星散(句)各逃生計(韻身居處)華
屋高堂(句但尋常)珠繞翠圍(韻那曽經)地覆天番受苦

時(韻　拜月亭)

　　(最字或改作助字天番下或増天番來三字或又點板在繞字下而遺翠字一板皆非人皆謂拜月亭諸
曲與他處腔板不同故訛謬至此華字珠字上不用板亦可此本與荆釵記一曲無别惟散字不用韻珠
繞句平仄稍異耳因欲正俗之謬故並載之)

　　剔銀鐙

　　迢迢路不知(是)那里(韻)前途去(未審)安身(在)何地(韻)一
點雨(間著)一行恓惶淚(韻)一陣風(對著)一聲(聲)愁氣(韻)
雲低(韻)天色傍晩(句)母子命存亡(兀自)未知(韻　同前)


　　(此曲極佳古本元是如此今人於一點之下又増點字一陣之下又増陣字而皆増一截板兀字下又増
尚字此皆俗師之誤甚至愁字下増一和字夫氣則有一聲聲矣愁豈有一聲聲乎里字可用平韻途字
可用仄聲陣字晚字子字可用平聲晚字用韻亦可第三句用平平仄仄平平仄亦可)

　　攤破地錦花

　　繡鞵兒分不得幇和底(韻)一步步提(韻)百忙裏褪了跟
兒(韻)冒雨湯風(句)帶水拖泥(韻)步難移(韻)全没些氣和
力(韻　同前)

　　(跟兒兒字借韻些字改仄聲乃叶)


　　又一體

　　那時(韻)窮不了咱和你(韻)天下盡知(韻)登科記報著名
兒(韻不枉了)十載寒窗(句)苦心勞志(韻)步雲梯(韻)管身
到鳳凰池(韻　綵樓記)

　　(時字兒字志字俱借韻第一句與前曲不同古本元作登科記今人改作登高第又點板在盡字及登字
上非)

　　麻婆子

　　路途路途行不慣(句)心驚膽顫摧(韻)地冷地冷行不上

(句)人慌語亂催(韻)年高力弱怎支持(韻)泥滑跌倒(在)凍
田地(韻)款款扶將起(韻正是)心急步行遲(韻　拜月亭)

　　(末句用平平平仄平亦可)

　　尾犯序

　　無限别離情(韻)兩月夫妻(句)一旦孤另(韻)此去經年(句)
望迢迢王京(韻)思省(韻)奴不慮山遙路遠(句)奴不慮衾
寒枕冷(韻)奴只慮(句)公婆没主(一旦)冷清清(韻)換頭何
曾(韻)想著那功名(韻)欲盡子情(句)難拒親命(韻)年老爹

孃(句)望伊家看承(韻)畢竟(韻)你休怨朝雲暮雨(句只得)
替著我冬溫夏凊(韻)思量起(句)如何教我(割捨得)眼睜
睜(韻　琵琶記)

　　(第三第四換頭起句用平平平去平或平平平去上又與第二換頭不同另字命字省字竟字俱可用平
韻此去此字可用平聲没字教字可用去聲此去上去聲路遠盡子暮雨去上聲俱妙主字冷字教我我字眼
字四箇上聲字俱妙絶情字非韻脚)

　　尾犯芙蓉(此犯正宫)

　　尾犯序擁衆在林麓(韻)從來與伊(句)跡遠形疎(韻)非我

追尋(句)你(自)身投山塢(韻)窮途(韻)因老母粥食未敷(韻)
採山蔬窮探險阻(韻你)家何處(韻)玉芙蓉(有)資糧幾許
(韻)便同行共相搬取莫躊躇(韻　十孝記)

　　(敷字可不用韻處字本非用韻處因於此截住不得不用韻也)

　　丹鳳吟

　　行到柳堤(韻)步入園内(韻)那一位解元何處(韻)隨著我
來(句)兀的便是(韻)甚人請喫酒(句)喫酒好歡喜(韻)悄不
見孫兄來至(韻)去接取(韻)去接取(韻)迎著即便回(韻)説

道我每來此處(韻)懸懸望著員外至(韻　殺犯記用韻甚雜)

　　十破四

　　念王祥䝉孃語(韻)裝絹子推車前去(韻)海州城作經紀
(韻)望將軍乞賜容恕(韻)看這厮乾淨身軀(韻)那更没多
年紀(韻)早料時牛馬三牲(句)同答賽取(韻　卧冰記)

　　(用韻甚雜此曲失板)

　　冰車歌


　　見你毎盡孝情(韻)替死義氣深(韻)遣三軍總思念親(韻)
父母生身(韻)乳哺懷擔勞頓(韻)離鄉背井(韻)再思還家
奉養親(韻)柰辭别淚珠暗傾(韻)死裏逃生(韻)謝得將軍
憐憫(韻)兄和弟感恩不盡(韻)便辭别回歸鄉井(韻)賢良
畧少待(句)祭賽畢須管待您(韻)感義深(韻)老小家中專
等(韻)今有數兩黄金相贈(韻)小嘍囉防䕶送君行(韻)

　　(同前)

　　(用韻甚雜此曲失板)


　　永團圓

　　名傳四海人怎比(韻)豈獨是耀門閭(韻)人生怕不全孝
義(韻)聖明世豈相棄(韻這)隆恩美譽(韻)從教管領無所
愧(韻)萬古青編記(韻)如今便去(韻)相隨到京畿(韻)拜謝
君恩了(句)歸庭宇一家賀喜(韻)共設華筵㑹(韻)四景常
歡聚(韻　琵琶記)

　　(用韻甚雜　畿音圻舊譜誤注去聲曲末誤載尾聲後又載陳叔文傳奇又一體按之與此曲無異今刪
去)


　　又一體(與前曲絶不同恐有誤)

　　我愛他容嬌(韻)他愛我才學(韻)但相逢一耍一箇天大
曉(韻)詩酒酕醄(韻)歌舞逍遙(韻)既趁了少年心(句)永團
圓直到老(韻　常明卿散曲)

　　(此曲失板)

　　耍鮑老(一名鮑老兒)

　　憶昔銜寃并負屈(韻)豈想道重歡㑹(韻)姦雄空使牢籠
計(韻)瞞不過鬼神知(韻)那時若没龍神救(句)怎能勾有

今日(韻)若還不遇遷安的(韻)也葬在魚腹内(韻)看來罕
希(韻)恰似柳毅親遞書(韻)猶如豫章逢故知(韻把)芙蓉
帳(句)孔雀屏(句)重拂拭(韻)菱花再合月再輝(韻)鸞膠再
續絃重理(韻)論分緣非容易(韻　江流傳奇)

　　(此調起處雖與前琵琶記一曲相似但看來罕希以下全用鮑老催正與拜月亭内一曲相同皆犯鮑老
催正當名曰耍鮑老也蓋琵琶記一調應名永團圓此調及拜月亭一曲應名耍鮑老而黄鍾譜内夫人
小王都睡了一曲應名永團圓犯也葬在魚腹内若用平平仄仄平平更妙點板在第三字上第四字下
及第六字上似字改平聲乃叶　書字失韻)


　　瓦盆兒

　　出賣菱花(句)幸得見賢(韻)尋取消息(句)只因詠詩篇(韻)
豈擬夫人(句)回嗔作喜(句)幸得見憐(韻)怎知今日輻輳
(句)兩下菱花(句)鬭合成一片(韻)夫婦再得團圓(韻)再得
重相見(韻)百嵗諧繾綣(韻　分鏡記)

　　(綣字改平聲乃叶　此曲失板)

　　又一體

　　一從分散(句)鸞儔鳳侣(句)痛傷心(韻)悄無語(句)漫沈吟

(韻)我為他情牽意惹病兒侵(韻)不由我悶懨懨(句)愁慘
慘難禁(韻)卻教我怨别離(句)一回淚滿襟(韻)盼佳期誤
人直恁(韻)每日家枉嗟咨(句)漫傷悲(句)空攧窨(韻)孤負
了花月好光陰(韻　散曲)

　　(此調與前一曲不同分散二字用去上聲亦可鳳侣意惹淚滿負了去上聲侣痛語漫惹病我悶我怨上
去聲俱妙攧與跌同或作顛非)

　　喜漁鐙

　　幾番欲把金錢問(韻恐)無定準(韻)今春病不減前春(韻)

都一般為君(韻)為君好事縈方寸(韻)東風埽斷夢勞魂
(韻)因循(韻)看看&KR1728;損(韻)比梅花&KR0888;添幾分(韻　散曲)

　　(或於減字下増一似字般字改作半字&KR0888;添改作消&KR0888;皆非末後三句犯剔銀鐙)

　　漁家鐙

　　若提起舊日根芽(韻)不由人兩淚如麻(韻)恨只恨一紙
讒書(句)搬鬬得母親叱咤(韻他)見差(韻)逼勒汝身重嫁
(韻)那些箇一鞍一馬(韻這)書札(韻)今日遣發(韻)管成就
鸞孤鳳寡(韻　荆釵記)


　　(後三句亦與剔銀鐙同但前六句又不似漁家傲舊譜載前腔既非換頭又與此無異今刪去)

　　又一體

　　兒夫的守柰園兒(韻)寂寞痛苦傷悲(韻)奴終夜獨守孤
幃(韻)真箇慘悽(韻)孝情不敢違孃意(韻)死無怨一件件
依隨(韻)聴得譙樓(句)三鼓正催(韻)把(一盞)半明不滅鐙
剔起(韻)緝麻盡時各自睡(韻　卧冰記)

　　(此曲失板)

　　又一體


　　柰何未得著邊際(韻)中途裏簮折缾沈(句)緣慳分虧(韻)
坐裏行裏没情緒(韻)見時難别時卻容易(韻)只得辦堅
心守已(韻)神前願如何敢負虧(韻　燕子樓傳奇)

　　(緒字失韻此曲失板)

　　石榴挂漁鐙(此犯本宫)

　　石榴花如椽綵筆(一埽)正淋漓(韻抵多少)圍紅袖寫烏
絲(韻)漁家鐙殺瀟湘一片琅玕(句)散星河萬點珠璣(韻)
一時那數燕然記(韻)看百尺魚文新綴(韻)須知(韻)黄金

闕西(韻)螭頭上(有)風雷䕶持(韻　題紅記)

　　(圍字上當増一仄聲字湘字當用仄聲持字可用上聲)

　　鴈過鐙

　　吿雙親聴稟(韻)奈兩葉睂顰(韻)對人羞啟櫻脣(韻)似奇
花初含秀英(韻)向東風未許蜂蝶近(韻)上層樓(句)趁良
辰(韻)仗綵毬權為媒証(韻你且)留心(韻)選一(箇)俊英(韻)
雙雙向蘭堂(中)宴飲(韻)換頭年深(韻)掌握朝政(韻)家世
素來榮盛(韻後九句與前　綵樓記對人以下同)


　　(向注云前鴈過沙後漁家鐙今查前半絶不似鴈過沙又不似鴈過聲後半上層樓十三字亦不似漁家
鐙惟留心云云似剔銀鐙姑闕疑以俟知者　用韻甚雜)

　　荼䕷香傍拍

　　賞西郊佳致(韻)春來景最奇(韻)綠水畫橋西(韻)花梢挂
酒旗(韻)映水碧(韻)香雙雙蝴蝶對飛(韻)聴聲聲黄鸝巧
啼(韻)正萬紫千紅鬭美(韻)見香車都是少年姝麗(韻)翠
影中(句)紅香内(句)似誤入桃源洞裏(韻)風和日暖(句)亭
臺上笙歌鼎沸(韻)游戲(韻)只見柳影中(句)鞦韆畫板高

蹙起(韻)賞心樂事(韻)園林好香風羅綺(韻　翫江樓傳
奇)

　　(景最水畫鼎沸上去聲挂酒映水萬紫鬭美翠影洞裏見栁畫板去上聲俱妙　此曲失板)

　　舞霓裳

　　春酒淋漓衫袖濕(韻)沈醉歸(韻)從教花壓帽簷低(韻)賞
良時(韻)花前鎮日同游戲(韻)醉春風歡笑是便宜(韻)看
山明水秀錦屏圍(韻)便是箇人間福地(韻)描不就(韻)妙
手丹青畫圖裏(韻　同前)


　　(衫袖濕沈醉歸用仄平平仄平平亦可校琵琶記多山明水秀一句)

　　又一體

　　願取羣賢盡貞忠(韻)盡貞忠(韻)管取雲臺畫形容(韻)畫
形容(韻)時清莫報君恩重(韻惟有)一封書上勸東封(韻)
更撰箇河清徳頌(韻)乾坤正(韻看)玉柱擎天又何用(韻)

　　(琵琶記)

　　(管取雲管四字用平平平仄亦可)

　　山花子


　　玳筵開處遊人擁(韻)争看五百(名)英雄(韻)喜鼇頭一戰
有功(韻荷)君恩奏捷詞鋒(韻)太平時車書巳同(韻)干戈
盡戢文教崇(韻)人間此時魚化龍(韻)留取瓊林勝景無
窮(韻)第三換頭青雲路通(韻)一舉能髙中(韻)三千水擊
飛翀(韻)又何必扶桑挂弓(韻也)强如劒倚崆峒(韻後四句合
前太平　同前以下同)

　　(第二曲與第一曲同第四曲與第三曲同故皆不録玳字戰字可用平聲一舉二字只作襯字不可點板
扶字可用仄聲)


　　千秋嵗

　　杏花梢(韻)間著棃花雪(句)一點點梅豆青小(韻)流水橋
邊(句)流水橋邊(句)只聴得賣花聲聲頻叫(韻)鞦韆外行
人道(韻)粉牆内佳人笑(韻)笑道春光好(韻)把花籃旋簇
(句)食樏髙挑(韻　散曲)

　　(雪字用韻亦可梅字可用仄聲小字可用平聲)

　　紅繡鞵

　　猛拌沈醉東風(韻)東風(韻)倩人扶上玉驄(韻)玉驄(韻)歸

去路(句望)畫橋東(韻)花影亂(句)日曈曨(韻)沸笙歌影裏
紗籠(韻)紗籠(韻琵琶記)

　　(第九句今人皆改作沸笙歌引紗籠相沿巳乆㡬不知此調矣)

　　又一體

　　宋玉為甚相知(韻)相知(韻)問他因甚傷悲(韻)傷悲(韻)可
笑他(句全不)解秋意(韻)雖然是(韻)暮秋時(韻)菊殘猶有
傲霜枝(韻　同庚㑹傳奇)

　　(末句校前曲不同)


　　又一體

　　畫堂羅列華筵(韻)華筵(韻)蓬萊閬苑仙眷(韻)仙眷(韻)鳯
棲竹(句)鹿銜花(句)松駕鶴滿亭軒(韻)一齊共樂同歡宴
(韻)一齊共樂同歡宴(韻　瓊花女傳奇)

　　(花字當用韻末句又不同)

　　添字紅繡鞵

　　今日勸課農民(韻)農民(韻)安排酒食(在)長亭(韻)長亭(韻)
知稼穡(句)這般人(韻)都到此(句)倒金尊(韻)都教歡欣(韻)

歡欣(韻)説與勸農文(韻)説與勸農文(韻　八義記)

　　(亭字失韻)

　　䭾環著(䭾或作大非)

　　擺鸞旗擁道(韻)擺鸞旗擁道(韻)鼉鼓輕敲(韻)馬隊紛紜
(句)步卒喧噪(韻)驃騎軍營四繞(韻)送出轅門(句)争看紫
泥封(句)五花官誥(韻)齊喝采攔街歡笑(韻)似萬丈龍門
髙跳(韻)聲名好(韻)爵位髙(韻)看破敵功成(句)羽書飛報
(韻　千金記)


　　合笙

　　看緑擁紅遮(韻)正銀臺畫燭光皎潔(韻)映桃腮杏臉人
豔冶(韻)任取玉山趄(韻)寶香慢爇(韻看)珠簾繡暮香味
絶(韻)舞回瑞雪(韻趁)龍笙鳯簫聲韻徹(韻)兩情歡悦(韻)
夫婦且喜洞房花燭夜(韻)偏稱孔雀屛開(句)玳筵羅列
(韻)金鼎噴蘭花(韻　東牆記)

　　(此曲失板)

　　風蟬兒(或作風檢才)


　　造作我毎最髙(韻)斧頭響得又好(韻造了)十間房子過
一宵(韻)天明後(句)打一瞧(韻)骨剌剌(句)都跌倒(韻　卧
冰記)

　　中吕宫慢詞

　　醉春風

　　陌上清明近韻行人難借問(韻)風流何處不歸來(句)悶
悶悶(韻)回雁峯前(句)戲魚波上(句)試尋芳信(韻)換頭夜
永蘭膏燼(韻)春睡何曽穩(韻)枕邊珠淚㡬時乾(句)恨根

恨(韻)惟有窗前(句)過來明月(句)照人方寸(韻　趙徳仁
詞)

　　(陌字枕字夜字可用平聲風字何字珠字可用仄聲　換頭第二句與前行人句平仄不同)

　　賀聖朝(與雙調不同)

　　滿斟緑醑留君住(韻)莫匆匆歸去(韻)三分春色(句)二分
愁悶(句)一分風雨(韻)換頭花開花謝(句)都來㡬日(句)且
髙歌休訴(韻)知他來嵗(句)牡丹時候(句)相逢何處(韻
葉道卿詞)


　　(緑字一字可用平聲花開花字可用仄聲)

　　沁園春

　　把我身心(句)為伊煩惱(句)算天便知(韻)恨一回相見(句)
百方做計(句)未能偎倚(句)早覓東西(韻)鏡裏拈花(句)水
中捉月(句)覰著無由得近伊(韻)添憔悴(韻)鎮花銷翠減
(句)玉痩香肌(韻)換頭奴兒(韻)又有行期(韻)你去即無妨
我共誰(韻)向眼前常見(句)心猶未足(句)怎生禁得(句)真
箇分離(韻)地角天涯(句)我隨君去(句)掘井為盟無改移

(韻)君須是(韻)做些兒相度(句)莫待臨時(韻　黄魯直詞)

　　(計字倚字俱非韻脚)

　　栁梢青

　　岸草平沙(韻)吳王故苑(句)栁褭煙斜(韻)雨後寒輕(句)風
前香軟(句)春在棃花(韻)換頭行人一棹天涯(韻)酒醒處
殘陽亂鴉(韻)門外鞦韆(句)牆頭紅粉(句)深院誰家(韻)

　　(僧仲殊詞)

　　(岸字栁字雨字一字酒字可用平聲)


　　又一體

　　香肩輕拍(韻)尊前忍聴(句)一聲將息(韻)昨夜濃歡(句)今
朝别酒(句)明日行客(韻)換頭後回來則須來(句)便去也
如何去得(韻)無限離情(句)無窮江水(句)無邊山色(韻)

　　(謝無逸詞)

　　(來字不用韻與前曲異)

　　中吕宫近詞

　　迎仙客


　　論婚嫁(句)笑呵呵(韻)男有室(句)女有家(韻)看明年生下
小哇哇(韻)便請姑婆喫盌禿禿茶(韻　荆釵記)

　　(呵字借韻)

　　杵歌

　　繡篋兒繡牡丹(韻)是孃親鍼線(韻)平日珍藏(句)十分愛
憐(韻)逢君後(句)更無物表奴心堅(韻)中間有百箇太平
錢(韻)一齊都贈賢(韻　大平錢傳奇)

　　(丹字借韻此曲失板)


　　阿好悶

　　君今去也阿好悶(韻)有些錢怎知凑來助你(句)落得兩
家阿好悶(韻)各家把這淚偷揾(韻)一回上心阿好悶(韻)
伊家去(句)有許多至誠(韻)你不分皁白阿好悶(韻)兀的
須有神明(韻　張叶傳奇)

　　(用韻雜此曲失板)

　　呼喚子(與南吕不同)

　　堅心耐煩等(韻)須有日見情人(韻)見情人也(句)依然又

講舊情(韻)眼前阿好悶(韻)悶(韻)直欲到宸京(韻)只怕我
夫榮貴也(句)嫌奴家身恁貧(韻　同前)

　　(用韻雜此曲失板)

　　太平令

　　曲徑迢遥(韻)深夜柴門帶月敲(韻)郵亭一宿風光好(韻)
又何故語叨叨(韻　拜月亭)

　　(又何二字可用平仄二首)

　　徳勝序(此調後可用不是路及念佛子)


　　聴文桂拜啟(韻)住西京城市裏(韻)要遊賞東京景致(韻)
文桂便辦些金珠行李(韻)囊篋已備(韻)一身為何襤褸
(韻)將近帝里(韻)被强人攔住(韻)盡皆劫去(韻)以此飄蓬
在旅邸(韻)忽遇風雪亂起(韻)聞貴地(韻)行布施(韻)特來
告求周庇(韻)時乖命蹇(句)到此喫盡禁持(韻)你家中祖
父(句)元是姓甚名誰(韻)積代姓張氏(韻)念家父身居帝
里(韻)開米肆(韻)名滿街市(韻)是大桶員外孩兒(韻)方知
子細(韻)英俊甚般年紀(韻)卑人賤齒二十一嵗(韻)少年

之輩(韻)骨格精神更美(韻)那更言談可喜(韻)留在此(韻)
作區處(韻)周全此身容易(韻)深深拜跪(韻)是父母今生
重遇(韻)銜環結草(句)報答何時(韻　鬼做媒傳奇)

　　(用韻雜　此曲失板)

　　宫娥泣

　　記年時(韻)歡笑相逢在花徑裏(韻)醉春風㩦手(句)一步
也不厮離(韻)晚夕歸(韻)前後擁花籃閙竿兒(韻)花轎兒
(韻)奴奴陣馬相隨(韻)海棠院宇(句)更低聲問燕子歸來

未(韻)兩情真箇美滿(句)相看過似捧璧擎珠(韻)換頭自
來舉止孜孜地(韻)那更好模好様(句)一捻兒腰肢(韻)這
風流全在嬌波轉(句)顧盼滴溜兒(韻)教人怎不拌死在
花枝裏(韻)朝雲暮雨(句)正是落花有意隨流水(韻)兩情
真箇美滿(句)相看過似捧璧擎珠(韻　燕子樓傳奇)

　　(用韻雜　此曲失板)

　　中吕尾聲總論

　　若用尾犯序第一起調第二第三第四換頭賺或一或

二鮑老催二曲則尾聲云平平仄(句)平仄平(韻)仄仄
平平仄仄平(韻)仄仄平平平仄平(韻)

　　(鮑老催借用黄鍾曲第三句可作六字句少第七字而截板即加第六字下)

　　若用尾犯序同前賺同前玉芙蓉或一或二刷子序或
一或二尾聲同前

　　(玉芙蓉刷子序借用正宫曲)

　　若用漁家傲二曲雙谿&KR2051;二曲尾聲同上

　　(雙鷄&KR2051;借用正宫調)


　　若用剔銀鐙漁家傲麻婆子尾聲同前

　　若用山花子或二或四大和佛舞霓裳紅繡鞵則尾聲
名意不盡云平平平仄平平仄(韻)平仄平平平仄平
(韻)平平仄仄(韻)平平仄仄平仄仄(韻)　末二句或只
用仄仄平平平仄仄(句亦可板點在第三第五第七字上)

　　若用䭾環著或一或二合笙或一或二瓦盆兒或一或
二越恁好或一或二尾聲同前

　　若用合笙或二或四包子令二曲梅花酒二曲尾聲同

前

　　(包子令梅花酒借用越調曲)

　　若用駐馬聴二曲越恁好二曲不用尾聲

　　若用石榴花二曲解三酲二曲光光乍二曲則尾聲云
平平仄仄平平仄(韻)仄仄仄平平仄仄(韻)仄仄平平
仄仄平(韻)

　　(解三酲光光乍借用仙吕曲)

　　若用四換頭或二或四耍鮑老不用尾聲


　　若用四換頭同前賺或一或二阿好悶呼喚子則尾聲
云仄平平(句)平平仄(韻)平平平仄仄平平(韻)仄仄平
平仄仄平(韻)

　　若用漁家傲或一或二剔鐙鐙地錦花麻婆子或用剔
銀鐙二曲漁家鐙二曲麻婆子俱不用尾聲

　　若用泣顔回第一起調第二換頭太平令二曲撲鐙蛾
二曲則尾聲云平平仄仄平平仄(韻)仄仄平平仄仄
平(韻)仄仄平平仄仄平(韻)


　　若用泣顔回同前太平令同前風入松二曲則尾聲第
一句同前次云仄平仄仄平平仄(韻)平平仄仄平平
(韻)

　　(風入松借用仙吕入雙調曲)

　　般涉調慢詞

　　哨徧

　　睡起畫堂(句)銀蒜押簾(句)珠幕雲垂地(韻)初雨歇洗出
碧羅天(句)正溶溶養花天氣(韻)一霎晴風迴芳草(句)榮

光浮動(句)巻皺銀塘水(韻)方杏靨勻酥(句)花鬚吐繡(句)
園林翠紅排比(韻)見乳燕捎蝶過繁枝(韻)忽一綫鑪香
惹遊絲(韻)晝永人閒(句)獨立斜陽(句)晚來情味(韻)換頭
便乘興攜將佳麗(韻)深入芳菲裏(韻)撥胡琴語(句)輕攏
慢撚總伶俐(韻)看緊約羅裙(句)急趣檀板(句)霓裳入破
驚鴻起(韻)顰月臨眉(句)醉霞横臉(句)歌聲悠揚雲際韻
任滿頭紅雨落花飛(韻)漸鳷鵲樓西玉蟾低(韻)尚徘徊
未盡歡意(韻)君看今古悠悠(句)浮幻人間世(韻)這些百

嵗光隂㡬日(句)三萬六千而巳(韻)醉鄉路穩不妨行(句)
但人生要適情耳(韻　蘇子瞻詞)

　　(眉字日字非韻脚　前段見乳燕二句後段任滿頭二句查東坡本詞俱係八字句而叶平韻者舊譜於
鑪香下脱一惹字而以遊絲二字屬下句又於花飛下増一墜字改作九字句皆誤)




　　御定曲譜巻七

