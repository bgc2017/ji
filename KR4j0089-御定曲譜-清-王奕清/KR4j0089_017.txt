







　　欽定四庫全書

　　御定曲譜巻八(南南吕宫)

　　南吕宫引子

　　大勝樂(勝或作聖)

　　生長幽閨正年少(韻)深庭院鎮長歡笑(韻)兒夫多喜風
流(句)管教百嵗偕老(韻　陳巡檢傳)

　　金蓮子

　　仰承朝命(竒)便指日絜累(韻)往臨他境(句)鴛侣肯離分

(韻)奴只慮峻山髙嶺(韻)我只為利綰名牽(韻)奈萍蹤不
定(句)我和你雙雙去(韻)直待到得南雄(句)將我這舊歡
重整(句　韻同)

　　(前分字失)

　　戀芳春

　　寶篆香消(韻)繡窗日永(句)又還節近清明(句)暗裏時更
月換(韻)老逼親庭(句)旦晚雖能定省(韻)遇寒暑宜加温
凊(韻)清和景(韻)帷願雙親(韻)倍膺福夀康寧(句　韻荆

記)

　　(永字用韻亦可寶篆永又上去聲暗裏換老旦晚定省去上聲俱妙)

　　小女冠子(與黄鍾不同或無小字)

　　寃家今日開芳宴(韻)這苦事怎生言(韻)畫堂中只管頻
呼喚(韻)不知道我心中怨(韻　江流傳奇)

　　(喚字借韻寃字今字可用仄聲這字只字可用平聲)

　　臨江仙

　　渡水登山須子細(韻)朝行更聴鷄啼(韻)成名先寄好音

回(韻)藍袍初挂體(韻)及早辦歸期(韻　荆釵記)

　　(渡字更字可用平聲朝字先字及字可用仄聲首句用仄仄平平仄仄平亦可體字不用韻亦可)

　　女臨江

　　女冠子頭凭闌極目天涯逺(韻)奈人去逺如天(韻)臨江
仙尾鱗鴻何事竟茫然(韻)今春看又過(句)何日是歸年
(韻)

　　一翦梅

　　一片春愁帶酒澆(韻)江上舟搖(韻)樓上帘招(韻)秋孃容

與泰孃嬌(韻)風又飄飄(韻)雨又瀟瀟(韻　蔣竹山詞)

　　(一字雨字可用平聲江字樓字秋字可用仄聲第一句第四句句法平仄不可換用)

　　臨江梅

　　臨江仙頭客館悠悠雞喚醒(韻)窻前尚有殘鐙(韻)一翦
梅尾攬衣推枕自閒評(韻)今日飄零(韻)何日安寧(韻
荆釵記)

　　一枝花

　　閒庭槐影轉(韻)深院荷香滿(韻)簾垂清晝永(句)怎消遣

(韻)十二闌干(韻)無事閒凭徧(韻)困来香簟展(韻)夢到家
山(韻又被)翠竹敲風驚斷(韻　琵琶記)

　　(用韻不嚴深字無字簾字可用仄聲十字夢字又字可用平聲)

　　折腰一枝花(中三句轉調故名折腰所犯未詳)

　　堪嗟奴薄命(韻)偏犯孤辰運(韻)鳯凰分配偶(句)這情苦
(句)犯却教我向誰行論(韻)寃家頓忘了海誓山盟(韻)抛
閃得我沒投没奔(韻)本調名園堪翫賞(句)背立鞦韆(句)
羞覩日移花影(韻　散曲)


　　(用韻雜苦字賞字韆字應用韻犯字本上聲又閉口音應標圈)

　　薄媚(或作薄媚令)

　　連朝打水(韻)弱體怎禁勞役(韻)况值炎炎盛暑(韻)追思
母親(句)無辜把奴罵詈(韻)守家法終無怨語(韻　卧冰
記)

　　(用韻雜弱字况字可用平聲)

　　虞美人

　　青山今古何時了(韻)斷送人多少(韻)孤墳誰與埽蒼苔

(韻)鄰塚隂風時送紙錢来(韻　琶琶記)

　　(孤字鄰字可用仄聲)

　　意難忘

　　綠鬢仙郎(韻)嬾拈花㺯栁(句)勸酒持觴(韻)長顰知有恨
(句)何事苦思量(韻)些箇事(句)惱人腸(韻)試説與何妨(韻)
只恐伊尋消問息(句)添我恓惶(韻　同前)

　　(綠字可用平聲何事何字添字可用仄聲㺯栁勸酒事苦去上聲有恨上去聲俱妙)

　　稱人心


　　撇呆打墮(韻)早被那人瞧破(韻)要同歸知(他)爹肯麽(韻)
料他毎不允諾(句你)緣何獨坐(韻)伊家道俐齒伶牙(句
争)奈你爹行不可(韻)換頭我爹爹(韻)全不顧人笑呵(韻)
這其間(只)是他見差(韻)禍根芽從此起(句)災来怎躱(韻)
他道我從著夫言(句)罵我不聴親話(韻　同前)

　　(打墮早被上去聲俐齒奈你道我罵我去上聲俱妙諾字牙字非韻脚怎字可用平聲　換頭首句爹字
末句話字俱借韻)

　　三登樂


　　世亂人荒(韻)幸脱離天羅地網(韻)不隄防病染這場(韻)
事不寧(句)身未穩(句)天降災殃(韻)淹留旅邸(句)望河南
怎往(韻　拜月亭)

　　(地網病染未穩去上聲染這上去聲俱妙)

　　轉山子

　　夢叶麒麟應佳兆(韻)又添我無聊(韻)纔離了十月懐胎
(句)又恐惹一場煩惱(韻)戰兢兢度日(句)筭吉凶難保(韻)

　　(江流傳寄)


　　(夢字又恐又字可用平聲添字十字一字可用仄聲)

　　薄倖

　　野曠原空(句)人離業敗(韻)漫盡心行孝(句)力枯形瘁(韻)
幸然爹媽此身安泰(韻)恓惶處(句)見慟哭饑人滿道(句)
歎舉目將誰倚賴(韻　琵琶記)

　　(孝字道字用韻亦可瘁字借韻見字可用平聲行字爹字可用仄聲野曠滿道倚賴上去聲歎舉去上聲
俱妙)

　　生查子


　　新月曲如眉(句)未有團圓意(韻)紅豆不堪看(句)滿眼相
思淚(韻　宋人詞)

　　(首句用平平平去平亦可未字可用平聲淚字改用上聲尤妙)

　　哭相思

　　人死家空情黯黯(韻)奈氣力都消減(韻)自間别心中常
悽慘(韻)今見了越傷感(韻　荆釵記)

　　(人字可用仄聲奈字越字可用平聲)

　　于飛樂


　　在山間(句)因翫賞(句)攝得箇似花妍麗(韻)天然態恁般
嬌媚(韻)要同歡(句)他未肯(句)不知何意(韻)是前生分淺
(句)這情懐不堪訴與(韻　陳巡檢傳竒)

　　(翫賞未肯分淺訴與去上聲俱妙　與字失韻)

　　步蟾宫

　　胷中豪氣衝牛斗(韻)更筆下龍蛇飛走(韻)管英雄隨我
步瀛洲(韻)一高高攀龍首(韻　荆釵記)

　　(豪字可用仄聲筆字一字可用平聲)


　　滿江紅

　　嫩綠池塘(句)梅雨歇薰風乍轉(韻)瞥然見清涼華屋(句)
已飛乳燕(韻)簟展湘波紈扇冷(句)歌傳金縷瓊卮暖(韻)
是炎蒸不到水亭中(句)珠簾捲(韻　琵琶記)

　　(嫩字乍字瞥字乳字簟字可用平聲乍轉簟展扇冷到水去上聲乳燕上去聲俱妙)

　　上林春

　　獨守孤幃受勞役(韻)兒夫在後園兒裏(韻)纔逢暑氣炎
炎(句)不覺又還秋至(韻　卧冰記)


　　滿園春

　　觸目竒花與芳草(韻)蜂蝶戲燕子飛繞(韻)春風亭上遊
人(句)悄如仙子来到(韻　王煥傳竒)

　　(子字可用平聲悄如仙子四字可用仄仄平平)

　　挂真兒(又名破挂真)

　　四顧青山静悄悄(韻)思量起暗裏魂消(韻)黄土傷心(句)
丹楓染淚(句)漫把孤墳獨造(韻　琵琶記)

　　(静悄暗裏漫把去上聲染淚上去聲俱妙淚字用韻亦可暗裏魂消四字可用仄平平仄黄字可用仄聲)


　　南吕宫過曲

　　梁州序(一名梁州第七)

　　家私迭等(韻)良田千頃(韻)富豪聲震甌城(韻他却)不曾
婚娶(句)專凂我来相聘(韻他恁他)錢物昌盛(韻)愧我家
寒(句)自料難厮稱(韻這段)姻緣料想是前定(韻)入境緣
何不順情(韻)休得要恁執性(韻)第三換頭見哥嫂俱已
應承(韻)問姪女緣何不肯(韻)恁堅執莫不(是)行濁言清
(韻枉)了將奴凌併(韻便)刎下頭来(句)斷然不依聴(韻論

我)作伐宅第盡聞名(韻)十處説親九處成(韻)誰似你假
惺惺(韻　荆釵記)

　　(此梁州序本調歴考八義教子江流諸舊詞皆然琵琶記乃犯賀新郎者而刻本仍作梁州序故今人但
知琵琶四曲為梁州序而謂此調為古梁州矣等字盛字併字不用韻亦可第三句用仄仄平平平仄亦
可聘字定字性字可用平韻清字名字惺字可用仄韻第二曲與第一曲同第四曲與第三曲同故皆不
錄)

　　梁州新郎(向作梁州小序非)

　　梁州序新篁池閣(句)槐隂庭院(韻)日永紅塵隔斷(韻)碧

闌干外(句)空飛潄玉清泉(韻只覺)香肌無暑(句)素質生
風(句)小簟琅玕展(韻)晝長人困(也)好清閒(韻)忽被棊聲
驚晝眠(韻)賀新郎金縷唱(句)碧筒勸(韻)向冰山雪檻開
華宴(韻)清世界(句有)㡬人見(韻　琵琶記)

　　(如此佳詞惜用韻太寛耳日字可用平聲間字可用仄韻小簟縷唱上去聲困也去上聲俱妙以後換頭
皆與梁州序本調同故不錄)

　　賀新郎

　　雨歇梅天(句)蹙紅巾海榴如火(韻)聴湖中數聲鼉鼓(韻)

還憶著舊日三閭楚大夫(韻)解獨醒名傳萬古(韻)破雪
藕(句)沈冰果(韻)切菖蒲泛玉開尊俎(韻)歡宴也(句)慶重
午(韻　分鏡記)

　　(火字果字失韻破字可用平聲楚大上去聲萬古宴也去上聲俱妙)

　　纒枝花

　　休得把他相輕賤(韻)此漢身彊健(韻)春種秋收休辭倦
(韻)自然不用愁衣飯(韻)只愁他(句)福分淺(韻)枉了行方
便(韻記得)買臣未遇挑薪賣(句)後来發跡何難(韻　白

兔記)

　　(用韻寛賣字亦可用韻)

　　又一體

　　告壯士聴拜啟(韻)念我是儒生輩(韻)要財寶都拿去(韻)
望周全歸人世(韻)好笑你無道理(韻敢)把我(如)同兒戲
(韻)若要我周全你(韻)只饒你箇血流體韻　(江流傳寄)

　　(我是好笑你箇上去聲拜啟念我笑你道理要我去上聲俱妙去字失韻)

　　賀新郎衮


　　這賊漢全無些道理(韻)殺害我一家使婢(韻)若把我男
兒害取(韻)我情願先投下水(韻)休恁地(韻)只為你(韻只
為你)龎兒俊美(韻)衮這賊漢謀心恁地(韻)把我妻輒欲
騙取(韻)只慮你懷胎在體(韻)更兼我孃行老矣(韻)休怨
憶(韻)莫怨誰(韻禍到)臨頭怎避(韻　同前)

　　(兩取字失韻使婢怎避上去聲害我害取下水為你俊美騙取慮你在體去上聲俱妙　以上二曲舊譜
俱失板今據九宫譜定補板并註明襯字又袞者即前腔也後半與前半實同應以袞字隔之)

　　節節髙(即生薑芽)


　　漣漪戲彩鴛(韻)把荷翻(韻)清香瀉下瓊珠濺(韻)香風扇
(韻)芳沼邊(韻)閒亭畔(韻)坐来不覺人清健(韻)蓬莱閬苑
何足羡(韻)只恐西風又驚秋(句)不覺暗中流年換(韻
琵琶記)

　　(用韻亦寛戲彩閬苑去上聲把字上聲不覺暗中作平平去平俱妙然中字用仄聲亦可)

　　大勝樂(勝或作聖)

　　婚姻(事)難論高低(韻)論高低(何如)休嫁與(韻)假如親賤
孩兒貴(韻)終不然便抛棄(韻奴是他)親生兒子親息婦

(句難道)他是何人我是誰(韻)爹居相位(韻)怎説著傷風
敗俗(句)非理(的)言語(韻　琵琶記)

　　(婦字不用韻與字語字失韻與字可用平韻終不然一句用仄平仄仄平平亦可第一句難字上一板必
不可無無之則板亂矣)

　　又一體

　　(把)一牀絃索塵埋(韻)兩眉峯不展開(韻)香肌痩損愁無
奈(韻)嬾刺繡傍妝臺(韻)舊恨新愁(教我)如何捱(韻又只
恐)蝶使蜂媒不再来(韻)臨鸞鏡也(句)問道朱顔未改(韻)

郎意先改(韻　散曲)

　　(臨鸞鏡也一句殺狗記用此事非容易也體更古瘦損鏡也未改去上聲俱妙　平仄稍有不同第七句
不用韻第八句用韻亦與前曲異)

　　柰子花

　　論荆釵名本輕㣲(韻)漢梁鴻曽用聘妻(韻)芳名至今(句)
傳留於世(韻)休將他恁般輕視(韻)聴啟(韻)明説道表情
而已(韻　荆釵記)

　　(芳名云云八箇字若用平平仄仄平平仄七箇字更古首句名字上一板亦不可無聘字改作平聲乃叶

已字若用平韻則情字當用仄聲)

　　柰子落瑣窗(此犯本宫)

　　柰子花為何的不見王祥(韻)只纔間打埽㕔堂(韻)適來
有人(句説在)祠中悲愴(韻)他沒事為何獨往(韻)瑣窗寒
怎防(韻)慈母到祠堂(韻)願教王覽(在)他旁(韻　十孝記)

　　(打字事字可用平聲)

　　柰子宜春(此亦犯本宫)

　　柰子花算人生唯酒合歡(韻)更誰家杯酌常寛(韻)枝頭

况有(句)提壺相喚(韻)何用那短簫急管(韻)宜春令湏知
(句)談鋒正猛(句)酒行無算(韻　同前)

　　(有字用字俱可用平聲湏知二字俱可用仄聲)

　　青衲襖

　　㡬時得煩惱絶(韻)㡬時得離恨徹(韻)本待散悶閒行到
臺榭(韻)傷情對景教我寸腸結(韻悶懐些兒)待撇下争
忍撇(韻)待割捨難割捨(韻)沈吟倚徧闌干萬感情切(韻)
都分付長嘆嗟(韻　拜月亭)


　　(絶字結字嗟字俱可用上聲韻但不可用去聲)

　　紅衲襖

　　(莫不是)丈人行性氣乖(韻莫不是)妾跟前缺管待(韻莫
不是)畫堂(中)少了三千客(韻莫不是)繡屏(前)少了十二
釵(韻)這話兒(教)人怎猜(韻)這意兒(教)人怎解(韻)敢(只)是
楚館秦樓有箇(得意)人兒也(句)悶懨懨不放懐(韻　琵
琶記)

　　(據拜月亭似青衲襖是八句紅衲襖是七句及觀琵琶記則紅衲襖亦有八句者正與拜月亭青衲襖相

似但第七句必用一也字而不用韻耳又按古曲如八義金印拜月亭皆以紅衲襖作引子獨琵琶記竟
作過曲今皆從之然畢竟是引子也或作北曲尤謬又此調及青衲襖今人皆以其句法長短不定遂妄
加増改多至不成音律不知襯字只可用在句上句中至於句末三字其平仄斷不可易不然即不諧矣
作者審之又行字當作杭去聲今欲諧律姑作平聲)

　　又一體

　　(你)晝忘餐夜失寐(韻你要)做髙官求顯跡(韻便是)行到
糖州(也沒有)甜滋味(韻)窮骨相終無榮貴日(韻)想伊心
太癡(韻也被)旁人講是非(韻常言道)滿腹文章不療饑

(韻　金印記)

　　(寐字用平聲為妙毎句末尾第二字俱用仄聲惟第三句用平聲不然皆拗矣)

　　一江風

　　俏寃家(韻)獨立(在)簾兒下(韻)手撚(著)香羅帕(韻)細端詳
(句)亂綰(著)烏雲(句)斜嚲(著)金釵(句)似活菩薩(韻)若還(他)
到俺家(韻)燒香供養他(韻)説㡬句知心話(韻　散曲)

　　(詳字用韻亦可此古調也今人於亂綰烏雲二句只用一句於若還一句却疊唱作二句不知何所本也)

　　單調風雲㑹(此犯中宫)


　　一江風控簾鉤(韻把)逺信傳閨秀(韻想)翡翠思珍偶(韻)
駐雲飛嗏(句)功烈冠諸侯(韻)無出其右(韻為)矯制興師
(句)未必君王宥(韻只)落得聲名溢九州(韻)怎免(得)風霜
典敝裘(韻　竊符記)

　　梅花塘

　　賣頭髮(韻)買的休論價(韻)念我受饑荒(句)囊篋無些箇
(韻)丈夫出去(句)那更連喪了公婆(韻)沒奈何(韻)只得翦
頭髮資送他(韻　琵琶記)


　　(他音拖髮字價字借韻)

　　香柳孃(古本俱無疊句今從俗)

　　看青絲細髮(句)看青絲細髮(句)翦來堪愛(韻)如何賣也
沒人買(韻若論)這饑荒死喪(句)這饑荒死喪(句怎)教我
女裙釵(韻)當得這狼狽(韻)况連朝受餒(韻)况連朝受餒
(韻我的)脚兒怎擡(韻)其實難捱(韻　同前)

　　(翦字仄聲妙甚沒字上今人作掣板非沒人買三字用四箇字亦可教字可用仄聲餒字借韻)

　　女冠子(或上有古字)


　　相公只慮多嬌女(韻)怕跋涉萬山千水(韻)女生外向從
來語(韻)况既已做人妻(韻)夫先婦隨(韻)不須疑慮(韻這
是)藍田種玉結親誤(句今日)到海沈船補漏遲(韻)想起
(韻)此事費人區處(韻　同前)

　　(相字女生女字外字况字玉字俱可用平聲隨字可用仄韻用韻甚雜誤字非韻脚)

　　孤鴈飛(或作孤飛鴈)

　　聖恩詔㫖從天降(韻)徧遐邇萬民欽仰(韻)宥極刑身有
重生望(韻)散羣輩與羣黨(韻)回凶就吉(句)轉禍為祥(韻)

前臨帝輦絶(却)親黨(韻)回首家鄉無(了)父孃(韻)感傷(韻)
尋思著淚雨千行(韻　拜月亭)

　　(回字㝷字俱可用仄聲詔㫖輩與帝輦去上聲轉禍上去聲俱妙)

　　石竹花(或作石竹子)

　　時遇寒食感孝情(韻)辦䖍心特來拜墳(韻)一盃美酒澆
奠(句)使人不覺淚零(韻)紙錢高挂墳頭(句)畧表孝情(韻)
酒肴羅列墳頭(句)乞賜受領(韻　殺狗記)

　　(墳字失韻奠字兩箇頭字俱不用韻向譜以此為石竹子而又有石竹花與此句法皆同但少末二句觀

紙錢酒肴二句句法相似應是疊句耳　此曲失板不字舊譜作頓字而旁又註作平查九宫譜定是不
字)

　　解連環

　　酬酢歡娛(韻)拌今宵共伊沈醉(韻)同攜手步月歸去(韻)
逢知已(韻)賽過闗張管鮑的(韻)更莫學割袍斷義(韻
同前)

　　(用韻雜)

　　風檢才(與中吕風蟬兒相同)


　　任滿回程舉鞭(韻)相隨直到逺山(韻)為除賊寇保民安
(韻)惟只願信音傳(韻)再來時(句)做大官(韻　陳巡檢傳
竒)

　　(用韻寛)

　　呼喚子(與中吕不同)

　　吾家本善良(韻)賴祖宗積趲(句)富貴非常(韻)誰知今日
(句)禍起蕭牆(韻)斟量(韻)自不合酒性剛(韻)道出言語觸
伊行(韻)都撇漾夫妻義重(句)休挂心腸(韻　殺狗記)


　　(道字可用平聲言字可用仄聲)

　　大迓鼓

　　聴咱説事因(韻)一人心痛(句)一箇腰疼(韻)假意佯推病
(韻)果然日乆見人心(韻)到此方知沒義人(韻　同前)

　　(此本調也自琵琶記盛行而此調不講矣用韻甚雜)

　　又一體

　　因緣雖在天(韻)若非人意(句)到底埋寃(韻)料想赤繩不
曾綰(韻)多應(他)無玊種藍田(韻休)彊把嫦娥付(與)少年

(韻　琵琶記)

　　(雖字或作須非綰字借韻料想句若用仄平平仄平平仄更妙　此調若將料想二字作襯則與前曲無
異舊譜既分為二仍之)

　　引駕行

　　聴師囑付羅童(韻)往東京疾速如風(韻)只慮却凡夫不
見容(韻)他留我定無災恐(韻)除却妖精(句)歸來洞中(韻)

　　(陳巡檢傳竒)

　　薄媚衮


　　聴人報軍馬近城(句)國主遷都汴(韻)今晩庶民(句)不許
一人落後在京輦(韻)生長昇平誰曾慣(韻)遭離亂(韻)苦
怎言(韻)膽顫心驚(句)如何可免(韻　拜月亭)

　　(輦字免字俱可用平韻慣字亂字俱借韻慣字不用韻亦可或將今晚庶民四字生長昇平四字俱疉唱
一句亦通)

　　竹馬兒

　　他效學昔日闗張結義(韻)不思量乆後有頭無尾(韻)豈
知他是調謊的(韻)使虚心冷氣(韻)挑唆員外得如是(韻)

我東人枉恁多靈利(韻)落圏圚(韻)總不知(韻)把骨肉下
得輕棄(韻)你好直恁地(韻)不思量手足恩深(句)豈知同
胞義(韻)漫教人無語淚雙垂(韻)説著後心碎(韻　殺狗
記)

　　番竹馬

　　喊聲漫山漫野(句)招颭皁旗(句)萬㸃寒鴉(韻)千戸萬戸
毎(句)領雄兵圍繞中都城下(韻)見敵樓無箇人披挂(韻)
都遷徙離京華(韻)前去奮武征伐(韻)盡攬轡攀鞍(句)加

鞭催駿馬(韻)待逃生除是翅雙插(韻)直追到海角天涯
(韻)金鞍玉轡(句)斜踏著寶鐙菱花(韻　拜月亭)

　　(漫山漫野或作漫山野三字亦可野字借韻毎字或作前驅二字亦可)

　　繡帶兒(一云即癡寃家)

　　親年老光隂有㡬(韻)行孝正是今日(韻)終不然(為著)一
領藍袍(句却)落後(了)戲綵斑衣(韻)思之(韻)此行榮貴雖
可擬(韻)怕親老等不(得)榮貴(韻)春闈裏紛紛大儒(韻)難
是道沒爹(孃的)孩兒方去(韻)換頭休迷(韻)男兒漢凌雲

志氣(韻)何必苦恁淹滯(韻可不)乾費了十載青鐙(句)枉
捱半世黄虀(韻)須知(韻)此行(是)親志休故拒(韻你)那些
箇養親之志(韻)百年事只有此兒(韻)難道是庭前森森
丹桂(韻　琵琶記)

　　(儒字去字拒字俱失韻正是或作正在亦通戲字或作五字拒字或作推字皆非只有有字改平聲乃叶
戲綵費了去上聲苦恁上去聲俱妙春闈裏裏字百年事事字俱是暗用韻於句中而人不覺者前後末
四字用仄仄平平亦可)

　　繡太平(此犯正宫)


　　繡帶兒東風扇花紅栁綠(句)流鶯對語如簧(韻)遊蜂粉
蝶雙飛(句)觸目對景恓惶(韻)醉太平堪傷(韻)聲聲杜宇
怨春忙(韻)轉教我悶懐難放(韻)自從分散(句在)花前共
誰淺斟低唱(韻　韓三筝傳竒)

　　(換頭亦用兩字起如前休迷二句句法起句不用韻非散字用韻亦可對語對景去上聲我悶上去聲俱
妙)

　　繡帶宜春(此犯本宫)

　　繡帶兒幽窗下沈吟半晌(韻)追思俏的嬌孃(韻)娉婷(態)

不弱(似)鶯鶯(句)妖嬈(處)可比雙雙(韻)非奬(韻)宜春令最
堪誇(他)性格(兒)温柔(句)難描他身材(兒生得)停當(韻説)
不盡風流可喜(句)萬般模様(韻　散曲)

　　(此出十様錦向分五曲惟此曲合調餘不足取弱或作若非描他他字改仄聲乃叶)

　　宜春樂(此亦犯本宫)

　　宜春令銀筝按(句)象板敲(韻)更和諧鸞笙鳯簫(韻)夢魂
不到(句)㡬年忘却閒宫調(韻)再安排翡翠巢深(句)重整
頓鴛鴦交好(韻)大勝樂拈花㺯草(韻)併將風月(句)一擔

都挑(韻　散曲)

　　(到字非韻脚　併將風月句㨿大勝樂本調是六字句今少二字然仍無礙腔板)

　　太師引

　　他意兒難提起(韻)這其間就裏(我)自知(韻)他戀著被窩
(中)恩愛(句)捨不得(離)海角天涯(韻)塗山四日離大禹(韻
你)直恁地捨不(得)分離(韻)貪鴛侣守著鳯幃(韻)多誤了
鵬程鶚薦(的)消息(韻　琵琶記)

　　(禹字侣字俱失韻意兒兒字及侣字俱暗用韻就裏大禹誤了去上聲俱妙)


　　又一體(末句犯本宫刮鼓令)

　　細端相(這是)誰筆仗(韻)覻著他(教我)心兒(好)感傷(韻)好
似我雙親模様(韻)怎穿著破損衣裳(韻道)别後容顔無
恙(韻)怎這般凄凉形狀(韻)誰來往直將(到)洛陽(韻)犯(須
知)仲尼(和)陽虎一般龎(韻　同前)

　　(細查古曲凡太師引皆用前一曲體第五句並無有用别後容顔無恙句法者必犯他調未詳所出惟末
一句是刮鼔令好似怎這上去聲似我破損去上聲俱妙相字往字俱是句中暗用韻處或於相字下打
截板或唱作誰往来皆非　様字亦可不用韻舊譜更載前腔一曲細按與此無異惟第六句猛可地小

鹿兒心頭撞作九字句然下板只在可字小字撞字三處則兒字頭字明係襯字與這般凄凉形狀句未
嘗不同也故刪之)

　　醉太師(此正宫犯本宫)

　　醉太平休嘲(韻只為)家鄉路杳(韻)怕他年歸去(句)遭遇
强暴(韻)還因就學(韻)與園公幼子為曹(韻)思著(韻)太師
引他毎年嵗剛凑巧(韻)還配你弱冠(的)兒曹(韻)恩光照
無福可消(韻)忙頓首堦前謝得榮耀(韻　鑿井記)

　　(杳字暴字俱可用平韻學字曹字俱可用仄韻　學字可不用韻)


　　太師垂繡帶(此犯本宫)

　　太師引淚淋浪(想我)親遺像(韻)望㝠中聴兒(訴)苦腸(韻)
受盡了千般魔障(韻)怎脱得萬種恓惶(韻)繡帶兒(自從
你)身亡(韻我)此身空自多鞅掌(韻)怎知道(他)苦不相亮
(韻)却不道(無)不是(的)父孃(韻)做兒的怎説(得)孃行劣相
(韻　十孝記)

　　(盡了障怎萬種去上聲妙不是是字用平聲乃叶做兒二字用平去聲乃叶)

　　瑣窗寒(亦作瑣寒窗)


　　前回入馬歡娛(韻)傚鶼鶼偕比目(韻)一雙兩好(句)世間
真無(韻)鴛幃繡閣(句)不離一步(韻)誰知有這般情苦(韻)
此行須是早回歸(句)共樂百嵗夫婦(韻　鄭孔目傳竒)

　　(第二句用六箇字第八句用七箇字乃正體也目字可用仄韻末句用去聲字住有調妙甚)又一體

　　(這)門親非(是)我貪婪(韻無)奈人来説再三(韻送)荆釵愁
他富室褒談(韻)良媒竟沒一言回俺(韻)反教人挂腸懸
膽(韻聴得)早間喜鵲噪窗南(韻)有何親舊相探(韻　荆

釵記)

　　(褒談舊譜作包彈於義既短又復失韻非此曲與前曲無異惟南字用韻及三四句五六句作兩句句法
耳)

　　瑣窗郎(此犯本宫向作犯阮郎歸非是今改正)

　　瑣窗寒吾家一女娉婷(韻)不曽許公與卿(韻)昨承帝㫖
選箇書生(韻)不須(用)白璧黄金為聘(韻)賀新郎若(是)因
緣前世已曽定(韻)今日裏(句)共歡慶(韻　琵琶記)

　　(按選箇書生四字即前富室褒談四字也彼則於室字下截板而此箇字下省一板亦是後人譌以傳譌

不知瑣窗郎之出於瑣窗寒也昨字上亦可無板帝㫖世巳去上聲選箇上去聲俱妙許字巳字俱改平
聲乃叶)

　　阮郎歸

　　孫兒去(句)求科舉(韻)到如今兀自無箇消息(韻)遣孃懸
望(句)倚定柴門無蹤跡(韻)只怕你戀酒貪花(句)頓忘却
親闈甘㫖(韻)閃得我冷清清(句)悶懨懨(句)撲簌簌(句)淚
雙垂(韻)何日挂(句)錦衣歸(韻　江流傳竒)

　　(去字非韻脚舉字失韻四五六七句似宜春令及繡衣郎句法舉到倚定你戀上去聲望倚怕你戀酒拄

錦去上聲俱妙)

　　繡衣郎

　　自力學十載書幃(韻)黄巻青鐙不暫離(韻)春闈催試韻
鏖戰文場男兒志(韻)跳龍門擬著荷衣(韻)步蟾宫必攀
丹桂(韻願)從今(奮)鵬程萬里(韻願)從今(奮)鵬程萬里(韻
荆釵記)

　　(不字春字鏖字俱可用仄聲萬里去上聲妙鏖戰文場用去平上去亦可)

　　宜春令


　　雖然讀萬巻書(韻)論功名非吾意兒(韻)只愁親老(句)夢
魂不到親闈裏(韻)便教我(做到)九棘三槐(句)怎撇得萱
花椿樹(韻)我這衷腸(句一㸃)孝心對著誰語(韻　琵琶
記)

　　(萬字只字九字怎字撇字俱可用平聲書字兒字俱可用仄韻夢魂不到用仄仄平平亦可書字兒字裏
字俱失韻)

　　三學士

　　謝得公公意甚美(韻)凡事仗託維持(韻)假饒一舉登科

日(韻)難道(是)雙親未老時(韻)只恐錦衣歸故里(韻)雙親
的不見兒(韻　同前)

　　(按此調第三句與解三酲第三句雖相似而實不同藎此句第七字並無截板故也謝字意字事字假字
一字恐字俱可用平聲美字可用平韻凡字可用仄聲時字兒字俱可用仄韻未字改平聲更妙甚美未
老故里去上聲妙日字不用韻亦可此曲第三第四句必如琵琶記用成語一聫乃妙)

　　學士解酲(此犯仙吕)

　　三學士一别慈幃㡬淚漣(韻)膝前乆失承顔(韻)痛思嚴
父羈纍辱(句)幸賴朝廷法綱寛(韻)解三酲顧復恩深難

報補(句)丹詔褒嘉翻自慙(韻)恩非淺(韻)喜門閭増慶(句)
骨肉團圓(韻　風教編)

　　(用韻雜甚㡬淚上去聲報補去上聲俱妙)

　　刮鼓令(鼓或作古)

　　從别後到京(韻)慮萱堂當暮景(韻)幸喜得今朝重㑹(句)
又緣何愁悶縈(韻)莫不(是)我家荆(韻)看承母親不志誠
(韻)分明説與恁兒聴(韻他)怎生不與共登程(韻　荆釵
記)


　　(京字誠字俱可用仄韻景字説字不與不字俱可用平聲不志誠三字可作平平去上四字)

　　羅鼓令(鼔或作古此犯仙吕及越調)

　　刮鼔令(我)終朝裏受餒(韻你將來的)飯怎喫(句可)疾(忙)
便擡(韻)非干是(我)有些饞態(韻看他)衣衫都解(韻好茶
飯)將甚(去)買(韻)兀的是天災(韻)教息婦毎(也)難佈擺(韻)
婆婆息怒且休罪(韻待奴)霎時却得再安排(韻)皁羅袍
思量到此(句)淚珠滿腮(韻)看看做鬼(句)溝渠裏埋(韻)縱
然不死也難捱(韻)包子令教人只恨蔡伯喈(韻　琵琶

記)

　　(餒字解字買字罪字可用平韻怎字有字霎字淚字也字可用平聲非干二字衣衫二字俱可用仄聲受
餒飯怎佈擺怒且到此做鬼去上聲裏受的是上去聲俱妙　末句㸃板不似包子令不可曉餒字罪字
借韻)

　　癡寃家

　　猛可裏聴得閙炒(韻)老漢大膽來到(韻只見)相公吁氣
心下焦(韻)夫人在那廂煩惱(韻)無倚靠(韻)如何是好(韻)
難説盡他這般圏套(韻　江流傳奇)


　　(閙炒大膽是好去上聲老漢倚靠上去聲俱妙　此曲失板)

　　金蓮子

　　古今愁(韻)誰似我目下這様憂(韻聴)軍馬驟(韻)人閙語
稠(韻)深林中躱避(句)只恐有人搜(韻)換頭百忙(裏)散失
差(了)路頭(韻)㝷覓竟不見怎措手(韻謝)神天祐(韻)這搭
(兒)是有(韻)親骨肉見了(句)尋路向前走(韻　拜月亭)

　　(這様這字馬字閙字怎字俱可用平聲手字有字走字俱可用平韻憂字可用仄韻似我閙語見怎措手
是有見了去上聲馬驟躱避怎措上去聲俱妙)


　　金蓮帶東甌(此犯本宫)

　　金蓮子換頭婚姻及時須揣度(韻)這場事務非小可(韻)
良媒証一心(要)付託(韻)東甌令(豈容)仍前執滯更差譌
(韻)身後事如何(韻　黄孝子傳奇)

　　香羅帶

　　一從鸞鳯分(韻)誰梳鬢雲(韻)妝臺不臨生暗塵(韻那更)
釵梳首飾典無存(韻)也(句)是我擔閣你(句)度青春(韻)如
今(又)翦你資送(老)親(韻)翦髮傷情也(句)只怨著結髮薄

倖人(韻　琵琶記)

　　(臨字可用仄聲塵字春字俱可用仄韻首字可用平聲存字是暗用韻處下必須也字至於傷情情字元
非用韻下也字隨意用一仄聲字俱可)

　　又一體

　　孃行免淚零(韻)聴吾説事因(韻俺)爹爹管軍兼管民(韻
回去)并州挨問姓劉人(韻)也(句)教他取你(句)免伊淚零
(韻)多只數日少半旬(韻)異日説寃恨(韻)報取薄倖人(韻)
苦也天天(句甚日得)母子團圓説事因(韻　白兔記)


　　(零字失韻)

　　羅帶兒(此犯商調)

　　香羅帶妾身本宦族(韻)京城乆居(韻為)侵邉犯闕軍奮
武(韻)君臣遷徙離中都(韻)也(句)散亂人逃避(句)奔程途
(韻)梧葉兒身無主(句)去無所(韻磣可可地)千生受(句)萬
辛苦(韻今宵)得借歇宿(韻可憐見)子母毎天翻地覆(韻
拜月亭)

　　(主字非韻脚犯字無去聲又閉口音應標圈查梧葉兒本調辛苦下尚有四字兩句此省去)


　　二犯香羅帶(一名香風俏臉兒所犯未詳)

　　寃家主意偏(韻)不容勸諫(韻)花(枝)様好兒成逼遣(韻)進
無門路退無緣(韻)也(句)只得拌一命(句)喪黄泉(韻如今)
隨波逐浪䰟魄逺(韻)犯指望你終身養老(句)誰想半路
輕捐(韻)犯思量起俏臉兒(句)怎不教人可憐(韻　黄孝
子傳竒)

　　(捐音袁向不註所犯何調不敢妄擬此調後又有香雲轉月一調因句字多譌故不錄)

　　羅江怨(此犯本宫一名羅帶風)


　　香羅帶懨懨病漸濃(韻)誰來和哄(韻)春思夏感秋又冬
(韻)滿懐心事訴(與)天公(韻)也(句)一江風天有何私(句)不
把(我)恩情送(韻)恩多也是空(韻)情多也是空(韻)都做了
南柯夢(韻　散曲)

　　(夏感做了去上聲也是上去聲俱妙按楊誠齋樂府另名楚江情即下一更夜氣清曲也較此多思量薄
倖三句梁伯龍以為似皁羅袍非也思量三句即是白兔記教他取你三句耳今載於後)

　　又一體(即别名楚江情)

　　香羅帶一更夜氣清(韻)瑤堦露零(韻)奴家等得鐙半昏

(韻)强將鍼黹度閒情(韻)也(句)思量薄倖(句)全無志誠(韻)
今宵那搭花徑行(韻)一江風(撇得人)冷冷清清(韻)門掩
孤幃静(韻)紅鴛被怎温(韻)紅鴛被怎温(韻)青鸞夢未成
(韻)又感起相思病(韻　樂府)

　　(指度上去聲被怎又感去上聲俱妙奴家或作教人今從古本第二句紅鴛被怎温或作紅鴛被怎生様
温非昏字温字俱失韻那搭猶言那搭那廂也北曲中常用之或改作那得非　校前多思量薄倖三句
又疊紅鴛被一句倖字清字可不用韻)

　　五様錦(此犯仙吕商調仙吕入雙調)


　　蠟梅花因緣將謂(是)五百(年)眷屬(韻)十生九死成歡聚
(韻)香羅帶經艱歴險幸無虞(韻)也(句指望)否極(生)㤗(句)
禍絶(受)福(韻)刮鼓令誰知尚有如是否(韻)梧葉兒急浪
狂風(句)好姐姐風(吹)折竝根連枝樹(韻)浪打(散)鴛鴦兩
處孤(韻　拜月亭)

　　(否音嚭折音舌險幸兩處上去聲尚有是苦浪打去上聲俱妙　否字應用韻)

　　三換頭(所犯未詳)

　　名韁利鎖(韻先自)將人摧挫(韻况)鸞拘鳯束(句)甚日(得)

到家(韻我)也休怨他(韻)這其間只是我不合來長安看
花(韻)閃殺(我)爹孃也(韻)淚珠空暗墮(韻)這段因縁(句)也
是無如(之)柰何(韻　琵琶記)

　　(甚字也休也字俱可用平聲鎖字&KR1089;字俱可用平韻他字長字花字俱可用仄聲向註云前二句是五韻
美中四句是蠟梅花後四句是梧葉兒今按起二句末二句俱近似矣而中四句及閃殺二句俱不似闕
疑可也　歌麻韻通用琵琶記往往如此不可學)

　　香徧滿

　　鸞鳯同聘(韻)㝷思那人不志誠(韻)誰信今番心不定(韻)

頓將人薄倖(韻)可憐無限情(韻)一似紙様輕(韻)把往事
空思省(韻　散曲)

　　(省字改去聲韻尤妙　按琵琶記此調第一句不用韻第二句用仄韻第四句又不用韻故唱之者㸃板
在薄字位上此曲用仄聲韻陳大聲又有柳條嬌且柔用平聲韻既用韻則板當㸃在倖字位上)

　　嬾畫眉

　　頓覺餘音轉愁煩(韻似)寡鵠孤鴻和斷猿(韻)又如别鳯
乍離鸞(韻只見)殺(聲)在絃中見(韻敢)只是螳螂來捕蟬
(韻　琵琶記)


　　(見音現煩字鸞字俱借韻頓字可用平聲覺字仄聲餘音二字平聲妙甚來字切不可用上去聲寧用入
聲可也或於第三句下㸃一截板非)

　　浣溪沙(或作浣沙溪)

　　誰慣經(韻)相思病(韻)怨只怨枕餘衾剰(韻)兩三杯酒全
無興(韻空教我)十二䦨干獨自憑(韻)心耿耿(韻)想起那
虛脾情耳邊言(句)那取那真本蘭亭(韻　散曲)

　　(枕餘衾剰四字用仄仄平平亦可兩字十字獨字起字取字俱可用平聲經字用韻妙甚獨字上一板必
不可無心耿耿句必宜用韻)


　　秋夜月

　　思餞行(韻)親把香醪贈(韻)一曲琵琶陽闗令(韻)春衫淚
溼君曽揾(韻)翻成做畫餅(韻)似銀缾墜井(韻　同前)

　　(親字可用仄聲一字淚字可用平聲畫餅墜井去上聲妙揾字失韻)

　　東甌令

　　人何在(句)夢難成(韻)水逺山遥不記程(韻)雕鞍寶馬無
蹤影(韻)他那里胡行徑(韻)朱顔綠鬢易彫零(韻)無柰痛
傷情(韻　同前)


　　劉潑帽

　　念吾到此求科舉(韻)不及第羞返鄉閭(韻)修書欲報孃
和父(韻)煩你捎書(韻)只怕你相推阻(韻　荆釵記)

　　(羞字閭字可用仄聲第字欲字可用平聲到此怕你去上聲俱妙)

　　潑帽落東甌(此犯本宫)

　　劉潑帽嵗荒只得擔饑餓(韻)遇豐年又好存活(韻)百愁
千苦應難摸(韻)東甌令人生有命柰之何(韻)安分莫張
羅(韻　十孝記)


　　金錢花

　　想你掩耳偷鈴(韻)為你緘口如缾(韻)待他歸後細論評
(韻)夫妻拆(句)鴈同羣(韻)歡㑹事(句)鳯和鳴(韻　散曲)

　　(掩字待字俱可用平聲或將偷鈴二字如缾二字及歡㑹事二句各重疊唱)

　　五更轉

　　恨命乖(句)遭拆挫(韻)爹孃知苦麽(韻)哥哥嫂嫂(你好)横
心做(韻)趕出劉郎(句)罰奴挨磨(韻呌)天不應(句)地不聞
(句)如何過(韻)奴家那曽(那曽)識挨磨(韻)挑水辛勤(句)只

因劉大(韻　白兔記)

　　(知字曽字俱可用平聲你好二字及那曽二字俱不用重疊亦可)

　　五更轉犯(所犯未詳)

　　我獻鐙(句)鐙光亮(韻)吉人天降祥(韻)隂空保佑(保佑)福
無量(韻願我)嫂嫂哥哥(句)身康無恙(韻)犯願慈悲顯現
(句)顯現降臨道塲(韻)消降這災障(韻　同前)

　　二犯五更轉

　　香徧滿(把)土泥獨抱(韻)麻裙裹來難打熬(韻)空山静寂

無人弔(韻但)我情真實切(句)到此不憚勞(韻)五更轉何
曽(見)𦵏親兒不到(韻又道是)三匝圍䘮(句那些箇)卜其
宅兆(韻)思量起(句)是老親(句)合顛倒(韻你)圖他折桂看
花早(韻不道)自把一身(句送在)白楊衰草(韻)賀新郎漫
自苦(句這苦)憑誰告(韻　琵琶記)

　　(𦵏親親字改作仄聲乃叶見字據五更轉本調應作襯)

　　劉袞(亦名中都悄)

　　咱毎是(句)咱毎是(句)南漢使蘇武(韻為)兩國相争(句)人

民荼苦(韻)奉使往邉庭(句)奏聞區處(韻)結好和親(句把)
干戈停住(韻　牧羊記)

　　(漢字兩字奉字結字俱可用平聲荼字區字停字俱可用仄聲不明此調者毎改作雙聲子或作番鼓兒
或作耍孩兒皆非也　武字起韻自應於此斷句舊譜於南漢使斷句反將蘇武二字連下句非)

　　紅衫兒

　　你不信我(韻)教伊休説破(韻)到此如何(韻)算你爹心性
(句我)豈不(料)過(韻)我為甚亂掩胡遮(韻)只為著這些(韻
你)直待(要)打破(了)砂鍋(韻是)你招災攬禍(韻)換頭不想

道相掗把(韻這)做作難禁架(韻我見你)每每(咨嗟要)調
和(韻)誰(知道)好事多磨(韻)起風波(韻)把你陷(在)地網天
羅(韻)如何不怨我(韻)懊恨(只)為我一箇(韻)却擔閣(你)兩
下(韻　琵琶記)

　　(性字應用韻歌麻合韻琵琶本色也把字改平聲乃叶性字箇字怨我我字俱可用平韻磨字可用仄韻
信我到此算你亂掩是你道好地網怨我為我去上聲我為打破攬禍想道掗把好事你䧟懊恨兩下上
去聲俱妙　道字依前腔算你爹心性句法應作襯)

　　又一體


　　獨步房幃(韻)人隻影先自孤恓(韻)柰眼前鬬合(句)這般
事際(韻)報道君往墳頭(句)割捨去離(韻)教我聴得(這)消
息(韻)心下千愁頓積(韻　牆頭馬上傳奇)

　　本宫賺

　　黙黙嗟吁(韻)哽咽垂雙淚(韻)直入畫堂(句)覆説此事好
傷悲(韻)試問你(韻)未審何如虧負你(韻)你緣何垂雙淚
(韻)不知怎地(韻)你從頭一一説與(韻)換頭告且聴啟(韻)
小官人鎮日攻書(韻)被東人急呼至(韻)説著㡬句(句)百

般打罵趕出去(韻)果恁的(韻)柰我官人心性急(韻)似撮
鹽入火内(韻)猜著就裏(韻)又敢是聴人胡語(韻)果然如
是(韻　殺狗記)

　　(用韻雜甚換頭通首不甚相同　㨿九宫譜定補板)

　　梁州賺(一作正宫賺)

　　且與(我)留人(韻)押回來問取詳細(韻)家居那里(韻是)工
商農種學文藝(韻)通詩禮(韻)鄉進士州庠屢魁(韻)中都
路離城三里(韻)閒居止(韻)因兵棄家無所依(韻)聴説子

細(韻　拜月亭)

　　(首句用韻亦可農字可用仄聲因兵二字俱可用仄聲子字可用平聲)

　　紅芍藥(與中吕不同)

　　負屈與銜寃(句)蒼天也知道(韻閃的我)撲撲簌簌淚㾗
交(韻)尋思痛苦咽倒(韻)算來算來此事難恕饒(韻)拔刀
出斷不入鞘(韻)你如今一心待殺小兒曹(韻拌得箇)人
怨也聲高(韻　江流傳奇)

　　(尋思二字俱可用仄聲倒字可用平聲韻饒字高字俱可用仄聲韻荆釵記亦有此調但第三句云却將

王士宏除授改饒點板在王字除字改字上而饒字下又有一截板與此㣲有不同)

　　古鍼綫箱

　　勸解不聴(韻)未審東人却怎生(韻)只聴結義相調引(韻)
割捨背義忘恩(韻)小官人從來本分(韻)平白地趕出門
庭(韻)若得勸回心(韻)取回兄弟(句)日逺非親(韻　殺狗
記)

　　(捨字背字分字日字俱可用平聲用韻雜甚　此曲失板)

　　鍼綫箱(向誤收大勝樂作鍼綫箱今改正)


　　為薄情使人縈繫(韻)終日把圍屏悶倚(韻)病懨懨頓覺
貪春睡(韻)一日痩如一日(韻)有時(待)重整(些)殘鍼黹(韻
便)拈起東來(去)忘了西(韻)香閨裏(韻)悶無言空對鍼綫
箱兒(韻　東牆記)

　　(有字可用平聲重字可用仄聲)

　　滿園春(與商調不同)

　　悄悄庭院深(韻)黙黙情挂心(韻)凉亭水閣(句)堪宜宴飲
(韻)不見俺情人(韻)和誰兩箇開尊(韻)把絲絃再理(句)將

琵琶自撥(句)聊舒悶情(韻柰)愁耳倦聴(韻　散曲)

　　(用韻雜甚此曲失板)

　　八寶妝(起四句似梧桐樹當入商調姑收於此)

　　黄昏悶轉添(韻)撇下殘鍼綫(韻)數點歸鴉(句)惹起芳心
亂(韻)犯愁懐萬千(韻)離情怎遣(韻)犯闌干獨倚空凝盼
(韻)數盡賓鴻(句)情人不見(韻)犯鬢雲撩亂晚妝殘(韻)犯
恨上眉尖(韻)慼破逺山(韻)柔腸萬縷思量徧(韻)犯玉手
托香腮春筍纎(韻)犯天街人静(句)望得眼兒穿(韻)犯寸

心憶念(韻)料想道今宵獨自眠(韻　散曲)

　　(用韻雜向註云羅江怨梧桐樹香羅帶五更轉東甌令嬾畫眉皁羅袍梁州序細查各調多不相協且羅
江怨出自香羅帶豈有既犯香羅帶而又犯羅江怨者耶闕疑可也　此曲失板)

　　九疑山(此犯本宫及仙呂調調)

　　香羅帶江東日暮雲(韻)寒鴉逺林(韻)闗河萬里勞夢䰟
(韻)三年不見倍傷神(韻)也(句)犯胡兵黛眉都痩損(韻)往
來空寄信(韻)縱然要打聴近行蹤(句)無人可問(韻)嬾畫
眉車馬過從日紛紛(韻只得)勉强支持病裏身(韻柰)蕭

郎不是箇中人(韻)醉扶歸最憐有綫無鍼引(韻因此上)
杜陵來去沒寒温(韻到不如)崔生日夜常親近(韻)梧桐
樹香囊刺繡新(韻)畫扇描蘭俊(韻)自著春衫(句)束得腰
身𦂳(韻)寄時萬縷縈方寸(韻)鎖窗寒一星星意真情懇
(韻)偶聞(韻)水館締深盟(韻)這忘機鷗鷺休親(韻)大迓鼓
相逢期孟春(韻)上元佳節(句)鐙火黄昏(韻)尺書何事無
憑準(韻)解三酲今回首(又)過春分(韻)長江且是東風順
(韻況)一騎丹陽(便)入白門(韻)還思忖(韻)劉潑帽紅顔定

是多薄命(韻)莫負恩(韻)看舊日緣和分(韻)尾聲秋來又
見歸鴻陣(韻)倚樓南望正斜曛(韻拌却)和淚緘書重寄
君(韻　梁伯龍散曲)

　　(林字盟字命字俱失韻　萃九曲而成篇竟是一套尾聲可以附錄)

　　春鎖窗(此犯本宫)

　　宜春令懐姜被(句)隔孟鄰(韻)范張期應同古人(韻只怕)
阮生途困(韻)到門題鳯(把)嵇康窘(韻)羡南昌仙尉韶顔
(句)歎京兆拾遺斑鬢(韻)鎖窗寒(我)與君谷口舊相親(韻)

豈同西第留賓(韻　紅蕖記)

　　浣沙劉月蓮(此犯本宫)

　　浣溪沙丹桂枝(句)嫦娥面(韻)霎時間阻隔風煙(韻)雖然
千里共嬋娟(韻却)怎生不盼殺人也天(韻)劉潑帽(願)天
公到底從人願(韻)一度圓(韻)照一度人歡忭(韻)秋夜月
如今離恨難消遣(韻)將兔魄暫翦(韻)金蓮子不教這孤
眠(人)可憐(韻)又争柰㺯餘輝(句)剰雲和殘雨笑孤眠(韻
散曲)


　　(末段秋夜月不甚似)

　　梁溪劉大香

　　梁州序萸囊羞佩(句)菊觴誰倒(韻)人世難逢歡笑(韻)盈
盈芳&KR0581;(句)教人日斷湘皋(韻)浣溪紗白鴈稀(句)蒼山悄
(韻)把紅葉倩誰相邀(韻)劉潑帽多情獨有龍山帽(韻)風
又高(韻)怕㺯出參軍調(韻)大迓鼓迢迢(韻)驛路遙(韻)長
房縮地(句)想望徒勞(韻)青顰蹙損雙峯峭(韻)黄花應笑
獨登髙(韻)香柳孃這廂兒盻著(韻)那廂兒等著(韻)愁捱

此宵(韻看明日)花星來照(韻　散曲)

　　(倩誰二字用上去聲乃叶)

　　繡帶引(此犯本宫)

　　繡帶兒驀忽地雙眉頓鎖(韻)層層壘箇愁窩(韻)心苗内
種得恩深(句)春絲裏惹得情多(韻)蹉跎(韻)太師引萍蹤
兩下難安妥(韻)脚根綫恐他失蹉(韻)都歴過從前折磨
(韻)非容易如今風不揚波(韻　散曲)

　　(過字暗用韻)


　　嬾鍼綫(此犯本宫)

　　嬾畫眉憶昔相逢兩情和(韻)浪友狂朋㡬調唆(韻)慳雲
澀雨屢經過(韻)鍼綫箱任教他百様相摧挫(韻)只忍受
痛腸無那(韻)有時節背地頻留意(句)有時節人前佯誚
訶(韻)他和我(韻)許多科段(句)都只恐或被人睃(韻　同
前)

　　醉宜春(此正宫犯本宫)

　　醉太平知麽(韻)閒身未老(句)為傷離怨别(句)無奈卿何

(韻)珠流淚顆(韻)填得滿慾海情河(韻)差譌(韻)誰言水盡
欲飛鵞(韻)宜春令管成就鴛鴦則箇(韻)好待枝頭連理
(句)那時結果(韻　同前)

　　鎖窗繡(此犯本宫)

　　鎖窗寒送得人特地風魔(韻)廢寢忘餐只為他(韻)漏風
聲又恐(句)打破砂鍋(韻)雲帆霧槳時或相左(韻)願卿卿
緊持心舵(韻)繡衣郎又何須論分離㑹合(韻)又何須論
分離㑹合(韻　同前)


　　(他音拖合唱作何若改用上聲字亦可但不可用去聲入聲)

　　大節髙(此犯本宫)

　　大勝樂經年逺隔斷銀河(韻)到秋期還證果(韻)填橋靈
鵲應相賀(韻)節節髙風流貨(韻)錦繡窩(韻)珠璣唾(韻)春
纎攜處寒暄過(韻)問郎何事音書惰(韻)悄語孃行莫相
疑(句)傳書怕教人宣播(韻　同前)

　　東甌蓮

　　東甌令千金笑(句)半含酡(韻)妾不相疑聊試哥(韻)從今

不放君移舵(韻)儘占了鶯花座(韻)饒他蜂蝶浪瞧科(韻)
金蓮子敢覷著翠紅鄉(句)兩鶼鶼相守在輕莎(韻　同
前)

　　(末二句與金蓮子本調不甚合)

　　尾聲(附錄)

　　展舊歡(句)呈新課(韻)都將付與變聲歌(韻)可怕周郎一
顧麽(韻　同前)

　　(自繡帶引至此為一套小曲故并錄尾聲)


　　浣溪樂

　　浣溪紗(你曽送)神女來(句)髙唐左(韻)與襄王結就絲蘿
(韻)偏生把我多摧挫(韻)直恁地書生緣分薄(韻)大勝樂
如何(韻)是可(韻把)降魔寶劒(句)暗裏摩娑(韻　散曲)

　　(首句亦可用韻薄字唱作波何字可不用韻)

　　春太平(此犯正宫)

　　宜春令(我)心纔動(句他)却笑呵(韻)道何須煩君太阿(韻
你自)體疲力倦(句)赤繩枉向君邊過(韻)假饒他倩女離

䰟(句也)搖不動(你)希夷高卧(韻)醉太平(但得你)少眠一
和(韻)須教送與㣲步凌波(韻　同前)

　　南呂宫慢詞

　　賀新郎(此係引子)

　　瑞氣籠清曉(韻)捲珠簾次第笙歌(句)一時齊鬧(韻)無限
神仙離蓬島(韻)鳯駕鸞車初到(韻)見擁箇仙娥窈窕(韻)
玉珮丁當風縹緲(韻)望嬌姿一似垂楊褭(韻)天上有(句)
世間少(韻　辛幼安詞)


　　(鳯字玉字一似一字俱可用平聲無字縹字俱可用仄聲島字緲字可不用韻)

　　木蘭花(此亦引子)

　　歎孀居繡閣間(韻)聴琴聲韻美(句)徐步回廊(韻)驀然牽
惹情意起(句)特來扣戸(句)皓月東牆(韻)換頭悶挑鐙把
琴自理(句)試彈絃㺯曲(句)一操求凰(韻)前緣分福得㑹
靣(句)天教配偶(句)美女才郎(韻　司馬相如傳竒)

　　(間字宜用韻驀字皓字分字美字俱可用平聲)

　　烏夜啼(此亦引子)


　　懊恨孤貧命(韻)圖一子晚景温存(韻)可憐不遂平生願
(句)到如今子母兩離分(韻　孟姜女傳奇)

　　(命字失韻)

　　南吕調近詞

　　賺(一名婆羅門賺又名薄媚賺)

　　高義惟仁(韻)乳哺看承得到今(韻)䝉尊嫂(句)提攜撫抱
誰似您(韻)為㝷親(韻)又贈盤纒規且箴(韻)音問長詢見
素忱(韻到此)猶成美(句)大恩未報厚顔堪磣(韻)更休攧

窨(韻　黄孝子傳奇)

　　(仁字親字俱失韻誰似您三字用仄平平亦可箴字用仄韻更妙高字規字音字俱可用仄聲乳字得字
撫字又字大字未字俱可用平聲厚字不用亦可攧與跌同您吟上聲你也今多誤作恁)

　　春色滿皇州

　　告郎畧聴啟(韻)想前生綵綫雙雙曽繫(韻)今世裏依舊
共諧于飛(韻)㡬年家路阻桃蹊(韻)誰想道僧房重㑹(韻)
因緣到此(韻)天為比翼(句)地傚連理(韻)換頭天與共伊
一對兒(韻)你貌美我毎那更聰慧(韻)紅粉中沒(一)箇似

你嬌媚(韻)翠眉巧淡拂春山(句)嬌溜俊横拖秋水(韻)因
緣到此(韻)天為比翼(句)地傚連理(韻　張資傳奇)

　　(蹊字不必用韻　此曲失板)

　　搗白練(向註云即搗練子非或作白搗練)

　　鳯侣分(句)難重整(韻)對良宵冷落怎禁(韻)况這般深院
(句)這般秋暮(句)甚般情興(韻　風流合傳奇)

　　(侣字與第二這字俱可用平聲興字可用平韻禁字失韻　舊譜又載牆頭馬上一曲聲調與此無異因
其通首用入聲韻遂别為又一體非是)


　　恨蕭郎

　　莫不是風吹葉落聲(韻)莫不是鄰里來詢問(韻)又不是
客邸相投奔(韻)又不是僧敲月下門(韻)潛身悄地開門
覰(句)還是甚人(韻)還是甚人(韻　綵樓記)

　　(聲字失韻)

　　南吕尾聲總論

　　若用鎖窗寒二曲太師引二曲不用尾聲

　　若用鎖窗寒或二或四賺或一或二金蓮子或一或二

小醉太平或一或二則尾聲云平平仄仄平平仄(韻)
仄仄平平仄仄平(韻)仄仄平平平仄平(韻)

　　(小醉太平本正宫曲亦可入南吕)

　　若用石竹花二曲紅衫兒起調換頭或二或四不用尾
聲若再用園林杵歌或二或四則尾聲云仄仄平平
平仄仄(韻)仄仄平平仄仄平(韻)仄仄平平仄仄平(韻
園林杵歌借用越調曲)

　　若用繡帶兒或二或四賺或一或二紅芍藥或二或四

則尾聲云平仄平平平仄仄(韻)平平仄仄仄平平(韻)
平仄平平仄仄平(韻)或於繡帶兒及賺後用柰子花
金蓮子太師引搗白練俱或一或二則尾聲同前或
於繡帶兒後用太師引金蓮子小醉太平各二曲則
尾聲同前

　　若用繡帶兒太師引各二曲三學士或二或四不用尾
聲

　　若用鍼綫箱解三酲各二曲或只用鍼綫箱二曲俱不

用尾聲

　　(解三酲借用仙吕曲)

　　若用賀新郎或二或四節節髙或二或四則尾聲云平
平仄仄平平仄(韻)平平仄仄仄平平(韻)仄仄平平仄
仄平(韻)

　　若用徳勝序一長調賺或一或二念佛子四曲則尾聲
云平平仄仄平平仄(韻)仄平仄仄平平仄(韻)仄平仄
仄平平仄(韻)


　　(徳勝序念佛子俱借用中吕曲)

　　若用紅衫兒第一起調第二以後換頭賺或一或二搗
白練或一或二則尾聲云仄仄平平平平仄(韻)平平
仄仄平仄平(韻)仄仄平平仄仄平(韻)

　　若用紅衫兒同前賺同前金蓮子小醉太平各一曲則
尾聲同前

　　若用紅衫兒同前賺同前三臺令或二或四則尾聲同
前


　　(三臺令借用商調曲)

　　若用紅衫兒同前太師引二曲搗白練或二或四則尾
聲同前

　　若用東甌令望梅花太師引各一曲金蓮子第一起調
第二換頭不用尾聲

　　(望梅花借用仙吕曲)

　　若用香羅帶二曲金梧桐二曲不用尾聲

　　(金梧桐借用商調曲)


　　若用春色滿皇州第一起調第二換頭醉太平第一起
調第二換頭不用尾聲

　　(醉太平本正宫曲亦入南吕)

　　若用醉太平第一起調第二換頭金蓮子或一或二不
用尾聲

　　若用醉太平同前賺或一或二白練序二曲或用搗白
練則尾聲云仄平平(句)平仄仄(韻)平平仄仄仄平平
(韻)仄仄平平仄仄平(韻)


　　(白練序借用正宫曲)

　　若用繡太平或二或四賺或一或二金蓮子或二或四
則尾聲同前





　　御定曲譜巻八

