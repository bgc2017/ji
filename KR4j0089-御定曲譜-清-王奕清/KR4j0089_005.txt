







　　欽定四庫全書

　　御定曲譜巻二(北仙吕宫中吕宫南吕宫)

　　仙吕宫(其音清新緜遠)

　　端正好(楔子多用之與正宫不同)　　　　　　無名氏(拂塵子)

　　旣相别(句)難留戀(韻)為昆仲撚指十年(韻)臨行也將二
弟丁寧勸(韻)你若是居臺省掌兵權(韻)平天下(句)立山
川(韻)方稱了一世男兒願(韻)

　　(臨字男字皆閉口音應標圏)


　　賞花時(楔子有幺與商調出入)　　　　　　李唐賓(散套)

　　慶華年(韻)紅綃巧翦(韻)鐙火内家傳(韻)車馬迎來玉府
仙(韻)歌聲吹開陸地蓮(韻)兒女六街喧(韻)樓臺近遠(韻)
鐙月共嬋娟(韻)

　　(此曲幺篇無起三句舊譜於第三句下注幺字則似本曲只三句矣)

　　八聲甘州　　　　　　　　　鮮于伯機(散套)

　　江天暮雪(句)最可愛青帘搖曵長杠(韻)生涯閒散(句)占
斷水國魚邦(韻)煙浮草屋梅近砌(句)水遶柴扉山對窗


　　(韻)時復竹籬旁(韻)犬吠汪汪(韻)幺(向滿目)夕陽影裏(句)
見遠浦歸舟帆力風降(韻)山城欲閉(句)時聴戍鼓韸韸
(韻)羣鴉晩噪千萬點(句)寒鴈書空三四行(韻)畫向小屏
間(句)夜夜停釭(韻)

　　(近字舊譜誤注平聲)

　　點絳脣　　　　　　　　　　　喬夢符(金錢記)

　　書劔生涯(句)幾年牕下(韻)學班馬(韻)吾豈匏𤓰(韻)一舉
登科甲(韻)


　　混江龍　　　　　　　　　　　同　前

　　(博得箇)名揚天下(韻)宴瓊林飲御酒插宮花(韻恰便似)
碔砆石待價(韻怎肯似)斗筲器矜誇(韻如今這)洞庭湖
撐翻了范蠡船(句)東陵門鉏荒了邵平𤓰(韻)楚屈原假
惺惺醉倒步兵㕑(句)晉謝安黑嘍嘍睡在葫蘆架(韻没
福消)軒車駟馬(句)大纛高牙(韻)

　　(飲字范字皆閉口音應標圈范字無去聲)

　　油葫蘆　　　　　　　　　　　同　前


　　翠擁紅遮錦繡榻(韻)六宫人忙併煞(韻誰不知)開元宫
裏好奢華(韻比及)翠盤香冷霓裳罷(韻又早)紅牙聲歇
梧桐下(韻投至到)華清宫初出池(句比及)花萼樓扶上
馬(韻)殢風流天寶君王駕(韻簇捧著箇)嬌滴滴海棠花
(韻)

　　天下樂　　　　　　　　　　　同　前

　　鳳舞龍飛出翠華(韻)喧譁(韻)景物佳(韻)藹春風禁城百
萬家(韻)覻神仙下碧霄(句)聴簫韶隔彩霞(韻人道是)蓬

萊仙子是假(韻)

　　那吒令　　　　　　　　　　　同　前

　　香車載楚娃(韻圪刺)雕輪碾落花(韻)王孫乘駿馬(韻)金
鞭拂柳花(韻)遊人問酒家(韻兀那)青旗揷杏花(韻寛綽
綽)翠亭邊蹴踘塲(句笑呷呷)粉牆内鞦韆架(韻香馥馥)
麝蘭叢羅綺交雜(韻)

　　(杏字無去聲)

　　鵲踏枝　　　　　　　　　　　不忽麻(散套)


　　(臣則待)醉江樓(韻)卧山丘(韻一任教)談笑虛名(句)小子
封侯(韻臣向)仕路上爲官倦守(韻枉)沈埋了錦帶吳鉤
(韻)

　　(上字舊譜譌江字文理無解旁注去聲其為上字明矣)

　　寄生草(與雙調出入)　　　　　　　　費唐臣(貶黄州)

　　(臣則願)居蠻貊(句誰想)立廟堂(韻今日有)曾參難免投
梭誑(韻今日有)周公難免流言講(韻今日有)仲尼難免
狐裘謗(韻上是箇)長門獻賦漢相如(句怎如他)東籬賞

菊陶元亮(韻)

　　(參字閉口音應標圏舊譜載幺篇句韻無異可刪)

　　六幺序(與中吕出入)　　　　　　　　無名氏(夢天台)

　　(我這里)舒銀練(句)展玉軸(韻轉回頭)咫尺蓬壺(韻)錦繡
糢糊(韻)山水横鋪(韻)破丹砂桃瓣如朱(韻)武陵溪岸上
春將暮(韻你覻那)二仙翁對著碁局(韻)緩歌拍手鸞鶴
舞(韻端的是)身閒心穏(句)眼笑睂舒(韻似他般)閒居(韻
端的)清虛(韻閒時將)納甲乘除(韻)咒水書符(韻)大呌高

呼(韻)神鬼相逐(韻)龍虎降伏(韻)親守丹鑪(韻便有)千載
精靈怕吾(韻)憑青蛇膽氣麤(韻覻你這)玳瑁珊瑚(韻)琥
珀珍珠(韻你與我)一般般看了躊躇(韻)到頭來那一件
將的去(韻止不過)受用了七尺身軀(韻你本是)宿世神
仙骨(韻早尋箇)回光返照(句休等的)葉落枝疎(韻)

　　(糢字舊譜譌作模)

　　醉中天(與雙調出入)　　　　　　　　馬致遠(黄粱夢)

　　旋醱邨醪嫩(韻)自折野花新(韻)獨對青山酒一尊(韻)將

朱頂鶴相引(韻)歸去松陰滿身(韻等的)月高風韻(韻只
教)吹斷雲根

　　(折字入作上舊譜誤注入聲)

　　金琖兒(即醉金琖)　　　　　　　　　同　前

　　(我那里)草長春(韻)地無塵(韻)四時花發花常嫩(韻)崎嶇
山徑對柴門(韻)雨滋得松葉潤(韻)露養得藥苗新(韻)聴
野猿啼古樹(句)看流水遶孤邨(韻)

　　(曲名琖字舊譜譌作錢葉字入作去舊誤作上)


　　醉扶歸　　　　　　　　　　　鄭徳輝(王粲登樓)

　　(論文呵)筆掃雲烟散(韻論武呵)劒射斗牛寒(韻)掃蕩妖
氛不足難(韻折末待)掌帥府居文翰(韻不消我)羽扇綸
巾坐間(韻)破强虜三十萬(韻)

　　憶王孫　　　　　　　　　　　馬致遠(岳陽樓)

　　亞夫營裏晩天涼(韻)煬帝宫中春晝長(韻)按舞楚臺人
斷腸(韻則管里)為春忙(韻餓的)六宫女腰支一捻香(韻)

　　(煬字訓諡法者音殤捻字入作去舊譜誤標閉口圏乂注作上非)


　　一半兒　　　　　　　　　　　張小山(小令)

　　海棠香雨汚吟袍(韻)薜茘空牆閒酒瓢(韻)楊柳野風涼
野橋(韻)放詩豪(韻)一半兒行書一半兒草(韻)

　　(薜字無上聲乃入作上也)

　　瑞鶴仙　　　　　　　　　　　王伯成(天寶遺事)

　　小杯橙釀淺(韻)繡簇齊分(句)袂幕重懸(韻)國色絶嫣然
(韻)綠嫩紅柔(句)香嬌玉軟(韻)時停管絃(韻)作戲同歡帝
王前(韻)似春風桃李爭妍(韻)望東君長養無偏(韻)


　　憶帝京　　　　　　　　　　　同　前

　　銀燭熒煌不夜天(韻)列兩邊(韻)見世神仙(韻)偷降蕊珠
宫(句)私出碧雲軒(韻)對蟠桃宴(韻欲)使心暗牽(韻)精神
鬭顯(韻)賭輸贏先共言(韻)數欵規條盡寫全(韻)拈下紫
霜毫(句)磨下端溪硯(韻)

　　(列字入作去降字舊誤注平聲)

　　邨裏迓鼓(鼔或作古與商調出入)　　　　　無名氏(散套)

　　(正值著)麗人天氣(句)禁煙時候(韻)花紅柳綠(句)舍南舍

北(句)莊前莊後(韻更有)拜掃男(句)歸寧女(句)遊春叟(韻)
攜美醖(句)步綠苔(句)穿紅杏(句)握翠柳(韻直喫得)驢背
上醺醺(句)帶酒(韻)

　　(男字閉口音應標圏杏字無去聲)

　　元和令(與商調出入)　　　　　　　　同　前

　　錦糢糊江景幽(韻)翠稜層遠山秀(韻)稻分畦蠶入簇麥
初收(韻)老人家閒袖手(韻)古隄沙岸綠陰稠(韻)纜船人
執著釣鉤(韻)


　　(糢糊舊譜譌作模楜稻字本上聲蠶字閉口音應標圏)

　　遊四門(與商調出入)　　　　　　　　同　前

　　芰荷平野正窮秋(韻聴呀呀)新鴈過南樓(韻)荷枯柳敗
芙蓉瘦(韻)鷗鷺立溪頭(韻)幽(韻)霜降水痕收(韻)

　　勝葫蘆(與商調出入)　　　　　　　　同　前

　　淺碧粼粼露遠洲(韻)紅葉一林秋(韻)明日黄花蝶也愁
(韻)孟嘉宅上(句)淵明籬畔(句)醒後扶頭(韻)

　　(葉字日字皆入作去)


　　後庭花(亦作煞與商調出入)　　　　　　　吕止菴(小令)

　　湖山曲水重(韻)樓臺煙樹中(韻)人醉蘇隄月(句)風傳賈
寺鍾(韻)冷泉東(韻)行人頻問(句)飛來何處峯(韻)

　　柳葉兒(與黄鍾商調出入)　　　　　　　無名氏(散套)

　　直喫到二更前後(韻)鬧喧呼交錯觥籌(韻一任教)月移
梅影横窗瘦(韻)醒時醉(句)醉時休(韻)黑嘍嘍衲被䝉頭
(韻)

　　(錯字入作上月字衲字入作去舊譜皆誤)


　　青哥兒(與商調出入)　　　　　　　　馬致遠(小令)

　　春城春宵無價(韻)照星橋火樹銀花(韻)妙舞清歌最是
他(韻)翡翠坡前那人家(韻)鼇山下(韻)

　　翠裙腰　　　　　　　　　　　關漢卿(散套)

　　曉來雨過山横秀(韻)野水漲汀洲(韻)闌干倚徧空回首
(韻)下危樓(韻)一天風物暮傷秋(韻)

　　六幺令　　　　　　　　　　　同　前

　　乍涼時候西風透(韻)碧梧脱葉(句)餘暑纔收(韻)香生膩

口(韻)簾垂玉鉤(韻)小院深閒清晝(韻)清幽(韻)聴聲聲蟬
噪柳梢頭(韻)

　　(曲名幺字舊譜譌作麼)

　　上京馬(上一作尚與商調不同)　　　　　　同　前

　　(他何處)共誰人攜手(韻)小閣銀瓶殢歌酒(韻)早忘了咒
(韻)不記得低低耨(韻)

　　祅神急(與雙調不同)　　　　　　　　朱庭玉(散套)

　　不求三品貴(句)惟厭一身多(韻)假若功勲(句)圖像麒麟

閣(韻)爭如忙裏閒(句)暫放睂頭鎖(韻)來今往古英與豪
(句到頭)都被他日月消磨(韻)

　　(品字閉口音應標圏若字入作去)

　　大安樂　　　　　　　　　　鮮于伯機(散套)

　　從人笑我愚何戅(韻)瀟湘影裏且徜徉(韻)不談劉項與
孫龎(韻)近小窗(韻)誰羨碧油幢(韻)

　　(戅字舊譜譌作戇)

　　綠窗怨　　　　　　　　　　　楊西菴(散套)


　　有客持書至(韻)還喜却嗟咨(韻)未委歸期約幾時(韻)先
拆破鴛鴦字(韻原來則是)賣弄他風流浪子(韻)誇翰墨
顯文詞(韻)枉用了身心空費了紙(韻)

　　穿窗月　　　　　　　　　　　白仁甫(散套)

　　憶疎狂阻隔天涯(韻)怎知人埋怨他(韻)吟鞭醉褭青騣
馬(韻莫喫)秦樓酒(句)謝家茶(韻)不思量執手臨岐話(韻)

　　(憶字入作去非即去聲騣字舊譜譌作駿)

　　四季花(與商調出入)　　　　　　　　無名氏(小令)


　　一年三百六十日(韻)花酒不曾離(韻)醉醺醺酒淹衫袖
濕(韻)花壓帽簷低(韻)帽簷低(韻)喫了穿了是便宜(韻)

　　(日字壓字皆入作去)

　　鴈兒落(與雙調不同)　　　　　　　　馬致遠(黄粱夢)

　　(你有)出世超凡神仙分(韻)若繫條一抹縧(句)戴一頂九
陽巾(韻)君(韻)敢做箇真人(韻)

　　(凡字閉口音應標圏若字入作去抹字入作上舊譜俱誤)

　　玉花秋　　　　　　　　　　　花李郎(釘一釘)


　　既不把鍾馗壞(韻倘在地)並不敢掙揣(韻折末)向臋板
上連珠兒喫二百(韻小人)情願濕肉伴乾柴(韻打打打
我若有)半句兒聲疼和姓改(韻)

　　(姓字舊譜譌作性)

　　三番玉樓人(亦入越調)　　　　　　　無名氏(小令)

　　風擺簷間馬(韻)雨打響碧窗紗(韻)枕剩衾寒没亂煞(韻
不著我)題名兒罵(韻)暗想他(韻)忒情雜(韻)等來家好生
的歹鬬咱(韻)我將那厮臉兒上不&KR0946;(韻)耳輪兒揪罷(韻

我問你)昨夜宿誰家(韻)

　　(歹字本入聳北曲作上非即上聲也)

　　錦橙梅　　　　　　　　　　　張小山(小令)

　　紅馥馥的臉襯霞(韻)黑髭髭的鬢堆鴉(韻)料應他必是
箇中人打扮的堪描畫(韻)顫巍巍的插著翠花(韻)寛綽
綽的穿著輕紗(韻)兀的不風韻殺人也嗏(韻)我不住了
偷睛兒抹(韻)

　　雙鴈子(子或作兒)　　　　　　　　中和樂章


　　萬年千載樂雍熈(韻)尚謙沖防僣侈(韻)家國安寧保榮
貴(韻)聴歌謠(句)稱頌美(韻)定山河十萬里(韻)

　　(曲名鴈字舊譜譌作燕)

　　太常引　　　　　　　　　　　同　前

　　紫薇華蓋擁蓬萊(韻)聖天子帝圖開(韻)厯數應江淮(韻)
看五色雲生鳳臺(韻)

　　(厯字入作去)

　　柳外樓　　　　　　　　　　　同　前


　　中和聖徳定三才(韻)渙汗洪恩潤九垓(韻)賢哲訪求辭
草萊(韻)阜民財(韻)琴奏南薰丹鳳來(韻)

　　(哲字入作上舊譜誤去聲)

　　賺煞尾　　　　　　　　　　　馬致遠(黄粱夢)

　　羽衣輕(句)鸞鶴進(韻)有十二金童接引(韻)萬里天風歸
去穏(韻)蓬萊頂上朝真(韻)笑欣欣(韻)袖拂著白雲(韻)宴
罷瑤池酒半醺(韻本侍要把你箇)唐吕公教訓(韻不受
這)漢鍾離心印(韻獨自箇)跨蒼龍飛上九天門(韻)


　　(欣字並非閉口音舊譜誤標圏飛上之上字九字俱應上聲)

　　中吕宫(其音高下閃賺)

　　粉蝶兒　　　　　　　　　　　李致遠(散套)

　　歸去來兮(韻)笑人生苦貪名利(韻我豈有)陷迷途惆悵
獨悲(韻假是)做公卿(句)居宰輔(句剗地)心勞形役(韻量
這)些來小去官職(韻枉)消磨了浩然之氣(韻)

　　(浩字應上聲)

　　呌聲　　　　　　　　　　　　白仁甫(梧桐雨)


　　對風景喜開顏(韻)等閒等閒(韻)御園中排殽饌(韻)酒注
嫩鵝黄(句)茶㸃鷓鴣斑(韻)

　　醉春風(與雙調不同)　　　　　　　　李致遠(散套)

　　想聚散若浮雲(句)歎光陰如過隙(韻)不如閒早賦歸歟
(句)暢好事美也美(韻)棄職歸農(句)杜門修道(句早則)死
心塌地(韻)

　　(聚散之聚應上聲閒字舊譜譌作聞杜字無去聲)

　　迎仙客　　　　　　　　　　　王伯成(貶夜郎)


　　(比及)沾雨露(句)恨不得吐虹霓(韻)滄海倒傾如月吸(韻)
翠紅鄉畫圖裏(韻若不設)歌筵舞席(韻枉孤負)遲日江
山麗(韻)

　　紅繡鞵(即朱履曲與正宫出入)　　　　　　徐甜齋(小令)

　　一榻白雲竹徑(韻)半窗明月松聲(韻)紅塵無處是蓬瀛
(韻)青猿藏火棗(句)黑虎聴黄庭(韻)山人參幽景(韻)

　　普天樂(即黄梅雨)　　　　　　　　　張小山(小令)

　　老梅邊(句)孤山下(韻)晴橋螮蝀(句)小舫琵琶(韻)春殘杜

宇聲(句)香冷荼䕷架(韻)淡抹濃妝山如畫(韻)酒旗邊三
兩人家(韻)斜陽落霞(韻)嬌雲嫩水(句)剩柳殘花(韻)

　　(杜字無去聲)

　　醉高歌　　　　　　　　　　　顧均澤(小令)

　　長江遠映青山(韻)回首難窮望眼(韻)扁舟來往蒹葭岸
(韻)煙鎖雲林又晩(韻)

　　喜春來(即陽春曲與正宫出入)　　　　　　周徳清(小令)

　　雨晴花柳新梳洗(韻)日暖蜂蝶便整齊(韻)曉寒鶯燕旋

收拾(韻)催喚起(韻)早赴牡丹期(韻)

　　(燕字舊譜誤作鴈)

　　石榴花　　　　　　　　　　　無名氏(心猿意馬)

　　(俺這里)一聲長嘯海天秋(韻)恣意傲王侯(韻)共黄冠道
士喜同流(韻)念經的㑹首(韻)意氣相投(韻)今朝醉倒明
朝又(韻)笑吟吟拍手狂謳(韻)就中消息都參透(韻)問甚
麼一月不梳頭(韻)

　　(恣意之恣應去聲麼字無去聲)


　　鬬鵪鶉(與越調不同)　　　　　　　　同　前

　　(俺這里)仙酒延年(句不强如)清茶潄口(韻俺對著)綠水
青山(句不强如)野盤路宿(韻)壺裏乾坤只自由(韻)並無
他半米愁(韻我問甚)暑往寒來(句一任他)天長地久(韻)

　　上小樓(與正宫出入)　　　　　　　　李致遠(散套)

　　(我則待)逐朝逐日(韻)無拘無繫(韻)從事西疇(句)寄傲南
牕(句)把酒東籬(韻)三徑就荒(句)松菊猶存(句)規模不廢
(韻)策扶老尚堪流憩(韻)引壺觴以自酌(句)盼庭柯以自

怡(韻)有酒盈尊(句)門設常關(句)景幽人寂(韻)或命巾車
(句)或棹孤舟(句)從容遊戲(韻比)彭澤縣淡中有味(韻)

　　(車字非韻舊譜誤注叶棹字去聲)

　　滿庭芳(與正宫仙吕出入)　　　　　　　張小山(小令)

　　西牕酒醒(韻)衾閒半幅(句)鼓轉三更(韻)起來無語傷孤
另(韻)何限幽情(韻)金瑣碎簾前月影(韻)玉丁當樓外秋
聲(韻)凭闌聴(韻)吹簫鳳鳴(韻)人在雪香亭(韻)

　　(瑣字舊譜誤作鎖)


　　十二月(與正宫出入)　　　　　　　　無名氏

　　靜巉巉煙霞嶺北(句)響潺潺澗水橋西(韻)光燦燦銀河
倒寫(句)高聳聳碧玉盤堆(韻)滿山樹幽微景致(韻)錦糢
糊一帶屏圍(韻)

　　堯民歌(與正宫出入)　　　　　　　　同　前

　　(更有)紫藤花青竹筍蕨芽肥(韻兀良只是)黄蘆岸白蘋
渡綠楊堤(韻香馥馥)幾株梅樹傍疎籬(韻紅灼灼)數枝
桃杏出柴扉(韻)雲笛雲笛(韻)閒拈月下吹(韻)不羨浮名

利(韻)

　　(杏字無去聲)

　　快活三(與正宫出入)　　　　　　　　胡紫山(小令)

　　梨花白雪飄(韻)杏萼紫霞銷(韻)柳絲舞困小蠻腰(韻)顯
得東風惡(韻)

　　鮑老兒(與正宫出入)　　　　　　　　白仁甫(梧桐雨)

　　雙撮得泥金衫袖挽(韻)把月殿裏霓裳按(韻)鄭觀音琵
琶準備彈(韻)早搭上鮫綃襻(韻)賢王玉笛(句)花奴羯鼓

(句)韻美聲繁(韻)壽寧錦箏(句)梅花玉簫(句)嘹喨循環(韻)

　　古鮑老　　　　　　　　　　　同　前

　　吃刺刺撒開紫檀(韻却元來)黄番綽向前手拈板(韻)低
低的呌聲玉環(韻)太真妃笑時花近眼(韻)紅牙筯趁五
音擊著梧桐按(韻)嫩枝柯猶未乾(韻)更帶著瑤琴聲範
(韻也索)出幾點瓊珠似汗(韻)

　　(拈字舊譜譌作占筯字無平聲範字失韻又本上聲舊譜誤注去又閉口音應標圏)

　　紅芍藥(與中吕不同)　　　　　　　　同　前


　　羯鼓聲繁(韻)羅韤弓彎(韻)玉珮丁東響珊珊(韻即漸的)
舞嚲雲鬟(韻施逞)蜂腰瘦(句)燕體飜(韻)兩袖香風拂散
(韻親捧鍾)玉露甘寒(韻)莫要留殘(韻直喫得)夜靜更闌
(韻)

　　剔銀鐙(與正宫出入)　　　　　　　　無名氏(散套)

　　(折末)商謎續麻合笙(韻折末)道字説書打令(韻)諸般兒
樂藝都曽領(韻)向人前舉目回情(韻)疎狂性(韻)湖海情
(韻)更愛的是弟兄(韻)


　　(謎字無平聲)

　　蔓菁菜(與正宫出入)　　　　　　　　同　前

　　脚到處人相敬(韻)都為我忒惺惺(韻)倒擔閣了半生(韻
幾番待)發志氣修身幹功名(韻)爭柰一縷頑涎硬(韻)

　　柳青孃(與正宫出入)　　　　　　　　白仁甫(流紅葉)

　　誰曽趁逐(韻)天賜一場厮拖逗(韻)新詩中意投(韻)必是
箇俊儒流(韻)裁冰翦雪慣熟(韻若得來)雙雙美滿配偶
(韻)儘平生共結綢繆(韻)去年間紅葉上(句)把詩修(韻)


　　(拖字舊譜譌作迤)

　　道和(和一作合與正宮出入)　　　　　　　同　前

　　向今秋(韻)向今秋(韻)園苑却閒遊(韻)恰相投(韻)教俺教
俺自僝僽(韻)教俺教俺空遙受(韻)同觀池上景清幽(韻)
細凝眸(韻埋怨道梅香)胡支分拴紐(韻)自索守(韻)那些
那些隨分受(韻)天生落在咱家手(韻)那些那些合成就
(韻)如還見的遲些後(韻險些兒箇)厭厭逐水向東流(韻)

　　(恰字入作上不應標閉口音圏僽字應去聲)


　　朝天子(即謁金門與正宫出入)　　　　　　張小山(小令)

　　癭杯(韻)玉醅(韻)夢冷蘆花被(韻)風清月白總相宜(韻)樂
在其中矣(韻)壽過顔回(韻)飽似伯夷(韻)閒如越范蠡(韻)
問誰(韻)是非(韻)且向西湖醉(韻)

　　(范字舊譜誤作去聲又失標閉口音圏)

　　四邊靜(與正宫出入)　　　　　　　　馬謙齋(散套)

　　紅塵千丈(韻)豈羨功名紙半張(韻)漁樵閒訪(韻)先生豪
放(韻)詩狂酒狂(韻)志不在凌煙上(韻)


　　(丈字無去聲)

　　齊天樂　　　　　　　　　　　張小山(小令)

　　潛身且入無何(韻)醉裏乾坤大(韻)蹉跎(韻)和鄰友相合
(韻)就山家酒嫩魚活(韻)當歌(韻)百無拘逍遙(句)千自在
快活(韻)日日朝朝(句)落落跎跎(韻)酒甕邊行(句)花叢裏
過(韻)沈醉後由他(韻)

　　紅衫兒　　　　　　　　　　　同　前

　　今日紅塵在(句)明日青春過(韻)枉張羅(韻)枉張羅(韻)枉

張羅(韻)世事都參破(韻)飲金波(韻)飲金波(韻)一任旁人
笑我(韻)

　　蘇武持節(即山坡羊與黄鍾宫出入)　　　　　同　前

　　劉伶不戒(韻)靈均休怪(韻)沿邨沽酒尋常債(韻)看梅開
(韻)過橋來(韻)青旗正在疎籬外(韻)醉和古人安在哉(韻)
窄不勾篩(韻)哎我再買(韻)

　　賣花聲(即昇平樂亦作煞)　　　　　　　同　前

　　半泓秋水金星硯(韻)一幅寒雲玉版牋(韻)美人索賦鷓

鴣天(韻)瓊杯爭勸(韻)珠簾高捲(韻)燕歸來海棠庭院(韻)

　　四換頭(與正宫出入)　　　　　　　　無名氏(散套)

　　西園杖履(韻)望眼無窮恨有餘(韻)飄殘香絮(韻)歌殘白
苧(韻)海棠花底鷓鴣(韻)楊柳梢頭杜宇(韻)都喚取春歸
去(韻)

　　(杖字苧字杜字俱應上聲)

　　攤破喜春來　　　　　　　　　顧均澤(小令)

　　籬邊黄菊經霜綻(韻)囊裏青蚨逐日慳(韻)破情思晩砧

鳴(句)斷愁腸簷馬韻(句)驚客夢曉鍾寒(韻)歸去難(韻)修
一簡(韻)回兩字報平安(韻)

　　(思字應去聲)

　　喬捉蛇　　　　　　　　　　　無名氏(小令)

　　毒似兩頭蛇(句)如雙燼蝎(韻閃得我)無情無緒無歸著
(句)幾時幾時捱得徹(韻)愁一㑹(句)悶一㑹(句)柔腸千萬
結(韻)將耳朶兒撧了把金蓮[蹎*頁](韻)

　　煞尾(般涉調煞尾同)　　　　　　　　　李致遠(散套)


　　辭功名則待遠是非(韻)守田園使我有見識(韻)閒悠悠
無半點為官意(韻)一任駟馬高車聘不起(韻)

　　南吕宫(其音感歎傷悲)

　　一枝花(即占春魁)　　　　　　　　　李致遠(散套)

　　白雲留故山(韻)曉月流清澗(韻)西風吹渭水(句)落日滿
長安(韻)龍虎癡頑(韻)正要别真贗(韻)都來方寸間(韻)内
丹成未飲刀圭(句)宦情遠不登仕版(韻)

　　梁州第七　　　　　　　　　　同　前


　　無中有嬰兒姹女(韻)有中無火棗金丹(韻)温温鉛鼎清
光爛(韻)一泓水靜(句)一片雲閒(韻)一輪月滿(句)一點神
安(韻)斷七情寶劍光寒(韻)避三尺午夜更殘(韻)祕天真
離坎交馳(句)藥欄(韻)嵗晩(韻)黄精滿地和煙揀(韻)安排
淨蚌珠粲(韻)耿耿靈臺照夜闌(韻)去蕙留蘭(韻)

　　(蚌字無去聲)

　　隔尾(與巾吕出入)　　　　　　　　　同　前

　　辨清濁不在清白眼(韻)誇懸解何勞道士肝(韻)銀海澄

澄洞諸幻(韻)快還(韻)九山(韻)滿地松風洞天晩(韻)

　　牧羊關　　　　　　　　　　　馬致遠(陳摶)

　　(我恰)遊仙闕(句)謁帝閽(韻猛驚得我)跨黄鶴飛下九天
門(韻你揮的)玉麈特遲(句打的)金鍾煞𦂳(韻又不是)紙
牕明覺曉(句)布被暖如春(韻驚的)夢莊周蝶飛去(句尚
兀自)炊黄粱鍋未滚(韻)

　　菩薩梁州　　　　　　　　　　同　前

　　時遣天臣(韻把)賢良訪問(韻)當今至尊(韻重酬勞)算卦

山人(韻)過䝉君寵賜天恩(韻)風雲不憶風雷信(韻)琴鶴
自有林泉分(韻)想名利有時盡(韻)乞得田園自在身(韻
我怎肯)再入紅塵(韻)

　　元鶴鳴(即哭皇天)　　　　　　　　　同　前

　　酒醉漢難朝覲(韻)睡魔王怎做宰臣(韻)穿著紫羅袍似
酒布袋(韻)秉著白象笏似睡餛飩(韻若做官後)毎日間
行眠立盹(韻休休)枉笑殺凌煙閣上人(韻早是)疎慵愚
鈍(韻)孤陋寡聞(韻)


　　烏夜啼　　　　　　　　　　　同　前

　　幸然法正天心順(韻索甚我)横枝兒治國安民(韻我則)
有住山緣(句那里有)為官分(韻)樂道甘貧(韻誰羨)畫㦸
朱門(韻)丹砂好鍊養閒身(韻)黄金不鑄封侯印(韻戴不
的)幞頭𦂳(韻穿不的)公裳坌(韻不如我這)拂黄塵的布
袍(句)漉渾酒的綸巾(韻)

　　罵玉郎(即瑤華令)　　　　　　　　　曽瑞卿(散套)

　　春雞夢斷雲屏夜(韻)銀燭短篆煙斜(韻)朱簾捲起梅花

月(韻)酒暈頰(韻)人乍怯(韻)風兒劣(韻)

　　感皇恩　　　　　　　　　　　同　前

　　綠映紅遮(韻)錦繡周折(韻金莎軟)睡鴛鴦(句楊柳晴)啼
杜宇(句牡丹暖)宿蝴蝶(韻)花枝蹀躞(韻)花影重疊(韻木
香洞)薰蘭麝(韻荼䕷架)飄玊雪(韻蒼苔徑)繡文纈(韻)

　　(杜字無去聲)

　　採茶歌(即楚江秋)　　　　　　　　　同　前

　　鞦韆外月兒斜(韻)西樓畔鳥聲歇(韻)海棠絲穿透露珠

兒㿱(韻)宿酒禁持人困也(韻)東風寒似夜來些(韻)

　　(禁持之禁應平聲又閉口音當標圏)

　　賀新郎　　　　　　　　　　　無名氏(藍關記)

　　(恰纔)玉皇朝罷下瑤階(韻獨步那)萬仞山頭(句只疑在)
九霄雲外(韻)花籃藥钁隨身帶(韻)脚到處將靈芝便採
(韻)更高如徐福蓬萊(韻)梅花尋不見(句)隨後暗香來(韻)
冰肌玉骨堪人愛(韻元來)前邨深雪裏(句)昨夜一枝開
(韻)


　　(钁字入作上)

　　梧桐樹(與雙調出入)　　　　　　　　馬致遠(岳陽樓記)

　　(問甚麽)兩碗通輕汗(韻)一粒度三關(韻問甚麽)饅頭皮
餛飩餡和和飯(韻)有酒食先生饌(韻)

　　紅芍藥(與中吕不同)　　　　　　　　前　人(陳摶高卧)

　　開基創業聖明君(韻)舜徳堯仁(韻)玉帛萬國盡來尊(韻)
一統乾坤(韻)滅狼煙掃戰塵(韻)恩澤及萬姓黎民(韻)招
賢納士禮殷勤(韻)幣帛似微塵(韻)


　　(業字入作去帛字入作平)

　　四塊玉　　　　　　　　　　　關漢卿

　　適意行(句)安心坐(韻)渴時飲醉時歌(韻)困來時就向莎
茵卧(韻)日月長(句)天地闊(韻)閒快活(韻)

　　(飲字閉口音當標圏)

　　草池春(即鬭黑䗫亦名絮蝦䗫)　　　　　　高文秀(謁魯肅)

　　自思忖(句)自議論(韻)從混沌初分(韻)耕田𨼆姓伊尹(韻)
聚螢讀書車𦙍(韻)㑹稽擔柴買臣(韻)淮陰乞食韓信(韻)

太公垂釣渭濱(韻)伍員吹簫吳郡(韻)孔子絶糧在陳(韻)
顏回甘貧守分(韻)王陵沽酒待賓(韻)相如題橋發憤(韻)
蕭何司吏出身(韻)樊噲屠戸得運(韻)高祖元是庶民(韻)
光武居在邨鎮(韻自古來)朝中賢人(韻)閫外將軍(韻)登
基明君(韻)開國功臣(韻誰不生在)白屋寒門(韻)當日蘇
秦(韻幾曾)胞胎裏便帶黄金印(韻)千丈志(句)一跳身(韻)
獨步青雲(韻)須為將相(句)定立功勲(韻)

　　(混沌二字聚字戸字丈字俱上聲舊譜作去聲非伍員員字去聲舊譜作平聲非跳字應平聲)


　　鵪鶉兒　　　　　　　　　　　朱庭玉(散套)

　　薄倖多應(句)今宵醉也(韻)謝館秦樓(句)偎香倚雪(韻)不
信伊家不耳熱(韻)俺好業(韻)俺好呆(韻)怎恁今生(句)時
慳運拙(韻)

　　閱金經(即金字經與雙調出入)　　　　　鮮于去矜(小令)

　　飛絮黏蜂蜜(句)落花香燕泥(韻)膩葉蟠雲䕶錦機(韻)宜
(韻)笙歌一片隨(韻)遊人醉(韻)半竿紅日低(韻)

　　翠盤秋(即乾荷葉亦入中吕)　　　　　　　劉太保(小令)


　　乾荷葉(句)色蒼蒼(韻)老柄風搖蕩(韻)減了清香(韻)越添
黄(韻)都因昨夜一場霜(韻)寂寞在秋江上(韻)

　　玉交枝(交一作嬌與雙調出入)　　　　　　無名氏(小令)

　　休爭閒氣(韻都只是)南柯夢裏(韻想)功名到厎成何濟
(韻)總虛華幾人知(韻)百般乖不如一就癡(韻)十分醒爭
似三分醉(韻則這的)是人生落得(韻)不受用圖箇甚的
(韻赤𦂳的)烏𦂳飛(韻)兔𦂳追(韻)看看的老來催(韻)人無
百嵗人(句)枉作千年計(韻)將睂間悶鎖開(句)把心上愁

繩繫(韻則這的)是延年益壽的理(韻)

　　煞　　　　　　　　　　　　　范子安(竹葉舟)

　　(趁著吚啞)數聲櫓響離了洞口(韻見明滴溜)一點漁鐙
古渡頭(韻)春天雪浪拍天流(韻更)月黑雲愁(韻疎刺刺)
風狂雨驟(韻)甚時候(韻)白漭漭銀濤不斷流(韻那里也)
楚尾吳頭(韻)

　　黄鍾尾(即隨尾黄鍾宫通用)　　　　　　　劉庭信(散套)

　　幾回好夢添凄楚(韻)無柰秋聲忒很毒(韻)一聲風(句)一

聲雨(韻)一聲鍾(句)一聲鼓(韻)風聲催(句)雨聲促(韻)角聲
哀(句)鼓聲助(韻)一聲聴(句)一聲數(韻)一聲愁(句)一聲苦
(韻)風聲寧(句)雨聲住(韻)角聲停(句)鼓聲足(韻)一聲鍾撞
一口長吁(韻)淚點兒倒多如秋夜雨(韻)













　　御定曲譜巻二

