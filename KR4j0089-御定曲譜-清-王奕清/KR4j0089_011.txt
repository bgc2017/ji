







　　欽定四庫全書

　　御定曲譜巻五(南仙吕宫羽調)

　　仙吕宫引子

　　卜算子

　　病染身著地(韻)氣咽魂離體(韻)拆散鴛鴦兩處飛(韻)多
少銜寃意(韻　拜月亭)

　　(體字少字上聲兩處二字上去聲相連俱妙病字氣字拆字可用平聲多字可用仄聲首句用仄仄仄平
平不押韻亦可)


　　番卜算

　　兒女話堪聽(句)使我心疑惑(韻)暗中思忖覺前非(句)有
箇團圓策韻　(琵琶記)

　　劔器令

　　咱毎論丰標(韻)看過了多多少少(韻)這玉容都强别箇
(句)果然一見魂消(韻　劉盼盼傳竒)

　　(第二字應用平聲上少字及玉字果字俱可用平聲)

　　小蓬萊


　　獨守閒庭深院(韻)聽畫簷靈鵲聲喧(韻)孤鸞隻鳳(句)今
朝㑹合(句)重效鶼鶼(韻　卧氷記)

　　(獨字畫字可用平聲鶼字閉口與院字喧字不同韻不足法也)

　　探春令

　　人生最苦是别離(韻)論貞潔無比(韻)仗鸞箋一紙傳消
息(韻)怎不見回音至(韻　荆釵記)

　　(最苦二字去上聲妙一字可用平聲息字宜用去聲)

　　醉落魄


　　鶯聲巧逐東風軟(韻)緑楊庭院(韻)杏花零落清香散(韻)
手撚花枝(句)寂寞倚闌干(韻　錦香亭)

　　(巧字杏字手字寂字可用平聲零字可用仄聲㪚字干字俱借韻也倚字上聲妙)

　　天下樂(此調雖似七言絶句詩然第三句亦用韻)

　　一片花飛故苑空(韻)隨風飄泊到簾櫳(韻)玉人怪問驚
春夢(韻)只怕東風羞落紅(韻　琵琶記)

　　(一字故字只字可用平聲飄字可用仄聲故苑二字去上聲妙)

　　鵲橋仙


　　披香隨宴(句)上林逰賞(韻)醉後人扶馬上(韻)金蓮花炬
照迴廊(韻)正院宇梅梢月上(韻　同前)

　　(隨字平聲妙或作侍非照字去聲妙月字宜用平聲院宇二字去上聲妙)

　　金雞叫

　　忍凍擔饑餒(韻)鎮日間淚流如雨(韻)恨我孩兒陳光蕊
(韻)撇下親孃(句)自去享榮貴(韻　陳光蕊傳竒)

　　(忍字日字恨字撇字自字可用平聲光字當用仄聲雨字失韻恨我去享俱去上聲妙)

　　奉時春


　　侍奉家姑孝有餘(韻)一門裏恁般和美(韻)定省晨昏(句)
家之常禮(韻)雙雙移步堂前去(韻　卧氷記)

　　(侍字一字定字可用平聲門字常字移字可用仄聲美字禮字俱失韻孝有定省俱去上聲裏恁上去聲
妙)

　　紫蘇丸

　　煙花隊裏曾經厯(韻)那門庭煞知端的(韻)近日來可笑
女孩兒韻心如飛絮難尋覔(韻　王煥傳竒)

　　(日字可字可用平聲心字飛字可用仄聲厯字的字覔字俱入聲韻亦可用去聲韻隊裏去上聲可笑上

去聲俱妙)

　　糖多令(糖亦作唐)

　　花下鈿箜篌韻尊前白雪謳(韻)記懐中朱李曾投(韻)鏡
約釵盟心已許(句)詩寫在小紅樓(韻　張于湖詞)

　　(花字朱字可用仄聲鏡字可用平聲巳字用去聲字尤妙寫在小三字用上去上妙)

　　梅子黄時雨(即黄梅雨)

　　家住東京(句)積世富豪裔(韻)承朝命武班之職(韻)正青
春琴瑟和美(韻)論奢華世間無比(韻　陳巡檢傳竒)


　　(家字承字華字可用仄聲積字可用平聲美字可用平韻職字宜用去聲)

　　似孃兒

　　一女貌天然(韻)縁分淺親事遲延(韻)願天早與人方便
(韻)絲蘿共結(句)蒹葭可倚(句)桑杏相聨(韻　荆釵記)

　　(一字早字可用平聲桑字可用仄聲與可倚三箇上聲妙)

　　望逺行

　　名韁利鎖(韻)厯盡程途凄楚(韻)翠減紅銷(句)何日此身
安妥(韻)過了疊疊山崖(句)又見迢迢野渡(韻)回首望長

安日下(韻　江流傳竒)

　　(厯字又字可用平聲何字回字可用仄聲楚字渡字下字俱失韻不足法也利鎖翠減過了去
上聲此字上聲野渡首望上去聲俱妙)

　　鷓鴣天

　　萬里闗山萬里愁(韻)一般心事一般憂(韻)親闈暮景應
難保(句)客館風光怎久留(韻)換頭他那里(句)漫凝眸(韻
正是)馬行十步九回頭(韻)歸家只恐傷親意(句)閣淚汪
汪不敢流(韻　琵琶記)


　　(上萬字上一字暮字客字怎字十字閣字不字可用平聲歸字可用仄聲萬里暮景那里去上聲久字馬
字九字恐字敢字五箇上聲俱妙)

　　仙吕宫過曲

　　光光乍(自此至上馬踢十曲皆小用亦可借作衝場)

　　因感病不痊(韻)合藥用多般(韻)要買婆婆一黄犬(韻)特
與婆婆錢一貫(韻　殺狗)記

　　(因字可用仄聲合字要字特字可用平聲痊與犬是一韻般與貫又一韻不可學也犬字上聲貫字去聲
妙合音葛)


　　鐵騎兒(又名簷前馬)

　　趕家兄(句)趕家兄(句)不見蹤影(韻)厯盡㡬山林(韻)加鞭
趕上(句)勒馬去如雲(韻　卧氷記)

　　(不見蹤影用平平上去亦可厯字勒字可用平聲此曲用三韻謬甚影字上聲盡㡬去上聲趕上馬去上
去聲俱妙)

　　碧牡丹

　　冒雪湯風(句)去尋鯉魚(韻)到處都尋徧(句)無買處(韻)逺
觀漁父在河邊(句)尋問取(韻　同前)


　　(目字到字逺字俱可用平聲漁字可用仄聲首句在風字斷為是取字上聲妙　漁父父字即作甫音亦
漁翁也舊譜必欲作父母之父非此曲本缺板今據九宫譜定補)

　　大齋郎

　　試官來(韻)選場開(韻)三年大比用英才(韻)有錢教你為
官宦(句)無錢依舊守書齋(韻　韓夀傳竒)

　　(試官二字用平仄亦可三字無字教字依字可用仄聲大字有字可用平聲大比用三字去上去聲舊守
二字去上聲俱妙)

　　勝葫蘆(又名大河蟹)


　　特奉皇恩賜結婚(句)來此(把)信音傳(韻)若是仙郎(肯)諧
繾綣(韻)一場好事(句管取)今朝便團圓(韻　琵琶記)

　　(婚字用韻亦可若字一字可用平聲此信好事皆上去聲俱妙)

　　青歌兒(或作福清歌)

　　三杯酒萬事和氣(韻)又何妨每日沈醉(韻)思量孫二太
無知(韻)伊來害我(句)我又如何饒你(韻　殺狗記)

　　(事字改作平聲乃順你字上聲妙)

　　胡女怨


　　非干是我意慵(韻)是你厮調弄(韻)一步不行(句)叫苦嚎
痛(韻)算來何日到(得)南雄(韻)不如我做道童(韻　陳巡
檢傳竒)

　　(是你是字一字算字不如不字俱可用平聲我做二字上去聲妙　厮字本平聲俗讀為入聲耳舊譜註
云作平非得字本襯字在到字下依九宫譜定改正兼補板)

　　五方鬼

　　猛風卒律律(句)鼔起雷聲(韻)震動山川(句)百怪藏形(韻)
平日不曾顯威靈(韻)今日覩物思情(韻)見箇人兒(句)美

貌動情(韻　同前)

　　(猛字鼔字震字百字見字可用平聲平字可用仄聲美貌二字上去聲妙　此曲失板)

　　望梅花

　　叫的我不絶口(韻却被)喊殺聲流民四走(韻)荒急便尋
(句)不知箇所有(韻)此間無(句)多應只在前頭(韻　拜月
亭)

　　(的與得同義)

　　上馬踢


　　干戈動地來(句)車駕遷都汴(韻)兒夫離帝京(句)路遙人
又逺(韻)軍馬臨城(句)無計將身免(韻)這苦怎言(韻)禍不
單行(句)中路兒不見(韻　同前)

　　(軍字中字可用仄聲禍字可用平聲又逺這苦去上聲怎字上聲俱妙)

　　月兒髙(又名誤佳期)

　　看徧閒花草(韻)争如自家好(韻)這様風流事(句)那箇人
不好(韻)才子共佳人(句)如今正年少韻看他筵席上(句)
兩處傷懐抱(韻　錦香亭)


　　(第一字才字他字可用仄聲那字兩字可用平聲好字好字少字抱字上去去上韻間用妙甚此月兒髙
本調也其餘皆犯别調矣)

　　攤破月兒髙

　　喊殺連天韻骨肉怎相戀(韻)自古常言道(句)人離鄉賤
(韻)到得今朝(句)平安幸非淺(韻)是則是身狼狽(句)眼前
受迍邅(韻　拜月亭)

　　(骨肉二字到字則字可用平聲末句用仄仄平平仄亦可怎相戀是上平去幸非淺是去平上俱妙甚真
作家也)


　　二犯月兒髙(第二段犯五更轉後段似犯紅葉兒姑闕之)

　　慢折長亭栁(韻)情濃怕分手(韻)欲上雕鞍去(句)扯住羅
衫袖(韻)問道歸期(句)端的(是)甚時候(韻)犯回言未卜竒
和偶(韻)嬾唱陽闗(句)慵斟别酒(韻)犯酒(韻)除是你消愁
(韻)犯(只怕)酒醉還醒(句)愁懷又依舊(韻　散曲)

　　(欲字扯字問字可用平聲你字上聲妙)

　　又一體

　　猶自説風流(韻)空惹這場羞(韻)為伊喫薄賤(句也)只得

歡然受(韻)明月湖中(句)難再下金鈎(韻)犯(他)分明打罵
(在)花牋後(韻)枉了教人(句)意慘魂愁(韻)犯嗏(句)莫是好
因縁(句)犯夢斷陽臺(句)路阻秦樓(韻　無名氏)

　　(第一第二第三第六句及末句與前曲平仄不同又嗏字緣字不用韻末句少一字尤異)

　　月雲髙(此調犯渡江雲而渡江雲本調缺)

　　攤破月兒髙路途勞頓(韻)行行甚時近(韻)未到(得)洛陽
縣(句那)盤纒使盡(韻)回首孤墳(句)空教(我)望孤影(韻)他
那里誰偢采(句俺)這里(將)誰投奔(韻)渡江雲(正是)西出

陽闗無故人(韻)須信(道)家貧不是貧(韻　琵琶記)

　　(行行二字西字須字可用仄聲墳字不必用韻影字雜庾青韻非他那里一句作去去平去平平亦可路
字去聲妙使盡二字上去聲妙　依前攤破月兒髙調我字俺字俱係襯字)

　　月照山(此犯商調)

　　月兒髙自小相依附(韻)㣲軀竟何補(韻)當此艱危日(句)
一死酬恩父(韻)切莫傷悲(句)魂心自調䕶(韻)山坡羊如
今拜别歸陰府(韻)把我魂靈(攜)歸故土(韻)心孤韻影蕭
蕭誰與扶(韻)號呼(韻)哭哀哀淚眼枯(韻　雙忠記)


　　(攷商調山坡羊把我魂靈句止應七字攜字當作襯字)

　　月上五更(此犯南吕)

　　月兒髙堦下蛩聒絮(韻)聲聲透奴耳(韻)壓倒遮掩風(句)
逕入奴衣袂(韻只有)一盞孤燈(句)常來照著耳(韻)五更
轉教奴怎不心焦碎(韻)受此饑寒(句)誰人憐濟(韻)驀聽
得(句)窗外廂(句)芭蕉雨(韻)淅瀝颯刺(一似)奴流淚(韻)雨
有休時(句)淚珠無止(韻　還魂記)

　　(掩風二字改作平去乃叶絮字雨字用韻甚雜不可從　照著耳耳字既複第二句韻又無義理必有譌)


　　蠻江令(蠻或作鑾)

　　煩惱都厯徧(韻)憂愁怎脱免(韻)眼兒哭得損(句)脚兒行
得倦(韻)五里十里(句)一日過如年(韻)但願前途去(句)早
早逢親眷

　　(煩字可用仄聲脱字五字十字一字但字上早字俱可用平聲)

　　涼草蟲(或作狼草生)

　　勁風寒四合(句)暮煙昏慘慘(韻)同雲布(句)晚天變(韻)只
愁(那)長空舞絮綿(韻)去心如箭(韻)旅舎全無(句)今宵何

處安眠(韻　同前)

　　(慘字借閉口韻非晚天變上平去聲舞絮旅舎俱上去聲妙甚)

　　蠟梅花

　　孩兒出去在今日中(韻)爹爹媽媽來相送(韻)但願得魚
化龍(韻)青雲得路(句)桂枝髙折步蟾宫(韻　琵琶記)

　　(或無在字非在字但字可用平聲路字用韻亦可)

　　感亭秋(感或作撼)

　　(短)長亭去去知㡬驛(韻)逆旅中過寒食(韻見)㸃㸃殘紅

飛絮白(韻)夕陽影裏啼蜀魄(韻)家鄉逺(句)心漫憶(韻)回
首雲煙隔(韻　拜月亭)

　　(旅中二字可用平仄夕字可用平聲)

　　望吾鄉

　　爛漫春光(韻)妝成錦繡鄉(韻)嬉逰綺陌人來往(韻)覻他
鶯燕迷花栁(句聽)簫鼔鳴街巷(韻)三春景(句)宜共賞(韻
休)負了名園上(韻　散曲)

　　(爛字可用平聲賞字可用平韻鶯字簫字可用仄聲錦繡負了用上去去上妙　漫字俗作熳非)


　　喜還京

　　去到書闈(韻)見他時再三伸意(韻)休孤負暗約幽期(韻)
咱和你(韻)暫且今宵分袂(韻)到明日别作道理(韻　東
牆記)

　　(去字和字暫字可用平聲理字上聲妙　此曲失板)

　　美中美

　　日墜西(韻)人漸稀(韻)深林裏逺觀(句)歸鴉亂飛(韻)邨莊
却早(句)半掩柴扉(韻)犬兒聲聲吠起(韻只見)野叟樵夫

挾斧回(韻)換頭牧童盡跨犢(句)簇簇思歸(韻)逺望月上
山頭也(句)教我行步催(韻)山深無奈(句)樹煙盡迷(韻)在
這程途裏(韻)百種恓惶怎受持(韻　陳巡檢傳竒)

　　(日字野字牧字月字百字可用平聲　此曲失板)

　　油核桃(或作油葫蘆非)

　　眼前一嶺﨑嶇(韻)怎不教我傷悲(韻)今宵未卜投宿處
(韻)趕程途也(句)問人家莫待遲(韻　同前)

　　(眼字一字怎字可用平聲悲字可用仄韻用韻甚雜不可從　此曲失板)


　　又一體

　　論夏月可人心性(韻)對蓮池紅妝臨鏡(韻)栁梢頭纔上
天街静(韻)却又早人約黄昏(韻　散曲)

　　(昏字失韻)

　　木丫牙(或作木丫叉非今所謂長拍者一名木丫叉然與此不同惟後四句稍相似)

　　寂寞朝行暮止(韻)金蓮步窄(句)肝腸寸碎(韻)鄉闗逺極
目雲飛(韻)算南雄何止萬里(韻只見)映水梅花開數朶
(句正)疎影横斜月上時(韻)被清影惱人情緒(韻)向此際

逋仙好賦詩(韻　陳巡檢傳竒)

　　(緒字失韻　此曲失板支思齊㣲本可通用決不可溷入魚模耳舊譜槩云借韻非是)

　　又一體

　　步入寒林數里(韻)嵐陰杳靄(句)蒼屏翠碧(韻)森森見古
木雲齊(韻聽)觸石潺潺響澗水(韻)只見辭柯風慘慽(句)
遙望(那)歸鴉接翅飛(韻)一樹孤松(句)正傷情緒(韻)聽鶴
唳聲聲猿又啼韻　(朱買臣傳竒)

　　(觸石句一樹句皆與前曲不同故載之　亦失板緒字失韻聽字依前曲向字亦是正文若作襯字與前

結句不同矣)

　　長拍

　　疊疊離情(句)疊疊離情(句)重重幽恨(句)羈旅怎生禁架
(韻)家鄉遙逺(句)楚水洶湧(句)濶迢遙去程無涯(韻)斜日
映紅霞韻望水邨深處(句)酒旗髙挂(韻)淺水灘頭有鷺
立(句)枯樹上噪寒鴉(韻)來往櫓聲咿啞(韻)正野塘水漲
(句)浪激汀沙(韻　散曲)

　　(枯樹上或作見古樹非既有望水邨望字貫下不必又用見字)


　　短拍(一名迴文必接長拍之下)

　　紅蓼灘頭(句)紅蓼灘頭(句)白蘋岸側(句)曲灣灣水繞人
家(韻)還自赴京華(韻)怎訴得許多(般)瀟灑(韻)異日圗將
此景(句)俺直待歸去鳳池誇(韻　同前)

　　(側字宜用上聲)

　　醉扶歸

　　(我)有縁結髪曾相共(韻難道是)無緑對面不相逢(韻我)
鳳枕鸞衾(也)和他同(韻倒慿)兔毫繭紙將他動(韻畢竟)

一齊分付與東風(韻)把往事(也)如春夢(韻　琵琶記)

　　(冇字上聲鳳枕鸞衾去上平平俱妙和字不可作平聲唱今人於第三句每作平平仄仄仄平平非一字
可用平聲)

　　又一體

　　望得望得肝腸斷(韻)哭得哭得淚珠乾(韻)你去為官已
開旛(韻)怎不把你親孃管(韻)常言道子孝母心寛(韻也)
不壞了(我)秋波眼(韻　江流傳竒)

　　(此曲用韻稍雜起二句句首疊二字此變體也首句上得字第二句上哭得二字皆入聲可作平聲故妙

若用上去聲即不可兩用矣第三句上去平平上平平妙甚)

　　皁羅袍

　　翠被今宵寒重(韻)聽蕭蕭落葉(句)亂走簾櫳(韻)堆枕香
雲任鬅䯳(韻)不知溜却金釵鳳(韻)惱人堦下(句)凄凄候
蟲(韻)驚心樓上(句)噹噹曉鐘(韻)無端畫角聲三弄(韻
陳大聲散曲)

　　(翠字落字溜字可用平聲堦字樓字可用仄聲亂走去上聲枕字惱字曉字上聲候字去聲俱妙)

　　皁羅罩黄鶯(此犯商調)


　　皁羅袍觸景愈傷懷抱(韻)悶懨懨漸覺(句)瘦減纎腰(韻)
釵分一任嚲雲翹(韻)鏡匳塵鎖無心照(韻)黄鶯兒嬾吟
嘲(韻)前春病苦(句)只恐又今朝(韻　散曲)

　　(釵分句拗)

　　醉羅袍(又名醉翻袍此犯本宫)

　　醉扶歸畫樓獨倚鐙挑盡(韻)香衾半擁夢難成(韻)暗想
當年締姻親(韻)玉貌多風韻(韻)皁羅袍塵䝉鸞鏡(句)也
只為君(韻)寒生鴛枕(句)也只為君(韻)離愁萬種千般恨

(韻　江流傳竒)

　　(半擁萬種皆去上聲鏡字去聲枕字上聲俱妙　此曲止一成字雜入庚青韻耳至於鏡字枕字本非韻
脚舊譜亦以為韻而并責其雜用侵尋誤)

　　醉羅歌(此犯本宫)

　　醉扶歸冷落冷落鞦韆架(韻)謝却謝却海棠花(韻)蕩子
經年不還家(韻)爻變了龜兒卦(韻)皁羅袍相如薄倖(句)
也不似他(韻)王魁短命(句)也不似他(韻)山盟海誓都丢
罷(韻)排歌臨岐話(韻)都是假(韻)此時驕馬繫誰家(韻)


　　(陳大聲散曲)

　　(上謝字短字可用平聲上落字上却字俱入作平故可兩用蕩子變了是假去上聲海誓馬繫上去聲俱
妙話字可不用韻假字可用平韻)

　　醉花雲(此犯羽調)

　　醉扶歸(打疊時)麗情萬緒籠長袖(韻揮霍時)紅光一道
化飛虬(韻待掃除了)殢雨尤雲楚天羞(韻拂開了)蜂喧
蝶攘花間友(韻怕)黄塵飛上玉搔頭(韻怎容他)青蠅玷
却龍文繡(韻)四時花休休(韻)渡江雲紫陌牽絲若箇收

(韻怕)銅雀春深花自愁(韻　曹含齋詠紅拂)

　　醉歸花月渡(此犯本宫兼羽調)

　　醉扶歸見人未語先多韻(韻)偎人密坐態偏溫(韻)瓊樹
亭亭出風塵(韻)頓敎干樹春姿盡(韻)四時花逡巡(韻)鐙
前酒籌相與親(韻)風前舞衫香澤聞(韻)攤破月兒髙道
不消魂韻睂峯(裏)自難隱(韻)若不是東君在(句)險撞(入)
鶯花陣(韻)渡江雲(管甚)銀燭催歸玉漏頻(韻但)只恐回
身欲化雲(韻　散曲)


　　(第三段係犯攤破月兒髙依前調則裏字入字俱當作襯字方合五字句)

　　羅袍歌(此犯本宫)

　　皁羅袍誰許非吾龍種(韻)把河山帶礪(句)白馬盟空(韻)
朱虚當日挫强宗(韻)豫州今世除兇横(韻)扶之者衆(句)
如百足蟲(韻)乃心王室(句)如川必東(韻)在師中吉承天
寵(韻)排歌雲飛盡(句)日正中(韻)泰山磐石固吾宗(韻)秋
霜厲(句)冬日烘(韻)乾剛威福折奸萌(韻　十孝記)

　　(朱虚句拗衆字非韻脚横字讀紅去聲萌音䝉皆借叶)


　　又一體

　　皁羅袍牆外趷的趷蹬(韻)是誰家公子(句)䇿馬閒行(韻)
金丸花下打流鶯(韻)偷香手段元端正(韻)排歌君無意
(句)妾有情(韻)隔牆空自眼睁睁(韻)看不見(句)愁轉増(韻)
夕陽揮淚杜鵑聲(韻　散曲)

　　(金丸句拗)

　　羽調排歌(以下二曲亦過羽調)

　　黯黯雲迷(句)寒天暮景(韻)區區水涉山登(韻)蕭蕭黄葉

舞風輕(韻)這様愁煩不慣經(韻)不忍聽(句)不美聽(韻聽
得)胡笳野外兩三聲(韻)風力勁(句)天氣冷(韻)一程分做
兩程行(韻　拜月亭)

　　(景字冷字俱可用平韻這字野字一字可用平聲不忍聽聽字勁字俱不必用韻不忍聽風力勁俱作平
平仄亦可暮景外兩氣冷去上聲俱妙)

　　三疊排歌(又名道和排歌)

　　前路梗(韻)行步生(韻)那更天將暝(韻)憂心戰兢兢(韻)傷
情淚盈盈(韻)那些(兒)悽慘(句)那些(兒)寂寞(句)清風明月

最闗情(韻)無人來往冷清清(韻)叫地不聞天怎應(韻)不
忍聽(句)不美聽(韻聽得)疎鐘山外兩三聲(韻)風力勁(句)
天氣冷(韻)一程分做兩程行(韻　同前)

　　(梗字讀如景路梗二字去上聲更字最字去聲冷清清冷字怎字兩字上聲俱妙　舊譜復載黄孝子傳
竒一曲細按與此無異今刪去)

　　傍妝臺(此本調也與荆釵香囊諸曲不同)

　　晝初長(韻只見)銜泥來往燕兒忙(韻聽)髙栁蟬聲細(句
堆)角黍慶端陽(韻見)十里湖光好(句)菡萏花開放(韻)三

伏景(句)宜共賞(韻)等閒莫負水亭涼(韻)換頭宜人恩徳
浩如天(韻巳分)今生欲報更無縁(韻既)大厦相遮庇(句
又)六事每周全(韻常)早晚厮陪伴(句尋)活計相扶援(韻)
光陰換(句)嵗月遷韻等閒緑鬢變華顛韻　(前段散曲後段黄孝
子傳竒)

　　(賞字可用平韻十字等字莫字可用平聲髙字可用仄聲伴字換字非韻脚　換頭不應另列一體舊譜
為題下傳竒出處所牽耳今既各註於曲尾自可連合一處後倣此)

　　二犯傍妝臺(俱犯本宫)


　　傍妝臺頭意懸懸(韻)倚門終日(望得)眼兒穿(韻自他)赴
選歴鏖戰(句杳)無箇信音傳韻八聲甘州多應(他)在京
得中選(韻因此)無暇修書返故園(韻)皁羅袍(他)既登金
榜(句)怎不錦旋(韻)傍妝臺尾教人心下轉縈牽(韻　荆
釵記)

　　(故字既字去聲榜字怎字錦字上聲下轉二字去上聲俱妙戰字不必用韻換頭起處同前曲故不録)

　　八聲甘州

　　窮酸魍魎(韻)對我行輒敢數黒論黄(韻)妝模作様(韻)惱

得(我)氣滿胷堂(韻)平生頗讀書㡬行(韻豈肯)汩亂三綱
并五常(韻)斟量(韻)且順從公相何妨(韻)換頭端相(韻你)
窮酸伎倆(韻)怎做得潭潭相府東牀(韻)出言無狀(韻)那
些(兒)謙讓溫良(韻)㣲名幸登龍虎榜(韻肯做)棄舊憐新
薄倖郎(韻)參詳(韻)料烏鴉怎配鸞凰(韻　同前)

　　(數字可用平聲㡬行行字可用仄韻公字可用仄聲氣滿伎倆相府去上聲妙甚讀字薄字入聲作平聲
尤妙様字狀字不用韻亦可)

　　又一體


　　春深離故家(韻)歎倦客旅邸(句)逰子天涯(韻)一鞭行色
(句)遙指剰水殘霞(韻)牆頭嫩栁籬上花(韻望)古樹枯藤
棲暮鴉(韻)嵯岈(韻)徧長途觸目桑麻(韻)換頭呀呀(韻)幽
禽聚逺沙(韻)對彷彿禾黍(句)宛似蒹葭(韻)江山如畫(句)
無限野草閒花(韻)旗亭小橋景最佳(韻見)竹鎖橋邊三
兩家(韻)漁艖(韻)弄新腔一笛堪誇(韻　錦月亭)

　　(栁字改作平聲尤妙剰水聚逺對彷去上聲古樹宛似景最上去聲妙甚畫字非韻脚今人唱此曲多失
却呀呀二字非換頭也)


　　甘州解酲(此犯本宫)

　　八聲甘州東方月又生(韻)辦名香金鼎(句)下拜䖍誠(韻)
嫦娥缺處(句)㡬時得許我完成(韻)解三酲清光照人孤
另影(韻)羞覩牽牛織女星(韻)驀然聽(韻)是誰家庭院(句)
銀甲彈箏(韻　散曲)

　　(鼎字非韻脚)

　　甘州歌(此犯本宫)

　　八聲甘州衷腸悶損(韻)歎路途千里(句)日日思親(韻)青

梅如豆(句)難寄隴頭音信(韻)髙堂已添雙鬢雪(句)客路
空瞻一片雲(韻)排歌途中味(句)容裏身(韻)爭如流水蘸
柴門(韻)休回首(句)欲斷魂(韻)數聲啼鳥不堪聞(韻)換頭
遙望霧靄紛(韻)想洛陽宫闕(句)行行將近(韻)程途勞倦
(句)欲待共飲芳尊(韻)垂楊瘦馬莫暫停(句只見)古樹寒
鴉棲漸盡(韻)天將暝(句)日已曛(韻)一聲殘角斷譙門(韻)
尋宿處(句)行步緊(韻)前邨燈火已黄昏(韻　琵琶記)

　　(第一箇日字數字待字一聲一字可用平聲緊字可用平韻爭字前字可用仄聲悶損寄隴霧靄共飲瘦

馬步緊去上聲已添上平聲水蘸上去聲俱妙望字不可作去聲唱停字暝字俱非韻脚　舊譜並載尾
聲盖因與換頭一曲相連遂誤編入實與甘州歌無涉今刪去)

　　十五郎

　　南雄巡檢新除(韻)承朝命爭敢違(韻)未免得餐風宿水
(韻)慮只慮年少妻(韻)路途内多少奔馳(韻)拌萬水千山
前去(韻只得)清㢘勤謹累官職(韻)終須著錦衣歸(韻)

　　(陳巡檢傳竒)

　　(除字去字俱失韻)


　　又一體

　　人生不孝(有)三般(韻)無後的極可憐(韻)枉自有金珠無
數(句)漫榮華身貴顯(韻)奈沒箇子子孫孫(句)這家私與
誰收管(韻)勸你(句)將人比已一般(韻)孤兒的與饒免(韻)

　　(八義記)

　　(般字管字俱借韻)

　　一盆花

　　此劔分明靈異(韻)看青蛇出匣(句)恁般雄威(韻)氣衝牛

斗接光輝(韻)我今日待行前去(韻)鎮伏妖魅(韻)果然是
竒(韻)果然是美(韻)便做道劉季當年(句)斬蛇堪比(韻)

　　(陳巡檢傳竒)

　　(去字失韻或無果然是美四字一句)

　　桂枝香

　　書生愚見(韻)忒不通變(韻)不肯坦腹東牀(句)漫自(去)哀
求金殿(韻想)他毎就裏(句)他每就裏(句)將人輕賤(韻)非
爹胡纒(韻怕)被人傳(韻道你是)相府公侯女(句)不能(勾)

嫁狀元(韻　琵琶記)

　　(不肯二字漫字皆可用平聲將字可用仄聲今人於愚字通字金字處毎用仄聲誤就裏去上聲妙　他
毎毎字竟作們字唱如的字作底字唱也)

　　二犯桂枝香(此犯本宮及羽調)

　　桂枝香頭良人出外(韻)妾無聊賴(韻)㕑中桂玉蕭條(句)
白日裏空擔饑餒(韻)四時花愁懷(韻)千堆萬積擺不開
(韻)焦心苦腸無可奈(韻)累殺人窮骨骸(韻)皁羅袍頭何
曾戴(韻)玉簪寳釵(韻)脚何曾躧(韻)羅韈繡鞵(韻)桂枝香

尾富貴終須至(句)休嫌嫁秀才(韻　還帶記)

　　(戴字躧字可不用韻餒字借韻)

　　天香滿羅袖(此犯本宫)

　　皁羅袍身處深深庭宇(韻)鎭綺羅珠翠(句)簇擁香軀(韻)
桂枝香悶來(時)閒翦菖蒲(韻)消遣(處)學調鸚鵡(韻任)烹
鮮煑肥(句任)烹鮮煑肥(句)瓊漿緑醑(韻)皁羅袍春園鬬
草(句)涼亭避暑(韻)清秋翫月(句)嚴冬擁鑪(韻)一年好景
(怎肯)空孤負(韻　黄孝子傳竒)


　　(暑字可用平韻悶字玩字改作平聲尤妙　按上桂枝香本調則時字處字兩任字俱當作襯字)

　　河傳序(舊名聚八仙又分為二曲非是)

　　巴到西廂(句)把咱厮奚落(句)教我埋寃到今(韻)驀地潛
過牆陰(韻)荒唐錯認盤星(韻)寂寞回歸何忍(韻)怎想詩
中藏機倖(韻)全不省琴中恨(句)棊内心(韻)把咱厮調引
(韻)使咱憔悴損(韻)自迷做箇無情鬼(句)落得甚(韻)閻王
行只得攀下您(韻)問春花(句又)那曾孤負東君(韻)換頭
先世紅絲曾結定(韻)陪了多少志誠(韻)喫了無限顫驚

(韻)非是輕可縁分(韻)不是容易到今(韻)念汝相思得憐
憫(韻)休將做風中絮(句)水上萍(韻)咫尺天可慿(韻)亂軍
(中)曾許親(韻)當時救活(你)一家命(句)得寜靜(韻)你孃行
反目不記恩(韻)他失信(句)我毎心下須準(韻　古西廂
記)

　　(用韻甚雜　此曲失板前後相校惟換頭化二句為一句且押韻脚其餘悉同琴中恨恨字一家命命字
他失信信字俱不必用韻又那曾又字亂軍中中字救活你你字俱當作襯字庚青真文侵尋三韻雜用
欵後人贗作非古曲也)


　　拗芝蔴

　　﨑嶇去路賖(韻)見疊疊㡬簇人煙風景佳(韻)遣人停住
馬(韻)扁舟一葉(韻)丹青圗畫(韻)一抹翠雲挂(韻)逺霧罩
汀沙(韻)覻白鳥數行飛(句)見人來也(韻)驚起入蘆花(韻)
小舟釣叟(句)收綸入浦(韻)弄笛相和(韻)動人萬般凄楚
(韻)離情怎躱(韻)偶覩前邨(句)水繞人家(韻)畫橋風颭酒
旗斜(韻)好買三杯(句)消遣倦乏(韻)西山日漸沈(句)此際
端不可(韻)暑氣炎(句)宜趲步(韻)早去尋安下(韻)樵叟閉

柴門(句)牧童歸草舎(韻)古寺鐘敲數聲(句)野水無人渡
(韻　江流傳竒)

　　(此曲失板用韻甚雜舊亦分為二曲今并之若將偶覩二字作一句前邨二字屬下句亦可　舊譜又誤
編入尾聲與本調無涉今刪去)

　　一封書

　　一從你去離(韻)我家中常念你(韻)功名事怎的(韻)想多
應折桂枝(韻)幸得爹孃和媳婦(句)各保安康無禍危(韻)
見家書(句)可知之(韻)及早回來莫更遲(韻　琵琶記)


　　(各字及字可用平聲　書字非韻脚通首支思齊㣲合用但稍寛耳尚不為雜)

　　一封歌(此犯本宮)

　　一封書黄孝子已去(韻)向天涯尋老母(韻)家零替怎訴
(韻)把居室皆施與(韻)去路茫茫何日返(句)塵世勞勞嵗
月徂(韻)細思之(句)我差誤(韻)須把孩兒别改圗(韻)排歌
婚姻事(句)須記取(韻)早知今日悔當初(韻　黄孝子傳竒
)

　　(已去去字母字訴字誤字取字俱可用平韻)


　　又一體

　　一封書周公避在東(韻)為流言常畏悚(韻)羞新莽足恭
(韻)矯人情虚譽隆(韻)假使當年身便死(句)真偽平生都
被䝉(韻)笑姦雄(韻)已成空(韻)假義沽名(似)過耳風(韻)排
歌雲飛盡(句)日正中(韻)泰山磐石固吾宗(韻)秋霜厲(句)
冬日烘(韻)乾剛威福折姦萌(韻　十孝記)

　　(足字疽去聲雄字亦可不用韻萌音䝉)

　　一封羅


　　一封書紅光溜小亭(韻)蘸胭脂春草青(韻)欲待尋芳穿
曲徑(韻又恐)踏破殘紅不敢行(韻)皁羅袍惜春良計(句)
誰來助情(韻)惜花良苦(句)誰來證明(韻悄)無言立徧秋
千影(韻　散曲)

　　(依皁羅袍末句調悄字當作襯字)

　　又一體

　　一封書初年運丙丁(韻)恨傷官破敗生(韻)交寅運漸亨
(韻)又將臨夘運行(韻)皁羅袍驟然榮貴(句)百般稱情(韻)

有兒皆顯(句)夫妻夀星(韻謁)侯門不得完尊命(韻　鑿
井記)

　　(破字夘字俱可用平聲)

　　安樂神犯(此調犯排歌未見本調)

　　愁人厭聽(韻)西風一片搗練砧聲(韻)試將郎意比浮萍
(韻)萍踪穩似郎心性(韻)欲把寒衣寄(句)無限别離情(韻)
逺道誰堪倩(韻)犯風和雨(句)不堪晴(韻)紛紛落葉滿江
城(韻)蕭條意(句)遲暮景(韻)這般幽怨㡬曾經(韻　陳大

聲散曲)

　　(搗練穩似逺道上去聲意比暮景怨㡬去上聲俱妙甚用意用韻用字皆妙盡善之作也滿字㡬字俱上
聲尤妙景字可用平聲　或將一封書皁羅袍勝葫蘆各帶排歌并此調共四曲為一套亦甚相協今不
録)

　　香歸羅袖(此犯本宫)

　　桂枝香頭金鑪香冷(韻)銀釭鐙燼(韻)離人怕到黄昏(句)
又早黄昏光景(韻怨)孤眠鳳幃(句)愁敧鴛枕(韻)皁羅袍
(我)欲圗一覺(句)捱他寒更(韻)陽臺爭奈夢難成(韻)桂枝

香尾(今)有相思今(韻)心歸門裏(句)放秋(上)心(韻)問道思
量甚(句我便只)思量(著)那箇人(韻　江流傳竒)

　　(此曲頭尾皆桂枝香中段犯皁羅袍故曰香歸羅袖義同下曲尾段今字上字俱是襯字通篇雜用三韻
不可從昏字甚字並非韻脚寒字改仄聲乃叶)

　　又一體

　　桂枝香頭花韁柳鎖(韻)脂堆粉垜(韻這)籌兒二十年來
(句)占斷(了)鶻伶窠座(韻㸃)芳菲萬朶(韻㸃)芳菲萬朶(韻)
櫻桃千顆(韻)鴛鴦宿債(句)辦完麽(韻)皁羅袍中解元發

盡恁風魔(韻)河陽差遣猶難躱(韻)東牆擲果(韻)西鄰擲
梭(韻)桂枝香尾知道(是)花星照(句)花星有許多(韻　散
曲)

　　(鶻唱作胡栁字粉字改用平聲乃叶債字還當用韻　依桂枝香本調這字了字及兩箇㸃字皆當作襯
字兩箇朶字及果字皆可不用韻)

　　解三酲(酲或作醒非)

　　待寫下滿懷愁悶(韻)更説與外人不信(韻)迴文錦圗織
不盡(韻)空訴與斷腸人(韻)㡬畨待撇(尋思)别事因(韻爭

奈)一夜歡娛百夜恩(韻)今畨病(韻)非因害酒(句)又為傷
春(韻)換頭海棠(嬌)等閒憔悴損(韻)又不見當時花下人
(韻)東風不管離人恨(韻)苦吹散楚臺雲(韻)如癡似醉(悠
悠)勞夢魂(韻恨不得)一上青山立化身(韻)今番病(韻)非
因害酒(句)只為傷春(韻　散曲)

　　(此解三酲正體荆釵綵樓等記皆用之琵琶香囊皆為變調外人人字若用仄聲則信字可用平聲圗字
可用仄聲㡬字一字俱可用平聲第四句用六箇字此正體也待寫訴與去上聲百字入作平俱妙病字
失韻換頭第一第二句原與前曲不同如八聲甘州泣顔回皆然魂字可用上聲)


　　又一體

　　歎雙親把兒指望(韻)教兒讀古聖文章(韻似我)㑹讀書
(的)倒把親撇漾(韻少甚麽)不識字(的倒)得終養(韻我只
為你)其中自有黄金屋(句却教我)撇却椿庭萱草堂(韻)
還思想(韻畢竟是)文章誤我(句)我誤爹孃(韻)換頭(比)似
我(做了)虧心臺館客(句倒不如)守義終身田舎郎(韻)白
頭吟記得不曾忘(韻)緑鬢婦(何故)在他方(韻我只為你)
其中有女顔如玉(句却教我)撇却糟糠妻下堂(韻)還思

想(韻畢竟是)文章誤我(句)我誤妻房(韻　琵琶記)

　　(此曲因欲用黄金屋顔如玉兩句成語遂成拗體而香囊記沿而用之今遂牢不可破然此曲換頭起句
猶未失體後人槩用歎雙親句法遂使換頭與起處相似南曲之失體此調為甚安得不力正之指字改
平聲乃順古聖上去聲誤我我誤去上上去聲俱妙黄金金字改仄聲為妙金字仄聲則屋字平仄俱可
比似我二句不可與歎雙親二句一般㸃板忘字不可作平聲唱　前第四句依換頭第四句何故二字
則倒字亦當作襯亦無兩様㸃板之理)

　　解酲帶甘州(此犯本宮)

　　解三酲最無奈漏長更永(韻)怎支吾恨多愁冗(韻)夜深

私語無人共(韻)他那里驟青驄(韻)笙歌醉迎花笑擁(韻
多應在)蘇小湖頭栁市東(韻)八聲甘州放情(句)一霎時
採徧芳叢(韻　陳大聲散曲)

　　(奈字改作平聲乃順笑擁去上聲栁市上去聲俱妙情字用韻為是)

　　解酲歌(此犯本宫)

　　解三酲冷凄凄玉梅凍蕊(韻)光閃閃銀海生輝(韻)漁翁
獨釣寒江裏(韻)披歸去玉蓑衣(韻)馬蹄亂撒銀杯去(韻)
滾滾隨車縞帶飛(韻)排歌紅鑪畔(句)暖閣裏(韻)髙燒獸

炭飲羔兒(韻)氊簾下(句)錦帳圍(韻)淺斟低唱慶良時(韻)

　　(金印記)

　　(去字失韻兒字時字俱通韻凍字改作平聲乃叶暖閣裏裏字可用平韻)

　　解袍歌(此犯本宫)

　　解三酲(沒來由)擔萬死為他尋訪(韻却將俺)美前程一
旦都搶(韻俺這里)忍酸含苦忙偷望(韻他那里)悄低頭
(把)訕臉遮藏(韻)皁羅袍(一箇)彊鬆縷帶(句一箇)軟貼繡
&KR0008;(韻一箇)眉兒半皺(句一箇)心性忒慌(韻只聽得)枕邊

掉下金釵響(韻)排歌流蘇顫(句)鳳枕忙(韻)斜舒玉臂抱
檀郎(韻奴把)今宵樂(句權讓與)前世孃(韻)明朝依舊上
奴牀(韻　明珠記)

　　(第四句不用六箇字句法亦失體也擔萬死改作仄平平性字改作平聲乃順)

　　解酲望鄉(此犯本宫)

　　解三酲起金風透簾入幌(韻)井梧飄露華清爽(韻)庭前
桂子香飄蕩(韻)正風雨近重陽(韻羞把)黄花亂挿烏紗
側(句端的是)勾引西風入鬢旁(韻)望吾鄉三秋景(句)宜

共賞(韻休)負了龍山上(韻　散曲)

　　(桂子共賞負了去上聲雨近上去聲俱妙　依望吾鄉本調結句休字當作襯)

　　掉角兒序(掉亦作調或作皁非)

　　想前生曾結分縁(韻)幸今世共成姻眷(韻)喜得他脱白
挂緑(句)怕嫌奴體㣲名賤(韻)若得他(句)貧相守(句)富相
憐(韻)心不變(韻)死而無怨(韻)早辭帝輦(韻)榮歸故園(韻)
那時節(句)夫妻母子(句)大家歡忭(韻　荆釵記)

　　(帝輦二字去上聲妙觀其用入作平處俱妙甚而字可用仄聲怨字可用平韻卑字大字若他人作此曲

必用平聲字矣信乎作家也)

　　掉角望鄉(此犯本宫)

　　掉角兒序野梅開橋邊水傍(韻)凍雲垂雪花飄蕩(韻)望
江湖飛禽隱藏(韻)見青山萬層疉嶂(韻)慶嘉祥(韻)低低
唱(韻)泛霞觴(韻)畫堂慢設銷金帳(韻)望吾鄉三冬景(句)
宜共賞(韻休)負了歌樓上(韻　散曲)

　　(藏字祥字唱字可不用韻畫堂句句法與前本調異休字依望吾鄉本調當作襯)

　　番鼓兒


　　老小人(句)老小人(句)年已七十嵗(韻)奉朝廷宣行敕㫖
(韻)事屬安危(韻)恨不肋生雙翅(韻)兩頭白日(韻)多只行
三里五里(韻)火速火速便馳驛(韻)等回音星飛電急(韻)

　　(拜月亭)

　　(老小人乃當時俗語或改作念老臣誤雙字頭字可用仄聲日字可用平聲三里里字用平聲乃叶多只
二字可用仄平)

　　惜黄花

　　中都路是本鄉(韻)車駕遷南往(韻)一程程到廣陽(韻)特

來相訪(韻)小可敢覆尊丈(韻)有何事(句)厮問當(韻)買物
貨(句)請商量(韻)要安下(句)却無妨(韻)若是問尋人(句)道
如何模様(韻　同前)

　　(本字到字可用平聲當字可用仄韻陽字可用仄聲却無妨可用平平仄)

　　西河栁

　　體態嬌(韻)情性好(韻)説來(的)話兒(且是)答應(的)巧(韻)各
統門庭不上交(韻)曾將烈火燒(韻)多將惡水澆(韻恐怕)
牆花路栁(惹得)蜂蝶閙(韻)做(一)箇闌干與他遮䕶了(韻)

果然道是小生標(韻)倩一箇媒人(來)下鍬(韻　散曲)

　　(體態且是恐怕上去聲性好應巧路栁䕶了去上聲俱妙好字巧字可用平韻鍬字可用
仄韻他字可用仄聲䕶字可用平聲　此曲失板)

　　春從天上來

　　巡官算我(句)道我命運乖(韻)教奴鎮日無精采(韻)只想
佳期(句)更不想去傍妝臺(韻)又恐怕爹孃左猜(韻)把這
容顔直恁改(韻)夜永更長(句)不由人淚滿腮(韻)他情是
歹(韻)咱心且捱(韻)終須也要還滿了(這)相思倩(韻　散

曲)

　　(算我道我恁改夜永淚滿是歹去上聲把這也要上去聲俱妙　此曲失板)

　　古皁羅袍

　　理合我敬哥哥(句)敬哥哥行孝禮(韻)昆仲兩箇忒和氣
(韻)休忘了手足的恩義(韻)雖然和你是兩箇孃生(句)哥
哥道都是一爺養的(韻)都是我母親的孩兒(韻)你縁何
把這骨頭來(句)都落在哥哥盌裏(韻)哎孃也孃(句)你煑
著一鍋羹呵(句)縁何有兩般(兒)滋味(韻　卧氷記)


　　(我敬兩箇你是把這上去聲孝禮和你是我去上聲俱妙兒字通韻　此曲失板)

　　甘州八犯

　　説不得平生氣節(韻)休論著盖世豪傑(韻)軍門擅入心
無怯(韻)要學那専諸刺客(韻)蹈襲著豫讓前轍(韻)寃家
路窄(韻)合當漏泄(韻)在誰行巧語周折(韻　寳劍記)

　　(此調雖有甘州二字全不似八聲甘州不知所犯何調又按此記多有不可解者姑存之客唱作怯窄唱
作折中州韻本無此音)

　　仙吕宮慢詞


　　河傳(河舊作何)

　　銀河耿耿(韻)亞朱扉半掩(句)更䦨人静(韻)紅杏翠闌(句)
行至梧桐金井(韻)風淅淅(句)月團團(句)露華冷(韻　風
月亭)

　　(上耿字可用平聲半俺二字去上聲妙)

　　聲聲慢

　　尋尋覔覔(韻)冷冷清清(句)悽悽慘慘戚戚(韻)乍暖還寒
(句)時候最難將息(韻)三杯兩杯淡酒(句)怎敵他晚來風

急(韻)雁過也(句)正傷心(却是)舊時相識(韻)換頭滿地黄
花堆積(韻)憔悴損(句)如今有誰忺摘(韻)守著窗兒(句)獨
自怎生得黒(韻)梧桐更兼細雨(句)到黄昏㸃㸃滴滴(韻)
這次第(句)怎一箇愁字了得(韻　李清照詞)

　　(末一句畧拗　此曲係李易安作舊譜誤云康伯可作最字舊誤作正正字舊誤作縱舊譜又載古西廂
無換頭一曲與前半無異今刪之)

　　八聲甘州

　　對瀟瀟暮雨(句)灑江天一番洗清秋(韻)漸霜風凄緊(句)

闗河泠落(句)殘照當樓(韻)是處紅衰緑減(句)冉冉物華
休(韻)惟有長江水(句)無語東流(韻)換頭不忍登髙臨逺
(句)望故鄉渺邈(句)歸思難收(韻)歎年來踪跡(句)何事苦
淹留(韻)想佳人妝樓顒望(句)誤㡬回天際識歸舟(韻)争
知我(句)倚闌干處(句)正恁凝眸(韻　栁耆卿詞)

　　(暮雨事苦誤㡬去上聲俱妙第一箇是字冉字不字正字俱可用平聲惟字何字妝字俱可用仄聲　畨
字應讀去聲獨孤及詩近日霜毛一畨新可證)

　　杜韋孃


　　終朝沒情緒(句)睂黛儘斂愁如織(韻)怕楚館秦樓迷戀
在(句)尚未有歸來消息(韻)憶當初鳳帳鸞幃(句)漫得三
宵(句)怎道輕離拆(韻)一番思(句)淚眼但搵透鮫綃數尺
(韻　劉文龍傳竒)

　　(黛儘怕楚未有淚眼去上聲怎道眼但上去聲俱妙楚字尚字搵字俱可用平聲)

　　桂枝香(一名疎簾淡月)

　　梧桐雨細(韻)漸滴作秋聲(句)被風驚碎(韻)潤逼衣篝(句)
線褭蕙鑪沈水(韻)悠悠嵗月天涯醉(韻)一分秋一分憔

悴(韻)紫簫吹斷(句)素箋恨切(句)夜寒鴻起(韻)換頭又何
苦凄涼客裏(韻)草堂春緑(句)竹溪空翠(韻)落葉西風(句)
吹老㡬番塵世(韻)從前諳盡江湖味(韻)聽商歌歸興千
里(韻)露侵宿酒(句)疎簾淡月(句)照人無寐(韻　張宗瑞
詞)

　　(雨細上去聲線褭去上聲俱妙)

　　又一體

　　停杯注目(韻)正秋高夜凝(句)寒氣肅肅(韻)虹散雲收(句)

霧斂逺山鳴瀑(韻)玉律酉中回南吕(韻)見征鴻數㸃相
逐(韻)好風時送(句)輕舟浪穩(句)片帆髙矗(韻　一夜閙
傳竒)

　　(雖同前曲上半而第二第三第七句平仄不同又用入作平韻與前通首仄韻異數㸃浪穩去上聲俱妙
　既有入作平韻矣則吕字上聲韻亦自可叶舊譜云吕字不用韻非)

　　仙吕宫近詞

　　賺(一名惜花賺又名薄媚賺)

　　髙義惟仁(韻)乳哺看承得到今(韻)䝉尊嫂(句)提攜撫抱

誰似您(韻)為尋親(韻)又贈盤纒規且箴(韻)音問長詢見
素忱(韻到此)猶成美(句)大恩未報(句)厚顔堪磣(韻)更休
攧窨(韻)更休攧窨(韻　黄孝子傳竒)

　　(仁字親字失韻攧與跌同)

　　天下樂(樂一作歡)

　　我女孩兒(韻)喜室家男女及時(韻)看雙雙宛如比翼(韻)
五百年前結㑹(韻)今生共成連理枝(韻)配合成一對(韻)
從今改門閭(韻)我也身榮貴(韻)豈容易(韻)雙雙盡老(句)

百嵗傚于飛(韻　白兔記)

　　(時字枝字俱可用仄韻我字可用平聲盡老去上聲妙此曲用韻雜)

　　三囑付(囑或作祝非)

　　念奴世閥旴江貫(韻)無男子(句)産丫鬟(韻)孩提許嫁黄
郎為東坦(韻)伊家忽值兵戈難(韻)他孃被擄(句)他父命
殘(韻)人離家破遭塗炭(韻　黄孝子傳竒)

　　喜還京(疑即還京樂)

　　黄郎漸長年弱冠(韻)一心要覔慈顔(韻)捨宅為寺斷(葷)

素餐(韻)誓不見親終不返(韻)家道皆零替(句)郎行何日
還(韻為)爹行逼嫁奴羞赧(韻　同前)

　　(斷音短黄字親字可用仄聲餐字可用仄韻漸字一字可用平聲)

　　羽調近詞(羽調與仙吕相通本無引子即用仙吕引子)

　　金鳳釵(舊注云即四時花今查不同故將二調並列)

　　和風扇(句)栁蕩煙(句)似我愁睂常斂(韻)棃花帶雨盈盈
(句)他也學人淚臉(韻)愁嫌(韻)翩翻粉蝶穿繡簾(韻)呢喃
燕兒語畫簷(韻)使離人愁轉添(韻)守香閨繡鍼嬾拈(韻)

尋芳倦將花草沾(韻)悶冗愁兼(韻)盡將人拘檢(韻)你那
里爭知(句)因伊病得懨懨(韻　章臺栁傳竒)

　　(第一句煙字非韻脚臉讀作斂此曲用韻用字皆精扇栁似我帶雨淚臉悶冗那里去上聲栁蕩語畫上
去聲俱妙此調似四時花又似勝如花又黄孝子傳竒内金鳳釵犯乃犯傍妝臺及他調者今不録)

　　四時花

　　(你若娶)秦樓女(句)楚館人(韻)我也甘心不論(韻)若他果
少錢財(句)我也從君折準(韻)評論(韻)你這里虚飄飄填
寫契文(韻)他那里實丕丕擔著顫驚(韻)只待要喜孜孜

意欲做親(韻)怎忍見眼睜睜夫妻兩分(韻)為冨不仁(韻)
你心腸忒很(韻)只怕金谷園變作荆榛(韻　尋親記)

　　(驚字失韻)

　　四季花(疑即四時花然又大同小異)

　　愁殺悶人天(韻)見樓兒上(句)窗兒外(句)皓月斜穿(韻)更
闌(韻)芙蓉帳裏春夢單(韻)鴛鴦枕兒閒半邊(韻)覺來時
愁萬千(韻)粉容憔悴(句)嬾貼翠鈿(韻)香肌&KR1728;損羅帶寛
(韻)咫尺(在)目前(韻悄)沒(箇)捎書人便(韻)奈天逺地逺(韻)

山逺水逺人逺(韻　散曲)

　　(此曲用韻寛存之以備一體首句似犯黄鶯兒次句與粉容二句似皁羅袍其餘皆金鳳釵但末句不同
耳)

　　勝如花

　　辭親去(句)别淚零(韻)豈料登山驀嶺(韻)只因他寄簡傳
書(句)反教人離鄉背井(韻)未知道何日歡慶(韻)愁只愁
一程兩程(韻)况不聞長亭短亭(韻)暮止朝行(韻)趲長途
曲徑(韻)休辭憚跋涉奔競(韻)願身安早到神京(韻)願身

安早到神京(韻　新荆釵記)

　　(寄簡背井暮止去上聲早到上去聲俱妙此調不知何所本但腔甚可愛不可不録換頭與此皆同但起
句第一第四句皆作掣板第三第六字皆㸃一實板)

　　慶時豐(又名慶豐登)

　　日遲雲淡東風軟(韻)泥融沙暖物華鮮(韻)牆裏紅妝戲
鞦韆(韻)盈盈笑語揮羅扇(韻)行程處(句)景正妍(韻)桃花
如火栁如煙(韻)揚征袖(句)行步展(韻)傍花隨栁過前川
(韻　黄孝子傳竒)


　　(笑語處景步展去上聲展傍栁過上去聲俱妙此及馬鞍兒兩曲後尚有大河蟹安樂神俱帶排歌今不
録不知此二曲為本調已全而尾各帶排歌乎抑非本調全文也)

　　馬鞍兒(兒一作子)

　　曉鶯隔葉嬌聲囀(韻)時聞得間啼鵑(韻)掠波燕子如雙
翦(韻)入雕粱珠簾半捲(韻)還過重重邨落(句)又行來攘
攘區廛(韻)消停飽翫頻留戀(韻)非同向日(句)倉皇袒跣
(韻)陽和老(句)寒氣淺(韻)鶯花如錦絮如綿(韻)揚征袖(句)
行步展(韻)傍花隨栁過前川(韻　同前)


　　(燕子半捲袒跣去上聲俱妙)

　　又一體

　　雁兒雁兒(句)只在天邊廂叫(韻)叫得奴家心内焦(韻)番
來覆去睡不著(韻)好著我傷懷抱(韻)買一炷好香燒(韻)
負心的你不來呵(句)我咒得你熱肉跳(韻　散曲
此曲失板)

　　浪淘沙(即賣花聲)

　　國色天香(句)有誰憐惜(韻)淡抹濃妝(句)絳脣解語(韻)栁

多青眼嬌波滴(韻)常言道花豔無多日(韻怎)比椿萱長
不異(韻　髙文舉傳竒)

　　(多字或作窺非語字失韻)

　　歸仙洞

　　杜鵑在山嶺啼(韻)啼不盡催春去(韻)蝴蝶繞裙飛(韻)捨
不得餘春味(韻)躱閃在萬花叢裏(韻)怎禁得人胡覻(韻)
被海棠荆棘(韻)扯住羅衣(韻　同前)

　　(盡或作住春味春字或作香皆非閃在扯住上去聲被海去上聲俱妙去字覰字皆失韻)


　　尾聲(附録)

　　自不能(句)留春住(韻)常把逰情牽繫(韻)明嵗春歸(知他)
來也未(韻　同前)

　　(繫音計住字失韻)

　　仙吕羽調尾聲總論

　　若用八聲甘州第一起調第二換頭賺或一或二解三
酲第一起調第二換頭或加光光乍二曲則尾聲云
仄平平(句)平平仄(韻)平平仄仄仄平平(韻)仄仄平平

平仄平(韻)

　　若用八聲甘州二曲同前解三酲二曲同前或用八聲
甘州四曲俱不用尾聲

　　若用甘州歌四曲前半曲八聲甘州後半曲排歌則尾
聲同前

　　若用河傳序或二或四賺或一或二解三酲或二或四
則尾聲同前

　　若用木丫牙美中美油核桃或一或二不用尾聲

若用金鳳釵二曲不用尾聲或用四曲亦可用尾聲同
前

　　若用上馬踢攤破月兒髙蠻江令涼草蟲蠟梅花不用
尾聲

　　若用羽調排歌二曲三疊排歌二曲則尾聲同前

　　若用望吾鄉二曲感亭秋二曲紅繡鞵一曲則尾聲同
前

　　(紅繡鞵仙吕羽調無此曲當是借用中吕)


　　若用二犯排歌傍妝臺犯排歌金鳳釵犯排歌道和排
歌慶豐登犯排歌馬鞍兒犯排歌大河蟹犯排歌安
樂神犯排歌各一曲則尾聲同前

　　(舊譜載尾聲四細按其句調平仄並無少異今悉刪去止存其一以為譜式)













　　御定曲譜巻五

