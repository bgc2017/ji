







　　欽定四庫全書

　　御定曲譜巻十一(南商調小石調)

　　商調引子

　　鳯凰閣(與詩餘換頭處同)

　　尋鴻覓鴈(韻)寄箇音書無便(韻)漫勞囘首望家山(韻)和
那白雲不見(韻)淚痕如線(韻)想鏡裏孤鸞影单(韻　琵
琶記)

　　(首望想鏡上去聲鏡裏去上聲俱妙此調本是引子今人誤作過曲唱之第二句或改作五字句又将家

山改作家鄉又刪去和那二字遂不成調想鏡裏又改作妝鏡裏則是五孃自唱之曲非伯喈遥想之意
矣)

　　風馬兒(又入越調)

　　獨守書窗是㡬年(韻)功名事(句)奈何天(韻)向寒鐙相伴
拈鍼線(韻)空房寂寞(句)衾冷夜無眠(韻　綵樓句)

　　(衾字可用仄聲獨字冷字俱可用平聲㡬年二字可用平上聲)

　　髙陽臺(一名慶青春)

　　紅入桃腮(句)青囘栁眼(句)韶華已破三分(韻)人不歸來

(句)空教草怨王孫(韻)平明㡬㸃催花雨(句)夢半闌欹枕
初聞(韻)問東君(韻)因甚将春(句)老却閒人(韻)換頭東郊
十里香塵(韻)旋安排玉勒(句)整頓雕輪(韻)趁取芳時(句)
共尋島上紅雲(韻)朱衣引馬黄金帶(句)算到頭總是虚
名(韻)莫閒愁(句)一半悲秋(句)一半傷春(韻　僧仲晦詞)

　　(君字可不用韵将春春字非韵脚名字失韵紅字空字平字朱字俱可用仄聲　舊譜復載琵琶記一曲
句調與此無異故刪之)

　　憶秦娥

 
　　長吁氣(韻)自憐薄命相遭際(韻)相遭際(韻)暮年姑舅(句)
薄情夫壻(韻)換頭孩兒一去無消息(韻)雙親老景難存
濟(韻)難存濟(韻)不思前日(句彊教)孩兒出去(韻　琵琶
記)

　　(自字暮字老字不字俱可用平聲兩箇薄字姑字一字前字俱可用仄聲去字失韻)

　　逍遥樂

　　萬里闗山迥(韻)人阻陽臺烟霞暝(韻)鴉鳴鵲噪兩難憑
(韻)愁生眼底(句)恨滿天涯(句)水遶孤村(韻　卧氷記)


　　(萬字鵲字水字俱可用平聲烟霞瞑三字可用去平平村字失韻)

　　遶池逰(池或作地非)

　　風餐水卧(韻)甚日䏻安妥(韻)問天天怎生結果(韻)梳妝
淡雅(韻看丰姿)堪描堪畫(韻)是何人教来問咱(韻　琵
琶記)

　　(水卧上去聲淡雅去上聲俱妙歌麻韵合用不可從)

　　三臺令

　　乍别南粤郵亭(韻)又入東甌禁城(韻)水秀共山明(韻)覩

風物喜不自勝(韻　荆釵記)

　　二郎神慢

　　炎光謝(韻)過暮雨芳塵輕灑(韻)乍露冷風清庭户爽(句)
天如水玉鈎遥挂(韻)應是星娥嗟乆阻(句)叙舊約飇輪
欲駕(韻)極目處(句)㣲雲暗度(句)耿耿銀河髙㵼(韻)換頭
間雅(韻)湏知此景(句)古今無價(韻)運巧思穿鍼樓上女
(句)擡粉面雲鬟相亞(韻)鈿合金釵私語處(句)算誰在廽
廊影下(韻)願天上人間(句)占得歡娛(句)年年今夜(韻)


　　(栁耆卿詞)

　　(暮雨露冷運巧上女去上聲巧思粉面語處影下上去聲俱妙但家麻車遮二韻混用詞則可曲則不可
調名或無慢字然凡詩餘皆可作引子唱引子即所謂慢詞也此詞與後拜月亭引子同但多換頭耳録
此以証拜月亭一曲確乎亦引子也)

　　又

　　拜星月(韻)寳鼎中名香滿爇(韻願)抛閃下男兒疾較些
(韻)得再覩同歡同恱(韻)悄悄輕将衣袂拽(韻却不道)小
鬼頭春心動也(韻)那喬怯(韻只見他)無言俛首(句平平)

紅滿腮頰(韻　拜月亭)

　　(拜字滿字冄字俱可用平聲中字些字頭字俱可用仄聲些字拽字怯字俱可不用韻俛首下尚有兩平
聲字舊刻作雲雲恐是勻勻之訛姑闕之此調本是引子今人强作過曲唱而唱到悄悄輊将一句仍作
引子腔口夫二郎神自有過曲如琵琶記云誰知他去後釵荆裙布無些是十一字句而此處得冄覩同
歡同悅止七字句甚不同也若云前已有青衲襖諸曲不可又用引子則琵琶諸齣之撇呆打墮嫰緑池
塘等引子及拜月亭之凄凉逆旅乆阻尊顔等引子皆過曲後另起者也况髙陽臺祝英臺桂枝香五供
養諸曲皆有引子又有過曲何獨於二郎神而疑之乎)

　　十二時(或名尾聲為十二時大非)


　　心事無靠托(韻)這㡬日翻成悲也(韻)父意方囘(句)夫愁
稍可(韻)未卜程途裏的如何(韻)教我怎生放下(韻　琵
琶記)

　　(用韵亦雜悲或作悶愁或作怨放或作撇今俱從古本)

　　商調過曲

　　字字錦(此曲下當用不是路)

　　羣芳綻錦鮮(韻)香逐東風軟(韻)黄鸝弄巧聲(句)提起傷
春怨(韻)覩名園(韻)只見杏障桃屏(句)桃屏上映著栁眉

翠鈿(韻)天天(韻)桃花隠約(句)可不强似去年(韻)縁何去
年(韻)去年人不見(韻)空蹙破兩眉尖(韻)空蹙破兩眉翠
尖(韻)奈山長水逺(韻)知他在那里(句)他在那里(句)和誰
兩箇(句)歡歡喜喜(句)瀟瀟灑灑(句)咱這里思思想想(句)
心心念念(韻)欲待見他一面(韻　散曲)

　　(尖字念字俱失韵綻錦弄巧破兩在那這里去上聲兩箇上去聲俱妙古本空蹙破兩眉翠央及他在那
里俱不疊句今從俗)

　　滿園春(即遍地錦一名雪獅子一名鵲踏枝)


　　南樓外鴈翩翩(韻)悄沒箇信音傳(韻)長空片葉飄零舞
(句)金風動(句)金風動(句)鐵馬兒聲喧(韻)紗窗外(句)透銀
蟾(韻真箇)想煞人也天(韻)盼煞人也天(韻)短行寃家(句)
行短寃家(句)音稀信杳(句)莫不是負却盟言(韻)換頭彤
雲布(句)朔風起(句)徧長空栁絮飄綿(韻見)㡬樹老梅開
綻蕊(句)銷金帳(句)銷金帳(句)共誰兩箇同歡宴(韻)空教
人獨坐獸鑪邉(韻以下同前想　同前煞人六句)

　　(蟾字失韵短行栁絮㡬樹兩箇上去聲行短信杳見㡬樹老綻蕊去上聲俱妙負却盟言四字用去平平

去亦可牧羊記亦有此調但第一第二句云鞍馬在門迎急請離家庭與此曲六字句不同換頭云一心
去奉朝命那些箇死和生俱六字句亦與徧長空栁絮飄綿句法不同然牧羊記是古曲必有所本不可
以此而廢彼也)

　　髙陽臺

　　宦海沈身(句)京塵迷目(句)名韁利鎖難脱(韻)目斷家鄉
(句)空勞魂夢飛越(韻)間聒(韻)間蔓野蔓休纒也(句)俺自
有(正)兎絲(的親)𤓰葛(韻)是誰人無端調引(句)漫勞饒舌
(韻)換頭閥閲(韻)紫府名公(句)黄扉元宰(句)三槐位裏排

列(韻)金屋婵娟(句)妖嬈那更貞潔(韻)懽悦(韻)紅樓此日
招鳯侣(句)遣妾每特來執伐(韻)望君家殷勤首肯(句)早
諧結髪(韻　琵琶記)

　　(宦字紫字俱可用平聲宦海利鎖纒也白有調引位裏鳯侣去上聲野蔓俺自引漫上去聲俱妙凡入聲
韵止可用之以代平聲韻至于當用上聲去聲韵處仍相間用之方䏻不失音律如此曲葛字舌字伐字
髪字處既用兎絲漫勞特来早諧等仄平二字在上則其下當用平去或平上二聲始發調也此調不拘
二曲四曲六曲皆不可用尾聲　舊譜於此曲前載白兎記一曲與此無異今刪去)

　　山坡羊(即山坡裏羊)


　　學取劉伶不戒(韻)傳示三閭休怪(韻)沿村沽酒尋常債
(韻)梅正開(韻望)青旗籬外来(韻)古来飲者名猶在(韻)賢
聖寥寥安在哉(韻)形骸(韻)随身鍤可埋(韻)狂乖(韻)懐沙
賦可哀(韻　散曲)

　　(學字傳字沽字梅字俱可用仄聲古字賦字俱可用平聲此山坡羊本調最為近古至琵琶拜月等記皆
添出字句矣)

　　又一體

　　亂荒荒不豐稔的年嵗(韻)逺迢迢不回來的夫婿(韻)急

煎煎不耐煩的二親(句)軟怯怯不濟事的孤身已(韻)衣
盡典(句)寸絲不挂體(韻)㡬畨(要)賣了奴身已(韻争奈)沒
主公婆(教)誰管取(韻)思之(韻)虚飄飄命怎期(韻)難捱(韻)
實丕丕災共危(韻　琵琶記)

　　(親字不用韵妙甚典字用韻亦可典字㡬字可用平聲體字取字可用平韻取字捱字俱失韵捱字疑推
諉推字之誤按此曲沒主公婆一句只該七字人不知教字是襯故多作八字句如時曲樁樁惆悵之類
是也惆字又用&KR0685;聲誤而又誤矣獨不觀此二曲安在哉之在字誰管取之管字及拜月亭珠涙滿腮之
滿字皆用去聲上聲耶或又名四句起者為山坡羊三句起者為山坡裏羊亦非)


　　山羊轉五更(此犯南吕)

　　山坡羊我嚴親廉平無害(韻)聖明君應湏特貸(韻)憑著
奴登聞上書(句)捨㣲軀要把爹擔戴(韻你這)弱體材(韻
况)愁伊惹禍胎(韻)縱然死孝(也得)香名在(韻)五更轉羞
殺(那)兒郎(句)沒分沒擺(韻)爹與孃(句)休慮奴(句往)天涯
外(韻你)一時意氣(也要)心中揣(韻只怕)韤小鞵弓(句怎
捱)塵沙陸海(韻　十孝記)

　　义一體


　　山坡羊頭相伴我十年鐙火(韻)親見我榜登龍虎(韻)逺
迢迢相随做官(句)儘収了多少辛和苦(韻)五更轉中(又)
怎捨得(句)你一身(句做)庖中鮒(韻)原情定義(是我)先孤
負(韻這條路)你向前行(句我後来)只争一歩(韻)山坡羊
尾心孤(韻)影蕭蕭誰與扶(韻)號呼(韻)哭哀哀淚眼枯(韻)

　　(雙忠記)

　　(火字失韵)

　　水紅花


　　憶昔歌舞宴樓臺(韻)㑹金釵(韻)歡娛難冄(韻)思之詩酒
看書齋(韻)命多災(韻)風光難再(韻)母親知他何處(句)尊
父阻(隔)天涯(韻)不能(彀)千里故人来(韻)也囉(句　拜月
亭)

　　(憶字親字俱可用仄聲)

　　水紅花犯(所犯未詳)

　　犯正值陽回九九(韻)被何人苦逗留(韻)奈阻隔去無由
(韻)水紅花冷颼颼(韻)卿卿知否(韻)多應獨倚小窗幽(韻)

東難投(韻)重門誰扣(韻)四五年光隂虛度(句)三兩行淚
空流(韻)凄凄切切殢人愁(韻)也囉(句　梁伯龍散曲)

　　(苦逗上去聲奈阻四五去上聲俱妙行字改去聲乃叶)

　　梧葉兒

　　遭折挫(句)受禁持(韻)不由我珠涙垂(韻)無由洗恨(句)無
由逺恥(韻)事到臨危(韻)拌死在黄泉做鬼(韻　荆釵記)

　　(不由我下或又增一不字涙珠或作珠淚做字下或増一怨字皆非即如唱綵樓記梧葉兒亦于香肩下
増一且字琵琶記三換頭後二句即犯此曲後二句亦十無如二字下増一之字皆不知怨字之非故也)


　　梧蓼弄金風(此犯本宫及仙呂入雙調)

　　梧葉兒衝州府(句)離家鄉(韻)途路走忙忙(韻)水紅花忽
向丹霞樓過(句)笑殺孟知祥(韻)當年𤓰棗拜天皇(韻)也
囉(句)栁揺金(却憶)相如詞賦(句)子美文章(韻)緑暗紅稀
(句不覺)客懐増壮(韻　黄孝子傳竒)

　　(緑暗紅稀句或即將子美文章句疊唱亦可詞字改仄聲乃叶)

　　梧蓼金羅(此犯本宮及仙吕入雙調仙吕)

　　梧葉兒(沽酒)誰家好(句前村)問牧童(韻)遥指杏花中(韻)

水紅花好新豐(韻)青帘風動(韻)正好提壺挈榼(句)那更
翫無窮(韻)咱兩箇醉春風(韻)也囉(句)栁揺金雙雙共出
(句)共出荘門(句)聴取西郊(句)樂聲風送(韻)皁羅𫀆(和你)
百年歡笑(句)兩情正濃(韻)百年偕老(句)兩情正濃(韻)夫
妻正好(又恐)如春夢(韻　白兔記)

　　(門字應用韻此調向名金水梧桐花皂羅俗名金井水紅花皆有未安)

　　梧桐花

　　徙黎民(句)遷臣宰(韻)國主䝉塵尚逺邁(韻)雕䦨玉砌今

何在(韻)想畫閣蘭堂那(様)安排(韻)都做了草舍茅簷這
境界(韻)怎教人還得盡恓惶債(韻　拜月亭)

　　(尚逺做了這境去上聲逺邁想畫草舍境界上去聲俱妙)

　　金梧桐

　　這厮忒倚官(句)這厮忒挾勢(韻)便死(待)何如(句)欺侮(俺
是)窮儒輩(韻俺)這里病愈深(句他)那里愁無際(韻)旅店
郵亭(句)兩下裏人憔悴(韻)怎教(人)忍得(住)恓惶涙(韻
同前)


　　(第二句厮字改仄聲乃叶這里二字改平聲乃叶)

　　金梧繫山羊(此犯本宫)

　　金梧桐廉平苦自捱(韻)患難誰遮盖(韻)自信惟心(句)更
恃清朝在(韻)時來鐵有光(句)運去金無色(韻)散盡浮雲
(句)明月圓無礙(韻)山坡羊傷懐(韻把)天親生拆開(韻)休
哀(韻有)緹縈同去來(韻　十孝記)

　　(起句可不用韵色字叶篩上聲)

　　金絡索(或作金索挂梧桐非此犯南吕及仙吕)


　　金梧桐春来麗日長(韻)漸覺和風蕩(韻)猶記臨行(句)爛
漫桃花放(韻)倐忽桞絮飛(句)東甌令過炎光(韻)金井梧
飄積漸凉(韻)相将半載分離去(句)鍼線箱(怎地)音信全
無紙半張(韻)解三酲傷情處(句)嬾畫眉嘹嘹嚦嚦(鴈兒)
過南廂(韻)寄生子(聴)一聲聲呌得凄凉(韻)愁鎖在眉尖
上(韻　詐妮子傳竒)

　　(處字應用韵猶字音字愁字俱可用仄聲漸覺漸字爛字即字紙字俱可用平聲寄生子或作寄生草非)

　　金甌線解酲(此犯南吕及仙呂)


　　金梧桐言之真可憐(韻兒)不識親爹面(韻我)約略儀容
(句)説與親兒看(韻他)身材小更短(韻)東甌令痩容顔(韻)
白面㣲鬚(一雙)清秀眼(韻)寛衣博帶(做箇)儒生扮(韻)鍼
線箱(只怕)流落他鄉不似前(韻)解三酲堪憐念(韻)孩兒
不識(句)使母難言(韻　周孝子傳竒)

　　(短字眼字乃不得已而用上聲耳還用平聲為是看字短字顔字眼字扮字俱借韻念字失韻)

　　梧桐樹

　　腌臢小賤奴(韻)怎不思量取(韻)我是(你)東人(句)你是咱

奴婢(韻)輒敢對主出言語(韻)自恨(我)家神做不(得)主(韻)
致使今朝(句)外鬼相調戲(韻)兀的(不是)勢敗奴欺主(韻)

　　(殺狗記)

　　(婢字戲字俱失韻)

　　梧桐樹犯(此犯南吕)

　　梧桐樹黄鶯似喚儔(韻)紫燕如呼友(韻)浪蝶狂蜂(句)對
對還尋偶(韻)無端故把人僝僽(韻)一片身心(如何教我)
得自由(韻)五更轉梨花細雨黄昏後(韻)静掩重門(句只

與)鐙兒厮守(韻　陳大聲曲)

　　梧桐半折芙蓉花

　　梧桐樹塵䝉鏡裏鸞(韻)雲阻天邉鴈(韻)注目秦闗(韻)萬
里雲山逺(韻)人在天涯(悄似)風筝斷(韻)倚定門兒眼望
穿(韻)芙蓉花(想)鴈飛不到(句)人被利名牽(韻)他那里吉
凶難見(韻枉教奴)卜盡金錢不見還(韻他)一心在名利
間(韻)去興匆匆(句)也不聴裙釵勸(韻　金印記)

　　(芙蓉花調未詳用韵寛)


　　喜梧桐

　　一日三(句)三日九(韻)只為恩情呵(句)每日在你門前走
(韻)水逺山遥(句)和你兩休休(韻)你若是無情時(句)要見
你不能彀(韻)相思病(句)害得害得奴伶仃痩(韻　散曲)

　　(此曲失板)

　　又一體

　　奴是一朶花(句)方纔花結蕊(韻)有㡬箇春蝴蝶(句)鬬來
攅花蕊(韻)不知道那一箇為花主(韻)採了花心去(句)九

霄雲外飛(韻)蝶有惜花心(句)花有留蝶意(韻)終不成(句)
誤約誤約在名園内(韻　散曲)

　　(主字失韵此曲失板)

　　繫梧桐(與喜梧桐大同小異疑即一調)

　　梧葉飄(句)金風勁(韻)漸漸害相思(句)落入在深深井(韻)
一日一日(句)夜長難捱孤枕(韻)嬾上危樓(句)望不見我
情人(韻)未必薄情(句)與奴心相應(韻)知他在那里(句)那
里貪歡夜飲(韻　同前)


　　(真文庚青尋侵三韻合用大非此曲失板今據九宮譜定補板)

　　二郎神

　　容瀟灑(韻)照孤鸞歎菱花剖破(韻記)翠鈿羅𥜗當日嫁
(韻)誰知(他)去後(句)釵荆裙布無些(韻這)金雀釵頭雙鳯
嚲(韻)羞殺人形孤影寡(韻)説(甚麽)簮花(韻)捻牡丹教人
怨著嫦娥(韻)換頭嗟呀(韻)心憂貎苦(句)真情怎假(韻)你
為(著)公婆珠涙墮(韻我)公婆自有(句)不䏻(彀)承奉盃茶
(韻)你(比我)沒箇公婆(得)承奉呵(韻)不枉了教人(做)話靶

(韻)你公婆(韻)為甚的雙雙命掩黄沙(韻　琵琶記)

　　(剖破你為上去聲鳯嚲貎苦自有甚的命掩去上聲俱妙中間影寡二字兩用上聲話靶二字兩用去聲
尤妙家麻歌戈車遮三韻合用不可訓)

　　二賢賔(此犯本宮)

　　二郎神聞説起(韻)揾不乾㡬千行血淚(韻記)父子夫妻
完聚日(韻)奈星河影動(句)一時瓦解星飛(韻)集賢賔結
髪有妻(韻)十五嵗嬌兒失隊(韻)還問你(韻)與賈宅是何
親戚(韻　鑿井記)


　　(瓦字可用平聲妻字可用仄韵)

　　二鶯兒(此犯本宫)

　　二郎神換頭非是(韻我)從來敬你(韻)從來羨你(韻)苦諌
(我)愚夫不肯依(韻)黄鶯兒(他)歸来説你和他(完)聚(韻)虚
實未知(韻)特來探取(韻)二郎神今見你花容破毁(韻)細
思之(韻)方信道周(秀才)家有這賢妻(韻　黄孝子傳竒)

　　(聚字取字俱失韻據二郎神本調周秀才家句秀才二字當作襯家字當作本文)

　　二犯二郎神(此犯本宮)


　　鶯啼序朱顔去了不冄還(韻)怕雪鬢霜鬟(韻)集賢賔這
箇門庭難自㨂(韻)陷此身重為花旦(韻)二郎神(早)知道
如今遭患難(韻)悔當初行程太晚(韻)漫凝盼(韻)空自對
月臨風(句)短吁長歎(韻　復落娼傳竒)

　　(盼字改平聲更妙)

　　集賢賔

　　西風桂子香韻幽(韻)奈虛度中秋(韻)明月無情窺户牖
(韻)聴寒蛩聲滿牀頭(韻)空房自守(韻)暗數盡譙樓更漏

(韻)如病酒(韻這)滋味那人知否(韻　散曲)

　　(桂子自守暗數病酒去上聲數盡上去聲俱妙桂子上一板必不可少頭字下不可添截板此調作者甚
多合調者甚少如子字牖字守字或用平聲幽字或用上聲已不協律至戸字自字那字用平聲更字用
去聲則更甚矣)

　　集賢聴畫眉(此犯黄鍾)

　　集賢賔千般簇擁難比好(韻)似俏倬根苗(韻)堪喜唐皇
圖畫巧(韻)歎文君風韻迢遥(韻)横雲淺月(韻)和栁葉㡬
般名號(韻)畫眉序盡将風範傳嬌媚(句)一任粉郎輕掃

(韻　祝希哲咏畫眉作)

　　(倬音棹月字應用韵)

　　集鶯花(此犯本宮及黄鍾)

　　集賢賔閒花野草列畫屏(韻)映潑黛山青(韻)黄鶯兒負
薪樵父回山徑(韻)愁懐轉増(韻)旅情倍増(韻)子規聲裏
添歸興(韻)賞宫花路上有花并有酒(句)一程分作兩程
行(韻　鄭孔目傳竒)

　　(旅字改平聲乃叶父字不可唱作甫作字唱作做)


　　集賢聴黄鶯(此犯本宫)

　　集賢賔殷勤把酒多志誠(韻)勸(東君)湏要長情(韻)明嵗
重來期已訂(韻)倒不如就此留情(韻)同歡共慶(韻)免秋
到碧梧金井(韻)黄鶯兒枉丁寧(韻)留春不住(句)相送(過)
洛陽城(韻　散曲)

　　鶯啼序

　　雲羞雨澀縁分慳(韻)恨歴盡艱難(韻)這門庭那得安閒
(韻)到頭終有包弹(韻)從古道烟花聚散(韻)誰願把家私

積䟎(韻)凝淚眼(韻)日夜短吁長歎(韻　復落娼傳竒)

　　(歴字順字日字俱可用平聲從字可用仄聲宋時包孝肅公善弹人故曰包弹或作褒談非)

　　鶯啼春色中(此犯黄鍾)

　　鶯啼序一言激得人怒起(韻)不由我生嗔(韻你是)遭驅
掠被擄奴胎(句)怎與(我)勲冑相親(韻)假撇清妝聾作啞
(句)虛禮數賣喬生分(韻)絳都春序自今為始(句)暮舂朝
牧(句)敢違分寸(韻　黄孝子傳竒)

　　(起字應用韻作字唱作做)


　　黄鶯兒(一名金衣公子)

　　霜降水痕収(韻)迅池塘(句)已暮秋(韻)滿城風雨還重九
(韻)白衣(人)送酒(韻)烏紗(帽)戀頭(韻思憶)那人一似黄花
痩(韻)彊登樓(韻)雲山滿目(句)遮(不)斷許多愁(韻　散曲)

　　(已暮上去聲滿字彊字上聲那字痩字去聲俱妙已字滿目滿字若用平聲即不發調矣)

　　黄鶯學畫眉(此犯黄鍾學或作喚或作鬬)

　　黄鶯兒無語自思量(韻)倚危樓(句)多半晌(韻)百忙(中)算
不(了)風流帳(韻盼)情人那廂(韻一)囘家暗傷(韻)看看痩

損嬌模樣(韻)畫眉序恨郎(韻似)這等心狂蕩(韻)怎能彀
地乆天長(韻　同前)

　　(晌字可用平韻　了字盼字一字據黄鶯兒本調俱當作襯)

　　四犯黄鶯兒

　　流水(也似)馬和車(韻)頃刻間(句)途路賒(韻他若)窮途困
旅應難捨(韻)囊篋又竭(韻)藥食又缺(韻他那里)悶懨懨
難捱如年夜(韻)寳鏡分破(句)玉簮跌折(韻)甚日重圓再
接(韻　拜月亭)


　　(此調前六句皆黄鶯兒也後三句所犯未詳而却云四犯殊不可曉姑存舊名)

　　鶯花皁(此犯仙吕)

　　黄鶯兒梧葉又飄零(韻)對風簾(句)心暗驚(韻)山盟海誓
渾難定(韻)犯怎能彀雙舞青鸞鏡(韻)悄難憑(韻)未分明
(韻)若有一箇見憐的死也輕(韻)若有一箇聚頭時死也
寧(韻)皁羅袍(為你)相思如醉(句)何時得醒(韻)柔腸一寸
(句)黄昏五更(韻)無端做出懨懨病(韻　張伯起作)

　　(中一段未分明句似水紅花餘未詳姑闕之　怎䏻彀二句巳非黄鶯兒矣舊譜于未分明句始云犯曲

誤)

　　黄鶯穿皁羅(此犯仙吕)

　　黄鶯兒緑水漲春潮(韻)見漁翁(句)登釣橈(韻)悠悠笛弄
無腔調(韻)愁腸轉焦(韻)離魂暗消(韻)青衫淚濕啼痕遶
(韻)皁羅袍和風遲日(句)江山畫描(韻)緋桃紅杏(句)園林
火燒(韻)韶光雖好人空老(韻　散曲)

　　黄鶯帶一封(此犯仙吕)

　　黄鶯兒囘首悶無憑(韻)托香腮(句)淚暗傾(韻看)雕梁雙

燕言相並(韻)這廂(兒)㡬聲(韻)那廂(兒)數聲(韻他把)春情
説盡(敎我)難囘應(韻)一封書冷清清(韻)倚圍屏(韻)交頸
鴛鴦繡不成(韻　同前)

　　囀林鶯

　　愁人見説愁轉多(韻)使我珠涙如麻(韻我)丈夫(亦)乆别
雙親下(韻)要辭官(被)我爹蹉跎(韻他)妻雖有麽(韻怕)不
似您看承爹媽(韻)在天涯(韻)漫取去知他路上如何(韻)

　　(琵琶記)


　　(多字可用上聲要辭官三字可用平平上我爹二字可用平上或用平去麽字用去聲更妙　歌麻合用
不可學)

　　簇御林

　　親師範(句)近友朋(韻)把詩書(句)勤講明(韻)囊螢鑿壁皆
堪敬(韻他每都)顯父母揚名姓(韻)奮鵬程(韻)名題鴈塔
(句)白屋顯公卿(韻　荆釵記)

　　(囊字可用仄聲鑿字白字俱可用平聲勤字用平聲正與黄鶯兒巳字不同鴈字又與黄鶯兒滿目滿字
同妙若用平聲便不發調矣)


　　攤破簇御林(此犯黄鍾)

　　簇御林頭秦樓上(句)賣酒牌(韻)啄木兒邂逅相逢梁棟
材(韻)飲一盃且自銷憂(句)何必兩行金釵(韻)風雲遇時
君莫駭(韻)一朝奮發終湏在(韻)簇御林尾禹門開(韻)蛟
龍得雨(句)池沼豈沈埋(韻　黄孝子傳竒)

　　(風字可用仄聲　按詩詞中行字作行列解者多以杭去聲用則此兩行行字竟是仄聲舊譜注平而以
為可用仄非)

　　御袍鶯(此犯仙吕及本宫)


　　簇御林休含痛(句将)珠涙弹(韻)為傷兒(句)摧肺肝(韻)因
兒出母(湏被)人譏訕(韻)這不孝終難挽(韻)皁羅袍(况)慈
親若在(句)唯兒受寒(韻)慈親若去(句)四男影单(韻)願爹
聴取兒㡬諌(韻)黄鶯兒免愁煩(韻)衰齡弱質(句)取次恐
摧殘(韻　十孝記)

　　鶯集御林春(此犯本宫及黄鍾)

　　鶯啼序聴説罷姓名家鄉(句)那情苦意切(韻)集賢賔悶
海愁山(将我)心上撇(韻)不由人淚珠流血(韻我)悽惶(是)

正理(句)簇御林(只合)此愁休對愁人説(韻)三春栁(你)啼
哭為何因(句)莫非是我(的)男兒舊妻妾(韻　拜月亭)

　　(鄉字用韻更妙首句不似鶯啼序句法不可解三春栁本在黄鍾句法亦不似此曲後二句殊不可曉)

　　鶯鶯兒(或作啼鶯兒此犯本宫)

　　鶯啼序随車縞帶逐隊飛(韻)攪銀海生輝(韻)覩前邨草
舍茅簷(句)總來玊筯低垂(韻)賀年來時豐嵗稔(句)喜今
嵗先呈祥瑞(韻)黄鶯兒雪晴時(韻)梅梢淡月(句)三白總
相宜(韻　白兔記)


　　琥珀貓兒墜

　　勸他不聴(句)切莫再三言(韻)怕我官人無逺見(韻)反将
恩愛變成寃(韻)難言(韻)甚日何年(韻)得他心轉(韻　殺
狗記)

　　(聴字用韻亦可勸字切字反字俱可用平聲見字可用平韻得他心轉用仄仄平平亦可甚日何年四字
平仄不可換)

　　猫兒出隊(此犯黄鍾)

　　猫兒墜學成不仕(句)枉了(我)這惓惓(韻你)孝行從前都

枉然(韻)怎教伊父暝黄泉(韻)出墜子却不(道)人才達者
先(韻)謀事由人(句)成事在天(韻　十孝記)

　　(仕字用韻亦可)

　　猫兒墜玊枝(此犯仙吕入雙調)

　　猫兒墜晚風吹雨(句)散作六花飛(韻)江上漁翁罷釣歸
(韻)沈吟半晌轉心癡(韻)玊交枝只落(得)背地長吁氣(韻)
痩損呵(句)情人(在)那里(韻)痩損呵黄花怎比(韻　散曲)

　　(上損字改平聲乃協)


　　猫兒墜桐花(此犯本宫)

　　猫兒墜雨餘逰冶(句)凉思動青袍(韻)又不(是)濠梁同見
招(韻)無媒徑路草蕭蕭(韻)梧桐花統鏝勤兒枉惹笑(韻
怎知)佳人有意偏憐少(韻　紅蕖記)

　　五團花

　　我心中惨悽(韻)不由人珠淚垂(韻)尋思使我無依倚(韻)
我便孤身匹配(韻)父親和妹妹(韻)㡬時得見你(韻)除非
是冄生重㑹日(韻)此事非容易(韻　劉孝女傳竒)


　　(不由人至妹妹極似黄鶯兒恐是犯五調者故名五團花今不可考也　此曲失板)

　　吳小四

　　命兒孤(韻)沒丈夫(韻)三十(年來)獨自宿(韻)開箇店兒清
又楚(韻)往來官員士大夫(韻)誰不識王大姑(韻　殺狗
記)

　　三臺令

　　撫琴韻切能牽惹(句)聴琴聲使孃行動情(韻)欵曲偷身
步月行(韻)遂扣向書齋求訊(韻)與君結取鸞鳯侣(句)辦

至誠同坐同行(韻)願永諧百嵗琴瑟(句)似同心共綰並
根(韻　司馬相如傳竒)

　　(訊字根字失韻)

　　商調慢詞

　　集賢賔

　　小樓深院狂逰徧(句)羅綺成叢(韻)就裏堪人屬意(句)最
是蟲蟲(韻)有畫難描雅態(句)無花可比芳容(韻)㡬囘飲
散良宵永(韻)鴛衾鳯枕香濃(韻)算得人間天上(句)惟有

兩心同(韻　栁耆卿詞)

　　(永字可不用韻就裏鳯枕去上聲有畫雅態飲散上去聲妙甚)

　　永遇樂

　　風暖鶯嬌(句)露濃花重(句)天氣和煦(韻)院落煙収(句)垂
楊舞困(句)無奈堆金縷(韻)誰家巧縱(句)青樓弦管(句)惹
起夢雲情緒(韻)憶當時紋衾粲枕(句)未嘗暫孤鴛侣(韻
觧方叔詞)

　　(舞困巧縱起夢上去聲俱妙)


　　熈州三臺(即伊州三臺)

　　晚來雲淡風輕(韻)窗外月兒又明(韻)整頓閣兒新(韻)飲
三杯自遣悶情(韻　王魁傳竒)

　　(新字失韻　舊譜載換頭句調無異今刪去)

　　解連環

　　怨懐無託(韻)嗟情人斷絶(句)信音遼邈(韻)信妙手能解
連環(句)似風散雨收(句)霧輕雲薄(韻)燕子樓空(句)暗塵
鎖一牀絃索(韻)想移根換葉(句)盡是舊時(句)手種紅藥

(韻　周美成詞)

　　(妙手散雨燕子去上聲手種上去聲俱妙)

　　秋夜雨(黄鍾調通用)

　　心事無靠托(韻)淚暗滴鐙花偷落(韻)我女癡迷(句)全然
不省(句)更不思量著(韻)佶倬的無數(句)憑(著)你自尋那
箇(韻　王焕傳竒)

　　(曲中入聲可作三聲未聞以三聲叶作入聲者則此曲自應將托字落字著字就歌戈韻為是舊譜非)

　　商調近詞


　　漁父第一

　　是則是路途間好(韻)望東方曙色尚早(韻)㡬㸃疎星照
(韻)見殘月全落樹杪(韻)寒林古木青烟罩(韻)宿霧初收
水氣髙(韻)迢遥古徑通深杳(韻)竹塢人家傍小橋(韻)傍
小橋過逺邨(句)栁堤蟬噪(韻)深山内猛聞採樵(韻)對清
溪(句)見漁人水邉獨釣(韻)荘門開景物尚早(韻)牧童跨
犢登山道(韻)隠隠臨岐酒斾揺(韻)駐馬郵亭共索笑(韻)
且同飲香醪(韻　孟月梅傳竒)


　　(此調之後當用黄鍾調内刮地風　杪字舊譜譌作梢今依九宫譜定改正)

　　商調尾聲總論

　　若用集賢賔二曲鶯啼序二曲琥珀猫兒墜二曲則尾
聲云平平仄仄平平仄(韻)仄仄平平仄仄平(韻)平仄
平平平仄平(韻)

　　若用集賢賔四曲猫兒墜二曲則尾聲同前

　　若用二郎神第一起調第二換頭集賢賔二曲黄鶯兒
二曲猫兒墜二曲則尾聲同前而第二句或用仄平

仄平平平仄亦可

　　若用鶯集御林春四曲四犯黄鶯兒二曲則尾聲云仄
平平仄平平仄(韻)仄平平平平仄仄(韻)平仄平平仄
仄平(韻)按拜月亭此套先用二郎神慢乃引子也學
者勿誤視之

　　若用集賢賔鶯啼序二犯二郎神各二曲不用尾聲
若用二犯二郎神二曲囀林鶯啄木鸝黄鶯兒各二曲
不用尾聲


　　若用黄鶯兒簇御林各二曲不用尾聲

　　小石調近詞

　　驟雨打新荷(即荷葉鋪水面)

　　推窗看(句)撒玉葩(韻)彤雲滿空岐路賒(韻)冷逼重裘(句
只見)亂紛紛蝶翅斜(韻)子猷舟怎駕(韻)浩然驢怎踏(韻
端的)壓折枯槎(韻)凍損梅花(韻)漸覺晩來宻愈灑(韻
黄孝子傳竒)

　　(綵樓記載此調小有不同)


















　　御定曲譜巻十一

