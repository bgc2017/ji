







　　御定曲譜巻十(南越調)

　　越調引子

　　浪淘沙(與仙吕不同)

　　烏兔走如飛(韻)寒暑相催(韻)浮生能有㡬閒時(韻)緑鬢
朱顔應不再(句悟)今是昨非(韻　江流傳竒)

　　(昨字入作平非老於詞者不敢用)

　　霜天曉角


　　難捱怎避(韻)災禍重重至(韻)最苦婆婆死矣(韻)公公病
(句)又将危(韻)換頭悄然魂似飛(韻)料應不乆矣(韻)縱然
擡頭彊起(韻)形衰倦(句)怎支持(韻　琵琶記)

　　(兩結處病字倦字文法畧斷不可連作一句此調換頭依詩餘然字亦當用韻斷句不知者将魂字作襯
非)

　　金蕉葉

　　恨多怨少(韻)俺爹孃知他怎麽(韻)擺不去功名奈何(韻)
送将來寃家怎躱(韻　同前)


　　(若躱字用平韻則何字當用仄韻恨字去聲妙或改作恩字非怨字奈字去聲兩怎字及躱字上聲俱妙)

　　霜蕉葉(此犯本宫)

　　霜天曉角花牋寫了(韻)不見紅媒到(韻)金蕉葉獨立花
隂信杳(韻)望陽臺那堪路遥(韻　錦機亭)

　　(獨立句校前曲少一字)

　　杏花天

　　曲江賜罷瓊林宴(韻)稱藍袍宫花帽偏(韻)玉鞭褭褭如
龍騎(句)簇擁著傳呼状元(韻　拜月亭)


　　(賜字玉字簇字俱可用平聲)

　　祝英臺近

　　緑成隂(句)紅似雨(句)春事巳無有(韻)聞説西郊(句)車馬
尚馳驟韻怎如栁絮簾櫳(句)梨花庭院(句)好天氣清明
時候(韻　琵琶記)

　　(引子有慢詞過曲有近詞此當作祝英臺慢但此調出自詩餘本作近字姑仍不改聞字車字俱可用仄
聲或于尚字下增一然字氣字下增正是二字皆非)

　　桃栁爭春(春或作放)


　　驀忽聴得(韻)傳聲髙呌新來(句)不知因箇甚的(韻　陳
巡檢傳竒)

　　越調過曲

　　小桃紅(與正宫不同)

　　状元執盞與嬋娟(韻)滿捧著金杯勸(韻)也(句)厚意殷勤
(句)到此身邉(韻)何異遇神仙(韻)輕輕将䄂兒掀(韻)露春
纎(句)盞兒拈(句)低嬌面(韻)也(句)真箇似栁如花(句)栁和
花鬬争妍(韻　拜月亭)


　　(此古調也作者當以此為式纎字拈字俱閉口音非韻脚)

　　又一體

　　暗思昔日配春嬌(韻不知是)那一㸃花星照(韻)也(句)向
歡娛中沈埋(句)一段舊根苖(韻)從見(了)那多嬌(韻)和咱
有燕鶯期(句)鳯鸞交(韻)鴛鴦侣(句直勾引得)蜂蜨鬧(韻)
也(句)恨不得折損柔條(韻)誰承望武陵人(句)先能彀小
蠻腰(韻　散曲)

　　义一體


　　朔風凛凛(句)大雪洋洋(韻)我死誰来傍(韻)也(句)遥瞻漢
明王在五雲鄉(韻)玉體坐明堂(韻)爭知我守堅剛(韻在)
窖中央(韻)絶餱糧(韻)遭磨障(韻)也(句)甚日位復中郎将
(韻)輔佐明君正朝綱(韻　牧羊記)

　　(甚日一句似下山虎想作者誤犯也位復二字俱用平聲郎字用仄聲亦可)

　　下山虎

　　大人(家)體面(韻)委實多般(韻)有眼何曽見(韻)嬾能向前
(韻他那里)弄盞傳杯(句)恁般腼靦(韻我)這里新人忒煞

䖍(韻)待推恁地展(韻争奈)主婚人不見憐(韻)配合夫妻
事(句)事非偶然(韻)好惡因縁都在天(韻　拜月亭)

　　(大字去聲發調妙甚多般般字借韻待推恁地展用平去去上上亦可)

　　山桃紅(此犯本宮)

　　下山虎頭蔡邕不孝(韻把)父母相抛(韻早)知你形衰耄
(韻)怎留漢朝(韻)小桃紅中你為我受煩惱(韻)你為我受
劬勞(韻謝你)送我爹(句)送我孃(句你的)恩難報(韻)也(句)
下山虎尾义道(是)養子能代老(韻)這苦知多少(韻)此恨

怎消(韻)天降災殃人怎逃(韻　琵琶記)

　　(養子二字俱改平聲乃叶父母為我送我報也代老這苦恨怎去上聲你為此恨上去聲俱妙　送我爹
二句㸃板與小桃紅本調異你的二字依本調當作襯又道句亦與下山虎本調不同)

　　蠻牌令(即四般宜)

　　得遇艷陽時(韻)妆㸃(在)鬢雲垂(韻)一從春去了(句寂寞)
在疎籬(韻)空長得氷肌素姿(韻)何時到金屋鴛幃(韻)雕
闌畔(句)曲檻西(韻)漫嗟繁杏(句)空傲荼䕷(韻　進梅諫
傳竒)


　　(此蠻牌令本調也自琵琶記稍變其體後人遂将雕闌畔二句改作八九字一長句而蠻牌令之腔失笑
試觀殺狗牧羊諸舊曲則知第七八句之句法矣得字一字曲字俱可用平聲妝字何字空傲空字俱可
用仄聲)

　　山虎嵌蠻牌(此犯本宫)

　　下山虎頭終朝牽挂(韻)望眼巴巴(韻)料想(你)歸寧去(句)
暫留外家(韻他都往)鄰郡經營(句)誰将信達(韻)羞殺如
今成話靶(韻)蠻牌令孃親休自隠(句説與)您兒咱(韻)只
因孃時間匱乏(韻)在街坊求乞(做)生涯(韻)下山虎尾聴

説衷腸話(韻)使兒痛殺(韻)何日迎親歸舊家(韻　十孝
記)

　　(去字應用韻都往二字據下山虎本調當作襯)

　　二犯排歌

　　文官状元(韻)武官状元(韻)兩姨處相囘勸(韻)不想這搭
兒里(句)重㑹再見(韻)乆别你前夫(句)是誰過愆(韻)早㤀
了當初囑付言(韻)偏我意堅(韻)方纔及第(句)如何便接
了絲鞭(韻)有的話兒(句)但只問你妹子瑞蓮(韻　拜月

亭)

　　(此曲失板)

　　五般宜

　　他為你晝㤀餐(句)夜無眠(韻)他為你悽慘慘(句)淚漣漣
(韻)天教你重完聚(句)續斷絃(韻)這夫妻非同偶然(韻)尊
嫂别來康健(韻)夫妻(毎)再圓(韻)伏望相公夫人(句)作箇
周全(韻)這佳期争不逺(韻　同前)

　　又一體(或作賀昇平或作怨東君)


　　他那里紅妝殘(句)頓添楚腰(韻)咱這里青衫濕(句)漸成
沈腰(韻)他那里血淚揾鮫綃(韻咱這裏)行裏坐裏(句)五
魂縹緲(韻)擔煩受惱(韻)離多㑹少(韻)莫不是普天下相
思(句)咱和伊都占了(韻　散曲)

　　本宫賺

　　若説武人(句)前程萬里功名逺(韻)儒人秀才(句一箇箇)
窮似范丹和原憲(韻)看奴面(韻)不肯嫁人怎趁錢(韻)壊
人道業心不善(韻)福分淺(韻)棄嫌(我)怎與(他)成姻眷(韻)

事成生變(韻　拜月亭)

　　(一箇箇三字我字他字據九宫譜定俱作襯)

　　鬬蛤䗫

　　古質漢(句)邨情性(句)事有萬千(韻)説的話(句)沒些兒委
曲宛轉(韻)只好再等三年後(句)嫁一箇風流俏的状元
(韻)休記先(韻)休記寃(韻)欲配姻親(句)未敢自專(韻　同
前)

　　五韻美(或作醉歸遲或作恨薄情)


　　兄妹間(韻)苦難勸(韻)媒人議説須再三(韻)説教他事體
重完善(韻你好)随機應變(韻)看待我十分輕鮮(韻看我)
虎符金牌(向)腰内懸(韻)沒一箇因由(句)告人勸勉(韻
同前)

　　(三字失韻看我二字據九宫譜定改作襯)

　　又一體

　　為恩情(句)傷懐抱(韻)追逰宴賞縁分少(韻)早朱顔不覺
鏡中老(韻)書齋静悄(韻)不敢展文公家教(韻)但只是排

香案(句)挽兔豪(韻)纔落紙便寫出風情(句)翰林舊藁(韻
散曲)

　　(縁分少或作同歡樂非少字可用平韻)

　　义一體(亦可入雙調)

　　意兒裏想(韻)眼兒裏望(韻)望救取東君艷陽(韻)與花栁
增芳(韻)全沒些可傷(韻)身凛凛如雪上加霜(韻)更沒些
和氣一味莽(韻)鐵膽銅心(句)打開鳯凰(韻　拜月亭)

　　羅帳裏坐


　　(你)艱辛萬千(句是我)擔伊誤伊(韻)身衣口食(句)怎生區
處(韻終)不然(又)教你(句)守著靈幃(韻)已知死别在湏臾
(韻更)與甚(麽)生人做主(韻　琵琶記)

　　(千字可用上聲主字可用平韻幃字可用仄韻與甚麽與字或改作有字非　支㣲魚模韻雜用不可為
訓)

　　江頭送别

　　天台路(句)當日裏(句)降臨二仙(韻)桃花岸(句)武陵溪(句)
賺入劉阮(韻)不争再把程途踐(韻)仙凡自此隔逺(韻)


　　(拜月亭)

　　(二仙仙字可用仄韻逺字可用平韻)

　　章臺栁

　　(我将)寃苦陳(韻教君)不忍聞(韻念)興福生来女直人(韻)
身充忠孝軍(韻為父)直諫遷都阻佞臣(韻)齠齔的不留
存(韻)誅戮盡(韻)只餘我茍活逃遁(韻　同前)

　　(此調本當如此㸃板今人唱起處三句似不是路非)

　　醉孃子(一名似孃兒與仙吕引子不同)


　　我聴言此情(韻)實為可憫(韻看他)貎英雄(句)出輩羣(韻
你)不嫌秀士貧(韻)和你弟兄相識認(韻)他時湏記取今
危困(韻　同前)

　　(憫字可用平韻軰羣二字用平去亦可情字失韻)

　　鴈過南樓

　　此間難容汝身(韻)但人知彼此遭迍(韻)無物贈君(韻)些
少鏒銀(韻)休嫌少望留休哂(韻)莫辭苦辛(韻)暮行朝隠
(韻)更名姓向外州他郡(韻　同前)


　　(首句疊唱亦可迍字君字銀字俱可用仄韻隠字郡字俱可用平韻)

　　山麻稭(一名麻郎兒稭俗譌作客)

　　朱門半掩(韻)正夏日炎威(句)南薫庭院(韻)艾虎神符(句)
向朱户髙懸(韻)瞥見(韻)畫簾如語(句呢喃)雙雙飛燕(韻)
海橊如火(句)錦葵傾日(句)髙栁鳴蟬(韻)換頭堪戀(韻)景
物宛然(韻)盡彩絲百索(句)合歡交纒(韻)聒耳笙簧(句)聴
鼉鼓喧天(韻)闐闐(韻)錦標髙揭(句兩兩)龍舟如箭(韻)果
然一見(句)素濤拍岸(句)雪浪翻天(韻)三換頭聴言(韻)艾

葉垂烏雲髻(句)釵挿神符(句映)緑鬢雲鬟(韻)照水芙蕖
(句)似紅妝三千(韻)依然(韻)畫堂深處(句)安排筵宴(韻)美
人雪藕(句)翠眉度曲(句)沈醉花前(韻　盗紅綃傳竒)

　　(掩字失韻暼見見字可用平韻　一見見字岸字俱非韻脚妝字改仄聲乃叶此曲失板據九宮譜定補
板呢喃二字兩兩二字乃襯觀安排筵宴句可見)

　　又一體

　　(你)渡闗津(韻怕)人盤問(韻)又沒(箇)官司(句)文憑脚引(韻)
此行何處能安頓(韻)驀忽地怕有便人(韻)寄取一封(句)

平安書信(韻　拜月亭)

　　(引字信字俱可用平韻)

　　又一體

　　記痛别(句)低低道(韻休得要)為我愁煩(句)因我煎熬(韻)
多嬌(韻)猶兀自痩損(了)潘安(容)貌(韻)越教人悶填滄海
(句)恨侵雲漢(句)愁鎖霞霄(韻　散曲)

　　花兒

　　牡丹正開(韻)開在盆中(句)萬花都無賽(韻)汲水澆花䕃

花開(韻)莫令水蕩花飄敗(韻　陳巡檢傳竒)

　　(此曲失板)

　　鏵鍬兒

　　伊家富豪(韻那更)青春年少(韻)看(你)紫袍挂體(句)金帶
垂腰(韻)應湏有封號(韻)金花紫誥(韻)必俊俏(韻)須媚嬌
(韻)若還他醜貌(韻)怎不相休去了(韻　琵琶記)

　　(此調與正宫曲之划鍬兒不同此曲外惟琵琶牧羊二記有之大扺九宫之調惟雙調與越調最多錯亂
豪字可用上聲韻號字詰字可用平韻若字可用平聲)


　　繫人心

　　這狗子從小養成(韻)割捨得害他一命(韻)縣君休得把
人輕(韻)空有金(韻)空有銀(韻)縱有珍珠(句)休得倚富吞
貧(韻　殺狗記)

　　(金字銀字貧字俱失韻)

　　道和

　　喜(得)功名逐(韻)重沐提攜(韻)荷天天配合一對兒(韻)如
鸞似鳯夫共妻(韻)腰金衣紫身榮貴(韻)今日謝得親闈

(韻)兩情深感激(韻)喜重相㑹(韻)也(句)畫堂羅綺駢珠翠
(韻)歡聲宴樂香風細(韻)今日再成姻契(韻)傚學于飛(韻)
如魚似水(韻　綵樓記)

　　(舊譜云即中吕之合笙今将二調參校腔板句法大異無庸彊合也)

　　包子令(包或作魚或作豹)

　　聞説佳人多嫋娜(韻)多嫋娜(韻)端的容貌賽嫦娥(韻)賽
嫦娥(韻)此親若得周旋我(韻)酬勞財禮敢虛過(韻)花紅
羊酒謝姑婆(韻　荆釵記)


　　梅花酒

　　逢時遇節(句)稱心如意(韻)香風院落歌聲細(韻)斟緑蟻
(韻)泛金杯(韻)畫堂中歡笑美(韻)爭如我和伊(韻)共樂鳯
幃(韻)盡今生效連理(韻)盡今生效連理(韻　綵樓記)

　　(此曲失板)

　　亭前栁

　　衰鬢已星星(韻)弱體戰兢兢(韻)况兼寒凛凛(句)那更冷
清清(韻)此行(韻)怎去登山嶺(韻)且過今冬(句)待春暖共

登程(韻　荆釵記)

　　(凛字非韵脚行字所謂短韻也)

　　亭前送别(此犯本宮)

　　亭前栁潑水恐難撾(韻)唾井被人譁(韻况他)艱辛如嚼
蠟(句)恩義似團砂(韻)江頭送别縱然有日還相迓(韻)怕
擔飢命掩黄沙(韻　十孝記)

　　一匹布

　　聴呼喚(韻)出房前(韻)不知有甚言(韻)尋思此事淚漣漣

(韻)元来是婆婆討錢(韻　殺狗記)

　　(喚字借韵末句用平平去上平五字句亦可　此曲失板)

　　博頭錢(博或作撲)

　　你好忒胡逞(韻)你好不本分(韻)教我爭(韻)你有何安穩
(韻)不聴道(句)忒煞邨(韻)不依教(句)合受貧(韻)算来貧富
是前因(韻)皆由命(句)豈由人(韻)屏風雖破(句)骨格尚存
(韻)一朝榮顯(句)否極泰生(韻)兩人休得要爭競(韻)湏留
取(句)舊人情(韻　同前)


　　(庚青真文四韻混用不可訓本字改平聲尤妙命字非韻脚)

　　又一體

　　你好不知禮(韻)你好不度已(韻)我主顧(句)縁何奪我的
(韻)他央我(句)来這里(韻)閒言語(句)瞞過誰(韻)些兒生活
請休提(韻)相同做(句)兩和氣(韻　卧氷記)

　　梨花兒

　　凝望我夫獨倚門(韻)朦朧淡月人寂静(韻)不見囘来越
悶生(韻)嗏(句)愁聴鐵馬丁當韻(韻　殺狗記)


　　(門字可用仄韻此曲用韻亦雜　嗏字係必用之字則不當作襯字寫并宜句讀)

　　水㡳魚兒

　　天下賢良(韻)紛紛臨帝鄉(韻)白衣卿相(韻)暮登天子堂
(韻)有等魍魎(韻)本為田舍郎(韻)妝模作樣(韻)也来入試
塲(韻　荆釵記)

　　(鄉字郎字場字俱可用上聲韻今人但知有四句盖因唱者嬾唱八句故作詞者亦只作四句以便之遂
認舊曲八句者為二曲矣末句可疊唱而暮登天子堂必不可疊也)

　　吒精令(或無吒字)


　　子傳聴説因依(韻)咱每和你商議(韻)夜来忽地生一計
(韻)説起教伊歡喜(韻　殺狗記)

　　(聴字你字地字計字俱可用平聲咱每二字和字教字俱可用仄聲　此曲失板)

　　引軍旗

　　小人住在沙陀邨裏(韻)自小習兵機(韻)十(八)般武藝皆
能㑹(韻)願立旗下聴差使(韻)忽朝名挂雲臺上(句)方知
武藝精細(韻　白兎記)

　　(習兵機三字可用平平去願字忽字可用平聲細字可用平韻)


　　又一體

　　休到家(句)限你只今推車子便起程(韻)牀頭有千貫(句)
不如每日進分文(韻)免致令坐喫山崩(韻)做經營何湏
故推(句)休得要惱起孃性(韻)你若忤逆不孝天不順(韻)
折罰你永沒前程(韻　卧氷記)

　　(不字每字免字俱可用平聲此曲用韻雜)

　　丞相賢

　　彎弓馳騎射雙鵰(韻)武勇超羣膽氣豪(韻)紫袍金帶非

同小(韻)見随朝(韻)兵部尚書官養老(韻　拜月亭)

　　(見音現或将此曲唱作引子非)

　　趙皮鞵

　　我是巡警官(韻)日夜差使萬千般(韻)俸錢些少甚曽寛
(韻)怎得我三年官債滿(韻　同前)

　　(使字改平聲更妙)

　　秃厮兒

　　撮土為香拜三光(韻)告穹蒼(韻)莫教驟雨狂風蕩(韻)一

園柰子若失樣(韻)孃親打罵怎生當(韻　卧水記)

　　(或無親字此曲失板)

　　喬八分

　　兩人漫自胡思逞(句)更有一箇風流辣浪的也哥(韻)雙
雙鴛鴦在池中耍(韻)魚兒来也哥(韻　王煥傳竒)

　　(此曲失板兩哥字耍字歌麻合韻雖不可學而舊譜云四句無一韻非也)

　　繡停鍼

　　蕩起商飇(韻)金井梧桐葉漸彫(韻)㡬畨雨過凉天道(韻)

迤邐(把)扇兒慵揺(韻)頓覺的紗㡡似水(句)風流處可喜
(孃)妖嬈(韻)耳邉低道今宵好(韻)今宵紈扇且停揺(韻)凉
似夜来多少(韻　散曲)

　　(水字用韻亦可嬈字可用仄韵少字可用平韵)

　　祝英臺(或作祝英臺序)

　　(把)㡬分春(句)三月景(句)分付與東流(韻)啼老杜鵑(句)飛
盡紅英(句)端不為春閒愁(韻)休休(韻)婦人(家)不出閨門
(句怎)尋花穿栁(韻)把花貎(句)誰肯因春消痩(韻)二換頭

春晝(韻只見)燕雙飛(句)蝶引隊(句)鶯語似求友(韻更那)
栁外畫輪(句)花㡳雕鞍(句)都是少年閒逰(韻)難守(韻)繡
房清冷無人(句也待)尋一佳偶(韻)這般説(句我的)終身
休配鸞儔(韻)三換頭知否(韻我)為何不捲珠簾(句)獨坐
愛清幽(韻)千斛悶懐(句)百種春愁(句)難上我的眉頭(韻)
休憂(韻)任他春色年年(句我的)芳心依舊(韻)這文君(句
可不)擔閣(了)相如琴奏(韻　琵琶記)

　　(東流二字清幽二字俱用平平而求友二字用平上休休二字休憂二字俱用平平而難守二字用平上

誰肯因春消瘦與擔閣相如琴奏俱用平仄平平平去而終身休配鸞儔乃用平平平去平平此正是熟
極生巧處　三換頭内愁字非韻脚)

　　望歌兒

　　天然俏(韻)枝枝朶朶堪畫描(韻)此花(有)百媚千嬌(韻)不
減蟾宮好(韻)四出玲瓏(句)花神恁般施巧(韻)是則是花
頭(兒)雖恁小(韻)真有許多香得好(韻)換頭艱難(韻我欲
待)随伊去(又)被官府牽(韻)欲待拌死相随(句)奈已(身又)
将分娩(韻)縱有孩兒(句永)不識父親之面(韻)生不能(彀)

相看(和你)同飽暖(韻)死不能(彀)魂魄(和你)相留戀(韻)

　　(前叚散曲後叚周孝子傳竒)

　　(舊譜不将襯字校清誤分作兩體實則換頭也今據九宫譜定改正)

　　又一體(刻本皆作歌兒今查與前相似)

　　我三年謝得你相奉侍(韻只恨我)當初把你相擔誤(韻
我)欲待報你(的)深恩(句待来生)做你(的)兒息婦(韻)怨只
怨蔡邕不孝子(韻)苦只苦趙五孃辛勤婦(韻)換頭尋思
(韻一)怨你死後(有)誰祭祀(韻)二怨你有孩兒(韻)不得相

看顧(韻)三怨(你)三年沒(一)箇飽暖(的)日子(韻)三載相看
甘共苦(韻)一朝分别難同死(韻　琵琶記)

　　(此曲前半似於息婦下怨只怨上少二句細将襯字清出換頭與周孝子傳竒一曲無異也起句縂子句
末起板多數字無礙支模二韻合用不可從)

　　鬭寳蟾

　　折取(句)向膽瓶安排了(韻)香滿庭軒(句)恍若身在蓬島
(韻)皓齒纎腰(韻)那堪歌舞勸香醪(韻)多嬌(韻)撚花枝試
嗅㣲㣲笑(韻)笑道勝如茉莉(句)賽過荼䕷(句)香似沈腦

(韻　散曲)

　　(按此曲似是換頭然無處查其本調未敢遽定今人以雙調之黒麻序混為鬬寳蟾非是　此曲失板)

　　蠻牌嵌寳蟾(此犯本宫)

　　蠻牌令車馬逞疎狂(韻)無箇有情郎(韻)家縁雖足備(句)
不幸落平康(韻)送舊與迎新怎當(韻)空教奴消減容光
(韻)鬭寳蟾(在這)星前月下(句)深深拜告(句)早早還鄉(韻)

　　(劉盼盼傳竒)

　　(家縁或作家筵)


　　憶多嬌

　　子嗣慳(韻)衰老年(韻)何忍將奴離膝前(韻)莫惹閒非来
挂牽(韻)休得愁煩(韻)休得愁煩(韻)他是讀書大賢(韻)

　　(荆釵記)

　　(慳字煩字俱借韵子字莫字可用平聲休字他字可用仄聲)

　　又一體

　　(他)魂𣺌漠(韻我)沒倚著(韻)程途萬里(教我)懐夜壑(韻)此
去孤墳(望)公(公)看著(韻)舉目蕭索(韻)舉目蕭索(韻)滿眼

盈盈淚落(韻　琵琶記)

　　(第三句平平仄仄平仄平第四句看字平聲著字仄聲俱與前曲不同)

　　鬬黒麻(莫誤作山麻客)

　　玉露金風(句)是他(的)故交(韻)况良宵有約(句)玳筵可邀
(韻)如花貎(韻)逞妖嬈(韻)問道奴嬌(韻)花兒貎嬌(韻)人月
鬬嬌(韻料想)丹青怎地描(韻儘)教得才人(句)教得才人
(句)下筆詠嘲(韻　散曲)

　　(貎字奴嬌嬌字俱可不用䪨舊譜更載琵琶記一曲因其用入聲韵列為又一體細按句調無異又入聲

皆作平不得云與此異也今刪去)

　　憶花兒(此犯本宮)

　　憶多嬌珠淚滴(韻)雨淚滴(韻)爹孃打罵是怎的(韻)自恨
(我)生前作何罪(韻)梨花兒致使今朝遭遇伊(韻)嗏(句)勤
勞一旦成虚費(韻　劉盼盼傳竒)

　　憶鶯兒(此犯商調)

　　憶多嬌雞亂啼(韻)鴉亂飛(韻)野寺晨鐘渡水遲(韻)月小
山髙天漸低(韻)黄鶯兒穿東過西(韻)魂消思迷(韻)為何

也把門兒閉(韻)好蹺蹊(韻)美人院宇(句)翻做武陵溪(韻)

　　(繡𥜗記)

　　江神子

　　且莫教兒童埽(韻)滿斟一任玉山倒(韻)醉来花下眠芳
草(韻)贏得滿身蘭麝異香飄(韻)風韵好(韻　散曲)

　　(此曲失板)

　　又一體

　　(莫不是)咱無福分消(韻)莫不是命蹇難招(韻莫不是)老

天斷續鸞膠(韻)天還知道恁寂寥(韻敢只是)和天痩了
(韻　同前)

　　(與前曲大同小異今人多唱之　舊譜於此曲後復載餘音以詳在尾聲縂論故刪去)

　　園林杵歌(或作園中好)

　　這容龎(韻)好似孫大郎(韻)唬得我魂飄蕩(韻)退後趨前
心意忙(韻那堪)栁絮梨花(句)下得恁强(韻)似這般冷颼
颼(句)寒凛凛(句)哥哥怎當(韻)自忖量(韻)自感傷(韻)怕這
雪凍死了兄長(韻)怎禁得撲簌簌淚出痛腸(韻　殺狗

記)

　　越調慢詞

　　養花天

　　賞芳菲(韻)為酒渇無聊(句)故来覔水(韻)值荘門閉(韻)弹
指更弹指(韻)正拈鍼線深閨裏(韻)誰擊朱扉(韻)待開取
(韻)未審何人到此(韻　覔水記)

　　(取字失韵)

　　越調近詞


　　入賺(亦名竹馬兒賺)

　　聴得閙炒(韻)敢是兒夫看詩囉唕(韻)是誰忽呌姐姐(句)
想是夫人召(韻)必有分曉(韻)是他題詩句(句)你還認得
否(韻)他從陳留郡(句)為你来尋討(韻)你怎的穿著破襖
(韻)衣衫盡是素縞(韻)莫不是我雙親不保(韻)衮從别後
遭水旱(句)兩三人只道同做餓殍(韻)只有張公可憐(句)
歎雙親别無依靠(韻)兩口相繼死(句)我剪頭髪賣錢来
(句)送伊妣考(韻)把墳自造(韻)土泥盡是我麻裙裹包(韻)

聴得伊言語(句)教我痛殺噎倒(韻　琵琶記)

　　(忽呌下或無姐姐二字題詩下或無句字陳留下或有郡字否字借韻閙炒為你破襖素縞是我餓殍繼
死是我去上聲敢是想是怎地水旱倚靠上去聲俱妙按琵琶記此調前是鏵鍬兒後是山桃紅俱係越
調又俱用蕭豪韻其為越調之賺無疑矣故明著之又凡賺皆可曰入賺非但此曲也)

　　緜搭絮

　　草芳風暖正春深(韻只見)漢寝秦陵(韻)跨驪山蒼翠森
(韻過)華山隂(韻)雷首将臨(韻又見)巨靈仙掌(句)太白豪
吟(韻我這里)東望長安(句)千仞山遥日晌金(韻　尋母

記)

　　(陵字借韵晌字疑有誤此本調也今人只知南西廂記及浣沙記新體反謂此體難唱矣按新體第一句
在暖字上畫一絶板另作四字句正字上増兩字另作五字句第三句作七字句)

　　入破(自一至九不拘多寡用之)

　　議郎臣蔡邕啟(韻)今日䝉恩㫖(韻)除臣為郎官職(韻)重
䝉婚賜牛氏(韻)千凟天威(韻)臣謹誠惶誠恐(句)稽首頓
首(句)伏念㣲臣(句)初来有志(韻)誦詩書(韻)力學躬耕修
己(韻)不復貪榮利(韻)事父母(句)樂田里(韻)初心願如此

而已(韻)不想州司(韻)謬取臣邕充試(韻)到京畿(韻)豈料
愚䝉(句)叨居上第(韻)破第二重䝉聖恩(句)婚以牛公女
(韻)草茅疎賤(句)如何當此隆遇(韻)但臣親老(句)一從别
後(句)光隂又㡬(韻)廬舍田園(句)荒蕪乆矣(韻)衮第三那
更老親(句)鬢垂白(句)筋力皆癯瘁(韻)形隻影单(句)無弟
兄(句)誰奉侍(韻)况隔千山萬水(韻)生死存亡(句)雖有音
書難寄(韻)最可悲(韻)他甘㫖不供(句)我食禄有愧(韻)歇
拍第四不告父母(句)怎諧匹配(韻)臣又聴得家鄉里(韻)

遭水旱(句)遇荒饑(韻)多想臣親(句)必做溝渠之鬼(韻)未
可知(韻)怎不教臣(句)悲傷淚垂(韻)中衮第五臣享厚禄
(句)紆朱紫(韻)出入承明地(韻)獨念二親(句)寒無衣(韻)飢
無食(韻)喪溝渠(韻)憶昔先朝(句)買臣出守㑹稽(韻)司馬
相如(句)持節錦歸(韻)煞尾(他)遭遇聖時(韻)皆得囘鄉里
(韻)臣何敢(句)别父母(句)逺鄉閭(韻)沒音書(韻)此心違(韻)
伏惟陛下(句)特憫㣲臣之志(韻)遣臣歸(韻)得侍雙親(句)
隆恩怎比(韻　琵琶記)


　　(頓首父母謬取又㡬更老萬水最可未可去上聲首頓有志豈料有愧享厚守㑹上去聲俱妙又㡬或作
有㡬鬢垂或作鬢髪弟兄或作兄弟買臣句或作朱買臣守㑹稽皆非此曲雜用支思齊㣲魚模韵不可
從)

　　出破(亦不拘㡬曲至第七而止)

　　若還念臣有㣲能(句)鄉郡望安置(韻)庶使臣忠心孝意
得全美(韻)臣無任瞻天仰聖(句)激切屏營之至(韻　同
前)

　　(庶使去上聲仰聖上去聲俱妙)


　　越調尾聲縂論

　　若用繡停鍼或二或四下山虎或二或四則尾聲云平
平仄仄平平仄(韻)仄仄平平仄仄(韻)仄仄平平仄仄
平(韻)

　　若用山麻稭四曲蠻牌令二曲則尾聲云平平仄仄平
平仄(韻)平仄仄平平平仄(韻)仄仄平平仄仄平(韻)

　　若用小桃紅繡停鍼蠻牌令羅帳裏坐各二曲則尾聲
同前


　　若用小桃紅下山虎二犯排歌五般宜本宫賺鬬蛤䗫
五韻美羅帳裏坐江頭送别各一曲則尾聲云平平
仄仄平平仄(韻)仄仄仄平平仄平(韻)仄仄平平仄仄
平(韻)或於第二句用仄平平仄平平亦可可




　　御定曲譜巻十

