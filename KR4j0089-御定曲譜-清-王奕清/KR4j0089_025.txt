







　　欽定四庫全書

　　御定曲譜巻十二(南雙調仙吕入雙調)

　　雙調引子

　　真珠簾

　　閒庭晝永慵挑繡(韻)停鍼久(韻)倦聴得蟬聲髙栁(韻)年
少正風流(韻)喜配合佳偶(韻)女貌郎才真罕有(韻)算總
是前縁輻輳(韻)向尊前(句)同樂鴛幃(句)兩情相守(韻)

　　(臥氷記)


　　(停鍼久三字用上平平而久字不用韻亦可栁字有字可不用韻前字可用韻)

　　真珠馬(此犯商調)

　　真珠簾簫聲喚起瑤臺月(韻)獨倚䦨干情慘切(韻)此恨
與誰説(韻)風馬兒那更黄昏時節(韻)花飛也(韻)點點似
離人淚血(韻　散曲)

　　(真珠簾第二句既異而風馬兒三句亦不相類姑據舊譜存之)

　　花心動

　　適遣匆匆(韻)奈眉峯慵畫(句)鬢雲羞攏(韻)月滿鳯臺(句)


　　星渡鵲橋(句)和氣滿門填擁(韻)抹淡妝濃千嬌種(韻)看
承似珠擎璧捧(韻)喜氣濃(韻似)仙郎女郎(句)㑹合仙宫
(韻　荆釵記)

　　(適字月字俱可用平聲抹淡妝濃四字用仄平平仄或平平仄仄俱可)

　　謁金門

　　春夢㫁(韻)臨鏡緑雲撩亂(韻)聞道才郎遊上苑(韻)又添
離别歎(韻)換頭苦被爹行逼遣(韻)脈脈此情無限(韻)骨
肉一朝成拆散(韻)可憐難捨拌(韻　琵琶記)


　　(緑字此字骨字俱可用平聲桓歡寒山韻合用不可學)

　　惜奴嬌

　　老子凄凉(句)歎門楣猶不在(韻)病懨懨愁腸似海(韻)事
到頭來(韻)且宜寛觧(韻)無奈(韻)怎捱得形衰力敗(韻
江流傳竒)

　　(楣字可用仄聲來字可不用韻)

　　寳鼎現

　　小門深巷(句)春到芳草(句)人閒清晝(韻)人老去星星非

故(句)春又來年年依舊(韻)幸喜得今朝新酒熟(句)滿目
花開似繡(韻)願歳嵗年年(句)人在花下常斟春酒(韻)
　琵琶記)

　　(坊本於巷字下増裏字幸喜下去得字似字改如字非)

　　金瓏璁

　　饑荒先自窘(韻那堪)連䘮雙親(韻)身獨自(句)怎支分(韻)
衣衫都典盡(韻)首飾竝沒分文(韻)無計策(句)翦香雲(韻
　同前)


　　(連字可用仄聲首字竝字可用平聲)

　　搗練子

　　深院静(句)小庭空(韻)㫁續寒砧㫁續風(韻)早是夜長人
不寢(句)數聲和月到簾櫳(韻　馮延巳詞)

　　又一體

　　嗟命薄(句)歎年艱(韻)含羞和淚向人前(韻)只恐公婆懸
望眼(韻　琵琶記)

　　(前字借韻含羞句平仄與前不同又少一句)


　　胡搗練

　　傷風化　壊綱常(韻)萱親逼嫁富家郎(韻)若把(我)清名
虧汚了(句)不如一命赴長江(韻　荆釵記)

　　(風字改仄聲乃叶萱親句用仄仄平平仄仄平亦可此曲與琵琶之辭别去俱刻作胡搗練然與搗練子
不差一字恐是誤刻)

　　風入松慢

　　深沈庭院度年華(韻)詩禮傳家(韻)日長鎮把珠簾挂(韻
愛)清幽樂事桑麻(韻)雅意觀書覽史(句)嬌容閉月羞花

(韻　臥氷記)

　　(深字庭字俱可用仄聲雅字覽字俱可用平聲今人不知此調為引子故於香囊浣紗皆作過曲唱之謬
甚)

　　又一體

　　東風巷陌暮寒驕(韻)鐙火鬧河橋(韻)勝遊憶徧錢塘夜
(句)青鸞逺信㫁難招(韻)蕙草情隨雪盡(句)棃花夢與雲
銷(韻　張于湖詞)

　　(青鸞句唱者當於逺字下畧逗不可唱作青鸞逺信也)


　　海棠春

　　流鶯窓外啼聲巧(韻)睡未足把人驚覺(韻)翠被曉寒輕
(句)寳篆沈烟褭(韻　秦少游詞)

　　(流字驚字可用仄聲把字可用平聲寳篆上去聲被曉去上聲妙)

　　夜行船(或名曰停舟非)

　　一幅鸞箋飛報喜(韻)垂白母想已聞知(韻)日漸過期(韻)
人何不至(韻)心下又添憂憶(韻　荆釵記)

　　(一字日字可用平聲心字可用仄聲期字可不用韻)


　　夜游湖

　　惟恐他心思未到(韻教他)題詩句暗中指挑(韻)翰墨關
心(句)丹青入眼(句)強(如)把語言相告(韻　琵琶記)

　　(暗中指挑或作暗裏相挑今從古本此曲與夜行船句調皆同但第二句平仄稍異恐是一調也若果是
夜行船則反當依坊本作暗裏相挑矣)

　　四國朝

　　漫説漫説風流的(句)如何來吾手下逞(韻)更有更有風
流的(句)如何敢僭稱(韻　王煥傳竒)


　　玉井蓮

　　忍冷擔飢(句)未知何日是了(韻　琵琶記)

　　(古譜於四國朝題下註一前字而於此調題下註一後字想皆非全曲况此二句竟不叶韻亦不可曉也)

　　新水令

　　凄凉逆旅人千里(韻)這縈牽怎生成寐(韻)萬苦横心裏
(韻)睡不著(句)是愁都做了枕前淚(韻　拜月亭)

　　五供養

　　今生有幸(韻)喜一身生長豪門(韻)家傳朱紫貴(句)世簪

纓(韻)詩書盡覽(句)時未至龍門難進(韻)一日裏(句)遇風
雲(韻)那時衣紫作公卿(韻　殺狗記)

　　(門字進字雲字俱失韻)

　　又一體

　　終朝垂淚(句)為雙親教我心疼(韻)墳塋須共守(句只得)
離宸京(韻)商量(箇)計策(句)猶恐你爹心不肯(韻)若是他
不從(句)只索向君王請命(韻　琵琶記)

　　(淚字不用韻末二句與前調不同)


　　賀聖朝

　　幾年職掌朝綱(韻)四時燮理隂陽(韻)輔一人有慶夀無
疆(韻)兆民賴安康(韻　荆釵記)

　　秋蕊香(蕊或作葉非)

　　半載縈牽方寸(韻)何曽不淚滴眉顰(韻)欲語難言信難
問(韻)積漸裏懨懨&KR1728;損(韻　拜月亭)

　　船入荷花蓮

　　風物依然傳荆楚(韻)汨羅事至今遺俗(韻)隨赴花衢(韻)

徑登華宇(韻)同樂醉鄉深處(韻)換頭聞得賢兄相招取
(韻)慶重午共成歡聚(韻)巧梳妝(句)歩金蓮(句)來到畫堂
深處(韻　生死夫妻傳竒)

　　梅花引

　　傷心滿目故人踈(韻)看郊墟(韻)盡荒蕪(韻)惟有青山(句)
添得箇墳墓(韻)慟哭無由長夜曉(句)問泉下有人(還)聴
得無(韻　琵琶記)

　　(墓字改作平聲問泉下三字改作平上去尤妙)


　　雙調過曲

　　書錦堂

　　夏日炎炎(句)執手話别(句)空餘枕簟清幽(韻)鑠石流金
(句)酷暑惱人時候(韻)清晝(韻)好向荷亭排宴飲(句)暗思
昔日碧筒酒(韻)分鴛偶(韻今夜)奴在孤幃(句)君向草廬
獨守(韻)换頭欣有(韻)照眼葵榴(韻)萱草弄金(句)閒堦細
草新抽(韻)君往園中(句)須要小心看守(韻)擔憂(韻)倘有
遺失甘受打(句)只愁孃意難分剖(韻以下接前分　臥鴛偶三句

氷記)

　　(夏字手字鑠字酷字畫字照字萱草草字俱可用平聲奴字君字弄金金字須字俱可用仄聲枕簟清幽
四字細草新抽四字俱可用去平平去)

　　紅林檎

　　凝眸(韻)覻鴛鴦戲水波紋皺(韻)雙飛鬬(韻)他應笑我(句)
今宵拆散(句)鳯侣鸞儔(韻)母約束怎敢遲留(韻)看柰子
休得落後(韻)剛殢酒(韻)拌飲五盞三盃(句)和哄離愁(韻
　同前)


　　(北曲起句似是换頭未詳本調　按他應笑我以下全是月上海棠恐是犯調耳)

　　錦堂月(此犯仙吕入雙調)

　　晝錦堂簾幙風柔(韻)庭幃晝永(句)朝來峭寒輕透(韻)人
在髙堂(句)一喜又還一憂(韻)月上海棠惟願取百嵗椿
萱(句)常似他三春花栁(韻)酌春酒(韻)看取花下髙歌(句)
共祝眉夀(韻)換頭輻輳(韻)獲配鸞儔(韻)深慚燕爾(句)持
盃自覺嬌羞(韻怕)難主蘋蘩(句)不堪侍奉箕帚(韻)惟願
取偕老夫妻(句)長侍奉暮年姑舅(韻以下接前酌　琵春酒三句

琶記)

　　(一喜一字可用平聲他字可用仄聲暮字改平聲乃叶)

　　醉公子(公坊本作翁非)

　　囘首(韻)看瞬息烏飛兔走(韻)喜爹媽雙全(句)謝天相祐
(韻)不謬(韻)更清淡安閒(句)樂事如今誰更有(韻)相慶處
(句)但酌酒髙歌(句)共祝睂夀(韻　同前)

　　僥僥令(即彩旗兒與正宫彩旗兒不同)

　　春花明彩袖(韻)春酒滿金甌(韻但願)嵗嵗年年人長在

(句)父母共夫妻相勸酬(韻　同前)

　　(在字不用韻或點板在共字妻字上而夫字無板滯矣嵗嵗年年用去去平平妙甚第二曲云兩山排闥
用仄平平仄不發調矣作者當以此為法)

　　醉僥僥(此犯本宫)

　　醉公子衰老(韻)悔言語疎狂顛倒(韻)喜恩主幡然(句)必
求諸道(韻)難效(韻)僥僥令(最喜是)兄弟怡怡情無間(句)
主僕兩相安皆可褒(韻　十孝記)

　　孝順歌


　　一聞道(句)辦去程(韻)愁腸九囘百慮生(韻)和伊在雲屏
(韻)和伊在芳徑(韻)和伊共飲(韻)怎忍一時(句)鸞鳯分影
(韻)淚眼倫彈(句)春衫盡是啼痕(韻)换頭我今(日)去也(句)
今日離此行(韻)非是我忘恩(韻)非是有别情(韻)非敢負
心(韻)要赴桃源(句)新除一任(韻)怎别家鄉(句)一心為著
功名(韻　李寶傳竒)

　　(和伊在雲屏伊字可用仄聲飲字敢字俱可用平聲飲字痕字恩字心字任字俱失韻九囘囘字平聲妙
甚若用仄聲即不發調矣百字切不可用上聲去聲此孝順歌本調也今人知有孝南枝而不知此調猶

之知有錦堂月而不知畫錦堂也)

　　鎖南枝

　　兒夫去(句)竟不還(韻)公婆兩人都老年(韻)自從昨日(到)
如今(句)不(能)彀得餐飯(韻)奴請糧(句他在家)懸望眼(韻
念我)老公婆(句)做方便(韻)换頭鄉官可憐見(韻這是)公
婆命所關(韻)若是必須將去(句)寜可脱下衣裳(句)就問
鄉官换(韻)寜使奴(句)身上寒(韻只要)與公婆(句)救殘喘
(韻　琵琶記)


　　(年字便字見字换字喘字俱借韻人都二字俱用平聲真作家也换頭三句與前起三句大異孝順歌亦
然)

　　二犯孝順歌(此犯本宫)

　　孝順歌從别去(句)渡孟津(韻)思君盡日欲見君(韻)犯鳯
北鸞南(句生生地)鏡剖釵又分(韻)鎮千思萬想(句)要見
無門(韻)鎖南枝放不落(句)心上人(韻)漾不落(句)心上人
(韻　拜月亭)

　　(落字不可改作下字若作下字乃是去聲即拗矣中段所犯未詳姑闕之)


　　孝南枝(即孝南歌此犯本宫)

　　孝順歌陽臺夢(句)楚岫雲(韻)鐙燃絳蠟月滿輪(韻)香靄
洞房新(韻)花發武陵春(韻)良宵可人(韻)同坐同行(句)日
親日近(韻)鎖南枝你有萬種風流(句)我有十分俊(韻)心
上人(韻)掌上珍(韻)親上親(韻)煞和順(韻　錦香亭)

　　(心上人人字及親字不用韻更妙　我有十分俊句板調非孝順歌正鎖南枝中寜可脱下衣裳就問鄉
官换二句句法耳舊譜大誤)

　　孝順兒


　　孝順歌糠和米(韻本是)兩倚依(韻)誰人簸揚(做)兩處飛
(韻)一賤與一貴(韻好似)奴家共夫壻(韻)終無見期(韻)江
兒水米在他方沒尋處(韻怎地)把糠救得人飢餒(韻)好
似兒夫出去(韻)怎地教奴(句)供給(得)公婆甘㫖(韻　琵
琶記)

　　(第一句若不用韻更妙處字去字失韻誰字向作被字非賤字改平聲乃叶此曲坊本刻作孝順歌人遂
捩其腔以凑之殊覺苦澀今查實是犯曲)

　　又一體


　　孝順歌家鄉逺(句)途路裏(韻)孤身萬山吾命危(韻)楊朱
枉含悲(韻)阮籍漫垂淚(韻)思量此際(韻)舉歩難前(句)欲
行無計(韻)勉彊撐持(韻)陷入泥途裏(韻)江兒水緬想萱
親何處(韻)若得相逢(句)不枉(了)驅馳狼狽(韻　黄孝子
傳竒)

　　(陷入句亦與孝順歌本調不合盖皆陽臺夢一曲之傳譌也)

　　雙調慢詞

　　紅林檎慢


　　風雪驚初霽(句)水鄉増暮寒(韻)樹杪墮毛羽(句)簷牙挂
琅玕(韻)纔喜堆門積巷(句)可惜迤邐銷殘(韻)漸看低竹
翩翻(韻)清池漲微瀾(韻)换頭歩屐晴正好(句)宴席晚方
歡(韻)梅花耐冷(句)亭亭來入氷盤(韻)對山前横素(句)愁
雲變色(句)放盃同覓髙處看(韻　周羙成詞)

　　泛蘭舟(疑即蘭舟近)

　　鎮日花前酒畔(韻)狂蕩煞迷戀(韻)春闈赴選音傳(韻)恩
愛惹離怨(韻)天付因縁(韻)一對少年(韻)爭忍輕散(韻)心

事待訴君言(韻　王魁傳竒)

　　(畔字散字借韻)

　　雙調近詞

　　兩蝴蝶(又名雙蝴蝶)

　　爹爹贈與你金共珠(韻)媽媽與你布袴兒(韻)急急往長
安去(韻)做官時(韻)阿孃也慚愧(韻)願得狀元郎及第歸
(韻)觧元莫忘奴表記時(韻　劉文龍傳竒)

　　(用韻甚雜此曲失板)


　　賽紅孃

　　我兒離家去(韻)求顯跡(韻)爹爹贈與你盤纒費(韻)金共
珠(韻)去時休得戀歌妓(韻)忘故里(韻)文龍焉敢戀歌妓
(韻)忘故里(韻　同前)

　　(用韻雜此曲失板)

　　武陵春(春或作花)

　　萬里奔波(韻)堪歎客身南又北(韻)想鴈飛不到處(句)人
被利名牽鎖(韻指望)一朝平歩上雲衢(韻受)十年勤苦

親鐙火(韻)記得函關去(句)事多磨(韻)時運不至(只索)奈
他何(韻)嚢篋蕭索(韻)不得志還鄉里(句)爭奈旁人恥笑
多(韻)恥笑多(韻道)儒生餓死填溝壑(韻)妻不下機(句)嫂
不為炊(句)恁般様做作(韻)兀的不氣殺人也麽哥(韻)兀
的不惱殺人也麽哥(韻)將誰倚託(韻)只得浪蕩繞天涯
(韻)怎忍囘頭望故國(韻)接調渉水登山(句)萬苦千辛歴
盡過(韻)想那魏邦何處(句)又被雲霧阻隔關河(韻)要與
六國埽干戈(韻)與那六國埽干戈(韻)乂安社稷如山岳

(韻)志氣雖如此(句奈)事差譌(韻)未知此去竟如何(韻)若
得名登臺閣(韻)衣錦還鄉(將我)羞洗却(韻)此去還如昔
日呵(韻)昔日呵(韻便)死向他鄉(我也)不念家(韻)漫嗟呀
(韻)行藏禍福總由他(韻)且奔前途去(句怕)夕陽西下(韻)
景物蕭索(韻)旅邸凄凉情緒惡(韻)尾聲窮道汪汪珠淚
落(韻)此情天地敢知麽(韻何)苦把男兒久困著(韻　金
印記)

　　(北字衢字閭字涯字國字家字呀字俱借韻著字在此韻中當如濁字唱不可作潮　接調校前大同小

異尾聲附載因與總論中二譜平仄不同故存而不削)

　　雙調尾聲總論(仙吕入雙調亦用之)

　　若用黑䗫序或二或四第一起調第二以後換頭賺或
一或二窣地錦襠或二或四十二嬌二曲則尾聲云
平平仄仄平平仄(韻)平仄平平平仄仄(韻)平平仄仄
平平(韻)

　　若用黒䗫序同前賺同前賽紅嬢兩蝴蝶鶯踏花好姐
姐元卜算各一曲則尾聲同前


　　若用黒䗫序同前錦衣香一曲漿水令一曲則尾聲同
前

　　若用花心動序第一起調第二換頭黒䗫序換頭二曲
錦衣香漿水令二曲則尾聲同前

　　若用孝順歌或二或四鎖南枝或二或四胡女怨或二
或四則尾聲同前亦可不用

　　若用歩歩嬌沈醉東風金娥神月上海棠五供養玉抱
肚水紅花僥僥令各一曲則尾聲云平平仄仄平平

仄(韻)仄平仄平平平仄(韻)仄平平仄仄平平(韻)

　　(水紅花借用商調曲)

　　若用惜奴嬌第一起調第二以後換頭錦衣香漿水令
或各二二曲或只用漿水令二曲則尾聲同前

　　若用晝錦堂第一起調第二換頭紅林檎二曲醉公子
二曲不用尾聲如欲用之則應學琵琶記錦堂月一
套曲

　　仙吕入雙調過曲(引子與雙調仙吕俱合故不另譜)


　　桂花徧南枝(此仙吕雙調合成本調曲也)

　　桂枝香勤兒捱磨(韻好似)飛蛾投火(韻你)特故將啞謎
包籠(句我)手裏登時猜破(韻)鎖南枝江心把不定船兒
舵(韻只)恁的搬弄情人(句)蜜共酥來和(韻)休道(是)誰(句)
莫道(是)我(韻便做)鐡打(的)人(句其實)受不過(韻　散曲)

　　(船兒兒字改仄聲打字改平聲乃叶)

　　又一體

　　桂枝香(要把)吾兒提抱(韻)切休推調(韻)他時結髪重逢

(句)要你伏低伏小(韻)這籌兒要講(句)這籌兒要講(句)鎖
南枝若還不肯謙卑(句)只是(你)縁不到(韻)聞古人(句)説
得好(韻)要家和(句須是)大為小(韻　鑿井記)

　　(兩講字用韻亦可若還二字俱可用仄聲不字只字俱可用平聲好字可用平聲)

　　栁搖金

　　金梧飄墜(韻)齊紈嬾揮(韻)牛女㑹佳期(韻)丹桂飄金蕊
(韻)風傳香韻竒(韻遙望著)碧天如洗(韻)萬里月揚輝(韻
一似)皓月澄清(句)團圓到底(韻)朝歡暮樂(句)效學于飛

(韻)效學于飛(韻和你)永諧連理(韻　白兔記)

　　栁搖金犯(或無犯字非)

　　科場及第(句别)尋親在鳯城(韻)頭上有神靈(韻)負心的
活短命(韻)眼睜睜無了信行(韻)百忙裏(把)絲絃絶㫁(句)
撲通的井墜銀缾(韻)咭丁的破菱花䰟夢驚(韻)説與你
箇俊俏多情(韻)休得把奴薄倖(韻　散曲)

　　四塊金(或即作淘金令非)

　　初相見時(句)指望能偕老(韻)心腸變也(句)更沒些兒好

(韻他)藏著笑裏刀(韻)誤咱漆共膠(韻他如今)撇了甜桃
(韻)却尋酸棗(韻我這裏)自敲爻(韻)怎生消磨得許多煩
惱(韻　同前)

　　(桃字不應用韻)

　　淘金令(此犯本宫)

　　四塊金恩情到頭(句)我也不由已(韻)因縁契合(句)我也
不由已(韻)離了家鄉(句)共諧連理(韻)五馬江兒水怎料
鞵弓韈小(句)歩細行遲(韻)香羅暗拭珠淚垂(韻)如今去

也(句)萬徑千岐(韻)未卜何時(句)到得家裏(韻　牆頭馬
上傳竒)

　　(時字非韻脚)

　　金風曲(此犯南呂)

　　四塊金花衢栁陌(句)恨(他)去胡沾惹(韻)秦樓謝館(句)恨
(他)去閒遊冶(韻)一江風獨立(在)簾兒下(韻教我)眼巴巴
(韻只見)風透牕紗(韻)月上荼䕷架(韻)朝朝等待他(韻)朝
朝等待他(韻)日日盼望他(韻)望不見如何價(韻　劉盼

盼傳竒)

　　(用韻亦寛不可學)

　　又一體

　　四塊金親生異生(韻)四子常相等(韻)兄情弟情(韻)同氣
心常省(韻)霜信初驚(韻)寒衣先整(韻)一江風曉趨庭(韻)
免使酸風(句)刺骨侵膚勁(韻)重鋪絮幾停(韻)重鋪絮幾
停(韻)密縫綫幾層(韻)處處把恩慈證(韻　十孝記)

　　(勁音敬)


　　五馬江兒水

　　(一鼓)胡城崩䧟(韻)三軍喊動(江)山(韻看)鞭敲金鐙(句)奏
凱歌還(韻怎)不教人心喜歡(韻)勸伊家休惱(句)説甚遮
攔(韻)萬死無非一死(句)命有終限(韻)千言萬語都是閒
(韻全)不思舊日(句)罪犯多端(韻)只恐臨刑(句)悔之已晚
(韻　牧羊記)

　　(用韻甚雜限字已字改平聲更妙按四朝元前五句江頭金桂前五句二犯江兒水前五句淘金令前七
句俱用此調則此調乃古曲也)


　　江頭金桂(此犯本宮及仙呂)

　　五馬江兒水(怪得你)終朝攧窨(韻只道你)縁何愁悶深
(韻教咱)猜著啞謎(句)為你沈吟(韻)那籌兒沒處尋(韻)栁
搖金(我和你)共枕同衾(韻)瞞我則甚(韻你自)撇下爹孃
息婦(句)屢換光隂(韻)他(那里)須怨著(你)沒信音(韻)桂枝
香笑伊家短行(句)無情忒甚(韻)到如今(韻兀自道)且説
三分話(句不肯)全抛一片心(韻　琵琶記)

　　(笑伊家短行疊唱一句亦可)


　　二犯江兒水

　　五馬江兒水頭(悶把)圍屏來靠(韻)和衣剛睡倒(韻聼)風
聲嘹亮(句)雨打芭蕉(韻)儘教他窗外敲(韻)犯嬾把寳鐙
挑(韻)慵將香篆燒(韻)二犯捱過今宵(韻)盼到明朝(韻這)
凄凉算來何日(是)了(韻)五馬江兒水(想起來)心兒裏焦
(韻誤了我)青春年少(韻)撇得奴有上梢沒下梢(韻　散
曲)

　　(靠字去聲而倒字上聲了字上聲而少字去聲相間用之妙甚按此曲本係南調自後人誤將寳劒記諸

曲唱作北腔以致紅拂浣紗而下皆相沿而誤前五句是五馬江兒水中二句似朝元令又三句似栁搖
金後三句仍是五馬江兒水北曲止有清江引别名江兒水與此音調絶不相同　考第二犯不似栁搖
金末三句亦與五馬江兒水不類當尚有誤)

　　金犯令(此犯本宫)

　　四塊金一心告天(句)願我無疾恙(韻)一心告神(句)願我
無災障(韻)五馬江兒水暗想花隂(句)遇著才郎(韻為他)
身貧家窘(句)贈與資裝(韻)誰知到今成禍殃(韻)攤破金
字令䖍誠拜三光(韻)䖍誠祝上蒼(韻)表我真心(韻)訴我

衷腸(韻)瞻星望月一炷香(韻　林招得傳竒)

　　(真心心字應用韻)

　　月上海棠

　　君子儒(韻)文章學業馳名譽(韻)但一心憂道(句)豈為貧
居(韻)十年捱淡飯黄虀(句)終身享鼎食重褥(韻)前賢語
(韻)果謂書中(句)自有金玉(韻　拜月亭)

　　(鼎字改平聲乃叶果字玉字俱可用平聲)

　　海棠醉東風(此犯本宫)


　　月上海棠偶自展(韻)自身難認生來面(韻)這分明是箇
(句)帥府官員(韻)請慈親少坐須臾(句)兒拜别薄遊非逺
(韻)沈醉東風願勿挂牽(韻)願妻孝賢(韻)爭知此去相逢
是幾年(韻　鑿井記)

　　(偶字是字拜字俱可用平聲展字可用平韻)

　　姐姐插海棠(此犯本宫)

　　好姐姐奈何雲䰟欲化(韻)囘首處霜迷鴛瓦(韻)月上海
棠怨嚴城寒漏(句)早促星槎(韻)好栽培玉樹蒹葭(韻)管

受用紋衾羅帕(韻)盟非假(韻恨)一别三年(句)漸成虛話
(韻　散曲)

　　玉枝帶六幺(此犯本宮)

　　玉交枝(歎我)情多緣寡(韻)被蜂蝶無端妒殺(韻)六幺令
春明門外即天涯(韻)人偏逺(句)室非遐(韻)鐡心下得將
人詿(韻)鐡心下得將人詿(韻　同前)

　　撥棹入江水(此犯本宫)

　　川撥棹難甘罷(韻)是寃家怎撇他(韻)為他行喫盡波查

(韻)為他行喫盡波查(韻)也只是心安意恰(韻)江兒水越
被監押(韻)越更將他縈挂(韻　同前)

　　園林帶僥僥(此入䨇調)

　　園林好亂紛紛衷腸似麻(韻)逺迢迢音書怎逹(韻)僥僥
令趁著旅鴈南征煩傳語(句)切莫信他人閒磕牙(韻
同前)

　　三月海棠

　　好契姻(韻)少年夫婦真厮稱(韻)你嬌容那更(句)我正青

春(韻)精神(韻)果是一雙竝兩好(句)半掐(兒)真箇沒節病
(韻只為)蒙嚴命(韻)辦行程(韻)肯教鴛侶兩離分(韻　陳
廵檢傳竒)

　　(稱字病字命字程字俱失韻)

　　又一體

　　你自想(韻)甚年發跡窮形狀(韻)怎凡人貌相(韻)海水升
量(韻)非奬(韻)陋巷十年黄巻苦(句那時)禹門三月桃花
浪(韻)一躍龍門(句便)把名揚(韻)管教姓字標金榜(韻

拜月亭)

　　(一躍龍門句與前蒙嚴命句不同)

　　攤破金字令(或無攤破二字)

　　淘金令頭紅妝艷質(句)今日多僝僽(韻)家鄉縹緲(句)對
景空囘首(韻)懊恨爹行(句)下得毒手(韻)把奴推出門外
(句)做場出醜(韻)如今到此不自由(韻)犯金風冷颼颼(韻)
寒蛩泣暮秋(韻)月挂銀鉤(韻)鴈過南樓(韻)寒鐙冷落獨
自守(韻　綵樓記)


　　(對景到此自守去上聲俱妙末句用上平平上上平平亦可後五句所犯未詳)

　　夜雨打梧桐

　　梧桐樹(句)一葉秋(韻)寂寞幾時休(韻)轉添愁(韻又是)黄
昏時候(韻)萬木彫零將盡(句不覺)恨鎖睂頭(韻)孃行漫
將珠淚流(韻)歎奴家命薄(句命薄)天還知否(韻)和天也
&KR1728;(韻)恨悠悠(韻)悄一似湘江水(句)涓涓不㫁流(韻　同
前)

　　(幾字轉字俱用上聲妙甚此調末後三句似桂枝香中間不知更犯何調姑闕之)


　　金水令

　　五馬江兒水(憶昔)繁華如夢(句)無心憶舊遊(韻盡老)百
年歡笑(句)同傚鸞儔(韻)共伊家諧鳯偶(韻)犯(感)嬢子志
誠(句)兩意相投(韻共你)雙雙厮守(韻)盡老綢繆(韻)天長
地久不暫休(韻　同前)

　　(夢字誠字用韻亦可偶字可用平韻此曲後半或云犯攤破金字令後五句但前金風冷颼颼五字二句
此皆作四字句耳)

　　朝天歌(或作朝元令非)


　　鐙昏燭暗(韻)樓頭鼓正三(韻)先自觧羅衫(韻我見他)香
肌微露(句)黙黙驚破膽(韻)不由(人)情慘慘(韻)不由(人)悶
懨懨(韻)不能彀和他每夜歡娛(句)但能彀(和他)片時相
聚(句)把這相思擔兒擔(韻　同前)

　　(懨字借韻)

　　嬌鶯兒(與朝天歌相似恐是一調二名)

　　騰騰春困(韻)棃花半掩門(韻)人去暗消䰟(韻是我)龎兒
清減(句一似)栁色黄金嫩(韻)情知憔悴損(韻)自知憔悴

損(韻)好教我羞答答嬾覩菱花(句)沒出豁一聲長歎(句)
呵得這鏡兒昏(韻　同前)

　　朝元令(令字或作歌非此犯本調)

　　晨星在天(韻)早起離京苑(韻)昏星粲然(韻)好向程途趲
(韻)水宿風餐(韻)豈辭遙逺(韻)要盡奔䘮通典(韻)血淚漫
漫(韻)天寒地坼行歩難(韻)囘首望長安(韻)西風夕照邉
(韻)洛陽漸逺(韻)何處是舊家庭院(韻)舊家庭院(韻)第二
換頭五馬江兒水(凛凛)風吹雪片(韻)朝天歌彤雲四望

連(韻)行路古來難(韻)相看淚眼(韻)血痕衣袖斑(韻)朝元
令本調請自停哀消遣(韻幸)夫婦團圓(韻把)凄凉往事
空自歎(韻)曲澗小橋邉(韻)梅花照眼鮮(韻以下接前洛陽漸逺三句)
第三换頭念我深閨嬌眷(韻)麻衣代錦鮮(韻)﨑嶇不慣
(韻)萬水千山(韻)素羅鞵不耐穿(韻)誰與我承看(韻)老親
衰暮年(韻)有日得重相見(韻)淚珠空暗彈(韻)何處叫哀
猿(韻)飢烏落野田(韻以下接同前)第四换頭好向程途催趲
(韻)漁翁罷釣還(韻聼)山寺晩鐘傳(韻)路逐溪流轉(韻)前

邨起暮烟(韻)遙望酒旗懸(韻)且問竹籬茅舍邉(韻)舉棹
更揚鞭(韻)皆因名利牽(韻以下接　琵琶記同前)

　　(在字粲字用去聲而苑字趲字用上聲妙甚好向首望請自往事好向起暮舉棹上去聲漸逺路古淚眼
澗小照眼念我代錦萬水寺晚去上聲俱妙誰與我承看一句用平平平仄平亦可且問竹籬句用上平
平去平平去尤妙)

　　風雲㑹四朝元(此犯仙呂中呂南呂及本調)

　　五馬江兒水春闈催赴(韻)同心帶綰初(韻歎)陽關聲㫁
(句)送别南浦(韻)早已成間阻(韻)桂枝香漫羅襟淚漬(韻)

漫羅襟淚漬(韻)栁搖金(和那)寳瑟塵埋(句)錦被羞鋪(韻)
寂寞瓊窗(句)蕭條朱户(韻)駐雲飛空把流年度(韻)嗏(句)
酩子(裏)自尋思(韻)一江風妾意君情(句)一旦如朝露(韻)
君行萬里途(韻)妾心萬般苦(韻)朝元歌君還念妾(句)迢
迢逺逺(句)也索囘顧(韻　同前)

　　(索音色漬字思字俱失韻阻字可用平韻途字可用仄韻)

　　栁梢青

　　今日試展開旛(句)看來煞富貴(韻)正新除(韻)政事亷能

(句)黎民總喜(韻)今日在畫堂深處(韻)賤累得蒙望周庇
(韻)廣設華筵(句)暢飲髙歌(句)大拌沈醉(韻　江流傳竒)

　　(除字處字俱失韻　此曲失板)

　　古江兒水(向作古江水兒)

　　如來證明(句)鑒兹邕啓(韻我)雙親(在)途路(句不知)如何
的(韻)仰惟菩薩大慈悲(韻)龍天鑒知(韻)龍神䕶持(韻)䕶
持他登山渉水(韻　琵琶記)

　　銷金帳


　　黄昏悄悄(句)助冷風兒起(韻)想今朝(句)思向日(韻)一似
這般時節(句)這般天氣(韻)羊羔羙酒(句羙酒)銷金帳裏
(韻)世亂人荒(句)逺逺離鄉里(韻)如今怎生(句怎生)街頭
上睡(韻　拜月亭)

　　(悄字應用韻日字可用上聲怎生二字用上平妙甚)

　　錦法經

　　身又慵(韻)心又慵(韻)身心不放鬆(韻)繡枕羅衾與誰共
(韻)芳心冗冗(韻)閒情種種(韻)又添上弄秋波(句)兩眼春

愁重(韻)恨鎖眉峯(韻)將一星星淚血(句)都流得我臉兒
紅(韻　散曲)

　　(此曲失板)

　　灞陵橋

　　這苦説向誰(韻)索性死離别(句)各(去已自)著邉際(韻)生把
(我)鴛鴦(句)分開兩下裏(韻)一歩一囘頭(句)教我傷情意
(韻)嗏(句)衫兒上淚淹溼(韻　拜月亭)

　　(苦字可用平聲分開句用平仄仄平平亦可溼字可用仄韻　嗏字既是不可移易自不宜列作襯字與

駐雲飛曲同)

　　又一體

　　若要(我)觧勸時(韻)日出在西方(句)落在東方去(韻)弔桶
如今(句)落在他井裏(韻)早晚中了拖刀計(韻)非是我硬
心腸(句)學取旁州例(韻)嗏(句)寜做道一不是(韻)休做了
兩家不是(韻　卧氷記)

　　(比前曲多早晚中了句末句亦増作兩句後半㸃板亦與前不同去字失韻)

　　疊字錦


　　兀的不是痛殺人也麽嗏(韻)嬭婆毎直恁的多奸詐(韻)
挑唆著母親(句)令著我夫(句)沿路上推著一輛絹子車
(韻)遇草賊應不饒過了他(韻)謝小叔拌命去趕他(韻)又
恐怕路途差(韻)嗏(句)屈使兒夫(句)登山渡水(句)湯風冒
雪(句)喫辛受苦(句)遭劫被擄(句)屈死在黄泉下(韻)兀的
不是苦殺人也麽寃家(韻　同前)

　　(絹子遇草過了謝小去趕又恐渡水被擄是苦去上聲恐怕死在上去聲俱妙　此曲失板)

　　山東劉袞


　　朔風起(韻)朔風起(韻)黑黯黯凍雲垂(韻)只見栁絮棃花
(句)淅零零亂飛(韻)凛凛布寒威(韻)凍的我跌屑屑的(韻)
泥路滑難行(句)心急歩行遲(韻)最苦的是氷厚三尺(韻)
沒有一箇鯉魚(韻)只慮的母親(句)獨倚定門兒(韻)眼巴
巴的凝望我囘(韻)他敢焦聒聒的惡怒起(韻　同前)

　　(魚字失韻此曲失板)

　　雌雄畫眉

　　凍雲冉冉(句)寒威凛凛(韻)滴滴滴滴滴水(句)結凍成氷

(韻)朔風起(句)朔風起(句)鵞毛兒飄滾(韻)徧長空篩碎瓊
(韻)可傷路滑歩難行(韻)多方尋問我家兄(句)踏雪認(韻)
不見一箇蹤影(韻)使我痛切切珠淚盈盈(韻)咱萱親從
早望魚(句)一直到今(韻)急急急急急性(韻)惡發生嗔(韻)
河氷凍(句)河氷厚(句)魚兒藏隐(韻)料想我兄(句)沈吟悶
縈(韻)沒沒沒沒沒後(句)徒爾勞神(韻)囘家内(句)囘家内
(句)遭孃惡性(韻)哥(句)敢你這一頓打非輕(韻　同前)

　　(此曲失板用韻太雜不可訓)


　　夜行&KR0657;序(或作花心動序)

　　花底黄鸝(韻)聴聲聲(句)一似喚人遊戲(韻)東風裏(句)玉
勒雕鞍争馳(韻)佳時(韻)日暖風和(句)偏稱對景(句)尋芳
拾翠(韻)遙指(韻)隱隱(見)杏花邨(句深處)酒旗搖曵(韻)換
頭迤邐(韻)曲徑芳堤(韻)競香塵(句)不㫁往來羅綺(韻)亭
臺上(句)急管繁弦聲齊(韻)雙飛(韻)蝶繞花枝(句)鶯囀上
林(句)魚遊春水(韻)芳菲(韻)㸃檢萬花中(句昨夜)海棠開
未(韻　翫江樓記)


　　(指字可用平韻林字可用仄聲　裏字枝字非韻脚昨夜二字依九宫譜定改作襯前段深處二字亦應
是襯)

　　曉行序(曉或作夜)

　　繼晷焚膏(韻)受十年勤苦(句)指望一朝榮耀(韻)寒儒輩
(句)命合陋巷簞瓢(韻)伊曹韻一剗狂圖(句)欲把萬丈龍
門髙跳(韻)須料(韻)那蒼天(句)豈肯久困英豪(韻金印記)

　　黑䗫序

　　習習東風(韻)賣花聲吹入(句)小小簾櫳(韻)被流鶯喚起

(句)緑窓幽夢(韻)烟籠(韻)萋萋芳草茸(韻)蒼苔襯亂紅(韻)
錦機空(韻)為這東君昨夜(句)横雨狂風(韻)換頭堪痛(韻)
蝶困鶯慵(韻)見銜泥燕子(句)戲繞華棟(韻)看鞦韆綵索
(句)牆外低控(韻)簾櫳(韻)日髙花影重(韻)鵑啼翠霧中(韻)

　　(以下接前錦　琵琶怨傳竒機空三句)

　　(按此曲今人但知其换頭而不知其本調向又譌作鬬蝦䗫止録其換頭一曲不可為譜細查古本諸曲
皆用此調於夜行&KR0657;序之後今所用者特其換頭也或又題曰鬬寳蟾曰蝦蟆序盖蟆與䗫同蝦蟆亦音
近黑䗫寳蟾又蝦蟆之羙稱且因越調有鬬寶蟾之名而併改此耳)


　　換頭又一體

　　看待(韻)父母心(句)婚姻事(句)須要早諧(韻)勸相公早畢
(句)兒女之債(韻)休呆(韻)如何女子前(句)胡將口亂開(韻)
記今來(韻)但把不出閨門(句的)語言相戒(韻　琵琶記)

　　(呆字用於此韻當作崖字音唱拜月亭一曲題曰絮蝦䗫正與此同父母心至早諧十字校前小變耳不
必另立一題也至於㸃截板在諧字下此前㸃在繞字下不同者因此曲早諧早字上聲難唱且父母心
婚姻事六箇字一氣趕下要字下㸃不得截板耳知音者辨之)

　　惜奴嬌


　　家道貧窮(韻)守荆釵裙布(句)謹身節用(韻)今為姻眷(句)
惟恐玷辱門風(韻)空空(韻)愧沒房匳來陪奉(韻)望髙堂
(句)垂憐寵(韻)喜氣濃(韻)悄似仙郎仙女(句)㑹合仙宫(韻)
換頭欣逢(韻)夫婿寛洪(韻)可留心遵守(句)四徳三從(韻)
勤攻詩賦(句)休得傚學飄蓬(韻)重重(韻)運蹇時乖長如
夢(韻)謝良謀(句)開愚懵(韻以下接前喜　荆釵記氣濃三句)

　　(用字可用平韻從字可用仄韻奉字去聲而寵字上聲夢字去聲而懵字上聲俱妙按琵琶記杏臉桃腮
二曲亦是此調而少空空與重重兩箇平聲字不可從也)


　　錦衣香

　　夫性聰(韻)才堪重(韻)婦有容(韻)徳堪重(韻)天生羙質竒
才(句)彩鸞丹鳯(韻)自慚非是漢梁鴻(韻)何當富室(句)配
著貧窮(韻)妾亦非孟光(句)奉椿庭適事名公(韻)前世曾
歡共(韻把)藍田玉種(韻)夫和婦睦(句)琴調瑟弄(韻　同
前)

　　(羙字彩字自字俱可用平聲非字何字光字俱可用仄聲適事名公可用平平平仄)

　　漿水令


　　恕貧無香醪泛鍾(韻)恕貧無羙食獻供(韻)又無湯水飲
喉嚨(韻)妝甚喜媒(句)做甚親送(韻)休相笑(句)莫妄衝(韻)
惟恐外人相譏諷(韻)非缺禮(句)非缺禮(句)只為窘中(韻)
凡百事(句)凡百事(句)望乞包容(韻　同前)

　　(鍾字可用仄韻送字可用平韻妝甚喜媒用平平仄仄只為窘中用仄平仄仄亦可)

　　嘉慶子

　　你一雙母子無所傍(韻)更雨緊風寒勢怎當(韻)心急行
程不上(韻)人亂亂(句)世荒荒(韻)愁慽慽(句)淚汪汪(韻

拜月亭)

　　(時曲中誤以川撥棹換頭作嘉慶子又或以渭城人肌膚&KR1728;怯之桃紅菊為嘉慶子亦非惟連環記偶來
拜月一曲與此同調然彼第二句端不為麗情相牽既少一字而相字麗字平仄亦拗此曲或亦删去勢
字然考舊本拜月亭記皆作勢怎當若無勢字則當於寒字下畫一截板矣一字之有無有關腔調可易
増損哉)

　　尹令

　　那時又無倚仗(韻)當時有親難傍(韻)其時有家難向(韻)
他東我西(句)地亂天荒事怎防(韻　同前)


　　品令

　　逃生士民(句在)官道驛程旁(韻)天色漸晚(句)隂雲黯穹
蒼(韻)匆匆正往(韻)喊聲如雷響(韻)各各奔走(句)都向樹
林遮障(韻)茍免偷生(句)瓦觧星飛子離(了)孃(韻　同前)

　　豆葉黄

　　你一身眼下(句)見在誰行(韻)我隨著箇秀才棲身(句)他
是我的家長(韻)誰為媒妁(句)甚人主張(韻)人在那亂離
時節(句)人在那亂離時節(句)怎選得髙門(句)厮對相當

(韻　同前)

　　又一體

　　歎嗟(韻)歡娱事能幾些(韻)痛切(韻)相思病無了絶(韻)朋
友毎知疼熱(韻)負心的早囘寜貼(韻)待捨(韻)想著你嬌
模様(句)教我怎生様捨(韻)待撇(韻)想著你至誠心(句)教
我怎生様撇(韻　散曲)

　　(按雍熙樂府載暗想當年南北一套元無此曲今人單唱南曲者始有之疑是後人増入此與下一曲及
前一曲絶不相同疑皆非豆葉黄本詞或誤名也)


　　又一體(一作玉蝴蝶即雙蝴蝶)

　　待學(韻)陶彭澤嬾折腰(韻)待學(韻)張孟談辭朝(韻)待學
(韻)載西施范蠡逃(韻)待學(韻)張志和筆牀茶竈(韻)待學
(韻)嚴子陵七里灘垂釜(韻)待學(韻)東陵侯(把)名利抛(韻
　散曲)

　　川豆葉

　　果然是春酲頃刻都退(韻)荷親勸凉漿(句)多少恩意(韻)
君子之交(句)正當恁的(韻)凉水大都一盃(韻)算將來何

足挂齒(韻)是則物輕人意羙(韻　崔䕶傳竒)

　　(此曲失板細查元非川撥棹及豆葉黄合成者故不為犯調)

　　六幺令

　　皇恩(若)念臣(韻)我也不圖(句)禄及吾身(韻)只愁恩不到
雙親(韻)空孤負(句)這孤墳(韻)料天也㑹相憐憫(韻)料天
也㑹相憐憫(韻　琵琶記)

　　(臣字身字俱可用上聲韻料字不可用平聲)

　　六幺梧葉(此犯商調)


　　六幺令𤓰期信通(韻)為著功名(句)奔走西東(韻)見説出
路覺心慵(韻)不由已(句)去匆匆(韻)梧葉兒到得南雄(韻)
看取殘花再紅(韻　陳廵檢傳竒)

　　六幺姐兒(此犯本宫及商調或作錦葉兒)

　　六幺令鴛鴦睡濃(韻)菱葉荷花(句)香送薫風(韻)嬾將紈
扇掩酥胷(韻)好姐姐(試把)窓兒推起(只見)花影重(韻)梧
葉兒好景難逢(韻)又見榴花綻紅(韻　散曲)

　　二犯六幺令


　　(你是)孃生父養(韻)故逆親言(句)心向情郎(韻)我向地獄
相救轉(句)到天堂(韻)怎下得撇在沒人(的)店房(韻)若是
兩分張(韻)管取潑殘生命亡(韻　拜月亭)

　　(起二句是六幺令後四句所犯二調未詳)

　　福青歌

　　歎奴丈夫(韻)推車受苦(韻)因甚的流落(在)途路(韻)想中
間有縁故(韻)嬭婆毎挑唆著老母(韻)這苦難告訴(韻是)
陷孩兒出路去(韻)亡鄉失土(韻　卧氷記)


　　(此調與仙呂青歌兒相似而實不同荆釵香嚢等記誤將青歌兒為福青歌非此曲失板)

　　窣地錦襠

　　嫦娥剪就緑雲衣(韻)折得蟾宫第一枝(韻)宮花斜插帽
簷低(韻)一舉成名天下知(韻　琵琶記)

　　(剪字可用平聲)

　　哭岐婆

　　玉鞭褭褭(句)如龍驕騎(韻)黄旗影裏(韻)笙歌鼎沸(韻)如
今端的是男兒(韻)行看錦衣歸故里(韻　同前)


　　(玉字鼎字俱可用平聲看字可用仄聲)

　　雙勸酒

　　儒冠誤身(韻)一言難盡(韻)只因那人(韻)常縈方寸(韻)若
得(他)配合秦晉(韻那)其間燕爾新婚(韻　荆釵記)

　　(身字人字可不用韻一字可用平聲常字可用仄聲)

　　字字雙

　　我做媒婆甚妖嬈(韻)談笑(韻)説開説合口如刀(韻)波俏
(韻)合婚問卜若都好(韻)有鈔(韻只怕)假做庚帖被人告

(韻)喫拷(韻　琵琶記)

　　(好字告字俱可用平韻有字可用平聲)

　　三棒鼓

　　一鞭行色望南京(韻)喜得兩國通和也(句)無戰争(韻)邉
疆罷征(韻)邉烽罷警(韻)不暫停(韻)如今海晏河清(韻)也
(句)重逢太平(韻)重樂太平(韻　拜月亭)

　　(和字亦應用韻觀下清字可見兩箇邉字可用仄聲警字可用平聲無戰争三字可用平平去上四字)

　　破金歌


　　青包巾上野花(兒)插(韻)白布衫肩綿套壓(韻)山間路中
若遇咱(韻)客商家(韻)買路金珠多留下(韻　同前)

　　(此曲失板)

　　栁絮飛

　　一干人盡誅戮(韻)誅戮(韻)走了陀滿興福(韻)興福(韻)徧
張文榜行諸處(韻)都用心(句)根捉囚徒(韻)鄰右與窩主
(韻)停藏的(句)罪同誅(韻　同前)

　　普賢歌


　　書中語句有差譌(韻)致使孃兒聒絮多(韻)真偽怎定奪
(韻)是非沒奈何(韻)尺水翻成一丈波(韻　荆釵記)

　　(語句怎生上去聲句有致使偽怎去上聲俱妙波字可用仄韻)

　　鴈兒舞

　　深院重重(句)怎不怨苦(韻)要尋箇男兒(句)又無門路(韻)
甚年能彀和(一)丈夫(韻)一處裏雙雙鴈兒舞(韻　琵琶
記)

　　(怨苦處裏去上聲俱妙)


　　打毬場(今人唱此曲作引子謬甚)

　　幾年價為拐兒(韻)是人都理㑹得我名兒(韻)遮莫你怎
生逋峭的(韻)也落在我圈䙡(韻　同前)

　　(此曲失板)

　　倒拖船

　　一街兩巷誰憐念(韻)誰憐念(韻)官人孃子可憐見(韻)可
憐見韻捨貧布施行方便(韻)新裙襖(句)幾曽穿(韻)告英
賢(韻)結良縁(韻)小乞兒叫化幾文錢(韻　王焕傳竒)


　　(念字失韻)

　　風入松犯

　　風入松不須提起蔡伯喈(韻)説著他毎哏歹(韻他中)狀
元做官六七載(韻)撇父母抛妻不采(韻只)兀的這磚頭
土堆(韻是他)雙親的(句在)此中埋(韻)前腔一從(他)别後
遇荒災(韻)更無人倚賴(韻)虧他息婦相看待(韻)把衣服
(和)釵梳都觧(韻)魆地裏(把)糟糠自捱(韻)公婆的(句)倒疑
猜(韻)急三鎗(他公婆的)親看見(句)雙雙死(句)無錢送(句

翦)頭髪賣(了句)買棺材(韻)急三鎗(他去)空山裏(句把)裙
包土(句)血流指(句感得)神明助(句與他)築墳臺(韻)前腔
(他)如今直往帝都來(韻)彈著琵琶(做)乞丐(韻)叫他不應
䰟何在(韻)空教我珠淚盈腮(韻這)三不孝逆天罪大(韻)
空設醮(句)枉修齋(韻)急三鎗你如今便囘(韻説)張老的
(句道與)蔡伯喈(韻)急三鎗(道你)拜别人爹孃好羙哉(韻
親)爹孃死(句不值)你一拜(韻)前腔(他)元來也只是無奈
(韻恁地)好似鬼使神差(韻這是)三不從把他厮禁害(韻)

三不孝亦非其罪(韻只是他)爹孃的福薄運乖(韻)人生
裏(句都是)命安排(韻　琵琶記)

　　(倚字改平聲乃叶查譜凡風入松第一曲是本調第二第三曲後皆必帶二段謂之急三鎗末後一曲仍
止用本調更不帯此二段也風入松本調全見於此故不另載急三鎗亦無别譜第三曲後二段又與第
二曲後二段不同)

　　風送嬌音(此犯本宮或作風送蟬聲)

　　風入松鮿生學淺自無能(韻)今日裏共諧秦晉(韻)烏鴉
怎與鸞凰並(韻)惜奴嬌這洪恩難酬盡(韻)論此親(韻)想

前生曽把綵繩結定(韻　還䰟記)

　　(用韻雜繩字可用仄聲定字可用平韻)

　　好姐姐

　　念奴血流滿指(韻)奈獨自(要)墳成無計(韻)深感老天(暗
中)相䕶持(韻)墳成矣(韻)𦵏了二親尋夫壻(韻)改換衣妝
往帝畿(韻　琵琶記)

　　(念字老字暗字仄聲俱妙感字可用平聲特字可用仄聲𦵏了二親四字用去上去平妙甚使用平平仄
仄便不發調矣　據下一曲心慵句中方纔二字則此暗中二字亦應作襯)


　　姐姐帶僥僥(此犯雙調)

　　好姐姐厭聼長更短更(韻)捱盡了銅壺寂静(韻)心慵意
嬾(方纔)好夢成(韻)僥僥令(可惜)一刻春宵千金價(句)自
恨我無縁一羽輕(韻　散曲)

　　(按雙調僥僥令本調可惜二字應作襯)

　　金娥神曲(或無曲字)

　　黯淡天昏欲暮(韻)呵纎手勒馬長途(韻)囬思舊日(句)馬
上不記扶(韻)誰識在旅邸(句)有許多辛苦(韻　唐伯亨

傳竒)

　　(暮字苦字俱可用平韻途字扶字俱可用仄韻多字可用仄聲)

　　桃紅菊(又名鶯踏花)

　　往長安三千(里)路餘(韻)免不得登山渡水(韻)望神京杳
如天際(韻)唱名了即時寄書(韻　劉文龍傳竒)

　　(用韻甚雜)

　　又一體

　　渭城人肌膚&KR1728;怯(韻)楚天秋難禁病疉(韻)停勒了畫睂

(郎)京尹(句)停勒了畫睂(郎)京尹(句)補填了河陽(令)滿缺
(韻　散曲)

　　一機錦

　　雲雨歇(句)鸞鳯分(韻)别來愁㫁䰟(韻教我)暗擲金錢卜
逺人(韻)吉和凶尚未聞(韻)眼巴巴絶了信音(韻)空教我
數歸鴻(句)不見書來也(句)我便撲撲簌簌淚暗傾(韻
臥氷記)

　　(用韻甚雜此曲失板)


　　錦上花

　　同鴛枕(韻)共鸞衾(韻)生隔㫁(句)兩離分(韻)把恩情如鹽
落井(韻)你嬭孃奸猾(句)搬鬬我萱親(韻)他特故地使著
綿裏鍼(韻)割捨把孩兒在險路上行(韻)投入蒼山(句)西
出陽關(句)眼睁睁無了故人(韻　同前)

　　(用韻甚雜此曲失板)

　　又一體

　　前隊兩邊分(韻)前隊兩邊分(韻)中隊盤桓(句)後隊催征

(韻)把都(兒)毎(句)把都(兒)毎(句)勢擺箇常山陣(韻　千金
記)

　　(征字失韻)

　　步歩嬌(舊譜増一近字非也)

　　(為)半紙功名(把)青春誤(韻)好景成孤負(韻)攜琴往帝都
(韻只見)幾朶江梅(句)半拆微露(韻)不見老林逋(韻)惟有
清香吐(韻　唐伯亨傳竒)

　　(半紙見老去上聲往帝上去聲俱妙逋字可不用韻半紙功名四字用仄仄平平妙甚若用平平仄仄即

落調矣又如嬾畫睂起句江兒水第四句亦當用仄仄平平而後人皆誤用平平仄仄玉交枝第五句當
用平平仄平平仄平而後人多用平平仄仄仄平平或用仄仄平平仄仄平此類甚多作者冝辨半拆二
字亦俱用仄聲為妙觀琵琶用筍迸云云住在云云荆釵用且自云云可見矣後人於拆字處用平聲亦
非)

　　忒忒令

　　(我)哭哀哀推辭(了)萬千(韻他)鬧炒炒(抵)死來相勸(韻)將
我深罪(句)不由人分辯(韻)他道我戀新婚(句)逆親言(句)
貪妻愛(句)不肯去赴選(韻　琵琶記)


　　(言字非韻脚赴選去上聲妙甚)

　　沈醉東風

　　你爹行見得好偏(韻)只一子不留(在)身畔(韻)他只道我
不賢(韻)要將(你)迷戀(韻)這其間怎不悲怨(韻)為爹淚漣
(韻)為孃淚漣(韻)何曽為(著)夫妻(上)意牽(韻　同前)

　　(畔字借韻要將迷戀四字用仄仄平平亦可意字或作挂字非　末句按後園林沈醉一曲著字上字俱
應作襯)

　　沈醉海棠(此犯本宫)


　　沈醉東風謝得我孃行賜水(韻)心兒裏萬千歡喜(韻)月
上海棠相如病想已都除(句)意不誠望君休罪(韻)真竒
羙(韻便做)玉液瓊漿(句)也只如是(韻　崔䕶傳竒)

　　又一體

　　沈醉東風看將雛人稱鳯毛(韻)始信道先占鵲噪(韻)得
雲雨便騰蛟(韻望)長安西笑(韻)那其間效忠移孝(韻)月
上海棠雲程𣺌(韻)楚樹秦川(句)夢繞䰟勞(韻　十孝記)

　　又一體


　　沈醉東風荷天地神明見憐(韻)使母子一家歡忭(韻)月
上海棠願封侯見父(句盡皆)不爽神言(韻)敢祈求祖代
先靈(句)使幼子隨爹囘轉(韻)家積善(韻)仗祖宗餘䕃(句)
感動蒼天(韻　鑿井記)

　　園林好

　　我孩兒不須挂牽(韻)爹只望孩兒貴顯(韻)若得你名登
髙選(韻)須早把信音傳(韻)須早把信音傳(韻　琵琶記)

　　(顯字可用平韻選字不可唱作去聲)


　　園林沈醉(此犯本宫)

　　園林好辭膝下匆匆戒車(韻)望洛下悠悠載驅(韻)爭奈
髙堂日暮(韻)沈醉東風思將母奉潘輿(韻又恐)干戈多
故(韻)㫁腸處夕陽烟樹(韻休得)盡日倚閭(韻把)兩眸望
枯(韻)休怨著形單影孤(韻　風教編)

　　江兒水

　　妾的衷腸事(句)有萬千(韻)説來又恐添縈絆(韻)六十(日)
夫妻恩情㫁(韻)八十(歳)父母(教)誰看管(韻)教我如何不

怨(韻)要觧愁煩(韻須是)寄箇音書囘轉(韻　琵琶記)

　　(用韻寛雜的字不可作平聲唱妾字説字又字父字要字寄字俱可用平聲教字可用仄聲)

　　江兒撥棹(此犯本宫)

　　江兒水遊子衣先破(句慈親)綫怎穿(韻)訪尋吾母乘君
便(韻)菽水糟糠奴當勉(韻)藁砧逺出伊休怨(韻做)女子
難遮羞面(韻)川撥棹儘飢寒守自然(韻)恁窮通莫問天
(韻　鑿井記)

　　(遊字吾字俱可用仄聲訪字菽字藁字女字俱可用平聲)


　　五供養

　　定睛半晌(韻)聴得人言喧鬧驚慌(韻)遙觀廵捕卒(句)都
是棒和鎗(韻)東西看了(句)更無處將身遮障(韻見)一所
邨莊舍(句)矮圍牆(韻)暫時權向此中藏(韻　拜月亭)

　　(定字晌字聴字了字可用平聲遙字都字可用仄聲按此曲乃五供養本調琵琶記末句用八字兩句乃
犯月上海棠者後人反以七字者為變體非是　據後琵琶記犯曲此際情何限句則此第七句見字應
作襯)

　　五供養犯(此犯本宫)


　　公公可憐(韻)俺的爹孃望你周全(韻)此身還貴顯(韻)自
當效銜環(韻有)孩兒(也)枉然(韻)你爹孃(教)别人看管(韻)
此際情何限(韻偷把)淚珠彈(韻)月上海棠骨肉分離(句)
寸腸割㫁(韻　琵琶記)

　　(用韻寛此身此字别字骨字俱可用平聲憐字然字可用仄聲自當二字用平上聲更妙此際二字俱用
仄聲方是五供養本調　顯字然字限字俱可不用韻淚字依本調應下掣板因有偷把二襯字故改實
板)

　　五枝供(此犯本宫)


　　五供養頭尋思展轉(韻)行後家中缺少盤纒(韻)權將銀
印典(韻)兒自寄青錢(韻)玉交枝(只怕)神明譴訶莫浪言
(韻我)婦姑績紡堪供膳(韻)五供養尾今日牛衣泣(句)莫
埋寃(韻)待看龍節任兵權(韻　鑿井記)

　　(轉字可用平韻行字權將權字兒字今字俱可用仄聲婦字可用平聲)

　　二犯五供養

　　五供養兒今大魁(韻)懊恨伊爹流落天涯(韻只愁你)孃
做他人婦(韻)爹做死屍骸(韻)玉交枝(誰想)守節(妻)教兒

成大才(韻)背生(兒)尋父臨邉界(韻)五供養提起當年事
(句)淚盈腮(韻)月上海棠骨肉相逢(句)喜却成哀(韻　教
子傳竒)

　　(魁字借韻)

　　玉交枝

　　别離休歎(韻)我心中非不痛酸(韻)非爹苦要輕拆散(韻)
也只(是)圖你榮顯(韻)蟾宫桂枝須早攀(韻)北堂萱草時
光短(韻)又不知何日再圓(韻)又不知何日再圓(韻　琵

琶記)

　　(用韻寛桂枝須早四字用仄平平仄妙甚若用仄仄仄平或平平仄仄便不發調又不知不字妙在入聲
作平聲唱若改作未字即拗矣)

　　玉抱肚(抱或作胞非)

　　千般生受(韻)教奴家如何措手(韻)終不然把他骸骨(句)
沒棺槨送在荒邱(韻)相看到此(不由人)淚珠流(韻)不是
寃家不聚頭(韻　同前)

　　(手字骨字在字可用平聲邱字可用仄韻此調只有此一體後人不觧不由人三字是襯遂以相看到此

四字為一句而於人字下増一不字另作一句大謬又按六幺令五供養玉交枝玉抱肚凡第一句俱用
四箇字但六幺令五供養首句第三字必用仄聲玉交枝玉抱肚首句第三字必用平聲耳)

　　玉肚交(此犯本宫)

　　玉抱肚伊休執見(韻)枉傷悲徒然淚漣(韻)急急寫下休
書(句)今日與你盤纒(韻)玉交枝遲延少時喫大拳(韻)披
麻惹火燒身怨(韻)莫等著江心補船(韻)莫等著江心補
船(韻　白&KR0693;記)

　　玉山供(此犯本宫)


　　玉抱肚公公尊賜(韻)念天寒特來問吾(韻)我雙親(受)三
載飢寒(句我)怎不禁一旦凄楚(韻)五供養心中想慕(韻)
漫有這香醪難度(韻)感此恩情厚(句)酒難辭(韻)念取踏
雪也來沽(韻　琵琶記)

　　(慕字可不用韻賜字辭字應用韻取字改平聲乃叶此調本玉抱肚五供養合成故名玉山供自香囊記
妄改作玉山頽使後人不惟不知玉山供之來歴且不知五供飬末句只當用七字反指七字者為犯玉
山頽矣甚至將中間四字一句只㸃兩板尤為失調)

　　玉鴈子(子或作兒此犯正宫)


　　玉交枝頭孩兒相誤(韻)為功名誤了父母(韻都是)孩兒
不得歸鄉故(韻你)怎便歸到黄土(韻)鴈過沙中乾坤豈
容不孝子(韻)名虧行缺不如死(韻)只愁我死缺祭祀(韻)
玉交枝尾對真容形衰貌枯(韻)想靈䰟悲憶痛苦(韻
同前)

　　(子字死字祀字俱失韻誤了二字不得不字便字俱可用平聲母字土字苦字俱可用平韻祭字改平聲
乃叶)

　　川撥棹


　　歸休晚(韻)莫教人凝望眼(韻)但有日囘到家園(韻)但有
日囘到家園(韻)怕囘來雙親老年(韻)怎教人心放寛(韻)
不由人珠淚彈(韻)換頭我的埋寃怎盡言(韻)我(的)一身
難上難(韻)你寜可將我(來)埋寃(韻)你寜可將我(來)埋寃
(韻)莫將我爹孃冷看(韻以下同前怎教　同前人以下二句)

　　(用韻寛今人以此換頭為嘉慶子誤甚)

　　絮婆婆

　　名園裏(韻)鎮日賞芳菲(韻)陌上遊人來似蟻(韻)小亭臺

上(句)翫賞好得意(韻)時逢箇嬌臉兒(韻)花紅栁緑草萋
萋(韻)賞徧花叢得意羙(韻)酒䦨人散醉扶歸(韻)好花恨
不折幾枝(韻　王焕傳竒)

　　(此曲失板)

　　元卜算

　　文龍拜别登岐(韻)爹媽休得過慮(韻)孝順公婆老(句)成
名天下知(韻)焉敢頓忘伊(韻　劉文龍傳竒)

　　(慮字失韻此曲失板)


　　十二嬌

　　伊家恁的嬌面(韻)悄如閬苑神仙(韻)終不漾了甜桃去
(句)尋酸棗(句)再喫添(韻)同往聖祠前(韻)雙雙告神天(韻
王魁傳竒)

　　(面字可用平韻仙字可用仄韻去字可用韻添字失韻　此曲失板)

　　玉劄子

　　躱離了豹尾鵷班(韻)拜辭了鳯樓鑾殿(韻)跳出了虎窟
龍潭(韻)遙指白雲巔(韻)揚鞭跨蹇(韻)囘首方知退晚(韻

寳劒記)

　　(用韻甚雜)

　　流拍

　　堪愛處緑水青山(韻)竹籬草舍茅庵(韻)看𤓰棗養桑蠶
(韻)汲清流向澗泉(韻)休笑我莊家漢(韻)喫幾筯消停飯
(韻　同前)

　　(用韻甚雜此曲失板)

　　松下樂


　　佳人玉腕枕香腮(韻似)一朶蓮花藕上開(韻怕)等閒睡
損多嬌態(韻)故髙聲驚覺他來(韻他)溜秋波倚玉臺(韻)
忙繫著攔胷帶(韻)再簇著金鳯釵(韻)笑吟吟(問)甚日歸
來(韻　散曲)

　　(此本北曲水仙子後人稍減一二字以南調唱之彊立名色耳姑存之)












　　御定曲譜巻十二

