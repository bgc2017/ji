沙溪集卷二十一
明孫緒撰
五言絶句
商景貞草蟲畫二絶
碣石移山小微風動紅蓼青蛙禁不鳴寂寞池塘曉
紅芳開未繁蜂蝶亂如織莫羡上林春同是東風色
李侍御秋霜瘁草卷
攬轡西川路霜飛玉簡寒繁枝俱殞落明月滿秋山
魚樵圖
抱膝余長吟息肩君賞音歌罷解攜去山高江水深
野鶴圖
雲來雨滿溪天迥風生壑山水諧于心獨樹孤琴鶴
和楊師文短吟四首
春花饒豔色春禽鳴好音脉脉花前醉悠悠别後心
綠酒映花紅花枝美人醉非關醉欲眠思君坐成寐
把手江頭别風波奈遠人清歡何日是擲珓問江神
羞整越羅裳晨梳到晩粧盟心秋水白舉首遠山蒼
溪沙集卷二十一
