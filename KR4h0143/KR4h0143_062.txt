欽定四庫全書
御選元詩卷六十二
五言長律二
虞集
正月十一日朝回即事
宫樹春隂合霓旌拂曙來天光臨閣道雲氣轉蓬萊晝
漏沈沈鼓晨尊豓豓杯香霏簾底霧樂殷殿前雷祥瑞
儀曹奏珍淳尚食催舞庭分鷺序效獻過龍媒融雪微
生草輕風不動埃老人南極至王母上方回玉色何多
喜金華得重陪裁詩賀新雨西閣待門開
贈别兵部崔郎中暫還高麗即回中朝
束髮來東海從軍護北門珠光連旭景玉氣達春温淵
靜龍含德門嚴虎列屯從容參幄帳慷慨屬櫜鞬拜表
推黎獻趨朝謁至尊雲依温室樹星入紫微垣不道璠
璵貴仍嬰筦庫煩利行雖近市義守不窺園眷遇忘身
得危難欲手援懷邦維父母於國實甥婚草草還羈靮
原原致璧飱魯連名竟重箕子教應存簡在從當日扶
持系宿藩清宫風肅肅驂乘火焞焞帝所為郎重王家
報禮惇暫伸桑梓敬未愛李桃繁神闕秋期早康侯晝
錫蕃九成思閣鳳六月待冥鵾
送國王多爾濟之遼東
太祖收中夏元臣有武功建邦開土宇為位冠君公奕
世王章在諸孫相業隆春秋周正月禮樂魯新宫鹿幣
金遺酎熊侯算失中河山仍鐵契寳玉右琱弓投筆鄒
枚秀揚旍芮綰雄塞雲依碣石凍雨灑遼東戎器櫜藏
盡賢書奏納同大夫勞&KR0591;御惇史采民風
送陳碩(并序)
莆田陳氏慶歴名法從故家也自衆仲來京師集
得友焉凡問學修已之事有益於愚陋多矣叉從
知其父兄之賢也問所自出則南塘趙氏信乎其
學之有傳矣嘗以其從子碩來見予愛其端謹可
望南歸省父衆仲送之以文予不能㤀也乃賦詩
曰
六歲過閩郡書聲憶滿城目盲今子夏心醉昔延平爾
叔同遊息吾文愧老成每分重席煖相對一燈明遠海
乘桴意高山伐木情願攜邛竹杖往看離支生辟掾青
衫舊趨庭綵服輕為言穿木榻亦未厭藜羹寳瑟留飛
鴈蘭舟及囀鶯珮懷湘渚贈綬向會稽迎去去江雲濕
飄飄島霧清重來知有意時我已歸耕
奎章閣有靈壁石奇絶名世御書其上曰奎章
元玉有勅命臣集賦詩臣再拜稽首而獻詩曰
禹貢收浮磬堯階望矞雲自天承雨露拔地起絪緼擊
拊磬音合衡從玉兆分巨鼇三島力威鳳九苞文辨位
資乾坎為山填幅員固知興寳藏不假運神斤書帙侵
春潤香爐借宿薰煙光晴冉冉波影晝沄沄融結繇元
化登崇荷聖君瑞於龜出洛重若鼎來汾柱立尊皇極
磐安廣帝勲詎云陳袐玩因願獻前聞
送南宫舍人趙子期宣詔交阯
三年頒正朔五月向南交將命方離闕陪臣已在郊衣
裳鴻羽漸干戚虎皮包瘴霧衝風散瀧湍急雨捎朱鳶
窺土室白雉下橧巢夜浦鮫停織陽岡荔拆苞初筵紛
㲲罽後騎列笳鐃諏日修王貢兼時眡客庖方言書仄
理海錯藉青茅漢柱苔侵篆秦林桂拂旓括嚢無薏苡
當戶有蠨蛸即見還英節無煩筮六爻
楊載
贈周景遠學士
朔易回元氣人才起俊流聲華當翰苑文采冠中州振
珮趨臺閣抽毫侍冕旒人傳鸚鵡賦家有鷫鸘裘式覩
黌宮立共惟祀典修一朝虞或缺六器俾旁求俎豆俄
成列蘋蘩遂可羞中朝方有道下士實同休已及歸鴻
候姑為食蟹謀朋簪多繾綣使節少淹留曉日花間酒
春風柳下舟篇章微品藻山水媿清幽鄭璞曾先辱隋
珠不暗投考槃雖自引闚觀亦吾憂簡冊銷長日蓬蒿
憚凛秋論高非縱誕興遠託賡酬尚憶駒千里胡能貉
一邱何當把君袂相逐馭風遊
春雪次陳元之韻
寒氣何悽慘春空正杳冥東皇收槖籥北帝駕軨軿混
沌包三極繽紛走百靈散珠分的皪擊玉碎瓏玲始試
朝藏日俄疑晝隕星危橋無客度曠野少人經百沸疑
奔瀨孤撐沒峻岭林荒顛凍雀崖滑墮哀㹶衮衮隨風
舞颼颼雜雨零遺蹤初得兔匿種詎憂螟眄睞傾農室
歌謠徹帝庭陽春將布德品類各成形捉筆題新句持
杯酌舊醽今朝湏痛飲醉卧不湏醒
送張仲實之宜興
南渡邦初造西山將獨賢立功何赫赫流慶尚綿綿報
國横戈數登壇授鉞專風雲方際會江海固周旋控險
千鈞弩臨危七寳鞭忠誠深足仗智勇實兼全自返高
橋役端持宥府權兵威終抗敵人力可回天甲第無踰
者諸孫固穎然初生同燕頷有美自嬋娟善學聞當代
能詩起妙年衛公猶故物鄭老竟寒氊矯矯青雲器泠
泠白雪絃同遊雖未達自視已無前政事兼留意時髦
孰比肩知機無轉石縱辨若奔川特達羣公薦酸寒衆
目憐姑為文學掾會覓孝廉船必見公侯復無論雨露
偏秋風鵬鶚健萬里正翩翩
士開燕岳氏溪堂有溪山新月上江海故人同
之句邀予及張仲實曹克明同足成之
置酒秋風裏憑闌野色中溪山新月上江海故人同縱
浪情何極留連燕未終三鱣來上客五馬會羣公積水
輸清氣微霞衒近空將昏林尚白及早稻先紅極論追
遐古深情念困窮尚觀儀秩秩未遂樂融融才著當朝
傑文誇命世雄數君今日選宜爾集南宫
次韻黃子久喜晴三十韻呈汪知府
霞彩晨張錦蟾光夕挂鈎隂霾雖盡解淫潦豈全收寖
動遨遊興還聞唱和謳容容追舊賞歴歴破新愁騎氣
城邊縱龍光海際浮艷妝來士女盛服擬王侯在藻羣
魚躍依林白鳥啾河流交不斷山勢轉相繆物理歸含
毓人情釋怨尤娭娛從老穉燕樂逐朋儔幄帟分郊次
幨帷擁道周聮翩馳畫舫&KR1005;嶫累朱樓貿易通遐壤繁
華壓大州聚廬千井富接棟萬家稠已戒增周口仍催
決下流嘉蔬連隙地宿麥徧高邱曹事虞多廢胥徒戢
過求醲恩方並育和氣與同游期會朝先往追隨暮不
休露花開的的風葉振颼颼拾芥非無日登禾即有秋
朝家期少試鄰郡固難侔共美光華著還矜德業修在
廷爭進薦當宁免垂憂玉漏傳臺角金樽出殿頭秉心
存正道造膝待嘉謀履直恒如矢防偏或類舟第誇繙
竹簡不省計牙籌善對慙鳴鶴能歌媿飯牛過情蒙許
與彌月為淹留
再用韻贈黃子久
自惟明似鏡何用曲如鈎未獲唐臣薦徒遭漢吏收悠
然安性命復此縱歌謳石父能無辱虞卿即有愁歸田
終寂寂行世且浮浮不假儕羣彦真堪客五侯高人求
款洽末俗避喧啾藜杖常他適繩樞每自繆與人殊用
舍在已寡愆尤濟濟違班列倀倀遠匹儔能詩齊杜甫
分道偪莊周達飲千鍾酒高登百尺樓艱危仍蜀道留
滯復荆州鶴度煙霄闊龍吟霧雨稠東行觀海島西逝
涉江流自擬需于血何期渙有邱古書嘗歴覽大藥豈
難求撫事吟梁父馳田賦遠遊堂名希莫莫亭扁效休
休檻日吟東濟牎風背北颼鳴琴消永晝吹律效清秋
雅俗居然别仙凡迥不侔多聞踰束晳善對邁楊修儘
有匡時略寧無切已憂塵埃深滅迹霜雪暗盈頭始見
神龜夢終營狡兔謀雪埋東郭履月滿太湖舟急景誰
推轂流年孰唱籌凌波乘赤鯉望氣候青牛好結飛霞
佩胡為淹此留
寄王繼學二十韻
聖主敷皇極元臣建上台虚心求俊又削迹去姦回拜
命超凡品知君秉大材淳風隨日播公道應時開負鼎
資烹飪操刀貴剸裁銛鋒行肯綮興味合鹽梅廟議常
參決朝班復共陪艱難湏佽助豁逹遠嫌猜遺佚聞風
起英豪接踵來經綸非董賈辭藻亦鄒枚在野思羅致
盈庭想轂推既將龍作友惡假鴆為媒走也今留此公
乎可念哉執竿猶海上扶耒即巖隈自守幽人意寧虞
俗子咍舊遊辭玉府故事憶金臺落魄江湖阻蒼茫歲
月催丹心徒耿介素髮已毰毸勿謂交如水能忘恥及
罍飛黃當駕馭猶足異駑駘
送旺札勒圖同知
來遊天子學籍甚有聲華論事依三策藏書至五車姓
名題鴈塔譜牒記龍沙自可編青竹兼宜綰白麻文工
金有價貌美玉無瑕興盡方豪飲篇終不浪誇豈惟吟
芍藥曾是賦蒹葭事莫分難易人湏辨正邪月中初折
桂天上始乘槎勿待秋風起宫門聽鼔撾
贈郭集賢
衣冠趨近地藻翰集羣賢給事黃門裏抽毫黼座前佩
龜金作紐賜馬玉為鞭御酒傾壺滿宫花插帽偏清光
依日月逸思繞風煙記憶踰三篋吟哦過百篇自惟叨
侍從不敢廢周旋秋著隨車獵寒當襮被眠蘇瓌才既
敏陸贄寵尤專自爾紆皇眷於焉理化絃詞臣方進用
才大必騰鶱可念如揚子蕭蕭獨草玄
悠然閣
高閣凭虛起登臨興甚長江流春渺渺樹色曉蒼蒼原
隰魚鱗布峰巒鳥翼張雲來兼北極雨過及南荒地大
遺民富時清致理康南山常在望懷古意難忘
寄周御史二十韻
同游河北後共抵浙西初獨倚知心舊翻成會面疎三
年仍契闊萬里更吹嘘小子無奇氣先生有過譽見稱
司馬賦求授夏侯書倉卒排歸計淹留著寓居已非興
俊逸猶是主廱疽名士多親我諸公或請予駕言將采
芑即事欲連茹顧爾傷流矢居然恨倚閭驚心聞杜宇
過眼易蟾蜍忽召抽金匱俄徵論石渠文章殊賈馬謀
略匪嚴徐薄技終難效窮愁只自如尚矜存弊履不肯
曳長裾與作棲梁燕寧為涸轍魚儀形長日想懷抱幾
時攄奏疏聞當宁抽毫待直廬烏臺絃既改鼇禁席仍
虛馬首何繇見分光興有餘
雲山圖為茅山劉宗師作
長江千萬里奔浪薄高雲龍見誰能覩猿啼不可聞迂
迴因地勢昭晰應天文劒氣秋如洗珠光夜欲焚連峰
俄筍迸斷岸復瓜分句曲臨東極巖頭有隱君
贈魏虛舟少府
西蜀文章伯東吳閥閱家族傳貞觀舊躅繼信陵遐雅
度人難測高名衆共誇為楨材不小韞櫝玉無瑕鳴鳳
占諧吉乘龍偶契嘉三牀邀納笏萬弩護排衙世賞官
仍及朝參寵復加天顔垂眷顧地肺侈光華緩步方鳴
玉高情欲泛槎翻然歸翠麓姑爾奉黃麻彭澤還栽柳
河陽不種花投閒銷日月訪古略煙霞臘蟻常開宴春
魚每看义興來恒放逸賓從任喧譁閤靜褰珠箔窗虚
閟綠紗琴彈多古雅詩就輒妍姱願作梁間燕徒慙井
底蛙執鞭曾莫效抱瑟敢長嗟戀戀情終在悠悠道苦
賖春風吹去旆翹首又天涯
送邱子正之海鹽
珠生滄海底玉韞碧山中夜氣交明月陽精現白虹有
賢兼重價當代振英風好學由天性能書至國工知名
傳冀北作賦擬河東始欲徵揚子旋聞薦褚公隂符難
獨美遺教實爭雄絶藝雖宜進奇才自不同交游傾上
國掄選屬南宮鄧禹官初試匡衡對漫通海邦終寂莫
學館尚穹崇已注千人錄當成五典功星辰皆在水渤
澥信浮空把酒歡何限乘槎興不窮文章趨浩瀚物態
入牢籠子必登芸閣吾方守桂叢索居彌寡陋荒業孰
磨礱弗獲披雲霧惟思對華嵩知音期郭泰流俗易王
充江海從兹逝飄飄任短蓬
招真觀圖
欲學無為道來居小有天精神消物怪采色變風煙恬
澹知天德虚無象帝先高風何特達古跡尚流傳地涉
鴻荒表山開混沌前谷幽疑鬼聚峰巧類人鐫疊起三
重閣分流百道泉巖穿留虎跡石冷逗蛟涎放浪曾無
日遨遊未有年古經披覽罷毛骨為醒然
寄沈少微金華山隱居
巖前通細路嶺外接危峰梯磴踰千級煙霞過萬重緣
崖收異荈步壑數長松隔屋號朱虎當窗現黑龍蘅蘭
爭酷烈桃李角鮮穠隱士多相過仙人庶可逢第能安
性命何患改顔容鍊鼎丹砂熟傾壺白酒醲微茫追絶
響瀟灑振孤蹤鄉里宜同好他年必子從
送侯尊師歸蜀
北上關河遠南歸歲月賖飄飄攜短劒杳杳泛靈槎别
岸秋濤掩前山曉霧遮欲攀青桂樹先採白蘋花天道
元無極浮生即有涯舉杯吞夜月引袖拂晨霞獨跨沖
天鶴能追赴壑蛇祗應投老去長日煉丹砂
春晩喜晴
積雨俄經月新晴始見春蒼苔侵别墅綠水過比鄰性
僻居宜遠身閒景易親無詩排世累有酒縱天真循圃
花粘履憑闌柳拂巾歌呼從穉子談笑或嘉賓漸喜漁
樵狎仍欣鳥雀馴幽情延薄暮浩思集清晨養拙元非
病為文敢自珍杜門緣底事作計嬾隨人
范梈
贈李提舉之官豫章
公孫閣下士多似魯諸生昨者聞高誼兹行起盛名文
亭南斗近征旆北風輕余亦懷鄉郡今猶滯帝城關河
驚半面雪霰念孤征芳宴絲簧咽新詩錦繡成長塗心
果怯令節眼增明渺渺飢鷹度嗷嗷旅鸛鳴露凝秋浦
白雲散夕堂清是物關流動何階計合并會湏縈桂楫
相共啜蓴羹徐孺亭前水因之幸寄聲
立春日和王翰林
北斗紅雲上西城皓雪邊歲華今若此宦味故依然節
轥荒冬後寒驅浹日先樓臺通帝極井落散人煙登眺
臨無際歡娛信有年客情關外地農事庾隂田只有傷
絃促那能效屐穿幾時歸櫟社盡日接芳筵寳鼎昇平
瑞金旛淡蕩妍逶迤朱鳳集瀟灑白鷗眠遠業嗟何就
高明頼必傳道雖沾世用意漫逐時遷顧遇煩頻數欣
榮頗倍千江湖萬里興爛漫百花前
寄甄氏訪山亭二十二韻
問子亭何許滹沱舊水頭谷陵千載異風物四時幽城
郭長無事琴尊或此游窗攄平野秀戸接亂泉流猿鳥
相賓送漁樵互獻酬太行晴日近碣石晩煙稠莽莽青
天外離離碧海陬都將神迹化只可笑談求大檻花周
映虚階葉竟抽豈容黃壤汙祗為白雲留更就諸峰老
寧湏萬戶侯心知嗜好酷勢肯去來休予亦尋山者人
疑避世儔偶然依紫闕不是謝丹邱薄與江湖遠頻嗟
歲月周夢嘗經五嶽思屢繞三洲室宇憑誰寄園林誓
自收把書消旦暮種藥引春秋地僻澄官冗天空埽旅
愁幾時攜古劒萬里覓扁舟賸想高人趣空懷賤子羞
猶勝徐市俗瀛島計悠悠
贈裴秀才
江邊見立春花老問征人物色隨鄉異風光逐候新朝
廷方貴士經術足謀身舉世皆騰踏如君獨隱淪鳴山
應鸑鷟在野決麒麟已用遺經試寧辭累牘陳飄颻行
李别繾綣酒杯頻四海多英俊諸公自等倫雲霄開大
道溟漲接通津百囀倉庚近雙飛蛺蝶勻款留俱醖藉
歸到莫逡巡肯薄傳家賦猶堪博釣綸
題翰林宅山水圖
敏絶丹青手驅馳翰墨場力能移地軸藝直破天荒素
壁清風起蒼崖旭日光喬林支混沌巨石偃滄浪鶴背
夫容影牛頭薜荔香參差殊不謬奔峭亦非常仙去遺
真館人來倚釣航向知萬里近不費一生忙擬乞丹砂
洞長尋碧草鄉松喬如可及結友更何方
揭傒斯
集賢大學士趙國公王開府慶八十應制
昭代雍熙日詞林賦頌時紫宸丹詔出甲第五雲垂裕
廟青宫裏王公玉樹枝朝趨陪綺甪夕侍接龍䕫際會
真難及飛騰已在兹暴公初繡斧方叔更藩維霜簡驚
風采天官肅羽儀還迎代邸入竟被漢文知位望躋三
少權衡俯百司每蒙天黼黻直許國蓍龜鳳吹廣寒殿
龍舟太液池羽觴春侍宴玉座夜觀碁德業前賢繼辭
華後進推高情希廣受餘事擬徵珪全趙山河富瀛洲
日月遲九卿看綵服八袠表龐眉皇覽逢初度殊恩介
壽祺黃封中使出玉食尚饔移國老陳嘉慶(李韓公作序)羣
工播盛辭禮非前代有施及老臣宜福祿何人並忠貞
百歲期聖心誠念舊政用作臣規
奉送全平章赴江西
聖主思南土明公起集賢直期凋瘵後共致太平年金
虎分符重文龍賜服鮮權綱兼將相標格近神仙天地
三江外星辰北極邊丹心齊出處素志在陶甄請述江
南事都非大德前但徼扶弱美竟坐抑強偏無復同憂
樂徒令舞智權平疇吹渤澥暗室伏戈鋋貪虣明相訓
忠良默自憐民心隨日壞世態與時遷况復兵饑接仍
聞病癘纏誅求殊未已蟊賊轉相挻若擬寬憂顧先湏
解倒懸久飢寧擇食多病但求痊一語堪懲勸微機足
轉旋已知平似水更道直於弦遥想聞公至渾如望歲
然九重天上别百丈霧中牽日月明金節山河入畫船
四方初息馬五月正鳴蟬豐樂田多黍生香濼有蓮岱
宗標魯地廬嶽壓湖天水怪收崩浪山靈埽瘴煙歡呼
麟鳳出踴躍吏民先笳鼔趨雄鎮旌旗覆廣川下車和
氣應袖手頌聲延膏雨侵淮甸仁風扇海壖忠貞真世
篤調爕有家傳赤子皆同體蒼生且息肩龔黃湏警策
方召在蕃宣
送李掾自北回歸省長沙因簡趙宣慰張徵士
吕宗二判官
萬里風沙斷三湘日夜流名成親白首歲暮客扁舟黃
鵠延歸思丹楓替别愁眼穿迴處鴈心靜狎餘鷗細雨
黃陵廟殘陽杜若洲漸深桑梓敬翻畏友朋留送遠慚
羇旅臨分憶舊遊鐘聲衡岳曙帆影洞庭秋風壤通蠻
徼煙霞拂帝邱交歌明月市傾旆壓雲樓訪菊逢徵士
行瓜識故侯為言憔悴客敝盡黑貂裘
黃溍
九日登石頭城
背郭囂塵遠高秋川岳清幽懷初曠蕩陳迹故縱横遥
望龍盤舊長憐蟻穴爭紺園隨處闢粉堞向來傾發草
窺眢井看碑驗故塋門開蒼耳路亭愛翠微名遠樹淮
南出滄江鳥外明人煙川浩渺風物歲崢嶸吹帽仍佳
節傳觴但老兵愚生雜鼃黽浪走媿璜珩去去帆檣盡
蕭蕭蘆葦鳴登高未成賦覽古獨含情政復哀王粲何
堪厭禰衡敝廬滄海曲目斷白雲生
柳貫
贈别宋季任赴甘肅提舉二十韻
寧塞洮河外甘州翰海隅羌髳通别譯封域界中區氓
俗風丕變王靈德誕敷粤初聮吏治近亦好文儒左學
將興蜀西庠昉自虞懷章煩遠役鞭馬戒前驅驛路爭
迎傳關門不用繻水經張掖弱山對賀蘭孤禹鑿班班
迹豳詩往往圖發時梅未萼上日草應芻元宰親加豆
詩生肅詠雩職司雖翰墨佩服已銀朱會覩天荒破端
令士氣麤槎明星是客鄉大酒為徒請播言斯在居夷
聖豈誣高才每流蕩平世匪﨑嶇只作三年夢湏輕萬
里塗旃廬春襲襲笳管曉烏烏漿艷葡萄盌馡寒翡翠
鑪新篇多慰意許可寄潛夫
次韻荅鄉友吳立夫見寄之作感别懷歸情在
其中矣
宇宙方來事江湖獨往人扶搖遺短翮濡沫到窮鱗誤
作軒裳夢終慚稻錦身迹雖侔燥濕學豈混疵醇跼步
逢多躓虛懷待一振屈伸乘卦氣消息候天鈞喜際三
雍啓還依六籍親馬韀從幸日螢案潔餐辰滕口虞官
謗稽謀信卜陳踐更非顯陟遷秩遂為真清廟方惇禮
容臺忝末塵卑卑論燕雀憲憲望麒麟緬想閒居賦猶
存弟子紳國鄉誰尚友輿皂或稱臣飛翰因來客分光
肯照鄰之人芻有束何物稼盈囷矍圃初登射驪山適
罷巡玉全遭刖足淵靜得藏珍接席連芳晝看花惜好
春言筌開窈窈理窟至馴馴蓄思文俱銳修名實與賓
逝將熙孔業由此樂顔仁淹泊思同社羈孤若異倫宜
休寧俟斥漸老最憂貧夙願惟畊釣浮榮謝鼎茵滅行
無聽漏觀涉即知津狐首求吾正螽斯詠爾詵枌榆應
不改蘿蔦重相因惜遠挼青菊期歸睇綠蘋題詩緘恨
去離緒極紛綸
大雪戲咏
霰集先驚密雲垂陡覺低穿帷纔巧入擁砌已深迷蟾
影宵翻鵲犀光晝駭雞投虚知井幕蒙險失巖梯九地
藏膏澤千門委璧圭黃輿增厚載玄武蟄幽栖忽灑聲
尤急中休氣轉凄辨方惟有服封谷不湏泥稍喜夷塗
闢多憂陷穽擠世將還樸素壤盡徹青黎固欲殊廉角
於何畫町畦溟池涵上下瀼岸渺東西縞舉仙人袂窗
明玉女閨混淪收日脚軒豁露坤倪翦毳巾成㲲吹灰
室覆緹祅氛隨蕩析闒茸謝搥提勁竹猶遭挫疎梅恰
吐齊若為散鱗甲無已戮鯨鯢晛日消遲見豐年卜可
稽漁歸裝襏襫兒戲象狻猊正苦貧衣綻那禁凍面黧
曉罌初撥醴午椀更吹虀幾夢斟羔唱徒聞索飲啼掩
關誰埽軌返櫂却尋溪踐迹嗔鴻爪全生媿馬蹄莫抽
梁苑思爭效漢衿題
送翰林書寫邵從聖赴臨淮尹
故人為縣去聽我說臨淮白水塍塍溢青山岸岸排牛
畊多種秫魚摻亂編柴貴儉民常足知柔俗易懷無庸
輕保障尤欲念顛厓美錦休傷製清琴莫近哇心將千
古契興與四時佳池影花當檻簾隂草滿階揮毫還有
待退筆未湏埋禁臠羅三館招旌下兩涯煌煌良史策
寂寂太常齋豈必長安客東方獨好俳
吳萊
嚴陵應仲章自杭寄書至賦此荅之
故舊何懸絶閒居欲反招幽并風雪緊楚越水雲遥短
褐緇塵破長鐔寳氣銷門垣成隱逸筆櫝到畊樵逆旅
呼燈夕修闈徹棘朝囊書題薈蕞發論獻芻蕘舌燄真
熏灼胸兵劇鍛□乘軒南國鶴解鏇朔庭鵰斡運天垂
斗蜚騰海作潮荃蘭騷地變橘柚貢年凋色采黃金黻
音聲徵角韶潛身甘蟄蠖賦命類苕鷯筮仕龜無兆攻
經教有條秦灰完竹帛漢粕味簞瓢畫品翎毛貴雞場
爪距驕文章通政理道義勝官僚歲月嗟悠久湖江耐
寂寥花濃攜酒榼柳霽賣餳簫制虎搖金錫驅黿駕赭
橋流連光景賞播蕩别離謠世笑烏非鵲吾憐狗續貂
呼號三刖璞忼慨五陵鑣落落山中桂叢叢澗底苗依
然百將略付與霍嫖姚
憶寄方子清時子清久留吳中
一别嗟何處相思撫舊蹊月明施瀨北雲起蠡巖西跋
涉舟車動過從笈篋攜鄰光因借燭道味肯吹虀好學
螢分照論交鴈擇棲邱園心薜荔海國氣鯨鯢卷帙籤
翻蠧謳吟硯發黳經筌參老易樂府錄鐃鼙治法推周
稼淳風仰漢綈談元知野馬考字守家雞土域標鞮象
天圖辨煇鑴遺文多廢墜妙契極端倪獨樹盤桓久平
蕪眺望低霜林紅玳瑁霧雨碧玻瓈屏跡依狐兔銷愁
對鷺鷖塵書投梵夾美餉挈童觿槲葉時遮峒藤梢或
罥谿龍居瞡雪瀑虎路躡霞梯出入恒聮袂追隨幾杖
藜竹山香嶺嶠花島繡湖隄尚義開黌始延儒振席齊
生徒修棗脯祭品授葅臡錦石看還數蒼松倚却題吾
伊朝屢集渾灝夜同稽自謂菖為歜人疑穀似稊中悁
真抑鬱外物緫筌蹄歲序空流邁濤波益慘悽故袍寒
擘繭雄劒滑膏鵜綠映牽帆水紅黏曳屧泥娃宫釵鈿
拾甫里筆牀齎鶴市歌㗋引鱸鄉鱠手&KR1290;吳趨誇粉黛
越産購珠犀富業連橙圃菑霖潰稻畦占歸仍浩渺結
客重酸嘶彼此身如寄參商夢欲迷蓬飛甘埽軌桂落
得通閨俠眼收丹電仙襟化素霓貧期金埓騁賤許玉
階躋病矣長憂痼閒哉敢恨睽㨵除湏爾鑷磨刮更予
篦本欲晞王貢兹猶慕阮嵇猖狂疏奏牘輭弱謝畊犂
習静求神悟超羣畏俗擠清琴桑有鯉鉅弩蹠非鼷教
駕傳銜轡觀隅識橑枅耡芝黧受謫抱璞跀聞啼性命
緣窮鬼功名屬嬖奚悠悠鸞與鳳泯泯鹿將麑白谷今
安駟青霄古執珪母寧枉隱逸辛苦等黔黎
去歲留杭德興傅子建夢得句云黿鼉滄海賦
龍馬赤文書間以語予及其鄉人董與幾山空
歲晩恍然有懷為續此詩却寄董
觸目懷招隱興歌託遂初俗塵多汨没天籟幾吹嘘晩
景翻濛汜秋潮洩尾閭祥雲旗鳳鳥瘴雨弩鯨魚灑淚
鮫人室漂魂建木墟黿鼉滄海賦龍馬赤文書上谷空
豪舉西河久索居蠻琛遺翡翠魯價掩璠璵遠矣鳴&KR1076;
箭悠哉薄笨車影搖青薜荔光璨白芙蕖自昔攻佔畢
於今載耒耡彈冠身有待鑄研志非虚蘇子縱横術韓
生内外儲乾坤瞻魏闕日月夢周廬炫燿螭雕珮蹁蹮
隼建旟列衣騰朔漠膠棹入黃淤趙女絃鴻鵠奚兒駕
駏驉詞林應聘汝俠窟肯愁予結騎幽并窄論交楚越
疎奇功生鼎鼐猛氣死籧篨藥物金鵝採兵鈐赤鯉漁
中條分雍豫四序出堪輿小榻琴心展長纓劒膽舒按
圖稽獬廌觴酒笑鶢鶋野屐偏求蠟山巾尚著綀貧猶
思禄士老不廢耕畬卓犖才終用猖狂習未除文章同
一默歲月或三餘策竹登元圃然藜問石渠定湏追樂
毅端為謝曹蜍
寄張子長
世豈無推挽人誰有典刑稍懷南國彦恒媿北山靈萬
里麻衣敝千年竹簡青羲文先索象魯頌或歌駉杞梓
儒林挺魚龍俠窟鯹塵埃完結綠粉黛飾娉婷脫略蘇
張穽漸摩管樂硎道塗餘雪屩巖穴但雲扃本擬陳三
策吁嗟守一經跡卑淪燕雀蹤遠及猱㹶種菊行荒楥
看松俯絶陘仙棋閒度日旅劒懶占星故里青桐巷雙
溪白鷺汀交游多握手歲月此忘形志氣需來哲才華
壓妙齡秦坑收末燼漢粕浸奇馨正氣陳籩豆專門識
鼎鉶犇騰鞭用駿袒裼割分腥卓立撐喬嶽孤流混濁
涇鵲飛持或布鯨吼扣非莛别袂逢秋怯鄰燈入夜熒
沈沈猶在野憲憲欲揚廷舜殿瞻儀鳳堯階數歴蓂螭
㘭文錦蓐獸闥紫金釘列徼環霄漢游車發震霆紬書
官命史吹律樂求伶迅奮君湏競棲遲我未寧簷風歌
警枕井雨泣羸瓶古陌垂楊柳空山老茯苓只今馳尺
楮何所問南溟
寄柳博士
試續儒林傳南州定幾人清標騰鳳翼素手截鯨鱗卓
犖初觀國軒騰早致身燕秦爭騁俠鄒魯共稱醇旅劒
渾如淬家氊在一振於焉徵有道自此教成均學術諸
生識才名六館親土牀然燭夜茸帳結餐晨上下笙鏞
間縱横俎豆陳岐原周鼓老闕里魏碑真白日需前席
青雲仰後塵山林稽猛駮文字到祥麟豈獨呻佔畢猶
應逐縉紳討論抽祕典扈從得良臣絶漠幽州暗滄波
碣石鄰鸞旗飛旖旎革輅壓輪囷御苑才官集離宮突
騎巡赤狐翻遠譯黃鼠割時珍法酒葡萄熟天花芍藥
春遡風沙鶻健衝雪野駝馴北海誰求隱東都或對賓
三關寧設險八極總歸仁悵望懷今古賡歌邁等倫短
衣曾見寵長鋏每忘貧共往仍聮駟同吟更接茵玉山
森巨石金水濯芳津本擬追枚乘終然愧卻詵鹿鳴來
已再鵬擊去何因色挺淮王桂香生楚客蘋聖朝初薦
士江漢有垂綸
吳師道
次韻王繼學參政胡古魚編修翦燈詩
剡渚推冰紙并州翦水刀輕明新雅製麗巧極纖毫不
讓琉璃貴渾疑錦繡韜皺紋縈細縠疉縷引長繰花草
形相錯鵷鸞勢欲翺騰光宜秉炬透色賤塗膏愛著詩
聮綴嫌逢騎驛騷香風翻玉帶華月湧雲濤良夕娛佳
賞元臣念小勞都人應共樂歌舞送春醪
觀南陽高武宣王誥詞其子渾璞治書徵賦
歴數歸真主英雄起壯年挺身辭汝蔡仗劒走幽燕武
略紛誰敵神綘奮獨先攻城蒙矢石拓地覽山川淮甸
威如埽蠻方命已懸長驅越東角直擣海南邊名冠三
軍帥功開半壁天至仁惟不殺偉績更無前鐵馬戈鋋
息貂蟬佩服鮮曹公創尚在鄂國志逾堅星隕悲蒼漢
山崇想故阡分祠徧南紀遺像儼凌煙疏傅曾開國承
家復象賢繡衣躬入奏丹陛詔仍宣聖代昭恩數王封
衍土田風雲攄壮氣日月漏重泉制闢奚斯廟光增太
史編哀榮千載少忠孝一家全奕奕丹青繪綿綿帶礪
傳桐鄉修秩祀願薦侑神篇
分題蕃宣樓送山僉憲之閩
大府開閩土危樓鎮海涯飛雲浮畫棟麗日照高牙昔
駐蕃侯馬今迎使者車三山歸指顧萬井仰光華縹緲
臨城處逍遥散吏衙榕隂千樹翠茘子半空霞嶺嶠俱
清謐賓僚亦静嘉宣風問民俗作屏扞皇家去去青冥
樾依依紫禁花登高應有賦留待碧籠紗
次韻許可用參政從幸承天護聖寺是日陞左
丞
西北羣山迥盤盤護帝鄉玉泉流海闊金刹倚雲翔四
月龍舟邁千官馬首驤落花縈劒佩高柳拂帆檣采女
遥分隊材官近綴行和聲宣鼔籥珍獻集梯航天雨清
初霧湖波静不揚瓦光浮璀璀鈴語振鏘鏘梵唄雷音
偈醍醐雪色漿玉林敷御座翠殿𣪚天香内宴肴初秩
仙韶樂更張騶虞游近野黃鵠下回塘馳道風隨輦行
宫月轉廂應同游上苑何似幸雲陽心共斯民樂謨咨
上相良傳宣升列輔稽首荅休光勲業期千載精神萃
一堂序調堯歴象澤浹舜要荒盛事傳新句迂儒乏寸
長願將歸美意絃誦播修廊
歐陽玄
贈經筵官酒次蘇伯修韻
鼇極天初補娥池月已修鮮飇生廣厦清旭映垂旒玉
漏聰無壅重瞳視不流凝神思燕翼虚已納鴻猷章撤
金爐灺筵收玉斝浮甘泉歸步遠太液便程優鸚鵡棲
宮樹鵁鶄避客舟商耆戔漢幣瀛俊膳唐羞名輩應相
語明時豈易酬徘徊西掖晩鴈影度延秋
宋褧
馬伯庸淮南别業號石田山房指韻求詩仍依
次用
窅曲愚公谷縈旋戴氏池人從西掖召文任北山移畦
稻收新粒巖花豔故枝地因人愈勝心共景相宜戶晝
孫常閉園春董不窺紛華忘世變衷素付天知暗篠藏
仙客喬林叫竊脂淮流紆大帶楚岫作修眉輞水堪摩
詰樊川稱牧之山房空蕙帳猿鳥望歸期
盧疎齋趙平遠小像
盛德不孤世鉅邦尊二賢盧翁官察訪趙使職旬宣契
分元偕白襟期甫暨虔柏森松競秀珪瑩璧相聮高誼
雲霄外清標几杖邊句投時絡繹杯算日纏綿宵候丹
砂竈秋鳴綠綺絃岳躋同謝妓湘泛共膺船釀酒矜方
妙裁衣鬭品全敖嬉驅騕褭笑詠撫嬋娟密邇通家好
留連對榻眠閉關常習靜揮麈或談玄閒潔山中相翛
搖地上仙儀刑人倏逝丰度世爭憐肖貎開光霽垂名
著簡編精神棲落月思致薄凌煙豈直江潭重應齊宇
宙傳長沙多勝境並祀待他年
王士熙
和馬伯庸寄袁學士
白雪賡歌少朱絃詠歎長天池鵾獨運霧谷豹深藏舊
地收華戟新田買石房閒情齊綺皓時論佇班揚瑚璉
登周廟宗彛畫舜裳西昆分灝氣南斗避寒芒六月灤
陽扇三秋鏡水航彈琴無俗曲辟穀有仙方玉海羞麟
脯金莖饋露漿書空忘咄咄文陣擁堂堂翰府聮芳遠
樞庭奕葉光名山留史策鳥國售詩章節擬芝田鶴音
諧律管凰寫經酬道士立塔禮空王藉草連裾碧分觵
注酒黃竹牀吟几小紗幘鬢絲凉離别三生夢歸依一
瓣香升堂乖笑語在野媿才良雲擁鄞山雨潮生定海
洋何時宣室召四馬驟康莊
虞祕監山林小像
棧閣通秦鳳蓬山壓海鼇石泉當壑坼琪樹出雲高夜
月青筇杖秋風白道袍長吟趨谷口獨往下亭臯偃蹇
三峰卧逍遥八表遨竹深時宿鶴溪淺不容舠經席天
顔喜邨居世網逃神全勞畫史才美擅時髦憩迹惟松
樾充飢有澗毛滄浪誰唱曲華屋意蕭騷
省中書事
玉京長夏裏畫省五雲邊終日身無事清時職是仙縹
甆分馬乳銀葉薦龍涎細草煙籠罽垂楊雪妒緜客懷
天外鶴農事雨餘田染翰逢歌扇揮金向酒船鼇峰孤
絶處閒坐似當年
御選元詩卷六十二
