欽定四庫全書
御選明詩卷五十一
五言律詩二
張羽
尋春
朝来微雨罷何處可尋春冰散池容動煙銷柳意新穿
林聽鶯遠度陌問花頻但覺相逢處情親似故人
尋梅
策杖度林塘幽尋犯曉霜臨池疑掩映傍竹畏遮蔵款
曲敲僧舍徘徊繞苑牆好攜三弄笛樹底為催妝
早春旅懷
遠客歸未得東風冷尚嚴燒痕山頂秃春色柳眉尖病
久醫方熟貧深酒債添浮生欲何以朝暮為虀鹽
寄王隠君止仲次高季迪韻
春江念久違獨掩雨中扉新水添漁網初晴税繭衣饌
餘憐笋嫩酒熟惜花稀在客偏相憶韶光去若飛
遊虎丘
春入翠微深春風吹客襟相攜木上座来禮石觀音老
樹積古色薄雲生晝隂林僧修茗供默坐契禪心
夏夜舟中
畫舫暮来過風傳子夜歌簟紋涼更淨荷氣夕偏多落
月斜筝柱流螢拂扇羅此中無限意其奈曙鐘何
涼夜
金氣已呈秋新涼入夢幽閨人砧欲動侍女扇將收玉
露清瑶簟銀河繞畫樓更憐今夜月隠隠樹西頭
江晚旅懷
短長亭下景引睇入吟哦疎樹立寒色短煙行夕波山
空秋氣老江遠客愁多忽動匡廬興白雲生薜蘿
池上
秋水轉庭柯臨池晚興多禽閑棲缺岸魚戲動涼波露
浥將衰柳風敧欲敗荷雖無江海思咫尺得頻過
約徐隠君幼文同隠吳興
吳興好山水子我盍遷居繞郭羣峰列迴波一鏡如蠶
餘即宜稼樵罷亦堪漁結屋雲林下殘年共讀書
送吕道士
石室無人住歸心似鶴輕山君驅虎去童子報丹成玉
竇憑龍守芝田借雨耕懷君明月夜遥聽步虚聲
寄吳有本
相思不可見夢裏却逢君兩地共明月一方空碧雲江
秋鴻背侣山夜鶴離羣記得湖邊寺詩題醉後分
孫景翔幽居
厭踏軟紅塵閑居江上村養魚寬鑿沼愛竹别移門月
色侵書幌山光入酒尊我慙行役擾猶未卜田園
送劉仲鼎歸杭州
欲别又牽衣傷心故舊稀自憐為客久不忍送君歸遠
岫明殘雪空江淡落暉東風重回首一鴈背人飛
越上别范景文
君家難弟兄當世結詩盟五字關風雅千年說姓名遠
煙拖柳色薄月瀉灘聲又作耶溪别何時話此情
隠者山房
家住白雲深好山青對門樹肥花結子土暖竹生孫猿
挂枯松折牛行淺水渾自云歸隠後嬾與俗人言
山隂曉發寄暨陽舊友
水漲官河遠西風去棹輕四山猶暝色萬木盡秋聲村
近聞雞犬天寒憶弟兄故園歸未得飄泊若為情
詩窮
道在何妨拙身安一任貧已知如意事不逐苦吟人瀑
布空山月梅花破屋春奚囊有佳句未肯寄朝紳
客夜懷王英甫
半生江海上猶未卜菟裘今夜鴈初過他鄉人正愁青
燈孤枕夢黃葉一庭秋何日尋歸棹山隂訪子猷
席上聞歌妓
豔色傾前席高歌度遠楹羞多時掩面嬌重未成聲淺
按紅牙拍輕和寳鈿筝周郎知誤處衆裏最多情
玉泉山中懷李景山田師孟二公
鴈落蒼煙外蟬吟夕照中與誰論古道獨自立秋風遠
岫青無數晴波碧四空故人成久别不見寄詩筒
送同行省親
送子綠楊堤楊花如雪飛相看忍相别同出不同歸鴈
背夕陽遠馬嘶春草肥北堂慰孤寂喜色動斑衣
永康道中
石路多盤折秋陽向鬱蒸矮牆低貼水老樹倒懸藤白
髮腰鐮叟緇衣頂笠僧村醪何處問更入亂雲層
過瓜洲
落日瓜洲渡餘寒透薄衣客囊空薏苡春色自薔薇江
遠水東去天晴鴈北飛故山千里外昨夜夢先歸
隠者山房
一龕居絶頂門外衆山横池小魚能活庭荒草亂生忩
虚延月色林遠隔鐘聲俗客不得到主人無送迎
送客還山
乍見即言還望雲歸遠山舟行白鳥外路出綠隂間鄰
父開松徑家童埽竹關世塗方擾擾誰復似君閒
訪道衍上人時寓海雲
尋僧自補屐古寺夏雲中聽鳥明聞性看花悟色空風
傳煙磬遠竹引野泉通便欲捐塵累香燈事遠公
送僧之華亭行化
華亭多勝槩此去幾時還古寺寒林外荒城野水間地
靈偏有鶴海近絶無山龐老知音者相看必破顔
送僧還日本
杖錫去隨緣鄉山在日邊徧參東土法頓悟上乘禪咒
水龍歸鉢翻經浪避船本来無去住相别與&KR1008;然
徐賁
宿王判簿宅送徐孟岳
来往頻吳越扁舟只載書言從交後浹情恐别時疎涼
意蓮塘静宵光竹牖虚懸知待明發柝盡是愁初
東城道中與王守敬張思廉同賦
水郭秋風後尋詩客共過晚鴻將集渚風葉盡隨波野
客便詩思潭魚識棹歌前山青數點不似亂雲多
送唐處敬赴嘉興
莫謾唱陽關愁多湖上山春風催去艇酒色解離顔路
出三山外程淹一日間官亭車馬散俱是送君還
次韻答楊孟載池閣晚坐四首
獨坐面萍池微涼汎碧漪意緣多病懶詩是苦吟遲孤
柳風難定叢篁雨不敧蕭間此中趣未信髩如絲
晚涼池閣静藹藹綠隂交野燕將新子牆桑發舊苞藥
房因雨閉茶臼待晴敲誰念孤吟客繩牀坐岸㘭
閣晚飇初歇池萍水不漪衆禽鳴未定獨鶴宿常遲無
悶杯仍酌多眠枕屢敧黃梅時節裏常是雨絲絲
習静消微恙驚時念故交花殘紅剰萼蕉長綠成苞茶
器晚猶設歌壺醒不敲遥知涼思足行樂到林㘭
秀野軒
何處問幽尋軒居湖上林竹隂看坐釣苔迹想行吟嶂
日斜明牖渚風涼到琴相過有鄰叟應只話閒心
和高二啓聞鄰家琵琶之作
花暗短垣春琵琶度隔鄰促絃知改調停撥似要人得
見情應眷遥聽已思親摧蔵曲中怨何事話能真
送易架閣
何處唱離歌前湖一棹過日斜山似近水落渚偏多寒
意歸沙柳秋風到浦荷不知今夜夢還隔幾煙波
丁未年人日
人日轉寒深春城澹澹隂殘梅仍故色啼鳥換新音歷
喜逢時看詩多感物吟愁来渾是醉誰道酒能禁
待杜二寅不至
春水路西東思君悵望中落花湖上雨歸鳥柳間風雲
影疑飛蓋歌聲認短篷蕭條一杯酒此夕向誰同
夜投白蓮寺
飲别東家叟行投西寺僧無風收閣幔有月罷廊燈竹
夜聲偏集池寒色似凝無端值詩景清興覺逾增
兵後過睪亭山
睪亭西去遠一過一淒然鴈宿蘆中月人歸草際煙漁
家多近水戎壘半侵田尚喜餘民在停舟問昔年
同衍師訪席有道分韻得尋字
邂逅空門友仙家得共尋石苔經屐破冰溜落溪深雲
過松分影林寒鶴避隂何煩謝人世心静只山林
虞文學村居
行盡沙村路林塘得隠居竹光琴席上蓮氣酒杯餘露
重時聞鸐風平或見魚會當明月夜相與步前除
李逸人同川藥隠
小墅離村遠門當水竹開芷蒲皆藥草雲鳥盡詩材春
雨躬耕去斜陽訪病回花蔵溪上路只許酒船来
夜坐池上有詠
新涼滿綠波忩戶雨纔過岸響聞蒲葦池香識芰荷隔
雲星現少承月露凝多夜静誰能到詩成只自哦
游浮玉山
浮玉山前路樓船泊渚沙蘋香風際草杏色雨前花閑
鳥兼湖淨遊絲趁岸斜不因来此處那得賞春華
蓮花涇莊
洲渚綠縈迴菱花面面開路從花外過山向柳間来鳴
鷺驚迴舫遊魚仰酹杯同為城郭裏此地絶塵埃
題周伯陽所居
山深獨置家地帶竹林斜花盡纔收蜜煙生正焙茶客
来門放屨樵出路鳴車不但成高隠營生亦有涯
馮山人湖上别業
宅近南湖口青山盡在門田卑嘗冒水鄰少不成村住
久諳農事躭閒悟道言如君避地者今有幾家存
詠妓
出閣初含笑臨筵復理妝蘭膏分髩綠蕊粉間眉黃掩
扇羞嗔小褰衣舞恨長不知坐中客若箇是盧郎
贈虚中上人
歸去東林寺行循曲澗流餘燈因佛在宿飯為猿留竹
屋煙迎夕菱池雨送秋還參衆師舊一一話曾遊
送客
津亭鳴鼓罷行色柳先知酒到聽歌歇詩因戀别遲亂
山投驛晚匹馬扣門時草檄軍中事多因載筆隨
戊申正月試筆
佳氣麗層城龍河溢曉清市橋緹騎集巷陌寳車行柳
上春多思蘭心雪有情風光看更好底事客愁生
次韻楊孟載感故園池閣四首
草閣開清曉鉤簾爽氣通綠蒲蔵藥裹文荇縛詩筒盥
手纔臨澗梳頭得面風此時應待暇行繞碧梧桐
草閣開清晝官閒過客多枕材便磵石酒具給池荷蕉
長宜聽雨萍交不見波此時情爛漫歌詠復如何
草閣開清晚涼生自有期菊因風始護竹待雨方移妓
進調成瑟童收奕罷棋此時杯酒裏明月是相知
草閣開清夜垂垂星斗零水蒲蔵白小露草宿蜻蜓文
梓裁憑几生綃畫卧屏此時涼似水看子拾流螢
獨坐懷鄉中友人
獨坐荒山暮相親是酒杯人從鄉裏别秋在客中来倦
鳥須臾去幽花次第開離心自多感不為歲時催
送曾伯滋赴西河將幕
上將初分閫儒官解習兵風旗春獵野雪帳夜歸營洮
水從岷下祁山入隴平知公能載筆草檄報邊聲
送朱知事
惆悵官亭酒如何送君頻水煙漁市晚花氣野橋春小
騎行沙健輕衫映柳新尊前莫催别明日異鄉人
宋克
秋日懷兄弟
相别幾多時相思淚滿衣家貧經難久世亂得書稀作
吏余誠拙從軍事亦非鄉心秋塞鴈盡日向南飛
陳則
朝真宫夜陪席鍊師
蘿徑掩空扉炎塵逐雨歸山明餘夕在草暗一螢飛姹
女鸞和馭丹仙鶴羽衣焚香與默坐初悟幻情非
過獅林精舍
清境超塵格松龕映竹開魚驚幡影散鳥聽鉢聲来梵
像敷蓮座禪宗問木杯山僧不慮世白髮也毰毸
雨後過獅林精舍
當曉一鶯鳴林收宿雨晴網殘蟲脱罥蜂鬧蝶催成梅
氣袈裟潤花香佛座清迴廊僧不見看壁自吟行
王行
次韻沈學菴閒居雜興三首
庭戶無塵雜軒楹淨埽除爐煙消晚坐簾日照晨梳清
逸吟邊興騫騰醉裏書時看問奇者来覓子雲居
樹影覺秋疎山光映晚除溪毛和雨薦石髮任風梳艾
納忩餘篆芸暉架有書呼兒具毫楮應欲賦閒居
閑懷聊自適老態詎難除白髮從千丈清風每一梳衆
峰陪獨詠孤枕伴琴書況有能吟侣時来慰索居
吕敏
書雲林畫林亭遠岫
憶過梁谿宅於今向廿年賦詩清閟閣試茗惠山泉夜
雨牽離夢春雲黯遠天鄉情與離思看畫共茫然
辛亥五月過弘道西齋重題
蔥蒨夏林綠高齋方夕曛幽花垂泫露遠岫斂歸雲停
箑風初至移尊酒半醺明朝憶佳賞回首念離羣
寄高季迪
客館俯江郊秋深不自聊别来心更苦思去路還遥桐
葉風俱落菱花雨半銷何由似流水早晚赴歸潮
滕毅
秭歸即楚王臺舊基為新城
春風夔子國落日楚王臺江繞西陵下雲從上峽来壯
遊今已遂幽思獨難裁關塞猶戎馬吟邊首重回
楊訓文
贈友
與子分攜後星霜二十年重逢驚老大惜别更留連花
落春江雨鵑啼綠樹煙幽懷浩難寫愁墮酒尊前
魏觀
次韻陳廉使見寄
三月雰雰雨曾無兩日晴旅懷常寂寞佳節負清明野
樹暮雲合山溪春水平彭郎有音信處處避回兵
寧國溪上四首
轇轕山環水沿洄水繞山鳥啼山翠裏人語水聲間茅
屋連溪塢松舟繫淺灣村翁驅犢去溪女得魚還
青山如舊識迢遞送行舟故里一丘樂歸心千疊愁樹
腰紅日轉沙尾白雲流李郭多仙氣飄飄想並遊
石髮連芳草溪花映碧苔肅霜千里思明月一舟開鼎
沸茶初煮爐香栗自煨忽添詩興好細雨白鷗迴
野老歌仍和篙師去復留水花凝鶴渚山翠落漁舟竹
徑歸黃犢柴門度白鷗二劉多好況杯酒共綢繆
闞縣尹
襄人齊拍手官政喜清和竹樹煙光合花封春意多山
中無吏跡江上有漁歌偃室如招士龐公試一過
遂安舟中
溪徑斜斜入柴門側側開一牛臨水立雙鴨避舟迴病
眼青山豁歸心白髮催何因蒓浦上野老共傳杯
夜宿新河口
舟人勞暫息艤棹近柴扉月過漁舟迥星流鶴渚微愁
心千緒集歸計十年違只有貧如故秋深尚葛衣
都昌懷舊隠二首
西齋風月好庭草到階前春服趨童冠秋聲雜誦絃題
詩黃葉上拄笏白雲邊俛仰成今古離愁為黯然
江霧仍為雨山花故作容秋風餘鼠雀寒水落魚龍慷
慨心雖壯羈棲力已慵白雲蒓浦上悵望最高峰
夜宿江夏水驛將往衡湘留贈親友
茆屋江聲合松舟月色遲把杯頻改席剪燭共題詩攬
瑟清湘夜聞簫赤壁時美人千里外迢遞寄相思
熊鼎
夜雨中作
野處迥無鄰誰憐放逐臣關河萬里夢天地百年身衣
溼邊城雨氊寒塞草春何時老鄉國白髮照麒麟
劉崧
張氏溪亭雜興
草閣經秋淨柴扉近水開霜林收橘柚風磴坐莓苔釣
艇寒初放樵歌晚獨回城南車馬地欲往更徘徊
玉華山
翠巘千峰合丹崖一徑通樓臺上雲氣草木動天風野
曠行人外江平落鴈中傷心俯城郭煙雨正冥濛
舟夜次查口柬蕭鵬舉
扁舟㳂綠嶼雙櫓折蒼波秋氣水邊早月明江上多魚
龍今夜冷鴻鴈幾時過去住關幽興敧眠聽棹歌
寄周伯寧
江雨何時歇淮雲盡日飛誰知千里别還作故園歸露
草侵棋局風花上釣磯徒令南浦上山水憶清輝
出社下嶺望九洲流陂稻田可愛
渡嶺望平田人家隠翠煙村墟自雞犬風物似神仙晚
樹依沙立秋粳帶水眠幾時驅兩犢投迹此安㕓
題山水畫軸
瀑布雙垂下屏風九疊張波光混彭蠡山勢似潯陽松
塢棲茅屋楓林帶石梁扁舟如可具吾意在滄浪
張氏溪亭雜興
寒霧依山斂晴沙與岸頽林塘無路入忩戶有時開野
客鈔書去鄰翁送酒来幽期在蘿薜莫遣暮鐘催
題陽靈洞
仙宇何年闢靈泉盡日聞石門通别殿木棧倚高雲鸞
鳳時来下獮猴近作羣春風城郭暮煙霧正紛紛
題彭氏背郭茅堂圖
日薄金華嶺雲深白石塘茅茨元背郭水竹自成鄉圖
畫看逾好登臨興不忘門前雙杏樹葉葉是秋霜
劉承直
題孫子讓山水
斜日在松杉千崖暝色酣山蔵五柳宅路轉百花潭亂
石明蒼玉遥峯露碧簪終希陪妙躅来此脱征驂
題鮑典籤芳塢隠居圖
幽勝似仙家緣雲石磴斜隂崕留積雪晴樹亂明霞寺
遠時聞磬溪深未沒槎抱琴来谷口多是識桃花
孫作
憶昔
留滯長羈旅今年辭渡江朝霞晴俯檻細雨晚臨忩短
髮梳千下潛魚見一雙驚魂猶未復夢枕海濤撞
客中秋夜
故園應露白涼夜又秋分月皎空山静天清一鴈聞感
時愁獨在排悶酒初醺豆子南山熟何年得自耘
送人往宣城
送客宣城郡吟詩憶土風雪膚銀杏白火癭木瓜紅楚
殿荒山裏澄江出樹中君親三載仕我友一尊同
石菖蒲
曉露飛初溼春苗翦又生静憐千葉瘦幽喜一峰横鬱
鬱明人眼青青異物情安期如可待吾亦埽黃精
唐肅
宿真慶菴得心字
落日古城隂蕭蕭竹樹深雨花知佛境流水識禪心月
到翻經榻苔緣挂壁琴不因支許舊那得遂幽尋
中秋和龍子高
白白初懸月青青不盡天乍經銀漢外又滿碧忩前鍾
阜思歸夜淮城坐謫年曾揮兩行淚愁對一輪圓
劉松年山居圖
曾逐大茅君峯頭卧古雲鳥青呼作使鶴白養成羣客
較丹砂法童窺玉劵文近来煙火斷花氣作罏熏
藍仁
齒落
池草夢難成風蟬斷又鳴衰年唯有睡浮世自多驚暎
日攜書近分泉滴硯清如何牙齒落更欲校詩名
寄李孟和
同學朝冠士投簪幾日歸里中朱紱少世上白頭稀隴
黍登新酒池荷足故衣夕陽天際鳥還向北林飛
寄余復嬰
道士清溪住扁舟久未回井垂霜後橘門掩雨前苔鳬
舄長相候魚書杳不来虹橋他日宴又負紫霞杯
春日
陋巷斷人行柴門不用扃衰年柏酒綠春日菜盤青強
飲鄰翁對長歌稚子聽午忩閑試墨只寫相牛經
石村除夕
衰病身為累窮愁歲又除枕戈鄰境静卜宅遠村居海
舶追編戶山田責簿書應門兒不暇休問過庭疎
柬伯穎
聞說重陽日王弘厚客情風流同酒興博雅盡詩名罵
坐誰先起揮毫或後成黃花莫相笑謬誤豈平生
晚浦歸帆
估客前年去扁舟此日迴煙生全浦暝風健片帆催桂
楫看將近柴門認半開鄰人攜酒饌歡笑慰歸来
藍智
秋日遊石堂奉呈盧僉憲
荒郊通徑僻野竹閉門深白日羲皇世青山綺皓心潛
蛟多在壑宿鳥獨歸林知爾荷鋤倦時為梁甫吟
秋夕懷張山人
鼓角邊聲壮林塘夜色幽涼風動疎竹明月在高樓久
客形容老孤城戰伐愁不眠懷魏闕長嘯拂吳鉤
雨中同孟原僉憲登嘉魚亭
高閣流鶯外荒城駐馬前江寒三月雨春老百蠻天折
柳悲横笛飛花落釣船乾坤總羇旅把酒意茫然
夜宿釣臺
水宿傍嚴灘風燈語夜闌鼉鳴潮信早龍過雨聲寒病
喜江山好貧嗟道路難何當脱塵鞅来此抱漁竿
徐雪舟為畫藍澗草堂圖
碧草連書屋蒼山對畫圖鶴巢秋樹小漁艇夕陽孤野
色晴初遠溪雲淡欲無浮槎倚盤石把釣任潛夫
經石堂追懷盧使君
舊隠仙人館曾陪使者車那知滄海别不返白雲居山
雨荒樵徑忩塵汙道書傷心庭外竹清影漫扶疎
兵後歸西山
亂後歸茅屋晨興步石田客愁空日日春酒自年年風
雨啼鶯外江湖去鳥前艱難思故舊回首意茫然
藍澗草堂
橘井雲山北茅齋澗水西聽猿秋樹近捫蝨夕陽低樵
子知愚谷田翁伴醉泥興来時得句自向竹間題
聞藍山兄寓滁州
番水初傳信滁山想定居秋吟兼蟋蟀晚飯得鱸魚落
月滄江闊涼風白髮疎兵戈關塞隔不敢問何如
登鳳林寺鐘樓作
樓憑青嶂迥人到上方稀古寺愁春雨疎鐘送落暉雲
林孤跡遠法界一塵微坐久松風動飛花落客衣
山中漫題
讀書期有用閉戶恥無能落葉空山雨疎鐘獨夜燈人
稱樗里子住近石門僧静坐觀詩妙須參最上乘
順昌道中
蓐食鳴雞曉空山啼鳥春遠鐘何處寺殘月獨行人書
劒嗟黃髮江湖起戰塵南遊未得意北望正傷神
寄雲松先生隠居
風雨論交舊林塘卜築新幽棲兼令弟高卧愧時人竹
日明書帙浮雲惹釣緡林居無俗客麋鹿自相親
懷川晚立
清川繞縣衙小立共汀沙暝色催歸鳥春愁對落花江
湖頻戀闕風雨更思家出處成何事惟添兩髩華
采石舟中寄子正僉憲
共醉黃罏酒還登采石舟澄江晴吐月獨樹曉生秋去
國一身遠懷鄉半夜愁明朝陪使節一上岳陽樓
恭城縣
十室黃茆邑千峰黃葉村喧卑蠻俗異質朴古風存雞
犬連猺洞牛羊到縣門殘年歴荒徼遥布聖明恩
晚立懷友
野立行人絶林空墜葉聞客愁當落日詩思入寒雲草
暗防蛇毒山昏過虎羣梅花萬里道歲晚正思君
過雲洞嶺
路出千林迥山連五嶺遥石崖懸度棧野樹卧通橋澗
飲猶防蠱畬耕盡屬猺夕陽驅瘦馬髩影漫瀟瀟
溪橋晚立
天闊浮雲盡山昏落日微鳥棲當野樹人語共柴扉歲
月且云暮鄉關何處歸鄰家響機杼遠客歎無衣
夜雨
多病西風客空堂獨夜愁燈殘江上雨木落嶺南秋黃
卷知何用丹砂不易求君恩無補報悵望惜淹留
雨中
黯黯雲垂野瀟瀟雨滿林晚山歸鳥盡秋草閉門深落
葉蕭條樹空城斷續砧煩憂兼獨立誰識此時心
曉發江上
官船催曉發浦鳥闇驚飛殘月低清渚疎鐘隔翠微晨
光初辨樹秋色已生衣萬里慙張翰鱸魚未得歸
柳城縣
青山入縣庭小邑但荒城竹覆茅茨冷江涵石壁清草
蟲當戶墜水鳥上階行問俗知無事松風一舸輕
出雲藤驛
又出雲藤峽扁舟更向東地蒸秋有瘴江闊夜多風旅
夢驚啼狖鄉心託斷鴻天涯看月色不與故園同
宿陽朔山寺
曉景孤村僻松門試一登秋山黃葉雨古寺白頭僧壊
壁穿新竹空牀覆舊藤宦情與禪意寂寞共寒燈
来賓縣曉發
宦遊同逆旅侵曉逐征塗空館殘燈小長江落月孤鄰
雞催去馬城柝起棲烏物色兼人事悤悤歲欲徂
江上别故人
天涯芳草色對酒惜餘春此日滄江别東風白髮新落
花晴傍馬殘鳥冷窺人勉矣持風紀驅車莫厭頻
許伯旅
懷式古生
巖色幽棲地泉溪十里村夕陽山在屋秋水月當門委
巷無車轍貧家有瓦盆百年塵外意寥闊共誰論
九月晦日感懷
長嘯拂吳鉤南圖惜壯遊乾坤同逆旅風雨忽窮秋牢
落莊周劒飄颻范蠡舟行蔵吾敢必天意信悠悠
王佑
松滋縣
最愛松滋縣清妍似故鄉碧湖浮片月紅樹著新霜見
客征魚税思兄感鴈行峽州知不遠雲際疊青蒼
秦約
柳塘春
弱柳金塘上春濃岸岸連樹深停野騎花送渡江船燕
蹴初晴雨烏棲欲暝煙沿洄正延竚落日棹歌還
韓守益
過九江
夷險休渝節勤勞莫問家暮船維柳樹春水泛桃花廬
阜依霄漢江州對渚沙多情白司馬曾此識琵琶
陶誼
送人從役
沅湘南去遠古戍楚雲邊山雨蟲蛇出江天螮蝀懸相
思知後夜重會更何年喜得風濤静官船任晝眠
張適
樂圃林館六首
園池雖市邑幽僻絶塵緣水活元通港荷稀不礙船竹
隂迷竈藥雨氣慢琴絃試檢牀頭藁新来益幾篇
結屋渾依水為扉半是柴雨紅花落檻地碧蘚鋪階去
住梁間燕公私水際蛙清遊多感慨濁酒始開懷
方池居囿右幽隠足遊觀疊石成花岸塗丹曲作闌鵝
遊同腕法鸐舞按琴彈清事無時廢歌成擬考槃
林密簾櫳暝門清樹石連合香乘雨霽壓酒及花前嗜
古思先輩傷今話昔年何由清鬱抱春茗瀹林泉
境勝愜棲遲殘尊晚更宜主人因苦詠座客盡能詩令
負杯来密聮遲句出奇夕陽在高樹醉首秖低垂
登高無俗物結納豈恒徒小幀蔵雲樹昏屏過雨湖書
銘臨瘞鶴絃調寄啼烏苟樂無他志塵囂覺異塗
除夕
歲事今宵盡悠悠動所思忽驚為客處失記離家時藥
裹扶衰弱詩囊寓别離阿咸能慰意椒頌酒盈巵
西溪步歸
溪南山曲摺舍北水西東樵唱千村雨漁歌五兩風犬
憎移竹叟鶴避埽花童髣髴吾家近茅堂碧樹中
村居雜賦四首
野路經行處危橋入徑迂牛身棲燕子鳶爪帶雞雛水
涸鮮鱗少村荒好樹無斜暉山斂夕渡口立斯須
鳦鳥巢何僻莎雞語更悲蔵舟懸水屋闌路隔蔬籬客
至兒童喜家貧犬鼠飢謀生嗟計拙飄泊度明時
茅屋坐来晚蒸藜一飯餘僧歸雲起後農罷月生初單
處唯憂病窮居賴剰書田家忻雨足吾意始安居
茅屋路西東窮山石徑通鐘聲斜照外人影落花中水
舍看罾叟柴扉飯犢童時時来接語一笑亦相同
憶山中舊遊贈坦師
中峰舊名刹每到竟忘還泉瀉巖千折雲封屋半間松
枯知寺古田少覺僧閑師去因懷古詩成未解顔
范準
别張訓導
近識張夫子情深似故知何須雞黍約已有鹿門期此
别五千里且論三百詩舟行在明發雲樹渺相思
彭正德
西州即事
一雨洗空碧江城獨倚樓山銜殘照沒水挾斷雲流燈
影深村夜鐘聲古寺秋西州舊遊地薄宦此淹留
馬治
望頤山
斜日水南行蒼然雲景清遠山時在望仙洞故知名楓
葉凝秋色藤花落晚晴西陽亭不見惆悵翳榛荆
元日試墨二首
竹雪寒聲瀉山禽好語来空餘臘月酒擬訪石亭梅野
水宜舟檝春雲費剪裁從前江海上今日意悠哉
白髮形歸夢青燈照隔年遠惟諸弟憶貧幸老人憐四
海孤飛鶴東湖一頃田誰能論心迹出處事皆天
盧熊
舟泛吳淞江
早發木蘭橈江行趁落潮雨分牛脊近雲隔馬鞍遥弟
妹成疎闊交朋竟寂寥謾持昌歜酒那得客愁消
聶同文
退朝口號二首
清切絲綸閣逶迤錦繡城冠裳清旦入珂珮玉階行芍
藥春風軟薔薇曉露盈退朝揮翰處同聽上林鶯
鐘鼓逼殘宵千官趁早朝雲開中侍扇日映上公貂調
燮多臣稷欽明有帝堯萬方咸貢獻四海足歡謠
鎦炳
郊居雜興二首
桃李謾成蹊茅堂習隠棲泉聲溪碓急山色野牆低相
頷原非燕圍腰底用犀不嫌生理拙抱甕灌吾畦
風雨行人少柴門午尚扃土花沿砌碧山果墜枝青病
眼躭書癖衰顔託酒醒經邦方用武寂寞抱遺經
題朱澗槃卷
遥峰連碧磵茅屋俯青林徑晚花黏屐松寒雨潤琴酒
甘和菊釀詩苦帶茶吟却憶文園老歸来雪滿簪
夜直呈翰林諸友
中使傳金鑰嚴兵戒紫扉月高旂影直風急漏聲微鵲
倦驚龍燭螢閒綴鳳幃不眠瞻北斗拜舞敢遲違
郭奎
次劉仲孚韻
地遠孤雲白秋深一鴈過淚因明月下心在故鄉多列
郡方傳檄連營未息戈羈危萬里思江上逐馳波
送孫良玉還同安
送君江上去山路雨初晴落日平淮樹春潮帶皖城酒
因今日醉人是故鄉情莫說王孫怨芳洲綠草生
客枕
客枕睡不著天高秋氣清寒燈照四壁孤淚滴三更霜
落芙蓉悴江空鴻鴈鳴無衣復無褐忽忽歲徂征
蘄州營作
樹暗啼鶯困春餘一日殘愁隨花片減夢逐雨聲寒毁
譽惟躭酒辛勤亦枕鞍令人慙陸抗四十未封官
出昌山峽遇雨
山雨凍欲雪誰憐被褐徒手持和氏璧袖有太公符勲
業歸明主衰遲笑腐儒年年此時候行役在長塗
歲暮
寒月出在戶江城鴈獨飛愁人不能寐鄉淚忽沾衣丘
隴十年别星霜兩髩稀為言叢桂老歲暮憺㤀歸
五嶺
侵晨登五嶺石磴畏躋攀急雪沾衣白因風點髩斑雲
連秦劒閣天塞漢蕭關想見當時路班超奉使還
陳汝言
題春山圖
春雨正霏霏春林笋蕨肥魚驚花下艇犬吠柳間扉溪
水濃如酒山雲白似衣悠然玩清景慮淡已忘機
荆溪舟中次子素潘先生韻
二月過荆溪扁舟思欲迷家家芳草綠樹樹早鶯啼水
接遥天闊雲横遠岫齊張公洞前石記得昔年題
秋夜
蟲鳴秋夜永木落衆山秋客館一忩月故鄉千里愁不
才深自省何術為身謀慈母遥相憶應添雪滿頭
秋興二首
暝色上高樓砧聲處處秋月從今夜滿人在異鄉愁烏
鵲棲難定星河影欲流鄰家莫吹笛歸思不能休
渺渺空江上孤城起暮煙艱難逢此日烽火又經年興
逐秋風起愁隨夜月懸故鄉千里隔回首正淒然
奉同潘友石左丞霅溪汎舟得人字韻
溪水綠生鱗溪山雨後新草蔵眠渚鳥花隠浣沙人意
適忘舟遠情歡藉酒頻碧雲暮將合回首隔風塵
送周仲瞻架閣使高麗
萬里三韓國南風幾日程海平蛟室淨天近使星明玉
帛通新好梯航續舊盟歸時應不遠還與鴈南征
鄭定
渭上觀獵
草折渭門霜蕭蕭獵氣黃飛弓秋萬里縦馬日千場雕
霧蔵沙迥鷹風入樹長將軍驕意氣射殺白河狼
李曄
雨過許叔大
山雨霑衣溼江雲度水寒也應如杜甫曾此過蘇端綠
蟻春漿甕青絲野菜盤平居謝拘束與子磬相驩
虞堪
十月十七夜舟中作
江漢月輝輝孤舟一夜歸白沙漁聚火清露客霑衣櫓
約寒潮響鷗聮宿鴈飛人間成底夢吾獨轉忘機
夜雨水竹居聽彈筝
繁溜響簷牙深堂静不譁坐来聽夜雨歌起酌春霞燭
小銀花墜筝低玉柱斜俄聞關塞曲飄忽思如麻
南城祚真精舍寓宿呈熙哲二公
塵世竟忘情還来訪惠明一燈懸夜榻萬竹起秋聲虎
嘯風連屋烏啼月滿城坐忘渾不寐相對話無生
王澤
寄泐季潭
寳樹香雲合龍池綠水新涼多今夏雨僧少去年人一
騎留京國雙鴻入塞塵西天幾萬里沙草闊無垠
李延興
早過五門二首
曙色動高城鐘殘櫪馬鳴千門春放暖十日雪開晴勲
業非吾事詩書寄此生青衫王粲老猶欲俟河清
霜白掖樓曉寒鴉城上啼微雲閶闔外斜月建章西憂
國心常切成功計轉迷十年京闕下貧病尚羇棲
望海虞山得蹤字
青山秋萬疊詩寫晚愁濃瀑斷峰頭路雲蔵谷口松藥
爐丹氣上經蔵碧雲封誰似仙翁静階前埽鶴蹤
和陸公九日韻
秋聲横笛外曉色畫屏中黃菊雙頭小青山四面同船
衝官渡雨木落市橋風十日燕臺路塗窮興不窮
忩燈
忩燈搖影細城拆報更遥白髮愁偏重丹心老未銷雲
隂籠月薄秋氣挾霜驕歸思如江水滔滔逐逝潮
讀賈誼王粲傳
白髮悲王粲青春羨賈生萬言詞慷慨一賦氣峥嶸弔
屈心猶壮依劉恨未平懷賢坐長夜斜月半忩明
夕次同川
鴉噪晚涼天新晴景豁然柳橋通水市荷港入湖田鷺
影沙頭月人煙渡口船相過又相别書到是明年
贈境上人
山館夜蕭蕭天寒酒力消鴈行衝雲斷燈影隔江遥渡
口人争岸船頭客待潮倦塗誰慰藉風景不相饒
胡翰
送吕君采元史北平
又見陳農去遥臨析木墟山川遊幸後文獻亂離餘備
極傳聞異歸從直筆書百年殷監在盡獻玉階除
貝瓊
寓翠巖菴二首
蓮社僧相引柴門客屢回日高人語静風遠佛香来碧
愛琅玕繞紅看躑躅開便應從此老城郭有塵埃
蠨蛸當戶罥科斗滿池生可惜春光去何時晚計成病
多添越思愁減發秦聲此意無人會芳尊且獨傾
過王景脩
不識滄洲路還經白石磯林深煙似織江黑雨初飛野
店多先閉漁舟獨未歸幽人宅已近薄暮扣柴扉
甲辰元旦
五十今朝過談經滯海濱天隂不見日地冷未知春染
翰題新語開襟待故人宫花徧朝士那上小烏巾
夜泊
四更風露静敧枕獨無眠野闊天斜倚江清月倒懸誰
家横塞笛有客盪歸船可惜雲深處淒涼不及前
澄林客居一首寄戴良佐沈復東
借屋暫移家當門亦艤槎地蒸雲觸石江漲雨崩沙盧
橘初垂顆冬青未落花老夫無一事日日醉流霞
排悶
白首尚為客飄飄天一涯耳鳴通夜雨眼暗隔年花畏
酒從今斷題詩浪自誇有村如栗里准擬便移家
壬子冬至日過来青堂三首示勉中祖南二友
浪跡依劉表忘形見陸生山中釀酒熟雪後具舟迎好
學来諸子論詩過二更窮愁一披寫杯酒更須傾
衣冠且從俗猶有晉風流我愛陶貞白人稱馬少游蜂
房寒未割雞柵暖宜修不必論三仕何如號四休
擾擾知何事人間即夢間試從千佛轉能見幾人閒水
落元通月雲行不礙山長歌和樵者日暮抱薪還
題馬文璧畫
小橋危跨壑破屋幸依山避地人相過朝天客未還麝
眠春草外猨挂古松間寂寞南忩日殘書亦久閒
夜泊武塘
風帆如健馬一日過嘉興水鳥如相喚秋蚊尚可憎照
人明月近接地白河澄耿耿渾無寐中宵對玉繩
横港
南行入横港茅屋到林丘落日猶斜照寒潮忽倒流牛
羊平野散鵝鴨小溪浮喜見平生友籬邊一繫舟
送胡鼎文同知赴安州
别駕安州去青天蜀道危近辭丹鳳闕遠過碧雞祠暮
雨歸神女春風怨子規宦游多好思重和杜陵詩
張宣
桐廬舟行
自在眠沙鳥參差上瀨船亂峰寒笛外疎雨暮鐘前灘
轉疑無路林深别有天羊裘懷隠者高節已千年
吳江夜泊
風壤三州接江湖一水過虹消滄海雨日落洞庭波羌
笛梅花引吳歈子夜歌從軍古云樂吾意近如何
錫山道中
風起晚淒淒愁雲墮漸低近人山鬼泣當路竹雞啼百
里無煙火孤城只鼓鼙故園楓樹外歸夢繞梁谿
謝恭
過張水部樂圃林館和高季迪韻
故人非傲吏舊隠勝愚溪塵世人難到空林鳥自啼青
山懸榻下綠樹斷厓西終日無餘事長呤信杖藜
邵亨貞
寒食次雲翁韻
春信催玄鳥客愁聞杜鵑一村寒食雨三月杏花天物
色知誰賞風光亦可憐西湖長入夢人在采香船
還家舟中口號
人語荒村晚船行逆水風平蕪鷗外綠落日鴈邊紅奔
走生涯拙歡娛往事空故園看漸近喬木有無中
横泖雜言
廣厦人来少青山遠對門緩潮通曲港高樹接遥村井
記袁崧宅鄉連宰我墩行吟聊適興心跡未須論
錢宰
瓜洲夜泊
旅夜瓜洲泊秋懷浩欲沈星河與海合江漢入吳深天
塹無南北川流自古今隔花漁唱起千里故園心
秋望
一鴈下荒潯鄰秋急暮砧簷風吹病骨江月照歸心把
酒招征棹看花笑脱簪有懷吟未得黃葉墮疎林
許繼
賦蜘蛛落葉
秋氣感木葉故林飄墜時不成棲蔓草還復綴蛛絲屢
舞涼風得高懸落照宜多情似留戀争奈已辭枝
自遣
獨坐還長眺高歌秪自聽雨中苖盡綠煙外樹重青病
久憐形瘦愁多畏酒醒芙蓉將爛漫采采憶江汀
御選明詩卷五十一
