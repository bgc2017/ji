欽定四庫全書
御選明詩卷九十三
五言長律二
徐禎卿
謁嚴子陵祠
言訪羊裘隱荒臺迹宛然巖崖祠屋綴天漢客星懸伊
昔風雲感丘園束帛戔神龍不可繫造化獨深全去矣
孤蹤邈懷哉大澤偏釣竿何嫋嫋石瀨故濺濺郡以高
名著山依汗簡傳餘風猶激懦聖代更招賢圭組誰憐
辱襟期本尚玄終焉赴空谷寤咏白駒篇
與江夏尹餞于舍人於黃鶴樓
未有干戈地能令棟宇全乾坤餘壯觀荆楚鬱山川鶴
唳寥天迥江深禹廟前舟檣控南北節鎮此旬宣令尹
乘時暇使君同俎筵炎蒸飄不到虚爽境何偏乃繼登
臨跡空懷作者賢風煙一回首今古其淒然握手將安
適經秋未擬旋迢迢沙際月遥憶桂陽船
廬山
豫章山水郡廬嶽此深蟠吳楚開雄鎮東南表巨觀中
天浮黛色百里曖晴巒漸近雲消豁俄驚勢鬱盤錦屏
圍合沓玉筍屢㠝岏詰曲羣形變登臨萬象寬風高六
月雹氣慄九江寒石鏡明花外香爐出霧端劔芒遥矗
矗龍脉故蜿蜿瑶草幽難掇青蓮秀可餐赤城虚瀑布
彭蠡更波瀾禹跡於兹盛崇功振古刊壯懷淩絶頂倦
鳥息飛翰霄漢心何有沈冥性所歡將修梵門術欲上
羽人壇淨社花垂白名巖竈覆丹昔賢非不達於道自
相安愛勝真忘返遺榮亦未難聊須偃松竹遂可挂纓
冠祗為懷佳侣淹留獨寤歎
題唐氏園池
堂上琴書暇名園愜宴游綠隂交樹石白水散田疇林
步常驚鳥沙眠且狎鷗開軒桑柘接當徑草花幽野老
時相過村醪擬共酬陶然松菊下乘興足淹留
靈隱寺贈静公
聞有千年寺長松信許深沖虚半樓閣落日更登臨舟
楫窗中小藤蘿天際隂江流明暮靄石澗響空林蟠據
雄都會風煙異古今幽真予有慕詩義爾能尋雲翼無
言健淵魚本自沉終期白蓮社來就玉山岑
各賦隱士得魏仲先贈金陵顧徵士
何處蓬山宅汾隂傍漢宮冥棲紫芝客長嘯綠雲中忽
佇甘泉駕遥尋河上公玄風那可掇大道本難窮夫子
金陵隱心將靜者同璚枝無以獻歌此寄喬嵩
王九思
村居漫興和馮孝甫
愛爾村居好乘時玩物華垂楊風外燕芳草雨中蛙茅
屋清溪遶柴扉碧樹遮挾筐晨摘菜燒竹夜煎茶四野
青疑畫羣峰翠轉加出門還自笑撫景向誰誇蟋蟀俄
催織家人解績麻綺樓臨大道羅扇舞嬌娃若以邨方
市猶將瑟比琶白頭聊遣興濁酒正須賒柳岸連花塢
山顛及水涯快遊時跨蹇安坐或乘車野渡漁初唱平
林鼔亂撾閒居逢聖世稔歲喜農家醉後人如玉詩成
筆吐葩仙區聞吠犬喬木見棲鴉燈火開墳典星辰埽
莫邪昌黎誰與共吟社得劉叉
王廷相
過虎耳泉
南瞻虎耳嶺崒峍聳䨇峰流水堯田畝青山禹貢封圖
經缺古跡勝覽念朋從花木迎春早幽深引興濃谷晴
煙裊裊磵煖水溶溶地喜多靈境人疑有卧龍恍如兜
率界時復羽仙逢落景懸崖白飛霞度水重蛇牀生紫
洞鶴翼下高松鬱有終焉思慚非塵外蹤
送鄒司徒
達道黃山子功成即引年思蓴張翰興詠桂小山篇歸
老真仙分先幾合聖筌補天術未試探日志空傳夢澤
深龍卧荆門早鳳旋異時延國老詔下白雲天
雲臺觀
玉臺何所擬方丈海天東恍惚金銀闕迢遥日月宮丹
梯懷窈窕飛構閃玲瓏積翠含元氣通靈倚化工青童
拾水碧羽士駕星虹偶向塵塗曲來觀福地雄大還雖
浪議嘉遯亦高風濠上追莊叟匡廬憶葛洪夢隨蒼鶴
返嘯引紫霞通嫋嫋吹笙過飄飄采藥同何時謝軒冕
託意入無窮
顧璘
丙子元日於郡齋作四十韻
南紀江潭遠東風節序移流年傷久客多病負明時稼
穡功何補鶯花興匪宜嶺梅虚照眼江柳莫搖絲憶昔
為郎日承親樂在兹都城依斗極畫省綴雲司禄米供
調膳家園奉杖藜閒情潘岳賦燕喜魯人詩棣萼連庭
發槐隂拂地垂書編長枕藉酒斝亦淋漓契合多良友
招邀慰所思聲華傾座重精白寸心知松檜寒逾勁驊
騮老不羈巳堪徵道義況更得師資西漢才方盛東周
夢豈衰立談期化理傾倒絶猜疑中路罹多難專城試
一麾梁陳高賊壘河朔走征旗苦乏勤王略空懷報國
私援枹臨矢石飲血撫鰥嫠僅免投豺虎方思伴鹿麋
愚蒙仍觸法覆載本含慈斧鑕逃輕典丹青發朽姿恩
波猶五馬竄地異三危水鏡開城觀星躔壓地支國風
饒比興民俗重畊犂桃水居人樂華胥帝載熙頗容山
簡醉未釋賈生悲信美非吾土浮名巳後期形容麟閣
遠羽翼鷃圖卑即事驚華髮無階叩赤墀大懽惟菽水
野性一茅茨納履思投足談經得解頤文章關不朽氣
格許誰追能事輸前列洪鈞貴自持陶鎔兼物類渾樸
斷人為郁郁希游夏勞勞去管伊行藏俱自得筋力豈
空疲細雨衣襟淨深山卧起遲時尋老漁父同釣楚江
湄
陳沂
送石太宰代祀泰山闕里
上卿膺顯命元祀向東方喬嶽瞻青岱生民有素王邁
邦齊望秩過魯式趨蹌埽地如躬陟摳衣儼帝將諸峰
求禪土數仞入宮牆仰止巖巖外周旋翼翼旁俯窺宜
小壤密造豈升堂峻極神應降惟馨道益光往哉公不
沗簡在事非常媿乏崧高詠風雩代詠章
周金
登玉泉亭
勝日成遊覽名山氣鬱蔥星臨箕度北龍結太行東萬
壑爭迴馬千流競引虹雲霞連朔漠臺殿倚鴻濛鳥背
巖松落螭頭石竇通晴光含淑景黛色照長空野藥低
垂蔓山花半隱紅乍驚棲閬苑復訝入崆峒地勝塵囂
迥心閒物我同悠然發長嘯遺響落飄風
題俞國昌畫送周伯明侍御擢大理丞奉母還
南都
碧樹丹霞外孤亭返照中江流連瀚海山勢逼崆峒渡
古敧橋斷村荒曲岸通銜杯秋色薄卷幔霽煙空望裏
星河迥吟邊雨露同北臺餘爽氣南國避高風竹筍迎
船好江魚入饌豐平生甘旨意況逐板輿東
吳山
廣信南山寺讌集和周行之韻
栖栖事行役四牡各西東此日䨇旌合他鄉一醉同登
臨尋古寺搖落感秋風白雁懷江館朱幡下渚宮山容
浮紫翠林影亂青紅報國心常切懷人話未窮幾時林
下路杖屨會從公
楊慎
送彭胡之官保靖
青楓帶楚鄉紅旆引吳航溪洞連辰浦峯巒近酉陽稻
田多有歲橘樹不知霜葦籥祈盤瓠叢祠賽竹郎蠻歌
花節鼓公讌桂沾漿因爾詢風土圖經遠寄將
初寒擁爐欣而成詠
閉戶當嚴候圍爐似故人胡桃無賜炭(宋世御炭以胡桃文鵓鴿色為)
(上以賜内直學士)榾柮有窮薪兒免號寒喜翁便永夜親燄騰
金菡萏灰聚玉麒麟剪燭休論跋傳杯莫記巡煎茶浮
蟹眼煨芋皺虯鱗一點那容雪千門預借春灞橋何事
者凍縮苦吟身
雨中夢安公石張習之二公情話移時覺而有
述因寄
滇越鄰天竺邛來隔夜郎五離殊畛域一别異炎涼竄
逐他時竝羈懷此夕長歡娛漸迢遞晤語落冥茫嵐靄
歊蒸國煙波瘴癘鄉秦關生馬角蜀嶺斷猿腸折坂沉
黎璧懸繩沐若梁南盤堆枸醬西毾緝桄榔羅漢標孤
檜觀音映遠楊街淜龍簇市海貨貝投莊卉服喧叢薄
雕題列大荒逡巡烏㸑弄(烏㸑弄唐世取入樂府)噭咷白狼章霄
漢鳶飛站星坻蟲飲光堁風氛甚惡菌露毒仍防樹偃
申家屋荷凋屈氏裳獨愁吟皚雪九辯感清商永晝消
碁陣流年付酒狂抨弓穿鴶&KR0008;鼓枻泛螳螂康樂吳趨
激鍾儀楚奏傷盼歸頻握糈憶舊幾停觴夙昔交遊日
崢嶸翰墨場金蘭通氣味桑梓借徽芳健筆誇鸚鵡靈
陶戛鳳凰執鞭從李杜傾蓋許班揚賈誼三書切相如
四賦良軼塵追騕褭缺岸倚踦&KR2040;百斛扛文鼎千帆掣
駛檣仙才輕紱冕公望重珪璋蒲席青規地薇垣紫界
牆璇閨高曳履瓊澀儼分行笏捧綈囊奏衣飄畫省香
輦花簪矗矗墀草珮&KR2010;&KR2010;儤直承明下經過韋曲傍翠微
横半岫白水溢方塘暝宿招提境雲眠薈蔚房樵歌搴薜
荔漁影照滄浪倏忽嗟岐路參差散頡頏薰華晨逗雨
蓂莢曉淩霜拂鬱干將劔聯翩戍客裝峨嵋臨絶頂瀼
暨宛中央樾蔭江楓赤庭蕪塞葉黃閉門非泄柳偎壘
詎庚桑紛緒琴心嬾衰顔鏡匣藏屏居親猰㺄坐嘯和
蛬螿張敏情還劇安期好不忘形骸元脱落身世且徜
徉蚓壤甘怡槁鴻冥豈慕粱艱虞寧暇問吾道任蒼蒼
送周子庚都憲撫邊
肅肅戒嚴程蕭蕭邊馬鳴龍庭新節制騎省舊才名玉
律調秋氣金鐃寢夜聲隴雲笳外結關月笛中明鸞朔
臨秦障鶉觚繞漢城沙汀行見雁海樹坐聞鶯游霧懷
前賞歸風遡别情佇聽歌凱入一舉塞垣清
薛蕙
送周子賢按貴州
萬里牂牁路炎洲百粤南懸梯穿鳥道流沫下龍潭赤
坂黿鼉出玄厓日月含虹霓蒸海氣煙霧灑春嵐飛&KR1702;
緣篁竹垂猨墮石楠橘花香細細蕂刺綠毿毿嶺外青
驄馭臺中白筆簪秦冠高鐵柱漢節照金函行邁應多
暇登臨素所躭江山吟謝客物色助清談送遠都無緒
憂時且不堪安危廷諍地遲子促朝參
寄崔内翰
病起身仍健秋來興不孤心情那可減肺氣欲全蘇蟻
穴依牀席蛛絲織畫圖褰帷窺物色倚杖理荒蕪撥悶
憑詩卷忘形付酒壺昔賢遺軌躅餘力誓馳驅良史傳
經術高才繼典謨赤鯨凌海水翠鳳上天衢仙籍通羣
帝文星近六符馬遷慙實錄劉向謝醇儒玄覽來神契
冥搜入奥區蓬萊披琬琰太乙下虚無顧我惟書肆知
君類說郛憲章崇闕里辭賦陋鴻都東魯宮牆閟西京
戶牖殊百家流汎濫六藝混泥塗未覩崩頽振深思筆
削扶飛騰愁失墜衰颯迫號呼落落親朋遠悠悠歲月
徂提攜如有分終願託微軀
送楊石齋
社稷功成後山林避寵年遭逢誰可並出處獨超然反
側當前日經綸邁昔賢殷憂興聖主至治格皇天凶豎
同摧朽蒼生盡解懸廟謨隨指顧臣節見周旋智勇千
夫敵勲勞百辟先賞仍虚裂土名巳重淩煙握璽慙周
勃揮金笑魯連急流嫌盛滿介石慕貞堅許國心恒切
還鄉興偶牽留侯初相漢樂毅晚辭燕異渥絲綸數高
風進退全草停黃閣詔花簇錦江船水檻星橋側茅堂
雪嶺邊雲霞深綠野卉木冨平泉事業存鐘鼎儀型照
簡編累朝瞻翊戴四海憶陶甄白首歸休記青春送别
筵衣冠望行色端不異登仙
馬汝驥
送王太學歸里
君作橋門士還稱梓里賢相從共霄漢此别各風煙谷
鳥朝猶媚山花晚自鮮路深恒嶽外城迥大河邊律轉
朱明日雲通紫塞天光輝萊子服留滯祖生鞭杜若騷
人慕蒹葭旅客憐歸哉興不淺短翮愧聯翩
登五華寺閣十韻
寶閣開金仞丹梯繞五華春攀入霄漢晴望出煙霞碧
宇塵初淨瑶京路不遐西方標鷲嶺北極壓龍沙臺倚
黃金直泉飛白玉斜綵雲張栱繡朱日度窗紗傍檻聞
天樂巡檐拾雨花古松扶佛座疎竹間僧家山接居庸
樹川浮瀚海槎登臨雖信美詞賦愧三車
十六夜吳舍人宅觀燈
巧匠滇池出高人漢閣懸蛛絲雲織細翠羽水翻妍曉
暮霞齊落隂晴月共圓歌塵飄宛轉舞袖照連娟荷剪
千枝火蘭生百和煙市星春色亂堞霧夜光偏鳳架寧
堪對鰲樓詎可憐願同佳麗地長醉豓陽天
張治
送趙白崖之任安成
憶昔荆門路青山趙氏居石橋寒澗細古木暮村虚吾
子今才俊為官且簿書安成饒禮俗封壤帶衡廬凉露
侵征旆秋星伴使車上林相别地應惜雁行疎
童承敘
雨中送駕和研岡二首
春祀瞻陵廟宸遊出帝城豐隆扶翠輦屏翳抗龍旌柳
色迎鑾細鶯歌向蹕清寢園佳氣合馳道瑞煙平沙軟
千官擁泥香萬騎鳴精禋勞聖主數傍碧山行
法駕開雲幕慈闈擁萬城社煙隨采仗谷雨落青旌春
豫流鮮澤皇游覽太清沾衣知寵渥潤物感昇平山繞
鑾輿淨泉當帳殿鳴傳宣戒龍舸還汎玉湖行
文徵明
期陳淳不至
美人期不至寂寞繞階行短架閒書帙幽窗聽履聲空
令開竹徑深負洗茶鐺春草暮雲合梅花初月明蹉跎
殘路在次第小詩成未敢輕知已終然媿後生新年池
上樂舊雨酒邊情眼底非無客相看意獨傾
立春日遲道復不至
東風吹綵燕曉色動簾旌遲子不時至南樓春自生裁
詩供帖子閣酒聽啼鶯白日流雲煖梅花初雪晴閒窗
落香燼殘火宿茶鐺敗葉鳴階戺分明識履聲
謝承舉
贈喬縣簿乃弟白巖宗伯席上得兄字
文史承家學冠裳繼世英壯年方識面少日已知名氣
岸平山峻風神晉水清昂藏鵾獨舞奮迅鵠高横受職
初分歙催儲暫過京捧郵頻速驛勸稼復觀畊豈擬桓
温喜終令鑿齒迎連枝依地主同氣得春卿常棣詩重
咏塤箎韻互鳴茱萸偕九日風雨會彭城共被何留戀
朋簪況合并兩都遊宦意十載别離情舊念通家誼新
開煖社盟我行應是弟君齒合居兄
傅汝舟
遊玉笥山
玉笥開山遠金壇瞰谷重靈光流世界瑞氣渾春冬險
澀千盤磴參差百轉峰宿雲長抱殿遊鶴不歸松虎澗
泉為雨鯨樓石作鐘韭抽堯葉淨桃發漢花濃道士隨
黃犢仙人駕赤龍丹爐七焰滅瓊籙九霞封亂竹通飛
佩繁芝碍放笻愧為福地客叨躡羨門蹤
高叔嗣
送管平田先生頒封秦府歸省
五等周分國三王漢世家日聞敦帝族時見遣皇華剪
土仍鶉首疏邦自犬牙秦關通使節灞水渡征車過邑
恩難屢登堂禮更嘉何如北山客行役動長嗟
次韻田水南見過之作
夜雪連窮巷朝來片日暉故人停駟馬問我掩䨇扉自
出知誰是相看能爾稀家僮釀酒熟獵伴射禽歸草具
成賓饌木綿對客衣歲寒心不淺日暮意難違客興催
花發農功侯鳥飛期君前浦泮預指釣魚磯
冬夜寄友人
客地殊不樂褰裳夕望通葭灰欲變節桂魄幾乘空楚
奏今雖切商歌古亦窮兔園推上客狗監數文雄留滯
無萱草攀援有桂叢何因辭世網去矣作冥鴻
省閣率爾題寄同懷
下車春草歇掩閣夏雲深情以軒裳倦愁緣節候侵訟
庭白鶴毳廨宇碧山岑乘夕恣幽屧憑高敞鬱襟連天
通漢水多雨暗楓林畏鵩非前志為鵬想壯心越鄉誰
不念題此繼莊吟
蘇祐
送潘僉憲考績北上
尊酒章門道迢遥望帝京日懸䨇闕迥霜落兩湖平鴻
績陳虞典驪歌奏楚聲音塵應入夢雲樹巳關情紫氣
蒼龍劔清華碧玉珩解攜助行色離思滿江城
戚賢
送馮南江謫戍歸吳
落落南江客蕭蕭事遠遊風塵莽分手雲物迥深愁柱
砥中流急雞鳴山雨秋調高應不解道在又何求賈傅
還前席萊公亦此州聖明元有待珍重一時留
唐順之
詠天壇梅花
名卉來南土竒葩曜上方花遲疑避雪葉早為迎陽靈
液滋玄榦仙雲拂素裳無言恒斂笑不謝暗飄香夕伴
芝房月朝承兔苑霜飛窺玉女鏡舞撲羽人觴擬結千
年實先呈五出妝帝羹如可和持此奉明光
自述
祗為抽簪早歸來巳四春本非食肉相猶是飯牛身負
郭無新業灌園有舊鄰磯邊獨釣客隴上耦畊人相見
一相笑吾今罷問津
奉命分祀孔廟作
後聖禮先師斯文端在兹將陳百官冨詎止一牢祠入
室瞻遺器圜橋展盛儀樂堪三月聽奠想兩楹時執鬯
元公肅捧璋髦士宜鄙儒叨小相端甫奉前規
冬至南郊
明王敦大報泰畤禮神君位以南離正宵從甲子分月
臨太乙館星動羽林軍除道疑登岱鳴簫異度汾聲容
六變合海嶽百靈紛封檢微題字屏帷悉畫雲神光人
共見天語帝親聞盛跡誰能賦多慚扈從羣
李開先
村遊晚歸感懷
青山銜半日别去莫淹留煙斂孤村晚蘆殘兩岸秋僧
歸山後寺人倚夕陽樓籬菊寒猶豓鄰牛夜不收奚奴
為候吏駑騎勝鳴騶世態如雲變年光逐水流塞翁非
失馬莊叟歎犠牛横笛吹新恨寒砧搗舊愁食場駒皎
皎在野鹿呦呦謗以虚名起官因愚直休心長馳北闕
衰不夢東周日損潘郎貌霜凋季子裘詩慚何水部狂
學白江州鴻寶終須獻明珠且莫投山精何處采石髓
杳難求無論朝中客閒人亦白頭
陳束
詠神樂觀梅花
素質舒玄圃清芬裊碧紗自將幽獨意不逐豓陽華避
暖遲開葉凌寒早著花瓣輕飄易墮枝曲影從斜雜雪
明春砌隨風入暮笳何須飛寶靨長此奉先家
入閩
海國深秋别山關入望窮人家青壁裏鳥道綠蘿中地
暖收蒟葉天寒折桂叢嵐蒸晴亦雨瀑落靜還風靈藥
繙經識訛言待譯通問畊留野老賦食與山童直是忘
機甚非將大隱同
吳子孝
送楊獻甫之官四川行閫參軍十二韻
越巂憐君去相違萬里餘軍參孫楚事筆草孟嘉書魚
鳥驚新陣貔貅耀舊旟桄榔山葉暗躑躅野花疎村女
誇橦布羌人趁葦墟地當三蜀險府控百蠻居關徼留
繻日風雲按轡初巴渝歌甚樂兵騎報寧徐才重松州
幕恩垂洱水車遷喬應不沗學武昔無如贊書元戎喜
籌邊勁寇除少年誰得似俠氣滿儲胥
蔡汝楠
奉和皇甫百泉玄武湖供事
解說澄湖上高齋擬石渠九州分職貢萬戶入圖書常
侍傳符後郎官對草餘綈緗隨處滿人吏此中疎積水
神龍澤青蓮太一居鳥啼喧靜院雲煖護幽墟式重思
周典先收憶漢初不知供事日仰止意何如
林應亮
曉出阜城
嚴城霜月靜村郭曉鐘稀時序冬驅馬行藏夜卷衣鳴
騶衝鴈度征旆帶星飛河以東川隔山從朔郡圍人煙
迷古戍雲物辨中畿沙色晴銜日松隂薄弄霏雞聲萬
井曙林火數家微騎滑防冰坼塵輕識露晞湖關三輔
列玉帛八荒歸今日朝元會誰霑賜醴輝
周復俊
偏橋山行喜秋靄漸霽
永夜風搖月凌晨霧薄空竹潭分窈窕杉嶂沓冥濛直
是林霜化終隨水靄籠氤氲初動石羃䍥正含豅隱樹
啼秋狖淪山斷晚鴻谷深將澤豹川迴乍垂虹飄忽林
巒失莊嚴浦漵通鷺翩應緬邈泉溜始玲瓏漸得凌玄
昧從兹詣朗融天遥孤碣外日涌大川東柳吐村邊翠
花爭水上紅津樓方演漾峯閣轉青蔥綉幕明芳薦油
車暎茂叢觀心澄白月延脰穆清風謝客淵情蕩嵇生
藻氣雄長途任明晦獨嘯紫巖中
查秉彝
贈悟齋吳諫議奉使琉球
玉冊傳殊域天朝簡近臣漢官陳法從周禮貴王人横
海樓船使明河博望津長空浮遠樹疊浪淨高旻馳傳
祥飇護揚旌水怪馴彭湖晴似練天界雪如銀雨過龍
宮曉雲開貝闕真千年存故國八葉沛恩綸異俗敷文
教通儒羨席珍一新唐號令不數漢和親磊落凌霄氣
昂藏報主身鳴珂期不遠民瘼陛前陳
喬世寧
馬湖登覽
四海車書日干旄萬里揚牂牁今作郡魑魅舊為鄉江
自金沙出山連玉嶠長歲時常霧雨草樹只青蒼舟楫
通吳楚楩楠足棟梁千秋賓上國一統見今皇到此真
殊域憑高覽大荒嵐光生澗壑雲氣滿衣裳西徼仍多
難當關詎可忘天王今有道舞羽為邊防
陸樹聲
贈大司成閻又泉
上地開周鎬西京表漢雍才猷三晉望儒術九流宗講
幕仍虛席詞場久避鋒暫辭青殿直初授紫泥封鷺渚
星文燭鴻都劔氣衝雲霄看跱鳳冠蓋喜登龍胄士横
經入儒林結駟逢鄭玄名獨播劉向業尤攻延景依喬
嶽洪鳴仰鉅鏞橋門盈濟濟紳佩禮雍雍超躍須騰駿
甄收及采葑聖謨垂大訓文教策殊庸就日懷金馬瞻
辰謁紫峰憑高增仰止析侣恨攀從覽瑞儀千仞蜚聲
徹九重預占天漢上鵷鷺集仙蹤
林懋和
憩玄福宮
碧殿依青嶂丹臺入紫霞聊因駐征蓋復此訪仙家洞
隱疑無路林凋尚有花山童陳石髓羽客進胡麻石上
柯初爛壺中景未斜赤松如可見從爾學丹砂
張居正
上林春曉
禁院春光曉皇州霽景浮淡煙籠細草晴旭抱重樓鳥
影林梢亂鶯聲花外留紅殷桃雨暗綠散柳風柔拂曙
寒猶峭侵衣露欲流蔥蔥佳氣裏春在五雲頭
成趣園夜讌
秋色冷疎竹秋空點數星水光浮積素山色漾重青泛
渚驚初到尋源喜再經鶴馴階下影魚失鏡中形畫舸
輕搖處人稱小洞庭
殷士儋
送趙萬舉守淮安
聞道淮隂郡輿圖屬上游雲連江國曙地接海門秋詩
簡中朝彦遥分南顧憂青山迎列戟芳草待扁舟楚甸
歌新牧琅邪識故侯津橋通晚泊膏壤課春疇樹色依
官舍潮聲入驛樓知君富登覽吟興滿滄洲
朱大英
冬日莫雲卿齋中社會得南字
傑士紆名駕龍門駐駟驂高懷傾滿座玄度湛澄潭晏
歲芳盟密虚齋霽色涵菊餘寒砌媚芸積古書馣序朔
風生北陽回晷漸南露葵烹紫蕨霜果薦黃柑興盡金
壺醑機忘玉屑談才華稱彦倩名理說瞿曇有客誇能
七留歡共惜三忘年開雅社竟日縱玄探椽燭宵堪秉
嚴城引去幨
徐學謨
送殷無美之任峽州十韻
曾識南荆路看君賦遠征山川隨五馬冠帶控三城炎
月移官舫滄洲見吏情巡阡分鳥道卧閣聽猿聲地接
巴人國天清漢帝營尋源巫峽近彌望渚宮平司馬多
竒氣深源復令名因知理人暇應羨著書成黃髮甘遲
暮青雲仗友生為余訪耆舊臨别重牽縈
李蓘
春城晚眺和太守十二韻
灝氣横鋪地崇墉晚望新芒芒九河道繹繹百城春雪
盡黎陽壘煙生白馬津山川全拱魏關隘半鈐秦事去
看荒壠時清憶古人高天歸獨鳥片月下游塵地僻投
書少官閒置酒頻樓如騎山起亭擬雪香鄰醉眼容疎
闊愁腸荷撫循鬭雞先自走尺蠖漫求伸磊落長歌恨
踟躕未老身所忻陪妙躅歸炬借朱輪
張祥鳶
過寶應湖
曾憶垂堂戒翻成浪栧遊深春青雀舫疎雨綠楊洲蛟
室連雲動煙波抱日流乾坤開楚澤星野帶揚州影曠
天俱入波搖地欲浮平堤控淮浦曲岸束䢴溝樹色紛
高下帆隂遞去留孤城遥若塊亂屋渺如舟緩帶看芳
杜鈎簾起狎鷗盪胸銀鏡晃對面玉壺秋戍鼓沙村外
津亭溪水頭當年游宦處重試舊吳鈎
申時行
大閱詩應制
廟略收羣策宸遊簡六師代當全盛日春是大蒐時雲
捧蒼龍駕風迴翠鳳旗轅門開複道帳殿繞行麾細柳
前軍駐長楊後騎隨虯䰅天策將猿臂羽林兒拂劔星
文動彎弓月影披連營分雁翼布陣合魚麗禮示三驅
正鋒藏九變竒張侯仍是豹賈勇盡如羆引滿䨇鵰落
騰空萬馬馳元戎歸節制法從肅威儀詎數誇胡獵還
欣奏凱期大風歌漢士吉日誦周詩我祖犂庭烈先皇
保泰規永言思繼述持以贊雍熙
王叔杲
題畫冊
複磴摩雲起丹梯入望懸殘林寒野照飛瀑挂晴天虚
閣孤雲度遥山暮靄連苔紋滋徑滑蘿翠滴衣鮮採藥
歸玄圃餐芝卧紫煙未能追雅躅空自歎塵緣
許國
杏花春燕應制
常隨春社至偏向上林飛亂掠輕紅過頻穿積翠圍芹
泥堪采掇花雨正霏微幸得巢金屋毋令點玉衣雕梁
時自語綺戶静相依披對思瓊苑當年賜宴歸
玉溜泉
水石淨娟娟殊方一洞天山開一竇小泉散亂珠懸味
出雲根冷光含露蕊鮮泠泠飄素玉灑灑韻朱絃膏澤
翳荒谷朝宗委大川奈兹阻窮僻何以效微涓潄潤窺
丹罅尋源倚翠巔竹瓢分乳液松鼎起茶煙馬上餘幽
響瑶琴為爾傳
林如楚
夏晚寓直同費郎中
鴉啼省樹深畫館肅清隂案牘欣多暇丹鉛得共尋槿
花紅近砌藤蔓綠依林野鶴歸孤夢閒雲長道心開軒
涼氣引卷幌月華臨邴曼官仍薄潘安鬢欲侵朱絃時
一奏感激為知音
皇甫涍
過維揚作
念昔恭明祀三秋滯楚鄉今來還上國五月渡維揚戀
土情何極瞻塗意轉長川原歴迢遞煙樹引微茫浴渚
飛鳬下驚沙白鷺翔江隅有芳草幽思獨難忘
淮陽
海畔淮陽郡風煙奈此何客心自容與湖上幾經過驛
岸丹楓少人家綠樹多雲帆朝見市津火夜聞歌城郭
連鴻鴈江山映綺羅寒潮正相待歸興滿滄波
皇甫汸
夏至日天子有事於方丘小臣太學齋居作
鳳甸方丘峙龍輿大駕來赤斿承烈日碧殿淨氛埃天
上帷城建雲中幔屋開喜瞻周祀典忝竊漢英材暑謝
唐文避薰應虞舜催明禋宣室裏徙倚泮宮隈繒燎光
仍焰咸池舞更迴自非留滯客徒愴失趨陪
冬日遊虎丘
故國殘冬返名山暇日遊攀蘿尋舊徑倚樹眺新樓洞
雪寒能積巖泉淨不流虎將金界湧龍抱劔光浮客向
空門散僧開慧室留已堪招白社何必訪丹丘
題高行人使琉球卷
奉使彤庭上頒封碧海隅天池凌浩渺星漢挂虚無雲
日龍宮幻風霆蛟壑呼扶桑標外域嘉樹在方壺綏化
遐難極論恩蕩不殊波臣承玉冊水伯護金符采秀三
山近乘槎萬里孤即思枚氏發因頌禹王圖
聞劉子威還自洛陽奉簡
别記殷秋日歸當聿暮時枚生游似倦陶令去嫌遲試
問山川勝聊陳風土宜銅臺經故寢金谷展荒祠潘縣
猶花發梁園但黍離鬢先凋作素衣盡化為緇余抱傷
弓恨君遭按劔疑因聲附張邴久宦欲何為
馮惟徤
送少宗伯東渚楊公還朝
舟楫懷明主笙歌慰遠徵蒲輪暉泰岱龍節照淄澠日
月丹霄迥蓬萊絳闕層上台旋斗極東海運鵾鵬虞室
夔龍重周廷禮樂興銀臺閒玉匭天閣祕金縢九廟旗
常集諸陵劎舄登鮒隅祥霧隱豐沛瑞源澄金粟䨇峰
並瑶池八駿乘臣鄰瞻赫赫賓從盡兢兢獻納當朝望
都俞氣象增殊儀須景伯正色待長升緹扇隨車轉朱
明麗蓋昇松亭餘舞鶴石巘按垂藤地迥雲光瑩天齊
雨氣蒸歌隨林鳥變思共暮煙凝牛角悲歌甯龍門喜
御膺十年還戴鶡千里共擔簦勲業寧金馬身名豈玉
繩塵鋒頻自拭鎩翮尚堪騰敢謂吟梁甫誰能著茂陵
雲門讀書處日暮倚崚嶒
何良俊
送馮侍御謫戍雷州
海上孤城迥春深瘴癘屯抗言憐直道涉險向南奔暗
損辭家貎頻驚去國魂長沙悲賈誼粤徼滯虞翻異代
俱傷鵬清時獨聽猿嶺雲低古戍蠻日慘寒原路傍湘
娥竹溪逢楚客蓀窮荒傳諫草翰海接詞源直跨蘇公
壘卑看寇氏垣他鄉多勝事遠道亦何論
李攀龍
荅謝生盤山詩
愛爾躋攀處竒蹤滿報章山盤元氣出寺抱翠微藏拂
石搖天影披花帶雨香千峰回白首萬壑步清霜鼓角
榆關墮旌旗塞草長隂風來大漠秋日下漁陽海色秦
城外邊聲漢苑旁欲因臨望代遂得紀金湯
與子與游靈隱寺吳馬諸公同賦
片雨過龍汵清風嘯虎林海浮西域至江插洞天深小
嶺將遥集名山豈陸沉地靈聞水樂岫隱見雲心金粟
寒應結香爐迥自隂藤蘿搴窈窕臺殿倚蕭森石笋高
搖筆蓮花淨盍簪何須還謝客俱解越中吟
王世貞
游石湖登上方寺
客語上方勝藤蘿手自攀歸雲初半塔過雨忽分山掩
冉開青鏡參差列翠鬟苔衣沾步屧柏子落禪關自喜
長年慢猶慚老宿閒鳥還應已暮未肯下人間
富陽至桐廬道中
揚舲溯流上秋色競紛紛翠荇波仍繡丹楓壁自文路
疑千嶺盡山為一江分夕照高低出灘聲遠近聞薜衣
過木客椒酒問桐君欲叩幽棲意峰峰多白雲
謝榛
庚戍八月二十二日恭聞奉天殿視朝
上苑涼颸起西山瑞靄濃玉珂天漢路金闕午時鐘劔
佩鑪香近旌旗日影重宮牆落楊柳水檻出芙蓉萬舞
趨丹鳳千官識衮龍遥傳北伐詔光耀紫泥封
初春夜集王元美宅餞别吳峻伯徐汝思袁履
善三比部出使得杯字
共餞江南客芳筵候月來漏催詩草就春報燭花開把
袂終千里論心更一杯風人今夜聚星使幾時回官舍
遥聞笛宮庭暗落梅相看倍惆悵殘雪照燕臺
宗臣
同茂秦于鱗南溪泛舟
昔賢悲曲水今日俯長河路險難車馬橋荒先薜蘿亂
青來澗草新綠散蕖荷千嶂尊中落孤槎天上過醉餘
燕市酒狂識楚人歌鴻鴈飛何急琵琶恨自多雲留仙
客屐日落野漁蓑風雨蕭然至吾如幽思何
徐中行
同張省甫送迺兄山人還蜀
兄弟金臺别依依玉樹柯鳴琴悽蜀調把酒醉燕歌曉
騎停楊柳春衣換薜蘿回車赤岸近卧閣白雲多月度
峨嵋夜花飛錦水波著書藏小酉種藥滿中阿風物三
巴盡蓬蒿二仲過他時登海嶠莫惜示羊何
吳國倫
流河驛晚眺
日落江光隱沙寒雨氣侵長天送遠目去鳥促歸心楓
葉早霜下芙蓉秋水深賈帆飛樹杪漁網集亭隂鷗狎
中流楫鵶栖隔浦林涼飇起高樹一為爽煩襟
送姜太史節之使楚王
天子分桐葉詞臣下柏梁共憐星是使况乃玉為堂江
漢環宗國風雲護帝鄉居人思過沛太史復浮湘地險
東南勝藩盟帶礪長晴山開絳節高浪出牙檣六傅中
原路䨇鋒北斗㫄緘書如有意歸鴈自衡陽
汪道會
同焦澹園太史北園看梅分韻
東風吹苑樹先到北城梅積素全凝雪繁英半拂苔佳
辰追上客幽興引深杯地接秪園近尊移竹嶼開一枝
横老榦片玉覆香臺花似諸天散人疑向月來坐憐山
色暮寒怨笛聲催歸路埃塵滿清芬首重回
張九一
送子藩李勲部歸南海
霞色金門曙微風錦纜牽樓船開大漠灘瀨倒長天折
柳沾宮雨收帆捲塞煙山平齊野出河盡漢江連作賦
蕪城暮懷人桂水懸荷衣裁夏渚藥裹洗春泉樹入津
亭斷雲從石竇穿衆人競紫綬斯道付朱絃雅頌余甘
後薜蘿爾獨先南溟千頃月到日自應圓
李先芳
羅溪驛
驛路臨江渚秋山碧四圍澹煙兩岸靜落日一帆微歲
歇草蟲亂天晴水鸛飛東原橘柚熟西堰稻粱肥霜換
青楓樹苔沈白石磯我將乘畫舫相伴暮潮歸
吳維嶽
審錄江右李于鱗謝茂秦集王元美宅相餞分
得中字
宣恩充節使設餞枉詞工漫秉當筵燭初聞出塞鴻夜
鐘山雨後春漏苑花中别思朱絃急雄譚綠蟻空放舟
前路遠戀闕此心同若是逢梅樹傳書侯曉風
魏允中
王别駕招飲晚香堂同謝茂秦朱堯治二山人
分韻得心字
節事重陽美秋光别館深吏人回小徑風日澹疎林杖
過苔分潤筵開樹拂隂朋來半萍水坐上幾冠簪漫說
白衣送還矜綵筆吟竹煙生窈窕花露滴蕭森清緩幽
人駕凉披傲吏襟曲終雲總遏樽改月頻沈人代遥連
古風流妙屬今醉來拈菊蕊悽惻後時心
徐獻忠
贈四鐵御史馮南江還里
直道人間頌幽囚聖主憐但須寬一死不惜戍窮邊慈
母思張讌吾人願執鞭聲華輝宇宙嶂海淨雲煙國是
歸輿論皇圖合萬年百憂聊自解四鐵總堪傳
王鑛
送大行謝驛梅使琉球
使節分星象仙舟捧御函絲綸宣海嶽天地極東南服
荷殊宣賜才推絶域堪遠人胥樂附異俗乃能諳父老
相如檄詩書陸賈談徵牢宵逾十館穀日過三牛馬風
何隔金銀氣不貪兩階遐格舜九扈乍聞郯專對名非
忝周咨迹豈慚歸航應載石赴闕及傳柑國體從兹振
兵威不自戡梅花洋信近延竚慰朋簪
沈明臣
兹遊
山水平生願兹遊亦偶逢溪清石五色山轉路千重片
雨孤峰入餘霞衆壑濃灘聲風浩浩花氣草茸茸波動
將崩石雲浮不盡松瀨船牽月上水碓雜雲舂宿傍魚
龍窟行隨虎豹蹤同行攜鄭老日遣畫芙蓉
周詩
白谿篇為吳子賦
採秀深谿沚高人思不窮仙巖迴合裏靈壑杳茫中震
澤餘霞接淞陵曲墅通夕沙流素月秋水逗賓鴻花色
彌霜鏡漁歌遞遠空一舟沿泛處蕭灑更誰同
王穉登
七十初度漫賦二十六韻
憶上蓬萊殿曾讎石室書史臣陪出入丞相借吹嘘故
國歸來早長安不可居為園棲曲巷種柳拂清渠西縣
琴聲近南鄰樹影疎庭馴得食鳥池躍放生魚抱膝吟
梁父無心賦子虚鄙人荆五羖醒士楚三閭白鳥相忘
久青蝇肯舍諸淺衷同撲滿傲骨類籧篨漢紀偷桃舊
豳風剥棗初秋山當几席春酒滿園廬大斗勞為夀新
詩賴起予自慚同襪線何以報璠璵浚邑干旄騎燉煌
鐘鼓車高僧遺巾拂名妓進衣袽丹指楓將變黃知菊
漸舒何當饗敝帚不可賴耕鋤花落從堆積雲來不掃
除每開池上酌頻摘雨中蔬王猛貧捫蝨公孫老牧豬
隕霜嗟獄氣蔽日憤刑餘殿上誰扳檻屏前罷引裾終
朝遊汗漫豈但夢華胥中聖曾無計求仙焉所如桃花
流水渡願作武陵漁
陸俸
至陽山訪岳山人
訪爾陽山曲迢迢丘壑重青冥恣遐矚麋鹿伴孤蹤高
枕低雲嶠疎林度遠鐘徑餘重九菊門倚兩三松避地
霧中隱鳴琴竹下逢夜長思共醉老去願相從魏闕無
令想仙風自可宗因思沉湎者役役爾何庸
御選明詩卷九十三
