御製四朝詩選序
生民之始禀二儀之精含五常之性而其理具於一心
人心之靈日出而不窮詩大序謂在心為志發言為詩
其闡眀虞廷言志之義而歸本於心者其意深矣蓋時
運推移質文屢變其言之所發雖殊而心之所存無異
則詩之為道安可謂古今人不相及哉觀於宋金元明
之詩而其義尤著焉世之論詩者謂唐以詩賦取士故
唐之詩為獨盛夫唐之詩誠盛矣若夫宋之取士始以
詩賦熙寧專主經義而罷詩賦元祐初復詩賦至紹聖
而又罷之其後又復與經義並行金大略如宋制元自
仁宗罷詩而存賦明則詩賦皆罷之士於其時以其餘
力兼習有韻之言專之則易美兼之則難工而其至者
亦往往嫓北宋而追三唐豈非人心之靈日出而不窮
者歟此又可見古今人不甚相遠也朕夙興夜寐永圖
治安念養士育才國家盛典考言詢事曩代良規亦既
試之制藝使通經術兼以論表判策俾達古今而於科
目之外時以詩賦取人每當省方觀民之會士之所進
詩賦古文止輦受觀停舟延問親試而拔其尤者亦多
矣蓋舉斯世而措之禮陶樂淑之中被以温柔敦厚之
教故所以奬勸之者靡弗至焉近得全唐詩巳命儒臣
校訂刊布海内由唐以来千有餘年之久流傳自昔未
見之書亦可謂斯文之厚幸矣遂又命博採宋金元明
之詩每代分體各編自名篇鉅集以及斷簡殘章罔有
闕遺稍擇而錄之付之剞劂用以標詩人之極致擴後
進之見聞譬猶六代逓奏八音之律無爽九流並遡一
致之理同歸然則唐以後之詩又自今而傳矣夫詩之
日遠而日新如此而皆本於人之一心孔子云詩三百
一言以蔽之曰思無邪子之言詩法也即心法也子夏
味絢素之章子貢悟琢磨之句二子者一以文學列於
四科一以多識得聞一貫朕於是有以見夫天之所以
畀於人者此心此理隨在流通願學者謹其所存而審
其所發將以上達夫大本大原而充廣乎萬事萬物豈
惟詩之為道也哉
康熙四十八年五月
欽定四庫全書集部八
御選四朝詩總集類
提要
(臣)等謹案
御選四朝詩二百九十二卷康熙四十八年
聖祖仁皇帝御定右庶子張豫章等奉
勅編次凡宋詩八十七卷作者八百八十二人金詩
二十五卷作者三百二十一人元詩八十一
卷作者一千一百九十七人明詩一百二十
八卷作者三千四百人每代之前各詳叙作
者之爵里其詩則首帝製次四言次樂府歌
行次古體次律詩次絶句次六言次雜言以
體分編唐詩至五代而衰至宋初而未振王
禹偁初學白居易如古文之有柳穆明而未
融楊意等倡西崑體流布一時歐陽修梅堯
臣始變舊格蘇軾黃庭堅益出新意宋詩于
時為極盛南渡以後擊壤集一派参錯並行
遷流至于四靈江湖二派遂弊極而不復焉
金人奄有中原故詩格多沿元祐迨其末造
國運與宋同衰詩道乃較宋為獨盛元好問
自題中州集後詩曰鄴下曹劉氣儘豪江東
諸謝韵尤高若從華實評詩品未便吳儂得錦袍
豈虚語乎有元一代作者雲興虞楊范揭以
下指不勝屈而末葉争趍綺麗乃類小詞楊
維楨負其才氣破崖岸而為之風氣一新然
訖不能返諸古也明詩總雜門戶多岐約而
論之高啟諸人為極盛洪熙宣德以後體參
臺閣風雅漸微李東陽稍稍振之而北地信
陽已崛起與争詩體遂變後再變而公安三
變而竟陵淫哇競作明祚遂終大抵四朝各
有其盛衰其作者亦互有長短而七百餘年
之中著作浩繁雖博識通儒亦無從徧觀遺
集至于澄汰沙礫披檢精英合四朝而為一
巨帙勢更有所不能矣我
國家稽古右文石渠天禄之藏既逾前代我
聖祖仁皇帝游心風雅典學維勤
乙覽之餘咸無遺照用能别裁得失勒著鴻編非惟
四朝作者得
睿鑒而表章即讀者沿波以得竒於詩家正變源流
亦一一識其門徑
聖人之嘉惠儒林者寧淺尠歟乾隆四十六年四月
恭校上
總纂官(臣)紀昀(臣)陸錫熊(臣)孫士毅
總校官(臣)陸費墀
欽定四庫全書
御選四朝詩總目
宋詩七十八卷(姓名爵里二卷)
金詩二十五卷(姓名爵里一卷)
元詩八十一卷(姓名爵里二卷)
明詩一百二十卷(姓名爵里八卷)
御選宋金元明四朝詩
纂選官
原任右春坊右庶子兼翰林院修撰(臣)張豫章
左春坊左諭德兼翰林院修撰(臣)魏學誠
原任翰林院侍講(臣)吳昺
翰林院編修(臣)陳至言
日講官起居注翰林院編修(臣)陳璋
日講官起居注翰林院檢討(臣)王景曾
錄選官
翰林院編修(臣)吳士玉
翰林院檢討(臣)錢榮世
翰林院庶吉士(臣)張大受
前任江寧府知府今補蘇州府知府(臣)陳鵬年
舉人(臣)陳王謨
(臣)顧嗣立
(臣)莊楷
歲貢生(臣)鄒弘志
(臣)田廣運
國子監監生(臣)沈寅
(臣)沈經
(臣)范聖文
(臣)談汝龍
(臣)汪泰来
(臣)劉上駟
(臣)潘秉鈞
(臣)高位
(臣)丁圖南
(臣)董永朝
(臣)鄭韻
(臣)陸淹
(臣)江弘文
校刊官
(臣)王景曾
校勘官
經筵講官内閣學士兼禮部侍郎(臣)蔡升元
經筵講官内閣學士兼禮部侍郎兼管詹事府詹事(臣)楊瑄
日講官起居注詹事府少詹事兼翰林院侍講學士(臣)查昇
日講官起居注翰林院侍讀學士(臣)陳壯履
日講官起居注翰林院侍讀(臣)錢名世
日講官起居注翰林院檢討(臣)張廷玉
皇太子講官翰林院編修(臣)汪灝
翰林院編修(臣)查慎行
翰林院編修(臣)陳邦彦
欽定四庫全書
御選元詩姓名爵里一
帝系
世祖皇帝(諱呼必賚睿宗第四子憲宗弟初以太弟分藩漠南漢地駐兆呼魯庚申即帝位建元曰)
(中統至元八年始建國號曰大元十三年乃定江南在位三十五年謚曰聖德神功文武皇帝廟號世祖)
文宗皇帝(諱圖卜特穆爾武宗次子明宗弟致和元年即位在位五年諡曰聖明元孝皇帝廟號文宗)
順帝(諱托歡特穆爾明宗長子文宗之兄至順四年即位上都在位三十六年洪武間加號順帝)
諸家姓名爵里
耶律楚材(字晉卿遼東丹王八世孫金尚書右丞履子貞祐初辟左右司員外郎元太祖定燕都召)
(見處之左右太宗朝拜中書令卒贈太師追封廣寧王諡文正有湛然居士集十四卷)
劉秉忠(字仲晦初名侃其先瑞州人徙邢州初補邢臺節度府令史棄去後從浮屠更名子聰受知世)
(祖至元初歴拜太保參領中書省事易今名卒贈太傅趙國公諡文貞成宗朝改謚文正贈太師仁宗朝)
(追封常山王有藏春散人集十卷)
劉秉恕(字長卿秉忠弟至元中累官禮部尚書歴湖州平陽二路總管)
郝經(字伯常澤之陵川人徙家順天憲宗設江淮荆湖南北宣撫司命之為副世祖即位拜翰林侍讀學)
(士充國信使使宋被留至元中歸卒累贈昭文館大學士司徒冀國公謚文忠有陵川集)
楊奐(字煥然又名知章乾州奉天人自號紫陽金末舉進士人元太宗詔試諸道進士中東平賦論第一)
(以宰相薦授河南路徵收課稅所長官兼廉訪使卒賜諡文憲有還山集六十卷)
劉祁(字京叔渾源人金舉進士入元就試魁西京選充山西東路考試官所著有神川遯士集二十卷歸)
(潛志三卷)
杜瑛(字文玉其先霸州信安人隠居緱氏山中統間徵辟皆不就卒天歷中贈翰林學士諡文獻有集十)
(卷)
楊惟中(字彦誠弘州人累拜中書令出為京湖南北路宣撫使卒諡忠肅)
趙復(字仁甫德安人自號江漢)
姚樞(字公茂號雪齋營州柳城人遷洛陽累官中書左丞出僉河南行省拜昭文館大學士詳定禮儀擢)
(翰林學士承旨卒累贈太師開府儀同三司魯國公諡文獻)
許衡(字仲平河内人累官中書左丞尋以集賢大學士兼國子祭酒卒諡文正累贈太傅開府儀同三司)
(魏國公皇慶二年詔從祀孔子廟庭有魯齋集)
楊果(字正卿祈州平隂人金正大初登進士第入元為河南課稅累遷北京宣撫中統初參知政事至元)
(中出為懷孟路總管卒諡文獻有西菴集)
史天澤(字潤甫大都永清人累授河南宣撫使兼江淮軍馬經略中統二年入拜中書右丞相進左丞)
(相兼樞密副使加開府儀同三司平章軍國重事卒諡忠武累贈太師追封鎮陽王)
巴延(姓巴琳氏蒙古部人居西域至元初奉使於朝拜中書左丞相改同知樞密院事進右丞相知樞密)
(院加太傅錄軍國重事卒贈太師開府儀同三司追封淮安王諡忠武)
張弘範(字仲疇河内人初授行軍司馬以功進順天路管民總管移守大名歴鎮國上將軍江東道宣)
(慰使拜蒙古漢軍都元帥卒諡武略累贈太師開府儀同三司上柱國齊國公改諡忠武延祐中加封淮)
(陽王諡獻武)
張易(字仲疇一字仲一太原交城人中統初官燕京行臺中書省參知政事)
商挺(字孟卿一字夢卿曹州濟隂人初為行臺幕官累進參知政事歴樞密副使卒贈太師魯國公諡文)
(定)
李冶(字仁卿真定欒城人金正大末登進士至元二年召拜翰林學士有敬齋文集四十卷)
王磐(字文炳廣平永年人徙居汝之魯山金正大四年經義進士第入元中統初擢益都路宣慰副使累)
(遷真定宣慰使至元初召入翰林兼太常少卿進拜承旨卒贈太傅開府儀同三司追封洛國公諡文忠)
(有鹿菴集)
王鶚(字百一曹州東明人金正大元年進士廷試第一人授應奉翰林文字累遷尚書左右司郎中入元)
(以遺逸召對中統初拜翰林學士承旨卒諡文康有應物集四十卷)
李昶(字士都東平須城人金興定二年登進士第入元為幕官中統二年召拜翰林侍讀學士至元中進)
(吏部尚書歴山東東西道提刑按察使)
徐世隆(字威卿陳州西華人金正大四年進士第入元累遷翰林侍講學士兼太常卿戶部侍郎拜吏)
(部尚書出為東昌路總管山東道按察使移江北淮東道所著有瀛洲集百卷文集若干卷)
布呼密(一名時用字用臣世為喀喇部大人即高車國也至元中授利用少監出為燕南河北按察副)
(使累遷翰林學士承旨知制誥兼修國史成宗即位拜昭文館大學士平章軍國事卒贈太傳魯國公謚文貞)
劉因(字夢吉初名駰字夢驥保定容城人至元中徵拜右贊善大夫以母疾請歸復召為集賢學士固辭)
(不起卒贈翰林學士容城郡公諡文靖有靜修丁亥集五卷)
閻復(字子靖其先平陽和州人徙高唐以薦入翰林累進學士出為浙西廉訪大德中拜翰林學士承旨)
(卒諡文穆有靜軒集五十卷)
徐琰(字子方號容齋别號養齋又稱汶叟東平人累官浙西肅政廉訪使)
李思衍(字昌翁一字克昌號兩山餘干人累官國子司業以禮部侍郎使安南還拜南臺御史)
魏初(字太初弘州順聖人累官江西按察使徵拜侍御史行臺出為中丞有青崖集十卷)
孟攀鱗(字駕之雲内人初名璘登金正大七年進士第歸元授翰林待制同修國史卒諡文定)
尚野(字文蔚其先保定人徙滿城至元中以處士徵為國史院編修官至大中拜翰林直學士知制誥同)
(修國史延祐中歴集賢學士兼國子祭酒卒諡文懿)
張立道(字顯卿其先陳留人徙大名以父任備宿衛除雲南王府文學累拜陜西行臺侍御史歴雲南)
(行省參知政事有校古集)
張礎(字可用渤海人徙真定累官國子祭酒出為安豐路總管卒諡文敏)
陳祐(趙州晉寧人至元中任衛輝路總管遷山東東西道按察使)
劉宣(字伯宣潞人徙太原以薦為省掾累遷吏部尚書集賢學士進御史中丞行御史臺事卒諡忠憲)
董文用(字彦材真定藁城人試詞賦中選累官禮部尚書翰林集賢學士知秘書監出為江准行省參)
(政入拜御史中丞除大司農進翰林學士承旨卒贈少保夀國公諡忠穆)
申屠致遠(字大用其先汴人徙夀張累拜江南行臺監察御史召為翰林待制不赴大德中僉淮西)
(江北道廉訪司事有忍齋行藁四十卷)
胡祇遹(字紹聞磁州武安人至元中應奉翰林文字累遷江南浙西道提刑按察使卒諡文靖)
崔斌(字仲文馬邑人累除同僉樞密院事改僉河南行省歴江淮行省左丞被誣搆遇害至大初贈太傅)
(鄭國公諡忠毅)
王惲(字仲謀衛州汲縣人從辟書入為中書省詳定官轉翰林修撰拜監察御史歴福建閩海按察使召)
(為翰林院學士卒贈學士承旨太原郡公諡文定有秋澗集一百卷)
王構(字肯堂東平人以詞賦中選累拜翰林學士參議中書省事歴濟南路總管至大初召拜翰林學士)
(承旨卒贈大司徒魯國公諡文肅有文集三十卷)
王旭(字景初東平人有小闌軒集二十卷)
宋渤(字齊彦號柳菴潞州長子人歴官集賢學士)
程鉅夫(初名文海避武宗諱以字行號遠齋其先自徽州徙郢之京山後為建昌人以父任留宿衛授)
(管軍千戶改應奉翰林文字累拜侍御史行御史臺事大德中召為翰林學士商議中書省事至大中進)
(承旨卒贈大司徒柱國楚國公諡文憲有雪樓集三十卷)
葉李(字太白一字舜玉號亦愚杭人官浙西儒學提舉世祖召見特拜御史中丞商議中書省事固辭授)
(尚書右丞卒諡文簡)
燕公南(字國材南康建昌人累拜江淮行省參知政事歴湖廣行省右丞有五峯集)
張孔孫(字夢符其先出遼之烏若部遷隆安累除禮部尚書歴淮東廉訪使召拜集賢學士商議中書)
(省事以翰林學士承旨致仕)
宋衜(字弘道潞州長子人以薦擢翰林修撰累遷太常少卿秘書監拜太子賓客有秬山集)
圖克坦公履(字雲甫遼海人登經義進士第仕至侍講學士)
瓜爾佳之竒(字士常其先出女真瓜爾佳部後訛為夾谷徙家滕州初授濟寧教授歴江淮按察僉事累)
(遷翰林直學士侍御拜吏部尚書)
苟宗道(字正甫保定清苑人累遷國子祭酒)
楊仁風(字文卿一字純甫號節齋襄垣人至元中以刑部郎出知單州歴樞密院使遼陽參知政事以)
(中書左丞致仕)
張野(字野夫邯鄲人有古山集)
范霖(字君澤號天碧縉雲人至元中被召授翰林編修出為江西江浙儒學提舉歴禮部侍郎)
王宥(東平人仕至中書省郎中)
石國英(號月澗宿州靈壁人仕金為幕僚入元累遷台州招討使歴福建宣慰使)
元淮(字國泉號水鏡臨川人徙邵武至元初以軍功顯累官溧陽路總管有金囦吟一卷)
郭昂(字彦高號野齋彰德林州人至正二年上書言事授官歴廣東宣慰使卒諡文毅)
陳伯通(雲中人累官宣慰使)
張經(累官江南湖北道廉訪司僉事)
夏若水(虎林人至元間授温州路總管)
徐明善(號芳谷饒州鄱陽人至元中任江西儒學提舉嘗奉使安南有芳谷集)
劉懷遠(河東人至元中官昭州郡監)
皇甫琰(字邦瑞東平人至元中知澤州)
王柔(字不剛大都人試西王相府令史至元中知吳江縣)
方回(字萬里號虚谷宋景定三年别省登第累知嚴州入元為建德路總管有桐江集)
楊弘道(字叔能號素菴淄川人有小亨集)
員炎(字善卿衛州人辟監嵩州酒有函谷道人集三卷)
賈竹(字彦清自號乖公林州人)
王鼎(字大鼐林州人)
戴表元(字帥初一字曾伯慶元奉化人宋咸淳中登進士乙科官教授入元以執政薦除信州教授再)
(調婺州以疾辭其後累薦不起有剡源集)
仇遠(字仁近一字仁父錢塘人至元中官溧陽州教授自號近村又稱山邨有山村遺槀)
白珽(字廷玉錢塘人以薦授官累遷江浙儒學副提舉歴蘭溪州判官致仕自號棲霞山人有湛淵集)
吾丘衍(字子行錢塘人有竹素山房詩)
胡長孺(字汲仲號石塘婺州永嘉人仕宋為迪功郎就辟書入元應召歴寧海主簿有石塘文集五十)
(卷)
龔璛(字子敬高郵人徙家平江累調寧國教授歴宜春丞以江浙儒學副提舉致仕有存悔齋藁)
袁易(字通甫平江長洲人應辟為徽州路石洞書院山長有靜春堂詩集四卷)
郭麟孫(字祥卿吳郡人作吏錢塘再調江東)
湯彌昌(字師言長沙人授長洲儒學教諭歴從政郎温州路瑞安州判官致仕有碧山類槀湘江櫂歌)
章彬(吳人)
趙時遠(字無逸吳江人自號漸磐野老)
陸鵬南(號象翁華亭人有九峯清氣集)
石巖(字民曕號汾亭朱方人官彭澤尹)
貢子仁(字夀卿號遠山丹陽人)
范晞文(字景文錢塘人以薦擢江浙儒學提舉有葯莊廢槀)
黃庚(字星甫天台人有月屋漫槀)
尹廷高(字仲明别號六峯遂昌人嘗掌教永嘉有玉井樵唱正續槀)
潘奕(字景大黃巖人官福州教授有雙溪集)
劉應龜(字元益義烏人辟月泉山長遷杭州學正有山南集二十卷)
張可久(號小山慶元人以路吏轉首領)
趙文(字儀可一字惟恭號青山初名宋永廬陵人仕宋由上舍為南雄教授入元起為東湖書院山長尋)
(教授清江)
劉將孫(字尚友號養吾廬陵人宋太常博士辰翁子)
王義山(字元高富州人宋景定中廷試乙科累官通判瑞安軍府事入元辟教授尋掌江西學事退老)
(東湖有稼村類槀)
劉邊(字近道建安人所著有自家意思集四卷)
毛直方(字靜可建安人宋咸淳中領鄉薦仕元以教授致仕有聊復軒斐槀二十卷)
金履祥(字吉甫蘭谿人郡守辟長釣臺書院有仁山集)
李簡(字士廉號蒙齋廬陵人中統間為泰安州倅)
燮玄圃(湘潭人宋咸淳中進士歴中臺御史奉直大夫)
郭䣘(字德基長樂人至元舉遺逸授泉山書院山長歴吳江州教授有梅西集)
傅定保(字季謨號古直晉江人宋咸淳中禮部奏賦第四未赴廷試元大德中以薦授漳州路學正改)
(三山書院山長至治中以平江路儒學教授致仕)
牟應龍(字成甫蜀人宋大理少卿瓛長子登咸淳進士仕元為溧陽州教授歴上元縣主簿致仕自號)
(隆山有集)
彭九萬(字好古崇安人)
張夢應(益州人)
甘泳(字中夫一字泳之崇仁人有東溪集)
楊學文(字必節號竹澗眉山人)
楊學李(字希聖號明齋眉山人)
陳達觀(著有浪吟集)
劉深(字子長)
劉壎(字起潜别號水村南豐人以薦署昭郡學正授延平教授有水雲村槀泯槀)
劉麟瑞(號如邨壎次子著昭忠逸詠)
别多喇卜丹(一作曾丁荅失蠻人登進士第仕至廣西肅政廉訪副使)
吳澄(字幼清晚稱伯清撫州崇仁人至元中被徵大德中起應奉翰林文字累遷國子司業英宗即位拜)
(翰林學士泰定初為講官尋授資善大夫卒賜江西行省左丞臨川郡公諡文正有草廬集詩四卷)
姚燧(字端甫承旨樞之姪初為秦王府文學累拜江西行省參知政事歴翰林學士承旨知制誥兼修國)
(史卒諡曰文有牧菴文集五十卷)
冨珠哩翀(字子翬其先隆安人徙鄧之順陽初名思温字伯和以薦入翰林累官集賢學士兼國子)
(祭酒進禮部尚書歴江浙行省參知政事卒追封南陽郡公諡文靖有菊潭集六十卷)
盧摯(字莘老一字處道涿郡人至元五年進士累遷河南路總管歴翰林學士承旨有疎齋集)
伊喇
李孟(字道復上黨人徙漢中累拜中書平章政事賜爵秦國公皇慶初授翰林學士承旨知制誥兼修國)
(史延祐初改封韓國英宗初立坐累降集賢侍講學士卒詔復原官贈太保儀同三司上柱國進魏國公)
(諡文忠有秋谷集)
伊埒(蒙古色目人大德中任嶺南廣西道肅政廉訪司僉事)
梁曾(字貢父燕人以薦為中書省掾至元中累除知南陽府歴吏部尚書再使安南皇慶中拜集賢侍講)
(學士)
陳孚(字剛中號笏齋台州臨海人初署上蔡書院山長使安南還除翰林待制兼國史編修歴台州路總)
(管府治中有觀光槀)
馮子振(字海粟攸州人一云寧鄉人仕為丞事郎集賢待制自號怪怪道人)
楊夀(字景熙一字景曦臨海人有五雲集)
高克恭(字彦敬其先西域人徙燕之房山自省郎出為江浙行省左右司郎中終刑部侍郎卒贈刑部)
(尚書諡文簡有房山集)
鮮于樞(字伯機漁陽人官浙東宣慰經歴改江浙行省都事累遷太常典簿有困學齋集)
周馳(字景遠聊城人自號如是翁官南臺監察御史)
郝天挺(字繼先號新齋出于都爾本族居安肅州以勲臣子備宿衛除雲南行省參議累遷中書右丞)
(出為江西河南二行省右丞召拜御史中丞尋為河南行省平章政事卒贈中書平章政事柱國冀國公)
(諡文定)
張伯淳(字師道杭州崇德人宋末舉進士官太學錄入元用薦授杭州路儒學教授累遷翰林直學士)
(慶元路總管府治中即家拜侍講學士卒諡文穆有養蒙集十卷)
蕭泰登(字則平别號方崖廬陵太和人累授湖南儒學副提舉僉廣東按察司事以兵部郎中使安南)
(還歴江南行臺監察御史分守江浙行省)
陳思濟(字思濟號秋岡柘城人初除右司都事累拜監察御史出知沁州歴中議大夫僉河南江北行)
(中書省事卒贈吏部尚書上輕車都尉追封潁川郡侯諡文肅有秋岡集)
李京(字景山河間人起家掌故樞府歴烏撒烏蒙道宣慰副使佩虎符兼管軍萬戶有鳩巢漫槀)
陸垕(大德中任廣東道肅政廉訪使)
王泰亨(臨汾人歴官太子賓客累拜中書平章封晉國公致仕卒諡清憲有康莊文集)
陳澤雲(天台人至元中官縣尹)
黃棠(元貞中任廣州路香山縣尹)
李彝(字憲文薊人大德中知建昌路南豐州)
于昌文(南康人官郴州儒學教授)
湯炳龍(字子文其先寳應人居京口辟慶元市舶提舉有北村集)
盛如梓(號庶齋揚州人大德間為嘉定州儒學教授以從仕郎崇明州判官致仕著老學叢談)
戴天錫(一名錫字祖禹山隂人居杭仕為會稽學正再調淮海書院山長不赴)
屠約(字存博號月汀錢塘人官教授)
盛彪(字元仁臨安人官鎮江學正)
張復亨(字剛父號南譙吳興人仕至泰州同知)
馬昫(字德昌滏陽人)
張謙(字受益號古齋濟南人仕為江浙行中書省檢校官)
張□(西秦人)
程瑁(字君甫涇陽人)
程希賢(瑁子官新平簿)
姚雲(字舜瑞一字若川瑞州高安人初名雲文宋咸淳間進士入元授承直郎撫建兩路儒學提舉有江)
(村遺槀)
王勉(字起宗號東巖大德中任建平縣尹)
曾遇(華亭人中省元)
黃宏(字子約號已齋有穀城槀)
吕起猷(字徽之號六松天台人)
繆鑑(字君寶號苔石江隂人有效顰集)
安熙(字敬仲真定槀城人有默菴集)
于石(字介翁蘭谿人有紫巖集三卷)
何失(字得之昌平人至正間公卿交薦以母老不就官)
蕭國寳(字君玉别號輝山山隂人以鄉舉官吳江遂家焉有輝山存槀)
張著(字仲明廬陵人中大德戊戌詞賦選官平陽路儒學教授有蒙溪集十二卷)
趙孟頫(字子昂宋秦王德芳後居湖州以蔭補官仕元累拜翰林學士承旨卒追封魏國公諡文敏有)
(松雪齋集)
趙孟籲(字子俊孟頫弟至治間任福州路古田尹歴官提舉)
鄧文原(字善之一字匪石綿州人徙錢塘累官翰林待制出僉江浙廉訪司事召為集賢直學士兼國)
(子祭酒卒諡文肅有素履齋槀)
袁桷(字伯長慶元人舉茂才異等授麗澤書院山長以薦累擢應奉翰林文字同知制誥兼國史院編修)
(官歴侍講學士卒諡文清有清容居士集五十卷)
袁裒(字德平桷族弟歴官海鹽州儒學教授)
滕斌(一名賓號玉霄黃岡人一云睢陽人至大間自翰林出為江西儒學提舉後棄家入天台為道士)
蘇爾約蘇哈雅(號酸齋父名衮格根初以貫為氏初襲父官為兩淮萬戶府達嚕噶齊鎮永州既乃)
(讓其弟仁宗潛邸選為說書秀才即位拜翰林侍讀學士中奉大夫知制誥同修國史卒諡文靖有酸齋集)
曹元用(字子貞阿城人徙汶上始授鎮江路學正以薦為翰林國史院編修官累遷禮部尚書兼經筵)
(官拜翰林侍講學士卒諡文獻有超然集四十卷)
元明善(字復初大名清河人累官翰林直學士知制誥同修國史遷侍讀改禮部尚書參議中書省事)
(復入翰林歴翰林學士卒諡文敏)
張養浩(字希孟濟南人累官翰林直學秘書少監歴禮部尚書參議中書省事天歷二年特拜陜西行)
(臺中丞卒贈行省中書平章政事追封濱國公諡文忠有雲莊類槀)
田衍(字師孟彰德人)
王執謙(字伯益大名人以薦為符寳典書累授承務郎應奉翰林文字同知制誥兼國史院編修官)
辛文房(字良史西域人)
曹伯啟(字士開濟寧碭山人以薦除教授累遷集賢學士進御史臺侍御史廉訪浙西天歷初歴陜西)
(諸道行臺御史中丞卒諡文貞有漢泉漫槀十卷)
劉賡(字熙載洺水人至元中用薦為國史編修官應奉翰林尋補外至大中累進禮部尚書侍御史歴皇)
(慶延祐三拜翰林學士承旨)
張珪(字公瑞號淡菴弘範子以戰功累拜鎮國上將軍江淮行樞密副使換文階歴御史中丞樞密副使)
(拜中書平章政事至治間以集賢大學士再入中書封蔡國公泰定三年復召拜翰林學士承旨知制誥)
李之紹(字伯宗號果齋東平平隂人以薦應奉翰林累官國子祭酒歴翰林侍講學士知制誥同修國)
(史)
盧亘(字彦威汲郡人以薦為國史編修官遷應奉翰林文字累除翰林待制)
李溥光(字玄暉大同人少為頭陀號雪菴和尚大德中詔蓄髮授昭文館大學士有雪菴長語)
同恕(字寬甫奉元人中鄉校魁選仕至太子左贊善卒贈翰林直學士諡文貞有榘菴集二十卷)
孟淳(字能靜漢東人以蔭入仕皇慶中歴處州路總管)
和和(字子淵布呼密子自宿衛授太常院使累拜翰林使侍講學士出為江浙行省右丞文宗立除宣政院)
庫庫(字子山號正齋别號恕叟布呼密次子自宿衞授集賢待制累拜翰林學士承旨知制誥兼脩國史)
(至正中出為江浙行省平章政事復召拜承旨卒諡文忠)
馮翼(字君甫濟寧人至元中為武康尹累拜陜西行臺侍御史)
柯謙(字自牧號山齋天台人元貞初授翰林國史院檢閱官歴江浙儒學提舉)
耶律希逸(號柳溪楚材孫仕至淮東宣慰使卒至順初贈太師上柱國追封懿寧王諡文忠)
任士林(字叔實句章人至大初辟安定書院山長有松鄉集十卷)
任霆發(一名元發又名仁發字子明自號月山道人松江人至大間累除都水少監延祐中出知崇明)
(泰定中任都水庸田使司副使以中憲大夫浙東宣慰副使致仕)
姚式(字子敬號筠菴以薦為校官)
馬祖常(字伯庸世為雍古部人居靖州天山後徙光州延祐初鄉貢會試皆第一廷試第二人累官禮)
(部尚書參議中書省事元統初拜御史中丞卒贈河南行省右丞魏郡公諡文貞有石田集)
張雄飛(本唐古氏延祐開科登右牓進士為西臺御史按巴蜀越巂移南臺僉憲浙東湖南)
張起巖(字夢臣其先章丘人家濟南延祐乙卯進士除知登州改集賢修撰累拜翰林學士承旨充宋)
(遼金三史總裁官卒諡文穆有華峰漫槀類槀金陵集)
貢奎(字仲章寧國路宣城人累擢應奉翰林文字歴集賢直學士卒贈翰林直學士廣陵郡侯諡文靜有)
(雲林小槀青山謾吟倦游集豫章槀等著凡百二十卷)
許有壬(字可用彰德路湯隂人延祐二年進士第累拜參知政事轉中書左丞召為翰林學士承旨改)
(御史中丞歴集賢大學士復拜中書左丞兼太子左諭德致仕卒諡文忠有圭塘小槀)
許有孚(字可行有壬弟登進士第歴官南行臺御史同僉太常禮儀院事)
張仲夀(號疇齋錢塘人累拜翰林學士承旨)
陳顥(字仲明盧龍人徙青州以薦入宿衛為仁宗潛邸說書及即位特拜集賢大學士後至元四年致政)
(卒贈河南江北行省平章政事柱國薊國公諡文忠)
王約(字彦博其先汴人徙真定以薦入翰林歴直學士知制誥同修國史累遷河南行省右丞召拜集賢)
(大學士商議中書省事有潛丘槀三十卷)
王結(字儀伯易州定興人徙中山以薦充宿衛至治初累拜吏部尚書泰定間以集賢侍讀學士出為遼)
(陽參政元統初拜翰林學士知制誥同修國史進中書左丞卒諡文忠有文集十五卷)
王毅(字栗夫汶上人舉進士歴官翰林學士承旨坐累免官後起累拜中書省平章政事)
趙世延(字子敬其先雍古部人居雲中北邊至元間授雲南諸路按察判官擢監察御史後至大初累)
(拜奎章閣大學士翰林學士承旨中書平章政事卒諡文忠)
魏必復(中丞初子官集賢學士中奉大夫致仕)
俞鎮(字伯貞崇德人至大中以薦授華亭教諭延祐間鄉舉歴仕至建德路知事有學易齋修辭槀)
蒲道源(字得之别號順齋世居眉州之青神徙興元初為郡學正罷歸以遺逸徵入翰林改國子博士)
(有閒居叢槀二千六卷)
應象翁(字景則黃巖人由薦辟歴平陽汀州路教授聘典江浙行省文衡以昌國州判官致仕有聖泉)
(文集)
雷機(字子樞建寧路建安人以薦為邵武教諭登延祐戊午進士第歴汀州路總管府推官擢翰林待制)
(有集五十餘卷)
梁宜(字彦中號賾齋茌平人延祐二年賜進士及第累遷國子助教出知嶧州移順州歴儒學提舉)
岑良卿(字易直餘姚人延祐五年進士第泰定間任東平宣撫知府事歴奎章閣學士)
文矩(字子方長沙人自辟書累遷著作郎改翰林修撰同知制誥兼國史編修以禮部郎中使安南還進)
(太常禮儀院判官)
薛漢(字宗海永嘉人仕為青田教諭以薦累遷國子助教)
胡炳文(字仲虎晚號雲峰徽州婺源人初辟信州道一書院山長再調蘭谿州學正未赴卒集賢院劄)
(諡文通先生有文集二十卷)
陳櫟(字夀翁徽州休寧人延祐登科不復赴禮部教授於家有詩一卷)
王振鵩(字朋梅永嘉人仁宗賜號孤雲處士延祐中仕為秘書監典簿拜千戶佩金虎符總海運)
郭天錫(名畀以字行一字祐之别號北山丹徒人累調吳江教授辟江浙行省掾史)
揭祐民(廣昌人官邵武經歴晩號旴里子)
李材(字子構京兆人)
何中(字太虚一字養正臨川人辟龍興路宗㾾東湖二書院山長有知非堂槀十七卷知非外槀十六卷)
劉濩(字聲之三山人)
陸文圭(字子方江隂人宋咸淳中鄉貢延祐設科後中鄉舉徵辟不起有牆東類槀)
錢資深(字原父通州人)
錢以道(資深從弟領延祐四年鄉薦)
傅野(字景文婺州義烏人遺槀與陳堯道合編名繡州二妙集)
陳堯道(字景傅號山堂義烏人)
王禎(字伯善東平人官旌德令再調永豐)
虞集(字伯生蜀郡人徙臨川之崇仁累遷秘書少監翰林直學士兼國子祭酒拜奎章閣侍書進侍講學)
(士卒諡文靖有道園學古錄五十卷)
楊載(字仲弘浦城人徙家杭州初以布衣召為翰林國史編修官延祐初登進士第累遷寧國路總管府)
(推官有集)
范梈(字亨父一字德機臨江清江人徙新喻累遷翰林編修官出歴幕僚入充應奉翰林文字改閩海道)
(知事有燕然東方海康豫章侯官江夏百丈諸槀凡十二卷)
揭傒斯(字曼碩龍興富州人以薦授翰林國史編修官遷翰林應奉累進侍講學士同知經筵至正初)
(詔修宋遼金三史充總裁官卒諡文安所著有秋宜集)
黃溍(字晉卿婺州義烏人以薦應奉翰林轉國子博士為浙學提舉至正中再起為翰林直學士知制誥)
(同修國史進侍講學士同知經筵卒諡文獻有日損齋槀三十三卷)
柳貫(字道傳浦陽人累遷太常博士出為江山儒學教諭至正初起翰林待制兼國史編修官自號烏蜀)
(山人有集四十卷)
吳萊(字立夫浦江人延祐間鄉薦有淵潁集十二卷)
吳師道(字正傳婺州蘭谿人登至治元年進士第自高郵丞累遷國子博士以禮部郎中致仕有文集)
(二十卷)
歐陽玄(字原功潭州瀏陽人延祐乙卯以鄉貢首薦登進士第累遷翰林待制以學士告復起為宋遼)
(金三史總裁官拜承旨卒贈大司徒柱國楚國公諡曰文有圭齋集)
陳泰(字志同長沙茶陵人延祐初舉於鄉官龍泉簿有所安遺集一卷)
謝端(字敬德遂寧人家江陵中河南鄉貢延祐五年賜進士出身知湘隂州以薦累遷翰林修撰同知制)
(誥兼修國史歴翰林直學士卒諡文安)
宋本(字誠夫大都人至治元年廷試第一賜進士及第授翰林修撰累遷集賢直學士兼國子祭酒經筵)
(官諡正獻有至治集四十卷)
宋褧(字顯夫本弟泰定甲子進士除秘書監校書郎累拜翰林直待制遷國子司業與修宋遼金三史進)
(翰林直學士兼經筵講官卒諡文清有燕石集)
王士熙(字繼學東平人累遷中書省參知政事官南臺御史中丞)
王士點(字繼志士熙弟初為通事舍人歴准西廉訪司僉事)
李源道(字仲淵號衝齋關中人累官翰林侍讀學士出為行省參知政事)
王思誠(字致道兖州滋陽人至治元年進士第累遷應奉翰林文字歴陜西行臺侍御史召拜國子祭)
(酒卒諡獻肅)
楊敬悳(字仲禮台州臨海人官翰林編修歴浙江儒學提舉)
察濟(字士安自號海東樵叟)
智瑪喇卜丹(字師魯回回人泰定中任鎮江教授)
李仕興(官翰林學士承旨)
王懋德(字仁父高唐人仕至中書左丞)
黃常(字仲綱樂平人登延祐進士歴判梧州以禮部侍郎使安南累拜江西行省參知政事)
趙子貞(官集賢學士)
鐵閭(字充之鄞縣人至治元年進士官餘杭州同知)
塔布台(字彦輝河南人舉進士至治間任安鄉縣達嚕噶齊歴西臺御史)
申屠駉(字子迪致遠子登進士第擢監察御史仕至福建廉訪僉事)
靳榮(字時昌曲沃人登進士累拜監察御史轉奎章閣承制學士)
郭西埜(官學士)
楊舟(字梓夫慈利人登至治辛酉進士歴官翰林待制有雞肋集)
吳善(字養浩安仁人以薦除翰林國史院編修官歴太常博士集賢修撰奉詔祠名山大川還授江浙儒)
(學提舉)
班惟忘(字彦功號恕齋大梁人一云松江人以薦補浮梁教授歴集賢待制後至元間知常熟州陞浙)
(江儒學提舉)
顧文琛(一名深字淵伯一作囦白欈李人仕為岳陽教授歴麻城主簿)
王肖翁(字傅朋一字搏鳳號聚山婺州金華人授婺州學正歴嘉興錄事)
胡助(字履信一字古愚婺州東陽人舉茂才任建昌路學錄以薦入翰林官至太常博士有純白類槀三)
(十卷)
葉謹翁(字謹言金華人自教諭歴衢州明正書院山長調晉江簿以瑞安州同知致仕自號贅翁有四)
(勿齋曲全集)
葉衡(字仲輿德興人領延祐鄉薦仕至婺州知州)
歐陽應丙(字南陽新喻人以薦授翰林檢討轉總管府經歴有雙石集)
趙橚(字茂原號月樓眉山人至治間為吳學正調官京師出為閩中巡徼)
孫轍(字履常臨川人有澹軒集)
方瀾(字叔淵莆陽人)
許謙(字益之金華人屢辟弗就復舉茂才異等以遺逸薦皆固辭卒賜諡文懿有白雲集四卷)
李惠(字公澤東陽人薦為歸德州同知不起有適菴集)
陳樵(字居采婺州東陽人薦徵不起有鹿皮子集)
胡㵄(字景雲號蔗菴東陽人有傖鳴集)
丁復(字仲容天台人延祐間薦入館閣不報有雙檜亭詩)
趙巖(字魯瞻號秋巘長沙人)
湯公雨(字潤卿號碧眼江隂人)
王圭(字敬仲宛陵人)
王璋(字敬叔圭弟)
王虎臣(字子山璋子任於潛教諭)
汪鑫(宛陵人)
汪銖(鑫弟)
淩希惠(字季和宛陵人自號水西道人)
楊信可(字信可清江人)
趙由儕(字與儕南豐人自號中山居士)
韓信同(字伯循福寧州寧德人有集十卷)
薩都拉(字天錫别號直齋本達實愛滿氏後爲雁門人登泰定丁夘進士第應奉翰林文字累擢南臺御)
(史以建言左遷歴河北廉訪經歴有雁門集)
觀音努(字志能唐古氏居新州登泰定四年進士第任戶部主事知歸德府歴都水監官)
果囉羅納延(字易之世居金山之西後處内地稱南陽人辟浙東東湖書院山長以薦授翰林編)
(修官著金臺集)
王沂(字師魯襄隂人延祐設科登進士第薦授應奉翰林文字至順間任翰林國史院編修官)
陳旅(字衆仲興化莆田人以薦除國子助教出為浙學提舉召應奉翰林文字遷國子監丞有安雅堂集)
(十四卷)
趙期頤(字子期宛丘人泰定丁卯登科至順中以禮部郎中使安南歴河南行省參知政事)
周子善(江州人登泰定元年進士)
方積(字叔高以字行江州人泰定丁卯進士)
李泂(字溉之滕州人以薦授翰林國史院編修官累遷奎章閣承旨學士有文集四十卷)
段天祐(字吉甫汴梁蘭陵人登泰定甲子進士第授應奉翰林文字同知制誥兼國史院編修官至正)
(間歴江浙儒學提舉)
吳浩(字大成一字養浩吉州龍泉人泰定三年鄉薦同知新淦州)
馬昂夫(色目人官達嚕噶齊)
劉致(字時中河東人歴官翰林待制出為浙省都事)
王瓉(字在中奉元人泰定甲子進士為翰林國史院編修官歴河東廉訪僉事)
傅若金(字與礪初字汝礪新喻人以異材薦佐使安南歸除廣州文學教授有清江集)
達實特穆爾(官刑部侍郎見岐山縣志)
張惟敏
黃鈺(字子相號遯菴平江嘉定州人由經學任宜興縣教授歴常州路勸農總管)
黃清老(字子肅光州固始人徙邵武泰定四年以鄉舉第一登進士歴應奉翰林文字同知制誥兼國)
(史編修官出為湖廣行省儒學提舉有樵水集)
江學庭(南城人登泰定丁卯進士歴官國子祭酒卒贈莒國公諡文正)
段輔(字惟德號裕齋河東人金進士克巳之孫辟中臺掾選應奉翰林文字歴奎章學士遷吏部尚書陜)
(西諸道行臺侍御史)
杜禧(官翰林國史院編修官)
王逢吉(號謙齋陳州人仕為翰林國史院編修官)
貢自誠(字可久宛陵人仕為翰林國史院編修官)
劉郁(官監察御史)
侯賓于(字廷美宛陵人任廣東憲使)
烏庫哩屯(字克莊官淮西僉憲)
達勒達約蘇(字仲達見元詩體要)
多爾濟(蒙古人官婺州江山縣達嚕噶齊)
李絅(字文晦濟南人泰定中以汝寕府判遷知濟州歴福建閩海道廉訪副使)
實默巴延(官湖南行臺侍御史)
于欽(字思容益都人自淮西掾授國子助教擢翰林國史院編修官歴監察御史兵部侍郎出為益都般)
(陽等處田賦總管)
張擇(字鳴善平陽人一云湖南人仕至江浙儒學提舉)
陳德永(字叔夏黃巖人辟和靖書院山長歴江浙儒學提舉有兩峰慚草)
喀喇布哈
胡杕(一名棣字伯友南昌進賢人仕至江西儒學提舉)
羅索(見沂州志)
陳鈞(字公秉一字太和樂清人徙金壇初授常州路晉陵縣丞歴知梁州遷湖南𣙜茶提舉)
冨察景道(見蒲州志)
趙友藺(字廉友黃巖人歴官浙江提舉有澄南槀)
葉恒(字敬常鄞人泰定中登進士第授餘姚州判官擢翰林國史編修官遷國子助教調淮安路鹽城尹)
楊鎰(字顯民南昌進賢人以太常禮儀院判官經略江南有清白齋集)
楊鑄(字季子鎰弟至正初為史館校勘歴中書檢校經略江南)
曾元烈(字模遠南豐人以蔭監邵武務曹)
霍希賢(泰定閒知威州事)
岑安卿(字靜能餘姚人自號栲栳山人)
周權(字衡之處州人有此山詩集)
應夢虎(一名文虎字彦文黃巖人)
陳克生(豐城人)
雅勤呼(字正卿扣肯人家衡鄂初名古天歷間登第授奎章閣參書歴官福建鹽運司同知)
劉聞(字文霆安福人天歷庚午進士授臨江錄事累遷太常博士至正中歴翰林編修進修撰出知沔陽)
(府有容窗集十卷)
哲爾伊爾台(居吴中登夭歷元年進士第)
羅朋(字友道崇仁人登天歷進士授承事郎同知太和州)
柯九思(字敬仲天台人由太學轉官仕至奎章閣鑒書博士有丹丘生集)
李裕(字公饒東陽人至順元年舉進士同知陳州轉道州推官有中行齋集)
薛明道(鄞縣人官至提舉有瑞堂槀七卷)
王都中(字邦翰一字元瑜福寧州人以恩蔭為平江路總管治中累拜河南行省參知政事以病歸即)
(家拜江浙行省參知政事卒諡清獻有本齋詩集三卷)
王克敬(字叔能太寧人累拜監察御史泰定中歴淮東廉訪元統初拜江浙行省參知政事卒諡文肅)
詹景仁(字天麟崇安人辟省掾歴江西撫州路總管)
杜本(字伯原臨江清江人至正二年以處士薦授翰林待制兼國史編修官引疾篤辭有清江碧嶂集)
劉汶(字師魯鄜州人擢進士歴西臺監察御史左遷累官戶部尚書)
焦文炯(字仲明淮陽人由東宫說書為社稷署奉禮郎)
胡寬(字則大一字士則池州人官宣州學正)
陳復(字子仁號芝巖虎林人仕為宿州學官)
貢師道(字道甫奎從子舉茂才累官翰林待制兼國史編修與修宋遼金三史出為嘉興路治中)
韓性(字明善紹興人其先家安陽延祐中辟慈湖書院山長不赴天歷中卒賜諡莊靖先生有五雲漫槀)
(十二卷)
陳深(字子微平江人别號清全有詩一卷)
圖烈圖(字敬夫鈕祜禄氏燕山人家信州永豐至順中進士及第授集賢修撰遷南臺御史歴福建廉訪)
(免官尋拜内御史)
程益(字光道濟南章丘人至順進士為國子博士與修宋遼金史遷監察御史歴廉訪僉事)
李懋(字子才江寧人至順元年進士官鄱陽縣丞)
熊太古(字鄰初朋來第三子至順鄉薦歴翰林編修除江西行省員外郎)
高若鳳(字在翁號灞雪吉水人至治辛酉進士授建昌州判元統中歴知封州)
陳植(字中吉號中山吉州永豐人至順中登進士授翰林待制後謫廣東博羅令)
王恒(字士能河東人)
錢良右(字翼之平江人至大中署吳縣儒學教諭遂不復出晚號江村民有集)
察罕布哈(官肅政廉訪使)
林暾(字伯昇號竹雪臨海人仕至戶部侍郎)
王明嗣(字伯昌舞陽人擢進士第官翰林國史編修遷國子司業)
錢璧(字伯全華亭人至順三年進士)
陳天錫(字載之號晉齋福寧州人一云秦川人仕至奉議大夫知福清州有鳴琴集)
俞希魯(字用中丹徒人歴官松江路同知有聽雨軒集二十卷)
吳元德(字師善宛陵人仕至浙江宣諭使)
辛鈞(東平路人延祐間知單州至順初任嶺南廣西道肅政廉訪使)
倪道原(字太初安仁人)
葉峴(字見山青田人至順癸酉舉進士歴南安尹累典試浙闈有見山集)
孫存吾(字如山廬陵人官學正)
和爾布哈(官河東山西廉訪司僉事)
智熙善(字子元官郎中元統三年奉使安南)
龍仁夫(字觀復永新人仕至甘肅儒學提舉晚號麟洲)
劉詵(字桂翁廬陵人有桂隠集)
宋无(字子虚舊以晞顔字行本名名世晉陵人遷於吳有翠寒集)
施鈞(字則夫一字子博會稽人著飲冰餘味集)
謝宗可(金陵人有詠物詩百篇)
汪珍(字聘之寧國路太平人)
洪希文(字汝質莆田人有續軒渠集)
袁士元(字彦章自號菊村慶元鄞縣人以茂才薦歴平江路學教授擢翰林國史院檢閱官不赴有書)
(林外集七卷)
李序(字仲倫東陽人有絪緼集)
趙偕(字子永宋魏王廷美後家慈谿)
嚴士貞(字正卿號寄菴崇陽人)
郭豫亨(自號梅巖野人有集句百篇曰梅花字字香)
鄭以道(名覺民以字行晚號拙直鄞縣人用薦為龍游教諭復以遺逸徵歴處州教授有求我齋集三)
(十三卷)
蔣宗簡(字敬之潤州金壇人家四明)
孫庚(字居仁慈溪人有雪磯集)
程從龍(嘉魚人)
陳自新(字貢父號敬齋福寧州人所著有起興等集)
章伯亮(雲南人)
徐仲孺(直之淳安人)
衞恒(官御史見内丘志)
張天錫(號梅月仕至戶部尚書)
熊載(官尚書見泰安州志)
郝采璘(官廉訪使見萊州府志)
張翔(字雄飛西河人官河南廉訪使)
李述祖(官河東山西道廉訪使僉事)
達嚕噶齊(見聞喜縣志)
巴延特穆爾(見池州府志)
吳安持(官都轉運使見輝縣志)
閻詢(官轉運使)
吕懷遠(官郴州路總管)
郭思(官陜西𣙜茶提舉)
夏拜布哈(見泗州志)
盍志(見旴昭志)
李諴(號迂齋嘉祥人授奉政大夫知萊州)
元文本(山西人任天台縣尉)
胡巨源(榆次人第進士任高麗軍民總管府儒學教授)
李思齊
劉有慶(字元善宛陵人辟平江書院山長)
陳良弼(字公輔宛陵人初辟掾史歴官旌德尹)
吳鍈(字子彦宛陵人以蔭補福建鈔庫提舉歴知耒陽州)
羅實克(見天台山方外志)
德濟桑雅(見安鄉縣志)
完顔東臯(見郴州志)
貢東嵓(宛陵人官婺州山長)
貢九萬(宛陵人官主簿)
貢仲友(宛陵人官婺源州判官)
貢士達(宛陵人官韶州檢校)
貢士林(宛陵人官甌寧教諭)
伊納克哈雅(見武夷山志)
托里約蘇(見保寧府志)
施琪(字永叔宛陵人官饒州路祁菴書院山長)
阮謙(字受益宛陵人仕為浙東帥府照磨)
夏嚴中(淳安人官訓導)
何正(字守中分水人至順間薦授鼇川書院山長轉寧都下河巡檢自號雲壑道人)
梅頤(字昌年號甦菴永嘉人仕至䕫州判官)
劉平叟(永嘉平陽人官至監稅)
林景英(字德芳號隠山永嘉平陽人官帥府照磨)
章功懋(永嘉平陽人仕至興山縣丞)
輝羅珣(見肇慶府志)
余希聲(青田人由明經授處州路儒學教授著詩說一卷)
葉可權(字國衡號平齊遂昌人任教官)
吳存(字仲退鄱陽人有月灣詩集)
笪元德(浮梁人官教諭)
林以順(字子木莆田人任浦江縣尹)
柯舉(字柯山莆田人舉鹽司管勾有竹圃夢語二卷)
克哷巴克實
袁正(溧陽人官戶部主事)
趙彀(官太常禮儀院判官)
勾龍緯(官太常博士見荆門志)
趙鼎(尚書祠部郎中知兖州見曲阜縣志)
高秉文(官知荆門州)
馬紀(官知荆門州)
秦山竺(官知州)
丁仲倫(官知州)
唐志大(官知州)
金承務(官郴州路同知)
巴罕伊埒圖
黃威卿(官同知河中府事)
刁震亨(任平陽推官)
喬堅(任順慶路判官)
王景顔(任潞州判官)
秦景容(任高密縣尹)
王文蔚(任河東縣尹)
董雄飛(任麟遊縣令)
鄧子實(官泉州路同安縣尉)
雷櫟(官教授)
李伯強(官雲南行省都事)
翟思忠(官鎮江總管府知事)
陳邃(號畸亭征西參軍)
喇勒智(字好問西域人)
卜友曾(字友曾舉進士)
連綮(字士徵黎城人中河東鄉薦卒贈集賢直學士)
郭君彦(字以道真定人)
王鈞(真定人)
李復(趙郡人)
郝儀(邢臺人)
趙景文(長垣人)
潘嚞(號沃州樵叟諸暨人仕為黟縣教諭)
張守大(洪洞人)
常沖(字仲微藍田人)
王仁輔(字文友鞏昌人有文槀十卷)
周子固(溧陽人)
蔣時中(溧陽人)
陸柱(吳郡人)
葉齊賢(吳江人)
林鐘(東吳人)
丘元鎮(字士安江隂人)
丁珉(字汝琳靖江人有滄洲集)
錢復(彭城人)
汪莊(休寧人)
王翊龍(宛陵人)
倪應淵(宛陵人)
許希顔(一名晞宛陵人)
朱得先(宛陵人)
梅德明(宛陵人)
潘如瑗(宛陵人)
潘泰之(宛陵人)
師晦文(宛陵人)
陶應靁(宛陵人)
趙孟熺(宛陵人)
胡晉(宛陵人)
何致中(字鶴齡號華陽山人宛陵人)
陳萬鈞(字公茂一字衡甫宛陵人)
汪士深(字起潛宛陵人)
汪士明(字公亮士深弟)
汪洊雷(字叔震宛陵人)
甘梅軒(宣城人)
徐秋雲(吳人)
周永言(字懷孝富州人)
孫桂(吳興人)
趙肅(字彦恭吳興人)
桂元(字師善慈溪人)
桂&KR1729;(字懷英號古香老樵慈溪人)
王子昭(號東村平江路嘉定州人辟學道書院山長)
胡惟仁(字舜咨會稽人)
潘士驥(字用德號愚谷黃巖人)
周景升(天台人)
黃真仲(字誠父號牧石金華人)
王奎(字景文金華人)
周德可(蘭谿人)
李謙亨(字伯謙東陽人)
顧華(温州人)
謝雋伯(字長父號偕山永嘉人有和樵集)
王份(字仲賢永嘉人有玉雪臺集)
許上之(永嘉人)
梅珪(字秉玉永嘉人)
陳虞之(字雲翁永嘉人)
翁葵(字景陽樂清人有漁唱集)
葉亮(字明夫樂清人)
陳允文(瑞安人)
李文潛(號滄洲生瑞安人)
吳荃(字次修號隠遊瑞安人)
陳剛(字公潛永嘉平陽人)
林希賢(永嘉平陽人)
黃九高(永嘉平陽人)
吳子莊(永嘉平陽人)
繆仲林(永嘉平陽人)
林傅(字以道括蒼人)
王毅(字剛叔龍泉人有木訥齋集)
李鵬(字萬里江西人)
鄧賚(字德良南昌人)
余存庚(字存畊寕州人)
汪仁立(字叔達饒州人)
王子東(上饒人)
蔡九思(上饒人)
施性初(臨川人)
李宗冽(旴江人)
周巽亨(吉州人)
吳高(字維申廬陵人)
王東(字尚志廬陵人一云臨川人)
歐陽伯恭(廬陵人)
羅觀(廬陵人)
劉敬(字伯敷清江人)
潘音(字聲甫天台人)
御選元詩姓名爵里一
欽定四庫全書
御選元詩姓名爵里二
諸家姓名爵里
王守誠(字君實太原陽曲人泰定元年試禮部第一賜同進士出身累進禮部尚書與修宋遼金三史)
(至正中歴河南行省參知政事卒諡文昭)
蘇天爵(字伯修真定人以國學試第一釋褐累遷集賢侍講學士兼國子祭酒出歴江淮行省參知政)
(事總兵饒信卒于軍有詩槀七卷文槀三十卷)
納琳(史作麟字文璨河西人自宿衛除中書舍人至正中累拜中書省平章政事出為江南行臺御史大)
(夫尋召拜御史大夫加太尉)
吕思誠(字仲實平定州人泰定元年進士第歴官中書左丞集賢學士兼國子祭酒左遷湖廣行省左)
(丞復召拜中書左丞光祿大夫大司農卒諡忠肅)
干文傳(字夀道號止齋平江路吳縣人延祐進士乙科累遷知吳江州至正三年召修宋史擢集賢待)
(制以禮部尚書致仕有仁里漫槀)
韓鏞(字伯高延祐五年登進士第授翰林國史編修官至正中累拜中書省參知政事出為甘肅行省參)
(政遷西臺中丞)
成遵(字誼叔南陽穰縣人元統元年中進士第應奉翰林至正中累拜中書省左丞坐累殞于獄)
宇文公諒(字子貞歸安人累除國子助教調應奉翰林文字同知制誥兼國史院編修官歴僉嶺南)
(廉訪司事有折桂集觀光集辟水集以齋詩槀玉堂漫槀越中行槀)
張翥(字仲舉晉寧人以隠逸薦召為國子助教遷翰林國史院編修官與修宋遼金三史累擢國子祭酒)
(集賢學士以翰林學士承旨致仕有蛻菴集)
成廷珪(字原常一字元章又字禮執蕪城人有居竹軒集)
李孝光(字季和温州樂清人至正中以隠士徵授秘書監著作郎遷文林郎秘書監丞有五峯集)
周伯琦(字伯温饒州人以蔭補南海簿累擢監察御史廉訪浙西行省承制假參知政事詔諭平江張)
(士誠拜江浙行省左丞有近光集)
曾堅(字子白金谿人登至正甲午進士第自國子助教擢翰林修撰出為江西行省郎官累拜翰林直學)
(士)
支渭興(字文舉郃陽人一云長寧人至順中進士至正中累官雲南廉訪遷副使以四川行省參政致)
(仕有龍谿詩集)
特穆爾(至正間官福建行省參知政事)
貢師泰(字泰甫仲章子以國子生中江浙鄉試釋褐累遷禮部尚書調平江路總管江浙行省承制授)
(參知政事朝命改戶部尚書尋召為秘書卿未赴卒有玩齋集)
李士曕(字彦關南陽人後徙漢上中大都路進士第累遷戶部尚書福建行省左丞召擢參知政事改)
(樞密副使翰林學士承旨封楚國公有經濟文集五卷)
盧琦(字希韓别號立齋泉之惠安人登至正二年進士第歴官漕司提舉以薦除知平陽州有圭峯集)
敏珠爾(字從道家世唐古氏居廣平元統元年舉進士同知保定路安州轉松陽縣達嚕噶齊)
朱德潤(字澤民世家睢陽渡江為吳人以薦應奉翰林出為鎮東行省儒學提舉有存復齋集十卷)
陳桱(字子經奉化人徙吳歴官翰林學士)
陳廷言(字君從寧海人舉進士歴官集賢侍講)
陳顯曾(字景忠毘陵人至正辛已鄉試乙科歴官翰林修撰有昭先槀)
吳炳(字彦輝祥符人官翰林待制兼國史編修官)
通通(字同初蒙古人進士第一人及第官至翰林待制)
趙雍(字仲穆孟頫仲子以蔭守昌國海寧二州歴官翰林院待制)
趙奕(字仲光孟頫季子舉茂才異等)
趙麟(字彦徵雍子第進士至正間官承事郎江浙行省中書檢校官)
玉武(豫章人至正間為翰林國史院編修官)
余嘉賓(岳州平江人領至正丁亥鄉薦歴官監察御史)
程文(字以間婺源人以薦入直翰林累拜南臺御史擢禮部員外郎)
王嘉閭(字景善一字雲昇餘姚人以薦除松江財賦提舉至正間累遷廣東道宣慰副使)
王餘慶(字叔善婺州人至正初入經筵為翰林檢討累拜江南行臺監察御史)
蘇天民(字堯叟保定人官南臺監察御史)
鄭元祐(字明德處州遂昌人徙錢塘除平江路儒學教授擢江浙儒學提舉有僑吳集)
楊瑀(字元誠錢唐人以篆學召見累官建德總管晩號山居道人)
鈕麟(吳江人仕為嘉興路達嚕噶齊)
趙承禧(至正間官府尹)
葉廣居(字居中嘉禾人仕至江浙儒學提舉有自得齊集)
聞人夢吉(字應之金華人泰定鄉貢以薦為教官至正中累遷福建儒學提舉)
烏延師中(字子中仕至淮西廉訪副使)
雅爾噶鼐(字明德蒙古色目人初為江浙行省掾至正間歴江浙財賦總管)
孟昉(字天暐本西域人寓北平至正中為翰林待制歴江南行臺監察御史)
焦白(字任道文炯次子家于吳張氏辟湖學教授不就)
許楨(字元榦有壬子以門功補太祝應奉翰林文字)
馬熙(字明初衡州安仁人歴官右衛率府教授)
許廣大(字具瞻元統中進士歴官知鄞縣)
曹文晦(字輝伯天台人自號新山道人)
高克禮(字敬臣河間人以蔭仕至慶元理官)
賈策(字治海開封人仕至仁和令)
劉肅(字子威開封人辟從事)
鄭元(字長卿開封人家于吳仕江浙行省都事)
巴爾斯(字彦誠回回人登進士第官光州達嚕噶齊)
布哈特穆爾(字德新居延王孫)
邵思文(字彦文河南人仕為臺掾)
卞思義(字宜之光州人辟浙西掾史)
諤勒哲(字蘭谷西夏人仕為平江路一字翼萬戶府)
雅克布哈(字孟初張掖人)
范栝(范縣人至正中知保定府雄州)
徐哲(字延徽萊州陽縣人以茂才薦授教諭不就)
王造(字依中江寧人任吳縣主簿遂家于吳)
王諶(字之常造子)
嚴瑄(字國珍溧陽人至正十一年進士官分宜縣丞)
宋克篤(長白人至正間進士知絳州)
蔣堂(字子中吳人泰定中鄉薦至正間用薦為嘉定州教授)
孟集(吳人至正元年中鄉試備牓知崇明州)
顧安(字定之吳人歴官泉州路判官自號迂訥居士)
楊祖成(字伯振長洲人至正間從事浙省仕至山隂尹)
陸德源(字德遠一字志寧長洲人舉茂才異等歴徽州路儒學教授晩號杞菊)
陸行直(字季道一字季衡又字德恭吳江人官翰林典簿自號湖天居士)
陸宣(字後之行直子官平江路學正)
趙渙(一名同麟字季文常熟人由憲掾除湖州從事歴知富州)
瞿智(字睿夫一名榮智字惠夫嘉定州人遷崑山辟青龍鎮學教諭攝嘉興錄判)
俞庸(字子中嘉興人占籍上海官華亭縣尹遷平江路推官)
俞俊(字子俊號雲東庸子初仕麗水巡檢改判平江)
程煜(字彦明揚州人寳坻縣丞)
吳禮(字和叔歙縣人)
楊慶源(字宗善泗水人任信州永豐縣儒學教諭)
張舜咨(字師䕫錢唐人由行省宣使調伏寧簿)
徐夢吉(字德符杭州於潛人舉茂才異等歴官常熟教授有琴餘雜言)
王綸(字昌言嘉禾人官學正)
潘澤民(名著以字行其先大梁人占籍秀州仕至浙東帥府掾)
朱志道(崇德州人歴官吳江州教授)
錢岳(字孟安吳興人徙雲間任亳縣丞)
唐棣(字子華歸安人舉茂才異等至正中仕至休寧縣尹知吕州有味外味槀)
邊魯(一名魯生字至愚北庭人家宣城以南臺宣使奉臺命西諭不屈及難贈南臺管勾)
許德潤(長興人為中書省管勾)
屠性(字彦德會稽人至正中領鄉薦)
聶庸(字茂宣蒙古氏自號太拙生)
鄭彝(字元秉餘姚人有山輝集)
陳聚(字敬德台州臨海人僑居吳中任常熟教授)
錦濟實克(字密卿阿哩衮氏)
毛南翰(字彝仲黃巖人至治中辟鄮山書院山長)
楊伋(字謙思天台人至元初為嘉定州教授)
李庸(字仲常序弟以明經薦仕至杭州錄事著用道人集)
夏溥(字大之一字大光淳安人領至治三年鄉薦為安定書院山長轉龍興教授)
方子京(分水人舉至正辛卯進士)
謝理(南陽人官都事)
張溥(餘姚人官嘉興路經歴)
徐昭文(字季章上虞人官平江儒學學正)
王霖(字叔雨括蒼人歴官江浙行省樞密院都事)
黃季倫(字季倫番陽人充三史書寫授長洲縣教官)
朱公遷(字克升樂平人遷金山至正辛已領浙江鄉薦歴處州教授)
謝寅(字叔長上饒人辟府掾)
祝蕃(字蕃遠一字直清貴溪人薦茂才異等歴饒州教授至正間調潯州路經歴)
葛元喆(字元喆撫州人登進士辟省掾以薦為縣尹有集十卷)
劉中孚(字志行吉水人舉茂才異等歴官知英德州)
康瑞(字瑞玉一名耑字端玉龍泉人初辟府掾至正中歴龍興路富州判官)
陳高(字子上温州平陽人登至正十四年進士第授慶元路錄事再授慈谿縣尹不起自號不繫舟漁者)
(有子上存槀)
龍從雲(字子高永新人有釣魚軒詩集)
陳䮄(字玄甫閩縣人以薦補官歴潮惠諸州軍事參軍有方山堂槀)
陳楠老(字良材建寧政和人至元元年鄉貢備牓歴建陽雲莊書院山長)
楊稷(字宗璉潭州長泰人至正間攝邑學事)
麥澂(南雄人至正間知藤州)
顧逖(字思邈至正末同知松江府事遷嘉興路同知)
諸絅(官蕭山教諭)
甘立(字允從陳留人辟奎章閣照磨歴丞相掾)
袁泰(字仲長易次子為郡學教授别號寓齋)
宋沂(字子與清江人仕至常山縣尹)
賈實勒們(字德舉真定獲鹿人官内史院都事)
達克布哈(字仲囦號鼇海蘢城人)
楊貴亨(號愚谷天台人官浙東道僉都帥府)
辛敬(字好禮大梁人仕至龍興路判官兼水軍千戶)
楊士弘(字伯謙襄城人有鑑池春草集)
彭鏞(字聲之臨江人)
顧觀(字利賓丹陽人家紹興任星子縣尉)
葉杞(字南有京口人進士任丹徒簿)
昂吉爾(字啟文西夏人登進士第授紹興錄事參軍)
高明(字則誠永嘉平陽人至正五年進士第授處州錄事辟丞相掾有柔克齋集)
王冕(字元章諸暨人舉進士自號煮石山農有竹齊集)
張天英(字楠渠温州人徵為國子教授)
郭翼(字羲仲一作羲重崑山人官訓導自號野翁又稱東郭生所著有林外野言)
張世昌(字叔京越之諸暨人為本州訓導自號霅濱慵叟)
王畛(字季野都中子仕至成都路判官)
劉渙(字彦亨號石田世家雒陽後為山隂人至正間薦為三茅書院山長不赴)
魯貞(字起元開化人元統二年鄉薦)
何儒行(字仲景宛陵人領至元乙亥江浙鄉薦)
劉玉汝(字成玉廬陵人至正元年江西鄉薦)
黃璋(字仲珍華亭人至正初鄉薦晩號以齋老人)
王原傑(字子英吳江人至正四年鄉薦有貞白英華文集水雲清嘯詩集)
劉倩玉(字伯琛吉州永豐人至正甲申丙申兩中江西鄉薦)
盛景年(字修齡新昌人至正十三年鄉貢)
朱斌(字文質吳江人至正十三年鄉貢)
元凱(長子人至正鄉貢)
陳善(自號容城生松江人至正間兩舉鄉貢)
陳乾富
周溥(字公輔吳興人領鄉薦有東園詩)
朱彬(字仲文旴江人登進士第)
馬弓(字本勁會稽人領鄉薦)
翁仁(字德元章安人登進士第)
李澗(字國用中貢魁)
沙可學(永嘉人登進士第辟浙江行省掾)
黃公望(字子久本姓陸世家常熟繼永嘉黃氏遂徙富春有大癡道人集)
吳鎮(字仲珪嘉興人有梅花菴槀)
黃鎮成(字元鎮昭武人有秋聲集十卷)
陳柏(字新甫號雲嶠泗州人嘗為侍儀舍人官至太祝)
仇機沙(字大用色目人)
李存(字明遠更字仲公饒州安仁人有俟菴集三十卷)
吳景奎(字文可婺州蘭谿人所著有葯房樵唱)
陳方(字子貞見草堂雅集)
胡天游(名乘龍以字行别號松竹主人岳州平江人有傲軒吟槀)
陳植(字叔方深子有慎獨癡叟遺槀)
張師愚(字仲淵宛陵人)
張師曾(字叔輿師愚弟延祐天歷再領鄉薦)
張知言(字公九師愚次子)
梅致和(字彦遠宛陵人有耕稿十卷)
施坦(字季平宛陵人)
哈沙珊(字子山燕山人)
何景福(字介夫睦之淳安人有鐵牛翁詩一卷)
孫華孫(一名華字元實永嘉人僑居華亭)
項炯(字可立天台臨海人)
潘純(字子素淮西人)
唐登
鄭東(字季明號杲齋温州平陽人與弟采並有文名著鄭氏聯璧集)
鄭采(字季亮號曲全東弟)
吳克恭(字寅夫毘陵人見草堂雅集)
袁藏用(字顯仁古汴人)
劉元俊(字用章浚儀人)
劉堧(字公坦靖江人有小齋集)
葉頫(字伯昂南陽人)
徐舫(字方舟睦州桐廬人有瑤林滄江二集)
郭庸(字彦中東平人)
盧昇(字廷舉高唐人)
郝天鳳(字子儀高唐人)
楊賢德(膠東人)
唐奎(字文昌晉陽人)
鄭昂(字處抑號密菴永嘉平陽人)
陸廣(字季弘吳人)
王雨(字伯時)
趙次誠(字學之樂清人有雪溪集)
邵光祖(字弘道鄱陽人家於吳張氏授湖州學正不赴)
高文度(字惟正蜀人)
羅蒙正(字希吕廬陵人家新會以薦授南思州教授)
陸繼善(字繼之吳人)
束宗庚(字章孟吳人)
張常明(字景昭吳人)
沈鉉(字文舉松江人)
尤存(字以仁吳人)
趙鎮(字元鼎號寄軒吳人)
陸炯(字晦叔號書篷漫郎吳人)
鍾虞(字安期吳江人)
時太初(字大本常熟人)
陸元泰(字長卿崑山人)
馬稷(字民立吳郡人)
嚴恭(字景安平江路嘉定州人)
強珇(字彦栗平江路嘉定州人)
俞明德(字明在錢唐人)
曹知白(字又玄一字真素别號雲西老人閩人遷華亭)
楊謙(號平山别號竹西居士松江人)
薛穆(字公遠自號北澗生松江人)
沈存(字肯堂松江人)
俞鎬(字孟京松江人)
吕恂(字德厚自號鐵硯生華亭人)
吕恒(字德常璜溪人)
馮濬(字淵如一名以默自號彈鋏生華亭人)
沈震(字伯修華亭人)
余寅(字景辰華亭人)
陸侗(字養正上海人)
吳益(字敬夫延陵人)
陶定理(字元康延陵人)
張體(字孟膚江隂人)
趙覲(字宗弁江隂人)
張監(字天民金壇人自號鶴溪)
李節(字處約潁上人)
盧浩(字養元錢唐人)
王羽(錢唐人)
馮士頤(字正卿富春人)
吳復(字子中更字見心富春人有雲槎集)
鎦堪(字子輿嘉禾人有芝林集)
錢大有(字明遠嘉興人)
董成(字性存嘉興人)
黃魯德(嘉興人)
范致大(字德原崇德人張氏據吳辟教授不就自號葛嶺真逸有金箒集)
韓友直(字伯清吳興人)
蔣克勤(字德敏湖州長興人)
華廉(字仲清長興人舉賢良不就晩號雲井有翠微集)
劉景元(字太初四明人)
任昱(字則明四明人)
朱庸(字伯常號撝齋四明人)
張洙(字宗魯江隂人)
阮孝思(字維則平江路嘉定州人)
周翼(字子羽號戅齋無錫人)
烏本良(字性善慈溪人)
韋珪(字德圭山隂人)
李一中(字彦初山隂人)
沈懋(山隂人)
陳敬(字白雲山隂人)
張克問(字九思餘姚人)
徐士榮(字仁初上虞人)
林彦華(號城南黃巖人)
毛翰(字儀仲天台人)
李文(桐廬人有近山集)
吳學禮(字樂清有雁山集)
陳德載(青田人有山村雜興詩)
萬石(字德躬豫章人)
鄧梓(字文若豫章人)
韓壁(字壁翁饒州人)
熊進德(字元修上饒人)
章善(字立賢廬陵人)
鄭基(字本初三山人)
郭完(字維貞莆田人)
方炯(字用晦莆田人自號杏翁)
方坦(莆陽人)
五十四(高昌人)
陳維楨(莆田人)
楊允孚(字和吉吉水人著灤京襍詠)
推勒布哈(字兼善巴約特氏初名達布哈世居白野山進後家台州江浙鄉試首薦至治元年賜右牓)
(士第一授集賢修撰與修宋遼金三史擢禮部尚書歴台州路達嚕噶齊為方國珍所襲殁于戰贈行省)
(平章政事魏國公諡忠介有顧北集)
余闕(字廷心一字天心唐古氏世居武威後為合肥人累拜監察御史翰林待制歴淮南行省左丞陳友)
(諒兵至城陷殉難贈行省平章政事豳國公諡忠宣有青陽集)
汪澤民(字叔志徽之婺源人登延祐五年進士第累知兖州至正三年召修宋遼金三史除國子司業)
(遷集賢直學士以禮部尚書致仕歸居宣州十五年亂兵破城被執不屈遇害贈中書左丞諡文節)
樊執敬(字時中鄆城人歴官江浙行省參知政事至正十二年殉難贈承旨追封魯國公)
鄭玉(字子美徽州歙縣人至正中除翰林待制徵之不起元末城破自經殉難有師山集)
董摶霄(磁州人官參政殉節南皮追封魏國公諡忠定)
吕震(字伯起東平人至正中累官懿州路總管歿于戰諡忠憲)
賀方(字伯京一字伯更霍州人累官翰林學士授江南行臺治書侍御史至正中殉紅巾之難)
李鉉(字伯鼎大名濬縣人守延平殉海寇之難贈鎮國上將軍隴西郡公)
楊椿(字子夀吳人辟總兵參謀守城殉難)
蔡廷秀(字君美松江人歴授承務郎袁州推官蘄寇陷城被執不屈遂遇害)
堵簡(字無傲京口人仕至江浙行省檢校官殉節)
韓準(字公衡沛縣人登進士歴官福建行臺侍御史)
陳肅(字伯將無錫州人以薦舉為蘭谿州判官歴翰林學士兵部尚書河南行省左丞)
俞述祖(字紹芳慶元象山人自翰林編修出為沔陽路推官殉難贈禮部郎中)
李介石(字守道丹丘人授松江府掾從守鎮江城陷被執不屈遇害)
吳文讓(號遜齋將樂人為龍谿縣尹至正十五年殉漳寇之難諡毅忠)
董旭(字泰初新昌人方國珍欲致幕下強之不屈遂遇害)
潘伯修(字省中黃巖人至正中三中省試方國珍劫之海上欲官之不屈遂及難)
陳有定(一名友定字安國福清人元末起兵據守全閩累官福建行省平章政事被執殉節)
王翰(字用文靈武人先世本唐古氏初名諾木歡歴江西福建行省郎中陳友定表授潮州路總管入明)
(辟書再至遂自引決有友石山人遺槀)
巴延(字子中西域人家進賢五舉鄉薦歴官都事閩右丞章完表為行省員外郎以佐閩帥復城功進兵)
(部侍郎明初將以遺逸徵飲藥殉節有集)
吳訥(字克敏休寧人以薦授建德路判官兼義兵萬戶戰敗不屈殉難有吳萬戶詩集五卷)
陳謙(字子平吳郡人)
李祁(字一初别號希蘧茶陵州人元統元年左牓進士第二人應奉翰林文字除婺源州同知遷江浙儒)
(學副提舉有雲陽集十卷)
吳當(字伯尚澄孫以蔭入仕薦為國子助教預編纂宋遼金三史累遷翰林直學士歴江西行省參知政)
(事有草廬集)
三寳珠(字廷珪輝和爾人至正辛酉登第知瑞安州歴官憲使)
舒穆嚕宜孫(字申之其先遼之德爾吉人襲職為沿海上副萬戶至正末浙東經略承制拜行省參知)
(政事殁於兵贈集賢大學士越國公諡忠愍有少微唱和集)
陳麟(字文昭永嘉人至正甲午登進士官慈谿縣尹)
林諫(字格非青田人官兵部侍郎署樞密院事至正未從行沙漢)
龔友福(字子經奉化人官至翰林學士)
吳徹(字文通崇仁人嘗事陳友諒)
周所立(號盤谷臨江人仕陳友諒為教授)
陳基(字敬初臨海人初授經筵檢討官歴江浙行省郎中參張士信軍進參太尉府軍事擢内史遷學士)
(院學士有夷白齋槀)
饒介(字介之臨川人自翰林應奉出僉江浙廉訪司事張士誠承制以為淮南行省參政明初俘至京師)
(及難自號華蓋山樵亦曰醉翁)
馬玉麟(字國瑞海陵人至正間為長洲尹歴官江浙行省參政)
張憲(字思廉山隂人張氏據吳辟為樞密院都事有玉笥生集)
陳秀民(字庶子温州人徙嘉興至正中為武岡步巡檢知常熟州張氏時歴江浙行省參知政事有寄)
(亭集)
陳雷(字公聲秀民子有窳菴集)
張經(字德常監子仕張氏歴吳縣尹知嘉定州調松江府判官)
蘇大年(名昌齡以字行自號西澗老樵真定人至正間授翰林編修不拜)
方行(字明敏黃巖人谷真子有東軒集)
劉仁本(字德玄天台人進士乙科歴官江浙行省左右司郎中有羽庭詩槀)
楊維楨(字廉夫會稽人登泰定丁卯進士仕至江西儒學提舉明初召修禮樂書安車赴闕以白衣乞)
(還自稱鐵笛道人有鐵崖集)
錢惟善(字思復錢唐人領至正辛已鄉薦官至副提舉自號曲江居士又稱心白道人有江月松風集)
(十二卷)
陸居仁(字宅之華亭人中泰定丙寅鄉薦自號雲松野衲)
張昱(字光弼廬陵人仕為江浙行省左右司員外郎行樞密判官自號可閒老人有廬陵集)
王逢(字原吉江隂人自號席帽山人有浯谿詩集七卷)
戴良(字叔能浦江人至正中以薦授淮南江北儒學提舉有九靈山房集二十卷)
顧瑛(一名阿瑛別名德輝字仲瑛自號金粟道人崑山人有玉山璞槀張氏據吳避之嘉興至正末以子)
(官萬戶封武略將軍水軍千戶飛騎尉錢唐縣男)
顧元臣(字國衡初名衡瑛子至正中官寧海所千戶以功遷水軍都府副都萬戶)
顧晉(字進道更名元禮瑛仲子)
顧佐(字翼之瑛從子)
倪瓚(字元鎮無錫州人別號雲林有清閟閣槀)
郯韶(字九成吳興人嘗辟試漕府掾自號苕溪漁者)
姚文奐(字子章崑山人辟浙東帥閫掾自號婁東生亦稱野航)
熊夢祥(字自得江西人號松雲道人)
吕誠(字敬夫崑山人)
周砥(字履道吳人居無錫號東臯生亦稱菊溜生有荆南唱和集)
張簡(字仲簡吳人洪武二年召修元史)
張渥(字叔厚見草堂雅集)
黃玠(字伯成慈溪人徙家魏塘有弁山小隠吟錄知非舊槀)
翟份(字文中相臺人)
李瓚(字子粲吳人)
李廷臣(字仲虞台州寧海人)
李元珪(字廷壁河東人)
陸友(字友仁吳人)
張師賢(字希顔崑山人)
沈性(一名明遠字自誠號東埜吳興人)
衞仁近(字叔剛一字子剛華亭人有敬聚齋詩槀)
繆偘(字叔正常熟人)
馬麐(字公振一字國瑞崑山人有醉漁草堂二集)
岳榆(字季堅義興人)
彭罙(一名寀字宗愈揚州人)
袁暠(字子明汝陽人)
李簡(字士廉廬陵人居崑山)
張遜(字仲敏南陽人家於吳自號溪雲)
顧逵(一名達字周道吳人)
文質(字學古温州人隠居婁江)
顧敬(字思恭自號灌園翁吳人)
顧盟(字仲贅甬東人)
馬晉(字孟昭扶風人)
黃文德(汴人)
華翥(字伯翔吳興人)
王鑑(字明卿真定安平人)
余日強(字伯莊古田人居崑山有淵默叟集)
宗本先(字景明京口人)
陸仁(字良貴河南人流寓崑山自號樵雪生)
沈右(字仲說吳人)
王楷(字叔正太原人)
張田(字芸已浚儀人徙吳)
劉西村(見玉山名勝)
金翼(字敬德天台赤城人一作樂清人)
王巽(見玉山雅集)
陸景龍(字德陽嘉興人至正已已鄉薦)
邾經(字仲誼仁和人登進士嘗寓澄江作澄江櫂歌有玩齋集)
陳汝秩(字惟寅廬山人遷吳明初徵至京師以母老辭歸)
舒頔(字道原績谿人仕至台州學正有華陽貞素齋集七卷)
舒遠(字仲修頔弟有北莊遺槀)
舒遜(字士謙遠弟號可菴有搜括集)
趙善瑛(字廷璋成都人)
周霆震(字亨遠吉州安成人有石初集)
吳海(字朝宗閩縣人有聞過齋集)
楊翮(字文舉金陵人官太常博士有佩玉齋類槀)
張端(字希尹江隂人以薦授官歴海鹽州判官江浙行樞密院都事有溝南漫存槀)
錢逵(字伯行良右子仕為江浙行省管勾架閣歴淮南行省員外郎明初徵赴太常議禮發臨濠尋放歸)
吳志淳(字主一以字行無為州人以蔭歴官靖安都昌二縣簿)
朱希晦(樂清人有雲松巢集)
甘復(字克敬餘干人有山窗遺槀)
留睿(字若愚一字養愚括蒼人)
魯淵(字道原淳安人至正辛卯進士江浙儒學副提舉明初徵修禮樂書詔授官以病辭)
余詮(字士平豐城人至正間官江浙儒學副提舉)
周之翰(字申甫華亭人)
吳哲(字子愚華亭人號淡雲野人嘗佐戎幕)
周南老(其先道州人徙家吳中以薦補信州永豐學教諭歴淮南行省照磨官明初徵赴太常議禮發)
(臨濠尋放還)
鄭洪(字君舉號素軒永嘉人有集一卷)
董佐才(字良用)
唐珙(字温如會稽人)
徐津(字仲盟江隂人)
范立(字叔中一字中立號王崖樵者錢唐人)
胡悌(見朱存理鐵網珊瑚)
李費(楊維楨門人)
吳會(字慶伯)
王翊(字伯良)
游莊(字子敬)
王中(字懋建)
陳安(字克盟金溪人)
鎦廉(字用正臨川人)
徐淮(字原澤永嘉人)
華幼武(字彥清號棲碧無錫州人有黃楊集)
葉顒(字景南金華人著樵雲獨唱)
盧煥(松江人)
劉養晦(號雲樵萬安人)
燕遺民(字逸德號空谷老人武昌人)
潘牧(淮南人至正間舉茂才異等)
曾朴(字彦曾燕山人)
劉本原(字仲原)
王鵬(字九萬緱山人)
葉顒(字伯昂吳人中浙省試為和靖書院山長)
郭鈺(字彦章吉水人有靜思集)
劉永之(字仲修清江人明初被徵辭歸有山隂集)
貢性之(字友初宣城人以蔭除簿尉後補閩理官入明避居山隂更名悅有南湖集)
瑪魯(字兼善西域人家上虞領至正壬寅鄉貢以薦授嘉興路儒學教授)
盛彧(字季文常熟人有歸胡岡集)
練魯(字希曾處州松陽人至正中第有倥侗子文集)
王宥(字敬助山隂人自號卧龍山民)
滑夀(字伯仁一字伯本襄城人徙餘姚)
吉雅摩迪音(字元德西域人至正間進士官浙東都元帥僉事)
阿拉善(字允中吉雅摩迪音之弟至正間進士官應奉翰林文字)
丁鶴年(以字行一字永庚吉雅摩迪音從弟有海巢集)
吳惟善(丁鶴年表兄樊川人)
劉履(字坦之上虞人至正末避亂自號草澤閒民)
鄭淵(字仲涵浦江人明初詔徵不起)
沈中(東陽人)
邵永(嚴陵人)
方道叡(字以愚淳安人登至順二年進士授翰林編修至正中歴杭州判官有愚泉詩藁十卷)
烏延思敬(字子敬號齊東野老東平人)
趙汸(字子常休寧人授江南行樞密院都事明初被召與修元史書成不仕還有東山集)
汪克寬(字德輔一字仲裕祁門人泰定丙寅中江浙鄉試明初召修元史事竣辭還有環谷集)
金涓(字道原義烏人有湖西青村二集凡四十卷)
謝應芳(字子蘭武進人有龜巢集)
沈貞(字元吉長興人有茶山集)
周敏(汝陽人)
張庸(字惟中慈谿人有全歸集)
孔思吉(曲阜人)
李仁(字嚴賓東蒙人)
馬庸(扶風人)
謝師善
張穀(吳人)
高元復(東吳人)
沈良(松江人)
徐士茂(松江人)
錢應庚(字南金松江人以明經教授)
顧常(無錫人)
雅安(字處善楊州人)
周棐(字致堯崇德人平江書院山長有集)
朱武(字仲桓山隂人)
郭文(字仲炳)
李訥(字彦明江右人)
秦衡(淮海人)
陸顒(淮海人)
梅實(宣城人)
徐恒(錢唐人)
楊明(字復初錢唐人)
金灝(秀州人)
華仲庸(長興人)
陳朴(奉化人)
姜文振(一名文震會稽人)
周崇厚(廬陵人)
鄧伯言(新淦人)
陳潤(閩人)
江輻(閩人)
魏奎(臨卭人)
金信(字中孚金華人以茂才舉不就有春草軒集)
田耕(字仲雲吳人)
周衡(字世衡吳人)
劉侍史(見皇元風雅)
何理問(見皇元風雅)
孔進士(見帝京景物略)
施翰林(見洪洞邑志)
倪公(失其名江寧府倅見溧陽志)
溪翁(見平陽府志)
羽流衲子
丘處機(字通密號長春子登州棲霞人學全真師王真人嘉太祖召對賜號神仙爵大宗師居燕太極)
(宫有磻溪集六卷)
張志純(字布山號天倪子泰安州人學道會真宫初名志偉世祖改今名賜號崇真保德大師授紫服)
(年百二十歲)
聶碧窗(江西人元初為龍翔宫書記後主京口天慶觀)
梁大柱(字中砥其先湘州人徙鎮江學道勾曲山)
張與材(字國梁號薇山别號廣微子居信之龍虎山為三十八代天師襲掌道教元貞初入見大明殿)
(授太素凝神廣德大真人大德中加正一教主領三山符籙給銀印視二品至大初授金紫光祿大夫封)
(留國公給金印視一品皇慶初賜冠服延祐中卒)
張嗣德(號太乙子與材次子至正中襲掌教事為四十代天師授太乙明教廣玄體道大真人主領三山符籙)
馬臻(字志道號虚中少慕陶貞白著道士服隠西湖大德中與燕京内醮未幾辭歸所著有霞外集)
鄧牧(字牧心錢唐人隠大滌山吳真人全節奉詔徵之不赴)
王中立(字定民號足菴天台人為桐柏觀道士主杭之西太乙宫賜號仁靖純素真人)
王夀衍(字眉叟杭州人至治中徵授弘文輔道粹德真人主杭之開元宫)
姬志真(有雲山集八卷)
尹志平(有葆光集詩一卷)
吳全節(字成季號閒閒饒州安仁人學道龍虎山自至元迄至治累授特進上卿玄教大宗師崇文弘)
(道玄德真人總攝江淮荆襄道教知集賢院道教事所著有看雲集)
薛玄曦(字玄卿河東人徙信州貴溪學道龍虎山延祐間召見提點上都崇寧萬夀宫至正中制授弘)
(文裕德崇仁真人自號上清外史有上清集)
彭日隆(别號隠空崇安人居沖佑觀遇異人授雷法祈禱皆騐後師黃雷囦傳清徵道法隠九曲溪上)
黃石翁(字可玉號松瀑南康人家廬山下少為道士晩號狷叟)
查居廣(字廣居臨川人少入金溪望仙觀為道士晩居仁夀觀有學詩初槀)
鄧宇(字子方臨川人出家上清宫號清壑樵史别號雪鶴山人)
李道坦(字坦之吳興人所著有學道齋集)
張雨(一名天雨字伯雨别號貞居子錢唐人棄家為道士晚居開元宫有句曲外史集)
虞大雅(龍虎山人)
鄭守仁(號蒙泉黃巖人學道京師蓬萊坊之崇真宫人稱獨冷先生至正間出主白鶴觀)
薛毅夫(字茂弘號鶴齋信州貴溪人志貞一之學隠居白屋山)
富恕(字子微號林屋山人吳江昭靈觀道士)
鄒復雷(號雲東為洞玄丹房主)
余善(字復初玉峰清真觀道士)
于立(字彦威南康匡廬人學道會稽山)
方從義(字無隅貴溪人居上清宫老歸江南修道於金客門小洞天自號方壺子又稱不芒道人金門羽)
席應珍(字心齋號子陽子常熟人提舉致道觀)
姚草樓(住南阜道院)
蔣䒶與(羽士見荆溪外記)
蔣景玉(羽士見荆溪外記)
崔玄白(絳霄宫道士)
張天師(失其名)
趙永嘉(泉州晉江人隠於金鞍山)
祖欽(卓錫仰山)
伏(字虎巖淮安人住徑山至元以偈進世祖嘉納之)
圓至(字天隠别號牧潛高安姚氏子駐錫建昌能仁寺所著有筠溪牧潛集)
英(字實存錢唐人姓厲氏棄家為浮屠結茅天目山有白雲集)
希陵(字西白義烏何氏子出家東陽世祖召見賜號佛鑒成宗加號大圜仁宗加號慧照至正壬戌說偈)
(而逝諡大辨有瀑巖集)
知和(號依和菴主崑山人隠居雪竇終二靈山)
善住(字無住别號雲屋吳郡僧居報恩寺有谷響集)
明本(號中峯錢唐人俗姓孫氏投天目山受法高峯原妙禪師雲遊還師子院詔賜金襴伽棃衣進號佛)
(慈圓照廣慧禪師至治三年逝勑諡智覺)
祖瑛(號石室吳江陳氏子出家普向寺受法於徑山晦機禪師住持昌國州隆教禪院及杭之萬夀明之)
(隆教老於雪竇育王)
瑤(字荆山雲巖僧見王賓虎丘山志)
與恭(字行已號嬾禪上虞人)
正印(大德間住澱山寺至治中卓錫吳興)
弘濟(字同舟一字天岸俗姓姚餘姚人投寳積寺為僧泰定改元開法於萬夀圓覺寺)
懷深(字無懷天歷至順間結菴杭之西湖北上)
行端(字景元一字元叟俗姓何氏臨海人大德間出主湖之資福至大中特旨賜號慧文正辨行宣政院)
(舉主天竺遷靈隠延祐中加號佛日普照泰定間降璽書命主徑山)
祖銘(字古鼎奉化應氏子元統初自徑山出住昌國隆教寺遷普陀及中天竺至正間還主徑山錫號慧)
(性文敏宏學普濟禪師退居妙明菴有古鼎外集)
永彝(字古鼎松江人)
如砥(字平石自稱太白老衲住徑山)
清珙(字石屋常熟温氏子住當湖之福源退老天湖至正間降香幣賜金襴衣有石屋集)
益(字栯堂温州人住奉化岳林寺)
至剛(閩縣人居聖羅山人稱石門和尚)
覺恩(字以仁號斷江四明人卓錫雲門後住天平白雲寺)
智寬(字裕之號雲海吳人住吳江聖夀至元五年以行宣政院檄主嘉禾三塔景德寺所著有雲海唱和)
(詩)
元鼎(字虚中吳僧見朱珪方寸鐵志)
清欲(號了菴别號南堂遺老臨海人得度徑山至正間主靈巖光福本覺諸刹)
照鑑(一作惠鑑字仲明號湛然靜者錢塘徐氏子住惠山寺有雙清集)
元長(字無明號千巖蕭山董氏子隠天龍山東菴復渡江至義烏伏龍山依大樹結茅而止焉)
師文(崇明僧)
守良(至正末為嘉禾興聖住持)
文靜(字默堂閩人住越之天章寺)
懋詗(見黃溍傳)
處林(字大材天台人)
寧(字居中至正間虎丘僧)
至諶
逢(字其原)
餘澤(字天泉吳江陸氏子住吳之永定遷北禪尋奉召主杭之天竺晚歸吳之大弘教寺方回錄其竒句)
(為長春集)
寳月(字伯明姑胥人住玉峰報國寺)
廣宣(一名至訥字無言吳僧住福岩寺)
那希顔(字悅堂四明人住玉峯薦嚴寺)
元本(字立中丹丘人)
祖柏(號子庭嘉定人住慧業寺)
文信(字道元號雪山永嘉人住石湖寳華禪寺)
自恢(字復初一作復元豫章人至正末主海鹽法喜寺後住廬山)
子賢(字一愚住天台山寺)
至奐(住天台山寺)
照(字覺元四明人)
福初(字本元吳淞人)
法堅(會稽雲門寺僧寓吳中)
良圭(字善住)
泉澄(人呼為水長老見玉山名勝集)
超珍(見玉山名勝集)
行方(字行紀嘉定人)
夀寧(字無為號一菴上海人久主名刹歸吳淞靜安寺)
椿(字大年吳中沈氏子)
良震(字雷隠三山人受法徑山主席上虞等慈寺)
淨圭(見朱存理鐵網珊瑚)
芝磵(至正末與楊維楨林彦清倡和)
淨慧(字古明松江人)
祖教(號靈隠嘉定僧俗姓姚氏將家子)
善行(勾吳沙門)
觀通(字希遠宜興屈氏子)
必才(字大用天台人)
志瓊(字藴中見賴良大雅集)
宗衍(字道原中吳人住石湖楞伽復以僧省堂選主嘉禾德藏寺著碧山堂集)
惟則(字天如吉之永新人族姓譚氏卓錫吳城東闢師子林既而遯跡松江九峯加號佛心普濟文惠大)
(辨禪師侍者集其詩文為師子林别錄)
元珪
廷塤
可繼
善伏(字虎林)
斯藴(字昭叟)
法智(吳僧見余闕青陽集附錄)
靈惲(虎丘寺僧)
大訢(字笑隠南昌人俗姓陳氏卓錫杭之鳳山遷中天竺文宗自金陵入正大統以潛邸為龍翔集慶寺)
(召授大中大夫主寺事設官隷之所著有蒲室集十五卷)
本誠(初名文誠字道原後名道元字覺隠嘉禾人主興聖禪寺又主本覺寺洪武初示寂有集)
善學(自號古庭生吳郡馬氏初出家大覺寺主崑山薦福後居光福)
大圭(字恒白姓廖氏泉州晉江人為開元寺僧)
曇塤(字大章丹丘人住嘉定南禪寺後居天台之五峯)
智圓(字鑑中錢唐人住寳幢寺自號夢道人有夢觀集)
文藻(字南洲温州人住湖州何山禪寺)
溥照(字元明吳郡人)
元旭(字原明四明延夀寺僧飛錫松江)
時蔚(號萬峰温州金氏子晚居鄧尉山聖恩禪院)
圓丘(字雪崖見毛永貞石田山房詩)
淨昱(字大明見石田山房詩)
員怡然(閩人見孫原理元音)
印秋海(見宋公傳元詩體要)
道充(字碧虚見明李伯璵文翰類選大成)
元(字宗海見文翰類選大成)
慈感(字感芝苕城人見鐵網珊瑚)
元遜(吳興人見鐵網珊瑚)
若舟(字别岸檇李人)
明曇(見蒙隂志)
義傳(見盧熊蘇州府志)
古愚(見毘陵志)
玉峰(見張萊京□三山志)
善觀
無方
性嘉
茅山游僧
無名僧(見明譚貞默其間集)
閨秀
程一寧(順帝宫人)
何節婦賀氏(吉州永新人至正十二年蘄兵寇城其夫遇害殉節見浯溪集)
胡烈女妙端(越之嵊縣人適同邑祝生苗䝤之難守節赴水䝤帥為立廟祀之邑人咸曰烈女廟)
張節婦劉氏(名宜大同人翰林待制翼之姪女為武州守張思孝子亨妻至正戊申為河南亂兵)
(所掠罵賊遇害)
李君問妻萬氏(處州龍泉人夫亡矢節不再適有奪其志者為賦詩示意)
馬彦竒妻盛氏(名貞一孀居紡績教子口授書史里人比之曹大家)
陳氏(錢唐儒家女其夫隷軍籍久戍貧難不變節)
管氏道昇(字仲姬一字瑤姬翰林承旨趙孟頫妻延祐中累封魏國夫人)
万俟蕙柔(江南士人妻陷北軍中)
韓氏(太學生吳仁叔妻)
李黨學女(適巴長卿)
張氏蕙蘭(名淑新喻傅金妻其先汴人有綠窗遺槀)
王嬌紅(蜀人適申純)
吳氏女(見黃巖同知鄭僖春夢錄)
賈雲華(名娉娉錢唐人宋平章似道女)
鄭氏允端(字正淑吳人世稱花橋鄭家歸同郡施伯仁所著有肅雝集)
余季女(台州儒家女適同郡水宗道)
趙女(父晉為南臺掾見浯溪集)
劉氏(洞庭人歸葉正甫見輟畊錄)
曹妙清(字比玉自號雪齋錢唐人楊維楨為序其絃歌集)
張妙淨(字惠蓮錢唐人自號自然道人)
薛氏蘭英蕙英(吳郡人有聯芳集)
徐氏女(浦城徐嗣元女)
鄭奎妻
蘇小卿
崔琦
阮碧雲
韓鵶兒
張氏
狄婉兒
李飛仙
范秋蟾(台州人方國珍妻之婢)
比丘尼妙湛(大德間居吳興長明菴)
梅花尼(見彤管遺編)
仙鬼
懸葫蘆(大德間安肅縣建擬江亭落成有三仙至題詩壁上其一自稱懸葫蘆本州判官張莘有記)
劉妙容(皇慶初有張三郎者八月十五夜吹笛倚望橋遇老人傳曲曰此仙姝劉妙容所作歌也)
衞芳華(延祐初永嘉滕穆於臨安月夜遇美人自稱宋理宗宫人衞芳華)
玄妙觀羽客(見田汝成西湖遊覽志)
晩翠亭鬼(見葉世竒草木子)
外夷
段福(大理國王興智季父世祖時隨國王入覲後以功封武威公)
驃信(其先蒙氏見雲南志)
李齊賢(字仲思仕高麗官門下侍中封雞林府院君卒諡文忠著亂槀十卷)
申淑(高靈郡人高麗參政)
金仁鏡(慶州人高麗右樞密貶尚州牧後至尚書左僕射中書侍郎平章事諡貞肅)
崔瀣(高麗人)
安南王陳光昺(日焸子其先閩人中統三年制封為安南國王降虎符國印薨諡太王)
陳日燇(安南王日烜世子襲位自號竹林大士薨諡仁王有香海印集)
陳英王(失其名安南國王日燇子襲位薨諡英王)
陳益稷(安南王日烜弟初為昭國王至元中歸朝後封安南國王國人弗納久留鄂州遙授湖廣行中)
(書省平章政事武宗朝累進金紫光祿大夫儀同三司天歷中卒諡忠懿王有拱北集)
陳秀峻(字萃山安南國王姪武道侯子封文紹侯更文義侯至元中歸朝詔封輔義公資善大夫有粹)
(山吟槀)
賴益巋(陳秀峻表弟交趾太守賴先之後至元中内附遥授南柵江路安撫使嘉議大夫)
丁公文(安南國王日燇相官少保見陳孚交州槀)
盛熙明(龜兹國人以能書辟奎章閣書史)
御選元詩姓名爵里二
