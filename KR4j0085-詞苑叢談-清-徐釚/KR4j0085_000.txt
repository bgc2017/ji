詞苑叢談詞曲類三(詞話之屬)
提要
(臣)等謹案詞苑叢談十二卷
國朝徐釚撰釚字電發别號虹亭吳江人康熙
已未舉博學鴻詞授翰林院檢討工於填詞
所刻菊莊樂府有名於時又撰有南洲草堂
詞話亦頗足資談柄已著於錄是書專輯詞
家故實分體製音韻品藻紀事辨証諧謔外
編七門采摭繁博援据精詳實為論詞者總
滙與李良年詞林紀事足相伯仲惟其間徵
引舊文未盡注其所出同時朱彛尊陳維崧
等嘗議之釚亦自欲補綴而未盡也至紀事
一門半取近事宋人詩話此例甚多盖清談
所資無關褒貶固不必以標榜為嫌矣乾隆
四十三年三月恭校上
總纂官(臣)紀昀(臣)陸錫熊(臣)孫士毅
總校官(臣)陸費墀
