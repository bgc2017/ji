續軒渠集卷六
元洪希文撰
七言律詩下
過寧海祖居奉題屋壁示清甫姪(聚族有百餘家)
水有源流木有根三洪餘慶幸滋繁兩家譜系同三世
百載衣冠萃一門食舊豈能忘祖德(班固西都賦食舊德之名氏食舊德)
(出易)擊鮮初不為盤飱(漢陸賈謂其子曰數擊鮮母久溷汝也注鮮新殺之肉)留題
屋壁非無意要示兒孫手澤存(傳記宋宰相三洪乃洪遵洪邁洪适父洪皓北)
(使)
寄所懷曲阜孔世良(淳五十三世孫迺祖孔元敬為莆經歴表忠卿淳師)
(予先人)
幾欲編詩寄所思離懷病思未能竒愁雲長隔春天樹
好雨獨来秋夜池佇立支羸扶楖栗相思排懣指鴟夷
(揚雄酒箴鴟夷滑稽腹如大壺終日盛酒人復借酤)問天留取千尋綆深汲終須
慰渴飢(盧仝詩轆轤無繩井百尺渴心歸去生塵埃)
賣癡獃
歲尾年頭一局棋欲抛鈍滯竟安施不龜有藥乖時好
自薦無媒莫我知非敢衒人為佞也必求賢士亦沽之
送窮乞巧皆名世叫賣癡獃未算癡(莊子宋人有善為不龜手之藥者世)
(以絣澼絖為事客聞之請買其方百金與越人水戰大敗越人吳王裂地而封之龜音皸音義同韓有送窮)
(文柳有乞巧文)
腰背困倦累月四月十六夜對月需酒獨酌杯
杓逮明頗有竒效偶成一首
獨居孤憤意難忘對酒當歌且慨慷入髓無聲非浪語
到臍有效勝竒方暮年壯志豪猶在異縣他鄉氣不常
半睡半醒天欲曙盎然肢體暖如湯(韓非子有孤憤說難等篇言孤獨而)
(憤悶也)
睡鳬
並睡雙鳬立水湄獨拳鼎足自撑枝恬如李愬雪池夜
牢似陳摶雲岫時坦坦情知無畢弋欣欣物各有雄雌
猥香倚玉甘同夢(詩甘與子同夢)莫與孤鸞别鶴知(陶淵明詩知我遠来)
(意取琴為我彈上弦驚别鶴下弦别孤鸞莊子畢弋之智多則鳥亂於上矣)
清明遊陳氏園亭
村村花柳暗晴川百五時光過客然綠暗園林尚佳節
清明亭館自新煙喜逢熟食傳遺俗怕着新衣學少年
惆悵東欄花似雪人生底處勝樽前
書近事
振鬛長鳴衆馬瘖回思當痛若為禁世無直道深藏舌
歸擇清流重洗心雪日固無傷吠犬羽毛幸免作湯禽
非非是是無庸辯側聽林間快活吟
送學錄林良佐秩滿歸侍
冷官暖况有誰知乘興而来興盡歸薄俸儘堪供瘦馬
褐衫未必勝斑衣三年泮水芹無味八月秋風蓴正肥
紫帽翠壺纔接壤相思莫遣寸心違(宗正為冷卿以其管玉牒所衛尉為)
(煖卿以其管儀鸞供帳)
糖霜(東蜀梓州有糖霜而廣南亦有之)
春餘甘蔗榨為漿色弄鵝兒淺淺黃金掌飛仙承瑞露
板橋行客履新霜攜来已見堅冰漸嚼過誰傳餐玉方
輸與雪堂老居士牙盤瑪瑙妙稱楊
百里奚妻
間關二國鬢成絲别去齊眉豈復知飯犢已登軒冕貴
烹雌誰憶扊扅炊凄涼空作孤鸞操惆悵都忘五羖皮
寄語諸公求利達幸毋遺訕及妻兒(晉獻公虜虞公與大夫奚以為秦穆)
(公夫人媵奚亡走奔宛楚人執之穆公聞其賢以五羊皮贖之與語國事大悅之授以國政云)
病起
不覺離群旬浹間諸生驚顧瘦欒欒浮雲蔽日身為累
止水無波心自安(晉載記云不見雀来入燕室但見浮雲蔽白日白樂天贈元微之無波)
(古井水有節青琅玕之句)甘寢有誰嘲廢學苦吟無味勸加餐指揮
窗外閑童子戲瓦先除古井瀾(楞嚴經月光童子白佛言我作水觀室中安襌)
(有弟子窺窗惟見清水取一瓦礫投水我出定後頓覺心痛爾時童子来前說如上事我則告言汝今見水可)
(除去瓦礫童子奉教入定時開門除之我從出定身即如初)
題毛女像
避世逃秦去不歸見之時有獵中師飢腸所寄松為食
寒骨偏紉槲作衣雲鬢鬅鬙非寵日花容顦顇在宫時
隨風飄蕩知何限似爾操心良獨稀(列仙傳須于食栢實偓佺食松實)
懶
何心將相與王侯放浪形骸某水丘(韓送楊少尹序歸指其樹曰某樹吾)
(先人之所種也某水某丘吾童子之所釣遊也)勘破世情如塞馬略同心事僅
沙鷗傾身障簏成何事(晉祖約好財阮孚性好屐客有詣約正料財物屏當不盡餘兩)
(簏着背後以身障之或詣孚正自蠟屐歎曰未知一生着得幾䩫神色自若)開口飲醇良自
謀坎止流行隨所寓此身天地一虚舟
手談
金人謹嘿口三緘(家語孔子觀於周廟右階之側有金人三緘其口而銘其背曰古之謹言)
(人也)時事祗應付手談垓下騎圍知項走南陽檄定笑劉
龕(揚子重黎或問義帝初矯矯舉也初舉兵也劉龕南陽高祖取南陽項救河北二方分崩一離一合漢)
(圍項羽於垓下羽起飲帳中有美人姓虞氏羽悲歌慷慨美人和之)默推攻守籌應熟坐
閱興亡戰自酣安石此時先意會故將别墅付羊曇
心畫(周禮保氏教國子六書一指事二象形三形聲四會意五轉注六假借形聲揚子書)
(心畫也心畫形君子小人見矣)
六書之學不流傳心畫烏知所以然依類象形求意會
左規右矩戒情遷蔡襄楷法人加敬張旭行書世號顛
心正格君須有道當年筆諫有誠懸(穆宗即位柳公權以夏州掌記入奏)
(帝曰我於佛寺見卿筆蹟久矣即拜翰林侍書學士穆宗問筆法對曰心正則筆正上為改容知其筆諫也)
陪東泉郡公作霖料院雨登檝江水亭
峩峩高閣臨江渚千古驚濤拍石磯瓦棟龜魚知客至
水天霞䳱背人飛奔流電激玻瓈碎㶑灧風生杖屨微
文采風流舊朝士岳陽景物尚依依(韓退之巴陵岳陽樓别竇司直庠唱)
(和蔭杜詩瓦影龜魚)
次周介福陳仲敷拉遊烏石山韻
聞道詩来仔細看知君聯騎共遊山才高不在歐蘇下
國小難居齊楚間間氣不隨豪傑盡和歌始覺性情慳
故家天目猶無恙何日相期執手還
仙邑雙林温泉與館所相距數里予老不欲往
因想像為賦高唐
鴻蒙喣氣妙氲氤槐火?焚脉脉新脫兔知非機上肉
(孫子九地篇始如處女敵人開戶終如脫兔敵不敢拒)驚魚幸免釜中鱗滌瑕要
識隂陽炭解凍能回澗谷春得似舞雩童冠日不妨也
作浴沂人
送窮
發軔祗携一束書可堪排笑有捓揄(韻作撕&KR0008;又邪揄注舉手相戲)得
非其道不去也贈若以文幾諂乎韓謂五窮隨暑濕柳
云六極屏荒隅賦文送逐毋庸悔獨欠欷歔戲大儒(韓送)
(窮文柳逐貧賦)
聞杜鵑
竄伏窮荒往事非邇来何事與心違空山信宿歌有客
故國凄涼賦式微(詩有客宿宿有客信信注一宿曰宿再宿曰信式微式微胡不歸)
芳草斷魂終惜别嫣紅啼血欲安歸多情何似烏衣客
盡日茅簷傍主飛
蜜蜂
閒倚闌干春晝長遊蜂几案竊殘香經營為國心徒赤
辛苦無官腰自黃(舊制學士以上並有一人朱衣引馬服帶用黃金而無魚入兩府則朱衣)
(雙引金帶懸魚謂之重金世傳館閣望為學士詩眼前何日赤腰下甚時黃及為學士詩云眼赤何時兩腰黃)
(幾日重故云)不避雨風終日出長隨潮汐兩衙忙風簷乳燕
將黃口要汝充飢慎自防(家語孔子得羅雀所得皆黃口小雀曰大雀善驚難得小)
(雀貪食易得)
西山晚對頗爽氣偶成一首
扇搖落日漸昏黃目送棲鵶接翅忙宇宙山川明歴歴
古今賢哲逝茫茫悲歌拄笏追陳跡長嘯携笻逗晚涼
擘劃戴符錢十萬吾生從此足徜徉(晉書桓冲謂王徽之曰卿在府日久)
(比當相料理徽之初不答直高視以手版拄笏云西山朝来頗有爽氣耳此作在於十年之前今當夀域於此)
(可謂詩䜟)
幽居
一向山公謝不才悄無俗士踏蒼苔舊書餘草風搜遍
好樹開花月送来老境道心殊覺長盛年客氣已全灰
虚廊徙倚無聊賴時復呼兒貰一杯
吾廬
不競錐刀不近名野人逸興在林坰琴臺側畔窺明鏡
甕牖中間列畫屏扶老過鄰携鶴膝乘閒教子讀牛經
青銅三百買一斗自醉有時還自醒(劉禹錫詩沈舟側畔千帆過杜速)
(宜相就買一斗恰有三百青銅錢樹寗戚相牛經陳簡齋詩相牛豈無經種亦有書)
東窗小酌
赤丸白璧走西東眼底兒童忽作翁楚漢果云誰得失
曹劉若箇是英雄一樽徑醉何妨我萬事隨宜但酌中
雨過前湖陂水滿披衣且去理孤篷
止酌
幾人躭酒失驕慵可怪香山作酒功(香山白居易作酒功頌)謬誤
豈宜溲殿上(東方朔傳朔因醉入殿小遺殿上劾為庶人)沈酣誰遣入褌中
矢辭所見耽狂藥(晉孫季舒與石崇酣酒傲慢過度崇欲奏之裵楷謂曰足下飲人以狂藥)
(責人以正理不亦乖乎)重罰應須出羖童(詩抑詩由醉之言俾出童羖)自是今
朝真止矣不成世只有陶公
夜讀燒松明
晝誦何如夜誦專幸然新禁弛松煙(茂真封岐王以地狭賦薄下令㩁油)
(禁城門毋納松薪以其可為炬也有優者誚之曰臣請併禁明月茂真笑而不怒)銅盤流㶆焚
膏木(香㶆松瀝也出本草注東坡詩香㶆流銅盤)竹簡勞形校蠧編往訓難
明前緒墜古今不死此心傳齊奴薪蠟豪相尚深院呼
盧未肯眠(石崇小字齊奴與貴戚王愷羊琇等以奢相尚以飴沃釜以蠟代薪)
艾天師(端午人家或以艾為天師像置之門上以辟邪氣)
飛符走墨淨妖氛誦五千言道德尊稽首星辰辭玉局
(漢桓帝永夀元年益州城南湧出玉局座)托身蒿艾上朱門綵絲牢繫佳人
臂短些難招屈子魂孔戶知無邪可辟治書餘暇笑開
樽(漢有治書侍御史後持書)
酒熟戱作
問天吾道幾時行賣與光隂等踐更(漢書卒更踐更過更古者正卒無常)
(人皆迭為之一月一更此卒更也富者僱貧者月二千此踐更也天下皆直戍邊三日雖丞相子亦在調不可)
(人代往又行者不過三日便還因一歲一更諸不行者出三百錢入官官以給戍者此過更也)小杓夜
瓶寒有力大江春水滑無聲幾何鐺足需炊熟已向刀
頭卜去程却悔芸人成底事長年谷口廢兒耕(鄭子真耕於谷)
(口真名朴)
醉鄉二首
此鄉曠蕩邈無垠土氣和平厚以醇但見八荒皆我闥
誰知四體是人身為賢為聖安時論(清酒為聖人濁酒為賢人)無愛
無憎樂性真莫道温柔能益老請君擇里必親仁(趙飛燕外)
(傳飛燕女娣名合德成帝幸合德謂為温柔鄉曰吾老是鄉足矣不能效武皇白雲鄉)
醉鄉話靶近詼諧亦有先生為此来(劉伯倫酒德頌有大人先生以天地)
(為一朝萬期為須臾)謁帝本求為酒郡(皮日休詩他年謁帝言何事請續劉伶作醉侯)禮
賢更要築糟臺(李白襄陽歌云此江若變作春酒壘麯便築糟丘臺)頌傳居易何
加矣記辱無功亦偉哉(無功隋大儒王通之弟嘗作醉鄉記)况值清時無
戶稅與君執手且銜杯
七月初六夜翫河漢作
星燈月燭兩熒煌上界神仙事正忙河鼓明朝開綺席
天孫今夜試新粧遙憐凡聖皆如戲或說朦朧似未詳
却笑羣兒争拊缶鈞天豈是欠宫商(史記趙簡子寤語大夫曰我之帝所)
(甚樂與百神遊於鈞天廣樂九奏萬舞不類三代之樂)
莆田王主簿館予祖居未曾覿面府委游洋覆
實宿予館所小詩奉簡
山谷縈行勢似蛇藤蘿深處見人家大賢端若鸞棲棘
小卒恬無犬吠花捧檄周旋嚴所指按圖審覈斷無差
此行不至空歸去已識江州老孟嘉(禇裒有器識庾亮大會州府人士孟)
(嘉坐次甚遠裒問江州有孟嘉其人何在亮曰在坐卿但自覺裒歴觀指嘉謂亮曰此君小異將無是乎亮欣)
(然而喜裒得嘉)
雞豚社(提要錄社公社母不食舊水故社日必雨謂之社公雨陸龜蒙詩云幾點社公)
(雨一番花信風)
田翁逼社喧鼓鼙携糕送酒遍東西土公志喜催行雨
鄰叟相扶盡醉泥雞唱茅茨生事足蠶眠曲箔女紅齊
(漢景帝紀錦繡纂組害女紅者也董策奪園夫紅女之利)問天乞得時官好隨分山
林儘可棲
朱千戶自京歸
幾年食玉桂為薪不染京華一點塵孤鴈旅懷沙漠雪
蹇驢詩思灞橋春紆朱喜換頭銜舊衣錦榮歸鬢髮新
海宴河清予日望與君同作太平人(國策蘇秦之楚三日乃得見王辭行)
(王曰曾不少留對曰楚國食貴于玉薪貴于桂謁者難得見如鬼王難得見如天帝今臣食玉炊桂因鬼見帝)
(王曰聞命矣灞或問鄭綮詩思綮曰詩思在橋雪中驢子上)
辛夘春仲子鼎以銖絫之貲粗營朱紫坊方僉
判舊廬為翁媪終老之計予嘉其志為賦八句
誌喜(宋咸平間)
巷北巷南四十年卜居朱紫此輝聯(杜詩我居街南子巷北十日不一見)
(顔色)世途如許誰三讓吾道非邪竟九遷(史記孔子圍於陳蔡召子路而)
(問曰詩云匪兕匪虎率彼曠野吾道非耶吾何為於此予離羣索居已九遷矣)老屋苟安何陋
有穉孫雖晚亦欣然問天但乞身強徤餘事都拈在一
邊(儔孫辛夘二月初六日己時生)
甲午九月病中聞廣化寺為贛泉賊人所殘枕
上書事
烽火連年膽氣摧張天飛焰盡炲煤從来岐路多悲泣
(楊朱望岐路而悲可以南可以北)似此禪宫亦劫灰群醜儘多𠢐面去
渠魁更看斫頭来又添一樣新人物韓信張良豈異哉
望月
百年鼎足又逢秋欲掩西窗更少留要看蛾眉圓似鏡
絶憐兔魄曲如鉤豪来捉海供吞吸醉後呼天共唱詶
更待一輪光滿夜重擕&KR1641;醁上南樓(龍城錄魏左相能治酒其名有&KR1641;醁)
(翠濤常以大金&KR0902;盛十年味不敗太守常賜詩醽醁稱蘭生翠濤過玉薤千年醉不醒十年味不敗蘭生漢)
(武帝百味旨酒)
竹䶉
未讓鴟夷說滑稽(滑亂也稽同也便捷之人言非若是言是若非亂異同也揚雄酒箴云鴟)
(夷滑稽腹如大壺常為國器托於属車東坡詠竹䶉云鴟夷讓圓滑渾沌漸瘦矣)生於野徑雜
山蹊香肌圓滑西施乳膏腹彭亨仲穎臍九死不辭羞
几肉(離騷亦余心之所羡兮雖九死其未悔)一生無負飽茅荑回思食鴈
有何好笑殺將軍識自低(度遼將軍皇甫規解官歸安定鄉人以貨得鴈門太守亦)
(去職還家書刺謁見規卧不迎既而入問曰卿在郡食鴈美乎有頃吏又白王符在門規素聞符名乃驚懼而)
(起衣不結帶屣履出迎援手而還坐極歡時人為之語曰徒見二千石不見一逢掖言書生道義之足貴也)
春晚同數客遊靈巖廣化寺書所見
塔外青山匝四圍澗邊流水繞松扉白雲一塢僧長住
紅杏數枝春漸歸雨足人牛耕曠野山深鳥雀哢晴暉
長廊響屧皆明禁口自忘言心自非
客中過重九
半百光隂似箭催瘦笻那更陟崔嵬幸然白髮饒人得
遮莫黃花䟎客開擬把琴書先擺撥不妨詩酒恣裴徊
陶兒自可籃輿舉莫管王宏来不来(陶?傳九月九日無酒宅邊有菊採)
(之盈把坐其側久之望見白衣人至乃宏送酒便就酌酒醉而後歸)
辛夘營郡西夀域二壙小詩誌喜皆仲子之費
遂良鬚鬢久成翁大塊勞形一夢中(禇河南帖云遂良即日鬚鬢盡白)
(莊子大塊勞我以生而佚我以老)山費已償錢百萬(戴符嘗乞買山錢于于頔頓與百萬)
(求南史王秀之為晉平太守期年便去曰吾山資已足豈可久妨賢路)墟聲只隔瀼西東
(瀼水在夔州奉節縣楚俗謂水之可涉者為瀼杜詩瀼西瀼東一萬家甫嘗居瀼西後復居瀼東云)浮名
何有卿郎異(宋璟傳嘗宴朝堂張列三品璟階六品居下座易之諂事璟虚位揖曰公第一人何)
(下座璟曰才劣位卑卿謂第一人何耶是時朝廷以易之等内寵不名某官呼易之五郎昌宗六郎鄭善果謂)
(璟曰公奈何謂五郎為卿璟曰以官正當為卿君非其家奴何郎之有)大覺須將旦夜同
(莊子人有大覺而後知其此大夢也莊子太宗師死生命也其有夜旦之常天也)碣石大書作
村校靦然猶不愧三洪
聽賈婦琵琶
四絃無語掩胸彈紫錦雙條淚未乾心促不調絃索慢
指柔欲控琵琶難酒船屢換春酣宴銀燭高燒夜向闌
欲問烏孫有遺譜惜無賢者仕伶官(樂譜琵琶有轉關六么濩索梁州等)
(曲皆其名也司洪容齋隨筆載樂天以司字作入聲讀四十着緋軍馬男兒官職未蹉蛇一為軍司馬三見)
(歲重陽又以相字作入聲為問長安月誰教不相離相字自注云思必切以十字作平聲在郡三百日入山十)
(二回又綠浪東西南北路紅欄三百九十橋是也以琵琶作入聲四絃不似琵琶聲亂寫真珠細撼鈐忽聞水)
(上琵琶聲是也朱褒亦有絶句云昨日施僧裙帶上斷腸猶帶琵琶絃唐人亡者遇七日則以魂衣施僧云楊)
(妃琵琶以邏逤檀為槽龍香板為撥)
張錄事克明席間賦墨梅
凍裂孤山雪作堆招魂短些待誰来無文與可烏知月
有楮先生合伴梅疎影蚤知争膾炙素衣應悔染塵埃
新歡已飽張侯德佳句誰堪共謝裁(前賢詩有便無文與可不有月傳神)
(之句塵姜侯德見杜集姜少府設鱠詩京陸士衡京洛多風素衣染為緇謝眺詩誰能久洛緇塵染素)
(衣容唐杜如晦傳憲物典率二人謝裁)
荳粥
南山收併兩三區食力無慚供曉餔甘味加飴滑似瀡
香粳勝玉輭如酥季倫方法咄嗟辦(石季倫作荳粥咄嗟便辦蓋豫作熟)
(荳客至但煑白粥方法見杜詩)文叔艱危頃刻蘇(後漢馮異傳字公孫王郎起光武自薊東)
(南馳晨夜草舍至饒陽蕪蔞亭時天寒冽衆皆飢寒異上豆粥明旦光武謂諸將曰昨得公孫豆粥飢寒俱解)
(至南宫遇大風雨光武卧車入道傍舍異抱薪鄧禹爇火光武對竈燎衣異復進麥飯渡滹沱河至信都)大
杓吾儂分口數熙熙鼓腹恣歡呼
暑雨
炎赫難堪暑氣袢令人嚬蹙廢加餐驕陽故作三秋熱
甘澤能令六月寒溝澮惔焚皆蕩滌川原霡霂免焦乾
一番涼思来窗几贏得披吟到夜闌
橙
黃甘陸吉未經霜喜見團圓(闕)寸黃任土不隨淮海貢
開苞便壓洞庭香侑樽頓覺杯盤爽薰袖偏宜篋笥藏
實在南州成底事金門早入近恩光(杜詩後於桃李熟終得近恩光)
書倭人摺疊扇
異域憎憐或不通云胡寒暑此心同卷舒默寓行藏意
繪畫深知采色工范筆何妨書大暑規塵莫遣汙清風
(晉王導傳王導與庾亮俱相晉而亮獨專權朝廷導心惡之導每遇西風起嘗以扇障面曰元規塵汚人亮字)
(元規)銀光倘可求番幅溟漲堪供筆力雄
黜官書以誡世
未會羊腸世路艱居家那得比居官布衣差勝軒裳好
食禄何如田畝安狹世出門如有礙達人當道但從寬
前修法語君知否留取功名久遠看(後漢逸民傳劉表謂龐公曰先生苦)
(居畎畝而不肯官禄後世何以遺子孫曰世人遺之以危吾獨遺之以安未嘗無所遺唐書陽城為道州刺)
(史以家人法待吏人宜罰者罰之宜賞者賞之)
林提舉子木序予軒渠續集小詩奉謝
飽飯曾聞細和陶續鳬斷鶴笑徒勞(莊子駢拇鳬脛雖短續之則憂鶴脛)
(雖長斷之則悲)斵輪幸有家傅在(莊子天道齊桓公讀書於堂上輪扁斵於堂下扁曰臣也)
(以臣之事觀之徐則甘而不固疾則苦而不入不徐不疾得之於手而應之於心口不能言有數存焉於其間)
(臣不能以喻臣之子臣之子亦不能受之於臣是以行年七十而老於斵輪)澼絖争如水戰
高(莊子逍遙遊夫子固拙於用大矣宋人有善為不龜手之藥者世世以洴澼絖為事客聞之請買其方百)
(金聚族而謀曰我世世為洴澼絖不過數金今一朝而鬻百金請與之客得之以說吳王越有難吳王使之將冬)
(與越人戰大敗越人裂地而封之能不龜手一也或以封或不免於洴澼絖用之異也)魏勃勇人
猶惴慄(前漢灌嬰聞魏勃本教齊王舉兵使使召責勃勃曰豈有人家失火先召大人而後救之因退)
(立而戰慄嬰視勃曰人言勃勇庸妄人耳)麻姑妙手若爬搔(神仙傳王方平過蔡經家飲呼)
(麻姑而至經見麻姑指爪長心自念得以爬背為佳方平已知之怒其凡也乃輒如此遂呼鞭空中擊之曰吾)
(鞭不妄施意令悔過也姑杜牧詩韓自詩杜集愁来讀似倩麻癢處搔)憐曹檜成邦陋
(檜羔裘素冠隰有萇楚匪風四詩曹蜉蝣候人鳴鳩下泉四詩前賢詩君如大國梵吞五湖三江我詩如曹檜)
(淺陋不成邦)深辱明公一字褒(公羊傳序一字之褒寵甚於華衮之贈)
壬辰冬十一月官築城垣罷吏梁賊者起衆墳
石而築之將西山十八大夫墳西畔國諭公墳
開穴見棺訟之于路呈諸郡公(壬辰乃元順帝至正十二年)
卜兆城西二百年雍門興感涕澘然(桓潭新論曰雍門周以琴見孟嘗君)
(曰臣竊悲千秋萬歲後墳墓生荆棘狐兔穴其中樵童牧豎躑躅其上而歌行人見之悽愴曰孟嘗君之尊貴)
(如此如此乎孟嘗君喟然歎息淚下承睫時人悲之)凄其死者無歸地羞與讐人
共戴天(記曲禮父之仇弗與共戴天兄弟之讐不反兵交遊之讐不同國)古塜亨衢多
取石單民弱戶亦科錢國朝典制明如鏡願賜推恩及
九泉
呈袁經歴(隂主其事)
公道權衡執法平穴人墳墓事非輕水丘盡是釣遊處
(韓送楊少君序楊侯歸指其樹曰某樹吾先人所種也某水某丘吾童子之所釣遊也以不去其鄉為法)雨
露寧無悽愴情(記祭義風雨霜露必有焄蒿悽愴之情)附勢假威從計得
(史百獸畏虎非畏狐也非畏昭奚恤畏楚王甲兵也)揚眉吐氣待時清(李白與韓朝宗書云)
(云何惜階前盈尺之地不使白揚眉吐氣激昂青雲耶)山禽謾不知人事句句哥
哥怎解行
梁賊為郡公所榜擊郡士庶咸稱快焉仍令重
新墳墓以杜其詞小詩誌喜示諸子姪輩
郡公馮怒迅雷振(東都賦馮怒雷振音平征)搒擊姦兇見若神幾世
鍊形遭一厄(酉陽雜俎載有掘地遇石函發之見人方偃仰容色如生須臾振髮而起即失所在)
(方士云此太隂鍊形人也)百年真宅要重新(滕公夏侯嬰嘗駕至東都門馬悲鳴踣地得石)
(槨有字曰佳城鬱鬱三千年見白日吁嗟滕公居此室)雲仍忍辱甘藏舌父子銜
冤獨奮身周魯他年拜前後庶幾無愧塜中人(公羊傳曰周公)
(何以稱大廣于魯封魯公以為周公也周公拜乎前魯公拜乎後爾雅子之子為孫孫之子為曾孫曾孫之)
(子為玄孫玄孫之子為来孫来孫之子為晜孫晜孫之子為仍孫仍孫之子為雲孫註云輕遠如浮雲也)
甲午再經理井亭室自朱紫荆扉且移居城南
壯無尤怨老無嫌贏得鬚眉白雪添栗里石田蕪穢久
東屯茅屋往来兼(陶歸去来辭田園將蕪胡不歸留杜移居東屯茅屋来往皆茅屋淹為)
(稻畦之句)時方多事蛇添足(史記陳軫見楚昭陽曰人有遺舍人一巵酒舍人相謂曰畫地)
(為蛇蛇先成者獨飲之一人曰吾蛇先成吾能為之足人奪之曰蛇固無足今為之足非蛇也)老甚無
能兔失尖閭里况逢飢饉歲虀鹽麄糲也應甜(韓詩兔尖針莫)
(並)
藏舊扇
憶昔相從懷袖中炎雲烈日與君同不曾少變羅紈色
為有深藏箧笥功覿面再逢君子日傾心時有故人風
誰云憔悴羞相見請問相如頭白翁(司馬相如將聘茂陵妾文君作白頭)
(吟以自絶相如感之乃止其略云清如山上雪皎如雲間月聞君有兩意故来相决絶平生共城中何曾斗酒)
(會今日斗酒間明日溝水頭蹀踥向溝上溝水東西流)
幽蘭
芳草推蘭作長雄長身大葉聳叢叢崑崙瓊樹風搖碧
勾漏丹砂露滴紅屈子手紉曾作佩淵材鼻塞曷由通
(僧名淵材前賢詩云淵材無鼻孔信口道無香)雖非桃李春風面名在離騷九
畹中
輓方學錄若梅(與内子合葬)
五十餘年一夢新慈親哭囝若為情壻身本是王郎子
(太平廣記王仙客幼寄舅家唐劉振之甥也舅女曰無雙皆幼穉戲弄相狎時愛憐之振妻常戲呼仙客為王)
(郎子云)宅相終期寗氏甥(晉魏舒字楊元少孤養外家寗氏寗氏起宅相宅者云當出貴)
(甥外祖母以盛氏甥小而慧意謂之舒曰當為外家成此宅相)豈意悲風生玉樹好携
明月看蓉城(詩話石曼卿卒後今人見之者恍惚如夢言我今為仙主芙蓉城欲與其人遊不得)
(乘青騾飛去)封胡羯末皆能世人道寒梅復着英(晉謝氏一時彦秀封)
(謝韶胡謝朗羯謝元末謝川)
喜八同知自温陵回治
卿雲又迓使君車(卿音慶)和氣相傳藹八壺怪底歡聲出
芒芴(莊子芒乎芴乎無有象乎注造化生物恍惚芒昧音荒忽)從来善政敏蒲蘆雲
旗獵獵空機杼雷鼓鼕鼕桚路衢千里耄倪都感德也
蒙色笑及吾儒
陳畊道先生任廣南恩平巡檢再調韶州案牘
莆士夫贈語盈軸書于卷末
紛紛海氣接朱垠(班固東都賦北動幽崖南耀朱垠注朱垠南岸)南望宣溪自
此分(韓詩韶州南去接宣溪雲水蒼蒼日向西)甫也諸侯老賓客(杜詩)廣云霸
尉舊將軍(前漢李廣傳)煑茶又吸韶陽水拈酒長懷日暮雲
(杜春日憶李白)留與鄉人作佳樣好持赤幟植斯文
送莆田原道公赴漕司經歴
唱徹陽關酒滿斟以言為贈意彌深盡將學道愛人意
散作推誠事長心白草青煙知起竈(杜詩汲井歲潏潏出車日連連鹵中)
(草木白青者官鹽煙)紅蓮綠水聽鳴琴弊車羸馬真消息此語名
賢傳至今
輓仙邑陽山張處士(林提舉子木誌其墓)
勤於生事儉於身婣睦同宗靡間親亟返圭田存伏臘
慣分歉粟活鄉鄰人將競睹燕山桂天不憖遺莊氏椿
遠寄西風一掬淚為君洒向素車塵
丁酉自夀
每笑王裒廢蓼莪劬勞子職合如何年過絳縣垂垂老
日伴青州皓皓歌懶學時粧隨世好厭將老眼閱人多
祝天海宴河清了子父熙熙安樂窩(左傳絳縣老人曰臣生之歲正月甲)
(子朔四百四十五甲子矣師曠曰七十五年矣温僧貫休詩一瓶一鉢垂垂老萬水千山得得来桓有主)
(簿善别酒味好者謂青州從事青州有齊郡飲好酒者直至腹臍惡者謂平原督郵平原有鬲縣言至鬲上住)
(也漢時世粧云時世粧時世粧城中出来傳四方蓋寬饒視屋而歎曰如此傳舍閱人多矣)
糖霜
凳豆鮮明透水晶南州氣煖體寒凝甘香遠敵漢宫露
清冽難為凌室冰齒頬一時增爽快襟懷六月解炎蒸
玉環昨夜方中酒渴肺相逢喜可勝
次韻貫齊萬戶輿疾抵莆三閱月有孤
憤之作
四序榮枯春復秋人生底處獨無愁班班忠孝有如此
衮衮公侯来未休鵷鳳固宜抛腐鼠族良未始見全牛
凌烟正觀多勲舊萬古箕山一許由(唐太宗正觀中圖功臣二十三人凌)
(烟閣上帥貫齋嘗棄官為道士後漳江有警息閫令出征抵莆喑嘿不能言)
新秋客中
一望澄江欲盡頭鄉關斷絶使人愁江山遼邈英雄老
河漢微茫天地秋蛩助吟聲風淅淅鴈傳客信水悠悠
眼前有句懷王粲煙樹重重倦倚樓
呈盧照磨(元統間歴仙遊教諭又歴泉州教授)
博士三年坐絳紗諸生館下論無譁禮羅温石得名士
(韓送河陽節度烏公序)官族崔盧是世家(詳見朱陳村詩註)瘦馬重来暗
舊路綠池晚對冒朱華(曹子建詩)自憐不俊淹廊廡獨抱遺
經閱歲華
贈徐邦獻館吳塘東道主郭氏
奎星絢爛燭天明喜子韶年見太平蠶繭紙中留墨蹟
沈香火底着書聲竹風拂席吟懷暢梅月横窗客夢清
特起詩書欣有托令人慨歎憶徐卿(謂徐尉文仲嘗從先人游)
送林信玉館仙溪
祖父通家道本同夜窗燈火往来通聯登桂籍芳猶在
初筮桐鄉愛未終(前漢朱邑字仲卿病且死属其子曰我故桐鄉吏其民愛我必葬我桐鄉)
(後世子孫奉嘗我不如桐鄉民其父嘗為仙溪尉故云)我老斯文猶可與子行吾
道已云東為言坎井偶然耳否泰相仍豈有窮
庚子兒生孫倫小詩誌喜(庚子丙戌甲子丙寅)
年過八&KR1030;夀耆頤喜氣重重我自知鶴髮滿簪留老眼
龍鐘扶杖看孫枝山川氣數時當復父祖詩書澤未衰
異日成名身外事且呼樽酒且吟詩
自和生孫韻
鶴誕須觀胎化時長鳴戛戛九臯知瑞蓂恰好開千葉
仙桂初看放一枝意有可人供一笑髮無到耳未全衰
挑燈更作蠅頭字自和生孫誌喜詩(杜詩白頭亂髮垂到耳)
小孫倫試晬戲贈八句
仙桂飄香淨灑塵天風吹下玉麒麟詩書固是吾家事
門地無慚汝後人义手低頭長作揖挽鬚坐膝孰能嗔
祝倫長大破萬卷獻賦當為席上珍(禮史儒為席上之珍以待聘)
壬寅冬十一月誕次孫阿任小詩誌喜
二難兄弟未嘗無願祝兒孫善友于共羡明珠生老蚌
尚容餘齒看於菟詩述好懷呈佛出酒逢佳客向鄰酤
亟喚陟釐濡葛筆便書樂論付官奴(本草陟釐陶隠居云此即南人所用)
(作紙者唐本註云此物乃水中苔今取為紙音陟釐與側黎相近側黎又與側理相近又云即石髮也周鉞)
(法書苑云王獻之字子敬羲之第七子五六歲時學書羲之從後掣其筆不脫歎曰此兒後當有大名遂書樂)
(毅論一篇與之後題云書賜官奴能宣州諸葛氏能作筆柳公權求之不能用惟王右軍用之故世有曰非)
(右軍不能用諸葛筆也東坡云宣州諸葛氏筆擅天下其間不甚佳者終有家法官奴子敬小字十一月廿)
(三日夘時八字壬寅甲子甲子丁夘)
續軒渠集卷六
