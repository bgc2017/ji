鴻慶居士集卷三
宋孫覿撰
詩
次韻王子欽上元感事
寒雨吹黃屋明星照紫宸龍沙萬里去燈市七年春感
戀丹心折悲吟白髮新孤臣卧江海老淚滿衣襟
二
金地三千界珠宫十二樓人行仙佛土春滿帝王州邂
逅羣雄擾消磨百戰休傷心歌舞地錦纜起汀鷗(事見杜子)
(美秋興詩)
三
冰雪依春盡雲山發興多微吟愁獨夜小立佇斜河社
鼓村村急樵音處處歌呼童埽月榭不飲奈明何
題硤江蕭氏庵
雪屋清如洗雲崖翠作堆破扉風自掩敗壁雨先頽野
色初還柳林香尚有梅滄江千萬頃一鳥鏡中回
二
雲逐歸心亂山隨望眼賖疎林欹晚照淺溜咽春沙客
路三千過僧忩一笑花此生安稅駕有地即為家
思賢堂蕭君築室江上館李先之先之既沒李伯
為記其堂曰思賢云
篇榜銀鈎動褒題衮相尊天邊玉女去江上草堂存蠅
附俄千里龍登有一門蕭郎傳舊業擊水看溟鯤
二
相國開藩日樞庭放鷁時碧油来弭節彩筆坐題詩有
客皆如此知君更不疑相逢一笑喜空恨十年遲(堂中有李)
(伯紀徐師川詩榜)
宿善法寺
野寺知名久歸鞍試一尋亂山迎晚眺萬木拱春臨遥
想超神界安禪見佛心時參鼻端白趺坐息深深
二
雪漲春江動雲歸暮塢深岩棲塵不到禪几老難侵野
虎風生嘯哀猿月伴吟荒雞號五點說盡落凡心
再賦
水繞禪窗淨香凝古殿深讀書不求解酹古聊自斟塔
鈴已無語匣琴猶有心獨謠西閣夜風滿快哉襟
二
愛竹門可欵命車壑初尋鳥啼春院静人語夜堂深鼠
跡留金鉢蝸蜒涴佛金隣翁笑相命春酌夜沉沉(田雲欮從)
(政置酒)
天長寺
江行蕭家峽路入天長寺沉沉千步廊植杖聊一愒山
對逐客愁花濺寒食淚提壺苦勸人何物關汝事
次韻王子欽雨中
夢斷行山去詩成急雨催霏霏嘘谷滿閃閃映空来出
岫非無意為霖信有材故園小桃李昨夜一時開
襲明登仕出示尊公家傳留讀數過撫卷太息賦
小詩歸之
鼻祖有殊相(事見家傳)耳孫信多賢閱世已黃壌傳家尚青
氊妙語今作者生氣有凛然便湏勒蒼珉揭此宰樹邊
再過天長寺
巖姿天露巧地勝延隙光鯨怒四海鬭蝸&KR0008;一身藏逃
空真樂見甜寂幽夢長燈暗不復續卧看月侵床
二
山立起平案松偃卧枕光尚憐桃靨小已見麥頭黃檢
事關兵氣逃禪入醉鄉平生湖海興一棹付慈航
利見置酒燕超軒襲明賦詩次韻
杯行到手莫留殘忍聽金鐘吼夜闌紅雨亂飄花帽動
碧雲吹斷玉笙寒破除孤悶千疴散邂逅良圖一笑懽
老去更勤湏秉燭對花渾似霧中看
二
芋大鶉衣對懶殘銅瓶泣雨又更闌臨風洗耳真堪笑
映雪看書且耐寒共指分襟能幾日直湏把酒罄交懽
風流喜見佳公子未信窮途白眼看
分宜道中
老牯挽犂泥沒膝剡剡青挾鍼水出大麥登場小麥黃
桑柘葉大蠶滿筐猿鳥初呼聚儔侣繅絲百箔聞好語
此時物色不可孤勸君沽酒提葫蘆
宿袁州城外祥符觀越日徙紏廨舍
宜春客舍無一夕古觀獨眠不能席破屋飇颼人雨立
空林嘖嘖蛩夜績青袍白馬郡督郵晨門過我鳴前騶
不求五斗彭澤米且卧百尺陳登樓
萍鄉縣
雲夢青邱蟠楚藪萍實江邊大如斗故壘摧頽百戰餘
舊事傳流千載後青崖半裂蒼兕吼空陂突過黃狐走
山深日落少人行寂寞鳴蜩嘒高柳江湖一夢三年久
慰我飄零一杯酒羣盜須降漢赤眉故侯辦作秦黔首
安仁縣有大第一區官兵縱暴主人谷氏避不敢
居三年矣縣尹常館過客于第中賦主人避地
行
主人避地卧荒村道傍故宅今仍存烏鳥呼風白日静
藤蘿掛月蒼烟昏壁上削鐵千步垣客子不敢窺其門
一時勝事那能說撞鐘擊鼔行金尊
二
華榱翠桷刻蛟螭蒿艾不剪與戶齊野鼠羣行晝躡壁
山鬼一脚夜撼扉緹騎埽迹今已非官兵縱暴来無時
千炷耽耽四壁立主人避地何時歸
衡州靈泉寺觀競渡
噴雪怒相搏投虹貫其中張頥嚇北客拍手笑南公固
自輕一死終然鬭兩雄躊蹰倚山閣得失漫雞蟲
二
健捷兩首虺爬沙百足蚿擊水羣鯨動起風一鳥翩壯
心殊未已怒臂欲無前亦有旁觀者躊蹰奮兩肩
即事
落日投林去低雲貼水飛江翻半嶂倒帆健一風肥醉
重傾蠻榼歌清繞妓衣城南多勝事何必閬中稀
回雁峯
三年踐蛇虺一命抵豺虎悠悠故園心萬里崖嶠阻祝
融方司南巨岳鎮全楚滄浪濆石壁白日灑飛雨寥寥
蒼梧帝髯斷泣二女斕斑竹上淚濺血今如許沉文弔
湘纍魚葬得屍所寂寞千載魂故物但角黍吾生將安
歸墮此瘴江浦逐臣正南遊倦鳥已北翥放身秋崖上
萬壑赴一(闕)干戈浩茫茫安得(闕)翅羽
愚溪
羣休眩鹿馬獨覺辨澠淄蟲鳥豈知道斷尾畏為犧草
木詎有靈衛足不如葵智嚢樗里子痴絶顧愷之成壊
繫所遭何必陋昨非儀曹天子士失身蹈危機一斥卧
江海南冠繫湘纍不起蛇陸便作馬(閟)棲匿智以為
愚更欲以名溪溪山清可厲溪上碧相圍石底行翠蚪
烟中採修眉一朝纊息定白日斷履綦叢祠翳篁竹秋
風生網絲凛凛望千載避世真吾師故物不可尋山川
尚華兹永懷西州動興言北山移欣然解其會了了不
復疑獨醒亦何事誓將餔糟醨舉酒酹一觴宛宛度雨
期蕉黃配丹茘歌此迎神詩(北山謂愚公也)
礲岩(去全州十五里)
日上千峯亂風岩萬壑秋兩岩折天罅一水漲岩幽絶
岸飛橋過尋源秉燭遊倚空翹翠葆漱石走蒼虬(岩中乳蓋)
(皆碧也)老樹挽天立奔雲接地流壯懷開浩蕩病骨聳颼
飀皓首殊方去清樽盡日留無人與說似勝侣滿南州
礲岩寺
千峯夾道直一水抱村流清絶小叢林繞舍竹修修老
僧慣見客壊衲雪滿頭野菓折竒苞畦蔬剪新柔漂零
五管去邂逅一笑留詩成寫君壁紀此夢中遊
靈泉寺
窗戶邊開紫翠間小橋獨立聽潺潺意諧獨有清風共
興盡聊随落照還但見虚童蒙白帢且無瀧吏發騂顔
風花雨葉元無定何必區區戀故山(嶺外虚市市人大半以白帢蒙首)
次桂州
過嶺逢人問象州瘴烟如海蹴天浮三閭逐客何將到
八桂宜人且少留
二
江上烟雲翠作堆倚天青壁鴈飛回神州一望三千里
不是南遷肯獨来
桂林山水竒麗妙絶天下柳子厚記訾家洲亭粗
見其略余以六月六日度桂林嶺欲更僕詣象
属暑甚遂少留日從諸公于岩穴之下窮林巨
壑近接闤閽之中遠不過闉之趾舉高望遠夸
雄鬭麗殆不可狀擇其尤者以十詩記之名之
曰桂林十詠
八桂堂
橘中隠商顔桑下蔭羽葆古人日已遠貴跡今未埽英
英八桂堂屹立表衆草名随五柳傳壽待三松倒南堂
駐金節伏劍收蠻獠駪駪立萬馬獵獵卷千纛元戎領
客来小摘羞澗藻醉纈亂繁花移来插晴昊
七星岩
十載汙修門簪槖侍帝垣五雲深莫窺衆星拱以繁一
坐牘背書身落海上村山川發餘想鐘鼔眩昔聞星圖
煥斗極兩兩錯地文今日復何日乘槎造天閽日月起
可挾參井立能捫誰當揭其柄為我酌瀛樽
棲霞洞
飛仙巢三山弱水環四溟誰知黃茅嶺自有白玉京獨
曳一枝笻枝空上青冥蟾飛墮八桂石隕化七星幽幽
炬火然異狀不可名垂天紫雲蓋插地翠羽屏已無俗
士駕上有遷客經敢言居夷陋妙紗冠平生
来風亭風洞在七星岩之下曾公岩之右大暑
將有風出穴中泠然如冰雪被體不可久留
舊有亭摧壊始撤而新之趙漕少隐置酒落
其成名曰来風云
萬樹張大傘千峰卧獨龍彤雲竟天(闕)投
老落蠻憍暍死愁吳儂風流貴公(闕)
蒼崖折天罅中有萬里風習習駕兩腋飄飄落瓊宫草
木嘯竽籟澗谷酣笙鏞披我快哉襟誰能辨雌雄
龍隠岩
跳波觸石喧古木抱崖擁老蛟壓泥蟠一笑作潭洞孤
峯起崷崪哀壑浩呼洶腥風噤蛙淫凍雨落毛氄凛凛
白晝寒瘴髮立盡聳旱氣曛日黃縮瓜但隂拱悠然四
大海歛此一毛孔安得化為霖蕙葉有光寵(時禱雨未應)
曾公岩曾子宣丞相元豐中守桂林遊七星山
始見此洞芟薙草莽中平坦方廣可容數百
人悉布磚甓之入洞十餘步有澗水横其前
不可涉公梁石為橋以便遊者號曾公岩
羣峯依天立萬馬屹不動風欹紫玉珂雨暗青絲鞚相
君千里目渺渺孤鴻送披雲覩天巧鑿翠出岩洞中空
貫長虹側立剖大甕宛宛卧石梁欲起(闕)地控玉棺已
上天甘棠有餘誦獨餘澗底泉時與幽人共
雉山岩昔有僧結菴此山中誦法華經野雉日
一集聽之至終卷乃去率以為常忽數日不
至山下有婦人産子腰脇間餘雉毛數寸寺
有石紀其事
頑石解首肯老松聞肘回野鳥集隅坐聽法時一来山
僧古佛徒一龕寄岩隈哀此墮卵狀點礫妙奪胎休去
復歇去呱呱見啼孩獨此腹脇餘斑斑尚毰毸精通日
月貫義動金石開異事垂千年仆碑卧蒼苔
永寧寺佛閣五代末馬氏㩀有荆廣時其子賨
所營也閱二百年壯麗如故有畫像存焉狀
貌魁梧稱其閣云
一念去来想萬象起滅境方寸有所營可與天地永五
季日尋戈四海環沸鼎炎方一旅平烽冷夜徹警梯空出
高峯飛閣冠五嶺照耀人天上變滅彈指頃故物二百
年虎死尚炳炳小立梯層欄烏鳥聚落景
西山超然亭
厖區翳榛莽地瘴藏百怪西山何軒軒拔脚風塵外中
縈一線蟠側立兩壁對旁連九疑高遠控三湘大孤亭
坐林杪俯見飛鳥背號方泣二女禦魅竄四罪誰去窘
囚拘故自脱天械飄飄思淩雲萬里風雨會
虞氏隠居雷守虞沇避地桂林結茅江上萬山
環立二水交流遊客過其下皆有志歸與卜
隣之意
山色洗眼青遥見紫翠重江光照肌白靧作冰雪容問
誰三間茅散我九節笻江聲過席上山影落杯中主人
樂忘歸卧聽鼔角雄檢點屐齒痕斕斑尚苔封寂寂春
蘿月蕭蕭秋桂風何日賦歸来庭柯撫孤松
翠屏洞
團圞千嶂抱窈窕一屏開翠黛愁將斂烏雲睡作堆倚
松真漫爾藉草亦悠哉更有陽臺雨朝朝暮暮来
二
千仞欝嵯峨纖纖翠錯磨霧環篸碧玉風幔卷青羅鵲
喜窺人語鶯嬌倚樹歌江花紅濕處彷彿襪淩波
飲修仁茶
烟雲吐長崖風雨暗古縣竹輿頳兩肩弛擔息微倦茗
飲初一嘗老父有芹獻幽姿絶媚嫵着齒得瞑眩昏昏
嗜睡翁喚起風灑面亦有不平心盡從毛孔散(事見盧仝茶歌)
九日次獻花鋪(李衛公貶海外道過象江蠻女獻花於此)
古路三叉口青裙兩髻丫更無陶令菊空想衛公花破
屋堆黃葉清江繚白沙殷勤邀一醉蜑酒壓梨楂
入象州界
須賈之罪髮可數張儀之辨舌空存以身藏怨今如此
不死投荒感上恩殊俗若為投緩急故交何處問寒温
多情鳥鵲真幽伴莫遣張羅翟尉門
到象州寓行衙太守陳容德攜酒見過
萬里南来亦偶然一杯相属豈非天直從尺五城南社
行盡南陽路八千三夜故人應入夢五漿客舍有誰先
使君遥駐花間馬欲伴愁人到酒邊
二
飣坐黃甘噀手香堆盤丹茘照人光莫辭蜑酒一樽赤
會壓瘴茅千里黃未省讒言遭薏苡直將空腹傲梹榔
酒醒夢覺知何處樹影參差月滿廊
南山寺
千丈雲根蔭此邦沉沉寒影卧秋江潭空映日蒼虬動
烟煖翹沙白鷺雙夢覺灘聲喧客枕吟餘竹色滿僧窗
詩成絶叫曾樓上聽我洪鐘萬石撞
二
安心是藥本非禪遇勝欣隨意所便嚼蕊拈花身老矣
穿雲涉水思茫然行逄酒伴操觚去倦憩僧窗借榻眠
寄語排言問津者人中今是地行仙
象州行衙井泉甘冷太守而下皆飲此井
雞號更五點衆星尚煌煌殘燭半吞吐宿酒疑在亡碧
井隂修梧林疎月汪汪嶠南瘴癘地飲此冰玉光晨瓶
出雪乳一漱病齒涼衆汲欲盡及匏尊得細嘗
題象守坐嘯堂
治國如烹鮮馭民如牧羊薰狐蘆自焚投鼠器必傷曹
侯百世師獄市寄全齊天下本無事庸人勿擾之危機
蹈潛弩惡吏冠虓虎飛走豈不高搖足墮網罟使君古
太邱妙割無全牛班春千騎曉長嘯萬壑秋棠隂日轉
午風簷翠交武問道舍蓋公誦詩選何舞渭水占熊羆
萬里笞羌夷試磨南山石更草中興碑(郡有南山石壁數百丈屹立江)
(水中如浯臺)
别象州陳守容德
三年客殊方榮悴不堪說迢迢家萬里奄奄命一髮使
君古丈夫興哀在縲絏平生風馬牛舊職比鶼蹷欣然
一笑粲彼此百憂結皇恩下天扉淚泣孤臣血行廚洗
玉盤載酒助歡悦庖珍問五鯖餅字炊十裂徙突今未
黔班草永一訣何湏更秉燭端是夢中别
雉山寺青羅閣
蠻村避謗三年過野寺尋僧半日閒小檻吹香花漠漠
斷崖漱碧水潺潺桄榔葉底秋聲滿柏子烟中午夢還
便擬買舟隨釣叟一蓑烟雨繫滄灣
蒙亭
小築三間足雄包萬象并遥波通極浦落日抱孤城小
語千巖應長歌百蟄驚坐看衣屨上漠漠晚雲生
二
落拓詩酒伴疎慵粥飯僧盪胸開遠抱拄頰見高稜鳥
倦猶聞語蛟寒正可罾一區如可卜吾不愧陳登
七星觀
邱壑心猶在筋骸老可憎倚笻欣小愒躧履看先登神
馬何須駕尻輿本自興九關通一路欲躡嶺雲升
發桂林劉帥立道同諸司出餞于甘棠渡口
行盡海北天笑指湘南路使君載酒醪擁節東城駐前
驅千纛直縱獵萬人呼塵流翳白日十里映黃霧何人
揖迎我一葦横江渡渺渺倦鴉翻相從歸薄暮
二
洶洶萬號竅颶風吹海渾冥冥蔽一天瘴雲埋日昏南
荒底日所黃葦三家村誰云花解笑但有鳥能言繆恩
解南冠歸路首北轅酒行可以起稚子候柴門
北歸過永永守趙君宰置酒萬石亭
三湘陌上逐臣歸萬石亭中送客時拄杖披榛行莽蒼
汲泉磨蘚看魁竒天傾五色遺媧補谷變千年出峴碑
何似溪邊小桃李向人膏面出風姿
皇妃嶺
濯濯漱壑泉岩岩依天石扶藜上秋空一縷挂絶壁胡
為乘此險登臨風雨夕千金戒垂堂尊馭且莫叱
過衡州舘于郡齋時太守裴夢貺督役于城上
萬鍤風雨集三令霜雪嚴適發半閭左雅舂亦髠鉗大
事難慮始掇龜寧復占君看執扑者端是邑中黔
宜春臺呈太守陳次明
聞說宜春好層臺試一登隴泉悲瑟瑟松雪見層層孤
絶烟中寺微茫樹下僧詩工傳寫妙不數畫師能
西齋
二江戎馬後宜春獨稱雄重垣抱金柅巨塹䟽玉虹使
君師齊相佳處在酒中百觚倒春釀洗盡瘡痍空西齋
置一榻時有客子從我来属無事新脫楚市舂伴值呼
浩然驚座得孟公欹眠看衙集鼉鼔鳴逢逢
再過曹山示如老
不羡鵬南運聊隨雁北還捫天上何嶺犯雪過曹山偶
到萬里去重来一夢間觀河見如舊雙鬢自斕斑
故侍御鄒公抱節亭
一邱黃壌卧龍泉光氣輪囷夜斗邊長史青毡無舊物
拾遺華屋有修椽鳳麟毛骨皆如此水石風流尚宛然
亭下不生閒草木籜龍無數皆參天
鄒志新追路至甬橋有買田之約三衢道中作詩
寄之
首路冰雪嚴過家梅柳動故人一笑隔千里勞遠夢夫
君具眼隻閱世妙百中嗜好如酸醎不與俗人共我老
卧瘴氛摧撓讒夫衆敗履誰見收乘槎子宜從歸袖風
中翻翩若孤雲縱殷勤三日别折柳天下送那知漢網
疎欲問周鼎重江臯兩牛鳴塞壘萬絃控終當受一㕓
竟欲鄰二仲請師樊遲圃共抱漢隂甕
鴻慶居士集卷三
