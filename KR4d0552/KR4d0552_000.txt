聞過齋集别集類四(元)
提要
(臣)等謹案聞過齋集八卷元吳海撰海字朝
宗閩縣人至正末遭逢兵亂絶意仕進明洪
武初守臣欲薦諸朝力辭得免既而徵詣史
局亦力辭不赴事迹具明史隠逸傳是集為
其門人王偁所編初海與永福王翰善元亡
之後海以翰嘗仕元勸以死節而自撫其遺
孤教之成立即偁是也史稱其文嚴整典雅
一歸諸理又載海嘗言楊墨釋老聖道之賊
管商申韓治道之賊稗官野乘史道之賊支
詞艷說文章之賊上之人宜勅通經大臣會
諸儒定其品目頒之天下民間非此不得輒
藏坊肆不得輒鬻云云雖持論少俠非古人
兼資博攷之義然其宗旨之正亦于此可見
矣其題曰聞過齋者海平生虚懷樂善有規
過者欣然立改嘗以聞過名其齋偁因以名
其集云乾隆四十一年五月恭校上
總纂官(臣)紀昀(臣)陸錫熊(臣)孫士毅
總校官(臣)陸費墀
聞過齋集目錄别集類四(元)
卷一
叙
吳氏世譜序
厚本錄序
自試方題
葬書叙
雙谷叙
送龍江書院山長叙
美監郡編役叙
贈劉僉憲卷後序
贈醫師郭徽言序
送林生赴延平學正叙
贈閩縣學教諭序
送王潮州叙
贈順昌縣綜理官叙
潘氏世譜叙
送燕經歴入京叙
王氏家譜序
魯客序
傅德謙復氏序
孫氏二子名字叙
送傅德謙還臨川叙
梅花莊詩序
卷二
叙
送徐宗度叙
送程伯崇還江西叙
送吳生序
林氏宗譜題辭
覺是文集叙
新安吳氏家譜序
楊徽字序
吳氏家譜叙
潘氏族譜叙
送鄭訓導之古田叙
魏氏支派圖叙
卓氏家譜叙
魏氏世譜叙
林和字叙
孫戣字叙
薛懷安文集序
送寧化訓導序
思鳳臺詩幷序
薛氏家譜序
卷三
記
祠堂記
後記
獨樂千古軒記
改軒記
淡軒記
潮州三皇廟記
游鼓山記
永思堂記
慎德齋記
烏稷堂記
鄭公渡記
種德堂記
游黃巖記
悠然軒記
友蘭軒記
知止軒記
歸帆樓記
雲竹山房記
東陽橋記
卷四
記
讀書室記
遊上林記
重遊鼓山記
春暉閣記
遺安堂記
南樓記
集芳堂記
心遠堂記
宗會堂記
愛日堂記
阜林鄉學記
致樂堂記
靜對樓記
逸興堂記
望雲亭記
平遠堂記
碧玉堂記
草心堂銘記
景山樓記
近道齋記
卷五
墓誌銘行狀
林彦中墓誌銘
林清源行狀
韓公權厝誌
鄭維寳妻吳氏墓誌
故王將軍夫人孫氏墓誌銘
友石山人墓誌銘
元故翰林直學士林公墓誌銘
故前將樂縣典史林君墓誌銘
卷六
書哀辭傳
與林待制書
别後答貢尚書
復陳左丞書
與使者書
與秦景容書
投鄭彦斌書
黃孝仲哀辭
林公偉哀辭
阿彛哀辭
王山人哀辭
擬招
友石先生傳
閩寡婦傳
卷七
箴銘題跋贊
聞過齋箴
慎獨齋箴
慎獨箴
吳彝字箴
葉遲字箴
愚樂齋箴
惜陰齋箴
古鼎銘
古劍銘
石磬銘
石巵銘
孝經圖跋
題風雨歸舟圖
題醉圖
題商山四皓圖
題太公釣渭圖
書三先生帖後
醉道士圖跋
題劉監丞海岳圖
題孫位畫馬融吹笛圖
醉道士圖跋
題鼬食瓜圖
跋羅源黃氏所藏朱文公手帖
跋藍仲晦三體千文
題半方所
宋少帝賜高應松辭參政不允詔後書
書張原霆文集後
琴贊
混沌子贊
逍遥道人真贊
友石山人真贊
直方贊
薛子威真贊
自贊
卷八
雜著祭文
刊子朱子家禮成讀之有感書齋壁自儆
感春操
木石居辭
答問
書禍
書閩南集後
書盧明安事後
讀管子
讀墨
讀鬼谷子
題念上人詩集
樸存解
書楊公遺稿後
祭鄭氏甥女文
諸妹哭羅氏姊文
祭葉祺文
祭鄭以宏文
祭蘇善卿六丈文
祭漳州知事史大年文
祭陳氏女文
雞心巒墓祭文
聞過齋集原序
文以道輕重自昔有是言也由古訖今其文之行後者
莫不皆然舍道而論文則其人品之高下何由而見哉
夫言者心之聲而文又言之精者也心明乎道故其言
皆可法昧乎道者反是是故理明而辭達文之上也理
勝乎辭文之次也辭勝乎理不足謂之文矣況磔裂靡
陋以趨時好者乎今觀閩中吳先生聞過齋集敘事嚴
整議論正大雄健宏奥離合變化一歸於理非通經博
古之精而信之篤養之有素何能致是韓子有云根之
茂者其實邃膏之沃者其光曄仁義之人其言藹如也
信然哉先生平生剛直終身隠約未嘗求知於人然非
其人則亦莫能知也如尚書宣城貢公翰林學士晉安
林公皆擅文名當世不易下人惟於先生者深加敬畏
則其人品可知矣矧文章如良金美玉自有定價何待
後世如揚子雲者出而後知耶先生没迨今逾十五年
是集藏於門人王偁家近吾友胡伯寧氏同知鹽運於
閩見而喜之將於其同志建寧郡守芮君志文率好義
之士為鋟諸梓以廣其傳間以公事道過鄉郡出以示
余請序自顧老病昏塞安敢謂知言哉鄙野之辭不足
軒輊姑書此以志景仰之私云歲在辛巳春正既望將
仕佐郎前温州府儒學教授永嘉徐起書
