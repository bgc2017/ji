道園學古錄卷之二在朝藁二
雍虞集伯生
芝亭永言
古詩七言
賦洛川老人九十
洛川老人年九十須眉如畫身玉立錦袍金帶方烏巾手挽
強弓無决拾八月平原秋氣高聞有狡獸依蓬蒿清晨上馬
薄暮返累騎毛血懸鞬櫜身是前朝將家子生逢大平百無
事都將英氣化高年何物小兒堪指使太守上言朝有恩束
帛養牛兼上尊洛川老人過百歲擊壊爲歌傳子孫
張令鹿門圖
張侯㐮陽人深知㐮陽楽十年宦斈懷㐮陽故托豪縑寫山
郭老我不楽思蜀都人言嵩陽好隐居三十六峯常對面水
竹田庐還可圖欲往不能心懆懆忽見新圖被山惱沙禽浦
樹俱可人金澗石床爲誰好向來耆旧皆英雄駕言從之道
焉從弄珠月冷識遊女沉剱潭深知卧龍八月霜晴水清淺
聞道扁舟足廻轉何時古寺傍檀溪幾處殘碑在江峴呼鷹
臺高秋草多餋魚池中蓮芡波蜀嵩未必不如此我今不遊
奈老何張矦張矦蚤結屋莫待史詹爲君卜要看壠上課兒
耕好在魚梁白沙曲
子昂畫馬
憶昔從公侍書殿天閑過目如飛電池边侭有吮豪人神駿
誰能誇独擅公今騎鯨隘九州人間空復看驊騮惟應馭氣
可相逐黃竹雪深千萬秋
湛湛行
湛湛天字玄以黝星白如銀垂近人牛羊散漫草多露大帳
中野傍無隣去年八月羽書急婦女上馬小兒泣仐年八月
天子來身属櫜鞬月中立
家兄孟脩父輸賦南還
大兄五月來作客八年不見頭緫白五人兄弟四人在每憶
中郎淚沾臆我家蜀西忠孝門無田無宅惟書存兄雖筦庫
实父蔭弟竊微禄承君恩文章不如仲氏好叔氏最少今亦
老五郎十歲未知斈嗟我何爲長遠道諸兒讀書俱不多又
不力耕知奈何憂來每得二三友看花把酒臨風哦蜀山嵯
峨歸未得盤盤先瓏臨川側碧梧翠竹手所移應与青松各
千尺南風吹雪河始冰兄歸烏帽何眔眔明年乞身向
天子共讀父書歌大平
子昂墨竹
吳興畫竹不欲工腕指所至生秋風古來篆籕法巳絕止有
木葉雕蚕虫黃金錯刀文屈鉄大隂作雨山石裂蛟龍起陸
眞宰愁雲暗蒼梧泣湘血吳興之竹乃非竹吳興昔年面如
玉波濤浩蕩江海空落月年年照秋屋
商德符畫幽篁古木
湘君宫在洞庭湖幽篁古木龍所都石壇雨長碧苔蘚水屋
風動青珊瑚老人欹枕看蝼蟻嫠婦停舟聽鷓鴣江南蜀道
問來往商公商公今有無
吳郡陸友仁得白玉方印其文曰衛青臨川王順
伯定以爲漠物求賦此詩
將軍騎從公主時豈意刻玉爲文章珠𥜗已随黃土化此物
還同金鴈翔軍中只識長平矦西風木葉茂陵秋人生卑微
何可忽碌碌姓名誰見收
爲逹兼善御史題墨竹
蜀道荒凉多古木篔簹千尺相因依小年慣見今白髮杜宇
夜啼愁不歸老可嘗作陵州守古墨蛟龍多入手春雷每恐
破壁去神鼎空令䕫魅走丹丘越人不到蜀脩葉何以能縱
横内府人家爛漫寫使可見之心亦驚江南御史龍頭客暫
别那能不相憶知君深識篆籕文故作寒泉溜崖石
畫鶴
薛公少保昔畫鶴毛羽䔥條向寥廓通泉縣壁久徵茫故物
都非况城郭長鳴闊步皃閒暇解寫高情亦竒作田中芝草
日應長石上松花晩猶落赤壁江深孤月小白雲野迥秋霄
薄羣帝相從絳節朝八公許製黃金薬誤嬰塵網跡易迷移
召中洲夢如昨借懸素壁憶眞侶忽有微風動林壑碧虚寥
寥積雪高直過䔥臺絶栖泊
題畫
棠梨生竹間牽牛引蔓相因依晨華墜露天水碧断蘚絡石
斕斑衣鷦鷯踏枝歲將莫蟋蟀在戶人當歸䔥條落墨人間
稀蕭條落墨人間稀
寫庐山圖上
憶昔繫舡桑落洲洲前五老當船頭風吹雲氣迷谷起霜堕
楓葉令人愁高人秪在第九曡大白一去三千秋石橋二客
如有待褁茶試泉春岩幽
題旦景初僉司畫
旦公山堂城東南畫圖古檜何毿毿城中無山有山癖直藉
毫墨窮幽探旦公弹琴古檜下欎欎䆫戶生晴嵐春雨時來
鶴鳴谷秋声夜作龍吟潭先皇晝坐羣玉府内使趣召飛
双驂畢宏韋偃出中秘營丘北苑開縢緘是時旦公主舒卷
一二文士相交參旦公歸來坐成想亦頗拈筆爲楩楠伯熙
奉詔每有作礧砢相並將無慚嗟予懷歸亦巳久摩挲老
目百不堪山中豈乏眞偃蹇可容白髮抽朝簮
題柯敬仲畫
予先世居隆州州治之後山石室翁守郡時隆爲陵州州
事簡時來就吾家拾故紙背作茅籣竹木之属所得頗多
吾幼時尚收得數紙今亦亡之丹丘生用文法作竹木而
坡石過之近又以新意作墨花甚妙從子悅有眉山斈官
之行丘爲作此予爱而賦之
昔者老可守陵州守居北山吾故丘大守時來看山雨每畫
紙背成滄洲老蒲松煙色過重揮霍隂崖交剱矛百年離乱
亡故物敝篋江南誰復收新圖篔簹枝葉脩使我不楽思昔
侯碧雞祠前杜鵑呌玉女井上叢篁幽棠梨樹高青子落碧
花翠蔓縈牽牛楊雄無家不歸老蟏蛸蟋蟀寒相求丹丘先
生東海客何以見我空山秋䔥條破墨作清潤殘質刊落精
英留陂陁重複分細草山石縈紆生乱流眉山斈官莫厭冷
言歸故鄕非遠遊石田茅屋倘可得萬里欲上東吳舟百花
潭深濯新錦持報以比珊瑚鉤
白翎雀歌
烏桓城下白翎雀雌雄相呼以爲楽平沙無樹托營巢八月
雪深黃草薄君不見旧時飛燕在昭陽沉沉宫殿鎖鴛鴦夫
容露冷秋宵永芍薬風暄春晝長
敬仲畫扇
松根伏苓如石髓服食令人壽千歲子欲求之觀此圖老身
偃蹇枝扶疎長鑱篝火新雨霽羽人丹丘期不至却剪蒼筤
崖石間吹作龍吟秋滿山
題簡生畫澗松
簡生与我皆蜀人留滯東南凡幾春每拂斉紈作山水使我
感慨懷峨岷如此長身兩松樹滿谷悲風散隂霧雌雄如劒
變爲龍鱗鬛斉成擘崖去秘閣嘗觀韋偃圖蒼潤雄深世所
無默識形神出模畫把筆莽蒼增嗟吁玉堂宝書本同舘官
府旣分難復見摩挲新墨慰衰朽鬢雪飄䔥數開卷音我樵
牧青城山坐起政在双樹間當時簡生若相見應并寫此听
潺湲刘郎集賢好賓客好著幽䆫對晴碧凌靈爲我哦七言
有鶴飛來破秋色
題李受益承旨作東平章萬戸継志堂後
將軍腰間黃金符父兄功成百戰餘大平不復事弓馬秋雨
高堂聞讀書門有喬松墓有草永言思之願終保幕中賓客
誰属文東魯儒生國元老
題柯博士畫
磯頭風急潮水長蒹葭蒼蒼繫魚榜青山一髮是江南白頭
不歸神独往幽篁繞屋茅覆&KR0585;木葉脫落秋滿簾買魚沽酒
待明月定是黃州蘇子瞻子瞻文章世希有謫向江波動星
斗夜投断岸發清嘨栖鶻驚飛怒蛟吼圖中風景偶相似欣
然揮洒春雲開子瞻應是念鄕里還化江東孤鶴來
題高彦敬尚書趙子昂承旨共畫一軸爲戶部楊
侍郎作
不見湖州三百年高公尚書生古燕西湖醉歸寫古木吳興
爲𥙷幽篁妍國朝名筆誰第一尚書醉後妙無敵老蛟欲起
風雨來星堕天河化爲石趙公自是眞天人獨与尚書情最
親高懷古誼兩相得慘淡酬酢皆天眞侍郎得此自京國使
我觀之三歎息今人何必非古人淪落文章付陳迹
題滦陽胡氏雪溪卷
去年予与侍御史馬公同被召出居庸未尽東折入馬家
甕望縉山度龍門百折之水登色澤嶺過黑谷至于沙嶺
乃還道中竒峯秀石雜以嘉木香草輦道行其中予二人
按轡徐行相謂頗似越中但非扁舟耳適雨過流潦如奔
泉則亦不甚相遠郭熙畫記言畫山水數百里間必有精
神聚処乃足記散地不足書此曲折有可觀恨不令郭生
見之滦陽胡太祝乃以雪溪自號豈所見与予二人同乎
然滦水未秋冰巳堅尋常巳不可舟况雪時耶當具溪意
云耳因爲賦詩云
積雪平沙隂山道射虎殘年不知老豈識船如天上坐翠竹
爲帷樹爲葆昔乞鏡湖苦不早白髮如絲照清潦它年此地
若相逢應著漁蓑脫貂帽
題楊友直検校所蔵李營丘枯木圖
老龍出海蒼髯鬚營丘枯木天下無回枝屈鉄堕崖雪澗底
應拾青珊瑚明堂清廟要梁棟朔風吹沙澤腹凍老身不用
嘆遲莫按圖來求萬鈞重
題詹圃老梅圖
鄕人共識古梅樹移植詹亭仍百年計時當生宣政前僻遠
幸遺花石舡昔僑宝唐尋故物石楼嵯峨白沙白陵陽慈竹
楽公移根節相扶俱遠客此樹乃在隣邑間看花食实眞足
閒人言支離故多壽我意培植兹惟艱華盖高人世師表爲
尔賦詩歌窈窕詹家孫子多讀書早晩春雷化龍矯
酬䔥矦送蒲萄
䔥侯昔致蒲萄苗山童不灌三日焦宛西上品復親致手種
䆫南自澆水一月當生一尺長移向江頭薜荔墻秋深雨足
馬乳重㪯囊石壓青霞漿是時䔥矦當走馬來訪衰翁茅屋
下酒酣舞劒傾一尊不信金盤露如瀉
題衮塵騮圖
驆騮食粟石每旣立仗歸來汗如洗脫羈展轉聊自恣落花
塵土随身起君不見春雷起蟄龍欠伸霧擁雲蒸九河水
律詩五言
林臯亭
九月天氣粛鶴鳴在林隂使君甚好客來者緫能吟紅樹秋
山近黃華夕露深隣翁八九十有酒即相尋
題子昂長江曡嶂圖
昔者長江険能生白髮哀百年經済尽一日畫圖開僧寺依
稀在漁舟浩蕩回䔥條數根樹時有海潮來
挽胡伯恭令尹二首
二十南陵簿才名舅氏同千金剱客散一棹酒舡空朱紱稱
循吏安輿巳病翁神明尽今日嘆惋謾羣公
病起思歸日齋居卧治時抱孫方在膝反席遽如遺江路牽
愁遠坊門望到遲遥怜賢弟哭未忍老親知
題雪谷曉行圖
踏雪度嶙峋霜髯跨玉麟前瞻那有際後至豈無人松樹紛
紛老梅花的的春金烏海底出遍界爛如銀
送先隴二隣僧還吳二首
蘭若背山隂松筠夾逕深門閒容虎卧湖近听龍吟雨過泉
添澗風飄罄出林衲衣皆旧識一一謝幽岑
東崦憶招提幽尋日未西過山随虎跡倚石待猿啼雲外催
歸錫松間覓旧題卜隣吾欲老母惜伴扶藜
節婦王夫人刘氏
憶昔中丞在清淳古道存節高賢女弟文托外諸孫慈竹宜
家慶桓楹表國恩燕秦欎相望美俗繫人門
次韻阿榮存初参議秋夜見寄
寓館城門夕高秋雨露開天垂華盖近月轉紫垣來䟽闊思
良會淹留到不才深期謝安石揮麈散風埃
雪谷早行
積雪擁柴門行人稍出村溪頭或遇虎木末不聞猿接棧廽
山閣支橋就樹根駈車上重坂回首見朝暾
雪岩楼觀
高閣丹青起中天紫翠分䆫當大白雪門俯九疑雲伐木山
人去吹簘帝子聞塵中歸未得春思轉紛
送人之劒閣倅
往年登剱閣快馬著春衫設險懷前賦磨崖覓舊劖鄕人遊
雪界郡倅試冰銜歸道觀新政春江不掛帆
寄子山尚書
竹色侵衣碧重簾雨氣深白鵝翻墨沼紫燕入書林北海春
尊側西山夕閣隂東曹公事少歌舞散黃金
漫興
雨閣添衣潤風簾隐几高白頭更事少病目向書勞南客傳
音信東家問酒醪江边茅屋破歸楫苦爲操
送張尚德
史舘薦張尚德爲検閱官朝廷以爲宜称可其請未奏也
有司以闕簿注新進士尚德頗有聞即㰸裳宵逝噫進退
若是可以信史舘之薦人矣予力雖不足以留之亦終不
敢失之也故作是詩以餞之
六月初聞雨官河潦水生江南歸宋王稷下謝荀卿鵰鶚青
霄迥蒹葭白露盈都留詩興在來聽上林鸎
寄丁卯進士薩都刺天錫(鎮江錄事宣差)
江上新詩好亦知公事閒投壷深竹裏繫馬古松間夜月多
臨海秋風或在山玉堂蕭爽地思𡭗佩珊珊
送趙継清令尹之官安陸
雲夢開七澤陪尾貫連山爲政煙塵表吟詩松竹間故人緫
華要令尹獨清閒文斈偏宜老母愁鬢髮斑
明皇按楽圖
新度霓裳曲三年教得成驚鴻渾不下飛燕若爲輕芍薬春
亭莫夫容野水生黎園多白髮吹笛到天明
送長沙守
白髮長沙守循良又好文近辭金馬去遠有玉魚分對竹聽
湘雨開簾看嶽雲漢廷思賈誼一飯莫忘君
送趙編脩祀西嶽江瀆
西道祠官去東風入旆斜汾隂己歸鴈江水正飛花歲事聞
宜榖鄕人喜過家老來思故里欲寄使君車
代衆仲作
昔在泉州住將軍每見招春雲山對屋夜雨水平橋池鴨穿
荷葉溪魚上柳條禁城鐘鼓起車馬晚蕭蕭
題宋雲㪯大常臨汾二節婦序後
許氏姪從姑相承患難餘自傷还自誓同志復同居白髮冰
霜共丹心鐡石如有關名教重珍重大常書
送王照磨之官雲南
遺廟珍珠浦歸舟𤏡道溪飛鳶愁暑雨走馬畏山泥官署尊
丹鷲祠官勝碧鷄題詩遠相送紅日五雲西
玉堂燕集圖
朝廷多暇日別舘又青春薄醉猶催酒清歌况有人玉堂金
硯匣翠袖白綸巾老去渾無頼憑誰爲寫真
寄荅桂風子先生
深隱廬山裏題詩忽見存風高應跨虎月落更聽猿酒熟邀
皆去丹成笑不言雲屏第九曡相與浴晨暾
寄莆田先生
懸榻塵生席深居晝下帷齊眉安饋食擁髻近歌詩薬褁須
鍾乳書題憶荔枝白頭吟更苦何必蜀人思
鄭谷圖
道士徐太虚生紙畫山居林壑春煙裏桑麻夜雨餘過橋九
節杖連屋一床書似是子眞谷歸耕三月初
畫檜
茅山多古樹此檜更長生鸛鶴棲來穩蛟龍化得成雲深還
近戶月落似聞笙千載如相見蒼然故舊情
李員嶠墨竹
河東李學士隨意放洋州月落亭隂迥雲生谷口幽江濤空
渺渺筆墨更悠悠瀟灑西清地令人憶旧遊
爲歐陽少監題宋好古竹
幕中能寫竹作此雨瀟湘出石根还瘦臨溪影更長班班稚
子立一一鳳雛將日有長安使平安問老蒼
贈楊友直
雒陽楊友直字儗漢中郎畫若錐穿石垂如雨漏濇舞花羞
女美醉草笑僧狂昨日鴻都斈煩君寫數行
題朱邸竹木
江上復春雨曾隂覆碧波石高龍影卧林迥鶴聲過解佩猗
蘭浦揚旍落木坡佳人翠岫薄日莫欲如何
寄阿魯翬學士
問訊東泉老江南又五年涼風鳴步屧明月棹歌船陪講長
懷旧還朝獨後賢治平二三策蚤晩玉階前
赤壁圖
過鶴生新夢携魚憶舊遊清霜凋木葉落月湧江流隱者時
堪訪良田亦易求如何玉堂夜白髮不勝愁
題况肩吾縣令贈行卷
縣庭郡禁謁秪許見諸生接壌皆㒷斈遊民亦願耕絃歌居
室迥山水畫圖清千載雲巖石能留令尹名
送朱萬初之廣東照磨
聖主多清暇臨池愛日長天章垂鳳彩雲氣動龍香進諫慚
簮筆争書敢近床承恩君最蚤服玉向炎方
八月八日有感題視草堂壁
載筆趍芸閣探囊索緼袍坐銷秋日净心折夜風高識字頭
先白謀生計轉勞文園多病渴常想賜蒲萄
賦程氏竹雨山房二首
春雨過山竹幽泉繞舍鳴燕泥書帙晩魚浪釣絲晴奉席從
孫子連床緫弟兄旧聞林下叟讀易到天明
遊子聞春雨思親望故園竹間開几席花底注山尊累世書
連屋頻年稻滿村卜鄰淳朴地絕斈欲重論
戲作試問堂前石五首
試問堂前石來今幾十年衰顔空雨雪幽致自風煙微醉寒
堪倚孤吟靜更眠旧湖春水長誰繫釣魚船
爲問堂前石何年別大湖春風神不王夜月影長孤不中明
堂柱空遺艮嶽圖頗思嘉種木歲挽與相扶
爲問堂前石何无藤蔓纏金蓮疑可致紫菊若爲妍旧夢遺
波浪閒情閱歲年秪緣相識久親爲濯清泉
碣石久淪海女媧曾𥙷天乾坤遺蕞𡭗霧雨護蒼然淬劒龍
隨化弯弓虎自全昔賢多賦此誰賦最流傳
爲問堂前石屢逢堂上人遠來嗟最久獨立與誰隣運載勞
車馬摩挲識鳳麟銮車書吉日追琢到嶙峋
代石荅五首
幸自隣頑鄙母煩問歲年當寒金作砺向暖玉生煙眉黛無
歸意毛羣有叱眠凉州三百斛亦未酹觥船
昔觀一柱觀还度幾重湖雪尽身还瘦雲生勢不孤研穿鄴
臺瓦賦就草堂圖芝閣玄雲在危蹤敢藉扶
牛角何堪砺蝸涎謾自纏沉冥辟邪古羞澁望夫妍神物須
清鍳灵根屬小年金輿曾共侍千載憶甘泉
轉徙寧論地存留亦信天露盤危欲折劫火不同然雒下殘
經断岐陽數鼔全向无文字托寂寞竟誰傳
去歲留詩別嗟哉白髮人冠依子夏製居切左丘隣執籥充
振鷺脩辭綴獲麟終須愁坎壈勿用誚嶙峋
送魯子翬廉使之漢中
封上頌臺礼輕車入漢中節毛吹渭雨木葉動秦風把酒臺
基古馳書歲事豊朝回倚西閣日日數歸鴻
立春夜試墨
輕雪作春花飛來入鬢斜紫貂迎曉霧絳蠟炫晴霞書詔頻
趍閣思歸即借車幾時將稚子隨意踏江沙
蜀人曲江之官贈以墨竹
粘筆寫琅玕清風入室寒蜀山空偃蹇海郡更盤桓雲霧瓊
簫遠冰霜玉節完莫忘鄕里意持向曲江看
正月十一日朝回即事
宫柱春隂合霓旌拂曙來天光臨閣道雲氣轉蓬萊晝漏沉
沉鼓晨尊灔灔杯香霏簾底霧樂殷殿前雷祥瑞儀曹奏珍
淳尚食催舞庭分鷺序效獻過龍媒融雪微生草輕風不動
埃老人南極至王母上方回玉色何多喜金華得重陪裁詩
賀新雨西閣待門開
贈别兵部崔郎中暫还高麗即回中朝
束髮來東海從軍護北門珠光連旭景玉氣逹春温淵靜龍
含德門嚴虎列屯從容參幄帳慨慷属櫜鞬拜表推黎獻趍
朝謁至尊雲依温室樹星入紫微垣不道璠璵貴仍嬰筦庫
煩利行雖近市義守不窺園眷遇忘身得危難欲手援懷邦
維父母於國实甥婚还羈靮原原致璧飱魯連名竟重
箕子教應存簡在從當日扶持宿藩清宫風肅肅驂乘火
焞焞帝所爲郎重王家報礼焞暫伸桑梓敬未爱李桃繁神
闕秋期蚤康侯晝錫蕃九成思閣鳳六月待冥鵾
次勻筠軒司徒足成旦公所藏
英宗御題之句元題曰日光照吾民月色清我心
又題琴曰至治之音
化國多長日高人侍紫宸觀書從上相屬筆念生民雲漢文
章備風雷號令新惟應青簡在能載古風淳御翰龍池曉繙
經鷲殿隂雲依清靜葉月印妙明心千載堂堂去諸天肅肅
臨朱絃誰爲鼓至治有遺音
次勻李侍讀東平王哀詩
宇宙生竒變明良䧟逆圖傳聞昏白晝悲憤結全區治極機
潜否恩深事失謨犯車仍断軏壞戶竟傷樞魑魅嫌明鏡強
梁忌雅模甘心成首禍藉口肆羣腴隱忍危衝决憑陵善唯
俞自天傒鈇鉞累月具簞壷褁革疑亡地招魂競出都笳鳴
殘夕月馬僨四交衢所痛倉皇際將无古昔殊腹心何蠱蝕
肘腋不支梧列位多翹楚千城緫豹貙詎言歸厄數不復頌
貞符天討公無赦皇心愛不姑報讎論婉娈錫爵酹嗚呼相
業今如在民生寔少痡誰能疵璧玉唯有泣瓊珠執簡書羣
盗當關欠一夫馳奔嗟薄日沐浴止中途决去思投闕違之
或汎湖危知无復死恨不奮前誅春雨煩冤滌朝陽癙思蘇
謳吟申感慨述作惧荒蕪芒忽思離散焄蒿起菀枯神還嵩
岳峻氣直斗杓孤陟降先皇側回翔造化徒英靈常會合瞻
想豈虚無
慶史顯甫治書父八十
治世尊三壽高年見八朝羽儀參漢皓神觀邁周喬柱下声
名遠壷中日月饒微酡霞灼灼新沐雪蕭蕭地厚原初峻天
全玉不琱一經傳令子貳憲肅羣僚侃侃称時望英英樹國
標繡衣兼綵服白日上青霄上壽歸榮異推恩錫爵超紫深
宗伯橐金重列矦腰珍膳應恒從安車必見招乞言逾薬石
報德称瓊瑤千歲庭來鳳羣工韻合韶陳詩方懿頌擊壌比
康謠
送國王朵而只之遼東
大祖收中夏元臣有武功建邦開土宇爲位冠君公奕世王
章在諸孫相業隆春秋周正月礼楽魯新宫鹿幣金遺酎熊
侯筭失中河山仍鉄契宝玉右琱弓投筆鄒枚秀揚旍芮綰
雄塞雲依碣石涷雨洒遼東戎器櫜蔵尽賢書奏納同大夫
勞暬御惇史采民風
送陳碩
莆田陳氏慶曆名法從故家也自衆仲來京師集得友焉
凡問斈脩已之事有益於愚陋多矣又從知其父兄之賢
也問所自出則南塘趙氏信乎其斈之有傳矣嘗以其從
子碩來見予愛其端謹可望南歸省父衆仲送之以文予
不能忘也乃賦詩曰
六歲過閩郡書聲憶滿城目盲今子夏心醉昔延平尔叔同
游息吾文愧老成每分重席暖相對一燈明遠海乘桴意高
山伐木情願携笻竹杖往看離支生辟掾青衫旧趍庭綵服
輕爲言穿木榻亦未厭藜羹寳瑟留飛鴈蘭舟及囀鸎佩懷
湘渚贈綬向會稽迎去去江雲濕飄飄島霧清重來知有意
時我巳歸耕
奎章閣有灵壁石竒絶名世御書其上曰奎章玄
玉有勑命臣集賦詩臣再拜稽首而獻詩曰
禹貢收浮磬堯階望矞雲自天承雨露拔地起絪緼擊拊磬
音合衡從玉兆分巨鼇三島力威鳳九苞文辨位資乾坎爲
山填幅員固知㒷宝藏不假運神斤書帙侵春潤香爐借宿
薰烟光晴冉冉波影晝沄沄融結繇元化登崇荷聖君瑞於
龜出洛重若鼎來汾柱立尊皇極磐安廣帝勛詎云陳秘玩
因願獻前聞
送南宮舍人趙子期宣詔交趾
三年頒正朔五月向南交將命方離闕陪臣巳在郊衣裳鴻
羽漸干戚虎皮包瘴霧衝風散瀧湍急雨捎朱鳶窺土室白
雉下橧巢夜浦鮫停織陽岡荔折苞初筵分㲲罽後騎器笳
鐃諏日脩王貢兼時眡客庖方言書仄理海錯藉青茅漢柱
苔侵篆秦林柱拂旓括囊無薏苡當戶有蠨蛸即見還英節
母煩筮繇爻
道園學古錄卷之二
