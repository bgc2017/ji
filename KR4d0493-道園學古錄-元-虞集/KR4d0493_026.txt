道園學古錄卷之二十六應制錄
雍虞集伯生
供醮文
水陸會功德山
我國家
聖(聖)相承深仁厚澤浹於人心累洽重熙多歴年所
今上皇帝濬哲文明纂承大業好生之德已洋溢於萬方恭
已之誠思貫通乎上下海涵春育無間幽明雨順風調大同
遠迩聖恩盛大蔑以加矣而萬幾之密猶垂念於隱微
九有之師或未該乎冥邈勝脩法會式䆒淵衷乃脩水陸冥
陽大齋于萬壽寺自三月一日啓建七日滿散乘法寳之威
光成金心之願力旛盖香華種(種)妙饌齋儀梵唄一一圓成
凡我佛子昔自多生歴酬定業或以刀兵水火或以疾難飢
荒沉迷五濁之悪塗未返一眞之本性遇良因於今日得勝
妙之現前渴饑並獲於清源苦惱悉超於極樂來生佛土祗
奉明時回向菩提增崇
聖壽臣等廼稽首而作偈曰
聖上運大慈憫諸有情等作此大勝會供飬佛法僧勇識妙
蓮華諸大阿羅漢畢支迦五明金剛大威德護法諸龍天凢
在虚空界敬禮等無二開闢諸方隅光明悉照耀廼至諸明
哲往昔善持世四生及六道凡在苦趣者悉皆承佛力来赴
於道埸心花得發明諸識轉爲智一切現苦業消滅無復續
魏(魏)大功德皆由聖心起我聞昔有人積寳如須彌持施
得福多恒河沙難喻我皇勝妙因福報不思議視彼施寳者
千萬不及一我等佛子衆各生慚愧感稽首贊吾
皇聖壽千萬歲與佛共悠久
水陸會緣起文
原夫一靈圓妙本不昧於昏迷歴劫無明遂有淪於流轉我
佛興大憫念開方便門譬彼宵征遠道冥行荆棘之林我以
慧炬照之則前進無殊於白晝又如往濟大川忽遇風濤之
險我以慈航渡之則安行無異於陸途施平等於無方悉■
捄度嗟幽沉之有苦尢切哀矜於是目連感定業而生悲觀
音化面燃而啓教十方諸佛共弘應供之名六道四生亦攝
菩提之海大士仰承於佛勑道埸肇建於當年孤峯接雲海
之空明白日映江潭之澄澈神靈交會凡聖混融分八位上
下之殊作萬劫圓通之施傳流旣久證驗尤多我
今上皇帝與佛同心如天之覆念生成之類巳在於鈞陶而
冥邈之蹤尚迷於出没廼鍳人天之意大脩水陸之儀爰命
國師俾提法要廼以三月一日於大都萬壽寺脩建水陸無
遮法會七晝夜上資善逝之恩光下拯孤䰟之隂昧香積普
熏於世界盡斷惡緣妙蓮應現於池中悉離苦網咸來佛會
共沭帝恩逍遥極樂之鄕不墜輪廽之境共報聖明君
乃說偈以贊曰
一切衆生皆具佛性如摩尼珠五色随映如何累劫業識相
因無明展轉生死根塵我佛慈悲施方便力如大醫王救彼
痼疾餓者令飽渴者與漿幽闇與明熱惱與凉况爾六道諸
苦随業不藉佛恩何由自潔聖皇在上運大仁心樹旛慧
幢丘功德林作此道埸期七晝夜平等無碍均一高下光明
圓滿如佛現前孤幽沉䰟懽喜慶筵如是勝因增崇聖壽億
千萬年堅固悠久
建國醮建壇青詞
荷天洪休膺國大綂肇惟元祀奉若眀禋殊庭修秘祝之嚴
肅拜候景光之集伏願環紫壇之納陛闢黃道於叢霄天極
旋樞日星昞曜后祇薦祉川岳闡珍用期泰定之民均被豐
成之賜
朝詞
聖祚在躬肇啓乾元之歲道宮修禮丕昭荅貺之誠禱以再
三鍳兹精一伏願乾元綂御坤道順承時對春陽導本支之
鬯逹紀增神策保宗社之尊安遂以生成均陶動植
三清
荷天地之洪休晉承繼序奉祖宗之成憲思䆒彌綸期敬逹
於丹誠惟謹資於玄教肅將蠲潔用極依歸伏願慶衍中朝
仁儲大本休明佑啓百神受聀以安寧福祚延洪萬世奉天
而長久
昊天
肅拜候景光之集伏願環紫壇之納陛闢黃道於叢霄天極
旋樞日星昞曜后祇薦祉川岳闡珍用期泰定之民均被豐
成之賜
朝詞
聖祚在躬肇啓乾元之歲道宮修禮丕昭荅貺之誠禱以再
三鍳兹精一伏願乾元綂御坤道順承時對春陽導本支之
鬯逹紀增神策保宗社之尊安遂以生成均陶動植
三清
荷天地之洪休晉承繼序奉祖宗之成憲思䆒彌綸期敬逹
於丹誠惟謹資於玄教肅將蠲潔用極依歸伏願慶衍中朝
仁儲大本休明佑啓百神受聀以安寧福祚延洪萬世奉天
而長久
昊天
入膺丕緒有命自天載省眇躬無疆惟恤啓淵衷之至實感
眞貺於太虚伏念比属盛時俄慨堅冰之辯永懷讓德不忘
皦日之初心廼正誼以廓清期與民而寧一用發憂兢之慮
悉紓對越之恭伏願乾御陽剛坤成地道祖宗陟降同保佑
於高明家國治平丕顯承寧於悠久
后土
集基命於眇冲始建初元之紀覽幅員之廣袤益思大業之
興祗若寳圖誕敷金籙伏願玄功有造至德無爲道致謹於
順承恊成泰定物資生於厚載保合乾剛
醮星祝文
太陽
赫(赫)太陽秉陽之精照臨天下逹我皇明克循克軌永底隆平
太歲
翼(翼)倉龍集干巽維紀綱百神運行四時相我君道夀我邦祺
歲后
於赫歲陽配于隂宫承于大君内治之宗以生以成登我歲功
金星
奕(奕)長庚煌(煌)啓明主我兵事宜順其經弗僣弗&KR1135;邦家以寧
太隂
眀(眀)太隂配陽䴡天主國之刑勿忒其躔以順以寧于以永年
室宿
惟乾之維是爲營室炳燿定中景命有翊廣開天門相我無極
天剛
龍角在田帝車所持聖人之生次舍在斯攝提衆星萬壽是基
病符
歲德所紀主病有符視其祲祥傍射在隅於赫景命靈其祅除
大耗
歲有癘神耗之大者集千乾隅衝照辰舍乃謹祅除勿害純嘏
土星
煌(煌)鎮星位于中宫行地無疆承天之功用集嘉福懿範是崇
小吉
鶉首之舍月后所臨東井洋(洋)景耀昭森扶我元懿萬福來歆
喪門
左挾丁符右接坤隅孰敢啓門當我吉居祈祅不祥以寧皇輿
金星
太白之精其神孔武憶我南西孰祅孰禦宜歛其芒勿間多祐
九月十四日高昌王大夫傳
旨作醮星文
元辰天罡
於惟聖皇受命于天斗車提綱龍見天田萬物振羡威信是
宣以介景福樂只萬年
羅㬋
赫(赫)有威惟天之首日月之行交道豐蔀烜兮照臨景命先
復克相有道大子萬壽
室宿
熒(熒)營室天之玄宫以藏以息肅(肅)雝(雝)乃瞻元台惟兹是
從錫福未央如定方中
小吉元辰
位南以西爰即于坤東井洋(洋)有漑其源肅(肅)中宫景命在
垣元吉之福旣昌以蕃
太陽
赫(赫)太陽曰躋于乾順德維坤承暉弗愆昭光播和若春在
暄萬福來臨與天齊年
參宿
載曕參墟明星煌(煌)乃占其書孝謹忠良肅(肅)中宫景命溥
將儷于聖明旣壽永昌
太充元辰
有嚴太衝維震之宫青陽載熙木德乃通時維聖子景命是
逢導之太和被之仁風
太陽
日之行天至尊以光誰其承之維青之陽煇(煇)煌(煌)繼照四
方星輝月輪永保無疆
斗宿
斗爲天機日月耀芒酌量政事褒進賢良於維聖子元台是
當錫福自天欣(欣)樂康
太陽
東望扶桑赫乎九芒下被萬物麗天爲章東賓西餞靡朝敢
忘錫我景福於昭輝煌
太白
肅將金行司天之刑順軌出入厥有常經掠於軒轅占者以
告敬恭用禜景福來報
軒轅
粲(粲)軒轅黃龍之體属于内廷占者所紀長庚來干非順之
軌載荣載禳轉作多祉
太隂
占家于坎受陽以光配於大明流輝四方天清地寧軌道有
常介我景福萬壽無疆
太歲
歲維昭陽辰在恊洽神君所臨萬靈來合皇(皇)景祚奉德秉
法我將我享嘉佑斯荅
白虎
於莵耽(耽)爲兊之神爲素爲刑莫之敢嬰迎祭于西爲禮孔
殷神其食之介福來臻
太耗
滿庭之過神則害兮從而虚之孰可頼兮占歲之行厥有恒
所尚易其嗇豐我多嘏
迎神
肅(肅)靈臺三光下臨旨酒牲牢嘉幣吉金肅將祀事罔敢不
欽赫(赫)洋(洋)神其來歆
送神
靈臺有享神具來格其祥如雲其近如日嘉禮告成景貺秩
秩相我寳祚於萬千億
醮星祝文
迎神
肅(肅)清臺曆象是司維■有神維土有祇爰㓗牲幣以禱以
祈蕆祀奉迎靈其鍳之
太陽
出乎暘谷升乎搏桑䴡干中天照臨下方愛而燠煦畏而蒼
凉戚畹有禱降福穣(穰)
太歲
煌(煌)明堂歲君攸居位于鶉首殿乎坤闈東井洋洋土德之
基錫我嘉福順我禱祈
歲后
歲德至尊歲后配之黃裳元吉象服是宜理其内教以佐無
爲沁園有禱郤除病菑
勝光
隂之始生實自於午於卦爲姤柔順斯主皇有懿戚元辰䴡
焉是用禱祠惠我安痊
土星
中黃正&KR0587;維土之神(神)氣上騰煌(煌)向晨元辰有宫其光來
燭鍳于戚邸悉兹多福
婁宿
維主之生誕彌其月遡其元胎在魁之揭其宿維娄光耀燁
燁除我疾疢安康母越
病符
六氣不齊庶疾乃生維其司之有神孔明執其靈符以佐歲
行禱以嘉薦惠我安寧
金神
五行之中金主肅殺有神孔威司是嚴伐歲行遇之伊怒孰
遏享我忱禱毋敢凌越
灾殺
沴氣所生曰能致灾以殺爲名不亦暴哉和以嘉醑柔以嘉
脯順而好生永錫多祜
喪門
白馬素車人寔忌之孰啓其門有神蒞之上帝好生爾獨何
爲攝而&KR0579;心安我戚闈
五鬼
五氣之歸其名爲鬼絀而弗伸有繁厥類載以酒漿道以車
船旣享而除勿爲禍愆
青龍
星有角尾其象維龍蜿(蜿)蜒(蜒)東方之宫木德司春爲善爲
仁永錫嘉祥百禄是臻
白虎
昴畢之上其象維虎有虓其武在西之滸金德是司爲義爲
刑尚歛其威美疢用寧
送神
陽主于德隂主于刑刑歛德揚陟降在庭旣享旣歆以安以
順神還應遲福以時進
醮星祝文
迎神
欽若昊天觀象知儆爰即靈臺秩祀惟謹大庖旣享大尊旣
盈神其格思來享克誠
太陽
東望扶桑赫曦來升群隂旣伏萬國咸承朝賓暘谷彛礼斯
在齋宮告誠綏禄萬載
太歲
煌(煌)歲君臨於端門有烜朱方歲德攸存當離之明如日斯
赫降爾嘉祥以輔有德
天罡
蒼龍之墟左爲天田神蛟應龍景命所躔斗爲帝車惟剛是
指相我有道来錫繁祉
小吉
維鶉之首土德是毓是爲吉神厚德嘉福宫壷嚴(嚴)景命所
臨徽柔懿恭式薦其欽
功曹
寅爲人綂其方析津肅(肅)青宫盛德惟仁煜(煜)箕尾保我景
命克長克安以輔明聖
歲星
盛德至仁所主爲歲長養生成福禄攸系煌(煌)景光臨照有
方一人以寧萬國弥昌
羅㬋
明離有神維南是司承其餘光劒戟孔威其威孔揚其福亦
厚来降来享作我嘉祐
太陽
明两作離継照四方赫其有輝照我青陽青陽有煒百福來
委俾熾俾昌以承天子
太衝
木德之盛次於震方至仁應規以佐青陽廼錫嘉福以暢元
氣帝后萬年本支百世
太白
長庚之精司兵司刑燁(燁)其輝輔日而行歛𡭗光芒順𡭗軌
度以安以寧佐我昌祚
熒惑
赫(赫)炎(炎)揚光於天孰當其鋒舊烈莫前維國有道宜順軌
則順行爲福以相有德
歲后
黃裳元吉以順爲則佐於歲君豐阜民物靈臺有祠敬恭禱
祈隂陽理和百福是宜
青龍
東方蒼龍至仁至靈角尾之間赫乎明庭青旂蒼玉禮祠維
肅蜿(蜿)蜒(蜒)來降景福
白虎
兊爲白虎至雄至武其德爲金威怒孰禦白旂素車象德以
旂風其從之百禄是宜
送神
成象於天降靈於地國有令儀克致禱祀禱祀敬恭神歸匪
遲天子萬年福履綏之
金籙普天大醮青詞
建齋詞
纉述丕圖恪奉祖宗之訓導迎景貺永綏家國之基冀輯
福于眇躬曁息菑于中壷垂象每懷於示儆祈年尤切於好
生伏願慶衍宸闈祚隆継嗣乾和保合三光全而寒暑平坤
厚順寧五榖熟而民人育
祈嗣密表
祗荷鴻休肆膺神器念祖宗之付托思民社之依歸重惟
継嗣之隆實繫本根之固敢嚴秘祝用格高穹伏願錫祚慶
圖申受上天之貺儲祥寳系益崇萬世之基
皇后保安密表
寅奉上穹申言中壷克相憂勤之念每嬰疾疢之虞冀導嘉
祥用綏福履伏願高晨鍳格正氣宣通天清地寧保大和而
合德家齊國治均厚福以資生
建壇詞
奉丕基以臨萬國于今有年類上帝而徧群神肇修秘祝仰
輯薄天之慶俯將率土之誠紫壇森列於人文丹闕昭回於
象緯伏願天垂甘露地發醴泉靈風受職以周旋道氣成章
而鬯達永符至順孚佑皇元
第一日旦朝祭皇天后土三界萬靈上資宗祧先
聖凝神冲漠垂祐邦家祝延&KR1078;筭保固不圖中閫
齊年本支繁衍
月律應時卦極正陽之盛天根開景氣升清旦之初通變闔
於雷風妙流行於山澤均承主宰咸赴禱祈伏願
聖祖神宗陟降洋(洋)而在上皇天后土卑高秩(秩)以分儀廼
發禎符用隆寳曆延齡維永尚期嫓德之同錫羡有輝更應
多男之祝
午朝祭日月星宿祈日月齊明星辰順度
離爲日坎爲月瞻隂陽交易之機天應星地應潮察上下盈
虚之候儼宸居之伊迩望晷景之方中敷宣蘂笈之文朝步
琅霄之境伏願赫䂀継照煌(煌)旁燭於萬方素矅並明肅(肅)
順行於九道帝車臨制四序曦和雲漢爲章五緯咸若副此
乾乾之兢惕錫子郁(郁)之嘉祥
晚朝祭五嶽名山祈社稷尊安宗藩輯睦風俗醇
厚百辟忠貞
覩符瑞而告功升中斯在出雲雨而及物望秩攸崇巖(巖)民
庶之具瞻肅(肅)天眞之下治即秘祠而用幣及初夕以飛章
伏願方嶽奠封靈祇受職宗藩輯睦永綏磐石之安風俗清
淳長被矞雲之覆
第二日早朝祭聖帝明王先農后稷消禳水旱蟲
蝗祈五榖豐稔民物阜康
継天立極亶惟上帝之聖神開物導民實贊無爲之化育道
秉機緘之秘教興衣食之餘功叙九歌業隆萬世藉白茅而
明薦望素履於虚皇伏願無聲無臭以作孚鍳此小心之昭
事不識不知而順則密符大德之好生民風馴致於雍熙國
祚誕膺於長久
午朝祭風雲雷雨所風調雨順寒暑應時
鼓以雷霆潤以風雨弥綸功用之神求諸形體原諸性情主
宰玄元之造觀萬物散殊之迹知兩間旁薄之仁無爲而成
有相之道日麗端門之景雲開祕笈之科伏願天德潜符歲
功咸遂九農百榖無旱乾水溢之虞四海群生享安静和平
之福庶釋憂於宵旰用和惠於春秋
晚朝祭四海四瀆祈山川定位海宇清寧
一元合氣乘風澤於洞虚百谷來王出淵泉於溥博首五行
而善利潤萬物以資生貨殖用興舟楫以濟稽古玄圭之錫
沈兹蒼璧之章伏願地平天成府修事治玉書保運制衝潰
之洪波寳穡宜年動滿盈之甘澤民安居於樂土國飬德於
長源漸被所同旁薄無外
第三日早朝祭三洞四輔經籙傳教宗師祈百神
效職臣鄰忠孝國祚延長
太元結氣冥思浩劫之初妙有垂芒朝徹延康之上參贊化
工於物始傳流神寳於人間保昌運以長存握眞符而不宰
將輯簡穣之福茂陳敷落之篇伏願乾曆開天坤珍闡地種
民在宥颺言清静之風景命溥將相恊玄同之造忠言彙進
道德弥光
午朝祭左社右稷城隍社令祀典神祗祈民樂太
平物無疪癘兵寝刑措疫癘潜銷
泰社之土五色重嘉榖之屡豊方澤之樂八成致幽祇之畢
出帝命作九圍之式神靈會萬國之封力扶玉局之安寅奉
璇霄之降伏願泰階昭晣坤道順寧物阜民康無疵癘札瘥
之害兵寢刑措皆生聚教養之時以至永年並依玄造
晚朝祭九壘土皇幽隂主宰資度忠臣義士兵死
横亡六道四生俱登道岸
禮樂鬼神信顯幽之一致生成變化知闔闢之無私即昭明
焄蒿之間布風雨霜露之教三光攸燭九夜斯煌伏願帝命
下招天陽來復玉枹犀甲禮余忠義之魂瓊簡羽章起厥幽
沈之趣羣類並躋於道岸泰和庶恊於明時
散壇
五畤列祠燁(燁)紫壇之爟火九宫飛步雍(雍)碧落之空歌備
成絳節之朝敷散瑶華之景玄科有誡至敬無文伏願陟降
在兹逹玄黃之玉氣福禄來下生丹碧之芝英普與群生恭
承嘉惠
設醮詞
三清
奉承寳位對太上之顯光保佑眇躬罄淵衷而忱禱粛清璿
館修設金科伏願元氣絪緼眞風舒鬯室家祚㣧膺福壽以
咸宜宗社臣民荷禎祥而均慶
玉帝
維天與祖宗旣全卑付自身而家國悉有禱祈爰啓眞科用
干洪造伏願鍳觀儆懼字佑眇冲保和宫壼之安錫羡本支
之盛至于臣庶共樂生成
星主
星環次舍仰瞻天極之尊氣斡隂陽妙宰帝車之運景光来
下祕祝用陳伏願司命紫微自中宫而錫福儲祥寳系率下
土以蒙休
天皇
坤拱神圖妙秉萬幾之會坐臨華盖旁分六甲之司蕆祀殊
庭承禧穹宇伏願抱極樞而環照皆占至順之祥奉天一以
尊居增授泰元之莢
咸宜宗社臣民荷禎祥而均慶
玉帝
維天與祖宗旣全卑付自身而家國悉有禱祈爰啓眞科用
干洪造伏願鍳觀儆懼字佑眇冲保和宫壼之安錫羡本支
之盛至于臣庶共樂生成
星主
星環次舍仰瞻天極之尊氣斡隂陽妙宰帝車之運景光来
下祕祝用陳伏願司命紫微自中宫而錫福儲祥寳系率下
土以蒙休
天皇
坤拱神圖妙秉萬幾之會坐臨華盖旁分六甲之司蕆祀殊
庭承禧穹宇伏願抱極樞而環照皆占至順之祥奉天一以
尊居增授泰元之莢
后土
奉若柔祗配皇天而立極綂臨廣㝢宅吉土以升中爲國有
祈維靈斯荅伏願群生成遂九有奠安玄乙親祠綏保徽音
之嗣黃流用祼燕貽翼子之謀
至順二年十二月二十三日祭星常國公奉
旨命撰祝文
迎神
灝(灝)圓穹三光昭明四方八維柔祗利貞蜡通百禩歲事告
成犧尊多儀來享克誠
天剛
天眷萬方篤生聖明受命溥將攝提建貞天田之上左角所
經蒼龍致福萬歲咸寕
羅㬋
受天明命百靈翊扶旁燭有光赤熛之餘首乎天經形隠弗
舒戢爾矛戟迎祥帝居
室宿
河有天源木貴天根帝命降祉元台爲尊定之方中煌煌焞
淳推而祀之萬福之門
弔客
昊天成命如日斯照運行推移載占其小有客冠素適據隅
兆祝而祓之易號以笑
小吉
乾以天健坤以地厚鶉首之墟土德孔阜肅肅中宫元命昭
祐六五黃裳元吉之繇
太陽
日以像君月以像后隂承陽輝萬福備有晨光熺融晝景煥
明以壽以安以生以成
參宿
參墟耀靈土德長生台息其和發爲滋榮正位居體西南利
貞培本長源萬福來成
金神
中宫土德位南之西太白流英挾威以躋雄毅肅嚴戈鋋利
屖尚革而從降福孔皆
太衝
煜煜青陽震雷之門玉兔肖類蒼龍儲恩帝胄天錫景命翊
元東望孔祠扶桑載暾
太陽
肅肅紫微前星有輝上承天光仰接日儀煦煦爲春明明在
時陽德粹純品物咸熙
斗宿
星回于紀斗臨漢潢璧合珠聮三辰齊光震夙元合肇此青
陽司中有神源深流長
白虎
木性東榮金行兊勝刑德之交史謹其徵於莵耽耽負隅若
闖率義從仁祈報斯稱
病符
六氣之邪孰執其契歲行神從臨午之位青陽占運適與之
值祝以移精安和允濟
太陽
靈臺有祀報本主日仰曕陽光步我神&KR1078;歲周星回天序有
秩牲幣敬共嘉惠申錫
太歲
日月次周成我歲功百神具來群蜡畢通明堂嚴嚴盛德容
容享我報祈以興嗣豐
青龍
龍有天德維木之仁大明生東獻歲發春時而淵潜時而奮
申施惠自天至于庶民
歲后
赫若歲陽其配在隂以肅内治以保中臨丁女癸妃其從如
林通幽逹微鍳德以歆
送神
神來如雲神惠如雨彌天映日惠澤周普歲行維新秩祀咸
舉相于皇明永作神主
黃籙溥天大醮清詞
建壇詞
歴念先朝悵神游之日遠言修秘祝導靈氣之時升闢玄景
以通誠建紫壇而經始伏願懸珠空境扶玉方輿風馬雲車
順隂陽而陟降龍章鳳篆舉幽顯以鈞陶
第一朝回薦皇朝宗廟
列聖神儀
肅肅在廟永懷弓劒之遺濯濯厥靈恒若羹墻之見爰資神
筴用導英儀伏願列聖齊臨萬眞環拱寅賓出日返往駕
於中天妙合廽風發化機於厚地
第二朝回薦
扎牙篤皇帝
企仰山陵想音容而永慕頋瞻霜露感時序以增哀爰即紫
壇冀廽玄馭伏願天健其行而無息日窮于次而又新神氣
昭明式慰臣民之望景光旋復更貽胤祚之安
第三朝回薦皇親國戚一切靈儀
藩屏國家實属本支之盛沈淪泉壌每傷幽顯之殊遡璇宇
之流光廽銀潢之逝水伏願會陵絳闕受煉朱陵在河嶽在
星辰還復生民之始永承丕祚之隆
第四朝回薦后妃公主嬪御靈儀
禕䄖在御歴思&KR1275;極之尊車服充庭徧念穠華之盛慨生存
之弗永致薦悼以惟勤伏願施德自天資生繇地性靈不昧
釋然幽滯之懷運祚無疆仍會聖明之樂
第五朝普薦勲臣宰輔文武官僚
追懷神聖脩殷薦於曾霄爰念臣鄰於厚壌俾偕膺
於金籙庶仍從於瓊輿伏願受日之光承天之佑圭璋濟濟
眡王國以並生明典昭昭秉民彛而不昧
第六朝普度兵刑横死男女衆䰟
内脩外攘寧免兵刑之用上征下暴更深泉壌之悲拯無告
於重隂寔有資於大造伏願天光旁燭地氣昭升断者續死
者生頓釋幽關之故想病者愈憂者樂永爲化國之新民
第七朝普度普天率土兆姓群生苦爽窮魂幽靈
等衆
國家每念於生靈則脩治道體魄或淪於苦趣更轉化機啓
勝會於今晨廓迷塗之宿業伏願陽開隂闔天施地生執籙
把符仰一王眞而得度葆和正性囿大化以長年
第八朝專爲和安天地調順隂陽保國寧家康民
阜物
存順没寧極幽明而無憾往禪來續妙化育於不窮宣金籙
之玄文保蘿圖之景運伏願乾坤毓德日月垂光列聖在天
共敷恩於祚㣧一人有慶永錫福於臣民
第九朝昭謝皇天后土岳瀆山川隂陽主宰
天佑邦家揔基圖於九有日臨海宇妙樞紐於群生仰三景
之高居罄一忱而昭謝伏願降年有永錫福無疆凡在臣鄰
咸保忠貞之節庶幾民物常依道德之光
解壇詞
肅肅紫壇旣備九朝之禮煌煌金籙益增列聖之光熙事告
成誠心字格伏願神随天運福被坤輿瑞日祥雲常䴡曾霄
之景太山磐石永隆萬世之基
設醮詞
三清
天眷基圖列聖継守成之緒時因曆數先皇成猒代之期敢
緣追遠之初心普致闡幽之忱禱伏願開明三景敷落五文
九轉成眞旣備生神之妙百靈交鬯復還象帝之初仍錫壽
祺并祈康阜
玉帝
昔扣玄穹導近親之神識遄臨素幄致大寳於嗣君乃陳祕
籙之科溥濟幽關之趣伏願昭宣天德旋復氣機陟降帝傍
九族逍遥於金闕經綸宇内群生成遂於緜圖申錫長年永
依妙道
后土
基圖鞏固每資厚載之功體魄歸藏謹候昭升之氣降璇宫
而來享鍳金籙之敷宣伏願效法成能資生有道超神太極
齊日月於中天合景至陽綏子孫於下地
東極
先皇猒代因軫念於幽扄上帝好生爰禱祈於東極冀瑞光
之遠逮引群識以俱超伏願甘露潤林慈雲就日丹轝寳盖
並從妙道以高居玉曆金符永鎮生民之極樂
風伯祝文
東朝有命祗肅元壇上帝鍳臨萬靈率職咨爾風伯塵路惟
清戢暴扇和熙事用成急急如律令
雨師祝文
咨爾雨師&KR0904;道是司和陽散隂相成祝釐
皇后修設黃籙大齋齋意
言念宗親將薦誠於旣遠遽罹大故属在疚之方深肆嗣皇
継序之新申前日籲天之實普超幽爽咸濟生靈伏願道妙
無方眞游如在升九霄之神氣衍億載之昌圖凢囿化工並
承德施
正薦位白文
言念先朝列聖帝室懿親蚤遺體魄於人間思導神明於
天上鼎湖弓堕俄興臣妾之悲丹闕禮成旣得基圖之托及
燕休於長樂申祈禱於太清惕然霜露之寒恍若風雲之會
龍儀虎衛陽光照灼於朱陵貝闕珠宫明水激揚於東井願
金支之並濯與玉氣以俱升穆穆乎秉德以肅雍洋洋乎在
帝之左右輯和九族驩娛還若於生存旋歴曾霄感爽頓忘
於凝滯返至眞而無外與造化以爲徒况王政施仁必先無
告而大鈞播物何間有生更推滄海之餘波徧及幽關之苦
趣妙機所運道化同超明則復爲人亦我聖神之賜歛而錫
之福庶乎寬大之恩嘉與明時共躋壽域惟天地日月合德
合明保子孫黎民能安能久
孤魂榜
生死者晝夜之常汝勿認昭昭靈靈之識坎離者乾坤之用
吾以開生生化化之基兹者清朝禀承慈極尊尊而思逮於
凢下親親而念及於幽遐導揚列聖之法筵普惠重泉之
苦趣如兹良會實號希逢汝孤䰟等昔受天地之降衷其初
皆善各累形氣而逐物以妄爲常貪者徇財烈者徇名忿則
如山慾則如澤極沈淪而愈降恣飄蕩以忘歸因根接塵随
境生解爲寒冰爲湯火皆其一念之差爲鬼蜮爲豺狼遂入
萬殊之變原其名數何可歴陳我是以廣太上之好生推妙
嚴之済衆酌黃華於東井蕩𡭗形骸耀丹冶於南宫陶其灵
質宿業不存於故想化機更造於新成不溺不焦𡭗可以見
本眞之不昩能流能㷔爾可以驗道氣之常行承兹三景之
開明即詣諸天而受度更無退轉並樂超升
正三門
華盖北瞻天帝座蓬萊東擁道家山
啓玄殿
只尺天光開玉府萬重道氣見金容
正薦位
雙鳳駕雲開輦路群龍環日護天香
揔眞殿
春當霄漢三台貴朝步星辰四輔尊
萬法宗壇門
綠章封奏通三景絳節趍朝引萬神
殿後西門
玉殿受釐春意滿竹宫拜貺景星明
北斗殿
慶雲郁穆承天闕景緯昭回共斗樞
殿後東門
仙音縹緲鸞凰合神衛森嚴虎豹間
景矅殿
三光合景扶元氣五緯齊眀報德星
寥陽殿
五文結篆間天極九氣生神象帝先
朱陵府
九華曲盖迎司命七寳芳林主好生
齋厨
金鼎蟠龍甘露溢玉芝成象大庖盈
齋堂
報聞千歲蟠桃熟約取九霄飛佩來
茭郭
莫就此間存活計便教向上得光眀
祭風伯文
維風有神在巽之位地附天而不墜持舉於中陽旋隂而時
行扶搖直上今則至尊有禱上帝來臨伏願宣靈氣於八門
穹祗翕合郤飛塵於九地宇&KR2586;廓清
祭雨師文
恭承帝命祗祀雨師出雲氣於山川彌綸瓊闕濯天章於河
漢飛洒玉都今則肇起玄壇導迎法駕伏願六龍調馭順和
恊於隂陽萬物潤滋肅澄清於天地
長春宫祈福保安齋意
上天眷佑長貽宗社之隆至道冲盈式衍邦家之福属偶嬰
於疾疢爰謹事於禱祈伏願聖鍳昭回祥光旁燭身逢康泰
暨中壼以平安運恊壽昌與多方而寧謐
青詞
治平之運仰荷洪庥疾疢之生敢忘忱禱爰命羽衣之士敬
敷寳笈之科伏願五帝儲華三光恊德身康疆而逢吉有永
壽祺國清净以無爲均蒙福惠
崇眞宫祈福保安齋意
丕承付託仰資天地之和祗有啓居偶感隂陽之沴喜遄臻
於康復爰謹致於禱祈伏願輯福上躬錫禧中壼前星炳煥
恊家國之尊安景貺熙明及臣民而定壹神明垂祐丕顯隆
平福履愆和偶嬰疾疢敬祠琳宇備蕆琅科伏願景貺來臻
壽祺永錫康強逢吉承宗社之安化育成功長乾坤之造
祭海神文
潮失故道犯我鹽官有司捍防民力旣殫閱歴歲時靡漬兹
害浙郡多下恐就淪敗民實何辜不德在予相臣來言交修
用孚乃勑中外悉智展力相爾有臣亦克受職我土旣固民
生底安六府治修報祀萬年
祭伍子胥文
爾以忠隕主潮于吳潮今爲灾吳其沼乎爾其揚靈具訓海
若俾安其常毋作民虐旣止旣安民遂有生爾作明神永有
令名
大龍翔集慶寺正殿小上梁文
伏以龍光有赫象教方興式嚴前殿之崇祗奉祗園之勝上
棟下宇方締構於良工細桷大杗並具材於貞幹成規斯在
願力維弘伏願天相聖心佛加神運百重闌楯移來天上之
慈雲萬歲山河永鎮人間之福地
吾殿小上梁文
兜率化宫移來地上𣑽天新刹示現人閒坐延衆佛之臨殿
有四阿之制鉤心闘角先崇締構之宜審面飭材已具經營
之素式觀地架儼若天成伏願龍象翊扶鳳皇翔繞丹青金
碧赫然佛日之輝黼黻文章永著皇風之盛
大龍翔集慶寺正殿上梁文
伏以虎踞龍蟠即淵潜之佳地雲興霧滃建𣑽釋之新宫巍
巍中正之居赫赫大雄之座欽惟欽天綂聖至德誠功大
文孝皇帝惟天爲大如日之升經綸旣正於洪規崇信不忘
於願力美矣善矣大成舜帝之箾韶經之營之匪爲文王之
臺沼我佛有護國救民之助吾皇示報功崇德之心黃金
滿布於祗園華構上移於兜率式崇大殿爰舉脩梁相我工
人陳兹善頌
抛梁東日上扶桑散曙紅鹿苑珠璣涵曉露鐘山
草木動春風
抛梁西石城突兀護江堤舊遊曾見群龍舞望幸
猶聞六馬嘶
抛梁南蒼龍曾此卧江潭風雲會合千峯一山谷
傳呼萬歲三
抛梁北瞻望帝星臨萬國山川誰爲地東南形勢
只知天咫尺
抛梁上白玉毫光千萬丈吾皇還似覺皇尊龍
象人天皆拱向
抛梁下亦有幈幪千萬厦彌天法雨本無私滿月
明珠寧有價
伏願上梁之後皇基鞏固紺宇尊高紀億萬年共祝
聖神之壽遍大千界同沾殊妙之恩萬歲萬歲萬萬歲
吾殿上梁文
伏以浴目九淵現禎符於鐘阜承天八柱建名利於治城爰
開方廣之筵用祝周阿之殿欽惟
欽天綂聖至德誠功大文孝皇帝清明有鑠故舊不遺鷺起
新河萬斛綵舟之容與鳳歸天闕七重寳樹之檀欒凢轍跡
之所臨宜珠光之共護脩梁肇舉善頌斯陳
抛梁東萬丈紅光接寳宫古佛昔來龍繞座高僧
時謁錫飛空
抛梁西長安日近碧雲齊但依具闕瞻龍象即是
鸞輿慰耄倪
抛梁南千年王氣現優曇浴龍池水皆功德擁日
山峯盡翠嵐
抛梁北上意每憐江樹碧紺宫留鎮國南門華盖
瞻依天北極
抛梁上紫盖紅雲春蕩漾舉頭見日庶民心思佛
思君同一想
抛梁下慈雲恩雨均沾&KR0904;三年以至萬斯年長樂
昇平承福嘏
伏願上梁之後皇風遠播佛日同輝四宇八荒揔被覺慈
之化億靈萬載永歌帝力之加萬歲萬歲萬萬歲
道園學古錄卷之二十六
