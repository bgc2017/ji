道園學古錄卷之二十八歸田藁二
雍虞集伯生
芝亭永言
古詩七言
江樓看劒歌書趙子昂劒銘後
豫章高秋宴高閣乃出此劒相娛樂當時冶鑄絶精英土蝕
沙沉更銷鑠遺質所存如冷電江光不興晝光却神光内閟
氣逾深識察誰能動冥漠等閒千年不一試壯士酣歌謾揮
霍嗟予衰朽雪滿顛空對涼風起天末或言江中有蛟孽當
煩仙人下寥廓吾故臨風拂其鍔俾伏崖隂無敢作
劉忠肅公之四世孫中書舍人諱震孫之曾孫益
之題其居曰雲松巢予家與劉氏累世之契故爲
書忠肅公文集之首詩三篇并賦此詩與之
丞相昔遊泰山頂天風浩浩春畫永玉檢微茫不可求但覺
靈霞熟丹鼎白日人間如水流前代衣冠成古丘悠悠憂患
何足計直道千年横素秋徂徠之松數千尺東連海上莫烟
碧中書偉人如玉立每向南風望東北濁世公子何翩翩却
憶匡廬還謫仙夫容出水耀初日五色光新天爲妍我今僑
居廬阜側西視峩眉歸未得豈無雲錦晚相娛月落終懷雪
山白森森喬木魯東家河間禮樂更光華勿忘先世舊遊處
吾秣爾馬膏其車
吳興趙子昂十馬圖
昔在秘閣見十馬云是韋偃之所畫此圖位置略相似心神
偶同豈臨寫馬種本自渥洼來灌濯清泉更瀟洒常恐一旦
風雨至蹙踏波濤遂神化豪雄意氣今豈無未見深沉如此
者君看最後臨岸騘自是眞龍無世價
畫馬
百年升平却走馬立仗天閑常見畫䔥灘灘頭八十翁却寫
西來大宛者高蹄如鐵項如鈎風鬛蕭蕭首蓿炏常見貢來
騎不得長嘶要蹴崑崙丘
題畫
連昌宫裏古墻隂積雨過春黃竹深老樹無枝交屈鐵立石
有書名錯金吮豪池上寫幽鳥承恩春日風光好當時執戟
今白頭却對䔥森倚秋昊
空山歌
高空之山聶公宅稚川作圖纔數尺秋天薄雲千仞表春雨
喬林百年物憶昔侍郎鎮成都將佐盈庭賓客趍錦官城外
笳鼓發駟馬橋邊高盖車先廬舊在小東郭丞相祠堂同寂
寞嚴公同訪杜陵家退之亦到淮西慔峩眉&KR1237;峩久不歸江
水娛人秋日暉坐看蓬萊變桑海自古南城天下稀公子親
迎陳氏館我初至撫猶弱冠看君揮翰甚風流豈想重逢鬓
毛換君言中間一再來數見先公胸次開鶯花風雨必求友
水竹園林持酒杯嗟予晚歲始能退寕有文章驚海内平生
不受簡書畏故家高致君應最圖中山色積翠濃雖欲舍子
將焉從蜀人相如最能賦行倚山木歌高空
爲爕玄圃題鼇溪春曉圖
夫容山陽萬家邑石嶺戴轍縈紆入溪水西行夜雨深連材
桑柘春雲濕昔因荒迥少官府日莫狐兔作人立自從置縣
二百年稍有衣冠更俗習讀書進士比舍聞潤屋黃金亦家
給山中白日浮雲多負乘因仍足車笠爕侯世胄國勲舊射
策君門耻㳂襲朱衣作監列星宿遠人豈意高軒及援琴不
鼓書牒稀弹鋏無魚賓客集綉衣使者停車見黃堂大夫下
床揖登高望遠送飛鳴覧轡駸駸度原隰人言桐鄕人愛我
我愛桐鄕重於悒畫圖千疊山木稠茇舍蕭條莫忘葺
題馬竹所畫
霜清木落江海空一棹歸來何處翁雙松千歲如鐵石爲尔
回薄旋天風憶昔神龍劎所化夕卧滄波弄明月望中冉冉
雲氣生直接銀河上瓊闕
霍元鎮規模董北苑米南宫父子寫山水雲物殊
有標致見示春江捕魚圖遂賦此
春江聚網萬魚急漁人相讙魚相泣負薪深山何處樵利害
相乘不相及海鷗冥冥秋影微黃葉江南一棹歸人間得失
兩無迹不廢山水舍清暉
南岡
華盖三峰立天表山北山南青未了曾看雨雲出太虚幾送
餘霞落飛鳥岡頭春歸露未晞梧桐鳳皇相因依卧龍之孫
思外氏悵望輝光生翠微
題何大夫畫馬
國朝畫手何大夫親臨伯時閱馬圖伯時絶憶鐵面語放筆
驊騮懷此都此都大夫八九十千馬萬馬在胸臆偶然數鬛
落江南捲束上箱謝槽櫪
同開先南楚悅禅師觀息齋畫竹卷於崇仁普安
寺煜公之俾室盖煜之師一初本公所藏也因記
延祐甲寅息齋奉
詔寫嘉熙殿壁南楚與之同寓慶壽寺同予時爲
太常博士俯仰之間已爲陳迹乃題其後云
嘉熙殿裏春日長集賢奉詔寫蒼筤迩來二十有五載飄零
殘墨到江鄕匡廬高人昔同住身見揮毫鳳鸞翥木枯石爛
是何年脩竹森森長春雨
題村田樂圖
尺素自是高唐物瑩如秋水宜設色何人畫此畎畒間二三
老人若相識茅屋蕭條古樹下農務未殷牛在野或怜鸜鴝
脫籠縶或弄獮猴咲真假老翁政自如兒嬉高䯻襁負相扶
持古時枌社祀田祖移饌高亭隨所宜抱甕初來未貯酒亦
有生鵝宛延首村優競携樂眞至犬怪雞驚兒拍手拄杖出
門欣見賓雜華滿庭生好春歲時無事得如此擊壌何必非
堯民騎驢過橋殊矍鑠携具荒陂來赴約定知張果千歲人
游戲人間共杯酌
柳塘野鴨
江南水退秋光淺風柳參差萬絲捲鴛鴦在梁鳬在渚蕩蕩
扁舟去家遠千艘轉海古長策白粲連江動秋色断蒲折葦
野水闊爛爛明星且將弋翠盤擎露夜深寒玉色亭亭落月
殘太液池頭黃鵠下夢中曾見畫中看
丙吉問牛喘圖
少陽用事春猶淺丞相公行問牛喘三公職事知者稀嗟彼
德微蒙荣免天子有道守四夷中心無爲日萬幾遠有甸服
近有畿夙夜明哲發裳衣
江貫道江山平遠圖
江參去世二百年翰墨零落多無傳人間幾人寫山水誰能
意在揮毫前昨見石林舊家物春雷疊嶂初破墨我和葉詩
頗豪放三者相望都突兀險危易好平遠難如此千里數尺
間高雲舒卷非散地麗日照耀皆名山我持美脯酒一斗墨
汁盈盤可濡首江生精神作此山向山呼生當至否高秋銀
漢天無雲帷中泠然來夜分黃茅嶺頭華盖頂畫我獨訪浮
丘君
爲汪華玉題所藏長江萬鴉圖
雲巢幽人愛江渚抽思揮毫寫横素波瀾不驚潦水盡秋氣
晶明絶烟霧征帆去棹不相襲岸曲洲旋緫堪賦孤村城市
僅如蟻百丈牽江直如縷蕭蕭木葉洞庭波歴歴晴川漢陽
樹蒹葭宿鴈天欲霜叢葦寒鴉日云暮就中樓觀何王宮想
見華年貯歌舞丹青倒景駭靈怪粉黛含情怨幽阻青春遊
子澹忘歸白日泠風帳中語人間遺迹何足留最惜精思堕
塵土郭熙平遠無散地小米蒼茫托天趣銛鋒鋩戟不破墨
刻畫晶熒昔誰苦渤海細書藝文草精絶戈波絶回互南唐
後主萬鴉圖點點晨光動毛羽昔年曾見今目昏雖復逢之
亦難暏汪侯此卷出故家相示摩挲極愁予香奩犀軸見者
稀謾錄餘情示來者
盤車圖
大車轔轔牛駕軶西望大行雪千尺往時飛挽實長安百兩
仰關過阡陌亂流十里九屈曲水濺車箱沙没轂前和後應
日云暮王事有程車下宿旂旐央英昔臨洛東南會期出方
嶽侯伯有位賦有差載幣瞻迎來若若君不見海艘百萬乘
天風京坻連雲多腐紅天子視朝大明宫千乘萬騎來何雄
贈羽士費無隱
東望雲林三十六聞有仙人結茅屋清露零零采紫芝白雪
深深&KR1263;黃獨國初山下苦流離義士傾家救世危百年孫子
俱華髮誰解燈前說舊時聖恩深重絶征戰猶慮寒温資瞑
眩身着黃冠寫古方薄素細書三十卷相從寂寞久者誰禹
穴山頭一布衣鬢如鴉羽顔如雪跳入壷中夜不歸市人扣
門呼不應光影俱消聲色泯但言解隱不言無不道本無何
所隱我欲作丹須水金人間無藥不堪尋青霞如練還相覓
華盖衝天丈室深
題漁村圖
黃葉江南何處村漁翁三兩坐槐根隔溪相就一烟棹老嫗
具炊雙瓦盆霜前漁官未竭澤蟹中抱黃鯉昉白已烹其瓠
當晨粲更擷寒𬞞共&KR0841;席垂竿何人無意來晚風落葉何毰
毸了無得失動微念况有興亡生遠哀憶昔采芝有園綺猶
被留侯迫之起莫將名姓落人間隨此横圖卷秋水
題韓幹畫馬
韓生觀馬十二閑時寫一二傳人間坡翁嘗來伯時宅見此
遺迹開衰顔前行如雲塵不動後者追風絶飛鞚昔人能事
已可能始覺賞識非虚諷昔觀秘府韓絶少得見龍眠已驚
倒使人讀詩如見畫人中豈復生坡老五雲之中天上竒代
産名駒天子騎神明尚令後古見莫歎韓生非畫師
題黃都事仲綱山居溪閣圖二首
出山作官十載餘聊托筆墨懷幽居連雲一一列眉黛細雨
往往逢樵漁隣家父老每載酒隔屋弟兄皆讀書我久居山
不待畫獨念稚子扶犁鉏
閣前流水秋愈深故人東來還見尋方舟直過彭蠡澤把釣
坐對香爐岑雲中烟樹差可辨江上鄕關誰與吟我欲芳蘭
寄遠者日暮天際多輕隂
題秦虢二夫人承召遊華清宫圖
貴人並鞚如輕鴻承恩馳八華清宫道途先不止行客策蹇
奔趍烏帽風奚嚢堕地何足拾豈有篇章浪相及畫史當時
妙墨傳光彩流動狂情急君不見白頭拾遺徒步歸明眸皓
齒事皆非朝天泥滑䄂封事高閣雨餘宫漏稀
方壷畫山水歌
方壷之山在海中世人欲見知無從壷中仙人閔昏濁綵筆
手開三五峰亭亭兩箇老松樹萬壑千崖閱今古憶昔長從
王子喬坐聽秋風最高處世人畫山非不多不識真山奈若
何君看昆侖上丹穴芝泉玉樹森婆娑東望方壷應不遠飛
度九州如過電便從海上問金公莫待浮杯水清淺
示囧
憶我蚤歲離親側足自踆踆心惻惻中年禄廩不及養人羡
清華巳驚惕歸來老病五年餘閔子謀食躬犂鉏蓬蒿羅生
果窳異蛛網微細仍縈紆星河江上喜非遠况與良朋適我
願故人念我一相見暑中尚慎柂樓轉
律詩五言
玉隆宫所藏宋乾道宸翰雲壑二字
昔者雲歸壑天章自九重日華常暎鳳山氣盡成龍俯仰遺
陳迹高深儼德容飄然化春雨結想在高松
寄忽承旨
投老清江外依山結數椽扶藜循水竹把筆賦雲烟歲熟無
憂食秋清不礙眠故人相望遠北極在天邊
寄三衢守馬九皐
聞道三衢守年豐郡事稀詩成花覆帽酒列錦成圍鶴髮明
春雪貂裘對夕暉扁舟應載客閒聽洞簫歸
題朱澤民山水
積雪山隂道嵯峨筆底生雲門見童子禹穴閟蛟精高卧人
何在幽情幾詠成杜陵空想象晚飯柂樓晴
寄題汪道士草亭
飛白妙娉婷新題照草亭仙遺相鶴法客借換鵝經霧雨歸
懸黍風雲護伏令遥知春晝永深坐養黃庭
黃敬延送竹本
分得瀟湘玉森森忽滿林香爐來曉色石檻借清隂好共芝
蘭長母令草蔓侵清風月如晝老朽要長吟
聞鴈
樓近煖雲濕夜深歸鴈低聲音燈外盡羽翮月邊迷冉冉白
榆上悠悠黃竹西應逢穆王駿春草一長嘶
錢舜舉畫
一樹花如雪清明客未歸坐看黃鳥並夢作綵雲飛翠䄂寒
猶薄羊車過絶稀相如能作賦月下卷春衣
山水圖
泛舟桑落浦望見香爐峯野水常欹樹山雲不礙鍾桃源携
客覓松徑與僧逢爲託荆關輩添予九節笻
丹霞觀黃知微留别
寓館隔溪津過從厭市塵振衣清露曉拄笏野亭春歸作芝
田主思存黍谷神松華頻寄取老去欲輕身
題馬竹所畫
老樹依江岸歸舟傍釣竿水花看晚淨風葉識天寒鴈字來
千里魚羹付一餐遠山青可隱目下是長安
題曹覇馬
將軍今爲庶畫馬寄高情聚立天風起長嘶沙草生飛揚萬
里意凌亂五星精日暮太行道悲哉長短行
荅陳溪山元日即事
積雪埃塵淨光風宇宙新閒來知惜日老去善酬春退密觀
群動憑虚集百神真人起居法無一是違仁
送客北門晨登山木閣
晨登山水閣零雨煖於春溪水解留客梅花偏照人林香知
酒熟市遠覺民淳此地堪娛老惟愁度水頻
次韻陳溪山
移棹避殘暑開樽就夕隂冥鴻聊自逹幽草若爲吟離索連
三月棲遲共寸心遥忴溪上晚扶策獨臨深
又
乘興忽忘遠相思知幾何未便塵事少謾悔世緣多朝食烹
芝&KR0818;秋衣製芰荷平生但隨運何地不蹉跎
杏園詩爲黃思順賦
善藥多隂德名花種滿園暄風吹雪盡暑雨綴金繁卧護煩
仙虎分嘗任野猨佳兒足文學食實似桃源
道園學古錄卷之二十八
寄題樓撫山普潤禅寺
寺在撫州城南八十里唐普潤禆師道場師姓翁氏元
和元年二月八日坐化於潭州有靈異州人就肉身裝
塑後現夢撫州太守迎歸建寺至今遺體堅固如初靈
應尤著
高人出世間未忘鄕里思靈骨萬里還深恩千載遺嘉榖歲
恒登群生無癘疵古刹抱禅悅高丘依母慈(寺右有師母墳)
(名翁家林郎師故俗家)崇&KR0799;起積廢新堂納華滋(今長老秋)
(雲冨公所建)東隣有一士峩冠誦書詩(謂袁徵君誠夫)清秋
約杖屨千步攀松枝(寺後有山名千步)
寄題許愿夫抗雲樓
城居苦迫隘層闌上岧嶤措身方丈間千里心目超可以抗
浮雲誰能頋塵囂儗峴有古臺遺碑正蕭條子固若星斗其
䰟安可招龐公輟耕際頗懷見凌霄賦詩托飛鳥長空何寥
寥
贈劉無作
䄂中殘卷在動是十年前逝水從前軰傷情有妙年博聞誰
共學孤坐獨求禅莫恨相知晚文章倘爲傳
又贈劉無作
一家俱學佛之子更劬書諸老交游徧真乘究竟餘治生惟
淨業志養足嘉𬞞爲問龐居士成能更久如
道園學古錄卷之二十八
