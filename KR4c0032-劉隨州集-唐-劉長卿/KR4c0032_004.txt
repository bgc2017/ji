劉随州文集卷第四
随州刺史劉長卿
過包尊師山院
賣藥曾相識吹簫此復聞杏花誰是主桂樹獨
留君漱玉臨丹井圍碁訪白雲道經今為寫不
慮惜鵝群
故女道士婉儀太原郭氏挽歌詞
作範宫闈睦歸真道藝超馭風仙路遠背日帝
宫遥鵉殿空留處霓裳巳罷朝淮王哀不盡松
栢但蕭蕭
其二
宫禁恩長隔神仙道巳分人間驚早露天上失
朝雲逝水年無恨佳城日易曛簫聲將薤曲哀
断不堪聞
少年行
射飛誇侍獵行樂愛聮鑣薦枕青蛾豔鳴鞭白
馬驕曲房珠翠合深巷管絃調日晚春風裏衣
香滿路飄
歸弋陽山居留别盧邵二侍御
渺渺歸何處㳂流附客舡久依鄱水住頻稅越
人田偶俗機偏少安閑性所便祗應君少慣又
欲寄林泉
越江西湖上贈皇甫曾之宣州
莫恨扁舟去川途我更遥東西潮渺渺離相雨
蕭蕭流水通春谷青山過板橋天涯有来客遟
爾訪漁樵
湘中紀行十首
湘妃廟
荒祠古木暗寂寂此江濆未作湘南雨知爲何
處雲苔痕断珠履草色帶羅裙莫唱迎仙曲空
山不可聞
斑竹巖
蒼梧在何處斑竹自成林點點留殘淚枝枝寄
此心寒山響易滿秋水影偏深欲覓樵人路蒙
籠不可尋
洞山陽
舊月仙成處荒林客到稀白雲將犬去芳草任
人歸空谷無行徑深山少落暉桃園幾家住誰
爲掃荆扉
雲毋溪
雲毋映溪水溪流知幾春深藏武陵客時過洞
庭人白髮慚皎鏡清光媚奫淪寥寥古松下歲
晚掛頭巾
赤沙湖
茫茫葭菼外一望一霑衣秋水連天闊涔陽何
處歸沙鷗積暮雪川日動寒暉楚客来相問孤
舟泊釣磯
秋雲嶺
山色無定姿如煙復如黛孤峯夕陽後翠嶺秋
天外雲起遥蔽虧江廽頻向背不知今遠近到
處猶相對
花石潭
江楓日搖落轉愛寒潭静水色淡如空山光復
相映人閑流更慢魚戲波難定楚客往来多徧
知白鷗性
石圍峯
前山帶秋色獨往秋江晚疊嶂入雲多孤峯去
人遠寅緣不可到蒼翠空在眼渡口問漁家桃
源路深淺
浮石瀨
秋月照瀟湘月明聞盪漿石横晚瀨急水落寒
沙廣衆嶺猿嘯重空江人語響清暉朝復暮如
待扁舟賞
横龍渡
空傳古岸下曾見蛟龍去秋水晩沈沈獨疑在
何處亂聲沙上石倒影雲中樹獨見一扁舟樵
人往来渡
雜詠八首(上禮部李侍郎)
幽琴
月色滿軒白琴聲宜夜闌飀飀青絲上静聽松
風寒古調雖自愛今人多不彈向君投此曲所
貴知音難
晚桃
四月深澗底桃花方欲然寧知地勢下遂使春
風偏此意頗堪惜無言誰爲傳過時君未賞空
媚幽林前
疲馬
玄黃一疲馬筋力盡胡塵&KR0750;首北風夕徘徊鳴
向人誰憐棄置久却與駑駘親猶恋長城外青
青寒草春
春鏡
寶鏡凌曙開含虚淨如水獨懸秦臺上萬象清
光裏豈慮高鍳偏但防流塵委不知娉婷色回
照今何似
古劒
龍泉閑古匣苔蘚淪此地何意久藏鋒翻令世
人棄鐡衣今正澁寶刃猶可試儻遇拂拭恩應
知剸犀利
舊井
舊井依舊城寒水深洞徹下看百餘尺一鏡光
不滅素綆久未垂清凉尚含潔豈能無汲引長
訝君恩絶
白鷺
亭亭常獨立川上時延頸秋水寒白毛夕陽吊
孤影幽姿閑自媚逸翮思一騁如有長風吹青
雲在俄頃
寒釭
向夕燈稍進空堂彌寂寞光寒對愁人時復一
花落但恐明見累何愁暗難托戀君秋夜永無
使蘭膏薄
寄李侍御
舊國人未歸芳洲草還碧年年湖上亭悵望江
南客騘馬入關西白雲獨何適相思煙水外唯
有心不隔
晚泊湘江懷故人
天涯片雲去遥指帝鄊憶惆悵增暮情瀟湘復
秋色扁舟宿何處落日羡歸翼萬里無故人江
鷗不相識
過鄔三湖上書齋
何事東南客忘機一釣竿酒香開甕老湖色對
門寒向郭青山送臨池白鳥看見君能浪跡予
亦厭微官
從軍(六首)
廽首虜騎合城下漢兵稀白刃兩相向黃雲愁
不飛手中無尺鐡徒欲穿重圍
其二
目極鴈門道青青邊草春一身事征戰匹馬同
辛勤末路成白首功歸天下人
其三
倚劒白日暮望歸登戍樓北風吹羌笛此夜關
山愁廽首不無意滹河空自流
其四
黃沙一萬里白首無人憐報國劒已折歸鄊身
幸全單于古臺下邊色寒蒼然
其五
落日更蕭條北風動枯草將軍追虜騎夜失隂
山道戰敗仍樹勲韓彭但空老
其六
秋草秋塞上望見漁陽郭胡馬嘶一聲漢兵淚
雙落誰為吮瘡者此事今人薄
龍門八詠
秋山日搖落秋水急波瀾獨見魚龍氣長令煙
雨寒誰窮造化力空向雨崖看
水東渡
山葉傍崖赤千峯秋色多夜泉發淸響寒渚生
微波稍見沙上月歸人爭渡河
福公塔
寂寞對伊水經行長未還東流自朝暮千載空
雲山誰見白鷗鳥無心洲渚間
遠公龕
松路向精舍花龕歸老僧閑雲随錫杖落日低
金䋲入夜翠微裏千峯明一燈
石樓
隠隠見花閣隔河映青林水田秋鴈下山寺夜
鍾深寂寞群動息風泉清道心
下山
誰識往来意孤雲長自閑風寒未渡水日暮更
看山木落衆峯出龍宫蒼翠間
水西渡(一作西渡水)
伊水搖鏡光纖鱗如不隔千龕道傍古一鳥沙
上白何事還(一作閑)山雲(一作寒)能留向城客
渡水
日暮下山来千山暮鍾發不知波上棹還弄山
中月伊水連白雲東南遠明滅
月下聽砧
夜静掩寒城清砧發何處聲聲搗秋月腸断盧
龍戍未得(一作有)寄征人愁霜復愁露
送丘為赴上都
帝鄊何處是岐路空垂泣楚思愁暮多川程帶
潮急潮歸人不歸獨何空塘立
題大理黃主簿湖上高齋
閉門湖水畔自與白鷗親竟日䆫中岫終年林
下人俗輕儒服弊家厭法官貧多雨茅簷夜空
洲草徑春桃源君莫愛且作漢朝臣
平番曲三首
吹角報番營廽軍欲洗兵已教清海外自築漢
家城
渺渺戍煙孤茫茫寒草枯隴頭那用閑萬里不
防胡
絶漠大軍還平沙獨戍閑空留一片石萬古在
燕山
送鄭說之歙州謁薛侍郎
漂泊来千里謳謠滿百城漢家尊太守魯國重
諸生俗變人難理江傳水至清舡經危石住路
入亂山行老得滄洲趣春傷白首情嘗聞馬南
郡門下有康成
題獨孤使君湖上林亭
出樹倚朱闌吹鐃引上官老農持鍤拜時稼捲
簾看水對登龍淨山當建隼寒夕陽湖草動秋
色渚田寬渤海人無事荆州客獨安謝公何足
比來往古門難
酬李使君見贈
滿鏡悲華髮空山寄此身白雲家自有黃卷業
長貧懶任垂竿老狂因釀黍春桃花迷聖代桂
樹狎幽人幢蓋方臨郡柴荆沗作鄰但愁千騎
至石路却生塵
送嚴維赴河南充嚴中丞幕府
久别耶溪客来乘使者軒用才榮入幕扶病喜
同樽山屐留何處江帆去獨翻暮情辭鏡水秋
夢識雲門蓮府開萼桃園寄子孫何當舉嚴
助徧沐漢朝恩
贈别附嚴維
早見登郎署同時跡下僚幾年江路永今日國
門遥文變騷人體官移漢帝朝望山吟度日接
枕話通宵萬里趍公府孤帆恨信潮匡時知已
老聖代耻逃尭
嶺下卧疾寄劉員外附包佶
唯有貧將病能令親愛疎歲時供放逐身世付
空虚脛弱秋添絮頭風暁廢梳波瀾喧衆口藜
藿静吾廬喪馬思開卦占鴞懶發書十年江海
隔離恨子知予
酬包諫議見寄之作
佐郡愧頑疎殊方親里閭家貧寒未度身老歲
將除過雪山僧至依陽野客舒藥陳随遠宦梅
發對幽居落日棲鴞鳥行人遺鯉魚高文不可
和空愧學相如
棲霞寺東峯尋南齊明徵君故居
山人今不見山鳥自相從長嘯辭明主終身卧
此峰泉源通石徑磵戶掩塵容古暮作寒草前
朝寄老松片雲生断壁萬壑遍疎鍾惆悵空歸
去猶疑林下逢
奉和趙給事使君留贈李婺州舍人兼
謝舍人别駕之作
便道訪情親東方千騎塵禁深分直夜地遠獨
行春綘闕辭明主滄洲識近臣雲山随候吏雞
犬逐歸人庭顧婆娑老邦傳蔽芾新玄暉翻佐
理聞到郡齋頻
行營酬吕侍御時尚書問罪襄陽軍次
漢東境土侍御以州鄰寇賊復有水火
迫於征稅詩以見諭
不敢淮南卧来趨漢將營受辭瞻左鉞扶疾
前旌井稅鶉衣樂壷漿鶴髮迎水歸餘断岸烽
至掩孤城晚日歸千騎秋風合五兵孔璋才素
徤早晚檄書成
登遷仁樓訓壻李穆
臨風敞麗譙落日聽吹鐃歸路空廽首新章已
在腰非才受官謗無政作人謠儉歲安三戶餘
年寄六條春蕪先楚國古樹過隋朝頼有東床
客池塘免寂寥
别李氏女子
念爾嫁猶近稚年那别親臨𡵨方教誨所貴和
六姻俛首戴荆釵欲拜凄且頻本来儒家子莫
耻梁鴻貧漢川若可涉水清石磷磷天涯遠鄊
婦月下孤舟人
長沙早春雪後臨湘水呈同遊諸子
汀洲暖漸渌煙景淡相和舉目方如此歸心豈
柰何日華浮野雪春色染湘波北渚生芳草東
風變舊柯江山古思遠猿鳥暮情多君問漁人
意滄浪自有歌
自道林寺西入石路至麓山(寺過法崇禪師故居)
山僧候谷口石路拂莓苔深入泉源去遥從樹
杪回香随青靄散鍾過白雲来野雪空齋掩山
風古殿開桂寒知自發松老問誰栽惆悵湘江
水何人更渡杯
和袁郎中破賊後軍行過劉中山水謹
上太尉(即李光弼)
剡路除荆棘王師罷鼓&KR0911;農歸滄海畔圍解赤
城西赦罪春陽發收兵太白低遠峯来馬首横
笛入猿啼蘭渚催新幄桃源識故蹊巳聞開閣
待誰許卧束溪
送鄭十二還廬山别業
潯陽數畆宅卧掩柴關谷口何人待(一作在)門首
秋草閑忘機賣藥罷無語杖藜還舊筍成寒竹
空齋向暮山水流經舍下雲去到人間桂樹花
應發因行寄一攀
至饒州尋陶十七不在寄贈
謫宦投東道逢君巳北轅孤蓬向何處五柳不
開門去國空廽首懷賢欲訴冤梅枝看嶺嶠竹
路過湘源月下高秋鴈天南獨夜猿離心與流
水萬里共朝昏
奉陪鄭中丞自宣州觧印與諸姪宴餘
于後谿
跡遠(一作心遠一作意愜觀)親魚鳥功成厭鼓&KR0911;林中阮
生集(一作阮家醉一作阮氏集)池上謝公題戶牖垂藤合藩
籬插槿齊(一本無此一句一作門徑蒼苔合牎隂綠條低一作深巷行人少閑門卧)
(柳低)夕陽山向背春(一作秋)草水東西度雨諸峰出
看花幾路迷(一作高原幾處迷)何勞問秦漢更入武陵
谿(後四句一本作舊架懸藤老疎籬插槿齊風塵不可到誰羡武陵溪塵一作煙)
劉随州文集卷第四終
