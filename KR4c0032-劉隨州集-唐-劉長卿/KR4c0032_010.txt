劉随州文集卷第十
随州刺史劉長卿
穎川留别司倉李萬
故人早負干將器誰言未展平生意想君疇昔
高步時肯料如今折腰事且知投刃皆若虚日
揮案牘常有餘槐暗公門趨小吏荷香陂水膾
鱸魚客裏相逢欵話深如何岐路剩霑襟白雲
西上催歸念潁水東流是别心落日征驂随去
塵含情揮手皆城闉巳恨良時空此别不堪秋
草更愁人
聽笛歌(留别鄭恊律)
舊遊憐我長沙謫載酒沙頭送遷客天涯望月
自沾衣江上何人復吹笛横笛能令孤客愁渌
波淡淡如不流商聲寥亮羽聲苦江天寂歴江
楓秋靜聽關山聞一呌三湘月色悲猿嘯又吹
楊柳激繁音千里春色傷人心随風飄向何處
落唯見曲盡平湖深明發與君離别後馬上一
聲堪白首
時平後送范倫歸安州
昨聞戰罷圖麟閤破虜收兵卷戎幕滄海初看
漢月明紫微已見胡星落憶昔扁舟此南渡荆
棘煙塵滿歸路與君携手姑蘇臺望鄊一日登
幾廽白雲飛鳥去寂寞吳山楚岫空崔嵬(一作望崔)
(嵬)事往時平還舊丘青青春草近家愁洛陽舉
目今誰在潁水無情應自流吳苑西人去欲稀
留連一日空知非江潭歲盡愁不盡鴻鴈春歸
身未歸萬里遥懸帝鄉憶五年空帶風塵色却
到長安逢故人不道姓名應不識
小鳥篇上裴尹
藩籬小鳥何甚微翩翩日夕空此飛只緣六翮
不自致長似孤雲無所依西城黯黯斜暉落衆
鳥紛紛皆有託獨立雖輕鷰雀群孤飛還懼鷹
鸇搏自憐天上青雲路吊影徘徊獨愁暮銜花
縱有報恩時擇木誰容托身處歲月蹉跎飛不
進羽毛顦顇何人問遶樹空随鳥鵲驚巢林只
有鷦鷯分主人庭中蔭喬水愛此清隂欲棲宿
少年挾彈遥相猜遂使驚飛往復廽不辭奮翼
向君去唯怕金丸随後来
登吳古城歌
登古城兮思古人感賢逹兮同埃塵望平原兮
寄遠目歎姑蘇兮聚塵鹿黃池高會事未終滄
海横流人蕩覆伍員殺身誰不冤竟看暮樹如
所言越王嘗膽安可敵遠取石田何所益一朝
空謝會稽人萬古猶傷甬東客黍離離兮城坡
地羊牛踐兮牧竪歌野無人弓秋草綠園為墟
兮古水多白楊蕭蕭悲故柯黃雀啾啾爭晚禾
荒阡断兮誰重過孤舟逝兮愁若何天寒日暮
江楓落葉辭風水自波
疲兵篇
驕虜乘秋下薊門隂山日夕煙塵昏三軍疲馬
力巳盡百戰殘兵功未論陣雲泱漭屯塞北羽
書紛紛来不息孤城望處增断腸折劒看時可
霑臆元戎日夕旦歌舞不念關山久辛苦自矜
倚劔氣凌雲却笑聞笳淚如雨萬里飄飄空此
身十年征戰老胡塵赤心報國無片賞白首還
家有幾人朔風蕭蕭動枯草旌旗獵獵榆關道
漢月何曾照客心胡笳只觧催人老軍前仍欲
破重圍閨裏猶應愁未歸小婦十年啼夜織行
人九月憶寒衣飲馬滹河晚更清行吹羌笛遠
歸營只恨漢家多苦戰徒遺金鏃滿長城
新安送陸澧歸江隂
新安路人来去早潮復晚潮明日知何處潮水
無情亦解歸自憐長在新安住
弄白鷗歌
泛泛江上鷗毛衣皓如雪潮飛瀟湘水夜宿洞
庭月歸客正夷猶愛此滄江閑白鷗
長沙贈衡岳祝融峯般若禪帥
般若公般若公負鉢何時下祝融歸路却看飛
鳥外禪房空掩白雲中桂花寥寥閑自落流水
無心西復東
贈湘南漁父
問君何所適暮暮逢煙水獨與不繋舟往来楚
雲裏釣魚非一歲終日只如此日落江清桂檝
遅纖鱗百尺深可窺沉釣垂鉺不在得白首滄
浪空自知
明月灣尋賀九不遇二首
楚水日夜綠傍江春草滋靑靑遥滿目萬里傷
心歸(春草滋一云春色深傷心歸一云傷歸心)
故人川上復何之明月灣南空所思故人不在
明月在誰見孤舟来去時
題曲阿三眛王佛殿前孤石
孤石自何處對之疑舊遊氛氲峴首夕蒼翠剡
中秋迥出群峯當殿前雪山臨鷲慙貞堅一片
孤雲長不去莓苔古色空蒼然
送友人東歸二首
對酒灞亭暮相看愁自深河邊草已綠此别難
為心
關路迢迢疋馬歸垂楊寂寂數鶯飛憐君獻策
十餘載今去猶為一布衣
入桂渚次砂牛石穴
扁舟傍歸路日暮瀟湘深湘水清見底楚雲澹
無心片帆落桂渚獨夜依楓林楓林月出猿聲
苦桂渚天寒桂花吐此中無處不堪愁江客相
看淚如雨
嚴陵釣臺送李康成赴江東使
潺湲子陵瀨髣髴如在目七里人已非千年水
空綠新安江上孤帆遠應逐楓林萬餘轉古臺
落日共蕭條寒水無波更清淺臺上漁竿不復
持却令猿鳥向人悲灘聲山翠至今在遅爾行
舟晚泊時
送姨子弟往南郊
一展慰久闊寸心仍未伸别時兩童稚及此俱
成人那堪適會面遽已悲分首客路向楚雲河
橋對衰柳送君疋馬别河橋汝南山郭寒蕭條
今我單車復西上遥望灞陵轉惆悵何處共傷
離别心明月亭亭兩鄊望
銅雀臺
嬌愛更何日高臺空數層含啼映雙岫不忍看
西陵漳河東流無復来百花輦路為蒼苔清樓
月夜長寂寞碧雲日暮空徘徊君不見鄴中萬
事非時昔古人不在今人悲春風不逐君王去
草色年年舊宫路宮中歌舞巳浮雲空指行人
往来處
王昭君歌
自矜嬌豔色不顧丹靑人那知粉繪能相負却
使容華翻誤身上馬辭君嫁驕虜王顔對人啼
不語北風鴈急浮雲秋萬里獨見黃河流纖腰
不復漢宫寵雙蛾長向胡天愁琵琶絃中苦調
多蕭蕭羌笛聲相和誰憐一曲傳樂府能使千
秋傷綺羅
送杜越江佐覲省往新安江
去帆楚天外望遠愁復積想見新安江扁舟一
行客清流數千丈底下看白石色混元氣深波
連洞庭碧鳴桹去未已前路行可覿猿鳥悲啾
啾杉松雨聲夕送君東赴歸寧期新安江水遠
相随見說江中孤嶼在此行應賦謝公詩
湘中憶歸
終日空理棹經年猶别長頃来行已遠彌覺天
無涯白雲意自深滄海夢難隔迢遞萬里帆飄
颻一行客獨憐西江外遠寄風波裏平湖流楚
天孤鴈渡湘水湘流澹澹空愁予猿啼啾啾满
南楚扁舟泊處聞此聲江客相看淚如雨
送郭六侍從之武陵郡
常愛武陵郡羡君將遠尋空憐世界迫孤負桃
源心洛陽遥想桃源隔野水閑流春自碧花下
常迷楚客船洞中時見秦人宅落日相看斗酒
前送君南望但依然河梁馬首随春草江路猿
聲愁暮天丈人别乘佐分憂才子趨庭兼勝遊
澧浦荆門行可見知君詩興滿滄洲
山鸜鵒歌
山鸜鵒長在此山吟古木嘲哳相呼響空谷哀
鳴萬變如成曲江南逐臣悲放逐倚樹聽之心
断續巴人峽裏自聞猿鷰客水頭空擊筑山鸜
鵒一生不及雙黃鵠朝去秋田啄殘粟暮入寒
林嘯群族鳴相逐啄殘粟食不足青雲杳杳無
力飛白露蒼蒼抱枝宿不知何事守空山萬壑
千峯目愁獨
望龍山懷道士許法稜
心惆悵望龍山雲之際鳥獨還懸崖絶壁幾千
丈綠蘿嫋嫋不可攀龍山高誰能踐靈原中蒼
翠晚嵐煙瀑水如向人終日迢迢空在眼中有
一人披霓裳誦經山頂飱瓊漿空林閑坐獨焚
香真官列侍儼成行朝入青霄禮玉堂夜掃白
雲眠石床桃花洞裏洞人滿桂樹山中住日長
龍山高高遥相望
戲贈千越尼子歌
鄱陽女子年十五家本秦人今在楚厭向春江
空浣沙龍宫落髮披袈裟五年持戒長一食至
今猶自顔如花亭亭獨立靑蓮下忍草禪枝繞
精舍自用黃金買地居能嫌碧玉随人嫁北客
相逢疑姓秦鉛花抛却仍青春一花一竹如有
意不語不笑能留人黃鸝欲棲白日暮天香未
散經行處却對香爐閑誦經春泉漱玉寒冷冷
雲房寂寂夜鍾後吳音清切令人聽人聽吳音
歌一曲杳然如在諸天宿誰堪世事更相牽惆
悵廽船江水渌
劉随州文集卷第十終
