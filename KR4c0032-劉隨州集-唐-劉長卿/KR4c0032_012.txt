劉随州外集
随州刺史劉長卿
酬劉員外月下見呈章八元
夜凉河漢白卷箔出南軒過月鴻争遠辤枝葉
暗翻獨謠聞麗曲緩步接清言宣室思前席行
看拜主恩
重送
猿啼客散暮江頭人自傷心水自流同作逐臣
君更遠青山萬里一孤舟
恩勑重推使牒追赴蘇州次前溪舘作
漸入雲峯裏愁看驛路閑亂鵶投落日疲馬向
空山且喜憐非罪何心戀未斑天南一萬里誰
料得生還
劉展平後
却見同官喜復悲此生何幸有歸期空庭客至
逢摇落舊邑人疎經亂離湘路未過回鴈處江
城卧聽搗衣時南方風土勞君問賈誼長沙豈
不知
送裴二十七端公使嶺南
蒼梧萬里路空見白雲来遠國知何在憐君去
未回桂林無落葉梅嶺自花開陸賈千金後誰
看朝漢臺
雙峯下故人李宥
憐君孤隴寄雙峯埋骨窮泉復幾重白露空沾
九原草青山獨閉數株松圖書經亂知何在妻
子移家失所從惆悵東臯却歸去人間無處更
相逢
雲秋嶺
山色無定姿如煙復如黛孤峯夕陽後翠積秋
天外雲起遥蔽虧江回頻向背不如今遠近到
處猶相對
同山陽(浮丘舊隠處)
舊日仙成處荒林客到稀白雲將大去芳草任
人歸空谷無行徑深山少落暉桃源幾家住誰
爲掃荆扉
横龍渡
空傳古岸下曾見蛟龍去秋水晚沉沉獨疑在
何處亂聲沙上石倒影雲中樹獨見一扁舟樵
人往来渡
赤沙湖
茫茫葭菼外一望一沾衣秋水連天闊涔陽何
處歸沙鷗積暯雪川日動寒暉楚客来相問孤
舟泊釣磯
至德三年春正月時謬蒙差攝海塩令
聞王師收二京因書事寄上淅西節度
李侍郎中丞行營五十韻
天上胡星孛人間反氣横風塵生汗馬河洛縱
長鯨水謂才非據誰防禍以萌食參將可待誅
錯輒為名萬里兵鋒接三時羽檄驚負恩殊鳥
獸流毒遍黎甿朝市成蕪没干戈起戰争人心
懸反覆天道暫虚盈略地侵中土傳烽到上京
王師䧟雨昧帝坐逼攙搶渭水嘶胡馬秦山泣
漢兵關原馳萬騎煙火亂千甍鳳駕瞻西幸龍
樓議北征自將行破竹誰學去吹笙白日重輪
慶玄穹再造榮鬼神潜蓄憤夷狄遠輸誠海内
戎衣卷關中賊壘平山川随戰轉草木助横行
區宇神功立謳歌帝業成天回萬象變龍見五
雲迎小苑春猶在長安日更明星辰歸正位雷
雨發殘生文物登前古蕭韶下太清未央新柳
色長樂舊鍾聲八使推邦彦中司按國程蒼生
屬伊吕明望伏韓彭兇醜將除蔓姦豪已負荆
世危看柱石時難識忠貞薄伐貞貔武長驅擁
旆旌吳山衣重鎮江月帶行營金石懸詞律煙
雲動筆精運籌初减竈調鼎未和羔北虜傳初
觧東人望巳傾池塘催謝客花木待春卿昔忝
登龍首能傷困驥鳴艱難悲伏劒提握喜懸衡
巴曲誰堪聽秦臺自有情遂令辤短褐仍欲請
長纓久客田園廢初官印綬輕榛蕪上國路苔
蘚北山楹懶慢羞趨府驅馳憶退耕榴花無暇
醉蓬髮帶愁縈地僻方言異身微俗慮并家憐
雙鯉断才愧小鮮烹滄海今猶值青陽歲又更
洲香生杜若谿暖戱鵁鶄煙雪宜春候褰開值
晚晴漸潮來萬井山色映孤城旅夢親喬木歸
心亂早鶯儻無知己在今已訪蓬瀛
劉随州外集終
