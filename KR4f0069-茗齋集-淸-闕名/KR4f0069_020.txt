茗齋集五言古詩
淮南彭孫貽羿仁氏著
歲暮詩六首和盛南樵
短褐吹朔風蕭條上華髮鸞鵠一鎩羽何因奮六翮浩歌仰青
霄摧頽心欲絶雷雨生北原中斷兩雌霓盛年不自振湛湎卉
墳籍雞栖夕于塒豺狼横巨澤
二
釋耒罷穡事寂寥閉柴荆濁酒時復舉滌我紛垢形百憂聊以
忘無累庶達生散髮屢白簮消摇觀物情
三
寒氣日凛冽趣婦理衣裳飛蓬當戶牖誰能飾容光君子執
高節潔志隱芬芳中情既靡晦豈畏履繁霜貞松在寒令
自矢勿相忘
四
駕言陟北岡積雪被長阜凌隂見殘日傾陽入我牖歸来墐北
扉新篘已盈缶脱我頭上中先爲漉一斗人生無百年所恨之
美酒
五
貧者我固有咨嗟亦何爲衰榮各以時胡乃互相訾零雨沐崇
蘭膏上乃流滋春風非有擇于此獨見施脱粟聊夕㫪山妻理
空機衣食自有道焉能遂低眉匡坐抱素琴環堵牽垣衣負薪
登古原射魚出前谿行歌雜童穉連袂唱嗚噫漸與羣物親以
此忘索居黾勉保夙尚顛沛終勿虧
六
素雪當復霽自然夕景来開軒肆舒眺日暮心悠哉老去疎釣
弋顧此澤中麑射麋何足甘擇菜可為糜閔念小兒女頗復
悦烝梨天意不苟然達者當自知南山北山下長往更奚疑
春社端伯招集丘氏山庄梅花下
良辰遂游豫輕策遵河干言尋素心侣相與敦考槃玄鳥赴故
巢林香竟芳蘭山翁敬愛客開樽就檐端前有千載墳出没貉
與猯念此泉下人焉能不為歡寒梅俯落英藉草坐盤桓氣暄
騐物情風和暢禽翰久矣謝塵鞅衡臯私自安願保頁松姿為
加三秀飱
城南晚眺
海濤何蒼蒼日没原上樹林月出不高白雲于此駐幽人尚行
吟山翠沾草屨
閔旱詩
晨行冐畏景旰食忘朝飢對此藴隆候安從浹耘耔鳴條緒風
發苦瓠簷端吹桔槹亦既疲有渰當何時至尊且飯𬞞脱粟故
其宜顧念向衰母何以慰哺糜市脯具盤飱刺從為低眉
二
登樓望南山山靄青蔚蔚未見膚寸隂若為聚雲族海氣轉復
高驚沙起平陸去歲既苦潦魚鼈上茅屋幸免沮洳患乃遘惔
焚酷稱貸奔老農所愧寡儲粟脱婦首上笄亦不盈斛菽悠悠
仰昊天天心無往復
三
東臯祀海若露禱来邗君雩龍虔咸秩暴巫聿已勤山澤禁未
弛平糶徒紛紜民生嗟靡騁貿布哀絲棼况復青苗錢敲扑中
夕聞聽之不能寐憂忡内如焚仰瞻見天漢英英散高雲
四
出處久自審誼自安丘園匪不慕榮達君親道靡敦躬畊雖未
皇悦此農桑言雨暘候既愆日出畏朝暾翳翳望流景鳴&KR1295;不
復喧微雨夜来過徒令庶草暄河流且告竭穡事將何論家貧
鮮負郭瘠田半高原太息輟耕者抱耒倚衡門
喜雨詩
翏翏林籟發松下見清吹山雨尚未来凉風洒然至披襟坐山
堂就簷聽飛㴻遥想南原下桔橰倚高樹
二
炎令愆時澤臯壌生确&KR1692;岩栖就谷飲所憂在良苗晨望川
上雲鱗鱗遠山椒&KR0907;雷既以作大雨遂連宵慰兹有秋望庶免
八口枵歡言曝散帙浣茟下松寮
三
雨後生夜凉革月喜當夕絺帷避白鳥三花展瑶席&KR0668;螢入我
牖流采在君側仰見清漢高月斜河正直晨興理徑草更滿一
庭碧
詠央七首
伯鸞去扶風五噫望京闕孤鴻避網羅抱杵入吳越矜名道不
足守已外無伐不見京兆街横尸血糜骨聊携椎結侣相饁老
白髮非遇伯通賢廡下終奄忽
二
嚴遵悟物理外物非可干讀易探幽頥神怪察其端業屨以
餬口非止却飢寒大道貴日損勞形身則安世豈棄君平市肆
亦林巒高人所托迹巖居而川觀
三
仲連遺世士物外景高風英氣猶未平騁辯以自雄片言折犀
首不帝鷹凖公先生既無求何必蹈海東混迹塵壒間&KR0632;稽足
苟容烏知蟬蜕質干時樂奏功所以安期子或云去乘龍
四
田王一壯士與漢非有&KR1665;恥以田氏君弈置于沐猴奮跡滄海
濱西抗五諸侯天下大定矣島外聊悠悠歎息彼假王豈待雲
夢遊須臾大梁使奏事生王頭持頭謝亭長亡賴復何求
五
邵生秦故侯秦時當鹿鹿以此苟見容幸不致湛族既迯上蔡
誅復免阮降胡為戀瓜畦栖栖青門曲武溪一何深有人遁
山谷
六
子卿遠仗節朱顏出玉門絶域十九年柴骨類檻猿脅我者白
刃肝鬲古誼存蹈背膺出血矢不負漢恩節毛花自落大雪沒
河源鉄石心不移燕支月黃昏胡女侍穹廬猶為乳子孫生
妻嗟去惟流涕河梁言
七
翟公衣素門又復陳五馬漢室丞相兒忍為秃下上書百萬
人無一吞炭啞高廟空神靈罘罳毁如赭結客平陵東聲討
弑君者不成僅赤族大義照瀦舍人心盡思漢苻命可終假綘
衣大冠子繼起南陽野
詠央又五首
帝堯坐茅茨日晏飯士硎天下非外物山龍亦塵纓越哉老巢
父洗耳衒高名焉知天地功四時自然成鯤鵬與鼷鼠大小乃
相驚
二
穆天既西還化人亦来此攬祛上中天精盪震莫止雲霧作寢
床飄摇滌靈髓下視𡵨陽宫積蘇糞壌耳胡不駐弇山將子
可無死
三
嵇生薄周孔慢世悦無功阮籍諛操懿韜穢徒苟容斗禄僅糠
秕戀此羈乃躬至眘亦何禆隕折以神鋒披髮石室叟彈琴歌
北風俯不識樵豎仰不見王公
四
南陽一蟄龍年少德無悶掩戶蓬廬中時務潜討論豁然得大
略觀書了神頓風雪幾故人時與吐方寸所樂既不馴歎息彼
靈獻惜哉芳蘭折違我躬畊苟非三顧勤泥蟠固肥遁
五
種瓠南軒下瓠瘦日以長引蔓緣我屋瓠葉芸其黃抱甕勤灌
溉悠悠仰彼蒼時雨来何時使我獨傍徨種瓠實不成抱蔓軒
東廂大樽浮江湖寓言嗤蒙莊
感寓五首示渭臣
圣人憺無營吾生本形累去来自翛然在困神不毀梁月照掩
衾内視長如此明明大路𡵨今古紛成駛此日舉似君欲言忘
所以
二
神人察微幾智者眘龍惕尸居雷聲中戰競養寕寂不在應物
時因觸判欣戚賊害起五情随念儆所歴風刀生寸心微頳亦
炎激所貴自觧紛幽疑了然滌
三
賢達齊物我矜名中不足况復竸營營何以悦幽獨德我皆可
忘怨我胡可忽審已平其情靡争徇所欲衆自嗤其拙恬寢夢
常熟多口亦觸機無言笑風竹
四
含識類多嗜逐欲戕其身吾形既不逮焉能飲至醇吟詩悦情
性飲酒陶天真于中有妙理原以暢形神湛溺既中翳禁戒徒
懷辛悠游冺物感庶足滌滓塵
五
身毒有大士無惡亦無善罪福本兩空此中少流湎善且不可
有豈為業識轉奈何冥行者心地自屠臠積塵滋大怖哀悔非
終勉寄言矢後来勿更遺悲泫
呈俍亭
尼父樂空空聃老患吾有持此問迦文得無差別不諸雲上太
虚萬象晴空受君脱居士衣露頂作賢首已為離欲師不醉聲
聞酒我尚飲闍樓此中猶捩手豁然觧天&KR0758;明月入松牖
二
大海本湛二一氣舉其中魚龍使之然神怪塞高穹萬景歸澄
寂杳冥無不同至人懷朗照光耀開鴻濛山河大地間俯視惟
有空妙響發水石徵覺滋昆蟲警我破幽蟄世網如葌蓬憧憧
息塵勞以此滌淵裏
三
公本西山老遁世當采薇自牽露地牛行逐水草肥羈禽欣有
托行潦各知歸坐身雲水間未忍宿願違今来作乞士荷鉢憫
羣飢愧我少負郭耕養心力微不能荷中瓶遠随野鶴飛青山
他日約草屨共行衣
虚白長老采甘菊相餉占謝
道人厭聲聞遁迹入荒樾躬曳糞掃衣钁地下春橛插槿喜已
成来徑草蕪没于中起茅棚盖瓦則半缺泥垣鑿方牖圓者罅
有月晏坐墜林花色香無觸發種菊繞經行采以代𬞞蕨紙褁
遠相寄芳氣尚未歇碩從禅悦食長侍衆香窟
詶胡山硖川見寄三首
幽蘭隱深谷葛虆互蒙茸石泉漱其根沍寒積霰中春陽布始
和吐穗當光風赤土澤中黃非假衆溉功含芳無人境原以遂
初衷不遇彼君子甘與庶草同知心世所希我勞乃&KR0885;&KR0885;
二
西山有傲士短褐晞初暘朝飢乏哺糜藿食未充腸高謠黃虞
屏翳松䶉跳擔下野豕闚樊避種菊代餱糧刈篠持作彗漁樵
聞道法軒盖仰高致于公本無心去来偶焉寄楞伽在床側近
亦忘記憶我来代钁頭喫茶非所事侍者莫敲床已識不二義
同羡門脩遠訪虚白
荷屨入深邨羈栖耐幽獨罟師毀漁網農人具版築深榛密篠
中并不見茅屋此中宜有人寂静寄林麓相携米汁侣来問荒
寮菽入門意翛然百慮清于沐始悔城市居塵坌日嬰觸寒暄
語不煩茗氣冽芳菊邇来此事囂林下亦徵逐對此岩壑真使
我心形肅
章有堂牡丹盛開子服幼瑜連日置酒喜占
章有堂名花上海公所植花成公宦遊空自弄顔&KR0694;攀&KR3567;颯上
舟冉冉春無極伯母已垂老勤視命丁力培土展藥欄朱棚羃
雕餙沉冥白日長青幔當風織側壺蜂仰頻墜子燕紅侵臆歲
歲一歡娛肴核羅晚食一從阿母往蔓草空庭織人亡花亦瘦
土膏槁黏埴鴉頭争摘採鄰豎偷戕賊無人鮮嗔喝蓓蕾存橜
橛每過見空枝泫然為愴惻東堂罷良會賓階寡闚閾人事定
何常為歡豈難得今年花事佳和氣煦充塞調劑晴雨間穠芳
醖吹息羣英何爛漫朵朵闘傾國同根互開樽雅謔喜唐特親
串及友昆彼此醉不憶汗手思弈旨忘形暢酒德觴咏須及時
分隂惜中昃
陌上桑
秦筝何慷慨趙瑟更激揚一彈鳴寡鵠再彈發清商泛聲何靡
靡彈出陌上桑淇水淫淫深柔桑周道傍戴勝比翼飛倉庚熠
煒煌盈盈溱洧女采桑及春陽(一鮮)青絲絡懿筐筥黃金為籠
鉤輕袿承風颺木難雀搔頭口輔芬若蘭美盻凝不流一顧墜
飛鳥再顧鳴麏麀褰裳涉淇子密約以淹留信誓指白日丹
誠泐山丘(二觧)里布賦未登貿絲不成握連朝懶梳頭阿母催織
作小姑出門望大姑理䬪飥載陽日遅遅𧖟飢&KR3383;緣箔非憂之
王税方當畏姑惡涕泣送之子空筐坐相索(三觧)濕桑亦有枝朝
華有旉婉彼貞淑姿采擷忘糜餔榛笄足耀首何用大秦珠
縞綦自如荼何假貂䄡䄖義&KR0694;見攀條整衿出柔荑金桃徒&KR0694;
授正容矢令辭君非魯秋胡妾豈秦羅敷庶匹明大義賤貴終
勿渝曲終理雅調流歎邯郸姝(四觧)
同道旅東觀渭臣偶過三餘草堂留飲
偶至成小飲從席無主賓垂簾綠蔭中淡漠遠世塵捉茟坐空
窗客来閴無人一笑見吾子為脱頭上巾采菽詣鄰園開瓶醉
餘春夕翠闔幽花新綠媚初筠外患雖復千坦懷忘苦辛吟賞
竟良日談諧暢形神達生庶有慕清燕交芳晨
海上觀捕魚喜作
大浸浩無涯思以濯成足三山杳冥中豪林晴可矚珊瑚鉄網
張釣絲不敢觸彭湖遁臣鮫熱海淨平綠側聞廟堂議凋瘵閔
疲俗沙渚許捕鮮持笥相陸續塗行拾海玥千百若鳬鵠本無
羡魚情庶幾暢心曲
二
黃盤山下路三十六沙塗魚蝦若丘陵虷蟹羣遊趨我家東海
上飯鮮給盤盂一從棄鮫關邊徼限海隅樓船下瀨師檣杙久
朽枯閔此販鮮兒八口斷朝餔厲禁喜驟開海物盈庖厨伏波
有長策斷罟豈良圖
三
沿隄垂柳隂往来盡漁者游絲百尺長把釣古塘下殘鱠比目
登鯊虎大于馬馬嘷十萬家饜飫此魚鮓有客歸滮湖販鮮徧
四野&KR0907;水接苕溪刺船札咿啞腥風吹五兩百物互輸瀉庶足
弭凶飢可以慰填寡
四
濱海捕鮮兒巨竹以為筏出入巨浪中微生一毫髮風波若寝
床俯身闚溳渤鯷人縛達素易于拾海玥醢鮓斷厥肢戴頭歸
薊闕從此厲禁張釣竿永淪歇旱潦苦頻仍草窃四抵突幸采
大臣議起此溝中骨萬家重結網飽食賴魚鱖明朝當大風月
暈西南缺
復舉子
少壮多男兒兒女各論十凋喪既相繼徒璔閨閣泣一從長男
亡孫枝寡傳習白首復生兒豚犢且連及大者解吟詩索果倒
筐笈新嬰啼亦雄當暑猶褓襲客聽目忘疲嘲謔飜茗汁向
衰日就頽焉能見其立庶幾慰衰慈伶汀羡䋲蟄昨秋稱入
薄八口憂不給且莫賀添丁破書可能緝
變風
重華既垂耄胡為萬里遊文命功已成此座不可留遠適避瘴
鄉啾啾猿狖愁垂暮彼二女涕泗復何求兹事古荒忽或謂堯
幽囚倘遇有&KR0763;君蒼梧恐見尤掦靈九疑上千載長悠悠
二
疾風拔巨木乃不能折綿猛乕豈擇人未聞囓豪賢隋珠飾
鉛刀字之曰龍泉古士盗虚聲世所不謂然雄鳩之佻巧謇脩
可無言披髮而行歌信美自嬋娟
暑月遣興
暝&KR0694;不可止花隂一何長流螢照還歇坐待華燭光林燈若有
無入我竹榻傍綃幕同秋風能生中夜凉夜静悟群動物感兩
無妨浮生理多悔燕寢浩茫茫披衣起徘徊河漢浩茫茫
二
夜氣横虚堂松露滴清樾卧看天際雲疑是弦杪月宇空自生
白星光見毫忽憮然悵微生百慮邈己歇
三
故人招我飲報道芙蕖開伏枕病骨輕拏屐赴行杯窮達固有
素昔人安在哉熽歌寓生平不醉形已頽誰能發予籟白眼䁛
蒿莱
四
滄海雨欲来秦峰先已白巫門氣蒼蒼良苗舞阡陌散髮倚前
軒秋爽生大宅浩歌望雲峰山風墜衣幘
五
閩甘生炎海觸暑度瘴沙霜雪不改柯連卷吐玉芽金&KR0694;母陀
羅秀出五蓮華似攬仙人掌承露餐九霞吳中多移植林屋種
亦佳藴隆苦酷烈白晝眠青紗清艻生几間不知大火斜
海上得鼋行
康熙壬子閏月䱷海者得鼋如囷重三百餘觔首如甕
眴目若杯杅前距同魚翅尺餘始出五似後足同龜而
短尾行則翹腹離尺餘海上未之睹冒雨傾城出荷盖
相摩卑入城傳觀公府大家凢二日猶生張都諫螺浮
劉子敷文蜀而送之海數人捆載不勝&KR1062;焉潮落卑行
半里許及潮腳觧緤縱之鼋伸足飲于海掉足撇波中
迅若飛送者數人戲掣其足挈曳者入波心惧而舍之
既脱昂首高數尺逥顧送者長嘘一聲若牛鳴瀕行生
二子大小當雞卵而圓一破于石黃白無異雞子一為
漁婦得余聞海鼋大者盈畆重萬鈞脂可然鉄鼋鼈皆
無雄交于蛇蛟乃有子余行江上食鼋者留甲纍纍肉
黃而肥脂古人稱異味鄭公子染指于鼎因成僣亂江
上乃以為飯東晉洛水有黿佛圖澄以為元子不返之
象夫鼋者元也甲屬之魁前萬曆壬子朱刑部鏡元魁
浙榜今年又壬子乃海上得黿仍歸東海&KR0750;首還潮不
特占觧且埒魁甲矣為賦海上得黿行
海之大者黿盈畆重萬鈞紏鼉以為梁交蛇蜃有身穆天與祖
龍涉江使梁津秦皇觀日出此地乃東巡尚留鼋使君司堠甌
越閩一朝果秋汛升網驚&KR3829;民巨鼇&KR0750;其首蠢菌圍輪囷碧介
滋積瀾黃腸嚙沙塵鳴吼哮吳牛噫歔怒不馴聮筏倒載歸邪
許曳陸瀕兒童駭且走傳播傾城闉荷盖冒雨出&KR1270;墜笄簮巾
開衙邦君索營率馳騄驎此物豈無知向人淚悲辛失水䓁鼃
黾刀碪在斯晨何圖陏毛侯亶兹及物仁蠲緡付罟師買之縱
水漘四人卑以行重壓膚肩皴爾時秋汐退沙磧确粼礗送者
千百人聳膊次魚鱗赴磧可里半潮腳飜白麟鮮委諸磧縮
項始乃申掉足騰波入捷疾奔麚麏回首别送者良久乃
沉淪千夫竸讙譟送彼歸淵淵秋今方大比英豪貢瑶珍前壬
歲在子我序魁王賓六載甲伊載周得元叶今辰巍然見大物
無參黃甲身寄訊諸君子欝輪定何人
詶胡山
早懷四方志文章䓁塵土班馬李杜流豈屑與之伍風塵一澒
洞乾坤復豺虎拾橡竄空山躬負刈薪斧歸米閉柴門草深行
没武擇莱復如荼不敢自云苦相招山中人磊磊不堪數半已
脱荷衣于時營阿堵清風萬占吹許由與巢父
邨行
晴雲卷游絲流水去何急擊汰復沿洄輕橈攪菱入今秋蟲害
稼田父把禾泣非不閔農功何以八口給蠲貸惜未能量腹减
釜粒循行荒隴間野橡風湒湒寒林交夕陽青紅繞原隰
燈下看菊花影
剪菊插空庭瓶移床就花影素影上山屏疎密意可領影正覺
花濃花斜淡逾整濃淡畫不成流暉内耿耿深紅墜繁燈密雨
過金井燈明影亦香霜蕊摇玉秉憮然夜不眠察物中自警
茗齋集七言古詩
淮南彭孫貽羿仁著
王秋山剪綃山水人物歌
吳人剪五&KR0694;綃縠襞績之為折枝卉物名曰堆紗花卉
工者儼若天然定海王楓字秋山别出新意作花鳥翎
毛飛動踰于寫生依古人茟法作山水黃鶴山樵南宫
雲林大癡無所不妙寫貌人物栩栩三毛神明欲語更
作春宫圖士女妖妍毛髮纖艷蕩心駴魄誠匠心絶萟
也三韓佟夀民方伯延至吳門造屏風一座山水人物
俱彷宋元名家累工數月費幾二百緡窮極工巧郵送
滇南為平西壽又為方伯作小象四幅神姿各異風骨
則一樹石位置暄妍古雅有名畫所不及者子游携歸
相示驚歎希有為之作歌貽聞世祖時有造襞綃人
物山水屏風一座市之都下索價三百金取入宫中徘
徊賞玩累月竟惜此金仍返肆中人無敢市之者豈即
秋山其人耶
王楓襞綃作畫圖萬象在手天工無裁縑剪縠代翰墨俄頃
凉噢分榮枯張吴顧駴能事渲染何曾毫末殊三韓藩伯作
屏慞累月經營鏤意匠十二屏山皺泐中雲林大癡盡竒状濃
淡雲山不一形觀者未悟非丹青騾䭾象負夜郎道湞雲洱海
嵐烟停平酉開閣張偏殿玀鬼材官盡驚眩遠馳鴨糞麗江金
詶取鵝溪千疋絹别圖三十六宫春蕩魄流精幅裏人阿𡡉烏
銅譲淫巧演迭秘戲疑入神佟家小影分生面三毛各異容無
變若非縑素手摩挲道是寫真畫中見禽魚卉物象指生非繡
非繪春工成鍼神歛容錦機泣剪綵為花浪得名昔時世宗
未晏駕錯綵屏風市都下諸士傳賞詫鬼工三百緡錢舉高價
宫中宣索徒歎嗟坐觀三日廢正衙聖人未忍寳異物百金尚
惜傾天家王楓幸不遇先帝錯力任剪吳宫&KR4381;
范蠡湖上篇夀葵園盛謨
豐溪之東舊結廬范蠡湖頭近卜居知君自有神仙骨五十神
姿玉不如移家八口共雞大兼載千卷鈔成書君家兄弟盡英
傑孝反文章誰比列公卿倒屣滿座驚名士風流角巾折竭来
閱見滄桑掉頭拂䄂聊相羊今年種&KR1045;逢儉歲千鍾未了麯
蘖事陶朱宅畔築糟丘漱盡夗水滮湖流浮名不易一杯酒豪
氣猶高百尺樓與君相逢且相壽青材白石非顔厚羞從綺角
入關中肯使策繇拜馬首彭生老去尚酒狂不學家籛習禁方
與君結伴雲山去共采肉芝分裹&KR4023;
春社燕来曲
去年燕至今年春不識花前非故人今年人對去年燕謂到花
開定相見花落花開非舊花燕飛猶到故巢家社中不少天涯
客燕歸猶自無消息
羡門朗倩連夕移酌一徑園醉中作
春風摇枝花自聲一入園林無世情未知誰是主與客茗椀酒
槍相送迎風筝亂鳴和琴阮葉子畢膊同投瓊野夫疎懶倦釣
弋白眼科頭踞磐石清池細縠皺微颸倒影亭臺浸寒碧頻来
此地必引觴衣冠巢許相扶將勲名惟了麯蘖事争博喧于名
利場興酣耳熱春茫茫酒狂誰似狂夫狂眼前卿相止流電辛
苦神仙亦髩蒼何如努力飲此物暫得紅顏忘慨慷沈郎終日
弄畫筆滿几雲山墨㾗濕高麗玅繭手剪裁乞取烟嵐張素壁
雙童又復招醉髠病酒花朝強閉門飛牋相謝須後會獨對辛
夷支酒樽
社集分賦得焦五斗方卓然
焦生謇吃舌寡權有口長作磨兜堅衆中兀坐目注射詰戛侏
&KR0867;未得宣引滿不休遂盈斛談鋒忽發如河懸蟄雷驟震啞鐘
吼舌乍剪㗋吭圓始知良醖乃神物能令喑聖言便便君不
見宜陽公子愁棘吻身死讒夫以孤憤又不見躭酒老吃窮子
雲皓首猶然戀巨君何似焦家兒跌宕三郎世艾艾與期期不
了麯蘖事劉伶五斗纔觧酲遂也逢之訝好名不遇杜康且捫
舌欲絀談天須麴生知心千古一杜老能添酒吃三毛好相將
中聖無多言四座頽唐同絶倒
耳賦知章騎馬似果船
千秋道士非好仙老大猶然貪俸錢新豐美酒差足戀瘦馬
天街躑躅前風波宦海多飜覆雪夜歸舟有回伏何人勇退急
流中泛宅春醪載千斛四明狂客謫仙人聮騎相逢取醉頻阿
誰醉扶各上馬倒著接䍦墊角巾長安軟塵紅十丈細步如行
白波上馬驚欲墜掣逥颿似棹木蘭剪輕浪胸中浩浩湧酒潮
馬背拍浮長曳摇碩將身作沙棠檝滿泛蘭生長不消浮沉世
態聊彳亍流湎随波信馬足醉鄉駒隙作觥船莫乞君王鑑湖
曲
賦得道逢麯車口流涎
汝陽譲帝兒明秀姿絶世暫来麯部作尚書未得酒泉分帶礪
風流調笑侍金門沉湎猶然謁至尊桐圭在手等兒戲上殿惟
貪句獸樽憑軾騶堪對飲朝服淋漓帶餘瀋停車大道酒壚
傍欲脱金龜沽醇品何處轔轔碾麯塵鈴聲香作松醪春九咽
扉啟萬津溢華池湧的潺沾脣腸中車輪先百轉饞吻胡疑
吐茵嘈嘈蟹鳴魚喣沬&KR0632;&KR0632;涸澤腥吹人花奴幸遇開元主白
雨沉酣雷羯鼓傍無執法作司糺何用朱虚斬逃虜碩將千乘
載麯生乞取昆池築蘖城車行巨觴馬行炙醉殺虬須休解酲
賦得飲如長鯨吸百川
隴西相國慚高引不遲龍鱗遲鷹隼抽簮未易脱危機沉湎焉
能久朝&KR0818;同朝鮫鱷將噬人鼎耳那容作隱鱗避賢未皇猶左
相百&KR1152;思欲開平津當時豪飲皆冠盖碩挹滄溳給高會天河
引泒注酒漿北海為罇太山膾白波連山瀉大巵酒池酒泉䓁
溝澮鬐鬛張左相&KR0971;奔流倒峡随喁噞浮梁入口飛水簾一
噏四瀆唇纔沾酒腸嘈嘈魚腹淹座客舌撟如老鮎口呿難閉
怯令嚴亦知鰕䱉誚失勢鯨魚離水泥沙黏偃月堂深伏鱗甲
盡醉且任加髠鉗君今不飲復何益他時莫悔枯魚泣
賦得舉觴白眼望青天
博陵公子矜風調三十臺郎美年少眼中惟有一謫仙月下同
舟共吟嘯側目乾坤萬古空平生心事把杯中濁醪千石是知
已杯裏青春不負公英雄衰朽䓁枯草西子雞皮詎知老朱衣
若個久朱顔我軰翩翩乃蓬蒿河山無地著雙眸祗見青天在
上頭造物小兒貞吾反與爾消磨今古愁青天勸汝一杯酒自
古風流誰白首左丘狂&KR2954;子复肓項籍重瞳矺如狗阮公白眼
空向人䑛筆侯門伺笑顰崔生眼底有何物瞇目焉能俯世塵
賦得長安市上酒家眠
謫仙未謫占夜郎懶着朝章侍上皇金魚私脱付酒肆枕藉糟
丘呼齁酒床黃公壚外多結駟半榻長留列卿貳甕底時聞鼾
吏部槽頭每倒諸常侍白也碩醉不碩醒醒時恥到沉香亭捧
硯太真真太逼但碩不醒枕酒瓶力士傳呼猶未起扶醉歌傾
見天子清平行樂漫云工信手瞢騰皆讛語夢遊天姥歸赤城
匡廬五老来相迎長安市上車聒耳幽夢驚回鐸一聲百篇斗
酒黯無&KR0694;浮名勞人眠不得何如擲却宫錦袍酣卧佴徕竹(溪側)
賦得醉中往往愛迯禅
蘇生燕許佳公子跌宕公卿著名氏侫佛猶躭般若湯周妻何
肉皆無累所事彌勒真吾徒米汁惟舌甘一事無天宫兜率乏
沽肆時向人間傾一壺買絲繡出當来境豬首長供五肉淨六
凢四聖總空花濁醪為賢清者聖南方魔子未傳衣黃梅直指
是邪非何如醇酎有妙理沉酣千日真當機糟丘卧佛津梁疲
妙心正眼皆如泥酒徒是我鉗椎師一燈接續惟樽罍宰官維
那原不二詩癖酒狂作佛事必從醉裏覓禅心亦是拈花死章
句醉鄕無佛亦無禅只有蘇生坐不眠爾時不醉聲聞酒成佛
應居靈運前
賦得張旭三杯草聖傳
張芝索靖強觧事沉酣茟陣常如醉何似狂旭玅絶倫醉墨淋
漓吐真氣羣公高燕時過從争出縑素購逸蹤春蛇秋蚓觸興
發渴驥奔猊吞酒龍擔夫爭道避雄放劍器孫娘歛竒狀三杯
亦醉五指狂驟雨旋風随跌宕老顛下茟殊有神草聖偏上中
聖人脱巾呌絶墨濡髮王公瞪目迷行真後来懷素故偃跛以
狂繼顛無不可風流同代足相師但恨古人不見我當時草槀
多不傳好將茟冡封酒泉醇醪千石時釋奠廊廡誰堪作草賢
看花吳氏草堂戲和壁間郊叟韻
與花平生作交知吳郎所嗜亦在兹吳叟題詩詭而竒壁間偶
讀戲和之前身君似為花師長鑱短鑱怕自持妖紅慘紫植四
垂倦而坐觀獨攴頥看花客多知者誰草堂物色事事宜庭隅
高柳啼黃離花間數部成鼓吹萬卉逞妍衒異姿諸生罷書潜
更窺露濡履韈沾華滋春光已去鵑鳴悲豔歌白苧留斑騅英
皇泫然哀湘纍女蘭菊婢東家施催花鼓繁白雨椎櫻桃亂翻
紅影移苑東朱幡樹綵麾客至無錢稀酒巵清吟不休某在斯
何人携伎酣薔蘼俚言合配杜十姨君䓁噴飯當無疑
古意四首
落花漫天作飛絮尋春更入美人家花下留春春不住
二
小樓寒食賣餳天桃花有聲風作惡流鶯飛上秋千索
三
蝴蝶未飛花已飛杜鵑枚頭啼復啼愁人正倚畫樓西
四
翡翠簾垂不上鈎紅粉女兒綠窗裏未見月明人已愁
戲和程二寐園看白芍藥作
張公園亭銀苟藥一捻燕攴紅染萼消盡東風無限愁雨香雲
豔嬌于昨花神寂寂若為妍非君留賞有誰焉何人溱洧持相
謔試撿玄暉上直篇
楊白花
白楊不作花楊花自成絮飛入深宫復飛去江南春&KR0694;空斷腸
不見楊花飛墜處
山空無人曲
李生辰山遊當湖聞有韓石畊者善鼓琴同僧訪之石
畊出卢琴三曰此千金此六百金此僅百金耳然適時
人眼其二鮮有問者生唯唯乃罷去又五日石畊携琴
過生曰子似知琴者請為鼓之自指古松下掃石布几
東嚮坐使生遠數步坐石闌旁寂然久之𧺫曰憊矣更
俟異日生復唯唯生未幾他去明年復遇石畊于半邏
錢氏雲土家己病肺見生至欣然曰為子踐疇昔之約
彈琴作山空無人一曲石畊所自製也罷琴不交一言
亡何病死雲士為營櫬始得歸雲士之知石畊又不以
琴也為書以報生又二年生復游當湖遇閩僧成忍亦
善琴生問成忍當今苐一琴者誰邪成忍曰閩浙不足
論其在虞山乎其法又漸失成忍不能勝而心未嘗服
也間皖江某琴天下無比往尋之數月得其傳臨别乃
曰維揚道士竇無必琴在吾上又往求之三月始得竇
壁上取破琴彈之命成忍彈之乃曰似皖江某矣欲比
面石畊則未之許也跽問石畊者為誰曰燕人也而韓
氏其父布衣講學都城䧟不知所之石畊方弱冠悲號
匍匐千里求之終不得不仕不娶舉世無當其意者常
學琴于我五年遠過我今我于子何所惜恐既見石畊
將蠲滌宿習徒累子矣聞石畊在浙西曷往求之成忍
茫然自失也决計至此石畊已他去絶萟不傳老病將
至其奈何生感其言告以錢氏所傳僧大驚失聲而哭
質衣作梵事為位哭之刺血為䟽祈石畊結習未忘再
生人間以琴名世使忍未死得稱弟子以竟其學生因
歎三遇石畊而終不識其琴之絶也微成忍言誰復知
石畊者詮所聞為記以傳于世邨寄于貽貽㮣括其意
作山空無人曲知音者其共惜扵斯人也
尾箕傲客不知名目空一世無友生千金古琴人不識侯門上
座琵琶筝高人所到衆不驚海内誰言韓石畊李生爾似知音
者相就古松磐石下彩君坐遠石闌旁静氣冥心倚梧檟撫琴
不語亦不彈未忍幽情向人寫挟琴重過東海濱扶病為君了
宿因高天月小羣籟歇山空無人若有人罷琴惆悵無一語一
別崩山伯牙可憐七尺一桐棺從此高音只流水山窗再過
見病僧寉骨崚嶒瘦不勝惟有琴心觧三昧身與枯桐共寝興
海内問誰今第一閩浙虞山搃非匹昔聞皖口有遺聲襆被殷
勤皖上行學成臨別話道左道士維揚琴勝我褁糧三月往相
尋破軫令彈壁上琴君琴已類皖江曲北面石畊猶不足跽問
石畊今者誰燕山豪客世不知悲號求父終不得不婚不宦惟
琴随五年學琴初事我移神入妙真吾師即今相授何足惜他
日煩君蠲宿習石畊聞在浙水西公其往矣為指迷僧来不見
携琴者空對桐花落井泥感僧此意還相告雀躍搶頭自悲悼
質衣為作飯僧錢碩將結習報人天再来不昧琴中旨不死猶
堪稱弟子李生聞此意愴然絶調曾聽悵莫傳石畊已死閩僧
在從此孤琴可絶絃為君譜出絃中意一操空山數行淚石畊
不作琴亦亡舊日古松自清吹海内豈無第一流淪落彈絲乞
食遊石畊不死終不重獨抱無絃使我愁
東湖樵夫歌和國清大庾長老
東湖樵者無姓名終日賣薪下赤城負擔時来入城市身事悠
悠不世情忽聞永樂詔書下慟哭沉身湖水清天家同姓争天
位亡人豈與樵夫事君臣義重輿薪輕負薪肯踐燕王地天台
學士亦麻衣誓死不移真是非止争一字赤十族碎骨衣薪何
處歸何如東湖老樵子從君下泉先洗耳九族不危名不知采
薪之憂知免矣天台赤城山何高竒人視死如鴻毛樵人沉淵
孝孺醢湖上清風自千載他年帝釋遁東明可弔亡臣渡東海
方馬從来魯此避兵降北聮鑣湖上行莫過東湖照顙泚爾軰
焉知重死生
劉氏女餉羽扇拈作
射陽湖中多水鳥羽長數尺同鵰翎吴兒截羽持作扇㕍翅横
排鳳距青先君歸装携四握分姑姊妹麾蚊螢女弟云亡老姑
殁此物飄零失故形尚餘其一入貽手落腕長覺風泠泠出入
懷中三十載勁羽雖摧至今在亡臣秃節落毛稀&KR1295;鵝陣散屠
虔壘予尾脩翛驚覆巢立翮灰頽墜文采揮汗晨紸道韞家五
眀輪破無九華&KR0907;勤弱女持相餉黑角蒼毫展白鵶凉颷生𬒮
輕無汗書裙小展羊家練空令裂素婕妤愁可堪俊婢芳姿見
老我顛毛種種新每看故翣尚沾巾驅蝇撲蝶任兒女焉能更
障元規塵以新易故增百嘅鸛鳴婦歎愁酸辛獨留懷裏仁風
遠高詠綸中抱膝人
五人之墓行(五人姓名顔佩韋馬傑楊彦如沈揚周文元旂尉張應龍文之炳死者名李國柱)
行過乕丘山下路何人不識五人墓五人惜未識一人鵂鶹白
日啼高樹奄豎當時蠱悊皇彪虎五五毒距張正人嚢頭就
三木血飛肉漬金琅璫北寺已收左魏楊箯輿南徵周順昌中
丞直指色灰死官旂狐假魏公旨萬口號迸一雷崩天蹋地
龍亭摧五人奮臂一尉碎番校緣屋垣鴟頽中丞馬遞上急變
十孩兒愁奄&KR0694;顫從此轞車罷四徵五人竿首懸吳縣壮士斷
老我顛毛種種新每看故翣尚沾巾驅蝇撲蝶任兒女焉能更
障元規塵以新易故增百嘅鸛鳴婦歎愁酸辛獨留懷裏仁風
遠高詠綸中抱膝人
五人之墓行(五人姓名顔佩韋馬傑楊彦如沈揚周文元旂尉張應龍文之炳死者名李國柱)
行過乕丘山下路何人不識五人墓五人惜未識一人鵂鶹白
日啼高樹奄豎當時蠱悊皇彪虎五五毒距張正人嚢頭就
三木血飛肉漬金琅璫北寺已收左魏楊箯輿南徵周順昌中
丞直指色灰死官旂狐假魏公旨萬口號迸一雷崩天蹋地
龍亭摧五人奮臂一尉碎番校緣屋垣鴟頽中丞馬遞上急變
十孩兒愁奄&KR0694;顫從此轞車罷四徵五人竿首懸吳縣壮士斷
頭心自知公等所作關安危直臣死忠士死義何用知名顔佩
韋君不見要離燔妻專諸族吴中侠烈皆屠夷聖朝原自寬義
士五人之墓仍豐碑
研山歌(漁陽石譜李後主寳一研山徑十餘尺前聳三十六峯大如手指左右引兩陂陀中鑿為研江南)
(國破流傳人間後為米元章所得蘇仲容兄弟以丹陽美宅易之元章所謂海嶽庵是也元章手書李後主研)
(山銘今蔵新安許方城家此研流傳歸揭曼碩後分宜購得之分宜敗後流轉江右江右門生以歸太傳朱文)
(恪公文恪殁司寇經營其喪斥負郭田為供諭文恪夫人感之以研山歸司寇子葆有硏山歌亦賦一萹)
太傅風流一杯酒家貧作相百無有門生餉研大江西三十六
峯小匡阜平生清事只&KR0742;巵坐脱樽空玉筯垂流盻研山猶一
笑烟雲結習成交知清貧賜葬悵垂槖侍郎斥賣田負郭夫人
感此贈研山司寇端堪繼文恪風流天子昔降王填詞未了軹
車傍此中宫人淚洗面研寳猶携向洛陽南宫書銘冠海嶽曼
碩文章矜寶蔵分宜購得亦不守神物終歸墨寳堂羣峰蒼翠
潤欲滴膚寸雲生龍尾長龍池革盖鑿岩洞玉筍半月分隂陽
流傳幾姓七百載誰識米家山尚在仇池九革何足言紫雲龍
卵虚流采人生能用幾研穿右軍風字賣萬錢但令茟冡龍蛇
走莫問牽機片石鎸
采蓮曲
淺渚荷葉高深渚荷花低渚深好弄舟渚淺停橈歸妾家正在
横塘北十里荷花溪九曲郎来認妾采蓮舟舟尾刻成雙屬玉
儂自采蓮花嗔郎采蓮子蓮子有空房蓮花人斷腸妾年二八
花比妍郎来三五月方圓相將共就碧筩飲為鮮紅衣郎可前
藕絲風底合歡幛君到儂邊勝采蓮
六月六日長女送䬪飥重酎飲酌得句
炎敲病暍酷不怡濁醪微釅變女辛酸枯吻不成飲蓬頭飛
送来鴟夷蘸塩䬪飥分供母皓氣溢黃庭居傾杯色釀洞庭
綠荳香竹菉凉心脾是日俗傳浴犬貍相如義府雙洗兒燂湯
松下莫相謔葛巾漉罷當流颸厖江久已斷葷血靈照饋漿篘
笊篱人生萬事空爾為壮子早世遺孤婺小者扶床索棗梨老
夫對此忘顛痴陶生何用多攅眉裴頋就女亦觧頥知余對月
惜無酒時時送醖来東籬各青寒瓊少麥飯流人雪窖随魚皮
兄弟凋零况我老獨存丘壑頽風規有酒不飲鬼伯嗤洗盞重
斟月轉楣六郎惜不来共此夜凉玉府流華滋
盛子昭畫二龍歌
元四大家皆神品魏里惟知盛子昭盛生此畫駭未見二蟲勢
足干雲霄一龍盤拏眺隂魄潮汐盈虧候消息不飛不躍蓄威
神風色先從瓜端出其一卓立匂波中海水四擁圍屏風旋風
未至雲已惡倒岳旋乾須一角只紙疑呼萬靈集片鱗能使子
霆作子昭真畫蹟當更工搨得其形已不同翻疑曺興張繇軰
破璧致雨徒形容盧兒盗出將易餅數錢換得張堂東壮夫激
昂增氣㮣不以泥塗悲厄窮爾時亢旱暍祼袒寒毛粟竪龍鱗
松朱旗雷火發俄頃雨腳直射雙畫龍
題張遠醉仙圖
世間神仙盡妄耳三山方丈徒知名不如努力杯中物醉鄕日
月真長生麄工俗師鄙俚本一入妙手俱清新雲房先生坦偉
腹洞庭道士捧槽甖沉酣趜蘖無昏曉焉知塵起東滄瀛踏歌
狂夫伸一足誤蹋混元白蝙蝠乕殘跛丐亦支頥那管藍關噤
癡叔八人眊非一形酒氣拂拂真仙靈却訝風顛諸漢塞我
屋大笑熟視始覺為丹青君不見丹田白鵶養寸黍辛苦燒鉛
鍊嬰豎彭鏗形殀王喬殤華池玉漿祗虚語塵凢傀儡地行仙
百斛租收了&KR1045;田科頭箕踞老松下便去糟丘抱甕眠若待禽
生畢婚嫁頭童鼠豁成華顛肉芝休采砂莫餌白釀生篘勝醴
泉好張斯圖與酬酢一日一醉當千年
角鷹鎩羽行
鷹雛尚未成老拳側瞵目已無高天紛紛萬羽在掌握火&KR0694;宰
相思齊眉矢人板翎鎩其羽懊惜蹣跚雞鶩前壮夫灰頽一失
路平陽為奴髠英布乕頭都護困傭書罵臣負薪婦罵唾念汝
摧蔵不得豪為爾秋風養羽毛亦知飽颺不終蓄哀此泥塗同
我曹
周福柱偕林枚見訪占贈兼懷周篔
梅里文人近林立林枚年少尤英特此中知已一周郎攄肝吐
胆成莫逆頻刺䑶舲海上来連宵燭淚長成堆千言滚滚駿下
坂近者李杜前鄒枚老夫聞名已傾倒忽叩草堂晨未掃荷衣
折角屣倒穿踏破蠨蛸門外草高談四海目盡空千秋作者布
衣中馬遷非憤騷非怨負竒恥與恒言同邇来海内推數公南
北兀立撑蒼穹不禁阮籍廣武歎遂令公等成英雄二子紅顔
纔二十作詩不休耗牋帛讀窮萬簏等身書攴塞東南天半
壁君家同里老周篔飯甑烟斷如不聞苦吟好客餓不悔貧賤
固有何足云意氣河山共衰王交遊飜覆如烟雲因風寄聲道
相憶今日古人誰似君
景陽鐘行(金陵永寕寺景陽鐘今年六月墜地碎作十餘片攷景陽樓創自元嘉齊武鑄鐘懸樓上宫人)
(聞鐘起嚴粧自齊永明二年甲子拒今康熙十年辛亥歴十四朝二十甲子一千乙百八十六年為賦此萹以)
(倡能詩者景陽樓在法寶寺西南宋精銳中軍寨内遺址尚存呼曰景陽臺今旗手衛營内地宋元嘉二)
(十二年脩莗林園築景陽山始造景陽樓齊武帝置鍾景陽樓上令宫人聞鐘聲並起嚴餘華林園在臺城内)
(本吳苑城也百尺樓在南唐宫中蕭儼曰恨樓下無井唐主問其故曰以此不及景陽樓唐主怒貶泛州景)
(陽井在今靈妃巷有文曰辱井在斯可無戒乎一名胭脂井)
景陽古蠡盤花翠脣膊晶熒永明字䟽楹闢地季奴兒狎客留
賓麗華醉未趣蛾眉簮筆班先催燕尾菱花隊結綺臨春睡正
逥瓊枝璧月粧相媚鷓鴣翡翠未全消㪣破繁華小六朝夗央
未入胭脂井禽乕輕過白下橋烟花夢破江山改青&KR0238;重雲留
廢壘臺城荒草碧莫萋白門大有啼烏在古寺晨昏百八聲隱
隱穿花隔鳳城胭辱粉慚消淨業雲朝雨暮懴前生琵琶街冷
寒鯨吼旗手營空猛&KR1206;驚摩挲蟲囓登臨客無限長干弔古情
西風一夜蒲牢吼地震山鳴裂牛首金精片片螢火飛銅花落
落蛟螭走破鏡迷樓搃斷腸雷塘鬼語重携手一千百八十六
年轉瞬興亡事惘然魯見地衣香吐獸回看雲步夜生蓮輸金
巴蜀誰家釁寫雲靁若個鎸山河粉碎虚空壞齋犍槌了
幻緣老衲燠看蔵古樣兒童争拾鑄新錢從此清溪小姑畔無
郎明月任孤眠
贈周白門福柱再用前韻
丈夫磊落貴自立母為人牽䓁犢特周郎俶儻氣不羣冠玉風
姿陳曲逆結客觀濤海上来滄茫黑龍白龍堆微風川后静不
發冰重水怪俱&KR0742;枚狂歌白眼呌絶倒揮毫管秃成糞掃一吟
一詠復一杯随茟生花不須草觀君詩句尚清空襄陽五字經
營中邇来梅里矜此格千萹一律從同同我獨嗸牙故惱公扛
鼎筆刀摩玄穹詞場逐鹿竟誰手得雌者覇王者雄流光三百
有六十笑口難開如裂帛且從傲客向南箕何用奎文慕東壁
湖州竹泒篔簹篔妙旨彭城可得聞時人側目輕年少唯唯否
否聊云云長林豐草讓我軰公䓁努力須青雲青雲上天白雲
在此日未堪持贈君
送渭臣移居海上歌
六郎心已厭城郭卜宅東臯背城角先後居鄰海漚鳥檐楹貼
傍蜃樓閣五年八口悵三遷怪雨肓風憶去年壁泥落盡蜃屋
瓦揭床頭見月當青天男兒休刺促何用低頭作可憐大咲出
門我去矣尚有詩囊䭾半肩魚婢果鹿車鴿奴坐兩邊樵青赤
腳荷擔前疑是葛氏移家仙茅茨稍葺塗塈厚薔蘼斫伐聖師
手主人懊惱婢妾罵减却春風萬杯酒草堂潮汐夕共朝况有
庭竹干青霄竹壚茶沸如笙簫細者茶聲大者潮讀書匡坐弄
紙茟兒童負米婢采樵芋羔莱根逍遥今秋定有好明月一襆
提壺来板橋
題西池桃實圖為張高要夫人宋孺人八十夀
西極真靈首女真瓊臺上品成高尊在宫第二十六女阿母亦
是人間人吾家滄溟東海上東面蓬菜及方丈紫雲仙女重降
靈鹿寰飈御時来往綘宫原自衣紫衣更加翟茀垂靈飛曾同
鳬舄訪句漏采得砂床爛太微萬歲希夷登上藥三花玉鑰開
玄扉麻姑傳語桑田改丁令歸言世代非朱袍白髮清秋月膝
下雙龍鱗瓜發鳳皇條上拂孫枝佳氣蔥蘢滃門問誰寫仙真
向錦堂青鸞孔翠若飛翔疑從漢殿歸来後携得青圓鴨卵長
神姿清徹如相語舜華容顔藕華履侍女携桃供玉柈是否凌
華石公子此花種實幾千年不是仙才豈得傳為問雙成漫懷
核須知得一已為仙八月十八潮生日桃葉舟来浮太乙携將
半核作巨觴醉倒羣仙盛五石張圖莫向大海陲恐仍飛去上
瑶池會看拜母登堂客羡殺金門曼倩兒
長歌行詶林枚韻
三百篇外無篇章近人淫豔流草堂無論六代不可望中晚邈
如朱鳳翔嫫母胡粉嗤夷光折腰齲齒以為常憂来卷蠆一夕
蒼冶容倚市門呈炫舞䄂長郭公鮑老徒郎當莫測千頃陂寕
窺數仞墻靈均吾所師尸祝椒蘭芳蘇李曺劉寘廡廊黼黻萬
古垂焜煌彼夫楚語類高吭引啄奮&KR0971;咸戟張自謂絶萟驕壇
場邾莒豈足效贊勷哀樂無端愁萬方安得雄豪百夫良三英
喜在菰蘆鄕玄豹翳中谷文采隱勿揚白登澤虞一朝仁趾
彰明玕瑶圃以谷量綘氣榮光燭四旁銳之為圭方者璋天為
雨粟若史倉經緯朝野謨洋洋老我僛傞醒而狂囀㗋觸諱非
善蔵君譽野雀曰紫凰周周銜羽且不皇焉得振翼随歸昌登
高北望襟浪浪湘靈穆駿悲騫&KR0750;千里明月懷謝莊采藥行歌
尋韓康遇君何止上下床謹避三舍逃銛鋩君能惠而好我惜
同調願言執手鹿柴孟城華子岡酒徒事繡佛花奴呼釀王脫
落萬事工遺忘酣遊逍遥以彷徉拔劍直欲斬酒亡夜闌不顧
天繁霜丈夫安能羈棲短轅若黃犢仰瞻天漢牽牛負軛河無
梁
為東明長老書密倒挂
水月光中無所有如大圓鏡照虚明萬象不生光不滅一切聲
聞一切法籟起風止籟亦止大音聲悟了如是
潘郎髩有絲行為潘侯道五十夀
潘郎紅顔着武冠身輕匹馬遊長安黑頭已見市朝改角聲嗚
嗚秦海灘豐山鬼嘯風林端幸不國殤惟刀瘢扶創浴血伏床
寢婦啼女泣紅闌干虞羅復及牽髮去三水五刑膏不完錢唐
牙門反接入雷鼔將斬刀光寒直辭慷慨又不死戴頭歸来慰
妻子從此長畊郭外田種瓜不到青門市年来落魄鮮佩刀賣
豕城西親盆牢濁醪時對故人飲索句撚髭海月高飄蕭短髩
絲一寸非秃非僧戲顛頓錦裘貂帽諸貴人陲而避之若登溷
顛毛老我衰過君披髮相從䴥鹿羣閒愁游絲繞百丈頭上秋
霜易夕曛君今五十何足道親在華顛未云老小人有母君有
父報荅恩暉慚寸艸堂前漫作嬰兒啼純采冠衣舞顛倒膝前
况有六男兒娱親戲笑竸挽鬚孝經車句各手授半部論語堪
人師以兹笑傲忘成虧通侯可棄不皺眉人生盛年難再得醇
酒為歡須努力搃教百歲幾回那可䰐鬖髩重黑且須一飲
傾一石腰下組抛不須憶顱頂春風醉裏顔年年此樂知無極
病中青士白門木文見訪青士長句見投兼及舍弟信弦
走茟依韻奉詶
石火暫一然朝霞難久堅舜華不結子常負顔無比太行孟門
險插天柴車獨轅無危軌嗟爾嶔寄歷落可笑之周生破書一
卷傲百城江米價問張目雀鼠耗盡空燒鐺掉頭于世不數
數公等朱門吾丘壑不恨餓撑腸但恨詩少作我無靈藥濟頽
靈齡蒙頭燒术身支硎君来叩門大咲起病眼揩拭青熒熒䄂
詩把相視篇長驟難記幾度見君詩益哂今之作者無慚愧時
人半是夜郎王一旅知君百可當邇来放茟效長慶大曆不肯
摹錢郎今人貴古近則賤何物曺劉君所見咲煞撚髭走甕人
五字吟成矜百鍊就李名家世共聞徵辟羔㕍皆成羣布衣大
手在梅里聲馳代北南滇雲吾衰猶宕軼對君倘然失欲燔銀
毫雙不律天門九閽深不深我家阿弟無黃金浮江渡嶺探瘴
海鷓鴣磔格愁人心清文往往人傳誦組織風騷費抒綜百篇
枉落時人口一官誰肯登朝共桃花梅里多青春况復菰蘆中
有人男兒可憐飢亦得肯逐丞相君車輪
登東臯以舒嘯賦為渭臣五十壽
登東臯而望大海秦皇入海人誰在五百童男久白頭千年毛
女無精采蓬莱錯立杳冥中伯牙琴臺我屋東無絃之琴且懶
畜魚龍為我吟悲風男兒可憐蟲七尺何足惜單衾覆形不掩
席萬古賢愚争一息憐君大病暝不蘇五日不汗奄須臾死生
怖靈三更蝶南華月影驚花鬚找来維摩問疾室三生夢醒還
瞿瞿對君慰君復大咲蟲臂鼠肝妄相弔捴持酒戒已攅眉便
作詩魔暫埋照如来金粟身謫仙醉落聲聞不離禪君但未知
其趣耳一日可以當是年人年五十不爲殀况復餘生生在天
以兹沉冥空萬事買紙焚香寫竺乾寒山不廢詩弥勒猶&KR4112;酒
詩酒能空諸所有小喜東臯背市囂鼓吹數部巫門潮孫登鸞
鳳可更作步兵引吭聲凌歊此生能更幾五十君今不醉亦何
益自古憂来觧損人獨醒未是祈年術無生何必學長生一片
蒲圑坐磐石客来且復傾聖賢未了殘經有明日有兒沽酒能
留客更互提壺勸歡伯君不見金印將軍坐箯輿君不見戍遼
丞相無歸骨富貴危機易弑身泥塗長賤安𬞞蕨竹裏茆堂數
卷畫神仙清興更何如請君莫厭頭革髮多少紅顔上柳車
題便面湘靈鼓瑟圖
一片雲藍非是水茟底瀟湘生素紙洞庭何處来秋聲裊裊餘
音此中起波心月下如有人不見湘君見山鬼澧水東流沅北
流白芷芳馨使我愁嘈嘈水樂鳴日夜大别江寒并作秋湘妃
窈窕雲一簇萬叠晴烟上膏沐霧髩風鬟濃黛邊畫入凝顰望
中綠花落黃陵怨竹枝蒼梧幽怨寄相思冰徽一一傳素女空
響悠悠生九疑山猿淚濕鷓鴣咽流徵刻羽俱含悲何人指上
驚幽聽山水清音毫未應二十五聲收泬寥羣山不流江月定
大曆才人正苦吟環珮虚無夜&KR0694;沉吟成曲盡句不盡寫盡幽
篁萬古心清風懷䄂為君發圖繪湘䰟鏤斑骨曾度蒸湘九派
遊帝子烟波渺超忽盡裏猶疑曲未終風起雲和變水容便不
為雲易飛去乞爾還添三两峰
將進酒彷太白
提君青絲之玉壺下馬共詣黃公壚新豐美酒百萬斛請君但
罄囊錢沽大瓢小杓不待勸羽壽須傾三百萬平移日月天倒
流手摘匏瓜若牽蔓醉中忽遇浮丘公相携玉井摹芙蓉接䍦
欹傾踞不起貽我三脊雙茅龍紫霞九還不肯服焉能咽氣同
龜蟲射熊胎鹿極肥膬璃瑠琥珀傾千鍾君不見咸陽渭水流
不歇秦皇關開惟有月仲尼禽跖兩蒿莱我軰賢于冡中骨勸
君酒為君歌頭白青春可奈何為樂苦少愁苦多醉復醒醒復
醉星河闌干下平地金樽未空且莫寘何煩追論平生事
彷昌谷浩歌
櫻桃随春摇晚疇豔情棗騮屈戍鳴銅聲魚目不眠亦形殀男
兒要為朝槿榮劉安上天調玉女謫監窮袴鉛河水蟾蜍入月
淫太情隂天姥軒皇鰥不死三千寳劍殉要離英雄埋土干將
雌求仙無可奈何耳神人骨朽生頑芝昆侖成灰星作泥元氣
茫茫收伏犀相携痛飲秋娘墓紅粉心知血面啼松間毛人譚
扼腕驪山鬼火阿房遠
端溪蛀石研歌和王言遠方伯為文可上人賦
金精洩雲出&KR0772;窱藕孔盤渦關衆竅誰將疥石供老禅瀑漱水
淫窺墨妙仁者久已悟苦空六鑿不入他心通猶餘結習在豪
素析皮滴髓臨摹中端溪山靈驅鬼囓破龍卵如沙蟲&KR1882;雲
唼月入膚理活眼死眼俱玲瓏不愛無瑕珉寕寶有瘢玉水坑
淫淫溜穿足雲脉中芤透緣督帝賜僧繼顛規帝鴻臣詎
非僕書魚盗食蛮幨滴琴蛀旁行損鸜目復公復公嗜何酷墨
將磨子斧柯曲研山墨海空紫烟右軍風字名浪傳何如上人
抱片石蟻罅詰屈雲根穿方伯死句非三玄為君椎破須一拳
從今說法無半字頑石亂點生公前
苦竹篇為吳生(王蕭)二母壽
苦竹不畏冬貞松豈惮霜離離松竹自生實抱子種就参天長
幽篁無心矜苦節栝栢剥膚偏流香人生不如烏啄肉仄哺厥
母羽長秃所嗟老去猶賤貧養親莫乞千鍾粟孤兒徒能讀父
書白頭二母同倚閭空聞名譽滿天下内庭詩礼悲孔魚男兒
屠釣可自奮胡為泥首猶塩車海内賢豪争拜母萬金雙壁亦
何有時人竸自羞龍尾如君定不居牛後吳生勸汝百杯酒為
君為母千萬壽
射虎行
康熙十年九月大蒐關外一日獲虎二十為賦射虎
行
開原塞外移幕庭千里蕩蕩稀人畊黃羊野鹿作隊行豺&KR1236;相
啖為糜羡鸞旂攬絶漠飛渡黑龍江水涸重遊故林帝荒
度戍守無人閒卧柝狼矢穿宫空黑帝宫獸蹄决破金人幕行
宫駐蹕命材官百里長圍偃月寬豹尾並驅蝦子隊旄頭卓立
御營盤三驅親自麾玉斧萬鏃飛蝱蹶強弩雲氣成龍赫神
武健兒跳盪生縛乕二十戾蟲在掌股麏麚熊豕積如山雉兔
獾狐安足數只今四海無伏戎臺灣竄跡巫䕫空安不忘危勤
遠略馳射尚復親&KR0686;弓乕哉乕哉莫矛予雄檻汝縶汝犬豕同
騶虞幡舉帝止殺猛士無煩詠大風
徤者董公行為寓庸七十夀
昔友君哲昆脩&KR0971;曳龍而今君有令子姿貌相參差見君如見
我故人更覺故人殊遜君故人淡漠若止水君今意氣猶干雲
少年萬事多豪侠走馬調鷹還闘鴨碧眼魯參異域僧紅樓時
與名倡狎朅来一棹上長干牛首栖霞冷自看回首金川故宫
闕萬松零落孝陵寒太白蛾眉下亭月開平采石横風湍金焦
北固入指掌佔客横江送歲闌薄遊到處未得意歸来高枕還
加飱茫茫世事不復問欵叚里門簮籜冠君今七十轉年少遊
戲詼諧還呌跳孝經章句接兒童茟陣兒童矜墨妙酒杯喜捉
廢眠食棋局常輸任誚笑任情日作放浪遊年年年少忘白頭
搃然頭白亦不𬋩華髮豈能強我愁庭前有梅後有竹有兒觧
事多釀麯不煩詩客苦吟留長對酒人吾碩足天下健者一董
公手不捉杖顔初童君家老奉空賣藥醉頬勝于紅杏紅起為
君壽傾千鍾醉倒海東海屋東
烟雨樓詞和槜李諸子
烟雨樓頭夕照多烟雨樓空可奈何烟消雨歇樓何處只有鴛
央泛碧波夗央湖水波千尺夗央湖上曾相識綺羅城郭錦江
山桃李容華玉顏色惟將歌舞送東風若個妖嬈冠南國憶昨
承恩隆萬年滄海無波少燧烟俺荅三孃降疑入汪王諸首
街懸竒琛四出中璫使仙鹿時騰幕府牋十里滮湖通笠澤幾
灣語水下由拳裴休宅畔搴芳芷陸贄橋南闘采蓮水上軒窗
微隔雨波心欄楯巧浮烟太守便為游狎長豪家不惜粉脂錢
當湖公子蔵輕侠不逞探丸聚胠箧風角妖人指異星重瞳秀
士驕長鬛盡道封侯骨相成那知滅族門誅涉酒後狂言隱語
書幾乎血濺南湖楫春草春花春復秋湖上女兒紅黛愁金陵
薛五茸城柳洗盡胭脂此地遊名士傾城爭一咲詞人公讌滿
高樓聮吟共宿芙蓉艦洒酒重臨杜若洲片紙初題嗟妙手千
金立贈當纏頭花枝不炤買臣墓螺子偏迎范蠡舟獨有賢豪
負時彦七貴五侯交托徧遥持啓事致山公共羡人倫歸水鑑
白馬長䭾輦下金黃蛇暗掣空中線轉日回天咳唾間飜雪覆
雨須臾變卿相趨朝盡過門監司候宅稀留燕當樓選勝起名
園隔水開林闢歌院妖童姿首似鴉頭厨婢教歌皆粉面舞衫
歌扇滿房櫳子弟梨園侍羞膳畫橈齊放水中央湖舫留賓百
戲張冠玉參軍低綠幘眀珠角伎賽紅粧目成色授旋留佩怨
粉愁香悵隔墻勢去朱門惟墜吻邸封青岸有垂楊孤兒亡命
移名氏槀葬歸䰟送夕陽乾坤龍戰烽烟起萬騎南收渡江水
俄頃降幡上石頭城忽見義旂横槜李詞臣珥茟說孫吳省郎
仗劍開營壘寉湖鵡湖同濟師平江吳江各傳矢可憐一夕響
鳴笳千萬義師血刳豕繡旗半折冷仙祠雕戈虚插桃花里烈
燹高焼萬井空雨散烟飛巨礟中逥瀾曲檻祗聚礫畫棟重檐
付祝融當時倚閣人誰在祗見荒臺月色同月明似舊人非舊
紅蓼青蘋尚如繡春光不到廢池亭秋聲易入愁猿狖睡去残
花憶故枝夢逥往事聞清漏烟波無際思難勝斷石闌干懶再
憑紅䄂所歡幽會遠白頭野老淚㾗增餘香藉草空眠麝拾翠
無人只見僧水面流螢千火樹海棠高燭亂漁燈和烟和雨和
愁斷盡醉梅花酒數升
憶昔篇爲李七丈穉庵六十壽
驃騎李淑人于丈實連枝憶昔就外傅日拜容光慈七翁此時
亦總角六十紅顔美于昨憐余老去已白頭相對樽前訴往愁
童烏形殀老聃老富貴在天何足憂當時年少慕封侯挾筴讀
書干貴遊風波萬事世翻覆射策茂才非我求歸米灌園自飲
牛夏一葛巾冬鹿裘十畆幽栖古城北荒穢頽垣傾偪側誅茆
楚楚結一椽荷芰芙蓉相間植平生花癖與性成末利閩蘭托
死生紫泥手植春来蕙珠蕊分栽雨後英惜花護花憎俗物一
朵半朵俱關情小婢偷看驚惋懊貴人重購愁屏營孤蹤落落
知交少韻土閒人始傾倒雙徑僧来雨茗香惠山銀泉至銀瓶
舀蒔卉嬌于觧語花呼童時命能言鳥龐公法付靈照女少陵
棗撲西鄰老親戚何人可班軰英烈諸勲憶祖考百年轉閱
河山過眼滄桑亦䓁閒濟勝碩陪靈夀杖采芝角里紫雲間
春正二日飲硏山紅琉璃燈下醉歌(以下壬子)
春風鱗鱗吹酒冰小飲東堂初試燈雲昏月黑衆&KR0694;暝玻璃閃
電丹霞蒸燭花射人作慘紫座客袍衫盡如此入手深杯百不
辭紅光溢面宜其爾歲華冉冉能幾何飲酒苦少不苦多去年
一去纔昨日今夕今春莫放過張燈劇飲互相勸我為若舞君
當歌歌長未畢覺頭白老矣可不朱顔酡為君再傾金叵羅
過豐溪盛子荆門以蕭山花露共醉因懷幾臣學博
狂夫飲酒原無度少年屢作車茵吐家釀時愁百甕空典盡鸘
裘渾不顧偶刺䑶舲道韞家又向梅花醉花露餘杭美酒曾一
沽若下蘭生品各殊新每困督郵惡病葉狂花散酒徒吾家
季女惠觧意坐我花前傾百壺清風瑟爽入靈掖月釅花濃淡
若無平生魁壘澆欲盡五岳峥嶸方寸孤君家廣文好在手酒
錢月奉堪填逋君過蕭山煩寄訊許詢遺宅未應無
長歌夀顧四丈梅岩
顧家兄弟吾先軰意氣吾先子所畏譚經論事各揚眉公卿倒
屣俱項背先生默然于爾時寂若寒蜩棲槁枝隱居環堵足自
樂安及用汲汲求人知躬畊抱耒吾之素亂日富貴良非宜干戈
龍戰市朝改滿眼横流到滄海王公縲紲忠良醢朱門馬矢堆
成壘諸兄凋喪親朋稀巋然獨見靈光在城北敝廬只一塵椽
僅蔽風雨背市㕓小樓舉頭低觸額短窗&KR4114;槅纔通烟庭中更
無旋馬地圭竇刺促行摩肩豪客入門先嚬蹙先生塊處長欣
然脱粟可飽醉可眠無營無擾閒疑仙萬緣放下腹空洞時諷
道書吟竺乾周妻何肉無一累惟恨米汁難忘捐有兒讀書謝
干進采藥養親無悔吝登堂獻夀盡名流結駟連鑣搃厨俊侯
嬴老大監夷門先生豈肯見平原五羖大夫舉牛口先生唾棄
䓁芻狗何必今人譲古人贏得栖遲物外身方塘半畆映蓬戶
南軒把酒看花坐謝家玉樹我芳鄰木蘭花放松醪春酒酣為
爾一相夀老向清時作隱鱗
于查玉海都諫所飲滄酒及金壇于酒作
昔棹下中條未得飲滄酒空自著酒經無因入涎口當時孫媪
家未識今在否蹇驢踏凍渡金焦地胏入眼茅峰遥虚傳于氏
首名酒欲随難随揚子潮歸来酒債逋未消鳴雌亭侯難徼
落花茫茫春隔宵賣餳乞食逐吹簫故人飛牋再見招一辭三
辭仍相邀纔開于酒紅滿座軟温上口甘香摇芳馨情性濟柔
德引滿三行壺已枵大瓶更開滄酒發淡若空杯掬寒月石城
江水雜南&KR0893;座上酒人虚汩汩攅眉絶倒張黃門欲携家釀佐
上樽張鐙雜坐揮犀斝旨酒醺于春夜温人生良會可常有何
可花前無一斗謔浪寕知軒盖集忘形始覺貧交厚貧交意氣
各自知佳夕為歡劇此時青雲白雲忽千里何益別後長相思
攫得朱亶䄂韻戲作
隱侯四聲讀未熟上去三聲多瞇目相随便了苫擔嚢手鈔思
作蝇頭錄梁溪大令知我心寸牋鏤棗收五音隂符細楷曳蚊
腳麻姑小帖榻烏金還疑半剪貝多葉似割指許甘蕉林装成
出入便褱裏角韻千言可無漏騷人從此賤牛腰刊碧題紅輕
捷闘吳中紙貴搨木多張遠携歸抵換鵝門人分得随手散十
部難留奈爾何我来訪朱亶瞥見驚心晥攫去從他米老顛蔵
書莫道奚康懶六郎見此生絶痴思翻剞劂無囊貲緘之筐箧
仍扃鑰見者攘當無疑
觀諸公較射海止調沈大朗倩
燥髮日已懶桑蓬濡首沉酣柔翰中先朝邇時重騎射射策進
士咸彎弓意中終自輕决拾偶遇棲皮先避席畫胎彈雀不一
能走馬墜鞍卧狼藉一從枉矢犯廟堧四海横戈皆上弦尚書
憲府腰大鏃守令惟誇幾札穿春風捲地潮潑天諸公插羽闘
割鮮巨胾手攫㗖&KR3007;肩胡韭齒决&KR0574;流涎饞夫見之思染指砉
響盤空骨無滓分朋復起貫虎侯側瞵努目愁胡愁勝者呌絶
酹負者踉蹡爛醉風颼颼老夫老矣猶特兀妄意挽強笑無力
讀書不成羡作賊朝登降版暮棨戟吾儕終年弄紙茟識一了
字亦何益
題神祖御書白衣大士贊後
神祖幼踐祚慈聖攝乾清外朝任彊相致主稱賢眀邊塵微
動猛士在剪馘哱拜平王京題皇大孝勤温清屈節仁祠以
慈聖宫中禱祀徧名山聖母祈天崇景命此幅傳来經厰中
人間墨搨故不同松烟濃淡若烘染深淺黑白衣紋普門大
士水月容散聖不上金芙蓉達孝聖人喻法喜天筆波掠随游
龍大悲心印人王手弘碩南宫無量壽萬國歡心洽至慈女中
堯舜原希有豈如同泰老公家曇摩不契風鳶斜慈寕歛福
在國本笑殺滛祀胡充華當時萬曆實英察太皇慈慶流
無涇臺山祈嗣關宗社椒風幾搆黃臺瓜憨山荷戈紫栢死雷
陽歸戍悲昇遐九蓮靈響儆宫掖崇禎之未猶紛詉展圖稽首
三歎息咫尺梅岑邈難即潮音紫竹虚無閒空向善財問知識
慶踜寳頂崩頽出金箱玉椀何人得奎藻流傳付野僧彈射
指母陀淚沾臆
(神廟幼冲生母慈聖皇太后李氏極賢明教之極嚴任江陵為師傳帝甚嚴憚之哱拜反寕夏楊應龍反播州日)
(本破朝鮮王京萬曆先後用兵削平播州禽哱承恩東征救朝鮮收復王京神廟震器久虚慈聖祈嗣五臺山神)
(祖為西宫鄭貴妃祈嗣武當山孝靖先談光宗大喜礼祈嗣諸僧妙峯喜憨山清䓁甚優西宫忌之慈聖帝亦)
(不釋然憨山遁跡牢山慈聖隂物色得之遣中官施金建海印寺牢山使者在内庭他事觸上怒内權貴軋之欲䧟以)
(死因以摇慈聖令東厰役偽為牢山道士撾登閒鼓訟清占道院為僧寮縻内帑億萬上怒下牢山使者于詔獄迸)
(逮清拷之坐私創寺院戍雷州達觀可字紫栢素善憨山走都下力陳其冤于當道詞激切會妖書事發臺臣不肖者希)
(内旨劾可謂妖書出其手下刑部獄執政阿内旨欲罷織可可坐脱獄中慈聖上仙帝遵遺旨赦清返僧服釋氏尊)
(慈聖號九蓮菩薩聖母外家武清侯富申戚畹思陵每苛責李氏惴惴不保崇禎末諸皇子屢殤有神憑之云九蓮)
(菩薩震怒謂家還其貸金帝何為我家必殃而子孫帝惧赦武清神廟山陵曰慶陵崇禎初年寳頂海漫崩傷)
(神廟皇堂梓宫斬陵工諸臣徐在中宋光蘭䓁梁武困臺城書詔于紙鳶召外兵勤王元魏胡太后初為克華)
醉朱二竹聲喻園罌粟花下放歌
二兄與我俱乙卯老大遊戲如優俳科頭籜冠時不幘不履不
韈拖㯶鞵開林選石日疏鑿種竹種魚與藥物前軒手栢鴉片
花五色離披爛纓紼時時置酒招吾徒有時不召闖酒壚興来
索飲醉即去不醉不去偏狂呼君家水軒柳拖地水風鱗鱗捲
花氣芍藥杳中酒半醒欲去還因此物停頭顱如斯作使健兒
曺病質何伶仃神仙卿相豈難事大藥鼎燒勲鼎銘胡為齷
齡坐床第坐令腐草灰消形勸君盡此美醁&KR0812;有花絶勝旗亭
伶插花滿頭卧花下夢與胡蝶相沉冥
就七弟正仲園噉梅樹下作
阿七園中笋如草千枝横斜什根倒我来索醉斸笋嘗軟玉堆
盤惟恨少莫𬋩春風减數叢頻催掘煑琅玕飽酒酣起步就園
梅金剛拳小難作魁㨂枝摘噉坐綠萼酸脆入肝琳碧開鏗鏘
步虚奏嗚玉咀嚼徵羽流于䰄饞夫饕餮疲齒頰皺澀口輔皴
頥頦劉郎屢訊頻飛趣扶醉来觀舞蒼鶻口縫餘酸涎未收&KR1608;
椀連呼空陸續蘗蟲食苦螙食辛世閒大有含辛人忍寒耐老
戀京闕何啻軟齶嚬牙齦行杯齲齒仍大噉措大風味堪懷仁
喜看摽有妾抱乳寕知止渴瞞機神會須飽罄一奩斛羅浮萬
樹胷中春
古篆行
時人盡重古漢章耳食籀篆真龍盲古文真贋豈難麄工形
模醜莫當鼎鐘之文徒詰屈好竒弔詭驚惑何震晚出見茟力
雪漁印記良金直大雅風流妙體裁蕳淡蒼然無媚&KR0694;邇後蘇
宣七有名秀骨圓美矜工精廣陵梁袠庶其亞八法具體規格
成震惟見意不見法神聖工巧殊經營譬諸畫史在逸品不與
神品相持衡圓朱空白罄掃盡磊落蕭疎不世情白文小篆彷
二漢人間匠石鎸刀驚就李人推徐貞木勁茟森然矛戟矗圖
寫含毫或累旬捉刀信手相追逐寕使欹斜損畫形不加脩飾
虧淳樸徐生有子字虎侯刻鵠徒勤猶類鶩印章流落滿人間
識者咨嗟一改顔纔看刀法知徐手始悔生時視等閒掦州陳
䆳負能聲石門推有吕莊生才人能事不可量李斯陽冰誰法
程
理箧得柳南遺畫作
柳南未亡命曾遊司馬門雲間畫派尚韶秀南也老蒼風格存
先人官白下蕭條類僧舍牋扇整束投俚句堪嗤罵風窗笑謂
柳南知為我淋灰洗惡詩泥箑面潑墨滿風雨隂濃著色時
金陵妙扇足揮洒南宫大癡無不為狂生落魄思蹈海主名黨
捕殘軀在子虚烏有是公車中猴并形容改(南改姓名為申自然)龍山
窮死何人收遺茟人間不敬留穿鼠囓燒敗紙忽見此幅
令人愁殘山剰水損&KR1882;盡一角北苑横清秋未忍糊窗揩几席
手自補綴屏風頭近来宋梅痴亦以柳為師觀其茟意雅相似
無人愛畫常苦飢當今翰墨不足寳南軰餒死誠其宜梅痴見
此能無悲
和孫鍠韋公祠海棠歌
長安紅塵高十丈馬騶呵殿兀相向幾人减騎解看花韋公祠
下花亡恙大枝小枝紅漠漠絳雪仙真下綃幛憶昔仙燕山全
盛時公侯亭苑相參差而今斬伐春風盡蕭寺繁華此一枝華
清太真濃睡足昌州香國啼鵑遲可憐車騎日填咽喝道松間
伶挾絲花神爛漫春愁絶蝶閙鶯喧撲酒巵何人雅集能浮白
花枝笑殺看花客若個花前不賦詩不見花間絶妙詞流寓杜
陵偏閣海棠雖好好詩誰鳳城我到春歸後空嚢况復難賖
酒無酒無花花惱人空和人詩掃壁塵一自坡仙燒燭照紫綿
花底更無春
秦篆繡裳囊歌(秦篆者錢氏武塘人職方栴女雲間夏完淳妻完淳父考功允彝與鎮南從事)
(城䧟赴水死完淳年十七墨縗從軍監國授兵部主事江東覃恩秦篆例得封宜人完淳從陳給事子龍職方)
(栴䓁復與茸城之謀事洩俱佊收見殺白門秦篆年十八結樆纔三月完淳殉義破家秦篆腹遺孤與二姑削)
(髮空門時從師海上乞食比丘尼院人無識者吾女遇之以手製繡囊為贈纂組精工刻畫如畫轉以餉予)
(予歎絶詢所自知出錢手耿然㮣于中殆非文人墨上所宜視也宜人忠孝名家父死夫僇亦何難相從)
(地下顧猶忍死須臾者哀二姑之無養悲呱呱之木産恐忠臣孝子之不祀也托跡月上蓮華色以寓溙身吞)
(炭之志然則生天成佛有所不為嬰杵立孤女土無之矣手&KR4694;所寄吾女其蔵之勿輕予人異日者或遇貞妻)
(孝女秉節懷清者庶幾亦之以風以勸可也否則三薰什襲之耳因作歌以歸之)
松綾鞶囊耀初日析縷分芒蟣蹤密雲間顧繡有虚名絶代鍼
神總無匹截髮華鬘月上師女中嬰杵身堪&KR0238;檀郎繡虎年十
七泣血枕戈縗曳墨喪元不悔槀街懸鬼雄國殤悲故國君亡
父死妾殉夫身殉誰立忠臣孤潜携兩姑鱗脱網毘尼鍊行衣
毛麄罔眀難出女人定娥親恨不仇家屠胸懷秦篆細君字縷
濡紅滴心頭刺蓮華唄歇繡床間倒撚銀針數行淚烟輕霧緲
擘絨中生動花枝渲染同冰心鉄肝穿九孔彩地天人綵戲工
相逢柰女持相贈入手花穠金粉凝山河破絮寸函收沾絮禅
心五時磬我見咨嗟重惘然亡臣函骨怨啼鵑無妻母老長啜
粟戴髮俴俴猶帶天比丘尼本非花&KR0694;頽城人即大知識腹孤
指樹藍尼薗孤兒莫作眉間尺括囊手口目三緘風波尚恐蛟
龍得騤人古錦佩奚多嘔肝别有行縢帙珍重重歸謝女家相
對木蘭同唧唧好將繡貼叠巾箱佩向貞人弊亦香莫教出示
寕胡媪滿眼文姬塵垢囊
李行人存我題李藩九歌圖正書行草引
鎮西兵散屠茸城行人未得從屈平忠肝塗地遺墨在鉄石稜
稜勁骨成雲間近推董文敏媚&KR0694;妍姿筆端盡存我後起掩昔
人柳骨顔筋氣淒緊斯圖竒秀追占賢長康實父腕力傳摧蔵
掩抑靈均意天問離騷思宛然湘君芙容木末搴山鬼冥冥雷
雨前騷人千古哀怨句苦竹黃陵何處邊正則精靈李藩手颯
沓雲旂上楚天李公虎吻屈魚腹故國興亡同一哭國殤應為
李先生展卷纔聞風謖謖我家上海賜此圖畫法楷法皆絶殊
松江戰後燹滿野石刻凋零訪亦無春蘭秋鞠禮魂客流涕寕
因楚大夫
試徑山新茗
徑山新茗清㫪容何人魯到凌霄峰採茶僧至争入市開籠青
翠涵襟胸今年雨足茶倍好松蘿論擔賤于草世人貴賤不貴
佳大椀濃添苦芽老呼童為煑錫山泉活火微薪松韻早獅山
石瀨常苫肥入手輕清始悟非何時策杖到雙徑日日僧寮飽
翠微
張擇端清眀上河圖歌(弇州跃云宣政間畫院祗侯焉賁周曾郭思郭信皆名手陶九成疇)
(圖繪寳鑑亦不載其人擇端清明上河圖有二本真本人舟車橋道宫室皆細于毫髮而絶老勁有力初入)
(介溪家籍入内府穆愛之飾以丹青&KR0915;本吴人黃彪造或云得擇端槀本加删潤與真木殊不類亦自工緻)
(所乏腕力耳在敬美家以為擇端槀本非也于禁烟光景亦不似苐革勢遒逸驚人雖小麄率要非近代人所)
(辨盖與擇端同時供奉各圖汴河之勝而有甲乙者也弇州所跃如此余見人閒所傳贋木麄略可笑苟取形)
(似全無&KR0694;態不知其摹擇端本邪抑臨黃彪本也其所圖城街術舟車肆上女販夫冠盖之盛凢數千人)
(即一汴橋而橋上肩摩負擔席舍張設幾數百人繁富可見其原本之工又何如耶)
宣和畫苑多佳手名字不聞張擇端斯圖獨自當御覧祗候諸
人閣筆看汴京在昔稱佳麗艮嶽竒峯掃空翠小車夜幸李師
師日出諧臣未歸第寒食繁臺不禁烟萬家士女闘鞦韆那知
身入丹青裏寫作千秋佳話傳牟駝岡下粘罕去飄零五國随
飛絮回首清河隔上河斷腸茸母初生處&KR4035;山相國起東樓名
蹟窮搜力購求寸縑稍靳立湛族片紙終蔵可斷頭一朝見籍
上㑢府昭陵珍賞中璫收人間贋跡復何限潦草臨摹淺泐
鈎繁華想見猶&KR4034;髴紅杏烏衣汴水流我憶汴梁全盛日金隄
士女傾城出踏青游冶沸梨園十萬烟花葬鮫室汴流如線磧
蕭條沙塗不見金梁橋狐狸白晝走官道野樹連天鬼火燒麄
工粉本偶展閱感慨興亡魂已消君不見金粉六朝尤壮麗不
堪圖畫弔南朝宋徽宗五國城詩茸母初生認禁烟
方壺几席樓觀海歌呈張螺浮都諫
張公飛閣凌滄洲九點青篬入遠眸奔雷駕雪大海湧時見山
蜃當我樓岱輿三峰在几席濯足何須萬里流隂隂夏木冷衆
壑坐客五月堪披裘羣公興會殊自俊賭墅讙呼酬博進自慚
笨伯真古錐茫然乕特終莫知日射晚潮雲腳紫聮屐登樓浮
綠螘竒雲如山萬叠青圖幛畫城胡在此二十年来海禁密赤
腳魚牙能作賊釣竿空自拂珊瑚金&KR0694;殘鱗不可得近聞弛禁
容捕鮮拾虷肩網人萬千野夫久已斷魚錯對此食指驚流涎
玉堂學士瀛洲仙出秉旄鉞東南天曾来雲壑駐牙纛手題椽
茟猶飛騫先生雲卧卧莫堅留中封事在御前異日朝廷思此
賢南床八座席且懸焉能弄鶴長周旋急呼乎頭催管絃炙笙
撥阮竹肉圓亂蛙两部歇更作聲雜落潮和檻泉諸公盡醉卓
甕邊勿譚朝事及典銓蒲樽竹斝無滴涓竟日及夕轟觥船張
鐙待月月下絃山風入樓吹爽然客既醉矣公且眠巾車別去
花叢穿回觀飛閣倚暝烟太白黃樓五百年他日此遊當必傳
秦山高為陳二雨公六&KR1030;壽
秦山高高千萬仞陂俄直與天台括蒼相鉤連巫門石插海
澨山根不斷有如珊瑚鐡網水底潜鈎連安期羡門此来往秦
帝聞之思飄然東觀日出渡浙浦五百童女今與徐福皆為仙
君家圖南懶慢止躭睡不服上藥祄長年華山空洞枕頑石五
龍松下長蟄眠何如君身有仙骨辟穀母煩時擊鮮少時讀書
破萬卷思謁承明冠進賢上書不收頭早白早擲藍袍弄石泉
功名富貴付兒軰竹杖芒鞵遠市㕓秦峰長在君屋下三十六
曲黃盤屐齒前沙鷗與君遊汙漫海月共我長周旋辟纑有妻
可偕隱種秫有田足良醖况復華顛共友于浮雲得喪觀朝槿
與君同是白首人同出偕處相比鄰羡君有四丈夫子我尚未
閒禽向身公卿將相草頭露人代興亡雨後燐舒眸閒閱幾申
子伸腳莫問三庚申酌君酒為君歌何用聞歌喚奈何奉山雲
起衆山雨清淺桑田水不波傳聞洲上有巨核拾取為樽勝叵
羅揚塵東海尚難必眼前且儘朱顔酡
朗倩渭臣各捕絡緯數頭相送戲作
沈郎知我愛秋聲池上同候候蟲鳴張鐙小奚争掩取飛送筠
筐懶婦驚我家阿六頗高興夜獲數頭同見贈永夜床頭陸續
吟空林山雨嘈嘈應中宵不寐起挑燈喜劇下床踏花徑老来
兒戲都未除懶讀爾雅牋蟲魚無妻下機聞急絞有婺卹緯啼
交䟽屏風觸頭婢睡熟鉄馬閙砌風檐虚燈昏月午直有餘更
唱迭和尤疾徐貪眠小姬立躊躇紡車倚壁頭不梳窗空緯蕭
吹籧篨酒醒夢斷猶枕書籠中馬蚻啼何苦怒臂旁鳴翼頻鼓
沙蟲猿寉憶覆軍王業莎雞在掌股半閒姬侍蟀平章兩角功
名蠻䓁伍小兒未能虎子跳窶夫豈羡金𧖟蠱姬人蹴起共教
聽荒雞喔咿日東吐
朱亶彷明八大家茟意畫八仙一册見遺詶以長句
近代八仙何所起牽合曺及何李晉唐趙宋非一時傳會參
差令可喜麄工朽炭久塗墻儼若優伶跳神鬼青蛇白蝙事虚
無降寉扶鸞示子姑流傳已近數百載未見名流作畫圖朱亶
茟力追前軰意取新竒無定態近師洪綬前仇英小仙南羽風
流在雲房先生皤偉腹蓬垢虎殘跛一足堆雲潑墨分淺深波
磔衣紋森竹木鈎蘭折螺意不同鼠尾釘頭勁蜷局曩時黃谷
貌飛仙風批雨判漬茟前純陽道士思輕舉茟勢老草神飄然
時人畫仙徒肉好妍皮媚骨先形殀蓬閬應無串&KR3532;人肥隺痴
龍須壓倒爾許形骸可上昇頑仙充塞清虚道朱生年已入
神始覺仙真自有真全真遢臘匄士寢丰質隱秀原出塵亟呼
裝潢兒素裱邊闌新時時防攫去叠裏巾箱巾他日萬仙圖倘
畢為我𥙷入青蓮被謫身(脱二句毛麐作書寄謝朱亶寄聲附)
虚題巴蛇吞象圖
金行方張白帝子摧穴五丁虀粉死䓁身巴江掉尾長十二峯
銛銳芒齒三周青衣蟠玉壘崩厓木折風雷起垂頭林邑瞰扶
南蟻視犀蟲虎甝何来巨獸行槃譚萬鈞山移豕視耽脩牙
鼾鼻怒狂蹋欲蹴崑侖踣武擔兩大相當一裭伏腥飈未交神
瑟縮毛陵不動膽跽足甘作神螣吻中肉𧖟叢七寸劍門開六
容酒一升樽中四周倩名手摹涉園小景林巒池沼亭
榭樓閣石磴飛梁縈逥曲折纖微畢具榜署標題字如
半黍而刻畫分明勒范覲公中丞長歌數百言于杯底
甚有隂苻麻姑茟意飛觴浮白怳入壺中園林浮動座
客驚歎其工舉釂亡算靡不霑醉屬貽為之辭是時岩
桂滿壑林月微霽同遊者查玉海都諫及竹聲龍孫石
閭諸公敷文劉子羡門舍弟及貽也為賦涉園畫圖彛
罇歌以為諸公唱
黃門叢桂一千樹身中香中不知處大山小山黃雪流觧帶盤
桓悵忘去諸公盡是夔龍姿勇退急流公殆庶竹床茶竈儼僧
人觴政猶頻催眼花直欲落水底我醉欲眠歸去来
趙文敏八駿圖歌
西極風沙此中起尺素貌然三萬里王孫何處見此曺後果如
從穆天子肉鱗拳鬛非凢材翹足長鳴絶域開行空真可輕萬
乘造父惆悵無仙才曺覇韓幹驚殊絶鳳臆麐耏矯神骨若將
九馬擬此圖人間枉自誇英物可憐妙手趙王孫龍種偏羈竒
渥温冰天雪窖不生角恨無駿足歸重昏燕臺市骨少綠耳八
駿重来仙亦死蒲梢魚目漫歌謠茂陵石馬流鉛水
朱邦畫八仙歌
弘正畫手推吳偉人物欹斜似神鬼朱邦茟法小仙流拗折衣
文釣敗葦聊驚俗眼畫八仙詭形怪状宜其然髼鬙丐士跛倚
杖瘦骸柴骨呌餓鳶野猿剥果窺樹竅破衲風打微霜天或䭾
胡盧或長鑱其人不類宋以前邇来畫師習惡道秃帚枯煤故
老草神仙在骨不在形豈必離竒始見靈朱邦在當時殊未著
姓名今觀此畫亦有意茟墨瘦勁精神生腐縑飛動見腕力墨
蹟不到神流行麄眉大鼻隱秀肉欲歌欲嘯容姿清即今鍊道
士自謂翀舉頃領成看圖大笑堪絶倒卿軰肥質須騎鯨
茗齋詩五言律
淮南彭孫貽羿仁著
人日飲有堂
人日携羣從相扶醉草堂梅枝卉春&KR0694;雪盡見流光雅謔觴
政深更悔酒狂明朝聚花下丘壑洵難忘
過璵城環秀庵
信宿尋精舍溪橋西更西河分平椘斷天入遠山低墓道眠山
兕僧寮竄竹雞暫米成小憩物外見幽栖
風篁舊館晤千峰和尚
此地傳山谷當時見晦堂至今雙桂下尚有木香月白元無
影峯高不受霜談空皆是幻偶坐話風篁
二
風篁山下客重到此中来相對無餘語何因見辨才點茶烹石
筍禁火冷庭槐坐下忘賓主爐香積寸灰
登大觀樓看梅
大觀樓一望萬樹雪争開衣𬒮寒香上雲山積翠来春光媚川
澤花氣濕亭臺感慨昔人在臨風數舉杯
春去四首
多愁稀病酒垂老怯傷春風雨𧖟天冷河山杜宇頻棟花初罷
信梅豆已懷仁借問柴門客經過復幾人
二
雨後稀人事日高門始開嘗新薦園莧去暗剪窗梅樓蜃明登
閣瓶花照舉杯燕泥猶墜几君莫抱琴来
三
脩屐閒支脂䗶扶笻更梅斸藤纔聞布穀鳥已約采茶僧
天目將收雨吳江早種菱擔簦堪一往遥礼祖堂登
四
相期携斗酒幾度訪薔薇伏枕三春老&KR0742;杯萬事非花枝忘短
髩柳絮减輕衣云皃日行吟出昏黃踏月歸
詶天岫雪後見訪不遇韻
書到江春盡相思海月高憐君同水鏡顧我豈山濤清節哀孤
竹長歌感二桃商聲欲流雪激椘動林璈
詶天岫春夜不寐見懷韻
攤書過子夜悵別幾土春青眼惜吾友白頭無老親花溪明隔
塢魚隁暗通津悼期相訪蒸藜助刈薪
寄懷天岫仍用来韻二首
雙魚何處覓緘鯉借琴高尸素勞相寄飛箋滿薛濤青蘋搖
木末紅雨滴櫻桃君調人間少仙風振八璈
二
君到雙峰下溪山更復春斯人疑若士難弟有天親雲起林燒
藥花深客問津隱君尋未識小徑共樵薪
題文王遇太公圖
一代風雲漁樵聖主知相逢自龍乕賴此濟艱危得士非
關卜興王尚有師斯人宜皓首道大見栖遲
五日
多病逢重午無人共舉觴榴花欺髩短梅雨引愁長角黍圑菰
綠丹砂搗藥香自將長命縷呼婦佩高堂
竹魚庄四首和姑蘇晦岩上人
幽栖非擇地小憩此庄居客到忘看竹鄰家半種魚經行狎鷗
鷺門徑窄芙渠深篠堪休夏風林展𣑽書
二
荆扉長不閉地僻到人稀危石穿雲瘦通泉浣藥肥遠鐘来
乕新月上漁磯薄暮樵歌返歸禽帶翠微
三
野色来山翠幽篁界水田厨烟飯菰米茶竈足憨泉拾得為丁
力漁蠻給渡船萬花庄外徑此地不談禅
四
船子逃名地漁家藥塢西無人魚虎下終日竹雞啼刺棹采菱
渡行吟種柳堤溪喧共山寂花影印春泥
螳&KR2324;二首
一隂生爾軰鉤距態逡廵無父空桑質多殘翳葉身誤侵輕髩
妾反恨報環人慎莫逢公怒柴車返獨輪
又
翹身知善走長頸復兇殘時向風棚寕知露葉寒怒驕羊祜
臂溺止沛公冠狙詐還多種空持巨腹看
同靈隱晦山禅師看荷竹聲池上
偶坐荷香畔相看各邈然池空魚自躍沙妥鷺初眠不詠藤邊
句誰逃醉裏禅長林聊自恣紅藕晚凉天
二
千林風葉外一棹下黃梅携得匡廬瀑遥飛靈鷲来海山聊曠
覧荷院得徘徊長曰高梧上荷香入茗杯
三
斗笠名山徧歸来據槁梧義天空聖諦學地作凢夫舊事興亡
外高蹤鹿豕俱蓮花原不染洗鉢離泥塗
四
羣坐虚堂上漁庄夕氣微深松如夏屋白苧冷秋衣啖絮觀魚
樂抛菰施鳥飢仰頭當月笑喜見藥山歸
六月十二日
性不因人熱偏從炎令生飄零成白首代謝感朱明多難從家
國餘年過父兄何勞車馬轍相與問柴荆
又
老去親猶徤年来悔簿遊桑田一茅屋管葛對山樓世事妨杯
酒交情變蒯維著書何所用且復任窮愁
又
朅来多避客欲去戀高堂妾愧金條脱兒能蠟鳳皇聮吟和蝉
柳逃暑羡荷香日旰猶衣幘槐柯夢正長
壽朱翁
彼美朱公叔移家大海東蒼頔松獨秀繞膝桂成叢諾自千
金重門留萬石風何須論申子積算滿壺中
詠雪孩兒
天下多兒軰不知飢與寒童真寕琢削太素未凋殘撲粉渾身
是無衣卒歲難相看搃頭白笑我髩闌珊
六月噉冰作
炎令南薰鑠凌人北陸穿盪胷寒火盡潤肺冷金鮮丹鼎玄霜
候蛾眉夏雪天婵娟心共映一片玉壺邊
魏里雨中訪蔣五次韻
鶴湖南畔路紅藕萬花開漁艇東風裏青冥一棹来入門風竹
笑别路雨禽回君倘能相過携琴郭外臺
寄懷徐淮江次韻
相望不相見相思獨上臺寄書須便了那得似方回月夕懷西
笑雲林唱左徊何當飛舴艋淺渚溯沿洄(雲林右英夫人許長史楊真人詩左徊)
(青羽旗)
乞序畫山水次韻
高情在山水潑墨即林丘丘壑此中有烟巒不可留雲根添虎
落石徑着羊求寫我風泉下堪當訪戴遊
乞序仔畫美人次韻
蛾眉在窮谷毛鄭與人同棄置無西子空憐殺畫工因君見春
色不復怨秋風想像閒情賦巫山未雨中
入南華寺礼六祖塔三首和龔宗伯
聖者南行日非關憶故溪再来果碩刀何處更菩提風動旛如
昔江流月自西拈花無可語磔格鷓鴣啼
二
南宗消息在度嶺一枝梅諸佛無文字名山大法雷安心羣品
盡止眼百蠻開已識曺溪意堪随獵網来
三
大事冀梅了何須問幻身肉邊明法忍衣外見能仁獠葛溪山
秀伽黎印記新厰頭堪辦此我亦賃㫪人
入南莑寺礼憨山大師㙮和芝麓宗伯三首
北寺囊頭日憨山故自憨豈須關國本幾至殺能瞿曇雞足
非長寂龍鱗亦易探雷陽風景在圓鏡印珠龕
二
圓相從軍老冠巾說法年椒風吹不墜刹國自安穢跡明心
地靈通醉𣑽天破除無縫㙮不礙智燈然
三
屠沽曺溪地重開選佛場宰官俱北面慈聖且西堂山静真空
境衣熏大慧香江風吹五乳七祖度韶陽
長門怨和沈二丈仁舉
金屋胡寕妬微軀愛至尊自憐非薄命得罪尚長門寝殿無人
跡深宫未敢言犬臺還悵望永錮亦君恩
婕妤怨和梅里李䋲遠斯年
避賢從自引長信幾秋風妾自甘辭輦君恩念守宫月明扇
外春在夜珠中一任昭陽燕俱飛入紫茸(飛燕外傳直臘獻不夜珠帝以賜婕)
妤帝爲石開遠條館賜紫茸雲氣帳
銅雀伎和魏里陳孔益哲庸
武帝分香後高臺空復情君王教賤妾歌舞若平生春去花無
主恩深命始輕可憐疑冡月一樣照人眀
兩雪曲和嘉善徐来可時来
雨雪蕭關道逥風濕鼓旗天低無大漠甲重有流澌踏白渾河
黑寒更堠火遲沾衣一回首何處是歸期
紫騮馬和烏程董逸羣神駿
愛妾千金易豪遊萬里蹄紅樓偏蹀躞上苑故驕嘶汗血龍
文濕連錢豹尾齊樓蘭烽正急不惜繡障泥
烏栖曲和逸羣
烏栖明月夜宛轉向誰邊歛態燈前出持嬌幛底妍花間憎獨
自臂側更相憐百媚逢今夕焉能不自前
楊白花和逸羣
白門無限柳聞道只蔵鴉金粉難留絮鉛波不泛花蹋歌紅黛
苦歛恨翠眉斜吹向天涯去誰邊蕩子家
寒山弔趙凢夫先生和吴江衛我石璞
一片寒山石山人自不凢青雲蔵井落白坂隱松杉草色縈蟲
篆泉聲帶阮咸中郎遺女在淚滿葛陂衫(凢夫先生孫家當湖馬氏有霜飛訴)
弔劉將軍祠和吴興潘子書晉錫
遼左安危事紅旗一戰分興亡關二代大厲冠諸軍寬奠頭
月毉閭陣後雲國殤悲野哭箕尾動星文
二
長城經百戰吏議困賢豪苗棵羅中部風霆砉大刀鬼雄朱鬛
怒星墜黑龍高惆悵松邪栢沙場呌博勞(三路喪師因于李如栢逗遛杜松輕)
(敵䧟伏將軍孤軍斬馘深入二百里杜軍既覆清師襲杜旗矢以會師將軍開營被襲戰没)
三
南伐東征日倭苗躪作泥健兒生扼虎䄂弩洞穿犀一哭悲宗
社餘年怯鼓鼙飛天雷不死誰敢渡遼西(將軍守臨洮西人名之曰飛天雷)
渭臣弟病中相邀遅月海上占謝
遅我同遅因君懶出城愁人悲夜好病骨怯秋清烏鵲南樓
暮魚龍下驚寒潮生伏枕孤&KR1109;為君明
海上逢木文
觀濤滄海客端不為潮来秋士孤懷曠寒童四望開(三十九章經皇初紫)
(元君曰登寒童之嶽會六淵之中矣)不須遅祭月自欲訪宗雷徙倚沙鷗畔菰蘆
暝&KR0694;廻
漁樂圖次烏程董江屏米韻
汗漫丹青裏江山一網收呼兒羅水錯結伴醉沙頭一似聞漁
鼓真疑雜棹謳寕知莊思樂又不在垂鈎
秋燕和慈谿王白民治皥
萬樹商飈冷雙栖越鳥知故林縈别恨新社悵前期梁月山中
夢閨人去後思嶺頭歸客早相送桂花枝
渡白溝河和携李李會嘉
紅塵望京國驅馬白溝河野火曺彬壘寒雲督亢陂人烟經戰
冷寒佳入春多西眺長陵道蕭條飲犢過
山隂道中和甬東陸敬身
昔棹吳天雪山隂道上行宿雲屯澗戶遠樹出江聲招隱人誰
是秋懷句未成因詩更相憶巖壑役經營
八月廿五日夢中成詩止憶憶句因足成之
枕上初成句分明憶未能愁心今夕髩歸夢故林燈(二句夢中所得)秋
半惟殘月江南正采菱紅衣零落盡顦顇客難勝
過易水和河南李夢沙繼白
白日幽州道今猶易水寒俠兒誰復在結托向人難馬客輕相
逐魚腸冷自看相逢休擊筑慷慨自闌于
滎澤渡河和淮隂丘季貞象随
戰場渺無際極目盡黃流白日人烟滅悲風鬼物愁河山登廣
武天地割鴻溝眼底多陳蹟羈禽噪古丘
魯連臺和南海一靈上人
慷慨三齊士飛書立觧危高臺昔人往萬古清風吹入地河流
盡垂天岱&KR0694;疑終應蹈東海不死逐安期
漂母祠和魏里陸季冲
英雄懷一飯此意有餘悲不少重瞳子羣嗤胯下兒寒風吹冒
絮飢鳥集晨炊檥棹荒祠畔抛菰理釣絲
淮隂釣臺和吳江潘江如
未遇無人傑誰能羡魚攀鱗終上餌漢網豈應疎古堞空流
水高丘自井閭賢豪方失路生計只樵漁
朱買臣墓和周林於
古墓蔵蘭若俱傳葬買臣蘼蕪不同穴松栢漸為薪恨少炊㢁
婦終愁磔鼠人當年晝錦客今日路傍塵
釣臺嚴先生祠和敬身
青冥山&KR0694;裏野老此垂綸目分宜長隱君猶念故人雲臺無倦
鳥春渚見游鱗千載祠堂木清風為掃塵
錫杖泉和沈緯遠栻
飛液雲根出名僧築錫流松風長耳院花藥法身留虎矢腥樵
徑龍泉迸石頭携瓢堪汲取漱月坐岩幽
露筋祠和王阮亭戶部
夜珠生甓社環珮水中開月湧清川去天低白鳥来騷人題絹
素渚鬼獻瓊玫一片南宫社幽香掃碧苔
鳳皇山懷古和秀水蔣楚穉之翹
天水一時碧萬松惟夜潮湖開見明聖江折是南朝白㙮秋聲
冷冬青墜粉消惟聞草磬佛火自寥寥
揚州懷古和抲岸初都諫
陏氏行宮盡春流杜若香瓊花無玉蘂金粉瘞雷塘幽夢繁
華歇清溪淮水黃斷腸明月在二十四橋傍
金明禅寺次曺秋岳侍郎韻
探幽遊初服小院斷橋西水畜人為沼松風客過溪逃名觀物
態𥙷衲稱幽岩栖此地忘身世城隂暝&KR0694;低
二
傑閣臨平楚交䟽晃綺櫺人烟生背郭漁唱隔前汀怖鴿初馴
栱潜鱗忽點萍鴟夷有遺蹟寒藻石堂青
夜晤東明長老
不見支公久秋登話往因梵音流激楚悲碩破情塵禅悦惟
枯菽䋲床止敗筠十千魚樂否寄語慰池鱗(密庵小池不盈丈尺中有放生小魚)
(百十頭令年大旱河流盡竭聞池不涸喜而慰之)
二
上下床俱少殊慚大土過把茆當亦爾行腳未争多雨濕螢光
冷秋清稻氣和虚堂聚神鬼不寐夜如何
杪秋邨行自斜橋過龍舌觜
野眺循秋色邨行及午烟稲孫紅雨外漁父白蘋天長嘯懷同
侣含悽話亂年草堂人不見野鶩竟来眠
東明長老見訪草堂下遇仍和原韻
閒雲偶然出行止以相因顧我虚堂掩何人掃徑塵題門無一
字刻竹在雙筠自和吟成句函牋寄素鱗
二
野老携笻去空勞上土過秋殘黃菊少天遠白雲多片石足
幽寄空山自養和支公原愛客吾尚愧隂何
同輔庭敷父琳士東郭訪菊
黃菊有佳&KR0694;因君出郭行秋風無近遠日落此山城欣見素心
友不知華髮生明朝就籬下同爾一杯傾
&KR1966;范拙庵參戎
八代推耆舊千秋惜此人殘年傷往事多難悟前因勲業刀環
上河山淚眼新盡形雙樹卧了不閡波旬
二
徐公占池館流寓客卿過鵲印曾懸时蛟門罷枕戈薏珠居士
少忍鎧道心多長寢從先伐初衣有薜蘿
三
僑居滄海曲不識故將軍幕府惟長揖何人得似君授書逃里
塾喻法薄聲聞弟子多賢達誰歟為勒文
四
卧病芙蓉沼無田更種瓜屯營懷射柳禁仗想看花心定枯猨
臂談空嗑虎牙云亡數行淚何不折䟽麻
徐孝廉覲周九十壽詩
白社今宗長青衫古孝廉興衰觀八代著𫐠貴千縑捫蝨輕王
猛燒豬待子瞻兩朝鄕祭酒此事更無謙
二
飛矢聊城下當年憶觧圍仲連不蹈海子義自来歸大節光箕
尾孤兒耀錦衣非公高誼急難故應稀
三
異人来海上往往謂疑仙夀耉君家舊神山大步前一門成四
皓多子况三千笑獻傳經客辛勤濟上賢
四
出處多竒跡風流一代看傳燈居士服對策進賢冠采女知丹
訣家姬侍講壇兒孫亦青紫絡繹問長安
初地庵訪文可上人同盛子荆門即用文上人見示韻
携屐叩精舍竹扉雙啓遅槁梧人未見風葉客尋思啼鳥誰為
和拈花不費辭䋲床對良久小雨懶催詩
二
煑茗譚初洽昏鐘奈晚何歸禽寒樹少殘照暝流多窗竹數竽
雨樵風何處歌無煩過溪送返棹下微波
夀張靜公明府
海甸飛鳬集花封製錦成訟庭鷗自集官舍月同清壽城如春
遠郎星近斗明野人芹莫獻擊壤聽歌聲
訪山中友人不遇寓藥名詩四首戲和天岫
寒水石潬静空山草木香紅花臨澗發青黛隔雲長樵徑車
前没風林滿地黃誰知使君子混跡飲牛旁
二
欝欝金華彦相思折桂枝雲泉何續斷芳草更葳𬎼被澤蘭蓀
冷還山藥裏遲從容叩籬落羽䄂惹松枝
三
霜薄荷衣冷雲輕粉壁長言過辛夷隖不羡欝金堂没石蘿磴
隱防風葦幕張無名異人跡物態任雌黃
四
人言栖遁處雲白石英英雪竇垂鍾乳巖扉縳牡荆何當歸
舊隱寄遠志生平秋半夏雲冷天南星獨明
登龍山
振屧雲泉上憑高意自閒霜天空萬水海氣影重山湖觜呼鷹
遠龍鱗褪竹斑不因林月暝吟嘯豈知還
二
盤紆林樾杪到此竟脩然漁市初寒外齋鐘欲午天墓田人代
易松竹古今烟欲掃峯頭石看雲寄一眠
白山
野步白山阜篬蒼眺紫微霜毛蛻谿骨雨腳聚雲衣沙草寒相
媚岩花冷不肥墓田蕞栢下感慨欲何歸
輓潜夫先生五首
龍湫一片石千古只斯人于世原無累迯名自有真相逢消鄙
吝不可得疎親咲煞參禅客焉知處士身
二
高人一去後猿寉九山驚絶壑惟雲卧空林祗鹿行黃流迷蜃
市白石冷松聲苦竹山頭月今成無用眀
三
霜落重陽日曾来把菊枝鄰鷗池館上剪燭夜鐘時烟郭魚龍
静軍城鼓角悲雅山東北望不忍更題詩
四
九歌天問意此調不堪聞香草長懷主啼鵑苦憶君身名完讀
易感慨見遺文誓墓中年事當無愧右軍
五
故人朱紫徧白首一青衫同傳羞韓子遺書付阿咸髠形蔵
侠烈內食扷塵凢有道碑何愧清風滿盖函
春日飲胥川草堂
招之頻不至不速忽焉来今日山堂上梅花為我開留燈須候
月促坐易行杯小飲春寒减題詩破徑苔
同蘧非信弦小飲一徑園
偶来成小飲搃為惜殘梅但醉何須問流光去不回棋聲驚宿
鳥花影宕深杯且喜無官長疎更莫漫催
再飲胥川草堂同查成俞曺諸公及羡門舍弟
巾車入山翠高興屬諸公出處&KR0742;杯外林泉罨畫中談深知酒
德地勝助春上不恨韶華老年年良會同
同查張兩都諫及朱曺俞諸公飲研山花下
高軒同枉駕勝友畢登堂鳥咮春分正蝦鬚夜景長曲闌深護
卉百和細焚香麯部衣冠集流涎揖釀王
一徑園看木蘭
看花君子在擇菜剪園𬞞新桺拖寒重殘梅點砌疎春分疑少
燕客至笑無魚飯罷行吟去辛夷過雨餘
和周大福柱謝友人贈端石孔翠作
一片紫琳玉將歸粤五溪堅貞君可似比德我難齊雲自此中
起風生到處題帝鴻氏之研墨海不須携
二
家禽惟夫子落羽尚翩翩拾翠何人手朱顔瘴海邊射屏流麗
孔盖剡靈鮮當代珍文物鸞凰整翮天
奉和先太僕詠沈大參湖石韻四首
菁莪先生歸自淮上築室讀書疊石齋頭成小山題詩
其側被火齊亦荒蕪朗倩加緝一新揭參政手書四詩
于壁間貽過讀之見其後云屬而和者有俞坤名刺史
及先太僕泫然久之歸撿太僕遺集得前詩錄遺朗倩
因追和焉
參知留句後磵戶有餘清岩穴其中有烟霏觸處眀終春長帶
潤小雨自成聲一色争昏曉非關隂復晴
二
大手削成處陂陁合自然當階成衆壑欲暝洩孤烟對此堪長
隱誰云别有仙壺中九華在共悔出山年
三
雨剥風餐久青蒼弄色時嶽形在方寸仙骨有竒姿顛老非吾
友華山誠可兒但来同枕漱何必訪安期
四
塵事于焉斷無論深未深蕭條數竽竹日夕見清音外物任流
水此中張素琴君宜寫拳石高致配雲林
敷文研山紅紫牡丹種甚隹各賦一詩
研山臺上卉頬黛弄芳菲國&KR0694;深含醉花神淺賜緋妍分朱露
滴香亂伎人衣可比紅見似羅家見亦稀
又
佳麗花王匹俱傳出魏宫玫瑰嫌黯淡阿閣譲玲瓏一品神仙
服三春禁院中堪持擬飛燕嬝娜避微風
一徑園牡丹
借漱亭南砌臨池出麗娑穠芳沾雨雪重留豔殿春遅勝賞連
花萼清言間酒巵園林無不可况復及佳時
羡門弟庭前紫牡丹
今春覺消瘦尚復冠羣芳春入重樓暖香清片麝長逐臣猶紫
䄂小阮勝羅囊爛漫東堂上連宵醉未妨
首夏偶過胥川草堂飲當歸酒作
萬綠隂濃侯清光坐衣櫻桃勞却要醇酎釀當歸拂坐開花
落穿林宿羽飛呼童烹玉版晩良送斜暉
送春得春字四首
春去子規頻今宵尚是春柳條如送客花落欲辭人羅綺江山
改隂濃草木新烏衣一雙燕顦顇話梁陳
二
楝花風下雪紅雨歇芳茵坐起猶驚夢愁多倍惜春殘鶯隱𧖟
月新粉褪龍鱗無計留春住河橋更幾人
三
黯黯看花客淹淹中酒身空持惆悵色一送奈何春旅館聞啼
鴃粧樓憶遠人同將無限意繾綣坐芳辰
四
東風吹不盡已是不禁春况復春歸早飄零暮雨頻離心花
弄蝶行色絮飛塵一夕朱顏老憑闌易損神
懷文可上人仍用前韻
夗渚春波止懷君白日遲竹隂生片几梧葉寄遥思煨芋無多
語吹毛少庾詞扇頭詶和句腸斷沈郎詩
二
如公今璨可愧我豈羊何海上碧雲起滮湖紅藥多相思傳鯉
字一棹附漁歌共向裴休宅平蕪坐綠波
立夏日傳食諸弟子姪櫻笋事留飲駿孫草堂同湡臣作
示子服幼瑜昭威寓庸露沉柔則
紛然櫻笋禽傳良笑番休活火看湯眼新茶試埭頭松花寒具
熟竹䈎宿醒留且復同中聖初更未成樓
又
一堂羣從集婪尾飲初巡衣减纔知夏花嬌不似春天橫扶
醉客月媚倚闌人此會中年少良辰感慨頻
過密庵訪東眀長老飯𬞞筍作
秦徑當門綠樵風送棹歌春歸桑拓裏人卧結䒢多池水明空
觀雲林托養和共飱禅悦味書句付維那
燈蛾(以下詠物九首)
烏帽加蟬翼光輝逐勝流張燈君即至秉燭碩追遊影射心長
熱焚身死不休投明誇棄暗畢命復何尤
花蝨
羣芳紅瘦盡蠕聚爾何為行螘柯難上仙真蛘自疑濕生緣色
染抵死戀花枝耐可憐香伴捫衣搯玉肌
菊乕
東籬纔種就奈此翼而飛月暈餐英盡金風擇肥騰身三
徑疾採藿九秋稀惆悵陶彭澤荒蕪何處歸
橘牛
有豸斑而角江陵寄木奴踰淮先化蝶喘月正栖吳争觸蝸寕
似文身繡在無珠犀炎海重随篚上皇都
蝨蟹
介土微如蟣橫行小亦然沙陁分聚落蟻垤乃争先王猛持螯
誤彭棋撮蚤懸請公俱入甕一鼔醉三千
烏賊
烏賊烏乎賊而今盡是君書空無一字公䓁喪斯文罹網惟因
墨流芳不可聞祗應尸朽骨留取藥籠勲
蛓毛
攀援驚螫手壮士亦膚撓所觸無非刺寕容挫一毫文章空被
體隂賊動吹毛寄語看花客趨炎避爾曺
蠧魚
富有佳公子文無古掾曺積書供爾食削牘争于刀只素雙魚
拙求仙盗道高君能携我軰東觀飽羣豪
鬼車
隂雨啾啾裏真同鬼一車宵壬多九首同類感羣邪月黑鳴墟
市飛空避野义碩將梟共傑大澤徧懸罝
狗蝇
炎令滋羣蠢行游匝地生随蝇堪附驥咋犬過蜚蝱酷暑蜎蠕
飽創人吮血驚諸君功比狗當不减韓彭
留春得春字四首
何處可留春屏花簇錦茵粉篁初見郎摽實久懷仁遊倦
狂司馬歸遲老季真中山千日醉燕寢媚香塵
二
流光何處去別有武陵津歌扇杯前月香車麯外塵韶顔正當
夕小閣善蔵春一任花如雪無花亦殢人
三
春色何曾去何勞苦春千林濃不夜百舌巧司晨易惱櫻桃
影難消芍藥顰困人天氣好愛煞落花䄄
四
處處殘春盡長留此地春驚紅可憐夜拾翠有情人密約柔桑
艷清歌白苧新楊花太亡賴沾煞馬蹄塵
不寐三詠
白鳥相欺甚營營徹夜過與人惟薄事寢食燕私多紈扇無緣
近銀奈妾何驅除真不易愁絶大風歌(右蚊)
二
公䓁何輕脱令余夢不成被池騰屢失角枕睡多驚狎友游禈
蝨湛身夜月餳剥床撓爾軰取憎故屏營(右蚤)
三
爾但窺餘粒吾將乘釜麋公行翻案牘旁嚙及隂私牙後穿窬
利床頭婢妾疑諸公休作劇應召李家兒(右鼠)
羊荳(以下共十四首)
采菽風林下相牽綠滿溪莢應連五羖種欲散千蹄泣釜頭
爛懸藤入望迷清齋堪飲噉藥裏漫籖題
龍瓜蔥
青舊傳竒種春尖笑不如雨工涇女搯草聖右軍書薤露探珠
得胡蕤攫電餘麻姑休狡獪指瓜漫踟躇
龜腳莱
海錯登鮭菜腥風破甲聞豫旦升鮓𦵔元緒薦芳薰魁瓦承趺
小車螯斷足分五𬞞多異品染指不如君
馬牙松
十八公諸子其如齒長何分房争自落五粒未云多流珀疑朱
血含犀響玉珂從遊堪辟糓安事嚼鸞和
河魨
誰道偏含毒脂膏易入脣莫知其子惡畜怒以戕人快士猶扴
死饞夫碩殺身不須句踐喙啄矢在斯晨
淡菜
水族形非典聞名不雅馴胎珠雖有竅毳故呈身味奪裙珍
美容含谷牝貞道心殊嚼蠟海物任横陳
帙
滴脆流脂白腥涎軟殼斜微生多服鹵見棄為懷沙塩雨洩春
色蓑痕醉月華兒童争拾取飽食飯梅花
海參
海珍分黑白上品重文登細滑因多乳肥脂欲滯&KR0574;所嗟惟
肉食終是軟丰稜鮭菜饒風味侯鯖莫漫矜
燕窩
纖白羣魚小紅襟掠爾過懸崖腥叠毳鑿孔雪盈窠瑶筯翻
銀藻金虀瑩素波一杯羔可共涎尾奈愁何
石首
石首初登網家家貫柳條膠飴堪淅濤建跳自迢遥老病流涎
液冰鮮送落潮炊金與饌玉入椀雪争消
蝦塗
聚族沙塗裏微生數罟收針芒看距躍毫末辨金鈎苦酒龍膏
沃塩花愷醬流何如此風致下豉醒糟丘
蝦毬
花蘂長鬚島全家上藁砧銀鈎齊入爼水母遂無心雪滚冰蠶
合脂流玉碾深同時俱覆醢瑶柱譲芳琛
沙虎
海濱羣介集雖小亦横行一體同彭越湛身付麯生為螯搃無
幾名乕自多驚搃被膏肓累泥塗老不成
鯊翅
沙魚能化虎具見翼而飛破甲銀絲出分條玉椀稀蝦鬚慚淨
滑玳粉失光輝連弩潮頭射澠池折翅歸
惺石上人五十
四十九年前何曾一字傳葛獠超北秀水牯逐南泉古栢随僧
臘飛花繞義天無生原頓悟不用礼金仙
茗齋詩五言排律
准南彭孫貽羿仁著
詠天寕寺鐘樓一柱盤梯
孤桩撑霄漢高攀出梵宫登臨穿詰曲環眺破洪濛雲磴螺房
闢丹梯鳥道通法輪扶自轉覺路繞来空藕孔縈蓮界羊腸役
鬼工金聲凌委宛花蔵透玲瓏紆折疑無盡回旋竟不窮旁行
艱一息屢頫眩微躬擬進竿頭步驚逥樹杪風諸天鈎楯外千
地蟻盤中凢聖誰階級圓機渾融上乘原直捷絶級震音雄
芳樹六韻
芳樹藹阡阡眷大道邊鳳城新雨後馬首落花前油壁低行
盖清溪隱畫船王孫遊女思寒食禁烟天積翠山光嫵隂濃野
色妍茂陵原上望何處不堪憐
五日爲嬰垣上張静公眀府二十四韻
至尊思共理循吏盡升華夫子宜台鼎朝端佇築沙𬋩蕭王佐
匹褒鄂列侯家出宰分圭&KR0807;携琴赴海涯到来随轂雨樂土徧
裁花屏跡羣狐鼠平安成鼔笳清懸&KR0907;水鏡標對赤城霞嗃矢
稀鳴柝埸波絶泛槎烟雲飛判案槐柳正排衙文射歌貍首屯
營靜馬撾求仙蒐美箭品驥識名騧在匣驚歐冶聞絃仰瓠巴
自慚凢鳥質長抱涸魚嗟濡沬鱗耏奮吹嘘羽翮斜捐金酬櫪
骨剖玉辨珉瑕命中皆儀鵠收羅待豝從兹離溝斷不復困
塩車有&KR0742;恩雀珠無報賜蛇𬎼賓響方鐡重午茁芽昌歜
争持兵符可辟邪微忱止葵藿裏赤表丹砂計日登青璅靡
因拜綘紗非關炎扇棄終已德音遐知已誠難再高山感伯牙
海昌故相關外喪歸故里感述
故相南還日榆關入薊門投荒千古恨禦幾人存遼海重来
寉桑乾夜半猿危身驚失黨得罪自多援甘露黃門變清流白
馬渾妻孥收大理譴謫出開原二憾安丘釋餘波溧水飜殘年
甘一死相沍望同根成主哀遷客朝臣尚責言窮邊宿草旅
櫬暴初暾長白山横雪昭陵樹繞園風霜揚武烈天地合坤元
仙馭時廵狩鸞輿並塞垣流人扶道左駐蹕拜前軒狐悲何
極龍顔動至尊言旋䟽梏瘞誰弔羽䰟李傭猶在中郎
息已婚當時亟瀦宅誰敢飯王孫得喪誠難定生全搃大恩空
將霍光傳時向故人論
為從子寓庸上尤司理展成
名流傾海内牛耳在吳門踔絶無前軰巋然見獨存時乘堪佐
命廷對重臨軒雜爼流中禁竒才動至尊北平雄䓒服左角
近微垣直道寕三仕歸歟碩一言蓬蒿開舊隱水竹憶家園題
句蠻牋寫填詞女樂翻耆賢絀年德里社共琴樽陶鑄皆公輔
聲施亦主恩昔曾承罄欬間者闊寒暄夫子之墻峻来遊僅
及樊為郎薄同馬牧豕鄙公孫此去因求駿離心况聽猿尺書
憑可寄從事望劉琨
謁禹陵次朱大錫鬯二十四韻
南鎮曾遊地錢唐問渡時寢宫依鳥路隧道入盤螭都會臨江
盡荆蠻物産熙王靈承綠簡帝錫在玄珪始斵三門險終淹九
載期橇欙疲負擔牝牡判鋤夷息壤洪荒窒汙塗品植宜東漸
定方域北極準圓規明德其魚免仁風庶草披文身化揚粤鴃
舌變黃隨啓益稽天若臯夔讓念慈陟方寕改肆勿子更何悲
耘象蒼梧泣沉熊羽水疑靈符蔵秘瘞神鼎識推移央紛幽
怪樵人得斷碑功高留大塊跡異禁業祠竹箭通荒落魚塩兆
覇基龍堂威穆穆烏喙事卑卑力洫吾無間痼鰥已溺之精誠
回奠麗崇報恊伊祁釁鼓防風骨朝陵結桂旗梅梁浮似蝘石
紐卧如羆服餌餘糧裹攀躋惜履遺掃苔看篆碣不觧蔡雍辭
送寓庸北遊成均十六韻
浮雲西北望直北是燕臺此去三千里臨岐酒一杯鶯花明上
苑厨後布中台太學多名士論交見辯才諸乕延乕觀求駿得
龍媒王氣占星聚斯文近斗魁石經懷璧寫秘閣受書回閶闔
瞻清切天人正體裁歸休吾老矣念子更悠哉往者曾于役勞
乎憶溯洄春風御河柳鄕信故園梅朔雪輕裘重邊聲畫角哀
苦吟疎茗裹短夢暗燈煤今月看行色孤帆向晚開海雲樓觀
起箧劍斗牛廻尚未離亭暮驪駒莫漫催
竹醉日
久矣居無竹何曾醉似泥因風篁自笑帶雨粉争啼夢破瀟湘
遠愁来嶰谷迷勞形師簡傲時事愧幽栖四海空捫蝨羣公豈
伏犀門殘敬客客室厄太常妻學圃求雛筍囊琴命心奚亂山
紅日隱滄海白雲低老病妨杯酒孤危怯品題獨吟花爛漫策
杖月扶携物論多傭菜吾生恥乞醯浮沉逐年少子夜舞前溪
