茗齋詩五言排律
淮南彭孫貽羿仁著
夀童大申祉五十
與爾生同歲承平萬曆年飄零俱五十雙髩各蒼然流軰才名
讓連鑣出處先嗟君困韋布憶昔雅周旋繡乕分詞藻長鯨闘
酒泉壺驍天女電爐擁慱山烟角弈偏争道聯床每共眠時人
多辟易後起失攀緣所詣真殊絶来兹孰比肩河山賭劉項日
月暗丹鉛一字真堪老千秋洵有權平津寕恨晚中壘未云賢
驥櫪心逾壮鸞栖會獨鶱&KR0907;勤重相勖遲汝祖生鞭
歲晏二十韻
歲宴逢搖落江城更寂寥天文初掃彗市并半吹簫國是弘羊
貴流亡碩鼠謠錢輕浮白水賦急下青苗牛女吳分闊曺娥越
浸遥登臺句踐壘撫軫伯牙橋百戰羣雄謝千秋韻士凋波臣
堪一哭山鬼漫相招侯改潜廻臘風纖欲上潮檐梅紅乍放庭
霰凍全消愁絶悲書劍徘徊望斗杓酡顔悲自失檢帙燭頻燒
誰乞金莖露新埋玉樹條鳴筝憐小婦跨鶴羡王喬老母常含
蓼辛盤莫頌椒躬畊慚未得頭責故宜譙日月虚危近春光管
葛饒此中宜釣弋吾道在漁樵舊反多軒冕狂生復復陶塵埃
依短褐雙髩莾蕭蕭
黃岡熊太夫人以五日八袠初度是日僉憲少子彌月得
二十四韻
熊繹開文胙嵾衡降魏華寶綸通德里玉誥女真家曾侍司農
履言脩敬叔髽門風承有道梱政肅無譁穆穆光前烈䋲繩屬
後車名流生沔水才子出長沙祥覧寕殊視辛陽可並誇一朝
遘銅馬八口逐浮查賑饉資餘槖扶創起衆痂昇平經鼎革接
武在宫花陶鮓随封却潘輿畏路賖風清廉訪節霜淨憲官衙
填海方驅鐸撑天欲𥙷媧波臣争效職澤國免沉鼃愛日慈顔
駐延年握算遐魚龍看競渡艾乕插祛邪寄縷俱長命分符佩
建牙更逢彌月慶正值夀星加麟吐雙垂&KR0807;飴含五色瓜獻觴
蒲遠泛褓繡豸重遮江漢黃州闊升恒赤道斜旄倪同頂祝忠
孝合冠珈驛使何時祭湘靈訪未差臺烏此南望心繞渚宫鴉
過金粟山觀弘覺革嚴道場二十二韻
赤烏開勝蹟白乳徧遐陬異域高人至傳燈古德留羣峰朝甪
里八月正清秋澗擘黃巢弄潮吞徐福洲函虚依品物諸妄滅
浮漚大法中興日皇綱四表收帝師真不世僧海邈難儔退
位来金粟逃禪避石頭指天逢降誕初地集熏脩結界成花蔵
連幢湧蜃樓魚龍混凢聖神鬼翊明幽血氣咸瞻仰重曈識袞
旒山河俱穆穆覆載兩悠悠浩劫戈長偃輪王碩始酬當機笑
梁武弘護薄裴休婺嶺横台㕍吳分入女牛獨携笻竹杖輕蕩
木蘭舟煨芋尋殘瓉烹茶問趙州自憐居士服幸入寶坊遊梵
網悲摩朅歸程冒石尤蔵名蓮社外評唱竺仙流莫負三生約
相期老比丘
謁尚胥橋伍相國祠十六韻
吳越當年事興亡在子胥覇圖紛割㩀烈士見誅鋤忠孝心無
二君親恨有餘由来多彼婦失策笑狂且侫舌何其巧謀身亦
已疎此邘尊節槩遺廟護樵蘇怒馬潮三折靈旂鬼一車舟移
如屋蚌橋跨戴山魚附會傳神怪狐祥托掃除嫗巫憑女土
偶配專諸不少吹簫侣空留直諫書薄遊成歲晚古木隱邨墟
乞食黃冠出嚴寒白雪初墓田翁仲路芻狗社公廬郢客仇誰
報荆尸穴自瀦壮懷生感激彈劍獨踟蹰
甲子日
旋馬當時第高門未有人前朝摧棨戟老母意悲辛通德猶懸
榜餘光自照鄰凋零兄弟盡感㮣歲華新日者推年命天官騐
次辰星張離位正甲子納音真倏忽新豐徙居然故邸因桃符
增氣象樓閣想金銀喜洽交親外恩私燕雀均蛟關潮向越谷
水輦通秦克害談何謬拘牽笑絶倫惟應喬木蔭培植幾争春
投贈甬東范潞公吏部二十韻
奎壁當垣上川原照甬東九流歸水鏡列辟仰山公得士金臺
壮持衡玉尺同及門咸俊乂品物表清通秦晉真才藪關河大
國風華隂撑漢立砥柱扼寰中所顧分凢驥登材必梓桐當年
舊桃李今日巳朱熊主眷方前席臣心自匪躬歸思鳴代馬
行旅托江鴻湖海雙游屐烟波一釣筒農書諳地母禅悦寄天
童嚢只詩千首樽長酒不空浮蹤烏夜里信宿梵王宫金粟鷹
窠下黃盤輦道雄相期俱策杖初月正如弓星聚天官動花辰
淑景融疎狂容傲客湫隘訪衰翁題字過車騎謳吟獻草蟲寸
懷徒耿耿清晝欲成虹
彈事
彈事章初下閭閻氣一新瀕年困敲扑比室話酸辛司計名方
削民間碩巳申滄波寬白水夏雨洽青蘋上顧誅求急官今聚
歛頻海天空漠漠星野暮鱗鱗稍慰創夷起聊存婦子親巫歌
歡賽社倡舞劇娛神俗汰能無儉年豐孰使貧何時見良吏重
返土風淳
秋柳十二韻
貽搃角學詩世父上海公有秋柳諸詠貽效為十餘首
叔王父節懿先生亦拈衰柳十韻其詩尚黏亝壁詩既
流麗字復遒媚拊今思昔此景難追敬和得十二韻
東山娛柱史羣從竹林遊老去攀條惜情多詠物愁何堪如此
樹無乃不宜秋露冷三更笛天涯獨客舟那能怨搖落重復見
風流世態猶青眼騷人巳白頭感時絲觸緒縈影月當樓前正
詩篇逸竒姿草聖遒綺言高落落波磔偃颼颼餘廕誰相繼清
隂遂莫留徘徊故園廢惆悵昔賢休五柳門空在遺書爛漫收
董生寄買㯶鞋于吳門成十韻戲茟效為之
階下栟櫚樹團團丈有竒空勞持草蕢誰觧析霜皮雨脆横棼
縷風堅未襞絲織成無巨擘賣去少桃椎君向吴趋里遥尋市
販兒金閶花沒趾林屋霧乘欙朱履三千散青鞵幾兩随鳬輕
思變舄蛇竄笑憐䕫耳辦山人屩休依帝者師凉秋逐行腳徧
踏白雲陲
董大商隱以㯶鞵一䩫見餉步来韻賦謝
躭竒至頒白脱屣逐緇黃敗屐煩頻蠟晨霜踐早陽多君㯶䩫
贈憐我跣㾗蒼綦織桄榔紫絇蠻蜑香入嵐渾不濕踏雪儼
成行直上丹梯捷輕便白足凉猿緣穿鳥道雀躍遇雲將過圯
今無墜携縢遂束装出門從荷蕢見屨莫升堂谿谷攀躋易褰
裳可濫觴
寄懷胡山移居梅里兼示周篔
自爾移梅里行蔵近芦何佳山雖覺遠勝反此中多句好園林
有民淳市井和鹿麋随藥物魚步集塩醝拜母時留客携妻觧
辟纑草堂忘旅食花塢任狂歌尺素聊相寄輕航待一咼叩門
思劇孟提茟擬劉軻人事悲萍梗天寒改芰荷因風附来㕍為
報意蹉跎
喜雨
大火司炎正驕陽滿載函忽驚来霂霡未止洒廉纖生氣勾萌
直飛梁瀑布銜廽翔歡鳥雀膏沐潤松杉無復需行盖還應命
酒監臨風殊勝浴當暑帢宜衫萬馬喧胥相千絲戛阮咸河流
清可俟塵界滌非凢雲濕山踰淡泉奔海不醎昭蘇新萬物混
一暝諸巖林蕨知應長携蓑荷短欃
九日無菊
清秋微雨後何處是重陽籬下誰逢菊林端未着霜薄寒增蓐
䋈小病閉茆堂風急低聞㕍菱稀懶出塘淮叢猶有桂魚澤少
為梁朔氣迎無射高真降長房登山懷管葛倡詠叠錢郎却憶
題餻客茱萸可寄將
子服信弦各以九日無菊和章見示欣然再叠前韻
餐英憐楚客方誦帝高陽叠至牋如葉篇皆字有霜誰知池草
夢不離讀書堂携屐同尋菊觀潮尚過塘平沙思戲馬野涉羡
輿梁顧我衰攡茟佳人老退房名微恥克隱貲乏薄為郎只合
投詩社評論聽子將
三叠前韻示信弦
一從彭澤返十載憶潯陽今日逢佳節微寒少傲霜入林盡南
阮得句滿西堂花發長連萼蒲生豈上塘不材宜寘社欲濟愧
為梁采藥投王屋飱芝笑子房君非籬下客寕慕殿中郎落帽
何當惜朋簮好共將
查王望給諫改授西臺復從臺班還省掖賦賀十二韻
左掖辭仙禁中臺借惠文聊徔簮茟侣暫謝拾遺羣威鳳垣初
下神羊角遂分巖廊雖異署對仗自相聞省院仍聯陛班朝總
致君詎知曺事易依舊諫書旋青璅環重召黃門組載紛霜收
持斧路花𣪚躍驄雲夕拜歸綸闥横床謝禄勲端公俱避列給
舍慰交殷執戟郎星粲含香奏謁芬風稜南憲重封駁動高雯
和南海屈翁山大均華嶽百韻詩
鶉首司清昊華趺矗冥茫圜儀交井絡坤位表金方扼險嬰圻
輔尊崇礼辟王名臚禹敦物職𫐠舜垂裳陡拔横侵漢含砑巧
架梁峥嶸元氣洩劖絶地靈妨白虎垣凝鎮青牛道可望擘㾗
深巨蹠泥隙罅周防幻妄看雙掌傳訛尚半航鑚闚艱窒筍罄
欬砉鳴琅混沌雕鎸盡真形槖鑰蔵沙丘龍不死博箭桓無央
吻渴思船藕中枵想帝槳萬神屯岞崿兩曜隱經常度孔穿惟
竅盤鉤銳有鋩學猿枝距踊駭鹿坂騰驤隴塞分超忽關河礙
翕張東封驪鑿隧南贐鳥隨陽綆繘縈宦竇總排闢奥堂實沉
宜正昴少皥恰廻商俯瞰卑同谷遐觀眇太行堪輿盈幅頁粉
夲叠巾箱華盖搖璇液神樓眩絳房&KR2142;川昏累黍雍畤沒微崗
目瞬移毫末身輕賤稻梁罡飈凌栩栩汎覽苦芒芒縱未顛而
哭能無鬢已霜窮高負鵬背澀趾繡魚腸呼吸恒通座穹窿待
倚閶抉胸精震盪豁滯鬲汪洋顧我遊多卧懷人黯自傷山畿
歌往往醴瀵酌瀼瀼茅狗獰初馭朱旗倏載翔蜀門横雨峽吳
觀隔雷塘陳寶羞論覇磻谿罷釣瓚攀躋增感㮣丘壑洵難忘
翹企簮頻墜摩空袂忽颺幾家紛割㩀何處泯邊疆不改金天
仗居然玉女漿蒲池仍湛湛麟蹟故蹡蹡榖辟蠲三秀衣銖减
七襄雞啼夢天姥爵躍遇雲將智叟愚終徙彭鏗老亦殤聊晞
洗盆髮詎濫浴泉湯阻隘臨潼急圖經入陜長緘来吟嶽什怳
挹素靈觴酒母疑真降仙油儼乍嘗肉飛升若木委蛻視空桑
屈子湘纍友秦遊蠟屐黃探幽傲韓愈大手壓陳璋龜息泥丸
夀鳶肩火色昌徘徊登落㕍躑躅且相羊幢節紛琳宇杉梧夾
院廊杓携魁攬拾晝暝宿熒煌胝蠒穿蛇腹腰縑貫鶴吭千三
灰浩刦百二扆圍障赤土煇潜爍藍關雪噤當神區麗輿鬼太
極總神章漢武勞馳使軒轅本聖皇躨跜䕫足踔郭索蟹行旁
鄠鎬鄰親切肴澠屇莽蒼壺驍巖電矢水激𥙷媧簧咽炁師玄
牝斟醇陋杜康河車輪軋札珊骨珮璁鏘姬滿廵寥廓齊諧紀
誕荒云䰟流漭瀁營衛走猖狂子午褒斜徑嬴劉古戰場㶚原
陵樹少地胏藥苗芳繡嶺猶栖蝶邠溝更乳狼隰魈稱太上毛
女老流亡翠靄襟時濕松根坐屢匡枕支青突兀怪鎻鉄琅璫
盩厔宫留柞祈連界入凉川塗都會壮士馬甲兵強太白岷峨
翼中條郟鄏墙析城環顧盻砥柱頫軒昂衆水涇汧凑羣英璧
璐光霜鬐踶石駟宦鞅脫塵韁雰霧俄敷布風雷互頡頏燒丹
銀汞竈秘篆豹文嚢焦廣尋應識弘農籍共鄕蓐收從戴勝黃
獨叵齎糧吹息干真宰神仙僅垢糠芝烹園季筥澗冷茗人槍
磅礡旋玄卯飛鶱跨紫凰洛書浮大谷巴字出平羌岳瀆侯兼
伯刊隨網在綱朕虞疲悉紀亥步莫勝量秩祀標西狩安危奠
外攘鼓鼙驚革輅巫舞賽伶倡此碩何年塞三峰倘降祥徒披
捫蝨褐零落佩蘭纕仙札虚投廟天都漫赴鄣㻬琈誰種璞菡
蓞似聞香繁富疎該洽靈竒漏舉揚賦心抽縷縷詞海溢泱泱
斧削還推郢共工合讓斨鍼施丐盧扁斤拙抱吳剛押韻瞠趨
步謄牋聽否臧詎堪題甕肚梯壁上雲床
送俞右吉遊大同
大漠窮荒盡黃河入塞流征行驅朔氣把劍向雲州交誼兼金
重雄文挾筴遊川原横㕍陣風雪攬貂裘藩鎮𨳩玄嶽烟花冠
白樓牙門長揖客建節古諸侯欵市飛狐罷烽烟代馬愁邊聲
寒瑟瑟古道日悠悠草檄馳羌貊思家望斗牛閨中有紅粉夜
夜卜刀頭
送餞爾載之太原謁外舅王言遠方伯
驅馬大河北蕭蕭古太原丈人分陕重恒岳衆言尊汾水東蒲
阪秦關左孟門地形資甲馬山脊峻藩垣客路霜前㕍鄕心月
下猿邊榆風四起晉樹葉頻翻戰壘行騶識征裘禦貉溫鳴筝
過趙女挾彈走韓焉所遇忘羈旅相看若故園薇香開省署玉
潤館王孫掾吏争看玠通門答贈琨西方將輯瑞早晚覲含元
送信弦入吳得塩字三十六韻時將北上
幾度關河别兹遊出處兼離情含越女行色望吳蟾叢菊重陽
晚清秋朔氣嚴歸裝分陸賈賦筆黯江淹此去姑蘇冷孤帆細
雨霑專諸存巷曲梅福混閭閻隱逸寕煩問功名叵用占愛身
宜裹藥携易間垂簾北闕書應上東方米未沾明年宜禄命今
日信凉炎漫滅蔵懷刺升沉聽典籖位高前倨畏官拙鄙夫廉
盡謂鉤偏直能令突不黔九閽成否隔三握少勞謙以爾之才
器同儕孰等僉太阿犀燭匣軒鏡兔騰匳紫禁堪司翰黃麻待
押鈐柳禽非為黜漁父莫投詹市駿思酬價攀龍憶拔髥南牙
通削牘左角照帷幨登廟求瑚璉須材必梓柟空慚寡兄勖肯
學媚鄕閹兀傲甘荼苦鼾眠且黑甜懶尤過叔夜飲不讓陶潜
泉石盲成痼山風疥遂痁荒園稀阿醋小婦勝無塩彼既生公
瑾吾從衆子瞻聯篇多槀什長晝話茅檐銀蠟堆膏淚紅綾割
餅餤閒悰難再得宦轍有危阽秦海逥魚尾燕山立馬光相如
雜傭保季布在髠鉗時宰輕賢路新皇重築巖驪駒淒乍唱
㕍字嘱頻添入夢惟池草忘憂頼酒帘恩波下霄漢屈指近傳
柑
幽憤詩三十韻
章巴丘外虔臺粤嶺交淒凉過鳥道零落墜弧蝥廣柳填車
淚蒲身縮脊茅想䰟乎萬里歸骨以雙崤介氏灰蕭瑟要離墓
确磽賣刀貧部曲坏土冷炎敲往者亡臣在其時仕版淆無錢
誰結綬多壘任盈郊老驥甘辭櫪羈禽亦愛巢墻東宜石隱堂
北且書鈔泉壑聊公課天山久卜爻春秋花皎皎風雨晦膠膠
自謂長懸轄焉知忽繋匏孤城危累卵旦夕斷芻茭百戰人羅
雀空弮壁射鮫嚼齦而碎齒引頸不膚撓岳瀆留形壽江山滅
幻泡青烏寒未卜石虎夜頻虓慈母哀徐庶孤兒豈薛包汙塗
躬牧豕田舍婦迎猫緘口嚢无咎齋厨肉遠庖陽狂故頽放倚
醉漫號呶河盡枯魚泣駒無汗血梢乘軒逃戴笠横吹避喧鐃
詎足論車載何須算斗筲落英武陵岸古木孟城㘭一鼓從牛
飲相携涴鹿跑茟公頭莽秃蠻女舞飛髾並識長卿慢寕煩作
觧嘲
望海百韻
大浸旋函盖玄穹入混成包荒元氣外翕闢渾儀生聚沬融澄
液流形盪搆精隂陽占進退潮汐信忱誠孰使歸墟滿終看倚
軸傾禺彊司帝旺向若悄䰟驚堙石愚填衛鞭山幻說嬴黿鼉
驅鐸仆㒺象索珠盲鎻掣庚辰惧針移子午横垂綸龍伯國嚙
址馬嘷城日本東羅案天台巽列屏黃盤沙邈漠白㙮濺鍧轟
兩浙培如蟻羣流倒吸鯨巫門樞莫闔展武蒂孤擎析木搖分
野牽牛插太淸古時馳道在此路翠華行波惡鴟夷革江紅斗
實萍童男徐福遁猛士項王輕鮑肆疑腥凝鯢桓騐璧呈長生
無藥餌不死望蓬瀛詎見安期返徒傷戌卒阬興亡随蜃市抵
突亦鼃黽曬網漁樵話携潼牧豎争塗泥持&KR1109;鷸飽飯㗖鰕蟶
世代滄桑遠丘陵牝牡更懷襄多汨沒井竈隱支撑鑿蠣零釵
斷枯槎廢蘖萌逡巡吞百雉怛惕動三彭命使馳將作司空督
水衡緡錢糜巨億杙㭬震綖綋旁郡符齎送均輸戶發丁寫圖
徵匠石蠲吉按王正雷吻喧邪許霪蒸汗祼䄇駕虹環夭矯偃
漢朓虧盈重&KR1062;巫支足低摩水母旌斵根干地脉徼福倍河榮
秦駐陳為爼天吳刃代牲太罇浮弱水掃篲擁欃槍從此揚波
息欣然斥鹵耕蛟宫鄰壠首𧖟火照魚睛巨艦屯塩牯中商裱
市征漉沙鍊鉛汞熬素粲飴餳厚槖收神扇洪罏躍沸羔朝廷
登會計狙儈握竒贏元氏通諸舶兹方富二京粧樓貯蛾黛番
鬼伏鵁鶄卉服鯷人至鮫綃島客迎杭琛皆拇碌珍怪錯瑶罌
&KR1944;韎光騰燭文犀縷貫莖只今惟枳棘滿野自蕪菁澎湃雞籠
桀欹斜斤竹桁鷹窠栖舊刹葛母沒空塋王覇羣雄燼乾坤九
點縈蝸區開國土蠙穴立蠻荆嬃婺移躔次孫盧盗甲兵赤烏
埋有碣雪水涸分浜鬼魅黃巢弄螺旋孟姆泓汀洲剰桃核仙
嶺剷芝英至道龍雷蟄鴻鈞覆載烹沃焦滛衆竅文武煑孤鐺
四大沉灰合雙丸浴景盛尾閭交狵尾營魄定屏營吹萬驚風
后咸池礼日兄早年逢海嘯一壑泯兼并蝶舞巍巍礎鴉飛片
片甍敗舟穿壁落流骴溢溝塍蚶蛤黏扉軋鯸鮧上屋鳴梵僧
虔薦拔旅櫬施哀煢居者危乎殆亡之命所令邇来叨袵席疇
昔憶昇平振屧金隄闊騰輝玉鑑瑩履綦紛佩悦阮筑互琮琤
紈䄂低垂鳳清謳乍囀鶯墜簮窺彷彿惹髣閡髼鬇冶婦挑投
菓侯家宴雜鯖夜深譙不閉人散尚餘酲藉草眠朱罽迷花抱
綠筝音絲圓肉竹歌態歛唇櫻婉奱初髫豎旗伶冒雪評割裾
酬雅意掩箑示微頳斯樂堪聯𬒮隹遊繼絶纓幽歡留夢噩垂
老勉峥嶸蕭瑟寒塘冷臺隍故壘嬰邊笳愴遼泬鉄騎躪猙獰
牌鱟屯戈靈䕫殷鼓鉦長檣嵐陣陣泊櫓旭晶晶戰血膏原
陸尸蟲噆犬蝱髑髏山角戴胎孕矢夫弸浩劫恒難量蒙安利
用貞化胡師李耳御内笑籛鏗輿皂新從政王孫降庶氓聊供
遺肉母豈羡執珪卿布曳莱兒綵宫調子晉笙觀濤思托乘寒
食待題翃聚窟芬移鼎方壺釂舉觥鰲連于一釣鷗狎我同盟
承露將飱菊經霜待剖棖漩渦飜宿鷺激雪起飛霙汗漫無畦
域周流曠古情悲哉搖落意磅礡盡秋聲
過節懿先生故周
叔大父節懿先生新居落成而疾革長安子安閣中帝
子句而殁出父上海公題西軒曰今在識不忘也今歸
他氏矣感賦二十六韻
聯荆分柱史營室及徒杠定址勤規&KR0799;封緡罄帑樁拮据心獨
悴經畫巧無雙卜者輪班煞巫言祝女娏(女神名)寫材求蜀梓徵
匠走吳舡海旭生樓觀門風遠市&KR2989;方鳩工不日賦鵩病難降
雖復投盧扁安能療士垹(士精如人乎食之無病)燭隅空愴惻圭七戀跭
&KR2941;息屬猶三歎嗟咨隱一腔淒然詠滕閣何在只長江叔也成
先志歌斯聚此邦牓題飛運帚鼎篆茟如扛世事旋&KR0550;馬連墻
吠徑厖勞人身事拙謝客足音跫賣藥常從蠡逃禅喜學龐文
園曾買妾織素弄當窗消渴羸成錮憂時悸益&KR0719;革朝遷㝢縣
水盗儆艂艭武負錢多貰馮驩食懶䭚青蚨子母貫紅友弟兄
缸質宅誰焚劵喪髽孰誨從空祠匰漠漠寄殯影幢幢燕壘移
新社桃符易舊杠盈虚天德正靈傑地圖控感憤蕭齋坐花
燼夜釭
冰柱
自吟冰柱後誰復繼劉义似削銅為綆微鎔鉄作花倒垂懸霤
足鑿齒瑩簷牙洗髓通明徹澄空太液華蘂宫看不見瑶草思
何涯且踐歸妻約難禁殺内家寒盟玳簮折呵手玉搔斜怨結
啼雙筯堅貞絶點瑕抱橋知噤尾𥙷石恐摧媧素杵非蟾搗銀
箏促㕍差立禅支二室乘漲凍三巴頭白添烏角童真有雪芽
水精含乍滴雲母了無遮一氣澄鮮外凝隂洞府遐消融成泮
渙栗烈歛槎枒巧斵天根露低敲月窟窪琉離空腹映幽闕洞
垣餘試覓金莖飲凌人正漉沙
茗齋詩七言律
淮南彭孫貽羿仁著
和陸端木乕丘春望
入吳幾度訪金閶叠鼔廻颿出野塘映水疎籬隱花市閒雲磵
戶出僧房春隂笠澤青冥上夜氣干將白乕傍過客休教感興
廢臨風把酒弔真孃
二
千頃雲端駕小橋轆轤跨澗引泉遥樓臺夾水行如畫花月蒸
人醉不消見說越溪能試釀尚聞吳市學吹簫只今惟有生公
石一掃紅塵鎮寂寥
三
人傳吾弟五湖遊到處題詩遍乕丘茂苑高臺遊鹿下梧宫寒
食闘雞愁菱歌畫舫俱携棹竹院紅粧半倚樓七里山塘三月
暮繁華争說百花洲
四
錦帆涇鎻越来溪花隱横塘藕出泥冶女欲鳴西子屧遊人徧
踏白公堤城空鳥爪仙真去地冷魚腸覇氣低期爾荆蠻司採
藥誓從林下下幽栖
贈新婚
仙子風流舊有聲那教神女更雙成含嬌未肯酬新侣匿笑偏
生諱小名花影易横星月轉春山難状雨雲輕欲知真個消魂
處誰道繁欽解定情
聞鄭巨展有庶嘗之選喜寄
司寇經綸武庫長重看𬗋氣入文昌侍朝金掌趨鳷鵲珥茟銅
池下鳳皇賓客自填通德里門風不改讀書堂鯉庭尼父休相
憶學易從容髩未蒼
二
少年才藻冠京華看徧慈恩寺裡花經術名家推白乕文章大
手照黃麻趨朝璅闥聞清漏下直宫垣𣪚早鴉知爾高門因世
德綠隂廳事滿槐衙
三
舊邸星辰賜履邊文昌高映紫微天銅龍入直宫花下金馬趨
朝視艸前衣傍罏烟常五色露分仙掌自千年羡君堂上頭俱
黑莫上寕親第一箋
和梅村祭酒詠物八首
蓮房人
荷裳蕙帶學山翁懸解飄飄欲御風何用比花郎貌勝只緣製
芰客衣工經秋房老連心苦抱子絲長怨藕空羅𬒮不愁珠露
濕早霜腸斷月明中
桃核船
綏山刻就路分明丫角仙真卧欲横偷去東方&KR0902;暗度擘從西
母芥同行落英沿徑尋源小喚葉浮江用檝輕况有桃根堪共
載丰彎投答棹歌聲
繭乕
紥山啼後雪園開剪綵文貍借椘材斑氏釵低風色起蚕叢月
暈影蛾来衣裁毛女廻銀箔尾映流黃上鏡臺浴罷長眉思舊
侣烟鬟嘯入嶺猿哀
茄牛
佳𬞞刻畫一犁收闘草還應勝帶牛懸傍戴嵩全似畫牽来織
女不禁愁紫苽被體文成繡白露沾衣泣自羞老去童心逐兒
戲風蓑掛盡蓽門秋
蟬猴
飱風吸露噪金方又入狙公賦芧行冠珥通猴驕衣錦花鈿過
峽有啼粧身輕棘刺從林叟坐脱心空學𣑽王七葉相連奮泥
滓獨推善射属中郎
鯗鶴
烹殘尺素復&KR0742;書觧道浮丘相不如石首夜寒孤影下枯鱗風
動九臯餘誰言羽化無毛骨便作神仙恥蠧魚却笑乘軒同載
鮑芝田税駕有瓊𬞞
橘燈
洞庭春色冷難尋爇盡蘭膏一寸心擲果光中映聯璧傳柑香
外冷南金墜懷客去花偏暗作頌人来影欲沉應是木奴能卜
夜朱衣執燭滿華林
蘆茟
中書體重廢傭畊班管誰誇定遠名風入葭萌揮草疾霜吹塞
葉磔毫成天邊題㕍&KR0742;應近夢裏生花雪尚横我欲掃空文字
障潜携一葦渡江城
戲和鄭四明騣瓶籃作兼呈巨展
秋毫新剪五[騣-凶+(鬯-匕)]齊巧約金缾絡索低露濕玉䋲偏近掌香生銀
蒜自成蹊𣪚花天女扶筐下結眊英雄綵仗齊携向夕簾鈎挂
明月送教盡影上璇題
聽絡緯作
馬札檐端盡夜啼應知此夕惱空閨支機欲動天孫錦急絞頻
催蕩子妻颯沓驚聞秋雨過蕭條纔歇曙星低騷人為爾添幽
思倚枕高梧小院西
題周行畫
周郎妙茟高天下却寄相思入畫圖行盡江南好山水不知曾
到此中無秋林落落晴雲外野色蒼蒼返照俱記得題詩幽絶
處細看水墨尚糢糊
宿粒粟庵
滛雨山堂六月冰柳梢繋艇晚尋僧張燈毳衲移禅榻煑茗檐
花落井䋲酒戒持来愁靖節米舂篩在問南能明朝擬踏秦峰
去欲借床頭萬歲藤
夜宿粒粟庵用子服壁間韻示衍公
丈室挑燈坐夜闌瀾翻千偈話無端已知觸手虚空碎何用𨳩
林粒粟寬携得軍持随地住把来如意問君看微吟不用敲銅
鉢一咲拈花舉似難
甲辰除夕懷信弦弟客五羊
去年此曰歲將除兄弟山堂共起居索句聯吟春榜帖張燈争
向夜来書桄榔樹冷蠻天遠蘿薜門深客到疎今夕知君定回
首海南何處寄雙魚
乙已元旦用前韻
晨起挑燈罷掃除掩關屈戌護幽居初收顧况亡珠淚戱擬昌
黎賀史書詩帙丹鉛諸草徧盆梅紅綻幾花疎年来措大多貧
病欲鑿方洲學種魚
初春訪匡庵南和尚
匡庵和尚相思久一别山城動隔年今曰尋梅携伴侣共扶斗
笠到林泉魚龍湧座潮音吼澉乍當門丈室懸小句拈来勞印
證石罏香燼有餘烟
病中衲山上人見訪即拈見懷韻奉荅
倚杖支離笑此翁雙扉不叩若為通鵓鳩啼歇開門處唐棣花
飄伏枕中病裏身心空萬事眼前風物寄諸公藥罏詩卷渾抛
却碩向牛頭學懶融
獨明上人見遺林下吟皆以一息清閒一息仙發端恐亦
未為自在也為下轉語二首
豈必清閒始是仙頭陀糞帚本翛然蘆花破衲寬于海竹葉䋲
床穏似船舂米厰頭皆了義草鞋行腳有真傳吟風弄月休相
攪林下何人觧入禪
二
真空無息亦無仙擔水搬柴處處禪破竈墮傍堪出世笟籬抛
却任諸緣黃花翠竹三千首白足青泥十二年始此投閒閒始
得水牛旋磨犢犁田
和獨明上人詩六首俱步原韻
柳岸漁燈
疎林月黑半飄零高下如螢落遠汀帶雨尚分殘燒白浮家暗
入晚烟青槎經霄漢随流火天倒漁梁有墜星欲借傳燈誰守
網夜深明滅動溪萍
石林樵唱
丁丁風送出巖中響荅霜林返照紅叠嶂穿来聲忽斷廽峯轉
處聽無窮紫車月落千邨静猿嘯秋高半嶺空試舉萬松評唱
似爛柯山月更朦朧
綠野農談
楊林雨歇挂風蓑蓐食晨光没曉河榆火浴𧖟桑尚小杏餳屑
粥麥旋磨紙鳶風息催山耜秧馬聲喧躍水梭應向钁頭尋至
埋菇麻歴亂出蓬科
松風牧笛
叩角商歌入破侵隔林松籟更沉森吟䰟不昧三生石抱犢誰
知大隱心飈過虬龍寒戞戞隴頭楊柳暮隂隂知公自有無腔
篴提唱門風直萬金
雲山書屋
幽栖不與白雲期繚繞書堂上日遲暮靄寒惟如映雪曉嵐潤
研易臨池聲随梵㖵誰相和寢處烟霞我獨私萬卷讀殘無一
宇圓通豈屬意根知
草堂詩逸
山中索句尋齊已天上狂吟問謫仙不是清時容隱逸那教高
詠徧林泉茅堂碓紙聞飛瀑松舍含毫掃碧烟直欲瀾翻闘千
偈清機迅作簫鋒懸
(原作額聯幨字走韻删去一字遂缺首句韻)
衲山長老復返巢庵戲用衲公辭巢庵原韻四首調之
知公乞食自年年折腳埋鐺笑昔賢老繭成窩重上箔春冰融
雪復為泉團蕉止取容身地阿堵何勞買隱泉莫道桑門無再
宿由来雙樹有因緣
二
老去霜顛任二毛絶交書巳寄山濤儘堪十笏容師子不復孤
飛送伯勞禪指深機誰共觧無絃古調向君操從公撥破金鱗
網不許鮎魚土竹篱
三
懶作維那與飯頭憨憨可共小兒遊百千了義原無句四壁荒
凉并作秋收拾山河臧斗笠提携凢聖出神州草鞋枉費錢多
貫坐得蒲團破便休
四
荷葉腰包住且蔵短床曲盝坐偏長風幡死句青天閃羽箭機
鋒白棒當肉案砧前參廣額飯錢算後度阿旁笑君終日搬家
計纔喫油糍又點湯
三月杪夀王念祈明府
萬里澄波卧鼔擊東風桃李自成蹊琴臺花滿千家月井雲
生五色泥吏隱神仙来海上譚經夫子下關西兕觥好向公堂
舉馴雉原頭麥秀齊
招燕和董大尹志
尋常門巷問烏衣寂歷茅堂語尚稀春色已随新社至舊巢如待
故人歸低低紅否窺簾入剪剪輕寒貼雨飛落月空梁相憶久
天涯消息到柴扉
五日為許生子威夀湯司李司李莆田人
仙鯉神君治訟庭陶朱古宅訪丹經東方歲德桃如斗左角天
官李是星長命幾絲垂印組懸符五岳借圖形靈砂倘許門生
佩碩獻昌陽几節青
破屋漏花香用獨明長老韻
緯蕭敗壁恰當風何處疎芬一罅中閉戶不知春近遠欹梁時
透月玲瓏紙窗纔𥙷蜂穿入簾箔猶遮蝶未通鼻觀久參諸漏
盡色香觸發本来空
游魚啖花影用獨明長老韻
横斜幾樹映清流咲指噞喁誤出遊無定鏡花吞復吐餘香幻
泡沒還浮題紅寫炤河魴咽尺素加飱錦鯉愁妄見破除生滅
巳空明何礙木蘭舟
&KR0907;潤卿别駕至海上投贈
深源雅望冠三台吳地分麾借椘材春過蠒絲蒲不試風清帶
佩犢初廻滮湖月滿屏星麗槜李光生散騎来虚擬海濱留别
駕使君元是侍中才
鳥語和朱大龍
坐對幽禽可避喧喬枝歷歷巳忘言祗憐求友聲相應似共談玄
語不煩空谷送音生靜籟鳴泉移響入雲根何須公冶傳遺譜
欲遣紅兒刻羽翻
和鄭生四明四詠
紙帳
薄帷仄理試新裁露愰山巾襞古笞水墨輕籠少文壁青煤遥
避讀書臺熏爐不放濃香出花影常横淡月来莫怪高人多卧
雪夢中夜夜剡溪廻
菊枕
騷人搴采惜秋光一襆携歸&KR1062;絳囊卧起悠然傲彭澤床頭日
夕是重陽随郎輾仄英初落獨寐游仙夢亦香從此秘書函不
得更看字字益風霜
蒲席
昌分青燕寝寬石床殊勝展琅玗織成九節寕論寸舒卷三
秋却耐寒塘上懷人孤簟薄宫中伏諫上書難蓬茅孺子為門
敝好緝新編偃卧看
蘆衾
姜家兄弟怯孤眠共采汀花代著綿山客寒添披毳夜釣舟醉
擁凍魚天緯蕭罷織泸蓬首詠絮長貧傲木棉知是菰蘆有人
物蒼葭高卧白雲前
為馮生允升夀&KR0907;别駕
范蠡湖頭卉植靈重来仙按圖經丹從媧氏山房煉髩向方
城洞府青佐郡清風騰驥足佩刀秋色上屏星枕中莫秘長生
訣倘許門人入帳聽
潮生日獨行海上二首
端憂散步出郊埛霽色纔開島嶼青潮沸沃焦蒸日月海涵覆
載渾圖經畫橈出浦菱歌起駿馬障泥翠&KR1707;停我自多愁畏羌
笛昨闕折柳不堪聽
二
策杖西風冐紫瀾獨携起色上憑欄黿鼉石走驅山盡精衛沙
平下&KR1667;殘横海幾時清瘴癘羡魚無地着綸竿蒹葭雲水空凝
望欲採芙容出浦難
遊南山道逢朱二景肅黃冠曳杖下山笑拈一首
癭節蒼笻倚座枯今秋小徤喜相扶黃冠山麓驚遥見破衲林
端笑一呼譚葛亂峰紛向背梵潮半壁坐虚無野僧不識西来
意辜負楊枝月滿途
登南山望秦駐白㙮長檣諸山作
秋漲連天沒板橋野航貼水繋輕橈獨穿白道行来盡纔霽黃
梅濕未消海獸嘯風箕舌動香爐騰霧石帆搖孤笻恰喜無人
識踏徧峯頭巳落潮
二
潮音水月本来真豈為僧伽了世因石徙風雷秦帝鐸沙横陵
陸海中塵茶寮雨後腥雲住草舍燈昏鬼炬新笑殺山靈空勝
蹟蒼霞不隔問津人
三
不為尋僧曳衲衣偶携芒屩叩岩扉空山無佛真長静半嶺飛
泉似發機茶磨峰廻村店合巫門水漲海天微身依頑石堆中
坐始悟生公說法非
四
病起登臨步轉疑微茫澉乍入虚危雲生大滅看来滅霜近高
秋降尚遲斤竹渡橋人似蟻紫雲邨落路委蛇獨携土木形骸
在說與山僧搃未知
獅頭柑
洞庭春色報霜遅香摘金猊上玉&KR1250;耏帶餘甘供師利形傳元
夕供貢條支連蜷毛粟酸風起斑駁仙房脆液滋久共木奴馴
狎處辟邪端可療詩脾
鴛央栗
上林嘉實報秋暉占同房薦棘闈供向盤中猶共宿擲来筵
畔自雙飛瑶枝剖玉難分手湘釡浮金對濕衣珍重佳人私褁
贈合歡待擘細腰圍
渾沌鴨二首
鴨卵垉雛已成形禾人以火炙之半猶含肓以辛椒塩
豉炊之曰喜蛋伍氏所製尤擅名
呼名未及睡池塘見卵先投食憲章破殼半肓連太白糞金餘
毳帶中黃色凝榴于含膏潤暖發椒花點肋香何惜鴻毛委微
質闘闌抱子待君嘗
二
取炙沙頭减浪淘東風邜色動流膏形成太極玄黃合膬抱春
分鳥咮高不羡子鵝燖露掌却驚燒燕乳拳毛侯門㕍鶩空盈
爼争似胎禽片臠豪
送南音和尚遊金陵
一葉浮江檥碧沙六朝王氣冷袈裟參禅牛首探靈窟說法長
干𣪚雨花此别雲山無去住故宫烟樹舊繁革知公如意支頥
處遥望栖霞五色霞
二
龍盤千里舊皇州寶誌浮屠矗斗牛君自西来重問渡争教北
秀有分流草鞋不費殘榆莢坐具閒鋪古鷺洲到處向人尋佛
法阿誰撩著杖根頭
吳孝廉甫及函綠堂落成二子仲堪叔獻同時授室
河干攷寫新豐蓀壁晴𨳩萬綠中白晝宿雲承棟出清川俯
檻釣槎通芙容結屋趨雙鯉筦簟光輝各夢熊暫卷絳紗迎百
兩後堂女樂按扶風
二
選石開軒鑿翠微書堂四照綠成帷已看玉斧脩瓊戶共羡金
昆映彩衣趨鯉庭深垂藻井乘鸞人至動翬飛明年次第孫枝
發附報平安上璅闈
羅漢松
蟠枝移下鷲峯頭勁鬛鱗鱗舞翠虬葉近貝多長不懷寒分祗
樹幾經秋聲聞證入寒濤起諸漏空来午蔭流斷盡根塵徵聖
果荒山冰雪滿炎洲
戲和朗印上人詠松卵二首
萬歲青虬孕育成馬才隱鬛𣪚蒼精抱枚鳳翼疑雌伏帶子龍
鱗感濕生日月二形林罅合雲霞百竅茗烟横為君徧掃峰頸
實荷擔歸来五石輕
二
抱實含虚百子蔵高巖雲雨混隂陽疾風驚墜危巢破積雪纍
垂玉申張腹上夢生竒勢出山根珀迸澗毛香知公不受秦封
久恥雜桐輪宦寺傍
(啓禎之際天寕多詩僧秋巖朗印椘章諸公皆以吟詠鳴是時胡職方震序姚山人士麟為之主盟二先生厭)
(平喜新創為敖牙詰屈之調即近體多為烽腰鶴膝蔵頭歇後諸句後進效之成風駸駸多不可句讀是時詩)
(社諸僧亦多彷彿其體頃朗公門人以其集見示稍為刪汰其中警句摘之附紀于此紅葉掃𨳩炊茗竈白)
(雲捲起看詩簾小定入床天散雨高吟落紙海生潮有山必定思携屐無髮何勞更正冠寒雨半爐茶)
(小熟晴霜滿壁粉新泥紅葉浸溪然濕火白鷗眠樹晒晴霜鳥喧簷際僧將飯犬吠花隂客乍臨)
和朗印上人醉羅漢二首
鷲峯飛鉢下金仙游戲糟丘兩劇顛久悟聲聞非是酒同龕彌
勒豈須禅百壺倒盡無生滅五藴空来冺聖賢聊為人天通說
法何煩授戒麯車前
二
誰將聖果問阿羅潦倒西来意若何不用浮杯驚得度只將無
量譲彌陀沉酣尚惜醍醐薄圓頓真看梵網多笑殺攅眉狂乞
士空投白社漫婆娑
漢宫秋
淡綠迎秋淺著黃何人曾見漢宫粧蔵嬌院冷流金屋飛鵠衣
寒映建章影亂井梧輕未墜露撗仙掌夜偏長玉階無限閒花
艸空向西風自斷腸
錦纏頭
五色離披綴素秋誰翻宫樣出纏頭支機織女銀河下伎樂仙
人晝繡遊豪客相看金不惜蜀江未濯錦争流自憐尚有班衣
在戲綵風前老未休
㕍来紅
秋入閒階物色竒輕紅忽見㕍来時未霜烏桕驚歡變無路榆
關恨信遲才子多情看寫葉佳人啼筯有顰眉西風莫畏朱顔
老潦落空憐宋玉悲
向日葵
晴旭暉暉四望開却疑黃珥抱輪廻傾陽自注孤誠往獻曝何
心衛足来芝盖中天騰羽葆蜂房當晝隱樓臺扶桑咫尺東君
在碩上金莖露一杯
錦葵
蜀機减樣織連錢翻入花叢徧兩川捧日微忱心更小朝陽正
色照無偏寸隂一過金莖側片纈初裁紫佩懸身是錦官非學
製園夫紅女自嬋娟
載水胥橋口占
風急天寒暮色青荒祠&KR1295;雀語空亭氣交冰雪榮枯定代隔興
亡戰伐停舟子拏音廻水脉𣪚人服食在茶經竹爐三徑應相
待抱甕歸来喜未扃
乙已除夕書感
白頭親在敢何之短髩今年况巳絲碩鼠暗驚苛網密哀鴻獨
向斷行悲江春殿歲祛殘臘山館誅茅𥙷舊籬身似營巢来去
㕍勞勞門戶定為誰
丙午元旦
屈戌深扃久避喧巳忘新曆改正元飄風頓折雙蓬髩春雨誰
私寸草恩朔旦星辰交&KR1280;尾浙潮子午上蛟門窮愁小婦空相
慰挟瑟高堂滌酒樽
送陳大龍孫之任遼西三首
交情文酒共光輝此别關山歲月違循吏功名留史傳神仙令
尹薄朝衣春来雨露寬如海塞下流亡漸已歸君到蒲鞕知不
試琴堂花滿訟庭稀
二
鳴笳叠鼔赴遼西碧水官河嫩綠齊山過盧龍俱北向春回朔
㕍尚南棲帝鄕貴戚居連畹司戶軍書日刺閨良吏此時原
不易看君妙手洞然犀
三
駐馬荒城執手頻壮遊何必更沾巾度遼二月冰纔泮去越三
眠柳未新聞道西邊方𣢾塞只今北闕正需人政成早赴追
鋒召請急高堂慰老親
豊溪夜宿有懷
高枕茆堂夢不成隔溪山雨送殘更瀕年兄弟凋零盡一别關
河歲月驚亭午流澌融淑氣平林鳥雀變春聲夗央湖上人歸
未試遣樵青撥棹迎
二
雞犬歸栖早閉門田𧖟夜火照深村移燈自掃塵懸榻煑茗初
辭欵客樽兒女病多添白髮寒暄話久失黃昏三竿日上呼童
起䑛茟閒窗汙墨㾗
邨居雜詩九首
邨居避客若深山鳥雀柴門共往還乕子兒童喧竹馬蜻蛉舴
艋過魚蠻東南海氣蛟龍外牛女星分井落間偶到此中成信
宿草堂終日不須關
二
竹爐茶灶冷頻炊飯寵行吟曳接䍦寒柵草枯眠狗彘廽塘水
定宿鳬鷖總無客屨常虚席獨有禽言觧和詩投茟漫書成一
笑暫来喜惬稱幽居
三
城市勞勞心事違關情弱女訪庭幃燈期未過稀農務毛褐頻
穿綻客衣晴雨偶從鄰叟問竹林坐待主人歸春隂連曰梅花
凍瓦鵲茅檐静不飛
四
山寒擁絮怯黃昏榾柮頻燒老瓦盆猫竹籬穿鞭笋疾牛衣屋
小酪漿温娛親耕稼身長隱養志琴書道自尊荏苒歲華消短
髩不知何處答春恩
五
古涇屈曲路盤拏喬木邨庄萬點鴉海客偶来相問詢滮湖聞
道欲移家文章時軰真雕葉愁病山翁類浣花勉自加飱扶藥
裏不須沽酒作交賖
六
凍雨零窗雪欲来山堂日晏未曾開晨興把茟鴉塗滿小婢烹
茶蟹眼逥張掖酒泉鳴甲馬上元燈火暗樓臺風塵此地原相
隔雞柵魚梁倚古槐
七
宿酒扶冠倦未醒坐聽三沸上銅缾山寒作雨脾經濕海氣生
潮土德青人事紛紜笑花鳥世情歷落閉林扃兒童不識衰翁
意只問春城可踏燈
八
三載重来舊此遊漫憐雨雪滯歸舟高年堂上應強飯小婦花
前定倚樓秦徑插天山一色馬涇環宅水争流廻橈遅爾夗湖
上二月春深杜若洲
九
淺水沿洄信所之寒流出沒半鸕鷀梅花破萼纔經雪楊柳含
青未着絲歲旦占風諳地母村人伐鼔賽天醫羈栖每羡田家
樂城市紅塵撲面吹
詠物四首
蝶鷂(吳人謂紙鳶曰鷂)
芳郊剪紙戲兒童驚見雙蛾掃碧空素翅巧裁天畔月朱䋲偏
惹樹間紅身輕遲曰游絲上風定風千綵索中我正花前夢莊
叟莫教線斷粉墻東
竹馬
截取瀟湘一叚秋騎来果下逐嬉遊不須觧籜批雙耳旋卷新
篁為絡頭青汗欲流朱沬赭寸斑俱作九花虬衰翁却憶當年
事兒戲何曾識細侯
楊猢猻
棘刺辛勤刻未成柔條雙簇戲山精雨絲曳尾眠還起風絮沾
毛臂更輕染汁長衣供奉綠封侯本出亞夫營江頭金線攀應
斷躍跎袁公墜腕驚
紅菱爆
嗜芰先生興不違寓形然竹報山扉掌心雷小雙彎怯池角霜
枯亂雹飛驚見細腰鬆紫蒂似聞急拍鮮紅衣廣陵烟月菱花
破餘燼空燒水栗歸
暮春感懷和陽羡胡山四首
春寒送雨點蓬廬冷落流光不上裾把茟偶然題竹戶行歌何
處逐樵車桃花水足雷侵碓布榖聲高麥滿畬此曰田家渾漫
興不須卧起弄琴書
二
天涯芳草惜春殘紅䄂誰家倚赤欄社雨林鶯愁浩渺風筝鉄
馬聽辛酸峡中流水聞琴遠鏡裏餘霜上髩寒聞道南荒新拓
地何人負弩過苴蘭
三
直北金戈渡渾同二陵禾黍徧離宫東南蠻觸文身外井鬼輿
圖武庫中捫蝨有人寒負旭飯牛割宅卧分風獨憐短褐行吟
者滿眼河山一寓公
四
茅茨四壁有垣衣每出尋春到落暉舊史槐空槎半綠新泥屋
小燕低飛月明蜃蛤潮初上書到桄榔客未歸報道樓船須出
海側身𤇺火欲誰依
虎刺
油碧層層剪綠沉幽巖高下自成林銀花護刺蜂房遠怪石眠
苔虎跡深低綴赤瑛懸百子長留蒼雪盖重隂煩君位置傀迂
畫小景参差著短岑
雞嗉牡丹
綠葉剪葉彷花王百朵懸條貫錦嚢絳幘巧收紅嗉動朱絲淡
綴紫羅香頻輸繋肘愁車騎誤摘登山戲長房堪作沉香亭下
伴玉環為結縷金裳
詠物又四首
燈花大士
蘭膏燼結瑞烟籠忽現慈容火聚中水月反從紅熖滿鬘陀自
在白毫空無明盡處花長吐五藴光生照不窮試覓大悲心影
現傳燈葉葉見圓通
蟹殼仙人
分泖霜高褪甲天爲君尸解玉盤前河車臍轉嬰兒細黍粒丹
成妙相堅形鋉太隂黃獨抱房開牡籥蜕長眠谷神不死求虛
牝贏得無腸返自然
欖核羅漢數珠
懷核初過味諫軒梓形輪綴貫珠飜餘甘斷盡三身轉四果長
懸兩足尊刊削瘴烟圓聖諦摩娑幻質净塵根弥陀十萬持應
徧舌本聲聞滿給園
鍾馗香墜
麝劑團成肖跛翁辟邪酷烈感幽通醜形鎮惡醧苻拔獨足躨
跜躪射工山鬼佩来愁眇目終南圖寫魅啼風五絲繋得巴渝
箑物怪神奸久避公
千樹桃花萬年藥為金老賦
天台隔海欝相望誰謂桃花路渺茫聞說仙靈多采藥羡君栖
逸事長桑三千有子蟠根遠萬歲為脂乕珀香却笑燒丹辛苦
客枕中空秘煑金方
喜信弦弟歸自海南
寒食梨花憶送君三年嶺外悵離群音塵搖落無来使兄弟存
亡那得聞春到五羊生瘴癘潮驅衆鰸起風雲尉佗城上空回
首南紀山川自此分
二
汀烟嶺樹感離居池草欣然慰夢思懷䄂數拳携石丈歸装重
載有珠兒同堂此别悲何久各廋相看見轉疑欲問淒淒游子
意請君撿取箧中詩
三
朱厓儋耳接炎洲萬里南荒足勝遊海外文章推大手天中節
序及歸舟黃犀逼水羣靈徙伽木驚香二府流君自輝光動行
李非關璣貝照華輈
四
度嶺南枝紀歲莗蠻方春色滿天涯蜑人不火魚爲飯黎女含
朱吐似花椰酒正香甘作客荔枝已熟可忘家機中錦字無由
寄雁柱生疎挂綠紗
五
五月榴花照草堂樽前把酒話他鄕南荒俱言嶺外寒無雪那
得羈人髣已霜蠻語久諳獞獠婢瘴烟不苦惡魚鄕昌黎祠下
君應過曾酹椒漿荔子黃
二
虔中兀立欝孤臺度嶺猿聲助客哀我昔曾經惟宿草君過此
地有殘梅西江父老傳遺廟南郡門生巳上台惟有滕王亭下
月清寒應識使君来
三
黃梅雨過改朝昏人事栖遲惬避喧反舌有聲驚未變同根巳
盡復誰言蚕桑計穏紅多女管葛山深綠到門在昔樂郊稱海
僻只今何異石壕邨
四
無定河邊列戌笳受降城外亂飛沙那能北極金齊斗消作西
羌雪後花昴畢光芒疑掃彗蛟龍曰夜有流查野夫寂寞憂身
事欲傍青門學種瓜
五
老去幽栖久避人新裁白苧稱綸巾破琴百衲能循理佳杏如
拳莫棄仁乳乕聞風收墨吏弘羊乃雨祝蒼旻皂嚢璅闥多時
彦民隱何時達紫宸
六
金桃花落奈愁何海上諸山入望多雷雨虚堂驚霹靂簾櫳欹
枕側星河水衡徒惜泥沙盡精衛誰銜木石過安得祖龍鞭再
試更從石窟借黿鼉
寄密庵獨明長老
梅雨山堂上欎蒸墻腰積蘚沒&KR1152;稜知公休夏依雙樹笑客逃
禪問五燈百舌無聲言句盡半空彈指月輪升池篁水鳥相詶
接三叩禅床嬾不應
泛舟海上望海外諸山雨甚不果豋秦駐有作
黃梅水長駐輕航振屧平沙俯大荒石腳上潮随雨至鐘聲半
嶺出雲長欲攀禅窟尋賢首漫向仙山弔始皇斗䇠綠蓑如可
借捫蘿絶頂望扶桑
二
一繚諸山帶雨㾗遥從龍尾失沙村瀕年减竈漁塩徙是處降
旗盗賊尊柱破洪濛三白㙮中分翕闢九黃門應憐人作填河
鵲下&KR1667;髠殘淇上園
過蔵琳上人精舍用壁間韻
烟蘿汀蕊晝冥冥疎竹當階列翠屏秋到野雲縈澗白松聲亭
午渡河青閒花石磴時敷座幽鳥風窗巧護鈴殘暑未消心似
水觧衣聊為朗公停
八月十五日雨用韻
&KR0742;杯久與世沉浮風人雨撩人感素秋獨坐始知良夜永佳期
空望海雲收將歸白㕍䟍榆墜未到寒砧蟋蟀愁惟有同心三
雅在共携伯仲上南樓
題美人圖用童衛尉韻
紅粉鉛黃總不汙斷雲將夢閉椒圖春愁埋沒渾難寫幽恨分
明強自扶人影偶来清鏡近天然妙入遠山無個中情思横波
裏觧贈非關有寸珠
黍米須彌閣春望和韻
傑閣東風動北溟獨山春色早潮青鶯花濃淡晴如雨蜃市虚
無敞不扃俯視滄波浮一粟倒垂空界入沉冥下方遊屐紛来
往欲浣紅塵倚澡瓶
和梅里諸子長水泛舟詩
鳴榔置酒長水上相與楚歌詶寓公騷人巳往不可作扁舟行
吟皆許同横山捩舵暑雲沒陽羡采茶旅思窮有母此身安義
命擊汰且醉清流中
九日次信弦韻二首
悲秋詞客感同羣獨坐幽篁頼此君悵望白雲無一斗未開黃
菊已三分金風露冷為裳早玉女霜高細杵聞寰海烽烟消不
盡何時登陟上亭云
二
朔風吹葉下紛紜小閣憑闌望轉&KR0907;把菊有人尋處土落霞無
句和高文天空片葉流微影海闊諸山邈不羣欲采芙容隔江
水相思只許寄南雲
秋日東郊無為叔園亭同子服信弦集字
行吟雅集倚清秋盡日看潮接燕遊湘畹荒来詩有約茂陵卧
後客重留雙文久别魚書暮片札初傳㕍字愁關塞頻驚班馬
信江湖世事兩悠悠
查太孺人七袠夀詩時王望自給諫改西臺
綵輿曾奉海南遊服得丹砂未白頭直為主恩環更召可容
子舍佩長留斑衣舞借西臺繡愛曰梧添左掖秋共向高堂看
晝錦絲綸助𥙷五雲裘
和客秦川重九後一日雪中賞菊詩并次原韻
秦川獨客把寒枝纔過登高鬢巳絲青女九秋能詠絮白衣六
出觧催詩如澠酒凍搖羈旅度隴花飄攪夢思欲向東籬問消
息華山落㕍㕍來時
陳虞封新昏于曺詩
孟公在昔本豪雄今日風流屬次公樓上人龍文藻麗女中繡
乕貌圖工掃眉山入江毫綠索燭花飄謝絮紅誰道塤箎勝琴
瑟新知兄弟更融融
陸梁應武試得選
才名奕世擅機雲共識英標可冠軍大手馳毫堪倚馬前茅奪
幟自空羣泥香乍暖環池藻紙貴争傳射策文鼂董封章終賈
茟同時年少搃輸君
上湯日峰明府
久托龍門仰巨公文章自昔譲南豐随車立至滄溟雨偃草初
廻閶闔風境有琴臺鳴郢雪身携鳬舄下江鴻君侯自是神仙
吏暫攷桑田赴海東
張叟六十
早年輕俠有知名中歲禪那喜托盟徧誦般舟無一字不須夀
者學長生千金結客樽長滿七貴迎門座屢驚今日閒看朝市
改桑田海市近蓬瀛
胡生續絃新婚詩
朱絃重見引神膠鳴鳳求皇意自教呵茟乍勻螺子黛塗椒莫
涴畫梁巢粧梅小點珠成蘂頬粉新融蝶試交聞道胡天并胡
帝可容角枕戲相嘲
九日餞錢爾載之太原省外舅王言遠方伯和梅里諸公
作四首
同人祖帳動高秋千里停驂賦遠遊三晉河山屏左輔二陵風
雨夾中州丈人分陜臺端重貴客當今第一流到日因君會僚
佐君看若箇敵應劉
二
月黑飛狐塞㕍高行装寒色照并刀白雲馬首河流合黃菊樽
前客思勞参井星文鈐右轄太原賓從壓西曹知君自是摩厓
手直上恒山勒綵毫
三
登高送别重凄凄一路秋聲傍馬蹄朔氣凝寒生塞上大河奔
駛下關西俠流舞劍悲歌壮倡女當壚錦瑟低此去勝遊殊不
惡蒲桃酒熟易如泥
四
太行山色自㠝岏君去何愁行路難今日邊陲須保障發春方
伯覲長安紫薇省幕東床麗玄武天門北嶽寒到處登臨定回
首他鄕把菊共誰看
郣二郎新昏詩
仙郎冠玉見清標瓊府佳人舊織綃築粉薄施三澗雪沐香小
汲兩峰潮玉罏被煖頻添麝金屋泥温更着椒輕點君家註莊
茟黛㾗染後恐難消
丙午除夕
流暉荏䒣自年年鳳觜燈寒炤未眠私喜高堂經歲儉長顰小
閤得人憐辛盤不用紅消炙慱局時携白打錢慚愧荷嚢似懸
罄江東米價薄時賢
茗齋詩五言絶句
淮南彭孫貽羿仁著
題畫蘭
衆芳各自媚惟蘭傲幽獨舉世誰相知竒石與古木
題畫九節蘭
國香隱空山長與世氛絶不知草莽中誰人識高節
題畫幽蘭竹木磐石流水
幽蘭在空谷托根竹木林高山與流水何患無知音
題畫雪中漁父
釣得篛葉魚持歸木蘭槳大雪滿千山空江絶来往
除夕早起聞春鳥
歲序随年盡梅花未覺春&KR0907;勤枝上鳥喚醒倦遊人
久雨漫興
十日門不開春隂生雨足青苔上人衣柴門雨中綠
二
庭石寒益瘦蒼苔以為衣綠隂厚十丈盖我讀書幃
三
啼鳥下花枝雨滑花枝溜青梅墜階前喜得蒼苔厚
和人四時閨情四首
花枝作意妍草色多情碧妾自未知愁應憐不歸客
二
凉風入綃幕夏簟清于水邀郎相轉側待月屏山裏
三
明河横空庭映出闌干字織女與牽牛殷勤識君意
四
寒梅白玉條手腕與同色感郎意珍重風前止儂織
和四時閨怨四首
小桃歡手種短短與儂齊别歡三見花鶯立高枝啼
二
臨風却紈扇向月未關情照見團團影空憐無限明
三
空窗鳴蟋蟀不是獨眠時起剔銀燈坐非因悵所思
四
密雪下深閣凝寒入洞房熏爐空獨擁那復喜晨粧
戲題畫弄蟾捉蝶小兒
輕薄驚蝶才弄蟾清虚府大兒孔文舉小兒楊德祖
新月
張燈避林風風動窗蜃缺素紙𥙷空楞猶見林間月
偶占
衝寒渡野橋冰寒平若鏡飢禽冰上行驚栖滑未定
夜行
輕舟黑夜行近岸邨犬吠起看霜滿船北斗横著地
二
舟子冐寒語人影凍不流舟移冰忽裂驚魚觸船頭
除夕雜賦十首
煑茗
孤悶不成飲揮杯起獨行空齋拾枯葉煑茗到天明
熏罏
細炷慱山罏添香命童子布被裊餘烟白雲絮中起
篝燈
䋲床對篝火静坐却如僧夜半添膏起搖摇守歲燈
茟床
拳石矗三峯無雲晝長黑弄茟間不休布袍遂如漆
墨池
墨池容數斥巨茟大于手揮盡剡溪藤黑龍破空走
臯皮
乕皮裁作褥般般金錯文雙趺承毳坐竒温固属君
爆竹
山城爆竹鳴畢膞如亂柝幽人心自警攤書坐齋閣
城漏
城漏自丁丁横参在高樹起看霜滿天漏斷人行處
鄰雞
伏雌烹巳盡鄰雞啼亦稀怪殺長鳴者催人好夢歸
蠻婢
挑燈未成眠燈花照無寐蠻婢枕觚稜茶爐耳傍睡
再詠瓶中紫牡丹三首
摘得名花至瓶中取次𨳩寄言蜂與蝶容易莫頻来
二
棐几銅瓶濕閒看紫牡丹莫教遊冶客時近玉闌干
三
獨掩高齋坐天香擁座宜追歡豪飲事惆悵少年時
簮花口號
短髩蕭條甚那能上籜冠&KR0907;勤謝紅䄂猶作少年看
二
凡髻如螺小幽花更著簮空憐垂老意孤負惜花心
噉菱作
玉甲分纖月紅衣褪綠蘋年年江上别却憶采菱人
野老摘送紫微花
慘紫茸茸吐空齋剪絳紗銅瓶坐相對慚愧紫薇花
少年行
銀盤方頥頬鬑鬑未有鬚黃衫錦半臂倒騎生馬駒
二
無事常帶刀雪花照刀口一曰三摩挲干將不離乎
三
宛馬疾于龍金鞿浴鉄騘前突金吾伏馳入上林中
四
朝入六傳場暮向狎斜遊爛醉持馬箠&KR1196;罵文成侯
五
百萬判呼盧千金買角伎中座孹箜&KR1283;四座皆流涕
六
三旬九不歸夜夜紅樓宿金吾詔大索勾闌朝蹴鞠
七
臨卬買妾去駿馬百金装不惜傾城笑雀釵雙鳳皇
八
日夕醉春風不知巳啼鴂不是不思歸一生花底活
從軍行
椎埋惡少年鄕里出名字拔劍赴遼西吐手封侯事
二
𤇺火照甘泉從戎向朔邊那能閒鉄馬空枕大刀眠
三
角弓明月張刃拔九秋霜男兒重意氣驅馬向沙場
四
大雪臯蘭北胡風透箭瘢封侯今日事乘暗赴天山
五
典却千金墅傾嚢市寶刀紅粧臨别淚不染鸊鵜袍
六
百戰狼胥外移封得酒泉醉扶紅䄂睡聞角拔龍泉
瓶中萬夀菊
藥卉佳于菊叢臺爛柘黃無因稱萬夀得致聖人傍
夜起灌花
絡緯催人起空庭踏露革夜凉泉甕冷帶月自澆花
偶成二首(五仄)
把酒坐對月月影落我手小婦笑勸我不飲負此酒
二
午夢睡未足鳥語喚不已酒醒夢亦斷缺月枕上起
偶成二首(五平)
微風從東風翏翏寒濤生低吹庭前松皆為鸞皇鳴
二
豪遊城南隅香車交紅塵桃花何多情争妍車中人
飲光弟以杭箋及箑見貽各拈一首謝之照前平仄體
君從錢唐歸相貽松皮牋欣然拈吟髭抽毫流雲烟
又
八月暑未盡往往理短箑喜汝復見贈爽氣動素帢
從孫戶侯乞斑竹作杖
苦竹叢西路湘娥隱暮花從公分片綠扶雨過鄰家
二
湘妃江上别墜淚尚斑斑乞取裁為杖相尋峭蒨間
喜雨詩
寒田無稻孫龜拆作十字揮鋤播小麥屢折霜爬刺
二
久晴無驟雨試騐老農言昨夜前楹潤雲生舊石根
三
山中夜来雨山泉幾尺添茶鐺愁正竭承霤就茆檐
四
新種蘭蓀茂秋来曝欲黃䔥蕭今夕雨添綠上瀟湘
甘州歌
甘州大于斗西望玉門關黃羊及野馬出沒磧中間
二
長弓大羽箭胡中射鵰兒射殺張公子空鞍秃馬歸
三
軍中四傳火連烽及酒泉戎王貫鏃墜雜部起狼烟
四
甘州四合圍戰士甲不觧遥聞講欵罷移軍返青海
食頻果作
珍品傳頻果微頳淺沁金山隂貧措大空自寶来禽
二
驅馬出青徐頻㜑滿秋阪黃玉縷飛絲胹香蒸作飯
三
分甘来巽女珍重遣雙鬟三叠紅牋裏封㾗搯笋彎
秋思
凉月照秋簟空床恨易生如何鄰笛裏偏作斷腸聲
遼西曲六首
莫道遼西遠榆關只數程祗今遼水上無復有邊聲
二
塞外胭脂少鉛華薄似霜流人上陽去多是漢家粧
三
十丈天山雪河冰春未開馬頭花亂落風逆紫貂来
四
野火生空島黃羊跡滿林乘槎浮海去帶土斸人葠
五
絶域無公事關門立馬看高麗貢使過猶作漢衣冠
六
遼西無海禁海錯不論錢儂家東海上十載絶飛鮮
月下聞㕍
霜月白扵水燈花暗復明獨眠人更起聽此斷腸聲
夜起
月直照横床参横在樓角好夢成未成燈花開已落
閨思
東風吹小閣憔悴不勝春碩借楊花枕相尋夢裏人
二
不知三月盡春色在誰家次苐開還落無情妯娌花
三
自懴多情誤文犀佩戒珠鏡中眉黛薄偏學淺攵殊
四
枕上拆郎書寄儂新樂府背誦恐教忘自起教鸚武
秋思
晚凉下梧葉繁霜流細杵瑟瑟盡秋聲不是空階雨
鴛央湖曲
夗央湖上住傍水是兒家認得蜻蛉艇刺船紅藕花
二
生小愛夗央移向鴛湖住朝夕見雙飛雙来又雙去
三
夗央兩湖水並入太湖流别来湖上月一半為儂愁
四
湖頭諸畫漿一一似鴛央薄情夫壻去三載隔横塘
遠憶
連日東風急垂楊作絮飛應知郎憶妾馬上換春衣
古意
平生方寸心耿耿照秋水何必向吳鈎&KR0907;勤說知已
春日
未見一花發巳聞春鳥啼春光到何許初月畫樓西
春夜偶見
燈上月未上倚闌如有人暗香簾幕下愁絶一枝春
夗湖迎春歌
東郊迎春去綵仗雜芳埃欲看春色至頭上百花開
二
流蘇垂四角結綺坐當中綵樓百二十二十四春風
三
妖童及姹女傅粉澤雙鴉攔春春不住休唱落梅花
四
土牛二色角勾芒五色衣買臣墓上去百戲隊中歸
五
何處看春好宣公橋外樓樓頭墜條脱正打採蓮舟
六
梨園十浪子俱作紅粉容帽簷花倒插不知愁殺儂
七
十里紅樓下胭脂并作春不關春色至只看看春人
茗齋詩六言絶句
淮南彭孫貽羿仁著
人日
人日喜無人至香罏頻把香添連日風寒欲雪梅花未吐茅檐
二
車轍往来流水柴扉閉若深山檢盡門前名刺禰衡可有其間
三
造謁走穿芒履罄折减盡腰圍客自姓名難記何劉沈謝依稀
四
世事紅塵難了看山白石相招整頓行縢竹杖檥船秦駐溪橋
偶成
折腰未能作吏負郭無力躬畊但得擁書萬卷何假南面百城
二
階上漸生碧草竹間不到紅塵悠然北窗高卧自謂羲皇上人
茗齋詩七言絶句
淮南彭孫貽羿仁著
雨中泛舟暫詣上乘庵避客得三首
雨後拖篷繋竹籬輕舟貼水似鸕鷀蓮花座下經聲歇為訪阿
蘭練行尼
二
將軍遺廟尚古城西軒冕蟲絲印鼠泥試問優㜑誰了義上乘
庵外草萋萋
三
水月威光海印心耳根般若若潮音衆生夀者俱無相無始生
来豈自今
和粒粟庵衍公三絶句仍次原韻
雪獅子
狐兔千林已絶蹤霜耏粉距自然工知公胸有紅爐在吼地金
毛眨眼空
藕絲
萬竅千端浣綠池搃然泥汙也無疵銀刀一下虚空斷何處鮫
人臾有絲
䗶梅
厓蜜凝寒綻異葩金壺一色豔争誇蜂房偶墜銜為䗶可似心
迷轉法華
粒粟庵早起示衍公
伸腳禅床渴睡龍不知趺坐與參宗道人夢穏游仙枕分付闍
黎漫打鐘
二
来不相期去不辭扁舟随意任何之留題寫徧山窗紙掃折生
花秃茟枝
三
垢面蓬頭盥漱遅推窗投茟意淋漓木魚畢剥随聲問念佛師
知底是誰
聞春鳥啼
春鳥憐春盡日啼春光尚未到幽栖青青只有齊頭蕙已自含
香出紫泥
又
窗梅弄蘂墜無情驚起催春鳥一聲山鳥自啼春不𬋩東風寂
寂滿江城
東山半月泉用衲山上人韻
半輪山月浸寒烟不是山光不是泉觧得月中撈月影話頭當
為老僧圓
二
如玦如鈎搃莫攀清寒一掬自潺潺誰知指外原無月不在山
間與水間
章有堂牡丹盛開病足不得與看花之會有作
春風處處牡丹開爛漫穠芳照酒杯怪是花時偏伏枕今年春
色為誰来
二
花時載酒每經過濃豔空庭暗綺羅何事韶光不相待年年春
色病中多
三
病起看花觧自憐一時兄弟滿樽前不知明月千山外何處鄕
心寄杜鵑
中黃弟折朱藤花數枝為瓶供適煑新茶因憶眉公詞朱
樹挂藤花喫新茶句口占
膽瓶香吐紫茸斜石鼎松風濺露芽却憶眉公好詞句朱藤花
下喫新茶
二
晚香堂下神仙客占盡風流翰墨場今日藤花挂初月一杯新
茗酹詞王
重九前一日御筵合卺歌
重輪明月上長安内殿傳杯慶合歡寄語人間共佳夕帝星今
日照紅鸞
二
少年帝子册長秋不羡長生望女牛玉帶宫娥司卺席齊呼萬
歲殿南頭
三
椒房複道近慈寧乾清宮女傳籌報五更今夜兩宫須問寝
太皇太后在慈寕
四
司天太史卜佳期不用西人亞細儀閶闔平臨向黃道后妃星
映月如規
五
詞臣應製潤新條紅詔傳宣下隔宵自有章皇舊儀註何須
故事引前朝
六
教坊女樂内梨園燕罷鸞靴出禁門明日早朝應降詔不知何
處更承恩
七
玉女青腰未降霜佳辰明日是重陽御筵花燭寒花早朵朵宫
袍映柘黃
八
御幄更衣報礼成催粧格格下西清勾陳豹尾羣縀退今夕春
光滿鳳城
過陳氏樊圃有感作五首
二十餘年此舊遊酒酣幘墜碧溪頭同遊年少同多零落惟有
青山枕暮流
二
高樓負郭俯蒼山大海空濛碧落間山客重来頭巳白庭花曾
識舊紅顔
三
荒草頽垣石甃斜芙容堤沒只寒沙舊題詩句難尋覓踏碎牽
牛滿地花
四
水雲沙鳥滿階除碧海青天畫不如若使紅塵飛可到悔携雞
犬上頭居
五
當時湧月有高臺臺下梅花萬樹開花盡移栽臺不見秋瓜牽
蔓上墻来
乞缾中菊花口號
城南秋色滿園亭乞取寒花上膽瓶莫帶鄰家蜂蝶至呼童冒
雨叩林扃
福溪六詠次韻吳維申
函綠堂
庭花開盡尚飛香萬綠隂濃上屋梁誰破閒階蒼蘚色問竒人
過讀書堂
師子石
青猊瘦攫庭中石耏瓜森森古薜㾗雨後月明蒼霧起却疑香
吐慱山根
戲魚軒
凭軒影動斷萍初誰道天家結網疎暫作隱鱗東海畔客来莫
道子非魚
垂綸處
幽栖贏得静中身試展絲綸向水濱滄海横流君未出豈容此
處學沉淪
讀書舫
水中結屋坐悠悠身世真同不繋舟高卧此中論出處青山未
必許歸休
錦繡堆
四面繁花錦幄輕隱嚢棐几照人明草廬事業書千卷商略行
蔵有墨卿
十月十四日懷弟望客金山城
落魄窮愁笑此身尋常酒債豈長貧可憐兄弟同飛絮飄泊天
涯一旅人
二
金盡床頭四壁存誰從岐路飯王孫知君旅館逢初度黃葉蕭
蕭亂打門
三
屢從樽酒說平生意氣如雲一座傾今日舊時知巳在黃金可
得借交情
四
落落高陽一酒徒嚢錢欲盡向誰沽懷君空有肝腸熱分宅寕
能振旅途
再題素箑
三年不見圖中景幽夢常懷䄂裏山今日清風歸便面自驚重
到水雲間
舟宿彭家堰戲作
彭家堰口霜滿天布被夜泊彭郎船此中卜宅混漁釣姓氏莫
向漁人傳
二
彭家何在堰有無若為遠近彭墩湖我来此地尋舊隱隠約雲
山入畫圖
載水胥橋作
山澗泉枯不上瓶扁舟汲水弄珠亭昔時靈&KR1109;無人見濺沬珠
璣濺水形
二
風吹飛霰打舡頭短棹將歸又復留為爱尚胥橋下水帶冰横
漿入中流
鮑家橋夜行
鮑外橋外海塘西月黑風吹雪作泥夜入荒園無犬吠鬼車啼
罷亂雞啼
小年夜詞
吳人以新正二日之夕為小年夜新正三日為小年朝
薄寒小小透輕綃小雨將春送寂寥小婦樓中小年夜一時并
作可憐宵
二
今年今日倚春嬌㧧得雲鬟嬾上樓斜插栢枝花一朵傍人說
是小年朝
三
自憐生小易魂消不觧春愁弄玉簫畫得長眉粉狼藉鏡屏小
立閃紅潮
四
宜春綵勝學人描新樣裁成小步搖向晚璅窗增獸炭慱山罏
小火微燒
五
蘭膏重作火三條雙結燈花大小橋五色綵牋頻照影喜看百
子映紅椒
元宵詞
春城燈火亂繁星絲𬋩樓臺夜不扃欲向蛟宫借明月&KR0784;珠常
帶海波腥
二
角觝魚龍戲百蠻山棚走馬舞鰲山豪家合樂争開宴奪得梨
園第一班
三
到處笙歌慶上元夜遊迸燭火城繁窄衫子弟多輕薄腰鼔平
頭打十番
四
香車油壁衒妖嬈杏子春衫帶屢飄偏是夜来燈市裏當街絲
管閙元宵
豐溪歸舟
紅梅點點似丹砂折得歸舟插舵牙沿路漁人盡相訝今春正
月有桃花
衲山長老見訪不晤戲占
山僧近日何功課十萬彌陀一句無昨日到門應見我草堂梅
吐兩三株
二
我即烏巾行腳僧看山日日一枝藤何常不與公相見歸聽鈴
聲打㙮稜
花朝
春隂連月草蕭蕭未見東風上柳條不是尋春人並至那知今
日是花朝
乞花子分種
淺白深紅一院花何人剪取越溪紗秋来零落無收拾乞種西
鄰野老家
大乘庵募脩諸佛偈
十方三世原無佛莖草須彌自有身六度平超三毒盡何花不
是果中因
寒食
今年春色較来遲二月清明柳未絲欲向桃花問消息半開照
水路傍枝
二
垂楊何處出鞦韆花裏高樓髣髴邊半雨半晴人倦後倚闌目
送斷腸天
訪胡山不遇
賣藥山人出未還柴門不鎻掩雙環虚堂直入無人見階草青
青鎮日閒
與渭臣弟共卧齋中有作
篝火松窗抵足眠瓶花月影共蕭然酒醒同話淒凉事風雨連
床又十年
題畫竹
湖州一泒荒凉久又見松窗三兩枝記得新晴金璅碎晨光東
壁影来時
瓶中紫牡丹口占三首
數朵妖姿豔欲流穠香惹得此身浮花枝不信能消恨吹送東
風一夜愁
二
天香國色為誰栽蜂蝶紛紛逐影来惟有多情紅䄂在玉壺相
向獨徘徊
三
名花脉脉似忘情那識春愁觸處生便向藥罏禅榻畔也應記
得髩釵横
戲題旅庵僧房壁
粥魚齋磬共朝曛静坐禅房搃不聞聞撿貝多尋了義隔窗釵
釧任紛紛
二
粉面妖姿作意妍經行胡拜出人前道人巳斷春愁久一任空
林呌杜鵑
三
老僧行腳徧天涯手卷携看坐落花共話雲山過亭午竹爐幾
沸雨前茶
過默庵視無聲圓明二公㙮
竹花漠漠水淙淙雙㙮参差鎻石幢惆悵談詩行坐處白雲依
舊滿西窗
鍾氏種菊多佳種拒戶甚嚴客必踰垣乃得入戲占
黃花滿地不開門敲徧東籬古竹根只放墻頭叚干木共随花
影過頽垣
同商隱東觀看菊子静齋中
紫雪紅霜滿戶庭同人相對眼俱青就中品第誰爲冠惟有檀
香古鶴翎
題畫
驟雨横風吹滿天幾乎飜却釣魚船折荷爲盖遮不住急棹蓼
花深處眠
二
盤盡千峰與萬峰深林紅葉少人蹤隔溪聞有洛生詠不是隱
鱗是卧龍
漸磐叔送菊
相約重陽訪菊花幾回負約訪山家倉琅聞叩雙扉急荷擔籬
霜帶月華
聞㕍
秋盡空庭落木初故人天際近何如西風忽送南来㕍為報相
思一紙書
二
漠漠青天斷㕍行凋零兄弟髩成霜那堪今夕空齋客夢裏聽
鴻一夜長
看金氏菊
小院疎籬菊盡庭窗前不設護花鈴高低黃菊紛相映采藥人
來戶不扃
雪中口占
素幌朝来耀碧紗衝寒早起候梅花瓊瑶滿地難收拾呵凍冰
壺自煑茶
又
銀鴨濃香透被池雙人睡足酒消時蜃窗宰刺花梢響壓折紅
梅第幾枝
小年朝詞
宜春翠勝稱安翹花滾裙紅摺未消侍女衣篝漫收拾今朝正
是小年朝
二
胡粉鄰家不計錢紅㜑綠姆各紛然喬粧不怪相唐突萬福攔
門說拜年
三
連朝早起倦梳頭懶髻低窩半臂韝香糯輕丸送天地挂門紅
串一齊收
四
纍絲百喜貫釵梁繡戶俱粘八吉祥明日餻糜祀司命呼鬟浣
婢向厨堂
五
薄施粧粉髻䰐鬖栢子斜拖百寶簮通草巧花連日換就中爱
插是宜男
六
三朝新歲兩朝霜曉起輕寒&KR1062;閙粧更啓巾箱上眉艷春山暖
入紫貂長
七
小小生来及妙年新年新月闘嬋娟粧成半匣菱花鏡却似初
三巳上弦
八
枚个雙簮學内家雙行纏瘦努金鴉連宵小婦長當三日登堂
自逓茶
人日詞七首
鍼廂繡帖冷今春玉指鵝笙暖炙頻却喜今朝是人日綵絲剪
勝作雙人
二
人日今年似去年梅枝含蘂柳含綿春寒不喜雙弓飲香飯祧
花滿甑妍(陽翟單公潔家貧名為雙弓米桃花紅秈作飯色如)
三
正月花齋摘蔓菁五辛甲煎和瓜丁自教膳祖行珍法六一遺
湯滴菜羔(叚文昌行庖曰行珍館老婢掌其法曰膳祖張手美家每節專賣一物人日有六一菜閭門)
四
未到燈時已閙春細腰羌鼔跳花神金錢擲地教兒弄却憶曾
經卜遠人
五
獸炭罏温欲雪時梅粧未就兩鬟垂鏡中人字當窗過㕍陣屏
山上九疑
六
椒酒屠蘇滿四鄰蕭郎已醉不知春自憐宜稱新梳掠孤負金
花勝裏人
七
赤堇百子閉金鋪香引糟雲上玉壺小醉自調人日鳥風翎五
色放飛奴(王建封命吏鈔動植䟽訛鴿字為三成人日鳥建封不達文義每人日必首羔此鳥)
