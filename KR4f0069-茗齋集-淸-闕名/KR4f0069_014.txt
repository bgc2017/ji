七言律
丁未元旦早𧺫郎事
天濕星河夜氣遲早梅未吐報春枝鑰魚屈戍重簷馬丁
冬巧桂鴟萬井金姑驚衆蟄八風玉液迸流澌門前名刺紛如
葉裁作紅牋和&KR1904;詩
和胡山望雪見懷之作
扶屐高城盡白沙深簷烏帽冷欹斜誰將豐歲年年玉種作寒
林樹樹花長水相望斷冰鏡故人幾度折瑶華遥知風雪柴門
外蠟屐孤痕向酒家
次韻酬胡山梅里寄懷
卑棲豈敢學況冥弄雪呼童範土型冰鐸倒垂西華掌旭烏斗
上楚江萍窮居百感消浮白殘藁重删待殺青期爾天台同采
薬東𬈑一點是金庭
賀沈太常先生八旬除夕生子
高閭久已望于公乍撤辛盤却舉雄鳳德未衰殊有鳳熊祥叶
夢應非熊丈人三婦偏憐小姹女生嬰若返童屈指百齡還徤
在坐看五馬振門風
二
再傳廉吏景高蹤此日盈門賀元宗執酳豈須君賜鯉聚星咸
識子爲龍喜看𣆀老生仙李應有青童伴赤松成實三千今未
晩知公久視自從容
立春前一日荅胡山周篔見寄韻
長水寒歸歛朔雲羈人春思已紛紛柳條弄色懷之子竹葉消
愁頼此君寓勝率橋無用賃隐同甪里自為群相思頻問横山
路燕尾河流半邏分
元夕燈市雨
桃笙臘屐踏燈回急鼓繁絃殷早雷夜火欲流星島嶼暗塵不
上綺樓臺探驪客過鮫珠濕行雨人歸鐵鎻關獨有蕭齋銀燭
冷空喈自剪讀書煤
二
烟靄春城滿大堤上元已降慢亭西白榆滴瀝星橋滑紅雨𬈑
濛火樹低角觝魚龍翻盖連錢寶馬惜障泥少年行樂空相憶
燈謎分取次題
贈崑山王仲槐大令令山隂人
名流江左聚山隂出宰郎官簡帝心飛舄鹿城常夾日栽花
水自成林垂簾鶴過雷琴静滿邑春歸雉麥深早晚政成需内
召不煩明詔賜黃金
新安張公白寓吳門乞詩為夀
白岳雲山媚舊廬五湖烟水照移居藏名喜托臯橋市飬性兼
通少伯書丹鼎燒金應已就紅顔餐玉近何如裁詩好借君家
筆一寄胥門五色魚
初春登秦山二首
春隂弄雨改朝昏潮長東風上海門天冺圓儀窮髮盡山排南
鎮一峰尊波濤空闊無今古代謝英靈有狖猿三十年来何限
意沉吟不為朗公言
二
盤雲度磵引孤笻海色成隂合衆松此地㫺人成逐鹿群山何
處是南龍樵風可見秦時女香積初遲谷口鐘啜茗談詩坐磐
石春潮早晚自從容
夀許搏遠千帥許吳人𧺫武科工畫
元度清標自勝遊流雄心萬里托吳鈎十年報國樽前箸一葉
求仙海外舟神品虎頭堪擲筆詞壇飛將本封侯應知幕府容
狂士長揖還堪上坐留
答山中千公見寄韻二首
鑿翠𨳩山俯石林白雲遥望景高岑偶来開士談空處随地飛
花散午隂廣漢樓臺清氣上天風日夜海潮音不知昨夜峯頭
雨添得寒泉幾尺深
二
何人不識秦峯骆却望雲林去轉遥能斷塵緣来物外便携空
眼出烟霄金支翠輦荒馳道清梵疎鐘隔市朝半偈重携叩高
座未煩猿父下相招
贈劉雙山禮垣(名如漢湖廣籍巴縣人)
聖主垂衣重老臣黃門直節見批鱗文昌座接䕫龍會左掖班
從雉尾親戀闕巴巫家萬里𥙷天日月位三辰近來典禮知無
缺封事何因荅紫宸
早春探梅子于園亭留飲和舍弟信弦韻
清淺方塘尚可乘落梅如雪散冰凌諸君盡是糟丘長供我真
同米汁僧烟閣面山山不遠春寒壓酒酒難勝更申十日平原
約拚盡葡萄乳百升
上已
細草芳郊綠滿汀春光又入柳條青海濱鳴蛤初喧黾天際風
鳶乍展鈴寒食鶯花憐節永和人物想儀型年来勝事堪追憶
不是山亭即水亭
贈盧絢齋憲長
太微執法接中台憲使高名領外臺三尺持平佐清問一時僚
采避風裁斗南望冠司衡重冀北群空命世才暫借霜威澄兩
浙卿雲天上自昭回
送張螺浮觀察之荆南
中原控制屬荆州江漢朝宗擁上游帝命股肱来左掖坐携
参佐嘯南樓巫䕫鎻鑰藩方重將相勲名節鉞收聖主臨朝
檢封事知公早晚赴螭頭
二
直臣風節振胡端一䟽留中社稷安自是廟謨資重寄不須
𥙷外借言宦澄清南紀荆門靜衮繡東山几舄寬身在江湖心
魏闕還看浴日上鯢桓
三
兩朝補衮荅君恩捧日功高翼至尊敢薄承明謝梧掖因資
雄略鎮荆門鶯花擁旆迎征幰江漢為池轄使藩親政九重
須顧問鋒車不遠過㐮樊
醉後漫成十首用胡山韵
落魄衡門大布衣懷君不見意長飢花間胡蝶絰年夢天上浮
雲萬事非舍睇有人披薜荔登山何處醉薔薇春来多少南中
㕍盡向榆關絶塞飛(曹參政秋岳在雲中我郡人士多游朔塞故末及之)
二
抱躬畊寄此生柴門不鎻釣舟横濁醪一斗真知我大業千
秋自屬兄上巳群賢留禊祓九歌山鬼下巫彭天台隔海無多
遠待覓豐干到國清
三
少年裘馬憶京華零落烏衣更幾家見說寰中無故壘翻驚海
上有悲笳傳訛舊史成三豕遺燼亡臣継五蛇欲采珊瑚愁觸
網滄波何日聽浮槎
四
耻學神仙問蠧魚任教食盡一床書錢刀買妾貧無恙織素新
人故不如並海雲山歸杖笠行吟花月避巾車蹲鴟種得盈三
斛為謝飛鮮大澤魚
五
漁火烟汀照緯蕭蘆花月白夜寥寥飯牛人𧺫初生犢捕蟹船
歸已落潮日正奎婁東作近山横管葛北𬈑遥臨風長嘯狂歌
歇有客依聲屬洞簫
六
妖姬三五比紅兒𧺫舞當筵試柘枝我自不堪聞笛恨君應觧
作會真詩飛花亂點愁如海空水清音竹勝絲胡不盡歡長對
酒風塵四野欲何之
七
韶華三月閗暄妍官柳宫花未禁烟紅杏樓臺春社燕清風雨
蜀山鹃遊人到處堪乘興愁病關心獨不眠為約今年多種秫
桃花水長滿吳田
八
瀕年風雪歲將闌廡下休嗟老伯鸞脱稟故人輕一飯苦瓜共
容已空盤蘖荷不愧為竒服觧籜何妨學製冠短笠長鑱行負
戴相逢吳市好誰看
九
閒坐磯頭理釣鈎萍香水影入溪樓析薪自織桃椎履采藥兼
乘范蠡舟獨往千甘拾橡不妨五月尚披裘小人有母堪偕隐
何必聞猿憶故丘
十
天閶不遠隔豐霳元氣茫茫俯鑿空彩筆雕搜干象緯靈襟沃
盪沐淳風相從柱下青牛叟漫事山中白兔公此地若裁流寓
傳知君名字冠江東
附載遊吳門舟經烟雨樓
烟雨虚無何處邊楼臺當日照晴川滮湖暮色收殘雨甪里春
流入遠烟魚躍葑田騰草上鷗棲茅屋對僧眠扁舟過此重回
首燈火笙歌意惘然
虎丘和信弦弟題壁韻
山光水色兩霏微終日清游到夕暉劍氣已消金虎去泉聲玉
如有玉龍飛春深榖雨花成市雲護僧房竹掩扉喜見池塘多
好句誰言此曲和人稀
同朱二子于范大文九曹大飛雝鄭大巨展劉倩敷文及
家弟信弦同登虎丘等慈閣
絶澗樓臺四望通白雲千頃浸寒空依微林屋横波上隠約虞
山入鏡中良會䕫龍聚巖壑高人湖海盪心胷吳亾越覇成何
事極目長洲茂苑東
張觀察畫船寘酒合樂虎丘席上有作
叠鼓凝笳泛畫船東南名勝聚離筵凌波戲舞游龍𧺫掩扇嬌
歌暮雨妍山水清音鐃吹外經綸借箸酒籌前薜蘿何意參高
燕欲采幽蘭寄椘賢
吳關别朱甥素安之荆南
芳草河梁此送君荆南春盡絮紛紛誰言似舅同無忌却羡横
床有右軍吳地花飛沾别䄃瀟湘㕍去惜離羣遠遊幸未高堂
老莫向南樓望白雲
二
嬌歌急管動離愁高燕羣公集虎丘照匣魚腸横夜氣随波鷁
首帶春流丈人建節藩方重幕府從軍記室留君到知應會僚
佐何人不碩識荆州
登無錫九龍山望太湖海虞苕霅諸山
攬勝登&KR0916;亦偶然捫蘿石磴俯風泉獨排雲路空濛上極目江
湖渾噩前山下九龍黃歌浦烟中一葉具區船頻来回首多陳
蹟依舊雙峯塔院邊
同敷文泛舟吳門至晉陵而返同載有詩陸劉諸子
故人待節向荆門州祖道吳門賦遠遊鶴澗各花縈客䄃慧山
初月送歸舟諸君戲賭䢴溝虎獨我閒尋海上鷗惆悵牡丹零
落盡春風不為野夫留
歸泊平望
落日扁舟下五湖鴛鴦雙漿帶菰蒲荒烟驛路長堤斷古戍春
流畫角孤笠澤回環交衆水尹山明滅入寒蕪高楼何處空凝
望歸夢今宵定有無
登伯牙臺觀潮四首
空城負郭有高臺共說成連刺棹来天地元聲鼓潮汐魚龍清
嘯隔蓬萊東廵古道秦溪冷南鎮山封禹穴𨳩久侍知音人見
賞海濱不少㸑餘材
二
高臺空闊獨登臨千載懷人一撫琹&KR1280;尾盈虚随二汛沃焦風
雨過中林勝情原不關丘壑絶調茫然自古今北望成山斷滄
海鍾期何處覓知音
三
直上荒臺訪伯牙雲濤浩渺接寒沙巫門樹色横空合滬瀆春
潮帶雨斜古調不傳人已往高山在望客長嗟使君到處絃歌
滿應有薰風拂海涯
四
伯牙臺畔草蕭蕭寂歴荒城正早潮絶調不随流水去清風長
在海天遥江山吐月桐君小牛斗侵微玉軫消每欲援琴向知
已猗蘭空谷况相招
又用郁九嶷九青韵四首
古臺浩渺俯東垂想像高山絶調時島嶼杳冥天出沒丘陵牝
牡世推移地平析木潮生早城捍由拳汛過遲尚有水仙遺操
在臨流何處覓鍾期
二
平臨大壑意飄然小水清音此地傳雷動祖龍觀日地氣蒸仙
蜃弄晴天星張鳥東南軫朒朓咸池上下弦千載伯牙人已往
蕤賓一曲若為先
三
雲海鴻濛極同成連有棹若為通長波自奏飛龍引羽化堪乘
禦寇風廣野蒼蒼天不盡元聲浩浩代無窮惟應若士知音久
霪雨崩山調獨雄
四
天漢浮查欲借材蓬莱東泛净無埃冰絲絃&KR0894;叶鮫絲動焦尾
宫移&KR1280;舍關懷古勝情流遠韻觀濤賦筆寄新裁望瀛遥指成
山北與爾同登郭外臺
夀王公遠郡伯五十八生辰閠四月四日適再逄閠
福星薊北出河東南極光輝照紫宫大衍一周籌更始璣衡七
政偏同由拳仙實黃堂滿滄海神山夀域中可許門生從白
鹿執鞭長御五花&KR1301;
二
就李東藩古越州列成露冕冠諸侯文昌位接南垣近斗柄觴
随北海浮裴相河流環玉帶宣公橋月映金甌看公旦夕台階
上平格蒼生佐衮旒
贈龍文鑑公兼呈雪菴長老
聞名未與公相識先讀秦山見和詩片語當機流法喜空&KR1084;對
坐斷難維行縢月杪虞山路花事春殘糓雨時海僻偶来成小
憩萍蹤寕與白雲期
二
雲菴咫尺禅居近累月經旬斷往還丈室一時逄二士齋鐘亭
午叩雙環青梅翠足春前雨白塔潮平海外山三十年来老行
腳獨排𤇺火出秦關
代吳門客賀沈太常隐君八十除夕生子
雲林日月老年華角里衣冠漢代誇紅䄂填詞天上曲白頭生
子地仙家高門預換桃符畫繡襁新裁綵勝花我駐胥門蔡經
宅為公産婦乞丹砂
次鑑公雨夜見懷韻
淅瀝茅簷暗入池夜添新漲沒東籬可憐竟夕空堂雨贏得挑
燈半紙詩已許酒人從惠遠不煩秋扇障元規海濱好事今尤
少誰乞山居買隠貲
雨中倒押来韻奉懷鑑公
破盋随緣也不貲堂頭且漫立清規飛梧墜地多書字掃葉燒
茶半煮詩决溜魚飛驚宿鷺疾雷觧籜補疎籬懷人句就狂顛
倒承霤空階滌研池
夏日集劉倩研山草堂紀事二首
同集者飛雝方節巨展小白闘葉子余集字得詩二首
信弦稍遲至集字得一首公㴻青西沛如最後至罷戲
促坐轟飲竟夕
長日山堂勝賞偏諸公寄興各翛然分曹闘虎喧枰馬集字連
箱譜韻牋片月瓜沉寒澗雪重臺紅褪石池蓮晚来浴罷林
𧺫病骨將蘇更欲仙
二
閉門投轄半冠紳縱飲劉伶聚酒人仕局止堪償博進司糺何
减奪梟神隂濃鴨脚秋花細香軟鷄頭晚食新露坐頻興望河
漢雩龍空復祀星辰
研山草堂集字
風落荷花點墨池相看綺豔定為誰閑眠白鳥遥過扇低抱玄
蝉巧挂枝寕謂孤蹤徒有骨漸驚短髮遂成絲山堂日暮留連
久醉後清樽懶更持
二
停雲詩思已飄然竹榻當風倚酒眠朱火銀燈虚往事舞衣歌
扇若為仙幽花露濕沾烏鵲薄夜池光泛白蓮相狎故人皆絶
俗孤情聊復寄疎絃
夏日集從子序皇瑞艸軒
與客對奕竟日時渭臣弟目熱乞鍼師鍼目數道約斷
酒一日而竟不能煮茗食芡抵暮而歸得三首
小阮間過對奕棋何煩坐照費凝思撫捴無國手争先着久斷
雄心任兩持鳳尾蕉隂醒午夢鷄頭芡實代晨炊都忘成敗惟
呼酒爛醉深杯百不辭
二
兄弟行藏近略同長齋米咲山翁清狂鵲石難施砭結托牛溲
儘入籠公等肝腸宜眼熱老夫文筆療頭風抽牋聊試宣州管
春蚓秋蟲草未工
三
典盡春衣未覺貧空&KR0809;荷擔伴歸人司空城旦書宜上武負家
錢貰已頻彭澤攅眉湏破戒劉伶斷飲本非真且教醉殺栟櫚
下拚逐湘靈眇白蘋
秋夜獨坐集字
重湖積雪覆層城沙草斜陽一片明随處幽花看似笑趁人海
鳥自多情新秋月迥高天小墜水寒雲野樹横紅蓼青林吹不
盡楼頭正急歸聲
二
老去浮生已暗悲山窗獨坐晚偏宜應同猿鶴峰間飲喜近魚
竿棹共移金屋香塵飛苑鵲地衣舞步帶流絲舊歡如夢茫無
有暫此𨳩襟醉曲巵
卧聽絡緯啼月達曙𧺫而集字
草堂倚枕散秋聲初月臨&KR1084;近一更深院燈昏如伴侣中宵響
墜自凄清愁心和雨随簾重蒼髩將絲薄暮驚花暗屏幽聽過
㕍鵲橋沒處曉光横
夜聽絡緯月下成句
天河斜轉月初低卧看花隂漸已西秋後騷人長不寐林端絡
緯故争啼秦溪蜃製秋潮壮箕舌風緘露稻齊蟲語小窗眠屢
𧺫山童鼾睡正如泥
秋日病中集字
虛廢掩映石蘿裳囱鶴悲鳴舞印霜霽色平連溪岫曉午潮遥
望海門長紅紛叠錦楓含醉雲絢斑枝竹送香擁枕更堪聞弄
笛泉扉更已隔山陽
二
燕坐簾深晝不眠墻蕉翻影綠苔鮮鳥驚桂壑青林墜魚動蓮
衣翠帶妍倚劍無人同暫拂通家舊榻斷重懸久留南陌廻車
晚沙草寒城接暮蝉
三
孤懷凝立詠蒼葭閒步空廊眺月華晴碧初横當戶樹幽蘭曲
覆近籬花清光一瀉流仙斗薄夜三英聚綵霞乘興吹簫移
棹過烟波幾度亂汀鴉
四
冰絃自在老稀音鳳沼聲殘卧破琴獨宿餘歡冷蓬鬢新愁盡
夕數秋砧凉添野蓼随堤紫露落高槐滿地金行到東峯將共
隠芳郊斜日正輕隂
七夕漫興七首
雲漢清光切紫微七㐮聞已報垂衣金雞北闕初傳詔鐡馬西
陲未觧圍小病暗驚詩句减中年漸覺故人稀空山叢桂遙相
待露濕芙蓉舊釣磯
二
落木千山送白雲魚龍豗卧静無聞晴天桂子開何晩逹曙秋
河澹不分左輔文昌收負扆西南洱海罷移軍滄波日暮空凝
望鷗鷺江湖獨憶君
三
冠盖京華禁籞邊汀鳬沙鳥只閑眠中書聞道𨳩新榜頖水空
勞請置員海鏡自懸梅嶼月越裳遥隔荔支烟涉江欲采芙容
去何處風波不可憐
四
會計初聞减百官盡收憲節入長安薇郎散直南衙冷李署無
星左角寒促織秋聲清玉宇博山雲氣裊銅盤秦筝銀甲難重
覓撥阮風前憶所歡
五
海上三山近十洲氣清島嶼海門秋彭湖日月雙丸沒夷則盈
虚二汐收訪嶽已遲卭竹杖徵歌久斷木蘭舟茂陵無病遊先
倦不待文君賦白頭
六
河鼓方中淡夕暉風飜庭樹鵲頻飛牛衣久曝閒階雨炊空
排織婦扉絡緯愁心絃索冷荷香肌裡采蓮歸祗應小謝秋懷
什酬唱東堂興不違
七
觧帶弹琹興籜冠樽前山雨過庭寒驚秋枕簟琅玕展乞巧姬
人組繡殘海月應潮弦上下莎鷄司候夜闌干流查倘遇牽牛
客願借支機更看
和陽羡胡山七夕梅里寄懷韻
西風好夢入頻吹巧見蛛絲罥睫䍦乾鵲噪人来尺素薄雲籠
月映纖離天青潮汐秋孤迥夜靜星河下四垂欲報七㐮無錦
字傳書心與追随
和董大中秋虎丘觀賽社韻
每話名山頬已芬况逢佳夕景氤氲何煩絲管酬明月自有岩
栖住白雲綵仗倡巫下賢聖神弦短簿舞參軍誰知物外清遊
客得句間吟寫練裙
靜因上人乞詩夀張道翁(翁久北静社六月望日生辰直戊子更五十八年生日重逢戊子上人邀詩社賦詩為祝亦附此篇)
五十八年前度日六千三萬又兹辰屢看改朔先朝曆贏得長
齋道者身絳老未煩推甲子靈均何用數庚寅只今蓮社無妨
酒大白堪浮滿月輪
詶天岫中秋十六夜對月見懷韻
錦鱗尺素慰離居為疎狂病未除兩地清光同皓月九秋寒露
墜紅蕖懷君寂寞横山冷殘夜蒼然朔氣虛知爾勝情猶不减
文園久已卧相如
大雪新詠禁用本色及套語套字
風定林稍似有聲幽人擁絮坐三更春來歲杪寒無敵月晦松
窗夜自明萬樹無花齊發豔中宵破暝不關情開簾獨上南楼
望擬䗶桃笙屐齒行
二
詩思清寒瘦不勝素心如在玉壺冰裘温狐貉飄疑重蓐厚階
除軟漫登簾幕千絲壓銀蒜樓臺一線沒觚稜相期共踏溪橋
去敦杖同携萬歲藤
三
門掩空山隠士家自携寒彗掃飛花林深鳥鵲藏無迹色合川
原望有涯千里遥思惟鯉素幾人相對折瓊華紅爐促坐篝燈
下乳脚初融日鑄茶
四
寒侵貂帽思凌兢况復登樓倚上層二象乾坤成渾噩一時牝
牡變丘陵天黃三足烏傍晷簾脆長鬚島外冰欲和劉义諸險
句筆光呵斷屢挑燈
丁未除夕行東郊至南郭
時序紛紜役侵興敲詩幽思尚憑陵同堂兄弟皆康楽垂老妻
孥愧少陵山雨弄晴廻野色江春融雪斷河冰歸來舉觴高堂
燕殘夜重挑守歲燈
董潘諸君及舍弟子服駿孫各属和因自和前韻
催科畢歲困軍興南返漕舟未觧凌巧婦難支炊外米桑田昜
見谷為陵獸爐不煖成寒火魚素誰通阻負冰半似頭陀虛有
室齋中竟夜讀傳燈
七言排律
春雪曲
春雪凝膏减太陽美人&KR0655;瘦怯羅裳纔飛曲戍銀上暫點冰絃
錦瑟傍梅蘂自憐仁細小楊花不學婿輕狂鏡中粉重嫌山淺
壁後椒紅祝子香沉水漫篝温玉火辟寒休羃金堂臂環粟
𧺫鬆條脫眉豔雲横壓閙粧叠勝環低交股蝶同功錦積合歡
床炙笙曲院頻呵指被毳歌樓笑乞漿綵索秋千閒漠漠梨花
尺八冷茫茫相思野渡迷青雀遠戍關河憶白狼素帛難傳雙
㕍足車輪空轉小羊腸飄蓬音信瑶簮在欲寫紅箋報謝娘
和商隠同不佞訪鑑公不遇長律十韻
誅茅聞已開榛荒相約尋僧及早凉夾道懸蘿随徑曲彎環流
水入池方偶因乞食城時到為爱幽棲跡久藏僦地林居連卉
賃放參夏日過梅長山當四至圖經遠雨浃三衣戒定香直上
空寮無典座共排岩戸有虚桁撩天白棒支頽壁如火丹榴灼
太陽梵品因聲潮上下禅機指月鏡中央皈依獠蜑抛魚筏設
具園丁供筍篁預約重来從净社秋風應待木樨黃
詠雪次韻
荆扉柴栅未全稠白望平田沒淺洲樵徑盡埋迷乍返漁蓑
漸厚黯生愁且傾家釀新篘酒漫贖鄰翁舊典裘鳥雀簷空皆
絶迹蝗蝻地蟄已無留掃門蠟屐偏壅齒擊樹華顛倏滿頭雲
黑闌干將吐月寒封天際欲歸舟燈昏花燼難收跋火冷衣香
不上篝春信江南猶漠漠流人大漠轉悠悠孤懷輙自歌招隐
傲寄何須慕醉侯並海諸山當積玉開軒聊一倚西樓
五言絶句
子夜歌二十首
連朝不出門夜夜見子夜未知誰底甜同歡噉藷柘
二
可憐白頭烏翳樹啼著夕三更推枕去焉能至頭白
三
大雪飛如鴉花子喜作泥冐寒夜篤速知是郎馬蹄
四
日夕望歡至遣信徒聞知斷藕擲池中那得内無疑
五
百金買雀釵摘璣不走柈未願䊮儂首惟願倚長憐
六
博山九孔罏師子坐中心人言歡多竅形餙徒黃金
七
夜長歡屢𧺫同宿不同眠綠房數苦菂一半是空憐
八
張燈雪色壁蟢蛛將抱子夜遥歡醉歸令儂虛見喜
九
累夕稀一見娛目橫相干嬌頳未肯語懊儂不負歡
十
手擺藕紅花莫持花比儂妾心郎一意非為好顔容
十一
將鏡比明月月滿昜為鈎反覆郎臂上未曙遣儂愁
十二
碧筒綠荷莖斷絲不連藉鍥膚誓儂前但期如此酒
十三
審歡可恨容知將遠别離殘機日夜織自有成匹時
十四
含意雙宛轉相喚非一轉欲知殷勤思抱儂膝上筝
十五
陽春百花媚日日共娱戲不爱郎金珠感郎纏綿意
十六
低頭喚不應非是儂負君與歡相知事傍人那得聞
十七
夢與歡暫别悲淚覺未燥驚啼在歡層恣歡更回抱
十八
滛雨待歡至怯怯守空閨不惜割錦衾作歡馬障泥
十九
好事不出門讕語相聞博小戲暫低突人言與郎惡
二十
芙蓉生江上藕根綠波下畢命泥土中相憐不暫捨
子夜春歌八首
將妾比桃李紅顔故不如感郎心慕悦使妾復踟蹰
二
青陽正三月千花共一林妾心同百草底許報春恩
三
春花非一色春禽同百聲芳時不共樂儂更若為情
四
斑鵻著樹啼為雌刷毛羽誰能華盛年獨處異儔侣
五
春燕&KR1335;楊花風吹作一處可憐千萬條攪人無端緒
六
匿喜故嬌嗔眼波歡所識儂作含笑花容易破顔色
七
新歡難勝昨遠夢易成非欲知顦顇意試遣着羅衣
八
𨳩簾怯東風落花作聲息歡娱乍終宵春眠無氣力
子夜夏歌八首
四月倉庚老喈喈鳴北林囙歡憐念妾無復惜春心
二
華簟不施幛邀歡共晝眠侍兒不遣近秘戲畏人傳
三
輕綃持作幕風觸了無礙不須暫𨳩帷已知歡在内
四
金鈹斷雪藕沉水入懸筩小喜故泥郎藏刀入藕孔
五
交扇綠隂中朱汗若流澌脱儂紅半臂歡故瞰儂私
六
移席曲池側枕藉青荷枝情知劘肌熱殊勝獨眠時
七
桃笙織成簟北牖為君𨳩絺衣夕未觧定知歡夜来
八
犀導簪一角蝉翼散兩肩釵弛髻觧後且任郎君前
子夜秋歌八首
頭上月出沒手中扇團圞眡儂無轉矚何處可忘歡
二
抱阮出月下撥捩三兩弦撲阮郎懷中貪看月子圓
三
紅蓮泛白露夜夜暗沾渠肌膚紅得似香澤定相如
四
儂有箧中鏡照人無圓缺自從歡别来不忍望秋月
五
羅愇不隔風吹儂冰肌冷寕使儂身寒喚郎莫安寢
六
自歡河北去日日聞風波妾心同織女惟期還渡河
七
秋眠不得着河漢斜復横霜枯早荷子空房直到明
八
月白下庭樹蛩驚住人笑低頭入郎懷是儂心所照
九子夜歌
嬌曲發妙口清奏激繁音非因感絲竹含情流豔心
子夜冬歌八首
密室紅斗帳四圍歡與我伸腕探懷&KR0574;温過沉香火
二
歡情與衆口儂自相别白不須三朝霜出入知行跡
三
風霰不啟戸馬蹄繋誰家碩結十丈冰凍殺烏喙
四
膚栗蝟毛𧺫枯逄吹上天着儂錦衵複矢得永纏綿
五
歡慕儂華年刻肌邀共矢着屐行雪中白首并沒齒
六
摸魚深泥裏冰未可烹兩心同一熱呵手作湯羔
七
結歡期歲晚同心不同齒松栢樹千年有情觧生子
八
與朗結大義所事無不有青熊蓐三尺尚未抵歡厚
歡聞歌
闇中趁星出錯着儂練裙傍人相誚嘓終不令歡聞
歡聞變欹
鸞鑱金尺二不可屈作釧单枕動隔宵非關子夜變
上聲歌
引商作上聲絃急如柱促將晝續長宵為歡苦未足
懊儂曲五首(内二首三句)
斷鍼行素棄縑絲不久新新歡比儂舊是儂眼中人
二
披額作緩紒散亂不成理還君雙條脱懊昔輕見許
二
鐵鹿子四角能住截江船對面不相信空期千里言
(附)四
垂楊樹三春不作花那得便稱婿
五
嗛嗛中不盡雄鷄不伏卵人言詎可信
孟珠曲四首
丹陽八漿船五兩快於馬傳有過江魚郎定何時下
二
江頭踏春色纕桃作底紅一日不見歡灰心愁殺儂
三
孟珠好女兒花穠驚玉質莫道儂如花花與儂同色
四
可憐若榴房妍皮顔復厚歡已豔他儂念儂不離口
前溪歌四首(内二首五句)
夜夜出門前無人見行路明月上前溪徘徊未得度
二
黃葛與牽牛紏繆未得了外人素聞知郎今詎底道
(附)三
狗吠隔溪西不是風弄竹知是所歡来就儂花下宿不忍教儂
獨
四
前溪溪西流水清魚不食東流水漸濁兩兩見魚入語郎昏亦
得
情人碧玉歌
未識情人面先聞碧玉歌千金不争惜劇倒奈情何
碧玉歌
碧玉感恩德不在千黃金雀釵明月璫不敵一寸心
桃葉歌三首
桃根持作檝桃葉持作舟感郎相接意殷勤逆水流
二
千花嬌婀娜不及娘紅靨人盡爱桃花儂偏爱桃葉
三
持檝横江上桃葉坐兩頭貪看桃葉渡舟横遂水流
團扇歌三首
團扇不離手因風托自親郎今見辛苦憐取眼前人
二
團扇裂齊紈畫来惟一面顦顇非昔容人前畏郎見
三
輪箑擬明月清光長昜殘還君白團扇無復横相干
(附)華山畿六首(皆係雜言)
可憐華山畿空令共翼鳥尸向柳枝啼
二
空淟涊車輪代枕眠夢中鹿盧轉
三
不是無惋懊儂身怕蛘花見歡昜成笑
四
戞空釡舌本種黃連口中但言苦
五
可憐蟲争知負儂許底道儂惱公
六
夜相思被池虛半領或有夢来時
讀曲歌二十三首(後五首雜言)
蓼蟲遇嚴霜暫過九月九不是怯天寒含辛詎得久
二
欝金蝉連理底是中作釵織綦絇不上終久未成諧
三
銅魚銀屈戍葳𬎼明月光人前不得語空儂見郎
四
外明中尚誾綈錦羃交囱花時耐獨宿单猶能雙
五
儂今定憐歡歡莫更相負百舌鳴春園總不問多口
六
觧却夜光珠日出光不見但得暗相投夜夜滿儂願
七
底事歡負儂低頭私自惱圍棋三百六中間差一道
八
淹煎不得眠難期凖花信寄君玳瑁梳看儂亂容鬢
九
蛛絲網當門一經復一緯妾心紊縱横觧結反成繫
十
可憐遠遊兒不識楊柳樹歸来已枯條别時綠未吐
十一
踏草見履迹幸蒙旋覆花送歡越藩去莫警門前猧
十二
縫綖作雨當送歡潯陽去黃鷄啼出門淚滴猶在臂
十三
憶歡晝夜啼雨續縻不斷淚眼不曾晴長江久應滿
十四
與儂噉蘖苦自謂同死生輕隂出微霽知今已薄情
十五
種楸北壠上三歲已成林含愁作離合秋實正當心
十六
呪厭䴡樵柝無煩漏作聲合歡雙枕上怪殺是殘更
十七
卵雞時伏雛距長未知老女兒將破瓜不肯自言小
十八
昔暫别郎日一夜成一年烏啼女垣上雙罵共驚眠
(附)十九
歡有口掿闊沒前憑誰信無梁斗
二十
果臝細腰蜂拉挲抱蕊脚無力歡今手約儂裙摺削幾尺
二十一
墻顕花空復令儂見風定落誰家
二十二
二色秦淮流黃流逆郎篙北上清水照儂閤上頭
二十三
石頭道龍蟠八握作盤料成髻膚寸三山一繚雲底許来行雨
烏夜啼三首
啞啞城上烏抱子驚復非知歡夜欲去未曙猶争啼
二
捉鏡照一面見領不見帶葳𬎼何早令儂歡在外
三
猰子䑛魚砧流涎詎觧飽五更作肉糜惜歡𧺫應早
西烏夜飛
烏頭已欲白日沒猶夜飛宵行知多惡白日被弹歸
長史變歌二首
昌門一半水分入吳江流欲知郎出沒但看白馬頭
二
莫釐峯頭橘墜地先成枳儂心故不移千載長如此
丁督護曲二首
一歌丁督護雙淚落闌干生年難滿百且得暫相歡
二
都護生時年歡楽諸事有勸君莫蹉跎幾人得皓首
黃督曲
游絲牽落英無憂墜春草一心得留歡他鄉亦云好
黃生曲
香是儂心爱芳林日婆娑剗却睡龍腦嫌心底許多
石城楽二首
飲馬江水上風逆江不流馬嘶驕蹀躞觧為儂少留
二
石城酒楼上二十四交窗不是窗中坐誰招游冶郎
莫愁曲二首
兩槳剪江来莫愁不肯渡還就莫愁家遥識門前樹
二
布帆三十幅順流下方山落帆挽百丈端爲莫愁還
江陵女歌
雜組織成帶同繐未同心已知娘華豔何用惜兼金
長樂佳
百和流蘇枕觸肌香自著帷中秘不聞儂芬自透幕
雙行纏二首
裂帛微收束纏急作弓彎裌裙不貼地一步五回環
二
脱却岐頭舄雙趺纖月偃無人見儂迹堂前自回轉
黃鵠曲
黃鵠摩青天单飛無匹雙不如野塘上七十二鴛鴦
作𧖟絲
采柘喂吳𧖟絲黃别成繭腹中有繅車晝夜千萬轉
白附鳩
女兒觧留客花釅覺酒濃郎但取醉時還來相就儂
拔蒲曲
拔蒲插泥中蒲死心復生盛年蒙棄置灰壌何由平
來羅曲
草黃磐石下逄霜難復鮮人暫相娛樂衰顔能少年
那阿灘二首
巴江水急流鼈不得上逆風不肯住碪斷郎百丈
二
呷醡以為漿含酸終自吐郎心既已他空教折郎櫓
青陽度二首
𤾂酒甘過飴銅陵花弄色江燕逐檣飛殷勤語留客
二
合歡被底留纖趺勾殘月長年五更喚可憐燭未滅
江陵樂
順風下揚州一日三千里江陵女兒多下碇不肯起
翳樂
紅粧雜弦索日出眠尚留流連忘底許人道是揚州
三洲歌三首
梅根灣頭樹半枯著水眠大風拔未斷杙歡西上船
二
布帆團圍轉遶儂洲尾頭欲知儂住許雙鴟最高楼
三
逆風打魚頭兩兩夹棹槳門前白項烏啞啞立墻上
襄陽白銅鞮二首
蜜色林禽漿甘飴可人口郎但時能来共醉大隄酒
二
銅鞮蹋歌去連臂相参差紫騮嘶不已驕殺郢中兒
㐮陽樂四首
㐮陽好花枝紅滿大隄道踏歌諸女郎搃無花亦好
二
朝發江陵口暮至襄陽城不負所歡約南風五兩輕
三
江上芙蓉花一一豔郎目無錢底作人自抱柁牙宿
四
青青楚江蘭斗粟買數業非儂心許爱空持花就儂
(附)夀陽曲二首
八公在夀陽何孱顏人去何時還
二
淝水出鯉魚長幾許為儂寄書去
估客樂四首
十日泊門前五日同戲博作襪送歡行時時憶儂着
二
大舸下樊城布帆且莫上雙漿遲遲發暫得登楼望
三
拔釵封襆中屈腳拳一寸倘到茱萸湾方便寄歡訊
四
郎約灣舶處樊口市東汊小舟四借問恐泊細娘家
陽翟新聲
窈窕下蔡姬千金買歌舞文園輕薄兒不如陽翟賈
于闤採花
雨過流沙盡東風亦自春誰知産玉地原有惜花人
夜夜曲二首
明月落不落交囱閉自𨳩人前已賣眼夜夜夜深来
二
旖旎千花色低回一片心誰能忘此夜夜夜直千金
長干曲二首
昨日下三山明朝九江去君但問儂家生小長干住
二
種藕長江上弄棹日遊戲本是長干人不識長干寺
浮游花
暮去朝不返人傳在狭斜妾心非流水肯逐浮游花
沭浴子
蘭澤作膏沭春山明洗粧非儂爱脩㓗竟體自芬芳
少年子
日出馬無跡暮歸花滿頭躡蹤無定在搃是少年遊
王孫遊
殘鶯搃莫啼已是知春老君自不思歸何事關芳艸
白鼻騧
三春花落盡君更宿誰家日日高楼望惟看白鼻
自君之出矣三首
自君之出矣無復理朱顔思君如花落不及待春殘
二
自君之出矣瑶琹弹自傷思君如羅被不滿獨眠床
三
自君之出矣裙帶日加長思君如孔翠精采易消亡
有所思
夢與情人别心知無返期還應將夢斷不復苦相思
玉階怨
寂歴閉廣殿徘徊𧺫獨行殷勤綠苔跡偏逐履綦生
静夜思
空舘夜已深天街净如水獨有秋蛩聲伴人明月裏
楚妃歎
君向高唐去虛無問夢思妾身憔悴久何必騐腰支
明妃歎二首
妾身已自誤君心幸見知寄聲典屬莫復惜蛾眉
二
紅粉臨邊塞風沙亦漢恩君王重大信賤妾復何言
長信宫
寂寞度秋風殷勤篋團扇坐看螢火流飛入昭陽殿
銅雀悲
歌舞高臺上含悲君不聞不如漳水月夜夜得随君
擬古
惆悵望青山獨来還獨上何限㫺時人登山此惆悵
邊城思
寒草春未綠朔㕍飛已回那堪昨宵夢不到故鄉来
江南思
流水去故國歸雲還暮山不如春草色猶得徧江南
閨怨
粧閣午初𧺫芳園多鳥聲如何游子去春色不關情
楊花曲
飛絮滿行路行人期到家情知非是雪不信道楊花
采菱歌
菱角入水沒菱花背日關莫傷纖手子待歡蕩舟来
采桑曲
辛苦容不理陌頭行自傷蚕飢應待妾終日不盈筐
采蓮曲
蕩舟荷花裏花深不見人紅粧非有二儂是此花身
殘燈
小暗如雨殘燈吹不滅照得夢分明天涯幾年别
寶劍吟二首
寶劍持見贈俱言直萬金相看無限意昨夜匣中吟
二
連夕白虹長太白掩明月寶刀尚未蔵為有仇人血
子服弟人日孿生二女口占
七日先春至初弦伴月新比肩人並日共命日逄人
二
入襁成雙笑聮珠已二難瑶釵簮叠勝莫作兩人看
三
琬琰空成對英皇不並時五絲人作佩同繋女珊枝
四
七葉&KR1396;逄閠高門總一楣東床他日客左右袒同時
千公相送下秦山口占留别
山雨催人厺雲㤈路不迷煩公下山送已過遠公溪
歸途山雨北来望乍浦諸山作
澉水衆山青白石盡可煑忽沾衣上雲知是龍湫雨
行南郭望秦山
昨日山中行身随白雲去此地望青山是昨經行處
過梅菴
出郭探梅去沿溪渡水南梅花無一樹何處是梅菴
折梅劉氏園亭
渴澗春猶涸寒梅凍未𨳩殷勤謝園客折贈一枝回
粒粟庵示衍公二首
寥寥剥啄聲良久竹扉啟不為探梅来枀窗同隠几
二
梅花孤墓上日日自東風欲問春消息無言叩衍公
雨窗偶成
澡盆在空階滴滴如疎漏幽人醒午夢山雨暗清晝
望咫園池上梨花
將軍池舘畫一樹只梨花猶有當時燕&KR0742;泥過别家
虎丘花市
傾國人何泩名花空復妍春歸未歸去腸斷賣花天
畫碁局口號
日長無一事棋局屇觚稜慚愧巫䕫老山妻畫紙能
與古峰上人坐默庵竹林
炎暑不到處空園十𤱔隂聊將人外契回就竹林深
詣七弟翼所摘榴花二首
觸暑荷衣過凉漿暫乞茶憑樓無限意小住摘榴花
二
當日移栽客俱言白海榴種花人已往朱卉照人愁
獨宿偶成
山月出不高暫眠將觧帶多謝小窗螢照人羅幕外
夜𧺫月下灌花
中宵眠復𧺫月斜花影横行吟下庭砌抱甕露三更
弄潮曲六首
妾家東海上夫婿弄潮兒明朝潮生日犢鼻索儂為
二
歡住落塘灣妾居藍田浦朝夕經儂門無雲自成雨
三
紫茄鵝卵圓絲瓜長於帶細祝望潮郎沙頭背人拜
四
歡約無凖憑潮期有信向潮來郎不来潮去月未上
五
馬嘷城下路西望伍胥橋潮頭有白馬潮是浙江潮
六
海潮鼈子門江潮西陵口江潮夾海潮弄潮好身手
題漁樵耕牧画四首
冐雪得魚返重枯鱗生風吹紙獵獵中聞折蘆聲
二
槎枒林矗天山深餓鴉呌不見虎行蹤草沒負薪道
三
斑鳩坐樹啼一犁春雨足荷鋤采菽歸篛笠雨中綠
四
好山無猛獸放牧滿林谷牧童草間睡牛闘倒茅屋
雪中書所見
大雪壓蓬頂漁翁草眠樹梢維不住翻却釣魚船
二
松窗夜有聲恐是梅梢折篝火照空階携笻自敲雪
七言絶句
元宵踏燈詞五首
宿雨初收烟景新九衢相軋踏燈人就中拾翠人何在油壁車
香逐路塵
二
綠波吐月海珠升軟繡天街晃萬層一道火輪随地湧金鱗百
丈舞龍燈
三
春城罨畫出樓臺十二紅簾次第𨳩風送鶯聲聞笑語碧紗屏
下影娥来
四
綵衣花帽冶遊郎到處尋春𬗋陌長不惜蘭膏汙衣䄂輕裘偏
帶綺羅香
五
花滿東風燈滿城金吾不閉漏三更月斜花正燈無影花暗歌
楼月有聲
行七弟正仲東郊艸堂
花滿芳郊百草暄柴扉鎮日掩空園一枝紅杏無人見爛漫春
光傍短垣
寒食病中
綿上龍蛇二十年殯宫芳草自芊芊病中寒食愁中過空向東
風呌杜鹃
鴛水偶成四首
三十餘年舊此游鄂君青翰每同舟重來昔日人何在只有夗
央水獨流
二
春流蕩槳柳青青過盡長亭復短亭回首塔塘橋外路楊花一
半作浮萍
三
紅衫血色照人明素面鴉頭粉築成檥棹下塘桑柘裏絳桃花
底坐吹笙
四
𧖟子初收尚未眠牡丹時候豔陽天平生不識春歸路驀忽傷
心到杜鵑
禾水上聞吹笙
何人倚棹坐吹笙江水江花逐浪生惆悵少年行樂處沉香火
底聽彈筝
錫山秦園書所見
名園楼閣若飛仙照水紅粧自&KR1275;然自是客中禁不得惱人春
色落花天
登秦園小山望院中壯丹
雕闌重幕鎻名花不放春光出絳紗試上玉山峰頂望飛瓊原
不染繁華
秦山僧送新茗作
牡丹花落客初回歸即呼童滌茗杯第二泉烹剛正熟茅菴恰
送乳芽来
行海上
雲海濛濛乍有無越山一半已糢糊龍湫一帶真如畫却憶周
行海市圖
粒粟庵八詠和沈太常先生
潮音梵唄
閒敷坐具倚寒林一片蒲團即此心萬籟不生聞不滅梵音何
處雜潮音
古槐垂蔭
古槐高影綠傀俄長日清隂入座多定𧺫不知人世換靜看行
螘上南柯
曲徑幽篁
茒屋三間背郭流琅玕作霤擘簷溝欲尋幽徑不知處門在修
篁將盡頭
方塘印月
南宗相印幾燈深一勺空明受半輪月在上方天在水不知是
月是禅心
鄰刹疎
累月雙扉斷客笻䋲床未𧺫日高㫪粥魚齋磬都無用一任前
村曉暮鐘
鳥參晨夕
施食生臺倚石龕松風鳥語共和南沙彌争飯道人懶只有山
禽觧放參
嚴城鼓角
丈室霜高月白天戍楼刁斗五更前鈴聲不斷雞聲續破衲心
頭自悄然
南山當戸
流水無心盡日閒禅機不在此中閒草鞵踏遍千峯路未識當
門海上山
衍公設胡餅相供口占二首
談空日午竟忘飢相對無言對者誰正直麥秋胡餅熟不須重
去喫油糍
二
林喧始覺衆禽飢飥䬪無勞倩餅師一飽已知群妄滅如人飲
水自家知
渭臣弟以絡緯二頭相送卧聽欣然得句
絡緯花間續次啼天河已轉画樓西雕籠薄暮携相送却伴銀
燈度隔溪
二
絡緯啼時烏夜啼酒醒風露夜凄迷應知竟曙無眠客卧看雙
星入戸低
三
銀燭蕭齋冷自携摘花中夜飼莎雞却憐蕩子空床婦怪殺雕
籠不住啼
七夕詞七首
銀鈎為月挂西楼少婦斜針楼上頭却訝窗前小兒女也随阿
母望牽牛
二
金盆自搗鳳仙花赤玉&KR0655;鉤蘸曉霞向晚臨粧理眉黛春山紅
雨過雙鴉
三
曝衣院院綺羅香欲闘天孫雲錦裳莫笑空庭懸犢鼻兒家夫
婿本牛郎
四
雨過南軒月滿庭粉筵瓜果拜雙星一年一度稀相見今夜鴛
機暫遣停
五
烏鵲橋成便仙佳期此夕勝年年碧天如羃凉如水怪殺蒐
詩人未眠
六
綃幕風吹繡戸𨳩洗車如雨暫徘徊佳人今夕停機絞絡緯何
勞永夜催
七
牽牛河畔客星過雙鵲連催人渡河應是離多歡會少却愁織
女欲投梭
題西林禅院倒挂四首
野樹飛泉宿水禽西林何必减東林白蓮舊業無人見獨木溪
橋識此心
二
古殿鈴聲語石壇不知是法是風旛風原無定旛無動月直庭
心老刹竿
三
宗鏡堂空塔自封此中無鏡亦無宗不須苦問西来意響板三
聲兩度鐘
四
净瓶花薬水軍持念佛經行念是誰佛既本無何處念直燒院
主兩行眉
訪菊叩牧山上人小菴無菊題壁二首
為訪黃花問牧山山僧蹤跡已人間應知相見同無見寄語山
童任閉閴
二
尋秋相叩野僧家無復東籬有一花却喜相尋人不見石龕自
禮古毘邪
和李山甫咏柳十首
幾度津橋與㶚橋消魂瘦損舞人腰離亭不肯憐攀折减盡東
風萬萬條
二
綠暗紅亭咫尺迷漫天飛絮撲征蹄浮萍蹤跡無消息陌上空
随濁水泥
三
纔落梅花便已新深閨猶是不知春朝来小立空凝望未掃長
蛾待畫人
四
蜂黃蝶粉搃關情誰復章臺憶小名最是不禁顦顇處日高風
定一聲鶯
五
冷落今春却似秋未過寒食已先愁青青無復關春草故惹飛
花出御溝
六
春城掩映出楼臺不放聞愁入院来只為情人離别苦勞勞亭
畔莫教栽
七
長楊風静故垂垂翠黛含情不自持况復江南望江北曉風殘
月半如規
八
野花無主亦無名濃綠河梁各繫情搃是春歸聽不得伯勞飛
去别枝鳴
九
冰泮榆關柳未絲殷動羌笛隴頭吹西風莫帶邊愁至連日深
閨懶畫眉
十
霜落曾随塞草枯東風依舊拂平蕪春衣未寄砧聲𧺫腸斷銀
床舊鹿盧
四叔無為折菊花相寄口號
年年九日共登高采菊歸来索句豪衰鬢祗堪供伏枕不知秋
思在東皐
二
竹林大阮有幽期折得黃花寄所思獨坐南軒弄秋色郡堪載
酒就東籬
三
行徧柴桑好事家一枝不見隠人花不如叔也城南圃滿圃秋
容映落霞
四
高卧高楼大海東海山無際碧天空遥知把菊相思處不盡寒
潮落木中
海上詞十首
黃灣白塔對峥嶸吳越當年幾戰争漁父那知今古事空&KR0699;閒
曝馬嘷城
二
沙頭白燕向人鳴三月&KR0742;泥渡海輕自恨身輕不如燕柴門空
望兩潮生
三
日夜潮聲盪四郊大魚鬐鬣拂雲髾萬鈞連弩空閒却不見君
王出射蛟
四
鐵網珊瑚禁不開海人無處賣綃回錢唐市上胡椒滿共指荷
藺貢使來
五
曾聞市舶兩湖前日日風帆日本船試上長堤望東面只今弱
水隔三千
六
徐福島中人已空三山咫尺若為通五城十二樓何處只在微
茫海市中
七
黃湾吐蛈卲湾鰕蟶蜆鰦鰉上擔賖今日漁查斧薪盡城濠窪
處握蘆茅
八
潮生潮落徧沙邨舊日漁家半不存惟有賣潼生計稳飯牛月
出頭門
九
雲裏香烟沓綺羅南山脚下泊船多皎門南望天連海無復雲
颿入補陀
十
幾年海上罷揚波下瀨樓船半已枯寄語越裳馴雉使飛車不
放指南過
茗齋詩五言古
淮南彭孫貽羿仁著
題張螺浮觀察素箑弄舟小影
江湖與魏闕身事元相屬君是濟川舟横流度洄洑十年璅闥
傍清夢縈心曲帝念浴日勞滄溟寬賜沐暫歸烏夜邨鑿沼
蟠岩築拍浮容酒船沿回繞山足時脫侍臣貂著此漁釣服宿
鷺及閒鷗分行共追逐春流落小影須眉照人綠何煩烟閣寫
素箑同綃縠懷䄂展清光仁風被林麓
訪拙庵范參帥拙庵虎林人流寓海上近復削髮迯禅礼
木陳志公為師
舉世競營遂紛紛朝市間車馬自流水公獨如深山幽居遠㕓
肆芙蓉翳掩關先生經綸才每自匹馬班上書不見收投茟從
刺奸十年秉高才樓船甲躬擐射鮫滄溟中海月随弧彎功成
挂神虎扁舟弄白鷴身遯鼎亦移削迹大海灣氏落寓公籍家
寄為氓闤勳名一胡蝶栩栩清夢閒體道形自適憂時髩徒斑
禅悦譚楞伽龜毛兔無跧長持隱土服湛此雲林顔顧我違時
用瓠落溷茅葌躬耕既不能子職愧長瘝抱拙惡佻巧錢刀羞
墨鍰欲言無可詶樵蘇恒往還每懷高世蹤時復慰躋攀碩以
義山義破予頑石頑偶来叩池館清言映烟鬟淹留至日斜林
霏炫潺湲相期及春酒携柑聽綿蠻
興善寺觀古栢(後有改本别見此作宜删去)
昔遊興善院古栢龍形長蟠心捲翠鬣蹙簇成毬幢時落夢寐
間俛仰俄十霜春暮泛扁舟晚棹經此堂屈鉄摧已折秃枝裂
未僵枯鱗皴古蘚斑剥疑晉唐物往有代謝興盡多慨傷
瓶梅
積隂淹韶令言阻郊扉行折梅置缾間寄我孤墅情空香觸几
案斯悟靜者榮觀化冺羣有給賞無凢英低枝爰礙幘默與燈
影横既謝蜂物喧恒較脂屐輕昕夕勝繞樹悠然足平生晨光
暢和旭使人縈衛明芬氣入膚理慮澹嗜不盈嗒焉對山罇怡
適安可名
戲題朱臨湘樹庵畫
畫理共文心萬變合天地雲林南宮軰落落得其意譬彼草聖
書以神不以義痴人目顛草謂無一茟是那知濡髮人自吐胷
襟氣未嘗有波磔烟雲成位置臨湘古之狂縦酒遺名位其書
與其畫搃不離游戲不須作畫看如見此公醉潑墨皆酒㾗糟
粕非有滓我亦戲題之糢糊難辨字
聽商隱彈琴歌
東倪漭無央琴臺巋其左鍾期渺千載高音孰知我久寘無弦
桐丘壑隤焉墮因君動清興重理寒徽坐春和霽良景風暖鶯
花嚲鏗然衆響發妙格成雙璅逸韻空庭留流飈廻𬗋邏抑揚
申素衷百感紛娿娜遂明招隱情斯意諒已果醇醪為君引襟
洽無不可斜陽在山樽宿釀瑩朱火既醉各言歸抱琴囊自裹
和客元夕登乕丘作并用元韻
吴趨游覧客所適惟乕丘若亦聊復爾詣寺乃檥舟山塘卉百
種茶寮雲千甌拾級攀磴道迤邐如登樓荒寒信人外心迹雙
悠悠頑石被古榛生公見無由隂翳伏泉蔽含睇美女眸稍去
塵轍遠始覺禅栖幽春事歛未舒花氣巳暗浮喜無踏燈人扵
此車馬留縦余探梅屐言尋素履儔遥香泛垣出風過萬樹
頭藉草老徑策杖空壇陬一滌繁華胷豁彼累俗憂相遇寡
勝士徒矣岩穴求獨鶴唳烟翮嘉魴灂文流不須踐靈境襟掖
咸飀颼誓墓微尚存移文庶靡羞讀子詩百萹增我懷四愁
安得買隱資築勝以卧遊
詩窮篇贈俞叟𬗋幻
東海老詩窮苦吟惟有啄短衣長露肘朔風掃皴瘃結廬翳榛
茅仰屋漏雨雹客坐分雞桀詩卷挂牛角烟㸑時不上秃毫長
自捉聊將慰欎陶頗未費雕斵既愧鼓盆達應讓禽生樂人生
鮮百齡胡乃困齷齪刺促悲蛇蚿逍遥適蜩鷽庶幾齊得喪
何用憂屯剥君居鄰大海潮汐相澹濯吐呑萬物襟可以夷喬
嶽碩言暢幽忡葆素敦其樸
興善寺古栢
昔遊興善院古栢龍形長蟠心捲翠鬣蹙縮成毬幢時落夢寐
間偃仰俄十霜泛舟及春暮歷覧涉此堂昔時屈鉄質雪&KR1062;枝
半僵竒勝類斧劈擘裂心不創古蘚皴枯鱗斑剥疑晉唐槎牙
山鬼立空洞幽虺蔵物感有代謝歡遊焉可常題詩倚林樾歸
禽還莽蒼
過劉生敷文所見張公子因憶故友王蘇
張郎黃門之孫小白之子也黃門命生兒子畜之因母
事我女見其姿秉明秀礼度從容顧已喜之覧其眉目
甚似其外祖王蘇蘇故貽友也愴然懷之攬茟為賦云
爾
昔與我故人談諧無首尾笑語靡不有權呼溢觥兕憶傾大銅
盆倒甕餘無幾相對各轟飲據盆如巨豕座客咸縮舌流汗顙
有泚奪幟酒人場所當咸魄禠十年泉扃隔夢寐入隱几偶来
長女室驚顧見可兒劉生兒子畜黃門所命之母呼我長女拜
我從容遲江山潤眉宇玉削璠璵枝徘徊不厭觀愴悢觸中思
烏衣分餘秀黃絹照光儀如見我故人彷彿得容姿乃祖何嵯
峨朝端立鸞鵠思以𥙷天手匡弼皇初服佩蘭楚江還身逐
黃綺角詒厥故宜佳莞然聽其讀老夫為傾倒此子勝員俶王
郎如不亡琳琅長在目
偶興
海中有竒樹花蘂苞孩嬰參差拂曙坼抱柯各叢生俄焉成笑
語趨走&KR1405;生成亭午及魁壮向晚漸衰零零落委水土旦旦復
滋萌人生同草木已謝不再榮服食爲藥誤憂愁與名爭百歲
會有盡何啻昏旦并頽然親麴糵聊以豁紛攖
茗齋詩七言古
淮南彭孫貽羿仁著
題冀谷畫龍
黃谷畫龍殊草草當黃谷時未知寶時塗片紙當酒錢往往酒
家留畫槀斯人没已二十年追恨當時畫来少近人畫龍皆無
稱必題黃谷始云好此圖夭矯龍勢竒掉首向天如倒垂横風
巨浪拔欲上海色不平地軸危不須深䆒此中妙但道黃公能
爾為身非葉公龍莫下聊題為爾增高價
錦石篇
錦州諸山產文石雨後斒出五色陳生宰錦猶未知兒女每
呼僮婢拾生也呵責畚棄之歸装潜載猶纍纍朝中知舊索錦
石始恨兒童相告遲吾家遺寡多女兒乳媪乞取以見遺老夫
索觀亦不惡黃者如珀白者脂寘之貧盎浸璣璧清徹膚理寒
須眉昔藏雨花臺下子旋螺瑩骨殊勝此已乞東坡怪石供䄂
中攫取宜其爾
胡生天岫移家硤川詩以送之
千金學劍功不就采藥行吟太生瘦十年流寓數卜居碧雲舊
隱重結廬君居梅里興有餘主人愛客今何如小人遺母幸有
肉長歌作客非無魚末之難巳硜硜者丘何為是栖栖歟詞人
星𣪚岐南北草堂一叟驚幽獨携家更自問岩棲柴車躬挽驅
黃犢我倚南樓看白雲雲山相對惜離羣君今𬗋硤雙峰去雲
亦随若遠送君
就從子序皇飲雙紅酒
吾家阿開頗觧事知我流涎麯生思相招為我開大缾宿釀雙
紅凝珀碎座中四五皆酒人老饕飲噉皆絶倫春𧖟上葉捲風
雨乳虎攫肉無麚麕巨盤屢空䑛可拭傾壺易燥溟揚塵嚴苛
觴政等酷吏怒呼拇陳驚比鄰君不見悠悠四海皆兄弟暫時
勢去還相避君不見眼前刺促隷與奴今為王侯昨鉗徒何者
為榮何者賤蟬蛻糞壤龍泥塗可憐萬卷長齷齪槁首咿唔
死腐儒不如糟丘常自恣一年三百六十醉但得酡顔終日紅
不須赤棒三騶貴為君起舞歌柘枝汝撥阮咸客吹箎花枝紅
燭即良夜明月隂晴何用知
豊溪送春歌
春隂連日醉如泥牡丹花落啼鴃啼夗央水暖蒲芬短拏舟沿
棹入豊溪春殘不惜送春去不知春去歸何處春歸應在柳條
中半作將飛未飛絮昨日小雨今日晴驚聽枝頭鶯一聲莫到
落紅吹盡路人生何許最關情
正仲醉墜傷臂寄嘲
清和猶未梅雨来薔蘼荼蘼參差開相從羣從就笋菽未坐先
呼滌酒杯青梅如拳笋如玉疎齒含風鳴謖謖如泥翠滴荳粥
香一飽能蒸肺腸綠慚余兄弟稱酒徒不勝桮杓空讙呼久拚
七尺為長物一任支離成老夫玉山之頽公莫扶折肱君自謂
醫盧柳生左肘殊不惡鴞炙右臂堪彈無飛牋遣訊聊相慰慎
莫戒酒從妻孥屈而不申非害是明日還来酒再沽
茗齋詩五言律
淮南彭縣貽羿仁著
爆榖
銀鐺烹漏湊迸粒滿吳筐畢膞花生釜勾芒雪褪裳兒争分顆
少媪喜析薪長狼藉豊年兆新添雀鼠粮
張觀察涉園六首
烏夜邨前路黃門舊隱居烟嵐當座合潮汐撼窗虚布埓寬調
馬䟽泉始種魚東山雖素志恐未許懸車
二
大白先生在高齋擁百篇雄文留故蹟勝地表名賢斗拔雲峰
峻横空磴道懸流觀山海處題榜尚飛騫
三
登臨携屐上南眺越王臺岩壑宜龍卧山樓夾蜃開松高竒響
出藤古夀形廽公自心如鉄何須徧種梅
四
羣山圍管葛五畆枕丘陵選石堪移谷穿池待采菱滄波休沐
遠日月賜環升側席行相召時艱漫曲肱
五
南軒闢容膝曲徑鎻烟蘿雖有蔵書處公焚諫草多雲霄支遁
鶴沼沚右軍鵝時一相鳴和清人得窹歌
六
外臺歸憲節入楚慰騷人佩得湘蘭綠来分海國春較晴田父
共乞食野僧親誰識荷衣客先皇獻納臣
晚春新體八首
萬感争春晚飛花踐錦泥頭童嗟老去眉子笑中閨潮暖人魚
乳沙平父為嘶金鹽方可摘莫復搗生虀
(父馬牡馬也出平準書人魚生海中如男女異根自腰以下生紅鬣纖白可愛海濱鰥寡養之池沼就而淫之)
(金塩一名五茄皮)
二
酒渴遊常倦書淫事頗妨丹鉛釐帝虎墨守發公羊脉望規難
見瑯嬛目尚蔵無因尋女几一問隱真方
(葛仙隱女几山得道蠧魚三食神仙字化為髮循環不斷如規名脉望映月視之仙立降瑯嬛洞天神仙蔵)
(書之府見張華博物志)
三
淫雨如愁海酣眠困酒兵徑紅人莧滑月黑鬼車鳴消嬾閒捫
蝨邀懽索試鶯隙駒虚秉燭安得五笙精
(酉陽雜爼西域小方諸國多奉佛不死服五笙精以飛行也)
四
十笏團蕉小殊過五畆宫低柯巢巧婦竒石徙愚公骨相鳶肩
外功名馬矢中自甘頭責久何足問窮通
五
乞花須辨種學圃久升堂不少宜男樹偏多待女香豔分金絡
索春在玉浮梁鮭菜諳風味休尋食憲章
蘭名徒女李白好飲玉浮梁鄒平公有食憲章
六
春駒穿幔戲花豸隔林啼觸景皆形寓浮生任物齊蓍床元
緒老茟陳扈班低嬾逐燒丹客辛勤六一泥
(蝶一名春駒鷓鴣一名花豸石茟架名扈班龜名元緒羲之有竒)
七
海市隂晴騐張弓暈有無戈船斷楊僕羯鼓且花奴中聖糟雲
冷猶賢博注孤我眠君莫去同蔭草龍珠
月如張弓少雨多風蒲桃架為草龍珠悵
八
褊性偏違俗清遊雅自豪烟波三品鳥花藥五時猫黃獨休糧
久青精駐色牢好紉獅子襪同踐赤城高
(清異錄鷗為三品鳥五臺僧有三襪每穿二𥙷一雜色紉綴如毛人呼獅子襪歐陽公見畫牡丹者下卧一猫)
(曰此今時景也花色奓而離披猫睛如線客明日騐之良然)
絶交篇
所遇少青眼結交須黃金片語許刎首何人非負心鼯鼪走荒
徼鹿豖入長林散髮空山卧知音只素琴
同龍孫信弦登豐山
同理登山屐探泉續水經羣峰環管葛半嶺隔滄溟採茗花纔
了初𧖟麥正青閒尋避兵處餘燹在林坰
二
𧖟荳花殘後沙頭一繫船山鳴聞伐石松静覺流泉渌水仍春
漲黃茅及午烟漁樽話𬞞笋何减挟飛仙
三
雲林無近遠欲去似暌違塵事到山盡人生勝會稀獨催詩思
發能不宦情微誰復禁長往何須羡薜衣
重遊覺林寺
因山来古寺遊客憶曾經故殿生隂蘚當門羅翠屏猿公依𣑽
定龍女駐潮聽近已忘心印天空月在缾
同崔大蘧非徐六琯朗沈大朗倩家弟信弦過陳大龍孫
高橋别業
罷官無不可此地得頻来松下數椽屋茅堂帶竹𨳩花濃思命
酒茶渴欲消梅静閱人間事槐柯夢正回
二
雪色淫灰蜃涵虚丈室明氣清知候變坐久覺潮生紅藥侵人
豔黃鸝逐侣鳴暫来堪永曰聊此濯塵纓
送僧遊五臺山
托鉢飛狐道看山落㕍都何人飰行腳真自見文殊六月峰峰
雪三辰夜夜珠聖燈無用問心印照寰區
初夏同渭臣弟少咸猗天姪共醉正仲弟東郊别業
三徑荒蕪久中年兄弟稀一樽聊共醉萬事向人非犀瓠青梅
脆𧖟天綠笋肥酒闌扶欲去相送復依依
詠珠蘭四首次信弦韻
沐芳長在側形穢愧當前委佩纍纍濕流黃瑟瑟鮮清芬堆釧
粟暗麝著秋烟欲采巴人句相投墜露先
二
種香来合浦應賣館陶家一斛真無價零璣詎有涯蘂宫懷故
侶照殿暈輕紗寸草心空報徵蘭感夢蛇
三
魚目瀟湘上何人辨衆芳歌飜堪入串暑退爲招凉徽&KR1109;光幽
操璿璣繡國香枝枝布文露的皪報秋瀼
四
明月晨星畔空香曙未分碎金沾髮導冷玉點楸紋沉水幽相
和雞檀减不聞夜光紛可拾交甫憺靈芬
和胡天岫歲暮作
携家逢歲暮暫客恰如歸南澗藉行汲東鄰借壁輝猪肝安邑
市鮭菜首山薇聊復容棲逸勞生悟昨非
二
越客栖吳地惟争朝暮潮雙峰蘭若近片石苧蘿遥幸舍虚彈
鋏懷人有洞簫從来慕真隱不待左思招
三
朱亥新屠豕毛公舊博徒若今皆與友何慮此身孤牛斗連於
越漁舟接太湖負薪還往地辛苦逐銜蘆
四
澤國近山市烟邨半水舂飄零高物色樵牧寄行蹤藥裹身常
佩詩囊手自對剡中還復憶岩壑正秋冬
五
藥市尋梅福樵風送子真兒童行盡識猿鶴自相親吾道宜長
往其家此不貧寸心猶未已起舞對司晨
六
聊落歲云盡吾寕廢笑歌綠樽猶未竭紅燭已無多脱粟魚為
飯柴門雀可羅厄窮當不悔天地奈予何
七
霜雪徧四野蕭條鳴北林青山成獨往白石是知音何必减絲
竹此中宜素琴寥寥千載上應識昔人心
八
短褐禦殘臘深杯餞薄寒老親時一笑游子得長歡行且友麋
鹿何當羡鳳鸑惟餘知舊在欲寄楚江蘭
九
讀易亦偶爾一簾時復懸樗蒱百萬擲弈旨十三篇畜弟惟有
盎如兄不論錢投間暫游戲無佛更無禪
十
此子興不淺天寒頗自宜閉門煨芋火入牖早梅枝敗絮添行
衲新虀佐屈巵爾時殊足適何用苦吟詩
十一
文章寕足論往往自言工意氣還吾黨風騷不負公江湖寬酒
德朋好益詩窮欲問平生事天涯兩屐中
十二
避世鳳兮鳳入山深未深異書行且讀古木倚而吟宰相陶弘
景冠巾支道林時時溷塵俗爲客弄胡琴
十三
𬗋微山月下此地勝流稀白瞅楓林上青天朔㕍飛風雲驚候
變丘壑與心違捫蝨茅簷坐晨興攬曙暉
十四
南飛一黃鵠豈爲稻梁謀羽翮去人遠虞羅安可求滄溟三弱
水雲物五城樓似許褰裳就飄飄身世浮
十五
卧病文園久荒城對女墻無因問天姥一為教軒皇著𫐠名山
晚幽憂歲臘長何時容把釣東望竟茫茫
十六
一卧經愁老羣書向晚成望洋看海若人夀幾河清丹竈休燒
藥紅粧且炙笙焉能随細馬挟策問都城
竹醉日就飲渭臣弟是日從子猗天生女彌月
慰情憐弱女何用羡寕馨岸幘凉生樹飛觴月在屏竹猶今日
醉我軰若為醒團坐無他客階蘭滿謝庭
茗齋詩五言排律
(淮南彭孫貽羿仁著磬)
先世有玉罄架以文梨之床玉罄已亾而床尚在聞商隱
有玉罄因以贈之
文梨産南海巧匠準宫懸鏤難分寸人工合自然當時璆璧
綴每辨玉聲傳廉劌昆岡曲輕清泗水圓亂餘和璞去虚負梓
人鎸方響鏘疑在天球跡尚緣憐君同荷蕢拊石侣飛仙久獲
浮金質空淹韞櫝年傾筐聊觧贈系股恰連蜷擊月商秋應同
笙雅奏偏夢清孤榻外韻遠百花前擬共蒲團上寒爐坐入禪
聚順堂𬗋牡丹止開一朵拈八韻示信弦
君家魏家紫一朵映山牎穠麗知難匹羣英色自降佳人真獨
立傾國本無雙專寵推妃子風流冠妹邦賜衣香吐綬濯錦夢
分江欄占飜階藥鈴驚小院厖朝酣濃珀椀夜飲暗朱缸愧乏
花間調新萹擅綵幢
夏蕙吐花虞美人一枝同罌發豔因拈十韻邀騷壇共賦
幽草紛長佩閑葩豔獨親妖紅沾水碧怨魄感湘真四月光風
轉千金麗質新撫琴香寂閴歌關影横陳誰復思公子嫣然見
美人空將數行泣一笑九江春黃綺同招隱朱顔永結鄰何須
愁奈若聊爾慰靈均芳潔疎姬侍婵娟慕隱淪填詞付斑管搃
向楚江濱
茗齋詩七言律
淮南彭孫貽羿仁著
戊申元旦
三條車騎騖如雲岐路相逢且避君舊業僅留旋馬地少年多
逐射麋羣身同謝屐無全齒腕異顔書但有䈥随例拈詩聊壓
卷漫勞和客共紛紜
自和前韻
空齋寂寞似揚雲柔翰馳驅頼墨君酒盞漸疎稀對友詩筒時
接悵離羣清羸洗馬愁生貌懶慢嵇生緩在筋深掩倉琅斷賓
謁門前名刺任紛紛
曹二雩賓新昏張氏作
才人繡虎本名家天畔張星待客查不讓難兄驚奪錦新昏
如弟笑披紗同聲弦上琴心月寫黛春分筆底花便巳神仙宜
觧佩何須重復問胡麻
詠白燕
元楊廉夫倡詩社有白燕詩廉夫亟稱之海叟以為未
工别作一首遂為絶倡此後名流續詠不一梅里諸子
亦賦此題諸萹爛漫終不能超袁而上之亦續貂焉見
其不知量矣
霜襟雪頷自差池素質天然本不淄寒食梨花何處見空梁落
月正相思澄江斜前輕盈練玉樹雙栖苐一枝莫怪常過王謝
院佳人詠絮比容姿
懷東堂花竹詩和從姑馬孺人玉映韻四首(叔大父君山先生二女皆)
(能詩長曰季琬字玉映歸馬氏馬丈君實以德安令罷歸官貧僦東軒以償于錢家孺人素躭卉植悵然不怡)
(為詩别之叙曰花癖性成花緣頗淺屢種屢徙徒增惆悵偶移居東軒正擬澆酒坐月煑茗聽鶯老死花下足)
(矣轗軻六極展管他人棄置半牎香影淚抛滿地秋英手植芳菲竟成夢境聊成數律以紀深悲云今孺人)
(以窶困久廢紙茟偶扵塵笥得此道韞左芬近在吾家烏忍没之因属和以傳好事者)
東軒籬落悵經行回首凄其獨繋情拈句誤常書黛茟買
花罄不惜金籯愁逥方寸連波錦藻奪雙文待月鶯徙倚可
憐庭草色銀罇無復向君傾
(原詩只尺東軒怕屢行𬗋猊峯畔更關情春蘿裊裊虚明月卷耳青青不上籝雕檻那堪埋碧草芳林徒惜隱黃鶯幾)
(番欲去重回首詩未成時淚欲傾)
二
藥院茶寮送細香桃源只尺在春陽樵青銀鹿同丫角小玉紅
鸚觧斷腸菊婢行分同妾侍木奴手植過人長飛飛舊燕營巢
至故壘相尋亦自傷
(原詩一窗綠蔭一罏香随分柴扉掩夕陽原借鶯花消懊惱及因景物絆柔腸紅梅手植今方茂斑竹初栽恨未長明)
(歲燕来堂似舊豈知王謝已神傷)
三
桃花人面還依舊胡蝶誰家去未知縦使落紅春不𬋩那堪横
笛暮頻吹休官老子輸長樂多病中年懴大悲已識蘧廬原
逆旅我應作我更憐誰
(原作懶性自憎疎故舊幽情花月作相知淸歌小院聽鶯坐橫笛芳林帶月吹慰綠辭紅無限意凭闌倚樹不勝悲斷)
(腸空感升沉事頭上天高欲訴誰)
四
久住黃鸝欲别啼鷓鴣未唱翠眉低空裁恨賦流彤管自有文
心映錦閨羣從封胡凋已盡無言桃李下成蹊新詩和得蠻牋
寫應待騷人取次題
(原作黃鸝欲别故啼啼疎樹徘徊暮靄低新夢莫教迷舊徑愁人斟酌掩秋閨德無原憲家徒壁恨失陶潜菊滿蹊孤)
(憤盈懷何處寫憑天為紙㕍為題)
同簡可而介家信弦飲張觀察涉園牡丹下二首
沉冥春色擁烟鬟終曰擕樽醉此間何事夜遊銀燭下羣公晝
繡錦衣還名花端不殊金谷上客頽然倒玉山野老漫歌招隱
句未妨絲竹對潺湲
二
池塘水木倚清華烏夜邨南憲使家傾國神仙来此夜還鄕富
貴共名花乍晴海市魚牙上起舞山香豸角斜不醉無歸歸不
得驕嘶欲墜捲毛騧
飲維申尊安堂牡丹下
花辰雅集會簮裾綺席華燈卜夜初時事可知宜痛飲春光
須惜肯教虚池頭鼓吹公私黾漏下郊扃牝牡魚聊復廻樽重
相勸清狂莫笑故人疎
連夕飲研山牡丹下
花王壮麗甲朱門軒盖停驂破蘚痕三雅杯浮羣季滿小山峰
冠丈人尊白頭老去頻中聖黃絹題来有外孫潦倒諸公莫相
訝尚堪一石試留髠
研山花下憶朱大龍拈韻却寄
山堂羯鼓醉花神席上停杯憶故人多病文園消渴久言愁洗
馬夢遊頻藥罏茶臼清相倚書枕䋲床卧更親猶記追歡行樂
處柳吟梅唱句猶新
子服招飲牡丹下
芳時累夕醉花頻羣從相邀又綠樽入座令君香尚在中年兄
弟興逾新綵毬月暗流蘇樹步障風微麯院塵惆悵&KR0742;杯論往
事眼前人半笛中人
四月偶成十二首
四月清和宿雨晴郊園把酒聽殘鶯春隂無際東南盡大火將
中晝夜明秦帝祠空山鬼去伯牙臺冷水禽鳴相逢莫話人間
事茗椀花枝寄此生
二
鮑郎場北水連天萬里烟波在眼前白晝風雷鯨穴徙中宵蚌
月海珠懸久彈上客無魚鋏不見餘皇下瀨船收拾綸竿聊學
圃蹲鴟多種蜀山田
三
薔薇花放滿深屏紅𬗋紛然夾戶庭宿雨倒垂梅實重干霄直
上粉篁青林居避客無衣幘愁病當歌半醉醒今日著書殊未
易草玄久罷子雲亭
四
紅藕青蘋夏月初春来先已種芙蕖灌園欲遂閒居賦問字何
勞載酒車此日葉公多好畫空煩漢使更求書時平未信能無
諱苕霅山深畏卜居
五
春去千林呌鷓鴣江南江北滿平蕪樓臺野氣連波上湖海人
豪卧澤無破壁雷霆驚匕箸開樽氣色動呼盧不須更覓籃輿
送銀燭籠燈醉自扶
六
故人作吏嶺西頭峭壁参天夾縣樓蛇繞藤蘿懸索度官随鳥
鼠穴居遊岷山白晝長疑雨隴外青春并作秋何似水邨田舍
樂花梢紅日滿林丘
七
玉門關外盡流沙天馬由来屬漢家南望三峩長見雪東風無
五月尚無花悲歌俠士魚腸嘯醉舞胡姬錦帶斜何用野人私
感激金城老將在京華
八
桑麻雞犬入山深麥壠黃雲已散金戴勝鳥飛𧖟婦歎采茶僧
出峒猿吟窮愁萬感生雙髩哀樂中年减寸心賴有麯生知此
意牡丹連夕醉花隂
九
豹尾鈎陳久御門輔星仍復近天閽蒲梢未見馴蕃馬蒟醬
何勞伐箐猿月奉郎官飢欲死年来藩鎮坐稱尊何時更下捐
租詔麥飯鶉羹贍綠罇
十
前溪阿子豔吳歌連臂初飜白苧過烏夜邨稀遊女歇馬嘷城
古戰場多青雲故舊空簮紱黃葛山人自薜蘿見說浮名易為
累鳥臺詩案近如何
十一
蜂蝶随風去復来賣花聲過逐玫瑰眼中春色流如水身老江
南夢未回澉乍兩潮登白蛤𧖟桑累月近黃梅艱難世事成翻
覆孤憤惟應付酒杯
十二
霪霖飛霤石淙淙散帙高齋暗璅窗海氣自升雷雨壮山寒漸
入酒杯降長吟自負詩無敵縦目遥看鳥一雙剥啄稀聞人跡
斷松關閒殺吠花厖
重五日前三日送渭臣弟序皇姪赴西湖
虎林新漲動扁舟雨霽孤帆共溯流此去兩高春茗盡到時重
五渚蒲愁風壟急難嗟行役山水清暉感勝遊今夜舵牙欹枕
客連床幽夢入南樓
二
分手臨觴自黯然此行感慨動樽前浮名每惧為親累意氣相
看覺汝賢片語黃金生羽翼多愁白髮滿林泉江干競渡空惆
悵欲采湘蘭奠水仙
梅雨六首
梅雨森沉挂樹林草堂清晝坐隂隂千山蛟蜃黃流合五月琴
書碧蘚侵縱酒難消羈客恨投簮空負故人心窮愁但覺妨高
枕避世桃源不可尋
二
綠隂成羃滿空庭積潤昭蘇澤土經薜荔紏蟠鱗甲重昌陽葱
蒨鳳毛青近聞棄地猶王稅何處披裘老客星我自杜機逃物
外樊籠時復及沉冥
三
高樓南望接青旻苦霧荒荒曉不分浥露蘭蓀晴吐秀成形芝
菌氣蒸雲驛山碩借嬴秦鐸廵海何煩大寗軍避世未能聊避
地此身堪逐鹿麋羣
四
科頭箕踞擁胡床燒术聊分百和香幸托青山容偃蹇相逢白
眼恕清狂多金結客貧難問獨夜彈琴黯自傷夢到東齋花竹
下纍纍珠蘂映虚房
五
三匝烏栖未擬安開樽兄弟暫相歡交遊風雨同離合結托錢
刀傍肺肝白墮自傾千日易青雲有路片言難阮生何事窮途
哭胡不深林隱蘀冠
六
雨過高城隂復晴垣衣深漬碧生成戎葵永晝傾陽滿官柳長
河拂水清放浪乾坤容岸幘形骸土木寄塵纓騷人自昔多哀
怨擬賦嬋娟暢古情
茗齋詩五言絶句
淮南彭孫貽羿仁著
三月三日三首
已過三春月今朝三月三春光何處在風兩徧江南
二
空齋何寂寂風雨暫無聲寄語池蛙道當鳴尚不鳴
三
一春風雨過春色在誰家笑煞鄰家女多簮野菜花
雨中懷渭臣弟序皇姪客錢唐
五月臨平路荷花開未開扁舟非競渡應爲屈原来
二
旅食錢塘去丹榴已作花清樽兩相對知復向誰家
為沈太常先生題畫十首
丹穴鳳毛
大鳳黃閣尊小鳳絲綸重笑語鄧家兒鳳兮非一鳳
渥洼龍種
拳毛墜地騧鱗鬣已生動既已得龍媒何慮無龍種
蟄蟄螽斯
化工吐百昌觸類多生肖豳風動股蟲皆作乕子跳
振振麟趾
有麕而角者胷懷蔵玉書多見少所怪野父近何如
老桂新枝
老桂燕山下蟾宫影許長高枝莫輕折留取待吳剛
蟠桃晚實
結實莫恨晚三千不為遲寄聲語阿母他時防此兒
老蚌生珠
靈蜯大扵蜃胎珠奪月光珠兒盡難比誰復數珠娘
藍田種玉
抱璞藍田去種璞須種雙他年尋弄玉償璧壻秦邦
陳爼設豆
豎儒抱六經講席在馬肆今日爼豆間原無異兒戲
提戈取印
將肘何足貴應輸風骨多年来苦金革取印莫提戈
太常先生貽大父行也八十生子詞人皆有詩矣畫
史復為之圖因各系小言志喜之不盡也
茗齋詩六言絶句
淮南彭孫貽羿仁著
五日六言
黃梅雨歇山郭朱戶榴開草堂何用辟邪餌术悠然静坐焚香
二
青鏡坐添白髮綘嚢虚佩丹砂昌陽午酒薄醉鸚哥代喚點茶
三
馬嘷城頭雨霽烏夜邨流水渾懶逐兒童競渡自誦離騷礼䰟
四
弄舟渌水何處採藥雲峯漫尋只此茆堂卉物清幽不減山林
夢中
珠蘭巳含金粟粤蕙未吐玉條夢到東軒花下更殘月白寥寥
二
夢裏故人遠别愁中宿酒初消雨歇燈殘花落可憐腸斷今宵
竹醉日
種竹數竿未就提壺連夕誰傾莫道此君獨醒應同五斗先生
二
風吹苦篁欲笑綠沉宿雨半酣為報竹林嵇阮不妨卿軰鬓鬖
茗齋詩七言絶句
淮南彭孫貽羿仁著
齋中
金鴨爐寒匙漸長滿身花影坐胡床宿酲巳盡清如水忽覺紅
梅作酒香
掃瓶外落花
呼童剪取石琅玕掃地焚香整籜冠瓶外落花紅似雪山翁不
觧惜春殘
玉蘭花下作
年年風雨度花朝喜見晴光上柳條幾度清吟坐花下辛夷亂
落滿詩瓢
戲作
馬涇橋下水東流武惠祠前争繫舟蜻蛉蚱蜢不相讓軋到綠
楊灣盡頭
二
紅花子草没裙腰田婦濃粧狼藉描村酒醉人還易醒野棠插
髻自成嬌
三
東岳生辰祭賽多銀魚猪觜鴨克鵝低陳心事深深拜嬌語時
聞土字訛
四
一朵玫瑰掠削簮兒家不遠箭涇南小姑阿姥相呼喚歸去條
桑好看𧖟
卧南郭樓偶占
南郭樓高倚太清曉星落落送殘更驚回半枕山遊夢亂噪簷
端喜鵲聲
二
鼾睡山童未捲茵碧紗如水簟如銀東窗紅日猶未上已聽鸚
哥起喚人
三
老去灰心萬事空清齋瀟洒似禪公道心不為晨鐘發凄切屠
門奏響中
宿潜山草堂
荷錢滴瀝滿空階屋漏新㾗若古釵獨對殘燈無限意卧聽風
雨過高齋
早起偶成
山堂坐對桂叢深雨歇南窗散積隂早起焚香無一事閒翻舊
帖彷来禽
二
花藥禽魚共起居酒槍茶竈滿階除此中何福能消受掃地焚
香坐讀書
茗齋詩餘
花燭詞
錦堂春
十二金釵引導三千珠履相邀仙郎何處尋仙侣此地即藍橋
月扇微開半面霞裾不動纖腰吹簫飛上秦臺去跨鳳海山
遥
畫堂春
鳳翹壓髩雀釵傍玉人小立凝粧洗車花雨過高堂流水車香
紅燭寸心雙照白頭百歲難忘燈花不暗夜偏長占盡風光
春光好
朱戶啟繡簾開美人来徐上香車傍玉階顫金釵春夜不晴
不雨香雲非霧非埃此夕飛瓊尋伴侶會瑶臺
海棠春
鸞軿飛下瑶池路猶一片綵雲遮住若碩見清光只問蟾宮兔
月中丹桂三千樹須直上雲梯一步既到廣寒宫定得嫦娥
顧
