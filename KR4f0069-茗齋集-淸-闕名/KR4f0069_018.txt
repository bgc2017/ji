茗齋詩五言古
淮南彭孫貽羿仁著
薙階草
徑草何芋縟躇階言自芟豈不惜柔綠愛此空宇閒萬彙各有
情動植互緣攀擴然既淨盡無累方寸間量足度草屨曝屐滋
苔斑微風時一至墜葉紛廻環擁彗躬掃除塵氛息往還庶幾
免形役聊以謝陵援
憶往
振䄂凌畏景衝炎出每早息隂當擁盖袵汗常不燥風埃憶往
歲策蹇青齊道日高行不息廣輪塵浩浩清夢既復醒敲蒸散
朱顥已悟窮通埋慬戶惟却掃安居賴能吏吠犬卧城堡企腳
北窗下孤花藉羡草自愧奉所生啜粟無鮮槀幸荷慈恩深偕
隱以忘老晏坐樂琴書昕夕肆探討椎子觧笑言就客躍懷抱
以兹聊觧憂緩我中如搗
茸城何孝子詩
茸城何以清字天一少孤母紝績課讀成諸生家貧茟
耕養母五十年如一日生常扵館心動内發熱急歸省
則母過外氏病且危輿歸不知人淹淹垂絶者三日生
泣籲天刲臂一臠焚爐中稽首請以身逮母遂蘇數日
霍然起茸城人競爲詩美其孝感貽聞而和之
烏生母所抱反哺何鳴悲人生非木石能不念哺糜咋指螫中
腸神動意先馳風憕奄就没綿惙氣如絲呼天天未聞身百亦
何為刑臂鍥寸膚委䓁析枯枝忠忱苟能達詎隔皇穹慈薌臭
燔既升腐眦重睒暆豈藉瞑眩物夀康慰我私窮年僅饘粥常
使碩多違窮達惜有定榮名非可期安得不死草萬歲樂朝飢
冥感播絃歌觸予涕漣洏
秋感慰諸子四首
金氣日凛肅鴐鵝亦飛高决起出衡薄側瞬無秋毫中天謂鵷
雛啁啾謂其曺秋鷹在絛緤見鎩愴羽毛既抱雲霄姿胡為復
憭騷息影擇良木躬畊親土膏南山石磊磊烟蘿以周邅俯瞰
日月宫萬里惟黃濤鶤雞為之啼晦冥盡色撓海水四&KR1043;洞鳥
獸群鳴號援琴一鼔之愴惻不成操
二
良蕙産幽谷猗猗隱中林甘泉&KR0904;根荄膏土澤巖隂&KR0877;質揚
其華光輝照嶔岑長隰互高下灌木交啼禽鹿䴢之所遊行跡
斷披尋無人識明德誰為察予心雅抱恒自惜沉吟遂至今旅
蒿生廣陌戎戎雨露湛敷榮冐炎令條達暢何任匪具歲寒節
飈霰虞見侵君子安窮約豈必藉華簮
三
絶代擅蛾眉淑姿謝巧倩惠心中自持舉止閑若鏡被服輕纖
離阿錫相蔽映何用澈神姿秋河見明淨退處甘荆榛工顰鄙
毛鄭前溪長䄂女歌舞衒容靚曼聲悦市佻繁絃宕流性顧盻
每言好臨風婷娉馳名平康里一朝登幣聘犢車夾流蘇駟
馬赫將迎寵冠五侯門姊妹聫國姓互歎動里鄰無因攀貴盛
寕知蘿苧中天人容静正
四
罕罝包大隰無因致熊虎麚兔易見羅横凥上君爼竒材隱豊
林落落老巖戶抱耒飢且耕常復憂懸釜妻子共條桑壊垣夕
培土牧豕晨𥙷牢飯牛月卓午故人哀我困驅車歷巖阻草堂
握乎笑苦瓜亦作脯中飯相與歡高談忘賓主四海方横流何
人堪介輔貫索光芒生貴臣奉犛組宇内望更新蒿目勤野父
時艱亮有責綘灌各成伍醉卧倒衣裳車茵為君吐
樵父詞
買山兼買斧山行勢多端達生無危殆歷險身自安猛乕嘯谷
風翳翳陽景殘誠忘乕心善獨往非有難旅唱臻勞歌枯松倚
盤桓空空不知書高話盤古賢山中乏溪魚以薪易䴥揣抱孫
共晚食畢生莫衣冠
漁父詞
魚行逆水上鳥出喬林初貪看川澤雲釣竿墜芙蕖飛潜各晏
有托我情覺晏如觧帶寘磐石游絲罥清渠頋影見獨笑得魚
子誰歟釋網中不懌順途遵月歸比食竟三歎焉能意無違
農夫詞
山農畊石田濕農惟确磽閔勉先婦子疾畊當沃饒禄命賦有
常寕敢冀良苗庶無違所生秉耒適形勞山中撥榖鳴歡言赴
東臯慰此幽居情庶彙騐土膏外物非有慕韜光遠市朝
牧童詞
山有兕乕谷暗牛羊疑擇善遠患害平林草豐時兒童惟嬉
謠所唱不知詞息樹悅美蔭飽眠無思維足水赴沮澤多蟲避
蒿萑摩墜松子觸闘崩茅茨横笛忘草間歸来愁鞭治
射鳥詞
射雉高原上草枯雉不肥挟彈負弩出暮随歸鳥歸晨興悦朝
暾嗷嗷禽鳴飢褁飯散林莽不忍終發機人生困衣食常與素
心違青山繞宅舍亂後生事微呼童斸蹲鴟傾筐露沾衣
獵者詞
風號北原上月黑鬼鳴嗚持义衝虎立恥摶獾與狐壮士非其
時寳刀血咽枯張罝大澤間赤乎豺貙途青兕奔我前老熊避
道呼縣官市犀革懸募諸博徒脫手變名去焉能賣雄麄
屠兒詞
家貧乏親養奏刀屠門中惻愴銷鐡戈曾立絶徼功一言忤
勲要賣藥歸關東冥默息鷙勇短褐頭蜚蓬未忍作輕侠
食豨與衆同舊時結托徒觧豚每過從誰辨辨丁肆隱約百夫
雄
沽肆詞
中歲頗好飲就閒兼賣漿犢鼻謝當壚列缶古道旁能来必
勝情引寄浩無方到此軒冕輕不慕榮利場冺智反淳白磊落
滋輝光東風縈青旗吹作&KR1045;氣香至和形豊年覆罇沐羲皇
出郭尋菊和商隱
秋色淨南郭天宇咸清新寒花豈不佳貴遇素心人勝賞賴三
益幽探惬所親既從竹林遊言尋種瓜圃荒園高物色籬落亦
膴膴風條挂斷壺舊割故侯組立談聞汐上斜景泛平椘登眺
巖之阿河山𬗟今古丈夫憂坎壈出門即蒿莱羈禽樂暮歸
醜櫟安廢材支離大塊中流觀委形骸秉此尊足躬寕寘顑
頷懷息志敦一壑雲林碩當諧
行游雜興
秋成遵樂郊婦子歡燕飫刈禾&KR1060;牸歸犢子行相語群飛悦黃
雀林稀易知曙百憂端居集青山暢游豫南登馬嘷城弔古散
諸慮海氣蒼茫中翠旗從此去波間大鮫魚雪吻同削荒濠
隱漁榜拏青葦深處獨謠循灌芹肆志忘毁譽
同萬安曾日永及渭臣脩遠同遊海上
海澨無端倪雲山亦漭漾相携江鄕客同眺滄溟上沙平寒潮
退氣霽天宇曠隔雲迷甬東遥青翳屏障吳越占戰場指點何
慨慷魚梁俠烈士秉義志高抗不負故人言一諾終不忘身後
綿上灰精誠壓波浪風雪皴容顔神鬼助忠諒義聲振海壖傾
城觀殮蔵歸時閭里驚歎嗟色惆悵重来過草堂千里刺魚榜
自我燕山歸此會出非望欵曲愧隻雞話舊每悽愴刈𬞞佐壺
觴盡歡成踰量連屐探東郊園林消羈况東眺秦逕阿巫門扼
襟吭祖龍所行遊黿鼉擁仙伏今古盡黃濤廢興一俛仰歸休
忘夕飱蚌月照庭桁
送日永歸萬安詩
西望魚梁城古埭有遺埒黃公灘上聲北流轉嗚咽當時百家
邨千井今比&KR0808;倜儻曾氏彦少年已英桀西江昔龍戰螺川且
流血侠士随義旗抌戈膚刻鍥隻身上虔中圍城外援絶降人
指名呼臨堞百端說掉頭終弗顧彎弓自擐鐡是時我先公矢
盡睢陽節臺焚介推燼腦碎干將折義兒各星散闘士咸車裂
嗟哉徇義徒忍恥從俘列豈惜遂捐身徘徊志難决故主瘞荒
臺何人辨幽垤鉗徒芻卒中喜遇同心喆既締管鮑交將循嬰
杵轍潜移鴟夷骨遂離龍蛇穴五更出門行知者惟啼鴃携窀
蔵家園寄生借蝉蛻終朝薦麥飯何用陳桃茢故人一言托
存殁千里别去者長不歸来者歲空閱徒看宿艸枯杜殺䰟衣
設人生倘朝露一旦從蠓懱此誼委流靡夙諾傷圭缺言辭故
里閭誓徧窮吳浙親愛駭援止輕薄互嘲唽慷慨下江鄕負骸
寘衣纈附載渡鄱湖連山怒濤揭紙錢投江伯叩齒香默爇風
平波不揚水怪潜䠥躠鼉鼔颯靈旂陽侯翼忠烈閒關形容
瘠衣单冒冰雪徘徊詢鄰保氣慘詞謇拙叩門報所因具陳得
委晰乍見皆大驚慟定更殮襭傾城奔士女原廟軋門梲賢豪
争識面義聲流海截歸里各驚嗟此子不可媟邦君聞子歸慰
藉亦欣悦重来過草堂執手感交切愧乏兼金贈徒有&KR0742;環結
壺𬞞寡炙雞海錯稀蟹蜇綈袍一為觧餔糜時復啜歲暮欲
言旋躊躇更携挈孤兒志莫申虚抱肝腸熱思以報忱誠駑質
恨薄劣相送上河梁衰柳若茅蕝青山初月上彎環當半玦行
矣慎風波愛身我情惙滄浪淚沾衣斑斑袂成湼此淚感恩私
千秋&KR0907;不滅
春日同日永渭臣探梅野步遂至海上
首春探始華野步竟南郭氣寒天微風早梅時已落乘興叩
精廬茶烟出林薄小院&KR1940;無僧賓階惟舄雀出門復行吟嘯
詠竟有托炊鹵上晚潮飯牛削柔酪相携江鄕士舒眺望廣漠
夕陽在漁樽言歸理深酌
欲訪東明長老聞已出山乃止遊行城中忽復遇之拈贈
聞公鹿野行不在山中住城市趁溪流小住雲山步流水亦何
心閒雲偶相遇携詩叩竹扉共踏榛中路一笑就林間花隂敷
坐其中瓶問沙彌茶樽可堪注坐談日移晷罏香燼重炷起立
憺忌歸青苔黏草屨
題葉孝子芳䔲詩卷
司寇古蕭曺功名成掾史民生敦在三誼豈分臣子忠孝本無
二執珪同曳縰景暘有後賢至性稟弱齒温清礼靡虧家貧躬
菽水云胡遘降割危疾殆天只巫醫技既殫二豎甘床第呼天
捐百身請代所生死天高聽不聞就瞑長已矣一息幸尚存七
尺敢憚毁刳臂不知創仁爱溢利匕投臠入藥罏精爽五色起
和淚嘗劑湯秘不告所以入啜颯若驚春回顙有泚沉疴俄焉
散遘此勿藥喜事後駭瘡瘢衰慈痛餘痏義聲動井閭楔棹表
宅里丘陵夷黃壌此道風頑鄙刑于及貞妻皎皎冰雪矢歎息
讀陳編鈔綴猶堪梓抽毫聊追和諷俗見深旨
社集分賦竹林七賢得王戎
安豊早英達&KR0877;文體簡要既與竹林遊一往深所造鸞鳳多鎩
翮當途漸沉照盛流詎見容蝉冕聊匿曜刻核外自汙三公行
荷篠流湎田園間聿来嵇阮笑
再賦劉伶
參軍七尺姿委寄六合内泊然滅文章寓形親大塊金行日以
競庶物咸磈礧沉湎遊皇初銷聲遠讒悔龍牽鳳質友頽唐祼
相對矧彼稱賢豪二蟲冺罄欬
又
舉世稱大人危冠坐憑軾谿刻盗世名焉能知酒德伯倫絶代
士視若遊禈蝨斷飲欺老妻捧甖謝豪客山公叔夜儔玉立事
雕飾悠悠土木容形骸委塵跡
詠嵇康
至人薄有為龍德師無悶奚生本仙骨外物堪肥遁英㑺神姿
拔烟雲隱方寸子元狼顧兒雞鶩猶争頓蘇門一蟬蜕竹林亦
蕪溷形夭惜芳蘭悠悠養生論
詠阮籍
公厨有良醖干禄来阮公誕曼隂謀世猖狂聊自容慟哭墟途
間笑歌王侯中梟雄察微旨素士暢玄風達生非有為栖遁薄
炎農高文驚絶代誰復諒幽衷
詠山濤
山公負雅量淳穆&KR0877;清脩夷甫既歎絶裴令慕深幽孫吳亦闇
合䆳密涵勝流酒徒得金蘭岩穴見冥搜中散絶交書謂于形
役求豈知經綸材嘯傲固優游
詠向秀
山猿慕嘯侣鳴蟀懷中林誰能寡儔匹索處自長吟玄言不羈
土一往邈情深隱淪蔭鄰樾尋聲托撫琴一朝掩黃壚河山成
古今逍遥隱微旨千載没知音
詠阮咸
始平故特達淵度雅不凢神觧非外物微識洞自然既暢林下
風啓事庸勿煩羣豕接巨觥犢禈罣南端縦誕婦豎間坐廢樂
嵁巖萬古留清音花前一阮咸
賦得紗窗陣陣黃梅雨豔體六首即用六字為韻
交䟽緗綺喑織素阿儂家收琴呼小玉軫咽滴檐花故巢融舊
粉新流漲浣紗不惜障泥濕碩廽歡紫猧
二
&KR0877;水語唶唶乾鵲喚當窗熏衣聽山雨朱火爛銀缸揎䄂腕無
力背燈和影雙寄書湖上鯉當歸行渡江
三
三絲兩絲雲焉能理容髩青梅久作仁欲寄終無信燒盡沉水
烟衣篝終復潤罣巾擺葵榴落紅尚成陣
四
曉起犀梳滑勻膏懶上黃殘鶯啼已歇簷馬澀猶長愁看翠眉
歛無復欝金香淋鈴徼道絶何因寄白狠
五
下階履綦斷青錢厚徑苔&KR0877;酸對芳樹淹浥半林梅白苧輕復
卷香獸冷無灰所期人不見空窗四徘徊
六
颯颯又淒淒空機坐絲雨沾衣小蝶歸儆暗濕螢聚生疎絃索
指冷落黃金縷屢約改佳期更稀漏堪數
苦兩百韻寄同里諸知好(效松陵皮陸體)
馬嘷海東滙蛟蜃所卵宅巫門獨山際翕張嘘吭嗌是藪千龍
螭蟠若螾虺蜴海若俾為霖驅使䓁郵驛颶母蓐收候霆雹恣
充斥忽拔千尋樹輕于痂脫蹠忽没千頃陂㘭堂可檥舶我家
鄰東郭眠寝枕潮汐數椽遺柱下割俸拓始闢吾祖吾知之經
營非一昔委巷遠市囂湫狹殊苦迫先臣乃容焉小人敢憚窄
洪維我先子早歲亶通籍三秉憲臣節再致二千石旋馬古聽
事未嘗尺寸益矧貽惷不肖烏乎戡家祏瓠落百無成聿罹陽
九厄南眺舊金陵銅駝峙阡陌宫花十萬枝伐薪佐燔炙貢水
日夜流鷓鴣啼磔格登臺拾寒瓊綿火灰滅迹藁瘞二十年義
故負歸穸遊子蕩未還泣血刺胸鬲三復獨漉詩罪大堪矺磔
諓諓戴人面獸息延朝夕疇歟肯堂構梁木壊遷革漏&KR0668;兩勿
除漂搖行潦入蜃窗半落牡蚩吻欹墮脊墀砌沿罅裂礎發旅
葵麥蠻童不之畜狗矢冒賓席蓬頭衣糞埽終日廢巾幘應門
惟孺媪名刺或瓜畫捧甌出獰婢泥垢腳踰尺未觧刮面塵誰
知理茶核貧固士之常肆予卭自惜故交忘其拙猥與成莫逆
彭生爾何愚宜哉長踧踖初志薄巢由許身旦及奭匪假鳳皇
池庸慕金門戟致主自有道安攘具長策抱關擊柝人諒不徒
物役枘鑿不相謀流沙去安適苟焉羣類伍韜光習穢貊上念
老母慈恒不具旨腊躬畊鳬未諳牧豨少大澤薄供刈餘菽偶
網潭中鯽以此代擊鮮聖善恕㒺責中年壮子殁孤[婺-矛+牙]慘號擗
向衰復産兒明眸廣顙額扶床試學步索果觧擺劃弄茟研翻
瀋把書涕汙册小時故了了了不懼禁嚇老大須此物耐彼誠
狼藉晴霽百回来衝泥偏戲劇頻呼乳媪抱搯耳嗔打摑佯怒
仍觧頥一笑又提掖今春重改閏五月久絺綌滂沱連宵晨澎
濞喧絡繹豗然地軸動鯨背噴騰擲泬若尾閭决沃焦沸漰湱
天形雞卵漏遂迸玄黃液罏灰敗女媧淫水漂龍伯肥&KR1414;杳蔑
蹤商羊跳亍彳大聲儼崩厓細響同洸帛既苦盆盎盈坐視溝
洫溢魚堰盡失防蟹斷藩莫搤高齋謂爽塏淹浥作鹵潟登階
須乘桴離枕即著屐葛巾漬霉㾗懸榻蒸陵舄草腐螢四照卉
瘦根半瘠菘生瓦楞紫蘚上樓楯碧苧衣爐屢熏蟣蝨棲摺甓
况踏麻鞵䋲滑澾仆跛躄僮傼懶買薪著蓑須襏襫餳粥突勿
黔烟死瞇目赤厨妾滋怨詬樵青困交謫主人無奈何熨紙寫
㡗幱黴翳斑棐几胡能散卷筴仰屋憀怪歎崩墻轟震&KR0658;因念
諸朋好浹旬憶暌隔郭君西城下深衖斷鞅&KR2771;潘侯悶嘔血宿
將空嚄唶懶出張敝盖且幸遠床簀董子庭前植應盡萎霂霡
此君如野隺摧頽懊鎩翮惟有顧生門池光澹激射藥籠脉望
走蛀屑紛捃拾徐公草堂敝楄櫨鳴戛&KR1154;低頭圭竇傍杙橜搖
槭槭更哀六郎貧炊㸑冷檐隙愁坐向東籬人莧手自擇雙童
互負米斧榾指血搰婦子廬蝸牛典謁唱螻蟈誰復強舒眉能
無憫窮阨猶藉官吏賢追呼少蹻跖民免流尸蟲堂絶偽逢掖
小慰烝黎望耕犁轉磽塉麰薺雖收穫種蒔畏瀺泎湍瀉失肥
壅爛趾腫龜坼祈晴竭巫覡餉饁濡笄幗人從京師至亢陽困
㬢赫旱魃倘可迎暫借止䨥對兹日咨嗟重膇過癘疫靡因
逐漁釣久斷娛博弈戲學松陵篇嗸牙韻艱僻吟諷字棘㗋兜
&KR0867;賴重譯效顰時絶似句險須牋釋自讀亦再三鈎吻發大&KR1744;
簷霤注不休磨墨屢濺帟詩成踰千言用嬲好事客
觀大水
祝融鰥厥官炎令颯若謝屯隂聚有渰浃旬相注射屏翳胡不
仁壊我好禾稼助虚有㢲二疾颷撼臺榭既拔合圍平偃十
尋檟戛詰危樓鳴寕止卷茅舍如栖决河旁類處漏天下潑床
沃单衾行庭没膂胯露井浮鹿盧脩廊溜港汊&KR0668;烟庖丁詛濡
裳澣婢罵豈獨怨天公兼嗔倒秋夏朝来晨光見一隙出雲罅
還携一扶老更曳雙不借俜仃走近郊四望彌嗟呀&KR1043;洞埋禾
頭焉能成䆉稏薄田僅半頃何以支賓蜡麋鬻愁莫供飢腸鳴
㗫吒逝將買輕舠擊鮮㒺鰕䖳舟行入平疇欲䌫莫可藉喬林
矗波間僅若插藷柘羣魚唼苗根亂蜯巢旂架橋梁龜背露水
關狗竇咋頽城亞阡塍殘缺齒齰齖陵隰皆洪濛無因辨澉乍
秦皇所馳道沉没入湍瀉我家黿鼉鄰向若䂞未諕此時虞昏
墊舌撟口益吳出門即沮洳呌殺原上鷓人同遷穴蟻移徙無
刻暇安得濬川爬六鼇為我駕障水使回瀾秦峰作堰&KR0309;歸來
悶填&KR0574;揮送凉夜
題密庵倒挂
片月下清池水明夜如晝月既無成虧池光非攝受此中無法
輪定起香消後
次荅天岫
至音在寂寞澹漠何靈竒窈冥役萬象神會不我欺悠悠徑寸
心欣賞獨自知賴有同聲友含情慰所私
詶天岫秋夜作次韻
鯈魚濠上樂尺涔傲洪流不以斥鷃歡慕彼鴻鵠遊短衣在窮
巷華軒不容輈容膝已自寬素琴消百憂名高易為累深心薄
巢&KR1176;散髮坐箕踞頽垣蔓牽牛貴者自云貴百年亦山丘
二
明月鍳良夜流采在東廂佳人耿無寐風動薄羅裳空庭四寥
泬挟琴起傍徨清氣未成霜勻露沾草堂鳴蛩一何悲撫軫黯
自傷秋坂隱芳蘭窮谷生輝光所思不可見日暮山蒼蒼
三
華月生東海團團夕景圓山河鍳清影&KR1158;此意茫然相歡壎和
箎相别徽離絃安得雙飛龍接翼共周旋同心不同居何用慕
長年
四
緤馬秣玄圃逝將適昆侖白足石足充糧雲衣罥芳蓀道逢采
藥子子高與羡門辛勤伐毛髓營魄塊獨存吾寕混埃壒&KR0758;精
遊其藩種菽盈庭宇苦瓜給晨飱良夜四皎然月照濁酒盆人
生行樂耳蝇營復何論
雪後雜詩十一首
(今年風雪連月林木多折菜麥僵壓𬞞食者無以卒歲苕霅山中雪盈丈吳興人民凍卧不能出戶人從淮上)
(至者云江淮千里飢民凍死盈路寒窗呵茟語無詮次遂成多萹)
南山羅戶牖谿壑晝夜明積霰使之然晴谷恒若晴啁啾空林
雀&KR0742;羽不能鳴念彼山中客深茆閉柴衡掃迹岩扉閒敦此終
古情相招煑白石欲往阻榛荆
二
三農勤卒歲婦子猶無衣况復此沍寒裂膚采樵歸偃道巨
松折束薪炬亦微豺虎氣不驕伏穴狐兔肥冒雪斸蹲鴟聊塞
黃口飢斧冰炊石火嗟齎生事違
三
春雪𧖟月雨臘雪雨秧田雪深蝗蝻死詎不兆豐年所患麥苗
壓菜甲爛東阡使我斷𬞞食焉能及𧖟天衣食固有道乘時貴
推遷
四
凌晨冒笠然振策步東臯茫茫海上山滄溟竟無濤寒氣塞太
虚天宇仰非高杳冥紛賾中無由見泬寥髩華盈我頭飛絮積
我袍澄心歛塵形氛穢滓自消累盡物態見怡神資濁醪
五
苕霅二水間羣山一丈雪登樓望天目了然無可悦白雲邈不
見孤鶴飛已絶山中遺世士澗冰寒自齧為問叢生蘭北岩可
堪折
六
和氣塞六合寒&KR2789;代相因幽蟄蔵萬彙乃知天地仁登高一舒
眺原隰先已春庶物腐積蘇天根啟其陳大塊暫不毛海東白
揚塵窈冥慄神鬼朽枿摧虬鱗盡滅漁獵蹤空林知有人微吟
北風詩延目俄然新
七
未曙松牖白積素澹以成幽人推枕起謂是羣木榮軒楯皆繁
花糞壤咸吐英賓階斷客来墀砌厚無聲藉此遠人事庶幾觀
物情竟日親竹爐静躁迹交并始悟云為妄暄寒徒洊更
八
窮巷隔塵肆柴門寡輪鞅淹旬積冰霰泥淖深一丈呼童頻掃
雪尚沒屐幾兩登堂拜母客馬毛沾白顙松火炙山樽溪鮮絶
漁榜相將煨芋魁士竈累槁壤子可無淹留人生幾来往
九
昨有渡江魚云從淮浦至江淮雪盈丈凍殍填沂泗昔我策蹇
驢冒寒過魯地徐塘冰矗山黃河凍漸漬江花與江雨并作漫
天絮三年天涯夢猶落疎衾翠薄醉壓重裘清鍾来遠寺
十
密雲不能散滃渤堆如海晨起望南山蒼然竟安在銅缾阮簫
聲清細音屢改數沸茗不成山童寒夢怠悠乘然竹風来撼扉
驚欸乃
十一
流澌歸大壑雪融春景明十日簷籟息天機群鳥鳴眺聽資娱
悦庶萌各有情登樓望烟海山光煦盈盈蛟門青蒼茫蜃氣圍
遠城簡屐赴佳招雲山今始輕
茗齋詩七言古
淮南彭孫貽羿仁著
送盛八南樵賣藥夗湖短歌
盛生形類鶴七尺瘦氋氃少年盛意氣俠烈每自雄散家結客
渾不惜跳宕能彎五石弓椎牛釀酒禦剽掠殺賊不異蒿與蓬
一時羣盗咋指去從此不犯豐溪東時平抑首困吏議幾作乳
虎掌中胾掉頭揮手歸去来鴻鵠冥冥弋空寘壮夫零落家亦
貧十年高卧溪花春種魚書棄厭生事屠狗人多畏結鄰中身
學道亦未晚采芝斸术寕論遠不須金液九還砂耳飱苣勝桃
花飯范蠡湖頭好隱居夗央湖水繞庭除韓康賣藥價不二弘
景名方箧有餘南柯卿相一午夢邯鄲功業&KR4252;短廬不羡白頭
長樂老十君四姓同前魚不羡降王抱丹劵一門七貴驕朱虚
布袍無表勝青𬗋&KR1318;鞵踵决當安車知君雅有邁世姿豈藉青
嚢争俗師竒材能收馬渤士神鍳早辨牛醫兒我病疎狂療莫
施烟霞錮疾徒爾為無須君乞五石𣪚相如消渴今其宜長歌
短歌送君往陶朱宅畔行相遲
重晤金二英
金英海外十三載雙眸如故形容改身携粤女荷儋歸生兒已
解知微在珠厓儋耳路六千黑風浪簸鯨魚邊黎母峰高礙象
緯珠池蜯徙空嵐烟十年作令無一事章句手授黎兒傳蠻天
從此有經術弟子俱成博士員催科不費争入課司農豈解留
才賢官貧總不改素志歸槖焉能名一錢南山薄田荒且瘠君
歸何以餬朝夕授經仍集舊諸生榻穿莫𥙷桃笙席只今停年
困選人白頭難乞一告身朱門黃口貴人子平步閣館金章新
可憐勞吏困蠻儌九閽欲叩空沉淪無官且喜生還遂麥飯聊
飽鼃美蓴臺郎空選頻下詔明時原未重清貧
去年此日行六月十二日作
去年此日沂水東荷衣策蹇炎歊中盲風怪雨過岱畎顛墜幾
成折臂公天涯苦復憶茅舍日旰疲羸未皇下遥思長晝綠隂
邊粉退辛夷蔭虚榭今年生日惟坐愁有酒不能祛百憂閉門
此日散髮卧黯黯風塵悲昔遊葛巾旋漉曝敝裘短劍倚壁無
蒯緱憑闌欲豁萬里目秦逕山高當我樓夜来星芒動貫索斧
鑕所及皆王侯世情翻覆那可道富貴須臾露沾草莫羨雲霄
多故人我軰何妨老蓬蒿小兒觧笑前捋鬚此物稍堪散懷抱
回首青䭾寺前飯何如菰米晨来飽午餘展紙掃狸毫爾時興
會誠絶倒
謝陳甥元見招
羡君二十五六時秃袖能騎生馬駒東馳遼水走塞外銀貂手
射為襜褕桑乾酒薄不得醉時時下馬胡姬罏朅来三十非年
少青雲同軰嗟殊調倦遊聊復掩蓬蒿歐血酸辛獨悲嘯古
錦空嚢肝五色遠山消得人雙笑藥罏丹鼎學長生知爾悠悠
無世情紅蓮白藕綠荷盖避暑科頭枕簟清且從本初河朔
飲不爱季鷹鱸魚羡人生朱顔豈再榮焉能如月缺復盈栖
神馭氣䓁閒事七尺可惜鴻毛輕老夫親在敢云老自憐齒髮
增黃槁膽怯從嗤酒戶低心空詎戀詩名好飛牋相送未忍辭
懶病閉門無所為登樓獨洗看山眼祼袒看久抛白接䍦
日升滄海歌題畫為黃衷赤邑尉
初旭生暘谷吐景扶桑巔若華揚其暉五色晃雲烟與月為合
璧團團轉璣璿月輪八萬四千戶日勢與月同規圓自有捧日
人其力能𥙷天洧盤光耀絢七寳手抱黃珥浴虞淵從兹七政
咸順序大海蕩蕩山蒼然少仙身是神仙吏白岳黃山挺英致
三天子障本清都干禄金門見游戲君家貴盛無匹儔弟兄諸
父皆名流法曺令尹及吏部滿郡高甍夾朱戶朅来佐邑東海
濱案牘如水清絶塵追呼不聞敲扑息戶犬無吠眠邨民訟庭
花飛簾覆地鷗鳥沙鳬雜吏人潮聲日夕撼齋闥樓臺蜃氣成
金銀官閒晨起滄波望紅日高升東海上遠山如畫渲作霞赤
城雲門在圖障誰為仙尹圖此圖咫尺蓬閬臨方壺日精呼噏
供吐納海色澄湛凝醍醐靈瓢太液為公酌伐毛洗&KR1329;瑩徹膚
他年金簡朝天去如雲赤舄随陽烏為君雅歌祝公夀日觀摩
挲五大夫
題松厓圖贈新安黃泓初乃黃尉兄也
喬松在霄漢欝欝雲霞姿上枝拂青雲下根蟠虬螭孕精萬歲
苓乕魄流瓊脂其下𬗋芝紛吐秀蘭荃蓀蕙輝前後十八公真
梁棟材身隱岩壑龍文胎自甘散木永年夀豈受斤斧凌雲臺
懸厓千尺枕飛瀑吐納海潮鳴風雷黃公自是黃山彥聲華不
羡題黃絹一門甲第羅簮纓高車駟馬盈庭院羡君孝友多弟
兄布衣取重公與卿遨遊淮海廣結納所至賢豪識姓名三漣
巨浸苦連歲傾囤分糧起浮骴空嚢倒槖减客装一路懽聲携
老穉君不見陶朱棄官行種魚千金累致頻卜居君不見卜式
牧羊取卿相功名巧致麒麟上何如此翁榮不貪散金利物功
無慚君家&KR0738;弟神仙尉吏隱滄溟堪濯溉為君寫作松厓圖霜
榦風條雜雲氣古来七十稱古希君猶冰玉清容暉洪厓拍肩
差足擬東王作侣相因依吾家籛老年七百婆娑久駐多匹妃
君之視昔尚年少手種松成堪十圍會看孫枝皆萬石始伴赤
松山中歸
觀陳學士徐夫人畫四十八相大士歌同商隱東觀
蛟門戈鋋耀金鱗横波久斷楊枝人晴窗展卷出水墨次苐示
現盤陀真道子龍眠不可作蛾眉畫手超䓁倫當年黃扉侍
學士恊贊衮職兼絲綸太皇賜金助膏沐藩鎮致餽
盈閨闉逐臣不歸埋瀚海紅粉冷照燕支春榮華露電沾
塞草犢車長留牧羝道惠心始悟幻中緣自懴多生繙畫槀㒺
明定起鏡光塵月上何從覓女身五十三員善知識不離圓相
明諸因潮音水月茟尖上非色非空妙入神天龍人鬼殊譎怪
悲智種種含酸辛長齋徒慚丈夫相未及龍女随瓶巾觀畫如
持普門品五藴清虚無墨瀋坐深相向入澄觀朔吹&KR0877;風竹
淒凛巧囀彌陀放鸚武破除綺語焚夗錦為君掃句當拈花病
榻維摩笑推枕
觀張德師畫五百阿羅漢圖作
張郎年少姿絶塵纔見落茟先驚人白描自来稱玅手龍眠居
士君後身游絲縹緲萬態變未必今譲前公麟素紙光華鋪十
丈隱現五百古應真龍君水怪各殊貌蝸牛螺蜯蛟虬鱗神工
鬼力不思議皆從毫未開清新諸天簇擁我文佛能扵慈忍蔵
威神我来看圖窮目力蜃窗晃素疑純白凝精辨歛魄辨針芒
一一神通筆端出我家阿六瞪目呼伸卷詳看終道無狂花病
葉眩銀海焉知蚊睫容毘盧古畫精能稱二李父子還推大小
米君家橋梓兩擅場應笑僧繇虛一張君身疑到赤城上八地
真成非有相不然何處識真如幻筆鏤空破諸妄憐余學禅佞
亦忘狡獪常游選佛堂今君此圖代說法不用拈花句飲光
冰脩見訪醉不能起戲作自嘲
一生觥船頗復親况復兄弟皆酒人朝飢寒踏海潮雪可無一
斛松醪春坐深喜聞開大甕雖未流涎先色動開瓶相向到日
西爛醉歸途鴉晚啼不除巾幘便轟卧好友叩門傳小奚姬人
拊床破蝶夢強起就坐仍如泥陸生童伯皆快士長安猶憶同
寒雞爾来行蹤逐柳絮東西無定風淒迷相逢那得不飲酒把
盞懵騰頻覆手平生豪不譲諸公只今意氣甘牛後強吞三椀
反觧酲苦茗潑人肺府醒劇談簷花落細雨屈指舊友稀晨星
君今不醉亦何益白首能如春草青
觀君謨南宫真蹟作
宣和四家推米蔡大米逸格追狂顛君謨遒麗本深造小變清
臣與誠懸人間摹搨掩真態畫駿幾見能騰騫君家所蔵諸墨
妙南宫端明尤絶調勾臨佳處故不傳睹此始知真可笑蔡公
風骨本少師蔵鋒歛銳衆莫知馳毫驟潁溢姿媚想見龍團惬
賞時元章風氣固日上茟似流雲吐竒状神来偏于草草中龍
拏鳳翥風雲壮北方子愿多竒蹟江南惟知董宗伯眉公與董
若二難詞翰風流工尺一雨窗展翫繙不休如共諸公相應詶
墨豬悪札常自愧響搨思借為雙鈎還君原卷不忍釋珍重母
汙寒油
陳鏞破屋詩
陳鏞刺促何所為一椽頽敗如柴籬屋梁上漏仰見月緯蕭四
照長題詩喧呼騶從震屋瓦門外長填車與馬壮夫短褐多掉
頭雞栖豈肯依廡下懷中每自携百萹晨炊望突無㸑烟妻嘲
兒啼只堅卧焉能遂受時人憐
送春曲
荼&KR1048;漫作花垂楊未飛絮流鶯枝上百聲啼為從春從何處去
兒家夫壻去年年搃無春色到儂邊昨宵書到交河北為傳歸
信及春前人歸不及春歸早腸斷綠隂紅雨天殷勤送春春欲
住素頬低垂一雙筯倚闌惆悵換羅衣一夕腰支削綃紵
古釵歎效王建張籍體
古釵忽出池甃中釵形不與時世同鳳頭斜展半銜羽懸知此
釵尚一股應知昔日墜釵人曾驕夫壻照青蘋半釵失却疑郎
竊幾回淚落作嬌嗔貧娃拾得色惆悵儂家髻尚古時樣
凌烟閣畫象行
陳洪綬死無人物飜搨水滸離其神中州劉源有高興别畫凌
烟閣上人凌烟功臣二十四房杜魏徵誠不二穆然深遠老臣
心寫出忠良意中事唐室帝子梁王孫龍種麟姿見英致英衛
雄材鄂與胡一一氣象風雲殊梓人妙得茟情性游絲頓挫随
縈紆刀尖針芒析肌縷淡墨輕暈飄眉鬚畫者鎸者兩不知造
化入手心相師遂令貞觀諸將相凌烟雖燼英靈垂吳門却寄
歡絶倒目力微茫看難了坐客不斷来索觀茶罏灰䧟瓶湯老
昔聞朱亶助經营苦心惨淡毫釐争寕知繍棗隱神理膠煤盡
態烟雲輕王公争購累十百烏金超哈咸聞名此冊他年應紙
貴觧槖何惜嚢錢傾
苦兩次韻
淫霖連日若綆縻雨師意欲渾海岳陽烏苦睡深匿形天雞不
敢啼喔喔泥行水行盡籉笠荷盖不休繭生握茅簷矮屋舉
頭縮作蝸牛負涎殼蠻童跣足䭾濕薪小婢浣衣愁䧟溺林花
籬卉無一枝亂紅漂地净子濯階墀罅拆涔淖中冰紋迸裂壊
瀺灂蜉蝣登床汙我衣高眠翠蘚上幃幄
始皇東廵海上歌
東南厭氣游祖龍千乘萬騎驅雷風錢唐波惡不得渡並海為
梁過甬東此地人傳常駐蹕黿鼉螭蜃猶相識黃盤三十六
沙塗一一鉤陳鎻交戟行宫美女盈下陳過峡何人獨當夕千
秋馳道寒岩中山花尚作嬪嬙紅巨魚髫鬛山出没髣髴翠旗
綵伏雄憶昔渡江沉黃琮百官屯校蟻扈從滄溟僅堪飲馬窟
鯨音應雜晨朝鐘指鹿小奄豹尾宿牽犬丞相雕蟲工君王蜂
凖高顧盻五帝三皇讓乃公須臾野廟空山裏當年御輦曾過
此不見水𬞞鬼谷還惟聞滅燭人魚死秦望高搴五丈旗威靈
神怪效驅馳驅山鐸走惡鬼避博浪沙椎奮亦疑焉知道左閒
亭長已逐重瞳瞰此兒
烹乕分啖諸小兒作
平生幾度蹈乕頭談乕色驚心百憂獵徒忽致猛獸胙尚&KR0907;餘
血般斕流邇来不復蓄童僕自斫松薪支鼎足女醯微殺咥人
腥申椒小點風毛熟爨烟直上尾宿昏酸風射人雲出蹯吠犬
皆喑櫪馬伏倀鬼夜哭州西門形相自慚飛食肉長齋久已疎
烝豚流延繞鼎小見女攫臠分甘讙笑語啜羔不䘏汁汙衣欲
䑛刀砧争㗖咀焉知此物王毛蟲顧嘯横行草澤中一朝屠醢
落君手刀爼豪雄走狗同酈生見烹信布矺炊盡勞薪不悟公
臯皮隱几坐三歎覆醢且復茹春菘
題趙孟頫豳風七月圖
雲臺北風不可睹安道南都徒見稱宣和畫史推神品刺虎曺
髦龍不興唐宋以還失妙旨元四大家止山水風流惟有趙王
孫摩詰龍眠應不死畫苑相傳寳此圖真蹟落手驚狂呼丹青
微茫入毫末意匠辛苦馳西都身遊復夕陽地豳土寒蓬捲
沙際莎雞蟋蟀似有聲隕蘀斷壺疑尚繫一一經營七月詩風
物儼同流火時艱難榢穡貴南畆此中王業成鎡基淳風凋喪
干戈弄亡賴亭長矜多仲季奴兒薄田舍翁肉糜聖質誠天縦
當年宣廟繪事工築亭禁籞名豳風更書無逸懸座右刈穫
親臨西苑中斯圖曾購入御府散落人間尺璧同江南千里嗟
淫潦流亡誰寫監門槀浮尸餓殍望蠲租不及邠邰索綯艸涎
流野老展軸看碩入圖中分剥棗安得㳙人獻此萹盡向至尊
丹扆前
題百老圖
少壮幾時奈老何白頭之日宜其多眼中紛紛半輕薄焉得諸
老同婆娑見君畫圖笑絶倒百老参差同一老羡君老茟任縦
横下茟無意殊草草鮐背兒齒顔童嬰老態各異不一形展圖
即聞有笑語形神能活非丹青老翁往往學年少醉舞欹斜讙
復呌仆地或作嬰兒啼仰頭欲為虎子跳豈到南陽菊水濱十
百相随百歲人老人星見為公等香山匡廬何足論吾家籛老
貪長生七百餘歲猶宦情娶妻不衰長御内兒戲容公數百軰
佝僂丈人亦兒孫雞窠小兒非最尊
徐大屢贈新牋戲作
徐生亶絶巧萬象心相師形容樸訥服麄醜雕抉元氣生靈竒
春工呼吸成象指雲月風林手可為憐余柿葉貧纔了閒斸剡
藤浸幽篠鵝溪晃白作蠻牋木葉蟲魚鏤意表更飜小樣搨烏
絲雙鸞徑寸褁相思自慚老大閒情少豔句難工絶妙詞文君
孤負吟頭白報章枯蚓麄盈尺塗鴉未敢上雲藍悪楮毛邊畫
生澀屡拈秃茟橪黃髭徐生雅製虚見遺&KR0877;毫伸紙秋燈下落
紅滿地花多謝
觀潮作
八月十日八秋正清海闊塘天闊如砥平觀潮每憶昔人句海
上明月共潮生今年秋清秋更好秋水瀰漫未收潦水天一碧
净無塵海外遠山翠堪掃三吳士女蕩綵舟靚服明粧海上游
采得芙容嬌共把掩来團扇似&KR0877;羞蜂狂四随輕薄子蛾綠一
顧神仙流誰家年少故盤馬何處佳人不倚樓傾城車馬摩肩
出墜舄遺釵盈紫陌關城壮牡軋倉琅大道履綦鉤磔格萬槳
摇波倒刺天千花插髻俱迎日蒲團老衲離䋲床野卉邨姑堆
粉澤襁負兒童乳更啼顛仆衣幘汙還濕老夫疎懶學後生亦
曳芒鞵晚出城氛埃坌面沙觸鼻咫尺鳥道魚腸行人聲雷鳴
不見海肉屏風立周邅在翻身掉臂空外看直上青冥蒼靉靆
相尋兄弟投竹林傾杯兀坐無餘斟轟飲酒腸寬似海沃焦尾
閭傾胸襟胸中五岳隱突嵂澆作塊㙼能浮沉潮生潮落醉不
問惟見月出當波心
題張遠畫漁陽麥秀圖贈張静公明府
公家漁陽古太守與公政治誰先後桑無附枝麥兩岐馬嘷城
下今宜有昔時吾土多瘡痍十室九穴常苦飢自公之来希吠
犬晏卧邨氓安哺糜白頭不識諍訟事完官尚有餘糧遺未知
武原今父老何似昔日漁陽兒公家僧繇稱妙手今之張遠差
堪友為君寫出麥岐圖髣髴歌謠出童叟野夫見畫如見公似
入桑疇麥穗中雙鳬何必减五馬此地君游與古同聊將&KR0907;水
子喁調一寫狐奴樂土風
為張静公明府題張遠畫飲中八仙歌
少陵謫仙之比肩人間凢茟焉能然躭詩好飲頗相敵豈必供
奉始百篇歌中八仙亦偶耳遂因工部詩章傳甬東張遠今妙
手所畫人物超龍眠丹青譜出中聖意詩史註腳糟丘牋高堂
素壁非酒肆俄見側弁来羣賢汝陽帝子龍鳳質長史草聖文
章顛吾師吾師惟太白玉山肖象方壺天頽唐諸老各異態糟
雲麯雨三毛邊此君畫時定墜管茟墨皆醉狂蹁躚濡毫多恐
入酒甕見者盡欲翻&KR1553;船張公&KR0907;水神仙令醇醪接物流歌絃
精明數石終不亂訟獄無優同酒禅好張斯圖伴退食可代下
酒當烹鮮他年携此玉堂去麯部尚書判典銓
長歌行飲董大尹志三餘草堂作
長歌一何長短歌更相續人生榮盛不須臾請看華堂未殘燭
寸心將盡尚分眀月轉西樓曙星没平津晚達早封侯猶恨作
相非黑頭李將軍老無禄命歐刀死慕黃金印缺月可再圓落
英還復榮百年未及鬼伯趣腐骨猶躭公與卿揚雄白首怖投
閣此子焉知世上名諸君胡為不痛飲忍使鹿孤平生萬鍾
誰羡石家火𦦨七尺勞與尸蟲争君不見扵陵兒螬餘蚓啄常
苦飢君不見東陵殺人屠肝時作炙貴亦土一坏賤亦土一
坏聖賢狗盗搃黃壤老彭殤子皆成灰吾生冡中即此物生前
悔不多尊罍董生董生爾莫惜家釀平章風月須吾黨縦誕曾
携桃葉伎豪遊只挟天台杖相逢劍客誇報仇母須公軰摩肩
項酒酣感㮣忽淚流河山俛仰成悽愴醉復舞舞復歌其奈花
枝老去何君家糟丘大觧事酒樓李白時相過白龍蟲嚼虎變
鼠世路如此堪蹉跎眼中之人能幾三萬六千日持樽苦勸尚
畏朱顔酡
此公行寄硤川胡山
此公胡為乃在此妻嘲女誚困家累平生豪氣干青雲白眼無
人可知已十年養母只哺糜交遊滿前亦何為空囊采藥賃敗
屋向人未忍稍低眉途窮負薪行痛哭凮烟北望偏蒿目名姓
寕容時彦識奉錢且就邨兒塾昔時携家海上来草堂尋我柴
門開握手相看拊手笑坐談移晷猶徘徊論詩往往薄大曆擬
古十九追李枚海内近時稱作者梅邨秋岳推大雅吾家十弟
負㑺姿才情肯在王汪下胡生五十壮莫當搖茟累紙千言長
可憐枵腹破萬卷徒令八口怨文章老母天年下即世此身欲
許向誰是蓬蒿中有國士存鹿鹿公䓁烏足言撫&KR0574;肝胆大如
瓠無可報仇與報恩彭生猖狂過吾子親在小人未敢死別来
再見雪飛花何時相訪隱君家新詩擊節百回讀酒盞飜汁銀
瓶斜清泉白石滿君口到處題詩無不有自謂雄豪不譲人非
我君詩誰敵手胡生勸汝一杯酒
大雪行海上謠
衰年出門畏寒沍拳足攴頥如宿鷺六郎乘興鼔餘酣&KR0829;我東
臯風雪步東臯東望海上山昏黃天地水墨間八荒地平矗鷹
岫四溟雲死無蛟關胸中潑醅同沃水牛飲鯨吞只如此仰頭
今古天茫茫城郭人民幾非是平生豪興大劇顛天意相容不
偶然烟蓑直挂鮫人室釣艇横干太乙船潮汐不喧水妃卧北
風吹人夜轉大歸来凌兢雙屐穿公今不飲復何作綸竿事業
一羊裘瞪目乾坤清淚流鵝毛打笠冰撲面期爾同登城北樓
茗齋詩五言律
淮南彭孫貽羿仁著
和潜夫先生詠月十首并次原韻
野月
薄暮平臯望山河影漸舒遥光生下瀨夜景白東畬林影澗鳴
犬遠燈人捕魚誰知孤眺客天外自踟蹰
關月
絶徼寒見外流人幾個還十年征未返此夕鬢成斑大漠長如
雪明河暗度關玉門回首望堠火照天山
宫月
永夜聞歌吹宸遊似狹斜空懸一明鏡誰與惜鉛華深殿螢邊
幕微燈燼後花姮娥知有意暫為住雲車
閨月
天涯人不遠今夜夢中来惟有將殘月曾分欲别杯光流口脂
澤冷逼簟文胎破鏡何當會因君倚玉臺
庭月
地白見明月寒庭如遠空秋河自明滅梧響各西東幽意爾時
絶遥心孰與同閑花落不盡片影入驚紅
樓月
百尺岧嶤上憑高生暮寒氣清明地表輪正隱天官低暝金支
鵲遥生玉井瀾倚闌問牛女倘得借飛翰
舟月
欸乃清暉空明似水門漁歌過林影夜色長溪㾗岸遠低汀
蓼江貼夢魂不須敲石火擊汰出沙邨
山月
山月皎于晝千峰皓采周中天羣壑霽向晚宿雲收谷暗全成
綠溪深易作秋清歡應不厭何處肯生愁
竹月
竹深留客處獨坐有餘暉一院清隂改茆亭花影非横斜移水
檻空翠沾人衣展榻琅玕下誰歟夜欵扉
禅月
空有俱無着孤輪何處生當頭忘舉似標指故難名圓相冺真
際恒星澹夜明不煩宗鏡擬環照自將迎
次韻詶天岫硤川寄懷
身似南中㕍秋来畏北飛胡霜如桺絮江月在荷衣心事杯中
盡天涯倦後歸能無怨搖落百感髩毛稀
次天岫八月一日晨起見懷韻
秋色望中斷寒山穻復愁京華横北斗河漢澹西流白首還江
總碧雲懷惠休相思不相見把菊為君愁
詶又韓韻(范琦天岫門人)
少伯陽狂日烟波寄此生時窮猶履畆亂後諱論兵把臂投深
樾相思寄杜蘅𬗋微山下月一為故人明
詶聖儀次韻(陳維新又字自脩峡川人)
席門原不掩車轍若為通相望雲山外孤城海市中潮分江一
折秋半月當空得句題飛葉因君寄北風
詶起東韻(周易)
滄海浩無際吾將把釣竿黃塵扵世遠白露過秋寒花影移楸
局松聲在籜冠行歌問漁父何日見安瀾
詶曺傳臣韻(梅臣陳維新范琦周易蔣謨曺梅鼎皆硤山人天岫門下士)
繡乕風流在才華自絶羣空懷溪上月難贈嶺頭雲霜菊妍籬
卉秋蘭隱谷曛東峰會相訪山靄弄氛氲
秋日偶吟十首次渭臣韻
閉門秋&KR0694;老何日可飱英謝客空樽綠看雲遠思清無人此来
往幽草自然生三徑蓬蒿外斜陽得暫明
二
煨芋同炊石蹲鴟代擊鮮葉飛鴉陣雨月黑蟹黃天幽睡何曾
足秋山分外妍起扶靈夀去洗眼看風泉
三
愁病供高枕勞生耳息機疎星河在側朔吹㕍高飛霜坂明晨
露城隂帶夕暉漸稀車馬迹知爾世情微
四
遲地烏三匝懷人天一方陽狂逃物色多病惜流光竹冷秋隂
淨山幽藥草香一掾聊寄迹割宅借蜂王
五
冰弦聊獨抱無地覓知音中酒看花惡逃禅狎世深梧生終夕
響秋入萬家砧應笑天涯客佳時每滯淫
六
何人吹玉笛三弄入伊凉桂子飄殘月菱絲没野塘海人鷗共
席山客菊為糧莫厭朝飢久雕胡飯顆香
七
秋思不可止寒山空復新苦吟生白髮凉月上青蘋風露登樓
夕河山病酒人側身還獨嘯西鄙尚烽塵
八
獨客秋吟外孤城海氣中稻肥羣鳥樂雨足百泉通世事随兒
戲家貧賴女紅惟應逐牛儈混跡隱墻東
九
菰茭增晚食晴雨卜朝霞遠岫雲浮水空潭石印沙客頻忘地
主書斷憶天涯深草徒𨳩徑東籬未著花
十
倦遊悲物候偕隱負初心倚杖月在笠當風花滿巾著書消憤
激縦酒諱沉深倘更能相和時時共短吟
不寐用韻
秋眠原不着欹枕數雞鳴殘月懸雙杵晨霜濕五更道心人外
冷塵事病餘清喧寂俱無涉簷風鐡馬聲
二
息形忘著夢覺尸寝亦冥心巳達浮生理何如静者深月㾗
瞑宿鳥露滴澹風林布被山寒入因知夕霰侵
三
紙悵黯然白燈殘霏落暉林空聞葉脫鐘動識星稀雨後𬞞堪
剪山中蕨定肥氣清無夢寐偃仄訟諸非
海上龍神祠用韻
鱗介朝宗地胡&KR0971;廟貌新海平中不動天闊四無鄰角木銜
初旭霜鍾入小春龍宫屯節伏髣髴待東廵
順寕八景次沈嘉則山人韻同郊叟作八首(重湖春色)
春色重湖外隂穠霽復開綠楊連草合紅雨落花来鷺起窺
漁艇蜂喧墜酒杯山山新茗坼昨夜已輕雷
二(孟瀑飛瑛)
孟姥飛流下垂虹木末生山鳴喧暗谷雨腳散春晴濺影和人
綠終宵瀉月明無因尋陸羽孤負品泉情
三(鳳山展翅)
山靈開鳥道颺采宿雲屯州穴霜林赤朝陽海日暾星張横咮
嗉天目對飛鶱空笑山梁雉虞羅畏觸樊
四(鷹窠古刹)
胡鷹来截海度嶺撇廻旋香刹當天半青冥一氣連潮腥鰌出
入影倒鷲空懸定後聞清磬孤峯礼竺仙
五(龜山斥堠)
蒼山伏玄武列戍枕沙汀烽掩孤城黑雲收遠溆青神燈過水
母鯊虎嘯林坰久息鯷人警還應祝地靈
六(茶磨浮烟)
泉碓㫪烟日花林碾雪時高人曾托迹野客寄幽思日鑄徒稱
絶松蘿空復竒岩前敲石火三籟自相吹
七(石帆駕浪)
萬里長風外飄飄任所之疑從巨靈掣未許鉄船馳鼉吼逥
颿鼓鵬翻擊水池乾坤同泛宅何處桺梢維
八(大海秋濤)
秋氣来空闊魚龍嘯更悲蛟門横處斷鯨穴險如夷颶母搖
箕舌天吳撼㢲維觀濤壮心發平覧西郊垂
步虚詞七首
縹緲三微境超遥八景輿太無遊灝炁小有入清虚玉籟廽仙
蹕雲綱轉帝車羽衣輕自舉何用食飛魚
二
空洞過千劫朝元叩九皇星邊攀桺咮月下飲桃康濯濯丹淵
府琅琅𬗋戶章隱文披可讀飛渡綘津長
三
停橈萬津海廽駕八渟峰破穢冠靈鳳窮幽耀燭龍寒童神
嶽會彭室綵麾從五&KR0694;烟中駕人間訪寗封
四
飛爽凌真際徊元極自然青靈凝積水綠氣入寥天乘歘虚無
外流形隱遁前雀隂空杳闇争得望胎仙
五
綘晨何煥爛綠宇自霏微鶴蹻排空上颷暉映月歸罡風吟竺
落隱訣佩靈飛俯視山蘆界沉隂下七非
六
形馬山中客消搖上玉晨聳身尋若士伐髓逐靈人空漠三雲
合飛圖五岳真杳隗瞻象闕霄閣綵霓新
七
瓊扉凌倒景俯瞰玉華林六覺空無滓三天澹若隂澄觀流玉
玦雅唱入琴心何用金觴泛飱霞液自斟
人日喜荆門携二外孫至(庚戌)
人日無人至何人此日来綵絲兒女勝栢子弟兄杯海日融珠
箔江春入髩梅椒花誰觧頌虀臼外孫才
首春同日永脩遠飲子于園亭
乘春尋素友初霽作輕隂勝地多佳客良辰惬此心種梅横照
水叠石巧依林疎竹鳴泉上真宜一撫琴
二
君尋人外友習静學長生此地非凢境何須訪大瀛幽栖真物
杪無欲騐丹成只有杯中綠偏能澹世情
三
徙倚危亭畔烟波竟水雲張縑堪潑墨小楷别書裙賢聖槽頭
辨英豪博齒分雄心消未盡楸局尚紛紜
四
惟有探梅興春情糸破除有花皆别墅息駕即吾廬久寂忘啼
鳥真空定伏魚去来無不可取醉復焉如
同日永石書渭臣子服遊涉園
蠟屐春初理巖扉午不關松聲寥泬上海氣有無間野客偶然
至主人相對閒同来磐石坐遥待鶴飛還
二
樓閣濛濛裏蒼山積氣東人穿空翠入澗繞曲池通衣袂萬花
濕軒窗深綠中濃香遮不住雲裊出簾櫳
三
磵戶晴宜疑雨山房復低四時幽卉發終日野禽啼潮汐喧
茶竈陂陀滑絮泥林丁導無導紆複幾回迷
四
隱翳烟蘿下當時太白居雞鳴亭午候花落報春枝世事此中
斷游人那得知祗應共君䓁到處一題詩
戲拈問六弟望病
誰謂貧非病空床中酒身興来忘感激老去惜親鄰花月紅窗
夕郊原紫馬春夢殘胡蝶下絃索久生塵
二
我亦羈棲者誰能取世憐惟添賖酒債何處賣文錢春雨多于
悶山寒减却眠于今猶較可商略到啼鵑
三
安往無貧賤其誰曰不宜罏因燒藥冷酒為典衣遲策杖且一
出行歌任所之参差車馬客笑殺路傍兒
四
列爵勲茅貴三台獻納臣無人逃白髮何物駐青春草屨随行
止花枝佐笑顰濁醪聊一盞貸粟任西鄰
自和前韻
佳時偏作悪孤負此閒身積雨無妨嬾空園喜卜鄰棋殘消白
日杯盡失青春久斷衝泥屐何須更掃塵
二
多蝨撓中散調鸚憶小憐留春到𧖟市無價買榆錢落魄人誰
識頽唐我欲眠不如歸去好行止問山鵑
三
幽栖疎物役𥚹性頗相宜綺語妨禅久羈懷入道遅拂龜從日
者誓墓愧羲之豈羡南柯蟻紛紛輕薄兒
四
足下當亡恙飛牋報主臣清商歌子夜大火閏王春阮氏狂多
哭施家捧莫顰素心人未見晨夕惜無鄰
社日
社日多風雨今朝稍復佳天寒少来燕水長未聞蛙惜紙書常
細詶詩謔近俳無人過過屨花影没高齋
二
相忘已春社梁燕幾曾来且蠟登山屐重培照水梅餘霜金橘
墜冒冷玉蘭開拾葉閒燒茗濃香過潑醅
題陳近思園亭六首
天香國色樓
湖海元龍在豪情獨倚樓穠香扶翠䄂花氣入簾鈎勝友才相
敵新詞豔欲流樽前無狎客文酒洽觥籌
遠風堂
閴歴虚堂上披襟納遠風寓形留宇内送眺出寰中俗士寡来
轍遥山入太空超然屏塵雜清露引新桐
静嘯軒
阮籍蘇門後不聞鸞鳳音知君長嘯處坐對竹林深山水泠然
遠幽人不可尋高蝉在疎桺相和弄清隂
春浮閣
春暉無不有豈必豔陽天萬綠晴光上孤紅暝&KR0694;前軒窗延野
眺卷幔入茶烟誰識清吟意憑闌徙倚邊
漱玉亭
危亭環衆玉冰鐡數枝撗已托懷人夢相看四照明無言識孤
往傍水漱餘清何必凌風雪方知招隱情
蕭齋
䔥條成物外今古一高齋風展攤書牖花隂墜藥階雲峰生隱
几天地入澄懷丘壑容吾老幽栖碩已諧
訪虚白上人茅棚
懶僧栖遁處亂竹四爲鄰狭徑頻驚犬荒途數問人坐談無一
字行止任相因何用山中住茅棚已絶塵
二
聞公携草履襆被謝黃門世事掉頭去烟雲過眼存竹龕春剥
菌茶灶雨生㾗自足容高卧無煩施給園
重遊西林禅院
遠公一去後無復舊西林法雨雲門變宗雷白社湮經行惟鳥
囀橋斷坼溪蘋惆悵重来客蓮宗有宿因
春日同商隱渭臣過密庵訪東明長老
雙扉初一叩正值放參時茅屋依高樹松窗面小池十千魚聽
偈萬个竹窺籬折腳鐺中米還應為客炊
二
尋僧頻問徑隔水叩茅茨桑柘隂中去𧖟天戴勝遲野花拈欲
笑深樾到猶疑莫問西来意城南草色知
雨餘商隱渭臣道旃見過
二士相携至三人不速来同句成花影下茶熟雨聲中霽色沉
紅日深言惬素風殘春趁雙屐蜂蝶任西東
東觀見顧兼示新詩依韻奉詶
喜見竒文友相過碩結鄰攤書花弄影得句鳥窺人茶品同清
供詩禅捴勝因為君開竹徑一掃榻間塵
二
世事惟高枕花時懶閉門憐君能好我佳日過相存屐受三春
雨窗濃萬綠㾗坐談堪向夕未覺晩潮喧
和曇彥上人邨居望次韻
風蓑常挂壁人道是庄居一室無諸有高眠望太虚溪聲當晝
静麂跡入林疎幸貯餘糧在蹲鴟帶雪鋤
二
林居少丁力畜犬勝烏龍飽食中春笋相忘向晚舂樵青無拾
得種植礼先農老圃閒来往時時陌上逢
三
邨深忘治亂世路况清夷所喜民無擾何煩麥兩岐寡交宜徑
僻稀出耐橋危雨後抛菰米聊周鳥雀飢
四
家具惟茶竈幽栖一菜園笋成因竹苦絮减覺春温鳥語原非
寂泉鳴亦是喧都忘喧與寂偶寄此山邨
東籬初集同半邨道&KR0999;商隱明臻東觀渭臣分得庚豪二
韻
東籬堪把酒何必待秋英此日貧交合因風好句生竹隂搖屈
戍梅雨歇倉庚且盡樽前盡同消萬古情
二
青林白石上若個是詩豪抱膝乾坤小浮雲物色高清言對嵇
阮深意寄風騷坐惜流光去花前響伯勞
戲詠繭
經綸垂老就抱子未為遲湓水柴桑上春山歛雪時寸心惟衮
職萬緒在蛾眉浴日憑誰手功成鬢已絲
自和東籬初集韻
日長如歲永佳話想唐庚相見多詞客何須頼麯生農歌樂秧
馬朝列待宫鶯各判雲霄路溪山自托盟
二
烟蓑偕出處結駟避賢豪濁酒諒不乏浮名何太勞行蔵牋易
傳心事托離騷眼底看羣從何人有鳳毛
戲詠綠毛錢龜
貴介無方寸青衿只選錢萍蹤随隨點點荷下戲田田藻梲紛
毫末楞伽幻惘然倘堪將繫肘毛寶勝時賢
戲詠玳瑁雛猫
蒙貴佳公族玄章玳有瑕貍兒身畫錦乕子幼清華花面蔵鉤
距雕青仗瓜牙憐君猶好弄鼠軰任當衙
鳴臻携酌渭臣東籬下用半邨韻賦謝
論文携斗酒艱棘薄&KR0907;庚吾道諳貧賤窮居騐友生幽情風弄
蝶豔思睡聞鶯不少林栖樂嚶嚶喜結盟
二
何肉空来久園𬞞亦足豪禽言偏故故物態捴勞勞無累忘中
聖多愁畏讀騷相看巖壑裏寕用益三毛
和渭臣偶成韻
工詩窮亦得學道病尤宜花影横棋局風篁暗隱居不知卿軰
客能愛此君誰更種千林竹垂竿計未遅
二
孤悶多扵酒因愁覺雨增能貧堪入道何用更尋僧夜静無風
籟心空不寐燈詩禅故潇洒八病笑吳興
初霽海上觀新漲同渭臣
雨餘雙屐軟海上數峰晴乍口通三泖巫門隱四明子魚黏浪
躍父馬齧堤鳴何用沿溪棹扶酲步屧輕
二
晚晴吹葛帶欵步逐樵車潮白孤城闊天青落照初風波搖濁
世雲物入涵虚幽意無人識行歌共友于
又二首次渭臣韻
海外青無了湖頭綠始平羣山同遠近一壑半隂晴禽鳥音俱
樂乾坤眼暫明人家在蘋末相望水雲生
二
縠文搖不已空翠撲人裾積氣魚龍上黃流渾沌初水風斜海
燕山靄帶烟憈身世浮沉裏將尋笠澤漁
喜晴次韻
梅雨初暗後黃魚足敗鮮新篁拖竹粉故莢落榆錢滌研川雲
媚籠窗砌卉妍晚風偏撩峭簾外曳茶烟
偶然作
瀹茗偶然集焉知林景移竹罏聲不絶松籟静相吹心遠花前
弈情深月下詩坐談幽思浹暝色上簾時
二
暫来深樾下已是夕陽西梅雨晴還濕桐花落似泥看雲雙眼
白登閣萬山低與客分詶應幽禽竟日啼
次韻二首
一隂生北陸小霽步東臯二汛喧潮汐諸山隘怒號洩雲昏大
壑收潦滿空壕魚樂何如我臨淵羡未勞
二
望瀛驚滅没東面即茫然宇宙浮漚上波濤出日邊臨風懷若
士刺棹待成連咫尺荒臺畔携琴好及巔
贈法喜千雲和尚
古院神僧塔公来坐道場心空持無字偈照破觧空方法雨安
禅下山花入定香巾瓶堪拂拭碩侍白椎傍
二
何方尋法喜悲智了羣生欲說原無句随緣覺有情舟移非岸
動月駛是雲行觧得拈花意門前流水横
詶端伯相送遊燕作次韻
以我不得意勞君問薄遊馬蹄燕市雪鷁首大河流旅夢難為
客邊聲易作秋故人滄海上離思日悠悠
二
天涯如咫尺行役莫長嗟吳月籠鄕樹燕姬滯酒家四愁梁父
客千里海人槎回首高堂暮孤吟鬢欲華
詶端伯見懷客燕作次韻
荆卿不可見擊筑一悲歌此地昔人盡重来易水過月華臨夜
市宫樹隱晴珂何似雞鳴枕花𨳩蝶夢多
二
落木薊門道滹沱水逆流不堪猶作客况復更經秋霜入彈緱
劍寒生貰酒裘掉頭歸恨晚非敢傲王侯
地燈
萬點交衢出千枝聚礫新盡離幽趣苦欲破暝途因藉草疑螢
火依山想燭銀光明盈大地誰續五燈人
過曇彦草庵
北郭尋秋去溪橋度幾灣荷鉏皆白法短褐自青山竹外少餘
地松門長不關喫茶無别話日落鳥知還
和渭臣訪曇彦上人韻
秋色不可見行吟問朗公閒雲飛欲盡相與入寒空煑茗林篁
雨看詩蓼岸風溪聲并人語吹落竹隂中
二
負薪只童子坐卧對空園落盡半林葉不知萬籟喧晚寒宜破
衲仄徑礙高軒乞食飢偏懶樵歌稍出村
過皇甫太尉廟
義真空廟食餕饀野僧家吠犬稀来客牽牛滿地花齋厨貧净
肉酒戒醉毘邪消渴行吟久同来乞施茶
晚過玉庵
講壇看伐木拓地闢林泉退院初聞桂空池不種蓮㕍堂龍扳
樹蜃市地行船共話浮生事蹉跎即幾年
寫峰庵茅亭呈示方長老
夕陽林影下相對只茅亭世事窅然畫鳥聲殊可聽偶来逢散
髮何用問巾瓶良久無餘語秋城草色青
過蔵琳上人竹林不遇
不見僧亦可我来因此君听然風外笑萬个静中聞秋色先紅
樹茶烟上白雲歸途逐黃犢驚起鹿麚羣
秋日過粒粟庵時静公將往天台
秋隂今已盡岩桂尚無花聞理登山屐將浮渡浙查稲田黃雀
雨槲笠赤城倘得随行腳相携共采茶
博陸侯祠逢月宗上人
霍大將軍廟頻来不遇僧相逢惟楚語若個是盧能佛法空中
月神光海外燈無人堪共賞秋草没觚稜
秋日就酌正仲園林
羣山秋了了海外更蒼然林影日沉地葉聲風滿天順潮逢水
母指月礼金仙不用提壺勸淹留斸芋前
晚至密庵晤東明長老
不見東明久相尋落照邊經行藥欄外如意茟床眠钁地忽成
句𨳩門莫道禅粉糜燒共啜飽食且随緣
秋日飲竹聲池上同溧陽宋梅痴當湖宋伯輿携李邊九
生羽土徐淵家弟渭臣二首
風物清秋麗羣山落木初登樓一廽眺俯檻四垂虚湖海知交
聚園林繪事餘相思動經月不醉復何如
二
方外来狂客林間見羽人胸中自丘壑君䓁豈風塵弈旨迎機
遠交情命酒真漱流醒薄醉吾意欲垂綸
秋日同商隱渭臣訪端伯
小橋流水上面郭草堂開十畆之間路三人不速来閒心滋卉
物静坐燼罏灰日側談方洽花隂覆茗杯
同吳興沈蒼虬及子于漢飛過博陸祠
木落江城侯言過漢相祠夕陽流小院秋色在高枝良月随潮
信遥山入望疑昔遊人不見惆悵更題詩
詶天岫寄懷(次韻)
懷人不可見誰復與論詩君種門前柳今成樹幾枝捲簾雲入
牖對酒月如巵半枕虚堂上溪山役夢思
詶天岫冬夜見懷韻
抱琴何處往徇上伯牙臺松子草根墜幽人林下来何時踏微
雪尋爾對&KR0742;杯搃是忘機客沙鷗莫見猜
詶天岫旅中東首韻二首
林間片葉落花下一禽吟縦有相思夢徒傷羈客心疎鍾寒枕
外密雨夜燈深獨坐怨良夕空悲雙杵音
二
風雪頻驚髩雲山小倚樓攤書溪籟裏滌研石泉流侠少羞論
劍胡姬笑典裘賣漿堪托友相約訪糟丘
次韻天岫見懷
寄語溪頭鯉何繇數寄書寒山空在望春草怨離居犢鼻随
傭保牛衣老糞除淒凉文酒會勝友憶應徐
詶天岫春日即事見示次韻二首
河流雙硖裏春盡百花中何地誅茆好臨溪草閣空樹深風竅
發雲潤水源窮是處增吟興非君孰與同
二
溪静聞鳴麂風和呌野禽花明争自媚雲淡本無心避世移家
遠言愁命酒深山猿知客恨助我亦吳吟
詶天岫野望見懷韻
落日殘霞歛還驚夕燒然水明微隔樹邨遠只浮烟衰柳烏啼
冷秋山黃葉妍遥知長嘯者相憶理疎絃
茗齋詩五言排律
淮南彭孫貽羿仁著
硤川惠力寺大殿落成胡山邀詩社同賦二十韻
塵界雙峰起殷河兩邑分赤烏通象教典午兆靈氛龍鬼夷丹
嶂丘陵斸白雲尚書古檀度經始首榆枌燈宿千年火香凝五
&KR0694;雯般倕遺巧蹟朽螙剥楣棼苔砌蝸涎繡龜趺草實蕡四空
凌偪仄十地坼紛紜弘碩銷灰劫阿蘭冠海濆如流傾法施不
日聚風斤壮觀廻超忽神工闢衍墳㕍堂翬鳥革鹿苑刻麚麋
大士非留相輪王冥奏勲義天長在覆慧照有餘曛盡悟三祗
漏能祛六鑿熏支鷹任神駿何肉豈辛葷摛頌嗟希覯雕章愧
軼群意珠融妙湛面壁了聲聞無字傳南印斯文屬右軍磨礲
碑版待巨手定推君
為從子復曾上張静公明府十六韻
錫茅崇五䓁郎位接三台錦襲金貂製鳬分劍履来栽花移鳳
邑携鶴赴琴臺大海環無際東封鑰未𨳩一星臨福見朞月得
昭回戶絶追呼擾天弘禁網恢清霜高凛潔明月斷纖埃枯木
稀蒱博探丸屏市魁路遺皆恥拾課羡不煩催麥秀𡵨盈野珠
還蚌自胎民生誠竭力公至日悠哉取次&KR0574;車服登庸作鼎梅
門墻厠挑李甕牖足蒿莱雅沐絃歌化深慚賦頌才為光看北
斗孔邇祝南陔倘憶燕山駿涓金始郭隗
詠紫牡丹八韻
姚黃元有匹佳麗冠中州穠霧馡難歇玫瑰染欲流蒲桃𨳩錦
幄茱帶惹香篝清夢胭脂地相思蜀纈裘嫣然真絶代豔質故
殊尤詞客来薇省邀驩駐棗騮檀槽歌管亂閃電璅窗幽飛燕
新粧在何人更倚樓
詶程二安國見投韻
吾衰真已久潦倒荅春華出處随田叟行蔵半酒家髠餘簮易
墜刖外后寕瑕瓶罄終然恥囊空肯再賖狗監愧楊意螘郡指
槐衙禁樹三千桺宫鶯十萬花何如塵一榻獨往静無譁訪嶽
遲雙屐蔵書乏五車市肝誰累邑詩䏣豈輸义公䓁原殊絶新
萹更孔嘉幽情生灌卉世味澹烹茶白雪難為和吟成日又斜
喜維申巨展而价並擢中翰
聫𬒮登鸞掖綸扉得㕍行共看青璅上同拜𬗋薇郎舊社聲名
大新除翰藻揚螭頭聫武步鼎足在文昌侍直宫花落朝回晝
漏長濡毫承露掌浥袖御罏香北斗星河近西清日月光禁林
多小鳳詠史譲袁羊公輔儲臺閣中書佐廟堂諸君諳故事嘉
話𥙷巖廊
投贈陳枚臣明府(當湖令)
古邑高賢至鳴棽一事無寒城惟落日春色滿平湖過市忘呵
殿投錢刈馬芻𧖟時緩王稅賦汰減胥徒官舍門如水垂簾草
欲蕪吏人閒就塾伍伯退樵蘇餽絶懸魚壁廉歸入浦珠栽花
徵樂歲儆澤罷縣枹鄰壌河俱潤公門碩不孤三台郎位近六
計政聲殊斗北誰同軰關西有大儒清流澄泖口皎月麗天隅
鸞鳳聮青瑣星辰上白榆先生升自此聖主望都俞千里長
携寉雙飛待履鳬采風行入告聊為貢巴歈
和吳中翰曉岳瞻岱詩次韻
驅馬大河北高盤泰畤天云亭環濟漯箕尾帶幽燕左顧青徐
盡平分斥鹵連秩宗群望徧輯瑞此方先虞后時廵狩軒皇說
上仙金泥封石匣玉牒秘瑶編主器長居震升烟㦯配乾羽流
搴水碧太祝贊山玄象帝司吹萬童男挟半千靈風聞宛若望
海已飄然白馬沉雙璧朱旗屬兩甄游行終莫遇迂怪古来偏
巨麗黃輿冠疆隅赤縣全中原何莫莫王道自平平鳬繹蒼笻
下之罘策蹇前野猿啼窱&KR0772;駭鹿走孤懸松偃徂徕影碑湮上
蔡鎸登臨應有待封禅更何年芝菌虚懷想簾泉似激湲隂陽
移噏忽割據幾推遷匹練縈吳會丸泥小渭川峯頭熒日本荒
外見居延谷響三呼夀雲成五&KR0694;烟俄焉生羽翼胸次得澄鮮
一自歸休後徒存彷彿邊憐君詩故好使我步增妍屐齒懽宜
折鞵絇趾欲駢地靈開浩蕩瀆鎮亘廽還人鳥堪圖畫痴龍待
舉鞭四愁工贈叚三絶搃輸虔梁父吟誰亞宣尼覧極巔碧霞
元氣表丹篆岳形傳汶泗疑涔淖亀蒙僅數拳相如新視草難
和茂陵篇
五日五言十五韻得十五咸
舊雨淹旬朔新衣換祫衫榴花欺短髩藥物避長鎞艾虎頭稀
插昌陽乎漫芟團菰難益智餌术豈醫饞紈扇應初御蒲觴喜
共銜江湖多白鳥丙舍只青杉欲往尋芝菌偕行想鹿麙便堪
輕病骨似已離塵凢赤伏逃文叔黃梁悟吕碞辟兵符小小續
命縷摻摻何用寒香草還當酧酒監梟羔辭醢炙梅鼎耐酸醎
一弔沉湘客將随上楚帆聲華消作賦火地狹憂讒且醉戎葵
下調絲摘阮咸
秋日集道旃草堂適道旃舉孫作湯餅會各賦八韻限孫
字
河鼓猶横牖荷裳共欵門秋隂米野寺暝色赴深邨刻燭花盈
寸當歌酒滿樽干時章句賤養拙布衣尊露葉桐子風林竹
抱孫卧遊思地胏行潦望天根撰集懷鉛素蒐詩役夢䰟他年
嘲到溉詒厥勝諸昆
帝京後萹百韻次荅海昌朱人遠
(昔在都下賦燕京萹長律二百餘韻當湖陸子麐士見示帝京萹百三十六韻又復和之今歲殘臘陽羡胡子)
(天岫飛書致人遠帝京萹索余和章貽才拙而遲驚讀鴻文思枯才拙更復何言聊塞故人之意云爾前二)
(篇已盡其㮣兹但臚其風物繁庶曰帝京後萹猥雜寡要不賢者識其小者非邪雷門布鼔有則鳴瓦缶嗚)
(嗚無當大雅二公為貽蔵拙以覆醬瓿可矣)
勾陳垂太極玄朔滙淳風維辟家天下居師卜地中漁陽緜廣
斥㕍塞隘嶆峒京室扵焉建黃圖奄獨雄神臯滋沃衍王氣靄
溟濛桑土先敉患榆關障鑿空斗杓當次尾日本指初曈南至
鄰無棣西邊扼大同幽并貞坎位恒衛帶離宫戶寫千門賦朝
鏗萬石鐘購書開白虎築室直銅龍列仗司儀整陞階納陛崇
押班翔振鷺交戟仡非熊制作堪垂創乾坤滌晦蒙捴干將止
殺黈纊少偏聰夏甸歡新啓堯衢喜再逢洊雷驚蟄窹膏㴻渥
恩濃里稅寬夫布機坊罷女紅冕旒凝穆穆紳珮肅雍雍釋菜
尊宣父橋門起國廱陾薨凌倒景閣槖聚斥攻署榜師梁鵠題
碑匹李邕㑺材多倚馬𥙷衮想華蟲永瘼虚前席防川戒上壅
時清知主堅諍苦識臣忠水旱周爰䘏鰥衋在卭瘠環疎嬖
倖肥遁企葌蓬嚆矢稀聞鐍&KR0758;戈久澀鋒耆英咸儋爵庶老亦
携笻亡叛斯崩角抒誠誓匪躬榮光河畔溢秀草隰傍鍾疹厲
禨祥息含醇治理醲海函波灝渺春潤雨瀧淞合樂梨園集嚴
粧寳髻鬆天厨羞鳳蹠法饌點鮭菘粉入寒消瑩丸留浴繡供
沁酥凝手滑截臛壘盤重賜食馳連櫝随鞭召並驄貂璫中貴
扈豹尾小侯從諫獵誰濡草求言孰采葑雲罕羅駭兕霆礟隕
創鴻豺祭承天令禽荒儆帝衷外寕弥薄伐秋獮訓臨戎麾舉
分竒正圍開辨合縦雷鍧喧衆鐸山立静孤跫貫蝨争穿的飛
蝱詎瞬瞳蝥&KR1249;旌沛沛帳殿綺叢叢鼓綴繁星亂營收掩月朦
禡牙刑犢特原獸献豝豵飲至徐揚蜼和鸞不汗[騣-凶+(鬯-匕)]勲茅全脱
劍儒將慕縫宓瑟調雙引虞韶舞七終兵消諸暴戢網漏至
仁洪[婺-矛+牙]面蠻方貢竒肱譯外通八埏成卧闥四裔護高墉積朽
填泉府如坻腐宿春富強民攘攘郊畛望蔥蔥突奥真忘暑純
裘豈畏冬倡家銀絡索曲院玉芙蓉被翠遥熏麝衣香互惹蜂
炙笙呼越婢撥阮命奚童巧髩梳宜畫脩矑盻轉工指尖彄瘦
削項細釦璁瓏寒食秋千闘油場蹴鞠溶醉人扶路唱烟市火
城籠角觝猿援挂吞刀電滅蹤肉飛騰&KR1153;鞾窄騁纖穠土女
褰珠箔樓臺冒綵虹踏澄殘五夜鈎屧濕雙弓歷歷舟輪度行
行紫陌窮昇平誠有象輔弼賴羣公物産難更僕輸將遠是共
邦圻惟棗栗夷落致榛松碣石辰韓右毉閭上郡東檿絲驕粤
葛卉服勝巴賨玀鬼壺頭欵仙真岱首封地芝生水碧巖甕迸
溪銅俗侈因康阜君心敢汰豐曩時疲蹇衛輦下過衰翁洗眼
看陵廟驅觸藴隆興亡嗟齒及摧䧟憶膚功旅况銷薪桂歸
杭附釣&KR1299;研都材恨拙捷徑隱靡充夢鹿人居鄭歌魚客姓馮
曳裾慚汗泚列棨避矛䂌未忍趨擎跽惡能仰要衝宿瘤思各
媚顰黛若為容嶠平疑掌滹沱淨偃烽吾寕安草莾詎曰樂
萋菶燕市魚腸缺金臺駿足慵我裳鶉縷縷彼裼貉茸茸祼袒
嗤狂禰棲遲羡懶融淚枯收滴蚌顔黑半焦桐焚茟辭盲史揮
鋤伴石農戰争紛蒿目形勝耿羅胷繪壁彈俱響浮杯芥則篷
一元冺闔闢兩屇劃衡嵩伯禹賢傳子軒轅道訪遼金徒竊
閏湯武逓成宗欲悉皇王蹟銘臚日觀峯
(百韻長律作俑拾遺長慶二老承其敝靡曼極矣松陵二君次韻有至千言者皆古體少比偶洵知為律之難也昌)
(黎為詩窄韻字無旁出韻之寬者反多用古叶崛強如此一東韻尚寬可以不借二冬人遠豈效昌黎耶貽規規效)
(之當見笑耶郸之學步終成孫夀之折腰也羿仁再記)
