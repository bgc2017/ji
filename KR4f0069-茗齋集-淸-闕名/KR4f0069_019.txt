茗齋詩七言律
淮南彭縣貽羿仁著
已酉元旦
寝閣朝暾蜃牖間自憐清鏡改朱顔中郎有女傳黃絹小婦將
雛媚綠鬟衮衮年華虚獻歲勞勞人事悔還山桐扉深掩横魚
鑰嬴得浮生一日閒
題商隱亡餘草堂
花下茅堂萬卷書百城坐擁興何如映規脉望環無際探頷驪
癡龍摘有餘采得神芝脩&KR1329;供刪来詩草帶經鋤憐君久已三
冬足竒字休辭載酒車
壽茸城張子美少參
絲綸世掌在鸞臺公自聲名燭上台一代斗杓吳會指千秋藻
鑑越西𨳩護羌早觧還山組滄海平添上夀杯爲問門前舊桃
李鹿車百里幾人来
二
烽烟萬里赴湟中青海無塵異域通充國金城今未老留矦黃
石已成功酒泉舊領長浮白弧影南懸可挂弓白鹿門生多少
在後堂誰許近扶風
送静庵之任昌邑
膠西春暖發眀駝仙令看花擁傳過帝座郎官垂列宿滄溟
重譯罷揚波風清楊震亭前久雨足田横海上多昭代只今
資保障檿絲當不費徵科
二
江淮聞道烽烟公自脂車叱馭前春水遠浮仙棹發山花交
拂錦車偏蓬莱雲氣成宫闕溟渤鮫人雜井㕓近日臺郎需𥙷
缺問君報最在何年
送徐律齋重赴粤西(律齋以入賀南還時小姬在嶺西將就館故以戲之)
荔江流水象山分兩岸猿聲晝夜聞一去朝天瞻北極重歸炎
徼已南薰官衙笏拄千峯石小婦粧凝五嶺雲到日生珠應在
掌明年取印不輸君
送蜚雝之任蒼梧
雲峰萬叠赴蒼梧夾岸青山呌鷓鴣水激龍門灘不斷山横象
郡瘴疑無猺人喜却金輸訟賨市長寬布入租莫道殊方在天
末彤庭咫尺觀仙鳬
二
知君風調迥難攀花底鳴琴萬仞山荒落自来争訟少清溪日
對吏人閒不煩保障資弭羣盗自有文章變百蠻他日寕親逢
内召高堂雙尚朱顔
春暮八首
花時零落似悲秋韋曲平康罷出遊夜雨一枝常棣冷春風三
月杜鵑愁疎狂應笑無懷刺憔悴空憐有敝裘為報故人勞問
訊烽烟滿目到滄洲
二
韶華流水度芳菲雙髣驚心與世違垂老青雲疎晚達閑愁白
日送春歸子規故國溪山斷平仲空林草木稀年少不須誇爛
熳西風容易入羅衣
三
聞琴臺畔水連天北望成山好刺船下瀨旌旂鷗自起甬東城
闕蜃相連海人月暈占風雨鳥客烟波度歲年萬里黃濤今列
戍釣絲空捲落花前
四
紫微直下是京華兩屇中分地絡斜鉄嶺千盤過碣石玉門一
望並流沙誰從西極窮天步屢易南訛尚歲差野老山中忌曆
日不知開落幾回花
五
滄溟屢築受降城潮上歐寮萬里清聞說入山誇射虎坐看跋
浪走長鯨風飄垂柳花千片雨過棠梨月四更蹤跡避人還自
笑不堪連夕泥朝酲
六
紅塵久厭愧尋僧林下高人見未曾春雨漸喧飛白鳥風烟無
際有蒼蝇鮑郎場没寒潮上博陸祠空野月升孤憤書成誰足
語團焦一片坐深燈
七
彭湖西望杳茫茫何處浮查水一方陸賈虚傳能下越扶餘未
見不稱王喧豗潮汐驚高枕撩亂鶯花過豔陽已裂蘇生罷游
說城南二頃自耕桑
八
萬點飛花送旅情天涯歸夢不分眀愁心夜夜盧龍月病卧時
時綠綺鳴小婦眉顰疎黛茟高堂頭白愧躬耕眼中春色殘如
許那得愁消仗麯生
雨懷
今雨門前幾客来草堂終日不須開青山亡恙交情見白髮多
時老病催絲竹風流稀郢雪蓮花高致少宗雷首陽但往薇都
盡莫厭朝飢負米回
二
戴勝飛飛過女墻閒門無事日偏長鮭菁漫種千畦韭𧖟老空
懷八百桑榖雨花殘移芍藥赭山潮急上錢塘十年海上沉戈
久何處雲帆拂九黃
三
清樽何必對花枝醉裏愁消倒接䍦江上戰場茅盡没海
濱枯&KR1109;月成規春風闘草樓羅曆曉日凝粧暈品眉追憶少年
惟午夢青梅梢壓雨垂垂
同新城王子側集信弦弟草堂
千里相思命駕頻山堂傾盖拂車茵河山對酒風流聚南北論
交歲月新丹轄屢投消盡燭黃潮纔上薦文鱗君家兄弟知
名久海内詩人更幾人
賦得田鼠化為鴽(鵪鶉一名鴽一名鶉鷃又名䳺淮南子蟾蜍得苽化而為鶉列子蛙)
(化為鶉老蛙得爛瓜多化為鶉鶉性淳匹處不亂羣鶉奔之詩刺人不如鶉也甘氏星經鳥之闘竦其尾)
(鶉之闘詠其翼夢書夢鶉鵪為闘陸機云鶉性淳不越横草安定鶉觚原蒙恬扶蘇築城設祭奠觚有)
(鶉飛升觚上故名紅飛鼠鼯一名飛生鼠有五仗嶺南有)
社鼷跡散蛻脩毫横草俄看振綠臯服翼共游疑候變飛生相
逐漸登高山空鳥鼠堪同穴地盡鶉觚漸不毛從此翺翔随鷇
食蜡賓無復問迎猫
二
伯勞驚顧見田蚡竦翼雕籠闘復馴已傍紅飛空五技似占虚
宿次三鶉張湯文就形先觧子夏衣懸毳更新决起榆枋懷舊
侣仲能當復憶前身(抱朴子鼠三百歲知千里外事名曰仲能)
半夏生
日永朱明物誤薰靈苗恰見茁繽紛蕤賓氣勁辛寒伏鶉火陽
中燥濕分乍長一隂滋甲坼誰嘗百草辨遺文提筐好逐韓康
去采藥千峰掃白雲
反舌無聲
黃梅山雨歇廉纖百囀稀聞話短檐林静不知禽語樂日長閑
殺鳥情占春思莫怕傳教漏午夢偏宜好更淹誰道䜛言在君
側漢官恩重幾人沾
鵙始鳴(音橘伯勞也左傳伯趙氏司至者也即鵙又同鴂)
𧖟火纔過浴繭天隂隂鴃舌滿林泉仲山已往鳴悲歇伯趙空
啼測至前烏桕西洲吹不息燕飛東去曲誰傳晝長人困心情
惡奈殺羈禽呌枕邊
戴勝降扵桑
夗機尚未織吳絲絍鳥嚬催過柘枝陌上驚飛逢豔質桑中並
宿見幽期漢宫人日釵梁巧王母仙壇使者遲惟有提筐容不
理䒺山啼處髣低垂
鹿角觧
暗谷槎枒鳥道封伏隂初長褪斑龍伐毛委蛻升真馭大道多
岐冺相宗遊牝自随麀濯濯介麋無復紫茸茸吻鳴只聽秋風
發會見峥嶸換舊蹤
夀郭臯旭尊慈七十
徽音文母式邕顒庭訓寕庸致萬鐘此日二難堪並駕同時八
俊久相從茟簮久佐弹冠豸薦剉潜供下食龍見說人倫師有
道可應雞臛讓茆容
和林聞上人詠梅花窗格
湘㾗剪取碧琅玕織出玲瓏萬朵看帶綠似窺青璅暗斜飛四
照玉鱗殘空楞不隔前溪雪疎影難遮昨夜寒紙帳獨眠愁點
點花隂同過曲闌干
觀潮日得敷文淮上書
雙桂幽窗已向殘天涯書到水雲端海山過雨潮如雪河漢横
秋夜自寒人去隔江歸遠夢月明虚牖度輕紈如淮美酒還堪
醉此别休歌行路難
喜冰脩至海上
短褐行歌意氣新馳驅南北各風塵共驚談乕休過市相約為
漁互問津海上潮生天漠漠月華天半夜鱗鱗故人蹤跡同零
落白石空山更幾人
甬東高旦中𫐠喆兄開府禦寇鄖陽事有感作
樽酒相逢感慨前江湖蹤跡動林泉重論往事悲歌集萬死孤
臣血戰年叢桂小山秋未老采芝甪里去疑仙狂言相向休驚
座今夜燈花為客妍
詶年三見投韻(蔣謨)
飄蕩萍蹤未可尋馬蹄徧踏北山岑干將未了眉間事焦尾誰
明膝上音野氣隂濃翳宫闕秋河夜白澹房心狂夫行跡勞相
問肯向金門寄陸沉
詶天岫聞羿仁北歸作次韻
秋草燕山客乍歸西風初冷㕍猶稀去時赤日晨流火寒渡黃
河雪滿衣故友尚憐狂態在浮名自覺世情違山中白石知無
限猿穴休糧足療飢
秋懷六首次天岫韻
烏夜邨南烏夜飛已驚白露入秋衣芙容江上持堪贈子山
中落漸稀織女三星河歷歷懷人千里月輝輝應憐咫尺成相
望翹首停雲碩獨違
二
落木秋聲動井梧空窗人老感栖烏箧中流水彈三峽夢裏江
天憶兩孤廷尉莫須辭故客步兵當不悔窮途清泉磐石誰相
賞松下長携酒一壺
三
東風吹盡古今愁大海蒼蒼澹不流良夜豈宜頻見月騷人無
奈獨悲秋烏絲小樣填詞滿翠䄂名姬秉燭遊爛漫豪情消未得
采菱洲畔築糟丘
四
層城秋净㕍行高日夜江聲萬里濤烟樹參差明野眺河山蕭
瑟動綈袍頻年折盡離津桺何處堪裁滿徑桃待入風泉湍壑
下林飈響徹五雲璈
五
雙魚何處報相思雨後瀟湘㕍到遲零露乍寒紅藕渡清霜先
上菊花枝遠山玉鏡空眉黛豔曲金荃愴鬢絲追憶惘然驚獨
在&KR0907;勤莫問手中巵
六
楓落吳江葉未紅扁舟乘興許誰同籬邊若個尋元亮廡下重
来訪伯通龍虎名流黃紙外魚鰕身事綠簔中一丘一壑容吾
老抱牘空山伴雨工
寄懷天岫二首
采藥雲峰深未深十年將母負初心蘋花家室随浮梗杜宇江
天憶故林醉有二豪推酒德貧無書萬卷慰書淫問竒滿座多
時彦若個鍾期是賞音
二
白露為霜菊漸肥相思已換芰荷衣應憐華髮長流寓重到青
山可當歸蒿徑求羊從嘯詠葛洪雞犬共巖扉籃輿不用門人
荷日日雙峰坐翠微
寄天岫并柬自脩傅臣又韓起東年三五君
雙峯蘭若足雲泉顧况曾過此地偏&KR0907;水自流通縣郭横山一
點隔人烟鼔吹林壑皆同調銓次風騷恰有權莫恨曲高長寡
和為君裁答五君篇
九日風雨無菊庭桂始花有作
細雨重陽菊未𨳩東籬寞對&KR0742;杯當軒月樹霜前吐掃徑金
風檻外来秋思白衣空悵望美人黃雪共徘徊小山叢下香堪
把何必登高落帽回
九日風雨灌木庵漫興同半邨商隱東觀用何六園客韻
空城風雨似山鄕懶插茱萸惜鬢蒼送酒人稀遲把菊題餻客
到趣㫪粱郵筩屏謝傳牋斷灌木隂沉擁祫凉薄暝茆檐歡霽
色授衣少婦搗流黃
二
白雲遥冠遠山巔正是重陽落木天千里登樓人去去九秋風
物感年年醉眠酒惡何遷次老病詩狂太劇顛賴爾諸君能暇
日幽情子墨代傳宣
詠黃荷花
芙蕖異種檀輕盈宛在中央弄色明日瑩緗雲香雨過月移金
井露華清似随西土毘盧現不逐東昏顧步生𨳩向秋江誰比
貌騷人何用更飱英
二
幾度江南唱采蓮秋容疑在洞庭船臨波櫓暈雙文淺坐蘂雙
文一色深全學道装浮太乙可随仙掌削金天蘜衣更覺婵娟
甚製芰靈均更惘然
同商隱東觀及從子少咸看菊孫戶侯山園
秋光無處不宜人老圃秋容暮轉新綠草已荒真隱宅青
山喜與寓公鄰芒鞵輕過穿花蝶落日低扵貼水萍悵好東籬
且歸去重來燒茗莫辭頻
看菊無為叔池館同商隱東觀少咸
連屐秋吟過草堂寒花低綴隔林香宵中零露為霜白海
外晴雲帶晩黃瓜圃公侯分卉植罏聲潮汐上虚廊頻留小
阮荒城暮已見歸鴉噪女墻
賦得女媧鍊石𥙷天
浮空翠釜坼乾維摶土神人立治時嶽鎮數卷融太液隂陽一
氣鼓圓儀粉丸不漏山河影井絡斜封上下規從此餘灰銷浩
劫盖函萬古爛昭垂
秋盡七首
秋盡川原萬木中乎沙千里度輕鴻江聲日夜巫門上山郭樓
臺福水東向夕搗衣驚織婦沿流泛宅訪溪翁南天是處皆搖
落莫怨菱絲荇帶風
二
青女霜高冷戌笳小春尚復見黃花鯨鐘百八催潮候魚海清
寒减月華南㕍斷行猶入塞西風蕩子不思家尺書頻寄無歸
信倚杖柴門聽吠猧
三
面郭長溪水北流古塘葭菼接烏坵青楓將變霜逾暖黃雀初
肥稻倍收伍尚橋空横&KR1109;月伯牙臺冷鎻漁舟芙容零落紅衣
盡惆悵悲秋更送秋
四
高閣軒窗面翠微闌干送目盡清暉馬嘷城北寒潮起虎嘯亭
臯宿鳥飛觧笑嬰兒聊破老餔糜慈母心忘飢斷猿晴寉勞相
待何處青山少蕨薇
五
秋風秋露各淒然何夕秋清不可憐纔度桂枝金鈿下又探梅
信玉蛾前紫菱泥黑沉波月烏&KR0875;霜高脫葉天猶憶納凉
幽篠夜商歌白苧藕花船
六
朔氣吹蓬上桺條寒波猶蕩鮑家橋胡鷹翮瘦盤雲疾獵騎弓
輕向月驕鼓角軍城牛女外魚塩海吊蛋人朝不知秋色歸何
處冉冉靈均未可招
七
方笻向晚欵柴門短褐長鑱話灌園竹徑篁低松鼠墜茶寮僧
過木魚喧摘花歸去携童子榻畫圖成教女孫暫遣秋懷慰愁
病星河夜濕月黃昏
自和前韻七首
秋老晴霞暮靄中草堂高寄愧盧鴻身名蝸角争三北生計𧖟
絲困二東宫體豔留烏帽客花枝冷笑白頭翁扁舟載酒無多
遠一任朝朝暮暮風
二
山城寒色動吹笳尚見霜天呌賣花買婢小名傳北戶從師大
旨悟南華詩狂不避三騶貴酒債常輸五木家韋曲所歡知我
意燒燈相待候鄰猧
三
竹林勝友盡名流零落山阿委廢坵北府英雄吳地散右軍文
采越江收新詞到處傳銀甲急管頻吹送玉舟悵望關中古陵
闕啼烏夜夜噪延秋
四
橘柚南中露漸微清吟長自和元暉海潮夕上羣山静木末寒
生萬葉飛學道身閒宜病懶休糧方在怯年飢疎狂只合蓬蒿
侣舊友青雲倚紫微
五
燭冷空齋燼復然瓶花弄影故争憐持螯&KR0873;蟹輸霜降品水獅
茶貯雨前隕蘀含風悲嘯樹滄溟浸月冷黏天種梅久約山中
侣米帖臨成好借船
六
澄江寒&KR0694;滿南條衰柳衰楊舊板橋愛日老菜常作戲傲霜
陶菊向誰驕酒杯何必論賢聖棋局渾忘改市朝聞道甘泉埒
羽獵近臣若個賦祈招
七
潮聲寂歴九黃門燒芋枯條剪柘園縦飲客疎因服散逃禅坐
久自忘喧祝雞五母羣呼子課竹千頭再見孫八口漸多生計
拙藼蘇何以慰晨昏
夀陸汶川嗣開六十
岷山南望見牂牁仙令雙鳬上峡過製錦江源成五&KR0694;鳴琴天
際俯三峩白頭兄弟文章友青組風流吏隱多對酒方壺知不
遠蓬莱清淺正溏波
萬安曾日永堯㫤重過海上展先太僕遺像走謁殯
宮感賦二首
金風净掃草堂塵絮桺酒重米感故人帳下義兒星散盡天
涯歸旐雪中新精靈驚見如生面涕淚空沾未死身拜起相
看轉嗚咽鷓鴣啼殺贑江春
二
墓田禾黍枕南臯流水廉貞鎻石壕杜宇歸心江月小楊花故
國海天高寒瓊自冷亡臣&KR1427;戰血猶埋徇主刀欲訪西昌諸
義土魚梁城下滿蓬蒿
先太僕旅窀江邨二十餘年人無知者萬安胡明府邕蕃
給符義故曾堯㫤負載東歸海上感賦二首寄謝明府
使君高誼冠南州白馬寒江送北流青汗長懸螺子照塗車不
為鷓鴣留未收彭越誰相問有愧曾參尚遠遊此日啼猿數行
淚報恩難作夜珠投
二
黃公灘色鎻高城贑水東流一樣清香令坐来花自發訟庭人
少寉孤行稀聞餉鮓魚梁冷日夜弦歌舜樂鳴遥傍斗牛看
紫氣蒯緱欲報此身輕
次韻郊叟贈日永重来海上作
故人一諾久星霜生死知交矢不忘望帝歸䰟聞謝豹西州餘
恨感袁羊風波道遠公無渡箕尾身騎夜有光回首家山隔彭
蠡湓城九泒滙南康
二
重来東海訪雲將執手汍瀾感未忘夙約黍雞心照灼悲歌荆
漸色飛揚雀羅門冷難為客橘柚天寒易望鄕落日伍胥潮正
上赭山風雨下長檣
翔千定情詩
寒月花枝度小春粉郎紅黛一時新二槗夫壻俱英傑三峡神
仙本麗人題柱求凰將仕漢吹簫下鳳遠過秦不煩詞客催粧
句自有江毫寫翠顰
贈别日永
當年俶儻早知名赴義應知七尺輕故友一言青汗照河山千
里素車行干將尚匣酬恩劍古冶誰封故冡銘今日送君江上
別嶺猿方唱第三聲
二
魚梁宿草已多時欲傍要離那得知不是鹿車躬輓馭終令馬
角斷歸期黃金俠客羞論報白水江關愴見思絮酒重来人盡
識南州高士捨君誰
吾查次韻和郊叟
急流退後已身輕俯檻還深結網情魏闕江湖皆浪迹華林魚
鳥舊同盟蝸牛壁落銜孤沼蜃外軒窗面九瀛一曲滄浪時獨
笑濯纓豈為野人清
二
醉客觥船共燕遨憑闌身世逐輕舠雄心擊楫黃濤壯清夢横
舟白眼高一壑自專驕泛宅兩頭置酒帶檀槽故人共卧疑同
載笑殺青蓮尚錦袍
歲晚即事四首次羡門韻
雲山身事杳漫漫兄弟凋零怯影單裘馬不須年少羡綈袍耻
作故人寒倦游犬子原非好多累禽生強自寬每約采茶僧共
去未煩玉碾試龍團
二
窮隂積雪沍簷端霜月三更擁絮寒丙舍未成人欲老辛夷將
試歲初殘戈船下瀨聞將發岱首封泥想自乾如此風烟好堅
卧日邊且莫問長安
三
天涯回首每思君風調東堂自絶群文酒花間時並駕嘯吟月
下定相聞大槐宦轍多旁午小草歸心已夕曛贏得門庭勞應
接紛紛竒字問楊雲
四
約遊林屋愧難能何日銅坑飽聖僧漫向晴窗臨快雪新翻古
籒彷陽冰豬肝客去如龍遁猿臂人還怯虎騰從此韜聲潜
姓字子虚烏有任君稱
枕上雪詩和郊叟并次韻
撲窗道是廉纖雨那識寒蛾竟掃空斑竹簾疎時罅冷蘆
花絮薄未禁風莊生蝶過空床白陸羽罏燒土竈紅且耐清吟
忍堅卧不將高興讓諸公
再和郊叟看雪韻
朝来湖上行遊徧白雨千峯正滿空一片高林迷寉子不知何
處隱猿公冰融青草坡無綠烟湿黃茅火不紅忍凍衝寒探梅
信霜顱猶葉吟風
已酉除夕懷敷文歸舟次淮上
遊子天涯及歲除歸帆已逐渡江魚雲山千里淮南樹風雨經
旬薊北書行過瓊花春未到薦来楊意興何如五湖烟水遥相
待早趁南徐載酒車
巳酉除夕江右曾日永留寓草堂同從子脩遠夜酌
行跡終朝共轉蓬江湖作客尚西東寳刀俠烈平生盡斗酒關
河此夕同夜色漸深簷雨外年華暗度燭花中不煩更展登堂
敬雞黍猶慚國士風
庚戌元旦同蘧非渭臣少咸猗天酌信弦弟山堂
今雨門前幾客来茅堂竟日不須𨳩孔方未了尋常債伯
雅同傾第一杯午睡宦遊槐子國奚囊詩卷越王臺春明草
色催行屩且共椒觴爛醉回
喜敷文北歸
驅馬南随朔㕍飛京塵猶染芰荷衣連天淮水行難盡到日江
春歲已除座客相看多益夀思君幾度寄當歸堂前頭白人亡
差回首京華宦興微
飲龍孫一徑園同伯旃渭臣
槿籬随徑逐門成春到園林綠已生陳榻久懸因客掃習池如
故有魚行掩關物色高詩品破笑花枝益酒情為問歸田折腰
令可堪手极更逢迎
二
十畆池塘隔世塵渚蘋岸葦自為鄰重来舊隱生高興偶對清
樽遇故人城市不須花月稅雲林始悟畫圖真祗宜二仲時相
過不負青山此角巾
過匡庵懷南公
策杖尋春及午潮齋鐘人外更寥寥幽篁石壓随檐曲殘雪封
梅帶雨飄瓜步折蘆雙履渡蔣山說法百靈朝懷若每到經
行處葉上題詩墨未消
花朝
燈期冷落度春宵中酒情懷黯未消久斷賓朋疎茗椀何妨風
雨妬花朝閒中采葛脩芒履雪後添薪護藥苗不為探梅稀一
出抱琴乘興過溪槗
二
草堂留客及新年黃蛤沙塗少擊鮮登閣遠山雲氣上明燈流
水雨聲前璣衡改閏春疑淺甌越回潮候獨偏自摘林𬞞苦
笋青苗已課散行錢
雨懷六首
積雨寒庭長綠莎園梅零落巳無多青林久負尋僧約白眼空
成捉鼻歌沉水香温熏睡鴨赭山潮上撼鳴鼍沙頭為報閒漚
鳥聞道樓船下伏波
二
殷水無端日夜流空城細雨不勝愁西江客老魚腸冷南阮人
貧犢鼻收畫角尚驚桃葉渡曉風可到杏花樓未知何處烏栖
穩買得烟波更賃舟
三
二麥俱黃水滿畦岸㫪初碓怯扶犁芸香頻爇驚書蠧山螘
無蹤呌竹雞痛飲殘春連夕醉故人遺札數行啼東風狼藉無
情甚落盡梅花盡作泥
四
落盡寒蕪没古城濕雲未歛晚山晴土牛東作春無望天狗西
流夜有聲老去豈頻送客花時那得不關情亦知縦飲非長
策何物消憂過麯生
五
腥風過市出魚蝦鉄網應𨳩海上槎垂老酒狂殊勝昔高情詩
愧成家岐頭獨杖天親竹合蒂分栽姊妹花笑殺春明門外
客衝泥瘦馬向天涯
六
春寒啓蟄已先雷月杪辛夷冷未開凝濕罏香屯作霧澣衣嵐
氣潤生苔尺書南海明珠去萬騎甘泉羽獵廽抱膝長謠空悵
望驚濤又打伯牙臺
歸隹
萬里歸心度戍樓東風随信到邊州瀟湘殘雪融還盡瀚海温
泉凍復流别後天涯無一字相思日夜似三秋江南回首衡陽
遠岸葦汀蘆處處愁
去㕍和渭臣韻
㕍門歸路整霜翰楚水吳山雪後看西塞無因傳尺素南樓空
復憶闌干春衣故國催征戌遠信交河報合歡此去隴頭羌笛
滿臨風三弄憶諸桓
和玄覧齋玉蘭盛開之作
辛夷别種更鏤脂萬朵瑶瑛粲異姿似擁霓裳全隊下真遊
玄圃列仙居清暉四照光生牖珂月遥看雪滿枝幸是倚闌人
不見玉顔能不妬蛾眉
新燕
&KR1335;泥故壘下溪田争逐江春别瘴烟畫棟重来金屋冷釵梁長
得土人憐剛逢社兩驚相見每到花朝話去年妬殺子飛豔陽
候流光如駛幾推遷
送羡門入都
雁行千里上京華到日應𨳩禁苑花淮泗連天難策蹇清明三
月嬾辭家同人簮茟多青璅後軰中書已白麻漫道帝閽排
莫應紅雲香案正當衙
二
十年留滯客吳天柳絮沾泥大道邊已畏交遊借名姓可堪輕
薄變雲烟珠嚢誰觧千金贈貂敝空慚二頃田此去期陽有清
論賜環幾個主恩偏
三
作客休歌行路難衝炎我憶入長安西山積翠臨邊盡北闕晴
雲下馬看先世舊冠留獬豸詞人自古直金鑾屈君百里非淹
滯計吏于今拔諫官
四
閒居池草徧西堂此别驪歌怨路長萍水行蹤随宦轍鶯花春
思滿他鄕家貧入仕田園廢政拙憂時嘯咏妨廉吏可為休恨
晚未知食禄在何方
送蘧非北行
東風吹斷薊門天征騎長驅向日邊鄕思易消燕市酒行程遥
指馬陵烟朔方三月猶融雪海上雙魚待寄牋君到長安多舊
識鳴珂好聽繞朝鞭
百舌
海棠枝上呌幽禽絮聒如聞百鳥音小罵春風緣底事為傳閨
恨閙花隂巧言未必明公冶蠻語難占噪桂林羡殺鵓鳩啼不
巳黃梅山雨正沉沉
百舌次韻
間關乍聽比金鸚巧語撩人恰有情午睡易驚幽夢客嬌音如
喚侍兒名畫眉籠近工詶和啼鴃春歸咽送迎百囀流鶯三尺
阮雙聲相近不多争
和辰山當湖八詠次韻
鸚武洲(在東湖)
浩淼東湖倚棹看不須黃寉獨憑闌波間翠羽明堪拾月出金
沙漾獨更寬幽鳥能言嗟句好幾人作賦恨才難晴川雲物空
千里何似芳洲穩釣竿
松風臺(宋竹庵法師築)
竹庵遺址傍城開時聽寒潮雜梵来雲觸樹膚晴帶雨潮生&KR0873;
口暮登臺霜柯吹萬成天籟爐燼&KR0877;颷裊篆灰雙寉欲栖翔未
下呼猿為我共招徕
山月池(在禅堂側池上有古栢陸莊簡建雨花臺于上)
䟽龍鑿翠半泓平出没銀蟾互送迎標指點頭何處是影娥月
上本同名山河大地原無迹諸藴皆空分外明坐對三人堪一笑
豈須漱石濯塵纓
獨山
一點空濛積氣深沙泉負旭隱香林孤峯巉絶凌無際方寸難
平似此心蜃市樓臺春悄悄龍宫潮汐夜沉沉秦皇觀日知何
處輦道荒蕪直至今
龍湫
荒祠隂磴滑莓苔一掬靈泉鎻碧嵬行雨山中蒸竅出洩雲石
髮潤鬟来龍工鞭蜥晴驅雹颶母騰蛇怒起雷自愧泥塗長蠖
伏蹄涔終笑礙行杯
弄珠樓
月出波心夜未央水窗蛟室瞰微茫清濠繞堞縈河漢香草連
洲近澧湘游女尋春留觧佩春工似織映流黃知君自握靈蛇
在九派探驪欲奮翔
天妃宮(苦竹山)
縹緲琳宫面祖洲登臨暇日迥消愁神燈月照波間火檣蝶風
微海外舟游冶踏春香滿路魚龍扶楯影當樓文貍赤豹能相
借碩逐颷輪渡弱流
文茟峯(報本㙮)
㙮輪孤月上頭看斗柄文昌恊壮觀羣在摩空摇倒景九龍捧
日動微瀾河流郭外春無極鈴語風前夜自寒應是地靈榮物
產莫愁卧雪困袁安
商隱沽邨醪借飲慧生山房同渭臣作
春遊何處可提壺米汁鄰家借一沽喜見獠奴超北秀何須豬
向供東坡叢篁雨足初燒笋籬落僧閒自織蒲且向杯中尋了
義松風一枕莫相呼
次韻
醉裏逃禅儘百壺不妨說法向屠沽譚空日午花當座彼岸春
流水没坡共觧杖頭從武負漫勞行腳損伊蒲東風三月繁華
盡怪殺鈎輈磔格呼
再次前韻謝商隱
海山遥望是方壺曾駐憶維舟駐直沽欲脱鷫鸘賖白墜空投
蘭若向青坡酒人說法忘賢聖禅悦開堂只筍蒲此月清歡殊
不悪舞裙紈扇漫歌呼
東明和尚隱居養母奉贈
片石方池伴隱居數椽負郭搆茅茨自從雞足傳宗後誰見牛
頭出懶時聞法亂蛙随止静施生野雀望晨炊未須析肉重還
母净飯真堪共哺糜
次閨秀新桺韻
曾憶離人欲去時早鶯啼徧斷腸枝乍眠乍起禁偏瘦無雨無
風弱更垂每到河橋傷遠别却随烟草亂相思春光未老愁千
縷羡殺吳𧖟漫吐絲
茗山堂主人以詩草見示戲贈
茗山堂上孤吟客終日揮毫數首詩遮莫麗情傳宋玉宜將幽
興擬王維同時才調原無敵千古風騷自有師壮不如人吾老
矣知君得失寸心知
道旃遺詩恨不得同訪虚白師依韻奉調
白足紅塵枉夢思尋僧何必有前期溪頭一笑誠無分石上三
生搃不竒勃賀自憐空牧豕寒山未見浪吟詩市中廣額誰非
佛君過屠門且未知(道旃方賣豚故及之)
贈新婚者
碧桃人面笑春風良會何期共綺叢仙史羊權原有偶星河牛
渚自然通遠山黛寫雲濃淡弦月更稀夜正中雙蝶花間尚同
夢天雞莫唱海門東
三月三日
三月三日殷水潯上已已過懷山隂水邊蛙黽鳴未䀨頭上野
花行且簮樓臺晝昏當有蜃蜯蚏微潤難横琴邇来詩
人故不少喜與社燕相招尋
東明和尚乞二親孝子葉長者節母馬慈尊孝節合編詩
法忍毘尼共捴持悟来石女自生兒神光斷臂無非道婆子燒
庵更不疑孝筍重抽乾竺院慈烏長哺鳥窠師一花五葉原無
二會見優曇得果時
贈俍亭和尚
俍亭大士文章伯一吸錢唐盡逆流巳了楞伽忘兔角懶尋石
室問牛頭放生水樹皆聞偈入定山猿罷出遊夗渚滮湖兩明
鏡獨開正眼照神洲
二
自從濟上傳宗後今日顛狂日漸多誰向曹山分滴水特来大
海弄回波衣珠朗照冰輪出楖栗横肩夜雪過欲問祖師門下
事春来花信近如何
俍亭和尚惠詩見祝老母依韻賦謝
兒戲斒斕笑老莱觧顔阿母暫為𨳩長依繡佛皈乾竺不借金
針外講臺月上難尋非相相風篁巳屈辯才才求師一轉團圍
話絶勝飛仙上九垓
再次俍亭見詶来韻
出處雲山搃不謀衲衣披毳也風流蒲團何必非行腳舂米無
妨做厰頭水牯南坡聊放牧赤梢東海任遨遊偏將死句機中
闘立地靈香活祖洲
二
乞食街頭任唱歌懶殘争飯亦無多齋厨燒肉飱黃蜆米汁同
龕卷白波花影茆亭些子在沾泥飛絮此中過忘言只有文殊
賞饒舌豊干可奈何
春暮雨中雲其王望伯旃沛如集子于池上
雨餘芍藥尚留香上客三騶集草堂菱葉磯頭穿竹徑藕花汀
裏出漁庄滄溟賜沐投雙轄麯部司糺劾幾章日暮醉歸俱酩
酊障泥不惜路岐長
二
垂楊拖地水黏天恰似明湖載酒船未放板橋人喚渡剛来山
雨澗鳴泉飛騶入谷巖扉啓移席花間暝&KR0694;懸海市喜逢初罷
儆嚴城不禁夜行前
詠風筝次韻戲和東明長老
直上青霄近可捫漸離世網出塵樊非關絲竹吹相亂似曲依
稀調屢翻有眼宗風穿雪竇無腔提唱透雲門兒童傀儡從牽
線鼻孔撩天笑莫喧
蠶豆
櫻笋同時共點茶應輸風味野人家三眠節候炊青顆四月桑
隂落紙紫花句就東阿推獨步粥成金谷識豪華荷鋤辛苦
休辭倦飽睡南山到日斜
松鼠
徑寸山鼷不滿拳脩毫騰擲若飛仙身同毛女常輕舉捷過猿
公觧倒懸橡栗捧枝閒畢膊松風坐樹意脩然馴来出入君懷
䄂好避狸奴自在眠
鸚武
生小能言秉慧姿綠衣長得伴蛾眉時稱古佛彌陀句觧念春
眠不覺詩何羡麻姑矜鳥瓜獨嗔義府是兒隴西萬里家山
遠惆悵雕籠有所思
賦得腐草化為螢
輕紅墜砌夜翩翩暗室生輝積草前濕傍漁燈侵岸葦寒分野
燒點人烟幽燐過雨明還滅流火中亭冷復然疑是空階頻剪
燭蘭膏細墜落花邊
寄懷信弦客都門
薊門春盡尚披裘却寄相思問遠遊魏闕青雲天咫尺燕山𬗋
塞月當頭上書時見臨三殿彈鋏何須傍五侯明主賜環當
計日莫將鄕夢作離愁
寄懷蘧非
春風吹客向天涯書到桑乾半藕花君去長安多舊識名流俊
及滿京華騎驢好避随朝象浮螘閒聽兩部蛙如此旅懷殊不
惡捴無明月懶思家
戲詠白頭翁
華顛小鳥弄花風偏向枝頭數落紅垂老羈栖雙髩裏流光閱
盡二毛中禽言子布空相謔吟歎文君故惱公與爾山窗宜伴
侣青春回首各成翁
二
老去看花已自悲霜顱點額自參差紅顔春盡誰年少白首風
流擬故知羡胎禽容似髩漫憐宿鷺頂垂絲耆英社會相呼
呌殊勝新詞付雪兒
豔體賦得紗窗陣陣黃梅雨禁犯六字
白苧衫寒大火天枇杷翠滴半林烟交䟽淅瀝胡琴亂青鏁琤
琮鉄馬懸淚點&KR0877;酸思婦怨愁生消渴想夫憐無情百舌啼還
歇瘦减春衣過去年
晴
雨歇黃梅及晚晴疾雷驅電散高城長檣海&KR0694;青浮動登閣雲
峯黛削成縦飲無人知阮籍著書愁病罷虞卿竹林終日容箕
踞白眼悠悠世上名
二
綠樹隂隂五月寒喜晴鳥雀哢簷端青雲歛雨收高榭朱日交
窗吐薄紈秧馬漸沉苕霅没河魚大上洞庭寬烟蓑已辦浮家
計回首依閭欲去難
復雨竟夕
初晴小雨送輕雷殘照林間闔復開荷盖乍擎重跳沫桃笙方
䗶已生苔積隂蒸變螢光濕元氣浮沉蜃影廽不寐東堂偏竟
夕博山燼盡水沉灰
東觀池上再集分得六麻
五月山城未藕花𨳩樽池閣坐清華風前雅集從歡伯水上妍
歌隔館娃醉擊吐壺如意折静看棋局隱嚢斜主人何用頻留
客薄暮連營已戍笳
白鴉(六合縣知縣顧高嘉以獻制府旋奏進)
白門曉色照羈栖啞啞城頭粉堞迷御史府中霜氣入天河橋
外玉䋲低朱顔何處尋玄髩皓月惟應伴夜啼流水孤邨千䔽
點獨随飛絮過清溪
遣悶
展武湖南盡海潮盲風怪雨撼山椒平疇無際輕帆入蛟蜃群
飛宿霧消未到申霜滋感愴可堪丙舍更漂摇白蘋洲上空凝
望腸斷菱歌極浦遥
二
步屧琴臺散寂寥滄波已没鮑家橋江湖身事蘆中枻鷗鷺行
蔵海上潮鳴觀千邨惟白水條桑二月已青苗蓴絲菰米猶堪
把共着烟蓑逐采樵
題烏江西楚覇王廟詩和端伯
重瞳野廟楚江濱千古興王自有真未識諸侯皆為漢尚矜三
戶可亡秦石頭天劃中原斷泗上烟消百戰頻慷慨悲歌何足
道美人空復濕羅巾
二
駿馬隂陵迅若飛江東猶復懾餘威只今古廟山花滿尚道君
王衣錦歸潮挟鳴鼍時怒鼔邨深大樹四成圍檥舟亭長依然
在渡口閒鷗臥夕暉
送張螺浮都諫奉召入朝
黃樞風采見垂紳叩閣宵衣望紫宸一去滿朝皆動色三湘休
沐自清塵只今聖主懷忠讜始識當時迕貴臣此出安危關
至計盈庭國是待重論
二
兩朝直諫表諸垣清論咸推獨敢言主聖每容襄衮職時艱
寕忍樂丘園彈冠衆正原無黨側席虚懷厪至尊海内從公
占出處雙騶早晚達都門
三
賜環遥下五雲端御札親書召諫官貴戚歛容丹地側廷臣
交賀紫泥看批鱗先帝培風節鳴鳳當朝識羽翰第一封章
知草就延英開閣正和鑾
贈内甥麟溪沈未公四十詩(并序沈子名松字木公以先賢父諱更名又以家諱)
(嫌名更名辛柳字曰未公未公以辛未六月七日生辛取歲之幹柳取日之躔未取令之建也從麟溪郵寄更)
(名更字說問詩扵貽今年未公方四十二人未老八子競爽尊甫献吉先生代擅風雅未公養親志慶客好古)
(日瀹茗賦詩悠游北山九松之下即三公萬鐘何足道是足以夀未公矣因為詩)
麟溪高隱白雲庄博雅風流代擅場鳥咮文明當夏正辛家才
子匹高陽七松吟挟疎琴出五柳門𨳩漉酒香客到八龍争下
食鯉庭考父尚循墻
詠梁山伯(橘樹生蟲綠質黑章有角名橘牛化而爲蝶黑質綠章名曰梁山伯輿地志梁山伯爲鄞令)
(同學祝英臺相友不知其女子也山伯卒葬鄞英臺拜其墓墓裂因合葬謝安表封爲義婦塜爾雅橘踰淮)
(化爲枳洛神賦笑牽牛之獨處)
玄衣粉質錦文章終日翩嬛百卉傍共說前身仙令是不知同
舍女兒粧穿花夢入鴛央冡化枳心随橘柚香自分微生本蝸
角却宜獨處笑牛郎
豊溪七夕
高蟬殘暑報新秋遲問疾維摩怯酒巵龐藴偶来靈照室黃姑
正值渡河時風前邨樹翻烏鵲露下鄰機噪絡絲兒女夜深猶
乞巧桃燈起坐更題詩
七夕分賦織女侍兒梁玉清
雲和日侍綘霄傍辛苦終朝理七襄銀闕幽期逢太白金天良
夜正昏黃洗車不借高唐雨奔月空沾玉女霜何用阿香搜五
嶽由来織室少容光
又賦賈佩蘭從游百子池
雙星露禱夜臨池于闐新聲教侍兒暫避姁娥凉樾下共懷如
意錦褒垂金彄百鍊寒生指寳鏡中心月挂眉九孔不須祈織
女碩將連綬借機絲
又賦陶安公赤龍
大火流西下蓐收陶家罏冶正迎秋金精融液騰銀漢靈雀傳
言待綵虬飛汞赤鱗随綘節攀髥朱鬛墜丹丘人間鉛乕空勞
攘那得乘雲角木遊
又賦烏鵲橋
牽牛織女望迢迢咫尺銀河萬里遥涉漢一行浮羽渡中天幾
點綵虹消支機石傍梁高下犯斗查過影動搖惆悵年年惟此
度星稀明月負良宵
又賦蛛絲合
瑶筐鈿盒闘深宫争向交䟽覓網蟲小步雲綱函盖下巧收地
絡寸奩中廽文促織驚無匹䘏緯吟蛩歎未工辛苦經營貧姹
女鬢絲終日對飛蓬
又詠祭杼
離珠卓午命祠官按舞梨園御上闌露冷龍梭陳織室風生鮫
帛薦瑶壇東人空柚為裳少南内離宫𥙷衮難安得天孫覆雲
錦牛衣不泣五更寒
又詠同心膾
星河弦月下秋深除曡膬雕胹薦綺䟽連理花鋪文臛上合歡
脂瑩截肪餘紅消對切靈虬脯冕白雙飛斫鱠書受胙黃姑分
片臠鸞刀小樣拭芙蕖
又詠明星酒
凉颷釀露火西流桂醑飛觴勸女牛大白遠浮珠斗没明河醉
殺洛陽秋天漿太液長相夀良夜辰勾笑不猶共指雙星喜當
夕抱衾洗盞互綢繆
又詠薛瑶英吉慶花
凉颷薦爽入芸暉金錯刀輕巧思微當午綵雲承日起因風花
影渡河歸生綃細剪隋家樹上漢遥穿織女機贏得年年占吉
慶填宮人去冷朱扉
七月桂花
殘暑天香已報秋微&KR0765;開徧小山幽催花白帝疑何早贈别黃
姑不可留鷲嶺暗随流火墜蟾宫先照井梧愁竇家子弟多年
少纔度金風插滿頭
夀營帥
月上弧南可挂弓扶桑長箭倚飛蓬帳前虎士俱超乘海外鮫
人盡向風報國不随黃石老封侯尚是黑頭公牙門競奏南
山曲聲雜鐃歌鼔吹中
偶過龍孫池上
投閒偶過令君家遠浦芙容天一涯往事重論俱白首殘秋欲
盡未黃花園林勝地得佳句水榭獨眠如短查暫此盤桓忘歸
去松隂亭午轉槐衙
夀潜夫先生八十
高卧龍湫歴歲時青山領袖白雲知同人霄漢公卿老著𫐠漁
樵信央垂園綺避秦寕更出柴桑入宋自留詩巋然獨見靈光
在千古風騷自尚有師
九日同吳興沈君達及子于蘧非登西郊浮圖
十年衰髩怯登臨九日重攀祗樹林山外甬東青了了秋来滬
瀆澹沉沉粘天健鶻支公駿布地寒花給苑金遥指亭臯飛木
葉吳興愁思渺難禁
秋抄小白招飲涉園同王望百旃維申子于漢飛沛如方
節公㴻杓文臨長二社信弦巨展朗敷文子敬素安
静原
名園勝會集羣賢山水清音雜管弦朔吹寒生荷盖雨醇醪暖
坐菊花天迎人野鶴雙雙至狎客閒鷗故故眠試舞未終横笛
起不知秋思落誰邊
又詠郝隆曬書
巧霞籠曰下階除蠻府參軍偃窹初莫誚晝眠經有笥可容竊
字食無魚蟠胷靈孔瑯環府偃曝雲床甕肚書何似北窗閒企
腳此中空洞勝三餘
分賦蟄蟲咸俯
物態蕭條入杜機百昌偃伏窹忘飢蜎蠕不動蔵無迹蠢類含
情感亦微諸葛廬深名士卧大槐郡閉吏人稀年来土室長坏
戶踵息泥丸遁更肥
分賦穹窒熏鼠
寒生陶穴冷吹毛束藴還驚燎索綯鶉火宵昏虚宿伏狼烟晝
舉社鼷逃痴兒已上中郎屋磔隷何勞廷尉刀餘燼地罏堪借
煖蜡賓寄謝漫迎貓
分賦黑鳥浴(夏小正黑鳥烏也浴飛乍高乍下也)
夜啼畢膊動庭柯啞飜飛冷渡河入漢濕雲昏没羽寒林驚
陣轉廽波孤邨萬點臨流影三匝因風繞樹多宛轉白門高復
下烏衣巷小不堪過
奉和潜夫先生寫懷七詠
高卧山中有幾人梅花風雪可淹旬故交猿鶴閒相守老病江
湖意轉親雪裏陽春稀後軰松根流水悟前因龍湫一片荒凉
石碩逐清風爲掃塵
二
海上羣鷗舊狎盟烟波身事負平生側身黃壤無人物冷眼青
山不世情棋局久飜諸宦轍糟丘莫問幾河清江東米價空張
目煑石休糧足糁羔
三
空山岑寂若為歡秋韭春菘自給餐無復聞雞眠草閣(潜夫失聰)漫
随行螘上槐安浮生何處觀無始来日休嗟唱大難脱粟半升
鐺折腳寕誇燒尾八仙盤
(韋巨源拜尚書令上燒尾食其中有八仙盤)
四
朱火榴花對瓦盆細傾昌歜好誰論避䜛彼婦常驚走結客如
姬恥負恩洗耳渌池瓢莫挂支頣晚圃杖空敦養生註就難蠲
忿夜起移燈照合昏
五
偃傲倉琅掩晝眠周妻何肉且随緣不汙心迹全高尚無累身
名勝大年秦駐峰高去徐市伯牙臺廢斷成連衰齡且飽防風
粥辛苦燒丹向稚川
六
一曲清溪一撫琴雷威空抱古遺音綠腰何處矜高調焦尾還
堪寫素心絶壑冰霜自老無絃山水思何深鍾期已往孤桐
折幾度崩山憶苦吟
七
懶逐蓮華白社僧䋲床且挂一枝藤尚躭米汁頻中聖不昧詩
禅離小乘知己叔牙交漸少忘年寳掌齒徒增卧遊未了名山
碩畫壁千岩自蔚蒸
詶胡山春望感懷次韻五首
三月鶯花愴鬢絲芳菲滿眼付啣危烽烟人駐朱顏少關塞春
回白草遲阮籍清狂無限淚杜陵流寓幾行詩東風那肯吹愁
盡又到河橋柳絮時
二
登臨何處可消憂一片風花入倚樓烟月江春憐子夜繁華京
國憶延秋白頭尚許親為夀紅粉空懷壻拜侯裘馬少年君所
見青林綺石有丹丘
三
澤畔行吟畏獨清溪山頓覺旅愁增生臨風寫恨懷袁虎索酒
提壺乞試鶯家似游絲渾不定身同野卉莫知名泥塗故友勞
相問潦倒還堪一座傾
四
楊柳河橋麗景妍綵虹明鏡兩回圓傷心夜月離家夢寒食梨
花故國鵑油壁流蘇春婉孌金丸寳馬暮聮翩當年往事成惆
悵萬點梨花入禁烟
五
子規啼罷鷓鴣啼不慣春愁亦惨悽風雨寸心寒自照江湖尺
素遠難稽朱絃顧曲人將老紅䄂填詞伎莫携回首舊遊行樂
地棠梨無主草萋萋
詶胡山七夕旅懷見寄五首次韻
清溪七十二鴛央烟芷汀花去渺茫住久不知猶是客秋来
始覺是他鄕天孫莫笑牛衣泣織婦應憐薜荔裳到處交遊有
知已美人天末又何方
二
南枝烏鵲夜如何帝女瓊臺勝馺娑紈扇乘鸞懷舊箧洞房挟
瑟擅清歌凉颷送葉辭高樹明月延秋度曉河乞巧且須兒女
共雲溪小閣掩松蘿
三
何處層城十二樓樓高無處不宜秋纖雲夜傍交䟽起承露凉
生螢火流玉腕箜&KR1283;矜指瓜藕絲衫子盪簾鈎那知此夕羈栖
客獨倚關河望斗牛
四
雙屐行吟徧水涯溪雲籠日弄清華亂蟬噪盡臨風柳紅藕開
殘隔浦花流寓一枝随杜宇浮家八口仰魚查秋霜未到先蓬
髩愁絶軍城薄暮笳
五
金商玉露晚悠悠竟夕長河匹練浮月近雙星當北戶風微羣
鵲度南樓闌干弄笛人誰倚砧杵催寒暮未收搃入鄕心摇落
裏不關雲樹自生愁
次韻荅天岫冬夜見懷
雨雪瑶華歲已殘懷人咫素尺寄書難夢中春草相思綠鏡裡
秋霜獨自看長水河盤烏戌斷雙峰家近碧雲寒清泉白石臨
溪屋流寓君應勝伯鸞
庚戌除夕
雪晴暝色上高樓紅燭將花暈不流負米深慚懸罄在踐更暫
喜役車休參旗拂戶明鴟尾爐篆添烟冷鴨頭贏得&KR0877;飴人一
笑抱雛伊啞弄觥籌
庚戌除夕慰七弟翼九弟纉
年華落落感居諸老去飄零慰友于儉歲椒盤供草具里門冰
雪隔柴車何漸公冶聞禽語誰寄昌黎賀火書濁酒細傾除
不悪夜寒城漏下銅魚
茗齋七言排律
淮南彭孫貽羿仁著
春雪
輕隂漠漠舞簾櫳亭午軒楹暝&KR0694;中胡蝶亂飛驚夢寐柳
花撲捉笑兒鵝笙炙後吹逾澀獸炭然多暖不紅塩澤川原
俱混合冰臺樓閣更玲瓏芳菲萬卉俄争彂指顧千峰已
不同白鳥青林俱鶴鶴温泉寒火自蟲蟲笑看素柱鳴簷鐸
定有流澌折水葒打墜接䍦難隱秃凍回社酒不治聾罏灰屢
爇憎香令箋冷重呵怨茟公莫道容華易消歇玉顔寂寞
畏東風
詠雪限韻(三十韻次序一定)
炎歊祼壤思隂沍土室茨垣𥙷埴埏厪戶竹扉驚凍裂開林花
事訝春先漉沙驟滿玄虛海大漠低横絶徼天没徑八荒咸渾
沌封條萬卉失妖妍可枰暖玉慵收子龜手泥金怯砑箋巽二
噏嘘廽遠獵馮夷蹙凌閉重淵褐衣豪士難捫蝨㲲毳名僧易
入禅酒德坐令增雅量温柔睡足擾情緣同功綿冷身教熱半
臂恩私骨可鎸雙炤青銀鳳䗶共熏朱火博山烟終宵倍葺
編蓑草明歲須添種称田只賭梟雄雌者雉那論清聖濁爲賢
狂来牛飲傾千甕醉裏鯨吞灌百川碩借王恭新&KR0769;厚一探蘇
武老羝孱飛舟懼壓舷欹側度索愁崩樹倒懸歌幕昏黃党姬
月書窗墨黑米家船羊膏淺酌原非悪粉本濃塗太劇顛勅勒
穹廬迷覆罩湘君木末噤孤搴吠聲粤犬空嘷箐詠絮吳娘笑
整鈿鮫室禾成多積霰蘂宫疑到小游仙神姿羡爾逢姑射賦
茟今誰敵惠連削出華峯寕是掌閒投淨社豈因蓮掃除曲巷
辭廽轍僵卧晨暉擁獨眠冰柱再賡义後什幽蘭將續郢中篇
無塩城畔人焉數長白關東路幾千狐跡微茫徒慕貉燒㾗灰
滅詎留應憐織素妻當牖喜近糟丘客受㕓皜皜石稜看馬
耳淒淒霜匣枕龍泉峩嵋圖在皆清絶招隱吟歸四皎然超忽
太遐瓊圃去吹笙駕鶴自何年
茗齋詩五言絶句
淮南彭孫貽羿仁著
月中聞鳥啼
月出中夜鳴鳥啼一何早不是花影来道是山窗曉
山丹
還山卉藥盡荒徑只蒿莱惟有山丹在孤花向客𨳩
燒茗
長日無人来隱几午夢足自汲澗下泉燒竹茶烟綠
掃地口號
(余素喜掃地暇則躬擁彗無塵乃已每怪陳仲舉言大丈夫當掃除天下安事一室夫一室不事安能經營天)
(下才疎志大即此卜其無成諸葛行師庖湢井落咸成部署仲達歎其竒才故能以二州之蜀抗吳魏之強可)
(因小以見其大也郭有道雖在逆旅躬自洒掃有道可相也張仲蔚蓬蒿不剪止餘三徑仲蔚豈有用之才邪)
一室静無塵飛葉屢自掃為憐新雨餘未忍鋤秋草
無為叔折贈菊花口號
陶潜籬下菊一歲一回𨳩相折持相贈殊勝送酒来
二
秋花滿籬落尚未落英殘采摘呼童送山人正夕飱
過粒粟庵
尋僧入幽徑僧寮人未閒更逐白雲出溪頭看遠山
過無為叔園亭弟頊方鋤士種菊
笑語陶彭澤無愁種菊遲荷鋤應復倦先一醉東籬
坐正仲弟東臯草堂
日落衆山紫呼鷹風四来海天空漠漠長嘯一登臺
雨
草堂竟夜雨無人終日閒白雲海上来失却門前山
二
山雨入我閣倚闌樓上頭海濱人看蜃道是城中樓
三
茶烟濕不起雨餘花氣微悠悠青苔㾗漸上薜蘿衣
四
山雨暗如晦竹窗殘夢去不因林鳥鳴那得知天曙
章有堂牡丹百餘朵觀者采摘立盡拈句惜之
昔日栽花令庭前種牡丹種花人已去不忍好誰看
過幼瑜弟飲徑山新茶
徑山春雨足已到采茶僧為問盧居士新茶喫未曾
懷郭半邨四首(即用曲字為韻)
空館無人夜花隂弄小階不如松際月長得到君懷
二
苔徑没中庭展卷閉齋閣不聞車馬喧安知在城郭
三
春風来無情不肯吹愁斷花下忽相思剛殘春一半
四
古巷垂高桺寥寥人叩門空城聞雀噪只道到山邨
即事八首
焚香
青苔上階来久雨綠衣𬒮終日静無人博山坐相對
掃地
山童捫蝨眠落花閒不掃啼鳥在高枝飛葉下樹杪
隱九
午睡意已足花隂坐隱几落花盈我衣林月尚未起
攤書
月出皎于晝疎鐘人定初行吟無予和向月自攤書
滌研
澄潭凌花影墨淚松露滴已作米家山片雲頭上黑
茶
草堂無客来松風出深屋茶竈白雲生山樽照人綠
灌花
林下風蕭蕭花開已如許為問林端聲是泉是山雨
刈草
細草空階上東風吹自生為憐春色至未忍下階行
雨二十首用孟浩然春曉絶句為韻
春去空齋久那堪細雨頻落花暫相待此去幾時春
二
積雨掩山閣日長過永年幽人心似水不厭夜無眠
三
過雨添綠隂千林皆一色為問到門舟柳稍曾䌫不
四
雨砌净莓苔閉門稀剥啄沉水無烟松窗展圓覺
五
午睡起悠然簷霤滴未了不知桐影暗謂是花隂曉
六
山溜若簷花飛盡未飛絮片片落衣裾飄墜行吟處
七
拾葉煑山泉烟濕飛不去不是深山中白雲生處處
八
小閣望青山青山惟白雲白雲飛作雨幽客最宜聞
九
雨滴棠梨上花枝忽復低隔窗人不見寂寂一禽啼
十
山雨暗如暮日出苦不早天白春山隂林端數聲鳥
十一
剪燭向山窗花墜空階下燈下忽相思風雨秋山夜
十二
山行白雲裏烟霏今未開濛濛衣已濕不知山雨来
十三
欹枕松露滴茅檐花影中卷簾照花影花動天無風
十四
𬋩葛山中人相思眇何許今夜前溪雲定作巫門雨
十五(此首在後茅十六首)
那怪天涯客春来苦憶家東風吹細雨俱入後園花
十六(此首宜在十五首)
春草昨夜綠嫰寒羅𬒮生落花與絲竹竟夕兩無聲
十七
空館更蕭條雨聲入羅幕&KR0907;勤傍砌花欲落仍不落
十八
海燕銜泥濕山櫻落子遲倚闌惆悵事春色未曾知
十九
南望秦溪上千山綠始波懷人無限意偏向雨中多
二十
山鼠上松梢雨滑下樹杪林端忽驚風松子墜不少
和摩詰&KR2142;川庄詩(并序)
(自古園林勝遊無限流誦萟林者惟會稽之蘭亭季倫之金谷摩詰之輞川晉卿之西園阿瑛之玉山豈非以)
(高人勝士文藻風流掩映一時乎蘭亭以書金谷玉山以詩西園以畫輞川則兼而有之其尤超絶千古者摩)
(詰五言篇惟四句不特一時寡和抑令萬古難追當時足以唱和摩詰者惟裴廸一人廸詩自佳視王不啻河)
(漢嗚呼近代名園耳日所及亦多矣弇州小祗園錫山愚公園雲閒顧園長白小寒山飛来峯葛園莫不鑿山)
(䟽泉飛橋懸閣千林極雲萬壑積翠窮人工之竒有天然之勝冠盖雲屯絲肉互奏厨傳累丘陵梨園廢紈綺)
(未幾而花石移主或則掬為荒坵如&KR2142;川之千古如在者兼有也然則園不必勝傳以人人不必盡勝而傳)
(以詩吾讀摩誌之詩曰夜静山空曰空山不見曰深林不知曰磵戶無人閒心静氣幽興逸致悟水山之妙理)
(發雲物之清機與今之轟飲豪吟塹土堙谷固已殊矣今之輞川昔之輞川也即吾得而庄之園之欲如摩詰)
(之人之詩又無有也韓持國日洛陽名園相接誰復障吾遊者苟已摩詰其人其詩即無輞川可也因追和之)
孟城㘭
惆悵古城没雲去山蒼然誰歟後来者徒歎昔人賢
華子岡
連山杳冥冥夜静月未到空林四無人犬音小于豹
鹿柴
不測松林深青苔鹿跡上幽人入林久無人見来往
宫槐陌
宫槐臨欹湖樹古穴行螘白日轉槐隂卧起長如此
南垞
飛鳥過湖闊鳥飛人始行始悟夜来雨不知春水生
欹湖
山色長悠悠湖風吹不絶鳥影動空潭林花下如雪
臨湖亭
夕陽原上邨極浦見漁屋谷口一聲猿山水杳然綠
木蘭柴
獨行南澗中露冷地微白遥知良夜深芙容墜木末
欒家瀨
隔水生白雲人家此中住水鳥自飛来無人獨飛去
竹里館
深松結茅屋明月来仍去林中有幽人只聞長嘯處
辛夷塢
相向坐磐石不知花影移林花偶然墜又是晚風時
白石灘
宿鷺過青山藍水數峰碧游魚不可數灘聲在白右
塞下曲六首
野宿覆撑犁天山大漠西馬蹄乾雪裏踏踐不成泥
二
將軍手臂雄麄猛不言武戲射石稜穿誤殺南山虎
三
絶域龍荒外窮追去不休馬潼無飲器斷取宛王頭
四
瀚海題銘返刀弓盡入函黃沙淨蕩蕩北斗在東南
五
大將卧金城禾黍自蔽野深薄貳師功滅國求名馬
六
雪中見馬跡撾取秃駒騎投槍单騎出捉得射鵰兒
四月八日同渭臣飲序皇所
開過白荼蘼剛纔了花事有酒即觧衣不須留再四
二
同是百年身且盡杯中物扶醉踏夕陽莫待林端月
三
春色豈曾歸花枝堪醉殺新月况蛾眉當罏人二八
四
坐對有酒禅沉醉萬事畢彌勒懶同龕焉知浴佛日
以鸞牋乞徐生無山
拾葉下空階落盡梧桐樹何處乞鸞牋一寫相思句
二
君造雲藍紙雕章物色妍斷腸無小樣方便覓鸞牋
月華(庚戌四月十五日)
蕭齋清似水閃電碧窗紗幽客高眠久無心待月華
二
月華流照戶燁燁動微雲山客孤眠夕清光只為君
子夜夏歌八首
人愛夏日長儂苦夏日短江陵一千里尚恐歸帆晚
二
露坐祝蛛絲三匝羅蟲豸白鳥噆郎膚不得長旖旎
三
抱瓜沉露井未敢持刀鎩妾正破瓜時歡今當識察
四
神絲作單障不閡月與風紅羅衵服下寕惟見妾容
五
滅燭避華月冥冥横自陳噉桃不破核誰知中有人
六
肌理本芳澤香馥得人憐朱汗濡輕縠猶親沉水烟
七
八角團圞扇合歡蹙中心因風托方便對面兩沉吟
八
夜夜期夜来鶉火正中天隔垣聽鳴蜩猶疑未必然
殘月
月上隠殘燈燈花落如雪月影入花隂螢火耿不滅
茗齋詩六言絶句
淮南彭孫貽羿仁著
雨中六言新體
日日風風雨雨邨邨寂寂寥寥年年歲歲春色朝朝暮暮寒潮
二
晴鳩雨鳩相喚梅天梅雨無休流水落花水面蜃樓海市樓頭
三
燕市燕来燕去花朝花落花開任他舊雨今雨一杯一杯一杯
四
伯勞勞勞啼血唐棣棣棣垂枝其雨其雨日出北山之北何之
六月六日六言六首
斜日空庭閉門流螢小院黃昏團扇閒題絶句夜深冰簟猶温
二
夜凉新月如水辛夷花影頻移抛書吹燭就枕月落更殘未知
三
往事消䰟夢裏閒情獨詠愁邊坐看天河西轉一鈎月挂簾前
四
斑竹凉生枕簟珠蘭香滿房櫳何處能来殘暑隔窗吹到荷風
五
纖纖初月未落淡淡疎星欲無浴罷小庭晞髮却疑身在冰壺
六
素柰半&KR0877;翠的紫菱初褪紅衣何用麥塵䬪飥燂湯更煑肪肥
茗齋詩七言絶句
淮南彭孫貽羿仁著
十二樓詞
一路青山送遠遊連天芳草未成愁月明何處吹横笛腸斷紅
粧倚小樓
二
藕花菱葉弄扁舟水急船回不自由未識横塘聊借問美人正
在隔江樓
三
年少輕身耻報仇如鈎殘月照吳鈎獨身匹馬沙場去塞上鶯
花冠白樓
四
夜傍天南望斗牛黃河渤海夾青州西風沽酒任城道與爾同
登太白樓
五
桂棹蘭橈急暝流夜深吹篴和輕謳荷花十里紅橋路荷葉參
差没舵樓
六
流水年年出御溝雙星終夕盻辰勾鳳城春色濃如許不遣東
風度玉樓
七
杏花叢底擘箜&KR1283;紅雨低飛滿綠韝自是&KR0877;情聽不得杜鵑時
侯莫憑樓
八
宛轉朱闌望紫驑粧成終日只凝眸狂夫歸信空頻寄不是春
来懶下樓
九
一點青山天盡頭白雲秋&KR0694;望中收烟波如此漫歸去醉殺江
干萬歲樓
十
長嘯還山别五侯滹沱餘雪在貂裘南行一望天連海幾個題
詩&KR1295;雀樓
十一
白眼紅塵不可留三山海外自悠悠凌風欲跨琴高鯉飛過銀
濤蜃外樓
十二
紅燭花枝照茗甌酒醒殘夢滿香篝十年追憶成惆悵倚徧春
風十二樓
掃地口號
落木清秋小巷東柴門不掩草堂空焚香掃地無人至白露黃
花細雨中
尋菊至無爲叔草堂不遇題几
草堂深掩閴無人繞徑黃花晚更新借問主人何處在芒鞋踏
徧海東塵
燈市迎春曲
春風未至馬嘷城柳色河槗綠已生自是東皇容易到未煩綵
仗出郊迎
二
輕車油壁趁香塵十里珠簾畫新巧樣粧成更梳掠尋春
争看看春人
三
十三正是上燈時春市春燈絡綵絲迎得春歸歸未得斷腸人
怕踏燈詞
四
迎春仙吏紫貂裘馬上頻看屢掉頭第一高樓近西郭美人含
笑隔簾鈎
五
鰲山烟火紥山棚為待行春未挂燈争寫官清民樂字綵毬五
色蹴紅綾
六
寒盡三冬未結凌青青宿草滿溝塍邨人入郭行如蟻搃為看
春又看燈
七
土牛五&KR0694;引勾芒燈市西来鼔吹長綵閣參差三十二梨園小
隊出平康
八
燈期月夕兩氤氲依舊游人擁似雲却憶昇平隔朝事攔春夾
道嬲紅裙
九
掁鐸鼓細簧塤學得姑蘇小十番頭踏前行多浪子上元時
節闘新翻
十
急装紥縛䓁身高乘蹻飛行捷似猱盡是李桑槗畔客年
年竹馬騁遊遨
元夕大霧
燈期正喜及春朝薄霧籠烟午不消應是素娥乘步障幔
亭綵幕賽元宵
惜梅詩
春来幾度問梅花扶屐攀條惜歲華雨雨風風愁思裏不知春
在阿誰家
二
梅花萬樹滿西溪二月春深雪作泥欲問餘杭山下路東風不
住雨鳩啼
三
玄墓山中一路梅何人買棹犯寒来年年孤負看花約狼藉殘
英又幾回
四
雨後看花屐齒香嫰寒天氣入池塘西郊縦有梅千樹不及胥
川一草堂
五
曾携雙屐過東臯一樹殘梅卧雪高為問主人何處在空園亂
石鎖蓬蒿
六
匡庵聞道梅花好何事探春出較遲玉蝶亂飛香滿地斜風
吹盡向南枝
七
劉郎盆内紅梅樹拳石參差倚小山可惜一枝春不𬋩海紅花
畔兩闌珊
八
董家綠萼花千朵朵朵瑶英照碧琳門對荒城幽絶處朝朝
泥滑呌山禽
九
庭前玉蝶倚東風春在高樓弄笛中却憶灌花人未起添香侍
女護房櫳
十
日日尋梅繞郭行野香随路繞柴荆胆瓶折得張燈坐照雨空
階夜亦眀
玉蘭花下作
木蘭初傍小樓閣開粉壁銀屏雪作胎連日焚香花影下幾
人能為看花来
荷花庵八詠和雲門水牯禅師
荷池清曉
清池印月共徘徊破曉荷香入鏡来多少宗雷投净社白蓮只
爲遠公開
書臺夕照
荒臺雲木間林扵曾說逋翁此讀書笑殺西来無一字天空落
日鳥啼初
東山㙮影
東山倒景自亭亭亭午無人見㙮形一任風前鈴鐸語蒲團不
動兩山青
硤寺鐘聲
翠微山冷曉烟生百八敲殘月正明此處青猊方踞地大聲誰
道是鐘聲
隴上農歌
桔橰秧馬滿東畬戽水聲喧間木魚正是經行人定起厰頭侍
者罷㫪餘
長水征帆
長水悠悠入郡中雲帆不斷往来風山僧不識門前路只記鸕
鷀湖向東
獅峯雪霽
松杉耏鬛峙狻猊玉立霜毛蹟滿谿喚起庭前人没膝相扶楖
標過橋西
西嶺松濤
兀坐䋲床片石高西山萬籟徹雲璈聲聞已盡諸緣寂不是松
風不是濤
聚順堂紫牡丹開三朵故人佩脩昔贈信弦信弦蘧非
皆北遊偶至花下既懷二子兼以悼鄭
山堂深鎻静無譁魏紫初𨳩三兩花惆悵種花人遠别贏車襆
被向天涯
二
尚書庭院遠移時書帶康成感夢思每到看花幾惆悵山陽鄰
笛在花枝
碧庵十二詠和鑑堂長老
秦峯
萬騎當年駐祖龍鮑魚一去絶行蹤懶僧不識興亡事卧看東
南第一峯
潮音
海潮朝夕撼空林定起爐香一寸深如是我聞忘𣑽唪空中只
有海濤音
塔影
烟中一點矗浮圖蜃氣遥遥澹欲無莫問西来祖師意青天倒
影月糢糊
遠鐘
隱隱蒲牢吼市梢竹聲林籟自相交十年兩脅無沾席夜夜空
煩帶月敲
秋㕍
寥閣高天斷雁聲横斜作字更分明折蘆人返無消息此去流
沙問幾程
歸禽
萬木平林高復低幽禽千百此中啼道人乞食歸来晚先向綠
隂濃處栖
夀巒
海東一帶畫烟嵐巒策杖溪頭倚樹看怪殺白雲閒不鎻出山
人說住山難
池月
月在青天水在池月光未到水先知應知入水原非月照見皆
空五藴時
籬菊
籬菊秋深盡着黃花開原不為重陽拈来般若誰非是露滑霜
濃滿院香
老梅
鉄榦冰稜歴歲時寒花偏綴最高枝暗香疎影皆三昧再問林
逋也不知
林雪
雪後柴門斷過從林端時見野狐蹤人非人䓁皆聞法共認安
禅石畔松
軒竹
萬綠柯亭可作椽北軒翠竹已捎天青蒼滿院琅玕影面壁真
堪坐九年
賀大允端歸自南海
憔悴江鄕昔遇君清樽蕭寺話斜曛歸来相見皆頭白嶺上哀
猿不可聞
二
五羊城裏相逢客先爾還山又北遊今月罷官當不悔南天瘴
癘為君愁
題盡美人
幽蘭積雪少知音林下風期在竹林自抱孤朱絃寄孤賞不知
卓女有琴心
題畫
龍鱗偃盖卧蒼蒼一枕松根勝石床應是東風有消息忽吹横
笛隔林長
九月坐冰衲上人水閣
俯檻清溪鎻碧流舊題詩在憶曾遊十□□□□□□口□□
僧已白頭
飲峒山&KR1321;片作
陽羡山深露下遲峒山秋色滿高枝竹爐三沸幽香發正是能
勝七椀時
豊溪夜宿
豊溪黃葉滿平田一棹重過欲雪天欲和秋来舊題句明燈愁
話夜如年
