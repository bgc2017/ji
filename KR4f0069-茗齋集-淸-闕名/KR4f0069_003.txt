茗齋詩七言律
淮南彭孫貽羿仁著
九日秦山次伯父孝廉公韻二首
山寺逢僧憶皎然石林敲火起茶烟惟應品水茱簝供不為恭
禪月指宣一點寒鷀浮夕浦雙尖隱馬拂雲鞭翻將佳節驕摩
詰贏得塤箎句共傳
二
小酌山椒對景銜落英采處石巉巉就隂危磴雲為幕題壁幽
厓蘚自芟徑寸月沉淵客鏡千齡鶴&KR0769;羽人衫憑高䄂得携来
句遠寄峰頭落㕍銜緘
以九日秦山詩寄嗣徽女弟扵海昌并用前韻(刪一首)
别路雲飛思更銜海山縈眺悵巉巉寕誇羣從名相亞端讓廽
文巧自芟黛筆倣箋寒砑繭紅箋選字細題衫深慚綺麗非明
遠雷峽書成好寄緘
登雲岫四首次伯父孝廉公韻
積翠蒼茫絶壑𨳩幽巖仄徑繞丹臺忽看孤蜃中宵出却喜天
雞送曙来渡澗采芝尋綺甪入林把臂友宗雷雲深不覺山巒
晚雪乳分泉帶月廻
二
溟濛積氣抱浮提竹塢松寮繞碧溪落葉滿頭偏打笠偃松橫
澗未煩梯人當對景吟偏劇夢識曾遊路不迷角韻莫愁毫禇
盡掃林選葉代&KR0848;題
三
九盤紆折澗幽深買隱相期訪道林己向空諸開淨域却於人
外得招尋霜鐘出谷穿青藹石竹當階寫綠沉水月松風俱寂
歷聲聞寧藉世間音
四
身輕峭壁健先登雲入青鞵踏幾層似約種蓮来白社聊因振
策倚烏藤林巒最勝知無上海色皆空悟净能夜坐僧房渾不
寐山厨借火讀傳燈
金栗寺四首次伯父韻
松聲滿院虎潮通白日澄潭映遠空為謁諸天来寶界還期累
月隱禪宫當窗衆壑隂晴變隋意孤雲去住同曲徑不迷花外
路繋船曾記石橋東
二
金地霜天冷月光石壇松栢静蒼蒼慈雲大海廻龍女花雨微
風下㕍王欲借貝多謄小品可分智果代資糧因知即色真無
相象教何煩十蔵揚
三
戒壇雲湧遠山巔香繞闍黎舊水田選佛明心皈勝地談空鑿
齒讓彌天宗風一字開賢劫𣪚聖三生悟酒禪魯否後身金粟
是重来康會證初緣
四
仙梵穿雲礼六時山圍古寺占幽竒上方地静雲千頃半字心
空雪滿池庭草得霜能帶忍巢烏含性喜名慈欲尋初祖西歸
意葱嶺盤天隱月支
辛巳除夕
璅窗兒女笑相牽何事山翁夜不眠好句難成虚此夕殘燈欲
盡是明年文&KR1608;杯冷添新釀爐鼻灰寒擁故綿起視橫參天未
白自烹餘雪煑鳴泉
壬午元旦
連宵猶帶去年雪舊雨新雨相浸霪衝泥即未斷行迹宴坐亦
復清人心古梅作花更妍好竹釀扶醉堪獨尋晚来稍霽日&KR0742;
閣檐滴歷歷搖孤吟
元旦後一日
掩關竟日無人来快與歡伯傾三杯閒課兒童掃餘雪更就籬
落扶欹梅呼盧勝采代瓦卜敲韻燈花飛燭灰好風為我入簾
幕悠然竹下茅堂開
飲海樹堂
夜久月上天横星刻燭盈寸花熒熒但論世事欲頭白且對高
歌為眼青春波大海有龍卧風雪滿地孤鴻冥酒酣耳熱幽唱
發四座勿喧請試聽
送大人之金陵因自禾水入語溪
夜静長河直似绳酒闌客去月初升臨岐娓娓言何盡拜起匆
匆意未勝敢為王程牽别𬒮稍因家近減行縢兩高峰上秋清
&KR0704;應見征帆指秣陵
語溪雨中懷家大人
蕭蕭涼雨灑平蕪睡起搴蓬客思孤野渡采菱魚作飯荒村沽
酒鳥提壺離懷不讓山重叠秋夢相尋見有無我到虎林今咫
尺扁舟計日至姑蘇
送燕
飛飛碧海路逶迤去去西風又别離歸夢不勝秋色遠故人惟
與杏花期開簾明日知何處落月空梁有所思寄語社中諸父
老櫻桃酒熟是来時
忽憶
朝来攬鏡覺愁侵半枕西風帶雨沉歸後此生惟有骨病餘萬
事總關心空齋一卧吹螢火清夢能飛度乕林忽憶大江天際
闊孝陵十里白雲深
重陽卧病
茶烟清窅繞匡牀坐對高簾竹尾長破寂獨携書作枕避人時
托睡為鄕酒杯在側常如醉菊本無花已自香卧久暗消秋一
半始知今日是重陽
宿錢塘江上
風透重裘薄似霜輕舟飛棹過錢塘沙鼋抱石窺人影山雪衝
寒起㕍行潮信半宵分晦朔江流千古變興亡誰知一夜孤村
客不為啼猿路巳長
寓越
寒雪淹旬渡早梅流人心事付&KR0742;杯涉江漸覺吴音改積雨將
晴海氣廻落照萬山神禹廟望鄕一黠越王臺霜鴻知我歸思
&KR0704;又逐殘鐘枕上来
愁雨
襆被携人卧上方竹聲同雨作淒凉荒雞凍咽三更夢爐鴨眠
消一夜香歸思未濃知酒力詩禪不昧問空王青鞵閒殺登高
客待揀晴雲訪石梁
越中玄祉奕遠諸君招飲山園賦别
豈不懷歸惜友生華堂深坐到嚴更春催花事寬留棹夜逼江
寒漸入城相對風流俱動色共談天地總關情無端客思撩人
甚明日孤蓬悵雨聲
壬午除夕
寒窗燈火自相親欵坐深杯酌更頻離别關河官舍夢倦遊風
雪敝裘人搗辛菜摘盤中雨拆甲梅含月杪春自笑浮名偏荏
苒勞勞長伴歲華新
癸未元旦
庭樹風飜鵲早喧新正曙色散高騫朔方烽火音塵闊南國烟
花歲事繁聞道至尊頻側席何時諸將定中原行蔵巳審無
煩卜坐隱匡牀掩蓽門
上巳分韻得青字
疎烟何礙柳冥冥水曲城隂背野亭牋砑落紅臨禊帖茗勾新
月照空缾辛夷微笑春風綠芳草無言鳥語青愁絶長干山一
點尋常短夢亦飄零
上巳與諸于聯屐行郊聞留都有楚寇憂而成詩
荼䕷風亞拂行輈連臂高吟把綠韝何處坐花流鑿落可堪試
鼓濕岑牟蟂磯月下驚沉鎻杏粥燈前試嬾油未必江南能禁
火雨鳩不語語晴鳩
午曰雨中有懷
傍檐榴火照人開小閣清樽倒百回白苧寬衫驕荔帶黃梅宿
雨漲罏灰抛菰野澗投龍食採艾深茅得虎材欲與諸君俱弔
屈楚江今日更堪哀
愍亂詩十首
遠戍淮隂送荷戈中原烽火沒銅駝玉環幸自蔵高廟桂蠧還
愁帝尉佗三月杏花吹野燒千邨鬼哭怨鐃歌江東可有人龍
卧痛飲棠梨萬叵羅
二
永夜胡笳嘯薊門萬方玉帛罷朝元盧龍間道煩雞羽白乕何
時上獸樽畫袞聖人猶菲服看花小吏自朱轓吞聲野老無
家别兔麥鳬葵滿故園
三
譙漏稀聞夜未央喧豗街狗吠流亡勤王近更騷諸道有姊愁
應瘦遠方管葛兩山春莽莽桑麻四月雨茫茫關東父老傳消
息露布何時上建章
四
菰米秋荒鳥亦貧山城蝴蝶戀餘春繰車未動徵糧急總角初
長點戌頻隣壁啁啾新賣婦中宵燈火夜歸人步檐無事還搔
首多耳麻鞋雨墊巾
五
瀟湘落日㕍聲孤獵火紅烟下五湖封豕食人吞蓽路天狼跋
扈建肥胡金沙倡女沉黃鵠鄖口平陵嘯白狐未到高唐雲色
斷襄王歸夢繞衡巫
六
五兩江頭高刺天蒲帆水落草芉芊黃河石眼行塵起白馬金
隄捷竹懸篝火夜窺狐尾出將臺午睡虎牙眠目丁何似能彎
弩柔翰滄茫弄細旃
七
卧澤今無舊隱淪近来開閤擬平津盈廷相顧成投鼠環衛無
人可畫麟聞道羣儒延白虎何時清論滅黃巾荒濠小邑多豺
狗不敢高眠理釣緡
八
高歌夜舞少年場梁燕歡娛在畫堂厨下郎官多狗尾監門俠
客少魚腸無雙未必来徵辟百一真堪代𥙷亡溷跡酒徒甘犢
鼻牛衣竟日曝東墻
九
詔罷公車巳數旬好鶯啼過上林春賦詩空作雕蟲客伏草誰
知捫蝨人沂水空城鳴赤雀濟隂鉄甲尚黃塵袞衣亦自憑軒
急塵飯何當厭玉宸
十
烏啼睥睨下荒墳萊邑胡營拔海濆亂甚纍囚俱幕府歸来羈
客感從軍大錢選樣投廉吏歇後蒐詩上相君太史採風休更
出江南哀怨不堪聞
後愍亂詩十首次仲木韻
生事蕭疎瓦礶冰浮名深惜誤孤燈春愁不斷帷呼酒亂日無
家只羡僧花底攅眉對彭澤琴邊披髮伴孫登飄紅濃綠知人
悶小閣看山試一憑
二
行吟林下月徘徊怒髮牢騷短筑催已恥折腰投手板自携焦
尾上琴臺書方採藥能醫鶴賃屋尋山欲種梅孤憤閉關多感
激南征車馬正邅迴
三
起舞長歌出塞行棄繻端已讓狂生流離羈懷王粲放浪名山
慕尚平里長裹頭聞遠戌俠兒把劔忽悲鳴銅駝洛水宫花盡
塞㕍衝風已上征
四
夜倚茅檐廻斗極晨看病馬暗吳吟渚宫紅雨啼鴉泣河畔青
楓戰骨侵杳杳旌旗南國滿遥遥松栢太行深鑿坏猶畏頽垣
淺未敢清溪學鼓琴
五
捫蘿有約招山鬼煨芋惟堪共懶殘食橡衣麻聊自給雛鵶乳
雀各相歡纏綿歲月他鄕短戰闘山河噩夢看安步柴車當晚
肉幸無長鋏傍人彈
六
草帶絺衣不悔寒摩挲七首醉中看山人只愛梅花瘦遊客惟
貪荔子丹書屋壊垣頽帶雨貧郊秋意薄如紈荒雞也避監州
稅槐桺天街自着官
七
菜甲虀盤已十霜誰從蔗尾問歡場無官始覺山民樂種藥還
嫌石隱忙苦薏酒清難獨醉偏轅牛駛可相將齋中還運陶公
甓今日鹽車折太行
八
犢鼻匡牀穩讀書草蟲啼罷怨離居謀生計拙因家累哭世文
成出酒餘健牯曳柴從荷擔鵓鳩歇雨較耘鋤三吳米價珍如
玉欲寄監門畫一車
九
逃名何地尋梅福吴市于今尚涸塵茅屋數椽風竹笑山田六
月雨苗新獨行江上猿啼甚小婦遼西夢到頻莫厭故鄕雲物
舊天涯應有不歸人
十
皂帽攴離一野人蓼蟲為伴只含辛榆關㕍塞多狼火荷葉菱
歌半麯塵鵝眼買愁魚菽水牛衣泣月蟪蛄新荒隂千里山川
苦潦倒登臺一愴神
續愍亂詩十首
三戶曾聞古戰場鄢陵處處曰昏黃麟符火纛為降虜豸角危
冠拜闖王草長禰衡芳草綠花飛庾亮廢樓香江魚不及金陵
水建業從今勝武昌
二
獻帝祠深草未枮巴猿隔浦唱蒼梧飛龍殿上秋聲起舞馬杯
前月影孤凝碧筦弦流暮雨平陵松栢散啼烏可憐荆椘多竒
士曾有伶官涕淚無
三
天王明聖正憂勤大内西風曳練裙殿上空懸推轂礼賊中巳
鑄勦兵文蕪關人斷蟲秋響皖口城孤鶴夜聞近喜劉超俘闕
下池陽為報左將軍
四
龍蟠隹氣滿陵園河洛諸宗盡大藩峽坼鼈靈啼望帝花飛燕
矢啄王孫壼關詔咽山東老剱閣銅增蜀北門如帶黃流應自
遠地維終古奠昆侖
五
脫粟蒸藜飯二升桔橰蓬底話溝塍河乾屋角枯絲網泉涸邨
西續井绳未喜九江祛虎害獨歡四盡去魚弘茅簷今日容高
宴枕解帶風中任曲肱
六
山公天上費持衡廉賈居竒有隽聲總可輸緡為令僕何難賭
郡得宣城一錢程都尉償猶直五柳陶潜種巳成惟有酒狂貧
不惜杖頭解取付蘭生
七
節鉞如林擁重臣兵多飜覺少遺民名城白水魚遊市荒邑青
天鬼捉人赤矢寇名能止瘧黃麻赦詔不醫貧大河以北成甌
脫千里炊烟絶桂薪
八
夏税秋成困繭絲何如蹂躪互流離蚩氓醢鮓人刀爼屠伯堂
皇肉鼔吹蚕罷桑條鳴戴勝年飢鼠壤種蹲䲭流亡飄泊天涯
徧身似楊花逐叛兒
九
七月寒江尚未波金臺直北對嵯峨貪泉潤浥廉貞目徒博風
生異勇科綠幘三年堪作相盧弓六傳下横戈長䋲須繫中行
說近日張吴較昔多
十
十載交遊越水東明朝買劔事猿公蟲當病客吟偏劇衣學殘
荷製轉工橘頌自矜難化枳琴材莫賞老孤桐方床未忍徒高
枕門外征塵亂轉蓬
送吳秋圃先生開府偏沅
銀鉞雕&KR0707;擁豸冠新開幕府楚雲端天窮井鬼臨蠻徼部雜玀
&KR0624;置漢官賨市稍通蕉布少金沙猶遠鴨輸難舞干近喜苗民
格遮莫歸心折澧蘭
二
襄樊流燹接中都丞相南征發虎符何日王師傳露布可容蠻
府賦娵隅散家為買千金字士行簏惟携八陣圖此去功成閑
未得莫愁綠野白雲孤
禾水旅宿見伯旃題壁詩甚佳有措大強改一字讀之絶
倒因調童大
宣公橋下水離蓰高鳥生凉借好枝倒栗遠沽苕上酒挑燈笑
誦壁間詞半罌噴盡湖州飯一字多慚鄭谷師寄語旗亭留宿
客壚頭莫復漫留詩
鶯脰湖秋望
一路吟秋到澤涯平林滅沒點寒鴉窺人宿鷺閑相㑯墜粉殘
荷尚有花山水清光閒野客烟波幽事傲漁家明朝舞棹東歸
去已買風簔上若邪
姑蘇懷古
春風芳草自芬菲城郭青山落日微古樹先朝雷火盡空宫滿
地鷓鴣飛金螢夜照開幽隧石燕秋歸舞故衣惟有讓王祠畔
月清風不改舊寒暉
太伯祠(以下詠懷古跡十首)
斜日春風太伯祠短垣開徧野薔蘼斷碑剥蝕殘螭字折鼎消
亡故虎&KR0595;採藥山深花漠漠鴟夷宅廢草離離空堂零落丹青
盡留得遊人弔古詩
季札碑(在毘陵附此)
贏博高風萬古虚獨留靈碣鎮坤輿秦烟不遣燒麟茟汲冡誰
誇辨魯魚苦竹秋堅君子節伏龜苔護聖人書興亡吴越成何
事應笑江潮哭伍胥
專諸巷
任俠相逢意巳傾春風重入闔閭城市兒不識前朝事古巷猶
存俠士名七尺空慚人一諾十年深惜劍無成道傍不少悠悠
客又擲囊錢買不平
要離冡
鬼火秋墳百草荒石人古墓抱干將壊垣老樹樵相護&KR1882;土寒
花俠自香游客買松添馬鬛俠流酹酒祭魚腸生平一片酬恩
骨明月青天白似霜
伍胥廟
伍相祠堂步堞前廟門欹仄草芋芊看碑越客題詩去乞食胡
僧擁鉢還江水自流亡國恨路松猶識大夫賢只令麥飯誰為
供自摘幽花奠杜鵑
范蠡宅
烟林雲樹隔郊墟聞有鴟夷舊隱居百藥草香麋性壽古松成
屋鶴巢餘詩人寂歷蒐遺船火蕭條廢種魚一自五湖帆去
後滿山明月夜猿虚
臯橋
楊柳橋西一水涯青山何處伯通家行吟步屧棲殘草落日歸
途有亂鴉泉碓自舂菰正熟溪流如古客長嗟東風策杖頻回
首開徧金閶萬樹花
梁鴻墓
闤闠荒城跡已頽披榛下馬獨徘徊清風千載樵薪斷殘日孤
原鳥雀哀壊隧古錢留漠字瓦棺秋色秘青苔避吴何限逃名
者夜夜鄰舂月下来
生公石
松寒月白夜寥寥高座空亭蘚未凋拾果老猿随梵出聽燈山
鬼避燈遥虚堂杉檜秋隂長古跡齊梁世次消我巳忘情共頑
石不煩磨洗問前朝
貞孃墓(以上十首止)
簾幕春深燕子家無情流水玉鈎斜空林送客花如夢殘月催
人鬢巳華黃蝶綵灰飄故粉青山眉額上新鴉朱顔不信東風
老杜宇紅飛沒館娃
泛太湖至吴江
千山紅葉滿姑蘇風雨歸帆下太湖空闊魚龍秋色遠浮沉身
世客心孤炊烟笠澤分漁火立水沙鷗狎釣徒已被蘋花動離
思松江八月况蓴鱸
垂虹橋雨望
落帆倚棹上垂虹城郭參差宿靄中荒邑鳬鷗狎津吏水邨人
物點漁翁斷雲送盡千家雨獨客吟殘兩岸楓便入蘆花最深
處數聲短笛弄秋風
冐雨入澉川
孤城蕭瑟覺深秋處士湖邊續勝遊尋菊自来多冒雨看山有
約共扁舟菰蘆面海潮如雪禾黍牽風秀滿洲簡點烏巾成折
角不堪漉酒付壚頭
山父携酒集仲木山堂因就仲木宿
清樽百里遠如期勸客頻傾金屈巵此夕逢君能不醉寕煩他
日更相思飣梨照座人三雅剪燭飛花菊兩枝下榻可能同孺
子對床風雨為催詩
九日登鷹窠峯集雲岫庵作
前一夕宿澉川仲木山堂山雨溟濛諸子連榻卧聽簷
溜潺潺破曙而霽杖策登山海天四望夜就林月曉候
浴景宵譚晝屐暢幽畢歡是夕集山中者瀣師劍耿古
匏石弦而喻王望虞一伯旃山父靈遠漢飛維申仲木
季容裒仲及賤兄弟而下三十餘人良會何常勝遊可
再歸舟援茟爰紀斯篇庶山川可懷吾徒無冺云爾
携榼樵青導徑苔邨烟海色上高臺非因秋士登山約誰遣荷
衣冒雨来共對僧寒松榻静獨依人老菊花開天低月小難成
寐夜起談詩坐古梅
二
人静松寮夜掩門竹燈禪火伴鐘昏空山澗月寥寥白大海秋
河澹澹㾗僧報初暾晨磬濕鳥先羣動早潮喧勝遊題壁成疇
昔萬木蒼厓舊蘚繁
對雪次東坡北臺韻
斗笠飄零短袖纖殘更風咽漏初嚴山寒半嶺添藍粉冰合前
溪凍紫鹽人寄剡箋惟尺素夢廽梁月亂重簷空寮夜半茶烟
重試點春旗小鳳尖
二
疎林如墨晚塗鴉樵徑孤㾗沒酒車飛白窗隂搖水竹濕紅漁
火浸蘆花荒寒古墅梅高卧獨語空山鶴有家手顫冷金頻閣
筆呵毫燈下手頻义
癸未除夕懷家大人白下
小庭風景互芊綿暮色先春巳自妍官燭寸隂留舊蠟驛書尺
素動經年空令節物催吟卷似惜殘更緩夜眠潦倒辛盤成一
醉應煩好夢到江天
甲申元日有懷
𧖟火留燈坐夜分山城燒竹曉相聞稻芽小試占年曆蓮社將
書發願文鵲噪盡歡来遠信烏傷近喜罷諸軍上堂再拜慈顔
壽南望鍾山有白雲
元夕友人招飲城北小園
四山月出炤&KR1152;稜良夜清歡酒一升竹葉銀船詶勝友梅花古
磬訪名僧春遊遠思常如醉儉歲荒城早罷燈惟有小園忘世
亂琅玕千箇綠鬅鬙
武塘舟歸阻風復就李氏飲
春風不肯送歸舟短棹沿回去復留馬尾柳條青似髮鴨頭池
水碧于油愁人索笑徔歡伯地主多情呪石尤且坐燈前話疇
昔西塘橋下月沉鈎
檥舟鶴湖登眺鳴鶴樓
飛甍窈窕俯疎汀林樹蒼茫四面青水榭雲霞留返照高城燈
火亂春星憂時為誦登樓賦題壁還摹瘞鶴銘莫訝軒窗烟五
色飄颻羽駕集仙靈
泊弄珠亭
落日孤城返照前危亭獨立俯潺湲千邨海氣樓臺上殘夜河
流樹杪懸小麥綠肥榆莢雨斑鳩啼破杏花天弄珠倘遇波間
女莫惜餘光借月還
不寐彷放翁和吴二仲木
四更殘月似侵晨破榻寒雞伴隱淪難過好春偏作客不成美
睡為懷人半床絮薄分缾冷隔歲糧荒共鶴貧紅日三竿花一
陣看梅看柳觧傷神
聽潮
鷗鷺無風柳未譁自將清響入漁家春眠乍覺新愁洒雨酒半
初聞不减茶危葉動林喧宿鳥空塘漲月亂池蛙十年身事滄
洲上殘夢歸来鬢有華
尋僧一勺庵
野寺尋僧簡送迎殘梅籬落伴經行軍持淨水龍腥盡高座胡
藤壽癭成春漲到門花不落孤松倚澗石忘情上堂礼佛渾無
著鶗鴂千聲磬一聲
二
古樹疎林半有花槿籬密繞野人家放參遊屐行拈杖出定山
僧喚點茶得句正書蔵梵夾監厨洗鉢飯胡麻遊蹤冷後栴檀
熱應悔聽鶯赴柳衙
二月十九日清明吾地皆傳此曰為大士降辰
芳草晴郊正欝芊還携缾水礼金仙僧厨餺飥猶寒食佛鼎栴
檀不禁烟柳色慈含慈竹雨潮音風軟杏花天闘雞罥索渾閒
事米汁還堪對聖賢
二
野花随路更芊芊短韻行吟和竺仙百五花期催夢蝶三生幽
隴寫新烟荒凉啼鴃無情雨楊柳禪心自在天耐可如泥齋繡
佛青尊忍負竹林賢
清明礼大士後出郊踏春和車大伯旃韻
霽日香臺佛火明踏青緩步出山城柴門細草臨漁步花塢斜
陽隔磬聲野店棠梨飄舊雨春霜鐘鼓報新晴園林處處堪腸
斷謝豹啼時恨正生
招諸子飲介石居海棠花下遲緯度不至
名花香種出昌州爛漫春風秉燭遊白墮飛觴初倒甕紅箋押
字各分&KR0848;山為醒石何妨醉鳥勸提壺不用糺日暮相期人不
至酒酣當座擘箜&KR1283;
二
揮麈清言互唱酬詞人滿座盡應劉呼盧勝采俱梟雉角韻牙
籖自校讐破睡花神憨旖旎尋春小蝶夢夷猶却憐獨閉空齋
客白石悲歌和飯牛
伯旃以詩見謝依韻詶之
詶對花神盡列仙閒情麗句兩相牽踏歌春色油油徧罵座風
流醋醋傳砑繭肪凝瑩紙潤乳桃榨熟捲波乾琅玕不敵蜻蛉
帽攡指才名讓半千
撥悶
江城堠火照更深一望風烟半陸沉鳥下戰場荒故壘鵲喧高
樹賀家音關河漸隔波臣貢離亂初懸死士金月上女墻春草
闊入山何地闢孤林
二
白門千里大江澄烟火長干夜踏燈官舍有懷虛對酒名山空
羡不如僧故宫棲燕荒南内王氣成龍抱孝陵聞道沉屖正
惡石頭嶻嶪未堪憑
過西林精舍二首
緩屐尋春代筍輿石床幽徑問精廬詩瓢乞食尋杯渡醉佛參
禪拜酒胡松鼠午窺齋磬出籜龍寒蟄竹林孤偶来溪上成三
笑白社何妨結苾芻
二
齋厨客至報林鴉青草池塘未鼓蛙竹榻閒投摩詰座松風巳
熟茶州茶枯禪不寐因搜句綺障難消為惜花潦倒伯倫休荷
鍤無生共宿梵王家
山堂初夏四首
綠隂荷盖送斜陽華月森寒入夜凉蕉露四更清鶴響松花一
斛乳茶香調来鸚鵡詩能解夢入櫻桃月到床撿點道書呼侍
史明朝羽袖訪長桑
二
買隱南山課鶴田野棠梨下日酣眠檀奴巧送生憨句慧佛香
消礼戒烟两屐峰嵐圖障裏三堂公案酒杯前半升拾取桃花
核褁飯尋源逐釣船
三
巷柳垂門掩著書種菱池小月無餘青精飯細炊文火紅蓼香
殘卧醉漁藥臼夢回舂軋札竹床藤挂月羅疎納凉白鳥飛時
下泥滑秋畦水滿畬
四
隂隂灌木礙紆廻掃徑深林為客開遶座此君成獨嘯同龕彌
勒共蒼苔紉衣槲葉舒猿尾吹帽夫容墜竹胎一片雲岩千頃
石相看静侣亦宗雷
甲申夏五聞大行輓詞八首
百六乾坤血戰年驚看北極震幽燕風雷晦冥媧皇冡神鼎沉
淪泗水烟縞素萬方同野哭英靈九廟正孤懸遠人空有敷天
恨淚盡田横海島邊
二
憶昔熹皇倦早朝貂衣豎弄太阿搖漸謀九錫傳彪虎次列
三衙拜聖嬈一夕清宫来代邸萬年繼摯有神堯扵今誰抱龍
髯泣弓劒橋山不可招
三
同朝蜀洛正相疑清論紛紜國事虧神后已圖魑魅鼎羣奸空
指黨人碑中常未滅黃巾起諸葛無功白帝危莫問銅駝故荆
棘名公臺閣舊逶迤
四
三十餘年苦戰塵二京無復洛城春惟聞墨吏歸装滿轉見司
農帝室貧兩稅流亡悲赦詔九邊甲馬困征人吾皇原自多
哀慟不為輪臺一愴神
五
大内文書每自隨臨軒賜對獨嗟咨衣經澣局時時御髮為邊
情漸漸絲延攬屢孤前席問焦勞豈有近臣知空令玉輦升遐
日共撰冀巢勸進詞
六
髣髴黃衣見上賓乘雲回首指三秦前驅白鶴緱山駕後乘蒼
梧楚水嬪千載啼鵑悲古帝一時凝碧盡詞臣宣陵孝子何人
在北望燕山正掩巾
七
十二陵園月似霜風烟寝廟只斜陽空埋衰草燕山下不見流
泉㶚水傍實錄幾人收紀注前朝誰復諒興亡江南父老傳消
息猶自&KR0742;哀問定王
八
頻年喪亂見天心一夜金戈散羽林萬里長城無頗牧九京遺
烈笑徽欽何時白水鋤新莽莫使黃輿遂陸沉二十三臣箕尾
畔帝星黯黯帶横參
上洋省覲伯父行署中荒圃有作二首
西風落日歎離居三畆荒園草尺餘亂石苔深眠薜荔空池水
涸凍芙蕖應憐歲事秋花晚却笑官貧酒盞疎豈羡茸城蓴菜
好此行端不為鱸魚
二
清霜一夜響庭梧寒色綈袍晚更孤暫客未歸同旅㕍晚衙不
散祗啼烏頽垣易𥙷蘿千尺鄕思難消酒百壺莫課山童理荒
穢故園松菊更荒蕪
歸思
閒階露白草離離空館蕭條有所思紅燭夜殘歸夢後黃花人
瘦倚樓時山城亂杵催寒早官閣疎鐘到枕遲孤客獨眠聽不
得梧桐葉上自題詩
賦得為政心閒物自閒呈伯父時伯父以此句校士上洋
茂宰神仙聽斷稀兒童婦子各忘機叩門畢歲無来吏闔縣栽
花滿釣磯長日散衙琴數弄訟庭眠隷鳥還飛閒中索句心勞
甚夜檢文書起著衣
憶内
鯉魚風老㕍西飛思婦深閨未下機明月高樓知望遠薄寒天
氣早縫衣金颷一夜吹殘雨紅樹千山怨落暉何事亂蛩偏唧
唧可能蕩子不思歸
登上洋城望海
平沙鷗鷺日蕭蕭水屋漁村隱麗譙隔浦烟鐘投市晩依人海
鳥避風遥殘秋客去空留菊荒邑官閒祗看潮滿目雲濤增浩
淼故山叢桂為誰驕
歸渡黃浦
黃歇浦寒秋一聲遊人捩柁空江明沙㾗孤蚌抱殘月船火片
雲流晚晴舟夢先歸忘水闊窗吟未穩待潮生還山舞棹破烟
去晨露滿天高㕍横
雲間夜泊
疎燈晚市出雲間風緊雲繁變水顔殘驛人歸村店雨高城鐘
到郭門山昏鴉萬點依僧定古㙮寒潮過泖還悔不華亭買雙
鶴秋窗明月守松關
山行入天竺
淅歷西風點客襟角巾滿山紅葉四無鄰荒鐘古寺收殘曰野
澗幽花媚小春好句吟成秋意老亂雲飛盡嶺容真僧房寂寞
誰相欵惟有孤松是故人
靈隱寺晚歸
獨行幽澗坐雲根石暖蒸霞屐齒温絶壑逢人猿乞食荒寮無
佛鳥稱尊寒山一點通樵徑落葉千林打寺門徙倚危亭歸未
忍沿溪尋月到黃昏
吴山巔江望
孤嘯松巔小振衣坐来雲氣沒腰圍江烟一碧衆峰改山寺無
人獨鳥飛湖抱城身隄樹立泉鳴僧腳浙潮歸三椽倘許鋤茅
築明日渔樵上翠微
𬗋陽庵
𬗋陽仙人白鶴姿寥天萬里入烟颸虚堂易代聞神語雷廟枯
松伏蟄危啄木鳥知蟲畫篆雲床菌發采餘芝山寒江閣憑空
楯楓葉紅来易有詩
公静招飲席上贈歌者賀葸兼惱公静二首
烟月空濛望不分輕舟細語濕蘭芬非關抱玉梅花暖别有沾
衣麝氣薰五夜寒雞搖軟夢两高横黛彷秋雲小姑可就彭郎
宿剪取瀟湘十幅帬
二
殘星點點墜明璫玳枕知寒夜有霜却悔酒情浮白淺應聞花
陣落紅香秋千罥索遊韁緩尺八吹烟手語凉遮莫燈前人不
見暗教蝶粉惹姚黃
南屏雨集
林濕不聞烟外鐘淡雲又沒两三峰無僧更覺佛堂静有酒似
添山翠濃杳杳秋深墜梧子寥寥人語亂溪松寺門幽鳥啼千
囀送客沿湖出短笻
湖上雪泛
柴車風急蹇驢寒買棹千峰擁毳觀飛葉四山烟鷺隊蘆花十
丈白魚灘杯光飲澗移梅影雲絮吹巾笑髩殘尚有餘樽添一
石携琴重上斷橋看
梅花十律同吴二仲木次僧巢友韻
荒亭仄徑背人知日對清寒病較差三板橋危鄰月暗一溪草
瘦鷺㾗奇無烟茅店漁沽雪偶叩柴關犬應籬不必搖樽愁已
𣪚横參耿耿早燈時
二
孤村殘臘歲云徂野屐衝寒未用扶風月佳時何恨冷溪山幽
處不愁無林昏飢鳥依香坐寺古荒墻對佛癯雨雪十年盟可
共故人蹤跡水雲殊
三
未到溪橋清已絶孤香為我浣衣塵久辭爐火吟牎冷獨耐村
寒擁絮貧古驛人歸殘店月空園信斷隔江春好花時節真難
負與爾還山早結隣
四
孤情掩跡斷垣中茅店林西草舍東不到天涯心事苦虚眠床
影夜愁空一雙屐破騎驢徑三两花寒墜幘風良久凍漁溪畔
立鱗鱗初月半㾗紅
五
忽見一枝溪已眀澗溪烟邨霧不曾晴深嫌春閙過三月獨耐
眠孤立五更長約清遊禽繞樹掃除俗轍雨多情鍾昏山暝催
歸去好句牽人未忍行
六
遶舍千回取次看衝霜曉步枕難安天横草店荒雞立霧滑危
枝凍雀乾老圃開遲甘忍豔村翁坐久尚愁寒獨憐僵卧痴尋
客破帽廵簷每夜闌
七
秋人巳賦早梅詩悔不歸山慰所思病鶴冒寒高士屋零香卧
石古姬碑風巢路絶孤妍處山月人閑獨笑時無酒也應酣十
日君今空返復何為
八
高枝何處看逾好背水横斜小閣齊野步何来吹篴者空窗坐
歎美人兮茅亭避客簾深下書屋凝塵襆屢携瘦笠小奚雙
躑躅風巾吹盡蹇驢泥
九
林白前村月亦新短籬寂寂野情真山空風雪何来客門掩昏
黃不待人霜瓦鱗斜香一屋疎更雀語四無鄰書巢歲晚深相
結不占貧家燕子春
十
掃葉蠻童寢未興虬根石骨沒苔層荒山寒事孤琴語騷客竒
懷古研冰倚閣吹殘同夢䄂支藤吟瘦過溪僧紛紜蜂蝶多情
思一任春衣醉杜陵
尋梅湖頭寺
空寮無酒有詩催十日柴關冷不開身入溪光延月色鳥先人
跡點香臺寒花長笑山容媚野老何關笛響哀幸是懶僧能絶
俗村酤不許犯籬来
尋梅龍山題壁
高人三絶巳無癡惟有探梅癖未差况復好山虚左席同来野
步問南枝何傷扵月溪烟薄悔不携琴韻士宜逢石一眠花一
坐籜冠觧憶醉時吹
甲申除夕感懷
滿城風雨雜笙歌繾綣綈袍夜色多破研尚留耕畆在角巾空
點歲華過燈前卜算看條脫醉後清歡照叵羅三月天涯書到
晚贑江風烽火近如何
二
清宵欵燕轉從容冷落歡情怯酒濃往事驚心懷薊苑殘年改
曆想思宗簷花春近梅猶早嶺樹人歸雪幾重不惜夜分桃
燭坐鄰雞遮莫喚高舂
摘句附(金粟寺次韻巳學道装随老衲尚餘綺語懴慈王經聲夜散虚無地山色寒分小有天愍亂詩)
(丹螢化草非終腐白鳥随人自養羞無琴自聽松間瀑可畫先尋郭外山武塘阻風復就李氏飲勞薪㸑罷舟師)
(睡嬾婦燈明博客呼尋僧能參花氏即深山海棠花下飲微風紅雨濕箜篌陌上綠楊南陌啼姑惡紅雨)
(東風怨子規紀興響小澗風黃采菊遊石闌蜂坐刺桐花空山露白枯桐)
茗齋詩七言律
淮南彭孫貽羿仁著
乙酉元旦
侵曉疎鐘落市垣暖風解霰作微暄三農歲事占新正四海中
興望改元擁坐花枝横短几登樓雲物俯前軒漫勞長者爲停
轍風雨清樽閉席門
二
宿火晨炊罷市炊烟嫰寒未破早梅天風光漫說江南樂父老
還思萬曆年社鼔不停喧似雨菜羔但飽莫論錢衝泥車馬来
何早贏得三竿一昔眠
獨遊金山寺
十年泉壑有深盟一飲中冷思倍清沙鴇飜飛紅葉寺江聲黯
淡白鼍城名山無主古人老遊子獨吟春水平更上雲根弄明
月半厓鐘後夜潮生
宿金山寺
妙高臺上昔年月三度窺人上此峯斷字碑多無好句白頭僧
老識山翁氣清衆骨通禪性思入江天變水容不寐低吟竺仙
偈莫須驚起聽經龍
再登金山步陽明先生韻
行腳前身記頗曾又携芒履上高層無窮宇宙留山色不廢逢
迎笑野僧水月齋鐘猿飯罷江天風露鶴衣勝高人自有三生
悟㙮院松蘿壽古藤
焦山就飲
亂插危礁瞰紫溟提壼客子問荒亭高人避世還留姓鶴骨宜
仙豈用銘千頃白雲衣上坐一江流水醉中聽酒醒林杪浩歌
發星斗横天白露泠
丁卯橋
丁卯橋西水一灣江聲入市帶潺湲名花零落詩人草廢宅荒
蕪隱士山京口酒濃歸思緩石頭書斷寄郵還烟波浩渺東風
急陳蹟蒼茫返照間
望金山北固列戍
昔遊山水多題壁近巳金焦列戌旗千里音書兵火後孤舟烟
雨旅愁知地分南北風塵合江静魚龍鼓角悲憔悴一身行役
久不須雙鯉慰離居
舟泊江港聞瓜步羽書甚急
巨浪横吹過海門落帆收渚上荒村却因烽火催行役不為風
波憶故園小市捕魚驚水鸛長年倚棹狎江豚扁舟今夜應無
夢巳有沙雲送雨㾗
再渡揚子
揚子江頭桺色新青青還笑渡江人罇前雲物他鄕客夢裏關
河故國身四月殘鶯虛酒椀十年一劒愧行塵寄聲京洛同遊
者我巳浮名誤角巾
遣信入江右
頻年烽火隔離居咫尺天涯萬里餘游子再攀河上草君恩敢
念故山廬荒雞野店無人舞沙㕍江船自有書爲報家園三畆
竹春風苦筍遍柴閭
龍潭雨宿
野店茅烟十里村江聲送晚入黃昏天横草閣人孤枕花落殘
燈雨閉門桺色一行官道直山寒半减客裘温壮懷此夜成頭
白誰遣羈心共曉猿
金陵春望四首
帝城春望欝嵯峨夾道垂楊遶御河萬樹宫花當禁直三山香
草上鳴珂天廽龍虎江形抱人傍烏衣燕子過六代繁華成往
事宸游依舊擁笙歌
二
春水溶溶遶苑墻曉鶯啼送禁園芳花明古巷投朱雀雲散高
臺下鳳皇晴蝶巧銜宫粉出雨桃時點御溝香侯家昏隊真如
玉舊院青樓月似霜
三
冶客妖姬亂紫騮鳳城春色滿紅樓清歌萬戶濃鶯裏翠黛殘
釵繡陌頭桃葉麗人蓮舫度青溪神女月明遊板橋薄暮空凝
望白鷺烟絲帝子洲
四
雉闕参差上玉繩長干古刹入閒凭滿天花雨飄殘寺十里松
隂入孝陵王謝流風餘舊事齊梁古跡訪名僧空山無復金
吾禁短笠芒鞵自在登
御門
累日黃衣御午門隔江狼火照荒村未聞勝略匡諸老徒有艱
虞厪至尊建業山川照羅綺高皇弓舄鎮乾坤思歸倦馬遊
梁客買劔無因說報恩
白下橋望
江燕臨風忽點衣楊花渡水撲人飛驚棲春鳥月初上落盡櫻
桃客未歸澗草野槗時引步竹籬山磬不開扉幽尋長嘯懷天
末明日還山理釣磯
秦淮晚歸
烟花流水遶秦淮朱閣疎簾出短柴野客詩狂時叩舫曲闌月
小每投懷柳塘新笛聞殘醉香燕&KR0742;泥掠古釵紅雨滿身歸又
晚重扶細馬上天街
神樂觀寓雨懷
禁雨春城語伯勞愁人心緒倚寒臯吹殘柳絮春衣薄夢破
關山竹院高江火夜損啼皖口柵塘歸鳥過溪壕玄都道士空
相憶無復看花客思豪
宿西直門下有𫐠
鐘鼓樓高禁漏長周廬環衛繞文昌鳳城春去烟花冷虎觀
宵嚴夜色蒼側席至尊虚顧問上書伏闕愧賢良頻聽魚鑰
傳籌徧挾策空随鵷鷺行
避雨暫詣東閣
臨軒天仗引儒生烟樹隂濃百囀鶯避雨荷衣趨禁闥垂簷御
柳覆宫城龍蛇入草風雲起日月重瞳衮繡明此地絲綸近清
切何人吐哺下羣英
雨度秣陵關
滿眼干戈戰闘新馬蹄巳負故園春殘鶯莫惜歸来晩海燕應
先夢到頻雲氣秣陵三月雨桃花漁父去年人還山不為貂裘
敝江北風烟自起塵
句容道中望茅山
江花山霧共氤氲句曲蒼茫在白雲榆火渡淮春燒斷河流隔
浦柳條分空原草秀添梅雨過嶺天長阻㕍羣塵骨自憐仙未
得三峯遥礼大茅君
哭立矦叔四首
叔早棄諸生工詩字學東坡養生論晚尤精軒岐家
言以&KR0574;病瘰&KR0659;卒
一病經年世代非九京猶喜得全歸還應帶髮稱居士誰復捐
金葬布衣宿草未生蛩野哭人民巳變鶴高飛平居故舊知多
少莫怪門前弔客稀
二
半生生計一詩嚢高卧支門小徑荒礼戒衣香皈繡佛燒丹竈
暖事醫王吟壇摩詰推詞伯手跡髥蘇下茟床應是尚平婚嫁
了罡風岱嶽去徜徉
三
萬方羣盗正如麻荒草千邨嘯亂蛙早卜行蔵宜遁卦難齊生
死問南華終年愁病徒存骨泉室親朋自有家猶幸夜臺堪避
世不煩生覓武陵花
四
杜門服𣪚擬輕身桑扈翩然自返真買藥功多難度世送窮文
就莫醫貧漫憐七尺為長物可有三尸訟谷神應悔錢刀曾買
妾茂陵消渴更何人
避亂村居
三匝驚栖夜正寒茫茫秋思坐無端亂離轉覺漁樵貴林壑惟
應鳥雀安白曰戰場叢菊少青山烽火著書難𬗋門倚杖西風
急敗葉篬笞覆井闌
有感
平野清秋有斷鴻愁人高閣倚西風十年心事揮杯盡百感身
名掩鏡中孤憤蕭條看白鳥獨眠山水老枯桐荒原盡日無車
馬殘雨橋頭又晚虹
哭文叔弟四首
弟茂年十七已𥙷慱士弟員將婚扵海昌陳中丞令
威季女避兵烏木橋西村巳而移至朱侍御園亭抱病
累月不痊殁于西偏皆山館
捴角相随正及肩扁舟布被每同眠衣冠初習先生礼名姓猶
存弟子員抄竟殘書蝇字滿蔵来遺研鵒紋鮮空齋獨坐憎惆
悵往事銷䰟十七年
二
斷㕍經霜徹夜呼飄零頓覺此身孤篝燈他日誰分火弄雪何
人對擁罏夙惠早年知苦李高堂暮雨哭慈鳥殘衫斷履堪留
施爲礼名僧結苾芻
三
經旬藥鼎積餘灰無復靈香續命廻地文脩文招項槖講堂夫
子泣顔回泉途故舊多前軰人世風波肯再来我爲老親吞一
哭訃音空隔大江哀
四
慈親為汝笑顔開膝下終朝繞百回惜福故衣多遣着留賓佳
客每教陪幽窗竹剰三間月心字香燒一寸灰好祝他生多禄
命白頭兄弟待重来
哭伯父孝起徵君六首
朝野傷心萬事違茫茫天地竟誰依生當全盛真天子死亦先
朝老布衣忌日止知劉氏臘秋嘗應奠首山薇秦溪橋畔鵂鶹
語櫪馬驚嘶隕少微
二
渡江門第擅清貧領袖遺風自有真久斷周妻猶食肉豈因薛
責始焚緡時危不獨誅君子天毒還多殄善人回首九原成獨
笑黃金横帶尚逡廵
三
辛苦窮年老一經携書萬卷竟飄零買田空問秦漁父讀史常
非趙武靈埋妾春眠梅墅白打籌晚坐管山青空堂寂寂今何
限松桂秋隂自滿庭
四
庭前雙樹半彫殘繐帳經霜夜未乾誰為青烏新馬鬛可憐墨
翟自桐棺芻靈似惜䰟衣敝鬼伯猶嗟柳翣寒夙昔故人知不
少一歌貍首更氿瀾
五
萬方多難苦頻仍不謂冥鴻遠避矰腐艸游䰟化螢火憑棺弔
客止青蝇應將處士高題墓無復餘錢可飯僧燐血千年堪自
照未須幽室沈彬燈
六
蕭蕭短旐挂山堂南郭悲風繞白楊空有家緣肥雀鼠已知别
業廢柴桑高人自昔多兵解烈士真堪長國殤者舊凋零文士
盡前朝遺事竟茫茫
七
當年廉吏表清門公子寕知柱史尊萬石以来多長者眉山之
外數諸昆芝蘭刈處應同盡丘壑隤然豈獨存岱嶽歸䰟歸未
得丈人峰折碎兒孫
八
㕍行遠過豫章城寥闊音書阻甲兵哀樂中年常苦劇弟兄白
首更關情三人各瘦逢搖落一别重来隔死生知化哀猿渡江
去弋陽溪路更無聲
哭子羽弟四首
翩翩公子有佳名羡爾才華獨老成閉戶經年添茂草看花三
月惜流鶯誰家王謝多昆季此日塤箎即友生不謂干戈催永
訣可能收汝淚縦横
二
少年意氣鎮飛騰衫履輕和雅自矜終坐歛容知酒德有時掃
榻為良朋焚香盥乎驕荀令擬古私心鄙李陵今日書窗風颯
瑟空齋長對佛前燈
三
文藻風流擅畫眉鸞牋小印署相思樓𨳩弄玉吹簫處室有秦
嘉贈婦詩竹簡殺青工問字蘭亭榻本學臨流舊題手跡俱零
落窗打寒蕉破網絲
四
鶴腳橋西久鑿坏誰教短棹犯圍来文人不禄逢衰世司命何
心殺俊才瘞骨自銘埋茟冡禭衣惟剪紙錢灰平生兄弟無多
在風雨連床有夢回
雨夜
落木頽垣小徑幽蓬窗滴瀝似孤舟白蘋一夜衰于我黃菊今
年竟不秋風雨空園聞墜葉湖山何地着閒鷗天涯况是多離
索滿目烟波未可留
病中
病骨支離髩巳殘寕因林壑錮成寒惟求桃洞田三畆不願麻
姑藥一丸豺虎食人聊厪戶鳶烏愛我豈須棺干戈未定猶羈
旅誰復悲歌行路難
哭麐孫弟四首
交游嗚咽惜文章攬涕遺篇尚滿床李白皆云人欲殺次公自
謂醒而狂一時作者悲同盡豈獨前賢命可傷為語寘棺多纸
筆應知不暝訟穹蒼
二
角巾墊角袖翩&KR1473;丰韻清狂類晉賢雅慕坡仙長帶謔學書草
聖得其顛庭因課竹脩僮約衣為留賓質子錢頃刻風流随露
草重来空館獨淒然
三
角技歡呼闘雉盧丁丁落子間投壺同時文士俱兄弟千古名
流在酒徒天忌畸人成絶臏死從河伯索遺孤夜臺此去逢而
父為問含珠好在無
四
苦竹殘梅滿舊林不勝今昔感人琴亂書千卷蟲安坐空館中
宵鼠笑吟郭璞自占無正命禰衡雖殀見文心茫茫倘有眠牛
術折臂三公地易尋
送冒辟疆歸如臯四首
夙昔扁舟殷水濱江南花鳥未殘春相逢書劔關飛動欲别江
山變苦辛此日魚樵真可貴先朝遺逸更無人干戈滿地音塵
絶誰謂天涯是比鄰
二
津途行李正間關為惜羈人履屩還親在此身宜自愛名多何
地有深山屢遊舊添新淚百感歸途撗壮顔别去著畫須努
力莫教姓字入塵寰
三
離愁萬事搃關情况復頻年苦甲兵感慨山河搖一别凋零兄
弟悔餘生長飢不厭貧何累良友如醫病可輕今日茫茫遽分
手大江南北正縱横
四
古道參差照笑言悠然莫逆失寒暄清譚亂世卑稽阮讀史深
更哭宋元避俗欲深先毀研買山未暇且逃喧臨岐解贈慚無
剱惟有悲吟叩短轅
哭伯父上海令公八首
箕尾中宵夜有光一時有道痛云亡名流歎息文章盡小吏憂
危髩髮蒼未及遺編成正史空餘解組報先皇陶公歸後田
園廢慚愧成都八百桑
二
當時藝苑表應徐學海新開萬卷餘累葉衣冠高甲第少年兄
弟共賢書階前僅列前&KR0550;馬門下曾無食客魚不墜遺風知有
在寝丘封植竟何如
三
勲舊濠梁佐荷戈尚留遺劵指黃河虛傳光武中興詔自續文
山正氣歌七尺風霜埋鉄骨九泉涕淚在銅駝精靈倘拜思宗
廟白馬神燈夜半過
四
憶昔貂裘十上初孝廉名譽滿公車墨胎再讓通侯國紫綬三
辭召辟書晚達平津門列駟赤貧莱邑甑生魚獨留萬卷遺編
在彷彿篝燈坐草廬
五
歸裝行李逐輕蓬八口倉皇計轉窮廉吏遺蹤傳柱史孤忠知
巳只吴公游䰟風雪梅花後掩淚山河杜宇中白骨黃壚長不
朽應留怒髮矗西風
六
花樹紛然擁繐帷尚餘手植向南枝㕍行初隕驚鴻後良木偏
凋哭鯉時千里故人奔訃少百年公論盖棺遲平生心事惟班
管遺傳他年好倩誰
七
官署蕭疎憶去年重陽落木菊花天題詩登閣添鄕思買酒開
瓶减俸錢憂旱淚沾荒稻上散衙囚拜訟庭前只今野廟多私
祭峴首碑㾗更宛然
八
秦谿山徑石粼粼虚謂桃源可避秦虎豹共喧争得子龍蛇滿
野厄賢人誰教白髮扶遷主未忍黃冠老逸民聞道錢唐波正
惡伍胥車馬未沉淪
春前一日
幽客不知誰氏臘寒梅𨳩後即為春且抛史上千秋業未放花
前日顰詩卷編年同野曆山林避地老遺民獨憐古薜真知
巳不逐韶華滿眼新
歲暮百責交集戲以應之
勞勞生計委流波歲暮柴門掩薜蘿身類書傭詶直少貧連詩
債負人多賣文錢盡難供鶴典酒琴歸可代歌笑問買山資辦
未也應先為贖魚簔
乙酉除夕
隱囊棐几坐胡藤孤悶三更酒欲冰巳驚忘歲除驚改曆雖留
髮在半慚僧壮懷闌計枯碁劫詩思枯于被凍蝇惟有小齋無
治亂紅僧梅點點落窗楞
除夕見示詶無功
與世何禆隱亦遲寄聲猿鳥莫相思行雖負俗猶佳士劍即無
成喜俠兒燭䟦引書如莫逆瓦壼嗜茗若深知松泉應愧貧居
少獨曳疎桐對子期
丙戍元旦
高齋物色弄新晴却喜蓬門簡送迎瓶外落梅閒自掃雨前秋
瀑細無聲酒狂漸謹因多忌詩格從卑且避名决計入山同採
藥鶴田十畆帶烟畊
元旦次錢司李真長韻
高齋斗室如巢雪滿窩竹中小徑客誰過荆榛郡邑吹寒雨南
北春風斷大河樵採漸稀生計少江山全入戰場多暗驚衣帶
非前製野服無慚舊薜蘿
元次旦次許山人雲公韻
元曰微隂未覺春好風為掃陌頭塵山童拾葉供茶竈野衲尋
詩到水濱不廢應詶惟韻友尚躭茟石亦勞人周妻何肉俱為
累擬逐黃冠訪季眞
人月
空階人跡點莓苔累曰茅堂午未𨳩八口食貧難養鶴一春花
瘦欲醫梅忘憂萱草惟佳客避世深山寄酒杯只此紅塵堪永
日不煩買屐到天台
掩關
物華空為報芳晨幽事惟將水石親徑草漸回經歲綠瓶梅煖
坐一枝春盆花影正知亭午書卷香殘起欠申久已掩關辭剥
啄隣家綵勝自爭新
孤悶三首
布帽椶鞋自在緣幽居三畆竹分㕓閒投彌勒龕中坐悶抱干
將匣底眠世亂博徒皆畏友時平市肆亦神仙洞庭此去無多
路好挈撨青上釣船
二
悲歌懷抱意長飢猶愧林蔬代肉糜勝友無如佳竹石高蹤不
辱古尊彛一床書畔貧何病百本花中老亦宜早晚出遊須荷
鍤預營生冡傍要離
三
繞田燕雀傍傭耕投耒登高意未平竄跡巳甘髠季布歾身豈
敢笑荆卿楊花巷陌春三月杜宇山河怨五更莫怪路岐多慟
哭不堪孤悶訴流鶑
紅梅盛𨳩獨對成詠
冷豔蕭齋澹自宜苔錢古石護疎籬獨眠清影臨書榻故落飛
英點茟池幽韻相親如好句春愁不斷似游絲花前始覺人岑
寂徙倚空庭有所思
歸仲木詩卷侑以長句
詩筒何必割雙魚寸葉晴窗慰索居蟋蟀感秋吟巳劇方諸向
月淚無餘争竒險句排新句惜紙長箋押細書寫盡松陵酬唱
集午烟茶影下栟櫚
二
管城揮得紫狸枯累日飛緘困鴿奴茶後䦰詩如闘草倦来枕
易罷研朱青山姓氏蔵遺老白石樵歌和野夫篋裏舊鈔洪武
韻吟成應是和人孤(仲木每用洪武韻為詩)
元夕無月
憶昔春宵樂未央管弦十里咽平康鶯花不識新正朔風月還
存舊草堂滿地風烽烟連雨雪幾家燈火照流亡却憐羯鼔多
羌部高髻軍中闘晚粧
再薙作戲和對一韻
昔日三毛近自疑只今照影愧鬚眉插花從此欺蓬首折柳能
無感髩絲秃茟難濡顛旭髮遺簮相謔醉髠時惟應摩頂随行
腳竄跡匡廬拜遠師
驚蟄前聞雷
正月驕陽伏太隂疾雷破壁下遥岑久居壊戶随蟲蟄細檢農
書禳歲祲柱礎出雲屯宿雨籜龍驅笋𥙷疎林天威似欲祛魑
魅未許蛟螭遂陸沉
行見柳巳初綠
陌上微風動角巾晴光初變柳條新因過小築思招隱為見殘
梅始惜春好鳥多情啼野樹孤雲無伴逐幽人石橋流水羣松
下随地青山可卜鄰
至禾
鼓角孤城落日黃幾家茅屋點殘陽無窮芳草埋官道自在啼
烏下女墻鬼火夜燒枯柳上髑髏人語酒壚傍荆榛髣髴曾遊
地絲管樓臺滿目荒
兵後彌望止燒㾗烟雨樓獨存水上
河抱孤城蕩夕曛柳塘新漲野橋分燒㾗過雨生晴綠鷺陣衝
寒破水雲烟樹萬家惟鳥雀荆榛一郡罷耕耘亂離不敢登樓
賦南陌殘花草正薰
社日
竹裏山堂午後開櫻桃酒熟客頻来社中人少宜添燕春半花
多總讓梅晝静棋聲連竹響香殘雲縷遶床回塵緣巳絶閒無
事抱甕䟽畦手自栽
海上
芳郊忽見柳條生屐齒相扶海上行河畔草柔初試馬陌頭風
暖未聞鶯魚罾落日寒徐卷鷺點青山晚更明畫角滿城春色
斷野花古堠自縦横
燕来
和風宛轉動青帘新燕重来問舊簾入社正逢叢杏發&KR0742;泥喜
傍故巢添晴窗細語歡留客網戶低飛避捲簾好伴幽人消永
日莫教蟲迹汙牙籖
齋中玉蘭花放登樓眺賞彌日
高閣含空面翠微當軒玉樹雪馡馡晴光入座明書幌皓月流
天弄夕暉香落茟床芬燕几静臨苔石點琴徽花時更喜無風
雨終日清吟自掩扉
獨坐花影滿地喜而得句
閒階幽卉弄新晴高下欹斜各有情點點滿庭搖落葉離離寒
藻動空明輕隂度砌移時見液墨臨窗畫未成昨夜山童呼不
起掃花誤傍日中行
百旃寄訊函詩報之復得書云前札不見荅疑百旃誤邪
月餘検案頭前書與詩因在也昔寄空函耳笑拈觧嘲
故人累月隔玄談錦字相投八蠒𧖟豈為禰衡矜半刺反令殷
浩達空函酒罏擊筑何人在荒洞鋤山老自甘他日結巢從野
鶴飛奴應巳寄書諳
春事
脩篁十个半林茶採擷春菘煑露芽插槿預為蘭定界𥙷泥新
與燕移家鈎簾忽桂初三月品水新燒苐一花午睡未醒山鳥
喚木蘭花下日西斜
新柳
風鬟乍&KR0808;淺垂鬈蹙損春愁畫未全明綠薄勻螺黛染淡黃新
擘露分箋棲鴉殘帶初更月禁火寒拖一縷烟惱亂荑人幽睡
起清波嬌澀盻嫣然
江右亂後都不相聞因懷家大人
音書搖落㕍南飛回首干戈萬事非身隱久投神虎幘時危敢
念釣魚磯凋零松徑家園廢飄泊楊花故舊稀願逐江頭紅謝
豹客中頻呌不如歸
懷靈遠客會稽
江上羣山點點青故人消息久飄零憂生反羡無家别避亂休
教一日醒舊國春愁聞杜宇旅遊芳草徧蘭亭望鄕莫厭添華
髮為報髠奴已變形
出郭
出郭尋春不見春春風扵我豈私貧經旬斷客鳥窺戶三日無
詩花笑人尚累妻孥慚野衲不知官長羡山民敲門驚起昏鴉
上踏月歸来自負薪
清明直大士降辰
風雨清明烟火新更因水月見佳辰梨花寒食飄零雪慈竹慈
篁自在春禮佛暗悲頭上髮提壺還勸塜中人齋厨晨起炊殘
黍手爇名香為老親
寒食風雨次韻
花時誰遣容經過携屐芳郊共踏莎平仲林深山雨至伯勞啼
苦墓門多春眠三起同人柳茆屋雙環帶女蘿近日疎狂知漸
减胡姬酒肆莫投梭
夜坐
萬花落後作春寒新燕為巢濕未乾今雨不来知客少古風猶
在論交難青山百舌年年怨白首三毛種種殘孤悶挑燈閒讀
史宋元之際獨汎瀾
奉簡真長先軰村居
塵氛不遣入田家卧起高吟至晚霞却病雲烟為藥物忘憂姬
妾有名花山林送客猿司戶村落無官桺放衙欲訪先生問漁
父綘桃樹下竹扉斜
過無功齋頭煑茗久談留題齋壁
頽垣負郭枕高城手錄羣書與架平琴格自高成士品茶杯有
味見交情詩刪險僻猶存古門簡賓朋耻好名偶一過談忘世
亂老梅花影上階横
二
布袍草履閉柴扃孝友貧居見典型客至蕉旗連茗戰更深露
榻攷星經六壬自課蓍床卜二酉時探古籒形相約更尋方外
友西林清磬隔茆亭
春郊四首次百旃韻
茗林春雨乍舒旗立望平蕪杖不移啼鴃催殘花萬點閒愁費
盡酒千鴟柳隂舟小魚高坐山月人高犢倒騎行徧空林無可
語深松獨倚答黃麗
二
陌上春隂闘八哥山樊亂落打巖蘿悔随狂蝶尋蒙叟願作歌
鸚度𥙷陀戒酒似糺中執法拈花還礼大摩訶東園新植梨千
箇抱耒宜師老槖駝
三
野寺尋僧過午鐘澗聲恰為小橋衝鉤廊屐齒喧于蝶矮竹幽
花房曲似蜂烟樹隔江荒禹廟山河殘畫愴徽宗變名何地堪
逃俗曾向臯橋托賃春
四
花落晴郊舞亂英雙文小鳥呌新鶯景陽芳草埋宫井青塜燕
支恨館甥一哭殘春哀望帝如泥萬事問劉伶愁来讀史添孤
憤反謂秦灰勝百城
和百旃寄友
花自幽妍竹亦疎故人其奈歎離居青山負我三年約黃鳥懷
君二月初殘雨野棠飄似雪雙魚春水久無書桃源大有閒田
畆胡不拏舟問古漁
行海濱望諸山雲起將雨
東風憔悴損容顔細草濃花滿目斑欲雨雨鳩啼不巳尋春春
色斷闌珊身非蛟客還多淚跡似閒雲只戀山暇日海濱行古
墅雙相坐石聽綿蠻
雨中得新體
垂烟垂桺桺梢横半局殘棋半酒罌燕燕燕来新笋熟音音音
響古相鳴飛花未雨還如雨芳草無情亦有情一覺春眠眠不
覺簷頭日日語鶯鶯
𫐠閒險韻十首投伯旃索和
百旃有春郊四首走茟索和意在險字相窘也如韻詶
之更選韻之窄于成聲凢四十餘得長句十章索和亦
如之詩云善戲謔兮誰曰不為虐兮丙戌寒食貽記
拾橡空山友鹿麏草衣反得傲懸鶉鑄刀潜訪眉間尺賣藥堅
辭手不龜紙誰自春成側理窗梅全乳半生仁海濱白石多堪
煑脫粟何煩更指囷
二
草暄二月漸飛蟁北牖䟽風面竹斤土甑添薪炊石髓枯毫搨
字得顔筋千觴牛飲卑三雅一葉鴟夷笑伍員誰道貧家弦筦
缺如簧好鳥故慇懃
三
幽塍澗落故喧豗晚斸春田得芧魁一入深林猿拜侣久辭世
網雉驚媒雷催蕉葉時供紙雨落燈花未落煤欲訪名山渡江
去却憐我馬日虺隤
四
舊植蓀荃間杜蘅荒庭鋤穢走鼯鼪酷尋幽壑為量屐時約山
樵與對枰睡旨濃于千日醉菜香清絶五侯鯖閒居卑晚無功
課不是詩筒即酒槍
五
聞道鸕湖勝若邪綠蓑烟底友魚蝦瓦缾轟飲烹王鮪破几攤
書攷帝羓梅雨一罏桑苧火池蛙兩部正平撾醉眠不復憂天
墜煉石辛勤笑女媧
六
一竿春水綠平篙小築還當舊馬嘷白眼向人高岸幘青山對
我落持螯雨来桑陌收魚笱月上菱田罷桔橰此外亂離都不
問麯生惟勸日餔糟
七
梅妻鶴子代姬姜種&KR1045;無勞典鷫鷞谷空谷蘭猶香草莾卑巢
鳥亦戀榆枋長歌乞食從元亮半醉觀書罵敬瑭惟有此君成
莫逆萬竿牎北種篔簹
八
竹花漠漠曳龍而倒拂風前白接䍦香作篆文銘古鼎闌雕梵
字架荼蘼提壼鳥勸添㧵杓曳布妻能共扊扅盆景小山堪點
綴一拳沐雨綠厜㕒
九
欲辭火食採山芧喜怒寕能問衆狙身賤泥塗行郭索骨寒風
雪傲林於箋經老去成書蠧臨帖工来笑墨豬晨起灌花添硯
水汲泉自滴玉蟾蜍
十
藜羔玉色下春虀飯罷携琴付小奚身世多虞恒難易行蔵難
卜托扶乩誰教凝碧囚摩詰亦有冬青種會稽無可奈何聊命
醉不知醉後奪鸞鎞
寄慰仲木亂後亡恙
相思經歲久離居咫尺山城萬里餘虎尾自驚逢桺魚腸猶
在恥專諸小人有母寕言死身隱無文莫著書隴上耕夫方歎
息未應憔悴老三閭
清明和百旃
短籬疎雨共雞栖流盡春愁水拍堤荒草冬青添舊淚秋墳鬼
唱入新題野花無主思陵滿鸚武懷君過隴啼曾憶昔遊桃葉
渡隂隂宫樹禁烟低
客督和詩甚急詩以謝客
錦嚢小紙剪琅玕短句吟成燭已殘一醉病花眠未起亂詩催
戶枕難安甘蕉彈事題窗滿猿鶴移丈遟客看君調徒高宜寡
和棹歌我自荅漁竽
三月三日二首
空城鶯老客愁新南郭南頭理釣綸舊社已殘吳地燕餘花孤
負洛陽春過江鳥雀朝行在對酒河山弔故人相與臨流尋勝
事會嵇東望各沾巾
二
亂後風流散酒朋春愁萬點入&KR1152;稜屐旁山水思台㕍杯外身
名縦季鷹禹廟落紅啼望帝蘭亭玉椀哭昭陵祅除共把桃花
靧滿澗殘英拾綵繒
上已&KR1158;芳軒用百旃韻
崇蘭過雨茁叢枝往事闌干有夢思梁上别離經歲燕窗前零
落舊題詩天涯啄矢悲龍子酒肆雕青隱雀兒回首烽烟頻北
望春愁直到牡丹時
上巳和百旃
杜鵑開後巳殘紅知舊消沉一笛中遊興凋零同折屐寸心淒
婉托枯桐辛夷不待千林月丁子全荒五畆宫每到登臨多感
慨掩關自和落花風
外舅劉先生辱詩見投次韻奉謝
招䰟空自結青驪騷客沉吟感服竒悲憤長歌連髮指怒號萬
竅得風噫丈人且漫言烏好游子還應愴竹枝語到山陽便流
涕不須三弄托桓伊
杜鵑花下作
小雨絲絲作晚寒山英爛漫醉中看啼時春去花應老夢到人
歸月未殘廢後更添詩律放愁多不敵酒杯寬高陽舊侶皆零
落短髮蕭條一倚闌
小病負看花之招且須後命
躑躅幽窗幾度紅樽前伏枕惱東風停杯却笑花無主謝客飜
憐病有功藥市三秋嵩少外睡鄕千日亂離中明年不負春来
約爲約黃公醉遠公
感春
草堂無日不春風燕語鶯啼各自工鸚武病餘山瘴綠櫻桃夢
後燭花紅月高梨院啼姑惡雨滴銀床報祍公南北繁華零落
盡長于回首亂雲中
見壁間舊題海棠詩感愴有作
憶昔弟兄同一醉海棠花下共題詩昔時人去知何在今日花
開却為誰淡墨漸湮蒼蘚字殘箋巳網綠蛛絲春風别院從零
落不忍重&KR0742;舊酒巵
兵起山中人不復得佳茗初致松蘿喜而得句
人事蕭條一倚闌支硎自點小龍團百花香和爐烟細萬綠濃
添茗色寒新註茶經祠陸羽舊遊江月照新安春愁忽忽常如
醉一椀松風鮮籜冠
正仲弟以五管相餉苦不工書用以自嘲
才盡江郎夢未除管城近巳絶交餘秋毫新磔撚髭後春草欣
投授簡初燕頷功名惟秃筆蠧魚事業老殘書何人毛穎為題
傳烏有先生及子虚
登葛山
芒屩輕装未覺貧入林猿鳥狎逾馴山花匝地迎幽客丹竈無
人訪谷神溪活自炊魚作飯草香新與麝為鄰茵此中暫到渾
忘俗避世終期老逸民
望豐厓
辟兵昔日曾遊地望帝空啼不可聞壊蝶自飄叢塚雪亂花猶
點髑髏紋萬聲松聲雜時時雨半嶺人穿旋旋雲每欲登臨多
涕淚山靈遮莫更移文
野泛
野渡茫茫春暮矣浮萍汎汎去何之廽溪多曲如成字乳鴨呼
名自抱兒出處定師高士傳行蔵半在少陵詩桃花應笑人来
晚從此垂竿也未遲
枕上
荒城十里只雞聲鳥雀知更喜報晴一枕白雲庭轉静三竿紅
日句初成花隂近午猶濃睡山氣衝寒為觧酲莫道村居少酬
應未曾閒却禇先生
送春得春字
寂歷春愁自送春眼前何處倦遊人紅衣憔悴登樓日杜宇凄
凉中酒身羯鼓花枝殘許洛舊宫燕子話梁陳縱無風雨腸堪
斷况復河橋柳更新
三月三十日
離離芳草倚闌時舊國風前悵所思啼鴃聲中春去也芭蕉窗
外雨淒其故人遠别青山在幽夢新歸白鳥知但醉不須論萬
事干戈荏苒欲何之
賦得殘鶯知夏淺
睍晥餘聲在上林窗前灌木弄新隂未經梅雨黃初褪纔過花
風羽漸沉百囀音稀芳艸歇雙丈人老畫眉深清和猶是春三
月不惜間關伴苦吟
四月八日齋居
萬方兵甲正頻仍帶髮逃禪學小乘米汁自皈齋舍佛周妻猶
愧住山僧雕胡飯熟香瓷椀荳筴花稀徧野塍簡點身心多自
悔静翻宗鏡印南能
再寄仲木
一望神州總陸沉尺書每到必沾襟空山羊角如相許片語鴻
毛擲此心志士悲歌衝髩髮流人烽火諱家音與君同是陽狂
者鼓枻蘆中漫苦吟
午日
昌陽花發酒罌前愁對清尊午自眠續命縷紛存殁淚辟兵人
老亂離年三春戎馬淹吴服一酹江魚羡楚賢角黍鄰翁相送
晚柴門滿地落榆錢
伯旃仲木過小齋留酌
異姓塤箎在藝林屋梁落月每沾衾行蔵飜為論文賤心事還
從縦酒深辟暑荷花盈丈室劇談蕉影過分隂酣餘忽動窮途
淚此後金風不忍吟
仲木期訪叔大父季親隱君&KR1158;芳軒索茗飲依韻二首
相如病渴非關酒茗戰寕須讓舉觴梅雨一爐鳴澗雪蠻童三
角守寒槍茅亭註易身名澹荷院論詩字句香君但能来同七
椀松風白日話偏長
二
高枕風林厭挂瓢園丁莫惜取泉遥種魚盆小寒初汲燒葉爐
香暑易消兵火殘書娛永曰漁樵遺逸話先朝談深不覺缾三
沸竹韻茶聲闘阮簫
見郭半村詩喜而成句呈百旃
近識詩人郭半村雖居城市不知喧新篇孤淡同疎竹古貌蕭
條類野猿盡日悲吟依灌莽亂時高隱溷雞豚從今蓮社添人
數聯屐尋君叩短轅
初訪半村
亂餘詩響繼秋蟲黃葉貧家小徑中吠犬門窺携句客城鴉鄰
接浣花翁凋殘耆舊蔵遺草寥落山川賦故宫我有漁舟剛八
尺與君借笠釣西風
仲木移家入邑
溝水門前西復東驚巢又見鵲移叢重携破研添行李止辨齋
厨似梵宫避客獨眠山郭裏尋詩時踏寺烟中閉門萬事容高
枕野雉寧愁再入籠
有感
孤憤吞杯且細傾書顛終自誤狂生樂郊武水悲空語私祭文
山淚暗横枯樹十陵飄野燹舊錢萬曆見承平天涯多少&KR0742;哀
侣不復抽毫賦兩京
半村過訪不遇留詩而去仍用前韻報之
窮年辛苦習雕蟲寸管含毫感慨中門柳曾窺青眼客山禽時
下白頭翁新秋月色流河漠極浦蓮房落渚宫莫問主人何處
在樵舟未返一溪風
半村以哲晜詩見示賦荅仍前韻
幽懷切切苦寒蟲新句驚投破睡中展卷秋隂生竹徑滿庭松
響荅山翁雙飛㕍字能聯序二妙蛾眉妬入宫池草夢来添幾
許深慚不競在南風
漫興十首和郭半邨舍人韻
少年意氣闘闌干倦翮西風久息翰山鳥自棲殘社屋古桃不
識舊衣冠七哀野老啼何苦十日清樽約巳寒窮巷蕭條斷雞
犬幾家扳宅共劉安
二
酒徒痛飲如忘世壮士非時且諱名深谷民知先代曆旗亭伶
泣故宫聲繡刀&KR1882;土黃花老抱耒還山白露横我自無衣同婦
子破床蟋蟀不須鳴
三
烈士雖萱不觧憂悲歌潜與賣漿遊横天北斗星河動入苑西
風禁樹稠俠客屠羊彈劍市逋臣泣㕍大刀頭關河滿目空長
望萬里黃雲入寒樓
四
胡琴典去金垂盡小圃山南自種花晚食無烟燒海月晨畊喜
雨卜朝霞濕螢古殿生階草病馬荒城隱戌笳為報主人秋社
近舊巢歸雁巳無家
五
愁絶江南秋入望荒荒苦霧着山巾朱門不改前朝寺黃葛還
全隱士身風露此君時一笑鶴猿與我共三人杖錢猶有禎皇
字未忍傾囊醉索春
六
風流詩酒誰亡國文士蕭梁總厚顔燕雀𤇺烟秋渺莽杜鵑歸
夢夜間關飢来撲棗還携婦隱去無錢更買山已卜此生休未
得石壕邨吏可容閒
七
頽垣燈火百蟲吟破几攤書積葉深流涕興亡無信史消磨荆
聶墜雄心飛螢入戶占佳客隣巷開門借竹隂誦徧杜陵愁萬
句我當離亂更逢今
八
舊日交遊零落盡故人惟有兩三松草間豪傑思捫蝨江上名
流祗好龍一卧經年枕莊髑餘生多病習炎農揮杯獨自吞孤
憤不向長康寫醉容
九
不寐疎星淡曙暉哀蛩伴我故依依半生夢破三朝盡千日醒
来萬事非病婦秋燈共漁火寒山殘月下牛衣桐江近巳驚塵
滿零落嚴陵舊釣磯
十
昔時猛志同奔鹿今日逃虛學死灰短髮朱顔悲撫鏡青楓白
骨勸御杯六陵樵散羣鴉起五月江深渡馬来無限新秋雙髩
色子山應是不勝哀
灌園四首和李潜夫先生
五畆荒塘繞卜居野人生計復何如飢常拾果猿餘供鳥閒亦
投竿不在魚跡寄菜傭逃物色天留清味給園𬞞灌花却喜逢
山雨抛甕高眠望太虚
二
䟽畦小園未全荒插槿編籬草覆墻山柳正當高士屋秋菰已
足野夫糧三升薄黍供浮白兩部林蛙代引商隔隴水車方軋
札勞歌聲渴枯橰長
三
詩不能仙酒不禪於陵寂寞亦翛然月高螢火三更夜露白荒
雞十里天添土竹隂深護筍放生荷沼少栽蓮澆花井畔松鐺
熟揮椀何須問品泉
四
鮭菜長飢未識貧茆堂藥圃各清真庭前拾橡猿三口雨後移
花月一身門有好山何必畫徑辭俗客自無塵穿林歸去常衝
晚野老寕煩醉尉嗔
寄訊吳二仲木自澉至
金颷大火巳西闌舴艋蘆中刺棹還别業應荒烏雀巷幽栖可
减白雲顔能無行簏添新句聞有流人返故山君到兩湖秋正
好墓田丙舍野鳬閒
晚坐
茅窗燕坐野螢飛静夜荷香藕帶肥永巷亂蛩喧古屋戌樓明
月上秋旂催詩客子書殘葉如練天河送搗衣荒草亦知人意
懶又添數尺近雙扉
城西自遣和仲木
破書零帙𥙷初完蘿壁荆扉每獨歡酒債漸稀賓數簡詩逋纔
了夢懷寬焚香細草先公傳畫竹旋添稚子竽累月芧羔忘肉
食一杯可共懶僧殘
和仲木門外短垣自生苦瓜作
野瓞牽墻景物幽疎籬風雨向人秋懸匏獨宿慚河鼓抱蔓孤
生傍故侯薄晚絡絲當戶語寒棚螳子得蟬遊西鄰社老休涎
渴山鼠窺園一夜愁
西巷書事和仲木
閒門蒿荻沒空庭窮巷移家草數楹兵火六千三萬日死生七
十二章經傷秋多病真難藥不寐懷人苦易醒舊友天涯久亡
命吞聲未敢問飄零
和友人寄懷
新凉漸見火西流相訪還期一葉舟茶竈午烟尋陸漸寒山白
屋卧黔婁鋤花刈草申童約有酒無肴與婦謀秋氣正佳羣壑
冷携笻長伴竹林遊
七夕感事
羈人搖落感西風乾鵲聲喧故惱公莫怪詩篇多涕淚久因絲
竹廢朞功愁同河漢難填羽身比蛛絲畏罥籠萬事只今多計
拙不教乞巧句徒工
有聞賦悼四首
天柱崩頽震北方潜龍魚服渡河陽三山再定中興鼎四鎮齊
飛勸進章立伏滿庭思斬馬旄頭半夜掃貪狼可憐零落燕臺
草五國城南月似霜
二
南部烟花繞禁帷御溝宫柳綠參差半閑丞相功高後三日鈞
天帝醉時黨錮書殘兵叩壁圍棋客散敵登陴只今懷愍誰編
紀故國詞臣鬢有絲
三
堠火江淮列戌旗旂雞人未敢問宵衣猶煩左府供花石更下
長秋選后妃素服傳車龍北狩白雲王母駿南飛蜀鵑萬里空
啼血遼鶴歸来世已非
四
大横空叶代王占南渡還當愧建炎莫羡金臺生帝㬎應憐樞
相失子謙悲看五丈星先隕痛哭三良國已殱仗節北庭洪皓
老可能重為泣龍髯
摘句(乙酉除夕人别干戈歸未得夢尋兄弟剰無多次萬為别駕元旦災字韻觸禁詩文木漫災宦梅)
(高齋香動微霜後冰署寒生淡月天新桺應是陌頭多惹恨畫眉夫壻故殷勤風流才子章臺畔纔唱青青黛巳)
(低清樽莫惜尋春晚神女祠前已暮鐘戎馬燒高樹盡采薪人斸亂花来簡真長先軰村居古墓門一春雨)
(過花應瘦十里山多遁亦肥雨懷戰闘山川髥客弈少年殘夢月明簫感春青山采藥尋梅福紅雨調絲摘阮)
(咸上客扵今尊狗盗名流終自讓牛醫訪詠窩山逥水抱疑無路柳暗花明自一村送春昨日少年成往事)
(荼䕷纔了更無春桃葉渡江三月淚烏衣舊巷一簾春初度感吟多難自傷詩句婉北窅雨懷遣病烟雲為)
(藥物開林𣏌菊盡餱糧詶仲木深井里人屠豕過田横島客㰱鷗盟卧病七夕乞漿瓜沾人苦罷織牛衣對)
(婦愁)
茗齋詩五言絶句
淮南彭孫貽羿仁著
銅雀伎
高臺歌舞意無復望君憐寂寂西陵下深松枕墓田
又
青青洛城雨北邙歌吹發鄴宫舊舞人春風生白髮
古意
贈君手製衣是妾織来絲殷勤十年意盡在别離時
春草曲
閒情寄春草沉吟若有思寂寂無人来萋萋知為誰
落花歎
閒坐數落花水流春似雨忽聽流鶯聲愁心巳如許
蕭史曲
弄玉侯家女雙飛出渭城道逢王子晉却笑獨吹笙
又
嬴女騎鳳皇綵雲如車盖春風紫玉冡綠草搖衣帶
金谷聚
月上綠珠井花落珊瑚枝殷勤故弦索入宫啼宋禕
玉階怨
獨坐惜羅襪青苔生未歇夜深梧影来仔細尋秋月
二
筦簟秋風裏年来始覺愁殷勤玉階上總是數螢流
雙蝶曲
雙蝶自相見俱飛入柳花空餘無限意寂寞數昏鴉
夜来曲
明鏡夜来意含愁髻半髽多情惟片月獨照滿庭花
秋閨思
北斗指西樓城頭鼓角愁一聲黃葉下殘夢不成秋
王孫遊
駿馬碧玉蹄遨遊洛陽道思君君不歸無復關春草
春歸曲
折柳一相别聽鶯幾處愁舍情送春去猶上望春樓
枕書
枕書花下卧起弄無弦琴仍復攤書坐長松過午隂
閉關
謝客無人來山童如野鶴徙榻坐桐隂風吹桐子落
烹第二泉
焚香掃地眠寥寥悟禅月悦汲月上茶槍松風響秋雪
不寐四首
棬簾花影来明月緣窗牖山童呼不起天風吹藥臼
二
西風枕簟寒凉夢浸衣濕起坐悄無人空階啼蟋蟀
三
秋蛩如有情沉吟入羅幕欹枕數殘更寒燈落不落
四
梧桐十萬箇一半是秋聲偏是孤眠者愁心此夜生
秋思
夜久高樹凉微風過閒幔梧桐有月移深深看不見
絡緯吟
草間啼絡緯聲自暗中来織女機絲冷何勞永夜催
二
西風動妾幕連宵不下機殷勤語促織夫壻未成衣
閨思
坐久知漏長簟寒覺茵薄漫把團扇蔵明年花下發
二
秋宵未成曉螢火歇闌干寂寂燈花落殘缸獨自看
旅懷
風光何處好草木弄春暉可憐千里客未換薜蘿衣
折梅
小立折梅花春寒香寂寂羅浮夢未歸漫勞吹玉笛
寒食
空館逢寒食東風試柳條愁心綿上火微雨泣蕭蕭
桃花下坐
紅雨當軒亂仙源何用尋桃花如有意笑殺武陵人
急雨
急雨帶春潮驚雷奮綠蕉床頭龍劍在恐欲起青霄
噉梅
夏雨落青梅未解相如渴摘来佐山樽翠香浮綠雪
煑梅雨
五月黃梅雨青苔翠不消呼童支白石安鼎煑香潮
螢火
小徑流螢滿飛飛繞樹枝夜遊能秉燭不必照相随
窗月
凉天挂新月寒竹影蕭蕭幽人正無寐桐葉響終宵
書齋秋海棠
空齋人寂寂幽卉自參差似有含愁色嫣然悵所思
凉思
水照芙渠落天清桂子香秋聲誰近遠鶴唳濕寒塘
曉坐
殘夢半窗曉鳥聲猶未喧閒看花落盡深坐尺無言
偶見
空庭俱落木獨有欵冬花伴此山窗静霜天月正華
夜聲
古木宿栖鴉蕭條散晚景中夜忽驚寒啼破半窗影
茗齋詩七言絶句
淮南彭孫貽羿仁著
塞下曲六首
賀蘭月黑火如星碎葉胡笳倚醉聽夜入虜營驚始覺左賢生
縳酒初醒
二
較獵居延矢百壷射生欲㱲五單于馬頭挂得胡王首馬後横
捎雉兔趨
三
鐵衣卧久覺身輕袒臂横矛上馬行直闖虜圍穿陣入逥身背
砍戰塵平
四
葫蘆河上斷蓬飛直逼隂山戲打圍正遇胡兒新放牧奪將宛
馬秃騎歸
五
沙場如雪月黃昏舞劍高歌對酒樽醉向健兒誇獨異赤身無
一箭刀㾗
六
雪落天山苜蓿香胡姬觧辮亦紅粧少年夜抱芙蓉宿不為烟
花憶故鄕
青樓曲
高樓却對浣花谿窈窕花深月易低何處門前堪繫馬乳鴉新
柳一行齊
二
急管繁弦代酒籌酒酣頻整玉搔頭少年歡劇渾難醉手撥琵
琶滿座愁
采蓮曲二首
細腰生小慣乘潮蕩槳芙容面面嬌驚起横塘雙屬玉廻身惱
殺木蘭橈
二
蓮子花深藕易肥田田魚戲濺紅衣自憐身是花能語照水相
看忘卻歸
從軍行四首
買刀佩臂縛吴紗火伴悲歌醉狹邪任唱陽關第三叠壮心不
畏說離家
二
早歲朱衣隷羽林寶刀耿耿誓同心相扶直上麒麟閣不愛將
軍肘後金
三
錦繡雕青褁鐡衣彎&KR0707;五石月同圍禽生只射匈奴首狐兔秋
原一任肥
四
楊柳依依畫角吹大刀身重鞚頻欹去時小婦縫衣袖歸日燕
支擁繡旗
俠客行三首
千金買劍五陵遊賭命輕身借報讐夜半早霜人跡絶吴鈎如
月月如鈎
二
笮馬蒲桃乳正肥金鞭每與客同歸滿堂朱履皆豪俊上客衡
門一布衣
三
生平然諾重金樽不受貧交說報恩遇客道逢傾十萬携家相
謝不開門
邊城怨四首
太白山頭月未斜龍堆霜滿霰如花無端羌笛催人甚不是征
夫盡憶家
二
夜月胡笳滿戌樓鉄衣連歲為防秋情知塞草年年綠屈指紅
顔巳白頭
三
霜落榆關木葉稀家音到日尚春衣&KR0742;蘆多少南飛㕍不似長
征客未歸
四
邊草青青幾度春髑髏堆上柳條新三更蒲類河頭月偏照還
家夢裡人
梁州曲
關山萬里斷河流白草黃雲滿地愁無限征人聽不得軍中誰
唱古梁州
甘州歌
松山壁立陣雲𨳩野燒連天夕照廽日落鳥飛人影絶牛羊萬
點下山来
并州歌
桑乾河上㕍初飛戌客長征老鉄衣一夜望鄕頭白盡應知夢
裏寄書歸
營州曲
貂衣風煖獵漁陽馬乳蒲桃醉戰場夜半胡笳自哀怨渾河水
黑月如霜
少年行四首
千金散盡未知愁駿馬名姬結隊遊買得寶刀誇示客明年沙
塞取封侯
二
窄䄂輕衫膽氣粗五陵豪客避呼盧擲来百萬當筵呌盡付胡
姬舊酒罏
三
怒臂饑鷹出近城餓鳶葥呌覺風生百金買得脩毫犬咋兔歸
来帶雪烹
四
少小豪雄不解儒椎埋蹤跡溷屠沽麒麟畫像猶生動衛霍曾
留一字無
折楊柳
裊裊含情送夕陽又随行色上離觴春風何事催人别明日樽
前是故鄕
浪淘沙
木蘭江上浪如茵芳草萋萋不見春啼鳥坐花偏不歇滿庭芳
樹未歸人
河滿子
春光偏好斷腸天流水君恩似去年不及上陽花落樹紅顔猶
得盡君前
水鼓子第一曲
白草黃河繞寒垣輕弓短箭出轅門黃花戍冷秋先入黑水河
流月不昏
水鼓子第二曲
金微漢月磧中分鉄勒胡笳徼外聞昏黑燒山背火蒼黃出
塞馬頭雲
水鼓子第三曲
防秋傳箭正臨關赴敵移軍又一山候騎雪深探馬迹徤兒警
夜響刀環
宫怨
柳昏花瞑正春宵滿鏡長蛾畫不消不捲珠簾待明月銀床花
落到明朝
又
翠䄂頻將玉笛温空留歌舞待君恩年年望幸生春草亂落宫
花未閉門
長信宫詞
深宫露白井梧黃小院流螢月似霜明月自圓團扇歇不教秋
思入昭陽
長門怨
春草深宫遶徑愁西風一夕滿長秋黃金莫問當壚客昨夜臨
卭詠白頭
吴宫怨
高臺舞罷鳥空啼悔學清歌出語溪愁見含顰掩明鏡百花洲
上草萋萋
秦宫曲
花前自夢舊君王花外宫車繞御墻宫女思歸似啼鳥鷓鴣飛
入小咸陽
一捻鹽
名花選得進西宫正值新粧一捻紅自是六宫虚粉黛倚闌誰
復更春風
杜韋娘
曲江十里柳條新總是紅樓一片春觧道飛花春易盡看花争
看看花人
楊柳枝
離亭柳色傍愁過羌笛吹寒曉渡河莫厭别離頻折贈年年送
客未歸多
雨淋零
萬里雲山只是青關情况復雨淋鈴峨嵋回首蛾眉盡愁見天
南三两星
阿也黃
昨夜羅衣有異香合歡花下侍君王宫監莫更傳宣急淡掃蛾
眉不上黃
阿呾回
𬗋陌紅襟雜燕来踏歌人與月徘徊飛花捲作回波舞欲上君
王萬壽杯
欝輪袍
桃李名園貴主家綠腰舞女盡宫鴉上林無限春光好未放東
風第一花
蘇幕遮
駘蕩芳菲豔豔開林鶯日囀一千廻尋春遊冶輕于蝶不𬋩楊
花撲面来
昭君怨
胡天漠漠㕍飛遲密寄南歸漢使辭薄命巳拚青冡月君王何
事奪燕支
湘妃怨
蒼梧望盡楚江清古帝啼時百草生山竹不知人淚盡斷猿偏
續第三聲
綠珠怨
金谷春殘紅亂吹鶯啼房老斷腸枝高樓身抱名花墜猶是珠
簾半捲時
江妃怨
驚鴻舞歇髩鬖髿玉笛樓東月未斜惆悵華清人細語自將心
事問梅花
放鶻樂
上林兔乳草根肥綵隊明粧出打圍抛鞚髻偏成墜馬紅衣一
點鶻争飛
拜新月
春光無限柳條新邊畫得新眉不敢憐寂寂流螢人去盡花前
細語拜嬋娟
竹枝詞
江南春早落花遲踏盡飛花人不知自有酒香停去馬不須野
店插青旗
遊仙詞
烟霞鎻斷海中山未許紅塵度石關道侣賭碁松樹下誤敲星
斗落人間
二
仙女司花小有天方壺别貯酒如泉醉中不識人間曆笑殺中
山片晌眠
三
獨坐瑶宫戶不扃清風白鶴礼黃庭夜聞龍語深潭下明日携
珠供講經
四
石磴苔深卧辟邪清宵一曲醉流霞高歌擊碎珊瑚樹散作玄
都萬樹花
偶作
草就凌雲賦巳行無懷煩懷刺謁公卿長安年少多輕薄縦有
交遊不借名
金陵人歸無書
官况蕭條旅思初南来歸信日應疎匆匆口語傳難盡不寄平
安一紙書
枕上
绳床竹几思飄蕭枕上湖山去路遥何必撫琴人共響藥罏清
似浙江潮
偶成
秋隂夜抱桂花眠殘夢沾衣薄似烟睡起閨人占喜色蛛絲飛
罣玉鈎前
瓶桂
荷芰香殘霜滿林百花零落送秋隂獨憐幽桂偏遲發寂寞山
窗伴苦吟
睡起
紙帳烟嵐濕未消卧遊心巳逐漁樵捲簾花影清扵畫夢到西
泠第一橋
