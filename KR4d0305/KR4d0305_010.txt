重校鶴山先生大全文集十
律詩
次韻李參政(壁)見遺生日
六月不知暑湖風漲晚林憑闌追舊夢馳驛寄新吟
出入三朝意卷舒千古心感余不暇懶牎影午蟾侵
月暗書中色霜彫鏡裏年滔滔時易失落落意難傳
信巳終違俗隨人謾辱先輸他南閣老欹玉弄寒泉
幸有鶴山房圖書繞夢香况慙聞道淺何苦爲人忙
五㪷米非分三間茅可長何當重操几同踏古松岡
送王教授(辰應)之官臨卭
䞉喜人從義理趨却憂末習墮浮虚未通經術先談
傳祗送人言不識渠偶向檐頭覓桃李徑從紙上索
鳶魚君今去主師儒席後倦先傳謹在初
余旣賦詩坐客請以唐人家花車斜韻同賦
醉中作五十六言
人生偶被浮名誤往往貪程不識家醉眼亂穿青草
屐狂心長戀碧桃花舉頭大道平如掌入鬢韶光轉
似車是乃吾憂今贈子情親語直字欺斜
八月十四夜月用舊作韻呈諸友
鬢髮成宣面欲黎逢人恥誦故年詩才看震象應知
滿未賭乾爻巳識虧止處光明渾在裏偶然顯晦謾
隨時風光流轉渾閒事要與知心結久期
應提刑(懋之)以十五日和韻見示再次韻
大圓垂象曉羣黎猶送昨宵畏滿詩要看天行嫌位
亢若言人事惡功虧外於正處元爲利坎到盈中乃
識時疑我冰輪公賜厚敢申餘義副襟期
九月丁亥秋祀畢勞農北郊蘇提幹(在鎔)以
疾不往以詩見寄因次其韻
秋嘗事畢與賓遊神惠如臨不敢留騎吹一川松露
曉踏歌千里稻雲秋豳公堂上兕觥薦鄆使溪前經
律諏盡日臨民看不足歸從蘇子靜中求
李參政(壁)生日(六首)
巳露明年造化機便將六十四年推後天八八無窮
數一畫初陽自此基
歲月陶鎔兩鬢毛坐看時事𡭗滔滔可能只䄂區中
手鎮在湖亭讀楚騷
八十蹁蹮老阿兄一䆫風雨伴雙清武昌近日音書
少時聽湖邊過鴈聲
瀉出清明醉眼醒都人彈指祝前星憑誰提起源頭
話治國齊家要六經
𠢐面花門未果馴夏人兵馬薄熙秦誰將鞭策驅時
運十數年間日日新
分付諸兒自致身朝陽閣上看長春梅邊認得真消
息往古來今一屈伸
次韻蘇和甫(在鎔)雨後觀梅
歲寒賓友伴蕭蕭客氣無根巳盡凋疎影照人騷夢
冷清香徹骨醉痕銷話逢理到春生坐飲爲心知月
滿瓢更祝天公多雨麥時攜樂酒酹芳條
海潮院領客觀梅
竹外蒲牢挂晚晴霜威洗出月精神山無此客林泉
活詩到兹遊景氣新元是當年郪縣北不知幾度梓
州春梅邊認得真消息往古來今一屈伸
嘉甫弟生日
山居面面接青天更把青天觸處看心事和平官職
耐家人順正室廬寬栽培桃李扶春意長飬松篁伴
歲寒門戶千鈞今付汝書來時寄我平安
瀘帥曹太博(叔遠)生日四首
荔香摇艇下瀘川自别君侯十八年尉我調飢刻爲
歲爭如兩日往南田(二十七日公欲供張南田以侯二十九日相見是日急欲見感)
(故徑岸慨)
天馬無蹤運四時試將六十四年推後天八八方來
數加倍無窮自此基(公年今六十四)
十年更瑟不曾調百載張弓未肯弨隨事提撕民受
賜寧論外服與王朝
犖犖聖門心事長悠悠客路鬢毛蒼東南人物寥寥
甚扶植斯文我所望
舟至合江度周卿(正)以詩相迓次韻
雨滿長空水拍疇荔香松色倚江流半牎燈火千年
夢萬里風波一葉舟謾道班卿若僊去誰知謝傳正
同憂西歸待我期相告橫被風師三日留
將至古渝虞憲(剛簡)以三絶同端午節見寄
用韻爲謝
故山朱果恰離離翠竹青蒲護衆菲夢裏不知身造
闕閒隨白鶴照江衣
鬢邊憂緒巳千端誰喚扁舟下濮干落日明舡劔如
電勇心觸撥到樓蘭
蓬䆫暑雨氣低垂不記龍舟競渡期詩卷打門驚節
序滿槃角黍正纍纍
萬州守潘(叔豹)拉登魯池觀荷花荔枝
密林和雨翦離支曲徑留隂切藕絲自入渝涪山色
惡眼明見此魯家池
分隨猿鶴老隈支趨詔重來兩鬢絲解后一觴莫辤
凸能禁二十載差池
和崔侍郎(與之)送行詩韻
昔歲阽危日煩公疋馬來人心成勝埶天理是良媒
抖擻精神集扶持氣脉回黃宫才一點有許到葭灰
軋軋度空明懷人夢不成蜀天隨處見巵酒與誰傾
多事鬢毛改長途髀肉生隨流渾未定鼻息滿舡鳴
即席和丁䕫帥(黼)送行詩韻
人生行止莫非天去國重來十七年學自孔顔期有
是道非堯舜敢陳前憂時正念梁甌缺視巳當如趙
璧全若得時清身不辱儘教人道是登僊
眼明織翠剪新詩勉我當今尚可爲知覺斯民知覺
我溺飢天下溺飢誰志亨不管身窮逹誼正寧論效
疾遲倒盡玉瓶談未了沙頭忍淚與君辭
和䕫漕王(觀之)韻
開濟堂前送櫂歌淵淵舡鼓伐靈鼉雲埋白帝千山
小浪拍青天一葉過解后天涯驚易别顧瞻水劑得
如何惟餘報國忠肝在鐵石云堅尚可磨
成都别酒幾何年再見江漘豈偶然胡不握蘭居紫
界却來轉粟上青天鵬圖海澨騫新味鴈斷衡陽感
舊聮國子先生書在笥願從熟路力加鞭
生日和辛江陵(克承)即席韻
有生同得本來公凜凛淵冰保降衷多愧行年稱有
子長懷當日謝無功羈蹤不稱歌三拜淺量難堪酒
一中飲盡玉瓶天地闊不知身客楚臺風
笑語聲中别有天巫雲楚岫玉明舡冷風入坐酒無
力斜日媚空花欲然獵獵旗風猶夏五摇摇帆影立
秋千他時輦路追今夢儻許陪公髮未宣
李季允(&KR0811;)作吞雲樓索詩和緫漕韻荅之
柵新飛觀走狐嘷樓鶴洲鸚賀此遭整暇旌旗登嶻
嶪奔波舟楫笑嗷嘈宅中平後規摹拓燭理明時運
量高湏信是間天地似詞人雲夢特秋毫
舉頭無語望天高有許功夫歲月慆萬竈貔貅仰膏
雨百年事業倚江濤雲橫紫邏憂千緒露立蒼生命
一毛昨夜西風弦月魄可能無夢到神臯
艤舟琵琶亭次福士張元龍以詩代柬韻
人生行止莫非天萬里風波一葉船時有賓朋慰牢
落寧論遠道困行躔
樂天未信果知天枉爲琵琶絃繫舡須識屈信常事
耳暑寒代序月移躔
楊仲博(約)生日(七月二十四日)
平塍雨足蟹魚肥遠水涵空鸛鶴飛相對不知身是
客兩家兒女綵成圍
玉粹金渾好弟兄向來馳譽鬢雙青世間賢美寧常
有百歲三亭過一亭
任教寒畯着先鞭儘使權豪紊選班縱誚我迂嗤我
矯箇中所負重於山
史倉使(定之)約登齊山自弄水亭過清溪橋
至壷天洞洞乃史新作或曰此即左史洞
又至華蓋洞翠微亭史倉索賦
自分宇宙有江山獨覺新年勝故年水拍大堤人射
地路盤絶嶮馬行天松蘿苒苒開還密洞谷谽谽斷
復穿理道元來無隠爾人從紙上看天淵
李池州和韻見寄再賦以荅之
晨策隨烏瞰屋山面前只赤隔同年卭人自愛橘中
樂晉客驚逢洞裏天行傍輶軒心半醉坐看戟衛眼
雙穿西風一夕驚龍睡撼取明珠出九淵
高不疑(斯謀)與客登梁昭明釣臺李肩吾和
前詩見遺用韻謝之
籃輿軋軋度齊山文獻風流數百年遥想牧之歌晚
月間尋白也詠平天只餘釣水梁臺在未辦登山謝
屐穿多謝秋風吹好語如陪杖屨俯魚淵(杜牧之弄水事詩停)
(尊遅晚月咽咽上幽渚李太白秋浦歌水如一疋練此地即平天)
十八日上壽退賜坐十九日貢院錫宴
二十一日紫宸殿御筵即事(七首)
珂繖搖心夢不成忽聽吏皂放衙聲吹燈撥火供晨
粥趁到皇城恰六更
嚴妝列衛啓宸居百辟滔滔若貫魚後幄宰臣先奏
事猶隨郎從立前除
有次鞭鞘陸續鳴赭袍當殿萬簮纓羣臣拜舞分行
坐十味肴羞酒五行
蹴鞠尋橦列廣庭吹絲按竹布前榮卿郎朵殿渾無
見只聽時時萬歲聲
再坐猶餘四屈巵筯駑肉痺股生胝侍臣醉飽皇歡
洽更看終場角抵嬉
蛾眉班捲戴花回遥望君王玉色開畫楯諸班謝茶
酒尻高首下一聲雷
十七年間作外臣重來三日齒嘉賓天顔不减當年
澤點撿同朝共五人
和楊尚書(汝明)韻送藺恭甫歸永康
夢遶秦祠月半稜歸尋岷嶺雪千層儻來冨貴垤藏
蟻儘大科名筆誤蠅須驗家庭真事業更追簡冊淡
交朋他年再出爲時用莫遣功夫似不曾
十二月九日雪融夜起逹旦
遠鐘入枕雪初晴衾鐵稜稜夢不成起傍梅花讀周
易一䆫明月四簷聲
十日夜聞風聲
雪盡冰澌涕亦晴布衾紙帳復求成卷書擬續前宵
夢一夜狂風撼戶聲
臘日同舍郎即湖上送諸葛吏部(安節)赴湖
北常平次汪吏部(立中)韻
繡衣銜命去祖帳爲王留大舶滿青鏡寒雲明玉舟
歲餘宫事省蜡畢吏功休千古行藏意梅邊細講求
楊尚書(汝明)和晴字韻詩適趨部宿再韻謝之
靜將軀榦驗隂睛風雪中閒玉汝成襆被直趨郎省
直更無刺刺耳邊聲
冬令隂隂我獨晴世間寒暑(一作喧寂)本思成玉珂金鑰
聲中睡無限山林入耳聲
袁都官(甫)同前韻賦二詩一章問易邊賦唐
律二章索奏劄錄夲
那得閒功詠雪晴風光自解湊詩成須知精粗無非
易千古人心只一聲
一天西雨又東晴喚作隂晴雨不成朝睡着人渾未
覺鳴嚶枝上一聲聲
次韻楊尚書(汝明)立春
帽屋釵梁剪綵新誰知并㡳及池瀕只從陽月方中
日巳作明年第一春
行玉盤中驚杜老扣䆫聲裏喚祈賓扶持大道須公
等正恐鄕車未可巾
曾少卿(煥)約飲即席賦
深院簾旌晝掩門海牛挂出好乾坤日烘花影漲春
膩風撼柳絲明醉痕極目翦來齊翠嶂關心看不斷
青原明朝又逐文書去且盡今宵極意論
八月七日被命上會稽㳂途所歴拙於省記
爲韻語以記之舟中馬上隨得隨書不復
叙次(二十首)
篾帆松艇趁潮生隔岸平疇喚得譍上到渡頭失歡
喜泥行十里是西興(至渡頭蕭山縣金鼓紹興府車馬皆來至西興早飯)
紫幃青繖雜旗旌烏帽銀撾從鼓鉦導哄略如州别
駕無人知是漢庭卿
未到錢清四易舟(小舟渡浙江至中流易方艫至西興易江舫錢清橋外又易)微
軀兀兀任沈浮(一作從渠遇坎與乘)山隂境裏平如練一夜
安眠到越州(三更後至山隂尉廨前檥舟次日入城)
越州官吏出郊迎騎從香輿舍妙明(太守以下迎即止行事官出城)
(外乘馬行太常火卿後)只把一誠將聖孝堯眉舜目儼墻羹(妙明)
(寺在府北三里餘按志今非舊址又齋廬亦止在今妙明寺側相偱號為寺而非寺也)
御香三日出齋廬騎至城東下鑑湖瀰望湖田連蕩
地菱花面目半模糊(注見後)
三十六源光奪鑑九千餘頃稻盈車何年使客徼微
利不管稽隂數萬家(湖之水源三十有六袤三百里自熙寕興水利立石牌少牌内)
(者為田政和末又併牌外亦爲田自是盗耕者衆雖嘗有復湖者終不能如舊蓋耕湖者當春放水則民)
(田被浸夏秋闕雨則湖田蕰利曲防民田無水灌漑湖田之利歲不過上供五萬石湖田若蕩地區不蒲)
(二千餘頃耕湖者亦不過數千家而二縣之田九千餘頃民數萬家歲有水旱之憂莫之恤也)
先從攅殿拜昭慈尚想從容鎮事機九十三年神馭
邈架椸猶是舊裳衣(攅宫上設御榻茵褥枕衾帷帳如平生榻前有椸架設衣裳)
(四帝則帶匣幞幞絡鞋道服衫袴乃常御之服六右大衣帔衫褑襠袴常服等衣制狹小昭慈尤甚)
(帝以黃羅帳黃褑昭慈以嘗垂簾聽政亦以黃餘五后皆以乾紅昭慈大衣以紅番羅憲聖成肅諸石以黃未嘵)
次從祐阜至思崇(先昭慈次永祐上下宫次永阜上宮次永思上下宫次永阜下宫終)
(永崇周之日以道便祭之日仍以尊卑得次)攅影俱分上下宫(攅宫號上宫影像號)
(下宫)聞似八陵舊山水地垂西北聳南東
一位肴羞酒一巵祠官熏灌祝陳詞降升六拜焚詞
罷六日精神用一時(奉常少卿有事于四帝皇叔祖檢察尊長不熄有事于六后每)
(宫各有見任官如通判幕属知縣一員監視)
周官雖有墓爲尸細考元非墓祭儀九十年閒讎未
復陵&KR1148;雜用最堪悲
新婦尖連趙家墺憩龍山望上皇村(趙家墺今禁圍内陵兆所宅乃)
(其地也山顛號新婦尖慈攅宫宅其下寶山之東有鳳生鶵號上皇村下皇村旁有憩龍山)若言
此兆爲前定人事是非都不論
沛宫䰟魄只思歸不道蒼梧與會稽帝后精神天陟
降寧分南北與東西
海邦氣候異中州襆被來時八月秋滿枕松聲眠月
露夜深仍與被爲仇
禹穴元從一罅通禹陵元在亂山中(禹穴在今龍瑞宫號陽明洞天)
(有崖石微裂處指爲穴志文謂因開元龍見更今名龍瑞或謂鄕下別有禹穴爲村民所填禹穴志即苗)
(山今在大禹廟廟林梅梁其來甚古元圭不知出於何時窆石爲葬禹時下棺之石廟貌乃漢魏間所造)
(然名曰帝大禹陵陵在最高峯草木蒙茸人亦罕至)飲泉窆石皆如此誤却東
遊太史公(禹廟之側有大禹寺泉名菲飲其来亦古然泉淤濁無足取)
吳會元從二郡呼今將吳會指姑蘇(係賁朱欽諱傳皆有吳會二郡)
(字蓋以吳郡與會稽耳)稽山當取舊經說(按職方氏東南日揚州其山鎮曰會稽乃)
(與衛陽岱嶽並稱志謂在縣東南十二里疑不止此舊謂周回三百五十里者得之)禹穴難憑
遁甲圖(遁甲開山圖禹治水得玉匱書于此吳越春秋引黃帝中經云禹得金簡玉書字唐元白)
(詩中皆信此說)
千秋舊址益鴻禧(舊名千秋觀嘉定十三年賜名千秋鴻禧觀遂爲士大夫奉祠之號)
敕額祠宫盛一時遺蹟猶存賀公宅(舊有鑑湖一曲亭今增賜榮館)
(大抵懷貿諡)豐碑新敞越王祠(前廊後廡皆刻越王封謚告)
越臺雨壑壓層巔下有蓬萊鎮越顔柱笏正當秦望
嶺遶城緫號會稽山(清風亭雲壑亭清曠軒越王臺鎮越堂等皆汪帥新作蓬萊閣)
(乃至和閒王工部逵所作取元徽之州宅詩論居猶得小蓬萊)
微之曾謫會稽居州宅詩聮畫不如繞閣煙嵐新雨
後滿山樓閣上燈初
會稽太守約重論解后新安共一尊(新徽守袁郎中甫過此赴郡同)
(時入城遂同郡集)踏月歸來巳丁夜又乘朱舫出西門
風順潮平日脚收錢塘江上遇中秋堂堂背月爭門
入要把平安報冕旒(舊例朝陵俱有期程往返不過九日歸即以名銜至閤門放見)
約任千載(逢)大卿同王萬里(萬)楊仲博(約)汎
湖任賦二詩和其韻
滿目親朋似故鄕夢邪非夢夢何長春風坐上白雲
屨玉鑑光中明月璫酒到湖山嫌遜避話逢氣類省
稱量謝家内集如斯否一味詩書無別香
翠舫青簾白玉舟風輕日淡相兹遊芙蓉覆地錦
衾爛楊柳雕空印篆繆月上酒痕渾未覺山撩詩思
浩難酬頗憐此會何時又相伴江湖歸去休
西叔兄生日
從渠冷煖廣文君發越春和別有根樂意融融兄及
弟慶流衮衮子生孫
只把農功作巳憂不將歲事與天謀官修事舉文書
靜一室高眠粥似稠
上壽班齊日未升風廊露幕立公卿親聞商略西南
彦争說高家好弟兄(十八日上壽未引班公卿以下待次于殿廡隔簾聞有稱高氏)
(兄弟之賢者)
花底班行錦樣明中閒寧少紫青人更無入誦成都
賦擬抗聲來問大鈞
後殿侍立(十一月五日追錄于此三首)
禁城鼓鐸曉&KR1134;逄風滿衣裾靴滿霜守得門開騎馬
入又同承旨步脩廊
須臾陛衛儼成行禁蹕聲聲輦出房(庭中晴乾則上步出内門旣御)
(殿後方引舍人承旨班次引宰執班若有霑濕則先引班就廊頭立定報人齊然後皇帝御殿詩謂輦出房其)
(實所見者步出内門)靴笏趨陪西府拜却更絲履立東厢(東班)
(丞相前立參政次之舍人在後西則樞密與參政對立承旨在後)奏事臣寮下玉階
(東府奏事訖丞相以兼樞密使留身奏西府事參政先退然後相樞再上奏事之退然後引其餘上殿官)
(奏事)舍人承旨殿東來(奏事官將下殿然後舍人承旨同知閣陛殿東柱後立)一
聲門外無公事皇帝還宫待衛回
射殿引諸班出官人拽子(二首)
畫簾黃幄幕前扉(殿門内設皇帝幄殿)俠陛渾如後殿儀只自
起居更履後却陪二府立多時
控矢張弓十作朋射餘回首列前榮須臾當殿聽宣
授首下尻高萬歲聲
通泉李君(應卯)以廷試卷漏結塗注自三甲
降末甲賦詩以送其歸
士爲浮名若挂鉤夫君心事獨休休闕書不害爲全
馬誤筆何妨作牸牛少鐡&KR1151;銅閒計較(陳說試進士以貼故事少)
(賜同進士出身說爲詩日事内欠他子殿前贏得一堆銅)着蓑衣錦等風流(許孟)
(容以進士及弟學究登科時人謂錦襖子上着蓑衣)世間自有眞輕重歸把功
夫向裏求
領客汎西湖客賦詩次韻
鳴鞘踏月大隄長鼓枻穿雲落日黃十里青漪菱
草蕩四山紅雨杏花岡客從民氣覘春事人在枝頭看
豔陽長使舟平風色好世間何處有羊腸
眞除後謾記所見
曉風鞭䄂闖天關濫綴東西兩省班當日入趨東朵
殿番休却逐侍臣還(左右各當兩日侍立後殿則俟宰執臣寮奏事下殿即升殿東)
(侍立前後殿則侍立處徑退)
記注愆期巳隔年(且如今年春方修十五年秋冬記注)濡螭夾案謾云
然惟餘一事光千古後殿前朝聽直前
晨將榜子關賓閤輦出房時巳奏知陛對臣寮才
下殿朱衣絲履上東墀(上未御殿時先以徬子至閤門云具姓名乞直前奏事閤門旣)
(奏知訖直前官仍隨班如常日起居侍立只候宰執臣察對畢徑至榻前奏事奏事畢回殿上立位)
夏至日祀閼伯千開元宫前三日省中齋宿
三首
書生只慣野人廬誰識潭潭省府居獨坐黃昏誰是
伴紫微閣上四厨書(閣上有四厨書久無人拂拭多有蠧爛)
朱榮鉛(切石)拱都堂靜閤明䆫夾主廊(堂後主廊廊之東西分四䦜爲)
(執政位北有一堂二閤閤爲左右丞相位當爲會議之所北過東爲思堂諸府會話中書試童子在焉)
外省諸司西側畔樞寮却在外東廂
朝罷歸來政事堂衣冠牣宇鶩成行須臾排馬還私
第一片閒庭鎻夕陽
新繁縣禾登九穗嘉甫弟有詩索和
長官眞是委邊嵬積累如山姓裏來認得兩閒無二
夲只將一念貫三材異形所感猶如此同氣相孚亦
信哉陸續功夫寧有巳相期更驗&KR0238;雕開
講筵侍立(十二月二十一日三酋)
晨趨東朵侍天顔奏事班回帝輦還纔向内門需少
選諸璫又趣講筵班
須臾講殿報班齊拜罷東升一半西兩序公卿皆賜
坐史臣講讀右階隮(開講之日宰執亦與宰相賜黑漆杌子執政以下紫包草坐分)
(列兩行當日講讀官各一員及當日左右史一員自草坐之右行至御案之右讀官先上讀太宗寳訓微)
(退講官次上講經亦以金篦讀過二史一員後立)
御前親賜密雲龍講罷分行帝在中起揖坐嘗還再
拜侍臣趨出輦還宫
十二月二十七日宰執率百官請大行皇
帝謚于南郊曰寧宗紀事(四首)
騎至南郊暁色蒼須臾陪拜儼成行兩班吉帶羅朱
紫惟有齋官服冕裳(丞相當奏告奉常官三員行事朱侍郎著讀謚趙戸部汝适范)
(禮部指奉謚匣外除此七人者衣祭服餘官並公裳吉帶)
禮屬羣趨上宰前兩郎奉冊侍臣宣壇前拜跪升煙
罷隨處羣工署奏萹
遇雨權將屋作壇昊天神主位中閒吉凶異制今參
用今古殊宜亦並班
却向慈雲嶺上還梅花合道日籠山馬蹄十里摇歸
夢疑在小園松竹間
和王太博(萬)齋宫夢中絶句
晴輕風憗凍寒重日生煙謾道中和節天顔正愀然
(昨日講筵書罷上愀然謂讀講官日夜來雪作朕終夜爲之不安當蓋恐懼修德云云)
題洪崖安道人墳菴
當年過我兩安君白酒黃雞話夕曛藜杖看山頭拍
背褒衣論事齒穿齦平生大面三間屋客死洪崖數
尺墳身後更無錐可寄忍看斷鴈泊孤雲
題蘇文忠與鄧安惠西山唱和
春風吹屧上黃岡獨倚斜陽看武昌城郭山川幾興
廢秪留元祐姓名香
重校鶴山先生大全文集卷之拾
