重校鶴山先生大全文集卷之九十六
長短句
再和班字韻謝南叔兄見貽生日
北風不競帝師班雨足桔橰間旦容湖使静中藏拙
忙裏偷懽一怦黑白終何若未可目前看自量愚
分不堪世用只稱田官
生日謝同官(六月八日)
四十之年頭顱如此豈不自知正東家尼父嘆無聞
日鄹人孟子不動心時頋我未能真自信筭三十九
年渾是非隨禄仕便加齊卿相於我何爲人間鬱
蒸難耐誰借我五萬蒲葵上玉臺百尺天連野
樓千里江射晴暉此意分明誰與會但時把瑶笙和
月吹吾歸矣有鴻相與和鶴自由飛
送趙閬州(希異)之官
涷雨洗煩濁烈日霽威光逸人去作太守旗志倍精
芒莎外馬蹄香濕柳下旟隂晨潤景氣踏蒼蒼夾道
氣成霧我獨犯顔行對顔行斟尾酒點頭綱請君
釂此更伴頃刻笑譚香爲問錦屏冨貴孰與熙寧諫
議千古蔚儀章世道正頽靡此意儻毋忘
再用初八日韻謝通判運管以下
安石聲名買臣冨貴我不敢知謾揚州汎汎浮湛隨
水閶門軌軌開闔從時滿目浮榮何與我只羸得一
場閒是非誠知此問不歸何待不飲胡爲嵓松澗
篁易老應只能采菽烹葵看風沙漠漠未清紫邏煙
雲冉冉時露晴暉誰喚當年劉越石爲携取胡笳乘
月吹吾無用但窹言獨宿奮不能飛
次韻東叔兄見貽生日
内貴何妨知我希芳蓀紐佩石蘭衣不教塵外專雲
壑淮向人間駕使騑憂國夢遶端闈静言思奮不
能飛時因風雨思疇昔嘆兩蘇公盍不歸
次韻高才卿(泰叔)見貽生日因以爲壽
桃李眩春晝松栢傲霜時春妍不必皆是晚秀未爲
非畫斧河邊瘴霧叱馭關前險阻馬竭復人疲胡不
效儕等趣取好官爲居之安于胥樂詠而歸氊喪
鴃舌成市書史儼相圍月淡秋亭烽影日静春齋鈴
索未聽杜鵑啼美酒無深巷莫道不吾知
次韻劉左史(光祖)和三月十八日詞見貽生日
開漢江山落手中滿門花粲闌錦蒙戎與人和氣樂
融融應憐我留滯劒南東風味兩文忠怳如疇昔
夜一尊同如今海内幾劉公覘天意猶在笑顔紅
次韻李參政(壁)見貽生日
閒放樓前千里目天邊雲大如囤秋風入帽露華新
無端憂國夢應到守封臣舊弼如今都有幾長教
燕坐申申折楊笑面背陽春憂醒頭欲雪濁夢肺生塵
賀許侍郎(奕)得孫
三十作龍首四十珥貂嬋幡然携取名節錦繡蜀山
川攬轡扶桑初曉飲馬咸池未旰來日儘寬間兹事
亦云足所樂不存焉女垂髫兒分鼎婦供鮮尊章
青鬢未改和氣玉生煙造物猶嫌缺䧟要啓公侯衮
衮又卑賈嘉賢公更厚封植自古有豐年(又卑賈嘉賢一作更)
(着一燈傳)
杜安人生日
七夕長留河漢女重陽又属騷人只餘八八號佳辰
中和無與擬摏作一家春俗事縈人何日了隨緣
女嫁男婚却將不繫自由身間中書日月隨處弄兒孫
九日席上呈諸友
舊日重陽日嘆蒲城闌風去雨寂寥蕭瑟造物翻騰
新機杼不踏詩人陳跡都掃蕩一天雲物挾客憑高
西風处暮鳶飛不盡秋空碧真意思浩無極餻詩
酒帽茱萸席筭今朝無誰不飲有誰真得子美不生
淵明老千載寥寥佳客無限事欲志還憶金氣高明
弓力勁正不堪回首南山北誰弋鴈問消息
送趙監丞赴利路提刑
西風吹信趣征鞍日高鴻鴈寒稻粱啄盡不留残儂
歸阿那邊無倚着只蒼天將心何處安長教子孫
滿人間猶令儂意寬
逸客歸來道中再得數語
驪馹未撤客乘鞍征鞭搖晚寒鴈邊酲夢角驚殘關
山斜日邊求道地託恩天人情久亦安轉移都在
笑顰間鄙夫應也寬
茂叔兄生日
雲外羣鴻逐稻梁獨乘下澤少游鄕赤心片片爲人
忙俗事縈纏何日了自身活計孰爲長閉門書卷
聖賢香
許侍郎(奕)生日
惠我田疇拯民水火春滿蜀東更山連睥睨長蛇隱
霧紅移略約(扶握切流星也)㫿霓横空人卧流蘇行席上公
心事夕闌晨枕中長自苦筭無人識得只有天公
天教百般如願也應是天眼惺愡看田間泥飲門無
夜打水濱廬處戶有朝春擬上公堂稱兕爵酒未抵
人間春意濃無可願願城池永與公壽無窮
李參政(壁)生日
宇宙一大物掌握付諸人人心不滿方寸坎北浩無
垠或者寒蟬自比不爾秃犀貽笑齪齪竟何成胡不
引賢者相與共彌綸未如何嘗試使問蒼旻四時
迭起代謝有屈豈無伸昨夜伶倫聲裏一氣排隂直
上陽德與時新道長自今日持此慶生申
劉監丞(翊之)生日
迺翁表裏玉無瑕渾是得天多一生受用不完全處
都𥙷填他郎君心念和平處似得十分家天何以
報重重印字滴滴簷窠
西叔兄生日
不肯呈身覓舉那能隨俗爲官梅花寒颭書䆫月一
味漂陽酸梅裏無邊春事書中千古遐觀鄰翁不
識清閒樂驚見滿堂歡
許侍郎(奕)碩人生日
無端嫁得龍頭客冨貴長相迫雲深碧落記驂鸞又
逐東方千騎到人間婦前百拜兒稱壽季也參行
酒最隣小女太憨生約住兩頭娘子索新聲
劉左史(光祖)之生正月十日李夫人之生以
十九日賦兩詞寄之
老眼静中看知我其天紛紛得失了無關花柳乾坤
春世界着我中間世念久闌珊隨寓隨安人情猶
望衮衣還我願時清無一事儘使公間
鶴外倚樓着雲颭晴天天高雞犬礙雲關掉臂雙仙
留不徹還任人間客珮振珊珊來賀平安年年直
待卷燈還似是天公偏着意占破春間
叔母慶七十
兒前捧勸孫扶掖共慶賀孃孃七帙此杯不比尋常
百年間才是省陌眼前綵繡成行立巳應是天公
偏惜何須剰覓長年且只消一百二十
東叔兄生日
才難如此一門生許竒男子長公更是惺惺底千百
年間一寸心爲紙人知公在詩書裏天知公在詩
書外人間百順由公起公把無心揔備人間事
叔母生日同官載酒用去年詞韻
風雨移春醉夢中忽然吹信息隋瀘戎青煒風物換
朱融吾歸矣家在月明東公等爲人忠年年稱母
壽一尊同恨無佳句可酬公相期意滴滴小槽紅
叔母生日次韻許侍郎(奕)臨江仙爲壽
春院繡簾垂箓&KR1913;一天風月撗陳慈親初度紀嘉名
每從歌舞地猶記傑魁人大句忽隨烏鵲至恍如前
歲逢春只祈歲歲及兹辰天風吹寳唾華彩動文星
叔母生日同家人勸酒
涪右金華宅上有蔚藍天當年玉女何事未擺世間
緣要把平夷心事散作吉祥種子春暖玉生煙回首
生處所更欲與周旋一自歸來生處所巳三年山頭
白鶴候我應訝久留連巳作秋風歸夢忽逓春風消
息吹我着瀘川安得旦歸去綿上飽耕眠
約程漕使(遇孫)初筵勸酒
記幡然持節下青雲巴月幾成弦待竹枝歌徹訟棠
匝地扉草連天却尋當年舊夢來使蜀東川人物寥
寥甚禁許回旋愧我推擠不去尚新官對舊後任
如前與故人飲酒月露寫明蠲嘆書生康時無計謾
憂思時墮酒痕邊且只願早休兵甲長見豐年
次韻費五十九丈題秋山閣有感時事
霞下天垂宇倚闌干月華都在大明生處扶木元高
三千丈不分閒雲無數謾轉却人間朝莫萬古興亡
心一寸只㳙㳙日夜隨流注柰與世不同趣齊封
冀甸今何許百年間欲招不住欲推不去閘斷河流
障海水未放游魚甫甫嘆多少英雄塵土挾客憑高
西風外問舉頭還見南山否花爛漫草蕃庶
次韻西叔兄訪王宣幹(萬)
夢隨瘦馬渡晨煙月猶弦稻初眠宇宙平寬着我一
人間夢破枇杷香滿𬒮應喚我駐行韀(王氏之門枇杷花正開)
鴈聲&KR3781;杵落晴川撫流年嘆區緣隨世功名未信果
誰賢目斷孤雲東北角離復合斷還連(時聞山東河北歸附之人)
(方費區處)
即席次韻南叔兄同親友餞王萬里(萬)回宣幕
鬢霜盈握嘆芻牧荒墟稻梁衰索落日牛羊晚雲鴻
鴈傍地飛空無託牧人困和雨睡田父醉連雲酌醉
夢未醒虎嘷川谷麕驚林薄離别誰不惡心事同
時都不論離合眼底時幾鼻端人物誰辨北征東略
最憐世途局趣只道書生疎闊無可贈君松隂庭院
菊華籬落
即席次韻宋權縣(彜)約客
世道何常都一似水流雲出嘆自古燕巾濫寶楚山
迷璧老我如今觀變熟行藏語嘿惟時適似滄溟容
得乘禽飛雙鳬集花露曉松風夕經味永山光吸
歷巖中考第案頭月日物欲強時心節制才資弱處
書扶掖擬棕鞋桐帽了平生投簮舃
即席和李潼川(&KR0811;)韻
清燕卧霜角月魄幾回哉一聲雲鴈清呌推枕賦歸
來流水落花去路畫象棠隂陳迹霄觀傍樓臺别憶
入梅豔愁色上田萊記來時驚列缺走吳回人間
都失匕箸老婢亦驚猜疋馬曉風鞭䄂孤堞暮煙烽
柝揮却挂蛇杯不負此邦去笑口也應開
約李潼川飲即席賦
昨夜嚴家集(是夕飲于嚴氏園)霜斗颭晴天乾坤如許空闊
着我兩人間醉帽三更月影別𬒮一簾花氣語雋不
知還二十年間事肝肺寫明蠲記相逢一似昨兩
經年風波閙處推出心膽至今寒也爲故人飲酒也
念邦人懷舊姑爲駐征鞍未忍作離語留待月華圓
賀李潼川(&KR1033;)改知常德府
更盡一杯酒春近武陵源源頭父老迎笑人似老癯
仙檢校露桃風葉問訊渚莎江草點檢舊風煙世界
要人拄公獨卧間邊嘆從來分宇宙有山川主賓
均是寄耳嬴得鬢毛班最苦中年相別更是人才難
得相勸且加餐歸爲玉昆說時寄我平安
劉左史(光祖)生日慶八十
山嶽會元氣初度首王春扶持許大穹壌全德付耆
英二萬九千日力四百八旬甲子釀此傑魁人玉劒
卧霜斗金鎻掣天扃學宗師人氣脉國精神不應
間處䄂手試與入經綸磊落蟠溪感遇迢逓彭籛歲
月遠到&KR0238;園椿用舍關時運一片老臣心
十五日同憲使觀燈馬上得數語
解后皇華並轡遊追隨世好學風流兒童拍手攔街
笑只是酸寒魏梓州一千炬燭數聲謳不知白了幾
人頭惺愡兩眼看來慣且得人心樂便休
十六日再賦
兩使星前秉燭遊滔滔車馬九河流耳聽宣政升平
曲目斷炎興未復州間鼓吹強歡謳被人嗺送作
遨頭憑誰爲掃妖氛靜却與人間快活休
再和四年前遂寧所賦韻
一點陽和渾在裏時來爾許芳妍春風吹上醉痕邊
雋歡欺淺酌清晤失佳眠聊把繁華開笑口須臾
雨送風般因花識得自家天烔然長不夜活處欲生煙
汪提刑(杲)宜人生日
莊敏傳家文安嫡胄文惠諸孫兩大相輝晉秦匹國
韓姞盈門天風吹下雙軒恰趁得酴醿牡丹錦繡
光中殿春不老閱歲長存
餞汪漕使(杲)勸酒
可煞潼人眞慕顧接得官時只道來何暮歲歲何曾
椿得住遂人又見迎將去謾自兒曹相爾汝心事同
時千里元相梧况是棠隂隨處處秋江夜月春空霧
王子振(辰應)生日同書院諸公各賦一闋
嗚蟬泊雨晴雲濕游龍翦岸涪江碧氣候爾和平滿
家渾是春公堂雖有酒不敵公真有壽宿對魁星
頰紅衫鬢青
次西叔兄送南叔兄赴鈐幹見寄韻
中年怕踏長亭路便自有離愁苦一自送君趨莫府
惺愡鸎舌呢喃燕觜那解春無語三年山月移朝
莫獨倚松風等閒度到得除書縈絆佐却愁不似當
時皓月長伴君來去
即席和書院諸友
早厭人間腐鼠要希雲外飛皇羲和不肯繫朝陽任
向鬢邊來往出谷聲中氣味編蒲冊裏晶光至今
心瞻爲渠狂夢倚銀潢天上
虞簡州(剛簡)生日
牛酒享賓客焦爛列前榮有人先事早討殘突伴孤
星香火家家繪象鼛鼓村村祠宇翦不斷人情清淚
九皐鶴喚起夢魂惺白蘋洲芳草渡玉湖亭畫簾
挂起箓簌一卷易同盟携手錦江箍隱覿面墨池玄
叟扶杖蜀君平三老囅然笑雲散太空清
應提刑(懋之)生日
紅杏花邊曾共賞天涯還是相逢人言契分兩重重
誰知聲利外別有一般同烱烱竒情雙亮處天光
水色相通磨中旋蟻渺何窮共扶天事業此意政須公
范遂寧(子長)生日和所惠詞韻報之
千里樓高人與並箇中徹地通天秋風吹髮半成宣
都將強歲月空對舊山川養就人才端有意公今
三祖差肩偏輕偏重幾番船要公常把柂容我老閒邊
茂叔兄生日
占斷人間閒冨貴長秋應是長春前山推月上簾旌
緩觴燖舊友勾拍按新聲時倚晴空看過鴈幾州
明月關情知君早巳倦青冥時來那得免事業一䆫螢
送西叔兄之官成都
逢着公卿誰不道人才難得須認取天根一點幾曾
休息未問人間多少士一門男子頭頭立只其間如
許廣文君誰人識冠蓋會漁樵席豪氣度清標格
要安排穩當講帷詞掖蜀泮堂堂元不惡猶嫌偏惠
天西壁囑公卿着眼看乾坤搜人物
劉左史(光)生日
天生耆德占斷四時先春院落錦山川萬家燈市明
朱紫一庭花豔傍貂蟬婦承姑翁枹息子差肩匼
匝是文公開九帙(温公作文路公八十樂語)陸續看武公踰九
十從九九到千千海風謾送天雞舞蟄雷未喚壑龍
眠且從他歌緩緩鼓咽咽
人日南山約應提刑(懋之)
無邊春色人情苦向南山覓村村簫鼓家家笛祈麥
祈蠶來趁元正七翁前子後孫扶掖商行買坐農
耕織須知此意無今昔會得爲人日日是人日
上元馬上口占呈應提刑(懋之)
連夕雨盈疇先爲農家做麥秋更放年頭晴甲子知
不應是天公及爾游隨事與民求又與隨時驗樂
憂民氣樂時天亦好休休爲爾簪花插滿頭
過凌雲和張大博(方)水調歌頭
千古峨眉月照我别離杯故人中歲聚散脉脉若爲
懷醉帽三更風雨別𬒮一簾山色爲放笑眉開握手
道舊故抵掌論人才山中人竈間婢亦驚猜江頭
新漲催發欲去重裴回世事絲絲滿鬢歲月怱怱上
面渴夢肺生埃酒罷聽客去公赤賦歸來
張太博(方)送别壁津樓再賦即席和
檥櫂漢嘉口更盡渭城杯淩雲山色似爲行客苦傷
懷横出半天煙雨鎻定一川風景未放客船開想見
此樓上閱盡蜀人才山猿鶴江鷗鷺亦相猜滔滔
日夜東注全璧幾人回客亦莞然成笑多少醉生夢
死轉首揔成埃信屈四時耳寒暑往還來
次韻黃叙州滿江紅
風引舟來恰趁得東樓嘉集正滿眼輕紅重碧照筵
浮席更是姓黃人作守重新墨妙亭遺跡對暮天疎
雨話鄕情更籌急嗟世眼迷朱碧矜氣勢才呼吸
彼蔡章安在千年黃筆腐鼠那能鵷鳳嚇怒蜩未信
冥䳟翼與史君酌酒酹興亡澆今昔
次韻黃叙州水調歌頭
煙雨歛江色江水大於杯蓬䆫一枕霄夢忽忽即無
懷苦被江頭新漲推起天涯倦客萬里片帆開收用
到我輩天下豈無才路漫漫行又止信還猜淵魚
得失有分須載月明回寄語鶴山親友若訪吾廬花
柳爲我掃煙埃去去儻無辱振𬒮早歸來
次韻虞夔憲(剛簡)新作巴綠亭
江横山簇栢箭森如束滿眼飛篷撩亂知幾歲未膏
沐快意忽破竹一奩明翠玉千古江山只麽人都
道為君綠
生日前數日楊仲博(約)載酒見訪即席次韻
風定波紋細夜無塵雲迷地軸月流天位搖裔飛來
江山鶴猶作故鄕嘹唳清境裏伴人無睡應嘆余生
舟似汎浪濤中幾度身嘗試書有恨劒無氣從渠
俗耳追繁吹撫空明一䆫寒簟對人如砥夢倚銀河
天外立雲露惺惺滿𬒮看多少人間嬉戲要話斯心
無分付路茫茫還有親朋至應爲我倒罍洗
李季允(&KR0811;)約登鄂州南樓即席次韻
&KR2092;月上南樓月巳穿雲去莫照峩眉最上峯同在峯
前住東望極青齊西顧窮商許酒到憂邊揔未知
猶認胡床處
李季允(&KR0811;)同緫漕載酒湖相送即席再和
能得幾時留王事催人去翠蕩涵空酒滿船苦要留
人住身世兩悠悠飄泊知何許但得心親志合時
都是相逢處
李季允曾爲白芙蕖賦卜筭子至是久旱得
雨借前韻有賦
風雨滿空霏揔得江山妙洗出湖光鏡似明不受纖
塵涴心事竟堪憑天意真難料呼吸豐年湏刻間
也合軒渠笑
次韻西叔詹叔兄嘉甫弟惠生日詞
昨夢鶴山去風景逐時新藕花拍滿欄檻松竹被池
頻盡日兄酥弟酪觸處言鯖義䐑相對只翁卿(高魏山弟)
夢覺帝鄕遠有酒爲誰傾忽飛來天外句夢中人
自憐何事彊把麋鹿褁朝紳(一作便思歸掃嵓岫横竹桂朝紳)坐看
九衢車馬鞭策長安日月檐閣太玄經只說來時節
金氣巳高明
孫靖州(應龍)生日(八月八日)
恰秋光四十箕斗外月初弦笑淺瀨平蕪寒城小市
掌許山川半生夢䰟不到與君侯歲歲此周旋鞍馬
空銷髀肉兜牟未換貂蟬人生天地兩儀間湏住
百餘年數重卦三三後天八八來日千千面前路頭
儘闊放規模運量十分寬官職終還分定兒孫也靠
心傳
又孫靖州(應龍)生日
九十九峯下百二十年州西風吹起客夢月滿驛南
樓影入天河左界辰在壽星向上還是去年秋要和
木蘭曲載酒壽君侯天邊信雲外步去難留壽觴
庭院依舊巳帶别離愁離合鐘情未免行止關人何
事浪白世間頭將相時來作身健百無憂
范靖州(良輔)生日(十月二十日)
猶記端門外鞭䄂五更寒一聲天上鐘柝金鎻掣重
關君向紫宸上閣我侍玉皇香案都號舍人班夢覺
帝鄕遠相對兩蒼顔玉圍腰金繫肘繡籠韀鄕人
衮衮嚴近五馬度荆山收拾五湖氣度卷束蟠胷兵
甲春意滿人間天錫公純嘏氣象自平寬
靖州江通判(塤)生日
日上牛頭度歲辰黃鐘吹籥煦乾坤弦歌堂上三稱
壽風月亭前又見君人似舊景長新明朝六柱侍
雙椿蠻邦父老驚曾見得似君家别有春
和虞壻惠生日
月上南箕還認得去年星曆知誰把一天星象盪摩
朝昔若使平生渾自棄如今老大何嗟及更年來偏
得鈍工夫蹉跎力溪瘴礙蠻煙隔穹壌斷江山窄
縱燕巾濫寳楚山囚玉小小窮通都未問忍聞同氣
相煎急誦虞郎百字短長詩憂何極
范静州(良輔)生日(十月二十一日二十三日交十一月節)
誰把璿璣運化工參旗又挂玉梅東三三律琯聲餘
亥九九玄經卦起中新歲月舊游從一觴還似去
年冬人間事會無終極分付翹關老令公(郭令公以武舉翹關)
(負米科)
江通判(塤)生日
東䆫五老峯前月南䆫九疊坡前雪推出侍郎山着
君䆫戶閒離騷鄕裏住恰記庚寅度挹取芷蘭芳
酌君千歲觴
綿州表兄生日(紹定去辰五月)
被東風吹送都看盡蜀三川向涪水西來東山右去
劒閣南旋家家露餐風宿數旬間渾不見炊煙踏遍
王孫草畔服明帝子城邊一萬家赤子日高眠絲管
夜喧闐自梓遂而東岷峨向裏漢益從前人人里歌
塗詠願君侯長與作蕃宣我願時清無事早歸相伴
華顛
榮州表兄生日
幸有天遮蔽爲西南空虚一面挺生男子塞下將軍
支頥卧夜半攬衣推起掃十萬胡人如洗見說巴山
矟馬退也都因糧運如流水劒以北一人耳十年
夢斷斜陽外恰歸來昌蒲蘸酒祝兄千歲入從出藩
誰不是誰是難兄難弟正樂意融融未巳莫趣東方
千騎去願時乎華皓長相對間冨貴只如此
高嘉定生日和所惠韻
高氏八千石騶哄溢街坊庸夫俗子誇道錦繡褁家
鄕誰識書生心事各要濟時行巳肯顧利名埸用我
吾所欲不用亦何傷漢嘉守凡閱歷幾麾幢便教
入從出節都是分之常但願國安人壽更只專城也
好不用較彊梁準擬耆英會倚杖看人忙
送蔣成父(公順)
風雪錮遷客閉戶緊蒙頭一聲門外剥琢客有從予
游直自離騷國裏行到林閭(鶴山人子雲師)屋畔萬里入雙
眸世態隨炎去此意澹於秋感畢逋懷秸鞠咏夫
不(鵻也興不皇將父母)尋師學道雖樂吾母有離憂歲晚巫雲
峽雨春日楚煙湘月詩思滿歸舟來日重過我應記
火西流(韓退之云歐陽詹舍父母之養以來京師雖有離憂其志樂也此語有礙今反之)
高嘉定生日(泰叔)
記秊時三星明處尊前攜手相語家山幸有瓜和芋
何苦投身官府誰知道尚隨逐風華爲蜀分南土依
前廉取便捲郤旌麾提將繡斧天口笑應許逢初
度從頭要爲君數怕君驚落前箸天東扶木三千丈
不照關河煙雨誰砥柱想造物生才肯恁無分付九
州風露待公等歸來爲清天步容我賦歸去
上巳和黃成之類
尚記春歸日錦繡裘江城誰推日馭西去水認故鄕
痕魚鳥自飛自躍紅紫誰開誰落天運渺無聲四序
鎮如此當當復亭亭是何年修楔事暢幽情競傳
元巳天氣别是一般清便引鄭郊溱洧不道孔門沂
泗大道掌如平待挽迷津者都向此中行
中秋
輕露濯秋風新樓插太空更遭逢解事天公爲喚羲
和驅六馬將杲日掛簾櫳日影正沈紅須臾月在
東百萬家樂意融融民意樂時天亦好聊與衆一尊同
别吳毅夫趙仲權史敏叔朱擇善
朔雪上征衣春風送客歸萬楊華數點榴枝春事無
多天不管教爛漫任離披開謝本同機榮枯自一
時筭天公不遣春知但得溶溶生意在隨冷煖鎮芳菲
江東漕使兄高瞻叔生日(端平丙申五月)
堪怪兩外府使傳載朝纓雖云身在江表都號漢公
卿莫是才堪世用莫是有人吹送中外爾聮榮天運
自消息龍蠖不關情更尋思誰得失孰虧成潜魚
要向深渺猶恐太分明且願時清無事長把書生閣
求歸踐對床盟強似抗塵俗歲歲上陪京
建康留守陳尚書(韡)生日
天地一大物扶植要人才人才誰是不肯隨俗強追
陪與我言兮我願莫我知兮誰怨全仗帝爲媒此意
久寥闊今見者留臺笏圍腰書剏屋騎籠街時賢
白盡鬚髮老子抑名齋更取堂名淇綠要把北山萬
竹一日倚雲栽自處只如此將相任時來
淮西緫領蔡少卿(範)生日
人物盛乾淳東嘉最得人費江山幾許精神我巳後
時猶徧識君子子又相親秋入塞垣新風寒上醉
痕萬百般倚靠蒼旻只願諸賢長壽健容老我着間身
中秋新河
正秋隂盛處忽盪起一冰輪甚漢魏從前才人勝士
斷簡殘文都無一詞賞翫更擬將美色似非倫此意
誰能領會自誇光景長新得隂多處倍精神俗眼
轉增明向大第高樓癡兒騃女脆竹繁䄄此心到頭
重校鶴山先生大全文集卷之九十六
