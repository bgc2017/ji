重校鶴山先生大全文集卷之九十四
長短句
和孫蒲江上元詞
又見王正班五瑞霽月光風恰與元霄際橫玉一聲
天似水陽春到處皆生意十載奔馳今我里昔元
非未信今皆是風月惺惺人自醉却將醉眼看榮悴
虞永康(剛簡)所築美功堂于城南以端牛落
成唐涪州賦水調歌即席次韻
江水自石紐灌口怒騰輝便如黑水北出迤邐到三
危百尺長虹夭矯兩岸蒼龍偃蹇翠碧互因依古樹
百夫長脩竹萬竿旗畫堂開風與月巧相隨史君
領客行樂旌纛立披披慨想二江遣蹟更起三閭忠
憤此日最爲宜推本美功意禹甸六章詩
張茶馬生日(六月十八日)
輕露瀹殘暑幨影插高寒團團只似前夕持向老萊
看九袠元開父筭六甲更逢兒換梧竹擁檀欒都把
方寸地散作萬雲煙錦邊城雲間戌雪中山風流
老監在此憂顧頼渠寬天上玉顔合笑堂上酡顔如
酒家國兩平安又恐玉川子茗椀送飛翰
楊崇慶(熹)生日
風露浸秋色煙雨媚湖弦旌旗十里小隊擬約醮壇
僊身在黃旗朱邸名在玉皇香案底事箇人傳正恐
未免耳驚攪日高眠虎分符龍握節鹿銜轓於君
本亦餘事所樂不存焉一點春風和氣無限藍田種
子渺渺玉生煙冨貴誰不有借問此何緣
趙運判(師㞧)生日
萬里蜀山險難似上青天誰知閒有人心之險甚山
川賴得皇華星使滿載春風和氣來自鑑湖邊要識
方寸地四十萬雲煙佩瓏璁冠昱爚組蟬聮眼前
富貴餘事所樂不存焉聞道漢家子政博考蘭臺載
籍胷次着千年會有太一老同結海山緣
廣漢士民送別用韓推官韻爲謝
萬人遮道撥不斷争挽房湖逐客臣罪旣盈應九死
全荷君王矜惻况是當年曾將愚技十字街頭立恩
波浩蕩孤忠未報㳙滴世事應若穿楊一弦不到
前發皆虚的自判此生元有分不管筮違龜食靴帽
叢中漁樵席上無入非吾得倚湖一笑夜深羣動皆息
杜安人生日
九十秋光三十八新居初度稱觴青衫綵服列郎娘
孫枝無處着猶欠兩東床盡是當年親手種如今滿
院芬芳只憑方寸荅蒼蒼箇中無盡藏誰弱又誰彊
送嘉甫弟赴眉山
細雨斜風驅暁瘴綽開坦坦長途膏車秣馬問程初
梅梢迎候騎鴈影度平蕪行巳不論官小大窮探
無人會獨倚團團羊角便舍瑟鏗然而作容室中間
分明見暮鳶飛不盡天空闊青山外断霞末看來
此意無今昨都不論窮通得失鎮長和樂此道舒之
彌八極卷却不盈一握但長把根基恢拓將相時來
皆可做似君家祖烈彌關洛康國步整戎略
七夕之明日載酒李彭州(&KR1546;)家即席賦
銀潢濯月金莖團露一日清於一日昨霄雲雨暗河
橋似剗地不如今夕乘查信断搘機人去誤了橋
邊消息天孫問我巧何如正爲怕不曾陳乞
李彭州(&KR1546;)生日
促織誰遣汝唧唧不能休攬衣起觀四顧河漢淡如
油露下南山薈蔚風抺西湖菱芰客感浩悠悠尚此
推不去歲壽兩公侯自侯歸間日月幾春秋東方
千騎何事白首去爲州會有葛公清侣携上神仙官
府玉案侍前旒却䄂經綸手歸伴赤松遊
王緫卿生日
自王家無怨住襄城世緫生賢似謝階蘭玉馬庭梧
竹一一堪憐冨貴關人何事且問此何緣又踏前朝
脚領蜀山川點檢重關複閣尚甘棠匝地喬木參
天中興規畫父老至今傳六十年山河未改只芳菲
不斷緊相聮相將又參陪宰席還似當年
別李參政(壁)
此别情何限最關情一林醒石重湖賓雁幾度南樓
携手上十二闌干凭暖肯容我樽前疎散底事怱怱
催人去黯西風別恨千千萬截不斷整仍亂三年
瞥忽如飛靈記從前心情雙亮意詞交剗千古黎蘇
登臨意人道於今重見又分付水流冰冸滿腹餘疑
今誰問上牛頭淨拭乾坤眼聊爾耳恐不免
許遂寧(奕)生日
多少龍頭客數從前何官不做清名難得萬里將旜
歸報漢青鎻還應催當夕又一葉扁舟去國許史廬
前車成霧未如公正怕雲霄逼留不盡二三策一
聲千里樓前笛遏天涯浮雲不断鎮長秋色試上層
樓分明看無數水遥山碧問此意有誰曾識獨抱孤
衷蒼茫外滿闌干都是長安日終有待佐皇極
和瞻叔兄除夕
一年一度屠蘇酒老我驚多又明年豈是更無年巳
是虚過三十八年前世間何物堪稱好家有斑衣
老相期他日早還歸怕似瞻由出處不曾齊
劉左史(光祖)生日
岸容山意隨春好人在春風獨立立盡間雲來又去
目断一天紅日豈不懷歸於焉信宿此意無人識只
看鬢髮絲絲都爲人白風露正滿人間齁齁睡息
渾不知南北要上南山披薈蔚誰是同心相覓天運
樓湖上龜魚何事橋上鴈犀誰使争挽海山舟便遣
舊姻婭解后作斯遊晚風清初暑漲暮雲收公堂
高會恍疑僊女下羅浮好是中郎有女况是史君有
婦同對藕花洲擬把鶴山月換却鑑湖秋
張卭州(師夔)生日
腰着萬釘犀玉夸肘垂斗大金章非關性分揔尋常
要知真樂處綵服鬢毛蒼浩蕩春風生玉樹蒸
成滿院芬芳斗城無處着韶光會歸天上去長捧伯
仁觴
趙運判(師㞧)生日(四月十一日丨)
有匪碧巖使滿腹鑑湖秋不居上界官府來作散僊
遊長珮高冠人偉組練錦袍官貴清獻舊風流杓柄
長多少洗盡蜀民愁鵕䴊冠貂尾案鷺鷥輈時來
正恐不免留滯劒南州簾捲西州風雨庭竚百城歌
鼓桃李翠雲綢誰謂蜀山遠只在殿山頭
張緫領生日
家住峨山趾暑風輕雙泉漱玉五坡攅翠坡上主人
歸無計夢泛滄波清泚曾拜奏前旒十二願上皇華
將親去及翁兒未老相扶曳乘欵段過閭里璽書未
報人相謂倚西風胡塵漲野隠憂如蝟就似東門賢
父子祗恐榮親猶未待洗盡岷峨憔悴便把手中長
杓柄爲八荒更作無邊施却上表乞歸侍
管待李眉州勸酒
十載交盟可重尋賸於棠苃細論心雲障晚日供秋
思風逓荷書作晚隂紆勝引豁塵襟未須紫馬去
駸駸玻瓈無計留君住但乞天公三日霖
管待李參政(壁)勸酒
落日下平楚秋色到方塘人間袢暑難耐獨有此清
凉龍卷八荒霖雨鶴閟十州風露回薄水雲鄕欲識
千里潤記取主流芳石蘭衣江離佩芰荷裳箇中
自有服媚何必錦名堂吸取玻瓈清漲喚起逍遥舊
夢人物儼相望矯首望歸路三十六虚皇
管待楊伯昌(子謨)勸酒
獨立西風裏渺無塵明河掛斗碧天如洗鳷鵲樓前
迎風處吹墮乘槎星使弄札札機中巧思織就天孫
雲錦段尚輕隂未閣留纖翳親爲挽天潢水等閒
冨貴浮雲似須存留幾分清論護持元氣曾把古今
興亡事奏向前旒十二雖去國言猶在耳念我獨兮
誰與共謾凝思一日如三歲夜耿耿不皇寐
李提刑冲佑(&KR1546;)生日
漙露浸秋色零雨濯湖弦做成特地風月管領老臞
仙鴈落材間柸影魚識橋邊柱杖慮澹境長偏祗恐
未免耳驚攪日高眠龍握節貂插案鹿銜轓於公
元只餘事所樂不存焉手植藍田種子無數階庭成
樹鬱鬱紫生煙冨貴姑勿道借問此何緣
王緫領生日(八月六日)
輕露瀹殘暑哉魄擬初弦天台萬八千丈中有紫霞
僊正理中樞舊武却憶鄰環昨夢重上蜀青天只守
伯禽法駉野萬雲煙錦川星郎位宿又移躔爲無
結輩十數踏遍蜀山川人識紹興奉使家有顯謨科
約慧命得公傳從此造朝去兩地亦青氊
利路楊憲(熹)生日
歲歲爲公壽着語不能新自公持節北去我亦有遐
征坐我碧瑶洞府被我石楠嘉蔭冰柱向人清待屈
西風指王事有期程我嘗聞由漢水逹河津癡牛
騃女會處應有汎槎人便向漢川東畔直透銀河左
界去上白雲京䄂有傳婿研我欲丐餘芬
送張緫領
知年來幾番拜䟽伹言歸去歸去問歸有底怱忙事
得恁陳情良苦天未許將花綬藻衣爲插儀庭羽掉
頭不顧念白髮翁兒本來天分不是折腰具從頭數
多少漢庭簮組滔滔車馬成霧争如祖帳東門外父
子縹縹高舉峩眉下有幾許湖山無着春風處留君
不住但遠景樓前追陪杖屨莫忘却別時語
和趙黎州陪李參政(壁)遊醴泉西園
沙堤除道火成城換得午橋清寒色般添酒令野芳
抵當鉶羹松馨花氣岸容山意浦思溪情誰記一
時勝引坐中喜得間平
李參政(壁)生日(十一月二十四日)
曾記武林日歲上德星堂相君襟度夷雅容我少年
狂輦路升平風月禁陌清時鍾鼓嗺(子須五撮口也)送紫霞
觴回首十年事解后衮衣鄕古今夢元一轍謾千
埸紛紛間較目睫誰解識方將霜落南山秋實風卷
北鄰夜燎世事正怱忙天意那可問只願善人昌
送袁黎州(柟)
曉色曨雲日澹綽開坦坦長途西寧太守問程初
梅梢迎候騎柳樹困平蕪九折卭崍渾可事不妨叱
馭先驅平平豈是策真無撫摩迂事業細密鈍功夫
安大使(丙)生日
人物正寥闊有美萬夫望七年填拊方面帷幄自金
湯千尺玉龍銜詔六尺寶靮照路載績滿旂常冨貴
姑勿道難得此芬芳嘗試看今古夢幾千埸人情
但較目睫誰解識方將霜落南山秋實風卷北鄰夜
燎世事正怱忙海内知公者只願壽而臧
上元放燈約束妓前燈火
怪見江鄕文物地輕豪争逐春妍銀花斜嚲紫金鞭
千燈渾是淚一笑不論錢今歲遨頭窮相眼繁華
不學常年只余底事索人憐詩書真氣味農扈老風煙
次韻史少弼致政賦李參政(璧)西園海棠
日日春風滿&KR1270;圍海棠又發去年枝月籠火樹更深
後露滴燕支曉起時看不足醉爲期霄征寧問角
巾欹一春好處無多子不分西園掇取歸
同日李提刑(&KR1546;)亦有詞因次韻
脚踏西郊紅世界才知春意分明不須更說錦官城
香來遊治騎得得爲渠停停到花眠人且去酒杯苦
欲留行直須醉飲到參撗不因歌白雪三日作狂酲
郡圃新開雲月胡約客試小舫
攛掇花枝䟎那天氣一半春休未分真休平湖新漲
稚綠初抽等間作箇扁舟便都把湖光捲收世事
元來都緣本有不在他求
餞黃侍郎(疇若)勸酒
向江頭幾回凝望垂楊那畔舟纔艤江神似識東歸
意故放一篙春水卻揔被三百里人家祖帳連天起
且行且止便爲汝遲留三朝兩日如此只如此還
須看世上憂端如蝟一枰白黑棋子肥邊瘦腹都間
事畢竟到頭何似當此際要嘿識沈思一着惺惺地
目前誰是料當局諸公歛容縮手日夜待公至
楊提刑(子謨)生日
有匪碧嵓使長珮奏琅球門前初暑才漲一室淡於
秋簾捲峩眉煙雨䄂挾西川風露滿眼綠隂稠人物
眇然甚得似此風流此何時公猶滯劒南州分明
憂在目睫只恁付悠悠未問人謀當否須信天生賢
哲不只等聞休努力崇明德巨浸要平舟
趙茶馬(師㞧)生日
漢使來何許到如今天邊又是薰絃三度見說山深
人睡穩細雨自催茶戶向滴博雲間看取料得權竒
空卻後指浮雲萬里追風去跨燕越抺秦楚不妨
且爲斯人駐正年來憂端未歇壯懷誰吐頃刻隂晴
十萬態怎解綢繆未雨筭此事誰寬西顧待洗岷峩
悽愴氣爲八荒更着深長慮間兩社輔明主
鮮于安撫勸酒
固陵江上暮雲急一夜打頭風雨嗺送春江舡上水
笑指山歸去靴帽叢中漁撨席上揔是安行處惟餘
舊話爲公今日拈取見說家近岷山翠雲平楚萬
古青如故要把平生三萬軸喚取山靈分付廬阜嵩
高睢陽岳麓會與岷爲伍及時須做鬢邊應未遲暮
(頃得手帖曾及此故云)
生日謝寄居見任官載酒(三十七歲)
怕年來年去漸雅志易華顚嘆夢裏青藜間邊銀信
望外朱&KR1650;十年竟成何事雖萬鍾於我曷加焉海上
潮生潮落山頭雲去雲還人生天地兩儀間只住
百來年今三紀虚過七旬強半四帙看看當時只憂
不見恐如今見得又徒然夜静花間明露曉凉竹外
晴煙
張緫領生日(六月十八日)
有美人兮招不至幾回凝佇應只爲家山自好不堪
他顧忙裏抽頭眞得計間中䄂手看成趣念從前出
處揔無心天分付雲冉冉更吞吐泉活活無朝暮
與自家意思一般容與月壑曉寒垂葉露風䆫午睡
連山雨看蒼顔白髮兩間人摩今古
和李提刑(&KR1546;)見貽生日韻
宇宙中間還獨笑誰疎誰密正從容行處山停川溢
鍾鼎勒銘模物象山林賜路開行蓽要不如胸次秪
熙熙無今昔便百中穿牙戟怕六鑿生虚室爲幽
香小佇旋供吟筆人事未須勞預慮天公渾不消余
力看雨餘雲捲約簾旌明紅日
送宇文侍郎知漢州勸酒
尚憶都門祖帳時重來動是十年期雲拖暮雨留行
色露挾秋凉入酒巵湖上鴈水邊犀未須矯首嘆
來遲北風滿地塵沙暗宣室方勞丙夜思
李提刑(&KR1546;)生日
秋意冷然對宇宙一尊相屬君看取都無凝滯天機
純熟水拍池塘鴻鴈聚露濃庭畹芝蘭馥笑何曾一
事上眉頭縈心曲興不淺船明玉人更健巾横幅
問人間底處升沉遲速氣壓晴嵓虹半吐眼明平楚
雲相逐但年年屈指問西風篘新醁
次韻李參政(壁)朝陽閣落成
月落星稀露氣香煙銷日出暁光凉天東扶木三千
丈一片丹心似許長淇以北洛之陽買花移竹且
迷藏九重閶闔開黃道未信低回兩鬢霜
李參政(壁)生日
湖水平漪與我意一般容與任多少雙鳬乘鴈落花
飛絮露冷雲寒煙外竹霜明日㓗梅邊路怪天隨人
意作隂晴無非數方寸地圖書府老太史親分付
况身名四海未爲不遇用舍行藏皆有命時來將相
還須做且閒中䄂手閱時人摩今古
鄧倅(子美)生日
許時閉戶間疎散風月無人管自從陽律一番新又
把前回風月送西鄰浮雲冨貴非公願只願公身
健更教剰活百來年此老終須不枉在人間
任隆慶之母正月十一日生隆慶十三日生日
無邊春色試從漢諭堂邊覓兒前上壽孫扶掖九十
娘娘身是五朝客眼前冨貴渾間歷箇中真樂天
然的兒孫強勸持餘瀝娘道休休明日兒生日(堂名漢諭)
燕甲戌進士歸自都城
古說士夫郡猶欠殿頭魁記曾分付公等行矣勉之
哉世事奕碁無定甲子循還復爾不免且低回人物
價自定萬事付銜杯試與公同握手上春臺繁紅
麗紫何限轉首便塵埃欲識化工定處須向報秋時
節未用較先開休道屋猶矮卿相箇中來
張静甫之母夫人生日
天爲西南分八使更分四道蕃臣争如齒宿綵衣新
親年開百歲又見子生孫一度平反供一笑無邊
桃李皆春便歸天上極恩榮爲君圖壽母(去年曾以壽母圖爲)
(獻)更看太夫人
叔母生日(前數月西叔方以女妻唐述之故未聮云云)
遥想庭闈上壽時芝蘭玉樹儼成圍問娘鼎鼎修何
行一樣都生及第兒春淡沲日熹微兩頭娘子玉
東西一杯更爲諸孫壽子舍新來恰上楣
某旣賦小闋爲叔母壽因復惟念昔者未嘗
不得與稱觴之列今迎侍不果又以簡書不
克往侍缺然于懷再遣小闋託諸兄代勸
記得年年阿奴碌碌常在眼前綵舫吳天錦輪蜀地
閱盡山川今年苦戀家園便咫尺千山萬山但想
稱觴三荆樹下叢桂堂邊
次韻虞萬州(剛簡)以謁金門曲爲叔母壽
那復有氣味醲於春酒猶向故鄕懷印綬相過何日
又吐出心腸錦綉問我阿娘依舊娘亦祝君如栢
壽相看霜雪後
即席和李參政(璧)白笑花清平樂
藍田玉種爲我酬清供香壓冰肌猶怕重更倩留仙
羣捧看花美倩偏工舉花消息方濃此笑知誰領
解無言獨倚東風
重校鶴山先生大全文集卷之九十四
