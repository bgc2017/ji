重校鶴山先生大全文集二十七附二十八卷
督府奏陳
奏兩府所辟官屬截日供職(十二月三日)
臣於初二日夜半伏準省劄恭奉御筆令臣督視
江淮軍馬臣雖具辤免竊慮待報有妨治事除巳一
面具申朝廷抽那江淮元辟官屬及江淮督府人
吏及巳行過文移案牘等抵日未見發到及催殿前
司差撥制領將佐軍兵及合用旌旗衣甲等其臨安
府與兩浙轉運司所合應副事件並未見整齊又聞
江淮官屬有辭行者亦已一面不候朝廷回報從
行府徑自嚴限催督趁期起發外欲望聖慈特降
睿旨應兩府所辟官屬内見任人截日住行本職日
赴行府議事廳供職或有託疾辭行者乞自朝廷
重作施行其餘殿前司臨安府轉運司等處併自
朝廷嚴限催督庶幾不致有妨行色以誤國事
奏隨宜區處十事(十二月九日)
臣自被命以來雖聞議論不一然合行事件竊恐有
失機會已一面隨宜區處今略以有關事體者謹條
具下項
一作私書與趙范同公文榜劄等前去付王旻孟
珙招安常進尚全等并劄江陵府差官撫諭
一劄何元壽令一面措置扞禦劄黃伯固充參贊
軍事一面以督府議事廳幇銜行事策應上流
一給榜付四川制置司及江陵府又散印榜二百
道於七路州郡勸諭大家豪民結集民丁保
護上流以官資厚賞
一劄李虎王鑑楊福興趙勝劉虎照元行星夜提
兵應援荆襄
一劄楊義充督府帳前都統制就令任責鄂州江面
一遣屬官萬一薦同宫觀人秦良謀前去劉溥處
商議遣人至郭勝處仍帶錢銀前去
一劄㳂江州郡聚集漁舡以助水軍防托
一劄會㳂江州郡自鎮江而上直至荆鄂凡幾處
隘口兵若干船若干制領將佐是誰任責令
具夾密帳狀申以憑點視
一差官先期起發賫會子於所經過州兊換見錢
庶幾舡到不留滯
一聞常進擒獲巳一面從逓囑何大監元壽如發
到鄂州且與存全以爲招徠之地見一面分
付萬一薦等陸續前去招諭
一其餘隨宜區處事件更不一一詳具伏乞睿照
奏别擇日朝辤(十二月九日)
臣六日嘗具奏欲以十一日朝辤十二日出關昨蒙
玉音面諭退又謀之二相則知十二日未可行臣除
巳遵依聖訓欲別行擇日朝辤起發謹具奏聞更
合取自聖裁
除端明殿學士同簽書樞密院事督視江淮
京湖軍馬謝表
備數禁涂方祈閒廪聮班宥府遽卑上游循牆莫託
其控辤負乘終慙於忝竊恩深責重才短心寒臣歷
觀今古理亂之閒孰無夷狄盗賊之事然而撤桑於
未雨者常治寢薪於厝火者必危實存乎人難委諸
數頃者三京之兆釁置不復言若夫數路之寇邊傳
之巳久儻此際得人而奬率俾並邊渴日以經綸亦
須氣勢之稍強何至藩籬之盡壞乃漏舟飄忽之頃
易置榜人而敗局支離之餘驟更弈手帑藏不敷於
調度軍屯極費於分張只論經常巳云竭矣使其歷
久奚以繼之矧如臣者賦分數竒謀身百拙遭際
兩朝之眷遇僥覦三紀之踐揚方當安危存亡之秋
固知進退去就之義雖多掣肘寧敢辭難趨事赴功
旣自鞭於庸懦出車遣戍亦具見於條陳將十乘之
啓行乃羣言之交至若何受任惟有乞歸豈期明
主之保全猶備公朝之任使旣來旬於荆楚復盡護
於江淮人皆笑其甚愚巳未知其攸届此蓋恭遇
皇帝陛下受天明命濟世中興憤小虜之狓猖命大
師而爕伐拔臣於見大夫之外授臣以視執政之恩
致使孤蹤驟當重寄臣敢不忠以衛上奮不顧身罪
當誅兮天王聖明雖不憂於衆毀侯誰在矣張仲孝
友更有賴於邇言
奏乞宣諭大臣趣辦行期(十二月十一日)
臣自被命督師今旣踰月體承憂顧不敢固辭然而
人情玩於苟安收之甚難而散之甚易臣始聞師命
辟置幕屬猶有從者繼凖御筆别議行期則人情
觀望旋即渙散臣恐一旦又被趣行之命則必倉卒
誤事故自朝至昊九先期施行之事皆不遺餘力旣
嘗條具奏知矣忽又聞兼領江淮之命臣於是申嚴
約束收拾官吏庶幾指日可行而數日以來有司調
度倍覺艱澀臣不敢見之奏篇尋行訪問乃是惑於
傳聞不一之言未肯支發如臣之不敢避事固見之
累牘無用贅陳然而目前所甚憂者遲遲不行則諸
閫藉口以逃責諸軍張頥以望犒諸郡舉首以俟援
此皆必然之理又其次則監司州縣恐有不識事體
者以督府經過旁緣科擾或拘籍人船或樁留夫運
則動是旬月寕無怨嗟更稍遼緩必有飢寒顛踣之
慮殿步司所差制領將佐各巳到行府供職屢請先
期整齪人馬支俵居行錢物亦無辭以應之凡此皆
當汲汲區處不可復緩者臣前一日雖又蒙玉音
面諭退又請于二相皆謂少緩行期其在臣子豈不
仰體國力寧敢再三趣迫以取方命之譴實以行期
不决則進退無據中外皇皇欲望聖慈宣諭大臣
如廟論一定初無更易即乞速下有司照畫一申請
事理嚴限兩日盡數應辦庶可即日起發毋使進退
周章以貽物議危迫之情惟陛下速賜果斷干冒
天威下情無任惶懼俯伏俟命之至
貼黃奏科撥錢物
臣照得朝廷輟遣近臣督師于外豈不欲其夘
受命辰出師然旣速而復徐之旣分而後合焉朝
令夕改甲可乙否中外皇惑不曉所謂臣竊思之
只緣當來應辦兩督府除金銀告牒等外各許緡
錢五百萬京湖一司今恐僅得三百萬江淮一司
全未科撥契勘江淮官軍民兵約二十五萬京湖
稱是若只以犒軍一事言之今所賫之錢一犒即
盡此外如給官吏招新軍遣援卒處流移受降附
發閒探收潰叛造器械募舟師防江面等又不在
此數皆立時支遣不容貰貸者掣肘如此臣安得
不一言臣雖至愚豈不仰體國力契勘到左帑除
巳交百十六萬外見在楮劵盡以零會湊之或可
得五百萬而江淮一府終未有可以那移或謂淮
鹽每歲六十五萬袋内撥借十萬袋臣自行區處
津載變兊亦可以對折今來支降或又謂豈無諸
司寄摏錢諸郡交頭錢之類可以便宜取撥然只
以江東一路言之自兊換會子後未與出豁巳是
虚掛文曆恐至前途有誤指凖今來只候朝廷
處分旣定先將左帑零會湊五百萬外更增一二
百萬金錢等物縱不及兩府元請之數若姑可以
備初到之費則臣且一面起發㳂途便宜措置徐
俟諸司諸州有可那移者接續應用猶是一說更
自陛下裁度如以爲可行即乞速賜處分
貼黃奏江陵從督府乞兵
臣得江陵尤爚十一月二十九日書云在城守禦
適臣行府榜劄招捕叛寇郵置到後旁緣聲勢與
將士喝轉三官資韃虜聞之上馬東去疑大兵之
將至以此見得外閫所望於督府者甚厚又得公
狀欲從督府乞兵二萬人此等事正費區處併具
奏知伏乞睿照
奏乞增支督府錢物
臣數犯天威洊伸愚&KR0548;照得京湖元撥官會五百萬
貫今旣兼督江淮更合用五百萬貫共計壹阡萬貫
然不敢盡如元數支請若得七百萬貫臣亦且前去
今庫中附以零會僅可得五百萬貫其閒軟爛糖心
前途决不可用尚費㨂擇若筭計初到支犒如人支
十七千巳當四百五十萬貫而制領將佐在外或邇
來制司支犒之例稍多則又當向上增支其數不止
此所餘者僅五十萬貫耳又金二千兩約計官會十
六萬銀十五萬兩約計官會一百五萬貫凡此三項
通計一百七十一萬貫度牒鹽袋雖在橐中卒難交
易而目前如激犒出戰士卒賞賜戰勝士卒經理殘
破州郡(如戰退之後江陵三海八櫃合別措置德安城合別造守具之類)存䘏陣亡
重傷之家贍給隨行官吏招收新軍調遣援卒區處
流移招納降附發遣閒諜懷來潰叛置造器械召募
舟師皆必不可闕之費此豈一百七十一萬貫所能
辦者事理曉然臣累日嘗以奏陳雖蒙允可而有司
元未見趣辦應副臣今陛辤近在來日期程甚迫而
期會不應費用多端而錢數欠少伏望睿旨照臣
累請於五百萬之外更賜增支若使錢不應手使臣
滯留關外以俟應辦數足而後可行則人益得以覘
我之虚實其於事體關繫匪輕臣不勝籲天請命
之至
貼黃奏淮西緫領所等處乞錢糧等事
臣今來未起發閒巳據淮西緫領所乞錢二百萬
米五十萬石淮西制司申乞將歸附一年借𥙷人
董堅等換授真命江陵府申乞調精銳二萬人策
應江州申江西團結等軍在本州扞禦乞明賜科
撥錢糧未行而所請日至恐一出之後求者紛然
定費區畫當是時呌閽不聞實關利害伏乞睿照
陛辤奏定國論别人才回天怒圖民怨(十二月十四日)
臣以書生起家未閑軍旅之事適丁多故驟當事任
度時量力負荷惟囏竊自惟念先帝拔臣於疎遠
之餘陛下起臣於廢棄之久受恩深厚圖報無所
是用祗承師命敢有他辭而旬浹之閒歘被宸翰
别議行期臣進退彷徨是用再辤上還恩數豈謂
皇明委照未肯終棄而臣亦念主憂臣辱義不得終
辭則拜䟽請行刻日就道而廟謨靡定復緩行期夫
趙充國自金城請事戊申奏聞甲寅報可數千里之
置郵而奏報於七日之近高崇文奉詔討蜀夘漏受
命辰巳出師五千人之器械而畢陳於一時之頃今
服在邇僚受命踰月而一行一却乃若久而未定所
幸臣規模布置初不敢以議論可否爲之作輟見之
施行粗有端緒今陛下力排羣議仍聽臣行幸得
豫戒不愆于期今臣義所當爲不敢不勉雖然事有
本末治有内外臣之所任於外者末也陛下之所
運於内者本也且國論所當定也甲和而乙戰朝是
而暮非彼或以馬燧之盟而行渾瑊之劫我又以酈
生之辯而濟韓信之師則彼是相尋而在内之本搖
矣臣於此時縱知其不可信然動則沮壞和好不動
則興受其敗牽制抵捂將何所稟承乎人才所當别
也用一君子而問之以小人進一忠良而參之以姦
佞患失者引類以自助怙權者託公以濟私日往月
來智藏瘝在則在内之本撥矣臣於此時建一謀焉
將恐讒間媢忌以危其身請一事焉又恐拘攣文法
而掣其肘動輙齟齬將何以展布乎夫在内者旣不
可憑藉如此則臣雖欲集思廣益致命盡分以報
陛下之恩决知其難矣臣願陛下堅凝國論而無
和戰之錯陳甄别人才而無邪正之並用持之以堅
斷之以果毋爲人言所怵嗜欲所移則臣秉鉞於外
庶乎有恃無恐抑臣區區所陳關係固重然猶涉於
事物若本之則有在矣臣愚更望陛下恐懼修省
以回天怒恭儉篤實以圖民怨盖天之怒非田况所
謂數祝板一爐香所可禳除也民之怨非息夫躬所
謂遣一大將軍行邊兵敕武備可以厭應也陛下
不是之思而謂遣一樞臣足以上回天心下慰民志
自今朝廷之上遂委其責無復恫瘝&KR0579;怛之意以
行乎其間則内外夲末不相貫通而陛下之事去
矣臣雖鞠躬盡力亦將奚爲此臣所以勤勤懇懇爲
陛下告爲社稷緜長慮非爲一身孤危憂也惟陛
下審思之力行之臣違遠清光不勝瞻天戀聖激
切屏營之至
奏乞降便宜詔書
臣誤蒙聖恩驟陞宥府專征閫外假以便宜黜陟
之典非臣所克負荷辤不獲命冒昧祗承重念四郊
多壘全仗皇威遐暢震竦羣聽伏見張浚曩以樞
臣出使高皇帝親御翰墨賜以詔書趙鼎繼行援
以爲請臣愚欲望陛下仰遵烈祖英武之規俯
察微臣責任之重發揮温詔付臣宣布所部庶幾軍
民知聖天子不泄邇忘遠感激用命殄寇安邊易曰
在師中吉承天寵也惟冀睿慈曲垂賜可臣不勝
激切之至
賜便宜詔書謝表
臣伏以圖上方略敢專閫外之權詔許便宜爰重軍
中之令絲綸播告旗壘精明竊惟機會之來間不容
髮人臣之義知無不爲况推轂臨遣之榮任賜鉞專
征之責故不從中覆李牧所以破胡惟汝予同裴度
所以擒蔡允稱重寄可授非才而臣曾蔑寸長遽膺
剸屬軍務固難於隃度敵情未易以測知若非因變
而制宜將恐違幾而誤事不圖睿照特假皇靈
兹蓋恭遇皇帝陛下英武濟時聦明察物四郊多
壘政當事會之殷一札十行特借威權之重春温絶
塞風動列營臣敢不竭乃心誠忠其職分兵以付卿
吾不中御仰蒙特異之知賊未授首臣無還期敢效
糜捐之報
奏將帥漕餽送添犒諸軍(十六日)
臣昨自陛辭出關伏蒙聖慈特許宰執飲餞以光
其行備仞假寵微臣之意不任感激但二府所餽及
臨安府漕按例遣贐共四千餘貫緣臣條具内不欲
受㳂涂餽遺今來重拂致贐之意又念隨行軍將冬
寒暴露即將上件錢添犒諸軍去訖自後應有餽送
並不收受如有故舊至再三不可郤者即准此施行
合具奏知伏乞睿照
奏抵平江府(二十二日)
臣二十日抵嘉興巳嘗具人馬平安狀奏聞二十一
日起離風日熙和人情懽悅將士所過秋毫無犯市
井田里皆薌花夾道以候官軍巳於二十二日午未
間抵平江府休息人馬翌日進發合具奏知伏乞
睿照
奏德安叛卒姦詐及備韃聲東擊西(十二月二十六日)
臣行至常州復有奏陳臣於今月二十日得孟珙申
狀說十一月十一日韃賊於灌子灘蓮子洪踏淺渡
漢江至二十三日重兵方突襄陽西門趙范掩殺韃
賊江溪屍首皆滿又於二十四日在無錫縣見尤焴
與其弟家信大抵與珙之說略同兼云德安之賊聞
淮西兵到欲空城而遁又據孟珙所申探事人於十
二月八日親見尚全在德安府爲韃人所執縛韃人
皆有遁意叛兵亦皆悔附韃賊臣始聞之謂可仰寬
顧憂深爲喜躍同日得建康節制司等處備興國軍
探事人所申十二月十六日尚全賊黨在黃州管下
劫寨相去兩日而諸處報狀差舛如此不知孰爲可
信臣又契勘自十一月二十三日至今三十餘日趙
范旣大破虜賊則道路必通不應全無捷奏况近來
或傳巳獲倴盞或謂已獲常進或謂巳殺盡德安城
中賊兵然此數項皆是人所樂聞並不曾陸續申到
竊疑或有姦詐多端誤我此不可以不察抑臣又有
過慮者韃自侵犯以來變計百出多是避實擊虚前
來併力在蜀則荆襄未警及蜀道少緩則襄陽隨棗
荆門古郢江陵諸郡相繼被兵今來若果是德安賊
騎焚掠而去又恐是虜賊知我調遣人馬應援荆襄
今兩淮人馬不多則未必不併力來闚淮東臣除巳
劄下京湖審訂虚實仍劄淮東西制臣申嚴警備以
伐賊謀外謹馳驛奏聞欲乞陛下申飭大臣未可便
以黃州廬州諸處傳聞爲喜更切行下諸路制司嚴
督諸將益加隄備免被賊虜聲東擊西出我不意臣
不勝拳拳取進止
榜諭㳂邊將帥軍民勦賊推賞(十二月二十六日)
當使恭奉聖旨督視江淮京湖軍馬奬勵諸軍奉
行天討今已統率精銳水陸並進宣暢皇威指期掃
蕩并先次調遣諸路軍馬步帥王鑑及湖北副緫管
楊福興前去策應上流其所在帥守將佐必能奮發
忠義同心戮力内嚴捍禦外務勦除外照得督府見
有御前降到節度承宣觀察防禦團練使左武右武
大夫以下告勑及金銀錢帛等專待立功之人凡有
登埤出戰將士當次第定功便宜行賞内土豪民兵
有能建立竒功白身人亦宜當一體優𥙷官資有官
人不次超轉昭示大信断毋食言
榜諭北軍(十二月二十六日)
恭惟我宋德澤深厚際天所覆莫匪王民不奉中原
淪於金賊百有餘年遂使衣冠禮義之區久隔王化
頃自金賊滅亡方幸遺黎再覩天日又不幸戎狄蠭
起羣盗相挻致使生靈洊遭塗炭其爲酷虐返甚於
殘金我主上一視同仁惻然興念有能赤心歸順便
加撫恤待以吾民或使管軍或使守城稍著忠勞必
加旌賞以至贍給撫存靡不周盡獨有一種不識事
體之人每見自比來歸者輙稱北人自分彼我不思
南北雖異其實同是祖宗遺民疑閒一形人多猜阻
遂使叛服去來容身無所當使今來面奉聖訓督視
全師布昭大信凢英雄毫傑宜及時奮勵爲我國家
建功立業高爵厚禄傳子及孫其或執心不堅已歸
本朝又無固志使南北兩地皆指爲反覆之人信行
旣虧自取禍敗况戎賊專以財物爲重其視屠戮人
類有同草芥爾雖一時私忿輕附戎虜然旣附之後
决是湏索無厭一且不遂所求首被誅戮則曷若盡
忠本朝永爲中國臣子共沐寬仁忠厚之澤比之前
日寄命湯火利害灼然其有巳受官資見當任使者
乃宜純一乃心勿萌疑慮推誠恊力報荅國家忠孝
之節始終不渝自然神天鍳佑長保冨貴若又能乘
閒伺便結集豪傑執縛賊酋勦蕩羣寇當使即遵照
便宜指揮第功行賞申奏朝廷願將當使一家百口
保明汝等之心庶自今以往彼此相安永無疑貳儻
更執迷不悛身旣危亡家亦不保各仰速入思慮毋
貽後悔
畫一榜諭將士(十二月二十七日)
照會當使面奉聖旨督視江淮京湖軍馬開府云初
今與將士開誠布公共圖恊濟上報國恩合開具
下項
一北年以來軍伍之間紀律稍廢將士上下不務
輯睦每舉一事輙生怨尤士旣不和何以取
勝勘會軍士以恭順爲主士卒當聽命于部
隊將其部隊將當聽命于正副將其正副將
當聽命于統領統制其統領統制又當聽命
大將大將却當恭事朝廷非但語言顔色要
當恭順直湏中心誠慤上下恊力共濟國事
凢有一毫私忿宿怨各相弃捐目然人人同
心以攻則克以守則固大功大名由此而立
况是其閒或有不逞之人變亂是非以惑衆
聽致令兵將不和互相猜忌事屬不便今出
榜曉諭如有自此鬪亂間諜之人即當體究
重作施行
■一勘會軍民一體軍兵戰戍雖甚勞苦然大軍粮
食盡係百姓供輸若耕桑失時軍須不継便
致狼狽所宜互相愛惜母得恃強凌弱恃衆
欺寡互相争閙激出事端如違邦有常刑
■一大軍家糧及行軍劵食錢米多是勘請曹司循
習舊弊妄有除尅或收留劵旁百端遷延以
致軍士怨嗟並仰諸軍收領覺察申舉如有
犯者照軍法施行
■一契勘近年以來立功將士雖曾經軍將戎司次
第保明申奏行賞多被承受人侵用縻費不
與整會因此省部久無施行是致虚占恩命
不受實惠及於私下積累債負以至貧乏當
使今後將立功士卒定爲賞格其有擒獲大
酋及以次頭目人凢有關當陣利害者或生
擒或斬首申上行府自節察防團以下牙牌
誥命立與書填訖聞奏金銀錢帛在外其次
如當陣殺退虜人獲到首級器械等並與隨
功大小書填官資行府見有誥命綾紙文帖
即遵照御筆便宜指揮施行庶免省部吏人
旁緣乞取遷延歲月竟成文具惟是不許妄
殺平人詐作首級如覺察得知亦不輕恕
一軍前將士如遇追勦虜兵及討捕叛寇其所獲
金銀財物便聽本人收留使用官司更不抽
取仍照立功大小别有賞犒
一其有殁於王事者便當錄用子孫請給如舊如
或子孫幼弱未能受命者先給公據候長大
日換授付身
奏與趙葵私覿禮物(十二月二十九日)
臣行至鎮江趙葵過江相見臣爲具一飯并約吳淵
同席翌日葵犒督府軍一萬貫官屬將佐各有差臣
以事體該衆不欲郤之巳即等第支俵外又與臣送
鞍馬三副角弓四矢二百束刀四鐵甲兜鍪一臣止
郤其鞍馬二以其遠來之意甚美餘悉收受臣竊惟
一行官吏將士所受上項餽遺無非仰拜陛下之賜
矯首闕庭同一感激臣即以三千貫回犒揚州吏卒
又以私帑雜色五十匹虎帳錦叚等物報之合具奏
聞伏乞睿照
奏至鎮江犒軍(十二月二十九日)
臣自離都門以至鎮江始疑巖除將士不循紀律臣
以信賞必罸令之所過州縣秋毫無犯田里市井間
競出飲食隨軍貿易會連日晴色人情熙然惟臨安
帥漕司有局兵不循紀律先後行者黥配一二人自
此軍律尤更整肅至鎮江宣布德意大犒將士莫不
歸戴聖朝撫䘏之恩老穉有至感泣惟是諸處申到
軍數有民兵一項見與官軍方同戰戍合一體支犒
若增此一項則未有以給之正費區處續具奏聞伏
乞睿照
奏至建康犒軍不敢以捷報緩行色
臣自元日發京口初四日晚至建康初五日就寺觀
禱散天基聖節道埸陪預建康府錫燕至初六日初
七兩日布宣德意並依淮東體例大犒諸軍仍就此
發錢付淮西緫領所支給西路戰戍將士初八日本
可進發緣陳韡蔡範等載酒過行府禀議邊事臣再
三辤之乃援丘崈開督府日葉適商飛卿亦曾有此
體例臣遂勉從其請因與之講論今歲防秋規摹自
此遂陸行至采石點眎防江備禦因取道太平州前
去江池雖㳂路所得探報稱淮西境内巳無賊騎而
德安叛兵並巳北去江陵事勢亦似稍寬然終是未
得襄陽的報此爲可慮目不敢以數得捷報稍緩行
色巳專人前路審探續具奏聞伏乞睿照
奏併力援襄及令參謀官吳潜留幕府(正月十一日)
臣起離建康之前一日嘗以所歷期程聞奏十一日
行至太平州采石鎮謹再有條具下項
一臣自聞孟珙報襄陽之捷雖幸其有此然終以不
得趙范的報及諸司諸郡皆無嗣音爲疑固嘗略
具奏聞今得何元壽書以爲珙所報初無之蓋有
衡州綱卒劉寶自襄陽城中逃出具言其事至十
二月三日以前皆其所目擊使其有之則劉寶固
見之矣臣自疑此報累次行下諸司母得輕信及
劄别之傑作督府議事廳文移催督李虎王鑑諸
將前去襄陽策應近又劄趙勝楊福興劉虎等以
江陵事勢少寬合併力援襄陽前後督促非不嚴
切今得李虎回申雖已遵稟但猶以蘄水橋斷回
蘄州住程以待修橋又以江北無夫無糧無船無
橋取道鄂州以至漢陽未免迂回而王鑑直以淮
西賊退爲詞駐兵六安更不前進臣除以明諭賞
罰嚴切詰責外謹具奏知伏乞睿照
一臣在建康日陳韡欲以參贊軍事從臣至㳂江恊
助經理頗有孜孜體國之心然臣以陪都留鑰事
任非輕不敢輙從其請至采石吳潜謁臣則知巳
被受參謀之命潜雖領郡而行府尚缺元僚兼照
得目前江面偶幸平安臣欲選官暫攝太平州事
挈潜與俱若自此江淮清晏則潜遂可少留幕府
如淮甸未寧即令速回夲州措置防江庶幾上不
失朝廷委付之實意下亦不失督府求助之初心
合具奏知伏乞睿旨更賜處分
貼黃
臣巳具條奏續得别之傑公狀以臣行府遵照便
宜指揮權令節制諸頭項軍馬數内淮西強勇軍
王福副都統所部三千人一面改撥令援襄陽就
於郢州駐劄以便糧草并日下催李虎王鑑兩頭
項兵會合捄援襄陽不許逗留務在勦逐襄陽境
内賊兵因以蔽遮江陵所行切中事機今錄白元
狀在前併乞睿照
奏和不可信常爲寇至之備(正月十一日)
臣今月二日得淮西制置尤焴書聞虜酋已斃賊勢
漸退臣雖未敢深信且幸其有此急具奏聞以寬顧
憂今十三日得焴公狀私書則又聞韃騎再犯隨信
亦有哨馬復至黃陂管下舊關一帶抄掠而息州又
有哨馬再來近城吳潜示臣以孟珙所報則僞太子
雖不曾見然倴盞尚在臣竊慮賊以淮西兵勢單弱
乘機馳突于光黃舒蘄之間委係利害巳即劄下淮
西制置司并諸將嚴作隄備外緣臣先得知池州王
伯大及知蘄州徐㮚申狀皆備黃州幹事人孫俊魏
信等探報則謂知隨州張龜壽於十二月八日將金
瓶一隻金盤一十隻銀盤一百隻銷金鞍一十副銀
鞍二副疋帛茶貨八䭾信掩二十四隻令統制張子
良伴送韃使安通事劉通事押前項物色從隨州西
門鄕北前去倴盞處求和竊詳韃賊姦計雖非一端
然前後遣人至彼其詞大抵謂講和者自講和厮殺
者自厮殺又常言王檝出來遲我國不信和觀其語
意固亦自謂和不可信近者尤焴得孟珙書亦言常
進自襄陽回遇虜之在隨者遂合兵欲攻隨蓋因信
陽孟璟知隨州張龜壽與虜講和夫使和而可恃則
隨信不復被兵矣今此兩郡乃正當寇來之衝孟珙
亦素主和好者今虜退復還趨黃之意甚切臣疑虜
意必謂此數州旣來講和則無緣嚴備再爲擣虚之
謀故今之所憂乃正在講和三郡前來朝廷䟎那江
上軍兵應援荆襄今臣又慮前不及援荆襄之急而
後巳中隨信之寇况叛賊郭勝等素知虚實爲賊鄕
導萬一徑自淮西衝突江面則江之上下必致震動
且孟璟張龜壽之意夲欲以𣢾賊不知賊反以和誤
我旣和復攻旣去復來其爲所誤固巳曉然此在朝
廷所當深察臣始者雖嘗數詆和議然或者謂黨可
以稍紓目前姑爲一二年休養之計今乃和戰並行
臣知决無此理旣離太平州後得此警報即劄諸路
將帥日下速去相度事勢隨處應援如李虎託故遲
行則速令趨援襄陽王鑑多端避事亦巳累劄令自
隨信以往向西前去伺寇所在勦逐直至襄陽爲地
頭蓋斷然以和議爲不可信故督厲將士常如寇至
不敢恃黃隨信陽一時之私見自爲懈㢮然尚恐中
外不相照應致有抵捂今併錄白行府劄子繳進庶
知前後施行粗中事幾臣今巳一面前去江池聞審
度緩急申飭諸將合具奏知更乞睿旨施行
奏虜犯隨信光黃等處事宜(正月十二日)
臣比至采石蕪湖又嘗恭修奏牘伏計巳塵乙覧臣
自離國門幸遇天日熙和出陸後日行六十里雖以
殿司罷輭之卒亦能跂涉山川履危如平今巳善逹
池州初謂殘韃叛軍及此春暖水生漸向北去旣乃
日聞警報事勢益迫隨州見被攻圍未知存亡信陽
光州境内賊馬往來巳久虜掠人畜焚蕩屋廬毀傷
薪木赤地千里今再至黃陂巴河以來驅呵習水之
民結筏攘舟爲渡江計臣竊窺賊意先則空蜀口次
則孤荆襄使此上流要害之地彫殘零落不可復出
則又時通和好之使以𣢾隨黃諸郡今遂自隨信光
舒蘄黃一帶謀擣江面若虜可濟江則何往不至不
然則且向淮東江北肆其抄掠時暫北去使吾竟内
盡空國貧民寡則秋冬大舉深入勢必難支臣言及
此憂心如焚臣嘗有陳于陛下謂今日事勢當論
存亡更不論安危臣至江上尤信前言未爲過慮臣
愚竊願陛下勿易動於小捷勿誤喜於浮言申命
大臣汲汲然常爲寇至之備衆建實才同心恊慮凡
私意小知側言旁啓以相傾軋之事一切屏除朝思
夕惟以與百萬生靈紓旦夕之命臣不勝引領東望
祈哀俟譴之至詩曰侯誰在矣張仲孝友孝友之臣
其心純實不貳故孝者必忠於君父友者必信乎同
列夫使秉心不純日夜以相傾相軋爲事則朝廷之
上亂本巳見而受任於外者將何以自立更乞陛
下以是加申儆焉此匪惟受任者之幸實宗社存亡
所關也臣不勝卷卷取進止
奏措置江陵府三海八櫃
照得江陵府一面阻江餘三面皆是平陸無險可恃
是以虜騎自平地衝突略無阻隔直抵城下開禧前
劉閣學甲訪尋三海八櫃舊規未及施功改除以去
吳待制獵繼之遂竟其役蓋自晉以來陸抗嘗築大
堰於江陵之北以禦叛寇後來高氏有國引沮漳之
水注爲三海歷年雖深基址猶在吳待制築金鑾内
湖通濟保安四櫃以逹于上海而注之中海拱辰長
林藥山棗林四櫃以逹于下海分高沙東漿之流由
寸金隄展南紀楚望諸門東匯于沙市爲南海又於
赤湖城西南過走馬熨斗陂之水西北寘李公櫃水
勢四合高可注而下卑可限戎馬深可容舟淺不可
揭隄上有路路端有隘而穴隄以相灌注其後虜騎
東至竟陵北窺荆門而不敢睨江陵者以此嘉定中
年金虜再寇襄而人情不搖尚恃此以爲固自制置
司增廣屯田以資軍食海變爲田又有留司僉廳受
賂聽豪民占奪制撫司不以爲意遂至今來虜寇直
由田閒深入其害至攻城屠市焚室掠財死者枕藉
今幸而援兵四集事勢漸紓然虜情叵測當爲今秋
再來之防復三海八櫃使浸漬沮洳虜人雖有武騎
千羣寸不得進然後可施備禦之力今朝廷科撥八
十萬京會十萬湖會下江陵府於虜騎旣退之後施
經畫葺理之方督府實發京會十萬貫緫領又助京
會三十七萬有竒米在外皆是當先用於三海八櫃
次及其他費用欲劄下江陵府趁今來農功未興虜
騎旣退於朝廷督府緫所所撥到錢内掯支一項錢
會專一差清強官分定界至視舊規摹盡以復海櫃
之舊須管分役軍民於二月以前開浚舊基修復寨
栅取四月以前興復備辦毋爲遷延以緩其成兼又
照得制置司初廢三海爲田之後不惟官耕以爲田
又有從民戶所請佃之以爲田初佃之時租數少而
田畒多人情競於得田於是厚賂在官者旣佃之後
田畒多歲租少人情又競於得田於是復以賂在官
者今官民戶遂占護此田以爲巳有旣是興復三海
或官民戶稱耕墾歲久土夲已多或稱農務將興懼
於失業或稱甲轉於乙田叚交加或稱諸軍扞禦當
爲休息設爲多說求緩一年冀圖迤邐占吝永爲巳
業似此等詞訟官司並不必問只視開禧疆界凡隷
三海八櫃之内悉渰爲海且廢海以失險而年年不
免寇至之防屋廬之不保家産之不守此身逃遁奔
避不暇孰若捐此田以爲海而有室家保聚之安失
田之民被役之兵並須通曉此意况今逃歸之民未
暇求業朝營暮作未知所向又孰若因官司興復此
海以賴口食之給亦無異於古人荒政以興役聚民
也此事用工頗大務在敏速健决其所分畫必精擇
清強官惟不可付之貪吏受賄徇私退縮舊界併自
本府備今來劄命出榜曉示先具巳施行事宜具申
自後每十日一具次第工役申謹錄奏聞
重校鶴山先生大全文集二十七附二十八
