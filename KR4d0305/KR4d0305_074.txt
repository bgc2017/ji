鶴山先生大全集卷之七十五
渠陽集
錫山安國重刊
墓誌銘
知南安軍宗丞都官邵公墓誌銘
知大宗正丞兼都官郎邵公以紹熙四年
二月丙辰卒于南安軍治厥明年十一月
壬寅其孤笥籥範葬于金華縣白砂鄕楊
源又三十有二年笥以書而請曰先君墓
道之銘久未有屬笥之&KR1255;大矣雖然苟得
公銘黨可以自贖余閱其狀又得泛溪遺
藳知公之言之德銘敢不諾謹按邵氏家
婺之蘭溪曾大父文大父迪皆不仕父友
賢以公贈朝奉郎妣翁氏徐氏曾氏皆贈
至安人曾安人遺腹生公諱驥字德称數
歲喪母克自力斈紹興二十六年入太學
中乾道二年進士第以祖諱授寄理左將
仕郎調隆興府豐城尉獲強盗法當改秩
帥臣龔公茂良將以聞公辤曰此職分也
敢徼以爲利公淳熙三年為潭州醴陵丞以
材擢善化令攝衡山安化皆稱治衡山饑
民詣縣匄貸有轉運司枋木米六百石遇
造舡乃發公請使吏苟請則無及遂先貸
而後請使者果大怒委劇吏廉其事無所
得猶移主湘隂簿民訟其冤不踰月復舊
八年用舉主改宣教郎知衢州開化縣文
承旱歉振䘏有方朱文公以常平使者忽
輕車行縣至則喜謂公曰吾所以來有言
邑多流莩今大異所聞文公風采震擔吏
重足立而於公獨卷卷焉且以陞陟舉之
先是縣有惡少年比爲十友持吏短長公
摘其渠長前後所坐上之州不爲竟治又
上于監司于臺于省凡三置獄卒論如法
俗爲之變公以是邑清献趙公北山程公
莊簡李公流風未泯乃詞干學以示風厲
其他如罷科敷水碓錢免勸諭酒皆去積
年之弊連帥監司論薦詔赴都堂審察十
二年差監都進奏院尋爲大理寺主簿迁丞
十六年光宗皇帝受内禪公進紹興聖
烈淳熙聖孝二頌以侈两朝之盛又嘗應詔
言事論役法稅契刑法科舉皆中時病因
輪對進芻言十篇上每事稱善改知大宗
正丞又論錢弊略曰銅錢日&KR1724;虜界而彼
之錢未嘗秋毫涉吾地也以彼輕貨易吾
楮弊復以楮幣要我銅錢是以其無用傾我有
用兹其爲謀叵測且彼能令㣔禁止而我顧不能
此非直頑民猾商也吏奉法不謹耳上顧
問再四下其䟽集議所時議稻允紹熙元
年權尚書都堂郎官明年以疾請出知南
安軍地&KR2294;民貧公謹事節費按淳熙十五
年以後逋賦爲緡錢六萬盡蠲以予民歲
貢聖節銀三千兩三歲大祀半之異時取諸
諸下三縣公請于朝議所以蠲之漕使者林
公湜輟帑金爲代輸三年之一以成公志
先是儂智高叛郡以民當輸米石錢則千
賦錢二百以供軍名曰紫蒿錢歲約五百萬
旣罷兵乃以資郡少府私用公悉除之在
郡踰年政成位孚蓋嘗即公之歲閥而慨
然有感扵世道之升降焉且公選表召寘
奏邸正同郡正魏公當國猶二年迁理官
又三年轉丞大宗正又踰年留魏公相擢
兼臺郎自郎請外會御史中丞何公澹建
請三丞二著權郎得持使者節若爲公設
而公僅得一遠小郡公之守道不競於此
亦可略見惟居敬窮理有得於屈伸之分
則素位而行升降久速於我乎無加也召
南之詩曰羔羊之皮素絲五紀退食自公
委蛇委蛇序諸者曰在位皆節儉正直上
下相師官宿其業體安而志明也嗚呼二
熙之際其尚有存者乎公享年六十有四
娶徐氏以公封贈至安人以子笥爵累贈
至恭人子男三人笥嘗中國子舉𥙷太斈
員以公任入官今爲承議郎新差通判靖
州次籥後公二十四年卒範末仕女子二
人長適國學上舍生吴熙載次適進士童
寅皆卒孫男五人長愚早夭次魯益晉曾
女六人各得所歸公耆學至老彌篤在南
安日掇司馬公通鑑所不載者爲書號南
北申鑒卒後裒其文得家集三十卷賦二
百首餘藳有未及錄者銘曰
視所舉知其類觀所安見其志厚所予艱
其試老無咎子是似
太常博士李君墓誌銘
嘉定十有六年某爲大常少卿婺東陽李
大有謙仲主簿謙仲習於礼顧籩豆簠簋
登爼尊壘位置失次脊脅臂臑盹肩奕多
闕䵄蕡白黑礼以熬薦今用生刑鹽傳謂
象虎今散鹽黍稷稻梁而槩用秔五齊三
酒而槩清醑瘞燎徒貝文樂歌不卒章乃
按三礼條具其儀法請釐正之余每嘆礼
有數有義聖人事事而問不以有司之事
而忽之所以眀天地之性體隂陽之情也
自周秦去籍漢讀廟制極於五湖之乱先
王礼樂蕩無復存故雖經生學士有不盡
知其數者况扵難知之義乎聞謙仲之說
舍然而喜亦曰大者旣难遽易姑先其易
者焉耳即爲上之尚書而議者巳日事關
奏審必不可行祗隊言焉議仲愀然重有
感扵學術之不明會當輪對上䟽略曰國
朝自周頥張載程顥程頥斈本於正心脩
身仕至於致君行道近世張栻朱熹吕祖
謙闡而大之而義理益明乃自慶元權臣
創道學之各以排根善類而爲士有始以
道德性命之說為不足學能者求二於科
舉而怠者幸中扵剽竊夫公卿大夫由此
而選也而肧胎之壊巳若此願召宿濡崇
置邇列推明儒先之訓扶植治本扵外師
儒之官亦以此意風厲作成毋徒爲襲取
利禄計其二曰臣觀自昔歸附之徒固有
始於效順卒扵反覆者况今入居内地而
左袵自若窺我虚實安知其中無伺間乘
隙之人若其偃然自便者視昔之拜表輙
行又甚焉是可不思所以處之國家自軍
興以来屢開督府命大臣領其事權尊而
望重亦足以隂弭豪疆潛杜窺間惟陛下
亟圖之上獨以前䟽下有司餘不及尽用
也尋迁博士疽發背且殆甥許元實往候
謙仲謂生知書顧彊我以藥邪家人問所
欲惟以弟大同不及訣爲憾而大同至曰
吾得見弟幸矣屏艾却藥而卒嗚呼古所
謂數有所不逮神有所不通其謂是乎灾
梯絜楹則壽而昌底厲各行或降之殃豈
荷重褐貴得於此故嗇於彼邪謙仲所居
允方闔門俟遣辞焉亾何如塤復以書請
益力乃爲叙而銘之君字叔衍其先本太
原八世祖瓊爲後唐檢校大傳出爲遂州
刺史以王孟之乱不能北歸因家于遂刺
史之子景泛爲通州從事贈太保東遊濃
洄鎮愛其江山之秀潤家焉皇朝開保
中升鎮爲軍遂為廣安著姓四世祖處
厚以崇寕二年爲同知樞密院系之詳貝
載于邵公濟博所為銘曾王考祁荆湖北
路轉運判官王考爕嘗與鄕舉考宿君本
朝奉郎壽域之子貢士早世張夫人噐之
請以爲巳不教之力學讀書習春秋三傳
有声校官開禧初與平吳曦少傳安丙上
其事曰進士安蕃丙之族人也遣之興元
諭都統制孫忠銳合謀誅逆蓋曦以遣其
母弟暁爲利州東路安撫使不得不豫爲
之防蕃與忠銳旣共誅曉亦有微勞丙已
假將仕郎權興元府茶馬司茶帛庫詔特
授承務郎兄四人並命其書曰吾下密詔
討賊曾不逾時克成雋功雖吾帥臣竭忠
諸將效順顧所以往來其間合異為仝非
可泛然諉諸人者則夫族黨之助安可誣
也爾君王能得其親近之情爾坤辰同任
夫結約之責尔煥尔蕃分諭諸軍暁譬禍
福一朝唱義遠近翕然載披奏亟良用嘉
嘆太常寺王簿遷太常博士積階至朝請
郎初仕益陽攷覈簿書閣其貳於府吏無
敢出入賦役在平江箸錄公明不可干以
私正歲鄕之大夫士屬于序謙仲爲正齒
位倣古飲酒礼且取前賢鄕約鄕儀鋟梓
以風示之士習用勸趙成公希懌將舉謙
仲或請邭諸辞曰求而得之則如勿得成
公卒不能遺時自春官黃文叔度司成劉
晦伯爚以次競薦遂以舉將六員改秩其
爲縣分三等以平役法因民便以救幣寬
頌繫以紆濫刑閩人德之通民嘗欲引江
漑田以五狼石麓所障輙祖謙仲授賦
又不月乃通更伐石峙闡以備豬泄農田
商舶皆利焉轉運司致糧于邊率拘民舟
而富者以賄吏免謙仲白罷之更造郡斈
器服繕城浚濠建利民海山二橋及西門
堰凡可以及人者無不為也會攝守吏白
事例錢數千緡謙仲撝之曰有列可送無
法可受秩滿候代遣家人先歸屬彊吏告
警曰吾家行民聽惑矣命止之謙仲頌觀
嚴重廉直不受請寄昧旦衣冠率諸子誦
語孟若詩參以先儒傳釋精誦熟講曰有
常則處同産尤極友愛内外四百指五十
年無間言居家頗采用古礼祀不焚楮巫
覡不及門送死不以浮屠尤篤於族&KR0666;鄕
黨賙貧字孤殣死藥疾嘗宛轉請於當路
下常平司以所没入冨人財産爲鄕邑營
社倉用朱文公及建安吴氏舊法歲凶貸
民至今守之得年六十有六娶馬氏封孺
人四子男自勉自牧自得自修自得先七
年卒三女適鄕貢進士蔡秦琰孫用庚從
事郎新台州寧海縣長寕鹽場管押鹽袋
喬通孫孫男女各一銘曰
家人之威如兄弟之怡如靖共乃事委如
蛇如予奕奕今姿孰膍而如未脯戢睴孰
阨而摧如正斃而全歸與其幸生之萎如
宣教郎致仕宋君墓誌
宋氏爲彭山右族其家干縣之江東者自
淑始淑生某某生才才生覺斍生熙封迪
功郎早孤克自奮厲以行誼著於鄕嘗病
三鄕士民有虚市之征控於部使者為奏
除之民至繪其象與使者並祠迪功娶單
氏是生君各祁仲字伯應自小即束書遊
學志鄕異齊等踰冠以詞賦試於轉運司
與選後以淳熙十四年慶壽思父母皆受
封十六年再舉於鄕嘉定四年該累舉恩
廷試入等授忠州文學階迪功郎調漢州
什邡縣尉六年復以鎻應試居亞選縣境
延袤有媪挾鏹于郊盜奪之而縊于溝後
人至援之得免君命求盗召鄰里子弟以
次視媪媪指一人君曰未也命三易冠服
迭至對如初盗伏其辜有殺人逮捕久弗
獲君休吏憩佛舍囚屋山自陳扵庭曰
我即囚也媿公之誠請就捕衆至大驚縣
有馬脚鎮引江漑田曰牛欄堰旁溉雒縣
鎮縣民争利訴於州扵監司歴歲不决盛
夏輙聚至千百往往相殺傷君行仟陌退
具其事以江所從來遠而鎮之田視雒不
及十一鎮田旣足以其餘漑鄰可也何示
人不廣帥閫卒用君言頌平而利溥尋爲
卭州司理參軍時紅巾賊為亂民有乘間
剽掠宣撫司下令母問魁從悉論死吏請
如令君謂是特大為之防耳旣付有司則
當别白定罪守意未觧君退白莫府卒觧
扵大司止坐渠長郡當貢士有司至不以
時士譁然詰之乃以歐傷白郡誤執他士
君時兼攝錄事參軍傳爰未具部使者趣
上其事君列五可疑白之守守以上于使
者會誤執者爲貢士第一獄亦旋罷士爲
歌詩紀之其聽獄務持大體率類是緫領
財賦任處厚辟差監大軍庫辞不就時郡
縣困於宿逋而卭爲甚君白任君曰國用
不給固當慮而根本虚竭尤可憂况卭以
鹽鉄曩號富饒念利歸餉所而虛額視他
郡爲多願亟圖之任爲邛蠲十三萬緡有
竒尋監嘉定府羅目鎮酒稅君已倦遊矣
該寳壐恩循從政郎會家于炎午試吏夾
江攝邑龍遊刑獄使者張君方檄君詣郡
因就養縣斎尋以涖官八考致其仕泝江
还家踰年不起疾實十七年正月庚戍年
六十有四以致仕特轉宣教郎娶同邑黃
氏故承事郎鎮之女前二十四年卒三男
子炎午舉嘉定十二年進士前嘉定府夾
江縣尉兼主簿次豐之祉之祉之前五年
卒女子長適故忠翊郎監潭州南嶽廟趙
時翦再適史良能次適進士侯公璹孫男
四人外孫男女五人諸孤卜寳慶三年九
月丁酉葬君于縣之安鎮鄕慶和里飲馬
溪申山之原黃夫人旣葬扵金牛溪祖墓
之北令改袝焉末葬炎午以書抵某曰吾
父子與君之諸昆夙有契好墓前之石公
爲我銘之余閱君之閥閱行治蓋宋氏世
有令德迪功奮布衣爲民蠲市征君以行
誼克詔考祖嘗築室旁曰不欺曰無媿凢
三爲史惟兹四言是衣信知官無卑事無
难即其分所得爲皆足以行其志雖所及
有廣狹與其高位厚禄畏忤患失謾不能
可否事也乃爲之銘曰
維古命民積於鄰比使民自興還以長治
風由火出此豈容僞誰與舍本而較末伎
行修扵家信於黨術舉或多竒宦亦寡遂
恂恂伯應無遂無退克世厥心尚開來裔
朝散大夫知眉州王君墓誌
王君諱其賢字能父系出太原其先京兆
萬年人十世祖某仕唐季爲果州刺史因
家于蜀今遂爲廣安右姓曾祖考裳不仕
祖考濆以子貴贈奉直大夫取陳氏生子
壽嵩登乾道二年進士第歷官至朝請大
夫累贈通議大夫其季子曰壽庚贈朝奉
大夫通議取楊氏継張氏君蓋張出也少
穎異言動如成人通議服母喪太師安公
丙來吊見君而竒之曰是兒骨清形秀必
爲遠器會季父大夫無子以君爲之子通
議致其仕君以恩𥙷官安公以女女之試
吏為鹽亭尉丁母安人周氏憂服除調鳳
州比較務會逆䂀以蜀叛安公旣仗義反
正於是乘勝盡復關外巳弃四州所與大
將李好義商事期審賊勢畫糧餉布禆佐
今往來書尺藏于好義之子懋者皆朝發
夕報不翅口講面授蓋先是君仕鳳州習
知人情安公乃檄君周旋其間歸彊振覬
特命改承事郎充四川宣撫司凖備差遣
羽檄稍寧即引嫌雨易利路轉運司幹辦
公事未幾通判西和州安公旣倚君爲助
乃檄兼議舍僅成資以大夫卒去官服除
通判綿州與州長争公事執不變會承
詔赴都堂稟議未至闕特差權發遣岳州
制詞稱其才業勉以良牧君益思奮厲郡
之吏奉軍廩皆抑給舟楫君節用愛人商
賈阜通不擾而集未幾改知渠州未上申
命安公宣撫四蜀改辟君知果州創夷之
餘極意摩撫毫髮不受私事有當義勇不
可移郡人號爲鉄軍又能節縮浮費以少
府之餘財佐邊需代民賦差知嘉定府事
制辤略曰爾西圡之彦婁分符竹是能仰
體德意撫柔斯民矣勉思報稱無有遐心
君節用愛人視前為郡不懈益勤提刑司
以凌雲江捍數觸舟開支流以殺其怒役
煩費廣州奉例惟謹而一毫不以取民秩
滿知眉州以通議君嘗所憩芰益恭厥事
眉士大夫郡可以理服不可以力操而称
君無異詞方朞年屬疾請去未遂而卒實
宝慶三年正月辛未年四十有六使假以
歲月歴變久而閱理多其所就顧止是邦
安氏封宜人男一人岦將仕郎女二人俱
幼未行孫女二人岦扶喪至瀘川哀毀成
疾後一月亦卒安宜人請于君之兄前主
管紹興府千秋鴻禧觀其恕取族兄前通
判利州其然之子時爲之継從子巖之子
爲岦継時以致仕恩當𥙷官卜紹定二年
三月日葬新明縣明震山之原先
事之數月鴻禧狀君之行走書于靖曰嗚
呼季弟巳矣其生平設施簡而非傲直而
非矯視全德之君子固若有間然循性所
安不爲物移亦可尚巳其恕扵弟爲同气
敢以銘請而時又申以母命且安公之子
癸仲亦以書來曰時之請也廑其謹母郤
嗚呼余曷敢不銘銘曰
予之資不假之年厚其通不永其傳俄挽
之前俄㧖之顚振華短世埋恨幽仟
朝奉大夫知荣州蹇君墓誌銘
潼之通泉蹇氏系出潯陽伏羲時曰脩秦
穆時曰叔世久莫可考唐禧宗時曰元盛
扈駕爲排頓使後居鹽亭之白馬葬射洪
之果園山則入蜀之始祖也五世祖雋民
生三子長曰頎次曰頥頎舉元豐五年進
士第二人掌武信軍節度書記四傳曰享
父生五子其三人舉紹熙元年進士後以
陞朝恩累贈奉議郎頥以文斈𥙷官是生
常通常通生利用利用生南運累贈朝請
郎踰冠而卒治命以奉議之季子爲後是
為君諱君章字晦卿方十歲執喪哀甚事
母王安人孝謹未幾安人卒孤若自特垢
衣糲食澹如也慶元元年以詞賦擢四川
類省試高等明年視進士乙科賜第調青
石縣尉歴渠州司法參軍利州路提刑司
撿法官鳳州司法參軍以舉主改宣教郎
知温江縣通判南平軍重慶府知茂榮二州
榮未上右渠事吳暁曉驕恣不迪察君非
附己者臨之甚威卒無瑕可指爲檢法官
朞年䂀叛暁據興元銜前事停檢法奉君
將云之會本生母卒乃行在鳳日宣撫司
經量關外田受命者率加賦以為功君往
真符索夏秋歲輸之數以田均稅豪髮無
所益民至今利焉治温江府督宿逋甚峻
君從容榦理寧其稽令不以病民諭斈積
頽巴縣亦久不治君以節縮浮費府有餘
財各發泉二百萬助之茂之屬縣曰汝川
當威茂之衝土人湯彬豪於財嘯呼夷獠
武断豪奪鐡邪蕃雖隷威而市扵永康
必道汶州彬父子數禦之爲二州患君調
軍禽而戮之繇是徼外無敢譁者節用豐
儲卒以春夏之交損糶直以賑貧夙有胃
疾既去郡行至汶川明窄舘而卒語不及
私唯曰貧者士之常死者人之終吾何求
哉當寳慶三年八月庚午年五十有九取
劉氏東谿先生佰熊之孫也男森之舉嘉
定十年進士前爲蓬溪縣丞女適高斯得
舉紹定二年進士授文林郎利州觀察推
官森之旣已母命卜遂寧府長江縣甲山
以今年十月巳酋舉君之喪即窆前後之
月以君之同年進士馮君邦佐所狀事實
屬銘于靖會斯得亦自都城來靖申其請
嗚呼余知晦卿巳久公馮輔余所善也斯
得吾之同産兄之子也况又以知晦鄕居
家涖官之實余昌敢曰不可銘曰
人莫巳信唯貴是師冥升為能晝攫爲竒
孰知古之人爲吾分所得爲雖所居無赫
赫名而所去見思吾晦卿父其尚有聞於
兹
知文州主管華州雲臺觀安君墓誌
銘
嘉定十有四年知文州安君蕃以比歲勞
勩請致王事而歸詔主管華州雲臺勸行
至利州得疾九朞月乃卒實十五年四月
戊子也年五十有一其孤如塤等跣護还
里厥十七年夏五月癸卯以治命葬岳池
縣施爲鄕龍旋下乾山之原先是君居郡
日遇玺霈以弟之子如淵奉表入都如
淵過于余休沐舍曰吾伯父之葬未有以
識竁如塤兄弟奉母命將以請于公顧杖
而即次弗敢違也會某匄去巳七八䟽未
官率善其職主管官告院書印既具揭姓
各干方吏無所容其姦邊將李全受節鉞
有司命侈所給告謙仲白宰椽是有定制
豈容爲一人輕易大農簿書舊悉付吏抄
轉出納謾不可考謙仲請先經主簿簽說
爲省試點檢試卷官時號得人者卒出謙
仲雖廷試三人皆其所拔余時爲參議官
聮事旬月凡皆得諸見聞其在奉常有言
謙仲且爲臺諫得言天下事士莫不傾耳
延頸恨出命之晚嗚呼此豈惟踐脩之素
有以得斯於人亦以見人之卷卷于忠臣
良士幸其有以植公道而福斯人也詩曰
行歸於周萬民所望是區區者果孰爲之
然哉謙仲卒之明年當寳慶之元其孤卜
十月丁酉葬於懷德鄕蔣碑山之原以今
吏部侍郎喬公行簡所狀行實求銘某
以声氣之同不敢曰不可則叙而銘之謙
仲本唐宗室世爲婺東陽人曾大父悅大
父皓父侃贈奉議郎妣馬氏贈孺人謙仲
氣剛而質粹幼與弟大同親師力學不幸
早孤遣大同受學於朱文公先生而躬任
家事不以遺母勞讀書窮晨夜不釋紹熙
四年𥙷博士弟子員慶元二年中進士弟
授迪功郎主薄潭之益陽教授平江府知
福州閩縣通判通州主管官告院歴司農
錫之京秩布列幕屬士孰有起家而得此
乎益用勉厲以称所蒙君拜書奮厲圖報
茶馬司檄兼秦司僉廳府尹刘清惠公申
召寘莫下少傳自新沔移治興元又辟君
爲屬天水縣舊隷成州大制置司以道遠
表升爲軍旣又即軍復縣兵火之餘入晚
視莫敢向君佐幕纔數月自請試縣或猶
謂母以家往君曰是示人畏縮也召故老
而謂之曰縣當險阨之衝者中原數擾此
最要道或治米糓或治榆林或治興州平
或治沙川雖遷徙不常而送遭焚蹂今不
一勞其後不安將遷邑于赤丹堡繚以險
固實以榖粟使民得奠居其亦可乎衆皆
諾乃白制閫行之官寺民廬以次畢具秌
豪無所擾制閫發緡錢五千君復上之忠
義士兵故有春秋二閱君更用農隙因其
力以築縣城民不失業官不濫費凡樵樓
守具旋觀而畢置之民自離兵戈有田者
亦弃去君大書鴻鴈三章于堂壁卧興圖
之從師閫撥借耕牛種具量所墾田散給
皆翕然歸耕會歲大烹歡呼被野始期以
秋輸元錢迨君之去率多逋負又爲貸償
主管成都府路轉運司使者剛𥚹自用君
隨事救正理冤釋滯人不知其功至于推
梲人才尤所用意制置使聶侯子述至蜀
以果州守安侯癸仲爲元幕俾君攝州事
屬時多事民賴以安尋謁師府白事其一
核實茶馬司所積暫以買馬錢助邊用飬
馬牽馬之糧給軍儲竢自如舊制約一
年可得百萬計其二今兆邊未靜憂在西
南夷宜謹擇邊吏其三賞罰所以勸沮也
今大敗者未即就刑而小捷者遽加醲賞
聶侯大說辟君通判永康軍會㒷元卒叛
轉掠果閬密邇鄕邑君念六世祖太傳嘗
出家貲以平賊思所以繼先志會少傳爲
之倡君喜曰是亦吾志也亦紏合宗族佃
丁數百人往運軍糧且躬臨賊壘毅然以
事公爲巳任未幾朝廷起少傳爲宣撫使
治利州州自乱後氣象荒索少傳改辟君
為州貳君請增米直以來商運爲軍民
利且舊例商就官交米則有出納之弊
軍就倉禀給則有陳腐之弊使皆就船出
入則二弊皆除緫餉渚是其策継以君兼
主管文字兼糧料院職併事叢靡微不究
初西夏永好于我自嘉定七年賫書者洛
繹竟上至十二年冬十月宕昌寨以夏招
討使寗子寧忠翼書来宣閫委安撫司報
之適東軍郭威等焚戍菴遁去宣閫移金
州軍帥陳立將東軍辟君充隨軍轉運置
司西和君聞命引道未至令曰比歲冬夏
之交虜乘間再入民未復業餽餉用艱今
日使指非招集忠義按視营屯惟先勸諭
流民各歸土著乘春耕種且檢視倉廪督
促移運務以實邊備安人心民聞之喜凢
漕運物斛糗糧苃藳夙夜盡瘁漕四
十二萬三千七百六十石䭾戶不該封椿
并由子不到等錢四十三萬六百劵有竒
糴二十萬一千二百石以罝口漕至西和
魚關至白環每石且以費錢一十七劵米
一斗七升之約爲緫所省三百四十二
萬六百五十九劵米三萬四千二百六十
五石初出邊僅有两月之積未幾可支半
年嘉定十三年秌夏書再至宣閫未敢深
然之俄遣使至鞏城以書督期宣閫姑遣
師應之以利東路安撫丁公焴節制諸路軍
假參議官同措置副戎司邊事君酌酒飲
諸將願母殺戮母焚毁以誕布我國家不
嗜殺人意之皆聞命感慨自丙申出師巳酉
飲至不料三路丁直不起利路全夫則君密
贊之力也宣撫茶馬二司辟君知文州居
郡踰年百廢具修然自是精力耗矣得年
僅五十有一積官至通直郎取陳氏姑之
子也男子五人如山如塤如川如愚華孫
如山嘗與賓貢爲伯父士龍微華孫先夭
今附塋焉女子二人長適將仕郎楊李衡
幼未行孫男女一十三人君資厚而氣夷
與人交有終輕財重義不計家之有無慶
元三年歲荐饑極力振貸全活甚衆其後
年糓屢登析劵不復責尤嗜書自經子史
傳百氏小說毉卜方伎一覽終身小忘嗟
夫其才若此其用卒此士聞而惜之銘曰
有勞干國有德于民俄興忽仆位止專城
未爲不遇弗究弗宣弗振弗延年其在後
之人
鶴山先生大全集卷之七十五
