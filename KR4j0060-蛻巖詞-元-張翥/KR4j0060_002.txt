蜕巖詞卷下元張翥撰
丹鳳吟(么鳳)
蓬萊花鳥記並宿苔枝雙雙嬌小海上仙姝喚起綠衣
歌笑芳叢有待遣探聽東風數聲啼曉月下人歸凄涼
夢醒悵愁多歡少念故巢猶在瘴雲杪甚閉入籬籠
庭院深峭信斷羈雌遠鎖怨情縈繞翠衿近來漸短看
梅花又還開了縦解收香寄與奈羅浮春杳
高陽臺(題趙仲牧作陳野雲居士山水便面)
染黛凝空凝妝佇遠數峰底事含顰十樣新眉從他雨
抹煙勻龍綃便面宜歌舞看亭亭玉骨冰神幾消魂翠
被餘香錦瑟清塵如今歸去湖山畔對一川平野一
片閑雲兩兩漁舟相過桂渚蘭津誰將玉斧脩明月奈
璚樓高處無人憶王孫芳草江南啼鴂殘春
百字令(眉間鴈)
曉妝乍了又翩翩何許飛來臨鏡欲寄相思無一字拈
起芳心重省髩嚲雲低眉顰山遠去翼宜相映嬌波頻
送恍如秋水涵影幾度揉損啼紅恨卿卿不到吳江
楓冷一點風流爭解妬翡翠雙鈿相並忘入香奩時偎
綉枕看足官花暝多情剪就忍教分做孤叧
又(蕪城晩望)
碧天向曉遠雲開疑是江南山色渺渺孤鴻殘照外獨
上高城望極鳳散臺空螢沈苑廢龍去溝無跡英雄安
在千秋恨血凝碧我欲攜酒重來佛貍祠下字暗蒼
苔石社鼓神鴉渾不見一片青青薺麥夜月璚枝春風
水調肯慰淹留客翩然歸去天風扶下雙舄
玉蝴蝶(春夢)
屏裏吳山深窈宿酲未解午枕初甜膽怯窗虚驚起誤
使人嫌是乳鴉聲聲綠樹是語燕兩兩朱簾轉愁添斜
翎不正堕珥慵拈厭厭行雲飛去瀟湘江上巫峽峰
尖不盡銷凝海棠月上已窺簷蝶粉寒羞薰翠被燈花
瘦懶叠香奩倚春纖暗啼妝淚半䄂紅淹
東風第一枝(憶梅)
老樹渾苔横枝未葉青春肯悞芳約背陰未返冰魂陽
梢已含紅萼佳人寒怯誰驚起曉來梳掠是月斜花外
么禽霜冷竹間幽鶴雲淡淡粉痕漸薄風細細凍香
又落叩門喜伴金樽倚欄怕聽畫角依稀夢裏半面淺
窺珠箔甚時得重寫鸞箋去訪舊遊東閣
陌上花
關山夢裡歸來還又歲華催晩馬影雞聲諳盡倦郵荒
館綠箋密記多情事一看一回腸斷待殷勤寄與舊遊
鶯燕水流雲散滿羅衫是酒香痕凝處唾碧啼紅相
半只恐梅花瘦倚夜寒誰暖不成便没相逢日重整釵
鸞箏鴈但何郎縦有春風詞筆病懷渾嬾
定風波(商角調賦西江客舍酒後聞梅花吹香滿窗醒而此)
恨行雲特地高寒牢籠好夢不定晼晩年華凄涼客況
泥酒渾成病畫闌深碧窗靜一樹瑤花可憐影低映怕
月明照見青禽相並素衾正冷又寒香枕上薰愁醒
甚銀牀霜凍山僮未起誰汲墻陰井玉笙殘錦書迥應
是多情道薄倖爭肯便等閑孤負西湖春興
八聲甘州(秋月西湖泛舟午後遇雨)
向芙蓉湖上駐蘭舟凄涼勝遊稀但西冷橋外北山堤
畔殘柳依依追憶鶯花舊夢回首冷煙霏惟有盟鷗好
時傍人飛聽取紅筵象板儘歌回彩扇舞換仙衣正
白蘋風急吹雨暗斜暉空惆悵離懷未展更酒邊忍又
送將歸江南客此生心事只在漁磯
聲聲慢(九日泛湖游夀樂園賞菊時海棠花閒即席命賦)
西風墜綠喚起春嬌嫣然因倚脩竹落帽人來花豔乍
驚郎目相思常帶舊恨甚凄涼未忺妝束吟鬢底伴寒
香一朵並簮黃菊却待金盤華屋園林靜多情怎禁
幽獨蛺蝶應愁明日落紅難觸那堪雁霜漸重怕黃昏
欲睡未足翠袖冷且莫辭花下秉燭
又(揚州箏工沈生彈虞學士浣溪紗求賦)
金鑾學士天上歸來蘭舟小駐蕪城供奉新詞幾度慣
賦鳴箏相逄沈郎絶藝為樽前細寫餘情問何似似秦
關鴈度楚樹蟬鳴我亦從來多感但登山臨水慷慨
愁生一曲哀彈只遣態變魂驚行期買花載酒趁秋高
月朗風清須盡醉聽江頭腸斷數聲
掃花游(落花)
洗春雨急碎萬點臙脂蕩空無影館娃骨冷悵香銷塵
土淚殷玉井莫怨東風自古佳人薄命掩鸞鏡縦補得
茜瘢妝環難整芳事誰管領但密膩蜂房蘚斑鴛徑
一簾晝永綠陰陰尚有絳趺痕凝綵筆招魂已是繁華
夢醒佇芳景換西湖錦雲千頃
水調歌頭(御河舟中)
中夜正無寐何處㯭聲來河聲不堪強聒更聽鴈聲哀
月色依依偏照霜氣蕭蕭漸緊何以解離懷明發吾無
策惟有快銜杯重陽近都未見菊花開遥知數叢籬
下破蘂映書齋三十六陂煙水二十四橋風月天遣幾
時回傳語閒鷗鷺相望莫驚猜
又(已丑初度是歲閠正月戲以自夀)
三十九年我老色上吟髭生辰月宿南斗政合退之詩
今歲兩逄正月准擬恰成四十歲暮日斜時臘彘削紅
玉湯餅煑銀絲炷爐香飲杯酒賦篇詞蕭然世味前
身恐是出家兒天下誰非健者我輩終為竒士一醉不
須辭莫問黃楊厄春在老梅枝
鳳凰臺上憶吹簫(聽沈野雲吹簫醉後有賦)
琪樹鏘鳴春冰碎落玉盤珠瀉還停漸一絲風嫋悠颺
青冥疑把紅牙趁節想有人記豆銀屏何須數琵琶漢
女錦瑟湘靈追思舊時勝賞醉幾度西湖山館池亭
慣依花歌月按舞娉婷歲晩相逢客裏且一尊同慰飄
零君休惜吳音朔調盡與吹聽
玉漏遲(春日有懷)
病懷因酒惱依稀夢裡吳娃嬌小金縷歌殘人去月斜
雲杳怕見栖香燕晩又怕聽啼花鶯曉庭院悄生衣欲
賦風寒猶峭窈窕青粉墻低送影過秋千驀然聞笑
半朵棠梨微露鳳釵紅嫋近日琴心倦寫更遠信西沈
青鳥虚負了花月一生多少
一枝春(閙蛾)
霧翅煙鬚向雲窗鬭巧官羅輕剪翩翩髩影側映寶釵
雙燕銀絲蠟蒂弄春色一枝嬌顫誰網得金玉飛錢結
成翠羞紅怨燈街上元瞥見閙春風簇定冠兒爭轉
偷香傅粉尚憶去年人面妝樓誤約定何處為花留戀
應化作曉夢尋郎采芳徑遠
滿江紅(錢舜卿桃花折枝)
前度劉郎重來訪玄都燕麥回首地暗香銷盡暮雲低
碧啼鳥猶知人悵望東風不管花狼籍又凄凄紅雨夕
陽中空相憶繁華夢渾無跡丹青筆還留得恍一枝
長見故園春色塵世事多吾欲避武陵路遠誰能覓但
有山可隠便須歸栽桃客
又(次韻耶律舜中樟亭觀潮)
望入西陵乍一綫濤頭湧白疑海上鼇翻山動鵬摶風
積銀漢迢遙槎有信秋光浩蕩雲無迹快醉揮吟筆倒
瓊魂馮夷宅沙草遠迷煙磧雲樹花竒宫壁嘆潮生
潮落幾時休息事往空遺亡國恨鳥飛不盡吳天碧正
銷凝何處夕陽樓人横笛
意難忘(妓楊韻卿以善歌求賦)
高韻天成問當時愛愛得似卿卿江東風致别楚蕙雪
香清花妮妮月盈盈寫不盡才情把舊遊名謳試數誰
解新聲詩家只有楊瓊向吳姬叢裡轉更分明金閨
春思怯翠被暮寒生人欲去酒還醒黯此際銷凝待剪
將江雲數尺與染丹青
露華(玉簮)
瀛洲種玉總付與花神月底深劚琢就瑤笄光映髩雲
斜矗幾度借取搔頭别是漢宫妝束風露冷幽香半襟
淡佇蘭曲亭亭雪豔愁獨愛粉沁冰筩鬚撚金粟石
上那回磨斷爭忍輕觸一自楚客歸來珠履舊遊誰續
秋夢起殘妝半簮墜綠
孤鸞(題錢舜舉仙女梅下吹笛圖)
江皋空闊更半霎輕風些兒微雪倚樹仙姬翠䄂暮寒
應怯閑拈玉龍自品愛冰姿與花爭潔一闋霓裳乍了
又落梅花叠怕曲終人去彩雲絶便夢斷瑤臺春思
愁結(闕)那堪綠毛么鳳向苔枝
數聲啼咽留得餘香滿袂巳西山斜月
江城梅花引(九日杏梅同開汪國才折以請賦)
玉兒睡起帕蒙頭更嬌柔見郎羞縞袂仙人一笑豔明
眸粉瘦紅憨春夢斷畫闌畔對西風憶舊遊憶君恨
君思悠悠怕凄涼不耐秋豔絶韻絶香更絶特地風流
宜與雲鬟雙插倚妝樓月又漸低霜漸冷花似雪滿蒼
苔總是愁
洞仙歌(辛已歲燕城初度)
功名利達任紛紛奔競縦使得來也僥倖老眼看多時
鐘鼎山林須信道造物安排有命人生行樂耳對月
臨風一詠一觴且乘興五十五年春南北東西自笑萍
蹤久無定好學取淵明賦歸來但種柳栽花便成三徑
最高樓(為山村仇先生賦)
方寸地七十四年春世事幾浮雲躬行齋内蒲團穏耆
英社裡酒杯傾日追遊時嘯咏任天真喜女嫁男婚
今已畢便束帛安車那肯出無一事掛閑身西湖鷗鷺
長為侣北山猿鶴莫移文願年年湯餅會樂情親
風入松(廣陵元夜病中有感)
東風巷陌暮寒驕燈火閙河橋勝遊憶徧錢塘夜青鸞
遠信斷難招蕙草情隨雪盡梨花夢與雲銷客懷先
自病無聊綠酒負金蕉下幃獨擁香篝睡春城外玉漏
聲遙可惜滿街明月更無人為吹簫
又(清明日海上即事)
尋春春在鳳城東羅帕玉花驄美人半嚲垂鞭袖遊塵
遠目斷雲空淺碧湖波雪漲淡黃官柳煙濛相如多
病賦難工宿酒更頻中歸來自按新聲譜憑誰解唱與
東風一夜小窗疎雨杏花明日虚紅
婆羅門外(七月望西湖舟觀水燈一鼓歸宴楊山居山樓達曙)
蒼天映碧玻瓈十頃蘂珠宫金波擁出芙蓉誰喚川妃
微步一色夜妝紅看光搖星漢起舞魚龍月華正中
畫船漾藕花風聲度鸞簫縹緲鴈柱玲瓏酒闌興極更
移上瓊樓十二重殘醉醒煙水連空
江神子(吳門席上羅生求賦)
閶門城外綠楊枝一絲絲比吟髭比似吟髭不似少年
時剰欲同攜尊酒去青翰舫縷金巵故人相見減風
姿淡胭脂比紅兒比似紅兒扶醉索新詩明日片帆江
水遠人去也又相思
又(惜花)
牡丹芍藥冠池臺縷金杯錦雲堆最恨顛風横雨故相
催國色天香虚過了紅片片卧蒼苔綠陰籬落落暗
香來野酴釄刺玫瑰照眼遺芳爛漫趁晴開縦使留春
春有幾花到此已堪哀
又(枕頂)
合歡花漾滿池嬌用心描數枝挑面面芙蕖間葉映蘭
苕刺到鴛鴦雙比翼應想像為魂銷巧盤金縷綴倡
條隠紅綃翠嬌妖白玉函邊幾度墜鸞翹汗粉啼紅容
易涴須愛惜可憐宵
感皇恩(題趙仲穆畫淩波仙女圖)
湘水冷涵秋行雲平貼時見驚鴻度蘋末霧鬟煙珮微
步一川涼月軟波擎不定龍綃韈楚楚緗蓮愔愔瑤
瑟照影明璫兩清絶記人何處起舞為誰輕别數峰江
上晩和愁叠
行香子(山水扇面)
佛寺雲邊茒舍山前樹陰中酒旆低懸峰巒空翠溪水
清漣只欠梅花欠沙鳥欠漁船無限風煙景趣天然
最宜他隠者盤旋何人村墅若個林泉恰似欹湖似枋
口似斜川
又(止酒五首)
酒量無多不飲從他看黃壚似隔山河淵明自止醉尉
誰訶也莫豪吟莫狂舞莫高歌鷗外風波蝸角干戈
算百年一梦南柯閱人傳舍隨處行窩便冨薰天氣蓋
世待如何
又
謝董糟丘罷醉鄉侯更開除從事青州長瓶儘卧大白
休浮本欲成歡翻引病不銷愁今日空喉明日扶頭
甚竇中瓮不堪羞客應嗔斷婦不須謀指水為言山作
誓有盟鷗
又
傳癖詩逋野逸山臞是幽人平日稱呼過如飯袋勝似
錢愚儘我為牛人如虎子非魚石銚風爐雪盌冰壺
有清茶可潤腸枯生涯何許機事全疎但伴牢愁盤礴
嬴鼓嚨胡
又
水遠天低雪意垂垂火爐頭煨芋燃萁蒲團穏坐紙帳
低圍且放些慵補些拙學些癡休惹羣兒唱起銅鞮
笑山翁醉倒如泥誰分螺蠃莫近鴟夷把獨醒人況醉
者兩忘機
又
擾擾閻浮清濁同流費精神補喜填憂歲云暮矣卿可
歸休有杖支頥書遮眼被蒙頭螻蟻王侯華屋山丘
待他時老去優游築間茅屋買個黃牛種芋成區瓜作
圃稻盈頭
破陣子(七夕戲賦)
此夕天孫河鼓多情騃女癡兒鵲駕年年仍遠渡蛛合
家家長巧絲星期莫怨咨迢逓金釵亂語凄涼紈扇
宫詞奔月姮娥推去路行雨巫山空夢思都無重會時
定風波(崑山路渭席上)
舞䄂歌鬟簇畫堂就中偏是展家娘待道無情還有思
恰似崑山日煖鳳求凰海上潮生人盡醉催起蘭舟
分散不成雙回首玄都春夢裡從此桃花應自怨劉郎
蝶戀花(柳絮)
陌上垂楊吹絮罷愁殺行人又是春歸也點點飛來和
淚洒多情解逐章臺馬瘦盡柔絲無一把細葉青顰
閑却當時畫惆悵此情何處寫黃昏淡月疎簾下
漁家傲(舟行自西溪至秦川荷花一望百里雲錦中)
紅白芙蓉千萬朵水仙恰試新梳裹縞袂霞衣爭婀娜
香露堕淩波忽載行雲過正好玩芳停畫舸樽前自
唱無人和惟有沙鷗三兩箇飛近我夜涼同向花前卧
臨江仙(次韻山村先生賦柳)
搖蕩春光湖上路多情偏識倡條畫船繫在赤欄橋花
飛人别處綠暗雨休朝惱亂東風扶不起空憐燕婉
鶯嬌舞衣香冷董妖嬈相思無限恨猶似舊宫腰
又(梁山舟中二首)
羨殺漁家生處樂隔灣數點青燈蓑衣忘在石磯層蓼
花秋釀酒楓樹晚垂罾時向瓦甌蓬底醉往來鷺侣
鷗朋老翁倚棹坐瞢騰有魚吾欲買搖手不能譍
又
羨殺漁村無畔岸茫茫楊柳蒹葭雨餘秋漲沒汀沙驚
鴻投别渚浴鳥坐流槎殘日籬頭閑晒網垂髫來賣
魚蝦得錢沽酒徑歸家一聲横笛外烟火隔蘆花
唐多令(寄意箜篌曲)
花下鈿箜篌樽前白雪謳記懷中朱李曾投鏡約釵盟
心已許詩寫在小紅樓忍淚上雲兜斷魂隨綵舟等
閑間惹得離愁欲寄長河魚信去流不到白蘋洲
虞美人(題臨川葉宋英千林白雪多自度腔宋英自號峰居)
千林白雪花間譜價重黃金縷尊前自聽斷腸詞正是
江南風景落花時紅樓翠舫西湖路好寫新聲去為
憑宫羽授歌兒不道峰居才子髩如絲
南鄉子(驛夫夜唱孤鴈隔舫聽之令人凄然)
野唱自凄涼一曲孤鴻欲斷腸恰似竹枝哀怨處瀟湘
月冷雲昏覓斷行離思楚天長風閃青燈雨打窗驚
起小紅樓上夢悠揚只在佳人錦瑟傍
又(秋日湖上賞木芙蓉)
秋色照波明夾岸芙蓉似錦城罨畫樓臺紅粉面輕盈
未許黃徐寫得成一舸載楊瓊共醉花前玉笛聲猶
記青鸞和月跨三生我是仙家石曼卿
鵲橋仙(丙子歲予年五十酒邊戲作)
功名一餉風波千丈已與閑居認狀平生一步一﨑嶇
也䟎到盤山頂上梅花解笑青禽能唱容我樽前疎
放從今甘老醉鄉侯算不似麒麟畫像
又(予生丁亥歲戊子日今戊戌歲初度亦戊子日偶作)
生朝戊子今朝戊子五十八年還是頭童齒豁可憐人
也召入詞林脩史前生偶爾今生偶爾但喜心頭無
事從來不解學神仙怎會得長生不死
鷓鴣天(為朱氏小妓綉簾賦三首)
半臂京綃穏稱身玉為顔面水為神一痕頭道分雲綰
兩點眉山入翠顰丹杏小碧桃新雛鶯恰囀上林春
平生慣是聽歌耳除却蓮兒只一人
又
一曲吳歌酒半酣聲聲字字是江南書凴仙苑青鸞逓
花助妝樓粉蝶銜飛燕瘦寶兒㦑巳奸還慧更巖巖
無因剪得湘江水與蘸春雲作舞衫
又
乍學琵琶巳斷腸錦絛銀甲玉懸璫春風瓊樹聲逾穏
秋水芙蓉字亦香微歛笑淺勻妝何須重覓杜韋娘
休教月底清歌去怕趁行雲上鳳凰
浪淘沙(臨川文昌樓望月)
醉膽望秋寒星斗闌干小窗人影月明間客裡不知歸
是夢只在吳山行路自來難長鋏休彈黃塵到底涴
儒冠一片白鷗湖上水閑了漁竿
摘紅英(春雨惜花)
鶯聲寂鳩聲急柳煙一片梨雲濕驚人困教人恨待到
平明海棠應盡青無力紅無跡殘香賸粉那禁得天
難凖晴難穏晚風又起倚闌爭忍
戀綉衾(春晴中酒)
醉鄉殘夢鶯喚醒見柳梢日影弄明又悞了尋芳半減
東風庭院笑聲玉兒扶起仍嬌困索櫻桃芳露解酲
縦病也心情好比别離滋味較輕
惜分飛(寫夢)
相見依然人似舊比去年時較瘦笑問平安否不言低
掩羅衫袖便欲窗前推枕就無奈紅僝綠僽驚起空
回首半床斜月疎鐘後
太常引
素娥風韻自天真似回雪趁行雲眉黛任長顰正宜看
啼妝未勻扇犀輕按羅䄂低掩一曲廣陵春飛盡畫
梁塵數到梨園第幾人
朝中措(湖堤晚歸望葛嶺諸山倒影水中昔趙文敏公常欲畫此故及)
梅花處處滿枝開酒力蕩吟懷煙染藏鴉萬縷東風扶
起春來幽禽啼樹戲魚跳日水碧如苔若箇仙翁畫
得翠微倒影樓臺
憶秦娥
江南北金鞍一去空消息空消息鷄聲月店鴈聲霜
驛春醪誰道濃無滴十分滿飲渾無力渾無力離愁
如海怎生乾得
又
金杯側春風易醉多情客多情客送君南浦送君南
陌落花巧妬羅裙色舞紅變盡休輕拆休輕拆待他
歸看舊時寬窄
清平樂(盛子昭花下欠伸美人圖)
階前晝永繞石芭蕉影半嚲雲鬟慵不整寂莫朝酣乍
醒湘裙翠被風流背人無限嬌羞玉腕一雙跳脱欠
伸渾是春愁
又(寄山居道人約看杏花)
東風陣陣第幾番春信騃李痴桃消息近寫取鸞箋試
問君家楊柳橋東杏花初吐生紅好喚一床金鴈明
朝來醉春風
又(酒後二首)
先生醉矣是事忘之矣欲友古賢誰可矣嚴子真其人
矣問渠辛苦征鞍何如自在漁竿終辦一丘隠計西
湖鷗鷺平安
又
先生醉也甚矣吾衰也萬事不如歸去也陶令真吾師
也籬邊菊蕊初黃為花准備攜觴只恐不如人意風
風雨雨重陽
好事近(寒食)
門外晩風生鼓角城頭欲動雪月滿天如水漸夜深寒
重幽人擁被醉糢糊無愁也無夢只有些兒心上怕
梅花清凍
謁金門(寒食臨川平塘道中)
溪水漫岸口小橋衝斷沽酒人家門巷短柳隂旗一
半細雨鳴鳩相喚曲港落花流滿兩兩睡紅鸂鶒暖
惱人春不管
又(效前人首句用山人字醉中答友)
山人坐把酒歌呼相和起舞任教烏帽墮歸來頭不
裹浮世人情歴過身外虚名參破除却醉鄉無别箇
神仙天地我
又(酒後偶意)
春幾許紅透數枝花雨管領風光誰是主酒邊人楚
楚好與寫將樂府剩與畫教眉嫵醉後不知庭院午
隔簾雙燕語
菩薩蠻(贈鴈)
人隨鴈鴈俱南去鴈行先到凴傳語若問錦書無人歸
不得書歸期還定否准在梅花後煙樹短長亭只爭
三四程
又
郎情秋後蕭疎葉妾心陌上悠揚蝶何處望歸鞍春雲
山外山梨花新月下獨自燒香罷惟有夢相尋驚烏
啼夜深
浣溪紗(廣陵席上賦别三首)
偶約尊前巳自成琵琶私語更分明如今翻作斷腸
聲彩扇舊歌憐楚楚青樓薄倖怨卿卿海枯石爛古
今情
又
珍重千金一諾同小紅樓上舞筵中誰知别路太匆
匆愁殺二分無賴月凴將萬里有情風為傳消息宋
家東
又
數載相看欲話難酒邊失口却成歡空添别恨與眉
端流水有情傳錦瑟行雲無夢赴青鸞關河秋雨客
窗寒
又(臨川别席)
昨夜花前送玉鍾綠鬟歌罷落梅風不知離思為誰
濃醉語低回銀燭背夢雲重叠繡幃中只愁歸路見
芙蓉
又
一點芳心兩翠蛾惱人離緒不勝多尊前忍聽渭城
歌花落鳥鳴春去也水長天遠客愁何此情何處託
微波
點綘唇(舟行書見)
風起雲飛蘭舟競入横塘住惱人何處隔岸花籠霧
一水盈盈難送凌波步空相覷正如牛女隔斷銀河路
昭君怨(昔人賦昭君詞多寫其紅悲綠怨作此解之)
隊隊氊車細馬簇擁閼氏如畫却勝漢宫人閉長門
看取蛾眉妬寵身後誰如遺塜千載草青青有芳名
如夢令
月似二年前好人比二年前老今夕又鯨川但欠酒杯
顛倒聞道聞道三徑漸荒秋草
鷓鴣(天贈泉琵琶妓)
玉手琵琶半醉中從容慢撚復輕攏青衫司馬情偏感
翠䄂紅蓮藝更工花淡佇月朦朧歸來無語立東風
汗巾紅漬㯽榔液錯認窗前唾綉絨
踏莎行(江上送客)
芳草平沙斜陽遠樹無情桃葉江頭渡醉來扶上木蘭
舟將愁不去將人去薄劣東風夭邪落絮明朝重吹
笙路碧雲紅雨小樓空春光巳到銷魂處
又(題趙善長王元章為楊核合寫三友圖)
雨澗天寒孤山雪後美人空谷誰為友香林有路玉煙
深瀛洲無夢朝雲瘦照影冰壺含情翠䄂寫生合在
徐黃手仙家花月鎮長春與君歲晚同三夀
蜕巖詞卷下
