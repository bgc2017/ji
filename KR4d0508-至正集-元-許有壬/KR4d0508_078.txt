至正集卷七十九
元許有壬撰
樂府
摸魚子(鳳凰臺次湯碧山教授韻)
自蕭韶九成來後岐山猶是隆古嬴顛劉蹶相枕藉幾
度狸號鰌舞堪笑處又蕞爾鍾山一霎神光吐鶴汀鳬
渚問吳德何徵紫霄輕下天意竟誰許江山好老子
狂吟箕踞千年考信無據多情只有秦淮月還照故宫
焦土昏復曙浸寒暑悠悠老盡梧桐樹從今計取阿閣
成巢朝陽應瑞椽筆為君賦
二(中都餞荀平叔都事赴大都)
正荒寒似逃空谷佳人又話離别風低白草天無際漠
漠平沙如雪心欲折看落日飛鴻一線明還滅長歌激
烈把湖海襟期關山風物取次付弹鋏毛錐子千古
鑽妍搜刔誰知更比鳩拙仲宣不作登樓賦閒殺一天
秋色珊佩玦羡公去鳴騶醉上長安陌予懷轉結怕紫
塞寒深碧雲暮合酒醒見明月
三(登洞庭廟連天樓和劉光遠作)
問樓頭幾多烟景長風千里吹送洞庭島嶼留殘雪依
約玉龍飛動天故縱要老子南来添得詩囊重遥山翠
聳更淡淡斜陽蕭蕭落木感慨古今共人間世何處
祥麟威鳳繁華一枕春夢江湖無限閒風月待我往来
吟弄君莫痛看起舞紛紛踏破中霄甕深杯自捧便喚
起湘纍汨羅江上沉醉是奇供
四(賦玉簪用明初韻)
笑人間珪衮何物此華良貴天與倚闌瘦立亭亭玉刻
畫一生清苦人有語道不出藍田豈是真才具山人告
汝正蓬鬢蕭疎不勝冠冕真者亦投去洹溪水洗盡
眼中塵土天葩静看齊吐冰壺凉月天如水塵柄肯論
夷甫翁醉舞任蕞爾寰區共訝山中許搔風沐雨且受
用清香古今多少富貴草頭露
五(賦鷄冠花用明初韻)
笑山人木鷄心事年来歛嘴藏距幽花細草聊娛目小
圃更無閒土膏澤溥豈天為司晨偏與鍾奇古無人起
舞對寂寂園池蕭蕭風雨竦立為誰怒三生夢猶繞
戶鄉棲處昂然幾欲掀舉挼丹蹙錦頭顱好葉葉舊時
毛羽天已許待海日升時飛上桃都樹人間凝佇看吐
白東方却来平地千載不容腐
六(次明初為壽韻)
筭驅馳三十餘歲只將光景虚度野雲本是無心物辦
得幾多霖雨還自許量綿力觕才猶可松筠主天方見
與把村落溪山風煙朝夕著在最佳處青年志萬一
容禆當宁何慙與噲為伍歸来千仞岡頭看却笑甕天
飛舞方學圃要摘我田蔬共和淵明句譊譊醉語道咫
尺重陽登高落帽休競汨羅渡
七(次郭子敬祭酒同賞牡丹韻)
記花王舊時名品共傳姚魏黃紫洛陽種治䧺天下何日
移根来此青鏡裏任淡抹濃粧莫挽春衫比人間四美
更天遣舒郎等閒一賦千載共心醉清平調漫與東
風料理繁華能擾天紀沉香亭上無人恨流入錦江春
水安故里又何似吾儕聊復尊罍耳清歌且止怕檀板
無知多嬌不耐驚得綵雲起
八(洹堂盆池紅白蓮開余適卧病城居六月一日始往一觀落者雖多開者方未已喜而賦此)
笑當年柏臺蘭省四時風景孤負歸來幸得身無事底
又匆匆朝暮心口語是傳癖詩癯常把芳辰誤夜来風
雨早練帨雲飄紅衣霞捲香滴翠杯露司花手無限
芳妍留住凝粧為我延佇姑仙綽約如冰雪次第相從
微步天不妬便失却東隅儘有桑榆路人間塵土看太
華峰頭花開千丈吾老尚能去
九(明初賦摸魚子夀余既次其韻而可行塘成和之成什衰病枝癢亦足為十首)
買陂塘旋栽楊柳歸来此是先務它鄉故里都休校舊
雨不如今雨鴻在渚笑爾尚南飛吾已安孤嶼黃花解
語道人老宜秋身安耐酒此正有真趣鑾坡路大手
深慚自許超騰又悖鍾吕但求閒淡如元亮却恨詩多
奇句傾綠醑底須按樂天池上霓裳譜休論往古有三
日重陽約君同醉老子築西圃
十
買陂塘旋栽楊柳閒官宜治閒務老天助我攻清淡兩
月不遭泥雨規别渚更累土為山留土分為嶼鄉人共
語歎百歲陻蕪一朝䟽闢此去日成趣江湖願自是
平生心許元英誰羡陳呂石渠細流鳴琴筑清似我家
詩句杯引醑便收拾松風寫入絲桐譜區區學古愧竊
禄無功投閒有分猶患不如圃
十一
買陂塘旋栽楊柳年来於此承務涼臺燠館吾何有聊
芘一時風雨洲映渚向一片烟波鼎峙嵯峨嶼盤空硬
語挽三峡詞源千軍筆陣不盡樂閒趣當年志為國
微軀曾許青雲仍際觀吕從知弱步難勝重夢斷九天
臚句時飲醑趁四序栽花綴作園池譜長歌弔古悵
安得良田茫茫萬頃種玉闢玄圃
十二
買陂塘旋栽楊柳田園忙勝官務放魚種藕常無暇移
竹又當新雨由近渚駕一葉扁舟時復還吾嶼花香鳥
語況心上無營眼前多景絃外有琴趣尊罍小能費
人間幾許荷香惟欠仙吕天光雲影清難寫盡日撚鬚
無句池作醑要醉上通明傳取鈞天譜西山翠古任列
壑争譏攢峰竦誚難及野人圃
十三
買陂塘旋栽楊柳塵凡皆與停務半生醉夢人間世翻
覆幾回雲雨歸有渚似真到三山縹緲紅雲嶼忘懷笑
語任白鷺驚飛蒼苔不掃此去便無趣斜川路宇宙
茫茫何許綺園肯附諸吕悠然一見南山後便覺世多
塵句持此醑論心事中間異姓還同譜迂疎好古因蓺
菊栽松滋蘭植蕙荒了種瓜圃
十四
買陂塘旋栽楊柳散人不理他務柳栽近水先應綠底
用等閒霖雨遵北渚看雙檜盤空倒影摇烟嶼千言萬
語只今日投簪經年閉戶便自得天趣真男子報國
誰如張許論交仍負嵇吕我今但要閒陶寫幸免鏤章
雕句村甕醑此真是交梨火棗傳家譜庭樹空古有野
鶴時来衡門不鎖清徹地仙圃
十五
買陂塘旋栽楊柳歸農未免多務一亭四序饒風景且
說夜来春雨香濕渚愛新樹依稀敷影連三嶼黃鸝不
語怕曲几團蒲坐忘方定驚破静中趣功名事却笑
平生自許誰調陽律隂吕而今且向東君問舊句豈如
新句開臘醑要醉喚石湖重緝寒梅譜榮枯自古趁九
十韶華六旬餘力終日醉吾圃
十六
買陂塘旋栽楊柳清風淨掃塵務柳隂已見疎成密又
聽綠荷敲雨鷗戲渚奈倏爾翻飛飛過崔嵬嶼形神自
語豈世事相縈機心未息物我不同趣池亭小收歛
風烟来許漁歌何愧鍾呂水紋瓦影相娛悅高詠退之
佳句荷酌醑有一曲滄浪不犯人間譜悠悠振古問誰
似吾儕攻迂習淡為水廢場圃
十七
買陂塘旋栽楊柳眼中已辦歸務柳成修幹蓮成實均
沐老天恩雨憐小渚敢氣象侵陵海上紅雲嶼神仙有
語任涓滴蹄涔茫洋鯨浪各自適歸趣星星鬢鏡裏
衰容如許西風又動商吕九原宋玉悲何及付與短歌
長句飄汎醑縱不到箕山也是曾通譜由今視古看晝
錦堂前霜天老月千載照韓圃
十八
買陂塘旋栽楊柳田家小小成務一年清景君須記大
勝草烟花雨冰沍渚把一片玻瓈圍護瓊瑶嶼鈎簾獨
語是天富吾家地輸清供種種出奇趣桑榆樂造物
而今已許一竿自惜歸吕圭塘欸乃烟波曲却屬腐儒
章句尊有醑是波也神湯世與詩同譜誰能復古且池
上觀梅爐中煨芋燈下治書圃
水龍吟(過黃河)
濁波浩浩東傾今来古往無終極經天亘地滔滔流出
崑崙東北神浪狂颷奔騰觸裂轟雷沃日看中原形勝
千年王氣雄壯勢隆今昔鼓枻茫茫萬里棹歌聲響
凝空碧壯遊汗漫山川綿邈飄飄吟跡我欲乘槎直窮
銀漢問津深處入喚君平一笑誰誇漢客取支機石
二(題賈氏白雲樓次牧菴韻)
結樓高倚晴空人間何限思親處白雲誰遣等閒出岫
悠悠来去本是無心寧知下土有人延佇悵荒烟衰草
九原難作空目斷邱陵樹見說大鵬變化趁扶摇又
摶雲路朱簾畫棟關山綿邈夢魂良苦兩字行藏百年
忠孝致君榮祖待更區屏翳溥為霖雨繼商家傅
三(至順癸酉九日秋興亭賦)
一亭飛出層霄昔人似為登高辦雙眸千里茫茫宇宙
滔滔江漢一片秋光青山紅樹斷雲斜鴈想人生塵世
難逢開口但酧節何多歎細數年年今日娛清歡半
因羇宦邇来心事無慚猿鶴更齊鵬鷃華髮新添黃花
任笑烏紗頻岸且一尊傾倒不須醉後把茱萸看
四(趙伯寧中丞代祀淮淛過維揚徵賦)
五雲飛出蓬萊天香散滿人間世龍翔鳳翥千齡一遇
明良慶會節鉞重来士民騰喜山川增氣想四方地遠
九重心切都要見閭閻事寤寐天顔咫尺裊秋風一
鞭歸騎昔年勲業烏臺倚重紫垣虚位自顧疎庸資身
無策敢論經費但儒酸不改作醎充賦助和羹味
五(喜雨用鄭彦章韻)
四郊禾稼如雲方驚數日甘霖小吾皇有德老天能事
非因人禱一夜風雷玄雲撩亂銀河傾倒問田家消息
今年氣象更催得秋成早壓盡東華塵土湛冰壺九
重清曉晴光漸放瀛洲波定御溝聲小綠野春回黃扉
晝静篆煙縈繞願魚羹有飯避賢歸去向山林老
六(甲申七月廿六日偕王居仁王仲武小酌洹堂)
洹堂半月三来小庭日見添佳致蒼筤疎瘦黃葵高潔
玉簪清麗林影波光新晴景物嫩涼天氣對溪山如此
田園歸去除詩酒渾無事爛漫鄉鄰雞黍比當年鼎
烹加味古今都說浮雲春夢功名富貴何事迷途直臨
老境纔尋平地把塵寰休問菊花行綻請重来醉
七(次前韻)
此身就健宜閒莫教七十才休致招讒賈怨聲名烜赫
文章䧺麗三紀紅塵一簪華髮消磨豪氣有清泉白石
實聞吾語吾衰矣無多事世故真如嚼蠟數年来已
知無味尋常有句人為宰相閒方是貴洹水秋清無邊
風月無窮天地看奮髯箕踞蒼苔濁酒為青山醉
八
平生人海風波謗書盈篋從文致歸来結構且圖跧伏
敢求華麗朝暮娛人水聲山色柳隂花氣笑彤闈紫闥
浮沉十載更幾載成何事好是西成咫尺秫田風已
飄香味安排小瓮從今不怕鄰翁酒貴更築詩壇從君
遊刃周旋餘地但有人来問金鑾舊話便昏昏醉
至正集卷七十九
